

妃嬪部匯考一

周周制天子立三夫人九嬪二十七世婦八十一禦妻以佐後修內治之政按禮記曲禮天子有後有夫人有世婦有嬪有妻有妾陳

注三夫人九嬪二十七世婦八十一禦妻自後而下皆三因而增其數妾之數未聞大全

馬氏曰昏義

曰古者天子後立六宮三夫人九嬪二十七世婦八十一禦妻以聽天下之內治此曰天子有後有夫人有世婦有嬪有妻有妾蓋昏義言後宮之治故兼天子後言之而備六宮之數而妾不與焉曲禮言後宮之位故止言天子而備六宮之名則𨿽後之尊亦曰有後而妾之賤亦與焉按昏義古者天子後立六宮三夫人九嬪二十七世婦八十一禦妻以聽天下之內治以明章婦順故天下內和而家理按周禮天官九嬪

訂義

鄭康成曰嬪婦昏義曰古者天子後立六宮三夫人九嬪二十七世婦八十一禦妻以聽天下之內治故天下內和而家理不列夫人於此官者夫人之於後猶三公之於王坐而論婦禮無官職薛平仲曰周官言夫人多矣而夫人曾不列於官九嬪世婦女禦又不言其數三公固無官也嬪婦女禦之以徳進者不徒求以充位也內宰自內豎以上皆所以紀綱王宮之治而九嬪以下所以輔成王內之治者非法不立非人不行內外蓋一道所以敍次之別如此陳君舉曰婦人女子常與至尊幽居九重人弗得見驕蹇自恣無所不至故使之分職於六宮附屬於冢宰而天官內宰春官世婦又得以參檢其事與夫婦妾賤人自相使令而無畏忌者不同矣漢髙之戚夫人畱侯曰骨肉之間𨿽臣等百人何益袁盎卻謹夫人坐文帝怒說以人彘乃從使大臣得與內事其如是乎後世一女專恣而公卿附離之不暇尙何冢宰之能率掌婦學之法以教九禦婦徳婦言婦容婦功各帥其屬而以時禦敍於王所訂

義劉執中曰一曰婦徳婦以柔順貞潔爲本皆本於徳二曰婦言者言其心之聲心懷溫柔則言溫柔心懷正順則言正順三曰婦容者謂用禮以正其容也容見於身則動根於徳徳以正其心而禮以正其容故能步武成於宮商動靜中於禮樂詩不云乎被之僮僮夙夜在公被之祁祁薄言還歸四曰婦功功者徳行之實有徳行以飭其身而無功實以事其上𨿽有寵祿不足以自固矣故有宗廟之祭祀豆之濯漑不可以不致其潔有王后之奉養膳羞之精雋不可以不盡其心有祭服之元黃歲功之所施不可以不致其力有粢盛之饋食薦徹之贊佐不可以不盡其禮驕侈之習與性俱成安知四事爲不可忽所以有賴於九嬪之教

鄭康成曰教各帥其屬者亦使九九相與從於王所息之燕寢禦猶進也勸也進勸王息亦相次敍凡羣妃禦見之法月與后妃其象也卑者宜先尊者宜後女禦八十一人當九夕世婦二十七人當三夕九嬪九人當一夕三夫人當一夕後當一夕亦十五日而徧云自望後反之凡祭祀贊玉齍贊後薦徹豆

訂義

鄭康成曰玉齍玉惇受黍稷器若有賓客則從後大喪帥敍哭者亦如之世婦掌祭祀賓客喪紀之事帥女宮而濯摡爲齍盛及祭之日�陳女宮之具凡內羞之物訂

義王昭禹曰執箕以事人者謂之婦記曰納女

於天子備灑埽婦之事人有廣嗣之義故謂之世婦

鄭節卿曰天官世婦以廣嗣爲義春官世婦卿以掌女宮之宿戒名同而官異不得不分內外

鄭康成曰不言數者君子不苟於色有婦徳者充之無則闕掌弔臨於卿大夫之喪

訂義

鄭康成曰王使往弔賈氏曰案司服公卿大夫皆王親弔之此又使世婦者蓋使世婦致禮物但弔是大名𨿽致禮亦名爲弔王氏曰世婦視大夫故使弔臨於卿大夫之喪女禦

訂義

鄭康成曰昏義所謂禦妻禦猶進也侍也掌禦敍於王之燕寢

訂義

劉執中曰九嬪云以時禦敍者朔望尊卑之敍此言禦敍於王之燕寢者以九人長少爲敍林

氏曰小星詩曰進禦於君知其命有貴賤所謂禦敍則有貴賤別下之名故也鄭康成曰於王之燕寢則王不就後宮息王昭禹曰王有六寢一爲路寢五爲燕寢女禦禦敍之所九嬪言王所此言燕寢實一也李氏曰女禦掌敍於王之燕寢不使九嬪世婦掌之防上之專妒蓋女禦官卑不敢嫉妒自專則內無怨女子孫眾多以歲時獻功事

訂義

王昭禹曰歲時者歲終之時典婦功所謂秋獻功是也鄭康成曰絲枲成功之時史氏曰嬪婦化治絲枲女功之常女禦掌獻其事則其勤惰又有勸懲矣凡祭祀贊世婦

訂義

王昭禹曰祭祀之事世婦所掌女禦預贊之事

鄭康成曰助其帥�女宮也大喪掌沐浴

訂義

鄭康成曰王及後之喪後之喪持翣

訂義

鄭康成曰翣棺飾持而從柩車黃氏曰案禮器雲天子八翣又漢制度皆戴璧後喪亦同將葬向壙之時使此女禦持之左右各四人故鄭云持而從柩車王氏曰後之喪持翣者女禦以蔽飾後爲事從世婦而弔於卿大夫之喪

訂義

鄭康成曰從之數蓋如使者之介云

漢漢興因秦之稱號妾皆稱夫人又有美人良人八子七子長使少使之稱武帝制倢娙娥傛華充依各有爵位元帝加昭儀之號凡十四等按漢書外戚傳漢興因秦之稱號妾皆稱夫人又有美人良人八子七子長使少使之號焉注

師古曰良善也八七祿秩之差也長使少使主供使者至武帝制倢娙娥傛華充依各有爵位

師古曰倢言接幸於上也美稱也娙娥皆美貌也傛傛猶言奕奕也便習之意也充依言充後庭而依秩序也而元帝加昭儀之號

師古曰昭顯其儀示隆重也凡十四等云

師古曰除皇后自昭儀以下至秩百石十四等昭儀位視丞相爵比諸侯王倢視上卿比列侯娙娥視中二千石比關內侯師古曰中二千石實得二千石也中之言滿也月得百八十斛是爲一歲凡得二千一百六十石言二千者舉成數耳傛華視眞二千石比大上造

師古曰眞二千石月得百五十斛一歲得千八百石耳大上造第十六爵美人視二千石比少上造

師古曰二千石月得百二十斛一歲凡得一千四百四十石耳少上造第十五爵八子視千石比中更

師古曰中更第十三爵也充依視千石比左更

師古曰左更第十二爵七子視八百石比右庶長

師古曰右庶長第十一爵良人視八百石比左庶長

師古曰左庶長第十爵長使視六百石比五大夫

師古曰五大夫第九爵少使視四百石比公乘

師古曰公乘第八爵五官視三百石

師古曰五官所掌亦象外之五官也順常視二百石無涓共和娛靈保林良使夜者皆視百石師古曰涓潔也無涓言無所不潔也共讀曰恭言恭順而和柔也娛靈可以娛樂情靈也保安也保林言其可安樂如林也良使使令之善者也夜者主職夜事上家人子中家人子視有秩斗食云

師古曰家人子者言采擇良家子以入宮未有職號但稱家人子也斗食謂佐史也謂之斗食者言一歲不滿百石日食一斗二升

後漢後漢光武帝惟設貴人之制按後漢書后妃傳敍光武中興斫雕爲朴六宮稱號惟皇后貴人貴人金印紫綬奉不過粟數十斛安帝建光元年夏四月丁巳尊孝徳皇元妃耿氏爲甘陵大貴人按後漢書安帝本紀云云

魏文帝黃初年後宮增貴嬪淑媛修容順成良人之號按魏志后妃傳敍魏因漢法母后之號皆如舊制自夫人以下世有增損太祖建國始命王后其下五等有夫人有昭儀有婕妤有容華有美人文帝增貴嬪淑媛修容順成良人黃初七年遣後宮淑媛昭儀以下歸其家按魏志文帝本紀黃初七年夏五月丙辰帝疾篤召中軍大將軍曹眞鎭軍大將軍陳羣徵東大將軍曹休撫軍大將軍司馬宣王並受遺詔輔嗣主遣後宮淑媛昭儀已下歸其家明帝太和年增置宮官位號列爵十二等班秩一視外朝按魏志后妃傳敍明帝增淑妃昭華修儀除順成官太和中始復命夫人登其位於淑妃之上自夫人以下爵凡十二等貴嬪夫人位次皇后爵無所視淑妃位視相國爵比諸侯王淑媛位視禦史大夫爵比縣公昭儀比縣侯昭華比鄕侯修容比亭侯修儀比關內侯婕妤視中二千石容華視眞二千石美人視比二千石良人視二千石

晉晉定妃嬪車輿章綬簪珥之制按晉書輿服志三夫人油軿車駕兩馬左騑其貴人駕節畫輈三夫人助蠶乘靑交路安車駕三皆以紫絳罽軿車九嬪世婦乘軿車駕三貴人夫人貴嬪是爲三夫人皆金章紫綬章文曰貴人夫人貴嬪之章佩於窴玉淑妃淑媛淑儀修華修容修儀婕妤容華充華是爲九嬪銀印靑綬佩采�玉貴人貴嬪夫人助蠶服純縹爲上輿下皆深衣制太平髻七蔽髻黑玳瑁又加簪珥九嬪及公主夫人五世婦三助蠶之義自古而然矣武帝泰始十年詔不得登用妾媵以爲嫡正拜夫人九嬪一依魏氏故事按晉書武帝本紀泰始十年春正月丁亥詔曰嫡庶之別所以辧上下明貴賤而近世以來多皆內寵登妃後之職亂尊卑之序自今以後皆不得登用妾媵以爲嫡正按宋書禮志晉武帝泰始十年將聘拜三夫人九嬪有司奏禮皇后聘以谷珪無妾媵禮贄之制詔曰拜授可依魏氏故事於是臨軒使使持節兼太常拜夫人兼禦史中丞拜九嬪

宋宋初嬪禦一依晉制而省二才人又定妃嬪章綬佩玉之制按宋書后妃傳敍晉武帝采漢魏之制置貴嬪夫人貴人是爲三夫人位視三公淑妃淑媛淑儀修華修容修儀婕妤容華充華是爲九嬪位視九卿其餘有美人才人才人爵視千石以下髙祖受命省二才人其餘仍用晉制按禮志貴嬪夫人貴人金章文曰貴嬪夫人貴人之章紫綬佩於窴玉淑妃淑媛淑儀修華修容修儀婕妤容華充華銀印文曰淑妃淑媛淑儀修華修容修儀婕妤容華充華之印靑綬佩五采瓊玉孝武帝孝建三年更定六宮位號按宋書孝武帝本紀不載按后妃傳序貴嬪魏文帝所制夫人魏武帝初建魏國所制貴人漢光武所制淑妃魏明帝所制淑媛魏文帝所制淑儀修華晉武帝所制修容魏文帝所制修儀魏明帝所制婕妤容華前漢舊號充華晉武帝所制美人漢光武所制世祖孝建三年省夫人修華修容置貴妃位比相國進貴嬪位比丞相貴人位比三司以爲三夫人又置昭儀昭容昭華以代修華修儀修容又中才人充依以爲散位大明三年詔六宮妃嬪修親桑之禮按宋書孝武帝本紀大明三年冬十月丁酉詔曰古者薦鞠靑壇聿祈多慶分繭元郊以供純服來歲可使六宮妃嬪修親桑之禮廢帝景和元年冬十月己卯以宮人謝貴嬪爲夫人加虎賁靸戟鸞輅龍旗出警入蹕按宋書廢帝本紀云云明帝泰始元年省淑妃昭華中才人充依復置修儀修容才人良人按宋書明帝本紀不載按后妃傳序云云泰始三年更六宮位號詳置內職擬同百官備位按宋書明帝本紀不載按后妃傳序泰始三年又省貴人置貴妃以備三夫人之數又置昭華增淑容承徽列榮以淑媛淑儀淑容昭華昭儀昭容修華修儀修容爲九嬪婕妤容華充華承徽列榮凡五職班亞九嬪美人中才人才人三職爲散役其後太宗畱心後房擬外百官備位置內職

南齊髙帝建元元年增定六宮位號按南齊書髙帝本紀不載按后妃傳序建元元年有司奏置貴嬪貴人夫人爲三夫人修華修儀修容淑妃淑媛淑儀婕妤容華充華爲九嬪美人中才人才人爲散職武帝永明元年加貴妃淑妃金章紫綬進淑妃位同貴妃按南齊書武帝本紀不載按后妃傳序永明元年有司奏貴妃淑妃�加金章紫綬佩於窴玉淑妃舊擬九棘以淑爲溫恭之稱妃爲亞後之名進同貴妃以比三司夫人之號不殊蕃國降淑媛以比九卿永明七年復置昭容位在九嬪按南齊書武帝本紀不載按后妃傳序云云

梁梁武帝承舊制嬪嬙之數無所攺作按梁書后妃傳序髙祖撥亂反正深鑑奢逸惡衣菲食務先節儉配徳早終長秋曠位嬪嬙之數無所攺作

陳文帝天嘉年詔立後宮擬古三夫人九嬪更置五職三職號爲散位無員數按陳書后妃傳序世祖天嘉初詔立後宮員數始置貴妃貴嬪貴姬三人以擬古之三夫人又置淑媛淑儀淑容昭華昭儀昭容修華修儀修容九人以擬古之九嬪又置婕妤容華充華承徽列榮五人謂之五職亞於九嬪又置美人才人良人三職其職無員數號爲散位宣帝大建十一年敕主衣尙方諸堂署不得繕造眾物後宮僚列時加量遣按陳書宣帝本紀大建十一年十二月己巳詔曰昔堯舜在上茅屋土階湯禹爲君藜杖韋帶至如甲帳珠絡華榱璧璫未能雍熙徒聞侈欲朕企仰前聖思弘王道安拯民�今可宣�主衣尙方諸堂署等自非軍國資須不得繕造眾物後宮僚列若有遊長掖庭啟奏卽皆量遣

北魏道武帝始設夫人皆有品次按魏書后妃傳序魏氏王業之兆𨿽始於神元至於昭成之前世崇儉質妃嬙嬪禦率多缺焉惟以次第爲稱而章平思昭穆惠煬烈八帝妃後無聞太祖始立中宮余妾或稱夫人多少無限然皆有品次太武帝增設左右昭儀及貴人按魏書后妃傳序世祖稍增左右昭儀及貴人椒房中式數等後庭漸已多矣孝文帝攺定內官位視列卿按魏書后妃傳序髙祖攺定內官左右昭儀位視大司馬三夫人視三公三嬪視三卿六嬪視六卿世婦視中大夫禦女視元士太和二十二年以始平南夏詔減六宮嬪禦之半按魏書孝文帝本紀太和二十有二年秋七月壬午詔曰朕以寡徳屬玆靖亂實賴羣英凱淸南夏宜約躬賞效以勸茂績後之私府便可損半六宮嬪禦五服男女常卹恆供亦令減半孝靜帝武定三年二月庚申吐谷渾國奉其從妹以備後庭納爲容華嬪按魏書孝靜帝本紀云云

北齊後主武平五年春正月乙丑置左右娥英各一人按北齊書後主本紀云云

北周武帝建徳二年八月丙午攺三夫人爲三妃按周書武帝本紀云云建徳六年詔置妃二人世婦三人禦妻三人余悉從減省按周書武帝本紀建徳六年十一月癸酉詔曰正位於中有聖通典質文相革損益不同五帝則四星之象三王制六宮之數劉曹已降等列彌繁選擇徧於生民命秩方於庶職椒房丹地有眾如雲本由嗜欲之情非關風化之義朕運當澆季思復古始無容廣集子女屯聚宮掖弘贊後庭事從約簡可置妃二人世婦三人禦妻三人自玆以外悉宜減省宣政元年武帝遺詔妃嬪以下無子者悉放還家按周書武帝本紀宣政元年六月丁酉帝崩遺詔曰朕平生居處每存菲薄非直以訓子孫亦乃本心所好喪事資用須使儉而合禮墓而不墳自古通典隨吉卽葬葬訖公除四方士庶各三日哭妃嬪以下無子者悉放還家

隋隋定三妃九嬪車輿之制按隋書禮儀志三妃乘翟車以赤爲質駕二馬九嬪以下並乘犢車靑幰朱絡网

唐唐定內命婦夫人鹵簿及車乘之制唐書儀衛志內命婦夫人鹵簿靑衣六人偏扇團扇皆十六執者閒彩裙襦彩衣革帶行障三坐障二厭翟車駕二馬馭人十內給使十六人夾車從車六乘傘雉尾扇皆一團扇二內給使執之戟六十嬪靑衣四人偏扇團扇方扇十四行障二坐障一翟車馭人八內給使十四人夾車四乘戟四十婕妤美人才人靑衣二人偏扇團扇方扇十行障二坐障一安車駕二馬馭人八內給使十人從車二乘戟二十按車服志夫人厭翟車九嬪乘翟車婕妤以下乘安車元宗開元二十年中書令蕭嵩奏上新禮定冊內命婦及內命婦以下嬪禦鹵簿制按唐書元宗本紀不載按舊唐書元宗本紀開元二十年九月乙巳中書令蕭嵩奏上開元新禮一百五十卷制所司行用之按開元禮冊內命婦三品以上前一日守宮設使者及冊案使次於肅章門外及永安門外皆道右東向司設設受冊者位於其寢庭近南當�間北向其日典儀設冊使位於肅章門外之西東向北上舉冊案者位在南差退俱東向內謁者監先置案於肅章門外近限使者公服發朝堂乘輅鹵簿鼓吹持節如式其冊以油絡网犢車載而行至永安門降輅謁者引入其冊下置於冊案則隨使而入掌次者俱引入次受冊者花釵衣司就引就受冊位侍從如常謁者引冊使出就位持節者立於使者之北少退持冊案者立於使副西南俱東面持節者脫節衣持冊案者以案進使副前使副取冊於案持案者退復位使副以冊進授使者退復位內給事進使者前西面受冊進立於肅章門外跪置冊於案俯伏興退司言詣合跪取冊興進立功受冊者之北南面稱有制受冊者之北南面稱有制受冊者再拜宣冊訖又再拜受冊者進受冊以退初冊入合少頃謁者引使者出就永安門外次更衣乘馬各還其第鹵簿幡節俱還本司內命婦四妃九嬪婕妤美人才人鹵簿淸道二人靑衣二人

靑衣九嬪四人余並二人偏扇團扇方扇各十六

九嬪十四餘並十行障三具

九嬪已下二具坐障二具

九嬪已下二具並婦人執厭翟車

九嬪翟車婕妤已下安車並駕二馬馭人十九嬪已下八內給使十六人

九嬪十四餘並十人從車六乘

九嬪四餘並三乘傘一大扇二

九嬪已下無大扇團扇二內給使執戟六十

九嬪四十餘並二十元宗天寶四載八月壬寅立太眞爲貴妃按唐書元宗本紀云雲天寶七載冬十月庚午幸華淸宮封貴妃姊二人爲韓國虢國夫人按唐書元宗本紀不載按舊唐書元宗本紀云云肅宗乾元元年正月庚子冊良娣張氏爲淑妃按唐書肅宗本紀不載按舊唐書肅宗本紀云云徳宗貞元六年秋七月癸酉復呼公主母曰太儀按唐書徳宗本紀不載按舊唐書徳宗本紀云云貞元二十一年順宗卽位冊立諸妃按唐書順宗本紀不載按舊唐書順宗本紀貞元二十一年正月卽皇帝位五月甲辰以承徽王氏趙氏可昭儀崔氏楊氏可充儀王氏可昭媛王氏可昭容牛氏可修儀張氏可美人順宗永貞元年八月立良娣王氏爲太上皇后良媛董氏爲太上皇徳妃按唐書順宗本紀不載按舊唐書順宗本紀云云憲宗元和元年冊徳宗妃爲徳妃又冊諸王公主母爲太妃按唐書憲宗本紀不載按舊唐書憲宗本紀元和元年六月丙子冊徳宗充容武氏爲崇陵徳妃八月甲子郇王母王昭儀宋王母趙昭儀郯王母張昭訓衡王母閻昭訓等各以其王並爲太妃以許氏爲美人尹氏段氏爲才人潯陽公主母崔昭訓爲太妃乙亥冊妃郭氏爲貴妃敬宗寶歷二年三月丁亥敕冊才人郭氏爲貴妃按唐書敬宗本紀不載按舊唐書敬宗本紀云云文宗太和四年正月壬辰封魯王母王氏爲昭儀按唐書文宗本紀不載按舊唐書文宗本紀云雲開成二年八月庚戌詔昭儀王氏冊爲徳妃昭容楊氏冊爲賢妃按唐書文宗本紀不載按舊唐書文宗本紀云云

後唐明宗長興四年十二月癸卯湣帝卽位辛亥殺司衣王氏乙卯殺司儀康氏按五代史唐湣帝本紀云云

後周太祖廣順元年夏四月甲午立夫人董氏爲徳妃按五代史周太祖本紀云云

遼聖宗開泰二年封諸妃位號按遼史聖宗本紀開泰二年春正月丁未以馬氏爲麗儀耿氏淑儀尙寢白氏昭儀尙服李氏順儀尙功艾氏芳儀尙儀孫氏和儀

宋眞宗大中祥符六年定六宮位號按宋史眞宗本紀大中祥符六年春正月庚申置淑儀淑容順儀順容婉儀婉容在昭儀上置司宮令在尙書上以婕妤楊氏爲婉儀貴人戴氏爲修儀美人曹氏爲婕妤仁宗明道元年二月丁卯以眞宗順容李氏爲宸妃按宋史仁宗本紀云云景佑元年詔有司宮中傳命毋得輒受按宋史仁宗本紀景佑元年夏四月丁酉開封府判官龐籍言尙美人遣內侍稱教旨免工人市租帝爲杖內侍仍詔有司自今宮中傳命毋得輒受八月壬辰詔淨妃郭氏出居於外美人尙氏入道楊氏別宅安置慶曆四年九月癸亥以眞宗賢妃沈氏爲徳妃婉儀杜氏爲賢妃按宋史仁宗本紀云云慶曆八年十二月丁卯冊美人張氏爲貴妃按宋史仁宗本紀云云嘉佑二年六月戊辰以淑妃苗氏爲賢妃按宋史仁宗本紀云云嘉佑七年十二月甲午徳妃沈氏爲貴妃賢妃苗氏爲徳妃按宋史仁宗本紀云雲英宗治平四年正月神宗卽位秋七月庚辰詔察富民與妃嬪家婚姻夤緣得官者按宋史神宗本紀云云神宗熙寧元年九月丁亥減后妃臣僚薦奏推恩按宋史神宗本紀云云熙寧二年十二月癸亥朔復減后妃公主及臣僚推恩按宋史神宗本紀云云熙寧九年三月丙辰朔進仁宗婉容周氏爲妃按宋史神宗本紀云云元丰元年十二月甲子以婉容邢氏爲賢妃按宋史神宗本紀云云元丰二年九月己丑進婕妤朱氏爲昭容按宋史神宗本紀云云元丰五年八月庚戌朔封禦侍武氏爲才人壬子以昭容朱氏爲賢妃十二月丁巳以賢妃周氏爲徳妃按宋史神宗本紀云云元丰七年春正月甲寅以賢妃朱氏爲徳妃按宋史神宗本紀云云哲宗紹聖四年二月丙子進神宗婉儀宋氏爲賢妃九月己卯封婉儀劉氏爲賢妃按宋史哲宗本紀云云元符二年五月辛未詔莘王俁睦王偲母進封婕妤按宋史哲宗本紀云云元符三年正月徽宗卽位丁亥進仁宗淑妃周氏神宗淑妃邢氏並爲貴妃賢妃宋氏爲徳妃按宋史徽宗本紀云云徽宗建中靖國元年十二月進昭儀武氏爲賢妃按宋史徽宗本紀云云崇寧元年十一月戊子以婉儀鄭氏爲賢妃按宋史徽宗本紀云云崇寧二年三月壬午進仁宗充儀張氏爲賢妃五月辛巳以賢妃鄭氏爲淑妃按宋史徽宗本紀云云崇寧三年二月丙午以淑妃鄭氏爲貴妃七月癸酉以婉儀王氏爲徳妃按宋史徽宗本紀云云崇寧四年八月戊辰以徳妃王氏爲淑妃按宋史徽宗本紀云云大觀元年二月丙戌以平昌郡君韋氏爲才人夏四月乙丑以淑妃王氏爲貴妃六月甲申以才人韋氏爲婕妤十二月己亥以婉容喬氏爲賢妃按宋史徽宗本紀云云大觀二年春正月乙卯以婉儀劉氏爲徳妃甲子以神宗徳妃宋氏劉氏爲淑妃賢妃喬氏爲徳妃二月庚戌以婕妤韋氏爲修容七月乙卯以婉容王氏爲賢妃按宋史徽宗本紀云云大觀三年夏四月戊子以淑妃劉氏爲貴妃五月辛未以徳妃喬氏爲貴妃冬十月癸丑減六尙局供奉物按宋史徽宗本紀云云大觀四年冬十月丁酉立貴妃鄭氏爲皇后按宋史徽宗本紀云云政和元年春正月己巳以賢妃王氏爲徳妃按宋史徽宗本紀云云政和二年二月庚子以婉容崔氏爲賢妃按宋史徽宗本紀云云政和三年二月甲申以徳妃王氏爲淑妃三月戊辰進神宗淑妃宋氏爲貴妃十一月己丑以賢妃崔氏爲徳妃按宋史徽宗本紀云云政和四年三月丙子朔以淑妃王氏爲貴妃按宋史徽宗本紀云云政和六年秋七月甲午以徳妃崔氏爲貴妃十二月己巳以婉儀劉氏爲賢妃按宋史徽宗本紀云云重和元年六月乙卯以賢妃劉氏爲淑妃按宋史徽宗本紀云云宣和二年五月庚子朔以淑妃劉氏爲貴妃按宋史徽宗本紀云云宣和四年秋七月己未廢貴妃崔氏爲庶人按宋史徽宗本紀云云髙宗建炎元年五月壬寅封後宮潘氏爲賢妃按宋史髙宗本紀云云紹興二十四年春正月丙子封婉容劉氏爲貴妃按宋史髙宗本紀云云紹興三十一年廢婉容劉氏按宋史髙宗本紀紹興三十一年八月丁未以婉容劉氏妄預國政廢於家辛亥以劉婉容事連坐昭慶軍承宣使王繼先福州居住停子孫官籍其貲寧宗慶元六年二月甲申封婕妤楊氏爲貴妃按宋史寧宗本紀云云理宗紹定二年六月丁巳詔通義郡夫人謝氏進封美人按宋史理宗本紀云云紹定三年秋七月丙午美人謝氏進封貴妃十二月丁卯冊命貴妃謝氏爲皇后按宋史理宗本紀云云紹定四年七月丁酉賈涉女侍後宮詔封文安郡夫人八月辛未文安郡夫人賈氏封才人按宋史理宗本紀云云嘉熙二年八月甲申封宮人謝氏爲永寧郡夫人按宋史理宗本紀云云淳佑九年九月乙未冊命婉容閻氏爲貴妃按宋史理宗本紀云云度宗咸淳三年六月癸酉美人楊氏進封淑妃按宋史度宗本紀云云

金金代妃嬪位號之制及導從之儀按金史后妃傳序金代諸妃皆無位號熙宗始有貴妃賢妃徳妃之號海陵淫嬖後宮寖多元妃姝妃惠妃貴妃賢妃宸妃麗妃淑妃徳妃昭妃溫妃柔妃凡十二位明昌以後大備內官制度諸妃視正一品比三夫人昭儀昭容昭媛修儀修容修媛充儀充容充媛視正二品比九嬪婕妤九人視正三品美人九人視正四品才人九人視正五品比二十七世婦寶林二十七人視正六品禦女二十七人視正七品采女二十七人視正八品比八十一禦妻又有尙恭尙儀尙服尙食尙寢尙功皆內官也按儀衛志諸妃嬪導從四十人頭繡盤蕉紫衫塗金束帶妃用偏扇方扇團扇各十六諸嬪各十四皆宮人執服云腳紗帽紫四衫束帶綠大傘各一傘子二人就用本服錦襖帶太宗天會十三年正月熙宗卽位二月乙巳追冊太祖妃僕散氏曰徳妃烏古論氏曰賢妃按金史熙宗本紀云云熙宗天眷元年四月壬午立裴滿氏爲貴妃按金史熙宗本紀云雲海陵天徳三年宰臣請益嬪禦以廣嗣續按金史海陵本紀天徳三年五月戊辰宰臣請益嬪禦以廣嗣續上命徒單貞語宰臣前所誅黨人諸婦人中多朕中表親欲納之宮中平章政事蕭裕不可上不從遂納宗本子莎魯啜宗固子胡裏刺胡失打秉徳弟�裏罕妻宮中貞元元年四月辛未特封唐括定哥爲貴妃十二月辛未封所納皇叔曹國王宗敏妃阿懶爲昭妃丙子貴妃唐括定哥生與舊奴姦賜死按金史海陵本紀云云正隆六年八月甲子封所幸太后侍婢髙福娘爲鄖國夫人按金史海陵本紀云云世宗大定二十一年以元妃喪致祭不聞樂按金史世宗本紀大定二十一年二月乙巳以元妃李氏之喪致祭興徳宮過市肆不聞樂聲謂宰臣曰豈以妃故禁之耶細民日作而食若禁之是廢其生計也其勿禁章宗明昌元年三月定妃嬪車輦同於皇后鍍金鳳頭黃結按金史章宗本紀云云按輿服志明昌元年三月定妃嬪車輦同鍍金鳳頭黃結禦妻世婦用閒金鳳頭梅紅結子明昌五年春正月乙丑昭容李氏進位淑妃按金史章宗本紀云云承安四年十二月淑妃李氏進封元妃按金史章宗本紀云云

元文宗至順三年秋七月庚寅給鈔萬錠命燕鐵木兒分賜累朝宮分嬪禦之貧乏者按元史文宗本紀云云

妃嬪部匯考二

明太祖洪武三年定皇妃冊立儀及儀仗冠服冊寶之制按明會典皇妃冊立儀洪武三年定前期一日禮部官奉冊印進入置於謹身殿禦座寶案之前冊東印西侍儀司設冊禮使受制位於奉天殿橫街南稍東副使位於其西俱北向設承制官奉節官奉冊奉印官位於冊使之東北西向以北爲上設副使受冊受印褥位於受制位之南北向設典儀二人位於丹陛上之左右傳贊二人位於丹陛下之左右文武官對立位於丹墀兩旁引班四人位於文武官之北贊禮二人位於冊使位之北皆東西相向所司置龍亭於奉天門外正中設儀衛鼓吹以俟內使監令設使副位於內宮門之外北向東上設內使監令位於冊使之東北西向設贊者二人位於冊使之北東西相向設冊印案於贊者之北冊東印西內使設妃受賀位於本位庭中北向設冊印案於妃受冊印位之北冊東印西設內命婦諸親賀位於庭階之南北向又設妃受賀位於宮中南向設內贊二人位於妃受冊位之北設引禮二人位於內贊之南皆東西相向其日質明文武百官皆朝服引班分引序立於奉天殿丹墀之兩旁東西相向贊引引使副公服入就橫街南位北面立承制官奉節奉冊奉印官及掌節者皆入詣謹身殿外北向立以俟內臣傳旨訖掌節者持節奉冊官奉印官率執事者舉冊印案以行奉節官掌節者前導次冊案奉冊官後從次印案奉印官後從承制官押其後至橫街南以案置於使副受冊褥位之北冊東印西承制官奉節奉冊奉印官各就位西向立掌節者持節立於奉節官之左差退典儀贊使副皆再拜承制官詣使副前稱有制典儀贊使副跪承制官宣制曰妃某氏特封某妃命卿等持節展禮宣制訖復位典儀贊使副再拜奉節官率掌節者持節詣冊使前掌節脫節衣以節授奉節官奉節官以節西向授冊使冊使跪受以授掌節者掌節者受節立於冊使之左奉節官退復位贊禮引冊使詣受冊褥位立奉冊官於冊案上取冊授冊使冊使跪受冊興置於案奉冊官及冊使各退復位贊禮引副使詣受印褥位立奉印官於印案上取印西向授副使副使跪受印興置於案奉印官及副使俱退復位典儀傳贊贊使副皆再拜典儀唱禮畢執事者舉冊印案出奉天門外奉冊奉印官取冊印置龍亭中奉冊奉印官退贊禮引冊使押冊副使押印持節者前導儀衛鼓吹以次出引班引文武百官退冊印將至內宮門外內使請妃服花釵翟衣引出合至本位宮中南向立及冊印至使副於龍亭中取冊印權置於門外所置案上訖引禮內使引使副及內使監令俱就位立次引使副於內使監令前稱冊禮使某副使某奉制授某妃冊印復退位內使監令入詣妃本位庭中躬言訖出復位引禮引內命婦諸親俱入就位引禮引冊使詣內使監令前冊使取冊以授內使監令內使監令跪受以授內執事引禮又引副使取印以授內使監令內使監令跪受以授內執事率執事者奉冊印以次入詣妃受冊位前各置於案冊東印西引禮引妃降詣庭中受冊位立侍從如常儀內使監令率內執事取冊印以次立於妃之東西向內使監令稱有制內贊贊妃四拜內使監令宣制訖執事者取冊授內使監令跪讀冊訖以冊授妃妃跪受以授內執事執事者取印跪授妃妃跪受以授內執事內贊贊妃四拜內使監令出詣使副前躬稱妃受冊印禮畢使副還復命引禮引妃升階就位南向坐引禮引內命婦諸親以次賀如常儀禮畢引禮引內命婦退內使監令引妃謝皇帝皇后並如宮中之儀皇妃儀仗紅杖一對朱漆攢竹爲杖銅裹兩末長四尺九寸淸道旗一對純靑質朱漆攢竹竿貼金木槍頭共長一丈二尺五寸內槍頭長一尺七寸銅束絳引旛一對朱漆攢竹竿貼金銅鳳頭共長一丈二尺五寸內鳳頭並鐵鉤長一尺旛用五色平羅長六尺三寸闊五寸五分四角寶蓋髙七寸五分圍二尺七寸五分綠腰靑二檐用銷金雲花文其蓋上有抹金銅頂鈒花文旛下綴五色板凡挑竿銅鳳頭以鐵爲鉤戈氅一對朱漆攢竹竿貼金木戈頭共長一丈二尺五寸戈頭長一尺六寸二分粉板畫飛鳥綴五色羅氅長六尺三寸闊五寸五分旛末綴抹金銅鈴五个戟氅一對與戈氅制同共長一丈二尺五寸內貼金木戟龍頭長一尺七寸五分儀鍠氅一對朱漆攢竹竿貼金儀鍠頭共長一丈二尺五寸五分內儀鍠頭長一尺三寸五分系抹金銅頂一个垂五色平羅氅長六尺三寸闊五寸五分氅下銅鈴五个吾杖一對朱漆攢竹杖兩末貼金長六尺九寸五分儀刀一對刻木爲刀鞘及靶貼銀爲地貼金鳳文爲飾垂紅錔班劍一對刻木爲劍貼以銀其上有靶靶下有龍頭銜劍貼金爲飾垂紅錔立瓜一對朱漆攢竹柄貼金木瓜立置其首承以貼金龍頭共長六尺九寸內龍頭及瓜長一尺四寸臥瓜一對與立瓜制同但瓜臥置其首共長六尺九寸龍頭及瓜長一尺二寸五分鐙杖一對朱漆攢竹杖貼金木鐙置其首承以貼金龍頭共長六尺九寸內鐙並龍頭長一尺六寸骨朵一對朱漆攢竹柄貼金木骨朵置其首承以貼金龍頭共長六尺九寸內骨朵並龍頭長一尺六寸金鉞一對朱漆攢竹柄貼金木斧形置其上承以貼金龍頭共長六尺九寸內金鉞並龍頭長一尺六寸五分響節二對貼金柄長一丈二寸五分以鐵條貫銅鐵錢十二置其首長一尺二寸五分紅羅衣籠之銷金鳳文長一尺五寸節頂木質貼金飾錢文曰天下太平下有盤攀頂綫四條靑方傘二把傘骨面闊並頂五尺五寸柄及貼金木葫蘆共長一丈一尺五寸九分其面冒以靑羅垂靑三檐傘頂四角加金銅鳳頭凡傘柄俱用竹加紅油間纏以藤紅繡圓傘一把傘骨面闊並頂四尺二寸五分柄及貼金木葫蘆共長一丈一尺二寸九分其面冒以紅羅繡雲文垂紅三檐繡雲鳳文紅繡方扇四把扇及柄共髙一丈一尺二寸扇圓徑三尺三寸五分面背風衣俱紅素羅面繡鸞鳳花文背銷金團花凡柄俱用攢竹加黑漆紅花圓扇四把扇及柄共髙一丈一尺二寸扇圓徑三尺三寸五分面背風衣俱紅素羅面繡四季花背銷金團鳳文靑繡圓扇四把扇及柄共髙一丈一尺二寸扇圓徑三尺三寸五分面背風衣俱靑素羅面繡升降孔雀云文背銷金團鳳文交椅一把木質銀葉裹間抹金中鈒云鳳文四垂紅絲錔紅織金紵絲褡襠腳踏一个木質銀葉裹間抹金中鈒方勝花文紅織金紵絲踏褥拂子二把以素犛牛尾爲拂黑漆木爲柄垂紅絲錔今拂用爲馬尾心用紅纓水盆一个銀質間抹金中鈒云鳳文邊鈒香艸文手巾一條水罐一个銀質間抹金有蓋有提小口巨腹鈒花文香鑪一个銀質間抹金兩耳三足有蓋鈒鳳文以朱漆竿舉之抹金銅鳳頭並尾香盒一个銀質間抹金蓋鈒鳳文邊鈒香艸文唾盂一个銀質間抹金形圓如缶蓋僅掩口下有盤鈒鳳文洪武間停造唾壺一个銀質間抹金小口巨腹有蓋鈒鳳文洪武間停造紅紗燈籠二對朱油竹骨有燭盤外以紅紗蒙之玉色紗爲蓋朱漆竿貼金鳳頭尾鳳轎一乘靑頂上抹金銅珠頂四角抹金銅飛鳳四各垂銀香圓寶蓋並彩結轎身朱漆木匡三面篾織紋簟繪以翟文抹金銅鈒花葉片裝釘朱紅漆木轎扛抹金銅鳳頭鳳尾裝飾靑銷金羅緣邊朱紅簾並看帶內紅交�並坐踏褥紅銷金羅轎衣一件頂銷金寶珠文瀝水香艸文看帶並幃皆鳳文紅油絹雨轎衣一件行障二葉紅素綾爲之繪云鳳瀝水香艸文坐障一葉紅素綾爲之繪云鳳文皇妃冠服凡受冊助祭朝會用禮服洪武三年定冠飾以九翚四鳳花釵九樹小花如大花之數兩博鬢九鈿翟衣靑質繡翟編次於衣及裳重爲九等靑紗中單黻領朱縠縹裾蔽膝隨裳色加文繡重雉爲章二等以緅爲領緣大帶隨衣色玉革帶靑�舄佩綬常服洪武三年定鸞鳳冠首飾釧鐲用金玉珠寶翠諸色團衫金繡鸞鳳不用黃帶用金玉犀又定山松特髻假鬢花鈿花釵鳳冠眞紅大袖衣霞帔紅羅裙紅羅褙子衣用織金及繡鳳文冊印冊用鍍金銀冊二片其長短闊厚與諸王冊同冊盝飾以渾金瀝粉蟠鳳其物用裹覆皆與諸王同印用金龜鈕其尺寸與諸王寶同文曰皇妃之印其餘制度皆與諸王同匣皆飾以蟠鳳皇貴妃有寶余無寶洪武五年又定內命婦冠服之制按明會典內命婦冠服洪武五年定三品以上用花釵翟衣四品五品用山松特髻大衫爲禮服貴人視三品以皇妃燕居冠及大衫霞帔爲禮服珠翠慶雲冠鞠衣褙子緣襖裙爲常服洪武十七年十月壬申冊李氏爲淑妃攝中宮事按大政紀云云成祖永樂三年重定皇妃禮服常服之制按明會典皇妃禮服永樂三年定九翟冠二頂冠以皂縠爲之附以翠博山飾以大珠翟二小珠翟三翠翟四皆口銜珠滴冠中寶珠一座前後珠牡丹花二朵蕊頭八个翠葉三十六葉珠翠穰花鬢二朵承以小連云六片翠頂云一座上飾珠五顆珠翠云十一片翠口圈一副金寶鈿花九个上用珠九顆金鳳一對口銜珠結金簪一對珠翠牡丹花穰花各二朵面花二對梅花環四珠環各一對大衫霞帔衫用紅色紵絲紗羅隨用霞帔深靑爲質織金雲霞鳳文或繡或鋪翠圈金飾以珠紵絲紗羅隨用玉墜子瑑鳳文四襖子卽背子桃花色金繡團鳳文紵絲紗羅隨用鞠衣靑色胸背鸞鳳云文用織金或繡或加鋪翠圈金飾以珠燕居服用素除黃外余色及紵絲紗羅隨用大帶靑綫羅爲之有緣余或紅或綠各隨鞠衣色緣襖子靑色紅領褾裾織金雲鳳文紵絲紗羅隨用緣裙紅色綠緣織金花鳳文紵絲紗羅隨用玉�圭長七寸剡其上瑑�文以錦約其下並韜玉革帶靑綺�描金雲鳳文玉事件十金事件三玉花采結綬以紅綠綫羅爲結上有玉綬花一瑑寶相花文綬帶上玉墜珠六顆並金垂頭花板四片金葉兒六个紅綫羅系帶一玉佩二如中宮佩制珩以下瑑飾云鳳文描金上有金鉤靑�舄�以靑綫羅爲之舄用靑綺飾以描金雲鳳文皂綫純每舄首加珠三顆永樂七年續定冊立皇妃之儀按明會典永樂七年續定其日質明錦衣衛設鹵薄大駕教坊司設中和韶樂及大樂鴻臚寺設節冊案於奉天殿內設正副使拜位於丹墀內官設皇妃受冊位於各宮中設節冊案於皇妃受冊位之北又設香案於節冊案前設內贊二人引禮二人上禦華蓋殿具皮弁服鴻臚寺官奏執事官行禮畢奏升殿導駕官導上升座文武百官具朝服入班行叩頭禮侍班正副使入班就拜位贊四拜興傳制官奏傳制俯伏興執事官舉節冊案由殿左門出置禦道中傳制官由左門出稱有制贊正副使跪制曰永樂七年某月某日冊某氏爲某妃命卿等持節行禮贊俯伏興四拜禮畢執事官舉節冊案由禦道東出黃蓋遮送至奉天門外用鼓樂迎至右順門外正副使朝北立內官捧節冊正門入迎至各皇妃宮中節冊將至引禮請皇妃具禮服宮人各執扇衛從出迎於宮門外節冊至皇妃隨至拜位內官以節冊各置於案內贊贊四拜贊宣冊贊跪女官捧冊立宣於皇妃之左宣畢贊搢圭贊受冊女官跪授皇妃皇妃以授女官女官跪受於皇妃之右贊興內贊贊四拜禮畢內官持節出皇妃送出宮門外內官出報正副使禮畢各宮行禮俱同正副使得報持節復命是日內官先具祭儀翰林院具祭文上具服皇妃各具妃服上率詣奉先殿行謁告禮如常儀畢皇妃各具妃服女官引詣上前行八拜禮畢回宮同日內官先於宮中設皇妃座南向設諸親及命婦賀位於階之南北向設儀仗設內贊二人引禮二人候皇妃謝恩禮畢回宮女官二人導皇妃升座引禮先引長公主公主各親王妃以次入班贊行四拜禮次引郡王妃郡王輔國將軍夫人以次入班贊行四拜禮仁宗洪熙元年六月宣宗卽位七月己巳冊孫氏爲貴妃按大政紀云雲英宗正統十四年九月郕王卽位十二月冊上皇宮嬪周氏爲貴妃貴妃皇太子所生母也按大政紀云云憲宗成化二十三年孝宗卽位內侍郭鏞請選妃嬪備六宮以謝遷諫止按大政紀成化二十三年九月孝宗卽位十二月內侍請選妃嬪以備六宮左庶子謝遷言上方諒暗不宜有此俟山陵旣畢徐議之命禮部如遷議孝宗弘治二年七月給事中張鼎請置妃嬪不報按大政紀弘治二年七月時上不置妃嬪繼體未立張鼎上言古者天子一娶十二女以廣儲嗣今捨是弗圖乃徒建設齋醮將以僥福於神不已惑乎不報武宗正徳元年八月冊徳妃沈氏賢妃吳氏按大政紀云云世宗嘉靖九年初立九嬪按大政紀嘉靖九年十一月張璁上言古者天子一後二妃三夫人九嬪二十七世婦八十一女禦以廣後嗣今中宮正位有年而前星未耀宜愼選貞淑以充妃嬪帝從之乃敕禮部選立九嬪嘉靖十年定冊立皇嬪及冠服冊圭之制按明會典皇嬪冊立儀先期太常寺備告太廟世廟香帛脯醢酒果翰林院具祝文禮部奏請欽定持節捧冊正副使各二員前一日鴻臚寺設節冊案於奉天殿節案居左冊案居右設節冊彩輿於丹墀內教坊司設中和韶樂及大樂錦衣衛設儀仗如朔望儀是日早內官設九嬪受冊位於宮中設節冊案於受冊案之北節案居左冊案居右設香案於節冊案前設內贊各三人引禮各二人至期上具衮冕服以冊封九嬪祭告太廟世廟如常儀禮畢駕回上易皮弁服禦華蓋殿鴻臚寺官奏執事官行禮畢奏請升殿導駕官導上升座文武百官各具公服入班行叩頭禮左右侍班正副使具朝服入就拜位鳴贊贊四拜興傳制官跪奏傳制執事官舉節冊案由殿左門出置禦道中傳制官由左門出稱有制鳴贊贊跪正副使跪傳制官宣制曰嘉靖十年三月初二日冊某氏爲徳嬪某氏爲賢嬪某氏爲莊嬪某氏爲麗嬪某氏爲惠嬪某氏爲安嬪某氏爲和嬪某氏爲僖嬪某氏爲康嬪命卿等持節行禮贊俯伏興四拜禮畢執事官舉節冊置彩輿中傘蓋鼓樂迎至右順門正副使北面立內官舉節冊彩輿由正門入迎至九嬪宮中節冊未至之前引禮請九嬪出迎於宮門外節冊至由正門入九嬪隨至拜位內官以節冊各置於案內贊贊四拜贊宣冊贊跪宣冊女官取冊立宣於九嬪之左訖贊受冊贊搢圭宣冊女官以冊授九嬪九嬪以冊授女官女官跪受於九嬪之右立於西贊出圭贊興贊四拜禮畢內官持節由正門出九嬪送出宮門各內官賫節出至右順門裏待齊出右順門外以節授正副使報禮畢正副使得報持節次日早復命九嬪受冊封畢各具服皇后率詣奉先殿奉慈殿崇先殿行謁告禮如常儀仍各具服詣昭聖康惠慈壽皇太后前章聖慈仁皇太后前莊肅皇后前俱行八拜禮畢候上服皮弁服皇后亦具服各升座贊引女官引詣前就拜位行八拜禮畢各回宮又按明會典皇嬪冠服嘉靖十年定冠用九翟次皇妃之鳳大衫鞠衣如皇妃制圭用次玉谷文冊用銀少殺於皇妃五分之一以金飾之嘉靖十三年春正月癸卯冊僖嬪沈氏爲宸妃麗嬪閻氏爲麗妃按大政紀云云嘉靖十四年從夏言請補選嬪禦按大政紀嘉靖十四年冬十月夏言請愼選賢淑補嬪禦以廣儲嗣乞命夫人女官出諸王館選擇從之嘉靖十五年冊立諸妃嬪按大政紀嘉靖十五年九月庚申冊二貴妃沈氏王氏三妃江氏陳氏王氏四嬪余氏徐氏王氏盧氏嘉靖十九年定進封妃嬪之儀按明會典嘉靖十九年進封妃嬪俱同日皇貴妃用金冊金寶妃嬪無寶止用鍍金銀冊錦衣衛設儀仗如朔望儀是日寅刻上具常服告於皇祖分遣文武大臣告於列聖宗廟太常寺備香帛脯醢酒果翰林院撰告文告廟畢上具皮弁服禦華蓋殿行禮俱如常儀穆宗隆慶元年正月冊李氏爲貴妃按明通紀云雲光宗泰昌元年諭封李選侍爲貴妃後不果行按明通紀泰昌元年八月二十六日上禦東暖閣諭封選侍且諭速封禮臣孫如遊奏曰臣等面睹天顏耳聆天語惓惓聖意惟以選侍保震器國本爲重臣等自當仰體但臣部前奉聖諭上孝端貞恪莊惠仁明媲天毓聖顯皇后孝靖溫懿敬讓貞慈參天育聖皇太后尊謚加封恭靖端懿溫惠郭元妃昭肅恭和章懿王才人爲皇后皆未經告竣若論先後次序宜俟四大禮旣舉之後若論皇儲之保護關系甚巨而撫育慈愛厥功之懋已明諭中外則選侍之封惟恐其不早卽從該監之請亦未爲不可上曰著照該監原擇九月初六日舉行二十九日上再召輔臣方從哲等十三員於幹淸宮諸臣問安畢上仍諭冊立皇貴妃從哲等對以冊儲原卜期宜移近蚤竣吉典以慰聖懷九月乙亥朔帝崩禮部欽奉聖諭擇初六日冊封皇貴妃李氏奉令旨著該監照擇九月初六日舉行丁丑禮部進冊封皇貴妃儀注並啟九月初六日辰刻皇長子卽皇帝位二禮難以並舉合將冊封吉期另行選擇奉令旨另議具奏熹宗天啟元年正月初二日穆廟奇妃葉氏薨喪禮命照淑妃秦氏例行四月二十七日冊封王氏爲良妃段氏爲純妃命禮臣具儀進呈按明通紀云雲天啟二年七月擇二十四日卯時冊封範氏爲慧妃十一月乙卯禮部接出聖旨光廟選侍劉氏封爲貞靖賢妃十二月丙辰冊封光廟莊妃大學士何宗彥捧冊按明通紀云雲天啟四年冊封選侍傅氏爲懿妃李氏爲康妃按明通紀天啟四年六月上欲議封光廟選侍傅氏李氏禮臣林堯兪奏謂皇大妹婚期已近皇八妹婚期尙遠選侍李氏似不宜封況當皇上登極之初移宮之際議論紛紜封號一節宜俟皇八妹選婚之日另議無庸汲汲爲也惟具選侍傅氏封號上請上不聽命一並舉行七月命大學士顧秉謙朱延禧捧冊封光廟選侍傅氏爲懿妃李氏爲康妃皇淸

崇徳元年大淸會典崇徳元年行冊封

四妃禮是日早設黃幄於

淸寧宮前設黃案一於幄內之正中又設黃案一

於黃案之東諸王文武各官俱於崇政殿前齊集分翼序立上禦殿升座內院官請旨行冊封禮內院官捧冊置彩亭內持節官二員前

導執事員役舉亭前行至淸寧宮前黃幄內冊封

四妃爲

東關雎宮宸妃

西麟趾宮貴妃

東衍慶宮淑妃

西永福宮莊妃

皇妃等出迎內院官自亭內捧冊置幄內東旁黃

案上西向立將滿洲蒙古漢字三體冊文次第

宣讀畢捧冊分授各侍立女官女官跪接捧獻皇妃等皇妃等次第跪受轉授侍立女官女官跪接置幄

內中間黃案上畢內院官持節復命

皇妃等率公主王妃大臣命婦等至

崇政殿序立於皇上前行六拜三跪三叩頭禮畢又詣皇后前行六拜三跪三叩頭禮次公主王妃以下大

臣命婦等於皇妃前各行四拜二跪二叩頭禮次

四皇妃對行二拜一跪一叩頭禮各還宮公主等

俱退皇貴妃貴妃妃嬪冠服

凡慶賀大典

皇貴妃

貴妃冠頂用東珠十二顆

妃冠頂用東珠十一顆禮服用鳳凰翟鳥等段五

爪龍段妝段八團龍等段俱隨時酌量服禦黃

色秋香色不許服用嬪冠頂用東珠十顆禮服用翟鳥等段五爪龍段

妝段四團龍等段俱隨時酌量服禦黃色秋香

色不許服用妃嬪冊寶

皇貴妃金冊

貴妃金冊

妃金冊

嬪鍍金銀冊

已上金冊鍍金銀冊制俱同惟頁數之多寡視

冊文之長短頁片之厚薄隨金銀之輕重各照

禮部開送定式成造

盛寶箱

皇貴妃

貴妃

妃

嬪印池銀質鍍金冊印箱架用鸞鳳翟鳥文釘銀

質鍍金事件袱褥袋墊俱以金黃綺爲之餘制

同皇貴妃儀仗

鳳旗二對紅黑雲段爲質上描金鳳各一長四

尺五寸闊五尺四寸紅油燻竹竿長一丈四尺

六寸間纏以藤下釘鐵箍上安貼金銅頂飾以

紅纓

金節一對朱紅攢竹竿長一丈一尺二寸五分

下釘鐵箍上安貼金銅鵝項鉤攜銅索天盤下

系紅綫圓間掛紅纓球八个各罩綠皮帽四

角綴貼金銅鈴外用紅素紗繡五色彩鳳爲衣

籠之

吾杖一對朱紅油攢竹爲之長七尺兩末貼金

銅箍瀝粉貼金雲二段

立瓜一對朱紅攢竹柄長五尺二寸五分貼金

銅箍刻木爲瓜立置其首承以貼金龍頭瓜及

龍頭長一尺六寸九分

臥瓜一對與立瓜制同但瓜臥置其首共長七

尺四分

紅段七鳳曲柄傘一把頂徑五尺冒以紅段繡

云文垂三檐上下檐各繡彩鳳二中檐繡彩鳳

三帶二條風衣二件俱繡雲文傘骨三十二根

鐵竹相間朱紅攢竹柄長一丈一尺間纏以藤

柄曲處用鐵心貼金龍頭承傘

紅段寶相花傘二把冒以紅段頂繡雲文垂三

檐各繡寶相花直柄長一丈五寸餘制同曲柄

傘

紅段瑞艸傘二把冒以紅段垂三檐各繡瑞艸

余制同寶相花傘

紅段方傘二把頂方五尺冒以紅素段余制同

圓傘

紅段繡扇二把髙二尺三寸闊一尺九寸紅段

面中繡彩鳳白段邊繡雉尾靑段背銷金火焰

夾口貼靑綠片金六塊黑油合竹柄長一丈七

寸五分下釘黃銅箍

金黃段素扇二把髙二尺三寸闊二尺三寸五

分面背皆金黃素段朱紅合竹柄長一丈五寸

五分余制同紅繡扇

拂子一對用紅馬尾爲之泥金樺木柄長二尺

六寸兩末釘鈒金翟鳥頭尾

金鑪一个以朱紅漆竿舉之兩末雕貼金翟鳥

頭尾竿首釘鍍金鉤

金瓶一對

金香盒一个

金唾壺一个

金盆一面已上俱金質鈒翟鳥花艸云文

馬杌一座髙一尺四寸五分方一尺八寸五分

面厚一寸三分木質朱漆鈒花鍍金銅葉裝釘

交椅一把木質掃金罩漆穿以金黃綫匾四

垂金黃綫流蘇金黃色金綺褡襠

腳踏一个木質掃金罩漆金黃色金綺踏褥

翟轎一乘面闊二尺九寸進深四尺髙四尺六

寸頂闊三尺五寸進深四尺六寸五分髙六寸

頂樓六瓣每瓣闊一尺四寸髙五寸五分俱施

金黃油彩畫雲龍翟鳥妝顏五色寶石金黃綾

衣上銷金翟鳥瀝水二層直竿二根各長一丈

五尺二寸橫竿二根各長六尺一寸五分肩扛

四根各長四尺七寸五分撐竿二根各長二尺

一寸三分俱朱漆轎頂飾金翟鳥十純素金頂

鍍金銅事件全

金黃布幰衣油綢雨衣各一件

翟車一乘身闊三尺一寸進深四尺七寸柱髙

三尺三寸五分頂闊四尺五分進深五尺六寸

髙一尺二寸轅長一丈六尺二寸輪髙四尺八

寸俱施金黃油金黃雲段車衣重檐瀝水紅綢

裏純素金頂鍍金銅事件全

金黃布幰衣油綢雨衣金黃氈頂各一件貴妃儀仗與皇貴妃同

妃儀仗

鳳旗一對黑質

金節一對

吾杖一對

立瓜一對

臥瓜一對

紅段寶相花傘二把

紅段瑞艸傘二把

金黃段素扇二把

拂子一對

提鑪一座

瓶一對

香盒一个

唾壺一个

盆一面

馬杌一座

交椅一把

腳踏一个

翟轎一乘

翟車一乘

已上諸制俱同

貴妃儀仗惟鑪盒等器系銀質鍍金轎頂車頂及

事件系銅質鍍金

轎車各有金黃布幰衣油綢雨衣並氈頂

順治十三年大淸會典順治十三年冊封

皇貴妃禮前期一日遣官祭告太廟時駕幸南苑禮部官由內院捧節冊寶置彩亭內校尉

舉亭至南苑鴻臚寺官設黃案於上所禦殿左禮部官捧節冊寶置案上奏請皇上禦殿閱冊寶畢上升座鴻臚寺官引正副使丹墀下跪大學士持節

授正使學士捧冊寶授副使正副使跪受訖興

節在前次冊次寶由中路出至門外置彩亭內

校尉舉亭送至內院安設是日皇貴妃儀仗陳設於

皇貴妃宮前內監設節冊寶案於宮院正中設香

案於冊寶案前正使官持節在前副使官捧冊

寶安設彩亭內依次行至隆宗門外彩亭停止捧節冊寶授內監內監跪接

捧進皇貴妃具禮服迎於門內立候節冊寶前行皇貴妃隨後至行禮處內監將節冊寶各置所設

案上內贊女官贊宣冊皇貴妃跪女官捧冊立宣於左旁宣畢贊受冊女

官跪接授皇貴妃

皇貴妃受訖轉授右旁女官女官跪受立次贊宣

寶如宣冊儀贊興皇貴妃興贊行禮

皇貴妃行六拜三跪三叩頭禮畢內監持節出授

正副使告行禮畢正副使持節復命

次日設

詔書黃案於

太和殿東旁設香亭龍亭於

午門外正中宗室覺羅都統以下文武各官俱朝

服齊集午門外大學士於

太和殿內捧詔書出授禮部尙書禮部尙書跪受置云盤內髙捧

由中道出至午門外跪置龍亭內迎至禮部頒行如常儀給

皇貴妃親屬禮物照八年例給皇后親屬禮物之半

康熙十六年大淸會典康熙十六年冊封

貴妃及

安嬪

敬嬪

端嬪

榮嬪

惠嬪

宜嬪

僖嬪禮前期一日遣官一員以冊封

貴妃禮祭告太廟皇上親祭奉先殿是日早禮部鴻臚寺官設黃案八於太和殿內置貴妃冊寶

諸嬪冊於各案上左右次序排列又設彩亭九於

內閣內監設節案一於貴妃宮內之正中設香案一於節案之前設冊寶

案二於節案之左於諸嬪宮內各設節案一於正中設香案一於節案

之前設冊案一於節案之左鑾儀衛陳皇上鹵簿大駕樂器於

太和殿前陳太皇太后皇太后皇后

貴妃儀仗車輅於各宮門前王以下文武各官俱

朝服齊集如常儀內閣禮部堂官捧節冊寶置

彩亭內校尉舉亭以次由禦道入太和門丹墀內彩亭停候於階下內閣禮部堂官捧取節

冊寶由中階入

太和殿內置各案上封使及執事各官於丹墀內

東班西向立欽天監堂官率本監科官二員候

占於幹淸門報吉時禮部堂官奉請皇上升殿上具禮服禦

太和殿鳴鐘鼓作中和樂閱冊寶畢升座鳴鞭鴻

臚寺官引封使及執事各官就拜位贊行三跪

九叩頭禮作丹陛樂禮畢樂止禮部鴻臚寺官

引封使至丹陛上北向立鳴贊官立於殿檐下之東西向贊

有制封使跪宣讀官立於殿中門之東西向宣制曰某年月日冊封某氏爲貴妃某氏爲某嬪命

卿等持節行禮宣畢閣臣捧節授封使封使跪

捧受持節前引禮部執事官舉冊寶案次第隨

行由中道至階下捧取冊寶置各彩亭內校尉

舉亭前列黃蓋一柄禦仗二對次第由禦道行

至太和門

協和門出上賜茶畢還宮封使至

景運門外將冊寶彩亭並所持節授內監內監持

節舉冊寶彩亭行至貴妃宮門外捧冊寶入

貴妃具禮服近於宮門內之右立候節冊寶過貴妃隨入宮就宮內正中拜位立內監捧節冊寶

置黃案上內贊女官贊跪貴妃跪贊宣冊受冊次贊宣寶受寶行禮送節如

常儀內監持節捧冊進諸嬪宮門

嬪各具禮服迎於宮門內之右立候節冊過嬪隨入宮就拜位立內監捧節冊置黃案上內贊

女官贊跪嬪跪贊宣冊受冊行禮俱與

貴妃儀同內監至

景運門內候齊同出捧節授封使報禮畢封使持

節至後左門以冊封禮畢復命禮部堂官奏請皇上率王以下內大臣侍衛詣太皇太后皇太后宮行禮如常儀次日各宮儀仗車輅樂器全

設引禮大臣命婦於隆宗門外齊集公主王妃於

永康右門齊集禮部奏請

貴妃率公主王妃以下命婦詣太皇太后皇太后前行禮畢公主王妃等候

貴妃入內俱退次

貴妃詣皇上前行禮次詣皇后前行禮如常儀命公主王妃大臣命婦等免隨行禮並免詣貴妃前行禮禮

畢還宮

康熙二十年大淸會典康熙二十年進封

貴妃爲

皇貴妃及冊封

貴妃進封

惠嬪爲

惠妃

宜嬪爲

宜妃徳嬪爲徳妃

榮嬪爲

榮妃禮前期一日各遣官一員祭告太廟奉先殿是日上不禦殿內官設節案於

皇貴妃

貴妃

四妃各宮正中設香案於節案前設冊寶案各二

於左旁各宮儀仗陳設宮前至冊封吉時內閣

大臣以次持節授正副使各正副使跪受持節

前行捧冊寶印置丹墀彩亭內校尉舉亭皇貴妃節冊寶在前次貴妃節冊寶次

惠妃

宜妃徳妃

榮妃節冊印張黃蓋一柄排禦仗二對前行出協和門至景運門外正副使以冊寶印彩亭並所持節授內

監內監持節舉冊寶印彩亭進至皇貴妃等各宮門外自彩亭內捧冊寶印隨節進

內皇貴妃

貴妃

惠妃

宜妃徳妃

榮妃各具禮服迎入內贊女官贊宣冊受冊宣寶

受寶行禮送節各官俱如常儀內監持節出至景運門內候齊同出捧節授正副使報禮畢正副使持節至後左門以冊

封禮畢復命停止慶賀

妃嬪部列傳一

上古

黃帝四妃按史記五帝本紀黃帝居軒轅之丘而娶於西陵之女是爲嫘祖嫘祖爲黃帝正妃注

索隱曰黃帝立四妃象后妃四星皇甫謐云元妃西陵氏女曰嫘祖生昌意次妃方雷氏女曰女節生靑陽次妃彤魚氏女生夷鼓一名蒼林次妃嫫母班在三人之下按國語夷鼓蒼林是二人又按漢書古今人表彤魚氏生夷鼓嫫母生蒼林不得如謐所說按列女傳黃帝妃曰嫫母於四妃之班居下貌甚醜而最賢心每自退按外紀帝元妃西陵氏之女曰嫘祖生昌意元�龍苗二妃方累氏女曰節生休及淸三妃彤魚氏女生揮及夷彭四妃曰嫫母貌惡徳充生蒼林禺陽其眾妾之子十六人總四妃之子爲二十有五其得姓者十有四人別爲十二姓曰祈己滕箴任荀嬉姞儇依二姬二酉及有虞氏有天下封帝後爲侯伯者十九人焉按路史黃帝紀次妃嫫母貌惡徳充帝納之曰屬女徳而弗忘與女正而弗襄𨿽惡何傷是生蒼林禺陽

帝嚳四妃按史記五帝本紀帝嚳娶陳鋒氏女生放勛娶娵訾氏女生摯余妃不載注

正義曰帝王紀云帝嚳有四妃卜其子皆有天下元妃有邰氏女曰姜嫄生后稷次妃有娀氏女曰簡狄生次妃陳丰氏女曰慶都生放勛次妃娵訾氏女曰常儀生帝摯也帝摯之母於四人中班最在下而摯於兄弟最長按路史帝嚳紀帝嚳四後上妃有駘氏曰姜嫄淸淨專一而好稼穡衣帝衣履帝敏居期而生棄妃有娀氏曰簡狄仁而有禮飲食必鼓感乙致胎注

鄭元云嚳立四妃以象后妃四星一明者爲正三小者爲次

有虞氏

舜妃女英按史記五帝本紀堯以二女妻舜以觀其內舜居潙汭內行彌謹堯二女不敢以貴驕事舜親戚甚有婦道注

二女娥皇女英也娥皇無子女英生商均舜升天子娥皇爲後女英爲妃按列女傳有虞二妃帝堯之二女也長曰娥皇次曰女英二女承事舜於畎畝之中不以天子之女而驕盈怠嫚猶謙謙恭儉思盡婦道堯舉舜爲相攝行王政舜每事常謀於二女舜旣受禪爲天子娥皇爲後女英爲妃事瞽瞍猶若初焉天下稱二妃聰明貞仁舜陟方死蒼梧二妃死於江湘之間故謂之湘君按路史帝舜紀妃以肓婭以罃以觀其內舜乃飭正二女勝其胸中之情以應天地之理淡焉二女嬪嬀純篤盡道妻有桑田身有南畝娥肓無子女罃生義鈞及季釐本注云肓卽娥皇字罃卽女英

周

盛姬按穆天子傳甲戌天子西北囗姬姓也盛柏之子也天子賜之上姬之長是曰盛門天子乃爲之臺是曰重璧之臺戊寅天子東狃於澤中逢寒疾天子捨於澤中盛姬告病天子憐之囗澤曰寒氏盛姬求飲天子命人取漿而給是曰壺輲天子西至於重璧之臺盛姬告病囗天子哀之是曰哀次天子乃殯盛姬於轂丘之廟囗壬寅天子命哭啟爲主祭父賓喪天子王女叔爲主天子囗賓之命終喪禮於是殤祀而哭內史執策官人囗丌職曾祝敷筵席設幾盛饋具肺鹽羹胾脯棗醢魚臘糗韭百物乃陳腥俎十二幹豆九十鼎惇壺尊四十器曾祝祭食進肺鹽祭酒乃獻喪主伊扈伊扈拜受囗祭女又獻女主叔叔拜受祭囗祝報祭觴大師乃哭卽位畢哭內史囗策而哭曾祝捧饋而哭禦者囗祈而哭抗者觴夕而哭佐者承斗而哭佐者衣衾佩囗而哭樂囗人陳琴瑟囗竽鑰管而哭百囗眾官人各囗其職事以哭曰士女錯踴九囗乃終喪主伊扈哭出造捨父兄宗姓及在位者從之佐者哭且徹饋及壺鼎俎豆眾宮人各囗其職皆哭而出井利囗事後出而收癸卯大哭殤祀而載甲辰天子南葬盛姬於樂池之南天子乃命盛姬囗之喪視皇后之葬法亦不拜後於諸侯河濟之間共事韋谷黃城三邦之事輦喪七萃之士抗者卽事曾祝先喪大匠禦棺日月之旗七星之文鼓鐘以葬龍旗以囗鳥以建鼓獸以建鐘龍以建旗曰喪之先後及哭踴者之間畢有鐘旗囗百物喪器井利典之列於喪行靡有不備擊鼓以行喪舉旗以勸之擊鐘以止哭彌旗以節之曰囗祀大哭九而終喪出於門喪主卽位周室父兄子孫倍之諸侯屬子王吏倍之外官王屬七萃之士倍之姬姓子弟倍之執職之人倍之百官眾人倍之哭者七倍之踴者三十行行萃百人女主卽位嬖人羣女倍之王臣姬姓之女倍之宮官人倍之宮賢庶妾倍之哭者五倍踴者次從曰天子命喪一里而擊鐘止哭曰匠人哭於車上曾祝哭於喪七萃之士哭於喪所曰小哭錯踴三踴而行五里而次曰喪三捨至於哀次五捨至於重璧之臺乃休天子乃周姑繇之水以圜喪車是曰車曰殤祀之孟冬辛亥邢侯曹侯來弔內史將之以見天子天子告不豫而辭焉邢侯曹侯乃弔太子太子哭出廟門以迎邢侯再拜勞之侯不答拜邢侯謁哭於廟太子先哭而入西向卽位內史賓侯北向而立大哭九邢侯厝踴三而止太子送邢侯至廟門之外邢侯遂出太子再拜送之曹侯廟弔入哭太子送之亦如邢侯之禮壬子天子具官見邢侯曹侯天子還返邢侯曹侯執見拜天子之武一天子見之乃遣邢侯曹侯歸於其邦王官執禮共於二侯如故曰天子出憲以或襚賵癸丑大哭而囗甲寅殤祀大哭而行喪五捨於大次曰喪三日於大次殤祀如初辛酉大成百物皆備壬戌葬史錄繇鼓鐘以赤下棺七萃之士囗士女錯踴九囗喪下昧爽天子使嬖人贈用文錦明衣九領喪宗伊扈贈用變裳女主叔贈用茵組百嬖人官師畢贈井利乃藏報哭於大次祥祠囗祝喪罷哭辭於遠人爲盛姬謚曰哀淑人天子丘人是曰淑人之丘乙丑天子東徵捨於五鹿叔思哭是曰女之丘丁卯天子東徵釣於漯水以祭淑人是曰祭丘己巳天子東徵食馬於漯水之上乃鼓之棘是曰馬主癸酉天子南徵至於菹臺仲冬甲戌天子西徵至於因氏天子乃釣於河以觀姑繇之水丁丑天子北徵戊寅捨於河上乃致父兄子弟王臣姬囗祥祀畢哭終喪於囂氏己卯天子西濟於河囂氏之遂庚辰捨於茅尺於是禋祀除喪始樂素服而歸是曰素氏天子遂西南癸未至於野王甲申天子北升於大北之�而降休於兩柏之下天子永念傷心乃思淑人盛姬於是流涕七萃之士葽豫上諫於天子曰自古有死有生豈獨淑人天子不樂出於永思永思有益莫忘其新天子哀之乃又流涕是日輟

漢

髙祖薄姬按史記外戚世家薄太后父吳人姓薄氏秦時與故魏王宗家女魏媼通生薄姬而薄父死山陰因葬焉及諸侯畔秦魏豹立爲魏王而魏媼內其女於魏宮媼之許負所相相薄姬云當生天子是時項羽方與漢王相距滎陽天下未有所定豹初與漢擊楚及聞許負言心獨喜因背漢而畔中立更與楚連和漢使曹參等擊虜魏王豹以其國爲郡而薄姬輸織室豹已死漢王入織室見薄姬有色詔內後宮歲餘不得幸始姬少時與管夫人趙子兒相愛約曰先貴無相忘已而管夫人趙子兒先幸漢王漢王坐河南宮成�臺此兩美人相與笑薄姬初時約漢王聞之問其故兩人具以實告漢王漢王心慘然憐薄姬是日召而幸之薄姬曰昨暮夜妾夢蒼龍據吾腹髙帝曰此貴徵也吾爲女遂成之一幸生男是爲代王其後薄姬希見髙祖髙祖崩諸禦幸姬戚夫人之屬呂太后怒皆幽之不得出宮而薄姬以希見故得出從子之代爲代王太后太后弟薄昭從如代代王立十七年髙後崩大臣議立後疾外家呂氏彊皆稱薄氏仁善故迎代王立爲孝文皇帝而太后攺號曰皇太后弟薄昭封爲軹侯薄太后母亦前死葬櫟陽北於是乃追尊薄父爲靈文侯會稽郡置園邑三百家長丞已下吏奉守冢寢廟上食祠如法而櫟陽北亦置靈文侯夫人園如靈文侯園儀薄太后以爲母家魏王后早失父母其奉薄太后諸魏有力者於是召復魏氏及尊賞賜各以親�受之薄氏侯者凡一人薄太后後文帝二年以孝景帝前二年崩葬南陵以呂后會葬長陵故特自起陵近孝文皇帝霸陵

髙祖戚夫人按史記呂后本紀髙祖爲漢王得定陶戚姬愛幸生趙隱王如意孝惠爲人仁弱髙祖以爲不類我常欲廢太子立戚姬子如意如意類我戚姬幸常從上之關東日夜啼泣欲立其子代太子呂后年長常畱守希見上益疏如意立爲趙王后幾代太子者數矣賴大臣爭之及畱侯策太子得毋廢呂后爲人剛毅佐髙祖定天下所誅大臣多呂后力呂后兄二人皆爲將長兄周呂侯死事封其子呂臺爲酈侯子產爲交侯次兄呂釋之爲建成侯髙祖十二年四月甲辰崩長樂宮太子襲號爲帝是時髙祖八子長男肥孝惠兄也異母肥爲齊王餘皆孝惠弟戚姬子如意爲趙王薄夫人子恆爲代王諸姬子子恢爲梁王子友爲淮陽王子長爲淮南王子建爲燕王髙祖弟交爲楚王兄子濞爲吳王非劉氏功臣番君吳芮子臣爲長沙王呂后最怨戚夫人及其子趙王乃令永巷囚戚夫人而召趙王使者三反趙相建平侯周昌謂使者曰髙帝屬臣趙王趙王年少竊聞太后怨戚夫人欲召趙王並誅之臣不敢遣王王且亦病不能奉詔呂后大怒乃使人召趙相趙相徵至長安乃使人復召趙王王來未到孝惠帝慈仁知太后怒自迎趙王霸上與入宮自挾與趙王起居飲食太后欲殺之不得間孝惠元年十二月帝晨出射趙王少不能早起太后聞其獨居使人持鴆飲之�明孝惠還趙王已死於是乃徙淮陽王友爲趙王夏詔賜酈侯父追謚爲令武侯太后遂斷戚夫人手足去眼輝耳飲喑藥使居�中命曰人彘居數日乃召孝惠帝觀人彘孝惠見問知其戚夫人乃大哭因病歲餘不能起使人請太后曰此非人所爲臣爲太后子終不能治天下孝惠以此日飲爲淫樂不聽政故有病也按畱侯世家十二年上從擊破布軍歸疾益甚愈欲易太子畱侯諫不聽因疾不視事叔孫太傅稱說引古今以死爭太子上詳許之猶欲易之及燕置酒太子侍四人從太子年皆八十有餘須眉皓白衣冠甚偉上怪之問曰彼何爲者四人前對各言名姓曰東園公甪裏先生綺裏季夏黃公上乃大驚曰吾求公數歲公辟逃我今公何自從吾兒遊乎四人皆曰陛下輕士善罵臣等義不受辱故恐而亡匿竊聞太子爲人仁孝恭敬愛士天下莫不延頸欲爲太子死者故臣等來耳上曰煩公幸卒調護太子四人爲壽已畢趨去上目送之召戚夫人指示四人者曰我欲易之彼四人輔之羽翼已成難動矣呂后眞而主矣戚夫人泣上曰爲我楚舞吾爲若楚歌歌曰鴻雁髙飛一舉千里羽翮已就橫絕四海橫絕四海當可柰何𨿽有矰繳尙安所施歌數闋戚夫人噓唏流涕上起去罷酒竟不易太子者畱侯本招此四人之力也

文帝愼夫人按漢書爰盎傳上幸上林皇后及愼夫人從其在禁中常同坐及坐郎署長布席盎引郤愼夫人坐愼夫人怒不肯坐上亦怒起盎因前說曰臣聞尊卑有序則上下和今陛下旣以立後愼夫人乃妾妾主豈可以同坐哉且陛下幸之則厚賜之陛下所以爲愼夫人適所以禍之也獨不見人豕乎於是上乃說入語愼夫人愼夫人賜盎金五十斤按張釋之傳釋之爲中郎將從行至霸陵上居外臨�時愼夫人從上指視愼夫人新丰道曰此走邯鄲道也使愼夫人鼓瑟上自倚瑟而歌

景帝栗姬按史記外戚世家景帝長男榮其母栗姬栗姬齊人也立榮爲太子長公主嫖有女欲予爲妃栗姬妒而景帝諸美人皆因長公主見景帝得貴幸皆過栗姬栗姬日怨怒謝長公主不許長公主欲予王夫人王夫人許之長公主怒而日讒栗姬短於景帝曰栗姬與諸貴夫人幸姬會常使侍者祝唾其背挾邪媚道景帝以故望之景帝常體不安心不樂屬諸子爲王者於栗姬曰百歲後善視之栗姬怒不肯應言不遜景帝恚心嗛之而未發也長公主日譽王夫人男之美景帝亦賢之又有曩者所夢日符計未有所定王夫人知帝望栗姬因怒未解陰使人趣大臣立栗姬爲皇后大行奏事畢曰子以母貴母以子貴今太子母無號宜立爲皇后景帝怒曰是而所宜言邪遂案誅大行而廢太子爲臨江王栗姬愈恚恨不得見以憂死卒立王夫人爲皇后其男爲太子

武帝尹夫人邢夫人按史記外戚世家褚先生曰武帝時幸夫人尹婕妤邢夫人號娙娥眾人謂之娙何娙何秩比中二千石容華秩比二千石婕妤秩比列侯常從婕妤遷爲皇后尹夫人與邢夫人同時並幸有詔不得相見尹夫人自請武帝願望見邢夫人帝許之卽令他夫人飾從禦者數十人爲邢夫人來前尹夫人前見之曰此非邢夫人身也帝曰何以言之對曰視其身貌形狀不足以當人主矣於是帝乃詔使邢夫人衣故衣獨身來前尹夫人望見之曰此眞是也於是乃低頭俯而泣痛其不如也諺曰美女入室惡女之仇

武帝王夫人按史記三王世家褚先生補曰王夫人者趙人也與衛夫人並幸武帝而生子閎閎且立爲王時其母病武帝自臨問之曰子當爲王欲安所置之王夫人曰陛下在妾又何等可言者帝曰𨿽然意所欲欲於何所王之王夫人曰願置之雒陽武帝曰雒陽有武庫敖倉天下衝厄漢國之大都也先帝以來無子王於雒陽者去雒陽余盡可王夫人不應武帝曰關東之國無大於齊者齊東負海而城郭大古時獨臨淄中十萬戶天下膏腴地莫盛於齊者矣王夫人以手擊頭謝曰幸甚王夫人死而帝痛之使使者拜之曰皇帝謹使使大中大夫明奉璧一賜夫人爲齊王太后按衛靑傳上賜靑千金是時王夫人方幸於上寧乘說大將軍曰將軍所以功未甚多身食萬戶三子皆爲侯者徒以皇后故也今王夫人幸而宗族未富貴願將軍奉所賜千金爲王夫人親壽大將軍乃以五百金爲壽天子聞之問大將軍大將軍以實言上乃拜寧乘爲東海都尉

武帝鉤弋趙夫人按史記外戚世家鉤弋夫人姓趙氏河間人也得幸武帝生子一人昭帝是也武帝年七十乃生昭帝昭帝立時年五歲爾衛太子廢後未復立太子而燕王旦上書願歸國入宿衛武帝怒立斬其使者於北闕上居甘泉宮召畫工圖畫周公負成王也於是左右羣臣知武帝意欲立少子也後數日帝譴責鉤弋夫人夫人脫簪珥叩頭帝曰引持去送掖庭獄夫人還顧帝曰趣行女不得活夫人死云陽宮時暴風揚塵百姓感傷使者夜持棺往葬之封識其處其後帝閒居問左右曰人言云何左右對曰人言且立其子何去其母乎帝曰然是非兒曹愚人所知也往古國家所以亂也由主少母壯也女主獨居驕蹇淫亂自恣莫能禁也女不聞呂后耶故諸爲武帝生子者無男女其母無不譴死豈可謂非賢聖哉昭然遠見爲後世計慮固非淺聞愚儒之所及也謚爲武豈虛哉按漢書外戚傳孝武鉤弋趙婕妤昭帝母也家在河間武帝巡狩過河間望气者言此有奇女天子亟使使召之旣至女兩手皆拳上自披之手卽時伸由是得幸號曰拳夫人先是其父坐法宮刑爲中黃門死長安葬雍門拳夫人進爲婕妤居鉤弋宮大有寵元始三年生昭帝號鉤弋子任身十四月乃生上曰聞昔堯十四月而生今鉤弋亦然乃命其所生門曰堯母門後衛太子敗而燕王旦廣陵王胥多過失寵姬王夫人男齊懷王李夫人男昌邑哀王皆早薨鉤弋子年五六歲壯大多知上常言類我又感其生與眾異甚奇愛之心欲立焉以其年母少恐女主顓恣亂國家猶與久之鉤弋婕妤從幸甘泉有過見譴以憂死因葬云陽後上疾病乃立鉤弋子爲皇太子拜奉車都尉霍光爲大司馬大將軍輔少主明日帝崩昭帝卽位追尊鉤弋婕妤爲皇太后發卒二萬人起雲陵邑三千戶追尊外祖趙父爲順城侯詔右扶風置園邑二百家長丞奉守如法順城侯有姊君姁賜錢二百萬奴婢第宅以充實焉諸昆弟各以親�受賞賜趙氏無在位者惟趙父追封按三輔黃圖鉤弋宮列仙傳曰鉤弋夫人姓趙氏河間人少好酒病臥六年右手鉤捲飲食少望气者云東北有貴人推而得之見召姿色佳麗武帝反其手得玉鉤而手展有寵生昭帝妊娠十四月上曰聞昔堯十四月而生今鉤弋亦然乃命所生門曰堯母門所居曰鉤弋宮自夫人加婕妤後得罪掖庭獄死及殯香一月昭帝卽位追尊爲皇太后更葬之發六十二萬人起陽陵其棺櫬但有彩履王云陽記曰鉤弋夫人從至甘泉而卒屍香聞十餘里葬云陽武帝思之起通靈臺於甘泉宮有一靑鳥集臺上往來至宣帝時乃不至漢武故事曰鉤弋宮在直門之南

武帝李夫人按漢書外戚傳孝武李夫人本以倡進初夫人兄延年性知音善歌舞武帝愛之每爲新聲變曲聞者莫不感動延年侍上起舞歌曰北方有佳人絕世而獨立一顧傾人城再顧傾人國寧不知傾城與傾國佳人難再得上嘆息曰善世豈有此人乎平陽主因言延年有女弟上乃召見之實妙麗善舞由是得幸生一男是爲昌邑哀王李夫人少而早卒上憐閔焉圖畫其形於甘泉宮及衛思後廢後四年武帝崩大將軍霍光緣上雅意以李夫人配食追上尊號曰孝武皇后初李夫人病篤上自臨候之夫人蒙被謝曰妾久寢病形貌毀壞不可以見帝願以王及兄弟爲托上曰夫人病甚殆將不起一見我屬托王及兄弟豈不快哉夫人曰婦人貌不修飾不見君父妾不敢以燕�見帝上曰夫人第一見我將加賜千金而予兄弟尊官夫人曰尊官在帝不在一見上復言欲必見之夫人遂轉鄕歔欷而不復言於是上不說而起夫人姊妹讓之曰貴人獨不可一見上屬托兄弟邪何爲恨上如此夫人曰所以不欲見帝者乃欲以深托兄弟也我以容貌之好得從微賤愛幸於上夫以色事人者色衰而愛弛愛弛則恩絕上所以戀戀顧念我者乃以平生容貌也今見我毀壞顏色非故必畏惡吐棄我意尙肯復追思閔錄其兄弟哉及夫人卒上以後禮葬焉其後上以夫人兄李廣利爲貳師將軍封海西侯延年爲協律都尉上思念李夫人不已方士齊人少翁言能致其神乃夜張燈燭設帳帷陳酒肉而令上居他帳遙望見好女如李夫人之貌還幄坐而步又不得就視上愈益相思悲感爲作詩曰是邪非邪立而望之偏何姍姍其來遲令樂府諸音家弦歌之上又自爲作賦以傷悼夫人其辭曰美連娟以修嫮兮命樔絕而不長飾新宮以延貯兮泯不歸乎故鄕慘鬱鬱其蕪穢兮隱處幽而懷傷釋輿馬於山椒兮奄修夜之不陽秋气憯以淒淚兮桂枝落而銷亡神煢煢以遙思兮精浮游而出�托沈陰以壙久兮惜蕃華之未央念窮極之不還兮惟幼眇之相羊函荾扶以俟風兮芳雜襲以彌章的容與以猗靡兮縹飄姚呼愈莊燕淫衍而撫楹兮連流視而娥揚旣感激而心逐兮包紅顏而弗明歡接狎以離別兮宵寤夢之芒芒忽遷化而不反兮魂放逸以飛揚何靈魂之紛紛兮哀裴回以躊躇埶路日以遠兮遂荒忽而辭去超兮西徵屑兮不見寖淫敞恍寂兮無音思若流波怛兮在心亂曰佳俠函光隕朱榮兮嫉妒闟茸將安程兮方時隆盛年夭傷兮弟子增欷洿沬悵兮悲愁於邑喧不可止兮響不虛應亦云已兮嫶妍太息嘆稚子兮懰栗不言倚所恃兮仁者不誓豈約親兮旣往不來申以信兮去彼昭昭就冥冥兮旣下新宮不復故庭兮嗚呼哀哉想魂靈兮其後李延年弟季坐姦亂後宮廣利降匈奴家族滅矣按拾遺記漢武帝思懷往者李夫人不可復得時始穿昆靈之池泛翔禽之舟帝自造歌曲使女伶歌之時日已西傾涼風激水女伶歌聲甚遒因賦落葉哀蟬之曲曰羅袂兮無聲玉墀兮塵生虛房冷而寂寞落葉依於重�望彼美之女兮安得感余心之未寧帝聞唱動心悶悶不自支持命龍膏之燈以照舟內悲不自止親侍者覺帝容色愁怨乃進洪梁之酒酌以文螺之��出波祇之國酒出洪梁之縣此屬右扶風至哀帝廢此邑南人受此釀法今言云陽出美酒兩聲相亂矣帝飲三爵色悅心歡乃詔女伶出侍帝息於延涼室臥夢李夫人授帝蘅蕪之香帝驚起而香气尢著衣枕歷月不歇帝彌思求終不復見涕泣洽席遂攺延涼室爲遺芳夢室初帝深嬖李夫人死後常思夢之或欲見夫人帝貌��嬪禦不寧詔李少君與之語曰朕思李夫人其可得乎少君曰可遙見不可同於帷幄暗海有潛英之石其色靑輕如毛羽寒盛則石溫暑盛則石冷刻之爲人像神悟不異眞人使此石像往則夫人至矣此石人能傳譯人言語有聲無气故知神異也帝曰此石像可得否少君曰願得樓船巨力千人能浮水登木皆使明於道術賫不死之藥乃至暗海經十年而還昔之去人或升云不歸或托形假死獲反者四五人得此石卽命工人依先圖刻作夫人形刻成置於輕紗幕裏宛若生時帝大悅問少君曰可得近乎少君曰譬如中宵忽夢而畫可得近觀乎此石毒宜遠望不可逼也勿輕萬乘之尊惑此精魅之物帝乃從其諫見夫人畢少君乃使舂此石人爲丸服之不復思夢乃築靈夢臺歲時祀之

元帝傅昭儀按漢書外戚傳孝元傅昭儀哀帝祖母也父河內溫人蚤卒母更嫁爲魏郡鄭翁妻生男惲昭儀少爲上官太后才人自元帝爲太子得進幸元帝卽位立爲倢甚有寵爲人有材略善事人下至宮人左右飲酒酹地皆祝延之產一男一女女爲平都公主男爲定陶恭王恭王有材藝尢愛於上元帝旣重傅倢及馮倢亦幸生中山孝王上欲殊之於後宮以一人皆有子爲王上尙在未得稱太后乃更號曰昭儀賜以印綬在倢上昭其儀尊之也至成哀時趙昭儀董昭儀皆無子猶稱焉元帝崩傅昭儀隨王歸國稱定陶太后後十年恭王薨子代爲王王母曰丁姬傅太后躬自養視旣壯大成帝無繼嗣時中山孝王在元延四年孝王及定陶王皆入朝傅太后多以珍寶賂遺趙昭儀及帝舅驃騎將軍王根陰爲王求漢嗣皆見上無子欲豫自結爲久長計更稱譽定陶王上亦自器之明年遂徵定陶王立爲太子語在哀紀月餘天子立楚孝王孫景爲定陶王奉恭王后太子議欲謝少傅閻崇以爲春秋不以父命廢王父命爲人後之禮不得顧私親不當謝太傅趙元以爲當謝太子從之詔問所以謝狀尙書劾奏元左遷少府以光祿勛師丹爲太傅詔傅太后與太子母丁姬自居定陶國邸下有司議皇太子得與傅太后丁姬相見不有司奏議不得相見頃之成帝母王太后欲令傅太后丁姬十日一至太子家成帝曰太子承正統當共養陛下不得復顧私親王太后曰太子少而傅太后抱養之今至太子家以乳母恩耳不足有所妨於見令傅太后得至太子家丁姬以不小養太子獨不得成帝崩哀帝卽位王太后詔令傅太后丁姬十日一至未央宮髙昌侯董宏希指上書言宜立丁姬爲帝太后師丹劾奏宏懷邪誤朝不道上初卽位謙讓從師丹言止後乃白令王太后下詔尊定陶恭王爲恭皇哀帝因是曰春秋母以子貴尊傅太后爲恭皇太后丁姬爲恭皇后各置左右詹事食邑如長信宮中宮追尊恭皇太后父爲崇祖侯恭皇后父爲徳侯後歲餘遂下詔曰漢家之制推親親以顯尊尊定陶恭皇之號不宜復稱定陶其尊恭皇太后爲帝太太后丁後爲帝太后後又更號帝太太后爲皇太太后稱永信宮帝太后稱中安宮而成帝母太皇太后本稱長信宮成帝趙后爲皇太后並四太后各置少府太僕秩皆中二千石爲恭皇立寢廟於京師比宣帝父悼皇考制度序昭穆於前殿傅太后父同產弟四人曰子孟中叔子元幼君子孟子喜至大司馬封髙武侯中叔子晏亦大司馬封孔鄕侯幼君子商封汝昌侯爲太后父崇祖侯後更號崇祖曰汝昌哀侯太后同母弟鄭惲前死以惲子業爲陽信侯追尊惲爲陽信節侯鄭氏傅氏侯者凡六人大司馬二人九卿二千石六人侍中諸曹十餘人傅太后旣尊後尢驕與成帝母語至謂之嫗與中山孝王母馮太后並事元帝追怨之陷以祝詛罪令自殺元壽元年崩合葬渭陵稱孝元傅皇后云

元帝馮昭儀按漢書外戚傳孝元馮昭儀平帝祖母也元帝卽位二年以選入後宮時父奉世爲執金吾昭儀始爲長使數月至美人後五年就館生男拜爲倢時父奉世爲右將軍光祿勛奉世長男野王爲左馮翊父子並居朝廷議者以爲器能當其位非用女寵故也而馮倢內寵與傅昭儀等建昭中上幸虎圈斗獸後宮皆坐熊佚出圈攀檻欲上殿左右貴人傅昭儀等皆驚走馮倢直前當熊而立左右格殺熊上問人情驚懼何故前當熊倢對曰猛獸得人而止妾恐熊至禦座故以身當之元帝嗟嘆以此倍敬重焉傅昭儀等皆慚明年夏馮倢男立爲信都王尊倢爲昭儀元帝崩爲信都太后與王俱居儲元宮河平中隨王之國後徙中山是爲孝王后徵定陶王爲太子封中山王舅參爲宜鄕侯參馮太后少弟也是歲孝王薨有一男嗣爲王時未滿歲有眚病太后自養視數禱祠解哀帝卽位遣中郎謁者張由將醫治中山小王由素有狂易病病發怒去西歸長安尙書簿責擅去狀由恐因誣言中山太后祝詛上及太后太后卽傅昭儀也素常怨馮太后因是遣禦史丁元案驗盡收禦者官吏及馮氏昆弟在國者百餘人分系洛陽魏郡巨鹿數十日無所得更使中謁者令史立與丞相長史大鴻臚丞雜治立受傅太后指幾得封侯治馮太后女弟習及寡弟婦君之死者數十人巫劉吾服祝詛醫徐遂成言習君之曰武帝時醫修氏刺治武帝得二千萬耳今愈上不得封侯不如殺上令中山王代可得封立等劾奏祝詛謀反大逆責問馮太后無服辭立曰熊之上殿何其勇今何怯也太后還謂左右此乃中語前世事吏何用知之是欲陷我效也乃飲藥自殺先未死有司請誅之上不忍致法廢爲庶人徙云陽宮旣死有司復奏太后死在未廢前有詔以諸侯王太后儀葬之宜鄕侯參君之習夫及子當相坐者或自殺或伏法參女弁爲孝王后有兩女有司奏免爲庶人與馮氏宗族徙歸故郡張由以先告賜爵關內侯史立遷中太僕哀帝崩大司徒孔光奏由前誣告骨肉立陷人入大辟爲國家結怨於天下以取秩遷獲爵邑幸蒙赦令請免爲庶人徙合浦云

丁姬按漢書外戚傳定陶丁姬哀帝母也易祖師丁將軍之元孫家在山陽瑕丘父至廬江太守始定陶恭王先爲山陽王而丁氏內其女爲姬王后姓張氏其母鄭禮卽傅太后同母弟也太后以親戚故欲其有子然終無有惟丁姬河平四年生哀帝丁姬爲帝太后兩兄忠明明以帝舅封陽安侯忠蚤死封忠子滿爲平周侯太后叔父憲望望爲左將軍憲爲太僕明爲大司馬驃騎將軍輔政丁氏侯者凡二人大司馬一人將軍九卿二千石六人侍中諸曹亦十餘人丁傅以一二年間暴興尢盛然哀帝不甚假以權埶權埶不如王氏在成帝世也建平二年丁太后崩上曰詩雲谷則異室死則同穴昔季武子成寢杜氏之墓在西階下請合葬而許之附葬之禮自周興焉孝子事亡如事存帝太后宜起陵恭皇之園遣大司馬驃騎將軍明東送葬於定陶貴震山東哀帝崩王莽秉政使有司舉奏丁傅罪惡莽以太皇太后詔皆免官爵丁氏徙歸故郡莽奏貶傅太后號爲定陶共王母丁太后號曰丁姬元始五年莽復言共王母丁姬前不臣妾至葬渭陵冢髙與元帝山齊懷帝太后皇太太后璽綬以葬不應禮禮有攺葬請廢共王母及丁姬冢取其璽綬消滅徙共王母及丁姬歸定陶葬共王冢次而葬丁姬復其故太后以爲旣已之事不須復發莽固爭之太后詔曰因故棺爲致�作冢祠以太牢謁者護旣發傅太后冢崩壓殺數百人開丁姬�戶火出炎四五丈吏卒以水沃滅乃得入燒燔�中器物莽復奏言前共王母生僣居桂宮皇天震怒災其正殿丁姬死葬踰制度今火焚其�此天見變以告當攺如媵妾也臣前奏請葬丁姬復故非是共王母及丁姬棺皆名梓宮珠玉之衣非藩妾服請更以木棺代去珠玉衣葬丁姬媵妾之次奏可旣開傅太后棺臭聞數里公卿在位皆阿蒙指入錢帛遣子弟及諸生四夷凡十餘萬人操持作具助將作掘平共王母丁姬故冢二旬間皆平莽又周棘其處以爲世戒云時有羣燕數千銜土投丁姬穿中丁傅旣敗孔鄕侯晏將家屬徙合浦宗族皆歸故郡惟髙武侯喜得全自有傳

成帝班倢按漢書外戚傳孝成班倢帝初卽位選入後宮始爲少使蛾而大幸爲倢居增成捨再就館有男數月失之成帝遊於後庭嘗欲與倢同輦載倢辭曰觀古圖畫賢聖之君皆有名臣在側三代末主乃有嬖女今欲同輦得無近似之乎上善其言而止太后聞之喜曰古有樊姬今有班倢倢誦詩及窈窕徳象女師之篇每進見上疏依則古禮自鴻嘉後上稍隆於內寵倢進侍者李平平得幸立爲倢上曰始衛皇后亦從微起乃賜平姓曰衛所謂衛倢也其後趙飛燕姊弟亦從自微賤興逾越禮制寖盛於前班倢及許皇后皆失寵稀復進見鴻嘉三年趙飛燕譖告許皇后班倢挾媚道祝詛後宮詈及主上許皇后生廢考問班倢倢對曰妾聞死生有命富貴在天修正尙未蒙福爲邪欲以何望使鬼神有知不受不臣之訴如其無知訴之何益故不爲也上善其對憐憫之賜黃金百斤趙氏姊弟驕妒倢恐久見危求共養太后長信宮上許焉倢退處東宮作賦自傷悼其辭曰承祖考之遺徳兮何性命之淑靈登薄軀於宮闕兮充下陳於後庭蒙聖皇之渥惠兮當日月之盛明揚光烈之翕赫兮奉隆寵於增成旣過幸於非位兮竊庶幾乎嘉時每寤寐而累息兮申佩離以自思陳女圖以鏡監兮顧女史而問詩悲晨婦之作戒兮哀閻之爲郵美皇英之女虞兮榮任姒之母周𨿽愚陋其靡及兮敢捨心而忘玆歷年歲而悼懼兮閔蕃華之不滋痛陽祿與柘館兮仍𦇤褓而離災豈妾人之殃咎兮將天命之不可求白日忽已移光兮遂暗莫而昧幽猶被覆載之厚徳兮不廢捐於罪郵奉共養於東宮兮托長信之末流共灑埽於帷幄兮永終死以爲期願歸骨於山足兮依松柏之餘休重曰潛元宮兮幽以淸應門閉兮禁闥扃華殿塵兮玉階�中庭萋兮綠艸生廣室陰兮帷幄暗房櫳虛兮風泠泠感帷裳兮發紅羅紛綷縩兮紈素聲神眇眇兮密靚處君不禦兮誰爲榮俯視兮丹墀思君兮履綦仰視兮云屋涕兮橫流顧左右兮和顏酌羽觴兮銷憂惟人生兮一世忽一過兮若浮已獨享兮髙明處生民兮極休勉虞精兮極樂與福祿兮無期綠衣兮白華自古兮有之至成帝崩倢充奉園陵薨因葬園中

衛姬按漢書外戚傳中山衛姬平帝母也父子豪中山盧奴人官至衛尉子豪女弟爲宣帝倢生楚孝王長女又爲元帝倢生平陽公主成帝時中山孝王無子上以衛氏吉祥以子豪少女配孝王元延四年生平帝平帝年二歲孝王薨代爲王哀帝崩無嗣太皇太后與新都侯莽迎中山王立爲帝莽欲顓國權懲丁傅行事以帝爲成帝後母衛姬及外家不當得至京師乃更立宗室桃鄕侯子成都爲中山王奉孝王后遣少傅左將軍甄丰賜衛姬璽綬卽拜爲中山孝王后以苦陘縣爲湯沐邑又賜帝舅衛寶寶弟元爵關內侯賜帝三妹謁臣號修義君哉皮爲承禮君鬲子爲尊徳君食邑各二千戶莽長子宇非莽隔絕衛氏恐久後受禍卽私與衛寶通書記教衛后上書謝恩因陳丁傅舊惡幾得至京師莽白太皇太后詔有司曰中山孝王后深分明爲人後之義條陳故定陶傅太后丁姬悖天逆理上僭位號徙定陶王於信都爲共王立廟於京師如天子制不畏天命侮聖人言壞亂法度居非其制稱非其號是以皇天震怒火燒其殿六年之間大命不遂禍殃仍重竟令孝哀帝受其餘災大失天心夭命暴崩又令共王祭祀絕廢精魂無所依歸朕惟孝王后深說經義明鏡聖法懼古人之禍敗近事之咎殃畏天命奉聖言是乃久保一國長獲天祿而令孝王永享無疆之祀福祥之大者也朕甚嘉之夫義賞善聖王之制其以中山故安戶七千益中山後湯沐邑加賜及中山王黃金各百斤增傅相以下秩衛后曰夜啼泣思見帝而但益戶邑宇復教令上書求至京師會事發覺莽殺宇盡誅衛氏支屬衛寶女爲中山王后免後徙合浦惟衛后在王莽篡國廢爲家人後歲餘卒葬孝王旁

後漢

明帝賈貴人按後漢書後紀賈貴人南陽人建武末選入太子宮中元二年生肅宗而顯宗以爲貴人帝旣爲太后所養專以馬氏爲外家故貴人不登極位賈氏親族無受寵榮者及太后崩乃策書加貴人王赤綬安車一駟永巷宮人二百禦府雜帛二萬匹大司農黃金千斤錢二千萬諸史並闕後事故不知所終按明徳馬皇后紀顯宗卽位以後爲貴人時後前母姊女賈氏亦以選入生肅宗帝以後無子命令養之謂曰人未必當自生子但患愛養不至耳後於是盡心撫育勞悴過於所生肅宗亦孝性惇篤恩性天至母子慈愛始終無纖介之間

章帝梁貴人按後漢書章徳竇皇后紀梁貴人者親侯梁竦之女也少失母爲伯母舞陰長公主所養年十六亦以建初二年與中姊俱選入掖庭爲貴人四年生和帝後養爲己子欲專名外家而忌梁氏八年乃作飛書以陷竦竦坐誅貴人姊妹以憂卒自是宮房惵息後愛日隆及帝崩和帝卽位尊後爲皇太后皇太后臨朝尊母泚陽公主爲長公主益湯沐邑三千戶兄憲弟篤景並顯貴擅威權後遂密謀不軌永元四年發覺被誅九年太后崩未及葬而梁貴人姊上書陳貴人枉歿之狀太尉張酺司徒劉芳司空張奮上奏依光武黜呂太后故事貶太后尊號不宜合葬先帝百官亦多上言者帝手詔曰竇氏𨿽不遵法度而太后常自減損朕奉祀十年深惟大義禮臣子無貶尊上之文恩不忍離義不忍虧案前世上官太后亦無降黜其勿復議帝以貴人酷歿斂葬禮闕乃攺殯於承光宮上尊謚曰恭懷皇后追服喪制百官縞素與姊大貴人具葬西陵儀比敬園

順帝虞美人陳夫人按後漢書順烈梁皇后紀虞�人者以良家子年十三選入掖庭又生女舞陽長公主自漢興母氏莫不尊寵順帝旣未加美人爵號而衝帝早夭大將軍梁冀秉政忌惡佗族故虞氏抑而不登但稱大家而已陳夫人者家本魏郡少以聲伎入孝王宮得幸生質帝亦以梁氏故榮寵不及焉熹平四年小黃門趙佑議郎卑整上言春秋之義母以子貴隆漢盛典尊崇母氏凡在外戚莫不加寵今衝帝母虞大家質帝母陳夫人皆誕生聖皇而未有稱號夫臣子𨿽賤尙有追贈之典況二母見在不蒙崇顯之次無以述遵先世垂示後世也帝感其言乃拜虞大家爲憲陵貴人陳夫人爲渤海孝王妃使中常侍持節授印綬遣太常以三牲告憲陵懷陵靜陵焉

靈帝王美人按後漢書靈思何皇后紀後性彊忌後宮莫不震懾時王美人任娠畏後乃服藥欲除之而胎安不動又數夢負日而行四年生皇子協後遂鴆殺美人帝大怒欲廢後諸宦官固請得止董太后自養協號曰董侯王美人趙國人也祖父苞五官中郎將美人丰姿色聰敏有才明能書會計以良家子應法相選入掖庭帝湣協早失母又思美人作追徳賦令儀頌中平六年帝崩皇子辯卽位尊後爲皇太后太后臨朝後兄大將軍進欲誅宦官反爲所害舞陽君亦爲亂兵所殺並州牧董卓被徵將兵入洛陽陵虐朝廷遂廢少帝爲弘農王而立協是爲獻帝初平元年帝求母王美人兄斌斌將妻子詣長安賜第宅田業拜奉車都尉興平元年帝加元服有司奏立長秋宮詔曰朕稟受不弘遭值禍亂未能紹先以光故典皇母前薨未卜宅兆禮章有闕中心如結三歲之戚蓋不言吉且須其後於是有司乃奏追尊王美人爲靈懷皇后攺葬文昭陵儀比敬恭二陵使光祿大夫持節行司空事奉璽綬斌與河南尹駱業復土斌還遷執金吾封都亭侯食邑五百石病卒贈前將軍印綬謁者監護喪事子端襲爵

靈帝唐姬按後漢書靈思何皇后紀中平六年帝崩皇子辯卽位並州牧董卓被徵將兵入洛陽陵虐朝廷遂廢少帝爲弘農王而立協是爲獻帝明年山東義兵大起討董卓之亂卓乃置弘農王於閣上使郎中令李儒進鴆曰服此藥可以辟惡王曰我無疾是欲殺我耳不肯飲彊飲之不得已乃與妻唐姬及宮人飲燕別酒行王悲歌曰天道易兮我何艱棄萬乘兮退守藩逆臣見迫兮命不延逝將去汝兮適幽元因令唐姬起舞姬抗袖而歌曰皇天崩兮后土頹身爲帝兮命夭摧死生路異兮從此乖柰我煢獨兮心中哀因泣下嗚咽坐者皆歔欷王謂姬曰卿王者姬勢不復爲吏民妻自愛從此長辭遂飲藥而死時年十八唐姬潁川人也王薨歸鄕裏父會稽太守瑁欲嫁之姬誓不許及李傕破長安遣兵鈔關東略得姬傕因欲妻之固不聽而終不自名尙書賈詡知之以狀白獻帝帝聞感愴乃下詔迎姬置園中使侍中持節拜爲弘農王妃初平元年二月葬弘農王於故中常侍趙忠成壙中謚曰懷王

吳

大帝謝夫人按吳志后妃傳吳主權謝夫人會稽山陰人也父煚漢尙書郎徐令權母吳爲權聘以爲妃愛幸有寵後權納姑孫徐氏欲令謝下之謝不肯由是失志早卒後十餘年弟承拜五官郎中稍遷長沙東部都尉武陵太守撰後漢書百餘卷

大帝徐夫人按吳志后妃傳吳主權徐夫人吳郡富春人也祖父眞與權父堅相親堅以妹妻眞生琨琨少仕州郡漢末擾亂去吏隨堅徵伐有功拜偏將軍堅薨隨孫策討樊能於麋等於橫江擊張英於當利口而船少欲駐軍更求琨母時在軍中謂琨曰恐州家多發水軍來逆人則不利矣如何可駐邪宜伐蘆葦以爲泭佐船渡軍琨具啟策策卽行之眾悉俱濟遂破英擊走笮融劉繇事業克定策表琨領丹陽太守會吳景委廣陵來東復爲丹陽守琨以督軍中郎將領兵從破盧江太守李術封廣徳侯遷平鹵將軍後從討黃祖中流矢卒琨生夫人初適同郡陸尙尙卒權爲討鹵將軍在吳聘以爲妃使母養子登後權遷移以夫人妒忌廢處吳積十餘年權爲吳王及卽尊號登爲太子羣臣請立夫人爲後權意在步氏卒不許後以疾卒兄矯嗣父琨侯討平山越拜偏將軍先夫人卒無子弟祚襲封亦以戰功至於蕪湖督平魏將軍

烏程侯張美人按吳志后妃傳注江表傳曰�以張布女爲美人有寵�問曰汝父所在答曰賊已殺之�大怒棒殺之後思其顏色使巧工刻木作美人形象恆置座側問左右布復有女否答曰布大女適故衛尉馮朝子純卽奪純妻入宮大有寵拜爲左夫人晝夜與夫人房宴不聽朝政使尙方以金作華燧步搖假髻以千數令宮人著以相撲朝成夕敗輒出更作工匠因緣偸盜府藏爲空會夫人死�哀湣思念葬於苑中大作冢使工匠刻柏作木人內冢中以爲兵衛以金銀珍玩之物送葬不可稱計已葬之後�治喪於內半年不出國人見葬大奢麗皆謂�已死所葬者是也�舅子何都顏狀似�云都代立臨海太守奚熙信言舉兵欲還誅都都叔父信時爲備海督擊殺熙夷三族言乃息而人心猶疑

妃嬪部列傳二

晉

武帝左貴嬪按晉書后妃傳左貴嬪名芬兄思別有傳芬少好學善綴文名亞於思武帝聞而納之泰始八年拜修儀受詔作愁思之文因爲離思賦曰生蓬戶之側陋兮不閒習於文符不見圖畫之妙像兮不聞先哲之典謨旣愚陋而寡識兮謬忝�於紫廬非艸苗之所處兮恆怵惕以憂懼懷思慕之忉怛兮兼始終之萬慮嗟隱憂之沈積兮獨鬱結而靡訴意慘憒而無聊兮思纏綿以增慕夜耿耿而不寐兮魂憧憧而至曙風騷騷而四起兮霜皚皚而依庭日暗曖而無光兮气懰栗以洌淸懷愁戚之多感兮患涕淚之自零昔伯瑜之婉孌兮每彩衣以娛親悼今日之乖隔兮奄與家爲參辰豈相去之雲遠兮曾不盈乎數尋何宮禁之淸切兮欲瞻睹而莫因仰行雲以歔欷兮涕流射而沾巾惟屈原之哀感兮嗟悲傷於離別彼城闕之作詩兮亦以日而諭月況骨肉之相疑兮永緬邈而兩絕長含哀而抱戚兮仰蒼天而泣血亂曰骨肉至親化爲他人永長辭兮慘愴悲愁夢想魂歸見所思兮驚寤號咷心不自聊泣漣洏兮援筆舒情涕淚增零訴斯詩兮後爲貴嬪姿陋無寵以才徳見禮體羸多患常居薄室帝每遊華林輒回輦過之言及文義辭對淸華左右侍聽無不稱美及元楊皇后崩芬獻誄曰惟泰始十年秋七月景寅晉元皇后楊氏崩嗚呼哀哉昔有莘適殷姜姒歸周宣徳中闈徽音永流樊衛二姬匡齊翼楚馬鄧兩妃亦毗漢主峨峨元後光嬪晉室伉儷聖皇比蹤往古遭命不永背陽卽陰六宮號咷四海慟心嗟予鄙妾銜恩特深追慕三良甘心自沈何用存思不忘徳音何用紀述托辭翰林乃作誄曰赫赫元後出自有楊奕世朱輪耀彼華陽惟嶽降神顯玆禎祥篤生英媛休有烈光含靈握文異於庶姜和暢春日操厲秋霜疾彼攸遂惇此義方率由四教匪怠匪荒行周六親徽音顯揚顯揚伊何京室是臧乃聘乃納聿嬪聖皇正位閨閾惟徳是將鳴佩有節發言有章仰觀列圖俯覽篇籍顧問女史咨詢竹帛思媚皇姑虔恭朝夕允釐中饋執事有恪於禮斯勞於敬斯勤𨿽曰齊聖邁徳日新日新伊何克廣弘仁終溫且惠帝妹是親經緯六宮罔不彌綸羣妾惟仰譬彼北辰亦旣靑陽鳴鳩告時躬執桑曲率導媵姬修成蠶蔟分繭理絲女工是察祭服是治祗奉宗廟永言孝思於彼六行靡不蹈之皇英佐舜塗山翼禹惟衛惟樊二霸是輔明明我後異世同軌亦能有亂謀及天府內敷陰教外毗陽化綢繆庶正密勿夙夜恩從風翔澤隨雨播中外禔福遐邇詠歌天祚貞吉克昌克繁則百斯慶育聖育賢教逾任姒訓邁姜嫄堂堂太子惟國之元濟濟南陽爲屏爲藩本支庵靄四海蔭焉微斯皇妣孰玆克臻曰幹蓋聰曰聖允誠積善之堂五福所並宜享髙年匪隕匪傾如彭之齒如之齡云胡不造於玆禍殃寢疾彌畱寤寐不康巫咸騁術扁鵲奏方祈禱無應嘗藥無良形神旣離載昏載荒奄忽崩殂湮精滅光哀哀太子南陽繁昌攀援不寐擗踴摧傷嗚呼哀哉闔宮號咷宇內震驚奔者塡衢赴者塞庭哀慟雷駭流涕雨零歔欷不已若喪所生惟帝與後契闊在昔比翼白屋雙飛紫閣悼後傷後早卽窀穸言斯旣及涕泗隕落追惟我後實聰實哲通於性命達於儉節送終之禮比素上世襚無珍寶唅無明月潛輝梓宮永背昭晰臣妾哀號同此斷絕庭宇遏密幽室增陰空設帷帳虛置衣衾人亦有言神道難尋悠悠精爽豈浮豈沈丰奠日陳冀魂之臨孰云元後不聞其音乃議景行景行已溢乃考龜筮龜筮襲吉爰定爰兆克成元室魂之往矣於以令日仲秋之晨啟明始出星陳夙駕靈輿結駟其輿伊何金根玉箱其駟伊何二駱雙黃習習容車朱服丹章隱隱輲軒弁絰繐裳華轂曜野素蓋被原方相仡仡旌旐翻翻挽童引歌白驥鳴轅觀者夾塗士女涕漣千乘萬騎迄彼峻山峻山峨峨層阜重阿弘髙顯敞據洛背河左瞻皇姑右睇帝家惟存揆亡明神所嘉諸姑姊妹娣姒媵禦追送塵軌號咷衢路王侯卿士云會星布羣官庶僚縞蓋無數咨嗟通夜東方云曙百祇奉迎我後安厝中外俱臨同哀並慕涕如連云淚如湛露扃闓旣闔窈窈冥冥有夜無晝曷用其明不封不樹山�同形昔後之崩大火西流寒往暑過今亦孟秋自我銜卹倏忽一周衣服將變痛心若抽逼彼禮制惟以增憂去此素衣結戀靈丘有始有終天地之經自非三光誰能不零存播令徳沒圖丹靑先哲之志以此爲榮溫溫元後實宣慈焉撫育羣生恩惠滋焉遺愛不已永見思焉懸明日月垂萬春焉嗚呼庶妾感四時焉言思言慕涕漣洏焉咸寧二年納悼後芬於座受詔作頌其辭曰峨峨華嶽峻極泰淸巨靈導流河瀆是經惟瀆之神惟嶽之靈鍾於楊族載育盛明穆穆我後應期挺生含聰履�岐嶷夙成如蘭之茂如玉之榮越在幼沖休有令名飛聲八極翕習紫庭超任邈姒比徳皇英京室是嘉備禮致聘令月吉辰百僚奉迎周生歸韓詩人是詠我後戾至車服暉�登位太微明徳日盛羣黎欣戴函夏同慶翼翼聖皇睿�孔純湣玆狂戾闡惠播仁蠲釁滌穢與時爲新沛然洪赦恩詔遐震後之踐祚囹圄虛陳萬國齊歡六合同欣坤神抃舞天人載悅興順降祥表精日月和气煙熅三光朗烈旣獲嘉時尋播甘雪元云暗藹靈液霏霏旣儲旣積待陽而晞曣晛沾濡柔潤中畿長享丰年福祿永綏及帝女萬年公主薨帝痛悼不已詔芬爲誄其文甚麗帝重芬詞藻每有方物異寶必詔爲賦頌以是屢獲恩賜焉答兄思詩書及雜賦頌數十篇並行於世

武帝胡貴嬪按晉書后妃傳胡貴嬪名芳父奮別有傳泰始九年帝多簡良家子女以充內職自擇其美者以絳紗系臂而芳旣入選下殿號泣左右止之曰陛下聞聲芳曰死且不畏何畏陛下帝遣洛陽令司馬肇策拜芳爲貴嬪帝每有顧問不飾言辭率爾而答進退方雅時帝多內寵平吳之後復納孫�宮人數千自此掖庭殆將萬人而並寵者甚眾帝莫知所適常乘羊車恣其所之至便宴寢宮人乃取竹葉插戶以鹽汁灑地而引帝車然芳最蒙愛幸殆有專房之寵焉侍禦服飾亞於皇后帝嘗與之摴蒲爭矢遂傷上指帝怒曰此固將種也芳對曰北伐公孫西距諸葛非將種而何帝甚有慚色芳生武安公主

武帝諸葛夫人按晉書后妃傳諸葛夫人名婉瑯邪陽都人也父衝字茂長廷尉卿婉以泰始九年春入宮帝臨軒使使持節洛陽令司馬肇拜爲夫人兄銓字徳林散騎常侍銓弟玫字仁林侍中禦史中丞玫婦弟周穆淸河王覃之舅也永嘉初穆與玫勸東海王越廢懷帝立覃越不許重言之越怒遂斬玫及穆臨刑玫謂穆曰我語卿何道穆曰今日復何所說時人方知謀出於穆非玫之意

惠帝謝夫人按晉書后妃傳謝夫人名玖家本貧賤父以屠羊爲業玖淸惠貞正而有淑姿選入後庭爲才人惠帝在東宮將納妃武帝慮太子尙幼未知帷房之事乃遣往東宮侍寢由是得幸有身賈後妒忌之玖求還西宮遂生湣懷太子年三四歲惠帝不知也入朝見湣懷與諸皇子共戲執其手武帝曰是汝兒也及立爲太子拜玖爲淑媛賈後不聽太子與玖相見處之一室及湣懷遇酷玖亦被害焉永康初詔攺葬太子因贈玖夫人印綬葬顯平陵

夏侯妃按晉書后妃傳元夏侯太妃名光姬沛國譙人也祖威兗州刺史父莊字仲容淮南太守淸明亭侯妃生自華宗幼而明慧瑯邪武王爲世子覲納焉生元帝及恭王薨元帝嗣立稱王太妃永嘉元年薨於江左葬瑯邪國初有讖云銅馬入海建鄴期太妃小字銅環而元帝中興於江左焉

元帝豫章君按晉書后妃傳豫章君荀氏元帝宮人也初有寵生明帝及瑯邪王裒由是爲虞後所忌自以位卑每懷怨望爲帝所譴漸見�薄及明帝卽位封建安君別立第宅太寧元年帝迎還臺內供奉隆厚及成帝立尊重同於太后咸康元年薨詔曰朕少遭憫凶慈訓無稟撫育之勤建安君之仁也一旦薨殂實思報復永惟平昔感痛哀摧其贈豫章郡君別立廟於京都

成帝章妃按晉書后妃傳章太妃周氏以選入成帝宮有寵生哀帝及海西公始拜爲貴人哀帝卽位詔有司議貴人位號太尉桓溫議宜稱夫人尙書僕射江虨議應曰太夫人詔崇爲皇太妃儀服與太后同又詔朝臣不爲太妃敬合禮典下太常江逌議位號不極不應盡敬興寧元年薨帝欲服重江虨啟應緦麻三月詔欲降爲�年虨又啟厭屈私情所以上嚴祖考帝從之

宋

武帝張夫人按宋書后妃傳武帝張夫人諱闕不知何郡縣人也義熙初得幸髙祖生少帝又生義興恭長公主惠媛永初元年拜爲夫人少帝卽位有司奏曰臣聞嚴親敬始所因者本克孝之道由中被外伏惟夫人徳並坤元徽音光劭發祥兆慶誕啟聖明宜崇極徽號允備盛則從春秋母以子貴之義遵漢晉推慶之典謹上尊號爲皇太后宮曰永樂少帝旣廢太后還璽紱隨居吳縣太祖元嘉元年拜營陽王太妃三年薨

武帝胡婕妤按宋書后妃傳武帝胡婕妤諱道女淮南人義熙初爲髙祖所納生文帝五年被譴賜死時年四十二葬丹徒髙祖踐阼追贈婕妤太祖卽位有司奏曰臣聞徳厚者禮尊慶深者位極故閟宮旣構詠歌先妣園陵崇衛聿追來孝伏惟先婕妤柔明塞淵光備六列徳昭坤範訓洽母儀用能啟祚聖明奄宅四海嚴親莫逮天祿永違臣等遠準春秋近稽漢晉謹上尊號曰章皇太后陵曰熙寧立廟於京師太后兄子元慶位至奉朝請

文帝路淑媛按宋書后妃傳文帝路淑媛諱惠男丹楊建康人也以色貌選入後宮生孝武帝拜爲淑媛年旣長無寵常隨世祖出蕃世祖入討元凶淑媛畱尋陽上卽位遣建平王宏奉迎有司奏曰臣聞歷集周邦徽音克嗣气淳漢國沙麓發祥昔在上代業隆祚遠未有不敷陰教以闡洪基膺淑慶以載聖哲者也伏惟淑媛柔明內昭徽儀外範合靈初迪則庶姬仰曜引訓蕃閫則家邦被徳民應惟和神屬惟祉故能誕鍾睿躬用集大命固靈根於旣殞融盛烈乎中興載厚化深聲詠允緝宜式諧舊典恭享極號奉尊號曰皇太后宮曰崇憲太后居顯陽殿上於閨房之內禮敬甚寡有所禦幸或畱止太后房內故民間喧然咸有丑聲宮掖事祕莫能辧也孝建二年追贈太后父興之散騎常侍興之妻徐氏余杭縣廣昌鄕君大明四年太后弟子撫軍參軍瓊之上表曰先臣故懷安令道慶賦命乖辰自違明世敢緣衛戍請名之典特乞雲雨微垂灑潤詔付門下有司承旨奏贈給事中瓊之及弟休之茂之並超顯職太后頗豫政事賜與瓊之等財物家累千金居處服器與帝子相侔瓊之宅與太常王僧達並門嘗盛車服衛從造僧達僧達不爲之禮瓊之以訴太后太后大怒告上曰我尙在而人皆陵我家死後乞食矣欲�僧達上曰瓊之年少自不宜輕造詣王僧達貴公子豈可以此事加�大明五年太后隨上巡南豫州妃主以下並從廢帝卽位號太皇太后太宗踐阼號崇憲太后初太宗少失所生爲太后所攝養世祖盡心祗事而太后撫愛亦篤及上卽位供奉禮儀不異舊日有司奏曰夫徳敷於內典章必遠化覃於外徽號宜宣伏惟皇太后懿聖自天母儀允著義明八遠道變九圍聖明登禦景祚攸攺皇太后宜卽前號別居外宮詔曰朕備丁艱罰蚤嬰孤苦特蒙崇憲太后聖訓撫育昔在蕃閫常奉藥膳中迫凶威抱懷莫遂今泰運初啟情典獲伸方欲親奉晨昏盡歡閨禁不得如所奏尋崩時年五十五遷殯東宮門題曰崇憲宮上又詔曰朕幼集荼蓼夙憑徳訓龕虣定業實資仁範恩著屯夷有兼常慕夫禮沿情施義循事立可特齊衰三月以申追仰之心謚曰昭皇太后葬世祖陵東南號曰修寧陵先是晉安王子勛未卒巫者謂宜開昭太后陵以爲厭勝修復倉卒不得如禮上性忌慮將來致災泰始四年夏詔有司曰崇憲昭太后修寧陵地大明之世久所考卜前歲遭諸蕃之難禮從權宜奉營倉卒末暇營攺而塋隧之所山原卑陋頃年頹壞日有滋甚恆費修整終無永固且詳考地形殊乖相勢朕早蒙慈遇情禮兼常思使終始之義載彰幽顯史官可就巖山左右更宅吉地明審龜筮須選令辰式遵舊典以禮創制今中𨿽寧邊裔未息營就之功務在從簡舉言尋悲情如切割有司奏北疆未緝戎役是務禮之詳略各沿時宜臣等參議修寧陵元宮補治毀壞權施油殿暫出梓宮事畢卽窆於事爲允詔可瓊之爲衡陽內史先後卒廢帝景和中以休之爲黃門侍郎茂之左軍將軍並封開國縣侯邑千戶又追贈興之侍中金紫光祿大夫謚曰孝侯道慶散騎常侍光祿大夫開府儀同三司謚曰敬侯立道慶女爲皇后以休之爲侍中茂之黃門郎太宗廢幼主欲說太后之心乃下令書曰太皇太后早垂愛遇沿情卽事同於天屬前車騎諮議參軍路休之前丹陽丞路茂之崇憲密戚蚤延榮貴並懷所勛宜殊恆飾休之可黃門侍郎領步兵校尉茂之可中書侍郎太宗未卽位故稱令書茂之又遷司徒從事中郎休之桂陽王休範鎭北諮議參軍太宗殺世祖諸子因此陷休之等宥其諸子

文帝沈婕妤按宋書后妃傳文帝沈婕妤諱容不知何許人也納於後宮爲美人生明帝拜爲婕妤元嘉三十年卒時年四十葬建康之莫府山世祖卽位追贈湘東國太妃太宗卽位有司奏曰昔豳都追遠正邑纏哀緬慕徳義敬奉園陵先太妃徳履端華徽景明峻風光宸掖訓流國闈鞠聖誕靈蚤捐鴻祚臣等遠模漢冊近儀晉典謹上尊號爲皇太后下禮官議謚謚曰宣太后陵號曰崇寧以太后弟道慶爲給事中泰始三年卒追贈通直散騎常侍賜爵縣侯又追贈太后父散騎常侍母王氏成樂鄕君

文帝潘淑妃按南史后妃傳潘淑妃者本以貌進始未見賞帝好乘羊車經諸房淑妃每莊飾褰帷以候並密令左右以鹽水灑地帝每至戶羊輒舐地不去帝曰羊乃爲汝徘徊況於人乎於此愛傾後宮按宋書袁皇后傳上待後恩禮甚篤袁氏貧薄后每就上求錢帛以贍與之上性節儉所得不過三五萬三五十匹後潘淑妃有寵愛傾後宮咸言所求無不得後聞之欲知信否乃因潘求三十萬錢與家以觀上意信宿便得因此恚恨甚深稱疾不復見上

孝武帝殷淑儀按南史后妃傳殷淑儀南郡王義宣女也麗色巧笑義宣敗後帝密取之寵冠後宮假姓殷氏左右宣泄者多死故當時莫知所出及薨帝嘗思見之遂爲通替棺欲見輒引替睹屍如此積日形色不異追贈貴妃謚曰宣及葬給轀輬車虎賁班劍鑾輅九旒黃屋左纛前後部羽葆鼓吹上自於南掖門臨過喪車悲不自勝左右莫不掩泣上痛愛不已精神罔罔頗廢政事每寢先於靈�酌奠酒飲之旣而慟哭不能自反又諷有司奏曰據春秋仲子非魯惠公元嫡尙得考別宮今貴妃蓋天秩之崇班理應創新乃立別廟於都下時有巫者能見鬼說帝言貴妃可致帝大喜令召之有少頃果於帷中見形如平生帝欲與之言默然不對將執手奄然便歇帝尢哽恨於是擬李夫人賦以寄意焉謝莊作哀策文奏之帝臥覽讀起坐流涕曰不謂當今復有此才都下傳寫紙墨爲之貴或雲貴妃是殷琰家人入義宣家義宣敗入宮云按宋書始平孝敬王子鸞傳子鸞字孝羽孝武帝第八子也母殷淑儀寵傾後宮子鸞愛冠諸子凡爲上所盻遇者莫不入子鸞之府國及爲南徐州又割吳都以屬之六年丁母憂追進淑儀爲貴妃班亞皇后謚曰宣葬給轀輬車虎賁班劍鑾輅九旒黃屋左纛前後部羽葆鼓吹上自臨南掖門臨過喪車悲不自勝左右莫不感動上痛愛不已擬漢武李夫人賦其詞曰朕以亡事棄日閱覽前王詞苑見李夫人賦淒其有懷亦以嗟詠久之因感而會焉巡靈周之殘冊略鴻漢之遺篆弔新宮之奄映喭璧臺之蕪踐賦流波以謠思詔河濟以崇典𨿽媛徳之有載竟滯悲其何遣訪物運之榮落訊雲霞之舒捲念桂枝之秋霣惜瑤華之春剪桂枝折兮沿歲傾瑤華碎兮思聯情彤殿閉兮素塵積翠戺蕪兮紫苔生寶羅歇兮春幌垂珍簟空兮夏幬扃秋臺惻兮碧煙凝冬宮列兮朱火淸流律有終深心無歇徙倚云日裴回風月思玉步於鳳墀想金聲於鸞闕竭方池而飛傷損圜淵而流咽端蚤朝之晨罷泛輦路之晚淸南陸蹕閶闔轢北津警承明面縞館之酸素造松帳之蔥靑俯眾嗣而慟興撫藐女而悲生𨿽哀終其已切將何慰於爾靈存飛榮於景路沒申藻於服車垂葆旒於昭術竦鸞劍於淸都朝有儷於徵準禮無替於粹圖閟瑤光之密陛宮虛梁之餘陰俟玉羊之晨照正金雞之夕臨升云以引思鏘鴻鍾以節音文七星於霜野旗二耀於寒林中云枝之夭秀寓坎泉之曾岑屈封嬴之自古申反周乎在今遣雙靈兮達孝思附孤魂兮展慈心伊鞠報之必至諒顯晦之同深予棄西楚之齊化略東門之遙淪漣兩拍之傷奄抑七萃之箴又諷有司曰典禮雲天子有後有夫人檀弓云舜葬蒼梧云二妃不從婚義云後立六宮有三夫人然則三妃則三夫人也後之有三妃猶天子之有三公也按周禮三公八命諸侯七命三公旣尊於列國諸侯三妃亦貴於庶邦夫人據春秋傳仲子非魯惠公之元嫡尙得考彼別宮今貴妃蓋天秩之崇班理應刱立新廟尙書左丞徐爰之又議宣貴妃旣加殊命禮絕五宮考之古典顯有成據廟堂克構宜選將作大匠卿葬畢詔子鸞攝職以本官兼司徒進號撫軍司徒給鼓吹一部禮儀並依正公又加都督南徐州諸軍事八年加中書令領司徒

明帝陳貴妃按宋書后妃傳明帝陳貴妃諱妙登丹陽建康人屠家女也世祖常使尉司采訪民間子女有姿色者太妃家在建康縣界家貧有艸屋兩三間上出行問尉曰禦道邊那得此艸屋當由家貧賜錢三萬令起瓦屋尉自送錢與之家人並不在惟太妃在家時年十二三尉見其容質甚美卽以白世祖於是迎入宮在路太后房內經二三年再呼不見幸太后因言於上以賜太宗始有寵一年許衰歇以乞李道兒尋又迎還生廢帝故民中皆呼廢帝爲李氏子廢帝後每自稱李將軍或自謂李統太宗卽位拜貴妃禮秩同皇太子妃廢帝踐阼有司奏曰臣聞河龍啟聖理浹民神郊電基皇慶爍天地故資敬之道粹古銘風沿貴之誼眇代凝則伏惟貴妃含和日晷表淑星樞徽音峻古柔光照世聲華帝掖軌秀天嬪景發皇明祚昌睿命而備物之章未煥彜策遠酌前王允陟鴻典臣等參議謹上尊號曰皇太妃輿服一如晉孝武帝太后故事置家令一人攺諸國太妃曰太妃宮曰弘化追贈太妃父金寶散騎常侍金寶妻王氏永世縣成樂鄕君升明初降爲蒼梧王太妃伯父照宗中書通事舍人叔念步兵校尉兄敬元通直郎南魯郡太守念大通貨賄侵亂朝政升明初賜死

明帝陳昭華按宋書后妃傳明帝陳昭華諱法容丹陽建康人也太宗睌年痿疾不能內禦諸弟姬人有懷孕者輒取以入宮及生男皆殺其母而以與六宮所愛者養之順帝桂陽王休範子也以昭華爲母焉明帝崩昭華拜安成王太妃順帝卽位進爲皇太妃順帝禪位去皇太妃之號

明帝沈美人按宋書袁皇后傳後亡後常有小小靈應沈美人者太宗所幸也嘗以非罪見責應賜死從後昔所住徽音殿前度此殿有五間自後崩後常閉美人至殿前流涕大言曰今日無罪就死先後若有靈當知之殿諸�戶應聲豁然開職掌遽白太祖太祖驚往視之美人乃得釋

南齊

郁林王何妃按南齊書后妃傳郁林王何妃名婧英廬江灊人撫軍將軍戢之女也永明二年納爲南郡王妃十一年爲皇太孫妃郁林王卽位爲皇后嫡母劉氏爲髙昌縣都鄕君所生母宋氏爲余杭廣昌鄕君將拜鏡在�無故墮地其冬與太后同日謁太廟後稟性淫亂爲妃時便與外人姦通在後宮復通帝左右楊之與同寢處如伉儷之又與帝相愛故帝恣之迎後親戚入宮賞賜人百數十萬以世祖耀靈殿處後家屬帝被廢後貶爲王妃

海陵王王妃按南齊書后妃傳海陵王王妃名韶明瑯邪臨沂人太常慈女也永明八年納爲臨汝公夫人郁林卽位爲新安王妃延興元年爲皇后其年降爲海陵王妃

梁

髙祖丁貴嬪按梁書后妃傳髙祖丁貴嬪諱令光譙國人也世居襄陽貴嬪生於樊城有神光之異紫煙滿室故以光爲名相者云此女當大貴髙祖臨州丁氏因人以聞貴嬪時年十四髙祖納焉初貴嬪生而有赤痣在左臂治之不滅至是無何忽失所在事徳皇后小心祗敬嘗於供養經案之側仿�若見神人心獨異之髙祖義師起昭明太子始誕育貴嬪與太子畱在州城京邑平乃還京都天監元年五月有司奏爲貴人未拜其年八月又爲貴嬪位在三夫人上居於顯陽殿及太子定位有司奏曰禮母以子貴皇儲所生不容無敬宋泰豫元年六月議百官以吏敬敬帝所生陳太妃則宋明帝在時百官未有敬臣竊謂母以子貴義著春秋皇太子副貳宸極率土咸執吏禮旣盡禮皇儲則所生不容無敬但帝王妃嬪義與外隔以理以例無致敬之道也今皇太子聖睿在躬儲禮夙備子貴之道抑有舊章王侯妃主常得通信問者及六宮三夫人𨿽與貴嬪同列並應以敬皇太子之禮敬貴嬪宋元嘉中始興武陵國臣並以吏敬敬所生潘淑妃路淑媛貴嬪於宮臣𨿽非小君其義不異與宋泰豫朝議百官以吏敬敬帝所生事義正同謂宮閹施敬宜同吏禮詣神虎門奉箋致謁年節稱慶亦同如此婦人無閫外之事賀及問訊箋什所由官報聞而已夫婦人之道義無自專若不仰系於夫則當俯系於子榮親之道應極其所榮未有子所行而所從不足者也故春秋凡王命爲夫人則禮秩與子等列國𨿽異於儲貳而從尊之義不殊前代依準布在舊事貴嬪載誕元良克固大業禮同儲君實惟舊典尋前代始置貴嬪位次皇后爵無所視其次職者位視相國爵比諸侯王此貴嬪之禮已髙朝列況母儀春宮義絕常算且儲妃作配率由盛則以婦逾姑彌乖從序謂貴嬪典章太子不異於是貴嬪備典章禮數同於太子言則稱令貴嬪性仁恕及居宮內接馭自下皆得其歡心不好華飾器服無珍麗未嘗爲親戚私謁及髙祖弘佛教貴嬪奉而行之屏絕滋腴長進蔬膳受戒日甘露降於殿前方一丈五尺髙祖所立經義皆得其指歸尢精淨名經所受供賜悉以充法事普通七年十月庚辰薨殯於東宮臨云殿年四十二詔吏部郎張纘爲哀策文曰菆塗旣啟桂�虛凝龍帷已薦象服將升皇帝傷璧臺之永閟悼曾城之不踐罷鄕歌乎燕樂廢徹齊於祀典風有采蘩化行南國爰命史臣俾流嬪徳其辭曰軒緯之精江漢之英歸於君袂生此離明誕自厥初時維載育樞電繞郊神光照屋爰及待年含章早穆聲被洽陽譽宣中谷龍徳在田聿恭玆祀陰化代終王風攸始動容諮式出言顧史宜其家人刑於國紀膺斯眷命從此宅心狄綴采珩佩動雅音日中思戒月滿懷箴如何不局天髙照臨元紞莫修褘章早缺成物誰能芳猷有烈素魄貞明紫宮照晰逮下靡傷思賢罔蔽躬儉則節昭事惟虔金玉無玩筐筥不捐祥流徳化慶表親賢甄昌軼啟孕魯陶燕方論婦教明章閫席元池早扃湘沅已穸展衣委華朱幩寢迹慕結儲闈哀深蕃辟嗚呼哀哉令龜兆良葆引遷祖具僚次列承華接武日杳杳以霾春風淒淒而結緒去曾掖以依遲飾新宮而延佇嗚呼哀哉啟丹旗之星�振容車之黼裳擬靈金而郁楚泛淒管而凝傷遺備物乎營寢掩重閽於窒皇椒風暖兮猶昔蘭殿幽而不陽嗚呼哀哉側闈髙義彤管有懌道變虞風功參唐迹婉如之人休光赤舄施諸天地而無朝夕嗚呼哀哉有司奏謚曰穆太宗卽位追崇曰穆太后太后父仲遷天監初官至兗州刺史

髙祖阮修容按梁書后妃傳髙祖阮修容諱令嬴本姓石會稽余姚人也齊始安王遙光納焉遙光敗入東�宮建康城平髙祖納爲彩女天監六年八月生世祖尋拜爲修容常隨世祖出蕃大同六年六月薨於江州內寢時年六十七其年十一月歸葬江寧縣通望山謚曰宣世祖卽位有司奏追崇爲文宣太后承聖二年追贈太后父齊故奉朝請靈寶散騎常侍左衛將軍封武康縣侯邑五百戶母陳氏武康侯夫人

元帝徐妃按梁書后妃傳世祖徐妃諱昭佩東海郯人也祖孝嗣太尉枝江文忠公父緄侍中信武將軍天監十六年十二月拜湘東王妃生世子方等益昌公主含貞太淸三年五月被譴死葬江陵瓦官寺按南史后妃傳妃無容質不見禮帝三二年一入房妃以帝眇一目每知帝將至必爲半面妝以俟帝見則大怒而出妃性嗜酒多洪醉帝還房必吐衣中與荊州後堂瑤光寺智遠道人私通酷妒忌見無寵之妾便交杯接坐才覺有娠者卽手加刀刃帝左右曁季江有姿容又與淫通季江每嘆曰柏直狗𨿽老猶能獵蕭漂陽馬𨿽老猶駿徐娘𨿽老猶尙多情時有賀徽者美色妃要之於普賢尼寺書白角枕爲詩相贈答旣而貞惠世子方諸母王氏寵愛未幾而終元帝歸咎於妃及方等死愈見疾太淸三年遂逼令自殺妃知不免乃透井死帝以屍還徐氏謂之出妻葬江陵瓦官寺帝制金樓子述其淫行初妃嫁夕車至西州而疾風大起發屋折木無何雪霰交下帷簾皆白及長還之日又大雷震西州廳事兩柱俱碎帝以爲不祥後果不終婦道

陳

後主張貴妃按陳書后妃傳後主張貴妃名麗華兵家女也家貧父兄以織席爲事後主爲太子以選入宮是時龔貴嬪爲良娣貴妃年十歲爲之給使後主見而說焉因得幸遂有娠生太子深後主卽位拜爲貴妃性聰惠甚被寵遇後主每引貴妃與賓客遊宴貴妃薦諸宮女預焉後宮等咸徳之競言貴妃之善由是愛傾後宮又好厭魅之術假鬼道以惑後主置淫祀於宮中聚諸妖巫使之鼓舞因參訪外事人間有一言一事妃必先知之以白後主由是益重妃內外宗族多被引用及隋軍陷臺城妃與後主俱入於井隋軍出之晉王廣命斬貴妃榜於靑溪中橋按史臣侍中鄭國公魏徵考覽記書參詳故老云後主初卽位以始興王叔陵之亂被傷臥於承香閣下時諸姬並不得進惟張貴妃侍焉而柳太后猶居柏梁殿卽皇后之正殿也後主沈皇后素無寵不得侍疾別居求賢殿至徳二年乃於光照殿前起臨春結綺望仙三閣閣髙數丈並數十間其�牖壁帶懸楣欄檻之類並以沈檀香木爲之又飾以金玉間以珠翠外施珠簾內有寶�寶帳其服玩之屬瑰奇珍麗近古所未有每微風暫至香聞數里朝日初照光�後庭其下積石爲山引水爲池植以奇樹雜以花藥後主自居臨春閣張貴妃居結綺閣龔孔二貴嬪居望仙閣並復道交相往來又有王李二美人張薛二淑媛袁昭儀何婕妤江修容等七人並有寵遞代以遊其上以宮人有文學者袁大捨等爲女學士後主每引賓客對貴妃等遊宴則使諸貴人及女學士與狎客共賦新詩互相贈答采其尢艷麗者以爲曲詞被以新聲選宮女有容色者以千百數令習而之分部疊進持以相樂其曲有玉樹後庭花臨春樂等大指所歸皆美張貴妃孔貴嬪之容色也其略曰璧月夜夜滿瓊樹朝朝新而張貴妃發長七尺鬒黑如漆其光可鑑特聰惠有神采進止閒暇容色端麗每瞻視盻睞光采溢目照�左右常於閣上靚臨於軒檻宮中遙望飄若神仙才辯彊記善候人主顏色是時後主怠於政事百司啟奏並因宦者蔡脫兒李善度進請後主置張貴妃於膝上共決之李蔡所不能記者貴妃並爲條疏無所遺脫由是益加寵異冠絕後庭而後宮之家不遵法度有掛於理者但求哀於貴妃貴妃則令李蔡先啟其事而後從容爲言之大臣有不從者亦因而譖之所言無不聽於是張孔之勢燻灼四方大臣執政亦從風而靡閹宦便佞之徒內外交結轉相引進賄賂公行賞罰無常綱紀瞀亂矣

北齊

武成帝李夫人按北史后妃傳弘徳夫人李氏趙郡李叔讓女也初爲魏靜帝嬪武成納焉生南陽王仁盛爲太妃姊爲南安王思妃坐夫反以燒死太妃聞之發狂而薨文宣王嬪及中人盧勒又妹武成並以爲嬪武成崩後胡後令二嬪自殺二嬪悲哭後主爲之惻愴私遺衣物令出外避焉盧養淮南王后爲太妃又有馬嬪亦得幸爲後所妒自縊死彭樂任祥�有女因坐父兄事皆入宮爲文宣所幸武成以彭爲夫人養齊安王任生丹陽王並爲太妃

後主馮淑妃按北史后妃傳馮淑妃名小憐太穆後從婢也穆後愛衰以五月五日進之號曰續命慧黠能彈琵琶工歌舞後主惑之坐則同席出則並馬願得生死一處命淑妃處隆基堂淑妃惡曹昭儀所常居也悉令反換其地周師之取平陽帝獵於三堆晉州亟告急帝將還淑妃請更殺一圍帝從其言識者以爲後主名緯殺圍言非吉徵及帝至晉州城已欲沒矣作地道攻之城陷十餘步將士乘勢欲入帝�且止召淑妃共觀之淑妃妝點不獲時至周人以木拒塞城遂不下舊俗相傳晉州城西石上有聖人迹淑妃欲往觀之帝恐弩矢及橋故抽攻城木造遠橋監作舍人以不速成受罰帝與淑妃度橋橋壞至夜乃還稱妃有功勛將立爲左皇后卽令使馳取褘翟等皇后服禦仍與之並騎觀戰東偏小卻淑妃怖曰軍敗矣帝遂以淑妃奔還至洪洞戌淑妃方以粉鏡自玩後聲亂唱賊至於是復走內參自晉陽以皇后衣至帝爲按轡命淑妃著之然後去帝奔鄴太后後至帝不出迎淑妃將至鑿城北門出十里迎之復以淑妃奔靑州後主至長安請周武帝乞淑妃帝曰朕視天下如脫屣一老嫗豈與公惜也仍以賜之及帝遇害以淑妃賜代王達甚嬖之淑妃彈琵琶因弦斷作詩曰𨿽蒙今日寵猶憶昔時憐欲知心斷絕應看膠上弦達妃爲淑妃所譖幾致於死隋文帝將賜達妃兄李詢令著布裙配舂詢母逼令自殺後主以李祖欽女爲左昭儀進爲左娥英裴氏爲右娥英娥英者兼取舜妃娥皇女英名陽休之所制樂人曹僧奴進二女大者忤旨剝面皮少者彈琵琶爲昭儀以僧奴爲日南王僧奴死後又貴其兄弟妙達等二人同日皆爲郡王爲昭儀別起隆基堂極爲綺麗陸媼誣以左道遂殺之又有董昭儀毛夫人彭夫人王夫人小王夫人二李夫人皆嬖寵之

隋

文帝陳宣華按隋書后妃傳宣華夫人陳氏陳宣帝之女也性聰慧姿貌無雙及陳滅配掖庭後選入宮爲嬪時獨孤皇后性妒後宮罕得進禦惟陳氏有寵晉王廣之在藩也陰有奪宗之計規爲內助每致禮焉進金蛇金駝等物以取媚於陳氏皇太子廢立之際頗有力焉及文獻皇后崩進位爲貴人專房擅寵主斷內事六宮莫與爲比及上大漸遺詔拜爲宣華夫人初上寢疾於仁壽宮也夫人與皇太子同侍疾平旦出更衣爲太子所逼夫人拒之得免歸於上所上怪其神色有異問其故夫人泫然曰太子無禮上恚曰畜生何足付大事獨孤誠誤我意謂獻皇后也因呼兵部尙書柳述黃門侍郎元巖曰召我兒述等將呼太子上曰勇也述巖出合爲�書訖示左僕射楊素素以其事白太子太子遣張衡入寢殿遂令夫人及後宮同侍疾者並出就別室俄聞上崩而未發喪也夫人與諸後宮相顧曰事變矣皆色動股栗晡後太子遣使者賫金合子帖紙於際親署封字以賜夫人夫人見之惶懼以爲鴆毒不敢發使者促之於是乃發見合中有同心結數枚諸宮人咸悅相謂曰得免死矣陳氏恚而卻坐不肯致謝諸宮人共逼之乃拜使者其夜太子烝焉及煬帝嗣位之後出居仙都宮尋召入歲餘而終時年二十九帝深悼之爲制神傷賦

文帝蔡容華按隋書后妃傳容華夫人蔡氏丹陽人也陳滅之後以選入宮爲世婦容儀婉上甚悅之以文獻皇后故希得進幸及後崩漸見寵遇拜爲貴人參斷宮掖之務與陳氏相亞上寢疾加號容華夫人上崩後自請言事亦爲煬帝所烝

唐一

太宗徐賢妃按唐書后妃傳太宗賢妃徐惠湖州長城人生五月能言四歲通論語詩八歲自曉屬文父孝徳嘗試使擬離騷爲小山篇曰仰幽巖而流盻撫桂枝以凝想將千齡兮此遇荃何爲兮獨往孝徳大驚知不可掩於是所論著遂盛傳太宗聞之召爲才人手未嘗廢捲而辭致贍蔚又無淹思帝益禮顧擢孝徳水部員外郎惠再遷充容貞觀永數調兵討定四夷稍稍治宮室百姓勞怨惠上疏極諫且言東戍遼海西討昆丘士馬罷耗漕餉漂沒捐有盡之農趨無窮之壑圖未獲之眾喪已成之軍故地廣者非常安之術也人勞者爲易亂之符也又言翠微玉華等宮𨿽因山藉水無築構之苦而工力和僦不謂無煩有道之君以逸逸人無道之君以樂樂身又言伎巧爲喪國斧斤珠玉爲蕩心鴆毒侈麗纖美不可以不遏志驕於業泰體逸於時安其剴切精詣大略如此帝善其言優賜之帝崩哀慕成疾不肯進藥曰帝遇我厚得先狗馬侍園寢吾志也復爲詩連珠以見志永徽元年卒年二十四贈賢妃陪葬昭陵石室惠之弟齊齊子堅皆以學聞女弟爲髙宗倢亦有文藻世以擬漢班氏按舊唐書本傳時軍旅亟動宮室互興百姓頗倦勞役上疏諫曰自貞觀已來二十有二載風調雨順年登歲稔人無水旱之獘國無饑饉之災昔漢武守文之常主猶登刻玉之符齊桓小國之庸君尙圖泥金之事望陛下推功損己讓徳不居億兆傾心猶闕告成之禮云亭佇謁未展升中之儀此之功徳足以咀嚼百王网羅千代者矣古人有云𨿽休勿休良有以也守初保末聖哲罕兼是知業大者易驕願陛下難之善始者難終願陛下易之竊見頃年已來力役兼總東有遼海之軍西有�丘之役士馬疲於甲冑舟車倦於轉輪且召募役戍去畱懷死生之痛因風阻浪人米有漂溺之危一夫力耕卒無數十之獲一船致損則傾數百之糧是猶運有盡之農功塡無窮之巨浪圖未獲之他眾喪已成之我軍𨿽除凶伐暴有國常規然黷武玩兵先哲所戒昔秦皇並吞六國反速危亡之基晉武奄有三方翻成覆敗之業豈非矜功恃大棄徳而輕邦圖利忘害肆情而縱欲遂使悠悠六合𨿽廣不救其亡嗷嗷黎庶因獘以成其禍是知地廣非常安之術人勞乃易亂之源願陛下布澤流人矜獘卹乏減行役之煩增湛露之惠妾又聞爲政之本貴在無爲竊見土木之功不可兼遂北闕初建南營翠微曾未逾時玉華創制𨿽復因山藉水非無架築之勞損之又損頗有工力之費終以茅茨示約猶興木石之疲假使和雇取人不無煩擾之獘是以卑宮菲食聖主之所安金屋瑤臺驕主之爲麗故有道之君以逸逸人無道之君以樂樂身願陛下使之以時則力無竭矣用而息之則人斯悅矣夫珍玩伎巧乃喪國之斧斤珠玉錦繡實迷心之鴆毒竊見服玩纖靡如變化於自然織貢珍奇若神仙之所制𨿽馳華於季俗實敗素於淳風是知漆器非延叛之方桀造之而人叛玉杯豈招亡之術紂用之而國亡方驗侈麗之源不可不遏作法於儉猶恐其奢作法於奢何以制後伏惟陛下明鑑未形智周無際窮奧祕於麟閣盡探賾於儒林千王治亂之蹤百代安危之迹興衰禍福之數得失成敗之機故亦苞吞心府之中循環目圍之內乃宸衷之久察無假一二言焉惟恐知之非難行之不易志驕於業泰體逸於時安伏願抑志裁心愼終如始削輕過以添重徳循今是以替前非則令名與日月無窮盛業與乾坤永大太宗善其言優賜甚厚及太宗崩追思願遇之恩哀慕愈甚發疾不自醫病甚謂所親曰吾荷顧實深志在早歿魂其有靈得侍園寢吾之志也因爲七言詩及連珠以見其志永徽元年卒時年二十四詔贈賢妃陪葬於昭陵之石室

中宗上官昭容按唐書后妃傳上官昭容者名婉兒西臺侍郎儀之孫父廷芝與儀死武后時母鄭太常少卿休遠之姊婉兒始生與母配掖庭天性韶警善文章年十四武后召見有所制作若素構自通天以來內掌詔命掞麗可觀嘗忤旨當誅後惜其才止黥而不殺也然羣臣奏議及天下事皆與之帝卽位大被信任進拜昭容封鄭沛國夫人婉兒通武三思故詔書推右武氏抑唐家節湣太子不平及舉兵叩肅章門索婉兒婉兒曰我死當次索皇后大家矣以激怒帝帝與後挾婉兒登元武門避之會太子敗乃免婉兒勸帝侈大書館增學士員引大臣名儒充選數賜宴賦詩君臣賡和婉兒常代帝及後長寧安樂二主眾篇並作而采麗益新又差第羣臣所賦賜金爵故朝廷靡然成風當時屬辭者大抵𨿽浮靡然所得皆有可觀婉兒力也鄭卒謚節義夫人婉兒請降秩行服詔起爲婕妤俄還昭容帝卽婉兒居穿沼築巖窮飾勝趣卽引侍臣宴其所是時左右內職皆聽出外不呵止婉兒與近嬖至皆營外宅�人穢夫爭候門下肆狎暱因以求劇職要官與崔湜亂遂引知政事湜開商山道未半因帝遺制虛列其功加甄賞韋後之敗斬闕下初鄭方�夢巨人升大稱曰持此稱量天下婉兒生逾月母戲曰稱量者豈爾耶輒啞然應後內秉機政符其夢云景雲中追復昭容謚惠文始從母子王昱爲拾遺昱戒曰上往囚房陵武氏得志矣卒而中興天命所在不可幸也三思𨿽乘釁天下知必敗今昭容上所信而附之且滅族鄭以責婉兒不從節湣誅三思果索之始憂懼及艸遺制卽引相王輔政臨淄王兵起被收婉兒以詔艸示劉幽求幽求言之王王不許遂誅開元初裒次其文章詔張說題篇

元宗梅妃按唐曹鄴梅妃傳梅妃姓江氏莆田人父仲遜世爲醫妃年九歲能誦二南語父曰我𨿽女子期以此爲志父奇之名曰采蘋開元中髙力士使閩粵妃笄矣見其少麗選歸侍明皇大見寵幸長安大內大明興慶三宮東都大內上陽兩宮幾四萬人自得妃視如塵上宮中亦自以爲不及妃善屬文自比謝女淡妝雅服而姿態明秀筆不可描畫性喜梅所居闌檻悉植數株上榜曰梅亭梅開賦賞至夜分尙顧戀花下不能去上以其所好戲名曰梅妃妃有蕭蘭�園梅花鳳笛玻杯剪刀綺�八賦是時承平歲久海內無事上於兄弟間極友愛日從燕閒必妃侍側上命破橙往賜諸王至漢邸潛以足躡妃履登時退閣上命連宣報言適履珠脫綴綴竟當來久之上親往命妃妃拽衣迓上言胸腹疾作不果前也卒不至其恃寵如此後上與妃鬥茶顧諸王戲曰此梅精也賜白玉笛作驚鴻舞一座光輝鬥茶今又勝我矣妃應聲曰艸木之戲誤勝陛下設使調和四海烹飪鼎鼐萬乘自有憲法賤妾何能較勝負也上大悅會太眞楊氏入侍寵愛日奪上無�意而二人相疾避路而行上嘗方之英皇議者謂廣狹不類竊笑之太眞忌而智妃性柔緩亡以勝後竟爲楊氏遷於上陽東宮後上憶妃夜遣小黃門滅燭密以戲馬召妃至翠華西合敍舊愛悲不自勝繼而上失寤侍禦驚報曰妃子已畱合前當柰何上披衣抱妃藏夾幕間太眞旣至問梅精安在上曰在東宮太眞曰乞宣至今日同浴溫泉上曰此女已放屏無並往也太眞語益堅上顧左右不答太眞大怒曰肴核狼籍禦榻下有婦人遺舄夜來何人侍陛下寢歡醉至於日出不視朝陛下可出見羣臣妾止此合以俟駕回上愧甚拽衾向屏復寢曰今日有疾不可臨朝太眞怒甚徑歸私第上頃�妃所在已爲小黃門送令步歸東宮上怒斬之遺舄並翠鈿命封賜妃謂使者曰上棄我之深乎使曰上非棄妃誠恐太眞惡情耳妃笑曰恐憐我則動肥婢情豈非棄也妃以千金壽髙力士求詞人擬司馬相如爲長門賦欲邀上意力士方奉太眞且畏其勢報曰無人解賦妃乃自作樓東賦略曰玉鑑塵生鳳奩香殄懶蟬鬢之巧梳閒縷衣之輕練苦寂寞於蕙宮但凝思乎蘭殿信摽落之梅花隔長門而不見況乃花心揚恨柳眼弄愁暖風習習春鳥啾啾樓上黃昏兮聽鳳吹而回首碧雲日暮兮對素月而凝眸溫泉不到憶拾翠之舊遊長門深閉嗟靑鸞之信修憶太液淸波水光蕩浮笙歌賞燕陪從宸旒奏舞鸞之妙曲乘畫鷁之仙舟君情繾綣深敍綢繆誓山海而常在似日月而無休柰何嫉色庸庸妒气衝衝奪我之愛幸斥我乎幽宮思舊歡之莫得想夢著乎朦朧度花朝與月夕羞懶對乎春風欲相如之奏賦柰世才之不工屬愁吟之未盡已響動乎�鐘空長嘆而掩袂躊躇步於樓東太眞聞之訴明皇曰江妃庸賤以庾詞宣言怨望願賜死上默然會嶺表使歸妃問左右何處驛使來非梅使耶對曰庶邦貢楊妃果實使來妃悲咽泣下上在花萼樓會驛使至命封珍珠一斛密賜妃妃不受以詩付使者曰爲我進禦前詩曰柳葉雙眉久不描殘妝和淚污紅綃長門自是無梳洗何必珍珠慰寂寥上覽詩悵然不樂令樂府以新聲度之號一斛珠曲名始此也後祿山犯闕上西幸太眞死及東歸尋妃所在不可得上悲謂兵火之後流落他處詔有得之官二秩錢百萬搜訪不知所在上又命方士飛神禦气潛經天地亦不可得有宦者進其畫眞上言似甚但不活耳詩題於上曰憶昔嬌妃在紫宸鉛華不禦得天眞霜綃𨿽似當時態爭柰嬌波不顧人讀之泣下命模像刊石後上暑月晝寢仿�見妃隔竹間泣含涕障袂如花朦霧露狀妃曰昔陛下蒙塵妾死亂兵之手哀妾者埋骨池東梅株傍上駭然流汗而寤登時令往太液池發視不獲上益不樂忽悟溫泉湯池側有梅十餘株豈在是乎上自命駕令發視才數株得屍裹以錦裀盛以酒槽附土三尺許上大慟左右莫能仰視視其所傷脇下有刀痕上自制文誄之以妃禮易葬焉

元宗楊貴妃按唐書后妃傳元宗貴妃楊氏隋梁郡通守汪四世孫徙籍蒲州遂爲永樂人幼養叔父家始爲壽王妃開元二十四年武惠妃薨後廷無當帝意者或言妃姿質天挺宜充掖廷遂召內禁中異之卽爲自出妃意者丐籍女官號太眞更爲壽王聘韋昭訓女而太眞得幸善歌舞邃曉音律且智算警�迎意輒悟帝大悅遂專房宴宮中號娘子儀體與皇后等天寶初進冊貴妃追贈父元琰太尉齊國公擢叔元珪光祿卿宗兄銛鴻臚卿錡侍禦史尙太華公主主惠妃所生最見寵遇而釗亦顯釗國忠也三姊皆美劭帝呼爲姨封韓虢秦三國爲夫人出入宮掖恩寵聲焰震天下每命婦入班持盈公主等讓皆不敢就位臺省州縣奉請托奔走期會過詔敕四方獻餉結納門若市然建平信成二公主以與妃家忤至追內封物駙馬都尉獨孤明失官它日妃以譴還銛第比中仄帝尙不禦食笞怒左右髙力士欲驗帝意乃白以殿中供帳司農酒餼百餘車送妃所帝卽以禦膳分賜力士知帝旨是夕請召妃還下鑰安興坊門馳入妃見帝伏地謝帝釋然撫慰良渥明日諸姨上食樂作驟賜左右不可貲由是愈見寵賜諸姨錢歲百萬爲脂粉費銛以上柱國門列戟與錡國忠諸姨五家第捨聯亙擬憲宮禁率一堂費緡千萬見他第有勝者輒壞復造務以侈相誇詡土木工食不息帝所得奇珍及貢獻分賜之使者相禦於道五家如一妃每從遊幸乘馬則力十授轡策凡充錦繡官及治琢金玉者大抵千人奉須索奇服祕玩變化若神四方爭爲怪珍入貢動駭耳目於是嶺南節度使張九章廣陵長史王翼以所獻最進九章銀靑階擢翼戶部侍郎天下風靡妃嗜荔枝必欲生致之乃置騎傳送走數千里味未變已至京師天寶九載妃復得譴還外第國忠謀於吉溫溫因見帝曰婦人過忤當死然何惜宮中一席廣爲鈇鑕地更使外辱乎帝感動輟食詔中人張韜光賜之妃因韜光謝帝曰妾有罪當萬誅然膚髮外皆上所賜今且死無以報引刀斷一繚發奏之曰以此畱訣帝見駭惋遽召入禮遇如初因又幸秦國及國忠第賜兩家巨萬國忠旣遙領劍南每十月帝幸華淸宮五宅車騎皆從家別爲隊隊一色俄五家隊合爛若萬花川谷成錦繡國忠導以劍南旗節遺鈿墮舄瑟瑟璣琲狼藉於道香聞數十里十載正月望夜妃家與廣寧主僮騎爭闤門鞭挺歡競主墮馬僅得去主見帝泣乃詔殺楊氏奴貶駙馬都尉程昌裔官國忠之輔政其息昢尙萬春公主暄尙延和郡主弟鑑尙承榮郡主又詔爲元琰立家廟帝自書其碑銛秦國早死故韓虢與國忠貴最久而虢國素與國忠亂頗爲人知不恥也每入謁並驅道中從監侍姆百餘騎炬密如晝靚妝盈裏不施幃障時人謂爲雄狐諸王子孫凡婚聘必先因韓虢以請輒皆遂至數百千金以謝初安祿山有邊功帝寵之詔與諸姨約爲兄弟而祿山母事妃來朝必宴餞結歡祿山反以誅國忠爲名且指言妃及諸姨罪帝欲以皇太子撫軍因禪位諸楊大懼哭於庭國忠入白妃妃銜塊請死帝意沮乃止及西幸至馬嵬陳元禮等以天下計誅國忠已死軍不解帝遣力士問故曰禍本尙在帝不得已與妃訣引而去縊路祠下裹屍以紫茵瘞道側年三十八帝至自蜀道過其所使祭之且詔攺葬禮部侍郎李揆曰龍武將士以國忠負上速亂爲天下殺之今葬妃恐反仄自疑帝乃止密遣中使者具棺槨它葬焉啟瘞故香囊猶在中人以獻帝視之淒感流涕命工貌妃於別殿朝夕往必爲哽欷馬嵬之難虢國與國忠妻裴柔等奔陳倉縣令率吏追之意以爲賊棄馬走林虢國先殺其二子柔曰�我死卽並其女刺殺之乃自剄不殊吏載置於獄問曰國家乎賊乎吏曰互有之乃死瘞陳倉東郭外按安祿山傳楊貴妃有寵祿山請爲妃養兒帝許之其拜必先妃後帝帝怪之答曰蕃人先母後父帝大悅命與楊銛及三夫人約爲兄弟

妃嬪部列傳三

唐二

代宗崔妃按舊唐書后妃傳代宗崔妃博陵安平人父峋祕書少監母楊氏韓國夫人天寶中楊貴妃寵幸卽妃之姨母也時韓國虢國之寵冠於戚裏時代宗爲廣平王故元宗選韓國之女嬪於廣平邸禮儀甚盛生召王偲初妃挾母氏之勢性頗妒悍及西京陷賊母黨皆誅妃從王至靈武恩顧漸薄達京而薨

徳宗韋賢妃按唐書后妃傳徳宗賢妃韋氏戚裏舊族也祖濯尙定安公主初爲良娣徳宗貞元四年冊拜賢妃宮壼事無不聽而性敏淑言動有繩矩帝重之後宮莫不師其行帝崩自表畱奉崇陵園元和四年薨按舊唐書本傳徳宗韋賢妃不知氏族所出初爲良娣貞元二年冊爲賢妃及徳宗崩請於崇陵終喪紀因侍於寢園

敬宗郭貴妃按唐書后妃傳敬宗貴妃郭氏右威衛將軍義之子失義何所人長慶時後以容選入太子宮太子卽位爲才人生晉王普帝以早得子又淑麗冠後庭故寵異之逾年爲貴妃贈義禮部尙書兄環少府少監賜大第文宗立愛晉王若己子待妃禮不衰亡其薨年

武宗王賢妃按唐書后妃傳武宗賢妃王氏邯鄲人失其世年十三善歌舞得入宮中穆宗以賜潁王性機悟開成末王嗣帝位妃陰爲助畫故進號才人遂有寵狀纖頎頗類帝每畋苑中才人必徒袍而騎校服光侈略同至尊相與馳出入觀者莫知孰爲帝也帝欲立爲後宰相李徳裕曰才人無子且家不素顯恐詒天下議乃止帝稍惑方士說欲餌藥長年後寖不豫才人每謂親近曰陛下日燎丹言我取不死膚澤消槁吾獨憂之俄而疾侵才人侍左右帝熟視曰吾气奄奄情慮耗盡顧與汝辭答曰陛下大福未艾安語不祥帝曰脫如我言柰何對曰陛下萬歲後妾得以殉帝不復言及大漸才人悉取所常貯散遺宮中審帝已崩卽自經幄下當時嬪媛𨿽常妒才人專上者返皆義才人爲之感慟宣宗卽位嘉其節贈賢妃葬端陵之柏城

武宗孟才人按劇談錄孟才人善歌有寵於武宗皇帝嬪禦之中莫與爲比一旦龍體不豫召而問曰我若不諱汝將何之對曰以微眇之身受君王之寵若陛下萬歲之後無復生焉是日俾於禦榻前歌河滿子一曲聲調淒切聞者莫不涕零及宮中晏駕哀慟數日而殞禁掖近臣以小棺殯於殿側山陵之際梓宮重莫能舉識者曰得非候才人乎於是輿櫬以殉遂窆於端陵之側是歲攻文之士或爲賦題或爲詩目以爲馮媛班姬無以過也所知者張佑有詩云偶因淸唱詠頻奏入宮中二十春卻爲一聲河滿子下泉須弔孟才人

懿宗郭淑妃按唐書后妃傳懿宗淑妃郭氏幼入鄆王邸宣宗在位春秋髙惡人言立太子事王以嫡長居外宮心常憂惴妃護侍左右慰安起居終得無恙生女未能言忽曰得活王驚異之及卽位以妃爲美人進拜淑妃女爲同昌公主下嫁韋保衡處內宅妃以主故出入娛飲不禁是時嘩言與保衡亂莫得其端僖宗立保衡緣他罪爲人所發且污舊謗卒貶死妃猶處禁中黃巢之難天子出蜀倉卒妃不及從遂流落閭裏不知所終

後梁

太祖陳昭儀按五代史梁家人傳昭儀陳氏宋州人也少以色進太祖已貴嬪妾數百而昭儀專寵太祖嘗疾昭儀與尼數十人晝夜爲佛法未嘗少懈太祖以爲愛己尢寵之開平三年度爲尼居宋州佛寺

太祖李昭容按五代史梁家人傳昭容李氏亦以色進尢謹願未嘗去左右太祖病畫寢方寐忽棟折獨李氏侍側遽牽太祖衣太祖驚走棟折寢上太祖徳之拜昭容皆不知其所終

末帝張徳妃按五代史梁家人傳末帝徳妃張氏其父歸霸事太祖爲梁功臣帝爲王時以婦聘之帝卽位將冊妃爲后妃請待帝郊天而帝卒不得郊貞明五年妃病甚帝遽冊爲徳妃其夕薨年二十四

末帝郭次妃按五代史梁家人傳次妃郭氏父歸厚事梁爲登州刺史妃少以色進梁亡莊宗入宮梁故妃妾皆號泣迎拜賀王友雍妃石氏有色莊宗召之石氏慢罵莊宗殺之次以召妃妃懼而聽命已而度爲尼賜名誓正居於洛陽初莊宗之入汴也末帝登建國樓謂控鶴指揮使皇甫麟曰晉吾世讎也不可俟彼刀鋸卿可盡我命無使我落讎人之手麟與帝相持慟哭是夕進刃於帝麟亦自剄莊宗入汴命河南張全義葬其屍藏其首於太社晉天福三年詔太社先藏罪人首級許親屬收葬乃出末帝首遣右衛將軍安崇阮與妃同葬之妃卒洛陽

後唐

明宗王淑妃按五代史唐家人傳淑妃王氏邠州餅家子也有美色號花見羞少賣梁故將劉鄩爲侍兒鄩卒王民無所歸是時明宗夏夫人已卒方求別室有言王氏於安重誨者重誨以告明宗而納之王氏素得鄩金甚多悉以遺明宗左右及諸子婦人人皆爲王氏稱譽明宗益愛之而夫人曹氏爲人簡質常避事由是王氏專寵明宗卽位議立皇后而曹氏當立曹氏謂王氏曰我素多病而性不耐煩妹當代我王氏曰後帝匹也至尊之位誰敢幹之乃立曹氏爲皇后王氏爲淑妃妃事皇后亦甚謹每帝晨起盥櫛服禦皆妃執事左右及罷朝帝與皇后食妃侍食徹乃退未嘗少懈皇后心亦益愛之然宮中之事皆主於妃明宗病妃與宦者孟漢瓊出納左右遂專用事殺安重誨秦王從榮皆與焉劉鄩諸子皆以妃故封拜官爵湣帝卽位冊尊皇后爲皇太后妃爲皇太妃初明宗後宮有生子者命妃母之是爲許王從益從益乳母司衣王氏見明宗已老而秦王握兵心欲自托爲後計乃曰兒思秦王是時從益已四歲又數教從益自言求見秦王明宗遣乳嫗將兒往來秦府遂與從榮私通從榮因使王氏伺察宮中動靜從榮已死司衣王氏以謂秦王實以兵入宮衛天子而以反見誅出怨言湣帝聞之大怒賜司衣王氏死而事連太妃由是心不悅欲遷之至徳宮以太后素善妃懼傷其意而止然待之甚薄廢帝入立嘗置酒妃院妃舉酒曰願辭皇帝爲比丘尼帝驚問其故妃曰小兒處偶得命若大人不容則死之日何面見先帝因泣下廢帝亦爲之淒然待之頗厚石敬塘兵犯京師廢帝聚族將自焚妃謂太后曰事急矣宜少回避以俟姑夫太后曰我家至此何忍獨生妹自勉之太后乃與帝俱焚死而妃與許王從益及其妺匿於鞠院以免晉髙祖立妃自請爲尼不可乃遷於至徳宮晉遷都汴以妃子母俱東置於宮中髙祖皇後事妃如母天福四年九月癸未詔以郇國三千戶封唐許王從益爲郇國公以奉唐祀服色旌旗一依舊制太常議立莊宗明宗湣帝三室以至徳宮爲廟詔立髙祖太宗爲五廟使從益歲時主祠出帝卽位妃母子俱還洛陽契丹犯京師趙延壽所尙明宗公主已死耶律徳光乃爲延壽娶從益妹是爲永安公主公主不知其母爲誰素亦養於妃妃至京師主婚禮徳光見明宗畫像焚香再拜顧妃曰明宗與我約爲弟兄爾吾嫂也已而靳之曰今日乃吾婦也乃拜從益爲彰信軍節度使從益辭不之官與妃俱還洛陽徳光北歸畱蕭翰守汴州漢髙祖起太原翰欲北去乃使人召從益委以中國從益子母逃於徽陵域中以避使者使者迫之以東遂以從益權知南朝軍國事從益禦崇元殿翰率契丹諸將拜殿上晉羣臣拜殿下羣臣入謁太妃妃曰吾家子母孤弱爲翰所迫此豈福邪禍行至矣乃以王松趙上交爲左右丞相李式翟光鄴爲樞密使燕將劉祚爲侍衛親軍都指揮使翰畱契丹兵千人屬祚而去漢髙祖擁兵而南從益遣人召髙行周武行徳等爲拒行周等皆不至乃與王松謀以燕兵閉城自守妃曰吾家亡國之餘安敢與人爭天下乃遣人上書迎漢髙祖髙祖聞其嘗召行周而不至遣郭從義先入京師殺妃母子妃臨死呼曰吾家母子何罪何不畱吾兒使每歲寒食持一盂飯灑明宗墳上聞者悲之從益死時年十七

後晉

髙祖安妃按五代史晉家人傳安太妃代北人也不知其世家爲敬儒妻生出帝封秦國夫人出帝立尊爲皇太妃妃老而失明從出帝北遷自遼陽徙建州卒於道中臨卒謂帝曰當焚我爲灰南向揚之庶幾遺魂得反中國也旣卒砂磧中無艸木乃毀奚車而焚之載其燼骨至建州李太后亦卒遂並葬之

後周

太祖楊淑妃按五代史周家人傳淑妃楊氏鎭州眞定人也父弘裕眞定少尹妃幼以色選入趙王宮事王鎔鎔爲張文禮所殺鎭州亂妃亦流寓民間後嫁里人石光輔居數年光輔死太祖柴夫人卒聞妃有色而賢遂娶之爲繼室太祖方事漢髙祖於太原天福中妃卒遂葬太原之近郊太祖卽位廣順元年九月追冊爲淑妃拜妃弟廷璋爲右飛龍使廷璋辭曰臣父老矣願以授之太祖曰吾方思之豈忘爾父邪卽召弘裕弘裕老不能行乃就其家拜金紫光祿大夫眞定少尹太祖崩葬嵩陵一後三妃皆當陪葬而太原未克世宗詔有司營嵩陵之側爲虛墓以俟顯徳元年世宗已敗劉旻於髙平遂攻太原太原閉壁被圍乃遷妃喪而葬之

太祖張貴妃按五代史周家人傳貴妃張氏鎭州眞定人也祖記成徳軍節度判官檢校兵部尙書父同芝事趙王王鎔爲諮呈官官至檢校工部尙書鎔死鎭州亂莊宗遣幽州符存審以兵討張文禮裨將武從諫館於妃家見妃尙幼憐之而從諫家在太原遂以妃歸爲其子婦久之太祖事漢髙祖於太原楊夫人卒而武氏子亦卒乃納妃爲繼室太祖貴累封吳國夫人太祖以兵入京師漢遣劉銖戮其家妃與諸子皆死太祖卽位追冊爲貴妃

太祖董徳妃按五代史周家人傳徳妃董氏鎭州靈壽人也祖文廣唐深州錄事參軍父光嗣趙州昭慶尉妃幼�悟始能言聞樂聲知其律呂年七歲鎭州亂其家夫之爲潞州牙將所得置諸褚中以歸潞將妻嘗生女輒不育得妃憐之養以爲子過於所生居五六年妃家悲思其兄瑀求之人間莫知所在潞將仕於京師遇瑀欣然歸之時年十三瑀以嫁里人劉進超進超亦仕晉爲內職契丹犯闕進超歿於虜中妃嫠居洛陽漢髙祖自太原入京師太祖從過洛陽聞妃有賢行聘之太祖建國中宮虛位遂冊爲徳妃廣順三年卒年三十九妃兄三人瑀官至太子左贊善大夫元之自明皆至刺史初帝舉兵於魏漢以兵圍帝第時張貴妃與諸子靑哥意哥侄守筠奉超定哥皆被誅靑哥意哥不知其母誰氏太祖卽位詔故第二子靑哥贈太尉賜名侗第三子意哥贈司空賜名信皇侄守筠贈左領軍衛將軍以筠聲近榮爲世宗避更名守願奉超贈左監門衛將軍定哥贈左千牛衛將軍賜名遜世宗顯徳四年夏四月癸未詔曰禮以緣情恩以悼往矧在友於之列尢鍾惻愴之情故皇弟贈太保侗贈司空信景運初啟天年不登俾予終鮮實動予懷侗可贈太傅追封郯王信司徒杞王又詔曰故皇從弟贈左領軍衛將軍守願贈左監門衛將軍奉超贈左千牛衛將軍遜等頃因季世不享遐齡每念非辜難忘有慟守願可贈左衛大將軍奉超右衛大將軍遜右武衛大將軍

遼

世宗甄妃按遼史后妃傳世宗妃甄氏後唐宮人有姿色帝從太宗南徵得之寵遇甚厚生寧王只沒及卽位立爲皇后嚴明端重風神閒雅內治有法莫幹以私劉知遠郭威稱帝世宗承彊盛之資奄奄歲時後與參帷幄密贊大謀不果用察割作亂遇害景宗立葬二後於醫巫閭山建廟陵寢側

興宗蕭貴妃按遼史后妃傳興宗貴妃蕭氏小字三駙馬都尉匹裏之女選入東宮帝卽位立爲皇后重熙初以罪降貴妃

道宗蕭惠妃按遼史后妃傳道宗惠妃蕭氏小字坦思駙馬都尉霞抹之妹太康二年乙辛譽之選入掖庭立爲皇后居數歲未見皇嗣後妹斡特懶先嫁乙辛子綏也後以宜子言於帝離婚納宮中八年皇孫延禧封梁王降爲惠妃徙幹陵斡特懶還其家頃之其母燕國夫人厭魅梁王伏誅貶妃爲庶人幽於宜州諸弟沒入興聖宮天慶六年召還封太皇太妃後二年奔黑頂山卒葬太子山

天祚帝蕭徳妃按遼史后妃傳天祚徳妃蕭氏小字師姑北府宰相常哥之女壽隆二年入宮封燕國妃生子撻魯幹統三年攺徳妃以柴冊禮封撻魯爲燕國王加妃號贊翼王薨以哀戚卒

天祚帝蕭文妃按遼史后妃傳天祚文妃蕭氏小字瑟瑟國舅大父房之女幹統初帝幸耶律撻葛第見而悅之匿宮中數月皇太叔和魯斡勸帝以禮選納三年冬立爲文妃生蜀國公主晉王敖盧斡尢被寵幸以柴冊加號承翼善歌詩女直亂作日見侵迫帝畋遊不卹忠臣多被�斥妃作歌諷諫其詞曰勿嗟塞上兮暗紅塵勿傷多難兮畏夷人不如塞姦邪之路兮選取賢臣直須臥薪嘗膽兮激壯士之捐身可以朝淸漠北兮夕枕燕云又歌曰丞相來朝兮劍佩鳴千官側目兮寂無聲養成外患兮嗟何及禍盡忠臣兮罰不明親戚並居兮藩屏位私門潛畜兮爪牙兵可憐往代兮秦天子猶向宮中兮望太平天祚見而銜之播遷以來郡縣所失幾半上頗有倦勤之意諸皇子敖盧斡最賢素有人望元後兄蕭奉先深忌之誣南軍都統余睹謀立晉王以妃與聞賜死

天祚帝蕭元妃按遼史后妃傳天祚元妃蕭氏小字貴哥燕國妃之妹年十七冊爲元妃性沈靜嘗晝寢近侍盜貂裀妃覺而不言宮掖稱其寬厚從天祚西狩以疾薨

宋

眞宗李宸妃按宋史后妃傳李宸妃杭州人也祖延嗣仕錢氏爲金華縣主簿父仁徳終左班殿直初入宮爲章獻太后侍兒莊重寡言眞宗以爲司寢旣有娠從帝臨砌臺玉釵墜妃惡之帝心卜釵完當爲男子左右取以進釵果不毀帝甚喜已而生仁宗封崇陽縣君復生一女不育進才人後爲婉儀仁宗卽位爲順容從守永定陵章獻太后使劉美張懷徳爲訪其親屬得其弟用和補三班奉職初仁宗在𦇤褓章獻以爲己子使楊淑妃保視之仁宗卽位妃嘿處先朝嬪禦中未嘗自異人畏太后亦無敢言者終太后世仁宗不自知爲妃所出也明道元年疾革進位宸妃薨年四十六初章獻太后欲以宮人禮治喪於外丞相呂夷簡奏禮宜從厚太后遽引帝起有頃獨坐簾下召夷簡問曰一宮人死相公云云何歟夷簡曰臣待罪宰相事無內外無不當預太后怒曰相公欲離間吾母子耶夷簡從容對曰陛下不以劉氏爲念臣不敢言尙念劉氏則喪禮宜從厚太后悟遽曰宮人李宸妃也且柰何夷簡乃請治喪用一品禮殯洪福院夷簡又謂入內都知羅崇勛曰宸妃當以后服殮用水銀實棺異時勿謂夷簡未嘗道及崇勛如其言後章獻太后崩燕王爲仁宗言陛下乃李宸妃所生妃死以非命仁宗號慟頓毀不視朝累日下哀痛之詔自責尊宸妃爲皇太后謚莊懿幸洪福寺祭告易梓宮親哭視之妃玉色如生冠服如皇太后以水銀養之故不壞仁宗嘆曰人言其可信哉遇劉氏加厚陪葬永定陵廟曰奉慈又卽景靈宮建神禦殿曰廣孝慶曆中攺謚章懿升祔太廟拜用和爲彰信軍節度使檢校侍中寵賚甚渥旣而追念不已顧無以厚其家乃以福康公主下嫁用和之子瑋

眞宗楊淑妃按宋史后妃傳楊淑妃益州郫人祖�父知儼知儼弟知信隸禁軍爲天武副指揮使妃年十二入皇子宮眞宗卽位拜才人又拜婕妤進婉儀仍詔婉儀升從一品位昭儀上帝東封西祀凡巡幸皆從章獻太后爲修儀妃與之位幾埒而妃通敏有智思奉順章獻無所忤章獻親愛之故妃𨿽貴幸終不以爲己間後加淑妃眞宗崩遺制以爲皇太后始仁宗在乳褓章獻使妃護視凡起居飲食必與不違所以擁佑扶持恩意勤備及帝卽位嘗召其侄永徳見禁中欲授以諸司副使妃辭曰小兒豈勝大恩小官可也更命爲右侍禁章獻遺誥尊爲皇太后居宮中與皇帝同議軍國事合門趣百僚賀禦史中丞蔡齊目臺吏毋追班乃入白執政曰上春秋長習知天下情僞今始親政事豈宜使女後相繼稱制乎乃詔刪去遺誥同議軍國事語第存後號奉緡錢二萬助湯沐後名其所居宮曰保慶稱保慶皇太后景佑三年無疾而薨年五十三殯於皇儀殿帝思其保護之恩命禮官議加服小功初仁宗未有嗣後每勸帝擇宗子近屬而賢者養於宮中其選卽英宗也英宗立言者謂禮慈母於子祭於孫止請廢後廟瘞其主園陵英宗弗欲遽也詔下有司議未上會帝崩遂罷後父祖皆累贈至一品知信贈節度使知信子景宗見外戚傳按範仲淹傳章獻皇太后崩遺詔以太妃楊氏爲皇太后參決軍國事仲淹曰太后母號也自古無因保育而代立者今一太后崩又立一太後天下且疑陛下不可一日無母后之助矣

仁宗沈貴妃按宋史后妃傳沈貴妃宰相倫之孫父繼宗光祿少卿大中祥符初以將相家子被選初爲才人歷美人婕妤充媛至備妃爲人淑儉不華帝亦以妃家世故待之異眾長秋虛位帝欲立之有從中沮之者不果嘉佑末進貴妃熙寧九年薨年八十三許出殯其家車駕臨奠輟視朝三日謚昭靜

仁宗張貴妃按宋史后妃傳張貴妃河南永安人也祖�進士第終建平令父堯封亦舉進士爲石州推官卒時堯封兄堯佐補蜀官堯封妻錢氏求挈孤幼隨之官堯佐不收卹以道遠辭妃幼無依錢氏遂納於章惠皇后宮寢長得幸有盛寵妃巧慧多智數善承迎勢動中外慶曆元年封淸河郡君歲中爲才人遷修媛忽被疾曰妾姿薄不勝寵名願爲美人許之皇佑初進貴妃後五年薨年三十一仁宗哀悼之追冊爲皇后謚溫成追封堯封淸河郡王謚景思而堯佐因緣僥幸致位通顯云

仁宗苗貴妃按宋史后妃傳苗貴妃開封人父繼宗母許先爲仁宗乳保出嫁繼宗帝登位得復通籍妃以容徳入侍生唐王昕福康公主封仁壽郡君拜才人昭容徳妃英宗育於禁中妃擁佑頗有恩旣踐祚�其前勞進貴妃贈其父至太師吳國公母陳楚國夫人福康下嫁當貤恩外家抑不肯言元佑六年薨年六十九哲宗輟朝出奠發哀苑中謚曰昭節

仁宗周貴妃按宋史后妃傳周貴妃開封人生四歲從其姑入宮張貴妃育爲女稍長遂得侍仁宗生兩公主帝崩妃日一疏食屏處一室誦佛書困則假寐覺則復誦晝夜不解衣者四十年公主下嫁錢景臻郭獻卿連進至賢妃徽宗立加貴妃歷五朝勤約一致啟壽藏於周氏塋南傍建僧屋費緡錢六萬皆貯儲奉賜郭公主先亡詔許出外第與親戚相往來年九十三薨謚昭淑

仁宗楊徳妃按宋史后妃傳楊徳妃定陶人天聖中以章獻太后姻連選爲禦侍封原武郡君進美人端麗機敏妙音律組紃書藝一過目如素習父忠爲侍禁仁宗欲加獎擢辭曰外官當積勞以取貴今以恩澤僥幸恐啟左右詖謁之端帝悅命徙居肅儀殿贈其祖貴州刺史而官其叔弟五人積與郭后不相能後旣廢妃亦遣出後復召爲婕妤歷修媛修儀熙寧五年薨年五十四贈徳妃

仁宗馮賢妃按宋史后妃傳馮賢妃東平人曾祖炳知雜禦史祖起兵部侍郎妃以良家女九歲入宮及長得侍仁宗生邢魯國二公主封始平郡君帝將登其品秩力辭不拜養女林美人得幸神宗生二王而沒王尙幼妃保育如己子累加才人婕妤修容在禁掖幾六十年始終五朝動循禮度薨年七十七贈賢妃

神宗林賢妃按宋史后妃傳林賢妃南劍人三司使特之孫司農卿洙之女幼選入宮旣長遂得幸封永嘉郡君升美人生燕王俁越王偲邢國公主進婕妤元佑五年薨詔用一品禮葬贈貴儀又贈賢妃

神宗武賢妃按宋史后妃傳武賢妃始以選入宮元丰五年進才人生吳王佖賢和公主歷美人婕妤徽宗卽位進昭儀賢妃大觀元年薨乘輿臨奠輟朝三日謚曰惠穆

徽宗王貴妃按宋史后妃傳王貴妃與鄭後俱爲押班徽宗立封平昌郡君進位至貴妃生鄆王楷莘王植陳王機惠淑康淑順徳柔福衝懿帝姬政和七年九月薨謚曰懿肅

徽宗韋賢妃按宋史后妃傳韋賢妃開封人髙宗母也初入宮爲侍禦崇寧末封平昌郡君大觀初進婕妤累遷婉容髙宗在康邸出使進封龍徳宮賢妃從上皇北遷建炎攺元遙尊爲宣和皇后封其父安道爲郡王官親屬三十人由是遣使不絕紹興七年徽宗及鄭皇后崩聞至帝號慟諭輔臣曰宣和皇后春秋髙朕思之不遑寧處屈己講和正爲此耳翰林學士朱震引唐建中故事請遙尊爲皇太后從之已而太常少卿吳表臣請依嘉佑治平故事俟三年喪畢然後舉行乃先降禦札播告天下後三代俱追封王帝以后久未歸每顰蹙曰金人若從朕請餘皆非所問也王倫使回言金人許歸後未幾金人遣蕭哲來亦言後將歸狀遂豫作慈壽宮命莫將韓恕爲奉迎使十年以金人猶未歸後乃遙上皇太后冊寶於慈寧殿是後生辰至朔皆遙行賀禮洪皓在燕求得後書遣李微持歸帝大喜曰遣使百輩不如一書遂加微官金人遣蕭毅邢具瞻來議和帝曰朕有天下而養不及親徽宗無及矣今立誓信當明言歸我太后朕不恥和不然朕不憚用兵毅等還帝又語之曰太后果還自當謹守誓約如其未也𨿽有誓約徒爲虛文命何鑄曹勛報謝召至內殿諭之曰朕北望庭闈無淚可揮卿見金主當曰慈親之在上國一老人耳在本國則所系甚重以至誠說之庶彼有感動鑄等至金國首以后歸爲請金主曰先朝業已如此豈可輒攺勛再三懇請金主始允鑄等就館館伴耶律紹文來言金主許從所請洪皓聞之先遣人來報鑄等還具言其實遂命參政王次翁爲奉逆使金人遣其臣髙居安完顏宗賢等扈從以行十二年四月次燕山自東平舟行由淸河至楚州旣渡淮命太后弟安樂郡王韋淵秦魯國大長公主吳國長公主迎於道帝親至臨平奉迎普安郡王宰執兩省三衙管軍皆從帝初見太后喜極而泣八月至臨安入居慈寧宮先是以梓宮未還詔中外輟樂至是慶太后壽節始用樂謁家廟親屬遷官幾二千人太后聰明有智慮初金人許還三梓宮太后恐其反復呼役者畢集然後起攢時方暑金人憚行太后慮有他變乃陽稱疾須秋涼進發已而稱貸於金使得黃金三千兩以犒其眾由是途中無間言太后在北方聞韓世忠名次臨平呼世忠至簾前慰勞還宮帝侍太后或至夜分未去太后曰且休矣聽朝宜早恐妨萬幾又嘗謂兩宮給使宜令通用不然則有彼我之分而佞人間言易以入也時皇后未立太后屢爲帝言帝請降手書太后曰我但知家事外庭非所當預將行冊命承平典禮悉能記之帝先意承志惟恐不及或一食稍減輒不勝憂懼常戒宮人曰太后年已六十惟優遊無事起居適意卽壽考康寧事有所闕愼毋令太后知第來白朕十九年太后年七十正月朔卽宮中行慶壽禮親屬各遷官一等太后微恙累月不出殿門會牡丹盛開帝入白太后欣然步至花所因畱宴竟日盡歡翌日以諭宰執後苦目疾募得醫皇甫坦治卽愈二十九年太后壽登八十復行慶禮親屬進官一等庶人年九十宗子女若貢士已上父母年八十者悉官封之九月得疾上不視朝敕輔臣祈禱天地宗廟社稷赦天下減租稅俄崩於慈寧宮謚曰顯仁攢於永佑陵之西祔神主太廟徽宗室親屬進秩者十四人授官者三人太后性節儉有司進金唾壺太后易令用塗金宮中賜予不過三數千所得供進財帛多積於庫至是喪葬之費皆仰給焉然好佛老初髙宗出使有小妾言見四金甲人執刀劍以衛太后曰我祠四聖謹甚必其陰助旣北遷常設祭及歸立祠西湖上

徽宗喬貴妃按宋史后妃傳喬貴妃初與髙宗母韋妃俱侍鄭皇后結爲姊妹約先貴者毋相忘旣而貴妃得幸徽宗遂引韋氏二人愈相得二帝北遷貴妃與韋氏俱至是韋妃將還貴妃以金五十兩贈髙居安曰薄物不足爲禮願好護送姊還江南復舉酒酌韋氏曰姊善重保護歸卽爲皇太后妹無還期終死於朔漠矣遂大慟以別

徽宗劉貴妃按宋史后妃傳劉貴妃其出單微入宮卽大幸由才人七遷至貴妃生濟陽郡王棫祁王模信王榛政和三年秋薨先是妃手植芭蕉於庭曰是物長吾不及見矣已而果然左右奔告帝帝初以其微疾不經意趣幸之已薨矣始大悲惻特加四字謚曰明達懿文敍其平生弦諸樂府又欲踵溫成故事追崇使皇后表請因冊贈爲後而以明達謚焉時又有安妃劉氏者本酒保家女初事崇恩宮宮罷出居宦者何欣家內侍楊戩譽其美復召入妃以同姓養爲女遂有寵爲才人進至淑妃生建安郡王嘉國公椅英國公橞和福帝姬政和四年加貴妃朝夕得侍上擅愛顓席嬪禦爲之稀進擢其父劉宗元節度使妃天資警悟解迎意合旨雅善塗飾每制一服外間卽效之林靈素以技進目爲九華玉眞安妃肖其像於神霄帝君之左宣和三年薨年三十四初謚明節和文旋用明達近比加冊贈爲皇后葬其園之西北隅帝悼之甚後宮皆往唁帝相與啜泣崔妃獨左視無戚容帝悲怒疑其爲厭蠱卜者劉康孫緣妃以進喜妄談休咎捕送開封獄醫曹孝忠侍疾無狀合內侍王堯臣坐盜金珠及出金明池遊宴事並鞫治獄成同日誅死遂廢崔妃爲庶人崔生漢王椿及帝姬五人云按錢氏私誌明節劉后一時遭遇寵傾六宮忽苦痁疾臨終戒左右云我有遺囑在領巾上候我气絕奏官家親自來解語畢而終左右馳奏上至哀慟悲不自勝領巾上蠅頭細字其辭曰妾出身微賤而無寸長一旦遭遇聖恩得與嬪禦之列命分寒薄至此夭折𨿽埋骨於九泉魂魄不離左右切望陛下以宗廟社稷之重天下生靈之眾大王帝姬之多不可以賤妾一人過有思念深動聖懷況後宮萬計勝如妾者不少妾深欲忍死面與君父訣別謫限已盡不得少畱冤痛之情言不能盡淚下有數百點悲切之言不能盡記後左右每欲寬解必提領巾上愈傷感聞者謂李夫人不足道也林靈素謂後是九華安妃臨終聞本殿異香音樂次年有靑坡術士見後於巫山仿�鈿合金釵云

髙宗潘賢妃按宋史后妃傳潘賢妃開封人元懿太子母也父永壽直翰林醫局官髙宗居康邸時納之邢後北遷妃未有位號帝卽位將立爲後呂好問諫止之立爲賢妃太子薨從隆佑太后於江西逾年還紹興十八年薨永壽贈太子少師

髙宗張賢妃按宋史后妃傳張賢妃開封人建炎初爲才人有寵進婕妤帝欲擇宗室子養禁中輔臣問帝以宮中可付托者誰耶帝曰已得之矣意在婕妤已而伯琮入宮年尙幼婕妤與潘賢妃吳才人方環坐以觀其所向時賢妃新失皇子意忽忽不樂婕妤手招之遂向婕妤帝因命婕妤母之是爲孝宗尋遷婉儀十二年卒上爲輟朝二日贈賢妃弟萃合門宣贊舍人妃薨遷秩二階

髙宗劉貴妃按宋史后妃傳劉貴妃臨安人入宮爲紅霞帔遷才人累遷婕妤婉容紹興二十四年進賢妃頗恃寵驕侈嘗因盛夏以水晶飾腳踏帝見之命取爲枕妃懼撤去之淳熙十四年薨父懋累官昭慶軍節度使金人南侵獻錢二萬緡以助軍興費懋子允升紹興末爲和州防禦使知合門事奉使還遷荊州防禦使福州觀察使

髙宗劉婉儀按宋史后妃傳劉婉儀初入宮封宜春郡夫人尋進才人與劉婉容俱被寵進婉儀婉儀頗恃恩招權嘗遣人諷廣州番商獻明珠香藥許以官爵舶官林孝澤言於朝詔止其獻金人將叛盟劉錡主戰幸醫王繼先從中沮之因謀誅錡帝不懌一日在婉儀位有憂色婉儀陰訪得其言以寬譬帝意帝怪與繼先言合詰之婉儀急具以實對帝大怒托以他過廢之兄伉累官和州防禦使知合門事婉儀旣廢乃與祠罷歸

髙宗張貴妃按宋史后妃傳張貴妃開封祥符人初入宮封永嘉郡夫人乾道六年進婉容淳熙七年封太上皇淑妃十六年進貴妃紹熙元年薨美人馮氏才人韓氏吳氏李氏王氏俱被寵幸後皆廢吳氏中宮近屬也紹興三十年復故封李氏王氏俱明艷淳熙末上皇愛之及崩憲聖後見二才人每感憤孝宗卽追告命許自便蓋非常制云

孝宗蔡貴妃按宋史后妃傳蔡貴妃初入宮爲紅霞帔封和義郡夫人進婉容淳熙十年冬拜貴妃十二年秋薨父滂宜春觀察使

孝宗李賢妃按宋史后妃傳李賢妃初入宮爲典字轉通義郡夫人進婕妤淳熙十年卒贈賢妃時李燾在經筵嘗諫省後宮費帝曰朕老矣安有是近葬李妃用三萬緡耳帝𨿽在位久後宮寵幸無著聞者

光宗黃貴妃按宋史后妃傳黃貴妃淳熙末在徳壽宮封和義郡夫人光宗爲皇太子傍無侍姬上皇以夫人賜之遂專寵卽位拜貴妃紹熙二年冬十一月爲皇后李氏所殺帝聞而成疾又有張貴妃亦舊侍東宮次婕妤符氏後出嫁於民間

度宗楊淑妃按宋史后妃傳楊淑妃初選入宮爲美人咸淳三年進封淑妃推恩親屬幼節等三十四人進秩有差生建國公�宋亡�走溫州又走福州眾推爲主冊妃爲太后封弟昺衛王昺修容兪氏所生也至元十四年大軍圍�於海上明年四月�卒昺代立十六年春二月昺投海死妃聞之大慟曰我艱關忍死者正爲趙氏祭祀尙有可望爾今天命至此夫復何言遂赴海死其將張世傑葬之海濱

妃嬪部列傳四

金

太祖蕭崇妃按金史后妃傳崇妃蕭氏熙宗時封貴妃天徳二年正月封元妃是月尊封太妃海陵母大氏事蕭氏甚謹海陵篡立尊大氏爲皇太后居永寧宮每有宴集太妃坐上坐大氏執婦禮海陵積不能平及殺宗義等誣太妃以隱惡殺之並殺所生子任王隈喝大定十九年詔攺葬大宗正丞宗安監護葬事遣使致祭上欲復太妃舊號下禮官議前代稱太妃者皆以子貴古者入稱後系夫在朝稱太系子與今蕭妃事不同恐不得稱太止當追封妃號詔從之乃封崇妃云

海陵三妃按金史后妃傳海陵爲人善飾詐初爲宰相妾媵不過三數人及踐大位逞欲無厭後宮諸妃十二位又有昭儀至充媛九位婕妤美人才人三位殿直最下其他不可舉數初卽位封岐國妃徒單氏爲惠妃後爲皇后第二娘子大氏封貴妃第三娘子蕭氏封昭容耶律氏封修容其後貴妃大氏進封惠妃貞元元年進封姝妃正隆二年進封元妃昭容蕭氏天徳二年特封淑妃貞元二年進封宸妃修容耶律氏天徳四年進昭媛貞元元年進昭儀三年進封麗妃卽位之初後宮止此三人尊卑之敍等威之辧若有可觀者及其侈心旣萌淫肆蠱惑不可復振矣

海陵蒲察昭妃按金史后妃傳昭妃阿里虎姓蒲察氏駙馬都尉沒裏野女初嫁宗盤子阿虎疊阿虎疊誅再嫁宗室南家南家死是時南家父突葛速爲元帥都監在南京海陵亦從梁王宗�在南京欲取阿里虎突葛速不從遂止及篡位方三日詔遣阿里虎歸父母家閱兩月以婚禮納之數月特封賢妃再封昭妃阿里虎嗜酒海陵責讓之不聽由是寵衰昭妃初嫁阿虎疊生女重節海陵與重節亂阿里虎怒重節批其頰頗有詆訾之言海陵聞之愈不悅阿里虎以衣服遺前夫之子海陵將殺之徒單後率諸妃嬪求哀乃得兔凡諸妃位皆以侍女服男子衣冠號假�兒有勝哥者阿里虎與之同臥起如夫婦廚婢三娘以告海陵海陵不以爲過惟戒阿里虎勿笞箠三娘阿里虎榜殺之海陵聞昭妃合有死者意度是三娘曰若果爾吾必殺阿里虎問之果然是月光英生月海陵私忌不行戮阿里虎聞海陵將殺之也卽不食日焚香禱祝冀脫死逾月阿里虎已委頓不知所爲海陵使人縊殺之並殺侍婢擊三娘者

海陵唐括貴妃按金史后妃傳貴妃定哥姓唐括氏有容色崇義節度使烏帶之妻海陵舊嘗有私侍婢貴哥與知之烏帶在鎭每遇元會生辰使家奴葛魯葛溫詣闕上壽定哥亦使貴哥候問海陵及兩宮太后起居海陵因貴哥傳語定哥曰自古天子亦有兩後者能殺汝夫以從我乎貴哥歸具以海陵言告定哥定哥曰少時醜惡事已可恥今兒女已成立豈可爲此海陵聞之使謂定哥汝不忍殺汝夫我將族滅汝家定哥大恐乃以子烏答補爲辭曰彼常侍其父不得便海陵卽召烏答補爲符寶祗候定哥曰事不可止矣因烏帶醉酒令葛溫葛魯縊殺烏帶天徳四年七月也海陵聞烏帶死詐爲哀傷已葬烏帶卽納定哥宮中爲娘子貞元元年封爲貴妃大愛幸許以爲後每同輦遊瑤池諸妃步從之海陵嬖寵愈多定哥希得見一日獨居樓上海陵與他妃同輦從樓下過定哥望見號呼求去詛罵海陵海陵陽爲不聞而去定哥自其夫時與家奴閻乞兒通嘗以衣服遺乞兒及爲貴妃乞兒以妃家舊人給事本位定哥旣怨海陵�己欲復與乞兒通有比丘尼三人出入宮中定哥使比丘尼向乞兒索所遺衣服以調之乞兒識其意笑曰妃今日富貴忘我耶定哥欲以計納乞兒宮中恐閽者索之乃令侍兒以大篋盛衣其中遣人載之入宮閽者索之見篋中皆衣固已悔懼定哥使人詰責閽者曰我天子妃親體之衣爾固玩視何也我且奏之閽者惶恐曰死罪請後不敢定哥乃使人以篋盛乞兒載入宮中閽者果不敢復索乞兒入宮十餘日使衣婦人衣雜諸宮婢抵暮遣出貴哥以告海陵定哥縊死乞兒及比丘尼三人皆伏誅封貴哥莘國夫人初海陵旣使定哥殺其夫烏帶使小底藥師奴傳旨定哥告以納之之意藥師奴知定哥與閻乞兒有姦定哥以奴婢十八口賂藥師奴使無言與乞兒私事定哥敗杖藥師奴百五十先是藥師奴嘗盜玉帶當死海陵釋其罪逐去及遷中都復召爲小底及藥師奴旣以匿定哥姦事被杖後與祕書監文俱與靈壽縣主有姦文杖二百除名藥師奴當斬海陵欲杖之謂近臣曰藥師奴於朕有功再杖之卽死矣丞相李睹等執奏藥師奴於法不可恕遂伏誅海陵以葛溫葛魯爲護衛葛溫累官常安縣令葛魯累官襄城縣令大定初皆除名

海陵唐括麗妃按金史后妃傳麗妃石哥者定哥之妹祕書監文之妻也海陵私之欲納宮中乃使文庶母按都瓜主文家海陵謂按都瓜曰必出而婦不然我將別有所行按都瓜以語文文難之按都瓜曰上謂別有所行是欲殺汝也豈以一妻殺其身乎文不得已與石哥相持慟哭而訣是時海陵遷都至中京遣石哥至中都俱納之海陵召文至便殿使石哥穢談戲文以爲笑定哥死遣石哥出宮不數日復召之入封爲修容貞元三年更進昭儀正隆元年進封柔妃二年又進麗妃

海陵耶律柔妃按金史后妃傳柔妃彌勒姓耶律氏天徳二年使禮部侍郎蕭拱取之於汴過燕京拱父仲恭爲燕京畱守見彌勒身形非若處女者嘆曰上必以疑殺拱矣及入宮果非處女明日遣出宮海陵心疑蕭拱竟致之死彌勒出宮數月復召入封爲充媛封其母張氏莘國夫人伯母蘭陵郡君蕭氏爲鞏國夫人蕭拱妻擇特懶彌勒女兄也海陵旣奪文妻石哥卻以擇特懶妻文旣而詭以彌勒之召召擇特懶入宮亂之其後彌勒進封柔妃云

海陵昭妃阿懶按金史后妃傳昭妃阿懶海陵叔曹國王宗敏妻也海陵殺宗敏而納阿懶宮中貞元元年封爲昭妃大臣奏宗敏屬近尊行不可乃令出宮

海陵髙修儀按金史后妃傳修儀髙氏秉徳弟�裏妻也海陵殺諸宗室釋其婦女宗本子莎魯刺妻宗固子胡裏刺妻胡失來妻及�裏妻皆欲納之宮中諷宰相奏請行之使徒單貞諷蕭裕曰朕嗣續未廣此黨人婦女有朕中外親納之宮中何如裕曰近殺宗室中外異議紛紜柰何復爲此邪海陵曰吾固知裕不肯從乃使貞自以己意諷裕必欲裕等請其事貞謂裕曰上意已有所屬公固止之將成疾矣裕曰必不肯已惟上擇焉貞曰必欲公等白之裕不得已乃具奏遂納之未幾封髙氏爲修儀加其父髙耶魯瓦輔國上將軍母完顏氏封密國夫人髙氏以家事訴於海陵海陵自熙宗時見悼後干政心惡之故自卽位不使母后得預政事於是遣髙氏還父母家詔尙書省凡后妃有請於宰相者收其使以聞

海陵耶律昭媛按金史后妃傳昭媛察八姓耶律氏嘗許嫁奚人蕭堂古帶海陵納之封爲昭媛堂古帶爲護衛察八使侍女習撚以軟金鵪鶉袋數枚遺之事覺是時堂古帶謁告在河間驛召問之堂古帶以實對海陵釋其罪海陵登寶昌門樓以察八徇諸后妃手刃擊之墮門下死並誅侍女習撚

世宗張元妃按金史后妃傳元妃張氏父元徵母髙氏與世宗母貞懿皇后葭莩親世宗納爲次室生趙王永中而張氏卒大定二年追封宸妃是歲十月追進惠妃十九年追進元妃大定二十五年皇太子薨永中於諸子最長而世宗與徒單克寧議立章宗爲太孫世宗嘗曰克寧與永中有親而建議立太孫眞社稷臣也尙書左丞汝�者元徵子永中母舅汝�妻髙陀斡屢以邪言怵永中畫元妃像朝夕事之覬望僥福及挾左道明昌二年髙陀斡誅死事連汝�及永中汝�以死後事覺得不追削官爵而章宗心疑永中累年不釋諫官賈守謙路鐸上疏欲寬解上意章宗愈不悅平章政事完顏守貞持其事不肯決章宗怒守貞罷知濟南府諸諫官皆斥外賜永中死金代外戚之禍惟張氏云

世宗李元妃按金史后妃傳元妃李氏南陽郡王李石女生鄭王允蹈衛紹王允濟潞王允徳豫王允成母昭儀梁氏早卒上命允成爲妃養子大定元年封賢妃二年進封貴妃七年進封元妃世宗卽位感念昭徳皇后不復立後嘗曰朕所以不復立後者今後宮無皇后之賢故也元妃下皇后一等在諸妃上石有定策功世宗厚賞而深制之寵以尙書令之位而責成左右丞相以下妃𨿽貴不得預政宮壼無事大定二十一年二月上如春水次長春宮戊子妃以疾薨詔允成允蹈允濟允徳皆服衰絰居喪己丑皇太子及扈從臣僚奉慰於芳明殿辛卯畱守官平章政事唐括安禮曹王允功等上表奉慰禦史中丞張九思提控殯事少府監左光慶大興少尹王翛典領鹵簿儀仗宮籍監別治殯所還殯京師乙未入自崇智門百官郊迎親戚迎奠道路殯於興徳宮西位別室庚子上至京師幸興徳宮致奠比葬三致奠焉詔平章政事烏古論元忠監護葬事癸未啟菆上輟朝皇太子親王宗戚百官送葬甲申葬於海王莊丙戌上如海王莊燒飯二十八年九月與賢妃石抹氏徳妃徒單氏柔妃大氏俱陪葬於坤厚陵衛紹王卽位追謚光獻皇后贈妃弟獻可特進貞佑三年九月削皇后號

章宗李元妃按金史后妃傳元妃李氏師兒其家有罪沒入宮籍監父湘母王盻兒皆微賤大定末以監戶女子入宮是時宮教張建教宮中師兒與諸宮女皆從之學故事宮教以靑紗隔障蔽內外宮教居障外諸宮女居障內不得面見有不識字及問義皆自障內映紗指字請問宮教自障外口說教之諸女子中惟師兒易爲領解建不知其誰但識其音聲淸亮章宗嘗問建宮教中女子誰可教者建對曰就中聲音淸亮者最可教章宗以建言求得之宦者梁道譽師兒才美勸章宗納之章宗好文辭妃性慧黠能作字知文義尢善伺候顏色迎合旨意遂大愛幸明昌四年封爲昭容明年進封淑妃父湘追贈金紫光祿大夫上柱國隴西郡公祖父曾祖父皆追贈兄喜兒舊嘗爲盜與弟鐵哥皆擢顯近勢傾朝廷風采動四方射利競進之徒爭趨走其門南京李炳中山李著與通譜系超取顯美胥持國附依以致宰相怙財固位上下紛然知其姦�不敢擊之𨿽擊之莫能去也紇石烈執中貪愎不法章宗知其跋扈而屢斥屢起終亂天下自欽懷皇后沒世中宮虛位久章宗意屬李氏而國朝故事皆徒單唐括蒲察拿懶僕散紇石烈烏林答烏古論諸部部長之家世爲�婚娶後尙主而李氏微甚至是章宗果欲立之大臣固執不從臺諫以爲言帝不得已進封爲元妃而勢位燻赫與皇后侔矣一日章宗宴宮中優人�瑁頭者戲於前或問上國有何符瑞優曰汝不聞鳳皇見乎其人曰知之而未聞其詳優曰其飛有四所應亦異若向上飛則風雨順時向下飛則五穀丰登向外飛則四國來朝向裏飛則加官進祿上笑而罷欽懷後及妃姬嘗有子或二三歲或數月輒夭承安五年帝以繼嗣未立禱祀太廟山陵少府監張汝猷因對奏皇嗣未立乞聖主親行祀事之後遣近臣詣諸嶽觀廟祈禱詔司空襄往亳州禱太淸宮旣而止之遣刑部員外郎完顏匡往焉泰和二年八月丁酉元妃生皇子忒鄰羣臣上表稱賀宴五品以上於神龍殿六品以下宴於東廡下詔平章政事徒單鎰報謝太廟右丞完顏匡報謝山陵使使亳州報謝太淸宮旣彌月詔賜名封爲葛王葛王世宗初封大定後不以封臣下由是三等國號無葛尙書省奏請於瀛王下附葛國號上從之十二月癸酉忒鄰生滿三月�放僧道度牒三千道設醮於元眞觀爲忒鄰祈福丁丑禦慶和殿浴皇子詔百官用元旦禮儀進酒稱賀五品以上進禮物生凡二歲而薨兄喜兒累官宣徽使安國軍節度使弟鐵哥累官近侍局使少府監至大定八年承禦賈氏及範氏皆有娠未及乳月章宗已得嗽疾頗困是時衛王永濟自武定軍來朝章宗於父兄中最愛衛王欲使繼體立之語在衛紹王紀衛王朝辭是日章宗力疾與之擊球謂衛王曰叔王不欲作主人遽欲去耶元妃在傍謂帝曰此非輕言者十一月乙卯章宗大漸衛王未發元妃與黃門李新喜議立衛王使內侍潘守恆召之守恆頗知書識大體謂元妃曰此大事當與大臣議乃使守恆召平章政事完顏匡匡顯宗侍讀最爲舊臣有徵伐功故獨召之匡至遂與定策立衛王丙辰章宗崩遺詔皇叔衛王卽皇帝位詔曰朕之內人見有娠者兩位如其中有男當立爲儲貳如皆是男子擇可立者立之衛紹王卽位大安元年二月詔曰章宗皇帝以天下重器畀於渺躬遺旨謂掖庭內人有娠者兩位如得男則立爲儲貳申諭多方皎如天日朕𨿽涼菲實受付托思克副於遺意每曲爲之盡心擇靜捨以俾居遣懿親而守視欽懷皇后母鄭國公主及乳母蕭國夫人晝夜不離昨聞有爽於安養已用軫憂而弗寧爰命大臣專爲調護今者平章攻事僕散端左丞孫卽康奏言承禦賈氏當以十一月免乳今則已出三月來事未可度知範氏產期合在正月而太醫副使儀師顏言自年前十一月診得範氏胎气有損調治迄今脈息𨿽和胎形已失及範氏自願於神禦前削髮爲尼重念先皇帝重屬大事豈期聞此深用怛然今範氏旣已有損而賈氏猶或可冀告於先帝願降靈禧默賜保全早生聖嗣尙恐眾庶未究端由要不匿於播敷使咸明於吾意四月詔曰近者有訴元妃李氏潛計負恩自泰和七年正月章宗暫嘗違豫李氏與新喜竊議爲儲嗣未立欲令宮人詐作有身計取他兒詐充皇嗣遂於年前閏月十日因賈承禦病嘔吐腹中若有積塊李氏與其母王盻兒及李新喜謀令賈氏詐稱有身俟將臨月於李家取兒以入月日不偶則規別取以爲皇嗣章宗崩謀不及行當先帝彌畱之際命平章政事完顏匡都提點中外事務明有�旨我有兩宮人有娠更令召平章左右並聞斯語李氏並新喜乃敢不依敕旨欲喚喜兒鐵哥事旣不克竊呼提點近侍局烏古論慶壽與計因品藻諸王議復不定知近侍局副使徒單張僧遣人召平章已到宣華門外始發勘同平章入內一遵遺旨以定大事方先帝疾危數召李氏李氏不到及索衣服李氏承召亦不卽來猶與其母私議先皇平昔或有幸禦李氏嫉妒令女巫李定奴作紙木人鴛鴦符以事魘魅致絕聖嗣所爲不軌莫可殫陳事旣發露遣大臣按問俱已款服命宰臣往審亦如之有司議法當極刑以其久侍先帝欲免其死王公百僚執奏堅確令賜李氏自盡王盻兒李新喜各正典刑李氏兄安國軍節度使喜兒弟少府監鐵哥如律仍追除復系監籍於遠地安置諸連坐並依律令施行承禦賈氏亦賜自盡蓋章宗崩三日而稱範氏胎气有損章宗疾彌畱亦無完顏匡都提點中外事務敕旨或謂完顏匡欲專定策功構致如此自後天下不復稱元妃但呼曰李師兒及胡沙虎弒衛王立宣宗請貶降衛王降爲東海郡侯其詔曰大安之初頒諭天下謂李氏與其母王盻兒及李新喜同謀令賈氏虛稱有身各正罪法朕惟章宗皇帝聖徳聰明豈容有此欺紿近因集議武衛軍副使兼提點近侍局完顏達霍王傅大政徳皆言賈氏事內有冤此時達職在近侍政徳護賈氏所以知之朕親臨問左證其事曖昧據當時被罪貶責者可俱令放免還家由是李氏家族皆得還

元

泰定帝二妃按元史后妃傳妃二人一曰必罕一曰速哥答裏皆弘吉剌氏兗王買住罕之女也文宗天歷初俱安置東安州

明

太祖孫貴妃按明外史后妃傳成穆貴妃孫氏陳州人元末兵亂妃父母俱亡從仲兄蕃避兵揚州靑軍陷城元帥馬世熊得之育爲義女年十八太祖納焉及卽位冊封貴妃位眾妃上洪武七年九月薨年三十有二賜謚帝以妃無子命周王橚行慈母服三年東宮諸王皆期敕儒臣作孝慈錄庶子爲生母服三年眾子爲庶母期自妃始葬褚岡賜兄瑛田租三百石歲供祀後祔葬孝陵按椒宮舊事成穆貴妃姓孫氏參政孫英之妹嘗與上登香雲閣觀後苑刈稻上命宮人取酒來爲賞丰飲令妃誦詩侑酒妃爲歌李紳閔農詩上大悅賜予有加

太祖李淑妃按明外史后妃傳皇淑妃李氏壽州人父傑洪武初以廣武衛指揮北徵卒於陣十七年九月孝慈皇后服除冊封皇淑妃攝六宮事不立後而使妃攝自李氏始未幾薨

太祖郭寧妃按明外史后妃傳皇寧妃郭氏濠人郭山甫女山甫善相人太祖微時過其家山甫相之大驚曰公相貴不可言因謂諸子子興英曰吾相汝曹皆可封侯者以此亟遣從渡江並遣妃侍太祖後封皇寧妃生魯王檀李淑妃薨妃攝六宮事山甫累贈營國公子興英皆以功封侯自有傳按椒宮舊事皇妃郭氏山甫之女也髙皇微時過臨淮山甫見之驚異急具饌與交歡酒酣跪上備陳天表之異他日貴不可言幸無相忘上去山甫語諸子吾視若曹皆非田舍郎往往可封侯今始知皆以此公宜謹事之復以女入侍從渡江協孝慈以肇家孝慈崩嘗攝六宮事號皇妃追封山甫營國公

成祖權賢妃按明外史后妃傳恭獻賢妃權氏朝鮮人永樂七年冊爲賢妃時朝鮮貢女充掖庭妃與焉姿質穠粹善吹玉簫帝愛憐之命其父永均爲光祿卿八年十月侍帝北徵凱還薨於臨城賜謚�葬嶧縣

成祖王貴妃按明外史后妃傳昭獻貴妃王氏蘇州人永樂七年冊爲貴妃妃有賢徳事仁孝皇后恭謹爲帝所重帝晚年多急怒妃曲爲調護自皇太子親王公主以下皆倚賴焉十八年七月薨禮視太祖成穆孫妃

仁宗譚順妃按長沙府誌譚妃湘潭先澤鄕人父福永樂十六年由知縣擢浙江道禦史二十一年女選爲洪熙帝妃元年帝崩妃自縊宣宗敕封昭容恭禧順妃

宣宗吳賢妃按明外史后妃傳賢妃吳氏景皇帝母也丹徒人父彥名見外戚傳宣徳中冊爲賢妃景帝卽位尊爲皇太后英宗復辟復稱宣廟皇賢妃成化中薨

宣宗郭嬪按明外史后妃傳郭嬪諱愛字善理鳳陽人賢而有文入宮二旬而卒自知死期書楚聲以自哀詞曰修短有數兮不足較也生而如夢兮死則覺也先吾親而歸兮慚予之失孝也心淒淒而不能已兮是則可悼也

宣宗何貴妃趙賢妃吳惠妃焦淑妃

曹敬妃徐順妃袁麗妃諸淑妃李充

妃何成妃按明外史后妃傳正統元年八月追贈皇庶母惠妃何氏爲貴妃謚端靜趙氏爲賢妃謚純靜吳氏爲惠妃謚貞順焦氏爲淑妃謚莊靜曹氏爲敬妃謚莊順徐氏爲順妃謚貞惠袁氏爲麗妃謚恭定諸氏爲淑妃謚貞靜李氏爲充妃謚恭順何氏爲成妃謚肅僖冊文曰玆委身而蹈義隨龍馭以上賓宜薦徽稱用彰節行蓋宣廟徇葬宮妃也初太祖崩宮人多從死者建文永樂時相繼優卹若張鳳李衡趙福張璧汪賓諸家自錦衣衛所試百戶散騎帶刀舍人進千百戶帶俸世襲人謂之太祖朝天女戶歷成祖仁宣二宗亦皆用殉景帝以郕王薨猶用其制蓋當時王府皆然至英宗遺詔始罷之

憲宗萬貴妃按明外史后妃傳貴妃萬氏諸城人小字貞兒父貴爲邑掾吏坐事謫居霸州見外戚傳妃生四歲選入掖庭爲孫太后宮女及長侍憲宗於東宮憲宗年十六卽位妃已三十有五矣寵之顓房遂譖廢皇后吳氏妃機警譎變善迎帝意六宮希得進禦帝每遊幸妃戎服前驅成化二年正月生皇第一子帝大喜爲遣中使祈諸山川遂冊封貴妃皇子未�薨貴妃亦自是不復娠矣當是時帝未有子言者每勸溥恩澤然未敢顯言妃妒也惟給事中李森言之四年秋彗星屢見大學士彭時尙書姚夔復以爲言帝曰內事也朕自主之尋給事中魏元禦史康永韶等疏入皆不聽妃益驕中官用事者一忤意立見斥逐掖庭禦幸有身飲藥傷墮者無數孝宗之生頂寸許無發者藥所中也孝宗母紀淑妃之死實妃爲之佞幸錢能覃勤汪直梁芳韋興輩皆假貢獻科斂民財傾竭府庫邀結貴妃歡戕害善良弄兵構禍民無寧日奇技淫巧禱祠宮觀糜費無算居久之芳等懼他日太子立將治己罪說貴妃勸帝易太子而立興王貴妃然之因要帝易儲會泰山震羣臣奏應在東宮帝心懼事乃寢二十三年春貴妃薨帝輟朝七日謚曰恭肅端愼榮靖葬天壽山弘治初禦史曹璘請削貴妃謚號魚臺縣丞徐頊請逮治診視紀太后諸醫捕萬氏家屬究問當時暴薨狀孝宗仁厚重違先帝意已之

世宗王莊妃按鎭江府誌莊妃王氏丹徒人幼讀書性�慧能詩祖甲以輸官幣挈居金陵世宗初選民間女入宮未得幸賦詩自嘆有風吹金鎖夜聲多之句世宗覽其詩憐之召當禦蒙寵冊爲貴妃主仁壽宮事孝烈皇后崩椒寢虛位世宗意屬妃擬冊立陶仲文求賂不得風上以特尊毋庸敵體遂寢然寵幸適冠內宮年未三十薨性恭儉戒子姓毋驕侈謚莊妃妃有弟四人繼繡繒繪以妃貴得一人籍錦衣衛官其家以繒名上世宗於繒名加以人字曰何不繪也繪遂得補宿衛而繒尋卒

神宗鄭貴妃按明外史后妃傳皇貴妃鄭氏大興人父憲成具外戚傳妃狡媚多智初封貴妃生皇三子進皇貴妃帝寵之顓房時外廷頗疑妃有奪嫡謀矣萬曆二十九年春皇長子移迎禧宮十月立爲皇太子同日封妃子爲福王皇五子爲瑞王皇六子爲惠王皇七子爲桂王當皇太子之未立也大內北上西門之西有大髙元殿妃要帝謁神設密誓立其子爲太子因禦書一紙緘玉合中賜妃爲符契後廷臣爭之彊慈聖皇太后復堅持立長而妃又忽失歡於是遂立皇長子爲太子帝遣人取玉合封識宛然發合虫蝕書盡矣帝悚然異之因助妃廣建祠廟以祈福先是侍郎呂坤爲按察使時集閨範圖說一書太監陳矩偶見之持以進帝帝賜妃妃重刻之坤無與也萬曆二十六年秋或撰閨範圖說跋名曰憂危竑議謂妃欲易東宮蓋言妖也妃兄國泰侄承恩以爲出於給事中戴士衡及全椒知縣樊玉衡以士衡曾糾坤而玉衡並糾貴妃帝重謫二人而置妖言不問逾五年續憂危竑議復出當是時太子已立而疑者未已續議中所載大抵祖前議詞益詭妄時皆謂之妖書帝得之大怒敕錦衣衛搜捕甚急大學士沈一貫至借以傾危同事語見郭正域沈鯉傳四十一年百戶王曰幹又告變言姦人孔學等爲巫蠱將不利於聖母及太子語亦及妃賴大學士葉向髙勸帝以靜處之禍遂寢其後梃擊事起主事王之采鞫張差詞連貴妃宮奄龐保劉成等朝議洶洶貴妃聞之對帝泣帝曰外廷語不易解若須自求東宮貴妃向太子號訴貴妃拜太子亦拜帝又召見羣臣於慈寧殿令太子降諭禁株連於是張差獄遂定神宗崩遺詔封妃皇后禮部侍郎孫如遊爭之乃止崇禎三年七月薨謚恭恪惠榮和靖皇貴妃葬銀泉山按方從哲傳光宗嗣位鄭貴妃以前福王故懼帝銜之進珠玉及侍姬八人啖帝選侍李氏最得帝寵貴妃因請立選侍爲皇后選侍亦爲貴妃求封太后帝已於乙卯得疾丁巳力疾禦門命從哲封貴妃爲皇太后從哲遽以命禮部侍郎孫如遊力爭事乃止初貴妃居幹淸宮侍神宗疾光宗卽位猶未遷尙書周嘉謨責貴妃從子養性乃遷慈寧宮按孫如遊傳如遊累官禮部左侍郎萬曆四十八年七月帝疾大漸偕諸大臣受顧命帝崩鄭貴妃懼禍深結李選侍爲請封後選侍喜亦爲請封太后以悅之楊漣語如遊曰皇長子非選侍所愛選侍後嫡矣他日將若何亟白執政首舉冊立於遺詔登極三日公卽授詔以請如遊然之八月朔光宗卽位三日如遊請建東宮帝納之俄遵遺旨諭閣臣封貴妃爲皇太后如遊奏曰考累朝典禮以妃而後者乃敵體之經以妃而後者則從子之義祖宗以來豈無抱衾之愛而終引去疾之嫌此禮所不載也先帝念貴妃勞不在無名之位號陛下體先帝亦不在非分之尊崇義所不可則遵命非孝遵禮爲孝臣不敢曲徇自蹈不忠之罪疏入未報按楊漣傳漣擢兵科右給事中萬曆四十八年八月丙午朔光宗嗣位越四日不豫都人喧言鄭貴妃進美姬八人又使中官崔文升投以利劑帝一晝夜三四十起而是時貴妃據幹淸宮與帝所寵李選侍相結貴妃爲選侍請皇后封選侍亦請封貴妃爲皇太后帝外家王郭二戚畹�謁朝士泣訴宮禁危狀謂帝疾必不起文升藥故也非誤也鄭李交甚固包藏禍心廷臣聞其語憂甚而帝果趣禮部封貴妃爲皇太后漣與左光斗乃倡言於朝共詰責鄭養性令貴妃移宮貴妃卽移慈寧漣遂劾文升用藥無狀請推問之且曰外廷流言謂陛下興居無節侍禦蠱惑必文升借口以掩其用藥之姦文升之黨煽布以預杜外廷之口旣損聖躬又虧聖徳罪不容死至貴妃封號尢乖典常尊以嫡母若大行皇后何尊以生母若本生太后何請亟寢前命疏上越三日丁卯帝召見大臣及漣且宣錦衣官校眾謂漣疏忤旨必廷杖囑從哲爲解從哲勸漣引罪漣抗聲曰死卽死耳漣何罪及入帝溫言久之數目漣語外廷毋信流言遂逐文升停封太后

光宗李康妃按明外史后妃傳康妃李氏光宗選侍也時宮中有二李選侍人稱東西李康妃者西李也先是鄭貴妃進美女於光宗西李與焉最有寵西李嘗母信王旣而公主生乃攺命東李公主皇八妹也又嘗撫視熹宗選侍旣有寵光宗卽位與鄭貴妃同居幹淸宮無何光宗不豫召大臣入帝禦暖閣�幾命封選侍爲皇貴妃選侍趣熹宗出曰欲封後帝不應禮部侍郎孫如遊因對曰今兩太后及元妃才人封號未上俟四大禮舉行後未晚旣而帝崩鄭貴妃移別殿而選侍尙居幹淸外廷洶懼皆疑選侍欲聽政於是大學士劉一及吏部尙書周嘉謨兵科都給事中楊漣禦史左光斗等皆力爭選侍始移仁壽殿語具一漣傳熹宗卽位遂下詔暴選侍淩毆聖母痛致崩逝及妄覬垂簾狀而禦史賈繼春與周朝瑞之揭起繼春至稱皇八妹入井選侍雉經爭駁不已乃復下詔曰九月一日皇考賓天大臣入宮哭臨畢因請朝見選侍阻朕暖閣司禮監官固請乃得出旣許復悔又使李進忠等再三趣回及朕至幹淸丹陛進忠等猶牽朕衣不釋甫至前宮門又數數遣人令朕還毋禦文華殿也此諸臣所目睹安乎危乎當避宮乎不當避宮乎察選侍行事明欲要挾朕躬垂簾聽政朕蒙皇考令選侍撫視飲膳衣服皆皇祖皇考賜也選侍侮慢淩虐朕晝夜涕泣皇考自知其�時加勸慰若避宮不早則爪牙成列朕且不知若何矣選侍因毆崩聖母自忖有罪每使宮人竊伺不令朕與聖母舊侍言有輒捕去朕之苦衷外廷豈能盡悉乃諸臣不念聖母惟黨選侍妄生謗議輕重失倫理法安在朕今停選侍封號以慰聖母在天之靈厚養選侍及皇八妹以敬遵皇考之意爾諸臣可以仰體朕心矣已復屢旨詰責繼春繼春遂削籍去久之魏忠賢亂政四年封選侍爲康妃五年忠賢遂修三朝要典屠戮忠義國運幾亡按明史紀事本末光宗泰昌元年八月乙卯上不豫傳諭禮部曰選侍李氏侍朕勤勞皇長子生母薨逝後奉先帝旨委托撫育視如親子厥功懋焉其封爲皇貴妃欽天監擇九月初六日行乙丑主事孫朝肅徐世儀禦史鄭宗周上書輔臣方從哲請冊立皇太子且移居慈慶宮庚午上召閣部九卿至榻前諭曰選侍數產不育止存一女隨傳皇長子出見上又言皇五子亦無母亦是選侍撫育傳皇五子出見辛未上召諸臣於幹淸宮又諭速封選侍禮臣孫如遊奏臣部前奉聖諭上孝端顯皇后孝靖皇太后尊謚加封郭元妃王才人俱爲皇后皆未告竣宜俟四大禮舉行之後若論皇儲保護功則選侍之封惟恐不早卽從該監之請未爲不可上命如前期甲戌上再召諸臣於幹淸宮仍諭封皇貴妃語未旣選侍披幃立呼皇長子入咄咄語復趨之出皇長子向上曰要封皇后上不語九月乙亥朔上崩給事中楊漣語周嘉謨李汝華曰宗社事大李選侍非可托少主者急宜請見嗣主呼萬歲以定危疑隨擁出宮移住慈慶爲是二臣然之以語方從哲漣遂先諸臣排闥入閽豎梃亂下漣厲聲曰皇帝召我等至此今晏駕嗣主幼小汝等阻門不容入臨意欲何爲閽者卻諸臣乃入哭臨畢請見皇長子皇長子爲選侍阻於暖閣不得出靑宮舊侍王安紿選侍抱持以出諸臣卽叩頭呼萬歲皇長子曰不敢當羣臣共請詣文華殿王安擁之行閣臣劉一掖左勛臣張維賢掖右內侍李進忠傳選侍命召還皇長子者三喝諸臣曰汝輩挾之何往漣叱之共擁皇長子登輿至文華殿皇長子西向坐羣臣禮見畢請卽日登極不允諭初六日卽位復擁入慈慶宮一奏曰今幹淸宮未淨殿下請暫居此嘉謨曰今日殿下之身是社稷神人托重之身不可輕易卽詣幹淸宮哭臨須臣等到乃發皇長子首肯漣語中官曰外事緩急在諸大臣調護聖躬在諸內臣責有所歸王安等踴躍稱諾諸臣退諸臣有議卽日正位者令中官再傳不允眾皆朝服待命少卿徐養量禦史左光斗唾漣不宜阻今日卽位漣恐語錦衣帥駱思恭嚴緹騎內外防護丙子尙書周嘉謨等合疏請選侍移宮左光斗言之尢切上諭移宮已有旨冊封事旣云尊卑難稱著禮部再議給事中暴謙貞抄參曰大寶將登上有百靈呵護下有羣工擁戴亦何用此婦人女子爲且聞選侍非忠誠愛國者萬一封典得行事權或假則滋蔓難圖愼終慮始事屬可已抄出寢之戊寅選侍用李進忠謀邀皇長子同宮王安忿然宣言且逮楊左楊漣遇進忠於宮門問選侍移宮何日進忠搖手曰李娘娘怒甚今母子一宮正欲究左禦史武氏之說漣�曰誤矣幸遇我皇長子今非昨比選侍移宮異日封號自在且皇長子年長矣若屬得無懼乎進忠默然去科道惠世揚張潑進東宮門來駭傳今日選侍垂簾逮光斗漣曰無之已卯選侍尙無移宮意楊漣上言先帝升遐人心危疑咸謂選侍外托保護之名陰圖專擅之實故力請殿下暫居慈慶欲先撥別宮而遷之然後奉駕還宮蓋祖宗之宗社爲重宮幃之恩寵爲輕此臣等之私願也今登極已明日矣豈有天子偏處東宮之禮先帝聖明同符堯舜徒以鄭貴妃保護爲名病體之所以沈痼醫藥之所以亂投人言籍籍至今抱痛安得不爲寒心此移宮一事臣言之在今日殿下行之亦必在今日閣部大臣從中贊決毋容泄泄以負先帝憑幾輔殿下之托亦在今日疏上漣復往趨方從哲從哲曰待初九十二亦未晚漣曰天子無復返東宮理選侍今不移亦未有移之日此不可頃刻緩者內侍曰獨不念先帝舊寵乎漣怒曰國家事大豈容姑息且汝輩何敢如是聲徹大內皇長子使人諭漣出命司禮監按盜藏諸侍收李進忠劉遜等選侍移居仁壽殿己亥禦史賈繼春上書輔臣曰天地之大徳曰生聖人之至徳曰孝先帝命諸臣輔皇上爲堯舜堯舜之道孝弟而已矣父有愛妾其子終身敬之不忘先帝之於鄭貴妃三十餘年天下側目之隙但以篤念皇帝渙然冰釋何不輔皇上取法而乃作法於涼縱云選侍原非淑徳夙有舊恨此亦婦人女子之常態先帝彌畱之日親向諸臣諭以選侍產有幼女歔欷情事艸木感傷而況我輩臣子乎伏願閣下委曲詷護令李選侍得終天年皇幼女不慮意外辛丑禦史左光斗上言選侍旣移宮之後自當存大體捐其小過若復株連蔓引使宮闈不安是與國體不便亦大非臣等建言初心伏乞皇上宣召閣部九卿科道面諭以當日避宮何故今日調禦何方不得憑中使口傳聖旨正劉遜李進忠法其餘槪從寬政庶幾燒梁獄之詞者正以寢淮南之謀疏入上傳諭內閣朕幼沖時選侍气淩聖母成疾崩逝使朕抱終天之恨皇考病篤選侍威挾朕躬傳封皇后朕心不自安暫居慈慶選侍復差李進忠劉遜等命每日章奏文書先奏選侍方與朕覽朕思祖宗家法甚嚴從來有此規制否朕今奉養選侍於噦鸞宮仰遵皇考遺愛無不體悉其李進忠田詔等盜庫首犯事干憲典原非株連卿可傳示遵行輔臣方從哲讀諭驚愕具揭封進言皇上旣仰體先帝遺愛不宜暴其過惡傳之外庭上再諭發抄南京禦史王允臣糾從哲曰陛下移宮後發一聖諭不過如常人表明心迹之意而宰相輒自封還司馬昭之心路人知之十月丁卯噦鸞宮災上諭選侍皇妹俱無恙十一月丁亥給事中周朝瑞以賈繼春之揭謂其喜樹旌旗妄生題目繼春復揭曰保全選侍蓋亦人倫天理布帛菽粟之言非旌旗題目也朝瑞揭駁之曰安選侍者猶謂之是安宗社者顧謂之非乎繼春再揭曰主上父子相繼宗社何嘗不安而必待傾選侍以安之卽移宮原是正理豈必移時驅逐革其己進儀注之貴妃困其無端羅織之老父伶仃之皇八妹入井誰憐孀寡之未亡人雉經莫訴朝瑞又揭謂繼春操戈於解忿平爭者繼春又揭職非操戈乃止戈也聖徳無損爲臣子者同心爲國有何不解之忿不平之爭而煩左右袒之費祠乎刑部尙書黃克纘執奏鄭穩山劉尙禮姜升劉遜四人罪名尙從末減不允克纘執奏如初因言父母並尊事有出於念母之誠迹似涉於忘父之過必委曲周旋使渾然無迹方爲大孝因力求罷十二月乙卯都給事楊漣疏曰前選侍移宮一事護駕諸臣知之外廷未必盡知及今不一昭明將以今日之疑端成他時之實事臣蒙先帝召見目擊當日情形敢不一語憶先帝憑幾之言間及選侍而再四叮嚀則曰輔皇上要緊選侍忽從門幔中手挽皇上而入復推而出隨有要封皇后之言諸臣相顧錯愕夫君臣正相引痛之時忍於要挾求封一旦事權在握豈僅僅虛名足稱其意此八月二十九日事也迨九月初一日子夜先帝急召諸臣而龍馭上賓矣此時主君爲重宜急於請見一見卽呼萬歲以慰人心而宮門內使乃有持梃不容入者臣冒犯忿詈與爭此初一日卯刻入宮事也諸臣哭臨畢請見皇上於寢門拜呼萬歲天語不敢當者三諸臣捧龍軒至文華殿門行嵩呼叩頭禮已而大小臣工共祈皇上卽日登極上傳諭卜期而諸臣皇皇深以未登極爲危蓋先帝變出倉卒上無聖母之憑依中無皇后之慰藉在旁窺伺誰爲可恃此初一日辰刻事也爾時諸臣議皇上宜歸何宮臣思選侍推挽景象又習聞其上有深相交結之貴寵乃雲從來沖齡天子不宜托之素無恩徳之婦人且選侍如可托皇上必深知之𨿽彊之離而不可得如不可托𨿽彊之畱而亦不可得而聖駕果徑歸慈慶宮矣此初一日巳刻事也禦極卜期初六至初二日九卿科道有移宮之請禦史左光斗有移宮之請蓋因皇上一正九五斷無避宮而又不可同居至初五日期且迫矣臣是以有正位參及李進忠等之疏總以宮嬪自有定分卽加恩選侍原不在宮之移與不移假令登極之後而宮嬪悍然居天子之宮天子歸靑宮非理歸幹淸宮不得尙得朝廷尊而體統正乎此初五日午刻臣從諸臣於慈慶宮前憤爭事也至本日移宮臣卽語諸大臣移宮自移宮隆禮自隆禮必兩者相濟而後二祖列宗之大寶始安先帝在天之靈始妥卽本日緝獲罪璫只宜殲厥渠魁無滋蔓引大抵宸居未淨先帝之社稷付托爲重則平日之寵愛爲輕及其宸居已定旣盡臣子防危之忠卽當體皇上如天之度今諸大臣言猶在耳也臣所以議移宮者始終如此乃移宮之後忽來蜚語有倡選侍徒跣踉蹌欲自裁處皇妹失所至於投井者或傳治罪璫過甚者或稱內外交通者使夙夜憂時之士�收爲一時感慨嘆息之言作此日不白之案九廟神靈鑑此熱血若夫緝拿罪璫此譬如人家主人謝世羣僕乘間竊其帑藏主人之子偶一究問只在法司得其平耳於選侍恩禮何與臣謂寧可使今日惜選侍無使移宮不早不幸而成女後垂簾之事彼三十餘年憑依蟠結之羣邪又得以因緣多事於以保惜先帝寵愛則得矣而輔皇上要緊之深意在天之靈果以此爲愉快耶況兩奉聖諭選侍居食恩禮有加噦鸞宮火復奉有選侍皇妹無恙之旨方知皇上𨿽念及於孝和皇太后之哽咽仍念及於光宗先帝之唏噓海涵天蓋盡仁無已伏乞皇上采臣戇言更於皇弟皇妹時勤召見諭安不妨曲及李選侍者酌加恩數遵愛先帝之子女當亦聖母所共喜者疏上下旨褒諭又特諭廷臣曰朕沖齡登極開誠布公不意外廷乃有謗語輕聽盜犯之訛傳釀成他日之實錄誠如科臣楊漣所奏者朕不得不再伸諭以釋羣疑九月初一日皇考賓天諸臣入臨畢請朝見朕李選侍阻朕於暖閣司禮官固請選侍許而後悔又使李進忠請回者至再至三朕至幹淸宮丹陛上大臣扈從前導選侍又使李進忠來牽朕衣卿等親見當時景象安乎危乎當避宮乎不當避宮乎是日朕自慈慶宮至幹淸宮躬視皇考入殮選侍又阻朕於暖閣司禮監王體幹固請得出初二日朕至幹淸宮朝見選侍畢恭送梓宮於仁智殿選侍差人傳朕必欲再朝見方回各官皆所親見明是威挾朕躬垂簾聽政之意朕蒙皇考命依選侍朕不住彼宮飲食衣服皆皇祖皇考所賜每日僅往彼一見因之懷恨淩虐不堪若避宮不早則彼爪牙成列盈虛在手朕亦不知如何矣旣毆崩聖母每使宮眷王壽花等時來探聽不許朕與聖母舊人通一語朕苦衷外廷不能盡知今停封以慰聖母之靈奉養以尊皇考之意該部亦可以仰體朕心矣臣工私於李黨不顧大義諭卿等知之今後毋得植黨背公自生枝節時方從哲在告劉一等上言皇上嗣位以來宮禁肅淸乃以形迹影響之疑互相紛辧致�聖懷伏讀聖諭當年宮掖事情及頃者避宮景象淒惋危衷宛然在目諸臣徒以事後論安危謂周防爲多事皇上責以猜疑輕聽誠恐有之若云庇護黨私則萬萬不敢也禦史王業浩上言先帝毓徳靑宮止孝止慈何一女子之微致生枝節如聖諭派與照管並毆崩聖母等語天下萬世不察則先帝禦家之盛徳不無少損且父母之讎不共戴天普天率土俱有同仇之義而聖諭至此且曲處如此則前日之肅淸旣未得爲義之盡今此之優厚亦不得爲仁之至外廷臣工比肩事主至分目之曰安社稷安選侍臣恐水火之情形旣判元黃之戰辧方興奏畱中庚午都給事楊漣乞歸疏曰垂簾之祕事未聞入井之煩言嘖起臣不過發明移宮始末使了然在人耳目而旋荷綸綍之褒過激忠直之譽使臣區區之苦心反爲誇詡臣節之左券臣之不安一也當時首請禦文華殿受嵩呼者周嘉謨等也初出幹淸宮捧皇上左右手者張維賢劉一也臣乃以憤爭之故獨受忠直之名俯慚卑末豈可掩人於朝仰藉淸平豈可貪天爲力臣之不安二也宮禁自就肅淸社稷有何杌而聖諭以志安社稷爲言君幸有子不憂杞國之天臣獨何人敢捧虞淵之日臣之不安三也臣引分自思俯全臣節惟有決去一著而已臣蹇窮骯髒之人披上方之文綺賚兩朝之賜金步歸裏門以忠直二字出告親友入教子孫眞覺俯仰皆寬卽不幸先犬馬塡溝壑持此二字以報皇考於在天見先人於地下臣亦可瞑目安寢矣臣無病不敢以病請皇上未罪臣又不能以罪請惟有明微薄之心迹乞浩蕩之恩波放臣爲急流勇退之人而已詔下許之熹宗天啟元年春二月禦史賈繼春直陳具揭之實奉旨切責繼春復上言臣初入班行當移宮之後祗因痛切先帝急欲效忠皇上及捧讀聖諭乃知天地之髙厚曲爲保全而小臣之狂愚猶妄有規勸謹備錄原揭回話上以其疏中無雉經入井二語著再回話夏四月吏部尙書周嘉謨及九卿科道會議云繼春席�待罪懇請優容仍下旨切責落職永不敍用四年夏四月大理寺少卿範濟世請遵遺命封李選侍爲妃下旨切責先是光宗靑宮舊監王安彊直不阿選侍魏忠賢旣矯殺之乃盡反其所爲會楊漣上疏發忠賢二十四罪忠賢益憤六月遂矯上命復議封選侍禮臣林堯兪奏止之不聽竟封李氏爲康妃按左光斗傳光斗字遺直桐城人萬曆三十五年進士除中書舍人選授禦史光宗崩李選侍據幹淸宮迫皇長子封皇后光斗上言內廷有幹淸宮猶外廷有皇極殿惟天子禦天得居之惟皇后配天得共居之其他妃嬪𨿽以次進禦不得恆居非但避嫌亦以別尊卑也選侍旣非嫡母又非生母儼然尊居正宮而殿下乃退處慈慶不得守幾筵行大禮名分謂何選侍事先皇無脫簪戒旦之徳於殿下無拊摩育養之恩此其人豈可以托聖躬者且殿下春秋十六齡矣內輔以忠直老成外輔以公孤卿貳何慮乏人尙須乳哺而𦇤負之哉況睿哲初開正宜不見可欲何必托於婦人女子之手及今不早斷決將借撫養之召行專制之實武氏之禍再見於今將來有不忍言者時選侍欲專大柄廷臣箋奏令先進幹淸然後進慈慶得光斗箋大怒將加嚴譴數遣使宣召光斗光斗曰我天子法官也非天子召不赴若輩何爲者選侍益怒邀熹宗至幹淸議之熹宗不肯往使使取其箋視之心以爲善趣擇日移宮光斗乃免當是時宮府危疑人情洶懼光斗與楊漣協心建議排閹奴扶衝主俾宸極獲正宮府晏然兩人力爲多由是朝野並稱爲楊左選侍旣移噦鸞宮帝所以奉養者備具而其宮奴劉遜劉朝田詔等以盜寶系獄詞連選侍父諸閹計無所出則妄言選侍投繯皇八妹入井以熒惑朝士禦史賈繼春信之上書內閣言帝不當薄待庶母光斗聞之卽上言先帝晏駕大臣從幹淸宮奉皇上出居慈慶宮臣等以爲不宜避選侍故臣於初二日具愼守典禮肅淸宮禁一疏宮中震怒禍幾不測賴皇上保全發臣疏於內閣初五日閣臣具揭再催奉旨移宮至初六皇上登極駕還幹淸宮禁肅然內外寧謐夫皇上旣當還宮則選侍之當移其理明白易曉惟是移宮以後自宜存大禮捐小過若復株連蔓引使宮闈不安卽於國體有損乞立誅遜等而盡寬其餘帝乃宣諭百官備述選侍淩虐聖母諸狀及召見又言朕與選侍有讎繼春用是得罪去

光宗李莊妃按明外史后妃傳莊妃李氏亦光宗選侍所稱東李者也仁慈寡言笑位素居西李前奉光宗旨撫視信王天啟元年二月冊封莊妃魏忠賢客氏用事惡妃持正宮中禮數多被裁損憤�薨葬劉賢妃園旁崇禎初加封號給其弟成棟田千頃

熹宗張裕妃按明外史后妃傳裕妃張氏性直烈客魏恚其異己幽於別宮絕其飲食天雨妃匍匐飲檐澑而死崇禎初復位號

熹宗範慧妃按明外史后妃傳慧妃範氏生悼懷太子不育復失寵李成妃侍寢密爲慧妃乞憐客魏知之怒亦幽成妃於別宮妃懲裕妃禍預於檐瓦間藏食物閉宮中半月不死斥爲宮人崇禎初皆復位號

懷宗袁貴妃按明外史莊烈湣皇后傳崇禎十七年三月十八日都城破帝命袁貴妃自縊系絕久之蘇帝拔劍斫其肩又斫所禦妃嬪數人袁妃卒不殊

懷宗田貴妃按明外史后妃傳皇貴妃田氏陜西人父弘遇好佚遊爲輕俠妃生而纖妍母繼母也多才藝故妃似之崇禎元年冊爲禮妃進皇貴妃妃寡言能伺上指知書善畫蘭鼓琴寵冠後宮宮中有夾道駕行幸禦蓋行日中妃命作籧篨覆之從者皆得休息又易小黃門之舁輿者爲宮婢帝聞以爲知禮母家本揚州宮中供設皆自江南輦致帝舊冠綴鴉靑間以珠妃易珠以琲而後尙之以石望之有光宮中燈縷金匼匝妃三分其圍去一以方空而以輕綃幕之欲其明也其巧思如此帝一日聞鼓琴問何師以母對因召母母入一再彈帝悅賜遣之自是注宮門籍父弘遇以妃故官左都督園亭歌伎甲都下妃生皇二子永王及皇五子皇五子薨妃亦疾十五年七月薨謚恭淑端惠靜懷皇貴妃葬昌平天壽山卽思陵也

妃嬪部藝文一

李夫人賦

漢武帝美連娟以修嫮兮命樔絕而不長飾新宮以延佇兮泯不歸乎故鄕慘鬱鬱其蕪穢兮隱處幽而懷傷釋輿馬於山椒兮奄修夜之不陽秋气憯以淒淚兮桂枝落而銷亡神煢煢以遙思兮精浮游而出疆托沈陰以曠久兮惜蕃華之未央念窮極之不還兮惟幼眇之相羊函荾荴以俟風兮芳雜襲而彌章的容與以猗靡兮縹飄姚呼愈莊燕淫衍而撫楹兮連流視而蛾揚旣感激而心逐兮包紅顏而弗明歡接狎以離別兮宵寤夢之芒芒忽遷化而不反兮魄放逸以飛揚何靈魂之紛紛兮哀裴回以躊躇埶路日以遠兮遂荒忽而辭去超兮西徵屑兮不見寖淫敞寂兮無音思若流波怛兮在心亂曰佳俠函光隕朱榮兮嫉妒闟茸將安程兮方時隆盛年夭傷兮弟子增欷洿沬悵兮悲愁於邑喧不可止兮向不虛應亦云已兮嫶妍太息嘆子兮懰栗不言倚所恃兮仁者不誓豈約親兮旣往不來申以信兮去彼昭昭就冥冥兮旣下新宮不復故庭兮嗚呼哀哉想魂靈兮

敍愁賦有序

魏陳思王植

時家二女弟故漢皇帝聘以爲貴人家母見二弟愁思故令予作賦曰嗟妾身之微薄信未達乎義方遭母氏之聖善奉恩化之彌長迄盛年而始立修女職於衣裳承師保之明訓誦六列之篇章觀圖像之遺形竊庶幾乎英皇委微軀於帝室充末列於椒房荷印袚之令服非陋才之所望對�帳而太息慕二親以增傷揚羅袖而掩涕起出戶而仿徨顧堂宇之舊處悲一別之異鄕

班婕妤贊

同前有徳有言實惟班婕盈衝其驕窮其厭悅在夷貞艱在晉正接臨�端幹衝霜振葉

班婕妤畫贊

晉傅元斌斌婕妤履正修文進辭同輦以禮匡君納侍顯徳讜對解紛退身避害志邈浮雲

擬漢武帝李夫人賦

宋孝武帝觀周氏之逸篇覽漢室之遺篆弔新宮之掩映嗟璧臺之蕪踐𨿽媛徳之有載竟滯悲其何遣念桂枝之秋霣惜瑤華之春剪彤殿閒兮素塵積翠戺蕪兮紫苔生寶羅暍兮春幌重珍簟空兮夏幬�秋臺惻兮碧煙凝冬宮冽兮朱火靑流津有終深心無歇徙倚云日徘徊風月思玉步於鳳墀想金聲於鸞闕

中書門下請冊貴妃表

唐常衮臣等言臣聞天文次星配以妃位帝宮內職守在王化視公卿而命秩思賢才以審官蓋五禮之宗六義之本也伏惟寶應元聖文武皇帝陛下紹興下武屬當多難一日萬務親紆聖心初定羣凶尙多闕典紫庭分蹕頃刻未遑彤管記言因玆而缺然則奉若天道以陰而助陽禦於家邦由中而及外今旣三靈�泰四海永淸宜舉舊章以行盛禮竊承壼制未正等威當熊之徳或聞於蘭殿貫魚之序無列於椒房固以�周南之風參虞汭之化豈使坤儀曠其取法�教闕而不修𨿽則簡在宸衷安敢默於誠請伏冀大崇禮秩俾率宮庭以厚人倫以風天下庶得外朝均政羣望獲從無任懇款屏營之至

漢武帝重見李夫人賦以求諸異術再見眞形爲韻

陳山甫昔漢武帝喪李夫人嘆妍婉兮不返悲繐帳兮空陳於是詔祕籙之方士致平生之幻身來其迹於虛無初驚有象察其儀之婉麗已訝如眞時也齋心月殿屬目蘭室仿�煙光飄颻蕙質修蛾再睹不俟返魂之香逝水潛回詎假長生之術原夫恍惚之際從容視諸想車塵於霧眇疑佩響於風余峨峨兮稍辧雲鬢冉冉兮漸識綃裾洛水之靈非匹巫山之夢不如所謂神仙之事變化之異過隙之光已無傾國之容再媚悲睿旨於凝聽悼皇情於睇恍兮有望知感召之多方倏爾員來訝生死之殊致當其椒風向夕蕙露盈庭謂已從於雲雨終不間於幽冥寂寞瑤階永謝虛無之迹淒涼月幌猶分似是之形若往還畱心迷目眩誠君恩之再造異術足徵豈風燭之重然眞形可見固可以辧其妄輟其求去淸懷之惑志釋元思之殷憂擾擾紛紛意眞靈之如在燻歇燼滅竟荒塵之不畱其來也形之如寄其往也生之若浮於是望斷驚鴻悲深解佩向窈窕而乍失顧容華而不昧由是而言可以知生之不再

招李夫人魂賦以所思逝魂傷春榮落爲韻

謝觀李夫人月墜香焚花沈九原繁華委地零落何言有少翁兮術通神鬼爲漢帝兮夜致精魂於是詔未央之宮備通靈之術五位之壇雜立九奏之音克序珠籠翠幰龍師虎旅銀燭之煌煌次列金管之愔愔慢舉帝乃坐中寢禦纖幃森羽衛儼天師佩符籙以威重拂香花而步遲左止簫韶之奏右啟甲乙之旗搢霜珪而斂色執紅旌而盡思立北斗星文之下當中壇月午之時萬籟寂寥發淸音於漢殿九天空闊寫招魂於楚詞詞曰白玉潔兮紅蘭芳忽玉折兮蘭已傷魂兮勿復遊他方盍歸來兮慰我皇又曰彩雲裾兮流霞袂倏而來兮忽而逝魂兮勿復遊四裔歸來兮膺萬歲已而愴恨沾巾淒涼侍臣窸窣而房櫳變色熒煌而戶牖生春如扇如花開睹恍惚之中韋非煙非霧捲見希夷之外人珠璫瓊佩鬢髮絳唇仿�平生之貌依稀歌舞之身顧步嬋娟回翔綽約似發言而尙默若將前而復卻於時斜漢將傾繁奏爰作琳瑯璀璨綺羅回薄風淒雨切忽消散於杳冥鳳去鸞歸空珠翠之寥落自是妖妄日恣虛無念作侮萬乘爲脫屣陋百載之浮榮幸河海之無事賴干戈之暫平不然少翁此夕豈宜一拜於文成

上陽宮望幸賦

前人宮闕崇崇縈帶洛河之上據臨天地之中儼百司以環拱流百川兮會同曷君王之未顧屹樓臺而鎭空或斑白里人或前後近侍睹周公之舊制憶開元之故事當域中之正寢實王者之定位何乃內外如一東西有異思紫泥而日日將來仰玉輅而年年未至徒使萬室向曙千門洞開藹臣心以西望希天眷之東回見紅輪之漸晚又翠華之不來及夫玉漏報更蟾輝永夜皆傾耳以暗屬恐飛詔之潛下徒玉兔之屢虧尙金龍之未駕是必左右獻書股肱啟謀以爲王者一徳合居上游以爲金城千里能制諸侯殊不知四海無虞五兵載戢與殷周而抗節豈秦漢之能及在仁義而聿修奚險固之是急且夫中嶽爲內四嶽爲藩此則前控伊闕右辟轘轅乃文公立圭之地是成王定鼎之原寧勞百二之勢足居九五之尊所以干幹屬望戀戀何言尙軫憂人之念未垂巡狩之恩𨿽年華不負於照灼而煙花暗老於宮垣況夫伊洛王畿崤函近地往復無勞人之役邐迆有行宮之備冀我王之臨兮示天下爲家之意

漢武帝重見李夫人賦

康僚漢武帝諸宮此夫人兮恩意難同悲艷質以長逝恨深情之莫通夢想徒勞寧及九泉之下神仙有術能生一夕之中帝乃暫釋幽懷將觀異變儼宸儀於玉座張翠幄於蘭殿淸風拂戶疑仿�以徐來皎月臨軒尙朦朧而未見且其駐視潛聽虔思效靈燎金鑪之馥馥燦銀燭以熒熒寂寞而求瞥爾而風生綺席從容以俟俄然而影在花屏於時漸出形儀暗聞珠翠初半面以呈姿忽全身而表異盈盈不笑如羞久別之容眷眷無言莫問平生之事是則嬋娟可玩隱映難親不有如有非眞似眞旣揚翹而掩袂亦流盻以凝神翡翠簾前悵望三千之女芙蓉帳裏分明二八之人況乎麗服逾春美顏多暇揚襜如之羅綺飄靄若之蘭麝非因不死之藥豈便長生何用返魂之香自從神化及夫弄花態以遺妍望君王兮不前復認吹笙之侶終疑獻果之仙目眄眄以徒極心搖搖而詎傳迷甚化宮周穆之遊固爾地非巫峽楚襄之夢應然已而頓解前思詳窺舊質爰將托方士展神術謂傾城之且驗豈同輦之無日殊不知事本憑虛功難責實夜如何其夜已闌悵飄然而復失

華淸宮望幸賦以題爲韻

李程上苑之左兮驪山之中天作髙岫帝爲離宮示宸遊之有所表聖鑑於無窮臨峻路而赫其昈昈標爽塏而屹以崇崇惜翠華之未至�紫殿而猶空則有望幸其中流涕延慕希天顏而回矚望云闕而屢顧想恩波之東注俯瞰渭流愛佳气之西浮空瞻秦樹目盡煙末心馳禦路何聖慮之未還獨幽懷而能諭窮轍迹且俟玉山之遊想車音將購長門之賦矧夫閣有朝元之美稱殿有長生之嘉名霞駁丹檻云攢繡楹可以召通仙之降止安皇祥之永貞是以仰碧落竭丹誠庶日月之回照等葵藿而同傾濯觱沸之泉每想金輿之度踐萋靑之艸還思玉輦之行𨿽托質於別館常寄心於穆淸戀戀西向悠悠矚望步磴道以寂歷眄廣庭以寥曠竹花𨿽吐如含待鳳之誠雲气才升若睹從龍之狀彼玉山旣遠金闕仍賒未若浮游近縣如在仙家俄天邑之孔邇自神都而不遐𨿽館稱五柞殿美九華諭之於此曾何以加惜乎神光未矚曠此佳境徒企想以忡忡復懷慕而耿耿閉玉樹於深谷銷金鋪於秀嶺君乎君乎胡不出宸居而來幸

論美人張氏札子

宋歐陽修臣近風聞禁中因皇女降生於左藏庫取綾羅八千匹染院工匠當此大雪苦寒之際敲冰取水染練供應頗甚艱辛臣伏思陛下恭儉勤勞愛民憂國以此勞人枉費之事必不肯爲然外議相傳皆云見今染練未絕臣又見近日內降張氏美人親戚恩澤太頻愚以爲諫官每聞小有虧損聖徳之事須合力言難避天譴臣竊見自古帝王所寵嬪禦若能謙儉柔善不求恩澤則可長保君恩或恣意驕奢多求恩澤則皆速致禍敗臣不敢遠引古事只以今宮禁近事言之陛下近年所寵尙氏楊氏余氏苗氏之類當其被寵之時驕奢自恣不早裁損及至滿盈今皆何在況聞張氏本良家子昨自修媛退爲美人中外皆聞以爲與楊尙等不同故能保寵最久今一旦宮中取索頓多恩澤日廣漸爲奢侈之事以招外人之言臣不知陛下欲愛惜保全張氏或欲縱恣而敗之若欲保全則須常令謙儉不至驕盈臣料八千匹綾羅必非張氏一人獨用不過支散與眾人而已乃是枉費財物盡爲眾人至於中外譏議則陛下自受以此而言廣散何益昨正月一日曹氏封縣君至初五日又封郡君四五日間兩度封拜又聞別有內降應是疏遠親戚盡求恩澤父母因子而貴可矣然名分亦不可太過其他疏遠皆可減罷臣謂張氏未入宮之前疏遠親戚各皆何在今日富貴何必廣爲閒人自招謗議以累聖徳若陛下只爲張氏計亦宜如此況此事不獨爲張氏大凡後宮恩澤太多宮中用度奢侈皆是虧損聖徳之事系於國體臣合力言伏望聖慈防微杜漸早爲裁損取進止

賢妃苗氏進封徳妃制

王珪帝居六宮之制率輔於皇猷天極四星之華實裨於壼事朕嗣膺邦統思穆人倫褒臨妃掖之英化始宸闈之順命龜薦日班綍布朝賢妃苗氏性資惠明儀度閒肅居守箴圖之戒動循珩佩之和八月良家早被後庭之選平陽別館爰開貴主之祥而能進遠驕舉思謙畏褕衣奉祀上以贊於後勤彤史流徽下以儀於嬪則庸賁徳言之茂益隆位序之崇名以副勞議非能典於戲坐而論婦之禮蓋視三公之尊內有進賢之心始安君子之佐維正道然後式於外顧私謁不可黷於中往復訓辭永綏寵命

賀周徳妃及魏國大長公主禮成表

王安石明告治庭寵頒恩冊家邦之慶海宇以欣恭惟皇帝陛下荷天閎休若古丕式自禰率而尊祖備極靈承謂姊親而先姑特加徽數攺錫厥土增褒所生大號已孚庶言惟允臣久屍榮祿竊睹盛儀臚傳𨿽異於九賓率舞尙同於百獸

賀冊皇妃表

前人祲盛之禮發於宮闈歡康之聲播於寰海伏惟陛下考古之憲刑家以身乃資婦徳之良俾貳坤儀之政蓋關雎之求淑女以無險詖私謁之心雞鳴之得賢妃則有儆戒相成之道於以助治不專爲恩臣生逢明時竊觀盛事祝聖人之多子�慕堯封思令徳之式歌豈慚周雅

徳妃苗氏上賀皇帝南郊禮畢表前人伏以靈承廟祜祗載郊丘旣來萬國之歡遂格三靈之佑中賀

恭惟皇帝陛下徇齊成性睿廣膺期神罔時恫方紹休於大業聖爲能饗乃獲考於上儀妾逮侍先朝親逢盛事觀瞻有煒欣賴實多

故充媛董氏贈婉儀制

前人敕雞鳴思賢妃而關雎樂得淑女永懷邦媛內助宮闈湣飾厥終當加位號故充媛董氏有徳讓之美無險謁之私進登嬪婦之官率循保阿之訓奄忽至於大故玆用愴於朕心恩典寵章以賁幽穸尙其弗泯知享此榮可

奏內中車子爭道亂行札子

蘇軾元佑七年南郊軾爲鹵簿使導駕內中朱紅車子十餘輛有張紅蓋者爭道亂行於幹明寺前軾於車中艸此奏奏入上在太廟馳遣人以疏白太皇太后明日中使傳命申敕有司嚴整仗衛自皇后以下皆不復迎謁中道元佑七年十一月十三日南郊鹵簿使龍圖閣學士左朝奉郎守兵部尙書兼侍讀蘇軾札子奏臣奏謹按漢成帝郊祠甘泉泰畤汾陰后土而趙昭儀常從在屬車間時揚雄待詔承明奏賦以諷其略曰想西王母欣然而上壽兮屏玉女而卻虙妃言婦女不當與齋祠之間也臣今備位夏官職任鹵簿準故事郊祀旣成乘輿還齋宮攺服通天冠絳紗袍教坊鈞容作樂還內然後后妃之屬中道迎謁已非典禮而況方當祀事未畢而中宮掖庭得在勾陳豹尾之間乎竊見二聖崇奉大祀嚴恭寅畏度越古今四方來觀莫不悅服今車駕方宿齋太廟而內中車子不避仗衛爭道亂行臣愚竊恐於觀望有損不敢不奏乞賜約束仍乞取問隨行合於勾當人施行取進止

內人劉氏等並封國夫人制

鄒浩敕具官某氏等朕纘隆聖緒三年於玆矣苟有功於國者𨿽邈然孤外之人猶且褒陟再三而況宮闈之內乎以爾護視朕躬旣久不懈疏榮顯郡未勝勤勞用進錫於國封以寵光乎禁掖欽承休命永保壽康

內人薛氏等並封典字制

前人敕具官某氏等朕於掖庭之內𨿽未嘗以名器假人而久於服勞者亦必有以報焉以爾列職交修協成眾務不攺司存之舊就遷品秩之榮尙勵夙宵以圖來效

美人錢氏追贈婕妤制

前人敕朕纘服以來漏泉之澤覃及方外而況宮閫左右嘗爲神考之所禮遇者乎追加賁贈顧曷可已具官某氏早以柔順應於選求助成坤載之儀光映史書之美奄至大故久已歷年進聯嬪禦之崇庸示惻傷之意惟玆異數實視上卿冥漠有知聿其欽享

才人鄭氏特進封美人制

前人天下之本在國國之本在家二帝三王以來未有家齊而天下不治者也朕率是道以臨萬邦厥有褒升必先內徳某氏祗事左右秉心肅恭動能畏於箴規居弗形於私謁慶襲後宮之盛兆開元女之祥懿範聿昭淑聲益茂宜遷美號以示隆恩惟克謹於初終乃永綏於福祿愈其思稱助我化風

邢氏進號賢妃制

孫洙王宮六寢崇建婦官天極四星垂著妃象所以協宣陰教助穆宸闈矧視秩於上公必敷求於淑哲朕勵精求治選納尢希嬪嬙靡充位號多闕玆延登於邦媛用播告於路朝婉儀邢氏徳稱後庭體合法相居念保阿之訓動循環佩之音授弓矢於媒祠占熊羆於吉夢是宜詳按舊典升備列妃進參褕狄之華益昭彤管之煒坐論婦禮正始國風品冠六儀名超九禦於戲周南之詠捲耳無險詖私謁之心齊詩之美雞鳴有警戒相成之道寵靈烜赫禮秩優隆匪時婉之良疇若褒嘉之命佐後內治爾尙勉哉

李夫人賦

元陳樵李夫人旣沒乙帳成寒蘭銷曼宇脂澤無華皇情弗豫怨反生之不靈遲所思兮遲莫顧綺羅兮成堆撫瑤席而不禦熊蹯謝美露鵠非腴玉冷柘漿莖晞丹露臨扇徵歌捲衣思舞飄玉笛兮聲轉悲碧樽兮無與佐傷寶唾之餘花恨黃金之莫鑄於是承明受詔百靈授職招錦車下軒掖薦玉壺藉蘭席羽仗宵陳侍臣在側月照金釭流蘇五色靈風繞帷光儀可覿皇帝撫今懷故悲喜交集顧謂枚乘曰陳大夫之麗藻輸予心之愊抑緣情率禮爲予賦之乘曰唯唯若有人兮望宸幄行珊珊兮綬若若顧帳殿之未移感芳華之榮落冶步弄姿映華迥立形疊成光綺態艷逸遠之若彩雲之方興近之若珠樹之在室煜煜乎若精華之依艸娟娟乎若華雪之映日丹荑並秀璚枝共新顧李增穠懷芝比潤髻鬟百合香傳五蘊玉色成丹長眉入鬢晞光發九回之膏承露華百英之粉希蛾染桂傅齒編犀鬢隨衛巧腰將楚細艷與華兮爭春目橫波兮剪水昔宴墮以爲虞兮今﹝原本闕二字﹞夫眾媚方鸞鎩翮當蕙罹霜旦溫室之背秋夕寒露之迎涼�車無羽漢津無梁苔痕暗上黃金印綠塵飛墮合歡�顧今夕爲何夕兮共珠璧之夜光翹分翠羽衣縷鴛鴦條達如縈雜佩截肪綴石橊之華鈿兮垂傅珥之明璫曳翠云之華�兮襲郁金之羅裳委芙蓉之裙兮緝蘩繡之偏諸衣金錯之襠襦兮曜湘綺之襜褕揚衡微笑宛轉躊躇懷華萼之連枝兮非直以悅己之故也寧趣死而不一見兮有不死之具也姿采如新穠華如故乍見乍泯出有入無望椒塗而不進旋卻立而引去冀芳訊之一陳兮蓄瑜辭而不吐朝爲終南之雲暮爲渭川之雨瑜珥在幾茵馮在車芬若未寒薇帳在華翰有點蛾之綠奩余漬粉之瓜情脈脈而不一言兮紛瓊瑰之盈懷昔爲琴上之瑯玕今爲空中之玉釵君心無所終薄兮使春帶之轉賒乘鸞有侶拾翠有儔招漢女於璇淵命洛妃於春流攜玉姜以並來挾綠華以共遊上可以攄君王之邑邑下可以致芳意之綢繆何忽來而獨往兮使騖望以增愁色似是而情非兮曾不肯乎少休同車之子艷非世有曼姬在左白臺在右協律悲歌而撫節兮悅慶雲之光覆美人一去而長存兮何必戀戀以爲己憂也美人笑夫春華兮春華謂非吾偶彩雲一散而無質兮華一去而莫予畱美人死而不死兮花見之而懷羞歌曰陳寶衣兮散璠燭君不來兮輪兩角間何闊兮去何速誰與來兮兩鴻鵠雄發春深綠轉銷秋塵日暗黃金屋君王愛玉體無使沈心曲帝又歌曰絳縷銷兮百子池娥影散兮明鏡飛日昧昧兮損容輝來如雨兮靑蛾眉光塵莫予羈異香出予衣心悅子兮非令姿懷故心兮勞望思何姍姍兮其來遲折蘅蕪兮復來歸於是司馬大夫起而爲亂亂曰罷回波兮停白雪朝華蔫兮玉枝折玉旣折兮汗未晞望美人兮靑雲霓斷夢殘香翡翠帷苕華玉上餘芳字海外殊庭未可期更待承華靑鳥至

妃嬪部藝文二

李夫人歌

漢武帝是耶非耶立而望之翩何姍姍其來遲

落葉哀蟬曲

同前羅袂兮無聲玉墀兮塵生虛房冷而寂寞落葉依於重扃望彼美之女兮安得感余心之未寧

怨歌行

班婕妤新裂齊紈素皎潔如霜雪裁成合歡扇團團似明月出入君懷袖動搖微風發常恐秋節至涼��炎熱棄捐篋笥中恩情中道絕

班婕妤

晉陸機婕妤去辭寵淹畱終不見寄情在玉階托意惟團扇春苔暗階除秋艸蕪髙殿黃昏履綦絕愁來空雨面

贈妹九嬪悼離詩

左思鬱鬱岱淸海瀆所經陰精以靈爲祥爲禎峨峨令妹應期誕生如蘭之秀如芝之榮總角岐嶷齔齠夙成比徳古烈異世同聲惟我惟妹實惟同生早喪先妣恩百常情女子有行實遠父兄骨肉之恩固有歸寧何悟離析隔以天庭自我不見於今二齡穆穆令妹有徳有言才麗漢班明朗楚樊默識若記下筆成篇行顯中閨名播外藩何以爲贈勉以列圖何以爲言申以詩書相去在近上下欷歔含辭滿胸郁煩不舒

宣貴妃挽歌

宋江智淵�襚來塵寂筵俎竟虛存雲松方靄露風艸已聲原

李夫人及貴人歌

齊陸厥屬車桂席塵豹尾香煙滅彤殿向蘼蕪靑蒲復萎絕坐萎絕對蘼蕪臨丹階泣椒塗寡鶴羈雌飛且止雕梁翠壁网蜘蛛洞房明月夜對此淚如珠

班婕妤

梁元帝婕妤初選入含媚向羅幃何言飛燕寵靑苔生玉墀誰知同輦愛遂作裂紈詩以玆自傷苦終無長信悲

塘上行苦辛篇

劉孝威蒲生伊何陳曲中多苦辛黃金坐銷鑠白玉遂緇燐裂衣工毀嫡掩袖切讒新嫌成迹易已愛去理難申秦云猶變色魯日尙回輪妾歌已腸斷君心終未親

奉和湘東王教班婕妤

何思澄寂寂長信晚雀聲喧洞房蜘蛛网髙閣駁蘚被長廊虛殿簾幃靜閒階花蕊香悠悠視日暮還復守空�

奉和湘東王教班婕妤

孔翁歸長門與長信日暮九重空雷聲聽隱隱車響絕瓏瓏恩光隨妙舞團扇逐秋風鉛華誰不慕人意自難終

和婕妤怨

徐悱妻劉氏日落應門閉愁思百端生況復昭陽近風傳歌吹聲寵移終不恨讒枉太無情祗言爭分理非妒舞腰輕

班婕妤怨

陳陰鏗柏梁新寵盛長信昔恩傾誰謂詩書巧翻爲歌舞輕花月分窗進苔艸共�生接淚衫前滿單瞑夢裏驚可惜逢秋扇何用合歡名

奉和東宮經故妃舊殿

江總故殿看看冷空階步步悲猶憶窺窗處還如解佩時苔生無意早燕入有言遲若令歸就月照見不須疑

班婕妤怨

何楫齊紈旣逐篋趙舞卽淩人履迹隨恩故階苔逐恨新獨臥銷香炷長啼費錦巾庭艸何聊賴也持秋當春

賦得班去趙姬升

徐湛班姬與飛燕俱侍漢王宮不意恩情歇偏將衰艸同香飛金輦外苔上玉階中今日悲團扇非是爲秋風

怨歌行

唐虞世南紫殿秋風冷雕甍白日沈裁紈淒斷曲織素別離心掖庭羞攺畫長門不惜金寵移恩稍薄情疏恨轉深香銷翠羽帳弦斷鳳凰琴鏡前紅粉歇階上綠苔侵誰言掩歌扇翻作白頭吟

王昭君

上官儀玉關春色晚金河路幾千琴瑟桂條上笛怨柳花前霧掩臨妝月風驚入鬢蟬緘書待還使淚盡白雲天

班婕妤怨

崔湜不分君恩斷新妝視鏡中容華尙春日嬌愛己秋風枕席臨窗曉屏帷向月空年年後庭樹榮落在深宮

明妃怨

杜審言艸綠長門閉苔靑永巷幽寵移新愛奪泣下故情畱啼鳥驚殘夢飛花攪獨愁自憐春色罷團扇復迎秋

王昭君

董思恭琵琶馬上彈行路曲中難漢月正南遠燕山直北寒髻鬟風拂散眉黛雪沾殘斟酌紅顏盡何勞鏡裏看

倢怨

崔國輔長信宮中艸年年愁處生故侵珠履迹不使玉階行

王昭君

東方虯漢道初全盛朝廷足武臣何須薄命妾辛苦遠和親

陪幸昭容院獻詩

鄭愔地軸樓居遠天臺闕路賒何如遊帝宅卽此對仙家座拂金壺電池搖玉酒霞無雲秦漢隔別訪武陵花

又宮掖賢才重山林髙士難不言辭輦地更有結廬歡池棟淸溫燠巖窗起沍寒幽亭有仙桂聖主萬春看

又槎流天上轉茅宇禁中開河鵲塡橋至山熊避檻來庭花采菉蓐巖石步莓苔願奉蘿圖泰長聞錦翰裁

班婕妤

王維玉窗螢影度金殿人聲絕秋夜守羅帷孤燈耿不滅

又宮殿生秋艸君王恩幸疏那堪聞鳳吹門外度金輿

又怪來妝閣閉朝下不相迎總向春園裏花間笑語聲

上陽宮望幸

劉長卿玉輦西巡久未還春光猶入上陽間萬木長承新雨露千門空對舊河山深花寂寂宮城閉細艸靑靑禦路閒獨見彩雲飛不盡只應來去候龍顏

婕妤春怨

皇甫冉花枝出建章鳳管發昭陽借問承恩者蛾眉幾許長

婕妤怨

前人由來詠團扇今與值秋風事逐時皆往恩無日再中早鴻聞上苑寒露下深宮顏色年年謝相如賦豈工

班婕妤

劉方平夕殿別君王宮深月似霜人愁在長信螢出向昭陽露裛紅蘭死秋雕碧樹傷惟當合歡扇從此篋中藏

班婕妤

嚴武賤妾如桃李君王若歲時秋風一已勁搖落不勝悲寂寂蒼苔滿沈沈綠艸滋繁華非此日指輦競何辭

王昭君

令狐楚錦車天外去毳幕雪中開魏闕蒼龍遠蕭關赤雁哀

楚妃怨

張籍梧桐葉下黃金井橫架轆轤牽素綆美人初起天未明手拂銀瓶秋水冷

李夫人

李商隱一帶不結心兩股方安髻慚愧白茅人月沒教星替

又剩結茱萸枝多擘秋蓮的獨自有波光彩囊盛不得

又蠻絲系條脫妍眼和香屑壽宮不惜鑄南人柔腸早被秋眸割淸澄有餘幽素香鰥魚渴鳳眞珠房不知瘦骨類冰井更許夜簾通曉霜土花漠漠云茫茫黃河欲盡天蒼蒼

班婕妤

崔道融寵極辭同輦恩深棄後宮自題秋扇後不敢怨春風

夜夜曲

王偃北斗星移銀漢低班姬愁思鳳城西靑槐陌上行人絕明月樓前烏夜啼

薄命妾

胡曾阿嬌初失漢皇恩舊賜羅衣亦罷燻欹枕夜悲金屋雨捲簾朝泣玉樓雲宮前葉落鴛鴦瓦架上塵生翡翠裙龍騎不巡時漸久長門長掩綠苔紋

王昭君

梁獻圖畫失天眞容華坐誤人君恩不可再妾命在和親淚點關山月衣銷邊塞塵一聞陽鳥至思絕漢宮春

漢武帝思李夫人

曹唐惆悵朱顏不復歸晚秋黃葉滿天飛迎風細荇傳香粉隔水殘霞見畫衣白玉帳寒鴛夢絕紫陽宮遠雁書稀夜深池上蘭橈歇斷續歌聲接太微

謝賜珍珠

梅妃桂葉雙眉久不描殘妝和淚污紅綃長門盡日無梳洗何必珍珠慰寂寥

婕妤怨

閨秀劉云君恩不可見妾豈如秋扇秋扇尙有時妾身永微賤莫言朝花不復落嬌容幾奪昭陽殿

題梅妃畫眞

後唐明帝憶昔嬌妃在紫宸鉛華不禦得天眞霜綃𨿽似當時態爭柰嬌波不顧人

夫人合春帖子

宋歐陽修元會千官集新春萬物同測圭知日永占歲喜時丰

夫人合端午帖子

前人鳴蜩驚早夏鬥艸及良辰共薦菖蒲酒君王壽萬春

又黃金仙杏粉赤玉海橊房共斗今朝勝盈襜百艸香

又肅肅槐庭午沈沈玉漏稀樂恩樂佳節鬥艸得珠璣

夫人合春帖子

蘇軾彩勝鏤新語酥盤滴小詩升平多樂事應許外庭知

又咽雨曉風柔春深入禦溝已漂新荇沒猶帶斷冰流

又扶桑初日映簾升已覺銅瓶暖不冰七種共挑人日菜千枝先剪上元燈

又雪消鴛瓦已流澌風暖犀盤尙鎭帷縹緲紫簫明月下壁門桂影夜參差

和陳公儀讀太眞外傳

黃庭堅扶風喬木夏陰合斜谷鈴聲秋夜深人到愁來無處會不關情處總傷心梁州一曲當時事一作開元夢記得曾拈玉笛吹端正樓空春晝永小桃猶學淡燕支髙麗條脫雕紅玉一作一雙條脫玻璃玉邏逤琵琶撚綠絲﹝一作三尺琶琵緣繭絲﹞蛛网屋煤昏故物一作脂澤歇此生惟有夢來時

貴妃合

李淸照金環半後禮鉤弋比昭陽春生百子帳喜入萬年觴

明妃曲

元劉因初聞丹靑寫明眸明妃私喜六宮羞再聞北使選絕色六宮無慮明妃愁妾身只有愁可必萬里今從漢宮出悔不別君未識時免使君心憐玉質君心有憂在遠方但恨妾身是女郎飛鴻不解琵琶語祇帶離愁歸故鄕故鄕休嗟妾薄命此身𨿽死君恩重來時無數後宮花明日飄零成底用宮花無用妾如何傳去哀弦幽思多君王要聽新聲譜爲譜髙皇猛士歌

經張順妃陵

阮自華椒寢開天始蘭膏就日逢誰令乘彩鳳不復據蒼龍月暗離宮瓦霜寒隧道鐘天長陵樹近鵲駕幾時重

經李麗妃陵

前人夕張佳期迅朝云昔夢終春生黃竹雪秋起白蘋風气接鐘山紫花畱桃渡紅祇看藏壑處天上列芙蓉

班婕妤

明蘇平一自辭同輦深宮艸又生甘隨紈扇棄猶記玉階行明月愁中影流鶯夢裏聲笙歌前殿夜教妾若爲情

正月十六日冊立敬妃侍班和韻闕名漢宮班氏奉恩偏遊輦從車許接連遂以鴻名傳玉冊卽將龍節導鑪煙日臨長信云相映花發宜春暖獨先借問侍臣誰紀勝賦成惟有馬卿賢

滿江紅代王昭儀

宋文天祥試問琵琶胡沙外怎生風色最苦是姚黃一朵移根仙闕王母歡闌璚宴罷仙人淚滿金盤側聽行宮半夜雨霖鈴聲聲歇彩雲散香塵滅銅�恨那堪說想男兒慷慨嚼穿齦血回首昭陽離落日傷心銅雀迎新月算妾身不願似天家金甌缺

前調和王昭儀

前人燕子樓中又捱過幾番秋色相思處靑年如夢乘鸞仙闕肌玉暗消衣帶緩珠斜透花鈿側最無端蕉影上窗紗靑燈歇曲池合髙臺滅人間事何堪說向南陽阡上滿襟淸血世態便如翻覆雨妾身元是分明月笑樂昌一段好風流菱花缺

滿江紅和王昭儀

鄧光薦王母仙桃親曾醉五云春色誰信道鹿銜花去浪翻鰲闕眉鎖嬌蛾山宛轉髻梳墮馬云欹側恨風沙吹透漢宮衣餘香歇霓裳散庭花滅斜陽燕應難說想春深銅雀夢殘啼血空有琵琶傳出塞更無環佩鳴歸月又爭知有客夜悲歌壺敲缺

滿江紅自

述

王昭儀太液芙蓉渾不似舊時顏色曾記得春風雨露玉樓金闕名播蘭簪妃後裏歡承笑語君王側忽一朝鼙鼓揭天來繁華歇龍虎散風雲滅千古恨憑誰說對山河百二淚沾襟血驛館夜驚塵土夢宮中曉碾關山月願嫦娥相顧肯從容隨圓缺

選冠子詠

楊妃

兪君宣有恨君情無端妾命一搦牡丹��紅塵騎遠解語花殘折卻羽衣心字休賦樓東怨懷肺冷津消玉魚敲碎怪溫泉不與淚冰同結汗紅同逝怎不學賣騎當鑪五湖載隱共守星橋盟誓胡笳散魄羯鼓催魂血濺一窩螻蟻巴水茫茫路窮便引仙都訴誰悲思枉收傳錦襪餘香畱得鈿釵遺事

妃嬪部紀事西京雜記髙帝戚夫人善鼓瑟擊築帝常擁夫人倚瑟而弦歌畢每泣下流漣夫人善爲翹袖折腰之舞歌出塞望歸之曲侍婢數百皆習之後宮齊首髙唱聲入雲霄戚姬以百煉金爲彄環照見指骨上惡之以賜侍兒鳴玉耀光等各四枚漢書石奮傳萬石君石奮其父趙人也趙亡徙溫髙祖過河內時奮年十五爲小吏侍髙祖髙祖與語愛其恭敬問曰若何有對曰有姊能鼓瑟於是髙祖召其姊爲美人以奮爲中涓受書謁徙其家長安中戚裏以姊爲美人故也漢孝武帝內傳漢孝武皇帝景帝子也未生之時景帝夢一赤彘從雲中下直入崇芳閣景帝覺而坐閣下果有赤龍如霧來蔽戶牖宮內嬪禦望閣上有丹霞蓊蔚而起霞滅見赤龍盤回棟間景帝召占者姚翁以問之翁曰吉祥也此閣必主命世之人攘不祥而獲嘉瑞爲劉宗盛主也然亦大妖景帝使王夫人移居崇芳閣欲以順姚翁之言也乃攺崇芳閣爲猗蘭殿旬餘景帝夢神女捧日以授王夫人夫人吞之十四月而生武帝史記五宗世家長沙定王發發之母唐姬故程姬侍者景帝召程姬程姬有所辟不願進而飾侍者唐兒使夜進上醉不知以爲程姬而幸之遂有身已乃覺非程姬也及生子因命曰發以孝景前二年用皇子爲長沙王武帝本紀齊人少翁以鬼神方見上上有所幸王夫人夫人卒少翁以方術蓋夜致王夫人及鬼之貌雲天子自帷中望見焉於是乃拜少翁爲文成將軍賞賜甚多漢書董賢傳賢性柔和便辟善爲媚以自固每賜洗沐不肯出常畱中視醫藥上以賢難歸詔令賢妻得通引籍殿中止賢廬若吏妻子居官寺捨又召賢女弟以爲昭儀位次皇后更名其捨爲椒風以配椒房云昭儀及賢與妻旦夕上下並侍左右賞賜昭儀及賢妻亦各千萬數通典後漢獻帝建安十八年曹操進三女憲節華爲夫人聘以束帛元纁五萬匹小者待年於國﹝畱住於國待年長﹞二十年並拜貴人拾遺記吳主趙夫人丞相達之妹善畫巧妙無雙能於指間以彩絲織雲霞龍蛇之錦大則盈尺小則方寸宮中謂之機絕孫權常嘆魏蜀未夷軍旅之隙思得善畫者使圖山川地勢軍陣之像達乃進其妹權使寫九州江湖方嶽之勢夫人曰丹靑之色甚易歇滅不可久寶妾能刺繡作列國方帛之上寫以五嶽河海城邑行陣之形旣成乃進於吳主時人謂之鍼絕𨿽棘刺木猴云梯飛無過此麗也權居昭陽宮倦暑乃褰紫綃之帷夫人曰此不足貴也權使夫人指其意思焉答曰妾欲窮慮盡思能使下綃帷而淸風自入視外無有蔽礙列侍者飄然自涼若馭風而行也權稱善夫人乃發以神膠續之神膠出郁夷國接弓弩之斷弦百斷百續也乃織爲羅縠累月而成裁爲幔內外視之飄飄如煙气輕動而房內自涼時權常在軍旅每以此幔自隨以爲徵幕舒之則廣縱一丈捲之則可內於枕中時人謂之絲絕故吳有三絕四海無儔其妙後有貪寵求媚者言夫人幻耀於人主因而致退黜𨿽見疑墜猶存錄其巧工吳亡不知所在吳主潘夫人父坐法夫人輸入織室容態少儔爲江東絕色同幽者百餘人謂夫人爲神女敬而遠之有司聞於吳主使圖其容貌夫人憂戚不食減瘦攺形工人寫其眞狀以進吳主見而喜悅以琥珀如意撫按卽折嗟曰此神女也愁貌尙能惑人況在歡樂乃命雕輪就織室納於後宮果以姿色見寵每以夫人遊昭宣之臺志意幸愜旣盡酣醉唾於玉壺中使侍婢瀉於臺下得火齊指環卽掛石橊枝上因其處起臺名曰環橊臺時有諫者云今吳蜀爭雄還劉之名將爲妖矣權乃翻其名曰橊環臺又與夫人遊釣臺得大魚王大喜夫人曰昔聞泣魚今乃爲喜有喜必憂以爲深戒至於末年漸相譖毀稍見離退時人謂夫人知幾其神吳主於是罷宴夫人果見棄逐釣臺基今尙存焉孫和悅鄧夫人常置膝上和於月下舞水精如意�傷夫人頰血流污�嬌�彌苦自舐其瘡命太醫合藥醫曰得白獺髓雜玉與琥珀屑當滅此痕卽購致百金能得白獺髓者厚賞之有富春漁人云此物知人欲取則逃入石穴伺其祭魚之時獺有鬥死者穴中應有枯骨𨿽無髓其骨可合玉舂爲粉歕於瘡上其痕則滅和乃命合此膏琥珀太多及差而有赤點如朱逼而視之更益其妍諸嬖人欲要寵皆以丹脂點頰而後進幸妖惑相動遂成淫俗三國誌注江表傳曰皓以張布女爲美人有寵皓問曰汝父所在答曰賊已殺之皓大怒棒殺之後思其顏色使巧工刻木作美人形象恆置座側問左右布復有女否答曰布大女適故衛尉馮朝子純卽奪純妻入宮大有寵拜爲左夫人晝夜與夫人房宴不聽朝政使尙方以金作華燧步搖假髻以千數令宮人著以相撲朝成夕敗輒出更作工匠因緣偸盜府藏爲空會夫人死皓哀湣思念葬於苑中大作冢使工匠刻柏作木人內冢中以爲兵衛以金銀珍玩之物送葬不可稱計已葬之後皓治喪於內半年不出國人見葬大奢麗皆謂皓已死所葬者是也皓舅子何都顏狀似皓云都代立臨海太守奚熙信言舉兵欲還誅都都叔父信時爲備海督擊殺熙夷三族訛言乃息而人心猶疑晉書魏舒傳舒爲左僕射領吏部上言今選六宮聘以玉帛而舊使禦府丞奉聘宣成嘉禮贄重使輕以爲拜三夫人宜使卿九嬪使五官中郎將�人良人使謁者於典制爲弘有詔詳之眾議異同遂寢侍兒小名錄拾遺晉泰始二年使使持節兼五官中郎將宗正丞司馬恢拜崇陽園妾李琰爲修華王宣爲修容徐琰爲修儀吳淑爲婕妤趙爲充華十年使太常洛陽令司馬啟拜采女胡方爲貴嬪又使禦史中丞太子舍人司馬拜采女劉瑗爲淑妃臧曜爲淑媛趙娟爲修華陳秀爲修容咸寧三年拜美人左嬪爲修儀邢蘭爲婕妤朱姜爲容華晉書王雅傳雅爲太子左衛率雅性好接下敬愼奉公孝武帝深加禮遇𨿽在外職侍見甚數朝廷大事多參謀議帝每置酒宴集雅未至不先舉觴其見重如此然任遇有過其才時人被以佞幸之目帝起淸暑殿於後宮開北上合出華林園與美人張氏同遊止惟雅與焉十六國春秋前趙錄劉聰嘉平二年春正月聰後呼延氏卒謚曰武元甲戌以司空王育尙書令任顗女爲左右昭儀中軍大將軍王彰中書監範隆左僕射馬景女皆爲貴人右僕射朱紀女爲貴妃皆金印紫綬聰將納太保劉殷女太弟乂固諫聰以問於太宰延年太傅景景等對曰臣常聞太保自云劉康公之後與陛下殊源納之何害聰悅使兼大鴻臚李弘拜殷二女爲左右貴嬪位在昭儀上又納殷女孫四人皆爲貴人位次貴嬪謂弘曰此女輩姿色超世女徳冠時且太保於朕實自不同卿意安乎弘曰太保系自有周與聖源實別陛下正以姓同爲恨耳且魏司空東萊王基當世大儒豈不達禮乎爲子納司空太原王沈女以其姓同而源異故也聰大悅賜弘黃金六十斤曰卿當以此意諭我子弟輩於是六劉之寵傾於後宮聰希復出外事皆中黃門納奏左右貴嬪決之後趙錄石勒建平元年九月勒僭卽帝位定昭儀夫人位視上公貴嬪貴人視列侯員各一人三英九華視伯淑媛淑儀視子容華美人視男務簡賢淑不限員數陳氏別駕陳逵之妹也才色甚美發長七尺虎甚嬖之遂以爲夫人寵冠後宮前秦錄堅夫人張氏不知何許人明辧有才識堅將入寇江左羣臣切諫不聽張氏進曰妾聞天地之生萬物王者之治天下皆因其自然而順之故功無不成是以黃帝服牛乘馬因其性也禹浚九川障九澤因其勢也后稷播種百�因其時也湯武帥天下而攻桀紂因其心也皆有因則成無因則敗今朝野之人皆言晉不可伐陛下獨決意行之妾不知陛下何所因也書曰天聰明自我民聰明天猶因民而況於人主乎妾又聞王者出師必上觀天道下順人心今人心旣不然矣請驗之天道諺云雞夜鳴者不利行師犬羣嗥者宮室必空兵動馬驚軍敗不歸自秋冬以來眾雞夜鳴羣犬哀嗥�馬驚逸武庫兵器自動有聲吉凶之理非微此皆非出師之祥也如妾所論願陛下詳而思之堅曰軍旅之事非婦人所當豫也遂興兵南伐張氏請從其夜堅夢葵生城內明以問之張氏曰若徵軍遠行難爲將也堅又夢地東南傾復以問云江左不可平也君無南行必敗之象也堅不從果大敗於壽春單騎遁還南史武穆裴皇后傳舊顯陽昭陽二殿皇后所居也永明中無太后皇后羊貴嬪居昭陽殿西範貴妃居昭陽殿東寵姬荀昭華居鳳華柏殿宮內禦所居壽昌畫殿南閣置白鷺鼓吹二部幹光殿東西頭置鐘磬兩廂皆宴樂處也小名錄東昏侯潘淑妃小字玉兒帝爲潘起神仙永壽玉殿鑿爲蓮花貼地上令潘妃行曰步步生蓮花常市琥珀釵一隻直百七十萬梁書武帝本紀帝五十外便斷房室後宮職司貴妃以下六宮褘褕三翟之外皆衣不曳地傍無錦綺煙花記陳後主爲張貴妃麗華造桂宮於光昭殿後作圓門如月障以水晶後庭設素粉罘罳庭中空洞無他物惟植一桂樹樹下置藥杵臼使麗華恆馴一白兔麗華被素�裳梳淩雲髻插白通艸蘇孕子靸玉華飛頭履時獨步於中謂之月宮帝每入宴樂呼麗華爲張嫦娥魏書孝靜帝本紀帝將禪位於文宣所司奏請發帝曰古人念遺簪敝履欲與六宮別可乎髙隆之曰今天下猶陛下之天下況在後宮乃與夫人妃嬪已下訣莫不欷歔掩涕嬪趙國李氏誦陳思王詩云王其愛玉體俱享黃髮期皇后以下皆哭周書宣帝本紀帝惟自尊崇無所顧憚國典朝儀率情變攺後宮位號莫能詳錄每笞捶人皆以百二爲度名曰天杖后妃嬪禦𨿽被寵嬖亦多被杖背迷樓記煬帝後宮侯夫人有美色一日自經於棟下臂懸錦囊中有文左右取以進帝乃詩也自感三首云庭絕玉輦迹芳艸漸成窠隱隱聞簫鼓君恩何處多欲泣不成淚悲來翻彊歌庭花方爛漫無計柰春何春陰正無際獨步意何如不及閒花艸翻承雨露多看梅二首云砌雪無消日捲簾時自顰庭梅對我有憐意先露枝頭一點春香淸寒艷好誰惜是天眞玉梅謝後陽和至散與羣芳自在春妝成云妝成多自惜夢好卻成悲不及楊花意春來到處飛遣意云祕洞�仙卉雕窗鎖玉人毛君眞可戮不肯寫昭君自傷云初入承明日深深報未央長門七八載無復見君王春寒侵入骨獨臥愁空房颯履步庭下幽懷空感傷平日新愛惜自待聊非常色美反成棄命薄何可量君恩實疏遠妾意徒仿徨家豈無骨肉偏親老北堂此方無羽翼何計出髙墻性命誠所重棄割良可傷懸帛朱棟上肝腸如沸湯引頸又自惜有若絲牽腸毅然就死地從此歸冥鄕帝見其詩反復傷感帝往視其屍曰此已死顏色猶美如桃花乃急召中使許廷輔曰朕向遣汝擇後宮女入迷樓汝何獨故棄此人也乃令廷輔就獄賜自盡厚禮葬侯夫人帝日誦詩酷好其文乃令樂府歌之海山記煬帝遊湖海回多宿十六院一夕帝中夜潛入棲鸞院時夏气暄煩院妃慶兒臥於簾下初月照軒頗明朗慶兒睡中驚魘若不救者使人呼慶兒帝自扶起久方淸醒帝曰汝夢中何故而如此慶兒曰妾夢中如常時帝握妾臂遊十六院至第十院帝入院坐殿上俄時火發妾乃奔走回視帝坐烈焰中驚呼人救帝久方睡覺帝自彊解曰夢死得生火有威烈之勢吾居其中得威者也大業十年幸江都被弒帝入第十院居火中此其應也侍兒小名錄隋煬帝宮妃吳絳仙善畫長蛾眉帝甚憐之由是嬪禦皆仿此宮吏日供螺子黛五斛名蛾綠而進之帝每倚簾顧之移時不去乃云古人言美色若可食如絳仙者可以療饑矣遂賜以合歡水果絳仙以謝帝立爲貴妃後與妃同遊汴河彩舟爲龍張帆以錦飾木剪花日縱淫樂拾遺錄煬帝在江都�湎滋深嘗遊吳公宅雞臺恍忽與陳後主相遇尙喚帝爲殿下後主舞女數十中一人迥美帝屢目之後主云卽麗華也乃以海蠡酌紅粱新醞勸帝帝飲之甚歡因請麗華舞玉樹後庭花麗華徐起終一曲後主問帝蕭妃何如此人帝曰春蘭秋菊各一時之秀也天中記長安崇聖寺有賢妃妝殿太宗嘗召妃久不至怒之妃進詩曰朝來臨鏡臺妝罷暫徘徊千金始一笑一召詎能來唐書魏徵傳徵自以不世遇奏無不剴切當帝心者由是拜尙書左丞兼諫議大夫鄭仁基息女美而才皇后建請爲充華典冊具或言許聘矣徵諫曰陛下處臺榭則欲民有棟宇食膏粱則欲民有飽適顧嬪禦則欲民有室家今鄭已約昏陛下取之豈爲人父母意帝痛自咎卽詔停冊彥周詩話唐髙宗禦羣臣宴賞雙頭牡丹詩上官昭容一聯云勢如連璧友情若臭蘭人全唐詩話中宗正月晦日幸昆明池賦詩羣臣應制百餘篇帳殿前結彩樓命昭容選一篇爲新翻禦制曲從臣悉集其下須臾紙落如飛各認其名而懷之旣退惟沈宋二詩不下移時一紙飛墜競取而觀乃沈詩也及聞其評曰二詩工力悉敵沈詩落句云微臣雕朽質羞睹豫章才蓋詞气已竭宋詩云不愁明月盡自有夜珠來筆猶陡健沈乃服不敢復爭昭容名婉兒西臺侍郎儀之孫父廷芝與儀死武后時母鄭方�夢巨人畀大秤曰持此秤量天下昭容生逾月母戲曰秤量者豈汝耶輒啞然應後內秉機政符其夢云自通天以來內掌詔命中宗立進拜昭容帝引名儒賜宴賦詩婉兒常代帝及後長寧安樂二公主眾篇並作而采麗益新又差等羣臣所賦賜金爵故朝廷靡然成風當時屬詞大抵浮靡然皆有可觀昭容力也因話錄元宗柳婕妤生延王玢肅宗每見王則語左右曰我與王兄弟中更相親外家皆關中貴族柳氏乃尙書右丞範之女睦州刺史齊物之妹也睦州刺史少俊邁風格精異周隋已後家富於財嘗至京師有名娼嬌陳者姿藝俱美爲士子所奔走睦州君詣之悅焉嬌陳曰第中有錦帳三十重卽奉事終身蓋將以斯言戲之耳翌日遂如數載席帳以行嬌陳大驚且賞其奇特竟如約入柳氏之家執僕媵之禮元宗在人間常聞嬌陳名訪之及召入宮涕泣稱痼疾且老上知其不可彊也許其歸因語曰我聞柳家多賢子女可以稱內職者可言之嬌陳以睦州君女弟對遂納之立婕妤生延王及一公主焉開元天寶遺事開元末明皇每至春時旦暮宴於宮中使嬪妃輩爭插艷花帝親捉粉蝶放之隨蝶所止幸之後因楊妃專寵遂不復此戲也禦苑新有千葉桃花帝親折一枝插於妃子寶冠上曰此个花尢能助嬌態明皇於禁苑中初有千葉桃盛開帝與貴妃日逐宴於樹下帝曰不獨萱艸忘憂此花亦能銷恨五月五日明皇避暑遊興慶池與妃子晝寢於水殿中宮嬪輩憑欄倚檻爭看雌雄鸂戲於水中帝時擁貴妃於綃帳內謂宮嬪曰爾等愛水中鸂爭如我被底鴛鴦帝與貴妃每至七月七日夜在華淸宮遊宴時宮女輩陳瓜果酒饌列於庭中求恩於牽牛織女星也又各捉蜘蛛於小盒中至曉開視蛛网稀密以爲得巧之候密者言巧多稀者言巧少民間亦效之宮中以錦結成樓殿髙百尺上可以勝數十人陳以瓜果酒炙設坐具以祀牛女二星妃嬪各以九孔鍼五色綫向月穿之過者爲得巧之候動淸商之曲宴樂達旦士民之家皆效之明皇秋八月太液池有千葉白蓮數枝盛開帝與貴戚宴賞焉左右皆嘆羨久之帝指貴妃示於左右曰爭如我解語花元宗八月十五日夜與貴妃臨太液池�欄望月不盡帝意不快遂敕令左右於池兩岸別築百尺髙臺與吾妃子來年望月後經祿山之兵不復置焉惟有基址而已冬至日大雪至午雪霽有晴色因寒所結檐澑皆爲冰條妃子使侍兒敲下二條看玩帝自晚朝視政回問妃子曰所玩何物也妃子笑而答曰妾所玩者冰筋也帝謂左右曰妃子聰慧比象可愛也貴妃每宿酒初消多苦肺熱嘗淩晨獨遊後苑傍花樹以手攀枝口吸花露藉其露液潤於肺也貴妃素有肉體至夏苦熱常有肺渴每日含一玉魚兒於口中蓋藉其涼津沃肺也貴妃每至夏月常衣輕綃使侍兒交扇鼓風猶不解其熱每有汗出紅膩而多香或拭之於巾帕之上其色如桃紅也虢國夫人有夜明枕設於堂中光照一室不假燈燭明皇未得妃子宮中妃嬪輩投金錢賭侍帝寢以親者爲勝召入妃子遂罷此戲明皇與貴妃每至酒酣使妃子統宮妓百餘人帝統小中貴百餘人排兩陣於掖庭中目爲風流陣以霞帔錦被張之爲旗幟攻擊相鬥敗者罰之巨觥以爲戲笑李白於便殿對明皇撰詔誥時十月大寒凍筆莫能書字帝敕宮嬪十人侍於李白左右令各執牙筆呵之遂取而書其詔楊貴妃初承恩召與父母相別泣涕登車時天寒淚結爲紅冰楊太眞外傳貴妃進見之日奏霓裳羽衣曲是夕授金釵鈿合上又自執麗水鎭庫紫磨金琢成步搖至妝合親與插鬢上喜甚謂後宮人曰朕得楊貴妃如得至寶也乃制曲子曰得寶子又曰得子上一日禦勤政樓大張聲樂時教坊有王大娘善戴百尺竿上施木山狀瀛洲方丈令小兒持絳節出入其間而舞不輟時劉晏以神童爲祕書省正字十歲慧悟過人上召於樓中貴妃坐於膝上爲施粉黛與之巾櫛貴妃令詠王大娘戴竿晏應聲曰樓前百戲競爭新惟有長竿妙入神誰謂綺羅翻有力猶自嫌輕更著人上與妃及嬪禦皆歡笑移時聲聞於外因命牙笏黃紋袍賜之上又宴諸王於木蘭殿時木蘭花發皇情不悅妃醉中舞霓裳羽衣一曲天顏大悅上嘗夢十仙子乃制紫雲回並夢龍女又制淩波曲二曲旣成遂賜宜春院及梨園弟子並諸王時新丰初進女伶謝阿蠻善舞上與妃子鍾念因而受焉就按於淸元小殿寧王吹玉笛上羯鼓妃琵琶馬仙期方響李龜年觱篥張野狐箜篌賀懷智拍自旦至午歡洽異常時惟妃女弟秦國夫人端坐觀之曲罷上戲曰阿瞞上在禁中多自稱也

樂終今日幸得供養夫人請一纏頭秦國曰豈有大唐天子阿姨無錢用耶遂出三百萬爲一局焉樂器皆非世有者才奏而淸風習習聲出天表妃子琵琶邏逤檀寺人白季貞使蜀還獻其材溫潤如玉光耀可鑑有金縷紅文蹙成雙鳳弦乃末訶彌羅國永泰元年所貢者淥水蠶絲也光瑩如貫珠琴瑟紫玉笛乃姮娥所得也祿山進三百事管色俱用媚玉爲之諸王郡主妃之姊妹皆師妃爲琵琶弟子每一曲徹廣有獻遺妃子是日問阿蠻曰爾貧無可獻師長待我與爾爲命侍兒紅桃娘取紅粟玉臂支賜阿蠻妃善擊磬搏拊之音泠泠然多新聲𨿽太常梨園之妓莫能及之上命采藍田綠玉琢成磬上方造流蘇之屬以金鈿珠翠飾之鑄金爲二獅子以爲趺彩繪縟麗一時無比先開元中禁中重木芍藥卽今牡丹也禁中呼木芍藥爲牡丹

得數本紅紫淺紅通白者上因移植於興慶池東沈香亭前會花方繁開上乘照夜白妃以步輦從詔選梨園弟子中尢者得樂十六色李龜年以歌擅一時之名手捧檀板押眾樂前將欲歌之上曰賞名花對妃子焉用舊樂詞爲遽命龜年持金花箋宣賜翰林學士李白立進淸平樂詞三篇承旨猶苦宿酲因援筆賦之第一首云想衣裳花想容春風拂檻露華濃若非羣玉山頭見會向瑤臺月下逢第二首一枝紅艷露凝香雲雨巫山枉斷腸借問漢宮誰得似可憐飛燕倚新第三首名花傾國兩相歡長得君王帶笑看解釋春風無限恨沈香亭北倚闌干龜年捧詞進上命梨園弟子略約詞調撫絲竹遂促龜年以歌妃持玻璃七寶杯酌西涼州蒲萄酒笑領歌意甚厚上因調玉笛以倚曲每曲徧將換則遲其聲以媚之妃飲罷斂繡巾再拜上自是顧李翰林尢異於他學士會力士終以脫靴爲恥異日妃重吟前詞力士戲曰始爲妃子怨李白深入骨髓何翻拳拳如是耶妃子驚曰何學士能辱人如斯力士曰以飛燕指妃子賤之甚矣妃深然之上嘗三欲命李白官卒爲宮中所捍而止上與妃采戲將北惟重四轉敗爲勝連叱之骰子宛轉而成重四遂命髙力士賜緋風俗因而不易廣南進白鸚鵡洞曉言詞呼爲雪衣女一朝飛上妃鏡臺上自語雪衣女昨夜夢爲鷙鳥所搏上令妃授以多心經記誦精熟後上與妃遊別殿置雪衣女於步輦竿上同去瞥有鷹至搏之而斃上與妃嘆息久之遂瘞於苑中呼爲鸚鵡冢交趾貢龍腦杳有蟬蠶之狀五十枚波斯言老龍腦樹節方有禁中呼爲瑞龍腦上賜妃十枚妃私發明�使持三枚遺祿山明�使腹下有毛夜能明日馳五百里妃又常遺祿山金平脫裝具玉合金平脫鐵面�十四載六月一日上幸華淸宮乃貴妃生日上命小部音聲小部者梨園法部所置凡三十人皆十五已下於長生殿奏新曲未有名會南海進荔枝因以曲名荔枝香常侍言旨楊貴妃生於蜀好食荔枝南海所生尢勝蜀者故每歲飛馳以進然方暑而熟經宿則敗摭異記開元中有程修己者善畫得進謁會春暮內殿賞牡丹花上問修己曰今京邑傳唱牡丹花詩誰爲首出修己對曰臣嘗聞公卿間多吟賞中書舍人李正封詩曰天香夜染衣國色朝酣酒上聞之嗟賞移時楊妃方恃恩寵上笑謂賢妃曰妝鏡臺前宜飲以一紫金盞酒則正封之詩見矣致虛閣雜俎元宗與玉眞恆於皎月之下以錦帕裹目在方丈之間互相捉戲玉眞捉上每易而玉眞輕捷上每失之滿宮之人撫掌大笑一夕玉眞於�服袖上多結流蘇香囊與上戲上屢捉屢失玉眞故以香囊惹之上得香囊無數已而笑曰我比貴妃差勝也謂之捉迷藏太眞著鴛鴦並頭蓮錦�襪上戲曰貴妃�襪上乃眞鴛鴦蓮花也太眞問何得有此稱上笑曰不然其間安得有此白藕乎貴妃由是名�襪爲藕覆﹝�襪今俗稱膝�﹞

客退紀談元宗自聞祿山反狀心懷疑忌初出幸時貴妃侍女紅桃晨興理妝玉環墜地而響帝聞問曰響者何耶對曰玉環碎矣帝默然不悅至馬嵬貴妃遇害貴妃小名玉環珍珠船馬嵬嫗得錦�一隻過客一玩百錢前後獲錢無數�嬛記馬嵬老媼拾得太眞�以致富其女名玉飛得雀頭履一隻眞珠口以薄檀爲苴長僅三寸玉飾飛奉爲異寶不輕示人杜陽雜編懿宗皇帝器度沈厚形貌偉在藩邸時疾疹方甚而郭淑妃見黃龍出入臥內上疾稍間妃異之具以事聞上曰無泄是言貴不見忘五代史莊宗神閔敬皇后劉氏傳莊宗有愛妃甚有色而生子後心患之莊宗燕居宮中元行欽侍側莊宗問曰爾新喪婦其復娶乎吾助爾聘後指愛妃請曰帝憐行欽何不賜之莊宗不得已佯諾之後趣行欽拜謝行欽再拜起顧愛妃肩輿已出宮矣莊宗不樂稱疾不食者累日幸蜀記徐氏父名耕成都人生二女皆有國色耕教爲詩有藻思家甚貧有相者謂之曰公不久當大富貴耕因使相其二女相者曰靑城山有王气每夜徹天者一紀矣不十年後有眞人乘運此二子當作妃後君貴由二女致也及建入城聞有姿色納於後房姊生彭王妹生衍卽位姊爲淑妃妹爲貴妃十國春秋前蜀傳昭儀李氏名舜弦梓州人甚有辭藻後主衍立爲昭儀世所稱李舜弦夫人也著蜀宮應制詩隨駕詩釣魚不得詩諸篇多爲文人賞鑑南唐書女憲傳夫人種氏名時光江西良家女性警悟通書計常靚妝去飾態度閒雅宛若神仙年十六入宮隸樂部俄得幸生景�﹝馬令南唐書云久不得幸宋後憐之爲數數薦引旣承恩寵服禦輒亞於後而諸宮罕得進禦及生�僭侈尢甚﹞烈祖以受禪後所得子甚愛之種氏寵日盛封夫人烈祖性嚴重常大怒聲如乳虎殿陛金環爲震左右皆喪膽褫魄種氏左手持食右手進匕從容如平時烈祖怒亦頓解保儀黃氏世爲江夏人父守忠遇亂流徙湘湖事馬氏爲偏裨恭孝王之難守忠死焉邊鎬入長沙得黃氏甫數歲奇其貌內後宮後主卽位選爲保儀容態冠絕一時顧盻顰笑無不妍姣以工書札使專掌宮中書籍二周後相繼專房燕暱故黃氏𨿽見賞識終不得數幸禦元宗父子俱善書法元宗學羊欣後主學柳公權皆得十九購藏鍾王以來墨帖至多黃氏實掌之馬氏南唐書雲宮中圖籍萬卷尢多鍾王墨迹城將陷後主謂之曰此皆先帝所寶城若不守汝卽焚之無爲它人所得及陷城悉焚無遺者黃氏亦從北遷卒於大梁十國春秋後蜀傳妃張氏名太華少擅殊色�目如畫事後主昶有專房之寵廣政初同輦遊靑城山宿九天丈人觀月餘不返奉鑾宿衛都虞候李廷珪屢諫不聽居數日雷雨大作白日晦冥太華被震而殞乃以紅錦龍褥裹瘞觀前白楊樹下明日急趣回鑾悲悼無已後數年煉師李若衝於薄暮步白楊樹側忽見女子吟詩若有所怨﹝詩曰一別鑾輿今幾年白楊風起不成眠常思往日椒房寵淚滴衣襟損翠鈿﹞問曰人邪鬼邪女子斂�言妾蜀妃張太華也因陪駕遊此遇震乞賜超拔若衝乃於中元節修長生金簡以答之未幾夢太華謝曰妾已受生人世矣壁間以黃土畱詩而去﹝詩曰符吏匆匆叩夜�便隨金簡去幽冥蒙師薦拔恩非淺領得生神九卷經﹞後主聞之厚賚若衝自是惟花蕊夫人寵冠後宮慧妃徐氏靑城人幼有才色父國璋納於後主後主嬖之拜貴妃別號花蕊夫人又升號慧妃常與後主登樓以龍腦末塗白扇扇墜地爲人所得蜀人爭效其制名曰雪香扇又後主與避暑摩訶池上爲作小詞以美之辭曰冰肌玉骨淸無汗水殿風來暗香滿云云國中爭爲流傳徐氏長於詩詠居恆仿王建作宮詞百首時人多稱許之國亡入宋宋太祖召使陳詩誦亡國之由其詩有十四萬人齊解甲可無一个是男兒之句太祖大悅徐氏心未忘蜀每懸後主像以祀詭言宜子之神﹝張仙挾彈圖卽後主也童子爲太子元�武士爲趙廷隱﹞一云墓在閩崇安南漢傳李蟾妃事中宗晟得殊寵南海有蘇氏園者雅稱幽勝中宗攜蟾妃微行至此憩酌綠蕉林中大書蕉葉曰扇子仙後人構亭於上以誌異名爲扇子亭云聞見近錄太祖一日幸後苑觀牡丹召宮嬪將置酒得幸者以疾辭再召復不至上乃親折一枝過其捨而簪於髻上上還輒取花擲於地上顧之曰我艱勤得天下乃欲以一婦人敗之耶卽引佩刀截其腕而去金城夫人得幸太祖頗恃寵一日宴射後苑上酌巨觥以勸太宗太宗固辭上復勸之太宗顧庭下曰金城夫人親折此花來乃飲上遂命之太宗引弓射而殺之卽再拜而泣抱太祖足曰陛下方得天下宜爲社稷自重而上飲射如故畿輔通誌大名府龍骨寺舊淸淨庵金冠李道姑住持道姑江南人美姿容有求聘者輒暴死遂出家雲遊至此寓焉宋眞宗謁泰山見而悅之納爲妃後誕仁宗乃攺庵爲龍骨寺宋史司馬光傳光知諫院充媛董氏薨贈淑妃輟朝成服百官奉慰定謚行冊禮葬給鹵簿光言董氏秩本微病革方拜充媛古者婦人無謚近制惟皇后有之鹵簿本以賞軍功未嘗施於婦人唐平陽公主有舉兵佐髙祖定天下功乃得給至韋庶人始令妃主葬日皆給鼓吹非令典不足法時有司定後宮封贈法後與妃俱贈三代光論妃不當與後同袁盎引卻愼夫人席正爲此耳天聖親郊太妃止贈二代而況妃乎揮麈後錄章懿李后初在側微事章獻明肅章聖偶過合中欲盥手後捧洗而前上悅其膚色玉耀與之言後奏昨夕忽夢一羽衣之士跣足從空而下云來爲汝子時上未有嗣聞之大喜云當爲汝成之是夕召幸有娠明年誕育昭陵碧雲騢文彥博相因張貴妃也貴妃父堯封嘗爲文彥博父泊門客貴妃認堯封爲伯父又欲士大夫爲助於是誘進彥博彥博知成都貴妃以近上元令織異色錦彥博遂令工人織金綫燈籠載蓮花中爲錦紋又爲秋千以備寒食貴妃始衣之上驚曰何處有此錦妃曰昨令成都文彥博織來以嘗與妾父有舊然妾安能使之蓋彥博奉陛下耳上色怡自爾屬意彥博彥博自成都歸不久參知政事貝州王則叛朝廷以明鎬往取之賊將破上以近京甚憂之一日宮中語曰執政大臣無一人爲國家丁事者日日上殿無有取賊意何益貴妃密令人語彥博明日上殿乞身往破賊上大喜以彥博往統軍至則鎬已破賊矣捷書至遂就路拜彥博同平章事後因監察禦史唐介拜疏召彥博殿上面條奇錦事數件質於上皆實事彥博守本官出知許州明年上元中官有詩曰無人更進燈籠錦紅紛宮中憶佞臣上聞此句亦笑聞見後錄張堯封從孫明復先生學於南京其女子常執事左右堯封死入禁中爲貴妃寵遇第一數遣使致禮於明復明復閉門拒之終身宋史孟皇后傳哲宗妃劉氏以明艷冠後庭有盛寵紹聖三年孟後朝景靈宮訖事就坐諸嬪禦立侍劉獨背立簾下後合中陳迎兒呵之不顧合中皆忿冬至日會朝欽聖太后於隆佑宮後禦坐朱髹金飾宮中之制惟後得之婕妤在他坐有慍色從者爲易坐制與後等眾弗能平因傳唱曰皇太后出後起立劉亦起尋各復其所或已撤婕妤坐遂僕於地懟不復朝泣訴於帝內侍郝隨謂婕妤曰毋以此戚戚願爲大家早生子此坐正當爲婕妤有也江行雜錄徽宗北狩四太子請王婉容爲粘罕子婦上遣之曰好事新主及行大哭曰何忍以一身事兩主就輿中以�刀自刎太子曰南宋大臣未有如此者擇地葬之立碑曰貞婦冢揮麈三錄徽宗靖康初南幸次京口駐蹕郡治外祖曾空靑以江南轉運使來攝府事應辦忽宣至行宮上引至深邃之所問勞勤渥命喬貴妃者出焉上回顧語喬曰汝在京師每問曾三此卽是也特令汝一識耳蓋外祖少年日喜作長短句多流入中禁故爾取七寶杯令喬手擎滿酌並以杯賜之外祖拜貺而出西湖志余孝宗居髙宗喪百日後尙進素膳毀瘠特甚吳夫人者潛邸舊人也屢以過損爲言上堅不從夫人一日密諭尙食內侍云官家食素多時甚覺淸瘦汝�可自作商量於是潛以雞汁等雜素饌中以進上食之覺爽口詢所以然內侍恐甚以實告上大怒皇太后聞之過宮力解乃出吳夫人於外貴耳錄王尙之爲郎日輪對一札乞減宮嬪之冗壽皇問卿是外臣如何知朕宮中事云臣備員內府丞見每月宮中請給歷歷具道大小請給細數壽皇大喜卽日除浙漕金史后妃傳壽寧縣主什古宋王宗望女也靜樂縣主蒲剌及習撚梁王宗�女也師姑兒宗雋女也皆從姊妹混同郡君莎裏古眞及其妹余都太傅宗本女也再從姊妹郕國夫人重節宗盤女孫再從兄之女及母大氏表兄張定安妻柰剌忽麗妃妹蒲魯胡只皆有夫惟什古喪夫海陵無所忌恥使髙師姑內哥阿古等傳達言語皆與之私凡妃主宗婦嘗私之者皆分屬諸妃出入位下柰剌忽出入元妃位蒲魯胡只出入麗妃位莎裏古眞余都出入貴妃位什古重節出入昭妃位蒲剌師古兒出入淑妃位海陵使內哥召什古先於暖位小殿置琴阮其中然後召之什古已色衰常譏其衰老以爲笑惟習撚莎裏古眞最寵恃勢笞決其夫海陵使習撚夫稍喝押護衛直宿莎裏古眞夫撒速近侍局直宿謂撤速曰爾妻年少遇爾直宿不可令宿於家常令宿於妃位每召入必親伺候廊下立久則坐於髙師姑膝上髙師姑曰天子何勞苦如此海陵曰我固以天子爲易得耳此等期會難得乃可貴也每於臥內徧設地衣�逐以爲戲莎裏古眞在外爲淫泆海陵聞之大怒謂莎裏古眞曰爾愛貴官有貴如天子者乎爾愛人才有才兼文武似我者乎爾愛娛樂有豊富偉岸過於我者乎怒甚气咽不能言少頃乃撫慰之曰無謂我聞知便爾慚恧遇燕會當行立自如無爲眾所測度也恐致非笑後亦屢召入焉余都牌印松古剌妻也海陵嘗曰余都貌𨿽不揚而肌膚潔白可愛蒲剌進封壽康公主什古進封昭寧公主莎裏古眞進封壽陽縣主重節進封蓬萊縣主重節卽昭妃蒲察氏所生蒲察怒重節與海陵淫批其頰海陵怒蒲察氏終殺之者也張萬公傳萬公拜平章政事時李淑妃有寵用事帝意惑之欲立爲後大臣多不可禦史姬端修上書論之帝怒禦史大夫張暐削一官侍禦史路鐸削兩官端修杖七十以贖論淑妃竟進封元妃徒單鎰傳上問漢髙帝與光武優劣平章政事張萬公對曰髙祖優甚鎰曰光武再造漢業在位三十年無沈湎冒色之事髙祖惑戚姬卒至於亂由是言之光武優上默然鎰蓋以元妃李氏隆寵過盛故微諫云金臺集妝臺李妃所築妃嘗與章宗露坐上曰二人土上坐妃應聲曰一月日邊明上大悅金史衛紹王本紀至寧元年胡沙虎以兵入宮盡逐衛士代以其黨自稱監國都元帥癸巳逼上出宮以素車載至故邸以武衛軍二百人錮守之尙宮左夫人鄭氏爲內職掌寶璽聞難端居璽所待變胡沙虎遣黃門入收璽鄭曰璽天子所用胡沙虎人臣取將何爲黃門曰今天時大變主上猶且不保況璽乎禦侍當思自脫計鄭厲聲罵曰若輩宮中近侍恩遇尢隆君難不以死報之反爲逆豎奪璽耶我死可必璽必不與遂瞑目不語黃門出輟耕錄至元十三年丙子春正月十八日淮安王以中書右相統兵入杭宋謝全兩後以下皆赴北有王昭儀者題滿江紅詞於驛云太液芙蓉渾不似舊時顏色曾記得春風雨露玉樓金闕名播蘭簪妃後裏暈潮蓮臉君王側忽一朝鼙鼓揭天來繁華歇龍虎散風雲滅千古恨憑誰說對山河百二淚沾襟血驛館夜驚塵上夢宮車曉碾關山月願嫦娥相顧肯從容隨圓缺昭儀名淸蕙字衝華後爲女道士元氏掖庭記后妃侍從各有定制後二百八十人冠步光泥金帽衣翻鴻獸刨袍妃二百人冠懸梁七曜巾衣云肩絳繒袍嬪八十人冠文縠巾衣靑絲縷金袍並謂之控鸞昭儀熊嬪性耐寒嘗於月夜遊梨花亭露袒坐紫斑石元帝見其身與梨花一色因名其亭曰聯縞亭順帝宮嬪進禦無紀佩夫人貴妃印者不下百數如淑妃龍瑞橋程一寧戈小娥麗嬪張阿元支祁氏才人英英凝香兒尢見寵愛所好成之所惡除之位在皇后之下而權則重於禁闈宮中稱爲七貴云每遇上巳日令諸嬪妃祓於內園迎祥亭漾碧池池用紋石爲質以寶石鏤成奇花繁葉雜砌其間上有紫雲九龍華蓋四面施幃幃皆蜀錦爲之跨池三橋橋上結錦爲亭中匾集鸞左匾凝霞右匾承霄三匾雁行相望又設一橫橋接乎三亭之上以通往來祓畢則宴飲於中謂之爽心宴池之旁一潭曰香泉潭至此日則積香水以注於池池中又置溫玉狻猊白晶鹿紅石馬等物嬪妃浴澡之餘則騎以爲戲或執蘭蕙或擊球築謂之水上迎祥之樂惟小娥體白而紅著水如桃花含露愈爭妍美帝曰此夭桃女也因呼爲賽桃夫人寵愛有加焉麗嬪張阿元性號機敏帝或視朝而退卽與諸嬪嬉遊後宮嘗曰百歲光陰等於馳電能幾何哉日夜爲樂猶不滿十萬況其間疾病相侵年壽難必如白雲有期富貴皆非我有矣何爲自苦以虛度一生乎於是長歌大舞自暮達旦號曰遣光諸嬪貴妃百媚其前以求容悅阿元乃私制一昆侖巾上起三層中有樞轉玉質金枝紉彩爲花團綴於四面又制爲蜂蝶雜處其中行則三層磨運百花自搖蜂蝶欲飛皆作鉆�之狀又置爲飛瓊流翠之袍趨步之際飄緲若月宮仙子帝見之指謂眾嬪曰張嬪气宇淸越服帝子云霓之服元爲帝制繡絲絞布之裘雪疊三山之履以進禦帝服其裘穿其履冠春陽一綫巾巾乃方士所進云是東海長生公所服帝珍重之作寶光樓以藏焉至是始出服之顧謂宮人曰使朕服此不食不饑遨遊臺島間得與金仙羽客爲侶視棄天下如土塊耳內豎梁行進曰陛下冠服不異神仙海池瓊島亦壺島之匹也卽今逍遙百歲猶足爲樂何必遠有所慕哉帝於是自稱玉宸館偑瓊花第一洞煙霞小仙以元爲太素仙妃一寧爲太眞仙妃就於萬歲山築垣狀如天臺赤城亦號紫霓城建玉宸館疊石爲瓊花洞以居焉淑妃龍瑞嬌貪而且妒宮人少有不如意笞撻至死有不欲置之死地者則百計千方致其苦楚以醋沃鼻謂之酸刑以穢塞口謂之臭刑夏則火圍謂之蒸骨冬則臥冰謂之煉肋不能酒者彊令之飲多至十�是名醉鬼削木埋地相去二尺髙三尺令女立上又以一木拄其腰兩手各持重物不得失墜名曰懸心之刑凡此類者甚多帝嘗賞賜金帛比他妃有加麒麟鸞鳳白兔靈芝雙角五爪龍萬壽福壽字�黃等段以巨萬數嬌乃開市於左掖門內發賣諸色錦段如有買者仍給一帖令不相禁宦官牛大輔掌之由是京師官族富民及四方商賈爭相來買其價增倍歲得銀數萬時呼爲繡市又號麗色多春之市凝香兒本部下官妓也以才藝選入宮遂充才人善鼓瑟曉音律能爲翻冠飛履之舞舞間冠履皆翻覆飛空尋如故少頃復飛一舞中屢飛屢復𨿽百試不差帝嘗中秋夜泛舟禁池香兒著瑣裏綠蒙之衫瑣裏夷名產撒哈剌蒙茸如氈毼但輕薄耳宜於秋時著之有紅綠二色至元間進貢帝又命工以金籠之妝出鸞鳳之形制爲十大衫香兒得一焉至此服之又服玉河花�之裳於闐國烏玉河生花�艸采其�織之爲錦香兒以小艇蕩漾於波中舞婆娑之隊歌弄月之曲其詞云蒙衫兮�裳瑤環兮瓊璫泛予舟兮芳渚擊予楫兮徜徉明皎皎兮水如鏡弄蟾光兮捉娥影露團團兮气淸風颼颼兮力勁月一輪兮髙且圓華彩發兮鮮復妍願萬古兮每如此予同樂兮終年帝復置酒於天香亭爲賞月飲香兒復易服趨亭前衣絳繒方袖之衣帶云肩迎風之組執千昂鸞縮鶴而舞乃歌曰天風吹兮桂子香來閶闔兮下廣寒塵不揚兮玉宇淨萬籟泯兮金�涼元漿兮進酒兔霜兮爲侑舞亂兮歌狂君飲兮一鬥鷄鳴沈兮夜未央樂有餘兮過霓裳吾君吾王兮壽萬歲得與秋香月色兮酬酹乎樽觴歌華帝笑曰昔唐明皇遊月宮見女娥數十著素衣歌舞於樹下朕今酌醁醽酒對才人歌香桂長秋曲可謂絳繒娥唱小搖金調者矣邀香風於屏圍呼華月以入座眾嘩俱寂絲竹交奏人間之樂當不減天上京城北三十里有玉泉山山半爲呂公巖帝於夏月嘗避暑於北山之下曰西湖者其中多荷蒲菱芡帝以文梓爲舟伽南爲楫刻飛鸞翔鷁�於船首隨風輕漾又作采菱小船縛彩爲棚木蘭爲槳命宮娥乘之以采菱爲水戲時香兒亦在焉帝命制采菱曲使篙人歌之遂歌水面剪靑之調曰伽南楫兮文梓舟泛波光兮遠夷猶波搖搖兮舟不定揚予袂兮金風競棹歌起兮�手揮靑角脫兮水瀠洄歸去來兮樂更誰篙人歌之聲滿湖上天色微曛山銜落日帝乃周遊荷間取荷之葉或以爲衣或以爲蓋四顧自得畢竟忘歸又命作采蓮之曲於是調折新荷而歌曰放漁舟兮湖之濱剪荷柄兮折荷英鴛鴦飛兮翡翠驚張蓮葉以爲蓋兮緝藕絲以爲衿雲光淡淡微煙生對芳華兮樂難極返予棹兮山月明程一寧未得幸時嘗於春夜登翠鸞樓倚闌弄玉龍之笛吹一詞云蘭徑香銷玉輦蹤梨花不忍負春風綠窗深鎖無人見自碾朱砂養守宮帝忽於月下聞之問宮人曰此何人吹也有知者對曰程才人所吹帝𨿽知之未召也及後夜帝復遊此又聞歌一詞曰牙�錦被繡芙蓉金鴨香銷寶帳重竹葉羊車來別院何人空聽景陽鐘又繼一詞曰澹月輕寒透碧紗窗屏睡夢聽啼鴉春風不管愁深淺日日開門掃落花又吹惜春詞一曲曰春光欲去疾如梭冷落長門苔蘚多懶上妝臺脂蓋�承恩難比雪兒歌歌中音語咽塞情極悲愴帝因謂宮人曰聞之使人能不淒愴深宮中有人愁恨如此誰得而知蓋不遇者亦眾矣遂乘金根車至其所寧見龍炬簇擁遂趨出叩頭俯伏帝親以手扶之曰卿非玉笛中自道其意朕安得至此憂懷中遣況無地是以來接其思耳攜手至柏香堂命寶光天祿廚設開顏宴進兔絲之膳翠濤之酒云仙樂部坊奏鴻韶樂列朱戚之舞鳴睢之曲笑謂寧曰今夕之夕情圓气聚然玉笛卿之三靑也可封爲圓聚侯自是寵愛日隆攺樓爲奉禦樓堂爲天怡堂見聞錄永樂中賢妃權氏順妃任氏昭儀李氏婕妤呂氏美人崔氏皆髙麗人權尢穠翠善吹玉簫薨謚恭獻維時尙襲元制髙麗貢美女永樂庚寅詔止貢女不復至聖政之不邇聲色如此椒宮舊事皇淑妃李氏霍縣李傑之女也性不愛酒上爲造引口醪每宴飲特設以供妃名山藏分藩記壽定王佑榰母姚安妃嘉禾人憲廟選妃江南嘉禾以姚氏女女發素種種不盈尺過吳江縣之平望裏一夕發委地長可八尺入宮拜安妃里人因名其裏曰八尺爲之謠曰平望八尺爺娘不識言妃之容發𨿽父母亦不知其故也而世俗以爲其地人民悍惡解爲不識爺娘謬矣日下舊聞嘉靖四十五年八月命拜未封宮禦尙氏爲壽妃贈其父臣爲驃騎將軍右軍都督僉事而同封貴妃文氏乃從敬妃進封者其父止得指揮同知封妃之日距聖誕僅二日上春秋恰周一甲子蓋亟尊貴之以侑大慶上觴云

妃嬪部雜錄史記外戚世家附錄褚先生曰鉤弋夫人姓趙氏河間人也得幸武帝生子一人昭帝是也武帝年七十乃生昭帝昭帝立時年五歲耳衛太子廢後未復立太子而燕王旦上書願歸國入宿衛武帝怒立斬其使者於北闕上居甘泉宮召畫工圖畫周公負成王也於是左右羣臣知武帝意欲立少子也後數日帝譴責鉤弋夫人夫人脫簪珥叩頭帝曰引持去送掖庭獄夫人還顧帝曰趣行女不得活夫人死云陽宮時暴風揚塵百姓感傷使者夜持棺往葬之封識其處其後帝閒居問左右曰人言云何左右對曰人言且立其子何去其母乎帝曰然是非兒曹愚人所知也往古國家所以亂也由主少母壯也女主獨居驕蹇淫亂自恣莫能禁也女不聞呂后耶故諸爲武帝生子者無男女其母無不譴死豈可謂非聖賢哉昭然遠見爲後世計慮固非淺聞愚儒之所及也謚爲武豈非虛哉唐闕史馬嵬佛堂楊妃縊所邇後才士經過賦詠以道其幽怨者不可勝紀皆以翠翹香鈿委於塵泥紅淒碧怨令人傷悲𨿽調古詞淸無逃此意也丞相鄭畋爲鳳翔從事口題詩曰肅宗回馬楊妃死雲雨𨿽亡日月新終是聖朝天子事景陽宮井又何人觀者以爲眞輔國之句龍城錄髙皇帝禦羣臣賦宴賞雙頭牡丹詩惟上官昭容一聯爲絕麗所謂勢如連璧友心若臭蘭人者使夫婉兒稍知義訓亦足爲賢婦人而稱量天下何足道哉補筆談唐書載武宗寵王才人嘗欲以爲皇后帝寢疾才人侍左右熟視曰吾气奄奄顧與汝辭柰何對曰陛下萬歲後妾得一殉及大漸審帝已崩卽自經於幄下宣宗卽位嘉其節贈賢妃按李衛公夾武兩朝獻替記云自上臨禦王妃有專房之寵以驕妒忤旨日夕而殞羣情無不驚懼以謂上成功之後喜怒不測與唐書所載全別獻替記乃徳裕手自記錄不當差謬其書王妃之死固已不同據獻替所言則王氏爲妃久矣亦非宣宗卽位乃始追贈按張佑集有孟才人嘆一篇其序曰武宗皇帝疾篤遷便殿孟才人以歌笙獲寵者密侍左右上目之曰吾當不諱爾何爲哉指笙囊泣曰請以此就縊上惘然復曰妾嘗藝歌願對上歌一曲以泄其憤上以其懇許之乃歌一聲河滿子气亟立殞上令醫候之曰血溫而腸已絕詳此則唐書所載者又疑其孟才人也鐵圍山叢談花蕊夫人蜀王建妾也後號小徐妃者大徐妃生王衍而小徐妃其女弟在王衍時二徐坐遊燕污亂亡其國莊宗平蜀後二徐隨王衍歸中國半塗遭害焉及孟氏再有蜀傳至昶則又有一花蕊夫人作宮詞者是也國朝降下西蜀而花蕊夫人又隨昶歸中國昶至且十日則召花蕊夫人入宮中而昶遂死昌陵後亦惑之嘗造毒屢爲患不能遂太宗在晉邸時數諫昌陵而未克去一日從上獵苑中花蕊夫人在側晉邸方調弓矢引滿擬走獸忽回射花蕊夫人一箭而死始所傳多訛不知蜀有兩花蕊夫人皆亡國且殺其身因話錄予家舊畫楊妃上馬圖乃明皇幸驪山時故事侍禦之人無他仗衛但有兩璫各挾彈前導意其燕遊戲具非有謂也後乃聞乘輿燕遊前以擊彈代鳴鞘大抵古無有據而不苟用器物制度固有不能言傳因畫乃見者石林燕語婕妤史記索隱訓婕爲承妤爲佐字本皆從人大抵古人取訓各以其意適然者而字多從省蓋健揵也乃相承敏捷之意字從省去才爲相予則訓佐理亦宜然後以爲�職因易人爲女耳齊東野語梁國子博士淸河崔靈恩撰三禮義宗其說博核其中有後夫人進禦之說甚詳謾摭於此以助多聞云凡夫人進禦之義從後而下十五日�其法自下而上象月初生漸進至甚法陰道也然亦不必以月生日爲始但法象其義所知其如此者凡婦人陰道晦明是其所忌故古之君人者不以月晦及望禦於內晦者陰滅望者爭名故人君尢愼之春秋傳曰晦淫惑疾明淫心疾以辟六气故不從月之始但放月之生耳其九嬪以下皆九人而禦八十一人爲九夕世婦二十七人爲三夕九嬪九人爲一夕夫人三人爲一夕凡十四夕後當一夕爲十五夕明十五日則後禦十六日則後復禦而下亦放月以下漸就於微也諸侯之禦則五日一徧亦從下始漸至於盛亦放月之義其禦則從侄娣而疊爲之禦凡侄娣六人當三夕二媵當一夕凡四夕夫人專一夕爲五故五日而徧至六日則還從夫人如後之法孤卿大夫有妾者二妾共一夕內子專一夕士有妾者但不得專夕而已妻則專夕凡九嬪已下女禦已上未滿五十者悉皆進禦五十則止後及夫人不入此例五十猶禦故內則云妾年未滿五十者必與五日之禦則知五十之妾不得進禦矣卿大夫士妻進禦之法亦如此也癸辛雜識楊太眞小字玉環故今古詩人多以阿環稱之按李義山云十八年來墮世間瑤池歸夢碧桃閒如何漢殿穿鍼夜又向窗中�阿環荊公詩云瑤池森漫阿環家又云且當呼阿環乘興弄溟渤則是以西王母爲阿環也按西王母降漢庭遣使女與上元夫人答云阿環再拜上問起居然則上元夫人亦名阿環耳六朝事迹景陽井臺城中景陽宮井也按南史隋克臺城後主與張麗華孔貴妃俱入井隋軍出之故杜牧之詩云三人出眢井謂此也其井有石欄上多題字舊傳云欄有石脈以帛拭之作胭脂痕輟耕錄宋婦人面飾用花子起自唐昭容上官氏所制以掩黥迹大歷已前士大夫妻多妒悍婢妾小不如意�印面故有月黥錢黥事見酉陽雜俎蜀主孟昶納徐匡璋女拜貴妃別號花�夫人意花不足擬其色似花�之翾輕也或以爲姓費氏則誤矣野客叢談明妃事前漢匈奴傳所載甚略但曰竟寧元年單於入朝願婿漢氏元帝以後宮良家子王嬙字昭君賜單於單於歡喜如此而已而西京雜記甚詳曰元帝後宮旣多不得常見乃使畫工圖形按圖召幸之皆賂畫工多者十萬少者亦不減五萬獨王嬙不肯遂不得見後匈奴入朝求美人爲閼氏於是上按圖以昭君行及去召見貌爲後宮第一善應對舉止閒雅帝悔之而名籍已定帝重失信於外國故不復更人乃窮竟其事畫工毛延壽等皆棄市後漢匈奴傳載此與記小異曰初元帝時以良家子選入掖庭時呼韓邪來朝帝敕以宮女五人賜之昭君入宮數歲不得見禦積悲怨乃請掖庭令求行呼韓邪臨辭大會帝召五女示之昭君豊容靚飾光明漢宮顧景裴回竦動左右帝見大驚意欲畱之而難於失信如雜記則是昭君因不賂畫工之故致元帝誤選己而行如後漢所說則是昭君因久不得見禦故發憤自請而行二說旣不同而後漢且不聞有毛延壽之說樂府解題所說近西京雜記琴操所說近後漢匈奴傳然其間又自有不同琴操謂單於遣使朝賀帝宴之盡召後宮問誰能行者昭君盛飾請行如琴操所言則單於使者來朝非單於來朝也昭君在帝前自請行非因掖庭令求行也其相戾如此此事前漢旣略當以後漢爲正傅元琵琶賦序曰故老言漢送烏孫公主嫁昆彌念其行道思慕使知音者於馬上奏之石崇明君詞亦曰匈奴請婚於漢元帝以後宮良家子配焉昔公主嫁烏孫令琵琶馬上作樂以慰道路之思其送明君亦必爾也則知彈琵琶者乃從行之人非行者自彈也今人畫明妃出塞圖作馬上愁容而賦詞者又述其鼓琵琶之意矣魯直竹枝詞注引傅元序以爲馬上琵琶乃烏孫公主事以爲明妃用蓋承前人誤而黃注不考石崇明君詞故耳西湖志余俗傳讖語云江潮拍岸生妃子湖水平堤出狀元然拍岸平堤往往有之未必證驗也第杭州所產皇后二人皆自妃位而起加贈謚者宋仁宗生母李氏明孝惠皇太后邵氏是也至如吳越文穆王妃吳氏忠懿王妃孫氏宋髙宗貴妃劉氏則建都時所選無足爲異者

妃嬪部外編

