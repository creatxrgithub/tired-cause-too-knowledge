

二十歲部藝文詩

百年歌錄

一首

晉陸機二十時膚體彩澤人理成美目淑貌灼有榮被服冠帶麗且淸光車駿馬遊都城髙談雅步何盈盈淸酒漿炙柰樂何淸酒漿炙柰樂何

二十歲部紀事史記五帝本紀黃帝長而惇敏成而聰明按注正義曰成謂年二十冠成人也舜年二十以孝聞吳王濞傳髙帝十一年秋淮南王英布反東並荊地劫其國兵西渡淮擊楚髙帝自將往誅之劉仲子沛侯濞年二十有气力以騎將從破布軍蘄西會甀魏志杜畿傳畿字伯侯京兆杜陵人也少孤繼母苦之以孝聞年二卜爲郡功曹守鄭縣令縣囚系數百人畿親臨獄裁其輕重盡決遣之𨿽未悉當郡中奇其年少而有大志也劉劭傳陳郡太守任城孫該著文賦傳於世注文章敍錄曰該字公達彊志好學年二十上計掾召爲郎中著魏書吳志張昭傳昭弟子奮年二十造作攻城大攻車爲步騭所薦昭不願曰汝年尙少何爲自委於軍旅乎奮對曰昔童汪死難子奇治阿奮實不才耳於年不爲少也遂領兵爲將軍連有功效駱統傳孫權以將軍領會稽太守統年二十試爲烏程相民戶過萬咸嘆其惠理權嘉之召爲功曹行騎都尉梁書朱異傳異年十餘歲好羣聚蒲博頗爲鄕黨所患旣長乃折節從師徧治五經尢明禮易涉獵文史兼通雜藝博奕書算皆其所長年二十詣都尙書令沈約面試之因戲異曰卿年少何乃不廉異逡巡未達其旨約乃曰天下惟有文義�書卿一時將去可謂不廉也隋書王頍傳頍少好遊俠年二十尙不知事爲其兄顒所責怒於是感激始讀孝經論語晝夜不倦遂讀左傳禮易詩書乃嘆曰書無不可讀者勤學累載遂徧通五經究其旨趣大爲儒者所稱唐書馬璘傳璘少孤流蕩無業所年二十讀漢馬援傳至丈夫當死邊野以馬革裹屍而歸慨然曰使吾祖勛業墜於地乎渤海敬王奉慈傳奉慈七世孫戡幼卽好學年二十明六經舉進士就禮部試吏唱名乃入戡恥之明日徑返江東隱陽羨裏陽羨民有鬥爭不決不之官而詣戡以辧懶眞子王禹玉年二十許就揚州秋解試瑚璉賦官韻端木賜爲宗廟之器滿場中多第二韻用木字云惟彼聖人粵有端木而禹玉獨於第六韻用之上希顏氏願爲可鑄之金下笑宰予恥作不雕之木則其奇巧亦異矣哉元史楊惟忠傳惟忠字彥誠弘州人金末以孤童子事太宗知讀書有膽略太宗器之年二十奉命使西域三十餘國宣暢國威敷布政條俾皆籍戶口屬吏乃歸帝於是有大用意見聞錄徐文貞公年二十廷對大司寇林貞肅公俊得公所射策謂當第一以屬內閣時少師楊文忠公廷和居首揆用子嫌不預讀卷諸閣臣持故事謂林公所取抑居第三人

二十歲部匯考禮記

曲禮人生十年曰幼學二十曰弱冠男子二十冠而字

注冠而字之敬其名也

內則二十而冠始學禮可以衣裘帛舞大夏惇行孝弟博學不教內而不出注

始學禮以成人之道當兼習五禮大夏禹樂樂之文武兼備者也孝弟百行之本博學不教恐所學未精故不可爲師以教人也內而不出言蘊蓄其徳美於中而不自表見其能也釋名

釋長幼二十曰弱言柔弱也

