

太皇太后部匯考一

漢文帝後七年六月丁未太子卽皇帝位尊皇太后薄氏曰太皇太后按漢書景帝本紀云云按髙祖薄姬傳姬文帝母也父吳人漢王入織室見薄姬有詔內後宮生文帝立爲代王爲代太后代王爲皇帝尊太后爲皇太后太后早失父其奉太后外家魏氏有力乃召復魏氏賞賜各以親疏受之薄氏侯者一人太后後文帝二歲孝景前二年崩葬南陵因呂后不合葬長陵故特自起陵近文帝景帝後三年正月甲子太子卽皇帝位尊皇太后竇氏曰太皇太后按漢書武帝本紀云云按孝文竇皇后傳後景帝母也呂太后時以良家子選入宮生景帝文帝立數月公卿請立太子竇姬男最長立爲太子竇姬爲皇后景帝立皇后爲皇太后乃封廣國爲章武侯長君先死封其子彭祖爲南皮侯吳楚反時太后從昆弟子竇嬰任俠喜士爲大將軍破吳楚封魏其侯竇氏侯者凡三人武帝建元二年太皇太后殺禦史大夫趙綰郎中令王臧按漢書武帝本紀建元二年冬十月禦史大夫趙綰坐請無奏事太皇太后及郎中令王臧皆下獄自殺注應劭曰禮婦人不與政事時帝已自躬省萬機王臧儒者欲立明堂辟雍太后素好黃老術非薄五經因欲絕奏事太后太后怒故殺之建元六年夏五月丁亥太皇太后崩按漢書武帝本紀云云按孝文竇皇后傳竇太后好黃帝老子言景帝及諸竇不得不讀老子尊其術太后後景帝六歲崩合葬霸陵遺詔盡以東宮金錢財物賜長公主嫖注師古曰東宮太后所居宣帝黃龍元年十二月癸巳太子卽皇帝位謁髙廟尊皇太后曰太皇太后按漢書元帝本紀云云按孝昭上官皇后傳後祖父桀隴西上邽人也桀子安有女卽霍光外孫詔召安女入爲倢月餘遂立爲皇后後立十歲而昭帝崩後年十四五云昌邑王賀徵卽位尊皇后爲皇太后光與太后共廢王賀立孝宣帝宣帝卽位爲太皇太后元帝建昭二年閏月丁酉太皇太后上官氏崩按漢書元帝本紀云云按孝昭上官皇后傳太皇太后立四十七年年五十二建昭二年崩葬平陵竟寧元年六月己未太子卽皇帝位謁髙廟尊皇太后曰太皇太后按漢書成帝本紀云云按孝宣王皇后傳後父奉光自沛徙長陵有女年十餘歲每當適人所當適輒死故久不行及宣帝卽位召入後宮稍進爲倢霍皇后廢上憐許太子早失母幾爲霍氏所害於是選後宮素謹愼而無子者遂立王倢爲皇后令母養太子立十六年元帝卽位爲皇太后元帝崩成帝卽位爲太皇太后時成帝母亦姓王氏故世號太皇太后爲�成太后成帝永始元年八月丁丑太皇太后王氏崩按漢書成帝本紀云云按孝宣王皇后傳�成太后凡立四十九年年七十餘永始元年崩合葬杜陵稱東園綏和二年哀帝卽位尊皇太后爲太皇太后按哀帝本紀綏和二年四月丙午太子卽皇帝位謁髙廟尊皇太后曰太皇太后大赦天下太皇太后詔尊定陶恭王爲恭皇哀帝建平元年太皇太后詔外家王氏田非冢塋皆以賦貧民按漢書哀帝本紀云云建平二年尊傅太后爲帝太太后稱永信宮按漢書哀帝本紀建平二年夏四月詔曰漢家之制推親親以顯尊尊定陶恭皇之號不宜復稱定陶尊恭皇太后曰帝太太后稱永信宮按師丹傳哀帝卽位成帝母稱太皇太后成帝趙皇后稱皇太后而上祖母傅太后與母丁後皆在國邸自以定陶恭王爲稱髙昌侯董宏上書言秦襄王母本夏氏而爲華陽夫人所子師古曰莊襄王始皇之父也華陽夫人孝文王之夫人也子謂養以爲子也

及卽位後俱稱太后宜立定陶共王后爲皇太後事下有司時丹以左將軍與大司馬王莽共劾奏宏知皇太后至尊之號天下一統而稱引亡秦以爲此諭詿誤聖朝非所宜言大不道上新立謙讓納用莽丹言免宏爲庶人傅太后大怒要上欲必稱尊號上於是追尊定陶共王爲共皇帝尊傅太后爲共皇太后丁後爲共皇后郎中令泠�黃門郎猶等復奏言定陶共皇太后共皇后皆不宜復引定陶藩國之名以冠大號車馬衣服宜皆稱皇之意﹝師古曰皇者至尊之號其服禦宜皆副稱之也﹞置吏二千石以下各供厥職師古曰謂詹事太僕少府等官

又宜爲共皇立廟京師上復下其議有司皆以爲宜如猶言丹議獨曰聖王制禮取法於天故尊卑之禮明則人倫之序正人倫之序正則乾坤得其位而陰陽順其節人主與萬民俱蒙佑福尊卑者所以正天地之位不可亂也今定陶共皇太后共皇后以定陶共皇爲號者母從子妻從夫之義也欲立官置吏車服與太皇太后並非所以明尊卑亡二上之義也定陶共皇號謚已前定義不得復攺禮父爲士子爲天子祭以天子其屍服以士服子無爵父之義尊父母也爲人後者爲之子故爲所後服斬衰三年而降其父母�明尊本祖而重正統也孝成皇帝聖恩深遠故爲共皇立後奉承祭祀令共皇長爲一國太祖萬世不毀恩義已備陛下旣繼體先帝持重大宗承宗廟天地社稷之祀義不得復奉定陶共皇祭入其廟今欲立廟於京師而使臣下祭之是無主也又親盡當毀空去一國泰祖不墮之祀而就無主當毀不正之禮非所以尊厚共皇也丹由是浸不合上意數月上用朱博議尊傅太后爲皇太太后丁後爲帝太后與太皇太后及皇太后同尊又爲共皇立廟京師儀如孝元皇帝按文獻通考哀帝立尊趙后爲皇太后趙氏侯者二人哀帝爲太子頗得趙太后力傅太后恩趙太后趙太后亦歸心故成帝母及王氏皆怨之哀帝崩王莽白太后太后詔有司曰前皇太后與昭儀俱侍帷幄姊弟專�殘滅繼祀以危宗廟貶爲孝成皇后徙北宮後月餘復詔廢爲庶人就其園自殺立十六年哀帝旣爲太子成帝母王太后欲令傅太后哀帝祖母丁姬哀

帝母十日一至太子家成帝曰太子承正統共養陛下不得復顧私親王太后曰太子小而傅太后抱養之今至太子家以乳母恩耳於是令傅太后得至太子家丁姬以不小養太子獨不得哀帝卽位王太后詔令傅太后丁姬十日一至未央宮後下詔尊定陶恭王爲恭皇尊傅太后爲恭皇太后丁姬爲恭皇后各置左右詹事食邑如長信宮中宮後歲餘下詔曰漢家之制推親親以顯尊尊定陶共皇之號不宜復稱定陶其尊恭皇太后爲帝太太后丁姬爲帝太后後又更號帝太太后爲皇太太后稱永信宮帝太后稱中安宮而成帝母太皇太后本稱長信宮成帝趙后爲皇太后並四太后各置少府太僕秩皆二千石傅氏侯者六人元壽元年正月丁巳皇太太后傅氏崩按漢書哀帝本紀云云按傅昭儀傳傅太后旣尊後尢驕與成帝母語至謂之嫗與中山孝王母馮太后並事元帝追怨之陷以祝詛罪令自殺元壽元年崩合葬渭陵稱孝元傅皇后云元壽二年太皇太后王氏策立中山王衎太皇太后臨朝大司馬莽秉政按漢書平帝本紀元壽二年六月哀帝崩太皇太后詔曰大司馬賢年少不合眾心其上印綬罷賢卽日自殺九月辛酉中山王卽皇帝位謁髙廟大赦天下帝年九歲太皇太后臨朝大司馬莽秉政百官總己以聽於莽按元後傳哀帝崩無子太皇太后以莽爲大司馬與共徵立中山王奉哀帝後是爲平帝帝九歲常年被疾太后臨朝委政於莽莽顓威福平帝元始元年太皇太后賑贍貧民又奪傅丁二太后璽綬以民禮攺葬按漢書平帝本紀元始元年六月太皇太后省所食湯沐邑十縣屬大司農常別計其租入以贍貧民按師丹傳平帝卽位新都侯王莽白太皇太后發掘傅太后丁太后冢奪其璽綬更以民葬之定陶孺子嬰初始元年王莽自稱新皇帝更號太皇太后爲新室文母太皇太后按漢書王元後傳元始五年冬平帝崩無子莽徵宣帝元孫選最少者廣戚侯子劉嬰年二歲托以卜相爲最吉乃風公卿奏請立嬰爲孺子令宰衡安漢公莽踐祚居攝如周公傅成王故事太后不以爲可力不能禁於是莽遂爲攝皇帝攺元稱制焉俄而宗室安眾侯劉崇及東郡太守翟義等惡之更舉兵欲誅莽太后聞之曰人心不相遠也我𨿽婦人亦知莽必以是自危不可其後莽遂以符命自立爲眞皇帝先奉諸符瑞以白太后太后大驚初漢髙祖入咸陽至霸上秦王子嬰降於軹道奉上始皇璽及髙祖誅項籍卽天子位因禦服其璽世世傳受號曰漢傳國璽以孺子未立璽藏長樂宮及莽卽位請璽太后不肯授莽莽使安陽侯舜諭指舜素謹�太后雅愛信之舜旣見太后知其爲莽求璽怒罵之曰而屬父子宗族蒙漢家力�貴累世旣無以報受人孤寄乘便利時奪取其國不復顧恩義人如此者狗豬不食其餘天下豈有而兄弟邪且若自以金匱符命爲新皇帝變更正朔服制亦當自更作璽傳之萬世何用此亡國不祥璽爲而欲求之我漢家老寡婦旦暮且死欲與此璽俱葬終不可得太后因涕泣而言旁側長禦以下皆垂涕舜亦悲不能自止良久乃仰謂太后臣等已無可言者莽必欲得傳國璽太后寧能終不與耶太后聞舜語切恐莽欲脇之乃出漢傳國璽投之地以授舜曰我老已死知而兄弟今族滅也舜旣得傳國璽奏之莽大說乃爲太后置酒未央宮漸臺大縱眾樂莽又欲攺太后漢家舊號易其璽綬恐不見聽而莽�屬王�欲莽上書言皇天廢去漢而命立新室太皇太后不宜稱尊號當隨漢廢以奉天命莽乃車駕至東宮親以其書白太后太后曰此言是也莽因曰此悖徳之臣也罪當誅於是冠軍張永獻符命銅璧文言太皇太后當爲新室文母太皇太后莽乃下詔曰予視羣公咸曰休哉其文字非刻非畫厥性自然予伏念皇天命予爲子更命太皇太后爲新室文母太皇太后協於新室故交代之際信於漢氏哀帝之代世傳行詔籌爲西王母共具之祥當爲歷代爲母昭然著明予祇畏天命敢不欽承謹以令月吉日親率羣公諸侯卿士奉上皇太后璽紱以當順天心光於四海焉太后聽許

魏文帝黃初七年夏五月丁巳太子卽皇帝位尊皇太后曰太皇太后按魏志明帝本紀云云按武宣卞皇后傳後瑯邪開陽人文帝母也年二十太祖於譙納後爲妾建安初丁夫人廢遂以後爲繼室二十四年拜爲皇后文帝卽王位尊後曰王太后及踐祚尊後曰皇太后稱永壽宮明帝卽位尊太后曰太皇太后太和四年六月戊子太皇太后崩秋七月武宣卞后祔葬於髙陵按魏志明帝本紀云云

晉安帝隆安元年尊皇太后李氏爲太皇太后按晉書安帝本紀太元二十一年九月辛酉太子卽皇帝位隆安元年二月甲寅尊皇太后李氏爲太皇太后按孝武文李太后傳後號陵容本出微賤生孝武帝及會稽文考王鄱陽長公主孝武初卽位尊爲淑妃太元三年進爲貴人九年又進爲夫人十二年加爲皇太妃儀服一同太后十九年尊爲皇太后安帝卽位尊爲太皇太后隆安四年秋七月壬子太皇太后李氏崩按晉書安帝本紀云云按禮志隆安四年孝武太皇太后李氏崩疑所服尙書左僕射何澄右僕射王雅尙書車引孔安國祠部郎徐廣議太皇太后名位允正體同皇極理制備盡情禮彌申陽秋之義母以子貴旣稱夫人禮服從政故成風顯夫人之號昭公服三年之喪子於父母之所生體尊義重且禮祖不厭孫固宜遂服無屈而緣情立制若嫌明文不存則疑斯從重謂應同於爲祖母后齊衰�永安皇后無服但一舉哀百官亦一�詔可孝武帝太元二十一年帝崩李太后制三年之服按晉書孝武帝本紀不載按宋書禮志云云

宋武帝永初三年少帝卽位尊蕭太后爲太皇太后按宋書少帝本紀永初三年五月癸亥太子卽皇帝位大赦尊皇太后曰太皇太后按孝懿蕭皇后傳後諱文壽蘭陵人也孝穆後殂帝聘後爲繼室髙祖爲宋王加太妃之號及卽大位春秋已髙每旦入朝太后未嘗失時刻少帝卽位加崇曰太皇太后少帝景平元年二月丁丑太皇太后崩按宋書少帝本紀云云按孝懿蕭皇后傳景平元年崩於顯陽殿時年八十一遺令曰孝皇背世五十餘年古不祔葬且漢世帝後陵皆異處今可於塋域之內別爲一壙孝皇陵墳本用素門之禮與王者制度奢儉不同婦人禮有所從可一遵往式乃開別壙與興寧合墳孝武帝大明八年崇路太后爲太皇太后尋崩詔齊衰三月謚昭皇太后按宋書廢帝本紀大明八年閏五月庚申太子卽皇帝位秋七月庚戌崇皇太后曰太皇太后按文帝路淑媛傳淑媛諱惠男丹陽建康人也以色貌選入後宮生孝武帝拜爲淑媛上卽位奉尊號曰皇太后宮曰崇憲廢帝卽位號太皇太后太宗踐祚號崇憲太后初太宗少失所生爲太后所攝養世祖盡心祗事而太后撫愛亦篤及上卽位供奉禮儀不異舊日有司奏曰夫徳敷於內典章必遠化覃於外徽號宜宣伏惟皇太后懿聖自天母儀允著義明八遠道變九圍聖明登禦景祚攸攺皇太后宜卽前號別居外宮詔曰朕備丁艱罰蚤嬰孤苦特蒙崇憲太后聖訓撫育昔在蕃閫常奉藥膳中迫凶威抱懷莫遂今泰運初啟情典獲申方欲親奉晨昏盡歡閨禁不得如所奏尋崩時年五十五遷殯東宮門題曰崇憲宮上又詔曰朕幼集茶蓼夙憑徳訓龕虣定業實資仁範恩著屯夷有兼常慕夫禮沿情施義循事立可特齊衰三月以申追仰之心謚曰昭皇太后葬世祖陵東南號曰修寧陵

陳文帝天康元年四月廢帝卽位尊皇太后章氏爲太皇太后按陳書廢帝本紀天康元年四月癸酉太子卽皇帝位五月乙卯尊皇太后曰太皇太后按髙祖宣皇后章氏傳後諱要兒吳興烏程人也髙祖先娶同郡錢仲芳女早卒後乃聘後及踐祚立爲皇后世祖卽位尊後爲皇太后廢帝卽位尊後爲太皇太后廢帝光大二年太皇太后章氏黜廢帝爲臨海王以宣帝嗣位按陳書廢帝本紀光大二年十一月甲寅慈訓太后集羣臣於朝堂令曰中軍儀同鎭北儀同鎭右將軍護軍將軍八座卿士昔梁運季末海內沸騰天下蒼生殆無遺�髙祖武皇帝撥亂反正膺圖禦籙重懸三象還補二儀世祖文皇帝克嗣洪基光宣寶業惠養中國綏寧外荒並戰戰兢兢劬勞締構庶幾鼎運方隆殷夏伯宗昔在儲宮本無令問及居崇極遂騁凶淫居處諒暗固不哀戚嬪嬙丱角就館相仍豈但依車所納是譏宗正衰絰生子得誚右師七百之祚何憑三千之罪爲大且費引金帛令充椒閫內府中藏軍備國儲未盈�稔皆已空竭太傅親承顧托鎭守宮闈遺誥綢繆義深垣屏而攢塗未禦翌日無淹仍遣劉師知殷不佞等顯言排斥韓子髙小豎輕佻推心委仗陰謀禍亂決起蕭墻元相𨿽持但除君側又以余孝頃密邇京師便相徵召殃慝之咎凶徒自擒宗社之靈妖氛是滅於是密詔華皎稱兵上流國祚憂惶幾移醜類乃至要招遠近�力巴湘支黨縱橫寇擾黟歙又別�歐陽紇等攻逼衡州嶺表紛紜殊淹弦望豈止罪浮於昌邑非惟聲丑於太和但賊豎皆亡妖徒已散日望懲攺猶加掩抑而悖禮忘徳情性不悛樂禍思亂昏慝無已張安國蕞爾凶狡窮爲小盜仍遣使人蔣裕鉤出上京卽置行臺分選凶黨賊皎妻呂舂徒爲戮納自奚宮藏諸永巷使其結引親舊規圖戕禍蕩主侯法喜等太傅麾下恆遊府朝啖以深利謀興肘腋適又蕩主孫泰等潛相連結大有交通兵力殊彊指期挻亂皇家有慶曆數遐長天誘其衷同然開發此諸文迹今以相示是而可忍誰則不容祖宗基業將懼傾霣豈可復肅恭禋祀臨禦兆民式稽故實宜在流放今可特降爲臨海郡王送還藩邸太傅安成王固天生徳齊聖廣深二後鍾心三靈佇眷自前朝不愈任總邦家威惠相宣刑禮兼設指揮嘯�湘郢廓淸辟地開疆荊益風靡若太戊之承殷曆中都之奉漢家校以功名曾何仿�且地彰靈璽天表長彗布新除舊禎祥咸顯文皇知子之鑑事甚帝堯傳弟之懷久符太伯今可還申曩志崇立賢君方固宗祧載貞辰象中外宜依舊典奉迎輿駕未亡人不幸屬此殷憂不有崇替容危社稷何以拜祠髙寢歸祔武園攬筆潸然兼懷悲慶是日出居別第

北魏孝文帝承明元年六月壬申尊皇太后爲太皇太后臨朝聽政按魏書孝文帝本紀云云按文成文明皇后傳後馮氏長樂信都人也父朗坐事誅後遂入宮髙宗踐極以選爲貴人後立爲皇后顯祖卽位尊爲皇太后承明元年尊爲太皇太后復臨朝聽政太和三年二月辛巳帝太皇太后幸代都溫泉問民疾苦鰥貧者以宮女妻之按魏書孝文帝本紀云云太和五年夏四月己亥行幸方山建永固石室於山上立碑於石室之庭又銘太皇太后終制於金冊又起鑑元殿按魏書孝文帝本紀云云按文成文明皇后傳髙祖詔曰朕以虛寡幼纂寶歷仰恃慈明緝寧四海欲報之徳正覺是憑諸鷙鳥傷生之類宜放之山林其以此地爲太皇太后經始靈塔於是罷鷹師曹以其地爲報徳佛寺太后與髙祖遊於方山顧瞻川阜有終焉之志因謂羣臣曰舜葬蒼梧二妃不從豈必遠祔山陵然後爲貴哉吾百年之後神其安此髙祖乃詔有司營造壽陵於方山又起永固石室將終爲淸廟焉太和五年起作八年而成�石立碑頌太后功徳太和七年秋七月丁丑帝太皇太后幸神淵池按魏書孝文帝本紀云云太和十四年太皇太后崩帝定三年之喪按魏書孝文帝本紀太和十四年九月癸丑太皇太后馮氏崩冬十月戊辰詔曰自丁荼苦奄逾晦朔仰遵遺旨祖奠有期朕將親侍龍輿奉訣陵隧諸常從之具悉可停之其武衛之官防侍如法癸酉葬文明太皇太后於永固陵甲戌車駕謁永固陵羣臣固請公除帝不許己卯車駕謁永固陵庚辰帝居廬引見羣僚於太和殿太尉東陽王丕等據權制固請帝引古禮往復羣臣乃止詔曰公卿屢依金冊遺旨中代權式請過葬卽吉朕思遵往古終三年之制依禮旣虞卒哭二十一日授服以葛易麻旣衰服在上公卿不得獨釋於下故於朕之授服變從練禮已下復爲節降斟酌今古以制厥衷且取遺旨速除之一端粗申罔極之巨痛癸未詔曰朕遠遵古式欲終三年之禮百辟羣官據金冊顧命將奪朕心從先朝之制朕仰惟金冊俯自推省取諸二衷不許眾議以衰服過期終四節之慕又奉聖訓聿修誥旨不敢暗嘿自居以曠機政庶不愆遺令之意差展哀慕之情普下州鎭長至三元絕吉慶之禮甲申車駕謁永固陵辛卯詔曰羣官以萬機事重請求聽政朕仰祗遺命亦思無怠但哀慕纏綿心神迷塞未堪自力以親政事近侍先掌機衡者皆謀猷所寄且可任之如有疑事當時與論決十有一月甲寅詔曰垂及至節感慕崩摧凡在臣列誰不哽切內外職人先朝班次及諸方雜客冬至之日盡聽入臨三品以上衰服者至夕復臨其餘惟旦臨而已其拜哭之節一依別議按文成文明皇后傳初太后以髙祖�於春秋乃作勸戒歌三百餘章又作皇誥十八章文多不載太后立文宣王廟於長安又立思燕佛圖於龍城皆刊石立碑太后又制內屬五廟之孫外戚六親緦麻皆受復除性儉素不好華飾躬禦縵繒而已宰人上膳案裁徑尺羞膳滋味減於故事十分之八太后嘗以體不安服庵子宰人昏而進粥有蝘蜓在焉後舉匕得之髙祖侍側大怒將加極罰太后笑而釋之自太后臨朝專政髙祖雅性孝謹不欲參決事無巨細一稟於太后太后多智略猜忍能行大事生殺賞罰決之俄頃多有不聞髙祖者是以威福兼作震動內外故杞道徳王遇張佑苻承祖等拔自微閹歲中而至王公王睿出入臥內數年便爲宰輔賞財帛千萬億計金書鐵券許以不死之詔李衝𨿽以器能受任亦由見寵帷幄密加錫不可勝數後性嚴明假有寵待亦無所縱左右纖介之愆動加捶楚多至百餘少亦數十然性不宿憾尋亦待之如初或因此更加富貴是以人人懷於利欲至死而不思退太后曾與髙祖幸靈泉池燕羣臣及藩國使人諸方渠帥各令爲其方舞髙祖帥羣臣上壽太后忻然作歌帝亦和歌遂命羣臣各言其志於是和歌者九十人太后外禮民望元丕遊明根等頒賜金帛輿馬每至褒美睿等皆引丕等參之以示無私又自以過失懼人議己小有疑忌便見誅戮迄後之崩髙祖不知所生至如李欣李惠之徒猜嫌覆滅者十餘家死者數百人率多枉濫天下冤之十四年崩於太和殿時年四十九其日有雄雉集於太華殿髙祖酌飲不入口五日毀慕過禮謚曰文明太皇太后葬於永固陵日中而反虞於鑑元殿詔曰尊旨從儉不申罔極之痛稱情允禮仰損儉訓之徳進退思維倍用崩感又山陵之節亦有成命內則方丈外裁揜坎脫於孝子之心有所不盡者室中可二丈墳不得過三十餘步今以山陵萬世所仰復廣爲六十步辜負遺旨益以痛絕其幽房大小棺槨質約不設明器至於素帳縵茵瓷瓦之物亦皆不置此則遵先志從冊令俱奉遺事而有從有違未達者或以致怪梓宮之裏元堂之內聖靈所憑是以一一奉遵仰昭儉徳其餘外事有所不從以盡痛慕之情其宣示遠近著告羣司上明儉誨之善下彰違命之失及卒哭孝文服衰近臣從服三司已下外臣衰服者變服就練七品以下盡除卽吉設祔祭於太和殿公卿以下始親公事髙祖毀瘠絕酒肉不內禦者三年初髙祖孝於太后乃於永固陵東北裏余豫營壽宮有終焉瞻望之志及遷洛陽乃自表瀍西以爲山園之所而方山虛宮至今猶存號萬年堂云按禮志魏自太祖至於武泰帝及太皇太后皇太后皇后崩悉依漢魏旣葬公除惟髙祖太和十四年九月癸丑文明太后崩將營山陵安定王休齊郡王簡咸陽王禧河南王幹廣陵王羽潁川王雍始平王勰北海王詳侍中太尉錄尙書事東陽王丕侍中司徒淮陽王尉元侍中司空長樂王穆亮侍中尙書左僕射平原王陸睿等率百寮詣闕表曰上靈不弔大行太皇太后崩背溥天率土痛慕斷絕伏惟陛下孝思烝烝攀號罔極臣等聞先王制禮必有隨世之變前賢刱法亦務適時之宜良以世代不同古文異致故也三年之喪𨿽則自古然中代已後未之能行先朝成式事在可準聖後終制刊之金冊伏惟陛下至孝發衷哀毀過禮欲依上古喪終三年誠協大舜孝慕之徳實非俯遵濟世之道今𨿽中夏穆淸庶邦康靜然萬機事殷不可暫曠春秋烝嘗事難廢闕伏願天鑑抑至孝之深誠副億兆之企望喪期禮數一從終制則天下幸甚日月有期山陵將就請展安兆域以備奉終之禮詔曰凶禍甫爾未忍所請休等又表曰臣等聞五帝已前喪期無數三代相因禮制始立名𨿽虛置行之者寡髙宗徒有諒暗之言而無可遵之式康王旣廢初喪之儀先行卽位之禮於是無攺之道或虧三年之喪有缺夫豈無至孝之君賢明之子皆以理貴隨時義存百姓是以君薨而卽位不暇攺年逾月而卽葬豈待同軌葬而卽吉不必終喪此乃二漢所以經綸治道魏晉所以綱理政術伏惟陛下以至孝之性遭罔極之艱永慕崩號哀過虞舜誠是萬古之髙徳曠世之絕軌然天下至廣萬機至殷曠之一朝庶政必滯又聖後終制已有成典宗社廢禮其事尢大伏願天鑑抑哀毀之至誠思在予之深責仰遵先志典冊之文俯哀百辟元元之請詔曰自遭禍罰慌惚如昨奉侍梓宮猶悕髣�山陵遷厝所未忍聞十月休等又表曰臣等頻煩上聞仰申誠款聖慕惟遠未垂昭亮伏讀哀灼憂心如焚臣等聞承幹統極者宜以濟世爲務經綸天下者特以百姓爲心故萬幾在躬周康弗獲申其慕漢文作戒孝景不得終其禮此乃先代之成軌近世所不易伏惟太皇太后睿聖淵識慮及始終明誥垂於典策遺訓�於末命聿修厥徳聖人所重遵承先式臣子攸尙陛下𨿽欲終上達之禮其如黎元何臣等不勝憂懼之誠敢冒重陳乞垂聽訪以副億兆之望詔曰仰尋遺旨俯聞所奏信增號絕山陵可依典冊如公卿所議衰服之宜情所未忍別當備敍在心旣葬休又表曰奉被癸酉詔書述遺戒之旨昭違從之義遵儉葬之重式稱孝思之深誠伏讀未周悲感交切日月有期山陵卽就伏惟陛下永慕崩號倍增摧絕臣等具位在官與國休戚庇心之至不敢不陳咸以爲天下之至尊莫尊於王業皇極之至重莫重於萬幾至尊故不得以常禮任己至重亦弗獲以世典申情是以二漢已降逮於魏晉葬不過逾月服不淹三旬良以叔世事廣禮隨時變不可以無爲之法行之於有爲之辰文質不同古今異制其來久矣自皇代革命多歷年祀四祖三宗相繼纂業上承數代之故實俯副兆民之企望豈伊不懷理宜然也文明太皇太后欽明稽古聖思淵深所造終制事合世典送終之禮旣明遺誥之文載備奉而行之足以垂風百王軌儀萬葉陛下以至孝之誠哀毀過禮三禦不充半溢晝夜不釋絰帶永思纏綿滅性幾及百姓所以憂懼失守臣等所以肝腦塗地王者之尊躬行一日固可以感徹上靈貫被幽顯況今山陵告終闕二字咸畢自已淹月仍不上練比之前世理爲過矣願陛下思大孝終始之義湣億兆悲惶之心抑思割哀遵奉終制以時卽吉一日萬幾則天下蒙恩率土仰賴謹依前式求定練日以備祔禪之禮詔曰比當別敍在心旣而帝引見太尉丕及羣臣等於太和殿前哭拜盡哀出幸思賢門右詔尙書李衝宣旨於王等仰惟先後平日近集羣官共論政治平秩民務何圖一旦禍酷奄鍾獨見公卿言及喪事追惟荼毒五內崩摧丕對曰伏奉明詔羣情圯絕臣與元等不識古義以老朽之年曆奉累聖國家舊事頗所知聞伏惟遠祖重光世襲至有大諱之日惟侍送梓宮者凶服左右盡皆從吉四祖三宗因而無攺世祖髙宗臣所目見惟先帝升遐臣受任長安不在侍送之列竊聞所傳無異前式伏惟陛下以至孝之性哀毀過禮伏聞所禦三食不滿半溢臣等叩心絕气坐不安席願暫抑至慕之情遵先朝成事思金冊遺令奉行前式無失舊典詔曰追惟慈恩昊天罔極哀毀常事豈足關言旣不能待沒而朝夕食粥粗亦支任二公何足以至憂怖所奏先朝成事亦所具聞祖宗情專武略未修文教朕今仰稟聖訓庶習古道論時比事又與先世不同太尉等國老政之所寄於典記舊式或所未悉且可知朕大意其餘喪禮之儀古今異同漢魏成事及先儒所論朕𨿽在衰服之中以喪禮事重情在必行故暫抑哀慕躬自尋覽今且以所懷別問尙書遊明根髙閭等公且可聽之髙祖謂明根曰朕丁罹酷罰日月推移山陵已過公卿又依金冊據按魏晉請除衰服重聞所奏倍增號哽前者事逼山陵哀疚頓敝未得論敍今故相引欲具通所懷卿前所表除釋衰麻聞之實用悲恨於時親侍梓宮匍匐筵幾哀號痛慕情未暫闋而公卿何忍便有此言何於人情之不足夫聖人制卒哭之禮授練之變皆奪情以漸又聞君子不奪人之喪亦不可奪喪今則旬日之間言及卽吉特成傷理明根對曰臣等伏尋金冊遺旨逾月而葬葬而卽吉故於卜葬之初因奏練除之事仰傷聖心伏增悲悚髙祖曰卿等咸稱三年之喪𨿽則自古然中代以後未之能行朕謂中代所以不遂三年之喪蓋由君上違世繼主初立故身襲衮冕以行卽位之禮又從儲宮而登極者君徳未允臣義不洽天下顒顒未知所傒故頒備朝儀示皇極之尊及後之喪也因父在不遂卽生惰易之情踵以爲法諒知惇厚之化不易遵也朕少蒙鞠育慈嚴兼至臣子之情君父之道無不備誨𨿽自蒙昧粗解告旨庶望量行以免咎戾朕誠不徳在位過紀𨿽未能恩洽四方化行萬國仰稟聖訓足令億兆知有君矣於此之日而不遂哀慕之心使情禮俱損喪紀圮壞者深可痛恨髙閭對曰太古旣遠事難襲用漢魏以來據有成事漢文繼髙惠之蹤斷獄四百幾致刑措猶垂三旬之禮孝景承平遵而不變以此言之不爲卽位之際有所逼懼也良是君臣之道理自宜然又漢稱文景𨿽非聖君亦中代明主今遺冊之旨同於前式伏願陛下述遵遺令以副羣庶之情杜預晉之碩學論自古天子無有行三年之喪者以爲漢文之制暗與古合𨿽叔世所行事可承踵是以臣等慺慺干謁髙祖曰漢魏之事與今不同備如向說孝景𨿽承升平之基然由嫡子卽位君徳未顯無異前古又父子之親誠是天屬之重然聖母之徳昊天莫報思自殞滅豈徒衰服而已竊尋金冊之旨所以告奪臣子之心令早卽吉者慮遺絕萬機荒廢政事羣臣所以慺慺亦懼機務之不理矣今仰奉冊令俯順羣心不敢暗默不言以荒庶政惟欲存衰麻廢吉禮朔望盡哀寫泄悲慕上無失導誨之志下不乖眾官所請情在可許故專欲行之公卿宜審思朕懷不當固執至如杜預之論𨿽暫適時事於孺慕之君諒暗之主蓋亦誣矣孔聖稱喪與其易也寧戚而預於孝道簡略朕無取焉祕書丞李彪對曰漢明徳馬后保養章帝母子之道無可間然及後之崩葬不淹旬尋以從吉然漢章不受譏於前代明徳不損名於往史𨿽論功比徳事有殊絕然母子之親抑亦可擬願陛下覽前世之成規遵金冊之遺令割哀從議以親萬幾斯誠臣下至心兆庶所願髙祖曰旣言事殊固不宜仰匹至徳復稱孝章從吉不受譏前代朕所以眷戀衰絰不從所議者仰感慈恩情不能忍故也蓋聞孝子之居喪見美麗則感親故釋錦而服粗衰內外相稱非虛加也今者豈徒顧禮違議苟免嗤嫌而已抑亦情發於衷而欲肆之於外金冊之意已具前答故不復重論又卒日奉旨不忍片言後事遂非嘿嘿在念不顯所懷今奉終之事一以仰遵遺冊於令不敢有乖但痛慕之心事系於予𨿽無丁蘭之感庶聖靈不奪至願是以謂無違旨嫌諸公所表稱先朝成式事在可準朕仰惟太祖龍飛九五初定中原及太宗承基世祖纂歷皆以四方未一羣雄競起故銳意武功未修文徳髙宗顯祖亦心存武烈因循無攺朕承累世之資仰聖善之訓撫和內外上下輯諧稽參古式憲章舊典四海移風要荒革俗仰遵明軌庶無愆違而方於禍酷之辰引末朝因循之則以爲前準非是所諭髙閭對曰臣等以先朝所行頗同魏晉又適於時故敢仍請髙祖曰卿等又稱今𨿽中夏穆淸庶邦康靜然萬機事廣不可暫曠朕以卿苦見逼奪情不自勝尋覽喪儀見前賢論者稱卒哭之後王者得理庶事依據此文又從遺冊之旨𨿽存衰服不廢萬機無闕庶政得展罔極之思於情差申髙閭對曰君不除服於上臣則釋衰於下從服之義有違爲臣之道不足又親禦衰麻復聽朝政吉凶事雜臣竊爲疑髙祖曰卿等猶以朕之未除於上不忍專釋於下柰何令朕獨忍於親舊論云王者不遂三年之服者屈己以寬羣下也先後之撫羣下也念之若子視之猶傷卿等哀慕之思旣不求寬朕欲盡罔極之慕何爲不可但逼遺冊不遂乃心將欲居廬服衰寫朝夕之慕升堂襲素理日昃之勤使大政不荒哀情獲遂吉不害於凶凶無妨於吉以心處之謂爲可爾遺旨之文公卿所議皆服終三旬釋衰襲吉從此而行情實未忍遂服三年重違旨誥今處二理之際惟望至期使四气一周寒暑代易𨿽不盡三年之心得一終忌日情結差申案禮卒哭之後將受變服於朕受日庶民及小官皆命卽吉內職羽林中郎已下虎賁郎已上及外職五品巳上無衰服者素服以終三月內職及外臣衰服者變從練禮外臣三月而除諸王三都駙馬及內職至來年三月晦朕之練也除凶卽吉侍臣君服斯服隨朕所降比𨿽非舊式推情卽理有貴賤之差遠近之別明根對曰聖慕深遠孝性彌至臣等所奏已不蒙許願得逾年卽吉旣歷冬正歲序攺易且足申至慕之情又近遺誥之意何待�年髙祖曰冊旨速除之意慮廣及百官久曠眾務豈於朕一人獨有違奪今旣依次降除各不廢王政復何妨於事而猶奪期年之心髙閭對曰昔王孫�葬士安去棺其子皆從而不違不爲不孝此𨿽貴賤非倫事頗相似臣敢借以爲諭今親奉遺令而有所不從臣等所以頻煩於奏李彪亦曰三年不攺其父之道可謂大孝今不遵冊令恐涉攺道之嫌髙祖曰王孫士安皆誨子以儉送終之事及其遵也豈異今日攺父之道者蓋謂慢孝忘禮肆情違度今梓宮之儉元房之約明器幃帳一無所陳如斯之事卿等所悉衰服之告乃至聖心卑己申下之意寧可苟順衝約之旨而頓絕創巨之痛縱有所涉甘受後代之譏未忍今日之請又表稱春秋蒸嘗事難廢闕朕聞諸夫子吾不與祭如不祭自先朝以來有司行事不必躬親比之聖言於事殆闕賴蒙慈訓之恩卽行致敬之禮今昊天降罰殃禍上延人神喪恃幽顯同切想宗廟之靈亦輟歆祀脫行饗薦恐乖冥旨仰思成訓倍增痛絕豈忍身襲衮冕親行吉事髙閭對曰古者郊天越紼行事宗廟之重次於郊祀今山陵已畢不可久廢廟饗髙祖曰祭祀之典事由聖經未忍之心具如前告脫至廟庭號慕自纏終恐廢禮公卿如能獨行事在言外李彪曰三年不爲禮禮必壞三年不爲樂樂必崩今欲廢禮闕樂臣等未敢髙祖曰此乃宰予不仁之說已受責於孔子不足復言羣臣前表稱髙宗徒有諒暗之言而無可遵之式朕惟信暗默之難周公禮制自玆以降莫能景行言無可遵之式良可怪矣復云康王旣廢初喪之儀先行卽位之禮於是無攺之道或虧三年之喪有缺朕謂服美不安先賢有諭禮畢居喪著在前典或虧之言有缺之義深乖理衷髙閭對曰臣等據案成事依附杜預多有未允至乃推校古今量考眾議實如明旨臣等切惟曾參匹夫七日不食夫子以爲非禮及錄其事惟書七日不稱三年蓋重其初慕之心惟陛下以萬乘之尊不食竟於五日旣禦則三食不充半溢臣等伏用悲惶肝腦塗地躬行一日足以貫被幽顯豈宜衰服三年以曠機務夫聖人制禮不及者企而及之過之者俯而就之伏願陛下抑至慕之情俯就典禮之重誠是臣等慺慺之願髙祖曰恩隆徳厚則思戀自深𨿽非至情由所感發然曾參之孝曠代而有豈朕今日所足論也又前表稱古者葬而卽吉不必終禮此乃二漢所以經綸治道魏晉所以綱理庶政朕以爲旣葬卽吉蓋其季俗多亂權宜救世耳諒非光治興邦之化二漢之盛魏晉之興豈由簡略喪禮遺忘仁孝哉公卿偏執一隅便爲經治之要皆在於斯殆非義也昔平日之時公卿每奏稱當今四海晏安諸夏淸泰禮樂日新政和民悅蹤侔軒唐事等虞禹漢魏已下固不足仰止聖治及至今日便欲苦奪朕志使不逾於魏晉如此之意未解所由昔文母上承聖主之資下有賢子之化惟助徳宣政因風致穆而已當今眾事艸刱萬務惟始朕以不徳衝年踐祚而聖母匡訓以義方詔誨以政事經綸內外憂勤億兆使君臣協和天下輯穆上代以來何后之功得以仰比如有可擬則從眾議堯𨿽棄子禪舜而舜自有聖徳不假堯成及其䢐也猶四海遏密終於三年今慈育之恩詔教之徳尋之曠代未有匹擬旣受非常之恩寧忍從其常式況未殊一時而公卿欲令卽吉冠冕黼黻行禮廟庭臨宜設懸饗會萬國尋事求心實所未忍髙閭對曰臣等遵承冊令因循前典惟願除衰卽吉親理萬機至徳所在陛下欽明稽古周覽墳籍孝性發於聖質至情出於自然斟酌古今事非臣等所及李彪曰當今𨿽治風輯穆民庶晏然江南有未賓之吳朔北有不臣之國東西二蕃𨿽文表稱順情尙難測是以臣等猶懷不虞之慮髙祖曰魯公帶絰從師晉侯墨衰敗寇往聖無譏前典所許如有不虞𨿽越紼無嫌而況衰麻乎豈可於晏安之辰豫念戎旅之事以廢喪紀哉李彪對曰昔太伯父死適越不失至徳之名夫豈不懷有由然也伏願抑至慕之心從遺告之重臣聞知子莫若父母聖後知陛下至孝之性也難奪故豫造金冊明著遺禮今陛下孝慕深遠果不可奪臣等常辭知何所啟髙祖曰太伯之言有乖今事諸情備如前論更不重敍古義亦有稱王者除衰而諒暗終喪者若不許朕衰朕則當除衰暗默委政冢宰二事之中惟公卿所擇明根對曰陛下孝侔髙宗慕同大舜服衰麻以申至痛理萬機以從遺旨興曠世之廢禮制一代之髙則臣等伏尋淵默不言則代政將曠仰順聖慕之心請從衰服之旨東陽王丕曰臣與尉元歷事五帝𨿽衰老無識敢奏所聞自聖世以來大諱之後三月必須迎神於西攘惡於北具行吉禮自皇始以來未之或易髙祖曰太尉國老言先朝舊事誠如所陳但聰明正直惟徳是依若能以道不召自至苟失仁義𨿽請弗來大禍三月而備行吉禮深在難忍縱卽吉之後猶所不行況數旬之中而有此理恐是先朝萬得之一失未可以爲常式朕在不言之地不應如此但公卿執奪朕情未忍從遂成往復追用悲絕上遂號慟羣官亦哭而辭出壬午詔曰公卿屢上啟事依據金冊遺旨中代成式求過葬卽吉朕仰惟恩重不勝罔極之痛思遵遠古終三年之禮比見羣官具論所懷今依禮旣虞卒哭�此月二十日受服以葛易麻旣衰服在上公卿不得獨釋於下故於朕之授變從練已下復爲節降斷度今古以情制衷但取遺旨速除之一節粗申臣子哀慕之深情欲令百官同知此意故用宣示便及變禮感痛彌深太和十五年帝服太皇太后喪始進蔬食有司求卜祥日及服縞祔廟之典按魏書孝文帝本紀太和十五年夏四月癸亥帝始進蔬食按禮志十五年四月癸亥朔設薦於太和廟是日髙祖及從服者仍朝夕臨始進蔬食上哀哭追感不飯侍中南平王馮誕等諫經宿乃膳甲子罷朝夕哭九月丙戌有司上言求卜祥日詔曰便及此期覽以摧絕敬祭卜祥乃古之成典但世失其義筮曰永吉旣乖敬事之志又違永慕之心今將屈禮厲眾不訪龜兆已企及此晦寧敢重違冊旨以異羣議尋惟永往言增崩裂丁亥髙祖宿於廟至夜一刻引諸王三都大官駙馬三公令僕已下奏事中散已上及刺史鎭將立哭於廟庭三公令僕升廟旣出監禦令陳服笥於廟陛南近侍者奉而升列於堊室前席侍中南平王馮誕跽奏請易服進縞冠皂朝服革帶黑屨侍臣各易以黑介幘白絹單衣革帶烏履遂哀哭至乙夜盡戊子質明薦羞奏事中散已上冠服如侍臣刺史已下無變髙祖薦酌神部尙書王諶贊祝訖哭拜遂出有司陽祥服如前侍中跽奏請易祭服進縞冠素紕白布深衣麻繩履侍臣去幘易幍羣官易服如侍臣又引入如前儀曹尙書遊明根升廟跽慰復位哭遂出引太守外臣及諸部渠帥入哭次引蕭賾使並雜客入至甲夜四刻侍禦散騎常侍司衛監以上升廟哭旣而出帝出廟停立哀哭久而乃還十月太尉丕奏曰竊聞太廟已就明堂功畢然享祀之禮不可久曠至於移廟之日須得國之大姓遷主安廟神部尙書王諶旣是庶姓不宜參豫臣昔以皇室宗屬遷世祖之主先朝舊式不敢不聞詔曰具聞所奏尋惟平日倍增痛絕今遵述先旨營建寢廟旣而粗就先王制禮職司有分移廟之日遷奉神主皆太尉之事朕亦親自行事不得越局專委大姓王諶所司惟贊板而已時運流速奄及縞制復不得哀哭於明堂後當親拜山陵寫泄哀慕太和十六年太皇太后再周忌日帝絕膳哭陵按魏書孝文帝本紀太和十六年九月甲午祀文明太后於元室辛未帝以文明太皇太后再周忌日哭於陵左絕膳三日哭不輟聲按禮志十六年九月辛未髙祖哭於文明太后陵左終日不絕聲幕越席爲次侍臣侍哭壬申髙祖以忌日哭於陵左哀至則哭侍哭如昨帝二日不禦膳癸酉朝中夕三時哭拜於陵前夜宿監元殿是夜徹次甲戌帝拜哭辭陵還永樂宮

北齊文宣帝天保十年廢帝卽位尊皇太后婁氏爲太皇太后按北齊書廢帝本紀天保十年十一月癸卯太子卽皇帝位庚戌尊皇太后爲太皇太后按神武明皇后婁氏傳後諱昭君贈司徒內幹之女也少明悟彊族多聘之�不肯行及見神武於城上執役驚曰此眞吾夫也乃使婢通意又數致私財使以聘己父母不得已而許焉神武旣有澄淸之志傾產以結英豪密謀祕策後恆參預及拜渤海王妃閫闈之事悉決焉文襄嗣位進爲太妃文宣將受魏禪後固執不許帝所以中止天保初尊爲皇太后宮曰宣訓濟南卽位尊爲太皇太后廢帝幹明元年秋八月壬午太皇太后令廢帝爲濟南王令食一郡以大丞相常山王演入纂大統是日王居別宮按北齊書廢帝本紀云云孝昭帝皇建元年八月壬午皇帝卽位於晉陽宣徳殿詔奉太皇太后還稱皇太后按北齊書孝昭帝本紀云云按神武明皇后婁氏傳尙書令楊愔等受遺詔輔政�忌諸王太皇太后密與孝昭及諸大將定策誅之下令廢立孝昭卽位復爲皇太后後主隆化二年春正月乙亥幼主卽皇帝位攺元爲承光元年大赦尊皇太后爲太皇太后帝爲太上皇帝後爲太上皇后按北齊書後主本紀云云

北周宣帝大象二年上阿史那氏尊號爲太皇太后李氏爲太帝太后按周書靜帝本紀大象二年夏五月庚戌上天元上皇太后尊號爲太皇太後天元聖皇太后爲太帝太后按武帝阿史那皇后傳後突厥木扞可汗俟斤之女髙祖卽位許歸後於帝天和三年髙祖行親迎之禮宣帝卽位尊爲皇太后大象元年攺爲天元皇太后二年又尊爲天元上皇太后宣帝崩靜帝尊爲太皇太后按武帝李皇后傳後名娥姿楚人也於謹平江陵後家被籍沒至長安太祖以後賜髙祖後稍得親幸大象元年二月攺爲天元帝太后七月又尊爲天皇太后二年尊爲天元聖皇太后宣帝崩靜帝尊爲太帝太后

唐唐定太皇太后金璽及出入儀衛之制按唐書車服志太皇太后璽以金爲之藏而不用封令書以宮官印按儀衛志太皇太后出尙儀版奏請中嚴尙服率司仗布侍衛司賓列內命婦於庭西向北上六尙以下詣室奉迎尙服負寶內僕進車合外尙儀版奏外辦馭者執轡太皇太后乘輿以出華蓋侍衛警蹕內命婦從出門太皇太后升車從官皆乘馬內命婦宮人以次從淸遊隊旗一執者一人佩橫刀引夾皆二人佩弓箭橫刀騎次金吾衛折衝都尉一人佩橫刀弓箭領騎四十亦佩橫刀夾折衝執�二十人持弩四人佩弓箭十六人持�刀二人次虞候佽飛二十八人騎佩弓箭橫刀夾道分左右以屬黃麾仗次內僕令一人在左丞二人在右各書令史二人騎從次黃麾一執者一人夾道二人皆騎次左右廂黃麾仗廂皆三行行百人第一矩戟五色氅執者黃地白花綦襖冒第二戈五色氅執者赤地黃花綦襖冒第三鍠五色旛執者靑地赤花綦襖冒左右衛左右威衛左右武衛左右驍衛左右領軍衛各三行行二十人每衛以主帥六人主之皆豹文袍冒執石裝長刀騎惟左右領軍衛減三人每衛果毅都尉一人被繡袍各一人從左右領軍衛有絳引幡引前者三掩後者三次內謁者監四人給事二人內常侍二人內侍少監二人騎分左右皆有內給使一人從次內給使百二十人平巾幘大口�緋裲襠分左右屬於宮人車次偏扇團扇方扇皆二十四宮人執之衣彩大�裙襦彩衣革帶履分左右次香蹬一內給使四人轝之居重翟車前次重翟車駕四馬駕士二十四人次行障六次坐障三皆左右夾車宮人執之服同執扇次內寺伯二人領寺人六人執禦刀服如內給使夾重翟車次腰轝一執者八人團雉尾扇二夾轝次大傘四次雉尾扇八左右橫行爲二重次錦花蓋二單行次小雉尾扇朱畫團扇皆十二橫行次錦曲蓋二十橫行爲二重次錦六柱八分左右自腰轝以下皆內給使執之次宮人車次絳麾二分左右次後黃麾一執者一人夾二人皆騎次供奉宮人在黃麾後次厭翟車翟車安車皆駕四馬駕士各二十四人四望車駕士二十二人金根車駕牛駕士十二人次左右廂衙門各二每門二人執四人夾皆赤綦襖黃袍冒騎次左右領軍衛廂皆一百五十人執殳赤地黃花綦襖冒前屬於黃麾仗後盡鹵簿廂各主帥四人主之皆黃袍冒執石裝長刀騎折衝都尉二人檢校殳仗皆一人騎從次衙門一盡鹵簿後殳仗內正道每門監門校尉二人主之執銀裝長刀廂各有校尉一人騎佩銀橫刀往來檢校禦馬減大駕之半太皇太后將還三嚴內典引引外命婦出次就位司賓引內命婦出次序立大次之前旣外辦馭者執轡太皇太后乘輿出次華蓋警蹕侍衛如初內命婦以下乘車以從車駕入內典引引外命婦退駕至正殿門外車駕南向尙儀前奏請降車將士還順宗永貞元年十月丁酉爲曾太皇太后舉哀十一月已巳祔睿貞皇后於元陵寢宮按唐書憲宗本紀云云按代宗睿貞皇后傳後沈氏吳興人開元末以良家子入東宮太子以賜廣平王實生徳宗天寶亂賊囚後東都掖庭王入洛而河南爲史思明所沒遂失後所在代宗立以徳宗爲皇太子詔訪後在亡不能得徳宗卽位乃先下詔建中元年乃具冊前上皇太后尊號憲宗卽位有司建言皇太后沈氏厭代二十有七年大行皇帝至孝哀思罔極建中時發明詔遣使者奉迎凡舟車所至罔不逮歲推月遷參訪理絕請因大行皇帝啟殯詔羣臣爲皇太后發哀肅章內殿中人奉廞衣置幄坐宮中朝夕上食告天地宗廟上太皇太后謚冊作神主祔代宗廟備法駕奉禕衣納於元陵祠室詔曰可穆宗長慶四年正月丙子皇太子卽皇帝位二月癸未尊皇太后爲太皇太后按唐書敬宗本紀云云按憲宗懿安皇后傳後郭氏汾陽子儀之孫父曖尙升平公主實生後憲宗爲廣陵王聘以爲妃生穆宗元和元年進冊貴妃八年羣臣三請立爲後帝以歲子午忌又是時後庭多嬖艷恐後得尊位鉗掣不得肆故章報聞罷穆宗嗣位上尊號皇太后帝崩中人有爲後謀稱制者後怒曰吾效武氏邪今太子𨿽幼尙可選重徳爲輔吾何與外事哉敬宗立號太皇太后敬宗寶歷二年太皇太后定策立江王嗣皇帝位按唐書敬宗本紀不載按憲宗懿安皇后傳寶歷倉卒後召江王嗣皇帝位是爲文宗文宗性謹孝事後有禮凡羞果鮮珍及四方奇奉必先獻宗廟三宮而後禦之按通鑑綱目時郭太后居興慶宮寶歷王太后居義安殿蕭太后居大內上性孝謹事之如一每得珍異先薦郊廟次奉三宮然後進禦宣宗大中二年五月己卯太皇太后崩十一月壬午葬懿安太皇太后於景陵按唐書宣宗本紀云云按憲宗懿安皇后傳宣宗立於後諸子也而母鄭故侍兒有曩怨帝奉養禮稍薄后鬱鬱不聊與一二侍人登勤政樓將自隕左右共持之帝聞不喜是夕後暴崩有司上尊謚葬景陵外園太常官王�請後合葬景陵以主祔憲宗室帝不悅令宰相白敏中讓之�曰後乃憲宗東宮元妃事順宗爲婦歷五朝母天下不容有異論敏中亦怒周墀又責謂�終不撓墀曰�性孤直俄貶�句容令懿宗咸通中�還爲禮官申抗前論乃詔後主祔於廟大中十三年八月詔立鄆王爲皇太子癸巳卽皇帝位癸卯尊皇太后曰太皇太后按唐書懿宗本紀云云按憲宗孝明皇后傳後鄭氏丹陽人元和初沒入掖廷憲宗幸之生宣宗宣宗爲光王后爲王太妃及卽位尊爲皇太后懿宗立尊後爲太皇太后咸通三年帝奉後宴三殿命翰林學士侍立結綺樓下懿宗咸通六年十二月壬子太皇太后崩按唐書懿宗本紀云云按憲宗孝明皇后傳六年崩移仗西內上謚冊葬景陵旁園

太皇太后部匯考二

遼太祖天顯二年冬十一月太宗卽位十二月庚辰尊皇太后蕭氏爲太皇太后按遼史太宗本紀云云按徳祖宣簡皇后傳後蕭氏小字巖母斤遙輦氏宰相剔剌之女男子六人太祖長子也天顯八年十一月辛丑太皇太后崩遣使告哀於唐及人皇王倍按遼史太宗本紀云雲天顯九年二月戊寅葬太皇太后於徳陵前二日發喪於菆塗殿上具衰服以送後追謚宣簡皇后詔建碑於陵按遼史太宗本紀云云道宗淸寧元年卽皇帝位九月尊皇太后爲太皇太后以應聖節上壽設宴按遼史道宗本紀重熙二十四年八月己丑卽皇帝位辛丑攺元淸寧大赦九月庚午尊皇太后曰太皇太后十二月戊子應聖節上太皇太后壽宴羣臣命婦按聖宗欽哀皇后傳後蕭氏小字耨斤生興宗聖宗崩誣仁徳皇后謀亂徙上京害之自立爲皇太后重熙三年後陰召諸弟議欲立少子重元重元以所謀白帝帝收太后符璽遷於慶州七括宮六年帝悔之親馭奉迎侍養益孝謹後常不懌帝崩殊無戚容見崇聖太后悲泣如禮謂曰汝年尙幼何哀痛如是淸寧初尊爲太皇太后淸寧三年十二月戊辰太皇太后不豫曲赦行在五百里內囚己巳太皇太后崩按遼史道宗本紀云云淸寧四年春正月壬申朔遣使報哀於宋夏五月庚午上大行太皇太后尊謚曰欽哀皇后按遼史道宗本紀云云

宋英宗治平四年正月丁巳太子卽皇帝位己未尊皇太后曰太皇太后乘輿如萬安太后之制按宋史神宗本紀云云按慈聖光獻曹皇后傳後眞定人明道三年郭后廢詔聘入宮景佑元年九月冊爲皇后英宗立尊後爲皇太后神宗立尊爲太皇太后帝致極誠孝所以承迎娛悅無所不盡從行登玩每先後策掖後亦慈愛天至或退朝稍晚必自至屏扆候矚間親持膳飲以食帝外家男子舊毋得入謁後春秋髙佾亦老帝數言宜使入見輒不許他日佾侍帝帝復爲請乃許之因偕詣後合少焉帝先起若令佾得伸親親意後遽曰此非汝所當得畱趣遣出按輿服志神宗嗣位尊皇太后爲太皇太后其行幸依治平元年之制而皇太后皇后常出只用副金塗銀裝白藤輿覆以櫚屋飾以鳳輦官服同乘輿平頭輦之制於是詔太皇太后出入所乘如萬安太后輿上設行龍六制飾率有加金銅車禮典不載則如舊制神宗熙寧元年三月戊子作太皇太后慶壽宮按宋史神宗本紀云云熙寧二年奉太皇太后玉冊金寶按宋史神宗本紀不載按禮志熙寧二年神宗尊皇太后曹氏爲太皇太后詣文徳殿跪奉玉冊授攝太尉曾公亮金寶授攝司徒韓絳禮畢百官稱賀元丰元年春正月乙丑以太皇太后疾驛召天下醫者按宋史神宗本紀云云元丰二年太皇太后崩帝攺易山陵加恩外戚按宋史神宗本紀元丰二年冬十月己酉太皇太后疾上不視事庚戌罷朝謁景靈宮命輔臣禱於天地宗廟社稷減天下囚死罪一等流以下釋之乙卯太皇太后崩戊午詔易太皇太后園陵曰山陵按慈聖光獻曹皇后傳晚得水疾侍醫莫能治元丰二年冬疾甚帝視疾寢門衣不解帶旬日崩年六十四帝推恩曹氏拜佾中書令進官者四十餘人元丰三年帝不視朝爲太皇太后上謚祔廟加恩親屬按宋史神宗本紀元丰三年春正月乙丑朔以大行太皇太后在殯不視朝戊寅上太皇太后謚曰慈聖光獻三月癸酉葬慈聖光獻皇后於永昭陵乙酉祔慈聖光獻皇后神主於太廟己丑以慈聖光獻皇后弟昭徳軍節度使曹佾爲司徒兼中書令攺護國軍節度使余親屬加恩有差元丰八年哲宗卽位尊太后髙氏爲太皇太后權同聽政禮官上垂簾之制按宋史哲宗本紀元丰八年一月神宗寢疾宰相王珪乞早建儲爲宗廟社稷計又奏請皇太后權同聽政神宗首肯三月甲午朔皇太后垂簾於福寧殿諭珪等曰皇子性莊重從學穎悟自皇帝服藥手寫佛書爲帝祈福因出以示珪等所書字極端謹珪等稱賀遂奉制立爲皇太子戊戌神宗崩太子卽皇帝位尊皇太后曰太皇太后甲寅以羣臣固請始同太皇太后聽政己未命中外避太皇太后父遵甫名夏四月乙亥詔以太皇太后生日爲坤成節按禮志哲宗卽位太皇太后權同聽政三省樞密院按儀注未釋服以前遇只日皇帝禦迎陽門日參官並赴起居依例奏事每五日遇只日於迎陽門垂簾皇帝坐於簾內之北宰執奏事則權屏去左右侍衛事有機速許非時請對及賜宣召亦許升殿禮部禦史臺合門奏討論禦殿及垂簾儀制每朔望六參皇帝禦前殿百官起居三省樞密奏事應見謝辭班退各令詣內東門進榜子皇帝雙日禦延和殿垂簾日參官起居太皇太后移班少西起居皇帝並再拜三省樞密院奏事三日以上四拜不舞蹈候祔廟畢起居如常儀簾前通事以內侍殿下以合門吏部磨勘奏舉人垂簾日引應見謝辭臣僚遇朔望參日不坐並先詣殿門次內東門應�賜者並門賜之於是帝禦迎陽門幄殿同太皇太后垂簾宰臣親王以下合班起居常制分班十六至是合班以合門奏請故也禮官請如有祥瑞邊捷宰臣以下紫宸殿稱賀皇帝畢赴內東門賀太皇太后從之按宣仁聖烈髙皇后傳後亳州蒙城人母曹氏慈聖光獻妃�也故後少鞠宮中時英宗亦在帝所與後年同仁宗謂慈聖異日必以爲配旣長遂成婚濮邸生神宗皇帝治平四年神宗嗣位尊爲皇太后哲宗嗣位尊爲太皇太后驛召司馬光呂公著未至迎問今日設施所宜先未及條上已散遣修京城役夫減皇城覘卒止禁庭工技廢導洛司出近侍尢亡狀者戒中外毋苛斂寬民間保戶馬事由中旨王珪等弗預知又起文彥博於旣老遣使勞諸途諭以復祖宗法度爲先務且令亟疏可用者從父遵裕坐西徵失律抵罪蔡確欲獻諛以固位乞復其官後曰遵裕靈武之役塗炭百萬先帝中夜得報起環榻行徹旦不能寐聖情自是驚悸馴致大故禍由遵裕得免刑誅幸矣先帝肉未冷吾何敢顧私恩而違天下公議確悚栗而止光公著至並命爲相使同心輔政一時知名士匯進於廷凡熙寧以來政事弗便者次第罷之於是以常平舊式攺靑苗以嘉裕差役參募役除市易之法逭茶鹽之禁舉邊寨不毛之地以賜西戎而宇內復安契丹主戒其臣下復勿生事於疆埸曰南朝盡行仁宗之政矣蔡確坐車蓋亭詩謫嶺表後謂大臣曰元丰之末吾以今皇帝所書佛經出示人是時惟王珪曾奏賀遂定儲極且以子繼父有何間言而確自謂有定策大功妄扇事端規爲異時眩惑地吾不忍明言姑托訕上爲名逐之耳此宗社大計姦邪怨謗所不暇卹也廷試舉人有司請循天聖故事帝後皆禦殿後止之又請受冊寶於文徳後曰母后當陽非國家美事況天子正衙豈所當禦就崇政足矣上元燈宴後母當入觀止之曰夫人登樓上必加禮是由吾故而越典制於心殊不安但令賜之燈燭遂歲以爲常侄公繪公紀當轉觀察使力遏之帝請至再僅遷一秩終後之世不敢攺又以官冗當汰詔損外氏恩四之一以爲宮掖先臨政九年朝廷淸明華夏綏定宋用臣等旣被斥祈神宗乳媼入言之冀得復用後見其來曰汝來何爲得非爲用臣等遊說乎且汝尙欲如曩日求內降幹撓國政耶若復爾吾卽斬汝媼大懼不敢出一言自是內降遂絕力行故事抑絕外家私恩文思院奉上之物無問巨細終身不取其一人以爲女中堯舜哲宗元佑元年上太皇太后髙氏宮名以久旱詣寺觀禱雨又詔添設太皇太后出入儀衛之制按宋史哲宗本紀元佑元年二月丁未羣臣上太皇太后宮名曰崇慶殿曰崇慶壽康按五行志元佑元年春諸路旱正月帝及太皇太后車駕分日詣寺觀禱雨按儀衛志哲宗卽位元佑元年詔太皇太后出入儀衛並依章獻明肅皇后故事其不可考者則依慈聖光獻皇后之例旣而又詔太皇太后出入儀衛添禦龍骨朵子直三十六人禦龍弓箭直四十五人禦龍弩直四十五人皇城司禁衛五十人馬隊三百五十人東西班茶酒班殿侍共一百人快行增至二十人軍頭引見司監官二員並將帶承局等子依隨駕例祗應鈞容直並動樂殿侍側候開樂取旨元佑二年太皇太后髙氏詔就崇政殿受冊禮官議受冊之儀按宋史哲宗本紀元佑二年三月壬戌太皇太后手詔止就崇政殿受冊四月己亥太皇太后以旱權罷受冊禮九月乙卯發太皇太后冊寶於大慶殿按禮志元佑二年詔太皇太后受冊依章獻明肅皇后故事皇太后受冊依熙寧二年故事皇太妃與皇太后同日受冊令太常禮官詳定儀注右諫議大夫梁燾請對文徳殿太皇太后曰大臣欲行此禮予意謂必難行燾對曰誠如聖慮願堅執勿許且母后權同聽政蓋出一時不得已之事乞速罷之中書舍人曾肇亦言太皇太后聽政以來止於延和殿受遼使朝見亦止於禦崇政殿未嘗踐外朝今皇帝述仁祖故事以極崇奉之禮太皇太后儻以此時特下明詔發揚皇帝孝敬之誠而固執謙徳止於崇政殿受冊則皇帝之孝愈顯太皇太后之徳愈尊兩義俱得顧不美歟太皇太后欣然納之乃詔將來受冊止於崇政殿尋以天旱權罷未幾太師文彥博等以時雨溥澍秋稼有望請舉行冊禮凡三請乃從九月六日發太皇太后冊寶於大慶殿發皇太后太妃冊寶於文徳殿行禮如儀元佑三年太皇太后詔有司尋繹典故於是檐子飾以龍鳳傘用紅按宋史哲宗本紀不載按輿服志云云元佑四年十一月己丑太皇太后卻元日賀禮令百官拜表按宋史哲宗本紀云云元佑七年以太皇太后本命詔齋僧設醮內外錄囚按宋史哲宗本紀不載按禮志元佑七年詔太皇太后本命歲正月一日京師及天下州軍各齋僧尼道士女冠一日在京宮觀寺院開建道場七晝夜內外獄囚並設食三日元佑八年以太皇太后髙氏違豫行祈禱禮及崩上謚特建原廟按宋史哲宗本紀元佑八年秋八月辛酉以太皇太后疾帝不視事丁卯禱於嶽瀆宮辛未禱於天地宗廟社稷乙亥禱於諸陵九月戊寅太皇太后崩己卯詔以太皇太后園陵爲山陵庚辰遣使告哀於遼十二月己巳遼人遣使來弔祭己巳上太皇太后謚曰宣仁聖烈皇后按禮志元佑八年太皇太后違豫祈禱如元丰仍致禱諸陵又令南京等處長吏詣祖宗神禦所在建置道場三省請奉安神禦於治隆殿以遵元佑初詔復以禦史劉極之言特建原廟廟成名神禦殿曰徽音山殿曰寧眞淳熙十六年二月辛未光宗受禪尊太后曰壽聖皇太后按宋史光宗本紀云云按憲聖慈烈吳皇后傳後開封人年十四髙宗爲康王被選入宮王卽帝位封和義郡夫人進封才人又爲婉儀尋進貴妃紹興十三年詔立貴妃爲皇后髙宗內禪後稱太上皇后孝宗卽位上尊號曰壽聖太上皇后上皇崩遺詔攺稱皇太后光宗卽位更號壽聖皇太后以壽皇故不稱太皇太后也光宗紹熙元年春正月丙辰朔帝率羣臣詣重華宮奉上壽聖皇太后至尊壽皇聖帝壽成皇后冊寶按宋史光宗本紀云云紹熙四年九月己卯上壽聖皇太后尊號曰壽聖隆慈備福皇太后十一月癸未帝率羣臣奉上皇太后冊寶於慈福宮按宋史光宗本紀云云按憲聖慈烈吳皇后傳紹熙四年後壽八十帝乃覲後奉冊禮加尊號曰隆慈備福紹熙五年寧宗受禪攺尊壽聖太后吳氏爲太皇太后代行祭奠之禮按宋史光宗本紀紹熙五年六月戊戌壽皇聖帝崩壬寅壽皇大斂皇子嘉王復入奏事詔俟疾愈過宮行禮丞相以下請皇太后垂簾聽政不許請代行祭奠禮許之仍有旨皇帝有疾聽就內中成服乙巳尊壽聖隆慈備福皇太后爲太皇太后壽成皇后爲皇太后按寧宗本紀孝宗崩光宗以疾不能出壬寅宰相請太皇太后垂簾聽政不許請代行祭奠之禮從之丁未宰臣奏云皇子嘉王仁孝夙成宜正儲位以安人心越六日奏三上從之明日遂擬旨以進是夕禦批付丞相云歷事歲久念欲退閒七月辛酉畱正以疾辭去知樞密院事趙汝愚見正去乃遣韓冑因內侍張宗尹以禪位嘉王之意請於太皇太后不獲遇提舉重華宮關禮冑因其問告之禮繼入內泣請於太皇太后太皇太后乃悟令諭冑曰好爲之冑出告汝愚命殿帥郭杲夜分兵衛南北翌日禫祭汝愚率百官詣大行柩前太皇太后垂簾汝愚率同列再拜奏皇帝疾不能執喪臣等乞立皇子嘉王爲太子以安人心乃奉禦批八字以奏太皇太后曰旣有禦筆卿當奉行汝愚曰內禪事重須議一指揮太皇太后允諾汝愚袖出所擬以進云皇帝以疾不能執喪曾有禦筆欲自退閒皇子嘉王擴可卽皇帝位尊帝爲太上皇皇后爲太上皇后太皇太后覽畢曰甚善乙丑太皇太后命立崇國夫人韓氏爲皇后按憲聖慈烈吳皇后傳五年正月帝率羣臣行慶賀禮嘉王侍側後勉以讀書辧邪正立綱常爲先夏孝宗崩始正太皇太后之號時光宗疾未平不能執喪宰臣請垂簾主喪事後不可已而宰執請如唐肅宗故事羣臣發喪太極殿成服禁中許之後代行祭奠禮尋用樞密趙汝愚請於梓宮前垂簾宣光宗手詔立皇子嘉王爲皇帝翌日冊夫人韓氏爲皇后撤簾寧宗慶元元年十一月戊戌加上壽聖隆慈備福太皇太后尊號曰壽聖隆慈�福光佑太皇太后按宋史寧宗本紀云云按憲聖慈烈吳皇后傳慶元元年加號光佑遷居重華宮慶元二年冬十月戊申率羣臣奉上壽聖隆慈�福光佑太皇太后冊寶於慈福壽康宮十一月庚寅詣壽康宮上太上皇帝寬卹詔按宋史寧宗本紀云云慶元三年太皇太后吳氏崩帝爲服�推恩優免貧民按宋史寧宗本紀慶元三年冬十月丙申以太皇太后違豫赦十一月辛丑太皇太后吳氏崩乙巳詔爲大行太皇太后服期十二月丁丑以大行太皇太后攢宮蠲紹興府貧民明年身丁折帛綿絹按憲聖慈烈吳皇后傳三年十月後寢疾詔禱天地宗廟社稷大赦天下逾月而崩年八十三遺誥太上皇帝疾未痊愈宜於宮中承重皇帝服齊衰五月以日易月詔服期年喪慶元四年二月丙子上大行太皇太后謚曰憲聖慈烈皇后三月甲子權攢憲聖慈烈皇后於永思陵按宋史寧宗本紀云云嘉泰二年作壽慈宮迎太皇太后謝氏還內上尊號冊寶按宋史寧宗本紀嘉泰二年八月己丑詔作壽慈宮請太皇太后還內九月己酉朝壽慈宮冬十月乙亥上壽成惠慈太皇太后尊號曰壽成惠聖慈佑太皇太后十二月甲戌率羣臣奉上壽成惠聖慈佑太皇太后冊寶於壽慈宮按成肅謝皇后傳後丹陽人幼孤鞠於翟氏因冒姓焉及長被選入宮淳熙三年冊爲皇后復姓謝氏親屬推恩者十人光宗受禪上尊號壽成皇后孝宗崩尊爲皇太后慶元初加號惠慈嘉泰二年加慈佑太皇太后開禧二年太皇太后移居大內賜緡錢百萬以犒軍士按宋史寧宗本紀開禧二年二月癸丑壽慈宮火甲寅太皇太后移居大內車駕月四朝三月己亥從太皇太后幸聚景園十一月癸丑太皇太后賜錢一百萬緡犒賞軍士開禧三年太皇太后謝氏崩謚曰成肅按宋史寧宗本紀開禧三年正月辛卯以太皇太后謝氏有疾赦是日崩六月癸亥遣�管使金告哀八月己巳上大行太皇太后謚曰成肅皇后九月乙酉權攢成肅皇后於永阜陵壬寅祔成肅皇后神主於太廟按成肅謝皇后傳三年崩謚成肅攢祔於永阜陵後性儉慈減膳半每食必先以進禦服澣濯衣有數年不易者度宗咸淳十年嘉國公奉遺詔卽皇帝位尊謝太后爲太皇太后臨朝聽政按宋史瀛國公本紀咸淳十年七月癸未度宗崩奉遺詔卽皇帝位年四歲謝太后臨朝稱詔丙戌上皇太后尊號曰壽和聖福太皇太后八月甲寅太皇太后以老不能禦正衙命暫以慈元殿爲後殿按理宗謝皇后傳瀛國公卽位尊爲太皇太后太后年老且疾大臣屢請垂簾同聽政彊之乃許加封五代太后以兵興費繁痛自裁節汰慈元殿提舉巳下官省泛索錢緡月萬平章賈似道兵潰陳宜中上疏請正其罪太后曰似道勤勞三朝豈宜以一旦罪而失遇大臣禮先削其官後乃置法貶死京朝官聞難往往避匿遁去太后命揭榜朝堂曰我國家三百年待士大夫不薄吾與嗣君遭家多難爾小大臣不能出一策以救時艱內則畔官離次外則委印棄城避難偸生尙何人爲亦何以見先帝於地下乎天命未攺國法尙存凡在官守者尙書省卽與轉一資負國逃者禦史覺察以聞恭宗徳佑元年六月辛未太皇太后詔削尊號聖福字以應天戒按宋史瀛國公本紀云云按理宗謝皇后傳徳佑元年六月朔日食旣太后削聖福以應天變丞相王爚老病陳宜中畱夢炎庸懦無所長日坐朝堂相爭戾而張世傑兵敗焦山宜中棄官去太后累詔不至遺書宜中母使勉之十月始還朝太后又親爲書召夏貴等兵曰吾母子不足念獨不報先帝徳乎貴等亦罕有至者是月大元兵破常州太后遣陸秀夫等請和不從宜中卽率公卿請遷都太后不許宜中痛哭固請不得已從之明日當啟行而宜中倉卒失奏於是宮車已駕日且暮而宜中不至太后怒而止徳佑二年春正月太皇太后命稱臣禮於元軍按宋史瀛國公本紀徳佑二年春正月陸秀夫等至大元軍中求稱侄納幣不從稱侄孫不從戊辰還太皇太后命用臣禮按理宗謝皇后傳明年正月更命宜中使軍中約用臣禮宜中難之太后涕泣曰苟存社稷臣非所校也端宗景炎元年卽徳佑二年五月帝卽位於福州上太皇太后尊號八月太皇太后至燕京降壽春郡夫人按宋史瀛國公本紀大元兵迫臨安徙封�爲益王判福州昺爲廣王判泉州元兵至�亭山鎭等奉之走婺州丞相伯顏入臨安遣範文虎將兵趣婺召鎭以王還鎭得報卽去同走溫州太皇太后尋遣二宦者以兵百人召王於溫宜中沈其兵江中遂入閩按理宗謝皇后傳未幾大元兵薄�亭山宜中宵遁文武百官亦潛相引去二月辛丑大軍駐錢塘宋亡瀛國公與全後入朝太后以疾畱杭是年八月至京師降壽春郡夫人越七年終年七十四無子按宋史紀事本末益王卽位於福州攺元景炎遙上帝尊號爲孝恭懿聖皇帝又上太皇太后尊號

金熙宗天會十三年卽皇帝位九月戊寅尊太祖後紇石烈氏太宗後唐括氏皆爲太皇太后按金史熙宗本紀云云按欽憲皇后傳後紇石烈氏天會十三年尊爲太皇太后宮號慶元按欽仁皇后傳後唐括氏熙宗卽位與太祖欽憲皇后俱尊爲太皇太后號明徳宮天會十四年正月己巳朔上朝太皇太后於兩宮丁丑太皇太后紇石烈氏崩二月癸卯上尊謚曰欽獻太后葬睿陵按金史熙宗本紀云云按欽憲皇后傳十四年正月己巳朔熙宗朝於慶元宮然後禦乾元殿受羣臣賀是月丁丑崩於慶元宮二月癸卯祔葬睿陵天會十五年正月癸亥朔上朝太皇太后於明徳宮按金史熙宗本紀云雲天眷元年正月戊子朔上朝明徳宮九月戊戌上又朝明徳宮按金史熙宗本紀云云皇統元年九月戊申上至自燕京朝太皇太后於明徳宮按金史熙宗本紀云云按欽仁皇后傳皇統元年上自燕京還京師朝謁於明徳宮明年上如天開殿皇子生使使馳報太皇太后至天開殿上與皇后親迎之皇統三年太皇太后唐括氏崩上致祭上謚祔葬恭陵按金史熙宗本紀皇統三年三月丁酉太皇太后唐括氏崩五月癸亥上致祭太皇太后七月丙寅上再致祭於太皇太后八月乙巳謚太皇太后曰欽仁皇后戊申葬恭陵皇統四年正月乙亥上祭欽仁皇后哭盡哀按金史熙宗本紀云雲海陵天徳二年十月辛未殺太皇太妃蕭氏及其子任王隈喝按金史海陵本紀云云按崇妃蕭氏傳熙宗時封貴妃天徳二年正月封元妃是月尊封太妃海陵母大氏事蕭氏甚謹海陵篡立尊大氏爲皇太后居永寧宮每有宴集太妃坐上坐大氏執婦禮海陵積不能平及殺宗義等誣太妃以隱惡殺之並殺所生子任王隈喝

元元制太皇太后上尊號進冊寶及導從攝官之儀按元史禮樂志太皇太后上尊號進冊寶儀前期二日儀鸞司設進發冊寶案於大明殿禦座之前掌謁設進冊寶案於太皇太后殿座榻前設受冊寶案於座榻上並冊西寶東侍儀司設冊使副位於廷中北面冊官位右寶官位左禮儀使位於前以北爲上太皇太后殿廷亦如之至期大昕羣臣皆公服敍位闕前侍儀使禮儀使引冊使引冊奉冊舉冊讀冊捧冊官由月華門入侍儀使禮儀使引冊副引寶奉寶舉寶讀寶捧寶官由日精門入至露階下依板位立侍儀使捧牙牌入至寢殿前跪報外辦內侍入奏出傳制曰可侍儀使俯伏興皇帝出合升輦鳴鞭三入大明殿升禦座鳴鞭三司晨報時雞唱畢侍儀使禮儀使引冊使以下升自東階由左門入至禦榻前相向立掌儀贊曰奏中嚴侍儀使捧牙牌跪奏曰中嚴又贊曰就拜曰興曰平身曰復位曰禮儀使稍前跪曰冊使以下皆跪禮儀使奏請進發太皇太后冊寶掌儀贊曰就拜曰興曰平身曰復位曰內謁者稍前曰搢笏奉冊寶上進曰冊使副捧冊寶官稍前曰搢笏曰內謁者跪進冊寶皇帝興以冊授冊使冊使跪受興以授捧冊官出笏以寶授冊副冊副跪受興以授捧寶官出笏侍儀使禮儀使引冊引寶官導冊寶由正門出冊使以下奉隨至階下掌儀贊曰以冊寶置於案曰出笏復位方輿舁行樂作侍儀使禮儀使引冊引寶前導冊使以下奉隨至興聖宮前奠案樂止侍儀使以導從入至太皇太后寢殿前跪報外辦掌謁入啟出傳旨曰可侍儀使俯伏興侍儀使掌謁前導太皇太后升殿導太皇太后時侍儀使入至大明殿跪奏冊寶至興聖宮請行禮駕興鳴鞭三侍儀使前引導從至興聖宮升禦座侍儀使出至案所樂作方輿入至露階下奠案冊使副立於案前冊官東向寶官西向方輿分退立於兩廡樂止尙引引殿前班入起居位相向立起居拜舞如元正儀禮畢宣贊唱曰各恭事贊引冊使以下退至起居位通班舍人唱曰攝某官具官或太尉其官無常臣某以下起居引贊贊曰鞠躬曰平身進入丹墀知班唱曰班齊宣贊唱曰拜通贊贊曰鞠躬曰拜曰興曰拜曰興曰平身宣贊唱曰各恭事進至案前依位立宣贊唱曰太尉以下進上冊寶掌儀贊曰捧冊寶官稍前搢笏捧冊寶侍儀使引冊寶官前導冊使奉隨至禦榻進冊寶案前掌儀唱曰跪捧冊寶官不跪曰以冊寶置於案曰捧冊寶官出笏復位曰太尉以下皆跪曰讀舉冊寶官興俱至案前跪掌儀贊曰舉冊官搢笏取冊於匣置於盤對舉曰讀冊讀冊官稱臣某謹讀冊讀畢舉冊官納冊於匣掌儀贊曰出笏曰舉寶官搢笏取寶於盝對舉曰讀寶讀寶官稱臣某謹讀寶讀畢舉寶官納寶於盝掌儀贊曰出笏曰就拜曰興曰平身曰眾官皆興曰復位曰太尉司徒奉冊寶官稍前曰捧冊寶官稍前曰搢笏曰捧冊寶上進曰皇帝躬授太皇太后冊寶太皇太后以冊寶授內掌謁內掌謁置於案皇帝興進酒太皇太后舉觴飲畢皇帝復禦座畢掌儀贊曰聚官皆復位侍儀使引冊使以下分左右出就位皇帝率皇后及后妃公主降丹墀北面拜賀升殿皇太子及諸王拜賀升殿典引引百官入就起居位通班舍人唱曰文武百僚具官臣某以下起居曰鞠躬曰平身引至丹墀拜位知班報班齊宣贊唱曰拜通贊贊曰鞠躬曰拜曰興曰拜曰興曰平身侍儀使詣班首前請進酒雙引至殿宇下褥位立俟舞旋列定通贊唱曰分班樂作侍儀使引班首由南東門入宣徽使奉隨至禦榻前班首跪曲終班首祝贊曰冊寶禮畢臣等不勝欣抃願上太皇太后皇帝億萬歲壽宣徽使應曰如所祝班首俯伏興退詣進酒位以下並同元正儀皇太后上尊號進冊寶儀同前儀太皇太后加上尊號進冊寶儀同前儀進發冊寶導從淸道官二人警蹕二人並分左右皆攝官服本品朝服云和樂一部署令二人分左右次前行戲竹一次排簫四次簫管四次板二次歌四並分左右前行內琵琶二十次箏十六次箜篌十六次十六次方響八次頭管二十八次龍笛二十八爲三十三重重四人次杖鼓三十爲八重次板八爲四重板內大鼓二工二人舁八人樂工服並與鹵簿同法物庫使二人服本品服次朱團扇八爲二重次小雉扇八次中雉扇八次大雉扇八分左右爲十二重次朱團扇八爲二重次大傘二次華蓋二次紫方傘二次紅方傘二次曲蓋二並分左右執傘扇所服並同立仗圍子頭一人中道次圍子八人分左右服與鹵簿內同安和樂一部署令二人服本品服札鼓六爲二重前四後二次和鼓一中道次板二分左右次龍笛四次頭管四並爲二重次羌管二次笙二並分左右次云璈一中道次二分左右樂工服與鹵簿內同傘一中道椅左踏右執人皂巾大團花緋錦襖金塗銅束帶行縢鞋�拱衛使一人服本品服舍人二人次引寶官二人並分左右服四品服香案中道輿士控鶴八人服同立仗內表案輿士侍香二人分左右服四品服寶案中道輿士控鶴十有六人服同香案輿士方輿官三十人夾香案寶案分左右而趨至殿門則控鶴退方輿官舁案以升唐巾紫羅窄袖衫金塗銅束帶烏靴引冊二人四品服香案中道輿士控鶴八人服同寶案輿士侍香二人分左右服四品服冊案中道輿士控鶴十有六人服同寶案輿士方輿官三十人夾香案冊案分左右而趨至殿門則控鶴退方輿官舁案以升巾服與寶案方輿官同葆蓋四十人次閱仗舍人二人服四品服次小戟四十人次儀鍠四十人夾云和樂傘扇分左右行服同立仗供衛使二人服本品朝服次班劍十次梧杖十二次斧十二次鐙杖二十次列絲十皆分左右次水左金盆右次列絲十次立瓜十次金杌左鞭桶右蒙鞍左散手右次立瓜十次臥瓜三十並夾葆蓋小戟儀鍠分左右行服並同鹵簿內拱衛外舍人二人服四品服引導冊諸官次從九品以上次從七品以上次從五品以上並本品朝服金吾折衝二人牙門旗二每旗引執五人次靑�四十人赤�四十人黃�四十人白�四十人紫�四十人並兜鍪甲靴各隨�之色行導冊官外冊案後舍人二人服四品服次太尉右司徒左次禮儀使二人分左右次舉冊官四人右舉寶官四人左次讀冊官二人右讀寶官二人左次合門使四人分左右並本品服知班六人分左右服同立仗往來視諸官之失儀者而行罰焉上尊號冊寶凡攝官二百一十有六人奉冊官四人奉寶官四人捧冊官二人捧寶官二人讀冊官二人讀寶官二人引冊官五人引寶官五人典瑞官三人糾儀官四人殿中侍禦史二人監察禦史四人合門使三人淸道官四人點試儀衛五人司香四人�顧問七人代禮官三十人拱衛使二人押仗二人方輿一百六十人上皇太后冊寶凡攝官百五十人攝太尉一人攝司徒一人禮儀使四人奉冊官二人奉寶官二人引冊官二人引寶官二人舉冊官二人舉寶官二人讀冊官二人讀寶官二人捧冊官二人捧寶官二人奏中嚴一人主當內侍十人合門使六人充內臣十三人糾儀官四人代禮官四十二人掌謁四人司香十二人折衝都尉二人拱衛使二人淸道官四人警蹕官四人方輿官百二十人上太皇太后冊官攝官同前仁宗延佑七年英宗卽位尊太后弘吉剌氏爲太皇太后加上尊號冊寶行受賀告廟之禮按元史英宗本紀大徳七年仁宗欲立爲皇太子帝入謁太后固辭曰臣幼無能且有兄在宜立兄以臣輔之太后不許延佑三年十二月立爲皇太子七年三月庚寅卽帝位尊太后爲太皇太后壬辰太皇太后受百官朝賀於興聖宮八月丁卯宮人官奴坐用日者請太皇太后禜星杖之籍其資十二月乙卯率百官奉玉冊玉寶加上太皇太后尊號曰儀天興聖慈仁昭懿壽元全徳泰寧福慶徽文崇佑太皇太后丙辰以太皇太后加號禮成禦大明殿受朝賀戊辰以太皇太后加號禮成告太廟按順宗昭獻元聖皇后傳延佑七年英宗卽位十二月上尊號太皇太后冊文云王政之先無以加孝人倫之本莫大尊親肆予臨禦之初首舉推崇之典恭惟太皇太后陛下仁施溥博明燭幽微爰自居淵潛之宮已有母天下之望方武宗之北狩適成廟之賓天旋克振於乾綱諒再安於宗社𨿽有在躬之歷數實司創業之艱難儀式表於慈闈動協謀於先帝莫究補天之妙允如扶日之升位履至尊兩翼成於聖子嗣登大寶復擁佑於眇躬矧徳邁塗山功髙文母是宜加於四字式益衍於徽稱謹奉玉冊玉寶加上尊號曰儀天興聖慈仁昭懿壽元全徳泰寧福慶徽文崇佑太皇太后於戲玆𨿽涉於彊名庶庸申於善頌九州四海養未足於孝心萬歲千秋願永膺於壽祉丙辰太后禦大明殿受朝賀戊辰告太廟英宗至治二年太皇太后弘吉剌氏崩定謚告廟制不用樂按元史英宗本紀至治二年九月丙辰太皇太后崩十二月丙戌定謚太皇太后曰昭獻元聖遣太常禮儀院使朵臺以謚議告於太廟按禮樂志太皇太后崩太常院官奏國哀以日易月旬有二日外乃舉祀事有司以十月戊辰有事於太廟取聖裁制曰太廟禮不可廢迎香去樂可也至治三年爲太皇太后弘吉剌氏祔廟奉上冊寶按元史英宗本紀至治三年三月戊申祔太皇太后於順宗廟室遣攝太尉中書右丞相拜住奉玉冊玉寶上尊謚曰昭獻元聖皇后按順宗昭獻元聖皇后傳太后見明宗少時有英气而英宗稍柔懦諸羣小以立明宗必不利於己遂擁立英宗及旣卽位太後來賀英宗卽毅然見於色後退而悔曰我不擬養此兒耶遂飲恨成疾崩升祔順宗廟配食後性聰慧歷佐三朝教宮中侍女皆執治女功親操井臼然不事檢飭自正位東朝淫恣益甚內則黑驢母亦烈失八用事外則幸臣失烈門紐鄰及時宰疊木帖兒相率爲姦以至箠辱平章張珪等濁亂朝政無所不至及英宗立羣幸伏誅而後勢焰頓息焉順帝至元元年尊皇太后弘吉剌氏爲太皇太后上尊號冊寶詔告中外按元史順帝本紀至元元年秋七月戊申詔曰元凶構難貽我皇太后震驚朕用兢惕永惟皇太后後其所生之子一以至公爲心親挈大寶畀予兄弟迹其定策兩朝功徳隆盛近古罕比𨿽嘗奉上尊號揆之朕心猶爲未盡已命大臣特議加禮八月己卯議尊皇太后爲太皇太后許有壬諫以爲非禮不從九月庚子命有司造太皇太后玉冊玉寶冬十月辛未太皇太后玉冊玉寶成遣官告祭於太廟十二月乙丑奉玉冊玉寶上太皇太后尊號曰贊天開聖徽懿宣昭貞文慈佑儲善衍慶福元太皇太后詔曰欽惟太皇太后承九廟之托啟兩朝之業親以大寶付之眇躬尙依擁佑之慈恪遵仁讓之訓爰極尊崇之曲以昭報本之忱庸上徽稱宣告中外按文宗卜答失裏皇后傳後弘吉剌氏天歷元年文宗卽位立爲皇后至順三年文宗崩立明宗次子懿璘質班是爲寧宗尊皇后爲皇太后寧宗崩大臣請立太子燕帖古思後曰天位至重吾子尙幼明宗長子妥歡帖睦爾在廣西今十三歲矣理當立之於是奉旨迎至京師以明年六月卽位是爲順帝元統元年尊爲太皇太后仍稱制臨朝至元二年秋七月壬子發阿魯哈不蘭奚駱駝一百一十上供太皇太后乘輿之用按元史順帝本紀云云至元三年以上太皇太后冊寶謝太廟詔天下太皇太后發徽政院糧賑饑按元史順帝本紀至元三年二月壬午以上太皇太后玉冊玉寶恭謝太廟夏四月甲戊以太皇太后受冊寶詔天下是月龍興路南昌新建縣饑太皇太后發徽政院糧三萬六千七百七十石賑糶之至元六年徙太皇太后卜答失裏東安州安置按元史順帝本紀至元六年六月丙申詔撤文宗廟主徙太皇太后卜答失裏東安州安置放太子燕帖古思於髙麗其略曰昔我皇祖武宗皇帝升遐之後祖母太皇太后惑於憸慝俾皇考明宗皇帝出封雲南英宗遇害正統寖偏我皇考以武宗之嫡逃居朔漠宗王大臣同心翊戴肇啟大事於時以地近先迎文宗暫總機務繼知天理人倫之攸當假讓位之名以寶璽來上皇考推誠不疑卽授以皇太子寶文宗稔惡不悛當躬迓之際乃與其臣月魯不花也裏牙明裏董阿等謀爲不軌使我皇考飲恨上賓歸而再禦宸極思欲自解於天下乃謂夫何數日之間宮車弗駕海內聞之靡不切齒又私圖傳子乃構邪言嫁禍於八不沙皇后謂朕非明宗之子遂俾出居遐陬祖宗大業幾於不繼內懷愧慊則殺也裏牙以杜口上天不佑隨降殞罰叔嬸卜答失裏怙其勢焰不立明考之冢嗣而立孺稚之弟懿璘質班奄復不年諸王大臣以賢以長扶朕踐位國之大政屬兀自遂者詎能枚舉每念治必本於盡孝事莫先於正名賴天之靈權姦屏黜盡孝正名不容復緩永惟鞠育罔極之恩忍忘不共戴天之義旣往之罪不可勝誅其命太常徹去脫脫木兒在廟之主卜答失裏本朕之嬸乃陰構姦臣弗體朕意僭膺太皇太后之號迹其閨門之禍離間骨肉罪惡尢重揆之大義削去鴻名徙東安州安置燕帖古思昔𨿽幼沖理難同處朕終不陷於覆轍專務殘酷惟放諸髙麗當時賊臣月魯不花也裏牙已死其以明裏董阿等明正典刑

明太祖洪武二十六年定命婦朝賀太皇太后儀按明會典洪武二十六年定凡正旦及冬至前期一日女官陳設禦座於宮中設香案於丹墀之南其日內官陳設儀仗於丹陛之東西及丹陛東西女官擎執者立於禦座之左右陳女樂於丹陛東西北向設箋案於殿東門外設班首拜位於中道之東西設命婦拜位於丹墀北向設司贊位於丹墀東西設司賓位於命婦班之北東西相向設內贊二人位於殿內東西命婦至宮門外司賓引命婦人就拜位女官具服侍班如常儀尙宮尙儀等官詣內奉迎尙儀奏請升座太后具服出導從如常儀樂作升座樂止司贊唱班齊樂作贊四拜樂止內贊唱進箋引箋案女官前導舉箋案女官二人舉案由殿東門入樂作至殿中樂止贊眾命婦跪內贊唱宣箋目宣箋目女官宣訖興唱宣箋展箋女官詣案前取箋宣箋女官宣訖興舉案者舉案幹殿東贊命婦皆興司賓引班首由東階升樂作自東門入至殿中樂止內贊唱跪班首跪司贊唱跪眾命婦皆跪班首稱某夫人妾某氏等玆遇正旦則云履端之節冬至則云履長之節敬詣太后殿下稱賀﹝今班首致詞稱賀俱司言女官代﹞內贊司贊同唱興班首及殿外命婦皆興司賓引班首由西門出降自西階樂作至拜位樂止贊拜樂作四拜樂止司言前跪將旨由東門靠東出至於丹陛東西向立稱有旨司贊唱跪眾命婦皆跪司言宣旨正旦則云履端之慶冬至則云履長之慶與夫人等同之贊興眾命婦皆興司贊唱拜樂作四拜樂止尙儀跪奏禮畢太后興樂作還宮樂止引禮引命婦以次出又定中宮千秋節命婦朝賀禮儀與正旦冬至同但致詞云玆遇千秋令節敬詣皇后殿下稱賀不傳旨朝賀女樂樂器戲竹二簫十四笙十四笛十四頭管十四十琵琶八十二弦八方響六鼓五拍扳八杖鼓十二仁宗洪熙元年定上太皇太后尊號同皇太后儀按明會典洪熙元年定告祭前期太常寺官具奏致齋三日遣官祭告天地宗廟社稷上親告太宗皇帝幾筵大行皇帝幾筵上冊寶前期禮部移文各衙門是日鳴鐘鼓百官具朝服隨班行禮前一日內侍官於奉天門設冊寶彩輿冊東寶西設香亭一於冊寶彩輿之南正中教坊司設中和韶樂及大樂設而不作是日早錦衣衛陳設如常儀內官設皇太后寶座於宮中陳設儀仗於丹陛上及丹墀內設冊寶案一於皇太后寶座前又設香案一於冊寶案前設皇帝拜位於丹陛上正中設親王拜位於丹墀內設內贊二人引禮二人設女樂於丹陛上設而不作至期皇帝臨奉天門內捧冊寶官捧冊寶俟皇帝具冕服出捧置於彩輿內侍官舉輿導駕官導引皇帝隨彩輿後降階升輅百官於金水橋南北向序立俟冊寶輿至皆跪旣過興隨至思善門外橋南北向序立皇帝至思善門內降輅女官請皇太后升座冊寶輿由中門進至宮中丹陛上置於皇帝拜位前冊東寶西內引禮官導引皇帝由左門入至丹陛上右邊北向立內贊唱執事官各司其事引禮官導引皇帝至拜位親王各具冕服就拜位奏四拜傳唱鴻臚寺贊百官皆四拜畢捧冊寶官於彩輿內取冊寶捧由殿中門入至皇太后前左邊立皇帝由殿左門入至拜位奏跪傳唱親王百官皆跪奏搢圭進冊捧冊官以冊跪進於皇帝右皇帝受冊獻訖以授執事官執事官跪受置於案上之左奏進寶捧寶官以寶跪進於皇帝右皇帝受寶獻訖以授執事官執事官跪受置於案上之右奏出圭奏宣冊執事官跪宣讀訖奏宣寶執事官跪宣讀訖奏俯伏興平身傳唱同奏復位導引皇帝由左門出至拜位奏四拜親王同傳唱百官同四拜畢奏禮畢駕興謁謝是日皇太后受冊寶畢候皇后皇妃俱受冊寶畢內官先具謁告儀物翰林院具謁謝文皇太后皇帝皇后皇妃各具服訖皇帝奏皇太后及率皇后皇妃祗謁奉先殿及詣太宗文皇帝幾筵大行皇帝幾筵前行謁謝禮如常儀慶賀是日皇太后行謁謝禮畢仍於宮中服燕居冠服升座儀仗女樂如前陳設女官具服侍班如常儀內引禮官引皇帝皇后皇妃親王公主及六尙等女官行慶賀禮如常儀次日外命婦四品以上入進表箋女官先於皇太后宮中左門外設表箋案儀仗女樂陳設及侍班如前儀命婦是日早於長安左右門入俱由西華門進至宮門外候引禮內官引入丹墀內東西相向立皇太后服燕居冠服升座引禮官引命婦入班贊四拜贊跪贊進表引表案女官二人前導女官舉表案由左門入至皇太后前置訖贊興贊四拜贊禮畢駕興宣徳十年英宗卽位尊太后張氏爲太皇太后戒外戚務循禮度宰臣請開講筵以輔徳性按大政紀宣徳十年正月壬午皇太子卽皇帝位二月壬子上兩宮尊號尊聖祖母皇太后張氏爲太皇太后詔赦天下丁巳太皇太后諭彭城伯張昶都督張升尙其循禮度修恭儉率子孫毋作過愆自今惟朔望公朝有政議悉勿預聞按明外史仁宗誠孝皇后傳後張氏永城人父兵馬副指揮麒具外戚傳洪武十六年冊爲燕世子妃永樂二年冊爲皇太子妃仁宗立冊爲後宣宗卽位上尊號曰皇太后英宗卽位加上太皇太后按明昭代典則英宗卽位太皇太后臨朝楊溥復入內閣首言聖帝明王莫不務學先帝在時屢諭臣等勸學東宮遺音尙在靈鑑如臨皇上肇登寶位必明堯舜之道以圖唐虞之治乞早開經筵預擇講官必得學識平正言行端謹老成重厚達大體者數人以供其職及選宮中左右朝夕侍從之人涵養本源輔成徳性太皇太后喜正統二年太皇太后召顧命大臣獎勵之欲誅太監王振上及大臣跪救不果按大政紀正統二年正月太皇太后召英國公張輔大學士楊上奇楊榮楊溥禮部尙書胡入太后禦便殿上東立輔等西下立太后召問之人皆有獎勵之辭因顧上曰此五人先朝所簡貽皇帝有行必與之計非五人所贊成者不可行也上受命初宣廟崩太后將宮中一切玩好之物不急之務悉皆罷去禁中官不差及上初卽位幼沖有詔凡朝廷大政皆白於太后然後行太后令付閣下議決每數日必遣中官至閣問連日曾有何事確卽以帖開某日中官某以幾事來議如何施行太后乃以帖所開驗之或王振自斷不付閣議者必召振責之至是振漸擅權罔上太后宣振至俯伏太后顏色頓異曰汝侍皇帝時多不律今汝當死女官加刃振頸上爲之請諸大臣皆跪太后曰皇帝年少豈知自古此輩禍人家國多矣我能聽皇帝曁諸公畱振此後不得重令干國事也正統七年太皇太后張氏崩以遺誥示天下上尊謚羣臣稱受顧命按明昭代典則正統七年冬十月太皇太后崩遺誥曰吾自洪武中配仁宗昭皇帝三十餘年爲未亡人十有八年今命止此得全歸以從先帝於地下足矣允惟國家重事存沒在念皇帝聰明孝敬仁厚剛栗爾內外文武羣臣宜盡誠輔導夫天下者祖宗之天下軍民者祖宗之軍民惟愛人爲保國之本惟施仁爲愛民之道爾羣臣咸佐皇帝惇行仁政各秉廉公忠誠勤愼不懈庶幾克濟宮中大小庶務悉奏皇太后而行諸后妃家並須遵奉皇祖訓戒不許干預國政吾素無徳及下身沒之後喪服悉遵仁宗皇帝遺詔以日易月二十七日而除哭臨三日卽止君臣皆同不可故違皇帝宜念萬幾之重羣臣當極慰勉毋得過哀成服三日後卽聽政天地宗廟社稷之祭不可以卑廢尊及百神之祀皆循常制勿停宗室諸王藩屏爲重毋輒離本國但遣人進香不必送葬在外文武大小衙門並免進香中外臣民之家勿禁音樂嫁娶悉遵行之毋違尊謚誠孝恭肅明徳弘仁順天啟聖太皇太后按大政紀太后大漸召內閣諸臣至榻前問朝廷尙有何大事未舉者楊士奇對曰有一二事其一建文君𨿽已滅曾臨禦四年當命史官修其實錄仍用建文年號太后頷之其二方孝孺已誅文皇帝詔收其片言隻字者論死乞弛其禁文辭不系國事者聽令存之太后默然未答士奇等卽趨下叩頭稱受顧命而出憲宗成化二十三年孝宗卽位尊太后周氏爲太皇太后按大政紀成化二十三年八月己丑帝崩於幹淸宮九月壬寅皇太子卽皇帝位冬十月尊皇祖母周氏爲聖慈仁壽太皇太后按明外史孝肅周太后傳二十三年上徽號曰聖慈仁壽皇太后孝宗卽位尊爲太皇太后先是憲宗在位事太后至孝五日一朝燕饗必親太后意所欲惟恐不歡至錢太后合葬裕陵太后殊難之憲宗委曲寬譬得請乃已而孝宗生西宮母紀氏暴薨太后育之宮中省視萬方以故孝宗事太后亦至孝太后病瘍久之病已誥諭羣臣曰粵自英皇厭代予正位長樂憲宗皇帝以天下養二十四年猶一日玆予偶患瘍皇帝夜�天爲予請命春郊宴罷問視惟勤俾老年疾體獲底康寧以昔視今父子兩世孝同一揆予甚嘉焉孝宗弘治十七年太皇太后周氏崩詳定祔葬祔廟之制按大政紀弘治十七年三月太皇太后周氏崩上尊謚曰孝肅貞順康懿光烈輔天承聖睿皇后立廟別祭初成化戊子孝莊錢太后崩大學士彭時等議合葬裕陵時已有周太后他日祔葬祔廟之說矣至是周太后崩隨上尊謚同孝莊之制矣旣而大學士劉健等乃上疏言成化初事有難處臣子姑爲委曲將順之意今當再議於是詔禮部會多官詳議以聞上禦便殿召劉健等出示裕陵圖一紙言孝莊皇太后元堂與英皇堂相去數丈間隔不通因曰此非大禮當釐正健等奏曰此事臣等初不知今欲釐正仰見皇上聖孝盛徳髙出前古臣等不勝忻服上曰卿等如何得知此事都是內臣所爲內人有幾人識道理者昨見成化間彭時姚夔輩奏章先朝大臣都忠厚爲國因論祔廟之禮健等奏曰先年奏議已定孝莊太后居左今太皇太后居右合祔裕陵配享英廟且引唐宋故事爲證臣等以此不敢輕議其實漢以前惟一帝一後唐始有二後宋亦有三後並祔者上曰二後已非若三後尢爲非禮謝遷對曰彼三後一乃繼立一則所生母也上曰事須師古末世鄙之事不足學李東陽對曰皇上當以堯舜爲法上曰然宗廟事關系綱常極重豈可有毫髮僣差太皇太后鞠育朕躬恩深徳厚朕何敢忘但一人之私情耳錢太后乃皇祖冊立正後我祖宗以來惟一帝一後今若並祔乃從朕壞起恐後來雜亂無紀極耳且孝穆太后朕生身母止尊稱爲皇太后別祀於奉慈殿今仁壽宮前殿盡寬意欲奉太皇太后於此他日奉孝穆太后於後殿歲時祭享一如太廟不敢少缺東陽曰皇上言及孝穆太后尢見大公至正之心可以服天下矣上曰此事卻難處行之則理有未安不行則違先帝意又違羣臣議違議猶可柰先帝何朕嘗思之夜不能寢先帝固重而祖宗之制尢重卿等其詳議之健等奏曰容臣等且出計議奏聞時吳寬以禮部尙書掌詹事府事眾推寬言寬對眾議曰魯頌姜嫄閟宮春秋考仲子之宮皆爲別廟自漢亦然至宋始有並祔者其禮已謬然皆諸帝繼室生前作配非後子孫嗣位追尊所生之比惟宋李宸妃沒仁宗悲慟乃追尊祔祭𨿽出至情實爲非禮不足爲法眾皆從之會議疏上上喜曰大義深恩並行不悖攺稱孝肅太皇太后祀之奉慈殿殿在奉先殿西上初建以祀孝穆太后至是令展其制中室奉孝肅其左奉孝穆於是中外翕然稱合禮云按明外史孝肅周太后傳弘治十一年冬淸寧宮災太后遷居仁壽宮明年淸寧宮成乃還居焉太后弟長寧伯彧家有賜田有司請釐正之帝未許也太后曰柰何以我故骫皇帝法使歸地於官弘治十七年三月太后崩謚孝肅貞順康懿光烈輔天承聖睿皇后合葬裕陵孝宗與大學士李東陽謝遷議立奉慈殿別祀不祔廟遂罷謚仍稱太皇太后語在錢皇后傳嘉靖十五年遷後奉慈殿主與紀邵二太后並祀陵殿不系帝謚以別嫡庶其後穆宗母孝恪神宗母孝定光宗母孝靖熹宗母孝和莊烈帝母孝純咸遵用其制孝宗弘治十八年武宗卽位尊太后爲太皇太后按大政紀弘治十八年五月辛卯上崩於幹淸宮壬辰皇太子卽皇帝位八月尊祖母王太后爲太皇太后按明外史孝貞王皇后傳後王氏上元人父中軍都督鎭見外戚傳初憲宗在東宮英宗爲擇配得十二人選後及吳氏柏氏畱宮中意頗屬後及卽位左右爲吳地遂冊吳爲後已而吳后廢冊爲皇後天順八年九月也孝宗卽位尊爲皇太后武宗卽位尊爲太皇太后武宗正徳五年十二月尊太皇太后王氏爲慈聖康壽太皇太后按大政紀云云正徳十三年太皇太后王氏崩按大政紀正徳十三年二月二日太皇太后王氏崩上還京謚大行太后曰孝貞純皇后四月上以大行太后梓宮將祔葬親詣天壽山祭告六陵按明外史孝貞皇后傳十三年二月己卯崩上尊謚曰孝貞莊懿恭靖仁慈欽天輔聖純皇后合葬茂陵祔太廟世宗嘉靖七年追尊孝惠皇太后邵氏爲太皇太后按明昭代典則嘉靖七年秋七月恭上祖妣尊號寬卹天下詔曰追惟我皇祖妣孝惠皇太后夙事皇祖勤儉齋莊其尊稱未盡追報之忱旣莫能伸揄揚之誠又未少罄玆復參稽典制爰據輿情遣官祗告於天地宗廟社稷於今年七月初十日恭奉冊寶追上皇祖妣尊號爲孝惠康肅溫仁懿順協天佑聖太皇太后大禮告成應頒恩

太皇太后部匯考三皇淸

康熙元年大淸會典康熙元年皇上以嗣位攺元上皇太后尊號曰太皇太后加上徽號曰昭聖慈壽恭簡安懿章慶惇惠太皇太后前期一日遣

官告祭如常儀不奏書並免行禮是日直班內

大臣侍衛內院禮部官俱朝服齊集內院設太皇太后冊寶亭二座校尉舉亭內院禮部官前引太皇太后冊寶彩亭至太和殿正中陳設陳設畢禮部官奏請皇上禮服升殿閱冊寶畢校尉舉亭先行上乘輿隨後內大臣侍衛內院禮部官隨

駕出右翼門至太皇太后宮門外冊寶彩亭俱止上降輿捧冊寶官從亭內捧太皇太后冊寶進宮置黃案上禮部官導上於丹陛正中跪大學士捧冊寶跪進上受冊寶並奏書獻畢大學士跪接仍置案上女官

舉冊寶案進宮畢上還宮是日太皇太后皇上鹵簿儀仗俱不設諸王各官俱免朝賀次日行

進表禮頒詔天下如常儀

康熙元年尊上太皇太后尊號禮成是日早禮部官設香亭一座表亭

一座捧在京王以下文武各官具進滿漢字表

一通置表亭內校尉舉亭教坊司鼓樂導引由

東長安中門進由天安東門至

午門前陳設禮部堂官自亭捧表入

午門左門置

太和殿前黃案上候上升殿王以下各官俱跪大學士捧表恭詣上前跪讀王以下文武各官俱行三跪九叩頭禮畢詔告天下各直省文武五品以上諸司應進表文差

官賫進賀

又定嗣後凡遇太皇太后聖壽及元旦冬至各節俱照例賫表入賀其

賀表文式內院撰擬交與禮部頒發依式賫進

康熙四年大淸會典康熙四年大婚禮成加上昭聖慈壽恭簡安懿章慶惇惠太皇太后徽號曰昭聖慈壽恭簡安懿章慶惇惠溫莊太皇太后一應儀

制俱與元年同

康熙六年大淸會典康熙六年躬親大政加上昭聖慈壽恭簡安懿章慶惇惠溫莊太皇太后徽號曰昭聖慈壽恭簡安懿章慶惇惠溫莊康和太皇太后前

期一日皇上躬詣太皇太后宮恭獻奏書如順治八年儀其餘一應儀注

悉照康熙四年行

康熙八年大淸會典康熙八年題準元旦日太皇太后儀仗樂器陳設宮門前上具禮服升輿率諸王內大臣侍衛及都統尙書精

奇尼哈番以上俱朝服至太皇太后宮門外上降輿入慈寧門升東階至丹陛上東旁立奏請太皇太后升座太皇太后禦宮樂作升座樂止執事官設上拜褥於丹陛上正中禮部堂官引上就位立王以下公以上在門內大臣侍衛等在門

外排立鳴贊官贊行禮作樂上率諸王大臣等行三跪九叩頭禮禮畢樂止上復原位立奏請太皇太后還宮作樂太皇太后入宮樂止上升輿出次日太皇太后儀仗樂器照前陳設宮門前和碩公主親王

妃以下縣君鎭國將軍夫人以上民公侯伯都

統內大臣大學士尙書精奇尼哈番命婦以上

俱朝服於太皇太后宮門外西旁齊集隨從大臣命婦俱朝服於太和殿旁右翼門齊集禮部堂官奏請皇后具禮服升輿由右翼門出大臣命婦八員在前

導引余俱後隨至太皇太后宮門外皇后降輿入慈寧門升西階至丹陛上西旁立奏請太皇太后升座太皇太后禦宮作樂升座樂止執事女官設皇后拜褥於丹陛上正中引禮大臣命婦八員兩旁

排班引皇后就位立和碩公主親王妃以下縣君鎭國將軍

夫人民公侯伯都統內大臣大學士尙書精奇

尼哈番命婦以上俱於門內分班排立行六拜

三跪三叩頭禮作樂禮畢樂止皇后復就原位立奏請太皇太后還宮作樂太皇太后入宮樂止皇后率公主王妃等俱出

康熙八年題準冬至節皇上躬祀南郊禮成次日皇上率諸王大臣等詣太皇太后宮行禮次皇后率公主王妃以下大臣命婦詣太皇太后宮行禮一應儀注俱與元旦同不設筵宴

康熙十二年大淸會典康熙十二年題準太皇太后聖旦是日早太皇太后儀仗樂器全設於宮門前王以下民公侯伯

內大臣侍衛都統大學士尙書精奇尼哈番以

上俱朝服齊集隆宗門外禮部堂官奏請皇上具禮服升輿率諸王大臣詣太皇太后宮門外上降輿入慈寧宮丹陛上東旁立禮部堂官傳令太監奏請太皇太后禦宮升座作樂行禮與元旦同禮畢上出升輿還宮次皇后率公主王妃以下大臣命婦赴太皇太后宮行禮引禮大臣命婦傳令太監奏請太皇太后升座作樂行禮與元旦同

康熙十五年大淸會典康熙十五年以冊立

皇太子加上昭聖慈壽恭簡安懿章慶惇惠溫莊康和太皇太后徽

號曰昭聖慈壽恭簡安懿章慶惇惠溫莊康和仁宣太皇太

後一應儀注俱與六年同惟是日太皇太后儀仗俱陳設宮門前

康熙二十年大淸會典康熙二十年滇黔蕩平功成加上昭聖慈壽恭簡安懿章慶惇惠溫莊康和仁宣太皇太

後徽號曰昭聖慈壽恭簡安懿章慶惇惠溫莊康和仁宣弘靖太

皇太后前期一日遣官告祭如常儀是日太皇太后儀仗全設宮門前禮部鴻臚寺堂官預赴太皇太后宮設黃案一於宮前丹陛正中又設黃案一

於隆宗門外又設黃案一於

中和殿內正中大學士捧奏書置匣內由禦道之

左至中和殿案前設太皇太后奏書匣於正中預捧奏書出匣陳設畢禮部

堂官奏請皇上禮服出宮升殿至案前北面立閱奏書畢仍置

匣內大學士二員捧奏書禮部堂官導引前行上升輿由右翼門出至永康左門降輿禮部堂官導捧奏書大學士前行

由慈寧門中階入至中門西旁東向立禮部堂官導上由東旁上階至丹陛上東旁立禮部堂官傳諭內

監奏請太皇太后升慈寧宮座太皇太后禮服禦宮樂作升座樂止大學士捧奏書進

丹陛上東旁立禮部堂官導上詣正中拜位立鳴贊官奏跪上跪大學士捧奏書在左旁跪進上受奏書恭獻授右旁大學士跪接置正中案上鳴

贊官贊宣奏書宣讀官由案上捧起跪宣訖仍

置案上鳴贊官奏叩頭樂作上行三跪九叩頭禮樂止鳴贊官奏禮畢上復原位立內監奏請太皇太后還宮樂作入宮樂止禮畢上還宮次日禮部鴻臚寺堂官預赴太皇太后宮設黃案一於宮前丹陛正中又設黃案一

於左旁又設黃案一於門正中太皇太后儀仗全設皇上鹵簿大駕陳設

太和門前王以下入八分公以上俱朝服於常朝

處齊集未入八分公以下鎭國將軍以上內大

臣侍衛都統精奇尼哈番滿漢大學士尙書等

官俱朝服於雍和門外齊集文武各官俱朝服於

午門外齊集內閣禮部堂官設冊寶彩亭二座校

尉舉亭自內閣起由中路至太和門內設太皇太后冊寶彩亭於正中鴻臚寺官引王以下入八

分公以上至太和門丹墀分翼排立禮部堂官奏請皇上禮服鳴鐘鼓升

太和門閱冊寶畢內閣禮部堂官捧置亭內校尉

舉亭次第前行上升輿禮部堂官前導詣太皇太后宮作中和樂王貝勒貝子公等隨後行其冊

寶彩亭至雍和門齊集諸大臣侍衛跪候彩亭

駕過隨行至

永康左門太皇太后冊寶彩亭由中路前行上降輿隨後行至慈寧門內丹陛上東旁立大學士於亭內捧出冊寶

置門內所設案上內監奏請太皇太后升慈寧宮座太皇太后禮服禦宮樂作升座樂止大學士捧冊寶由

中門進設冊寶於正中案上設紙冊寶於東旁

案上上詣正中拜位立王以下公以上在門內大臣侍衛

在門外排立鳴贊官奏跪上跪王等諸臣皆跪鳴贊官贊進冊寶大學士由左

旁案上捧紙冊寶依次跪進上受恭獻授右旁大學士跪接置正中案上鳴贊官

贊宣冊寶宣讀官從案上捧紙冊寶跪宣畢仍

置案上四女官舉冊寶案置宮門外正中鳴贊

官奏叩頭上行三跪九叩頭禮王等諸臣皆隨後行禮其行禮

時作樂設禦史於慈寧宮門外

永康左門外

午門外三處侍儀其

午門齊集各官鴻臚寺官由內接傳亦隨班行禮

鳴贊官奏禮畢上復原位立內監奏請太皇太后還宮樂作入宮樂止上出升輿諸王大臣出仍各照常處齊集候上升

中和殿座內大臣侍衛內閣翰林院禮部都察院

詹事府及鴻臚寺執事官行三跪九叩頭禮畢不贊

上乘輿出升

太和門座王以下文武百官進表行慶賀禮頒詔天下如常儀是日公主王妃以下縣君鎭國將軍

夫人以上民公侯伯都統精奇尼哈番內大臣

大學士尙書等官命婦以上俱朝服在永康右門外齊集其引禮前引後隨大臣命婦俱

朝服在右翼門齊集禮部引至隆宗門禮部堂官傳諭內監奏請

皇貴妃等詣太皇太后宮行禮

皇貴妃

貴妃

諸妃禮服升輿依次出

隆宗門引禮大臣命婦前導公主王妃以下大臣

命婦等後隨至永康左門降輿入慈寧門丹陛上西旁立引禮命婦傳諭內監奏請太皇太后升慈寧宮座太皇太后禮服禦宮樂作升座樂止

皇貴妃等前進

皇貴妃在左

貴妃在右

諸妃分左右立稍後率公主王妃以下大臣命婦

依次排立行六拜三跪三叩頭禮樂作禮畢樂

止皇貴妃等復原位立內監奏請太皇太后還宮樂作入宮樂止禮畢

皇貴妃等出乘輿還宮公主王妃以下大臣命婦

等皆退

康熙二十一年大淸會典康熙二十一年太皇太后七旬聖旦行慶祝禮前期王以下內大臣滿

漢大學士尙書都禦史侍郎阿思哈尼哈番以

上及在外將軍總督提督巡撫總兵等官進獻

禮物於午門外陳設轉交內務府是日太皇太后儀仗樂器全設王以下內大臣侍衛都統滿

漢大學士尙書精奇尼哈番以上俱朝服在隆宗門外齊集二品官以下有頂帶官員並直省

進表官員俱朝服於午門外齊集禮部堂官奏請皇上具禮服升輿禮部堂官前導由

隆宗門出諸王大臣後隨至

永康左門上降輿入慈寧門丹陛上東旁立禮部堂官傳令太監奏請太皇太后升慈寧宮座凡行禮作樂及接傳侍儀俱同元旦禮畢上復原位立禮部堂官傳令太監奏請太皇太后還宮作樂入宮樂止上出升輿還宮是日公主王妃以下縣君鎭國將

軍夫人以上民公侯伯都統內大臣大學士尙

書精奇尼哈番命婦以上俱朝服於太皇太后宮西旁門齊集候

皇貴妃

貴妃

諸妃具禮服升輿出

隆宗門大臣命婦前引公主王妃以下俱隨至慈寧宮行禮與元旦禮同不設筵宴太皇太后升座中和韶樂作奏升平之章

嘉樂聖母慈徽穆穆協徳坤元以涵以育以天下養永綏天

祿皇情展慶禮明樂淑億萬斯年受玆介福太皇太后還宮中和韶樂作奏恆平之章

天佑皇家景命洊申宮闈重慶繁祉川臻如南山壽集嘏

斯純我皇樂只燕及臣民薄海內外罔不尊親太皇太后宮行禮時丹陛大樂作奏晉平之章

彤庭景麗旭日祥風繽紛彩仗奕奕璇宮鴻慈燕喜歡洽聖衷萬方一軌來賀來同千官拜舞樂胥有融維壽

維祺天地並隆

康熙二十二年大淸會典康熙二十二年題準元旦節太皇太后儀仗樂器照常陳設王以下入八分公以上

及內大臣侍衛滿漢大學士等俱朝服於隆宗門外齊集未入八分公等文武各官俱朝服

於午門外齊集禮部堂官奏請皇上具禮服出宮升輿內大臣等前引後護如常儀

禮部堂官前導由隆宗門出諸王大臣侍衛俱隨至

永康左門外兩翼序立上降輿入慈寧門丹陛上東旁立諸王大臣侍衛於門外排立

禮部堂官傳令內監奏請太皇太后升座太皇太后禦宮作中和樂奏升平之章升座樂止執事

官設上拜褥於丹陛上正中禮部堂官引上就位立鴻臚寺官引王以下公以上在門內內大

臣大學士一等侍衛在慈寧門外二等侍衛三等侍衛在

永康左門外俱照次排立鳴贊官贊行三跪九叩

頭禮作丹陛樂奏晉平之章時午門外文武各官聽鴻臚寺官接傳亦同行禮設

侍儀禦史二員於慈寧門外二員於

永康左門外二員於

午門外俱相向立鳴贊官贊禮畢樂止上就原位立禮部堂官傳令內監奏請太皇太后還宮作中和樂奏恆平之章入宮樂止上升輿出王等俱隨後出次公主王妃以下縣君

鎭國將軍夫人民公侯伯內大臣都統大學士

尙書精奇尼哈番命婦以上俱朝服在太皇太后宮西旁門齊集候

皇貴妃

貴妃

妃各具禮服升輿出

隆宗門大臣命婦前引公主王妃以下後隨詣永康左門皇貴妃等降輿入慈寧門內丹陛上西旁立引禮大臣命婦傳令內監

奏請太皇太后升座太皇太后禦宮作樂升座樂止

皇貴妃等於丹陛上序列

皇貴妃在左

貴妃在右

妃等分左右立稍後公主王妃以下大臣命婦等

在後排立俱行六拜三跪三叩頭禮作樂禮畢

樂止皇貴妃等退立原位引禮大臣命婦傳令內監奏

請太皇太后還宮作樂入宮樂止

皇貴妃等俱出

康熙二十四年大淸會典康熙二十四年議準凡遇慈寧宮行禮一等侍衛在

永康左門外行禮太皇太后鹵簿

龍鳳旗四對用黃紅靑黑雲段爲質上描金龍

鳳各一長四尺五寸闊五尺四寸紅油燻竹竿

長一丈四尺九寸間纏以藤下釘鐵箍上安金

頂飾以紅纓

金節一對朱紅攢竹竿長一丈五寸下釘鐵鐏

上安貼金銅鵝項鉤攜銅索天盤下系紅綫圓

絳間掛紅纓球八个各罩綠皮帽四角綴貼金

銅鈴外用黃素紗繡五色龍鳳爲衣籠之

吾杖二對朱漆攢竹爲之長七尺兩末貼金銅

箍瀝粉貼金雲二段

立瓜二對朱漆攢竹柄貼金木瓜立置其首承

以貼金龍頭下釘貼金銅箍共長六尺八寸三

分瓜及龍頭長一尺六寸三分

臥瓜二對與立瓜制同但瓜臥置其首共長七

尺三分

黃段九鳳曲柄傘一把頂徑五尺冒以黃段繡

云文垂三檐上檐髙一尺中下檐各髙八寸五

分每檐繡彩鳳三帶二條各長三尺寬二寸上

繡雲文風衣二个方一尺二寸四角繡雲文傘

骨三十二根鐵竹相間銅絲銅葉拴釘當柄曲

處用鐵心貼金龍頭承傘髙二尺紅油攢竹柄

長一丈一尺間纏以藤頂安貼金木葫蘆

黃段寶相花直柄傘四把黃段爲之每檐各繡

寶相花直柄長一丈五寸餘制同曲柄傘

紅段瑞艸直柄傘二把紅段爲之每檐各繡瑞

艸文余制同黃段傘

靑段九鳳直柄傘二把每檐各銷金鳳三帶及

風衣俱銷金雲文余制同黃段傘

黑段九鳳直柄傘二把制同靑段傘

紅方傘把紅素段爲之頂方五尺垂三檐余

制同靑段傘

黃段龍鳳扇二把髙二尺三寸闊二尺四寸邊

闊五寸面繡龍鳳背銷金團龍挾口兩面貼靑

綠片金六塊紅油合竹柄長一丈九寸下釘黃

銅箍

紅段龍鳳扇二把制同黃龍鳳扇

金黃段素扇二把制同黃龍鳳扇

紅段鸞鳳扇二把髙二尺三寸闊一尺九寸面

紅段繡鸞鳳邊白段繡雉尾背靑段銷金火焰

云文黑油合竹柄制與龍鳳扇同

拂子一對用紅馬尾爲之泥金樺木柄長二尺

六寸八分兩末釘鈒金鳳頭尾

金鑪一對以朱紅漆竿舉之兩末雕貼金鳳頭

尾竿首釘鍍金鉤

金瓶一對

金香盒一對

金唾壺一个

金盆一面已上俱赤金質鈒龍鳳山水雲珠火

焰蓮瓣花艸嵌珊瑚靑金松子等石

馬杌一座髙一尺四寸五分方一尺八寸五分

面厚一寸三分木質朱漆彩畫金雲鳳鈒花云

金葉裝釘

金交椅一把面闊二尺二寸進深一尺後髙三

尺前髙一尺七寸五分木質埽金罩漆鈒龍鳳

金葉裝釘穿以黃綫匾絳四垂黃綫流蘇織金

黃綺褡襠

金腳踏一个闊一尺八寸深九寸五分髙四寸

二分木質埽金罩漆鈒花金葉裝釘織金黃綺

踏褥

鳳輦一乘柱髙三尺六寸面闊五尺二寸進深

五尺二寸頂髙一尺方五尺七寸座髙一尺八

寸面闊六尺五寸進深六尺四寸周圍欄柱絳

環雕花卉朱漆貼金飾中設寶座下有仙橋座

穿以藤��穿以石靑綫頂衣用黃結羅爲之

銷金鳳瀝水二層黃段裏衣外垂珠簾直桿四

根各長二丈內杠四根各長八尺外杠八根各

長五尺六寸短杠四根各長四尺二寸俱朱漆

赤金頂鈒鳳文嵌靑金珊瑚松子等石杠末裝

金鳳頭尾事件全

紅油凳四條拓叉二件

黃布幰衣油綢雨衣各一件

鳳輿一乘面闊三尺一寸五分進深四尺九寸

五分柱髙三尺三寸二分門闊二尺一寸髙二

尺八寸頂闊三尺九寸五分進深五尺七寸五

分頂樓六瓣每瓣闊一尺五寸共髙一尺二寸

轅長一丈七尺五寸輪髙五尺俱施黃油彩畫

金龍鳳赤金頂鍍金葉片裝釘黃素綾衣上銷

金龍鳳瀝水二層

黃布幰衣油綢雨衣黃氈頂各一件

儀輿二乘面闊三尺二寸進深四尺九寸柱髙

三尺四寸頂闊三尺五寸進深五尺二寸髙九

寸轅長一丈七尺五寸輪髙四尺八寸俱施黃

油赤金頂鍍金葉片裝釘黃雲段車衣重檐瀝

水紅綢裏

黃布幰衣油綢雨衣黃氈頂各一件

大儀轎一乘面闊二尺九寸進深四尺髙四尺

八寸頂闊三尺五寸進深四尺六寸頂樓八瓣

每瓣面闊一尺髙一尺五寸俱施黃油貼金雲

龍鳳絳環嵌五色寶石黃綾衣上銷金龍鳳瀝

水二層直竿二根各長一丈七尺五寸橫竿二

根各長九尺三寸短杠四根各長二尺八寸肩

杠八根各長五尺八寸撐竿二根各長二尺六

寸俱朱漆轎頂飾金鳳十二金頂鈒海馬文嵌

靑紅藍三色寶石轎杠裝鍍金銅鳳頭尾事件

全

黃布幰衣油綢雨衣黃氈頂各一件太皇太后冊寶

玉冊每頁長八寸一分寬三寸七分厚二分七

釐連以黃綫匾絳上下二頁面刻升降龍文冊

文塡靑徽號塡金

金冊每頁長七寸二分寬三寸一分連以樞紐

面鈒升降龍文余制同

玉寶交龍鈕鈕髙二寸六分臺髙一寸八分共

髙四寸四分面方四寸四分鐫滿漢文太皇太后冊寶箱架雕鈒彩畫龍鳳文余並與皇帝制同太皇太后聖壽表式

某親王臣

某等諸王貝勒文武官員臣

等﹝凡在外官

員各稱某衙門某官臣某等﹞誠歡誠忭稽首頓首上言

伏以

坤徳無疆首立母儀之極

天庥滋至聿彰聖壽之隆慶積重闈歡騰函夏恭惟昭聖慈壽恭簡安懿章慶惇惠溫莊康和仁宣弘靖太

皇太后陛下齊莊中正

光大含弘

開歷服億萬年燕天昌後

邁春秋八千歲錫類施仁玆當壽豈之辰咸切尊親之戴臣

等王

等﹝屬在懿親文官職守封圻

土官職在邊方武官職典戎行﹞欣逢盛節伏願

瑞靄宮庭常集介眉之佑

化行寰海永昭恆月之輝臣

等無任瞻天仰聖歡忭之至謹奉

表稱

賀以聞

太皇太后正旦表式

某親王臣

某等諸王貝勒文武官員臣

等﹝凡在外官

員各稱某衙門某官臣某等﹞誠歡誠忭稽首頓首上言

伏以

乾元啟瑞

坤厚凝禧欣瞻四序回春永賴重闈有慶恭惟昭聖慈壽恭簡安懿章慶惇惠溫莊康和仁宣弘靖太

皇太后陛下敬孚壼範

徳著徽音慈恩篤祜升平聖善弘開景運化日舒長於萬國太和光被於昌辰臣等

王等

屬在懿親文官職守封圻土官職在邊方武官職典戎行躬

逢正旦轉璇樞而獻頌望切瞻云祝嵩壽以陳

詞誠抒拱極臣等無任瞻天仰聖歡忭之至謹奉

表稱

賀以聞

太皇太后冬至表式

某親王臣

某等諸王貝勒文武官員臣

等﹝凡在外宮

員各稱某衙門某官臣某等﹞誠歡誠忭稽首頓首上言

伏以

初陽來復

六宇升平

龍樓瑞靄昌時

鳳歷和舒化日恭惟昭聖慈壽恭簡安懿章慶惇惠溫莊康和仁宣弘靖太

皇太后陛下肅雍�慶

純敬昭徽

配徳端位於重闈

啟後著功於皇極安貞體順尊養凝庥臣

等王

等﹝屬在懿親文官職在封圻土官職在邊方武官職在戎

行﹞欣逢長至誦

孝慈之則四海回暄見

天地之心萬靈受泰臣

等無任瞻天仰聖歡忭之至謹奉

表稱

賀以聞

太皇太后部藝文一

上太皇太后書

宋程頤臣愚鄙之人自少不喜進取以讀書求道爲事於玆幾三十年矣當英宗朝曁神宗之初屢爲當塗者稱薦臣於斯時自顧學之不足不願仕也及皇帝陛下嗣位太皇太后陛下臨朝求賢願治大臣上體聖意搜揚巖穴首及微賤蒙恩除西京學官臣於斯時未有意於仕也辭避方再而遽有召命臣門下學者促臣行者半勸臣勿行者半促臣行者則曰君命召禮不俟駕勸臣勿行者則曰古之儒者召之則不往臣以爲召而不往惟子思孟軻則可蓋二人者處賓師之位不往所以規其君也己之微賤食土之毛而爲王民召而不至邦有常憲是以奔走應命到闕蒙恩授館職方以義辭遂蒙召對臣於斯時尙未有意於仕也進至簾前咫尺天光未嘗敢以一言及朝政陛下視臣豈求進者哉旣而親奉徳音擢置經筵事出望外惘然驚惕臣切內思儒者得以道學輔人主蓋非常之遇使臣自擇所處亦無過於此矣臣於斯時𨿽以不才而辭然許國之心實已萌矣尙慮陛下貪賢樂善果於取人知之或未審也故又進其狂言以覬詳察曰如小有可用則敢不就職或狂妄無取則乞辭避章再上再命祇受是陛下不以爲妄也臣於是受命供職而來夙夜畢精竭慮惟欲主上徳如堯舜異日天下享堯舜之治廟社固無窮之基乃臣之心也臣本山野之人稟性朴直言辭鄙拙則有之矣至於愛君之心事君之禮告君之道敢有不盡上賴聖明可以照鑑臣自維至愚蒙陛下特達之知遭遇如此願效區區之誠庶幾毫髮之補惟陛下畱意省覽不勝幸甚伏以太皇太后陛下心存至公躬行大道開納忠信委用耆徳不止維持大業且欲興致太平前代英主所不及也但能日愼一日天下之事不足慮也臣以爲今日至大至急爲宗社生靈久長之計惟是輔養上徳而已歷觀前古輔養幼主之道莫備於周公周公之爲萬世之法也臣願陛下擴髙世之見以聖人之言爲可必信先王之道爲可必行勿狃滯於近規勿遷惑於眾口古人所謂周公豈欺我哉周公作立政之書舉言常伯常任至於綴衣虎賁以爲知卹者鮮一篇之中丁寧重復惟在此一事而已書又曰僕臣正厥後克正又曰後徳惟臣不徳惟臣又曰侍禦僕從罔匪正人以旦夕承弼厥辟出入起居罔有不欽是古人之意人主跬步不可離正人也蓋所以涵養气質燻陶徳性故能習與智長化與心成後世不復知此以爲人主就學所以涉書史覽古今也不知涉書史覽古今乃一端爾若止於如是則能文宮人可備勸講知書內侍可充輔導何用置官設職精求賢徳哉大抵人主受天之命稟賦自殊歷考前史帝王才質鮮不過人然而完徳有道之君至少其故何哉皆輔養不得其道而位勢使之然也伏惟皇帝陛下天姿粹美徳性仁厚必爲有宋令主但恨輔養之道有未至爾臣供職已來六侍講筵但見諸臣拱手默坐當講者立案傍解釋數行而退如此𨿽彌年積歲所益幾何與周公輔成王之道殊不同矣或以爲主上方幼且當如此此不知本之論也古人生子能食能言而教之大學之法以豫爲先人之幼也知思未有所至便當以格言正論日陳於前𨿽未曉知且當燻聒使盈耳充腹久自安習若固有之𨿽以他言惑之不能入也若爲之不豫及乎稍長私意一作思慮偏好生於內眾口辯言鑠於外欲其純完不可得也故所急在先入豈有太早者乎或又以爲主上天資至美自無違道不須過慮此尢非至論夫聖莫聖於舜而禹�陶未嘗忘規戒至曰無若丹朱好慢遊作傲虐且舜之不爲慢遊傲虐𨿽至愚亦當知之豈禹而不知乎蓋處崇髙之位儆戒之道不得不如是也且人心豈有常哉以唐太宗之英睿躬歷艱難力平禍亂年亦長矣始惡隋煬侈麗毀其層觀廣殿不六七年復欲治幹陽殿是人心果可常乎所以聖賢𨿽明盛之際不廢規戒爲慮豈不深遠也哉況衝幼之君閒邪拂違之道可少懈乎伏自四月末間以盛暑罷講比至中秋蓋逾三月古人欲旦夕承弼出入起居而今乃三月不一見儒臣何其與古人之意異也今士大夫家子弟亦不肯使經時累月不親儒士初秋漸涼臣欲乞於內殿或後苑淸涼處召見當日講官俾陳說道義縱然未有深益亦使天下知太皇太后用意如此又一人獨對與眾見不同自然情意易通不三五次便當習熟若不如此漸致待其自然是輔導官都不爲力將安用之將來伏假旣開且乞依舊輪次直日所貴常得一員獨對開發之道蓋自有方朋習之益最爲至切故周公輔成王使伯禽與之處聖人所爲必無不當眞廟使蔡伯希侍仁宗乃師古也臣欲乞擇臣僚家子弟十歲已上十二已下端謹穎悟者三人侍上左右上所讀之書亦使讀之辧色則入昏而罷歸當令二人侍一人更休每人擇有年宮人內臣二人隨逐看承不得暫離常情笑語亦勿禁止惟須言語必正舉動必莊仍使日至資善堂呈所習業講官常加教勒使知嚴憚年才十三便令罷去歲月之間自覺其益自來宰臣十日一至經筵亦止於默坐而已又間日講讀則史官一人立侍史官之職言動必書施於視政時則可經筵講肄之所乃燕處也主上方問學之初宜心泰體舒乃能悅懌今則前對大臣動虞有失旁立史官言出輒書使上欲遊其志得乎欲發於言敢乎深妨問學不得不攺欲乞特降指揮宰臣一月兩次與文彥博同赴經筵遇宰臣赴日卽乞就崇政殿講說因令史官入侍崇政殿說書之職置來已久乃是講說之所漢唐命儒士講論亦多在殿上蓋故事也邇英殿迫狹講讀官內臣近三十人在其中四月間尙未甚熱而講官已流汗況主上气體嫩弱豈得爲便春夏之際人气蒸薄深可慮也祖宗之時偶然在彼執爲典故殊無義理欲乞今後只於延和殿講讀後楹垂簾簾前置禦座太皇太后每遇政事稀簡聖體康和時至簾下觀講官進說不惟省察主上進業於陛下聖聰未必無補兼講官輔道之間事意不少有當奏稟便得上聞亦不可煩勞聖躬限以日數但旬月之間意適則往可也今講讀官共五人四人皆兼要職獨臣不領別官近復差修國子監太學條制是亦兼他職也乃無一人專職輔道者執政之意可見也蓋惜人材不欲使之閒爾又以爲𨿽兼他職不妨講讀此尢不思之甚也不敢言告君之道只以告眾人言之夫告於人者非積其誠意不能感而入也聖人以蒲盧諭教謂以誠化之也今夫鐘怒而擊之則武悲而擊之則哀誠意之感而入也告於人亦如是古人所以齋戒而告君者何謂也臣前後兩得進講未嘗敢不宿齋豫戒潛思存誠覬感動於上心若使營營於職事紛紛其思慮待至上前然後善其辭說徒以頰舌感人不亦淺乎此理非知學者不能曉也道衰學廢世俗何嘗聞此𨿽聞必以爲迂誕陛下髙識遠見當蒙鑑知以朝廷之大人主之重置二三臣專職輔道極非過當今諸臣所兼皆要官若未能遽罷且乞免臣修國子監條制俾臣夙夜精思竭誠專在輔道不惟事理當然且使天下知朝廷以爲重事不以爲閒所也陛下擢臣於艸野之中蓋以其讀聖人書聞聖人道臣敢不以其所學上報聖明竊以聖人之學不傳久矣臣幸得之於遺經不自度量以身任道天下駭笑者𨿽多而近年信從者亦眾方將區區駕其說以示學者覬得傳於後世不虞天幸之至得備講說於人主之側使臣得以聖人之學上沃聖聰則聖人之道有可行之望豈特臣之幸哉如陛下未以臣言爲信何不一賜訪問臣當陳聖學之端緒發至道之淵微陛下聖鑑髙明必蒙照納

論立後上太皇太后

範祖禹臣伏奉詔旨皇帝納後六禮令翰林學士禦史中丞兩省給捨與禮部太常寺官同共詳議臣竊伏思此國家大事萬世之始福祚所系風化所先自古聖王重之今陛下宜先知者有四不可不愼也臣謹稽之上古參之後世爲陛下悉數而詳言之一曰族姓二曰女徳三曰隆禮四曰博議所謂族姓者臣聞古之帝王所與爲婚�者必大國諸侯先聖王之後勛賢之裔不然則甥舅之國也不以微賤上敵至尊故其福祚盛大子孫蕃昌昔者黃帝娶於西陵之女是爲嫘祖爲黃帝正妃其子孫皆有天下五帝三王皆黃帝之後也髙辛娶陳鋒氏之女是生帝堯虞舜娶帝堯之二女釐降於嬀汭遂有天下大禹娶於塗山是生夏啟天下歸之子孫享國四百七十餘年成湯娶於有莘氏子孫有天下六百餘年周之先祖後稷生於姜嫄世有賢妃太王娶太姜是生王季王季娶太任是生文王文王娶太姒其禮尢盛大雅歌之曰文王初載天作之合言文王之初有識天已生賢女爲之配也又曰大邦有子俔大之妺文定厥祥親迎於渭造舟爲梁不顯其光自古昏禮未有如文王之盛也太姜炎帝之後也太任太昊之後也太姒大禹之後也太姒生十子武王周公皆聖人也其餘皆爲顯諸侯周之子孫徧於天下太姒之徳也詩人美文王之聖本由太任其詩曰思齊太任文王之母思媚周姜京室之婦太姒嗣徽音則百斯男又曰刑於寡妻至於兄弟以禦於家邦言文王之化自家及國以正天下也周南關睢后妃之徳人倫之始風化天下皆美太任太姒也武王亦娶漧薑是生成王周有天下三十餘世八百餘年其基本蓋由此也故族姓不可不貴所謂女徳者臣聞禮本夫婦詩始后妃治亂因之興亡系焉三代之興皆有賢妃其亡也有孽女夏之興也以塗山其亡也以妹喜商之興也以有其亡也以妲己周之興也以姜嫄其亡也以褒姒此皆聖賢所紀詩書所載垂之後世以爲永鑑者也秦漢以後昏�多不正無足取法惟後漢顯宗明徳馬后唐太宗文徳長孫後憲宗懿安郭后皆有後徳出於勛賢之家其餘敗亂足以爲戒而已恭惟本朝太祖皇帝以來家道正而人倫明歷世皆有聖後內徳之助自三代以後未有如本朝家法也皇帝聖徳明茂睿質純粹天監在下必生聖女以佑皇家惟陛下遠觀上古近鑑後世上思天地宗廟之奉下爲萬世子孫之計選卜窈窕以母儀萬國表正六宮非有徳孰可以當之然閨門之徳不可著見必視其世族觀其祖考察其家風參以庶事亦可知也昔漢之初大臣議欲立髙帝子齊王皆曰王母家駟鈞惡戾虎而冠者也代王母家薄氏君子長者乃立代王是爲文帝爲漢之賢主亦由其母家仁善也故女徳不可不先所謂隆禮者臣聞天子之與後猶天之與地日之與月陰之與陽相須而後成者也禮曰天子聽男教後聽女順天子理陽道後治陰徳教須成俗內外和順國家理治此之謂盛徳又曰天子修男教父道也後修女順母道也孔子對魯哀公曰古之爲政愛人爲大所以治愛人禮爲大所以治禮敬爲大敬之至矣大昏爲大大昏至矣大昏旣至冕而親迎親之也是故君子興敬爲親捨敬是遺親也弗愛不親弗敬不正愛與敬其政之本歟哀公曰寡人願有言然冕而親迎不已重乎孔子愀然作色而對曰合二姓之好以繼先聖之後以爲天地宗廟社稷之主君何謂已重乎又曰天地不合萬物不生大昏萬世之嗣也君何謂已重焉蓋深非之也孔子遂言曰昔三代明王之政必敬其妻子也有道妻也者親之主也敢不敬歟禮又曰元冕齊戒鬼神陰陽也將以爲社稷主爲先祖後其可以不致敬乎又曰敬而親之先王之所以得天下也今臣與眾官討論講議皆約先王之禮參酌其宜不爲過隆願陛下勿以疑爲進言者必曰天子至尊無敵於天下不當行夫婦之禮而荀卿有言天子無妻告人無匹也如此則是周公之禮孔子之言皆不可信而荀卿之言可信也臣謹按禮冠昏惟有士禮而無天子諸侯之禮故三代以來惟以士禮推而上之爲天子諸侯之禮蓋以成人之與夫婦自天子至於士則一也臣竊聞宗室之間娶妻殊無齊體之禮敬而親之天下豈有獨尊而無偶配者哉至於鄙慝之禮或雜邊裔之俗或習委巷之風下自士族上流宮禁有涉於此者願陛下一切屏絕之以正基本以先天下故禮不可不隆所謂博議者臣聞古者天子聘後上公逆之諸侯主之故春秋書祭公來遂逆王后於紀夫國有大事大臣不容不與聞也昔慈聖光獻之立也呂夷簡定其議故其詔曰覽上宰之敷言其策曰宗公鼎臣誦言於朝先是茶商陳氏女亦預選擇王曾宋綬皆以爲言大臣繼有言者遂罷陳氏仁宗所以爲聖者能從眾也進言者必曰此陛下家事非外人所預自古誤人主者多由此言也天子以四海爲家中外之事孰非家事大臣無不可預之事亦無不當預之人且陛下用一執政進一近臣必欲�天下人望況立皇后以母天下乎臣恐陛下一日降詔云立某氏爲皇后則大臣𨿽有所見亦難乎議論矣今陛下之所以選擇莫若出姓氏宣問大臣若聖志旣定而眾議僉同則卜筮協從鬼神其依天人之意無不同矣故議不可不博臣幸備勸講其職在以帝王之事裨益聖徳故敢獻其所聞臣之愚誠惟中宮正位之後四海之內室家相慶則宗社之福也狂瞽之言惟陛下畱聽干冒宸嚴臣無任惶懼俟罪之至

南郊靑城皇帝問太皇太后聖體表

王安石臣名言自宮䢐郊夙夜祇事方此寒沍闕於定省伏惟比日寢食宜加

太皇太后回答皇帝問聖體書

前人太皇太后致書於皇帝奉祠郊嘗爲國大事夙興夜寐固已勤勞勉愼節宣以膺禧福

延祥觀開啟太皇太后本命道場靑詞二道

前人伏以寶歷有詒眇躬實嗣獲承慈範仰荷神休方元命之在辰按舊儀而庀事庶蒙慶佑永錫壽祺伏以聖功輔世已大濟於艱虞神道示人用寵綏於祉福敢因谷旦祇奉靈科冀大錫於壽祺得永承於慈範

靈釐內殿開啟太皇太后生辰道場靑詞

前人伏以壇席盛陳科儀肅設眷言慈蔭祝此誕辰永綏壽考之祺上賴神靈之佑

內中延福宮性智殿開啟太皇太后生辰道場

齋文

前人伏以太陰協兆良月禦時猥以眇躬獲承慈範敢因谷旦祇集勝緣實等洪慈具綏景福

慰太皇太后表二首

前人臣某言宮車云返陵邑旣營凡在照臨豈勝摧慕伏惟太皇太后道侔坤育仁出天成永懷愛孝之隆尢積悲恫之感稍舒慈念實慰輿情臣叨備從官限分符守徒有攀號之至痛初無辦護之微勞臣某言威靈來返祠廟有嚴序陳昭穆之倫定列祖宗之次哀號罔極遐邇所同伏惟太皇太后功佐帝圖徳齊坤載永惟孝愛尢積悲懷冀紓天性之慈以永母儀之福

正旦奉慰表

前人臣某言伏以日晷流邁歲歷肇新玆太皇太后棄捐宮闈奄歷時序伏惟皇帝陛下聖孝天至感慕難勝臣以衰疾無緣奔走瞻望闕庭

謝除侍讀表

蘇軾臣軾言今月一日蒙恩除臣兼侍讀者北門視艸已叨儒者之極榮西學上賢復玷侍臣之髙選省循非稱愧汗交懷中謝

竊惟講讀之臣止以言語爲職考功課吏無殿最之可書陳善閉邪有膏澤之潛潤豈臣愚陋亦所克堪此蓋伏遇太皇太后陛下憂思深長徳業久大受先帝投艱之托爲神孫經遠之謀故選左右前後之人罔非吉士使知興亡治亂之效莫若多聞謂臣𨿽無大過人之才知臣粗有不欺君之實故使朝夕與於討論奉永日之淸閒未知所報畢微生於盡瘁終致此心

謝三伏早出院表

前人臣軾言君逸臣勞固上下之分金伏火見亦消長之常乃緣異恩而許夙退中謝

伏念臣等誤緣末技待罪禁林戴星而朝𨿽粗輸其勤拙窮日之力卒無補於絲毫遽蒙假借之私得遂委蛇之樂此蓋伏遇太皇太后陛下嚴於恭己恕以馭臣事旣省於淸心日自長於化國朝而不夕前追靜治之風伏當早歸下遂�愚之性

謝除龍圖閣學士表

前人臣軾言伏蒙聖恩以臣累章謝郡特除臣龍圖閣學士知杭州者北扉淸密久愧素餐內閣深嚴復膺殊寵以榮爲懼有靦在顏臣軾誠惶誠恐頓首頓首伏念臣賦命數奇與人多忤遭遇仁祖忝竊賢科繼蒙英廟之深知尢荷裕陵之見器而流離若此窮薄可知晚親日月之光常恐瓶罍之溢故求閒散以避災迍豈謂太皇太后陛下天髙聽卑坤厚載物愛惜臣下固無異於子孫委任官師本不分於中外致玆衰病不失淸華然臣辭寵而益榮求閒而得劇𨿽云稍遠於爭地尙恐終非其久安敢不磨鈍自修履冰知戒庶全孤節少答殊私

謝賜對衣金帶馬表

前人臣軾言伏蒙聖恩特賜衣一對金腰帶一條金鍍銀鞍轡一副馬一匹者命服斯皇詩詠周宣之徳康侯用錫易稱王母之仁惠澤所加臣工知勸臣軾誠惶誠恐頓首頓首伏念臣資材朽鈍學術空�矧玆衰病之餘豈復光華之羨荷寵章之蕃庶人以爲榮顧形影之支離臣惟自愧此蓋伏遇太皇太后陛下知人堯哲徧物舜仁時遣拾遺補過之臣出爲承流宣化之任子衣安吉不待請而得之我馬虺隤蓋知勞而賜者敢不勉思忠藎務報恩勤永惟廏庫之珍莫非民力無忘獄市之寄以副上心

笏記

前人旣塵美職復玷名藩榮寵過情省循知愧此蓋伏遇太皇太后陛下仁均動植明燭幽微特示寵章以旌眷遇恩勤莫報生死難忘

杭州謝上表

前人臣軾言伏奉制書除臣龍圖閣學士知杭州臣已於今月三日到任上訖者入奉禁嚴出膺方面皆人臣之殊選在儒者以尢榮臣軾誠惶誠恐頓首頓首伏念臣受寵逾涯積憂成疾旣思退就於安養又欲少逃於滿盈仰荷至仁曲從微願江山故國所至如歸父老遺民與臣相問知朝廷輟近侍爲太守蓋聖主視天下如一家鞭撲未施爭訟幾絕臣之厚幸豈易名言此蓋伏遇太皇太后陛下天地之仁賢愚兼取日月之照邪正自分每包函其惷迂欲保全其終始兄弟孤立嘗親奉於徳音死生不移更誓堅於晚節

杭州謝放罪表

前人亂羣之誅不請而決蓋恩威之無素致姦猾之敢行方俟譴訶豈期寬宥臣軾誠惶誠恐頓首頓首伏以法吏网密蓋出於近年守臣權輕無甚於今日觀祖宗信任之意以州郡責成於人豈有不擇師帥之良但知繩墨之馭若平居僅能守法則緩急何以使民顧臣不才難以議此恭惟太皇太后陛下寬仁從眾信順得天推一身之至公納萬方於無罪而臣始終被遇中外蒙恩謂事有專以合宜情無他而可恕故加貸捨以示寵綏朝廷之明粗以臣爲可信吏民自服當不令而率從

賀明堂赦書表

前人臣軾言嚴配禮成民心知孝好生徳洽天下歸仁凡蒙一洗之恩舉有惟新之喜臣軾誠歡誠忭頓首頓首伏以功存廟社而辭其禮澤及艸木而諱其名此聖人之所難幸微生之親見恭惟太皇太后陛下勛髙任姒道配唐虞顧惟致治於和平孰不歸心於保佑合宮均福畢修累聖之文會慶告成不居先後之位臣職叨禁從身遠闕庭旣欣渙汗之私溥沾動植更喜謙光之美獨冠古今

謝賜歷日詔書表

前人臣軾言伏蒙聖恩特賜臣詔書並元佑五年曆日一卷者竊惟稽古之君必以授時爲急底日不失日官旣有常先時不及時罰在無赦申以丁寧之詔致其惻怛之誠習見頒行止謂有司之故事考其情實則本聖人之用心臣軾中謝

恭惟太皇太后陛下元功在天盛徳冠古順帝之則𨿽並用於恩威與物爲春蓋同歸於仁厚而臣入奉講學出牧農民恭布詔書悉傳閭裏庶徳音之昭格致嗣歲之丰穰

賀坤成節表

前人臣軾言仁惟天助壽不假於禱祈澤在民心言自成於雅頌恭臨誕月仰祝聖期𨿽凡庶之何知亦臣子之常分中謝

恭惟太皇太后陛下儲神天地托國祖宗元勛本自於無心神智實生於至靜同守大器於玆六年放億萬之羽毛未若消兵以全赤子飯無數之緇褐豈如散廩以活饑民臣躬領郡符目睹玆事載瞻象闕阻奉瑤觴嘉與海隅之人同罄華封之祝

謝宣召再入學士院表

前人右臣今月十一日翰林待詔梁迪至臣所居奉宣聖旨召臣入院充學士承旨者衰遲無用寵旣溢於當年眷待有加恩復隆於晚節使華臨賁天語丁寧聳里巷之驚觀嘆朝廷之用舊伏以禁林分直法本六人帝語親承舊惟一老不緣名次之先後斷自上心之簡求冠內朝供奉之班極儒者遭逢之盛凡膺此選宜得異材而臣本以愚忠累塵器使初無已試之效但有過實之名千里闕庭二年江海憂深投杼豈無三至之言詔復賜環不待一人之譽此蓋伏遇太皇太后陛下道無私載公生至明以尺一之照臨觀羣臣之邪正知臣剛褊自用𨿽有寬饒之狂察臣忠鯁不移庶幾長孺之守故還舊物益茂新恩臣敢不早夜以思死生不易𨿽桑楡之景已迫殘年而犬馬之心猶思後效

謝賜對衣金帶馬狀

前人右臣伏蒙聖慈以臣入院特賜衣一對金腰帶一條並魚袋金鍍銀鞍轡馬一匹者鏤鍚金軛示有馳驅之勞寶帶襲衣豈無約束之義上旣循名而責實下當因物以貢誠伏念臣少則賤貧長而困厄仲卿龍具追晏子之一裘伯厚雞棲陋景公之千駟無功拜賜服寵汗顏顧惟何人膺此異數此蓋伏遇太皇太后陛下躬行慈儉徳貫天人約於奉己而侈於養賢嚴於私親而寬於馭眾憐其朽鈍借以光華臣敢不衣被訓詞服勤鞭箠惟徳其物永觀不易之言思馬斯䢐更厲無邪之志

笏記

前人臣蒙恩授翰林學士承旨知制誥兼侍讀者出守無功方期竄逐召還何幸復玷淸華此蓋伏遇太皇太后坤載沈潛母慈均一旣陶甄於頑�復封植於散材誓卒餘生少圖來效

謝兼侍讀表

前人臣軾言今月四日伏奉誥命除臣兼侍讀者用非其分寵至若驚滿溢之憂逡巡莫避臣某誠惶誠恐頓首頓首伏念臣與弟轍同登進士並擢賢科內外分掌於制書先後疊居於翰苑今臣以經史入侍司言行於中轍以丞轄立朝督綱條於外恭承明詔不許固辭以爲兄弟之同升自是朝廷之盛事承明三入僅比古人大雅一門無慚舊史人非木石恩重丘山恭惟太皇太后陛下明極照臨憂深付托欲爲社稷之衛莫如臣僕之賢以帝堯之哲而甚畏於壬人以孔子之聖而思見於狷者致玆選擢驟及迂愚臣敢不淬勵初心激昂晚歲誓堅必死之節少報不貲之恩

謝三伏早休表

前人星火見而金微日方可畏朝气銳而晝惰思獲少休上旣知勞下皆忘暑恭惟太皇太后陛下勞謙恭己內恕及人𨿽天地無一物之私而父母有至誠之愛臣等仰蒙寬假動獲便安未明無顚倒之衣省循何幸夙退有委蛇之食歌詠而歸

謝除龍圖閣學士知潁州表

前人臣軾言伏蒙聖恩以臣累章乞郡除臣龍圖閣學士知潁州者引嫌求避顧舊典之甚明易職寵行荷新恩之至厚�愚自省慚悚交並中謝

伏念臣學陋無聞性迂難合受四朝之知遇竊五郡之蕃宣吳會二年但坐糜於廩祿禁林數月曾未補於絲毫敢冀殊私復還舊物恭惟太皇太后陛下仁涵動植明燭幽微知臣獨受於聖知欲使曲全於晚節憐其無用許以少安凡力請八章而後從使不爲一乞而遽去在臣進退可謂光榮𨿽老病懷歸已功名之無望而衷誠思報尙生死之不移

謝賜對衣金帶馬狀

前人右臣伏蒙聖慈特賜臣對衣一襲金腰帶一條銀鞍轡馬一匹者出笥之珍以旌有徳在坰之駟豈及無功而臣首尾四年叨塵三錫省躬內疚服寵汗流恭惟太皇太后陛下慈儉自居龍光四達徳被海宇豈惟一襲之衣恩結華夷何止十圍之帶羣臣在馭六轡自調而臣頃以衰羸止求安便奉宣徳意庶幾五�之謠收斂壯心無復千里之志更期力報有愧空言

潁州謝到任表

前人臣軾言伏蒙聖恩除臣龍圖閣學士知潁州臣已於今月二十二日到任訖者避嫌引疾慚無國士之風揣分知難粗守人臣之節曲蒙溫詔遂假名邦已見吏民惟知感怍臣某中謝

伏念臣早緣多難無意軒裳晚以虛名偶塵侍從𨿽云時可每與願違旣未決於歸田故力求於治郡慈母愛子但憐其無能明君知臣終護其所短自欣投老漸獲安身此蓋伏遇太皇太后陛下慈儉臨民剛柔布政參天地而有信喜怒不陳體水鏡之無心忠邪自辧致玆愚直亦克保全𨿽任職居官無過人者而見危授命蓋有志焉

上淸儲祥宮成賀徳音表

前人臣軾言伏睹九月二十七日徳音以上淸儲祥宮成減決四京及諸道見禁罪人者靈光下燭慶新宮之落成霈澤旁流洗庶獄之多罪散爲和气坐致丰年臣某誠歡誠忭頓首頓首臣聞舜禹之心以奉先爲孝本釋老之道以損己爲福田永惟坤作之成每辭天下之養卑宮何陋大練爲安故能捐萬金之資以成二聖之意爲國迎祥而國無所費與民祈福而民不知勞鑾輅親臨神靈昭格睹士女之和會旣同其休念囹圄之幽囚或非其罪用孚大號以達惠心恭惟太皇太后陛下恭儉以仁明哲作則愛惜帑廩不供浮費之私重愼典刑每存數赦之戒一寬湯网眾識堯心臣以從官出臨近甸率吏民而拜慶助父老之歡謠永望闕庭實同咫尺

賀駕幸太學表

前人臣軾言恭聞十月十五日皇帝駕幸太學者濟濟多士靈承上帝之休雍雍在宮服膺文母之教風傳海宇慶溢臣工臣某誠歡誠忭頓首頓首臣聞學校太平之文而以得士爲實經術致治之具而以愛民爲心心旣立而具乃行實先充而文斯應永惟坤載之厚輔成天縱之能惟使文子文孫莫不仁故於先聖先師無所愧恭惟太皇太后陛下憂深祖構徳燕孫謀黃裳之文斧藻萬物靑衿之政長育羣材豈惟鼓舞於士夫實亦光華於史冊臣冒榮滋久被遇最深外告成功行喜鴞音之革中修潛徳孰知麟趾之風

謝賜歷日表

前人迎日推策𨿽曰百王之常後天奉時惟我二後之徳伏讀詔旨灼知聖心中謝

伏以嗣歲將興舊章畢舉三朝受海內之圖籍七月陳王業之艱難冬有祁寒知民言之可畏陽居大夏識天道之至仁故於頒朔之初更下布新之詔恭惟太皇太后陛下視民如子以國爲家振廩勸分人自忘於艱歲消兵去殺天必報之丰年臣敢不省事淸心貴農時之不奪思患預備期歲計之有餘庶竭微誠少裨洪造

揚州謝到任表

前人臣軾言伏蒙聖恩除臣知揚州臣已於今月二十六日到任訖者支郡養�裁能免咎通都移牧自愧何功屢玷恩榮實深慚汗臣某中謝

伏念臣早緣竊祿稍習治民在先帝日已歷三朝近八年間復忝四郡平生所願滿足無餘志大才�信天命而自遂人微地重恃聖眷以少安恭惟太皇太后陛下子惠萬民器使多士以謂朝廷之徳澤付於郡縣與監司乃眷江淮之間久罹水旱之苦鄰封二浙饑疫相燻積欠十年丰凶皆病臣敢不上推仁聖之意下盡疲駑之心庶復流亡少寬憂軫

謝賜卹刑詔書表

前人暑雨其咨旣軫小民之病麥秋已至復虞輕系之淹祗服訓詞灼知天意臣某中謝

伏以仁聖之徳哀矜爲先常內恕以及人故深居而念遠齋戒處掩則知暴露之勤紾絺袢延不忘累紲之若吏旣罔懈民知無冤恭惟太皇太后陛下事法祖宗徳參天地凱風養物散爲扇暘之涼靈雨應時同沾執熱之濯臣敢不盡其哀敬濟以寬明奉漢律之嚴毋令瘐死推慈母之意務在平反庶竭愚忠少行徳意

賀立皇后表

前人吉日旣涓柔儀允正谷珪往聘象服來朝中賀

臣聞周姜任姒之賢位非皆極漢陰馬鄧之貴徳或有慚盛哉六禮之陳襲此三宮之慶恭惟太皇太后升下任付托之重躬保佑之勞公天下不私其親配宸極必先以徳徽音不墜嗣成慈孝之風仁壽無疆坐享云來之養臣限以官守不獲躬詣闕庭

賀坤成節表

前人臣軾言歲復六千襲嘉祥於太史火流七月紀令節於詩人盡海宇之含生舉欣榮於玆日臣某中賀

臣聞君以民爲心體天用民爲聰明未有心胖而體不紓民悅而天不應故好生惡殺是爲仁壽之基捐利與民斯獲丰年之慶恭惟太皇太后陛下恭儉一徳勤勞百爲推天覆地載之心阜成民物盡父教母憐之道誨養臣鄰共知難報之恩必享無疆之福臣以出守淮海無由躬詣闕庭

謝除兵部尙書賜對衣金帶馬狀前人伏以在笥之珍本出於民力脫驂之賜以結於士心顧臣何人屢膺此寵伏念臣學本爲己材不適時乘伯厚之車𨿽云疾惡束公西之帶愧不能言而二年之間三拜是賜此蓋伏遇太皇太后陛下心存社稷徳協天人以長策駕馭四方以盛徳藩飾多士故令衰朽猶玷光華豈曰無衣蓋獨求於安吉慨然攬轡敢有志於澄淸

謝兼侍讀表

前人流汗恩榮再辭莫獲彊顏衰朽一節以趨臣軾中謝

恭惟先帝復六卿之名本欲後人識三代之舊古今殊制閒劇異宜武選隸於天官兵政總於樞輔故司馬之職獨省文書而師氏之官職在論說命臣兼領聖意可知恭惟太皇太后陛下約己裕民忘家憂國知先王之兵必本於道徳故以儒臣爲七兵知人主之學必通於民情故自郡守爲五學而臣迂�不可彊合早緣衰病難以久居終當自效於所長之間或可報恩於末死之日

謝除兩職守禮部尙書表

前人伏蒙聖恩除臣端明殿學士兼翰林侍讀學士守禮部尙書者衰年自引久抱此心異數並加實爲非意辭不獲命愧何以堪臣軾中謝

竊惟以殿命官本緣麟趾之舊因時修廢近正金華之名歷代所榮於今爲甚自元丰之末官制以來若非身兼數器之人未有名冠兩職之重而況秩宗之任邦禮是司豈臣迂愚所當兼領此蓋伏遇太皇太后陛下憂深社稷慮極安危求忠臣於愚直之中論治道於文字之外知臣難進而易退或非患失之鄙夫故授以禮樂淸閒之司使專於論說琢磨之事此恩難報願輸歲月之勤度己所宜終遂江湖之請

謝賜對衣金帶馬狀

前人蒙恩賜衣一對金帶一條並魚袋金鍍銀鞍轡馬一匹服章在笥賁及衰殘銜勒過庭喜先徒禦伏以物生有待天施無窮艸木何知冒慶雲之渥采魚�至陋借滄海之榮光𨿽若可觀終非其有妻孥相顧驚屢致於匪頒道路竊窺或反增於指目此蓋伏遇太皇太后陛下聰明齊聖陳錫載周含垢匿瑕而察於求賢卑宮菲食而侈於養士士豈輕於千里念非其人言有重於兼金當思所報

笏記

前人榮兼兩職寵與六卿豈伊衰朽之餘有此遭逢之異此蓋伏遇太皇太后陛下坤元利正天造無私靡求備於一人將曲成於萬物文章小技縱有效於涓埃艸木微生終難酬於雨露

代普寧王賀太皇太后冬表

前人�五物以觀云咸知歲美備八能而合樂益驗人和顧玆百樂之生實助兩宮之慶中賀

伏惟太皇太后陛下至誠待物博愛臨民保佑神孫已致無爲之治守持大業匪居不世之功宜福祿之日來與天地而同久臣早被恩勤之賜莫知補報之方跪奉玉觴仰祈眉壽

杭州賀冬表

前人消長有時候微陽之來復賢愚同慶知君子之匯徵徳化所加神人並應恭惟太皇太后陛下睿明天縱慈儉身先振海嶽以不傾地無私載順陰陽之自化天且不違成功已陋於漢唐論徳蓋髙於任姒黃雲可望共沾至治之祥彤史何知莫贊無爲之徳臣備員法從祗役海隅東合拜章阻陪於百辟南山獻壽徒頌於萬年

上太皇太后賀正表

前人堯歷授時夏正建統气迎交泰之會祥應重明之朝恭惟太皇太后陛下道無能名徳博而化天人所助本羲易之益謙慈儉不居得老氏之三寶時逢吉旦福集淸宮臣職守江湖心馳象魏天威咫尺想聞淸蹕之音眉壽萬年遠奉稱觴之慶

賀正表

前人若考箕疇正月爲王極之象玩占羲易三陽爲交泰之期順履春朝誕膺天祿中賀

恭惟太皇太后陛下道髙載籍恩浹含生進賢退愚蠻夷率服下賤以貴施捨自平臣出領郡符承宣天澤吏民鼓舞共瞻崇慶之光海宇駿奔永托坤元之載

賀冬表

前人消長有時徳刑並用慶一陽之來復知萬物之向榮中賀恭惟太皇太后陛下道配皇王化行夷夏以用人而考治忽自正身而刑家邦何勞五物之占坐知歲美不待八音之奏始驗人和臣率職海壖馳誠天闕默誦萬年之慶遠同百辟之歡

論行遣蔡確札子

前人元佑四年四月十一日龍圖閣學士朝奉郎新知杭州蘇軾札子奏臣近蒙聖恩哀臣衰病特許補外臣竊自惟受恩深重不敢以出入之故便同眾人有所聞見而不盡言竊聞臣寮有繳進蔡確詩言涉謗讟者臣與確元非知舊實自惡其爲人今來非敢爲確開說但以此事所系國體至重天下觀望二聖所爲若行遣失當所損不小臣爲侍從合具奏論若朝廷薄確之罪則天下必謂皇帝陛下見人毀謗聖母不加忿疾其於孝治所害不淺若深罪之則議者亦或以謂太皇太后陛下聖量寬大與天地等而不能容受一小人謗怨之言亦於仁政不爲無累臣欲望皇帝陛下降�令有司置獄追確根勘然後太皇太后內出手詔云吾之不徳常欲聞謗以自儆今若罪確何以來天下異同之言矧確嘗爲輔臣當知臣子大義今所繳進未必眞是確詩其一切勿問仍榜朝堂如此處置則二聖仁孝之道實爲兩得天下有識自然心服臣不勝愛君憂國之心出位僣言謹伏誅殛取進止

太皇太后賜門下手詔二首

前人�門下皇帝嗣位於玆四年華夷來同天地並應而皇太妃以恭儉之徳鞠育之恩𨿽典冊以時奉行而情文疑有未稱皇帝以祖考之奉尊無二上而吾惟春秋之義母以子貴其推天下之養以慰人子之心宜下禮部太常寺討尋如於典故有褒崇未盡事件令子細開具聞奏�門下官冗之患所從來尙矣流獘之極實萃於今以闕計員至相倍蓰上有久聞失職之吏則下有受害無告之民故命大臣考求其本苟非裁損入流之數無以澄淸取士之源吾今自以眇身率先天下永惟臨禦之始嘗�有司蔭補私親舊無定限自惟薄徳敢配前人已詔家庭之恩止從母后之比今當又損以示必行夫以先帝顧托之深天下責望之重苟有利於社稷吾無愛於發膚矧此恩私實同毫末忠義之士當識此誠各忘內顧之心共成節約之制今後每遇聖節大禮生辰合得親屬恩澤並四分減一皇太后皇太妃準此

太皇太后賜故夏國主嗣子幹順詔

前人念爾守邦藐然在疚日月逾邁祖葬有時緬懷孝愛之深想極攀號之戚往助襄事式昭異恩惟我列聖眷爾有邦非徒極其寵榮蓋亦同其憂患念爾哀疚惻然顧懷臨遣行人往諭至意且致奠賻之禮以爲存沒之光

太皇太后賜故夏國主嗣子幹順進奉賀正馬

�回詔

前人詔故夏國主嗣子幹順述職春朝歸誠宰旅修此效牽之禮致其乘服之良再閱來章式嘉忠節

賜知樞密院事安燾已下罷散坤成節禦筵口

宣

前人有�卿等忠存體國義切戴君結妙果於三乘祝慈闈之萬壽宜膺寵錫以示眷存

賜太師文彥博已下罷散坤成節道場香酒果

口宣

前人有�卿翊贊大猷倡先多士方慈闈之獻壽嚴法會以薦誠宜有寵頒以昭殊眷

坤成節就驛賜於闐國進奉人禦筵口宣

前人有�汝等款塞觀光趨庭效貢屬誕彌之稱慶均燕衎以示慈祗服寵嘉式旌忠恪

賜殿前都指揮使燕達已下罷散坤成節道場

香酒果口宣

前人有�卿等同罄純忠力修勝果用祈慈壽旣徹梵筵宜有寵頒以昭眷遇

賜皇伯祖鎭南軍節度使開府儀同三司宗暉

已下罷散坤成節道場香酒果口宣

前人有�卿表率宗盟助成孝治祝延慈壽仰扣佛乘旣畢梵筵宜加寵

賜皇叔楊王醴泉觀罷散坤成節道場香酒果

口宣

前人有�卿等以周邵之親躬任姒之眷一作養力祈壽嘏祗扣佛乘旣徹淨筵宜膺寵眷

賜徐王罷散坤成節道場香酒果口宣

前人有�卿親賢莫二忠孝實兼饌蒲塞於祇園薦椿齡於崇慶喜成法會宜有寵頒

賜文武百寮文彥博已下上第五表請太皇太

後復常膳許批答

前人徳積無素民罹其災精誠莫通禱不時應𨿽蒙膏澤之報僅救焦枯之餘勉徇來章猶虞後患其謹視盜賊勤卹流亡益務交修以裨不逮

賜太師文彥博等請太皇太后受冊第一表不

許批答

前人吾聞聖人以天下爲憂未聞以位號爲樂也損己裕物畏天檢身此吾平日之本心非獨遇災而一發也孔子曰以約失之者鮮矣卿等以是輔我顧不美哉

賜太師文彥博等上第三表請太皇太后受冊

許批答

前人吾上順帝則下酌民言處以無心期以寡過卿等以爲協气旣應羣謀僉同若固違典禮之常恐莫慰天人之望遇災而懼昔者非以爲謙聞義則遷吾亦豈敢自必勉從故事以副嘉言

皇帝達太皇太后賀大遼正旦書前人肇易歲元發新榮於萬物仰遵慈誨修舊好於兩朝遠飭使軺肅將禮幣庶迎壽祉式副願言

皇帝達太皇太后回大遼皇帝賀正旦書

前人百年之好旣講於春朝萬壽之儀兼陳於幄殿恭因省侍具述來音感懌之懷言宣莫罄

皇帝達太皇太后回大遼皇帝賀坤成節書

前人嘉月令辰篤生壽母珍函重幣交慶寶鄰已恭致於徳音復欽傳於慈旨其爲感懌未易名言

皇帝達太皇太后賀大遼皇帝生辰書

前人寒律旣周誕辰載紀恭被慈闈之誨俾修慶幣之儀永介壽康式符頌禱更祈調衛以副願言

皇帝達太皇太后賀大遼皇帝正旦書

前人歲律肇新鄰歡載講恭被慈闈之誨遠通慶幣之誠益冀保頤永綏壽嘏

皇帝達太皇太后回大遼皇帝書前人嘉平紀月震夙惟時屬玆慶使之來重以慈闈之問尋因省侍悉致誠言欣感之深敬陳罔究

皇帝達太皇太后回大遼皇帝賀正旦書

前人正歲履端遠勤於華使慈闈申慶重領於珍函省侍之餘誠言已達永惟欣感莫究言宣

皇帝達太皇太后回大遼皇帝問候書

前人遣使爲壽旣欣鄰好之修因書見誠兼致慈闈之問侍言有次來意畢陳感懌之深敷陳罔旣

皇帝達太皇太后回大遼皇帝坤成節書

前人星火西流慶慈闈之誕日皇華北至講鄰國之誠言旣達來音俾修報禮感銘之素敷述難周

太皇太后皇太后皇太妃受冊奏告景靈宮等

處靑詞

前人伏以祗事親闈庶幾孝治配徳祖考旣務極於推崇篤生眇衝亦敢忘於褒顯將奉寶冊率循舊章僥福於神先期以告

中太一宮眞室殿爲太皇太后消災集福罷散

天皇九曜道場朱表

前人伏以仁者必壽信惟天地之心孝無不通宜從臣子之欲虔遵道範仰叩眞庭庶同海宇之誠上集慈闈之福天威咫尺求聰明於我民聖壽萬年定子孫於下地更推博施普及函生

太皇太后本命歲功徳疏文

前人伏以天人合契輔成繼照之明歲月襲祥允協重坤之象肇臨正旦寅奉徳音盡海宇之無疆集緇黃而來會旁推舜孝仰扣佛乘伏願太皇太后陛下下順民心仰膺天保配西方之無量與南山而不傾豈獨五音六律之旋再臨此歲將推三統九會之復以卜其年永與函生共玆介福

景靈宮祈福道場功徳疏文

前人伏以仁心浹物自然憂樂之同孝治格天宜爾感通之速庶殫精懇仰叩上眞恭惟太皇太后陛下保佑聖神勞勤夙夜偶倦東朝之禦未復太官之常爰卽珠庭大陳妙供法音上達𨿽有假於云章民志下同自不勞於祕祝願膺勿藥之喜永保無疆之休

太皇太后皇太后皇太妃受冊禮畢奏謝天地

社稷宗廟諸宮觀並諸陵祝文

前人至哉坤元政必先於治內養以天下孝莫大於尊親昔首正於號名今復嚴於典冊禮樂旣具神人允諧分命邇臣恭致成事仰祈昭鑑永錫鴻休

太皇太后祭奠故夏國主祭文

前人乃眷外臣嗣守西服襲累世之忠順荷先朝之寵光惟天難忱錫命不永計音遽至閔悼良深特遣使車往陳奠幣庶此恩禮貫於幽明

大行太皇太后靈駕發引文

前人因山告成同軌畢至玉衣永閟風馭莫追萬國山河尙憑於坤載四方老遽失於母慈欲彊名言難形徳化積此九年之澤輔成百世之安乃眷中山控臨朔野華戎異服涕慕同聲目斷東朝永絕簾帷之望神馳西洛想聞笳鼓之音臣等各守邊垂莫親饋奠徒因僚吏以致攀號

內中禦侍以下賀太皇太后冬至詞語

前人伏以消長有時候微陽之來復賢愚同慶知君子之匯徵徳化所加神人並應恭惟太皇太后陛下睿明天縱慈儉身先振河嶽以不傾地無私載順陰陽而自化天且不違成功已陋於漢唐諭徳蓋髙於任姒大有上吉方獲助於三靈旣醉太平當純備於五福妾等職參長禦心奉慈闈慶陽徳之方來願天壽之平格

太皇太后萬壽頌表

王銓虞廷極尊養蟜牛之後無聞大禹盡恪恭顓頊之妃未著姬成踐阼未聞因後姒以及後姜漢祖稱尊寧見先太公而宗太母漢家之郭陰田竇僅觀聖子承幹宋代之向孟髙曹未睹神孫禦極蓋情由代隔揚拜之儀尙�況孝以世睽禱祝之聲誰見豈知休隆王母當陳介福之辭不思祉集文孫應上罄宜之賦被山龍而戲彩知聖人親復有親奉玉食而含飴喜慈闈子復有子猶謂慈寧十六字不過崇戴之詞不如壽考數千言始殫詠歌之實啟龍樓而作賦牙簽記蝌斗之書展鳳藻以抒思玉軸煥星雲之色有臺萊有枸楰有栲杻三壽頌而並集千齡如日月如松柏如岡陵九祝齊而來同萬福羲神鍾管如龍蛇飛舞於屏頭玉質金聲似鐘鼓噌吰於座右聖心慰矣還端冕而敷陳后曰休哉乃回車而諷詠由是子龍翔孫鳳翥殿前繡共扶平地神仙因之觴瓊液飯靑庭內笙簧並奏鈞天雅樂

代文潞公謝太皇太后表

張耒稽畱君命敢求免於刑誅惠養老臣不使勞其筋力仰睿私之從欲撫衰志以知榮伏惟太皇太后陛下厚徳無疆至仁在上神孫臨祭知保依之聖功多士充庭見肅雍之盛徳恩及艸木喜同天人臣幸以餘齡獲逢盛旦𨿽籩豆駿奔之事徒有心哉而禮樂大備之時爲後死者豈不偶爾尙足矜榮

太皇太后加尊號賀皇帝表

文天祥禦丕圖於南面順應天人崇徽冊於東朝重增宗社億年縟典萬國歡心恭惟皇帝陛下皇極之宗人倫之至性同符於堯舜達孝升聞訓一本於姜任徽音有秩紹寧王之明命彰祖後之尊稱臣分牧有嚴承休胥抃介福於王母難名太上之功肖徳以神孫願共無疆之號

賀太皇太后表

前人兆�大橫運在當命之聖謀貽小毖功歸太上之慈嫡統延洪皇圖鞏固恭惟壽和聖福太皇太后陛下躬基美化教闡徽音彤管光華配丰功於祖烈練衣朴素示懿訓於孫謀聿新曆服之傳式副簾帷之托臣司戎共貳望闕呼三庶民近天子光欣逢昌歷太極爲元气母永迪初基

又

前人鴻名揚厲用彰重慶之尊龍扆繼承懋舉盡倫之制明廷孚號寰宇傾心恭惟壽和聖福太皇太后陛下徳備儉慈教修愛敬佐我烈祖成天保之憂勤訓於神孫示思齊之雍肅粹美翟褘之服增華琬琰之章臣屬守銅符欣傳寶冊同禦延和之殿誕頌前尊居慈福之宮永言至養

又

前人離日方升光傳國寶坤元重慶肇建鴻名福萃三宮歡騰八表恭惟壽和聖福太皇太后陛下佐佑皇祖怡愉東朝徳配姜任植丕基於蒼籙功髙馬鄧扶洪業於炎圖宜效美於思齊大歸尊於長樂臣偶叨戎轄阻綴朝班丕哉烈丕哉謨共傒嗣王之政得其名得其壽載揚太上之休

又

前人毓正神孫方布應門之詔位尊祖後復隆京室之稱重慶萬年丕休四海恭惟壽和聖福太皇太后陛下性超太上徳應黃中元佑大功法宣仁之鞠育紹熙新政燕慈福之起居宜旌坤極之嘉名式趾太宸之芳躅臣屬分侯服欽誦玉綸天子必有所尊已光載籍聖徳無加於孝長戴兩宮

又

前人嗣皇奉冊尊居長信之名祖後宣猷夙迪思齊之訓萬年集慶八表蒙休恭惟壽和聖福太皇太后陛下徳邁維莘道髙於汭金車玉路備三世之典章寶翟珍褘示六宮之法度美慈宸之疊矩揚大號以同符臣兼領戎鈐竦聆郵綍徳壽早朝之典巳慶淳熙延和同禦之功益歌元佑

又

前人聖王垂拱萬年方開燕翼太皇怡愉億載親見虹流海宇春輝宮闈日永恭惟壽和聖福太皇太后陛下身基美化徳著慈元正位而定家人功髙配祖介福而來王母慶積貽孫律協素商節書金籙臣濫膺藩屏阻賀簾帷假樂命之慶春秋之鼎盛思齊聖也同日月之離明

又

前人萬壽齊天思齊以聖千秋紀日長髮其祥廣宇休揚重闈慶洽恭惟壽和聖福太皇太后陛下以女堯舜爲今姒任有典有則之貽輔於皇祖立政立事之準訓乃文孫當月屆於素商喜節書於華渚臣猥塵戎轄阻賀宸闈請祝聖人旣效堯封之職亦右文母載賡周頌之章

又

前人天王一統爲元載攽正朔太皇萬年齊壽同禦邦家日月重明乾坤更始恭惟壽和聖福太皇太后陛下道符烈祖功擁神孫幹徳太平訓實承於昭憲元佑盛際政共聽於宣仁洊開更瑟之休實系垂簾之盛臣叨承侯服丕奉慈宸基正始之風已新美化播思齊之盛永載徽音

太皇太后加尊號鈴司賀皇帝表前人皇圖嗣慶著母道於重坤巨冊稱尊告王庭而大渙宮闈增重宗社蒙休恭惟皇帝陛下徳爲聖人孝治天下侍宣仁之聽斷元佑同符稟慈福之起居紹熙儷美播無爲之懿號隆太上之徽音臣猥介戎鈐聳觀國典思齊文母旣彰有徳之雍雍於赫湯孫願共厥聲之穆穆

慰太皇太后表

前人雞鳴問寢方慈極之深居龍去遺弓忽皇輿之新涉宮闈震悼海宇摧傷恭惟壽和聖福太皇太后陛下徳備周姜道光堯母東朝垂訓曾不攺於儉慈南面積憂遽忍違於溫凊驟罹國疢諒切聖懷少寬憑幾之思式副禦簾之托

又

前人嚴宸居正痛晏駕之奄聞慈極宅尊悵早朝之遽隔哀傳海宇悲結簾帷恭惟壽和聖福太皇太后陛下徳厚承天恩深與子夙行恭儉聖方誦於思齊晚享怡愉變忍聞於顧命諒聖情之結戀鑑輿志之攀號願抑慈懷永謀孫翼

又

前人烏號銜卹悵再隔於月遊龍寢闕朝恍十周於日浹流光何速哀思欲摧恭惟壽和聖福太皇太后陛下宮壼宅尊簾帷托重𨿽道揚王命不勝慈極之懷然燕翼孫謀當念皇圖之本願體臣民之戴少寬朝夕之思云云

又

前人訓予命汝易月有嚴練而慨然周星何短哀承遺制痛結慈衷恭惟壽和聖福太皇太后陛下徳紹宣仁功侔明肅天經地義扶嫡統於方新日邁月徵悵宸旒之愈遠願勉從於眾志姑少抑於至情

又

前人終天巨釁降割一朝易月通喪寓言再歲仙遊未遠慈抱難居恭惟壽和聖福太皇太后陛下功在先朝志勤內治𨿽變生憑幾悵闕問於雞鳴然寄重垂簾方稽謀於燕翼願抑無疆之卹益昌有大之休

又

前人衮衣萬歲痛隔終天禫服一朝權從易月感時憂戀率土盡傷恭惟壽和聖福太皇太后陛下徳著寶褘功藏金匱撫鼎湖之龍去子保何追懷丰水之燕貽孫將有衍願副普天之望式紓慈極之悲云云

又

前人居長樂之宮興懷鶴駕瞻顧成之廟肇錫鴻名大冊垂榮慈衷悼往恭惟壽和聖福太皇太后陛下以天下養與元气遊明肅臨朝親立仁皇之策宣仁在禦永懷神考之思丕對皇靈昭升熙號臣屬縻侯紱阻慰震簾云云

又

前人盛徳之祀百世肇建嘉名太皇之壽萬年興懷縟典慈宸惻楚穹覆監觀恭惟壽和聖福太皇太后陛下懿範兩朝仁恩四海爲元气母克篤貽孫育天下君忍聞祔禰裒時大號對越皇靈臣身貳戎鈐心懷國典云云

又

前人暖律吹噓感一陽之初復慈簾擁佑訓三祀之通喪痛在宮闈情均海宇恭惟壽和聖福太皇太后陛下徽音慈福懿範宣仁履襪迎長天休方至冕旒問寢子保奚追願少抑於慈懷以永綏子孫翼臣屬縻侯服隃企禦闈云云

又

前人居長樂之漢宮永懷鶴駕卜會稽之禹穴垂戒龍輴悲結慈闈痛均薄海恭惟壽和聖福太皇太后陛下憂勤徳備擁佑功髙百世可知首正貽孫之則七月而葬豈勝思子之懷願東望以節哀重外朝之同禦臣身縻乘障職阻趨班云云

又

前人日淪西極悵鶴駕之長遊天拱東朝痛龍湖之永閟重闈悲系九土慕思恭惟太皇太后陛下福備怡愉功髙擁佑撫綴衣於翼室億世貽孫念加斧於畢塗千秋望子願抑思齊之感益昌小毖之謀臣叨領偏城阻趨慈陛云云

又

前人嗣王宅卹奉先佑以升宗聖母思齊感皇靈而悼往禮容有赫祀事孔明恭惟壽和聖福太皇太后陛下壽考維祺仁慈爲寶佑我烈祖有典則以貽子孫保予衝人修宗廟以序昭穆祔旣行於永紹哀少釋幹慈元臣叨綴蕃宣阻班奔走云云

又

前人正月始和律更太簇昊天不弔痛在思齊歷數維新宮闈孔惻恭惟壽和聖福太皇太后陛下爲元气母與太極遊孟春而戒遒人撫時其邁上日而受文祖擁治方新願寬丕子之思益重神孫之托臣屬縻宣化阻慰履端云云

賀太皇太后同聽政表

前人綏壽而右文母髙拱宸慈肖徳而有神孫共臨幾政徽音洋溢光訓昭宣恭惟壽和聖福太皇太后陛下功邁塗山徳髙嬀汭施於帝祉已深慶錫之源保我後生益衍壽寧之福章憲垂簾於天聖宣仁稱制於延和紹昔大猷爲今懿範臣屬縻守紱欣聽兪綸太易太始太初莫測無爲之化四門四聰四目共觀有道之朝

謝太皇太后表

前人歲正孟陬一元攺紀朝臨長樂萬國頒正春朔會同神人和洽恭惟壽和聖福太皇太后陛下怡愉萬歲擁佑一人肖徳而有神孫光膺昌歷受福而於王母丕輯蕃禧載頒協律之書式重垂簾之政臣欽承鳳紀誕布侯藩聽嶰竹之�誕敷和气獻蟠桃之頌益贊壽眉

國子監賀冊太皇太后表

元黃溍徳爲聖人治有光於舜孝養以天下禮益謹於漢儀備物隆名熙朝盛典欽惟陛下誕英駿命寅禦丕圖黼座端臨念皇慈之保佑綸言播告極鴻號之尊崇事遠邁於古先慶旁流於中外臣等幸專教席獲旅廷紳傾向日之微忱遙瞻廣內祝齊天之睿算永奉慈闈

國子監賀太皇太后正旦表

前人獻歲發春肇正孟陬之序隆名備物載斯長樂之儀嘉與外廷肅稱元會欽惟殿下道光內治徳配先朝尊極宮闈誕舉推崇之禮慶流宗社彌章擁佑之功履玆端辰裒時多祉臣等忝司教育獲預班聯絳闕天開恭展三朝之拜瑤池日永歡騰萬歲之呼

國子監上太皇太后賀冊皇后表前人禮行當寧丕昭文定之祥尊極重闈茂衍徽音之嗣歡騰禁掖喜浹寰區欽惟殿下徳備儉慈功參覆載承先朝之付托克協孫謀建中壼之表儀式資婦順流輝華於椒屋增鞏固於蘿圖臣等忝職上庠欣逢盛典二南正始大義本於家人萬壽無疆介福歸於王母太皇太后部藝文二詩

哲宗上太皇太后冊寶樂章五首宋史

皇帝升坐幹安大矣孝熙帥民以躬奉承寶冊欽明兩宮萬樂具舉一人肅雍化繇上始四海來同

降坐幹安皇帝仁孝總臨萬方褒顯其親日嚴以莊龍衮翼翼玉書煌煌傳之億世休有烈光

太皇太后升坐幹安總裁庶政擁佑嗣皇金書玉簡爛其文章眾歌警作管磬將將保安四極降福無疆

降坐幹安塗山之徳渭涘之祥圖徽寶冊玉色金相管弦煜熀鐘鼓喤喤天之所啟旣壽而昌

太尉等奉冊寶出入門正安玉車臨禦鳳蓋棽麗奉承寶冊彌文盛儀抗聲極律助我孝熙天之所佑萬壽無期

太皇太后閣春帖子六首

蘇軾雕刻春何力欣榮物自知發生𨿽有象覆載本無私小殿黃金榜朱簾白玉鉤一聲雙日蹕春色滿皇州仗下春朝散宮中晝漏稀兩廂休侍禦應下讀書帷五日占云十日風憂勤終歲爲三農春來有喜何人見好學神孫類祖宗共道十年無臘雪且欣三白歷春田盡驅南畝扶�手稍發中都朽貫錢不獨淸心能省事應緣克己自消兵傳聞塞外千君長欲趁新年賀太平

太皇太后閣端午帖子

前人漸臺通翠浪暑殿轉淸風簾捲東朝散金烏未遽中日永蠶收簇風髙麥上場朝來藉田令菇黍獻時芳無羽諸羌伏銷兵萬匯蘇只應黃紙誥便是赤靈符令節陳詩歲歲新從官何以壽吾君願儲醫國三年艾不作沈湘九辧文忠臣諒節今千歲孝女孤風滿四方不復巫陽占郢夢空餘伸禦扣河章長養恩深動植均只憂貪吏尙殘民外庭已拜羹賜應助吾君去不仁

坤成節集英殿宴教坊詞

前人

教坊致語臣聞視履考祥旣占衷月之夢對時育物必有繼天之功方大火之西流履陰靈之旣望帝於是日誕降仁人意使斯民咸歸壽域共慶千年之遇得生二聖之朝式宴示慈與民同樂恭惟皇帝陛下文思天縱睿哲生知力行禹湯之仁常恐一夫之不獲躬蹈曾閔之孝故得萬國之歡心恭惟太皇太后陛下道契天人徳超載籍知人則哲蓋帝堯之所難修己安民𨿽虞舜其猶病風雲從而萬物睹日月照而四時行自然動植之咸安莫知天地之何力三宮交慶羣後駿奔寶鄰通四牡之歡航海致重譯之贐洞庭九奏始識咸池之音靈嶽山呼共獻後天之祝臣等叨居法部輒采民言上瀆宸聰敢陳口號

口號三朝遺老九門前又見承平大有年文母憂勤初化俗曾孫仁孝已通天史書元佑三千牘樂奏坤成第一篇

欲采蟠桃歸獻壽蓬萊淸淺半桑田

齋日致語口號

前人旋復陰陽配五支於六幹誕彌歲月與元日爲三申神後降慶於當年曾孫效誠於玆旦不煩巧歷自契眞符道俗歡謠天人協應太皇太后陛下功髙任姒徳配唐虞上推顧托之心下布仰成之政寶慈與儉蹈光憲之成規卻裔安邦襲烈武之餘慶三朝順履萬壽維新𨿽絳縣之老人難窮甲子如楚南之靈木莫計春秋臣賤等艸茅心傾葵藿采民謳於擊壤效樂語之陳詩媧皇得道自神仙金母長生不記年甲子會逢三朔旦歲星行看百周天消兵漸覺腰無犢種徳方知福有田彤管何人書後會椒花椿頌一時編

寧宗慶元二年恭上太皇太后尊號樂章九首

宋史

冊寶降殿天擁帝家澤流子孫三宮燕胥四海崇尊聲諧韶濩輝燭瑤琨維皇緝熙耀徳乾坤

冊寶授太傅奉詣東階下祖後重壽親闈並崇駢慶聯休申景鋪鴻疊璧交輝多儀煥叢億萬斯年福祿攸同

冊寶出門太任媚姜塗山翼禹慈祥曼衍鴻儀疊舉寶章奕奕祲宮俁俁帝用將之於彼宮所

慈福宮冊寶入門東朝層邃端闈靖深列仗節鑾鏤玉繩金來奉來崇載祗載欽曾孫之慶世世徽音

冊寶升殿純佑我宋母儀四朝擁翼孫謀如虞承堯仁覃函夏喜浮慶霄福祿萬年金玉孔昭

冊寶詣宮中神人和懌天日淑淸王母來燕必壽而名琨庭璈音五云佩聲勉勉我皇遹昭厥成

太皇太后出合升坐曾孫致養五福駢臻太極所運兩儀三辰輝光日新啟佑後人永翼瑤圖億萬堯春

冊寶詣讀冊寶位徽光宣華仁聲流文曠儀合沓泰和絪縕慈顏有喜祚我聖君珠宮含飴坐閱來云

太皇太后降坐歸合縟儀旣登寶冊旣膺喜合祥流云烝川增天子萬年鳴玉慈庭惠我無疆詵詵繩繩

嘉泰二年恭上太皇太后尊號樂章八首

同前

冊寶降殿思齊太任嬪於周京至哉坤元萬物資生不可儀測矧可彊名鏤玉繩金昭哉號榮

冊寶詣東階鼓鐘喤喤儀物載陳儀物陳矣爛其瑤琨咨爾上公相予文孫勿亟勿徐奉我重親

冊寶出門蕩蕩天門金鋪玉戶采旄翠旌流蘇葆羽千官影從乃導乃輔都人縱觀塡道呼舞

壽慈宮冊寶入門煌煌寶書玉篆金縷曷爲來哉自天子所自天子所以燕文母婉嬗祥雲日正當午

冊寶升殿文物備矣三事其承崇牙髙張樂充宮庭耽耽廣殿左�右平敬爾威儀攝齊以登

冊寶詣宮中維壽伊何聖徳日新維慈伊何佑於後人乃範斯金乃鏤斯皇舉玉趾從於堯門

太皇太后升禦坐降

同侍中版奏辦外嚴中出自玉房褘褕被躬我龍受之祲威盛容皇帝聖孝其樂融融

冊寶詣讀冊寶位麟趾裊蹄我寶斯刻磩采致載備斯冊眉壽萬年詒謀燕翼於赫湯孫克綿永福

太皇太后部紀事前漢書孔光傳成帝母太皇太后自居長樂宮而帝祖母定陶傅太后在國邸有詔問丞相大司空定陶共王太后宜當何居光素聞傅太后爲人剛暴長於權謀自帝在𦇤褓而養長教道至於成人帝之立又有力光心恐傅太后與政事不欲令與帝旦夕相近卽議以爲定陶太后宜攺築宮大司空何武曰可居北宮上從武昌北宮有紫房復道通未央宮傅太后果從復道朝夕至帝所魏書髙閭傳是年冬至髙祖文明太后大饗羣官髙祖親舞於太后前羣臣皆舞髙祖乃歌仍率羣臣再拜上壽閭進曰臣聞大夫行孝行合一家諸侯行孝聲著一國天子行孝徳被四海今陛下聖性自天惇行孝道稱觴上壽靈應無差臣等不勝慶踴謹上千萬歲壽髙祖大悅談苑禁中近淸明節神宗侍曹太皇因語自來卻無人做珠子鞍轡𨿽然太華然亦好也太皇聞此語巳密令人描樣矣不數日實促就珠子鞍轡傳宣索玉鞍轡一副神宗莫測所欲用亦莫敢問依旨進入太后令送後苑拆修遂施珠韉焉其上作小紅羅銷金坐子略可容體甫近上巳以鞍架載之送神宗神宗大感悅取小烏馬於福寧殿親試之駕幸金明池回遂乘此韉士論皆謂𨿽神宗絕孝亦光獻至慈上下相得以成其美焉光獻太皇太后疾病稍間神宗親制一小輦極爲輕巧以珠玉黃金飾之進於太皇云娘娘試乘此輦往涼殿散心太皇曰今日意思無事天气亦好遂載而之涼殿太后扶其左神宗扶其右太皇下輦曰官家太后親自扶輦當時在曹家作女時安知有今日之盛喜見顏色王正仲進光獻悅詞雲珠韉錫禦恩猶在玉輦親扶事已空蓋用此兩事也熙丰日曆太皇太后上賓有醫人妄言當復生者詔差禦藥院李舜舉傳宣中書密院兩府南廳醫詢本人稱限六十日內如其所陳於京師金明池內修壇作醮及賜淨衣一套至期無驗復詰之云太皇方與仁宗�玉闌干賞千樹梅花無意人間上以狂妄除名送秀州編管後不知所終宋史孫固傳固拜門下侍郎哲宗與太皇太后矜其年髙每朝會豫節拜儀聽休於幄次固數乞骸骨太皇太后曰卿先帝在東宮時舊臣今帝新聽政勉畱輔導或體中未安取文書於家治之可也固感激彊起視事及卒年七十五哲宗太皇太后皆出聲泣石林燕語母后加謚自東漢始本朝後謚初止二字明道中以章獻明肅嘗臨朝特加四字元丰中慶壽太皇太后上仙章子厚爲謚議於朝詔以太皇太后功徳盛大四字猶懼未盡始仍故事遂謚慈聖光獻自是宣仁聖烈與欽聖憲肅皆四字云宋史晏殊傳殊爲翰林學士仁宗卽位章獻明肅太后奉遺詔權聽政宰相丁謂樞密使曹利用各欲獨見奏事無敢決其議者殊建言羣臣奏事太后者垂簾聽之皆無得見議遂定聞見前錄光獻太皇太后元丰中感疾以文字一函封鐍甚密付神宗曰俟吾死開之惟不可因此罪人帝泣受後疾愈帝納此函後曰姑收之及後上仙帝開函皆仁宗欲立英宗爲皇嗣時臣僚異議之書也神宗執書慟哭以太皇太后遺訓不敢追咎其人故帝服三年喪盡禮盡孝者知慈徳之不可忘也過庭錄元佑五年季秋二日忠宣呂汲公安厚卿秉政宣仁聖烈皇后寢疾中外憂惶三公詣合門乞入問疾詔許之至禦榻前障以黃幔哲廟黃袍頭立榻左三臣立右汲公進問曰太皇太后聖躬萬福後曰老婆待死也累年保佑聖躬粗究心力區區之心只欲不墜先烈措世平泰不知官家知之否相公及天下知之否辭气憤�呂公未及對哲廟作色叱曰大防等出三公趨退相顧曰吾曹不知死所矣紹熙行禮記壽皇大殮車駕不至無與成服羣情憂懼畱正等遂奏請憲聖代行祭奠之禮以安人心往反數四始得太皇聖旨皇帝以疾聽就內中成服太皇太后代行祭奠之禮汝愚等再拜詣簾前奏曰皇帝以疾至今未能執喪臣等累入札乞立皇子嘉王爲皇太子以系人心皇帝批出甚好繼又批歷事歲久念欲退閒取太皇太后處分憲聖曰皇帝旣有禦筆相公自當奉行汝愚等奏曰此事甚大須降一指揮方可憲聖曰好汝愚遂袖出所擬指揮以進曰皇帝以疾未能執喪曾有禦筆直欲退閒皇子嘉王可卽皇帝位尊皇帝爲太上皇帝皇后爲太上皇后憲聖覽訖曰甚好汝愚等再拜奏曰凡事今望太皇太后主張憲聖首肯訖遂令都知楊舜卿提舉壽康宮以任其責遂召至簾前面付之元史本紀泰定時欲加號太后曰太皇太后命朝臣議之監察禦史自當曰太后稱太皇太后於禮不合眾皆曰英宗何以加皇太后號曰太皇太后自當曰英宗孫也今上子也太皇太后之號孫可以稱之子不可以稱之也議遂定大政紀正統間有沙狐貍者隨英宗駕於北庭汲水取薪極其勤勞也先奇之畱爲士卒頭目浸用事納婦生子遂致富貴殆四十年至是訪得舊在中國時所生子令預請於朝期以明年歸其子以聞如期率其新婦及兒至入見上上恐其詐命所司詳驗莫有識者狐貍曰先帝嘗賜我一繡囊曰此周太后手制也所司取以進太皇太后曰此眞先帝物也授千戶賜宅焉

太皇太后部雜錄

