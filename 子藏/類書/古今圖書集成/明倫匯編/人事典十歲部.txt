

十歲部匯考禮記

曲禮人生十年曰幼學

大全

朱子曰十年曰幼爲句絕學字自爲一句

內則十年出就外傅居宿於外學書計衣不帛襦�禮帥初朝夕學幼儀請肄簡諒注

書謂六書計謂九數禮帥初謂行禮動作皆循習初教之方也肄習也簡書篇數也諒言語信實也皆請於長者而習學之也

十歲部藝文

百年歌錄

一首

晉陸機一十時顏如蕣華曄有暉體如飄風行如飛孌彼孺子相追隨終朝出遊薄暮歸六情逸豫心無違淸酒漿炙柰樂何淸酒漿炙柰樂何

十歲部紀事通鑑前編顓頊髙陽氏年十歲佐少昊

