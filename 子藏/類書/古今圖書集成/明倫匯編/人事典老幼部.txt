

老幼部匯考禮記

曲禮大夫七十自稱曰老夫

注老夫長老者之稱

又幼子常視毋誑

注視與示同常示之以不可欺誑所以習其誠大

全

劉氏曰幼子之性純明自天未有外物生其好惡者無所學而不可成也如金之在鎔惟人所範如泥之在鈞惟人所模故視之以誠信則誠信篤於其心視之以詐僞則詐僞篤於其志矣模範之初貴得其正則五事之用靡不出於誠而適於道也故曰幼子常視毋誑童子不衣裘裳立必正方不傾聽

注裘之溫非童子所宜裳之飾非童子所便立必正所向之方或東或西或南或北不偏有所向大全

戴氏曰常視無誑所以養其心也不衣裘裳所以養其體也蓋不開其情僞之端以育其正性不傷其陰陽之和以長其壽命此古之成人所以多有徳也夫內外交相養也防其外所以養其中也立必正方不傾聽則敬以直內無傾邪之患矣

又故君子式黃髮

注式黃髮敬老也大

全嚴陵方氏曰黃髮則老之尢

者詩所謂黃髮兒齒是矣黃土色也形生於土而反於土發至於黃則形將反本故也

王制輕任並重任分班白者不提攜

正義

任謂擔負老少並輕則並與少者擔之也重任分者老少並重不可並與少者一人則分爲輕重重與少者輕與老者君子耆老不徒行庶人耆老不徒食

注徒行謂無乘而行也徒食謂無羞而食也

玉藻童子之節也緇布衣錦緣錦紳�紐錦束髮皆朱錦也注

節禮節也大

全陳氏曰童子之帶非必全錦也錦

紳而已錦紳非以其有備成之文也親在致飾而已童子不裘不帛不屨絇無緦服聽事不麻無事則立主人之北南面見先生從人而入周禮

地官大司徒之職以保息六養萬民一曰慈幼二曰養老注鄭鍔曰保息之道莫先於慈幼人方幼如木

初萌偶搔而絕之可以絕其類將以養民宜自幼者始王制十四以下不從徵役後世之法亦有生子三人則與之母者慈而愛之也管子

入國篇入國四旬五行九惠之教一曰老老二曰慈幼所謂老老者凡國都皆有掌老年七十已上一子無徵三月有饋肉八十已上二子無徵月有饋肉九十已上盡家無徵日有酒肉死上共棺槨勸子弟精膳食問所欲求所嗜此之謂老老所謂慈幼者凡國都皆有掌幼士民有子子有幼弱不勝養爲累者有三幼者無婦徵四幼者盡家無徵五幼又予之葆受二人之食能事而後止此之謂慈幼方言

雜釋眉�耋鮐老也東齊曰眉燕代之北鄙曰�宋衛兗豫之內曰耋秦晉之郊陳兗之會曰鮐注

眉言秀眉也�言面色如凍�八十爲耋鮐言背皮如鮐魚艾長老也東齊魯衛之間凡尊老謂之或謂之艾周晉秦隴謂之公或謂之翁南楚謂之父或謂之父老注

禮記曰五十爲艾悈鰓幹都革老也皆南楚江湘之間代語也

皆老者皮色枯瘁之形也凡以異語相易謂之代也麋�老也

注麋猶眉也釋名

釋長幼老朽也老而不死曰仙仙遷也遷入山也故其制字人旁作山也

老幼部藝文二詩

衛風芄蘭二章

小序

刺惠公也驕而無禮大夫刺之朱

注此詩不知所

謂不敢彊解芄蘭之支童子佩觿𨿽則佩觿能不我知容兮遂兮垂帶悸兮芄蘭之葉童子佩韘𨿽則佩韘能不我甲容兮遂兮垂帶悸兮

失題

漢阮瑀白髮隨櫛墮未寒思厚衣四支易懈倦行步益疏遲常恐時歲盡魂魄忽髙飛自知百年後堂上生旅葵

失題

晉張載气力漸衰損鬢髮終以皓昔爲春月華今爲秋日艸

榮木四首並序

陶潛

榮木念將老也日月推遷已復有夏總角聞道白首無成采采榮木結根於玆晨耀其華夕已喪之人生若寄��有時靜言孔念中心悵而采采榮木於玆托根繁華朝起慨暮不存貞脆由人禍福無門匪道曷依匪善奚惇嗟予小子稟玆固陋䢐年旣流業不增舊志彼弗捨安此日富我之懷矣怛焉內疚先師遺訓余豈云墜四十無聞斯不足畏脂我名車策我名驥千里𨿽遙孰敢不至

雜詩六首

前人榮華難久居盛衰不可量昔爲三春蕖今作秋蓮房嚴霜結野艸枯瘁未遽央日月有環周我去不再陽眷眷往昔時憶此斷人腸丈夫志四海我願不知老親戚共一處子孫還相保觴弦肆朝日�中酒不燥緩帶盡歡娛起晚眠常早孰若當世士冰炭滿懷抱百年歸丘壠用此空名道憶我少壯時無樂自忻豫猛志逸四海騫翮思遠翥荏苒歲月頹此心稍已去值歡無復娛每每多憂慮气力漸衰損轉覺日不如壑舟無須臾引我不得住前途當幾許未知止泊處古人惜寸陰念此使人懼昔聞長者言掩耳每不喜柰何五十年忽已親此事求我盛年歡一毫無復意去去轉欲遠此生豈再值傾家時作樂竟此歲月駛有子不畱金何用身後置日月不肯遲四時相催迫寒風拂枯條落葉掩長陌弱質與運頹元鬢早已白素標插人頭前途漸就窄家爲逆旅捨我如當去客去去欲何之南山有舊宅裊裊松標崖婉孌柔童子年始三五間喬柯何可倚養色含精气粲然有心理

在江陵嘆年衰老

宋鮑照五難未易夷三命戒淵抱方瞳起松髓赬發疑桂腦役生良自休大患安足保開簾窺景夕備屬云物好翾翾燕弄風裊裊柳垂道池瀆亂蘋萍園林美花艸節如驚灰異零落就衰老

代少年時至衰老行

前人憶昔少年時馳逐好名晨結友多貴門出入富兒鄰綺羅艷華風車馬自揚塵歌唱靑齊女彈箏燕趙人好酒多芳气肴味厭時新今日每相念此事邈無因寄語後生子作樂當及春

擬行路難

前人奉君金卮之美酒�瑁玉匣之雕琴七彩芙蓉之羽帳九華蒲萄之錦衾紅顏零落歲將暮寒光宛轉時欲沈願君裁悲且減思聽我抵節行路吟不見柏梁銅雀上寧聞古時淸吹音

詠老

前人軟顏收紅蕊元鬢吐素華冉冉逝將老咄咄柰老何

秋夕嘆白髮

梁何遜絲白不難染蓬生直易扶惟見星星鬢獨與眾中殊昔年十四五率性頗廉隅直是安被褐非敢慕懷珠何言志事晚疲拙嬰殊軀逢時乃倏忽失路亦斯須郊郭勤二頃形體憩一廡涸蚌困魚目籠禽觸四隅宵長壁立靜廓處謝歡愉月色臨�樹虫聲當戶樞飛蛾拂夜火墜葉舞秋株逐物均乘鶴違俗等雙鳧故人倘未棄求我谷之隅

代悲白頭翁

唐劉庭芝洛陽城東桃李花飛來飛去落誰家幽閨兒女惜顏色坐見落花長嘆息今年花落顏色攺明年花開復誰在已見松柏摧爲薪更聞桑田變成海古人無復洛城東今人還對落花風年年歲歲花相似歲歲年年人不同寄言全盛紅顏子應憐半死白頭翁此翁白頭眞可憐伊昔紅顏美少年公子王孫芳樹下淸歌妙舞落花前光祿池臺開錦繡將軍樓閣畫神仙一朝臥病無相識三春行樂在誰邊宛轉蛾眉能幾時須臾鶴髮亂如絲但看古來歌舞地惟有黃昏鳥雀悲

照鏡見白髮

張九齡夙昔靑雲志蹉跎白髮年誰知明鏡裏形影自相憐

嘆白髮

王維宿昔朱顏成暮齒須臾白髮變垂髫一生幾許傷心事不向空門何處銷

又

前人我年一何長鬢髮日已白俯仰天地間能爲幾時客惆悵故山云徘徊空日夕何事與時人東城復南陌

秋浦歌二首

李白兩鬢入秋浦一朝颯已衰猿聲催白髮長短盡成絲白髮三千丈緣愁似个長不知明鏡裏何處得秋霜

短歌行

前人白日何短短百年苦易滿蒼穹浩茫茫萬太極長麻姑垂兩鬢一半已成霜天公見玉女大笑億千場吾欲攬六龍回車掛扶桑北斗酌美酒勸龍各一觴富貴非所願與人駐顏光

詠孩子

嚴維嘉客會初筵宜時魄再圓眾皆含笑戲誰不點頤憐繡被花堪摘羅�色欲�將雛有舊曲還入武城弦

百憂集行

杜甫憶年十五心尙孩健如黃犢走復來庭前八月梨棗熟一日上樹能千回卽今倏忽已五十坐臥只多少行立彊將笑語供主人悲見生涯百憂集入門依舊四壁空老妻睹我顏色同癡兒未知父子禮叫怒索飯啼門東

可惜

前人花飛有底急老去願春遲可惜歡娛地都非少壯時寬心應是酒遣興莫過詩此意陶潛解吾生後汝期

江邊老人愁

崔顥江南少年十八九乘舟欲渡淸溪口忽逢江邊一老翁須眉皓白已衰朽自言家代仕梁陳垂紫拖金三十人兩朝出將復入相五世疊鼓乘朱輪父兄三葉皆尙主女子四代爲妃嬪南山賜田接禦苑北宮甲第連紫宸直言榮華未休歇不覺山崩海將竭兵戈亂入建康城煙火連燒未央闕衣冠女子陷鋒刃良將名臣盡湮沒山川攺易失朝市衢路縱橫塡白骨老人此時尙少年脫身走得投海邊罷兵歲餘未敢出去家三載方來旋蓬蒿忘卻五城宅艸木不識淸溪田𨿽然得歸到鄕土零丁貧賤長辛苦采樵屢入歷陽山刈稻長過新林浦少年欲知老人歲豈知今年一百五君今少壯我已衰我昔少年君不睹人生貴賤各有時莫見羸老相輕欺感君相問爲君說說罷不覺令人悲

贈崔九

劉長卿憐君一見一悲歌歲歲無如老去何白屋漸看秋艸沒靑雲莫道故人多

正朝覽鏡

前人憔悴逢新歲芳菲見舊春朝來明鏡裏不忍白頭人

秋思

許渾琪樹西風枕簟秋楚雲湘水憶同遊髙歌一曲掩明鏡昨日少年今白頭

酬裴十二秀才孩子詠

歐陽詹算日未成年英姿已裒然王家千里後荀氏八龍先蔥蒨松猶嫩淸明月漸圓將何一枝桂容易賞名賢

與村老對飲

韋應物鬢眉雪色猶嗜酒言辭淳朴古人風鄕村年少生離別見話先朝如夢中

代賀若令譽贈沈千運

王季友相逢問姓名亦存別時無子今有孫山上雙松長不攺百家惟有三家村村南村西車馬道一宿通舟水浩浩澗中磊磊十里石河上淤泥種桑麥平坡冢墓皆我親滿田主人是舊客舉聲酸鼻問同年十人七人歸下泉分手如何更此地回頭不語淚潸然

族兄各年八十餘見招遊洞

戴叔倫鶴髮婆娑鄕裏親相邀共看往年春擬將兒女歸來住且是茅山見主人

戲題石門長老東軒

柳宗元石門長老身如夢旃檀成林手所種坐來念念非昔人萬徧蓮花爲誰用如今七十自忘機貪愛多忘筋力微莫向東軒春野望花開日出雉皆飛

覺衰

前人久知老會至不謂便見侵今年宜未衰稍已來相尋齒疏髮就種奔走力不任咄此可柰何未必傷我心彭聃安在哉周孔亦已沈古稱壽聖人曾不畱至今但願得美酒朋友當共斟是時春向暮桃李生繁陰日照天正碧杳杳歸鴻吟出門呼所親扶杖登西林髙歌足自快商頌有遺音

酬樂天詠老見示

劉禹錫人誰不願老老去有誰憐身瘦帶頻減發稀冠自偏廢書緣惜眼多炙爲隨年經事還諳事閱人如閱川細思皆幸矣下此便翛然莫道桑楡晚微霞尙滿天

嘆老三首

白居易晨興照靑鏡形影兩寂寞少年辭我去白髮隨梳落萬化成於漸漸衰看不覺但恐鏡中顏今朝老於昨人年少滿百不得長歡樂誰會天地心千齡與龜鶴吾聞善醫者今古稱扁鵲萬病皆可治惟無治老藥我有一握髮梳理何稠直昔似元雲光今如素絲色匣中有舊鏡欲照先嘆息自從頭白來不欲明磨拭�頭與鶴頸至老常如墨獨有一鬢毛不得終身黑前年種桃核今歲成花樹去歲新嬰兒今年已學步但驚物長成不覺身衰暮去矣欲何如少年畱不住因書今日意徧寄諸親故壯歲不歡娛長年當悔悟

觀兒戲

前人髫齔七八歲綺紈三四兒弄塵復鬥艸盡日樂嬉嬉堂上長年客鬢間新有絲一看竹馬戲每憶童騃時童騃饒戲樂老大多憂悲靜念彼與此不知誰是癡

老戒

前人我有白頭戒聞於韓侍郎老多憂活計病更戀班行矍鑠誇身健周遮說話長不知吾免否兩鬢已成霜

任老

前人不愁陌上春光盡亦任庭前日影斜面黑眼昏頭雪白老應無可更相加

覽鏡喜老

前人今朝覽明鏡須鬢盡成絲行年六十四安得不衰羸親屬惜我老相顧興嘆咨而我獨微笑此意何人知笑罷仍命酒掩鏡捋白髭爾輩且安坐從容聽我詞生若不足戀老亦何足悲生若苟可戀老卽生多時不老卽須夭不夭卽須衰晚衰勝早夭此理決不疑古人亦有言浮生七十稀我今欠六歲多幸或庶幾儻得及此限何羨榮啟期當喜不當嘆更傾酒一卮

老去

前人老去愧妻兒冬來勸有詞暖寒從飲酒衝冷少吟詩戰勝心還壯齋勤體校羸由來世間法損益合相隨

詠老贈夢得

前人與君俱老也自問老何如眼澀夜先臥頭慵朝未梳有時扶杖出盡日閉門居懶照新磨鏡休看小字書情與故人重迹共少年疏惟是閒談興相逢尙有餘

老夫

前人七八年來遊洛都三分遊伴二分無風前月下花園裏處處惟殘老夫世事勞心非富貴人間實事是歡娛誰能逐我來閒坐時共酣歌傾一壺

逸老

前人白日下駸駸靑天髙浩浩人生在其中適時卽爲好勞我以少壯息我以衰老順之多吉壽違之或凶夭我初五十八息老𨿽非早一閒十三年所得亦不少況加祿仕後衣食常溫飽又從風疾來女嫁男婚了胸中一無事浩气凝襟抱飄若云信風樂於魚在藻桑楡坐已暮鐘漏行將曉皤然七十翁亦足稱壽考筋骸本非實一束芭蕉艸眷屬偶相依一夕同棲鳥去何有顧戀住亦無憂惱生死尙復然其餘安足道是故臨老心冥然合元造

不與老爲期

前人不與老爲期因何兩鬢絲才應免夭促便已及衰羸昨夜夢何在明朝身不知百憂非我所三樂是吾師閉目常閒坐低頭每靜思存神機慮息養气語言遲行亦攜詩篋眠多枕酒卮自慚無一事少有不安時

唐兒歌

李賀頭玉磽磽眉刷翠杜郎生得眞男子骨重神寒天廟器一雙瞳人剪秋水竹馬梢梢搖綠尾銀鸞睒音閃光

踏半臂東家嬌娘求對值濃笑畫空作唐字眼大心雄知所以莫忘作歌人姓李

代鄰叟

竇鞏年來七十罷耕桑就暖支羸彊下�滿眼兒孫身外事閒梳白髮向斜陽

短歌行

王建人初生日初出上山遲下山疾百年三萬六千朝夜裏分將彊半日有歌有舞須早爲昨日健於今日時人家見生男女好不知男女催人老歌短行無樂聲

贈閻少保

前人髭須𨿽白體輕健九十三來卻少年問事愛知天寶裏識人皆是武皇前玉裝劍佩身常帶絹寫方書子不傳侍女常時教合藥亦聞私地學求仙

老人歌

前人白髮老人垂行上皇生日出京城如今供奉多新意錯唱當時一半聲

嘲小兒

盧肇貪生只愛眼前珍不覺風光度歲頻昨日見來騎竹馬今朝早是有年人

小兒詩

路徳延情態任天然桃紅兩頰鮮乍行人共看初語客多憐臂膊肥如瓠肌膚�勝綿長頭才覆額分角漸垂肩散誕無塵慮逍遙占地仙排衙朱閣上喝道畫堂前合調歌楊柳齊聲踏采蓮走堤行細雨奔巷趁輕煙嫩竹乘爲馬新蒲折作鞭鶯雛金旋系貓子彩絲牽擁鶴歸晴島驅鵝入暖泉楊花爭弄雪楡莢共收錢錫鏡當胸掛銀珠對耳懸頭依蒼鶻裹袖學柘枝揎酒殢丹砂暖茶催小玉煎頻邀籌箸掙時乞繡鍼穿寶篋拿紅豆妝奩拾翠鈿戲袍披按褥劣帽戴靴氈展畫趨三聖開屏笑七賢貯懷靑杏小垂額綠荷圓驚滴沾羅淚嬌流污錦涎倦書饒婭�憎藥巧遷延弄帳鸞綃映藏衾鳳綺纏指敲迎使鼓筋撥賽神弦簾拂魚鉤動箏推雁柱偏棋圖添路畫笛管欠聲鑴惱客初酣睡驚僧半入禪尋蛛窮屋瓦探雀徧樓椽拋果忙開口藏鉤亂出拳夜分圍榾柮朝聚打秋千折竹裝泥燕添絲放紙鳶互誇輪水碓相教放風旋旗小裁紅絹書幽截碧箋遠鋪張鴿网低控射蠅弦譫語時時道謠歌處處傳匿眉乍曲遮路臂相連鬥艸當春徑爭球出晚田柳傍慵獨坐花底困橫眠等鵲前籬畔聽蛩伏砌邊傍枝粘舞蝶隈樹捉鳴蟬平島誇趫上層崖逞捷緣嫩苔車迹小深雪履痕全競指云生岫齊呼月上天蜂窠尋徑斸蟻穴繞�塡樵唱回深嶺牛歌下遠川壘柴爲屋木和土作盤筵險砌髙臺石危跳峻塔磚忽升鄰捨樹偸上後池船項橐稱師日甘羅作相年明時方任徳勸爾減狂顚

贈竇家小兒

張祜深綠衣裳小小人每來聽裏解相親天生合去雲霄上一尺松栽已出塵

贈友人孩子

李涉驪龍頷下亦生珠便與人間眾寶殊他時若要追風日須得君家萬里駒

贈野童

韋莊羨爾無知野性眞亂搔蓬發笑看人閒衝暮雨騎牛去肯問中興社稷臣

老去也

薛逢惆悵人生不滿百一事無成頭雪白回看幼累與老妻俱是途中遠行客匣中舊鏡照膽明昔曾見我髭未生朝巾暮櫛不自省老皮皴皺紋縱橫合掌髻子蒜頭大此日方知非是我暗數七旬能幾何不覺中腸熱如火老去也爭柰何敲酒盞唱短歌短歌未竟日已沒月映西南庭樹柯

丞孩子

僧皎然愛子性情奇初生玉樹枝人曾天上見名向月中知我識嬰兒意何須待佩觿

逢老人

僧隱巒路逢一老翁兩鬢白如雪一里二里行四回五回歇

許州鄭使君孩子

僧護國毛骨貴天生肌膚片玉明見人空解笑弄物不知名國器嗟猶小門風望益淸抱來芳樹下時引鳳雛聲

題睢陽九老圖

宋劉幾伯制舉省元推二伯龍頭昔日屬宣猷人間盛事並遐算一席幾盈九百籌十二老共八百九十二歲

老境

金密國公老境惟禪況幽居似寶坊酒杯盛硯水經卷貯詩囊懶甚書彌少閒多夢自長不知何處雨徑作夜來涼

生朝自遣

明沈周門前客到鶴先鳴灑掃茆堂作送迎座舉龍鐘先有我鄕尋儕輩漸無兄明年七十將來壽今日三杯見在生一幅布巾藤作杖倩誰林下畫閒行

老年三病

前人轉費揩摩轉減光苦無障翳只荒荒俯眉作字仍虛畫觸鼻看書反錯行蓋幅鮫綃花懵懂隔重雲母月微茫從前了了都休說靑白甘輸與阮朗眼花

苦無聊賴坐新聾終日騰騰兀兀中著味笑堪陪座客攙分癡好作家翁跳江昨夜安秋枕墮葉明朝問朔風非是是非還自我有無聞聽便應空耳聾

風襲虫攻兩禍端左車淰淰載梅酸舌都無恙先輸敝唇未云亡莫罪寒送藥親朋徒說效勸餐兒女不知難老年飲食非輕事又負今年醉牡丹齒痛

謝劉中丞商侍禦建百歲坊

林春澤翠旗谷口萬松風喘息猶存一老翁詎意夔龍黃閣上猶憐園綺白雲中擎天華表三山壯醉日桑楡百歲紅願借末光垂晚照康衢朝暮頌華封

老去

汪循老去心還競春來花又新未應行樂地偏愜少年人

童戲圖

倪謙曲闌護春小園內芳艸芊綿織新翠屏山牡丹開暖風吹墮輕紅粉香碎誰家兒女蜀錦襠柔發初剃靛色光兩兩三三戲晴晝歡呼競出花臺傍秋千木架雙旗插彩繩低垂畫板滑向前推送身轉髙架上連環韻鳴軋腳尖背蹴香塵飛珠汗微沾金縷衣丹靑假面恣塗抹舞腰更把斕斑圍嬌娥�坐遺鍼綫手弄折枝情戀戀花腔小鼓閒不敲竹馬金鐃拋地�玉霓撲蝶意自癡紫蘭綠葉紛離披君不見聖主仁恩致蕃育四海民物陶春熙

戲嬰圖

髙啟芍藥風欄側梧桐露井傍嬌嬰爭晚戲少婦斗春妝共詫珠生蚌還憐玉產岡半披文錦�斜佩紫羅囊額發葳蕤短胸胞細膩光庭前王氏子陌上衛家郎弱艸身眠軟芳英手弄香隨人貪作劇避伴學迷藏莫撲花蝴蝶宜爲蠟鳳凰塗添雲母粉浴試水沈湯麟送徐卿宅蘭生謝傅堂愛均看總好年�比誰長驥種𨿽難匹鵷雛已作行欣君得此畫眞是夢熊祥老幼部選句漢李尢九曲歌年歲晚暮時已斜安得力士翻日車宋謝靈運長歌行覽物起悲緒顧己識憂端朽貌攺鮮色悴容變柔顏又豫章行短生旅長世恆覺白日攲覽鏡睨頹容華顏豈久期苟無回戈術坐觀落崦嵫

老幼部外編論語讖仲尼曰吾聞堯舜時遊首山觀河渚乃有五老遊河渚一老曰河圖將來告帝期二老曰河圖持龜告帝謀三老曰河圖將來告帝書四老曰河圖將來告帝圖五老曰河圖將浮龍銜玉包金泥玉檢封盛書五老飛爲流星上入昴拾遺記老聃在周之末居返景日室之山與世人絕迹惟有黃髮老叟五人或乘鴻鵠或衣羽毛耳出於頂瞳子皆方面色玉潔手握靑筠之杖與聃共談天地之數五老卽五方之精也神仙傳淮南王安好道術八公乃詣門門者見其垂白不進公皆化成童子色如桃花門吏白王王迎之登思仙之臺張錦綺之帷設像牙之�燔百和之香進碧玉之幾執弟子禮八公還成老人授之要道及郎中雷被譖安安與八公升天所踐石皆陷今人馬之迹在焉

老幼部藝文一

與夏侯孝智書

魏應璩遭值有道之世免致貧賤之患援鑑自照鬢已半白殊可懼也

與楊彥明書

晉陸云省示累紙重存往會益以增嘆年時可喜何速之甚昔年少時見五十公去此甚遠今日冉冉已近之已耳順之年行復爲憂嘆也柯生而多悅樂春未厭秋風行戒已悲落葉矣人道多故歡樂恆乏遨遊此世當復幾時各爾永鬲良會每闌懷想親愛寤寐無忘書無所悉

六歲部匯考禮記

內則子生六年教之數與方名

注數謂一十百千萬方名東西南北也

