

七歲部紀事路史炎帝紀炎帝柱神農子也七歲有聖徳佐神農氏歷�原銘百藥爰忌其人比梩定利芟芨及寒土時雨至則挾創乂以從事於疇殖百疏區百谷別其疏遫深耕聖作以興歲天均時而地均財於是神農之功廣而天下殷賑矣新序項橐七歲爲聖人師東觀漢記魯恭父建武初爲甘陵太守卒官時年十二弟平年七歲晝夜號踴不絕聲郡中賻贈無所受歸服喪禮過成人後漢書張霸傳霸字伯饒蜀郡成都人也年數歲而知孝讓𨿽出入飲食自然合禮鄕人號爲張曾子七歲通春秋復欲進余經父母曰汝小未能也霸曰我饒爲之故字曰饒焉黃琬傳琬字子琰少失父早而辯慧祖父瓊初爲魏郡太守建和元年正月日食京師不見而瓊以狀聞太后詔問所食多少瓊思其對而未知所況琬年七歲在傍曰何不言日食之餘如月之初瓊大驚卽以其言應詔而深奇愛之會稽典錄王充字仲任爲兒童遊戲不好狎侮父誦奇之七歲教書數世說陳太丘與友期行期日中過中不至太丘捨去去後乃至元方時年七歲門外戲客問元方尊君在不答曰待君久不至已去友人便怒曰非人哉與人期行相委而去元方曰君與家君期日中日中不至則是無信對子罵父則是無禮友人慚下車引之元方入門不顧魏志王修傳修字叔治北海營陵人也年七歲喪母母以社日亡來歲鄰里社修感念母哀甚鄰里聞之爲之罷社常林傳林字伯槐河內溫人也年七歲有父黨造門問林曰伯先在不汝何不拜林曰臨子字父何拜之有於是咸共嘉之夏侯淵傳注世語曰淵第五子榮字幼權幼聰惠七歲能屬文誦書日千言經目輒識之文帝聞而請焉賓客百餘人人一奏刺悉書其鄕邑名氏世所謂爵裏刺也客示之一寓目識之徧談不謬一人帝深奇之世說何晏年七歲明慧若神魏武奇愛之因晏在宮內欲以爲子晏乃畫地令方自處其中曰何氏之廬也世說王戎七歲常與諸小兒遊看道邊李樹多子折枝諸兒競走取之惟戎不動人問之答曰樹在道傍而多子此必苦李取之信然魏明帝於宣武場上斷虎爪牙縱百姓觀之王戎七歲亦往看虎攀欄而吼其聲震地觀者無不辟易顚僕戎湛然不動了無恐色晉書劉元海載記元海齠齔英慧七歲遭母憂擗踴號叫哀感旁鄰宗族部落咸共嘆賞時司空太原王昶等聞而嘉之並遣弔賻荀羨傳羨字令則淸和有準才年七歲遇蘇峻難隨父在石頭峻甚愛之恆置膝上羨陰白其母曰得一利刀子足以殺賊母掩其口曰無妄言劉殷傳殷七歲喪父哀毀過禮服喪三年未曾見齒桓元傳元大司馬溫之孽子也溫臨終命以爲嗣襲爵南郡公七歲溫服終府州文武辭其叔父衝衝撫元頭曰此汝家之故吏也元因涕淚覆面眾並異之謝尙傳尙幼有至性七歲喪兄哀慟過禮親戚異之苻堅載記堅年七歲聰敏好施舉止不逾規矩每侍洪側輒量洪舉措取與不失機候洪每曰此兒姿貌瓖偉質性過人非常相也髙平徐統有知人之鑑遇堅於路異之執其手曰苻郎此官之禦街小兒敢戲於此不畏司隸縛邪堅曰司隸縛罪人不縛小兒戲也統謂左右曰此兒有霸王之相左右怪之統曰非爾所及也後又遇之統下車屏人密謂之曰苻郎骨相不恆後當大貴但僕不見如何堅曰誠如公言不敢忘徳十六國春秋辛攀字懷遠年七歲隨父爽在京師北地程曉爽之親友目攀而笑曰犁牛騂犢孺子之謂攀曰戲及人親非雅訓也曉及眾賓大奇異之夏錄土谷渾拾寅者虔國之弟也年數歲數大啼哭母氏憂其不慧父樹洛子曰此兒吾家驪駒伯樂尙不能目之而況庸人哉終成吾門戶者必在此子年六七歲而器識不凡或謂之神童杜祭酒別傳君在孩抱之中異於凡童舉宗奇之年六七歲在縣北郭與小兒輩爲竹馬戲有車行老公停車視之嘆曰此有奇相公恨不見徐邈別傳邈東莞人岐嶷朗慧聰悟七歲涉學詩賦成章孝子傳華光字榮祖彭城人年七歲欲見父像求畫其父形像朝夕拜謁母有病輒呼天禱祠母卽瘳愈每得珍甘置父像前吳猛年七歲時夏日伏於親�下恐蚊�及父母世說孫盛爲庾公記室參軍從獵將其二兒齊莊俱行庾公不知忽於獵場見齊莊時年七八歲庾謂曰君亦復來耶應聲答曰所謂無小無大從公於邁張元之顧敷是顧和中外孫皆少而聰慧和�知之而常謂顧勝親重偏至張頗不懌於時張年九歲顧年七歲和與俱至寺中見佛般泥洹像弟子有泣者有不泣者和以問二孫元謂被親故泣不被親故不泣敷曰不然當由忘情故不泣不能忘情故泣司空顧和與時賢共淸言張元之顧敷是中外孫年並七歲在�邊戲於時聞語神情如不相屬暝於燈下二兒共敍客主之言都無遺失顧公越席而提其耳曰不意衰宗復生此寶宋書王景文傳景文長子絢字長素年七歲讀論語至周監於二代外祖何尙之戲之曰耶耶乎文哉絢卽答曰艸蓊風必偃少以敏慧見知及長篤志好學官至祕書丞謝莊傳莊太常弘微子也年七歲能屬文通論語及長韶令美容儀太祖見而異之謂尙書僕射殷景仁領軍將軍劉湛曰藍田出玉豈虛也哉廣博物志謝莊七歲能文章當時稱江東獨步王僧虔長子名慈外祖江夏王劉義恭迎之入中齋施諸寶物恣其所取慈惟取素琴一張孝子圖一事時慈才七歲南齊書謝傳年七歲王彧見而異之言於宋孝武孝武召見於稠人廣眾之中舉動閒詳應對合旨帝甚悅詔尙公主值景和敗事寢僕射褚淵聞年少淸正不惡以女結婚厚爲資送齊春秋晉安王子懋武帝子也年七歲時母阮淑媛嘗病危篤請僧行道有獻蓮花供佛者眾僧以銅罌盛水花更鮮子懋流涕禮佛誓曰若使阿姨護佑願華竟齋如故七日齋畢華更鮮紅看視罌中稍有根須阮病尋差世稱其孝感梁書南康簡王績傳績字世謹髙祖第四子天監八年封南康郡王邑二千戶出爲輕車將軍領石頭戍軍事十年遷使持節都督南徐州諸軍事南徐州刺史進號仁威將軍績時年七歲主者有受貨洗攺解書長史王僧孺弗之覺績見而輒詰之便卽時首服眾咸嘆其聰警西陽王大鈞傳大鈞性厚重不妄戲弄年七歲髙祖嘗問讀何書對曰學詩因命諷誦音韻淸雅髙祖因賜王羲之書一卷建平王大球傳大球字仁珽大寶元年封建平郡王邑二千戶性明惠夙成初侯景圍京城髙祖素歸心釋教每發誓願恆云若有眾生應受諸苦悉衍身代當時大球年甫七歲聞而驚謂母曰官家尙爾兒安敢辭乃六時禮佛亦云凡有眾生應獲苦報悉大球代受其早慧如此庾於陵傳於陵七歲能言元理旣長淸警博學有才思陳慶之傳慶之第五子昕七歲能騎射王規傳規子褒七歲能屬文外祖司空袁昂愛之謂賓客曰此兒當成吾宅相王承傳承僕射暕子七歲通周易選補國子生劉昭傳昭幼淸警七歲通老莊義南史明僧紹傳僧紹子山賓七歲能言元理陳書傅縡傳縡幼聰敏七歲誦古詩賦至十餘萬言北齊書崔昂傳昂年七歲而孤伯父吏部尙書孝芬常謂所親曰此兒終當遠至是吾家千里駒也袁聿修傳聿修七歲喪父居處禮度有若成人隋書郎茂傳茂少敏慧七歲誦騷雅日千餘言盧太翼傳太翼七歲詣學日誦數千言州裏號曰神童王貞傳貞少聰敏七歲好學善毛詩禮記左氏傳周易諸子百家無不畢覽房彥謙傳彥謙長兄彥雅以彥謙天性穎悟每奇之親教讀書年七歲誦數萬言爲宗黨所異大唐新語賈嘉隱年七歲以神童召見時太尉長孫無忌司空李績於朝堂立語李戲之曰吾所倚者何樹嘉隱對曰松樹李曰此槐也何忽言松嘉隱曰以公配木則爲松樹無忌連問之曰吾所倚者何樹嘉隱曰槐樹無忌曰汝不能復矯對耶嘉隱應聲曰何須矯對但取其以鬼配木耳績曰此小兒作獠面何得如此聰明嘉隱又應聲曰胡面尙爲宰相獠面何廢聰明績狀貌胡也唐書呂才傳才子方毅七歲能誦經太宗聞其敏召見奇之賜束帛李百藥傳百藥七歲能屬文父友陸乂等共讀徐陵文有刈瑯邪之稻之語嘆不得其事百藥進曰春秋鄅人藉稻杜預謂在瑯邪客大驚號奇童壽王瑁傳初帝以永王等尙幼詔不入謁瑁七歲請與諸兄眾謝拜舞有儀矩帝異之丁公著傳公著三歲喪母七歲見鄰媼抱子哀感不肯食請於父緒願絕粒學老子道父聽之任敬臣傳敬臣五歲喪母哀毀天至七歲問父英曰若何可以報母英曰揚名顯親可也乃刻志從學汝南任處權見其文驚曰孔子稱顏回之賢以爲弗如也吾非古人然見此兒信不可及裴敬彜傳敬彜七歲能文章性謹敏宗族重之號甘露頂李鄴侯外傳開元十六年元宗禦樓大酺夜於樓下置髙座召三教講論泌姑子員俶年九歲潛求姑備儒服夜升髙座詞辯鋒起譚者皆屈元宗奇之召入樓中問姓名乃曰半千之孫宜其若是因問外更有奇童如兒者乎對曰舅子泌年七歲能賦敏捷問其宅居所在命中人潛伺於門抱之以入戒勿令其家知元宗方與張說觀�中人抱泌至俶與劉晏皆在帝側及元宗見泌謂說曰後來者與前兒迥殊儀狀眞國器耳說曰誠然遂命說試爲詩卽令詠方圓動靜曰願聞其狀說應曰方如�盤圓如�子動如�生靜如�死說以其幼仍教之曰但可以意虛作不得更實道�子泌曰隨意卽甚易耳元宗笑曰精神全大於身泌乃言曰方如行義圓如用智動如逞才靜如得意說因賀曰聖代嘉瑞也元宗大悅抱於懷撫其頭命果餌啖之遂送申王院兩月方歸仍賜衣物及彩數十且諭其家曰年少恐於兒有損未能與官當善視之乃國器也兒世說劉晏七歲爲正字入禁中起居貴妃妃置膝上親爲畫眉總髻上問曰卿爲正字正得幾字曰天下字皆正惟朋字未正李宗諤七歲恥以父任得官後舉進士三館兩制不數年如父職李禮成七歲其姑曰此兒平生未嘗回顧異日必爲重器唐書李賀傳賀七歲能辭章韓愈皇甫湜始聞未信過其家使賀賦詩援筆輒就如素構自目曰髙軒過二人大驚自是有名蔣乂傳乂性銳敏七歲時見庾信哀江南賦再讀輒誦髙郢傳郢子定辯惠七歲讀尙書湯誓跪問郢曰柰何以臣伐君郢曰應天順人何云伐邪對曰用命賞於祖不用命戮於社是順人乎郢異之宋史劉溫叟傳溫叟性重厚方正動遵禮法唐武徳功臣政會之後叔祖崇望相昭宗父嶽後唐太常卿溫叟七歲能屬文善楷隸嶽時退居洛中語家人曰吾兒風骨秀異所未知者壽耳今世難未息得與老夫皆爲溫洛之叟足矣故名之溫叟楊澈傳澈字晏如徽之宗人也世家建陽父思進晉天福中北渡海因家於靑州之北海累佐使幕澈幼聰警七歲讀春秋左氏傳卽曉大義周宰相李榖召令默誦一無遺誤榖甚異之司馬朴傳朴字文季少育於外祖範純仁紹聖黨事起父宏上書論辧得罪純仁責永州疾失明客至必令朴導以見時方七歲進揖應對如成人客皆警嘆種放傳放沈默好學七歲能屬文不與羣兒戲唐肅傳肅當錢俶時始七歲能誦五經名聞其國中後與孫何丁謂曹商遊學者慕之崔遵度傳遵度純介好學始七歲授經於叔父憲嘗以春秋編年史漢紀傳之例問於憲憲曰此兒他日成令名矣李遵勗傳遵勗子端懿字元伯性和厚喜問學頗通陰陽醫術星經地理之學七歲授如京副使侍眞宗東宮尢所親愛嘗解方玉帶賜之稍長出入宮禁如家人李淸臣傳淸臣字邦直魏人也七歲知讀書日數千言暫經目輒誦稍能戲爲文章客有從京師來者與其兄談佛寺火淸臣從傍應曰此所謂災也或者其蠹民已甚天固儆之耶因作浮圖災解兄驚曰是必大吾門楊億傳億七歲能屬文對客談論有老成風劉一止傳一止七歲能屬文試太學有司欲舉八行一止曰行者士之常不就登進士第爲越州教授司馬光傳光生七歲凜然如成人聞講左氏春秋愛之退爲家人講卽了其大指自是手不釋書至不知饑渴寒暑羣兒戲於庭一兒登甕足跌沒水中眾皆棄去光持石擊甕破之水迸兒得活其後京洛間畫以爲圖席旦傳旦七歲能詩嘗登沈黎嶺得句警拔觀者驚異賈黃中傳黃中幼聰悟七歲能屬文觸類賦詠父常令蔬食曰俟業成乃得食肉十五舉進士授校書郎集賢校理聞見前錄賈黃中唐相耽四世孫也年七歲以童子舉及第李文公昉贈之詩曰七歲神童古所難賈家門戶有衣冠十人科第排頭上五部經書誦舌端見榜不知名字貴登筵未識管弦歡從今穩上靑雲去萬里誰能測羽翰至太平興國中遂參大政續湘山野錄晏殊相年七歲自臨川詣都下求舉神童時寇萊公出鎭金陵殊以所業求見萊公一見器之旣辭命所乘賜馬韉轡送還旅邸復諭之曰馬卽還之韉轡奉資桂玉之費知人之鑑今罕其比澠水燕談錄麻先生仲英有俊才七歲能詩隨侍官鄜州宋翰林白方謫官鄜聞而召之坐賦詩十篇宋大稱賞翌日宋以浣溪箋李廷珪墨諸葛氏筆遺之乃贈以詩曰宣毫歙墨川箋紙寄與麻家小秀才七歲能吟天骨異前生應折桂枝來兒世說鮮於文宗七歲喪父父以種芋時亡明年對芋嗚咽如此終身宿食舒自賣與王氏得大麥九斛以養母才七歲後官上黨太守桐江詩話山谷七歲作牧童詩云騎牛遠遠過前村吹笛風斜隔隴聞多少長安名利客機關用盡不如君春渚紀聞陸農師左丞之父少師公規生七歲不能言一日忽書壁間云昔年曾住海三山日月宮中數往還無事引他天女笑謫來爲吏向人間自此能言語後登進士第官至卿監壽八十而終冷齋夜話臨川謝逸閒居多從衲子遊不喜對書生一日有貢士來謁坐定曰每欲問無逸一事輒忘之嘗聞人言歐陽修果何如人無逸熟視久之曰舊亦一書生後甚顯達嘗參大政又問能文章否無逸曰也得無逸之子宗野方七歲立於旁聞之匿笑而去吉安府誌李如圭吉水人七歲能文隨父宦至京孝宗召見誦尙書無逸上喜賜宴因父在以珠簾隔之罷宴撤珠簾以賜如髙正夫安福人七歲通五經寧宗召試寶慈宮賜衣綬除正字說書寶謨閣尙豫章郡主長沙府誌譚昭寶字珍卿茶陵人提舉用式子也五歲能讀五經知爲文辭七歲應童子科中上第其謝啟略曰七歲遠離於膝下九經流出於胸中蓍卦兼太極之圖蓬矢效由基之射童科𨿽異文解則同破云川千古之天荒駕月殿丹梯之雲路啟上理宗見而奇之大加稱賞賀徳英湘鄕人七歲能文理宗淳佑丙戌父以訟系獄徳英乃詣縣自陳乞試以贖父罪令問所習對以通毛詩春秋語孟策與詩賦令各出一題援筆立就遂薦於朝與金起巖等同試徳英第一金史麻九疇傳九疇三歲識字七歲能艸書作大字有及數尺者一時目爲神童章宗召見問汝入宮殿中亦懼怯否對曰君臣父子也子寧懼父耶上大奇之徒單鎰傳鎰穎悟絕倫甫七歲習女直字元史許衡傳衡幼有異質七歲入學授章句問其師曰讀書何爲師曰取科第耳曰如斯而已乎師大奇之每授書又能問其旨義久之師謂其父母曰兒穎悟不凡他日必有大過人者吾非其師也遂辭去父母彊之不能止韓性傳性七歲讀書數行俱下日記萬言廬江縣誌呂誼靜樂知縣呂廷信子七歲能文洪武十年舉神童召見命讀大誥應對豁然上喜悅之禦賜袍帶筆墨授翰林院博士山房隨筆三水林觀過年七歲嬉遊市中以鬻詩自命或戲令詠轉失气云視之不見名曰希聽之不聞名曰夷不啻若是其口出人皆掩鼻而過之林試神童科不甚達檐曝偶談和叔時年七歲其伯氏問曰日出雨落公婆相角是何語和叔曰陰陽不和見聞錄三原王公承七歲作屋隙詩略曰風來臬上響月到枕邊明又作先師孔子木主朝夕拜之春秋則於太淑人所取錢十數文具香果而祭之雪濤詩評江夏吳偉號小仙以畫名世武宗賜號曰畫狀元當其童時鬻於人家爲伴讀年七歲才入塾便伸紙作小畫一幅題其額曰白頭一老子騎驢去飲水岸上蹄踏蹄水中嘴對嘴塾師見之大奇然則偉亦天授非人力也明外史彭勗傳勗幼有異稟七歲從鄕人入佛寺獨不拜僧彊之叱曰彼不衣冠而袒跣何拜爲胡翰傳翰幼聰穎異常兒七歲時道拾遺金坐守其人而還之艾南英傳南英七歲作竹林七賢論處州府誌戴夢齡靑田人岐疑穎悟七歲如成人爲文操筆立就一日先輩謂之曰項羽聞楚歌賦作者多不工童子能之乎夢齡唯唯移時艸就坐客驚駭曰此奇才也有司將以聞於朝其父固辭乃止未冠而卒後人名其所居之山爲神童峯長沙府誌鄧熛益陽人也七歲能文邑令命破白頸烏鴉立破云渾具乎色之元間具乎色之素太極中之一物也莆田縣誌林萬潮年七歲作聞鼓詩誰擊堂前鼓如聞出地雷百花猶未發全仗數聲催

七歲部雜錄談苑王元長曰小兒五歲曰鳩車之戲七歲曰竹馬之遊

七歲部匯考禮記

曲禮人生七年曰悼𨿽有罪不加刑焉

注呂氏曰悼憐愛也悼者幼而知未及𨿽或有罪情不出於故故不加刑

內則子生七年男女不同席不共食

注蚤其別也釋名

釋長幼

