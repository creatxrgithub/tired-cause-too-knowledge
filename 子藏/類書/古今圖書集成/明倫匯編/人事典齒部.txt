

齒部藝文詩

落齒

唐韓愈去年落一牙今年落一齒俄然落六七落勢殊未已余存皆動搖盡落應始止憶初落一時但念豁可恥及至落二三始憂衰卽死每一將落時懍懍恆在己叉牙妨食物顚倒怯漱水終焉捨我落意與崩山比今來落旣熟見落空相似余存二十餘次第知落矣儻常歲落一自足支兩紀如其落並空與漸亦同指人言齒之落壽命理難恃我言生有涯長短俱死爾人言齒之豁左右驚諦視我言莊周云木雁各有喜語訛默固好嚼廢�還美因歌遂成詩持用詫妻子

齒落辭並序

白居易

開成二年予春秋六十六瘠黑衰白老狀具矣而雙齒又墮慨然感嘆者久之因爲齒落辭以自廣其辭曰嗟嗟乎雙齒自吾有之爾俾爾嚼肉咀蔬銜杯漱水丰吾膚革滋吾血髓從幼逮老勤亦至矣幸有輔車非無斷齶胡然捨我一旦雙落齒𨿽無情吾豈無情老與齒別齒隨涕零我老日來爾去不回嗟嗟乎雙齒孰謂而來哉孰謂而去哉齒不能言請以意宣爲口中之物忽乎六十餘年昔君之壯也血剛齒堅今君之老矣血衰齒寒輔車齗齶日削月朘上參差而下卼臲曾何足以少安噫君其聽哉女長辭姥臣老辭主發衰辭頭葉枯辭樹物無細大功成者去君何嗟嗟獨不聞諸道經我身非我有也蓋天地之委形君何嗟嗟又不聞諸佛說是身如浮雲須臾變滅由是而言君何有焉所宜委百骸而順萬化胡爲乎嗟嗟於一牙一齒之間吾應曰吾過矣爾之言然

齒落

明吳儼我年六十一已落第三齒若更活數年所存知有幾剛風著唇吻利與劍戟比豈待入腹中而後疾病起譬若建重門一扉常自啟外侮窺其間孰禦而能止又若築長堰隙穴不容蟻今已決尋丈不竭安肯已或言死與生其機不在此不見張相國齒盡乃食乳髫�若編貝或有短折死此𨿽釋吾憂終焉非至理齒落竟何悲不落亦何喜但願不腫痛叫號動鄰里食物有所妨肴核宜棄置朝夕啖粥糜其味固自美出言有所妨對客宜少語況我之所病正在傷煩易憶我初落時掩口含羞恥只今落已慣與不落相似作詩記歲月亦漫戲云爾

齒嘆

皇甫汸齒錄非余望形衰祗自傷未須論舌在詎是爲唇亡守默渾無語歡歌漸有妨閨中罕靈藥何得似張蒼齒部紀事拾遺記庖犧龜齒路史炎帝神農氏生三辰而能言五日而能行七朝而齒具竹書紀年帝嚳髙辛氏生而駢齒有聖徳山海經黑齒國帝俊生黑齒按注齒如漆也聖人神化無方故其後世所降育多有殊類異狀之人羿與鑿齒戰於壽華之野羿射殺之在昆侖墟東羿持弓矢鑿齒持盾按注鑿齒亦人也齒如鑿長五六尺因以名雲路史歡頭生三苗氏苗民長齒上下相冒按注崇寧五年蔡京修第於河北得瓦棺十數其骸皆長丈餘顱骨不圓而橢牙如犬牙下冒其骸時謂撩牙按述異記苗氏長齒上下相冒蓋當時自有此一種人虞氏瓦棺則其時所瘞也荀子君道篇太公行年七十有二齫然齒墜文王舉用之春秋元命苞武王駢齒是謂剛彊左傳僖公五年晉侯復假道於虞以伐虢宮之奇諫曰虢虞之表也諺所謂輔車相依唇亡齒寒者其虞虢之謂也新序義勇篇宋閔公臣長萬以勇力聞萬與魯戰師敗爲魯所獲囚之宮中數月歸之宋宋閔公博婦人在側公謂萬曰魯君孰與寡人美萬曰魯君美天下諸侯惟魯君耳宜其爲君也閔公矜婦人妒因言曰爾魯之囚虜爾何知萬怒搏閔公頰齒落於口絕吭而死仇牧聞君死趨而至遇萬於門攜劍而叱之萬臂擊仇牧而殺之齒著於門闔說苑敬愼篇常摐有疾老子往問焉曰先生疾甚矣無遺教可以語諸弟子者乎常摐張其口而示老子曰吾舌存乎老子曰然吾齒存乎老子曰亡常摐曰子知之乎老子曰夫舌之存也豈非以其柔耶齒之亡也豈非以其剛耶常摐曰嘻是已路史老子齒六八神仙傳老君疏齒太平淸話俗傳伍子胥美齒牙避楚至護牙山恐爲人所識以石擊毀其牙山神爲震因名護牙下有子胥廟孝經鉤命決夫子駢齒莊子盜跖篇孔子往見盜跖曰今將軍身長八尺二寸面目有光唇如激丹齒如齊貝音中黃鐘而名曰盜跖丘竊爲將軍恥不取焉禮記檀弓髙子�之執親之喪也泣血三年未嘗見齒君子以爲難左傳哀公六年齊陳僖子召公子陽生十月丁卯立之將盟鮑子醉而往其臣差車鮑點曰此誰之命也陳子遂誣鮑子曰子之命也鮑子曰女忘君之爲孺子牛而折其齒乎而背之也按注孺子茶也景公嘗銜繩爲牛使荼牽之荼頓地故折其齒淮南子主術訓豫讓臣智伯智伯與趙襄子戰於晉陽之下身死爲戮國分爲三豫讓欲報趙襄子擿齒易貌史記範睢傳睢事魏中大夫須賈賈使齊睢從畱數月未得報齊襄王聞睢辧口賜睢金及牛酒賈以爲睢持魏陰事告齊故得此饋以告魏相魏齊魏齊大怒使舍人笞擊睢折脇折齒睢佯死得出琴操聶政父爲韓王冶劍過期不成王殺之時政未生及長入太山遇仙人學鼓琴漆身爲癘吞炭爲啞七年琴成入韓逢其妻從買櫛對妻而笑妻泣曰君齒何以似政乃入山援石擊落其齒漢書任敖傳張蒼免相後口中無齒食乳年百餘歲乃卒東方朔傳朔目若懸珠齒若編貝後漢書梁冀傳冀妻孫壽色美而善爲妖態作齲齒笑以爲媚惑按注齲齒笑者若齒痛不忻忻謝承後漢書豫章項誦字叔和爲郡主簿太守爲屬縣所誣誦詣獄證要引自掾血出滂流齒皆墮地太守獲免晉書周訪傳訪與諸軍共徵杜弢弢遣其將張彥陷豫章訪率其帳下將李午等破之時訪爲流矢所中折其兩齒形色不變溫嶠傳嶠有齒疾拔之中風而卒慕容皝載記皝字元眞廆第三子也龍顏版齒慕容垂載記垂字道明皝之第五子也少岐嶷有器度身長七尺四寸手垂過膝皝甚寵之常目而謂諸弟曰此兒闊達好奇終能破人家或能成人家故名霸字道業恩遇逾於世子�故�不能平之以滅宇文之功封都鄕侯垂少好畋遊因獵墜馬折齒慕容�僭卽王位攺名外以慕卻爲名內實惡而攺之尋以讖記之文乃去夬以垂爲名焉世說孫子荊年少時欲隱語王武子曰當枕石漱流誤曰漱石枕流王曰流可枕石可漱乎孫曰所以枕流欲洗其耳所以漱石欲礪其齒王子猷詣謝萬林公先在坐瞻矚甚髙王曰若林公須髮並全神情當復勝此不謝曰唇齒相須不可偏亡張吳興年八歲虧齒先達知其不常故戲之曰君口中何爲開狗竇張應聲答曰正使君輩從此中出入晉書謝鯤傳鯤字幼輿鄰家髙氏女有美色鯤嘗挑之女投梭折其兩齒時人爲之語曰任達不已幼輿折齒鯤聞之�然長嘯曰猶不廢我嘯歌成恭杜皇后傳後少有姿色然長猶無齒有來求婚者輒中止及帝納采之日一夜齒盡生博物志荊州極西南界至蜀諸民曰獠子婦人生兒旣長皆拔去上齒牙各一以爲身飾云仙雜記謝靈運半日吟詩百篇頓落十二齒宋書王元謨傳孝武狎侮羣臣隨其狀貌各有比類顏師伯缺齒號之曰齴沙州記國人年五十以上四齒皆落由地寒多瘴气也臨海水土志夷州人俗女已嫁皆缺去前上一齒北齊書神武本紀神武目有精光長頭髙顴齒白如玉徐之才傳之才好劇談謔語以小史好嚼筆故嘗執管就元文遙口曰借君齒其不遜如此歷事諸帝以戲狎得寵武成生齻牙問諸醫尙藥典禦鄧宣文以實對武成怒而撻之後以問之才拜賀曰此是智牙生智牙者聰明長壽武成悅而賞之唐書髙宗則天皇后傳後圖革命攺國號周自稱聖神皇帝後𨿽春秋髙善自塗澤𨿽左右不悟其衰俄而二齒生下詔攺元爲長壽張果傳果至東都帝親問治道神仙事帝謂髙力士曰吾聞飲菫無苦者奇士也時天寒因取以飲果三進頹然曰非佳酒也乃寢頃視齒燋縮顧左右取鐵如意擊墮之藏帶中更出藥傅其齗良久齒已生粲然駢潔帝益神之云仙雜記孔戣好術藝延接方士多所傳授能口中現五色牙齒彩色光絢一瞬卽攺類雋溫庭筠無行檢過淮南�錢揚子院夜醉爲邏卒擊折齒酉陽雜俎梵那衍國有金輪玉齒長三寸西屠俗染齒令黑讀書鏡宋太祖一日後苑挾弓彈雀有臣僚扣殿稱有急事請見上急出見之受所聞奏乃常事太祖曰此事何急對曰亦急於彈雀上怒以鉞斧柄撞口兩齒墜焉徐伏地取齒置懷中上怒曰汝將此齒去訟我也對曰臣豈敢訟陛下自有史官書之上怒解賜金帛慰勞而去湘山野錄江南李后主煜神骨秀異駢齒一目有重瞳淸異錄大雪乍晴開明�深鑪之會時檐際串脯正幹濕得宜取以侑觴眾賓用小刀削食獨丘侑之左右咬嚼捷如虎兕一坐嘩云丘主簿口中自有玉版刀也盩厔吏魁召士人訓子弟館於門士人素有蛀牙一日復作左腮掀腫遂張口臥意似瞢騰忽聞有聲發於齦齶若切切語言人馬喧哄漸次出口外痛頓止至半夜卻聞蚤來之聲仍云小都郎回活玉巢也似訶喝狀頰上蠢蠢然直入口彈指頃齒大痛詰旦具告主人勸呼巫祝用符水士人從之痛已腫消竟不知何怪也宋史西夏傳建隆四年李繼遷生於銀州無定河生而有齒墨客揮犀倪彥及朝奉嘗爲太原府幕官云太原人喜食棗無貴賤老少常置棗於懷袖間等閒探取食之則人之齒皆黃緣食棗故乃驗嵇叔夜齒居晉而黃之說夢溪筆談供奉官陳允任衢州監酒務日允已老發禿齒脫有客候之稱孫希齡衣服甚藍縷贈允藥一刀圭令揩齒允不甚信之暇日因取揩上齒數揩而良久歸家家人見之皆笑曰何爲以墨染須允驚以鑑照之上�黑如漆矣急去巾視童首之發已長數寸脫齒亦隱然有生者予見允時年七十餘上�及發盡黑而下須如雪談苑歐公嘗曰少時有僧相我耳白於面名聞天下唇不著齒無事得謗其言頗驗耳白於面則眾所共見唇不著齒余不敢問公不知何也珍珠船元退處士年逾七十口食無齒咀嚼愈壯常曰今方知齒爲妨物香案牘鄭思遠每出行乘虎二虎雛負經以從橫江橋逢許隱具暖藥酒虎爲拾柴燃火隱患齒痛求虎須熱插齒間思遠拔之虎帖地不動辟寒供奉官羅承嗣住州西鄰人每夜聞擊物聲穴隙視之乃知寒凍齒相擊耳贈之氈堅不受明詩小傳李夢陽應詔陳言末及壽寧侯張鶴齡怙寵殃民系錦衣衛獄旋釋之出遇鶴齡大市街乘醉唾罵揮鞭擊之墮兩齒鶴齡隱忍而止

齒部雜錄詩經衛風碩人篇齒如瓠犀按朱注瓠中之子方正潔白而比次整齊也魯頌閟宮篇旣多受祉黃髮兒齒禮記曲禮毋刺齒按注口容止不宜以物刺於齒也濡肉齒決幹肉不齒決韓子揚權篇唇乎齒乎吾不爲始乎齒乎唇乎愈惛惛乎按注唇齒可以發言語也吾不爲始則彼自爲始吾愈惛惛彼愈昭昭淮南子原道訓齒堅於舌而先之敝是故柔弱者生之幹也堅彊者死之徒也說文齔毀齒也男八月生齒八歲而齔女七月生齒七歲而齔抱朴子內篇或問堅齒之道答曰養以華池漱以濃液永不動次則服靈非散旣脫更生神仙傳服神丹三百歲齒化爲石物理論夫齒者年也身之寶也藏之斧鑿所以調諧五味以安性气也字林齒不相值也齒傷酢也�嚙噬也老人齒如臼也迂書迂夫病齒呻吟之聲達於四鄰通夕不寐有道士過之問曰子知病之所來乎曰不知也道士曰病來於天天且取子之齒以食食骨之虫而子拒之是違天也夫天者子之所受命也若之何拒之其必與之迂叟曰諾於是以齒與虫惛然而寐一夕而愈聞見後錄杜祁公齒落詩有剛須饒舌在寒不爲唇亡之句時年八十其警策尙如此張景嶽全書古有晨昏齒之說𨿽亦可行然而谷谷震動終非盡善之道余每因勞因酒亦嘗覺齒有浮突之意則但輕輕咬實務令漸咬漸齊或一二次或日行二三次而根自固矣又凡欲小解時必先咬定牙根而後解則腎气亦賴以攝非但固精亦能堅齒故餘年逾古稀而齒無一損亦大得此二方之力一金丹全書云今人漱齒每以早晨是倒置也凡一日飲食之毒積於齒縫當於夜晚刷洗則垢污盡去齒自不壞故云晨漱不如夜漱此善於養齒者今觀智者每於飯後必漱則齒至老堅白不壞斯存養之功可見矣本艸綱目楚人多食酸則齒�謂其水生木水气弱木气盛故齒如是

齒部匯考素問

上古天眞論岐伯曰女子七歲腎气盛齒更

人之初生先從腎始女子七歲腎气方盛腎主骨齒者骨之餘故齒更三七腎气平均故眞牙生而長極

腎气者腎藏所生之气也气生於精故先天癸至而後腎气平腎气足故眞牙生眞牙者盡根牙也丈夫八歲腎气實齒更三八腎气平均筋骨勁彊故眞牙生而長極

平足也均和也極止也至眞牙生而筋骨所長以至於極矣五八腎气衰齒槁

腎爲生气之原男子衰於气故根气先衰而齒槁也八八則齒去

數終衰極是以不惟枯槁而更脫落矣釋名

釋形體齒始也少長之別始乎此也以齒食多者長也食少者幼也牙攄牙也隨形言之也

釋疾病齲朽也虫嚙之齒缺朽也博雅

釋親毀齒謂之�宋楊士瀛直指方

齒主於腎齒者骨之所終髓之所養腎實主之故經云腎衰則齒豁精盛則齒堅虛熱則齒動元李杲十書

上下齦屬手足陽明牙齒是手足陽明脈之所過上齦隸於坤土乃足陽明胃之脈所貫絡也止而不動下齦嚼物動而不休手陽明大腸之脈所貫絡也危亦林得效方

齒者骨之餘齒者骨之餘腎主管養呼吸之門戶也明王肯堂證治準繩

齒統屬足少陰腎經

素問曰丈夫五八腎气衰發墮齒槁又曰腎熱者色黑而齒槁少陰終者面黑齒長而垢齒分上下齗

一作齦齒根肉也

上齗屬足陽明胃經

素問曰邪客於足陽明之經令人鼽衄上齒寒鍼經曰上爿痛喜寒而惡熱取足陽明之原衝陽穴在兩足跗上五寸骨間動脈中注爿判也左半爲爿右半爲片朱丹溪曰當灸三里穴三里足陽明經之合穴也在兩膝下外側輔骨下三指地離骨外一指許兩筋間宛宛中也

下齗屬手陽明大腸經

張潔古曰秦艽去下牙痛及除本經風濕鍼經曰下爿痛喜熱而惡寒取手陽明之原合谷穴在兩手大指次指岐骨間陷中朱丹溪曰當灸三間穴三間手陽明經之兪穴也在兩手大指次指本節後內側骨上縫中赤白肉際本艸綱目

牙齒釋名李時珍曰兩旁曰牙當中曰齒腎主骨齒骨之餘也女子七月齒生七歲齒齔三七腎气平而眞牙生七七腎气衰齒槁發素男子八月齒生八歲齒齠三八腎气平而眞牙生五八腎气衰齒槁發墮錢乙云小兒變蒸蛻齒如花之易苗不及三十六齒者由蒸之不及其數也

牙齒气味甘鹹熱有毒

牙齒主治陳藏器曰除勞治瘧蠱毒气入藥燒用李時珍曰治乳癰未潰痘瘡倒黶

牙齒發明李時珍曰近世用人牙治痘瘡陷伏稱爲神品然一槪用之貽害不淺夫齒者腎之標骨之餘也痘瘡則毒自腎出方長之際外爲風寒穢气所冒腠理閉塞血澀不行毒不能出或變黑倒黶宜用此物以酒麝達之竄入腎經發出毒气使熱令復行而瘡自紅活蓋劑也若伏毒在心昏冒不省人事及气虛色白癢塌不能作膿熱痱紫泡之證止宜解毒補虛苟誤用此則鬱悶聲啞反成不救可不愼哉髙武痘疹管見云左仲恕言變黑歸腎者宜用人牙散夫旣歸腎矣人牙豈能復治之乎

齒垽气味鹹溫無毒

齒垽主治蘇恭曰和黑虱研塗出箭頭及惡刺破癰腫李時珍曰塗蜂螫

附方痘瘡倒黶錢氏小兒方用人牙燒存性入麝香少許溫酒服半錢聞人規痘疹論云人牙散治痘瘡方出風寒外襲或變黑或靑紫此倒黶也宜溫肌發散使熱气復行而斑自出用人齒脫落者不拘多少瓦罐固濟�過出火毒研末出不快而黑陷者��血調下一錢因服涼藥血澀倒陷者入麝香溫酒服之其效如神無價散用人牙�牙�牙犬牙等分火�研末蜜水調服一匙乳癰未潰人牙齒燒研酥調貼之肘

後方

五般聤耳出膿血水人牙燒存性麝香少許爲末吹之名佛牙散普濟方

漏瘡惡瘡幹水生肌用人牙灰油發灰雄鷄內金灰各等分爲末入麝香輕粉少許油調傅之直指方

陰疽不發頭凹沈黯不疼無熱服內補散不起必用人牙�過穿山甲炙各一分爲末分作兩服用當歸麻黃煎酒下外以薑汁和傅之又方川烏頭硫黃人牙�過爲末酒服亦妙楊仁齋直指方

古今醫統

齒候敍論經曰腎衰則齒豁精固則齒堅又曰齒者腎之標骨之餘也巢元方云齒者骨之所終髓之所養手陽明之支脈入於齒若髓不足陽明脈虛不能榮於齒則齒病矣東垣曰夫齒者腎之標口者之竅諸經多有會於口者其牙齒是也手足陽明之所過上齗隸於坤土乃足陽明胃之脈貫絡也止而不動下齗嚼物動而不休手陽明大腸之脈所貫絡也手陽明惡寒飲而喜熱足陽明喜寒飲而惡熱其病不一牙者腎之標亦喜寒寒者堅牢爲病不同熱甚則齒動斷搖袒脫作痛不已故所治療不同也有惡寒冷之物而作痛者有惡熱物而作痛者又有惡寒熱之物而作痛者有惡寒飲少熱飲多而作痛者有惡熱飲少寒飲多而作痛者有牙齒動搖而作痛者有齒袒而爲痛者有齒爲疳所蝕缺血出而爲痛者有胃風熱齒齗腫起爲痛者有齒疳臭爛穢气不可近者此火熱之甚也

諸齒病皆胃火之故王節齋云牙�腫痛動搖或黑臭脫落世人皆作腎虛殊不知此屬陽明經濕熱蓋齒𨿽屬腎而生牙�上下屬胃與大腸二陽明經猶木生於土也腸胃日受美酒甘肴膏粱之味致濕熱上攻則牙�不淸而爲腫爲痛或出血或生虫故齒不安而動搖臭黑脫落宜瀉陽明之濕熱則牙�淸寧而齒自安矣大抵齒痛皆屬陽明胃火旺之故且齒者骨之精華骨乃腎之所主外板則爲牙內�則爲齒人若腎气彊盛則齒自堅衰則齒必爲病且手陽明之脈貫頰入於下齒縫中灌注於牙或風寒熱郁本經旣病齒則因之輕者爲宣露齗頰浮腫甚者則爲疳齲脫之證齒牙之病在乎手足陽明二經動搖齗脫是以足少陰腎經主之此三經爲齒之所病也病熱則生風病濕則生虫齒病不過風寒濕熱虫也

齒病多爲飲食厚味毒穢積塞爲患金丹大全書云今人修養倒置漱齒每以早晨是倒置也凡一日飲食之毒余積於齒縫中當於夜下洗刷使垢穢不藏於齒縫齒自不壞矣故云晨漱不若夜漱此善於養齒者今觀智者每日飯後必漱及晨晚通有五漱則齒至老堅白不壞斯存養之功可見矣

走馬牙疳證牙�腐爛一時脫落不救謂之走馬牙疳言其速也此蓋熱毒蘊積旣久故令一時發作如火郁於突之中久矣一發而勢焰燎然莫之能禦病此者十無一生惟初發之時急以疳藥搽之漱之內瀉陽明胃火庶可愈者

脈候右手寸關脈洪數或弦而洪腸胃中有風熱齒痛尺脈洪大而虛者腎虛主齒動�豁相火上炎而痛

治齒病瀉陽明胃火爲先丹溪曰牙齒痛腫或動或血出皆是屬熱宜瀉胃火胃气實者用調胃承气湯加黃連石膏升麻白芷防風荊芥薄荷桔梗甘艸之類外用四神散加胡桐律擦之或加麝香

治老人腎虛齒動當以補腎固齒爲本經曰人年四十而陰气自半又云五八腎气衰發墮齒槁可見年及四旬急以補腎固齒不可少緩果能於未傷之先固濟則無損壞之理易曰苟得其養無物不長苟失其養無物不消此之謂歟

治牙痛有四法聖惠方云熱者怕冷水宜用牙硝姜黃雄黃荊芥等治之冷者怕熱湯宜用漧薑蓽撥等治之不怕冷熱乃風牙以�牙皂角僵蠶蜂房艸烏治之有孔者爲蛀牙宜用雄黃石灰砂糖等治之用藥了皆以溫水漱之

治齒間肉壅出予邑宋汪丞相之寵好食厚味一日熱大作齒間擁出有肉漸大脹滿口不能閉水漿不入一醫治之不日而愈法用生地黃汁一�牙皂角數挺火上炙熱醮汁令盡爲末敷壅肉上隨卽消縮

齒病外因者不治齒因不知護惜或擊損者或跌撲者或嚙堅物而傷者或咬重物而傷者此皆外因非藥之可醫知者不可不愼

淸胃散和

劑

治陽明熱盛齒痛或因服熱藥及引腦痛皆然牡丹皮升麻各一錢當歸生地黃黃連各錢半

右作一服水二鍾煎八分食遠溫服

玉池散經

驗

治風蛀牙痛腫庠動搖牙齗潰爛宣露出血齗熱臭气當歸川芎防風白芷�本細辛升麻地骨皮槐花甘艸各等分

右咀每服五錢水二盞黑豆三十粒姜三片煎一盞去渣不拘時服漱口吐去咽下亦不妨

淸胃飲祕

驗

治一切風熱濕痰牙痛�腫血出動搖當歸生地黃黃芩石膏各一錢白芍藥靑皮黃連各八分升麻五分細莘藿香荊芥穗各六分甘艸牡丹皮各四分蒼朮梔子仁各一錢右水二鍾煎八分食後緩緩含呷之效

神功丸東

垣

治多食肉人口臭不可近牙齒疳蝕牙齗肉脫血出藿香葉當歸身木香升麻各一錢生地黃酒洗甘艸各三錢黃連酒洗縮砂仁各五錢

右爲細末湯浸蒸餅爲丸如菉豆大每服一百丸或加至二百丸白湯食遠服此藥兼治血崩血痢及下血不止血下褐色或紫或黑及腸澼下血空心服米湯下其脈洪大而緩者及治麻木血气上衝逆气上行妄聞妄見者皆效

立效餅子

治一切風牙虫牙疼痛不可忍良姜艸烏川芎蓽撥胡椒各等分

右爲細末酒糊丸梧桐子大撚作餅子每用一餅咬在患處有涎出立愈

鼻藥

治諸般牙疼雄黃一錢乳香沒藥各五分

右爲細末右疼吹左鼻左疼吹右鼻治牙疼有四法用此並無不愈者先用吹藥次用漱藥次擦藥次隨證服藥此爲四治�施是也

追毒散

治諸般牙疼貫眾鶴虱荊芥細辛蜂房各等分

右爲粗末每用三錢加川椒五十粒水一鍾煎七分乘熱漱之

姜黃散

治牙疼不可忍姜黃白芷細辛各等分

爲粗末擦患處須臾吐涎鹽湯漱口面赤腫者去姜黃加川芎立見腫消

蓽撥散

治牙疼最效蓽撥細辛白芷荊芥穗升麻郁金當歸各等分右爲細末瓦盒貯之緊閉勿令泄气每用少許擦痛處後以荊芥湯漱之

蓽撥湯

治齒痛通用蓽撥生地黃當歸尾荊芥穗桑白皮炒白芷蜂房炒赤芍藥姜黃細辛�本甘艸各等分

右爲粗末每用三錢井水煎漱

椒鹽散

治牙痛用淸涼藥不效及甚者宜從治之以此川椒蓽撥薄荷荊芥穗細辛潮腦靑鹽各等分右爲末擦痛牙

齊峯花椒散

治諸牙痛點紅花椒四錢潮腦赤小豆砂仁各二錢明礬枯一錢爲末以少許塞患處咽下亦不妨齒痛惟藉花椒麻痺

升麻散經

驗

治牙疼腮腫升麻生地黃川芎地骨皮槐子皂角白芷細辛各五錢川椒二錢半爲末以少許擦牙有涎吐出用鹽湯漱

犀角升麻湯

治陽明經風熱之甚口唇頰車連牙腫痛犀角一錢半升麻五分防風羌活各六分川芎白芷黃芩白附子各五分甘艸三分水二鍾煎八分食後漱服

驅毒飲

治熱毒上攻宣露出血牙齦腫痛不可忍屋遊卽瓦上靑苔不拘多少淨洗

水煎湯澄淸入鹽一撮頻頻漱之

立效方直

指

治牙疼不可忍痛連頭腦頂背微惡寒飲大惡熱飲防風一錢升麻七分甘艸炙三分龍膽艸酒制四分細辛葉

右水一鍾煎五分去查以匙抄在口中煠痛處待少時立止如多惡熱飲更加艸龍膽一錢此法不定隨寒熱多少臨時加減若惡風作痛加艸豆蔻黃連各五分除去龍膽艸累用得效

荊槐散良

方

治牙宣出血不止疼痛荊芥穗槐花各等分

爲細末擦牙患處

郁金散

治牙齒出血疼痛郁金白芷細辛各等分

右爲細末擦牙齦疼處含少時有涎吐出

防風散

治牙齒疼痛防風鶴虱各三錢

右水二鍾煎一鍾不拘時含漱

梧桐律散元

戎

治足陽明經虛風熱所襲流傳牙齒攻蛀牙齗則致腫結妨悶甚者與齦間津液相搏化爲膿汁宜用此藥梧桐律石膽礬黃礬蘆薈升麻各半兩麝香亂髮各一錢朱砂細辛當歸川芎牛膝各二錢半

右爲細末先以甘艸湯漱口後用藥少許傅之嘗用擦牙去風熱消腫毒牢固永無牙宣疳血之病

石膏升麻散治證同前石膏升麻地骨皮羊脛骨灰

右等分爲末每用少許頻擦牙齒根上

獨活散

治風腫牙疼獨活羌活川芎防風各半兩細辛荊芥薄荷生地黃各一錢

右咀每服三錢水鍾半煎七分漱咽

細辛散

治風牙痛腮頰浮腫細辛荊芥穗各一兩白芷艸烏各二兩紅花椒鶴虱蓽撥牙皂角砂仁各五錢爲末用少許頻擦患處有涎吐之仍用鹽湯漱

如神散治風牙虫牙攻注疼痛牙齒搖動連頰浮腫川椒炒出汗露蜂房炙各等分右爲細末每用二錢水煎數沸熱漱卽止

全蠍散祕

方

治風牙虫牙疼痛全蠍川椒防風荊芥細辛獨活各等分右咀每服二錢水鍾半煎一鍾乘熱漱一方爲末擦

川芎石膏散

治風牙痛川芎石膏升麻細辛艸烏白芷防風羌活

右爲末擦牙有涎吐出

赴筵散

治風虫牙痛良姜艸烏細辛荊芥各等分

右爲末如前擦

定痛散

治風牙立效細辛半兩白芷川烏各一兩乳香一錢右爲細末每用少許擦牙有涎須臾吐出以鹽湯漱灌

逡巡散

治風牙腫痛亦治腮頰腫痛良姜二寸全蠍一枚焙漧

右爲細末擦牙令熱須臾吐出涎以鹽湯漱口

蟬退散聖惠

治風虫牙痛蟬退蜂房僵蠶牛膝艸烏荊芥細辛地松各等分

右咀每服二錢水一鍾煎熱漱牙冷則吐出

祛風定痛散祕方

治一切風虫牙疼細辛白芷防風白蒺藜川芎香附子石膏沈香甘松三柰沒石子薄荷葉旱蓮艸靑鹽各二錢膽礬七分右爲末早晚擦患處少時出涎吐出用鹽湯漱

香鹽散濟生

牢牙去風大香附炒極焦黑三兩靑鹽一兩另研

右爲末如常擦牙乃鐵甕先生良方

雙枝散澹

寮

牢牙去風虫齲宣露一切齒候並皆治之槐枝柳枝各截四十莖切碎食鹽四兩大皂角不蛀者七條

右件同入磁瓶內固濟糠火燒一夜候冷取出爲末如常擦牙

芫花散選

要

治風虫諸牙痛芫花細辛川椒蘄艾小麥細茶各等分右咀水一鍾煎七分溫漱口三四次吐涎出卽愈

艸烏頭散治風牙疼痛艸烏頭米泔浸一宿去粗皮切作片炒一兩五靈脂髙良姜白僵蠶蓽撥細辛去苗各半兩乳香另研一錢

右爲細末研勻每用一字擦牙合口少時去涎鹽湯漱口

救苦散

治一切牙齒疼湧及風牙虫牙並治川烏艸烏芫花良姜紅豆細辛各一錢石膏官桂各三錢

右爲細末每用少許貼牙齗痛處有涎吐出

露蜂房散治諸牙疼不可忍川芎白芷當歸赤芍藥細辛防風�本升麻蜂房炒各一錢川椒十粒作一服水煎乘熱漱冷卽吐出

大戟散

治風虫諸牙疼痛經驗如神大戟三兩露蜂房炒細辛各一兩防風半兩右咀每服五錢水一鍾煎八分不拘時熱漱

蟾酥膏治風蛀諸牙疼痛蟾酥少許巴豆去油研如泥杏仁燒

研如泥以綿裹如粟米大如蛀牙紮入蛀處如風牙紮入牙縫中吐涎卽愈

香附子散

治牙齒疼痛往來不歇香附子四兩細辛五錢

右銼每服三錢水一鍾煎八分稍熱漱冷卽易之

七香散治風蛀牙痛及牙宣蔓荊子荊芥穗香附子炒地骨皮白芷防風各一錢艸烏三枚麝香少許研右咀每服三錢水一大鍾煎八分澄淸熱漱

羌活散東垣

治客寒犯腦及風寒湊襲腦痛項筋急牙齒痛動搖肉齗袒脫疼痛�本香白芷桂枝各三錢蒼朮升麻當歸身各六分艸豆蔻一錢羌活一錢半羊脛骨灰二錢麻黃去根防風各三錢柴胡五分細辛少許

右爲細末每以少許擦牙患處有涎吐出

白芷散

治大寒犯腦牙齒疼痛麻黃艸豆蔻各一錢半黃

升麻各一錢吳茱萸白芷各四錢當歸熟地黃各五分�本二分桂枝二分半羌活八分右爲細末先用溫水漱淨以藥擦之

丁香散

治寒牙疼艸豆蔻白芷細辛艸烏丁香蠍梢右爲末如前擦用

雄黃定痛膏楊

氏

治諸般風虫牙齒疼痛盆硝另研一錢雄黃另研一錢大蒜一枚細辛二錢�牙皂四定右爲末用大蒜一處搗爲膏丸如梧桐子大每用一丸以綿裹藥左邊牙痛放左耳右牙痛放右耳良久痛止取出一藥可治數人

牙宣散子

和

良姜細辛胡椒蓽撥乳香另研麝香另研雄黃另研靑鹽各等分

右爲細末先以溫水漱淨牙後以末藥擦患處追出涎沫吐出漱十餘次痛立止忌油鹽二日

砂糖丸經驗

治蛀牙痛礦石灰爲細末砂糖丸如黃米大塞蛀孔中

雄黃膏

治虫牙痛雄黃二錢乳香沒藥各一錢麝香五分右爲細末鎔黃蠟和丸入一粒在蛀孔齒中

白礬丸治牙齒被虫蝕有蛀孔疼痛牙根朽爛白礬枯黃丹各一錢蝙蝠糞二十粒巴豆一粒微炒去皮右同細研以�粟米飯和丸如粟米大曬漧凡有蛀孔疼痛不可忍者以一丸於痛處咬之立效

瑞竹堂方治虫牙疼痛不已天仙子不拘多少燒煙以竹筒抵牙引煙燻之其虫卽死

巴豆丸

治虫牙疼蝕孔空虛巴豆一枚花椒五十粒細研

右爲極細末飯丸黍米大綿包塞蛀孔

乳香丸

治虫蛀牙疼乳香一錢另研巴豆三枚

右爲末以黃蠟溶化丸麻子大每用一丸塞孔中

韭葉膏經驗

治虫牙痛韭葉連根洗淨

搗爛同人家門限下及地板上細泥和勻擦痛處腮上外用紙貼一時取下有細虫在於泥上可以除絕病根

韭子湯

治虫牙韭子一撮

用�足盛之以火燒煙用小竹梗以下截破四開紙糊密如瑣吶樣引煙燻蛀齒下牙蛀以韭子煎濃湯漱虫自出

八味丸局

方

治腎虛牙痛方見虛損門

安腎丸三

因

治腎虛牙齒腫痛桃仁泡去皮尖麩炒肉蓯蓉酒浸焙漧山藥破故紙炒石斛去根白蒺藜炒去刺白朮川萆解川烏泡去皮尖巴戟去心各等分爲末煉蜜丸空心鹽湯下七十丸

麝香間玉散元

戎

滋腎固齒酸石橊皮訶子各二兩蓽撥靑黛各錢半何首烏靑鹽百藥煎五倍子綠礬枯升麻沒石子各半兩細辛石膽礬各五錢白茯苓一兩荷葉灰白檀香川芎白芷甘松零陵香沈香茴香�牙皂角燒灰藿香木�子各二錢麝香五分右爲末用藥後淸茶漱

堅牙散大

典

治牙脫落者用此藥栽之如舊熟銅末細辛防風各半兩當歸三分地骨皮半兩

共爲細末每用少許熱置齒槽中將牙栽於內傅牙上五日勿動漱勿喫硬物一月如舊

食療方

治牙動及血並效皂角肥者二定食鹽一兩

一處�過爲末擦牙一月便堅固

經驗良方

滋腎固齒旱蓮艸連根一斤靑鹽四兩爲末用

七八月取鮮旱蓮艸一斤將靑鹽四兩腌三宿取出油膩鍋中炒存性時時將原腌水旋加入炒榦爲末每日早晨用一錢擦牙連涎咽下

堅牙散骨碎補白水洗淨銅刀切片銅鍋內炒用槐枝不住手攪少時退火令冷後又上火炒微枯黑色又住火冷後又炒至老黑色取起研末不時擦牙不獨固齒能補腎益精去筋骨中毒治筋骨疼治牙痛除根不復作痛其效如神

槐鹽散

治食甘�過多牙痛食鹽半斤靑鹽四兩同上炒榦槐枝半斤銼斷用水五�煎至一�去查將水聽用右入槐湯於鹽鍋中同煮幹取起研末銀盒盛擦牙固齒最效

西嶽華峯方

固齒黑髮�牙皂角及生薑西國升麻熟地黃木律旱蓮槐角子細辛荷葉要相當靑鹽等分同燒�研細將來用最良揩齒牢牙髭發黑誰知世上有仙方

海上方

同前三月淸明折柳花靑鹽等分莫教差擦牙早晚工無間華發朱顏世可誇

加味烏須固齒補腎方祕

驗

當歸全用酒洗川芎熟地黃川牛膝枸杞子香附子旱蓮艸胡桐律牙皂角荊芥穗細辛各三兩靑鹽六兩右爲細末用粳米一升半煮飯將藥末拌勻分作七團陰漧用桑柴火燒存性爲細末銀盒盛之早晚擦牙藥與水咽下年老牙齒不痛不動極妙

靑白散萬氏

固齒治一切牙疼靑鹽二兩白鹽四兩川椒四兩煎汁

以椒汁拌鹽炒榦爲末擦牙永無齒疾以漱水洗面目亦無疾此藥極妙

聖濟總錄方

固牙齒動搖黑鉛一斤

用鐵鍋炒化成汁以桑條柳木棍炒成砂末候冷以絹羅爲末每早晨擦牙溫水漱在掌內洗眼大能明目黑髮

靑鹽煎祕

方

治腎不足齒動欲墜嫩槐枝一斤瓦松一斤靑鹽一斤

右以槐枝瓦松二味切片用淸水煮半桶至三四�許去查內靑鹽煮幹取起研末以磁瓶收置暖處每日擦牙最效

芎歸散集

成

擦牙去風生血黑髮滋腎川芎當歸生地黃靑鹽石膏各一兩細辛半兩爲末如常擦牙

妙應散

牢牙�風理气補腎烏須髮人參細辛白茯苓香附子炒焦川芎白蒺藜炒去刺砂仁百藥煎石膏�白芷龍骨研枸杞子各六錢麝香少許右爲細末早晨擦牙溫水漱之

拜受齒藥

固齒極美香附子新大者半斤去皮毛細銼以生薑一斤取汁拌和浸五七日取出去薑汁不用細辛鹽各二兩

同以瓦器炒存性爲細末每日擦牙

石膏散

治牙黃口臭石膏�白芷沈香各一兩寒水石二兩升麻�本細辛各半兩丹砂一分研右爲細末以柳枝咬頭令�蘸藥擦牙

宣風牢牙散

駐顏補腎牢牙固齒細辛靑鹽各七錢川芎當歸酒洗各一兩右爲末每用少許淸晨擦牙滿口漱之連藥咽下先以溫水漱口淨然後擦藥咽之

禦前白牙散石膏四兩另研香附子一兩白芷七錢半甘松三柰藿香零陵香沈香川芎各三錢細辛防風各半兩

右爲細末先以溫水漱口次擦之妙

白牙散東

垣

升麻四錢羊脛骨灰一錢白芷七分�石膏三錢麝香少許

右爲細末先以溫水漱口次擦之妙

雄鼠骨散祕

方

治牙落重生雄鼠骨生打活雄鼠一个剝去皮去肚內物件用鹽水浸一時炭火上炙肉自脫取骨然後炙燥入眾藥內同研爲末香附子白芷川芎桑葉地骨皮川椒蒲公英靑鹽川槿皮旱蓮艸各二錢

右爲細末擦齒百日復出固齒無不效

龍齒散

長牙固齒龍齒�存性人齒�存性各三錢枸杞子人參破故紙牛膝沈香各一兩旱蓮艸靑鹽各二兩石燕一對�小茴香升麻麝香研各半兩花椒三錢當歸七錢半桂枝二錢半

右爲細末日擦三次良久漱之有津咽下亦不妨

麝礬散治走馬牙疳危惡證候麝香少許膽礬一錢銅綠半兩白礬生用一分

右爲細末研勻擦牙患處

靑金膏

治走馬牙疳蝕損腐爛靑黛二錢砒霜一錢粉霜一錢輕粉麝香各少許

右爲細末少以油旋研如稀糊塗之於夾紙上重重砑之每用量大小剪貼仍以白紙封護

靑金散

治走馬牙疳蝕損唇舌肉腐臭牙落其效如神銅綠砒霜各等分爲細末每用些少傅患處

北棗丹

治走馬牙疳北棗去核每个內入信一釐燒存性研細每以些少傅患處

三仙散

治走馬牙疳一時腐爛卽死婦人溺桶中垢白者火�一錢銅綠三分麝香一分

右爲極細末傅齒上不可太多

取牙不犯手本

事

凡齒不便要取去用此艸烏蓽撥各半兩川椒細辛各三兩

右爲細末每用少許點在患牙內外一時其牙自落

又方

取牙自落白馬蛆用夏月白馬頭一个候臭腐自蛆以大者四十九條曬漧同藥爲末蜈蚣一條良姜細辛艸烏蓽撥胡椒各二錢

右爲細末用少許貼患處內外須臾其牙自落

齒病門單方治牙齒動搖血出不止用白蒺藜不拘多少爲細末每擦牙及患處極效道藏經方

一方治打傷牙動用蒺藜根燒灰貼動牙卽固又方治風虫牙痛用良姜煨熱咬患牙痛卽止又方治風熱上攻牙齒疼痛以豨薟艸霜後收之曬漧爲粗末每用三錢以滚湯泡任意漱之醋煎尢妙一方治風虫牙痛以菖蒲抵牙痛處咬定或塞縫亦可又方霜後老絲瓜燒灰存性爲末擦之效治牙痛以蒼耳子不拘多少水煮濃汁熱含漱之莖葉亦可或入鹽亦佳千金方

又方治虫牙痛藜蘆爲末塞牙孔中勿令咽汁有涎卽吐出大有神效又方治牙齒疼痛以獨蒜火煨極熱切斷乘熱熨其痛處冷卽易之亦治虫牙尢妙又方治牙齒生虫江南墓置艸葉似白楊大纖蔓采無時取三四錢濃煎湯點眼中須臾引虫出如三四分髮絲長大一二分者有之置水中能動牙痛久者虫頭黑新者虫頭紅又方治牙齦宣露每旦以鹽末擦牙後用湯漱之愈久後牙堅固治風虫牙痛鶴虱以醋擂爛入鹽少許漱口良久吐出又含又吐其痛卽止外臺祕要

又方治牙腫痛不可忍及口气用細辛煮濃汁含乘熱漱吐之又方治牙齒腐爛用棘鍼二百枚水二盞煎一盞頻頻含漱又方治牙齒疼用雄黃末蜜丸如棗棘塞齒縫中又方治虫牙用杏仁燒煙未盡研如膏綿裹塞孔中又方治牙痛諸藥不效用甘艸濃煎汁含漱三五次定愈又方治諸般牙痛用香附子生艾葉等分濃煎湯漱之治牙齒痛用鮮李根取白皮細切水煮濃汁半�漱口含之良久吐出又含痛止絕根千金翼方

又方用莧菜莖燒灰爲末擦牙痛處效一方用茄蒂燒灰爲末搽患處又方用胡荽子濃煎汁含之又方用槐白皮一握剉醋一升煮去查入鹽少許溫含之日數易之愈廣利方

又方用�兒眼艸一握搗爛湯泡去滓又方治牙痛用黑豆一撮�白三莖艾葉一握川椒數十粒井花水一�煎七分熱含漱又方用良姜一塊全蠍一个爲末先以酸漿漱牙次以藥末擦之流出水卽愈又方治齒痛用靑蒿一握水一�煎半�溫漱之痛卽止又方治食酸物多而齒�者用胡桃肉細嚼解之治齒痛吳茱萸煎酒含之愈丹溪方

固齒極妙每日擦牙用香附子炒熟大黃煨各一兩以橡斗子二十个內取十八个裝滿食鹽於砂器內單擺開瓦蓋燒存性與生橡鬥二个並香附子大黃同爲末每日擦牙掠髭鬢又方用仙靈不拘多少爲粗末煎湯漱

鍼灸法上齒痛取足陽明經下齒痛取手陽明經經云大腸手陽明之脈入下齒中是動則病齒痛頸腫視盛虛寒熱陷下取之又云足陽明脈入上齒鍼灸齒痛陽谷取之足內踝二尖治上牙痛灸之足三里二穴在足陽明經膝下三寸骨外大筋內陷中灸四十九壯治上齒痛者灸之愈手三間二穴在手大指次指本節後內側陷中手陽明大腸經穴灸七壯治下齒痛者灸之愈列缺二穴一名童元在手太陰肺經與陽明經相連叉手取穴中手盡處看其浮脈手叉之間灸七壯痛立止永不再發合谷二穴治齒齲痛灸之內庭治齒下痛鍼灸皆可陽谷治上牙大淵治風牙肩二穴取法見中風門灸七壯隨左右灸之耳垂下盡骨上穴灸三壯痛卽止如神一法治一切牙痛以艸量手中指至掌後橫紋止將折作四分去二分將一分於橫紋後量臂中灸三壯隨左右痛灸之

導引法一法常向本命日櫛發之始叩齒九通陰�曰大帝散靈五老反眞泥丸元華保精長存左回拘月右引日根六合淸練百疾愈因咽唾三過常教行之使齒不痛腦不痛發不白一法向東坐不息四通上下琢齒三十六治齒痛一法凡人覺脊背皆崛彊不問時節縮咽髆仰面努髆並向上頭左右兩向按之左右二七一住待血行气動定然始更用初緩後急不得先急後緩若無病人常欲得旦起午時日沒三辰用之三七徧除寒熱疾脊腰頭項痛風痺口內生瘡牙齒風頭眩終盡除也

治案

