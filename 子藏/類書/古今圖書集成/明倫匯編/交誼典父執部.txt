

父執部藝文一

上郎侍郎書

宋王安石某啟伏念先人爲韶州明公使按其部存全挽進誼固已厚先人不幸諸孤困�而又遭明公於此時閔閔煦煦視猶子侄兩世受惠缺然不報惟其心不敢一日置也身賤地遠又不敢輒以書通左右得邑海上道當出越庶幾進望庭下解積年企仰之意失於問聽到越而後知安車遷在杭也不敏之罪無所辭誅伏惟尊明赦之不遽棄絕以終夙昔之賜幸也不敢必然覬也旣到職下拘於法不得奔走以詷下從者伏惟以道自壽下情不任惓惓之至

父執部藝文二詩

送同年子張盥

唐劉禹錫爾生始懸弧我作座上賓引箸舉湯餅祝詞天麒麟今成一丈夫坎坷愁風塵長裾來謁我自號廬山人道舊與撫孤悄然傷我神依依見眉睫默默含悲辛永懷同年友追念出谷辰三十二君子齊飛淩煙旻曲江一會時後會已雕淪況今三十歲閱世難重陳盛時一已過來者日日新不如搖落樹重有明年春火後見琮璜霜餘識松筠肅機乃獨秀武抱一絕倫爾今持我詩西見二重臣成賢必念舊保節在安貧淸時爲丞郎气力侔陶鈞乞取升斗水因之云漢津父執部總論禮記

曲禮見父之執不謂之進不敢進不謂之退不敢退不問不敢對此孝子之行也注

敬父同志如事父疏

自上詣下曰見自下朝上

曰見父之執謂執友與父同志者也或故往見或路中相見也集說

毛氏信卿曰人之爲善必自夫不

敢始自夫有所敢而後無忌憚無忌憚則無所不至矣不敢則有敬畏之心敬畏之心存則何往而非善見父之執而進退答問之間皆有不敢之心非孝子能若是乎經言見父之執必先言爲人子之孝如所云三賜不及車馬此言人子之孝也必繼之以見父之執不謂之進不敢進之言爲人子者出必告此言人子之孝也必繼之以年長以倍則父事之之言與坊記言君子弛其親之過而敬其美必繼之以於父之執可以乘其車不可以衣其衣之意同蓋不愛其親而愛他人者謂之悖徳不敬其親而敬他人者謂之悖禮則不孝其親而敬其父之執可乎愛親者不敢慢於人敬親者不敢惡於人則孝於其親而不敬父之執可乎故孝於親則必敬父之執敬父之執必本孝於其親此經所以相次言之

父執部雜錄禮記檀弓父之友哭諸廟門之外喪大記旣葬父之友食之則食之矣坊記子云於父之執可以乘其車不可以衣其衣君子以廣孝也大戴禮記曾子本孝篇父死三年不敢攺父之道又能事父之朋友又能率朋友以助敬也晉書禮志父之執友有如子之禮杜甫詩集怡然敬父執問我來何方齊東野語前輩事父執之禮甚嚴漢馬伏波有疾梁松來候之獨拜�下援不答松去諸子問曰梁伯孫帝�貴重公卿莫不憚之大人獨不爲禮援曰我乃松之父友也𨿽貴何得失其序乎王丹召爲太子少傅大司徒侯霸欲與交友遣子昱候於道迎拜車下丹下答之昱曰家君欲與君結友何爲見拜丹曰君房有是言丹未之許也然則答拜乃疏之耳至國朝東都時此禮猶在韓魏公畱鑰北京日李稷以國子博士爲漕頗慢公公不與較待之甚禮俄潞公代魏公爲畱守未至揚言曰李稷之父絢我門下士也聞稷敢慢魏公必以父死失教至此吾視稷猶子也果不悛將庭訓之公至北京李稷謁見坐客次久之著道服出語之曰而父吾客也只八拜稷不獲已如數拜之此事或傳李稷爲許將熙寧初呂晦叔子謁歐陽公於潁上疑當拜與否旣見敍拜文忠不復辭受之如受子侄之禮二子旣出深嘆前輩不可及崇寧間陸佃農師在政府日有大卿岑象先�起於農師爲父執一日來訪延之堂奧具冠裳拜之旣而岑作手簡來謝云前日登門展慶蒙公惇篤事契俾納貴禮於公有撝謙之光使老者增僭易之過然大將軍有揖客古人以爲美談今文昌綱轄有受拜客顧不美於前人乎前輩遇通家子弟初見請納拜者旣受之則設席望其家遙拜其父祖乃始就坐蓋當時風俗尙厚𨿽執政之於庶官亦講此禮不以爲異也自南渡以後則世道日薄矣然余幼時猶見親舊通家初見日必先拜其家影堂然後請謁此禮今亦不復見也淸波志自昔名賢嚴於輩行尢篤通家之好子弟見父執必拜或立受或答半禮呼以排年或稱小字書問以從表兄叔自處嘗記秦內翰守宣城一族叔見於公廳稠人中敍至次乃舉小字以審之今則拜禮施顯宦則有佞貴之嫌爲父執者亦恐憑籍而爲我累通家之契替矣讀書鏡呂申公二子謁歐陽公於潁上入見公納拜出則二子相嘆以爲不可及韓魏公畱守北京李稷以國子博士爲漕頗慢公公不爲較待之甚禮俄潞公代爲畱守未至揚言云李稷之父絢我門下士也聞稷敢慢魏公必以父死失教至此吾視稷猶子也果不悛將庭訓之公至北京李來謁坐客次久之公著道服出徐語曰而父吾客也只八拜稷不獲已如數拜之尹師魯以貶死其子朴方𦇤褓旣長韓魏公聞於朝命官魏公到北京薦爲屬教育之如子弟朴少年有才所爲或過舉魏公掛師魯之像哭之馬援有疾梁松來候獨拜�下援不答諸子問曰梁伯孫帝�貴重朝廷公卿莫不憚之大人柰何獨不爲禮乎援曰我乃松父友也松懷不平遂因事陷之帝大怒追收援之印�葬城西妻子艸索詣闕請罪帝出松書示之方知所坐夫納拜以定其公正言以折其傲泣像以動其心此三君子之行事皆古人也若如援之挾長當松之挾貴遂至執友之誼不復可施而前輩一切執手殷勤之誨亦從此杜口矣可嘆哉利瑪竇友論孝子繼父之所交友如承受父之產業矣

父執部紀事

