

眉部匯考靈樞

陰陽二十五人篇足太陽之上血气盛則美眉眉有毫毛血多气少則惡眉足太陽之脈起於目內眥循兩眉而上額交巓是以皮膚之血气盛則眉美而有毫毛也夫充膚熱肉生須毛之血气乃後天水谷之所生在上之髭須在下之長毛皆生於有生之後眉乃先天所生故美眉者眉得血气之潤澤而美也毫毛者眉中之長毛因血气盛而生長亦後天之所生也惡眉者無華彩而枯瘁也手少陽之上血气盛則眉美以長

手少陽之脈其上行者出走耳前交頰上至目銳眥是以皮膚之血气盛則眉美以長長者卽生毫毛之意也釋名

釋形體眉媚也有嫵媚也藝圃折中

眉須眉髮皆毛類分所屬眉屬肝木也木旁敷故側生癩者風風盛落木故先禿眉析骨分經

眉眉屬足太陽膀胱經

眉部藝文詩

詞

思婦眉

唐白居易春風搖蕩自東來折盡櫻桃綻盡梅惟餘思婦眉愁結無限春風吹不開

柳眉

平康妓趙鸞鸞彎彎柳葉愁邊戲湛湛菱花照處頻嫵媚不煩螺子黛春山畫出自精神

畫眉曲七首

金蔡珪樓外春山幾點螺樓頭望處染雙蛾不知深淺隨宜否卻倩菱花問眼波小閣新裁寄遠書書成欲遣更踟躕黛痕試與雙雙印封入雲箋認得無纖葉斜橫蜀柳條拂成風思自妖嬈元和才子才猶拙只對春風詠舞腰畫手新翻十樣圖西巡故事出成都憑君列置華堂上與問丹靑解語無龍尾云根玉作紋紋間有月半痕新若爲喚取文姬輩分付云�筆下春未識春愁識曉酲嬌啼恰恰似雛鶯日髙阿母嗔晚促畫鴉兒轉不成時世華巧�春張卿態度獨淸新五陵年少多才思數點章臺走馬人

眉

元好問石綠香煤淺淡間多情長帶楚眉酸小詩擬寫春愁樣憶著分明下筆難

訴衷情畫

眉

宋黃庭堅旋揎玉指著紅靴宛宛�彎蛾天然自有殊態供愁黛不須多分遠岫壓橫波妙難過自欹枕處獨倚闌時不柰顰何

前調畫

眉

歐陽修淸晨簾幕捲輕霜呵手試梅妝都緣自有離恨故畫作遠山長思往事惜流光易成傷擬歌先斂欲笑還顰最斷人腸

沁園春美

人眉

邵淸溪巧斗彎環纖凝嫵媚明妝未收似江亭曉玩遙山拂翠宮簾暮捲新月橫鉤掃黛嫌濃塗鉛訝淺能畫張郎不自由傷春倦爲皺多無力翻做嬌羞塡來不滿橫秋料著得人間多少愁記魚箋緘啟背人偸斂雁鈿膠並運指輕柔有喜先占長顰難效柳葉輕黃今在否雙尖鎖試臨鸞一展依舊風流

眉部紀事拾遺記庖犧眉有白毫路史顓頊通眉帶午竹書紀年帝堯陶唐氏母曰慶都常有龍隨之一旦龍負圖而至其文要曰亦受天祜眉八彩須髮長七尺二寸旣而生堯於丹陵其狀如圖路史帝堯陶唐氏八采三眸按注合誠圖云赤帝之爲人光面八彩謂八位皆有光彩而孝經援神契及元命苞乃云眉有八彩書大傳等遂以爲眉如八字妄也王充宣漢云正使堯復佌齒舜復八日眉一作八月豈八眉哉帝舜有虞氏龍顏日衡按注古謂眉衡故執天子之器上衡日衡者眉骨圓起也日衡謂衡有骨表如日竹書紀年舜耕於歷夢眉長於發遂登庸帝王世紀文王虎眉�梁傳長狄弟兄三人佚宕中國瓦石不能害叔孫得臣最善射者也射其目身橫九畝斷其首而載之眉見於軾史記老子傳注

正義曰老子黃色美眉吳越春秋伍子胥眉間一尺大戴禮孔子言明主之道曾子曰敢問不勞可以爲明乎孔子愀然揚眉曰參汝以明主爲勞乎昔者舜左禹而右�陶不下席而天下治左傳定公八年公侵齊門於陽州顏息射人中眉退曰我無勇吾志其目也列仙傳莫耶子赤鼻眉闊一尺戰國策豫讓欲報趙襄子滅鬢去眉吞炭漆身史記呂不韋傳秦王年少太后時時竊私通呂不韋不韋恐覺禍及己乃私求大陰人嫪毐詐腐拔其須眉爲宦者遂得侍太后漢書張敞傳敞爲婦畫眉長安中傳張京兆眉憮有司以奏敞上問之對曰臣聞閨房之內夫婦之私有過於畫眉者上愛其能弗備責也西京雜記卓文君姣好眉色如望遠山珍珠船趙飛燕妹婕妤名合徳爲薄眉號遠山黛列仙傳陽都女生而連眉眾以爲異後漢書劉盆子傳瑯邪人樊崇起兵於莒王莽遣平均公廉丹太師王匡擊之崇等欲戰恐其眾與莽兵亂乃皆朱其眉以相識別由是號曰赤眉馬援傳援眉目如畫誠齋雜記明徳馬皇后眉不施黛獨眉角小缺補之以縹後漢書梁鴻傳鴻爲人賃舂每歸妻爲具食不敢於鴻前仰視舉案齊眉梁冀傳冀妻孫壽色美而善爲妖態作愁眉以爲媚惑按注風俗通曰愁眉者細而曲折崔豹古今注梁冀驚翠眉爲愁眉魏宮人好畫長眉今多作翠眉警鶴髻蜀志馬良傳良字季常襄陽宜城人也兄弟五人並有才名鄕裏爲之諺曰馬氏五常白眉最良良眉中有白毛故以稱之抱朴子有古彊者自云四千歲云見堯舜禹湯說之了了世云堯眉八采不然也直兩眉頭甚豎似八字眉晉書郭舒傳舒字行王澄聞其名引爲別駕澄終日酣飲宗廞嘗因酒忤澄澄怒叱左右棒廞舒厲色謂左右曰使君過醉汝輩何敢妄動澄恚曰別駕狂邪誑言我醉因遣炙其眉頭舒跪而受之廞遂得免語林庾公道王尼子非惟事事勝於人布置須眉亦勝人我輩皆出其轅下宋書王元謨傳元謨遷雍州刺史民間訛言元謨欲反時柳元景弟僧景爲新城太守發兵討元謨元謨馳啟孝武帝知其虛馳遣主書吳喜公撫慰之又答曰梁山風塵初不介意君臣之際過足相保聊復爲笑伸卿眉頭元謨性嚴未嘗妄笑時人言元謨眉頭未曾伸故帝以此戲之梁書侯景傳景長不滿七尺而眉目�秀陶弘景傳弘景神儀明秀朗目�眉武寧王大威傳大威美風儀眉目如畫南史梁簡文帝紀帝雙眉翠色魏書髙允傳太和十年四月有事西郊詔以禦馬車迎允就郊所板殿觀矚馬忽驚奔車覆傷眉三處髙祖文明太后遣醫藥護治存問相望司駕將處重坐允啟陳無恙乞免其罪北史李崇傳崇從弟平平子諧諧子庶生而天閹崔諶調之曰教弟種須以錐徧刺作孔插以馬尾庶曰先以此方回施貴族藝眉有效然後樹須世傳諶門有惡疾以呼爲墓田故庶言及之北齊書髙昂傳昂字敖曹幹第三弟幼時便有壯气長而俶儻膽力過人龍眉豹頸姿體雄異隋書元暉傳暉須眉如畫進止可觀煬帝本紀帝開皇元年立爲晉王好學善屬文沈深嚴重朝野屬望髙祖密令善相者來和徧視諸子和曰晉王眉上雙骨隆起貴不可言侍兒小名錄隋煬帝宮妃吳絳仙善畫長蛾眉帝甚憐之由是嬪禦皆仿此宮吏日供螺子黛五斛名蛾綠而進之唐書袁天綱傳帝在洛陽與杜淹王珪韋挺遊帝在九成宮令視岑文本曰學堂瑩夷眉過目故文章振天下冥祥記唐貞觀二十年徵龜玆有薛孤訓者爲行軍倉曹軍及屠龜玆後乃於精舍剝佛面金旬日之間眉毛盡落還至伊州乃於佛前悔過以所得金皆爲造功徳未幾眉毛復生云仙雜記孟浩然眉毫盡落苦吟者也珍珠船劉晏年八歲獻書明皇命宰相出題就中書試驗引晏於內殿坐晏貴妃膝下親爲畫眉唐書毛若虛傳若虛眉長覆目性殘鷙王難得傳肅宗在靈武難得領興平軍及鳳翔兵馬使收京師方戰麾下士失馬難得馳救矢著眉披膚障目乃拔箭斷膚殊死前斗元徳秀傳房管每見徳秀嘆息曰見紫芝眉宇使人名利之心都盡云仙雜記朱泚眉分九聚相者告以大貴泚信之唐書李賀傳賀爲人纖瘦通眉五代史郭崇韜傳莊宗患宮中暑濕不可居思得髙樓避暑使王允平營之宦官曰郭崇韜眉頭不伸常爲租庸惜財用陛下𨿽欲有作其可得乎墨客揮犀彭淵才初見範文正公畫像驚喜再拜前磬折稱新昌布衣彭幾幸獲拜謁旣罷熟視曰有奇徳者必有奇形乃引鏡自照又捋其須曰大略似之矣但只無耳毫數莖耳年大當十相具足也又至廬山太平觀見狄梁公像眉目入鬢又前再拜贊曰有宋進士彭幾謹拜謁又熟視久之呼刀鑷者使剃其眉尾令作卓枝入鬢之狀家人輩望見驚笑淵才怒曰何笑吾前見範文正公恨無耳毫今見狄梁公不敢不剃眉何笑之乎耳毫未至天也剃眉人也君子修人事以應天柰何兒女子以爲笑乎吾每欲行古道而不見知於人所謂傷古人之不見嗟吾道之難行也明史�尹隆昌傳隆昌爲禮部主事尙書呂震方承寵用事羣臣無比當其獨坐精思以手指刮眉尾則必有密謀深計官屬相戒無敢白事者而隆昌適有事往白震怒不應隆昌未諭又白之震拂衣起曰事當行則行何問爲隆昌踧踖而退名公像記王吏部公鑾面白�骨崚嶒淸峭兩眉如劍直豎楊水田公成鐵面劍眉凜不可犯珍珠船鮮家婦生一女姿色殊異後入宮上問曰何以眉缺對曰寶劍寧無缺明珠尙有瑕命之曰鮮明珠

眉部雜錄詩經齊風猗嗟昌兮頎而長兮抑若揚兮美目揚兮按傳美目揚好目揚眉也正義

美目揚目揚俱美也欲辧揚是眉故省其文言好目揚眉眉毛揚起故名眉爲揚衛風碩人篇螓首蛾眉按注蛾蠶蛾也其眉細而長曲戰國策蘇代自齊獻書幹燕王曰臣之行也固知將有口事王謂臣曰吾必不聽眾口與讒言吾信汝也猶列眉也韓子失鏡無以正須眉失道無以知迷惑淮南子俶眞訓今盆水在庭淸之終日未能見眉睫濁之不過一撓而不能察方圓人神易濁而難淸猶盆水之類也後漢書馬援子廖傳長安語曰城中好髙髻四方髙一尺城中好廣眉四方且半額風俗通桓帝時京師婦人作愁眉愁眉者細而曲折此梁冀家所爲京師皆效之天戒若曰將收捕冀婦女憂愁之眉也說文眉目上毛也唐子人多患遠見百步而不自知眉頰知眉頰者復不能察百步樊氏相法眉中願毫百二十歲珍珠船韓公言曲眉丰頰便知唐人所尙

