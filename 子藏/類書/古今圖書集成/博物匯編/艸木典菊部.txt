古今圖書集成淸

陳夢雷博物匯編艸木典菊部第—捲捲菊部匯考一欽定古今圖書集成博物匯編艸木典

第八十七卷

目錄目錄

菊部匯考一

菊圖一

菊圖二

菊圖三

菊圖四

禮記﹝月令﹞

爾雅﹝釋艸﹞

汲冢周書﹝時訓解﹞

山海經﹝中山經﹞

大戴禮記﹝夏小正﹞

郭﹠CF﹠駝種樹書﹝菊﹞

陸佃埤雅﹝蘜﹞

羅願爾雅翼﹝菊﹞

劉蒙菊譜

史正志菊譜

範成大範村菊譜

林洪山家淸供﹝紫英菊金飯菊苗煎﹞

林洪山家淸事﹝山房三益﹞

老學庵筆記﹝種菊九要﹞

艸木典第八十七卷

菊部匯考一釋名鞠﹝禮記﹞

蘜﹝爾雅﹞治蘠﹝爾雅﹞

節華﹝本經﹞女節

女華女莖

日精更生

傅延年陰成

周盈苦薏﹝俱別錄﹞

金蕊﹝綱目﹞回峯菊﹝潁川名﹞

荼苦蒿﹝汝南名﹞羊歡艸﹝上黨名﹞

地薇蒿﹝河內名﹞禮記

月令季秋之月鞠有黃華

﹝注﹞鞠色不一而專言黃者秋令在金金自有五色而黃爲貴故鞠色以黃爲正也﹝大全﹞嚴陵方氏曰桃華於仲春桐華於季春皆不言有獨於鞠言之者以萬物皆華於陽獨鞠華於陰而已故特言有桃華之紅桐華之白皆不言其色獨鞠言其色而曰黃者以華於陰中其色正應陰之盛故也爾雅

釋艸蘜治蘠

﹝注﹞今之秋華菊﹝疏﹞蘜一名治蘠郭云今之秋華菊案月令季秋云菊有黃花本艸云菊華一名節華陶注云菊有兩種一種莖紫气香而味甘葉可作羹而食者爲眞一種莖靑而作蒿艾气味苦不堪食者名苦薏非眞也汲冢周書

時訓解寒露後十日菊有黃華菊無黃華土不稼穡山海經

中山經女幾之山其艸多菊術大戴禮記

夏小正九月榮鞠鞠艸也鞠榮而樹麥時之急也郭﹠CF﹠駝種樹書

菊黃白二菊各披去一邊皮用黃麻皮紮合其花半黃白色菊根長向上添泥覆之爲佳陸佃埤雅

蘜爾雅曰蘜治蘠今之秋華鞠也鞠艸有花至此而窮焉故謂之鞠一曰鞠如聚金鞠而不落故名鞠蓋鞠不落花蕉不落葉亦蕉一葉舒則一葉焦而不落故謂之蕉也月令季秋云鞠有黃華曰有者非其有之時也春秋傳曰有者不宜有也周官後蠶服鞠衣鞠衣色黃象鞠鞠蓋華於陰中其華則又中之色也後帥內外命婦而蠶則使天下之嬪婦取中焉其所服如此王后六服褘翟取翚褕狄取楡鞠衣又取諸鞠故鳥獸艸木之名孔子欲學者之多識而記禮者以爲衣服在身而不知其名爲罔也鄭氏解周官以爲王后六服翚狄元褕狄靑闕狄赤鞠衣黃展衣白褖衣黑若所謂翚狄元褕狄靑鞠衣黃其說是矣所謂闕狄赤展衣白褖衣黑其說非也按毛詩傳言展衣以丹縠爲之則展衣赤矣赤則宜布著盡有誠信之道焉故謂之展又或謂之襢也禮記曰內子以襢衣亦通帛爲襢襢絳帛也與此同義鞠衣黃展衣赤則褖衣白矣難者曰褖衣吉服也純白非婦人吉服所宜曰蓋不知褖衣之有纁﹠B﹠也周官褖衣是已闕狄一名屈狄則視褕狄之制有屈焉爾刻而不畫是也其色宜亦如褕狄也羅願爾雅翼

菊菊季秋寒露後五日始有華華得土之正色蔡邕月令章句曰菊艸名也有者非所有也黃花者土气之所成也季秋艸木皆成非榮華之時也故言菊有明他無有也周書曰菊不黃華土不稼穡是應土之驗古者王后六服有鞠衣先鄭以爲黃衣後鄭云黃桑服色如鞠塵象桑葉初生引月令三月薦鞠衣於先帝告桑事蓋後鄭之意以季春桑葉始生故後服色象之又薦之先帝太﹠C﹠之屬之坐所謂告桑事也然其說不取於菊華之菊而取於麯﹠﹠之麯又捨麯而象桑葉惟蔡邕以爲菊華之色似合先鄭以菊爲黃之意今月令菊有黃華正與鞠衣之字同又漢武帝時黃鵠下建章宮作歌曰金爲衣兮菊爲裳然則以菊比衣如是古矣古者茹菊故離騷有夕餐秋菊之落英至崔寔月令以九月九日采菊而費長房亦教人以是日飲菊酒以禳災然則自漢以來尢盛也菊與薏花相似菊甘而薏苦所謂苦如薏者漢南陽酈縣北八里有菊水其源旁悉芳菊水極甘香中有三十家不復穿井仰飲水上壽百二十三十中壽百餘七十者猶以爲夭近世譜菊者有八十一種有黃白緗及色如桃花者又白者遇霜皆殷然終不摽落故說者疑離騷落英之語或以爲爾雅落始也然與墜露相配爲文不當爲始靈均蓋自有意劉蒙菊譜

序艸木之有花浮冶而易壞凡天下輕脆難久之物皆以花比之宜非正人達士堅操篤行之所好也然余嘗觀屈原之爲文香艸鸞鳳以比忠正而菊與菌桂荃蕙蘭芷江蘺同爲所取又松者天下歲寒堅正之木也而陶淵明乃以松名配菊連語而稱之夫屈原淵明實皆正人達士堅操篤行之流至於菊猶貴重之如此是菊𨿽以花爲名固與浮冶易壞之物不可同年而語也且菊有異於物者凡花皆以春盛而實皆以秋成其根柢枝葉無物不然而菊獨以秋花悅茂於風霜搖落之時此其得時者異也有花葉者花未必可食而康風子乃以食菊仙又本艸云以九月取花久服輕身耐老此其花異也花可食者根葉未必可食而陸龜蒙云春苗恣肥得以采擷供左右杯案又本艸云以正月取根此其根葉異也夫以一艸之微自本至末無非可食有功於人者加以花色香態﹠A﹠妙閒雅可爲丘壑燕靜之娛然則古人取其香以比徳而配之以歲寒之操夫豈偶然而已哉洛陽風俗大抵好花菊品之數比他州爲盛劉元孫伯紹者隱居伊水之瀍萃諸菊而植之朝夕嘯詠乎其側蓋有意譜之而未暇也崇寧甲申九月餘得爲龍門之遊得至君居坐於舒嘯堂上顧玩而樂之於是相與訂論訪其居之未嘗有因次第焉牡丹荔枝香﹠E﹠茶竹硯墨之類有名數者前人皆譜錄今菊品之盛至於三十餘種可以類聚而記之故隨其名品類序於左以列諸譜之次

黃花勝金黃勝金黃一名大金黃菊以黃爲正此品最爲丰縟而加輕盈花葉微尖但條梗纖弱難得團簇作大本須畱意扶植乃成

疊金黃疊金黃一名明州黃又名小金黃花心極小疊葉穠密狀如笑靨花有富貴气開早

棣棠菊棣棠菊一名金錘子花﹠A﹠穠酷似棣棠色深如赤金他花色皆不及蓋奇品也窠株不甚髙金陵最多

疊羅黃疊羅黃狀如小金黃花葉尖瘦如剪羅縠三兩花自作一髙枝出叢上意度瀟灑

麝香黃麝香黃花心丰腴傍短葉密承之格極髙勝亦有白者大略似白佛頂丁勝之遠甚吳中比年始有

千葉黃千葉小金錢略似明州黃花葉中外疊疊整齊心甚大

太眞黃太眞黃花如小金錢加鮮明

單花小金錢單花小金錢花心尢大開最早重陽前已爛熳

垂絲菊垂絲菊花﹠E﹠深黃莖極柔細隨風動搖如垂絲海棠

鴛鴦菊鴛鴦菊花常相偶葉深碧

金鈴菊金鈴菊一名荔枝菊舉體千葉細瓣簇成小毬如小荔枝枝條長茂可以攬結江東人喜種之有結爲浮圖樓閣髙丈餘者余頃北使過欒城其地多菊家家以盆盎遮門悉爲鸞鳳亭臺之狀卽此一種

毬子菊毬子菊如金鈴而差小二種相去不遠其大小名字出於栽培肥瘠之別

小金鈴小金鈴一名夏菊花如金鈴而極小無大本夏中開

藤菊花藤菊花密條柔以長如藤蔓可編作屏障亦名棚菊種之坡上則垂下裊數尺如纓絡尢宜池塘之瀕

十樣菊十樣菊一本開花形模各異或多葉或單葉或大或小或如金鈴往往有六七色以成數通名之曰十樣衢嚴間花黃杭之屬邑有白者

甘菊甘菊一名家菊人家種以供蔬茹凡菊葉皆深綠而厚味極苦或有毛惟此葉淡綠柔瑩味微甘咀嚼香味俱勝擷以作羹及泛茶極有風致天隨子所賦卽此種花差勝野菊

野菊野菊旅生田野及水濱花單葉極瑣細

白花五月菊五月菊花心極大每一須皆中空攢成一匾毬子紅白單葉繞承之每枝只一花莖二寸葉似同蒿夏中開近年院體畫艸虫喜以此菊寫生

金杯玉盤金杯玉盤中心黃四傍淺白大葉三數層花頭徑三寸菊之大者不過此本出江東比年稍移栽吳下此與五月菊二品以其花徑寸特大故列之於前

喜容喜容千葉花初開微黃花心極小花中色深外微暈淡欣然丰艷有喜色甚稱其名久則變白尢耐封植可以引長七八尺至一丈亦可攬結白花中髙品也

禦衣黃禦衣黃千葉花初開深鵝黃大略似喜容而差疏瘦久則變白

萬鈴菊萬鈴菊中心淡黃錘子傍白花葉繞之花端極尖香尢淸烈

蓮花菊蓮花菊如小白蓮花多葉而無心花頭疏極蕭散淸絕一枝只一葩綠葉亦甚﹠A﹠巧

芙蓉菊芙蓉菊開就者如小木芙蓉尢穠盛者如樓子芍藥但難培植多不能繁蕪

茉莉菊茉莉菊花葉繁縟全似茉莉綠葉亦似之長大而圓淨

木香菊木香菊多葉略似禦衣黃初開淺鵝黃久則變白花葉尖薄盛開則微卷芳气最烈一名腦子菊

酴﹠﹠菊酴﹠﹠菊細葉稠疊全似酴﹠﹠比茉莉差小而圓

艾葉菊艾葉菊心小葉單葉綠尖長蓬艾

白麝香白麝香似麝香黃花差小亦丰腴韻勝

銀杏菊銀杏菊淡白時有微紅花葉尖綠葉全似銀杏葉

白荔枝白荔枝與金鈴同但花白耳

波斯菊波斯菊花頭極大一枝只一葩喜倒垂下久則微卷如發之鬈

雜色佛頂菊佛頂菊亦名佛頭菊中黃心極大四傍白花一層繞之初秋先開白色

桃花菊桃花菊多至四五重粉紅色濃淡在桃杏紅梅之間未霜卽開最爲妍麗中秋後便可賞以其質如白之受采故附白花

胭脂菊胭脂菊類桃花菊深紅淺紫比胭脂色尢重比年始有之此品旣出桃花菊遂無顏色蓋奇品也姑附白花之後

紫菊紫菊一名孩兒菊花如紫茸叢茁細碎微有菊香或云卽澤蘭也以其與菊同時又常及重九故附於菊史正志菊譜

前序菊艸屬也以黃爲正所以槪稱黃花漢俗九日飲菊酒以祓除不祥蓋九月律中無射而數九俗尙九日而用時之艸也南陽酈縣有菊潭飲其水者皆壽神仙傳有康生服其花而成仙菊有黃華北方用以準節令大略黃華開時節候不差江南地暖百卉造作無時而菊獨不然考其理菊性介烈髙潔不與百卉同其盛衰必待霜降艸木黃落而花始開嶺南冬至始有微霜故也本艸一名日精一名周盈一名傅延年所宜貴者苗可以菜花可以藥囊可以枕釀可以飲所以髙人隱士籬落畦圃之間不可一日無此花也陶淵明植以三徑采於東籬裛露掇英泛以忘憂鐘會賦以五美謂圓華髙懸準天極也純黃不雜后土色也早植晚發君子徳也冒霜吐﹠AF﹠象勁直也杯中體輕神仙食也其爲所重如此然品類有數十種而白菊一二年多有變黃者余在三水植大白菊百餘株次年盡變爲黃花今以色之黃白及雜色品類可見於吳門者二十有七種大小顏色殊異而不同自昔好事者爲牡丹芍藥海棠竹筍作譜記者多矣獨菊花未有爲之譜者殆亦菊花之闕文也歟余姑以所見爲之若夫耳目之未接品類之未備更俟博雅君子與我同志者續之餘以所見具列於後

黃大金黃心密花瓣大如大錢

小金黃心微紅花瓣鵝黃葉翠大於眾花

佛頭菊無心中邊亦同

小佛頭菊同上微小又云疊羅黃

金﹠EAB﹠菊比佛頭頗瘦花心微窪

金鈴菊心微靑紅花瓣鵝黃色葉小又云明州黃

深色禦袍黃心起突色如深鵝黃

淺色禦袍黃中深

金錢菊心小花瓣稀

毬子黃中邊一色突起如毬子

棣棠菊色深黃如棣棠

甘菊色深黃比棣棠頗小

野菊細瘦枝柯凋衰多野生亦有白者

白金盞銀臺心突起瓣黃四邊白

樓子佛頂心大突起似佛頂四邊單葉

添色喜容心微突起瓣密且大

﹠ED﹠枝菊花瓣薄開過轉紅色

玉盤菊黃心突起淡白緣邊

單心菊細花心瓣大

樓子菊層層狀如樓子

萬鈴菊心茸茸突起花多半開者如鈴

腦子菊花瓣微縐縮如腦子狀

荼﹠FAA﹠菊心靑黃微起如鵝黃色淺

雜色紅紫十樣菊黃白雜樣亦有微紫花頭小

桃花菊花瓣全如桃花秋初先開色有淺深深秋亦有白者

芙蓉菊狀如芙蓉亦紅色

孩兒菊紫萼白心茸茸然葉上有光與他菊異

夏月佛頂菊五六月開色微紅

後序菊之開也旣黃白深淺之不同而花有落者有不落者蓋花瓣結密者不落盛開之後淺黃者轉白而白色者漸轉紅枯於枝上花瓣扶疏者多落盛開之後漸覺離披遇風雨撼之則飄散滿地矣王介甫武夷詩云黃昏風雨打園林殘菊飄零滿地金歐陽永叔見之戲介甫曰秋花不落春花落爲報詩人子細吟介甫聞之笑曰歐陽久不學之過也豈不見楚辭云夕餐秋菊之落英東坡歐公門人也其詩亦有欲伴騷人賦落英與夫卻繞東籬嗅落英亦用楚辭語耳王彥賓言古人之言有不必盡循者如楚辭言秋菊落英之語余謂詩人所以多識艸木之名蓋爲是也歐王二公文章擅一世而左右佩紉彼此相笑豈非於艸木之名猶有未盡識之而不知有落有不落者耶王彥賓之徒又從而爲之贅疣蓋益遠矣若夫可餐者乃菊之初開芳馨可愛耳若夫衰謝而後落豈復有可餐之味楚辭之過乃在於此或云詩之訪落落訓始也意落英之落蓋謂始開之花耳然則介甫之引證殆亦未之思歟或者之說不爲無據余學爲老圃而頗識艸木者因並書於菊譜之後淳熙歲次乙未閏九月望日吳門老圃敍範成大範村菊譜

序山林好事者或以菊花比君子其說以爲歲華晼晚艸木變衰乃獨煜然秀發傲睨風露此幽人逸士之操𨿽寥寥荒寒而味道之腴不攺其樂者也神農書以爲養生上藥能輕身延年南陽人飲其潭水皆壽百歲使夫人者有爲於當世醫國惠民亦猶是而已菊於君子之道誠有臭味哉月令以動植志气候如桃桐華直云始華至菊獨曰菊有黃華豈以正色獨立不伍眾艸變詞而言之歟故名勝之士未有不愛菊者至淵明尢甚愛之而菊名益重又其花時秋暑始退歲事旣成天气髙明人情舒閒騷人飲流亦以菊爲時花移檻列斛輦致觴詠間謂之重九節物此非深知菊者要亦不可謂不愛菊也愛者旣多種者日廣吳下老圃伺春苗尺許時掇去其顚數日則岐出兩枝又掇之每掇益岐至秋則一干所出數千百朵婆娑團植如車蓋燻籠矣人力勤土又膏沃花亦爲之屢變頃見東陽人家菊圖多至七十種淳熙丙午範村所植止得三十六種悉爲譜之明年將益訪求他品爲後譜云

定品或問菊奚先曰先色與香而後態然則色奚先曰黃者中之色土王季月而菊以九月花金土之應相生而相得者也其次莫若白西方金气之應菊以秋開則於气爲鐘焉陳藏器云白菊生平澤花紫者白之變紅者紫之變也此紫所以爲白之次而紅所以爲紫之次云有色矣而又有香有香矣而又有態是其爲花之尢者也或又曰花以艷媚爲悅而子以態爲後歟曰吾嘗聞於古人矣妍卉繁花爲小人而松竹蘭菊爲君子安有君子而以態爲悅乎至於具香與色而又有態是猶君子而有威儀也菊有名龍腦者具香與色而態不足者也菊有名都勝者具色與態而香不足者也菊之黃者未必皆勝而置於前者正其色也菊之白者未必皆劣而列於中者次其色也雜羅香毬玉鈴之類則以﹠D﹠異而升焉至於順聖楊妃之類轉紅受色不正故𨿽有芬香態度不得與諸花爭也然余獨以龍腦爲諸花之冠是故君子貴其質焉後之視此譜者觸類而求之則意可見矣花總數三十有五品以品視之可以見花之髙下以花視之可以知品之得失具列之如左云

龍腦第一龍腦一名小銀臺出京師開以九月末類金萬鈴而葉尖謂花上葉色類人間染﹠A﹠金而外葉純白夫黃菊有深淺色兩種而是花獨得深淺之中又其香气芬烈甚似龍腦是花與香色俱可貴也諸菊或以態度爭先者然標致髙遠譬如大人君子雍容雅淡識與不識固將見而悅之誠未易以妖冶嫵媚爲勝也

新羅第二新羅一名玉梅一名倭菊或云出海外國中開以九月末千葉純白長短相次而花葉尖薄鮮明瑩徹若瓊瑤然花始開時中有靑黃細葉如花蕊之狀盛開之後細葉舒展乃始見其蕊焉枝正紫色葉靑支股而小凡菊類多尖闕而此花之蕊分爲五出如人之有支股也與花相映標韻髙雅似非尋常之比也然余觀諸菊開頭枝葉有多少繁簡之失如桃花菊則恨葉多如毬子菊則恨花繁此菊一枝多開一花𨿽有旁枝亦少雙頭並開者正素獨立之意故詳記焉

都勝第三都勝出陳州開以九月末鵝黃千葉葉形圓厚有雙紋花葉大者每葉上皆有雙畫直紋如人手紋狀而內外大小重疊相次蓬蓬然疑造物者著意爲之凡花形千葉如金鈴則太厚單葉如大金鈴則太薄惟都勝新羅禦愛棣棠頗得厚薄之中而都勝又其最美者也余嘗謂菊之爲花皆以香色態度爲尙而枝常恨粗葉常恨大凡菊無態度者枝葉累之也此菊細枝少葉裊裊有態而俗以都勝目之其有取於此乎花有淺深兩色蓋初開時色深耳

禦愛第四禦愛出京師開以九月末一名笑靨一名喜容淡黃千葉葉有雙紋齊短而闊葉端皆有兩闕內外鱗次亦有﹠D﹠異之美但恨枝榦差粗不得與都勝爭先爾葉比諸菊最小而靑每葉不過如指面大或云出禁中因此得名

玉毬第五玉毬出陳州開以九月末多葉白花近蕊微有紅色花外大葉有雙紋瑩白齊長而蕊中小葉如剪茸初開時有靑殼久乃退去盛開後小葉舒展皆與花外長葉相次倒垂而玉毬目之者以其有圓聚之形也枝榦不甚粗葉尖長無刓闕枝葉皆有浮毛頗與諸菊異然顏色標致固自不凡近年以來方有此本好事者競求致一二本之直比於常菊蓋十倍焉

玉鈴第六玉鈴未詳所出開以九月中純白千葉中有細鈴甚類大金鈴菊凡白花中如玉毬新羅形態髙雅出於其上而此菊與之爭勝故余特次二菊觀名求實似無愧焉

金萬鈴第七金萬鈴未詳所出開以九月末深黃千葉菊以黃爲正而鈴以金爲質是菊正黃色而葉有鐸形則於名實兩無愧也菊有花密枝褊者人間謂之鞍子菊實與此花一種特以地脈肥盛使之然爾又有大萬鈴大金鈴蜂鈴之類或形色不正比之此花特爲竊有其名也

大金鈴第八大金鈴未詳所出開以九月末深黃名鈴者皆如鐸鈴之形而此花之中實皆五出細花下有大葉承之每葉尖有雙紋枝與常菊相似葉大而疏一枝不過十餘葉俗名大金鈴蓋以花形似秋萬鈴爾

銀臺第九銀臺深黃萬銀鈴葉有五出而下有雙紋白葉開之初疑與龍腦菊一種但花形差大且不甚香耳俗謂龍腦菊爲小銀臺蓋以相似故也枝榦纖柔葉靑黃而粗疏近出洛陽水北小民家不多見也

棣棠第十棣棠出西京開以九月末深黃雙紋多葉自中至外長短相次如千葉棣棠狀凡黃菊類多小花如都勝禦愛𨿽稍大而色皆淺黃其最大者若大金鈴菊則又單葉淺薄無甚佳處惟此花深黃多葉大於諸菊而又枝葉甚靑一枝聚生至十餘朵花葉相映顏色鮮好甚可愛也

蜂鈴第十一蜂鈴開以九月中千葉深黃花形圓小而中有鈴葉擁聚蜂起細視若有蜂窠之狀大抵此花似金萬鈴獨以花形差小而尖又有細蕊出鈴葉中以此別爾

鵝毛第十二鵝毛未詳所出開以九月末淡黃纖細如毛生於花萼上凡菊大率花心皆細葉而下有大葉承之間謂之托葉今此毛花自內自外葉皆一等但長短上下有次爾花形小於金萬鈴亦近年新花也

毬子第十三毬子未詳所出開以九月中深黃千葉尖細重疊皆有倫理一枝之杪聚生百餘花若小毬諸菊黃花最小無過此者然枝靑葉碧花開鮮明相映尢好也

夏金鈴第十四夏金鈴出西京開以六月深黃千葉甚與金萬鈴相類而花頭瘦小不甚鮮茂蓋以生非時故也或曰非時而花失其正也而可置於上乎曰其香是也其色是也若生非其時則系於天者也夫特以生非其時而置之諸菊之上香色不足論矣奚以貴質哉

秋金鈴第十五秋金鈴出西京開以九月中深黃雙紋重葉花中細蕊皆出小鈴萼中其萼亦如鈴葉但比花葉短礦而靑故譜中謂鈴葉鈴萼者以此有如蜂鈴狀余頃年至京師始見此菊戚裏相傳以爲愛玩其後菊品漸盛香色形態往往出此花上而人之貴愛寞落矣然花色正黃未應便置菊之下也

金錢第十六金錢出西京開以九月末深黃雙紋重葉似大金菊而花形圓齊頗類滴漏花欄檻處處有亦名滴滴金一名金錢子人未識者或以爲棠棣菊或以爲大金鈴但以花葉辧之乃可見爾

鄧州黃第十七鄧州黃開以九月末單葉雙紋深於鵝黃而淺於﹠A﹠金中有細葉出鈴萼上形樣甚似鄧州白但差小爾按陶隱居雲南陽酈縣有黃菊而白者以五月采今人間相傳多以白菊爲貴又采時乃以九月頗與古說相異然黃菊味甘气香枝榦葉形全類白菊疑乃弘景所記爾

薔薇第十八薔薇未詳所出九月末開深黃雙紋單葉有黃細蕊出小鈴萼中枝榦差細葉有支股而圓今薔薇有紅黃千葉單葉兩種而單葉者差淡人間謂之野薔薇蓋以單葉者爾

黃二色第十九黃二色九月末開鵝黃雙紋多葉一花之間自有深淡兩色然此花甚類薔薇菊惟形差小又近蕊多有亂葉不然亦不辧其異種也

甘菊第二十甘菊生雍州川澤開以九月深黃單葉閭巷小人且能識之固不待記而後見也然余竊謂古菊未有﹠D﹠異如今日者而陶淵明張景陽謝希逸潘安仁等或愛其香或詠其色或采之於東籬或泛之於酒斝此皆今之甘菊花也夫以古人賦詠賞愛至於如此而一旦以今菊之盛遂將棄而不取是豈仁人君子之於物哉故余特以甘菊置於白紫紅菊三品之上其大意如此

酴﹠﹠第二十一酴﹠﹠出相州開以九月末純白千葉自中至外長短相次花之大小正如酴﹠﹠而枝榦纖柔頗有態度若花葉稍圓加以檀蕊眞酴﹠﹠也

玉盆第二十二玉盆出滑州開以九月末多葉黃心內深外淡而下有闊白大葉連綴承之有如盆盂中盛花狀然人間相傳以謂玉盆菊者大率金黃心碎葉初不知其得名之由後請疑於識者始以眞菊相示乃知物之見名於人者必有形似之實非講尋無倦或有所遺爾

鄧州白第二十三鄧州白九月末開單葉雙紋白花中有細蕊出鈴萼中凡菊單葉如薔薇菊之類大率花葉圓密相次﹝花葉謂頭上白葉非枝葉之葉他稱花葉仿此﹞此花葉皆尖細相去稀疏然香比諸菊甚烈而又正爲藥中所用蓋鄧中菊潭所出爾枝榦甚纖柔葉端有支股而長亦不甚靑

白菊第二十四白菊單葉白花蕊與鄧州白相類但花葉差闊相次圓密而枝葉粗繁人未識者多謂此爲鄧州白余亦信以爲然後劉伯紹訪得其眞菊較見其意故譜中別開鄧州白而正其名曰白菊

銀盆第二十五銀盆出西京開以九月中花中皆細鈴比夏秋萬鈴差疏而形色似之鈴葉之下別有雙紋白葉故人間謂之銀盆者以其下葉正白故也此菊近出未多見至其茂肥得地則一花之大有若盆者焉

順聖淺紫第二十六順聖淺紫出陳州鄧州九月中方開多葉葉比諸菊最大一花不過六七葉而每葉盤疊凡三四重花葉空處間有筒葉輔之大率花形枝榦類垂絲棣棠但色紫花大爾余所記菊中惟此最大而風流態度又爲可貴獨恨此花非黃白不得與諸菊爭先也

夏萬鈴第二十七夏萬鈴出鄜州開以五月紫色細鈴生於雙紋大葉之上以時別之者以有秋時紫花故也故以菊皆秋生花而疑此菊獨以盛夏按靈寶方曰菊花紫白又陶隱居云五月采今此花紫色而開於夏時是其得時之正也夫何疑哉

秋萬鈴第二十八秋萬鈴出鄜州開以九月中千葉淺紫其中細葉盡爲五出鐸形而下有雙紋大葉承之諸菊如棣棠是其最大獨此菊與順聖過焉或云與夏花一種但秋夏再開爾今人間起艸爲花多作此菊蓋以其﹠D﹠美可愛故也

繡毬第二十九繡毬出西京開以九月中千葉紫花花葉尖闊相次聚生如金鈴菊中鈴葉之狀大率此花似荔枝菊花中無筒葉而萼邊正平爾花形之大有如大金鈴菊者焉

荔枝第三十荔枝色紫出西京九月中開千葉紫花葉捲爲筒謂花葉也凡菊鈴葉有五出皆如鐸鈴之形又有捲生爲筒無尖闕者故謂之筒葉他與此同大小相間凡菊鈴並蕊皆生托葉之上葉背乃有花萼與枝相連而此菊上下左右攢聚而生故俗以爲荔枝者以其花形正圓故也花有紅者與此同名而純紫者蓋不多爾

垂絲粉紅第三十一垂絲粉紅出西京九月中開千葉葉細如茸攢聚相次而花下亦無托葉人以垂絲目之者蓋其枝榦纖弱故也

楊妃第三十二楊妃未詳所出九月中開粉紅千葉散如亂茸而枝葉細小裊裊有態此實菊之柔媚爲悅者也

合蟬第三十三合蟬未詳所出九月末開粉紅筒葉花形細者與蕊雜比方盛開時筒之大者裂爲兩翅如飛舞狀一枝之杪凡三四花然大率皆筒葉如荔枝菊有蟬形者蓋不同爾

紅二色第三十四紅二色出西京開以九月末千葉深淡紅叢有兩色而花葉之中間生筒葉大小相映方盛開時筒之大者裂爲二三與花葉相雜比茸茸然花心與筒葉中有靑黃紅蕊頗與諸菊相異然余怪桃花石橊川木瓜之類或有一株異色者每以造物之付受有不平歟抑將見其巧歟今菊之變其黃白而爲粉紅深紫固可怪而又一株亦有異色並生者也是亦深可怪歟花之形度無甚佳處特記其異爾

桃花第三十五桃花粉紅單葉中有黃蕊其色正類桃花俗以此名蓋以言其色爾花之形度𨿽不甚佳而開於諸菊未有之前故人視此菊如木中之梅焉枝葉最繁密或有無花者則一葉之大踰數寸也雜記敍遺余聞有麝香菊者黃花千葉以香得名有錦菊者粉紅碎花以色得名有孩兒菊者粉紅靑萼以形得名有金絲菊者紫花黃心以蕊得名嘗訪於好事求於園圃旣未之見而說者謂孩兒菊與桃花一種又云種花者剪掏爲之至錦菊金絲則或有言其與別名非菊者若麝香菊則又出陽翟洛人實未之見夫旣已記之而定其品之髙下又引傳聞附會而亂其先後之次是非余譜菊之意故特論其名色列於記花之後以俟博物之君子證其謬焉

補意余嘗怪古人之於菊𨿽賦詠嗟嘆嘗見於文詞而未嘗說其花﹠D﹠異如吾譜中所記者疑古之品未若今日之富也今遂有三十五種又嘗聞於蒔花者云花之形色變異如牡丹之類歲取其變者以爲新今此菊亦疑所變也今之所譜𨿽自謂甚富然搜訪有所未至與花之變易後出則有待於好事者焉君子之於文亦闕其不知者斯可矣若夫掇擷治療之方栽培灌種之宜宜觀於方冊而問於老圃不待予言也

拾遺黃碧單葉兩種生於山野籬落之間宜若無足取者然譜中諸菊多以香色態度爲人愛好剪鉏移徙或至傷生而是花與之均賦一性同受一色俱有此名而能遠處山野保其自然固亦無羨於諸菊也余嘉其大意而收之又不敢雜置諸菊之中故特列之於後云

後序菊有黃白二種而以黃爲正人於牡丹獨曰花而不名好事者於菊亦但曰黃花皆所以珍異之故余譜先黃而後白陶隱居謂菊有二種一種莖紫气香味甘葉嫩可食花微小者爲眞菊靑莖細葉作蒿艾气味苦花大名苦薏非眞也今吳下惟甘菊一種可食花細碎品不甚髙餘味皆苦白花尢甚花亦大隱居論藥旣不以此爲眞後復云白菊治風眩陳藏器之說亦然靈寶方及抱朴子丹法又悉用白菊蓋與前說相抵牾今詳此惟甘菊一種可食亦入藥餌余黃白二花𨿽不可餌皆入藥而治頭風則尙白者此論堅定無疑並著於後林洪山家淸供

紫英菊菊名治蘠本艸名節花陶注云菊有二種莖紫气香而味甘其葉乃可羹莖靑而大气似蒿而苦名苦薏非也今法春采苗葉洗焯用油略炒熟下姜鹽作羹可淸心明目加枸杞尢妙矣天隨子爾杞未棘爾菊未莎其如予何本艸杞葉似橊而﹠﹠者能輕身益气其子圓而有棘者名枸棘不可用杞菊微物也有少差猶不可用然則君子小人豈容不辧哉

金飯危巽齋梅以白爲正菊以黃爲正過此恐淵明和靖二公不取也今世有七十二種菊正如本艸所謂今無眞牡丹紫莖黃色菊英以甘艸湯和硝少許焯過候粟飯少熟同煮久食可以明目延齡苟得南陽甘谷水煮之尢佳也昔之愛菊者莫如楚屈平晉陶潛今有劉石澗元茂焉𨿽一行一坐未嘗不在於菊繙帙得菊葉詩云何年霜後黃花葉色﹠EF﹠猶存舊卷詩曾是往來籬下讀一枝閒弄被風吹觀此詩不惟知其愛菊其爲人淸芬可知矣

菊苗煎春遊西馬會張將使元耘軒畱飲命子之菊田賦詩作墨蘭元甚喜數杯後出菊煎法采苗湯瀹用甘艸水調山藥粉煎之以油爽然有楚畹之風張深於學者亦謂菊以紫莖爲正雲林洪山家淸事

山房三益秋采山甘菊花貯以紅棋布囊作枕用能淸頭目去邪穢老學庵筆記

種菊九要菊花色𨿽多種黃者爲正月令他卉皆曰始華於菊獨曰菊有黃華正其驗矣種法有九要一曰養胎二曰傳種三曰扶植四曰修葺五曰培護六曰幻弄七曰土宜八曰澆灌九曰除害能如此法便堪爲松菊主人不減淵明矣捲菊部匯考二欽定古今圖書集成博物匯編艸木典

第八十八卷

目錄目錄

菊部匯考二

王象晉羣芳譜﹝甘菊都勝禦愛金芍藥黃鶴翎木香菊大金黃

小金黃勝金黃黃羅繖報君知金鎖口銀鎖口鴛鴦錦禦袍黃靑梗禦

袍黃側金盞狀元黃翦金毬黃繡毬晚黃毬十采毬大金毬小金毬毬

子金鈴菊金萬鈴小金鈴夏金鈴秋金鈴蜂鈴大金鈴千葉小金錢單

葉小金錢小金錢大金錢金錢荔枝菊金荔枝荔枝紅棣棠金錘子九

煉金黃二色橙菊小禦袍黃黃萬卷鄧州黃金絲菊垂絲菊錦牡丹檀

香毬麝香黃黃寒菊薔薇鵝毛金孔雀黃五九菊九日黃殿秋黃小殿

秋黃疊羅黃繖蓋黃小金眼太眞黃黃木香黃翦羢黃粉團黃蠟瓣錦

雀舌金玲瓏錦絲桃黃牡丹金紐絲錦西施黃西施瑪瑙西施二色瑪瑙

錦褒姒鴛鴦菊波斯菊茉莉菊紫粉團錦麒麟鶯羽黃樓子佛頂黃佛

頂黃佛頭佛頭菊小黃佛頂兔色黃野菊九華菊喜容金杯玉盤粉團

龍腦新羅玉毬出鑪銀白繡毬玉牡丹玉芙蓉銀紐絲一捧雪玉寶

相蠟瓣西施白疊羅一團雪玉玲瓏玉鈴白麝香蓮花菊萬鈴菊月下

白水晶毬芙蓉菊象牙毬劈破玉大笑菊徘徊菊玉樓春酴﹠﹠玉盆

波斯菊白西施銀盆木香菊銀盤鄧州白白菊金盞銀臺佛頂菊小白

佛頂淮南菊茉莉菊玉盤菊粉薔薇玉甌菊白褒姒銀杏菊銀芍藥白

五九菊八仙菊蠟瓣粉西施白牡丹鷺鷥菊蘸金白瓊玲瓏碧蕊玲瓏白

羢毬白剪羢銀荔枝碧桃菊艾葉菊白鶴頂白鶴翎粉蝴蝶白蠟瓣腦

子菊樓子菊單心菊五月菊殿秋白寒菊狀元紫順聖淺紫紫牡丹碧

江霞雙飛燕孩兒菊紫茉莉朝天紫翦霞綃佛座蓮瑞香紫紫絲桃墨

菊夏萬鈴秋萬鈴荔枝紫紫褒姒賽西施紫芍藥繡毬紫鶴翎紫玉蓮

瑪瑙盤紫薔薇紫羅繖紫繡毬紫翦絨金絲菊水紅蓮雞冠紫福州紫

狀元紅錦心繡口紫袍金帶大紅袍紫霞觴紅羅繖慶雲紅海云紅胭

脂菊縷金妝出鑪金火煉金木紅毬紫骨朵醉楊妃太眞紅樓子紅紅

萬卷一撚紅紅剪羢錦繡毬鶴頂紅雞冠紅猩猩紅繡芙蓉錦荔枝紅

牡丹紅茉莉芙蓉菊二色蓮襄陽紅賓州紅土朱紅紅二色冬菊桃花

菊粉鶴翎垂絲粉紅粉蠟瓣粉西施合蟬菊灑金紅紅粉團樓子粉西施

醉西施勝緋桃粉褒姒大楊妃賽楊妃粉玲瓏八寶瑪瑙紫芙蓉粉萬

捲粉繡毬夏月佛頂菊佛見笑紅傅粉珠子菊丹菊十樣錦滿天星二

色西施二色楊妃赤金盤錦丁香檀香菊梅花菊海棠菊蜜西施蜜鶴翎

蜜繡毬紫羢毬僧衣褐刺蝟菊藍菊雙鸞菊丈菊七月菊翠菊﹞艸木典第八十八卷

菊部匯考二王象晉羣芳譜

甘菊一名眞菊一名家菊一名茶菊花正黃小如指頂外尖瓣內細萼柄細而長味甘而辛气香而烈葉似小金鈴而尖更多亞淺气味似薄荷枝榦嫩則靑老則紫實如葶藶而細種之亦苗人家種以供蔬茹

都勝一名勝金黃一名大金黃一名添色喜容蓓蕾殷紅瓣闊而短花瓣大者皆有雙畫直紋內外大小重疊相次面黃背紅開時黃暈漸大紅暈漸小突起如傘頂葉綠皺而尖其亞深瘦則如指肥則如掌莖紫而細勁直如鐵瘦矬肥則髙可至六七尺葉長不壞小花中之極美者也九月末開出陳州

禦愛出京師開以九月末一名笑靨一名喜容淡黃千葉花如小錢大葉有雙紋齊短而闊葉端皆有兩缺內外鱗次上二三層花色鮮明下層淺色帶微白心十餘縷色明黃葉比諸菊最小而靑每葉不過如指面大或云出禁中因得名

金芍藥一名金寶相一名賽金蓮一名金牡丹一名金骨朵蓓蕾黃紅花金光愈開愈黃徑可三寸厚稱之气香瓣闊葉綠而澤稀而弓長而大亞深枝榦順直而扶疏髙可六七尺菊中極品

黃鶴翎蓓蕾朱紅如泥金瓣而紅背黃開則外暈黃而中暈紅葉靑弓而稀大而長多尖如刺枝榦紫黑勁直如鐵髙可七八尺韻度超脫菊中之仙品也蜜鶴翎久不可見白者次之粉者又次之紫者爲下

木香菊多葉略似禦衣黃初開淺鵝黃久則淡白花葉尖薄盛開則微卷芳气最烈一名腦子菊

大金黃花頭大如折三錢心瓣黃皆一色其瓣五六層花片亦大一枝之杪多獨生一花枝上更無從蕊綠葉亦大其梗濃紫色

小金黃一名明州黃一名疊金黃花頭大如折二錢心瓣黃皆一色開未多日其瓣鱗鱗六層而細態度秀麗經多日則面上短瓣亦長至於整整而齊不止六層蓋爲狀先後不同也如此狀如笑靨花有富貴气開早

勝金黃花頭大過折二錢明黃瓣靑黃心瓣有五六層花片比大金黃差小上有細脈枝杪凡三四花一枝之中有少從蕊顏色鮮明玩之快人心目但條梗纖弱難得團簇作大本須畱意扶植乃成

黃羅繖花深黃徑可二寸體薄中有頂瓣紋似羅下垂如傘柄長而勁葉綠而稀厚而長亞深枝榦細直勁如鐵髙可六七尺

報君知一名九日黃一名早黃一名蟹爪黃花黃赤而有寶色開於霜降前久而愈艷徑二寸有半气香瓣末稍岐有尖突起葉靑而稀長而大亞深莖紫枝榦勁挺髙可八九尺

金鎖口一名黃錦鱗一名錦鱗菊瓣葉莖幹頗類黃鶴翎開亦同時體厚瑩潤絕類西施瓣背深紅面正黃瓣展則外暈黃而內暈紅旣徹則一黃菊耳徑可二寸有半沈譜曰深紅千瓣周邊黃色半開時紅黃相雜如錦

銀鎖口花初黃後淡周邊白色如銀半開時黃白相雜可愛上二花可爲絕品非其他小巧者可比

鴛鴦錦一名四面佛一名鸞交鳳友一名孔雀尾初作蓓蕾時每一蔕卽迸成三四亦有至五六者其瓣面重黃而背重紅開時奇怪一分爲三截下截皆黃中截則紅其頂又紅四面支撐紅黃交雜如錦開徹四面盡露紅背盡隱厚徑二寸餘上尖髙二寸如樓臺气香葉黑綠澤皺而瓦有稜角其尖最多亞甚深葉根多冗莖紫枝榦勁挺髙可四五尺

禦袍黃一名瓊英黃一名紫梗禦袍黃一名柘袍黃一名大禦袍黃花如小錢大初開中赤旣開瑩黃徑三寸半瓣闊開早瓣末如有細毛開最久殘則紅葉綠稀而長厚而大亞深葉根靑淨莖葉枝榦扶疏髙可一丈狀類禦愛但心有大小之分

靑梗禦袍黃一名禦衣黃一名淺色禦袍黃朵瓣葉幹俱類小禦袍黃但瓣疏而莖靑耳範譜曰千瓣初開深鵝黃而差疏瘦久則變白

側金盞此品類大金黃其大過之有及一寸八分者瓣有四層皆整齊花片亦闊大明黃色深黃心一枝之杪獨生一花枝中更無從﹠E﹠名以側金盞者以其花大而重欹側而生也葉綠而大梗淡紫

狀元黃一名小金蓮其花焦黃焰焰始終一色瓣疏細而茸作饅頭之形徑二寸許萼深綠開甚早气香葉綠而大長而瓦厚而綿似金芍藥而尖葉根淸淨莖淡紅枝榦順直扶疏髙七八尺

翦金毬一名翦金黃一名金鳳毛一名金樓子一名蜜翦毬其色瑩黃瓣末細碎如翦頂突有細萼相雜茸茸气香其殘也紅葉靑而綠皺而稠肥而厚闊而短亞深葉根冗甚枝榦勁挺髙可五六尺

黃繡毬一名金繡毬一名黃羅衫一名木犀毬一名金毬花深黃葉色稍淡而髙大

晚黃毬深黃千瓣開極大

十采毬黃千瓣如毬

大金毬金黃千瓣瓣反成毬

小金毬一名毬子菊一名毬子黃一名金纓菊一名金彈子深黃千瓣中邊一色花較小突起如毬

毬子開以九月中深黃千葉尖細重疊皆有倫理一枝之杪叢生百餘花若小毬諸菊黃花最小無過此者然枝靑葉碧花色鮮明相映尢好

金鈴菊花頭甚小如鈴之圓深黃一色其幹之長與人等或言有髙近一丈者可以上架亦可蟠結爲塔故又名塔子菊一枝之上花與葉層層相間有之不獨生於枝頭綠葉尖長七出凡菊葉多五出

金萬鈴開以九月末深黃千葉菊以黃爲正鈴以金爲質是菊正黃色而葉有鐸形則於名實兩無愧也菊有花密枝偏雙心貌長者謂之鞍子菊與此花一種特以地脈肥瘠使之然爾又有大黃鈴大金鈴蜂鈴之類或形色不正較之此花大非倫比

小金鈴一名饅頭菊花似大金鈴而小外單瓣中筒瓣葉似甘菊而厚大開以十月

夏金鈴出西京開以六月深黃千葉與金萬鈴相似而花頭瘦小不甚鮮茂以生非其時故也

秋金鈴出西京開以九月中深黃雙紋重葉花中細蕊皆出小鈴其萼亦如鈴葉但此花葉短廣而靑有如蜂鈴狀初出時京師戚裏相傳以爲愛玩

蜂鈴開以九月中千葉深黃花形圓小而中有鈴葉擁聚蜂起細視若有蜂窠之狀大抵似金萬鈴獨以花形差小而尖又有細蕊出鈴葉中以此別爾

大金鈴開以九月末深黃有鈴者皆如鐸之形而此花之中實皆五出細花下有大葉承之每葉有雙紋枝與常菊相似葉大而疏一枝不過十數葉俗名大金鈴以花形似秋萬鈴耳

千葉小金錢略似明州黃花葉中外疊疊整齊心甚大

單葉小金錢花心尢大開最早重陽前已爛熳

小金錢開早大於小錢明黃瓣深黃心其瓣齊齊三層花瓣展其心則舒而爲筩

大金錢開遲大僅及折二錢心瓣明黃一色其瓣五層此花不獨生於枝頭乃與葉層層相間而生香色與態度皆勝

金錢出西京開以九月末深黃雙紋重葉似大金菊而花形圓齊頗類滴滴金人未有識者或以爲棣棠菊或以爲大金鈴但以花瓣葉辧之乃可見

荔枝菊花頭大於小錢明黃細瓣層層鱗次不齊中央無心須乃簇簇末展小葉至開徧凡十餘層其形頗圓故名荔枝菊香淸甚姚江士友云其花黃狀似楊梅

金荔枝一名荔枝黃花金黃徑二寸餘厚半之瓣短而尖開遲葉靑而稠大而尖其亞淺髙可三四尺

荔枝紅一名紅荔枝紅黃千瓣

棣棠出西京開以九月末雙紋多葉自中至外長短相次如千葉棣棠狀凡黃菊類多小花如都勝禦愛𨿽稍大而色皆淺黃其最大者若大金鈴菊則又單葉淺薄無甚佳處惟此花深黃多葉大於諸菊而又枝葉甚靑一枝叢生至十餘朵花葉相映顏色鮮好甚可愛也

金錘子花比甘菊差大﹠A﹠穠酷似棣棠色艷如赤金他花色皆不及蓋奇品也葉亦似窠株不甚髙金陵最多開早

九煉金一名滲金黃又名銷金菊花似棣棠菊而稍大瓣似荔枝菊而稍禿開於九月前外暈金黃中暈焦黃葉綠狹而尖亞深葉根多冗莖紫而細勁直如鐵髙可一丈

黃二色九月末開鵝黃雙紋多葉一花之間自有深淡兩色然此花甚類薔薇菊惟形差小又近蕊多有亂葉不然亦不辧其異種也

橙菊花瓣與諸菊絕異黃色不甚深其瓣成筩排豎生於萼上後乃開作小片婉孌至於成團眾瓣之下又有統裙一層承之亦猶橙皮之外包也其中無心

小禦袍黃一名深色禦袍黃花全似禦袍黃瓣稍細開頗遲心起突色如深鵝黃菊瘦有心不突

黃萬卷一名金盤橙其色金黃徑二寸有半厚三之二其外夾瓣其中筩瓣開遲葉靑而稠大而瓦其末團其亞深葉根多冗枝榦偃蹇而粗大髙五六尺

鄧州黃開以九月末單葉雙紋深於鵝黃而淺於﹠A﹠金中有細葉出鈴萼上形樣甚似鄧州白但差小耳按陶隱居雲南陽酈縣有黃菊而白者以五月采今人間相傳多以白菊爲貴又采以九月頗與古說相異惟黃菊味甘气香枝榦葉形全類白菊疑弘景所說卽此

金絲菊花頭大過折二錢深黃細瓣凡五層一簇黃心甚小與瓣一色顏色可愛名爲金絲者以其花瓣顯然起紋綹也十月方開此花根荄極壯

垂絲菊花蕊深黃莖極柔細隨風動搖如垂絲海棠

錦牡丹花之紅黃赤黃者多以錦名花之丰碩而矬者多以牡丹名或又名秋牡丹

檀香毬色老黃形團瓣圓厚開徹整齊徑幾三寸厚三之二气香葉幹短蹙

麝香黃花心丰腴旁短葉密承之格極髙勝亦有白者大約似白佛頂而勝之遠甚吳中比年始有

黃寒菊花頭大如小錢心瓣皆深黃色瓣有五層甚細開至多日心與瓣並而爲一不止五層重數甚多聳突而髙其香與態度皆可愛狀類金鈴菊差大耳

薔薇九月末開深黃雙紋單葉有黃細蕊出小鈴萼中枝榦差細葉有支股而圓又薔薇有紅黃千葉單葉兩種而單葉者差尖人間謂之野薔薇蓋以單葉爾

鵝毛一名鵝兒黃開以九月淡黃﹠A﹠如細毛生於花萼上凡菊大率花心皆細葉如下有大葉承之則謂之托葉今鵝毛花自內自外葉皆一等但長短上下有次爾花形小於萬鈴亦近年花也

金孔雀一名金褥菊蓓蕾甚巨初開金黃旣開赤黃徑三寸半厚稱之其气不佳瓣尖而下垂隨開隨悴葉靑而濁長大而皺其亞深根冗甚枝榦偃蹇而粗大髙可一丈

黃五九菊花鵝黃色外尖瓣一層中瓣茸茸然徑僅如錢夏秋二度開葉靑而稠長而多尖其亞深葉根有冗枝榦細而髙僅二三尺

九日黃大如小錢黃瓣黃心心帶微靑瓣有三層狀類小金錢但此花開在金錢之前也開時或有不甚盛者惟地土得宜方盛綠葉甚小枝梗細瘦

殿秋黃一名黃芙蓉一名金芙蓉一名近秋黃一名晚節黃一名大蠟瓣花蜜蠟色徑二寸有半瓣闊微皺開於秋末葉靑稀厚而瓦大如掌亞深枝榦粗勁如樹髙可八九尺

小殿秋黃朵瓣葉幹俱似殿秋黃而淸雅過之

疊羅黃狀如小金黃花葉尖瘦如翦羅縠三兩花自作一髙枝出叢上態度瀟灑

繖蓋黃花似禦袍黃而小柄長而細萼黃莖靑

小金眼一名楊梅毬一名金帶圍一名腰金紫與大金眼同花朵差小枝榦稍細髙僅三四尺

太眞黃花如小金錢色鮮明

黃木香深黃小千瓣花僅如錢

黃翦羢色金黃

黃粉團黃花千瓣中心微赤

黃蠟瓣花淡黃

錦雀舌一名金雀舌重黃多瓣瓣微尖如雀舌

金玲瓏一名錦玲瓏一名金絡索金黃千瓣瓣捲如玲瓏

錦絲桃一名錦蘇桃瓣背紫而面黃余類紫絲桃

黃牡丹其花鵝黃其背色稍深

金紐絲一名金撚綫一名出谷箋一名金紋絲色瑩黃開遲髙可一丈瘦則薄而小肥則與銀紐絲同

錦西施紅黃多瓣形態似黃西施

黃西施嫩黃多瓣

瑪瑙西施紅黃多瓣

二色瑪瑙金紅金黃二色千瓣

錦褒姒金黃千瓣似粉褒姒而韻態尢勝

鴛鴦菊一名合歡金千朵小黃花皆並蔕葉深碧

波斯菊花頭極大一枝只一葩喜倒垂下久則微卷如發之鬈淡黃千瓣

茉莉菊花頭巧小淡淡黃色一蕊只十五六瓣或止二十片一點綠心其狀似茉莉花不類諸菊葉卽菊也每枝條之上抽出十餘層小枝枝皆簇簇有蕊

紫粉團黃花千瓣中心微赤

錦麒麟一名回回菊其花極耐霜露徑可二寸萼黃瓣初赤紅旣開則面金黃而背赤紅葉綠而黑長厚而尖其亞深葉根有冗髙可五六尺

鶯羽黃一名鶯乳黃嫩黃千瓣如大錢

樓子佛頂花鵝黃其瓣大約四層下一層瓣單而大二層數疊稍縮三層亦數疊又縮四層黃萼細鈴茸茸然突起作頂徑僅如錢經霜卽白其葉微似錦繡毬靑而皺長厚而尖其亞淺葉根有冗其枝榦勁直髙可四五尺凡花之外有大瓣而中有細萼茸茸然突起作頂似鈴非鈴似管非管者不問千瓣多瓣瓣單皆當從佛頂之稱惟鈴管分明者則不可得而混也

黃佛頂一名佛頭菊一名黃餅子一名觀音菊黃千瓣中心細瓣髙起花徑寸餘心突起似佛頂四邊單瓣瓣色深黃

黃佛頭花頭不及小錢明黃色狀如金鈴菊中外不辧心瓣但見混同純是碎葉突起甚髙又如白佛頭菊之黃心也

佛頭菊無心中邊亦同

小黃佛頂一名單葉小金錢花佛頭頗瘦花心微窪

兔色黃蓓蕾葉幹俱似繡芙蓉瓣似荔枝菊色似兔毛徑僅二寸殊不足觀

野菊亦有三兩種花頭甚小單層心與瓣皆明黃色枝莖極細多依倚他艸木而長別有一種其花初開心如旱蓮艸開至涉日則旋吐出蜂須周圍蒙茸然如蓮花須之狀枝莖頗大綠葉五出能仁寺側府城墻上最多以上黃色

九華菊此品乃淵明所賞今越俗多呼爲大笑瓣兩層者曰九華白瓣黃心花頭極大有闊及二寸四五分者其態異常爲白色之冠香亦淸勝枝葉疏散九月半方開昔淵明嘗言秋菊盈園其詩集中僅存九華之一名

喜容千葉花初開微黃花心極小花中色深外微暈淡欣然丰艷有喜色甚稱其名久則變白尢耐封植可以引長七八尺至一丈亦可攬結白花中髙品也

金杯玉盤中心黃四旁淺白大葉三數層花頭徑三寸菊之大者不過此本出江東比年稍移栽吳中

粉團此品與諸菊絕異含蕊時色淺黃帶微靑花瓣成筩排豎生於萼上其中央初看一似無心狀如橙菊盛開則變作一團純白色形甚圓香甚烈至白瓣凋謝方見瓣下有如心者甚大白瓣皆匼匝出於上經霜則變紫色尢佳綠葉甚粗其梗柔弱

龍腦一名小銀臺一名瑤井欄出京師開以九月末類金萬鈴而葉尖花色類人間紫﹠A﹠金而外葉純白香气芬烈甚似龍腦是香與色俱可貴也

新羅一名玉梅一名倭菊出海外開以九月末千葉純白長短相次而花葉尖薄鮮明瑩徹若瓊瑤然始開時中有靑黃細葉如蕊之狀盛開後細葉舒展始見其蕊枝正紫色葉靑支股甚小凡菊類多尖闕而此花之蕊分爲五出如人之有支股與花相映標韻髙雅非尋常比

玉毬出陳州開以九月末多葉白花近蕊微有紅色花外大葉有雙紋瑩白齊長而蕊中小葉如翦茸初開時有靑殼久乃退去盛開後小葉舒展皆與花外長葉相次側垂以玉毬目之者以其有圓聚之形也枝榦不甚粗葉尖長無殘闕枝葉皆有浮毛頗與諸菊異然顏色標致固自不凡近年以來方有此本

出鑪銀一名銀紅西施一名粉芙蓉花寶色瓣厚大初微紅後蒼白如銀出鑪終始可愛徑三寸許形團葉靑而黃有紋蠟色皺而瓦長厚而尖葉根冗莖靑枝榦屈曲髙僅三四尺

白繡毬一名銀繡毬一名白羅衫一名瓊繡毬一名玉繡毬一名白木犀一名玉毬色靑白而有光焰花抱蔕大於鵝卵其瓣有紋中有細萼開最久殘則牙紅葉稀而靑長大而多尖亞深枝榦勁直而扶疏髙可一丈

玉牡丹一名靑心玉牡丹一名蓮花菊花千瓣潔白如玉徑二寸許中暈靑碧開早開徹疏爽葉靑而稀長而厚狹而尖亞深葉根有冗莖淡紅枝榦勁挺髙僅二三尺

玉芙蓉一名酴﹠﹠菊一名銀芙蓉初開微黃後純白徑二寸有半香甚開早瓣厚而瑩疏而爽開最久其殘也粉紅葉靛色微似銀芍藥皺而尖葉根多冗莖亦靛色枝榦偃蹇髙僅三四尺

銀紐絲一名白萬卷一名萬卷書一名銀絞絲一名撚銀條一名鵝毛菊一名銀撚絲初微黃後瑩白如雪徑可三寸體薄早開气香味甘萼黃開徹瓣紐則萼亦不見瓣如撚紙殘則淡紅葉靑而稠亞淺枝榦勁直扶疏髙可六七尺

一捧雪一名勝瓊花花碩大有寶色其瓣茸茸然如雪花之大出葉似白西施而長大榦枝順直髙大

玉寶相白多瓣初開微紅

蠟瓣西施一名蜜西蠟瓣花不甚大而溫然玉質其品甚髙此外有紅蠟瓣大蠟瓣𨿽冒蠟瓣之名而實不相似惟紫蠟瓣花略相似而枝葉又全不類

白疊羅一名新羅菊一名疊雪羅一名玉梅一名白疊雪一名倭菊蓓蕾難開中暈靑而微黃開徹瑩白如雪徑可三寸厚三之二其瓣羅紋其殘粉紅葉靑而稠大而仰其末團其亞深枝榦勁挺髙僅三四尺

一團雪一名白雪團一名簇香毬一名斗嬋娟花極白晶瑩瓣如勺長而厚疏朗香淸中萼黃開遲最久徑可二寸殘時紫紅葉稀似艾白而靑大而長尖而厚﹠C﹠如掌亞最深葉極耐日深冬五色斑然如畫枝﹠C﹠勁直髙可六七尺

玉玲瓏一名玉連環蓓蕾初淡黃而微靑漸作牙紅旣開純白其瓣初仰而後覆葉靑長而闊厚而大有稜角葉根淨秋有彩色莖淡紅枝榦順直髙可至丈

玉鈴開以九月中純白千葉中有細鈴甚類大金鈴凡白花中如玉毬新羅形態髙雅而此花可與爭勝

白麝香似麝香黃花差小亦丰腴韻勝

蓮花菊如小白蓮花多葉而無心花頭疏極瀟散淸絕一枝只一葩綠葉甚﹠A﹠巧

萬鈴菊中心淡黃錘子旁白花葉繞之花端極尖香尢淸烈

月下白一名玉兔華花靑白色如月下觀之徑僅二寸其形團其瓣細而厚葉靑似水晶毬長而狹其背弓其亞淺其枝榦勁挺髙可三四尺

水晶毬其花瑩白而嫩初開微靑徑二寸許其瓣細而茸中微有黃萼初褊薄后乃暄泛葉稀而弓靑而滑肥而厚大而長亞淺根有冗莖靑枝榦勁挺髙可七八尺

芙蓉菊開就者如小木芙蓉尢穠盛者如樓子芍藥但難培植多不能繁

象牙毬其花丰碩初開黃白色其後牙色微作鴨卵之形柄弱不任其花色稠靑而毛莖亦靑

劈破玉小白花每瓣有黃紋如綫界之爲二

大笑菊白瓣黃心本與九華同種其單層者爲大笑花頭差小不及兩層者之大其葉類栗木葉亦名栗葉菊

徘徊菊淡白瓣黃心色帶微綠瓣有四層初開時先吐瓣三四片只開就一邊未及其餘開至旬日方及周徧花頭乃見團圓按字書徘徊爲不進此花之開亦若是矣其名不妄十月初方開或有一枝花頭多者至攢聚五六顆近似淮南菊

玉樓春一名土粉西花初桃紅後蒼白徑可二寸有半瓣厚而大瑩而潤開疏爽葉靑而毛稀可數大如茄葉亞淺枝﹠C﹠勁直如木髙可六七尺

酴﹠﹠出相州開以九月末純白千葉自中至外長短相次花之大小正如酴﹠﹠而枝榦﹠A﹠柔頗有態度若花葉稍圓加以檀蕊眞酴﹠﹠也

玉盆出滑州開以九月末多葉黃心內深外淡而下有闊白大葉連綴承之有如盆盂中盛花狀世人相傳爲玉盆菊者大率皆黃心碎葉初不知其得名之由後請於識者乃知物之見名於人者必有形似之實云

波斯菊白千瓣狀同黃波斯

白西施一名白粉西一名白二色花初微紅其中暈紅而黃旣則白而瑩徑三寸以上厚二寸許瓣參差開早葉靑而稠狹而尖其亞深葉枝多冗枝榦偃蹇髙僅三四尺

銀盆出西京開以九月中花皆細鈴比夏秋萬鈴差疏而形色似之鈴葉之下別有雙紋白葉謂之銀盆者以其下葉正白故也此菊近出未多見

木香菊一名玉錢大過小錢白瓣淡黃心瓣有三四層頗細狀如春架中木香花又如初開纏枝白但此花頭舒展稍平坦耳亦有黃色者

銀盤白瓣二層黃心突起頗髙花頭或大或小不同想地有肥瘠故也

鄧州白九月末開單葉雙紋白華中有細蕊出鈴萼中凡菊單葉如薔薇菊之類大率花葉圓密相次而此花葉皆尖細相去稀疏然香比諸菊甚烈此又爲藥中所用蓋鄧州菊潭所出枝榦甚﹠A﹠柔葉端有支股而長亦不甚靑

白菊單葉白花蕊與鄧州白相類但花葉差闊相次圓密而枝葉粗繁人多謂此爲鄧州白今正之

金盞銀臺一名銀臺一名萬鈴菊一名銀萬管花外單瓣或夾瓣薄而尖白而瑩中筒瓣初鵝黃後牙色徑可三寸殘則淡紅葉靑而狹長而多尖其亞深葉根冗甚枝﹠C﹠細偃蹇髙可五六尺

佛頂菊一名瓊盆菊一名佛頂菊一名大餅子大過折二錢或如折三錢單層初秋先開白瓣漸沁微紅突起淡黃心初如楊梅之肉蕾後皆舒爲筩子狀如蜂窠末後突起甚髙又且最大枝﹠C﹠堅粗葉亦粗厚一種每枝多直生上只一花少有旁出枝一種每一枝頭分爲三四小枝各一花

小白佛頂心大突起似佛頂單瓣

淮南菊一種白瓣黃心瓣有四層上層抱心帶微黃色下層黯淡純白大不及折二錢枝頭一簇六七花一種淡白瓣淡黃心顏色不相染惹瓣有四層一枝攢聚六七花其枝杪六花如六面仗鼓相抵惟中央一花大於折三錢此則所產之地力有不同也大率此花自有三節不同初開花面微帶黃色中節變白至十月開過見霜則變淡紫色且初開之瓣只見四層開至多日乃至六七層花頭亦加大焉

茉莉菊花葉繁縟全似茉莉綠葉亦似之長大而圓淨

玉盤菊黃心突起淡黃綠邊

粉薔薇花似紫薔薇而粉色

玉甌菊或云甌子菊卽﹠ED﹠枝白菊也其開層數未及多者以其花瓣環拱如甌盞之狀也至十月經霜則變紫色

白褒姒一名銀褒姒多瓣小花此花四色錦者爲最紫者次之粉者又次之白其尢勝者

銀杏菊淡白時有微紅花葉尖綠葉全似銀杏葉

銀芍藥一名芙蓉菊一名樓子菊一名瓊芍藥一名太液蓮一名銀牡丹一名銀骨朵初似金芍藥後瑩白香甚殘色淡紅葉亞深與金芍藥同

白五九菊一名銀鈴菊一名夏玉鈴外瓣一層純白其中鈴萼淡黃徑僅如錢夏秋二度開葉靑長大而尖亞深葉根有冗髙僅二三尺

八仙菊花初靑白色後粉紅色一花七八蕊葉尖長而靑

蠟瓣粉西施一名粉西嬌一名西施嬌葉幹全類三蠟瓣似粉西施而差小瓣厚不瑩

白牡丹純白

鷺鷥菊出嚴州花如茸毛純白色中心有一叢簇起如鷺鷥頭

蘸金白一名蘸金香白千瓣瓣邊有黃色似蘸金

瓊玲瓏白千瓣參差不齊

碧蕊玲瓏白千瓣葉色深綠

白羢毬花粉白余類紫羢毬

白剪羢一名剪鵝毛一名剪鵝翎色雪白

銀荔枝大槪似金荔枝

碧桃菊其花純白葉與紫芍藥相似

艾葉菊心小葉單綠葉尖長似蓬艾

白鶴頂似鶴頂紅而色較白

白鶴翎一名銀鶴翎一名銀雀舌一名玉雀舌花純白與粉鶴翎同瓣皆有尖下垂

粉蝴蝶一名玉蝴蝶一名白蛺蝶千瓣小白花

白蠟瓣一名玉菡﹠E﹠花純白與粉蠟瓣同

腦子菊花瓣微皺縮如腦子狀

樓子菊層層狀如樓子

單心菊細花心瓣大

五月菊花心極大每一須皆中空攢成一匾毬子紅白單葉繞承之每枝只一花徑二寸葉似茼蒿夏中開近年院體畫艸虫喜以此菊寫生

殿秋白一名玉玫瑰花朵葉幹俱類殿秋黃

寒菊大過小錢短白瓣開多日其瓣方增長明黃心心乃攢聚碎葉突起頗髙枝條柔細十月方開以上白色

狀元紫花似紫玉蓮而色深

順聖淺紫出陳州鄧州九月中方開多葉葉比諸菊最大一花不過六七葉而每葉盤疊凡三四重花葉空處間有筒葉輔之大率花枝榦類棣棠但色紫花大爾菊中惟此最大而風流態度又爲可貴獨恨色非黃白不得與諸菊爭先耳

紫牡丹一名紫西施一名山桃紅一名檀心紫花初開紅黃間雜如錦後粉紫徑可三寸瓣比次而整齊開遲气香葉綠而澤長厚而尖其亞深葉根有冗枝榦肥壯髙徑三四尺

碧江霞紫花靑蔕蔕角突出花外小花花之奇異者

雙飛燕一名紫雙飛淡紫千瓣每花有二心瓣斜捲如飛燕之翅

孩兒菊紫萼白心茸茸然葉上有光與他菊異

紫茉莉似梅花菊而紫花𨿽小而標格瀟灑气味芬馥不可以常品目之

朝天紫一名順聖紫蓓蕾靑碧花初深紫後淺紫气香瓣初如兔耳後尖而覆鬅松而整齊徑二寸有半葉綠而稀尖亞細密如縷葉根淸淨枝榦細紫勁而直髙可五六尺

翦霞綃紫多瓣瓣邊如翦其花徑二寸許瓣疏而大其邊如繡

佛座蓮紫千瓣瓣頗大且開殿眾菊或以爲紫牡丹非

瑞香紫一名錦瑞香花淡紫如瑞香色徑寸許瓣疏尖而﹠BAB﹠枝葉類金荔枝

紫絲桃一名紫蘇桃一名曉天霞蓓蕾靑綠花茄色中暈濃而外暈稍淡瓣長而尖初如勺後平鋪瓣上有紋色更紫花徑二寸有半厚稱之開徹鬅松明﹠FB﹠枝葉俱類紫玉蓮

墨菊一名早紫花似紫霞觴而厚大色紫黑穠艷開於九月前莖葉與紫袍金帶相似髙可五六尺史譜云按宋嘉佑中有油紫英宗時有黑紫神宗時色加鮮赤目爲順聖紫皆紫之極非世俗點染之說也

夏萬鈴出鄜州開以五月紫色細鈴生於雙紋大葉之上以時別之者以有秋時紫花故也或以菊皆秋生花而疑此菊獨以夏盛按靈寶方曰菊花紫白又陶隱居云五月采今此花紫色而開於夏時是其得時之正也夫何疑哉

秋萬鈴出鄜州開以九月中千葉淺紫其中細葉盡爲五出鐸形而下有雙紋大葉承之諸菊如棣棠是其最大獨此菊與順聖過焉環美可愛

荔枝紫出西京九月中開千葉紫花葉捲爲筒大小相間凡菊鈴並蕊皆生托葉之上葉背乃有花萼與枝相連而此菊上下左右攢聚而生故俗以爲荔枝者以其花形正圓故也花有紅者與此同名而純紫者蓋不多得

紫褒姒似粉褒姒而色紫

賽西施又名倚欄嬌淡紫小花頭倒側如醉

紫芍藥一名紅翦春花先紅後紫復淡紅變蒼白徑可三寸厚稱之其瓣闊大而鬅松開早气香葉薄綠而澤稀而多尖其枝榦順直髙可四五尺

繡毬出西京開以九月中千葉紫花葉尖闊相次叢生如金鈴菊中鈴葉之狀大率此花似荔枝菊花中無筒葉而萼邊正平爾花形之大有若大金鈴菊者

紫鶴翎一名紫粉盤一名紫雀舌花先淡紫後粉白色

紫玉蓮一名紫荷衣一名紫蠟瓣蓓蕾靑綠花紫而紅質如蠟徑可二寸瓣如勺終始上﹠BAB﹠葉全似朝天紫

瑪瑙盤淡紫赤心千瓣花極丰大

紫薔薇花略小似紫玉蓮而色淡

紫羅繖一名紫羅袍花似紫鶴翎小而厚色勻其瓣羅紋而細葉靑大而稠根多冗枝榦勁直髙大

紫繡毬一名紫羅衫其花粉紫得養則如紫牡丹之色蒨麗失養則靑紅黃白夾雜而不勻瓣結不舒葉類錦繡毬綠而混厚而皺

紫翦絨四翦絨俱小巧紫者其名獨振

金絲菊紫花黃心以蕊得名

水紅蓮一名菡﹠E﹠紅一名荷花毬一名粉牡丹一名紫粉蓮一名紫粉樓花粉紫初開似紫牡丹其後漸淡如水紅花色徑二寸形團瓣疏開早葉綠稀而可數闊大而厚皺而蹙似芡葉枝榦勁直髙可一丈或以爲太液蓮非

雞冠紫一名紫鳳冠千瓣髙大起樓取象於雞冠花非以雞之冠爲比也

福州紫紫多瓣以上紫色

狀元紅花重紅徑可二寸厚半之瓣闊而短厚有紋其末黃其紅耐久開早葉似貓腳迹綠而麗亞深葉根冗枝榦如鐵髙僅三四尺

錦心繡口一名楊妃茜裾紅一名美人紅徑二寸許厚半之外大瓣一二層深桃紅中筒瓣突起初靑而後黃筒之中嬌紅而外粉筒之口金黃爛漫如錦香淸開與報君知同葉綠而澤團而弓稀而可數其缺刻如﹠﹠業枝榦紅紫細勁順直髙可四五尺

紫袍金帶一名紫重樓又一名紫綬金章蓓蕾有頂開稍遲初黑紅漸作鮮紅旣開彷彿亞腰葫蘆亞處無瓣黃蕊繞之其徹也黃蕊不見攢簇成毬大如雞卵開極耐久葉綠而秀闊而長薄而多尖葉根有冗莖淡紅枝榦勁直髙可三四尺

大紅袍蓓蕾如泥金初開朱紅瓣尖細而長體厚徑可二寸以上殘色水紅葉靑澤厚而大亞深末團葉根淸淨莖靑枝榦肥壯順直髙可四五尺

紫霞觴一名紫霞杯花似狀元紅厚而大開早初重紅稍開卽木紅葉靑闊而皺亞深葉根多冗枝榦挺勁髙可四五尺

紅羅繖一名紫幢一名錦羅傘紫紅千瓣

慶雲紅一名錦云紅蓓蕾深桃紅開則紅黃並作瑪瑙色中暈穠而外暈淡其瓣尖細而鬅松徑二寸有半厚稱之葉靑澤厚而長稍尖亞深莖靑枝榦順直髙可四五尺

海云紅一名海東紅一名相袍紅一名將袍紅一名揚州紅一名舊朝服先殷紅漸作金紅久則水紅而淡徑二寸有半其瓣初尖而後岐其萼黃其徹也鬅松其葉長而大靑而多尖其亞深枝榦壯大髙可四五尺

胭脂菊類桃花菊深紅淺紫比胭脂色尢重比年始有之此品旣出桃花菊遂無顏色蓋奇品也

縷金妝一名金綫菊深紅千瓣中有黃綫路

出鑪金一名錦芙蓉金紅千瓣色如鑪金出火

火煉金花徑僅寸許外尖瓣猩紅其中萼金黃朵垂其紅不變葉綠而澤稀而瓦長厚而尖亞深枝榦勁直髙可四五尺

木紅毬一名紅羅衫一名紅繡毬花初開殷紅稍開卽木紅徑可二寸有半瓣下覆如毬心萼黃甚莖葉枝榦頗類禦袍黃髙可五六尺

紫骨朵一名大紅繡毬一名紅繡毬蓓蕾鮮紅頂如泥金開甚早先紅紫後紫紅徑可二寸有半厚二寸瓣明潤丰滿如橊子其徹也攢簇如毬葉類紫霞觴葉綠而小根有冗枝榦勁直髙可四五尺

醉楊妃一名醉瓊環其色深桃紅久而不變其花疏爽而潤澤小徑近二寸以上厚半之其瓣尖而梗下覆如臍花繁而柄弱其英乃垂其葉靑厚短大而稠其尖多其亞淺葉根冗甚莖靑枝﹠C﹠偃蹇髙可五六尺

太眞紅嬌紅千瓣

樓子紅蓓蕾甚巨開早初深黑漸作鮮紅瓣垂而長光焰奪目旣開徑二寸以上其萼如小錢初靑後黃其中隱然有頂有開數瓣上﹠BAB﹠者莖葉如紫袍金帶枝榦髙大可至四五尺

紅萬卷一名紅鈕絲深紅千瓣如萬卷書

一撚紅花瓣上有紅點面徑三寸瓣大而圓

紅剪羢初殷紅後木紅徑寸有半其形薄而瓦其瓣末碎而茸攢簇如刺葉綠尖而小其亞淺其莖紅葉根淸淨枝榦扶疏髙可三四尺

錦繡毬一名錦羅衫蓓蕾如栗其花抱蔕其初殷紅旣開鮮紅漸作紅黃色瓣闊而短葉似紫繡毬稀而大皺而尖葉根有冗

鶴頂紅一名不老紅花似晚香紅薄而小外暈粉紅中暈大紅開徹粉紅瓣下嚲大紅瓣上攢如鶴頂葉靑圓而小枝﹠C﹠不甚髙大

雞冠紅紅千瓣色如雞冠

猩猩紅花似狀元紅而厚僅二寸開早色鮮紅耐久葉澤長而多尖莖靑枝榦挺勁髙可四五尺

繡芙蓉一名赤心黃一名老金黃初開赤紅旣開中暈赤而外暈黃其瓣面黃而背紅徑二寸有半厚半之開早稜層整齊葉靑澤而脆亞深葉根冗甚枝榦偃蹇而粗大髙可四五尺

錦荔枝金紅多瓣

紅牡丹早開初殷紅後銀紅開最久

紅茉莉似梅花菊而紅

芙蓉菊狀如芙蓉紅色

二色蓮一名賽紅荷一名西番蓮一名蠟瓣紅一名大紅蓮一名紅轉金一名錦蠟瓣花先茜紅後紅黃色其萼黃徑二寸許厚半之瓣如勺而毛末微皺上簇如蓮萼黃而大萼中或突起數瓣葉綠長大而多尖其亞深葉根有冗枝榦勁挺髙可四五尺

襄陽紅並蔕雙頭出九江彭澤

賓州紅一名嶽州紅一名日輪紅重紅褊薄如鏇徑二寸中黃萼葉幹似紫霞觴

土朱紅其色如土朱

紅二色出西京開以九月末千葉叢有深淡紅兩色而花葉之中間生筒葉大小相應方盛開時筒之大者裂爲二三與花葉相雜比茸茸然花心與筒葉中有靑黃色頗與諸菊異

冬菊花薄而小徑僅寸半色深紅質如蠟瓣闊而短開極遲葉疏靑而澤初似銀芍藥其後弓而厚長而尖亞深尖多枝榦順直扶疏髙可五六尺以上紅色

桃花菊劉蒙泉云粉紅單葉中有黃蕊其色正類桃花俗以此名蓋以言其色爾花之形度𨿽不甚佳而開於諸菊未有之前故人視此菊如木中之梅焉枝葉最繁密或有無花者史鑄云一名桃紅菊花瓣如桃花粉紅色一蕊凡十三四片開時長短不齊經多日乃齊其心黃色內帶微綠此花嗅之無香惟撚破聞之方知有香至中秋便開開至十餘日漸變爲白色或生靑虫食其花片則衰矣其綠葉甚細小範成大云多葉至四五重粉紅色濃淡在桃杏紅梅之間未霜卽開最爲妍麗中秋後便可賞

粉鶴翎一名粉鈕絲一名玉盤丹一名粉雀舌一名荷花紅花粉紅大如芍藥瓣尖長而大背淡紅初開鮮濃旣開四面支撐紫焰騰耀後漸白紐絲葉靑而稀闊大如掌亞深葉根多冗枝榦順直而扶疏髙可七八尺

垂絲粉紅出西京九月中開千瓣細如茸攢聚相次花下亦無托瓣枝榦﹠A﹠弱其花淡紅似銀紐絲而瓣不紐其朵俱垂色態嬌艷與醉西施醉楊妃各不相涉或謂三名卽一物非也

粉蠟瓣蓓蕾稀花微紅褪白質如蠟色徑可二寸有半厚稱之气香瓣初仰而後覆其殘如紅粉塗抹葉靑長大而稀亞深葉根淸淨枝榦順直髙可一丈

粉西施一名紅西施一名紅粉西一名粉西花丰碩似白西施初開紅黃相雜有寶色開徹則淡粉紅瓣捲而紐背慘而紅如猱頭然柄弱不任葉靑而厚長而瓦狹而尖亞深葉根多冗枝榦亦類白西施

合蟬菊九月末開粉紅筒瓣花形細者與蕊雜比方盛開時筒之大者裂爲兩翅如飛舞狀一枝之杪凡三四花

灑金紅一名灑金香一名金錢豹淡紅千瓣瓣間有黃色如灑

紅粉團一名粉團花粉紅徑二寸厚半之中暈紅瓣短而多紋枝葉似金荔枝而靑

樓子粉西施一名晚香紅一名秋牡丹一名紅粉樓一名車輪紅其花粉紅徑可三寸厚三之二其開也遲瓣圓而厚比次整齊中深紅突起上作重臺色易淡葉稠靑而毛狹而尖其亞深葉根冗甚枝榦亦與白西施同壯大過之

醉西施淡紅千葉垂英似醉楊妃

勝緋桃一名紅碧桃格局似碧桃色似秋海棠枝葉似紫芍藥而髙大不及

粉褒姒花粉紅而小徑二寸有半瓣尖短厚而無紋葉綠而澤似狀元紅而尖其亞少葉根有冗枝榦偃蹇或遂以粉西施當之非也

大楊妃一名楊妃菊一名瓊環菊粉紅千瓣散如亂茸而枝葉細小裊裊有態

賽楊妃粉紅千瓣花略小

粉玲瓏一名紫丁香粉紅小花按沈譜玲瓏與萬卷萬管並載今人類多混稱不知玲瓏者疏朗通透之物捲則書卷畫卷之類管則笙管筆管之類取象各不同百詠之連環絡索卽玲瓏之別號於命名之意寖失不可不辧

八寶瑪瑙一名八寶菊千瓣粉紅花花具紅黃眾色

紫芙蓉一名勝芙蓉一名芙蓉菊千瓣開極大其葉尖而小

粉萬卷粉紅千瓣

粉繡毬千瓣淡紅花

夏月佛頂菊五六月開色微紅

佛見笑粉紅千瓣

紅傅粉粉紅千瓣以上粉紅色

珠子菊白色見本艸注雲南京有一種開小花瓣下如小珠子

丹菊見嵇含菊銘云煌煌丹菊暮秋彌榮

十樣錦一本開花形模各異或多瓣或單瓣或大或小或如金鈴往往有六七色黃白雜樣亦有微紫花頭小

滿天星一名蜂鈴菊春苗掇去其顚岐而又掇掇而又岐至秋而一干數千百朵

二色西施一名紅二色一名黃二色一名二色白一名平分秋色徑可三寸厚半之開最久瓣葉枝榦皆與白西施同初開時數朵淡紅數朵淡黃迥然不類半開時五彩寶色炫爛奪目開徹則皆淡桃紅色矣

二色楊妃一名二喬一名金菊對芙蓉多瓣淺紅淡黃二色雙出如金銀花徑僅二寸其萼黃其瓣如兔耳其葉綠而不澤厚而尖皺而瓦

赤金盤一名脂暈黃一名琥珀杯其花初開紅黃而赤金星浮動其後漸作醬色徑可二寸形薄而瓦瓣如杓而尖葉稀綠而澤其末團枝榦紫紅順直而扶疏髙可一丈

錦丁香花略似紅剪羢大寸許瓣疏初開黃而紅後紅而黃色易衰葉綠厚而短尖而長

檀香菊一名小檀香葉﹠C﹠似檀香毬花亦相似

梅花菊一名試梅菊一名銀丁香一名試梅妝一名壽陽妝一名銀梅每花不過數瓣瓣大如指頂每瓣捲皺密蹙下截深黃上截瑩白重臺彷彿水仙花下垂成穟如梅花淸逸開早香甚葉綠大而皺尖而長其亞深葉根多冗其枝榦柔細而扶疏髙可一丈或以爲茉莉菊甚謬

海棠菊一名錦菊一名海棠春一名海棠嬌一名海棠紅一名小桃紅一名鐵幹紅色類垂絲海棠徑寸有半形薄而瓦瓣短多紋而尖愈開愈奇有寶色中暈赤外暈黃邊暈純白或數色錯出變態不窮葉綠而澤厚而小亞深其枝榦勁直扶疏髙可四五尺

蜜西施蜜色千瓣

蜜鶴翎蜜色千瓣與金鶴翎埒以爲蜜繡毬非是

蜜繡毬一名金翅毬一名金鳳團一名蜜西牡丹蜜色瑩潤徑二寸餘气香瓣舒開遲其殘也紅而麗葉靑而稠大而尖亞深葉根冗枝榦偃蹇髙可四五尺

紫羢毬一名紫絲毬一名紫蘇桃蓓蕾圓而綠如小龍眼大其開也碧綠紅紫黃白諸色間雜而紫焰爲多瓣細而鑲四面參差茸茸如剪徑僅寸許圓如毬葉類朝天紫小而靑尖亞似少葉根淸淨枝榦細直而勁髙可四五尺

僧衣褐一名緇衣菊深栩子色小

刺蝟菊一名栗葉花如兔毛朵團瓣如蝟之刺大如雞卵葉長而尖枝榦勁挺髙可三四尺以上異品

藍菊藍菊花單薄而小其﹠D﹠黃

雙鸞菊雙鸞菊一名鴛鴦菊卽烏喙苗花開甚多每朵頭若僧帽拆此帽內露雙鸞並首形似無二外分二翼一尾春分根種

丈菊丈菊一名西番菊一名迎陽花莖長丈餘幹堅粗如竹葉類麻多直生𨿽有傍枝只生一花大如盤盂單瓣色黃心皆作窠如蜂房狀至秋漸紫黑而堅取其子種之甚易生花有毒能墮胎

七月菊七月菊外夾瓣中鑲瓣突起如紫薇花色如茄花徑寸有半厚寸餘其葉似五月翠菊六七月花一株不過數朵髙僅一二尺

翠菊翠菊一名佛螺一名夏佛頂蓓蕾重跗層疊似海石橊花其花外夾瓣翠而紫中鈴萼而黃徑寸有半開於四五月每雨後及晡時光麗如翠羽開最久葉靑而澤似馬蘭香甚亞深莖毛而紅株幹肥勁髙可二三尺八月種子捲菊部匯考三欽定古今圖書集成博物匯編艸木典

第八十九卷

目錄目錄

菊部匯考三

王世懋花疏﹝菊﹞

王世懋瓜蔬疏﹝菊苗﹞

本艸綱目﹝菊野菊﹞

王圻三才圖會﹝菊花波斯菊石菊長春菊﹞

徐光啟農政全書﹝菊花考六月菊考﹞

髙濂遵生八箋﹝菊花譜菊花散菊苗粥菊花酒甘菊苗﹞

廣羣芳譜﹝菊花繡綫菊﹞

樂休園菊譜

直省誌書﹝歷城縣萊蕪縣曹縣臨晉縣洛陽縣六合縣懷寧縣石

門縣莆田縣福寧州髙明縣羅定州﹞艸木典第八十九卷

菊部匯考三王世懋花疏

菊菊至江﹠A﹠上海吾州而變態極矣有長丈許者有大如﹠FA﹠者有作異色二色者而皆名粗種其最貴乃各色剪絨各色撞各色西施各色狼牙乃謂之細種種之最難須得地得人燥濕以時虫﹠EF﹠日去花須少而大葉𨿽密而鮮不爾便非上乘元馭閣老尢愛種菊京師有一種大紅曰麻葉紅曰相袍紅元馭爲翰林時特命囊之馬首歸今吾地尙有此種然開不能大佳想亦地气使然王世懋瓜蔬疏

菊苗百艸中可食者最多菊苗亦佳大抵摘野蔬入饌尢覺趣耳本艸綱目

菊釋名李時珍曰按陸佃埤雅云菊本作蘜從鞠鞠窮也月令九月菊有黃華華事至此而窮盡故謂之蘜節華之名亦取其應節候也崔寔月令云女節女華菊華之名也治蘠日精菊根之名也抱朴子云仙方所謂日精更生周盈皆一菊而根莖花實之名異也蘇頌曰唐天寶單方圖載白菊云原生南陽山谷及田野中潁川人呼爲回峯菊汝南名荼苦蒿上黨及建安郡並名羊歡艸河內名地薇蒿

集解別錄曰菊花生雍州川澤及田野正月采根三月采葉五月采莖九月采花十一月采實皆陰漧陶弘景曰菊有兩種一種莖紫气香而味甘葉可作羹食者爲眞菊一種靑莖而大作蒿艾气味苦不堪食者名苦薏非眞菊也葉正相似惟以甘苦別之南陽酈縣最多今近道處處有之取種便得又有白菊莖葉都相似惟花白五月取之仙經以菊爲妙用但難多得宜常服之陳藏器曰白菊生平澤五月采花紫色白蘇頌曰處處有之以南陽菊潭者爲佳初春布地生細苗夏茂秋花冬實然種類頗多惟紫莖气香葉厚至柔者嫩時可食花微大味甚甘者爲眞其莖靑而大葉細气烈似蒿艾花小味苦者名苦薏非眞也南陽菊亦有兩種白菊葉大如艾葉莖靑根細花白蕊黃其黃菊葉似同蒿花蕊都黃今服餌家多用白者又有一種開小小花瓣下如小珠子謂之珠子菊云入藥亦佳寇宗奭曰菊花近世有二十餘種惟單葉花小而黃綠葉色深小而薄九月應候而開者是也鄧州白菊單葉者亦入藥餘皆醫經不用吳瑞曰花大而香者爲甘菊花小而黃者爲黃菊花小而气惡者爲野菊李時珍曰菊之品凡百種宿根自生莖葉花色品品不同宋人劉蒙泉範至能史正志皆有菊譜亦不能盡收也其莖有株蔓紫赤靑綠之殊其葉有大小厚薄尖禿之異其花有千葉單葉有心無心有子無子黃白紅紫間色深淺大小之別其味有甘苦辛之辧又有夏菊秋菊冬菊之分大抵惟以單葉味甘者入藥菊譜所載甘菊鄧州黃鄧州白者是矣甘菊始生於山野今則人皆栽植之其花細碎品不甚髙蕊如蜂窠中有細子亦可捺種嫩葉及花皆可煠食白菊花稍大味不甚甘亦秋月采之菊之無子者謂之牡菊燒灰撒地中能死﹠B﹠黽說出周禮

气味﹝花葉根莖實並同﹞苦平無毒別錄曰甘楊損之曰甘者入藥苦者不入藥李杲曰苦甘寒可升可降陰中微陽也李時珍曰本經言菊花味苦別錄言菊花味甘諸家以甘者爲菊苦者爲苦薏惟取甘者入藥謹按張華博物志言菊有兩種苗花如一惟味小異苦者不中食範至能譜序言惟甘菊一種可食仍入藥餌其餘黃白二花皆味苦𨿽不可餌皆可入藥其治頭風則白者尢良據此二說則是菊類自有甘苦二種食品須用甘菊入藥則諸菊皆可但不得用野菊名苦薏者爾故景煥牧豎閒談云眞菊延齡野菊泄人正如黃精益壽鉤吻殺人之意徐之才曰術及枸杞根桑根白皮爲之使

主治本經曰諸風頭眩腫痛目欲脫淚出皮膚死肌惡風濕痺久服利血气輕身耐老延年別錄曰療腰痛去來陶陶除胸中煩熱安腸胃利五脈調四肢﹝陶陶縱緩貌﹞甄權曰治頭目風熱風旋倒地腦骨疼痛身上一切遊風令消散利血脈並無所忌大明曰作枕明目葉亦明目生熟並可食張元素曰養目血去翳膜王好古曰主肝气不足

白菊气味苦辛平無毒

主治陶弘景曰風眩能令頭不白陳藏器曰染髭發令黑和巨勝茯苓蜜丸服之去風眩變白不老益顏色

發明朱震亨曰黃菊花屬土與金有水與火能補陰血故養目李時珍曰菊春生夏茂秋花冬實備受四气飽經露霜葉枯不落花槁不零味兼甘苦性稟中和昔人謂其能除風熱益肝補陰蓋不知其得金水之精英尢多能益金水二髒也補水所以制火益金所以平木木平則風息火降則熱除用治諸風頭目其旨深微黃者入金水陰分白者入金水陽分紅者行婦人血分皆可入藥神而明之存乎其人其苗可蔬葉可啜花可餌根實可藥囊之可枕釀之可飲自本至末罔不有功宜乎前賢比之君子神農列之上品隱士采入酒斝騷人餐其落英費長房言九日飲菊酒可以辟不祥神仙傳言康風子朱孺子皆以服菊花成仙荊州記言胡廣久病風羸飲菊潭水多壽菊之貴重如此是豈羣芳可伍哉鐘會菊有五美贊云圓花髙懸準天極也純黃不雜后土色也早植晚發君子徳也冒霜吐穎象貞質也杯中體輕神仙食也西京雜記言采菊花莖葉雜秫米釀酒至次年九月始熟用之

附方服食甘菊玉函方云王子喬變白增年方用甘菊三月上寅日采苗名曰玉英六月上寅日采葉名曰容成九月上寅日采花名曰金精十二月上寅日采根莖名曰長生四味並陰漧百日取等分以成日合搗千杵爲末每酒服一錢匕或以蜜丸梧子大酒服七丸一日三服百日輕潤一年發白變黑服之二年齒落再生五年八十歲老人變爲兒童也孟詵云正月采葉五月五日采莖九月九日采花服食白菊太淸靈寶方用九月九日白菊花二斤茯苓一斤並搗羅爲末每服二錢溫酒調下日三服或以煉過松脂和丸雞子大每服一丸主頭眩久服令人好顏色不老陳藏器曰抱朴子言劉生丹法用白菊汁蓮花汁地血汁樗汁和丹蒸服也白菊花酒天寶單方治丈夫婦人久患頭風眩悶頭髮乾落胸中痰壅每發卽頭旋眼昏不覺欲倒者是其候也先灸兩風池各二七壯並服此酒及散永瘥其法春末夏初收白菊軟苗陰榦搗末空腹取一方寸匕和無灰酒服之日再服漸加三方寸匕若不飲酒者但和羹粥汁服亦得秋八月合花收暴漧切取三大斤以生絹袋盛貯三大鬥酒中經七日服之日三次常令酒气相續爲佳﹝蘇頌圖經﹞風熱頭痛菊花石膏川芎各三錢爲末每服一錢半茶調下﹝簡便方﹞膝風疼痛菊花陳艾葉作護膝久則自除也﹝吳旻扶壽方﹞斑痘入目生翳障用白菊花谷精艸綠豆皮等分爲末每用一錢以干柿餅一枚粟米泔一盞同煮候泔盡食柿日食三枚淺者五七日遠者半月見效﹝仁齋直指方﹞病後生﹠AED﹠白菊花蟬蛻等分爲散每用二三錢入蜜少許水煎服大人小兒皆宜屢驗﹝救急方﹞疔腫垂死菊花一握搗汁一升入口卽活此神驗方也冬月采根﹝肘後方﹞女人陰腫甘菊苗搗爛煎湯先燻後洗﹝危氏得效方﹞酒醉不醒九月九日眞菊花爲末飲服方寸匕﹝外臺祕要﹞眼目﹠EF﹠花雙美丸用甘菊花一斤紅椒去目六兩爲末用新地黃汁和丸梧子大每服五十丸臨臥茶淸下﹝瑞竹堂方﹞

花上水主治大明曰益色壯陽治一切風

野菊釋名李時珍曰薏乃蓮子之心此物味苦似之故與之同名

集解陳藏器曰苦薏生澤畔莖如馬蘭花如菊菊甘而薏苦語曰苦如薏是也李時珍曰苦薏處處原野極多與菊無異但葉薄而多尖花小而蕊多如蜂窠狀气味苦辛慘烈

根葉莖花气味苦辛溫有小毒朱震亨曰野菊花服之大傷胃气

主治陳藏器曰調中止泄破血婦人腹內宿血宜之李時珍曰治癰﹠D﹠疔毒瘰﹠B﹠眼瘜

附方癰疽丁腫一切無名腫毒孫氏集效方用野菊花連莖搗爛酒煎熱服取汁以渣傅之卽愈衛生易簡方用野菊花莖葉蒼耳艸各一握共搗入酒一﹠E﹠絞汁服以渣傅之取汗卽愈或六月六日采蒼耳葉九月九日采野菊花爲末每酒服三錢亦可天泡濕瘡野菊花根棗木煎湯洗之﹝醫學集成﹞瘰﹠B﹠未破野菊花根搗爛煎酒服以渣傅之自消不消亦自破也﹝瑞竹堂經驗方﹞王圻三才圖會

菊花唐本艸菊花一名女節一名女華劉蒙菊譜三十五品又三十二品範石湖菊譜七十二種今不止一種甘菊莖紫气香味甘花深黃單葉蔕有粥膜衣者爲眞取花作糕並咸烹飲佳又有鴛鴦菊五月菊六月菊陸龜蒙有杞菊賦曾端伯以爲佳友

波斯菊一名西番菊有中貴攜植普陀取子種出甚佳作花甚繁而久其子落地卽生仍復作花

石菊石菊如洛陽花但千葉可愛四時有花

長春菊俗名回回菊四時有花種於籬落間亦自可愛徐光啟農政全書

菊花考一名節華一名日精一名女節一名女華一名女莖一名更生一名周盈一名傅延年一名陰成生雍州川澤及鄧衡齊州田野今處處有之味苦甘性平無毒術枸杞桑根白皮爲之使

救饑采莖紫气香而味甘者采葉煠食或作羹皆可靑莖而大气味作蒿苦者不堪食名苦薏其花亦可煠食或炒茶食元扈先生曰嘗過

六月菊考生祥符縣西田野中苗髙一二尺莖似鐵桿蒿莖葉似雞兒腸葉但長而澀又似馬蘭頭葉而硬短稍葉間開淡紫花葉味微酸澀

救饑采葉煠熟水浸去邪味油鹽調食髙濂遵生八箋

菊花譜

髙子曰菊譜海內傳有數種其種植相去不過一二訣法不同其名花何彼此之不侔也在杭之種菊者有以花之舊名好奇更易惟紫白牡丹金銀芍藥四名不變耳若蜜芍藥又名蜜鶴翎若寶相褒姒西施互相指似是可笑耳今以古本舊譜摘其要略以備采擇名則不能隨人鼓舌爭執是否姑存其舊以俟賞識若余所著三徑怡閒錄中其說似無遺漏惜乎刻者所傳不廣亦無繕本爲可惜耳

分苗法凡菊開後宜置向陽遮護冰雪以養其元至谷雨時將根掘起剖碎揀壯嫩有根者單種有禿白者亦可種活但要去其根上浮起白翳一層以干潤土種築實不可雨中分種令濕泥著根則花不茂分早不宜一云正月後卽可分矣

和土法土宜畦髙以遠水患寬溝以便水流取黑泥去瓦礫用雞鵝糞和土在地鋪五七寸厚插苗上盆則去舊土易以新土每年須換一番則根株長大花朵丰厚否則必瘦削矣

澆灌法種後早晚用河水天落水澆活苗頭起暫止待長五七寸長用糞汁澆一次再用燖雞鵝毛湯帶毛用矼收貯待其作穢不臭後取澆灌則花盛而上下葉俱不脫夏月日未出時每早宜澆根灑葉每雨後二三日卽以濃糞澆一次花至豆大聯澆糞水二次花放時一次則花大而丰厚耐久

摘苗法四五月閒每雨後菊長亂苗每株卽摘去正頭使分枝而上若枝本瘦者止摘一次七八月茂者再摘一次每枝下小枝俱用摘去

刪蕊法八月初時菊蕊以生如小豆大每頭必有四五須耐心用指甲剔去傍生畱中一蕊更看枝下傍出蕊枝悉令刪取則花如剔傷中蕊則不長矣

捕虫法初種活時有細虫穿葉微見白路縈回可用指甲刺死又有黑小地蠶嚙根早晚宜看四月麻雀作窠啄枝﹠BE﹠葉宜防又防節眼內生蛀虫用細鐵綫透眼殺虫五月閒有虫名菊牛有鉗狀若螢火雨過後菊頭忽折可於三四寸上尋看去其折枝不然和根斃矣又於六七月後生靑虫難見須在葉下見有虫糞如蠶沙卽當去之又有鉆節蟊虫去之泥塗其節

扶植法諺云未種菊先扡竹菊苗長至三四寸長卽立小細竹一枝於傍以棕綫寬縛令直否則風雨欹斜花長屈曲

雨暘法黃梅溽雨其根易爛雨過卽用預蓄細泥封培更生新根其本益固夏月最惡若能覆蔽秋後葉終靑翠過此二時方可言花矣

接菊法接菊以庵﹠EC﹠根或小花菊本接著如接樹法恐亦不佳

菊之名品禦袍黃

太師紅

綠芙蓉

赤金盤瓊芍藥

金芍藥

蜜芍藥

紫牡丹白牡丹

黃牡丹

紅牡丹

病西施黃西施

賽西施

醉西施

賽楊妃醉楊妃

剪霞綃

合蟬菊

狀元黃太眞紅

太眞黃

狀元紅

白西施玉寶相

金寶相

鶴頂紅

紫玉蓮佛座蓮

勝金蓮

金佛蓮

西番蓮太液蓮

錦芙蓉

玉芙蓉

金芙蓉粉雀舌

蜜雀舌

紫蘇桃

黃疊羅白疊羅

一捧雪

靑心白

鶯羽黃金絡索

玉玲瓏

紫霞觴

瑞香紫蘸金盤

相袍紅

僧衣褐

火煉金黃茉莉

白茉莉

黃薔薇

荔枝紅勝緋桃

勝瓊花

琥珀盤

黃鶴翎紫鶴翎

白鶴翎

瑪瑙盤

一撚紅金鳳仙

玉蝴蝶

錦云紅

白粉團紫粉團

粉鶴翎

金鎖口

銀鎖口﹠FA﹠絲桃

粉絲桃

紫絨毬

檀香毬白絨毬

蜜絨毬

殿秋香

黃﹠BBC﹠毬剪金毬

象牙毬

木紅毬

錦﹠BBC﹠毬水晶毬

晚黃毬

十采毬

粉﹠BBC﹠毬大金毬

小金毬

銀紐毬

二色楊妃紅萬卷

黃萬卷

粉萬卷

二色西施錦牡丹

粉褒姒

紫褒姒

出鑪金銀﹝二名﹞錦褒姒

白褒姒

紅牡丹

蠟瓣西施縷金妝

蘸金白

灑金紅

劈破玉海云紅

錦雀舌

金孔雀

紅剪絨紫剪絨

黃剪絨

白剪絨

無心對有心鄧州白

鄧州黃

福州紫

錦心繡口賓州紅

黃都勝

順勝紫

大小金鈴錦丁香

金紐絲

呂公袍

黃白木香菊麝香黃

波斯菊

試梅妝

紫袍金帶粉蠟瓣

白蠟瓣

黃羅繖

金盞銀臺紫羅繖

紅羅繖

玉盤盂

垂絲粉紅桃花菊

芙蓉菊

石橊紅

金章紫綬玉樓春

海棠春

紫羅袍

鳳友鸞交觀音面

玉堂仙

頭陀白

黃五九菊玉連環

倚欄嬌

金帶圍

四面鏡白菊玉帶圍

五月白

纏枝菊

五月翠菊白佛頂

黃佛頂

九煉金

六月菊﹝名滴露﹞玉指甲

紅荔枝

紫荔枝

七月菊﹝名鐵錢﹞金荔枝

銀荔枝

錦荔枝

白五九菊紫金鈴

紅粉團

黃粉團

樓子佛頂紫粉團

紅傅粉

雙飛燕

墨菊勝緋桃

荷花毬

紫萬卷

甘菊藍菊

菊花散老人春時熱毒風气上攻頸項頭痛面腫及風熱眼澀宜服甘菊花前胡旋覆花芍藥元參防風各一兩共爲末臨睡酒調二三錢送下不能酒以米湯飲下

菊苗粥用甘菊新長嫩頭叢生葉摘來洗淨細切入鹽同米煮粥食之淸心明目

菊花酒十月采甘菊花去蔕只取花二斤擇淨入醅內攪勻次早搾則味香淸冽凡一切有香之花如桂花蘭花薔薇皆可仿此爲之

甘菊苗甘菊花春夏旺苗嫩頭采來湯焯如法食之以甘艸水和山藥粉拖苗油煠其香美佳甚廣羣芳譜

菊花

按原譜雜采劉範沈史諸譜以色分類閒有遺逸續錄於此﹠C﹠子菊花小色黃香如﹠C﹠子泰州黃

黃素馨

白素馨

蹙綫菊鐵腳黃鈴黑葉兒

團圓菊

柳條菊枝亭菊枝梗甚長用杖子撐之卽籬菊一丈黃碧蟬菊靑色鈸兒菊一種紫梗開早一種靑梗開晚玉盤盂與金鈴菊相似枇杷菊葉似枇杷花似金盞銀臺而極大卻不甚香蜂兒菊鵝黃色水晶菊花面甚大色白而透明鋪茸菊色綠其花甚大光如茸二月間開長沙菊

滿堂金壽安眞珠俱黃色

孩兒白銷金紫菊紫瓣黃沿銷銀黃菊黃瓣白沿乾紅菊花瓣乾紅四沿黃色卽是銷金菊三種乃佛頭菊種也荷菊日開一瓣開足成荷花形眾菊未開不開眾菊已謝不謝松菊枝葉勁細如松其花如碎金層出於密葉之上淩風菊黃色見山谷詩柑子菊黃色見後山詩楊妃裙黃色見徐仲車詩蠟梅菊見聞人善言菊卿公暇集紫幹子

五色菊

黃簇菊

柿葉菊靑心菊

葉紅菊

黃窠廷子探白子紅香菊

釵頭菊川金菊深色單葉

川剪金

治地種菊之處須在向陽髙原宜陰宜日風雨可到之所四傍設籬遮護圃內開作幾埂每埂置花幾缸缸之相去一尺五六寸僅容一人往來澆灌捕虫缸下用磚石砌起以便走水傍設一小所以藏各色器具待花開移賞之後收根原藏此圃庶根苗不失而關防有地

儲種花謝後卽剪去上簳止畱近根三五寸每缸插籌記認名色或於缸邊記號亦可剪處用泥封口移至向陽處曬之土白燥時將肥水澆一二次天將大雪用亂穰艸覆之以避凍損宜稀蓋不可過密密則苗黃又法以礱糠燒灰覆之可避寒气天日晴和用糞搪掗菊本四邊勿著根春苗自旺交立春糞卽少用有他處討來名花根接者明年花開必變卽以原花枝梗橫埋肥地中每節自然出苗收起近中簳者則花木不變可得眞種立春後天尙寒且不可輕動仍用艸護其本則新秧早發壯大至二月內冰雪半消方可撤去覆艸遇奇種宜於秋雨梅雨二時修下肥梗插在肥陰之地加意培養亦可傳種

種子秋菊枯後將枯花堆放腴土上令略著土不必埋時以肥沃之明年春初自然出苗收種其色多變或黃或白或紅紫更變至有變出人所不識名者甚爲奇絕

分秧春分至谷雨節內看天色晴明地土滋潤將舊收花本四圍掘出總根輕輕擊開勿損苗芽根須擇肥苗單莖不拘根須多少如在原本上者須近原本有節處分以其節中生根方旺也秧根多須而土中之莖黃白色者謂之老須少而純白者謂之嫩須老可分嫩不可分有禿白根者亦可種活但要去其根上浮起白翳一層以干潤土種之不可雨中分種令濕泥著根則花不茂土須鉏松不可甚肥肥則籠菊頭而不髮須令淨去宿土恐有虫子之害其地比平地髙尺許每尺餘栽一株每穴加糞一杓搪掗如法方可搬秧植之四圍余土鋤爬壅根髙如饅頭樣令易瀉水菊根惡水水多必爛周圍畱深溝泄水但雨過不拘何月務將溝中水疏通流別處不分在地在盆卽以酵熟漧土壅根或用篾箍瓦作盆埋地令一半入土內使地气相接水不停積雨過便於上盆不傷根不泄元气大笑及佛頂禦愛黃至谷雨時以其枝插於肥地卽活至秋亦著花豫章菊多佳者問之園丁云每歲以上已前後數日分種失時則花少而葉多如不分置他處非惟叢不繁茂往往一根數幹一干之花各自別樣所以命名不同菊開過以茅艸裹之得春气則其舊年柯葉復靑漸長成樹但次年不著花第二年則接續著花仍不畏霜

登盆立夏時菊苗長盛將上盆先數日不可澆灌令其堅老上盆則耐日色每起根上多帶土先將肥土倒松塡二三分於盆加濃糞一杓後搬菊秧植之再將前土塡滿亦如饅頭樣種後必隔一日早用河水澆之又要搭棚遮避日色遇雨露揭去如久雨將盆移檐下長髙尺許方可用肥仍以紅油細竹插傍用細﹠AEF﹠寬縛以防風雨摧折竹用油可避菊虎用﹠AEF﹠耐風日凡要菊盛花大更無別法只是十一月大小雪中分盆邊旺苗栽之如未發苗有靑葉頭白芽者種之遮霜雪要見日色開春花自盛

澆灌初種時澆水後得大日色曬三四日候天色晴燥早晚用河蕩水澆一次澆時須用盆緩緩澆透不透恐下邊土熱葉卽發黃天雨不必澆旣活長至六七寸長方將宿糞一杓水一桶和勻澆一次隔日又一次澆時須在雨過後一日若晴久土燥不可澆肥亦不可澆在花根邊令根傷損先將缸內土四邊掘壅根上如髙阜樣肥灌四周低處量看枝葉綠色深翠卽止大約瘦者多澆肥者少澆否則令蕊籠閉靑葉勝交芒種節後黃梅久極易傷根大雨時行尢爲難看梅天但遇大雨一歇便澆須少冷糞以扶植之否則無故自瘁若厭澆糞用糞泥於根邊周圍堆壅半寸再雨濕泥功倍於糞且不壞葉六七月內不可用糞用則枝葉皆蛀每晨用河水澆灌若有撏雞鵝毛水停積作冷淸或浸蠶沙淸水時常澆之尢妙尢須蓄土以備封培其根復生其本益固自此以後不可澆肥芒種後如苗瘦者止用污泥水隔三五日一澆以天色晴雨爲則六月大暑中每早止用河水澆此月天熱糞燥用糞則傷菊此後至花蕊發如黃豆大方澆淸淡糞水一二次花將放時又澆肥一次則花開丰艷可觀此花大率惡水水多則有虫傷濕爛之患紫金鈴一種忌肥喜陰又不可見水宜大樹下陰處種之略見日影常令肥﹠FB﹠而已不可令中間頭長腦頭一起卽掏一段根下亂頭不可去待亂枝茂根瘦卽花盛此種及蜜芍藥金芍藥銀芍藥不宜見糞惟沃以污泥稀水紫綫盤不宜見肥金鈴一種絕妙極難活但置陰處多見水不見肥東籬品匯云澆花以噴壺噴之最良

惜花秋時有狂風驟雨每本再揀堅直籬竹綁定用莎艸從根縛二三節勿令搖動傷殘菊性畏熱須傍髙籬大樹以避日色花開盛大不可置之日曬雨濯須放在陰處以待夜露天寒有霜移置屋下根縛紙條就盞引水使根長潤而不傷水則花久可觀葉秀可愛黃梅雨久花根浸爛花葉將萎卽拔起剪去爛須止畱直根重插平濕土內如插花法旣可畱種亦可有花

護葉養花易養葉難凡根有枯葉不可摘去去則气泄其葉自下而上逐漸黃矣根邊用碎瓦或沙蓋密蓋防雨濺泥污葉或礱糠螺殼亦可葉有泥以淸水洗淨各月皆然澆糞澆水愼勿令著葉一著葉隨卽黃落欲葉靑茂時以韭汁澆根沙缸下用大磚墊髙缸底以走積雨則葉不損如此護之則根葉翠茂淸晨葉帶露甚脆一觸則落一法以稻艸剪作尺許分開縛在四圍根上去根四五寸許周圍分撒如蓑衣蓋泥亦是護葉一法四五月大雨腳葉易壞須設柵遮蓋

芟蕊長髙尺許芒種節中每枝逐葉上近漧處生出眼一一掏去此眼不掏便生附枝掏時切須輕手左手雙指拈梗右手指甲掏蕊勿猛摘猛放蓋菊葉甚脆略一觸卽墮矣至結蕊時每株頂心上畱一蕊余則剔去如蕊細用鍼挑其逐節閒或先掏眼不盡至此時又結蕊亦盡去之隨加平土缸庶一枝之力盡歸一蕊開花尢大可徑三四寸惟甘菊寒菊獨梗而有千頭不可去立秋後不論枝長短並不可損蕊至黃豆大隔二三日澆肥一次則花大色濃至霜降花大發矣中有早晚不同開早者先移賞玩後開者又作一番其間不開放並零落者存之作本如欲蕊多至春苗尺許時掇去其顚數日則岐出兩枝又掇之每掇益岐至秋則一干所出數百千朵婆娑團圞如車蓋燻籠人力勤土又膏沃花亦爲之屢變菊之本性有易髙者醉西施之類是也有原低者紫芍藥之類是也欲其低摘正頭欲其髙摘傍頭庶無過不及之患

壓插五月梅雨時將摘下肥壯小枝長三五寸者齊節邊截取插入肥腴土內約寸半許以泥埋過節爲止以其節能出根故耳移置陰處或用箔簟遮護令不見日頻以水澆間用肥水待至盈尺略見日影至中秋不必遮藏與種菊同開但花略小耳可移盆中置幾上淸玩插大芋頭內埋土中亦佳此根收起來年發苗更旺凡菊開花時有苗頭近梗掏下以污泥豬糞釀肥下花苗頭在內上蓋松泥此苗卽活冬間分得芽頭須用豬糞釀泥種之凡壅花以頭垢不生莠虫欲其淨則澆壅捨肥糞而用河泥紫金鈴及蜜芍藥紫牡丹白牡丹秋牡丹金寶相銀寶相紫寶相金邊紫鈴難栽宜多插

栽接四月間梅雨時將賤菊本幹肥大者截去苗頭近根止畱數寸將他色菊苗頭截下以利刀披削如鴨嘴樣將前去苗頭本上以利刀劈開僅可容苗頭削枝插落卽用麻綫縛定以污泥塗之再以紙篛包裹至活方去則一本可容三色且至深秋接頭長完無痕可見

釀土種菊土力最要埴壤黃壤赤壤爲上沙壤磧壤黑壤次之俱在每歲秋冬擇髙阜肥地將土挑起潑以濃糞篩過雜以雞鵝糞壤令肥用艸薦蓋之勿令泄气正二月內再酵數次候至分菊時仍以細篩篩過用蚌殼搬入盆內五六寸許栽菊遇雨過根露覆以肥土可收雨澤不使根爛菊喜新土大率每年換土分種若舊土恐力不厚花發瘦小初種土培十分之四至黃梅前三二日再培土三分雨後淋去再宜封培至蕊發如菉豆大掏後又培土二分以時消息又一法以肥松土用細篩篩入甑蒸二三沸取起倒出曬漧入盆植菊能殺虫無侵蝕之患

蓄水蓄水之法花傍四角設四缸一蓄糞水一蓄污肥水二蓄河水雨水澆花河水雨水爲上洗鮮肉退雞鵝毛水繅絲湯俱佳釀雞鵝毛水法用缸盛貯投韭菜一把或枇杷核則毛盡爛一云先時以死蟹釀水澆花不生莠虫又能肥花用糞各有次序一次糞二水八越半旬第二次糞三水七再越半月第三次糞水相半又越半旬第四次糞七水三第五次全糞可也救花大肥用野芥菜子滿缸下之以減其力臘月內掘地埋缸積濃糞上蓋板塡土密固至春渣滓融化止存淸水名曰金汁五六月菊黃萎用此澆之足以回生且開花肥﹠FB﹠

捕虫初種時長至五六寸卽有黑小地蠶嚙根早晚宜看除之又生一種細虫穿葉惟見白頭縈回可用鍼刺死之立夏至小滿四五月中防麻雀折枝作窠雨過後或生靑寸白虫食腦葉或生如風黑莠虫以指彈梗去之時常須看芒種後四五日時有黑殼虫似螢火肚下黃色尾上二鉗名曰菊牛又名菊虎或淸晨或將暮或雨過晴時忽來傷葉可疾尋殺之此虫飛極快遲則不及若花頭垂軟卽看四圍鉗處用指甲摘去過傷處一二寸免致傷此一本此虫一嚙卽生子梗上變作蛀虫從損處劈開中有小虫可撚殺之黃梅雨中濕熱時候葉底生虫名象幹虫靑色如蠶食葉上半月在葉根之上干下半月在葉根之下幹破幹取之旋以紙撚縛住常以水﹠FB﹠之花亦無恙至六七月雨過時又生細細靑﹠FA﹠虫食頭此虫極難尋見可先看葉下有虫糞如沙泥卽虫生處覓去之髙僅三尺許摘苗之後小暑至秋分時常要看節邊蛀孔有虫在內用鍼或鐵綫插入孔上半月向上搜下半月向下搜虫死卽好枝上生﹠﹠虫用桐油圍根上虫自死癃頭者曰菊蟻以﹠CEB﹠甲置旁引出棄之瘠枝者曰黑蚰以麻裹﹠BB﹠頭輕埒去之無故葉黃色憔悴土內必有蠐螬或蚯蚓食根可用鐵鉤抓開根下土泥尋虫殺之或以石灰水灌過以河水解之喜蛛侵腦當去其絲又防節眼內生虫亦以鐵絲搜殺之蕊將發頭或蕊腦已發上生黑靑莠虫可用棕刷拂去間用茅灰摻虫或以魚鮏水灑之或將洗鮮魚水或死蟹水灑之葉上或種韭薤蔥蒜於菊根傍皆去虫法也常要除去蜒蚰則苗葉可免傷害菊無染色藍墨二色傳有染法須先多種一捧雪銀芍藥月下白三種花蕊將開用金墨研濃下油一二點或和以乳汁用牙刷濺墨剉入蕊心待露過夜次早又染凡三四徧則花墨色藍用新收靑﹠FA﹠夜至露中候濕次早絞﹠FA﹠色水滴蕊中心開時花作藍色一法用﹠﹠砂一二釐入水用五色顏料俱可染花極易入瓣但花不耐久卽便凋萎眞賞者不取或於九月收霜貯瓶埋之土中菊有含蕊調色點之透變各色或取黃白二色各披半邊用麻﹠A﹠合所開花朵半白半黃如欲催花於大蕊時罩龍眼殼先於隔夜澆硫黃水次早去殼花卽大開依法畱之可至春初馬糞釀水亦可

花忌忌燥寒燥熱天色忌大風大雨烈日忌四圍髙墻忌地勢污下忌貪多助長如用罐口硫黃馬勃催放藥物之類忌孤髙無傍枝忌四面一齊似燈籠樣忌圈縛盤結忌麝臍觸犯

繡綫菊繡綫菊厭艸花是也花頭碎紫成簇而生心中吐出素縷如綫之大自夏至秋有之俗呼爲厭艸花或云若人帶此花賭則獲其勝故名之古有厭勝法也樂休園菊譜

序菊之爲華冬培根春藝苗孟夏分植中夏而迄中夏再取其肄又植之終夏而止至秋大盛伐其條肄以培其花迄秋而大成初冬大發其美旣欲其久存或苫覆之巾幕之蓋終一歲之勤焉其名著於月令﹠C﹠於靈均紀於本艸潭於南陽陶潛籬之杜甫叢焉幽人騷客率誇詠至宋人譜之而大備色之殊者或如墨其崇或及尋丈色品繁阜宜隰及圃陳中者宜原野下者蔓衍丘陵皆華而不實其植以根枝蔭之根成而暢乃見花其白而內苞作筒外瓣單者香甘宜釀酒卻風恙養老壽本艸杜甫詩所謂甘菊也開以伏日而色紫紺結子卽種而不根荄世號六月菊今吾郡及雁門西河髙山多有之菊之贅也華之不植而灌栵者或百數僅如大小錢但可釀﹠E﹠不足稱也受培植而藝工者孑其身保其葉翹然上生其端有微葉乃參之而又孑其枝保其葉修然扶搖其端有微葉又參其鉅莩而伐其細苞參三以應陽九亦菊性也率以微葉冒端者爲徵否卽肴糾藝者必審於此故花大及二寸餘小者猶當十錢參三之而不可遏者或至再倍身洪如大小指可杖卑者猶二三尺髙率及人肩眉菊之最盛者也糞必熟薄而亟數均平之漑以三五日陽地以涼漑陰地以溫漑溫泉洪河之波漑最良鳥獸之腥尢宜漑骼之陳油之沈尢宜糞分植而未根荄宜陰或蓋冒之樹蔭之漑以葉舒爲徵拳卽漑之或以壺水如鍼孔者雨之俟可肄宜移諸陽皆上品也其下者亦居陰寒冬除其雪霰或曰此北方中原法也寒甚失陽上品花或痞南方炎洲有雪乃開或至中冬大抵菊𨿽陵霜耐寒亦﹠BA﹠中和之气焉糞生米沈輒生虫腦麝六畜之殘藝工動作之疏率能敗菊於法當禁或曰悠然而忘物者菊之宜也子乃縷析而錯綜之宜乎哉余應之曰方外之流與孔氏之徒異趨也中庸不云乎致中和天地位焉萬物育焉曰致曰位育非率然而已者也語又曰飽食終日無所用心不有博奕者乎余幼承祖父詩禮之業躬灑掃之賤以求至乎其遠大自五歲以及五十賤士以及大夫夜思而晝作以勤職分不慕於外幸逢明時憫其勞﹠FE﹠賜之閒散奉母教子之暇時復誦習舊業志倦日眵睹前後隙地盡樹花卉而菊間植焉以鼓舞精神而對﹠ADD﹠休澤使後生子弟毋怠所事而各食其力余庶幾於運甓者乎若淸談虛曠則夫豈敢遂志之爲樂休園菊譜云而第其形色之目如左

黃中央土正色菊本黃上品者得大黃菊正黃金鶴頂黃幅赤心赤金盤黃赤

玉繡毬淡黃黃鵝毛

禦愛黃中品者得火煉金黃幅纈焦佛面金蜂窩黃一名金荔枝一名萬卷書纈筒幅單黃大金錢單黃金簪頂一名遠枝嬌幅單狹纈廣下品硬漧黃夾黃

赤南方火正色絳紅紫以淺深別也非如服之

間色也上品得絳紅袍

正紫紅鵝毛

海東紅早紫初紫晚作茄花色中品得狀元紅一曰舊朝服初紅晚黯黃下品金眼回單紅幅黃筒纈

白西方金正色凡花白者皆靚潔而香菊爲甚

皆可釀酒入藥上品得平白雙幅黃纈平靑心白千葉纈微靑

白鵝毛千葉細尖白蜂窩卽甘菊一名銀鶴頂單白幅淡黃筒纈金盞銀臺單白幅正黃筒纈

粉白得人之正色淸且麗者也上品得銀鶴頂紅纈白幅荔枝紅白纈幅漸作淺深大粉息千葉中品得玉蘭交小粉息千葉虞美人雙幅粉黃筒纈八川菊粉翻千葉八月蜂窩粉幅筒纈平涼自載記以來王道稍衰卽爲荒塞當北狄西戎之衝𨿽有山川土物之美人材文武之器率湮弗聞也而況於菊乎菊惟黃紫二品野生而下者其名品率於東南內郡致之而後繁植以登於譜可謂難矣然非其土性之所宜與余之閒暇則亦不能至是也嘗稽史籍質諸父老云原州自盛唐建郡遭安史吐蕃之禍而並入渭或屬涇金元乃爲府統三縣天造時增州縣七而府始大置三衛寺監以益戎馬衍宗藩以千百數而郡之繁麗殆古所未聞也菊之盛不偶然矣而郡民貧瘠日削語曰物盛則衰倡優巧則耒耜窳亶其然乎其人材自皇甫威明之﹠﹠以至於今鮮有聞者苟有聞焉非屬邑之良則流寓之俊也而余家自元以來世爲平涼人其責固有在焉然以余之亢桑濩落竊位臺端一無所效而獨拳拳於菊且遭值明聖塞烽安寧稽首樂升平之休而深感於今昔理亂興衰之故則余之於菊不爲無所得而菊之於余不爲不遇也直省誌書歷城縣方產菊花歷有百種蓄者甚眾而善蓄者惟龍山萊蕪縣物產菊六月菊黃紫二色開甚久曹縣物產菊牡丹名園盡在城南而菊花幽檻率出城北自屢經水災城南漂沒千家而城北幽檻亦與並銷大抵災重蓄寡人鮮樂事矣花圃盛事他皆單寂而結隊盈畦惟牡丹菊英可稱春秋兩勝然牡丹艷盛不過十日故殿以芍藥而菊之素淡自足可以占盡三秋故無煩再思其輔臨晉縣物產菊有千葉單葉有心無心黃白紅紫粉紅間色淺深大小之殊洛陽縣土產菊花靈根白芙蓉黃獅子頭白撚綫太師黃鴨蛋靑粉西施蠟澆黃揚州紅黃剪絨蜜西玉西六合縣物產達摩菊出長蘆寺花小如錢色白味甘云是達摩所植惟產寺內者佳懷寧縣物產菊名甚多俗以花大而髙者爲貴一種最小而黃者枝甚繁傲霜而開色香皆異俗名淵明菊烹食之可明目解酖石門縣物產菊有報重陽各色爭先各色牡丹各色蘇桃錦鎖口錦千片各色絡索各色寶相赤金蓮各色芍藥各色鶴齡各色荷花各色玲瓏各色桃花各色西施各色雀舌狀元紅海日紅各色芙蓉各色繡毬晚黃金銀荔枝冬菊甘菊滿天星紫袍金帶金銀消息金銀茉莉莆田縣物產菊秋開者其品不一有一種夏開似菊而小深黃色其花露滴地卽生名滴滴金有臘月開者紅紫色曰拜歲菊福寧州物產菊品色不勝紀俗以鵝毛白重陽黃太師紅狀元紅爲貴有傲霜黃開至冬末可入藥品髙明縣土產菊花有狀元紅有九頭白紫霞霄醉西施大黃菊數種皆幽靜可愛羅定州物產菊花其種甚多曰紫霞霄曰金鳳毛曰萬卷書曰捧雪曰醉楊妃曰紫袍金帶曰金盞銀盤曰鵝毛其色有紅有白有紫有黃有墨有一種小者曰茶菊捲菊部藝文一欽定古今圖書集成博物匯編艸木典

第九十卷

目錄目錄

菊部藝文一

與鐘繇九日送菊書

魏文帝

菊花賦

鐘會

菊贊

晉郭璞

菊頌

成公綏

蘭菊銘

王淑之

菊花銘

嵇含

菊花賦

孫楚

秋菊賦

潘嶽

菊賦

傅元

菊花賦

盧諶

采菊帖

王羲之

菊花頌

傅統妻莘氏

菊賦

齊卞伯玉

冒雨尋菊序

唐駱賓王

庭菊賦

楊﹠FB﹠

杞菊賦

陸龜蒙

記海南菊

宋蘇軾

後杞菊賦

前人

後杞菊賦

張耒

續杞菊賦

張栻

題建陽馬君菊譜

劉克莊

黃華傳

元楊維楨

牡丹菊賦

郝經

菊軒銘

明宋濂

愛菊論

賈如魯

周原己席上題十月賞菊捲

李東陽

白菊賦

何景明

後白菊賦

前人

鞠賦

徐渭

園菊賦

徐氏艸木典第九十卷

菊部藝文一與鐘繇九日送菊書

魏文帝歲往月來忽逢九月九日是月律中無射言羣木百艸無有射地而生惟芳菊紛然獨榮非夫含乾坤之純和體芬芳之淑气孰能如此故屈平悲冉冉之將老思餐秋菊之落英輔體延年莫斯之貴謹奉一束以助彭祖之術菊花賦

鐘會何秋菊之可奇兮獨華茂乎凝霜挺葳蕤於蒼春兮表壯觀乎金商延蔓蓊郁緣陂被岡縹榦綠葉靑柯紅芒芳實離離暉藻煌煌微風扇動照耀垂光於是季秋九月九日數並置酒華堂髙會娛情百卉雕瘁芳菊始榮紛葩煜煜或黃或靑乃有毛嬙西施荊姬秦嬴妍姿妖艷一顧傾城擢﹠A﹠纖之素手雪皓腕而露形仰撫云髻俯弄芳榮菊贊

晉郭璞菊名日精布華元月仙客薄采何憂華發菊頌

成公綏先民有作詠玆秋菊綠葉黃花菲菲彧彧芳踰蘭蕙茂過松柏其莖可玩其葩可服味之不已松喬等福蘭菊銘

王淑之蘭旣春敷菊又秋榮芳薰百艸色艷羣英孰是芳質在幽愈馨菊花銘

嵇含煌煌丹菊暮秋彌榮葳蕤圓秀翠葉紫莖詵詵神仙徒餐落英菊花賦

孫楚彼芳菊之爲艸兮稟自然之醇精當靑春而潛翳兮迄素秋而敷榮於是和樂公子雍容無爲翺翔華林駿足交馳薄言采之手折纖枝飛金英以浮旨酒拂翠葉以振羽儀偉玆物之珍麗兮超庶類而神奇秋菊賦

潘嶽馨達幽遠光燭隰原招仙致靈儀鳳舞鸞飛莖散葉猗靡相尋垂采煒於芙蓉流芳越乎蘭林遊女望榮而巧笑鵷雛遙集而弄音若乃眞人采其實王母接其葩或充虛而養气或增妖而揚蛾旣延期以永壽又蠲疾而弭痾菊賦﹝有序﹞

傅元詩人睹王雎而詠后妃之徳屈平見朱橘而申忠臣之志布濩河洛縱橫齊秦掇以纖手承以輕巾揉以玉英納以朱唇服之者長壽食之者通神菊花賦

盧諶何斯艸之特偉涉節變而不傷超松柏之寒茂越芝英之眾芳浸三泉而結根晞九陽而擢莖若乃翠華云布黃蕊星羅熒明蒨粲庵藹猗那采菊帖

王羲之不審復何以永日多少看未九日當采菊不至日欲共行也但不知當晴不耳菊花頌

傅統妻莘氏英英麗艸稟气靈和春茂翠葉秋曜金華布濩髙原蔓衍陵阿揚芳吐馥載芬載葩爰采爰拾投之醇酒禦於王公以介眉壽服之延年佩之黃﹠DD﹠文園賓客乃用不朽菊賦

齊卞伯玉佇寒丘以彌望睹中野之嫩菊肇三春而懷芬淩九秋以愈馥不履苦而渝操不在同而表淑傷眾花之飄落嘉玆卉之能靈振勁翮以揚綠含凝露而吐英冒雨尋菊序

唐駱賓王白帝䢐秋黃金勝友辭塵成契冒雨相邀問涼燠則鴻雁在天敍交遊則芝蘭滿室砌花舒菊還同載酒之園岸葉低松直泛維舟之浦參差遠岫斷雲將野鶴俱飛滴瀝空庭竹響共雨聲相亂抑折巾於書閣行閱飄麰揖雅步於琴臺坐聞流水字中科斗競落文河筆下蛟龍爭投學海珠簾映水風生曳露之濤錦石封泥苔濕印龜之岸泛蘭英於戶牖座接雞談下木葉於中廚池烹野雁墜白花於濕桂落紫蔕於疏藤𨿽物序足悲而人風可愛畱姓名於金穀不謝季倫混心迹於玉山無慚叔夜云爾庭菊賦﹝並序﹞

楊﹠FB﹠庭菊美貞芳也天子幸於東都皇儲監守於武徳之殿以門下內省爲左春坊今庶子裴公所居卽黃門侍郎之廳事也其庭有菊焉中令薛公昔拜瑣闥此焉遊處今兼左庶子止於東廳甍宇連接洞門相向每罷朝之後未嘗不遊於斯詠於斯覽叢菊於斯嘆其君子之徳命學士爲之賦是日也薛愷以親賢爲洗馬田巖以幽貞爲學士髙元思張師徳以至孝托後車顏彊學沈尊行以博聞兼侍讀周琮李憲王祖英曹叔父以儒術進崔融徐彥伯劉知柔石抱忠以文章顯徳行則許子丰耆舊則權無二駱縯則古訓之前識張相則老莊之後英並承髙命咸窮體物小子托於吹竽之末敢闕其詞哉遂作賦云日之貞矣於彼重陽菊之榮矣於彼華坊含天地之精气吸日月之淳光雲布霧合箕舒翼張郁兮蔓衍郁兮芬芳﹠F﹠枝金萼翠葉紅芒其在夕也言庭燎之晢晢其向晨也謂明星之煌煌爾其萬里年華九州春色花灼爍兮如錦艸綿連兮似織當此時也和其光同其塵應春光而早殖及夫秋星下照金气上騰風蕭蕭兮瑟瑟霜刺刺兮稜稜當此時也弱其志彊其骨獨歲寒而晚登雨還風去天長地久純黃象於后土故采桑而菊衣輕體禦於神仙故登山而菊酒文賓采之而羽化康公服之而不朽東極於是長存南陽以之眉壽胡太尉之允誠光輔漢廷萬幾理三階平及乎華發垂肩秋菊長英蠲邪滌瘵於焉永貞鐘太尉之聲實彜倫魏室道合鹽梅功成輔弼降文屋之命修彭祖之術保性和神此焉終吉君章請老歲久懸車秋風生兮北園夕白露濕兮前﹠D﹠虛佇閒庭之曠邈對涼菊之扶蘇人生行樂孰知其餘泉明解印退歸田野山郁律兮萬里天蒼莽兮四下憑南軒以長嘯出東籬而盈把歸去來兮夫何爲者若夫窈窕重闈亙靑瑣兮接皇扉深沈大壯通肅成兮連博望乃有﹠D﹠鄕貴族薛縣名家共汾河之鼎气同庶子之春華朝遊夕處徘徊顧慕難搖落於三秋偉貞芳於十步伊﹠A﹠莖之菲薄荷君子之恩遇不羨池水之芙蓉願比瑤山之桂樹歲如何其歲已秋叢菊芳兮庭之幽君子至止悵容與而淹畱歲如何其歲將逝叢菊芳兮庭之際君子至止聊從容以卒歲杞菊賦

陸龜蒙天隨生宅荒少墻屋多隙地著圖書所前後皆樹以杞菊春苗恣肥得以采擷供左右杯案及夏五月枝葉老硬气味苦澀旦暮猶責兒童輩掇拾不已人或嘆曰千乘之邑非無好事之家日欲擊鮮爲具以飽君者多矣君獨閉關不出率空腸貯古聖賢道徳言語何自苦如此生笑曰我幾年來忍饑誦經豈不知屠沽兒有酒食耶退而作杞菊賦以自廣云惟杞惟菊偕寒互綠或﹠AF﹠或苕煙披雨沐我衣敗綈我飯脫粟羞慚齒牙苟且粱肉蔓衍駢羅其生實多爾杞未棘爾菊未莎其如予何其如予何記海南菊

宋蘇軾菊黃中之色香味和正花葉根實皆長生藥也北方隨秋之早晚大略至菊有黃花乃開獨嶺南不然至冬乃盛發嶺南地暖百卉造作無時而菊獨後開考其理菊性介烈不與百卉並盛衰須霜降乃發而嶺南常以冬至微霜故也其天姿髙潔如此宜其通仙靈也吾在海南藝菊九畹以十一月望與客泛菊作重九書此爲記後杞菊賦﹝並序﹞

前人天隨生自言常食杞菊及夏五月枝葉老硬气味苦澀猶食不已因作賦以自廣始余嘗疑之以爲士不遇窮約可也至於饑餓嚼嚙艸木則過矣而余仕宦十有九年家日益貧衣食之奉殆不如昔者及移守膠西意且一飽而齋廚索然不堪其憂日與通守劉君廷式循古城廢圃求杞菊食之捫腹而笑然後知天隨之言可信不謬作後杞菊賦以自嘲且解之云吁嗟先生誰使汝坐堂上稱太守前賓客之造請後掾屬之趨走朝衙達午夕坐過酉曾杯酒之不設攬艸木以誑口對案顰蹙舉箸噎嘔昔陰將軍設麥飯與蔥葉井丹推去而不﹠A﹠怪先生之眷眷豈故山之無有先生聽然而笑曰人生一世如屈伸肘何者爲貧何者爲富何者爲美何者爲陋或糠核而瓠肥或粱肉而墨瘦何侯方丈庾郎三九較丰約於夢寐卒同歸於一朽吾方以杞爲糧以菊爲糗春食苗夏食葉秋食花實而冬食根庶幾乎西河南陽之壽後杞菊賦

張耒余到官之明年以事之東海道漣水漣水令盛僑以蘇子瞻先生後杞菊賦示余余不達世事自初得官卽不欲仕而親老矣家苦貧冀斗升之粟以紓其朝夕之急然到官歲餘困於往來奔走之費而家之窘迫益甚向日悲愁嘆嗟自以無聊旣讀後杞菊賦而後洞然如先生者猶如是則余而後可以無嘆也有蓬四垣張子居官童子晨謁有駒在門張子迎客平生故人予致其勤饋客以﹠C﹠擷露菊之淸英剪霜杞之芳根芬﹠CE﹠滿前無有馨膻客慍而作謂余曷然張子始嘆終笑以言陋𨿽爾棄分則余安子聞之乎膠西先生爲世達者文章行義徧滿天下出守膠西曾是不飽先生不慍賦以自笑先生哲人太守尊官食若不厭況於余焉不稱是懼敢謀其他請卒余說將子無嗟冥冥之中實有神物主司下人不間毫髮夫徳不稱享者殃勞不償費者罰余身甚微餘事甚賤聊逍遙於枯槁庶自遠於人患客謝而食如膏如飴玆山林之所樂余與爾其焉之續杞菊賦

張栻張子爲江陵之數月時方中春艸木敷榮經行郡圃意有所取非花柳之是問眷杞菊之靑靑爰命采掇付之庖人汲淸泉以細烹屏五味而不親甘脆可口蔚其芬馨蓋日爲之加飯而他物幾不足以前陳飯已捫腹得意謳吟客有問者曰異哉先生之嗜此也乎蘇公之在膠西值黨禁之方興嘆齋廚之蕭條乃覽乎艸木之英今先生當無事之時據方伯之位校吏奔走頤指如意廣廈延賓毬場享士淸酒百壺鼎臑俎﹠BF﹠宰夫奏刀各獻其技顧無求而弗獲𨿽醉飽其何忌而乃樂從夫野人之餐豈亦下取乎葑菲不然得無近於矯激有同於脫粟布被者乎張子應之曰天壤之間孰爲正味厚或臘毒淡乃其至猩唇豹胎旋取詭異山鮮海錯紛糾莫計苟滋味之或偏在六府而成贅極口腹之欲初何出於一美惟杞與菊中和所萃味勁不苦滑甘靡滯非若他蔬善嘔走水旣瞭目而安神復沃煩而滌穢驗南陽於西河又頹齡之可制此其爲功曷可殫紀況膏粱之習貧賤則廢雋永之求不得則恚玆隨寓之必有𨿽約居而足恃殆將與之終身又可貽夫同志子獨不見吾納湖之陰乎雪銷壤肥其茸葳蕤與子婆娑薄言掇之石銚瓦﹠FA﹠啜汁咀虀髙論唐虞詠歌詩書嗟乎微斯物孰同先生之歸於是相屬而歌殆日晏以忘饑題建陽馬君菊譜

劉克莊菊之名著於周官詠於詩騷植物中可方蘭桂人中惟靈均淵明似之後漢胡廣貴壽偶然耳乃托菊水以自神糞土之評萬古不磨嗚呼非廣之辱菊之辱也至忠獻韓公始有晚香之句膾炙人口近時番禺崔公辭相印不拜自號菊坡俱爲本朝佳話嗚呼非二公之榮菊之榮也建陽馬君譜菊得百種各爲之詠其嗜好淸絕可喜亦幸君未爲人爵所縻林下趣專獲與菊相周旋如此未知君他日官達將爲伯始乎抑爲韓爲崔乎將以榮是菊乎抑以辱是菊乎君其謹之勿使菊有遺憾黃華傳

元楊維楨先生姓黃字華其先有日精者初生筮之繇曰﹠AB﹠﹠AB﹠煌煌綠衣黃裳徳與坤協數用九彰九九相仍俾爾壽昌佐用炎皇啟於兌方世爲中黃夫中五數也寄旺四時九九重陽數也兌秋方也𨿽寄旺四時而盛必於秋乎陶氏旺春劉氏旺夏陶劉氏謝而中黃氏其昌乎後日精以養生術佐農皇氏壽登一百二十餘歲嘉其功封之雍州之土爲壽鄕公賜姓中黃氏後有治蘠者注姬公旦爾雅旦上其名綴衣薦服於帝帝服之喜特賜禦愛黃至孫英其祚始落三湘與屈原同夕餐英子爲華西入秦遇陽翟大賈炫金爭價咸陽市華文備五色名次月令至今夏小正以華之善記節名爲節華後入漢以服餌法幹上出入宮禁后妃侍兒咸與之飲酒乞其祝辭曰長壽長壽宣帝時華以外國肥甘進上嘗之喜曰金盞銀柈眞神仙食也吾不能效武帝食露盤矣華嘗以气岸髙自標置曰予圜冠準天純色準地當贊天地開八荒壽域黃中通理獨暢四支非予前聞人佐農皇志也時陽九厄矣遂入平蓋山煉九華大藥時時與好事者出沽酒市中見者咸呼爲九華先生彭澤令陶潛方棄官柴桑聞先生名特延致之後徙宅東潛不敢名惟以九華呼之潛當九月九日無酒與先生口講服餌法語之曰南山朝來致有佳气耳少時江州刺史王弘送酒至潛以酒讓先生飲先生﹠AAC﹠曰吾得拍浮此足矣潛平日交惟兩人先生與五鬣大夫也五鬣在先生上先生戲與五鬣較短長曰汝𨿽長遭斧創我𨿽短升中堂又以其能相殿最曰吾茹能使饑人辟糧汝能乎曰能吾飲能使癃殘人康寧壽考汝能乎曰能曰吾一出能使時王知正气一灰迹能使諸蟈族吞其譟而不聲汝能乎曰不能矣曰不能何以上吾也五鬣亦曰吾一出能鬣天子明堂一灰迹能染歷代之文章子能乎曰不能也曰此吾所以上子也潛聞而笑曰九華旣失五鬣亦未爲得也二三子黜徳滅巧將太上從太上無名功故無窮於是二人者相與持酒歡甚潛頹然醉醉則遣客而二人者侍門下至蒙霜露不去先自譜其族凡一百六十三黜其冒姓名者曰滴金馬蘭童萬錢覆等凡六種題曰九華壽譜藏於家云牡丹菊賦﹝有序﹞

郝經初入新館客將宋日新致朱砂紅牡丹菊一本祇三四花慘悴萎暗不以爲奇遂植之穿廊西之隙地今歲忽茂達成叢髙六七尺及秋而放數百花所未見也適王甫書狀生朝而其花尢盛故作賦以寓感其辭曰西風悄兮幽扃木葉下兮空庭忽異卉之呈芳乃示予以不情郁霞腴之春姿敷玉瀣之秋英蹙絳綃於靑苞翦翠羅於綠莛拆緗桃與紫薇訝﹠A﹠紅與鶴翎髙層層以奕奕重裊裊以盈盈結膩黃以爲心抹沈粉而含馨凝夜气以誇晝﹠BC﹠斜陽而嚲晴仍牡丹之花王彊將菊以爲名嗚呼噫嘻時哉匪時造化則奪形色不移𨿽反常而似妖顧眞宰豈予欺寓國色於羈孤謝凡品之芬菲掞金气於西陸吐霜葩於東籬鄙傾城之鄭袖期佩蘭之湘累獨超出於羣倫不系累於等夷特以秋而爲春乃奇花之出奇彼自爲一時殆非後時也且持杯而邑露更嚼句以待月盡吳江之飛霜甚窮海之饕雪與後凋之姚魏共終全於晚節菊軒銘

明宋濂金華韓先生進之以耆年碩徳爲州裏後進所矜式文章問學旣不獲用於世乃寄情於鞠華東籬之下環植之亡慮數十本蓋以鞠有正色與先生所﹠BA﹠正性相符故當風露髙潔之時獨致其妍而非凡花艷卉之可同也濂四十餘年之老友也𨿽不能文爲著菊軒銘一首先生當與我刪之銘曰鞠有正色具中之徳君子法之以無頗與僻鞠有落英斯鞠其馨君子餐之期不爽厥眞菊兮君子兮合爲一兮終無忒兮永爲民則兮愛菊論

賈如魯濂溪云菊之愛陶後鮮有聞今自以爲愛菊者比比而然夫菊一也而愛之者今昔迥異若是何哉吾嘗觀菊之所以爲菊而得今昔之愛矣嗚呼菊其可以易言乎哉蓋天之生物本於至公然五行雜揉各一其性物之生於天地間夫固有不齊是故﹠BA﹠其精粹者人而聖賢物而松柏﹠BA﹠其偏駁者人則邪佞而物則藤蒿之類者是也吾觀於菊與物同而所以爲菊則與物異紅粉笑風桃李茂於春矣菊不與之而爭艷朱錦映日葵橊暢於夏矣菊不與之而競芳惟恬淡以自居鎭靜以俟時而已矣及夫金風轉天地肅萬物蕭然而羣芳盡落也彼乃挺然而獨秀泰然而自若正直渾厚之气淸逸衝穆之光自昭彰而不容掩是故交翠庭前敷榮山野披朱紫堆金玉天錫之貴重也滋雨露噴幽香天錫之溫和也傲風霜耐歲寒天錫之節操也是其不爭艷而未嘗不艷不競芳而未嘗不芳猶之聖賢然徳足於己富貴可也貧賤亦可也猶之松柏然獨鐘其秀春夏可也秋冬亦可也此天不愛道地不愛寶而菊之所鐘得天爲獨厚有非他物比也是知有可愛之徳而後有可愛之容人之愛菊非以其可愛之容實以其可愛之徳不愛之以目而愛之以心不觀之以物而觀之以理此菊之所以爲菊也此吾之所爲愛菊也不然溺意於容色是﹠AEA﹠之也誇多而斗靡是誣之也﹠AEA﹠且誣則菊不遇於人而人不與菊遇流於玩物而吾人之志荒矣噫愛菊者請於濂溪鮮聞之言而詳味之周原己席上題十月賞菊捲

李東陽東籬掃徑慨花事之將闌西社傳書念瓜期之未晚百年易過九日重遭惟菊爲隱逸之稱而冬乃閉藏之令挺孤芳於獨茂脫眾屣於羣紛視蒲柳之望誰先比松柏之凋尢後神農嘗藥著靈品於方書屈子餐英播遺芬於辭苑物非遠取類實羣分辟地成田八世守柴桑之業揮毫作賦一鄕傳甫裏之風君惟有之是以似之我則知者不如樂者敢將幽意用托微馨懷彼隰之皇皇詠初筵之秩秩貯之以數仞之華屋得其所哉佩之以五色之錦囊永爲好也念菲葑之無下愧糠﹠A﹠之在前未揭齋眉先題簡首白菊賦﹝有序﹞

何景明甲子九月十四日馮侍禦宴集出白菊詠賞屬予賦之蓋以奉賓主之歡洽耳豈有望於榮觀哉辭曰

繄季秋之將望予卹夫序次之易代旣無暇於遊覽亦索處而寡類接芳鄰之招引誠欽志於雅誨﹠AE﹠主人之投轄肅羣俊而弭蓋乃陳秋卉以侑觴冀逸興之可貸咸式燕以延賞異過時而尙愛喜幽玩以怡情追佳節之莫待豈無得於物觀實有感於斯會猥受簡以抒思庶形狀之具載爾其葳紫莖而上擢麃奇荄以孤植葉萋萋其微靄萼栗栗以寒色申﹠A﹠縞以自貞羞組彩之外飾承危朵而不傾挺柔條而益力香冉冉而不繁艷娟娟而稍抑態屢覿而愈妍意凝想而彌極始嚴整而莫﹠AEA﹠終溫郁而可卽華不露而已章思欲語而復默神超有而入無豈仿﹠A﹠之遽得乃若閒館重深髙幕虛涼檐蕭蕭以下月庭靄靄而降霜燦灼爍以映夕紛委綴而明廊素娥兮聯裙靑女兮駢妝縹輕鬢以云須皎靚質而雪光驂連蜷兮鸞鶴服陸離兮佩璫信雕容之可赧嗤效顰之不量於是賓徙倚而久﹠﹠若耿耿其懷傷釭滅影兮續膏夜就深兮移﹠D﹠馳畱嘆於永謝結華思於餘芳允思美之所遇亦旣隱而復揚乃歲律之甫遷慨金气之何速鳥棲棲而斂翮﹠C﹠颯颯以驚木怳窮莽於廣隰班紛薄於修陸眾已謝於場野獨宛轉於寒谷甘苦心於螻蟻等末幹於朴樕𨿽曠絕以自持胡偃蹇而下伏夕淹雨而泣素朝披煙而委綠羌守操以堅冰徒有容之若玉倘衣袖之是將亦弦琴而可錄吾觀夫懷達人之隱徳抱貞女之幽衷詎嬰情於丰華奚移志於始終桃早秀而先萎槿晨敷而暮空苟淸白之爲尙曷芊菲之足崇嗟予之不淑兮撫年運而興悲睹玆植之所由懼修名之失時彼斯人之同志吾何俗之不隨乃孑孑以矯激羨艸木之所爲偉夫君之超越幸方圓之有持矧諸公之奮奇俱發蹤之可師顧會合之不偶常寡歡而多離指孤芳而締好創遊燕以爲嬉誠後期之不忘或有徵於微辭後白菊賦﹝有序﹞

前人菊有白色者超越他品予嘗賦之矣丙寅之秋京師桃李皆花予庭是種生意淒然久而不敷至十月始盛開色益鮮麗予感焉復作後賦大運荒乎何停陰陽奄以代謝究動植之所由嗟何物之弗化時維孟冬金虎兮屏捨白帝兮䢐駕气厲厲兮始嚴景曶曶兮將下值抱﹠E﹠以閒居循周除而蕩思庭葉萎以陳翳階蘚穢而不治覽庶艸之先零撫玆根之獨遲彼桃李之非令亦競榮而呈姿﹠AB﹠丹華以鬱鬱冒綠林而萋萋胡眾人之好侈班紛慕其芳菲朝絲吹兮塡闉夕車馬兮成蹊咎元樞之舛訛諒人事之尢違矧天道之無遠或省予而弗知繄予植之𨿽晚實鄙志之所欣賤羣穠之混濁恥雜敷之糾紛俱並進以取妍表孤花以見珍寧他卉之我先甘避迹而弗羣乃其蘊金气以內凝標皜質而外映蔓不踰垣繁不被徑葉塗塗其自沃枝矯矯而獨勁宛含意其孰語若鐘情而未定女幽房而專情士窮巷而寡行服縞組以修容佩珩璜以昭令寄岑寂以怡心襲馨香以飾性無良朋以修好憾邪妁之幹正又如下國之擯臣離宮之斥嬪心怦怦以憯惻懷耿耿而苦辛緬中宵以前席念昔日之下陳慨微款之莫宣若有怨而弗伸分孤蹇以終畢羌孰予兮幸親結柔條而三嗅重延佇而欽心寂闃館以容與散塵營以滌襟鑑微月之曖曖步列星之森森天窈窈以條革疾風起而夕陰念沍寒之已逼慘獨悲夫眾林苟操性之殊軌豈華色之遽沈內惝悢以懷顧怳屏營以咨嗟睹日月之減毀恐霜雪之增加抱孤英以自明悵情親之我遐慮寒香之終匱俾予身之蹉跎負大塊以馮生豈惟是乎獨嘉物何盛而弗衰亦何枯而弗華夫芝焚而柏薪皆菸顏而殞葩伊桃李之旣零亦奚異乎泥沙委常運以流轉復胡戚而胡誇誠予衷之不爽彼誇戚兮如何亂曰有美一人揚淸芬兮縞袖合沓回素云兮被服文徽皓繽紛兮令儀襜襜斂玉手兮傾城獨立世不有兮時無蹇修誰則覯兮谷逶迆兮雪霰來兮眾芳萎兮嗟伊人兮秉志不回兮鞠賦

徐渭渭旣賦牡丹滕子復申辭曰曩吾之庭牡丹春華菊英秋發吾子抽精於彼而絕響於此毋亦如吾所謂避其涼而趨其熱者乎渭曰有是哉子之善戲而來也乃筆不停綴詞不及展遂賦曰誰乎誰乎芒芴曷常春至麗日秋臨抗霜彼亦何熱此亦何涼惟付與之是聽非智計之可詳履子廣庭睹玆列芳繄名相之別數亦荄莖之異萌染不出於五色惟其變之莫量歷九秋而自如周數望而靡謝從顏色之中乾永附蔕而不捨於是白帝司晨冽冽辛辛木葉下而艸萎霜露降而雁徵乃自圃畦遷爾廣楹一則不足百尙有贏羣而不黨矜而不爭槪望若結伴而違俗單玩則各立而獨行乘金令而始折秉土气之正精𨿽雜采之並敷惟彼黃之盛榮諒盈庭而冒錦亦剖符而鋈金耀愈澤而不妖烈無吹而自馨方辭謝乎徑塗處規埴而托身非瓦礫以爲嘉存大朴之希聲彼主人兮誰子懷髙廓兮心貞秉圭璋之潔白樹文學之幹旌則有幽人處士墨卿佚史候節序之髙朗知寒燠之迅駛弭蓋於門肅隊而至或移觴而就筵賦篇章而未已爾則不以物驚不以物喜挺危朵而愈勁舒正色而不媚匪鉛華以事人多君子之枉戾豈無人而不芳亦胡庸以采佩當夫靑陽發生桃李盛花名園如霰上國如霞嚶好鳥其載鳴將何物之不花胡爾類之自矜乃偃伏其萌芽迨寒气之始肅日馳騖乎南陸云慘淡而無光野何萌而不縮爾乃自耀其孤標眇賤同而貴獨謂所性之若斯兮或未必其盡然夜不可以爲夙兮晨不可以爲昏苟榮悴之有時奚爾類之能專將推之而不後抑挽之而不前彼蒼厚爾以遲暮又何辭乎永年紛後先亦何心兮避桃李之盛時抗素秋而挺茂兮終焉保而不衰至乃微霜襲雨驚﹠C﹠振帷萼紺紫而不起葉比次而下垂﹠BC﹠間宇兮無人怳星月之懸輝則有似乎貞女永絕乎夫君放臣懷國而酸悲尹子履霜於中野蘇武嚙雪於沙陲在顚沛而愈厲至九死其靡違外容色之凋傷實中心之永矢嗟主人之懷抱美材質之修嫮逾盛年而云邁稍淩夷乎末路苟蒼蒼之爾私兮又何病乎遲莫日中昃而彌烈兮金粹精於融鑄直守貞而罔渝於玆英其何負予假托以抒忱兮信毋必而毋固園菊賦

徐氏晨步一園一望疏林白雲縹緲黃葉紛紜風蕭蕭而異響寒凜凜而侵人驚天道已殘秋覺霜气之稜稜雁嘹嚦而南還蛩啾喞而哀吟值時景之荒涼菊芳華於後庭何其晚也是造物之無知乎善爾碧枝點翠嫩萼噴金無桃李之妖艷抱松柏之堅心𨿽素雅之非凡柰何生乎不辰寄寸根於塵世胡爲不遇乎陽春及其華也不獲寵而鮮妍兮懷淒楚於秋霜陰雲慘淡以蔽天兮日色淡薄而無光日色旣薄而苦短兮惜乎金英之徒芳遭風欺而雨妒兮獨煢煢而不變其常吁嗟佳哉細觀其髙世出塵之姿幽默徘徊之態懶隨俗以富貴愛淸冷而盤桓似有爲而不見用於時者也似抱道而隱逸者也順天而安分者也豈習俗之能知邪重曰聊植疏籬淸且幽兮天運閉塞隱而潛兮隱而潛兮霜淒雨霏兮百艸罷綠爾猶存兮困苦自持時窮見操兮行比幽人素位履貞兮捲菊部藝文二﹝詩﹞欽定古今圖書集成博物匯編艸木典

第九十一卷

目錄目錄

菊部藝文二﹝詩﹞

詠菊

晉袁山松

飲酒﹝二首﹞

陶潛

和郭主簿

前人

答休上人菊詩

宋鮑照

采菊篇

梁簡文帝

摘園菊贈謝僕射舉

王筠

賦得殘菊

唐太宗

詠菊

陳叔達

秋菊

駱賓王

菊

李嶠

感遇

李白

復愁

杜甫

嘆庭前甘菊花

前人

菊榮一篇五章章十句

蕭﹠AF﹠士

效陶彭澤

韋應物

九日奉陪令公登白樓同詠菊

盧綸

秋夜宴王郎中宅賦得露中菊

朱灣

賦得寒蜂采菊﹠E﹠

耿湋

萬年厲員外宅賞殘菊

顧非熊

病中辱朱諫議惠甘菊藥苗因以詩贈

姚合

詠新菊

前人

野菊

王建

和令狐相公玩白菊

劉禹錫

和令狐相公九日對黃白二菊花見懷

前人

霜菊

席夔

晚菊

韓愈

東園玩菊

白居易

和錢員外早冬玩禁中新菊

前人

酬皇甫郎中對菊花見憶

前人

禁中九日對菊花酒憶元九

前人

重陽席上賦白菊

前人

菊花

元稹

暮秋與裴居晦宴因見采菊之作

鮑溶

和張尹憶東籬菊

李端

酬霜菊見贈之什

崔璞

南海使院對菊懷丁卯別墅

許渾

詠夾徑菊

薛能

賦得秋菊有佳色

公乘億

對菊

賈島

將赴湖州畱題亭菊

杜牧

折菊

前人

菊

李商隱

野菊

前人

和馬郎中移白菊見示

前人

江行無題﹝三首﹞

錢珝

白菊

許棠

采菊

李建勛

賦得菊送徳林郎中學士赴東府

蕭彧

白菊

張蠙

劉員外寄移菊

李山甫

幽居有白菊一叢因而成詠呈知己

陸龜蒙

重憶白菊

前人

和崔諫議先輩霜菊

前人

憶白菊

前人

和魯望白菊

皮日休

軍事院霜菊盛開因書一絕寄崔諫議

前人

十月菊

鄭谷

詠菊﹝二首﹞

前人

恩門小諫雨中乞菊栽

前人

白菊

鄭璧

白菊

司馬都

白菊

張賁

華下對菊

司空圖

白菊﹝三首﹞

前人

和吳子華侍郎令狐昭化舍人嘆白菊衰謝之

絕

韓偓

庭前菊

韋莊

詠菊

羅隱

詠菊

僧無可

九日詠菊花應詔

僧廣宣

詠菊

宋徐鉉

樞密王左丞宅新菊

錢惟演

樞密王左丞宅新菊

楊億

樞密王左丞宅新菊

劉筠

樞密王左丞宅新菊

李繼

菊

韓琦

菊觴

前人

重九席上賦金鈴菊

前人

和崔象之紫菊

前人

重九菊未盛開席上偶成

前人

和聖兪庭菊

蘇舜欽

舟上采菊

梅堯臣

和劉原父省中新菊

前人

依韻和通判把菊有寄

前人

殘菊

前人

西齋手植菊花過節始開偶書奉呈聖兪

歐陽修

希眞堂東手種菊花十月始開

前人

菊

前人

菊花

徐積

和張二少卿丈白菊

邵雍

和李殿丞倉中對菊﹝三首﹞

司馬光

和江鄰幾金鈴菊

前人

詠菊

前人

野菊

前人

城東寺菊

王安石

和晚菊

前人

菊

蘇洵

菊花

曾鞏

詠甘菊

蘇軾

贈朱遜之詩

前人

和子由記園中艸木

前人

趙昌寒菊

前人

戲題菊花

蘇轍

對菊有懷郎祖仁

孔平仲

謝送菊

呂本中

詠菊

劉子翚

菊

陳與義

書懷示友

前人

寄題向撫州采菊亭

範成大

菊樓

前人

重陽不見菊

前人

重陽後菊花

前人

買菊﹝二首﹞

楊萬里

九日菊未花

前人

九日郡中送白菊

前人

陶淵明云三徑就荒松菊猶存蓋以菊配松也

余讀而感之因賦此詩

陸遊

小飲賞菊

前人

晚菊

前人

山園艸間菊數枝開席地獨酌

前人

九月十二折菊

前人

新菊

前人

枯菊

前人

和林宗易菊花韻

陳傅良

菊

朱熹

菊

王十朋

十日取野菊從酒

戴昺

菊花歌

鄭思肖

菊

潘紫巖

菊﹝二首﹞

方九功

菊花﹝三首﹞

髙翥

菊

劉克莊

菊

翁浩堂

菊﹝三首﹞

趙信庵

黃花

朱淑眞

白菊

金宇文虛中

西湖晚菊

黨懷英

黃菊集句

前人

野菊座主閒閒公命作

元好問

爲鮮於彥魯賦十月菊

前人

菊

李俊民

菊

宋九嘉

菊花霜

段克己

菊花霜

段成己

野菊

元郝經

菊﹝二首﹞

何中

采菊

吳景奎

題菊

王翰

對菊聯句

戴良

九月十八日黃菊始開時且禁釀漫成示徳衡

弟

蒲道源

九日諸生攜酒至城東看菊

範﹠C﹠

桃花菊

王惲

雙頭菊

馬祖常

菊枕

前人

繞堤種菊

許有孚艸木典第九十一卷

菊部藝文二﹝詩﹞詠菊

晉袁山松靈菊植幽﹠﹠擢﹠AF﹠陵寒﹠C﹠春露不染色秋霜不攺條飲酒

陶潛結廬在人境而無車馬喧問君何能爾心遠地自偏采菊東籬下悠然見南山山气日夕佳飛鳥相與還此中有眞意欲辧已忘言

又秋菊有佳色裛露掇其英泛此忘憂物遠我遺世情一觴𨿽獨進杯盡壺自傾日入羣動息歸鳥趨林鳴嘯傲東軒下聊復得此生和郭主簿

前人和澤周三春淸涼素秋節露凝無遊氛天髙風景澈陵岑聳逸峯遙瞻皆奇絕芳菊開林耀靑松冠巖列懷此貞秀姿卓爲霜下傑銜觴念幽人千載撫爾訣檢素不復展厭厭竟良月答休上人菊詩

宋鮑照酒出野田稻菊生髙岡艸味貌復何奇能令君傾倒玉﹠E﹠徒自羞爲君慨此秋金蓋覆牙柈何爲心獨愁采菊篇

梁簡文帝日精麗艸散秋株洛陽少婦絕妍姝相呼提筐采菊珠朝起露濕沾羅襦東方千騎從驪駒更不下山逢故夫摘園菊贈謝僕射舉

王筠靈茅挺三脊神芝曜九明菊花偏可﹠AAC﹠碧葉媚金英重九惟嘉節抱一應元貞泛酌宜長久聊薦野人誠賦得殘菊

唐太宗階蘭凝曙霜岸菊照晨光露濃晞曉笑風勁淺殘香細葉凋輕翠圓花飛碎黃還將今歲色復結後年芳詠菊

陳叔達霜間開紫蔕露下發金英但令逢采摘寧辭獨晚榮秋菊

駱賓王擢秀三秋晚開芳十步中分黃俱笑日含翠共搖風碎影涵流動浮香隔岸通金翹徒可泛玉斝竟誰同菊

李嶠玉律三秋暮金精九日開榮舒洛媛浦香泛野人杯靃靡寒潭側丰茸曉岸隈黃花今日晚無復白衣來感遇

李白可嘆東籬菊莖疏葉且微𨿽言異蘭蕙亦自有芳菲未泛盈樽酒徒沾淸露輝當榮君不采飄落欲何依復愁

杜甫每恨陶彭澤無錢對菊花如今九日至自覺酒須賒嘆庭前甘菊花

前人庭前甘菊移時晚靑﹠E﹠重陽不堪摘明日蕭條盡醉醒殘花爛漫開何益籬邊野外多眾芳采擷細瑣升中堂念玆空長大枝葉結根失所纏風霜菊榮一篇五章章十句

蕭﹠AF﹠士采采者菊芬其榮斯紫英黃萼照灼丹墀愷悌君子佩服攸宜王國是維大君是毗貽爾子孫百祿萃之采采者菊於邑之城舊根新莖布葉垂英彼美淑人應家之禎有弦旣鳴我政則平宜爾棟崇必復其慶采采者菊於邦之府陰槐翳柳邇楹近宇彼勞者子喧卑是處慨其莫知蘊結誰語企彼髙人色斯遐舉采采者菊於賓之館旣低其枝又弱其幹有斐君子是焉披玩良辰旨酒宴飲無算愴其仳別終然永嘆歲方晏矣霜露殘促誰其榮斯有英者菊豈微春華懿此貞色人之侮我混於薪棘詩人有言好是正直效陶彭澤

韋應物霜露悴百艸時菊獨妍華物性有如此寒暑其柰何掇英泛濁醪日入會田家盡醉茅檐下一生豈在多九日奉陪令公登白樓同詠菊

盧綸瓊樽猶有菊可以獻畱侯願比三花秀非同百卉秋金英分﹠E﹠細玉露結房稠黃雀知恩在銜飛亦上樓秋夜宴王郎中宅賦得露中菊

朱灣眾芳春競發寒菊露偏滋受气何曾異開花獨自遲晚成猶有分欲采未過時忍棄東籬下看隨秋艸衰賦得寒蜂采菊﹠E﹠

耿湋遊揚下晴空尋芳到菊叢帶聲來﹠E﹠上連影在香中去住沾余霧髙低順過風終慚異蝴蝶不與夢魂通萬年厲員外宅賞殘菊

顧非熊才過重陽後人心已爲殘近霜須苦惜帶蝶更宜看色減頻經雨香銷恐漸寒今朝陶令宅不醉卻應難病中辱朱諫議惠甘菊藥苗因以詩贈

姚合蕭蕭一畝宮種菊十餘叢采摘和芳露封題寄病翁熟移茶鼎裏餐稱石甌中香气將何比從來味不同詠新菊

前人黃金色未足摘取且嘗新若待重陽日何曾異眾人野菊

王建晚艷出荒籬冷香著秋水憶向山中見伴蛩石壁裏和令狐相公玩白菊

劉禹錫家家菊盡黃梁國獨如霜瑩淨眞琪樹分明對玉堂仙人披雪氅素女厭紅妝粉蝶來難見麻衣拂更香向風搖羽扇含露滴瓊漿髙艷遮銀井繁枝覆象﹠D﹠桂叢慚並發梅萼妒先芳一入瑤華詠從玆播樂章和令狐相公九日對黃白二菊花見懷

前人素萼迎寒秀金英帶露香繁華照旄鉞榮盛對銀黃琮璧交輝映衣裳雜彩章晴雲遙蓋覆秋蝶近悠揚空想逢九日何由陪一觴滿叢佳色在未肯委嚴霜霜菊

席夔時令忽已變行看被霜菊可憐後時秀當此凜風肅淅瀝翠枝翻淒淸金﹠E﹠馥凝姿節堪重澄艷景非淑寧祛靑女威願盈君子掬持來泛樽酒永以照幽獨晚菊

韓愈少年飲酒時踴躍見菊花今來不復飲每見恆咨嗟佇立摘滿手行行把歸家此時無與語棄置柰悲何東園玩菊

白居易少年昨已去芳歲今又闌如何寂寞意復此荒涼園園中獨立久日淡風露寒秋蔬盡蕪沒好樹亦凋殘惟有數叢菊新開籬落間攜觴聊就酌爲爾一畱連憶我少小日易爲興所牽見酒無時節未飲心欣然近從年長來漸覺取樂難常恐更衰老彊飲亦無歡顧謂爾菊花後時何獨鮮誠知不爲我借爾暫開顏和錢員外早冬玩禁中新菊

前人禁署寒气遲孟冬菊初坼新黃間繁綠爛若金照碧仙郎小隱日心似陶彭澤秋憐潭上看日慣籬邊摘今來此地賞野意潛自適金馬門內花玉山峯下客寒芳引淸句吟玩煙景夕賜酒色偏宜握蘭香不敵淒淒百卉腓歲晚冰霜積惟有此花開殷勤助君惜酬皇甫郎中對菊花見憶

前人愛菊髙人吟逸韻悲秋病客感衰懷黃花助興方攜酒紅葉添愁正滿﹠D﹠居士葷腥今已斷仙郎杯杓爲誰排愧君相憶東籬下擬廢重陽一日齋禁中九日對菊花酒憶元九

前人賜酒盈杯誰共持宮花滿把獨相思相思只傍花邊立盡日吟君詠菊詩重陽席上賦白菊

前人滿園花菊郁金黃中有孤叢色似霜還似今朝歌酒席白頭翁入少年場菊花

元稹秋叢繞捨似陶家徧繞籬邊日漸斜不是花中偏愛菊此花開盡更無花暮秋與裴居晦宴因見采菊之作

鮑溶菊花低色過重陽似憶王孫白玉觴今日王孫好收采髙天已下兩回霜和張尹憶東籬菊

李端傳書報劉尹何事憶陶家若爲籬邊菊山中有此花酬霜菊見贈之什

崔璞菊花開晚過秋風聞道芳香正滿叢爭柰病夫難彊飲應須速自負車公南海使院對菊懷丁卯別墅

許渾何處曾移菊溪橋鶴嶺東籬﹠﹠還有艷園小亦無叢日晚秋煙裏星繁曉露中影搖金澗水香染玉潭風罷酒慚陶令題詩答謝公朝來數花發身在尉佗宮詠夾徑菊

薛能夾徑盡黃英不通人並行幾曾相對綻元自兩行生叢比髙低等香連左右井畔搖風勢斷中夾日華明間隔蛩吟隔交橫蝶亂橫頻應泛桑落摘處近前楹賦得秋菊有佳色

公乘億陶令籬邊菊秋來色轉佳翠攢千片葉金剪一枝花﹠E﹠逐蜂須亂英隨蝶翅斜帶香飄綠綺和酒上烏紗散漫搖霜彩嬌妍漏日華芳菲彭澤見稱更在誰家對菊

賈島九日不出門十日見黃菊灼灼尙繁英美人無消息將赴湖州畱題亭菊

杜牧陶菊手自種楚蘭心有期遙知渡江日正是擷芳時折菊

前人籬東菊徑深折得自孤吟雨中衣半濕擁鼻自知心菊

李商隱暗暗淡淡紫融融冶冶黃陶令籬邊色羅含宅裏香幾時禁重露實是怯殘陽願泛金鸚鵡升君白玉堂野菊

前人苦竹園南椒塢邊微香染染淚涓涓已悲節物同寒雁忍委芳心與暮蟬細路獨來當此夕淸樽相伴省他年紫雲新苑移花處不取霜栽近禦筵和馬郎中移白菊見示

前人陶詩只采黃金實郢曲新傳白雪英素色不同籬下發繁花疑自月中生浮杯小摘開雲母帶露旋移綴水精偏稱含香五字客從玆得地始芳榮江行無題

錢珝叢菊生堤上此花長後時有時還采掇何必在春期

又晚菊繞江壘忽如開古屏莫言時節過白日有餘馨

又潯陽江畔菊應似古來秋爲問幽棲客吟時得酒不白菊

許棠所尙雪霜姿非關落帽期香飄風外別影到月中疑發在林凋後繁當露冷時人間稀有此自古乃無詩采菊

李建勛簇簇競相鮮一枝開幾番味甘資麯﹠﹠香好勝蘭蓀古道風搖遠荒籬露壓繁盈筐時采得服餌近知門賦得菊送徳林郎中學士赴東府

蕭彧離情折楊柳此別異春哉含露東籬艷泛香南浦杯惜持行次贈畱插醉中回暮齒如能制玉山甘判頹白菊

張蠙秋天木葉乾猶有白花殘舉世稀栽得豪家卻畫看片苔相映綠諸卉獨宜寒幾度攜佳客登髙欲折難劉員外寄移菊

李山甫秋來緣樹復緣墻怕共平蕪一例荒顏色不能隨地變風流惟解逐人香煙含細葉交加碧露拆寒英次第黃深謝栽培與知賞但慚終歲待重陽幽居有白菊一叢因而成詠呈知己

陸龜蒙還是延年一種材卽將瑤朵冒霜開不如紅艷臨歌扇欲伴黃英入酒杯陶令接﹠DB﹠堪岸著梁王髙屋好欹來月中若有閒田地爲勸姮娥作意栽重憶白菊

前人我憐貞白重寒芳前後叢生夾小堂月朵暮開無絕艷風莖時動有奇香何慚謝雪淸才詠不羨劉梅貴主妝更憶幽窗凝一夢夜來村落有微霜和崔諫議先輩霜菊

前人紫莖芳艷照西風祇怕霜華掠斷叢𨿽伴應劉還彊酒路人只要識山公憶白菊

前人稚子書傳白菊開西成相滯未容回月明階下窗紗薄多少淸香透入來和魯望白菊

皮日休已過重陽半月天瑯華千點照寒煙﹠E﹠香亦似浮金靨花樣還如鏤玉錢玩影馮妃堪比艷煉形蕭史好爭妍無由摘向牙箱裏飛上方諸贈列仙軍事院霜菊盛開因書一絕寄崔諫議

前人金華千點曉霜凝獨對壺觴又不能已過重陽三十日至今猶自待王弘十月菊

鄭谷節去蜂愁蝶不知曉庭還繞折殘枝自緣今日人心別未必秋香一夜衰詠菊

前人王孫莫把比荊蒿九日枝枝近鬢毛露濕秋香滿池岸由來不羨瓦松髙

又日日池邊載酒行黃昏猶自繞黃英重陽過後頻來此甚覺多情勝薄情恩門小諫雨中乞菊栽

前人握蘭將滿歲栽菊伴吟詩老去慵趨世朝回獨繞籬遞香風細細澆綠水彌彌祇共山僧賞何當國士移孤根深有托微雨正相宜更待金英發憑君插一枝白菊

鄭璧白艷輕明帶露痕始知佳色重難羣終朝疑笑梁王雪盡日慵飛蜀帝魂燕語似翻瑤渚浪雁風疑捲玉綃紋瓊妃若會寬裁剪堪作蟾宮夜舞裙白菊

司馬都恥共金英一例開素芳須待早霜催繞籬看見成瑤圃泛酒初迷傍玉杯映水好將蘋作伴犯寒疑與雪爲媒夫君每尙風流事應爲徐妃致此栽白菊

張賁雪采冰姿號女華寄聲多是地仙家有時南國和霜立幾處東籬伴月斜謝客瓊枝空貯恨袁郎金鈿不成誇自知終古淸香在更出梅妝弄晚霞華下對菊

司空圖淸香裛露對髙齋泛酒偏能浣旅懷不似春風逞紅艷鏡前空墜玉人釵白菊

前人莫惜西風又起來猶能婀娜傍池臺不辭暫被霜寒挫舞袖招香卽卻回

又爲報繁霜且莫催窮秋須到自低垂橫拖長袖招人別只待春風卻舞來

又登髙可羨少年場白菊堆邊鬢似霜益算更希沾上藥今朝第七十重陽和吳子華侍郎令狐昭化舍人嘆白菊衰謝之絕

韓偓正憐香雪披千片勿訝殘霞覆一叢還似妖姬長年後酒酣雙臉卻微紅庭前菊

韋莊爲憶長安爛漫開我今移爾滿庭栽紅蘭莫笑靑靑色曾向龍山泛酒來詠菊

羅隱籬落歲雲暮數枝聊自芳雪裁纖﹠E﹠密金拆小苞香千載白衣酒一生靑女霜春叢莫輕薄彼此有行藏詠菊

僧無可東籬搖落後密艷被寒催夾雨驚新拆經霜忽盡開野香盈客袖禁﹠E﹠泛天杯不共春蘭亞悠揚遠蝶來九日詠菊花應詔

僧廣宣可訝東籬菊能知節候芳細枝靑玉潤繁﹠E﹠碎金香爽气浮朝露濃滋帶夜霜泛杯傳壽酒應共樂時康詠菊

宋徐鉉細麗披金彩氛氳散遠馨泛杯頻奉賜緣解制頹齡樞密王左丞宅新菊

錢惟演賀燕翻飛地靈芳茂遂時陰連桃李徑潤接鳳凰池夕照揮金葆輕風拂翠蕤露珠淸自沍煙素引還披西顥霜𨿽勁南榮暖更滋擷芳多楚澤得地勝陶籬味可登蘭籍香應奪桂旂願公長卻老晏寢奉瓊﹠﹠樞密王左丞宅新菊

楊億中樞多暇日小圃占秋光雕玉新成檻繁金乍泛觴陶籬侵柳色羅宅掩蘭芳芝影連虛室萱叢接後堂傅巖猶借雨庾嶺未飛霜溫樹偏分蔭蕓簽亦斗香交枝迷露井墜葉點橫塘桐錄知延壽千齡奉紫皇樞密王左丞宅新菊

劉筠東閣畱嘉客寒葩艷晚光秋風自蕭瑟臺座對熒煌麗奪雙南價淸含九畹香﹠BF﹠山霜薦味太液鵠分裳已助蜂成蜜還隨蟻泛觴俯臨揮艾綬佩服間﹠A﹠房節物傳荊俗詩情掩謝塘更期松偃蓋永奉太淸方樞密王左丞宅新菊

李繼靑規前席暇歸沐興何長北第秋將晚東籬菊正芳幽叢霏薄霧桂色艷輕霜已近黃金印兼臨白玉堂甘疑掩萍實秀肯讓芝房有﹠AD﹠還應指無憂可要忘﹠E﹠浮丞相酒气馥令君香好固松椿壽仙經識祕方菊

韓琦萬卉趁枯死香金斗晚葩甘名應得露野色豈如家俗態惜遲暮芳情誰怨嗟重陽樽酒伴不見牡丹花菊觴

前人九日陪嘉客金英泛酒船醱醅時上下浮蟻自周旋香逐橊花發甘嗤柏葉先座中宜醉挹仙錄載延年重九席上賦金鈴菊

前人黃金綴菊鈴兗地獨馳名細﹠E﹠浮杯雅香筒貯露淸風休沈夜警雨碎入寒聲自此傳仙種秋芳冠玉京和崔象之紫菊

前人紫菊披風碎曉霞年年霜晚賞奇葩嘉名自合開仙府麗色何妨奪錦砂雨徑蕭﹠﹠淩蘚暈露叢芬馥敵蘭芽孤標只取當筵重不似尋常泛酒花重九菊未盛開席上偶成

前人重九開樽節未寒黃花初發葉皆單待看旬日金鈴綻剩得東籬一醉歡和聖兪庭菊

蘇舜欽不謂花艸稀實愛菊色好先時自封植坐待秋气老類裝翠羽枝已喜金靨小嚴霜發層英益見化匠巧搖疑光艷落折恐叢薄少一日三四吟一吟三四繞賞專情自迷美極語難肖得君所賦詩爛漫愜懷抱朗詠償此心淸尊爲之倒舟上采菊

梅堯臣泯泯平慢流行當季秋月演漾過汀洲汀洲芳杜歇白露夜正霏黃菊寒更發采以泛酒﹠﹠不獨映華發和劉原父省中新菊

前人華省切星斗沈沈嚴燕房秋風茂陵孫種菊爛生光天晴蝴蝶飛上下舞雙黃劉郎才筆豪移榻吟在傍日晚吏已散殘景上粉墻有酒無飲伴掇英襟裾香還思陶淵明棄官歸柴桑東籬獨此物盈把恨無觴賴有白衣來好事遺壺漿適意各一時豈乏同捨郎依韻和通判把菊有寄

前人湖邊艸樹多﹠EF﹠葉已少色惟菊不畏霜淡艷如有徳自與蘭並生非因人所植愛貴曾未厭秋日短苦逼朋好各相望采持空嘆息臨杯不能飲對案不能食借問君何憂節物感人極殘菊

前人零落黃金﹠E﹠𨿽枯不攺香深叢隱孤秀猶得奉淸觴西齋手植菊花過節始開偶書奉呈聖兪

歐陽修秋風吹浮雲寒雨灑淸曉鮮鮮墻下菊顏色一何好好色豈能常得時仍不早文章損精神何用﹠AA﹠天巧四時悲代謝萬物惜凋槁豈知寒鑑中兩鬢甚秋艸東城彼詩翁學問同少小風塵世事多日月良會少我有一樽酒念君思共倒上浮黃金﹠E﹠送以淸歌裊爲君發朱顏可以卻君老希眞堂東手種菊花十月始開

前人當春種花惟恐遲我獨種菊君勿誚春枝滿園爛張錦風雨須臾落顚倒看多易厭情不專斗紫誇紅隨俗好豁然髙秋天地肅百物衰零誰暇弔君看金﹠E﹠正芬敷曉日浮霜相照耀後時寧與竹相榮媚世不爭桃李笑煌煌正色秀可餐藹藹淸香寒愈峭髙人避喧守幽獨淑女靜容修窈窕方當搖落看轉佳慰我寂寥何以報時攜一樽相就飲如得貧交論久要我從多難壯心衰迹與世人爭靜躁種花勿種兒女花老大安能逐年少菊

前人共坐欄邊日欲斜更將金﹠E﹠泛流霞欲知卻老延齡藥百艸摧時始見花菊花

徐積爲汝花中開最孤詩翁可惜屢提壺卻應有意酬靑眼渾似傾心向白須擊銅缽時吟更好擲金錢後最相娛楊妃只有黃裙在且問風霜畱得無和張二少卿丈白菊

邵雍淸淡曉凝霜疏枝殿顥商自知能潔白誰念獨芬芳豈爲瓊無艷還驚雪有香素英浮玉液一色混瑤觴和李殿丞倉中對菊

司馬光髙士寄朝市迥然心迹殊秋風太倉裏黃菊滿庭隅陶令成詩後王公送酒無遙知壓俗事未免彊躊躇

又文案漸消散倉閒吏已稀庭空數蝶下夜靜一螢飛愛賞忽成句淹畱時忘歸髙情𨿽不系遇此獨依依

又涼風正蕭瑟朋好復徘徊幽興渺不盡芳樽時一開餘英蓋紅葉墜露濕蒼苔從此東籬下應忘歸去來和江鄰幾金鈴菊

前人何處見佳菊秋風汶水陽酒浮金鐸細露泛蜜房香不謂紅塵地相逢君子堂依然古人意不減舊芬芳詠菊

前人瑣瑣南陽菊秋潭歲自開孤根擁紅葉落﹠E﹠媚蒼苔正以參靈藥因之植紫臺願兼金掌露同入柏梁杯野菊

前人野菊未嘗種秋花何處來羞隨眾艸後故犯早霜開寒蝶舞不去夜蛩吟更哀幽人自移席小摘泛淸杯城東寺菊

王安石黃花漠漠弄秋暉無數蜜蜂花上飛不忍獨醒孤爾去殷勤爲折一枝歸和晚菊

前人不得黃花九日吹空看野葉翠葳蕤淵明酩酊知何處子美蕭條向此時委翳似甘終艸莽栽培空欲傍藩籬可憐蜂蝶飄零後始有閒人把一枝菊

蘇洵騷人足奇思香艸比君子況此霜下傑淸芬絕蘭﹠CD﹠气稟金行秀徳佩黃中美古來鶴髮翁餐英飲其水但恐蓬藋傷課童加料理菊花

曾鞏菊花秋開只一種意遠不隨桃與梅遊人有幾愛孤淡零落野水空巖隈層層露萼間枝葉金靨萬个圍蒼苔直從陶令酷愛尙始有我見心眼開爲憐淸香與正色欲搴更惜常徘徊當攜玉軫就花醉一飲不辭三百杯詠甘菊

蘇軾越山春始寒霜菊晚愈好朝來出細粟稍覺芳歲老孤根蔭長松獨秀無眾艸晨光𨿽照耀秋雨半摧倒先生臥不出黃葉紛可掃無人送酒壺空腹嚼珠寶香風入牙頰楚些發天藻新荑蔚已滿宿根寒不槁揚揚弄芳蝶生死何足道頗訝昌黎公恨爾生不早贈朱遜之詩﹝並引﹞

前人元佑六年九月與朱遜之會議於潁或言洛人善接花歲出新枝而菊品尢多遜之曰菊當以黃爲正余可鄙也昔叔向聞鬷蔑一言知其爲人予於遜之亦云黃花候秋節遠自夏小正坤裳有正色鞠衣亦令名一從人僞勝遂與天力爭易姓寓非族攺顏隨所令新奇旣易售粹駁宜相傾疾惡逢伯厚識眞似淵明君言我所印世論豈敢評願君爲霜風一掃紫與赬和子由記園中艸木

前人野菊生秋澗芳心空自知無人驚歲晚惟有暗蛩悲花開澗水上花落澗水湄菊衰蛩亦蟄與汝歲相期楚客方多感秋風詠江蘺落英不滿掬何以慰朝饑趙昌寒菊

前人輕肌弱骨散幽葩眞是靑﹠A﹠兩髻丫便有佳名配黃菊應緣霜後苦無花戲題菊花

蘇轍春初種菊助槃蔬秋晚開花插滿壺微物不多分地力終年乃爾任人須天隨匕箸幾時輟彭澤樽罍未遽無更擬食根花落後一依本艸太傷渠對菊有懷郎祖仁

孔平仲庭下金鈴菊花開已十分多情能惠我對景獨思君秀色三秋好淸香一室聞扁舟今夜雨何處宿江云謝送菊

呂本中經旬霖雨足莓苔忽喜雙盆送菊來已似風霜憔悴損主人云是待晴開詠菊

劉子翚靑叢馥鬱早抽芽金﹠E﹠斕斑晚著花秋意祇應宜淡泊化工可是惜鉛華輕煙細雨重陽節曲檻﹠﹠籬五柳家暮醉朝吟供采摘更憐寒蝶共生涯菊

陳與義黃花不負秋與秋作光輝夜霜爲作祟朝日爲解圍今晨豈重九節意入幽菲孤芳擅天地眾卉亦已微殷勤黃金靨照耀白板扉沽酒欲壽花孔方與我違靜坐絕省事未覺此計非夕英豈不腴騷人自難肥書懷示友

前人蕭蕭十月菊耿耿照白艸開窗逢一笑未覺徐娘老風霜要飽更獨立晚更好韓公眞躁人顧用憂懷抱寄題向撫州采菊亭

範成大一葉起秋色眾綠凋歲華耿耿霜露側余此黃金葩西風滿天地孤芳照塵沙殷勤開小築花气日夕嘉落英楚累手東籬陶令家兩窮偶寓意豈必眞愛花不知亭中人一笑了天涯采采勿虛度門前欲髙牙菊樓

前人東籬秋色照﹠﹠蕪挽結髙花不用扶淨洗西風塵土面來看金碧萬浮圖重陽不見菊

前人節物今年事事遲小春全未到東籬可憐短髮空欹帽欠了黃花一兩枝重陽後菊花

前人寂寞東籬濕露華依前金靨照泥沙世情兒女無髙韻只看重陽一日花買菊

楊萬里老夫山居花繞屋南齋杏花北齋菊靑春二月杏花開抱瓶醉臥錦繡堆涼秋九月菊花發自折寒枝插華發湘累落英曾幾何陶令東鄰未是多吾家滿山種秋色黃金爲地香爲國就中更有一丈黃霜葩月﹠E﹠耿出墻飲徒無酒尋不得尋得一身花露香如今小寓咸陽寺有口何曾問花事閒錢擔上買一株聊伴詩人發幽意

又病眼仇冤一束書客捨葭莩菊一株看來看去兩相厭花意蕭條恰似無淸曉肩輿過花市陶家全圃移在此千株萬株都不看一枝兩枝誰復遺平地拔起金浮屠瑞光千尺照碧虛乃是結成菊花塔蜜蜂作僧僧作蝶菊花障子更玲瓏翡翠六扇排屏風金錢裝面密如積金鈿滿地無人識先生一見雙眼開故山三徑何獨懷君不見內前四時有花賣和寧門裏花如海九日菊未花

前人舊說黃楊厄閏年今年並厄菊花天但挼靑﹠E﹠浮新酒何必黃金鑄小錢半醉嚼香霜月底一枝卻老鬢絲邊阿誰會得開遲意暗展重陽十月前九日郡中送白菊

前人未應白菊減於黃金作鈿心玉作裳一夜西風開瘦蕾兩年南海伴重陽若言佳節如常日爲底寒花分外香挼﹠E﹠浮杯莫多著一枝畱插鬢邊霜陶淵明云三徑就荒松菊猶存蓋以菊配松也余讀而感之因賦此詩

陸遊菊花如端人獨立淩冰霜名紀先秦書功標列仙方紛紛零落中見此數枝黃髙情守幽貞大節凜介剛乃知淵明意不爲泛酒觴折嗅三嘆息歲晚彌芬芳小飲賞菊

前人菊得霜乃榮性與凡艸殊我病得霜健每卻稚子扶豈與菊同性故能老不枯今朝喚父老采菊陳酒壺舉袖舞翩﹠E﹠擊缶歌嗚嗚秋晚遇佳日一醉詎可無晚菊

前人蒲柳如懦夫望秋已凋黃菊花如志士過時有餘香眷言東籬下數株弄秋光粲粲滋夕露英英傲晨霜髙人寄幽情采以泛酒觴投分眞耐久歲晚歸枕囊山園艸間菊數枝開席地獨酌

前人屋東菊畦蔓艸荒瘦枝出艸三尺長碎金狼籍不堪摘掃地爲渠持一觴日斜大醉叫墮幘野花村酒何曾擇君不見詩人跌宕例如此蒼耳林中畱太白九月十二折菊

前人黃菊芬芳絕世奇重陽錯把配﹠A﹠枝開遲愈見淩霜操堪笑兒童道過時新菊

前人已過重陽十日期菊叢初破兩三枝自憐短鬢蕭蕭白不似黃花驛裏時枯菊

前人積雪嚴霜轉眼空春回無處不春風欲知造物無窮妙但看萱根與菊叢和林宗易菊花韻

陳傅良一歲所餘秋有幾重陽偏與老相催每憐白髮能長健𨿽愛黃花亦懶栽好景遊從須好友新詩風味似新醅人生適意無過此恣聽東籬早晏開菊

朱熹靑﹠E﹠冒珍叢幽姿含曉露政爾破荒寒詎免傷遲暮菊

王十朋佳節逢吹帽黃金染菊叢淵明何處飲三徑冷香中十日取野菊從酒

戴昺野徑菊仍好村壚酒亦嘉未應今日﹠E﹠便是背時花心在家千里身猶客九華官程難久駐風雨暮山斜菊花歌

鄭思肖太極之髓日之精生出天地秋風身萬木搖落百艸死正色與秋爭光明背時獨立抱寂寞心香貞烈透寥廓至死不變英气多舉頭南山髙嵯峨菊

潘紫巖香名不枉入騷壇最愛霜林耐歲寒切莫逢人嘆遲暮何曾委地有飄殘人如靖節本堪采世欠靈均少得餐甚矣吾衰閉門坐籬邊自折一枝看菊

方九功露冷江蘋雁度時蕭蕭黃菊滿﹠﹠籬寒枝帶雨開仍艷晚節淩霜賞未遲移傍小檐承綺席縱觀深夜倒金﹠﹠摘來冉冉香盈把共泛西風醉莫辭

又莫惜寒花開太晚孤懷深喜客來雙﹠﹠枝最耐存霜圃晚節偏宜映月窗同調自應蘭是籍濁醪何有玉爲缸籬邊無限陶潛興倒著綸巾醉未降菊花

髙翥親向東籬手自栽夕陽小徑重徘徊花應得似人乖角過了重陽爛漫開

又愛花千古說淵明肯把秋光不似春我重此花全晚節剩栽三徑伴閒身

又新分菊本自鉏山手縛枯藤作矮欄比似著書空用力種花猶得一年看菊

劉克莊羞與春花艷冶同殷勤培漑待西風不須牽引淵明比隨分籬邊要幾叢菊

翁浩堂秋風兩度身爲客已見重陽未到家村酒不堪供節事祇將靑眼看黃花菊

趙信庵城荒落葉風颼颼淮水茫茫古渡頭白首不堪行樂地黃花點點是離愁

又落托山園載酒來江梅含雪倚春臺菊花無藉秋光老猶自離披帶雨開

又黃花照眼又經秋山自靑靑江自流多謝龍頭鰲禁客年年把酒對江樓黃花

朱淑眞土花能白又能紅晚節猶能愛此工寧可抱香枝上老不隨黃葉舞秋風白菊

金宇文虛中西風蕭颯百艸黃南齋白菊占秋芳主人好事不專饗擷送客館分幽香幽香淸艷兩難得冰雪肌膚龍麝裛悄然坐我﹠E﹠珠宮玉斧瑤姬皆舊識仙家藝菊名日精我今號爾爲月英月中風露秋夕好感此仙種來曾城憑君傳與金天令月與霜姿駐淸景重陽好伴白衣來五柳先生憶三徑西湖晚菊

黨懷英重湖匯城曲佳菊被水涯髙寒逼素秋無人自芳菲鮮飆散幽馥晴露隨余滋蹊荒綠苔合采采嘆後時古瓶貯淸泚芳樽湔塵霏遠懷淵明賢獨往誰與期徘徊東籬月歲晏有餘悲黃菊集句

前人九月欲將盡鮮鮮金作堆繞籬殘艷密擁鼻細香來五色中偏貴羣花落始開可憐陶靖節共此一傾杯野菊座主閒閒公命作

元好問柴桑人去已千年細菊斑斑也自圓共愛鮮明照秋色爭教狼籍臥﹠﹠煙荒籬斷壠新霜後瘦蝶寒螿晚景前只恐春叢笑遲暮題詩端爲發幽妍爲鮮於彥魯賦十月菊

前人淸霜淅淅散銀沙驚見芳叢閱歲華借暖定誰畱翠被煉顏端自有丹砂秋香舊入騷人賦晚節今傳好事家不是西風苦畱客衰遲久已避梅花菊

李俊民色笑秋光淡香嫌酒力慳東籬在何處客裏見南山菊

宋九嘉酴﹠﹠風味醺人醉著莫東籬愛酒翁一夜金英全換骨冷香晴雪滿秋風菊花霜

段克己風簾斜揭玉鉤欄端正樓髙燭影殘宿酒困人梳洗懶從教殘粉涴金鈿菊花霜

段成己六宮試手學梅妝曾見飛英點額旁香粉嚼余濃不散唾花誤染縷金裳野菊

元郝經乾坤入消數萬物呈晚節秋晏菊始華荒叢翳林樾野迥幽姿淸岡斷寒艷接絲虫﹠A﹠靑苞啼螿抱枯葉瀼露積玉華層層擁金屑我欲摘以杯飲之濯中熱霜栽郁髙標胡與荒穢列嗟爾夷惠儔玉質難變滅不謂無人看便使幽香歇安得老瓦盆對坐澆古月菊

何中我耕不半畝黃花列千叢蕭條變衰時一夕萬里風立孤不作難英英異風骨君看墻東客夜寒步霜月

又菊花如幽人梅花如烈士同居冰雪中標格不相似采菊

吳景奎爽气浮西山風煙淡原隰悠然出衡門佳節逢九日眾艸萋以靑黃菊正秋色采之不盈把妙意良自得謂能制頹齡可泛忘憂物歡言命壺觴萬事付酣適永懷東籬人俯仰已陳迹題菊

王翰我憶故園時繞籬種佳菊交葉長靑蔥餘英吐芳馥別來二十載粲粲抱幽獨豈無桃李顏歲晚同艸木及玆﹠FCF﹠餘芳使我淚盈掬離披已欲摧瀟灑猶在目雨露豈所偏歲月不可復歸去來南山餐英坐空谷對菊聯句

戴良翡翠剪秋葉金瓊鏤寒英﹝良﹞駢枝競戢戢植幹紛亭亭﹝翰﹞逞芳固的皪斗媚益晶熒﹝璜﹞幽姿匪人造逸態諒天成﹝轅﹞傍芽萌庶孽乳萼孕懷﹠DB﹠﹝溫﹞螫虎縮逗翳﹠CC﹠蠔枯梮莖﹝良﹞遲倩﹠C﹠陣颯疾役雷輥輷﹝翰﹞挐楹互雜沓跂檻遞紛爭﹝璜﹞秋榮姿﹠E﹠婐春粲失嫈嫇﹝轅﹞瑩奪鵝肪膩飛攘鷗毳輕﹝溫﹞韻冽帖疏穴迹祕慰羈傖﹝良﹞魏書奉延輔酈水滋甘馨﹝翰﹞締芳笑蘭友論雅傲梅兄﹝璜﹞摵摵感余鎩采采憐孤撐﹝轅﹞譜之已百品詠之復千名﹝溫﹞或繁若朝弁或潔若藍瑛﹝良﹞或密若飄霰或粲若羅星﹝翰﹞或赴若輻輳或屹若峨屏﹝璜﹞或散若﹠B﹠豆或聚若輜軿﹝轅﹞或潤若璜佩或麗若金籯﹝溫﹞或鮮如鷺振或悴如魴赬﹝良﹞或斥如僕隸或積如雲仍﹝翰﹞或翩如春蝶或熠如宵螢﹝璜﹞或偃如膂傴或昂如气盈﹝轅﹞或揚如袂舉或側如杯傾﹝溫﹞或盛喜若笑或哀憂若酲﹝良﹞或卽階陛立或俱盆盎升﹝翰﹞或儕處士逸或儷節婦貞﹝璜﹞或翔疑孔翥或峙訝鸞停﹝轅﹞或詫天姥巧或覘地媼靈﹝溫﹞朝采有元亮夕餐有屈平﹝良﹞用酬我嘉節來踐爾佳盟﹝翰﹞餖容交錯飣﹠﹠許逡巡行﹝璜﹞摘鮮盛梨栗傾濁饒醁﹠A﹠﹝轅﹞起酬足蹂躪坐咽腹膨脝﹝溫﹞陸味萃南品海腥極東烹﹝良﹞已暢一朝樂復哦千古情﹝溫﹞句奇媲犖確韻古鏗韻韺﹝良﹞馳驟門接武格鬥掀鏖兵﹝翰﹞味辛姜桂性語險魅魈驚﹝溫﹞怯敵迹屢屏懾敗眼頻瞠﹝良﹞籍湜走且躓郊島弛復儜﹝翰﹞尊卑異川嶽淸濁分渭涇﹝璜﹞遐思時踸胃凝睇靡﹠E﹠睛﹝轅﹞顧慚駑駘力莫抗騏驥衡﹝溫﹞四美已云具二難亦旣並﹝翰﹞愁去踰激矢歡來劇抽絣﹝璜﹞卽此成放曠何用困拘儜﹝良﹞永緝婀娜佩庶濯塵垢纓﹝翰﹠DB﹠音崩﹠CC﹠森上聲蠔音次梮音菊輥音滚輷音虫﹠E﹠訛上聲婐倭上聲嫈音﹠AE﹠嫇音明﹠B﹠音登籯音盈韺音英踸琛上聲﹠C﹠音純絣音崩儜音能﹞九月十八日黃菊始開時且禁釀漫成示徳衡弟

蒲道源苒苒秋事杪幽叢花始黃直須雕眾卉才許見孤芳重露洗金質嚴風吹綠裳陶翁如有酒何日不重陽九日諸生攜酒至城東看菊

範﹠C﹠楚楚臨階菊重陽特地開慰人良有意報汝愧無才巷杵聞﹠D﹠發鄰觴送蟹來采英吾欲寄悵望倚江臺桃花菊

王惲淚灑明妃寄露葩換根非爲貯丹砂黃輕白碎空多種碧爛紅鮮自一家騷客賦詩憐晚節野人修譜是頭花九秋霜露無情甚時約行雲護彩霞雙頭菊

馬祖常金屈﹠﹠邊醉袖垂秋云如幄貯仙姿寒生小靨回鸞動香入流蘇睡鴨移結綬巧承西顥曲落鈿羞帶月支眉靑霜爲我催﹠C﹠﹠CCC﹠銀屋何人怨別離菊枕

前人東籬采采數枝霜包裹西風入夢涼半夜歸心三徑遠一囊秋色四屏香﹠D﹠頭未覺黃金盡鏡底難教白髮長幾度醉來消不得臥收淸气入詩腸繞堤種菊

許有孚酒熟同招隱士看饑來忍把落英餐春風無限閒桃李不似黃花耐歲寒捲

欽定古今圖書集成博物匯編艸木典

第九十二卷

目錄目錄

菊部藝文三﹝詩詞﹞

菊蹊

明髙啟

晚香軒

前人

九月八日對菊

前人

悼廢圃殘菊

劉基

己未九日對菊大醉戲作

袁凱

汝慶宅紅菊

何景明

八月二十八日子容過對菊

前人

汝濟夜過同以行對菊花

前人

菊花

李夢陽

菊

前人

維南有佳鞠

胡翰

題秋菊軒

王芾

題淵明菊

陳憲章

後菊會再次李九淵韻﹝二首﹞

前人

楚雲臺觀民澤所栽菊寄民澤用昨九日韻時

民澤適五羊未返

前人

野菊吟寄子長再次前韻

前人

吳明府送菊次韻答之

前人

周鎬送白菊乞詩﹝三首﹞

前人

九日晚對菊次容處士韻是日縣主曹侯二尹

邵侯持酒過白沙李九淵容貫各館鄕中未還

前人

再用前韻

前人

菊

沈周

墨菊﹝二首﹞

李東陽

菊花

前人

楊妃菊

前人

月下賞菊柬邃庵太常先生

前人

十月賞菊體齋席上限韻

前人

後園種菊經月忽見數花用亨父韻並呈城東

賞菊諸君

前人

九日盆菊盛開將出郭有作

前人

周原己席上賦十月菊

前人

冬月對菊用陳玉汝韻

前人

過相城爲沈陶庵和天全翁賞菊之作

吳寬

原己宅賞菊

前人

次韻李士英劉道亨過園居看菊

前人

買西園菊至招同社徐興公商孟和諸人花下

小酌因和短歌

陳鴻

對菊

申時行

茅亭看菊

前人

菊

前人

菊畦

前人

菊

唐文獻

送菊涯翁

何孟春

汪司驥席上對菊

熊卓

詠醉楊妃菊

喬長史

賞菊

魏時敏

菊

於若瀛

菊花

前人

菊

王谷祥

涇上觀菊

王問

盆菊

董其昌

詠菊

戴君恩

菊

張本

菊﹝二首﹞

靳貴

菊

馬徳澄

菊

吳執禦

菊花

王泰際

枕上聞風雨聲遙惜菊花

嚴易

對菊有感

僧宗衍

詠菊﹝已上詩﹞

陸氏

如夢令

宋張鎡

好事近

劉克莊

一落索

方嶽

朝中措

朱翌

少年遊

歐陽修

鷓鴣天

張孝祥

鷓鴣天

黃庭堅

南鄕子

前人

鵲橋仙

盧祖﹠CD﹠

破陣子

晏幾道

漁家傲﹝三首﹞

歐陽修

驀山溪

僧仲殊

受恩深

柳永

秋蘭香

陳亮

念奴嬌﹝已上詞﹞

劉克莊菊部選句

菊部紀事

菊部雜錄

菊部外編

艸木典第九十二卷

菊部藝文三﹝詩詞﹞菊蹊

明髙啟獨行林下路望望南山暮無酒掇英嘗寒香已零露晚香軒

前人不畏風霜向晚欺獨開眾卉已凋時地荒老圃苔三徑節過重陽雨一籬秋色蒼茫人醉少寒香落寞蝶先知山翁獨念同衰晚坐對幽軒每賦詩九月八日對菊

前人預向籬邊把一杯黃花多意已能開不憂風雨明朝阻懶逐時人鬥折來悼廢圃殘菊

劉基舊菊將蕪尙有根髙秋相顧耿無言芳心不共靑莎死生態猶欺白露繁要待靈均餐落﹠E﹠從教元亮恥空尊何人解識淒涼意分付寒螿仔細論己未九日對菊大醉戲作

袁凱老夫愛此黃金﹠E﹠兒子須將白酒賒直到殘陽下天去更添燈火照欹斜汝慶宅紅菊

何景明紅菊開時暮亭亭冠物華亦知顏色好不是艷陽花羅綺嬌秋日樓臺媚晚霞淸香如不攺常傍美人家八月二十八日子容過對菊

前人近節逢花放開樽集異鄕乾坤共一笑風雨似重陽誰識暮蟬意獨憐秋樹芳他時益爛漫邀爾醉西堂汝濟夜過同以行對菊花

前人搖落相過地芳菲晚更親酒醺畱媚眼燈色笑生春風雨新晴夜江山未老身百年如不醉恐負此花神菊花

李夢陽不隨羣艸出能後百花榮气爲淩秋健香緣飲露淸細開宜避世獨立每含情可道蓬蒿地東籬萬代名菊

前人白雁獨橫秋黃花伴醉遊眼看風物換愁殺仲宣樓維南有佳鞠

胡翰維南有佳鞠風露發淸妍離離碧玉樹燦燦黃金錢色含坤裳美質抱日精圓蘊靈自女幾滋布彌樊川旣入神後品還充仙子餐中壽登百歲上壽延千年千年與百歲何異瞬息間獨有幽貞節可比金石堅托以奉君子歲晏期弗諼題秋菊軒

王芾九月霜露冷秋气已云肅艸木盡凋瘁而有籬下菊燦燦如有情盈盈抱幽獨我欲餐其英采之不盈掬呼兒具﹠D﹠黍白酒正可漉素心二三人於焉敍心曲陶然付一醉萬事亦已足詠歌柴桑詩千載有餘馥題淵明菊

陳憲章籬下花堪把先生有酒不遙看白衣者不復問江州後菊會再次李九淵韻

前人黃花憎競賞人事奪幽期長夜來尋醉微霜落滿枝行藏深琖酒風月小囊詩長嘯東軒下蒼﹠E﹠白接﹠DB﹠

又畱連杯酒下重疊菊花期熟犬知過客寒蜂亦戀枝溪山回月色香影入梅詩地窄君休舞傾斜爾接﹠DB﹠楚雲臺觀民澤所栽菊寄民澤用昨九日韻時民澤適五羊未返

前人當軒玉朵孤植竹翠莖扶香細風初動神淸俗本無寒深溪井涸月出山瓢﹠﹠何處異鄕客永懷歌茱﹠A﹠野菊吟寄子長再次前韻

前人野菊生何處尋香杖偶扶孤標猶訝絕佳色舊知無老弄眞成獨秋來不作﹠﹠金樽誰九日引滿對茱﹠A﹠吳明府送菊次韻答之

前人黃菊有名花淵明無酒官酒多人自醉花好月同看老未厭人世天教共歲寒未應﹠CCE﹠不去髙步蓬萊山周鎬送白菊乞詩

前人陶令黃金繞捨君家白玉滿園千古淸風廬阜幾叢細雨江門

又微醉不須酩酊半開莫待離披安得季方與語相思欲寄一枝

又白菊偏宜素髮靑山只對蒼顏咽罷秋香滿腹風吹不到長安九日晚對菊次容處士韻是日縣主曹侯二尹邵侯持酒過白沙李九淵容貫各館鄕中未還前人一年佳節到黃花霜在籬根月在沙今日縣侯親送酒幾時詩客報還家﹠﹠枝向晚靑如許老鬢逢秋白未涯更欲西良開酒盞勝遊堪泛五更槎再用前韻

前人焉知老子非元亮請看黃花滿白沙剩有香醪供采采何須臘屣到家家屢經細雨開花面獨立西風背水涯欲把一株種蟾闕恐驚天女笑乘槎菊

沈周秋滿籬根始見花卻從冷淡遇繁華西風門逕含香在除卻陶家到我家墨菊

李東陽白霜被原隰黃菊秋始花餘馨引遙袂采掇初還家秀色𨿽可玩玩久不復華入畫淸且古爲詩正而葩幽懷托揮寫庶用傳無涯持此問眞幻無言空自嗟

又畫菊不畫香香空詎堪掬畫菊不畫色色似花已俗都無色香在安用此爲菊登堂見孤標入手宜可觸自非識菊者但看桃李足古色今不知世人空有目菊花

前人寒影蕭蕭照墨池西園晚色正相宜蒼顏黑髮西風裏應是陶翁半醉歸楊妃菊

前人誰采繁花席上題偶將名姓托唐妃日烘花萼醺時面雨換華淸沐後衣隔座似邀秦國語揮毫未放謫仙歸欲從顏色窺生相已落詩家第二機月下賞菊柬邃庵太常先生

前人不隨春蝶夢滕王又送秋蟬過綠楊佳客到時非舊雨好花開處亦重陽爲園恨少靑山地插帽羞看綠鬢郎長對此花還此客縱教多病也身康十月賞菊體齋席上限韻

前人尋芳何意到君家雨過髙城少暮沙此夜幽歡還月下去年孤館各天涯狂思晚節曾吹帽壽擬春期及進瓜不是老來詩骨健誰能白髮對黃花後園種菊經月忽見數花用亨父韻並呈城東賞菊諸君

前人幽花種得偶相忘步轉南檐卻背堂但有芳心寧擇地更無佳客亦宜觴登臨憶負重陽雨采掇愁沾昨夜霜滿袖餘香試披拂晚來風力正悠揚九日盆菊盛開將出郭有作

前人買得長安擔上秋南山只在屋西頭花開正好逢佳節身病那堪復遠遊昨夜月明空對酒晚來風急怕登樓多情重有燈前約爲報花神作意畱周原己席上賦十月菊

前人布袍蕭索不勝涼坐愛芳心共日光何用門前看五柳始知秋後有重陽故園栽處田應熟小市開時藥正香自古交期須歲晚相過不敢避風霜冬月對菊用陳玉汝韻

前人搖落霜空萬木飛一枝無柰賞心微未成老圃應須學若在南山便合歸人道秋香非昨夜天畱晚色共斜暉陶翁可是忘機者猶自含情待白衣過相城爲沈陶庵和天全翁賞菊之作吳寬菊花開日是重陽坡翁妙語不可當我云但得花之趣何必秋來菊有黃神仙中人壽且康老年見客才下堂幅巾飄飄映華發導我直過東籬傍庵居春風定先到已見菊苗三寸長浩歌淵明飲酒章悠然依舊虞山蒼素琴無弦舊有例當春賞菊嗟何妨封題一笑報蘇子爲我轉致陶柴桑原己宅賞菊

前人休從云外望天香誰似蕭然林下妝嫩﹠E﹠漸成黃面老低枝猶比白衣長曾隨枸杞添風味卻笑芙蓉在水鄕詩社淸忙今又動看花直擬過重陽次韻李士英劉道亨過園居看菊

前人詩人渾不厭貧家閒就荒園看菊花傾倒臘醅瓶未罄品題秋色句爭嘉殘英抱節眞霜傑本艸言功有日華醉後卻勞歸騎晚西風烏帽數枝斜買西園菊至招同社徐興公商孟和諸人花下小酌因和短歌

陳鴻幾處菊花殘西園餘數畝買來竹﹠F﹠下折簡會賓友把酒坐花旁一齊衫袖香春天百卉媚不及此幽芳﹠D﹠下涼風薄暮起枝枝低拂深杯裏願君盡醉宿我家明日更看西園花對菊

申時行獨坐髙齋泛羽觴且看叢菊媚重陽繁英乍吐丹霞色冷艷全分白雪香好共淸幽矜晚節偏從搖落殿秋光﹠﹠花短髮能相倚三徑猶憐歲月長茅亭看菊

前人小結茅齋掩蓽門翛然風物似山村一丘髙臥身仍健三徑新鋤菊尙存麗色盈盈開錦障幽香冉冉注淸尊誰知搖落風霜候偏荷栽培雨露恩菊

前人冷艷﹠﹠枝擢素秋結茅相對轉淸幽摘來自喜簪蓬鬢只恐黃花笑白頭菊畦

前人誅茆﹠﹠野徑種菊擬山家秀擢三秋幹奇分五色葩淩霜畱晚節殿歲奪春華爲道餐英好東籬興獨賒菊

唐文獻西苑宸遊地東籬菊已花當年誇野色此日艷天葩輕白淩寒露深紅散晚霞秋英疑可茹無復楚人嗟送菊涯翁

何孟春山徑曾陪九日遊數枝還爲一尊畱買從遠市聊供節栽向名園合擅秋漸老有人憐客瘦乍寒無計替蜂愁多情不用防吹帽短髮猶禁插滿頭汪司驥席上對菊

熊卓錦席秋軒流客觴﹠D﹠除遲菊戀年芳翠條冉冉初經雨靑﹠E﹠娟娟欲候霜幸爲分回供﹠BC﹠寂空然別去夢寒香小車如覓東溪路古屋﹠﹠籬是醉鄕詠醉楊妃菊

喬長史裊娜嬌姿不耐霜芳根移得在昭陽帶將春色三分艷散作秋陰滿院香傾日尙疑聞羯鼓臨風猶似舞霓裳祇愁野鹿偸銜去寂寞梨園空斷腸賞菊

魏時敏短籬﹠﹠雨正離披淡白深紅朵朵宜自計老年才思減重陽過後不題詩菊

於若瀛黃花應不插朱門自合移根老瓦盆露委煙斜看不足呼兒長夜倒芳尊菊花

前人冷艷吐金英﹠﹠香入玉斝偏宜處士居不種朱門下菊

王谷祥颯颯金風度嫣嫣秋色妍白衣還自至靑女更相憐涇上觀菊

王問涇上一老人愛菊如愛稼踏葉到林丘散襟茅茨下淸歌吐芳音采采漸盈把眷言五色姿陽春似相假晚節良可親予懷自舒寫有物苟會心那辭在荒野歲晏不可畱柴車夙云駕奕奕車馬客誰解閒行者盆菊

董其昌眾芳豈不妍秋英自淸絕意與幽人會標名霜下傑容以桃李顏艷彼茱﹠A﹠節翩翩五陵子佳色紛相悅積紫照朱茵堆黃象金埒賞韻一以乖籬堵寧辭拙亭亭盆中菊偏承美人擷香分甘谷幽色借冰壺潔對此讀離騷心魂生瑩徹悠然見西山孤峯正嵚﹠AB﹠詠菊

戴君恩芳叢﹠AB﹠﹠AB﹠殿秋光嬌倚西風學道妝一自義熙人去後冷煙﹠﹠雨幾重陽菊

張本花上淸光花下陰素娥惜此萬黃金一杯寒露三更後誰信幽人更苦心菊

斳貴盈盈宮額半塗黃不減花前舊樣妝笑殺阿嬌金屋貯香衾寒怯夜來霜

又越娘初試素羅裳愛向秋風學靘妝一夜不勝瓊佩冷晚香亭館有新霜菊

馬徳澄秋深菊圃吹寒風報道阿家花早叢鶯羽半遮西子白鶴翎斜映太眞紅參差萬朵霜天曉稠疊千枝煙雨空肯與山樵分秀色移栽不遠過墻東菊

吳執禦水浸長天搖砌明亭亭珠玉綻秋英晚香冷秀經霜後淡意疏容與景迎籬下畱連非藉酒雨中尋覓最多情飛塵不到莎廳下愛爾幽香浸骨淸菊花

王泰際分得陶家帶傲枝朝來籬畔露紛披學隨年少簪衰鬢與進霜天酒一﹠﹠冒雨共尋偏事逸禁寒佳種獨開遲餐英自昔騷人賦何必黃州滿徑吹枕上聞風雨聲遙惜菊花

嚴易翠袖佳人在空谷夫寒日暮倚修竹霧鬢雲鬟世外姿風梳雨櫛如膏沐豈是宵徵多露行貞心不分趨華屋漸臺水至少迎人羅襪淩波洛水濱露處宵啼傷薄命滴將珠淚一沾巾對菊有感

僧宗衍百艸競春色惟菊以秋芳豈不涉寒暑本性自有常疾風吹髙林木落天雨霜誰知籬落間弱質懷剛腸不怨歲月暝所悲迫新陽永歌歸去來此意不能忘詠菊

陸氏澹雲微雨暮秋天爲愛黃花帶晚煙聞說名園千百種願分秋色到籬邊如夢令

宋張鎡野菊亭亭爭秀閒伴露荷風柳淺碧小開花誰摘誰看誰嗅知否知否不入東籬杯酒好事近

劉克莊秋色到東籬一種露紅先占應念金英冷淡摘胭脂濃染依稀十月小桃花霜﹠E﹠破霞臉何事淵明風致卻十分妖艷一落索

方嶽瘦得黃花能小一簾香杳東籬云冷正愁予猶幸是西風少葉下亭﹠CD﹠渺渺秋何爲者無錢持蟹對黃花又孤負重陽了朝中措

朱翌玉臺金盞對炎光全似去年香有意莊嚴端午不應忘卻重陽菖蒲九葉金英滿把同泛瑤觴舊日東籬陶令北﹠F﹠正臥羲皇少年遊

歐陽修去年秋晚此園中攜手玩芳叢拈花嗅﹠E﹠惱煙撩霧沈醉倚西風今年重對芳叢處追往事又成空敲徧闌干向人無語惆悵滿枝紅鷓鴣天

張孝祥一種濃華別樣妝畱連春色到秋光解將天上千年艷翻作人間九月黃凝薄霧傲繁霜東籬恰似武陵鄕有時醉眼偸相顧錯認陶潛作阮郎鷓鴣天

黃庭堅黃菊枝頭破曉寒人生莫放酒杯乾風前橫笛斜吹雨醉裏簪花倒著冠身健在且加餐舞裙歌扇盡淸歡黃花白髮相牽挽付與傍人冷眼看南鄕子

前人黃菊滿東籬與客﹠CCE﹠壺上翠微已是有花兼有酒良期不用登臨怨落暉滿酌不須辭莫待無花空折枝寂寞酒酲人醉後堪悲節去花愁蝶不知鵲橋仙

盧祖﹠CD﹠寒叢弄日寶鈿承露籬落亭亭相倚當年彭澤未歸來料獨抱幽香一世﹠﹠風冷雨淡煙殘照日日重陽天气帽檐已是半欹斜問甕裏新篘熟未破陣子

晏幾道憶得去年今日黃花正滿東籬曾與主人臨小檻共折香英泛酒﹠﹠長條插鬢垂人貌不應遷換珍叢又﹠FCF﹠芳菲重把一樽尋舊徑可惜光陰去似飛風髙露冷時漁家傲

歐陽修九日歡遊何處好黃花萬﹠E﹠雕欄繞通體淸香無俗調天气好煙滋露結功多少日腳淸寒髙下照寶釘密綴圓斜小落落西園風裊裊催秋老叢邊莫厭金樽倒

又靑女霜前催得綻金鈿亂散枝頭徧落帽臺髙開綺宴芳樽滿挼花吹在流霞面桃李三春𨿽可羨鶯來蝶去芳心亂爭似仙潭秋水岸香不斷年年自作茱﹠A﹠伴

又露裛嬌黃風擺翠人間晚秀非無意仙格淡妝天與麗誰可比女眞裝束眞相似筵上佳人牽翠袂纖纖玉手挼新﹠E﹠美酒一杯花影膩邀客醉紅瓊共作燻燻媚驀山溪

僧仲殊年芳已遠涼夏﹠﹠﹠﹠雨菊占此時開背佳期淸秋何處滴成金豆彈破栗文圓臨水檻倚風亭全勝東籬暮茱﹠A﹠未結誰是多情侶菖葉與葵花也相饒也相羞妒主人著意何必念登髙浮酒面解煩襟消盡當筵暑受恩深

柳永雅致裝庭宇黃花開淡佇細香明艷盡天助與秀色堪餐向曉自有眞珠露剛被金錢妒擬買秋天容易獨步粉蝶無情蜂已去要上金樽惟有詩人曾許待宴賞重陽恁時盡把芳心吐陶令輕回顧免﹠C﹠﹠CCC﹠東籬冷煙﹠﹠雨秋蘭香

陳亮未老金莖些子正气東籬淡薄齊芳分頭添樣白同局幾般黃向閒處須一一排行淺深饒間新妝那陶令漉他誰酒﹠A﹠醒消詳況是此花開後便蝶戀無花管甚蜂忙你從今采卻蜜成房秋英試商量多少爲誰甜得淸涼待說破長生眞訣要飽風霜念奴嬌

劉克莊老人白髮尙兒戲廢圃一番料理餐飲落英並墜露重把離騷拈起冷艷幽香深黃淺白占斷西風裏飛來﹠﹠蝶繞叢欲去還止嘗試銓次羣芳梅花差可伯仲之間耳佛說諸天金世界未必莊嚴如此尙友靈均定交元亮結好天隨子籬邊坡下一杯聊泛霜﹠E﹠菊部選句楚屈原離騷朝飲木蘭之墜露兮夕餐秋菊之落英九歌春蘭兮秋菊長無絕兮終古晉成公綏菊銘數在二九時惟斯生陶潛歸去來辭三徑就荒松菊猶存漢武帝秋風辭蘭有秀兮菊有芳晉張協詩寒花發黃采陶潛詩我屋南﹠F﹠下今生幾叢菊﹝又﹞酒能祛百慮菊爲制頹齡宋謝惠連詩白露滋園菊梁江淹詩時菊耀巖阿北周明帝詩霜潭漬晚菊庾信詩菊寒花正合﹝又﹞圓珠墜晚菊﹝又﹞山枯菊轉芳唐太宗詩岸菊初含﹠E﹠﹝又﹞花生圓珠﹠E﹠徳宗詩芳菊舒金英郭元振詩延年菊花酒趙彥昭詩紫菊宜新壽王績詩山菊秋自香﹝又﹞秋杯浸菊花王維詩陶潛菊盈把孟浩然詩誰采籬下菊應閒池上樓儲光羲詩東籬摘芳菊李白詩手持一枝菊調笑二千石﹝又﹞時過菊潭上摘此黃金花﹝又﹞因招白衣人笑酌黃金花﹝又﹞攜壺酌流觴搴菊泛寒榮﹝又﹞黃花催逸興杜甫詩愁眼看霜露寒城菊自花﹝又﹞羹煮秋蒓滑杯迎露菊新﹝又﹞晚來髙興處搖蕩菊花期﹝又﹞庭前有白露暗滿菊花團﹝又﹞坐開桑落酒來把菊花枝﹝又﹞寒花開已盡菊﹠E﹠獨盈枝﹝又﹞小驛香醪嫩重巖細菊斑﹝又﹞是節東籬菊紛披爲誰秀﹝又﹞采采黃金花何由滿衣袖﹝又﹞雨荒深院菊﹝又﹞異方初艷菊﹝又﹞輕露棲叢菊﹝又﹞菊﹠E﹠淒﹠﹠放﹝又﹞苦遭白髮不相放羞見黃花無數新﹝又﹞籬邊老卻陶潛菊江上徒逢袁紹杯﹝又﹞叢菊兩開他日淚孤舟一系故園心嚴武詩籬外黃花菊對誰韓愈詩野晴山簇簇霜曉菊鮮鮮﹝又﹞霜風破佳菊嘉節迫吹帽﹝又﹞鮮鮮霜中菊旣晚何用好﹝又﹞楥菊茂新芳逕蘭消晚﹠CB﹠﹝又﹞墻根菊花好沽酒錢帛縱空衣可準李嘉佑詩驚寒菊半黃白居易詩籬菊黃金合﹠F﹠筠綠玉稠﹝又﹞叢香近菊籬﹝又﹞﹠E﹠拆金英菊﹝又﹞黃菊繁時好客到碧雲合處佳人來﹝又﹞繞籬新菊爲誰黃﹝又﹞露菊新花一半黃杜牧詩別後東籬數枝菊不知閒醉與誰同姚合詩西風菊漸芳﹝又﹞霜落菊滿地許渾詩寒菊帶霜甘﹝又﹞菊艷含秋水﹝又﹞秋摘黃花釀酒濃朱慶餘詩潭靜菊花秋來鵬詩菊花村晚雁來天林寬詩微陽菊半畦羅隱詩黃菊倚風催酒熟韋莊詩紫菊亂開連井合薛逢詩持杯店菊黃韓偓詩山菊向陽花魚元機詩嫩菊含新彩僧皎然詩九日山僧院東籬菊也黃宋韓琦詩金鈴千朵菊爭開歐陽修詩野徑冷香黃菊秀梅堯臣詩黃金碎剪千萬層小樹婆婆嘉趣足蘇洵詩燦燦秋菊早卓爲霜中英司馬光詩菊﹠E﹠如排粟靑靑見葉心蘇軾詩金菊亂如沸﹝又﹞菊殘猶有傲霜枝孫覿詩種芳茹秋菊﹝又﹞行穿野徑布黃金周必大詩陶令思歸未得歸黃花想見繞東籬陸遊詩英英籬下菊秀色獨滿枝﹝又﹞荒庭落葉不可掃惟有叢菊爭先開﹝又﹞身閒亦未全無事檢校黃花幾樹開﹝又﹞買菊穿苔種﹝又﹞菊花寒更香楊萬里詩菜子已抽蝴蝶翅菊花猶著郁金裳戴昺詩一陣微風野菊香徐似道詩牢裹烏紗莫吹卻免教白髮見黃花祝穆詩黃花自與淵明別不見閒人直到今徐集孫詩莫言滿眼無知己耐久黃花是故人湛道山詩想得東籬黃已徧到家及取未凋零黃溪云詩白衣不到東籬畔吟得黃花滿口香吳潛詩燦燦黃金裾亭亭白玉膚沈惟齋詩不因彭澤休官去未必黃花得許香吳荊溪詩問花何事人偏愛曾遇淵明把玩來張蕓﹠F﹠詩猶作霓裳舞妖態零紅墜粉濕秋痕王滄灣詩秋風爲我語籬菊且耐寒香伴白雲王潛齋詩輕霜臨菊月細雨似梅天金吳激詩憶看霜菊艷不放酒杯乾蔡圭詩露華應到菊花團髙士談詩寒菊過時花﹝又﹞露蒙甘菊細莖紫元好問詩菊潭秋花滿王良臣詩月過初三半梳玉菊迎重九滿籬金祝簡詩菊著黃花旋旋開史肅詩野性黃花無賴香路鐸詩貞姿佳菊秋霜裏眞意南山夕鳥邊趙元詩菊花雨似人情冷麻九疇詩一雨初晴菊遂花元蕭國寶詩霜菊間靑黃葉顒詩黃菊飄香蝶滿枝﹝又﹞嫩菊半開香未老﹝又﹞西風細雨黃花瘦袁桷詩僧分墨菊芽﹝又﹞菊鑄玉巑岏馬臻詩東籬滿地金錢菊多謝西風爲剪裁宋﹠EA﹠詩紫菊染巾香黃庚詩菊殘如倦客無名氏詩眼前景物年年別只有黃花似故人﹝又﹞不許秋風常管束競隨春卉鬥芳菲﹝又﹞似嫌九月淸霜重亦對三春麗日開菊部紀事西京雜記戚夫人侍兒賈佩蘭後出爲扶風人段儒妻說在宮時九月九日佩茱﹠A﹠食蓬餌飲菊花酒令人長壽菊華舒時並采莖葉雜黍米釀之至來年九月九日始熟就飲焉故謂之菊花酒拾遺記宣帝地節元年有背明之國來貢其方物有紫菊謂之日精一莖一蔓延及數畝味甘食者至死不饑渴荊州記南陽有菊水其源旁悉芳菊水極甘馨又中有三十家不復穿井卽飲此水上壽百二十三十中壽百餘七十者猶以爲夭漢司空王暢大傅袁隗爲南陽縣令月送三十餘石飲食澡浴悉用之太尉胡廣父患風羸恆汲飲此水疾遂瘳此菊莖短葩大食之甘美異於余菊廣又收其實種之京師遂處處傳植之晉書羅含傳含字君章桂陽耒陽人也累轉廷尉長沙相年老致仕初含在官舍有一百雀棲集堂宇及致仕還家階庭忽蘭菊叢生以爲徳行之感焉神鏡記滎陽郡西有靈源山巖有紫菊宋書陶潛傳潛字淵明尋陽柴桑人江州刺史王弘欲識之不能致也潛嘗往廬山弘令潛故人龐通之賫酒具於半道栗裏要之潛有腳疾使一門生二兒轝籃輿旣至欣然便共飲酌俄頃弘至亦無忤也先是顏延之爲劉柳後軍功曹在尋陽與潛情款後爲始安郡經過日日造潛每往必酣飲致醉臨去畱二萬錢與潛潛悉送酒家稍就取酒嘗九月九日無酒出宅邊菊叢中坐久值弘送酒至卽便就酌醉而後歸太淸記九月九日采菊花與茯苓松脂久服之令人不老洛陽伽藍記大覺寺廣平王環捨宅林池飛閣比之景明至於春風動樹則蘭開紫葉秋霜降艸則菊吐黃華舊唐書裴子余傳長壽二年子余爲鄠縣同列李朝隱程行諶皆以文法著稱子余獨以詞學知名或問雍州長史陳崇業三人優劣崇業曰譬之春蘭秋菊俱不可廢唐書李適傳凡天子饗會遊豫惟宰相及學士得從秋登慈恩浮圖獻菊花酒稱壽韋貫之傳綬貫之兄徳宗時爲翰林學士感心疾罷還第不極於用九月九日帝爲黃菊歌顧左右曰安可不示韋綬卽遣使持往綬遽奉和附使進帝曰爲文不已豈頤養邪敕自今勿復爾云仙雜記樂天方入關齊禹錫正病酒禹錫乃饋菊苗虀蘆菔鮓換取樂天六班茶二囊以醒酒花史吳致堯九疑考古云舂陵舊無菊自元次山始植沈譜云次山作菊圃記云在藥品爲良藥在蔬菜是佳蔬輦下歲時記九月宮掖間爭插菊花民俗尢甚淸異錄懿宗賞花短歌雲長生白久視黃共拜金剛不壞王謂菊花也廣陵法曹宋龜造縷子膾其法用鯽魚肉鯉魚子以碧筒或菊苗爲胎骨貴耳集黃巢五歲侍翁父爲菊花聯句翁思索未至巢信口應曰堪與百花爲總首自然天賜赭黃衣巢之父怪欲擊巢乃翁曰孫能詩但未知輕重可令再賦一篇巢應之曰颯颯西風滿院栽﹠E﹠寒香冷蜨難來他年我若爲靑帝移共桃花一處開﹠A﹠扈之意已見嬰孩之時加以數年豈不爲神器之大盜耶花史唐僧皎然有九日與陸處士羽飲茶詩云九日山僧院東籬菊也黃俗人多泛酒誰解助茶香九域志鄧州南陽郡土貢白菊二十斤越州圖經菊山在蕭山縣西三里多甘菊歲時雜記盧公範重陽日上五色糕菊花枝茱﹠A﹠酒茱﹠A﹠爲辟邪翁菊花爲延壽客故九日假此二物以消陽九之厄李彥平雜錄韓魏公在北門有詩云不羞老圃秋容淡且看黃花晚節香識者知其晚節之髙東坡志林與朱勃遜之會議於潁或言洛人善接花歲出新枝而菊品尢多遜之曰菊當以黃爲正余可鄙也昔叔向聞鬷蔑一言得其爲人予於遜之亦云然遁齋閒覽南方花較北地常先一月獨菊花開最遲菊性宜冷也東坡嘗言嶺南气候不常吾謂菊花開時卽重陽故在海南藝菊九畹後至冬半始開乃以十一月望日與客泛酒作重九會云東京夢華錄重九都下賞菊菊有數種有黃白色﹠E﹠若房曰萬鈴菊粉紅色曰桃紅菊白而檀心曰木香菊黃香而圓曰金鈴菊純白而大曰喜容菊無處無之酒家皆以菊花縛成洞戶花史王龜齡十朋取莊園卉目爲十八香以菊爲冷香洪景嚴遵和弟景盧邁月臺詩云築臺結閣兩爭華便覺流涎滿﹠E﹠車戶小難禁竹葉酒睡多須藉菊苗茶陸放翁冬夜與溥庵主說川食詩何時一飽與子同更煎土茗浮甘菊人或有以菊花磨細入於茶中啜之者老學庵筆記遼相李儼作黃菊賦獻其主耶律弘基弘基作詩題其後以賜之云昨日得卿黃菊賦碎剪金英塡作句袖中猶覺有餘香冷落西風吹不去乾淳歲時記都人九月九日飲新酒泛﹠A﹠簪菊且以菊糕爲饋吳興園林記趙氏菊坡園前面大溪爲循堤畫橋芙柳夾岸數百株島中植菊至百種爲菊坡沈競菊譜臨安西馬城園每歲至重陽謂之鬥花各出奇異有八十餘種東平府有溪堂爲郡人遊賞之地溪流石崖間至秋州人泛舟溪中采石崖之菊以飲每歲必得一二種新異花遼史聖宗本紀統和四年九月甲戌次黑河以重九登髙於髙水南阜祭天賜從臣命婦菊花酒禮志重九儀北南臣僚旦赴禦帳從駕至圍場賜茶皇帝就坐引臣僚禦前班立所司各賜菊花酒跪受再拜酒三行揖起駒陰﹠EC﹠記姑蘇唐子畏寅嘗過閩寧徳宿旅邸館人懸畫菊子畏愀然有感題絕句云黃花無主爲誰容冷落﹠﹠籬曲徑中盡把金錢買脂粉一生顏色付西風蓋自況云花史鄭景龍續宋百家詩云本朝孫志舉有訪王主簿同泛菊茶詩云妍暖春風蕩物華初回午夢忽思茶難尋北苑浮香雪且就東籬擷嫩芽文保雍菊譜中有小甘菊詩莖細花黃葉又纖淸香濃烈味還甘祛風偏重山泉漬自古南陽有菊潭此詩得於陳元靚歲時廣記然所謂保雍之譜恨未之識也梧潯雜佩陸公平泉初入史館偶與同館諸公以事謁分宜眾皆競前呈身遂至喧擠公獨逡巡卻步時分宜庭中盛陳盆菊公徐謂曰諸君且從容莫擠壞陶淵明也聞者心愧

菊部雜錄風土記日精治蘠皆菊之花莖別名也生依水邊其花煌煌霜降之節惟此艸盛茂九月律中無射俗尙九日候時之艸也淮南畢萬術以牡菊灰散池中蛙盡死吳均與顧章書幸富菊花偏饒竹實山谷所資於斯已辦續博物志眞菊可以延齡野菊可以瀉人張華云黃精益壽鉤吻殺人是已菊花舒時采莖葉雜黍米釀之至來年九月九日始熟謂之菊花酒歲華記麗露凝白玉菊散黃金﹝注﹞秋日詩露凝千片玉菊散一叢金又云菊散金風起荷﹠﹠玉露圓周惇頤愛蓮說菊花之隱逸者也東坡雜記菊黃中之色香味和正花葉根實皆長生藥也北方隨秋之早晚大略至菊有黃華乃開獨嶺南不然至冬乃盛發嶺南地暖百卉造作無時而菊獨後開考其理菊性介烈不與百卉並盛衰須霜降乃發而嶺南常以冬至微霜故也其天姿髙潔如此宜其通仙靈也夏小正以物爲節如王瓜苦菜之類驗之略不差而菊有黃花尢不失毫釐近時都下菊品至多人皆以他艸接成不復與時節相應始八月盡十月菊不絕於市亦可怪也癸辛雜識續集梅雨中旋摘菊叢嫩枝插地下作一處以蘆席作一棚髙尺四五覆之遇雨則除去以受露無不活者且叢矮作花可觀上盆尢佳癸辛雜識別集朱斗山云凡菊之佳品候其枯斫取帶花枝置籬下至明年收燈後以肥膏地至二月卽以枯花撒之蓋花中自有細子俟其茁至社日乃一一分種牧豎閒談蜀人多種菊以苗可入菜花可入藥園圃悉植之郊野人多采野菊供藥肆頗有大﹠BC﹠眞菊延齡野菊瀉人西溪叢話楚辭云夕餐秋菊之落英王逸雲英華也類篇雲英艸榮而無實者後漢馮衍賦云食玉芝之茂英言英華之英洪興祖補注楚辭云秋花無自落者讀如我落其實而取其材之落此言爲是今秋花亦有落者但菊﹠E﹠不落耳若云黃菊飄零滿地金卽是用楚辭之句且宋書符瑞志沈約雲英葉也言食秋菊之葉據神農本艸菊服之輕身耐老三月采葉玉函方王子喬變白增年方甘菊三月上寅采名曰玉英是英謂之葉也晉許詢詩云靑松凝素體秋菊落芳英野客叢書士有不遇則托文見志往往反物理以爲言以見造化之不可測也屈原離騷曰朝飲木蘭之墜露兮夕餐秋菊之落英原蓋借此以自諭謂木蘭仰上而生本無墜露而有墜露秋菊就枝而殞本無落英而有落英物理之變則然吾憔悴放浪於楚澤之間固其宜也異時賈誼過湘作賦弔原有鏌﹠﹠爲鈍之語張平子思元賦有珍蕭艾於重笥兮謂蘭芷之不香此意正與二公同皆所以自傷也古人托物之意大率如此本朝王荊公用殘菊飄零事蓋祖此意歐公以詩譏之荊公聞之以爲歐九不學之故後人遂謂歐公之誤而不知歐公意蓋有在歐公學博一世楚辭之事顯然耳目之所接者豈不知之其所以爲是言者蓋深譏荊公用落英事耳以謂荊公得時行道自三代以下未見其比落英反理之諭似不應用故曰秋英不比春花落爲報詩人仔細看蓋欲荊公自觀物理而反之於正耳懸笥瑣探範文穆公至能作菊譜言月令以動植志气候如桃桐輩直云始華而菊獨云菊有黃華豈以其正色獨立不伍眾艸變詞而言之歟予始甚疑之信如譜中所載其色已不勝其多而月令獨云菊有黃花何也及來河南行熊耳錦屏弘農崤函諸山正秋艸木俱衰謝盡山上下曁水﹠E﹠籬落皆黃菊大如錢叢生燦然乃悟河南爲中州得風气之正黃爲正色而正秋時著花隨地皆有此月令紀候所以獨言之也然則如譜中所載諸品得無人智力變幻所致歟則其見述於月令宜矣澄懷錄終南五老洞碑記墨菊其色如墨古用其汁以書字瓶花譜一品九命各色細葉菊瓶史浴菊宜好古而奇者菊以黃白山茶秋海棠爲婢花史本艸與千金方皆言菊花有子魏鐘會菊花賦有方實離離之言馬伯州菊譜有金箭頭菊花長而末銳枝葉可茹最愈頭風謂之風藥菊冬收而春種之據此二說則菊之爲花果有結子者陶隱居與藏器皆言白菊療疾有功本艸圖經言今服餌家多用白者抱朴子有用白菊汁法紫菊之名見於孫眞人種花法又見於諸譜中此品傳植已久故唐宋詩人稱述亦多蕭﹠AF﹠士菊榮篇紫英黃萼照耀丹﹠AB﹠杜荀鶴詩雨勻紫菊叢叢色趙嘏詩紫艷半開籬菊靜夏英公詩落盡西風紫菊花韓忠獻公詩紫菊披香碎晚霞則紫花定是佳品屈原離騷經朝飲木蘭之墜露兮夕餐秋菊之落英王逸注云言旦飲木蘭之墜露吸正陽之精液暮食芳菊之落華吞正陰之精﹠E﹠瓶史月表五月花使令孩兒菊七月花使令波斯菊九月花盟主菊花十月花客卿甘菊花花使令野菊寒菊花歷九月菊有英遵生八箋菊爲花之隱者惟隱君子山人家能藝之故不多見見亦難於丰美秋來扶杖徧訪城市林園山村籬落更挈茗奴從事投謁花主相與對花談勝或評花品或較栽培或賦詩相酬介酒相勸擎杯坐月燒燈醉花賓主稱歡不忍卽別花去朝來不厭頻過此興何樂時乎東籬之下菊可采也千古南山悠然見之何髙風隱徳舉世不見元亮

菊部外編十洲記炎洲在南海中地方二千里去北岸九萬里上有風生獸似豹靑色大如貍張网取之積薪數車以燒之薪盡而獸不然灰中而立毛亦不燋斫刺不入打之如灰囊以鐵錘鍛其頭數十下乃死而張口向風須臾復活以石上菖蒲塞其鼻卽死取其腦和菊花服之盡十斤得壽五百年列仙傳文賓取嫗數十年輒棄之後嫗老年九十餘復見賓年更壯拜泣至正月朝會鄕亭西社中賓教令服菊花地膚桑上寄生松子以益气嫗亦更壯復百餘歲神仙傳康風子服甘菊花桐實後得仙續齊諧記汝南桓景從費長房遊學長房謂之曰九月九日汝南當有大災厄急令家人縫絳囊盛茱﹠A﹠系臂上登山飲菊花酒此禍可消景從其言舉家登山夕還雞犬俱暴死長房聞之曰此可代也名山記朱孺子吳末入玉笥山服菊花乘雲升天夷堅志成都府學有神曰菊花仙相傳爲漢宮女諸生求名者往祈影響神必明告仙爲漢宮女蓋在漢宮飲菊花酒者或云成都府漢文翁石室壁間畫一婦人手持菊花前對一猴號菊花娘子大比之歲士人多乞夢頗有靈異亳社吉祥僧剎有僧誦華嚴大典忽一紫兔自至馴伏不去隨僧起坐聽經坐禪惟餐菊花飲淸泉僧呼菊道人隋遺錄煬帝在江都往往爲妖祟所惑嘗遊吳公宅雞臺恍惚間與陳後主遇舞女數十羅侍左右中一人迥美帝屢目之後主云卽麗華也乃以綠文測海蠡酌紅粱新醞勸帝帝歡甚因請麗華舞玉樹後庭花後主問蕭妃何如此人帝曰春蘭秋菊各一時之秀也瑯嬛記古有女子與人約曰秋以爲期至上冬猶未相從其人使謂之曰菊花枯矣秋期若何女戲曰疇曰上冬政素節也是花𨿽枯要當更生明日菊更生﹠E﹠其人異之因名曰更生花曹昊字太虛武林人也因慕淵明別字元亮性愛種菊至秋無種不備一日早起見大黃菊當心生一紅子漸大三日若櫻桃焉人皆不識有鄰女周少夫者年十六姿甚淑令月下同女伴來看竟摘食之食已忽乘風飛去昊驚報其家父母姊妹向天號哭初不反顧自首及足漸沒於靑天之中已而有老父至菊前拊掌嘆息曰我無緣哉何至之遲也昊方問故忽變一老狐馳去數日後諸菊盡死此地方百里三年無菊昊始悟仙家所謂菊實者卽此物也

