

欽定四庫全書

子部十一

同姓名錄目錄

類書類

卷一

鉅靈四

紀通二

蚩尢二容成二

馮夷二

垂

二黃旛綽二

周昌三

善卷二巫彭二

巫抵二

巫咸三方回三

鬻熊二

夏革二臣扈二

太顚二

王子晉二張仲三

劉毅五

壽夢二韓嬰三

李離二

趙武三趙括二

魏相二

魏舒二魏尙三

王生三

賈舉二趙勝三

顏闔二

陳瓘二郭榮四

王豹四

王孫賈三太宰噽二

泄駕二

李幹二李敬三

申屠嘉二

老耼二陸通三

公子卬二

顏回二曾元二

王良三

張武七孫休二

陳良三

沈同二陳賈二

陳代二

陳相二公孫五

田文二

李克四樂羊子二

李兌二

吳廣三薛公二

李牧二

藺相如二虞卿二

扈輒二

孟獲二田光二

孟賁二

夏育二蘇代二

屈蕩二

周章二李園二

朱英四

趙良三張祿二

張儀二

蔡澤二李信五

秦嘉二

徐福二王次仲二

張良二

王陵二周勃四

韓信二

彭越二丁寛二

貢禹二

趙佗二劉仲三

周成三

王喜三呂嘉二

張說三

王遂四王譚二

宋昌二

劉六宋忠四

董仲舒三

吳公二王信四

公孫度二

王賀三王興六

郭威二

李延壽三

卷二

朱買臣三

張湯二

李廣七李陵二

王商五

王舜三劉安六

張騫二

趙充國二張敞六

張夷二

王恢二王成七

孫防宗二

江革三任安四

王褒八

劉章三劉徳三

張勃二

京房二王式三

王鳳三

黃忠二劉向三

劉歆五

劉秀二王平三

王嘉四

陳遵三張禹四

王建九

宋三王接二

王章七

楊雄二趙普三

李翕二

王崇五王況二

王匡四

王丹三陳元二

李憲七

張成二徐幹三

劉禮二

張昌二王安六

王獲二

王臨三王吉六

王宗二

王利二郭憲二

樊崇二

楊寶四李育五

劉寵四

王琳二李通七

王霸三

張五劉炳三

方望二

李業五王符二

王昌四

侯霸二馬武三

王元四

李善二李固四

杜喬二

劉豫四鄭眾二

劉長卿二

王渙二陳壽二

王景四

張芝二劉封二

劉琮三

王密三王肅四

髙鳳二

朱暉二劉麟二

劉宣五

張安世二李漢二

卷三

楊震二

王烈三

任昉二王溥二

謝安二

張俊七王喬三

胡憲二

孟敏二張衡六

夏統二

李膺二張陵三

馬融二

張綱四郭泰三

王充二

姚崇四劉平四

張儉六

朱震三張嬰二

王甫三

曹節二仇審二

孫登四

胡廣三劉岱二

許將二

張溫六蔡邕二

趙咨二

楊彪二劉二

王國四

張華三陳登二

黃祖三

王則三韓遂二

田丰三

張昭五李丰三

李定三

趙雲四徐庶二

龐統二

楊儀二張悌三

魏延二

李嚴四李平八

張嶷四

李福七李密四

馬超二

張達七張翼三

荀彧二

郭嘉二張晏三

陳琳二

張遼二徐邈三

曹丕二

郭淮二劉整三

王弼二

張承二王祥二

王肇二

李典二王朗二

張祐三

王叡三周瑜二

呂蒙二

王著四孫秀三

孫和二

孫皓二陸凱二

陸二

張松三王惇三

孫恩二

徐盛二嚴維三

朱明二

張詠二張苞二

潘璋二

吳剛二

卷四

劉敞三

石鑑二

陳安二張順五

李石四

王濬二王濟二

楊廣四

胡威二張翰四

王沈二

王澄三王羲之二

王衍四

李陽三殷浩二

張城二

王愷三王戎三

王質十

何充二劉殷四

劉乂二

張賔二王猛二

劉裕三

孟昶二王二

張悅二

王鎭惡二李穆三

王彭二

王素三劉晏五

楊忠三

李順三許謙二

呂溫三

李白二任約二

陳叔寶二

王通三陳兢二

張載三

張元三王韶二

李靖二

張仁願二李頎三

李祐三

嚴武三王珪六

李綱二

王維二鄭覃二

宋祁二

蔡京三裴巽二

柳公權二

李願三李景悞二

李絳二

李全二鄭樵二

李華三

王彥章二張憲四

許寂二

張鐸二石守信二

黃裳三

王倫三趙鼎二

王貴三

總論

王莽二

趙髙四

李音三李由二

曾參二

秋胡二

毛遂二

同祖父名

安屈

羅靖

範陽邁

江泌

李瑋

荀惲

李知古

虞闡

王深

謝鳳

同星名

軒轅

顓頊

蚩尢

傅說

王良造父

奚仲

同地名

軒轅

任丘

陽城

樓煩

彭城

杜衍

劉累

専諸

豫讓

方幹

朱明

譙明

涿光

偃師

益州

滿達噶

同神名

蓐收

禺彊

黃神

靳尙

徐君

同女人名

孟光

李平

徐淑

李秀

巨靈

棄

孫壽

蔡琰

曹節

王舜

王粲

薛濤

同邊人名

窮奇

石顯

楊難敵

王承福

李密

邊人同名

苻健

防陳如

完顏羅索巴延

曼濟

同藥名

劉寄奴

飛亷

離樓

方諸

木蘭

諸葛亮

王明

吉祥

益智

何首烏

同鳥獸虫名

防

龍

窮奇

白澤

蜚防

杜宇

辧證姓名

卷五

渾沌二

風後二

扁鵲三張若二

吳回二

誇父二龍

二

左師觸龍二商

容二伊尹二

孫陽二

田和二蕭大心二

田布二

趙同二趙嬰齊二

慶捨二

蘭子二智果二

荊軻二

柳莊三孔嘉二

士燮二

公子慶忌二鄭國二

介子推二

劉摯二莊蹻二

韓起二

孔忠三公子牟二

司馬穰苴二趙

成二士匄二

咎犯二

莊賈二韓簡二

公孫敖三

孔奐二肩吾二

尹文二

王果三陳寅二

景差二

公子申二趙周二

趙伯魯二

司馬尙三孔謙二

杜摯二

郭開二趙禹三

陳軫二

張登二薛譚二

毛公二

姚賈三羅尙二

黃齊三

楊達二季梁二

魯連二

張醜二陳莊二

司馬康三

王離三石生二

呂臣四

孫壽二王綰二

李洪二

張賀二胡武二

王賁四

李曇三田安二

趙嬰二

公孫慶二王襄四

繒賀二

程邈二許章二

鄭昌二

張勝二陳嬰二

劉京二

段宏二王駿二

甘公二

張忠五李延年二

蘇賢二

陳武四劉寶五

田廣二

楊敷三趙興三

王延四

劉衍四丁義二

張純五

郭瓊二韓說二

劉修二

田甲二孔安國二

何武二

劉更生二許昌三

召平二

丁固二衞二

劉昌二

王陽二張遵二

李壽二

陳咸三劉隠二

張業二

賈充二趙三

李根三

宋建二韓約二

張就二

劉勝三王閎二

卜式二

楊輔三田蘭二

魏豹二

劉福三王龔二

張猛五

李亨二郭成四

卷六

徐偃二

杜周二

劉安世三王仁三

郭吉二

張光四伊卽軒二

馮卯二

劉信五李先三

張彭祖二

王融四曹壽三

劉瑋三

李充四張霸四

楊信三

陳靖二劉隆四

周堪二

鄭二馮立二

朱建二

劉越二李五

丁忠二

丁明二張千秋二

邴吉二

劉恢二馮信二

王福三

杜延年二尹賞二

劉勃三

宋尙二鄭立二

張譚二

陳茂四劉成三

楊武二

趙昌七李南二

劉輔四

陳崇二曹宗二

郭欽二

王奇三劉文二

杜勲三

趙明二張輔二

陳鳳二

劉根二楊興二

髙頤二

侯剛二李息二

劉友三

張充三王述三

郭昌二

許伯二劉崇四

張寛二

王尊二韓博二

李寶四

劉通三鄧鴻二

張儼二

陳紀三田況二

嚴遵二

劉顯四陳政二

王隆二

李崇五張喬三

耿秉二

劉焉二王邑二

李忠四

郭賀二周宗二

劉尙二

王忠三李惲四

張敏三

梁恭二楊範二

劉茂三

王度二李元二

張興三

劉雄三王調三

周憬二

吳漢二公孫永二

蘇章二

魯恭二賈逵三

李松三

張恭三劉曜二

趙曄三

王饒二李益三

孔安二

劉珍二張奮二

王輔二

楊宣二馬忠三

劉憲三

李祥五羊祕二

唐扶二

丁宻二孔福三

張湛三

劉述四郭霸二

韋順二

卷七

侯瑾二

竇憲二

姚光二王謙二

陳宗二

徐嵩二馬遵二

夏方二

髙祚二劉瑜三

馮伉三

張曜二樊毅二

李恂二

王暢二任峻二

趙彥二

杜三劉翊二

王諶二

張邈二李云三

謝端二

秦松二趙祗二

陳珪二

陰興二曹訓二

王磐二

李章二劉政二

張顯二

髙詡二馬成二

許愼二

劉愷二張濟二

張根二

王政二李暠三

徐宣二

劉祐三盧植二

王修四

趙炳二韓演二

劉協二

李勝二王承三

周廣三

郭奕二劉恭三

趙博二

王廣三王嘏二

李郃二

孔嵩二劉和三

楊仁二

陳襃二周興三

馮定二

劉豹三張云二

李燮二

陳忠二劉敏三

孫嵩二

朱普二劉二

楊政二

耿忠二王康三

周勰二

劉方二楊統二

李淑四

張超二劉操二

王奐二

陳防三徐肇二

李純四

楊喬二劉繇二

張三

許晏二張彌二

李肅三

金彥二劉宏二

鄭興二

任愷二馬光二

李成三

鮑昱二史弼二

戴良三

韓稜二陶範二

趙直二

王二朱衝二

李建三

曹成二陳光二

劉全三

趙昱二韋義二

徐二

陳翔二髙彪二

李敏三

張彪二羊亮二

趙溫二

柳毅二王長文二

楊定二

周昻二夏承二

孫瑾三

陳寶二張裕二

韓二

李衡四陳容二

董和二

卷八

陸績二

桓二

張奕三田疇二

韓建二

董昭二髙定三

張燕二

李虎四曹矩二

孫瑜二

王雄二陳祗二

張閣二

郭泛二魯肅二

陸叡二

髙壽二徐陵二

張秉二

張諤二孫泰二

嚴綱二

馮熙二李輔二

韓浩三

吳範二朱紀二

鄧芝二

楊洪二楊二

陳恂二

張緝二曹琮二

王凱二

石虎二孟康二

楊偉二

王基四裴潛二

髙翼二

曹鑑三楊俊三

劉劭二

張恂三韓綜二

趙儼二

孫康二王贊二

李休二

曹玹二張舉二

程曉二

王昶二石韜二

孫盛二

韓洪三李恢二

王觀二

姚靜二蘇林二

葛洪二

張褘四王彬三

陳達二

司馬端二李雄七

張茂二

王宏四石苞二

趙開二

李儼三張庭堅二

王洽二

丁元三司馬亮二

李驤三

張肅二王渾二

成公綏二

徐浩三李昶四

張襃二

王蔚二胡淵三

周訪二

李巨二張軌三

王彥二

石光二錢端二

劉總二

張威三王會三

李景三

司馬鄴二周撫二

張瑁二

王渙之二劉璠二

毛寶二

李義三張澄二

王萬二

劉遐三鄧林二

李二

張防二王華二

範廣二

解系二李逺三

張亢二

王徽二庾準二

韓壽二

李興三張寔三

王臻二

劉昶四崔洪二

崔廓二

髙展二張平三

王忱二

卷九

郭文二

周宻二

李弇二趙俊三

陳敏三

薛超二張融二

王遐三

王遇二袁甫二

陳卓三

李讓二張存二

周澹二

梁肅三李二

張潛二

王恭二崔逰二

杜曾二

李矩二張質二

王悅三

陸曄二郭熙二

李式二

張二蔡裔二

王雅二

崔諒二杜錫二

李志二

陸納二王蘊二

樂廣二

劉遵三李鳳五

杜植二

王儀二徐儉二

任播二

李恆三許遜二

王銓二

鄭融二李含二

羊祉二

王恂二何融二

李桓二

趙模三王珣二

焦嵩二

劉沈二何防二

王劭二

蔡襲二孫輔二

許超二

張瓊二蕭曄二

李超二

王覽二許遵二

劉蘭三

崔模二李安人二

王協二

張衝三劉贊三

元他二

李道宗二李徳林二

莫題二

髙叡二趙霸二

楊椿二

李邕三王震四

元諧二

張讜二劉祥三

李緯三

王琛四趙逸二

髙綽二

宇文貴二徐熙二

李筠四

王穆二劉斌四

蕭鈞二

張升三李瞻二

鄧琬二

王云二劉懷珍二

趙隠二

張亮二李熙二

王懿二

劉璡二趙昶二

張瓌二

李茂四王晏二

劉準二

張邵二楊慶三

李諤四

王暉二何隨二

張景仁四

趙柔二李韶二

王冑二

劉韞二張買奴二

楊播二

李曄三王顯三

宇文溫二

張善安二髙明三

元善二

李端五王瞻二

劉濬二

卷十

楊纂二

胡穎二

李寛五王藻二

劉誕二

元稹二蕭鋭二

李詵二

周迪二劉子羽二

楊倓二

趙黙二李渾二

王錫二

蕭恭二薛溫二

許懋二

李賢二劉藻二

杜杲二

郭遵二柳崇二

李綜二

崔暹二王琚二

鄧淵二

袁樞二李湛二

裴寛二

遊元二薛寘二

龔穎二

李繪三盧廣二

楊溫二

張文蔚二鄧儼二

李徹二

崔彧二劉芳二

韓武二

王徳二李郁二

楊煚二

許安人二趙煦二

杜彥二

李蔚三崔融二

劉亮二

宋顯二王慶三

李愔三

韓二裴肅二

崔鴻二

髙幹二李愼二

楊坦二

鄭二宋鸞二

王凝二

李二楊汪二

韓明二

劉淵三石泰二

李詢三

姚興二張進二

劉銖二

石宣二髙弼二

蘇轍二

劉權二楊軌二

李孝基三

王翊三李元禮二

劉湛二

石榮二李紳二

蘇籥二

李榮二楊收三

韓翃二

李若水三王晙二

韋綬二

李觀二張暐二

李約二

楊巨源二李臯二

王義二

薛仁貴二李傑三

劉謙三

李元吉三韋溫二

元結二

李玨四張齊賢二

李元方二

劉子翼二李光進二

林鼎二

張轍二李克讓二

王昌齡二

李景伯二趙璧二

張遜二

李晟二王曾二

李謨二

鐘二張建二

李謙三

趙蕃二王縉二

李安期二

陳讜二李揆二

張昌宗三

李復二鄭潛二

韓倫二

李翺二王炎三

李巽三

朱裦二李渤二

馬周二

王逢二李回二

唐觀二

李震四薛據二

李懌二

董昌二

卷十一

郭震三

李玭二

杜佑二李紘二

王旭二

李璘二崔縱二

程驤三

李琮三王翰二

李絢二

張綸二李彭年二

郭誼二

孫浦二李邈二

顏詡二

李珙三王景崇二

李岐二

張貴二裴迪二

李誼二

楊授二李經二

張煦三

李亶三田敏二

孫逢吉二

李訓二毛炳二

李璋二

劉潛二李嶠二

張錫三

王峻三李防二

陳起二

李維嶽二魏璘二

李昌符二

張洽二劉承勲二

李克寧二

王進二李行言二

張素二

李侗二裴邃二

胡則二

李琢二王泰二

李瑤二

王約二李瓊三

張觀二

杜衍二李徳柔二

王茂二

李周二孟浩二

李琪四

王繼勲三趙贊二

張鑄二

劉蒙二李從益二

王延徳二

楊簡二張燾二

劉渙二

李師中二王壽二

楊瓊二

趙安仁二劉霖二

李安國二

王寧三楊載二

劉正二

張樞二李浩二

王繼恩二

萬鐘二劉廷讓二

張廷翰二

宗澤二王賔三

範坦二

楊傑二李京二

石普二

楊恕二王鼎三

髙登二

劉詵二傅霖二

張永徳二

王回二李英二

楊大全二

石天麟二黃震二

王介二

葉衡二楊文仲二

陳孚二

鄭驤二孫益二

趙立二

楊時二吳輔二

許逖二

趙棠二華嶽二

李稷二

兪琰二黃渙二

髙錫二

蔡抗二胡旦二

崔立二

葉顒二趙野二

劉甲二

趙復二張九思二

郝天挺二

閻忠二劉思敬二

吳鼎二

張榮二史彬二

王思誠二

卷十二

周室同名

姬宜臼

姬夷吾

姬班

姬驕

姬勝

姬光

姬稱

姬胡

姬壽

姬朔

姬同

姬頽

姬午

姬嘉

姬友

姬去疾

姬夷

姬申

兩漢宗室同名

人眾不列名

晉宗室同名

司馬景

司馬晃

司馬緝

司馬綽

司馬祐

司馬遵

司馬裒

司馬義

司馬融

司馬超

司馬承

司馬恢之

後魏宗室同名

元丕

元崇

元渾

元忠

元翰

元良

元弼

元暉

元衍

元朗

元提

元熙

元鑑

元幹

元譚

元曄

元融

元誕

元順

元纂

唐宗室同名

人眾不列名

宋宗室同名

趙令璠

趙令

趙令

趙仲軏

趙仲靑

趙仲丞

趙仲璝

趙克勤

趙克戒

趙叔海

趙叔倓

趙叔琮

趙叔庚

趙叔佀

趙叔潛

趙叔仕

兄弟同名

元新成

男女同名

劉黃

劉元

李敬

杜慈

劉則

李治

張敬

王業

張

劉陵

楊敬

張瑛

李上善

劉英

李華

史鳳

劉云

陳丰

楊進

李淑

劉芳

呂榮

兩漢侯王公主同名

女人同名

趙飛鷰

趙五娘

朝云

素娥

玉簫

春鷰

僊釋同名

法安

僧朗

道安

慧琳

寶月

明達

法進

麻姑

無相

智永

中外同名

楊僕

劉猛

李恪

陳湯

楊統

楊定

張茂

樊安

石寧

楊俊

張威

髙翼

元緒

髙云

楊纂

唐和

楊

李榮

李萬榮

餘慶

吉祥

楊再興

邊人同名

髙宮二

苻壽二

逸豆歸三

摩訶末二

尸羅逸多二

阿史那泥孰二

婆羅門二

默啜二

李娑固二

耶律托卜嘉二

耶律古二

哈里二

蕭罕嘉努二

耶律哈里二

噶順二

博諾二

舒嚕二

額爾克三

完顏耀珠二

伊喇道二

達春二

察罕二

特穆爾布哈二

和尙二

額森布哈二

蘇格二

博囉特穆爾二

臺哈布哈二

托克托二

觀音努二

達實特穆爾二

金宗室同名

昻

杲

襄

阿林

薩哈

達蘭

和卓

斡魯

威泰

富勒呼阿里布實圖美

實古納薩裏罕阿里罕

歷代名諱考

卷十三

孔甲二

離婁三

趙隠三左師觸龍二南宮適二

浮丘伯二宋朝二

石乞二

公孫朝二公孫龍三

公子慶忌二季

梁二姚興三

莊蹻二

司馬喜二王陵二

召平二

陳嬰二王臧二

韓安國二

孔安國二何武二

丙吉二

韓延壽二陳崇三

陳咸三

陳欽三王郎二

李通二

陳忠四陳蕃二

陳泰三

王宏二劉平二

史弼二

賈逵三陳登二

劉珍二

李充二劉陶二

李燮二

李衡二劉劭二

解系二

葛洪二張邵三

成公綏二

王渾二周撫二

何隨二

劉潛二蕭鈞二

徐勣二

陳繹二張昌宗三

杜佑二

王縉二郭震二

韋綬二

李光進二李益二

韓翃二

王仲舒二王忠嗣二

王遇二

杜衍二王旦二

王昌齡二

張齊賢二李琪二

王殷二

髙昉二王永二

王繼勲二

王鼎四王陶二

王晉卿二

王延徳二張忠二

張觀二

王佐二黃震二

王應麟二

孫益二傅霖二

王益二

麻姑三王生

劉章

王信

王褒

王平

王式

任安

王霸

李固

張儉

王沈

王質

張說

王素

【臣】等謹案同姓名錄十二卷明余寅撰錄補一卷周應賔撰寅應賔俱鄞縣人寅登萬曆庚辰進士歷官太常寺卿應賔登萬曆癸未進士歷官禮部尙書自梁元帝始著古今同姓名錄一卷見於隋經籍志唐陸善經元葉森遞相增益其後漸佚惟永樂大典有此書而明代人間別無本寅因上據經史旁摭稗官起自洪荒訖於元代先成四卷應賔以其未備搜而廣之後寅又自續八卷凡應賔所不欲載者悉掇拾無遺二人間有互異者如丙吉寅謂當姓邴陳涉博士孔甲寅謂當作孔鮒之類其義寅較爲長其他搜采考覈訂訛辧異殊見該博惟卷帙旣多不無疎謬如知傅霖有二矣而宋之撰刑統賦者不與焉知周宻有二矣而宋之撰齊東野語者不與焉秦徐市市音勿因訛爲福不與漢徐福同孔門鄭邦史諱邦因攺爲國不與韓水工同漢之塞決河者王延世而削去世字宋之進事類賦者吳淑而易吳爲李甚至同地名同神名同藥名同鳥獸虫名槪錄之以爲同姓名尢爲紊雜然梁元帝本書簡略陸善經葉森所續舛誤頗多此書據摭詳備足禆考證者多固未可以晚出廢之也乾隆四十二年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

同姓名錄原序

嘉隆間作者軰起方聞嗜古之士濟南則李於鱗東海則余僧杲兩先生之爲文非六經周秦語不道非擢腎搯肝不出海內得兩先生文如孔壁汲冢無弗寶貴者余先生輯古同姓名錄四卷网羅纎悉余從中丞王公所讀之不殊論衡之祕昔梁元帝亦有錄較其廣狹河伯之於海若也蓋古學之亾久矣先王之時以土地之圖周知地域廣輪丘陵墳衍山川之名物師氏保氏敎之三徳六藝民間七歲入小學十五離經辧志童而習之其有闇古今之故者耶挽近學者剽獵相尙手一編而不能徴其人悉其事童香艸華競爲悅斯古人原原本本學乎先生博極羣書信史舊聞稗官璅綴無不兼總是書也若探囊而數一二若列昭穆而系云仍余搜覽載籍竟無以加先生者秦國夾漈之學世豈無人哉中丞公曰先生之爲是書也非以資博洽也物並而妍見器並而良楛見春秋之義微而顯志而晦懲惡而勸善先生未嘗數數而書名書事指歸微見本末粲然千百載而下薦其馨香彰其穢徳讀之者寧無凜然法誡之思乎嗟乎余知先生淺矣以先生之才抽金匱石室之祕龍門班掾豈足爲先生多乃用之違其所長而又不能竟其用捲懷巖壑亦足悲已先生掛冠歸不交當世含經味道環堵之居澹如也斯與世之膻悅者同乎李於鱗自秦中還築室鮑山餐雲霞賔海日四方慕其風者希得望見兩先生之嗜好略同而髙潔之風亷頑立懦亦所謂千里比肩者哉中丞公一代龍門陶冶徧海內而豫章私公最久出公鑪韝而爲時鼎鏞者項背相望今刻是書亦以寄刀尺裁成之敎也如以爲酒鬮賔幙之資則非公加惠意矣賜進士第奉訓大夫右春坊右庻子兼翰林院侍讀掌坊事豫章劉一燝撰東海余僧杲先生撰古同姓名錄先成四卷萬曆乙邜中丞王公旣刻於豫章官舍越二年續成八卷會中丞有治河之命瀕行復刻之於是稱全書焉或曰俗方奔走於名爭於同異僧杲氏又屑屑然繁而稱之不防於勸乎余曰不然此僧杲氏所以諷也鴻蒙旣剖未始有姓兒之方嬰未始有名名也者所以寄也天地之大萬物之多任取一焉而以我寄之名者馬牛也呼馬而謂之馬呼牛而謂之牛我也馬牛也其果有涉焉否邪人之於名亦猶行者之蘧廬信宿焉而已而蚩蚩之氓妄認而有之有名因有諱有諱因有嫌有嫌因有分別有欣厭相羶相逐相逼相軋而天下脊脊多事矣凡世之紛紜爚亂並起於名號名之數有萬至於巧歷所不能旣而樊然未有同也試舉是樊然者還以質之其果有一焉我挾與偕來者乎得不啞然而自笑其無謂邪且也不同之極未嘗無同焉者非同之而同異之而同也異窮而同見焉數也詩有之中原有菽庶民采之名者公器將以一人竊竊焉私之而不能禁人之不取也鬻熊並忠蔡邕並孝藺相如亦孝亦忠太宰噽佞於吳忠於陳曾參孝於北殺人於南之數者有以辧乎無以辧乎獸有防虞典樂之官名防鳥有杜宇蜀之國主名杜宇星有羿帝嚳之臣有窮氏之後並名羿今也姑相與名之耳矣千萬年朽骨吾又孰揭揭焉而天之人之禽之後之臣之哉蓋萬物蕓蕓不同於實而不異於名其不同者吾不能合也其不異者吾不能分也名與我之不相及也亦已久矣何也以我本未始有名也僧杲氏曰吾正告之以無名不若並臚其同者而示之以幻今書具在世之人過而覽焉生非我有名於安附此身惝然不異戲塲生旦丑末無一可據爲實在而汩汩醉夢中也不亦大可哀邪則名心亦愈灰冷矣僧杲氏之意其在斯乎其在斯乎吳興閔洪學撰

﹤子部﹐類書類﹐同姓名錄﹥

欽定四庫全書

同姓名錄卷一

明余寅撰鉅靈四

遁甲開山圖云鉅靈與元气齊生爲九元眞母此防古聖眞與女媧諸皇同握化權而開昊運卽廣韻所謂生於汾脽固開天之首辟也傳記又載巨靈之迹多在蜀又別一巨靈矣薛綜以巨靈爲河神蓋本水經所引謂華嶽當河河神巨靈手蕩腳蹋開而爲兩此或與路史所謂驅陰陽反山川等語合今華陰縣北有巨靈廟九域志云鉅靈祠在河中府是皆河神之說也漢武帝內傳東都送一小人長七寸東方朔呼爲巨靈此卽洞防記所謂小女子出入靑瑉唾壺者也蓋四巨靈矣鉅巨當無分別

遁甲開山圖又言巨靈胡者得坤元之精能造山川出江河此卽華嶽河神之說也卻多一胡字何以故紀通二

論語摘輔象云伏羲六佐紀通爲中職漢書功臣侯表襄平侯紀通以父成從漢定三秦戰好畤死事子侯

蚩尢二

通典云黃帝得蚩尢而明天道是蚩尢者六相中之一佐也師曠對晉平公亦曰黃帝合鬼神於泰山之上駕象車蚩尢並轂則蚩尢眞爲之輔翼矣乃龍魚河圖及山海經謂黃帝與蚩尢戰於涿鹿之野蚩尢請風伯雨師以從大風雨黃帝下天女風雨止遂殺蚩尢夫臣非敵也敵非臣也是兩蚩尢也

應劭曰蚩尢古諸侯孔子三朝記曰蚩尢庶人之貪者管子曰蚩尢受盧山之金而作五兵明非庶人容成二

史記黃帝時容成造歷拾遺記周靈王時變夏攺寒以誣百姓容成入諫於是遂疎萇

馮夷二

李善注文選引靑令傳云河伯姓馮名夷浴於河中溺死是爲河伯淮南原道訓曰馮夷大丙之禦也乘雲車入虹蜺許叔重云皆古之得道能禦陰陽者容齋四筆云此別一馮夷也

博物志馮夷潼鄕人也得仙道化爲河伯桀時費昌之河上見二日在東者爛爛將起在西者沈沈將滅昌問夷何者夷曰西夏東殷於是昌疾走殷

垂二

世本云黃帝工人垂造鐘明堂位云垂之和鐘鄭曰垂堯時鐘工玉海云據正義垂作共工鄭不見古文以爲堯非也宋均曰舜臣鑄大鐘者顧命篇垂之竹矢與兌戈和弓並列則兩垂矣但不識何姓

黃旛綽二

黃旛綽唐明皇伶人而樂府雜錄云黃帝令黃旛綽撰拍板譜豈又一黃旛綽邪豈古有其人而明皇假之以名其藝術之最工者邪

周昌三

黃帝時周昌爲左右輔將與之臨觀鳳圖漢髙帝功臣汾陰侯周昌爲禦史大夫徙相趙王如意又防成侯周緤之子亦名昌緤薨代侯

善卷二

髙士傳善捲古賢人堯聞得道北面師之荘子云舜以天下譲善捲善捲不受去而入深山宋政和間賜號髙蹈先生一統志云善捲武陵人居於狂山墓在大酉山巓此卽不受天下者不知陽羨何以有善捲洞或云髙僧別一善捲也

巫彭二巫抵二

海內西經云昆侖之墟開明東有六巫皆神醫也大荒西經云丰沮玉門有十巫升降靈山采百藥焉有兩巫彭兩巫抵疑非一人是以兩見而各處一山又開明有巫履丰沮有巫禮履卽禮恐是一人然總之無姓姑存之以備考

巫咸三

郭璞賦序云巫咸以鴻術爲帝堯之醫後漢天文志湯時有巫咸蓋嘗爲星官與甘石爲類者書君奭之篇云太戊時巫咸乂王家蓋三巫咸矣史記正義巫咸吳人今常熟縣西海隅山上有巫咸及巫賢冢云

方回三

舜有七友其二曰方回詩紀方回山經引相冢書舜時安得有相者疑後人借回爲名也王子年拾遺記仙人方回遊南嶽作七言贊曰珠塵圓潔輕且明有道服者得長生元亦有方回爲王厚齋先生作小學紺珠序

鬻熊二

夏鬻熊大禹用之爲宗伯因進爲廟配

周鬻熊文王事之爲宗師因封爲楚祖

夏革二

列子書夏革與湯問答又與禹問答是兩夏革也續博物志夏棘字子棘爲湯大夫列子作夏革臣扈二

湯有臣扈太戊亦有臣扈蔡沈書傳曰二人而同名也恐不氏臣或別有姓

太顚二

周家十亂有太顚不知何姓韓退之所與潮州太顚往還交好是釋家也亦不知何姓

王子晉二

周王子晉周王之子名晉也後遂稱王子晉則如王孫公孫之例矣梁湘州刺史王琳獲陳將侯安都周文育等囚之防下令宦者王子晉守之晉受賂俱逸

張仲三

周張仲小雅六月之篇曰侯誰在矣張仲孝友

漢張仲戶牖富人有女五嫁而夫輒死仲父張負欲以女孫予陳平仲不肯負曰人固有好美如陳平而長貧賤者乎卒與女

齊張仲曲成侯以善擊刺學用劍立名天下見日者傳後

劉毅五

周劉毅春秋襄公二十九年天王殺其弟佞夫左傳云劉毅五人共殺之是佐王戕骨肉者也

東漢兩劉毅一北海敬王之子嘗著漢徳論及憲論安帝嘉之賜錢拜議郎一靈帝時中黃門姦猾縱恣爲司陽球糾捕下獄死

西晉劉毅城陽景王之後淸貧峭直嘗面言武帝不及桓靈官光祿大夫疏論中正官人八損

東晉劉毅志猛才雄討滅桓封南平郡公恃功凶戾爲劉裕所勦自縊斬首

壽夢二

吳王壽夢季札之父也越有大夫亦名壽夢見左昭公二十四年然吳王姬姓越大夫不知何姓

韓嬰三

戰國韓嬰襄王太子襄王十年朝秦而歸十二年死漢兩韓嬰一燕人景帝時常山王太傅善說詩作內外傳數萬言燕趙間言詩者皆宗韓生

一故韓王信太子之子從匈奴來歸封襄城侯李離二

晉李離晉文公之理官也過聽殺人請自裁文公固免之離遂伏劍而死

蜀李離李雄之弟雄僭稱成都王以離爲太尉後爲部將所殺

趙武三

程嬰公孫杵臼存趙氏孤者趙武也而北魏趙武洛陽人世仕河西及沮渠氏滅武始歸魏賜爵金城侯宋紹定間元兵攻復州都統制孟珙遣外弟趙武等出戰破砦二十四還民二萬口

趙括二

春秋趙盾異母弟括因趙穿弒靈公爲屠岸賈所誅戰國馬服君之子括代廉頗禦秦冦爲武安君所殺

魏相二

晉魏錡之子相悼公命爲卿

漢魏相宣帝時爲丞相封髙平侯

魏舒二

左傳定公元年魏舒合諸侯之大夫於狄泉將以城成周獻子南面衛彪徯曰大事姦義魏子其不免乎田於大陸卒於晉魏舒少成宅相威重徳望代山濤爲司徒稱疾遜位優詔褒許時謂晉興以來三公能辭榮善終未有若舒者

魏尙三

呂氏春秋注云魏尙公子牟之後漢文帝時魏尙已廢而復用是兩魏尙也魏得中山以封尙因謂之中尙然則漢魏尙爲雲中守亦得謂之中尙矣

謝承後漢書魏尙字文仲髙帝時爲太史曉鳥語王生三

春秋時王生呂氏春秋云範吉射染於王生此卽哀公五年範氏之臣王生使張桞朔爲柏人宰者何謂染

漢宣帝時兩王生

一爲太子庻子修書戒蓋次公毋刻深在事次公咈之而終遭北闕之寃

一爲太守議曹乘醉敎龔少卿必讓功歸上少卿從之而卒受水衡之賞

春秋兩賈舉

一爲莊公侍人而助崔子弒莊公是有外心

一爲莊公嬖臣而同諸臣死莊公是有內心

趙勝三

春秋時趙勝晉趙旃之子食采邯鄲一曰邯鄲勝襄二十三年嘗帥師追齊人

戰國時趙勝趙惠文王之弟號平原君貪利上黨防危社稷

元魏時趙勝孝文朝太史令是時趙氏世業天文

顏闔二

呂覽顏闔入見莊公髙誘注以爲顏闔時必非莊公莊公時必無顏闔蓋顏闔在春秋後當魯穆公時去莊公十二世矣且曰惜也咸陽市門之金胡不載而歸之邪夫去莊公十二世而有闔安知先穆公十二世而遂無闔邪卽莊公時有兩賈舉一爲侍人助崔子弒莊公一爲嬖臣同諸臣以死於斯時安知無闔邪且胡不引鄭泄駕以觀之杜預注云隱五年泄駕距此九十年疑非一人況去莊公十二世何怪乎姓名偶同者邪

陳瓘二

左傳哀公十一年齊伐魯齊大夫陳瓘渉泗而濟師宋陳瓘進士通判滄州徽宗召爲左司諫極論蔡京蔡卞姦邪被竄袁州所著有尊堯集

郭榮四

春秋襄公十八年齊師伐我北鄙中行獻子伐齊齊侯駕將走郵棠齊太子光與其大夫郭榮扣馬諫曰社稷之主不可以輕輕則失眾

隋郭榮太原人文帝以龍濳之舊賜爵蒲城郡公爲通州刺史嘗領八州諸軍討平西南夷獠及黔安首領羅田駒

五代郭榮卽周世宗本太后兄柴守禮之子太祖愛之乃以爲己子初封晉王后遂襲位

元郭榮郭守敬之父通五經精算術嘗命守敬從劉秉忠學遂以成名

王豹四

一左傳哀公六年鮑子囚景公嬖臣王豹於句竇之丘一衛人淳於髠云王豹處於淇而河西善謳

一晉人齊王冏主簿見海內濁亂上書齊王效周召分陜故事欲令成都據鄴齊王都宛率職居方同奬王室冏以爲詭怪考竟而死豹此策亦迂蓋須明天子在上賢方伯同心或可幸成孝惠何主成都何臣又河間新野俱鷹矍不戢而況與闇愎者發挺安能使洛鐘之響應乎寃哉死矣

一撰金陵樞要一卷記六朝事見通誌不知何許人

王孫賈三

衛王孫賈衛是時彌瑕佞幸故賈防知臣節而質媚竈媚奧之私

齊王孫賈齊是時淖齒弒逆故賈欲討國賊而遵倚門倚廬之嚴訓

吳入郢時楚亦有王孫賈與申包胥同時受賞見左傳

太宰噽二

陳太宰噽當夫差侵陳時善於應對故能捄陳之敗而嬀猶有祊

吳太宰噽當夫差伐越時巧於防佞故終許越之成而吳遂爲沼

鄭兩泄駕

隱公五年鄭人侵衛衛人以燕師伐鄭鄭泄駕以三軍軍其前燕人畏三軍而不虞制人二公子以制人敗燕師於北制

僖公三十一年鄭泄駕惡公子瑕鄭伯亦惡之故公子瑕出奔楚

杜預注泄駕鄭大夫隱五年泄駕距此九十年疑非一人

李幹二

李敬三

老聃稱李耳其父姓名不定後涼錄謂聃父名幹唐書則謂名敬如名幹也而曹魏李幹爲呂布部將所殺西蜀李雄遣將軍李幹討武都楊難敵者與之同矣如名敬也而後漢李敬鼠穴中得美珠送還趙相相慙而追去婦隋丰城倉督李敬有女遭魅病照以軒轅鏡殺五色守宮而病愈唐夏侯孜傭人李敬備歷艱苦隨孜出鎭成都用爲西川畱後官者與之同矣

申屠嘉二

南華眞經云申屠嘉兀者也而與鄭子產同師於伯昏無人漢文帝時丞相申屠嘉以鄧通戲殿上檄召欲斬之以節使至而止

老聃二

禮記曾子問師行必載遷廟主者孔子舉齋車之說曰吾聞諸老聃鄭注老聃古壽考者之稱石梁子曰此老聃非作五千言者是二老聃也

陸通三

論語楚狂接輿卽陸通別國洞防記陸通嘗飲黃桂之酒不知何代人北史陸通事周爲大司馬封綏徳郡公托跋魏恭帝攺陸通爲部六孤氏見容齋三筆

公子卬二

宋大司馬公子卬以附昭公爲襄夫人所殺卬握節以死

魏公子卭爲魏將禦秦爲衛鞅所詐以死

顏回二

一在孔門稱髙弟

一在晉代稱羌帥

曾元二

曾子之子曾元而晉廣漢太守辛冉都尉亦曾元爲李特所害見李特傳

王良三

晉王良趙簡子臣善禦不肯與嬖奚乘漢王良東海蘭陵人好學不肯仕新莽建武初拜諫議大夫斯皆志烮之士而不幸與隋蹲狗山賊黨同姓名所同姓名見北史張須陀傳

張武七

晉張武智伯家臣見呂氏春秋

前漢兩張武

一文帝郎中令因其受賂更賜金以媿其心

一梁之王國相因論治指冠示法見張敞附錄

後漢兩張武

一蘓之由拳人因傷父抱劍絕命見獨行列傳一楚之南郡守因獲虎立祠作頌見四子講徳論

前蜀張武石照人髙季興常欲取三峽畏蜀將張武不敢進因唐兵攻蜀將兵上峽武以鐵鎖斷江路竟扼其舟不得進

唐張武榮夷人太和中請田於眉州靑神鑿山釃渠漑田二百餘頃唐地理誌

孫休二

一見南華經扁子告以至人之徳而恐其驚也何異以大牢饗魯郊之鳥乎一見吳志孫權第六子襲位七年諡景皇帝其以莔壾昷防名其子亦以太牢饗魯鳥之謂邪

陳良三

戰國陳良孟子云陳良楚產也恱周公仲尼之道北學於中國

新室陳良王莽作焚如之刑燒殺戊巳校尉史陳良終帶等二十七人

晉陳良爲李焉所害經十許日復蘇言死時一著赤幘者引見一神人執朱筆防校籍云未有追攝可令便去良旣蘇乃訟焉伏罪出幽明錄

沈同二

孟子時人沈同嘗問勸齊伐燕之事宇文化及弒隋煬帝折衝郎將沈同謀討化及夜襲其營反爲所害

陳賈二

孟子時人陳賈欲以佞言解齊宣王之慙爲孟子所責而宋髙宗時禦史陳賈設道學之名驅逐朱子善類消沮

陳代二

孟子弟子陳代而吳孫皓厲武將軍亦陳代

陳相二

孟子時人陳相而宋髙宗遣賀金主生辰亦陳相合肥人紹興末爲吏部侍郎有賢能之譽

公孫五

戰國有兩公孫一在齊爲孟嘗君見秦昭王一在中山言司馬憙招大國之威求相與漢平津侯爲三韓子云公孫斷髮而爲越王騎此見困學紀聞又東漢顯宗時公孫以黨楚王英謀逆誅是又共五人矣

田文二

魏田文相魏武侯齊田文相齊湣王大事記云魏以田文爲相解題曰田文與孟嘗君姓名適同而在前

李克四

魏文侯卜相李克以五事爲對而相魏成疑戰國時未必知此五語克嘗爲子夏門人固宜進於是

漢武帝時李克負五嶽眞形圖號負圖先生時已三百歲

晉著作郎李克注論語十卷又論語釋一卷

北齊武邑郡公李平之曾孫李克官通直散騎常侍

樂羊子二

魏樂羊子攻中山中山烹其子而遺之羮樂羊子啜之盡一杯卒拔中山文侯賞其功而疑其心後漢樂羊子行學來還妻斷機勉其終業遂七年不歸

李兌二

趙主父愛少子立爲王而廢長子章李兌因殺章圍主父主父餓而死

宋殿中侍禦史李兌按齊州叛卒獄成有欲夜簒囚者兌以便宜斬之人服其略

吳廣三

趙吳廣武靈朝進孟姚入宮爲後竟不免少子何之亂秦吳廣胡亥時與陳勝起兵攻秦卒乃被田將軍之禍唐吳廣武徳間從文皇率兵平隋有與殺隱太子之事贊曰爵鷇爵鷇寧食我蒼咮無探我黃防我呼郭公莫我肯捄我呼巧婦莫我肯侑我巢堅完我土溫厚忘我大徳而報我駭旤爵鷇爵鷇

右贊趙武靈王

薛公二

趙薛公與毛公俱稱趙國隠士大梁之勸極爲公子無忌所服

楚薛公與郯公俱號項王將軍下邳之戰獨爲潁陰灌嬰所斬

李牧二

趙李牧大將而被敵國之間卒以防死若郭開者眞利口覆邦家者邪

唐李牧才士而懷幽人之情遂以詩著若髙棅者殆摉羅徧巖穴者邪

藺相如二

趙藺相如完君之璧而歸朝足稱忠壯

梁藺相如殺父之讎而歸獄足稱孝烈

贊曰諺有之藺相如張相如司馬相如名相如實不相如嗟夫上林閎侈封禪都薄穹浴海儷彼神菟誰謂長卿不與藺公參驅爾輿

虞卿二

唐李願欲獻其侍女眞珠於上虞卿說之與牛僧孺余嘗謂趙虞卿爲宰相逋主唐虞卿爲宰相牙郎

扈輒二

秦桓齮破趙殺其將扈輒事在始皇十三年六國猶未一司馬貞索隱曰漢張耳時又一扈輒也余閱彭越傳教越反者亦扈輒越與耳同時豈卽一人而兩見邪乃蒯通勸信反漢不誅反官之不知是時何以處輒漢曾聞其逆謀否邪

孟獲二

呂氏春秋云孟獲齊之力士三國誌武侯徵南蠻孟獲七縱七擒卒畏服不敢叛收其俊傑爲官屬獲至禦史中丞

田光二

燕田光當秦虎視中原時爲燕太子客而薦荊軻已而伏劍大類侯嬴之烈

齊田光當秦鹿走中原時爲齊臨淄相而降灌嬰卽斯解甲已媿田橫之義

孟賁二

古有力士孟賁能生拔牛角漢有中常侍孟賁爲湘南侯黃龍等所誣順帝知其罔減龍等租四分之一

夏育二

古有力士夏育力舉千鈞蔡澤曰夏育太史噭叱呼駭三軍然而身死於庸夫漢靈帝時烏桓校尉夏育請出塞擊鮮卑蔡邕難論有五不可

蘓代二

蘓季子死後其弟蘓代亦學縱橫之術遊說六國漢末劉表據荊州用吳人蘓代領長沙太守

屈蕩二

世本楚屈蕩宣公十二年爲左廣之右

左傳楚屈蕩襄公廿五年爲莫敖之官

周章二

楚周章嘗事春申君至陳涉時拜將軍爲章邯擊敗自剄

漢周章嘗事孝安帝當鄧騭時官司空與元茂謀逆自殺

李園二

楚李園趙人見春申君本傳

唐李園劍客見昌黎公聯句

朱英四

楚朱英春申君食客也李園之禍不見聽於相國遂亾去

前漢朱英元朔時都尉也匈奴之冦以死守於代郡遂被殺

後漢朱英建武中郡守也耿純之疑適見諒於世祖卒保全

又漢王尊守東郡河水盛溢請以身塡金隄白馬三老朱英奏其狀

趙良三

秦趙良諌商鞅攺革咸陽市新法以捄秦國之難鞅拒之而難作

吳趙良說孫權鏟除余幹口新洲以捄長沙之饑權用之而饑止

又金世宗加尊號夏人遣禦史趙良往賀

張祿二

範雎入秦變姓名爲張祿而範雎前原有張祿孟嘗君嘗恱之祿因求孟嘗作書寓秦王王厚禮之今考孟嘗之卒在雎未入秦之先是兩張祿也

張儀二

秦張儀魏人事鬼谷先生學術遊說諸侯楚相亡璧執儀掠笞數百遂入秦說惠王惠王以爲相國

晉張儀中州人益州刺史皇甫晏討汶山白馬胡愎諫儀因眾怨遂與牙門督反殺晏

蔡澤二

秦蔡澤說範雎代爲相旋又棄之去其人大不可及周蔡澤好學有幹能卭州刺史以不從司馬消難被害

李信五

秦始皇伐楚將軍李信兵少致敗蓋料敵之智不及王翦

漢昭帝定歷待詔李信課疎致黜蓋極之凖不及張蒼

東漢李信襄平人父敏爲河內太守去官乘舟浮海莫知所終信追求積年竟無所見行�制服絕去房室恆如居�禮數年而卒

宋元嘉中李信自兗避地防稽搆亭於攛水之噴珠池攛蓋四明之東支

宋熈寧初夏人犯大順城知州李復圭命鈐轄李信等出戰兵少致敗復圭誣信違其節制斬信

秦嘉二

秦秦嘉二世時陳渉起嘉亦起陳渉稱王嘉亦稱大司馬陳渉死嘉不知所終

漢秦嘉字士防隴西人與其內子徐淑往復書凡三藝林嗟賞

徐福二

秦始皇時徐福攜童男童女泛海求長生不死之藥漢宣帝時徐福慮外戚霍氏盛滿進曲突徙薪之說

王次仲二

李陽冰云秦始皇時王次仲制八分書蕭子良云漢靈帝時上谷王次仲始作楷法玉海云同姓名也

張良二一西漢一後趙

路史言張良蓋有九人今止兩見畱侯以黃石公善其始以赤松子善其終豈屈身石虎濫官尙書者可同日而談邪

畱侯韓公族姬姓自博浪沙後避匿攺姓張水經注漢中安陽縣北有七女池池東有明月池皆相通注謂之張良渠蓋良所開也按子房辟穀隱在城固此池蓋子房所開非別一張良也

王陵二

秦昭王爲拓境開疆計攻趙軍率王陵爵五大夫漢髙帝敍元功定鼎勲將兵沛人王陵封安國侯

周勃四

漢髙帝功臣絳侯周勃而成陰侯周信之子亦名勃文帝十二年嗣侯東漢汝南周勃辟太尉淸詔使荊州見風俗通獻帝建安初山陰宿賊周勃與黃龍羅聚黨稱亂孫防命將董襲討之遂馘勃首

漢髙帝時兩韓信

髙帝之興𨿽由天命然微信安能五年之間便成帝業未央鐘室何特寃酷邪韓無遺育呂亦無噍類亦略相當已韓王信反覆遊魂馘死參合宜矣

贊曰余嘗巡校漢中登拜將壇風雨滿其維曲郁乎轟雄及訪未央遺趾問鐘室何彼蓋方一畆其艸獨紫不覺駭瞿而莫禁其口之呿也野雞屭復屭諸公骨肉飄如蒯野雞猜復猜諸公顏色敗如灰伊毒之厚齊其鶉首不見赤彘見蒼狗

彭越二

漢彭越事髙祖封梁王謀反族誅

秦彭越事苻堅爲平西將軍涼州刺史

丁寛二

西漢丁寛初爲項生從者才過項生遂從田何受易及歸何謂門人曰易已東矣

南齊丁寛見張彥逺名畫記在下品

貢禹二

漢髙帝時貢禹魏相疏曰貢禹舉冬應劭曰四時各舉所施行政事也

漢元帝時貢禹爲禦史大夫數言得失書數十上帝嘉其質直輒與施行

趙佗二

漢時南粵王趙佗隋時李密亡命淮陽聚徒教授鬱鬱不得志時或泣數行下村人怪之以告太守趙佗捕密

劉仲三

漢髙祖兄劉仲一名喜初封代王以罪廢爲合陽侯卽吳王濞之父也世祖兄劉仲從伯升起舂陵與王莽前隊軍戰敗遇害又宗室劉平之弟仲更始時爲賊所殺

周成三

漢兩周成一髙帝時禦史大夫周苛死節封其子成襲髙京侯一史記索隱云周成著雜字解詁

洛陽志故魏降將周成反自宛襲洛陽姚襄自許昌攻成於洛陽逾月不克

王喜三

韓王信反以馬邑降胡擊太原上自往擊破信軍銅鞮斬其將王喜信亡走匈奴吳曦部將王喜貪淫狠愎誅曦之日不肯拜詔欲戕李好義爲曦報讐朝廷不能罪又賞以節鎭孫逢吉爲右正言或報優人王喜除閤職逢吉曰此卽效朱侍講進趨以儒爲戲者豈可令污閤職抗疏爭之被出

西漢兩呂嘉

一髙後兄呂臺之子臺封呂王死嘉嗣坐驕廢

一南越王趙佗之相佗曾孫興襲位漢使往諭入朝比內諸侯興飾治入朝具嘉諫弗聽遂發兵反攻殺王及漢使者武帝命樓船將軍討誅之

張說三

漢張說以執鈹入漢以司馬從擊項籍以將軍定代封安丘侯見功臣侯表

唐張說長安初爲鳳閣舍人不肯證魏元忠謀反忤防流欽州中宗卽位召拜兵部員外郎累官中書令封燕國公

宋張說見佞幸傳初爲都承防已坐姦贓降明州觀察使

王遂四

王莽髙祖王遂當文景間處東平陵又三國吳朱據以緡錢見枉後典軍吏覺言王遂詐取據乃得白又唐王方慶之孫王遂爲沂兗等州觀察使操下酷急爲牙將所害又宋王韶之孫王遂紹定間爲殿中侍禦史疏論史嵩之欺君誤國不可任官至文華閣直學士

王譚二

漢王譚以丞相防之子襲封宜春侯與謀廢昌邑立宣帝又王莽諸父譚以元後庶弟封平阿侯位特進領城門兵

宋昌二

漢宋昌從文帝代來夜拜衛將軍鎭撫南北軍

晉宋昌武帝時與孫毓同議獻王�禮者

劉六

西漢劉呂后五年廢所立孝惠帝子幽殺之更立此爲少帝後伏誅

東漢兩劉一先主昭烈帝之父

一靈帝中平五年光祿勲南陽劉爲司空

晉兩劉一當淸談靡蕩之日而能劬愼國事其才略足並羊叔子杜武庫其忠赤皦於陶長沙勲徳並茂眞名臣也由寧朔將軍進車騎開府

一張寔爲涼州牧時京兆劉挾左道居天梯山以惑百姓從者千餘人自謂應王涼州密謀殺寔寔知其謀收殺之

隋劉在節義傳據傳仕齊刺史仕周太守仕隋儀同封縣公凡歷三朝何節義之稱是時朝廷如傳捨乘時遘防以赴事功是故朝君而暮弁髦之朝仇而暮委質之其節若豫讓義若荀息君子不能無憾焉嗟夫豫讓荀息世寧多有之乎是以傳者有意乎爾也宋忠四

前漢宋忠爲中大夫與賈誼共訪日者司馬季主發其大論悵然自失

後漢宋忠初平元年劉表爲荊州刺史立學校博求儒術命忠等撰五經章句謂之後定

宋宋忠金太宗天防六年伊喇古敗宋兵於大名獲我將宋忠

金宋忠世宗大定二十一年遼州民宋忠亂言伏誅

董仲舒三

一漢江都王太傅一蜀靑城山隱士一齊直閤將軍董蠻武帝嫌其名攺爲仲舒問曰今仲舒何如昔仲舒對曰昔日仲舒出自私庭今日仲舒錫自天帝勝昔遠矣

吳公二

如路史切韻絮可通於虞劉向別錄虞又可通於吳是故魯人虞公善謳蜀人羅儒與吳公亦善謳則虞吳二人亦可謂之同姓名也然洛陽守吳公政治爲天下第一史失其名故稱公虞與吳不過善謳耳乃亦稱公豈其不似後世倡優軰邪故洛陽守之稱公卽戰國毛公薛公之類善謳者之稱公抑亦狙公祝雞公之流邪

王信四

前漢景帝欲侯皇后兄王信周亞夫爭之不能得亞夫死帝封信爲蓋侯

後漢安帝時漢陽人王信叛遣侍禦史唐喜討斬之梟其首谷城門外

宋兩王信一太原人眞宗時以擒賊功補龍神衛指揮使王則反以信爲貝州都總管執則而還

一麗水人紹興進士官考功郎鉤考嚴明遷太常少卿

公孫度二

公孫之子公孫度襲平津侯爲山陽太守當西漢盛時後坐法失爵

公孫康之父公孫度稱遼東侯爲營州刺史當東漢末造遂承制僭郊

菟太守公孫琙之子名豹早死公孫度少時亦名豹故琙愛而舉之

王賀三

漢武帝時王賀爲繡衣禦史有陰徳卽莽曾祖也漢藝文志防軍射師著射書五篇者亦王賀後漢王賀與樊重爲三老見玉海

王興六

漢武帝時王興服食中嶽菖蒲得長生而莽側幸所生子王興封功修公故城門令史王興莽立爲衛將軍封奉新公晉王戎庶子王興戎不以爲子周宣帝殺齊王宇文憲其黨大將軍王興亦被誅是時王勇多戰功別封永固縣伯勇請以授兄子興

郭威二

前漢郭威茂陵人好讀書嘗辧爾雅爲周公所記張仲孝友之類後人所足耳見西京雜記

後周郭威仕漢爲樞密使兼天雄軍節度使隱帝密詔殺威威遂舉兵反弒隱帝而自立

李延壽三

西漢李延壽南郡人由丞相司直遷執金吾攺衛尉爲禦史大夫見百官公卿表

唐李延壽貞觀中爲崇賢館學士撰太宗政典三十卷髙宗命藏於祕閤又追述父志作南北史一百八十卷頗行於代

髙麗李延壽金章宗防和四年髙麗遣司宰少卿李延壽賀正旦

同姓名錄卷一

欽定四庫全書

同姓名錄卷二

明余寅撰朱買臣三

漢武帝時朱買臣

贊曰老夫荷薪歌老婦倚門泣衣錦果然歸抱恨入鬼陌義格仇剛搏賊刻骨爰書若蟊海內洶洶念誅殛與湯幷誅誅亦得

梁元帝時兩朱買臣

一稱宣猛將軍奉帝密防害豫章王棟及其二弟橋樛後禦魏師又敗績者一稱閹人以宗懍黃羅漢不肯遷建鄴按劍乞斬二人以謝天下又請帝潰圍出就任約者是兩買臣也閹似正宣猛似防忍

張湯二

西漢張湯杜陵人武安侯薦補侍禦史歷廷尉禦史大夫務在深文舞智以禦人爲三長史所陷自殺

南梁張湯爲冠軍將軍置營始平郡東北魏統軍王足敗梁兵於涪北斬湯見宣武紀正始二年

李廣七

漢武帝尙虜功李廣稱飛將守右北平安帝錄舊勲李廣緣功臣裔封琴亭侯唐徳宗復京城李廣率驍騎軍光泰門此皆有武烈者梁蕭巋伐陳其將李廣爲陳人所虜又何武略之不振也北齊文宣撰天保歷命中書郎李廣爲序則以文揚矣若妖巫李廣叛據皖城爲馬援所斬蜀李勢之弟李廣以不得爲太弟自殺此蓋闇於天命自取滅亡尢前數人所不齒者也

李陵二

前漢李陵李廣之孫爲騎都尉將步卒佐貳師擊匈奴所殺傷過當以兵矢盡敗降

後漢李陵永平中益州刺史朱輔宣漢威徳白狼槃木唐菆等百餘國舉種稱臣遣從事史李陵防送赴闕幷上其樂詩三章

王商五

前漢王商以共侯武之子相成帝襲封樂昌侯王莽諸父商陽朔中爲大司馬封成都侯黃門書者假史王商著賦十三篇見藝文志後漢王堂之曽孫王商益州牧劉焉以爲蜀郡太守有治聲卽華陽國誌所謂廣漢王吉亦見詠懷者姚秦時王商作進餅圖見廣川畫防

王舜三

漢元帝時王舜以外戚侍中中郎將封安平侯又莽諸父音之子王舜極媚莽爲太師益萬戶攺封安新公成帝時王舜爲中黃門則內豎

劉安六

漢淮南王劉安著鴻烈解後漢愼侯劉隆之子亦名安中元二年嗣封安帝時任城王劉安貪恣不法詔以一歲租贖罪同時有宦者劉安譖廢太子爲孫程等所殺晉車騎將軍劉曾孫安爲江夏相陶稱所殺至唐劉安瀛州刺史碑是其所書見金石略

張騫二

西漢張騫武帝遣至月氏求珍產於是天馬絕塞以來而兵釁遂開於西域

東漢張騫明帝遣至天竺問佛法於是白馬駝經以歸而釋敎遂布於中華

趙充國二

漢武帝時昌武侯趙充國

太初元年以乃父降虜功襲爵

漢宣帝時營平侯趙充國

太始元年以在朝定防功論封

張敞六

西漢張敞宣帝時爲京兆尹以經術自輔朝廷毎有大議引古今處便宜公卿皆服天子數從之

東漢張敞南陽人爲竇武令史武死遺一孫輔才二歲捕急敞與掾胡騰共逃輔於零陵輔後舉孝亷辟丞相府從事此猶杵臼嬰之風矣

西晉張敞爲汝陽太守祖逖旣收河南地恐南無堅壘爲敵所襲乃使敞率眾築壘以爲捍衛

南宋張敞張裕之父官侍禦史度支尙書吳國內史後秦張敞爲姚懿左常侍懿謀逆欲廢其主而自立敞固諫懿笞殺之

唐張敞著晉東宮舊事十卷見唐志故事類

張夷二

西漢張夷東方朔之父年二百歲有少容

後趙張夷石勒河間太守

王恢二

漢武初年王恢將兵擊匈奴畏縮不敢進被失律之誅漢武末年王恢奉使通大宛襲虜樓蘭王賜通侯之賞

王成七

前漢兩王成宣帝綜核最嚴王成安敢僞增戶口疑無此事若太尉李固之門人王成能曲存孤李燮卒於祀全名顯可謂忠貫幽壤義昭白日豈飾詐之臣所能及邪此燮所以備禮葬設賔祭也其勸天下之爲門生者大矣

後漢兩王成光武時博士範升劾處士周黨驕蹇幷劾山陽王成誇上求髙皆大不敬

又十九侯中有宦者王成以迎立順帝功封廣宗侯云

宋開禧間九江戍校王成見病騟收秣之後成戰死騟悲鳴屍側

元二王成一大徳初縣尹張或爲王成所誣浙西亷訪使田滋得其狀遂釋或

一至正十五年奴其主王成降粵帥何眞賞其奴如令而置鑊烹焉粵人大快

孫會宗二

漢孫防宗西河人安定太守知略士也坐與楊惲通書免官

唐孫會宗北夢言記會宗家集宴事云酹酒止宜側身恭跪一酹今人三酹非也

江革三

漢江革事母稱巨孝嘗卻竇憲之饋官終諌議大夫毎歲八月羊酒優其老後以千斛谷卹其殮

梁江革齊尙書郎入梁累官度支尙書聰敏彊直歷八府長史四王行事三爲二千石傍無姬侍家徒壁立嘗爲魏人所執不肯作丈八寺碑文

宋江革登甲科嘗辭蔡京之召不就宗子博士至今儒林猶傳其咬菜根一語云

任安四

西漢任安先益州刺史後北防軍以戾太子事下吏誅死

東漢任安綿竹人少遊太學受孟氏易兼通數經又從楊仲桓究極圖防時稱曰居今行古任定祖欲知仲桓問任安

東晉任安慕容徳冦莒城守將任安委城而遁

李唐任安天寶中奉使至合州聞女人範志立得道求與會及至志立變爲男子

王褒八

漢王褒諌議大夫作聖主得賢臣頌諷金馬碧雞之誕漢成帝時王褒鄭通里人絳衣小冠帶劍入北司馬門病狂易曰上帝令我居此下獄死見三輔黃圖

魏文帝黃初三年武都西都尉王褒獻石膽二十斤四年獻三斤見博物志

晉惠帝元康末王褒與霍原等俱以賢良徵累下州郡以禮發遣俱不到

晉成帝咸和九年淸虛眞人王褒與魏夫人成藥兩劑服之白日升天

梁蕭瓛禦周宇文述遣王褒守吳州褒爲述兵所襲衣道士服棄城遁

魏王褒王方慶髙祖規之子博覽史傳特善艸梁元帝僕射入魏開府儀同與庾信並重

唐王褒處士撰庚桑楚洞靈眞經增開元天寶之誇

劉章三

西漢劉章齊悼惠王子初封朱虛侯平諸呂有功文帝封爲城陽王

北齊劉章行襄州事天保二年陳畱王彭樂謀反爲章所告伏誅

南宋劉章龍遊人紹興廷試第一居館職秦檜惡其不附己劾罷之檜死累官禮部尙書

劉徳三

前漢河間獻王劉徳修學好古山東諸儒多從而遊武帝時入朝獻雅樂詔防三十餘事其對原本道術文約指明

後漢安平王劉徳河間孝王子永寧元年鄧太后封以奉樂成王黨祀

元劉徳事後母如所生撫四弟尢篤年五十未娶貸得錢先爲弟求婦諸弟亦化其徳一門藹然鄕裏稱爲劉佛子

張勃二

漢張勃富平侯延壽之子因舉陳湯湯不奔父防會勃薨諡勃繆侯漢重舉主之罰歿猶不貰

晉張勃吳大鴻臚儼之子撰吳錄三十卷

京房二

據前漢儒林傳有兩京房一淄川楊何弟子而梁丘賀受易於房宣帝時官太中大夫出爲齊郡太守一受易梁人焦延壽元帝初元中以孝亷爲郎以明災異得幸建昭間奏考功課吏法出爲魏郡太守爲石顯所譖誅

王式三

漢王式東平人爲昌邑王師昌邑廢式系獄當死治事使者責問何以亡諫書式對以詩三百五篇諫是以亡諌書使者以聞得減死

唐王式浙東觀察使時裘甫亂越州式討擒之甚有威略惠政見一統志後移河陽斬銀刀都數千人栗縮就死無一人旅拒者

晉王式淮南小中正處繼母事違禮犯義爲卞壼所糾遂廢棄終身

王鳳三

漢成帝初立以王鳳爲大司馬封陽平侯王氏之興自鳳始卒成賊莽之簒而緑林豪客亦王鳳酸處士亦王鳳

黃忠二

西漢黃忠卽相宣帝者之曾孫也襲封建成侯

蜀漢黃忠卽事先主者之老將也賜爵關內侯

劉向三劉歆五劉秀二

西漢陽城侯宗正劉徳之子劉向爲中壘校尉向之子劉歆亦爲中壘校尉王莽封紅休侯歆後攺名秀冀應圖防不知光復祖器者乃舂陵之劉秀非事莽號國師爲國賊者也東漢昌城侯劉植戰歿其子劉向嗣侯植之從兄劉歆爲驍騎將軍封浮陽侯更始旣被害世祖封其次子劉歆谷孰侯向之賢屬籍所推而故羨之歆之佞世所唾詈而甘與同何歟要之一時偶然似非錯意

北齊文宣天保八年冀州人劉向於鄴謀逆伏誅王莽時劉歆封祁烈伯奉顓頊之統注云別一劉歆非國師也

靈帝時劉歆爲左丞相與桓彬杜希交好怨家指爲酒黨俱廢錮

晉志太始十年禦府出銅竹律二十五具太樂郎劉秀等校試三具律法同其二十二具竹律也於是制十二焉

王平三

西漢王平昭帝時軍正以破西南夷著功

東漢王平明帝時逆黨以附楚王英斃獄

蜀漢王平昭烈時牙將以統漢中郡封侯

王嘉四

漢哀帝時王嘉以丞相封新甫侯而莽孫王嘉封衍功侯前平帝時蜀郡王嘉棄官逃王莽之亂後不赴公孫述徴伏劍死至晉王嘉貌醜神異隱於終南山著拾遺記爲姚萇所殺

陳遵三

西漢陳孟公豪俠少檢當其讀揚雄酒箴時向張伯松矜詡豈不謂一世人龍哉然卒以酒死東漢陳遵僅於送楊司空叔節葬時一見其姓名無他績效又見於陶謙傳國相陳遵嘗召起趙昱趙不應命豈卽此陳公邪東晉陳遵爲桓元子造江陵金隄使人打鼓逺聽之知地勢髙下亦可謂異聰矣

張禹四

西漢儒林傳兩張禹一從貫長卿治春秋左氏傳宣帝徵爲待詔會疾死一從施讎受易成帝時爲丞相封安昌侯朱云請尙方劍斬佞臣頭卽其人也又東漢和帝時張禹以太尉兼衛尉畱守北宮以定防功封安鄕侯毎朝見特贊與三公絕席晉上郡太守張禹爲劉曜所攻奔於允吾於是關右翕然所在應曜

王建九

西漢王建成帝時由廣陵太守爲京兆尹見班氏百官公卿表

曹魏王建明帝時司馬宣王討遼東公孫文懿斬其所署相國王建

北魏王建道武時爲中部大人從破慕容寶阬殺參合之眾賜爵眞定公

前蜀王建僖宗時田令孜養建爲子入蜀爲節度使盡有蜀地遂僭大號

晚唐王建大歷進士爲陜西司馬工樂府歌行思遠格髙爲當時絕唱

後唐王建髙麗人明宗時建承髙氏之後權知國事遣使朝貢封髙麗國王

南唐王建西州行營招討使在圍城中糧盡以筒容米率寸鬻錢二百見朱敬塘傳

趙宋王建從制置使孟珙討金行省武仙直搗王子山砦夜入帳中斬金將首囊佩之平明視之金小元帥也

金虜王建宛平張孝善有子名合得死而復活云原是良鄕人王建子喜兒時以爲借魄還魂云

宋三

西漢宋爲中常侍哀帝時息夫躬因上變告東平王云祝詛事擢光祿大夫左曹給事中

東漢宋大司空封宣平侯光武姊湖陽公主新寡帝以諺言貴易交富易妻問曰臣聞貧賤之交不可糟糠之妻不下堂

西夏宋金世宗十六年夏人遣宣徳郎宋賀正旦

王接二

漢王接五鳳元年襲平昌侯永光元年由侍中衛尉爲大司馬車騎將軍見百官公卿表

晉王接博學特精禮傳注公羊春秋多新義詳論汲冢書補衛恆王庭堅之闕摯虞以爲允而年不永仕不逹

王章七

漢成帝時三人一鉅平人河平四年由司校尉爲京兆尹劾奏大司馬王鳳顓擅朝政宜斥退鳳使廷尉致章大逆下獄死一陽朔二年右將軍王章爲光祿勲數月薨一元延元年宜春侯王章襲曾祖防封爵十八年薨

漢質帝時九江都尉滕撫遣司馬王章擊破廬江盜賊漢靈帝時王章在八廚中號曰海內賢智王伯義晉成帝時王章爲庾亮部將及亮失利章自引爲罪陶侃曰君子哉王章也

漢隱帝時王章三司使檢校太尉漢方新造供饋軍旅未嘗乏絕徵利剝下民甚苦之幹祐初族誅

楊雄二

隋楊雄貌雍容兼武略周武帝臣也而效誠節於隋家屢叨開國之賞

宋楊雄心傾險多詐謀宋寧宗將也而獻逆計於吳曦卒致皂郊之戮

雄同者止此兩人若漢揚子云是抑揚之揚周陽元略是陰陽之陽皆不得言同也

趙普三

漢趙普沛國蘄人衛尉趙孝之父王莽時爲田禾將軍宋二趙普一相太祖稱爲社稷臣一神宗熈寧三年夏人冦鎭戎軍三川砦巡檢趙普擊敗之

李翕二

前漢李翕封邑鄕見恩澤侯表蓋王莽時水衡都尉與王惲同功而封者

後漢李翕河陽人建寧三年守武都見析裏橋銘玉海皇甫規奏免安定屬國都尉李翕如郙閣銘所云何至爲皇甫士安所斥免邪

王崇五

莽諸父王崇以後戚封安成侯而丞相嘉之子王崇以父忠直襲封新甫侯禦史大夫駿之子王崇以世淸亷爲大司空封扶平侯北魏北海王崇卽王猛曾孫天安初襲父憲北海公爵又雍丘王崇仕梁州鎭南府主簿居防孝感異鳥異艸馴茂廬所風雹不侵禾麥完熟

王況二

莽諸父商之子王況襲封成都侯以罪廢而卜者王況與魏成大尹李焉作防書莽捕下獄死

王匡四

王莽從兄舜之子名匡僞太師爲更始所誅而莽側幸所生封功建公者亦名匡此尢可異者是時下江兵起雲杜緑林首事者亦王匡漢末河內大守與山東豪傑起兵討董卓者亦王匡

王丹三

莽從弟王丹爲中山太守戰死

莽同時王丹爲太子太傅壽終

後漢書有王丹字仲回其子欲奔慰同門防親者丹怒撻之令寄縑以祠

陳元二

東漢初陳元光武議欲立左氏傳博士範升奏左氏淺末不宜立元疏爭之帝卒立左氏學選博士四人元爲第一

東漢末陳元見仇香傳所謂陳元不罰而化之者

李憲七

東漢李憲初爲王莽偏將軍莽敗據廬江稱僞號光武遣將擊防之其軍士帛意斬憲降妻子並誅

北魏三李憲孝昌元年徐州刺史元法僧據城反自稱宋王詔尙書李憲爲都督以討之其眾奔潰免者十二三孝昌二年梁將元樹逼壽春揚州刺史李憲力屈以城降之俱肅宗紀兗州刺史李式坐事被收從事汲固藏其子憲得存其宗

唐兩李憲一睿宗之子讓皇帝

一西平郡王之子太府卿仁孝明恕政績最優

宋李憲神宗時內黃門元丰中出師討夏國憲以宣州觀察使領熙秦軍復蘭州擢永興軍副都總管張成二

東漢延岑據漢中稱王大將軍朱祐與之戰斬其將張成北魏太武末扶風太守張成坐事誅

徐幹三

東漢兩徐幹一顯宗時都防長史佐班超守西域一獻帝時五官將文學著中論與建安七子齊名

西晉徐幹泰康中爲刺史郪隱士王長文不就徵辟家貧貸多無以爲償幹蠲捨之不收其責

前漢兩劉禮

一楚元王次子封平陸侯爲宗正後楚王戊反自殺景帝乃立禮爲楚王奉元王后

一南陽安眾侯宗室王莽居攝中禮與安眾侯崇起兵誅莽事泄見害

張昌二

漢武帝太初元年睢陵侯張昌爲太常坐乏祀免晉惠帝太安二年平氏縣吏張昌聚黨作亂旬月間眾至三萬跨帶五州樹立牧守詔寧朔將軍劉討誅之

王安六

王莽遠祖名安乃莽之子亦名安立爲新遷王莽殺之樂昌侯商之子亦名安嗣爵爲長樂衛尉亦莽殺之至於晉有胡奴王安能濳匿祖逖之孤其義烈若是唐余紀傳廬江王安捧唾壺侍吳武王能以一矢殪驍卒之變後事南唐主爲百勝軍節度使攺名會宋章惠太后從父弟楊景宗爲建寧軍節度使坐從卒王安挾刃入皇城謫均州安置再閱毛惜惜傳又有榮全賊黨王安端平初與全共據髙郵以叛

王獲二王臨三

莽之次子獲第四子臨皆封公而平昌侯王無故之孫臨曾孫獲皆襲封侯前此大鴻臚王臨嘗以慶氏禮授董鈞

王吉六

前有諌大夫王吉忠直數諌諍更前則臨卭令王吉詭爲文園君而莽孫王吉封功成公同時王吉許商之門人爲莽九卿至於後漢王吉閹官王甫之養子爲沛相慘毒異常司陽球收死洛陽獄宋王吉薦處士王庠後吉罹元祐黨禁庠自劾吉嘗薦舉不可入仕

王宗二

莽孫宗封功崇公坐自畫容貌被服天子衣冠發覺自殺漢安帝延平四年命禦史中丞王宗討破海賊

王利二

莽孫利封功著公晉成帝時李壽據成都王利勸壽稱鎭西將軍益州牧壽不從僭稱漢皇帝

莽名其四子宇獲安臨寔寓窺竊神器之意宇六子千壽吉宗世利俱封公其寓意亦覺非常若預搆而名之者

郭憲二

漢郭憲不仕莽而事光武官光祿勲常以直諫不合所謂關東觥觥郭子橫者也

魏郭憲不肯昧義殺韓約而又以殺約之功同眾人受爵所謂以義始而卒以利終者也

初藏納韓約可謂厚矣後約死陽逵斬其首投操𨿽不列名而同受爵賞是與於斬約者也舊誼安在乎豈若明告操以旣死當不必追爲之戮請葬埋之以明此志且操旣知約死或不竆究若憲者可謂執義不堅與負心人等耳

樊崇二

楊寶四

鄧禹討更始漢之驍騎將樊崇力戰以死而赤眉賊之首亦樊崇何逆順之懸絕也

鄧禹討更始賊之河東守楊寶被擒以誅而白玉環之報亦楊寶何姦良之迥異也

又元魏楊薦之父楊寶官昌平郡守秦郡寧夷人也前元楊升之子楊寶爲大理路通事以招諭土人授姚安路判官

李育五

東漢三李育一公孫述將軍後歸世祖以才擢用一趙國大豪共立王郎爲天子育爲大司馬郎走死育不知所終一爲班固所重專精公羊春秋作難左氏義號通儒官尙書令

元魏李育爲相州防城別將以拒葛榮之勲賜爵趙郡公金紫光祿大夫

宋李育吳人字仲蒙劉子威燕語載其飛騎篇一詩而惜其湮沒及閱宋文鑑有李育爲邠州觀察推官誥除著作佐郎者疑卽此人

劉寵四

章帝時劉寵卽帝長子伉之子也嗣封千乘王永元七年攺封樂安

和帝時劉寵綿竹人成都令遷牂牁太守初乘一馬布衣蔬食儉以爲敎吏民爲之立銘

靈帝時兩劉寵一牟平人齊悼惠王之後爲會稽太守簡除煩苛禁察非法郡中大化徵爲將作大匠山陰五六老叟人賫百錢送寵寵爲人選一大錢一陳敬王羨之曾孫熹平初嗣封黃巾賊起郡縣皆棄城走寵有彊弩數千張出軍都亭國人素聞王善射不敢反叛故陳獨完百姓歸者十餘萬

王琳二

漢王琳年十餘歲父防守冢弟季爲赤眉所捕將烹食之琳自縛願先就烹賊矜俱放遣後辟司徒府

梁王琳好武果勁絕人大得部曲心平侯景功第一都督嶺南琳以遙阻急難宣力元帝果爲魏所並大抵梁運旣去虎臣空負嵎作勢何益竟爲陳將吳明徹所殺傳首建康市

李通七

漢李通防言劉氏當興李氏爲輔通遂首贊光武大業𨿽封王尙主何捄於父與族之殄戮乎

魏李通以勇俠聞斬袁紹之使一意歸曹公以功封都亭侯

晉李通益州刺史董榮圖畫譙周像於州學命從事李通頌之見益都耆舊傳

隋李通金紫光祿大夫兵部尙書坐事免

唐兩李通一神堯武徳六年沙州人李通反殺瓜州總管賀若懷廣一代宗之子恭王名通

金李通以便辟側媚得幸於海陵累官參知政事世宗卽位以南伐之計皆通等贊成之詔削通官爵王霸三

光武時兩王霸一潁陽人光武初起從破王尋王邑及斬王郎封淮陵侯一廣武人在逸民傳建武中徵到尙書稱名不稱臣有司詰之對曰天子有所不臣

道武時王覇初帝在獨孤部劉庫仁子顯謀逆商人王霸知之履帝足於眾中帝乃馳還幸賀蘭部其日顯果使人殺帝不及

張五

東漢三張一河陽人習春秋建武初拜顏氏博士一成都人張覇孫說車騎將軍張溫剪除中官而溫不能用一偃師人郡掾史乃孫翻爲太守爲立祠堂蔡中郎作碑銘

吳張廣陵人張紘之子官至尙書淸介有髙行而才不及紘

晉張苻堅入冦謝安遣兄子等討之入問計安答云已別有防旣而寂然不敢復言乃令張重請

劉炳三

漢衝帝名炳

宋劉炳治平中與弟景相繼登進士俱爲郎官時唐介劾張堯佐貶嶺表炳兄弟餞以詩遂俱得罪免官士論髙之

金劉炳倜儻有气節毎讀書遇古忠臣烈士輒嘆息景慕恨不與之同時貞祐初第進士卽日上書條便宜十事宣宗異其言補禦史臺令史

東漢初兩方望

隗囂傳軍師方望見囂不堪輔拜書謝去更始傳又言方望立前孺子劉嬰爲天子更始擊斬之乃俱平陵人豈一人邪何能決去隗王而不免就戮於孺子且嘗言更始不可知孺子嬰豈愈於馬牧奴邪拜書願廣求奇人介然立節而今乃謬作赤族事蓋判然兩截必兩人已

李業五

東漢李業梓潼人志操介特當莽時絕匿名迹公孫述羞不能致刧以藥酒遂死益部紀載髙節圖畫形象

後漢李業隱帝時恃太后寵弟放恣無顧憚及周師至懷金寶而逃五代史云至絳州爲人所殺而劉銖又云是周太祖殺之何前後異詞也

唐三李業一睿宗惠宣太子名業一僖宗乾符初李業嘗鎭太原能安集部落因假其子鈞靈武節鉞檢校兵部尙書以招諭之後鈞以戰死一太和中王起爲襄州刺史時江漢水田塘堰闕壞命從事李業行部補繕遂無水敗無凶年

東漢兩王符

一潁陽人世祖功臣王覇之子嗣爵徙封侯

一安定人與張衡馬融友善著濳夫論後漢書錄其論五篇

王昌四

前漢王昌成帝建始三年由南陽太守爲右扶風後漢兩王昌一卽王郎詐稱成帝眞子輿僭稱天子光武討誅之一靈帝時李傕郭汜相攻帝遣皇甫酈和解傕不受詔酈靣折其非裁出營門傕遣虎賁王昌呼之昌知酈忠直縱令去還言追之不及

魏王昌父毖上計京師是在魏也後母死於吳昌時爲東平相聞而制服

東漢兩侯覇

一光武時爲大司徒封關內侯

一安帝時爲金城守破迷唐羌

馬武三

東漢馬武爲捕虜將軍楊虛侯見雲臺二十八將西漢馬武爲都水使者薦戴洋爲令史見藝術傳又太安二年張昌作亂據有江夏遣將馬武破武昌害其太守

王元四

漢二王元一杜陵人隗囂立爲大將軍請以一丸泥東封函谷關者後降公孫述又降漢得譴下獄死一順帝永和元年南單於冦西河烏桓校尉王元等擊破之見南匈奴傳

魏孝靜帝紀蕭衍將桞仲禮冦荊州刺史王元擊破之宋文鑑王元可右衛大將軍遙郡觀察使胡宿撰誥詞

李善二

漢李善淯陽人李元蒼頭主家俱疫死惟餘孤兒而貲財千萬諸奴欲殺之分其財善負兒避匿旣長首告奴盡伏法顯宗用薦召守日南

唐李善江夏人李邕之父顯慶中爲沛王侍讀注釋文選視五臣最勝

李固四

赤牘淸裁有李固與弟圄書云吾年已五十七周遊天下獨未見益州耳及閱漢太尉李固傳固死時年止五十四又漢中南鄭人出爲廣漢雒令宜無益州之恨矣蓋是兩李固也

李傕郭汜治兵相攻天子使左中郎將李固持節拜傕爲大司馬獻帝起居注

唐李固京兆人長慶中擢第後拜相當國有賢譽

東漢兩杜喬

一茂陵人大司空杜林之子建武末以賢者之後宜宰城邑特詔除丹水長一林慮人建和初爲大尉以忠直爲梁冀所陷下獄死

劉豫四

肅宗時劉豫漢之苛刻吏也薦授陳畱令爲第五伯魚劾罷

桓帝時劉豫漢之宗室裔也國傳趙孝王爲第五世孫襲封

惠帝時劉豫晉之左將軍也黨同楊太傅爲屯萬春門幷誅

髙宗時劉豫宋之叛逆臣也僞立大齊帝爲第四太子廢黜

東漢兩鄭眾

一顯宗時越騎司馬使匈奴不拜虜敬憚比之蘓武歷官大司農受詔作春秋刪

一肅宗時中常侍謀誅竇憲策勲封侯中官用權自眾始

劉長卿二

漢劉長卿沛人妻桓鸞之女生一男五歲而長卿卒兒年十五又夭妻慮不免乃刑耳以自誓沛相王吉上奏髙行旌其門曰行義桓嫠

唐劉長卿河間人開元進士爲監察禦史以祠部員外郎遷鄂嶽觀察使有集十卷傳於世

王渙二

漢和帝時王渙廣漢人爲洛陽令治多譎數嘗事太守陳寵爲功曹者

漢安帝時王渙河內人爲考城令政尙嚴猛能舉亭長仇覽爲主簿者

陳壽二

漢陳壽是稱茂陵公乘者以祖博陽侯舊勲得詔復家晉陳壽是官治書禦史者以父嘗被髠遂短武侯將略

王景四

東漢王景沈深多伎藝修浚儀渠又築汴渠自榮陽至千乘海口千餘里拜河堤謁者又開芍陂銘石刻誓在循吏傳

西晉王景石勒王彌冦京師王衍都督徵討使左衛將軍王景擊退之

隋王景以上開府持節巡撫嶺南後以罪伏誅

後周王景世宗命爲西南招討使遂克蜀有鳳州之捷

張芝二

漢張芝字伯英農人臨池學書池水盡黒魏晉時尢寶其書韋仲將謂之艸聖伯英

唐張芝【闕】

劉封二

西漢劉封恭王之世嫡嗣爵昊墟

蜀漢劉封先主之義兒伏法官下

劉琮三

光武郭廢後所生第二子沛王輔之五世孫名琮劉景升少子名琮而後主第三子亦名琮在朝諸公若許靖譙周輩寧不知邪

王密三

漢楊伯起嘗舉荊州茂才王密爲昌邑令暮夜懷金報謝伯起卻之至今傳四知之畏

唐大歷中王密爲明州刺史有惠政嘗撰前刺史裴儆紀徳碣見趙明誠金石錄

宋潘美少倜儻嘗語其里人王密曰漢代將終凶臣肆虐大丈夫不以此時立功名碌碌與萬物共盡可羞也

王肅四

東漢王肅王莽從兄平阿侯仁之孫出入北宮多通賔客被收下獄死卽馬援兄之外孫也

魏王肅司徒王朗之子襲封蘭陵侯官中領軍散騎常侍善賈馬之學采防同異爲尙書詩論語三禮左氏解皆列於學官

北魏王肅臨沂人仕齊祕書丞父奐爲武帝所殺遂奔魏除輔國大將軍長史因蕭氏危亂乘機進取屢立戰功進開府儀同三司州刺史封昌國縣侯

宋王肅景定中知郴州有文章政事之材興利除害名大著見一統志

髙鳳二

東漢髙鳳防雞誦經不知雨已漂麥見逸民傳

遼髙鳳與郭藥師以涿易二州降宋

朱暉二

漢朱暉性矜嚴進止必以禮爲臨淮太守吏人歌曰彊直自遂南陽朱季

北魏三公曹令史朱暉髙陽王雍欲用爲廷尉評東阿公順投其牒於地其亢毅不撓若此

劉麟二

漢菑川王之曾孫曰劉麟生於甘露襲廣饒侯

金僞齊王之嗣子曰劉麟遷於臨潢封韓國公

劉宣五

東漢兩劉宣一安眾侯劉崇之弟知王莽必簒乃變姓名抱經書隱避林藪建武初乃出襲封

一順帝時爲光祿勲同李固言時政

前趙劉宣單於劉淵從祖北部都尉左賢王爲淵丞相宋劉宣秦鳳路兵馬都監遣蠟書招金將任拱等以所部歸朝約日已定有告之者金人取宣縷擘之家屬配曹州

元劉宣南臺禦史中丞綱目纂要書自殺而世史正綱云行省丞相忙無帶殺之恐直書其事者爲是張安世二

前漢張安世張湯之子以父任爲郎給事尙書精力於職上奇其材擢尙書令光祿大夫昭帝卽位遷右將軍光祿勲以久任宿衛封富平侯

後魏張安世張讜兄之子正始中自梁漢同夏侯道遷歸款爲東河間太守

唐兩李漢

一宣宗靖懷太子防昌六年封雍王

一宗室淮陽王六世孫元和進士長慶末爲左拾遺敬宗好治宮室波斯賈人獻沈香亭材漢上疏切諫官至吏部侍郎

同姓名錄卷二﹤子部﹐類書類﹐同姓名錄﹥

欽定四庫全書

同姓名錄卷三

明余寅撰楊震二

東漢楊震歷官太尉潔白剛正數論宦寺反爲所防飲鴆死及葬有大鳥泣送之異大鳥五色髙丈餘兩翼長二丈三尺人莫知其名

贊曰謂上帝難諧何爲黃雀去白環來謂上帝易諧何爲鱣去而鴆來鴟有角翳厥隈白日不見山入夜羣相豗太社將屋皇天哀九廟令我來九廟令我來

右大鳥贊一

君莫吁我有徒我兄鸞弟鵷雛鷫鸘守我閭鸑鷟以前驅天聽不肯卑遭罹此眾狙我淚如逬泉柰此黃土丘

右大鳥贊二

介葛盧聽絕奇鬼臾區歷特希𨿽有天老莫識我誰我集僊人掌我浴玉女盆朝餐黃桂漿夕餌蒼筤根屈軼胡不聰觟防胡不雄使我怦怦五內大崩思悲翁思悲翁

右大鳥贊三

南宋楊震代州人弓馬絕倫爲安邊巡檢從討方臘有功還知麟州建寧砦靖康初夏人圍建寧震率吏士禦敵矢盡力乏與子居中執中俱戰歿

王烈三

漢王烈太原隱者師陳寔篤行義能化盜爲善良不應徵辟卒於遼東

晉王烈邯鄲仙者偕嵇康入太行山得石髓康不得食見素書康不得取仙凡之隔如此

晉王祥五子其四名烈

任昉二

漢任昉成都人爲尙書令淸身檢下梁冀憚之出爲平原守冀誅復爲尙書令司校尉大司農

梁任昉博昌人八歲能屬文給事黃門侍郎出爲新安太守所著文章數十萬言盛行於時

王溥二

漢安帝時王溥卽王吉之後輸錢一億爲中壘校尉見拾遺記

宋藝祖時王溥仕周爲禮部尙書入宋進司空太子太師太祖顧左右曰溥十年作相三遷一品福履之盛近世未見其比太平興國初封祁國公

謝安二

東漢謝安下邳人衝帝時九江賊徐鳳稱無上將軍攻燒城邑安應募擊斬鳳封平鄕侯

晉謝安陽夏人少有重名年四十餘始應命爲司馬歷吳興太守侍中吏部尙書封建昌縣公以破苻堅進太保都督十五州諸軍事加黃鉞

張俊七

漢張俊元初中尙書郎坐漏泄事當服重刑已出轂門詔書馳捄輸作左校見蔡中郎十志疏

吳張俊字子彥維人孫皓時豫章太守造郡城東南雙闕見塗豫章今古記

晉張俊宗正卿有集五卷見隋志

南燕張俊慕容超尙書自長安還降於劉裕

唐張俊懷州人元澹莊客虎殺其妻俊射殺虎幷殺四虎子出原化記

宋張俊成紀人位太師封淸河郡王髙宗南渡後俊握兵最蚤屢立戰功與韓世忠劉錡嶽飛並爲名將世稱張韓劉嶽雲

元張俊宋恭帝徳祐元年兩淮制置使李廷芝固守州元總制張俊持書招降庭芝梟斬俊焚其書王喬三

漢王喬爲葉令毎朔望乘雙鳬朝帝縣門鼓不擊自鳴後寢玉棺蓋便闔及葬土自成墳百姓爲立葉君祠或曰此卽仙人王子喬也按列仙傳王子喬周靈王太子晉也要知晉是名喬是字固當不同耳

晉王喬梁州刺史張光威震巴漢抗禦氐冦病歿督防王喬奉光妻息率其眾還據魏興

唐王喬開元中爲許州刺史家奴告喬與朔方節度使王晙濳謀構逆勑侍中源乾曜等鞫無反狀

胡憲二

東漢胡憲桓榮爲博士常止宿太子宮積五年薦門下生九江胡憲侍講乃聽得出

南宋胡憲紹興中入太學與劉勉之習伊洛之學朱松命子熹受業從父安國稱其有隱君子之操以館職召與時不合請祠歸

孟敏二

東漢孟敏墮甑不顧郭林宗見而異之勸令遊學知名後涼孟敏南郡人爲燉煌太守後業自稱涼州牧敏以燉煌降業擢沙州刺史

張衡六

東漢兩張衡一南陽人作二京賦精思十年乃成永和初爲河間相一則第二代天師史所謂五斗米賊也

晉兩張衡一趙王倫謀廢賈後告通事令史張衡使爲內應惠帝反正被誅一泰始十年刺史皇甫晏討白馬胡愎諫牙門督張衡等反殺晏

隋張衡河內人文帝時爲司門侍郎帝奪宗多出衡計及卽位除給事黃門侍郎諫造汾陽宮賜死

元張衡左司員外郎作文務奇古書學張長史山水學荊關墨竹不師古人自成一家見圖繪寶鑑

夏統二

漢夏統在魯司門墻而立碑頌徳是義舉是常事晉夏統遇賈大尉洛汭而扣船曼嘯是奇技是異事

李膺二

梁武帝問李膺曰今李膺何如昔李膺對曰今勝昔昔事桓靈之主今逢堯舜之君對頗涉防顧元禮忠貫日月匪才獨不足當其祚衰徒懷悃愊公身際風雲匪才獨有餘當其運啟克濟艱難

張陵三

東漢兩張陵一張覇之孫官至尙書元嘉中歲首朝賀大將軍梁冀帶劍入省陵勑虎賁奪其劍劾奏論罪

一張魯之祖永壽二年白日升天他書或名道陵豈以其爲五斗米道故稱道陵其實魏書止名陵也

元魏張陵臨渭侯張衮之孫襲爵爲赤城典作都將

馬融二

漢馬融茂陵人由校書郎爲南郡太守才髙學博爲世通儒受業者常千餘人坐髙堂施絳帳前授生徒後列女樂以次相傳鮮有入其室者

晉馬融泰始元年交趾太守爨谷死武帝遣巴西馬融代之

張綱四

東漢張綱禦史有風裁埋輪一事眞有折檻之風竟爲梁冀所扼卒官太守年僅三十有六

南燕張綱慕容超尙書郎叛降劉裕爲制攻城諸械超支解綱母於城上

北魏張綱中山人徴爲徵東大將軍從事中郎見髙允傳允嘗作徴士頌於綱曰柔謙云

南宋張綱官參政因忤秦檜遂引年後享年八十有四

郭泰三

東漢郭泰漢書注云以同範公泰泰字攺爲太此甚無謂字林宗太原介休人受業成臯屈伯彥遊洛陽友李膺不應司徒黃瓊太常趙典舉辟好奬訓士類嘗遇雨巾一角墊時人故折巾一角以爲林宗巾範滂嘗評之曰隱不違親貞不絕俗天子不得臣諸侯不得友及黨事起獨免焉年四十二卒四方會葬者千餘人蔡邕爲碑銘曰吾無媿乎文焉爾今列其鑑拔如左

謝承書曰林宗適陳畱則友符偉明遊太學則師仇季智之陳國則親魏徳公入汝南則交黃叔度然不特此又左原以犯法見斥勸之責躬茅容初以危坐又以艸蔬同飯嘆其賢又豫識史叔賔之敗惜邊讓未聞道俱陳畱人也楊氏孟敏墯甑不顧而異之勸令遊學知名拔鄢陵庾乘初傭後號徴君訓扶風宋果以義方後以烈气聞官幷州刺史母憂受鄕人賈淑之弔淑攺過自厲終成善士謂濟陰黃允𨿽有才終失之卒以遣婦事廢於時謂召陵謝甄不入道以細行不愼毀棄謂晉陽王柔以仕進顯柔弟澤以經術通又識張孝仲於芻牧之中範特祖於郵置之役召公子許偉康於屠酤司馬子威於卒伍同郡郭長信王長文長文弟子師韓文布季子政曹子元定襄周康子西河王季然雲中丘季智郝禮眞等六十人並以成名

靈帝中平五年黃巾餘黨郭泰冦太原號白波賊遣將軍牛輔擊破之

後趙郭泰鮮卑遼襲破幽州石虎遣將軍郭泰帥輕騎二萬追遼戰於宻云獲其母妻斬首三千級王充二

漢王充上虞人師事班彪好博覽而不守章句所著論衡蔡中郎甚珍袐其文

宋王充果州人遊黔南太守惇請以訓黔之學者時黃庭堅被謫至州相友善書以頌之曰南充王子美其質粹溫久與之遊見其循禮而不競誠心而不疑姚崇四

漢姚崇和帝待詔能稱典星之職

晉姚崇王遜部將能奏堂狼之捷

秦姚崇姚萇司馬能獲配饗之報

唐姚崇明皇賢相能輔開元之治

劉平四

漢兩劉平一彭城人更始時天下大亂逢餓賊將烹食之平乞歸食母畢就烹旣而如期往賊義之得全後爲全椒長一宗室城陽王祉之子建武十三年封蔡陽侯以奉祉嗣後坐與諸王交通國除

北魏劉平文帝大統七年夏州刺史劉平反都督於謹討擒之

宋劉平玉海云宋朝文武無偏重之任武臣以文學授文資者凡三人文臣以智略易右職當邊寄者凡十二人天聖元年則劉平

張儉六

漢張儉常山趙王之裔也黨錮有八及而儉爲之魁一人亡命禍及百家是何心能忍

吳張儉魏將梅敷之屬也所部有五縣而儉爲之使一時求附攜同千族是何故叛降

魏張儉榮陽亂賊之帥也大騩通寶炬而儉爲之倡一朝響應蟻聚萬餘是何辭撲滅

又一涼州刺史之列也張通有四男而儉爲之次一子傳經慶流奕葉是何幸而得之

唐張儉神堯髙祖之甥也院門有三防而儉爲之首一時蒙寵祚及兩昆是何功致然

金張儉統和進士之選也聖宗有二相而儉爲之左一旦封王爵邁九列是何遭有此

朱震三

漢朱震陳畱人靈帝時爲銍令其友陳蕃爲宦官所殺震棄官收葬蕃屍匿其子逸誓死不言逸竟得全其視程嬰何以異

晉朱震武帝時黃門侍郎帝旣平吳遣震等分使越慰其初附

宋朱震荊門人政和進士學術深博亷正守道歷中書舍人翰林學士所著有漢上易解云

張嬰二

漢順帝漢安二年廣陵賊張嬰降於太守張綱隋旣平陳時政急盜起文帝責問戶部尙書張嬰

王甫三

漢王甫靈帝時內豎最凶橫矯詔發虎賁騎殺陳蕃竇武二弼卒折卯金之鼎

唐王甫代宗時舊將素驍勇承命鼓朱雀街助羽林兵馬三使卒潰吐蕃之眾

宋王甫徽宗時中丞頗謬悠疏請頒博古圖協蔡京朱勔諸姦卒涸天水之源

東漢兩曹節

一順帝時黃門後與王甫共殺陳蕃竇武者甫父子馘而節竟逋誅其一曹操之曾祖也素以仁厚稱有不較認豕一事宜其孫之蹢躅大廷也

仇審二

兗州從事仇審字季【闕】見劉熊碑陰

武都衡官仇審字孔信見李翕碑文

二仇審疑其一時今以其字之不同別之

孫登四

漢賊臣孫登大形小口巧用技術其事見翟酺傳而其語見春秋保幹圖未防吳有孫登吳大帝之太子以夭折未防晉有孫登髙士善嘯有以敎嵇康而康不能用三人名𨿽同實髙穹之與糞壤也至於陳孫登則侯安都門客其人益可知己

胡廣三

漢胡廣桓帝時太傅錄尙書事以定防功封安樂侯練達事體明解朝章京師諺曰萬事不理問伯始天下中庸有胡公

晉胡廣胡奮之兄奮兄弟六人並知名廣位至散騎常侍少府

宋胡廣建炎二年烏珠犯和州宋昌祚率眾守禦軍士胡廣發弩中烏珠左臂烏珠大怒急攻弩發之地城立破昌祚與廣皆死

劉岱二

東漢劉岱獻帝初平三年爲兗州刺史虛己愛物爲士民所附黃巾賊入兗州岱擊之戰死

南齊劉岱爲山陰令時廣州刺史王翼妾路氏殺婢岱捕殺之坐棄市罪太守王敬則入朝言出自己意岱得赦免

許將二

漢酸棗令劉熊碑陰處士許將

宋元祐時命翰林學士許將詳定渾儀初以木制後以銅造

張溫六

漢靈帝末張溫爲車騎將軍破羌胡至獻帝初爲董卓所殺

吳大帝時張溫歷仕選曹尙書太子太傅權嫌其聲名太盛恐終不爲己用幽殺之

晉西平公張軏之父溫以儒學顯爲太官令

北魏臨渭侯張衮之子溫爲廣寧太守

後梁末帝貞明二年捉生都將張溫叛降晉

南唐後主七年宋師克池州進軍當塗將軍張溫敗績

蔡邕二

東漢末兩蔡邕同時同字伯喈同以孝行聞何奇也但一爲陳畱人一爲上虞人上虞終隱不仕而陳畱終仕不能隱豈陳畱未嘗到上虞而黃絹幼婦題辭卽上虞之筆邪嗟嗟陳畱聰慧絕羣術業超代而上虞無它奇異爲世所指名若上虞君者豈所謂處於材不材之間者邪

趙咨二

漢趙咨東郡人桓帝時大司農陳狶舉咨至孝歷仕議郎惇煌太守臨終薄葬與楊王孫同

吳趙咨南陽人大帝時爲中大夫使魏善於應對厚禮而還

東漢兩楊彪

世淸白性忠鯁歷官太尉而遭時不辰初經董卓又更曹操及見曹丕簒位人皆脇息我獨差肩不識是時可絕迹不交當途否大爲公惜之也是時酸棗令劉熊碑陰有郡曹史楊彪同爲立碑云

劉琦二

漢劉琦荊州牧劉表之長子避讒出守江夏后曹操敗於赤壁先主表琦爲荊州刺史

宋劉琦熙寧初侍禦史論王安石言行乖戾貶監處州鹽務

王國四

漢靈帝中平間涼州賊王國圍陳倉左將軍皇甫嵩擊破之

晉太和間酒泉太守馬基起兵反涼州守將張瓘遣司馬王國等伐基斬之

後趙石堪攻晉豫州刺史祖約於壽春屯師淮上晉龍驤將軍王國以南郡叛降於堪

後秦幷州牧姚懿舉兵僭號遣驍騎王國率甲士攻寧東將軍姚成都成都擒國囚之遣使讓懿

張華三

東漢張華靈帝時爲議郎蔡中郎纂漢書十志與華等分受之

西晉張華武帝中書令文學才識名重一時後爲趙王倫所殺

南燕張華慕容超尙書出使姚興奉超母妻以歸後降於劉裕

陳登二

漢末陳登忠亮髙爽劉徳甚重其人嘗詫許汜云元龍欲自臥百尺樓臥君於地何但上下牀之間邪嘗爲曹操廣陵太守宋陳登淳祐間知新昌縣以愷悌稱邑人立祠祀焉

黃祖三

漢末黃祖其人至猛蒙衝船上處士遭其利刃而子空往救

晉末黃祖其人至孝善福門中老翁賜以良劑而母遂大安

案劉表傳江夏太守黃祖爲孫權所殺此卽殺禰衡於蒙衝船上者也及閱孔融傳左丞黃祖以袁曹方盛勸融有所結納融知紹操終圖漢室不欲與同遂怒而殺之是漢末有兩黃祖也

王則三

漢奉車都尉王則蓋曹孟徳遣賫天子詔拜呂布爲平東將軍者齊王則初事魏後事齊又嘗因敗奔梁梁又放還齊故曰齊王則遇元顥則從顥遇尒朱仲遠則從仲遠無志操人也𨿽以武戰名竟以貪惏敗若宋王則固亂賊也煩文潞公討平之何足紀

韓遂二

漢末韓遂金城人與邊章率叛羌冦亂關隴曹操擊破之遂等走涼州

魏初韓遂明帝太和六年攺定刑制給事黃門侍郎韓遂等共制新律令

田丰三

新室田丰王莽建國後以姚嬀陳田王五姓皆黃虞苗裔爲同族乃封田丰爲世睦侯奉陳敬王后祠敬王於臨淄

漢末田丰爲袁紹別駕曹操自將徵先主丰說紹襲操紹以子疾不許丰舉杖擊地曰以嬰兒之病失難遇之機惜哉

元末田丰爲義兵萬戶據山東以叛旣降殺其平章政事察罕其子庫庫討丰刳心以祭其父

張昭五

漢張昭獻帝時議郎兄承爲伊闕都尉欲起兵誅董卓昭謂宜擇所歸俟時而動承遂歸曹魏

吳張昭輔吳將軍封婁侯受孫防遺命輔權時與權忤而中實無他

北魏張昭張蒲之子襲壽張子爵以軍功進修武侯位幽州刺史以善政稱

陳張昭幼有至性喪親哀毀遂失一明

宋張昭吏部尙書封陳國公幹徳元年上名臣事迹五卷

李丰三

一袁術侵陳曹公禦之斬其將李丰等一魏中書令李丰謀誅司馬師不就被害一孔明旣廢李平與其子丰書曰願寛慰都防勤追前闕

李定三

東漢李定涿人見先主籬捨桑樹髙五丈童童若車蓋云此家必出貴人

北魏李定平棘人漢李左車十五世孫位漁陽太守北宋李定州人進士爲定遠尉歷監察禦史龍圖閣學士知江寧府分財賑贍家無餘貲死之日諸子皆布衣

趙雲四

西蜀趙雲三國驍雄號五虎者關羽張飛黃忠馬超而趙雲爲之配

南宋趙雲兩河豪傑稱五帥者李進董榮牛顯張峪而趙雲爲之魁

初得兩趙雲作儷語存之意甚快不知蜀漢後更一趙雲天水人客遊鄜畤乘醉施刑其人仇報置之糟坑昬濁彌月形貌盡攺後𨿽得伸於觀察而遂成一異狀宋初又一趙雲則淸獻公之孫也父卒以哀毀成疾時稱世孝

徐庶二一東漢一南齊

論曰庶母欲庶專事劉徳其意正與王陵母同庶旣以方寸亂歸而全其母故是至情顧母旣絕命之後猶可以奔劉而沒齒無聞其歸曹不能全母命卒又仕曹不能成母志如元直者蓋龐士元法孝直之流假令與孔明差肩而事主不亦光乎而卒棲遲非意之朝良所不解若城局徐參軍所爲王敬則謀急殺狂兒獨身歸朝萬一可保頭顱牖下𨿽敬則頑凶卒以首乃其大義固已皎然矣

龐統二

蜀漢龐統傅巽在荊州嘗目龐士元爲半英雄夫士元誠不敢望孔明其才具僅僅法孝直徐元直等可謂半之先主遇之亦僅異於諸臣亦不得與孔明埓其祿命亦未必優於蔣公琰中道凶殞巽眞知言哉

姚秦龐統爲姚尙書王鎭惡之兵至防上使統屯兵宮中

楊儀二

蜀漢楊儀嘗爲丞相參軍以怨望廢徙遠郡

趙宋楊儀嘗爲三司判官以被劾械縛過市

張悌三

吳張悌襄陽人孫皓時爲丞相軍師晉伐吳悌督諸將渡江逆戰爲晉軍所殺

梁張悌家貧無以供飬結四人作劫抵死罪兄松以居長不能敎誨乞代死悌亦引分全其兄縣上讞帝以爲孝義特降死

論曰悌以兄弟之義得免死不知三劫當時作何處免悌而不免三劫則法偏何者悌造謀者也以免悌而並免三劫則法廢何者盜不可長也且富人何辜矣故悌之死終不可貰也

元張悌鄞人棄家執役武當山脇不至席者三年

魏延二

蜀漢魏延爲亮前部督恃功搆怨卒致誅夷

苻秦魏延爲堅太史令風候星占確有奇準

李嚴四

蜀漢李嚴以督運反覆爲諸葛武侯所廢及武侯卒嚴自恨死是嚴有悔心也

初唐李嚴儒學敬播傳云參傳晉書與李嚴等總類焉是嚴有宿學也

晚唐李嚴有女侍張谷號新聲能諫谷無附劉從諫是嚴有慧女也

後唐李嚴莊宗使嚴入蜀後以嚴言竟破王衍明宗又使嚴入蜀孟知祥遂殺嚴初嚴母戒嚴無再入蜀嚴不聼果及禍是嚴有智母也

李平八

蜀漢李平卽李嚴更名平見蜀李嚴下

晉李平平棘人爲樂平太守以儒素著名

苻秦李平晉太元十年蜀郡太守任權斬苻堅益州刺史李平益州平

元魏兩李平一孝文臨朝以三品定羣臣等第謂中書舍人李平識學可觀可居中品

一爲將兩平叛逆兩爲牧守懷集大得人心自度支至端副夙夜在公孜孜匪懈

前唐李平爲平原司兵參軍太守顏眞卿使平乘駟奏安祿山反狀

南唐李平初爲道士已爲李守貞從事已又仕南唐爲衛尉卿以其人叵測下之理縊而死

北宋李平熙寧五年湖北提防刑獄招納下溪州峒蠻張景謂等各以其地歸版籍

張嶷四

蜀漢張嶷識斷明果爲越巂太守蕩冦將軍賜爵關內侯晉張嶷以狡妄時人號爲猾伯隋張衡之祖嶷爲北魏河陽太守宋張說之子嶷爲明州觀察使

李福七

諸葛武侯疾篤後主遣尙書僕射李福問以後事武侯屬使任蔣琬

桓溫伐蜀李勢遣其弟福距溫已而與福共降溫唐文皇第十四子趙王名福

元和中戶部郎中李福談鄖縣老人飬獺捕魚之事段成式紀之雜爼

宣宗時黨項叛以諫議大夫李福爲夏州節度發日臨軒戒勑後爲尙書鎭南梁沈殺崔氏二男荊州三害於漢江見唐語林

乾符初李福以檢校右僕射充山南東道節度使艸賊王仙芝冦掠山南福團練鄕兵屯集要路賊不敢犯

南唐保大十四年蘄州將李福殺知州王承雋降於周見唐余紀傳

李宻四

晉李密因祖母年老上表陳情足稱孝乃僞朝一語恐忠臣不忍言此卽譙周門人以擬遊夏者也齊李密因母疾習醫積屙盡豁足稱孝乃侯景官爵恐志士不忍受若隋李密𨿽稟英毅姿終懷反側圖眾散於黎陽身殞於陸渾固其宜也

涼武昭王李盛之子密爲羽林右監後主李士業爲沮渠蒙遜所害密等西奔惇煌

馬超二

蜀漢馬超茂陵人靈帝末率眾詣長安爲偏將軍與曹操戰敗犇漢中降先主拜驃騎將軍涼州牧封斄鄕侯

元魏馬超定州刺史許宗之殺深澤民馬超恐其家上告誣超謗訕朝政髙宗察其枉斬宗之

張達七

蜀漢張達張飛帳下督先主伐吳飛當率萬人防江州達殺飛持其首奔吳

曹魏張達大將軍曹爽材官恣行暴取爲少府王觀錄奪沒官

東魏張達隰沃縣主簿食民家雞羹不還直爲滄州刺史髙浟所詰

李唐張達劉武周冦並州齊王元吉遣車騎將軍張達拒之不能支遂陷沒

南宋三張達一隱逸傳代淵嘗受學於張達達蓋文學士矣一嘗爲宋諜被獲得釋還事在元世祖中統四年一金陵少年耽溺小婢錦兒嘗出其繡纈履郁然如新

張翼三

蜀張翼廣陵太守綱之曾孫車騎將軍封都亭侯後隨鐘防至成都爲亂兵所殺

晉張翼能書與右軍同時在李嗣眞書品中上七人之列

北魏張翼臨渭侯張衮之祖遼東太守

荀彧二

魏荀彧初平二年獻帝初立彧已從孟徳凡所贊大計摧大敵眞不媿子房之輔髙祖柰何卯金之鼎不轉入老瞞之手哉於是時欲違眾而沮九錫之議勢已不能是時孟徳固已囊槖神器肯使公朝參一異同之口哉不殺彧不已彧死亦固不可已

晉荀彧山公啟事嘗薦和嶠爲吏部郎詔求其次乃薦黃門侍郎荀彧淸和理正動可觀采山公晉吏部尙書查魏志彧未嘗爲黃門侍郎是兩荀彧矣

郭嘉二

魏郭嘉曹操帷幄之臣表爲司空祭酒卒輔魏以移漢鼎

元郭嘉遼陽冦亂之役特授廣寧總管卒死戰以繼父風

張晏三

漢靈帝時西域長史張晏將焉耆玆前後部合二萬餘人討疏勒不能下三國魏張晏中山人注前漢書唐淮西賊殺武元衡天子赫怒京兆尹大索遂擒張晏

陳琳二

魏陳琳有文名在建安七子中

宋陳琳善繪事與趙魏公相資講稱妙品

張遼二

魏書張遼字文遠馬邑人前將軍晉陽侯風俗通張遼字叔髙江夏人侍禦史兗州刺史蓋一以武奮一以文登

徐邈三

曹魏徐邈魏國初建爲曹操郎吏大著績於西涼西晉徐邈晉祚已衰爲王彌將校遂並兵於東岱東晉徐邈學識最博爲安帝衛率嘗馳譽於東京魏徐邈事曹氏三世刺涼州尢著聲績封侯拜司空歿而旌其淸節至與胡質等有女願配王濬眞大異事西晉徐邈卻左王彌爲冦逆東晉太子前率徐邈嘗著易書詩左氏論語楚辭音又五經集音莊子集音及谷梁傳義有集十卷其人該博精於律學如此曹丕二

魏曹丕簒漢陸倕云今之官漏出自防稽注云舊漏本山陰令曹丕所造

郭淮二

曹魏郭淮建安中舉孝亷在隴右三十年著績綏禦車騎將軍儀同三司封陽曲侯

劉漢郭淮隱帝召劉銖懼不至是時沂州郭淮駐靑州銖顧禁兵在莫敢有異志乃受代還京師

劉整三

魏劉整吳諸葛恪圍合肥整爲兵士冒圉傳信爲敵所獲誘之易辭不肯以死

齊劉整以外戚爲中軍參軍

昭明文選有任彥升奏彈劉整一首云整閭閻闒茸名敎所絕固應露章陳聞吾以爲彈事一種可不收如收卽置劉整一首不爲闕也大抵此等事俗而文雅所以可錄嘗竊笑不意髙聲大罵四字出文選中

宋劉整景定二年知瀘州兼潼川安撫副使與蜀帥兪興構隙遂率所部兵以潼川一道北降

王弼二

三國魏王弼尙書郎注周易六卷又撰易略例一卷此有道之士發明經義者

五胡秦王弼姚興司徒左長史勸興廢太子而立第三子弼此不道之臣陷君非義者

張承二

魏張昭有兄曰承以方正徵丞相參軍祭酒領趙郡太守

吳張昭有子曰承壯毅忠讜爲奮威將軍封都鄕侯

王祥二一魏人一陳人

兩王公俱瑯邪臨沂人前王公位太保封睢陵郡公後王公官黃門侍郎初謂兩王公同邑裏偶然同名耳及讀南史王筠傳筠蓋祥弟覽九世孫而筠之子又名祥令人怪詫之極

贊曰三尺冰赬鯉開一丈幕黃雀來十刻雨丹柰哀刀有靈惟君懷上天明明報汝長淮

論曰典午規圖三世大物在手前王公丁此不辰巳垂耳順矣不卒死牖下更出何爲吾嘗謂東京節義光照宇宙間自曹瞞首壞之典午又潰決之舉萬世之綱常無一人能峻其防者正賴公等耳乃尸居餘气載沈載浮親見立一天子而誰弒之也又見一新天子而竟非故天子之家也三公不拜相國似矣頃之能不拜新天子邪今日新天子非卽前日之相國邪八十餘歲老人直是奄奄泉下戀此棧荳何爲人有言求忠臣必於孝子之門典午以還六朝諸臣類能致孝而不克攄忠吾謂斯獄蓋於祥乎首置對焉臯陶再起烏能反諸

王肇二

王祥長子名肇仕至始平太守宋鄞縣丞王肇訐告鄞令程緯慢上無人臣禮除緯名貴州編管

李典二

曹魏李典儒雅學問不樂兵事乃頻以軍功顯封都亭侯

北涼李典爲沮渠遜從事中郎嘗使於姚興以通和好

王朗二

曹魏王朗漢末遭亂流移窮困而收防親舊行義甚著拜諫議大夫終於司空封蘭陵侯

蕭齊王朗明帝時龍陽縣開國侯自渦陽降於北魏見魏孝文本紀

張祐三

北魏張祐緣父成罪坐腐寵冠諸閹尙書左僕射封新平王與王叡等俱入八議王質等俱賜金劵許不死

唐張祐嘗賦詩題金山寺唐書不立傳

元張祐覃懷人流寓陵縣官中書參政封淸河郡公墓在縣東

王叡三

漢荊州刺史王叡卽晉太保祥之伯父也嘗無禮於孫堅爲堅所害

晉王叡果勁有計略劉裕甚知之桓簒位裕告以義舉使於都下襲事泄遇害

北魏王叡永明中吏部尙書封太原公孝文臨獸圈有猛獸逸登閣道防至禦座侍衛皆驚靡叡獨執防禦之由是親任轉重遷尙書令進爵中山王

周瑜二

三國吳周瑜負英略當吳大帝時建赤壁之勲惜乎短折莫究霸圖

六朝陳周瑜生將門當陳後主時襲鐵虎之爵𨿽幹寵榮己丁亂瘼

呂蒙二

吳呂蒙孫權別部司馬后破荊州獲關公封侯暴卒宋呂蒙事親至孝葬父廬墓下蔬食四十年一日焚香巍坐而逝

王著四

吳主孫皓怒常侍王蕃方直斬之殿廷徙其弟著於廣州後郭馬起事不爲馬用見害

宋兩王著一單父人性豁達善屬文太祖時爲翰林學士加中書舍人時亳州獻紫芝鄆州獲白兔隴州貢黃鸚武著獻頌因以規諌太祖下詔褒之

一成都人善書頗有家法太宗時爲翰林侍書以篇韻訛舛特令詳定

元益都千戶王著擊死阿合馬於闕下時阿合馬爲左丞相已而戮其屍世史正綱

孫秀三

吳孫秀髙士孫晷之曾祖也爲吳伏波將軍

晉兩孫秀一泰始六年吳夏口督前將軍孫秀率眾來奔拜驃騎開府封防稽公一趙王倫嬖人以私憾殺石崇潘嶽者侍中儀同三司凶逆斬

孫和二

孫權弟三子名和立爲太子爲弟覇所搆廢後歸命侯皓卽其子也晉泰始中太子中庶子孫和薦侍中範粲操行髙潔粲與和同郡俱陳畱人

孫皓二

吳孫皓大帝之孫降晉封歸命侯毛詩孫皓嘗與鄭商問答不知何代人

孫吳陸凱又陸

元魏陸凱又陸

南之陸起於康吳人也凡四傳而得凱以武略欵直位鎭西大將軍進封嘉興侯而凱之族弟曰自是南陸繁衍散處江介

北之陸起於幹代人也凡五傳而得凱以循良友義位太子庶子給事黃門侍郎而凱之族孫曰自是北陸稠蔟布滿邊遐

張松三

蜀張松臣事劉璋而勸先主襲璋其兄肅告璋誅之松固輕脫少行檢者

梁張松嘗請代弟死詳前張悌下

宋張松乾道元年三月詔張松等措置淮西湖北荊襄等處屯田

王惇三

路史謂王惇凡四今止得孫吳時一人是右將軍謀誅孫綝反爲所害所謂不密失身者典午時兩人一掦州牧縱兵犯闕卒致梟首所謂大逆不道者一牙門將參佐羅尙卒斬李牧所謂乃心王室者在吳是惇字在典午是惇字韻書云惇卽惇也

孫恩二

吳主亮以大將軍琳專恣謀誅之琳與其弟恩攻殺同謀者而廢其主亮晉末孫恩作亂據防稽陷廣陵殺百姓數萬人劉裕討滅之

徐盛二

吳徐盛事孫權官安東將軍封蕪湖侯

秦徐盛事苻洪官建武將軍

嚴維三

吳嚴維大帝立第三子和爲太子維爲侍從從容講沃唐兩嚴維一字休復刺杭郡搆淸輝樓後白樂天爲之代見唐語林一字文正越州人武徳進士終於校書郎有詩一卷

朱明二

吳朱明爲平虜將軍晉王渾伐吳多所斬獲明懼而來降

宋朱明哲宗卽位行赦賞軍萬州彌旬不給庖卒朱明因眾怒入府傷守臣謀亂防州轉運使王宗望聞變疾驅而至先命給賞然後斬明以徇

張詠二

吳張詠爲湘東太守吳主孫皓以詠不出算緡誅之徇首諸郡

宋張詠自號乖崖嘗譏冦萊公不學無術冦公忠質自任故寡圓捷張公一生用術所在斡旋直是大力特其所謂術固仁術耳

張苞二

魏張苞髙平人爲郡督郵貪穢亂政時滿寵守髙平令率吏卒收之詰責所犯卽日考竟遂棄官歸

蜀張苞張翼徳之長子早夭

潘璋二

吳潘璋伏兵麥城獲荊州關侯者

宋潘璋制衣紫羅奉泗州聖僧者

吳剛二

酉陽雜俎雲月中有丹桂仙人吳剛用斧斫其根而晉書王渾破吳遣牙校吳剛至洛報斬馘詭二千爲萬級

同姓名錄卷三﹤子部﹐類書類﹐同姓名錄﹥

欽定四庫全書

同姓名錄卷四

明余寅撰劉敞三

漢劉敞東平王蒼之孫肅宗元和中嗣封敞喪母至孝相國陳珍上其行狀增邑五千戶

晉劉敞益州牧劉璋曾孫隱居白鹿山皓首髙尙爲刺史羅尙所殺是日大雨雷震

宋劉敞慶曆進士翰林侍讀學士侍英宗講讀毎指事據經因以諷諫

石鑑二

西晉石鑑厭次寒素之族仕魏遂仕晉官太尉昌安縣侯壽八十稱薨

後趙石鑑上黨胡羯之種石虎第三子殺石遵簒立凡僭僞一百三日被殺

陳安二

晉隴上驍將陳安爲劉曜部將呼延淸所殺見樂府隴上歌宋楊巨源謀誅吳曦結集忠義陳安等與之共事

張順五

晉張順爲平西將軍時梓潼內史譙登爲李驤所攻益州刺史皮素勑順捄登

燕張順爲慕容盛鎭西將軍

宋兩張順一梁山泊浪裏白跳一度宗時爲都統率眾捄襄陽身中四槍六箭而死諸軍結冢斂葬立廟祀之

金張順淄州士伍乘夜候覘爲元兵所獲令詭辭誑城中不從而死贈官給養其親訪用其子孫

李石四

晉李石撰續博物志當與張華同時人余閱志中有皇朝建隆開寶年號及曾公亮王安石等字當是宋人稱晉誤也且此續多掇拾成之初無奇異吾意竟是贗者爲之耳

唐李石隴西人元和進士戶部侍郎同平章事起常寮爲宰輔以身徇國不顧患難中官仇士良惡之罷免

宋李石資陽人有盛名嘗客蘓符尙書家趙丞相雄素不善石晚益困其自序宋魋魯倉今猶古也

金李石世宗之舅也初卽位命主東京畱務參知政事太子太師封廣平郡王

晉兩王濬

一農湖人以平吳功加撫軍大將軍開府儀同三司子名矩襲襄陽縣侯

一堂邑人官禦史中丞子名鑑拜駙馬都尉奉朝請

王濟二

晉王濟司徒王渾之子少有逸才與和嶠裴楷齊名尙常山公主爲驍騎將軍侍中出爲河南尹坐鞭官吏免官使白衣領太僕

宋王濟饒陽人父恕知秀州防盜起城陷被殺將並害濟濟伏號慟曰吾父已死安用生爲但恨力不能殺汝以報父讐爾賊義之舍去太宗召拜監察禦史楊廣四

漢楊廣上邽人與隗囂共起兵應漢立髙廟割牲而盟稱右將軍移檄討王莽

晉楊廣與其弟佺期自矜門第太尉震之後江左莫及卒以躁獷誅夷至隋帝亦名廣自太尉至晉廣十世至隋廣十五世其名亦不相避忌乃爾

宋紹興元年六月湖賊楊廣犯鼎州程昌防拒郤之

胡威二

晉胡威壽春人刺史胡質之子前將軍監靑州諸軍事以功封平春侯嘗入朝武帝語及平生問曰卿淸孰與父淸對曰臣不如也帝曰以何爲不如曰臣父淸惟恐人知臣淸惟恐人不知是臣不如遠矣

後秦胡威爲涼州主簿姚興署禿髮傉檀刺涼州召還王尙涼州人與威詣興請畱尙

張翰四

晉兩張翰一武帝時爲討吳防軍伐吳孫皓諸將與翰等列陣相對吳軍土崩

一吳郡人有淸才善屬文齊王冏辟爲大司馬東曹掾因秋風起思菇菜蒓羮鱸魚鱠嘆曰人生貴適志耳富貴何爲卽引去

唐張翰天寶初右監門衛錄事參軍翰有親故生男更有一無首孩子跳躍於旁按白澤圖其名曰常依圖呼名三呼便滅當是不常故曰常

金張翰秀容人大定進士翰林直學士戶部尙書有經濟能

晉兩王沈

晉陽王沈蓋曹爽之故吏也不安爲魏臣遂致髙貴鄕公之弒而卒以佐命獲髙官大爵之賞則爲晉王沈矣迨元康間髙平王沈負俊才著釋時論鬱鬱不得志以郡掾終

晉三王澄

王遜之子王澄襲褒中縣公之爵

王衍之弟王澄爲荊州都督之官

王渾之子王澄拜別封亭侯之賞

王羲之二

晉王羲之司徒導之從子少有美譽尢善書朝廷公卿皆愛其才召拜右軍將軍防稽內史尋稱病去官與道士許邁共修服食采藥石不遠千里窮諸名山泛滄海嘆曰我卒當以樂死

秦王羲之仕苻健【闕】

王衍四

晉王衍王乂之子太尉尙書令淸談廢事爲石勒所執排墻壓殺

魏王衍王融之子名行器藝俱美西兗州刺史爲尒朱仲遠所擒

隋王衍王琳之子開府儀同三司卒於渝州刺史蜀王衍王建之子荒淫亡國降唐莊宗被誅

晉三李陽

一與王衍同鄕稱京師大俠官幽州刺史能使衍室人素憚而稍損其貪戾一與石勒同鄕嘗與勒爭漚麻池後勒僭號拜爲都尉一與蘓峻戰白石壘適峻墜馬斬於湖陂遂平峻亂

殷浩二

東晉殷浩陳郡人識度淸遠擅名江東爲州刺史疏請北伐師徒屢敗桓溫上疏數其罪免爲庶人

元魏殷浩大安四年上黃帝四序堪輿經一卷

張城二

詩頌張仲孝友至春秋張氏稱大家漢世尢盛河東解邑有張城城西又有張城豈晉世張氏廣衍如此邪

王愷三

典午二王愷一文明皇后之弟後將軍嘗與石崇較富者一王坦之長子丹陽尹襲父爵

西秦王愷仕乞伏熾磐爲中書侍郎嘗使奉貢於拓跋魏

王戎三

晉王戎貞陵亭侯王渾之子短小任率不修威儀襲父爵爲散騎常侍荊州刺史以平吳功進爵安丰縣侯

唐王戎林士裨將以南昌州降唐更謀作亂爲張善安所虜

南唐王戎升州刺史先主娶其女爲後後死立其媵宋福金稱元敬皇后見唐余紀傳

王質十

晉王質信安石室山樵人見仙童對奕防歸是有爛柯經

梁王質帝甥甲口亭受封爲侯景敗防降陳是有桑門遁

魏王質孝文內典監閹官轉選部尙書侯爵是有免死劵

又瀛州刺史因滹沱流屈曲疏令直達是有治河名

唐王質龍門後裔爲宣歙州觀察使是有劉賔客神道碑

宋王質泰山處士著云韜堂紹陶錄是有輟耕子世系譜

又姑蘓別駕勸郡守無用術鉤致人罪是有名宦聲

又密院編修遭中貴讒沮奉祠絕祿仕是嘗著朴論

金王質平陽知府從胥鼎言攺元帥左監軍是稱河東鎭

又吏部主事用臺臣薦遷昭義節度使是展經濟才

何充二

晉何充濳人器局方槪有萬夫之望王導庾亮並薦於成帝遂參錄尙書事

宋何充徳陽人通判黎州元兵破卭崍關軍帥許以不死充曰吾三世食趙氏祿爲趙氏死不憾自是水飲不入口敵知不可彊遂殺之

劉殷四

新室劉殷王莽建國初徐鄕侯劉快起兵討莽快兄扶崇公殷閉城拒快快敗死莽赦殷仍滿殷國戶萬地方百里

晉有劉殷字長盛新興人有子七人各授一經一授史記一授漢書一門之內七業俱興見王隱晉書

前趙劉殷事曾祖母至孝冥感不幸而陷於劉聰遂立其朝累官侍中錄尙書事又一劉殷爲聰大司徒有女二人爲聰左右皇后孫女四人爲聰貴人卽殷與聰皆曰姓𨿽同而源本別不妨婚也

劉乂二

前趙劉聰之弟劉乂諌聰無納劉殷女犯同姓不婚之條唐劉乂少任俠晚折節讀書詩出盧仝孟郊之右嘗掇韓退之金曰諛墓所得何不以濟故人

張賔二

後趙張賔石勒謀臣封濮陽侯勒常呼右侯而不名隋張賔髙祖擢爲華州刺史造七曜歷經旣成多言其失

王猛二

秦王猛立志忠直抱有偉圖一時氐王𨿽稱大展彼胡之運安得永命邪

隋王猛父𨿽非陳武帝所殺然旣食陳祿何論後主死不死又降隋恐終非臣子律令若其猷畫頗似景略劉裕三

南宋劉裕卽武帝受晉禪國號宋世所稱劉寄奴者前趙劉裕單於元海之子元海僭卽僞位封裕齊王爲大司徒

西夏劉裕金世宗九年夏人遣宣徳郎劉裕往賀正旦

孟昶二

南宋孟昶因桓簒晉遂佐武帝戡亂未防徐道覆鴟張昶乃仰藥以死

西蜀孟昶因知祥據蜀遂承父業僭號未防宋藝祖龍興昶乃舉國而降

王二

宋王蓋司馬道子之臣而事宋武帝有勲望猶乃祖祥寔曹髦臣也而事晉武帝稱名徳蓋酷有家風雲

隋王帝時黃門侍郎隋宗室邵國公綸被譖怨望帝令按之希旨奏當死乃除名徙邊郡

張悅二

劉宋張悅廢帝死明帝立晉安王子勛又卽位尋陽以張悅爲吏部尙書

元魏張悅宋前廢帝時爲右將軍建州大都督舉城降魏

王鎭惡二

宋王鎭惡王猛之孫以五月五日生故名鎭惡武帝召署參軍事有功封博陸縣子以龍驤將軍率水軍伐秦拔長安爲沈田子所害

梁王鎭惡進士以敎學爲業嘗盜鹿溪寺僧法滿所寄銅鐘鑄錢病舌彎縮口不得言是五代梁也

李穆三

隋李穆風神警俊倜儻有奇節事周太祖累封申國公入隋爲太師眞食三千戶子孫在𦇤褓者悉拜儀同一門執象笏者百餘人大有盛滿之懼

後趙李穆率騎五千納北魏烈帝於大國人六千餘落叛煬帝煬帝出居於慕容部烈帝復立

宋李穆性至孝言行無矯飾周顯徳進士宋初爲殿中侍禦史歷史館修撰翰林學士終於參知政事王彭二

劉宋王彭盱眙直瀆人父母俱喪營墓無水作磚荷擔遠汲困而不周一旦大霧泉忽自湧太守表言攺其裏爲通靈裏

趙宋王彭字大年爲辜式吏頗知文章歿而蘓東坡爲作哀辭見志林

王素三

晉王素益州人初屬吳爲交阯牙門將軍武帝防始元年爲九眞太守見南中志

劉宋王素臨沂人少有志行孝武徵爲太子中舍人不就有集十六卷

趙宋王素太尉旦季子也仁宗思其賢擢知諫院治平初夏人入冦以端明殿學士知渭州三鎭故老皆歡賀比至敵解去素乃濬隍積粟募弓箭手身自督訓士气精悍他道莫及

劉晏五

齊劉晏東昏侯時城局參軍從始安王遙光收集荊豫部曲舉兵反遙光敗並誅

唐劉晏以神童入祕書由京尹拜計相時際搶攘國用艱匱鹺轉貲大有攸濟可謂異能大非桑羊所及乃卒爲楊炎所搆誅豈非權利非壽國之劑智數非完身之術是以君子不敢居焉

宋兩劉晏一常州統領禦冦賊而死戚方是眞赤心隊主一楚州通判刼禮幣而奔劉豫是爲白日剽徒人之腎腸何大相懸哉

金劉晏太宗天防四年命副元帥斡裏雅布伐宋宋兵屢敗斡裏雅布使晏來趣親王宰相出盟未防京城陷衛士執晏殺之蓋彼爲威刼我爲義憤

楊忠三

西魏楊忠文帝立十二大將軍督二十四軍分掌禁旅忠在十二人中屢以軍功進柱國封隋國公卽隋文帝之父也

宋兩楊忠一太尉楊政之父崇寧三年夏人舉國入冦忠戰歿一楊徳妃之父爲侍禁仁宗欲加奬擢辭曰外官當積勞以取貴今以恩澤徼幸恐啟左右詖謁之端帝悅

李順三

北魏太武時尙書李順與古弼同使涼州因言涼州乏水艸不宜徵討太武不從遂克姑臧

唐宰相韓滉卽仲由後身夫子恐其負悍不軌作書令賈客李順賫往戒之發視俱科斗文凡九字

宋淳化中靑城民王小波作亂其黨李順陷蜀卭州永康軍詔以王繼恩爲兩川招安使帥師討誅之許謙二

北魏許謙代人少有文才善天文圖讖道武右司馬陽曲防軍賜爵平舒侯

前元許謙金華人自幼力學於書無所不讀往從金履祥求聖賢心法晚年四方受業者數百人世號白雲先生

呂溫三

北魏呂溫壽張人山陽公呂羅漢之父善書好施有文武才略爲秦州司馬上黨太守並有能名

唐兩呂溫一禦史中丞呂渭之子貞元進士歷左拾遺刑部郎中誣奏李吉甫交通術士貶道州刺史有文集十卷一徳宗貞元三年吐蕃尙結贊渝盟尙書崔漢衡爲亂兵所擊其從吏呂溫以身蔽之刃中溫而漢衡獲免溫帶瘡並驅而西結贊嘉其義厚給賚之李白二

北史魏皇興元年九月進馮翊公李白爲梁郡王其勲業無聞焉唐史李白僊於詩而薨於酒能使力士詫斥貴妃慍訴卽窮死何憾矣

贊曰能爲白也詩者未必能爲白也人能爲白也人者何必不同白也名李赤李赤何時似白矛頭一淅劍首一吷子荷鍤我吞爵照汝天壤丘首麯糵任約二

一侯景之將爲陸法和所擒

一晉安王司馬后北奔齊

陳叔寶二

陳後主名叔寶元樂府譜中亦有陳叔寶樂府緣起蓋肇自扶來大捲淵莖濩勺逮於房中破陣已與古調頗盭不協至霓裳羽衣彌復淫哇嗟吁衰末大啟鬼門憨憨赸赸鴇鶻猱狚如丹丘子云難可縷數豈非總一性情邪顧乃爾爾良所傷嘆

王通三

陳王通初仕梁尙書右僕射入陳爲左光祿大夫加特進

隋王通龍門人幼篤學有濟世之志詣長安奏太平十二防不用退居河汾敎授生徒仿古作經及卒門人諡曰文中子

唐王通處州刺史咸通四年重立夫子廟碑見廣川書跋

陳兢二

南史陳宗室傳後主第七子名兢封邵陵王入隋爲國子監丞宋史義門陳兢江州人十八世同居長幼千餘口上下姻睦

張載三

晉張載安平人博學能文父收爲蜀郡太守載隨父入蜀著劍閣銘益州刺史張敏見而奇之表上其文武帝命鐫之劍閣山

梁張載元帝時爲太府卿帝旣收湘州刺史王琳下吏使載宣諭琳部曲陸納等軍中並哭莫肯受命納等因眾怒遂殺載

宋張載長安人淹貫六經深明義理舉進士爲祁州司法參軍遷崇文院校書知太常禮院議禮不合卽移疾屏居南山關西之士翕然宗之稱爲橫渠先生張元三

北周張元有孝行祖喪明元請七僧然七燈七晝夜轉藥師道願夢老翁以金鎞見療目遂明亦異事也若西夏張元以防幹韓不用遂投兀卒爲大將大騷宋西陲西帥始重遊士所謂懲於羮而吹齏邪

金張元絳州正平令時有韓希甫王兢相繼治河內皆有幹能而元差不及故縣民爲之諺曰西山至河岸縣官兩人半

王韶二

隋王韶太原人方雅好奇節仕周以軍功封晉陽縣公隋初進項城郡公行臺右僕射

宋王韶江州人第進士管幹秦鳳經略蕃部兪龍珂率屬十二萬內附擊走轄徵降其部落二萬進左諫議大夫資政殿學士

李靖二

唐李靖三原人姿貌瓌偉有文武材略初事髙祖繼事太宗南平吳防北淸沙漠西定慕容出將入相垂三十年封衛國公圖畫淩煙閣

金李靖太祖天輔六年十一月遣靖等來許山前六州時徽宗宣和四年也

張仁願二

唐張仁願嘗於河北築三受降城絕虜南冦路自是朔方益無冦歲損費億計減鎭兵數萬爲朔方總管

宋張仁願開寶六年新修唐髙祖廟碑翰林待詔張仁願行書碑在三原縣

李頎三

唐李頎東川人開元進士調新鄕縣尉有集傳於世後唐李頎河陽節度李罕之之子罕之甚徳李克用捄己命其子頎事克用與莊宗遊甚狎後事莊宗爲右領軍衛上將軍

宋李頎蘓子瞻詩集云李頎秀才善畫山以兩軸見寄仍有詩次韻答之

李祐三

北魏李祐髙平公順之後篤睦友於見稱於世歷位給事中博陵太守所在以淸幹著名

唐兩李祐一太宗第五子封齊王驕恣不法謀逆賜死一吳元濟牙將驍勇善戰爲李愬所擒表請委任之卒平元濟爲右金吾大將軍

嚴武三

吳嚴武衛尉畯從子圍碁莫與爲輩世稱妙絕見吳錄唐嚴武中書侍郎挺之之子宰相房綰首薦才略除給事中歷成都尹劍南節度使嘗破吐蕃七萬餘眾拔當狗城

宋嚴武連州人元祐六年登進士第爲朝散大夫見粵大記

王珪六

唐王珪初事隱太子後事文皇貞諒有器識禮部尙書永寧郡公爲魏王師

宋三王珪一翰林學士嘉祐中立皇子中書召珪作詔珪必面受防拜賀始退而艸詔歐陽公稱爲眞學士一涇原行營都監好水川之戰任福與王珪相繼戰歿是日凡失將帥十一人士卒死者萬三百人所謂軍中有一韓西賊聞之心膽寒者祗是宋人自欺耳一萬州人築室南溪號志堂居士左右松竹逍遙其下一時名流喜其髙尙榜其居曰竹隱

髙麗王珪金世宗十六年髙麗遣禮賔少卿王珪謝賜生日

元王珪至大間上海丞建學校抑豪右申孱弱政績藹然

李綱二

唐李綱慷慨有志節旣仕周乂仕隋又爲賊帥長史何躁投也獨所在頗戇直初名瑗後慕漢張綱攺名又字其字

宋李綱政和進士歷事徽欽髙三朝卒於尙書左僕射負天下重望其去就系國家安危𨿽或不用用或不久而忠誠義气凜然不回眞社稷臣也

王維二

唐王維河東人擢第官尙書右丞詩詞書畫特臻妙境有盛名於開元天寶間

金王維衛紹王時由刑部尙書爲參知政事

鄭覃二

唐鄭覃宰相珣瑜之子蔭補文校理淸苦貞退朝野仰其素風終尙書僕射平章事滎陽郡公

宋鄭覃宰相淸之之祖鄕貢爲金兵刼降不屈死贈太師秦國公

宋祁二

唐宋祁文宗朝官拾遺論列無顧避於諍郭防見之宋宋祁眞宗朝拜承旨文學善著述於修唐史見之

蔡京三

唐兩蔡京一名登進士劉中山有詩送之赴學究科一爲天徳軍使見顧彥朗彥輝兄弟有封侯相厚禮之

宋蔡京位姦太師卒致靖康之禍恨不正典刑以謝天下

裴巽二

唐中宗時駙馬都尉裴巽尙宜城公主

唐睿宗時駙馬都尉裴巽尙薛國公主

桞公權二

唐桞公權元和進士充翰林學士穆宗政僻嘗問公權筆法對曰用筆在心心正則筆正上攺容知其筆諫也

金桞公權世宗二十六年髙麗遣禮部侍郎桞公權賀萬春節

李願三

唐兩李願一李晟之子徳宗以晟有大勲召願拜銀靑光祿大夫太子賔客元和初檢校禮部尙書兼夏綏節度使威令簡肅甚得綏懷之術

一與韓文公同時歸隱盤谷文公作序送之

宋李願駕部員外郎髙宗紹興元年遣願撫諭川陜

李景悞二

唐雍王繪之曾孫有廬國公景悞官相州刺史

唐畢王璋之曾孫有蔡國公景悞

以上二人止是三從兄弟新唐書糾繆

李絳二

唐李絳贊皇人元和中中書侍郎同平章事同列李吉甫善逢迎而絳鯁直多所規諫憲宗察其忠正毎多允從

宋李絳仁宗時轉運使與侍禦史劉防同誅天雄軍士卒之讙噪者見狄裴傳

李全二

唐李全開元中爲禦史劾張鷟多口語訕短時政宋李全權譎趫防能運鐵鎗初起東海集忠義攻金尅莒宻等州授武翼大夫京東總管紹定初據海楚等州叛朝廷加兩鎭節諭令釋兵不受乃以趙善湘爲江淮制置使督荊襄諸軍討誅之

鄭樵二

唐鄭樵撰彭門紀亂三卷記懿宗朝徐州龐勲之叛宋鄭樵官樞密院編修作通誌二十略總二百卷嘗居夾祭山學者稱爲夾漈先生

李華三

北魏李華世宗時三關之戍據城降梁詔元英都督諸軍進擊之英防東關易攻宜卽先取恐其並力於東乃使長史李華率五統向西關分其兵勢

唐李華趙郡人開元進士爲吏部員外郎嘗撰魯山令元徳秀墓碑顏眞卿書李陽冰篆額後人爭模寫之號四絕碑

宋李華溧陽人父沒居喪毀瘠母疾衣不解帶者十年有田十餘頃谷貴平價食其一方大觀政和間蝗數害稼獨不入其田

王彥章二

後梁王彥章驍勇號王鐵鎗用爲招討遂有徳勝之捷後以兵少戰敗爲唐所擒不屈而死綱目以爲五代諸臣無如其忠者

金王彥章宋髙宗紹興三十一年金主亮徙都汴京命彥章據秦鳳窺巴蜀亮遂自將入冦

張憲四

後唐張憲爲太原尹後以棄城之罪爲李嗣源所殺綱目以其懷忠徇義而惜之以明宗爲失刑也

南唐張憲後主煜耽音律廢政事監察禦史張憲切諫賜帛三十疋以旌敢言然不爲輟也

趙宋張憲嶽武穆部將從武穆破金將曹成復隨鄧等州兵威大震會秦檜主和議與張俊誣以罪與武穆同下獄死

元張憲會稽人家玉笥山慕魯連子爲人年四十猶未娶入富春山爲方外遊一旦諭眾宜避去眾不信兵死者五百家

許寂二

唐許寂久棲四明山學易於晉徵君不甘時譽昭宗徵赴關會與伶人調篳篥事訖方命坐問易義寂退謂人曰君心在淫聲不在政事矣尋請還山

前蜀許寂爲王衍之臣後降於唐莊宗

張鐸二

周武信軍節度使張鐸與河中張鐸同姓名因賜名令鐸後事藝祖節度鎭寧軍河中張鐸初亦仕周爲防國軍節度使後亦事藝祖加檢校太師鎭涇州

宋兩石守信

一五代周時爲殿前都虞候太祖受禪遷侍衛馬步軍都指揮使以功累加檢校太師封衛國公

一太祖卽位後南唐後主數貢奉帑藏空竭常州刺史睦昭符市金陵富民石守信得絹十萬以供後主之用

黃裳三

北宋黃裳字冕仲閩之劍浦人端明殿學士著演山集南宋黃裳字文叔蜀之劍州人資政殿學士著兼山集又一寧徳人淳熙武舉以才擢守長慶軍夷酋得顏等攻淸平寨裳率眾大破之歷守三郡俸入盡給親族得恩蔭先兄子而後己子人髙其義

宋三王倫

一仁宗時剽掠淮南軍賊蓋徐的所欲勦者

一髙宗時阿附和議小人蓋胡銓所欲斬者

宋紹定間冦破寧化縣令佐俱逃將樂縣土豪王倫與曾氏婦晏結約諸砦以拒賊所全活數萬人宋兩趙鼎

一仁宗時右侍禁討峒蠻唐和戰於華陰峒隘口反爲所害

一髙宗朝左僕射與秦檜論和議不合謫戍嶺南不食而死

宋三王貴

一太平興國二年淄州刺史王貴受詔北徵爲遼兵所圍親射殺數十人矢盡張空拳又擊殺數人遂遇害

一眞宗天禧元年澶州軍士王貴得於闐玉印以獻一嶽武穆部將王貴嘗有罪欲斬之秦檜謀殺武穆誘貴告發

王莽二趙髙四李音三李由二

世有鳳麟所願見然莫識所往梟獍所不願見然莫識所來王莽簒賊豈知莽前已有一王莽在昭帝朝由衛尉至右將軍趙髙逆閹豈知髙後又有三趙髙一爲淸河太守白日爲鬼所劾其一能死賊而室人亦死節俱東漢人一爲蜀市人好鬭滿背鏤毗沙門天王爲坊市患害唐人也因是知衛有李音子思賢之而魏亦有李音東漢李通之子李音襲固始侯爵魏有李由魏君用之而秦亦有李由爲三川守爲楚兵所誅賢不肖並世自古而然

曾參秋胡毛遂各二

西京雜記杜陵秋胡通尙書善古翟公欲以兄女妻之或曰秋胡已嘗取而失禮柰何又妻之馳象曰此魯秋胡則然非今之秋胡也是何異魯之兩曾參趙之兩毛遂哉南曽參殺人或以告北曾參之母遂投杼走野人毛遂墜井死平原君聞之曰嗟乎天喪予矣旣而知非其門下士也烏得以昔之秋胡而絕婚今之秋胡哉夫玉之未理者爲璞死鼠未臘者亦爲璞月之旦爲朔車之輈亦爲朔名齊實異所宜辧也

同祖父名

安屈羅靖範陽邁江泌李瑋

荀惲李知古虞闡王謝鳳

事有不可以常理測者容齋隨筆載拓跋魏安同父名屈同之長子亦名屈此祖孫同名也學齋占畢記襄陽隋處士羅君墓志云君諱靖父靖學優不仕水經林邑王範陽邁死其子咄代立慕先君之徳復名陽邁此父子同名也梁國子助敎江泌在孝義傳族人兗州從事亦名泌世謂泌爲孝泌以別之此又宗法不修之故邪宗法明則王祥裔孫不得又名祥矣唐宗室世系表朗陵王名瑋信安王亦名瑋此親侄與伯父同名也新唐書糾謬以爲誤何誤之一多如此鬭谷於莵之子曰鬭般鄭夾漈曰般與班同音不應父曰班而子又以般名也此猶音同字不同也已不忍呼唱矣東漢竇武之孫名輔武輔一韻亦猶之班般矣余嘗按頴川荀氏家傳荀文若之子名惲荀仲茂之孫亦名惲仲茂蓋文若之從子於禮稱期親可令小功之從孫犯諸祖之名諱哉因考遼東李氏世系表兩世之間有名知古者二人誤邪否邪成都狼狽鄕父子同諱夫婦共名以是知世間眞有理外之事矣

史記烈侯卒弟武公立武公卒趙復立烈侯太子章是爲敬侯再成侯肅侯至武靈王四世耳武靈又名其太子曰章此犯髙祖之諱也

陳書虞荔從父諱闡乃虞氏譜云荔生世南世南生昶昶生闡三四世間便犯近祖之諱會稽新志以爲誤恐不宜誤至此

北史拓跋魏獻文名其子孝文名宏胡俗不知辧音邪杜度之說𨿽不必通之國中固宜嚴之父子間爾

北史王肅次兄之子名翊而翊之子又名是犯祖之諱也肅弟名康而嫡侄誦之子名孝康多一孝字便不犯邪

謝氏譜云謝奉祖端散騎常侍父鳳丞相主簿奉罷吏部尙書謝安遇於破岡停語三日至南齊間乃復有謝鳳子超宗則相去才數十年名何乃不相避邪在他族猶可而況本宗邪謂一人則事相懸矣劉子威燕語

同星名

軒轅顓頊蚩尢傅說王良造父奚仲

昊天稱天皇大帝卽耀魄寶也上古有天皇近代有大帝然皆號非名也惟星有軒轅而黃帝名軒轅星有顓頊而黃帝孫顓頊稱帝星有蚩尢而九黎君蚩尢貪暴黃帝殺之於凶黎之谷星有傅說而殷相稱傅說星有王良造父而古善禦亦稱王良造父星有奚仲而古有奚仲爲車正辰有娵訾而古天官有娵訾氏星經云王良一名王梁世祖功臣阜城侯亦王梁乃所謂同也然軒轅姓公孫又姓姬顓頊亦止名也蚩尢是號以爲同卽吾亦莫能解矣

楚詞云後飛廉使奔屬飛廉風伯也風伯箕星左傳云共工之子爲冥師鄭大夫子產禳於冥雨師也雨師畢星

周伯王蓬苪兩人皆古者髙世不仕其精爲星帝命之爲瑞星天文志云瑞星五行之沖和气也此在天先未有是星而後乃有之蓋豫讓橋專諸巷等耳同地名

軒轅任丘陽城樓煩彭城杜衍劉累專諸豫讓方幹朱明譙明涿光偃師益州滿達葛

豈惟天星卽輿地亦有之黃帝名軒轅而居於軒轅之丘瀛州有任丘卽以任中郎之名名其縣嵩南有陽城唐陽城以諌顯胡有樓煩漢壯士善騎射曰樓煩王建攻卭州陳敬瑄遣將彭城助守古徐固彭城也鄧州有杜衍宋亦有杜衍相仁宗若劉累城專諸巷豫讓橋方於島朱明寺胥以孑特立名非由彼此作合若丹朱城比干城不韋縣野王縣更生山又無姓俱不得謂之同也

伯益書有譙明之山而古帝有譙明氏有涿光之山而古帝有涿光氏

洛陽有偃師縣周穆王時偃師謁王進倡者皆傅會舞木膠漆丹靑爲之

蜀稱益州西秦涼州牧軻彈與秦州牧益州不平彈遂奔涼或曰益州姓乞伏

金顯宗幸金蓮川適乃孫章宗生於滿達噶山遂名之曰滿達噶

同神名

蓐收禺彊黃神靳尙徐君

通誌氏族略云蓐氏蓐收之後蓐收司秋之神豈嘗有其人乎禺氏禺彊之後禺彊北海之神豈嘗有其人乎如有其人是人與神同姓名也

突厥部落大人伊質泥師都旣別感異气能徴召風雨娶夏神冬神之女爲二妻夏神祝融冬神冥蓐收秋神也通誌旣以蓐收爲蓐氏之子則夏冬二神固應有女矣

論曰或問蓐禺兩神之姓氏其殆南海之帝爲儵北海之帝爲忽中央之帝爲混沌之謂邪曰非然也漆園氏蓋寓言

古有黃神氏或曰黃祙黃頭大腹出天參政歸藏經言黃神與炎帝戰於涿鹿或謂黃神卽黃帝路史云非也桞宗元黃溪記云黃溪東南有黃神祠始黃神爲人時居其地傳者曰黃神王姓莽之世也莽旣死神更號黃氏逃來擇其峭者濳焉民咸以爲有道死乃俎豆之爲立祠

楚靳尙譖屈原致有汨羅之恨而攝山神靳尙通名於釋法度願爲弟子於是棲霞廟祀不用牲而用蔬脯

越絕書延陵季子掛劍於徐君之墓君非名也博物志吳猛經廬山贈山神徐君詩君亦非名也如以君也卽謂之同矣

同女人名

孟光李平徐淑李秀巨靈棄孫壽蔡琰曹節王舜王粲薛濤

男女而同姓名者漢梁鴻之妻孟光蜀劉禪之臣孟光漢班倢伃侍女李平後賜姓衛蜀後主都防李平前原名嚴唐宗室襄郡公李秀西晉李毅之女李秀徐璆之父徐淑董昌之將徐淑秦嘉之配徐淑女媧時開天地巨靈生於汾脽漢武時小女子巨靈化爲靑雀

姜嫄履巨人迹而生后稷怪而棄之故名棄宋芮司徒生女赤而毛棄諸堤下宋伯姬取以入長而美亦名曰棄

秦兼六國稱皇帝李斯取藍田之玉爲璽玉工孫壽刻之爲希世之寶而梁冀之妻亦孫壽

漢左雄行限年之法廣陵孝亷徐淑年未及限詰之以顏回早悟對雄難之曰孝亷聞一知防遂遣還郡此法初行不得不爾吁亦太迫矣

襄陽耆舊傳蔡瑁之弟蔡琰字文珪爲巴郡太守風俗通亦有蔡琰伯起之弟爲南陽太守五世公所舉東漢列女傳蔡邕之女蔡琰字文姬俱漢末人

東漢末宦官曹節暴橫而曹操之曾祖亦名節然則操以節名其次女爲獻帝後何哉此大不可曉

王子春之女王舜與漢宣帝時安平侯王舜同名能復父讐王舜之妹王粲與魏武帝時軍謀祭酒王粲同名能同其姊復父讐又晉梁王妃王粲東武景王之季女嬪於司馬氏與宇文周時儀同王粲同名

晉薛濤襲安邑公爵官梁州刺史義烈著聞唐元和中蜀營妓薛濤造十色彩牋以寄元稹

同邊人名

窮奇石顯楊難敵王承福李密

姓名有與邊人同者少皥氏有不才子窮奇見史記髙車部族有副伏羅氏其酋阿伏至羅有從弟亦名窮奇後爲嚈噠所殺

漢宦者石顯與金時生女直烏林答部石顯同

隋文帝廢太子勇爲庻人囚於東宮賜楊難敵物五百段以鞫勇之功賞也而晉湣帝時武都氐楊難敵統部曲自號左賢王屯下辧

唐有圬者王承福韓退之爲作傳而宋有黎人王承福招降土蠻以功補承節郎事在黎峒傳中

李密已見蜀齊隋凡三人宋安平州蠻李密刼侵鄰獠幷取古甑峒變其幼子姓名爲趙懷徳知峒事邊人同名

苻健防陳如完顏羅索巴延曼濟

邊人姓名同者絕少而三國武都氐苻健欵附歸蜀見陳壽志五胡臨渭氐苻健僭卽僞位國號秦見晉載記

晉穆帝時扶南王防陳如本天竺婆羅門有神語曰應王扶南扶南舉國欣戴迎而立焉佛祖通載世尊成道時防陳如率其魔眾歸化大乘

金哀宗時完顏羅索凡三人皆內族以其名同故以長防別之大羅索鷹都尉遇元兵戰死白鹿原此正大八年事中羅索小羅索俱稱元帥遇元兵於汝墳適醉不能軍敗退走許州此九年事史臣曰大羅索死得其所兩羅索讒賊人也卒逭一死金於是乎失政刑矣

元纂修金史諸臣有兩巴延一爲翰林待制一爲中書平章政事有兩曼濟一爲中書省參議一爲左司郎中

元又一巴延西域人至正中吏部侍郎洪武初以禮徵之巴延作七哀詩飲藥死

同藥名

劉寄奴飛亷離樓方諸木蘭

諸葛亮王明吉祥益智何首烏

姓名有與藥部同者不特劉寄奴又孟子云驅飛亷於海隅而神農本經艸部有飛亷古之明目者有離樓而艸部有離樓梁大寶初侯景遣宋子仙襲陷潁州刺史方諸而玉石部有方諸周禮明諸承水於月謂之方諸唐有女子木蘭代父戍邊十二年人不知其爲女而木部有木蘭宋有王明成安人知榮州淸亷有惠政太宗召拜諫議大夫而艸部有王明天竺國僧吉祥宋仁宗時以梵書來獻而艸部有吉祥元時土酋益智有謀略官懷遠大將軍曲靖宣尉使而艸部有益智證類本艸云蜀中有諸葛亮韭其葉似孝文韭而長以武侯所種故名圖經云何首烏順州人因服交藤根而得年百三十歲遂名交藤根爲何首烏唐李文公有傳載其事

同鳥獸虫名

夔龍

窮奇白澤蜚亷杜宇

姓名又有與鳥獸虫名同者不特舜典朱虎熊罷又大荒東經一足獸曰夔而舜命防典樂敎冑子麟虫之長曰龍而舜命龍作納言神異經西北有獸狀似虎名曰窮奇有翼能飛便勦食人而少皥氏不才子曰窮奇軒轅紀帝登桓山得神獸白澤能言達萬物之情而齊廣寧王孝珩與周師戰被刺其奴白澤以身扞之神禽有蜚亷而殷時蜚亷以材力事紂武王伐紂並殺之鳥有杜宇而古蜀國主杜宇禪位鱉靈自居西山得道升天若夫晉侯魯侯俱姬牛鄭伯姬防以至李鳳桓鸞姚兕郭象張豺韓麒麟皮豹子李騊駼楊辟邪邢槖駞趙白駒彭白狼孫白雞元孔雀董狐楊防史狗史防孔鯉陳任蝦龐蒼鷹郭蝦防韓公子蟣虱各有姓皆不得言同也

辧證姓名

路史同氏名辧云漢有唐堯爲臨武長梁有虞舜官太常丞聖帝之名而可蹈襲哉不知唐虞非姓堯舜非名也至謂後人惡其僭易堯爲虞舜卽絮舜絮女居切夫氏名同者謂的對耳必宛轉而合之何居夫兩南宮適一臣武王一學於孔子兩公孫龍一孔子弟子一平原君客其謂同是也伯夷虞之秩宗又一伯夷孤竹君之長子姓墨名允伯夷諡也安可謂同邪黃帝有臣曰習朋齊桓之臣曰隰朋習隰旣異自當有別商均一曰叔均后稷之孫亦名叔均是單舉名不覈其姓也又曰帝嚳之臣有窮之後俱曰羿俱以射名似矣或不俱氏有窮少昊之子魯國之匠皆曰般皆因巧著似矣或不皆氏公輸故竊謂長源君之辧大似贅者也

孤竹子之伯夷𨿽不可等於虞廷之伯夷乃呂氏春秋云顓頊師伯夷父此可與虞廷埒矣

女媧時共工與祝融戰不勝頭觸不周山而死舜時共工以淫辟流之幽陵如以讙兜爲類則共工爲人名以三苗爲類則共工爲官名殊未可定也歸藏啟筮曰共工人面虵身朱髮匪直人眞一異鬼矣

皇防天皇升傳敎臺皇曰咨予上相共工蓋指甲歷事也見玉海

黃帝史孔甲著盤盂二十六篇不得以孔子裔孫孔甲爲擬甲名鮒亦不得以夏后孔甲爲據夏姒姓也

孔安國尙書傳云羲和卽重黎之後呂刑稱乃命重黎與此命羲和蓋一事而兩人也楚世家云共工氏作亂帝嚳使重黎誅之而不盡帝乃以庚寅日誅重黎則若一人矣而以其弟吳回爲重黎則重黎非人名蓋官名矣孔頴達曰髙辛前命後誅當是號同人別此語較近矣

春秋文曜鉤云唐堯卽位羲和立渾儀吳王蕃云渾天儀者羲和之舊器謂之璣衡

呂覽云羲和占日世本云羲和作占月法言羲近重和近黎山海經曰羲和者帝俊之妻是生十日浴日於甘淵

古志羲和國有女子名羲和堯因之名掌時令之臣此謬說也羲和國之羲和卽褒姒之褒驪姬之驪若堯時汝羲曁和則兩人矣

尙書大傳云羲和之後爲羲伯羲叔之後亦爲羲伯此氏非名也然厥初固名後而爲氏若春秋列國公子公孫其初何嘗非名乎又云和仲之後爲和伯玉海云八伯闕一人蓋卽和叔之後爲和伯未嘗闕也

商頌曰韋顧旣伐昆吾夏桀汲冢書曰周公陳大聚解武王命昆吾冶而銘之金版藏府而朔之是兩昆吾也竹書紀年夏仲康錫昆吾命作伯帝芬封昆吾氏子於有蘓帝厪之世昆吾氏遷於許注云昆吾己姓名樊封於衛夏衰爲伯遷於舊許帝癸三十年商師徵昆吾三十一年克昆吾與商頌語合要知終是國名世本云昆吾衛氏是也呂氏春秋云昆吾作陶又見尸子玉海注曰昆吾古之善冶者續漢志星官書自黃帝始髙陽重黎唐虞羲和夏昆吾殷巫咸周史佚萇皆掌天文之官也

杜預曰陸終子六人長曰昆吾

鄭語注云昆吾祝融之孫陸終第一子祝融其後八姓己姓昆吾顧彭姓豕韋

古詞莫愁在何處莫愁石城西是莫愁者郢州石城人今郢有莫愁村是也梁武帝河中歌洛陽女兒名莫愁十五嫁爲盧家婦故李義山詩如何四紀爲天子不及盧家有莫愁三筆云是別一莫愁也愚謂未必然正猶秦羅敷本邯鄲趙人而焦仲卿詞明言東家有賢女號名秦羅敷仲卿廬江人若如景盧云云者卽爲兩羅敷矣要知作歌者援之以相比實非兩姝也

通誌氏族考云秦穆公西得由余於戎後世余姓蓋以名爲氏獨不曰大禹治水時繇余爲之佐乎安知不祖王佐而必祖羌胡邪韻書繇由同音益決其然己

同姓名錄卷四﹤子部﹐類書類﹐同姓名錄﹥

欽定四庫全書

同姓名錄卷五

明余寅撰渾沌二

天皇伏犧氏策辭云皇命渾沌居降龍之位惟主於民五帝紀云帝鴻氏有不才子渾沌掩義隱賊好行凶慝賈逵注曰帝鴻黃帝也蓋一爲天皇之臣一爲地皇之子是二渾沌也若莊子所稱中央之帝曰混沌不必實有其人且渾混字稍異不得入錄

風後二

一黃帝六相之首見帝王世紀

一嘗與夏禹問答見女戰經

扁鵲三

一軒轅時人見黃帝八十一難序一與趙簡子同時簡子疾扁鵲入視知其與百神遊於鈞天三日必寤見史記一與秦武王同時武王示之病扁鵲請除左右沮之扁鵲怒而投其石見國策

按軒轅在太古而秦武與趙簡相去二百餘年三扁鵲固有徵大抵軒轅時人善醫後二人仿而名之耳第在趙者姓秦名越人扁鵲其號則謂止二扁鵲亦可

張若二

南華經云黃帝將見大隗於具茨之山張若謵朋前馬昆閽滑稽後車至於襄城之野又蜀紀云秦張若爲蜀郡太守與張儀共築成都城史記昭襄王三十年蜀守若伐取巫郡及江南爲黔中郡是也

吳回二

帝嚳時重黎爲火正帝使誅共工氏而不盡乃以庚寅日誅重黎以其弟吳回爲重黎後復居火正至漢又有吳回乃長沙文王吳芮之孫嗣封爲長沙哀王誇父二

海外北經云誇父不量力與日逐走逮之於禺穀道渇而死棄其杖化爲鄧林大荒東經云蚩尢伐黃帝帝命應龍殺蚩尢與誇父

余考誇父凡兩見一與日競而渇死一與帝競而殺死其人其事固自不同或疑其爲一人者非

龍二

一見軒轅政典命爲東正咨分爵祿賢智

一見尙書舜典命作納言夙夜出納惟允

左師觸龍二

說苑夏桀貴爲天子富有四海不修禹政荒淫於樂沈酗於酒其臣左師觸龍諂諛不止湯放桀並誅觸龍

史記趙孝成王元年秦伐趙拔三城求救於齊齊欲得長安君爲質太后不肯左師觸龍入諫長安君出質齊發兵往救秦將解去

商容二

尙書武成篇云式商容閭注商容殷之賢人又髙士傳商容不知何許人爲老子師容有疾老子求遺教容張口曰吾舌存乎曰存曰吾齒存乎曰亡知之乎曰非謂其剛亡而弱存乎容曰嘻天下事盡矣

或謂老子多壽其師安知非卽武王所式者是疑老子與武王同時也余閱唐宗室世系表彤徳曾孫碩宗周康王賜采邑於苦縣五世孫幹幹生耳周平王時爲太史夫六世祖在康王時則六世孫自合生平王時平王去武王逺矣老子安得師武王所式者邪余故斷其必非一人

伊尹二

後周伊靈代人善騎射爲文王所知嘗謂之曰若伊尹阿衡於殷致主堯舜卿旣姓伊庶防不替前緒遂賜名尹歷衛將軍隆州刺史盧奴縣公見北史伊婁穆傳

孫陽二

莊子疏云伯樂姓孫名陽字伯樂過虞阪有騏驥伏鹽車見伯樂而長鳴伯樂下車泣之王莽傳地理侯孫陽造井田使民棄工業左將軍公孫祿請誅之以慰天下

田和二

周安王十三年齊田和會魏侯楚人衞人於濁澤求爲諸侯宋田和陜州人畫師李成意韻逺筆墨精簡見圖繪寶鑑

蕭大心二

周蕭大心宋人平南宮長萬有功封爲附庸宣公十二年爲楚所滅見左傳地譜世系

梁蕭大心簡文第二子封尋陽王爲云麾將軍江州刺史

田布二

周威烈王十七年田布殺其大夫公孫絲公孫絲以廩丘叛於趙田布圍廩丘戰於龍澤見竹書紀年

唐田布田正之子國家討淮蔡布率偏師前後十八戰皆有功官禦史大夫河陽節度使父子俱擁旄節並著忠勤

趙同趙嬰齊各二

晉趙同趙嬰齊皆原大夫趙衰之子靈公被弒司冦屠岸賈治賊以致趙盾遂與諸將攻趙氏於下宮殺同與嬰齊等滅其族

漢南越王趙佗之孫嬰齊武帝時嘗入宿衞後十餘歲其父胡薨嬰齊請歸嗣立爲南越王

晉流人王如叛率眾五萬進逼襄陽徵南山簡使將軍趙同率師擊之經年不能尅智力並屈嬰城自守慶捨二

齊慶捨相國慶封之子慶封已殺崔杼益驕令慶捨用政田鮑髙欒氏發甲圍慶封宮盧蒲癸以戈擊慶捨解其左肩猶以俎壺投殺人而後死

趙孝成王八年趙將樂乘慶捨攻秦信梁軍破之悼襄王五年慶捨將東陽河外師守河梁

宋兩蘭子

一以舞劍乾元君元君召使見其技立賜金帛一以燕戲乾元君元君大怒拘而擬戮經月乃放鬳齋子曰二人俱以技幹君一偶喜而賞之一偶怒而罪之技同而所遭異時不可必也見列子

智果二

晉智果智伯之族知智伯必滅別族於太史爲輔氏見國語隋永欣寺僧智果會稽人工書煬帝甚善之嘗謂智永曰和尙得右軍之肉智果得其骨見書斷二人之名千古適符而一以慮禍別族一以蘄福出家俱不終於本宗

荊軻二

博物志云荊軻字佽非渡河蛟夾船佽非不奏斷其頭而風波靜除淮南子云荊佽非得寶劍渡江中流兩蛟繞船佽非赴江刺蛟荊爵爲執圭孔子聞之曰夫善除腐肉朽骨棄劍者佽非之謂乎觀此二書則荊佽非與孔子同時且系楚人而燕太子丹所使刺秦王者是衞人考其時前後距二百五十餘年其爲兩荊軻奚疑

栁莊三

春秋栁莊衞大夫獻公稱爲社稷臣與邑裘氏與縣潘氏

陳栁莊髙宗栁皇后從祖弟淸警有識鑑太建末爲太子洗馬終於度支尙書

隋栁莊河東人少有器識博覽墳典濟陽蔡大寶有重名於江左見莊嘆曰襄陽冰鏡復在於玆文帝踐祚進開府儀同給事黃門侍郎

孔嘉二

宋殤公立十年十一戰民不堪命孔父嘉爲司馬宋督爲太宰因民之怨宣言司馬則然已殺孔父而弒殤公注孔氏父字嘉名孔子六世祖

後漢孔嘉武都太守孔奮之子城門校尉作左氏說

士燮二

晉士燮士會之子爲上軍佐從郤克敗齊師於鞌吳士燮廣信人事孫權爲衛將軍封龍編侯

公子慶忌二

吳王闔閭旣殺王僚又憂公子慶忌之在鄰國恐合諸侯報讐乃使要離如衛刺殺之見吳越春秋又哀公二十年公子慶忌驟諫吳子弗聽遂適楚聞越將伐吳請歸平越欲除不忠者以說於越吳人殺之見左傳

鄭國二

魯鄭國字子徒受業孔門見仲尼弟子列傳

韓鄭國故韓水工韓欲罷秦令國間說秦鑿涇水三百餘里以漑田中作而覺國言渠成亦秦之利卒使就渠漑田四萬餘頃秦以富彊因命曰鄭國渠見河渠書

介子推二

史記云晉文公復國賞從亡者介子推不言祿祿亦不及說苑云介子推年十五爲荊相仲尼聞之使弟子往視焉還曰庭下有二十五進士堂上有二十五老人

劉摰二

左傳昭公十三年晉人將尋盟齊人不可晉人使叔向告劉獻公曰抑齊人不盟若之何對曰盟以底信君茍有信諸侯不貳何患焉注云獻公名摰

宋劉摰東光人元祐中尙書右僕射遭鄭雍之謗貶團練副使新州安置性陗直有气節觸機輒發不爲威怵持心少恕勇於去惡竟爲朋讒奇中

楚兩莊蹻

韓非子雲莊王欲伐越杜子諫曰莊蹻爲盜於境內而吏不能禁此政之亂也蹻蓋莊王時人矣又漢西南夷傳莊蹻者楚莊王苖裔也威王時使將兵略巴黔中以西數千里定屬楚欲歸報會秦擊奪楚巴黔中郡道塞不通乃以其眾王滇

按楚世家莊王與威王相去二百五十年其爲兩莊蹻無惑也

韓起二

晉韓宣子名起昭公二年晉侯使宣子來聘觀書於太史氏見易象與魯春秋曰周禮盡在魯矣

魏明帝太和中吳主孫權遣使立公孫淵爲燕王淵命將軍韓起誘致其使斬首三百餘級以所假印綬符防首級來獻

孔忠三

魯孔忠字子蔑孔子兄孟皮之子見史記仲尼弟子列傳漢孔忠孔子第九代孫長沙太守子襄之子年五十七見孔子世家吳孔忠孫皓牙將晉王渾伐吳遣參軍陳愼擊破之

公子牟二

中山公子牟身在江海之上心居魏闕之下見南華經魏公子牟遊於秦謂應侯曰臣且有效於君夫貴不與富期而富至富不與驕奢期而驕奢至驕奢不與死亡期而死亡至累世坐此者多矣應侯曰善見國策國策注雲莊子所稱中山者不與應侯同時

齊兩司馬穰苴

一在景公時用晏嬰薦爲將卻燕晉之兵盡取所亡故境尊爲大司馬見史記

一在閔王時用爲執政閔王殺之大臣不親燕舉兵使昌國君將而擊之齊軍破閔王奔莒見國策

夫景公與閔王相去九世穰苴定非一人乃吳師道注國策謂穰苴實嘗爲閔王卻燕晉而戰國雜記妄以爲景公時事故太史公誤引入傳中耳果如師道言則史記所云晏嬰之薦引景公之寵任皆譌傳妄臆之說矣太史公必不然假令太史公注國策又當辧穰苴爲景公時人而證師道之注之非總之二公各是其是各非其非皆不忖有同姓名之說耳余故斷其必爲兩人

趙成二

晉五卿趙成中行吳魏舒範鞅知盈皆三軍將佐位在韓起之下又秦二世責趙髙以盜賊事髙懼陰與其弟成謀更立公子嬰

春秋兩士匄

範獻子之父宣子爲晉國上卿

士景伯之父文伯爲晉國卿士

左傳地譜世系云伯瑕文伯士匄士弱之子與宣子同族同名

晉兩咎犯

史記秦送公子重耳至河咎犯請辭重耳曰所不與子犯共者河伯視之乃投璧河中以與子犯盟

說苑晉平公多其賦斂下治城郭國人憂之咎犯進隱語平公稱善遂與咎犯參治國

按前咎犯卒於襄公時而平公又在靈公之後是晉實有兩咎犯故得並錄

莊賈二

齊景公命田穰苴將兵扞燕晉之師穰苴願得寵臣爲監軍景公使莊賈往穰苴約旦日日中防軍門賈至夕而後至遂斬以狥三軍皆振栗

秦二世時陳王軍破其禦莊賈殺以降秦陳王故將軍呂臣爲倉頭軍起新陽攻陳殺賈復以陳爲楚韓簡二

左傳僖公十五年秦伯伐晉晉侯逆秦師使韓簡視師復曰師少於我鬭士倍我注云簡晉大夫韓萬之孫

唐韓簡韓允忠之子乾符初節度觀察畱後累加檢校右僕射封昌黎郡王

公孫敖三

左傳文公元年王使內史叔服來會葬公孫敖聞其能相也見其二子焉叔服曰谷也食子難也收子谷也丰下必有後於魯國齊公孫敖莊公嬖臣以勇力聞從如崔氏公被弒敖死之漢公孫敖義渠人武帝時以校尉從大將軍擊匈奴獲王封合騎侯坐妻爲巫蠱族

孔奐二

左傳襄公二十七年秋七月陳大夫孔奐與曹許之大夫皆至以藩爲軍

陳武帝永定三年除孔奐爲晉陵太守前後二千石多行侵暴奐淸白自守妻子並不之官惟以單舸臨郡所得秩俸隨卽分贍孤寡郡中號曰神君

肩吾二俱見莊子

一見田方篇嘗問孫叔敖爲令尹

一見逍遙篇自稱聞大言於接輿

按叔敖與接輿相距一百十餘年足徵肩吾非一人尹文二

南華經云不累於俗不飾於物不茍於人不忮於眾古之道術有在於是者尹文聞其風而說之作爲華山之冠以自表接萬物以別宥爲始

後涼呂纂旣嗣僞位大司馬番禾公呂自以功名崇重恐不爲纂所容乃以東苑之兵作亂劫尹文爲謀主見呂纂傳

王果三

南華經云彭陽遊於楚見王果曰夫子何不譚我於王王果曰我不若公閱休

唐王果爲雅州刺史經江中望巖腹有棺欲墮緣厓視其碑曰欲墮不墮遇王果五百年後來葬我果曰前知我姓名吾合葬之因遷葬焉見神怪錄

宋王果饒陽人舉明法爲審刑院詳議官歷知永寧軍權秦鳳路兵馬總管

陳寅二

左傳定公六年秋八月宋樂祁使晉祁告其宰陳寅寅曰子必立後而行吾室亦不亡乃見混而行

宋紹定初陳寅知西和州極邊重地寅義不辭難誓共守城北兵數十萬圍攻甚急寅晝夜苦戰援兵不至城陷伏劍妻子賔客同死者三十一人

景差二

說苑云景差相鄭鄭人有冬涉水者出而脛寒景差見之覆以上衽晉叔向聞之曰吾聞良吏居之三月而溝渠修十月而津梁成六畜且不濡足而況人乎

史記云楚有宋玉景差之徒皆好辭而以賦見稱然皆祖屈原之從容辭令終莫敢直諫其後楚日以削數十年竟爲秦所滅

兩景差一鄭人一楚人鄭人與叔向同時是春秋之末而楚人在屈原之後是戰國之末其相去逺甚是二人也

楚兩公子申

一共王時爲右司馬多受小國之賂以偪子重子辛楚人殺之故春秋書曰楚殺其大夫公子申

一字子西恵王時爲令尹哀公六年秋七月楚子在城父將救陳卜戰不吉命公子申爲王不可則命公子啟五辭而後許白公作亂殺子西

趙周二趙伯魯二

趙趙周襄子兄伯魯之子伯魯蚤死襄子封周爲代成君見趙世家

漢趙周楚太傅夷吾之子夷吾死事景帝封周爲商陵侯見功臣表

宋有趙伯魯燕王徳昭裔孫見宗室世系表與襄子之兄伯魯同

司馬尙三

趙幽繆王七年秦人來攻王命大將李牧將軍司馬尙將兵擊之李牧誅司馬尙免趙忽顏聚代之軍破以王遷降

晉兩司馬尙一恵帝之孫永康元年封襄陽王一司州刺史李矩爲石勒所攻率眾南走眾皆道亡惟禆將司馬尙等百餘人棄家送矩至於魯陽見李矩傳

孔謙二

戰國孔謙字子愼孔子七世孫嘗爲魏相

後唐孔謙魏州人勤敏傾巧頗知錢谷之事晉梁相距河上大小百餘戰調發供饋未嘗闕乏所以成莊宗之業者謙力居多及爲租庸使專事聚斂天下怨苦明宗詔斬洛陽市

杜摯二

秦衞鞅說孝公變法孝公稱善甘龍杜摯等弗然相與爭之公卒用鞅法

魏郎中令河東杜摯著文賦頗傳於世

郭開二

秦使王翦攻趙趙使大將軍李牧禦之秦多與趙王寵臣郭開金爲反間言李牧欲反遂捕牧斬之趙隨以敗亡

晉陶稱爲江夏相將軍郭開從稱往長沙赴防稱疑開附其兄弟乃反防懸頭於帆檣仰而彈之鼓棹渡江觀者莫不震駭見陶侃傳

趙禹三

戰國趙孝成王四年韓上黨守馮亭以上黨詐獻趙王大喜召平原君與趙禹而告之禹等以爲可受王遂發兵取上黨與秦戰大敗於長平

西漢趙禹斄人武帝時以刀筆吏積勞至少府爲人廉倨舎無食客公卿相造請終不報謝務在絕知友孤立行一意

宋靑州民趙禹上書言趙元昊必反宰相以禹狂言徙建州元昊果反開封府司錄司事陳希亮言禹可賞不可罪仁宗釋禹賞爲徐州推官見陳希亮傳陳軫二

楚陳軫與張儀俱以遊說事秦恵王皆貴重爭寵儀惡軫於恵王恵王終相張儀而軫奔楚

晉元帝時石勒冦新蔡害新蔡王確於南頓廣陵公陳軫懼率眾降於勒

張登二

戰國張登中山人中山君稱王齊欲與趙魏伐之中山大恐謀諸登登以計紿齊而從趙魏以止其兵

梁張登義陽人累有戰功爲當時驍將歷官衞尉卿太子左衞率見張恵紹傳

薛譚二

博物志云薛譚學謳於秦靑未窮靑防一日辭歸靑餞於郊衢撫節悲歌聲震林木響遏行雲譚乃謝靑求返終身不敢言歸又唐宗女常山公主下嫁駙馬都尉薛譚見公主列傳

毛公二

一戰國處士藏於博徒嘗勸公子無忌歸救魏見信陵君傳

一前漢趙人治詩爲河間獻王博士見儒林傳

戰國姚賈三

趙策趙使姚賈約韓魏時𨿽不可考其云趙使則趙臣也魏策周最入齊秦王怒令姚賈讓魏王是在秦武魏襄時其云秦令則秦臣也秦策姚賈梁監門子則魏人仕秦與始皇李斯並時者是三姚賈矣國策吳師道注云

羅尙二

戰國策羅尙見秦王曰秦四塞之險利於守不利於戰又晉羅尙襄陽人善屬文爲益州刺史性貪少斷蜀人言曰尙之所愛非邪則佞尙之所憎非忠則正黃齊三

國策或謂黃齊曰人皆謂公不善於富摯今王愛富摯而公不善是不臣也注黃齊楚人

宋兩黃齊一臨桂人紹興進士調富川尉曹成冦起擒獲七十輩縣以安堵後知昌化軍具言桂林多俊秀且地脊民貧詔增貢額減軍輸邦人利之

一建安人登進士官至兵部侍郎丁蔡柄用齊非時不見於私第以顯謨閣待制出知通州

楊達二

秦甘茂宜陽之役楊達謂公孫顯曰請爲公以五萬攻西周得之是以九鼎抑甘茂也見國策

隋髙祖族子楊達初爲鄯鄭趙三州刺史上差品牧宰達爲第一擢工部尙書上開府厚有局度楊素稱其有君子之貌兼有君子之心

戰國兩季梁

列子云楊朱之友曰季梁季梁得疾七日大漸其子環泣謁三醫季梁厚貺遣之俄而疾自瘳

國策云魏王欲攻邯鄲季梁聞之中道而反往見魏王言邯鄲不可伐

按楊朱與孟子同時是在魏惠王之世而國策所云欲攻邯鄲者是惠王孫安釐王之事相距八十餘年國策注云與列子所稱不同然哉

魯連二

齊孟嘗君有舍人而弗說欲逐之魯連謂孟嘗君曰物捨其所長之其所短堯亦有所不及矣今使人而拙則罷之不肖則棄之其人必相仇報孟嘗君曰善乃弗逐見國策

晉涼州刺史張軌有疾酒泉太守張鎭移檄廢之軌遣子實將兵討鎭鎭懼委罪於功曹魯連而斬之見前涼錄張醜二

楚威王戰勝於徐州欲逐嬰子於齊嬰子恐張醜謂楚王曰王之戰勝也朌子不用也今嬰子逐朌子必用復整其士卒必不便於王也楚王因弗逐見國策

晉後將軍郭默矯詔殺平南將軍劉輙領江州時太尉陶侃鎭荊州上表討默其將宗侯縛默父子及默將張醜詣侃降陳莊二

秦惠文王起兵伐蜀取之蜀主更號爲侯而使陳莊相蜀蜀旣屬秦益彊富厚輕諸侯見國策

陳後主第八子名莊封會稽王都督州諸軍州刺史容貌最陋性嚴酷左右不如意輙剟刺其面或加燒爇司馬康三

國策云楚圍雍氏韓借救於秦秦使公孫昧入韓又命司馬康之郢

晉司馬康宗室通吉侯勲之子勲爲徵虜將軍領西戎校尉常懷據蜀之志及康爲漢中太守遂擁眾入劍閣自稱成都王桓溫遣朱序討平之

宋司馬康文正公之子哲宗時爲右正言勸帝及時向學且請太后禁中訓迪其言切至以居父防寢地得腹疾且殆猶具疏所當言者以待曰得一見天子極言而死無恨

王離三

秦兩王離一始皇二十六年初並天下乃撫東土至於瑯邪列侯武城侯王離列侯通武侯王賁等從與議於海上一二世時闗東諸國皆自立叛秦二世使王翦之孫王離北擊趙楚懷王命項羽救趙大破之虜王離

或疑武城侯王離卽王翦之孫余考王翦與子賁將兵定六國在始皇時而其孫離至二世時始用爲將北擊趙則從始皇出狩者必非王翦之孫也且本紀列從狩諸臣先王離而後王賁夫王賁卽翦之孫離之父先列其子而後其父當時左史何至舛戾乃爾而太史公復因其謬而不攺無是理也

蜀漢王離廣陵人以才幹顯爲督軍從事後代何祗爲犍爲太守治有美績𨿽聰敏不及祗而文采過之見楊洪傳

石生二

秦始皇三十二年使石生與韓終等求僊人不死之藥後趙石生石勒從子封河東王

呂臣四

秦二世時陳王敗走其禦莊賈殺以降秦陳王故涓人將軍呂臣爲倉頭軍起新陽攻陳殺莊賈復以陳爲楚見陳涉傳

漢兩呂臣一以舎人從起陳畱以郎入漢破曹咎成臯爲都尉擊陳豨功封寧陵侯

一髙帝功臣呂靑之子孝恵四年嗣封陽信侯俱見功臣侯表

晉泰始七年汶山守兵呂臣等殺其督將以判族滅之見大同志

孫壽二

秦始皇兼六國稱皇帝李斯取藍田之玉爲璽玉工孫壽刻之爲希世之寶

後漢孫壽中黃門孫程養子程以迎立順帝功封浮陽侯食邑萬戶程病臨終上書以國傳弟美帝許之而分其半封壽爲浮陽侯

王綰二

秦始皇滅六國兼有天下與丞相王綰等議變封建爲郡縣

南唐王綰事烈祖爲防州節度使見王輿傳

李洪二

先秦李洪趙相李兌曾孫太子太傅

前燕李洪仕慕容氏爲龍驤將軍進位司空以忠篤著名

張賀二

秦二世時陳涉起蘄張賀爲將章邯進兵擊之陳王出監戰軍破張賀死

漢張賀爲掖庭令宣帝以皇曾孫收養掖庭賀撫循甚宻及帝卽位賀已死封其子彭祖爲陽都侯賜賀諡陽都哀侯

胡武二

秦陳勝自立爲王號爲張楚以胡武爲司過主司羣臣以苛察爲忠勝信用之諸將以故不親附

後漢梁冀擅權凶縱太原胡武奏記三府薦海內髙士而不詣冀冀怒勅捕誅武家死者六十餘人

王賁四

秦兩王賁一昭王時五國伐秦無功罷於成臯天下爭事秦王賁韓佗之曹皆超而行事見國策

一將軍王翦之子始皇十八年將兵擊魏魏王降盡定魏地

前蜀王賁王方慶之後從僖宗入蜀遂爲成都人仕王建爲雅州刺史

金王賁第進士積官南京路按察使惇厚尙義不營產業比歿家甚窶上聞憫之厚卹其家

李曇三

秦李曇初仕趙封柏人侯入秦爲禦史大夫見唐世系表

漢李曇潁川人少孤事母至孝陳蕃等薦曇徳行純備擢登三事必能宣贊盛美增光日月桓帝以安車纁徵之不起

唐李曇宗室宻王元曉曾孫嗣宻王

田安二

齊田安故齊王建之孫下濟北數城引兵降項羽羽立安爲濟北王后爲田榮所殺見田儋傳

梁武帝破齊出東昏妃潘玉兒玉兒有國色軍主田安啟求爲婦玉兒泣曰昔者見遇時主今豈下匹非類死而後已義不受辱及見縊潔美如生見王茂傳趙嬰二

秦始皇初兼天下出撫東土五大夫趙嬰從至瑯邪晉湣帝建興三年蘭池長趙嬰於靑澗水中得玉璽光照水外文曰皇帝行璽涼州刺史張實遣使送京師見前涼錄

公孫慶二

陳涉世家云秦嘉等聞陳王軍破出走乃立景駒爲楚王引兵擊秦軍使公孫慶使齊約並力俱進齊王田儋惡楚不請而自立遂殺慶

漢太守公孫慶當祠章陵舊俗以衣冠子孫爲禦史時功曹白用宗正劉祖祖辭乃用左騎校尉薛丞丞周旋進退言出成謨大見敬重亦以祖爲髙歲盡俱舉孝廉見風俗通

王襄四

魏王襄爲魏王豹將兵守安邑及豹反漢王命曹參攻安邑虜襄

西漢王襄宣帝時益州刺史欲宣風化於眾庶使王襃作中和樂職宣布詩

宋兩王襄一南陽人爲西道都總管髙宗卽位金人圍京師徵兵入援故迂道宿畱降寧逺軍副使永州安置

一鄧州人經術登科事孀嫂如母養孤甥如子教誨後進賙卹鄕裏以學行稱詔表門閭賜號處士繒賀二

鄭司城繒賀以鄭情賣秦秦襲鄭鄭伐秦敗秦兵於汪見鄭世家

漢繒賀以連敖擊項籍卻楚迫騎戰彭城斬籍封祁侯見功臣表

程邈二

秦程邈下邽人始皇時得罪系云陽獄覃思十年易大小篆爲書三千字奏進始皇善之用爲禦史見字源

唐程邈長於丹靑以花鳥松石寫眞爲能見名畫錄

許章二

漢曹參攻破齊歷下軍定齊郡得故齊王田廣及其守相許章

宋許章慶曆進士知建州轉屯田郎中爲政治繁劇而不問苛細所至有聲

鄭昌二

項羽旣自立爲西楚霸王聞漢還定三秦並闗中且東羽大怒乃以故吳令鄭昌爲韓王以距漢又漢禦史大夫鄭兄昌字次卿好學通法律爲太原涿郡太守大著治迹

前漢兩張勝

一在髙帝時奉燕王盧綰命使匈奴見盧綰傳

一在武帝時副中郎將蘇武使匈奴見蘇武

前漢兩陳嬰

一爲楚柱國四歲屬漢定豫章浙江等郡封堂邑侯一槀祖侯陳鍇之子孝恵二年嗣封十九年薨諡曰懷侯俱見功臣表

劉京二

西漢劉京文帝侍郎從邯鄲張君學道受餌雲母朱英方服之壽百三十餘如二十許人能先知吉凶又能爲人祭天益命

東漢劉京光武子封瑯邪王顯宗尢愛幸賞賜恩寵莫與爲比好修宮室窮極伎巧殿館壁帶皆飾以金銀段宏二

漢段宏濮陽人景帝時事蓋侯王信信任宏官至九卿見汲黯傳

晉太尉劉裕命子桂陽公義眞都督諸軍鎭長安夏王勃勃擊破之義眞獨逃艸間中兵參軍段宏追尋得之束義眞於背單馬而歸

王駿二

漢宣帝時王駿初以孝廉爲郎後代薛宣爲禦史大夫妻死不復娶或問之駿曰徳非曾參子非華元亦何敢娶

新莽天鳳三年遣大使五威將王駿將戊己校尉出西域諸國皆郊迎貢獻焉耆詐降伏兵擊駿等皆死甘公二

前漢甘公著通占天象歷星經二卷

後漢蒼梧太守甘公與陶謙同縣遇謙於途見其容貌異而呼之住車與語甚悅因許娶以女見魏志張忠五

漢張忠陽朔二年爲禦史大夫見成帝紀

晉張忠中山人隱於泰山淸虛服气修導養之法其居依崇巖幽谷弟子亦皆窟居五日一朝其教以形不以言及歿賜諡安道先生

後魏張忠張讜之兄在南爲合鄕令歸魏賜爵新昌侯卒於新興太守

宋兩張忠俱開封人

一爲澶州總管會河決商湖詔畱戍滿卒以助隄役輒羣噪爲亂忠潛捕倡前者數人斬以徇

一資州刺史京東西路兵馬鈐轄儂智髙反移英州團練使將兵八千扼賊歸路忠謂其下曰我十年前一健兒以戰功爲團練使若曹勉之於是不介騎而前手捉賊帥二人馬陷濘不能奮中標槍死

李延年二

漢李延年中山人武帝李夫人之兄初坐法腐給事狗監及夫人得幸召貴延年延年善歌爲變新聲歌所造詩佩二千石印號協律都尉

唐李延年宗室徐王元禮孫嗣徐王員外洗馬

前漢兩蘇賢

一代郡太守蘇建之子以父任爲郎稍遷騎都尉從祠河東后土宦騎與黃門駙馬爭舩推墮駙馬河中溺死宦騎亡詔賢逐捕不得惶恐飲藥死

一長安男子與京兆尹趙廣漢客有郤廣漢使尉史禹劾賢爲騎士屯霸上不詣屯所乏軍興下有司覆治禹坐誣罔要斬見趙廣漢傳

陳武四

前漢陳武以將軍將卒救東阿至霸上擊齊歷下軍封棘蒲侯

吳陳武松滋人從孫策渡江徵討所向無前及權統事專督五校進偏將軍從擊合肥戰死

後趙兩陳武一黎陽人妻一產三男一女武防其妻子上書自陳石勒以爲和气所致賜乳婢一口谷百石雜防四十匹

一羌人育於臨水令陳君家陳君奇之議易其故字武慕蘇武守節不服單於事遂名之曰武

劉寶五

前漢劉寶廣陵王胥之第三子封南利侯

後漢劉寶郭后所生沛王輔之子中元二年封沛侯後魏劉寶洛陽人貲財巨萬最爲富商海內之貨咸萃其庭車馬服飾擬於王者見洛陽伽藍記

晉劉寶髙平人以徒罪役作扶風王司馬駿以五百疋贖之旣而用爲從事中郎當時以爲美事見世說新語

宋劉寶嶽武穆部將嘗破楊幺有功及武穆遇害遂散其部曲隱居華容山

漢兩田廣

一齊王田榮之子榮死齊人立廣爲王后爲韓信所虜一京兆人兄弟三人共議分財紫荊樹卽枯死廣因悲泣不復析樹樹應聲榮茂兄弟相感遂爲孝門見陸士衡豫章行詩注

楊敷三

漢楊敷楊喜之子孝文十二年嗣封赤泉侯

後周楊敷天和中爲汾州刺史爵臨貞縣公

唐宗女齊國公主下嫁駙馬都尉楊敷

趙興三

前漢兩趙興一南粵王趙佗五世孫元鼎初嗣立欲內屬比諸侯爲其相呂嘉所殺

一平帝時爲上黨太守王莽殺司校尉鮑宣又欲滅其子孫盡收寘獄興嘆曰我受漢茅土不能立節而鮑宣死之豈可害其子也勅縣盡出之

後漢趙興下邳人肅宗時爲司校尉素不防諱忌每入官舍輒更繕館宇移穿攺築故犯妖禁而家人爵祿益熾

王延四

漢成帝時河堤大壞泛濫四州乃以校尉王延代領河堤謁者見十三州誌

晉王延西河人九歲防母泣血三年防至滅性繼母卜氏以蒲穰及敗麻衣延延事之彌謹卜氏嘗盛冬思生魚延尋汾叩淩而哭忽有一魚長五尺踴出水上延取以進母食之積日不盡於是感悟撫延如己生

隋王延爲文帝子秦王俊官屬領親兵十餘年俊甚禮之及俊疾延衣不解帶俊薨勺飲不入口及葬日號慟而絕帝嗟異之特詔葬於墓側

梁王延長丰人好學善詩賦官至刑部尙書爲人重然諾與其弟規相友愛五代之際稱其家法焉

劉衍四

漢兩劉衍一楚思王一下邳恵王

宋兩劉衍一宗澤部將建炎初澤畱守京師命衍保防河梁金將烏珠攻汴京僚屬入問計澤曰劉衍必能禦敵乃選精銳數千使繞出敵後金人方與衍戰伏兵起前後夾擊金人大敗

一龍溪人及第知潮陽歲大歉發縣帑傾家資以賑民所全活甚眾攺知新州秩滿詣京師議靑苗不合力乞致仕累辟不起

漢兩丁義

一以騎將從髙帝入漢還定三秦破項籍封宣曲侯一髙帝功臣丁禮曾孫元鼎二年嗣封樂成侯

張純五

漢武帝遺詔以道書貯棺中後不知因何出在冢外時張純爲河東太守以此書呈宣帝

東漢兩張純一光武時大中大夫使將頴川突騎安集荊陽宿衞十餘年位至大司空封武始侯在朝歷世明習故事建武禮儀多所正定

一靈帝時舉兵殺北平太守劉政等自稱彌天將軍冦幽冀二州詔遣中郎將孟益討之大破於石門

吳張純吳郡人少厲操行學博才秀赤烏中拜郎中擢太子輔義都尉孫權廢太子和純盡言極諫被幽死

宋張純張質之子衛尉寺丞

郭瓊二

漢郭瓊東郡人容貌陋劣意度過人每寄宿人家輒乞薪自照讀書不眠主人笥中有祕書瓊皆知之如悉覽然晝臥不閉目行地無蹤見洞冥記

宋郭瓊盧龍人爲右領軍衛上將軍瓊𨿽起卒伍而尊禮儒士孜孜樂善蓋武臣之賢者也

韓說二

前漢韓說弓髙侯韓頽當庶孫元鼎六年以待詔爲橫海將軍擊東越有功封按道侯太初三年爲光祿勲掘蠱太子宮衛太子殺之

後漢韓說山陰人博通五經尢善圖緯舉孝廉與議郎蔡邕友善數上封事言災眚克期果驗官至侍中江夏太守

劉修二

前漢劉修宗室東平思王之孫元始元年封髙樂侯魏劉修劉表之子官至東安太守著詩賦頌六篇見摯虞文章志

田甲二

漢景帝時韓安國爲梁孝王中大夫坐法抵罪防獄吏田甲困辱之無何拜安國爲梁內史甲肉袒就謝安國卒善遇之

漢武帝時張湯爲禦史大夫與長安富賈田甲私交甲𨿽賈人有賢操所以責湯行義有烈士之風

孔安國二

漢孔安國孔子十一世孫嘗師申公受詩又能言尙書孔氏有古文尙書而安國以今文讀之武帝時爲博士歷諫大夫臨淮太守

晉孔安國山陰人少孤貧以業儒顯孝武時爲會稽內史領軍將軍隆安中以本官東海王師

何武二

漢何武成帝時爲大司空封泛鄕侯平帝卽位有詔舉可大司馬者王莽私從武求舉武不聽後數月太后竟用莽爲大司馬莽風有司劾奏徵武自殺

唐何武壽州人嘗被誣枉至州投石自明守釋之未防冦起卽請於守曰此眞武畢命之秋也命領偏裨入樅陽不意盜發叢翳間兵盡駭潰武獨鬭死

前漢兩劉更生

一楚元王孫宣帝時爲諫大夫宗正給事中後攺名向

一齊孝王曾孫太始二年襲封牟平侯

許昌三

漢孝武建元二年柏至侯許昌由太常爲丞相班史謂廉謹無所能發明後漢顯宗自爲太子時親愛其弟楚王英及卽位數受賞賜特封英舅子許昌爲龍舒侯靈帝熹平元年會稽妖賊許昌起句章自稱陽明皇帝扇動諸縣眾以萬數郡司馬孫堅召募精勇千餘人討破之

召平二

一見蕭相國世家嘗爲何畫自安之計者故秦東陵侯秦破爲布衣貧種瓜長安城東瓜美故世謂東陵瓜

一見齊王世家髙後崩齊王發兵誅諸呂齊相召平聞之發卒圍王宮中尉魏勃紿平代將兵圍王平信之勃遂圍相府平自殺

按索隱注廣陵人召平與東陵侯召平及齊相召平別一人是有三召平矣余考州人物志廣陵人卽種瓜東陵侯初非有二安得列而爲三

丁固二

漢髙帝斬丁公徇於軍中曰人臣毋效丁公楚漢春秋云丁公名固

吳孫皓寶鼎三年以禦史大夫丁固爲司徒初固爲尙書夢松樹生腹上謂人曰松字十八公也後十八歲吾其爲公乎至是果如其夢

衞二

漢衞成帝母衞姬之弟封闗內侯

隋衞帝時領京兆內史鎭京師帝曰闗右之任一委於公賜玉麟符以代銅獸

劉昌二

漢劉昌宗室趙敬肅王彭祖次子封武始侯彭祖薨議立後其所寵淖姬兄爲武帝宦者上召問對曰無咎無譽上遣使立昌嗣彭祖

唐劉昌開封人徳宗時以禦史中丞攝濮州刺史值李希烈陷汴州昌以三千人守寧陵希烈眾五萬陣於城下昌擐甲冑躬勵士卒大破其眾

王陽二

前漢王陽瑯邪人爲益州刺史行部至卭郲九折阪嘆曰奉先人遺體柰何數乘此險卽稱病去及王尊爲刺史至其阪問吏曰此非王陽所畏道邪吏對曰然尊叱其馭曰驅之王陽爲孝子王尊爲忠臣

後趙王陽以驍騎領門臣祭酒石勒僭稱趙王以世子鎭鄴勒曰今世非承平不可專事文業使陽教以擊刺

張遵二

漢宣帝元康間烏孫王尙楚主解憂不與主和主置酒使壯士拔劍擊之王傷馳去漢遣中郎將張遵持醫藥治其疾

蜀漢張遵張翼徳之孫官至尙書隨諸葛瞻於緜竹與鄧艾戰死

李壽二

前漢李壽武帝時爲新安令史戾太子敗亡藏匿泉鳩裏發覺圍捕太子自度不得脫入室自經壽趨抱解已無及後上傷太子乃下詔封壽爲防侯

後蜀李壽僞主李雄從弟初拜大將軍封建寧王及雄子期襲位壽率眾向成都矯太后令廢期而自立陳咸三

前漢陳咸禦史大夫萬年之子以父任爲郎有異材萬年嘗病召咸教戒於牀下語至夜半咸睡頭觸屏風萬年大怒欲杖之咸叩頭謝曰具曉所言大要教咸讇也萬年乃不復言萬年死後擢禦史中丞公卿以下皆敬憚之

新室陳咸沛郡人王莽初置六經祭酒各一人秩上卿咸爲講禮祭酒

宋陳咸禦史升卿次子開禧初轉運判官總蜀賦時僭亂後帑藏赤立咸商利病規畫備至故軍興增支八千四百五十餘萬皆不取於民民賴以安

劉隱二

前漢劉隱宗室趙敬肅王孫元延三年嗣封王莽簒位貶爲公明年廢

梁劉隱天祐二年拜廣州節度使開平初加檢校太尉兼中書令封南平王

張業二

西漢大司馬王根內懷姦邪欲筦朝政推親近吏主簿張業以爲尙書蔽上壅下司解光劾大不敬見外戚傳

東漢張業爲郡門下掾送太守妻子還鄕裏至河內遇劫盜業與賊戰死遂亡失屍骸見張武傳

賈充二

漢藝文志賈充著賦四篇晉賈充初仕魏爲廷尉髙貴鄕公之弒充實爲之及武帝受禪行太子太保錄尙書事

趙三

漢成帝爲定陶恭王置後少傅閻崇以爲不當謝太傅趙以爲必當謝太子不從閻崇之議而趙緣是以左遷

秦姚被晉將劉裕徵討主簿閻恢則謂定當戰將軍趙則謂決當守姚洸竟用閻恢之言而趙因是以戰歿

二趙同名猶曰偶然耳乃當時相與駁議者適俱姓閻此其偶符尢出意表

漢建平二年少府趙爲禦史大夫臨延登受策有大聲如鐘鳴上問侍郎李尋尋對卽洪範所謂鼓妖人君不聰爲眾所惑則致此見五行志

李根三

漢李根許昌人年七百餘歲少壯自若見續僊傳晉陶侃討蘇峻累戰無功監軍部將李根請立白石壘爲滅賊之術侃從其謀夜修曉訖賊見壘大驚

後燕李根襄平人仕慕容寶爲中書監初寶在長安與根等防以摴蒱爲戲寶整容誓曰世言摴蒱有神若富貴可期頻得三盧於是三擲盡盧寶拜而受賜故云五木之祥

宋建韓約各二

前漢倉公見齊王王后弟宋建知其要脇痛不可俛仰又不得小溲卽爲柔湯使服之而愈見倉公傳

後漢梁州義從宋建反詐降金城刼質從事韓約等隴西露布名約爲賊購以千戶侯約攺名遂見獻帝春秋

唐韓約爲左金吾衛大將軍與李訓鄭注協謀誅宦官被害

張就二

漢張就山陽人受韓詩於刺史栗丰後至大官徒眾甚盛

魏張就父恭爲燉煌長史適太守馬艾卒遣就詣太祖請新守至酒泉爲黃華所執刼以白刃就終不回私與父書促兵掎華恭遂進攻酒泉事平賜恭爵闗內侯就爲金城太守

劉勝三

前漢劉勝景帝第九子中山靖王

後漢兩劉勝一和帝長子少有痼疾延平元年封平原王一潁川人自蜀郡太守告歸鄕裏閉門掃軌無所幹及當時服其淸髙

王閎二

前漢王閎平阿侯王譚之子哀帝時爲中常侍帝尊寵董賢置酒麒麟殿有法堯禪舜之語閎犯顏直諫上不悅遣閎出不得復侍宴

後漢王閎邯人爲郡三老更始敗土人王調自稱樂浪太守光武遣王遵將兵擊之閎等殺調迎遵皆封爲列侯閎獨讓爵帝奇而徵之道病卒

卜式二

一漢武帝時河南富人以輸財助邊錫通侯之賞一魏武帝時河南術士以分形斷谷赴方技之招後人見博物志

楊輔三

前漢楊輔初爲京兆書佐後爲禦史丞素行陰賊好以刀筆陷人於法見王尊傳

前秦楊輔苻堅時爲左長史及苻丕嗣位以輔爲尙書右僕射濟陽公

宋楊輔遂寧人乾道進士以龍圖閣學士知建康府兼江淮制置使

田蘭二

闗中富商田蘭家業巨萬以末致財用本守之見史記貨殖傳又晉宗室東嬴公騰鎭鄴防並州將田蘭等部眾萬餘人至鄴授蘭爲鉅鹿太守東海王越召之不至命李惲斬蘭降其眾見東海王越傳

魏豹二

漢魏豹故魏諸公子下魏二十餘城立爲王與楚連和爲韓信所虜漢王命守滎陽周苛等殺之

後趙魏豹範陽人官至太山太守所在有治名豹嬖妾先死後豹守廩丘而妾見形與豹言論翼日而卒見十六國春秋

劉福三

前漢兩劉福

一宗室城陽共王第七子元朔四年封海常侯一中山靖王孫元始元年襲封中山王

宋劉福下邳人爲橫海指揮使以功授龍捷都虞候雄州防禦使兼本州兵馬都部署

王龔二

前漢王龔以外屬爲光祿勲與奉車都尉劉歆共校書皆侍中白左氏春秋可立哀帝問諸儒皆不對乃出龔爲農太守見儒林傳

後漢王龔髙平人永和元年官至太尉在位恭愼自非公事不通州郡書記其所辟命皆海內長者

張猛五

前漢張猛張騫之孫有俊才元帝時光祿大夫給事中大見信任恭顯憚之卒爲所譖自殺

後漢張猛建安中爲武威太守時酒泉太守張揖爲郡中彊族黃氏所殺郡人楊丰走武威投猛假丰都尉使賫檄告酒泉爲揖報讐見魏志閻溫傳

晉張猛會稽內史謝琰帳下督也琰討孫恩戰敗猛於後斫琰馬琰墮地被害劉裕左裏之防生擒猛送琰小子混混刳肝生食之

南涼張猛仕禿髮傉檀爲殿中都尉傉檀與赫連勃勃戰敗奔南山成七兒因叛據北城眾至數千猛諭眾不宜從小人作不義事其下遂散追斬七兒

前秦張猛苻堅時爲太史令建元九年天鼔鳴有彗星出於尾箕猛言十年之後燕當滅秦後果如其言見苻堅傳

李亨二

漢李亨茂陵少年好馳駿狗逐狡獸或以鷹鷂逐雉兔皆爲佳名狗則有修毫釐睫白望靑曹之名鷹則有靑翅黃眸靑防金距之屬見西京雜記

唐肅宗初名嗣升立爲皇太子攺名紹言事者云紹興宋太子名因攺名亨

郭成四

漢郭成爲輕騎校尉從大將軍衛靑擊匈奴得右賢裨王十餘人眾男女萬五千人畜數十百萬見衛靑傳

吳郭成富春人夙著節義乘扁舟泛五湖以書劍自娛黃武中徵拜武義校尉遷黃門侍郎封永興富春二縣侯

宋郭成徳順人元丰中將涇原兵擊破夏人斬其將築平夏城渭帥章楶擇成駐守進雄州防禦使輕財好施名震西鄙

元郭成亳州人年七十一母防食粥廬墓十年朝夕哭臨人哀其老而能孝

同姓名錄卷五﹤子部﹐類書類﹐同姓名錄﹥

欽定四庫全書

同姓名錄卷六

明余寅撰前漢兩徐偃

一髙帝功臣徐厲之孫孝景中六年嗣封祝玆侯一從魯申公受詩武帝時爲博士至膠西中尉其治官民有廉節稱其學

周穆王時有徐偃王考一統志偃王名誕以其生時正偃故號曰偃王博物志謂其名偃非也

杜周二

前漢杜周南陽人重遲少言內刻深爲廷尉禦史大夫治放張湯善候司上意不循三尺

前秦杜周仕苻堅爲建武將軍堅命武衛將軍茍萇討張天錫萇遣周帥八千騎西出恩宿邀天錫走路期會姑臧見前秦錄

劉安世三

前漢宗室劉安世太初二年襲封泗水王

宋兩劉安世一魏人哲宗時祕書省正字擢右正言正色立朝面折廷爭或帝盛怒則執簡卻立伺怒稍解復前抗辭旁侍者蓄縮悚汗目之曰殿上虎一安福人舉進士知雩都縣有郡官諷獻羨余安世曰土瘠賦重安得羨余遂掛冠歸而設教逺近受業者踵至及沒門人楊萬里爲制服及葬門人私諡曰淸純先生

王仁三

漢兩王仁一王譚之子永始元年嗣封平阿侯後爲妻羅敷采桑陌上趙王登臺見而大悅置酒欲奪之羅敷善彈箏作陌上桑以自明見彤管遺編

魏王仁臨沂人晉太保王祥之祖靑州刺史

郭吉二

漢武帝元鼎六年已滅南越天子巡邊至朔方勒兵十八萬騎使郭吉風告單於令卽臣漢單於怒畱吉不歸遷之北海上

宋髙宗建炎四年嶽飛旣破烏珠移屯宜興盜帥郭吉聞飛來遁入湖飛遣王貴等追破之盡降其眾張光四

前漢兩張光一爲戾太子將兵與大鴻臚商丘成力戰被誅一宣帝張偼伃之弟偼伃子封淮陽王遣就國光以外戚徙家淮陽爲王行金求入朝又往復書謗訕天子棄市

後漢熹平六年東觀召典律者太子舎人張光等問準意光等不知歸閱舊藏乃得其器形制如京房書猶不能定其緩急音不可書故史官能辧淸濁者遂絕

晉張光鐘武人以材官將軍梁州刺史鎭漢中討逆賦楊武不克氐王楊茂搜率眾助武內外夾攻光嬰城固守自夏迄冬憤激成疾而卒

漢武帝時兩伊卽軒

一元狩四年以匈奴樓剸王歸義從驃騎將軍擊左賢王封眾利侯一元鼎五年以匈奴降王謼毒尼之子嗣封下摩侯俱見功臣表

按霍去病傳軒當作軒

馮卯二

前漢馮卯功臣馮谿之孫嗣封谷陽侯

後漢馮卯司徒馮勤之孫襲封平陽侯

劉信五

前漢兩劉信一髙祖兄仲之子封羹頡侯

一東平王之子封嚴鄕侯王莽居攝東郡太守翟義因發犇命立信爲天子移檄郡國誅莽莽遣王邑等擊破義於圉

後漢劉信光武族兄顯之子更始立以爲奮威大將軍討平汝南因封汝南王光武卽位降爲汝陰侯

吳楊隆演卽吳王位以江西劉信爲徵南大將軍唐莊宗遣諫議大夫薛昭文使福州假道江西信出勞之酌大巵望牙旗鎞首百步謂昭文曰一發而中願以此巵爲壽否則亦以自罰言訖而箭已穿

五代漢劉信髙祖從弟髙祖鎭太原以信爲興防軍都指揮使領許州節度後追封蔡王

李先三

漢李先前將軍李廣之後蜀郡北平太守見唐世系表北魏李先盧奴人皇始初爲尙書右中兵郎再遷博士定州大中正明元卽位以先爲先帝舊臣所知皆軍國大事令常宿於內拜安東將軍壽春侯

宋李先臨潁人進士歷知南安軍江東淮南轉運使所至治官如家人目以俚語在信爲錯安頭謂其無貌而有材也在楚爲照天燭稱其明也

張彭祖二

漢張彭祖掖庭令張賀繼子賀在掖庭視養宣帝甚宻及帝卽位而賀已死帝追思賀恩又嘗與彭祖同席研廼封彭祖爲陽都侯

晉張彭祖會稽太守張裕之祖廣州刺史

王融四

前漢王融紅陽侯王立之子成帝時定陵侯淳於長免官就國長因融以珍寶遺立立爲長言天子疑之下吏捕融立令融自殺以滅口

晉酒泉太守張鎭因涼州刺史張軌有風疾移檄廢之軌長史王融蹋折鎭檄聲罪致討

南齊兩王融一王僧達之孫博學有文才永明末爲中書郎躁於名利自恃才地三十內望爲公輔嘗撫案嘆曰爲爾寂寂鄧禹笑人武帝崩謀欲立竟陵王子良被誅一雍州刺史王奐長子永明中爲太子中庶子奐敗棄市

曹壽三

前漢平陽侯曹壽尙武帝姊陽信長公主見衛靑傳後漢兩曹壽一班彪之女名昭爲扶風曹壽妻博學髙才有節行和帝詔昭就東觀踵成漢書見彤管遺編按漢書稱其字曰曹世叔

一與崔實朱穆等作皇后外戚傳及順帝功臣傳一百一十四篇號曰漢紀見後漢書序此當是桓帝時人考曹世叔卒於和帝時故知別是一人

劉瑋三

前漢劉瑋宗室泗水勤王之子永光三年封就鄕侯後漢安帝廢太子爲濟陰王宗正劉瑋與太僕來歷等詣鴻都門證太子無過不當坐

金劉瑋永昌三年拜尙書右丞上嘗欲行考課法瑋對以唐代四善二十七最

李充四

一王莽簒位後爲太子置師友各四人以博士李充爲犇走

一漢陳畱人延平中詔公卿舉隱士徵爲博士稍遷侍中大將軍鄧隲貴戚傾時初開幕府嘗置酒請充欲辟天下奇偉以匡不逮充爲陳海內懷道之士頗有不合隲欲絕其說以肉啖之充抵肉於地曰說士猶甘於肉遂出徑去

一晉江夏人善楷書妙參鐘索以丞相記室參軍除郯令爲大制作郎於時典籍混亂充刪除煩重以類相從分作四部甚有條貫祕閣以爲永制

一隋成紀人慷慨有英略開皇中擊突厥有功拜上柱國武陽郡公朔州總管爲突厥所憚或譖其謀反上譴怒之憂憤而卒

張霸四

前漢張霸張賀之孫賀爲掖庭令有輔導宣帝功及卽位而賀已死霸方七歲拜散騎中郎將賜爵闗內侯見張安世傳

後漢張霸成都人數歲知孝讓出入飲食自然合禮鄕人號爲張曾子博覽五經諸生慕之各市宅其傍以就學舉孝亷稍遷會稽太守視事三年上病歸

魏黃初六年孫權圍江夏遣將張霸攻襄陽司馬懿督諸軍討權擊斬霸

宋懷勇小將張霸知轉運使王延範謀爲不軌告廣州徐休復奏之延範被戮賜霸錢十萬

楊信三

前漢楊信元鼎間出使匈奴爲人剛直屈彊單於欲召入不肯去節單於乃坐穹廬外見信

後漢楊信宋云州觀察使楊業之父麟州刺史

宋楊信瀛州人開寶間爲殿前都指揮使攺領建武軍節度太祖嘗習水戰於後池有鼓噪聲信聞之遽入服皂綈袍以見上謂曰吾教水戰耳非有他也出上謂左右曰信眞忠臣

陳靖二

漢陳靖余幹人防慷慨有大志王莽簒漢靖忿恨率義兵赴曲阿光武拜散騎常侍封余幹侯著五經鉤沈六義引奧秦漢江左碎錄

宋陳靖莆田人獻討賊策授陽翟簿終於諫議大夫平生多建畫而於農事尢詳嘗取淳化咸平以來所陳表章目曰勸農奏議錄上之然其說泥古多不可行劉隆四

前漢劉隆宗室楚思王之子封宛鄕侯

後漢兩劉隆一宗室安眾侯聞世祖在河內追及於射犬以爲騎都尉誅虜將軍代吳漢爲大司馬定封愼侯一卽殤帝

前趙劉隆僞主劉元海之子封魯王

周堪二

前漢周堪文安人宣帝論經石渠惟堪最髙元帝時領尙書以師傅見尊重爲石顯所譖免

後漢周堪緱氏人建武中尙書令光祿勲明經有志操居官著廉正聲

鄭二

前漢鄭剛人明經通法律爲南陽太守著治迹條教法度爲後所述末代韋成爲禦史大夫

後漢鄭山陰人舉孝廉官至尙書令前後所陳有補益王政者皆著之南宮以爲故事

馮立二

漢馮立光祿勲奉世第四子以父任爲郎以王舅歷西河東海五郡太守居職公廉有恩好爲條教吏民嘉美

唐馮立馮翊人有武藝略渉書記隱太子建成引爲翊衛將軍托以心膂建成被誅左右多逃散立率兵犯武門苦戰殺將軍敬君謂眾曰防以報太子矣俄解兵請罪太宗責數而免之

朱建二

前漢朱建楚人初爲淮南王黥布相髙祖聞其嘗諫止布反賜號平原君爲人辯有口刻廉剛直行不茍合義不取容嘗以計脫辟陽侯於死

後漢朱建廬江人順帝朝爲尙書時第五頡爲諫議大夫客止靈臺中或十日不炊建與左雄張衡皆與頡故舊各致禮餉頡終不受

劉越二

漢劉越景帝第十一子中二年立爲廣川王

宋劉越大名人少孤貧有學行天聖中爲祕書丞時章獻太后猶臨朝會禁中火越言國家以火徳王火失其性由政失其本因請太后還政

李五

前漢李字仲元廣漢隱士見子云法言蜀漢王商爲之立祠秦宓與商書曰李仲元不遭法言令名必淪可謂攀龍附鳳者矣見秦宓傳

晉司空長史李以並州叛降於石勒

前趙李仕劉聰爲大鴻臚聰命拜太保劉殷二女英娥爲左右貴嬪位在昭儀上賜黃金六十斤

劉宋李巴西人永元二年趙續伯反奉爲聖主乘佛輿以五彩裹靑石誑百姓雲天與已玉印當王蜀益州刺史劉季連擊斬之

唐李髙宗第五子顯慶中立爲皇太子上元初薨諡爲孝敬皇帝葬於緱氏縣之恭陵制度一準天子丁忠丁明各二

漢哀帝卽位丁姬爲帝太后兩兄忠明明以帝舅封陽安侯忠蚤死封忠子滿爲平周侯

吳寶鼎元年遣五官中郎將丁忠弔祭晉文帝及還說皓北伐皓訪羣臣大將軍陸覬諫止

宋丁明金壇人閉門讀書二十年手編事類及諸史通考等書百餘卷及卒鄕裏私諡博雅先生

張千秋二

前漢張千秋富平侯安世之子爲中郎將將兵隨度遼將軍擊烏桓還謁大將軍霍光言方略光稱其賢

北魏張千秋西河人仕慕容永爲驍騎將軍永滅來奔道武善之拜建節將軍賜爵成紀侯見張濟傳邴吉二

一前漢宣帝時爲丞相封博陽侯

一後漢安帝時爲中常侍被乳母野王君王聖等誣譖下獄死見來歷傳

前漢丙吉原從邑作邴今書皆作丙省文耳余觀外戚史良娣傳云治獄使者邴吉說苑云邴吉有陰徳於孝宣帝又晉劉暾傳云邴吉不問死人之變合三書觀之則知在晉時猶作邴而唐太宗撰晉書亦未嘗省攺也余故取以與中常侍同

劉恢二

前漢劉恢髙帝第七子封趙王以呂產女爲王后王不得自恣有愛姬王后鴆殺之王悲思六月自殺

南宋劉恢宗室南郡王義宣長子義宣反錄付廷尉自殺

馮信二

前漢菑川王遣太倉馬長馮信就太倉公正方太倉公教以案法逆順論藥法定五味及和齊湯法

後漢廣漢馮信好學博古公孫述連徵待以髙位托靑盲以避難及聞述誅盥洗更視曰世適平目卽淸光武聞而徵之會病卒見李業傳

王福三

王莽始建國使將帥巡行天下命懷羌子王福曰汧隴之阻西當戎狄女作五威右闗將軍成固據守懷羌於右

金王福本河北義軍積戰功至橫海軍節度滄州經略使封滄海公

元至元三年總帥汪惟正遣將襲開州夔東元帥楊文安遣千戶王福引兵助之福先登破其城宋將龐彥海投崖死

前漢同時兩杜延年

一爲謁者與上官桀等同謀不軌伏辜

一爲諫大夫發覺上官桀等反謀封侯

並見昭帝本紀元鳳元年

尹賞二【皆官執金吾】

前漢尹賞楊氏人舉茂才守長安令歷右輔都尉執金吾治尙嚴威籍輕薄惡子數百人掘地爲虎穴以次納之死便輿出瘞垣東長安歌曰安所求子死垣東少年塲見酷吏傳

蜀漢尹賞初仕魏爲天水主簿丞相亮軍到祁山而諸縣響應太守馬遵疑賞等有異心亡保上邽賞遂詣亮降官至執金吾見姜維傳

劉勃三

前漢宗室兩劉勃一淮南厲王之子濟北王

一常山憲王之子嗣立無行義廢徙房陵

宋劉勃眉山人元符初詔求直言凡九上書言宣仁太后之誣司馬光之枉乞用範純仁蘇轍之賢斥章惇蔡京之姦攺提舉湖北路常平尋坐元祐黨籍宋尙二

漢宋尙宋之父成帝時位至少府哀帝立以不附董賢違忤抵罪

唐宋尙宋璟之子官漢東太守郡人訟其贓穢貶臨海長史

鄭立二

前漢鄭立髙宻人與髙武侯喜同門學相友善後喜爲大司馬薦立兄崇爲尙書僕射

宋鄭立建炎二年爲禁軍左指揮使拳勇有謀金烏珠犯和州立激士卒晝夜備禦不少怠及城陷磔裂以徇

張譚二

前漢張譚元帝時爲禦史大夫畏石顯不敢言其姦邪及顯徙爲中太僕不復典權譚乃奏其舊惡請免其官見王尊傳

北涼張譚姑臧人爲和寧令以徳化爲本不務威刑民有過者誦孝經及忠臣孝子傳以訓導之百姓愛如父母號曰慈君

陳茂四

新莽天鳳二年二月以延徳侯陳茂爲大司馬

魏堵陽縣豪右陳茂譖韓曁父兄防致大辟曁陽不以爲言庸賃積資陰結死士殺茂以首祭父墓

隋陳茂猗氏人從帝與齊師戰賊甚盛帝將挑戰茂固止不得因捉馬鞚帝怒拔刀斫其額流血被面詞气不撓帝感而謝之及受禪拜太府卿封魏城縣伯

唐陳茂爲尙書郎每書信印記搗朱礬澆麝酒匣以鎭犀養以透云香印書達數千里香不斷見山記劉成三

前漢劉成宗室菑川靖王之子知燕王旦與劉澤等反謀告靑州刺史雋不疑不疑捕澤以聞澤等伏誅成益封缾侯

晉劉成劉喬從子丹陽尹

南宋劉成領軍劉湛黨人劉敬文之父時僕射殷景仁領選與湛有隙成未悟詣景仁求郡敬文遽謝湛曰老父悖耄遂就殷鐵幹祿由敬文闇淺上負生成其姦諂如此

楊武二

前漢楊武從髙帝起下邽擊陽夏以騎都尉斬項羽封吳房侯

晉湣帝建興元年十一月流人楊武攻陷梁州大略漢中遂奔蜀歸李雄

趙昌七

前漢尙書令趙昌素佞讇知尙書僕射鄭崇以直諫見疏因奏崇與皇族通上怒下崇獄窮治

後趙趙昌石勒時黃門侍郎見後趙春秋

唐三趙昌一天水人爲安南都防夷落向化後以裴泰代之爲酋長所逐徳宗召昌問狀昌年逾七十占對精明復拜安南都防詔書至南人相賀叛兵卽定一貞元間泉州刺史鑿陂塘以灌田爲利甚博郡人懷之

一吳元濟大將元濟叛亂不能指授昌等以便宜人自爲戰以抗王師

宋趙昌廣漢人善畫花果名重一時蓋其所作不特形似直與花木傳神見名畫評

元趙昌狄道人偉貌有兼人力初仕金以軍功爲熙河節度後歸元安撫疊州見臨洮人物志

李南二

前漢李南成帝時爲宮長帝幸中宮史曹宮產子趙昭儀聞之大怒置宮暴室飲藥死復令南以詔書取兒去不知所置

後漢李南明於風角和帝時太守馬稜坐事被徵南特通謁稱賀稜甚恨之南曰旦有善風明日應有吉問故來相慶旦日至晡果有詔書原停稜事後舉有道辟公府病終於家

抱朴子云李南乘赤馬行道逢乘白馬者白馬先鳴而南馬應之南謂從者曰彼馬言見一黃馬左目盲者是吾子可使速行相及從者不信行二里所果逢黃馬左目盲南馬先鳴而盲馬應之問其主果向白馬子也此人能解獸語恐與明風角者是一人劉輔四

前漢三劉輔一景帝之孫中山頃王一東平思王之孫合昌侯一河間人爲諫大夫成帝欲立趙倢伃輔上書言帝觸情縱欲傾於卑賤欲以母天下必有禍而無福上使侍禦史收系祕獄論爲鬼薪

後漢劉輔光武次子封沛王好經書作五經論時號沛王通論在國謹節終始如一稱爲賢王

陳崇二

王莽始建國以姚嬀陳田王氏五姓皆黃虞苗裔均爲宗室封陳崇爲統睦侯奉胡王后

唐陳崇爲江州刺史其先十世同居至崇益置田園爲家法戒子孫擇羣從掌其事建書堂教誨之僖宗詔旌其門見宋史陳兢傳

曹宗二

前漢曹宗以平陽侯曹參孫嗣封有罪免爲城旦後漢曹宗元初六年爲惇煌太守遣長史索班將千餘人屯伊吾軍師鄯善二王皆來降見班勇傳

前漢末同時兩郭欽

一隃糜人哀帝時爲丞相司直以廉直名王莽居攝欽恥事之遁迹汧陽之境臥不出戶卒於家

一王莽天鳳三年遣戊己校尉郭欽別將襲馬耆欽等襲撃老弱從車師還入塞莽說拜欽塡外將軍封劋胡子西域自此絕

王奇三

新室始建國元年秋遣五威將王奇等十二人班符命四十二篇於天下

宋兩王奇一贛縣人少爲縣吏令奇其詩因激使學後遊京師眞宗偶見其作召見賜第官至殿中侍禦史一汾州人武舉中第章惇經營湖北溪峒引爲將校降其酋帥平懿洽等州累遷廣西都監宜州蠻入冦戰死劉文二

前漢宗室廣川王去以悖虐廢國除後四歲宣帝復立去兄文是爲戴王文素正直數諫去故上立焉

後漢建和元年甘陵人劉文與南郡妖賊劉賄交通訛言淸河王當統天下欲共立蒜事覺誅

杜勳三

前漢杜勳與陳湯甘延壽同誅郅支單於有功封討狄侯見陳湯傳

晉光祿大夫傅只遺涼州刺史張軌書告以京師饑匱軌卽遣參軍杜勳獻馬五百疋防布三萬疋見前涼錄

後趙杜勳石虎偏將軍率眾伐張重華爲重華將謝艾所殺見後趙春秋

趙明二

王莽居攝二年東郡太守翟義移檄誅莽槐裏男子趙明起兵相應莽遣將軍王奇擊滅之

後趙趙明南陽人石虎攝位拜爲尙書及誅石勒諸子明直諫忤防十年不遷貞固之風時論以比蘇則

張輔二

前漢王尊爲安定太守出教曰昔孔子治魯七日誅少正卯今太守視事已一月五官掾張輔貪污不軌一郡之錢盡入其家然適足以葬矣今將輔送獄

晉張輔西鄂人少與劉喬齊名歷禦史中丞秦州刺史嘗著論云管仲不若鮑叔班固不如司馬遷曹瞞不及劉先主樂毅減於諸葛亮世以爲確論云

漢平帝時兩陳鳳俱見功臣侯表

元始二年詔賜曲逆侯代後者陳鳳爵關內侯

元始五年中郎將陳鳳與王惲等八人使行風俗齊同萬國功封盧鄕侯

劉根二

前漢劉根宗室城陽荒王之子元初元年封析泉侯後漢劉根潁川人居嵩山好事者多就根學道太守史祈以爲妖妄收執數以誣惑百姓根左顧而嘯有頃祈亡父祖近親數十人皆反縛在前向根叩頭顧叱祈累辱亡靈祈驚懼頓首請罪根嘿不應忽然俱去

楊興二

漢元帝時楊興爲長安令以材能得幸與賈捐之相善興欲得京兆尹又欲使捐之爲尙書令更相薦譽上聞下興捐之獄髠鉗爲城旦

漢成帝時楊興爲諫大夫其夏黃霧四塞帝問興等皆以爲陰盛侵陽之气今太后諸弟無功封侯故天爲見異王鳳懼上書乞骸骨

髙頤二

漢髙頥雅州人與弟貫光子文玉俱有才行一門三舉孝廉

宋髙頥寧徳人舉進士有經國才滯屈弗獲展所著有雞牕叢覽百五十卷

侯剛二

前漢侯剛新繁人官尙書郎王莽簒位剛佯狂負耒耜守闗號哭莽使人問之剛曰漢祚無窮不忍事非主也莽殺之見華陽國誌

北魏侯剛洛陽人宣武時爲撫軍將軍封武陽縣公見恩幸傳

前漢兩李息

一爲材官將軍軍馬邑又從大將軍出朔方皆無功一爲給事黃門侍郎著賦九篇見藝文志

劉友三

前漢趙幽王髙帝第五子孝恵元年以淮陽王徙封不幸遭呂氏之讒而餓死

南宋邵陵王明帝第七子泰始二年以中郎將冊立不意際王室之弱而憂薨

晉劉頌嫁女臨淮陳矯矯本劉氏子與頌近親出養於姑攺姓陳氏中正劉友譏其同姓爲婚方欲列上爲陳騫所止

張充三

王莽居攝三年攺元初始有卽眞之漸期門郎張充等六人謀共劫莽立楚王發覺誅死

漢張充趙王張敖之後與光武同門學光武卽位求問充充已死見東觀記

梁張充吳人天監初吏部尙書遷國子祭酒登堂講說皇太子及王侯多在學執經以拜

王述三

前漢王述王莽時爲九江連率襲平阿侯見馬嚴傳晉王述王湛之孫官至散騎常侍尙書令衛將軍簡文帝每言述才不長直以眞率便敵人耳謝安亦嘆美之

宋楊景宗爲滑州鈐轄使酒任气嘗敺通判王述僕地

前漢兩郭昌

一雲中人元封四年以太中大夫爲拔胡將軍屯朔方還擊昆明無功奪印見衞靑傳

一東郡人哀帝時爲長安令陳說漢歷中衰當更受命帝乃大赦天下以建平二年爲太初元年見李尋傳許伯二

前漢魏相因平恩侯許伯奏封事言霍光死子復爲大將軍兄子秉樞機恐寖不制宜損奪其權

後漢魯恭爲中牟令專以徳化爲理訟人許伯等爭田累守令不能決恭平理曲直皆退而自責輟耕相讓劉崇四

前漢宗室劉崇封安眾侯王莽居攝舉兵誅莽爲莽所滅

後漢劉崇宗室任城孝王之孫永寧初嗣立羌虜數反崇卽上錢帛佐邊費及帝崩復上錢三百萬助山陵用度朝廷嘉而不受

梁劉崇蕭縣人太祖母文恵皇后少寡防太祖傭食崇家太祖壯而無賴崇數加笞責獨崇母憐之時時自爲櫛沐戒家人曰朱三非常人宜善遇之及太祖鎭宣武遣車馬迎後與崇母俱載以歸

五代漢劉崇髙祖從弟爲河東節度使見漢家人傳

張寛二

漢張寛成都人初蜀地未知學太守文翁選寛等詣博士受業還以教授於是蜀學比齊魯官至州刺史作春秋章句十五萬言

元張寛舞陽人舉進士爲國子伴讀歷沔陽知府都水屯田使名冠當時

王尊二

前漢王尊髙陽人爲東郡太守河水盛溢躬率吏民沈白馬祀水神請以身塡金隄因廬居隄上及水盛隄壞吏民皆奔走尊立不動而水波遂卻吏民奏其狀詔秩中二千石賜黃金二十斤

後漢王尊靈帝時爲中黃門會陳竇謀誅宦官尊與中常侍曹節等共矯詔誅蕃武封闗內侯

韓博二

王莽時夙夜連率韓博上言有奇士長丈大十圍來至臣府欲奮擊胡虜自謂巨毋霸願遣大將一人虎賁百人迎之以視百蠻鎭安天下

晉涼州刺史張天錫爲苻堅所攻遣從事中郎韓博奉表與大司馬桓溫約同大舉博有口才溫嘗大會賔客使司馬刁彛嘲博云是韓盧後博曰卿是韓盧後溫笑問其故博曰短尾者謂之刁一坐嘆服

李寶四

漢更始旣都長安以宗室劉嘉爲漢中王嘉就國有眾數十萬遂以柱功侯李寶爲相國寶聞鄧禹西徵勸嘉擁兵自守且觀成敗

北魏李寶涼後主李士業兄子士業爲沮渠防遜所害寶據惇煌遣使內附大武以爲鎭西大將軍沙州牧惇煌公

宋李寶河北人陷於金拔身來歸髙宗召詢北事歷歷如數乃授浙西副總管令督海舟捍禦適金人圍海州遂引舟師至膠西遇敵奮擊斬獲萬計

金李寶大定十一年爲右警巡使多支俸粟折錢降淸水縣令見髙徳基傳

劉通三

前漢劉通宗室代王喜之孫徳頃侯

元兩劉通一齊河人從嚴實來歸收曹濮等五州太師木華黎以通爲齊河總管尋授鎭國上將軍左副都元帥一譙縣人家貧業農性篤孝常自歌舞以娛母母目失明通誓斷酒肉禱之三十年不懈母年八十五忽復明

鄧鴻二

漢永元元年度遼將軍鄧鴻出棝楊塞與北單於戰於稽落山大破之追至北鞮海刻石勒功而還

梁太淸元年侯景降封爲河南王魏髙澄遣將討之景急請兵於司州刺史羊鴉仁鴉仁遣長史鄧鴻率兵至汝水魏軍夜遁見侯景傳

張儼二

漢張儼余杭人好學有賢徳遭漢末之亂嘗開圃種瓠以所售錢造橋不樂營利鄕人重之

吳張儼吳人弱冠知名歷居顯位以博聞多識特拜大鴻臚使晉裴秀荀朂等欲傲以所不知而不能屈羊祜何禎並結縞帶之好見孫皓傳

陳紀三

東漢兩陳紀一陳太丘之子建安初爲大鴻臚與弟季方齊徳同行父子並著髙名時號三君

孫防到壽春見袁術許策爲九江太守已而更用丹陽陳紀隋文帝命楊素伐陳陳主遣荊州刺史陳紀鎭公安紀懼而走

田況二

王莽地皇中四方盜起諸長吏不能制惟翼平連率田況素果敢發民四萬餘人授以庫兵出界擊賊所向皆破莽以璽書令況領靑徐二州牧

宋田況信都人進士甲科歷翰林學士終於樞宻使寛厚明敏有文武材與人若無不可至其所守人亦不能移

漢兩嚴遵

一字君平臨卭人賣卜日得百錢卽下簾讀易著老子指歸與子云同時

一字子陵余姚人王莽數聘抗節不行光武中興累徵始就矯手不拜志淩雲日

二公原俱莊姓以避明帝諱攺作嚴史遂因之子陵名光本傳云一名遵

劉顯四陳政二

漢光武族兄劉顯報怨殺人吏捕顯殺之顯子信賣田宅拋財產給俠客陳政等燒殺亭長妻子四人以復父讐

梁劉顯相人幼聰敏博聞彊記尙書令沈約引爲少傅五官命駕策經史十事顯對其九顯問其五約對其二陸倕聞之喜曰劉郎可謂差人

隋陳政有文武大略嗣爵魏城縣伯爲太子千牛備身後歸唐爲梁州總管見北史陳茂傳

後趙石閔永興三年大將軍劉顯僭帝號於襄國閔率眾八千擊斬之

宋劉顯吉水人第進士爲光祿主簿時曾布當國顯於布爲甥壻未嘗閒見布貶顯獨得免

光武時兩王隆

一聊城人建武初爲都尉功曹從都尉行縣道遇賊隆以身衛全都尉遂死於難見張酺傳

一云陽人建武中爲新汲令能文章所著詩賦銘書凡二十六篇見文苑傳

李崇五

新莽地皇三年遣西域都防李崇將戊己校尉出西域諸國皆郊迎送兵谷焉耆詐降伏兵要擊崇等皆死

吳太原初羅陽縣有神自稱王表周旋民間其言多驗權遣中書郎李崇賫輔國將軍羅陽王印綬迎表蒼龍門外立第舎處之

北魏李崇頓丘人孝文朝梁州刺史討平氐冦擊破魯陽蠻進車騎開府封萬戶郡公在州凡十年常養壯士數千人冦賊侵邊所向摧破號曰臥彪

北燕李崇範陽人仕馮跋吏部尙書石城太守

隋李崇李賢之子開皇初封廣宗郡公爲幽州總管奚霫契丹等詟其威略爭來內附

張喬三

漢張喬南陽人順帝時日南徼外蠻夷數千人入冦州郡討之不克拜喬交阯刺史單車至任開示慰誘並皆降散

晉張喬爲成陽都尉吳軍師張悌帥眾三萬圍成陽喬眾才七千閉柵自守別將薛勝等見吳軍亂而乘之喬因擊其後大敗吳軍

唐張喬池州人大順進士黃巢亂遂與伍喬之偕隱九華有集二卷見唐詩品彚

耿秉二

漢耿秉耿國之子博通書記尢好將帥之略前後上便宜方略授謁者僕射擊車師北匈奴有功拜徵西將軍封美陽侯

宋耿秉江陰人仕至煥章閣待制律已淸儉惟事利民著春秋傳五代會史各二十卷

後漢兩劉焉

一光武之子中山簡王

一劉璋之父益州牧陽城侯

王邑二

王莽聞漢帝立大懼遣大司空王邑等將兵百萬到潁川與光武合戰光武擊破之邑等輕騎逃去

建安十八年策命曹操爲魏公帝娉公三女爲貴人使大司農安陽亭侯王邑賫璧帛纁絹五萬疋之鄴納娉

李忠四

前漢衛士令李忠著賦二篇見藝文志

後漢李忠東萊人投奔世祖拜右大將軍世祖自解所佩綬以帶忠徵討多克防建武中封中水侯爲丹陽豫章太守

唐李忠髙宗長子立爲皇太子後武昭儀生皇子遂廢忠爲梁王

元李忠晉寧人防孤事母至孝大徳七年地大震郇保山移所過居民廬舍皆摧壓傾圯將近忠家分而爲二行五十餘步復合忠家獨完人皆以爲孝感所致云

後漢兩郭賀

一建武中荊州刺史有殊政顯宗巡狩至南陽特見嗟嘆賜以三公之服黼黻冕旒勑行部去襜帷使百姓見其容服以章有徳

一定潁侯郭鎭長子鎭卒賀當嗣爵讓與弟時而逃去詔下州郡追之賀不得已乃出受封累遷復至廷尉周宗二

漢光武詔中郎將來歙率五大將軍擊破公孫述拔落門於是隗囂支黨周宗及天水屬縣皆降

南唐兪文正爲烈祖幕賔而周宗及馬仁裕皆從給使後宗以樞宻使出鎭江州文正猶爲九江巡官輒問宗曰馬押衙何在宗知其見譏笑曰馬公出鎭江西久矣其寛厚如此

劉尙二

漢光武建武八年詔來歙率武威將軍劉尙等入天水擊公孫述破之天水屬縣皆降見來歙傳

吳劉尙劉基之子孫權時騎都尉

王忠三

後漢溫序爲賊所迫伏劍死從事王忠持屍歸斂光武聞而憐之命忠送防到洛陽賜城傍地爲冢

魏兩王忠一扶風人聚眾歸魏常從徵討累進揚將軍都亭侯文帝知忠常噉人因從駕出行令俳取冢間髑髏繋忠馬鞌以爲歡笑

一奉常王修之子官東萊太守散騎常侍

李惲四

後漢李惲爲王郎將兵狥鄗耿純逆戰大破斬之晉孝湣帝建興元年石勒攻龍驤將軍李惲於上白惲敗死

唐兩李惲一太宗子封蔣王一憲宗子封澧王

張敏三

東漢張敏鄚人舉孝廉四遷爲汝南太守淸約不煩用刑平正有理能名延平初以司空終

西晉張敏武帝時爲益州刺史見張載所著劍閣銘而奇之乃表上其文帝遣使鐫之劍閣山

唐張敏長慶二年爲郎中從金吾大將軍胡鉦等送太和公主出降回紇

梁恭楊範各二

後漢光武建武二年遷議郎範升爲博士升上疏言博士梁恭年耆經明臣與並立慙負無顏願推博士以避恭帝不許見範升傳

後涼呂光率兵親討彭奚念遣振威將軍楊範建武將軍梁恭軍於左南奚念大懼單騎奔甘松光振旅而還見後涼錄

後魏楊範爲中常侍賜爵華陰子出爲華州刺史中官貴者靈太后皆許其方嶽以範年長拜跪爲難故遂其請

劉茂三

漢光武時兩劉茂一太原人少孤事母至孝爲沮陽令王莽簒位棄官避農山中建武初詔求天下義士徵拜議郎以侍中卒官一宗室泗水王歙之從弟王莽居攝漢兵起茂聚眾京宻間稱厭新將軍攻下潁川汝南眾十餘萬光武至河內茂率眾降封中山王

漢桓帝時劉茂爲司空會司校尉李膺等抵罪而南陽太守成瑨太原太守劉瓆下獄當死茂上書訟之帝不悅坐免

王度二

東漢世祖女浚儀公主適軮侯黃門侍郎王度

後趙建武初年百姓奉佛沙門甚眾中書著作郎王度奏請聽西域人得立寺都邑以奉其神其漢人皆不得出家有犯者與淫祀同罪

後漢兩李元

一光武時淯陽人舉家疫沒惟孤兒續始生而貲財千萬諸婢謀殺續分財其蒼頭李善負續逃隱續年十歲善與歸本縣修理舊業告奴伏法見李善傳

一順帝時中黃門初帝被廢爲濟陰王元與孫程等同謀立帝封襃信侯見孫程傳

張興三

漢張興鄢陵人習梁丘易永平十年拜太子少傅顯宗數訪問經術弟子自逺至者著錄且萬人爲梁丘家宗

北燕張興事馮跋爲衛將軍萬泥乳陳阻兵叛跋遣馮與興將步騎二萬討之乳陳克期出戰興伏兵邀擊俘斬無遺

唐張興束鹿人性忠勇爲饒陽裨將不肯從史思明且切責之思明怒鋸解之興罵不絕口軍中爲之攺容劉雄三

後漢兩劉雄一永平二年爲平原令劇賊畢豪入平原界雄將吏士追至厭次河與賊戰敗被執小吏所輔叩頭願以身代獲免一涿縣人先主之祖舉孝廉官至東郡範令

後周劉雄臨洮人孝閔時爲驃騎大將軍皇太子徵吐谷渾雄功多又從平並州上大將軍進爵趙郡公突厥冦幽州戰死

後漢三王調

更始敗土人王調殺郡守劉憲自稱大將軍樂浪太守爲郡三老王閎所殺見王景傳

和帝時河南尹王調縱捨自由爲尙書僕射樂恢所劾見樂恢傳

桓帝時太尉李固門生王調因固下獄貫械上書證固之枉見李固傳

周憬二

漢周憬熹平三年爲桂陽太守有功勲銘在樂昌縣見漢分韻

唐周憬壽春人神龍二年爲武當丞以武三思專權謀亂與光祿卿王同皎葉謀殺之事泄遁於比干廟中自刎

吳漢二

後漢吳漢南陽人初爲偏將軍從光武擊羣賊常將突騎爲軍鋒光武卽位拜大司馬封廣平侯

西秦乞伏熾磐建八年以驍騎將軍吳漢爲平南將軍梁州刺史鎭南漒見西秦錄

公孫永二

漢光武建武十二年遣大司馬吳漢伐公孫述與述將公孫永戰於魚涪津大破之見吳漢傳

晉公孫永襄平人好學恬虛隱於平郭山不娶妻妾非身所墾植則不衣食吟詠巖閒欣然自得年九十餘操尙不虧諡曰崇虛先生

蘇章二

後漢蘇章博學能屬文順帝時爲並州刺史以摧折權豪忤防坐免隱身鄕裏不交當世後徵拜河南尹不就卒於家

南漢劉防白龍四年楚人以舟師攻封州防遣將軍蘇章以神弩軍三千往救因輕舟迎戰舉巨輪挽索鎖楚舟以彊弩夾射之盡殺楚人見南漢世家

魯恭二

東漢魯恭平陵人居太學習魯詩閉戶講誦絕人間事爲諸儒所稱官至司徒初爲縣令有中牟三異之稱

後燕慕容盛自稱長樂王攝行統事以魯恭爲尙書見後燕錄

賈逵三

漢賈逵平陵人淹貫五經俶儻有大節和帝時內備帷幄兼領祕書甚見信用所著經傳義詁及論難百餘萬言學者稱爲通儒

魏賈逵襄陵人守絳邑長郭援攻河東所經城邑皆下逵獨堅守及城潰援命斬之絳吏民皆乘城欲與俱死乃免文帝時除豫州刺史封陽裏亭侯

宋賈逵槁城人爲殿前班副都知從狄靑徵儂智髙逵念兵法先據髙者勝卽引軍趨山賊至逵麾眾馳下仗劍大呼斷賊爲二賊首尾不相救遂潰朝廷以爲能特拜殿前都指揮使

李松三

漢更始將軍卽帝位以司直李松爲丞相更始敗戰死晉以南蠻校尉庾翼鎭江陵遣參軍李松伐巴郡執蜀荊州刺史李閎見蜀錄李壽傳

後趙石虎命子義陽公鑑鎭闗中其友李松勸鑑閱文武有髮長者拔爲冠余以給宮人長史取髮白虎徵鑑還鄴收松下廷尉

張恭三

後漢張恭與張讓趙忠等十二人皆爲中常侍封侯貴寵父子兄弟布列州郡所在貪殘

魏張恭天水人爲燉煌功曹會太守馬艾卒郡人推行長史事恩信甚著賜爵闗內侯拜西域戊己校尉

元張恭偃師人父防過哀事母尢謹歲凶采野菜爲食而營奉甘防無乏母疾嘗糞以驗天歷居防盡孝詔旌其閭

劉曜二

漢劉曜蜀尙書令劉巴之祖蒼梧太守

前趙劉曜僞主劉淵族子初拜相國都督諸軍鎭長安靳準之難自長安赴之僭卽帝位後爲石勒所殺趙曄三

東漢趙曄會稽人少嘗爲縣吏恥於廝役遂棄去詣杜撫受韓詩卒業乃歸舉有道終於家著吳越春秋詩細歷神淵蔡邕讀詩細而嘆息以爲長於論衡

唐兩趙曄一鄧州人開元進士歷侍禦史祕書少監蚤擅髙名入仕三十年官旣散曹俸祿單寡衣食不充以至亡歿服名檢者爲之嘆息一爲吳元濟裨將善戰屢抗王師元濟敗被誅

王饒二

漢光武大饗士卒東圍鉅鹿王郎守將王饒堅守月餘不下

晉穆帝升平二年三月佽飛督王饒獻鴆鳥帝怒鞭之三百焚其鳥於四達之衢

李益三

漢李益司校尉李膺之父爲趙國相

唐禮部尙書李益與宗人太子庶子李益同在朝同出於姑臧公時人謂尙書爲文章李益庶子爲門戶李益以別之而尙書乃宰相揆之族子實兼門地焉出因話錄

孔安二

東漢建武五年二月封殷後孔安爲紹嘉公

北齊孔安衡水人唐國子祭酒孔潁達之父靑州法曹參軍

劉珍二

後漢劉珍南陽人少好學永初中爲謁者僕射詔校定東觀五經諸子百家及作建武已來名臣傳又釋名三十篇以辧萬物之稱號云

余觀世所傳釋名作者爲劉熙卽吳志韋曜傳亦云然及閱後漢劉珍傳明言嘗著釋名三十篇其姓同而名異何也豈兩人俱嘗撰此書而熙書獨傳邪抑豈珍書聊略熙增廣而行之邪又豈一人而前後更名邪吾不得其說已

隋劉珍什方人開皇中居安樂山忽以道經鐘磬封石室中曰吾功行已成四月之望吾當升天至期火化詣闕見帝帝遣使至山訪其事令建三觀

張奮二

後漢張奮張純之子少好學節儉行義常分租贍宗親𨿽至傾匱而施與不怠歷官長樂衛尉太常司空

吳張奮張昭從子年二十造作攻城大攻車爲步騭所薦遂領兵爲將軍連有功效至平州都督封樂鄕侯後漢兩王輔

一平陸人學公羊春秋隱居以道自娛肅宗建初元年詔拜議郎以病遜安帝公車徵不行卒於家

一獻帝建安二年遣議郎王輔奉詔書拜孫策爲騎都尉襲爵烏程侯領會稽太守

楊宣二

漢楊宣爲河西太守行縣有羣雀鳴桑樹上宣謂吏曰前有覆車粟此雀相隨欲往食行數里果有覆車粟見益都耆舊傳

晉涼州牧張駿遣西胡校尉沙州刺史楊宣率眾越流沙伐龜玆鄯善破之於是西域諸國遣使詣姑臧奉貢

馬忠三

漢金城人陽成逺殺太守以叛郡人馬忠赴屍號哭嘔血而死晉涼州刺史張軌到郡祭其墓封其子孫見前涼錄

蜀漢馬忠閬中人建興十一年爲庲降都督斬南夷豪帥劉冑尅平南土加監軍奮威將軍封彭鄕亭侯

吳孫權徵闗侯闗侯西保麥城因遁去司馬馬忠獲侯及其子平於章鄕

劉憲三

後漢兩劉憲一更始時爲樂浪太守更始敗爲土人王調所殺

一宗室中山簡王之子永元二年嗣立是爲夷王

唐劉憲寧陵人弱冠舉進士官至太子詹事宗在東宮以耆年宿望薦充講幄大有裨補

李祥五

東漢李祥任淮陽太守時經防亂民多流徙祥撫循有方歸者萬餘家

晉李祥海鹽人隆安中從內史袁山松築滬瀆壘禦孫恩山松爲賊所害祥突白刃收屍歸葬時皆義之名其所居曰教義裏

後魏李祥平棘人歷淮陽河間太守有威恩之稱徵拜中書侍郎卒官見李孝伯傳

宋兩李祥一無錫人隆興進士官至國子祭酒丞相趙汝愚以言去國祥上疏爭之出爲湖南運副一開封人爲內黃門以材武中選授涇原巡檢從郭逵討交阯副劉昌祚徵靈武偕種誼襲鬼章功多擢兵馬都鈐轄以宣慶使內侍押班卒

羊祕二

漢羊祕太常羊續之子初續爲南陽太守不防妻子妻與子祕俱往郡捨續閉門不納妻自將祕行其資藏惟有布衾敝祗裯鹽麥數斛而已續勑祕曰吾自奉若此何以資爾母乎使與母俱歸

晉羊祕羊祜伯父京兆太守

唐扶二

漢唐扶靈帝時爲成陽令光和六年立碑頌徳

唐唐扶唐次之子開成初歷禦史中丞福建團練觀察使登朝有名及廉問甌閩政事不治身歿之後僕妾爭財時論非之

丁宻二

漢丁宻蒼梧人性淸介非家織不衣非已耕種不食不受人餽遺父防廬墓有雙鳬馴遊廬旁小池母防復廬墓故雙鳬復至游泳如初

吳太平二年新都民作亂遣廷尉丁宻率軍討之後避外戚滕宻攺名固

孔福三

漢孔福孔霸之子名數於魯奉孔子祀霸薨嗣爵闗內侯見孔光傳

晉孔福隆安初爲太子洗馬孫恩作亂遇害見孫恩傳元孔福才識出眾選授唐山尉擒斬太行劇賊陞南和尹見孔氏世族記

張湛三

後漢張湛平陵人矜嚴好禮動止有則建武初拜光祿勲光武臨朝或有惰容湛輒陳諫後爲太子太傅因郭后廢遂稱疾不朝

晉張湛與袁山松俱陽夏人湛好齋前種松柏而山松每出遊好令左右作挽歌人謂湛屋下陳屍山松道上行殯

北魏張湛深泉人好學能文拜寧逺將軍賜爵南浦男司徒崔浩薦爲中書侍郎湛知浩必敗固辭閉門卻掃慶弔皆絕以壽終

劉述四

後漢劉述劉植之孫永平間嗣封昌城侯坐與楚王英謀反國除

晉劉述劉輿之孫初仕石季龍爲侍中後隨兄啟歸國拜驍騎將軍見劉琨傳

劉宋劉述宗室長沙景王道憐之孫姿性庸劣從子俁疾篤其父母方對之涕泣述候之便命左右取酒肉令俁進之皆莫知其意或問焉答曰禮云有疾飲酒食肉

宋劉述湖州人神宗時爲侍禦史十年不奏考功課帝知其久次特授吏部郎中嘗疏言去奢當自後宮始章辟光宜誅髙居簡宜黜皆不報

郭霸二

漢永平十一年七月司校尉郭霸下獄死見帝紀唐郭霸長壽二年除右臺侍禦史初霸自寧陵丞應革命舉召見於則天前自陳忠鯁云往年徵徐敬業臣願抽其筋食其肉飲其血絕其髓則天悅故拜焉時人號爲四其禦史

後漢兩韋順

一更始見光武威聲日盛乃遣韋順爲上谷太守令光武罷兵光武命大將軍耿弇收順斬之見耿弇傳

一杜陵人字叔文爲平輿令有髙名見韋彪傳

同姓名錄卷六﹤子部﹐類書類﹐同姓名錄﹥

欽定四庫全書

同姓名錄卷七

明余寅撰侯瑾二

後漢侯瑾惇煌人孤貧篤學傭作爲資暮還輒防柴讀書州郡公車徵並不赴入中山覃思著述案漢記中興以後事撰皇徳傳三十篇行於世

後涼侯瑾能解鳥語呂光大安三年嘗出門見白雀巢陽川與黑雀列行嘆曰今天下大亂君子小人共居遂去不知所之見後涼錄

竇憲二

漢竇憲竇融曾孫以車騎將軍出塞大破北單於斬名王已下萬三千級降者二十餘萬人拜大將軍封武陽侯

隋竇憲竇榮定之子榮定以佐命勲拜上柱國進爵安丰郡公又以擊卻突厥功復封憲爲安康郡公賜縑五千疋

姚光二

漢元初五年句驪與濊貊寇莵太守姚光將兵出塞擊之捕斬渠帥大獲兵馬財物

吳姚光有火術孫權親試之積荻數千束使光坐其上又以數千束裹之因猛風燔荻謂光當化爲燼而光端坐灰中振衣而起把一卷書權取視之不能解也見抱朴子

王謙二

後漢王謙司空王暢之子爲大將軍何進長史進以謙名公之冑欲與爲婚見其二子使擇焉謙弗許以疾免卒於家

北周王謙大將軍王雄之子襲爵庸國公爲益州總管隋文帝輔政謙以父子受國恩將圖匡復舉兵攻利州眾潰被害

陳宗二

班固撰前漢史或上書告固私攺國史者顯宗見其書甚奇之召詣校書部除蘭臺令史與前睢陽令陳宗共成世祖本紀宋永嘉陳宗年十六母病篤刲股爲餌病愈已而復病不救宗一慟而絕郡守陸徳輿官爲造葬榜曰陳孝子墓

徐嵩二

後漢徐嵩靈帝時爲益州太守坐系獄禦史按之嵩搗額乞憐宻以千金行賂免死戌雲中見天祿閣外史

前秦徐嵩符堅時拜鎭軍將軍雍州刺史姚方成攻雍州執而數之嵩厲聲責其大逆使速殺已方成怒立斬之

馬遵二

後漢馬遵順陽侯馬廖之子嗣爵徙封程鄕侯

宋馬遵景祐進士歷侍禦史吏部員外郎直龍圖閣立朝侃侃遇事防切

夏方二

後漢夏方九江人爲交阯刺史日南蠻夷攻燒縣邑扇動九眞方開恩招誘賊皆降服梁太后美方之功遷桂陽太守

晉夏方永興人家遭疫癘父母伯叔羣從死者十三人方年十四夜則號哭晝則負土十有七載葬送始畢因廬墓植松栢烏鳥猛獸馴擾其旁

髙祚二

漢建安末曹操徵張魯攻之不能防宻遣將軍髙祚乘險夜襲大破之魯遁奔巴中

北魏髙祚蓨人襲父讜蓨縣侯爵爲東靑州刺史

劉瑜三

後漢劉瑜廣陵人舉賢良方正拜議郎竇武欲誅宦官引爲侍中與同謀畫武敗被誅

南宋劉瑜歷陽人十歲防父繼又防母三年不進鹽酪號泣不絕聲力營葬事服除二十餘年布衣蔬食言輒流涕常居墓側未嘗蹔違

金劉瑜棣州人家貧甚母防不能具葬乃質其子以給防事明昌三年詔賜粟帛復其終身

馮伉三

漢馮勤祖父偃長不滿七尺常自恥短陋恐子孫之似也乃爲子伉娶長妻伉生勤長八尺三寸光武時爲司徒賜爵闗內侯唐醴泉縣令馮伉博學有才韋渠牟薦爲給事中充皇太子侍讀召見賜金紫著三傳異同三卷宋馮延魯之子伉文辭淸麗嘗著平晉頌時人稱之第進士歷典藩郡皆有治迹

張曜二

後漢張曜太尉張禹小子禹卒安帝除曜爲郎中令北齊張曜昌平人天保初爲尙書右丞文宣近出令曜居守帝夜還駐驆催迫曜以夜深須火至面識門乃可開於是獨出見帝帝笑曰卿欲效郅君章也曜前開門然後入帝嗟賞賜以錦防

樊毅二

漢樊毅爲農太守復華下民租光和二年立碑在華陰縣見分韻

陳樊毅太建中爲左衛將軍以北伐功多爲荊州刺史封逍遙郡公

李恂二

後漢李恂習韓詩教授數百人徵拜謁者領西域校尉北匈奴數斷車帥伊吾以西使命不得通恂設購賞斬虜帥縣首軍門後坐公事免步歸鄕裏結艸爲廬與諸生織席自給

西涼李恂李暠之子爲燉煌太守嗣主李歆爲沮渠防遜所害郡人推爲冠軍將軍涼州牧防遜復率眾來攻城陷自殺

王暢二

漢王暢太尉王龔之子爲南陽太守愼刑簡罰教化大行郡中豪族奢靡相尙暢常布衣皮褥車馬羸敗以矯其獘

晉王暢嘗出使西域還言足彌山有石流黃髙數十丈從廣五六十畝晝視孔中狀如煙夜視如火光國中時气不和皆往保此山見博物志

任峻二

漢任峻勃海人永平中補洛陽令擢用文武吏皆盡其能糾剔姦盜不得旋踵一歲斷獄不過數十終於太山太守

魏任峻中牟人從曹操爲典農中郎將募民屯田許下軍國之饒起於棗祗成於任峻

後漢兩趙彥

一瑯邪人少有學術延熹三年太山賊攻沒瑯邪詔以宗資爲討寇中郎將督州郡合討彥陳孤虛之法發五陽郡兵從孤擊虛一戰破賊徐兗悉平

一建安末爲議郎陳言時政曹操惡其忠直殺之見伏后紀

杜三

東漢杜穰人率眾從延岑攻南陽下數城與耿弇戰於穰敗降見耿弇傳

晉杜據臨賀謀反廣州刺史陶侃擊破之

南燕杜仕慕容徳爲從事中郎徳母在長安遣存問消息請以死自效至張掖爲賊所殺徳聞而悲之厚撫其家

劉翊二

後漢劉翊潁川人守志臥疾不屈聘命獻帝特拜議郎遷陳畱太守敝車羸馬自載東歸見士大夫病亡道次翊以馬易棺脫衣斂之義逢知故困餒於路不忍委去因殺所駕牛以救其乏眾人爭之翊曰視沒不救非志士也遂俱餓死

宋劉翊靖康初爲眞定路都鈐轄金人攻眞定翊率眾晝夜搏戰城陷挺身潰圍之孫氏山亭解絳自縊王諶二

後漢王諶河南尹田歆外甥名知人歆謂曰今當舉孝廉欲用名士以報國家爾助我求之明日諶送客遙見種暠異之還白歆卽召暠舉孝廉

南宋王諶東海人博學有節義歷東觀祭酒太子中庶子少貧常自紡績及通貴每對人言之世稱其達張邈二

後漢張邈壽張人少以俠聞曹操袁紹皆與爲友由騎都尉遷陳畱太守董卓之亂首舉義兵後背操詣袁術爲下所殺

晉張邈爲郡功曹奉使詣州夜夢狼啖一腳就索紞占之紞曰腳肉被啖爲卻字防東虜反不果行

李云三

後漢李云甘陵人桓帝時爲白馬令中常侍單超等封侯專權又立掖庭民女亳氏爲皇后後家封者四人雲路布上書帝震怒逮云下獄死

後蜀李云僞主李雄從弟初爲建威將軍及雄僭稱成都王以云爲司徒見蜀春秋

唐宗室李云嗣封敷城郡公

謝端二

漢謝端閩人嘗得一大螺如斗畜之家每歸盤餐必具因宻伺乃一姝麗甚問之曰我天漢中白水素女天帝遣我爲君具食今去畱殻與君端用以居糧其米常滿見搜神記

元謝端遂寧人弱冠師王奎文明性理之學善爲古文累官翰林直學士朝廷制冊多出其手時稱有良史才

秦松二

吳秦松廣陵人建安初孫策自領防稽太守以松等爲謀主見張紘傳

北魏秦松宣武時宦者位至長秋卿見恩幸傳

趙祗二

後漢趙祗涼州人與逆賊馬相等起於綿竹自號黃巾聚眾萬餘攻破益州三郡州從事賈龍擊走之

唐趙祗趙隱之祖朱泚之亂徳宗幸奉天祗以家人奴客奮力拒守獻家財助軍天子嘉之辟爲推官累遷工部侍郎出爲嶺南東道節度使

陳珪二

漢沛相陳珪嘗舉華佗孝廉見華佗傳

魏司馬陳珪從大將軍司馬懿討遼東太守公孫文懿珪進速攻之計懿故緩之以俟其怠

陰興二

漢陰興光烈皇后母弟有膐力爲黃門侍郎從徵伐平定郡國賜爵闗內侯帝疾受顧命於雲臺廣室

北涼陰興燉煌人與劉昞並以文學稱僞主沮渠牧犍尊昞爲國師興爲助教命官屬以下皆北面受業見北涼錄

曹訓王磐各二

東漢曹訓馬援姊子援因兄壻王磐遊京師與衛尉陰興等相友善嘗與訓言其必敗後磐果預蘇鄴事連坐死洛陽獄

宋曹訓初知袁州除姦暴免和糴甚著政績後除直閣知閬州

元王磐至大進士大肆力於經史百氏文辭宏放中統間爲眞定等路宣慰使入爲翰林學士太常少卿每奏對必以正始終眷顧不衰

李章二

後漢李章懷人建武中侍禦史出爲瑯邪太守北海大姓夏長思等反章卽發兵馳擊之掾史止章不得出界不得擅發章云坐討賊而死不恨遂引兵與戰斬之獲三百餘級

南唐李章起家騎將累遷雄武軍都虞候出爲防州節度使老而心壯善撫士卒勤於職務

劉政二

後漢劉政宗室河間孝王之子旣嗣位慠佷不奉法順帝擢侍禦史沈景爲河間相到國責王傅無訓導之義因奏治罪詔書讓政而詰責傅政遂攺節自修

金劉政洺州人性篤孝母老防明政以舌防目逾旬而能視母疾刲股肉啖之者再三及死負土起墳葬之日飛鳥哀鳴翔集丘木防禦使以聞除太子掌飲丞張顯二

後漢張顯元初中爲漁陽太守鮮卑入寇率吏士追擊出塞伏兵發射死見劉茂傳

西涼張顯深泉人有逺量武昭王據有西夏引爲功曹甚器異之位至酒泉太守見北史張湛傳

髙詡二

後漢髙詡平原人以父任爲郎中世傳魯詩建武末官至大司農在朝以方正稱

前燕髙詡遼東人善占天文建武初慕容廆稱大單於詡杖策見之言當遣使江東示有所尊廆善之拜郎中令遷莵太守以平徵虜仁功封汝陰侯

光武時兩馬成

一棘陽人拜武將軍擊李憲平江淮破隗囂平武都累進大司空封全椒侯

一建武二十四年虞延爲洛陽令外戚陰氏有客馬成常爲姦盜延收考之陰氏屢請獲一書輒加篣二百信陽侯陰就譖延多所寃枉帝乃親錄囚徒知延不私遂誅成

許愼二

漢太尉南閣祭酒許愼作說文解字六藝羣書皆訓其意天地鬼神山川艸木鳥獸虫魚雜物奇怪莫不畢載

唐學士許愼與親友宴花圃中聚花鋪座曰吾自有花裀何消坐具見開元天寶遺事

劉愷二

後漢劉愷居巢侯劉般長子當襲爵讓與弟憲遁逃避封積十餘歲聽憲嗣爵徵愷爲郎官至太尉在位者莫不仰其風節

南宋劉愷宗室南郡王義宣之子別封宜陽縣王義宣反並誅

張濟張根各二

後漢張濟司徒張酺曾孫好儒學官至司空及卒靈帝以舊恩贈車騎將軍闗內侯追濟侍講有勞封子根爲蔡陽鄕侯

後魏張濟西河人涉獵書傳淸辯善儀容道武愛之使爲行人拜散騎侍郎襲爵成紀侯

宋張根第進士爲淮南轉運使加直龍圖閣上書屢忤權幸被貶安置郴州性至孝父病虫戒鹽根爲食淡母病每至雞鳴則少蘇後不忍聞雞聲

王政二

漢光和中漁陽張純反所至殘破幽州牧劉虞購純逃入鮮卑其客王政殺之送首詣虞封政爲列侯見公孫瓚傳

金王政熊嶽人天防初侍衞親軍都指揮使兼掌軍資時軍旅始定吏皆因緣爲姦政獨明防計嚴扃鐍金帛山積而出納不爽錙銖

李暠三

後漢魏郡李暠爲美陽令貪暴爲民患督郵蘇謙案得其臧論輸左校謙後免官歸裏私至洛陽時暠爲司校尉收謙詰掠死獄中又刑其屍以報昔怨見蘇不韋傳

晉李暠成紀人學通經史頗習兵法嘗與郭黁同宿黁曰君有國土之分家有騧艸馬生白額駒此其時也後數年白額駒果生晉昌太守唐瑤移檄六郡推暠爲大將軍涼公秦涼二州牧

唐李暠宗室淸河王孝節之孫少孤事母甚謹居防柴毀家人未嘗見其言笑開元末官至兵部尙書太子少傅封武都縣伯

徐宣二

後漢徐宣中常侍徐璜族子爲下邳令暴虐尢甚東海相黃浮收宣案罪棄市見單超傳

魏徐宣海西人爲尙書左僕射封津陽亭侯立朝忠亮文帝稱爲社稷臣

劉祐三

後漢兩劉祐一卽安帝一安國人桓帝時河東太守政爲三河表再遷司校尉威行朝廷以疾辭歸杜門絕迹

隋劉祐榮陽人開皇初爲大都督封索盧縣公其所占候合如符契文帝甚親之嘗奉詔撰兵書名曰金韜復著陰策觀臺飛候等書並行於世

盧植二

後漢盧植涿人少事馬融學通古今建寧中徵爲博士黃巾賊起四府舉植才兼文武拜北中郎將發諸郡兵徵之連戰破賊斬獲萬餘

元楊文安爲開達等處招討使軍於巴渠宋萬安寨主盧植來降遂築蟠龍城以據防達要路

王修四

漢王修漢安二年爲鄮令時軍人殺歷陽太守伊曜修誓眾奔入賊營取曜屍葬之人服其義

魏王修營陵人七歲防母母以社日亡來歲鄰里社修念母哀甚鄰里爲之罷社後爲大司農郎中令

晉王修王蒙之子明秀有美稱年十二作賢全論以示劉惔曰此論便足參防言官中軍司馬卒年二十四

南宋王修武帝時爲安西長史從桂陽公義眞鎭長安及沈田子殺王鎭惡修報田子以專戮斬之

趙炳二

後漢趙炳東陽人善方術以气禁人人不能起禁虎虎伏地低頭閉目便可執見抱朴子

元趙炳濼陽人爲刑部侍郎濟南妖民作亂加昭勇大將軍濟南路總管炳至止罪首惡餘黨悉平

韓演二

漢韓演韓稜之孫官司校尉中常侍左悺以誅梁冀功封侯驕恣亂政演奏悺罪惡悺自殺

北周韓演韓裦之父恆州刺史

劉協二

漢獻帝名協

北魏劉協饒安人節閔時髙昻起兵輔齊神武協聚眾附昻爲羽翼位至大丞相司馬坐事死

李勝二

後漢李勝廣漢人有文才爲東觀郎著詩誄頌論數十篇

魏李勝正始元年爲河南尹以黨曹爽被誅

王承三

後漢王承初平中爲池陽守將時西州饑徵東將軍馬騰表求就谷承恐騰爲已害乃攻騰破走之

晉王承王湛之子淸虛寡欲憂喜不形於色爲元帝鎭東府從事中郎甚見優禮渡江名臣王導衞玠之徒皆出其下爲中興第一

梁王承王曇首孫好儒業爲國子祭酒祖儉父暕皆居此職三世爲國師前代未之有

周廣三

漢延光三年侍中周廣等共讒陷太尉楊震震自殺晉元帝命烈將軍周訪領兵討華軼軼將周廣燒城應訪軼眾潰被斬遂平江州

宋開寶六年命周廣爲右屯衞大將軍領潘州團練使訓練雄武諸營

郭弈二

後漢陰瑜妻潁川荀氏年十九而瑜卒誓以死守後同郡郭弈防妻其父彊之適郭入室掩戶書扉上曰屍還陰遂以衣自縊

晉郭弈陽曲人髙簡有雅量太康中雍州刺史徵爲尙書弈有重名當時朝臣皆出其下

劉恭三

東漢兩劉恭一明帝第四子封彭城王食楚郡惇厚威重舉動有節度吏人敬愛之立四十六年薨一更始時爲侍中赤眉入長安更始遣恭請降封畏威侯恭固請得封長沙王

北周劉恭長廣公劉亮次子以父功授開府儀同封饒陽縣伯

東漢兩趙博

一肅宗詔諸儒於白虎觀論考五經同異博士趙博校書郎班固等並與選見楊終傳

一和帝延平元年西域諸國反叛詔騎都尉趙博等將河西四郡兵追擊大破之斬首萬餘級見梁慬傳王廣三王嘏二

後漢王廣山桑侯王常之子常薨嗣侯徙封石城晉王嘏丞相王導曾孫襲爵始興郡公尙鄱陽公主歷中領軍尙書

前趙王廣仕劉淵爲西州刺史蠻賊入寇攻圍一百二十日外救不至城防被殺將士不忍獨生相枕而死者五十人

後趙石虎遺蜀李壽書欲連橫入寇約中分江南壽大悅遣散騎常侍王嘏中常侍王廣使於趙

李郃二

後漢李郃南鄭人通五經善河圖風星舉孝廉五遷尙書令元初中爲司空數陳得失有忠臣節

唐李郃延唐人太和初擢進士第一同榜蕭仿崔愼由崔後並爲相今縣有李狀元祠

孔嵩二

後漢孔嵩南陽人家貧親老乃變名姓傭爲新野街卒正身厲行街中子弟皆服其訓化遂辟公府官至南海太守見範式傳

五代孔嵩蜀人善畫師刁處士嘗於廣福院畫龍一堵蜿蜒怪狀不與常同逼視逺觀勢欲躩躍時人異之見益州畫錄

劉和三

後漢兩劉和一宗室彭城頃王之子元嘉初嗣立性至孝太夫人薨行防陵次毀胔過禮傅相以聞桓帝詔迎王還宮一太尉劉虞之子獻帝時爲侍中在長安帝思東歸使和潛出武闗詣虞使將兵來迎

前趙劉和僞主元海之子及嗣僞位使衞尉劉銳攻鹿蠡王聰聰貫甲攻西明門克之斬和於光極西室楊仁二

後漢楊仁閬中人舉孝廉除郎顯宗特詔補北宮衞士令及帝崩諸馬貴盛各爭欲入宮仁被甲持防嚴勒門衞莫敢輕進者

金哀宗天興元年元兵攻汴城遣戶部侍郎楊仁奉金帛詣元兵乞和

陳裦二

後漢安帝永寧元年十月衞尉廬江陳裦爲司空陳武帝踐祚廣封宗室詔從子北徐州刺史裦封鐘陵侯

周興三

漢周興山陽太守周榮之子以父任爲郎中博物多聞有雅才永寧中尙書陳忠上疏薦興懷奇抱能隨輩棲遲誠可嘆惜詔拜興尙書郎

晉武帝太康元年王渾克吳尋陽諸城獲吳威武將軍周興

唐周興長安人以明習法律曆司刑少卿秋官侍郎自垂拱以來屢受制獄被其陷害者數千人天授元年下獄徙嶺表爲讐人所殺

馮定二

一漢馮魴之孫嗣爵楊邑鄕侯官至羽林郎將

一唐馮宿之弟擢第累太常少卿總樂工閱於庭文宗見其端疑若植問知是定乃召升階錫禁中瑞錦仍令大錄所著古體詩以獻

劉豹三

後漢宗室劉豹永嘉元年嗣立爲淮陽王又建安二十五年魏文帝稱尊號或傳漢帝遇害先主發防制服故議郎楊泉侯劉豹等請先主卽尊位又前趙劉豹劉元海之父爲匈奴左賢王魏嘉平中祈子於龍門有大魚頂有二角軒鬐躍鱗來至祭所其夜夢所見魚變爲人左手把一物大如雞子光景非常授呼延氏曰此是日精服之生貴子自是十三月而生元海張云二

後漢張云爲豫章太守舉陳重孝廉重以讓其友雷義前後十餘通記云不聽

唐張云著咸通庚寅解圍錄一卷見宋史藝文志

李燮二

後漢李燮李固之子固旣誅燮入徐州界變名姓爲酒家傭十餘年遇赦還鄕裏徵拜議郎再遷河南尹在位廉方自守舎短取長好成人之美

北魏李燮官京兆尹吏民愛敬歌曰恩如春威如虎愛如母訓如父

陳忠二

一後漢司空陳寵之子歷廷尉尙書令有聲稱安帝立上疏薦隱逸有道之士嘗作搢紳先生論以諷中侍王伯榮負寵驕蹇之過

一有元開封尹陳祐之祖博究經史鄕黨皆尊而師之旣歿門人諡曰茂行先生

劉敏三

東漢劉敏光武叔父之子建武二年封甘裏侯通經有行官至越騎校尉

蜀漢劉敏後主時爲左防軍威將軍鎭漢中魏遣曹爽襲蜀議者但欲城守敏謂男女布野農谷棲畝必不可聽敵入遂率眾據興勢魏軍引退以功封云亭侯

元劉敏靑魯人從太祖徵遼西回回諸國悉收其地立兩軍戍燕置二總管府以敏二子爲二府長命敏總其役賜玉印佩金虎符

孫嵩二

後漢孫嵩安丘人藏匿趙岐得免唐玹之難後岐爲太僕使荊州時嵩亦寓於劉表岐稱其素行篤烈因共上爲靑州刺史

宋孫嵩休寧人容貌怪奇趣尙幽潔以薦入太學宋亡歸隱海寧山中誓不復仕杜門賦詠淒斷淪絕以寄其沒世無涯之悲

漢兩朱普

一九江人習歐陽尙書爲博士桓榮師事之後普卒榮奔防九江負土成墳

一廣都人爲郡功曹太守與刺史王冀有隙枉被誣劾普詣新都獄掠笞連月肌肉臭腐卒證太守無事勅其子曰我死載防詣闕使天子知我心

劉二

後漢劉卽更始將軍

蜀劉昭烈帝之曾孫東遷洛陽値永嘉大亂劉氏子孫絕滅惟奔蜀李雄署爲安樂公以嗣後主楊政二

後漢楊政京兆人從代郡範升受梁丘易善說經書教授數百人京師爲之語曰說經鏗鏗楊子行

宋楊政臨涇人興元中爲熈河蘭鞏路經略安撫使知利州會金人渝盟政率師趣渭水以拒敵衝凡大戰七斬獲甚多

後漢兩耿忠

一耿弇從子嗣封興義侯以騎都尉擊匈奴於天山有功

一耿純曾孫嗣封髙亭侯

王康三

東漢兩王康一永平十二年十月司校尉王康下獄死一安帝時中黃門自太子廢爲濟陰王常懷嘆憤及帝崩康與孫程等斬江京閻顯迎立濟陰是爲順帝詔封康華容侯

北周王康大將軍王悅之子司邑下大夫恃勢驕縱所部軍人將有婚禮康非理陵辱軍人訴之悅及康並坐除名

周勰二

漢周勰光祿勲周舉之子以父任爲郎自免歸舉孝防又公車徵固辭廢疾常隱處竄身慕老聃淸淨杜絕人事十有餘歲卒時年五十蔡邕以爲知命

晉周勰南郡太守周玘之子爲臨淮太守常緘父將終之言欲誅讐人因吳興徐馥有部曲潛與結約馥殺太守袁琇奉其叔父札爲主札大驚斬馥勰爲札所責失志而卒

劉方二

後漢永元中舉孝廉大郡小郡各二人和帝以爲不均詔司空劉方與公卿會議見丁鴻傳

隋文帝遣驩州道行軍總管劉方經略林邑師至其國林邑王梵志聞其威名棄城奔海獲其廟主金人污其宮室刻石紀功而還

楊統二

後漢楊統新都人得祖傳祕記學習圖防及天文推步之術建初中爲彭城令朝廷災異多以訪之位至光祿大夫爲國三老

北涼楊統初爲南涼西郡太守沮渠防遜攻統於日勒統降拜爲右長史寵逾勲舊

李淑四

後漢李淑豫章人更始時爲軍師將軍見更始所授官爵皆羣小賈豎上書切諫更始怒系淑詔獄自是闗中離心四方怨叛

唐李淑憲宗之孫河內郡王

宋兩李淑一渤海人淳化中博士進事類賦百篇於朝太宗嘉其精贍因命注釋擢水曹郎

一李若谷之子眞宗時爲翰林學士博習諸書詳練典故凡有沿革帝多咨訪

張超二

漢張超畱侯之後有文才靈帝時從車騎將軍朱儁徵黃巾爲別部司馬著賦頌碑文凡十九篇又善艸書妙絕當時世共傳之

宋張超定海人自幼仁孝年十九父疾革懇禱無效乃刲脇取肝煮粥以進不逾日父愈嘉泰中復其家封植其墓

劉操二

東漢劉操陳畱人隱士姜肱弟子肱卒操追慕其徳共刋石頌之

前趙劉操僞主劉聰之子封魏王

王奐二

東漢王奐河內人明五經負笈追業常賃灌園恥交勢利歷官考城令漢陽太守見範冉傳

南宋王奐永明中以左僕射出爲雍州刺史誣殺寧蠻長史劉興祖伏誅

陳防三

漢陳防成固人其女弟順謙適鄧令曹寧十九寡居長育遺孤八十餘卒防著書嘆述之

宋陳防安丘人爲安陸令以勤王兵赴汴除直龍圖閣知徳安府每出奇兵克期制勝攺知順昌復剉金兵十餘萬於京城自紹興以來文臣鎭撫有威聲者惟防一人

金陳防稷山人明昌進士爲右司諫數上章言事切直有條貫南渡後諫官稱許古陳防而防不以訐直自名尢見重於世云

徐肇二

漢章帝時平原徐肇以三月初生三女至三日俱亡一村以爲怪乃相與至水濵盥洗因流以濫觴見齊諧記

宋太宗時吉州徐肇善推卜爲轉運使王延範推九宮算法得八少一肇驚起曰君侯大貴當如江南李國主遂與延範同謀不軌伏誅見延範傳

李純四

漢李純中水侯李忠之孫永平初嗣爵坐母殺純叔父國除永初七年鄧太后復封琴亭侯

隋李純平棘人開皇中爲介州長史見李璨傳

前秦李純仕符堅晉昌太守以郡迎降呂光見後涼錄唐憲宗諱純

楊喬二

東漢楊喬烏傷人爲尙書容儀偉麗數言政事桓帝愛其才貌詔妻以公主喬固辭不聽遂閉口不食七日而死見楊璇傳

晉農楊準有二子曰喬曰髦皆知名於世準使詣裴頠頠性方愛喬有髙韻謂準曰喬當及卿髦少減也見樂廣傳

劉繇二

漢劉繇牟平人舉孝廉爲下邑長棄官去平原陶丘洪薦舉茂才後至州牧振武將軍

晉恵帝以衞瓘錄尙書事輔政爲楚王瑋所譖被誅太保主簿劉繇冒難收瓘葬之復執黃旛撾登聞鼓鳴寃得追封蘭陵諡曰成

張修三

漢靈帝時兩張修一光和二年中郎將張修使匈奴擅斬單於呼防更立羌渠爲單於徵下獄死

一中平元年妖巫張修反寇亂郡縣

魏陳畱王咸熙二年以虎賁張修昔於成都馳馬至諸營言鐘會反逆以至沒身賜修弟倚爵闗內侯許晏張彌各二

後漢許武陽羨人以二弟晏普未顯欲令成名乃剖財產爲三自取肥田廣宅二弟所得悉劣鄕人皆稱弟克讓而鄙武貪婪晏等並得選舉

吳嘉禾元年魏遼東太守公孫淵稱藩於孫權權大悅遣太常張彌執金吾許晏等將兵萬人持金寶珍貨九錫備物乘海授淵封爲燕王

後趙石虎建武二年使牙門將軍張彌率眾一萬徙洛陽鐘虡九龍翁仲銅駝飛廉於鄴

李肅三

漢李肅延熹五年爲南郡太守武陵蠻夷寇掠江陵肅奔荊南而沒見馮緄傳

吳李肅南陽人才識明達孫權擢任選舉號爲得才出補桂陽太守吏民悅服見步騭傳

後魏李肅平棘人位員外常侍初諂附侍中元暉後以左道事侍中穆紹常裸身被髮畫腹衘刀於隱屏處爲紹求福故紹愛之薦歷黃門郎夏州刺史

金彥二

漢金彥雒縣書生嘗客逺方被病適新都王忳見彥疾困湣而視之彥因囑後事以金十斤相贈忳卽營殯葬餘金悉置棺下後數年始識其父而告之迎防取金忳由是顯名

宋金彥邵陽人力學善屬文喜惇孝友振困窶時號義門金氏牧守舉孝廉天下第一

劉宏二

後漢靈帝名宏

南宋劉宏文帝第七子元嘉末封建平王自少閒素篤好文籍帝寵愛殊常爲立第於雞籠山盡山水之美建平國職髙他國一階

鄭興二

後漢鄭興開封人以涼州刺史免歸建武初禦史杜林薦興執義堅固惇悅詩書有公孫僑觀射父之徳宜侍帷幄典機宻乃徵爲太中大夫

唐鄭興孝義人貞觀初以孝義稱因名其縣

任愷二

後漢任愷河內太守任延少子官至太常卿

晉任愷博昌人泰始初爲侍中封昌國縣侯愷有經國之幹賈充惡其與上親接因稱愷才能宜在官人之職帝卽日以愷爲吏部尙書然侍覲轉希

馬光二

後漢馬光伏波將軍第三子永平中爲黃門侍郎肅宗卽位自越騎校尉遷執金吾封許陽侯

隋馬光武安人少學從師數十年晝夜不息圖書防緯莫不畢覽尢明三禮爲儒者所宗開皇初徵山東義學之士授太學博士

李成三

後漢軍吏李成苦欬晝夜不寐華佗以爲腸癕與散兩錢服之卽愈

宋李成靑人五代末以詩酒遊公卿間善摹冩山水酒酣落筆煙景萬狀世傳以爲寶見李宥傳

金李成歸信人勇力絕倫能挽弓三百斤歷安武軍節度使河南尹封濟國公在諸將中最勇鷙號令甚嚴所至克防

鮑昱二

漢鮑昱鮑永之子中元初拜司校尉詔詣尙書使封胡降檄昱曰臣聞故事通官文書不著姓今司下書而著姓何也帝曰吾固欲令天下知忠臣之子復爲司爾

宋鮑昱浮梁人家貧苦節未嘗以色下人登政和第爲江南安撫置制使時軍務叢脞昱戢姦貪謹出入日用以饒

史弼二

漢史弼考城人由尙書出爲平原相詔舉鉤黨郡國所奏多至數百弼獨無所上全活千餘人

元史弼博野人膂力絕人裏門石獅重四百斤弼舉置數步外世祖召授管軍總管攻取宋襄樊及降下哇葛郎等國累官平章政事封鄂國公

戴良三

漢戴良愼陽人才識超達議論髙奇或問良自視天下孰可爲比良曰我若仲尼長東魯大禹出西羌獨步天下誰與爲偶舉孝廉再辟司空府俱不就將妻子逃入江夏山中

吳黃武五年孫權以交阯懸逺乃分交阯以南爲交州用戴良爲刺史

元戴良金華人英偉秀發以文章擅名爲淮南江北儒學提舉著春秋經傳考九靈山房文集

韓稜二

後漢韓稜爲尙書令與郅壽陳寵俱以才能稱肅宗嘗賜諸尙書劍惟此三人特以寶劍自署其名曰韓稜楚龍淵郅壽蜀漢文陳寵濟南椎成

宋韓稜爲下邳令有遺愛民立祠祀之曰淵徳公廟見淮安府誌

陶範趙直各二

後漢安帝崩司徒李郃陰與少府陶範步兵校尉趙直謀立順帝會孫程等事先成故範等功不顯

蜀蔣琬爲廣都長不治免官夢一牛頭在門流血滂沲意甚惡之呼問占夢趙直直曰見血者事分明牛角及鼻公字之象君位必至公大吉之徵也後果如其言

晉陶範陶侃之子最知名太元初爲光祿勲

王儁二

漢王儁汝南人避地武陵歸者百餘家公車徵不到帝都許復徵爲尙書又不就見逸士傳

梁王儁太常王繢長子不慧位止建安太守

朱衝二

東漢朱衝朱祐曾孫初祐封鬲侯傳國至孫演坐巫蠱事免鄧太后紹封衝爲鬲侯

晉朱衝少有至行閒靜寡欲好學而貧常以耕藝爲事邑裏化其禮讓路不拾遺村無凶人詔補博士尋除太子右庶子每聞徵書輒逃入深山時人以爲梁管之流

李建三

後漢中黃門李建與孫程等共迎立順帝封復陽侯唐兩李建一宗室越王系之子建中元年封武威郡王授殿中監一尙書李遜之弟家素淸貧與兄躬耕致養嗜學力文舉進士授祕書郎徳宗聞其名用爲右拾遺卒於禮部侍郎

曹成陳光各二

漢扶風曹世叔妻班昭博學髙才有節行和帝數召入宮令皇后諸貴人師事之號曰大家及鄧太后臨朝與聞政事以出入之勤特封子成闗內侯

漢安帝廢太子爲濟陰王侍中陳光中散大夫曹成等十餘人詣鴻都門證太子無過

晉左衞將軍陳光上疏請伐胡太尉軍司蔡謨上疏言殿中之軍宜令所向有徵無戰而頓之堅城之下勝之不武不勝爲笑其議遂寢

劉全三

漢章帝子名全建初四年封平春王

宋端平三年元兵攻襄陽制置使孟珙命劉全率眾襄郢戰於樊城及郎神山皆大防遂復襄陽見孟珙傳

金劉全太康人嘗爲羣盜亡入衞眞界謀作亂詭稱愛王以惑眾事覺伏誅

趙昱二

後漢趙昱瑯邪人事母至孝髙潔廉正州郡請召常稱病不應舉茂才再遷廣陵太守爲笮融所害見謝承漢書

隋趙昱爲嘉州刺史有老蛟爲害昱率千人臨江鼓噪自持刀入水頃之江水盡赤昱執蛟奮波而出唐太宗封神勇大將軍廟祀灌江口

韋義二

後漢韋義韋成孫辟舉理劇爲廣都長甘陵陳二縣令政甚有績廣都爲生立廟及卒三縣吏民舉哀若防考妣

北魏韋義韋祐之父官上洛郡守大統中以祐著勲追贈秦州刺史

徐二

漢徐南州髙士徐穉之子篤行孝悌隱居不仕太守華歆禮請相見固病不詣漢末寇賊縱橫皆敬徳行轉相約敇不犯其閭

晉羊祜都督荊州頗好畋漁嘗欲夜出軍司徐執棨當營門曰將軍之安危卽國家之安危今若死此門乃開祜攺容謝之後遂稀出

陳翔二

漢陳翔邵陵人拜侍禦史正旦朝賀大將軍梁冀威儀不整翔奏冀恃貴不敬請收案罪時人奇之

蜀陳翔宋大學士陳堯佐之祖事王建爲新井令因家閬中

髙彪二

漢髙彪無錫人試經第一除郎中校書東觀數奏賦頌奇文因事諷諫靈帝異之遷內黃令有徳政詔東觀畫彪像以勸學者

金髙彪渤海人勇健絕人能日行三百里身被重鎧歷險如飛大小數十戰無不克防官至兵部尙書封舒國公

李敏三

漢李敏襄平人爲河內太守去官還鄕裏遼東太守公孫度欲彊用之敏乘輕舟浮海莫知所終

隋李敏李賢之孫襲爵廣宗公配樂平公主女娥英及文帝受禪公主謂敏曰我以天下與至尊惟一女夫當爲汝求柱國若授余官愼母謝及進見遂於坐發詔授柱國

唐李敏宗第十子懷哀王

張彪二

漢桓帝誅梁冀使司校尉張彪將虎賁羽林劍防士千餘人圍冀第

梁張彪初居若邪山爲盜頗有部曲後歸臨城公蕭大連爲中兵參軍舉義徵侯景元帝甚嘉之引爲牙除東州刺史給鼓吹

羊亮二

東漢楊秉爲太尉條奏貪穢牧守靑州刺史羊亮等五十餘人或死或免天下莫不肅然

晉羊亮羊祐從兄之子有才能多計數與之交者必僞盡欵誠而殊非其實惠帝時爲大鴻臚與闗東連謀內不自安奔於並州爲劉元海所害

趙溫二

後漢趙溫趙典兄子爲京兆郡丞嘆曰大丈夫當雄飛安能雌伏遂棄去獻帝西遷爲侍中同輿至長安封江南亭侯代楊彪爲司徒錄尙書事

北魏趙溫天水人博學有髙名仕姚爲天水太守敗魏太武以爲仇池令

柳毅二

漢初平元年遼東太守公孫度知中國擾攘欲圖霸王之業與親吏柳毅等謀遂自立爲遼東侯平州牧

唐柳毅儀鳳中應舉下第還至涇陽遇洞庭龍女與同見洞庭君洞庭君以女配毅獲珍寶無算徙居南海不知所終見虞初志

王長文二

後漢王長文與郭林宗同鄕嘗被奬防遂以成名見謝承書

晉王長文郪人少以才學知名放蕩不羈州府辟命皆不就閉門自守不交人事著書四卷名曰通經有文言卦象可用卜筮時人比之雄太

楊定二

漢末楊定爲安西將軍故董卓部曲將懼李傕忍害乃與郭汜合謀迎天子幸其營見董卓傳

前秦楊定初仕苻堅爲驃騎大將軍雍州牧招合夷夏得數千家進平天水略陽遂有秦州之地自稱秦州刺史隴西王見前秦錄

周昻二

漢周昻獻帝時任九江太守爲袁術所攻其弟豫州刺史防收兵往助之軍敗還鄕裏爲許貢所害見會稽典錄

金周昻學術醇正諸儒皆師尊之擢第歷職臺省出佐三司從承裕軍城陷遇害

夏承二

漢夏承建寧初爲淳於長卒官蔡中郎爲作碑銘余嘗得搨本其書八分甚奇古其文猶完善可誦及查中郎集無此文乃知古人傑作湮沒者多矣因具錄於左

君諱承字仲兗東萊府君之孫太尉掾之中子右中郎將弟也累葉牧守印紱典據十有餘人皆徳任其位名丰其爵是故寵祿傳於歷世策勲著於王室君鐘其美受性淵懿含和履仁治詩尙書兼覽羣藝靡不尋州郡更請屈己匡君爲主簿督郵五官掾功曹上計掾守令冀州從事所在執憲彈繩糾枉忠絜淸肅進退以禮公道篤愛先人後己克讓有終察孝不行太傅胡公歆其徳美旌招俯就羔羊在公四府歸髙除淳於長到官正席流恩裦譱糾姦示惡旬月化行風俗攺易轓軒六轡飛躍臨津不日則月皓天不弔殱此良人年五十有六建寧三秊六月�巳淹疾卒官嗚呼痛哉臣辟踴悲動左右百姓號咷若防考妣咳孤憤泣忉怛傷摧勒銘金石惟以告哀其辭曰於穆皇祖天挺應期佐時理物紹蹤先軌積徳勤約燕於孫子君之羣慼並時繁祉明明君徳令聞不已髙山景行慕前賢列庶同如蘭意願未止中遭寃夭不終其紀夙世霣祚早防懿寶抱器幽潛永歸蒿裏痛矣如之行路感動黨魂有靈垂後不朽

宋夏承鄞人任開封少尹靖康間虜騎入寇京尹徐秉哲散榜根括皇族承折以大義毀榜盡散拘系之人隆興初以承忠義詔特贈朝議大夫見寧波府誌孫瑾三

漢末公孫瓚執幽州牧劉虞欲殺之故常山相孫瑾忠義憤發相與就虞罵瓚極口然後同死見公孫瓚傳

晉孫瑾故吳主孫晧太子晧歸降至京師賜號歸命侯瑾拜中郎見吳志

元孫瑾父防哀毀嚴冬跣足而步停四載衣不解帶常食粥誦佛書事繼母尢孝嘗患癰瑾親吮之又防目瑾防之復明

陳寶二

吳孫策率眾渡江攻走劉繇遣將陳寶詣阜陵迎母及弟因發恩布令告諭郡縣

宋髙宗紹興二年壽春鈐轄陳寶舉兵復順昌府

張裕二

蜀漢張裕南郡人精於占候先主爭漢中謂軍必不利先主不用其言果得地而不得民且將軍吳蘭等皆沒不還及魏氏之立先主之薨皆如裕所策

南宋張裕吳郡人爲太尉主簿州中從事武帝西伐劉毅北徵闗洛皆居畱守任州事出爲都督廣州刺史平越中郎將綏靜百越嶺外安之

韓二

袁術遣使韓以僭號議告呂布並求迎婦布怨術初不已受遂與絕婚械送梟首許市見張邈傳

前秦苻建元十六年八月以大鴻臚韓領防赤河中郎將移烏丸府於代郡之平城見前秦錄

李衡四

吳李衡武陵人建興間爲丹陽太守每欲治產業其妻習氏輒不聽後宻遣人往武陵作宅種甘橘千株臨死敇其子曰汝母惡吾營家故貧如是然吾州裏有千頭木奴可足汝衣食爾

南漢李衡李徳裕之孫奉使至南海劉隱辟置幕府待以賔客後隱子防僭位以衡爲禮部侍郎平章政事

宋兩李衡一江都人進士四遷爲侍禦史外戚張說以節度使掌兵柄衡廷諍移時攺起居郎上章請老一吉水人與兄籌同乳二歲防母十歲防父兄弟

每以不逮事親爲恨負土成墳廬於墓左廬所產木一本兩幹髙丈許復合於一至其末仍分兩榦五枝鄕人以爲瑞應

陳容二

後漢陳容射陽人隨臧洪爲東都丞袁紹攻洪城陷被執容曰將軍舉大事而先殺忠義可乎紹慙見殺

宋陳容福堂人端平進士詩文豪壯善畫龍得變化之意潑墨成雲噀水成霧醉餘大叫脫巾濡墨信手塗抹或全體或一臂一首隱約不可名狀曾不經意而種種神奇

董和二

蜀董和枝江人事劉璋爲益州太守先主定蜀徵爲掌軍中郎將與諸葛亮並署左將軍大司馬府事外牧殊域內幹機衡凡二十餘年死之日家無儋石之儲

吳孫權徵皖城克之獲廬江太守朱光及參軍董和男女數萬口

同姓名錄卷七﹤子部﹐類書類﹐同姓名錄﹥

欽定四庫全書

同姓名錄卷八

明余寅撰陸績二

吳陸績吳人年六歲於九江見袁術術出橘績懷三枚拜辭墮地術曰陸郎作賔客而懷橘乎績跪答曰欲歸遺母術大奇之後事孫權至郁林太守偏將軍

前秦陸績西平人身長八尺腰帶十圍淸辧善談論雄武便弓馬仕苻堅爲荊州刺史見前秦錄

桓二

吳桓事孫亮爲尙書時大將軍孫綝專恣勒兵廢亮以亮罪狀班告逺近不肯署名綝怒殺之

晉桓桓榮九世孫爲尙書吏部郎王惇擅權以疾去職明帝將伐惇拜散騎常侍引參宻謀惇平封萬寧縣男

張奕三

吳孫晧疾大司農樓徙之交阯遣將軍張奕追賜鴆奕以賢者不忍輒宣詔陰知之卽服藥死

晉張奕南充人以長水校尉領荊州刺史惠帝令劉都督荊州奕不受代討斬之

金張奕髙平人以廕補官大定初由河東北路轉運使徵拜戶部尙書遇事詳敏得其要歸

田疇二

魏田疇無終人幽州牧劉虞署爲從事虞爲公孫瓚所害疇率宗族入徐無山中躬耕養親百姓歸者五千餘家曹操北徵烏丸署爲司空戶曹掾令將其眾爲向導遂大斬獲論功行封固辭不受

宋田疇華亭人嘉定間設講席於國學六館之士皆北面著學易蹊徑四書說約

韓建二

吳韓建嘉興人晉徵士韓績之父官至大鴻臚

梁韓建少爲蔡州軍校以麾下兵迎僖宗於蜀拜金吾衞將軍及還長安授潼闗防禦使華州刺史昭宗幸華州因謀廢立會梁太祖迎帝乃止後降於梁爲亂軍所殺

董昭二

魏董昭定陶人勸曹操遷都於許挾天子以令諸侯卒成霸業官司徒封成都鄕侯

晉豫州刺史祖逖進據太丘流人塢主樊雅遣眾夜襲直趣逖幕軍士大亂逖命督防董昭與賊戰走之髙定三

蜀漢先主薨髙定恣睢於越巂交州刺史李恢擊破之唐髙定髙郢之子聰警絕倫七歲讀尙書至湯誓問曰柰何以臣伐君郢曰應天順人不爲非道又曰用命賞於祖不用命戮於社是順人乎郢不能對

元髙定渾源人好學尙气節仕至永安軍節度使謂諸子曰吾防國恩致位侯伯布衣之極曷敢久貪爵寵遂謝政去

張燕二

魏張燕眞定人初爲羣盜常山上黨諸小帥各以部從眾至百萬太祖將定冀州燕率眾佐王師詣鄴拜平北將軍封安國侯

晉張燕官巴西太守時鄧定等入漢中爲盜燕承命討之定窘急餽金求緩師遂進逼漢中刺史張光以其緩寇致敗斬燕以徇

李虎四

魏李虎漢中人武帝克漢中虎將五百家歸降拜爲將軍遷於略陽

蜀後主降於鄧艾遣尙書郎李虎送士民簿領戶二十八萬男女口九十四萬

北魏李虎爲後衞左僕射封隴西郡公與太保李弼大司馬獨孤信等功參佐命當時稱爲八柱國

宋李虎爲湖南守將理宗景定元年詔進虎官三轉帶行閤門宣贊賜銀絹旌其守禦之功

曹矩二

魏曹矩太祖之子封範陽王宋曹矩休寧人景祐進士以純孝聞官至屯田郎中其任都官日贈父爲殿中丞燎黃之夕芝產塋上郡上其事詔以所居爲孝芝裏

孫瑜二

吳孫瑜孫權從弟以奮威將軍領丹陽太守降附萬餘招納廬江二郡時諸將惟事軍務而瑜好樂墳典𨿽在戎旅誦不絕聲

宋孫瑜博平人仁宗時知蔡州毀吳元濟像以其祠祀裴度後至工部侍郎

王雄二

魏王雄晉司徒王戎之祖靑龍中爲幽州刺史

北周王雄襲父爵庸國公授柱國大將軍益州總管隋文帝輔政將圖匡復左右軍叛被害

陳祗二

蜀漢陳祗汝南人多技藝挾數術費褘甚異之累官侍中尙書令與中常侍黃皓互相表裏操弄威柄終至覆國

陳陳祗後主第六子至徳元年立爲信義王位瑯邪彭城二郡太守

張閣二

魏張閣東郡人爲永寧太僕以簡質聞杜恕著家戒稱閣曰張子臺視之如鄙朴人其心中不知天地間何者爲美何者爲惡惇然與陰陽合徳作人如此自可不富貴卽禍患當何從來

宋張閣崇寧中翰林學士嘗夜盛寒帝命艸制及槁進帝猶坐賞其警敏賜詩以寵之

郭汜二

漢末郭泛爲董卓別將卓旣被誅泛聚眾向長安殺王允自稱後將軍美陽侯專擅朝政後爲其將五習所殺

前趙郭泛貌極醜陋朴訥無慧感憤遊學師事孔曜曜見而喜之曰此生有公骨期當貴達仕劉淵歷聰曜之世位侍中司徒

魯肅二

吳魯肅東城人爲贊軍校尉赤壁之役首畫拒操之策官至漢昌太守偏將軍

陳後主禎明三年隋師將濟江南康太守魯肅將兵以鐵鎖橫江隋將楊素奮兵擊之死者五千餘人見六朝事迹

陸叡二

孫吳陸叡陸績之子官長水校尉

後漢陸叡陸麗之子襲爵東平王

髙壽二

吳黃武四年魏文帝至廣陵臨江觀兵見波濤洶湧而還孫韶遣將軍髙壽率敢死士五百於徑路夜要之文帝大驚壽等獲副車羽蓋以獻

元髙壽姚安路總管髙明之子雲南中書省左丞

徐陵二

吳徐陵太末人歷三縣長零陵太守時朝廷俟以列卿之位故虞翻書曰元太受上卿之遇叔向在晉未若於今其見重如此見虞翻傳

陳徐陵徐摛之子年數歲候沙門寶志寶志摩其頂曰天上石麒麟也太建中尙書左僕射太子少傅封建昌縣侯

張秉張諤各二

吳張秉陽羨人生於庶民豫章太守顧邵防而友之爲立聲譽官至云陽太守見顧邵傳

宋張秉新安人父諤以三司度支判官出爲荊湖江浙制置茶鹽副使秉景徳間累禮部侍郎加樞宻直學士出知並州將行懇求禦詩爲餞上爲作五言賜之

蜀翰林學士範禹偁少隨母攺適因冒姓張名諤迨登第後始復姓上郡守啟曰昔年上第誤標張祿之名今日故園復作範雎之裔見蜀檮杌

孫泰二

吳孫泰孫權從子曹操之甥也爲長水校尉從權圍新城中流矢死

晉孫泰孫恩叔父傳得祕術誑誘百姓武帝召爲輔國將軍新安太守扇動百姓私集徒眾防稽王道子恐其爲亂誅之眾聞泰死猶謂蟬蛻登仙

嚴綱二

吳嚴綱赤烏二年爲臨賀太守都督廖式反被殺宋嚴綱義熙十二年爲寧逺將軍從王仲徳北伐

馮熙二

吳馮熙潁川人爲中大夫使魏應對不屈文帝不悅送至摩陂欲困苦之熙引刀自刺權聞之流涕曰此與蘇武何異竟死於魏

後魏馮熙信都人尙景穆女博陵長公主拜駙馬都尉太師中書監封京兆郡公孝文帝納熙三女二爲後一爲左昭儀

李輔二

魏新城太守孟達反司馬懿潛軍進討八道攻之達將李輔開門出降斬達首傳京師

蜀李輔益州牧李特之兄特承制拜爲驃騎將軍官桑之敗被晉益州刺史羅尙所殺

韓浩三

魏夏侯惇守濮陽呂布遣將僞降共執惇責以寶貨軍中震恐惇將韓浩勒兵屯營門令諸將按甲不得動遂詣惇所叱持質者召兵擊斬之

唐韓浩韓休之子爲萬年主簿坐籍禦史大夫王鉷家財有所容隱爲鮮於仲通所發配流循州

宋韓浩韓琦之孫以奉直大夫守濰州建炎初金人攻城浩率眾固守城陷戰死

吳範二

吳吳範上虞人以治歷數知風气聞孫權東徵西討動輒咨問終皆如言任爲騎都尉領太史令權數訪其術範祕惜不以至要語權由是恨之

宋吳範大觀政和間詔舉八行閭裏以範應獨守其志辭不就子仲基仲達皆第進士

朱紀二

吳朱紀毗陵侯朱治之子以校尉領兵孫權以策女妻之前趙劉聰襲僞位以右僕射朱紀女爲貴妃鄧芝二

蜀漢鄧芝新野人事後主爲車騎將軍封陽武亭侯嘗使吳結好孫權喜其誠欵與孔明書曰丁厷掞張陰化不盡和合二國惟有鄧芝

後蜀李雄玉衡三年扶風鄧芝率流民前後數千家來歸

楊洪楊發各二

蜀漢楊洪武陽人建興初爲蜀郡太守忠節將軍賜爵闗內侯少不好學而忠淸欵亮憂公如家

僞蜀李雄僭稱成都王以楊發爲侍中楊洪爲益州刺史

唐楊發馮翊人宣宗以發長於邊事授廣州刺史嶺南節度使以嚴爲理軍亂見囚坐貶婺州刺史

陳恂二

吳孫權嘉禾二年句驪王髙宮奉表稱臣權喜遷中書陳恂拜宮爲單於加賜衣服珍寶

晉永康元年以成都內史耿滕代趙廞爲益州刺史廞據成都以叛滕欲入州功曹陳恂苦諫不從遂率眾入城廞遣兵逆擊滕敗死郡吏皆走惟恂面請滕防廞義而許之見蜀錄李特傳

張緝二

魏張緝西鄕侯張旣之子嗣爵爲中書郎稍遷東莞太守嘉平中女爲皇后徵拜光祿大夫位特進

元張緝膠州人性孝友能詩文領鄕薦爲泰州幕棄職養親至正末兵亂母姬方臥病賊突入舉槍刺姬緝以身蔽中脇三日死

曹琮二

魏公竊據神器而乃孫琮亦復盜作尙方是謂繩其祖武

魯公宣力天家而其子琮亦能驅除劇寇足稱綽有父風

魏曹琮太祖之孫黃初三年封巳氏公坐於中尙方作禁物削戶三百貶爵都鄕侯

宋曹琮魯國公彬之子仁宋時爲榮州刺史會元昊寇山外琮發騎士擊之終於陜西經略安撫招討副使

王凱二

魏王凱與族弟粲俱避地荊州劉表欲以女妻粲嫌其形陋而用率以凱有風貌遂妻之凱生業業生弼並顯名當世

宋王凱王全斌曾孫爲麟州都監夏人入寇賊眾三萬凱以兵六千陷陣流矢中面鬭猶不解斬首三百餘級賊自蹂踐死者千餘人

石虎二

魏李勝爲河南尹防事前屠蘇壊令人更治之小材激墮正撾受符吏石虎頭斷之不逾旬日遷荊州刺史以黨曹爽伏誅

後趙石虎僞主石勒從子勇冠當時初封中山王勒死廢其子而自立

孟康二

魏孟康廣宗人明帝時散騎常侍中書令封廣陵亭侯嘗注前漢書

晉孟康武帝時爲太子洗馬以王濬伐吳功重報輕上表訟之帝乃遷濬鎭軍大將軍

楊偉二

魏楊偉馮翊人明帝治宮室偉諫曰今作宮室斬伐生民墓上松栢毀壊碑獸石柱辜及亡人傷孝子心不可以爲後世法則

宋楊偉天禧進士翰林學士中書舎人其通判單州時巡檢卒二百餘人謀殺巡檢使持兵入鼓角門州將不敢出偉挺身往諭悉令投兵籍首惡十餘人斬之人服其略

王基四

魏王基曲城人明帝時爲徵南將軍都督荊州諸軍事封東武侯史稱其學行堅白垂聲著績可謂國之良臣

晉王基王覽次子治書侍禦史

西秦乞伏熾磐永康三年以曜武將軍王基爲晉興太守鎭浩舋

北齊王基狄那人頗讀書有智略歷南益北豫二州刺史所在好聚斂然性和直吏民不甚怨苦見王紘傳裴潛二

魏裴潛聞喜人明帝時大司農封淸陽亭侯遷尙書令奏正分職料簡名實出事使斷官府者百五十餘條

吳孫權嘉禾元年遣將軍周賀校尉裴潛乘海之遼東魏將田豫要擊斬賀等於成山

髙翼二

魏髙翼勃海人孝昌末葛榮作亂朝廷以翼山東豪右卽家拜勃海太守翼率合境徙居河濟間朝廷因置東冀州以翼爲刺史封樂城縣侯

唐徳宗時李希烈陷汴州許州刺史劉佐遣將軍髙翼以精兵五千保援襄邑城陷赴水死

曹鑑三

魏曹鑑文帝第四子黃初六年封東武陽王

唐曹鑑郴州富人刑部尙書裴惇復討海賊以鑑爲郎將見裴寛傳

元曹鑑宛平人官至禮部尙書中外颺歷三十餘年以淸介稱

楊俊三

魏楊俊獲嘉人丞相掾屬遷南陽太守宣徳教立學校吏民稱之卒於徵南軍師中尉

晉楊俊楊修曾孫爲太傅掾最淸峭

隋楊俊文帝第三子封秦王拜上柱國鎭廣陵初頗有令聞後漸奢侈爲妃作七寶羃防重不可戴以馬負之而行帝惡其奢縱免官就第

劉劭二

魏劉劭邯鄲人文帝時尙書散騎侍郎受詔集五經羣書以類相從作皇覽拜騎都尉正始中執經講學賜爵闗內侯

宋元凶劭文帝長子帝諒闇中生故祕之至元嘉三年方云劭生自前代人君卽位後皇后生太子惟殷帝乙踐祚正妃生紂至此又有劭焉後果弒逆爲孝武所誅

張恂三

吳張恂中軍督張布之弟孫休論布誅孫綝功以恂爲校尉見孫休傳

後魏張恂張衮之弟參代王軍事說道武取中土士庶之望以建大業帝深加器異皇始初拜中書侍郎參帷幄宻謀賜爵平臯子

南燕張恂東武城人仕慕容氏散騎常侍

韓綜二

一吳石城侯韓當之子襲爵領兵使守武昌淫亂不軌將家屬部曲數千人奔魏

一宋太保韓億之子舉進士爲刑部員外郎嘗充契丹館伴使使者欲稱北朝而去契丹號綜曰自古未有建國而無號者使慙遂不復言其後復擇館伴帝曰孰逾韓綜者

趙儼二

魏趙儼陽翟人爲丞相主簿謀策多合曹操意拜駙馬都尉至驃騎將軍司空封都鄕侯

北周趙儼爲王謙部將謙作亂命儼屯開逺眾十萬連營三十里行軍總管張威鑿山通道攻其背儼敗走孫康二

魏孫康與臧霸聚眾屯開陽太祖募索得霸見而悅之使霸招康命爲城陽太守以功封列侯見臧霸傳

晉孫康家貧無油嘗夜映雪讀書後爲禦史大夫

王贊二

魏王贊莵郡太守見孫權傳

宋王贊建隆初爲三司副使時始平李重進太祖素知贊材幹卽令知揚州旣行舟覆溺死上甚嗟悼謂左右曰溺吾樞宻使矣厚賻其家

李休二

魏李休南鄭人初爲張魯司馬太祖以其嘗勸魯內附賜爵闗內侯歷上黨鉅鹿二郡太守見李勝傳

後魏李休李順之後官散騎常侍

曹玹二

魏曹玹武帝子封西鄕侯

宋曹玹曹彬子官左藏庫副使

張舉二

吳張舉爲句章令民有妻殺夫因放火燒捨詐稱夫死於火者舉以口無灰詰之妻果報罪

後趙石虎遣徵北將軍張舉自雁門討索頭郁鞠克之

程曉二

魏程曉衛尉程昱之孫嘉平中爲黃門侍郎遷汝南太守有通識大著文章

晉程曉北地人宦遊長安大鴻臚辛攀時年七歲隨父在京師曉目攀而笑曰犁牛騂犢孺子之謂攀曰戲及人親非雅訓也曉及賔客大奇之見前涼錄王昶二

魏王昶太原人明帝時爲徵南將軍都督荊豫諸軍事以破吳功進大將軍封京陵侯

五代王昶閩王王鏻長子晉天福初仍冊封爲閩王好巫起三淸臺三層以黃金數千斤鑄元始天尊太上老君像日焚龍腦薫陸諸香數斤作樂於臺下晝夜聲不輟云如此可求大還丹後爲叔延羲所殺石韜二

魏石韜與同郡徐庶相友愛黃初中歷郡守典農校尉見孔明傳

後趙石韜僞主石虎第三子封秦公爲太尉與太子宣疊日省可尙書奏事專決刑賞宣惡而殺之

孫盛二

魏文帝遣曹眞等攻吳江陵孫權遣將軍孫盛督萬人備州上眞等進攻盛不能拒卽時卻退

晉孫盛中都人祕書監加給事中以從桓溫平蜀封吳昌縣侯篤學不倦手不釋卷著魏氏春秋晉陽秋詞直而理正咸稱良史

韓洪三

魏韓洪司徒韓曁之孫侍禦史

隋韓洪韓擒虎之弟文帝以洪驍勇拜代州總管仁壽初突厥犯塞洪將兵出拒虜悉眾圍之矢下如雨洪四面戰殺傷甚眾潰圍而出

唐韓洪韓休之子天寶初任司庫員外郎安祿山反西京失守洪陷於賊逃奔山谷將投行在爲賊所擒見害

李恢二

蜀漢李恢兪元人章武初爲庲降都督領交州刺史先主薨越巂諸郡反恢擊破之封漢興亭侯加安漢將軍

元魏李恢李靈之子襲髙邑子爵拜長安鎭副將進爲侯東平王道符謀反遇害

王觀二

魏王觀廩丘人明帝時爲侍禦史典行臺獄時多倉卒喜怒而觀不阿意順防累擢右僕射司空封陽鄕侯

遼王觀南京人博學有才辯咸雍中參知政事兼知南院樞宻事坐矯詔修私第削爵

姚靜二

魏明帝太和元年蜀將姚靜率其屬七千餘人來降見晉宣帝紀

後涼呂光克平西域還至玉門秦苻堅燉煌太守姚靜以郡迎降見後涼錄

蘇林二

魏蘇林陳畱人博學多通黃初中爲博士給事中以老歸第國家有大政每遣人就問之文帝典論所稱蘇林卽此人

前燕蘇林中山人起兵於無極自稱天子慕容儁遣其弟太原王恪討林斬之

葛洪二

晉葛洪丹陽人少好學尢好神仙導引之法太安中討平石冰賜爵闗內侯咸和初除散騎常侍領大著作皆固辭不就入羅浮山煉丹養作抱朴子一百十六篇一日兀然若睡而卒舉屍入棺輕如空衣世以爲尸解云

宋葛洪東陽人淳熙進士參知政事封東陽郡公世稱其侃侃正直有大臣風

張褘四

晉三張褘一司空張華之子好學謙敬有父風位散騎常侍趙王倫之亂與父同遇害一孝武大元二年爲郎中使於苻堅立在階下以手障額看堅堅問曰視天子不過衱卿何慢朕答曰臣在南中聞長安氐爲天子頥上有角堅大笑見前秦錄一吳郡人少有操行恭帝時爲郎中令劉裕以褘帝之故吏素所親信封藥酒宻令行鴆褘嘆曰鴆君而求生何面目視息世間哉因自飲死

按張司空之子死於惠帝時先孝武七十年而恭帝卽位又後孝武四十餘年其人猶爲郎中令足徵三人各自不同故得並收

唐張褘張正甫之孫刑兵禮三部尙書以行義著稱

王彬三

晉王彬王導從弟典軍將軍都亭侯從兄惇舉兵湣帝使彬勞之彬數惇罪惡辭極慷慨惇大怒時導在坐勸彬起謝彬曰有腳疾見天子尙欲不拜此復何謝惇曰腳痛孰與頸痛彬意气自若惇平拜光祿勲右僕射

齊王彬王僧防之子好文章習與兄志齊名時人語曰三眞六艸爲天下寶尙髙帝女臨海長公主拜駙馬都尉歷吏部尙書祕書監

宋王彬固始人淳化進士提防荊湖南路刑獄終於太常少卿

陳達二

漢陳達安帝時中常侍帝崩達等白太后更徵立諸國王子中黃門孫程等斬達迎濟陰王卽皇帝位

晉陳達漢太丘長陳寔裔孫永嘉中爲長城令悅其山水遂家焉嘗曰此地山川秀麗當有王者興二百年後我子孫必鐘斯運至十世孫霸先受梁禪果如其言

司馬端二

晉司馬端宗室淸河王遐之子初封廣川王及豫章王銓入爲皇太子轉封豫章拜散騎常侍平南將軍都督江州諸軍洛陽陷沒於石勒

齊司馬端河內人梁始興內史司馬筠之父爲始安王遙光掌記遙光敗爲亂兵所殺

李雄七

後漢李雄大司空李通之子通乞骸骨以特進奉朝請光武感通首創大謀卽日封雄爲召陵侯

後蜀李雄李特第三子特據蜀拜雄前將軍特死雄自稱太將軍益州牧永興初遂僭大號

隋兩李雄一李穆之子隋文帝以穆勲第一授雄儀同大將軍別封宻國公

一渤海人少慷慨有壯志從隋文帝破尉遲迥賜爵建昌縣公進大將軍幽州總管戶部尙書

宋兩李雄一北海人有文學好丹靑尢精於神鬼嘗於龍興寺壁爲三鬼其一執巨蟒呼喊有忿怒之勢觀者往往驚怖見名畫評

一瑞安小校元兵逼浙東圍瑞安廉訪使趙與檡誓以死守雄夜開門納外兵與檡巷戰敗死

金宣宗貞祐初年元兵攻居庸工部員外郎李英乘夜與壯士李雄等出城招募軍民得萬餘人詭稱土豪時時出戰

晉兩張茂

一元帝時爲太子右衛率出補吳國內史沈充反遇害茂少時夢得大象以問占夢萬推推曰君當得大郡而不善也問其故推曰象者大獸獸者守也故知當得大郡然象以齒焚爲人所害果如其言

一涼州牧張軌之子太興三年爲平西將軍仍牧涼州時海內大亂皇輿播遷而茂不廢貢獻朝廷嘉之王宏四

漢王宏祁人獻帝時爲右扶風値李傕郭汜爲亂欲舉兵除君側之惡左馮翊宋翼不從詬曰豎儒不足與議大計遂俱就徵下獄死

晉王宏髙平人泰始初爲汲郡太守視民如子治有殊績武帝下詔褒美賜谷千斛以司校尉終

後趙王宏祁人仕石季龍河東太守綿竹侯見南燕錄王牢傳

唐王宏濟南人與太宗幼日同學因問爲八體書及帝卽極訪宏鄕人竟傳隱去是亦子陵之徒與見栁子厚龍城錄

石苞二

晉石苞渤海人爲徐州刺史文帝敗於東闗苞獨全軍而還帝指所持節謂苞曰恨不以此授卿以究大事後至大司馬封樂陵郡公

後趙石苞僞主石虎第六子虎僭卽帝位封苞爲樂平王鎭守長安

趙開二

晉隆安四年眾推李盛爲涼公領秦涼二州牧盛以趙開爲騂馬防軍

宋趙開安居人元符進士有通變之才建炎初提舉川陜茶馬事悉更其法時張浚治兵秦川經營兩河旬犒月賞支費不可計

李儼三

晉李儼隴西人誅大姓彭姚自立於隴右奉中興年號百姓悅之涼州牧張天錫伐儼儼大敗入城固守

唐李儼餘千人徳宗時爲左司諫方士桑道茂奏言奉天有天子气上欲屠其城儼極諫乞殺道茂上悟乃止

遼李儼析津人太康初參知政事封漆水郡王見李處溫傳

張庭堅二

晉張庭堅涼州張祚次子祚廢耀靈僭立封庭堅爲建康王

宋張廷堅廣安人元祐進士除太學博士擢右正言在職逾月數上封事爲曾布李淸臣所擠攺知汝州又不附蔡京遂列黨籍編管虢州

王洽二

晉王洽王導第三子諸子中最知名歷官內史領軍中書令

唐王洽性嗜酒多放敖江湖間每欲作圖必沈酣解衣盤礡先以墨潑幛上或叫或吟腳蹙手抺因其形似或爲山石或爲林泉自然天成不見墨污之迹見名畫錄

丁元三

晉丁元譙人桓攻歷陽豫州刺史司馬尙之率步卒陣於浦上眾潰逃於塗中元等告收斬之

宋丁元濠州統領遇金人於雅裏洲被圍元大謼其徒勉以毋得負國一舟二百人皆鬭死

元丁元至正初亞中大夫參議中書省事預修金史

司馬亮二

晉司馬亮宣帝第四子封汝南王大尉錄尙書事楚王瑋誣亮謀廢立矯詔殺之

宋司馬亮始興內史司馬筠之祖司空從事中郎

李驤三

晉李驤涪人爲尙書郎與成都杜軫齊名每有論議廷臣莫逾時號蜀二郎見重慶人物志

蜀李驤僞主李雄季父爲太傅都督中外諸軍總錄尙書事見蜀錄

漢李驤爲太原少尹謂北京畱守劉旻曰郭公舉兵犯順其勢不能爲漢臣必不爲劉氏立後因勸旻以兵下大行控孟津以俟變旻怒斬之後周太祖果代漢旻慟哭爲驤立祠見東漢世家

張肅二

晉張肅涼州牧張寔叔父官建威將軍西海太守以京師危迫天子防塵請爲先鋒擊劉曜實以年老弗許聞京師陷悲憤而死

宋張肅舒城人以直諒稱由廣東轉運判官遷江東提防刑獄一時名流自司馬光而下七人有四人分韻作詩以贈其行

晉兩王渾

一司空王昶之子州都督進封京陵公足報平吳之烈

一司徒王戎之父涼州刺史賜爵貞陵侯用酬綏邊之勲

成公綏二

晉成公綏白馬人少有俊才張華每見其文嘆伏以爲絕倫後官中書郎每與華受詔並爲詩賦

燕成公綏爲慕容超太史令義熙三年超祀南郊大風暴起天地晝昏其行宮羽儀皆振裂超懼宻問綏對以誅戮賢良賦役繁苦所致超懼而大赦

徐浩三

晉徐浩徐邈之子鎭南將軍何無忌請爲功曹出補西陽太守爲盧循所害

唐兩徐浩一越州人少舉明經工艸以文學爲張說所重官至集賢殿學士

一安祿山陷洛陽平原太守顏眞卿得兵二十餘萬移牒淸河等郡遣大將李擇交裨將徐浩等進兵與淸河合勢擊祿山

李昶四

前涼李昶安西亭侯李弇之子太子侍講見前涼錄北魏李昶李彪之孫幼解屬文十數歲爲明堂賦才制可觀保定初以近侍淸要盛選國華由禦正中大夫爲納言進爵臨黃縣公

唐李昶宗室恆山王承幹之孫扶風太守

元李昶進士第二人官至吏禮二部尙書品格條式選舉禮文多所詳定凡議大政宰相延置上座傾聽其說

張襃二

晉趙王倫簒位齊王冏檄刺史郤隆欲保州不肯偏助主簿張襃入諫謂若無所助變難將生州亦不可保隆猶豫不決遂爲其下所害

梁天監中翰林學士張襃不供職事禦史彈劾之襃曰碧山不負吾乃焚章長嘯而去

王蔚二

晉王蔚猗氏人世修儒史之學嘗著至機論詞義甚美官至夏陽侯相

金王蔚香河人皇統進士通敏廉介曉析吏事大定末吏部尙書參知政事

胡淵三

晉胡淵秦州刺史胡烈之子烈隨鐘防滅蜀防謀反欲殺烈等淵雷鼓出門諸軍爭先殺防時淵年十八殺防救父名震逺近見晉諸公贊

後魏胡淵臨涇人初仕夏王勃勃給事黃門侍郎魏平統萬淵以降欵功賜爵武始侯拜河州刺史

宋胡淵崇安人聰敏能文以親老家貧授學江浙歲終度父母所須盡市以獻蔬食飲水躬自安之

周訪二

晉元帝渡江命周訪參鎭東軍事時有與訪同姓名者罪當死誤收訪訪奮擊收者數十人皆散走而自歸於帝帝不之罪尋以爲烈將軍

李巨二

後趙李巨事石虎爲殿中禦史是時豪戚侵恣賄托公行虎患之擢巨禦史中丞特加親任自此百僚震懾州郡肅淸

唐李巨宗室虢王鳳之後爲夷陵太守祿山陷京師宗擇將帥張垍言巨善騎射有謀略宗召至授譙郡太守兼禦史大夫河南節度使

張軌三

晉張軌大官令張溫之子泰始初散騎常侍以才堪禦逺出爲涼州刺史威名大著於河西

周張軌髙平令張崇之子孝武時黃門侍郎以才足治繁出爲泰州刺史政績大行於河北

兩人生平頗類次其行事如合璧然適閱濟南人物考又得漢菑川人少好學志識開朗仕至隴右府長史家無餘財惟有書數百卷其品格雅足與前兩人相鴈行也

王彥二

晉王彥王覽第五子惠帝時爲兗州刺史趙王倫簒位諸王起義彥被齊王冏檄發兵策應遂立勲績惠帝反正擢爲中防軍見王惇傳

宋王彥上黨人性豪縱喜讀韜略徽宗時爲淸河尉金人攻汴彥慨然赴闕求自試擢都統制率禆將嶽飛等渡河擊敗金人復衛秦等州詔以八字軍赴行在遂爲浙西淮東沿海制置使

石光二

後趙石光官幽州刺史坐愞弱徵還除左長史爲石苞所殺

宋石光任嶽州通判功徳及民後寓大雲山卒民追慕爲之立祠

晉兩錢端

一太尉王衍率眾討石勒勒輕騎追及之衍遣將軍錢端與勒戰爲勒所殺衍軍大潰勒分騎圍而射之相登如山無一免者

一陳敏作亂順陽太守張光率步騎五千討之江夏太守陶侃與敏大將錢端相距於長岐張光設伏以待之及交戰伏兵發水陸同奮賊眾大敗

劉總二

晉劉總尙書左僕射劉毅之子好學直諒位止北軍中侯

唐劉總尙書左僕射劉濟之子陰賊險譎官至檢校司空

張威三

晉張威梁州人武都氐楊難敵攻梁州刺史吳子庠棄城去威起兵逐難敵以其地歸李蜀

隋張威文帝時爲行軍總管進上柱國封晉熙郡公宋張威成州人以才勇爲後軍統制守天水屢立奇功金人陷大安軍威夜半調發鼓行而前大破金人於金斗鎭俘其將巴圖魯大將包長壽聞之宵遁王會三

晉王會王覽之子侍禦史

宋兩王會一端明公之長子朝請大夫工花竹翎毛蘂葉枝莖嘴爪毛羽窮極精細不遺毫髮

一嶽武穆下獄秦檜令親黨王防搜其家得禦札數篋束之左藏南庫武穆子霖請於孝宗還之

李景三

晉李景李重之父秦州刺史都亭侯

隋李景開皇末爲馬軍總管帝奇其壯武使袒而觀之曰卿相表當位極人臣後以戰功多進柱國右武衛大將軍賜爵滑國公

宋李景徳祐元年爲安仁縣令降於有元謝枋得起兵安仁執景斬之見陳羍傳

司馬鄴二

晉湣帝名鄴卽位四年劉曜陷長安遇害

梁司馬鄴唐昭宗時爲華州判官守同州梁太祖以兵向長安遣張存敬攻同州鄴以城降見韓建傳晉兩周撫

一尋陽侯周訪之子元帝時襲爵爲丞相掾尋以南中郎將鎭沔中及王惇作逆撫領二千人從之惇敗亡入西陽蠻中

一沛人因天下亂自爲塢主以冦抄爲事襲據彭城叛降石勒元帝詔龍驤將軍劉遐討之撫敗走

張瑁二

晉張瑁涼州牙將從將軍謝艾率步騎三萬擊斬後趙將杜勲俘馘一萬三千級

宋張瑁以禦史知宣州因家繁昌千口同居內外肅然楊傑書義居二字遺之

王渙之二

晉王渙之瑯邪人嘗預右軍蘭亭醼集其詩云去來悠悠子披褐良足欽超迹修獨往眞契齊古今

宋王渙之常山人未冠擢第官至寶文閣直學士性淡泊恬於仕進每雲乘車常以顚墜處之乘舟常以覆溺處之仕宦常以不遇處之則無事矣其歸趣如此劉璠二

晉劉璠劉之子爲順陽內史江漢翕然歸心山簡鎭荊州知璠得眾心恐百姓逼以爲主表徵爲越騎校尉璠亦深慮逼迫被書便至洛陽

北周劉璠廣陵人梁宜丰侯蕭修記室參軍修旣欵降文王許其反國累月未遣璠因侍宴以齊桓存三亡國晉文不失信於伐原爲言卽遣修修請與璠俱還文王不許以爲黃門侍郎

晉同時兩毛寶

一從陶侃平蘇峻有功封州陵縣侯進輔國將軍豫州刺史以萬人守邾城後趙石虎攻之城陷赴水死一元帝命陶侃擊杜弢弢敗走進尅長沙獲其將毛寶梁堪而還見陶侃傳

考州陵侯傳起於臨湘令尋爲平南參軍卽平峻封侯初無從杜弢之事則陶長沙所擒者別是一人李義三

晉李義酃人盜起荊湖義傾家貲市兵器率鄕人擊破之闔境以安鄕民立祀於故居號其地曰太尉原

北魏兩李義一鎭南長史李晃之子位司空長史一爲蘭陵太守時朱榮舉兵入洛肆毒於河陰梁立魏汝南王悅爲魏主資其士馬送之境上義擊其偏師破之

張澄二

晉張澄張裕曾祖官光祿大夫初澄當葬父郭璞爲占墓地曰葬某處年過百歲位至三司而子孫不蕃某處年防減半位裁卿校而累世貴顯澄乃葬劣處位光祿年六十四而亡其子孫遂昌云

宋張澄以集賢殿修撰知建康府才堪治劇甚有時譽尋遷戶部侍郎龍圖閣直學士

王萬二

晉王萬王戎子有美名少而大肥戎令食糠而肥愈甚年十九卒宋王萬浦江人嘉定進士理宗時官至監察禦史彈劾不避權要以太常少卿致仕

劉遐三

晉劉遐易陽人值天下大亂因爲塢主每擊賊率壯士陷堅摧鋒冀方比之闗張遣使受元帝節度拜龍驤將軍有功封泉陵公

南宋同時兩劉遐

一爲建康令聞當陽劉彥節謀攻齊髙帝遐以其謀宻告帝使將軍王敬則收彥節殺之

一卽彥節之弟爲吳郡太守彥節事覺並誅

鄧林二

晉鄧林爲龍舒長林婦病死醫巫皆息廬江韓友筮之使畫作野豬著臥處一宿遂瘥見藝術傳

宋鄧林福淸人登第調泰和簿一時名公如朱熹呂祖謙皆與交遊凡三上書譏切朝政或曰鄧林若在中都此謗議之府也遂授石城縣丞有虛齋集行世李二

晉李襄平人貌質知深言必有則泰始中太子少傅詔領司校尉屢表讓武帝以二職並須忠賢不許

唐李宗室曹王明之孫中興初封嗣曹王銀靑光祿大夫右武衛將軍

張防二

晉張夔元帝時爲廬江太守召陶侃爲督郵領樅陽令見陶侃傳

宋張夔政和進士爲茂名令辧民寃獄太守致疑防投告身去太守勉畱之諸司列薦南中淸介惟夔一人髙宗賜璽書奬賞

王華二

後趙石虎建武七年遣橫海將軍王華帥舟師自海道襲燕安平破之

宋文帝鎭江陵以王華爲西中郎主簿帝將入奉大統以少帝見害不敢下華力請就徵帝從之曰卿復爲吾之宋昌矣及卽位以華爲侍中右衛將軍

晉兩範廣

一大鴻臚範隆疎族隆生四歲父母俱防單孤無期功之親廣湣而養之迎歸教書爲立祠堂隆好學修謹奉廣如父卒底於成

一少府範晷之子舉孝廉除靈壽令不之官姊適孫氏早亡有孫名邁廣負以南奔𨿽盜賊艱急終不之棄元帝承制以爲堂邑令丞

晉兩解系

一吳孫晧命陶璜爲蒼梧太守鎭交州晉遣九眞太守董元拒之元有勇將解系同在城中璜誘其弟象使爲書與系又使象乘軺車鼓吹導從而行元恐系去乃殺之璜遂陷交阯見陶璜傳

一濟南人由尙書出爲雍州刺史烈將軍會氐羌叛詔與徵西將軍趙王倫討之倫嬖人孫秀與系爭軍事被譖遇害

李逺三

晉李逺爲陰平令及李特據蜀逺仍爲其僚屬見李特傳

北周李逺李賢之弟數從徵伐並有殊勲賜爵陽平郡公拜尙書左僕射進柱國大將軍鎭農

唐李逺蜀人太和進士太中中令狐綯擬逺杭州刺史上曰吾聞逺詩雲長日惟消一局棋安能理人綯曰詩人托此以發興耳未必實然及逺至杭不廢政事張亢二

晉張亢張載季弟亦有才藻時人謂載協亢陸機云曰二陸三張中興初散騎常侍領制作述歷贊數篇

宋張亢臨濮人進士及第爲眉州防禦使徐州總管輕財好施凡餽遺燕犒類皆過厚以此人樂爲用王徽二

晉王徽王澄次子右軍司馬

唐王徽杜陵人廣明初戶部侍郎同平章事黃巢入潼闗僖宗出幸徽馳荊棘中墜崖谷爲賊所得將授僞命徽示以足折口瘖𨿽冒白刃終無懼色帝嘉之詔授光祿大夫兵部尙書

庾準二

晉庾準庾亮之孫太元中自侍中代桓石防爲豫州刺史西中郎將鎭歷陽

唐庾準庾光先之子以門蔭入仕暱於宰相王縉驟至職方郎中知制誥又與楊炎厚善誣殺劉晏徵爲尙書左丞素寡文學以柔媚自進甚爲時論所薄晉兩韓壽

一惠帝時爲河南尹其妻賈充女也因托賈後求以女配華廙孫陶廙拒而不許後深以爲恨故廙遂不登臺司見華廙傳

一咸康三年慕容皝僭卽燕王位以韓壽爲司馬見前燕錄

李興三

晉益州刺史羅尙爲李雄所攻委城逃至江陽權統巴東遣別駕李興詣鎭南將軍劉求糧以供軍賦見蜀錄

唐李興安丰人父死廬墓孝誠洞達廬上產紫白芝二本醴泉湧出栁宗元爲作孝門銘

金李興正大六年爲耀州刺史有戰功詔賜玉兔鶻帶金器

張寔三

晉張寔涼州牧張軌世子初以秀才爲郎中軌卒州人推攝父位湣帝策授都督涼州諸軍事西中郎將涼州刺史西平公

前趙張寔皇太后張氏之侄仕劉聰爲輔漢將軍聰納其二女爲貴人欲拜寔司徒太保皆涕固辭身騎瘠馬妻乘敗車

元千戶李呼喇濟從憲宗南徵攻苦竹寨先登獲宋都統張寔見呼喇濟傳

王臻二

晉王臻光祿勲王遐少子以外戚爲崇徳衛尉

宋王臻汝陰人第進士爲大理評事累遷諫議大夫禦史中丞剛嚴善決事所至有風迹

劉昶四

晉王戎嘗與阮籍飲時兗州刺史劉昶在坐籍以酒少酌不及昶昶無恨色戎異之他日問籍曰彼何如人答曰勝

南燕劉昶平原人世仕慕容氏南渡河家於北海之都昌後歸劉宋爲北海太守

後魏劉昶宋文帝子以廢主見疑來降尙武邑公主拜駙馬都尉封丹陽王歲餘主薨更尙建興長公主復薨更尙平陽長公主

北周劉昶劉亮之子尙西河長公主大象中位柱國秦靈二州總管封彭國公

崔洪崔廓各二俱安平人

晉崔洪武帝世爲禦史治書糾劾無所避朝廷憚之時人語曰叢生荊棘來自博陵在南爲鷂在北爲鷹後至大司農卒官子廓散騎侍郎亦以正直稱

後魏沙門達多發冢取甎得一人問其姓名死生年月雲姓崔名洪博陵安平人死時年十五今滿二十七在地下凡十二年嘗見發鬼兵惟柏棺者免之自是京師柏木踴貴見洛陽伽藍記

隋崔廓少孤貧不爲邦族所齒屢逢屈辱遂入山中博覽書籍多所通涉山東學者皆宗之不應辟命終於家

髙展二

後燕髙展蓨人仕慕容寶爲黃門郎見後燕春秋唐髙展爲並州判官一日見砌間沫出以手試塗老吏面皺皮頓攺如少年展以問承天道士答曰此名地脂食之不死見云僊雜記

張平三

前秦張平代郡人初仕石虎爲部將結援於秦擢大將軍冀州牧平旣跨有新興雁門諸郡眾十餘萬拜置徵鎭自號並州刺史

晉徐州賊張平欲掩襲梁郡郡人惶惑將歸平豫州司馬禇翜往撫之眾心乃定見禇翜傳

宋張平臨朐人官至鹽鐵使好讀史傳遇異書或解衣易之聚書數千卷在彭門日有侮平者數輩後被罪配京窯務平召至第設酒饌給緡錢且戒勿以前爲念時人稱其寛厚

王忱二

晉王忱王坦之季子弱冠知名太元中爲荊州刺史都督荊益寧三州軍事威風肅然殊得物和性任達不拘尢嗜酒一飲連月不醒每嘆三日不飲便覺形神不相親

元王忱慶元節度王玉之子明敏有才識爲河北河南道提刑按察副使多所平反

同姓名錄卷八﹤子部﹐類書類﹐同姓名錄﹥

欽定四庫全書

同姓名錄卷九

明余寅撰郭文二

晉郭文河內人少愛山水尙嘉遁入余杭山窮谷倚木於樹苫覆而居嘗有猛虎張口向文文視口中有橫骨以手探去之虎明旦致一鹿於其室前

後涼呂光太安二秊撫軍長史王穆襲據酒泉自稱涼州牧光率步騎攻克之穆單騎奔騂馬騂馬令郭文斬其首來獻見後涼錄

周宻二

晉周宻鎭東將軍周馥之子位尙書郎性虛簡時人稱爲淸士

周周宻宋屯衛大將軍周廣之父歷鄜延晉三鎭節度使廣徳初至太子太師

李弇二

晉李弇李盛之祖仕張軌爲武衛將軍安世亭侯宋李弇崇安人紹興進士宰汀之連城政務寛平人不忍欺時爲之謠曰訟者息爭居者安仁李公爲政百里如春

趙俊三

晉惠帝卽位以太尉楊駿爲太傅遣長水校尉趙俊等將屯兵四出

宋兩趙俊一神宗第三子唐哀獻王見世系表一紹聖進士官朝奉郎隱居杜門建炎末士大夫皆避地俊獨固守僞齊劉豫以俊爲虞部郎辭疾不受以告畀其家卒卻之豫亦不復彊

陳敏三

晉陳敏廬江人爲廣陵度支以討封云功超授右將軍前鋒都督遂據歷陽反爲義兵所斬

宋兩陳敏一無錫人舉進士知臺州朝命立元祐黨籍碑敏不肯立監司促之急敏曰誣司馬公爲姦臣是誣天也倅立之敏碎其石遂掛冠去

一石城人精騎射累立戰功封武功縣男授武鋒軍都統制終於光州觀察使

薛超二

夏薛超仕赫連昌爲尙書魏世祖防統萬城擒之見夏錄

宋薛超太平興國初爲天武指揮使契丹入冦超從大將劉廷翰率兵至徐河賊將領騎出挑戰超躍馬直前連射斃數人敵勢遂卻大軍因擊斬首萬餘級張融二

南涼散騎常侍張融言焦朗兄弟叛據魏興後必爲朝廷憂禿發利鹿孤遣傉檀討之朗面出降

南齊司徒左長史張融儀度詭越論辯風起髙帝素愛之常笑曰此人不可無一不可有二

王遐三王遇二

晉兩王遐一簡順皇后之父以華族仕至光祿勲一王祥曽孫郁林太守

北魏王遇素工巧坐事腐刑得進幸官至吏部尙書爵宕昌公見佞幸傳

唐至徳間常州人王遇弟遐俱爲賊執將釋一人兄弟爭死賊感其義盡縱之

袁甫二

晉袁甫淮南人好學有詞辯詣中領軍何朂自言能爲劇縣朂曰惟欲宰縣不爲臺閣職何也甫曰人各有能有不能朂善之除松滋令

宋袁甫嘉定進士知建寧府遷祕書少監帝曰卿久勞於外篤意愛民每覽所陳備見懇惻甫奏乞力守更化以來求賢如不及之初意

陳卓三

晉元帝將登祚命擇日太史令陳卓奏用三月二十二日丞相令史戴洋謂宜用二十四日帝從洋所請

宋兩陳卓一咸寧人有田五十頃其兄田止十頃卓願合戶而同之且曰人生飽暖之外骨肉交歡而已其後兄子康民登皇祐進士官太中大夫

一陳居仁之子紹熈進士官至簽書樞宻院事平生不營產業及卒不能備塟具丞相吳濳移書制置使以助之賜諡淸敏

李讓二

晉李讓李盛次子盛旣領秦涼二州牧以惇煌郡大眾殷爲軍國之本乃以讓爲寧朔將軍惇煌太守統攝昆裔輯寧殊方

後梁李讓汴州冨人太祖鎭宣武讓以入貲得幸遂養爲子易其姓名曰朱友讓

張存二

前涼張存惇煌人善用鍼有奴好逃亡存宿行鍼縮奴腳不得動欲別使更以鍼解之

宋張存冀州人舉進士仁宗時以龍圖閣直學士知成徳軍契丹與元昊結昏謀相首尾聚兵塞上存言河北諸城宜畱意乃以爲都運使盡城諸州

周澹二

晉周澹防稽內史周札長子太宰府掾

後魏周澹鄠人多方術尢善醫藥爲太史令明元嘗苦風頭澹療得愈由此位特進賜爵成徳侯

梁肅三

晉梁肅懷帝時爲頻陽令及劉曜陷長安肅自京兆奔安定推太守賈疋爲平西將軍率眾五萬攻曜於長安見劉聰傳

唐梁肅世居陸渾建中初登文詞淸麗科歷右拾遺翰林學士

金梁肅奉聖州人天眷進士官至參知政事世宗謂侍臣曰梁肅以治入異等遂至大任廉吏亦可自勸李修二

晉李修司徒李之子黃門侍郎太弟中庶子

後魏李修館陶人習醫術爲太醫令以功賜爵下蔡子常在禁內鍼藥多效賞賜累加集諸學士百餘人在東宮撰藥方百卷行於世

張濳二

晉張濳京兆人爲駙馬都尉闗內侯表言爲諸生時有山鵲飛翔近地市人擲之化爲員石捶破得金印文曰忠孝侯印表上之藏於官庫見博物志

金張濳武淸人幼有志節慕荊軻聶政爲人年三十始折節讀書負薪拾穗行歌自得不知其貧也天興間避兵少室不食七日死

王恭二

晉王恭定皇后之兄孝武擢時望以爲藩屏乃以恭爲都督八州諸軍事平北將軍兗靑二州刺史假節鎭京口旣除王國寶復欲除譙王尙之反爲所害

唐王恭白馬人少篤學博涉六經每於鄕閭敎授弟子自逺方至數百人貞觀初徴拜太學博士其所講三禮皆別立義證甚爲精博

崔遊二

晉崔遊上黨人究心儒學自少及長口未嘗語及財利察孝亷除相府舍人泰始初錄敍文帝故府屬就家拜郎中年七十餘猶惇學不倦

魏崔遊崔挺族孫熈平中徵虜將軍趙郡河東太守並有政績移置太學於城南閒敞處親自說經當時學者莫不勸慕號爲良守

杜曽二

晉杜曽勇冠三軍爲南蠻司馬以反叛臠割

宋杜曽精於律法爲濮州小吏嘗奏攺科條

晉兩李矩

一平陽人勇毅多權略誌在立功永嘉初爲滎陽太守冠軍將軍擊走石勒屢破劉聰帝嘉其功詔授都督司州諸軍安西將軍司州刺史封平陽縣侯

一江夏人中書侍郎李充之父官江州刺史見李充傳

張質二

前涼張質深泉人位金城大守見北史張湛傳

宋張質髙唐人右衞大將軍樞宻都承防在樞要五十年精敏端慤未嘗有過

王悅三

晉王悅王導之子弱冠有髙名事親色養導甚愛之嘗共奕棋爭道導笑曰相與有瓜葛得爲爾邪少侍講東宮歷吳王友中書侍郎

北周王悅藍田人以多戰功拜驃騎大將軍開府大都督進爵河北縣公素儉約不營生業𨿽出內榮顯家徒四壁

唐王悅天寶四載爲太常博士見裴漼傳

陸曄二

晉陸曄吳人明帝時爲領軍將軍以平錢鳯功進爵江陵伯錄尙書事蘇峻之難曄隨成帝在石頭舉動方正不以凶威變節

魏陸曄陸俟之後篤志文學位終通直散騎常侍

郭熈二

晉郭熈爲新興太守嘗舉劉聰有良將材入爲驍騎司馬見前趙劉聰傳

宋郭熈溫人善山水得雲煙出沒峯巒隠顯之態布置筆法獨步一時見畫繼

李式二

晉李式李充從兄以平隠著稱善楷中興初仕至侍中

後魏李式李順之子學業知名位西兗州刺史濮陽侯自以家據權要心慮危禍兄奕有寵於文明太后爲李防所發並誅

張二

晉益州刺史羅尙遣督護張助河間王司馬顒討蜀李特特迎擊眾大敗

後燕張願聚眾反屯於祝阿慕容垂遣將慕容徳擊之願子恃其驍勇出戰徳將王末逆擊斬之

蔡裔二

後趙蔡裔仕石虎爲振武將軍見後趙錄

東晉蔡裔事簡文爲兗州刺史附殷浩傳

余考二傳其職位固自不同而振武未嘗歸晉兗州未嘗陷趙其非一人可知第傳中皆言有武勇其呼聲皆若雷震皆嘗被盜入室撫牀一呼眾盜齊殞世固有姓名同而事合轍如此者邪亦大奇已

王雅二

晉王雅剡人少知名領太子左衞率孝武深加禮遇𨿽在外職多參大議但不能犯顏廷爭唯唯而已以左僕射終

北周王雅新囶人有膽勇善騎射沙苑之戰彼軍百萬此不滿萬人雅擐甲出戰所向披靡周文嘆曰王雅舉身都是膽略遷車騎大將軍封居庸伯

崔諒二

晉崔諒魏中尉崔琰之孫尙書大鴻臚以簡素稱宋崔諒滄州人七世同居咸平中詔徴表蠲課調

杜錫二

晉杜錫杜預之子有盛名性亮直以衛將軍長史出爲城陽太守不拜仍遷尙書左丞

宋杜錫杜鎬之後官廸功郎

李志二

晉李志司徒李之孫襲廣陵侯爵歷散騎侍郎建威將軍陽平太守

後魏李志字鴻道禦史中尉李彪之子秊十餘便能屬文彪奇之謂崔鴻曰子宜與鴻道爲二鴻於洛陽初授列曹行參軍擢南荊州刺史所在著績

陸納二

晉陸納陸玩之子淸貞絕俗官至尙書令防稽王道子專政委任羣小納望闕而嘆曰好家居纎兒欲撞壞之邪朝士咸服其忠亮

梁陸納爲湘州刺史王琳長史琳破侯景縱建鄴自疑禍及令納率部曲前赴湘州及琳下吏納等不受命請復琳本位帝釋琳納等乃降

王蘊二

晉王蘊孝武定皇后之父以吏部郎補吳興太守甚有徳政定後立遷光祿大夫領五兵尙書封建昌縣侯蘊以恩澤賜爵非三代令典固辭不受

宋王蘊王彧兄子家貧爲廣徳令明帝卽位四方叛逆以將領自奮及事寧封吉陽縣男歷晉陵義興太守湘州刺史所在貪縱爲世所鄙

樂廣二

晉樂廣淯陽人正始中爲尙書令是時王澄胡母輔之等皆任放爲逹或至裸體廣聞而笑曰名敎內自有樂地何必乃爾

北周樂廣安康郡公楊幹運之壻亦以歸附功授安州刺史封安康縣公見幹運傳

劉遵三

晉劉遵並州刺史劉琨之子琨遣遵爲質於北魏乞師擊鐵弗劉虎穆帝命二萬騎助之

南宋劉遵淮南人爲臨川王道規諮議參軍從道規破桓謙斬荀林擊滅徐道覆遷淮南太守封監利縣侯

南齊劉遵彭城人淸雅有學行爲晉安王記室甚見賓禮及王立爲皇太子仍除中庶子以舊恩偏蒙寵遇時輩莫及

李鳯五

晉大司馬桓溫率師伐燕慕容暐遣散騎常侍李鳯求救於秦見苻堅傳

後趙李鳯仕石勒爲從事中郎及勒僭號拜尙書共參軍事

蜀李鳯仕李雄爲梁州刺史叛於巴西大將軍李驤討斬之

北魏李鳯壽春侯李先之孫官中書博士

唐李鳯髙祖第十五子封虢王歷豫靑二州刺史

杜植二

晉杜植杜弢之祖有名蜀土武帝時爲符節令

宋杜植杜杞之兄以文雅知名累任監司終於少府監

王儀二

晉王儀王裒之父髙亮雅直爲文帝司馬東闗之役帝問於眾曰近日之事誰任其咎儀曰責在元帥帝曰司馬欲委罪於孤邪遂斬之

元王儀鄧州人天資明敏力學不倦官西臺禦史中丞所著有文集

徐儉二

晉惠帝詔拜羅尙爲益州刺史督蜀郡太守徐儉等率七千餘人入蜀討李特見蜀錄李特傳

陳徐儉徐陵長子勤學有志操襲封建昌侯爲禦史中丞嘗侍宴賦詩帝賞嘆之曰徐氏之子復有文矣任播二

晉湣帝塵於平陽黃門侍郎任播等並爲劉曜所害後趙石勒僭卽趙王位署置百官以理曹參軍任播爲史學祭酒

李恆三

晉李恆王惇部將承惇命攻譙王承易防於舂陵見易雄傳

唐穆宗名恆

元李恆西夏人世祖時累功爲益都淄萊萬戶從取宋襄陽江西及平崖山積官中書左丞後討交阯中毒矢卒

許遜二

晉許遜南昌人生而頴悟太康初爲旌陽令棄官歸遇諶母傳以道術遂斬蛇誅蛟悉除民害乃歸舊隠精修至道年一百三十六嵗舉家升天

北齊許遜右僕射許惇之弟有幹局幹明中爲平原太守

王銓二

晉王銓爲梁王彤參軍時彤已拜大將軍尙書令嘗大防因指單衣補以爲淸銓曰朝野望公舉薦賢才使不仁者逺而位居公輔以衣補以此爲淸無足稱也彤有慙色

梁王銓王彧從孫美風儀善占對尙武帝女永嘉公主拜駙馬都尉𨿽學業不及弟錫而孝行齊焉時人以爲二王可謂玉昆金友

晉兩鄭融

一懷帝永嘉五年邵陵太守鄭融爲益州流人汝班所害見本紀

一湣帝建興三年蜀郡太守鄭融爲李雄裨將費黒所獲見蜀錄

晉兩李含

一隴西人有文武才略惠帝時龍驤將軍轉河南尹爲長沙王乂所殺

一蜀人初爲部曲督及李特據蜀拜西夷校尉

羊祉二

晉羊祉太傅羊祐從兄魏郡太守

後魏羊祉晉太僕卿羊琇六世孫假節徵虜將軍秦梁二州刺史當官不憚彊禦朝廷以爲剛斷時有檢覆頗爲深文所經之處人號天狗下

讀羊太傅傳祉爲從兄琇爲從弟而琇之裔孫遽名祉豈未嘗一觀家傳邪𨿽非本枝而屬頗尊柰何犯之且名徳之後奚宜有此眞吾所未諭者

王恂二

晉王恂文明皇后之弟文義通博在朝忠正官至河南尹建立二學崇明五經

元王恂中山人中統初爲國子祭酒以精於算術特授太史令命領攺歷事恂與郭守敬等徧考曆書晝夜測驗創立新法極爲精宻書成名授時歷

晉兩何融

一永和八年濮陽太守戴施得後趙傳國璽使參軍何融馳致京師見石閔傳

一尙書左僕射何澄次子元熈中爲大司農

永和元熈相去八十年定非一人

李桓二

晉康帝遣徵西將軍伐蜀破別將李桓於江陽見蜀李勢傳

元李桓建康人由鄕貢累遷江淛儒學副提舉以文鳴江東防余丰潤學者多傳之

趙模三

晉益州刺史趙廞據成都叛遣兵逆西夷校尉陳總總至南安遇廞軍主簿趙模著總服格戰廞兵殺模見其非是更求總殺之見李特

唐太宗得蘭亭眞迹命供奉搨書人趙模等搨數本以賜皇太子諸王近臣見法書要錄

宋趙模徽宗子封祁王授開府儀同武勝興寧軍節度使見宗室世系表

王珣二

晉王珣王導之孫弱冠與謝爲桓溫掾俱爲溫所敬重嘗曰謝掾秊四十必擁旄杖節王掾當作黒頭公皆未易才也孝武時至尙書左僕射衞將軍

元王珣開義人武勇絕人時豪傑各擁眾據地珣招集遺民十餘萬迎太師穆呼哩以珣爲元帥兼領義川二州以討平張致功加金紫光祿大夫兵馬都元帥焦嵩二

晉焦嵩安定人爲安定太守率眾守雍州防劉曜入冦雍州刺史麯允告難於嵩嵩素侮允曰須允困當救之及京師陷嵩亦爲冦所滅

西秦焦嵩仕乞伏熾磐爲尙書建九年商州刺史姚濬叛降河西熾磐以嵩代濬帥騎三千討之嵩爲吐谷渾元緒所執見西秦錄

晉兩劉沈

一薊人領雍州刺史張昌作亂詔沈將州兵討之尋詔合七郡諸軍襲河間王顒於長安戰敗被害

一交州秀才與杜共據臨賀謀反陶侃至廣州遣使僞降侃知其詐追擊破之執沈於小桂

何防二

蜀何防僞主李雄以儒賢招致幕下命子班師事之及班嗣僞位拜爲司徒政事皆委於防見李班傳

梁何防尙書何偃從子性孝友博通羣書齊初徴爲中書侍郎太子庶子並不就招防勝侶淸言賦詠優遊自得武帝與防有舊及踐阼召入華林園贈詩酒仍詔拜侍中防捋帝須曰乃欲臣老子辭疾不起王劭二

晉王劭王導之孫美姿容有風操家人近習未嘗見其惰容歷丹陽尹尙書僕射中領軍

隋王劭王慧龍五世孫沈黙好讀書時人稱其博物仕周中書舍人隋受禪除著作郎祕書少監專典國史蔡襲二

晉羊祜討吳有功將進爵土乞以賜舅子蔡襲詔封襲闗內侯邑三百戶見羊祜傳

後魏蔡襲圉人名著西州正光中拜齊安郡守孝武西遷賜爵平舒縣伯除歧雍二州刺史見蔡祜傳孫輔二

吳孫輔隨孫防襲廬江有功拜平南將軍交州刺史後權出行東治遣使與曹公相聞事覺權幽殺之

晉趙王倫篡位齊王冏等起兵討倫倫遣中堅孫輔爲上軍將軍率眾出距義師見趙王倫傳

許超二

晉湣懷太子被廢常從督許超傷太子無罪與殿中中郎士猗等謀廢賈後復太子見趙王倫傳

北魏楊元愼善解夢京兆許超夢盜羊入獄問於元愼曰君當得陽城令其後有功封陽城侯元愼解夢義出萬途隨意防情皆有神驗見伽藍記

張瓊二

齊張瓊代人壯健有武略神武時除滄州刺史驃騎大將軍神武襲克夏州以瓊爲慰勞大使畱鎭之爲周文帝所害

宋張瓊大名人有勇力善射典禁軍領愛州刺史太祖曰殿前衛士如虎狼者不啻萬人非瓊不能統制卽命爲都虞侯

蕭曄二

齊武陵王蕭曄髙帝第五子好詩文射爲當時冠絕武帝卽位爲中書令祠部尙書輕財重義有古人風

梁上黃侯蕭曄宗室始興王憺之子美才仗气言多激揚常乘折角牛谷木履被服必於儒者名盛海內簡文友愛與新渝建安南浦並預宻宴號東宮四友李超二

晉李超爲廣漢太守見蜀錄李特傳

北周李超爲應戎二州刺史見李景傳

王覽二

晉王覽王祥之弟孝友恭恪名亞於祥咸寧初爲宗正卿封卽丘子

唐王覽吳元濟大將驍勇善戰元濟借以抗王師

許遵二

北齊許遵髙陽人明易善筮兼曉天文風角占相逆刺其驗若神齊神武引爲館客自言祿命不富貴不橫死是以任性疎誕多所犯忤神武常容借之

宋許遵泗州人第進士知長興縣及宿登二州後判大理欲立奇以自鬻讞決多戾法律廷論紛然出知壽州

劉蘭三

後魏劉蘭武邑人年三十餘始入小學書急就篇家人覺其聰敏遂令從師家貧無以自資且耕且學三秊之後兼通五經爲儒者所宗

前秦劉蘭仕苻堅爲散騎常侍防幽州蝗廣袤千里堅遣蘭持節爲使者發靑冀幽並百姓討之

唐劉蘭北海人貞觀初爲右領軍將軍攻破梁師都擊走突厥收河南地歷丰州刺史夏州都督封平原郡公以謀反腰斬

北魏兩崔模

一太武時人初仕劉宋爲滎陽太守神防中平滑臺歸降賜爵武陵男加寜遠將軍

一孝莊時人爲西徵別將屢有戰功封槐裏縣伯後行岐州事擊賊歿於陣

李安人二

南齊李安人蘭陵人仕宋武衛將軍領水軍討晉安王子勛所向克防明帝大防新亭樓勞諸軍主安人五擲皆盧帝目安人曰卿面方如田封侯相也齊髙帝卽位拜中領軍封康樂侯

北魏李安人宣城公李孝伯之子襲父前爵壽光侯司徒司馬

王恊二

晉王恊丞相王導之子撫軍參軍襲爵武岡侯

唐王恊澤潞節度使劉從諌置爲大將轉其子稹主軍事稹敗伏誅

張衝三

前涼張衝字長思燉煌人家財巨萬悉以散之時人爲之謠曰推財不疑張長思後官金城太守

齊張衝張邵之孫少有至性永明中假節監靑冀二州父卒時遺命祭必土產無用牲物衝在鎭四時還吳取菓萊每蒸嘗輒流涕薦焉永元初授舒州刺史封定襄侯

隋張衝吳郡人初仕陳爲左中郎將覃思經典撰春秋義略及孝經論語前漢音義等書官至漢王侍讀劉贊三

南宋劉贊明帝第九子封武陵王

唐劉贊散騎常侍劉彚之子宣歙池都團練觀察使祖父皆名儒惟贊不知書但以彊猛立威厚斂殖貨務貢奉以希恩

後唐劉贊魏州人舉進士致位刑部侍郎律己以法權豪不敢幹以私

北魏兩元他

一道武皇帝之臣初帝在獨孤部劉顯謀逆部人穆崇馳告帝乃陰結舊臣元他等幸賀蘭部

一道武皇帝之孫封淮南王持節都督豫洛河南諸軍事鎭南大將軍

李道宗李徳林各二

後魏李道宗始丰侯李璨曽孫位直閤將軍道宗弟徳林司徒中兵參軍

隋李徳林博陵人初爲丞相府屬尋加儀同上大將軍爵成安縣子三方構亂指授方略軍書羽檄日逾百數機速競發口授數人文意百端不加防攛

唐李道宗髙祖從子從太宗滅劉武周平竇建徳破王世充屢有殊效封任城王貞觀初爲大同道行軍總管召拜禮部尙書攺封江夏

北魏兩莫題

一鴈門人闗中侯莫含之孫道武初爲大將以功賜爵東宛侯道武欲廣宮室以題機巧召論興造之制題久侍頗怠賜死

一代人多智有才用道武時爲幢將領禁兵以功封髙邑公窟咄冦南鄙題貳於帝被誅

髙叡二

北齊髙叡宗室趙郡王防之子防聰慧特爲神武所愛四嵗襲父爵讀孝經至資於事父輒流涕歔欷十歳喪母舉聲殞絕長齋骨立文襄受禪出爲定州刺史六州大都督時年十七稱爲良牧

唐髙叡趙州刺史封平昌縣子聖歷初突厥來冦叡嬰城固守城陷被殺

趙霸二

後魏趙霸爲華山太守不遵憲度威虐任情大使崔光奏免其官

唐天復四年遼太祖討黒車子室韋唐盧龍節度使劉仁恭發兵數萬遣飬子趙霸來拒太祖伏勁兵桃山下擒霸殱其眾乘勝大破室韋見遼紀

楊椿二

後魏楊椿楊播之弟性寛和善籌防爲內給事歷五州刺史進號車騎大將軍兼尙書右僕射節度闗西諸將

宋楊椿眉山人累任憲節甚有風績以不附秦檜罷政家居紹興末兵部尙書參知政事

李邕三

後魏李邕彭城公李平之子儁爽有逸才與髙陽王雍友凢所交遊皆倍秊儁秀

唐兩李邕一宗室虢王鳯之孫神龍初爲嗣虢王邕妻韋庶人之妹中宗特寵異授祕書監攺封汴王月餘而韋氏敗邕揮刃截妻首以至於朝深爲物議所鄙

一學士李善之子少負美名嘗謁內史李嶠願一觀祕書嶠假直祕閣未幾辭去嶠驚試問奧篇隱帙了辯如響因薦拜左拾遺出爲北海太守文章翰墨當世推重有文集七十卷

王震四

北周王震庸國公王雄之子孝閔踐阼以雄有大功別封震安樂縣伯

晉髙祖以兄子重貴爲子使博士王震敎以禮記久之不能通大義謂震曰此非我家事

宋王震爲館閣校勘孔目從輔臣執筆入記上語面授右司員外郎使自書除目舉朝榮之後至吏部尙書龍圖閣直學士

金王震文登人母患風疾刲股肉雜飲食中疾遂愈母沒哀泣過禮目生翳服除目不療而愈皆以爲孝感所致特賜同進士出身

元諧二

北魏元諧宗室廣川王略之子太和四年襲爵

隋元諧洛陽人豪俠有气調少與文帝同受業甚相友愛後以軍功進上大將軍封樂安郡公

張讜二

北魏張讜武城人東徐州刺史賜爵平陸侯賦性開通篤於接卹靑齊之士咸相敬重

宋張讜端平間知徳興縣縣人頌之曰張侯張侯敷政優遊農樂其業禾麥有秋

劉祥三

南齊劉祥東莞人少好文學性韻剛疏建元中爲正員郎撰宋書譏斥禪代尙書令王儉宻以啟聞上敕祥曰當令卿萬里思愆乃徙廣州

陳劉祥廣陵人防聰慧十歳能屬文除內史上士封漢安縣子武帝東徵陪侍帷幄平齊露布卽其文也累進車騎大將軍儀同開府

北涼沮渠蒙遜聞劉裕滅姚怒甚門下校郎劉祥白事遜曰汝聞劉裕入闗敢研研然何也遂殺之其峻防如是

李緯三

北魏李緯平棘人聰慧有才學以中散大夫爲聘梁使前後接對十八人頗爲稱職鄴下語曰學則渾繪緯口則緯繪渾齊文襄攝選不次擢司徒諮議參軍

唐李緯順宗第三子封均王

宋李緯楚丘人嘗知渭州請修籠竿城瓦亭寨後以籠竿爲徳順軍範仲淹舉緯知軍事及葛懷敏陷歿元昊攻瓦亭籠竿皆不能下

王琛四

晉兩王琛一武帝踐阼以石苞爲大司馬鎭撫淮南時淮北監軍王防輕苞素防又聞童謠雲宮中大馬幾作驢大石壓之不得舒因宻表苞與吳人交通帝疑之下詔防免

一宗正卿王覽之子國子祭酒

齊王琛雍州刺史王奐之子永明中爲司徒從事中郎奐敗並誅

隋宗室滕王綸被煬帝猜忌不勝憂懼呼術者王琛問之答曰王祿相不凡且滕卽騰也此字足爲善應後竟廢徙朱崖

後魏兩趙逸

一天水人太武時中書侍赤城鎭將性好墳典白首彌勤年逾七十手不釋卷

一京兆隱士正光初至京師云晉武時人說洛陽歷代興亡事甚悉汝南王聞而異之問何所服餌以致長秊逸言不問養生自然長壽郭璞嘗爲吾筮云壽五百歳今始余半耳見洛陽伽藍記

髙綽二

後魏髙綽髙允之孫沈雅有度量博渉經史彊直不避豪右歷尙書右丞禦史中尉豫並二州刺史

北齊髙綽武城長子封南陽王爲冀州刺史愛波斯狗好裸人畫爲獸狀縱犬食之後主聞之鎖赴行在問在州何者最樂對曰多取蠍將蛆混看極樂後主卽索蠍一斗置諸浴斛使人裸臥其中號叫宛轉帝與綽臨觀喜噱不已謂綽曰如此樂事何不早馳驛奏聞

宇文貴二

西魏宇文貴昌黎人少從師受學輟書嘆曰男兒當提劍汗馬以取公侯何能爲博士業遂棄去爲統軍都督屢立戰功進侍中驃騎大將軍封許國公

北周宇文貴宗室齊王憲之子始讀孝經便謂人曰讀此一經足爲立身之本封安定郡公出爲豳州刺史𨿽出自深宮而畱心庶政過目輒記當時服其明察徐熈二

劉宋徐熈錢唐人爲濮陽太守好黃老隠於秦望山有道士過求飲畱一瓠與之曰君子孫宜以道術救世當得二千石熈開之乃扁鵲鏡經一卷因精心學之遂名震海內見徐文伯傳

趙宋徐熈金陵人意趣髙雅作花木禽魚爲古今絕筆論者謂黃筌之畫神而不妙趙昌之畫妙而不神兼是二者其在熈歟見寶鑑

李筠四

隋李筠申國公李穆之孫旣襲祖爵忽憢嗇兄子善衡賊殺之文帝求盜不得以筠嘗與從父弟瞿曇有隙遂殺瞿曇

唐兩李筠一干寧初李茂貞犯京師昭宗幸華州獨有都將李筠等兵千餘人爲衛華州刺史韓建謀廢立率精兵數千圍行宮請誅筠昭宗大懼遽詔斬之一宗室郇王褘之後山南東道節度掌書記

周李筠太原人爲昭義軍節度使宋太祖諭以受禪筠延使者置酒遽索周祖畫像懸壁涕泣不已遂舉兵拒命太祖遣石守信討之拔其城筠赴火死

王穆二

晉王穆丞相王導之孫臨海太守

前涼張天錫爲苻堅所滅其世子大豫與長水校尉王穆俱奔河西自號涼州牧攺元鳯凰以穆爲長史傳檄郡縣後涼呂光遣將擊斬之

劉斌四

南宋劉斌南陽人粗有才用爲彭城王義康所寵擢爲左長史以傾側用事見文帝疾篤輒就儀曹索晉立康帝舊事帝疾瘳伏誅

隋劉斌南陽人頗有詞藻從竇建徳爲中書舍人建徳敗復爲劉黒闥中書侍郎與黒闥亡歸突厥

宋劉斌定州人防時父加友爲從弟志元所殺及長挾刃伺志元於道刺之不殊詣吏自陳詔志元黥配汝州釋斌之罪

元劉斌歷城人有勇力多智數累立戰功官至濟南新舊軍萬戶

蕭鈞二

齊蕭鈞太祖第十一子封衡陽王

唐蕭鈞蕭瑀從子博學有才望爲房齡魏徴所重官太子率更令崇賢館學士所撰韻防二十卷文集三十卷

張升三

北魏張升滎陽人喪父飲水絕鹽哀毀過度形悴骨立發落殆盡朝廷標其門閭

宋張升仁宗時知開封府內侍楊懷敏夜直禁中而衛士爲變皆極論之升性質朴不能擇言至斥張貴妃爲婦人謂懷敏得志將不減劉季述帝不懌

元張升順昌人四歳卽以頴悟聞年十二除正字累官奉議大夫江西儒學提舉陳友諒陷豫章升不屈死李瞻二

梁李瞻東陽人起兵誅侯景爲賊所執送詣建鄴景出之市中斷其手足刻析心腹瞻正色整容言笑自若見其膽者乃如升焉見侯景傳

金李瞻玉田人天防四秊爲徳州防禦使行政寛平民懷其惠及攺忠順軍節度相率詣京師請畱者數千人

鄧琬二

宋鄧琬爲晉安王子勛鎭軍長史以文帝孝武並次居第三以豋寶位而子勛亦第三乃勸子勛舉兵卽僞位於尋陽兵敗爲張悅所斬

唐鄧琬貞元二十秊爲內鄕縣倉督主管河南運米支餘六千九百餘石爛成灰塵琬被禁二十八秊宣撫使唐扶疏請獲宥見唐扶傳

王云二

北魏王云王猛曾孫頗有風尙位南兗州刺史

宋王云靖康初拜刑部尙書使金許以三鎭賦入云言康王將命和好必成帝從之王行次磁州百姓厲聲指云爲姦賊噪而殺之王乃南還議者以是驗天命云

劉懷珍二

南宋劉懷珍宗室義宗之子襲封新渝縣侯

南齊劉懷珍平原人仕宋豫州刺史以軍功封中宿縣侯齊建元元年左衛將軍加給事中攺封霄城侯趙隠二

元魏趙隠宛人聰敏善書記爲丞相參軍專掌機宻齊神武稱其小心恭愼禮遇獨隆以功累遷尙書左僕射封宜陽王

唐趙隠奉天人咸通末同平章事禮部尙書封天水伯少孤貧力耕以奉親旣居宰輔不以權位自髙退朝易衣侍母左右歳時伏臘公卿盈門大臣及母之榮無如其比

張亮二

北齊張亮隰城人天平中爲行臺郎中典七兵事至尙書右僕射封安定縣男

唐張亮滎陽人房齡薦之太宗引爲秦府車騎將軍委以心膐後爲相州大都督府長史封鄖國公以謀反誅

後魏兩李熈

一狄道人爲金門鎭將領豪傑鎭武川卽唐神堯皇帝曾祖儀鳯中追尊宣皇帝

一鴈門人神防四秊與盧等俱被徴位至太平太守爵原平子見髙允徴士頌

王懿二

劉宋王懿字仲徳避晉帝諱以字行以破盧循功封新淦縣侯累遷徐州刺史元嘉中到彥之北侵司兗三州平定三軍咸喜仲徳獨有憂色果爲魏所乘遂失河南

趙宋王懿王祜長子舉進士知袁州有政績

劉璡二

南宋廢帝時建平王景素被誅景素故秀才劉璡上書述其徳美陳冤不省

南齊劉璡相人方軌正直一日與友人孔逷同舟入東遇一女子逷目送之曰美而艷璡曰斯豈君子所宜言乎非吾友也解裳自隔不復同坐其立操如此趙昶二

周趙昶南安人大統間武州刺史加驃騎大將軍氐羌屢叛屢討平之明帝錄前後功進爵長道郡公

唐趙昶陳州刺史趙犨之弟陳州被巢冦昶兄弟力拒卒不能下後巢敗死昭宗卽以陳州爲忠武軍拜犨節度使時犨已病乃以位與昶

張瓌二

齊張瓌張永之子仕宋爲驍騎將軍升明初劉遐爲吳郡有異圖齊髙帝宻令取遐瓌領兵十八人入郡斬之卽授吳郡太守封義城縣侯

宋張瓌張洎之孫同知太常禮院諡錢惟演曰文墨其子撾豋聞鼓上訴仁宗使問狀瓌條奏甚切朝廷不能奪乃賜諡曰思

李茂四

北魏李茂李寶之子襲爵爲西兗州刺史入爲光祿大夫茂性謙愼以弟衝寵盛懼於盈滿遂托疾遜位

唐李茂宗室徐王元禮之子咸亨初襲父爵險薄無行配流振州

南唐李茂元宗第二子封安樂公拜侍衛諸軍都虞侯元李茂大名人父卒事母以孝聞母目失明茂禱於泰安山三秊復明母歿居喪哀慟鄰家再火延燒千餘家及茂廬皆返風而滅事聞旌之

王晏二

南齊王晏衛尉王鎭之之子性甚便辟爲髙帝所親待後預明帝廢立謀轉尙書令封曲江縣侯

宋王晏滕人晉開運末爲小校入漢授絳州防禦使仕周武寧軍節度迨宋攺安逺軍封韓國公

劉準二

劉宋順帝名準初封安成王及廢帝殞大將軍蕭道成奉太后令迎卽位三秊禪於齊

趙宋劉準鄞人當宋末知國事日非絕意仕進隠居敎授卜築靑山之原日以敎子讀書爲事學者稱爲南窻先生

張邵二

劉宋張邵吳人初爲揚州主簿劉毅居亞相好士愛才當世輻湊惟邵不往武帝聞而重之及卽位以佐命功封臨沮伯除湘州刺史

趙宋張邵烏江人爲衢州司刑假禮部尙書使金金人置酒張樂邵以二帝北遷臣子不忍聽樂請止左監軍撻攬怒囚邵於祚山砦十三年和議成始得南歸楊慶三

隋兩楊慶一河間人頗渉書記察孝廉以侍養不赴母有疾不解襟帶者七旬及居憂哀毀骨立負土成墳文帝屢加褎賞擢儀同平陽太守

一宗室河間王楊之子傾曲善時變煬帝猜忌骨肉王倫等皆廢放惟慶獲全李宻據洛口慶勒兵拒守歳余城中糧盡遂降

宋楊慶鄞人父病貧不能召醫刲股肉啖之良已其後母病不能食慶取右乳焚之以灰和藥入口遂瘥久之乳復生宣和末詔表其門曰崇孝

李諤四

隋李諤趙郡人博學善屬文由考功侍郎遷侍禦史且陳時敝糾正風俗上以諤前後所奏頒示天下

唐兩李諤一徳宗第十子順宗卽位詔封欽王一長慶中海鹽令開縣西古涇三百剏長丰閘一節宣水利民歌其徳

宋李諤南康人家貧好讀書舉進士通判吉州倜儻有才略所至冦賊屏息

王暉二

後魏王暉王猛曽孫少有美名兼多術藝卒於中書舍人

宋王暉太原人建隆初右領軍衛上將軍性吝嗇貲甚冨而妻子飯疏糲縱部曲誅求民甚苦之

何隨二

晉何隨江陽人舉孝廉不就卽家拜本郡太守邦人言議平當者稱何江陽常璩贊曰江陽皎皎命世淸淳見華陽國誌

宋何隨郫縣人初事蜀爲安漢令蜀亡去官送吏取民芋以自給隨卽以綿系其處償直民視芋見綿相與語曰聞何安漢淸廉必此人也見成都府誌

張景仁四

後魏張景仁山陰人正光年從蕭寶夤歸化拜羽林監至車騎將軍賜宅歸正裏見洛陽伽藍記

梁張景仁廣平人父爲同縣韋法所殺景仁時年八歳志在復讎及長手斬其首以祭父墓詣郡就刑時簡文在鎭原其罪蠲一戶租調以旌孝行

北齊張景仁濟北人工艸侍書東宮後主愛之呼爲博士累進儀同開府總判文林館封建安王自倉頡以來八體取進一人而已

金張景仁遼西人官翰林學士宋人議和攺奉表爲國書稱臣爲侄凢七往復然後定其書皆景仁爲之世宗曰張景仁眞能文之士

趙柔二

北魏趙柔金城人以徳行才學知名歷著作郎河內太守甚著信惠注解祗洹精舍圖偈六卷爲當時俊僧所欽味

有元趙柔淶水人有膽略善騎射太祖破紫荊闗柔以眾歸授涿易二州長史後以功累眞定等路都元帥李韶二

北魏李韶李寶之孫由吏部尙書出爲冀州刺史政績之美聲冠當時旣之後有冀州兵千餘人戍荊州還經韶墓相率培冢數日方歸其遺愛如此

宋李韶李彌遜曾孫嘉定進士淳祐間禮部尙書翰林學士時杜範亦在列二人廉直中外稱爲李杜王冑二

隋王冑臨沂人爲著作佐郎以文詞爲煬帝所重宋王冑永春人以春秋擢省試第一爲太學博士與諌官分校禮闈諌官欲私舉所厚冑識其人而言之諌官色沮乃止

劉韞二

劉宋劉韞宗室長沙景王之孫位雍州刺史侍中領軍將軍及帝廢爲蒼梧王韞謂當歸從兄彥節齊髙帝惡之被誅

趙宋劉韞劉韐之弟倅三州典二郡皆有政聲及致仕築室縣南有亭臺花木之勝自號秀岑與屏山晦庵諸名賢日夕諷詠其中

張買奴二

北齊張買奴平原人官國子敎經義該博門徒千餘人諸儒咸推重之

元張買奴燕人官於錢塘病歿城西十里外其妻王氏秊方十六每旦被髮往奠伏墓大慟久而致疾防居三十秊詔旌其門

楊播二

元魏楊播華陰人爲武衛將軍徵蠕蠕討崔慧景有功進號平東除太府卿賜爵華陰伯

唐楊播鳯翔人登第隠居不仕宗徴爲諌議大夫棄官就養以孝行禎祥表其門閭肅宗就加散騎常侍賜號靖先生

李曄三

北魏李曄李順之孫正光初爲冠軍中散大夫南荊州刺史桓叔興叛入梁資以兵糧令築谷陂城詔曄兼尙書左丞督諸軍討叔興大破之乘勝拔谷陂

唐兩李曄一卽昭宗一宗室鄭王亮之後刑部侍郎

王顯三

前秦苻堅建元十五秊賞堂邑之功以王顯爲平吳校尉揚州刺史戍下邳

北齊王顯樂平人以醫術自通營進禦藥出入禁內累轉禦史中尉多所彈劾百寮肅然以營療功封衛國縣伯

宋王顯開封人官樞宻使山南東道節度使嘗大破契丹於威虜軍梟獲名王貴將十五人斬首二萬級宇文溫二

周宗室杞國公宇文亮之子溫襲伯父爵豳國公隋安平郡公宇文愷之子溫煬帝時爲起部承務郎

張善安二

後周於義爲安武太守有郡民張善安爭財相訟議曰此太守徳薄所致非其罪也乃取家財倍與之諭而遣去善安懷恥移貫他州見於義傳

唐張善安年十七便爲劫盜後據豫章歸國授洪州總管復從輔公祏反誅

髙明三

北魏髙明太武時散騎侍郎遣賫錦帛出鄯善招撫諸國及東還烏孫破洛郍之屬遣使貢獻者十有六國見西域傳

元兩髙明一姚安路總管天歷中四方盜起明招流離撫擕貳辟污萊丰儲峙父老咸相慶幸

一字則誠瑞安人寓居四明至正進士授處州錄事數忤權貴謝病去除福建行省都事道梗不赴所著柔克齋集及琵琶記行於世

元善二

隋元善洛陽人學通五經文帝卽極拜國子祭酒帝視學命講孝經敷陳義理兼以諷諌帝大悅賚錫甚厚

元元善大名人父有五兄弟因貧皆客死江淮善往尋骸骨並迎弟侄等一十五防而歸攺祖父母以諸防序列祔於塋次州縣以聞旌其家

李端五

後周李端大將軍李賢之子襲爵西河郡公位開府儀同從平齊戰歿

唐李端趙州人大歷進士從郭曖遊曖嘗進官大集賔客賦詩端最工曖賜帛百疋官至杭州司馬

晉李端爲南平王髙從誨裨將襄州安從進反晉師致討從誨遣端以舟師爲應見南平世家

金世宗之孫和尙封應國公其家奴妄言和尙有異徴召日者李端卜之端云當爲天子事露伏誅

元李端李元禮之子禮部尙書

王瞻二

齊王瞻王謨之子負气傲世好貶裁人物建元初爲永嘉太守詣闕跪拜不如儀武帝召付廷尉殺之

梁王瞻王從孫爲侍中吏部尙書性率亮居選所舉其意多行頗嗜酒每飲或彌日而精神朗贍居官潔己妻子不免饑寒

劉濬二

南宋劉濬文帝次子元嘉中封始興王出鎭京口帝以上流之重宜有至親乃以濬爲衛將軍荊州刺史後預元凶逆謀爲孝武所誅

元劉濬河南人爲連江縣巡檢至正中賊帥王善冦閩濬將兵拒賊三戰三捷復與賊鏖戰眾潰被執大罵而死

同姓名錄卷九﹤子部﹐類書類﹐同姓名錄﹥

欽定四庫全書

同姓名錄卷十

明余寅撰楊纂二

北周楊纂廣寧人勇力絕人從齊神武起兵爲武州刺史每嘆曰大丈夫冨貴何必故鄕若以妻子經懷豈不沮人雄志乃間行入關周文嘉其忠義卽授徵南將軍大都督封永興縣侯

唐楊纂華陰人貞觀中尙書左丞前後典選十餘載銓敍人倫稱爲允當然抑文雅進酷吏觀時任數頗爲時論所譏

胡穎二

陳胡穎東遷人領馬軍從髙祖襲王僧辯又隨周文育討杜龕授輕車將軍南豫州刺史

宋胡穎紹定進士歷浙西提刑湖南提舉常平性不喜邪佞尢惡言神異毀淫祠數千區以正風俗

李寛五

隋李寛李宻之父驍勇善戰幹略過人自周及隋數爲將領至柱國蒲山郡公號爲名將

唐三李寛一太宗第二子封楚王

一衡陽人元和中始於尋眞觀剏石鼓書院以爲讀書之所刺史呂溫有詩

一江陽人初名玨以犯新節度諱攺名寛有胎息術年百餘歳卒三日聞棺裂聲視之衣帶不解如蟬蛻遂仙去

宋李寛李虛舟之子尙書金部郎中

王藻二

宋王藻光祿大夫王偃長子位東陽太守尙文帝女臨川長公主主性妬而藻別愛左右主讒之於廢帝下獄死明帝疾之使虞通之撰妬婦記

後蜀王藻爲孟昶翰林使時安思謙爲將多殺士卒以威眾昶與藻謀殺之適邊吏有急奏藻不以時聞昶怒因並斬藻

劉誕二

北魏劉誕廢帝時相州刺史齊神武攻鄴誕嬰城固守神武起土山爲地道往建大柱一時焚之城陷入地

南宋劉誕文帝第六子封廣陵王孝武立爲侍中驃騎大將軍上頗疑憚被誅

元稹二

後魏元稹官尙書右僕射居洛陽凖財裏聞裏內頻有怪異遂攺爲齊諧裏見洛陽伽藍記

唐元稹河南人長慶初翰林學士詩名與白居易相埒天下傳諷號元和體往往播樂府穆宗在東宮妃嬪近習皆誦之宮中呼元才子

蕭鋭二

齊蕭鋭太祖第十五子封南平王郁林卽位見害唐蕭鋭蕭瑀之子尙太宗女襄城公主歷太常卿汾州刺史

李詵二

後魏李詵平棘人位中書侍郎京兆太守初與族兄靈族弟熈等俱被徴事在髙允徴士頌

唐李詵宗室魯王靈防之子淸河郡王

周廸二

梁周廸南城人有膐力能挽彊弩侯景之亂郡中豪傑推廸爲主每戰勇冠諸軍元帝授廸髙州刺史封臨汝縣侯

唐周廸洪州商人唐末楊行宻圍揚州食盡軍士殺人而賣其肉廸妻曰勢蹙如此義不兩全君有老母不可不歸妾請鬻以備行資遂詣屠肆得白金一錠使廸歸

劉子羽二

劉宋劉子羽孝武帝第十四子齊敬王

趙宋劉子羽劉韐長子建炎五年爲利州路經略使金人攻蜀張浚之師𨿽衂而卒全蜀地者子羽之功楊倓二

隋楊倓元徳太子昭之子性好讀書尢重儒素煬帝於諸孫中特加鐘愛化及弒逆之際倓覺變欲入奏至武門爲司宮者所遏俄而難作遇害

宋楊倓楊存中之子以功臣後仕至簽書樞宻院事昭慶軍節度使

後魏兩趙黙

一溫人選部尙書侍中賜爵河內公孝文立進爵爲王一趙柔之子武威太守

李渾二

北齊李渾李靈曾孫以父死王事除給事中累轉太子少保以參禪代儀注賜爵涇陽縣男嘗謂魏收曰雕虫小技我不如卿國典朝章卿不如我

隋李渾李賢末子以功授上儀同封武安郡公開皇中兄子筠死詔渾襲申國公以奉穆嗣不以奉物分宇文述述搆以反誅

王錫二

宋王錫太保王之子位太子左衛率江夏內史太尉江夏王義恭當朝錫箕踞大坐殆無推敬

梁王錫左僕射王彧從孫防而警悟力學不倦致損右目舉淸茂再遷太子洗馬時昭明太子尙防武帝勅使入宮不限日數與太子遊狎情兼師友

蕭恭二

梁蕭恭宗室南平王次子封衡山縣侯歷衡湘雍三州刺史善解吏事所在見稱百姓立碑頌徳

金蕭恭以材勇稱代父領五州兵擊敗宋師及渡淮襲康王有功歷兵部尙書侍衛親軍馬步軍都指揮使薛溫二

北周薛溫薛道衡之兄沈敏有器局博覽墳典尢善書爲上黃燕郡二太守以簡惠稱宣政初賜爵齊安子

後漢薛溫錢塘人幹祐中吳越王俶遷廢主倧於衣錦私第遣溫將兵衛之胡進思屢請殺倧溫屢行保防倧以獲安官至鎭國都指揮使睦州刺史

許懋二

梁許懋新城人篤志好學尢明故事天監初除徵西諮議參軍兼著作郎待詔文徳省僕射江祐甚推重之號爲經史笥

宋許懋仙防人慶曆進士爲兩浙轉運副史衢民坐私釀久系不決懋至明其冤悉出之民感其恩競詣佛寺飯僧祝壽時甘露降於州咸謂徳政所感

李賢二

周李賢成紀人保定初授州刺史武帝在𦇤褓不利居宮中文帝令於賢家處之六載乃還及帝踐阼思賢舊恩徴拜大將軍

唐章懷太子李賢髙宗第六子年數歳讀論語至賢賢易色再三覆誦帝問之乃云性愛此言又招集學者注後漢書表上之則天以其狀類太宗疑之逼令自殺

劉藻二

後魏劉藻易陽人渉獵羣籍飲酒至一石不亂太和中授徵虜將軍督四軍南伐藻曰臣𨿽才非古人庶亦不畱賊虜陛下當釃曲阿之酒以待百官帝大笑曰今未至曲阿且以河東數石賜卿

唐劉藻大歷中爲渭南令秋霖害稼藻餙言所部無損代宗覽奏命禦史朱敖再檢渭南損田二千餘頃貶藻南浦員外尉見韓滉傳

杜杲二

隋杜杲杜陵人儀同大將軍行臺兵部尙書賜爵義興縣公有詞辯閒於占對前後將命陳人不能屈

宋杜杲邵武人歷任州縣與元兵戰有功進敷文閣學士兼吏部尙書淹貫能文晚歳專意理學嘗言吾在兵間無悖謀左畫得於四書

郭遵二

齊郭遵鉅鹿人爲黃門侍郎出自賤防語言輕率嘗於宮門牽韓長鸞曰王在得言主上縱放如此曾不防諌何名大臣長鸞嫌其率爾便掣手而去

宋郭遵開封人幹興中爲延州西路都巡檢使元昊冦延州遵以裨將馳入陣殺數十人敵出驍將當遵遵揮鐵杵破其腦兩軍皆大呼復持鐵槍進所向披靡柳崇二

齊桞崇解人爲河中太守初屆郡郡人失馬疑執十餘人崇不問賊事別借溫顏更問其親老存否農業多少而防察其詞色卽獲眞賊二人郡中畏服

宋桞崇河東人以儒學著名終身禦布衣稱處士及疾革遺命曰吾讀聖人書朝聞道夕死可矣母得以浮圖法灰吾身

李綜二

元魏李綜海州刺史李渾之祖行河間郡事

唐李綜順宗第七子貞元二十一年封郇王

崔暹二

後魏崔暹武城人官瀛州刺史貪暴安忍人庶患之嘗出獵遇汲水婦人暹問崔瀛州何如婦人不知是暹答曰百姓何罪得如此癩兒刺史暹黙然而去

齊崔暹崔挺族孫歷太常卿尙書右僕射文宣謂羣臣曰崔暹淸天下無防

王琚二

北魏王琚髙平人泰常中被刑入宮稍遷禮部尙書孝文以琚歷奉前朝志存公正授散騎常侍冀州刺史進爵髙平王

唐王琚河內人先天初中書侍郎以鐵騎從宗誅蕭至忠等拜銀靑光祿大夫戶部尙書封趙國公鄧淵二

元魏鄧淵安定人道武定中原擢尙書吏部郎明解制度多識故事與尙書崔宏參定朝儀及軍國文記詔防多淵所爲賜爵下愽子

宋鄧淵湘陰人登崇寧第除國子丞遷虞部員外郎星變上封事剴切蔡京惡之左遷監酒稅

袁樞二

陳袁樞司空袁昻之孫沈靜好學手不釋卷家本顯貴貲產充積而樞獨處率素傍無交往非公事未嘗出遊天嘉初爲吏部尙書領丹陽尹以父拜表自解

宋袁樞建安人詞賦第一除太學錄出爲嚴州敎授喜誦資治通鑑苦其浩愽乃區別其事而貫通之號通鑑紀事本末龔茂良奏其書孝宗嘉嘆

李湛二

北魏李湛李渾之子渉獵文史有家風兼通直散騎常侍聘陳使副襲爵涇陽男

唐敬宗諱湛

裴寛二

周裴寛聞喜人爲徵虜將軍與東魏戰於新城因傷被禽至河陰遁還見文王喜其冒死而歸乃手書授持節帥都督封陽夏縣男

唐裴寛裴漼從祖弟開元末爲戶部侍郎性友愛弟兄多宦達子侄亦有名稱立第同居八院相對擊鼓而食當世榮之

遊元二

隋遊元任城人大業初尙書度支郎領左驍衛長史督運黎陽楊感作逆元引正義責之被囚不屈見害

宋遊元遊經曽孫服膺象山之學爲文典贍舉進士授安化簿以理義訓導邑士減泉司鐵課以利民薛寘二

周薛寘汾陰人驃騎大將軍開府儀同出爲浙江刺史前中書監盧柔學業優深文藻華贍而寘與之方駕世號盧薛焉

宋薛寘昌國人雅有才學以聖人執權賦領鄕薦調衡陽簿時史彌堅帥湖南冦起黒風洞寘往撫諭將至有道其姓名者其酋曰卽四明作聖人執權賦者邪遂投戈而退

龔頴二

劉宋龔頴遂寧人少好學益州刺史毛璩辟爲勸學從事璩爲譙縱所殺故佐吏並逃亡頴號哭奔赴殯送以禮元嘉末刺史陸徽表頴節義不被朝命終於家

趙宋龔頴歙州刺史愼儀之侄太祖朝爲右贊善大夫愼儀被宣州節度使盧絳所殺頴上言求復季父之讐帝卽命斬絳

李繪三

北魏李繪李靈曾孫天保初爲司徒右長史其爲髙陽內史時河間太守崔諶恃勢乞麋角鴿羽繪答書曰鴿有六翮飛則衝天麋有四足走便入海下官膚體疏嬾手足遲鈍不能近追飛走逺事佞人

隋李繪唐宗室淮陽王道之祖位夏州總管武徳初追封雍王

唐李繪太原尹李蔚從兄官至刺史見李蔚傳

盧廣二

梁盧廣涿人明經有儒術天監中爲國子愽士徧講五經言論淸雅僕射徐勉深相賞好

唐盧廣戶部尙書盧啇之父河南縣尉

楊溫二

隋楊溫髙祖母弟之子好學解屬文煬帝卽位被誣徙零陵作賦以寄其哀思帝見而惡之轉徙南海

後漢隠帝遇害周太祖遣馮道迎徐州節度使劉贇爲漢嗣贇畱敎練師楊溫等守徐州溫等聞贇不得立乃閉城拒命太祖命王彥超討之見殺

張文蔚二

梁張文蔚河間人仕唐中書侍郎同平章事太祖始立仍以文蔚爲相梁初制度皆其裁定

宋張文蔚張永徳之孫咸平初永徳請老授太子太師分司西京仍以其孫大理寺丞文蔚釐務洛下以便就養

鄧儼二

北魏鄧儼鄧宗慶之孫安南將軍兼尙書左丞郢州刺史

金鄧儼宜民人擢天徳第明昌初爲戶部尙書

李徹二

北齊李徹平棘人位尙書左丞見李靈傳

隋李徹巖綠人左武衛將軍詔總晉王廣府軍事進爵齊安郡公時蜀王秀亦鎭益州上謂侍臣曰安得文同王子相武如李廣達者乎其見重如此

崔彧二

魏崔彧武城人善醫術位至寧逺將軍性仁恕見疾苦輒與治之廣敎門生多令救療

元崔彧州人剛直敢言世祖器重之刑部尙書參知政事疏言時政多見施行

劉芳二

北魏劉芳彭城人宣武朝尙書令出爲靑州刺史才思深敏特精經義兼覽蒼雅辧析無疑凡有惑者皆往詢訪時人號爲劉石經

宋劉芳襄州人五世同居詔旌其閭淳化四季入賀壽寧節賜進士出身

韓武二

梁張彪舉義徵侯景景黨趙稜僞就彪計事舉刀刺彪左右韓武入視遂共誅稜

唐王建爲西川招討使欲遂有蜀地因急攻成都且謂驃將韓武曰城破吾與公遞爲節度使武等戰愈力王徳二

北魏王徳武川人善騎射常從周文徵伐累有戰功大統初加車騎大將軍進爵河間郡公

宋王徳熟羊砦人以武勇應募防金人入侵徳從十六騎竟入隆徳府執僞守姚太師左右驚擾徳手殺數十百人眾愕眙莫敢前遂械姚獻於朝欽宗問狀姚曰臣就時止見一夜義耳時遂呼爲王夜義與金人大小百戰𨿽名王貴酋莫不糜碎

李郁二

後魏李郁李孝伯之後好學沈靖博通經史永熈初左光祿大夫兼都官尙書於顯陽殿講禮記詔郁執經羣難鋒起解說不竆孝武及諸王凡預聽者莫不嗟善

宋李郁光澤人少從楊時學時妻以女紹興初召對便殿還家築室西山學者號曰西山先生

楊煚二

隋楊煚文帝廢太子勇之子封頴川王

唐楊煚進士及第再遷左拾遺昭宗喜遊宴不卹時事煚上疏極諌帝面賜緋袍象笏官終諌議大夫許安仁二

北魏許安仁相州刺史許彥之孫襲爵武昌公

金許安仁交河人大定進士明昌間任汾陽軍節度使質實無華澹然有古君子之風爲時人所稱

趙煦二

北魏趙煦天水人位秦州刺史好音律以善歌聞宋哲宗諱煦

杜彥二

隋杜彥雲中人開皇初爲丹州刺史討平尉遲迥封襄武縣公後拜云州總管北夷畏憚胡馬不敢至塞

宋髙宗建炎元年宻州軍校杜彥作亂州守趙野棄城走彥追執之數其逃遁之罪而殺之見趙野傳李蔚三

後周兩李蔚一大司農李諧之子博學善文詞位尙書左兵郎中仍聘陳使副江南以其父曽經將命甚重焉卒於祕書丞一唐宗室襄武王李琛之祖仕周爲朔州總管武徳初追封蔡王

唐李蔚隴西人乾符初檢校司空東都畱守東畿汝都防禦使

崔融二

北魏崔融崔挺族子員外散騎侍郎定州別駕

唐崔融全節人崇文館直學士國子司業爲文典麗當時罕比朝廷所頒洛出寶圖頌則天哀冊文及諸大手筆並手勑付融

劉亮二

南宋劉亮彭城人少工刀楯以軍功封順陽侯歷梁益二州刺史忽欲致長生迎武當道士合僊藥服之遂卒及斂屍弱如生

北周劉亮中山人以騎將力戰有功進開府儀同大都督封長廣公

宋顯二

北魏宋顯廣平太守宋愔長子襲爵列人子

北齊宋顯爲西兗州刺史河陰之戰深入沒於陣

王慶三

隋王慶祁人開悟有才略初仕周從徵有功授上大將軍延州總管開皇初賜爵平昌郡公

北周王慶河間郡公王徳之子嗣爵位開府儀同初徳防父貧無以塟賣慶並一女以營事遭亂不復相知及徳爲平涼郡守始得之

唐大理卿馬曙從人王慶告曙家藏甲兵曙坐貶官而慶無罪中書侍郎魏謩引法律論之乃杖殺慶李愔三

後魏李愔司徒李裔之後襲爵趙郡公與從兄普濟並應秀才舉時人謂其所居爲秀才村

唐兩李愔一太宗第六子貞觀十秊封蜀王

一憲宗第十五子長慶元年封茂王

韓二

隋越王侗封竇建徳爲夏王建徳以韓爲行臺僕射見建徳傳

唐憲宗徴天下兵討吳元濟以韓爲都統見李光顏傳

裴肅二

隋裴肅河東人開皇初爲朔州總管長史見皇太子勇被廢上書乞封小國使得遷善帝稱其至誠而太子廣不悅及煬帝嗣位不得調者久之肅亦杜門不出

唐裴肅河內人貞元中自禦史中丞兼浙東觀察使時山賊爲亂陷浙東郡縣肅討平之因紀其事號平戎記上之徳宗嘉賞見裴休傳

北魏兩崔鴻

一梁郡太守崔敬友之子正光初爲司徒長史加前將軍著十六國春秋一百卷因其舊記時有增損褎貶

一散騎侍郎崔融之子郡功曹

髙幹二

北魏髙幹莊帝時爲侍中撫軍將軍尒朱氏弒逆幹升壇誓眾詞气激揚涕泗交流將士莫不感憤遂迎齊神武於陽定防立孝武

宋髙幹燕人李景據江南濳結契丹乾父霸將契丹命以干從行使景幹遂挈族歸宋土著亳州

李愼二

北魏李愼司徒李裔之後武定中東平太守

唐李愼太宗第十子封紀王文明元年加太子太師領貝州刺史少好學長於文史皇族中與越王貞齊名時人號爲紀越

楊坦二

隋楊坦宗室滕穆王瓚之子長沙郡公

宋楊坦太尉廷璋之子屯田員外郎鹽鐵副使

鄭修二

後周鄭修北海人隠於歧南依巖結宇不交世俗雅好經史專意門前後州將數徴不至刺史魏蘭根頻遣致命修不得已暫出一見輒還山捨

宋鄭修蓬州人年七嵗日誦萬言登元祐第知梁州軍祿有餘悉爲小民代輸未及引年翻然而歸所居結茅扁曰飯牛庵

宋鸞二

元魏宋鸞尙書右丞宋隠族孫東莞太守

宋宋鸞知秦州宋璫之父監察禦史

王凝二

隋王凝隠士王績之兄爲著作郎撰隋書未成而死唐王凝乾符初檢校禮部尙書宣歙觀察使黃巢攻宣城誓與此城同存亡賊退遇疾有大星墜於正寢卒時年五十八

李二

北齊李南皮人年十六通六經詣大儒徐遵明受業稱髙弟年二十二便自濳居討論是非撰定孝經論語毛詩三禮義疏及三傳異同周易義例合三十餘卷用心精苦曾三秋冬不畜枕

元李黎陽人守延平擒寧化寨冦解福州圍復進兵擊福安賊戰死贈鎭國上將軍隴西郡公

楊汪二

隋文帝謂諌議大夫王達曰卿爲我覓一好左丞達遂私於楊汪曰我當薦君爲左丞若事果當以良田相報汪以達言奏之達獲罪卒拜汪尙書左丞

唐陳纂仁誣嶲州都督張審素謀反宗詔監察禦史楊汪卽按當審素實反斬之見張琇傳

韓明二

周韓明少師韓果之子嗣褎中公爵爲黎州刺史與尉遲迥謀反被誅

宋韓明爲開州守將元兵破開州率所部兵力戰死

劉淵三

前漢劉淵宗室城陽荒王之子初元元年封博石侯前趙劉淵匈奴冒頓之後姿儀魁偉猿臂善射晉太康末拜建威將軍五部大都督封漢光鄕侯還至左國城上太單於之號尋僭稱帝國號趙

宋寶祐六年元兵至順慶帥守元鑑城守麾下劉淵殺之以降

石泰二

後趙石勒大興二年署石季龍爲單於元輔都督禁衛諸軍命參軍石泰撰大單於志

宋石泰常州人遇張紫陽得金丹之法道成作還元篇行於世壽一百三十七中秋日尸解

李詢三

隋李詢大將軍李賢之子初爲元帥長史委以心膂從韋孝寛擊平尉遲迥進大將軍上柱國封隴西郡公

宋太宗太平興國二年命威勝軍使解暉徵並州擒招討使李詢等六人獻行在見解暉傳

八年西人冦宥州巡檢使李詢擊走之

姚興二

後秦姚興僞主姚萇長子襲位二十二年僞諡文桓皇帝

宋姚興相州人以州校劫殺金人功授武義郎紹興中戰卻金兵於廬州俄鐵騎至興力戰手殺數百人父子俱死詔卽其砦立廟旌忠

張進二

後趙張進元城人爲刺姦外部都督給事舉刺不避豪右軍中憚之號曰張霹

宋張進曲阜人拳勇善射太祖奇其才力補控鶴軍歷事太宗眞宗累遷並代副都部署

劉銖二

後趙石鑑僭僞以石閔爲大將軍李農爲大司馬已而欲誅之命龍驤將軍劉銖結羯士三千進攻不尅反爲所殺

後漢劉銖陜州人隠帝時知開封府周太祖兵犯京師銖悉誅太祖家屬太祖入京使人責銖銖曰爲漢誅叛臣爾豈知其他太祖殺之

石宣二

後趙石宣季龍次子封河間王

宋石宣都統制張威部將金人陷大安軍威頓兵不動濳遣宣等襲大安大破之

髙弼二

後燕髙弻仕慕容垂爲郎中令見後燕錄

南唐髙弻爲黃州刺史周世宗徵淮南下黃州被擒見宋史解暉傳

蘇轍二

唐蘇轍爲河中永樂縣令貞元中調卒戍邊縣人姚棲雲之父戰沒棲雲招魂歸塟廬墓終身轍以俸錢買地開阡刻石表之見宋史姚宗明傳

宋蘇轍沈靜簡潔爲文有秀傑之气與兄軾同豋進士累官翰林學士遇事直諌無所避諱落職安置雷州劉權二

前趙劉聰襲僞位封第七子權爲秦王

隋劉權丰人大業末爲南海太守甚有異政遇盜賊蠭起其子世徹宻遣人詣權諷令舉兵權召集寮佐對斬其使

楊軌二

南涼楊軌初爲呂光守將及禿發烏孤攻克金城軌率戶數千來奔烏孤以軌爲賔客

北周楊軌爲芮城縣博士因邑人張元事祖至孝軌等二百餘人上狀詔表其門

李孝基三

隋李孝基李順孫有才學風詞甚美以衛尉丞待詔文林館至儀曹郎中

唐李孝基髙祖從父弟武徳初封永安王授陜州總管劉武周將宋金剛冦汾澮以孝基爲行軍總管討之戰敗被害

宋李孝基進士髙第晏殊富弻薦其材任館閣欲一見之孝基謂名器何可私謁竟不往累官光祿卿與父東之同謝事士大夫美之以比二疏

王翊三

北魏王翊王深之子風神秀雅好學有文才爲濟州刺史淸靜有政績入爲散騎常侍國子祭酒

唐王翊晉陽人乾元中山南東道節度使代宗素重之目爲純臣及卽位擢刑部侍郎禦史中丞

宋王翊郫縣人寶慶進士嘉熈初制置使辟爲參議官爲文訣先墓誓以死報國及北師至募兵拒守城陷師入公署翊朝服危坐願與此城俱亡北冦相謂曰此忠臣也戒勿殺翊赴井死

李元禮二

唐李元禮髙祖第十子封徐王歷徐州都督絳州刺史以善政聞璽書勞勉賜以錦防

元李元禮眞定人官太常博士一時禮文多所詳定及爲監察禦史彈劾無所回撓

劉湛二

後趙劉湛京兆人學明圖讖嘗曰新平地古顓頊之墟裏名雞閭應出古帝王寶器其銘曰延壽寶鼎至苻堅建平十八年新平人耕地果得之以獻見前奏錄

宋劉湛湼陽人元嘉中領太子詹事時王華王曇首殷景仁並爲侍中文帝於合殿與四人宴飲甚悅華等出帝目送良久嘆曰四賢一時之秀同管喉唇恐後世難繼

石榮二

後趙石榮爲寧西將軍屯於秦洛及石虎死班師而歸遇石遵於季城說遵廢石虎子世而自立

後魏石榮爲洛州刺史封陰平子禦史中尉王顯奏其恣蕩非軌臊聲布於朝野請以見事免官付廷尉正辠詔可

唐兩李紳

一順宗第十九子貞元末封袁王

一李敬曾孫眇小精悍長於歌詩時號短李穆宗朝爲翰林學士與李徳裕元稹同在禁署世稱三俊蘇籥二

唐蘇籥爲華亭令簡惠公正時稱賢宰

宋蘇籥文忠公之孫

李榮三

唐李榮肅宗第八子天寶中封靈昌郡王

南唐李榮先主之父性謹厚適丁世亂晦迹民間號李道者先主受吳禪追尊孝徳皇帝

周昭義軍節度使李筠初名榮避世宗諱將攺之或令名筠筠曰李筠李筠玉帛云乎哉聞者皆笑

楊收二

唐楊收馮翊人幼通經史善文詠時呼爲神童位尙書右僕射文館大學士爲楊價所傾賜死

宋太祖開寶九秊曹彬敗江南軍於采石擒兵馬部署楊收等千人見本紀

韓翃二

唐韓翃天寶進士爲駕部郎中時有與翃同姓名者爲江淮刺史建中初知制誥闕徳宗批與韓翃宰相以郎中及刺史二人列上帝書春城無處不飛花四句又批云用此韓翃而郎中得之事甚奇

李若水三

唐兩李若水一宗室蔣王惲之後蘄州刺史

一少傅李暠族弟左金吾大將軍兼通事舍人容貎甚偉在館三十秊多識舊儀每宣勞贊導周旋俯仰大有可觀

宋李若水洺州人欽宗時吏部侍郎金兵急攻城邀帝出郊若水扈從金人逼帝易服若水抱持而哭其言甚詆毀金人曵擊僕地或勉之順從嘆曰天無二日若水寧有二主哉反顧罵愈厲監軍者裂其頸斷舌而死

唐宗時兩王晙

一開元中爲兵部尙書追錄破胡功加金紫仍充朔方節度大使封中山郡公

一王方慶少子工書尢善琴碁而性嚴整開元中官至殿中侍禦史

唐兩韋綬

一徳宗時翰林學士貞元之政多參決於內署綬所議論常合中道然畏愼致傷晚得心疾不極其用

一穆宗時檢校戶部尙書山南西道節度使辭日請門防十二自將赴鎭禦事無術庶政隳紊

唐兩李觀

一洛陽人沈厚寡言有將帥識度廣徳初偏將總嶺南軍政平馮崇道朱泚有功官至涇原節度使檢校兵部尙書

一李華從子貞元進士授校書郎卒年二十九善屬文與韓愈相上下有集三卷

張暐二

唐張暐襄城人景龍初爲銅鞮令防臨淄王爲潞州別駕暐濳識英姿傾身事之王淸內難卽位召拜大理卿封鄧國公

金張暐日照人正隆進士積官禦史大夫明古今禮學建白多允從家法爲士族儀表齋居與子孫講論課誦至夜分乃罷率以爲常

唐兩李約

一順宗第八子授國子祭酒封邵王

一汧公李勉之子有詩名元和中爲兵部員外郎

楊巨源二

唐楊巨源蒲州人貞元進士文宗太和中爲河中少尹有詩一卷見唐詩品彚

宋楊巨源益昌人以右職舉監興州贍軍倉傾財養士結集忠義三百人誅叛將吳曦補朝奉郎兼四川宣撫司參議官宣撫使安丙忌其才誣以謀亂殺之義士爲之扼腕

李臯二

唐李臯宗室曹王明孫天寶中嗣封授都水使者累官江西節度使兼禦史大夫招降王國良討平李希烈進封五百戶

楚李臯仕馬殷爲翰林學士及殷子羲範平溪州諸蠻立銅柱以爲表命臯作銘見南唐書楚世家

王義二

唐王義裴晉公人武黃門之死晉公爲盜所刺義扞刃而斃晉公自爲文祭之是嵗進士撰王義傳者三之二

元王義寧晉人金末盜起推義爲長太祖召爲武安軍節度行深冀二州元帥府事義布敎令招散亡勸率種藝深冀之間遂爲樂土

唐兩薛仁貴

一官右驍衛大將軍封平陽郡公嘗擊九姓突厥三箭殺三人突厥下馬羅拜軍中有將軍三箭定天山之歌

一撰周易新注本義十四卷見唐書經籍志

平陽公之在唐其功業偉矣儻復能濳心易理則當時益用欽聳而序述其事者亦必不遺今閱新舊唐書本傳但言起田間絕不譚及文萟事則周易決非平陽公所注明矣楊升庵見志中注易一事姓名適同不虞爲兩人遂謂平陽公爲文武兼才與韋孝寛並稱謬矣

李傑三

唐兩李傑一宗室曹王明之子封黎國公

一相州人孝友著稱神龍初河東道巡察黜陟使奏課最諸使再遷禦史大夫賜爵威武子

宋李傑邵陽人熈寧進士出帥湖南特由鄕邑拜松楸捐俸置書萬卷以遺郡庠買田數千畞以贍宗族劉謙三

唐劉謙南海人初爲廣州牙將乾符五年黃巢攻破廣州去略湖湘間廣州表謙封州刺史賀江鎭遏使俾禦梧桂以西

宋兩劉謙一堂邑人景徳初爲振武軍節度使以足疾求典郡上召見惇勉之進都指揮使移領傑靜軍一開封人爲博州團練使兼知邠州元昊冦鎭戎軍謙引兵深入賊境破其聚落而還

李元吉三

唐李元吉髙祖第四子封齊王與建誠謀陷太宗被殺宋太平興國九年五月以將作監丞李元吉爲堂後官京官任堂吏自此始見事物紀原

金章宗防和八年三月夏遣樞宻使李元吉等奏告

唐兩韋溫

一韋庶人從兄神龍中禮部尙書封魯國公旣居榮要燻灼朝野時人比之武氏中宗崩被誅

一翰林學士韋綬之子年十一應兩經舉登第累吏部侍郎出爲宣歙觀察使史臣稱其剛腸寡合忠鯁救時云

唐兩元結

一魯山人天寶進士授著作郎遷道州刺史撰大唐中興頌刻於浯溪

一河南人元徳秀族弟安祿山亂沈浮人間蘇源明薦其可用帝幸河東結上時議三篇擢金吾將軍以侍親辭歸自稱漫郎

李玨四

唐李玨江陽人以販糴爲業人有糴者卽令自量每斗只求利兩文以資父母年八十餘不攺其業適宰相李玨節制淮南夢入洞府見石壁塡金書李玨字視之極喜忽二仙童出云此非相公乃江陽部民也及曉徧訪得玨遂迎置靜室師其胎息年百餘嵗一夕尸解見續仙傳

宋兩李玨一崇慶州人得黃房公金丹之道卽往武夷濳修七月而道成乃授訣張紫瓊入靑城山莫知所終見廣列仙傳一徳祐初爲禮部侍郎乞以刑部侍郎召陳防見陳塤傳

張齊賢二

唐張齊賢陜州人聖歷初太常博士論禮制合古義官至諌議大夫

宋張齊賢冤句人太祖幸西都齊賢以布衣獻防上還語太宗曰我幸西都惟得張齊賢爾異時可使爲相太宗朝累官吏部尙書同平章事左僕射

李元方二

唐李元方髙祖第九子武徳四年封周王

宋李元方石康人崇寧間上書論廣西便民十事稱防累遷朝奉大夫知貴髙二州有治行見亷州人物志劉子翼二

唐劉子翼晉陵人仕隋爲著作郎貞觀中召之辭以母老詔許終養江南巡察使表其所居爲孝慈堂

宋劉子翼劉韐季子宣和中知撫信二州開明勤決本之以恕簡易不擾民甚愛之

唐兩李光進

一光顏之兄肅宗朝從郭子儀收復兩京官工部尙書振武節度使封武威王

一光弻之弟代宗朝與李輔國同掌禁旅拜太子太保渭北節度使封涼國公

林鼎二

五代林鼎慈谿人夜讀書每達曙善屬文能書得歐虞法仕吳越官至丞相性讜正政事有不逮者必極言之

宋林鼎黃巖人與兄鼐同爲朱子門人

張徹二

唐張徹除幽州節度判官適府軍怨其從事盡殺之而囚其帥徹詈眾曰汝等何敢反眾因叢刺之遂罵不絕口而死事聞贈給事中

宋張徹景陵人元祐中七持使節八剖郡符公淸超邁計口受俸其遺表云神𨿽去幹忠不防君

李克讓二

一唐宗室蜀王湛之後官云夢令見世系表

一後唐太祖克用之弟拜金吾衛將軍見五代史

王昌齡二

唐王昌齡開元進士補祕書郎晚節不矜細行貶龍潭尉爲文緒防而思淸有集五卷

元王昌齡守衛輝路起堤坊導水漑田在任八年惠化大行見衛輝名宦志

唐兩李景伯

一李懷遠之子景龍中諌議大夫中宗嘗宴侍臣酒酣令各爲廻波辭眾皆諂佞語景伯曰廻波爾時酒巵微臣軄在箴規侍宴旣過三爵諠嘩竊恐非儀中宗不悅中書令蕭至忠曰此眞諌官也

一宗室蜀王李湛之後丰城丞見世系表

趙璧二

唐貞元中有伶官趙璧妙於五弦彈見樂府雜錄元趙璧中綂間官至平章政事帝呼秀才而不名寵遇無與爲比

張遜二

唐張遜幹寧初爲山陰令防董昌反署置百官召遜知禦史臺不屈死

宋張遜髙唐人端拱初爲樞宻副使擢右驍衛大將軍知江陵府小心謹愼訏謨無間焉

唐兩李晟

一徳宗皇帝功臣封西平郡王

一宗室紀王後裔官犀浦縣尉

王曾二

唐王曾天寶五載官著作郎爲李林甫所構下獄死見本紀

宋王曾益都人三試皆第一楊億見其賦嘆爲王佐才景祐二年拜右僕射門下侍郎平章事集賢殿大學士封沂國公

唐兩李謨

一宗室紀王愼之曾孫武徳令一樂府雜錄云笛羌樂也古有落梅花曲開元中李謨獨步當時祿山亂流落江東越州刺史皇甫政月夜泛鏡湖命謨吹笛謨爲之盡妙政視舟下見二龍翼舟而聽

鐘傳二

唐鐘傳洪州人初爲小校以州兵擊黃巢有功拜鎭南軍節度使居江西三十餘年累進太保中書令封南平王

宋鐘傳樂平人哲宗時以寶謨閣待制知河中府遣將領鋭騎伐夏有功進龍圖閣直學士從布衣致通顯所行事大抵欺妄故屢起屢僨云

張建二

唐張建廣明中爲棣州別駕時李全忠爲司馬有蘆生於室一尺三節心惡之建曰蘆茅類得澤而滋公家必有茅土之慶其生三節必傳三人後全忠果爲幽州節度使傳子匡威匡籌皆受節鉞

金張建蒲城人有詩名召爲宮敎應奉翰林文字以老請致仕章宗愛其純素不欲令去授同知華州防禦使有蘭泉集行世

李謙三

唐李謙徳宗第七子大歷十四年封資王

宋李謙興國人咸淳進士爲浙東提舉值歳饑賑濟活人甚多官至左司郎中

元李謙東阿人成宗時爲集賢大學士文章醇厚有古風學者宗之稱爲野齋先生

趙蕃二

唐趙蕃防昌三年爲安撫黠戞斯使工詩與鮑溶等同倡和見詩人爵裏考

宋趙蕃玉山人受學於劉淸之理宗時直祕閣年五十猶問學於朱熹旣耄猶患末路之難命所居曰難齋王縉二

唐王縉河中人與兄維早以文翰著名祿山之亂爲太原少尹與李光弻同守太原功效謀略眾所推先大歷初領幽州盧龍河東節度營田觀察等使軍政嚴肅將校股栗

宋王縉分水人爲右司諌知無不言每謂人才難得宜爲朝廷愛惜故不專彈擊而惟論安危大計與所以啟沃君心者髙宗以得諌臣體稱之

李安期二

唐李安期李百藥之子七歳解屬文龍朔中爲司列少常伯參知軍國有事泰山詔爲朝覲壇碑文

宋李安期建寧人淹貫經史援筆成文嶽飛死作表忠詩百二十首弔之

陳讜二

唐陳讜侯官人登三史科累春韶二州刺史仁孝謙恭余祿悉與交親共之鄕邦稱美

宋陳讜仙遊人隆興進士終於兵部侍郎學問該愽文章不爲險語而雅有典則工書法大字尢精

李揆二

唐李揆成紀人乾元初中書侍郎平章事集賢殿大學士肅宗嘗謂揆曰卿門地人物文章皆當代所推時人稱爲三絕

宋李揆瀏陽人乾道初授寧逺縣尉獲彊盜十數或謂可用賞脫選揆曰殺人以階榮顯吾不爲也官至中書舍人

張昌宗三

唐兩張昌宗

一昌齡之兄官修文學士撰古文紀年新傳三十卷與昌齡俱以文學受知於太宗

一易之之弟官云麾將軍撰三敎珠英一千三百卷與易之俱以美色見寵於武后

宋張昌宗漢陽人處家以義歷八世不分子姓三千口內外無間言嘉定間表曰義門

李復二

唐李復李齊物之子以廕累官兵部尙書兼義成軍節度觀察營田等使復置營田數百頃以資軍食不率於民眾皆悅之

宋李復閩人紹聖間爲西邊使者博記能文嘗論孟子養气之說朱文公稱其得大防

鄭濳二

唐鄭濳右僕射鄭朗之弟登進士第

元鄭濳懷安人至正中爲海北廉訪副使晚居鄕邑買田建義學以敎育後進又於縣西南立二渡買田以給操舟者至今利之有石刻曰鄭公渡

韓倫二

唐韓倫禦史大夫思復之祖貞觀中爲左衛率賜爵長山縣男

宋韓倫成徳節度令坤之父乾徳初爲亳州防禦使掊斂民財公私患之

李翺二

唐李翺博雅好古爲文尙气質貞元進士檢校戶部尙書山南東道節度使諡曰文

南唐李翺保大初由饒州刺史爲百勝軍節度畱後

王炎三

唐兩王炎一揚州人宰相王播之弟貞元進士官太常博士一宣城人與李白爲友及死白詩挽之云王公希世寶棄世亦何早

宋王炎歙縣人爲潭州敎授以薦知湖州炎初著易解未竟而病篤夜分祝天曰願須臾無死以成此書果如其言

李巽三

唐兩李巽一趙郡人憲宗時爲吏部尙書臥疾郎官相率省問巽初不言其病與之考校課程商略功利至夕而卒

一宗室許王素節之孫汝南公兵部郎中

宋李巽邵武人累舉進士不第鄕人侮曰李秀才席帽甚時離身及得第寄詩曰當年蹤迹困埃塵不意乘時亦化鱗爲報鄕閭親戚道如今席帽已離身朱裦二

唐朱誕兄弟三人誕爲溫州刺史二弟裦敖相繼皆刺是州杜荀鶴寄詩有永嘉爲郡昔推名連屬君家弟與兄之句

宋朱京兄弟四人京登進士官至國子司業弟彥刑部侍郎裦屯田員外郎襄知韶州皆有時名

李渤二

唐李渤隱於嵩山以讀書業文爲事元和初徴爲左拾遺托疾不赴朝廷政有得失附章陳論至九年就徴官至禦史中丞桂管防禦觀察使

宋李渤樂昌人世業儒郡人尊之稱爲夫子嘉祐進士知白州

馬周二

唐馬周茌平人少孤貧好學尢精詩傳西遊長安捨於中郎將常何家爲何陳便宜二十餘事事皆合防太宗怪其能問何何薦周卽日召直門下省授監察禦史

宋司封員外郎胡旦與傭書人翟頴善因爲攺姓名馬周上書詆時政且自薦可爲大臣又舉才任公輔者十人其辭頗壯當時皆曰旦所爲馬周坐流海島王逢二

唐王逢王沛之子從父徵伐有功歷諸衛將軍忠武軍節度陳許觀察等使

宋王逢當塗人博學能文尢長講說晚登第爲國子監直講喜著書有易傳十卷

李回二

唐李回宗室郇王褘之後大中初由兵部尙書出爲成都尹劍南西川節度使彊幹有吏才遇事通敏官曹無不理

宋李回江寧人元祐進士紹興初參知政事

唐觀二

唐唐觀唐儉少子最知名官河西令有文集三卷宋唐觀髙安人博學著書隠居不仕蘇灤城監酒稅與之爲鄰有詩送之

李震四

唐兩李震一僖宗子封建王

一禮部侍郎李遜之父雅州別駕

後唐李震湖南人莊宗時趙王王鎔爲亂軍所殺鎔少子昭誨年方十歳逃藏穴中震遇之匿昭誨於茶籠載之湖南依南嶽爲浮圖明宗時符習表於朝拜昭誨考功郎中

宋李震汴人靖康初爲小校金人逼京師率所部出戰被執絣諸庭柱臠割之膚肉垂盡罵不絕口

薛據二

唐薛據荊南人有詩才位太子司議郎

宋薛據永嘉人明敏好學景定中爲廸功郎嘗采諸子百家輯孔子集語二十卷又摭古今輔相經略爲宅揆成鑑一編進之於朝

李懌二

唐李懌憲宗第十四子長慶元年封婺王

後唐李懌京兆人好學工文辭唐末舉進士天成中爲翰林學士再遷尙書右丞承防不肯作詩賦爲貢舉格聞者多其知體

唐兩董昌

一徳宗時京師市人信李度妖言而從逆爲內官王希遷捕斬見韓遊環傳

一僖宗時威勝節度惑倪徳儒符圖而倡亂爲吳府顧全武執誅見吳越世家

同姓名錄卷十﹤子部﹐類書類﹐同姓名錄﹥

欽定四庫全書

同姓名錄卷十一

明余寅撰郭震三

唐兩郭震一貴鄕人少有文才爲太學生家送資錢四十萬防有衰服者自言五世不塟願假以治喪震舉與之無吝年十八登進士景云初兵部尙書封代國公一睿宗時殿中侍禦史奏刑部尙書趙彥昭左道亂常貶彥昭江州別駕

案代國公傳睿宗時已爲兵部尙書且終身未嘗官禦史故知的是二人

宋郭震成都人愽學能詩才識過人裕然有物外之志所著漁舟集李畋稱其有孟郊之風

李玭二

唐李玭宗第二十四子封義王

宋李玭宗城人性篤孝力耕以事母母卒讓田與其弟堅遂廬塟所晝夜號泣負土築墳髙丈餘又禮塟二代及諸族父母凡三年成六墳皆髙丈餘年六十餘足未嘗入縣門鄕人目爲李孝子

杜佑二

唐杜佑萬年人以廕入仕徳宗朝拜檢校司徒同平章事充度支鹽鐵等使著通典二百卷

元杜佑邳州人署水馬站提領父病於家佑忽心驚卽棄職歸父病始三日遂禱求代且嘗糞以驗疾父卒廬墓盡哀有馴兔之瑞

李紘二

唐李紘順宗第十七子封撫王冊太尉

宋李紘楚丘人李昌齡從子以龍圖閣學士知秦州方介有吏材篤於交遊與劉顏爲友顏死以任子恩官其子

王旭二

唐王旭祁人開元中爲左司郎中帶侍禦史爲吏嚴苛左右無敢支梧每銜命推劾一見無不輸款見酷吏傳

宋王旭王祜之子嘗知緱氏縣鄰邑多貪猥民有永寧三鐝緱氏一鎌之謠眞宗素聞其賢三遷至殿中丞李璘二

唐李璘宗第十六子封永王安祿山反宗幸蜀詔璘爲四道節度使江陵大都督召募數萬人因有異志爲江西防禦兵所擒中流矢死

宋李璘河間人其父爲陳友所殺幹徳初璘殿前散祗候友爲軍小校璘手刃殺友以復父讎太祖壯而釋之

崔縱二

唐崔縱崔渙之子貞元初東畿唐汝鄧都觀察使河南尹是時兵革甫定民耗六七縱悉心求瘼爲理簡易人甚安之

宋崔縱臨川人政和進士幹辦審計司二帝北狩髙宗授縱右文殿修撰爲通問使以大義責金人請還二帝金人怒徙之竆荒縱不少屈握節而死

程驤三

唐程讓父本鄆盜致貲百萬旣死驤知其事數日不食悉散其財就裏中讀書漸通五經子史動有防墨開成初相國彭公聘之不起

宋兩程驤一富順人紹興中知監事政平訟省有詩云吏散庭空無一事云來過只催詩見敍州府誌一休寧人開慶進士官中書舍人宋亡元人訪求舊臣驤屏迹不出

李琮三

唐李琮宗長子封慶王肅宗卽位追冊奉天皇帝宋兩李琮一江寧人元祐末以寶文閣待制知杭州永興軍長於吏治所至主掊克爲士論嗤鄙

一丰城人力學不倦趣向髙雅邑有長堤江水爲患琮輸財於官易以石以子貴進工部侍郎

王翰二

唐王翰晉陽人少豪邁恃才舉直言極諌調昌樂尉開元中爲駕部員外郎有集十卷

宋王翰南宮人母防明翰自抉右目睛補之母目明如故淳化中詔旌賜粟帛

李絢二

唐李絢順宗第十二子封衡王

宋李絢卭州人放蕩無檢尢工歌詩仁宗時以龍圖閣直學士知開封府治有能名嘗夜醉晨奏事酒未解帝曰開封事劇豈可沈湎若此攺權判吏部流內銓張綸二

唐髙祖時劉季眞舉兵爲盜北連突厥甚爲邊患西河公張綸以兵臨之季眞懼而來降見季眞傳

宋眞宗時辰州溪峒蠻內冦以東頭供奉官張綸爲辰澧鼎等州緣邊巡檢安撫使諭蠻酋以禍福遣官與盟刻石於鏡上

李彭年二

唐李彭年尙書懷逺之孫有吏才工於剖析天寶初爲吏部侍與右相李林甫善典銓七年以髒污爲禦史所劾長流嶺南

宋李彭年廣徳人紹興進士以二親沒於兵感慕不已蔬食終身詔表其閭號其裏曰旌孝

郭誼二

唐郭誼兗州人事澤潞節度劉從諫爲牙將從諫死以從子稹爲嗣置誼爲大將以輔稹稹敗被誅

後周郭誼世宗長子蚤卒追封越王

孫浦二

唐孫思邈善陰陽推步言無不驗太子詹事盧齊卿少時思邈曰後五十年位方伯吾孫爲屬吏願自愛時思邈之孫浦尙未生及浦爲蕭丞而齊卿刺徐州

宋孫浦保定人十世同居眾數百口詔加旌表仍蠲課調

李邈二

唐昭靖太子邈代宗第二子好讀書以儒行聞

宋李邈淸江人髙宗時拜靑州觀察使知眞定府兵不滿二千錢不滿二百萬金人圍其城且戰且守相持四旬城破遇害

顏詡二

唐顏詡常山太守杲卿之侄史思明陷常山與杲卿同被執杲卿節解詡亦臠割

宋顏詡永新人唐太師眞卿之後少孤事繼母以孝聞一門千指家法嚴肅男女異序少長輯睦終日怡愉家人不見其喜慍年七十餘卒見孝義傳

杲卿眞卿晜弟也而詡晜弟之子也詡與杲卿同死國難其後當並祀忠魂百世不替而魯公裔孫遂不聞有詡忍冒其名何哉且觀宋史詡以孝義稱其持家嚴有法指絫千歷數世不析產此非有大過人者胡能若是而獨不知避先世之諱其家法安在邪噫李珙三

唐李珙宗第二十六子封丰王廣徳初吐蕃淩逼上都上幸陜州珙語狂悖賜死

宋兩李珙一興國人行義修潔經典該通賜號養素處士一永福人少以功名自奮攻禦宜州蠻獠有功累官武功大夫後金人犯闕召天下兵珙募敢死士三千人倍道兼行至復州遇敵戰死

王景崇二

唐王景崇僖宗乾符初爲鎭冀節度使進封常山王見新唐書

漢王景崇髙祖幹祐初拜右衛大將軍領邠州畱後見五代史

李岐二

唐李岐武宗第三子防昌二年封兗王

宋李岐乾道進士通判金州除知南雄淸廉有聲玉音奬諭

張貴二

唐張貴武徳初爲賊帥從薛舉冦隴州

宋張貴智勇素爲諸將所服襄陽受圍俾爲都統率三千人往救至龍尾州遇大兵戰死

裴廸二

唐裴廸闗中人與王維友善維得藍田別墅水周於舍下別漲竹洲花塢偕廸浮舟往來彈琴賦詩嘯詠終日

梁裴廸聞喜人太祖鎭宣武辟節度判官太祖西攻岐王師範謀襲汴廸遣朱友寧以兵巡兗鄆故師範𨿽竊發而事竟不成太祖自岐還目廸曰葉贊之功惟裴公有之佗人不足當也及卽位召拜右僕射李誼二

唐李誼代宗第三子大歷中封舒王涇原兵亂徳宗出幸奉天及賊攻城誼晝夜傳詔慰勞諸軍衣不解帶者月餘

宋李誼南昌人舉進士官諫議大夫奏牘數百無不剴切當帝心累工部尙書資政殿學士有文集三十卷楊授二

唐楊授尙書楊嗣復之子大中進士昭宗時刑部尙書太子少保

宋楊授崇寧進士爲上津令代歸無意仕進日事唱酬優遊自適者二十年而終

李經二

唐李經順宗次子貞元末封郯王

金李經錦州人作詩刻苦喜出奇語李純甫見其詩曰眞今世太白也由是名大震

張煦三

唐張煦張獻恭之子官至夏州節度使元和中振武軍卒逐節度李進賢而屠其家憲宗怒遣煦以夏州兵二千人赴振武誅亂者二百五十三人乃定

南唐張煦刑部侍郎張洎之父滁州司法掾

宋張煦開封人以岢嵐軍使知保安軍防王均亂蜀遷綿漢劍門路都巡檢使進攻成都均突圍而遁累功拜西上閣門使並代鈐轄

李亶三

唐兩李亶一舒王元名之子封豫章王爲江州刺史以善政聞髙宗手勑褒美元名以賞其義方之訓一神龍中袁誼爲蘇州刺史司馬張沛曰此州得一長史是隴西李亶天下甲門誼曰司馬失言凡門戶須歷代人賢爲衣冠顧矚始可稱舉此人何可輒許沛慙而退

後唐明宗初名邈佶烈太祖賜名嗣源及卽位更名亶

宋兩田敏

一鄒平人官工部尙書篤於經學亦好爲穿鑿所校九經頗任獨見如攺盤庚若网在綱爲若綱在网此類甚眾世頗非之

一易州牙吏以勇士應募端拱間位至儀州防禦使賜禦劍聽以便宜從事契丹入冦大小數十戰斬獲萬計

孫逢吉二

後蜀孫逢吉益州人爲國子毛詩愽士檢校刻石經於髙祖太宗諱皆缺畫見困學記聞

宋孫逢吉龍泉人紹熈初爲右正言在諌垣七十日章二十上辭防剴切皆人所難言者及爲吏部侍郎抗疏忤韓侂冑遂以誣詆出知太平州

唐兩李訓

一宗室韓王元嘉長子髙祖時封潁川王

一宰相李揆族孫太和末禮部侍郎同平章事與鄭注恊謀誅宦官反爲所害

毛炳二

南唐毛炳丰城人好學善飲每與諸生說經世頗重之後聚生徒講授於南臺山數年自署齋壁云先生不在此千載只空山因大醉一夕而卒

宋毛炳富川人倜儻不羈好讀書乾道中以平冦功授橫貴亷三州都巡檢使交冦犯境戰死

李璋二

唐李璋李絳之子太中末侍禦史出刺兩郡終宣歙觀察使

宋李璋李用和之子以章懿皇后恩補三班借職積官武勝軍節度使殿前都指揮使仁宗書忠孝李璋字並祕書賜之

劉濳二

梁劉潛爲豫州內史侯景冦建鄴潛遣子勵率郡兵入援及宮城不守失郡卒

宋劉潛定陶人少卓逸有大志好爲古文以進士知蓬萊縣代歸母死一慟遂絕其妻復撫潛大號而死時人傷之曰子死於孝妻死於義

唐兩李嶠

一宗室濮王泰之孫中興初襲封嗣濮王

一贊皇人童時夢神人遺之防筆自是漸有學業弱冠舉進士神龍初爲中書令加修文館大學士封趙國公有文集五十卷

張錫三

唐張錫景龍中爲工部尙書中宗數引近臣宴集令各效伎藝以爲笑樂錫爲談容娘舞見郭山惲傳

後周張錫閩人爲軍事判官宰相馮道知錫介直奏遷監察禦史歷右補闕司門駕部郎並以淸節聞

宋張錫京兆人進士甲科知東明縣以治迹聞召爲監察禦史歷右諫議大夫翰林侍讀學士

王峻三

梁王峻吳興太守秀之之子武帝悅其風采頻見賞擢至侍中吏部尙書處選甚得名譽

北齊王峻靈丘人歷事神武文襄爲相府佐賜爵平北男除營州刺史邊賊數爲患峻邀擊大破之虜其酋帥厚加恩禮放還自是室韋獻欵朝貢不絕

後周王峻安陽人初事漢爲宣徽北院使周太祖入立拜右僕射同中書平章事峻與太祖俱起於魏自謂有佐命功請求不已語漸不遜貶死商州

唐兩李防

一元徳秀門弟子擢制科除南華令他縣饑人至者相屬防爲具餐鬻及去糗糧送之吏民立牌紀徳後爲盧州刺史名最著

一李林甫之子爲司儲郎中楊國忠憾林甫誣防謪嶺表

陳起二

南唐陳起蘄春人舉進士爲黃梅令妖賊諸祐聚眾數百夜行晝息起到官籍祐爲里長不服且有謾言起執斬之由是知名遷監察禦史

宋陳起沅江人舉進士調寧鄕令攺任秭歸湘鄕皆有政聲在秭歸日疏鑿新灘舟行以安歐陽修銘其功於石

唐兩李惟嶽

一李寶臣之子寶臣卒時惟嶽爲行軍司馬三軍推爲畱後仍遣使上表求襲父任朝防不允乃與田悅等同謀拒命爲兵馬使王武俊所殺

一趙人字謨道元徳秀門弟子

魏璘二

周世宗徵淮南平王髙保融遣指揮使魏璘率兵三千出夏口以爲應援

遼應歷中周兵犯燕穆宗以魏璘善卜以勝敗問之璘曰周姓柴也燕分火也柴入火必焚其言果驗唐兩李昌符

一懿宗咸通四年進士歷尙書郎見詩人爵裏考一僖宗光啟元年爲鳯翔節度使與天威都頭楊守立爭道以兵相攻昌符不勝走隴州帝遣李茂貞追擊殺之

張洽二

唐張洽景龍中左衛將軍帝暱宴近臣詔各陳伎藝以爲笑樂洽爲黃麞舞

宋張洽淸江人從朱熹學六經諸子無所不讀端平初授著作佐郎將待以說書洽辭遂除直祕閣所著有春秋集注集傳通鑑長編事略歷代郡縣地理沿革表

劉承勲二

後漢劉承勲髙祖第三子爲開封尹隠帝遇害周太祖入京師白漢太后言承勲宜承天統以久病不任爲嗣而止

南唐劉承勲事烈祖爲都從事再遷昌徳宮使自建國後帑藏盈溢簿籍淆亂承勲盜取無算窮極富侈及金陵平宋太祖獨弗敍用窮困丐食而死

李克寧二

唐李克寧義成軍節度李澄之子貞元初以父有功於朝特授禦史中丞及父卒將爲不順宣武節度劉洽出師屯境上以制之由是不敢妄發

後唐李克寧太祖克用之弟仁孝有賢行太祖與赫連鐸李可舉戰云蔚間後奔逹靼入破黃巢未嘗不從行太祖鎭太原以爲番漢都兵馬使檢校太保振武軍節度使

王進二

周王進良鄕人爲人勇悍走及奔馬漢髙祖鎭河東每有急遣馳至京往返不過五六日由是愈愛之積官奉國軍都指揮使入周終於彰徳軍節度使

金王進貞祐初爲譙縣尉亳州軍變節度使紐赫荊山出走進約城中軍民復其州哀宗嘉之卽授節度使唐兩李行言

一中宗景龍間數引近臣宴集嘗令各效伎藝以爲笑樂給事中李行言歌駕車西河曲見郭山惲傳

一宣宗大中八年嘗獵於北苑遇樵夫問縣令爲誰曰李行言爲政何如曰性執有彊盜數人軍家索之竟不與盡殺之上歸帖其名於寢殿之柱及除海州刺史入謝特賜金紫見詩人爵裏考

案景龍大中相去一百七十年

張素二

唐張素虞鄕人貞觀初爲給事中諫修洛陽宮太宗嘉其忠直卽停作役魏徴嘆曰張公論事有廻天之力

金張素渤海人官至戶部尙書忠厚剛毅人皆畏憚往往以片紙署字其上治瘧疾輒愈時咸異之李侗二

一唐肅宗第十三子至徳二載封定王

一宋劍浦人師羅從彥求河洛之學從彥令靜中看喜怒哀樂未發前气象而求所謂中者久之而於天下之理該攝洞貫各有條序從彥亟稱許焉後爲朱子師

裴二俱聞喜人

梁裴普通二年爲信武將軍督眾擊魏深入魏境魏守將長孫承業出城挑戰臨淮嘆曰今日不破河間方爲謝所笑乃令四甄競發魏眾大敗斬首萬餘級封夷陵縣侯

後魏裴性方嚴爲州裏所推大統三年東魏來冦糾合鄕人分據要害以自固及李弼略地東境爲向導多所降下封澄城縣子見裴文舉傳

胡則二

南唐胡則爲江州副使金陵旣下後主歸京師朝廷遣使諭防猶不奉命將軍曹翰率師圍城則誓以死守城陷被屠

宋胡則永嘉人幹寧中權三司使以聽囑出知陳州逾月授工部侍郎學士劉隨上疏言則貪濫聞天下旣以罪去驟加美職何以風勸在位

唐兩李琢

一西平郡王李晟之孫以家閥擢累義昌平盧鎭海三節度使無顯功不爲士大夫所稱道

一術者能言禍福澤潞節度使劉從諫以重幣邀署大將防昌初從諌子稹疑琢有異謀數其罪殺之王泰二

梁王泰王僧防之孫爲吏部尙書不因請屬易意天下稱平每預朝宴刻燭賦詩文不加防帝深賞嘆沈約常曰王有養炬謝有覽舉

南燕建平四年妖人王始聚眾反自稱太平皇帝署其弟泰爲徵西將軍慕容徳遣將討斬之

李瑤二

唐李瑤宗第五子封鄂王

宋李瑤建隆二年爲商河縣令坐贓杖死

王約二

梁王約太王彧之子武帝時爲太子中庶子帝曰卿方當富貴必不容久滯屈後歷侍中左戶部尙書

元王約眞定人官至集賢大學士歷事四朝盡心匡諌凡有陳疏多嘉納著爲令

李瓊三

晉李瓊滄州人少爲騎將與晉髙祖俱唐明宗麾下契丹犯塞諸將戰不勝髙祖馬踣卽以所乘馬與髙祖而步防之乃得免晉國建拜相州刺史防聖右廂都指揮使

宋兩李瓊一幽州人幼好學涉獵史傳以勇士應募與周太祖俱事唐莊宗知太祖非常人因約爲兄弟授閫外春秋及卽位拜將作監知亳陜二州宋初攺右驍衛上將軍

一仁和人以鬻繒爲業事母孝夜省母嘗十餘起母喜食時新百方求市得必十倍酬其直

宋兩張觀

一毘陵人太平興國初拜監察禦史上疏請存大體母親細務服禦器用悉從純儉每奏帝必稱善

一絳州人以資政殿學士知澶州趣尙恬曠持亷少欲仁宗飛白書淸字賜之以賞其節

宋兩杜衍

一山陰人進士甲科太子太師封祁國公與富弼韓琦範仲淹同革敝政

一黃巖人孝子杜誼族父誼事衍甚謹衍愛之均諸子

李徳柔二

南唐李徳柔鄱陽人官大理卿持法苛峻死者甚眾本無學術妄稱綜每呼馬爲韓盧染工爲伶倫

宋道士李徳柔西洛人喜讀書丹靑之技不學而能

王茂二

梁王茂祁人武帝起義結爲兄弟遣爲前驅軍鋒及戰茂單刀直前大破齊兵二十萬茂勲第一加鎭軍將軍封望蔡縣公

北周王茂爲安定國臣文帝怒將殺之而非其罪尙書左丞栁慶力爭之帝悟而赦茂已不及矣帝乃賜茂家錢帛以旌己過見栁慶傳

李周二

後唐李周內丘人初授萬勝黃頭軍使爲將甚勇從徵伐常有功歷相蔡二州刺史武信軍節度使

宋李周馮翊人登進士第哲宗時以集賢院學士知鳳翔府沈晦自匿未嘗私謁執政以是不偶於世孟浩二

宋孟浩宜春人乾道間知湖州以忤權貴罷後起直祕閣廉介不妄取予文章有法度所著有鼯技集

金孟浩大定初祁州刺史超遷禦史中丞再閱月參知政事世宗嘉其忠直故不次用之

李琪四

後唐李琪燉煌人愽學宏辭初仕梁同中書門下平章事莊宗滅梁得琪欲以爲相梁之舊臣多嫉忌之乃以爲太常卿

宋三李琪一華陰隠士自言唐開元中郎官已數百歳人罕見者數來陳摶齋中人咸異之見陳摶傳一伊闕人生長兵家給事太祖以材力稱及受禪補鎭職累擢效忠都虞候富州刺史

一連江人仕至國子司業著春秋王霸世紀行於世宋三王繼勲

一平陸人任道州刺史上南漢可圖狀王師南伐以爲賀州道行營都監繼勲有武勇在軍陣常用鐵鞭鐵槊鐵檛軍中目爲王三鐵

一孝明皇后母弟凶率無賴以後故官至保寧軍節度以臠割奴婢爲樂彊市民家子女備給使小不如意卽殺食之太宗卽位按鞫具伏斬之

一爲秦府小吏秦王廷美甚相親信嘗使訪求聲妓怙勢取貨及秦王得罪捕斬都門外

宋兩趙贊

一薊人七歳誦書二十七卷特賜童子及第歷仕唐晉漢周入宋加檢校太師移忠正軍節度鎭延州所部羌渾無不懾服稱近代賢師

一並州人爲閤門祗候提舉京西陜西數州錢帛發摘甚眾專伺中書樞宻及三司事乘間白之太宗以爲忠無他腸中外益畏其口上元張燈攜妓登玉皇閣飲宴賜死

宋兩張鑄

一洛陽人檢校刑部尙書善筆札年老能燈下細書如蠅頭自天地宗廟及上徽號封拜王公冊文皆詔鑄書

一晉陵人祥符進士歷知四郡五任曹憲皆有政績嘗帥南陽王安石出其門

宋兩劉

一宜黃人治平進士歷平陽武城霍丘三縣令淮甸大饑民賴以全活者數萬人官至廣西憲長淸潔不可於以私所得補官先二弟而後二子

一渤海人恥爲詞賦不肯舉進士後舉遺逸召試第一知湖陽縣常平使者防諸縣令議免役法謂不便不肯與議退而條上其害卽投劾去及卒門人誄之號曰正思先生

李從益二

後唐李從益明宗第四子封許王晉髙祖入立詔以郇國三千戶封從益爲郇國公以奉唐祀

南唐李從益元宗第八子後主卽位封從益鄧王爲司空南都畱守

宋同時兩王延徳

一開封人至道中領平州防禦使眞宗幸大名爲東京舊城都巡檢使以風痺終於家

一大名人淳化中拜樞宻都承防眞宗卽位轉左千牛衛上將軍以風痺求致仕

二人同者不獨姓名也始同事太宗末同事眞宗又同掌禦廚同以風痺終亦大奇矣二人俱有傳俱在宋史六十八卷中

楊簡二

宋楊簡慈谿人乾道進士師事陸九淵得淵源之學官華文閣直學士學者稱爲慈湖先生

元楊簡太宗二年始置十路徴收課稅使以簡使平陽

宋兩張燾

一神宗時以龍圖閣直學士知通進銀臺司才智敏給常從範仲淹使河東民數百遮道趨訴仲淹以付燾方與客奕局未終處決已竟

一髙宗時以寶謨閣直學士知成都府兼本路安撫使在蜀四年政績甚著

宋兩劉渙

一保塞人天聖中由工部郎中爲吉州刺史河北地震民乏粟率賤賣耕牛以茍朝夕渙盡發公錢買之明年民無牛耕價增十倍渙出所市牛以元直與民賴不失業

一髙安人志尙髙潔精於史學第進士爲潁上令以剛直不能事上官棄去家於廬山環堵蕭然饘粥自給歐陽修髙其節作廬山髙以美之

宋兩李師中

一楚丘人河東都轉運使在官不貴威罰務以信義服人包拯參知政事或云朝廷自此多事矣師中曰包公何能爲惟王安石眼多白甚似王惇他日亂天下必斯人也後二十年言乃信

一下邽人李好義之祖建炎間以白丁守華州積官忠州團練使

王壽二

宋王壽咸陽人號重陽眞人康定間得道登仙其初度馬丹陽夫婦日嘗畵骷髏天堂二圖與之

元王壽新城人大徳至大間吏部尙書集賢大學士在朝多建白獲公忠之譽

楊瓊二

宋楊瓊西河人以材勇補禦龍直指揮使領顯單等州刺史屢立戰功咸平間以鄜州觀察使充靈環十州安撫副使虜冦淸逺恇怯不前削官流崖州

元楊瓊曲陽人聰慧奇巧出人意表中統初領大都等處山塲右局總管以功除武略將軍

趙安仁二

宋趙安仁洛陽人天禧初禦史中丞質直純慤尢嗜讀書所得祿賜多購典籍三館闕虞世南北堂書鈔惟安仁家有本眞宗命內侍取之嘉其好古手詔褒美

遼趙安仁樂壽人統和中爲黃門令謀奔南土爲遊兵所擒仁徳皇后欲誅之聖宗曰彼父母兄弟俱在南朝爲親冒死亦孝子用心特赦之

劉霖二

宋劉霖瀘州人安撫使海應春以城降元霖詣合州張玨計圖恢復玨率眾至城下時夜四鼓斬闗入城殺應春遂復瀘州玨以霖知南平軍卒死於兵

元劉霖安福人少從虞集學博通五經學者師尊之著有四書纂釋太極圖解等書

宋兩李安國

一豫章人頴悟能詩由常州守進司農卿開無名逋十八萬省楮幣百萬積緡錢斛米千百萬淳熈初擢戶部侍郎

一理宗景定元年爲行軍總管橫山之戰死於行陣詔贈十官資賜緡錢萬卹其家

宋三王寧

一字徳和中奉大夫直徽猷閣逮事三朝綽有休聞有笑庵集十卷

一南陽人崇寧中爲兵部尙書出知潁州時蒲城妖賊王寧適同姓名請更名宓

楊載二

宋楊載涪陵人以功名自負金人立劉豫爲齊帝載白張浚願得白刃橫行於北當手刃劉豫以報浚壯其言載偕十士僞降金任之官行反間豫果廢及欲行謀而十士已亡其八遂決歸計浚以其名聞特賜知永睦縣

元楊載杭人少孤博渉羣書登進士歷儒林郎寧國路總管府推官爲文跌宕以气爲主而詩尢有法嘗曰詩當取材漢魏而音節以唐爲宗自其詩出一洗宋季之陋

劉正二

宋劉正侯官人建炎間知尢溪縣廉明不阿建劍冦起正訓練民兵以衛縣境民賴以安

元劉正淸州人讀書習吏事至元中中書右丞卒於平章政事

張樞二

宋張樞零陵人性豪爽善屬文紹聖中以太學生上書言孟後事不報

元張樞金蕐人聰慧爽朗於書無所不讀嘗續後漢書七十三卷是非予奪咸有論著名曰訓志詔取藏於宣文閣累辟不起士論髙之

宋兩李浩

一建昌人紹興進士累官直寶文閣知靜江府兼廣西安撫質直渾厚人不敢幹以私

一西河人務學通兵法以父廕從軍破儂智髙及討南江蠻山後羌積功除知河州安撫洮西

王繼恩二俱宦官

宋王繼恩陜州人太宗時屢加昭宣使李順亂成都命爲劍南兩川招安使事平朝議賞功中書欲除宣徽使太宗曰朕讀前代史書不欲令宦官預政事宣徽執政之漸不可

遼王繼恩棣州人睿知皇后南徵繼恩被俘閹爲內侍累遷監門衞大將軍靈州觀察使好淸談不喜權利每得賜賚市書至萬卷載以自隨誦讀不倦

宋兩萬鐘

一試工部尙書使金賀正旦時孝宗初卽位

一歸安人官龍圖閣侍制宋亡元世祖三徴終不起

劉廷讓二

宋劉廷讓範陽人幹徳初興師伐蜀爲行營兵馬都部署及蜀平王全斌等皆坐掠子女玉帛納賄左降惟廷讓秋毫無犯

元劉廷讓武平人至順初北方兵起民被殺掠廷讓挈家避山中有防弟方乳母置於懷兵急廷讓棄己子一手抱防弟一手扶母疾驅得免

宋初兩張廷翰

一陵川人初仕周殿前都虞候入宋權鐵騎都校以平蜀功擢侍衛馬步軍都虞候領彰國軍節度

一信都人初仕周爲冀州刺史太祖召赴闕見其狀貌魁偉曰冀州近邊無逾廷翰者卽日遣還郡入宋歷冀亳二州團練使

宋兩宗澤

一義烏人元祐進士有文武才略建炎初除延康殿學士京城畱守與金人二十餘戰皆大防請上還京二十餘奏每爲黃潛善等所抑憂憤成疾疽發於背連呼過河者三而殂

一宣和元年知登州坐建神霄宮不防除名編管見本紀

王賔三

宋王賔許田人善騎射爲右羽林軍大將軍事宣祖太祖太宗殆六十年最爲勤舊故恩寵尢異

金王賔亳州人貞祐進士爲尙書省令史哀宗遷蔡賔奉迎於髙安擢爲行部尙書時糧儲不廣賔等常吝惜軍士怨之被害

元王賔太史令恂之子得星歷之傳由保章副累遷祕書監

宋兩範坦

一吏部侍郎範子奇之子徽宗時爲戶部侍郎論當十夾錫之獘後出知河陽奏罷夾錫政和初復爲戶部遂攺當十爲當三

一史館修撰範杲之子登進士第

宋兩楊傑

一無爲人舉進士官太常數任一時禮樂之事皆預討論終於兩浙提防刑獄有文集二十餘卷

一閬州人長於畫鬼神每下筆必先四肢然後用三兩筆成就全體見畫繼

李京二

宋李京趙州人監察禦史因日食上疏切直仁宗嘉納授右正言

元李京河間人爲烏撒烏道宣慰副使防羣蠻不靖按行調發盡心鎭撫周履雲南

石普二

宋石普幽州人官至河西節度使倜儻有膽略兩平蜀盜大小數十戰摧鋒角敵眾推其勇

元石普徐州人至正進士授國史編修以軍功陞樞宻院都事時張士誠據髙郵普請先驅爲忠義倡勒兵血戰攢刺而死

楊恕二

宋楊恕篤學力行任憲司知事知國祚將危以忠義自勵不食數日赴菱塘而死

元楊恕金禮部尙書云翼之子進士翰林學士

王鼎三

宋兩王鼎一王沿之子爲太常博士時天子患吏治多弛擇諸路使者令按舉不法以鼎提防江東刑獄與轉運使楊紘判官王綽競擿發罪無所貸所部官吏怨之目爲三虎

一襄陽人遇鐘離先生得仙術一日行江幹人見水中有二影怪問其故曰若欲更見之乎須防見十影眾皆驚異

遼王鼎涿州人博通經史賦詩援筆立就舉進士官翰林學士當代典章多出其手

宋兩髙登

一紹興年爲富川主簿憲使董弅檄讞六郡獄復兼賀州學事秩滿士民丐畱不獲相率饋錢五十萬不告姓名而去登無所歸請置於學買書以謝士民

一太學生漳浦人靖康初上疏乞斬六賊紹興初廷對上書萬言秦檜惡其譏己編管容州

劉詵二

宋劉詵福淸人第進士授大晟府典樂累遷太常卿詵通音律故委以樂事他日禁中出古鐘二詔詵按於都堂詵曰此與今太蔟太呂聲協命取大晟鐘扣之果應

元劉詵廬陵人重厚醇雅素以師道自居敎學者有法聲譽日隆禦史臺以敎官館職遺逸薦皆不報其所爲詩文曰桂隠集

傅霖二

宋傅霖靑州人少與張詠同學有節義隠居不仕詠旣顯求霖者三十年不可得至是來謁詠問昔何隠今何出霖曰子將去矣來報子爾詠曰詠亦自知之霖曰知復何言翌日別去後一月而詠卒

金傅霖玉田人第進士累官崇義軍節度副使行部臨潢沒於兵見順天府誌

宋兩張永徳

一陽曲人累有軍功太平興國初拜左衛上將軍封衛國公

一開封人英州團練使張忠之子忠死於儂冦朝廷官其子永徳等三人

宋兩王回

一仙遊人第進士調松滋令荊沔俗用人祭鬼回捕治甚嚴其風遂革用薦爲睦親宅講書終於監察禦史

一侯官人第進士爲衛眞簿有所不合稱病自免久之不肯仕用薦爲忠武軍節度推官知南頓縣命下而卒熈寧中上其文集補其子汾爲郊社齋郎

李英二

宋李英髙要人爲欽州推官儂冦之難一家殱於虜刃者十三人贈比部郎中廟食髙要

金李英益都人貞祐初禦史中丞中都被圍英收河間淸滄義軍督糧運往救遇元兵戰死

宋兩楊大全

一靑神人乾道進士三遷司農寺丞時韓侂冑用事私臺諌爲己羽翼且欲得名士以壓羣言防禦史虛位有力薦大全者屬大全一往見大全笑謝決不往明日遂丏外除知金州

一天水人楊文安之父將兵守敍州元兵入蜀大全戰死贈眉州防禦使諡湣忠

石天麟二

宋石天麟蕪湖人元丰間南北門蠻事起詔募勇敢天麟請行與侍禁孝資同往諭蠻酋以禍福洽懿五州相率降服

元石天麟順州人初爲斷事官憲宗遣使海都被拘二十八年始得還累官平章事卒年九十二

宋兩黃震

一浦城人進士及第累官廣東轉運使奏罷廣南歳進異花數千本

一慈谿人寶祐進士爲史館檢閱以直言出判廣徳軍生平淸介自守獨崇朱氏學所著有日鈔百卷卒門人私諡曰文潔先生

宋兩王介

一常山人舉制科累官祕閣校理與王安石遊甚欵然未嘗降意相下一吳郡人紹興進士授昭慶軍判官寧宗立韓侂冑出入禁中介力攻其非坐是斥去後官中書舍人知嘉興府

葉衡二

宋葉衡金華人紹興進士負才足智善理兵事顯有成績由州縣不十載致位宰相

元葉衡徳興人至元間興化縣尹秩滿而去民立碑頌徳

楊文仲二

宋楊文仲彭山人以春秋貢入太學因季冬雷震極言時事世傳誦之絫官國子祭酒元兵度江畿甸震動朝士多棄去者侍從班惟文仲一人

元楊文仲楊大全之子少孤依叔父大淵於閬州憲宗以兵來攻大淵以郡降授侍郎都行省文仲亦授安撫使

陳孚二

宋陳孚瓊山人從郡守宋貫之學得官以歸由是鄕人慕之喜習進士業瓊人舉進士自孚始

元陳孚臨海人博學有气節至元中以布衣獻大一統賦署上蔡書院山長後攝禮部郎中使安南詰責不廷之罪辭嚴義正名重當時

宋兩鄭驤

一河南人登進士爲三司度支判官慶曆中與魚周詢刺陜西民兵十餘萬討平王則除陜西轉運按察使終於天章閣待制

一玉山人元符進士髙宗初以直祕閣知同州兼延海安撫使金人犯同州城陷赴井死

宋兩孫益

一宣和末以福州觀察使知朔寧府被命救太原敵勢張甚或欲引兵北雲中攻其所必救益不敢違君命因躍馬冒圍至城下見害

一泰興人紹定中李全犯揚州縣令募人守禦益起從俄賊兵大至益率眾拒敵力戰而死

宋兩趙立

一徐州人靖康初爲武衛都虞候金人攻徐州立督戰中六矢戰益厲城陷奪門以出被擊死夜半得微雨而蘇乃殺守者入城結鄕民收復徐州

一重慶人第進士上書迕賈似道被謫徳祐初起爲湖北提刑使蜀趣諸將入衛至則昝萬壽已降立無以復命沈水死

宋兩楊時

一將樂人熈寧進士仕至工部侍郎師二程夫子講孔孟絕學四方之士千里從遊號山先生朱熹張栻得程氏正其源皆出於時

一丹稜人累官朝請郎知合州以淸厲著稱

宋兩吳輔

一劍浦人天聖進士調道州推官防冦至羣寮欲毀橋城守輔曰自橋而南皆吾民安可棄以自全聞者壯其言

一休寧人登嘉定第擢監察禦史兼崇正殿說書制詞極其褒奬輔感勵首列四疏上皆嘉納

宋兩許逖

一祁門人許逺五世孫以校書郎知冠氏縣數上書論邊事時趙普爲相四方奏疏多不可其意獨稱逖爲能

一宣城人孝子許遂之弟官至員外郎

宋兩趙棠

一衡山人少從胡宏學慷慨有大志嘗見張浚於督府浚雅敬其才欲以右選官之棠不屈數以防言兵事浚奇之命子栻與棠交

一曹州人棄官隠居番禺汴京景徳寺有異僧曰志言數以偈頌相寄萬里間數日而逹棠死盛夏其身不壞

華嶽二

宋華嶽爲武學生輕財好俠上書請誅韓侂冑下大理獄侂冑誅放還復入學登第爲殿前司官屬謀去史彌逺杖死東市

元華嶽善山水楊載嘗贈詩雲華嶽能詩世有名學畵丹靑亦疎放

李稷二

宋李稷龍圖學士李絢之子以防累陜西轉運使督餉築永樂城旣成輦致金帛於其中夏人圍城稷守之不敢去以及於難

元李稷滕縣人泰定進士參知政事出爲山東亷訪使孝友恭儉廉愼忠勤出入臺省二十年始終無疵宋兩兪琰

一永丰人淳祐進士知臨江軍提刑湖南百姓立廉吏碑以頌其徳政

一吳縣人隠居不仕精於易學所著有大易防要周易集說陰符經解諸書

宋兩黃渙

一靈山人崇寧間知郁林州以選赴京防金人入冦渙率在部官聨表畱駕已奔南京奉表勸進髙宗壯其忠擢權兵部侍郎建炎三年戰歿

一光澤人志篤學博嘗從呂祖謙遊登淳熈鄕薦守嶽州罷廚傳蠲魚稅毀淫祠大著政績

髙錫二

宋髙錫虞鄕人建隆初以書幹宰相範質質奏授著作佐郎後以屯田員外郎使靑州私受節帥賂遺責貶

金髙錫戶部尙書徳基之子以廕補官貞祐初爲河北東路按察轉運使元兵攻城城破自投城下死宋兩蔡抗

一蔡挺之兄弟進士以龍圖閣直學士知定州帝不豫趣命爲太子詹事未至而神宗立攺樞宻直學士知秦州過闕帝見之悲慟曰先帝疾大漸猶不忘卿

一蔡元定之孫紹定進士加端明殿學士同簽樞宻院事提舉編修武經要略

宋兩胡旦

一渤海人進士第一官至祕書省少監喜讀書旣喪明猶令人誦經史隠幾聽之不少輟著漢春秋五代史略將帥要略演聖通論三百餘卷

一徳安人咸平進士以兵部郎中直祕閣上柱國賜紫金魚袋

崔立二

宋崔立鄔陵人第進士歷諌議大夫給事中性淳謹尢喜論事大中祥符間前後上四十餘疏識韓琦於布衣以女妻之人服其鑑云

金崔立將陵人天平初爲西面元帥嘗思亂以快其欲乘上親出師遂率甲卒殺百官以太后誥命梁王監國自稱太師軍馬都元帥尙書令鄭王爲千戶李伯淵所殺

葉顒二

宋葉顒仙遊人紹興進士官至宰相服食田宅不攺其舊

元葉顒吳縣人學有端緒尢長於詩署和靖書院山長防天下亂流落豪梁放情山水自稱立辭史

趙野二

宋趙野開封人官翰林學士時蔡京王黼更秉政植黨相擠一進一退莫有能兩全者野處之皆得其心京黼亦待之不疑

元趙野薊州人任戶部主事聘栁氏女未成婚而野逝柳誓不更適後寢疾不肯服藥而卒

劉甲二

宋劉甲紹興中進寶謨閣學士知興元府利東路安撫使盡心爲國處置多恊機宜孝宗稱爲忠臣

元劉甲泰定末爲樞宻院判官時汝潁盜發亷訪副使禇不華極力守禦請甲守韓信城相犄角甲有智勇與賊戰輒勝賊憚之號曰劉鐵頭

趙復二

宋武功大失宋汝爲使金被畱遂結淩唐佐等爲腹心以機宻報朝廷尋亡歸作恢復方略以獻金人大索不獲秦檜欲械送之汝爲變姓名爲趙復徒步入蜀

元趙復徳安人被俘至燕學子從者百餘人世祖召見不彊之仕復請建太極書院作傳道圖北方知有程朱之學自復始學者稱曰江漢先生

張九思二

金張九思錦州人皇統初爲亳州防禦使受宋國歳貢於泗州往歳宋使者私饋銀幣各直數百千以爲常九思獨不肯受自是私饋遂絕

元張九思宛平人工部尙書兼詹事府丞力舉名儒上黨宋道保定劉因曹南爾佳之奇等分任東宮官屬時稱得人

郝天挺二

金郝天挺陵川人早衰多疾厭於科舉遂不復充賦爲人有崖岸耿耿自信寧落魄困窮終不一至豪富之門

元郝天挺安肅交城人英爽剛直有志略官至中書平章封冀國公其所論建皆見采納嘗注唐詩鼓吹修雲實錄

閻忠二

金閻忠滑川人衛王時爲開州刺史賽格叛忠單騎入城之而出由是漸被擢用哀宗遷蔡圍城之役與義軍招撫毛佺等同日戰死

元閻忠和川人父衍仕金歿於王事忠避兵山東家於髙唐其子復官翰林學士承防

元兩劉思敬

一歷城人世祖時屢率大軍徵討屢立戰功官至正奉大夫江西行省參知政事

一宜君人事繼母沙氏杜氏孝飬之至無異親母父年八十兩目喪明防兵亂負父避巖穴中兵至欲殺思敬思敬泣請父子俱獲免

元兩吳鼎

一燕人仕至禮部尙書至大初爲保定路總管時太后欲幸五臺言者請開保定西五廻嶺以取防徑鼎言其不便乃止

一永年人特逹博通爲河北道按察副使不事苛細嚴警大吏百姓澟然

元同時兩張榮

一歷城人金末兵起榮率眾據濟南淄州之地歸附太祖授山東行尙書省知濟南府事屢戰克防綏來流移政績爲天下第一

一淸州人太祖授元帥左都監從徵西域諸國有功加鎭國上將軍

元兩史彬

一史弼曾祖有膽勇太師穆呼哩兵南下居民被虜蠡守閉城自守彬謂當死中求生乃率鄕人數百家詣穆呼哩請降旣而州破獨彬與同降者得免

一史天祥之子江東提刑按察副使

元兩王思誠

一眞定人集賢大學士王約之子奉議大夫祕書監著作郎

一兗州人至元中爲河間路總管治號循良郡庭生嘉禾三本一本九莖一本十六莖一本十三莖莖五六穗僚屬欲上進思誠曰吾嘗惡人行異政沽美名乃止

同姓名錄卷十一﹤子部﹐類書類﹐同姓名錄﹥

欽定四庫全書

同姓名錄卷十二

明余寅撰周室同名

考春秋評苑等書魯衛晉鄭吳蔡曹滕俱姬姓卽後世子孫未嘗有冒國號爲氏者故得並錄姬宜臼姬夷吾姬班姬驕姬勝姬光

姬稱

姬胡姬壽姬朔姬同

姬頹

姬午姬嘉姬友姬去疾姬夷

姬申

傳云管蔡郕霍魯衛毛郜雍曹滕文之昭也邘晉應韓武之穆也又云鄭有平惠之勲有厲宣之親於諸姬爲近則魯衛晉鄭吳蔡曹滕諸國命名皆不得相犯今案史記有名宜臼者二一周平王一晉靖侯有名夷吾者二一吳侯屈羽之子一晉惠公有名班者二周匡王曹昭公也有名驕者二周安王晉哀公也有名勝者二鄭聲公曹武公也有名光者二一晉哀侯爲曲沃武公所虜一吳王闔廬爲越王句踐所殺有名稱者二一魯孝公能順道諸侯宣王立爲魯後一晉武公以伐滅宗國釐王命爲晉君有名胡者二一周厲王使衛巫監謗卒死於彘一蔡叔度之子蔡仲能攺行率徳復封於蔡有名壽者二一衛宣公之子代太子伋死者一曹文公也有名朔者二一衛惠公譛殺太子而得立者一蔡成侯也有名同者二一魯莊公其生與桓公同日故名一蔡景侯通太子般之婦而被弒有頽者二一周王子頽大夫邊伯等作亂迎立之後爲鄭虢君所殺一衛公子頹弒懷公而代立在位四十二年是爲愼公有名午者三威烈王晉定公曹悼公也有名嘉者三魯元公鄭簡公漢武帝所封周子南君也有名友者三鄭桓公魯季友蔡隱太子也有名去疾者三周哀王晉頃公鄭靈公之弟也有名夷者四周簡王晉昭公曹釐公鄭靈公也有名申者四魯釐公衛戴公蔡文侯蔡昭侯也其在列國不能盡避而晉靖曹昭諸公猶云在平匡諸王之前至若晉昭公卽位在景王時實後簡王六十餘年敢於不避何哉嗟嗟東遷以後王室式微寧獨政令不行卽一名諱間亦較然可覩矣

兩漢宗室同名

漢宗室多同名者列侯以下不能悉錄姑舉諸王之表表者兩劉交楚元王菑川懷王兩劉道楚安王彭城考王兩劉襄齊嗣王梁平王兩劉遂趙王梁夷王兩劉福河間哀王中山憲王兩劉賢菑川王膠東哀王兩劉喜城陽共王后漢齊頃王兩劉延城陽頃王后漢阜陵質王兩劉義城陽敬王代剛王兩劉武梁孝王城陽惠王兩劉景城陽孝王定陶王兩劉云城陽哀王東平煬王兩劉勝中山靖王后漢平原懷王兩劉勃濟北王常山王兩劉長淮南厲王后漢濟陰王兩劉登代共王后漢濟北節王兩劉音梁王膠東頃王兩劉授河間頃王膠東共王兩劉良河間王后漢趙王兩劉元平幹繆王后漢梁敬王兩劉榮臨江閔王后漢沛幽王兩劉光魯安王六安頃王兩劉端膠西於王后漢東平頃王兩劉昌趙頃王中山哀王兩劉尊趙懷王后漢瑯邪貞王兩劉偃平幹頃王眞定烈王兩劉輔中山頃王后漢沛獻王兩劉衍前漢楚思王后漢下邳王兩劉旦燕剌王長沙煬王兩劉舜常山憲王廣陽穆王兩劉普眞定共王后漢北海頃王兩劉商泗水思王后漢趙頃王兩劉賀泗水戴王昌邑王兩劉據戾太子後漢瑯邪安王兩劉意廣陵共王后漢下邳湣王兩劉縯淮陽王后漢齊武王兩劉康定陶共王后漢濟南王兩劉興中山孝王后漢北海靖王兩劉淮陽文王更始將軍兩劉寵後漢樂安王陳敬王兩劉如意趙隱王廣宗王兩劉定國燕王梁敬王三劉嘉燕康王梁荒王漢中王三劉壽齊懿王后漢濟北惠王瑯邪恭王三劉尙河間嗣王菑川考王后漢任城孝王四劉章城陽景王髙宻頃王后漢齊哀王常山靖王四劉慶魯孝王河間孝王六安共王后漢淸河孝王四劉定六安繆王后漢沛釐王彭城頃王陵貞王五劉建燕靈王齊靖王江都王廣陽頃王后漢河間貞王其與王子侯同名者尢眾玆舉其最奇者有兩劉郢客楚夷王土軍侯兩劉延壽楚王公丘煬侯兩劉雄渠膠東王舂陵侯兩劉不識濟陰哀王蒲領節侯兩劉辟彊長樂衛尉河間王兩劉千秋氏康侯修市頃侯兩劉萬年臨樂節侯柳泉煬侯兩劉外人山原孝侯乘丘侯兩劉異眾樊輿思侯鄭侯兩劉自爲栁於侯沈陽侯三劉慶忌魯孝王平度節侯寧陽安侯三劉終古菑川思王愽陽侯栢暢戴侯三劉罷軍管共侯藺侯鄭頃侯三劉充國南城釐侯猇夷侯廣鄕侯三劉廼始洨節侯東陽頃侯平隄侯三劉利親劇魁孝侯平的釐侯參戶孝侯三劉不害陰安康侯金鄕侯就鄕侯四劉未央薪館侯容丘頃侯新昌哀侯臨都節侯八劉延年懷昌胡侯安陽節侯歊安侯祝玆侯安定頃侯復陽嚴侯中鄕侯樂都侯夫漢去古未逺宗正之職當兢兢不失而其命名猶然不知顧忌復何以責後世乎

晉宗室同名

司馬景司馬晃司馬緝司馬綽

司馬祐司馬遵司馬裒司馬義

司馬融司馬超司馬承司馬恢之

余閱晉宗室傳沛順王名景而武帝子城陽懷王亦名景下邳獻王名晃而新蔡莊王之嗣孫亦名晃髙陽哀王名緝而濟南惠王之次子建威將軍亦名緝下邳獻王之長子名裒而元帝子瑯邪孝王亦名裒汝南威王名祐而南宮縣王之嗣子亦名祐武陵忠敬王名遵而成都王頴之嗣子華容縣王亦名遵遼東悼惠王之孫又名遵下邳獻王之次子良城縣王名綽而南頓王宗之長子奉車都尉亦名綽汝南恭王之子散騎常侍名義而毘陵悼王之嗣子亦名義淮陵貞王名融而河間王顒之嗣子樂城縣王亦名融齊王冏之長子淮陵王名超而南頓王宗之次子亦名超譙閔王名承而武賁中郎將翼之嗣子南宮縣王亦名承彭城敬王之長子名恢之而譙敬王之次子丹陽尹亦名恢之考其屬籍不出五服其自相蹈襲若是且不特此而已中丘王名而彭城穆王之孫又名之新蔡莊王之繼孫名崇而彭城穆王之孫又名崇之濟南惠王之孫漢中太守名康而譙敬王之從子又名康之惠帝衝太孫名尙而譙忠王又名尙之襄陽王名範而河間平王之曽孫遊擊大將軍又名範之河間平王之孫名珍而梁王防之孫太常卿又名珍之淮南忠壯王名允而譙敬王之第三子廣晉伯又名允之河間平王之孫名休而譙敬王之第四子荊州刺史又名休之豈增一之字卽謂不犯邪夫司馬氏支庶不甚繁且骨肉殘傷自相夷滅兼之五胡云擾陷沒頗多其紹祚延年者落落若星辰然猶相犯之眾若此當時襲爵命官逹之朝廷竟不聞有糾正之者何邪

後魏宗室同名

元丕元崇元渾元忠元翰元良元弼元暉元衍元朗元提元熈元鑑元乾元譚元曄元融元誕元順元纂

後魏初氏托跋自孝文攺姓後遂俱稱元氏其同名者有兩元丕一明元皇帝之子樂平王一武衛將軍謂之曾孫東陽王兩元崇一陳畱王防之子襲爵拜並州刺史一明元皇帝之子建寧王兩元渾一彭城王粟之弟宰官尙書一陽平王熈之第二子南平王兩元忠一常山王遵之孫城陽公鎭西將軍一樂良王萬壽之孫襲爵爲太常少卿兩元翰一昭成皇帝之子秦王一太武皇帝之子東平王兩元良一衛王儀之子南陽王一樂安王之長子襲爵爲鎭都大將兩元弼一左僕射暉之子廣川縣子尙書令一濟陰王小新成之孫中散大夫兩元暉一常山王遵之孫河南尹一陳畱王防之孫司憲大夫兩元衍一陽平王新成之子廣陵侯一北海王詳之孫襲爵爲通直散騎侍郎兩元朗一左僕射順之子司徒屬嘗手刃父讎以其首祭父墓一章武王融之子安定郡王兩元提一河南王曜之子襲爵爲統萬鎭將一臨淮王譚之子襲爵爲梁州刺史兩元熈一道武皇帝之子陽平王一中山王英之子襲爵爲平西將軍相州刺史兩元鑑一潁川王提之孫襲爵爲徵虜將軍齊州刺史一安樂王長樂之孫襲爵爲尙書右僕射兩元幹一衛王儀之子新蔡公一獻文皇帝之子趙郡王兩元譚一太武皇帝之子臨淮王一趙郡王幹之子徵虜將軍涇州刺史兩元曄一扶風王怡之子東海王一咸陽王禧之子桑幹王兩元融一陽平王新成之孫直閤將軍一章武王太洛之孫左光祿大夫兩元誕一濟陰王小新成之孫襲爵爲齊州刺史一髙陽王雍之子昌樂王司州牧三元順一地幹之子毘陵王一任城王云之孫左僕射一常山王遵之曾孫濮陽王三元纂一秦王翰之孫中山王一廣平王連之曾孫平州刺史一南安王楨之孫司徒祭酒右列諸人非侄名冒叔卽弟名犯兄紛然淆亂略無諱避謂夷狄之有君吾不信也

唐宗室同名

按世系表有兩李貞一開化郡公一越敬王兩李儉一襄武郡公一都水使者兩李皎一宋王府司功參軍一武陽郡王兩李嶷一越州參軍一宗正主簿兩李厚一左金吾引駕押衙一寧化尉兩李防一右武衛兵曹參軍一惠莊太子兩李兼一宋州長史一濟北郡公兩李重一永王府參軍一巂州刺史兩李羣一福州戶曹參軍一連江令兩李漳一州刺史一畢王兩李瑾一江陵郡公一河東郡王兩李惲一蔣王一澧王兩李珙一六安公一丰王兩李爽一潯陽郡公一黃巖令兩李憺一倉部員外一衢王兩李慶一黃令一太子中允兩李直一吏部郎中一長水令兩李頊一普州文學參軍一汝州刺史兩李澤一孟州錄事參軍一信都郡公兩李瓌一漢陽王一襄陵主簿兩李瑋一順陽公一朗陵王兩李瑗一盧江王一樂安郡王兩李韶一東平王一安州刺史兩李臻一邠州司法參軍一濟國公兩李穆一監察禦史一嗣趙王兩李元一太府少卿一大理評事兩李濟一宗正卿一橋陵令兩李通一左金吾衛大將軍一恭王兩李欽一張掖郡公一建平郡公兩李璲一右衛將軍一儀王兩李璩一徐州刺史一惠宣太子之子特進兩李珍一工部尙書一嗣岐王兩李琬一幽州都督一睦州長史兩李謂一太常少卿一恭化郡王兩李遇一禦史中丞一端王兩李璥一膠西郡公一嗣鄭王兩李樞一檢校虞部員外郎一上邽縣男兩李翼一太子賔客隴西縣子一嗣虢王兩李條一司農少卿一吏部常選兩李詞一太子賔客一義烏令兩李程一敬宗時宰相一錢塘丞兩李佩一鴻臚卿一信都郡王兩李澄一梁王一嗣紀王兩李枵一商州別駕一範陽縣男兩李偘一亳州參軍一威王兩李樅一虞鄕丞一松滋尉兩李稹一鄢陵令一鄮丞兩李栻一宗正卿一宗正少卿兩李璠一潞府士曹參軍一嗣蜀王兩李緒一沅江主簿一江都郡王兩李綢一褒城尉一宻王兩李偒一饒州錄事參軍一襄城郡王兩李實一恆王府參軍一烏程尉兩李璘一晉州參軍一永王兩李瓉一嘉王府長史一桂管觀察使兩李璬一成都司戶參軍一潁王兩李像一揚子丞一文安郡王兩李逖一嗣荊王一五原公兩李諷一嗣徐王一洪源郡王兩李誼一武陵郡公一舒王兩李煒一嗣韓王一嗣蔣王兩李琰一上庸郡公一棣王兩李璿一南海郡公一涼王兩李約一兵部員外郎一邵王兩李顒一鄶國公一吏部常選兩李應一楡次令一譙尉兩李諒一南康郡公一防王兩李詡一信安郡公一晉昌郡王兩李津一嗣舒王一河間郡王兩李翔一莆田尉一鴻臚卿兩李玭一太子詹事一義王兩李伷一信州刺史一宜春郡王兩李嶧一戶部侍郎一徳王兩李峴一肅宗時宰相一益王兩李防一蜀悼王一茂王兩李臯一湖城主簿一嗣成王戶部尙書兩李準一玉城尉一慶王府參軍兩李淸一常山公一新平郡王兩李愼一紀王一髙陽郡王兩李琮一義陽郡王一奉天皇帝兩李良一撫州別駕一丹陽公兩李宷一昆山令一樂安郡王兩李悰一餘姚令一深王兩李建一嗣紀王一武威郡王兩李一建平王一嗣曹王兩李俊一零陵王一濟南郡王兩李傑一黎國公一國子祭酒兩李潓一嗣信王守光祿卿一武功郡王兩李潤一嗣信王一鄂王兩李瓘一嗣許王祕書監一文安郡公兩李謙一郢國公梓州刺史一資王兩李俠一庫部員外郎一國子祭酒兩李玠一蒼梧郡公一河西郡王兩李祕一左散騎常侍一景王兩李祐一諌議大夫一蔡王兩李逸一嗣岐王一雅王兩李防一絳州長史一韓王兩李儼一新平郡王一宣城郡王兩李汭一淸河郡王一昭王兩李滋一馮翊郡王一夔王三李昭一防流令一鄅國公一嗣許王三李岑一雅信二州刺史一璉水令一右千牛將軍三李讓一宻州錄事參軍一主客郎中一餘姚尉三李瑜一大理評事一鄭州刺史一長江令三李造一光州司法參軍一起居舍人一忻王三李倫一河南功曹參軍一太僕卿一安南郡王三李漢一宗正少卿一東陽郡王一靖懷太子三李褘一郇王一信安王一遂王三李伸一國子監主簿一平原郡王一熒陽郡王三李暹一靈州刺史襲廣川郡公一汧源尉一韶王三李絢一襄州支使一沔陽尉一南昌郡公三李璹一金城令一廣都王一嗣申王三李珪一樂安郡公一咸寧郡公一陳王三李琳一安徳郡公一中山郡王一嗣寧王三李詢一東安郡公一荊南揚子兩稅判官一嗣申王三李渉一嗣滕王一寧塞郡王一晉平郡王三李頴一南安王一義烏丞一嗣寧王三李恪一吳王一東平郡王一建王三李系一左淸道兵曹參軍一許國公一越王三李侹一平陽郡王一涇王一涼王四李福一嗣楚公一太子太一趙王一和王四李鋭一隨州刺史一度支漁陽監事一晉州參軍一嗣申王四李儀一潯陽丞一懷州參軍一國子祭酒一武陽郡王兩李守一一開封令一冀州別駕兩李方叔一右金吾衛大將軍一商州錄事參軍兩李景悞一蔡國公一廬國公兩李少康一睢陽郡太守一唐興主簿兩李建成一宣州士曹參軍一隱太子兩李少微一江陵令一雷澤令兩李言思一宗正少卿一渠江令兩李文通一壽州團練使破蔡州有功一同州司馬兩李若冰一右金吾將軍一太子文學兩李少和一江西觀察使一王屋主簿兩李友諒一延州司馬一讓皇帝孫兩李度一洛交主簿一榮州刺史兩李從簡一谷城令一濠復等州刺史兩李餘慶一國子祭酒隴西郡王一嗣濮王兩李元裕一鄧康王一太常奉禮郎兩李紹宗一嗣蔣王一潯陽郡公孫兩李元方一周王一醴泉令三李知柔一禦史中丞一滑州觀察巡官一嗣薛王相昭宗三李公度一靈鹽朔方節度使一陽鄕尉一吉州文學夫唐宗繁浩相犯者若是其多然不特此也霍王元軌之子定安郡王名純而憲宗亦名純蜀王名湛而敬宗亦名湛蜀王湛之孫徐州司戶參軍名昻而文宗亦名昻蔡王之曾孫太子家令名炎而武宗亦名炎永王璘之子郕國公名儇而僖宗亦名儇鄭王亮之後刑部侍郎名曄而昭宗亦名曄又不特此也其逺祖有諱洪者仕秦爲太子太而髙祖之季弟漢王又名洪有諱曇者仕秦爲禦史大夫而髙祖之曾孫嗣宻王又名曇有諱瑤者爲南郡守狄道侯而宗之子鄂王又名瑤有諱信者爲大將軍隴西侯而蜀王湛之後昭應令及潤州司戶參軍又俱名信有諱廣者卽漢武帝時所稱飛將軍而蔣王惲之後義烏主簿又名廣有諱昶者仕涼爲太子侍講而恆山王承幹之孫扶風太守又名昶有諱暠者卽晉時西涼武昭王追尊興聖皇帝而淮南王神通之後武都郡公又名暠夫諸宗相犯已非宗正所宜然猶可解曰繁若夫諸帝同者猶可解曰命名在諸宗之後至洪曇等裔孫乃敢不避祖先名則大舛矣吾以爲辠在當時之典秩宗者

宋宗室同名

趙令璠趙令趙令趙仲軏

趙仲靑趙仲丞趙仲璝趙克勤

趙克戒趙叔海趙叔倓趙叔琮

趙叔庚趙叔佀趙叔潛趙叔仕

按世系表太祖四子太宗九子魏王廷美十子凡三大枝其後俱繁盛昌熾余考其同名者在太祖一枝孫之子有名令璠者二一東頭供奉官一太子右內率有名令者二一華原郡公世奉之子武節郎一平陽侯世資之子武翼郎有名令者二一魯國公世規之子襄陽侯一嘉國公世秩之子朝奉郎在太宗一枝孫輩有兩仲軏一惠國公一忠州防禦使有兩仲靑一彭城侯一建州觀察使有兩仲丞一南陽侯一成州團練使有兩仲璝一榮國公一右監門率府率在魏王廷美一枝曽孫輩有兩克勤一儀國公一南康侯有兩克戒一成國公一髙宻郡公其孫有兩叔海一舒國公一左監門率府率有兩叔倓一左班殿直一忠訓郎有兩叔琮一忠訓郎一左侍禁有兩叔庚一太子右內率府副率一內殿崇班有兩叔佀一成忠郎一武翼郎有兩叔潛一東頭供奉官一忠翼郎有兩叔仕一武翼郎一修武郎二帝一王之後其曽之相同可屈指者如此至耳而下各不減萬人其犯者尢眾何能悉載大抵忠厚立國享祚久長族屬繁故雷同夥勢所必至曷足怪焉惜乎封豕長蛇薦食上國徽欽北狩舉族淪虜帝冑王孫罹禍烈大宗小宗至是衰替悲夫

兄弟同名

元新成

後魏景穆十二王傳云景穆皇帝十四男袁椒房生陽平王新成拜徵西大將軍後爲內都大官尉椒房生濟陰王小新成頗有武略嘗率眾破庫莫奚後爲外都大官史稱景穆明慧彊識好讀經史何乃以新成名其兩子豈增一小字便謂不犯邪其名子尙爾復何怪乎宗室之多同者邪

男女同名

劉黃劉元

前漢河間獻王五世孫劉黃襲封阿武侯趙敬肅王之孫劉元襲封平於王后漢南頓君長女名黃卽光武之姊建武二年封爲湖陽長公主次女名元與兄仲俱歿於小長安追封新野長公主

李敬

前錄凡三李敬一後漢人有還珠事一隋丰城倉督一唐西川畱後與唐太宗女淸河公主同名下嫁寧逺將軍程懷亮

杜慈

前秦杜慈仕苻生爲尙書郎見十六國春秋蜀漢杜季女杜慈爲巴郡虞顯妻在烈女三人中見華陽國誌

劉則

前漢宗室凡五劉則一齊文王一陪膠侯一攸輿侯一參侯一鐘武侯而代頃王之子年嗣立後與女弟則私通有司劾奏廢徙房陵

李治

唐髙宗名治又女冠李治字季蘭中興間气集云季蘭嘗與諸賢防開元寺知劉長卿有陰重疾嘲之曰山气日夕佳長卿對曰眾鳥欣有托舉坐大笑季蘭上仿班姬則不足下比韓英卽有餘

張敬

後漢安帝廢太子爲濟陰王太僕來歷與符節令張敬等詣鴻都門證太子無過前漢大司馬張安世女孫敬爲霍氏外屬婦霍光子禹謀反當相坐安世痩懼形於色上怪而憐之以問左右乃赦敬以慰其意

王業

魏王業卽劉表外孫位至謁者僕射漢成帝寵趙昭儀詔召成都平阿侯家婢王業等入屬昭儀爲私婢成帝崩昭儀自知罪惡大乃以大婢賜予業等各且十人以揜其口

張修

後漢中郎將張修嘗出使匈奴前漢昌邑哀王有歌舞者張修等無子又無官名王薨罷歸

劉陵

漢劉陵爲光祿大夫卽劉殷髙祖見晉書淮南王安有女陵慧有口王愛陵多予金錢爲中詗長安約結上左右

楊敬

唐楊敬太子詹事楊慿之子第進士官太常少卿蜀漢涪縣楊充之女名敬爲同邑郭孟妻華陽國誌載在烈女三人中

張瑛

南燕慕容徳僣卽帝位齊郡太守辟閭渾不從參軍張瑛爲渾作檄辭多不遜徳擒而殺之彤管遺編有女子張瑛作望月詩一首是唐時人

李上善

唐宗室開化郡公貞之曾孫上善爲尙輦直長宗女楚國公主下嫁吳澄江興元元年請爲道士詔可賜名上善是同族又同名也

劉英

光武第四子楚王英以謀逆廢徙丹陽前趙劉聰使大鴻臚李拜太保劉殷長女英爲左貴嬪曰太保裔自有周與聖源實別聰大悅賜黃金六十斤

李華

凡三李華已見前錄一北魏都督長史一唐吏部員外郎一宋溧陽孝子與唐睿宗女代國公主同名是劉皇后所生下嫁鄭萬鈞

史鳳

晉史鳳爲陳州主簿見陳頵傳唐史鳳宣城妓也待客以等差甚異者有迷香洞神雞枕鎖蓮燈次則交紅被傳香枕八分羊下列以閉門羮待之見常新錄

劉云

漢宗室凡五劉云一齊哀王一東平煬王一挍靖侯一臨鄕頃侯一柏鄕頃侯唐時宮人有劉云能詩見唐詩品彚

陳丰

趙宋陳丰仙遊人紹興進士知南恩州淸儉不擾劉宋鄢陽陳忠女名丰鄰人葛勃有美姿丰與村中數女共聚絡絲戲相謂曰若得壻如葛勃無所恨

楊進

宋髙宗時有巨冦楊進號沒角牛擁眾三十萬往來京西淮南河北侵掠爲患宗澤遣人諭以禍福悉招降之後漢廣漢王博妻楊進武陽人烈女見華陽國誌

李淑

宋李淑參知政事若穀子官龍圖閣學士唐太宗女蘭陵公主亦名淑下嫁虎州都督竇懷悊

劉芳

北魏劉芳爲太常卿裁決郊祀禮樂前趙劉曜妻劉氏病甚曜臨問之劉泣曰妾叔皚女芳有徳色願備後宮曜許之

呂榮

元呂榮知易州政尙寛簡訟至立決及代民爭畱之不果爲立去思碑唐末呂榮吳人許升妻升遇賊被害榮手刃殺升者以首祭升

兩漢侯王公主同名

漢宗室同名者不特諸侯王有之卽公主亦有犯侯王名者如髙祖兄代王名仲而世祖女浚儀公主亦名仲適侯王度前漢菑川懿王之子臨朐夷侯齊孝王之孫牟平節侯皆名奴而世祖女平陽公主亦名奴適大鴻臚馮順後漢濟北孝王名次而世祖女平氏公主亦名次但主生於前前漢州鄕憲侯羽康恭侯洨孝侯皆名惠而世祖女武安公主亦名惠適徵羌侯來稜前漢城陽共王之子東莞侯膠州繆王之子新市侯趙共王之子安國侯皆名吉而顯宗女陰安公主亦名吉後漢順帝名保而肅宗女修武長公主亦名保但順帝在後前漢菑川靖王之子缾侯名成而肅宗女共邑公主亦名成光武族祖蒼梧太守河間安王皆名利而肅宗女臨潁公主亦名利適卽墨侯賈建前漢中山孝王后漢北海靖王皆名興而肅宗女聞喜公主亦名興後漢沛孝王名廣而和帝女汝陽長公主亦名廣後漢梁恭王名堅而順帝女潁陰長公主亦名堅夫臨朐牟平猶曰列侯而卽墨聞喜則犯諸王矣濟北中山猶曰疎屬而汝陽則犯近屬矣且髙祖兄仲百世之下猶知之矧昭代乃敢不避此何說邪

女人同名

趙飛鷰

世皆知漢成帝趙皇后體輕善歌舞號曰飛鷰而不知武帝時已有一趙飛鷰晉書輿服志云世祖挺英雄之略總文景之資揚霓拂翳皮軒記鼓橫汾河而祀后土登泉而祭昊天奉常獻儀謂之大駕車千乘而騎萬匹以幸姬趙飛鷰置屬車間豹尾中

趙五娘

漢蔡伯喈妻趙五娘有孝行見琵琶記唐刑部尙書趙彥昭以女巫趙五娘左道亂常托爲諸姑潛相影援彥昭攜妻就謁申猶子之情見彥昭傳

朝云

後魏河間王琛有婢朝云善吹箎能爲壠上聲琛爲秦州刺史諸羌叛討之不降琛令朝云假爲貧嫗吹箎而乞諸羌聞之流涕卽相率歸降秦民語曰快馬健兒不如老嫗吹箎見洛陽伽藍記

蘇東坡有二妾朝云橊花朝云死於嶺外惟橊花獨存故其詞多及之見耆舊續聞

素娥

武三思妓素娥有殊色狄梁公請見之忽失所在乃於堂奧中聞蘭麝芬馥附耳而聽卽素娥語曰某花月之妖帝遣奉公言笑梁公時之正人不敢見也見天中記又韋詢美開成中及第受辟挈所寵素娥行羅紹威聞其姝麗求之詢美不敢辭遂以獻之見燈下閒談

玉簫

唐節度使韋臯少遊江夏止於姜使君之館有小靑衣玉簫常令祗侍因而有情韋後歸覲與玉簫約五載決來迎取乃畱玉指環一枚及逾期不至遂絕食而死韋聞之甚爲淒惋後韋以隴右功拜尙書令因作生日節鎭皆賀以珍奇獨東川盧八座贈一歌姬亦名玉簫諦觀之宛然姜氏玉簫也中指有玉環隠起韋嘆異謂再生以續前緣云見雲溪友議

春鷰

蜀王孟昶說宮婢春鷰行則同輿坐則同席末年遭殺並命合塟墓上有樹生異花似鴛鴦交頸當時名曰鴛鴦樹見海物異名記又五代王鏻婢春鷰有色其子繼鵬烝之鏻已病繼鵬因父寵婢陳氏以求春鷰鏻怏怏與之

仙釋同名

法安

晉釋法安逺公弟子善持戒行講說眾經新陽縣虎災居民多死傷安遊其縣徑至大社樹下通夜坐禪虎負人而至見安如喜如驚跳伏於前安爲說法授戒虎災遂息

隋釋法安安定人出家太白山開皇中至江都謁晉王相見如舊便住慧日寺王所遊履必召隨從及幸防山時遇渴乏四顧惟巖無由致水安以刀刺石引水崩注用給晉王時大嗟異

僧朗

晉釋僧朗京兆人於金輿谷中創立精舍數十餘區講誦訓誘孜孜不倦凡來詣者人數多少先一日逆知使具飲食必如所言秦王苻堅遣使遺後沙汰眾僧別詔朗法師戒徳冰霜昆侖一山不在捜例

隋釋僧朗南陽人棲止無定章服麤敝豬肉滿口時復誦經有比丘尼爲邪鬼所著辯說經文超悟解莫不贊其聰慧朗至尼寺禮佛厲聲呵之此尼承聲下座卻立流汗問其慧解奄若聾癡

道安

晉釋道安防聰敏讀書一覽成誦師事佛圖澄悉闡經典時襄陽習鑿齒鋒辯天逸籠罩當時素聞安名及見自稱四海習鑿齒安曰彌天釋道安時人以爲名答

宋宋湜以戶部員外郎判刑部淳化二年廬州妖尼道安訟弟婦事不實械系安伐登聞鼓訟大理斷獄不當湜坐降均州團練副使

慧琳

劉宋沙門慧琳秦人有才章兼內外之學嘗著均善論文帝見而賞之元嘉中遂參朝廷大事著髙屐披貂裘置通呈書佐權侔宰輔

趙宋白馬院僧慧琳本仕族多蓄圖書尊尙士大夫翻香煮茗終日蕭然不知身在囂塵中見鄧椿畫繼寶月

齊釋寶月長於詞賦武帝布衣時嘗遊樊鄧登祚後追憶往事作估客樂四章使寶月奏之管

唐釋寶月有詩才唐詩品彚載其行路一首

明逹

梁釋明逹康居國人童穉出家嚴持齋戒行遊至梓州牛頭山欲搆浮圖創精舍不訪材石直覓工匠眾怪其言逹下求木乃於水中得一長材正堪剎柱俄涪水大溢木流翳江楚率道俗通皆接取逺近並力浮圖堂宇一時成就

唐釋明逹住閿鄕萬廻寺往來過客皆謁問休咎未嘗答應但示其防趣而已李林甫爲黃門侍郎扈從西還謁逹加秤於其肩至京而作相其占驗皆類此法進

梁神僧邵碩與志公最善及將亡謂沙門法進曰願露骸松下法進如其言舁屍露之明日往視失所在

隋釋法進住益州玉女寺惟業坐禪常有四老虎繞於左右開皇中蜀王秀臨益州邀至見進足離地四五寸大業末終於山中龍吟猿叫三日乃已

麻姑

後趙麻姑石勒大將麻胡秋之女其父猛悍築城嚴酷晝夜不止惟雞鳴乃息姑賢有卹民之心假作雞鳴羣雞效聲眾工乃止父覺欲撻之女懼而逃入仙姑洞修道後於城北石橋飛升

唐麻姑居建昌山中修道得仙嘗降吳門蔡經家宴畢升天開元中封虛寂衝應眞人事載顏魯公麻姑壇記中

無相

隋無相禪師寓涪州相思寺不異恆人偶一時渡水濟返無船乃以鉢安水中曰何爲常擎汝汝可自渡水便取芭蕉搭水立渡鉢亦隨來須防逹岸見者莫不驚異

唐釋無相新羅國王第三子宗召見於禪定寺遂入深谷巖下坐禪每入定五日爲度成都縣令楊翌疑其幻惑乃追至命徒曵之徒近相身一皆戰栗頃之大風卒起砂石飛颺直入防事飄捲幙翌叩頭拜伏奉送舊所

智永

唐僧智永王逸少七代孫妙傳家法爲隋唐間學書者宗匠寫眞艸千文八百本散於世求書者如市所居戶限爲之穿穴用鐡葉裹之人謂之鐡門限

宋僧智永成都人長於傳模宛然逼眞見畫繼

中外同名

楊僕

前漢宜陽人楊僕爲樓船將軍擊南越有功封將梁侯後漢獻帝建安十六年七月武都氏王楊僕率種人內附居漢陽郡

劉猛李恪

漢劉猛爲尙書令有志操不肯附中常侍曹節被免官禁錮唐太宗子吳王恪有文武才髙宗卽位拜司空梁州都督晉泰始八年監軍何楨討匈奴劉猛累破之左部帥李恪殺猛而降

陳湯

前漢陳湯元帝時爲西域副校尉誅匈奴郅支單於斬閼氏名王以下千五百餘級封闗內侯後漢安帝元初三年零陵蠻陳湯等千餘人著赤幘稱將軍燒官市抄掠百姓州郡募善蠻討平之

楊統

後漢新都楊統習天文善推步建初中爲彭城令武都羌酋楊世之弟統晉太和初爲武都太守

楊定

漢獻帝興平二年七月車駕東歸以楊定爲後將軍侍送乘輿梁天監十年武興國王楊孟孫死詔其子定襲封爵爲假節督沙州諸軍事陰平王

張茂

晉張茂凡兩人一吳國內史一平西將軍北魏延興二年百濟國王餘慶遣其司馬張茂等上表自通願奉女執埽後宮並遣子弟牧圉外廐

樊安

漢樊安延熹二年爲中常侍而後魏東荊州蠻樊安聚眾反於龍山僣稱大號世宗詔以李崇爲都督徵蠻諸軍事率步騎討之生防樊安

石寧

後趙石季龍以中書監石寧爲徵西將軍宋少帝景平二年宜都蠻帥石寧等一百二十三人詣闕上獻

楊俊

魏楊俊曹操時爲南陽太守武都氐楊俊殺其從侄仇池公楊國而自立

張威

晉張威起兵討楊難敵以其地歸李蜀宋張威爲利州副都統制與金人戰屢立奇功宋少帝景平二年百濟王余映遣長史張威詣闕貢獻

髙翼

北魏髙翼孝昌末爲定州刺史封樂城縣侯晉安帝時髙句麗王遣長史髙翼奉表獻赭白馬

元緒

北魏元緒爲幽州功曹參軍莊帝初進武衛將軍太武太延二年吐谷渾王慕璝死封其弟慕利延爲西平王以慕璝子元緒爲撫軍將軍

髙云

北魏道武天賜四年慕容寶養子髙云殺慕容熈而自立僣號天王梁武帝時髙句麗王子髙云進號車騎大將軍樂浪公

楊纂

北周楊纂事周文帝數有軍功位大將軍封隴東郡公晉簡文帝時武都氐楊纂自立爲仇池公遣使詣闕帝以爲秦州刺史

唐和

後魏唐和官濟州刺史封酒泉公宋慶曆三年湖南猺人唐和等劫掠州縣提防本路刑獄楊畋募才勇深入洞討擊

楊

隋楊平陽太守楊慶之祖以至孝知名北魏太武遣大鴻臚公孫軌拜武都羌酋楊爲徵南大將軍都督梁州刺史南秦王

李榮

唐李榮肅宗子靈昌郡王宋眞宗咸平五年河西敎練使李榮等向化歸順

李萬榮

唐貞元中涇原鎭將李萬榮逐節度使劉士寧自稱畱後朝廷因而授之垂拱初封靺鞨酋長李萬榮爲永樂公萬歳通天中萬榮與松漠都督李盡忠俱爲營州都督趙翽所侵遂舉兵殺翽據營州作亂則天怒下詔攺萬榮名爲萬斬盡忠爲盡滅

餘慶

宋餘慶眉山人紹興進士南宋孝武大明元年百濟王餘慶上表言冠軍將軍右賢王余紀等十一人忠勒並求顯進扵是詔加職銜見南史

吉祥

唐東川降魔寺僧吉祥魁梧多力受飯五鉢日夜誦經九函池中魚知其數以名召之背出水面使去卽沒見云仙雜記宋吉祥平陽人工畫佛道山水亦佳見圖繪寶鑑又仁宗天聖五年天竺國僧吉祥等五人以書來獻賜紫方袍

楊再興

嶽武穆部將楊再興屢立戰功盡復西京險要及臨潁之戰以三百騎遇敵兵十二萬擊殺二千餘人及萬戶千戶等百餘人戰死獲其屍焚之得箭鏃二升髙宗紹興二十四年武都蠻酋楊再興連年冦掠前軍統制李道破其眾擒送行在

外藩同名

髙宮二

漢殤安之間句麗王髙宮數寇遼東菟二郡魏明帝景初二年命司馬宣王討公孫淵句麗王髙宮遣數千人軍其曾祖宮生能開目視人及長果凶虐數冦鈔其曽孫宮生墮地亦能開目視人句麗呼相似爲位以似祖故名爲位宮云見魏志

苻壽二

前秦苻壽僞主苻丕次子封長樂王

後魏大統四年南岐州氐苻壽反攻陷武都自號太白王詔大都督侯莫陳順討降之見氐傳

逸豆歸三

前燕慕容廆擊宇文乞得歸破之乞得歸棄軍走其東部大人逸豆歸逐而殺之因自立爲主

後燕慕容垂伐西燕慕容永軍至臺壁永遣太尉大逸豆歸率眾來拒垂徵東將軍平視擊破之永又遣徵東將軍小逸豆歸出戰垂遼西王農又擊破之斬勒馬駒遂圍臺壁

摩訶末二

隋開皇中大食國有酋長摩訶末勇健多智眾立之爲主東西徵伐開地三千里宋太平興國二年大食國王訶黎佛遣使摩訶末等貢方物其從者目深體黒謂之昆侖奴詔賜其使襲衣器幣從者縑帛有差

唐兩尸羅逸多

髙祖武徳初中天竺國大亂其嗣王尸羅逸多練兵聚眾所向無敵凡六載而四天竺之君皆北面臣之尸羅逸多自稱摩伽陀王及則天天授二年西天竺王尸羅逸多來朝獻是五天竺七十餘年間有兩尸羅逸多也

唐兩阿史那泥孰

北突厥與西突厥同祖俱稱阿史那氏至隋而分爲二國唐太宗旣擒北突厥頡利可汗乃封思摩爲懷化郡王令統頡利舊部又封泥孰爲右賢王以二之西突厥肆葉防可汗立素憚泥孰陰圖之泥孰遂適焉耆其後肆葉防卒國人迎泥孰而立之貞觀七年遣鴻臚少卿劉善因冊授爲吞阿婁拔奚利邲咄陸可汗

唐兩婆羅門

貞觀十九年林邑國王範鎭龍爲其臣摩訶漫多伽獨所殺其宗族並誅範氏遂絕國人乃立其女壻婆羅門爲王又天竺國卽漢之身毒國也周圍三萬里其中分爲五天竺中天竺據四天竺之防其都城周廻七十餘里云昔有婆羅門領徒千人肄業於樹下樹神降之遂爲夫婦宮室自然而立僮僕甚盛於是使役百神築城以統之

唐兩黙啜

則天天授中突厥可汗骨咄祿死其子尙防其弟黙啜簒位遣使來朝則天大恱冊立爲特進頡跌利施大單於立功報國可汗又宗開元十九年康國王烏勒上表請封其次子黙啜爲米國王許之

唐兩李娑固

宗開元三年契丹首領李失活率種落內附封爲松漠郡王拜左金吾衛大將軍失活死其弟娑固代領其眾仍令襲其兄官爵又天寶五載封奚國王娑固爲昭信王仍授饒樂都督兩國俱經太宗賜姓故稱李氏

遼兩耶律托卜嘉

一以定亂功臣爲西南招討使招降凖布酋長磨古斯因爲所害贈兼侍中諡曰貞憫

一以平亂功臣爲北院宣徽使擿發耶律伊遜謀逆事反爲所誣追封漆水繪像宜福

遼兩耶律古

一約尼錫津汗之後統和初爲伊喇詳衮徇地克敵遷東京畱守封楚國公

一樞宻使華格之弟太平初爲武定軍節度使討凖布有功聖宗嘗刺臂血與盟爲友尋遷南院大王遼穆宗時兩哈里

一應歷十三年正月癸酉殺獸人哈里

一應歷十七年十二月辛未手殺饔人哈里復臠之

遼兩蕭罕嘉努

一南京統軍使以戰功遷殿前都防檢定封蘭陵一天成節度使以文學擢翰林都林牙兼修國史

遼兩耶律哈里

一約尼氏兆古汗之裔太祖托爲耳目數從徵討旣靖內亂始置約尼常衮命哈里領之一令公額爾徳尼之子保寧初爲彰國軍節度使及曹彬米信等來侵哈里有卻敵功賜資忠保義匡國功臣封漆水郡王

金兩噶順

一金景祖第三子沂國公天防末大封宗室進封王又一完顏部人舒嚕之子景祖時舉部來歸居於安春水源庫堪山南

金兩博諾

金安帝第四子曰錫哩布錫哩布之子曰博諾勇毅善射佐世祖有功當時有與同名者嘗有貳志目之曰惡博諾佐世祖者曰善博諾世祖時博諾與罕都等五人不離左右親若手足稱佐命元勲明昌間贈開府儀同配饗世祖廟廷

金兩舒嚕

金昭祖名舒嚕又完顏部人亦名舒嚕與昭祖同時同部同名交相得誓曰生則同川居死則同谷塟土人呼昭祖爲勇舒嚕呼舒嚕爲賢舒嚕是時生女直無書契無約束不可檢制昭祖稍以條敎爲治諸部猶循舊俗不肯用條敎昭祖耀武於靑嶺白山順者撫之不從者討伐之所至克防賢舒嚕佐之也

金三額爾克

一荊王守純之子封曹王天興元年出質軍前初守純府第產肉芝一株髙五寸許色紅鮮可愛旣而枝葉津流濡地成血未防額爾克出質明年崔立亂宗室皆死靑城又同時又有兩額爾克皆防衛出身一曰艸火額爾克毎得賊好以艸火燎之一曰板子額爾克嘗誤以官中牙牌報班齊者爲板子故時人各以是目之

金兩完顏耀珠

一特進齊之子齊弟京文皆以謀反誅世宗盡以其家財產與齊之子耀珠仍襲叔父京山東西路特黙齊明安一本姓李氏爲副都統以斬劉永昌等功遷鎭國上將軍賜姓完顏

金兩伊喇道

一大定初爲翰林直學士世宗以其淸亷有幹局翰林文雅之職不足以盡其才乃攺西北路招討使至平章政事封莘國公

一爲監察禦史大定初從討斡罕招降叛奚累進刑部尙書

元兩達春

一札拉臺之子歷事太祖憲宗拜龍虎衛上將軍伐髙麗禦女眞有功進遼陽等處行中書省平章事

一博和哩之子善騎射將兵伐宋多克防屢加參知政事領淮西行中書省事

元兩察罕

一防牧羊於野太祖出獵見而異之挈歸給事內廷及長武勇過人破金滅夏多立奇功至憲宗時以都元帥兼領尙書省事賜汴梁歸徳三千餘戶爲食邑

一西域人魁偉頴悟愽覽彊記由昭文館大學士拜中書參知政事暮年居白雲山別墅以白雲自號每入朝帝稱爲白雲先生

元兩特穆爾布哈

一至元十六年爲都元帥追宋將張世傑於香山島世傑死降其眾數千人廣東諸郡及海島盡平

一宗室鎭南王托歡第四子托歡薨子博囉布哈防特穆爾布哈嗣爲鎭南王鎭州及博囉布哈長特穆爾布哈請以其位還之朝廷以其克讓攺封宣讓王移鎭廬州

元兩和尙

一世祖時爲江南浙西道提刑按察使浙西宋故都民眾事繁在職惟務鎭靜人服其知大體

一武宗時爲忠翊校尉每從徵力戰有功命領八衛把總金鼓都鎭撫司事

元兩額森布哈

一博囉罕之子爲茟且齊長裕宗封燕王世祖命爲之且曰額森布哈吾舊臣子孫端方明信閒習典故爾每事問之必不使爾爲不善也

一巴延布哈徳濟之子時信州被冦巴延布哈徳濟引兵赴援入辭其母因命子額森布哈奉母間道入福建

元兩蘇格

一太宗將南伐命蘇格使金覘虛實盡得其地理阨塞城郭人民之彊弱以告得遂破金帝從容謂蘇格曰西山之境八逹以北汝其主之汝於城中搆大樓居其上使人皆仰望汝汝俯而諭之顧不偉乎乃以爲山西大逹嚕噶齊

一壯勇屢有戰功至元中爲順元等路宣慰使經理諸蠻降八番金竹百餘等砦以爲郡縣東連九溪十八峒南至交趾西至雲南咸受節制

元兩博囉特穆爾

一見忠臣傳由宿衛爲襄陽路逹嚕噶齊至正間將義兵討賊遇害

一見逆臣傳以勲臣爲太保錄軍國重事至正間將叛旅犯闕伏誅

元兩臺哈布哈

一以外戚爲河南行省左丞相代托克托總大兵徵髙郵頗驕傲不遵法制其軍士又往往剽掠爲民患被劾伏法

一臺州人家貧好讀書進士及第累進禮部尙書方國珍之亂遷浙東宣慰使分兵使夾攻之前搏賊船射死九人賊攢槊刺殺之

元兩托克托

一成宗時爲上都畱守通政院使朝議以江浙行省地大人眾非世臣有重望者不足以鎭之進拜榮祿大夫江浙行省平章政事

一順宗至正初爲中書右丞相悉更巴延舊政中外翕然稱賢封鄭王食邑安封賞賚巨萬俱辭不受元兩觀音努

一見良吏傳泰定進士知歸徳府亷明剛斷擿發如神民有寃獄𨿽數十年前事皆立爲剖決一見遼史提調修史事官儒林郎右司都事按前人傳未嘗爲此官亦未嘗預修史事足徴別是一人

元兩逹實特穆爾

一翰林學士承防知制誥兼修國史一浙江行中書省平章政事預修宋史及提調鏤板等事俱見宋史目錄俱至正時人

金宗室同名

金氏完顏宗室表云書名不書氏其制如此昻

杲

襄

阿林薩哈達蘭和卓斡魯威泰富勒呼阿里布實圗美實古納薩裏罕阿里罕

昻二一世祖子鄆王平章政事一伯勒赫之孫漢國公尙書左丞相杲二一世祖第五子都元帥遼越國王一富勒呼之後副元帥應國公襄二一海陵母弟輔國上將軍一昭祖五世孫擢殿前副都防檢左丞相南陽郡王阿林二一太祖之子壽王太子太保一摩囉歡之子兵部尙書薩哈二一韓國公和卓之長子固倫烏赫哩貝勒贈金源郡王一金源郡王實圖美之子平章政事濟國公達蘭二一銀靑光祿大夫加特進一金源郡王尼楚赫之子左副元帥平章政事和卓二一徳帝季子天防間贈特進一景祖長子韓國公斡魯二一徳帝之弟始祖明懿皇后六十歳後所生一韓國公和卓之子西南西北兩路都統追封鄭王威防二一世祖第三子爲裨將追封魏王一富勒呼之子廣威將軍

富勒呼二一太宗長子宋國王拜太師領三省事一楚王摩囉歡之子襲明安贈金紫光祿大夫阿里布二一特進伊克之子行臺參知政事一太宗第五子【闕】實圖美二一魯王烏哲之子驃騎衛上將

軍一光祿大夫呼實哈之子博索路兵馬都總管實古納二一完顏部人羅索之子侍衛親軍都指揮使北京畱守一鎬王允中之子光祿大夫薩裏罕二一曹王宗敏之子舒王一宣宗朝判大睦親府事爲中京畱守阿里罕二一景祖第八子固倫英實貝勒

贈隨國公一鎬王永中之子奉國上將軍

歷代名諱考

左傳云周人以諱事神名終將諱之故晉以僖侯廢司徒宋以武公廢司空先君獻武廢二山是以大物不可以命蓋愼之也

檀弓云夫子之母名徴在言在不稱徴言徴不稱在此二名不偏諱也

齊東埜語云周頌祀文武樂歌雝之篇曰克昌厥後噫嘻之篇曰駿發爾私此廟中不諱也春秋僖公名申而書戊申定公名宋而書宋仲幾莊公名同而書同盟此臨文不諱也文王諱昌而箕子陳洪範曰使羞其行而邦其昌厲王諱胡而宣王時詩曰胡不相畏胡爲虺蝪周禮有昌平之俎詩有觱發之詠大誥弗棄基不諱后稷棄字孔子父叔梁紇而春秋書臧孫紇成王諱誦而吉甫作誦之句正在其時此詩書不諱也

家訓風操云凡避諱者皆須以其同訓字代之是故桓公名白傳有五皓之稱厲王名長琴有修短之目始皇名政秦楚月表有端月之書第不聞謂布帛爲布皓呼腎腸爲腎修號左證爲左端也

余按史記景帝諱啟以微子啟爲微子開武帝諱徹以徹侯爲通侯蒯徹爲蒯通宣帝諱詢以荀卿爲孫卿元帝諱奭當時奭氏攺爲盛氏漢司徒盛允其後也東漢明帝諱莊謂莊光爲嚴光莊君平爲嚴君平殤帝諱隆以隆慮爲林慮安帝父淸河孝王諱慶以慶氏爲賀氏自是而三國吳大帝立子和爲太子攺禾興曰嘉興逮晉宣帝諱懿王仲徳乃以字行元帝諱睿王元徳因以字著景帝諱師以師保爲保傅以京師爲京都文帝諱昭以昭穆爲韶穆昭君爲明君韋昭爲韋曜湣帝諱鄴以建鄴爲建康至若隋文帝父諱忠凡郎中皆去中字侍中爲侍內中書爲內史中廬爲次廬煬帝諱廣以廣樂爲長樂廣陵爲江都至若唐髙祖之祖諱虎以猛獸代之晉書易石虎以季龍南史易周鐵虎以鐵武北史易韓擒虎以韓擒又易張雕虎以雕武赤虎儀同爲赤彪虎賁之士爲武賁髙祖之父諱昞晉書及北史丙字皆以景字代之景寅景子景戌之類髙祖諱淵攺龍淵爲龍泉晉書劉淵爲劉元海戴淵爲戴若思北齊趙文淵爲趙文深太宗諱世民凡言世皆曰代民皆曰人南史王規傳俊民作俊人又民部曰戶部髙宗諱治凡言治皆曰理陸贄曰與理同道罔不興脇從罔理韓文防問垂衣裳而理無爲而理宗諱隆基以隆州爲閬中代宗諱豫以豫章爲鐘陵徳宗諱適攺適州爲處州穆宗諱恆攺恆山爲常山此歷代帝名之諱於當時者也不特此也呂后名雉封禪書謂野雞夜雊晉簡文鄭後名阿春以春秋爲陽秋富春爲富陽蘄春爲蘄陽武后名曌以詔書爲制書鮑照爲鮑昭中宗太子重照爲重潤光宗慈懿李后名鳳娘六宮呼金鳳花爲好兒女花此歷代後名之諱於當時者也又不特此也秦莊襄王名楚秦紀攺楚王爲荊王后趙避石勒謂馬勒爲轡羅勒爲香菜吳越錢武肅王諱鏐攺劉氏爲金氏畱住爲駐住揚行宻據江淮滁人呼荇溪爲菱溪揚州民呼蜜爲蜂糖梁朱溫父名誠攺城曰又攺曰州如東都州南州北是也又不特國諱爲然也司馬遷父名談史記趙世家以張孟談爲孟同季布傳貴人趙談爲趙同與任安書同子參乘爰絲變色王羲之父名正每書正月爲初月或作一月餘則以政字代之範曄父名泰後漢書郭林宗爲郭太鄭公業爲鄭太李翺父名楚金故爲文皆以今爲玆蘇子瞻祖名序故以序爲敍或攺作引此又家諱之可徴者也

顏氏家訓曰梁世謝舉甚有聲譽聞諱必哭爲世所譏又臧嚴之子臧逢世篤學修行不墜門風嘗督事建昌郡縣修書有稱嚴寒者必對之流涕此並過事也又曰劉縚與弟緩並爲令器其父名昭一生不爲照字惟依爾雅火傍作炤耳故凡文與正諱相犯自當避忌其有同音異字不必悉然儻若呂尙之兒不得爲上趙壹之子不可作一便是下筆卽妨見書皆觸矣此顏介氏不諱嫌名之說也猶得三代遺意後世諱名者所當法也

同姓名錄卷十二

欽定四庫全書

同姓名錄卷十三

明周應賔撰孔甲二

黃帝時孔甲爲史官

孔子裔孫孔甲爲陳涉博士

離婁三

黃帝臣離婁明目孟子所稱離婁之明是也

殷時亦有離婁

三國時亦有離婁見管輅傳其人防不足道

趙隠三

商趙隠爲牧正

元魏趙隠南陽宛人掌機宻文翰官至左僕射

唐趙隠字大隠京兆奉天人相懿僖二宗

左師觸龍二

桀臣左師觸龍以拒諌桀於是龍逢死而夏亡【見說苑】趙左師觸龍以愛少說威後於是長安君出質而趙安【見戰國策】

南宮適二

一武王亂臣一孔子弟子南容

浮丘伯二

成周時浮丘伯學道嵩山作原道之歌【見列仙傳】

漢髙帝時浮丘伯以詩授弟子是爲申公之師

宋朝二

宋兩公子朝皆曰宋朝一爲司寇乃桓公弟一出奔仕衛論語宋朝之美是也

石乞二

一爲衛太子蒯瞶之黨以戈擊子路者

一爲白公勝之徒勝死就烹而不辭者

公孫朝二

一爲衛大夫有仲尼焉學之問者

一爲楚武城尹白公之子率師滅陳者

公孫龍三

一孔子弟子字子石

一爲堅白異同之辯與魏牟問答者【見莊子】

一平原君客嘗勸平原君辭封者【見戰國策】

吳公子慶忌二

一王僚子欲復王僚之讐而爲要離所殺【見吳越春秋】一夫差臣欲除吳臣不忠者而爲夫差所殺【見左傳】

季梁二

隋臣季梁嘗諌隋侯追楚師【見左傳】

魏人季梁嘗諌魏王攻邯鄲【見戰國策】

戰國姚賈三

趙使姚賈約韓魏韓魏之君皆友之趙王欲逐賈以茅舉之言而止

魏使周最入齊秦王恐其通齊也怒之使姚賈讓魏王秦令姚賈絕四國之從賈以王之重寶交於四國韓非譛之王怒以賈之對而止

楚莊蹻二

一爲莊王時大盜與盜蹠齊名所謂蹠蹻是也

一爲威王將軍略地至滇池因而自王者

司馬喜二

一戰國中山王相司馬遷之遠祖

一漢五大夫司馬遷之大父

王陵二

秦昭王時有五校大夫王陵

漢髙帝功臣有安國侯王陵

漢召平二

一故秦東陵侯種靑門者

一齊哀王相齊王欲舉兵誅諸呂平以守兵之反爲魏勃所紿自殺

陳嬰二

一秦東陽令漢封堂邑侯

一漢槁侯鍇之子

漢王臧二

兩王臧俱武帝時人其一二年以郎中令自殺其一六年爲太常

漢韓安國二

一武帝時禦史大夫拜防軍將軍【有傳】

一元帝時定襄太守拜建威將軍【見馮奉世傳】

孔安國二

漢武帝時孔安國孔子十一世孫也爲博士以儒術顯晉安帝時孔安國孔愉子也歷尙書左僕射亦以儒素顯

何武二

漢成哀時何武爲大司空禦史大夫王莽以不附己誅之

唐何武壽州人嘗被誣至州投石自明守釋之未幾冦起武請於守力戰而死

丙吉二

前漢宣帝時丙吉爲丞相

後漢安帝時丙吉爲太子廚監

韓延壽二

漢韓延壽歷淮陽潁川太守左馮翊治行爲天下最五代周韓延壽東郡太守尙禮義好古敎化治行亦爲天下最

陳崇三

一漢平帝時南鄕侯

一唐江州刺史伯宣之子

一宋崖山令隠之子

陳咸三

一漢陳萬年子字子康官尙書令莽召爲掌冦大夫不應

一宋陳升卿子字逢儒司農少卿從安丙討吳曦者一宋陳越兄寶謨閣待制

陳欽三

一尙書令咸之子不仕莽

一字子佚莽從受左氏春秋仕莽爲厭難將軍

一字思讓後周長州刺史

王郎二

一邯鄲人詐稱成帝子輿爲光武所誅者

一三國東海剡人漢末遭亂𨿽流離窮困而收防親舊行義甚著事曹氏三世封樂平鄕侯

李通二

漢光武時李通封固始侯

魏武時李通封都亭侯

陳忠四

一漢陳寵子字伯始明習法令遷廷尉屢有直言終尙書令

一漢陳諶子靑州刺史

一唐潁川人宰相夷行之祖

一宋寧晉人諡茂行先生元左丞祜之祖

陳蕃二

一字仲舉漢太傅封髙陽侯

一字伯仁隋資陽令

陳泰三

一漢陳羣子字立伯潁陰侯

一義門兢之弟

一字同志宋進士及第

王宏二

漢王宏農太守爲政嚴彊威振鄰境

晉王宏汲郡太守撫百姓如家人躬行課訓有殊績武帝下詔褒之

劉平二

漢劉平彭城人全椒長有惠政先有虎爲害平至日南渡而去

宋劉平權瀘州夷人寇靑井平率土丁三千擊走之夷人不敢犯邊

史弼二

漢史弼平原相時詔書下舉鉤黨弼獨不上曰他郡自有平原自無

元亦有史弼以戰功官福建行省平章政事封鄂國公

賈逵三

漢賈逵字景伯平陵人受左氏春秋尙書毛詩學者稱爲通儒

魏賈逵字梁道襄陵人爲農豫州刺史文帝稱爲眞刺史

宋賈逵建武軍節度使有戰功

陳登二

漢陳登廣陵太守有時名

宋陳登淳祐間知新昌縣政平訟理民懷其徳立祠祀之

劉珍二

漢劉珍字祕孫永初中爲謁者僕射與馬融等校定東觀五經百家文字又撰釋名三十篇以辯萬物之稱云

隋劉珍居安樂山開皇中忽以所賫丹經鐘磬封石室中曰六十年後當有聖君取之唐髙宗聞其事遣使取丹經鐘磬以進

李充二

漢李充字大遜家貧兄弟六人同食遞衣妻有私財勸令分異充卽逐之母防行服墓次有人盜其墓樹者充手殺之選侍中見忤鄧隲攺中郎將年八十爲國三老安帝賜以幾杖

晉李充字度少孤其父墓中柏爲盜所砍充手刃之有文學兼善楷書再爲王導褚裒參軍遷大著作郎於時典籍混亂充刪除煩重以類相從分爲四部甚有條貫祕閣以爲永制

劉陶二

漢劉陶字子奇官侍中攺諌議大夫屢有直言嘗上鑄錢議

晉劉陶爲揚州刺史【見劉隗傳】

李燮二

漢李燮固之子桓帝時河南尹時以貨賂爲官詔書復發橫錢三萬以實西園燮上書諌止

西魏李燮京兆尹吏民歌之曰恩如春威如虎愛如母訓如父

李衡二

三國李衡吳丹陽太守每欲理產業妻習氏不許乃宻種橘千株以貽其子

宋李衡江都人歷官州縣有聲以祕書修撰致仕聚書萬卷自號樂庵

劉劭二

魏文帝時劉劭爲尙書郎受詔集五經羣書作皇覽又撰人物志行於世

晉劉劭有才幹歷禦史中丞侍中尙書【見劉隗傳】

晉解系二

一雍州刺史爲趙王倫所殺【有傳】

一九眞太守董元勇將爲元所殺【見陶璜傳】

葛洪二

晉葛洪字稚川有仙術

宋葛洪婺州人參知政事侃侃守正有大臣風

張邵三

晉張邵瑯琊內史時劉毅用事其門如市惟邵不往宋武帝聞而重之轉太尉參軍武帝受命封臨江伯

南北朝張邵爲宋雍州刺史修立堤堰辟田數千頃公私充足

宋張邵烏江人以直龍圖閣使金議論不屈畱於北十餘年而歸

成公綏二

一晉中書郎有俊才長於詞賦張華每見其文嘆伏以爲絕倫

一慕容超太史令超因災異宻詢於綏綏謂失政所致超懼而大赦

晉王渾二

一爲涼州刺史系戎之父與阮借友者

一爲司徒系濟之父與王濬爭功者

晉周撫二

一爲彭城內史以反誅

一爲王惇將

何隨二

晉何隨江陽人舉孝廉不就卽家拜本郡太守邦人稱云江陽皎皎何使君

宋何隨郫縣人仕蜀爲安漢令蜀亡去官時巴土大饑遣吏取民芋以自給隨以綿擊其處民見之曰聞何安漢淸廉必此人也

劉濳二

南北朝劉濳梁赤城郡守時憲令疎闊百姓多不遵業濳綏撫有術俗爲之變

宋劉濳祁陽縣令民多逋亡濳作還鄕歌招來之民皆感泣而歸

蕭鈞二

一蕭鸞子梁武時中書郎

一蕭瑀從子唐太宗時率更令

徐勣二

唐徐勣字懋功卽李世勣

宋徐勣字元功龍圖閣直學士以不附蔡京致仕

陳繹二

一陳叔明孫唐侍禦史

一宋翰林學士出知建昌軍賔禮郡人呂南公爲諸儒倡【有傳】

張昌宗三

唐則天時張昌宗幸臣也髙宗時有張昌宗爲修文館學士

宋張昌宗漢陽人八世同居嘉定間表爲義門

杜佑二

唐杜佑官司徒岐國公著通典二百篇

元亦有杜佑性至孝父歿廬墓有馴兔之瑞

王縉二

唐王縉乃維之弟爲宰相【有傳】

宋王縉分水人官禦史司諌每謂人才實難多事之際尢宜爲朝廷愛惜以故不事彈擊而惟論安危大計髙宗以得諌臣體稱之

郭震二

唐郭震字元振魏州人朔方大總管封代國公

宋郭震字希聲蜀州人博學能詩所著有漁舟集

唐韋綬二

一爲翰林學士

一爲華陰令

唐李光進二

一光弼之弟一光顏之兄皆爲名將秉節鉞

唐李益二

兩李益皆憲宗時人一爲尙書一爲庶子嘗有禮防尙書李益歸笑謂家人曰大堪笑今日局席兩个座頭總是李益

唐韓翃二

兩韓翃皆文宗時人一爲平廬幕府員外一爲江淮刺史時知制誥闕人帝命與韓翃中書具二人進帝書春城無處不飛花詩云與此韓翃

唐王仲舒三

一爲左拾遺與陽城共諌裴延齡入相後爲江西觀察使

一蘇州刺史爲政不擾治爲天下最

唐王忠嗣二

一朔方節度使有破賊功爲時名將

一爲代州別駕大猾閉門收斂不敢幹法數輕騎出塞

王遇二

唐王遇武進人肅宗時與弟遐俱爲盜所執將殺其一兄弟爭死賊俱釋之

宋王遇龍溪人知常州終戶部郎中師事朱文公著兩漢愽議

杜衍二

唐杜衍知幹州後再知永興軍時方用兵民苦調發衍區處有方比他州費獨省

宋杜衍山陰人爲宰相封祁國公

王旦二

唐王旦知愽羅縣勤於農事百姓賴之

宋王旦爲宰相

王昌齡二

唐王昌齡以詩名

元王昌齡守衛輝路導水漑田有惠政

張齊賢二

唐張齊賢知永興軍時閤門祗侯趙贊以提防闗中芻糧所爲多不法齊賢列其罪抵於法焉

宋張齊賢爲宰相

李琪二

五代李琪燉煌人舉進士事梁爲翰林學士梁亡事唐爲右僕射有文章名

宋李琪伊闕人以材力歷事太祖太宗眞宗至左武衛大將軍有貪鄙稱

王殷二

一爲朱梁節度使以反誅

一爲漢節度使隠帝欲殺之不就後仕周復爲節度使爲太祖所殺

髙昉二

宋髙昉壽陽人好學善爲詩太祖時爲樞宻直學士元髙昉元城人官湖廣行省平章招撫兩江叛民以功受賞

宋王永二

一華陽人爲太宗右補闕吳越納土永受命往均賦悉除無名之算太宗嘉之琪之父

一郪人舉進士知眉州恂恂謹飭有令譽維之父

宋王繼勲二

一陜西平陸人磁州團練使一孝明皇后母弟【各有傳】

宋王鼎四

一爲神仙自號王風子眞宗召至禁中長揖不拜有修眞書

一爲翰林學士涿州人博通經史時馬唐俊有文名上已與鼎袚褉因飲索鼎賦詩鼎援筆立就馬俊驚其敏妙

一河北都轉運鹽使性廉父財悉分諸弟奉使髙麗得千縑盡數散之族人

一知深建二州深卒有謀應反賊王則者鼎先期禽之知建令行禁止

宋王陶二

一王陶萬年人爽邁善書翰林學士出知陳許蔡汝四州【有傳】

一王陶嘉祐中提防福建刑獄以滌寛澤物爲心日著聲譽

王晉卿二

宋王晉卿漢州刺史時蜀初平冦盜充斥晉卿設方略捕之劇賊逺遁

元建徳尹有政績民爲立生祠

宋王延徳二

一開封人知華州上太宗南宮事迹三卷

一大名人左千牛衛上將軍以攀附得官傾險好進時人惡之

宋張忠二

兩張忠俱開封人一英州團練使一永興副都督並仁宗時人

宋張觀二

一字思正絳縣人吏部侍郎兼禦史中丞

一字仲賔毗陵人度支判官廣南西路轉運使並仁宗時人

宋王佐二

一王佐山陰人朱文公榜進士第一知平江府有聲一長寧守將元兵防長寧佐及其子不屈死之

宋黃震二

一字伯起建州浦城人一字東發明州慈谿人俱以直言稱各有傳

宋王應麟二

一知徽州其父防嘗守是郡父老曰此淸白太守子也一鄞人官禮部尙書翰林學士學問該博著玉海等書

宋孫益二

一揚州泰興人紹定中李全犯揚州益應募拒賊戰死一不知何許人宣和末知寧朔府救太原戰死並見忠義傳

傅霖二

宋傅霖隠士與張詠同學詠貴求霖三十年不可得一日詣詠詠問昔何隠今何出曰子將去來報子耳後一月詠卒

金亦有傅霖官崇義節度副使歿於兵

宋王益二

一景定間知蘄州治尙寛和嘗開麒麟山立郡治得古墓碑云本有千年地姑借五百年感謝王刺史移我過西園

一臨江軍判官明察敏斷吏不敢欺郡有蕭灘舟渡者必敗吏因呼爲判官灘

女麻姑三

一漢時王方平妹同過蔡經家者

一石勒將麻胡秋之女其父勇悍人畏之築城晝夜不止惟雞鳴稍息姑有卹民之心僞爲雞鳴眾雞效之工乃止父覺欲撻之女懼而入仙姑洞後乃飛升

一建昌人修道於牟州姑余山宋政和中封眞人一云劉氏有大槐忽夢一女官乞槐修廟後數日失槐所至迹之乃在麻姑廟前

王生

漢文帝時有王生張釋之爲結襪者

余見前錄

劉章

漢光武兄子劉章嘗爲平陰令不以貴自驕在邑有善政

余見前錄

王信

宋王信知紹興府境有湖四面皆田歳苦旱信創斗門築壩捍滙浸爲上腴民立祠其上號曰王公湖

余見前錄

王褒

梁元帝時王褒爲左僕射魏師入都與皇太子出質請降

余見前錄

王平

宋太中祥符中知福州時轉運使王贄欲增福州官田租稅平不可乃止

余見前錄

王式

唐王式宣宗時晉州刺史嵗歉民徙他州不納式勞卹之活數千人

余見前錄

任安

蜀處士任安有學行秦宓薦之劉焉焉表諸朝以時亂聘命不及【見秦宓傳】

余見前錄

王霸

漢王霸上谷太守與烏桓大小數百戰北邊無事余見前錄

李固

一漢泰山太守先是境內盜起追討不服固至以恩信綏之盜皆散去

一晉荊州刺史荊州盜起命固治之固到盡赦前罪與之更始於是賊帥自防歸首固皆原之半歳間境內淸平

余見前錄

張儉

唐張儉代州刺史勸民墾田力耕公私皆足

遼亦有張儉進士第一官左丞

余見前錄

王沈

南齊王沈秣陵令淸亷戒愼身恆食祿而家日貧余見前錄

王質

唐王質虢州刺史李徳裕器之後爲河南尹政化大行宋王質以轉運使攝荊南府時有訟婚者防貧無資故後期質出私錢助之吏捕盜人衣者曰爲饑寒迫耳質命取衣衣之

余見前錄

張說

南宋張說劉瑀爲益州瑀去任將佐吏以去曰隨我上豈可爲張說作西門客耶

余見前錄

王素

五代利州太守王素行寛政減苛法

余見前錄

同姓名錄卷十三

總記

應城陳氏姓觽云晉書有萇從簡五代史亦有萇從簡名疑云黃帝臣有風後夏禹時亦有風後黃帝臣有扁鵲善醫戰國時亦有扁鵲善醫黃帝臣有伍胥楚亦有伍胥逸民有朱張后漢亦有朱張【字孫卿】六國有樓緩而漢淮南王臣亦有樓緩秦末有田疇而三國魏亦有田疇漢荊州太守有巨武而苻堅將亦有巨武王氏宛委余編云僧有兩智永一爲晉書僧一爲宋畵僧五代有兩王彥章一梁大將爲後唐所擒一吳統軍爲楚所擒唐則天時有兩王方慶一爲相一爲尙藥奉禦唐昭宗時有兩李繼昭一本孫徳昭一本符道昭俱賜姓名降朱梁爲使相巵言雲南朝有兩劉琨文人有兩蘇子卿此皆前錄所未載者

湘東王有同姓名錄一卷今其書不傳余僧杲廣爲四卷詳矣予捜而補之復得若干人蓋以成僧杲之志爾其諸盜賊不錄異域不錄名位不顯行業無聞者不錄至於漢唐宗室重復者多要無闗於臧否亦所略也觀者當自得之四明周應賔識

