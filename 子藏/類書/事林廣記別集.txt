事林廣記卷之一

【別集】○官制類

官制源流官制之設從古有之黃帝氏以云名官炎帝氏以火名官共工氏以水名官太皡氏以龍名官少皡氏以鳥名官其後唐虞建官惟百內有百揆四嶽外有州牧侯伯夏商官倍至周設官分職爲屬三百六十建侯樹屏列國八百班爵則有公侯伯子男之等制祿則有公卿大夫士之殊官制至是大備矣自秦而罷侯置守分爵二十級漢初因之其制有爵有職官後又有加官自公王至徹侯凡二十級謂之爵三公九卿謂之職官加官則又出於上之特恩其敍官多在職官封爵之上蓋以所加之官兼稱之也在外則有牧守等官唐制置三省六部而官制浸詳又有所謂散階勛爵者亦加官之稱自開府儀同三司至將仕郎凡二十九爲文散階自驃騎將軍至校尉凡四十五爲武散階以吏兵郎主之自上柱國凡十二轉至武騎尉爲一轉以司勛郎主之謂之勛官以至公侯伯子男爲九等以司封郎主之謂之封爵其餘郡縣僚佐職掌不一視漢制有加焉宋朝攺革唐制始以散階爲寄祿官勛官遂巳削去而封爵食邑猶存其間郡縣職掌名職更易而所掌則一此損益之大略也大元更法立制多循唐舊此吾夫子所謂百世可知者蓋可槪見今皆圖列於左以便稽覽云

大元官制文資從正二品從正三品從正四品從正五品從正六品從正七品從正八品從正九品開府儀同三司金紫光祿大夫光祿大夫資徳大夫正奉大夫正議大夫太中大夫中議大夫朝請大夫奉政大夫奉直大夫承徳郎儒林郎文林郎徵事郎登仕郎登仕佐郎注初入仕儀同三司銀靑榮祿大夫榮祿大夫資善大夫通奉大夫通議大夫中大夫中憲大夫朝散大夫奉議大夫奉訓大夫承直郎承務郎承事郎從仕郎將仕郎將仕佐郎特進資政大夫中奉大夫嘉議大夫亞中大夫中順大夫朝列大夫崇進武資從正二品從正三品從正四品從正五品從正六品從正七品從正八品從正九品開府儀同三司金紫光祿大夫光祿大夫龍虎衛上將軍奉國上將軍昭勇大將軍安遠大將軍廣威將軍信武將軍武節將軍武略將軍昭信校尉忠顯校尉忠勇校尉惇武校尉進義校尉進義副尉注初入仕儀同三司銀靑榮祿大夫榮祿大夫金吾衛上將軍輔國上將軍昭毅大將軍定遠大將軍宣威將軍顯武將軍武徳將軍武毅將軍承信校尉忠武校尉忠翊校尉修武校尉保義校尉保義副尉正九品特進驃騎衛上將軍鎭國上將軍昭武大將軍懷遠大將軍明威將軍宣武將軍崇進

﹝附圖表﹞雜流品秩【從三品】【正四品】從【正五品】從【正六品】從【正七品】從【正八品】從【司天臺】欽象大夫明時大夫保章大夫司玄大夫授時郎靈臺郎候儀郎司正郎平秩郎正紀郎司曆郎正儀大夫頒朔大夫挈壺郎司辰郎【太醫院】保宜大夫保和大夫保順大夫保中大夫保全郎成安郎成和郎成全郎醫正郎醫效郎醫痊郎保康大夫保安大夫醫候郎醫愈郎

﹝附圖表﹞【從三品】【正四品】從【正五品】從【正六品】從【正七品】從【正八品】從【內侍】中散大夫中禦大夫中衛大夫中洽大夫通侍郎通衛郎侍直郎內直郎司謁郎司閽郎司奉郎中引大夫中儀大夫司僕郎司引郎【教坊司】云韶大夫長寧大夫恊律大夫嘉成大夫純和郎調音郎司樂郎恊樂郎和樂郎司音郎仙韶大夫徳和大夫司律郎和節郎

官職新制至元元年九月欽奉中統五年八月日

○一管民官三年一徧別城子裏換者諸王議將隨處官員擬三十月爲一考較其功過以憑升降遷轉其達魯花赤不在遷轉之限○一隨路京府州縣官員不一今特置定各各員數凡諸京緫府設四員府尹同知治中府判散府三員知府同知府判州官三員上州判尹同知州判下州知州同知州判縣官三員縣尹主簿縣尉仍各依驗品從給降俸祿公田儀從及擬五品以上授宣六品以下授勑○一諸縣尹品秩𨿽下所任甚重民之休戚系焉往往用非其人致使恩澤不能下及民情不能上通掊克侵陵爲害非一今擬於省並到州縣內選差循良廉幹之人以充縣尹給俸祿公田專一撫字吾民布宣新政仍擬以五事考較而爲升殿戶口增田野辟詞訟簡盜賊息賦役平五事備者爲上選內三事有成爲中選五者俱不文者黜○一諸官員頒降俸祿之後不得循習受納饋獻○又大徳十一年十二月日詔書內一欵節該張官置吏本以爲民祿廩旣頒承蔭有敍自今以始各修乃職如或不愼監察禦史廉訪司嚴加紏察年終考其殿最以憑黜陟

元日進賀禮物中書省馬二十七疋納闍赤九疋金子四十五疋金香壚臺一副太師府太傅府太保府太宗正府大司農司翰林國史院集賢院翰林院宣政院典瑞院將作院通政院大醫院畱守司都護府拱衛司馬各一疋禦史臺詹事院宣徽院中政院馬各三疋都功徳使司太常禮儀院太史院會福院殊律院羅各九疋樞密院馬【九疋】

稱賀表目中書省進表一通

太師府進表一通監修國史進表一通內外大小諸衙門進表若干通表目除拱衛外太傅巳下都護巳上布列前後並如禮物

朝儀宣贊六拜三各恭事一聖躬萬福一殿上侍立臣僚皆再拜一興十九平身五都點檢稍前一復位一搢笏三山呼六再山呼三三舞蹈三跪左膝三叩頭三就拜三平立二分班合班一通班二左右衛上將軍�殿前都點檢某巳下起居文武百僚開府儀同三司錄軍國重事監修國史丞相某巳下起居承傳二十尙引二典引二

司存宣贊通贊通班承傳奉引先輿【後】典引【百官】尙引【殿前】進讀表目進讀禮物閱仗奉表奉幣

拜舞式搢笏左手執笏右手綽左袖順車呈�搢旡舛蹈先右袖左足次左袖右足次右袖左足俟唱三叩頭只跪左膝俟唱山呼以左拇加額稱萬歲次右拇加額稱萬歲又再山呼以左拇加額稱萬萬歲欽惟國家承平禮樂之盛髙出前古然未有爲成書者東平王士點以世斈聀宣贊創爲此圖凡文物度數布在一幅粲然如示諸掌邑令張質夫敬贊之餘命工鋟梓欲人人覩之如遊帝廷而間鈞天也應奉翰林承務郎同知制誥兼國史院編修官雅古謹識

隨朝聀品

正一品太師太傅太保諸王中書令

從一品右丞相左丞相平章軍國重事平章政事

正二品右丞左丞

從二品參知政事

正三品斷事官六部尙書

正四品參言又大夫六部侍郎

正五品客省使左右司郎中

從五品眞省舍人六部郎中

正六品左右司員外郎客都副使

從六品六部員外郎

正七品左右司都事檢校官斷事官經歷戶部司計工部司程

從七品管勾照磨六部主事

從八品斷事官知事

樞密院【受軍馬】

院使【從一品】同知【正二品】副使【從二品】僉院【正三品】斷事官【從三】同僉【正四品】都鎭撫【從四】判官【正五品】參言又大夫【正五品】經歷客省使【從五品】客省副使【從六品】都事【正七品】照磨管勾【正八品】同管勾斷事官知事【從八品】

禦史臺【糾彈官吏】

禦史大夫【正二品】中丞【正三品】侍禦史【正四品】治書侍禦史【正五品】經歷【從五品】殿中侍禦史【正七品】監察禦史【正七品】都事【正七品】管勾【正八品】同管勾【從九品】

紮魯火赤【卽宗正府】官三十八員【從二品】郎中【從五品】員外郎【從六】都事【正七品】管勾【正八品】獄丞【從九品】

詹事院【卽東宮官】左右詹事【正二品】副詹事【正二】詹事院丞【正四品】判官【正五品】長史【正七品】照磨受勾【正八品】左右司郎中【正九品】

宣政院【專管僧人】院使【正二品】同知【正二品】副使【從二品】僉院事【正三品】斷事官【從三】同僉【正四品】參言又【正五品】經歷【正七品】客省使【從五品】客省副使【正七品】都事【從七品】照磨管勾【正八品】斷事官【從八品】知事【從八品】

宣徽院【專�禦膳】院使【正二品】同知【從二品】僉院【正三品】同僉【正四品】判官【正五品】經歷【從五品】都事【從七品】照磨管勾【正八品】

徽政院院使【從一品】同知【正二品】副使【正三品】經歷【從五品】照磨承發【從八品】

中正院院使【從一品】同知【正二品】副使【正三品】經歷【從五品】照磨承發【從八品】

翰林院承旨【從二品】斈士【正三品】侍讀斈士【正三品】侍講斈士【正三品】國子祭酒【正三品】侍讀【正五品】國子司業【正五品】國子監丞【正六品】修撰【從六品】國子博士【正七品】應奉翰林文字【從七品】國子助教【正八品】教授編修【各正八品】左右司員外郎【正六品】蒙古翰林院管蒙古文字翰林國史院管編修國史

集賢院【管儒道二教】大斈士【從一品】斈士【正三品】侍講斈士【從三品】國子祭酒【各從三品】直斈士【從四】國子司業【正五品】修撰【從六品】國子傳士【正七品】都事【從七品】國子助教【正八品】照磨管勾【從八品】

通政院【管站赤】院使【從二品】同知【正三品】副使【從三品】僉院【正四品】同僉【從四品】判官【正五品】經歷【從六品】都事【從七品】照磨管勾【正八品】

太醫院【專管醫人】院使【正二品】同知【從二品】僉院【正三品】同僉【從三品】判官【正四品】經歷【從五品】都事【正七品】照磨管勾【從七品】

禦藥院院使【從五品】副使【正七品】都監【正九品】

太史院【專管陰陽】太史令知太史院事【各正三品】陰陽修撰使【從三】同知太史院事【正四品】僉事春官正兼夏官正秋官正兼冬官正中官正【各正五品】保章正【正七】主事【從七品】保章副掌歷官【正八】呈歷教授【從八品】監修挈壺正管勾【各從八品】司曆司辰副監候【正九品】斈正印歷管勾【從九】

敬言院花赤上都大使【正六】副使【從七品】判官【從八品】

將作院院使【從二品】副使【從三品】

通事院殿庭舍人【從七】

致用院院使【從二品】副使【從三品】

引進院院使【正四品】副使【正五品】

大都護府【管夜尉畏兀�】大都護【從二】都護【正二品】同知【從二】經歷【從六品】都事【從七品】照磨管勾【正八品】

給事中起居注禦前實錄官給事中起居注官【正四品】給事中同修起居注【從四品】

太師大傅府參軍【正五品】長史【正六品】

內史府內史【從三品】

中尙監【掌管正宮儀從】卿【正三品】大監【從三品】少監【從四品】丞【正五品】經歷【從七品】知事【從八】

典瑞監【掌禦寶】

章佩監【掌管冠冕章服】

太府監【掌管內藏金寶】

和用監【掌管皮貨】巳上五監設官與中尙監同

國子監祭酒【從三品】司業【正五品】監丞【正六品】慱士【正七品】教授【正八】

祕書監【掌書�】祕書【從三品】少監【正五品】監丞【正六品】著作郎【從六品】著作佐郎【正七品】祕書郎【正七】校書【從七品】知事【從八品】

都水監【掌管開修河道通利水路】領都水監事【從三品】都水監【正四品】少監【正五品】監丞【正六品】經歷【從七品】知事【從八品】

尙捨監【專管馬�子】大監【正四品】少監【正五品】監丞【正六品】知事【從八品】

宮藉監

闌遣監

丰潤監

尙乘監巳上監設官與尙捨監同

太常寺【掌祭祀】大卿【正三品】少卿【從四品】寺丞【從五品】博士【正七品】典簿【從七品】太祝撿討【從八品】

光祿寺【掌禦酒】大卿【正三品】少卿【從四品】寺丞【從五品】主事【從七品】照磨【從八品】

太僕寺【掌禦馬】

尙乘寺【掌禦鞍轡】各設官與光祿寺同

崇福寺使【從二品】副使【從三品】

太議國仁王寺花赤【正三品】同知【正四品】揔管【從五品】經歷【從七品】照磨【正九品】

大司農司【掌防課豊�】大司農【正二】司農卿【正二】少卿【正四品】司丞【正五品】經歷【從五品】都事【從七品】照磨管勾【正八品】

�都大都畱守司【掌支�】花赤緫管【正二】同知【正三品】治中【正四】判官【正五品】經歷【從五品】都事【從七】照磨管勾【正八品】獄丞【正九品】

功徳司【掌管�事】使【從二品】同知【正三品】副使【正四品】經歷【從六品】都事【從七品】

照磨管勾【正八品】

崇徳司設官與功徳司同

�府司【掌�運】大卿【從二品】卿【正三品】少卿【正四品】司丞【正五品】經歷【從六品】都事【從七品】照磨管勾【正八品】

宣撫司花赤大使【各正三品】同知【從四品】副使【正五品】經歷【從七品】知事【從八品】

安撫司花赤大使【各正三品】同知【從四品】副使【正五品】僉事【從五品】經歷【從七品】知事【從�品】司獄【正九品】

家令司家令家正【各正二品】司丞【從四品】經歷【從七品】照磨【從八品】

延慶司大使【正三品】同知【正四品】

侍儀司【掌朝見行禮】司官【正四品】大使【正五品】奉禦【正五品】副使【正六品】承奉【正七品】都知事【正七品】

儀鳳司【掌樂器】大使【正四品】副使【正五品】

教坊司【管樂人】花赤提點【各正四品】大使【正五品】判官【正七品】知事【從八品】

拱衛司【管校尉】花赤大使【各正四品】副使【從五品】鈐轄【從六品】知事【從八品】

祗應司大使【正五品】

廣惠司提文【從四品】同提文【從六品】副提文【從七品】

廣済司提領【從七品】

修內司大使【從五品】副使【從六品】直長【正八品】部轄【正九品】

宮苑司司令【從七品】直長【正八品】

廩給司提領【從七品】司令【正八品】司丞【正九品】

供膳司司令【正六品】司丞【正�品】

左右八作司提文【正六品】同提文【正七】副提文【正八品】

昭文館大斈士【正三】

會同館大使【從四品】副使【從六品】

司天臺臺監提領【從五品】少監【從六品】判官【從八品】教授【從九品】管勾【從九品】

回回司天臺設官同

昔慱赤

八剌哈赤

只哈赤八剌哈孫花赤【各正三品】副花赤【從三品】經歷【從七品】

孛可孫主事【從七品】照磨【從八品】

侍衛蒙古軍使司大使【正三品】副使【從三品】鎭撫【正五品】

左右三衛指揮使司使【正三品】副使【從三品】鈐轄【從六品】知事【從八品】

統軍司使

副使【從三品】都統領副統領知事

軍儲司同判【從三品】同知【正八】

虎賁軍指揮使司使【正三品】副使【從三品】鎭撫【正五品】

都指揮使司使【正三品】僉事【正四品】

各衛指揮使司各衛親軍使【正三品】經歷【從七品】同知【正四品】鎭撫【正五品】百戶【從�品】知事【從八品】

上都兵馬司指揮使【正三】副指揮使【從四品】

南北兩都兵馬司指揮使花赤【各正五品】副使【從六品】

典寶署

廣済署

宮苑署

安和署各設﹝令﹞【從七品】﹝丞﹞【從八】

典膳署

典衣署

詹事署

典設署各設﹝令﹞【正五品】﹝丞﹞【從六】

大樂署

大廟署

典文署

藉田署各設﹝令﹞【從六品】﹝丞﹞【從七】

禦衣局

玉局

瑪瑙局

繡羅局

異樣文錦局

織染紋錦局

攤絲局

尙衣局各設﹝提文﹞【從五品】同提文【正七】副提文【正八】

尙醞局

尙食局

金絲子局大使【從五品】副使【從七品】

大都金銀器皿局提點大使【各從五品】副使【正七品】

砂糖局提點花赤【各從五品】副使【從七品】

惠民局提點【從五品】司令【正八品】

禦藥局花赤副使【各從七品】直長【正八品】

儀鳳局大使【從五品】副使【從六品】

祗應局提點【從五品】直長【正八品】

咸平甲局花赤【正七品】大使【從七品】

柴炭局提文【從五品】同提文【從六】副提文大使【各從七品】

別十八里局大使【從七品】副使【從八品】

綾錦局

紋綺局

鞓帶斜皮局

熟皮局

大都上都斜皮軟皮局各設﹝大使﹞【從七品】

大都鐵局

鑄印局各設﹝大使﹞【正八品】

簟皮局

銀局

銅局

鑌鐵局

石局

簾局各設﹝副使﹞【正八品】

玳瑁局

納失失局大使【正八品】副使【從八品】

犀象牙局大使【從五品】直長【正八品】

唐象晝局

出鑞鑄錫等局大使【從七品】副使【正九品】

茶疊兒局花赤【從三品】同知【正五品】

毯局大使【從七品】副使【正三品】

益都箭局大使【正七品】副使【從八品】

塑局

器物局大使【從七品】直長【正八品】

大小雕木等局大使【正七品】副使【從八品】

雜造雕木等局提文【從七品】副文【正九品】

印造茶塩引局大使【正七品】副使【從八品】

異樣局揔管府揔管兼尹【正三品】揔管【從四品】副揔管【從五品】經歷【從七品】

織染造作人匠揔管府花赤【正三品】揔管【從四品】副揔管【從五品】經歷【從七品】照磨承發架閣【並正九品】

大都諸色民匠揔管府花赤【正三品】揔管【從三品】副揔管【從五品】同知【正五品】經歷【從七品】

諸司局人匠揔管府花赤【從三品】副花赤【正四】揔管【從四品】副揔管【正五品】同知【從五品】經歷【從七品】

行諸路金玉人匠揔管府花赤【從三品】揔管【從四品】副揔管【從五】同知【正九品】

上都諸色人匠提文司提文【正六品】同提文副提文【正八品】

諸路雜造揔管府花赤【從三品】揔管【正四品】副揔管【正五品】同知【從五品】

大都打捕民匠揔管府花赤【從三品】揔管【正四品】

副揔管【從五品】

大都通州甲匠提文司花赤提文【各正六品】同提文【從七品】副提文【從八品】

大都酒課提文司

大都稅課提文司

上都宣課提文司各設提文【從五品】同文【從六品】副文【從七品】

大都造砂糖局煎造官【從五品】副官【從七品】

大都四窯場司大使【正九品】副使【從九品】

禦帶庫

內藏庫

左藏庫

右藏庫

司籍庫

資成庫

生料庫

尙食庫

文成庫

資用庫

周用庫

資乘庫

異珍庫

藏珍庫

利器庫

備用庫巳上各庫設﹝提點﹞【從五】大使【正六品】副使【正七品】

萬億四庫

寶源庫

賦源庫

綺源庫

廣源庫巳上各﹝庫﹞都提文【正四】提文【正五品】同文【從五品】副文【從六品】

利用庫

壽武庫大使【正六品】

尙醞庫

廣済庫大使【正六品】直長【正八品】

異珠庫

尙飲庫副使【正七品】

器物庫

祗應庫副使【正七品】

富寧庫

資善庫提文【從五品】同文【從六品】副文【從七品】

砂糖庫

藏珠庫

廣勝庫大使【正六品】副使【正七】

供需庫大使【正六品】副使【正七品】

器備庫提點【從五品】副使【正七品】直長【正八品】上都同

諸物庫大使【從六品】副使【從七品】直長【正八品】

富藏庫提領【從六品】大使【從七品】副使【從八品】

薄斂庫提領【正八品】大使【正九品】

儀從庫大使【從六品】副使【從八品】

各門庫大使【正六品】副使【從六品】

醴泉庫大使【從七品】副使【正八品】

寶鈔揔庫花赤大使【各從五品】副使【正七品】

印造寶鈔庫大使【正七品】副使【正八品】

燒鈔庫花赤【正七品】大使【正八品】副使【從九品】

平準行用庫大使【正七品】副使【正八品】

燒紙庫大使【從七品】副使【從八品】

醴泉倉提文【從六品】大使【正七品】副使【正八品】

上都大倉提文【正六品】大使【正六品】副使【正七】

抄紙坊提領【正八品】大使【從八品】

新編纂圖增類羣書類要事林廣記卷之二

【別集】○外任諸衙門官職

行中書省平章政事【從一品】左丞右丞【正二品】參知政事【從二品】僉省【正三品】理問所官【正四品】左右司郎中【從五品】理問副官【從五品】左右司員外郎【從六品】左右司都事檢校【從七品】照磨管勾【正八品】理問同管勾【從八品】

行禦史臺禦史大夫【正二品】中丞【正三品】侍禦史【正四品】治書侍禦史【正五品】經歷【從五品】殿中侍禦史監察禦史都事【正七品】管勾【正八品】同管勾【正九品】

行樞密院院使【正一品】同知【正二品】僉院【正三品】同僉都鎭撫【從四】經歷副鎭撫【從五品】經歷副鎭撫【從五品】客省使【從六】都事【正七品】照磨【正八品】管勾斷事官【從八品】

各道宣慰使司都元帥府使都元帥【從二品】副元帥【正三】同知【從三品】副使【正四品】經歷【從六品】都事【從七品】照磨管勾【從九品】

各道肅政廉訪司使【正三品】副使【正四品】僉事【正五品】經歷【從七品】知事【正八品】照磨管勾【正九品】

各處萬戶府花赤上萬戶【正三】﹝中下﹞【從三品】副萬戶﹝上﹞【從三品】﹝中下﹞【正四品】鎭撫﹝上﹞【正五品】﹝中﹞【從五品】﹝下﹞【從六品】經歷【上中下各從七】知事【上中下各從八】

千戶所上千戶【從四】﹝中﹞【正五品】﹝下﹞【從五品】副千戶﹝上﹞【正五品】﹝中﹞【從五品】﹝下﹞【正六品】花赤【從四品】彈壓﹝上﹞【從八品】﹝中下﹞【從九品】

百戶軍司上百戶【從六】下百戶【從七品】

李店文州蒙古軍西番軍民元帥府元帥【正二品】同知【正四品】鎭撫【正五品】

達達漢軍西番軍民所蒙古漢軍千戶達達軍人千戶西番軍民千戶【並從七品】達達漢軍西番軍民百戶【從六品】

各處軍民長官蠻夷軍民長官【從五品】副長官【正七品】五臺山長官【正七品】思陽長官同

上路花赤大都副花赤【並正三品】揔管兼尹【正三品】同知【從四品】治中【正五品】府判【正六品】推官【從六品】各路同經歷【從七品】知事司獄【並從八品】

下路花赤【正三品】揔管【從三品】同知【正五品】府判【正六品】經歷【從七品】知事【從八品】司獄【正九品】上州散府並從九

上州花赤【從四品】州尹【從四品】同知【正六品】判官【從六品】

中州花赤知州【各正五品】同知判官【並從六品】

下州花赤知州【並從五品】同知【正七品】判官【並正八品】

散府花赤知府【並正四品】同知【從五品】判官【從六品】

上縣花赤縣尹【並從六品】縣丞【正八品】主簿【從八品】縣尉【從九品】

中縣花赤縣尹【正七品】主簿【從八品】縣尉【從九品】

下縣花赤縣尹【並從七品】主簿兼尉【正九品】

錄事司

花赤錄事【並正八品】錄判【正九品】

巡撿司川郡【正七品】都廂關【正九品】一十九巡防捕盜官【從九品】

蒙古斈提文斈校官【從五品】各教授【正八品】

儒斈各提文司提文【從五】副提文【從七】各路教授【正九品】

醫斈各道提文司提文【從五】副提文【從七】各路教授【正九品】

陰陽斈教授【正九品】

都漕運司花赤【正三品】運使【正三品】副使【正五品】同知【正四品】經歷【從七品】

京畿漕運司花赤大使【正四品】副使【正五品】同知【從四品】經歷【從七品】

海道漕運萬戶府萬戶【從三品】千戶鎭撫【正五品】百戶【正七品】經歷【從七品】照磨提領案牘【正九品】

管領系官海船運糧千戶【正五品】百戶【正七品】

茶塩都轉運司運使【正三品】運同知【從三】判官【正六品】經歷【從七品】知事【從八品】

新運糧提文司提文【從五品】副提文【從七品】

舊運糧提文司提文【從五品】副提文【從七品】

江淮等財賦揔管府花赤揔管【並從三品】副揔管【從五品】

楊杭建康平江各田賦提文司提文【從五品】同文【從六品】副文【從七品】同知【正五品】經歷【從七品】

海南博易同

納綿揔府花赤【從二品】揔管【同】同知【正五品】治中【從五品】判官【從六品】經歷【從八品】知事【從九品】

弘州種田納綿提文司提文【正六品】同提文【正七品】

都轉運使司

茶塩同運使【正三品】同知【正四品】副使【正五品】判官【正六品】經歷【從七品】知事【從八品】管勾【正九品】

兩淮塩場司司令【從七品】司丞【從八品】管勾副管勾【各從九品】

廣東市舶提文司提文【正四品】同文【從五品】副文【從六品】

各市舶提文司

上海慶元浦泉提文【從五品】同文【從六品】副文【從七品】

榷茶提文司

各鐵冶提文司

鴛鴦泊倉糧酒務提文司

泥河倉糧酒務提文司

云州瑞州蒙山福建銀場提文司

鉛粉礬場提文司各設提文【從五品】同文【從六品】副文【從七品】

旡爲路礬課所大使【正七品】副使【正八品】

廣済河渠稻田司大使【正七品】副使【從七品】

般陽益都淘金府花赤【從三品】同知【正五品】

魚网湖泊提文司提文【從五品】副文【正七品】同文【從七品】

縉山蒲萄提文司提文【從五品】同文副文【從七品】

批驗塩引所三�﹝眞州﹞﹝蕪湖﹞﹝釆石﹞各設提領【從七品】副提【從八品】

各稅務提領【一萬定之上從六五千定之上正七品二千定之上從七品一千定之上正八品五百定之上從八品】大使【一萬定之上從七品五千定之上正八品一千定之上正九品二千定之上從八品五百定之上從九品】副使【三萬定之上從八品五千定之上正九品二千定之上從九品】

淮東淮西屯田打捕揔府花赤【從三品】都提文【正四品】同知【正五品】副揔管【從五】經歷【從七品】

北京海陽屯田打捕揔府花赤【正四品】揔管同同知【從五品】副揔管【從六】經歷【從八品】

平陽東平大寧宣徳大同眞定各軍器人匠提文司花赤提文【正五品】同文【正七品】副文【從七品】

薊州甲匠提文司提文【從五品】同文【正五品】副文【從七品】

蔚州管軍人匠提文司花赤提文【並正�品】副文【從八品】

怯憐口諸色人匠提文司花赤【正八品】提文【從五品】同文【正七品】副文【從八品】

怯憐口皮局人匠提文【從五品】同提文【正七品】

撒答剌欺人匠

楊杭潭弘人匠

建康等織染人匠

江南田賦織染人匠

諸路織染雜造

湖州雜造

江西河道田賦織造

髙麗等民匠各設提文司提文【從五品】同提文【正七品】副提文【正八品】

太原織染人匠提文司

太寧菉林織染人匠提文司提文【從五品】副文【正八品】

鳳山采木提文司同

檀州采金提文司提文【從四品】同文【從六品】副文【從七品】獄丞【從九品】

宣徳采瑪瑙提文司提文【正六品】同文【正七品】副文【正八品】

弘州錦院大使【從七品】副使【從八品】

察罕腦兒來備倉提點【從五品】大使【從六品】副使【正七品】

泥河兒丰儲倉大使【正九品】副使【正八品】

淮安滿浦倉大使【正八品】副使【正九品】起納百戶【從七品】

太倉司提文【正六品】大使【從六品】副使【從�品】

塔山徐邳屯田提文司

安豊鎭釆打捕提文司提文【從五品】同文【從六品】副文【從七品】

楊州通太平濼屯田提文司花赤【從三品】提文【從五品】同文【從六品】

淮安髙郵安東招泗沂黃屯田打捕提文司提文【從五品】同文【從七品】副文【從八品南陽府七屯田】萬斯東穰西穰富安來威興化益儲

淮安淮西怯憐屯田提文司提文【從五品】同文【從六品】副文【從七品】

延安揔府三屯田銀州安善太平

萬盈屯廣済豊済貴徳州

班河等屯田司司令【正八品】司丞【正九品】

官員祿廩俸給

行中書省平章政事二員【各俸鈔五定】左右丞各一員【各鈔五定】參知政事二員【各俸鈔四定】僉省二員【各鈔二定半】左右司郎中二員【各鈔一定廿兩】員外郎二員【各鈔四十五兩】都事二員【各鈔四十兩】照磨管勾各一員【鈔三十五兩】令史四十名【各鈔卅五兩米一石八斗】譯史八名【與令史同】通事知印各二名【各鈔廿五兩米一石八斗】宣使四十名【各鈔一十五兩米一石】左右司典吏十四名【鈔一十二兩米乙石】�校二員【各鈔四十兩】檢校所書吏二名【各鈔一十二兩米一石】

理問所官吏令史一十名【各鈔二十兩米二石】正官二員【各鈔二定一十兩】相副官一員【鈔三十五兩】知事一員【鈔二十五兩】令史一十名【各鈔二十兩米二石】通事一名【鈔二十兩】譯史一名【鈔二十兩米一石】提領案牘一員【鈔二十三兩】

宣慰司官吏宣慰使二員【各鈔二定半】同知一員【鈔一定三十兩】副使二員【各鈔一定一十兩】經歷一員【鈔四十兩】都事二員【各鈔三十兩】照磨兼管勾一員【鈔二十五兩】令史三十名譯史二名【各鈔二十五兩米一石】知印一名【鈔三十五兩米一石】通事一名【鈔二十五兩米一石】奏差二十名【各鈔一十五兩米一石】典吏四名【各鈔八兩米八斗】

各道廉訪司廉訪使二員【各鈔一定三十五兩】副使二員【各鈔四十五兩】僉事四員【各鈔三十兩】經歷一員【鈔二十兩】知事一員【一十五兩】照磨一員【鈔一十三兩】書吏二十名【各鈔一十兩米一石】譯史一名【鈔一十兩米一石】通事一名【鈔一十兩米一石】典吏二名【各鈔五兩米五斗】公使人四十名【各鈔五兩】奏差六名【各鈔八兩米八斗】

上路推官【鈔一十九兩田四頃】達魯花赤【鈔八十兩田十六頃】揔管與花赤同同知【鈔四十兩田八頃】治中【鈔四十兩田六頃】判官【鈔二十兩田五頃】推官【鈔一十九兩田四頃】經歷【鈔一十七兩田四頃】知事【鈔一十二兩田一頃七十畝】提領案牘【鈔一十兩田一頃】譯史【鈔八兩米八斗】通事【鈔八兩米八斗】司吏【鈔八兩米八斗】

下路達魯花赤【鈔七十兩田十四頃】揔管與花赤同同知【鈔三十五兩田七頃】判官【鈔二十兩田四頃】推官【鈔一十九兩田四頃】經歷【鈔一十七兩田四頃】知事【鈔一十二兩田一頃】提領案牘【鈔十兩田一頃】司吏【鈔八兩米八斗】譯史【鈔八兩米八斗】通事【鈔八兩米八斗】

散府達魯花赤【鈔六十兩田一十二頃】知府與花赤同同知【鈔三十兩田六頃】判官【鈔一十八兩田四頃】經歷【鈔十七兩田四頃】知事【鈔十二兩田四頃】提領案牘【鈔十兩】司吏【鈔七兩米七斗】

上州

達魯花赤【鈔五十兩田一十頃】州尹與花赤同同知【鈔二十五兩田五頃】判官【鈔一十八兩】提領案牘【鈔十兩】司吏【鈔七兩米七斗】

中州達魯花赤【鈔四十兩田八頃】知州與花赤同同知【鈔二十兩田五頃】判官【鈔十五兩田三頃】都目【鈔八兩米八斗】司吏【鈔七兩米七斗】

下州達魯花赤【鈔卅兩田六頃】知州與花赤同同知【鈔十八兩田四頃】判官【鈔十三兩田三頃】吏目【鈔八兩米八斗】司吏【鈔七兩米七斗】

上縣達魯花赤【鈔廿兩田四頃】縣尹與花赤同縣丞【鈔十五兩田二頃】主簿【鈔十三兩田二頃】縣尉【鈔十二兩田二頃】典史【鈔七兩米七斗】司吏【鈔六兩米六斗】

中縣達魯花赤【鈔一十八兩田四頃】縣尹與花赤同主簿【鈔十三兩田二頃】縣尉【鈔十二兩田二頃】典史【鈔七兩米七斗】司吏【鈔六兩米六斗】

下縣達魯花赤【鈔十七兩田四頃】縣尹與花赤同主簿兼尉【鈔一十二兩田二頃】典史【鈔七兩米七斗】司吏【鈔六兩米六斗】

錄事司達魯花赤【鈔十五兩田三頃】錄事與花赤同錄判【鈔十二兩田二頃】典吏【鈔七兩米七斗】司吏【鈔六兩米六斗】

管軍上萬戶府達魯花赤【鈔八十兩】萬戶【鈔八十兩】副萬戶【鈔七十兩】鎭撫【鈔四十兩】經歷【鈔二十兩】知事【鈔十二兩】提領案牘【鈔十兩】都目【鈔八兩】

管軍中萬戶府達魯花赤【鈔七十兩】萬戶同副萬戶【鈔六十兩】鎭撫【鈔三十兩】經歷【鈔一十七兩】知事【鈔十二兩】提領案牘【鈔十兩】都目【鈔七兩】

管軍下萬戶府達魯花赤【鈔六十兩】萬戶同副萬戶【鈔五十兩】鎭撫【鈔二十兩】經歷【鈔一十七兩】知事【鈔一十二兩】提領桉牘【鈔一十兩】

管軍上千戶所達魯花赤【鈔五十兩】千戶同副千戶【鈔四十兩】彈壓【鈔一十三兩】提領案牘【鈔一十兩】百戶【鈔一十七兩】

管軍中千戶所達魯花赤【鈔四十兩】千戶同副千戶【鈔三十兩】百戶【鈔一十七兩】都目【鈔八兩】彈壓【鈔一十二兩】

管軍下千戶所達魯花赤【鈔三十兩】千戶同副千戶【鈔二十兩】百戶【鈔一十七兩】彈壓【鈔一十三兩】吏目【鈔七兩】

各處都轉運使司運使【鈔六十兩】同知【鈔五十兩】運副【鈔三十五兩】運判【鈔二十五兩】經歷【鈔三十兩】知事【鈔一十七兩】提控兼照磨【鈔十三兩】通事譯史書吏【各鈔一十兩米一石】奏差【鈔八兩米八斗】典吏【鈔五兩米五斗】

塩運司塩使【鈔�十兩】塩副【鈔二十兩】塩判【鈔一十二兩】吏目【鈔七兩】司吏【鈔四兩】

宣撫司達魯花赤【鈔二定】宣撫使【鈔二定】同知【鈔六十兩】經歷【鈔二十兩】

安撫司達魯花赤【鈔二定】安撫使【鈔二定】僉事【鈔一定】經歷【鈔二十兩】

廣南塩課提文司都提文【鈔六十兩】同提文【鈔三十兩】副提文【鈔一十八兩】經歷【鈔二十兩】

警巡院達魯花赤【鈔二十兩】大使【鈔二十兩】院副【鈔一十七兩】警判【鈔一十三兩】司吏【鈔四兩】

蒙古提文司提文【鈔一定】同提文【鈔三十五兩】

蒙古教授路教【鈔一十二兩】府教【鈔一十一兩】

儒斈教授路教【鈔一十一兩】府教【鈔一十一兩】上州教【鈔一十一兩】中下二州教授【鈔一十兩】江淮迆南有斈糧去處不支

醫斈路教授【鈔一十二兩】府教【鈔一十一兩】州教【鈔一十兩】江南路分【鈔一十一兩】

人匠提文司提文【鈔三十兩】同文【鈔一十八兩】副提文【鈔一十五兩】都目【鈔八兩】

脫脫禾孫正禾孫【鈔五十兩】副禾孫【鈔四十兩】

各處塩場司司令【鈔一十七兩】司丞【鈔一十五兩】管勾【鈔一十兩】典史【鈔七兩米七斗】場司吏【鈔六兩米六斗】

軍器庫提領【鈔二十兩】大使【鈔一十二兩】副使【鈔一十兩】攢典【鈔十兩】庫子【鈔六兩】

大軍庫提領【鈔二十兩】大使【鈔一十二兩】副使【鈔十兩】攢典【鈔七兩】庫子【各七兩】合干人【各四兩】

平準行用庫提領【鈔三十五兩】大使【鈔二十五兩】副使【鈔一十五兩】把壇【鈔十五兩】攢典庫子【各鈔五兩】合干人【各鈔四兩】

司獄司各路司獄【鈔一十二兩】獄典【鈔六兩米六斗】散府司獄【鈔一十兩】獄典【鈔四兩米四斗】

巡檢司巡檢【鈔一十兩田二頃】江南江西湖東道聀田減半旡聀田以至元鈔一十兩司吏【鈔六兩米六斗】

各院務

○上路二千定以下至五百定者提領【鈔一十八兩】大使【鈔一十五兩】副使【鈔一十二兩】○下路五百定以下至七十定提領【鈔一十五兩】大使【鈔一十三兩】副使【鈔一十兩】○府州七十定以下都監【鈔一十兩】副使【鈔一十兩】

各處行省管匠局未有俸例

新編纂圖增類羣書類要事林廣記卷之三

【別集】○刑法類

大元通制

五刑

笞刑一十下決七下二十至三十決一十七下四十至五十決二十七下

杖刑六十至七十決三十七下八十至九十決四十七下一百決五十七下

徒刑一年一年半決六十七下二年二年半決七十七下三年決八十七下四年決九十七下五年決一百七下

流刑【諸犯罪人年七十歲以上十五歲以下及篤廢殘疾不任杖者每杖一下贖至元鈔貳伯文】二千里二千五百里三千里

死刑絞刑斬刑

獄具

笞杖大頭徑二分七釐小頭徑一分七釐

杖大頭徑三分二釐小頭徑二分二釐

訊四杖大頭徑四分五釐小頭徑三分五釐【杖皆削去節目用荊柴條爲之各長三尺五寸不得用觔膠諸物裝釘應決者並用小頭決之其笞及杖者臀受之凡拷訊罪囚臀腿分受】

枷各長五尺以上六尺以下闊一尺四寸以上一尺六寸以下厚二寸以下一寸八分以上皆以幹木爲之長短輕重刻志其上死囚重廿五斤徒囚重廿斤杖罪十五斤

杻械長一尺六寸以上二尺以下闊三寸厚一寸

鐵鎖長八尺以上一丈二尺以下鐐連鐶重三斤

有司決斷定例五十七以下司縣斷決八十七以下散府州郡斷決一百七以下各路揔管府斷決應輕重罪囚經廉訪司審錄冤重刑依例結案輕罪所屬決斷

取受贓賄

枉法一貫至十貫決四十七下十貫至廿貫決五十七下廿貫至五十貫決七十七下五十貫至一百貫決八十七下一伯貫之上【決一百七下】

不枉法一貫至廿貫四十七下廿貫以上至五十貫五十七下五十貫以上至一百貫六十七下一百五十貫以上至二百貫八十七下二百貫以上至三百貫九十七下三百貫以上【一百七下巳上應官吏除受勑外其餘合準吏人科斷吏人犯�終身不敍祿之人減一等科斷】

十惡條令惡條令

一曰謀反謂謀危社稷

二曰謀大過謂謀宗廣山陵及宮闕

三曰謀叛謂謀背國從僞

四曰惡逆謂歐及謀殺祖父母父母伯叔父母姑兄姊外祖父母夫之祖父母父母

五曰不道謂殺一家人及支觧人造畜蠱毒采生厭魅者

六曰大不敬謂盜宗祀神禦之物鑾輿禦服僞造禦寶合和禦藥悞不依本方悞封題禦造禦饍犯食禁禦幸舟車常禦之殿不牢固指斥鑾輿情理切害厭咒求媚而涉鑾輿及對捍制使而人臣之禮者

七曰不孝謂告言罵詈祖父母父母及外祖父母在別籍異財奉飬有闕居父母喪不丁憂服內嫁娶忘哀作樂釋服從吉聞父母喪匿不降哀及詐稱父母祖父母身死者

八曰不睦謂謀賣緦麻以上親屬歐告夫及大功以上尊長小功親屬者

九曰不義謂殺本屬路府州縣官員及受業師傅又吏卒殺本屬官長及聞夫喪匿不文哀釋服從吉及攺嫁它人者

十曰內亂謂姦小功以上親屬及父妾継母者

諸條格

詞訟諸告人罪者明注年月指陳實事不得稱疑誣告者抵罪反坐元告人走了呵被告人至一百日不生受那甚麼兩月尙遠不見呵或一月或四十日不見呵有勾當的便勾當去者

犯姦諸和奸夫婦人七十七下有夫婦人決八十七下諸彊奸夫婦人決一百七下有夫婦人死婦人不坐彊奸十歲以上幼女決一百七下十歲以下幼女死主母受財縱妾姦決四十七下夫受財奸夫姦婦本夫各決八十七下翁姦男婦未成一百七下巳成各死

諸彊盜持杖傷人得財皆死持杖不傷人得財一百七下不得財一百七下不持杖傷人者死不傷人爲首者死爲從一百七下因盜行姦同彊盜傷人斷死

諸竊盜盜系官物得財十貫以下決六十七下十貫之上決七十七下四十貫之上決八十七下六十貫之上九十七下八十貫之上決一百七下一百貫之上決一百七下出軍爲從十貫決六十七下四十貫至三百貫者各減一等及窩主知情分贓減正犯賊徒一等免剌科斷各【以至元鈔爲�】盜常人財爲首得財十貫以下六十七下十貫之上決六十七下四十貫以上決七十七下六十貫以上決八十七下八十貫以上決九十七下一百貫至三百貫決一百七下爲從者各減一等剌斷

掘墳巳發墳冢開棺槨者比彊盜殘毀屍首同傷人論子孫發掘祖宗墳塋盜取財物貨賣墳地驗犯輕重斷罪移屍棄骸不爲祭祀同惡逆結案買地人知情減犯人罪二等不知情臨事詳決賣買祖墳樹木牙人要罪過

放火凡故燒官舍比同彊盜有人居止問大小財物多寡決一百七下燒常人房舍比同竊盜無人居止損壞財物及田場積聚之物免剌驗贓依例決斷居役仍各追所燒物價再犯決配役滿遷徙千里之外燒親屬房舍【同凡人論】

毆詈凡手足毆人決二十七下手足傷他物傷各決三十七下拔發折指齒破骨毀缺耳鼻一目決六十七下折肋刃傷墮胎眇二目決七十七下傷折支體瞎一目決八十七下毀敗陰陽成篤疾決一百七下毆詈親屬弟妻兄妻決二下七下詈父後妻燒烙前妻兒女決七十七下離異弟歐傷兄八十七下割斷義男腳筋決九十七下追鈔一十定與飬贍今歸宗爲首打傷親兄手成廢疾剜去二目成廢疾決一百七下侄打折叔腳卻成廢疾遇免遷徙種田剜損親族雙目追鈔廿定一目追一十定給付充飬贍徙遼陽迆東江南富戶淩雪歐傷佃戶同凡人科斷自刑謀害人決六十七下故殺子孫誣賴人決七十七下將男女殺害圖賴人決六十七下

人口誘略賣人口爲奴婢者決一百七下誘略奴婢決九十七下假以乞飬過房爲名引領牙保知情者決七十七下貨賣爲奴婢者決九十七下價鈔沒官人給完聚

聚眾祈賽立集場唱滛詞犯人四十七下社長主首鄰佑人等二十七下鳩斂錢物聚眾妝扮鳴鑼擊鼓迎神賽社爲首正賽人五十七下爲從者四十七下里正主首社長失斍察知而不首決三十七下詐稱神降妄言禍福扇惑鄕民爲首者決五十七下爲從者決三十七下社長失斍察決一十七下婦人衣男子服神附決五十七下

宰殺私宰馬牛正犯人決杖一百仍徵至元鈔二十五貫付告人充賞兩鄰知而不首決廿七下坊里正主首巷長局院軍人頭目有失斍察決五十七下見殺馬牛人要訖錢物決七十七下

賭博當日在場同賭人數諸人告捉到官犯人決七十七下兩鄰知而不首弓手頭目人等故縱不行告捕各決四十七攤場錢物沒官仍於犯人名下均徵至元鈔二十五兩付告人充賞賭飲食者不坐藉之徒結黨設局白日彊騙人錢物擬依切盜首從例計贓斷罪免剌不追倍贓其信從誘入局被騙之人量事輕重斷罪撇捲賊徒卽與局騙財物一體事理擬依切盜例計贓斷配免剌不追倍贓犯人門首紅泥粉壁開寫過名

婚姻民間聘財上戶金一兩銀五兩彩六表裏雜用絹四十疋中戶金五錢銀四兩彩四表裏雜用絹三十匹下戶銀三兩彩二表裏雜絹一十五匹以男家爲主願減者聽許嫁女巳報婚書及有私約或受財輒悔者笞三十七下更許嫁他人者決四十七下巳成者決五十七下五年故不娶者許經官給拠別行攺嫁蒙古色目人各依本俗及品官另行定奪但婚姻議立婚書文約元議聘財招女婿飬老入舍年限主婚系親媒妁人等畫字依禮成親婚書明寫聘財禮物婚主媒人各畫字女家回書亦寫受到聘財數目嫁主媒人亦畫字仍將兩下親書背面大書合同字樣各家收執其彜俗俚語駢儷詞語朦朧各各畫字合同婚書爭告到官卽同假僞同姓不得爲昏有妻更娶妻𨿽會赦猶離之若求娶妾明立婚書爲婚巳定若女年十五以上故五年不成或謂男女未及婚年甲或服制未闋之類其間有故前後年月並許之及夫逃亡五年不還並聽離不還聘財諸棄妻犯七出一子二滛佚三不事舅姑四口舌五切盜六妬忌七惡疾而有三不去卽不得去一經持公姑之喪二娶時賤後富貴三有所受所歸若夫妻不安諧兩願離棄者不坐其犯姦不用此律

田宅諸典賣田宅取問房親鄰人典主違限不批退決一十七下違限不酬價決二十七下典賣田宅具情由告給公據許令成賣主買主一同賫契赴官銷照取承推收稅石聽親鄰典主百日內收贖限外不得爭告𨿽過百日並聽依價收贖若親鄰典主在它所者百里之外不在由問之限欺昧親鄰典主故不成交決四十七下親鄰典主故行刁蹬取要畫字錢物取問是實決二十七下正軍貼戶破賣田土許相由問站戶典賣田土依例許親鄰典主成交年幼因饑饉同祖母賣訖田土斷付買主站戶消乏賣訖田土先行隨地收稅軍人消乏賣地土軍官奧魯官根底與文字貨賣

債負諸借取錢債每鈔一兩月息三分年月𨿽多不過一本一利若有巳還之數準算如巳還訖一本一息者𨿽經倒換文契並不準使當官追毀債主不得將少債人私下監收拖拽人口頭疋軍官私債照依通例取息軍官多取軍人息錢越例取息當畱人口各決三十七下軍官將百姓枷徵私價決二十七下文借谷粟依鄕原例年月𨿽多不過一本一息應觧典金銀諸物二周歲下架誤典賊贓只宜取索不可致罪

戶絕承継戶絕女幼官爲知在候長召嫁継戶當差寡婦子承夫分兄弟另籍許令承継同戶另居侄許令承継戶絕田產同宗弟侄𨿽系軍民另籍許令承継若有戶絕別承継之人謂子侄弟兄之類其田宅浮財人口頭疋盡數拘收入官召人立租承佃所收子粒等物通立文簿申報上司若拋下男女十歲以下付親屬可托者撫飬度其所需支給𨿽有母招後夫或攜以適人者其財產亦官爲知數如或嫁娶或年十五盡數給還若母寡子幼其母不得非理典賣田宅人口放賤爲良若湏合典賣者經所屬陳告勘當得實方許交易婦人夫亡服闋守志者從其所願若志節卓異可飬贍官爲給糧存卹如果家貧不能終制不在此限其夫亡巳有所出男女拋下事產可以飬贍不守婦節輒就夫家再行招婿破蕩前夫家私甚犯風化今後有犯如未終制本婦後夫媒合保見人等比依服內成親例一體斷罪若巳服闋者量事輕重科決並聽離異仍追破費前夫家業給主元下財錢【役官】

官員公服品級諸公服文武官同五品以上並紫羅服六品七品緋羅服八品九品綠羅服俱紅鞓偏帶一品玉帶二品花犀帶三品四品荔枝金帶五品以下至九品並烏犀角帶授省札巡檢提領案牘都吏目典吏儒醫斈教諭斈正斈錄站務官並檀褐羅窄袖衫烏角束帶舒腳襆頭禮生於見設司吏內委差一員穿茶褐羅窄袖衫黑角束帶舒腳襆頭

官民服色職官一品二品三品服渾金花金答子四品五品金袖襕六品七品六花八品九品四朵花命婦服渾金金答子銷金並金紗答子一品至五品首飾金珠寶玉六品至九品許用金惟耳環許珠玉諸聀官致仕與見任同觧降者依應得品級不敍與庶人同聀官車輿等不用龍鳳文並帳幙不用赭黃外一品二品三品車輿間金妝飾銀螭頭繡帶靑幔鞍轡飾以金器皿用金玉四品五品用剌繡紗羅帳幙車輿素獅頭繡帶靑幔鞍轡飾以銀酒器臺盞用金余用銀六品以下用素紗羅帳幙車輿素雲頭素帶靑幔臺盞鍍金余用銀庶人男女除不得用銷金並赭黃並笠帽不許用金玉靴不得淂裁制花樣許服暗花紸絲紬綾羅毛毳首飾用翠毛金釵篦一事耳環用金珠碧甸余並用銀酒器銀壺瓶臺盞盂旋餘皆禁止

流官封贈等弟正從一品封贈三代爵國公勛正上柱國從柱國母妻並國夫人正從二品封贈二代爵郡公勛正上護軍從護軍母妻郡夫人正從三品封贈二代爵郡侯勛正上輕車都尉從輕車都尉正從四品封贈父母爵郡伯勛正上騎都尉從騎都尉母妻並封郡郡君正從五品封贈父母爵正縣子勛驍騎尉從縣男勛飛騎尉母妻並縣君正從六品封贈父母父爵用散官母恭人正從七品父用散官母妻並宜人封妻者止封正妻一人正妻歿継室亦止封一人婦人因夫子淂封不許再嫁失節婦人【不淂封贈】

居官丁憂例諸聀官不奔父母喪決四十七下觧見任期年後降一等敍用標附過名官吏不奔父喪遇革除名不敍詐稱母亡奔喪聀官遇革不敍官吏父母喪亡丁憂終制實二十七月方許敍仕官吏丁憂籍記先令詮注凡居父母喪宴飲婚姻作樂皆非孝道除蒙古色目人宜從本俗余違治罪

官民墳地禁限一品四面各三百步二品二百五十步三品二百步四品五品一百五十步六品以下一百步庶人及寺觀各三十步若地內安坑墳塋並免稅賦

品官葬儀一品用石人四事石柱二事石虎石羊各二事二品三品用石人石柱石虎石羊各二事四品五品用石人石虎石羊各二事

停柩不葬皇慶元年三月中書省刑部呈徐勝傳陳言江南風俗但有親喪故將屍棺經年暴露不肯埋葬合準禁治都省準呈

官民儀禮諸公筵不淂令女人及官人預坐

諸色回避應諸人姓名並合回避古王周公孔子名諱若同音及復名單名復犯者不在此限諸人犯官稱及龍字其書簡內不得用萬福等字及銘旌牌上不許雕刊皇考妣字樣諸軍民公吏在途遇聀官湏用下馬回避諸行路街道皆湏賤避貴少避老輕避重來避去

民俗雜禁諸民間並不得祈賽迎引土神及用龍鳳旗幟眞兵仗儀從等市肆不得織造貨賣紕薄窄短疋裏絹塩絲藥綿稀疏狹布違犯之人決五十七下其物沒官止理見發之家行戶人等不得私造斛斗秤尺違犯之人決五十七下止坐見發之家

禁斷紅門除寺觀五嶽四瀆孔子廟許紅門外余並禁斷

新編纂圖增類羣書類要事林廣記卷之四

【別集】○公理類

六案所隸

吏案掌隸官吏名籍選文蔭敍考察廉能假故差役

禮案掌隸禮儀音樂儒醫道釋祭祀禎祥進拜章表斈校貢文供奉陳設等事

戶案掌隸官吏俸給戶籍貢賦權衡度量歲計支用錢帛寶貨倉庫徵收租稅

兵案掌隸兵籍軍器郡邑圖志站赤鋪驛烽堠鎭戍打捕飛放等事

工案掌隸百工造作橋梁道路公廨船隻關渡城池啟塞役使等事

刑案掌隸刑法獄訟姦贓盜慱紏察非違奴婢配隸人口頭疋門戶鎖鑰等事告狀新式

應索債告狀式告狀人姓某右某年幾歲病系某里某處籍民伏爲狀告某年某月不記日有某某人前來引至某某人作保寫立文帖就某家揭借去行息至元折中統鈔若干定每月依例納息三分約某年某月納本息鈔定一頓歸還至今過期累次前去取索推調不肯帰還若不告理於私委柰何有此事因謹狀上告某縣伏乞詳狀施行執結是實伏取裁旨

年月

日告狀人姓

某

狀

應蠶麥災傷告狀式告狀人姓某

右某年幾歲病系本縣某里住民見應當包銀戶計伏爲狀告本戶元額每年科納包銀若干稅糧若干於合淂巳分地畝內種麥栽桑供蠶以副了納不期於今歲飬蠶災病十死九分夏麥將熟巳值彊風吹倒損害委是難以收成失悞歲計若不狀告乞行勘當驗實減免實是可供納有此事因謹狀上告某縣官伏乞詳狀施行所告如虛甘罪不詞執結是實伏取裁旨

年月

日告狀人姓

某

狀

請佃逃戶地土狀式告狀人姓某右某年幾歲病系某里某村住民伏爲狀告切見某村某人自某年月日爲某事將引全家老小在逃不知去向拋下本家事產田幾畝園地幾卽目荒閒人佃種見行拖欠官司租糧虛懸差發令來某欲行前去承佃前項田園耕種依前供納稅糧應當差發別執據爲憑不敢自擅謹狀上告某縣伏乞詳狀施行所告是實伏取裁旨

年月

日告狀人姓

某

狀

應被人毆傷告狀式告狀人姓某右某年幾歲除在身被打有傷外余病系某里某都籍民伏爲狀告某年某月某日出往某干事回歸至某迎見甲人帶酒不醉手持棍棒喝問某從何去來索要買酒請伊當某回稱正索鈔未有不謂甲恃酒發惡用所執木棍將某身上行打數下得乙人進前觧勸方免重傷見有某在身並額上被傷痕可驗謹狀上告某縣伏乞詳狀施行所告如虛甘罪不詞執結是實伏取裁旨

年月

日告狀人姓

某

狀

應逃戶告復業狀式告狀人姓某右某年幾歲病系某里某村籍民伏爲狀告見蒙縣司文牓立限招誘在逃人戶前來復業與免本罪奉此令來於限內巳行搬挈家小回還依舊復業應當本戶差役據合得在逃罪犯隨狀出首謹狀上告某官司伏乞詳狀施行所告執結是實伏取裁旨

年月

日告狀人姓

某

狀

應地主歸復業取元地土耕佃狀式告狀人姓某右某年幾歲病系裏村籍民伏爲狀告昨於年內因爲戶下田土災旱種植收以此將帶家小全戶逃往迆南諸道趁熟遊食拋下本戶田土園地若干頃畝元立戶頭輸納稅糧應當站戶差發今來巳行將帶家小依舊回還元籍復業卻見有住人甲將云拋下田園爲主種佃據稱自年內經官陳告請但前項田地立租當差緣爲前田系是有主物業今來若不具狀責令見佃人將田地退佃仍舊還耕佃實是人口可供活生受有此事因謹狀上告官司伏乞詳狀施行如所告虛誑甘伏重罪不詞執結是實伏取裁旨

年月

日告狀人姓

某

狀

應請佃他人退業狀式告狀人姓右年幾歲病系都村住民伏爲狀告昨於年月內蒙官司出榜召人承佃逃戶田地耕種立租當差於年月日具狀經所屬縣司陳告請到逃戶乙拋下田地若干頃畝巳行立租當差了當今有元業主逃戶乙回還復業要行收回元地今來情願將上項田頃退還本人管業若不告乞行下本勘當是實令元業主乙立租當差將名戶除豁誠恐重復科徵生受有此事因謹狀上告縣官伏乞詳狀施行所告如虛甘罪不詞執結是實伏取裁旨

年月

日告狀人姓

某

狀

應軍戶告貧難帶疾不能當役狀式告狀人姓右年幾病除在身見患腫疾外余病系路鎭守王萬戶府張千戶奕李百戶下請根正軍下貼戶伏爲狀告元蒙官司簽撥充應正軍人戶下貼軍戶自來別田土亦營運買賣止有見住房屋一座地基三間於年內身沾疾病卽目徧身浮腫醫治不痊見織艸屨爲活委是難以應當軍役如蒙官司勘當淂但有虛誑甘罪不詞謹狀上告本奕千戶所伏乞詳狀施行所告執結是實伏取臺旨

年月

日告狀人姓

狀

軍人告取封裝狀式告狀人姓右年幾歲病系本奕程千戶下請糧漢軍身役伏爲狀告元系済南路縣村附籍軍戶於年月日前來本奕應當軍役至今三年有餘本家與貼戶並不供還盤纏前來應付衣裝用度日下天色寒凍沿身衣服破碎難以應役若不告乞行移本官司著落本家取討封裝前來應付盤纏實是生受謹狀上告本奕千戶伏乞詳狀施行所告執執結是實伏取臺旨

年月

日告狀人姓

某

狀

應被切盜告狀式告狀人張系是賊人出入去處就叫喚鄰人知證分曉今將被盜物件開單在前謹狀上告巡尉司伏乞詳狀施行所告執執結是實伏取裁旨右年幾歲病系村籍民伏爲狀告年月日夜二更時分睡斍聽得屋內外房響疑有賊人隨卽起牀明燈照覷得睡房門被賊人推開將房內衣服籠一隻於內有至元鈔若干定子銀錢布帛衣服等物盡行偸去無存當出外房得見左畔門邊壁堵被賊剜開一

年月

日告狀人姓

狀

應被彊盜告狀式告狀人黃某右年幾歲病系鄕都籍民伏爲狀告年月日夜三更時分忽聽得所住屋外門被人打開忽見有賊幾人各用墨抹面手執槍棒明火炬突入屋內將拿住用麻繩縍縛家小並皆驚走被各賊於臥房內搜檢刼訖鈔若干定子若干疋衣服金銀器皿首飾等物盡行刼掠去訖當時投叫鄰人等趕逐有各賊落路登山逃走不知去向今將被刼鈔物開具單目粘連在前謹狀上告縣尉司伏乞詳狀施行所告如虛甘罪不詞執結是實伏取裁旨

年月

日告狀人姓

某

狀

應被牛畜食踐禾苗告狀式告狀人姓右年幾歲病系村都籍民耕田爲活伏爲狀告年月日忽見所耕東村田內有黃牛三隻在彼將禾苗食踐隨卽�告當管張社長一處田所驗視得被前項牛只食踐訖田禾約有二畝餘其牛系是本村邊巳家所飬牛只令本人陪償不肯帰還今來若不狀告乞行追徵委是使有失歲望無得了粒應付當差用度謹狀上告某縣官伏乞詳狀施行所告執結是實伏取裁旨

年月

日告狀人姓

某

狀

新編纂圖增類羣書類要事林廣記卷之五

【別集】○算法類【算附尺法】

算法源流夫算法者伏羲始畫八卦周公敍述九章至於玄元益古如積細艸其旨淵奧難可尋繹初斈者所措手其加減因折乘除之法所以上揆星躔下營地理巨不攬細不規其間谷帛買賣賦役均輸罔弗備具至於修築積垛淺深廣遠髙厚長短於縱橫之間文一至萬如示諸掌苟能通此其求一驅怯飛帰之法自解矣

算至極數十一曰十十十曰百十百曰千十千曰萬十萬曰億十億曰兆十兆曰京十京曰垓十垓曰秭十秭曰穰十穰曰溝十溝曰澗十澗曰正十正曰載十載曰極

累算數法一二單四

三二如六

四二單八

五二是十

六二十二七二十四

八二十六

九二十八

十二二十

二三如六三三丹九

四三十二

五三十五

六三十八

七三廿一八三廿四

九三廿七

十三三十

二四如八

三四十二四四十六

五四二十

六四廿四

七四廿八

八四卅二九四卅六

十四四十

二五是十

三五十五

四五二十五五廿五

六五三十

七五卅五

八五四十

九五四十五十五五十

二六十二

三六十八

四六廿四

五六三十六六卅六

七六四二

八六四十八九六五十四十六六十二七十四

三七廿一

四七廿八

五七卅五

六七四十二七七四十九八七五十六九七六十三十七七十

二八十六三八廿四

四八卅二

五八方四十六八四十八七八五十六八八六十四八九七十二十八八十

二九十八

三九廿七四九卅六

五九四十五六九五十四七九六十三八九七十二九九八十一十九九十

足數展省一加二

二加六

三加九

四加十二五加十五六加十八七加廿一八加廿四九加廿七十與一同

省數帰足一七七

二一五四三二卅一四三小八五三八五六四六二七五卅九八六一六九六九三十與一同

九九算法見圖

亥字算法見圖左傳絳縣老人曰臣生之歲正月甲子朔四百四十五甲子矣其季於今三之一也師曠曰七十三年矣史趙曰亥有二首六身下二如身是其日數也士文伯曰然則二萬六千六百有六旬也注云亥上二畫豎置身傍乃二萬六千六百六十之數也是知老人七十三歲矣

下籌算法見圖橫千豎百之法皆出於亥字之遺意𨿽細而微塵渺茫皆一橫一豎而算也十茫爲渺十渺爲塵十塵爲微十微爲忽十忽爲系十系爲毫十亳爲釐十釐爲一分十分則爲一錢也見圖見圖

算米麥法見圖

算匹帛法見圖

算細數長短之法謂之度【起於忽忽者蠶口中初出絲止若有者旡】十忽成一絲十絲爲一毫十毫成一釐十釐成一分十分爲一寸十寸爲一尺十尺成一丈四丈成一疋五丈爲一端

斤秤數輕重之法謂之衡【起於黍黍者輕之未也】十黍爲一絫

十絫爲一銖

六銖爲一分

四分爲一兩十六兩爲一斤二斤二兩爲一褁十五斤爲一秤三十斤爲一鈞四鈞爲一石

斛粟數多少之法謂之量【起於粟之一粒】六粟爲一圭十圭爲一撮十撮爲一抄十抄爲一勺十勺爲一合十合爲一升十升爲一斗十斗爲一石

置位加減因折橫千豎百臥十立一五不單張六不積聚因從上因折從下折加從下加減從上減

魯般尺法﹝淮南子曰﹞魯般卽公輸般楚人也乃天下之巧士能作云梯之械其尺也以官尺一尺二寸爲準均分爲八寸其文曰財曰病曰離曰義曰官曰刼曰害曰吉乃北斗中七星與輔星主之用尺之法從財字量起𨿽一丈十丈皆不論但於丈尺之內量取吉寸用之遇吉星則吉遇凶星則凶古及今公私造作大小方直皆本乎是作門尢宜子細又有以官尺一尺一寸而分作長短寸者但攺吉字作本字其餘並同然而黃鍾積黍之法其爲分爲寸爲尺爲丈卽無長短之說今人多隻用一尺二寸者爲法

造尺樣範貪狼破軍武曲巨門文曲廉貞祿存輔星財

病離

義官

卻害

吉

用尺定法一寸合白星與財六寸合白又合義一尺六寸合白財二尺一寸合白義二尺八寸合白吉三尺六寸合白義五尺六寸合白吉七尺一寸合白吉七尺八寸合白義八尺八寸合白吉一丈一寸合白財推而上之算一同

魯般尺詩八位星辰世罕聞古今排定合乾坤陰陽未必全山水禍福由來半在門

財門【一名天門】財門開者便多財自見金銀日日來萬事皆和增六畜家中福祿甚榮哉

病門【一名冤門】病門開者能招病婢走奴亡家巳盡急攺向東及向西庶幾可保妻兒命

離門【一名凶門】離門開者主分離男女潛遊不見歸夫婦終湏相別去更兼公事悶依依

義門【一名宜門】義門開者出孝義又主門闌多喜气湏信狀元從此來作事和諧五福備

官門【一名榮門】官門開者喜加官仕宦逢之乃喜歡庶人莫用僧尼忌犯著時時訟事關

刼門【一名殃門】刼門開者恐遭刼歐打死傷去田業宅舍多災妻產亡更兼公事不寧帖

害門【一名衰門】害門開著招災害相鬭相歐家道敗公方重惹爲君愁萬萬田莊皆典賣

吉門【一名安門】吉門開者永凶珍寶錢財是事豊子息昌榮皆習讀謀爲萬事盡亨通

玄女尺法﹝靈異記曰﹞玄女乃九天玄女造此尺專爲開門設湖湘間人多使之其法以官尺一尺一寸爲準分作十五寸亦各有字用之法亦如用魯般尺遇凶則凶遇吉則吉其間只有田宅長命進益六合旺相玄女六星吉余並凶﹝田宅﹞疾病﹝長命﹞少亡外家招害孤寡官非湏刼﹝進益﹞七惡外姓﹝六合﹞﹝旺益﹞﹝玄女﹞

玄女尺詩大吉湏還田宅星若逢疾病病纏身長命門中添富壽少亡定不保長年外家難得親知力招害災來事可驚孤寡哭夫夫哭婦官非口舌到公庭要知湏刼謹防盜進益田蠶倍十分十惡斷然家道敗外姓非災客死人六合康和並旺益飛廉玄女利亨貞

飛白尺法﹝陰陽書曰﹞一白二黑三綠四碧五黃六白七赤八白九紫皆星之名也惟有白星最吉用之法不論丈尺但以寸爲準遇一寸六寸八寸乃吉縱合魯般尺更湏巧算參之以白乃爲大吉俗呼謂之壓白其尺只用十寸一尺壓白見圖圓三徑一見圖圓者○也徑者│也須打圓圈都量有三其徑有一如圓有三寸徑一寸圓有三尺徑一尺一丈十丈並與算法一同方五斜七見圖方者�也斜者也四方各量有五其斜乃有七如四方各有五尺斜有七尺上至十丈百丈下至一寸算法同【滿五數加二】

畝門臺法一除二四

二除四八

三除七二

四除九六五除一一

六除一四四

七除一六八

八除九一二九除一一六

見一加三隔位四見二加六隔位八見三作一二五見六作二五

見九作三七五

見一八作七五

見二七作一三五見四五作一八七五直田見圖

直田畝法假令有直田長一十六步闊一十五步問爲田多少答曰一畝法曰長闊相乘爲田積步得二百四十步除爲畝以合前問也今起一畝二百四十步積之圖見圖方田見圖

方田畝法今有方田方步八十一步問爲田多少答曰二十七畝三分三釐七毫五系法曰方畝自乘得六千五百六十一步積以畝法除之以合前問也勾股田見圖

勾股田畝法今有勾股田股長三十九步勾闊一十二步爲田多少答曰九分七釐五毫法曰勾股田相乘折半得二百三十四步積以畝法除之以合前問也圭田見圖

圭田畝法今有圭田中心正長一百八十步闊六步問爲田多少答曰二十二畝五分法曰長闊相乘折半得五千四百步積以畝法除之以合前問也梯田見圖

梯田畝法今有梯田南闊二十步步北闊四十步正長一百五十步問爲田多少答曰二十一畝二分五釐見圖法曰並南北闊折半以長乘之得五千百步積以畝法除之以合前問也三廣田見圖

三廣田畝法今有三廣田東闊六十步西闊五十四步中闊一十八步中心正長二百一十步問爲田多少答曰三十二畝八分一釐二毫五系法曰倍中廣並東西廣四除爲正闊以長乘之得七千八百七十五步積以畝法除之以合前問也梭田見圖

梭田畝法今有梭田東闊一十二步西闊一十八步中闊四十步中心正長一百八十步問爲田多少答曰二十○畝六分二釐五毫法曰依前法倍中廣並東西廣四除爲正闊長乘爲積得四千九百五十步積以畝法除之以合前問也三角田見圖

三角田畝法今有三角田三不等田也一角長三十二步左角三十八步右角四十步問爲田多少答曰二畝六分法曰並左右角折長乘之折半得六百二十四步積以畝法除之以合前問也四角田見圖

四角田畝法今有四角田四不等田也東長一百步西長八十步左闊三十步右闊四十步問爲田多少答曰一十三畝五分法曰一長並折爲長二闊並折爲闊長闊相乘得三千二百四十步積以畝法除之以合前問也五角田見圖

五角田畝法今有五角田五不等田也一大角長三十步左上角二十八步左下角二十一步右上角二十六步右下角一十八步問爲田多少﹝答﹞二畝九分○六毫二系五忽法曰左右上下角四除並得數以大角乘之得六百九十七步半爲積以畝法除之以合前問也六角田見圖

六角田畝法今有六角田每一角九步問爲田多少答曰六分七釐五毫法曰四角並折半爲長二角並折半爲闊長闊相乘爲積得一百六十二步以畝法除之以合前問也弧矢田見圖

弧矢田畝法今有弧矢田一弦長一百二十步矢闊三十六步問爲田多少﹝答﹞一十七畝七分法曰弦長並入矢闊折半再用矢闊乘之爲積得二千八百○八步以畝法除之以合前問也圓田見圖

圓田畝法今有圓田一徑四十五步問爲田多少答曰六畝三分二釐八毫一系二忽五微法曰徑步自乘三因四除爲積得一千五百一十八步七分五釐以畝法除之以合前問也或周步自乘十二除爲積

新編纂圖增類羣書類要事林廣記卷之七

【別集】○茶菓類【湯水

菓】

茶﹝蔡襄進茶錄序﹞臣前因奏事伏蒙陛下諭臣先任福建轉運使日所進上品龍茶最爲精好臣退念艸木之微首辱陛下知鑑若處之得地則能盡其林者陸洎茶經不第建安之品下謂茶圖獨論采造之本至於烹試曾未有聞臣輒條數事簡而易明勒成二篇名曰茶錄伏爲淸閒之宴或賜觀釆臣不勝惶懼榮幸之至○上篇論茶品

色茶色貴白而餅茶多以珍膏油【去】其面故有靑黃紫黑之異善別茶者正如相工之視人气色也隱然察之於內以肉理實潤者爲上旣巳末之黃白者受水昏重靑白者受水鮮明故建安人鬭試以靑白勝黃白負

香茶有眞香入貢者微以龍腦和膏欲助其香建安民試茶皆不入香恐奪其眞烹點之際又雜珍果香艸其奪益甚

味茶味主於甘滑惟北苑鳳凰山連屬諸焙所產者味佳隔溪諸山𨿽及時加意制作色味皆重莫能及也又有水泉不甘能損茶味前世之論水品者以此右七綱揀茶以四十餅爲角小龍鳳以二十餅爲角大龍鳳以八餅爲角每角圈以篛葉束以紅縷包以紅紙緘以舊綾惟揀芽俱以黃焉

茶焙茶焙編竹爲之褁以篛葉蓋其上以收火也隔其中以有容也納火其下去茶尺許所以養茶色香味也

茶錄後序茶爲物之至精而小團又其精者錄序所謂上品龍茶者是也蓋自君謨始造而歲貢焉仁宗尢所珍惜𨿽輔相之臣未甞輒賜惟南郊大禮致齋之夕中書樞密院各四人共賜一餅宮人剪金爲龍鳳花艸貼其上兩府八座分割以歸不敢碾試宰相家藏以爲寶時有佳客出而傳玩爾嘉佑七年親享明堂齋夕始人賜一餅余亦忝與至今藏之餘自以諫官供奉仗內至登二府二十餘年才一獲賜而丹成龍駕舐鼎莫及每一捧翫淸血交零而巳因君謨箸錄輒附於後庶知小團自君謨始而可貴如此【歐陽永叔】

北苑貢茶始末建安北苑茶始於太宗太平興國二年遣使造之取象於龍鳳以別入貢至道間仍添造右乳蠟面其後大小龍茶又起於丁謂而成於蔡君謨至宣政間鄭可簡以貢茶進用久領漕計創添續入其數浸廣今猶因之細色茶五綱凡四十三品形制各異共七千餘餅其間貢新試新龍團勝雪白茶禦苑玉芽此五品乃水揀爲第一餘乃生揀次之又有麄色茶七綱凡五品大小龍鳳並揀芽悉入龍腦和膏爲團餅茶共四萬餘餅蓋水揀茶卽社前茶生揀茶卽火前者麄色茶卽雨前者閩中地暖雨前茶巳老而味加重矣又有石門乳吉香口三外焙亦隸於北苑皆采摘茶芽送官焙添造每歲縻金共二萬餘緡日役千夫凡兩月方能迄事第所造之茶下詩過數入貢之後市無貨者人所罕得惟壑源諸處私焙茶其絕品亦可敵官焙自昔至今亦皆入貢其流敢四方悉私焙茶耳【苕溪漁隱】

巳上系建安北苑茶品

蒙頂新茶細嫩白茶【五斤】枸杞英【五兩焙】綠豆【半升炒過】米【二合炒過】右件焙漧碾羅合細煎點絕奇

腦麝香茶腦子隨多少用薄勝紙褁置茶合上密蓋定點供自然帶腦香其腦又可移別用取麝香殼安鑵底自然香透尢妙

百花香茶木犀茉莉橘花素馨等花【又依前法燻之】

小煎香茶上春嫩茶芽每五百錢重以菉豆一升去殼蒸焙山藥十兩一處細磨別以腦麝名半錢重入盆同研約二千杵納鑵內密封窨三日後可以烹點愈久香味愈佳

造臈茶法細茶不拘多少卻重蒸過焙漧細碾爛瘦精米膠和令微潤於茶山模子上以木槌槌實焙漧片子方收之

煎茶法煎茶湏用有焰炭火滚起便以冷水點住伺再滚起再點如此三次色味皆佳

擂茶將茶芽湯浸軟同去皮炒熟芝麻擂細入川椒末塩酥糖餅再擂勻細如幹旋添浸茶湯如糖餅以干面代之入鍋煎熟隨意加生栗子片菘子仁胡桃或酥油同擂細煎熟尢妙如艸茶只用末茶亦可與芝麻同擂亦妙

諸品湯

幹木湯服之止渴快气除濕幹木【去穰淨四兩】粉甘艸【炙二兩半】茴香【炒】白檀【各�兩】沈香【半兩】縮砂仁幹生薑【各二兩】白豆蔻仁【半兩】巳上爲末每用半錢加塩沸湯點服

水芝湯服之通心气益精髓幹蓮實【一斤帶皮炒極燥搗羅爲細末】粉甘艸【去皮一兩切細微炒】右爲末每二錢入塩沸湯點服蓮實搗羅至黑皮如鐵不可搗則去之世人用蓮實去黑皮及澀皮並心大爲不便黑皮堅气而澀及住精世人多不知也此湯夜坐過饑气乏不欲取食則飲一盞大補虛助气昔務先子服此得道

縮砂湯中酒者服之大妙常服快气進食縮砂仁【四兩】烏藥【二兩】香附子【炒一兩】粉艸【炙二兩】右爲末每用二錢加塩沸湯點服

無塵湯水晶糖霜【二兩】梅花片腦【三兩】右將糖霜乳細羅過入腦子再研勻每用一錢沸湯點服如點帶香湯茶必湏當面烹點不可多多則令人厭少則有餘不足存焉愼勿背地煎點供上如背地煎點則香气巳散矣

荔枝湯烏梅肉【四兩焙漧】幹生薑【二兩】粉艸【半兩】官桂末【半兩如以丁皮一兩代之】松糖【一斤半】右爲糖桂外搗爲細末與糖桂拌勻瓷器內收點之

洞庭湯橘【一斤洞庭者去核帶皮穰切作片】生薑【半斤切作片】右件用塩一十二兩淹三四日先曬後焙漧碾爲細末入炙甘艸末三兩湯點服宜少不宜多多則村气少則風音勺然橘非洞庭者不香

木犀湯候白木犀花半開者揀成叢著蕋折之用白梅二搥碎一在上一在下花在中心次第裝在瓶中用生蜜注灌之如欲用一盞取花枝梅一安在盞中當面衝點而香酸馥鼻梅用淡豉煮一沸漉出日艮乾花蜜同浸

香蘇湯漧棗【一斗劈碎】木【五去皮穰搗碎】紫蘇葉【半斤】右件一處再搗勻分將五分內將一分勻攤在竹籮內燒滚湯潑淋下汁嘗棗味了去卻別換好者一分依上潑之以味盡爲度將淋下汁慢火銀石器內熬成稠膏子冷熱可用

橙湯橙子【十去核畱汁細切】白梅肉【軟厚者和核四兩搥碎】甘艸【四兩】白塩【六兩】右同淹一宿慢火焙漧檀香一兩同搗爲末不塩點服

桂花湯木棲﹝淵明湯﹞甜菊花皆依香橙湯爲之但內時之中所開之花嗅之香嘗之甘皆可依法爲之

溫木湯木去皮穰淨取肉一斤氶熟爛砂盆內研爲泥入煉熱蜜三斤幹生薑末一兩扌斍﹤攪﹥勻再入砂石器內熬數沸嘗之如味酸更加熱蜜如辣味短更添姜嘗至酸甜辣得所再熬數沸入淨器內收貯加入白檀末腦麝沸湯點此湯宜冬不宜夏

烏梅湯烏梅【大者三十枚湯煮爛去核同汁扌斍﹤攪﹥勻粗布扭去滓爲膏子】沙糖【松者一斤入湯一椀泡化同甘松霍香葉各一錢熬成膏濾去滓淨生薑自然汁一盞】右將烏梅糖薑汁同和勻用沙石器熬成稠膏子然後入檀桂腦麝末各半兩伺冷扌斍﹤攪﹥勻入淨瓷器收貯點服不若去糖用蜜者尢妙

諸品渴水

荔枝漿烏梅【半斤煎汁】縮砂仁桂【各三兩剉碎煎汁一升】生薑汁【半盞】丁香【一分】右三汁澄淸相和入好球糖二斤半銀石器中熬候稠濃以綿濾過新瓷器盛點時入少腦子

楊梅渴水楊梅不計多少揉搦取自然汁濾至十分淨入砂石器內慢火熬濃滴入水不散爲度若熬不到則生白濮收以淨器用時每一斤梅汁入煉熱白沙蜜三斤腦射少許扌斍﹤攪﹥勻以朕飲之大能醒酒沸湯點亦得只有些澀味終不及冷飲如蜜以球糖四斤入水熬過和勻亦可

香糖渴水上等松糖一斤水一盞半霍香葉半錢甘松一塊生薑十大片同煎以姜熱爲度濾淨瓷器盛入射香一塊菉豆許大白檀末半兩夏月雪內朕用之極香羙

木渴水木不計去皮穰核取淨肉一斤爲率切作方寸大薄片先以蜜三斤或至四五斤於砂石銀器內慢火熬開濾過次入木片同煎如滚起泛沫旋旋掠去煎兩三二時辰嘗味知酸入蜜湏要甜酸淂中用匙挑出一匙放於瓷楪內候冷再挑起其蜜稠硬如絲不斷者爲度若火緊則焦又有湧溢之患其味又不佳則焦煿气但用慢火爲佳

五味渴水北五味子肉一兩爲率衮湯浸一宿取汁同煮下濃黑豆汁對當的顏色恰好同煉熟蜜對入酸甜得所慢火同熬一時許涼熱任意用之

諸品熟水

造熟水法夏月凡造熟水先傾百煎衮湯在缾器內然後將所用之物投入密封瓶口則香矣若以湯泡之則不甚香若用來年木犀或紫蘇之屬湏略向火上炙過方可用不則不香

香花熟水取夏月但有香毒之花摘半開者冷熟水浸一宿蜜封次日早去花以湯浸香水用之

沈香熟水元用淨瓦一片竈中燒微紅安平地上焙香一小片以瓶蓋定約香气盡速傾衮湯入瓶中密封蓋檀香衝香之類亦依此法爲之

紫蘇熟水紫蘇葉不計湏用帋隔焙不得番候香先炮一次急傾了再泡畱之食用大能分气只宜熱用冷卽傷人

豆蔻熟水白豆蔻殼揀淨投入沸湯瓶中密封片時用之極妙每次用七足矣不可多用多則香濁

收藏果木法

收藏栗子霜後初生栗不以多少投水盆中去浮者余漉出淨布拭漧更於日中曬少時令水腳爲度用新小瓶罐先將沙炒幹放冷將栗裝入瓶一層栗一層沙約九分滿每瓶盛二三百介不可太滿用篛葉一重蓋覆以竹篾按定掃一淨地將瓶倒覆其上略以黃土封之逐旋取食緊實如初但不可令近酒气如此收藏可至來春不壞

收藏棗將大瓷缸一隻洗淨拭漧燒熱米醋潑缸內蕩令勻控幹又以熱芝麻油勻擦缸口於缸底鋪栗稈艸一重棗一重中心四圍亦令艸間蓋不可重壓亦不生蛀

收藏藕好肥白嫩藕不計多寡向陰濕地下埋之可以經年如�如要將遠以淤泥中埋之不壞

收藏柑橘將完備好柑橘擇揀下先於有眼籠內鋪艸一重四圍勿令顯出依此重疊裝滿安頓向人迹不到處愼勿令聞酒气必不能久畱如此收至四五月間若干了時於柑橘頂上用竹鍼簽小孔子數十放在溫蜜湯內浸半日其漿自然充滿與新摘者異也

收藏橄欖用上等好錫打作有蓋罐子揀取完全靑橄欖裝滿帋封縫放在淨地五六月間不壞藏於麥門冬艸亦可

收藏棃等揀不損大棃取不空心蘿卜插梨枝柯在蘿卜內帋褁暖處候至春深不壞帶梗柑橘等亦可依此法收藏

收藏石橊揀選大石橊連枝摘下用新瓦缸一枚安排在內使紙十重密封蓋

生荔枝臨熟者摘入甕澆蜜浸之油紙緊封甕口勿令滲水投井中𨿽久不損又法斬芭蕉截連梗插上亦佳

榦荔枝以新甆甕盛每鋪一層卽取白梅二三以篛葉褁如粽子狀置內密封甕口𨿽再熟亦不蛀壞極佳

桃以麥麵煮粥入塩少許候冷傾入新甕取桃納粥中密封甕口冬月食之如新桃不可熟但擇其色紅者佳

林檎每一百顆內取二十顆槌碎入水同煎候冷納淨甕中浸之密封甕口煎水以副能浸著爲度久畱愈佳菘仁之類蒸壞不可食者攤置竹紙上焙之可如新煎果經夏蜜酸者但寘其甕於濕沙中則味可如新糖霜溶而味損者以冷水浸洗煞焙漧則味色如新陳榧子水浸宿許焙漧其麄皮皆貼殼上食之如新陳荔枝膠棗淨洗燻過銀杏淨洗以粉漿過皆如新核桃及菘子以疏布縫袋盛掛當風處可不膩桃穰及菘子楊梅仁以燈心剪和收之可不油菘子以防風數兩同褁則不油其防風亦不壞糖霜入新甕以篛葉封之覆懸竈上𨿽久不溶糖霜以燈心寸剪重重間和收之𨿽經久不潤煎果遇梅月換蜜置細辛末於頂上則蟣不生梨肉最忌見酒愼勿與供宴餘者同收可不酸酒浸莆萄以新甕盛密封懸掛當火處可不壞榧子以舊嘗盛貯茶甆甕收之𨿽經久亦不損梨橘石橊土等以新罐盛頓陰僻可不漧棗子以鍾粟艸置褁中相間令勻收之可不蛀柑橘以新器逐層鋪燥松毛頓無酒處可不爛橘子以薄竹刀就其柄處微勒一匝則味不枯橙橘之屬藏菉豆中極妙若頓近米邊則不宜金柑頓銀錫器內或雜以油麻藏之經久不壞莆萄以蠟帋褁頓鑵中再溶蠟封之至冬不枯雞頭連梗以元水藏浸新甕中供泛旋剝不損桃杏之屬鑿生竹爲孔投內泥封之久畱不損藏入以木板蓋之可畱不幹生果甃地爲深梨子別取麄者一顆以數顆插頓其上可不損梨子以紙褁同北棗置信罨中𨿽致遠處不妨梨子最怕凍宜頓暖處若藏近有酒處則不佳紅柿未熟者以冷塩湯浸之可周歲顏色不動

造蜜煎訣凡煎果最要遂其本性酸苦辛哽隨性制之以半蜜半水煮十數沸乘熱控幹別換純蜜入銀石銚內用文武火再煮取其色明透爲度入新盛貯緊密封窨勿令生虫更須時復看視才斍蜜酸急以新蜜煉熟易之

換生蜜法此法切須擇蜜凡蜜有數等春爲百花蜜其蜜雜以亂蜂色渾而味酸又作鮏气冬爲稻花蜜色如凝脂味亦易酸皆不堪用湏擇眞純夏蜜乃佳應干果子如常法煎訖隨手控去熟蜜換主夏蜜浸入瓶久凝結漧淨可愛

煎酸果法凡煎果子酸者用朴硝破水大硬酸者用湯化朴硝放冷浸去酸汁酣軟者只煉蜜放冷澆在果子淹一宿其酸味自去煎時須用銀石銚爲佳

煎金橘金橘大者金婁開以法酒煮透候冷用鍼挑去核柰通瀝盡汁每一斤用蜜半斤則去酸水苦汁控出再用蜜半斤煎入一器收之煎橙橘一依此法

煎地黃生地黃根肥壯者四兩白梅肉半斤同以水煮不可爛竹刀子去皮再用甘艸二兩浸水煮一時後入蜜半斤慢火煎取出入鑵再煉蜜候冷浸之

煎桔梗桔梗揀均大者米泔浸去皮及爛者以井水煮取出以蜜四兩慢火煎蜜盡爲度再用蜜半斤重浸日中日煞幹蜜爲度以甆甕貯若干再煉蜜添之

煎櫻桃櫻桃不以多少挾去核銀石器內先以蜜半斤慢火熬煎出水控向筲箕中令幹再入蜜二斤慢火煎如琥珀色爲度放冷以甆器收貯之爲佳也

煎荔枝荔枝和皮曬一日頻一番轉令勻次日取肉每一斤用白蜜一斤半於銀石器內慢火煎百十沸卻以文武火養一日甆缽儺開於日中曬蜜濃方好

煎桃杏杏一百个塩半斤淹三日出曬半幹冷水洗過曬漧去核熟蜜三斤浸曬蜜幹爲度桃一百枚去皮核切作片子先以蜜去酸水然後用別蜜煎澇去曬乾方收之

煎藕初秋藕新生者湯內焯令五分熟去皮切作條子每一斤用白梅四兩湯浸汁一大椀放令冷浸一時辰澇出控幹用蜜六兩去鹵水別蜜十兩慢火煎放冷入罐

煎橄欖橄欖不拘多少用新汲水於瓦上柰去厚皮用銅刀子界列入半用米泔煮取出去核用蜜再煮控去水曬漧再煉好白蜜入橄欖數沸候冷入缾甕盛之然後羙

煎筍筍十斤和殼煮七分熟去皮切成花用蜜半斤度一時澇幹卻用蜜三斤煮沸去花浸久不損其味甚佳

燒梨子赤皮梨子三百入瓶用糖五斤微火燒令沸可一日候糖淨入塩一斤酥半斤燒候黑色放冷別入新瓶收

燒林檎靑林檎一斗砂糖三斤蜜一斤油四兩塩二兩以油塩先浸過與糖同入瓶中盡以蜜淋上石灰泥甕頭四面燒一方別以淨器收之

燒李子李子一斗塩二兩糖三斤先用塩水浸一宿日煞幹先以塩泥泥鑵子四面炙令幹入李子糖在內以瓦片蓋泥封用糠頭燒一宿開收

燒栗子栗一斗大者去皮膜以塩水浸一宿日煞幹入甕內白蜜五斤椒一兩以文武火燒一夜次早又入糖二斤再燒候冷別器收之

燒木�木�去皮塩半斤紫艸同浸一宿握幹入瓶層糖層木�微火燒之一夜收

燒通艸通艸實者刻物橡了以柴灰石灰淋汁煮用水浸去灰腳以生糖土器煎之

收藏蔬菜

筍取春月未出土者就日中曝漧畱殼逐枚切去老根以黃蠟融封一先以筍寬頓新甕中令根上向視筍之餘可容多少以糯米煮作稀粥飲候冷樚去米穇每斗粥入炒燥塩半兩枯過白礬末三錢重和勻澆浸令滿再融黃蠟傾蓋甕面厚以油紙篛葉緊封甕口取石灰塗之置穩燥不見日處至秋間闕筍取供饌色味不減新采凡一切動使並用忌水濕

茄擇壯者亭午摘下剝去蒂鎔少蠟蘸剝處先於蜜籃中用篛葉藉底厚鋪炭灰一層頓茄一層又鋪灰一層隨多少積壓再用篛葉覆面懸當風竢月餘別取幹灰如前法鋪換春間食之羙若新采

萊菔擇肥嫩者勿見水盡切去靑頭以鐵香匙燒紅焠其切置新甕中別取一麄椀盛水蓋甕口水糝幹則頻益之春月間旋次取用宛若新采

芥菜擇豊美者亭午采帰勿見水就沸湯焯過控幹再煮元湯令沸杓置漧淨甕中候冷以菜納內緊封甕口臨用旋次開色味宛然畱可經歲

蕈日煞燥納篛籃中每鋪簟一層卽以干篛葉剪碎鋪一層隨多少積壓收之不損畱可經歲

蔬菓﹝詩曰﹞其殽維何炰鱉鮮魚其蔌維何維筍及蒲則知酒醴之設旣有殽以將之又不可蔌以侑之故列後云

琥珀虀生甜揀取未熟者每斤隨瓣切開去穰就百沸湯焯起以塩五兩勻擦翻轉豆豉末半斗酸醋半升面醬斤半馬芹川椒漧薑陳皮甘艸茴香各半兩蕪荑二兩並爲細末同一拌勻入甕內淹於陰頓之經半月後則熟色明透絕類琥珀味甚香美

靑白菜虀大菘菜叢采十字劈裂菜菔取緊小者破作兩畔同向日中日煞去水腳二件薄切作方片如錢眼子大入淨鑵中以馬芹茴香雜酒醋水等令得所調淨塩澆之隨手文鑵撼觸五七十次密蓋鑵口置竈上溫仍日一次如前法撼觸三日後可供菜色靑白間錯鮮絜可愛

�紅藕虀嫩藕稍隨意切作方塊如骰子大就蠏眼湯內快手焯上取牽牛花揉汁淹染片時投冷熟水中滌過控幹以馬芹塩花泡湯入少醋加密作虀澄冷澆供之

嫩黃豆虀先取濕沙納甆器中以菉豆勻撒其上如種爇法深桶覆藏室中勿令見風日一次掬水灑透竢其苗長可尺許摘取蠏眼湯焯過以料虀供之赤豆亦可種

壓黃蔥虀蔥多采積頓陰室中根須靠內俟根畔迸出嫩苗摘取寸截盛以甌缽之屬覆小器蓋之令可透水將沸湯從蓋上澆落急漉起以肉虀供之韭亦可用此供

槽姜不辣子姜天晴時采嫩肥者去葉陰漧五日以麄布擦去紅殼每半斤用塩二兩糟三斤淹五七日取出隨意約作幾甕逐甕取核桃三兩枚槌碎安底下然後將姜盛入又以少熟栗子未糝甕而如常法封藏此法極妙食之味不辣又且旡滓兼可久窨

糟�翠稍每五斤用塩十兩和糟勻塗取古老錢或開元錢五十文逐層鋪上經十日取出去錢不用別換糟入甕封閉收之愈久愈翠色

糟茄不黑茄子天晴時停午摘下削去蒂萼用麥麵水煮粥浸一宿次日取出以軟帛輕手拭漧每十斤用塩二十兩飛過白礬末一兩法糟十斤拌勻取茄如常法腌藏入甕封間收之久窨色愈黃透

酒燒菜以白菜擇去黃葉洗淨先以香油蔥姜橘絲同炒至熟傾入好酒煮至爛冬間入乳香名雪罨菜姜絲不可先下至熟方可下

油虀菜臺心不計淨洗沸湯焯熟軟急用熟油釅醋川椒生薑絲同拌勻密蓋少時候冷供飣油醋要多但嘗味美及淹得著足矣

相公虀蘿卜切作小片萵苣條或嫩蔓菁白菜切如蘿卜條各以塩殺之良久用快湯略煠過新汲水浸洗一二次然後煎酸醬水百沸泡之以碗蓋良久入井中浸冷食之

奇絕鮓菜白芥菜切三寸長萵苣心白菜心亦如之蘿卜去皮切用白塩生薑橘絲粳米紅曲熟油川椒蒔蘿茴香一同和勻淹片時可用

淹菜訣云一秤菜半斤塩蘿匐回上水一拳打擦�蘿匐擇萵苣皆淨方可秤斤兩二物中停用塩於盆中捺淹二日便入缸中以新水浸之令有一拳封閉一月後方熟

豉兒菜二十四斤塩一斤豉一斤醋二斗椒半合不可洗揩淨將塩豉椒醋同煎數沸伺冷入在內日曬之以汁盡爲度或日曬或焙漧

淹醬茄將好嫩茄去蒂斟酌用塩糙五七日淹出水淨別用市醬淹五七日其水去盡揩漧日曬一日方可入好醬缸內淹之尢妙

茄鮓茄子不以多少切破沸湯煠漉出控幹用炒米飯蒔蘿川椒姜蔥絲煉熟油炒塩拌勻看滋味恰好新瓶緊按面上更著篛葉蓋密封不可犯生水

糠醋茄脯嫩茄切作兩半使塩煞約半日布褁壓出水漧用熟油好醬豉汁糖酒相半醋比之酒半之淹一日日中曬乾天陰焙漧入甑烝又曬漧潤淂所入淨器內封閉務密

淹蘿卜假如洗淨蘿卜十五斤爲率用淨塩一十二兩甘艸末一兩與塩拌勻將蘿卜與塩層層相間入甕以物密蓋三四日後看淹下水多少下水以浸著爲度一月後可食

京師醬蘿卜好大蘿卜三十斤用塩一斤半羌荑二斤淡鼓五斤先將蘿卜用塩殺過後入甕每一行蘿卜一行蕪荑淡豉甘艸少許搥碎相間入盡澆入新汲水過蘿卜三兩指十日一次倒一月可熟如色淡加豆豉麩豉亦可如塩味淡嘗之再看可否加些塩妨如蘿卜大小隨意切開

塩淹韭霜前將�韭割下擇淨不要見黃梢如有黃梢卽易爛縛作小塩每束可三五十莖洗淨控幹先於未洗前秤每斤用淨塩二兩於盆內先排一層韭糝塩一層如此以塩盡爲度淹一二日番三次如此淹三日裝入瓶器如淹下鹵汁少更添些生水妨加入眞芝麻油些子永不黃其水只要浸著如不浸著則有渴气不堪食用

淹韭茄便於上項淹韭內淹黃茄子每斤用塩半兩糙一二日淹去水方可入韭內不則韭易黃了不能久遠

淹韭花秋間韭花一半結實時收擇去蒂止存花每斤用塩三兩同搗爲泥裝入瓶內封起如作肉絲更加塩一兩共享塩四兩白凡末二錢銅錢三四放在底下

韭花茄就韭花淹小黃小茄兒每茄一斤用塩一兩糙去水待三二宿入韭花內重疊淹之如此只是令韭花不靑茄卻好味爽口

糟蒜假如剝下淨蒜瓣一斤石灰白凡湯輕焯過日艮去水脈塩一兩半糟一斤半拌勻入瓶內封泥兩月之後方可食用如用醋糟依上爲之

醋蒜每淨蒜瓣一斤亦用石灰白凡湯浸過日艮乾用塩三錢淹一宿漉出再日艮乾用塩七錢炒幹以頭醋投入炒塩鍋內煎一二沸豁出候冷同蒜入瓶封屍工經年不壞不用醋只用釅醋糟亦可

醬姜將嫩姜揩去泥土米泔水浸三五日伺作起沫漉出換新汲水洗淨日良幹沸湯內焯過入市醬內淹五七日候去盡水漉出揩漧日曬微乾方可入好醬內淹如新姜只將老姜三斤用小麥一升白茯苓末二錢同煮至麥子心透爲度漉出姜用冷水浸布揩漧亦用市醬先去水了方用好醬

煠姜肥嫩姜不拘多少去皮切作兩片入甘艸香白芷零苓香同煮至熟切作薄片曬漧用油煠肥白香脆可愛

糖醋筍每甜筍去皮二寸十字破開每二斤淨入塩二兩半淹一宿次日用淡醋煎沸焯過控冷別用好�醋煎一兩沸看多少入糖煎三兩沸放冷入瓶器封泥收起

筍脯好嫩筍去皮並老頭及梢切作柳葉片每斤塩三錢胡椒川椒茴香蒔蘿並爲細末好醬半匙沙糖一兩半醋二盞水二盌同煮熟爛日曬陰雨焙漧瓷器收貯

筍蕈酢大筍去頭大肉蕈不以多少細切籠牀內候气來烝之看軟取出控幹炒未末生薑蔥絲蒔蘿川椒多用熟油白塩炒一拌勻按入新瓶內緊紮面上再用蔥油蓋不可犯生水

淡筍幹生筍不拘多少去皮任意切了煠過壓幹日曬令幹收起若要用時以淘米泔浸用此則勝買者幹筍又兼色白如生筍

淹黃�小黃�一百湯淖控幹以塩煞過少附塩糖各四兩川椒茴香各少許用煎過�醋一升放冷化糖次入花椒等同淹三五日可食甚妙

造��稈菜��稈菜不以多少薄刮去皮縷切如綫每一兩菜用去皮生薑半兩白塩一撚煎沸醋少許川椒五七粒熟香油數點勻拌入罐密封勿令泄气北方��稈菜用半幹蔓菁根去皮切細研濃芥辣汁澆之異也

曬蕨芽將嫩蕨菜烝熟以干灰拌同曬漧濯去灰又曬漧臨食時湯浸令軟蔥油醬炒熟味如蘑菇

曬蒜臺將嫩蒜臺不拘多少每斤用塩一錢入湯內煠八分熟曬漧臨用時先三兩時辰湯泡開以蔥油肉汁炒熟加醬其味與�菇味異與肥肉同造尢妙

新編纂圖增類羣書類要事林廣記卷之八

【別集】○酒曲類【醋醬

豉】﹝酒醴緫敍﹞昔儀狄造酒而美進之於禹禹飲而甘之遂疏儀狄然酒可以供祭祀可以奉賓客皆禮之所不廢者如詩所謂爲酒爲醴以洽百禮又謂我有旨酒以燕樂嘉賓之心皆是物也至於飬生伐病世或資之則日用飲食之間亦不容闕今取其品味之羙者載於前釀法之良者備於後諒亦好事者之樂聞也

造曲法

東陽酒曲方白面【一百斤】桃仁【廿兩】菉豆【廿斤】杏仁【三十兩皆去皮研爲泥】川烏【廿兩炮去皮臍】蓮花【二十朵】熟甜【一十去皮擂爲泥】蒼耳心【二十斤】竦母藤嫩頭【二十斤】竦蓼嫩葉【二十斤】二桑葉【二十斤】淡竹葉【二十斤】右將五葉皆裝在大缸內用水三擔浸日曬七日用木杷如打澱壯打下以罩籬漉去枝梗用此水煮豆極爛先將生桃杏泥等與面豆和成硬剤踏成片二桑葉褁外再用紙褁掛於不透風三五日後將曲房上窻帋扯去令透風不恐燒了此曲自至元三十年宣徽院差人就杭州路造十數萬斤不絕以爲常例

造紅曲法【凡造紅曲皆先造曲母】

造曲母白糯米一斗用上等好紅曲二斗先將米米淘淨烝熟作飯用水升合如造酒法搜和勻下甕冬七日春秋五日夏三日不過以酒熟爲度入盆中擂爲稠糊相似每粳米一斗止用此母二升此一料母可造上等紅曲【一石五斗】

造紅曲白粳米一石五斗水淘洗浸一宿次日�作八分熟飯分作十五每一入上項曲二斤用手如法搓揉要十分勻停了共並作一堆冬天以布帛物蓋之上用厚薦壓定下用艸鋪作底全在此時看冷熱如熱則燒壞了若斍太熱便與去覆蓋之物攤開堆面微斍溫便當急準起依元覆蓋如溫熱得中勿動此一夜不可睡常令照顧次日日中時分作三堆過一時分作五堆又過一兩時辰卻作一堆又過一兩時分作十五堆旣分之後稍斍不熱又並作一堆俟一兩時辰斍熱又分開如此數次第三日用大桶盛新汲井水以竹籮盛曲作五六分渾醮濕便提起醮盡又揔作一堆似稍熱依前散開作十數攤開候三兩時又並作一堆一兩時又撒開第四日將曲分作五七裝入籮依上用井花水中醮其曲自浮不沈如半沈半浮再依前法堆起攤開一日次日再入新汲水內醮自然盡浮日中曬乾造酒用

東陽醞法白糯米一石爲率隔日將缸盛水浸米水湏髙米麵五寸次日將米踏洗去濃泔將籮盛起放別缸上再用淸水淋洗淨卻上甑中炊以十分熟爲度先將前東陽曲五斤搗爛篩過勻撒放團箕中然後將飯傾出攤去气就將紅曲二斗於籮內扌斍洗再用淸水淋之渾方止天色暖則飯放冷天色冷放溫先用水七斗傾在缸內次將飯及曲拌勻爲度畱些曲撒在面上至四五日沸定翻轉再過三日上醡壓之

上槽造酒寒湏是過熟卽酒淸數多渾頭白酵少溫涼時並熱時湏是合熟便壓恐酒酷過熟又槽內易熟多致酸変大約造酒自下腳至熟寒時二十四五日溫涼時半月熱時七八日便可上槽仍湏均裝停鋪毛安壓板正下砧簟所貴壓淂均幹並湔失轉酒入甕湏垂手傾下免見濯損酒味寒時用艸薦麥麥員圍蓋溫涼時去了以單布蓋之候三五日澄折淸酒入瓶

收酒上搾以器就滴恐滴遠損酒或以小竹子引下亦可壓下酒須是湯洗瓶器令淨控幹二二日次候折澄去盡腳才有白絲則渾直候澄折得淸爲度則酒味倍佳便用蠟紙封閉務在滿裝瓶不在大以物閣起恐地气發動酒腳失酒味仍不許頻頻移動大抵酒澄得淸更滿裝𨿽不煮夏月亦可存畱

煮酒凡煮酒每斗入蠟二錢竹葉五片官局天南星員半粒化入酒中如法封系直在甑中【秋冬用天南星丸春夏用鎖並竹葉】然後發火候甑簟上酒香透酒溢出倒流便揭起甑蓋取一瓶開看酒衮卽熟矣便住火良久方取下置於石灰中不得頻頻移動白酒須髮得淸然後煮煮時瓶用桑葉宜乏庶使香气不絕

止酸酒法每酒一斗瓶著生雞子一石膏半兩搗碎縮砂仁七枚封三日便佳

又法每酒一埕用黑錫一斤灸令熱授於酒中停於日酸味盡去其錫可再用

又法甘艸一兩桂二銖白芷縮砂各一銖右件並搗爲末取三銖入酒酸卽去

治酒不沸法釀酒失冷有三四日不發者卽撥開飯中央豁入成熟酒醅三四椀湏臾便發如酒醅卽將好酒傾入一二升實時便有動意不則作甜

收雜酒成羙醞法如人家有喜慶事情諸家攜酒來慶味之羙惡不斉者理必然也共聚作一缸折澄淸將陳皮一把約三兩許撒入甕內浸三日漉去再撇入一把如此三次其味香羙

收酒不損壞法將酒折澄極淸先於甕底安好曲一塊約一斤在上以淨物壓定將淸酒欵欵傾入封閉其�永不壞

酒曲祕方白面【一百斤】菉豆【五斗】辣蓼末【五兩】杏仁【十兩去皮研爲末】右用蓼汁浸菉豆一宿次日同煮極爛攤冷和曲次入杏泥蓼未等作一處拌勻踏成餅子帋褁掛當風湏三伏中造約四十餘日然後去紙衣塵土極淨曬漧收起

淘米浸米每米湏搗令極白篩去碎者用水如法淘洗淨淋見極淸水方止傾入缸水浸過米二三寸天气熱浸五日天涼浸七日

浮飯浸米時每一石約取二升熟炊略攤气過用曲三兩拌勻用小籮盛了將缸中米深開一孔安上項籮子在內準前法候飯浮動卻發酵

焙曲發酵前一日將曲搗碎米篩篩過焙籠中慢火焙去溫气用手抄轉如斍燥卽住火不可太猛恐焙過曲力酒不能發

酵每造酒一石先一日取前所浸米約五升許炊飯攤冷用焙曲四兩水五升正發酒醅半椀並前浮米飯用小缸拌勻蓋了如次日醞酒早則不湏打轉晚則略打轉若造酒二石則依此加用

醞發酵後一日再瀝取所浸米約八斗許炊飯攤令溫冷得所天气熱則放冷天气冷則放熱用曲二十三兩水四斗五升撚飯令碎入前酵拌勻蓋覆或天气熱放開一邊三二寸縫或天气冷則全蓋定約一晝夜打轉【謂如午時造則次日午時打】如斍發淂猛時至晚打轉一次如不甚發則晚間不湏打轉次日天明再打一次晚又打一次如發淂猛午間再添打一次每打轉時湏淨拭甕口邊汗

報飯【卽投也】第三日天明再打轉�至辰巳時間卻將前所浸餘剩米盡炊作飯攤溫冷淂所逐旋入缸按開再打勻如前蓋定若申酉間報則晚間不湏打轉第四第五日各天明晚間打轉十次第六第七日只湏天明打轉一次此後不湏每日打再候六七日後略打轉一次更過十日又打轉一次直至一月足方搾

灰每用炭灰如茶房中所賣鑪灰尢絜淨紗帛羅過飯飲團盞樣陰漧入竈內熟燒通紅取出候冷研細再羅過每米一石入灰一茶盞拌勻方上搾

白酒曲方木香當歸縮砂仁藿香零苓香川椒白【巳上各一兩】桂【三兩】檀香吳茱萸白芷甘艸【各一兩】杏仁【一錢別研爲泥】右件藥味並爲細末用白糯米一斗淘洗極淨舂爲細末入前和勻用靑辣蓼取自然汁搜拌幹溫得所搗六七百杵圓如雞子大中心捺一竅以白藥爲衣稈艸去葉覷天气寒暖蓋閉一二日有靑白�將艸換了用新艸蓋有全孛將艸去訖七日聚作一處逐旋放開斟酌發幹三七日日用筐盛頓懸掛日曝夜露每糯米一斗一兩五錢重蘇濕破者不用

釀法新白糯米不漿浸陳糯米水浸一宿淘以水淸爲度燒滚鍋甑內气上漸次裝米烝熟不可太軟但如硬飯取勻熟而巳飯熟就炊單舁下傾入竹差內下面以木桶承之棧定以新汲水澆看天气夏極冷冬放溫澆畢以曲先糝甕中如飯五斗先用二鬥曲末同拌極勻次下米與曲拌勻中心跑開見甕底周圍按實待隔宿有漿來約一椀則用小杓澆於四圍如漿未來湏待漿來而後澆要辣則隨下水欲甜更隔一宿下水每米一石可下水六七斗如此則酒味佳天寒覆蓋稍厚夏四日冬七日熟在甕時有漿來卽澆不限徧數用小杓豁起漿在四邊澆潑下水了不湏澆

用水法每造米一石內畱五升用水八斗半熬作希粥�冷投入醅內比卽用水法也

候漿法下水腳湏至一伏時揭起於所蓋薦外�聞索索然有卽是漿來了後又隔兩日下水仍先將糟十字打開番過下水不扌斍仍舊作窩更待二三日方可上搾

雞鳴酒甘泉六椀酒三升做粥溫和曲半斤三兩餳稀二兩酵一抄麥孽要調勻黃昏時候安排了來朝便喫甕頭春右先將糯米三升淨淘水六升同下鍋煮成稠粥夏攤冷春秋溫冬微熱曲酵麥孽皆搗爲末同餳稀下在粥內拌勻冬五日春秋三日夏二日成熟爲好酒矣【又法】就此料內加入官桂胡椒良姜細辛甘艸川烏炮川芎丁香巳上各半錢爲細末和粥時一同扌斍勻在內其味尢極香羙

蓮花曲面【二十斤】蓮花【開者連須去心一斤細切】菉豆【一斗碾破水浸去皮辣蓼汁煮熟爛鹿出搾漧】細辛木香【各一兩爲末】甜【三】杏仁【四兩】右件一處拌勻揉擦極細團作拳大布褁踏實先將桑葉褁次用紙一重褁繩懸通風處掛一月幹可用再以日曬極幹妙每米一斗用曲四兩造依常法

臈腳春酒臈月內烝兩石漿米或白飯亦可攤案上凍得三五分使曲四十斤爲末一斉糝在飯上用宿熟水和勻擇不浸滲好甕將宿飯投入甕中以腳實踏之以宿熟水三斗蓋面交凍定後用蓋疏使泥泥了令周密不得出了气直候向去花發開盆取醅分使用一甕分爲十甕將十甕醅分作百甕百甕分作千甕醅熟醡下酒淸一季內不酸此法甚妙若盛夏用此腳造酒永不酸臭祕惜可也

秦中蜜醞白沙蜜一斤用面曲五兩搥碎熟湯四椀放冷勻蜜曲調同入漧淨缾器中密封七日熟秦鳳階�龍文諸州並用此法

蜜醞隔瓶香【長安道人傳試之極妙】官桂胡椒良姜紅豆石宿砂仁【巳上各細末爲細】好白沙蜜【二斤半以水一斗慢火熬及百�以上子�掠去滓末再入末盡爲度】右熬下蜜水依四時下之先下前藥末八錢次下榦曲末四兩後下蜜水用油單子封次筍葉等五七重密封冬二七日春秋十日夏七日熟

李仙醞糯米五升淘淨入水一斗五升煮如稠粥伺冷入白蜜一斤半榦酵末麥蘗各二兩伍錢重川烏炮胡椒紅豆各一錢半爲細末扌斍勻注缸中以布蓋候發定卻封缸口七日可熟

蜜酒法白沙蜜三斤水一斗同煎入瓶內候溫入細曲末二兩白酵二兩帋封口放淨春秋十日夏七日冬十五日自然爲上等好酒一斗如夜靜飲一二盞以助道力兼除百病此酒霍淸甫侍禦常造余飲之二三次極妙

餅子酒法糯米一斗熟烝生薑杏仁合研爛和面薄斡作餅慢火火專令香熟卻將餅焙榦爲末淘飯將餅末於箕上拌和入甕手壓實中畱一竅至底候漿滿卻添水二升放冷入夏以紗絹片蓋口冬以單蓋五日取極妙

羊羔酒【宣和化成�方】米一石如常法浸漿肥羊肉七斤曲十四兩將羊肉切作四方塊爛煮杏仁一斤同煮畱汁七斗許拌米飯曲用木香一兩同醞母犯水十日熟味極甘滑

荼縻酒法酒一斗用木香一塊以酒一杯於砂盆內約磨下半錢許用細絹濾入瓶密封包臨飲取荼縻百英浮沈酒面入不能辧查花和露紅小蓓取十去枝葉用生紗袋盛出於瓶口近酒面一寸許密封瓶口三兩日可飲或以湯柑皮旋滴汁數點於酒盞內亦佳

百花春色沙蜜一斤煉去糈米一升蒸作飯以水五升法曲四兩同納器中密封之五七日可漉泛香味醇羙甚佳

同庭春色橙子取十分登熟者淨刮去穰白取皮每煮酒臨封次以片許納器中開飲香味可人

雞子綫酒薄酒鍋內沸了雞子一个開一小竅子入塩並椒末皆用筋扌斍令勻旋扌斍酒令轉傾雞子入鍋內迆邐傾之令如綫樣然後投好酒供之

拙婦甕酒法陳糙米一斗水浸過宿炒作硬飯大麥二升慢火炒令微燋二項趁熱急用臘糟半甕許拌勻以湯滿澆之密封甕口至五七日後取食味釅而香烈臘水造尢佳

諸醋方

麥黃醋小麥不計淨淘用淸水浸三日漉出控幹烝熟於暖攤開閣起蘆席上楮葉蓋之三五日黃衣上去葉日中曬極幹簸淨下入缸內水拌勻上面可畱一拳水封閉四十日可熟

糟醋法臈糟一石水泡麄糠三斗麥麩二斗右件和勻溫暖處放罨蓋勤拌擦發熱時湏用撥開恐至太熱則壞了候气香咂嘗有醋味依常法制造淋之按四時添減春秋用糠四斗半麩二斗半夏糠三斗麩二斗冬糠五斗麩三斗覷天气加減造

梅子醋法烏梅去核一升許以釅醋五升浸曬榦爲末欲用以少許投水中成香醋甚羙

一了百當甜醬一斤半臘糟一斤麻油七兩塩十兩川椒馬芹茴香胡椒杏仁姜桂等分爲末先以油就鍋內火敖香將料末同糟醬炒熟入器收遇修饌隨意�用料足味全甚便行饔

麩醋每料用麥麩三斗溫糟二斗粟米一升水一斗煎作米湯熱用麩糟拌勻裝在甕內或盆中按令極實每日扌斍拌三次直候苦味盡煎水二斗澆下醋爲度秋冬三日夏二日可出頭醋再出一次尙妙

餳糖醋餳稀一斤水三斤先將水入鍋煎數沸豁出傾入餳扌斍勻俟溫入白曲末二兩同扌斍勻裝淨瓶內帋封日曬春秋一月冬四十五日夏二十日熟甚香羙下了到二十日之上有一層白濮面子休扌斍動至自落時乃成熟也若不日曬只安頓靜勿得動搖任其自然尢好【又法】於臈月內下雪時廣收淨雪實踏約一石許入缸裝約五寸厚入餳稀一層再踏入雪又澆餳稀三十斤淨爲度以盆蓋泥封至向前四月八日開其味極是香羙餳稀卽餳母也此醋愈久愈酸

收醋法將頭醋裝入瓶每瓶燒紅木炭火一塊約二寸許急投入瓶中糝入炒小麥一撮篛葉包瓶口帋封泥頭永不壞或有入燒塩者反淡了醋味

長生醋法大麥五斗磨擂作曲片子發過後搗爲細末次用良姜三兩又胡椒三兩水一檐入甕內封就日目煞三七日後方熟每取時三升醋卻還水三升入甕更入姜椒些小甚香羙須用五六月造

千里酸法無糖蒸餅曝漧投釅醋中浸透取出再曝再浸大約蒸餅三枚用醋一斗以滲盡爲度曝令內外通燥收之每行醋用卽擘少許以水研開供之今軍�間率用此法

諸醬方

生黃豆醬黃黑豆每一斗去粃細煮至麋爛取出控盡汁至幹松用白面六斤拌勻以不粘爲準攤開不用物罨以不透風處安頓至三日後黃衣皆上窻戶皆令透風將黃子番轉過次日曬至幹轍擇火日下用塩五斤艸烏頭三四囫口扁用水二十二斤以管仲二兩煎湯漉去管仲伺冷泡塩作水與上件黃子等入缸拌勻待三日後日曬至四十九日方熟甚甜羙凡造醬湏用貫眾煎湯艸烏頭永不生蛆虫下時湏日未出或日沒乃蚊蠅不坐此二節取爲緊要必當記之下醬水於六月上寅日日未出�語取同臈水用不生虫不白濮若有臈水用之尢妙

面醬法白面二十斤冷水搜作硬剤切作一指厚片子烝籠內烝熟攤三時許候曲子上干以楮葉或蒼耳靑蒿罨蓋至黃衣上勻爲度去罨蓋物番轉過至次日曬漧刷去黃衣搗碎每四斤用一斤塩四斤水貫眾煎湯泡塩作水亦用艸烏四五枚日曬夜蓋至四十九日方熟極甘羙

大麥醬黑豆扳淨者五斗先於鍋內炒熟水浸半日入鍋內用浸豆水煮令豆爛傾出伺冷了以大麥麵百片拌令勻以篩篩過面用煮豆汁和搜作剤切作大片上甑烝熟傾出攤令極冷於席上薄攤以楮葉密蓋或靑蒿罨通風候熱黃衣上除去罨物汗幹揉碎番拌勻於日中曬三日揀丙丁日或火日不狼籍日下淩晨量黃子每豆乙鬥得黃兩斗每斗黃子用塩二斤井水八升化塩水八缸三日後日中曬五日後木杷打勻一月可熟﹝造大麥麵法﹞先將大麥曬極幹春去粗皮簸淨上磨磨作面用

苑豆醬豌豆不計多少水浸烝軟曬漧去皮每淨豆黃一斗小麥一斗同磨作面水和成剤切作片烝熟罨出黃衣曬漧依造面醬法用塩水下日曬

麻米辛醬【卽取了油芝麻餅也】用麻米辛搗碎甑上烝以面拌發作黃曬漧依常法用塩水其醬熟疾色重味甘羙

旋用醬白面二斤炒黃塩豉一斤去皮【瑟豉亦可】先將豉煎濃汁和炒豆用蒔蘿杏仁川椒漧薑橘皮並爲細末塩半斤熟油四兩合和封閉冬月暖放夏日曬五七日後便可食

造醬法治家罨醬本旡難黃十塩三水十三更向伏中如法曬一年享用自甘甜

治醬甕內生蛆虫法每醬一甕用艸烏五七每切作四半捺在醬甕四邊及中心其蛆自死永不再生或有用石灰末者其蛆𨿽卻有灰气終不及用艸烏者如若加百部尢好

諸品豆豉方

造咸豉法大豆一斗水浸二三日淘蒸熟攤簟上令勻以楮葉密蓋候發黃上取出簸去黃水淘瀝漧每四升用塩一斤姜半斤薄切仍用橘皮紫蘇花椒蒔蘿杏仁桂皮丁香藿香同剉作塩湯候溫拌勻入甕上面水深一寸以葉蓋封口曬一月方好

淡豆豉六月內造黑豆不限多少三二斗亦淂淘淨浸經宿漉出瀝漧烝之令熟於簟上攤候如人體蒿覆一如做醬黃法三日一看候黃衣上徧卽得又不可太過簸去黃衣曬漧以水浸拌之不得令太濕又不淂令大幹但以手捉之使汁從指間出爲候安甕中實築桑葉蓋覆厚可三寸以物蓋甕口密泥於日中曬七日開之曝一時許又以水拌卻入甕中一如前法六七度候顏色好卽烝過攤去大气又入甕實築之封泥卽成矣

西川豆豉用黑豆一斗於臈月大寒節內逢庚日浸豆癸日煮豆熟爛控幹用淨艸包在籮內仍用石壓幹爲度仍用好酒觧開拌濕用小甕盛了泥封一面不動直至次年六月大暑節內逢庚日開用橘葉椒葉和曬漧爲度

新編纂圖增類羣書類要事林廣記卷之九

【別集】○飲饌類【殽羞】

庖煏須知經曰人莫不飲食也鮮能知口木也又曰若作和羹惟塩梅然則飲食𨿽末亦日用之不可廢者第母狃於口腹之累則善矣

翠縷冷淘梅花采新嫩者研取自然汁依常法搜面倍加揉搦直待筋肕然後薄捍縷切以急火瀹湯煮之候熟投冷水漉過隨意合汁澆供味旣甘羙色更鮮翠又且食之益人此卽坡仙法也凡治面須硬作熟搜深湯久煮

紅絲食不飥生蝦隨多少研取自然汁和面依常法搜切煮令透熟以面色�紅爲度別用雞白肉研爛和元蝦粕煎汁合和澆供之味絕甘羙或只以豬羊淸汁亦佳

替熬白熟取雞子或鴨子淸和蜜作湯搜面依常法捍造取舊网片緊繃著籠面蒸之味旣滋肕又省熬甚可口

鵝筋飯客有赴豪貴之席者及飯至食之珍美不知何米詢之則曰鵝足筋細剉爲之

百斤羹宋太尉一日命庖人買鮎魚一百斤令作兩杯庖者不觧其意取覆如何百斤只作兩羹命只取頰上兩點白肉爲之也

兔肺羹昔有客見貴宦延之進食牌獨點肺羹客方訝其待巳之薄食至則一椀乃百二十枚兔肺用腦麝料物依法灌成極爲珍異

三伏凍雞同豬蹄肉以淡醋煮熟錫盆盛蓋了上安木炭以水澆淋自凍或用新汲水澆淋亦可

曹家生紅羊膂肉四兩細切熊白一兩無以肚胘代之糟姜半兩細切水晶膾半兩眞酥三錢生蘿匐絲嫩韭香菜少許芥辣澆或用膾醋

假羊眼羹羊白腸一條淨洗用大螺熟煮挑出取螺頭以菉豆粉水調稀伴和螺頭灌入羊白腸內緊系兩頭熟煮取出放冷薄切作羹儼然羊眼無辧也

假蛤蜊法用�魚批取精肉切作蛤蜊片子用蔥絲塩酒湖椒淹共一處淹了別蝦汁熟食之

假白腰子白魚去骨研入豆粉和勻灌入麄大白腸內緣結兩頭熟煮作片淸羊汁入料作羹

假熊掌法豬羊頭爛煮去骨豬羊蹄爛煮去骨於淨布內取意排開包褁重石壓經宿取出糟

魚膾魚不以多少惟鮮爲佳鯽魚取妙淨治去頭尾肚起作薄片用白紙攤日良少頃細切成絲或作臛葉以蘿卜細切布狃作米生薑絲少許拌魚絲入楪飣作花樣上生香菜芫荽妝點食以酉會醋或以芥辣汁澆亦可將切膾退下頭尾用白菜同煮作羹只下細擦姜塩候熟食膾了供出浙西人謂之燙膾羹食生冷令人無所傷湯內添醋尢珍

千里把鹿肉或羊肉切作條每斤只用塩二兩擦淹燻日煞若用酒醋則顏色不佳又且蒸炸黃沙牛亦可造類鹿肉

水晶豝精羊肉去皮脂薄批以塩椒馬芹研好醋澄去辛淹一時久攤筲箕上烈日曝漧卽透明光絜精豬肉亦可造

東坡脯魚取肉切作橫條塩醋掩片時麁紙滲幹先以香料同豆粉拌勻卻將魚用粉爲衣輕手搥開麻油揩過曬煎

國信脯精肉每斤夏用塩一兩冬用八錢重好醋半升馬芹橘紅木香紅豆縮砂等末同煮一兩沸慢火翕盡醋爲度

披綿鮓黃雀淨燖除觜目翅足破開去髒用刀背拍平麄紙滲去黑血不得見水以酒淨洗控幹每斤用炒塩熟油各一兩法酒一銀盞拌勻每兩枚首尾顚倒爲一合內入椒五粒蔥絲數條馬芹少許麥子十粒入甕按實密封比常鮓加十日熟凡鮓石灰泥頭可畱半年

羊鹿獐等肉作條或片去觔膜微帶脂每斤用白塩一兩或添一分天气暖加半分淹半日入好酒一升半好醋一靑盞拌勻經兩宿取出曬乾天气暖只一宿

羊牛等肉羊肉並牛肉宰下去骨淨打作小長子乘肉熱便以精肥相間三四作一垛布包石壓經宿每斤用塩八錢酒二盞醋一盞淹二五日每日番一次淹至十日後日曬至晚卻捺入鹵汁內淹至次日早取出日曬至晚再入鹵汁以汁盡爲度曬漧掛於廚中煙頭上食用時煮熟割開精肥相間可愛此法惟臈月可爲之或淹出石壓實曬漧煙燻亦得

淹鹿脯每鹿肉去觔膜淨十斤隨�打作大條用塩五兩川椒三錢蒔蘿半兩�絲四兩好酒二升右件拌勻淹日一兩番冬兩三日夏一伏時取出以綫逐條穿日中曬候劈開中心不潤卽以熱油微抹過收新甕瓦器此法屢造極佳先以香油抹之曬

淹臈豬肉以獖豬肉三十斤切作大筋肢別作大要喫時帶骨切每三斤作一用塩二兩擦肉表裏塩分作三次用每三日一次擦就塩水淹浸十日一日番轉三兩以通前約二十日淹透取出於風中掛候水脈冬用好槽塗徧曬漧懸於有煙其味珍羙除別

四時臈肉以臈月內淹肉鹵汁澄淸用淨器收泥封如要用時取出鹵汁一盌加臈水一盌塩三兩將宰下豬肉去骨三指厚五寸闊子同塩料末淹半日然後下入鹵汁內浸一宿次日其肉色味皆與臈肉異若淹肉鹵汁每肉一斤用塩半斤淹二宿尢妙煮時先以米泔淸者入塩二兩煮一二沸去泔水換新水煮熟鹹味色與臈肉同

淹幹魚鯉鯖鱖白皆可爲之不去鱗背上開去脊骨並頭腸肚甕內以水浸三日去腥血水取出於案上使磚石壓盡水脈每魚一斤用塩一兩勻糝之煠入甕候鹵汁出漉幹再如前使石壓仍日良幹甚香羙湏在臈月內造乃佳【又法】鯉魚除去頭肚洗淨用幹布拭去腥水每斤以塩半兩徧擦魚上淹二宿每斤再用塩半兩入茴向川椒蒔蘿陳皮爲末用二錢與塩拌勻將頭次淹出腥水去之以干布揩拭淨徧擦有料末塩再淹三宿瀝出曬去水脈以生香油少許番覆塗之辟蠅虫候半幹逐用臈糟少【許塗之】

熱熟肉醬羊膂肉去觔膜作膾條切每一斤炒塩末一兩一錢夏月加一錢法曲末一兩紅曲末一兩半蔥絲一分蒔蘿一錢一半末用一半全用馬芹子一半全一半末好酒半升好醬四兩研拌勻或酒更添對削冬半月熟春秋十日夏五日熟

骨炙帶皮肥嫩羊浮肋每枝截爲二約長五寸許用石罔砂末一撚沸湯浸放溫醮炙急番轉勿令熟再醮再炙如是者三好酒內略浸上鏟一番便可�大抵炙肉獖豬脊膂爲取羊膂次之兔獐又次之兔獐太精湏薄批用【羊肚�包炙之】

爊雞鴨嫩肥雞鴨�只去毛洗淨去腸肚以香油四兩鍋內煉香熱將雞鴨於油鐺內爁淂変黃色好酒釅醋水三件中停令爲一處鐺內浸沒著爲度入細料末半兩入蔥三四莖醬一匙慢火飬汁盡出鐺卽用梔子水半盞扆過令変黃色

馬駒兒用馬核桃腸洗濯極淨番轉過將精馬肉肥羊肉同川椒陳皮茴香生薑蔥楡仁醬同剁石闌裝入腸內每一核桃裝物料肉滿綫紮住如此將腸裝滿入鍋煮熟就筵上割塊又入芥末肉絲食之

罯兔兔剝了去腸胃入成塊良姜橘皮川椒茴香蔥六七莖蘿卜五七塊在腹中朴消一塊在口內用水一大椀塩醋熟油於鍋內用杖子合住兔勿令著鍋以瓦盆蓋之帋糊合縫勿令泄气用吹煮斍水溢去火溢過再燒一食久取出劈飣若水酒各半尢妙兔腹中入羊脂二兩極佳

玉板鮓靑魚鯉魚皆可用大者爲上取淨肉隨意切片每斤用塩一兩淹過一宿漉出控幹入椒蒔蘿茴香橘皮姜絲蔥絲油半兩炒熟橘葉數片熟硬飯三兩匙再入塩少許調和入缾用篛葉竹篾彎在缾內密封夏半月冬一月熟

紅魚魚修事淨了一斤炒塩一兩紅曲香油少許蒔蘿茴香川椒蔥絲拌入瓶內收用篛葉竹篾緊圈壓定三五日後再番轉用好酒一盞浸之

法魚鯽魚一斤不洗去腸淨布拭漧用神曲紅曲末各一兩炒塩二兩胡椒蒔蘿川椒榦薑末各一錢拌勻塡魚腹內令滿餘者一重魚一重料物裝入新瓶內封泥十二月造正月十五後卻取出番轉入好酒浸滿至三四月熟可畱數年極佳

淹蝦蝦不得洗去尖頭須尾每斤用塩三兩淹三宿以新布褁壓極幹煮酒一升糯米飯拌勻密封

酒蝦大蝦不去頭每斤用塩半兩淹半日瀝漧入缾中一層蝦卽入椒十餘粒多尢好層層下訖以好酒更化塩一兩半澆之密封泥五七日熟冬十餘日每蝦一斤用塩三兩

法蟹大團臍蟹十洗淨控幹經宿用塩二兩半麥黃末二兩曲末二兩半仰疊蟹在瓶中以好酒二升物料傾入瓶中半月熟用白芷末二錢其黃易結

糟蟹大肥蟹每只用麻皮縛定以川椒蒔蘿炒塩入稀檜連酒浸入缸內封閉恐久而必沙湏以皂角一十入缸底則不沙矣今之人多不用綫縛只於蠏臍下掀起用鍼一剌自死矣蟹卻不脫或云蟹黃自筋孔流出其言誑矣

蟶鮓蟶鞭洗淨了秤每斤用塩一兩拌勻淹一日夜用新汲水淘洗三次控令極幹用布褁石壓令水盡乃佳每以酒茶腳拌勻次入冷熟油半兩生蔥絲一兩生薑橘絲半兩巳上入塩一大錢粳飯一合拌勻入瓶內封泥十日熟要紅入紅曲末馬芹茴香各少許川椒添入亦得

紅蛤蜊醬生蛤蜊一斤將元汁洗去泥沙淨布褁石壓一宿入塩二兩紅曲末二兩麥黃末二合入瓶密封時入少酒澆之冬月方食

禁中佳味肥雞一隻作十四五生薑半斤去皮切作薄片子先煉油六兩候香熟卽下姜錢俟煠淂四唇焦方下雞番覆爁勻入水於雞上髙一寸已來候水似魚眼下好醬川椒末各一匙塩半匙好酒一大盞覆蓋慢火熬之臨熟熟更用好醋調阿媿一皂子塊油上爲度

假黿魚羹肥嫩黃雌雞腿煮軟去皮絲劈如鱉肉別煮黑羊頭軟絲劈如裙襕更用乳餅烝山藥和搜作卵以梔子水染過或用雞鴨黃同豆粉搜和丸爲卵沸湯內焯過以木耳粉皮絲作片襯底面上對裝肉湯蕩好湯澆加以姜絲靑菜頭供之若加以桑娥乳餅尢佳

螃蟹羹大蟹四新水洗淨去毛腳折爲兩並旺靨亦如之逐剁開諸骨數莖打折水二大椀蔥二枝椒少許同煮五七沸並漉去方下殼及腳子煮一二沸次下研粳米百餘妝不得扌斍扌斍卽腥別用生薑蒔蘿川椒胡椒各一錢好醬一匙同研極細用水調入汁內更煮一二沸方入細切蔥白一握塩醋酒臨時看滋味酌度入椀更入少新橙皮尢妙可作二分

鱉淸羹馬蹄嫩鱉先去其首令血出盡以湯煠過刮洗令白淨更以蔥豉煮令熟方劈開卽以五味姜醬椒塩醋細研淹拌一時辰令味入卻用雞淸汁或羊肉全汁煮軟便可喫肉上有物料著卽以肉汁擺淨別以肉汁澄淸用蔥椒姜塩調和甜羙後再下肉略煮之

逡巡鮓淨肉薄切入圓椒馬芹蕪荑杏仁姜絲橘葉塩花米粉紅曲等拌勻用筍皮緊褁入甑蒸令半熟取出以酸醋少許鍋內炒過便可供應於肉皆可造

肉咸豉精肉一斤骰子切塩一兩半拌煞去腥生薑四兩薄切煠過用豬脂爛剁炒過豉一斤取濃汁兩椀馬芹半兩椒子一錢先下肉於銚內炒次下豉姜橘皮尾下馬芹椒候炒幹焙之收取可食佳

灌肺肺連心一具洗渲十分淨如玉葉相似生薑六兩取自然汁以漧薑末二兩半代之杏仁一合湯浸去皮研爲泥麻泥一大盞白面三兩豆粉二兩熱油二兩已上一打勻塩與肉汁看肺大小斟酌用之灌滿煮熟

灌腸羊肥盤腸並大腸全洗渲淨每活血一杓半冷水一杓半扌斍勻依常法灌滿活血則旋旋對不可多了多則凝不能灌入

琉璃肺用羖羊歷羔兒肺一具依上洗濯血水淨熟杏仁四兩去皮研泥生薑四兩去皮取汁酥油四兩白蜜四兩薄苛嫩葉二握研爲泥取自然汁眞酪半斤好酒一大盞熟油二兩巳上一同和勻生絹濾過扭濾二三次依常法灌至滿足上下用朕就筵割散極珍羙

聚八仙熟雞爲絲鹿角菜揀淨走水洗控幹襯腸如常法淨略焯過剪爲綫如以羊肚鍼絲之亦可糟姜爲絲筍烝熟爲絲半熟藕絲蝦米極新者滚湯煮微軟淨洗揀搥碎蝦蜛亦佳艸肚胘細切羊舌皆煮熟片兒裝簇在楪內以芫荽香菜作靑頭用鱔生醋或以芥辣澆食之極能醒酒

假沙鱔羊脊膂肉批作大片用菉豆粉白面等分表裏勻糝以木骨魯槌拍如作湯臠相似甑上炊作合宜熟取出放冷斜又切之如鱔生縱切橫切皆不可惟斜文切似別用木耳香菜少許簇飣用膾醋澆作下酒

燒肉炙肉法

筵會上燒肉事件【下項共二十五件】羊羔子膊兒【煮合熱燒】肋枝【半燒】鹿肉獐肉黃牛肉【巳上三件俱用膊兒煮至合熱�】野雞【腳兒生燒】兔【生燒】水紮【生燒】鵪鶉【去肚生燒】縷肉火燎肝腰子【生燒】苦腸蹄子【生燒】羊耳【生燒】羊舌【生燒】膽灌脾【生燒】黃鼠【生燒】野鴨【煮合熱燒】川鴈【煮合熱燒】家雞腳兒【生燒】沙鼠【生燒】塔剌不花【生燒】羊你肪【煮熱燒】督打皮【生燒】全身羊【鑪內五味生燒】巳上除全羊鑪內燒外皆用簽子上插定於炭火內旋用酥油塩醬細料物淡醋調作水澆之常常番轉明黃爲度

逡巡燒肉將成腿豬羊或肋枝鵝鴨等先以料物塩淹一二時略透先將鍋洗淨燒紅用香油勻徧澆令鍋四圍皆有油以柴棒架起肉便以盆合帋封四圍縫慢火燒一時許取開焦黃可愛與鑪內燒者同

生燒豬【羊肉同】先將好腿精肉批作片以刀背勻�三兩次切作塊子沸湯內燙令白色布內扭幹入好醋塩少許肉一斤入面四錢炒油二兩料物少許漧薑蒔蘿茴香馬芹爲末淹豬羊一二時剗子炭火燒令焦黃色用杏酪生蔥細切入楪同燒肉供之

五味燒肉鹿獐兔等淨肉打作小兒用茴香蒔蘿小椒醬一處研爛以好醋破開去滓將肉淹拌肉勻一二時許簽子上插定炭火燒丸酥油拌供之

穰燒兔兔子大者一隻剝去皮肚腳膊只用腔子分腳膊上肉心肺肚縷切蔥絲二枝少用油打炒蔥熱羊尾子脿四兩縷切粳米飯一匙塩少許生薑絲面醬少許一處拌勻再於鍋內炒熱裝在兔腔子內鍼綫縫合用杖子夾定炭火上燒熱食之

燒鯽魚鯽魚用大者去鱗肚脊上開一依燒兔法物料裝在肚內如前法燒之

炙兔兔肉成臠以帋褁火中略煨候血脈消方入五味油醋汁滚勻剗子炙之獐鹿麂鴈同此法

炙雞鴨治事淨湯內飬熱如常批開研椒蒔蘿醬茴香馬芹杏仁各一文阿媿少許姜蔥約度用之同研�頭醋調濾滓淹半日炙令黃色止物料得宜以意度之炒臛頭去筋膜盡研爛入水少許和勻炒之

炙腰子豬羊腰子去筋膜作四片用塩少許淹少時以好酒半盞生油一茶腳浸之候要喫炙牀上慢火一向炙熱食酒冬間可浸兩日用

炙魚魴魚爲上鯉魚鯽魚次之重十二三兩或至一斤者佳依常法洗淨控幹每斤用塩二錢半川椒一二十粒淹二兩時瀝去腥水香油煎熟放冷逐以羊肚脂褁上亦微�塩炙牀上炙令香熟渾揭起脂食之

炙獐鹿獐鹿鴈兔等肉劈作手指大片厚一指塩醋椒薑末淹拌良久取羊肚月脂包褁猛火炙牀上炙熟去脂熱劈食醮塩水

煮諸肉法

煮雞鴨法煮老鵝雞鴨取豬胰一具切爛同烹以盆蓋定不得揭開約熟爲度則肉軟而汁佳

煮羊肉法老羊同瓦片煮卽易爛羝羊同核桃煮則不臊凡煮羊漿水略浸同茯苓煮極佳

煮敗羊肉法煮敗肉及狐肉並用胡桃搥碎或鉆作孔同煮可不臭或同溫杉木片煮之尢佳

牛肉猛火煮至滚便當退作慢火不可蓋鍋口若誤蓋則有毒如煮老牛肉入碎杏仁及蘆葉一束同煮易軟爛

煮臈肉法凡煮臈肉當以稈火燎去肥瀝淸灰汁煮一二沸持出洗去脂膩易水再煮削許仍前持出並釜淨洗別以淸水煮之則並汁皆羙又法以田泥盦一宿洗淨煮之則白而味羙或搽少碙砂煮亦佳

馬肉冷水下肉煮不可蓋其肉靑黑色有毒味加入蔥酒能軟肉及去毒若病馬肉湏用塩酒蔥椒茴香淹一二宿漉出香油拌過曬漧烝食烝時再灑酒烝庶免毒气傷人不則令人多生疔黃之證夏月淹一日可也

豬肉滚湯下肉煮豬肉不可太肥太瘦緣半臕肉味全坡詩云韭芽新出隴豬肉半含臕正是此也

獐子肉冷水下鍋煮至七八分熟便可出鍋如十分熟其肉味漧燥難咽加蔥椒山藥其味珍美

鹿肉煮時當與肥豬羊肉同煮只可煮七分熟如煮過漧燥味加蔥椒宜山藥用塩能緊肉鹿肉性燥故與肥肉同煮借油味入令肉性滋潤煮時伺水衮下肉

兔肉塩淹一宿冷水下肉煮加怱椒宜蘿卜制造宜本身血可與肥肉一同煮至九分熟若太熟則肉漧味而噎

駝峯塩淹一宿滚湯下燒至再衮一二沸住火止用文武火飬之不可大滚蓋緣其肉衠油則易化以魚津湯飬至熟加入地椒茄花鹻尢妙

駝蹄熊掌各一副治事淨塩淹一宿滚湯下燒至再滚一二沸撤去一半僈火飬至熟蓋緣此二物皆是筋比之它肉熟難﹝熊掌﹞用石灰沸湯燖去毛令淨然後用麻布密纏煮之可食或糟之尢妙

野豬肉野豬皆是帶毛者用火燎去毛刮淨滚湯下鍋再滚一二沸慢火飬至熟

虎肉獾肉先於土內埋一宿次日用塩淹一二時冷水下肉煮至三分熟盡去汁再用冷水洗刷淨再添新水加蔥椒茴香塩同煮至熟不則膱膩騷气

芥末肉絲用面醬楡仁醬同研細添水調勻去滓用汁生薑自然汁醋芥末添蜜同研勻取汁濾去滓將上件一和勻嘗之滋味得所喫野豬肉兔鹿唇熊掌臈豬肉用若入黃細絲名曰黃肉絲喫羔子舌膊肉用

鹵汁肉絲右將帶鹵汁面醬中黑虀細切用肉湯浸取汁濾去虀專喫鵝鴨等肉用

芥末醬肉絲芥末用醋蜜肉汁擂細去滓止用汁豆醬添肉汁擂細濾取汁將上件一處拌勻滋味得所喫豬魚肉用

韭酪肉絲乳皮甜酪調開入生韭連白葉細切加塩少許一處調和勻糝入羌荑末些子扌斍勻喫羔子舌膊羊肉用去韭添蒜泥名曰蒜酪肉絲同上用

諸國食品

女眞廝辣葵菜羹葵菜嫩心葉洗淨煠熟羊肉細切黃去皮縷切二寸長右件各攢定用蓼子汁以塩醬調和元肉汁淋細蓼汁澆之

女眞蒸羊眉罕用連皮去毛羊一口去頭蹄肚打入八蔥椒地椒陳皮塩醬酒醋加桂胡椒紅豆良姜杏仁爲細末入酒醋調和勻澆在肉上淹浸一時許入空鍋內柴棒架起盆合泥封發火火不得太緊斟酌時分取出食之盌內另供元汁

女眞撻不剌鴨子用大鴨一隻去毛並腸肚以楡皮醬肉汁蔥白細絲小椒囫圇用油打炒蔥與肉湯一處下鍋內後下鴨子以慢火煮八九分熟肉緊者是熟也盛時囫圇折開以盌盛湯供之鵝鴨雞同此制造只添血半椀

女眞鵪鶉撒孫鵪鶉煮熟去脊骨剁碎爛蓼子葉數片細切豆醬研細紐取汁芥末煞熟水調紐汁右件入塩少許一處拌勻盛於楪內供之

女眞肉糕麋以羊頭煮極爛手提去骨並汁豁出鍋洗淨入羊尾油同芝麻油炒淘淨糯米浸片時傾入煮羊頭汁罨至麋爛另將軟羊頭肉盌內旋添供之

髙麗栗糕以栗子不計多少陰漧去殼搗羅爲面三分之一加糯米粉和勻以蜜水拌潤入甑烝熟食用

河西肺連心羊肺一具浸洗淨以豆粉四兩肉汁破開面四兩韭汁破開和勻入酥油半斤同作糊更入松子仁胡桃仁再擂細攄去滓灌肺滿足下鍋煮熟盤盛托就筵上刀割散之同蒜酪食與常用只是面作糊不用豆粉酥油多用三五兩尢佳余汁同蒜酪作肉絲用

回回酸湯烏梅不以多少淡糠醋熬之離核梅肉爛濾去滓再入鍋下蜜調和酸甜得所將松子胡桃擂極爛同酪下鍋胡桃見烏梅醋其汁必黑此汁湏用肉汁再爲調和甜淡同煮爛羊肋肢骨肉彈兒並煮熟回回豆供

回回禿禿馬失以頭面如水花面性行圓成小彈剤下冷水浸兩手掌內案成小薄餅兒下元汁鍋內煮熟以盤盛用酥油炒枹柤片羊肉加塩炒至焦以酸甜湯拌和滋味得所別研蒜泥調酪任便加減使竹簽簽食之以羊頭油炒肉爲上酥油次之羊尾油又次之如羊脂亦可

回回捲煎餅頭面攤作煎餅以胡桃仁湯泡去皮松子仁去皮榛子仁去皮嫩蓮子幹柿熟藕銀杏熟栗芭欖仁巳上除栗黃作片子外皆切作細骰子塊以蜜糖霜和微潤勿多用蜜少加碎羊肉拌和勻以塩椒和其味作捲煎餅餡入油鐺內煠焦或不煠亦可向煎盤上煎焦用刀子割斷醮蜜食之不割斷只澆蜜亦可去其肉作素餡者妙若加之茶果等尢佳

回回糕麋以羊頭煮極爛手提去骨元汁內煮回回豆十數沸下淘淨糯米粉成稠糕麋入酥蜜相拌添松子胡桃仁等和勻供之

回回古剌赤用雞淸豆粉牛你子爲糊攤成煎餅一重砂糖松子胡桃仁一重餅如此三四重疊了上用回回油調蜜澆食之或用酥油調蜜澆亦可

回回海螺廝用雞卵二十彈破傾作一器扌斍勻以羊肉二斤細切入陳皮川椒茴香等末半兩蔥白十枝切碎同香油炒作燥子扌斍入雞子淸內令勻再用醋一盞酒半盞豆粉二兩調作糊與上項雞子汁等一同扌斍勻傾入酒瓶內油帋篛葉封紮緊入滚鍋內煮熟伺冷打破瓶切作片酥蜜澆食之

回回卽你必鴉用菉豆粉和面爲糊於衮油內燒煠如軟食之類或去豆粉止用面蜜餳花冷水調作糊煠

回回哈里撒每用小麥一椀搗去皮牛肉四五斤或羊肉同煮極麋爛入椀攤四圍澆羊尾子油或酥油或羊頭油同黃燒餅供之加松子胡桃仁尢妙

新編纂圖增類羣書類要事林廣記卷之十

【別集】○麵食類

造幹濕葷素麵食法

水滑面用頭面春夏秋用新汲水入油塩先拌作面羹樣�漸入水和搜成剤用手拆開作小塊子再用油水灑和以木盞乙二百拳如此三四次微軟如餅剤面於案上用拗棒物百十拗如無拗棒如盞烝餅剤一體再盞揉數百拳揉至面性極行方可搓如指頭大新涼水內浸兩時辰伺面性行方下鍋過時亦不中面性未行亦不可冬微溫水

索面與水花面同只加油一倍用油搓如麄筋細皆要一樣長短麄細用油帋蓋勿令風皴停一兩時上筋桿纏曬久遠用度如便要用不用油搓將上項面入手加米粉米孛搓展均一握圓細存展再入粉依上再扭存展三五次至於圓長停細揀擇不勻者撮在一再搓展與前面一樣下鍋煮熟

托掌面以頭面涼水入塩減和成剤停一時再盞和面性行搓爲彈子用米粉爲米孛以骨魯槌碾如盞口大以薄爲妙煮熟以冷肉汁內浸拔透入元汁絲雞黃絲抹肉虀絲雞餅絲乳餅蘑菇諸筍入蒜酪食大抵黃抹肉雞餅對裝向上燒蒜酪食之

米心棊子頭面以涼水入塩和成剤勿棒勿過捍至薄切至細棊子曬漧以篩子隔過再用刀切千百次用篩再隔過麁者再切細者有麋末卻用簸箕去其麋末皆要一樣極細如米粒下鍋熱時連湯起在盆內用冷水寬投之三五次方得精細如不用水淘罩籬澇不得稍箕控幹以肉湯擂麻汁或元汁薑汁上用細肉及蚫螺鴨子乳餅蘑菇木耳妝點如頭羹面亦可對裝

玲瓏撥魚白頭面一斤爲率以肥牛肉或肥羊肉切如豆大半斤抨入麵糊內勻依常法撥入鍋內其面見湯開肉見湯則縮肉皆落在湯內珍瓏極有味下塩醬醋調和滋味得所食之易消化合鍋造

玲瓏餺飥白面用羊腎脂去筋膜淨爛剉入面同搜和斡初作闊面下鍋煮自然漏庭矣

餛飩白頭面一斤用塩半兩新汲水和如落索面頻入水和搜如餅剤停一時再揉百十揉爲小剤骨魯槌捍以細豆粉爲米孛四邊微薄入餡醮水合縫下鍋時將湯扌斍轉一下至沸頻灑水火長要魚津滚至熟有味滚熱味短多破餡子如用豬羊肉先起去皮後起去脿並脂將脿脂剁爲爛泥精肉切作餡不可畱一點脂在精肉上下椒末並縮砂仁末著中用以香油醬蔥細切打作炒蔥勿用生蔥用之渾气不可食入塩調和鹹淡得所

平坐大饅頭十分料用好白面二斤半先以酵一盞許於面內跑一小窠傾入酵汁就和一塊軟面幹面覆之放溫暖伺泛起將四邊幹面加溫湯和就再覆之又伺泛起再添入幹面溫水和冬用熱湯和就不得多揉再放片時搜成剤則已若揉盞則不肥泛其剤放軟捍作皮包餡子排在風以袱蓋伺面性來然後裝入籠內上鍋﹝縷餡﹞用羊肉二斤半薄片入滚湯掠半生羊熟取出縷切番脂半斤生薑四兩碎切陳皮二錢塩一合別用蔥白四十枝香油炒醋浸炒蔥和成餡入松子仁杏仁碎切將餡用前皮包之

平坐小饅頭制造物料同前只是小春秋供﹝斈士饅頭﹞【揉尖】﹝柰花饅頭﹞﹝葵花饅頭﹞喜筵供﹝臥饅頭﹞春前供﹝壽帶龜﹞壽筵供﹝春虫﹞春前供﹝龜蓮饅頭﹞壽筵供﹝荷花饅頭﹞夏供﹝球漏饅頭﹞巳上制造物料同前只是印脫各別

餡子般數豬肉餡內用精者縷細每一斤入羊脂四兩骰子塊切橘皮一去穰碎切椒末茴香蔥絲香油醬擂細先將油煉熱入蔥醬打炒與肉料末等調和拌勻依上用皮包褁

灌漿饅頭並依平坐大饅頭法制造將餡安放面皮上從坐下包褁上畱些口胘邊折小撒如前法烝臨時以奶酪合淡醋汁澆之

魚餡包子鯉鱖皆可淨魚五斤豬臕八兩柳葉切羊脂十兩骰子塊切用前饅頭料末拌勻包褁烝法如右﹝雞鵝鴈鴨諸肉餡等﹞每造十用鵝肉半斤煮熟肥者豬臕一兩並切如絲羊脂切骰子塊將前件料味拌和包褁

駱駝蹄用好面以塩泡湯候冷搜面揉搦成剤捍作薄皮用前法肉餡放內包褁似馬蹄樣式先將豬羊脂熬油去滓然後將包成底放油中煎熟供之

鯉魚兜子鯉魚一斤豬臕四兩羊脂三兩韭葉一束俱細切粳米飯少許陳皮半兩生薑蔥各細切作絲香油煉熟炒蔥胡椒末三錢面醬二兩研爛薑末半兩面二兩肉湯三盞調成面絲塩半兩將魚與物料一拌勻用豆粉半升掉作面皮用熱油抹過每粉皮切作四盞內先鋪粉皮一將魚餡放於盞內以粉皮疏籠牀蒸熱用

蟹黃兜子用熱團臍蟹二十取腳鈤內肉並黃薊魚淨肉一斤算子條切肥羊尾子脿四兩羊脂三兩細切入前件物料如前法造

雜餡兜子用羊你肪四兩羊尾子脿四兩羊脂三兩羊肚四兩連根羊舌二羊肉半斤各細縷切並用前項物料依法造用

荷蓮兜子用夾精羊肉二斤煠去血色縷細切用上項物料拌勻盞內鋪粉皮上勻裝新蓮子肉雞頭肉去心松子仁胡桃仁榛子仁楊梅仁乳餅蘑菇木耳鴨餅子上用肉餡蓋之將粉皮折過楪蓋定上籠牀蒸熟供時番在楪內頭辦皆在面上或有用薄饅頭皮子者巳上四種兜子皆用濃麻汁和酪澆食之

諸熬餅法

白熟餅子白面三斤一斤作酵一斤作燙面一斤餳蜜水和三件一處和停盞揉一二百拳其面再入斗於暖處停飬一時許何面性行至暄泛再揉一二百下少取面作剤如雞子大用骨魯槌捍開入紅鑪用鐵扇子煿鑪熬亦可

捍餅和面時入蜜少許同水調開和面捍作薄餅金敖子上煿熟可停三五日不脆硬

燒餅每面一斤入油一兩半炒塩一錢冷水硬和揉搜得所金敖子上煿得硬煻火燒熱甚酥羙

肉油餅白面一斤熟油二兩半羊脂豬脂各切如菉豆大酒一小盞與面同搜和如硬入羊骨髓分作十剤捍開褁餡入鑪煿熟﹝餡﹞用羊肉二斤細切蔥五根油一兩煉熱炒蔥塩半兩橘皮去穰生薑並細切椒末茴香各少許面一兩調作撁和勻作餡子

酥蜜餅白面二斤眞酥二兩豬油六兩白沙蜜四兩先將豬脂熬油去涬將酥蜜傾在油內澆入面拌搜令勻作剤上印脫成花先將薄帋襯入鑪火敖中火不要大猛飬熟爲度用帋扇輕輕抄出或火慢猛失候則作團相粘不中

捲煎餅用白面二斤半冷水和成硬剤揉搜極勻旋旋添水調作稀稠得所面汁銚盤上用油攤作薄煎餅入餡子羊肉二斤半番脂一斤生薑陳皮並碎切塩一合炒蔥油拌和成餡將煎餅鋪開上餡捲了再煎焦紅色用姜醋汁加檑入松子胡桃仁澆食之

烙面角兒用白面二斤半鍋內燒水一升半令沸滚投下面八停畱二停作米孛用湯扌斍烙熟取出亮冷入米孛搓揉成剤捍作皮餡子依駞峯角兒制造用皮包褁入盞脫下鑪熬內煿熟

造諸面法

醬汁素面取乳餅鮮筍內藫洗淨研碎以甜水煎取汁令有味濾去滓入法醬塩煎數沸復澄去腳盛起別煉油爁蔥姜絲別以器貯之捍面煮熟入溫水中度過投汁中供以姜醬配食

虀面好虀菜去葉用莖切細起蔥油入塩醬同虀菜爁熟下虀汁令味和羙滚數沸盛起捍面煮熟溫水中度過【��中供】

罨生面用麵筋縷切成條以生薑生蔥橘皮並縷切成絲入甜醬並榦薑末各少許釅醋調和拌勻下在椀底以熱面覆之若欲熱喫以白湯浸如欲溫以溫熟水浸供

新法浮圓糯米三升幹山藥三兩一搗粉篩治極細搜圓如常法急湯煮之合糖淸澆供其丸子皆浮器面𨿽經宿亦不沈一法用芋子磨爛和粉搜治亦浮又有加菉豆粉爲衣入百沸湯煮亦浮然不若用雞子淸搜粉爲愈每供止用麝香些子揩匙頭甚省力也

冷淘面先發蔥油次下淸醬汁次下麻泥汁鶯粟杏仁同研裂取濃汁同煎十餘沸次下沙糖薑汁塩醋椒末更煎數沸以味和美爲度捍切面條煮熟湏過水以汁澆供【頭辦隨意】

假鱔面以菉豆粉灑染作鱔皮色薄作粉皮染麵筋作肉蒸捍定切條合汁多用生薑胡椒蒔蘿馬芹蔥醬生乳餅研細濾過煎令略沸爲度熬汁初滚時湏掠去浮沫不【則味惡】

素饅頭用好白頭子面二斤先以干酵一兩許滚湯化開如濕酵用一盞許先於面內跑一小窠傾入酵汁就和成一塊軟面幹面覆之放於溫暖別用厚物擁蓋伺泛起將四邊幹面加溫湯和就再覆之又伺泛起再入幹面溫湯和冬軟夏硬再放片時搜和成剤燒試如稈艸色爲度勿用力揉和就足矣

餡子菉豆揀淨磨破水浸去皮蒸熟研令極細入蜜糖薑汁熟油塩調和味勻以皮包褁此名辣餡又有用栗子紅豆煮熟幹柿胡桃仁麵筋切碎姜絲橘皮薑末香油塩調和滋味得所或入熟靑波菜卽可泛面作皮褁攢折或任意印脫脫之溫暖用夾服蓋臥至肥泛入籠緊火烝熟

灌蒸素饅頭面筋乳蕈筍耦栗胡桃幹柿百合山藥蘿卜紅豆木耳菠菜糖蜜甜醬油及諸料物如常造開口泛面厚皮臨時以奶酪合淡醋汁澆入供之

素包子餡用麵筋乳餅不以多少細切入蕈胡桃幹柿栗子熟山藥去皮並切碎熟油塩醬砂糖調和滋味得所以水晶角兒皮包褁蒸熟供

素油餅每白面一斤酥油五兩如只以眞芝麻油代之搜和成剤隨意入素餡子印脫脫之鑪熬煿熟

兩熟魚【十分】山藥【二斤去皮】乳團【一�碎】陳皮【三片】生薑【二兩各切碎】薑末【半兩】豆粉【六兩作糊更下幹豆粉末五兩】塩【少許】右將上件物料一下於糊內調勻用粉皮一亦用生粉系抹過將餡放於粉皮上折皮蓋合用手挼作魚樣入油內煠明黃色取出下於熬成蘑菇湯內煮合熟盛於楪內上用姜絲新靑菜頭少許

三色雜爊【十分】桑娥蘑菇各四兩浸開去根乳團一巳上切如折二錢大片蔥二根生薑一兩陳皮三片醬二兩塩少許一研爛醋半盞浸桑娥蘑菇湯各半盞豆粉五兩下於爛研物料內扌斍勻去滓淹拌外蘑菇桑蛾乳餅用酥油煎熟楪內對裝熬成蘑菇湯微澆潤

炙蕈肥白肉蕈不以多少旋浸湯浴過勿浸多時輕輕握幹入熱油扌斍拌次入姜橘絲甜醬渾椒各少許拌和得所淹浸移時炙鏟上炙幹再蘸汁汁盡爲度

酒火午蕈白肉蕈於沙內逐根栽立用米泔潑酒浸經宿令生生脆軟取作大片或絲作小片用切細蔥以油炒入生薑橘皮塩醬蒔蘿椒臨熱時入好醇酒扌斍勻不得用醋鮮者不必栽培蕈者中原名曰娥江南曰蕈樹生者曰娥蕈土生者曰蘑菇困子其理一也本艸云桑樹生者上柳樹者次之其餘木生又其次也

煠骨頭用乳團豆粉生麵筋同醬塩茴香陳皮椒末少許和擦勻籠內烝熟案上放冷切作骨頭樣油內煠淂明黃色用好醬淸汁大麻腐大麻子湏炒令香熟研取汁不令則令人利下取稠者相和微入砂糖取味羙爲度慢火爊透少入面絲爊時更不湏入油

火贊豆腐每豆腐一片切作塊用醇酒半升加塩漬兩三時於鐺內起蔥油漉豆腐入油內爁令黃色次取甜醬椒姜研細和元浸汁並以熟菜同煮數沸食

假魚膾麵筋煮熟薄批作大圓片上下用薄粉皮各一以生粉糊粘焊定鋪籠內烝熟壓薄實細抹別染一等紅粉皮用細筍乳餅等簇飣合素膾醋同麻飲汁入糖蜜等如合酉會醋入奶酪尢佳﹝膾醋﹞每頭醋一盌入好酒一盞並煨蔥白姜橘蒔蘿馬芹川椒胡椒蓽撥良姜紅豆縮砂仁漧薑塩醬等生研濾去滓用﹝五辣醋﹞燒蔥五莖川椒胡椒共五十粒生薑漧薑各一分醬一匙醋一大盞入沙盆研爛可作五分臨時入油餅末相度多少用此醋不惟食膾諸品皆可用之甚佳

假水母綫以蒟蒻切作細絲沸湯焯過用五辣醋食之或只用胡椒醋亦可

王葉羹【十分】乳團【二薄片切開再作方勝切�粒內拌過入鍋煮浮者爲熟也】蘑菇【四兩細絲】天花桑莪【二兩去根】竹筍【四兩甲葉切】山藥【煮半熟去皮甲葉切四兩】糟姜【三兩片兒切】右件如法制造分開先以熱湯燙過再用熬成好湯澆上用姜絲靑菜頭

鱔生【十分】生麵筋一堝以手按勻簿籠內先鋪粉皮滿以生粉絲抹過將麵筋放於粉皮上蒸熟用油抹過於案上放冷切作三寸長細絲條兒三色粉皮各一片皆三寸長細條兒另頓放熟麵筋一塊切作細絲竹筍一十條同上切白蘑菇四兩絲作細絲蘑菇三兩浸開去沙石蔥油炒熟絲作條兒右將上件物料攢簇裝於盌內熱湯燙好湯澆上用靑黃白三色蘿卜絲時新靑菜頭少許

素灌肺熟麵筋切如肺塊用杏酪麻飲薑汁塩醬等淹透過菉豆粉內薄滚過油內煠依上用物料合汁澆供之

庖廚雜用

撮肉羹汁用羊肉五斤切碎用水五升浸出血水將肉控幹別用骨頭打折同下於一斗煮肉湯內熬滚有白浮沫旋旋掠去並油熬得湯淸味甜方下生薑五兩好醋半升及血水塩覷得所加減熬滚去浮沫並油味甜辣於器內澄淸去滓再於鐺內熬滚方成好湯汁此作十分料也

撮素羹汁每用水一斗好面醬一升同扌斍勻打澄淸去滓入鍋內入浸洗去沙土蘑菇一斤並浸洗蘑菇水一熬上有浮沫旋旋掠去令淨入姜醋塩調和品嘗味全去蘑菇不用傾於盆內打澄淸方可用

大料物官桂良姜蓽撥艸豆蔻陳皮縮砂仁八角茴香各一兩川椒二兩杏仁五兩甘艸一兩半白檀末半兩右共爲細末用如欲出路停久者以水浸食正餅爲丸如彈子大用時湯泡開

素食料物蒔蘿茴香川椒胡椒漧薑炮甘艸馬芹杏仁已上等分榧子仁加倍用右爲末水浸食正餅爲丸如彈子大用時滚湯泡開

造芥辣汁芥菜子不拘數淘淨入細辛少許白蜜醋一同研爛再入淡醋濾去滓極辣

擂胡椒胡椒不拘多少入塩並蔥葉同研極辣

煎酥油法羊脂一斤豬脂四兩熬成油去滓用好梨一枚去穰切作片栗肉十切薄片肥棗十五每作三燈心一小把皂角一寸熬得梨等稍幹濾淨以闊口瓷盌盛貯伺凝任意用之如作黃酥用窶子打碎同煎如作紅色用紫艸煎酙酌用

造酪法牛羊乳汁兩升爲率傾入鍋中慢火煎火緊則底焦煿牛馬糞火爲上常以杓揚乳勿令溢出時復徹底縱離橫直勾勿圓扌斍喜斷亦勿口吹吹則觧四五沸便止瀉入盆中勿便揚之待小冷掠去乳皮著別器中以爲酥用生絹袋濾熟乳著瓶中其臥酪瓶必湏於灰火中回轉炙之周匝熱徹十分幹待冷乃用不燒者有潤濕气則酪斷不成若日日灸瓶酪猶有斷路者其屋中有蛇蝦蟆故也宜燒人發牛羊角以碎之聞臭气則遠去矣其熟乳待冷至溫溫如人體爲候若適熱臥則酪酸傷冷則難成濾訖以先成甜酪爲母大率熱乳一升用舊酪半匙著圴中以匙痛搐令散瀉入熟乳中仍以杓扌斍使勻厚與氈絮之屬鳴之令暖良久以單布蓋之明旦酪熱如舊酪以淡酸漿水一合許代之亦不可多用六七月造者令如人體直置於冷地不湏蓋火烏冬天作者令少熱於人體降於餘月茹令極熱

曬漧酪七八月中作之日中曬酪酪上皮成掠取更炙之又掠肥盡皮乃可止約得一斗許於鍋釜中炒少時卽出盤上日曬曝浥浥時作團大如梨又曝極幹得經年不壞以供遠行作粥作漿細削以水煮沸便有酪味

洗麵筋用白面一秤入塩四兩溫水和帶軟候水脈停當少時入冷水一桶從慢至緊掿洗得成麵筋再行汀了第二番面水更用新水一桶擇洗出衠正面筋作團案上放要熱於籠牀內烝是也

造稠餳衠糯米一斗大麥蘗三十兩先將米炊作如泥之飯入碎蘗拌勻良久入溫湯六大盌候顆粒化空虛卽用生絹一方縫作袋盛滴汁入銀石器中慢火煎不住手扌斍令稠得所爲度一黍米亦依上法造只是麥蘗三十五【兩餘皆同】

活血入水多不肯凝者安燈心數根順扌斍之實時便凝或入壁土些亦可

新編纂圖增類羣書類要事林廣記卷之十一

【別集】○獸畜類【靈怪牧養】

山海靈怪

龍馬孟河出龍馬者仁馬也髙八尺五寸長頸骼上有翼旁有垂尾蹈水不沒聖人在位天不愛其地道不藏其寶故河出龍馬焉

應龍尢禦黃帝黃帝令應龍攻於冀州之野女媧之時乘雷車服應龍禹有應龍以尾畫地卽水犁丘山有應龍者龍之有翼也昔

檮機西羗中有獸狀如虎而大於虎毛長二尺人面虎足豬牙尾長一丈八尺名曰檮機孟子云楚之檮機釋云惡獸也所以記惡興善

兪兒單耳之水有兪兒者登山之神也長尺餘而人形四體具焉冠黃衣朱服好走馬斉桓公時曾見管仲曰有霸王之君興則見矣

當庚欽山有獸狀如豚名曰當庚其鳴似呼見則天下大和穰韓子曰和歲之獸

﹝魚骨﹞魚子桐山水中多﹝魚骨﹞魚狀如魚而鳥翼出則有光則旱

珠鱉葛山澤中多珠鱉之魚狀如肺六目六足腹內有珠其味甘酸食之可辟時气之病

���虫﹝虫庸﹞獨山塗水出焉東南流於江中多���虫﹝虫庸﹞狀如黃蛇魚鬣入水有光見則其邑大旱也【���虫音條﹝虫庸﹞音容】

犱兪余我山有獸狀如兔鳥喙鴟目虵尾遇人則佯眠名犱兪其鳴自呼見則螽蝗爲害

鱅鱅幹昧山食水出焉東北注於海中其水多鱅鱅魚狀如犁牛其皮虎文音如彘鳴也

��從��從拘扶山有獸狀如犬而六足尾長丈餘名曰��從��從【子黃反】其鳴自呼取其皮可以禦瘴癘也

此虫鼠拘扶山有鳥狀如雞而鼠尾身有五彩名曰此虫鼠飛�百十爲羣見則主有大旱也

朱獳耿山有獸狀如狐而魚鬣名曰朱獳其鳴自呼見則國有恐人民多災主歲大饑也

蠪蚔鳬麗山有獸狀如狐而九首九尾虎爪馬鬣名曰蠪蚔音如嬰兒見則十一歲大穰也

鹿蜀杻陽山有獸狀如馬而白首虎文赤尾其音如謠如歌謠也名曰鹿蜀人寢其皮宜子孫

鮭魚抵山有魚狀如牛陸居虵尾有翼在膊亦云在脇音如牛名曰鮭冬卒夏生食之腫疾﹝羊專﹞﹝羊它﹞】基山有獸如羊九尾四耳其目在背名曰﹝羊專﹞﹝羊它﹞取其皮毛之屬佩之令人不恐宜遠行

赤鱬靑丘山英水出焉南注於卽冀之涬中多赤鱬狀如魚人面音如死央食之令人不疾耳

瞿如禱過山有鳥狀如鵁似鳬腳而小延尾白首三面二足名曰瞿如其鳴自呼見則主有水

猾裏居冬蛪名曰猾裏音如斫木見則國有徭役不寧也堯光山有獸狀如猴人面彘鬣

蠹非巳羭次山有鳥狀似裊而人面一足名曰蠹蜚冬出夏蟄人取其羽毛置於衣中則不畏雷

畢方義章山有鳥狀如鴿一足赤文白喙啕火而行名曰畢方其鳴自呼人見之主有壽也

天狗陰山有獸狀如貍白首名天狗食虵音如貓之可禦也

獓因三危山有獸狀如牛白身四角毛如披蓑名獓因食人

﹝月雚﹞疏帶山有獸狀如馬首有角名曰﹝月雚﹞疏四蹄可以錯石

阿羅魚譙水多阿羅魚一首十身音如犬吠食之巳�禦火

鯈魚彭水多鯈魚形如雞三尾六足四首赤色音如鵲

犪牛岷山多犪牛今蜀山有之肉重千斤可設穽殺之

跋腫諸山有鳥狀如鶚一足彘毛名跋腫見則其邑有火災

合窳剡山有獸如彘人面赤尾名合窳食人食蛇見則大水

獂冀望山有獸狀如貍一目五尾名獂食之可治痺疾

駿中曲山有獸狀如馬白身黑尾一角虎足食虎豹名曰駿

蠻剛山洛水出焉北注於河山名曰蠻鼠尾人首音如犬吠

蜚大山有獸如牛一目白首蛇尾能令水竭艸死見則兵役鶡

上黨輝諸山多鶡似雉而大靑色頂有毛角健鬭死乃止

夔東海中有獸如牛無角一足出則有風雨其音如雷名夔

﹝疊鳥﹞翠山有鳥名﹝疊鳥﹞狀如鵲兩首四足赤眉黑身可以禦火

蛫卽公山有獸狀如龜白首赤身其名曰蛫可以禦火災

玃皐塗山有獸狀如鹿前腳似人後腳似馬蹄四角名玃

寓號山有鳥名曰寓狀如鼠音如羊兩翼佩之可以禦兵

品物異名

毛虫

馬赤驥盜驪白蟻踰墻山子渠黃驊驑騄耳【以上乃穆王八駿之名出周穆天子傳】追風白兔躡星奔電飛翻銅雀晨鳬【以上乃秦皇七馬之名出崔豹古今並】

馿奇畜名駒

牛桃林士黑牡丹【劉訓家牛】

羊長髯主簿胡髯郎

狗黃耳烏龍【韋俊犬後化爲九乘之飛升】

貓衘蟬蒙貴烏猿【貓洗面足過耳則有客至出酉陽雜俎】

豬長喙參軍烏金【唐拱州人有畜豬因而致富因爲烏金】

鹿西王母巨鹿侯

兔明視瑞獸【赤兔也王者盛徳則至】

虎於菟【楚人謂虎爲於菟】白額侯山獸之君

猴孫供奉【唐昭宗播遷有弄猴者其猴頗馴能隨班起居因賜以騑袍故之】

猿黑衣郎巴西侯山公

象白暗【海賈以象牙爲白暗出雜俎】

犀海牛黑暗【海賈以犀爲黑暗出雜俎】

駞廬山精【負千斤日三百里】

鼠社君家兔仲能【三百歲鼠兔】

狐玄丘校尉田參軍成陽公

羽虫

鳳凰【雄曰鳳雌曰凰】

鸑鷟【鳳雛也】靈鳥【見則天下太平】

鶴仙驥丹哥丁今威

鵲神女幹鵠

烏鸒斯桑飛女鵙巧婦黑鳥鴉烏【小而多腹下白不反哺者】

鶯楚雀倉庚黃鸝黃栗畱金衣公子

鬼鶚夜行遊女鬼車隱飛鵂鵩九頭鳥

子規不如帰去杜鵑伯勞催歸杜宇

鷦鷯蘆虎兒挑虫巧婦桑飛

鳩郭公戴勝布谷

翡翠魚狗【小者】翠鳥【大者】魚虎

鷺舂鉏鷺倿籬

斑鳩靑侯鳥黃褐侯

鶉鴽

羅鶉

雞巽羽翰音戴冠郎

燕乙鳥玄鳥天女

鴻鴈【大曰鴻小曰鴈】

鴿飛奴

窅令雝渠【大如�飛鳥行則�】

鴛鴦匹鳥

鸕鶿魚虫水老鴉【吐雛不卵】

啄木匠木【又名斲木】

鱗虫

魚化龍公子樂水眞人

介虫

龜綠衣使者玄都督郵先知君

蟹無腸公子郭索擁劍

鱉河伯使者

螺螄紫具

鰕長須公

蠢虫

��虫馬頭娘

蝦﹝虫麻﹞科斗

蝙蝠飛鼠

﹝魚宅﹞水母

莎雞促織

﹝虫腎﹞螉果嬴

蟬蟪蛄寒螿

蜣蜋椎車轉丸

螢夜照宵燭熠耀夜光

牧飬類要﹝孟子曰﹞雞豚狗彘之畜失其時以此爲王道之始則知牧養之道誠飬生之大端食用之先務而況牛資之以耕馬資之以戰尢有國有家者之所不可緩今取其方訣之切要者類成一卷亦治生者之一助也

相良馬法見圖三十二相眼爲先次觀頭面要方圓訣法不看先代本便是盲人信步行眼似垂鈴紫色鮮滿筐凸出不驚然白縷貫瞳行五百班如撒豆不同看面顱側擊如鎌背鼻如金盞可藏拳口湏深牙齒遠舌如垂劍色如蓮口黑靨湏長命唇似垂箱蓋一般食槽寬闊顋肉咽要平兮筋有欄耳如楊葉刀批竹咽骨髙兮髀不堅八肉分兮彎左右龍會髙兮上古傳項長如鳳湏彎曲鬃毛茸細要如綿鬐長膊闊槍風小臆髙胸闊腳前寬膝要髙兮圓似掬骨細筋粗節要攢蹄要圓實湏卓立身平充闡要平寬肋骨彎兮湏緊密排鞍肉厚穩金鞍三峯壓壓湏藏骨臥如猿落重如山鵝鼻曲直湏停穩尾似流星散不連膏筋大小湏勻壯下節攢筋緊一錢羊髭有距如雞距能奔急走日行千巳前貴相三十二萬中難選一俱全右出李伯樂寶金篇毛旋善惡圖見圖﹝相毛旋歌﹞項上如生旋有之不用誇還緣不利長所以騰蛇後有喪門旋前兼有挾屍勸君不用畜事也湏疑牛額並口行禍非常害長多古人如是說此事不虛謌帶劍渾閒事喪門不可當的盧如入口有福也湏防黑色耳全白從來號孝頭假饒千里足奉勸不湏畱背上毛生旋馿騾亦有之只惟鞍貼下此者是駞屍衘禍口邊衝時間禍必逢古人稱是病焉敢不言眼下毛生旋遙看似淚痕假饒福也病禍亦防侵毛病深知害妨人不在占大都知此類禍也宜嫌檐耳駞鬃項𨿽然毛病殊若然兼鱉尾有實不如旡

相牛法湏頭小腦大項長身短角方眼圓脊髙殿目低僉毛不分立斉足乃可爲耕力頭欲廋小不用多肉面欲得長短則命促經云面髙正長有齒殃面若兩分益主損身眼欲得大去角要近有白脈貫瞳吉眼赤者觸人眼下有旋毛名淚滴主喪服鼻欲軟而大易牽鼻上毛逆凶經云鼻如鏡鼻難牽力口欲方大易餵能食齒欲白若齦有緣招官尖經云齒牙雪白多招田宅角短方大紋浪觕刑如仰弓吉角向前吉向後凶兩角間有亂毛起名頭陀妨主﹝經云﹞角圓紋細使卽遲滯耳去角要近略可容指萬好多長毛不耐耳後有旋毛名剌環招盜賊經云耳角近促不用營祿耳去角遠千里不轉頸骨欲得長大肩膂欲得窊若窊則爲雙肩主有力若不窊者爲單肩少力毛短密硬而黑者耐寒疏長如鼠毛者怕寒毛赤豎自害損主倚毛向前大吉向後大肚下有橫毛使卽倒行前腳欲直而闊後腳要曲而開股瘦小則捷快經云前腳如筒後腳如弓蹄欲得大靑黑紫爲鐵蹄吉經云蹄色黃白行不滿百陰虹屬頸者千里牛也前帶抱喉及臨耳者早死經云前後帶至老害後帶半長法主橫傷乳紅多子吉乳疏黑子牛袋深隱乃吉橫出者尿射前胯者快直下者鈍屎欲蹲放經云屎如螺旋用力如雷身欲得圓肋欲得密脊欲尖斂臀欲厚重尾骨麄少毛者有力尾稍長大吉

飬羊常畱臘月正月生羔爲種者上十一月二月生者次之大率十口二羝羝少則不孕羝多則亂羣羝角者更佳有角者喜相抵觸傷胎所由也擬供廚者宜剩之牧羊必須大老子心性宛順者起居以時調其宜適卜式云牧民何異於是者惟遠水爲良二日一飲頻飲則復水而鼻膿緩驅行勿停息春夏旱放秋冬晚出圈不厭近必須與人居相連開窓向圈架北墻爲敞圈中作臺開竇令停水二日一除勿令糞穢穢則汗毛停水則損蹄眠濕則腹脹也圈內須並墻堅柴柵令周匝羊一千口者三四月中種大豆一頃雜谷井艸畱之不須鋤治八月九月中刈作靑茭若不種豆谷者初艸實成時收刈雜艸萡鋪使幹勿令欎浥旣至冬寒多饒風霜或春初雨落靑艸未生時則須飼不宜出牧放羊有疥者間別之不別則染污或能合羣致死治羊疥方凡羊經疥得差後夏初肥時宜賣易之不賣後年春疥發必死家政法曰飬羊法當以瓦器盛一升塩懸羊欄中羊喜塩自數還啖之不勞人收羊有病輒相污欲令別法當欄前作瀆深二尺廣四尺往還能跳過者病不能過者入瀆中行過便別之羊有一角食之殺人

飬豬母豬取短喙柔毛者良喙長則牙多一廂三牙以上則不湏畜爲難肥牝者子母不同圈子母同圈喜相聚不食壯者同圈則害圈不厭小不厭穢亦須小廠與之避雨雪春夏艸生隨時放收糟糠之屬當日則與八九十月放而不飼所有糟糠則畜得窮冬夏初產者宜煮谷飼之其子三日便搖尾六十日後犍十一月十二月生者豚一宿蒸之蒸則腦凍不合不出旬便死供食豚乳下者佳揀取別飼之愁其不肥共母同圈粟豆難足宜理車輪爲食場散粟豆於內小豚足食出入自由則肥速

飬雞雞種取桑落時生者良春夏生者則不佳雞春夏雛二十日內令出窠飼以燥飯雞棲宜據地爲籠籠內安一棧𨿽鳴不錯而安穩易肥又免狐貍之患若任之林木一遇風寒大者損瘦小者或死燃柳柴殺雞雛小者死大者盲家政法曰飬雞法二月先耕一畝作田秫粥灑之刈生茅覆上自生白虫便買黃雌雞十隻於地上作屋方廣丈五於屋下懸簀令雞宿上並作雞籠懸中夏月盛晝雞當還屋下息並於園中築作小屋覆雞得飬子烏不得就飬雞令速肥不爬屋不暴園不畏烏鴉鳶狐貍�取谷產雞子供常食法別取雌雞勿令與雄相雜其墻筐斬翅荊樓土窠一如前法惟多與谷令竟冬肥盛自然谷產矣一雞生百餘卵不鶵並食之無咎餅炙所須皆足宜用此孟子曰雞豚狗彘之畜無失其時七十者可以食肉矣黑雞白頭食之病人雞有六指者亦殺人雞有五色者亦殺人飬生論曰雞肉不可令小兒食食之令生蚘虫令人消瘦

養鵝鴨鵝鴨並歲再伏者爲種大率鵝三雌一雄鴨五雌一雄鵝初輩生子十餘鴨生數十後輩漸少矣欲於廠屋之下作窠多敷細艸於窠中令暖先刻白木爲卯形窠別著一枚以誑之生時尋卽收取別著一暖處以柔細艸覆藉伏時大鵝一十子鴨二十子小者減之數起者不任爲種其貪伏不起者湏五六日一與食起則令洗浴鵝鴨皆一月雛出量雛欲出之時四五日之內不許聞打鼓紡車大叫豬犬及舂又不許器淋灰不許見新產婦雛旣出作籠籠之先以粳米爲粥糜一頓飽食之名曰嗔嗉然後以粟飯切苦菜蔓靑葉爲食以淸水與之濁則易入水中不用停久尋卽驅出於籠中髙處敷細艸令寢處其上十五日後乃出籠鵝惟食五穀稗子及艸萊不食生虫鴨靡不食矣水稗實成時尢是所便供廚者子鵝百日以外好鴨六七十日佳過此肉硬大率鵝鴨六年以上老不復生伏矣宜去之少者初生伏又未能工惟數年之中佳耳風土記曰鴨春季雛夏三月則住啖故俗五六月則烹食之

養魚陶朱公飬魚經曰威王聘朱公問之曰聞公在湖爲漁父在齊爲鴟夷子皮在西戊爲赤精子在越爲範蠡有之乎曰有之曰公產足十萬家累億金何術乎朱公曰夫治生之法有五水畜第一水畜所謂魚池是也以六畝爲池池中有九洲求懷子鯉魚長三尺者二十頭牡鯉魚長三尺者四頭以二月上庚日內池中令水無魚必生至四月內一神守六月內二神守八月內三神守者鱉也所以內鱉者五萬三百六十則蛟龍爲之長而將去飛去內鱉則魚不復去在池中周遶九洲無窮自謂江湖也來年二月得鯉魚長一尺者一萬五千枚三尺者四萬五千枚二尺者萬萬枚直五十得錢一百二十五萬至明年得長一尺者十萬枚長二尺者五萬枚長三尺者五萬枚長四尺者四萬枚畱長二尺者二千枚作種所餘皆貨得錢五百一十五萬錢候至一年不可勝計也王乃於後苑治池一年得錢三十餘萬池中九汧八谷谷上立水二尺又谷中立水六尺所以飬鯉者鯉不相食易長又貴也

醫療須知﹝禮記曰﹞古之君子惠及犬馬又曰盡人之性然後能盡物之性蓋周禮有牧人之官以掌王之孳畜卽今之獸醫是也然其術不傳於世識者病馬今采摭異方銓其巳驗者用爲仁術之助

牛瘴疫方石菖蒲淡竹葉葛粉欎金菉豆蒼【各等分】碾羅爲細末每服一兩芭蕉自然汁三升入蜂蜜一兩並黃蠟二錢重調灌之未解再一服如熱極加大黃鼻頭無汗如麻黃鼻口出血加蒲黃此藥用蒼石菖蒲之義蓋恐他藥太冷欲此二藥以制眾藥而又通气也﹝又方﹞取十二月兔頭燒灰和水五升灌﹝又方﹞用眞茶末二兩和水五升灌﹝又方﹞人參細切水煮五升灌口中立瘥﹝又方﹞治牛卒疫而動頭打脇急用巴豆七去殼細研生油和灌卽愈又取安息香於牛欄中燒如燒香法如初斍有一頭至兩頭是疫卽牽出以鼻吸其香立止更燒蒼亦好

牛定血方川當帰紅花爲末酒二升半前取二升冷灌有驗

牛喫�方楡白皮三兩水煮升二升灌又法豉汁調食塩灌

牛中熱方兔肶去糞用蘆艸褁令合未愈再服【肶音�】獸百葉

牛患眼方牛生膜遮眼炒塩並竹節燒存性細研一錢貼瘼

牛气噎方牛有茅根噎皂角末吹鼻中以鞋底柏尾停骨下

牛腹脹方牛喫雜虫腹脹用燕屎一合以水二升調灌立效

牛觸人方牛眞走逢人觸膽大也黃連大黃末雞子酒調灌

牛尾焦方牛尾焦不食水艸大黃黃連白芷末雞子酒調灌

牛生蛭方肚中生蛭塩答脯啖虫出食苔牛到艸則嚙死效

牛气脹方淨水洗汗襪取汁一升好醋半升和灌之愈

牛鼻脹方治以十分醲釅好醋一盞許灌之耳中立愈

牛肩爛方舊綿絮三兩燒存性麻油調抹忌水五日愈

牛漏蹄方紫礦爲末豬脂和納入蹄中燒鐵篦烙之愈

牛生虱方生土當帰搗浸醋一宿塗之愈胡麻油亦愈

牛沙疥方喬麥隨多寡燒灰淋汁入綠礬一合和塗愈

馬傷脾方川厚朴去麄皮爲末同姜棗煎灌應脾胃有傷不食水艸褰唇似笑鼻中气短宜速與此藥

馬心熱方甘艸芒消黃蘗大黃山梔荽爲末水調灌應心肺壅熱口鼻流血跳躑煩燥宜急與此藥

馬肺毒方天門冬知母貝母紫蘇芒消黃芩甘艸荷葉同爲末飰湯入少醋調灌療肺毒熱極鼻中噴水

馬肝壅方朴硝黃連爲末男子頭髮燒灰存性漿水調灌應邪气沖肝眼昏似睡忽然眩倒此方主之

馬腎搐方烏藥芍藥當帰玄參山茵蔯白芷山藥杏仁秦艽每服一兩酒一大升同煎溫灌隔日再灌

馬气喘方玄參亭歷升麻牛蒡兜苓黃耆知母具母同爲末每服二兩漿水調艸後灌之應喘嗽皆治

馬尿血方黃耆烏藥芍藥山茵蔯地黃兜苓枇杷葉同爲末漿水煎沸候冷調灌應卒熱尿血皆主療之

馬喉腫方螺靑川芎知母川欎金牛蒡炒薄苛具母同爲末每服藥二兩蜜二兩用水煎沸候溫調灌

馬結尿方滑石朴硝木通車前子同爲末每服一兩溫水調隔時再服結其則加山梔子赤芍藥同末

馬結糞方

皂角燒灰存性同大黃枳殼麻子仁黃連厚朴同爲末淸米泔調灌若腸突加蔓荊子末同調

馬舌硬方欵冬花瞿麥山梔子地仙艸黛靑鵬砂朴硝油煙墨等分爲細末每用半兩許塗舌上立瘥

馬眼患方石決明艸決明川黃連黃蘗甘艸秦皮山梔同爲末每服一兩半蜜二兩豬膽一枚冷水調灌

馬膈痛方羗活白藥甜子當帰沒藥芍藥爲末春夏�水加蜜秋冬小便調療膈痛低頭難不食艸

馬流沫方當帰菖蒲白澤瀉赤石脂枳殼厚朴甘艸同爲末每服一兩半酒一升蔥白三握同水煎溫灌

馬傷蹄方大黃五靈脂木鱉子【去油】海桐皮甘艸土黃蕓臺子白芥子爲末黃米粥調藥攤帛上褁之

馬諸瘡方昆砂夜合花葉黃丹漧薑檳榔五倍子爲末先用塩漿水洗瘡後用麻油加輕粉調藥薄傳

羊疥癩方藜蘆根不拘多少槌碎以米泔浸之瓶盛塞口置竈邊令暖數日味酸便可用先以磚瓦刮疥處令赤若堅硬湯洗之去痂拭漧以藥汁塗再上可愈若多則漸塗之若一項塗恐不勝痛也又方豬脂和臰黃塗之

羊中水方先以水淨洗眼鼻中膿污令絜次用塩一撮就杓子內以沸湯研化湏極咸候冷澄取淸汁各注一雞子淸許灌於兩鼻五日後必漸漸肥愈未愈則再灌

羊夾蹄方羖羊脂煎熟去滓取鐵篦子一枚炭火燒令熱將脂勻於篦上就夾處烙之勿令入水次日卽愈

羊敗羣方取長竿一條豎於棧所竿首頓�小板系稱猴於竿令可上下凡羊膿鼻及口頰生瘡如幹癬更相染著遂致絕羣此法主之疏物類有相感者又能辟貍

�雜病方巴豆去殼研水調平胃散灌之百病皆愈卒死者以葵根塞鼻可�徧身膿癩臭檅不可近者濃煎百部汁塗之爲�蠅嚙�者取麻油涬徧桵其身立去

貓雜病方天臺烏藥磨水灌之可愈百病煨火瘦瘁以琉黃少許納豬腸中火內熟飼之或以琉黃置魚腹中煨拌飯飼之害愈誤爲爲踏死以蘇木濃煎汁灌之可活

豬疫病方或以蘿卜或葉與之此物乃豬所好食性涼能愈其熱毒又能宣轉其腸胃使之流通若不食則難救

魚遭毒方魚爲藥所毒宜急疏去毒水別引新水入池多取芭蕉搗碎�水來使吸其水則觧或以溺澆池面亦佳魚身上生菌子用好茶末調水淸早勻潑池面則消去

鬭雞病方鬭雞以雄黃末搜飯飼之可去其胃虫此藥性熱又可使其力健善鬭常以貍脂塗其�能使他雞畏也

雞雜病方以眞麻油灌之皆立愈中蜈公毒研茱萸觧

猴百病方貫眾磨水灌之並取壁上蟢子與食百病皆愈

猿百病方多取大蜘蛛研爛入冷水調稀灌之百病皆愈

百鳥磨方百鳥喫惡水鼻凹生爛瘡甜蔕爲末傳之愈

竹雞瘡方甜蔕爲末凡竹雞背上生瘡則斃急傳則愈

鸚鵡病方以橄欖餘甘飼之愈預收作幹以備緩急之用

繡眼病方以砂糖少許置水鑵中飲之可愈其眼爛之疾

畫眉病方畫眉過寒毛燥落宜以羊脂炒米飼之則潤

黃頭病方黃頭鬭置身痛宜取尿堈畔砂砂飼之則愈

飬�央方�央恐其飛去將腋下膜子割離些許則馴

���方鴿爲鷹所傷宜取地黃研汁浸米飼之則安

新編纂圖增類羣書類要事林廣記終

