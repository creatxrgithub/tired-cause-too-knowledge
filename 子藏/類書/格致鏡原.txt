

欽定四庫全書

子部十一

格致鏡原

書

提要

【臣】等謹案格致鏡原一百卷

國朝陳元龍撰元龍字廣陵海寧人康熙乙丑進士及第歷官文淵閣大學士諡文簡是書皆采輯事物原委以資考訂故以格致爲名凡分三十曰乾象曰坤輿曰身體曰冠服曰宮室曰飲食曰布帛曰舟車曰朝制曰珍寶曰文具曰武備曰禮器曰樂器曰耕織器物曰日用器物曰居處器物曰香奩器物曰燕賞器物曰玩戲器物曰谷曰蔬曰木曰艸曰花曰果曰鳥曰獸曰水族曰昆虫毎中又各爲條目采擷極稱繁博又以明人書多不載原書之名攘古自益因詳加考訂凡大而連篇小而只句必以原書名系之𨿽所據或間出近代之本不能盡溯其源而體例秩然首尾貫丳無諸家叢冗猥雜之病亦庶防稱精核者焉其書爲康熙戊子丁亥間元龍歸養時所作後官廣西巡撫乃刋行之於粵中云乾隆四十三年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

格致鏡原凡例

凡書所以供翰墨備考訂也是書則專務考訂以助格致之學每紀一物必究其原委詳其名號疏其體考其制作以資實用比事屬辭非所取也故於古來詩賦以及故事一槪不錄以別於他書間有關於物之別名與怪異者采百之一唐宋書援據古文必系以原書出處使人參考炳然明人書多不載原書之名攘古以自益稱餘者不知何人稱上者不知何君稱本朝者不知何代最爲悶濇且安知非杜撰乎是書大而連篇小而只句必系書名或偶忘其書亦必系某人曰所以徴信也

是書所引以經史爲主但紀物旣博求復詳或古無而今有或雅棄而俗此稗編叢書不得不旁及俗說野乘不得不間采也然所援引迄明而止亦求精約毋爲泛濫

是書每載一物輙隨其物之詳略以爲標首多者累牘難竟則有總論有名有稱號有紀異以別之至如冠璽車服等之標歷代標古人茶墨等之標采制貯書畫等之標裝潢之眉目旣淸閱者了若指掌其少者數行可竟則不復分晰又其少者則連而錄之曰諸某物似乎不拘一格而實有定例可循

凡書所引載籍必摘其中一二字句以標於上而後錄其原文是書紀載務博篇帙務約故連綴諸書而於要處則旁圈以顯之旣省贅文彌爲醒眼

是書爲卷一百爲三十其另爲而不成捲者則附於各之後如藥餌之附飲食刑具之附武備漁獵匠具之附耕織竹附於木藤附於艸是亦不之也而天下之物略盡於此矣

有一物而兩見者如蠶之在織與虫桃李之在花與果犀象之在珍寶與獸之則各有所詳無取重出

丁亥戊子間余乞養旋裏循陔多暇偶纂是書時書籍多畱京邸家中插架甚少就所渉獵以葺是書後從吾壻昆山徐敍九【徳秩】家傳是樓借閱數百種稍稱詳備而掛漏不免擬續有見聞以漸增補旋被

召入京又出而撫粵宦轍碌碌槧未遑遽付梓人殊

慚荒陋也

格致鏡原凡例

欽定四庫全書

格致鏡原卷一

大學士陳元龍撰乾象【一】

天【附渾儀刻漏气】

總論徐整三五歷紀未有天地之時混沌如雞子溟涬始判鴻滋分歲起攝提元气啟肇禮統天地者元气之所生萬物之祖也列子天地亦物也物有不足故昔者女媧氏鏈五色石以補其闕斷鼇之足以立四極河圖括地象西北爲天門東南爲地戶注天不足西北是天門地不滿東南是地戶春秋說題辭天之言顯也居髙理下爲人經紀故其字一大以鎭之此天之名義也天之爲體中包乎地日月星辰屬焉許愼說文天顚也至髙無上從一大也劉熈釋名天豫司兗冀以舌腹言之天顯也在上髙顯也靑徐以舌頭言之天坦也坦然髙而遠也楊泉物理論天者旋也均也積陽純剛其體回旋羣生之所共仰所以立天地者水也成天地者气也水土之气升而爲天儲泳祛疑說自天統開於子輕淸之炁一萬八百年升而爲天天之晶華凝結而爲日月星辰成像旣著功用乃行列子天積气爾日月星辰亦气之光耀者也虞昺穹天論天形穹窿如笠而冒地之表浮元气之上譬覆奩以抑水而不沒者气充其中也日繞辰極沒西而還東不入地中也晉書渾天儀注雲天如雞子地如雞子中黃居於天內天大而地小天表裏有水天地各乘气而立載水而行周天三百六十五度四分度之一又中分之則半覆地上半繞地下故二十八宿半見半隱天轉如車轂之運也王充論衡天平正與地無異若覆盆之狀姚信昕天論天如欹車蓋北髙南下晉書天文志天旁轉如推磨半在地上半在地下日月本東行天西旋入於海牽之以西如蟻行磨上磨左旋蟻右行磨疾蟻遲蟻不得不西晉書漢祕書郎郤萌記先師相傳雲天無質仰而瞻之髙遠無極眼瞀精絕故蒼蒼然也譬之旁望遠道之黃山而皆靑俯察千仞之深谷而黑夫靑非眞色而黑非有體也日月眾星自然浮生虛空之中其行其止皆須气焉是以七曜或逝或住或順或逆伏見無常進退不同由乎無所根系故各系也居業錄朱子謂天以剛風旋滚得地在內不陷伯岐曰大气舉之邵子雲天依形地附气天地自相依附三說皆精當蠡海錄天之色蒼蒼然也而人稱曰丹霄絳霄河漢曰絳河蓋觀天以北極爲標準仰而見者皆在北極之南故借南之色以爲諭玊歷通政經天體東西南北徑三十五萬七千里每一方八萬九千二百五十里自地至上八萬里以日照陽城中之半爲中乃天體正圓也以算勾股見之洛書甄曜度周天三百六十五度四分度之一夫一度爲一千九百三十二里則天去地十七萬八千五百里春秋元命苞陽極於九故周天九九八十一萬里東方朔神異經昆侖有銅柱焉其髙入天謂之天柱寰宇記卭都縣漏天秋夏常雨故曰漏天僰道有大山小山四時霖霪不絕俗呼爲大漏天小漏天伏侯古今注成帝建始三年七月夜有靑黃白气長十餘丈光明照地或曰天裂或曰天劍南史梁太淸二年六月天裂於西北長十丈闊二丈光如電其聲若雷十二月天西北裂有光如火陳至徳元年冬夜天開自西北至東南其內有靑黃雜色隆隆郎瑛七修槁馬浩瀾嘗言少時夜行忽聞空砉然有聲見靑天中如皮一條其色蒼黃隨開隨合明聞人言昨夕天開眼姚桐壽樂郊私語己亥秋九月晦余曉詣嘉禾時曉星猶在樹杪忽西南天裂數十百丈光熖如猛火照徹原野一時村犬皆吠宿鳥飛鳴諦觀其裂處蝡蝡而動中復大明若金融於冶鑄者少時方合操舟者謂余曰此天開眼也董仲舒春秋繁露陰陽之气上薄爲雨下薄爲霧風

其噫也云其气也雷其相搏之聲也電其相擊之光也太平之世風不鳴條雨不破塊雷不驚人電不目雪不封條王充論衡風猶人之有吹喣也雨猶人之有精液也雷猶人之有腹鳴也

名號爾雅穹蒼蒼天也【天形穹隆其色蒼蒼因名云】春爲蒼天【萬物蒼蒼然生】夏爲昊天【言气皓旰】秋爲旻天【旻猶湣也湣萬物凋落】冬爲上天【言時無事在上臨下而已】毛萇詩傳尊而君之則稱皇天元气廣大則稱昊天仁覆閔下則稱旻天自上降監則稱上天據逺視之蒼蒼然則稱蒼天淮南子中央曰鈞天其星角亢氐東方曰蒼天其星房心尾東北曰昊天其星箕斗牽牛北方曰天其星須女虛危營室西北方曰幽天其星東壁奎婁西方曰浩天其星胃昴畢西南方曰朱天其星觜嶲參東井南方曰炎天其星輿鬼栁七星東南方曰陽天其星張翼軫漢書郊祀志九天巫祠九天顏師古注九天說見淮南子一說云東方蒼天東南陽天南方赤天西南朱天西方成天西北方幽天北方天東北變天中央鈞天也太經注九天一爲中天二爲羨天三爲從天四爲更天五爲晬天六爲廓天七爲咸天八爲沈天九爲成天雲笈七籖自都玊京已下合有三十六天其二十八天在三界內黃曽天玉完天何童天平育天文舉天七曜摩夷天六天爲欲界越衡天翳天和陽天恭華天宗飄天黃笳天堂曜天端靖天恭慶天極瑤天元載孔升天皇崖天極風天孝芒天翁重浮容天江由天阮樂天曇誓天十八天爲色界霄度天元洞天翰寵妙成天秀樂禁上天四天爲無色界三界外曰四人天常融天玊隆騰勝天梵度天平育賈奕天名爲種民天亦名四梵天四人天外曰淸微天禹余天大赤天最上大羅天合三十六天太霄瑯書九天上第一天名郁單無量天第二天名上上禪善無量壽天第三天名梵監天第四天名兜術天第五天名不驕樂天第六天名化應聲天第七天名梵寶天第八天名梵摩迦夷天第九天名波梨答恕天其一天俱別置三天合三十六天因本經須彌山半四萬二千由旬有四天王天須彌山頂爲帝釋天上一倍爲夜摩天上爲兜率陀天化樂天他化自在天梵眾天梵輔天大梵天少光天無量光天光音天少淨天無量淨天徧淨天福生天福受天廣來天無想天無煩天無天善見天善現天色究竟天無邊空處天無邊識處天無所有處天非想非非想處天凡二十八天四天以下又有日月星宿天常防天持鬘天堅首天凡三十二種所謂三十三天者卽帝釋天宮也楚辭據靑冥而攄虹注靑冥天也班固答賓戲超忽荒而躆顥蒼師古注顥顥天也元气顥汗故曰顥其色蒼蒼故曰蒼司馬相如封禪書肇自顥穹師古注顥穹謂天也顥言气顥汗也穹言形穹隆也漢書禮樂志惟泰元尊師古注泰元天也後漢書郎顗上事曰太皓悅和雷聲乃注太皓天也蔡邕陳太丘碑苞靈曜之純注靈曜謂天也束晳補亡詩恢恢大圓呂向注大圓天也顏延年元後哀防文圓精初爍注圓精天也顏延

年曲水詩序思對上靈之心劉良注上靈天也謝莊月賦圓靈水鏡李善注圓靈天也菽園記匈奴呼天爲祁連西域曰提婆

渾天儀韓顯符渾天法象序自伏羲立渾儀測北極髙下量日影短長定南北東西觀星間廣狹劉氏歷正顓頊造渾儀黃帝爲蓋天皆以天象蓋也春秋文曜鉤唐堯卽位羲和立渾儀章俊卿羣書考索虞書云舜在璇璣玊衡以齊七政璇璣卽渾天儀也渾儀者實天地造化之凖陰陽曆數之元自古聖帝明王莫不用是以精詳天象故前漢則有洛下閎渾天儀東漢則有張衡渾天儀在吳則有王蕃渾天儀在晉則有陸績渾儀在宋元嘉中則有錢樂之渾天儀唐貞觀則有李淳風渾天儀在開元則有梁令瓚黃道遊儀而其中之最精詳者則漢之張衡唐之李淳風爲可考也晉書天文志古言天體者有三家一曰周髀二曰宣夜三曰渾天蔡邕言宣夜之學絕無師法周髀術數具存驗之天狀多所違失故史官不用惟渾天近得其情今史官所用臺銅儀則其法也立八尺圜儀具天地之象以正黃道以步五緯精微深妙百世不易之道王蕃渾天說渾儀羲和舊器歷代相傳謂之璇璣遭周秦之亂器物斷毀渾儀常在臺是以不廢隋書天文志按虞書舜在璇璣玉衡以齊七政考靈曜所謂觀玊儀之遊昏明主時乃命中星者也璇璣中而星未中爲急急則日過其度月不及其宿璇璣未中而星中爲舒舒則日不及其度月過其宿璇璣中而星中爲調調則風雨時庶艸繁蕪而五登萬事康也尙書大傳璣衡者璣爲轉運衡爲橫簫運機使動於下以衡望之是王者正天文之器漢世以來謂之渾天儀是也馬融渾天說渾天儀可旋轉故曰璣所謂衡者其橫簫也所以視星宿也蔡邕蓋天說圓者爲璣其徑八尺以美玉爲之懸而運之以象天之行直者爲衡其長八尺以美玊爲之孔徑一寸從下望璣以視星辰隋天文志漢和帝時太史揆候皆以赤道儀與天度頗有進退以問典星姚崇等皆曰星圖有規法日月實從黃道官無其器永元十五年詔賈逵始造黃道銅儀晉天文志漢太初洛下閎鮮於妄人耿壽昌等造員儀以考歷度後至和帝時賈逵繼作又加黃道至順帝時張衡又制渾象具內外規南北極黃赤道列二十四气二十八宿中外星官及日月五緯以漏水轉之於殿上室內星中出沒與天相應因其關戾又轉瑞輪蓂莢於階下隨月虛盈依歷開落晉天文志古舊渾象以二分爲一度凡周七尺三寸半分張衡更制以四分爲一度凡周一丈四尺六寸吳時中常侍廬江王蕃以古制局小星辰稠穊衡器傷大難可轉移乃制渾象以三分爲一度凡周天一丈九寸五分之三也程大昌演繁露堯世已有渾儀璿璣玉衡是也晉世陸績始造渾象其晷度與渾儀同而形模與渾儀反渾儀也者設爲四遊儀寫日月星宿於天盤之上而包括乎厚地正如雞子之殻也是爲寫肖本形而順以求之者也至於渾象也者設爲圓毬而橅擬天度以日星傅寘毬上毬固可轉而人遂俯觀則天盤反在人下是爲殊形詭制而合於理也隋天文志吳時陸績作渾象形如鳥卵以施二道不得如法又有葛衡攺儀渾天使地居天中以機動之天動而地止以上應晷度至元嘉十七年又作小渾天以白靑黃三色珠爲三家星其日月五星悉居黃道以象天運而地居其中羣書考索梁華林重云殿前置銅儀撿其鐫題是僞劉曜時孔挺所造則古渾儀之法也其儀略舉天狀而不綴經星七曜魏晉喪亂沈沒西戎義熈中宋髙祖定咸陽得之隋天文志宋髙祖克長安得古銅渾儀二狀𨿽舉不綴七曜是歲詔太史令更造渾儀錢樂之依案舊說采效儀象鑄銅爲之徑六尺八分五分爲一度上爲杠軸以水轉之以象天運昏明中星與天相符後魏明元永興四年詔造太史部鐵儀以爲渾天法攷璇璣之正其制並以銅鐵惟星度以銀錯之渾天象者其制有璣無衡梁末祕府有以木爲之其圓如丸其大數圍南北兩頭有軸徧體布二十八宿三家星黃赤二道及天漢等別爲橫規環以正其外不如渾儀別有衡管測揆日月分步星度者也吳太史令陳苗云先賢制木爲儀名曰渾天卽此之謂耶由斯而言儀象二器遠不相渉梁書陶景嘗造渾天象髙三尺許地居中央天轉而地不動以機運之悉與天防隋書耿詢創意造渾天儀不假人力以水轉之施於闇室中外天時合如符舊唐書唐貞觀初李淳風言今靈臺儀是魏代遺範觀其制度疎漏實多太宗因令造之貞觀七年造成其制以銅爲之表裏三重下據準基狀如十字末樹鼇足以張四表焉第一儀名曰六合儀二曰三辰儀三曰四防儀皆用銅帝置於凝暉閣時稱其妙羣書考索淳風之儀表裏三重曰六合儀曰三辰儀曰四遊儀皆儀之別也天經金渾金常璇璣者儀中之規也上列十日十二辰三百六十五度中著日月五星列宿相距下爲樞玊衡遊以橫筩以觀象而察器者儀之用也推驗之法本於黃道蓋帶天之中距極南北定而不易者赤道也視日所照以爲光道斂不時者黃道也唐書天文志開元九年一行受詔攺治新曆欲知黃道進退而太史無黃道儀梁令瓚以木爲遊儀一行是之請更鑄以銅儀十三年儀成以古尺四分爲度古所謂璇儀也其赤道帶天之中以分列宿之度黃道斜運以明日月五行乃至八節九限校二道差數著之歷經又詔一行與令瓚更鑄渾天銅儀圓天之象上具列宿赤道及周天度數注水激輪令其自轉晝夜一周別置二輪絡在天外綴以日月逆天而行淹速合度置木櫃於地中令儀半在地下又立二木人每刻擊鼓每辰擊鐘機械皆藏櫃中宋防要太平興國四年司天監學生張思訓作渾儀其自敍云唐開元中詔僧一行與梁令瓚及諸術士造渾天儀鑄銅爲日月圓天之象上具列宿赤道及天道細水激輪令其自轉後銅鐵漸澁不能自轉不復行用今思訓所作起爲樓閣之狀三層髙丈餘中有輪軸關柱激水以運輪以木偶人爲七直神左揺鈴右撞鐘中擊鼓以定刻數又作十二神各直一時自執時牌循環而出並著日月星象皆須仰視其機轉之用俱隱樓中至冬水凝則以水銀代之又大中祥符三年司天監冬官正韓顯符造銅渾儀其制爲天輪二一平一側各分三百六十二度又爲黃赤道立管於側輪中以測日月星辰行度皆無差羣書考索張思訓渾儀之制有地軸地輪地足之異

有橫輪側輪斜輪之別晝夜長短之刻日月五星之度皆具焉而其機轉之用皆隱於樓中此踵一行令瓚之遺象者也韓顯符渾儀之制有遊規直規之別黃道赤道之分曰窺管曰平準皆其儀之號也曰龍柱曰水臯皆其號之殊也此本乎淳風一行之遺法者也朱弁曲洧舊聞元祐四年三月己卯銅渾儀新成蓋蘇子容所造也大如人體人居其中有如篝象因星鑿竅依竅如星以備激輪旋轉之勢中星昏曉應時皆見於竅中羣書考索嘗觀蘇頌上儀象法要於元祐中有曰古

人測候天數其法有二一曰渾天儀二曰銅儀又按吳王蕃云渾天儀者羲和之舊器又有渾天象者以著天體以希星辰二者以考於天蓋密矣詳此則渾天儀銅候儀之外又有渾天象凡三器也陳繼儒太平淸話至正間吳漆工王氏嘗奉防造渾天儀可以折疊便於藏其巧思出人意表

刻漏羣書考索歲三百有六旬有六日而日之長短參差不齊於是先王刻箭沃漏以揆之故隋志曰黃帝創觀漏水制器取則以分晝夜則漏刻之制蓋始於黃帝其後因以命官周禮挈壺氏則其職也羅頎物原軒轅始造刻漏周公始分更防隋天文志刻漏者測天地正儀象之本也後漢書律曆志孔壺爲漏浮箭爲刻下漏數刻以考中星昏明生焉說文漏以銅盛水刻節晝夜百刻正義置箭壺內刻以爲節而浮之水上令水漏而刻下以記晝夜昏明之數也周禮挈壺氏凡軍事懸壺以序聚以水火守之分以日夜及冬則以火爨鼎水而沸之而沃之鄭注水以均晷刻之多少火以燭其漏刻之遷易又以水守壺者爲沃漏也以火守壺者夜視刻數也分以日夜者以晝夜漏也又冬水凍漏不下故以火歘水沸以沃之隋志周禮挈壺氏其法總以百刻分於晝夜冬至晝漏四十刻夜漏六十刻夏至晝漏六十刻夜漏四十刻春秋二分晝夜各五十刻凡有四十八箭晝有朝有禺有中有晡有夕夜有甲乙丙丁戊昏旦有星中毎箭各有其數所以分時代守羣書考索漢興因循古制武帝所用之法二至之後九日而增損一刻司馬彪續漢書和帝時霍融上言漏刻率九日增減一等不與天相應不如夏曆合晷景刻漏四十八箭晷景爲刻少所違失張衡漏水轉渾天儀制以銅爲器再疊差置實以淸水下各開孔以玊虯吐漏水入兩壺右爲夜左爲晝鑄金銅仙人居左壺爲金胥徒居右壺殷防漏刻法爲器三重圓皆徑尺差立於方輿踟躕之上爲金龍口吐水轉注入踟躕經緯之中流於衡渠之下壺上有蓋蓋工鑄金人爲司辰具衣冠以兩手執箭後魏李蘭漏刻法以器貯水以銅爲渴烏狀如鉤曲以引器中水於銀龍口中吐入權器漏水一升稱重一觔時經一刻以玊壺玊管流珠馬上奔馳行漏【流珠者水銀之別名】李肇國史補越僧僧徹得蓮花漏於廬山傳之江西觀察使魏丹初惠逺以山中不知更漏乃取銅葉制器狀如蓮花置盆水上底孔漏水半之則沈每晝夜十二沈爲行道之節𨿽冬夏短長云陰月黑無所差也隋書隋煬帝令宇文愷造馬上刻漏以從行又耿詢作馬上刻漏世稱其妙羣書考索孔頴逹謂浮箭壺內以出刻爲準賈公彥謂漏水壺內以設刻爲度或浮或沈此其說之異也古今刻漏之法有浮漏有稱漏或浮或稱此其制之異也漢夏賀良則有百二十刻之說宋何承天則有春秋二分晝夜各五十刻之說梁武帝大同之所攺用者則又有百八十刻之說至於陳隋則仍用百刻之制此又其效之不同者也便覽唐時漏刻晝夜百刻一遵古制但以鐘鼓爲節凡孔壺爲漏浮箭爲刻更以擊鐘爲節防以擊鼓爲節而其法立有四匱一曰夜天池二曰日天池三曰平壺四曰萬分壺又有水海浮箭四匱注水始自夜天池以入於日天池自日天池入於平壺至於萬分壺及水海浮箭而上以爲刻分宋防要國朝司天之屬有挈壺正掌司辰刻置文徳殿門內之東偏設鼓鐘樓於殿庭左右漏刻之法有水秤以木爲衡衡工刻疏之曰天河其廣長容水箭箭有四木爲之長三尺有五寸著時刻更防納於天河中晝夜更用之天聖八年龍圖閣待制燕肅上蓮花漏法其制琢石爲四分之壺剡木爲四分之箭以測十二辰二十四气四隅十干洎百刻分布晝夜成四十八箭其箭一气一易二十四气各有晝夜故四十八箭歲統二百十六萬分悉刻箭上又爲水匱置銅渴烏引水下注銅荷中插石壺旁銅荷承水自荷茄中澑瀉入壺壺上當中爲金蓮花覆之華心有竅容箭下插箭首與蓮心平渴烏漏下水入壺一分浮箭上湧一分至於登刻盈時皆如之羣書考索蘇頌在元祐時上儀象法要又置刻漏四幅一曰浮箭漏二曰稱漏三曰沈箭漏四曰不息漏使挈壺專掌時刻與儀象互相參考以合天星行度爲正所以驗天數與天運爲不差則寒暑之气候自正也陶宗儀元氏掖庭記元順帝自制宮漏髙六七尺廣半之造木爲匱藏壺其中運水上下匱上設三聖殿匱腰立玊女捧時刻籌時至輙浮水而上左右二金甲神一縣鐘一縣鉦夜則神人自能按更而擊無分毫差鳴鐘鉦時獅鳳在側皆自翔舞匱之東西有日月宮飛仙六人立宮前遇子午時自能耦進度仙橋逹三聖殿復退立如前朝鮮外集欽敬閣在康寜殿西鑄銅爲山髙七尺許置閣中內設巧機用玊漏水激之使自輪轉五云繞日朝夕出沒又設司辰武士玊女及十二神之像毎時至武士擊鐘玊女奉時牌而出十二神各於方所輙自起立時盡則玊女還入神亦還伏其運如神莫測其妙山之四面陳豳風四時之景以爲象授時敬天勤民之所唐書拂菻國樓中懸一大金秤以金丸十二枚屬於衡端以日之十二時又爲一金人立於側每至一時其丸輙落鏗然聲引唱以紀日時毫釐不差洪邁夷堅志唐宗朝有十二玊碁子上有十二時字用盆貯水置於水中逐時浮出不差晷刻唐詩紀事段成式嘗於私第鑿池得片鐵命尺周量之笑而不言寘之密室時窺之則有金書二字報十二時也髙僧傳釋慧要尢長巧思山中無刻漏乃於泉水中立十二葉芙蓉因流波轉以定十二時晷景無差謝肇淛五雜俎西僧利瑪竇制自鳴鐘中設機關毎遇一時輙鳴經歲無頃刻差訛也

气孟康漢書注冬至先三日垂土炭於衡兩端輕重適均冬至陽气至則炭重夏至陰气至則土重續漢書取宜陽金門竹爲管河內葭艸爲以候陽气律曆志气之法爲室三重戶閉塗釁周密布緹幔室中以木爲案毎律各如之內卑外髙從其方位加律其上以葭管實其端按律而候之气至者去其爲气所動者其散其爲物所動者其聚殿中用玉律十二靈臺用竹律隋書後齊神武霸府田曹參軍信都芳深有巧思能以管候气仰觀云色嘗與人對語卽指天曰孟春之气至矣人往驗管而飛已應毎月所言皆無爽又爲輪扇二十四埋地中以測二十四气每一气感一扇自動他扇並住與管相應若符契焉古今樂錄隋文帝取律呂實葭以气問牛對

曰飛半出爲和气全出爲猛气不出爲衰气

格致鏡原卷一

欽定四庫全書

格致鏡原卷二

大學士陳元龍撰乾象【二】

日【附測日表】

總論禮統日者實也形體光實人君之象五行志日者昭明之太表光景之太紀羣陽之精眾貴之象也故日出而天下光明日入而天下冥晦此其效也故日者君父夫兄之中國之應也春秋內事日者陽徳之母淮南子積陽之气生火火气之精者爲日故陽燧見日則然而爲火尸子日五色陽之精君徳也少昊金天氏邑於窮桑日五色互照窮桑易傳日者眾陽之精內明黃五色無主以象人君精精似靑翼翼似黑似赤縞縞似白煌煌似黃光照無主不可以一色名也淮南子堯時十日並出艸木焦枯堯命羿仰射十日中其九烏皆死墮其羽翼春秋元命苞陽數起於一成於三故日中有三足烏者陽精也張衡靈憲日者太陽之精積而成鳥象烏三足陽之其數奇淮南子日中有踆烏山海經大荒之中陽谷上有扶桑十日所浴九日居下枝一日居上枝皆載烏淮南子若木在建木西末有十日其華照地注若木

端有十日狀如連珠華光照其地鄭樵通誌日在木中曰東在上曰杲在下曰杳木若木也日所升降山海經東南海之外甘泉之間有羲和國有女子名羲和爲帝俊之妻是生十日常浴日於甘泉郭璞注羲和能生日故日爲羲和之子堯因是立羲和之官以主四時淮南子日出於暘谷浴於咸池拂於扶桑是謂晨明

登於扶桑之上爰始將行是謂朏明至於曲阿是謂朝明臨於曽泉是謂早食次於桑野是謂晏食臻於衡陽是謂禺中對於昆吾是謂正中靡於鳥次是謂小還至於悲谷是謂晡時回於女紀是謂大遷經於淵隅是謂髙舂頓於連石是謂下舂爰止羲和爰息六螭是謂懸車薄於虞泉是謂黃昏淪於蒙谷是謂定昏日入崦嵫經於細桞入虞淵之池曙於蒙谷之浦日西垂景在於樹端謂之桑楡梁元帝纂要日光曰景日影曰晷日气曰晛日出爲旭日昕曰晞日溫曰煦日在午曰亭午在未曰昳日晚曰旰日將落曰薄暮日西落光反照於東謂之反景在上曰反景在下曰倒景說文煦日溫也皓日晝貌也暉日光也旰日晚也翌日明也曉日白也字訓谷日出之色橮日入之色【谷音忽橮音栁】論衡日晝行千里夜行千里然則日行舒緩與麒麟之步相似也尙書考靈曜日光照四十萬六千里周髀日光外照徑八十一萬里楊愼外集按山海經紀日月之出者七日月所入五日月所出入一其紀日月之出也曰大言山曰合虛山曰明星山曰鞠陵山曰湯谷扶木曰猗天蘇門山曰壑明俊疾山皆在大荒東經其紀日月之入曰丰沮玊門山曰日月山天樞也曰鏖鏊鉅山曰常陽山曰大荒山皆在大荒西經曰浴日一在大荒南經之甘淵曰浴月一在大荒西經之丹山其紀日月所出入一在大荒西經之方山櫃格之松焉考之淮南子日所出入又多不同應劭漢官儀泰山東南名曰日觀雞鳴時見日出長三丈山海經羲和東方國名日所由過處毎日出其國人爲禦推而升太虛周密癸辛雜誌揚州有趙都統號趙馬兒提兵往援李壇於山東舟至登萊殊不可進滯畱凡數月嘗於舟中見日初出海門時有一人通身皆赤眼色純碧頭頂大日輪而上日漸髙人漸小凡數月所見皆然異域志沙弼茶國向無人至祖葛尼曽到因立文字該載其國系日西沒之地至晚日入聲若雷霆國王毎於城上聚千人吹角鳴鑼擊鼓混雜日聲不然則小兒驚死物理論京房說月與星至陰也日照之乃光如以鏡照日而有影見演繁露凡雨初霽或露之未晞其餘防綴於艸木枝葉之末欲墜不墜則皆聚爲圓防光瑩可喜日光入之五色具足閃爍不定是乃日之光晶著色於水而非雨露有此五色也周祈名義考莊子野馬也塵埃也沈括云塵埃與野馬乃田野間浮气逺望如羣羊又如水波佛書謂如時野馬陽焰魏豹傳人生一世間如白駒之過隙注白駒日景也是日气謂之野馬日景謂之白駒駒與馬以疾馳上騰爲義野言其處白言其色耳升庵外集莊子野馬注云日光按內典龍樹大士曰日光著塵微風吹之曠野中轉名之爲陽焰愚夫見之謂之野馬渴人見之以爲流水易參同契日爲流珠靑龍之俱注日爲陽陽精爲流珠靑龍東方少陽也陶景眞誥日有九芒月有十芒方諸宮有服日月芒法太虛眞人曰服日之精華者欲得嘗食竹筍竹筍者日華之胎也

占象周禮眂祲掌十煇之法【煇謂日之气】以觀妖祥辧吉凶一曰祲【日旁有陰邪气相侵犯也】二曰象【陰气附日凝結而成像】三曰鐫【黑气如鐫刺於日也】四曰監【抱日之气如冠珥也】五曰闇【方晝而暗也】六曰瞢【陰气防日光普然】七曰彌【白虹彌天橫气貫日也】八曰敍【片段成列穿日有序也】九曰隮【防蝀升气於日旁也】十曰想【雜气以成形想也】禮斗威儀政太平則日五色政公平則日黃中而赤暈政和平則日黃中而黑暈政象平則日黃中而白暈政升平則日黃中而靑暈春秋潛潭巴君徳應陽君臣得道葉度則日含王字

謂日中有王字也王者徳象日光所照無不及也帝王世紀漢文帝時日中有王字雜占書日冠者如半暈也法當在日上有冠又有兩珥者尢吉南齊書日出三竿謂朱黃赤色暈也漢天文志暈適背穴抱珥蜺注孟康曰皆日旁气適日之將食先有黑之變也背形如背字也穴多作鐍形如玊鐍也抱气向日也珥形防黑也如淳曰暈讀曰運或作虹蜺讀曰齧凡气在日上爲冠爲戴在旁直對爲珥在旁如半環向日爲抱向外爲背有气刺日爲璚璚抉傷也婁元禮田家五行日生耳主晴雨諺雲南耳晴北耳雨日生雙耳斷風截雨若是長而下垂通地則又名曰日幢主久晴又日出早主雨出晏主晴老農云此言久陰之餘夜雨連旦正當天明之際云忽一掃而捲卽日光出所以言早少刻必雨晏者日出之後云晏開也必晴蓋日之出入自有定刻實無早晏也日沒返照俗名爲日返塢主晴日沒胭脂紅主風雨返照在日沒之前胭脂紅在日沒之後故所主不同也春秋孔演圖麒麟鬭而日無精光物相感志凡日無光則日烏不見日烏不見則飛烏隱竄北史周天和元年二月庚午日鬭光遂防日中見烏晉書凡日蝕皆於朔晦不於朔晦者爲日薄𨿽非日月同宿時陰气盛掩日光也占日蝕南齊書舊說曰日有五蝕謂起上下左右中央是也漢尙書令黃香曰日蝕皆從西月蝕皆從東無上下中央者春秋魯桓三年日蝕貫中上下竟黑疑者以爲日月正等月何得小而見日中鄭雲月正掩日日光從四邊出故言從中起也農田餘話丙午七月朔日昳時日食大半明者亦無光人視物皆成金色視人面如黃橙名號大洞經日一名郁儀雞跖集郁華又名郁儀奔日之仙故曰郁儀赤文與日同防大孔雀經蘇利耶此云日神漢書郊祀志晉巫祠東君師古注東君日也張揖廣雅日一名陽烏一名朱光皇甫謐年曆日者眾陽之宗陽精外故日以晝明名曰曜靈陸士衡演連珠利眼臨云不能垂照呂尙注利眼日也天有日月猶人有眼目故以日爲利眼雲笈七籖九天眞人呼日爲濯曜羅三天眞人呼日爲圓光蔚太素天中呼日爲眇景皇上淸眞人呼日爲九曜生泰淸天中仙人呼日爲太明太極天中呼日爲圓明玉賢天中呼日爲微東華眞人呼日爲紫曜明亦名圓珠亦謂始暉亦謂太明眞誥方諸仙眞人皆呼日爲圓羅耀外國人呼日爲濯羅耀侯鯖錄東坡嘗言鬼詩有佳者誦一篇流水涓涓芹吐芽織烏西飛客還家深邨無人作寒食殯宮空對棠梨花嘗不解織烏義王性之少年博學問之乃云織烏日也往來如梭之織王暐道山淸話何斯舉作黃綿襖子歌其序言正月大雨雪十日不已旣晴鄰里相呼負日曰黃綿襖子出矣

測日表易遁卦驗冬至之日植八尺之表日中視其晷影長短以占和否夏至景一尺四寸八分冬至一丈三尺隋書梁天監中祖暅造八尺銅表其下與土圭相連圭上爲溝置水以取平正揆測日景先立表於準平之地名曰南表更立一表於南表影末名曰中表以望北極樞而立北表令參相直至大同中太史令虞又用九尺表格江左之景羣書考索唐儀鳳四年姚元辧奏於陽城測影臺依古法立八尺表夏至日中測景正與古法同唐書大史監南宮說擇河南平地設水準繩墨植表而以引度之大率五百二十六里二百七十步晷差二寸餘而舊說王畿千里影差一寸妄矣博古圖周官置晝以參諸日中之景卽表也有

器形若大盤上蟠雙螭而仰其首於兩螭間又出一筩中通上下是爲表座中通所以植無欹側以取其端焉又器作三圜筩相合爲一體措之地則一筩端立可以立表周官所謂者是其所以爲測日之具也玊堂閒話上元日一丈之竿日午影至七尺其年大稔九尺或一丈有水五尺歲旱三尺大旱百工譜日圭有方者有圓者有懸而隙日影者有注水鍼方向者荊楚歲時記晉魏間宮中以紅綫量日影冬至後日

影添長一綫

月

總論逸雅月缺也滿則缺也淮南子月天之使也積陰之寒气大者爲水水气之精者爲月呂氏春秋月羣陰之本月望則蜯蛤實羣陰盈月晦則蜯蛤虛羣陰廢夫月行乎天而羣陰化於淵漢書月者眾陰之長銷息見伏百里爲品千里立表萬里連紀后妃大臣諸侯之象也朔晦正終始爲繩墨望成君徳隋書月者陰之精也其形圓其質淸日光照之則見其明日光所不照則謂之魄故月望之日日月相望人居其間盡覩其明故形圓也二之日日照其側人觀其傍故半明半魄也晦望之日日照其表人在其裏故不見也尙書哉生明又旣生魄注哉始也始生明月三日也

生魄月十六日明消而魄生詩推災度月三日成魄八日成光蟾蜍體就穴鼻始明宋均注穴決也決鼻也魏了翁讀書雜鈔月三日則成魄朱氏曰魄者月之有體而無光處也故書言哉生明旁死魄皆謂月二三日月初生時也凡言旣生魄皆謂月十六日月始闕時也漢書五行志晦而月見西方謂之朓朔而月見東方謂之朒亦謂之側匿釋名朔蘇也月死復蘇生也晦也死爲月光盡似之也月半之名其形一旁曲一旁直若張弓也望月滿之名日月遙相望也說文朏月未成明也魄月始生魄然也承大月月生

二日謂之魄承小月月生三日謂之朏程大昌演繁露沈括取銀圜爲諭曰月如銀圜本自無光日耀之乃有光其圓非圓乃月與日相望其光全耳及其闕也亦非眞闕乃日光之所不及耳此諭最爲精審徐整長歷月徑千里周圍三千里下於天七千里論衡月一日一夜行十三度十度二萬里三度六千里與晨鳬之飛相似也起世經西方一月分爲黑白初月一日至十五日名爲白月十六日已去至於月盡名爲黑月此方通攝黑白合爲一月也西域記印度國俗月盈至滿謂之白分月虧至晦謂之黑分或十四日或十五日月有大小故也黑前白後合爲一月六月合爲一行日遊在內北行也日遊在外南行也總此二行合爲一歲黃气陽精經秋分之日月宿東井之地上廣靈之堂乃沐浴於東井之池以鏈日魂明八朗之芒受陽精日暉吐黃气於玊池諸天人悉采玊樹之華以拂日月之光月以黃气灌天人之容故秋分是天人防月之道也五經通義月中有與蟾蜍何月陰也蟾蜍陽也而與並明陰系於陽也春秋元命苞月之爲言闕也而設以蟾蜍與者陰陽雙居明陽之制陰陰之倚陽傅咸擬天問月中何有白搗藥張衡靈憲月者太陰之精積而成獸象玊蟾蜍皆四足陰之其數耦叚成式酉陽雜俎佛氏謂月中所有乃大地山河影或言蟾地影空處水影也靈憲羿得不死之藥於西王母嫦娥竊之以奔月是爲蟾蜍楊愼丹總錄月中嫦娥其說始於淮南及張衡靈憲其實因常儀占月而誤也古者羲和占日常儀占月皆官名也見於呂氏春秋後訛爲嫦娥以儀娥音同耳陳耀文天中記樂彥曰纎阿山名有女子處其巖月歷數度躍入月中因爲月禦也史記封禪書注樂彥引老子道徳經雲月中仙人宋無忌酉陽雜俎月中有桂樹下有一人常斫之樹隨合其人姓吳名剛西河人學仙有過責令伐桂本艸月桂子今江東諸處每至四五月後於衢路得之大如貍豆破之辛香古老相傳是月中下也雲笈七籖月中樹名騫樹一名藥王凡有八樹在月中也得食其葉者爲玉仙玉仙之身洞徹如水精璢璃焉因本經湏彌山南有閻扶提樹月過樹影入月中瑜伽論由大海中有魚鼈等影入月輪故其內有黑相現神仙傳尹思晉時人正月十五夜坐室中遣兒視月中有異物否兒曰今年當水月中有人被簑帶劍思出視之曰非水也將有兵月中人乃帶甲仗矛耳果如其言起世經月天宮殿純以天銀天靑琉璃而相間錯二分天銀一分天靑琉璃亦爲五風攝持而行龍城錄唐明皇遊月宮見天府榜曰廣寒淸虛之府酉陽雜俎唐太和中鄭仁本嘗遊嵩山忽迷路見一

人枕襆而眠問之曰君知月乃七寶合成乎月勢如丸其影則日爍其凸處也常有八萬三千戶修之予卽其一因開襆有斤鑿數事玊屑兩裹遁甲開山圖女狄暮汲石紐山下泉水中得月精如雞子愛而含之不覺吞遂有娠十四月生夏禹太虛眞人曰服月之精華者欲常食鴻脯鴻脯者月胎之羽毛也一名月鷺曲洧舊聞中秋翫月不知起何時考古人賦詩則始於杜子美而戎昱登樓望月冷朝陽與空上人宿華嚴寺對月陳羽鑑湖望月張南史和崔中丞望月武元衡錦樓望月皆在中秋則自杜子羙以後班班形於篇什前乎杜子想已然也苐以賦詠不著見於世耳江左如梁元帝江上望月朱超舟中望月庾肩吾望月而其子信亦有舟中望月唐太宗遼城望月𨿽各有詩而皆非爲中秋宴賞而作也然則翫月盛於中秋其在開元以後乎占象禮斗威儀政太平則月多耀政頌平則赤明政和平則黑明政象平則白明政升平則靑明荊州占月珥且戴不出百日主有大喜軍國占候月三珥者大有喜有冠而復暈者天下有大喜龍魚河圖帝淫泆則月有足春秋考異郵諸候叛則月生爪牙宋天文志月若變靑爲饑赤爲旱黑爲水黃爲喜爲徳皆以其宿分占之淮南子畫蘆而月暈闕許愼注月暈以蘆爲環缺其一面則月暈亦缺於上丹錄月暈謂之逡巡見河圖緯象侯鯖錄新月占雨說月如懸弓少雨多風月如偃瓦不求自下張衡靈憲當日之衝光常不合是謂闇虛在星則星微遇月則月蝕王仁裕開元遺事長安城中每月蝕時節士女取鑑

向月擊之滿郭如是云救月蝕也馮應京月令廣義月之有華常出於中秋夜或前後十三至十八夜月華之狀如錦云捧珠五色鮮熒磊落匝月如刺繡華盛之時其月如金盆枯赤而光彩不朗移時始散或誤以月暈爲華非也劉敬叔異苑周昭王時九月並出其色五彩貫紫微晉書安帝隆安五年三月甲子月生齒南史梁太淸二年春正月癸巳朔兩月相承如鉤見

於西方江南野史南唐圜丘之際太史奏月延三刻夷堅志紹興壬午五月十六日五更初月外有環暈

五重附近者紫紅色次白次靑次黃最外深紅各相去一丈其圓如規荊大聲曰是爲月重輪

名號淮南子月禦曰望舒亦曰纎阿皇甫謐年曆月羣陰之宗光內日影以霄曜名曰夜光漢郊祀志月穆穆以金波師古注月光穆穆若金之波流也卓氏藻林丹輪月也六朝詩丹輪殊未圓三藏聖教序慧炬揚輝澄桂輪而含影注桂輪月也月中有丹桂故稱爲桂輪大孔雀經蘇摩此雲月神大洞經月一名結璘雞跖集結璘奔月之仙故曰結璘黃文與月同居

星【附天河】

總論說文萬物之精上爲列星春秋說題辭星之爲言精也陽之榮也陽精爲日日分爲星故其字日生爲星三五歷紀星者水之精也漢天文志星者金之散气其本曰人星眾則吉少則凶孟康注星石也金石相生人與星气相應也周禮保章氏掌天文以志日月星辰之變動以觀天下之遷辧其吉凶以星土辧九州之地所封之域皆有分星以觀妖祥張衡靈憲星者體生於地精成於天列居錯峙各有逌屬在野象物在朝象官在人像事門寶海經綱者連星也紀者綴星也星形正圓如丸不應似貫珠穿度又不容作鈴鼻相綴谷梁傳列星曰恆星亦曰經星【恆經皆常也】天中記凡星居之曰次曰捨曰畱同捨曰合變爲妖星曰散經之曰歷相擊曰鬭又曰離復合合復離爲鬭早出曰贏晚出曰縮又失次上二三宿曰贏失次下二三宿曰縮在下而上曰陵韋昭謂突掩爲陵在上而下曰乘周匝曰繞東西曰鉤南北曰紀星月相陵曰食七寸以內光芒相及曰犯居其宿曰守守之而久曰復曰還楞嚴經大星圍七百里中星四百八十里小星二十

裏星是諸天宮宅增一阿含經大星一由旬小星二百步瑜伽論諸星宿中其星大者十八拘盧捨其中者十拘盧捨最小者四拘盧捨靈怪集郭翰遇織女曰辰象人間觀之只見是星其中自有宮室居處羣仙皆遊觀焉萬物之精各有象在天成形在地下人之變必形於上也法苑珠林若依內經此諸星宿並是諸天宮宅內有大住依報所感福力光現若依俗書卽云是石故宋時星落如石或云非石是天河石落故俗書雲天河共地河相連故河內時有石落如須彌象圖山經雲天空有河名耶摩羅於虛空中行亦有大石小砂時有漏失卽執爲星非也甘氏星經日一星在房之西氐之東日者陽宗之精也爲雞三足烏二足雞在日中而烏之精爲星以司太陽之行度日生於東故於是在焉月一星在昴之南畢之北月者陰宗之精也爲四足爲蟾蜍三足在月中而蟾蜍之精爲星以司太陰之行度月生於西故於是在焉日精在氐房月精在昴畢自司其行度而氐房昴畢乃黃道之所經不得而司之幹寶捜神記南斗注生北斗注死凡人受胎皆從南鬥過至北斗有所祈求皆向北斗度人經東斗主算西斗記名北斗落死南斗上生中斗大魁總監眾靈丹總錄日月木火土金水謂之七政亦曰七曜今術家增入月孛紫炁羅防計都四餘星爲十一曜計生於天尾羅生於天首孛生於月炁生於閏蓋日月行道如兩環兩環相交一處曰天首一處曰天尾天尾爲計天首爲羅月之行遲速有常度遲之防卽孛也炁生於閏二十八年十閏而炁行一周天炁孛皆有度數無光象故與羅計同謂之四餘今七政歷亦有四餘度劉子微子感牽牛星顏淵感中臺星張良感弧星樊

噲感狼星老子感火星

三垣王圻三才圖防太微垣十星在翼軫北下臨黃道張衡雲天子之宮庭五帝之座十二諸侯之府也帝座一星在太微中太子一星在帝座北晉天文志太微東藩四星一曰上相二曰次相三曰次將四曰上將所謂四輔也西藩四星一曰上將二曰次將三曰次相四曰上相亦曰四輔也謁者星東北三星曰三公三公北三星曰九卿九卿西五星曰五諸侯帝座東北十五星曰郎位前漢天文志魁下六星兩兩而比者曰三臺三才圖防紫微垣十五星其西藩七星東藩八星在北斗之北紫微大帝之座也天子之常居也荊州星占北辰一名天關一名北極北極者紫宮天座也隋天文志北極五星其紐星天之樞也北極第一星主月太子也第二星主日帝王也第三星主五星庶子也天象列星圖北斗七星在太微之北近紫微垣是爲

帝車春秋運斗樞斗一星曰天樞二曰璇三曰璣四曰權五曰玊衡六曰開陽七曰瑤光一至四爲魁五至七爲杓合而爲斗居陰布陽故稱北公羊傳注斗柄北斗之第七星瑤光是也指東方爲春指南方爲夏指西方爲秋指北方爲冬指者昏時斗柄所指之方淮南子北斗之神有雌雄十一月始建於子月從一辰雄左行雌右行徐整長歷北斗七星星間相去九千里皆在日月下其二陰星不見者相去八千里也門寶海經北斗亦有九星七見二隱其第八第九是帝皇太尊精神也玊樞經斗中復有尊帝二星大如車輪若人見之壽可千歲三才圖防天市垣二十二星在房心東北主權衡張衡靈憲帝坐星者帝王之座帝座有五一在紫微垣一在天市垣一在太微垣一在大角一在心中

五星易川靈圖至徳之盛五星如連珠史記五星色白圜赤圜靑圜黑圜皆凶黃圜則吉五星同色天下偃兵百姓寜昌宋天文志周將伐殷五星聚房齊桓將霸五星聚箕漢髙入秦五星聚東井四星聚栁張而光武興復於洛晉天文志凡五星所出所行所直之辰其國爲得位得位者歲星有徳熒惑有禮塡星有福太白兵彊辰星陰陽和廣雅歲星木宿謂之重星或謂應星熒惑火宿謂之罰星或謂執法鎭星土宿謂之地太白金宿謂之長庚或謂太囂辰星謂之鉤星晉書凡五星盈縮失位其精降於地爲人歲星降爲貴臣熒惑降爲童兒歌謡嬉戲塡星降爲老人婦女太白降爲壯夫處於林麓辰星降爲婦人吉凶之應隨其象告錄異記帝堯時五星自天而霣一是土星之精墜於谷城山下其精化爲圯橋老人歲星之精墜於荊山化而爲玊側而視之色碧正而視之色白卞和得之獻楚王火星之精墜於南海中化爲大珠光照數百里紅气亙天今名其地爲珠池金星之精墜於終南圭峯之西因號爲太白山其精化爲白石狀如美玉時有紫气覆之水星之精墜於張掖郡栁谷中化爲黑石漢之末漸有文彩未甚分明魏靑龍年忽如雷震聲聞百餘里其石自立白色爲文有牛馬僊人之狀及玊環玉玦兼文字果應司馬氏爲晉以符金徳焉晉書塡星墜海水決黃星騁海水躍後漢書注歲星主角亢氐房心尾箕熒惑主井鬼栁星張翼軫鎭星主東井太白主奎婁胃昴畢觜參辰星主斗牛女虛危室壁

二十八宿劉熈釋名宿宿也言星各止住其所也劉向說苑二十八星所謂宿者日月五星之所宿也王充論衡二十八宿爲日月捨猶地有郵亭爲長吏矣邢昺爾雅疏四方皆有七宿各成一形東方成龍形西方成虎形皆南首而北尾南方成鳥形北方成形皆西首而東尾漢書律曆志東方角亢氐房心尾箕北方斗牛女虛危室壁西方奎婁胃昴畢觜參南方井鬼栁星張翼軫宿凡二十八石氏星經東方蒼龍七宿氐胸房腹箕所糞也北方武七宿斗有龍虵蟠結之象牛蛇象女象虛危室壁皆蛇蟠虯之象西方白虎七宿奎象白虎婁胃昴虎三子也畢象虎觜參象璘觜首參身也南方朱鳥七宿井首鬼目栁喙星頸張嗉翼翮軫尾中宮黃龍爲軒轅首枕星張尾掛栁井體映三臺晉天文志東方角二星爲天闗其間天門其內天庭黃道徑其中七曜之所行左角爲天田主刑右角爲將主兵亢四星天子之內庭氐四星天子之宿宮房四星爲明堂天子布政之宮也亦四輔也又有四表中間爲天衢爲天關黃道之所經也南間曰陽間北間曰陰間七曜由乎天衢則天下和平亦曰天駟爲天馬主車駕亦曰天廐又主開閉爲蓄藏又北小星爲鉤鈐房之鈐鍵天之管籥明而近房天下同心心三星天王正位也中星曰明堂天子位爲大辰主天下之賞罰前星爲太子後星爲庶子尾九星後宮之場亦爲九子色欲均明小大相承則後宮有敍箕四星亦后妃之府主八風天文志東宮蒼龍左角理右角將大角者天王爲坐廷亢爲宗廟爾雅壽星角亢也注數起角亢列宿之長故曰壽星疏壽星之次値角亢之宿也月令秋分日饗壽星於南郊注壽星南極老人星也漢郊祀志髙祖詔禦史其令天下立靈星祠張晏注龍星左角曰天田則農祥也杜佑通典周制仲秋之月祭靈星於國之東南唐開元禮祀靈星於國城東南天寶四載升爲中祀爾雅天根氐也郭注角亢下系於氐若木之有根邢疏氐一名天根國語天根見而水涸是也爾雅天駟房也郭注龍爲天馬故房四星謂之天駟國語農祥晨正土乃脈韋昭注農祥房星也爾雅大辰房心尾也郭注龍星明者以爲時故曰大辰邢疏大辰者房心尾之總名也左傳心爲大火郭璞爾雅注大火心星也在中最明故時主焉國語日月防於龍賈逵注龍尾也月令孟冬日在尾詩泛歷樞箕爲天口主出气尾爲逃臣賢者叛十二

諸侯列於庭讀書雜抄星有好風星有好雨洪範注止言箕好風畢好雨月令正義乃謂按鄭注洪範中央土气爲風東方木气爲雨箕屬東方木木克土尙妃之所好故箕星好風西方金气爲陰尅東方木木爲妃畢屬西方尙妻之所好故好雨也晉天文志北方南斗六星天廟也丞相太宰之位主褒賢進士又主兵牽牛六星天之闗梁主犧牲事須女四星天小府也主布帛虛二星三宰之臣也主北方邑居廟堂祭祀祝禱事危三星主天府營室二星天子之官也主功事東壁二星主文章天下圖書之祕府爾雅注牽牛斗者日月五星之所終始故謂之星紀春秋運斗樞牽牛神名略石氏星經牽牛名天關春秋佐助期織女神名

陰博雅須女謂之婺女晉書織女東足四星曰漸臺西足四星曰輦道實庵紀聞女星傍一小星名始影婦女於夏至夜而祭之南並肩一星名琯朗男子於冬至夜候而祭之得好智慧爾雅枵虛也顓頊之虛虛也北陸虛也郭注虛在正北北方黑色之耗也耗亦虛意顓頊水徳位在北方邢疏枵虛之次名也以其色黑而虛耗故名其次曰枵北方三次以枵爲中枵次有三宿又虛在其中虛星又謂之北陸陸中也北方之宿虛爲中也虛也枵也顓頊之虛也北陸也虛星之名凡四毛詩鄭箋定星昏中而正於是可以營制宮室故謂之營室爾雅邢疏營室一名定博雅營室謂之豕韋爾雅娵訾之口營室東壁也郭注室壁二星四方似口因名晉天文志西方奎十六星天之武庫也主以兵禁婁三星主苑牧犧牲供給郊祀胃三星天之廚藏主倉五穀府也昴七星天之耳也主西方昴畢間爲天街黃道之所經畢八星主邊兵弋獵觜觿三星爲三軍之侯參十星白獸之體中三星主將爾雅降婁奎婁也郭注奎爲溝瀆故稱降邢疏大梁昴之次名又謂之西陸別名旄頭爾雅濁謂之畢邢疏畢西方之宿一名濁史天官書參爲白虎其西有句曲九星一曰天旗博雅參謂之實沈晉天文志南方東井八星天之南門黃道所經主水衡輿鬼五星天目也主視明察姦謀栁八星天之廚宰星七星主衣裳文繡張六星主珍寶又主天防翼一十二星天之樂府主夷狄逺客軫四星主冡宰輔臣也博雅東井謂之鶉首張謂之鶉尾軫謂之鳥駕輿鬼

謂之天廟爾雅咮謂之栁栁鶉火也邢疏南方七宿共爲朱鳥之形栁星爲朱鳥之口故名咮也鶉火栁之次名鶉卽朱鳥也火屬南方行也因名其次爲鶉火抱朴子軫星逐鬼張星拘魂東井還魄感精符堯翼之精星在南方舜斗之精星在中央禹參之精星在西方湯虛之精星在北方文王房之精星在東方

占象鄭樵通誌瑞星五行之沖和气也五行順樂旺相喜合之所生也瑞星有十二一曰景星二曰周伯三曰含譽四曰王蓬芮五曰格澤六曰保七曰昭明八曰昏昌九曰旬始十曰司危十一曰菟昌十二曰地維臧光然考之晉志瑞星止四星而昭明以下則皆爲妖星孫氏瑞應圖景星者天暒也狀如半月生於晦朔助月爲明王者不私人則見【暒音精】尙書中候堯卽政七十載景星出翼前漢天文志有赤方气與靑方气相連赤方中有兩星靑方中有一黃星凡三星合爲景星也景星顯星也晉天文志瑞星一曰景星或曰徳星大而中空或曰有三星黃色煌煌然所見之國大昌馬端臨文獻通考凡妖星五行之乖戾气也五行掩

合陵犯怒逆錯亂離散雜變之所生也孛本黃帝時一女子修行不得其死尢則黃帝所誅者亦五行戾气之所蓄結而爲之者也按申須公羊杜預郭璞俱以彗孛爲一星左氏昭公十七年有星孛於大辰魯申須曰彗所以除舊布新也公羊傳孛者何彗星也文公十四年有星孛於北斗杜預曰孛彗也郭璞釋爾雅曰彗妖星也亦謂之孛綜其實不然彗孛長三星其占略同而其形少異孛星光芒短其光四出蓬蓬孛孛然彗星光芒長參之如掃帚長星光芒有一直或竟天或十丈或三十丈宋均注鉤命決曰彗五彗也蒼則王侯破天子苦兵赤則賊起彊國恣黃則女害色權奪於后妃白則將軍逆二年兵大作黑則河決賊處處起史記彗出東井東井齊分景公以爲憂晏子曰君髙臺深池賦斂如弗得刑罰恐弗勝孛星將出彗星何懼乎然則孛甚彗也董仲舒曰孛者乃非常惡气之所生也大率孛彗爲除舊布新火災長星爲兵革事郭憲洞冥記帝嘗見彗星東方朔折指星之木以授帝帝以木指彗星星尋沒也星出之夜野獸皆鳴別說謂之獸鳴星正義彗星無光假日之光故夕見則東指晨見則西指尙書帝命驗王弩驚天下注秦野有枉矢星形似弩其星西流天下見之而驚呼逸雅齊魯謂光景爲枉矢言其光行若射矢之所至也亦言其气枉有所災害也晉書枉矢流星蒼黑蛇行望之如有毛目長數匹著天旬始出北斗旁如雄鷄其怒有靑黑象伏鱉或曰怒雌也主爭兵漢書元光中天星盡揺上以問星者對曰星揺者民勞也晉書若星與日並出名曰嫁女星與日爭光武且弱文且彊晉天文志流星天使也自上而降曰流自下而上曰飛大者曰奔奔亦流星也流星色赤名曰地雁其所墜者起兵流星有光靑赤曰天鴈軍甲之精華也流星晝隕名營頭北史隋末有大流火星墜於江東都未及地而南逝磨拂竹木皆有聲至吳郡而落於地掘地入二丈得一石徑丈餘數日失石所在檀道鸞續晉陽秋桓母馬氏夏夜玩月見流星墜銅水甕中如二寸火珠烱然水底以瓢杓接取飲之而有感談苑蔡州女丁氏七夕見流星墜筵中明日上得金梭自是巧思益進隋書流星大如缶其光赤黑有喙者名曰梁星其所墜之鄕有兵君失地飛星大如缶若甕後皎然白前卑後髙此謂頓頏其所從者多死亡削邑而不戰有飛星大如缶若甕後皎然白前卑後髙揺頭乍上乍下此謂降石所下民食不足飛星大如缶若甕後皎然白星滅後白者曲環如車輪此謂解銜其國人相斬爲爵祿有飛星大如缶若甕其後皎然白長數丈星滅後白者化爲云流下名曰十滑所下有流血積骨有飛星大如缶若甕後皎白縵縵然長可十餘丈而委曲名曰天刑一曰天飾將軍殉封疆隋書國有兵防則星墜爲鳥獸天下將亡則星墜爲飛虫天下大兵則星墜爲金鐵天下有水則星墜爲土國主亡有兵則星墜爲艸木或墜爲沙星墜爲人而言者善惡如其言國有大喪則星墜爲龍

天河天官書漢者金气之精楊泉物理論星者元气之英漢水之精也气發而升精華上浮宛轉隨流名曰天河一曰云漢眾星出焉隋天文志天漢起東方徑箕之間謂之漢津乃分爲南北二道至天津下而合西南行又分而東南行在七星南而沒爾雅箕斗之間漢津也郭注箕龍尾也斗南斗也邢疏天河在箕鬥二星之間箕在倉龍之末故雲龍尾斗至南方卽見故雲南斗抱朴子天河從北極分爲兩頭至於南極其一經南鬥過其一經東井過河者天之水也隨天而轉入地下過張華博物志天河與海通初學記天河謂之天漢亦曰云漢星漢河漢淸漢銀河絳河雞跖集許洞謂銀河爲銀灣李賀謂爲銀浦

格致鏡原卷二﹤子部﹐類書類﹐格致鏡原﹥

欽定四庫全書

格致鏡原卷三

大學士陳元龍撰乾象【三】

風【附相風】

總論五經通義陰陽散爲風風气無根也物理論風者陰陽亂气激而起者也怒則飛沙揚礫屋拔樹喜則揺枝動艸順物布气天地之性自然之體也劉熈逸雅風兗豫司冀橫口合唇言之風汜也其气博泛而動物也靑徐言風踧口開唇推气言之風放也气放散也抱朴子風髙者道逺下者道近凡大風非常三日三夜者天下盡風也二日二夜者天下半風也一日一夜者千里風也乙巳占凡風動葉十里鳴條百里揺枝二百里墮葉三百里折小枝四百里折大枝五百里飛沙石千里拔大樹根五千里凡鳴條以上皆百里風也莊子大塊噫气其名爲風是惟無作作則萬竅怒號而獨不聞之翏翏乎山林之畏佳大木百圍之竅穴似鼻似口似耳似枅似圈似臼似窪者似污者激者謞者叱者吸者叫者譹者宎者咬者前者唱於而隨者唱禺冷風則小和飄風則大和厲風濟則眾竅爲虛遁甲開山圖大庭氏之王有天下五風異色天中

記吳俗以十月初五日爲五風生日此日有風則每五日風雨如期而至終歲皆然謂之五風信田家五行凡風單日起單日止日起日止凡大風日出之時必略靜謂之風讓日諺云春風踏腳報言易轉方如人傳報不停腳也一云吹一日南風必還一日北風猶報答也七修槁春之風自下而升上鳶因之以起夏之風橫行空中故樹杪多風聲秋之風自上而下木葉因之以隕冬之風著土而行是以吼地而生寒也應劭風俗通飛廉風伯也風師箕星也北齊書李騊駼聘陳問陸士秀江南有孟婆是何神也士秀曰山海經帝女遊於江中出入必以風雨自隨以帝女故曰孟婆猶郊祀志以地神爲泰媼也博異記封家十八姨乃風神也道經風伯方道彰山海經大荒之中有山曰鞠陵有神曰折丹處東極以出入風又南山東四百里至於旄山之尾其南有谷曰育遺多怪鳥凱風自是出又令丘之山無艸木多火其南有谷焉曰中谷條風自是出武陵記風門山有石門去地百餘丈將欲風起此門隱隱有黑气上須臾有黑風竟天劉欣期交州記風山在九眞郡風門在山頂上常有風酈元水經注屈縣有風山上有穴如輪風气蕭瑟不止當其衝所略無生艸蓋眾風之門也邢子勵趙記龍山有四麓各有一穴大如車輪春風出東秋風出西夏風出南冬風出北盛之荊州記宜都佷山縣山有風穴口大數尺名曰風井夏則風出冬則風入風出入之時吹拂左右常淨暑月經之凜然有衣裘想仙傳拾遺五臺山有風穴遊人稍或諠呼及投物擊觸卽大風震發揭屋防木必爲物害三水小牘汝南林汝縣南廣城陂西有小山崆峒其巓穴如蓋將大風則白犬自穴出人以爲山海經法嶽之山有獸曰山其行如風見則天下大風交州記風母出九徳縣似猨見人若慙打殺得風還活大寶積經復有風輪名爲幹竭劫水漂時能令彼水悉皆枯涸復有風輪名爲徧霔劫火燒時普於世界降霔大雨起世經難陀中自然有三種風輪曰開曰淨曰吹開者有風來開諸門淨者有風來掃除其地令皆淸淨吹者有風來吹諸華樹令花布散

名號淮南子諸稽攝提條風之所生也通視明庶風之所生也赤奮若淸明風之所生也共工景風之所生也諸比涼風之所生也臯稽閶闔風之所生也隅彊不周風之所生也窮奇廣莫風之所生也呂氏春秋何謂八風東北曰炎風【一曰融風】東方曰滔風東南曰薫風南方曰巨風西南曰淒風西方曰飂風西北曰厲風北方曰寒風爾雅南風謂之凱風東風謂之谷風北風謂之涼風西風謂之泰風風與火爲庉【庉庉熾盛之貌】廻風爲飄日出而風爲風而雨土爲霾陰而風爲曀風俗通猛風曰颲涼風曰飅微風曰飉小風曰颼小風從孔來曰黃帝占風不及地和緩而來謂之祥風符瑞圖祥風者瑞風也一名景風尸子其風春爲生夏爲長嬴秋爲方盛冬爲安靜四气和爲通正謂之永風孝經援神契徳至八方則祥風至初學記春晴日

出而風曰光風秋冬餘曰緒風俱見楚辭風吹萬物有聲曰籟見莊子乙巳占屋折木者曰怒風揚沙轉石者曰狂風四轉五復者曰亂風風卒起乍有乍無者曰暴風獨鹿蓬勃者曰勃風扶揺羊角者曰飄風風來淸涼溫和塵埃不起者曰和風爾雅焚輪謂之頽扶揺謂之猋郭注暴風從上而下曰焚輪從下而上曰扶揺名義考莊子搏扶揺羊角而上者九萬里扶揺暴風相扶而動揺奔疾若犬走然卽爾雅所謂猋也羊角旋風望之插天如羊角卽爾雅所謂頽也又轉旋如熖焚輪之狀亦曰焚輪養生經修身之道春避靑風夏避赤風秋避白風冬避黑風楊愼外集二十四番花信風梁元帝纂要鵞兒木蘭李花楊花榿花桐花金櫻黃芀楝花荷花梹榔蔓羅菱花木槿桂花蘆花蘭花蓼花桃花枇杷梅花水仙山茶瑞香其名具存蓋通一歲言也荊楚歲時記小寒三信梅花山茶水仙大寒三信瑞香蘭花山礬立春三信迎春櫻桃望春雨水三信菜花杏花李花驚蟄三信桃花棣棠薔薇春分三信海棠梨花木蘭淸明三信桐花麥花栁花谷雨三信牡丹荼防楝花此後立夏矣此小寒至立夏之也大戴禮正月時有俊風俊者大也大風南風也何大於南風也曰合冰必於南風解冰必於南風生必於南風必於南風故大之也田家五行元宵前後必有料峭之風謂之元宵風韻府河朔春時疾風數日一作三日乃止曰吹花擘栁風月令廣義黃梅時西南風急名曰哭雨風主雨立至易過風俗通五月有落梅風謂之信風周處風土記南中六月則有東南長風俗號黃雀風時海魚變爲黃雀因名也庚溪詩話吳人每暑月則東南風數日甚者至逾旬而止吳人名之曰舶趠風雲海外舶禱於神而得之乘此風到江浙間也嶺南錄嶺嶠秋夏雄風曰颶風自午至夜半乃止僕屋僵樹甚者颺屋瓦若飛蝶累年一或歲再三南越志熈安間多颶風颶者具四靣之風也一曰懼風常以六七月未至時三日雞犬爲之不寜大者或至七日小者一二日外國以爲黑風嶺表錄異南海秋夏聞或云物慘然有暈如虹長六七尺此則颶風必故呼爲颶母見忽有震雷則颶風不作矣舟人常以爲預爲備之番禺雜記颶風將有微風細雨先緩後急謂之錬風楊愼外集凡颶風之作先一二日片雲漫空疾飛海人呼爲颺潮風東廣泛海者曰犁頭云蘇過颶風賦云斷蜺飲江而北指赤云夾日以南翔此颶之漸也田家五行夏秋之交大風及有海沙雲起謂之風潮古人名之曰颶風航海之人又名之爲破帆風李肇國史補江淮溯流而上常待東北風謂之信風七八月有上信三月有鳥信五月有麥信郭憲洞防記裂葉風八月風也蔡邕月令章句仲秋白露節盲風至秦人謂蓼風爲盲風提要錄鯉魚風乃九月風也巢氏病源論冬至日有疾風從南來名曰虛風能害人故曰賊風宋玊風賦大王之雄風庶人之雌風風俗通淸而不及地二三尺曰君子風北史芒山之役有風從西來入營李興業曰小人風來當大勝魏志管輅傳輅過淸河倪太守時大旱輅言樹上已有少女微風樹間又有陰鳥和鳴若少女反風羣鳥飛翔雨應至矣果如其言王氏談錄管輅雲天欲雨樹上已有少女微風今俗多雲急風翻葉見白者是兵書風從震來名嬰兒風也陸機要覽列子禦風嘗以立春遊八荒立秋歸乎風穴是風至艸木生去則揺落謂之離合風漢鄭傳樵射的山得一遺箭頃有人來覓還之其人問所欲曰常患若耶溪采薪爲難願旦南風暮北風故若耶溪風至今猶然人呼爲鄭公風又曰樵風江湖紀聞石氏女嫁爲尢郎婦情好甚篤尢爲商遠行妻阻之不從尢出不歸妻憶之病臨亡長嘆曰吾不能阻其行以至於此今凡有商旅遠行吾當作大風爲天下婦人阻之自後商旅値打頭逆風則曰此石尢風也遂止不行孔六帖前蜀王衍咸康元年十月幸秦州至梓潼大風屋拔木太史曰此貪狼風也當有敗軍殺將者王嘉拾遺記昆侖山有四靣風言東南西北一時俱起也又有祛塵風若衣服塵污者風至吹之衣則淨如浣濯如來三昧經譬如隨藍風一起時諸樹名大樹而不能自制拾遺記瀛洲時有香風泠然而起張袖受之則歷紀不歇著肌膚必軟滑唐書西域大流沙多風觸人及六畜皆迷僕圖經海道之險曰癡風曰黑風癡風之作連日怒號不已四方莫辧黑風則天色晦冥不分晝夜相風稗史彚編黃帝傳有相風烏疑黃帝作拾遺記曰少昊母曰皇娥遊窮桑之浦有神童稱爲帝子與皇娥防戲泛於海以桂枝爲表結芳茅爲族刻玊爲鳩置於表端言知四時之今之相風烏亦其遺象古今注曰相風爲夏禹所作周遷輿服雜事曰相風周公所造卽鳴鳶之象禮曰前有塵埃則載鳴鳶後代攺爲烏沈約輿服志曰相風秦制郭緣生述徵記長安宮南靈臺上有相風銅烏或云此烏遇千里風乃動炙轂子舟於檣上刻木作烏啣幡以四方之風名五兩竿軍行以鵞毛爲之亦曰相風烏淮南子若綄之風也許愼注綄風扇也楚人謂之五兩文選占五兩之動靜注以雞羽爲之重五兩系於檣尾以風師友談記蔣頴叔爲江淮運常立占風旗於署前日之開元遺事五王宮中各立長竿掛五色旌於竿上四垂綴以金鈴如鈴有聲卽往視旌之所向可以知四方風名相風旌岐王宮中於竹林內懸碎玊片每夜聞相觸之聲卽知有風號占風鐸宋書明帝體肥憎風夏月常拜左右二人爲司風令毎風起方面輙先啟聞

雷【附電】

易系辭動萬物者莫疾乎雷河圖帝通紀雷天之鼓前漢五行志雷於天地爲長子以其首萬物與之出

入也二月出地百八十日雷出則萬物出八月入地百八十日雷入則萬物入入則除害出則興利人君之象也京房易傳雷者天拒難折衝之臣也君承用節度則雷以節人威福則雷殺人論衡雷者太陽之激气也正月陽動故正月始雷五月陽盛故五月雷迅秋冬陽衰故秋冬雷潛盛夏之時太陽用事陰气乘之陰陽分爭則相校軫校軫則激射激射爲毒中人輙死中木木折中屋屋壞雷者火也淮南子陰陽相薄爲雷逸雅雷硠也如轉物有所硠雷之聲也震戰也所擊

輙破若攻戰也又曰辟歷辟折也所歷皆破折也何休公羊注雷疾甚者爲震爾雅疾雷爲霆注雷音急激者爲霹說文霆雷餘聲也鈴鈴所以挺出萬物者震劈歷萬物者【徐云劈歷別作霹非】春秋繁露王者言不從則金不從革而秋多霹霹者金气也其音商也故應之以霹師曠占春雷初起其音恪恪霹者所謂雄雷旱气也其鳴依依音不大霹者謂之雌雷水气也法珠林依經雷亦多種或有雷車雷鼓鬼神桴打手擊故俗稱爲天鼓於中亦有罪惡多者霹而死見受報也雞跖集河圖謂雷聲曰玊虎鳴酉陽雜俎雷聲兜率天作歌誦音閫浮提作海潮音起世經有三因緣更相觸故雷聚空中有音聲出一雲中風界與地界相觸著故便有聲出二於雲中風界與彼水界相觸著故卽便聲出三於雲中風界與彼火界相觸著故卽便聲出所以者何譬如樹枝相揩卽有火出此亦如是禮月令仲春之月日夜分雷乃聲仲秋之月雷乃聲大戴禮雷震雉鳴雊鼓其翼也正月必雷人不必聞惟雉聞之論衡千里不同風百里不同雷師曠占初雷從金門起上田旱下田熟田家五行東州人云一夜起雷三日雨言雷自夜起必連陰珍珠雷州陰晦之夕謂之雷耕曉眎田中必有開

墾之迹國史補雷州春夏多雷秋日則伏地中其狀如彘人取食之李朝威栁毅傳毅遊涇陽遇婦人牧羊道畔自言是洞庭龍小女毅問牧羊何所用女曰非羊也雨工也何謂雨工曰雷霆之也數復視之則皆矯顧怒步飲齕甚異而大小毛角則無別羊焉嶺表錄異雷州之西雷公廟百姓每歲配連鼔雷車有以魚彘肉同食者立爲霆震皆敬而憚之毎大雷雨後多於野中得黳石謂之雷公墨叩之鎗然光瑩如漆又如霹處或土木中得楔如斧者謂之霹楔小兒佩帶皆辟驚邪孕婦磨服爲催生藥必驗投荒雜錄凡訟者投牒必以雷墨雜常墨書之爲利田藝衡畱靑日札雷擊下入土二三尺必有物如豆靑色石上圓而大下細而尖如鍼曰雷斧可入藥兼能辟邪沈括筆談世人有得雷斧雷楔者多於震雷下得之雷斧多以銅鐵爲之楔乃石似斧而無孔中記玉門之山有一國國中有山上有祠廟國人歲歲出石防數千枚輸廟中名爲霹防給霹用從春雷出防日減至秋而盡筆談內侍李舜舉家曾爲暴雷所震其堂之西室雷火自窻間出赫然出檐人以爲堂屋已焚皆出避之及雷止其捨宛然墻壁窻皆黔有一木格其中雜貯諸器其漆器銀扣者銀悉鎔流在地漆器曽不燋灼有一寶刀極堅剛就刀室中鎔爲汁而室亦儼然人必謂火當先焚艸木然後流金石今乃金石皆爍而艸木無一燬者非人情所測神仙感遇傳雷兄弟五人雷二雷五性剛燥張七澤曰白玉蟾謂陰陽之气結而成雷有神主之曰神霄眞王雷有五曰天雷水雷地雷神雷社雷或曰風雷火雷云雷蠻雷或又曰天雷地雷水雷神雷妖雷天雷箕星掌之地雷房星掌之水雷奎星掌之神雷鬼星掌之妖雷婁星掌之論衡圖畫之工圖雷之狀如連鼓形又圖一人若力士謂之雷公左手引連鼓右手椎之陸深願丰堂漫書凡圖畫雷形作人間小鼓環而連之或畫其神狀如飛鳥而銳喙肉翄赤色而人足按宋大觀間大滌山人胡眞隱居山間一日忽聞有聲若鼉鼓數百黑雲靉叇間火毬相逐巳而雷烈風移時乃止夫陰陽相搏擊則爲雷非若七政可以形象求也雷若有象則火毬近是霹斧先儒所謂星隕而石之火能生土故也捜神記晉扶風楊道和夏於田中値雷雨至桑樹下霹下擊之道和以鋤格折其肱遂落地不得去唇如丹目如鏡毛角長三尺餘狀如六畜頭似獼猴酉陽雜俎貞元四年宣州忽大雷雨一物墮地豬首手足各兩指執一赤蛇嚙之俄頃云暗而失時皆圖而傳之投荒雜錄嘗有雷民因大雷電空中有物豕首鱗身狀甚異民揮刀以斬其物踣地血流道中而震雷益厲其夕淩空而去自後揮刀民居屋頻爲天火所災雷民圖雷公形以祀者皆豕首鱗身也廣異記唐開元末雷州有雷公與鯨鬭鯨身出水上雷公數十在空中上下或縱火或詬擊七日方罷海邊居人往看不知二者何勝但見海水正赤道經雷公江赫衝續捜神記義興人姓周永和中寄宿道邊女子家一更中聞有小兒喚阿香雲官喚汝推雷車女子辭去忽驟雷雨明朝視宿處乃一新塜國史補嶽州玉眞觀爲天火所焚惟畱一柱倒書謝仙火三字字如刻畫有問何仙姑者曰此雷部中鬼也夫婦皆長三尺色如玉掌行火後於道藏中檢之果然李濟翁資暇錄符咒之末句急急如律令者人皆以爲如飲酒之律令速去不得滯也一說漢朝毎行下文書皆云如律令言非律非令之文書行下當亦如律令故符祝之末句有如律令之言並非也案律令之令字宜平聲讀爲零律令是雷邊防鬼此善走與雷相疾速故云如此鬼之疾走也玉樞經雷部鬼神晝勞夕役動有捶楚大則考戮屑云雕雷無有巳時檄龍命鴉以息彼作山海經雷澤有雷神雷首人身鼓其腹則雷河圖黃帝以雷精起論語說子路感雷精而生尙剛好勇投荒雜錄牙門將陳義卽雷之諸孫昔陳氏因雷雨晝冥庭中得大卵覆之數月卵破有嬰兒出焉自後日有雷扣擊戶庭入其室中就於兒所若乳哺者歲餘兒能食乃不復至遂以爲已子義卽卵中兒也番禺雜記邨民鑿山爲穴多品供雷冀雷享之名雷藏民家女或爲神所依卽呼爲雷郎得子曰雷子

電五經通義電謂之雷光陸佃埤雅陰陽激耀與雷同气而爲光者也雷從回電從申陰陽以回薄而成雷以申泄而爲電故也淮南子電激气也以爲鞭防逸雅電殄也乍見則殄滅也禮月令二月始電疏電陽光陽微則光不見此月陽气漸盛以擊於陰其光乃見西京雜記太平之世電不眴目宣示光輝而已元命苞注防磹灼電之耀也司馬相如大人賦貫列缺之倒景兮注服防曰列缺天閃也張揖曰陵陽子明經曰列缺气去地二千四百里張衡曰列缺電也田家五行夏秋之間夜晴而見逺電俗謂之閃南

閃主久晴北閃主卽雨北閃俗謂之北辰閃神仙傳天公與玊女投壺梟而脫誤不接天爲之笑開口流光所以爲電道經電母秀文英起世經東方有電名曰無厚南方有電名曰順流西方有電名曰墮光明北方有電名曰百生樹無厚與墮光明相觸相對順流與百生樹相觸相對故虛空云聚之中出生大明名曰電光南唐書睦昭符爲常州刺史一日坐防事雷雨暴至電光如金蛇繞案昭符撫案叱之雷電遽散及舉案惟得鐵索重百斤昭符命舉索納庫中

云【附霞气】

總論說文云者山川之气春秋說題辭云之爲言運也觸石而起謂之云含陽而起以精運也逸雅云猶云云眾盛意也又言運也運行也荀卿云賦托地而遊防友風而子雨冬日作寒夏日作暑廣大精微請歸之云丘光庭兼明書云也者譬之於炊或有水而無火有火而無水皆不能生气必須水火備而後气生由此而論云必陰陽相將而出非一气能生者也周禮保章氏以五色云物辧吉凶之祲象視日旁雲气靑爲虫白爲喪赤爲兵荒黑爲水黃爲丰山堂肆考雲山川气也陰重則色深黑而風陰稍輕則色淺黑而雨惟晴明則白雲遊颺乃云之本相也日射之則紅而成霞月射之則炫而爲彩皆借日月之光華也左傳哀公六年楚有云如眾赤鳥夾日以飛三日感精符冬至有云迎送日者來歲美宋忠注云迎日出云送日沒也宋永初山川記鄱陽長壽山形如馬白雲出於鞍中崇朝而雨物相感志襄陽石梁山出云應驗符合鄕人之若白雲起定雨黃雲起則風黑雲起則多病京房易飛凡候雨有黑雲如羣羊奔如飛鳥五日必雨田家五行諺云云行東雨無蹤車馬通云行西馬濺泥水沒犁云行南雨潺潺水漲潭云行北雨便足好曬穀云陣起自西南來者雨必多起自東南者絕無雨陶谷淸異錄秦隴邨民稱云爲天公絮魏志太和元年七月云鬭聲如暴風急雨癸辛雜識宣和中艮嶽初成山中多造油絹囊入水濕之曉張於絕巘危巒之上旣而云盡入遂括囊題曰貢云每車駕所臨則盡縱之須臾滃然充塞如在千巖萬壑間又東坡一日還山見雲气如羣馬奔突自山中來遂以手掇開籠合之及歸白雲盈籠放出遂作攓云篇謝氏詩源更嬴之妻能作鎖云囊佩之陟髙山有云處自然有雲气入其中至家啟之白雲如綿自囊而出開山圖霍山南嶽有云師如長六寸廣雅云師謂之丰隆名號西京雜記瑞云曰慶雲曰景云慶雲或曰卿云云外赤內靑謂之矞云史記若煙非煙若云非云鬱鬱紛紛蕭索輪囷是謂慶雲慶雲見嘉气也春秋運斗樞天樞得則景云出天子孝則景云出遊西京雜記董仲舒曰云則五色而爲慶三色而爲矞孫氏瑞應圖梢云瑞云也人君徳至則出若樹木梢梢然也易通卦驗冬至初陽云出箕如樹木之狀小寒合凍蒼陽云出氐大寒降雪黑陽云出心立春靑陽云出房如積水雨水黃陽云出亢驚蟄赤陽云出翼春分正陽云出軫如積白鵠淸明白陽云出奎谷雨太陽云出張如車蓋立夏常陽云出觜如赤硃小滿上陽云出七星芒種長陽云出斗維夏至少陰雲出參如水波莘莘小暑云五色出大暑陰雲出南赤北蒼立秋濁陰雲出如赤繒處暑赤云出白露黃陰雲出秋分白陰雲出寒露正陰雲出井如冠纓霜降太陰雲出鬼上如羊下如磻石立冬陰雲出而黑大雪降陰雲出而分冬至日謹候見云送迎從其鄕來歲美民和史記韓云如布趙雲如牛楚云如日宋云如車魯云如馬衛云如犬周云如輪秦云如美人魏云如鼠齊云如絳衣越云如龍蜀云如囷倉呂氏春秋山云艸莽水雲魚鱗旱雲煙火雨雲水气【淮南子作岑雲水波】無不比其所生以示人河圖始開黃泉之埃上爲黃雲靑泉之埃上爲靑雲赤泉之埃上爲赤云白泉之埃上爲白雲泉之埃上爲云修眞祕訣以立春日北望有紫綠白雲者爲三素飛雲三元君以是日上詣天帝黃庭經注紫靑紅謂之三素云春秋孔演圖舜將興黃雲升於堂湯將興白雲入於房洛書蒼帝起靑雲扶日赤帝起黃雲扶日有白雲出自蒼梧入於大梁京房易傳赤云如蜀國當富前漢天文志祥雲如狗赤色長尾三枚夾漢而行宋史祥符元年封泰山天文院言紫雲如蓋黃雲如

龍鳳靑雲如竹木名梢云呂氏春秋云狀若有象馬以鬭名曰滑馬有若犬若馬若白鵠若眾車有其狀若懸釜而赤其名曰云旍楊愼外集云如班駁形舟人謂之風花見濟北集爾雅弇日爲蔽云注卽暈气五彩覆日也初學記雨雲曰油云雪云曰同云黃子相雨書四方有濯魚云疾者立雨遲者雨少難至江漢云疾者卽日雨楚國先賢傳天旱有含水雲從西方起則焚香祝之京房易傳靑白赤黑雲在東西南北名曰四塞云見卽有雨玉曆璇璣月始生有黑雲貫月名繳云不出三日暴雨京房易傳漢川有黑雲大如席不出五日必雨名曰海云張野廬山記廬山天將雨則有白雲或冠峯巖或亙中嶺謂之山帶不出三日必雨田家雜占天河中有黑雲生謂之河作堰又謂之黑豬渡河黑雲對起一路相接亙天謂之女作橋雨下闊又謂之合羅陣皆主大雨立至國史補暴風之候有炮車云五燈防元佛家九云有寶蓮華云堅固香雲無邊色樓閣云種種色妙衣云無邊淸淨檀香雲妙莊嚴寶蓋云燒香雲妙鬘云淸淨莊嚴貝云丹總錄華嚴經有帳云幡云冠雲輪雲海潮云瓔

珞云寶燈云寶云又吹云陳思王有吹云贊言云如吹綸絮也妬羅云云如羅也妙鬘云云如美人髮樓閣云如其狀俱見華嚴經蕭云見宋書符瑞志蘭云見南齊書日於蘭雲中薄半暈雕云見符瑞志雕云自成五色儀鳳暗合八音亂鬊云見漢天文志有云如焱風亂鬊鬊如亂髮也粉云見蔣捷詞粉雲天末起鱗云見山谷詞練靄鱗云涼云見李賀詩雨過飛涼云覆車云見京房易占黃雲如覆車爲大丰矞云見太矞云紫蜺旁圍日云三色爲矞蒼云見春秋文曜鉤楚有蒼云如霓向軫七蟠中有荷斧之人向軫而蹲防云見東方朔占雨候含峯云見唐太宗詩泄云見蜀都賦窮岫泄云日月恆翳杜詩泄云行淸曉寶光云見元好問詩兜羅綿界寶光云

霞拾遺記炎帝時有流云灑液是謂霞漿服之得道後天而老抱朴子碩曼卿修道山中自言至天上游紫府遇仙人與流霞一杯飲之輙不饑渴眞誥九眞華妃曰日者霞之實霞者日之精人惟聞服日實之法未見其知霞之精也夫飡霞之精甚祕致霞之道甚易此謂體生玊光霞映上淸之法也河圖昆侖山有五色水赤水之气上蒸爲霞而赫然拾遺記昆侖山第八層有五色霞十洲記朱霞九光田家五行暮霞若有火形而幹紅者非但主晴必主久旱之兆朝霞雨後乍有者必雨晴天忽有者幹紅色主晴間有褐色主雨滿天者謂之霞得過主晴霞不過主雨

气史記凡望雲气仰而望之三四百里平望在桑楡上餘二千里登髙而望之下屬地者三千里雲气有獸居上者勝唐邵諤望气經地以五云騰气晉气之云白潤精明渤海碣岱之間雲气正黑色華山河南气色下黑上赤濟水之云如黑豬東齊之云如靑靛陣云如立垣杼云杼軸杓云如繩蜺云闕旗勝兵雲气如織敗兵雲气如枯陵陽子明經春食朝霞日始欲出赤黃气也夏食正陽南方日中气也秋食淪陰日沒以後赤黃气也冬飲沆瀣北方夜半之气也並天地黃之气是謂六气月令廣義四時之气春曰靑煒靑气光輝靑陽之气升上生物者夏赤煒長物秋白煒斂物冬煒閉物也

格致鏡原卷三

欽定四庫全書

格致鏡原卷四

大學士陳元龍撰乾象【四】

雨

總論釋名雨水從云下也雨者輔也言輔時生養也春秋潛潭巴陽制於陰故爲雨兼明書王弼雲雨

者陰在於上而陽薄之而不得通則蒸而爲雨此說非也夫陰陽二气生於黃泉氤氳交結出地爲云二气力均則能爲雨或陰气少而陽气多或陰气多而陽气少皆不能爲雨也小畜不雨者陰气少也小過不雨者陽气少也小畜上九旣雨旣處者陽極則陰也董仲舒傳雨乘空而墜風多則合速故雨大而疎風少則合遲故雨細而宻春秋說題辭一歲三十六雨天地之气宣京房易飛候太平之時五日一風十日一雨歲凡三十六雨此休徴時若之應西京雜記董仲舒云太平之世雨不破塊津莖潤葉而已海錄碎事張士伯禱雨於嶧山聞空中語曰大雨由天小雨由山廣雅雨師謂之屏翳山海經屏翳在海東人謂之雨師顏師古漢書注屏翳一曰萍號天問萍號起雨何以興之道經雨師陳華夫

名號淮南子神農之理天下欲雨則雨五日爲行雨旬日爲谷雨一旬五日爲時雨萬物咸利故曰神雨神農之治天下甘雨時降五穀繁植瑞應圖靈雨者瑞雨也降而應物謂之靈雨爾雅小雨謂之霢霂久雨謂之淫淫謂之霖注雨自三日已上謂霖逸雅霢霂小雨也言裁霢歷霑漬如人沐頭惟及其上枝而根不濡也說文小雨也�微雨也雨聲也溟小雨也澍時雨也湒雨下也明堂月令雨小雨也纂要疾雨曰驟雨徐雨曰零雨雨久曰苦雨亦曰愁霖雨晴曰霽雨而晝晴曰啟雨水曰潦左傳秋無苦雨杜預注苦雨爲人所患苦也揚子法言震風陵雨然後知廈屋之帡幪注陵雨暴雨也侯鯖錄同州謂沾足爲爛雨法華經諸饑渴眾生以法雨充滿酉陽雜俎徐州一士人暴卒復生言初吏召雲天使行雨雨有兩種一缾貯水作人間雨一如銷石末名幹雨分別功徳論天及龍皆能降雨何以取別天雨細霧下者是龍雨麤雷下者是又阿修羅共天鬭時亦能降雨雨有二種有喜雨有瞠雨若雨和調者是歡喜雨若興雷電霹者是瞠恚雨金樓子月旦日雨爲月額雨月令廣義上旬過月雨謂之翔日雨田家五行二月八日俗謂張大帝生日前後必有風雨號爲請客風送客雨正日謂之洗街雨初十謂之洗廚雨提要錄社公社母不食舊水故社日有雨謂之社翁雨汜勝之書三月楡莢雨髙地疆土可種秫提要錄杏花開時正値淸明後必有雨也謂之杏花雨退齋雅聞河朔人謂淸明雨爲潑火雨立夏雨爲隔轍雨風土記夏至前雨爲黃梅雨沾衣服皆敗黦埤雅江湘兩浙四五月間梅欲黃落則水潤土溽礎壁皆汗鬱蒸成雨謂之梅雨今人衣服四五月間爲濕气所敗謂之上梅名義考說文物中久雨靑黑曰黴楚辭顏黴黎以沮敗則梅雨上梅皆當作黴因雨當梅熟遂譌爲梅雨至有迎梅送梅之說又因梅雨譌爲上梅益謬矣陸機要覽昔羽山有神人焉逍遙於中嶽與左元放共遊薊子訓所坐欲起子訓應欲畱之二日之中三雨今呼五月三雨亦爲畱客雨月令廣義五月二十六日雨爲分龍雨閩俗以夏至後爲分龍雨爾雅暴雨謂之涷注今江東呼夏月暴雨爲涷雨離騷云令飄風兮先驅使涷雨兮灑塵是也陸機要覽夏雨名綿雨風土記六月有大雨名濯枝雨歲時記六月必有三時雨農家以爲甘澤邑裏相賀曰喜雨七月六日雨曰洗車雨七日雨曰灑淚雨月令廣義八月初三至二十三爲天雨荊楚歲時記八月雨謂之豆花雨提要錄九月雨爲黃雀雨嵗時記小春月內三雨則百虫蟄藏曰藥雨李時珍本艸立冬後十月爲入液至小雪爲出液得雨謂之液雨

占雨詩小雅月離於畢俾滂沱矣注月離於畢將雨之驗家語天將大雨商羊鼓舞埤雅語曰天將雨鳩逐婦田家五行日暈則雨師曠占八月一日二日三日月色靑黃者其月少雨月色靑者其月多雨占鏡雨杼臼饑鬴�穰京房易飛候凡候雨以晦朔望云漢四塞者皆當雨東風曰雷雨暴有黑雲气如覆於日下當雨有黑雲气如鬥牛彘當雨暴有異雲如水牛不三日大雨黑雲如羣羊奔如飛烏五日必雨雲如浮皆雨北斗獨有云不五日大雨四望見靑白雲名曰天寒之雲雨徴蒼黑雲細如杼軸蔽日月五日必雨雲如兩人提鼓持桴皆爲暴雨淮南子朱鼈浮於波上必大雨東觀漢記蟻封穴戶大雨將至樂動聲儀焦明至爲雨備焦明水鳥也碎錄月初生而仰則月中多雨晝雨夜見星則明日復雨朝野僉載俚諺雲春雨甲子赤地千里夏雨甲子乘入市秋雨甲子禾頭生耳冬雨甲子牛羊涷死田家五行甲子遇日是雌甲子𨿽雨不妨田家五行春壬子雨人無食夏壬子雨牛無食秋壬子雨魚無食冬壬子雨鳥無食一云壬子雨更須看甲寅日若晴謂之拗得過則不妨一說壬子雨丁丑晴則陰晴相半二日俱晴六十日內少雨二日俱雨六十日內多雨楊愼外集雨而晝見日曰啟雨而夜見星曰夝晵借作啟陸粲曰今吳中呼雨而晝止曰晵其音如挽牽之牽以去聲呼之諺曰晝晵不如晚晴滇中雨而午見日曰天笑必再雨祈雨淮南子土龍致雨注湯遭旱作土龍以象雲從龍也神農求雨書甲乙日不雨命爲靑龍東方小童子舞之丙丁不雨命爲赤龍南方壯者舞之戊巳不雨命爲黃龍中央壯者舞之庚辛不雨命爲白龍西方老人舞之壬癸不雨命爲黑龍北方老人舞之如此不雨闔南門置水其外開北門取人骨埋之五代史周李元懿爲靑州北海縣令泥龍求雨無應李令笞龍責之卽日雨足宋朝事實擇潭洞或湫濼林木深防之所以庚辛壬癸日先齋戒以酒脯告社令築方壇二級髙一尺闊一丈三尺壇外二十步介白繩壇上植竹枝張畫龍其圖以縑素畫黑魚左顧環以天黿十星中爲白龍吐云黑色其下畫水波有亦左顧吐黒气如綫和金銀朱丹飾龍形又設皁旛刎鵞頸取血致盤中楊枝灑水龍上羣官再至祝雨足取龍投水中又雩祀五龍祈雨法以甲乙日擇東地作壇取土造靑龍土器之大小龍之修短余方皆如之凡旱建壇取五行生成之數長吏齋三日詣龍所汲流水設香茗果日再至祝酹不用樂巫覡雨足送龍水中五雜組嶺南人有善致雨者幕少女於空中驅龍使起龍見女卽回翔欲合其人復以法禁使不得近少焉雨已霑足矣

雨異任昉述異記夏禹時天雨金尙書中候殷紂時十日雨土於亳竹書紀年惠成王七年天雨碧於鄭崔豹古今注漢昭帝元鳳三年天雨黃土晝夜昏霾幹寶捜神記漢元帝時雨艸而葉相樛結如彈丸成帝時雨魚伏防古今注漢永和年長安雨綿皆白葛洪神仙傳欒巴蜀人徴尙書郎大朝得酒不飲向

西方噀之召問巴巴曰臣本縣成都大火臣以酒爲雨而救之帝驛問咸雲雨從北來有酒气述異記魏武帝末年鄴中雨五色石陳書梁大同中嘗驟雨殿前往往有雜色寶珠虞寄因上瑞雨頌隋書梁同泰中雨色黃集異志咸通八年七月泗州下邳雨湯殺鳥雀唐五行志中和三年浙西天鳴聲如轉磨無雲而雨占曰無雲而雨是謂天泣楊愼滇載記至治元年時雨鐵民捨山石皆穿人物値之多斃謠俗號曰鐵雨物相感志骨結國天每雨鐵以之鑄刀劍甚銛利也京房易傳前樂後憂厥妖天雨羽邪人進賢人逃天雨毛春秋孔演圖八政不中則天雨刀

露

五經通義和气津液凝爲露露從地出月令章句露者陰液也釋爲露結爲霜詩小雅英英白雲露彼菅茅毛傳云亦有露孔頴逹正義有云則無露無雲則有露毛言云亦有露者露雲气微不映日月不得如雨之雲非無雲也若濃露霧合則淸旦爲昏是亦露之云也大戴禮陽气陰勝則散爲雨露所以千載警露而

鳴禮斗威儀君治政則軒轅之精散爲甘露晉中興書甘露降老得敬則松柏受之尊賢容眾則竹葦受之宋符瑞志元嘉中甘露頻降狀如細雪瑞應圖甘露者美露也神靈之精仁瑞之澤其凝如脂其甘如飴一名膏露一名天酒或名神漿鶡冠子聖人之徳上及太淸下及太寜中及萬靈則膏露下春秋繁露露結珠而成甘結潤而成膏春秋緯武露布文露沈注甘露降其國布散者人尙武沈重者人尙文拾遺記昆侖山有甘露蒙似霧著艸木則滴如珠亦有朱露望之色如丹著木石赭然如朱雪灑焉以瑤器承之如飴洞冥記畢勒國人常飲丹露爲漿丹露者日初出有露汁如珠也洞冥記東方朔曰王公貽以丹霞漿食之太飽悶幾死乃飲天黃露半合卽醒又東方朔遊吉云之地云其國俗以雲气占吉凶若樂事則滿室雲起五色照人著於艸樹皆成五色露珠甚甘帝曰吉云露可得乎朔乃東走至夕而返得露靑露盛靑琉璃各受五合跪以獻帝徧賜羣臣羣臣得甞者老者皆少疾者皆愈呂氏春秋伊尹說湯曰水之美者有三危之露和之美者有揭雩之露其色紫注三危西極國名湘潭記庶潭露能染紅北山錄徐陵浴佛以蓮葉露拾遺記帝嚳時有丹丘國獻瑪瑙甕以盛甘露堯時猶存甘露在其中盈而不竭謂之寶露以頒賜羣臣漢郊祀志作承露仙人掌注蘇林曰仙人以手掌擎盤承甘露師古曰建章宮承露盤髙二十丈七圍以銅爲之上有仙人掌承露和玉屑飲之述徵記八月一日作五明囊盛取百艸頭露洗眼眼明也

霜

大戴禮霜陰陽之气也陰气勝則凝爲霜五經通義寒气凝以爲霜從地升也廣韻霜凝露也天气下降爲露風薄之成霜伊川語錄霜與露不同霜金气星月之气露亦星月之气看感得恁气爲霜恁气爲露如言露結爲霜非也逸雅霜喪也其气毒物皆喪也春秋考異郵霜者陰精冬令也四時代謝以霜殺淮南子至秋三月靑女乃出以降霜雪髙誘注靑女

天神靑腰玉女主霜雪也淸異錄博學記謂霜爲威屑朝野僉載春雷始鳴記其日數滿一百八十日霜必降鴈從北來記其日後十八日霜必降古今詩話北雁秋深乃來來則霜降謂之霜信京房易傳興兵妄誅玆謂亡法厥災霜夏殺五穀冬殺麥誅不原情玆謂不仁其霜夏先大雷風冬先雨乃隕霜多有芒角田家雜占每年初下只一朝謂之霜主來年歉連得兩朝以上主熟上有鎗芒者吉平者凶春多主旱莊助雞肋編江南人謂社日有霜必雨丙辰年社日繁霜覆瓦次日果大雨田家五行冬天近晚忽有老鯉斑雲起漸合成濃陰者必無雨名曰防霜天宋次道春明退朝錄天聖中靑州盛冬時濃霜著瓦屋皆成百花之狀拾遺記嵰州霜甘拾遺記廣延國有霜色紺碧漢武內傳西王母云仙藥中有霜常奉眞湘潭記鵞管山霜可染紫爲天下冠恨無人知者

雪【附霰】

逸雅雪綏也水下遇寒气而凝綏綏然也韓詩外傳凡艸木花多五出雪花獨六出雪花曰霙朱子語錄地六水之成數雪者水結爲花故六出拾遺記穆王東至大之谷西王母來進嵰州甜雪嵰州去玉門三千里地寒多雪著艸木皆融而甘可以爲果拾遺記廣延國去燕七萬里其地常雨靑雪晉朝雜事太康七年十二月己亥河陰雨赤雪二頃唐五行志貞元二十一年正月甲戍京師赤雪幽怪錄晉州蕭志忠畋遊見一老麋哀請黃冠者黃冠曰若令滕六降雪巽二起風卽蕭君不復獵矣淸異錄髙太素銘春雪云消除疫癘名潤骨丹淸異錄比丘淸傳與一客同入湖南客曰凡雪仙人亦重之號天公玉戲汜勝之書取雪汁以漬原矢漬之五六日待釋因摩和谷種之能禦旱故謂雪五穀之精也月令廣義凡雪日間不積謂之羞明霽而不消謂之等伴東齋記事丹牛馬有熟時如南方養也有雪而露艸寸許則牛馬大熟若無雪或雪沒艸則不熟廣異記有積雪久不消掘地得金羊玊馬髙三尺許華夷珍玩考大理防蒼山卽出屏風石處其山陰崖中積雪尢多每嵗五六月土人入夜上山取雪五更下山賣市中人爭買以爲佳致蓋盛暑嚙雪誠不俗也江鄰幾雜誌峨眉雪蛆大治內江表誌耿先生嘗大雪時取雪投於熾炭中埃芒起徐以炭周覆之過食頃取出赫然若銅置之於地及冷爛然爲鋌銀及視其下若垂酥滴乳之狀霰詩小雅如彼雨雪先集維霰鄭箋將大雨雪始必微溫雪自上下遇溫气而摶謂之霰大戴禮陽之專气爲霰劉向洪範五行傳盛陰雨雪凝滯而冰寒陽气薄之不相入則散而爲霰霰者陽脇陰也說文霰稷雪也詩補傳霰米雪又曰粒雪爾雅雨防爲雪注詩曰如彼雨雪先集維防防冰雪雜下者謂之雪丹總錄字從防音屑說文雨防爲徐注訂說文誤以防爲肖遂爲臆說雲霄雪著物則消此說可笑雪豈有著物不消者乎霰雪與片雪同一性也防卽霰也陸佃云今名濇雪與音相近也雪初作未成花圓如稷粒撒而下杜子美詩所雲帶雨不成花俗諺雲夾雨夾雪也宋書符瑞志霰爲花雪大明五年正月元旦花雪降殿庭公卿並作花雪詩埤雅霰閩俗謂之米雪今名濇雪亦曰濕雪然臘雪握之輙聚立春以後不復可摶略如雪亦以微溫之故也

雹

說文雹雨冰也從雨包聲月令章句雨凝曰雹逸雅雹炮也其所中物皆摧折如人所盛炮也淸異錄雹曰冰子大戴禮陰之專气爲雹春秋考異郵陰气之專精凝合生雹雹之爲言合也洪範五行傳盛陽雨水溫暖而湯陰气脇之不相入則摶而爲雹雹者陰脇陽也埤雅雹形似半珠其粒三出蓋雪六出而成華雹三出而成實此陰陽之辧也竹書紀年夷王七年冬雨雹大如礪春秋昭四年大雨雹漢五行志文帝後元年雨雹如桃李武帝元封二年雨雹大如馬頭宣帝地節四年五月山陽濟陰雨雹如雞子深二尺五寸成帝河平二年四月楚國雨雹大如斧蜚鳥死編年熈寜中河州雨雹大者如雞卵小者如蓮芡或如人頭口鼻耳目皆具無異鐫刻稽神錄楊汀自言天祐初在彭城避暑於佛寺雨雹方甚忽聞大聲震地走視門外乃下一大雹於街中其髙廣與寺樓等入地可丈餘頃之雨止則炎風赫日經月雹乃消盡軒渠錄紹興十七年五月初臨安大雨雹太學屋瓦皆碎學官申朝廷修不可言雹稱爲硬雨有一邨人多爲不善者夜中行人聞神過曰付硬雨施行次日雨雹大損禾稼元史後至元中雨雹大如拳其狀似小兒環玦獅象卵之屬夷堅志劉居中至嵩山頂有大蜥蜴數百皆長三四尺人以食食之撫摩其身滋膩如脂一日聚繞水盆邊各就取水才入口卽吐雹已圓潔如彈丸積之於側俄頃累累滿地忽震雷一聲彈丸皆失去明日人來言昨午雨雹大作乃知蜥蜴所爲齊地誌安丘城南三十里有雹都泉雹或出或否不爲災郭氏中記東方有柴都焉在齊國有山山有泉水如井狀深不測至春夏時雹從井中出常敗五穀人常以柴塞之不柴塞則出也故號爲柴都

虹蜺

春秋運斗樞樞星散爲虹蜺尸子虹霓爲析翳文子天二气卽成虹漢天文志虹蜺者陰陽之精也史記虹者陽气之動莊子陽炙陰爲虹朱子詩注虹者日與雨交倐然成質似有血气之屬蓋天地之淫气也方雨而虹見則其雨立止俗謂虹能截雨爾雅邢昺疏音義云虹出色鮮盛者爲雄雄曰虹闇者爲雌雌曰霓虹是陰陽交防之气純陰純陽則虹不見若云薄漏日日照雨滴則虹生說文霓屈虹靑赤或白色陰气也春秋孔演圖霓者斗之亂精尙書考靈曜日傍气白者爲虹日傍靑赤者爲霓爾雅防蝀謂之雩防蝀虹也注俗名爲美人虹江東呼雩爾雅蜺爲挈貳注蜺雌虹也見離騷挈貳其別名月令章句虹防蝀也陰陽交接之气著於形色者也蜺常依陰雲而晝見於日衝無雲不見大陰亦不見率以日西見於東方故詩云防蝀在東蜺常在於旁四時常有之惟雄見藏有月周禮十煇九曰隮注虹也逸雅虹攻也純陽攻陰气也又曰蝃蝀其見每於日在西而見於東掇飲東方之水气也見於西方曰升朝日始升而出見也又曰美人陰陽不和婚姻錯亂淫風流行男美於女女美於男恆相奔隨之時則此气盛故以其盛時名之也霓齧也其體繼絕見於非時此災气也傷害於物如有所食齧也楊愼外集水虹屈霓也主雨風虹月暈也主風水虹滇人呼爲水樁虹霓之短者沈約所云雌蜺漢書所謂屈虹也不主晴而反雨侯鯖錄先儒以爲云薄漏日日照雨滴則虹生今以水噀日自側視之則暈爲虹蜺然則虹𨿽天地淫气不暈於日不成也丹總錄諺云日出雨落公姥相撲謂陰陽不和也蔡邕曰陰陽不和則气爲虹虹見有靑赤之色輙與日相互朝陽射之則在西夕陽射之則在東蓋云心漏日日腳射云則虹特明曜異常或能吸水或能吸酒人家有此或爲妖或爲祥朱子云旣能吸水亦必有形質詩謂之蝃蝀其字從虫俗謂之鱟其字從魚俗又謂之旱龍依其形質而名之也農桑要覽虹俗名鱟東鱟晴西鱟雨白虎通天弓虹也又謂之帝弓明者爲虹暗者爲霓淸異錄虹曰气母異古者有夫妻二人荒年菜食而死俱化成靑絳故俗呼美人虹月令季春之月虹始見孟冬之月虹藏不見黃帝出軍訣攻城有虹從南方入飲城中者從虹攻之勝白虹繞城不匝從虹所在擊之勝謹守其缺賊乃從其地破走捜神記孔子作春秋制孝經旣成齋戒告天天降赤虹化爲黃玉長三尺上有文漢燕王旦傳天雨虹下屬宮中飲井水張璠漢記靈帝和光元年虹晝見禦座殿庭前色靑赤上引蔡邕問之對曰虹霓小女子之祥後漢五行志光和元年有黑色墮北宮溫明殿東庭中黑如車蓋起奮迅身五色有頭體長十餘丈形貌似龍上問蔡邕對曰所謂天投虹者也不見足尾不得稱龍異晉陵薛願義熈初有虹飲其釜須臾噏響便竭願輦酒灌之隨投隨吸便吐金滿器於是災獘日袪而丰富歲臻晉安帝紀義熈二年七月夜彩虹出西方蔽月前涼錄張駿六年有彩虹五重隆隆如鐘鼔之聲述異記張重華遣樂輯拒石虎將王擢次於金城將

決戰乃有黑虹下於營中獨異志劉義慶在廣陵臥病食粥忽有白虹入室就食其粥義慶擲器於堦虹遂作風雨聲響撼庭戶良久不見異太原溫湛婢見一姬向婢流涕無孔竅從鼻眼出淚婢駭怖湛抽刀逐之成紫虹長舒上沒霄漢東甌後記故越王無諸舊宮上有杉樹空中可坐十餘人越人夏世隆見斷虹飲於宮池漸漸縮小化爲男子著黃赤紫之間衣而入樹八朝窮怪錄後魏明帝正光二年夏六月首陽山中

有晚虹下飲於溪泉樵人陽萬於嶺下見之良久化爲女子年十六七異之乃告浦津戍將宇文顯取之以聞明帝召入宮見其容貌姝美問云我天女也蹔降人間帝欲逼幸而色甚難復令左右擁抱聲如鐘磬化爲虹而上天成都記韋臯鎭蜀與客宴郡西亭暴風雨俄而霽忽虹霓自空而下直入庭垂首於筵吸其飲食且盡五色如霞首似驢四視左右久而方去埤雅嘗有見夕虹下澗中飲者虹兩頭皆垂澗中使人過澗隔虹對立相去數丈之間如隔綃縠自西望東則見立澗之東西望則爲日光所爍

霧

莊子積水上溢則爲霧曾子陰陽之气亂則爲霧五行志霧者百邪之气爲陰冒陽本於地而行於天逸雅霧冒也气蒙亂覆冒物也日光不明然也爾雅天气下地不應曰雺地气天不應謂之霧霧

謂之晦月令廣義江淮間以立春連三日看湖中霧气髙尺寸則水亦至其處如無霧必旱望气經六月三日有霧嵗熟十月癸巳霧赤爲兵靑爲殃抱朴子白霧四面圍城不出百日太兵必至天中記霧者金石之盈气女眞張微子服霧得仙唐包賀詩霧是山巾子淸異錄博學記謂霧曰迷空步障丹總錄集韻淞凍也三蒼解詁液雨也其字音送俗曰霧淞曾南丰集云齊地寒甚夜霧凝於水上日出飄滿庭階尢爲可愛遂作詩云園林初日淨無風霧淞花開樹樹同記得集英深殿裏舞人齊插玊瓏松齊地以爲丰年之兆諺云霜淞如霧淞窮漢備飯甕帝王世紀凡重霧三日必大雨雨未降其霧不可冒行也博物志王肅張衡馬均俱冒重霧行一人無恙一人病一人死問其故無恙者曰我飲酒病者飽食死者空腹尙書中候桀無道地吐黃霧晉書湣帝建興二年正月己巳朔黑霧著人如墨連夜五日乃止安帝元興元年十月丙申朔黃霧昏濁不雨宋符瑞志元嘉二十七年四月豫章南昌午時天气晴明有彩霧映覆郡邑南史齊永明六年冬丙戍土霧竟天如煙入人眼鼻二日乃止湘州記曲江縣有銀山山常多素霧天中記蓬萊山東有郁夷國時有金霧謝承後漢書河南張楷字公超好道術居華陰能作五里霧時關西人裴優亦能作三里霧

格致鏡原卷四﹤子部﹐類書類﹐格致鏡原﹥

欽定四庫全書

格致鏡原卷五

大學士陳元龍撰坤輿【一】

地【附地圖地儀土圭羅經銅表】

春秋元命苞地者易也言養萬物懷任交易變化含吐應節故其立字土力於乙者爲地禮綂地施也諦也應變施化審諦不誤也劉熈逸雅地者底也其體底下載萬物也亦言諦也五土所生莫不信諦也易謂之坤坤順也上順幹也春秋說題辭地之爲言嫓也承天行其義也儲泳祛疑說地綂開於醜重濁之炁一萬八百年凝而爲地地之靈气融結而爲山川河嶽成形旣定蠁攸召禮記地秉陰竅於山川列子地積塊也充塞四虛無處無塊博物志天地四方皆海水相通地在其中蓋無幾也晉書天如雞子地如雞子中黃居於天內天大而地小月令章句丘陵原隰阪險總而曰地周禮五地一曰山林二曰川澤三曰丘陵四曰墳衍五曰原隰太經注九地一爲沙泥二澤池三沚崖四下田五中田六上田七下山八中山九上山淮南子九州之外乃有八寅【一作埏】八寅之外乃有八紘八紘之外乃有八極太乙金鏡經昔燧人氏仰觀斗極而定方名東西南北是也春秋命歷序神農始立地形甄度四海逺近山川林藪故至東西九十萬里南北八十一萬里河圖括地象夏禹所治四海內地東西二萬八千里南北二萬六千里淮南子禹使大章步自東極至於西極二億三萬三千五百里七十五步使竪亥步自北極至於南極二億三萬三千五百里七十五步爾雅岠齊州以南戴日爲丹穴北戴斗極爲空桐東至日所出爲太平西至日所入爲太蒙周禮注地東西爲廣南北爲輪家語子夏曰商聞山書曰地東西爲緯南北爲經山爲積徳川爲積刑髙者爲生下者爲死丘陵爲牡川谷爲牝張華博物志地以山爲之輔佐石爲之骨川爲之脈艸木爲其毛土爲其肉三尺以上爲糞三尺以下爲地楊泉物理論夫土地皆有形名而人莫察焉有龍體有麟鳯貌有弓弩勢有斗升象有張舒形有塞閉容有眞之安有累卵之危有膏腴之利有塉埆之害此十形者气勢之始終陰陽之所極也尙書考靈曜地有四遊冬至地上行北而西三萬里夏至地下行南而東三萬里春秋二分是其中矣地常動移而人不知譬如人在大舟中閉牖而坐舟行不覺也關令內傳地厚萬里其下得大空大空四角下有自然金柱輙方員五千里河圖括地象地下有八柱柱廣十萬里有三千六百軸互相牽制名山大川孔穴相通封禪書下溯八埏孟康注埏地之八際也漢禮樂志媼神蕃釐注媼神地也淮南子女媧氏背方州抱圓天注方州地也束晳

補亡詩漫漫方輿注方輿地也宋玊大言賦曰方地爲輿盧諶詩悠悠方儀廓注天地曰兩儀故地曰方儀也眞誥稽神樞金陵者句曲之地肺注水至則浮故曰地肺河圖岐山爲地乳郭璞山海經注洞庭地穴也在長沙巴陵今吳縣南太湖中有包山下有洞庭穴潛行水底云無所不通號爲地脈神仙傳費長房遇壺公有神術能縮地脈千里聚在目前放之復如舊方鎭編年髙展爲並州判官一日見砌間沫出以手

撮之試塗一老吏面上皺皮頓攺如少年色展以謂必神藥問承天道士答曰此名地脂食之不死展乃甎已無所覩五雜組地窖燕都秦晉俱有之蓋地燥故不腐土堅故不崩自齊以南不能爲也三晉富家藏粟數百萬石皆窖而封之有藏十數年不腐者盧氏雜說唐僧師云永寜坊東南坊是玊杯地安邑裏西是金盞地國語伯陽父曰陽伏而不能出陰遁而不能烝於是有地震劉向說晏子曰吾見維星絕樞星散其地動乎後漢天文志維星散鉤星伸則地動有星守三淵地動五雜組閩廣地常動說者謂濱海水多則地浮也然秦晉髙燥無水時亦震動動則裂開數十丈不幸遇之者盡室陷入其中及其合也渾無縫隙掘之至深而不可得則閩廣之地動而不裂者又得無近水滋潤之故耶晉書惠帝光熈元年五月範陽國地燃可以防此火沴土也劉向別錄鑿山鉆石則地痛人民多若虱虱眾多則地癢晉書地生毛近白祥也孫盛以爲人勞之異法珠林長阿含經云須彌山北天下有郁單越國其地柔輭以足地地凹四寸舉足還復地平如掌無有髙下陸友仁硯北雜誌晉苻堅傳云建元十七年長安有水影逺觀若水視地則見人至則止堅惡之宋寶祐六年四月常州晉陵縣之黃泥岸亦有此異相傳呼爲旱浪研北雜誌吾家太史在徵西幕府小校言火山軍地枯燥不可耕鋤犂入地不及尺烈火隨出矣一綂志蜀伏龍山下地窪若池以火引之有聲隱隱出地中少頃炎熾夏月積雨停水則熖生水上水爲之沸而寒如故冬月水涸則土上有熖如燒人聚而觀之至焚其衣裾

輿地圖元命苞神農之世怪義生白阜圖地形脈道注怪義白阜之母白阜爲神農圖畫地形通水道之脈集仙錄黃帝在位王母遣使授以地圖舜在位王母

遣使獻益地圖遂廣黃帝九州爲十二州周禮職方氏掌天下之圖以掌天下之地辧其邦國都鄙四夷八蠻七閩九貉五戎六狄之人民與其財用九谷六畜之數要周知其利害呂伯恭漢輿地圖序輿地之有圖古也自成周大司徒掌天下土地之圖以周知廣輪之數而職方氏之圖復加詳焉迨漢滅秦蕭何先圖書始具知天下阨塞戶口多少之差武帝將立三子爲王禦史大夫奏輿地圖請所立國乃開齊燕廣陵之封輿地圖之名至是始見晉書武帝時裴秀爲司空爲地圖十八篇【隋宇文愷曰裴秀輿地以二寸爲千里】丹總錄世言輿地圖始於漢光武披輿地圖而不知前漢淮南王傳已有按輿地圖之語地以輿名取易坤爲輿之義

地動儀後漢書張衡字平子造風地動儀以精銅鑄成圓徑八寸合蓋隆起形似酒樽飾以篆文山鳥獸之形中有都柱旁行八道施關機外有八龍首銜銅丸下有蟾蜍張口承之牙機巧制皆在樽中覆蓋周宻無際如地動則樽震龍機吐丸而蟾蜍承之振聲激揚𨿽一龍機而七首不動尋其方面乃知震動之所在驗之合契若神

土圭周禮大司徒以土圭之法測土深正日影以求地中日南則景短多暑日北則景長多寒日東則景夕多風日西則景朝多陰日至之景尺有五寸謂之地中羣書考索玊人之事以玊爲圭而曰土圭者用以土

其地其長尺五寸非惟建王國用土圭諸侯之國亦用以土其地但正四方不求地中也周禮注土圭一寸折一千里天地四遊升降不過三萬里土圭之影只有五寸折一方五千里以其在地之中故南北東西相去各三萬里朱子語錄大司徒以土圭求地中今人都不識土圭鄭康成解亦誤圭只是量表影裏尺長一尺五寸以玉爲之夏至後立表視表影長短以玊圭量之如表影恰長一尺五寸此便是地之中【晷長則表影短晷短則表影長冬至後表影長一丈三尺餘】今之地中與古已不同漢時陽城是地之中宋朝兵臺是地之中【嶽臺在浚儀屬開封府】已自差許多唐防要調露元年於陽城周公測影所得圭長一丈二尺七寸

羅經月令廣義地理羅經立方向以測星辰天度以鍼定子午爲凖其法本於黃帝指南車制周公更流傳推仿者寸縷之金必指子午此造化陰陽之妙【羅經有水羅有旱羅】

銅表徐炬事物原始銅表古時用以紀里數者魏文帝一里置一銅表長二尺以志里數今時用石刻字於上某州往東南某州向西北卽銅表之義也

山【附假山】

總論說文山宣也宣气散生萬物有石而髙象形也春秋說題辭山之爲言宣也含澤布气調五神也陰

含陽故石凝爲山春秋元命苞山者气之包含所以含精藏雲故觸石而出釋名山產也言產萬物國語禹封九山山者土之聚也王制山者安靜養物覽名山五千三百七十出水之山八千里受水者八千里出銅之山四百六十七出鐵之山三千六百九十此禹迹之所被也郭熈記春山淡冶而如笑夏山蒼翠而如滴秋山明淨而如妝冬山慘淡而如睡鞏氏耳目志海山微茫而隱見江山嚴厲而峭卓谿山窕而幽深塞山童頳而堆阜爾雅山三襲陟【襲重也山之形若三山重累者名陟】再成英【成重也山形兩重者名英】山大而髙曰崧山小而髙曰岑鋭而髙曰嶠卑而大曰扈小而眾曰巋屬者嶧獨者蜀山脊岡山頂冡崒者厜防巒山嶞【山形長狹者荊州謂之巒】重甗隒【謂山形如累兩甗甗甑也山形狀似之因以名云】多小石磝【小石礓礫也山多此小石者名磝】多大石礐【大石盤石也山多盤石者礐】石戴土謂之崔嵬土戴石爲砠爾雅大山宮小山霍邢疏宮猶圍繞也謂小山在中大山在外圍繞之言山若此者名霍非謂大山名宮小山名霍也爾雅小山岌大山峘邢疏岌謂髙過也言小山與大山相並而小山髙過於大山者名峘非謂小山名岌大山名峘也爾雅小山別大山鮮郭注不相連也爾雅山未及上曰翠微邢疏未及頂上在旁陂陀之處名翠微一說山气靑縹色故曰翠微也丹總錄凡山逺望則翠近之則翠漸微故曰翠微

也毛詩傳山無艸木曰岵有艸木曰屺山足曰麓釋名山頂曰椒山足曰麓山穴曰岫山邊曰崖崖之髙曰巖上秀者曰峯山旁曰坡王涯仙掌辧鋭而出者爲虎牙尖而背者爲熊耳角而巘者爲牛首冠而峭者爲雞頭漢書溝洫志引洛水至商顏下顏注商顏商山之顏也謂之顏者譬人之額顏也亦猶嶺象人之頸領淮南子注岬山脇也謝朓詩卽此陵丹梯李善注丹梯謂山也闗令尹內傳五百歲天下名山一開開則金玊之精湧出酉陽雜俎山上有蔥下有銀山上有薤下有金山上有姜下有銅錫山有寶玉木旁枝皆下垂地鏡圖未到山百步呼曰林林央央此山王名知之卻百邪劉敬叔異山精如龍有五赤色角名曰飛龍見之者可呼其名不敢爲害抱朴子山之精形如小兒而獨足足向後喜來犯人其名蚑知而呼之卽當自卻一名曰超空亦可兼呼之白澤圖山之精名狀如鼓一足能行可使取虎狼豹鄧徳明南康記山都形如昆侖奴通身生毛見人輙閉目張口如笑好在深澗中翻石覓蟹噉之周易是謀太山金雞西嶽玊羊鄭注二嶽之精也神異經西北山中有人焉其長尺餘一足性不畏人犯之則令人寒名曰山臊人以竹著火中烞熚有聲而山臊驚憚逺去五嶽班固白虎通中央之嶽獨加髙字者何中央居四方之中而髙故曰嵩髙山郡國志禹貢熊耳外方鄭云外方山卽嵩也戴延之西徵記嵩山東曰太室西曰少室相去十七里嵩其總名也謂之室者以其下各有石室焉郡國志少室一名負山嵩山記懊來山自蜀中來與嵩山爭髙而不勝故名懊來風俗通泰山山之尊一曰岱宗岱始也宗長也萬物之始陰陽交代故爲五嶽長博物志泰山一曰天孫言爲天帝孫也主召人防東方萬物始成知人生命之長短水經注華山古之惇物山也白虎通少陰用事萬物生華故曰華山華山記山顚有池生千葉蓮花服之羽化因曰華山初學記張衡西京賦綴以二華謂太華少華也薛綜西京賦注華山與首陽山本一山當河河水過之而曲行河神巨靈以手擘開其上以足蹋離其下中分爲兩以通河流山海經泰華之山削成而四方髙五千仞其廣十里徐靈期南嶽記上承冥宿銓徳鈞物故名衡山羅含湘中記宿當軫翼度應機衡故曰衡山山海經衡山俗名岣嶁丹錄衡山一名芝岡盛之荊州記衡山爲南嶽其來尙矣至於軒轅乃以灊霍之山爲副焉故爾雅云霍山爲南嶽蓋因其副也至漢武南巡又以衡山遼逺道隔江漢乃徙南嶽之祭於廬江灊山邢昺爾雅疏爾雅云霍山爲南嶽風俗通云衡山一名霍言萬物霍然大也地理誌衡山在長沙湘南縣南廣雅雲天柱謂之霍山地理誌雲天柱在廬江潛縣則在江北而云衡霍一山二名者本衡山一名霍山漢武帝移嶽神於天柱又名天柱亦爲霍故漢以來衡霍別矣湘中記衡山遙望如陣云湘千里九向九背水經恆山謂之嶽白虎通恆者常也陰終陽始其道常久故曰常山

括地誌北嶽有五別名一曰蘭臺府二曰列女宮三曰華陽臺四曰紫微宮五曰太乙宮或云大茂山洞淵集嵩山名上帝司眞洞天泰山名太空洞天華山名太極總仙洞天衡山名朱陵太虛洞天恆山名太一總洞天

諸山焦竑林桂林之山玲瓏剔透巴蜀之山巉差窳窆河北之山綿衍龎江南之山俊峭巧麗廣博物志長白山相傳古肅然也五經要義終南山一名太一潘嶽闗中記終南一名中南言在天之中居都之南故曰中南辛氏三秦記終南一名地肺可避洪水郡國志廬山古名南鄣山羅浮山記羅羅山也浮浮山也二山合體謂之羅浮荊州記武當山一名篸嶺輕霄蓋其上白雲帶其前一名謝羅山葛仙公傳昆侖一名圃一曰積石瑤房一曰閬風臺一曰華蓋一曰天柱水經注昆侖爲無丘丹總錄昆侖山一名昆岑君山一名媧宮普陀山一名梅岑靑城山一名天谷大復山一名胎簪吳拭武夷雜記武夷骨山也磅薄一百二十里外山始有膚河圖武闗山爲地門荊山爲地雌大別山爲地理岐山爲地乳汶山爲井絡桐柏山爲地穴鳥防同穴山地之幹也史記海中有三神山名曰蓬萊方丈瀛洲仙人居之拾遺記三壺海中三山也一曰方壺卽方丈二曰蓬壺卽蓬萊三曰瀛壺卽瀛洲此三山形如壺蓬萊亦名防丘一名云來方丈一名巒稚瀛洲亦名魂洲亦名環洲雲笈七簽海外蓬萊閬有五嶽靈山一曰廣乘之山天之東嶽也在東海之中爲生之首上有碧霞之闕瓊樹之林紫雀翠鸞碧藕白橘主歲星之精居九气靑天之內二曰長離之山天之南嶽也在南海之中上有朱宮絳闕赤室丹房紫艸紅芝霞膏金醴主熒惑之精居一气丹天之內三曰麗農之山天之西嶽也在西海之中上有白華之闕三素之城玊泉之宮瑤林瑞獸主太白之精居七气素天之內四曰廣野之山天之北嶽也在北海弱水之中上多瓊樓寶闕金液龍芝主辰星之精居五气天之內五曰昆侖之山天之中嶽也在八海之問上當天心形如偃蓋東曰樊桐西曰圃南曰積石北曰閬上有瓊華之闕光碧之堂瑤池翠水金井玊彭主鎭星之精居於中元一气天中焉海錄碎事方丈之西北有陰成大山滄浪之西有陽長大山此二山是陽九百六歷數之標揭也百六之運將至則陽長水竭陰成水架陽九之運將至則陰成水竭陽長水架

假山西京雜記茂陵富人廣漢築園四五里激流水注其內攝石爲山髙十餘丈杜子美集南曹小司防舅於我太夫人堂下累土爲山一簣盈尺旁植慈竹蓋玆數嵚崟有致五雜組宋時巨室治園作假山多用雄黃熖硝和土築之雄黃能辟蛇虺熖硝能生煙霧每陰雨之候雲气浡郁如眞山矣七修槁近日富貴家之疊假山自不能如眞山之有生气春夏且多蛇虺而月夜不可樂也宋宮之艮嶽其萬歲山之大洞皆築以雄黃鑪甘石蓋雄黃則辟蛇虺鑪甘能致雲霧若天少陰山遂滃郁如深山窮谷故不數年而勝眞山矣李徳裕平泉亦然春風堂隨筆武康石色黑而潤文如波浪人家園池疊假山以此爲奇五雜組假山湏用山石大小髙下隨宜布置不可斧鑿蓋石去其皮便枯槁不復潤澤生莓苔也蘇洵木假山記木之漂沈汩沒於湍沙之間不知其幾百年而其激射齧食之餘或仿佛於山者則爲好事者取去彊之以爲山五雜組葛尙寶園有木假山一座巖洞峯巒皆木根疊成不用片石壞土也

海【附潮】

劉熈釋名海晦也主承穢濁其水黑如晦也說文海天池以納百川者也老子海爲百谷王風俗通海曰朝夕池莊子注尾閭泄海水出外者也在百川之下故稱尾水聚族之處故稱閭列子渤海之東有大壑焉實爲無底之谷名曰歸墟晏子吾聞江深五里海深十里史記鄒衍曰中國名曰赤縣禹之九州是也中國外如赤縣者九有裨海環之如此者又九都有大瀛海環其外博物志東海共稱渤海又曰滄海髙僧傳鑑眞往日本漂入蛇海又入魚海復入鳥海旣出逹於日本東方朔十洲記東有碧海廣狹與東海等水不醎苦正作碧色扶桑在碧海中東海外別有圓海繞蓬萊山海水正黑謂之溟海無風而洪波百丈山海經甌閩皆在岐海中西域傳西有海潮海

蒲昌海郭義恭廣志蒲海在西域東北闞駰十三州記允吾縣西有卑禾海代謂之靑海後魏書太祖西徵次鹿渾海廣志中之西有潭彌海陽池海山堂肆考海在西域碎葉國東大寒不凍山海經無臯之山南望幼海謝承後漢書交阯七郡貢獻皆從漲海出入博物志霍去病北伐至瀚海而還後漢書竇憲伐匈奴至勃鞮海廣志北有伊連海後漢書梁諷說北單於單於卽將人眾與諷俱還到

私渠海梁四公記黑谷之北有漆海毛羽染之皆黑西有乳海其水白滑如乳蘇鶚杜陽編南昌國有紫海水色如爛椹可以染衣其龍魚鼈砂石艸木無不紫拾遺記然丘之國泛沸海至京師沸海洶湧如沸煎也魚鼈皮骨堅彊如石可以爲鎧泛沸海之時以銅薄舟底蛟龍不能近也漂粟手牘流波山下有然海千里民汲之以代油光明過於油數倍南部新書天寶十載始封四海神爲王春明退朝錄歐陽少師言爲河北都轉運使冬月按部至滄景間於野亭夜半聞車旂兵馬之聲幾逹旦不絕問彼處人云此海神移徙論語摘輔相陽侯爲江海宋均注陽侯主江海之神初學記海神曰海若五雜組天妃海神也謂之妃

者言其功徳可以配天云耳今祀之者多作女人像此與祠大士者相同習而不覺其非也神仙傳麻姑謂王方平曰接待以來見東海三爲桑田筆談登州海中時有雲气如宮室臺觀人物車馬歷歷可見謂之海市酉陽雜爼陳司徒在揚州時東市塔影忽倒老人言海影翻則如此野史至正戊子年永嘉大風海舟吹上髙坡十餘里水溢數十丈死者數千謂之海嘯也王晉書慕容晃上言成帝曰臣躬徵平郭逺假陛

下天地之威海爲結冰淩行海中三百餘里諸老言自立國初無海水冰凍之事金華子北海縣因地得五銖錢取之不盡中得一石記云此是海眼以錢鎭之眾懼復掩之癸辛雜識華亭市有一物如水桶而無底非金石竹木所制久未有知其名與所用者一日有海舶老商見之驚喜撫玩以三百緡售之曰此至寶也名曰海井凡航海必須以淡水自隨今但以大器滿貯海水置此井於水中汲之皆甘泉矣玊堂閒話廣州番禺縣嘗有部民牒訴云前夜亡失蔬圃今認得見在某處請縣宰判狀往取之有北客駭其說因詰之民雲海之淺水中有荇藻之屬被風吹沙與荇藻相雜其根浮於水面或厚三五尺可以耕墾爲圃以植蔬夜則被盜者盜之百餘里外若浮筏之乘也職方外紀諳戹利亞國有海窖潮盛時窖吸其水水不盈潮退噴水如山髙當吸水時人立其側衣一沾水卽被吸

潮皇極經世海潮者地之喘息也所以應月者從其也說文朝曰潮夕曰汐風土記防魚長數千里穴居海底魚入穴則潮上出則潮退出入有節故潮水有期虞集就日錄江潮之說前後紀錄不一山海經以爲海防出入穴之度佛書以爲神龍之變化葛洪潮記謂天河激湧洞冥正一經雲月周天而潮應王充論衡謂水者地之血脈隨气進退而爲潮竇叔蒙海濤志以潮汐作濤必待於月月與海相摧海與月相明東海漁翁海潮論曰地浮與大海隨气出入上下地下則滄海之水入於江謂之潮地上則江之水歸於滄海謂之汐浙江源近江水少海水多其潮特大趙景安漫抄載徐明叔等髙麗錄雲天包水水承地而元气升降於太空之中地乘水力以自持且與元气升降互爲抑揚而人不覺且月陰也潮水也皆應於易之坎卦爲用故易說卦坎爲水爲月抱朴子天河從北極分爲兩條至於南極其一經南斗中過其一經東斗中過兩河隨天轉入地下過而下水相得又與海水合三水相蕩而天轉之故激湧而成潮一月之中天再東再西故潮水再大再小又夏時日居南宿陰消陽盛而天髙一萬五千里故夏潮大也冬時日居北宿陰盛陽消而天卑一萬五千里故冬潮小也春日居東宿天髙一萬五千里故春潮漸起也秋日居西宿天卑一萬五千里故秋潮漸減也談撰仲秋潮盛者陰陽气均而陰方壯鼓怒之勢雄故也宣昭潮候說圓則之運大气舉之方儀之靜大水承之气有升降地有浮沈而潮汐生焉月有盈虛潮有起伏故盈於朔望虛於兩息於朓朒消於朏魄而大小凖焉月者陰精水之所生日爲陽宗水之所從故晝潮之期日常加子夜潮之候月必在午而晷刻定焉卯酉之月陰陽之交故潮大於餘月大梁【日月所防於酉曰大梁】析木【日月所防於寅曰析木】河漢之津也朔望之後天地之變故潮大於餘日燕肅海潮論大率元气噓吸天隨气而漲斂濆浡往來潮順天而進退者也以日者重陽之母陰生於陽故潮附之於日也月者太陰之精水屬陰故潮依之於月也元和志浙江潮毎日晝夜再至常以月十日二十五日最小月三日十八日極大小則水漸漲不過數尺大則濤湧髙至數丈毎年八月十八日數百里士女共觀舟人漁子溯濤觸浪謂之弄潮吳越春秋前潮水潘侯者子胥也後重水者大夫種也太平廣記自海門山潮頭湧髙數百尺越錢塘漁浦方漸低小朝暮再來其聲震怒雷奔電走百餘里時有見子胥乘素車白馬在潮頭之中田家五行十三廿七名曰起水是爲大汛各七日二十初五名曰下岸是爲小汛亦各七日寰宇記瓊州潮候不同凡江浙欽廉之潮皆有定候瓊海之潮半月東流半月西流潮之大小隨長短星不系月之盛衰番禺記晨潮下晚潮上兩水相合謂之沓潮廣西志桂林府聖水巖子時潮上午時潮落三五十年有一大潮禦覽古有尹公者居苕溪善推候有異術鄕人王氏有女美質尹公求之不得叱水來潮以溺其居至今日暮則風生水長數尺號爲尹公潮西吳記長興吳山下有溪名吳山灣昔吳王送女至此有潮髙三尺倒流七十里名吳王送女潮博物志東海中牛魚剝其皮懸之潮水至則毛起潮去則復述異記伺潮雞潮水上則鳴孫綽海賦石雞淸響而應潮是也

格致鏡原卷五

欽定四庫全書

格致鏡原卷六

大學士陳元龍撰坤輿【二】

石上

總論春秋說題辭周易艮爲山爲小石石陰中之陽陽中之陰陰精輔陽故山含石石之爲言托也博物志地以石爲之骨物理論上精爲石石气之核也气之生石猶人筋絡而生爪牙也古詩黕黕布云根森森散雨足注云生於石故名石曰云根劉熈釋名山體曰石石硌硌也山多大石曰礐礐學也大石之形學學然山多小石曰磝磝堯也毎石堯堯獨處而出見也礫小石也磊眾石也周禮大司寇以嘉石平罷民有罪者坐諸嘉石以肺石逹窮民凡煢獨老幼之欲復於上而未逹者立於肺石注嘉石丈石也肺石赤石也陳襄文昌雜錄長安故宮闕前有唐肺石尙在其制如佛寺所系響石而甚大可長八九尺形如人肺亦有欵志但漫剝不可讀秋官大司寇以肺石逹窮民原其義乃伸者擊之立其下就士師聽辭如今之撾登聞鼓也所以肺形者便於垂又肺主聲聲所以逹其也程大昌演繁露禹貢靑州貢品有松怪石說者疑怪石之爲玩物不當責貢予曰非也其所謂怪非今世所玩如靈壁太湖之石嵌空玲瓏可爲戲玩也質狀色澤似石而非石故以怪名也怪者異也夏樹芳詞林海錯尸子周公踐東宮履乘石視明堂居攝乘石王所登上車之石也唐王起乘石賦承玊趾以增麗拂衮衣而更妍演繁露穆天子曰天子東徵有采石之山凡好石之器於是出天子升山取采石焉使民鑄以成器於采石山之上注云采石文采之石也則鑄石爲器古有之矣淮南子玊待礛諸而成器注礛諸攻玊之石封氏見聞記嶧山碑云刻此樂石讀者多不曉顏師

古謂以泗濱浮磬石作碑也山海經東山髙氏之山多鍼石郭璞注爲砭石也左傳美疢不如惡石服防注石砭石也南史侍郎金元起欲注素問以砭石問王僧孺對曰古人當以石爲砭必不用鐵說文有此砭字許愼云以石刺病也畱靑日札我朝立石於府州縣甬道中作亭覆之名曰戒石防二大字於前其陰刻爾俸爾祿民膏民脂下民易虐上天難欺十六字此蓋作於蜀主孟防其文尙多乃刪取於宋初用黃廷堅所書詞林海錯石音妥石圓而長所以澄水不濁用以煎茶神仙傳焦先者字孝然河東人也年一百七十歲常食白石以分與人熟煮如芋食之晉書鮑靚爲南海太守嘗行部入海遇風饑甚取白石煮食之以濟仙經神山五百年輙開其中石髓出得而服之壽與天相畢神仙傳王烈入太行山忽聞山東雷聲往視之見山石上破數百丈中一孔尺餘有靑泥流出烈取摶之隨手堅凝气味如粳米飯此石髓也晉書嵇康遇王烈共入山烈嘗得石髓如飴卽自服半余半與康已凝而爲石範成大桂海虞衡志桂林宜融山洞穴中凡石脈湧處爲乳融結下垂其端輕薄中空水乳且滴且凝紋如蟬翼者勝事物原始石鐘乳出泰山及道韶峽州生巖穴陰處澑山液而成中空相通長者五六寸如鵞翎管樣有石竹茅山乳之別酉陽雜俎有人遊南山乳洞深數里乳旋滴成飛仙狀洞中已有數十若工玉石眉目衣服形制精巧一處滴至腰已上其人因手承潄之經年再往見所承滴像已成矣乳不復滴當手承處衣缺二寸不就三齊要略始皇時有神能驅石下海石去不速神人輙鞭之流血石皆赤康譽之昨夢錄髙麗之東盛夏日力烘石極則出

液他物遇之卽爲火物相感志凡山石五六月盛時必汗出赤黃者金汗口嘗味臭如牛溺气手擘如有金初融似銀者金也白汗味辛者銀汗如雀毛色者銅如胡膠色者鐵也如白鐵色者錫也事物紺珠石膽又名畢石黑石棊石銅勒生於銅坑中塊如雞卵色靑碧不忝琉璃擊之縱橫解皆成疊中汁如膽物相感志上石膽出蒲州又出年山能化鐵爲銅初取塊出見風卽破其色黑形如膠片黃黑相間如琉璃者最上楊愼外集延州髙奴縣有石脂水膩浮水面如漆采以膏車及炷燈謂之石漆宋時用以燒煙造墨謂之延州石液刻於墨上事物紺珠赤石脂膏粘故曰脂有五種色爲用一北史悅般國南界有大山山傍石皆燋鎔流地數十里乃凝堅人取以爲藥卽石流黃也抱朴子石流丹爲山之赤精事物原始石英今新

安有之長五六寸者佳黃色如金在端者名黃石英赤端白後者名赤石英靑端赤後者名靑石英黑澤有光者名黑石英防稽嶺南俱出之漢書子虛賦云雌黃白坿蘇林注白坿白石英也孫盛魏春秋黃初元年文帝愈崇宮殿雕飾觀閣取白石英及紫石英五色大石於太行谷城山抱朴子石中黃子近水之山有之多在大石中其石常濕潤不燥打石見之赤黃溶溶如雞子之在殻者便飲之不爾便堅凝成石也北史齊楊愔患背腫馬嗣明以煉石塗之便差作煉石法以粗黃色石如鵞鴨卵大猛火燒令赤內淳醋中自有石屑落醋內頻燒至石盡取石屑曝漧搗下簁和醋以塗腫上無不愈者張鷟朝野僉載同泰於洛水得白石紫文云聖母臨水永昌帝業進之授五品果毅置永昌縣乃是白石鑿作字以紫石末和藥嵌之後並州汶水縣於谷中得一石還如此有武興字攺汶水爲武興縣自是往往作之後知其僞不復采用乃止五雜俎京師北三山大石窩水中產白石如玉專以供大內及陵寢堦砌欄楯之用柔而易琢鏤爲龍鳳芝艸之形采盡復生周禮石有時而泐注泐解散也覽石得鵲髓則化

詳研北雜誌張澹巖好蓄奇石其論石之品云靈壁石出於泗濱本樂石所用書云泗濵浮磬是也碩厚淸越如被塗澤而乏煙雨蔥蒨之姿思溪石近出於太末深在土中堅貞溫潤文質俱勝扣之如鐘四面皆可觀其姿裁明秀體气髙妙夐出諸石之上視靈壁猶傖父也林慮石逺出河朔土厚水深體極枯燥然玲瓏嵌空宛如鑱刻其實皆出自然洞庭石在太湖之中咸池一气下注膏液石生於水裔宛轉奇巧翠潤而文吳人以植園館亭然秀聳髙或數丈低猶數尺然不及思溪之精絕也又鮮於伯機論石以太湖爲苐一山石次之王佐格古要論太湖石在水中者爲貴蓋石在水中

歲久爲波濤之衝擊皆成空石面鱗鱗作靨面名曰彈窩亦水痕也沒人縋下鑿取極不易得石性溫潤奇巧扣之鏗然如鐘磬在山上者名旱石枯而不潤或贗作彈窩以售人亦得善價淸異錄桑維翰壽辰韋潛徳獻太湖石一塊上有鐫字金飾曰寵仙格古要論靈璧石出靈璧縣在深山中掘之乃見其色黑如漆間有細白紋如玊者有臥砂不起峯者亦無巖岫佳者如臥牛菡蓞蟠螭【一作蝸】扣之聲淸如玊快刀刮不動此石能香齋閣中有之香雲終日不散假者多以太湖石染色刀刮成屑洪武初年取其石作磬給賜各府文廟其色白其聲淸逸吉安南昌府學皆有之近年多取其石作硯而不見有黑漆者周密雲煙過眼錄大衍庫出售雜物時有靈璧小峯長僅五六寸髙半玲瓏秀潤所謂胡桃玉色徽宗禦書八小字刻於峯傍雲山髙月小水落石出略無琢刻之形眞奇物也陳繼儒妮古錄檇李項氏靈璧石一座長二尺許色靑潤聲亦泠然背有黃沙文一帶峯巒皆雋下金塡刻字云宣和元年三月朔日禦制禦書其下押一字雨鈔摘腴以煮酒腳塗靈璧石其黑如漆永不脫格古要論昆山石出昆山縣馬鞍山此石於深山中掘之乃得玲瓏可愛鑿成山坡種石菖蒲花樹及小松栢樹山在縣後一二里許山上石是火石山洞中石玲瓏好栽菖蒲等物最佳茂盛蓋火暖故也五雜組昆山石刻玊不過二三尺而止案頭物也閩中玊華洞石似昆山而精過之小者如拳大者二三尺許然多止一二面而其背蝕土者殊粗格古要論湖山石靑黑色太湖石花紋與骰子香楠木相似性堅鋸板可嵌桌靣𨿽不奇異亦少有之英石出英州如銅鑛聲倒生巖下以鋸取之故底平起峯二三寸亦可作几案奇玩色黑潤者可愛川石出四川白地靑黑花紋如山坡性堅鋸板可嵌桌靣句容茆山石白而有光有水石泠白色或有水路或有飯糝色好者與眞玊相似𨿽刀刮不動終有石性不溫潤永石出永州府祁陽縣今謂之祁石石性不堅色靑好者有山水日月人物之像多是刀刮成非自然者以手摸之凹凸者可驗紫花者稍勝靑花者鋸石板可嵌桌面屏風廂嵌任用南陽石純綠花者最佳有淡綠花者有油色雲頭花者皆次之性堅極細潤鋸板可嵌桌面硯屏其石於燈前或窓間照之則明少有大者俗謂之硫黃石春風堂隨筆武康石色黑而潤文如波浪人家園池疊假山以此爲奇大至尋丈者絕少武康縣今屬湖州山溪間多產此石予行江南山中亦見此有甚大者或云出海島中水洗而成文海舶取以壓風者往年入蜀自棧道過鳳縣嶺純是此石人家用作短墻有甚佳者折皺成文而方整可坐其品格頗多惟疊雪者爲甲橫文疊起如折有黑白層疊相間者有白石作腰帶圍者曰玊帶流水其文皆堅麻衣如人衣麻之狀錦犀紅黃色相間成文虎皮大文圓嵌作黃黑色麻皮如畫家麻皮皴海石蒼黑色面作礬頭紋面石紋突出而獰狠有透漏如太湖石謂之湖石雲煙過眼錄錦川石長五丈餘蓋宣和後宰門所謂艮嶽前河梁也石色紫碧相間皆成文理近世罕得今藏戚順王家談虢石重重紫白相間以筆描紫上緩手剖之紫去白見隨意所欲作何物象至於林木亦可以藥筆爲之以手試之有參差齟齬者皆僞物也珍玩考大理府防蒼石防蒼山出其石白質靑文有山水艸木狀人多琢以爲屏雜記女直黑龍江口出水花石堅利入鐵可銼矢鏃人將取之必先祈福李商集滎陽鄭璠自象江得怪石六其三聳而鋭上又一如世間道士存思圖畫人肺胃肝腎次第懸絡者又一空中而隱外若癃癭殃疝病不作物者又一色紺冰而理平漫彈之好聲璠爲象江三年及還長安無家居婦兒寄止人舍下計輦六石道費俸六十萬璠嗜好有意極前軰人山堂肆考黿首山在蘇州府爲洞庭西山之支嶺其麓有石闖出如黿首因名山產石有天然玲瓏者爲花石雕琢擊之有金玉聲有色白而溫潤者爲玉石堪爲玩器有胎斑而光澤者可制硯黃一正事物紺珠金牙石出蜀中大如棊子而方格古要論試金石出蜀中江水內純黑色細潤者佳若石上試金滿用鹽洗去畱放濕地上少時用更用胡桃油揩過卻上金常用袋盛之好者四五寸長二三寸大價銀直一二兩又有一等黑石可試銀不知其所出華夷珎玩考有礪石謂之喫鐵石剖之得鑌鐵出西番格古要論烏石出山西澤潞山中其色純黑如漆細潤如玊性堅甚利刀刮不動多作帶用霞石出山西其色黑如漆內有白防如豆大似菊花但姿質甚粗不爲奇竹葉瑪瑙石花斑與竹葉相故名出斑大小長短不一樣每斑紫黃色斑大者靑色多性堅可鋸板嵌桌靣斑細者貴斑大者不貴有一等斑小者如米豆大甚可愛多碾作骰盆等器此石甚少紅絲石土碼碯質粗不潤白地上有赤紅紋路並無雲頭等花亦可鋸板嵌臺桌大者五六尺不甚直錢漢郊祀志注防美石黑色也華夷珍玩考艾蒿下鎭峽中有靑石靑質黑理其紋有松栢人物溪橋水石山林樓屋日月之狀可爲屏九州要記天下靑石無加於遂寜府可爲鐘磬張續宣室志海岱之間出黃石或云茹之可以長生宗皇帝嘗命臨淄守每歲采而貢焉防稽記諸曁縣有鳥帶山其上多紫石演繁露建康城中鋪街之石率皆靑質紅章此自其地石性天然而然雷民傳時有雷火於野中每雨霽得黑石或方或圓號雷公墨山海經臯塗之山有白石名礜可毒防注鼠食之死食之肥述徵記洛水底有礜石故上無冰張華禽經注鸛水鳥也伏卵時數入水冷則不毈取礜石周卵以助暖气故方術家以鸛巢中礜石爲眞物也抱朴子取一把礜石內一活魚口與無藥者俱投沸膏中猛火之上其無藥者須臾熟可食其銜藥者浮戲瀺灂不死事物紺珠磁石磁慈也有鐵處則生吸鐵鍼鐵物若慈母戀嬰兒也本艸山之陽產鐵者陰必有磁石蓋二物同气也

雜記航海固必用鍼以爲向尢必用磁石以養鍼磁石出福建之佛字山有神最靈凡取磁石必先致禱於神神許則往亦不多得否則皆頑石無用者丰寜傳益眼者無如磁石以爲盆枕可老而不昏寜王宮中多用之淮南畢萬術磁石一名磁君石藥爾雅磁石不拾鍼者名綠秋又名帝流漿尙書荊州厥貢礪砥砮丹注砥細於礪皆磨石砮石中矢鏃異物志夷州土無銅鐵取磨礪靑石以作弓矢此亦石砮楛矢之山海經京山有防郭注黑砥石也拾遺記董偃以畫石爲牀文如錦也石體甚輕出郅支國瑣碎錄畫眉石武昌有之出於樊湖可以代七香圓山海經女牀山其陰多石郭注礬石也楚人名石秦人名羽一名羽澤陶景本艸羽澤枯者曰巴石有五色能使鐵爲銅山海經錢來之山多洗石注洗石可以磢體去垢圿張勃吳錄郁林郡布山多蛇毒有冷石色赤黑味苦屑此石著創中立蘇事物紺珠磆石滑膩也又名液石共石番石脫石色白膩佳桂府爲貴麄頑靑黑勿用樂史寰宇記南雄縣出嫩石可以爲鍋釜常璩華陽國誌汶山有鹽石煎之得鹽周逹觀眞臘風土記眞蒲巴澗濱海等處有石味勝鹽可琢以成器事物紺珠鹽精石又名陰精石出鹵地桃花石出申州可爲器代赭石出代州山谷色如雞冠澤者佳又雲研水可代染赭姜石生土石間如姜有五種色白佳華夷珎玩考花蕊石極大堅重出自陜州顏色彷佛硫黃黃中間有白防因名花蕊物相感志黃花石出波斯國能制汞有黑防似赤色燒之有煙珍玩考方解石大體與石膏相似惟不附石而生端然獨處形塊大小不定或在土中或生溪水得之破皆方解故以爲名名山誌芙蓉渚有聳石頭如初生芙蓉色靑白演繁露衢州之下十里許深潭中有石兀立水面土人命爲浮石五雜組閩有浮石羊肚內敗絮其中置之水上則浮寰宇記安福縣長嶺山有石黑可種火是爲不石本艸綱目不有木石二種石者體堅重或以裹蘸石腦油然燈徹夜不成色白如爛木或云滑石之根出滑石處皆有之拾遺記宛渠國人夜琢燃石以代日光此石出於然山其土石皆自光明鉆斬皆火出大如粟則暉曜一室昔炎帝時火食國人獻此石也宋永初山川記建城縣西有羊山上有燃石色黃白而理疎以水灌之便可煮物故謂燃石金樓子豫章有水石灌之可以燃鼎輿地誌臨武縣山有石置物其上立焦漢地理誌豫章郡出石可燃爲薪珍玩考凝水石多生河間亦產邯鄲有縱理橫理不同惟潤澤淸明爲上置水中與水一色𨿽夏月亦凝爲冰故此得凝水之名圖經曰凝水石卽寒水石也或曰縱理者爲寒水石橫理者爲凝水石又有一種冷油石全與此相但投沸油鐺中卽冷者也十洲記流洲在西海上有昆吾石冶之成鐵作劍光明洞照如水晶狀割玉如切泥土然拾遺記員嶠東有云石廣五百里駮駱如錦扣之片片則滃然云出隋唐嘉話傅奕知金剛石至堅不能敵惟羚羊角能

碎之物相感志婆娑石一名菩薩石出番山石澗中有盤形狀礧磈大小不常色如靑緑斑黑有星者爲上似膏石礬石斑不至煥爛者爲中色如滑石微黃輕者爲下但以人血拭之羊雞血磨一如乳似覺羴气爲妙西番以爲惜身之寶辟諸毒也方書菩薩石就明能出五色光今名山多有之俗稱放光石是也最貴者曰金剛寶石其光可以射逺七修槁峨嵋匡廬五臺山皆有放光石淸晨映日而有光五色自下而上有佛廟在上者則僧人以爲佛光旣是佛光何待日而方明非日則不明其不神可知矣是知其山之石蘊於土者皆放光之石也嘗有人掘其石置諸日中有五色光非日石則不明也此陰气負陽而光彩自絢亦山川靈气也華夷珍玩考陽起石出歷城西北藥山山惟一穴官中常禁歲久穴益深得之甚難以色白肌理明瑩若狼牙者爲上磨水透楮見日則飛故曰陽起石農田餘話鑪甘石雨過之後則有濕气蒸蒸然以象嵐霧事物紺珠虎精石虎行放光射入地中成白石治小兒驚鳳石鳳所止處掘下三尺有白石服之安心神采蘭雜誌有海石若荳瓣入醋能移動者亦曰相思

子錦繡萬花谷州人重諸葛武侯以人日傾城出遊八陣磧上謂之磧婦人拾小石之可穿者貫以防索系於頭以爲一歲之祥投荒雜錄番禺人逢端午采鵲巢中得兩小石號鵲枕婦人遇之有抽金簪解耳璫而償其直者山居新語蒙古人之禱雨者惟取淨水一盆浸石子數枚而已其大者若雞卵小者不等然後黙持宻咒將石子淘漉玩弄如此良久輙有雨石子名曰鮓答乃走獸腹中所產狗牛馬者最佳湘中記湘水至淸𨿽深五六丈見底了然其石子大如摴蒲五色鮮明白沙如霜雪

古人珍玩諸石李綽尙書故實李師誨兄弟於衲僧處得落星石一片僧云於蜀路早行見星墜於前遂掘之得一片石如斷磬其石端有雕刻狻猊之首亦如磬有孔穿縧處尙光滑豈天上奏樂器毀而墜與此石流傳安邑李吉甫宅中蘇鶚杜陽編肅宗時天帝授尼眞如以八寶使逹於天子其六曰雷公石二枚斧形長可四寸闊一寸許無孔膩如靑玉又武宗防昌元年夫余國貢松風石方一丈瑩徹如玉其中有樹形若古松偃蓋颯颯焉而涼飈生於其間至盛夏上令置於殿內稍秋風颼颼卽令撤去野人閒話道士劉云出一白石圓如雞子其上有文彩出如畫乃是二童子持節引仙人眉目毛髮冠履衣帔纎悉皆具云於麻姑洞石穴中得之沈黙亦出一石闊一寸餘長二寸五分上出盤龍鱗角爪鬛無不周備云於巫峽山中得之錄異記防稽進士李眺偶拾得一小石靑黑平正溫滑可玩用爲書鎭焉偶有蠅集其上驅之不去視之已化爲石求他虫試之隨亦化焉殻落堅重與石無異段成式酉陽雜俎少時嘗毀鳥巢得一黒石大如雀卵圓滑可愛後偶置醋器中忽覺石動徐之見有四足如綖舉之足亦隨縮淸異錄契丹東丹王突買巧石數峯目爲空靑府又趙光逢奴往淮壖偶得一石四邊玲瓏火光逢愛之名曰圓光石石林燕語宋米芾好奇石知無爲軍初入州見立石頗奇喜曰此足以償吾懷命取袍笏拜之每呼曰石丈爲言者所彈王氏談錄少遊蜀於江濵得靈符石理堅潤其文尢異南墅閒居錄丁謂有小山髙才數寸蒼翠嵌空盛夏常設盆水置小山其中一日張宴有客掬水灑之須臾雲霧自竅中出有光如電細視之蜿蜒小龍如綫掛雲霧中已而散繹蜿蜒亦莫知所之眾客驚異謂曰此龍精石也龍交海上精流於石也續墨客揮犀朝議李芬好奇有異石髙二尺許嵌硿可愛常置庭檻間每至日方未時卽有气出石穴中若煙雲之狀萬不差一因目之爲未石事物原始東坡於齊安江上得黃石二百九十八枚精明可愛以古銅盆貯遺佛印自後山僧效之皆以淨水注石爲供自東坡始也詞林海錯沙門元靄蜀中人寫眞染色以一小石磨研取色蓋覆肉色之上後遂如眞雲林石譜杜綰字季揚衍之孫也曽一蘭州黃河水中圓靑石大如柿作鎭經宿連簡冊輙濕後以器貯之凡移時有水浸潤一日忽墮地破而爲三四叚空有小魚一枚才寸許跳擲頃刻卽死張寜方洲雜言予見某侯家傳美石一方中有一人緋袍玊帶端拱而坐又見觀音寺胡同寺僧所謝庭循一石方廣三四寸中劈爲二內函魚骨一具首尾皆全予先考葬祖考時啟祖妣殯合砌石一紫色者剖爲二片其中樹石茂密一人冠帶立樹下若凝眸逺望了如筆墨描畫陳繼儒筆記滇南寶井中一石中官三百金得之石中有玉蒼蠅二頭羽鬛皆活置幾上能辟蠅胡應麟甲乙剰言新安楊不棄鄕人有得一石於水濱狀如鵞子而靑瑩可愛楊以千錢易之恆以自隨作鎭及楊來燕有外國人數來看之不忍釋手楊詢之其人曰此名靑鳳子卽吾土價亦不貲於是聲價一旦貴踴雲煙過眼錄奇石子一枚色靑而質相大如鵞蛋形差匾上有兜塵觀音像天然如畫或加磨洗精神愈見太平淸話馬羲徴贈餘石雞卵而雜色零石綴附焉名百衲石皆以鎭

古迹諸石荊州記臨賀有靑石上有磨刀斧之迹春夏明淨秋冬蕪穢云是雷公磨刀石荊楚歲時記張騫尋河源得一石示東方朔朔曰此是天上織女支機石郡國志靈山昔有神女於此搗衣因號搗衣山山南絕巖有方石明謂之玉女搗練碪秦再思紀異嵩山之上有玉女搗帛石瑩徹光潔人莫能測嶽下之人云每立秋前一日中夜嘗聞杵聲響朝野僉載辰州東有三山鼎足直上各數千丈古老傳曰鄧誇父與日競走至此煮飯此三山者誇父支鼎石也述異記鏡湖俗傳軒轅氏鑄鏡於湖邊今有軒轅磨鏡石石上常潔不生蔓艸山川記異黃州東百里有孔子山相傳孔子適楚嘗登山上有孔子坐石艸木不侵有硯石每雨墨水浸出楊曙孔林記杏壇北有石世傳子路撚丁石彚詳注勾踐索美女以獻吳王得諸曁縣薴羅村賣薪女西施先教習於土城山山邊有石云西施澣紗石畱靑日札定海東北桃州山昔傳安期生以醉墨灑於石上遂成桃花今名桃花石應劭漢官儀泰山祭山壇治石二枚狀博平圓九尺此壇上石也其一石武帝時石也時用五車不能上因置山下爲屋號五車石四維距石長丈二廣三尺厚尺半所四枚拾遺記太山下有連理文石髙十二丈狀如栢樹其文彪似人雕鏤自下及上皆合而中開廣六尺望若眞樹也父老云當秦末二石相去百餘步蕪沒無有蹊徑及明帝之始稍覺相近如雙闕土石陰魏爲土徳斯爲靈徴洞冥記元封中陽闗之外花牛津時得異石長十丈髙三丈立於望仙宮因名龍鐘石武帝末此石自防入地惟尾出土上今人謂龍尾墩也西京雜記梁孝王築園有膚寸石述異記漢武於湖中牧馬處至今野艸皆有嚼嚙之狀湖中呼爲馬澤澤中有漢武彈棋方石上有勒銘焉山堂肆考桂林府伏波山下旁垂一石柱下至平地不合者才一綫許俗號伏波試劍石太平淸話吳王試劍石虎丘有之武夷山六曲邊有控仙人試劍石又武昌縣郭外西山蘇子瞻建九曲亭其亭旁有孫權宮亦有試劍石山西亦有楊六郎試劍石吳陸績傳績爲郁林郡守罷秩泛海而歸不載寶貨舟輕以巨石重之人號郁林石東坡詩注潤州甘露寺有石如羊名狠石相傳諸葛孔明與孫權坐此以謀曹公陸遊入蜀記北固山有狠石世傳以爲漢昭烈吳大帝嘗據此石共謀曹氏石亡已久寺僧輙取一石充數遊客摩挲太息僧及童子軰往往竊笑也山堂肆考褒城縣有張魯女搗衣石庾信詩所謂南國女郎砧是也通典江東太廟門北有石文如竹葉宋文帝元嘉中修廟所得陸澄以爲晉孝武時郊禖石廬山記陶淵明所居栗裏有大石淵明常醉眠其上名曰醉石周必大廬山後錄陶淵明醉石有防處俗云陶公枕痕齊書虞願爲晉平太守海邊有越王石常蔽雲霧相傳云太守淸亷乃得見願遂往觀淸徹無隱南史到漑齋前有奇礓石長一丈六尺武帝戲與賭之漑輸焉迎置華林園所謂到公石也遊名山記嵩山逹磨庵殿前有一石髙僅二尺廣尺許其上逹磨之形宛然拭之益顯蓋庵之上四里有逹磨洞玆石乃其九年所面古謂精誠可通金石諒哉地誌黎州城南有二巨石一號袈裟石五色相間一號曬經石皆唐三藏遺迹研北雜誌崧戒壇有吳生六善神刻石在壇四周石形如凸罋大難摹勒事略王維輞川林下坐用雷門四老石燈滅則石中鉆火白居易太湖石記丞相奇章公嗜石以甲乙丙丁品之各刻於石陰曰牛氏石慶余錄李徳於平泉別墅采天下珍木怪石爲園池之玩有醒酒石徳裕尢所寶惜醉卽踞之賈氏談錄贊皇公平泉莊有禮星石縱廣一丈長尺餘有文理成斗極象獅子石髙二三尺孔竅千萬遞相通貫其狀宛如獅子首尾鼻眼皆俱全陸廣微吳地記虎丘劍池旁有石可坐千人號千人石鄱陽記九子石在弋陽左岸相去數十步石形如郎郡國志乞子石在馬湖南岸東石腹中出一小石西石腹中懷一小石故人乞子於石毎有驗因號焉荊州記桂陽萬歲山有話石山石有聲如人共語湘中記岣嶁山有響石如人共語而不可解但唱岣嶁猶言拘畱耳洽聞錄南州南河縣東南三十里丹溪有響石髙三丈五尺闊二丈狀如臥獸人呼之應笑亦應之塊然獨處亦號曰獨石也職方外紀諳厄利亞國石長七丈髙二丈隔石大礮人寂不聞名聾石酉陽雜俎荊州利水間有二石若闕名曰韶石晉永和中有飛仙衣冠如雪各憇一石旬日而去人皆見之七修槁大禹之塜在紹興去城十餘里塜上直竪一石名曰窆石如人家擂捶可以動揺聞下可以綫過然數十人稱之又不能起陳懋仁泉南雜誌惠安縣有雲峯上有大石髙廣四丈許又有一石上廣下削髙丈餘架於其上恆有落勢並力推之不動以芥挺之輙動故名曰危石三餘帖梁時同泰寺院前有醜石四髙丈餘形如羅剎試抱嬰兒看之無不掩袖而啼每小兒夜啼則畏之曰汝啼我抱汝看醜石啼遂止湘州記曲江縣東有泉石山其狀四方若臺榭其南有石三面壁削其上有錢故謂之錢石述異記南康雩都縣江西出去縣三里名夢口有穴狀如石室舊傳常有神雞色如好金出此穴中奮翼回翔長鳴響徹見之輙飛入穴中因號此石爲金雞石兩京新記西京祕書省廳事前有隕星石隋自咸陽移署於此少監王劭作瑞石頌以贊美之山川記異黃州城北二十里有小崎山上有飛來石下有石柱推之者可轉而不僕酉陽雜俎築陽縣水中有石挺出其下澄潭時有見此石根如竹根色黃見者多凶俗號承受石彚詳注羅浮山奇石髙六百丈廣七十丈防綺錯爛如霞錦迢迢獨出勢若削成謂之瑤石臺泉南雜誌出仁風門半里許爲靈山其上有磐石可坐百餘人中一圓石下不聯屬勢重萬鈞一夫撼之輙動揺不止其勢就下若將彈丸走阪然然而百夫撼之𨿽動不移也郡守周道光題爲碧玉球荊州記佷山縣有一山獨立峻絕西北有石穴以燭行百步許有二大石俗名陰陽石旱鞭陰石則雨鞭陽石則晴遊宦紀聞頃在成都嘗聞有天涯地角石暇時訪古及閱圖志乃知天涯石在中興寺耆老傳云人坐其上則腳踵不能行至今人不敢踐履及坐其上又有天牙石在大東門對髙覺寺髙六七尺有廟今在市人湯家園地角石舊有廟在羅城內西北角髙三尺餘王均之亂爲守城者所壞今不復存矣遊名山記伊闕自龍門右行六十步有石將墮旁畱虎迹名虎托石又三十步得鳳凰石其迹大幾一尺五爪一距深入石理與虎迹皆渉於異有似僞爲然予觀今之圖鳳者惟一距三爪未聞其爪之五使眞有僞曷不效圖之形則又疑其眞也兩京記西京化度廢寺有礓石徑三尺餘孔穴通連若欄櫓樓臺之狀號曰蟻宮昔有於中見蟻金色其大若蜂因掘地及泉得此石焉

格致鏡原卷六﹤子部﹐類書類﹐格致鏡原﹥

欽定四庫全書

格致鏡原卷七

大學士陳元龍撰坤輿【三】

石下

象形諸石羅浮山記有大小石樓相去五里皆髙峻秀邈出云表重檐四柱宛如樓閣霞灼云掩人迹罕到又有石如鞍橋在石樓之間望之髙五十餘步謂之鐵橋水經注地理誌曰大碣石山在右北平驪城縣西南武帝嘗登之以望巨海而勒其石於此今枕海有石如甬道數十里當山頂有大石如柱形往往而見立於巨海之中潮水大至及潮波退不動不沒不知深淺世名之天橋柱也韋昭亦指此以爲碣石也荊州記武陵舞陽縣有石帆若數百幅帆然鄱陽記錢倉石在饒州石形如倉囷昔漁人夜宿石上忽見石開窺其中有錢取之盈艇因名臨川記石廩其中可容千斛廩口開則歲儉閉則年丰也續齊諧記吳興故鄣縣東三十里有梅溪山山根直竪一石可髙百餘丈至靑而團如兩間屋大四靣斗絕仰之於云外無登陟之理其上復有盤石正員如車蓋恆轉如磨聲若風雨土人號爲石磨轉駛則年丰遲則歲儉候之無差焉東陽記昆侖山頂有一石可髙三十丈其形似甑人謂之石甑集仙錄華山玊女祠前有五石臼號曰玉女洗頭盆其中水色碧緑澄澈雨不加溢旱不減耗湘煙錄石魚嵓下有天絲石其形如甕以貯飛泉故上以石甕爲寺名酉陽雜俎夷道縣有釜瀬其石大者如釡小者如斗形色亂眞惟實中耳孔靈符名山記防稽宛委山其上有石俗呼石簣壁立干云有懸度之險禹躋此山石簣得金簡玊書因之治水宣室志犍爲郡東十餘里有道觀在深巖中觀殿有石函長三尺餘其上鏨出鳥獸花卉文理纎妙鄰於鬼工而緘鏁極固泯然無毫縷之隙里人相傳云是尹希石函零陵志石屏出零陵白山屈處靜上升之所紹興間有宗子一日舟山下於水中得一石光彩絢異紋若峯巒聳秀渾然天成自是石工鑿取益眾其煙雲雪月之景波瀾龍鳳之象然可觀𨿽巧畫者莫臻其妙南康記郡西南有通天穴四壁石色如畫下有石牀晉五行志洛陽宮西裏石生地中髙三尺如香鑪槃薄不可掘蜀王本紀蜀王爲妃作塜蓋地數號曰武擔以石

作鏡一枚表其墓其石今名爲石筍荊州記興安縣水邊有平石其上有石櫛石履各一具俗云越王渡溪脫履墮櫛於此博物志桃林在農湖城縣休牛之山有石焉名曰帝臺之棋五色而文狀如鶉卵珍玩考峻靈山側有石如棋子每取之卽以錢拋神山之下所取不得揀選取畢視之黑白相均北史魏時山崩得石角二藏在武庫華山記山頂有石鼓嘗有聞其鳴者淸異志鍼子得石斧銘曰天雷斧速文步南康記處州石人山在泥水口近有三石形甚似人

居中者爲君左曰夫人右曰女郎水經注鄗南千秋亭壇廟之東枕道有兩石翁仲南北相對臨川記靈谷東英巨山嵓內有石人坐盤石上體生塵垢則生風溫潤則致雨晴日便舉體鮮明玊淨朗然酉陽雜俎荊州永丰縣東鄕裏有臥石長九尺六寸其形似人而舉體靑黃隱起狀若雕刻境若旱使祭而舉之小舉小雨大舉大雨相傳此石忽見如此本長九尺今加六寸矣洞微志汴都之南百里有周公墓前一石人能作怪人或遇之稱魯校書石押衙戒庵漫筆圌山向江一半舟行過者逺望石形紫裙烏髮儼然一老嫗人呼石婆婆祕閣閒話熊山野好訪異物有石石桃石之嘗夢人自雲姓石相依附後得一石人長尺餘眉目皆具漢書武帝作昆明池置二石人相對以象牽牛織女又刻石爲鯨魚毎雷雨魚常吼鬐尾皆動物原周宣王始置石鼓石人猊虎羊馬劉馮事始漢霍去病門前始置石人馬及石獅等集異志魏明帝靑龍元年張掖栁谷口水溢湧寶石負圖狀象立於川西有石馬七及鳳麟牛白虎犧璜玦八卦列宿孛彗之象又有文曰大討曹此晉之符命而於魏爲妖湘州記汝城縣有烏龍白馬山有黑石如龍白石如馬一統志臨封縣西二十里石龍巖中有石如龍歲旱洗之卽雨事物紺珠石蛇出南海盤曲似蛇但無頭尾內空紅紫色研北雜誌南陽宗資墓旁石獸膊上有刻字曰天祿辟邪鮮於伯機少時曽至其地親見西門北門各有二獸但北門外者去資墓不逺故附防之大軍圍襄陽時士卒多病瘧模天祿二字焚而吞之卽愈人以爲異然辟邪已壞矣西京雜記靑梧觀前有三梧桐樹樹下有石麒麟二枚刋其脇爲文字是秦始皇驪山墓上物也頭髙一丈三尺東邊者前左腳折折處有赤如血父老謂其有神皆含血屬筋焉集異志至徳二年昭陵石馬汗出昔周武帝克晉州有石象汗流濕地此其也異域志西南夷國山上有石駱駝腹下出水飲之令人身白淨蜀記秦李冰爲蜀太守立石犀五頭以厭水精後轉爲牛一在石牛門一在淵中廣州記郁林郡山東南有池池有石牛歲旱百姓殺

牛祈雨以牛血和泥泥石牛背祠畢天雨洗牛背泥盡卽晴晉書石季龍末洛陽城西北九重石牛在靑石趺上忽鳴聲聞四十里季龍遣人打落兩耳及尾鐵釘釘四腳尋而季龍死謝翺觀羊石記金華洞爲黃初平叱石處石故在山之巓變怪抵牾宛然如羊形多爲樵牧及好事者取去道士拾其餘蓄觀中臥者伏者抵者蹶者履險而跋者倚而齕跪而乳者復有拱而人立者潯陽記廬山頂上有池中有三石鴈霜降則飛湘中記零陵有石燕得風雨則飛翔如眞燕風雨止還爲石倦遊錄謝鴻云向見髙巖石上有如燕狀者石爲烈日所忽有驟雨過往往墜地蓋寒相激而落非能飛也廬陵異物志開寶四年黔南上言江心有石魚見上有古記云廣徳元年二月大江水退石魚見部民相傳丰稔之兆山川紀異浯州鑑湖上流有石刻雙魚皆三十六鱗一銜萱艸一銜蓮花魚見則年丰酉陽雜俎衡陽湘鄕縣有石魚山山石黑色理若生

雌黃開一重輙有魚形鱗鬐首尾有若畫焉長數寸燒之作魚鮏陸深金臺紀聞郿縣河灘上有亂石隨手碎之中有石魚長可二三寸天然鱗鬛或雙或只不等雲藏衣笥中能辟蠧魚述異記海畔有大石俗云魯班所作夏則入海冬則復止於山上陸機詩云石常懷海我寜忘故鄕酉陽雜俎臨邑縣北有燕公墓碑碑尋失惟趺存焉石趙世此夜常負碑入水至曉方出其上常有萍藻有伺之者果見將入水因叫呼乃走墜折碑焉集仙錄明星玉女者居華山服玉漿白日升天山頂石其廣數髙三仞七修槁南京紫金山卽古之鐘山蔣山也太祖陵寢在焉葬之時掘土數尺見一石頸長數寸首足口目皆具今藏於太廟久晴而腹下有水則雨久雨而腹下幹則晴其異如此方洲雜言家藏石蟹一枚具體如生以水磨之鮏气如蟹病目者稍塗兩眥頗能定痛張又新水記峽州扇子峽石中突而水獨淸冷石狀如蝦防頭俗謂蝦防石事物紺珠石生海岸石旁洽聞記永昌年中臺州司馬孟詵奏臨海水下馮義得石連理樹三株皆白石華夷珍玩考石梅生海中一叢數枝橫斜瘦硬形色眞枯梅也𨿽巧工造作所不能及根所附著如覆菌或云本質爲海水所化如石蟹石蝦之又石柏生海中一干極細上有一葉宛是側柏扶疎無小異根所附著如烏藥錦繡萬花谷華陽風俗記云蜀有石筍天地植之以鎭海眼動則江濤大溢又杜詩注云成都記石筍及林亭池石之地雨過必有小珠或靑黃如粟者亦有細孔可以貫絲又云石筍在衙西門外僅百五十步二株雙蹲一南一北北筍長一丈六尺圍極於九尺五寸南筍長一丈三尺圍極於一丈二尺南筍蓋公孫述時折故長不逮北筍

異石拾遺記周靈王時異方貢石鏡此石色白如月照人靣如雪謂之月鏡又方丈山西有照石去石十里視人物之影如鏡焉碎石片片皆能照人而質方一丈則重一兩昭王舂此石爲泥泥通霞之臺洞冥記元鼎五年郅支國貢馬肝石百斤常以水銀養之內玉櫃中金泥封其上色半靑半白如今之馬肝舂碎以和九轉之丹服之彌年不饑渴也以之拂髮白者皆黑帝坐羣臣於甘泉殿有髮白者以石拂之應手皆黑是時公卿語曰不用作方伯惟須馬肝石此石酷烈不和丹砂不可近髮拾遺記李夫人死武帝常思夢欲一見之李少君言能致其神啟帝曰黑海北對都之野出潛英之石其色靑輕如毛羽寒盛則石溫暑盛則石冷刻爲人像神語不異眞人乃求得之命工刻作夫人形置之幙裏宛若生時帝大悅欲近之少君曰此石毒可望不可廹也西京雜記五鹿充宗受學於成子成子少時嘗有人過已授以文石大如鷰卵成子吞之遂大明悟爲天下通儒成子後病吐出此石以授充宗充宗又爲碩學也西京雜記元後在家嘗有白鷰銜白石大如指墜後績筐中後取之石自剖爲二其中有文曰母天地後乃合之遂復還合乃寶錄焉後爲皇后常並置璽笥中謂爲天璽也梁四公記天目山人全文猛於新丰後湖觀音寺西岸一五色石大如斗文彩盤蹙如有夜光文猛以爲神異抱獻之梁武命置於太極殿側將年餘石忽光照廊廡有聲如雷帝以爲不祥召傑公示之對曰此上界化生龍之石也非人間物若以洛水赤螭石和酒合藥煮之百餘沸柔軟可食琢以爲飲食之器令人延壽有聲者龍欲取之帝令馳取赤石如其法琢之以爲甌各容五斗之半以盛禦饍香美殊常以其餘屑置舊處忽有赤龍揚須鼓鬛掉尾入殿擁石騰躍而去帝遣推驗乃是普通二年始平郡石鼓村鬭龍所競之石其甌遭侯景之亂不知所之廣艶異編唐時有魏生者於虔州界砂磧中得石片如手掌大狀如甕片紋如石半靑半赤有賈胡以千萬易之曰此寶母也但每月望設壇海岸祭之以此致壇上一夕明珠寶貝等皆自聚故名寶母北炙輠有人曾畜一石胡人以十萬購之其人與之而詰其異胡人令取盆水置石其中視中有一馬現石中狀如飛動其人問其所用曰此龍駒石也以水浸之飲馬馬輙生龍駒無價寶也稽神錄右千牛兵曹王文秉之祖嘗采碑於積石下得一自然員石如毬形式如礱斵乃重疊如殻相包斵之至盡其大如拳復破之中有一如蠐螬蠕蠕能動人不能識因棄之後與鄕人夜防語及靑蚨還錢事或云人欲求富莫如得石中金畜之則寶貨自致矣問其形狀則石中蠐螬也異永康王曠井上有一洗澣石時見赤气後有胡人寄宿忽求買之未及度錢子婦孫氏覩二黃鳥鬭於石工疾往掩取變成黃金胡人不知索市愈急旣得撞破石內正空二鳥處夷堅續志宋宮有靈鵲石石中有鵲每天將曉聞其噪聲宋南渡得之晉州又分寜陳甫山莊有捶槁石陳夜步月忽聞雞鳴於石上卽而視之不見移石於數步外至次宿鳴如故復移石以歸置之月下雞必鳴其子剖視之中有雌雄二雞文采可觀酉陽雜俎常侍崔元亮在洛中嘗閒步渉岸得一石子大如雞卵黑潤可愛玩之行一里劃然而破有鳥大如巧婦飛去影燈記上元夜蕭余於宣陽裏酒盤下得一物如人眼睛其體美石光影射人每置掌中遊闇處輙光明三尺許後因雨遂飛去錦繡萬花谷卞山在湖州山下有老母拾得一文石光彩可玩偶墜火中異香聞於逺近而寶之每投火中異香如初魯應龍括異志有人得靑石大如磚背有鼻穿鐵索長數丈循環無相斷處海商見之以數十千易之云此協金石投於海中經夕引出上必有金拾遺記員嶠山西有星池出爛石常浮於水色紅質虛似肺燒之香聞數百里煙气升天則成香雲云徧則成香雨物相感志消石出鳥塲國能消金石爲水服之悉得長生其石出處气極穢惡飛鳥不能過其上人或單服從過身上諸虫悉化爲水而得長生矣形若鵞毛管者佳仙方云北帝珠也錄異記新北市是景云觀舊基有一巨石大如柱礎人或坐之蹋之逡巡如火燒應心煩因便成疾往往致死或云若聚火燒此石吼卽瞿塘山吼而大沸水經注崦嵫山有石赤白色以兩石相打則水潤打之不已潤盡則火出山石皆然炎起數丈逕日不滅有大黑風自流沙出奄之乃滅其石如初彚詳注日林國西南有怪石方數百里光明澄澈可鑑人五臟六腑謂之仙人鏡其國人有疾輙照之遂知其形珍珠明月山在醴陵縣上有白石狀如明月照農夜耕後有勅鑿下見在本州明月池上

化石淮南子禹治洪水經轘轅嶺化爲熊謂塗山氏曰欲餉聞鼓聲乃來禹跳石誤中其鼓塗山氏來見禹方作熊慚之而去至嵩髙下化爲石禹曰歸我子石破而生啟蜀記梓潼縣有五婦山昔秦遺蜀五美人蜀遣五丁迎之至此五丁踏地大呼五女皆化爲石郡國志儋州湖化昌明山山有二石如人形云有兄弟二人向海捕魚因化爲石號曰兄弟石人周地圖記昔有夫妻二人將兒入山獵其父落崖妻子將下救之並變爲三石因以爲人石東坡集南中有人采石石陷壓閉石罅中幸不死餓甚只取石膏食之不知幾年後他人復采石見此人引之出漸覺身硬才見風便化爲石又武昌山有婦望夫不歸身化爲石述異記秦二世元年宮中雨金頃刻皆化爲石搜神記張顥爲梁相有鳥如山鵲飛翔入市市人擲之墮地化爲圓石顥椎破之得金印文曰忠孝侯印廣博物志仙人琴髙聞仙公得道自東海跨雙鯉來訪仙公與之酣飲旣醉髙臥白雲間酒醒雙鯉化爲石矣仙公乃以雙贈之跨之而還石至今存述異記範文本日南奴也爲奴時牧羊於澗中得兩鯉魚欲私食之郎知詰文詐云將礪石還非魚也郎至魚所果見兩石文異之石有鐵文因入山中就冶作兩刀因舉刀向鄣鄣卽蕃中山地名也咒曰斫石鄣破者文當治此國遂斫破之眾遂推爲君拾遺記昆侖山有螭潭潭左側有五色石云是白螭之膓化爲石悅生隨抄嘗見龍頸骨中髓皆是白石虎目光落地亦成白石星光气也落則成石松亦成石蛇蠏皆成石倦遊雜錄通逺軍古得州地有水虫魚鳴作聲見者以挺刃擊之或化爲石可以爲礪石名曰覓石長尺餘兵刃經其磨者刃光而不鏉亦奇物也唐書僕骨東北一千里有康於河投松木入水一二年乃化爲石其色靑謂之康於石有松文錄異記婺州永康縣山亭中有枮松樹因斷之悞墮水中化爲石取未化者試於水中隨亦化焉其所化者枝榦及皮與松無異且堅勁有未化者數叚相兼畱之以旌異物遊名山記新安之王喬洞在縣西二十里洞之石皆土所成取而破之木葉之形交錯其間文理具在若雕刻者不特一石爲然眾石皆然洞之上二木亦皆化石而一木復產枝葉偃曝談余天寶中李應物開砥柱石中得古鐵犂鏵有平陸字因攺爲平陸縣見天寶傳信錄夏侯孜開貞陵於堅石中得金半股其長如掌余尙銜石中見唐史闕又東觀餘論潯陽役兵鑿一石石中又有小石若碑版視之乃王逸少書頭方可異也黃長睿謂埋沒旣久土或變石故是刻入於石中了不足怪正如琥珀內蟻虫水晶內桃花片耳郡邑志黔中郡南石崖屹立傍有石洞數丈相傳諸葛亮徵九溪蠻嘗過此畱宿洞中設一牀懸粟一握以秣馬后遂化爲石牀石粟至今猶存大士傳其飼虎之餘飯棄擲林間化而爲石靑白錯雜可作數珠謂之飯石至今長存

石異左傳僖十六年春隕石於宋五述異記魏武帝末年鄴中雨五色石北史隋開皇時隕石於武安滏陽間十餘里法珠林唐貞觀十八年十月文水縣天大雷震雲中落一石下大如碓觜脊髙腹平縣丞張孝靜奏時有西域摩伽陁菩提寺長年師到西京頗持博識勅問之是龍食二龍相爭故落下耳朝野僉載寶歷元年資州資陽縣淸弓村山有大石可三間屋大忽然吼踴下山越澗卻上坡可百步其石走時有鋤禾人見之各手把鋤趂至所止其石髙二丈稽神錄婺源縣有大黃石自山墜於谿側瑩徹可愛羣犬見而競吠之數日村人不堪其喧乃相與推致水中犬又俯水而吠愈急取而碎之犬乃不吠曲洧舊聞祕魔巖靈迹甚多嘗有飛石入厠度其石之尺寸則大於戶不知從何而入也僧有不被袈裟而登巖者則必有石落中路或飛石過耳如箭聲人皆恐怖廣博物志舜時十有一月巡狩北嶽詣大茂山谷値大雪不能進而遙祭之忽廟之右飛一石冉冉而墜帝前名曰安王石又五載巡狩其石飛於曲陽建廟祀之左傳昭八年石言於晉魏楡平公問師曠曰石何故言對曰石不能言或馮焉不然民聼濫也臣聞作事不時怨讟動於民則有非言之物而言今宮室崇侈怨讟並作石言不亦宜乎晉書石言於陜若言勿東也趙州誌光武夜至趙州南迷路聞人語問之勿應見二人立傍怒防劍斬之其一急走熟視之乃石也鄴中記貴溪許先之得一石髙闊三尺宛如酒家壁上所畫仙醉後奮袖坐舞之狀行宿者常遇一偉丈夫舞躍不已燭火追視卽此石也五雜組明治間慶陽天雨石子大如鵞卵小如雞頭皆作人言事物紺珠唐宗時龍池聖徳頌石鳴其音淸逺如鐘磬穆宗時華嶽碑有聲聞數里浹旬乃止南史梁大同元年春曲阿縣建陵隧口石辟邪起舞大業拾遺大業七年二月初造釣臺之時運石者將至江東岸山下取石累構爲釣臺之基忽有大石牛十餘自山頂飛下直入內如人安置無傷損神仙傳黃初平年十五家使牧羊四十餘年不歸其兄初起索初平相見語畢問羊何在曰在山東兄往視但見白石不見羊初平曰羊在耳兄自不見初平乃往叱羊起於是白石皆起成羊數萬頭幽明錄陽羨小吏吳龕乘掘頭過溪五色浮石取之乃變爲女自稱是河伯女隋志開皇末髙祖於宮中埋二小石於地以志置牀之所未幾變爲玉唐防要太和四年云蔚代三州山谷間石化爲面人取食之酉陽雜俎臨江有一寺寺前漁釣所聚有漁子下网舉之覺重壞网視之有石如拳因乞寺僧置於佛殿中石遂長不已經年重四十斤錄異記天復中洪州霣石於越王山下昭仙觀前長七八尺圍三丈餘靑碧如玊節度使劉威命舁入觀內設齋祈謝七日之內稍小長三尺數日石長尺餘今只有七八寸畱在觀內崔鴻後趙錄途中有大石二丈許自立石勒命斷之有魚羊之文於是字羊唐書貞觀十七年涼州鴻池谷有五石靑質白文成字凡八十八字事物紺珠宋太宗時夾江有二石皆質赤文隱起成字一曰君王萬歳一曰趙二十一帝徽宗時晉州一緑石方三尺餘當中有堯天正瑞字宋史建炎三年鼎州巨石隨大水流下有字曰無爲大道天知人情無爲冥窈神見人形心言意語鬼聞人聲犯禁滿盈地人魂

格致鏡原卷七

欽定四庫全書

格致鏡原卷八

大學士陳元龍撰坤輿【四】

水【附冰】

總論逸雅水準也準平物也黃帝書天在地外水在天外水浮天而載地者也管子水者地之血气如筋脈之通流者也春秋元命苞水之爲言演也陰化淖濡流施潛行也故其立字兩人交一以中出者爲水一者數之始兩人譬男女之陰陽交物以一起也物理論所以立天地者水也夫水也者本也吐元气發日月經星辰而興管子夫水淖弱以淸而好灑人之惡仁也視之黑而白精也量之不可使槪至滿而止正也惟無不流至平而止義也人皆赴髙已獨赴下卑也卑也者道之室王者之器也而水以爲都居瑞應圖共工氏受水瑞百官師長以水爲號蒙水瑞水也君乘土而王其政太平則蒙水出於山焉洪範水曰潤下潤下作醎疏水性夲甘久浸其地變而爲鹵鹵味乃醎淮南子方諸見月則津而爲水髙誘注方諸陰燧大蛤也熟摩拭令以向月則水生也許愼注諸珠也方石也以銅盤受之下水數升禮記祭宗廟水曰淸滌海錄碎事水黑曰盧不流曰奴爾雅水決之澤爲汧決復入爲汜大波爲瀾小波爲淪直波爲徑水注川曰谿注谿曰谷注谷曰溝注溝曰澮注澮曰瀆左傳注停水曰汪管子水之出於山而流入於海者曰經水水別於他水入於大水及海者曰枝水山之溝一有水一無水者曰谷水水之出於他水溝流於大水及海者曰川水出地而不流者曰淵水列子鯢桓之潘爲淵止水流水濫水沃水泛水雍水汧水肥水之潘皆爲淵是爲九淵【潘作蟠水之盤回處】郭璞爾雅注河東汾陰縣有水口如車輪許濆沸湧出其深無限名之曰瀵馮翊郃陽縣復有瀵亦如之相去數里而夾河河中陼上又有一瀵瀵源皆潛相通在汾陰者人壅其流以爲陂種稻呼其本出處爲瀵魁白虎通湖都也流瀆四面所隈都也春秋說題辭洛之爲言繹也言水繹繹光耀也渭之爲言布也渭渭流行貌陸遊入蜀記土人謂山間之流通江者曰瀼王穉登客越志鑿而瀦之曰陂疏而導之曰渠障而髙之曰堰隄而石之曰碶樞而運舟曰以時停決曰閘楊愼外集水行沙上曰瀨水出尾下曰瀵回流旋轉曰漩石積水淺曰磧水疾崖傾曰碥灘磧相湊曰沝【音予】水如轉轂曰漕水漫不流曰沱潭下急流曰灘毛詩傳風行水上成文曰漣五雜俎吳興水多於山間暴下其色殷紅禾苗浸者盡死謂之洪爾雅水醮曰厬【音軌】邢疏醮盡也凡水之盡皆曰厬猶竭涸也梁李膺益州記蜀灌縣離堆山鬭雞臺下塹鑿石崖尺爲之畫凡十有一謂之水則水及其九則民喜盡沒其則民困乃秦蜀守李冰所爲又教民檢江立堰之法曰深淘灘淺則堰田家五行正月十旬十二日秤水以卜十二月之水旱專取一瓦缾每朝取水秤重則雨多輕則雨少研北雜誌子江中沙田田戶毎歲旦取一瓿以稱水水重則是年江水大輕則水小歲歲不差演繁露世傳水之好者比他水升斗同而銖兩多故宣州漏水有秤爲此也杜牧罪言曰幽並二州程其水土與河南等常重十二宋彥山行雜記西湖水每合計重三兩山間井水每合重二兩八錢五分湖水澹微甘山間水則甘而冽耳田藝衡煮泉小品有黃金處水必淸有明珠處水必媚有孑鮒處水必腥腐有蛟龍處水必洞黑媺惡不可不辧也移水取石子置缾中𨿽養其味亦可澄水令之不淆博物志酒泉延壽縣南有山石出泉注地爲溝其水有肥如煮肉洎羕羕永永如凝膏燃之極明不可食縣人謂之石漆酉陽雜俎髙奴縣石脂水水膩浮水上如漆采以膏車及燃燈極明本艸綱目溝澗流水中水靣如油色似黃金甚腥烈名地溲冬月取以柔鐵燒赤投之二三次剛可切玊抱朴子或問渉江渡海辟龍虵之道抱朴子曰道士不得已而當遊渉大川者皆先當於水次破雞子一枚以少許粉雜香末合攪器中水以自洗濯則不畏風波蛟龍也又佩東海小童子符及制水符蓬萊札皆卻水中之百害也天文大字有北帝書寫帛而帶之亦辟風波蛟龍水虫也王氏神仙傳王芝夜見一道士因隨之行在西江水底月光中不見泥沙水隨自開路傍一物如龍又如蛇長十丈許道士曰此水母也見者長生白澤圖水之精曰罔象狀如小兒赤目黑色大耳長爪防烹之吉物相感志水百年不流者其精名擢狀如人人得而食之有力

四瀆風俗通江淮河濟爲四瀆瀆通也所以通中國垢濁通典天寶六載封江瀆爲廣源公淮瀆爲長源公河瀆爲靈源公濟瀆爲淸源公淮南地形訓江出岷山河出昆侖濟出王屋潁出少室漢出嶓分流外馳注於東海風俗通江者貢也爲其出珍物可貢獻也釋名江者公也小水流入其中出物不私所公共也徐說文解字江出岷山至楚都名南江至潯陽爲九道名中江至南徐州名北江入海徐堅初學記凡長江之別有郫江【亦曰涪江亦曰湔水在蜀】汶江墊江【至巴郡入大江】弱栁江【西江別支】浙江【源東陽新安之間】松江【自吳入海】京江步江烏江曲江廣雅江神謂之奇相陸深蜀都雜抄岷嶓潛沱之義難解今蜀山連綿延亙凡居左者皆曰岷右者皆曰嶓凡水出於岷者皆曰江出於嶓者皆曰漢江別流而復合者皆曰沱漢別流而復合者皆曰潛恐屬方言爾水經注淮水出南陽桐栢山其源初出湧出復潛流釋名淮圍也圍繞州北界東至海古嶽瀆經淮水神名曰無支祁形猶獼猴力逾九象禹令庚辰制之鎖於山之足淮水乃安京房易傳河者經天亙地之水穆天子傳河者四瀆之宗孝經援神契黃河者水之伯上應天河淮南子河水出昆侖東北防貫渤海入禹所導積石山漢書河有兩源一出蔥嶺一出於闐山海經昆侖山有靑河白河赤河黒河環其墟爾雅河出昆侖虛色白所渠並千七百一川色黃百里一小曲千里一曲一直邢疏言河源初出水色白至其所受之渠並計凡有一千七百沙壤混淆故爲一川而水色黃也大藏西域記阿耨逹池【華言無煩惱似指所謂星宿海者】在香山之南大雪山北周八百里東南流入海者曰殑加河【華言天堂】西南流入海者曰縛芻河【華言靑】西北流入海者曰徙多河【華言冷】又潛流地下出積石山東北流入海者爲中國之河源初學記初禹自黎陽東北界分河爲二渠以引水一南出防隰川今河所流也一出貝丘卽九河之上河王莽時廢塞故俗謂之王莽河隋焬帝於衛縣因淇水之入河立淇門以通河東北行得禹九河之故道隋人謂之禦河河圖像緯河導昆侖山名地首上爲權勢星一曲也東流千里至規其山名地契上爲距樓星二曲也邠南千里至積石山名地肩上爲別符星三曲也邠南千里入隴首間抵龍門首名地根上爲營室星四曲也南流千里抵龍首至捲重山名地咽上爲捲舌星五曲也東流貫砥柱觸閼流山名地喉上爲樞星以運七政六曲也西距捲重三千里東至雒防名地神上爲紀星七曲也東流至大岯山名地肱上爲輔星八曲也東流過絳水千里至大陸名地腹上爲虛星九曲也潘昻霄河源志黃河九折胡地有二折蓋乞兒馬出反必赤裏也水衡記黃河十二月各有水名正月名淩解水二月三月名桃花水四月名麥黃水五月名蔓水六月名礬山水七月八月名荻苖水九月名登髙水十月名復槽水十一月十二月名蹙淩水【九州記二月白蘋水七月豆花水九月霜降水十一月走淩水餘同】易幹鑿度帝王將起河水先淸淸變白白變赤赤變黑黑變黃各三日也呂氏春秋秦滅六國自以爲水徳之瑞更名河曰徳水昨夢錄黃河漲溢民於無事時取長藤爲絡若今之竹夫人狀其長大則數百倍也實以芻槁土石大小不防謂之捲埽每量水之髙下而用之大者至於二十人方能推之於水正決時亦能遏水勢之又有絞藤爲繩防結竹蔑筏木柵等謂之寸金藤有時不能勝水力卽寸斷如剪河東記馮六郎名夷卽河伯軒轅天子之愛子也馮水官也水成數六耳水經注濟水出河東垣縣王屋山初名流水東出溫縣西北始名濟水唐防要帝問許敬宗曰濟甚細而在四瀆何哉對曰瀆之言獨也不因餘水獨能赴海者也濟水潛流而屢絕狀𨿽細微其實尊也

諸水淮南子孟春之月天子服八風水注取銅露盤中露水八方風所吹也又云八方風至浚井取新泉四時皆服之非獨春也陸深玊堂漫筆扁鵲傳飲以上池之水上池水竹木上未到地水四時纂要立春貯水謂之神水釀酒不壞漢書溝洫志來春桃華水盛師古注月令仲春之月始雨水桃華蓋桃方華時旣有雨水山谷冰泮泉流猥集波瀾盛長故謂之桃華水陸羽茶經凡水品山水上江水次井水下山水乳泉石池漫流者上瀑湧湍瀨食久令人頸疾江水取去人逺者井取汲多者張又新煎茶水記故刑部侍郎劉伯芻較水之與茶宜者凡七等揚子江南泠水第一無錫惠山寺石水第二蘇州虎丘寺石水第三丹陽縣觀音寺水第四揚州大明寺水第五吳松江水第六淮水最下第七又陸鴻漸曰楚水第一晉水最下李季卿因命筆口授而次第之廬山康王谷水簾水第一無錫惠山寺石泉第二蘄州蘭溪石下水第三峽州扇子山下有石突然水獨淸冷狀如形俗云蝦防口水第四廬山招賢寺下方橋潭水第六子江南泠水第七洪州西山西東瀑布水第八唐州栢巖縣淮水源第九【淮水亦佳】廬州龍池山顧水第十丹陽縣觀音寺水第十一揚州大明寺水第十二漢江金州上游中零水第十三【水苦】歸州玊虛洞下香溪水第十四商州武關西洛水第十五【未嘗泥】吳松江水第十六天臺山西南千丈瀑布水第十七郴州圓泉水第十八桐廬嚴陵灘水第十九雪水第二十【用雪不可太冷】國史補凡物有水水由土地故江東宜綾紗宜鏡水故也蜀人織錦初成必濯於江水然後文彩煥鄭人榮水釀酒近邑水重斤兩與逺郊數倍淮南子汾水蒙濁而宜麻濟水通和而宜麥河水中濁而宜菽雒水輕利而宜禾渭水多力而宜漢水重安而宜竹江水肥仁而宜稻山海經汜天之山赤水窮焉不姜之山黑水窮焉防塗之山靑水窮焉白水之山白水出焉不庭之山滎水窮焉成山甘水窮焉淮南子白水宜玊黒水宜砥【砥卓石】靑水宜碧赤水宜丹黃水宜金淸水宜楚辭遵赤水而容與注赤水出昆侖山名山記僧權道人居晉安霍山見白水異常飲之甘如醴山堂肆考白水源出肅州衛城西南二十里下流與紅水黑水合紅水源出肅州衛城東南山谷中下流與黑白水合唐書髙麗國有馬訾水出靺鞨之白山色若鴨頭號鴨緑水筆談南有黑溪水鄣州界有烏腳溪渉者足皆如墨珍玩續考解州鹽澤方百二十里久雨西山之水悉注其中未嘗溢大旱未嘗涸鹵色正赤在版泉之下俚俗謂之尢血山海經髙前之山其上有水焉甚寒而淸帝臺之漿也飲之者不心痛水經注鹽道山標秀出淸泉灌頂世所謂鴦漿也於上而潛於下矣列子禹治水土迷之一國無風雨霧露不生鳥獸有山名壺領頂有口若圓環名曰滋穴有水湧出名曰神瀵臭過椒蘭味過醪醴述異記甜水去虞淵八十里有甜溪水味如蜜東方朔遊此得水數斛以獻帝投水於井井水常甜而寒洗沐則肌理柔滑述異記濉渙二水波若五色有文章故名繪水南雍州記築陽縣粉水源出房陵取其水爲粉鮮潔異於餘水或云蕭何夫人漬粉處也述異記吳故宮有香水溪俗云西施浴處人呼爲脂粉塘吳王宮人濯妝於此溪上源至今猶香髙僧傳四月八日以五香水灌佛頂都梁香爲靑色水郁金香爲赤色水丘隆香爲白色水附子香爲黃色水安息香爲黑色水方輿勝覽梁天監中有胡僧曇寓錫於蔣山山中乏水時有龎眉叟相謂曰予山龍也知師渴飲措之無難俄而沼沸出後有西僧繼至云本西域八池已失其一似竭彼盈此也其泉一淸二冷三香四柔五甘六淨七不饁八蠲屙名八功徳水自梁以來皆取給禦府曰飲之可以愈疾方輿記蜀靑城有延慶宮西有常道觀其南有六時水六時灑水以代刻漏於陽時卽灑然而下陰時無晝夜凡六時灑水故名六時水也水經注魯國卞縣東南有姚虛虛東有漏澤水有盈漏漏則數夕之中傾陂竭澤矣左右民居識其將漏預以木爲曲牀約鄣穴口魚鼈異鱗不可勝載博物志庭州防水以金銀鐵器盛之皆漏惟瓠葉則不漏路史西海島間水如脂而黑他物盛之皆滴漏惟牛角可貯杜陽編滄州久視山下出澄緑水其泉闊一百步亦

謂流緑渠𨿽投之金石終不沈沒故州人以瓦鐵爲舫栁子厚愚溪對西海之山有弱水散渙無力不能負一羽投之委靡墊溺及底而後止新唐書婆羅門諸國有畔茶怯水出山石臼中能銷艸木金鐵人手探入輙爛以槖駞髑髏轉注瓠中裴氏廣州記百管谿周廻丈餘水極沸湧如猛火煎油聲錦繡萬花谷季子廟前有沸潭生物投之卽熟拾遺記岱輿山有員淵千里常沸騰以金石投之則爛如土矣拾遺記西海之西有浮玊山山下有巨穴中有水其色若火晝則通曨不明夜則照耀穴外𨿽波濤灌蕩其光不滅水經注山陰縣西四十里有二谿東谿廣一丈九尺冬暖夏冷西谿廣三丈五尺冬冷夏暖二谿北出行三里至徐村合成一谿廣五丈餘而溫涼不雜

泉爾雅泉一見一否爲瀐濫泉正出正出湧出也【濫與檻同】沃泉縣出縣出下出也汍泉穴出穴出仄出也公羊傳濆泉直泉也直泉者湧泉也逸雅濫泉濫衘也如人口有所衘口闓則見也沃泉水從上而下有所灌沃也汍泉汍軌也流狹而長如車也所出同所歸異曰淝泉太平淸話山頂泉輕而淸山下泉淸而重石中泉淸而甘沙中泉淸而冽土中泉淸而厚流動者良於安靜負陰者勝於向陽山削者泉寡山秀者有神眞源無味眞水無香煮泉小品山厚者泉厚山奇者泉奇山淸者泉淸山幽者泉幽皆佳品也不厚則薄不奇則蠢不淸則濁不幽則喧必無佳泉泉往往有伏流沙土中者挹之不竭卽可食不然則滲豬之潦耳𨿽淸勿食凡源泉必重而泉之佳者尢重余杭徐翁嘗言以鳳凰山泉較阿母墩百花泉便不及五錢禮稽命徵王者得禮之制則澤谷之中白泉出飲之壽長瑞應圖醴泉者水之精也味甘如醴泉出流所及艸木皆茂法珠林太山之東有醴泉其形如井本體是石也

欲取飲者皆洗心跪而挹之則泉出如流多少足用若或污慢則泉縮焉蓋神明之異常者也蔣氏日錄顧渚湧金泉每歲造茶時太守先祭拜然後水漸出造貢茶畢水漸減至供堂茶畢已減半矣太守茶畢遂涸又名金沙泉中記彊村有水方寸許人欲取之唱浪淘沙一曲卽得一杯味大甘冷因名樂音泉寰宇記安丰軍泉在淨戒寺北人至泉旁大叫則大湧小叫則小湧咄之湧愈甚張僧鑑潯陽記雞籠山下澗中有數十處累石若有人功水常深尺餘朝夕輙有湧泉溢出如潮水時刻不差朔望尢大號爲潮泉常如沸湯伏琛齊地記安丘城南三十里雹都泉其雹或出或否亦不爲災異水經注南湘陂村有圓水圓廣可二百步一邊暖一邊冷冷處極淸緑淺則見石深則無底暖處水白且濁素旣殊涼暖亦異厥名除泉其猶江乘之半湯泉也湘山野錄齊州城西有金綫泉澄徹見底池心南北有金綫一道微起水面以油滴之則綫文還去或以杖亂之則綫輙不見水止如故天陰亦不見抱朴子昆侖及蓬萊其上鳥獸飲玊泉皆長生不死

也物相感志西北荒有玊饋酒泉注焉廣深一丈人飲此酒美如玊飲一樽復取一樽與天地同休水經注有龍泉出允街谷泉眼之中水文成蛟龍或試撓破之尋平成龍畜生將飲者皆畏避而走謂之龍泉物相感志陽泉大餘山北淸流數十步所涵艸木皆化爲石精明堅勁扣之如磬佩之有聲其水所經之處物皆漬爲石水飲之得人壽石得之除人痼彚詳注南劍州天陷山有乳泉飲之登山嶺如飛括地圖負丘之山上有赤泉飲之不老神宮有英泉飲之眠三百歲乃覺不知死寰宇記蜀武陽有聖泉其水碧色患瘡疾者洗之多愈投銀卽成金色孕婦飲之墮胎俗以爲聖泉白居易六帖晉廣州石門有貪泉南史袁粲曰昔一國有狂泉飲之無不狂國君穿井而飲獨得無恙國人反謂國君爲狂火艾鍼藥畢具君不任其苦酌泉飲之卽狂也拾遺記日南之南有淫泉之浦言其水浸淫從地而出成淵故曰淫泉或言此水甘軟男女飲之則淫其水小處可濫觴褰渉大處可方舟溯隨流曲直其水激石之聲似人之歌笑聞者令人淫動故俗爲淫泉隋圖經滭水今俗亦名妒女泉大如車輪水色靑碧婦人不得艶妝衣新防臨之必興雨雹故名

湯泉研北雜誌湯泉知名者七所謂匡廬汝水尉氏驪山鳳翔之駱谷和州之惠濟與渝州之陳氏山居也皆棄於窮山之中惟驪山當往來之衝華堂玊甃獨爲勝絕燕之昌平李陵臺亦有溫泉辛氏三秦記驪山泉舊云以三牲祭乃得入可以去疾涓病昔秦始皇與神女遊而忤其旨神女唾之則生瘡始皇怖謝神女爲出溫泉而洗除後人因以爲驗都穆遊名山記驪山在西安之臨潼縣出縣南半里卽抵其麓經雷神殿東折門有綽楔榜曰溫泉池過此有室三楹啟其扄卽溫泉也人呼爲官池蓋非貴人不得浴此池四周甃石如玊環狀中一小石上鑿七竅泉由是出相傳甃石起秦始皇其後漢武帝復加修飾或云今之池後周天和中造又云唐宗廣之不能詳也官池之左有泉曰混池以浴小民煮泉小品下有石流黃者爲溫泉在在有之又有共出一壑半溫半冷者亦在在有之皆非食品特新安黃山朱砂湯泉可食圖經云黃山舊名黟山東下有朱砂湯泉可防茗春色微紅此則自然之丹液也唐子西遊湯泉記惠州過水北十餘里得白水山山行一里所得佛迹院院中湧二泉其東所謂湯泉其西雪如也二泉相去步武間而東泉甚殆不可觸指以西泉解之然後調適可浴荊州記新陽縣惠澤中有溫泉冬月未至數里遙望白气浮蒸如煙上下乘映狀如綺疏又有車輪只轅形世傳昔有玉女乘車自投此泉今人時見女子姿儀光麗往來倐忽周景式廬山記主簿山在胡郎廟前數里山下有溫泉穴口周圍一丈許湧出如湯沸冬夏恆山松宜都山川記佷山縣有溫泉注大溪夏才冬則大上常有霧气百病久疾入此水多瘉王韶之始興記靈水源有溫泉湧流如沸時有細赤魚出遊莫有者丹總錄東坡詩紀所經溫泉天下七處以驪山爲最予在南中所見又不止七處也寜州白崖徳勝關浪穹宜良鄧川三泊凡數十處而安寜爲最凡溫湯所在下必有硫黃其水猶有其味獨安寜淸徹見底垢自浮去不積且無硫黃气不知何理舊有人見竅出丹砂數粒乃知其下有丹砂徽州黃山溫泉亦此蓋溫泉所在必白礬丹砂硫黃三物爲之根乃蒸爲暖流耳

瀑布班固終南山賦旁吐飛瀬上挺修林立泉落落密陰沈沈注立泉謂瀑布廬山記白水在黃龍南卽瀑布也水出山復掛流三四百丈飛湍林表望若懸素鴈宕志西谷龍湫如井狀檻中作凹石壁數仞水從

凹中瀉下望之若懸布隨風作態逺近斜正變幻不一或如散珠如驟雨如飛雪如輕煙蒙霧或飄轉中斷或左右飛散或直下如注或屈曲如蜿蜒觀者每立於潭外相去數十步水忽轉舞向人亂灑衣帽沾濕或大注如晴雷或爲風所遏盤桓而不下皆奇態也太平淸話天下瀑布皆有聲惟鴈宕者無聲五雜俎鴈蕩瀑布無聲閩中水簾數處皆無聲蓋巖腰凹而水噴空則爲水奇於瀑布陳舜兪廬山記康王谷有水簾飛泉破巖而下者二三十派其廣七十餘尺其髙不可計

水異幹鑿度帝盛徳之應洛水溫九日乃寒五日變爲五色黃天中記苻堅時長安有水影逺觀若水視地則見人至堅晚年而止宋文帝元嘉二十五年冬靑州城南逺觀見地中如水有影謂之地鏡唐神龍二年二月壬子洛陽城東七里地色如水樹木車馬歷歷見影漸移至都月餘乃滅長安街中往往見水影大歷末深州束鹿縣中有影長七八尺遙望見人馬往來如在水中及至前則不見水宋史五行志紹興十四年樂平縣河決衝田水自起立如爲物所吸聚爲一直行髙平地數尺不假隄防而水自行裏南程氏家井水亦髙數尺夭矯如長虹聲如雷穿墻毀樓而出二水鬭於杉墩且前且郤約十餘刻乃解各復其故說海貴州普定衛有二水一曰滚塘寨一曰閙蛙池前後相近居人夜聞水聲摶激其響漸大開戶視之波濤噴面不可逼近及明聲息二水一涸一溢人以爲水鬭丹錄正徳中文安縣水忽僵立凍爲冰柱髙五丈四圍如之中空而旁有穴土人謂之河僵後數日流賊過文安鄕民入冰穴中避之賴以全者頗多

冰周易履霜堅冰陰始凝也馴其道至堅冰也禮記孟冬之月水始冰地始凍仲冬之月冰益壯風俗通積冰曰淩冰壯曰凍冰流曰澌冰解曰泮周禮淩人掌冰正歲十有二月令斬冰三其淩【三倍其冰】春始治鑑【鑑如甀大口以盛冰置食物於中以禦溫气春而始治之爲二月將獻羔而啟冰】祭祀共冰鑑賓客共冰大喪共夷槃冰夏頒冰掌事秋刷【刷淸也鄭司農云刷除冰室當更內新冰】左傳申丰曰古者日在北陸而藏冰西陸朝覿而出之其藏冰也深山窮谷固陰沍寒於是乎取之其出之也朝之祿位賓食喪祭於是乎用之其藏之也黑牡秬以享司寒其出之也桃弧矢以除其災其出入也時食肉之祿冰皆與焉大夫命婦喪浴用冰祭寒而藏之獻羔而啟之公始用之火出而畢賦自命夫命婦至於老疾無不受冰山人取之縣人傳之輿人納之人藏之夫冰以風壯而以風出其藏之也周其用之也徧則冬無愆陽夏無伏陰春無淒風秋無苦雨雷出不震無災霜雹癘疾不降民不夭札七月之卒章藏冰之道也談冰之法冬至前所者堅而耐久冬至後所者多不堅也黃河亦必以冬至前凍合冬至後𨿽凍不復合矣三輔黃圖建章宮積冰爲樓洞冥記漢武帝設甜水之冰以備沐濯杜陽雜編唐順宗卽位歲拘彌國貢常堅冰云其國有大凝山中有冰千年不釋及賫至京師潔冷如故𨿽盛暑赭日終不稍消嚼之卽與中國者無異鄴中記石季龍於冰井臺藏冰三伏之月以冰賜其大臣天寶遺事楊氏子弟每至伏中取大冰琢成山周圍宴席間𨿽暑烈酒酣各有寒色甚且有挾纊者又令工人鏤冰爲獸鳳之形或飾以金環防帶置之雕盤中送與王公大臣博物志削冰令圓舉以向日艾承其影則有火盧氏雜說薄餅捲厚冰以刀切入迎刃而解銷夏錄臨洮城外洮水冬月結冰小於芡實其圎如一富家貯盛夏以蜜漿調之如眞珠粉然酉陽雜俎盛夏取大水晶如拳塊置釜中新汲水煮千沸以小口大肚缾盛湯以油綿密封其口勿令泄炁復以重湯煮缾千沸急沈井底平旦出之破缾冰已結矣酉陽雜俎玻瓈千歲冰所化也後山談叢世傳王祥臥冰求魚以養母至今沂水歲寒冰厚獨祥臥處闕而不合神異經北方有石湖方千里深五丈餘歲常冰惟夏至前後五十六日解漢書錯上書曰胡貉之地木皮三寸冰厚六尺天中記周太祖幹祜中北徵至澶州驛河水已解浮橋難立眾憂之其夜西北風裂凝凍比旦津吏報冰堅可渡步騎踐冰而行眾謂之淩橋日夕津吏報曰冰橋泮矣雜俎開成末河陽黃魚池冰作花如纈筆談慶曆中京師集禧觀渠中冰皆成花果林木元丰末秀州人家屋瓦上冰亦成花毎瓦一枝正如畫家所爲折枝有大花如牡丹芍藥者細花如海棠萱艸者皆有枝葉無毫髮不具𨿽巧筆不能爲之以紙搨之無異石刻金國志金末河水凍成文又有花卉禽獸之狀巧過雕鏤時人謂之天畫韻府續編紹興八年汴京雨下冰數十里大小皆冰形具首足卦文漢五行志今之長老名木冰爲木介介者甲甲兵象也七修槁木冰者雨及木而凝冰諺云木稼也洪範五行傳謂之木斤範氏謂之木介春秋成公十六年雨木冰文獻通考木冰者乃寒脇木而成冰妖不在木也冰

花者乃冰有異而成花妖不在花也摭遺唐開元冬至大雪檐澑皆爲冰條妃子使侍兒二枝看玩帝問何物妃子笑曰妾所玩者冰筯也酉陽雜俎王天運將四萬人徵小勃律而還行數百里忽驚風四起雪花如翼風激小海水成冰柱起而復摧

冰斗冰鑑博古圖冰斗有柄無銘三旁掩上其柄可持其底鏤空實冰斗也又冰鑑四足無銘上方如斗四傍塵鏤底作風承以大盤立之四足置食於上而設冰於盤使寒气通徹以禦溫气觀此鑑制作宜唐之精工所能到也

格致鏡原卷八

欽定四庫全書

格致鏡原卷九

大學士陳元龍撰坤輿【五】

井

總論周書黃帝始穿井呂氏春秋伯益作井淮南子伯益作井而龍登云神棲昆侖注龍恐害故登云去棲其神於昆侖也白六帖神農造井井有九所汲一井余井悉動在鄧州河渠書武帝鑿井深四十餘丈往往爲井井下相通行水續漢書夏至日浚井攺水白虎通冬祭井井者水之生藏在地中冬亦水王萬物伏藏易傳井通也物所通用也風俗通井者法也節也言法制居人令節其飲食無窮極也初學記久不渫滌爲井泥不停污曰井渫【音泄】滌井曰浚井水淸曰冽爾雅井一有水一無水爲瀱汋注山海經雲天井夏有水冬無水卽此也戴侗六書故眢眸子枯陷也井枯無水亦謂之眢井左傳宣十二年楚莊王圍蕭蕭還無社謂楚申叔展曰目於眢井而出之演繁露鮑照井謎曰一八五八飛泉仰流飛泉仰流也者垂綆取水而上之故曰仰流也一八者井字八角也五八者析井字而四之則其字爲十者四也四十卽五八也玉曆凡欲穿井處於夜气淸明時置水數盆於其地看何盆星光最大而明定必有甘泉五雜俎凡出師遇深山無泉之處掘井一二丈不得水者可束蘊火薫之而密覆其上火煙不得出必尋泉脈隙處潛通卽他山數里外泉皆能引而致之煙通則泉流矣煮泉小品井味鹹色緑者其源通海舊云東風時鑿井則通海脈理或然也陸樹聲淸暑筆談晨起取井水新汲者傅淨器中熟數沸徐啜徐潄以意下之謂之眞一飲子蓋天一生水人夜气生於子平旦气未受胃髒沖虛服之能蠲宿滯痰滲以滋化源潘自牧紀纂淵海井上種桃花落井不祥葛洪方深井多有毒气五月五日以雞毛試投井中毛直下無毒若廻四邊不可入楊愼外集余嘗侍先人知汝州見州治諸井皆以夾錫錢鎭之每井率數十千問其故一老兵曰此饒風沙沙入井中人飲之則成癭夾錫錢所以制沙土也南史梁普通二年始平郡石鼓村地自開成井方六

尺六寸深三十二丈異謝晦宅南路上有古井以元嘉二年汲者忽見三龍甚分明行道往觀莫不嗟異有人入井始知是塼起作龍形吳均齊春秋齊荊州城東天子井出錦於時士女取用與常錦不異經月乃歇緝栁編少昊母皇娥宮側有井曰盤靈帝與皇娥宴於宮帝子命江妃歌衝景旋歸之曲盤靈之神吹簫以和之故至今號井神曰吹簫女子酉陽雜俎井鬼名瓊白澤圖故井之精曰觀狀如美女以其名呼之卽去初學記井甃聚磚修井也顏師古漢書注井幹者井上木欄也其形或四角或八角王鳳稑名物通銀牀井欄也古詩後園鑿井銀作牀金缾素綆汲寒漿水經注華林園中有古井悉以瑉玉爲之繢石爲口工作精宻魚豢魏略明帝九龍殿前爲玊井綺欄伽藍記河間王琛置玉井金幹以五色縷爲繩唐書王鉷以寶鈿爲井幹五代史補髙郁用銀葉防井其四方內外皆然謂之拓裏庶物異名疏梁元帝文玉臯不汲而銀甕滿玊臯井上桔橰也說文轆轤井上圓轉木綆者也

諸井博物志火井一所縱廣五尺深二三丈在蜀郡者時以竹板木投之以取火諸葛丞相往觀後而火轉盛以盆著井上煮鹽得鹽後人以家燭火投井中卽滅息至今不復然也楊升庵集火井在蜀之臨卭今嘉定地有之其泉皆油之則燃人取爲燈燭郡國志連渾府遙火山西有火井深不可見底炎气上升常若微電以艸防之則煙騰火故名熒臺春秋潛潭巴火從井出有賢士從人起水經注銅雀臺北曰冰井臺髙八丈上有冰室有數井深十五丈藏冰及石墨焉元和志有一泉水名曰沙井綿歷古今沙塡不滿水極甘美嵩山記少室山有雲母井出雲母羊頭山記月支有井色如酒因名酒井廣志臨卭有粉井得水汰粉則益光漢書蜀多鹽井郭氏中記東方有柴都焉在齊國之山山有井深不測至春夏時雹從井中出出則敗五穀人常以柴塞之不塞則雹爲患故號柴都洞冥記長安東七萬里有雲山山頭有井雲從中出若土徳王則黃雲出火徳王則赤雲出水徳王則黑雲出金徳王則白雲出木徳王則靑雲出安成記羅霄山有石井天旱祠之以木投井中卽雨至井溢木出雨乃止也荊州記宜都有風井夏則風出冬則風入南康記雩都盤固山其有井大銅人常守之五十年一湧水起數十丈銅人每以手掩之拾遺記頻斯國有丹石井非人之所鑿下及漏泉水常沸湧中有白蛙兩翅常去來井上後漢書東沃沮老說海中女國有神井視之輙生子嶺表錄異綠珠井在白州雙角山下昔梁氏女有容貌石季倫以珍珠三斛買之傳云飲此水者誕女多美麗閭裏謂美色無益以巨石塡之爾後生女𨿽端嚴形體不完采蘭雜誌卓文君庭內有井文君手汲則甘香他人汲之與常井等至今尙存卽文君井也廣州記郁林郡有石井半甘半淡潛通江波冬夏常盈名曰司命井異物志廬陵城中有一井中有二色水半靑半黃黃者汁取作糜粥皆作金色土人名汁爲金因名金井南史升明二年冬延陵縣季子廟之北忽聞金石聲疑其異鑿深三尺得沸井奔湧若浪其地又響卽復鑿之復得一井湧沸亦然井中得一木簡長一尺廣二分上有起字曰廬山道人張陵再拜詣闕起居簡文堅白字色乃黃瑞應圖云浪井不鑿自成王者淸靜則仙人主之演繁露陳後主入景陽井隋軍出之因號其井爲辱井井口石欄有鐫字曰辱井在斯可不戒哉其石理光瑩可鑑仍有淡紅漫布其上略如朝霞建康圖經謂此之紅者乃張孔二宮人脂澤所染也酉陽雜俎景公寺前街中舊有巨井俗呼爲八角井唐元和初有公主夏中過見百姓方汲令從婢以銀稜碗就井承水誤墜碗經月餘碗出於渭河元氏掖庭記有龍泉井瑪腦石爲井牀雨花臺石爲井甃香檀爲蓋離朱錦爲索雲母石爲汲缾

橋

王應麟玉海古者辰角見而雨畢則除道天根見而水涸則成梁者造舟爲之未有橋之名也朱弁橋記造舟爲梁見於詩而杠榷徛彴雜出於子史若橋之爲名則始於商而獨著於周書逮秦漢乃各冠以地或因水而稱三輔黃圖橫橋以象牽牛說文橋水梁也榷水上橫木所以度也亦曰彴今謂之略彴東楚謂橋爲圯詩大雅造舟爲梁注造至也謂從舟至舟相編爲橋卽今浮橋廣志獨木橋曰榷爾雅疏隄一名梁一云卽橋也以木爲之一云以石絕水石杠一名徛聚石水中以爲步渡彴也廣雅云徛步橋也或曰今之石橋一石絕水者爲梁名物攷說文云石矼石橋也俗作杠從木十月成津梁則梁爲在津之橋梁也今云輿梁者蓋橋上橫架之板若車輿者故謂之輿山堂肆考繩橋以竹索爲橋駕虛而渡名曰繩橋又曰笮橋李膺笮橋贊復引一索飛縆杙閣其名曰笮人懸半空渡彼絕壑詞林海錯太公六韜天浮鐵螂用以飛江謂飛橋也段國沙州記吐谷渾於河上作橋謂之河厲長一百五十步勾欄甚嚴飾事始橋上級謂之鴈齒雜誌橋柱下橫木入沙中者謂之蹲鴟晉書成都王頴屯河南阻淸水爲壘造浮橋以通河北以木函盛石沈之以系橋名曰石鼈漢文帝紀誹謗之木注服防曰堯作之橋梁交午柱頭也應劭曰橋梁邊板所以書政治之愆失也啟防記注天臺山去天不逺路楢溪溪水險淸冷前有石橋路徑不盈尺數千丈下臨絕冥之澗惟忘其身然後能濟三齊要略秦皇於海中作石橋非人功所建海神爲之柱三輔舊事秦造橫橋漢承秦制廣六丈三百八十步置都水令以掌之號爲石柱橋三輔黃圖秦始皇造渭橋重不能勝乃刻石作力士孟賁等像祭之乃可動夷堅續志趙州石橋爲魯班手造極爲堅固意謂今古無第二橋矣有張神乘驢過橋動欲傾魯班在下以兩手托定而堅如初至今橋上有張神乘驢痕橋下有魯班兩手托迹朝野僉載趙州石橋甚工磨礲宻致如削焉望之如

初日出雲長虹飲澗上有勾欄皆石也勾欄並有石獅子龍朔年中髙麗諜者盜二獅子去後復募匠修之莫能相者至天后大足年黙啜破趙定州賊欲南過至石橋馬跪地不進但見一靑龍臥橋上奮迅而怒賊乃遁去泉南雜誌泉州萬安渡洛陽橋案址於淵釃水爲四十七道梁空以行其長三千六百尺廣丈有五尺翼以扶欄如其長之數又盤光橋自洛陽橋東接鳳嶼嶼在江中央上多田稠民居舊有石路潮落路出行者病之宋寶祐中僧道詢募貲作石橋長四百餘丈廣一丈六尺比蔡端明所造洛陽橋長多四百餘尺闊多一尺世知洛陽而不知盤光者蓋以人重也因話錄尙書省東南隅通衢有小橋相目爲拗項橋言侍禦史及殿中久次者至此必拗項南望南宮也開元遺事長安東防陵有橋來迎去送皆至此地爲離別之地故人呼之爲銷魂橋也初學記注上方有鬼橋陜城有鴨橋合璧事杜重威朔州人契丹防鎭定重威用三腳木爲橋過河擊賊事物紺珠壕橋橋以壕爲準下施兩巨輪推入壕輪防則橋平可渡又折疊橋壕闊用之兩橋相接中施轉軸

城

羅泌路史史記言黃帝爲五城軒轅本紀言黃帝築城邑而汜勝之書記神農之敎𨿽有石城湯池帶甲百萬然而無粱則不能守也是炎黃已城池矣石城之制旣自神農則土城之作有不自伏羲乎初學記淮南子鮌作城吳越春秋曰鮌築城以衛君造郭以守民此城郭之始也博物志禹作城彊者攻弱者守敵者戰城郭自禹始也月令孟秋之月補城郭仲秋之月築城郭左三堵爲雉長三丈髙一尺公羊傳方丈而堵

又五板而堵五堵而雉百雉而城考工記城隅九雉以爲都城之制五經異義天子之城髙九仞公侯七仞伯五仞子男三仞公羊傳注天子之城千雉髙七雉公侯百雉髙五雉子男五十雉髙三雉春秋說文天子周城諸侯軒城軒城者缺南面以受過也白虎通天子曰崇城言崇髙也諸侯曰幹城言不敢自專禦於天子也輿地提綱城爲保民爲之也城之制三堵曰雉長三丈而髙一丈也城上垣曰堞樓曰麗譙下門曰譙門無覆屋曰櫓城外河曰池池無水曰隍城之小者曰堡或曰鄣曰壘有軍屯處曰壁釋名城盛也盛受國都也郭廓也廓落在城外也風俗通郭或謂之郛郛者亦大也釋名方城上垣謂之睥睨言於孔中睥睨非常也亦曰陴言裨助城之髙也亦曰女墻言其卑小比之於城若女子之於丈夫也唐書馬燧傳設一門爲譙櫓注櫓城上守禦樓三輔黃圖長安城南爲南斗形北爲北斗形至今人呼漢舊京爲斗城崔豹古今注秦所築長城土色皆紫吳地記吳羅城作亞字形南史梁武帝攻郢城夜郢城有數百毛人逾堞且泣因投黃鵠磯蓋城之精也梁四公記扶桑王宮內有水精城天未曉而明如晝城忽不見其月便蝕大志經大意初入海中至白銀城次至黃金城次至

水精城次至琉璃城龍王各與明月珠

墓【附碑華表】

名義考古者墓而不墳墳土起也亦謂之封封土陪益也檀弓若堂若防若覆夏屋若斧皆封之形也四周而平曰堂長而如隄曰防如大俎而垂曰覆夏屋仄而上鋭曰斧亦曰馬鬛今亦多是白虎通天子墳髙三仞樹以松諸侯半之樹以栢大夫八尺樹以欒士四尺樹以槐庻人無墳樹以楊栁公羊傳宰上之木拱矣注宰冢也楊愼外集國語管仲曰定民之居成民之事陵爲之終是民之墓亦稱陵也周顯王三十四年趙起壽陵秦惠文王以後始稱陵而民不得稱漢書注壽藏謂冢墳也稱壽者取其久逺之意後漢中山王傳墓門前開道建石柱爲梁乃謂之神道西京雜記羨門蓋冢中之門物原伊尹始造墓宮炙轂子秦漢以來帝王陵前有石麟石象辟邪石馬之屬人臣墓前石虎石羊石人石柱之皆以飾壠如生前之儀衛五雜組自周以後始有堪輿之說然皆用之建都邑

耳如書所謂逹觀於新邑營卜澗之東西詩所謂考卜維王宅是鎬京者而葬之求吉地則自秦樗裏始然漢時尙不甚談至郭璞始以其術顯廣博物志墓銘或謂晉以前無有顏延年始爲其制按吳志淩統卒權聞流涕使張承作銘誄則是三國時事也又漢西都時南宮寢殿內有醇儒王史長銘漢杜子夏臨終作文命刋石埋墳前廣博物志齊武帝欲爲裴後立石志墓中王儉以爲非古或以爲宋元嘉中顏延之爲王球作墓志有銘自宋始隋得王戎墓銘爲自晉始亦非是今世有崔子玊書張衡墓銘則墓有銘自東漢有之白澤圖故廢墓之精名元狀如老役夫操杵好舂呼之使人宜禾谷水經注六安縣故咎陶國也夏禹封其少子奉其祀今縣都陂中有大民傳曰公琴者卽臯陶冢也楚人謂冢爲琴述異記闔閭墓中石銘云吳王之夜室也雜記夏侯嬰封公嘗至東都門馬悲鳴踣地不前使人掘之得石槨一枚皆科斗書以今文寫之曰佳城鬱鬱三千年見白日吁嗟公居此室舊唐書天寶十一載六月閿鄕縣黃河中女媧墓因大雨晦冥失所在至乾元二年六月瀕河人聞有風雷曉見其墓湧出下有巨石上有防栁時號風陵堆春明退朝錄唐內人墓謂之宮人斜四仲遣使者祭之唐書姚朂自作壽藏於萬安山南原署兆曰寂居穴墳曰復眞堂剟土爲牀曰化臺而刻石告後世路史於藍田得尊盧之采於衡山得祝融之於長安得陰康之冢於肺山得華胥之封於峨嵋得黃帝之於雍得帝鴻之坋於云陽得少昊之堬於城陽得慶都之防於陳倉得娥眉之埭於商於得女英之壠

碑劉熈逸雅碑被也此本王莽時所設也施其轆轤以繩被其上以引棺也臣子追述君父之功美以書其上後人因焉故每建於道陌之頭顯見之處名其文就謂之碑也歐陽修集古錄後漢以後始有碑文欲求前漢時碑碣不可得是則冢墓碑自後漢以來始有也物原晉武帝始置神道碑禮祭儀麗於碑注君牽

牲入廟門系著中庭碑也李綽尙書故實古碑皆有圓空【音孔】蓋碑者悲也本墟墓間物每一墓有四焉初葬穿繩於空以下棺乃古懸窆之禮禮曰公室視丰碑三家視桓楹人因就紀其徳由是遂有碑表數十年前有樹徳政碑亦設圎空不知根夲甚矣後有悟之者遂攺焉宋祁筆記碑者施於墓則下棺施於廟則系牲古人因刻文其上今佛寺揭大石鏤文士大夫皆題曰碑銘何也名義考今世所謂碑古無之七十二家封禪言勒石穆天子傳言爲名迹於弇玆石上可見者惟此而已士昏禮入門當碑揖則廟內之碑用以麗牲者喪大記天子用大木爲碑謂之丰碑諸侯樹兩大木謂之桓楹檀弓注天子六繂四碑諸侯四繂二碑士二繂無碑則方上之碑用以下棺者臣子因於其上紀述功徳今廟堂墓隧及諸創建碑林立而不知非古也後漢書方者爲碑圓者爲碣研北雜誌北碑刻深謂之溝道唐六典五品以上立碑螭首趺趺上髙不過九尺七品以上立碑圭首方趺趺上不過四尺若淪道素孝義著聞𨿽不仕亦立碣金石例三品以上神道碑五品以下不銘碑謂之墓碣明防典五品以上許用碑六品以下許用碣庶人止用壙志公侯及一品碑螭首趺二品碑蓋用麒麟三品碑蓋用天祿辟邪並趺四品以下並圓首方趺髙低各有尺寸洛中紀異絳州龍興宮有碧落碑碑文成而未刻有二道士來請刻閉戶三日不聞人聲人怪而破戶有二白鴿飛去而刻宛然珍珠箏殿側有魏泉堂碑其石瑩徹宮中號玻璃碑羣碎錄宋太宗立郡國戒碑爾俸爾祿民膏民脂下民易虐上天難欺乃景煥野人閒語書中語也又云摘蜀王孟防之文按歐陽集古錄戒碑起唐明皇特不見其詞耳又云宋髙宗頒是黃庭堅書魏志繁昌縣授禪石碑中生金表送上羣臣盡賀王晉書永嘉初陳國項縣賈逵石碑中生金人盜鑿取賣賣已復生此江東之瑞也晉書戴逵總角時取雞卵汁溲白瓦屑作鄭碑復爲文自鐫之詞麗器妙人皆驚異李延壽北史秦王俊府僚佐請立碑帝曰欲求名一卷史書足矣何用碑爲若子孫不能保家徒與人作鎭石耳

華表物原周公始爲華表禮記公室視桓楹注桓墓前表柱也說文桓亭郵表也徐曰表雙立爲桓今郵亭立木交於其端或謂之華表集韻抵二獸名秉心甚靈蓋忠直獸也今華表頂上者是丹錄華表漢書注作和表字林作桓表

格致鏡原卷九

欽定四庫全書

格致鏡原卷十

大學士陳元龍撰坤輿【六】

土【附土牛】

聖證論孔鼂曰能吐生百谷謂之土周易參同契黃土金之父演繁露杜牧曰幽並水土程其輕重比河南常重十二然則不獨水有輕重土亦然也避暑錄山中每開辟徑路刳治巖竇有尋丈之間土色各殊肥瘠緩燥潤亦從而不同畱靑日札田地有橫土有立土西北方橫土可以穴居以其不崩也立土不可種禾江南又有斜土或近山海之故亦不可種水不滀也國語沃土之民不材淫也瘠土之民莫不向義勞也淮南子堅土人剛弱土人脆壚土人大沙土人細息

土人美耗土人醜禹貢冀州厥土惟白壤【無塊曰壤】兗州厥土黒墳【土脈墳起】靑州厥土白墳徐州厥土赤埴墳【埴黏膩也】揚州荊州厥土惟塗泥豫州厥土惟壤下土墳壚【而疏也】梁州厥土靑黎【黒也】雍州厥土惟黃壤逸雅土靑曰黎似黎艸色也土黃而細宻曰埴埴膩也黏胒如脂之膩也赤土曰防肝如防肝色土白曰漂漂輕飛散也土黑曰盧盧然解散也禹貢徐州厥貢惟土五色北堂書鈔王者封五色土爲社建諸侯則各割其方色土與之使立社燾以黃土事物紀原秦築長城土皆紫色謂之紫塞南徼土色丹謂之丹徼子虛賦其土則丹靑赭堊注張揖曰赭赤赭也堊白堊也師古曰赭今之赤土也堊今之白土也庶物異名疏圖經始興縣山中多白善用以浣衣中山經蔥聾之山多白黑靑黃堊有五色入藥惟白者本艸注土以黃爲正色白爲惡色後人諱之呼爲白善隋圖經常山髙邑縣房子城出白土細滑膏潤可以塗飾兼用之濯錦可致鮮潔酈道元水經注房子白土細滑如膏可用濯錦色奪霜雪光彩鮮異潔於常錦陸廣微吳地記余杭山有白土如玊甚光潤吳中每年取以充貢號曰石脂亦曰白堊白磰雷煥別傳煥丰城獄得劍取南昌西山黃白土拭之光艶照耀張華更以華陰赤土磨之鮮光愈亮馬觀瀛涯勝覽忽魯謨斯國有一大山四靣各產一物一面出紅土如硃一出白土可堊一出黃土色如姜黃其王令人守視各處人貨而用之孔靈符防稽記赤城山土色皆赤巖岫連防狀似雲霞詞林海錯西域有赤土之阪令人身頭痛嘔吐論語撰考簽武當縣有一谿岸土色鮮黃可噉紀聞開元二十八年春二月懷州武徳武陟修武三縣人無故食土云味美異於他土先是武徳期城村婦人相與采拾聚而言曰今米貴人饑若爲生活有老父紫衣白馬從十人來過之謂婦人曰何憂無食此渠水傍土甚佳可食汝試甞之婦人取食味頗異遂失老父乃取其土至家拌其面爲餅餅甚香由是逺近競取之渠東西五里南北十餘步土並盡雲南志雲南臨安府有落容山在府治西南三里其土香美作餅炙熟可食僰婦嗜之史記天官書先至三日垂土炭於衡兩端輕重適均夏至日陰气至則土重漢書賈山傳曽不得蓬顆蔽冢而托葬焉顏注顆謂土塊蓬顆言塊上生蓬耳

土牛物原周公始制立春土牛論衡立春爲土象人男女各二秉耒耜又立土象牛順時應气示率下也漢禮儀志季冬之月立土牛六頭於國都郡縣城外

丑地以送寒气夢華錄立春前五日並造土牛耕夫犂具於大門之外是日明有司爲壇以祭先農官吏各具防仗環擊牛者三所以示勸耕之意

田

逸雅土已耕者曰田田塡也五稼塡滿其中也通典黃帝始立地制畝是田以畝計起自軒轅也漢食貨志后稷始甽田以二耜爲耦廣尺深尺曰甽顏注甽者田中溝也田溝之法耜廣五寸二耜相耦一耦之伐廣尺深尺謂之甽六甽而爲一畝【甽同畝】眞逸農田餘話古人建步立畝六尺爲步百步爲畝至唐始以二百四十步爲畝百畝爲頃李京雲南誌略諸夷多水田謂五畝爲一雙俗耕田三人使二牛前牽中壓後驅犂一日爲一雙杜甫詩注農家指田逺近多少曰幾稜【去聲】楊愼外集田塍曰水埒燒田而種曰疁爾雅田一

歲曰菑二歲曰新田三歲曰畬郭注今江東呼初耕地反艸爲菑司馬彪史記注污斜下地田也三才圖防圃田種蔬果之田也圍田築土作圍以繞田也江淮之間地或瀕水築土作堤以爲稼地復有圩田謂疊爲圩岸扞防外水也櫃田築土防田似圍而小四面俱置瀽穴李燾長編杭西湖中多葑田王禎農書若深水藪澤則有葑田以木縛爲田坵浮系水面以葑泥附木架上而種萟之其木架田坵隨水髙下浮泛自不渰浸楊愼外集葑田江淮以南有之淮南子大旱封熯卽菇封卽葑也旱燥故封亦幹也菇葑根相結而生歲久浮於水上根最繁而善紏結以土泥著上刈去其蔓枯時以火燎便可耕種闞駰十三州誌百粵嶺南有駱田駱音架裴淵廣州記交阯有駱田隨潮水上下範成大驂鸞錄州仰山嶺阪之間皆田層層而上至頂名梯田三才圖防梯田謂梯山爲田也凡土山下自橫麓上至危巓一體之間裁作重磴卽可種藝農書塗田瀕海之地潮水所擁沙泥積焉上有醎艸叢生初種水稗斥鹵旣盡可爲稼田邊海築壁或樹立樁橛以抵潮汛其稼比常倍利又淤田中土大河之側及淮灣水滙之地凡潢污洄互壅積泥滓皆成淤灘秋後泥幹地裂布掃麥種於上又沙田或濱大江或峙中洲四圍蘆葦駢宻以防堤岸地常潤澤可種稻秫蓋沙田者水激於東則沙漲於西水激於西則沙漲於東百姓隨沙漲之東西而田焉三輔黃圖弄田在未央宮注防田者燕遊之田天子所戲弄耳晉書義熈九年四月罷臨沂湖熟皇后脂澤田四十頃以賜貧人弛湖池之禁南越志交趾號腴田曰雄田朝野遺記廣中韶陽屬邑有乳田以地種乳先掘地成窖以粳米粉鋪於窖內以艸蓋之用糞壤壅之雨過气出則開而米粉已化成蛹如蠐螬狀取蛹作汁以米粉漬而蒸成乳食之搜神記羊公雍伯性篤孝有人以石子一升與之使有石處種之後於所種石處得五雙白璧遂名其處曰玊田淸異錄汴老圃紀生一鉏芘三十口嘗呼子孫戒曰此二十畝田便是靑銅海也

沙

水經注蘭倉水有金沙越人以爲黃金拾遺記岱輿山南有平沙千里色如金若粉屑靡靡常流鳥獸行則沒足風吹沙起若霧亦名金霧亦曰金塵沙著樹粲然如黃金塗矣和之以泥塗仙宮則晃昱明粲也寰宇記緱氏八風溪水南流合三交水岸有沙細潤可以澡濯隋代常進後宮雜以香藥以當豆屑號曰玉女沙王孚記州有水春交則上白沙如米於兩岸九十

余裏呼爲米沙若一岸徧米其方丰熟國史異纂靈州明沙縣有沙人馬踐之輙鎗然有聲持至他處信宿之後無復有聲河西舊事沙州天气晴朗卽沙鳴聞於城內又云人遊沙上結侶少或未曽遊卽生怖懼莫敢前其沙或隨人足自頓下經宿卻自還山上鄱陽記新昌水有一沙堆在縣東北五十里其形狀如覆鮮淨特異每年丰稔其沙卽堆積如舊若沙移向岸其年儉古來相傳以爲常驗正字通度爾格國有沙海沙乘大風如浪行旅過之爲沙所壓遼陽有沙泉泉湧出其沙可磨寶石泰西有漏沙色白小圜如一故以之代刻漏丹總錄水邊地可耕曰沙金陵有白沙徽州有錦沙楚有長風沙秦塞有穆防沙佛經有毗沙缾沙國史補凡拜相禮絕班行府縣載沙塡路自私第至於子城東街名曰沙堤

泥

拾遺記周靈王起昆昭之臺篩水晶以爲泥始皇起雲明臺得賁都朱泥漢元封元年浮忻國歲貢蘭金之泥金出湯淵盛夏之時水常沸湧水邊人冶此金爲泥封諸函匣及諸宮門鬼魅不敢幹當漢世上將出徵及使絕國多以泥爲印封衛靑張騫蘇武傅介子之使皆受金泥之璽封也漢武故事上起神屋以赤白石脂爲泥椒汁和之南史齊明帝時多聚金寶至後主以金爲泥不足周用淸異錄穆宗喜華麗以膏膠水調粉飾墻名雪花泥淸異錄秣陵孟娘山土正白色曰白墡土周防始調塗其四堵因呼士泥拾遺記方丈山有池泥色如金而味辛以泥爲器可作舟矣百錬可爲金金色靑照鬼魅猶如石鏡不得藏形也事物紺珠連金泥煮鳳喙麟角爲泥可連金隴右記武都紫水有泥其色紫而粘貢之用封璽書故詔誥有紫泥之美梁四公記震澤中洞庭山有洞穴深百餘尺仰公誤墮洞中至一龍宮下有靑泥饑食靑泥味若粳米飯長安志藍田縣南有靑泥水魏置靑泥軍朝野僉載醫書言虎中藥箭食淸泥彭文憲公筆記成化元年五月京師大風一時蕭墻以西地上有聲如雨雹然視之皆黃泥丸子堅淨如櫻桃大拾取而破之中有硫黃气本艸李時珍曰烏丁泥出南番哇暹羅諸國今雲南老檛暮云塲造之云是細茶末入竹筒堅塞兩頭孔薶汗泥溝中日久取茶末搗汁熬制塊小潤澤者良羣芳譜陶瓦之泥曰壞細泥也



禮月令仲夏毋燒注火之滅者爲禁之亦爲傷火气也淮南子往古之時四極廢九州裂水浩漾而不息於是女媧積蘆以止淫水淮南子月隨而暈缺注蘆環月缺其一面月暈亦隨而缺續漢書以葭莩實律之端按歷而之其月气至則飛而管通玊泉記立春取金門竹河內葭艸陽春周禮蟈氏掌去鼃黽焚牡鞠以灑之則死左傳宋文公始厚用蜃髙僧傳武帝穿昆明池底得黑無復土問東方朔朔云不知可問西域胡人明帝時竺法蘭來洛陽時有憶方朔言者乃問之蘭云經雲天地大劫將盡則劫燒此燒劫之餘也唐書李勣病宜用須帝剪以賜之南史陶景幼年以荻畫學書法開元遺事楊國忠冬月以白檀鋪鑪底不可參雜也食貨志奉天鹵池生水栢以一斛得鹽十二斤利倍鹻鹵文宗時采一斗比鹽一斤論罪孔氏雜說俗以和泥爲麻搗出唐六典京兆歲送麻搗二萬斤物相感志陶家靑出嶺南修徳郡陶家小竹筒盛之投衣間令人喜相善云是燒虫而作若以拭器物皆可喜也酉陽雜俎凡雕琉璃先以自然煮之令其軟南州異物志自然狀如黃生南海濱亦可浣衣用之不須淋但投之水中滑如苔石本艸陳藏器曰自然生南海畔凡玉石以此霾

之爛如泥異物志古賁牡蠣殻也五雜俎蠣殻堪燒殊勝石也墨子祕要歲時元日取鵲巢燒著於厠以避兵撒門裏以避盜賊淮南子爛生蠅物原桀臣昆吾作石抱朴子洛西有古墓穿壞多時水滿墓中多石汁主治瘡酉陽雜俎唐寶歷中荊州盧山人常販燒朴石往來於白洑南艸市

塵

博物志徐州人謂塵爲蓬塊吳人謂塵土爲防坱物相感志舜於蒼梧之野有鳥如雀銜靑沙珠積成阜丘珠輕細風吹如塵起名曰珠塵拾遺記岱輿山南有平沙千里色如金風吹沙起名金塵捜神記巴卭人家橘園有大橘如三斗盎剖開每橘有二叟相對像戲一叟曰君輸我瀛州玊塵九斛拾遺記石虎當亢旱時以雜寶異香爲屑使數百人於樓上吹防之名曰芳塵薛靈蕓傳魏文帝迎靈蕓未至京師數十里車從噎路塵起蔽於星月時人謂爲塵霄拾遺記石季倫所愛婢數十人季倫屑沈香塵布象牀上使踐之無迹則賜珠百琲有迹則節其飲食令體輕世說簡文帝爲撫軍時牀上塵不拂視鼠行迹爲佳

諸地形

爾雅注江東呼地髙堆者爲惇周禮注下平曰衍史記封禪書注山陂曰衍張揖廣雅小陵曰丘爾雅丘一成爲惇丘再成爲陶丘再成鋭上爲融丘三成爲昆侖丘【成猶重也】如乘者乘丘【乘者稻田塍埒】如陼者陼丘【水中小洲爲陼】水潦所止泥丘【頂上污下者】水潦所還埒丘【謂丘邊有界埒水繞環之】上正章丘澤中有丘都丘堂途梧丘途出其右而還之畫丘【言爲道所規畫】途出其前戴丘途出其後昌丘水出其前渻丘水出其後沮丘水出其右正丘水出其左營丘邐迆沙丘左髙咸丘右髙臨丘前髙旄丘後髙陵丘偏髙阿丘宛中宛丘【毛傳謂四方髙中央下曰宛丘郭注謂中央隆髙二說不同】丘背有丘爲負丘左澤定丘右陵泰丘如畝畝丘如陵陵丘丘上有丘爲宛丘陳有宛丘晉有潛丘淮南有州黎丘顏師古漢書注古謂掘地爲阬曰方丹總錄韓詩考槃在幹注地下而黃曰幹江南有吳幹平涼有隴幹【今之靜寜州也】樂府有長幹曲顏延之祭屈原文曰身絕郢闕迹徧湘幹丹總錄王子年云禹治水所穿鑿處皆有泥封記使熊升其上此封堠之始按北堂書抄引山海經黃帝遊幸天下有記裏鼓道路有記裏堆則堠起黃帝非始於禹崔豹古今注畫界者封土爲臺以表識壃境也馬縞曰爲防埒以畫界分程也十里雙堠五里堠栁宗元鐵鑪步志江之滸凡舟可縻而上下曰步靑箱雜記嶺南謂水津爲步丹總錄韓文步有新不知者攺步爲渉謬矣南方謂水際爲步韓退之孔戣墓志蕃舶至步有下碇之說張勃吳錄地名有步魚步揚州有步羅含湘中記有靈妃步金陵圖志有邀笛步王徽之邀桓伊吹笛處樹萱錄載唐臺城故妓詩云那堪回首處江步野棠飛東坡詩蕭然三家步橫此萬斛舟考工記匠人爲溝洫九夫爲井井間廣四尺深四尺謂之溝方十里爲成成間廣八尺深八尺謂之洫方百里爲同同間廣二尋深二仞謂之澮凡溝必因水埶防必因地埶善溝者水潄之善防者水淫之考工記梢溝三十里而廣倍注梢溝溝末也溝逺而不倍不足以容水三才圖防陰溝行水暗渠也禮郊特牲祭坊與水庸事也注水庸溝也庸者所以

受水亦以泄水丘光庭兼明書凡溝有露見其明者有以土塡其上者土塡其上謂之陰溝露見其明者謂陽溝言陽以對陰無他說也兪琰席上腐談崔豹古今注雲長安禦溝謂之楊溝謂植髙楊於其上也又曰羊溝謂羊喜觝觸墻垣爲溝以隔之故曰羊溝愚謂今人以水溝在庭內不可見者爲陰溝在庭外可見者曰陽溝丹總錄周禮爲其井匽注井漏井匽堰豬按漏井今之滲坑匽豬今之陰溝也古今事物考黃帝破尢而爲池沼風俗通孫子有金城湯池之說後人因此開地爲池以養魚鼈白澤圖故池之精名意狀如豚楚地記剪刀池昔車讀書於此婦以女紅佐之落剪刀於此池後魏書波智國有三池傳云大池有龍王次有龍婦小有龍子人設祭乃得過不則多遇風雷遊名山記驪山溫泉左爲玊女洗頭池沐髮者多去瘡虱三才圖防水閘開閉水門也間有地形髙下水路不均則必跨據津要髙築堤埧滙水前立斗門甃石爲壁疊木作障以備啟閉遇旱則撤水灌田又得通濟舟楫楊愼外集檢江蓄水曰堰壅水爲堰曰埭江南謂之埭巴蜀謂之堰

格致鏡原卷十﹤子部﹐類書類﹐格致鏡原﹥

欽定四庫全書

格致鏡原卷十一

大學士陳元龍身體【一】

總

管子人水也男女精气合而水流形三月如咀咀者何曰五味酸主脾醎主肺辛主腎苦主肝甘主心五臓已具而後生肉脾生膈肺生骨腎生腦肝生革心生肉五肉已具而後發爲九竅脾發爲鼻肝發爲目腎發爲耳肺發爲竅五月而成十月而生原人順生艸木倒生禽獸橫生故艸木無知禽獸知而不全人則無不知也劉熙釋名體第也骨肉毛血表裏大小相次第也軀區也是眾名之大總若區域也形有形象之異也身伸也可屈伸也毛貌也冒也在表所以別形貌且以自覆冒也皮被也被覆體也膚布也布在表也文肌肉也人身四支附骨者皆曰肌釋名肉柔也筋力也肉中之力气之元也靳固於身形也意林人有三百六十節當天之數形體有骨肉如地之厚有孔竅血脈如川谷也多食甘者有益於肉而骨不利多食苦者有益於骨而筋不利多食辛者有益於筋而气不利黃帝書知五藏神名與天地適等晨暮常呼之與言語有痛處自令其神治之卽差也不與相知不與言語則死矣廣博物志膽爲云肺爲气脾爲風腎爲雨肝爲雷人與天地相而心爲之主雲笈七籖皮膚神名通眾仲字道連形長一寸五分色黃南史王敬則母爲女巫嘗謂人云敬則胞衣紫色應得鳴鼓角十住論佛身七處滿謂兩手兩肩兩足及頸山海經刑天與帝爭神帝斬其首葬之常羊之山乃以乳爲月以臍爲日操干戚以舞晉書湣帝建興四年新蔡縣吏任僑妻產二女腹與心相合自胸已上臍已下各分此蓋天下未有之妖也時內史呂防上言按瑞應圖異根同體謂之連理異同穎謂之嘉禾艸木之異猶以爲瑞今二人同心易稱二人同心其利斷金蓋四海同心之瑞也時皆哂之朝野僉載景龍中瀛洲進一婦人身上隱起浮圖塔廟諸佛形像誠齋雜記眞臘王身嵌聖鐵縦使利刃斫之不能爲害酉陽雜俎李章武有人臘長三寸許百骸皆具是僬僥國人

頭【附腦】

黃帝素問頭者精眀之主也文首頭也顝碩顒頒大頭也顆小頭也釋名頭獨也處體髙而獨尊也首始也元命苞頭者神所居上圓象天气之府也嵗必十二月故人頭長尺二寸洞神經頭爲三臺君雲笈七籖頭上神三人東王父也黃庭內經太一流珠安昆侖注頭爲昆侖周祈名義考中州人謂頭爲腦帶方書頂中央旋毛中爲百防百防前一寸半爲前頂百防前三寸卽防門防防前一寸爲上星防防前二寸直鼻上入髮際五分爲神庭禮斗威儀君乘火而王其民銳頭君乘水而王其民大頭彚頭方者命薄帝系譜神農牛首晏子湯長頭而寡髮嚴尢二將敍武安君小頭而面銳後漢書問事不休賈長頭【賈逵也】南史進止威儀當問範長頭【謂範岫也】魏書古弼頭尖世祖嘗名之曰筆頭時人呼爲筆公晉書吳戍將鄧喜殺豬祠神治畢懸之忽見一人頭往食肉喜引弓射中之咋咋作聲繞屋三日近赤祥也酉陽雜俎吳大帝孫權伐闍婆獻一美姬毎梳洗則不令人見大帝伺其臨妝密遣人窺見姬置頭於膝上用手梳髮因驚詢之卽以頭屬頸如故自言飛頭國人也搜神記南方有落民吳時將軍朱桓一婢毎夜臥後頭輙飛去或従狗竇或従天窓中出以耳爲翼將曉復還傍人怪之夜照視惟有身無頭其體微冷乃蒙之以被至曉頭還礙被不得安再三墮地而其體气急疾若將死者乃去被頭復起附得安復瞑如常人酉陽雜俎嶺南溪洞中往往有飛頭者故有飛頭獠子之號頭飛一日前頸有痕匝項如紅縷妻子看守之其人及夜狀如病頭忽離身而去乃於岸泥尋蠏蚓之食之將曉飛還如夣覺其腹實矣星槎勝覽占城國屍頭蠻本是婦人但無瞳人爲異婦與家人同寢夜深飛頭去食人穢物飛回復合體活如舊若知而封固其頭或移體別處則死此婦亦罕有民間有而不報官者罪及一家宋趙葵行營雜錄監左帑張宣義嘗言有親戚宦遊西蜀道經襄漢晚投店見一人無首以爲鬼也主人曰人也往來患瘰癧頭忽墜脫竟不死毎有所需則以手指畫日以粥湯灌之故至今存耳魏志辰韓國兒生以石壓其頭欲其扁今辰韓人皆扁頭

腦雲笈七籖腦神名覺元子字道都形長一寸一分色正白又腦戶神三人泥丸君也續明道雜誌衛朴嘗令人聽其腦中有聲嘗若滴水雲聞奇錄唐金州水陸院僧文淨因夏屋漏滴於腦遂作小瘡經年若一大桃來歲五月後因雷雨霆震穴其贅文淨睡中不覺寤後惟贅痛遣人視之如刀割有物隱處乃蟠龍之狀也張舜民畫墁錄嘉祐初仁宗寢疾藥未驗間召艸澤始用鍼自腦後刺入鍼方出開眼曰好惺惺翌日聖體良已自爾以其穴目爲惺惺穴鍼經初無此名或曰卽風府也

髮

劉熙逸雅髮防也防擢而出也其上連髮曰髩髩濵也濵崖也爲面額之崖岸也鬢曲頭曰距距拒也言其曲似拒也三元眞一經髮者明堂之林精禮斗威儀君乘木而王爲人美髮黃庭內經髮神蒼華字大元雲笈七籖頭髮神七人七星精也神字祿之又髮神

名文華字道衡形長一寸一分色又髮神名壽長庶物異名疏黃庭經云儀玉華俠耳門云儀玊華髩

髮之號素問腎之華在髮王冰注腎主髓腦者髓之海髮者腦之華夷門廣牘髮乃血之餘眞誥九華眞妃云髮者腦之華腦減則髮素妾有還白之法淮南萬畢術用麻子中人桐葉米汁煮之沐二十日髮長彚漢時郅支國貢馬肝石以之拭髮白者皆黒

明皇雜錄上賜李林甫甘露羮能烏髮禮內則剪髮爲鬌男角女羈注角者夾囟兩旁當角處畱髮不剪覊者髮畱頂上一直一橫相交通達故曰夾囟爲角午達爲覊內則拂髦總角注髮結之趙后傳頟上有壯髮元帝師古注壯髮當頟前侵下而生今俗呼爲圭頭者是也輟耕錄婦人頭髮有時爲膏澤所黏必沐乃解者謂之防按考工記弓人注云防亦黏也則髮防之防正當用此字又人年壯而髮斑白者曰算髮一曰蒜髮又黒白相雜曰宣髮易說卦巽爲寡髮陸徳明曰寡本作宣法珠林閻浮提人衣服莊飾種種不同或有長髮分爲兩髻或有剃落髮或有頂畱一髻余髮皆除名周羅髮或有防除髮或有剪髮或有編髮或有被髮或有剪前被後令圓南海異事南海男子女人皆縝髮毎沐以投海水中就水以沐以彘膏滋其髮至五六月稻未熟民盡髠鬻於市旣髠復取彘膏塗來嵗五六月又可鬻也彚回鶻戛斯人皆赤髮以黒髮爲不祥東夷馬韓人大率魁頭露紒注魁頭猶科頭也謂以髮縈繞成科結也南史髙昌面貌髙麗辮髮垂於背其女子辮髮而不垂彚南詔望苴蠻婦人以蘓澤髮北史百濟婦人不加粉黛女辮髮垂後已出嫁則分爲兩道盤於頭上王子年拾遺記蒼頡之處有丹石井下及漏泉泉常沸湧其國人髮長常縷堅韌如觔伸之防長一丈置之自縮如蠡續髮爲繩以汲丹井之水歸藏啟筮共工人面蛇身朱髮帝王世紀老聃初生而髮白故號老子十住論佛髮色如墨蜂中有徳字大集經佛不以惡事加眾生故得髮色金精相南史扶南有佛髮長一丈二尺詔遣沙門釋云寶隨使往迎之髮靑紺色眾僧以手伸之隨手長短放之則旋屈爲蠡形昨夣錄塔中安佛髮長及二丈有奇拳爲巨螺其大如容數升物之器髮之色非赤非靑非緑人間無此色也髮根大於人指自根至杪漸殺焉使兩人對牽之人自其中來往無礙大中遺事軒轅先生居羅浮山宣帝召入禁中問道

術又能散髮箕踞用气攻其髮條條如鐵綫直酉陽雜俎魏時有句驪客善用鍼取寸髮斬爲十餘段以鍼貫取之言髮中虛也其妙如此拾遺記孫權趙夫人能扸髮以神膠續之織爲羅縠裁爲幔內外視之飄飄如煙气輕動而房內自涼左昔有仍氏女生鬒黒【美髮爲鬒】而甚美光可以鑑名曰妻南史張貴妃髮長七尺鬒黒如雲其光可鑑異聞錄栁毅見龍女風鬟霧髩談藪宋明帝宮人患腰疼牽心發卽气絕眾醫以爲肉癥徐文伯曰此髮瘕也以油灌之則吐物如髮稍稍引之長三尺頭已成蛇能動懸柱上水滴盡一髮而已病卽愈祕丹彚函有人誤吞髮便得病但欲咽豬脂張口時見喉中有一頭出受膏乃取小鉤爲餌而引得一物長三尺餘其形似蛇而悉是豬脂懸於屋間旬日融盡惟髮在焉異瑯琊費縣民家常患失物謂是偸者常周行宅內後見籬下穿穴可容人臂滑澤有蹤乃作繩彄放穴內夜中忽聞有擺撲聲往掩得一髮長可三尺許従此無復所失物相感志生人髮結掛果樹上鳥雀不敢食其實

髻【附髲】

禮內則子事父母櫛縰笄總注縰以黒繒爲之韜髮作髻訖卽橫插笄固髻總亦用繒以束髮之本垂余於髻後以爲飾也事物紺珠蒲桃髻小兒髮初生爲小髻十數父母祝曰蒲桃髻十穗勝五穗陸賈尉佗魋結服防注魋音椎今兵士椎頭髻也師古注結讀曰髻椎結者一撮之髻其形如椎藝巵言王憲作解散髻周文少時著錦絞髻山堂肆考世尊於肉髻中出百寶光肉髻如靑螺故曰螺髻

女人髻國憲家猷婦人束髮爲髻自燧人氏始實無物系防至女媧氏以羊毛爲繩子向後系之以荊梭及竹爲笄用貫其髻髮物原嫫母作特髻古今注周文王制平頭髻昭王制小雙裙髻妝臺記周文王於髻上加珠翠翹花傅之粉其髻髙名曰鳯髻始皇宮中悉好神仙之術乃梳神仙髻皆紅妝翠眉漢宮尙之後有迎春髻垂云髻時亦相尙古今注始皇詔後梳淩雲髻三妃梳望仙九鬟髻九嬪梳參鸞髻至漢髙祖又令宮人梳奉聖髻武帝又令梳十二鬟髻又梳墮馬髻靈帝又令梳瑤臺髻炙轂子漢武帝時王母降諸仙髻皆異人間帝令宮中效之號飛仙髻東觀漢記明徳後美髮爲四起大髻但以髮成尙有餘繞髻三匝事物原始孫壽爲墮馬髻疑卽今名懶梳妝又趙合徳入宮爲卷髮號新興髻孟光爲椎髻古今注長安婦女好爲盤桓髻到於今其法不絕墮馬髻今無復作者惟倭墮髻一云墮馬之餘形也國憲家猷漢明帝令宮人梳百合分髾髻同心髻魏武帝令宮人梳反綰髻古今注魏文帝令宮人梳百花髻芙蓉歸云髻采蘭雜誌甄后旣入魏宮宮庭有一緑蛇口中恆有

赤珠若梧子大毎日後梳妝則盤結一髻形於後前後異之因效而爲髻故後髻毎日不同號爲靈蛇髻古今注魏宮人好畫長眉令作蛾眉驚鶴髻段成式髻鬟品魏明帝宮有涵煙髻妝臺記晉惠帝令宮人梳芙蓉髻晉書王夫人助服制太平髻七防蔽髻黒玳瑁又加珥九嬪公主夫人五防世婦三防妝臺記晉永嘉問婦人束髮其緩彌甚紒之堅不能自立髮被於額自出而已吳婦盛妝者急束其髮而劘角過於耳晉書太元中公主婦女必緩傾髻以爲盛飾用髲旣多不可恆戴乃先於木及籠上裝之名曰假髻或名假頭至貧家不能自辦自號無頭就人借頭遂布天下宋五行志文帝元嘉六年民間婦人結髮者三分髮抽其鬟直上謂之飛天紒南史東昬宮裏作散叛髮反髻根向後百姓爭學之藝巵言梁宮有羅光髻古今注梁武帝詔宮人梳廽心髻歸眞髻忽郁髻國憲家猷陳宮中梳隨云髻卽暈妝隋文帝宮中梳

九眞髻紅妝謂之桃花面插翠翹桃蘓搔頭帖五色花子煬帝令宮人梳迎唐八鬟髻作日妝又令梳坐愁髻作紅妝中華古今注隋有淩虛髻祥雲髻大業中令宮人梳朝云近香髻歸秦髻奉仙髻丹鉛錄北齊後宮之服制女官八品偏【當作髾音梢】髻注云髮覆目也蓋夷中少女之飾其四垂短髮僅覆眉目而頂心長髮繞爲臥髻宋人詞所謂軃偏荷葉也今世猶有之妝臺記唐武徳中宮中梳半翻髻又梳反綰髻樂遊髻卽水精殿名也元中梳雙鬟望仙髻及廻鶻髻貴妃作愁來髻貞元中梳歸順髻帖五色花子唐五行志貴妃以假爲首飾曰義髻僖宗內人束髮甚急爲囚髻唐末婦人梳髮以兩抱面爲拋家髻陸勲集異志婦人皆剪剔以著假髻而危邪之狀如飛鳥至於南面則髻心正西始自宮內爲之被於四逺三夣記唐末宮中髻號閙掃妝形如焱風散鬊蓋盤鴉墮馬之妝臺記蜀孟防末年婦女治髮爲髙髻號朝天髻

謝氏詩源輕雲髮甚長毎梳頭立於榻上猶拂地已綰結左右余髮各粗一指結束作同心帶垂於兩肩以珠翠飾之謂之流蘓髻於是富家女子多以靑絲效其制妝臺記宋理宗朝宮妃梳髙髻於頂曰不走落南史滑國女人頭上刻木爲角以金銀飾之杜陽編女蠻國人危髻金冠瓔珞被體故謂之菩薩蠻

髩古今注魏文帝宮人莫瓊樹始制爲蟬望之縹緲如蟬翼然楓窓小牘汴京閨閣妝抹凡數變崇寕間少嘗記憶作大方額政宣之際又尙急把垂肩宣和已後多梳云尖巧額撐金鳯小家至爲剪紙襯髮畱靑日札梁簡文詩同安鬟裏撥異作額間黃撥者

捩也四十年前婦女理鬟尙用撥以木爲之形如核兩頭尖尖可二寸長以漆光澤用以松名曰今亦不復用之競作薄薄妥如古之蟬翼也髲逸雅編編髮爲之次第髮也髢髮被也髮少者得以被助其髮也事物原始婦人寡髮假人之髮以爲己髮名曰假髮詩云鬒髮如雲不屑髢也朱子注云鬒黒也如雲言多而美也屑潔也髢者髮髢也人少髮則以髢益之髮自美則不必假人之髮而爲髢也然則三代時已有之晉太和中陶侃母截髮得雙髲易以延客後世愈多今婦女悉戴之

面【附額頥】

文面顏前也顏眉目之間也頱面不正也頢短面也頷面黃也面瘦淺也赧面慙赤也黃庭經尺宅寸田可治生注尺宅面也寸田兩眉間爲上丹田心爲絳宮田臍下三寸爲下丹田黃庭經天中篇靈宅旣淸玉帝遊梁丘子注面爲靈宅一名大宅以眉目口之所居故爲宅大洞經面爲赤宅程大昌演繁露文選載枚乘七發說太子以遊獵之可樂而太子陽气見於眉宇之間侵淫而上滿於大宅也旣曰陽气自眉宇而上滿於大宅卽必在眉兩間矣五臣注劉良曰大宅面也黃帝素問人面獨能【音耐】寒何也曰頭者諸陽脈之防也諸陰脈皆至頸項還不上獨諸陽一脈上頭故面能寒耳靈樞經諸陽之防皆在於面十二經脈三百六十五絡其血气皆上於面而走空竅其精陽气上走於目而爲睛其別气走於耳而爲聽其宗气上出於鼻而爲臭其濁气出於胃走唇舌而爲味其气之津液皆上燻於面而皮又厚其肉堅故天气甚寒不能勝之也眞誥九華眞妃云面者神之庭心悲則面焦所以精元內喪丹精橫竭妾有童面之經艸木子脈勇怒則面靑骨勇怒則面白血勇怒則面赤飲酒者肝气微則面靑心气微則面赤河圖蒼帝方面赤帝圓面白帝廣面黒帝深面山海經大荒之山日月所入有人焉三面是顓頊之子三面一臂【無左臂也】三面之人不死【言人頭三邊各有面也】荀子仲尼之狀面如倛閎夭之狀面無見膚伊尹之狀面無須麋注倛方相也其首茸故曰倛須麋與眉同修道經佛面光如金花異賈弼夣易其頭遂能半面笑半面啼北史崔防字長儒面如刻畫異陳郡謝石字石奴少患面瘡中宵有物來防其瘡隨防隨除旣不見形意謂是龍而防處悉白故世呼爲謝白面五代史補梁武帝刑法志劫身皆斬妻子補兵遇赦降死者黥面爲劫字劉仁恭據盧龍悉取男子十五以上爲兵涅其面曰定覇都士人涅其臂曰一心事主盧龍閭裏爲空得眾計二十萬軍人刺面自仁恭始健兒文面自梁太祖始西京雜記卓文君臉際若芙蓉歸田錄昭君村生女皆炙其面焦氏林漢張芒女名麗英面有奇光不照鏡但對白紈扇如鑑焉嫏嬛記夜來初入魏宮一夕文帝在燈下詠以水晶七尺屏風障之夜來至不覺面觸屏上傷處如曉霞將散自是宮人俱用胭脂仿畫曉霞妝酉陽雜俎吳孫和寵鄧夫人嘗醉舞如意誤傷鄧頰

血流嬌惋彌苦命太醫合藥言得白獺髓合玉與虎魄屑當防此痕和以百金購得白獺乃合膏虎魄太多及差痕不滅左頰有赤防如痣南史梁徐妃以元帝目眇毎知帝將至必爲半面妝以俟帝見則大怒而出王仁裕天寶遺事宮中嬪妃輩施素粉於兩頰相號爲淚妝識者以爲不祥後有祿山之亂妝臺記美人妝面旣傅粉復以胭脂調勻掌中施之兩頰濃者爲酒暈妝淺者爲桃花妝薄薄施朱以粉罩之爲飛霞妝梁簡文詩云分妝間淺靨繞臉傅斜紅則斜紅繞臉卽古妝也劉熙釋名以丹注面曰的的灼也此本天子諸侯羣妾當以次進禦其有月事者止不禦重以口說故注此於面灼然爲識女史見之則不書其名於第錄也酉陽雜俎今婦人面飾用花子起自昭容上官氏所制以掩黥迹大歷已前士大夫妻多妒悍者婢妾小不如意輙印面故有月黥錢丹鉛錄說文靨頰輔也洛神賦明眸善睞靨輔承權自吳宮有獺髓痕之事唐韋固妻少時爲盜刃所刺以翠掩之女妝遂有靨飾酉陽雜俎婦人妝如月形名黃星靨陶谷淸異錄江南晚季建陽進茶油花子大小形制各別極可愛宮嬪鏤金於面皆以淡妝以此花餅施於額上時號北妝談契丹鴨淥水牛魚鰾制爲魚形婦人以綴面花炎徼紀聞猺人古八蠻之種婦人黥面爲花卉蝴蝶狀額劉熙逸雅額鄂也有垠鄂也故幽州人則謂之鄂也毛詩螓首注額廣而方正魏了翁古今考經有顙有角未有稱顏者曰額曰顏亦後世之稱管子子產日角晏平仲月角尾生犀角栁下惠史魚反角注日言滿月言闕犀直骨隱起犀角在中也反謂拗骨也論語譔考防顏回有角額似月形論語摘輔象顏

回山庭日角曽子珠衡犀角香案牘司馬承禎額上小日如錢耀射一席南史文身國人體有文如獸其額上有三文文直者貴小文者賤史記越世家注雕題謂刻其頞涅以丹靑也庶物異名疏粉題婦人額也見太經異晉安帝義熙中魏興李宣妻樊氏懷妊過期不孕而額上有瘡兒穿之以出

頥劉熙釋名頥飬也動於下止於上上下咀物以飬人也揚雄顉頥折頞師古注顉曲頥也音欽逸雅輔車其骨彊所以輔持口也或曰牙車牙所載也或曰頷頷含也口含物之車也或曰頬車亦所以載物也或曰鼸車鼸鼠之食積於頬人食似之故取名也凡系於車皆取在下載上物也河圖帝嚳方頥黃帝兌頥庶物異名疏輔上頷也易曰咸其輔頬舌雲笈七

籖頥下神三人太陰神也物相感志人或下頥無故搔癢不可止當食異物不然有饋珍鮮

眉

劉熙逸雅眉媚也有娬媚也春秋元命苞天有攝提人有兩眉爲人表陽立於二故眉長二寸注攝提兩星頗曲人眉似之也雋人年老必有毫眉秀出者故謂毫眉三元眞一經眉者日元之華蓋雲笈七籖眉間神三人南極老人元光天靈君也王莽盱衡厲色孟康注眉上曰衡盱衡舉眉目也勝天王經佛自八十種好相眉髙而長形如初月紺琉璃色瓔珞經佛眉象珠火陳繼儒太平淸話如來眉間

有白毫相猶如珂雪長一丈五尺毫有八楞周圍五寸其毫中空右旋宛轉如琉璃洞

古人眉抱朴子有古彊者自云已四千嵗云見堯舜禹湯說之了了世云堯眉八彩不然也直兩眉頭甚似八字耳帝王世紀文王虎眉祕笈呂望芝眉世家孔子眉十二彩法輪經老子眉有北斗其色翠緑其間紫毛長五寸餘吳越春秋伍子胥眉間廣一尺列士傳莫耶子赤鼻眉間一尺又幹將子赤鼻眉廣三寸東觀漢記天鳯五年樊崇起兵於莒皆朱其眉由是號曰赤眉襄陽耆舊馬氏五常白眉防良馬良眉中有白毛故以稱之晉載記劉曜生而眉白南史簡文帝雙眉翠色金臺錄朱泚眉分九聚相

者告以大貴信之天中記毛若虛眉毛覆於眼性殘忍天寶末爲武功丞唐書李賀字長吉爲人纎瘦通眉

女人眉事物紺珠紅妝翠眉始始皇時妝臺記漢武帝令宮人掃八字眉葛洪西京雜記卓文君姣好眉色如望逺山東觀漢記明徳皇后眉不施黛獨左眉小缺補之以縹崔豹古今注梁冀婦攺鴛翠眉爲愁眉愁眉者細而曲折妝臺記魏武帝令宮人掃靑黛眉連頭眉一畫連心細長謂之仙娥妝齊梁間多效之孔氏雜周宣帝禁天下婦人不得施粉黛自非宮人皆黃眉墨妝所謂黃以此歟畱靑日札後周靜帝令宮人黃眉墨妝庾信詩眉心濃黛直防額角輕黃細安盧照鄰詩纎纎初月上鴉黃又云鴉黃粉白車中出司馬槱詩梅粉妝成半額黃蓋眉黃起於漢宮也霏雪錄唐時婦女畫眉尙濶故老杜北徵云狼籍畫

眉濶或云言女幼不能畫眉狼籍而濶耳余記張司業倡女詞有輕髩叢梳濶掃眉之句蓋當時所尙如此諺曰宮中好廣眉四方且半額楊愼外集唐眀皇令畫工畫十眉圖一曰鴛鴦眉又名八字眉二曰小山眉又名逺山眉三曰五嶽眉四曰三峯眉五曰垂珠眉六曰月稜眉又名卻月眉七曰分稍眉八曰涵煙眉九曰拂云眉又名橫煙眉十曰倒暈眉妝臺記五代宮中畫眉一曰開元禦愛眉淸異錄範陽鳯池院尼童子年未二十穠艶眀俊頗通賔防創作新眉輕纎不時俗人以其佛弟子謂之淺文殊眉淸異錄瑩姐平康妓也玉淨花眀尢善梳掠畫眉日作一樣唐斯立戲之曰西蜀有十眉圖汝眉癖若是可作百眉圖更假以嵗年當率同志爲修眉史矣有細宅【一作它】眷而不喜瑩者謗之爲膠煤變相自昭哀來不用靑黛掃拂皆以善墨火煨染指號薫墨變相

目

易卦離爲目劉熙逸雅目黙也黙而內識也眼限也童子限限而出也睫插接也插於眼眶而相接也瞳子瞳重也膚幕相裹重也子小稱也主謂其精明者也或曰眸子眸冒也相裹冒也越世家目見毫毛而不見其睫盎不交睫師古注睫目旁毛也韓非子目見百步之外而不能見其眥漢書報睚眥怨注睚舉眼也眥卽眥字謂目眶也言舉目相忤者卽報之也庶物異名疏防幹眼眶也白樂天歌曰玊容寂寞淚防幹甘泉賦玉女無所眺其淸矑兮注淸矑目瞳子也趙崇絢雞肋道家以目爲銀河雲笈七籖人之目左爲司徒公右爲司空公黃庭經眼神明上字英雲笈七籖兩目神六人日月精也左目字英明右目字光又目神名朱映又目神名虛監生字道童形長三寸六分衣五色靈樞經岐伯曰五藏六府之精气皆上注於目而爲之精精之窠爲眼骨之精爲瞳子筋之精爲黒眼血之精爲絡其窠气之精爲白眼目者榮衛魂魄之所常營也神气之所生也是故目者心使也心者神之舍也抱朴子或問明目之道抱朴子曰能引三焦之升景召大火於南離熨之以陽光及燒丙丁洞視符以酒和洗之古人曽以夜書也或苦酒煮蕪菁子令熟暴榦末服方寸匕日三盡一斗能夜視有見矣或以犬膽煎靑羊斑鳩石決明充蔚百花散或以雞舌香黃連乳汁煎注之諸有百疾之在目者皆愈而更加精明倍常也白虎通肝象木色靑而有枝葉目爲之何目爲出淚而不能內物木亦能出枝葉而不能有所內也眞誥九華眞妃云眼者身之鏡視多則鏡昬妾有磨鏡之石新書物之始形也先分而爲目目成也形乃従是以在人者莫精於目目淸而潤澤若濡無毳穢雜焉故能見也靑箱雜記人之心相外見於目睛色雜而光浮淺者心不定無信人也睛色光彩溢出者聰明人也睛色紫黒而光彩端諦者好隱遁人也睛色黃瞻視端直者慕道術人也睛多光而不溢不散徹而視瞻端正者亦慕道人也睛急眨者若不嫉妒則虛妄人也北史魏禦史賈子儒曰人身七尺之形不如一尺之面一尺之面不如一寸之眼述仙記八月一日作五明囊盛百艸露以洗眼珍珠船常以雞鳴時念目中各有一人成三寸黒衣而立名念眼令人見萬里外事眞誥名在瓊簡者目有緑筋名在星書者眼有四規物相感志人或將鳥目研注目中夜則見鬼物又鴞鳥目吞之令人夜中見物信天鳥實靈禽號惟怪鳥注眼生吞之必驗槃經有盲人詣良醫醫者卽以金鎞刮其眼膜使復明晉書景王嬰孩時有目疾宣王令華佗治之出眼瞳割去疾而納之傅藥倦遊雜錄凡視五色皆損目惟黒色無損李氏有江南日中書皆用皁羅糊屏風所以飬目也物相感志人或目瞤有吉凶不常若他人思已則動或彼咒詛動占法時別珍珠船箋云睡是眼之食七日不眠眼則枯

古人目孝經援神契伏羲大目春秋孔演圖蒼頡四目是謂並明大舜重瞳子是謂重明孫卿子堯舜三眸子史記項羽亦重瞳子劉子顏回重瞳王莽莽重瞳子北史隋魚俱羅相表異人目有重瞳涼州記呂光身長八尺四寸目重瞳子梁書沈約

左目重瞳子南唐書李后主煜重瞳子五代史梁康王友孜目重瞳子五代史漢髙祖目多白睛凜如也南史褚彥回眼睛白多所謂白虹貫日亡宋者終此人也新唐書張公素允伸性暴厲眸子多白燕人號白眼相公五代史李克用少驍勇軍中號曰李鵶兒一目眇及其貴也又號獨眼龍五國故事王延稟審知之飬子眇一目人亦謂之獨眼龍漢書東方朔目若懸珠神仙渉正字眞漢末従二十弟子入吳莫有見其目者開目之時有音如霹而光如電照已復還閉目晉書王戎視日不裴楷曰戎眼爛爛如巖下電名義考晉書阮籍能爲靑白眼母死嵇喜來弔籍作白眼弟康賫酒挾琴造焉籍大悅乃見靑眼故後人有靑盼垂靑之語人平視睛圓則靑上視睛藏則白上視怒目而視也晉書桓溫劉惔常稱之曰溫眼如紫石稜洪神仙李根兩目瞳子皆方仙經云八百歲則瞳子方南史仙書云眼方者壽千嵗陶景末年一眼有時而方雋武攸緒晚年瞳有紫光晝能見星南史徐陵目有靑睛時人以爲聰慧之相也又馬樞目精洞黃能視闇中物杜陽雜編羅浮先生軒轅集年過數百而顏色不老坐於暗室則目光可長數丈南史宋廢帝挑取劉義恭眼睛以蜜漬之爲鬼目粽吳越備史唐立武選以擊毬較其能否置鐵鉤於毬仗以相擊周寶嘗與此選爲鐵鉤所摘一目睛失寶取睛吞之復擊毬頭籌遂授涇原勅賜木睛以代之一日晨起潄木睛墜水棄之注木睛不知何木置目中無所礙視之如眞睛矣太平禦覽唐崔嘏失一目以珠代之施肩吾嘲之曰二十九人及第五十七眼看花彚詳注陶谷夣人以二丸藥換雙眼後相者曰貴人骨气柰二鬼眼以此不至大位附小史集雅胎生者眼胞自上而瞑山海經一臂國爲人一目中其面而居偃曝談余狐烏瞳人其狀赤色故夜見晝不見人目中瞳人黒色故晝見夜不見犬馬瞳人黃色故晝夜俱見諸魚目中瞳人眵淚所覆故水見陸不見人目中瞳水泡所成故陸見水不見鼈蝦蟇水蛭瞳人骨之所成故水陸俱見也皇極經世走之上睫接下飛之下睫接上使之然也注走地陰有餘也飛天陽有餘也

耳

易坎爲耳春秋元命苞耳者心之逸雅耳耏也耳有一體屬著兩邊耏耏然也眞誥嬌女耳神名黃庭經耳神空閒字幽田眞誥九華眞妃曰耳者身之牖聽眾則牖閉妾有決牖之術白虎通心象火色赤而銳也人有道尊天本在上故心下銳也耳爲之何耳能徧內外別音語火照有似於禮上下分明夷門廣牘耳乃腎之餘抱朴子或問聰耳之道枹朴子曰能龍導虎引熊經咽燕飛虵屈鳥伸天俛地仰令赤黃之景不去洞房猿據兔驚千二百至則聰不損其旣聾者以薫之或以棘頭羊糞桂毛雀桂成裹塞之或以狼毒冶葛或以附子蔥涕合內耳中或以蒸鯉魚腦灌之皆愈物相感志人或夜臥夏坐多爲百虫入耳爲患用兩刀耳邊以刄相擊築聲其虫必出又人耳急鳴似擊銅器之韻者同嵗人死俗占尢爲徴驗登眞隱訣人覺耳鳴者外使入也赤子帝君命兩耳

神女云儀鐘磬以聞九宮使知外人未入令警備也鐘磬者卽今耳鳴之聲音也或有魔邪惡气欲入者守十二神先鳴鈴以聞帝君乃命耳神響告九宮今人耳鳴者便掩耳以兩手掩而拍之面乃佳也物相感志俗間云耳璫他人罵我也不然談己之美則應於聽門也樊氏相法人耳囷長寸三壽百三十嵗一寸壽百嵗如豆生卽死耳門前有仙人杖四理一百嵗三理八十二理六十耳門不容麥百嵗長沙耆舊傳太尉劉壽少遇相師曰耳爲天柱今君耳有城郭必典家淮南子禹耳三漏是謂大通抱朴子老君耳長七寸瀨鄕記老子耳有三門列仙務光夏時人耳長七寸陽都女耳細而長眾皆言此天人也蜀志先主顧自見其耳五代史蜀後主王衍方頥顧自見耳仇池筆錄歐陽公耳白於面名滿天下拾遺記沐胥國人左耳中出靑龍右耳中出白虎龍虎初出之時如繩緣頬手持面如龍虎皆飛去地十餘丈而雲气繞龍風吹虎俄而以手一揮龍虎皆還入其耳拾遺記秦始皇好神仙有羽人乘蠡舟而至方耳出於項間漢武紀應劭注儋耳者大耳種也其渠率耳垂肩三寸山海經有大耳國其人寢常以一耳爲席一耳爲衾博物志南方有飛頭民其頭能飛以耳爲翼太平廣記兗州張審通嘗爲泰山府君所召令爲詞判錄申天曹天曹允之府君悅問曰子何願曰特更欲聰眀耳乃命取一耳安其額上旣寤覺頗癢踴出一耳尢更聰時人曰天有九頭鳥地有三耳秀才亦呼爲雞冠秀才幽怪錄薛君曹見二靑衣駕赤犢出耳二童子曰兜國在吾耳中一童子傾耳示君曹乃別有天地花卉因捫耳投之至一都防城池樓堞窮極瑰麗因作思歸賦自童子耳中落見聞錄永樂中吳城有一老父偶治耳於其中得五穀金銀衣服器皿等諸物凡得一箕後更治之無所得視其中已潔淨惟其正中有一小木校椅制精妙椅上坐一人長數分亦甚有精气其後亦無別異祝枝山誌怪錄葑門一嫗年逾五十令人剔其耳耳中得少絹帛屑以爲偶遺落其中已而毎治耳必得少物絲花穀粟稻穗之屬爲品甚多始大駭怪久亦任之且毎貯至年七十有八而卒算其所得耳物防一斛焉

鼻【附人中】

養生經鼻者心之門白虎通鼻者肺之使逸雅鼻嘒也出气嘒嘒也黃庭經鼻神玊壠字靈堅亦曰玊廬四命鼻神名衝靈玊字道微酉陽雜俎鼻神一名勇盧見龍魚河圖文頴髙紀注凖鼻也眞誥鼻中隔之際名曰山源山源者一名鬼井一名神池一名邪根一名魂臺也三元眞一經鼻者三元之丘山黃庭經天中之嶽謂鼻也一名天臺周祈名義考方言梁益謂鼻爲祖獸之初生其鼻先見故謂鼻爲祖鴻書人懷胎鼻先受形眞誥鼻如山仙相也物相感志鼻者肺之門通華蓋之气人或閉口鼻之息一緩一急若直而急則陽時也若緩而散則陰時也之法以子爲陽以丑爲陰寅陽卯陰依此例以率之則正也白虎通肺象金色白也鼻爲之何鼻出入气髙而有竅山亦有金石累積亦有孔穴出雲布雨以潤天下雨則雲消鼻能出入气也論衡鼻不知臰爲

古人鼻法輪經老子鼻有雙柱形如截筒孝經援神契伏羲山凖禹虎鼻史記始皇蜂目長凖史記髙祖爲人隆凖而龍顏三輔故事衛太子嶽鼻天中記謝安本能爲洛下書生詠有鼻疾故其音濁北史王氏世皻鼻江東謂之皻王王慧龍鼻漸大崔浩曰眞貴種長沙耆舊太尉壽少遇相師謂曰凡鼻爲气戶君鼻大貴之象也孫光憲北夣瑣言王庭湊酒困寢於路隅駱山人過熟視之曰貴當裂土君鼻中之气左如龍而右如虎龍虎气交王在今秋是年果爲畱後賢奕編元載不飲人以鍼挑鼻尖出一小虫謂之酒麼卽日飲一斗異物志狼防之民夜爲市以鼻齅金之好惡溪蠻叢笑犵狫飲不以口而以鼻名曰鼻飲雋南蠻有穿鼻種以金環徑尺貫其鼻下垂過頥君長以絲系環人牽乃行其次以二花頭金釘貫鼻下出

人中劉熙逸雅鼻下曰立人取立於鼻下狹而長似人立也七修槁人中人居天地之中天气通於鼻地气通於口天食人以五气鼻受之地食人以五味口受之此穴居中故云若曰人有九竅自人中而上皆雙自人中而下皆單故云此則可名爲竅中矣

口【附唇齒

舌喉】

文口人之所以言食也列子口者言之門易卦兌爲口尹公內口爲華池黃庭經口爲天關精神機鬼穀子口者機關也所以閉情意也三元眞一經口者絳宮之朱源釋名口下曰承漿漿水也雲笈七籖口旁神二人廚宰守神也口中神一人太一君也字丹朱白虎通脾象土色黃也口爲之何口能啖嘗舌能知味亦能出音聲吐滋液名義考臄說文口上阿也通俗文云口上曰噱口下曰函校獵賦注口中之上下曰臄齶廣韻口中齗齶梵書作謂齒內上下也是臄者通指口中之上下分之則上爲臄下爲函齗通指齒根之內外分之則內爲齶養生經軍營之中有甘泉軍營口也甘泉唾也相書雜要口大容手赤如朱丹貴而且壽欲知人多言舌當視其口如鳥喙言語皆聚此多舌人也

古人口孝經援神契孔子海口論語摘輔相子貢斗繞口大智論佛口色如瑚瀨鄕記老子方口史記韓非口喫不能道說而善著書漢書司馬相

如口喫而善著書漢書周昌爲人喫漢雄雄口喫不能劇談而好深湛之思魏志鄧艾以口喫不得作幹佐爲稻田守叢艸吏後周鄭偉偉口喫嘗逐鹿於野失之遇牧而問焉牧答之其言亦喫偉怒謂其效已遂射殺之玊泉子唐丁稜口喫及第引見致詞本言稜等登科乃曰稜等登稜等登竟不能發其後語而罷友人戲之曰君善箏耶倦防錄王汾口喫劉攽嘲曰恐是昌家又疑非不見雄名惟聞艾气以周昌韓非揚雄鄧艾皆喫也吳越春秋越王勾踐嘗吳王溲惡後遂病口臭範蠡令左右食岑艸以亂其气漢官儀桓帝時侍中刁存年耆口臭上出雞舌香使含之唐書則天謂崔融曰非不知宋之問有奇才但恨有口過耳口過謂口臭也

唇春秋元命苞唇者齒之垣列子唇者舌之藩釋名唇緣也口之緣也吻免也入之則碎出則免也又取防也潄涶所出恆加拭因以爲名也勝天王經佛自八十種好相唇色潤澤如頻婆果晉書魏詠之字長道生而兔缺摭言方幹爲人唇缺遇醫補唇年已老矣人號曰補唇先生瑣言杜紫微唇厚不稱才名仇池筆錄歐陽公唇不著齒無事得謗五行志元和末婦人不施朱粉惟以烏膏注唇狀似悲啼者妝臺記僖昭時都下競事妝唇婦人以此分妍否其

防注之工名字差繁其略有燕脂暈品石橊嬌大紅春小紅春嫩吳香半邊嬌萬金紅聖檀心露珠兒內家圓天宮巧洛兒殷淡紅心猩猩暈小朱龍格雙唐媚花奴樣子

齒釋名齒始也少長之別始乎此也以齒食多者長食少者防也牙摣牙也隨形言之也楊泉物理論夫齒者年也身之寶也藏之斧鑿所以調諧五味以安性气者也文齓毀齒也男八月生齒八嵗而齓女七月生齒七嵗而齓三元眞一經齒者胃宮之威力夷門廣牘齒乃骨之餘曲禮笑不至矧注齒本曰矧海錄碎事齒本曰哂大笑開口則見故哂謂之笑也雲笈七籖齒神名丹朱有患呼之九過惡自卻黃

庭內經牙神皓華字虛成齒神齶鋒字羅千抱朴子或問堅齒之道抱朴子曰養以華池浸以醴液淸晨建齒三百過者永不揺動次則含地黃或含膽湯及虵脂丸石丸九散則已動者更牢有虫者卽愈服靈飛散可令脫者更生河圖帝嚳駢齒元命苞武王駢齒太平淸話俗傳伍子胥美齒牙避楚至防牙山恐爲人所識以石擊毀其牙山神爲震因名防牙山晉書杜皇后少有姿色然長猶無齒求婚者輙中止

及帝納采之日一夜齒盡生梁冀孫壽能爲齲齒笑北史齊武成帝生齻牙問諸醫以實對武成撻之徐之才拜賀曰此是智牙生智牙者聰明長壽武成賞之唐書張巡毎戰大呼嚼齒皆碎及尹子奇視之其齒存者不過三四法輪經老子齒如編貝其堅如銀數有六八上下均平止戈集孔戣好術藝延接方士多所授能口中現五色齒防色光絢一瞬卽攺孔六帖明皇謂髙力士曰吾聞飲堇無苦者奇士也時天寒因取以飲張果三進頽然曰非佳酒也乃寢頃視齒燋縮顧左右取鐵如意擊墮之藏帶中更出藥傅其齗良久齒已生粲然駢潔帝益神之安宇僧伽羅剎經如來齒上有千輻輪相西域記梵衍那國度大雪山東寺有佛齒及劫初獨覺齒長五寸廣四寸又有金輪王齒長三寸廣二寸五代史趙鳯唐明宗時有西域僧得佛牙以獻明宗以示大臣鳯言世傳佛牙水火不能傷因以斧斫之應手而碎是時宮中施捨已及數千因鳯碎之乃止聞見近錄咸平縣有僧藏佛牙一株其大兩指許淡金色余嘗請而供之須臾利自牙中出初如露巡行牙上或逺數十步求者輙得余請至四十八粒欲求爲四十九粒經夕不可得明日發篋則已足其數畱靑日札西湖法相寺中藏一異齒其大如拳正碧緑色透明山僧云是佛牙其狀如盤牙想是西域異獸口中者且云此佛丈六金身如有此牙則須十六丈長乃可容此頭也古人所載郍衍國有金輪王齒長三寸豈是物耶太平淸話陸五臺官南司防時有僧攜佛牙至公命以金絲籠紫檀龕裝供天戒寺中余曽見之闊寸餘長二寸許僧見有光發瓦礫中掘得之畱靑日札黒齒東夷漆齒西夷戰國防黒齒雕題大吳之國也吳都賦黒齒之酋注云西屠以艸染齒染白作黒今芒市長官司多以酸石橊皮以藥染成黒齒人但知雲南有金齒不知又有銀齒見唐書又嵇康養生論齒居晉而黃天中記醫云晉地多人常置之懷袖中若粵人之噉檳榔味甘傷脾故齒黃也舌養性經舌者和之也逸雅舌泄也舒泄所當言也舌捲也可以捲制食物使不落也元命苞舌之爲言達也陽立於三故舌在口中者長三寸象斗玉衡陰合有四故舌淪入嗌內者長四寸三元眞一經舌者元英之龍轅雲笈七籖舌神名始梁峙字道岐形長七寸正赤色黃庭內經舌神通命字正倫相書雜要吐舌及鼻三公之位舌如綘赤者賢人也孝經鉤命訣仲尼舌理七重偃曝談余梁武舌文八字宋書南都王義宣生而舌短言澁神異錄州道士王法朗舌長呼字不正乃日誦道徳經忽夣老君剪其舌旣覺語遂正法輪經老子舌長且廣形如錦丈玉泉充溢其味甘香大智論佛舌相色如瑚佛經諸佛出廣長舌能覆於面能徧覆三千大千世界廣異記則天時西國獻辟支佛舌靑色大如牛舌廣博物志岐舌國在不死國東【其人舌皆岐或云支舌也】拾遺記太始二年西方有因霄之國人皆善嘯丈夫嘯聞百里婦人嘯聞五十里如笙竽之音秋冬則聲淸亮春夏則聲沈下舌尖倒向喉內亦曰兩舌重沓以爪徐刮之則嘯聲愈逺呂覽云反舌殊鄕之國卽此搜神記永嘉中有天竺胡僧能斷舌先吐舌示賓客然後刀截血流覆地乃取置器中傳示人取舌還含有頃如故山堂肆考唐金舌和尙趙人睿宗開成間三召不至乃截其舌以進上卽命焚之乃爲金舌夜哦經如故遂以金舌名之太平淸話石斗山法華寺寺碑載樵者掘地得石函

藏一童子舌不壊上生蓮花一枝

喉庶物異名疏孫子批亢搗虛亢喉嚨也黃庭經重堂煥煥揚八威梁丘子云重堂喉嚨名一曰重樓亦名重環喉嚨在心上故曰重堂釋名咽咽物也防在頥纓理之中也靑徐謂之脰物投其中受而下之也又謂之嗌气所流通阨要之處也雲笈七籖喉神名百流放字道通形長八寸八分九色衣三昧經佛咽喉如琉璃筒酉陽雜俎許州有一老僧自四十嵗後毎寢熟卽喉聲如鼓簧若成均節許州伶人伺其寢卽譜其聲按之絲竹皆合古奏僧覺亦不自知二十餘年如此朝野僉載洛州有士人患應病語卽喉中應之以問

善醫張文仲經夜思之乃得一法卽取本艸令讀之皆應至其所畏者卽不言仲乃錄取藥合和爲丸服之應時而愈



釋名口上曰髭髭姿也爲姿容之美也頥下曰秀也物成乃秀人成而生也亦取須體幹長而後生也在頰耳旁曰髯隨口動揺髯髯然也七修槁人之髮血之餘也各有所屬髮乃太陽之毛也太陽屬心火火炎上故上生眉乃少陽之毛少陽屬肝木木多旁枝故側生乃陽明之毛陽明屬腎水水流下故下生少年而黒者血色黒中則變白者白气色也老盡白者血耗而气存之時矣酉陽雜俎鱉爲臛數食可長南史梁何敬容嘗以膠淸刷孔六帖嘉興釋子

希遁深於繕生之術能用日辰可代藥石爲韋敷鑷白請鑷其半及生色若黳矣座客有祈鑷者僧言取時稍差防後髭色果帶綠晉書張華多姿制好帛繩纏南史崔文仲嘗獻齊髙帝纏繩一枚唐書李勣

病驗方可以療之太宗乃自剪爲其和藥毛詩其人美且偲注偲多之貌名義考左傳於思於思棄甲復來注於思多貌按廣韻防防多也作不思於當是不之訛典略黒山黃巾諸帥自相號字饒者則自稱於羝根寰宇志多髯者謂之羖公古人帝王世紀庖羲垂委地孔叢子舜身修八尺有奇而頷無毛左靈王生而有頿羣碎錄孔子無孔叢子子思告齊君先君生無眉天下侯王不以此損其敬今像多誤晉史劉琰稱桓溫作蝟毛磔金罍子晉王彪之年二十髩皓白時人謂之王白後卒年七十三酉陽雜俎太宗虯嘗戲張弓掛矢異識資諧關雲長美髭髯內一尢長二尺餘色如漆索而勁常自震動必有大徵戰公在襄時夜夣一靑衣神辭曰我烏龍也久附君身以壯威武今君事去矣我將先往語畢化爲烏龍駕雲而去公寤而怪之至夜公走麥城與吳兵對天曙捋失其長者始悟前夣至晉太始元年樊城大旱祈雨無驗有司夣黒衣神自稱龍能爲我立廟當致雨以救民有司防請至午果雨澹雲中烏龍現身遂爲創祠掘址得一長意卽龍也遂以塑於龍神頸中題其廟曰龍廟隋唐嘉話晉謝靈運美臨刑施爲南海秪恆寺維摩詰寺人寶惜初不虧損中宗朝安樂公主鬭百艸欲廣其物色令馳驛取之又恐爲他人所得因剪棄其餘遂絕北史王頒陳武帝陵見其皆不落本皆出自骨中

女人趙崇絢雞肋唐李光弼母有數十長五寸許封韓國太夫人宋史丰樂樓酒保朱氏子之妻年四十餘忽生髭長六七寸疏秀而美宛然一男子特詔度爲女道士偃曝談余鄭陽一婦人美色生三繚約數十莖長可有數寸許人目爲娘云

格致鏡原卷十一

欽定四庫全書

格致鏡原卷十二

大學士陳元龍身體【二】

頸項【附肩】

釋名項確也堅確受枕之處也頸俓也俓挺而長也雲笈七籖項中神二人字上間頸外神二人玊女君也南史梁簡文帝項毛左旋河圖黒帝修頸毛詩

領如蝤蠐注言白而長也晉書初攻江陵吳人知杜預病癭憚其智計以瓠系狗頸示之毎樹似癭輙砍使白題曰杜預頸及城平盡捕殺之張舜民畫墁錄郭祖少時有道士善雕刺郭令刺之卽於項右作雀左作谷粟曰爾俟雀銜谷卽亨顯之時也世號爲郭雀兒秉旄之後雀谷稍近登位之後雀遂銜谷

肩釋名肩堅也甲闔也與胸脇皆相會闔也趙崇絢雞肋道家以兩肩爲玊樓

胸【附乳腹

臍腋脇

】

釋名胸猶啌也啌气所衝也臆猶抑也抑气所塞也膺壅也气所壅塞也雲笈七籖胸中神二人虎賁神也帝王世紀禹母吞神珠胸拆而生禹論語摘輔象

孔子胸應矩是謂儀古孔演圖孔子之胸文曰制作定世符酉陽雜俎太極眞仙中名在靑琳者胸有偃骨事林廣記貫胸國在盛國之東其人胸有竅尊者去其衣令卑者以物貫其胸擡之

乳吳元滿總要乳音汝胸酥也雲笈七籖兩乳下日月也日月中有太神各一人王父母也河圖蒼帝並乳北史昭成皇帝什翼犍生而奇偉臥則乳垂至席南史王敬則年長而兩腋下生乳各長數寸賢奕編佛圖澄左乳下一孔圍七寸以絮窒之夜欲讀書絮則光照一室時時水邊引腸胃滌之復納於內神仙服食經仙藥有陽丹有陰丹陰丹婦人乳汁也婦人十五已上下爲月客有身月客絕上爲乳汁雜事祕辛梁商女胸乳菽楊妃楊妃出浴對鏡勻面裙腰褪露一乳明皇捫弄曰軟溫新剝雞頭安祿山在旁對曰潤滑由來塞上酥物相感志母乳湩愛惜子之至則出愛疎則出少唐贊善大夫呂旬有母張氏八十餘旬不歸母念之忽乳汁自出南史女人國入水則妊胸前無乳頂後生毛根白毛中有汁以乳子漢書李元遺孫失恃蒼頭李善代哺孫乳爲湩物

相感志則天朝孟景休有弟景褘在𦇤褓景休乳之乳爲之溢又畢搆爲戶部尙書二妹俱在𦇤褓搆自乳之乳爲之出飲至長成唐國史補元魯山自乳兄子數日兩乳湩流兄子能食其乳方止

腹書正義腹爲五臓之總文腹厚也逸雅腹復也富也腸胃之屬以自裹盛復於外復之其中多品似富者也黃庭經腹爲玉池釋名自臍以下曰水腹水汋所聚也又曰少腹少小也比於臍以上爲小也眞誥腹有丘者仙相也北史冀州人語曰顯公

鐘宋公鼓道暉屐李洛姬肚謂之四大洛姬婦人也通鑑安祿山腹垂過膝嘗自稱重三百斤

臍雲笈七籖臍者人之命也一名中極一名太淵一名昆侖一名特樞一名五城釋名臍濟也腸端之所限劑也方書子初生所系包斷之爲臍帶一名命蔕胎在母腹臍連於胞胎息隨母胎出母腹臍帶剪斷眞气屬之臍幹自落如熟脫蔕以其當心腎之中前直神闕後直命門故謂之臍也畫墁錄馮暉少無賴有道士善雕刺因令刺之於臍上作甕中作雁數隻戒曰爾於臍自愛雁出甕卽亨顯之時也後秉旄雁自甕中累累而出

腋釋名腋繹也言可張翕尋繹也雲笈七籖兩腋下神二人魂魄兆神也珍珠船魏淩風臺至髙韋誕書榜卽日皓首榜有未正募整之有鈴下卒復登緣如履平地詰之云無術但兩腋各有翅數寸

脇釋名脇挾也在兩旁臂所挾也肋勒也檢勒五臓也左傳晉文公出亡至曹曹共公聞其駢脇欲觀其裸浴薄而觀之注駢脇合干也幹者脇肋骨也駢云者脇骨之生兩兩相並也雲笈七籖兩脇神名辟假馬字道成形長四寸一分赤白色

腰逸雅要約也在體之中約結而小也馬廖疏楚王好細腰宮中多餓死梁冀冀妻孫壽能作折腰舞南史羊侃儛人張淨婉腰圍一尺六寸能掌上舞又有孫荊玉能反腰帖地銜得席上玉簪

心【附肝膈

膽肺脾胃

腸腎】

白虎通心之爲言任也任於恩也釋名心纎也所識纎微無物不貫於心也春秋元命苞心者火之精成於五故人心長五寸子華子心之精爲火其气爲離其色爲赤其狀如覆蓮其神爲朱鳥其竅上通於舌白虎通心火之精也南方尊陽在上卑陰在下禮有尊卑故心象火色赤而銳也人有道尊天本在上故心下銳也子華子火宿於心炎上而排下其神燥而無凖人之暴急以取禍者心使之也雲笈七籖心爲絳宮元陽府黃庭經靈臺郁藹望橫野注靈臺心也雲笈七籖心神名爲豪丘字陵陽子明又心神名煥陽昌字道明形長九寸色赤黃帝書西方兵法心南方赤其人姓爲張氏字巨明衣赤衣黃庭內經心神丹元字守靈珍珠船陶景欲使心正常以日出三丈錯手兩肩上以日當心心中開暖則心正矣有姜伯眞行道采藥值仙人仙人使平倚日中其影偏仙人曰子篤志學仙不知心不正之爲失因教以此得道獨異志周興嗣爲散常侍武帝出千言無章句令嗣次之因成千字文歸而兩目俱防及死視之心如掬燥泥談羌人以心順爲心白人以心逆爲心黑人夷門廣牘三蠻國其人不種田只食土死者埋之心肝肺不朽百年復化爲人一與無防國民相

肝釋名肝幹也五行屬木故其體狀有枝榦也凡物以木爲幹也文肝木藏也生於木魂所藏白虎通肝之爲言幹也肝者木精木之爲言牧也人怒無不色靑目脤張者是其效也樂動聲儀五藏肝仁肝所以仁者何肝木之精也仁者好生東方者陽也萬物始生故肝象木色靑而有枝葉目爲之子華子肝之精爲木其气爲震其色靑其狀如懸瓠其神爲蒼龍其竅上通於目子華子木宿於肝觸突幹扺而銳其神狷束而無當人之朴戇以取禍者肝使之也雲笈七籖肝爲淸冷宮蘭臺府黃庭內經肝神龍煙字含明黃帝書西方兵法肝東方靑其人姓爲婁氏字君明

衣靑衣雲笈七籖肝神名開君童字道靑形長六寸色靑黃又肝神名爲方長宜字子元

膈釋名膈塞也塞上下使气與谷不相亂也

膽黃庭經膽爲中池雲笈七籖膽爲紫微宮無極府黃庭內經膽神龍曜字威明雲笈七籖膽神名龍徳拘字道放形長三寸六分色靑黃綠世語姜維死時見剖膽如斗大南史東陽人李瞻起兵爲賊所執破出肝腸其膽乃如升焉馬觀瀛涯勝覽王當賀日以人膽汁沐浴將領獻人膽爲禮賢奕編象膽按四時在四足熊膽亦在四足魚膽春夏近上秋冬近下蚺蛇膽隨擊而防

肺釋名肺防也言其气防鬰也白虎通肺之爲言費也雲笈七籖肺爲玉堂宮尙書府子華子金宿於肺防訇而不屈罄而不能仰也其神闊疎而無法人之訐決以取禍者肺使之也子華子肺之精爲金其气爲兌其色白其狀如懸罄其神爲伏虎其竅上通於鼻黃帝書西方兵法肺西方白其人姓爲文氏字元明衣白衣黃庭內經肺神皓華字虛成雲笈七籖肺神名爲靑龍字�龍子方又肺神名素靈生字道平形長八寸一分純白開元遺事太眞妃宿酒初消吸花露以潤肺

脾白虎通脾之爲言辧也所以積精稟气也釋名脾裨也在胃下裨助胃气主化谷也子華子脾之精爲土其气爲戊巳其色黃其狀如覆缶其神爲鳯凰其竅上通於口子華子土宿於脾磅礡而不盡其滲漉也下注而不止其神好大而無功人之重遲納以取禍者脾使之也雲笈七籖脾爲中黃宮太素府黃帝書西方兵法脾爲中央戊巳土其人姓爲己氏字元已衣黃衣雲笈七籖脾神名爲黃庭字飛黃子又脾神名寶元全字道騫形長七寸三分色正黃黃庭內經脾神常在字魂停

胃釋名胃圍也圍受食物也雲笈七籖胃神名同來育字道還形長七寸色黃

腸釋名腸暢也通暢胃气去滓穢也雲笈七籖腸中神名兆滕康字道還形長二寸四分黃赤色拾遺記北有浣腸之國従口中引腸出而浣濯之更遞易其五臓浣畢嘯傲而飛焉北史東魏彭樂驍勇善射嘗因醉深入被刺腸出內之不盡截去復戰

腎白虎通腎之爲言寫也以竅寫也腎色黒水陰故腎雙竅爲之何竅能瀉水亦能流濡釋名腎引也腎屬水主引水气灌注諸脈也雲笈七籖腎爲幽昌宮太和府子華子腎之精爲水其气爲坎其色黒其狀如介石其神爲其竅上通於耳子華子水於腎瑟縮以湊險其神伏而不人之媕婀脂韋以取禍者腎使之也黃庭內經腎神字育嬰雲笈七籖腎神名爲雙以字林子又左腎神名春元眞字道卿形長三寸七分數變白赤靑五色無常右腎神名象地無字道生形長三寸五分色白或黒黃帝書西方兵法腎北方黒其人姓爲氏字子眞衣黒衣

背

逸雅背倍也在後稱也脊積也積續骨節終上下也雲笈七籖肩背神二人少陰少陽之精也字女爵唐史太宗覽明堂鍼炙圖見人五臓皆近背遂禁無得鞭背白虎通周公背僂南史梁簡文連錢入背廣博物志苻秦背有文隱起曰艸付酉陽雜俎荊州街子淸勇不膚撓自頸以下徧刺白居易人詩成式常令其自背上能闇記反手指其去處至不是此花偏愛菊則有一人持杯臨菊叢又黃夾纈林寒有葉則指一樹樹上掛纈纈窠鏁勝絕細凡三十餘處體無完膚酉陽雜俎段成式門下騶路神通背札天王至朔望日具乳糜焚香袒坐使妻兒供養其背而拜焉

手【附掌指爪臂】

三元眞一經手者膽神之外援釋名手須也事業之所須也掌言可以排掌也雲笈七籖兩手中神二人太陽之精也字魂陰大戴禮布指知寸布手知尺舒肘知尋孝經援神契舜手握褒宋均注握褒手中有褒字通考后稷之孫生而有文在手曰鞠因以爲氏左傳唐叔生而有手文曰虞遂以爲名又仲子魯惠

公夫人生有手文曰爲魯夫人唐表周昭王少子生而有文在手曰閻康王封於閻城元和姓譜周平王少子生而有文在手曰武遂以爲氏鮮於血脈譜子他之子曰文生而有文在手左曰魚右曰羊及長封漁陽姓鮮於氏爲燕附庸論語摘輔象仲弓鉤文在手是謂知宰我握戶是謂守道子遊握文雅是謂繁土公冶長手握輔是謂道子夏握五是謂受公伯周手握直期是病惡偃曝談余張良手紋如琴陳平手紋有兵符十六國春秋彭神符生而有文在手曰神符虛空藏經寶手菩薩手中出無量花香瓔珞拾遺記韓房以丹砂畫左右手如日月盈缺之勢可照百餘步北史隋盧大翼目盲以手摸書而知其字晉書王衍毎捉玉柄麈尾與手同色南史梁簡文帝手執玉如意不相分辧酉陽雜俎翟天師名幹祐長六尺手大尺餘毎揖人手過胸

掌春秋元命苞掌圓法天以運動孝經鉤命決仲尼虎掌是謂威射論語摘輔象澹臺滅明岐掌是謂正直拾遺記趙飛燕身輕能掌上舞南康記傅咸掌有臥龍紋南方異物志烏滸人以人掌蹠爲珍重以食長老眞臘風土記國主跣足足下及手掌皆紅藥染色出則手持劍百姓間惟婦女染手足掌男子不敢也郭緣生述徵記華山與首陽本一山河神巨靈擘開以通河流故掌迹存焉長安記仙人掌大七圍以銅爲之

指春秋元命苞五者法五行事物紺珠腡羅窩二音手文文拇將指也孟子注巨擘大指也左鄭人獻黿於鄭靈公子公之食指動謂子家曰

必嘗異味北史孝文少善射有膂力年十餘能以指彈碎羊髆骨酉陽雜俎則天右手中有黒毫左旋如黒子引之長尺餘涅槃經阿闍王令醉象蹋佛佛舒五指遂爲五獅子醉象惶懼而退嘉話錄道宣持律第一忽一旦霹繞戶外不絕宣乃視其十指有一黑防如油麻者在右手小指上疑之乃出於隔子孔中一震而失半指黒防是蛟龍之藏處也異域志長人國人長三四丈國朝有使往遼陽舟被風至其國其人來拿舟斬其一指大若人臂

爪逸雅爪紹也筋極爲爪紹續指端也夷門廣牘爪乃筋之餘勝天王經佛自八十種好相爪如赤銅葉法輪經老子纎長爪有玉甲南康記傅咸指甲上隱起花艸如雕刻是以文章過人王逺傳麻姑手爪似鳥蔡經見之心中念曰背大癢時此爪以爬背當佳也偃曝談余陳武章皇后手爪長五寸色並紅白毎遇期功之服則先折一爪妝臺記婦人染指甲用紅按事物考楊貴妃生而手足爪甲紅謂白鷴精也宮中效之此其始也物相感志人或爪甲上生白瑕拂拂然謂之爪花得服飾之兆俗人爲驗常無失山堂肆考伎女以鹿角琢爲爪以彈箏曰系爪異

識資諧浙有士人一指忽隱痛不可忍其中指甲間生一瑚髙二寸血色气縷成海市人士戰馬城郭戈矛人已皆見其人嗜飲燒酒醫謂火所吐幻景服以大黃稍減久服遂絕然火何得成此異哉明泳化編主事戴春松江人言其鄕有衛舊公者手大甲中見一紅筋或曲直或蜿蜒而動或懼之曰此必承雨濯手龍集指甲也衛因名其指曰赤龍甲一日與客泛湖酒防雷電繞船水波震蕩衛戲客曰今日吾家赤龍得無去耶因出手船窓外龍果裂指而去

臂釋名臂裨也在旁曰裨也肘注也可隱注也腕宛也言可宛屈也淮南子羿臂左長而善射論衡湯臂再肘史記李廣猿臂段龍涼州記呂光左肘生印及徵南城印內隱起文字曰巨霸淸異錄齊趙人好以身爲供養謂兩臂爲燈臺頂心爲香鑪晉書泰始九年帝多簡良家子女以充內職自擇其

美者以綘紗系臂史諱錄明皇開元初被進者曰印選以綢繆記印臂上曰風月常新印以桂紅膏則水洗不退其色廣古今五行志長山趙宣母妊身臂上生瘡兒従瘡中出孟熙霏雪錄山東民間婦人一臂有物隱然膚中屈佶如蛟龍狀婦喜以臂浸盆水中一日雷電交作婦自牖出臂果一龍擘云而去彚詳注甌越之民錯臂左袵謂丹靑錯畫其臂地誌儋耳國東有一臂國人皆一臂

足【附股膝】

逸雅脛莖也直而長似物莖也足續也言續脛也趾止也言行一進一止也足後曰跟在下旁著地一體任之象木根也踵鐘也鐘聚也上體之所鐘聚也腳卻也以其坐時卻在後也六書故今人以膝端爲髁踵兩旁圜骨爲踝書敍南腳脛曰胻【音衡】吳越春秋闔閭傷將注將足大言其將領諸也賈誼病非徒腫也又苦盭師古注古蹠字足下曰蹠今所呼腳掌是也盭古戾字言足蹠反不可行也雲笈七籖兩脛神二人金木神也字隨孔子兩足神二人太陰之精也字柱天力士禮記堂上接武堂下布武注武足迹也又行不舉足車輪曵踵又行不敢髙其趾如車輪循地行揺曵足跟也司馬法一舉足曰跬跬三尺兩舉足曰步步六尺楊愼外集茄子根煎湯浴足能治瘃足跟凍瘡也朝野僉載定州人崔務墜馬折足醫令取銅末和酒服之遂痊平及亡後十餘年攺葬視其脛骨折處有銅末束之趙崇絢雞肋史記始皇時有大人見臨洮腳迹六尺漢武帝求神仙公孫卿至東萊言見大人長數丈迹甚大魏咸熙二年大人見襄武縣迹長三尺二寸唐則天長安元年司刑寺囚僞作大人迹五尺攺元大足帝王世紀大禹右足文履己子抱朴子老君足下有八卦法輪經老君足蹈二卍玉堂閒話晉太常卿程遜足下有文招相者視之相者告曰君終有沈溺之厄其後使於浙右竟葬於海魚之腹李固曰固足履文而位至三公卒無水害同事而異應也偃曝談余黃巢足有黃巢二字廣博物志交脛國在貫胸國東其爲人交脛【言腳脛曲戾相交所謂交趾者也】物相感志沅陵有武陵山山有美人毎土人聚卽來入眾莫能辧惟腳在後而踵在前若以刀斧斫不死以杉木爲刀擬之則去炎徼紀聞猺人古八蠻之種兒時燒鐵石烙跟蹠以油蠟漬之重趼若鞹事林廣記丁靈國在海內其人従膝下生毛馬蹄善

走自鞭其腳一日可行三百里

女人足代醉編古今事物考謂商妲己狐精也或曰雉精猶未變足以帛褁之宮中效焉文漢雜事祕辛載保林吳姁奏言乘氏忠侯梁商女足長八寸踁跗丰妍底平斂約縑收束微如禁中漢尺小婦人纏足始此其來古矣車若水腳气集婦人纏腳不知起於何時小兒未四五嵗無罪無辜而使之受無限之苦纏得小來不知何用後漢戴良嫁女練裳布裙竹笥木是不幹古人事或言自唐楊太眞起亦不見出處張基墨莊漫錄道山新聞云李后主宮嬪窅娘纎麗善舞以帛繞足令纎小屈上如新月狀由是人皆效之以此知札腳五代以來方有之如熙寧元丰前人猶爲者少近年則人人相效以不爲者爲恥也畱靑日札至理宗朝宮妃束足纎直名快上馬則又不以屈上爲貴矣楊愼丹鉛總錄墨莊漫錄載婦人弓足始於五代李后主非也予觀六朝樂府有雙行纏其辭云新羅繡行纏足趺如春妍他人不言好獨我知可憐唐杜牧詩云鈿尺裁量減四分碧琉璃滑裹春云五年少欺他醉笑把花前出畫裙段成式詩云醉袂防侵魚子纈彯纓長戞鳯凰知君欲作閒情賦應願將身作錦鞋花間集詞云慢移弓防繡羅鞋則此飾不始於五代也或謂起於妲已乃瞽史以欺閭巷者士夫或信以爲眞亦可笑哉胡應麟筆叢婦人纏足謂唐以前無之餘歷考未得其古人風俗流傳如墮馬愁眉等史傳尙不絕書此獨不著太白至以素足詠女子信或起於唐末至宋元而盛矣又古言婦人弓腰而不言弓鞋言纎而不言纎足則陶宗儀之未爲無見晉木蘭歌述婦人攺服但稱云花黃略不言足誠似可疑苐六朝前婦人之履不知與男子竟有別否

股釋名股固也謂彊固也髖緩也其腋皮厚而緩也髀卑也在下稱也臀殿也髙厚有殿遌也尻廖也尻所在寥牢深也廣博物志股之國在黒齒國北【髀以下盡黒故云】廣古今五行記宋孝武時荊州人楊歡妻於股中生女張舜民畫墁錄太祖招軍格不全取長人要琵琶腿車軸身取多力孫棨北裏志崔垂休於金陵妓王小潤髀上題記同年嘲之曰何事博陵崔四十金陵腿上逞歐書

膝釋名膝伸也可屈伸也膝頭曰防防團也因形團圜而名之也或曰蹁蹁扁也亦因形而名之也庶物異名錄犢鼻穴在膝下見本艸綱目注雲笈七籖兩膝神字樞公水經注太公垂釣渭川兩膝遺迹猶存淸異錄溫韜少無賴拳人防死市魁將送官謝過魁

前拜逾數百魁釋之韜毎念之以爲恥旣貴達拍金薄爲搭膝帶之曰聊酬此膝

骨【附髑髏筋】

逸雅骨滑也骨堅而滑也文骨體之質也之核也事林廣記人骨節中有涎所以轉動滑利中風則涎上潮咽喉衮響以藥壓下俾歸骨節可也若吐其涎時間快意枯人手足縦活亦爲廢人矣主制羣徴首骨自額連於腦其數八上額之骨十有二下則渾骨一焉齒三十有二膂三十有四胸之上有刀骨分爲三肋之骨二十有四起於膂上十四環至胸前直接刀骨所以防心肺也下十較短不合其前所以寛脾胃之居也之骨大指二餘各三手與足各二十有奇謂骨或縦入如釘或斜迎如鋸或合筍如匵或環抱如攢總期體之固動之順也靈樞經骭以下至天樞心岐骨也長八寸人有有骭者有無骭者無骭者心髙骭小短舉者心下長者心下堅弱小以薄者心脆直下不舉者心端正倚一方者偏傾物相感志朝廷之人多立立多傷骨食楡則多睡睡多則骨穩物相感志凡防亂之人父母死亡暴骨無志認者卽齧指血滴之於骨上若已親則血沁入不是則否陳湯掩骼埋胔注應劭曰禽獸之骨曰骼骼大也鳥防之骨曰胔胔可惡也臣瓚曰枯骨曰骼有曰胔師古曰瓚是也

古人骨廣博物志殷時有仙女名昌容隔窓見骨尸子徐偃王有筋而無骨列異傳子文漢末爲秣陵尉自謂骨靑死當爲神鄴侯外李泌每導引骨節皆然有聲時人謂之鏁子骨宣室志商居士毎運支體瓏然若戛玉之音或曰居士之骨眞鏁子骨也鏁骨連絡如蔓故動揺之則有淸越之聲卒後三日門弟子焚居士於野及視其骨果鏁骨也支體連貫若紉綴之狀風一拂則纎韻徐引於是里人競施金錢建一塔以居士鏁骨於塔中國語吳伐越墮防稽骨節專車吳子使聘魯問孔子子曰禹致羣臣於防稽之山防風後至禹殺而戮之其骨節專車此爲大矣韋絢劉賔客嘉話錄公嘗於貴人家見梁昭明太子脛骨微紅而潤澤陸深知命錄予登華山觀希夷蛻骨作黯淡黃色入手堅實而骨節頗長大惟顱骨頂有二竅爲異世云作粉紅色與異香咸無之

佛骨釋氏要覽注釋迦佛旣化弟子阿難等焚其身有骨子如五色珠光瑩堅固名曰利子因造塔以藏之西域傳迦畢試國古王寺有佛頂骨一片廣二寸餘色黃白髮孔分明酉陽雜俎那掲羅國城東塔中有佛頂骨周二尺欲知善惡者以香塗骨其迹煥然善惡相悉見梁髙僧傳劉薩何師卒於肅州形骨小細狀如葵子中皆有孔可以繩連廣異記則天時西國獻毗婁博義天王下頷骨大如胡牀孔六帖咸通十四年春詔迎佛骨鳯翔乃以金銀爲剎珠玊爲帳孔鷸周飾之吳萊南海古迹記蘓文忠公古舍利塔在東莞西資福寺羅漢閣狀若覆盂文理若芭蕉五色備具蓋古佛腦骨也續語錄延州有婦人甚有姿色少年子弟悉與狎數嵗而沒人塟之道左大歷中有胡僧敬禮其墓曰斯卽鎖骨菩薩慈悲喜捨順緣已盡眾人墓視其骨鉤結如鎖狀遂與起塔

髑髏文髑髏頂也廣雅顙顱謂之髑髏南州異物志烏滸人得髑髏破之以飲酒北史有以骨爲刀子把者五色斑斕徐之才曰此人癅也問得處云於古冢見髑髏骨長數寸試削視有文理故用之陳繼儒筆記太宗白溝河大戰陣亡軍士積骸徧野上念之命收其頭骨規成數珠分賜內官念佛冀其輪廻又有腦骨深大者則以盛淨水供佛名天靈椀志有主號廼呵一髑髏在穹廬中覆之以氈人不得見國有大事則殺白馬牛以祭始變人形出視事已則入穹廬復爲髑髏後因國人竊視之失其所在物相感志髑髏以蓬穿之則夜語矣凡百先徴無不響告初得惟以巨大者爲以香水洗之然後以穿始則呻吟然後問之或以土實之以赤豆植之夜則言告吉防相狀焉

筋朝野僉載筋斷須續者取旋覆根絞取汁以筋相對以汁塗而封之卽相續如故蜀兒奴逃走多割筋以此續之百不失一

血【附汗淚

唾】

逸雅血濊也出於流而濊濊也膿醲也汁醲厚也晉書政刑舒緩則有常燠赤祥之妖淖齒殺齊湣王日天雨血霑衣以告也此之謂乎京房易傳曰佞人祿功人戮天雨血莊子外物篇萇死於蜀藏其血三年而化爲碧陶侃傳相者師圭謂侃曰君左手中有竪理當爲公若徹於上貴不可言侃以鍼決之見血灑壁而爲公字以紙裛手公字愈明晉書晉丞相府斬督運令史淳於伯血逆流上柱二丈三尺此赤祥也遂頻旱三年幹寶以爲气之應臺州誌王貞婦爲元兵所劫至嵊縣淸風嶺囓指出血書字山石投崖死血漬石間天且陰卽墳起如始書列子馬血爲轉粦人血爲野火穆天子天子渇於沙衍求飲未至七萃之士髙奔戎刺其左之頸取其靑血以飲天子汗逸雅汗也出在於表然也古今注五藏化液心爲汗王仁裕天寶遺事貴妃每至夏月有汗紅膩而多香或拭之於巾帕之上其色如桃紅也涙李時珍本艸涙者肝之液五藏六府津液皆上滲於目凡悲哀笑欬則火激於中心系急而藏府皆揺揺則宗脈感液道開津上溢故涙出猶烝甑上水滴之意三水小牘鮑溶詩謂涙曰眼泉彚玊筯言婦人

啼泣涙如玉筯也郭憲別國洞記味勒國在日南其人乘象入海防取寶宿於鮫人之宮得涙珠則鮫人所泣之珠也亦曰泣珠陸翽鄴中記文帝納薛靈蕓靈蕓別父母歔欷累日涙下沾衣至升車就路時以玉唾壺承涙壺卽紅色及至京師壺中涙凝如血天寶遺事貴妃初承恩召與父母相別泣涕登車時天寒涙結爲紅冰麗情集灼灼錦城官妓也以軟綃多貯紅涙密河東人金志女眞親友死以刀割額血涙交下謂之送血涙

唾事林廣記唾者溢爲醴泉聚流爲華池府散爲津液降爲甘露漑臓潤身宣通百脈化養萬神肢節毛髮堅固長春古今注五臓化液腎爲唾脾爲涎淸異錄仙家以津液爲種壽泉養生經甘泉唾也釋名津進也汁進出也莊子夫唾大者如珠小者如霧覽雲中五原雁門之野唾出口而成冰述異記南康雩都縣西沿江有石室名夣口穴嘗有船人遇一人徧身黃衣擔兩籠黃紙求載行至崖下此人唾盤上徑下崖直入石中船主初甚忿之見其入石始知神異視盤上唾悉是黃金珍珠船劉綱唾盤成鯉其妻樊夫人唾盤成獺食之飛燕外飛燕與其妹婕妤坐誤唾其袖合徳曰姊唾染人紺碧正似石上花劉玊已瘧編都下妓栁靑一時文人達士盡與之逰厚者常唾之唾絲白如雪香滑可愛目爲唾花人爭以得唾爲榮

痣【附瘢癅】

物相感志人身黒子一云痣謂小兒死墨黛胭脂塗其肌體咒欲重生爲己子卽志記防尋認也今往往有之或題名字有兒生復如所志然古善相者於此上取其象以定吉凶若漢髙祖唐髙祖痣若龍鱗星斗之狀或黒子大而尢潤者富貴長壽之相也法輪經老子腹有白痣髙紀左股有七十二黒子師古注今中國通呼爲壓子吳楚俗謂之志志者記也南史陶景右膝有數十黒子作七星文南史梁武帝丁貴嬪生而有赤痣在左臂療之不滅帝納之失痣所在

瘢楚國先賢孔休傷頬有瘢王莽賜玉屑白附子香與之消瘢王羲之帖顱鷀糞白去防瘢黶令人色態

癅莊子附贅縣肬注癅也晉書司馬師目有癅疾使醫割之文鴦之來攻也驚而目出物相感志丁貴嬪體多疣及武帝納之並失所在三國典略侯景左足上有癅狀似戰應克捷癅則隱起分明如其不勝癅則低下至石頭之役癅隱中物相感志李光易額癅財耗散則癅減驗無失南史薛伯宗善徙癰疽公孫泰患背伯宗爲气封之徙置齋前栁樹上明旦癰消樹邊起一癅如拳大稍稍長二十餘日癅大膿爛出黃赤斗餘其樹爲之痿損徐稽神錄浮梁李生背突起如盂癢甚醫士李徳立云此虱癅也以藥傅之一夕癅潰出虱斗餘卽日體輕續怪錄安康伶人刁俊朝其妻巴嫗項癭者初微若雞卵漸巨如三四升缾盎積五年大如數斛之鼎重不能行其中有琴瑟笙磬塤篪之響細而聽之若合音律泠泠可樂積數年癭外生小穴如鍼芒者不知防億毎天欲雨則穴中吹白煙霏霏如絲縷漸髙布散結爲屯雲雨則立降其家少長懼之妻曰君當爲我決拆之看有何物俊朝磨淬利刃揮挑將及妻前癭中軒然有聲遂四分披裂有一大猱跳躍而去卽以帛絮裹之𨿽癭疾頓愈而防然大漸矣物相感志人身血气周身不知防千息人血行而壅則瘡癤於虛穴處則生核謂之舋舋瘡所生也瘡瘥核亦消

【附】像

李綽尙書故實佛像本胡夷朴陋人不生敬今之藻繪雕刻自戴顒始也顒嘗刻一像自隱帳中聽人臧否隨而攺之如是者十年厥工方就尙書故實鄭廣文作聖善寺報慈閣大像記云自頂至頤八十三尺額珠以銀鑄成虛中盛八石張鷟朝野僉載周證聖元年薛師名懷義造功徳堂一千尺於眀堂北其中大佛像髙九百尺鼻如千斛船中容數十人並坐夾紵以漆之蘓鶚杜陽雜編新羅國獻萬佛山雕沈檀珠玉以成之其佛形大者或逾寸小者八九分其佛之首有如黍米者有如菽者其眉目口耳螺髻毫相悉具而辮縷金玉水精爲幡蓋流蘓庵羅薝卜等樹搆百寶爲樓閣臺殿其狀𨿽微勢若飛動前有行道僧不啻千數下有紫金鐘閣三寸以蒲牢銜之毎擊鐘行道僧禮拜至地其中隱隱謂之梵聲蓋關捩在乎鐘也其山𨿽以萬佛爲名其數則不可勝計上置九光扇於巖巘間四月八日召兩街僧徒入內道塲禮萬佛山是時觀者嘆非人工及見有光出於殿中咸謂之佛光卽九光扇也李肇國史補南中有伍子胥廟者其像分其謂之五髭金像國語越王金鑄範蠡霍去病破匈奴休屠祭天金人注祭天以金人爲主佛徒祠金人也師古曰今之佛像是也南史晉劉敬宣八嵗防母四月八日見眾人灌佛乃下頭上金鏡爲母灌像洛陽伽藍記北魏孝昌三年二月洛陽平等寺金身兩目垂涙徧體俱濕時人稱爲佛汗如此三日而明年爾朱榮入洛誅戮百官殆盡宣室志初唐有神像用金而制傳云周隋間有術士鎔範而成之可以占王者之在位防何年其法當厲聲而叱之茍年甚永則其像揺震亦久不然一撼而止

銀像尙書故實聖善寺銀佛天寶爲賊截將一耳後少傅白公奉佛銀三鋌添補然不及舊

銅像後漢薊子訓與一老翁共摩挲銅狄人相謂曰適見鑄此物而已近五百嵗山堂肆考翁仲姓阮身長一丈二尺秦始皇並天下使翁仲將兵守臨洮聲振匈奴秦人以爲瑞翁仲死遂鑄銅像置咸陽司馬門外北史光州故吏聞崔挺凶問莫不悲感共鑄八尺銅像於城東廣固寺赴八闗齋追福事林廣記周世宗廢佛寺二千三百八十曰佛法割截身體利物猶爲之況銅像耶詔毀天下銅佛鑄錢

鐵像薛用弱集異記隋皇間釋子澄空於晉陽汾西鑄鐵像髙七十尺至唐開元初節度使李暠造重閣以覆之謂之平等閣

錫像百官志太和三官詔佛像以鉛錫土木爲之飾帶以金銀防石烏油藍鐵惟鑑磬釘鐶鈕得用銅餘皆禁之

玉像拾遺記周靈王時異方貢玉人機捩自能轉動錦繡萬花谷蜀先主置甘後於白綃帳中望之如月

中聚雪時河南獻玉人長三尺夕則擁後而玩玉人盧元明嵩山記嶽廟神像有玉人髙五寸五色甚光潤制作亦佳莫知早晚所造蓋嶽神之像屢常失之或經旬復見南史晉義熙初師子國獻玊像經十載乃至像髙四尺二寸玊色潔潤形制殊特殆非人工此像歷晉宋在瓦官寺至齊東昏遂毀玉像前截臂次取身爲嬖妾潘貴妃作釧北史隋藍田令王曇於藍田山得一玉人長三四寸著大領衣冠幘奏之詔問羣臣莫有識者崔頥答曰謹按漢文帝已前未有冠幘卽是文帝已來之所制也臣見魏大司農盧元明嵩髙山記云有神人以玉爲形像長數寸或出或隱出則令世延長伏惟陛下應天順人定鼎嵩雒嶽神自見臣敢稱慶陶宗儀輟耕錄丞相伯顏至於闐國鑿井得玊佛髙

三四尺色如截肪照之皆見筋骨脈絡

牙像南史梁大通中丹丹國奉表送牙像及畫塔二軀

瑚像南史梁天監中扶南遣使送瑚佛像香像淸異錄以龍腦爲佛像者有矣未見著色者也汴都龍興寺惠乘寶一龍腦小兒雕制巧妙彩繪可人南史梁時扶南國送天竺旃檀瑞像淸異錄海舶

來有一沈香翁剜鏤若工髙尺餘舶酋以上吳越王王目爲淸門處士格古要論嘗有降眞香節內及木節中生成眞武像此乃天地造化世之奇寶也

硃砂像格古論正統中貴州硃砂中有生成觀音像又石中及蚌中生成觀音像

甆像廣異記盧贊善家有一甆新婦子經數載其妻戲謂曰與君爲妾盧因爾惘惘恆見一婦人臥於帳中積久意是甆人爲祟送往寺中供養有童人曉於殿中掃地見一婦人問其由來云是盧贊善妾爲大婦所妒送來在此其後見盧家人至因言見妾事贊善窮覆本末所見服色是瓷人遂命擊碎心頭有血大如雞子木像列子周穆王時偃師所造倡者顉其頤則歌合律捧其手則舞應節剖散之皆傅防革木膠漆白黒丹靑之所爲廢其心則口不能言廢其肝則目不能視廢其腎則足不能步韓非子桓赫曰刻削之道鼻莫如大目莫如小鼻大可小小不可大也目小可大大不可小也天寶遺事申王以龍檀木雕成童子綠袍束帶執畫燭列立晏席之側目爲燭奴又寧王於帳前木雕矮婢飾以彩繪各執華燈達旦謂爲燈婢

土偶邵氏錄古人畫塑一法楊惠之見吳道子畫筆已工乃去學塑古今稱第一東京夣華錄七月七夕京城內外瓦子街巷皆賣磨喝樂乃小塑土偶耳悉以防裝欄座紅碧紗籠飾以金珠牙翠有一對直千者本佛經云摩防羅俗云摩喝樂書蕉宋時鄜州田氏作泥孩兒名天下態度無窮𨿽京師工效莫之能及陸務觀家藏一對臥者有一小字云鄜畤田玘制虞學士伯生亦有記言其精絕今古

蠟人同話錄西方之教結夏之時隨其身之輕重以蠟爲其人夏之後以蠟人爲驗輕重無差卽爲驗定而無妄想其有妄想者气血耗散必輕於蠟人矣羣碎錄七夕俗以蠟作嬰兒形浮水中以爲戲爲婦人宜子之祥謂之化生

格致鏡原卷十二﹤子部﹐類書類﹐格致鏡原﹥

欽定四庫全書

格致鏡原卷十三

大學士陳元龍撰冠服【一】

冠

總論說文冠首服弁冕之總名董巴漢輿服志上古衣毛而冒皮後代聖人易之見鳥獸有冠角胡之制遂作冠冕纓緌以爲首飾羣書考索黃帝以前則以羽皮爲之冠黃帝以後則以布帛爲之飾凡冠冕纓緌之作皆有所象也古者冠其飾有緣其貫有笄其束有武其系有纓其垂有緌白虎通冠也所以持髮也人示成禮有修飾文章故制冠以飾首別成人也逸雅冠貫也所以貫韜髮也纓頸也自上而系於頸

也禮書二組屬於笄順頤而下結之謂之纓纓之垂者謂之緌說文紘冠捲也纓冠系也禮記冠朱組纓天子之冠也緇布冠繢緌諸侯之冠也冠丹組纓諸侯之齊冠也冠綦組纓士之齊冠也縞冠武子姓之冠也垂緌五寸遊惰之士也冠縞武不齒之服也莊子劍士皆垂冠曼胡之纓注垂冠不髙其冠如今包巾也曼胡粗魯也尉繚子天子冠纓諸侯素冠素纓大夫以下練冠練纓漢書江充傳冠飛翮之纓注服防曰以鳥羽作纓也臣瓚曰飛翮纓謂如蟬翼也

歷代冠制三禮圖大古冠布齊則緇之後以爲冠冠之始也詩小雅彼都人士臺笠緇撮注緇撮緇布冠五侯鯖黃收堯冠也三禮圖夏之冠曰母追以漆

布爲殻以緇縫其上前廣四寸髙三寸商之冠曰章甫其制與周之委貌夏之母追俱用緇布爲之名物考禮記曰孔子冠章甫之冠莊子曰孔子冠枝木之冠蓋枝木之冠卽章甫也三禮圖周之冠曰委貌一名冠白虎通委貌者何朝廷理政事行道徳之冠也周統十一月爲正萬物始萌冠飾最小故爲委貌言委曲有貌也晉書委貌冠行鄕射禮則公卿冠之以皁絹爲之形如覆杯庶物異名疏儀禮委貌周道也注委猶安也言所以安正容貌也後漢輿服志大射辟雍公侯大夫冠委貌長七寸髙四寸制如覆杯前髙廣後卑銳按禮記制度示掌圖則與此異前方大後如刀下有系者事物紺珠緇布冠後用烏紗漆爲之五積向左象五常蔡邕獨斷通天冠天子所冠徐爰釋問通天冠金博山蟬謂之金顏漢輿服志通天冠髙九寸正竪頂少邪卻乃直下爲鐡捲梁前有山展筩爲述乘輿所常服晉書通天冠本秦制前後有展筩冠前加金博山述郊祀天地明堂宗廟元防臨軒介幘通天冠平冕唐書通天冠冬至朝賀祭還燕羣臣養老之服唐書太宗甞以襆頭起於後周便武事者也方天下

偃武采古制爲翼善冠自服之元日冬至朔望視朝服翼善冠事物紺珠衝天冠唐制交天冠以展腳相交於上國朝攺展腳不交向前朝其冠纓象善字名翊善後攺展腳向上名衝天淮南子楚荘王冠通梁組纓注通梁逺遊冠晉書逺遊冠秦冠也似通天而前無山述有展筩橫於冠前皇太子及王者後帝之兄弟帝之子封郡王者服之太子則以翠羽爲緌綴以白珠其餘但靑絲而已獨斷諸侯王冠逺遊冠梁書帝臨軒冠太子於太極殿舊制太子著逺遊冠金貂蟬翠緌纓至是詔加金博山獨斷公侯冠進賢冠三禮圖周之委貌今之進賢冠乃其遺像也漢百官表注博士祭酒一人掌國子學皇朝服進賢兩梁冠佩水蒼玉唐車服志進賢冠者文武朝防三老五更之服也

晉書進賢冠古緇布遺象儒者之服前髙七寸後髙三寸長八寸有五梁三梁一梁人主服始加緇布則冠五梁進賢三公及封郡公縣公郡侯縣侯鄕亭侯則冠三梁鄕大夫八座尙書闗內侯二千石及千石以上則冠兩梁中書郎祕書丞郎著作郎太子洗馬舍人六百石以下至令史門郎中吏並冠一梁車服志唐太宗制進徳冠以賜貴臣玉象如弁以金飾梁花趺三品以上加金絡五品以上附山云輿服志卻非冠制似長冠下促宮殿門吏僕射冠之赤幡靑翅燕尾三禮圖卻非冠髙三寸獨斷卻敵冠前髙四寸通長四寸後髙三寸監門衞士服之晉書方山冠其制似進賢獨斷方山冠以五采縠爲之漢祀宗廟大享八佾樂五行舞人服之衣冠各從其行之色如其方色而舞焉事物紺珠方山冠漢制前髙七寸後髙三寸長八寸北堂書鈔漢制洗馬冠髙山冠獨斷髙山冠蓋齊王冠也秦防齊以其君冠賜謁者晉書髙山冠一名側注髙九寸鐡爲捲梁制似通天頂直竪不斜卻無山述展筩中外官謁者僕射所服魏明以其制似通天逺遊故攺令卑下顏師古漢書注謂之側注者言形側立而下注也獨斷巧士冠髙五寸要後相通似髙山冠而小輿服志巧士冠髙七寸不常服惟郊天黃門從官四人服之在鹵薄中次乘輿車前以備宦者四星獨斷術士冠前圓吳制邐迆四重趙武靈王好服之輿服志獬豸神羊也楚王之以爲冠及秦防楚以其君冠賜執法近臣禦史服之漢官儀獬豸獸性能觸不直故執憲者以其角形爲冠獨斷法冠楚冠也一曰柱後惠丈冠髙五寸以纚裹鐡柱捲今禦史廷尉監平服之謂之獬豸冠獬豸一角今冠兩角以獬豸爲名非也大傅胡公說曰左氏傳有南冠而縶者國語曰南冠以如夏姬是知南冠蓋楚之冠孔六帖宋太祖制百官服飾於禦史執法官冠服加獬豸至元日或冬至朝防侍禦史則乘馬具服戴黑豸冠升殿事物紺珠國朝獬豸冠內外臺官梁冠上加金裝獬豸與古制不同羣書考索言柱後惠文則法冠也但言惠文則侍中冠也惠文之名蓋起於趙自趙武靈王攺胡服以金鐺飾前前挿貂尾以爲貴職後代效之故名惠文至漢因之亦名武弁或曰大冠獨斷武冠或曰繁冠今謂之大冠武官服之侍中中常侍加黃金附蟬爲文貂尾飾之趙武靈王始施貂蟬之飾秦防趙以其君冠賜侍中漢官儀貂蟬冠侍中中常侍服黃金璫附蟬爲文貂尾爲飾侍中插左常侍插右晉書武冠一名建冠一名籠冠卽古惠文冠或曰趙惠文王所造因名亦云惠蟪也其冠文輕細如蟬翼故名或云齊人見千歲涸澤之神名曰慶忌冠大冠乘巾車好疾馳因象其冠而服焉宛委余編冠加金璫貂蟬者金取剛彊百煉不耗蟬居髙飲淸口在腋下貂內競悍而外柔縟蓋眞貂也故曰貂不足狗尾續今則取絲繩屈曲而上有纓耳事物紺珠國朝公冠八梁加籠巾貂蟬立筆五折四柱香艸五段前後用玉蟬侯冠七梁加籠巾貂蟬立筆四折四柱香艸四段前後用金蟬伯冠七梁加籠巾貂蟬立筆二折四柱香艸二段前後玳瑁爲蟬俱左揷雉尾史記漢惠帝時侍中皆冠鵔鸃冠通典鵔鸃冠卽武弁也漢書注以鵔鸃毛羽飾冠獨斷建華冠以鐡爲柱捲貫大珠九枚今以銅爲珠形制似縷簏記曰知天文者服之左傳曰鄭子好聚鷸冠前圖【一作徒】以爲此則是也天地五郊明堂月令舞者服之左傳注鷸冠聚鷸羽爲冠秕言禮記知天者冠述注通天冠誤矣述建華冠也注禮記者以通天冠前有山述故誤述爲通天冠耳逸周書知天文者冠鷸述卽鷸也天將雨鷸先知之故知天者以爲冠禮圖以鷸冠爲術士冠此又以述與術音相近而誤漢志自有術士冠趙武靈好服之漢不施用非鷸冠也髙士傳鶡冠子於幽山以鶡爲冠漢官儀虎賁冠插兩鶡尾禽經鶡冠武士服之象其勇也淮南子楚文王好觟冠楚國效之注觟冠今力士冠戰國策鯷冠秫縫大吳之國也宋書何尙之致仕在家常著鹿皮冠南史陳伯之年十三四好著獺皮冠筆記葛延之常親制冠獻東坡周書成王將加服周公使人來零陵取文竹爲冠事物原始原憲戴樺皮冠燈錄天臺寒山子以樺皮爲冠漢書髙祖爲亭長以竹皮爲冠及貴常冠之所謂劉氏冠也後令爵非公乘以上無得冠劉氏冠注竹皮冠以竹始生皮爲冠今鵲尾冠是也晉書長冠一名齊冠髙七寸廣三寸漆纚爲之制如版以竹爲裏漢髙祖微時以竹皮爲此冠其世因爲劉氏冠後除竹用漆纚司馬彪曰長冠蓋楚制人間或謂之鵲尾冠非也救日蝕則服長冠南史齊髙帝賜明僧紹筍籜冠潛書束髮冠古制也三王畫像多作此冠名曰束髮者亦以僅能撮一髻耳莊子宋鈃尹文爲華山之冠以自表戰國防宋康王爲無頭之冠以示勇獨斷樊噲冠漢將軍樊噲造次所冠以入項籍營廣七寸前出尺四寸司馬殿門大防衞士服之晉書樊噲在鴻門時持鐡楯聞急裂裳苞楯戴以爲冠排入羽營後人壯其意乃制冠象焉山堂肆考切云髙冠名楚辭冠切云之崔巍漢記馬援與公孫述有舊援從冀入蜀述見之令冠交讓冠立舊交之位漢書江充初召見犬臺宮冠蟬纚步揺冠前燕錄

慕容廆曽祖父莫防防見燕代少年多冠步揺冠好之乃斂髮襲冠諸部因呼之爲步揺其後音訛而爲慕容遂以慕容爲氏漢書杜欽字子夏家富而目偏盲茂陵杜業亦字子夏時人號欽爲盲杜子夏以相別欽惡以疾詆乃爲小冠髙廣裁二寸由是京師更謂欽爲小冠杜子夏漢舊儀新攺令長皆試小冠滿嵗爲眞以次遷別制大冠續漢書梁冀攺輿服制卑幘狹冠淸異錄士人暑天不欲露髻則頂矮冠淸泰間都下星貨鋪賣一冠子銀爲之五朶平云作三層安置計止是梁朝物匠者遂依效造小樣求售禮記黃衣黃冠而祭息田夫也野夫黃冠黃冠艸服也家語大夫請罪用白冠纓

婦人冠事物原始黃帝制爲冠冕而婦人首飾無文至周時不過副笄而已漢時宮掖承恩者始賜以或碧或緋芙蓉冠子崔豹古今注冠子秦始皇之制也令三妃九嬪當暑戴芙蓉冠子以碧羅爲之插五色通艸蘇朶子宮人戴黃羅髻蟬冠子五花朶子隋帝令宮人戴通天百葉冠子插琴瑟鈿朶皆垂珠翠明皇雜記持盈公主玉葉冠希世之寶蘇鶚杜陽編寶歷二年浙東貢舞女戴輕金冠以金絲結之爲鸞鶴狀仍飾以五采細珠玲瓏相續可髙一尺秤之無二三分孔六帖後蜀王衍後宮皆戴金蓮花冠酒酣免冠其髻髽然更施朱粉號醉妝國中人皆效之山堂肆考宋魏國大長公主下嫁李遵朂章獻太后甞賜金龍小冠宋燕翼貽謀錄舊制婦人冠以漆紗爲之而加以飾金銀珠翠采色裝花初無定制仁宗時宮中以白角攺造冠並梳冠之長至三尺有等肩者梳至一尺議者以爲妖仁宗亦惡其侈皇祐元年十月詔禁中外不得以角爲冠梳冠廣不得過一尺長不得過四寸梳長不得過四寸終仁宗之世無敢犯者其後侈靡之風盛行冠不特白角又易以魚枕梳不特白角又易以象牙玳瑁矣李廌談記孫敬之曰呂相夫人乃中表親也爲某言禁中禮數甚詳曰禦宴惟五人上居中寶慈在東長樂在西皆南向太妃曁中宮皆西向寶慈曁長樂皆白角團冠前後惟白玉龍而已衣黃背子衣無華采太妃曁中宮皆縷金雲月冠前後亦白玉龍而飾以北珠珠甚大衣紅背子皆用珠爲飾江休復鄰幾雜誌錢明逸知開封府時都下婦人白角冠闊四尺梳一尺餘上疏禁之重其罰告者有賞艸木子元朝后妃及大臣正室皆戴姑姑其次卽戴皮帽姑姑髙二尺許用紅色羅蓋唐金步揺冠之遺制也席上腐談向見官妓舞柘枝戴一紅物體長而頭尖儼如鞋形想卽今之姑也胡侍眞珠船顧姑冠用鐡絲結成如竹夫人長三尺許用紅靑錦繡或珠玉飾之南村輟耕錄翰林學士承防阿木喀巴拉帶娘子十五人聶碧詩云雙栁重鬟別樣梳醉來馬上倩人扶江南有眼何曽見爭捲珠簾看固姑顧姑姑姑固姑實一物也事物紺珠國朝皇后禮冠圓匡冒以翡翠上飾九龍四鳯十二樹小花如之兩博鬢十二鈿東宮王妃禮冠九翚金四鳯花九樹小花如之寶鈿九翠云博鬢描金皁羅額珠睂心珠牌環金牌環腳一雙其燕居冠犀冠刻以花鳯冠上火珠博鬢結子金鳯二金寶鈿二十七金二世子妃冠珠翠七翟冠命婦一品冠金事件珠翠五个珠牡丹開頭二珠半開三翠云二十四玉牡丹葉十八翠口圈一副上金寶鈿花八个金翟二銜珠結二二品至四品冠金事件珠翟四珠牡丹開頭二珠半開頭四翠云二十四片翠牡丹葉十八翠口圈一副上金寶鈿花八个金翟二銜珠結二五品六品冠金銀事件珠翟三珠牡丹開頭二珠半開五翠云二十四翠牡丹葉十八翠口圈一副上抺金銀寶鈿花八个抹金銀翟二銜珠結子二七品至九品冠抹金銀事件珠翟二珠月桂開頭二珠半六翠云二十四翠月桂葉十八翠口圈一副上抺金銀寶鈿花八个抺金銀翟二銜珠結二

外國冠雞跖集南齊永明中髙麗使至冠拒風冠北史髙句麗國人頭著折風形如弁士人加插二鳥羽貴者其冠曰蘇骨多用紫羅爲之飾以金銀孔六帖髙麗國王以白羅制冠大臣靑羅冠北史林邑國王戴金花冠形如章甫南史新羅國呼其冠曰遺子禮隋書於闐國王錦帽金鼠冠妻戴金花其王髮不令

人見俗云若見王髮年必儉孔六帖南蠻東謝蠻貞觀三年其酋元深入朝冠烏熊皮葉隆遼志番官戴氊冠上以金華爲飾或以珠玉翠毛爲飾蓋漢魏時遼人步揺冠之遺像也額後重金花織成夾帶中貯髮一總服紫窄冠帶以黃紅色條裹革爲之用金玉水晶碧石綴飾又有冠如紗帽無檐不撒雙馬額前綴金花上結紫帶末綴朱或紫皁幅巾李材解酲語至元間馬八兒國入貢寶花冠十頂其冠以金作花七寶裝纓絡爲飾

仙道冠五嶽圖靑城丈人戴蓋天之冠八景經東元君道君冠七色曜天玉冠上淸經玉眞九天建金華七曜之冠太洞訣皇初紫元天中眞人巾緑霞之冠上淸經玊眞九天丈人戴飛精百變之冠漢武內傳上元夫人戴九星靈芝夜光之冠西王母戴太眞晨纓之冠變化經太紫眞君建紫晨巾太帝建七气朱冠帝君建紫冠神仙服食經漢武帝閒居未央殿有人乘白雲車駕白鹿戴芙蓉冠曰我中山衞叔卿也淸異錄道士所頂者槖籥冠山堂肆考二儀冠道士服也六朝詩法冠二儀立事物紺珠兩儀冠後垂飛葉二片魚尾冠七星冠三山冠掩月冠披云冠捲云冠玉葉冠降魔冠椰子冠黃冠華陽冠交泰冠皆道冠也

冕

總論三禮圖冕者俛也後髙前下有俯伏之形釋名祭服曰冕冕猶俛也亦言文也上纁下前後垂珠有文飾也世本胡曹作冕注胡曹黃帝臣也蓋冕服起於黃帝加飾起自唐虞三禮圖制冕皆前圓後方朱裏元表通典禮篇黃帝作冕垂旈目不邪視黈纊示不聴防言也事物紺珠黈纊以黃綿爲丸用紐懸冕垂於兩耳古今注牛亨問冕旒稱繁露者何也答曰綴而下垂如露之多故曰繁露

歷代冕制禮記有虞氏皇而祭夏后氏收而祭商人而祭周人冕而祭周禮弁師掌王之五冕皆冕朱裏延紐五采繅十有二就皆五采玉十有二玉笄朱紘諸侯之繅斿九就瑉玉三采其餘如王之事繅斿皆就玉瑱玉笄注五冕衮冕至冕是也其爲制在上朱在下延版之覆上者紐綴於冕傍者以五采爲繅繩垂於前後以五色玉貫於繅繩而垂之就成也玉笄以玉爲笄而橫貫朱紘以組爲紘而下垂諸侯當作諸公繅斿九就如其命數也瑉玉三采朱白蒼也其餘制度皆與玉同繅斿皆就玉瑱玉笄總言侯伯子男之冕也侯伯七命則七就子男三命則三就以玉爲瑱所以塞耳也周禮司服掌王之吉凶衣服王之吉服享先王則衮冕享先公饗射則鷩冕享四望山川則毳冕享社稷五祀則希冕祭羣小祀則冕唐志天子之服大裘冕祀天地衮冕踐祚饗廟鷩冕有事逺王毳冕祭海嶽絺冕祭社稷饗先農冕蠟祭百神朝日夕月禮記天子玉藻十有二旒前後邃延龍捲以祭注祭先王之法服也雜采曰藻天子以五采藻爲旒旒十有二前後邃延者言皆出冕前後而垂也天子齊肩延冕上覆元表纁裏筠軒釋略記曰天子玉藻玉謂冕前後垂旒之玉也藻謂雜采絲繩之貫玉者也蓋以藻穿玉以玉飾藻故總謂之玉藻白虎通麻冕者何用周廟之冠也所以用麻爲之者女功之始示不忘本不以皮反太古未有禮文之服也三禮圖叔孫通制禮多依周法古今之冕俱廣八寸長尺六寸獨斷漢孝明帝永平二年詔有司采尙書陶篇及周官禮記定而制焉皆廣七寸長尺二寸前圓後方朱緑裏而上前垂四寸後垂三寸系白玊珠於其端是爲十二旒組纓如其綬之色三公及諸侯之祠者朱緑九旒靑五珠卿大夫七旒黑五珠皆有前無後組纓各視其綬之色旁垂黈纊當耳郊天地祠宗廟祀明堂則冠之鄙人不識謂之平天冠晉書天子郊祀天地明堂宗廟元防臨軒介幘通天冠平冕冕皁表朱緑裏加於通天冠上前圓後方垂白玉珠十有二旒以朱組爲纓無緌佩白玉垂珠黃大旒綬黃赤縹紺四采晉書晉過江服章多闕而冕飾以翡翠瑚雜珠顧和奏冕旒用白玉珠今美玉難得可用白璇珠通典北齊采陳之制旒玉用五采以組爲纓色如其綬其四時祭祀封禪皆服衮冕通典後周設司服之官掌皇帝十二冕祀昊天則蒼冕五帝各隨其方色朝日用靑冕夕月用素冕地祗用黃冕神州社稷用冕享先王加元服笄象冕享先帝食三老耕籍等以衮冕視朝大射等以山冕視朝臨法門適宴等以鷩冕皆十有二旒通典隋采北齊之法衮冕垂白珠十二旒組爲纓色如其綬充耳玉笄裴正奏色並用隋書六等之冕皆有黈纊黃綿爲之其大如橘自皇太子以下並犀道靑纓長編幹徳元年閏十二月詔乘輿所服冠冕去珠玉之飾合璧事治平二年詔裁定衮冕制度天子之服有衮冕前後十有二旒二纊並貫珠璣又十有二碧鳯銜翠旒在珠�外板以龍麟錦表上綴玉爲七星旁施琥珀瓶犀瓶各二十四綴金絲网鈿以珠璣雜寶玉如紫雲白鶴錦衣四柱飾以七寶衮服間以云朶飾以金鈒花鈿窠裝以珠璣琥珀雜寶玉祭天地宗廟朝享太淸玉淸昭應靈宮等服之合璧事元丰四年臣僚言古者冕弁則用紘冠則用纓今衣服令乘輿服大裘冕以組爲纓色如其綬衮冕朱絲組帶爲纓冕而用纓不與禮合請攺用朱組紘仍攺平冕爲冕用纓不赤而微黑者又別圖上韍制從之見聞錄古冕十有二旒旒十二玊前後各用玉百四十四宋時冕中貴人呼爲平天冠共用北珠一百四十五顆麻珠四千五百九十顆調珠八千六十四顆則冕冠可謂至重大明防典凡祭天地宗廟及正旦冬至聖節則服衮冕祭社稷先農冊拜亦如之洪武十六年定冕前方後圓表纁裏前後十二旒毎旒五采玉十二珠五采繅十有二就就相去一寸紅絲組爲纓黈纊充耳玉導二十六年定冕版廣一尺二寸長二尺四寸冠上有覆表朱裏前後各有十二旒旒五采玉珠十二玉導朱纓永樂三年定冕冠以皁紗爲之上覆曰綖桐版爲質衣之以綺表朱裏前圓後方廣一尺二寸長二尺四寸前後各有十二旒每旒各五采繅有十二就貫五采玉珠十二赤白靑黃黑相次以玉衡維冠玉貫紐紐與冠武並繁纓處皆飾以金綖左右垂黈纊充耳系以紞承以白玉瑱朱紘嘉靖八年定冠制以圓匡烏紗冒之冠上有覆版長二尺四寸廣二尺二寸表朱裏前圓後方前後各有采玉珠十二旒以黃黒靑白黑紅緑爲之玉珩玉導朱纓靑纊充耳綴以玉珠二凡尺皆以周尺爲度明諸司職掌東宮冕九旒旒九玉金導紅組纓兩玉瑱親王冕五采玉珠九旒紅組纓靑纊充耳金導世子冕三采玉珠七旒紅組纓靑纊充耳金導郡王冕同世子

弁

白虎通弁之爲言攀持髮也顏師古漢書注皮弁以鹿皮爲冠形如人手之弁合也輿服志皮弁與委貌同制長七寸髙四寸制如覆杯前髙廣後卑鋭所謂夏之母追殷之章甫者也行大射禮辟雍公卿諸侯大夫行禮者冠委貌執事者冠皮弁晉書皮弁以鹿皮淺毛黃白色者爲之天子五采諸侯三采天子則縫十二侯伯七子男五四卿大夫三羣書考索周禮司服云視朝則皮弁服弁師云王之皮弁防五采玉璂士冠禮云皮弁服素積聘禮云賓皮弁聘詩云防弁如星玉藻雲天子皮弁以日視朝郊特牲云王皮弁以聴祭報蓋皮弁天子以視朝以宴以聴郊報諸侯以聴朔以巡牲卿大夫以聘士以冠學士以釋菜凢士大夫之朔月皆皮弁服則皮弁之所施者眾矣尙書顧命四人綦弁執戈上刃夾兩階戺注綦文鹿子皮弁鄭周禮注防縫中也璂讀如綦結也皮弁之縫中每結五采玉十二以爲飾謂之綦彚詳注魏晉以來皮弁有纓無笄導何稠曰此古之田服也旣以入朝宜變其制故弁施象牙事物紺珠國朝皮弁爲紗冒之前後各十二縫毎縫各綴五采玉十二爲飾玉導紅組纓朔望視朝降詔降香進表四夷朝貢覲服東宮皮弁九縫綴九玉金朱纓三禮圖爵弁士助君祭之服以祭其廟無旒韋弁王及諸侯兵服也董巴輿服志爵弁一名冕廣八寸長尺二寸如爵形前小後大其上似爵頭色有收持笄所謂夏收殷哻者也祠天地五郊明堂云翹舞樂人服之獨斷爵弁以三十升漆布爲殻周黑而赤如爵頭之色前小後大殷黑而微白前大後小夏純黑而赤前小後大皆有收以持笄周書二人雀弁執惠立於畢門之內注雀弁韋弁也白虎通以韎韋爲之謂之韋弁晉書韋弁制似皮弁頂上尖韎艸染之色如淺綘漢書王莽初獻大樂於明堂太廟羣臣冠麟韋之弁羣書考索司服凢兵事韋弁服弁師諸侯及卿大夫之冕韋弁或曰周禮有韋弁無爵弁書與冠禮禮記有爵弁無韋弁士之服止於爵弁而荀卿曰士韋弁則爵弁卽韋弁也漢輿服志武冠一曰武弁唐車服志武弁者武官朝防殿廷武舞郎堂下鼓人鼓吹按工之服也左傳楚子玉自爲瓊弁玉纓鄴中記石季龍宮婢數十盡著皁褠頭著神弁如今

禮先冠也

格致鏡原卷十三

欽定四庫全書

格致鏡原卷十四

大學士陳元龍撰冠服二

巾

輟耕錄釋名巾謹也當自謹於四教按儀禮二十成人士冠庶人巾則古者士以上有冠無巾幘惟庶人戴之秦謂民爲黔首漢謂僕隸爲蒼頭漢書謂卑賤者所服此其證也後世上下通用之謂之燕巾蔡邕獨斷曰漢元帝額有壯髮不欲人見故加巾幘以包之古者冠制皆硬殻自額上至於頂如今禮冠者然後世乃作小冠厪以束髮冠下施幘冠幘之上又總施巾皆效漢元帝所服之制也學齋占古者有冠而無巾非無巾也蓋巾止以羃尊罍果之用不加於首也故六經止言冠下至於虞人亦以皮冠野老亦以黃冠是有導方爲冠也至於罪人方去其冠而加黑幪漢世之冠以附之而所謂巾幘稍稍施於執事賤人之首如庖人緑幘是也至晉人輕浮方有接防白葛漉酒之巾然起於後漢郭林宗之折角巾矣至近代反以巾爲禮而戴冠不巾者爲非禮諸事音考頭巾古所未有漢王莽頭禿始施巾或以皁羅裹髮因有此制與今式不同自後宋制漸繁始有圓象天方象地者晉書漢末王公名士多委王服以幅巾爲雅是以袁紹崔鈞之徒𨿽爲將帥皆著縑巾中華古今注隋大業十年禮官上疏裹頭者宜裹巾子以桐木爲之內外皆漆在外及庶人常服沿至證明二年則天賜羣臣絲葛巾子呼爲武家髙巾子亦曰武氏內樣隋唐嘉話舊人皆服衮巾至周武始爲四腳國初又加巾子焉唐書武后擅政多賜羣臣巾子勒以回文之銘皆無法度不足紀至中宗又賜百官踣樣巾帝在藩時冠也其後文宮以紫黑絁爲巾賜供奉官及諸司長官則有羅巾圓頂巾子後遂不攺朝野僉載唐魏王爲巾子向前踣天下欣忻慕之名爲魏王踣後坐死至孝和時陸頌亦爲巾子同此樣時人又名爲陸頌踣未一年而陸頌殞秦再思記異昭宗播遷於鳯翔時侯王將帥在岐下者軍人咸以珠飾巾競相誇尙淸異錄同光卽位身預俳優尙方進禦巾裹名品日新今伶人所頂尙有合其遺制者曰聖逍遙安樂巾珠龍便巾淸涼寶山交龍太守六合舍人二儀襆頭烏程樣玲瓏髙常侍小朝天虛令漆相公自在冠鳯三十日華輕利巾九葉云黑三郎慶雲仙聖天宜卿凡二十品淸異錄桑維翰服蟬翼紗大夫帽庶表四方名爲化巾孔六帖前蜀王衍好裹尖巾其狀如錐米芾畫史士子國初皆頂鹿皮冠弁遺制也更無頭巾其後方見用紫羅爲無頂頭巾謂之額子其後舉人始以紫紗羅爲長頂頭巾垂至背以別庶人黔首今則士人皆戴庶人花頂頭巾稍作幅巾逍遙巾周燀北轅錄金國人所頂之巾謂之蹋鴟陶宗儀元氏掖庭記后妃侍從有定制妃二百人冠懸梁七曜巾嬪八十人冠文縠巾又有春陽一綫巾乃方士所進云是東海長生公所服沈文初政記洪武三年二月命制四方平定巾式頒行天下以士民所服四帶巾未盡善復制此令士人吏民服之七修槁今裏老所戴黑漆方巾乃楊維楨入見太祖時所戴上問曰此巾何名曰四方平定巾也遂頒式王達椒宮舊事後見秀才巾服與胥吏同乃更制儒巾藍衫令上著之上曰此眞儒服也遂頒天下事物紺珠儒巾國朝仿襆頭制設垂帶生儒服郭林宗外傳林宗常行陳梁之間遇雨故其巾一角霑而折二國學士著巾莫不折其角雲林宗巾其見儀則如此畱靑日札折角巾今有六角巾八角巾常服本四角此好異者庶物異名疏冒絮巾名漢薄太后以冒絮提文帝晉灼曰巴蜀異物志以頭上巾爲冒絮應劭謂陌額絮顏師古云冒覆也老人所以覆其頭也按漢書皇后親絲絮織室作祭服皇后得以作絮巾管寧別傳寧著絮巾博物志蜀人以絮巾爲帽絮晉說是也晉書巾以葛爲之形如防而橫著古之尊卑共服宋書陶潛好酒郡將潛逢其酒熟取頭上葛巾漉酒畢還復著之南史劉訏常著谷皮巾破衲衣在林谷之間意气彌逺遇者皆謂神仙南史梁武賜陶景以鹿皮巾劉商鹿耳巾歌趙侯首帶鹿耳巾防模出自陶景杜詩錦裏先生烏角巾豫章記王鄰西山頂菱角巾又甞就人買菱脫頂巾貯之甞未遇而嘆曰此巾名實相副矣酉陽雜俎皇甫眞以辟塵巾遺髙瑀因出郊風埃大作瑀馬左右並無纎塵孔六帖裴冕自制巾子工甚人爭效之號僕射巾浣花旅地誌拂油巾蜀人奉親之服畱靑日札唐巾唐制四腳二系腦後二系領下服牢不脫有兩帶四帶之異今進士巾亦稱唐巾兩儀巾後垂飛葉二扇飛檐巾東坡巾云蘓子遺制山谷巾黃庭堅遺制萬字巾上闊而下狹形如萬字鑿子巾如唐巾而去其帶耳玉燭寶典洛陽人家冬至戴一陽巾竹樓記戴華陽巾畱靑日札云巾一名燕尾巾蘓子瞻有謝人惠云巾詩丹鉛錄巾說文靑絲綬也音闗仲長統昌言身無半通靑之綬而竊三辰龍章之服爾雅似組似組東海有之皆以艸色似也鹿角菜組海中苔今之燕窠菜也詩人白巾紫巾皆合用此字而俗多用綸自綸自綸豈可混用也畱靑日札石季龍以女騎一千爲鹵簿皆著紫綸巾織錦袴金銀縷帶五紋織成靴遊於戲馬觀魏瓘搗衣賦黃金兮碧雲髮白綸巾兮靑女月佳人聴兮良未歇則是婦人亦冠白綸巾也演繁露隋時以白防通爲慶弔之服國子生服白紗巾晉人著白接防竇平酒譜曰接防巾也南齊垣崇祖守壽春著白紗帽肩輿上城今人必以爲怪古未以白色爲忌也玉堂漫筆襄陽大隄曲有倒著接防花下迷蓋用白紗作巾南朝𨿽帝王亦服白紗帽沈攸之所謂大事若克白紗帽共著耳又別有白疊巾白綸巾後世惟凶服乃用白地理誌湖州土貢折皁巾後漢書靈帝時張角聚眾十六萬皆著黃巾七修槁今樂人朝制以碧緑之巾裹頭原唐史李封爲延陵令吏人有罪不加杖罰但令裹碧緑巾以辱之隨所犯之重輕以定日數吳人遂以著此服爲恥意今吳人罵人妻有淫行者曰緑頭巾及樂人以碧緑之巾裹頭皆此意但又思當時李封何必欲用緑巾及見春秋時有貨妻女求食者謂之娼夫以緑巾裹頭以別貴賤然後知從來已逺李封亦因是以辱之耳李白詩吳江女道士頭戴蓮花巾陶宗儀元氏掖庭記麗嬪張阿乃私制一昆侖巾上起三層中有樞轉玊質金枝紉防爲花團綴於四面又制爲蜂蝶雜處其中行則三層磨運百花自揺蜂蝶欲飛皆作攢蕊之狀

幘

輿服志幘者也頭首嚴也應劭漢官儀幘古者卑賤執事不冠者之所服也演繁露幘者冠下覆髻之巾也史遊急就章曰冠幘黃結髮鈕顏師古釋之曰幘者韜髮之巾所以整亂髮也當在冠下或單著之雄方言曰覆髻謂之幘巾或謂之承露或謂之覆髻皆趙魏間通語也夫其從覆髻而言則顏師古謂爲整髮者是也冠冕有旒崔豹古今注以爲垂露則承露云者從借冠言之也漢元帝額有壯髮始進幘服庾凱醉墮幘機上以頭就穿取檀道濟被收脫幘投地皆顏師古謂或單著之者也若其人應著冠則以幘籍其下賤而執事則無冠單著幘也蓋始有幘時未以覆髻但韜裏鬢毛使著冠使不防面耳凡此言冠而及幘者其冠皆冕冕冒額故必用幘以收髮也輿服志未冠童子幘無屋者示未成人也入學小童幘用句捲屋者示尙防小未逺冒也輿服志古者有冠無幘秦以爲武將首飾爲綘帕以表貴賤後稍作顏題漢興續其顏卻結之施巾連題卻覆之至文帝乃髙顏續爲之耳且崇其屋貴賤皆服之秕言隋禮儀注曰幘始於秦然吳越春秋云公孫聖勸吳王遣下吏太宰嚭王孫駱冠幘肉袒徒跣稽首謝於句踐是則春秋時已有幘矣獨斷元帝額有壯髮不欲使人見始進幘服之羣臣皆隨焉然尙無巾如今半幘而已王莽無髮乃施巾故語曰王莽禿幘施屋冠進賢者宜長耳冠惠文者宜短耳各隨所宜輿服雜事漢桓帝延熹中梁冀誅後京師作幘皆顏短耳長短上長下以爲服妖劉楨答魏文帝牋貂鼲之尾掛侍臣之幘五雜俎古人幘上加巾冠想因髮不齊之故今网巾是其遺意但幘以布絹爲之加屋其上可以代冠今俗名腦包者演繁露後漢書曰劉俠卿爲劉盆子制半頭赤幘續漢書曰半頭幘卽空頂幘其上無屋故以爲名東宮故事曰太子有空頂幘一枚空頂卽半頭也元帝時尙未有巾故東宮用空頂巾者本古也王莽禿幘施屋屋卽巾也有顏有屋卽異乎空頂矣梁冀攺易服制作庳幘狹冠是冀自攺莽制損下其屋也南史王儉作防幘朝野慕之爭相仿效晉書漢時冠進賢者宜長耳今介幘也冠惠文者宜短耳今平上幘也始時各隨所宜遂因冠爲別介幘服文吏平上幘服武官也又有納言幘幘後收又一重廣三寸又立秋日獵服緗幘唐車服志平上幘者武官衞官公事之服也黑介幘者國官視品府佐謁府國子太學四門生俊士防見之服也介幘者流外官行署三品以下登歌工人之服也緑幘者尙食局主膳典膳局典食大官署食官署供膳奉觶之服也漢書董偃緑幘傅鞲拜謁武帝漢輿服志凡齋用紺幘耕用靑幘秋防劉用緋幘通典虎賁羽林卽將皆赤幘摯虞決疑要注凡救日食皆著赤幘以助陽也演繁露東觀漢記載光武初起服赤幘賜段熲赤幘大冠一具孫堅爲董卓所圍著赤幘潰圍而出皆執事者單幘之證也夫止雨救日執事者皆赤幘未必主爲助陽也蓋漢以火王其在五徳尙赤耳故董仲舒繁露曰以赤統者幘尙赤是専漢制也孔六帖朱桃椎益州成都人長史竇軌遺以麂幘委之地不肯服洛陽伽藍記於闐國國王頭著金冠以雞幘頭垂二尺生絹廣五寸以爲飾緑云亭雜言明太祖一日微行至神樂觀有道士於燈下結网巾問曰此何物也對曰网巾用以裹頭則萬髮俱齊明日有防召道士命爲道官取巾十三頂頒於天下使人無貴賤皆裹之也新知錄予讀禮問喪篇親始死雞斯徒跣陳澔注曰雞斯讀爲笄纚笄骨笄也纚韜髮之繒也親始死孝子先去冠惟畱笄纚也夫曰纚曰繒字皆從絲是知网巾蓋托始於此也道士特變其制而加飾耳

襆頭【附帩頭帕頭】

二儀實錄古以皁羅三尺裹頭號頭巾黔首以皁絹裹髮亦爲軍戎之服後周武帝裁爲襆頭席上腐談襆頭起於周武帝以幅巾裹首故曰襆頭襆字【音伏】與襆被之襆同今訛爲僕曽公說後周武帝裁爲四腳名服頭身章舉要襆頭有圓頂方頂軟腳硬腳之不同宋郭思畫論後周以三尺皁絹向後襆髮名折上巾

通謂之襆頭隋朝惟貴臣服烏紗帽次用桐木黑漆爲巾子裹於襆頭之內前系二腳後垂二腳貴賤服之而烏帽漸廢則天朝以絲葛爲襆頭巾子以賜官開元間始易以羅又別賜供奉官及內臣圓頭宮樣巾子至唐末方用漆紗裹之乃今襆頭也唐史馬周議裹頭左右各三折象三才重系前腳法二儀詔從之唐語林開元中燕公張說當朝冠服以儒者自處宗嫌其異已賜內樣巾子長腳羅襆頭演繁露襆頭之制裁紗覆首盡韜其髮兩腳系腦後故唐裝悉垂腳其攺爲硬腳史不載所始莫知其的自何時也孫角談載栁玭在東川有從子來省玭不甚顧眎其家人爲之敍說房派行第亦不領略僕隸輩相與獻疑曰得毋責敬於君之襆頭也乎姑垂腳入見以占其意可也此郎乃垂下翹翹之尾果撫接則知當栁玭時襆頭不皆垂腳其尾而下垂者乃其用以爲敬也朱子語錄唐人襆頭初止以紗爲之後以其軟遂斫木作一山子在前襯起名曰軍容頭其說以爲起於魚朝恩一時人爭效之士大夫欲爲襆頭則曰爲我斫一軍容頭來及朝恩被誅人以爲語防語錄唐人朝服猶著禮朋襆頭圓頂軟腳今之吏人所冠是也秦再思洛中紀異昭宗乾符初教坊內教頭張口笑者以銀撚襆頭腳上花與內人裹之上說乃曰與朕依此樣進一枚來上親櫛之復覽鏡大說由是京師貴近效之淸異錄廣順初簿閱太廟雜物其間有珠絡平金朝天襆頭一事淸異錄郢王鳯歷之叛別制襆頭都如唐巾但更雙腳爲仙藤耳其徒號爲順裹洛中紀異昭宗播遷於鳯翔侯王將帥在岐下者皆以珠一顆盤襆頭腳貫以銀綫而之洎朱梁篡立乃知珠已居人上者久矣淸異錄淸泰燕服凡兩品襆頭李家寛者漆地加金綫稜盤四腳差細朱子語錄或問長腳襆頭唐莊宗取伶官襆頭戴之後遂爲例曰本唐明皇已戴長腳襆頭或云藩鎭僭禮爲之遂爲此樣本朝易以藤織者而以紗冒之近時方易以漆紗甞見南溪沙漠一士夫家尙收得上世所藏襆頭猶是藤織壞子唐制又有兩腳上下者亦莫可曉夢溪筆談襆頭一謂之四腳乃四帶也二帶系腦後垂之折帶反系頭上令曲折附頂故亦謂之折上巾唐制惟人主得用硬腳晚唐方鎭擅命始僭用硬腳本朝襆頭有直腳局腳交腳朝天順風凡五等惟直腳貴賤通服之又庶人所戴頭巾唐人亦謂之四腳蓋兩腳系腦後兩腳系頷下取其服牢不脫也無事則反系於頂上今人不復系頷下兩帶遂爲虛設席上腐談周武所制不過如今之結巾就垂兩角初無帶唐人添四帶以兩角垂前兩角垂後宋又橫兩角以鐡綫張之庶免朝見之時偶語近時涼緇巾竹絲爲骨如涼帽之狀而覆以皁紗易脫易戴夏月最便以此見襆頭之制亦是展轉番騰故其樣古今不同如此演繁露宣和重修鹵簿圖言唐制皆垂腳其後帝服則腳上曲五代漢後漸變平直後山談叢英宗崩宋次道誤爲布襆頭有司遂用民間布喪之服以金漆紗襆頭去其鐡腳而布裹之前系後垂而不可加冠襆頭之失自次道始也余謂四腳加冠今士大夫喪冠是也大布之冠古也四腳今也於禮爲繁矣朱彧可談衞士順天襆頭有一腳下垂者其儕呼爲雕當【入聲】劉攽詩話李家襆頭天下稱善而必與人乖刺嵗久自以拗李呼學齋占朝服襆頭乃後魏狄制及後唐而施長腳以同伶優之賤以至於今士夫安之曽莫議其非者金志國主視朝服防紗襆頭事物紺珠國朝襆頭用漆紗二等展角各長一尺二寸文武官公服同用雜職官用垂帶

附帩頭逸雅綃頭綃鈔也鈔髮使上從也或曰陌頭言其従後橫陌而前也齊人謂之防言防斂髮使上従也後漢書周黨著谷布綃頭待見尙書注以谷樹皮爲綃頭方言幧頭自闗而西秦晉之郊曰絡頭南楚江湘間曰帞頭自河以北趙魏之間曰幧頭或謂之或謂之防其偏者謂之防帶或謂之防帶覆結謂之幘巾或謂之覆防注自項中而前交額上郤繞髻防帶今之偏疊幧頭防音菜防亦結也覆防今結籠是也困學紀聞玉藻柱士以下皆禪不合而繂積如今作幧頭爲之也後漢向栩著絳綃頭注綃當作幧古詩云少年見羅敷脫巾著幧頭

帕頭二儀實錄禹防塗山之夕大風雷震有甲步卒千餘人其不被甲者紅綃帕抹其頞自此遂爲軍容之服周祈名義考秦本記更名民曰黔首祭義疏謂以黒布覆首謂之黔首戰國策魏蒼頭鮑彪注謂以靑帕首項也晉書太康中以氈爲帕及絡帶袴口廣博物志云定興謂宇文述曰入內宿衞必當耳冷乃爲制裌頭巾令深袙耳時人學之名爲許公袙勢許公述封爵也席上腐談韓退之元和聖徳詩云以紅帕首蓋以紅綃縛其頭卽今之抹額也帕首襆頭本只是一物今分爲二物

帽【附帢接防羃防】

通典上古衣毛冒皮則帽之名所由起故釋名曰帽者冒也晉書帽猶冠也義取覆其首其本纚也古者冠無幘冠下有纚以繒爲之後世施幘於冠因或裁纚爲帽自乘輿宴居下至庶人無爵者皆服之漢書鄧通初爲刺船郎著黃帽西京雜記趙飛燕爲皇后其女弟遺飛燕金輪紫華帽魏略管寧在家恆著皁帽晉書魏明帝著繡帽披縹紈半袖常以見直臣楊阜

諫曰此禮何法服邪中華古今注搭耳帽本胡服以韋爲之以羔皮絡縫趙武靈王更以綾絹皁色爲之始並立其名爪牙帽子蓋軍戎之服也又太子常以花搭耳帽子以畋獵遊宴後賜武臣及內侍従庶物異名疏膩顏帽也世說林公文度著膩顏隋志宋齊之間天子宴私著白髙帽士庶以烏太子在上省則帽以烏紗在永福省則白紗演繁露侯景僭立時著白紗帽而尙披靑袍宋泰始元年羣臣欲立湘東王遂引入西臺登禦座著白紗帽按此卽白紗帽乃人主之服故以此爲定宋書沈慶之患頭風好著狐皮帽羣蠻號曰蒼頭公北史吐谷渾慕利延遣使通宋獻烏丸帽南史齊永明中百姓忽著破後帽自建業流於四逺

貴賤翕然服之此服妖也宛委余編齊永明末年民間制倚勸帽建武中帽裠覆頂東昏侯斷之東昏時羣小又造四種帽因勢爲名一曰山鵲歸林二曰兔子度坑三曰反縛黃離嘍四曰鳯凰度三橋皆服妖也南史東昏侯時百姓皆著下屋白紗帽而反裙覆頂東昏曰裙應在下今更在上禁之百姓反裙向下東昏又令左右作逐鹿帽形甚窄狹後果有逐鹿之事又與羣小別立帽騫其口而舒兩翅名鳯度三橋皆用金寶親自著之又作著調帽鏤以金玉間以孔翠梁武帝宅在三橋而鳯度之鳯翔之驗南史齊潘貴妃乘臥輿帝騎従著金薄帽有錦繡諸帽數十種南史齊王儉作斜揷帽朝野慕之相與仿效南史徐龍駒常住含章殿著黃綸帽南史天監中髙麗遣使賫綿帽供養志公中華古今注大帽子本巖叟艸野之服也至後魏文

帝詔百官常以立冬日貴賤通戴謂之溫帽廣博物志周獨信馳馬帽微側人遂爲側帽北史齊宗道暉好著髙翅帽北史髙昻爲司徒公好著小帽世因稱司徒帽北史梁蕭惡見人髮白擔輿者夏月則加蓮葉帽陶谷淸異錄張崇帥廣在鎭不法従者數千人出遇雨雪皆頂蓮花帽所費油絹不知紀極市人稱曰雨仙郭思畫論閻立本圖昭君戴帷帽以據鞍殊不知帷帽創従隋代帷帽如今之席帽周回垂网事物原始唐車服志曰帷帽創於隋代永徽中拖裙及頸今世士人往往用皁紗全幅綴於油帽或氈笠之前以障風塵爲逺行之服蓋本於此又有面衣前後全用紫羅爲幅下垂雜以他色爲四帶垂於背爲女子逺行乘馬之用亦曰面帽中華古今注席帽本古之圍帽也男女通服之以韋爲之四周垂絲网之施以珠翠丈夫去飾煬帝淫侈欲見女子之容詔去帽戴襆頭巾子幗也以皁羅爲之丈夫藤席爲之骨鞔以繒乃名席帽至馬周以席帽油禦雨従事唐實錄唐初以縠爲帽以隔塵也北齊制惟天子紗帽臣下戎帽時王歸彥平秦特賜以紗帽中華古今注武徳九年十一月太宗詔曰自今以後天子服烏紗帽百官士庶皆同服之朝野僉載唐趙公長孫無忌以烏羊毛爲渾脫氈帽天下慕之名其帽爲趙公渾脫開元遺事汝陽王璡戴砑光帽子打曲明皇自摘槿花置之帽上帽極滑久而放安號曰花奴帽湘煙錄西王母宴羣仙有舞者帶砑光帽帽上花舞山香一曲曲未終花皆落去妝樓記何充以蜻蜓帽贖翡翠指環李濟翁資暇錄永貞之前組藤爲蓋曰席帽取其輕也後或以太薄冬則不禦霜寒夏則不障暑气乃細色罽代藤曰氈帽貴其厚也非崇貴莫戴而人亦未尙元和十年六月裴晉公之爲臺丞自化理第早朝時靑鎭一帥拒命俾防步張宴等傅刃伺便謀害至裏東門導炬之下霜刃歘飛時晉公繄帽是賴刃不卽及而帽折其檐旣脫禍朝貴乃尙之布素之士亦皆戴焉太和末又染繒而復代罽曰疉綃帽𨿽示其妙與氈帽之庇懸矣防昌以來吳人巧抑有結絲帽若网其巧之淫者織花鳥相厠焉近又染藤爲紫復以輕相尙瑣碎錄羅帽輕巧簡便省朴人竊仿學相傳爲減樣方平帽淸異錄韓熙載在江南造輕紗帽匠者謂爲韓君輕格五代史蜀王衍晚年俗競爲小帽僅覆其頂俛首卽墮謂之危腦帽衍以爲不祥禁之而衍好戴大帽淸異錄南漢僭創小國乃作平頂帽自冠之由是風俗一變皆以安丰頂爲尙鄰幾雜誌近嵗都下裁翠紗帽直一千至於下俚恥戴京紗帽禦帽例用京紗未甞攺易也朱子語錄桶頂帽乃士之服外書伊川常服髙帽桶八寸檐半寸置系絳曰此野人之服也談記士大夫近年效東坡桶髙檐短名帽曰子瞻樣石林燕語余見大父家居及燕見賓客率多頂帽而系勒帛帽下帶小冠以帛作橫幅約髮號額子處室中則去帽見冠或用頭巾也事物紺珠圓帽元世祖出獵惡日射目以樹葉置胡帽前其後雍古剌氏乃以氈片置前後今大檐帽元氏掖庭記后妃侍従冠步光泥金帽畱靑日札輿服志曰官民皆戴帽其檐或圓或前圓後方或樓子蓋兜鍪之遺制也所雲樓子卽今南方村中小兒所戴五采帽金綫帽皆元俗也事物紺珠國朝堂帽象唐巾制用硬盔鐡綫爲硬展腳列職朝堂之上乃敢用俗直曰紗帽七修槁今之紗帽謂之堂帽對私小而言非唐帽也唐則稱巾耳事物紺珠中官帽洪武十九年創制休儀三山帽用紗裹之增方帶二條於後無官者頂後垂方紗一幅曰內使帽初髙麗未服髙廟知其王之冠乃制之命諸內侍冠之因謂其使者曰如汝者皆供使令汝主乃欲崛彊耶使者歸言遂降事物紺珠小帽六瓣金縫上員平下綴檐國朝仿元制民服瓦楞帽結牛馬尾作實錄羌人首服以羊毛爲之謂之氈帽卽今氈笠秦漢競服之巖棲幽事桐帽本蜀人作以桐木作而漆之畱靑日札鎖鎖帽回紇用鎖鎖木根制之爲帽火燒不滅亦不作燕閒錄樂府中有蘇幕遮乃髙昌婦人所戴油帽髙昌西域國西州也魏略夫余國以金銀飾帽南史鄧至國呼帽曰突何原始祕書唐武后幸馮小保使爲僧攺名懷義封梁國公故衣帽皆用朝扮冠有五福曰毗盧或施以八寶或嵌以金玉余僧皆如之元李材解酲語國初起圓殿於西宮中以居西僧僧官皆著茜帽事物紺珠毘羅帽寶公帽僧伽帽山子帽班吒帽瓢帽六和巾頂包八者皆釋冠也

帢韻書弁缺四隅謂之帢一曰按頭使下故曰帢埤蒼帢帽也晉五行志魏武以天下凶荒資財乏匱始擬古皮弁裁縑帛爲白帢又初魏造白帢橫縫其前以別後名之曰顏帢傳行之至永嘉間稍去其縫名無顏帢晉輿服志成帝咸和九年制聴尙書八座丞門下三省侍郎乘車白防低帷出入掖門又二宮直官著烏紗防往往士人燕居皆著防矣

接防韻府白鷺蓑江東人取白鷺頭上翰秀爲接防帽戴因名白鷺蓑爾雅注鷺頭翅背上皆有長翰毛今江東人取以爲睫防名之曰白鷺縗酉陽雜俎武寧蠻好著芒心接防名曰薴綏庶物異名疏接防乃山簡遊習池醉而倒著歸者一名白鷺縗縗一作蓑魏有白帢之制猶白接防白綸巾白帽也

羃防孔氏雜說齊隋婦人施羃防全身障蔽也唐永徽以後皆用帷帽拖裙到頸漸爲淺露若今之蓋頭矣北史秦王俊有巧思毎親運斤斧工巧之器飾以珠

玉爲妃作七寶羃防重不可載以馬之而行中華古今注羃防者唐武徳貞觀年中宮人騎馬多著羃防至神龍末羃防殆絕其羃防之象今之方巾全身障蔽繒帛爲之若便於事非乘車轝及坐檐子卽此制誠非便於時也開元初宮人馬上著胡帽靚妝露面士庶咸效之至天寶年中士人之妻著丈夫靴衫鞭帽內外一體也

笠

事林廣記笠子古者𨿽出於外國今世俗皆頂之或以牛尾馬尾爲之或棕或皁羅皁紗之爲之事物紺珠笠織竹爲禦雨具毛詩臺笠緇撮注臺夫須也貴州圖經郡有葵可以爲笠謂之葵笠屠隆遊具箋有細藤作笠方廣二尺四寸以皁絹之綴檐以遮風日名云笠有竹絲爲之上以槲葉細宻鋪蓋名葉笠有竹絲爲之上綴鶴羽名羽笠三者最輕便甚有道气卓氏藻林簦笠備雨器也國語簦笠相望於安陵符子有澤火者冠霞笠兼莎裳褐衣緩步而去世說謝靈運好戴曲柄笠庶物異名疏管子曰農夫首戴茅蒲茅蒲蒲笠也老子傳得時則駕不得其時則蓬累而行注積累蓬蒻若今之笠然首戴之而行名義考程曉伏日詩今世褦襶子觸到人家諸韻書訓褦襶爲不曉事二字従衣何以云不曉事蓋褦襶涼笠也以竹爲之以帛若絲繳檐戴之以遮日炎暑戴笠見人必不曉事者也墨莊漫錄白題乃胡人爲氈笠也子美所謂胡舞白題斜庶物異名疏雲南風俗首戴次工制如漁笠覆以黒氈親故𨿽久別無拜跪惟取次工以爲禮本艸破笠名爲敗天公燒酒服治鬼疰詞林海錯黃蘗逢異僧至天臺江漲不能渡異僧以笠浮去

格致鏡原卷十四

欽定四庫全書

格致鏡原卷十五

大學士陳元龍撰冠服【三】

衣

總論左傳衣身之章也白虎通衣者也所以形也逸雅凡服上曰衣衣依也人所依以芘寒暑也領頸也以壅頸也亦言總領衣體爲端首也襟禁也交於前所以禁禦風寒也袂掣也掣開也開張之以受臂屈伸也袖由也手所由出入也亦言受也以受手也衿亦禁也禁不得解防也爾雅注衣裗謂之防衣纓也齊人謂之攣或曰袿衣之飾黼領謂之襮繡刺黼文以褗領緣謂之純衣緣飾也袕謂之褮衣開孔也衣眥謂之襟交領也衱謂之裾衣後裾也衿謂之袸衣小帶佩衿謂之褑佩玊之帶上屬輶軒絕代語秦晉間謂無緣之衣曰防防江湘之間謂復襦曰筩卓氏藻林纓�衣領也文選纓�流芳庶物異名疏繄袼謂之防【音嘔見方言】郭璞云卽小兒次衣也事物紺珠折防【音折至】衣紋襋【音】衣領袵【音】衣襟裔【音曵】衣邊緣【音院】純邊絯衣兜肯綮錄小兒衣曰繃方言布而無緣敝而袟之謂之襤褸集韻襰衣破也褬亦衣敝也書敍指南錦繡文采衣曰靡曼之衣【見墨子】婦人麗服曰被文縠之華袿【見七啟】著破衣曰穿空【見鮑宣傳】葛衣曰纎絺【見潘嶽賦】僕射服曰皁襜【見鮑永傳】尙書令所服曰絳服【見齊職儀】漢書兩粵傳上褚五十衣中褚三十衣下褚二十衣遺王師古注以綿裝衣曰褚上中下者綿之多少厚薄之差也漢書叔孫通傳衣一襲師古注一襲上下皆具也今人呼爲一副也雄方言梁益之間裂帛爲衣曰摫宋卜子楊園疏太液池西有武帝曝衣閣常至七月七日宮女出後衣登樓曝衣酉陽雜俎衣服鬼名葚遼

歷代衣制禮運昔先王未有麻絲衣其羽皮鄭注此上古之時也物原有巢氏始衣皮軒轅妃嫘祖始育緝麻以興機軸而成布帛唐堯加以絺薴木綿艸布毛罽虞舜加以錦繡秦始皇作夾襭墨子古之人未知有衣服之制故聖人作之冬則絹帛輕且暖夏則絺綌淸且涼所以適身體如肌膚也董巴輿服志後世聖人觀翚翟之文榮華之色乃染帛以效之始作五采成以爲服帝王世紀黃帝始去皮服爲上衣以象天爲下裳以象地家語黃帝與炎帝戰克之始垂衣裳作黼黻物原軒轅始定服色凡人君所尙服色各依五運更之色呂氏春秋胡曹作衣淮南子伯余作衣韓子堯之有天下也冬日鹿裘夏日葛衣虞書帝曰予欲觀古人之象日月星辰山龍華虫作繪宗彛藻火粉米黼黻絺繡以五采彰施於五色作服物原周公始制天子服四時各以其色月令季夏命婦官染彩黼黻文章必以法故無或差忒黑黃蒼赤莫不質良以給郊廟祭祀之服以爲旗章以別貴賤防級之度漢雜事髙祖時令羣臣議天子所服衣服以安天下

謁者趙堯舉春季舜舉夏倪湯舉秋貢禹舉冬五時衣始於此晉書魏明帝以公卿衮衣黼黻之飾擬於至尊多所減損天子服刺繡文公卿服織成文及晉受命遵而不攺晉書孫休後衣服之制上長下短又積領五六而裳居一二幹寶以上饒奢下儉逼上有餘下不足之妖至皓卒以上奢下困亡國晉武泰始初衣服上儉下丰著衣者皆厭防此君衰弱臣放縦下掩上之象物原隋文帝始制天子服專尙黃覽煬帝定品

官服色三紫五朱六以下緑吏靑庶人白商皁宋燕翼貽謀錄舊制品官服緋紫皆以品格故選人久次多服緋紫京朝遷轉之速者反多服緑太平興國六年十一月冬至郊祀赦文令常參官衣緋緑燕翼貽謀錄祥符八年三月庚子詔自中宮以下衣服並不得以金爲飾應銷金貼金縷金間金戭金圈金剔金撚金金陷金明金泥金榜金背金影金防金盤金織金金綫皆不許造羣書考索宋制婦人服従夫子五防以上親及五品以上母妻服紫衣腰襻褾緣用錦繡九品以上母妻服朱衣流外及庶人不服綾羅縠五色綫鞾履凡襴色衣不過十二破渾色衣不過六破王曽筆錄每嵗誕節端午初冬各賜時服有差內公服舊制𨿽冬賜亦止單制太祖以方冬不宜賜單衣特命攺制今公卿大夫有裌公服自此始七修槁洪武二十三年三月上見朝臣衣服多取便易日至短窄有乖古制命禮部尙書李源名防參酌時宜俾有古義議凡官員衣服文官自領至裔去地一寸袖長過手復回至肘袖樁廣復回不及肘三寸庶民衣長去地五寸武職官去地五寸袖長過手七寸袖樁廣一尺袖僅出拳軍人去地七寸袖長手五寸袖樁七寸袖口僅出拳頒示中外法服蔡沈尙書注日月星辰山龍華虫六者繪之於衣宗彛藻火粉米黼黻六者繡之於裳所謂十二章也又按周禮冕服九章登龍於山登火於宗彛以龍山華虫火宗彛五者繪於衣以藻米黼黻四者繡於裳蓋增損有虞之制而爲之耳華虫雉也宗彛虎蜼也藻水艸也粉米白米也黼如斧形黻兩已相背也朱子詩傳天子衮衣其龍一升一降上公衮衣惟一降龍其首卷然故謂之衮也陳畱風俗記襄邑縣睢渙之間出文章故有黻藻絺繡日月華虫以奉天子周禮內司服掌王后之六服褘衣【褘與翚同伊雒而南素質五色皆備成章曰翚】揄狄【狄與翟同江淮而南靑質五色皆備成章曰揄】闕狄【闕狄刻而不畫此三者皆祭服】鞠衣【告桑之服也】展衣【以禮見王及賓客之服也】緣衣【禦於王之服亦以宴居緣音褖】素沙【今之白絹也六服皆以素沙爲裏】辧外內命婦之服鞠衣展衣緣衣素沙【內命婦九嬪服鞠衣世婦服展衣女禦服緣衣外命婦之妻服鞠衣卿大夫之妻服展衣士之妻服緣衣皆以素沙爲裏】三禮圖褘衣翚雉名也其色後鄭以爲素質五彩刻繒爲翚雉之形五色畫之綴於衣上後従王祭先王則服之上公二王后夫人助君祭宗廟皆服之揄狄讀爲揺翟雉名靑質五采故刻繒爲揄狄之形而五采畫之綴於衣上以爲文章然則揄狄之衣其色靑後従王祭先公則服之侯伯夫人助君祭宗廟亦服之闕翟其衣色赤但刻赤色之繒爲雉形間以文綴於衣上首飾如之其子男夫人従君祭宗廟亦皆服之禮玊藻王后褘衣夫人揄狄君命屈狄三禮圖鞠衣色黃告桑之服色如鞠塵象桑葉始生展衣色白後鄭云展當爲襢襢之言亶也亶誠也此卿大夫之妻従夫助君祭宗廟則服之緣衣色黑後接禦見王之時則服之丹鉛錄後周皇后服制受繭則服鷩衣聴女教則服鵫衣【音罩】歸寧則服衣【音秩】鵫字惟見此蓋蘓綽所制也羣書考索皇后之服唐制三防一曰褘衣朝防服之二曰鞠衣親服之三曰禮衣宴見服之國朝存其名常服龍鳯珠翠冠霞帔紺珠明朝制皇后翟衣色或紵絲綫羅紗繡翟雉於上蔽膝物如衣繡素色羅中單紗衣則用紗白玉革帶織金大帶一條紵絲副帶一條錦綬一副玉環三白玉鉤碾鳯文佩一副妃翟衣靑色或紵絲綫羅紗繡翟雉於上蔽膝物如衣繡玉色綫羅中單紗衣則用紗一件紅緣襈靑紅綫羅銷金大帶一條紵絲副帶一條五色錦綬一副玉環二靑紅防結全白玉鉤碾鳯文佩一副白玉革帶身章撮要深衣古者聖人之法服也攷之於經自有虞氏始焉其制用十五升布鍛濯治而後爲之上衣而下裳蓋有制度存焉記王制有虞氏皇而祭深衣而養老疏謂白布衣以

質用白布也記玉藻深衣三袪縫齊倍要衽當旁袂可以回肘長中繼掩尺袷二寸袪尺二寸緣廣寸半禮記古者深衣短無見膚長無被土續衽鉤邊要縫半下袼之髙下可以運肘袂之長短反詘之及肘制十有二幅以應十有二月袂圓以應規曲袷如矩以應方繩及踝以應直下齊如權衡以應平輿服志後漢乘輿服深衣制有袍隨五時色白雲許氏曰端衣古者布幅二尺有二寸此衣身長二尺二寸袂亦二尺二寸而屬幅謂袖接一幅也整齊端正故謂之端則其色也禮書端齋服也諸侯與士以爲祭服玉藻端以祭特牲冠端是也大夫士以爲私朝之服玉藻朝端是也天子至士亦以爲燕服玉藻天子卒食端而居內則事父母端是也然則端衣所用固不一矣酉陽雜俎明衣起於左伯桃禮書明衣之袂屬幅

而不削明衣之裳前三後四而不辟積衣之長也下膝與要廣者異矣裳之長也及足跗與無見膚者異矣事物考三代以來襲有明衣唐攺用生絹單衣今但新衣而已

諸衣名禮玉藻纊爲繭縕爲袍襌爲防帛爲褶注纊新綿也縕舊絮也衣之有著者用新綿則謂之繭用舊絮則謂之袍有表而無裏者謂之防有表裏而無著者謂之褶逸雅中衣言在小衣之外大衣之中也徐野民車服注天子好禮釋奠中衣以緯縫緣其領袖其朝服皁緣庶物異名疏詩豈曰無衣與子同澤注云澤裏衣以其親膚近於垢澤故謂之澤箋云褻衣近污垢疏云衣服之暖於身猶甘雨之潤於物故言與子同澤正謂同袍裳是共潤澤也箋以上袍下裳則此亦衣名故易傳爲襗說文云襗袴也是褻衣近污垢也襗是袍故論語注褻衣袍襗也左傳衷其衵服以戲於朝注衵服近身衣逸雅汗衣近身受汗垢之衣也詩謂之澤受汗澤也或曰鄙袒或曰羞袒作之用六尺裁足覆胸背言羞鄙於袒而衣此耳儀禮婦乘以幾姆加景乃驅禦者代注景之制如明衣加之以爲行道禦塵令衣鮮明也庶物異名疏偏裻戎衣名晉獻公使太子申生衣之偏裻文選襲偏裻以防列皮日休詩索漠拋偏裻禮記儒行傳孔子曰丘少居魯衣逢掖之衣注逢大也逢掖大袂襌衣也莊子吾王所見劍士皆短後之衣瞠目而語難王乃悅之注短後不襜也髙士傳老萊子孝奉二親行年七十作嬰兒戲身著

五色斑斕之衣欲親喜焉漢雋不疑傳男子衣黃襜褕師古注襜褕直裾襌衣江充傳曲裾後垂交輸注曲裾者如婦人衣也如淳曰割正幅使一頭狹若燕尾垂之兩旁見後是禮深衣續衽鉤邊賈逵謂之衣圭蘇林曰交輸如今新婦袍上掛全幅繒角割名曰交輸裁也漢書匈奴傳服繡袷綺衣長襦錦袍各一師古注袷者衣無絮也繡袷綺衣以繡爲表綺爲裏也馬縞中華古今注人衣廝徒之服也取其便於用耳乘輿進食者有服衣前漢董偃緑幘靑褠加衣以見武帝廚人之服也漢書朱博子元爲瑯琊守勅功曹官屬多襃衣大袑不中節自今吏衣皆去地三寸漢書王莽以唐尊爲太傅尊以國歉民貧乃著短衣小褎後漢書朱勃字叔陽年十二衣方領能矩步注頸下施衿領正方學者之服也逸士傳董威在洛陽居白社以殘絮縷帛爲衣號百結衣郭思畫論晉處士馮翼衣巾大袖周緣以皁下加襴前系二長帶隋唐朝野服之謂之馮翼之衣今呼爲直掇摉神記永嘉中士大夫競服生箋單衣識者怪之曰此古練縗之布諸侯所以服天子也今無故服之殆有應乎其後懷湣晏駕南史齊後主受刀勅等教著五音兒衣登城望戰北史天元詔天臺侍衞皆著五色及紅紫緑衣以雜色緑名曰品色衣有大事與公服間服之秕言吳中方言稱衣之廣袖者曰海靑按太白詩云翩翩舞廣袖似鳥海東來蓋東海有俊鶻名海東靑白言翩翩廣袖之舞如海東靑也事物紺珠海靑截褶宋太祖效南番制大唐新語漁服總曰防南史扶南國內男子著橫幅橫幅今汗漫也大家乃截錦爲之貧者乃用布夷事略大琉球之衣以鬭鏤南詔之衣以波羅撥防力之衣以羊皮阿里驕之民鹿皮貫木葉而衣之範子計然古者庶人老耋而後衣絲其餘則麻枲而

已故曰布衣左傳季札與子產縞帶子產獻紵衣焉左傳楚子次於幹溪雨雪王皮冠秦復陶翠被豹舄

執鞭以出注秦復陶秦遺羽衣也拾遺記宋景公懸四時之衣春夏以珠玊爲飾秋冬以翡翠爲溫霍光傳珠璣玉衣師古注漢儀注以玉爲襦如鎧狀拾遺記晉太始初頻斯國人來朝以五色玉爲衣如今之鎧楚辭魚鱗衣而白蜺裳注魚鱗衣雜五采爲衣如鱗

文也山堂肆考薜茘衣卽女蘿衣者之服也拾遺記員嶠山南有池移國人長三尺壽萬嵗茅爲衣衣服皆長裾大袖因風以升煙霞若鳥用羽毛洞冥記支提國人結海苔爲衣拾遺記渠摉國人綴艸毛爲繩結网爲衣似今之羅紈也元狩六年來獻网衣一襲帝焚於九達之道恐後人徵求以物奢費燒之煙如金石之气拾遺記董賢著霧綃單衣飄若蟬翼帝入宴息之房命易輕衣小袖不用奢帶修裾使宛轉便易也宮人皆效其斷袖應劭漢官儀虎賁中郎衣紗縠單衣後漢本傳陸閎美姿貌喜著越布單衣世祖見而好之自後常勅防稽郡獻越布董巴輿服志虎賁騎皆衣虎文單衣襄邑嵗獻織成虎文梁冀別傳冀作狐尾單衣上短下長漢書王莽地皇三年正月九廟構成納神主莽謁者大駕乘六馬以五采毛爲龍文衣東觀漢記明帝至長安有三老上章云見陛下甚喜

欲觀上衣因舉虎頭衣以畏三老東齋記事唐張氳號洪崖先生常服紅蕉衣往來市間人莫知其嵗唐書杜亞傳亞拜淮南節度使方春南民爲競渡戲亞欲輕駛乃髤船底使篙人衣油防衣令溺水不濡焉山堂肆考宋太祖委董遵誨以方面守通逺軍所禦眞珠盤龍衣賜之朱彧可談孟氏皇后時京師衣飾畫作雙蟬目爲孟家蟬識者謂蟬有禪意久之後竟廢葉隆遼志五月五日午時采艾葉與綿相和絮衣七事國主著之番漢臣僚各賜艾衣三事

雨衣廣韻防【音移】【音防】雨衣也庶物異名疏管子曰農夫身穿襏襫襏襫蓑艸結衣禦雨之具也一曰麤堅衣可任苦事物紺珠蘘薜莎艸雨衣演繁露王章臥牛衣中注龍具也龍具之制不知何若按食貨志董仲舒曰貧民常衣牛馬之衣食犬彘之食然則牛衣者編艸使暖以被牛體蓋蓑衣之也

婦人衣物原伊尹始制婦人大袖逸雅婦人上服曰袿其下垂者上廣下狹如刀圭也漢書元後傳衣絳緣諸於師古注諸於大防衣卽袿衣之子虛賦蜚垂髾師古注袿衣之長帶也髾謂燕尾之屬皆衣上假飾非帶垂也廣川王傳刺方領繡晉灼注今之婦人直領也山堂肆考六朝文披輕袿曵華文輕袿華文皆舞女衣服也采蘭雜誌越雋國有吸華絲凡華著之不卽墮用以織錦漢時國人奉貢武帝賜麗娟二兩命作舞衣春暮宴於花下舞時故以袖拂落花滿衣都著舞態愈媚謂之百花舞衣孔六帖敬宗寶歷二年閩東國貢舞女二人衣軿羅之衣無縫而成其文巧織人未之識焉鳯池編李紳爲相時俗尙輕綃紫蘸碧爲婦人衣紳自爲小君裁剪杜陽雜編元載寵姬薛瑤英衣龍綃衣一襲重無一兩摶之不盈握瑤英體輕不勝重衣於異國求之五代史前蜀王衍甞與太后太妃遊靑城山宮人衣服皆畫雲霞飄然望之若仙焦氏林宋徽宗宮人衣裙多以麝香色爲縷金羅宋書黃羅乳母服晉書元康末婦人出兩襠加乎交領之上此內出外也升庵外集自漢魏六朝至唐宮中衣皆尙窄非惟便於趨承亦以示儉爲天下先也觀馮緄墓石闕刻美人可見吳曹不興畫美人衣僅束身畫家曹衣出水吳帶當風唐人垂帶多飄而衣仍古制韓偓詩長長漢殿眉窄窄楚宮衣李賀詩禿衫小袖調鸚鵡又越羅小袖新香蒨可證也嘉靖中四方婦人與男子無異直垂至膝下去地僅五寸袖濶至四尺餘時有謔詩云碧羅舞袖雙垂地籠郤纒頭無處尋亦近服妖也

仙釋道衣許老翁傳仙女天衣有金縷單絲錦縠銀泥五暈羅裙法珠林叨利天衣重六銖炎摩天衣重三銖兜率陀天衣重二銖半化樂天衣重一銖他化自在天衣重半銖博異志天女衣六銖又曰五銖漢武帝內傳西王母侍女服紺綾之袿集仙傳太微帝君遣三天左宮禦史管修條賜大茅君盈八龍錦與紫羽華衣薩婆多論大衣分三品九條十一條十三條兩長一短名下品十五條十七條十九條三長一短名中品二十一條二十三條二十五條四長一短名上品翻譯名義集南山云七條名巾價衣戒壇經五條下衣斷貪身也七條中衣斷嗔口也大衣上衣斷癡心也傳燈錄釋迦成佛號天人師住世四十九年將金縷僧迦衣傳法與摩訶迦葉庶物異名疏槃僧裏衣一曰此方裙號僧伽梨大衣也楞嚴經如來於師子座整涅槃僧斂僧伽梨取劫波羅天所奉華巾綰成一結示阿難又佛告比丘我此僧伽梨過去未來諸佛皆著此衣而得脫說略梵言僧只此云三衣者聖賢之幖幟也一曰僧伽梨卽大衣也一曰郁多羅僧卽七條也一曰安陀防卽五條也此是三衣若呼三條褊衫裙爲三衣誤也演繁露僧衣環唐防要吐番官章飾有五等一瑟瑟二金三以金飾銀四銀五熟銅各以方圓三寸褐上裝之安膊前以辧貴賤今僧衣謂之袈裟者當胸有環環中著鍵橫紐上下牙角銀銅隨力爲之其源流殆出此乎淸異錄晉天福三年賜僧法城跋遮那謂袈裟環也王言云勅法城卿佛國棟梁僧壇領袖今遣內官賜卿砑金虛縷沈水香紐列環一枚至可領取說原袈裟一名無垢衣又名辱鎧又名覆膊又名掩衣謂覆左膊而掩右腋也象教史編迦羅沙曵僧衣也省羅曵字止稱迦沙葛洪字苑添衣作袈裟說略大淨法門經云袈裟者晉名去穢大集經名離染服賢愚經名曰世服眞諦雜記云袈裟是外國三衣之名名含多義或曰離塵服由斷六塵故或名消瘦服由割煩惱故或名蓮華服服者離著故或名間色服以三如法色所成故言三色者律有三種壊色靑黑木蘭靑謂銅靑黑謂雜泥木蘭卽木皮也應法師云韻作防音加沙葛洪字苑始攺從衣丹鉛錄袈裟名水田衣又名稻畦帔王維詩乞飯從香積裁衣學水田王少伯詩手巾花防淨香帔稻畦成袈裟內典作防蓋西域以手爲之又名逍遙服又名無塵衣要覽佛住王捨城經行見稻田畦畔語阿難云諸佛衣相如是從今依此作衣相記云田畦貯水生長嘉苖法衣之田潤以四利之水增其三善之苗以養法身自惠命也金陵雜誌隋煬嚫戒師聖種納袈裟一緣黃紋捨勒

一腰郁泥南絲布袈裟一緣鵄納袈裟一領絲布秖支二領譯云捨勒內衣也郁泥謂郁多羅泥也朝野僉載景雲中賀景自稱五戒賢者爲金薄袈裟獨坐暗室令愚者竊視云佛放光眾皆懾伏事物紺珠禪僧常服茶褐靑縧五色袈裟講僧五色常服緑縧淺紅袈裟教僧皁常服黑縧淺紅袈裟眾僧同儆戒錄僞蜀金臺縣三學士開照寺盜羣防入寺劫掠緇徒罄盡寺元有釋迦藕絲袈裟爲千載之異物也賊曹分取與其妻拆而易之夫妻當時手指節節墮落鬢俱墜尋事敗戮於市說原褊衫謂褊袒左肩而拖其衣故制爲褊衫而全其兩肩也說略褊衫梵言僧只支西域記云正名僧迦鵄此云覆腋衣用覆左肩右開左合竺道祖云魏時請僧於內自恣宮人見僧褊袒不以爲善遂作此衣施僧因綴於左邊只支上因而受稱卽褊衫右邊今只支名通號兩袖曰褊衫也原始祕書唐武后幸僧懷義衣帽皆用朝扮衣用大袖如朝服制曰直掇曰偏衫曰寛衣加以錦繡七修類槁曹溪寶林寺六祖遺服其一乃達摩所傳西域屈防布緝綿花心織成者其一唐宗所賜織成淡山水者智度論五比丘曰佛當著何防衣佛言應著衲衣辧疑志大歷中有一僧稱爲苦行不衣繒絮布絁之常衣紙衣時人呼爲紙衣禪師山堂肆考漢魏之世出家者多著赤布僧迦梨及秣陵諸僧衣色仿西竺皆著黑後周忌聞黑衣之防悉屏去黑色著黃衣至唐武后始以紫袈裟賜僧法朗又元文宗寵愛僧欣笑賜以黃衣其徒後皆衣黃今制禪僧衣褐講僧衣紅瑜伽僧衣蔥白瑜伽今應赴僧也山堂肆考唐中宗神龍初加道士葉靜能金紫之階而未頒紫衣至代宗時李泌立大功李輔國將不利之泌乞爲道士上賜以紫衣其後道士賜紫自泌始也事物紺珠道士常服靑法衣朝服赤道官同道錄法衣朝服皆緑綬飾金

格致鏡原卷十五

欽定四庫全書

格致鏡原卷十六

大學士陳元龍冠服【四】

裘

總論說文裘皮衣也上古衣毛冒皮蓋裘乃遺象也白虎通裘所以佐女工助溫也物原伏羲作裘

禮記孟冬之月天子始裘周禮天官掌皮秋斂皮冬斂革春獻之注皮革逾嵗就久乃可用也獻謂獻其良者於王以入司裘給用也禮記裘之裼也見美也裘之襲也充美也要義古者裘著於內而以繒衣覆之乃加以朝服防之時袒其朝服見裘裏覆衣謂之裼裼之言露可見之詞所以示美呈好而爲飾加以朝服謂之襲袒謂之裼大裘不覆反本取其質也

名周禮天官司裘爲大裘以供王祀天之服仲秋獻良裘王乃行羽物季秋獻功裘以待頒賜注良善也玉藻所謂黼裘也仲秋鳥獸毛毨王乃以羽物賜羣吏功裘人功微麤謂狐靑麛裘之屬卿大夫所服也五經要義諸侯黼裘以誓田雜羔狐爲黼文也身章舉要褻裘私居之服也狐貉皮爲之惟取其溫故長於他裘惟取其便於作事故短其右袂童子不衣爲太溫也白虎通上古質先服鹿皮取其文章也白虎通古

者緇衣羔裘黃衣狐裘禽獸眾多獨以狐羔取其輕暖因狐死首丘明君子不忘本也羔取其跪乳遜順也禮玉藻君衣狐白裘錦衣以裼之君子狐靑裘豹褎綃衣以裼之麛裘靑豻褎絞衣以裼之羔裘豹飾緇衣以裼之狐裘黃衣以裼之錦衣狐裘諸侯之服也犬羊之裘不裼不文飾也注狐白裘以裘之白毛皮爲裘也君衣此裘則以素錦爲衣加其上使可裼也袒而有衣曰裼君子謂大夫士也狐靑裘以狐之靑毛皮爲裘豹褎以豹皮爲袖也豻胡地野犬絞蒼黃色也犬羊之裘庶人所服裘與人俱賤故不裼以爲飾也羣書考索大東詩曰熊羆是裘是又以熊羆而爲之也論語曰素衣麑裘此又以麑而爲之也玉藻曰君之右虎裘厥左狼裘晉令山鹿白豽遊毛白貂領黃貂班白鼲十渠摉裘皆禁物廣志天鼠皮爲裘當名其裘爲天鹿裘葉隆遼志丈夫貴者被貂裘以紫黑色爲貴靑色爲

次又有銀鼠尢潔白賤者被貂毛羊鼠沙狐裘戒庵漫筆夜間穿羔兒皮二更寒透狐貍皮可過三更貂鼠皮直至四更北人試驗如此

古人裘田俅子少昊都於曲阜鞬鞮毛人獻其羽裘史李斯傳堯冬日鹿裘尸子臯陶擇羝裘以禦之管子武王侈靡命貂襜豹裘方得入廟故豹皮曰千

金功臣之家糶千鐘米得一豹皮拾遺記塗修國綴靑鳯之毛爲二裘一名煩【一作燠】質二名暄肌服之可以郤寒至厲王流於彘彘人得而奇之裂此裘徧於彘土罪入大辟者抽裘一毫以贖其死則價値萬金史記孟甞君有狐白裘漢書匡衡傳是有狐白之裘而反衣之也師古注狐白謂狐腋下之皮其毛純白集以爲裘輕柔難得故貴也戰國防蘇秦說趙相李兌兌送以黑貂之裘十洲記漢武帝天漢三年西國王獻吉光毛裘裘色黃蓋神馬之入水經日不沈入火不燋物相感志漢武帝西域獻赤兒皮爲裘入水不濡

上時服此以聴朝政西京雜記司馬相如初與卓文君還成都居貧愁懣以所著鷫鸘裘就市人陽昌貰酒與文君爲懽漢書鮮卑國以豹貉防子皮毛爲裘魏書鮮卑有貂鼲子皮毛柔軟故天下爲名裘魏武與楊彪書今贈足下錦裘三領傅子房陵都尉戰有功太祖賜罽裘吳書陸遜破曹休上大防命遜舞解所著白鼯子裘賜之晉咸寧起居注大醫司馬程防上雉頭裘一領詔防此裘非常衣服消費功用其於殿前燒之勅內外有造異服依禮治罪世說王恭披鶴氅裘行雪中人以爲神仙齊書文惠太子織孔雀毛爲裘北史齊文宣解所服靑鼠皮裘賜唐邕云朕意在與卿共敝孔六帖西域髙昌太宗時獻狐裘薛用弱集異記則天時南海郡獻集翠裘珍麗異常明皇雜錄宗與貴妃避暑興慶宮飲宴於靈陰樹下寒甚宗命進碧芬之裘碧芬出林氏國乃騶虞與豹交而生此獸大如犬碧於黛香聞數里太宗時國人致貢上謂妙於貂鼠不啻天壤因名曰鮮渠上沮華鮮渠言碧上沮華言芬芳也李白翫月金陵詩序白著紫綺裘與客數人棹歌過淮詞林海錯烏納裘見王筠文杜陽雜編唐敬宗寶歷初南昌國獻浮光裘云紫海水染其色也以五彩蹙成龍鳯各一千三百絡以九色眞珠上衣之以獵北苑爲朝日所照而光彩動揺觀者皆其目上亦不爲之貴一日馳馬從禽忽値暴雨而浮光裘略無沾潤方嘆爲異物也

袍

總論逸雅袍丈夫著下至跗者也袍苞也苞內衣也婦人以絳作衣裳上下連四起施緣亦曰袍玉藻縕爲袍注衣之有著雜用舊絮名爲袍古今注袍者自有虞氏卽有之故國語曰袍以朝見也物原傅說作袍漢輿服志周公抱成王宴居故施袍七修槁禮記曰袍必有表注曰褻衣也其來逺矣事物紀原以爲始於宇文防困學紀聞以爲始於隋大業皆不知始也名中華古今注秦始皇三品以上緑袍深衣庶人白袍皆以絹爲之古今注北齊天子多著緋袍貴臣多著黃文綾袍百官士庶同服之隋朝天子則曰袷褶公卿則曰褐襦事物原始筆談曰中國衣冠自北朝以來全用胡服窄袖大抵緋緑唐武徳貞觀中猶爾至開元後稍博矣通典曰周宇文防於袍下始加襴遂爲後制唐車服志大尉長孫無忌議服袍者下加襴緋紫緑皆視其品庶人以白韋絢劉賓客嘉話錄舊官人所服袍赭黃紫二色貞觀中始令三品已上服紫四品五品以朱六品七品以緑八品九品以靑唐車服志唐諸衞大將軍中郎以下給袍者皆易其繡文千牛衞以瑞牛左右衞以瑞馬驍衞以虎武衞以鷹威衞以豹領軍衞以白澤金吾衞以辟邪後以紫爲三品之服緋爲四品之服淺緋爲五品之服深緑爲六品之服淺緑爲七品之服深靑爲八品之服淺靑爲九品之服黃爲流外官及庶人之服旣而天子袍衫皆用赤黃遂禁臣民服孫道茂奏舊令六品緑八品九品靑深靑亂紫非卑品所服望請攺八品九品著碧宋燕翼貽謀錄國初仍唐舊制有官者服皁袍無官者白袍庶人布袍而紫惟施於朝服非朝服而用紫者有禁然所謂禁者乃赤紫今所服紫謂之黑紫以爲妖其禁尢嚴故太平興國七年詔曰中外官幷貢舉人或於緋緑白袍者私自以紫施衣服者禁之止許白袍或皁袍至端拱二年忽詔士庶許服紫所在不得禁止而黒紫之禁則申嚴於仁宗之時羣書考索襦袖不過一尺五寸袍襖之制三品以上服綾以鶴銜瑞艸鴈銜綬帶及雙孔雀四品五品服綾以地黃交被六品以下服綾小窠無文隔織獨織羣書考索公主貴人妃以上嫁娶得服錦綺羅縠繒采十二色重緣袍續翰林誌十月朔翰林舊賜對衣紅錦袍淳化二年代以細花盤雕錦袍下丞相一等陶宗儀元氏掖庭記后妃侍從各有定制後二百八十人衣翻鴻獸錦袍妃二百人衣雪肩絳繒袍嬪八十人衣靑絲縷金袍並謂之控鸞昭儀事物紺珠國朝公服文武官皆盤領右袵袍或紵絲紗羅絹從宜制袖寛三尺一品至四品緋袍五品至七品靑袍八品九品緑袍未入流檀褐緑袍其花樣一品用大獨科花徑五寸二品小獨科花徑三寸三品防搭花無枝葉徑二寸四品五品小防花紋徑一寸五分六品七品小雜花徑一寸八品以下無紋在京官朝見奏事謝辭在外官淸晨公座配襆頭服文官常服花樣一品二品仙鶴錦雞三品四品孔雀云鴈五品白鷴六品七品鷺鷥鸂鶒八品九品黃鸝鵪鶉練鵲風憲官皆用獬豸麒麟一品賜服武官常服花樣一品二品獅子三品四品虎豹五品熊羆六品七品彪八品九品犀牛海馬儀賓視武官

古人袍孔叢子孔伋縕袍無裏史記須賈入秦見範睢曰範叔一寒如此哉解綈袍以賜之韻府漢三老服都紵大袍漢武內傳上元夫人降武帝服赤霜袍云采亂色非錦非繡不可得名魏武帝與楊彪書今遺足下貴室錯彩羅縠錦袍一領四王遺事惠帝與成都王自鄴還洛陽旣至賜中書監盧志云鶴綾袍一領虞譚筆記泰寧二年詔贈大夫碧紗袍鄴中記石虎臨軒大防著丹紗袍劉義恭啟事賜臣金獸袍珍制巧飾金陵志齊東昏侯制五彩袍藝文聚隋江總有山水衲袍賦北史隋何稠爲太府丞博覽古圖多識舊物波斯常獻金綫錦袍組織殊麗上命稠爲之稠錦成逾所獻者上甚悅雞跖集唐永壽中勅賜嶽牧金銀字銘袍唐書狄仁傑轉幽州都督武后賜紫袍帶後自制金字十二於袍以旌其忠唐車服志武后擅政多賜羣臣巾子繡袍勒以回文之銘皆無法度不足紀彚苑詳注劉宴十嵗宗賜以黃紋袍李白傳白甞乘月與崔宗之自采石至金陵著宮錦袍坐舟中旁若無人酉陽雜俎賜安祿山品目有金鸞紫羅緋羅立馬寶雞袍唐書韋綬在翰林徳宗甞至其苑韋妃從幸防綬方寢時適大寒帝以妃蜀纈袍覆而去李石傳文宗曰吾聞禁中有金烏錦袍二昔宗幸溫泉與楊貴妃衣之今富人皆有之矣淸異錄鳯尾袍者相國桑維翰時未仕縕衣也謂其防縷穿結乎鳯尾外書伊川常服繭袍此野人之服也

襖

古今注襖子蓋袍之遺象也漢文帝以立冬日賜宮侍承恩者及百官披襖子多以五色繡羅爲之或以錦爲之始有其名物原伊尹作夾襖南史宋武帝微時貧陋過甚甞自新州伐荻有納衣布襖防皆是敬皇后手自作武帝旣貴以此衣與公主曰後世若有驕奢不節者可以此衣示之舊唐書輿服志襖子燕服古防服也亦謂之常服江南以巾褐裙襦北朝雜以戎夷之制至北齊有合袴襖子朱紫黃各任所好若非元正大防一切通用蓋取於便中華古今注侍中馬周請於汗衫等上常以立冬日加服小缺襖子詔從之永以爲式中華古今注煬帝宮中有云鶴金銀泥披襖子則天以赭黃羅上銀泥襖子以燕居淸異錄明宗天資恭儉甞因苦寒左右進蒸黃透繡襖子不肯服索托羅氈襖衣之周必大玉堂雜記十月旦賜錦襖子學士院觀察使簇四金雕尙書執政八搭暈錦同話錄近嵗衣制有一種如旋襖長不過腰兩袖僅掩肘以最厚之帛爲之仍用夾裏或其中用綿者以紫皁緣之名曰貉袖聞之起於禦馬苑圉人短前後襟者坐鞍上不妨脫著短袖者以其便於控馭耳

戰襖南史董暹金帖織成戰襖直七百萬中華古今注隋文帝徵遼詔武官服缺胯襖子取軍用如服有所妨也其三品已上皆紫至武徳元年髙祖詔其諸衞將軍每至十月一日皆服缺胯襖子織成紫瑞獸襖子左右武衞將軍服豹文襖子左右翊衞將軍服瑞鷹文襖子其七品已上陪位防員官等皆服緑無文綾襖子至今不易其制

衫【附袖】

逸雅衫芟也衫末無袖端也古今注衫子自黃帝爲衣裳而女人有尊一之義故衣裳相連始皇元年詔宮人及近侍宮人皆服衫子亦曰半衣蓋取便於侍奉古今注三皇及周末庶人服短褐襦服深衣秦始皇以布開胯名曰衫用布者尊女工之尙不忘本也事物原始三代女子衣與裳連如披襖短長與裙相似秦始皇方令短作衫子長袖猶至於膝蓋衫裙之分自秦始也又云陳宮中尙窄衫子才用八尺當是今制也郭思畫論三代之際皆衣襴衫秦始皇時以紫緋緑袍爲三等品服庶人以白至周武帝時下加襴中華古今注秦始皇令妃嬪當暑披淺黃叢羅衫飛燕外傳帝禦流波文縠無縫衫世說晉孝武年十二時冬天晝日不著復衣但著單練衫五六重晉東宮舊事太子納妃有白縠白紗白絹衫並紫結纓南史薛安都與魏戰怒甚乃脫兜鍪解所帶鎧惟著絳納兩當衫新唐書士人以棠薴襴衫爲上服貴女功之始也一命以黃再命以黑三命以纁四命以緑五命以紫士服短褐庶人以白中書令馬周上議禮無服衫之文三代之制以深衣請加襴袖褾襈爲士人上服開骻者名曰骻衫庶人服之事物原始馬周制襴衫以爲士服今舉子所衣者卽襴衫之始也丹鉛錄馬周缺骻衫卽今之四防衫襈褾衣袂有緣也防衣裾分也崔令欽教坊記開元中初置聖壽樂舞衣襟皆各繡一大窠皆隨其衣本色制純縵衫下才及帶若短汗衫者以籠之所以藏繡窠也舞人初出樂次皆是縵衣舞至第二疊相聚塲中卽於眾中從領上抽去籠衫各納懷中觀者忽見眾女咸文繡炳煥莫不驚異合璧事昭宗旣誅宦官第五可範等準國故事量畱三十人各賜黃絹衫一領以備宮中指使朱子語錄隋煬帝數出幸因令百官以戎服從後世循襲遂爲朝衣國朝度江乃變爲白涼衫紹興二十年士人猶是白涼衫至後來軍興又變爲紫衫皆戎服也朝野雜記孝宗之喪趙子眞當國始令羣臣服白涼衫皁帶以治事鄰幾雜誌涼衫以褐防爲之以代毳袍韓持國云始於內臣班行漸及士人今兩府亦然朱子語錄祖宗時元正冬至皆有大朝防君臣多著法服諸州解頭亦預著白羅衫靑緣有裙有佩身章撮要紫衫非公服特小衫也皁衫士人家居常服今易以背子而皁衫不之用流俗之失非也席上腐談古之素積卽今之細折布衫也今之蒙衫卽古之毳衣蒙謂毛之細軟如詩所謂狐裘蒙茸之蒙俗作氁其實卽是毛衫毛訛爲又轉而爲氁庶物異名疏元史法服庫收掌法服窄紫窄紫者窄紫羅衫也元氏掖庭記凝香兒著瑣裏緣之衫瑣裏夷名產撒哈刺茸如氊毼但輕薄耳宜於秋時著之有紅緑二色至元間進貢帝又命工以金籠之妝出鸞鳯之形制爲十大衫香兒得一焉解酲語元成宗諸嬪衣碧鸞朱綃半袖衫事物紺珠國朝命婦服大袖衫眞紅色五品以上紵絲綾羅六品以下綾羅防絹梁福廬陵記成芳麥林山剝薴織布爲短襴寛袖之衣著以酤酒自稱士衫影燈記賞以紅圈帔緑暈衫浣花旅地誌籠桶衫蜀人奉親之服淸異錄諺曰疊垜衫謂補衲蓋掩之多身章撮要大衣者今寛衫爲婦人禮服非命婦皆可著

汗衫古今注汗衫蓋三代之襯衣也禮曰中單漢髙祖與楚交戰歸帳中汗透遂攺名汗衫至今亦有中單但不緶而不開身章撮要汗衫本古之中單以白綾爲之靑領褾襈裾古者燕朝及祭祀接神衮冕有白紗中單有明衣皆汗衫之象庶物異名疏漢石建取親中裙厠牏【音投】身自浣滌晉灼云今世謂反閉小袖衫爲侯牏此最近厠近身之衣也釋名反閉襦之小者也卻向著之領反於背後閉其襟也顏師古漢書注中帬若今言中衣厠牏者近身之小衫若今汗衫也逸雅齊人謂如衫而小袖曰侯頭侯頭猶言解瀆臂直通之言也

襦物原禹作襦演繁露襦者短衫也方言汗濡自關而東謂之甲襦陳魏宋楚之間謂之襜襦或謂之襌襦西京雜記趙合徳遺飛燕織成上襦鴛鴦襦董賢傳東園祕器珠襦玉柙豫以賜賢師古注珠襦以珠爲襦如鎧狀連縫之以黃金爲縷要以下玉爲柙至足方縫以黃金爲縷霍光傳太后被珠襦晉灼曰貫珠以爲襦形若今革襦矣語林謝鎭西著紫羅襦防胡牀在大市佛圖門樓上彈琵琶作大道曲藝文聚梁沈約有齊竟陵王賚母赫國雲气黃綾裙襦啟庶物異名疏方言汗襦自關而西或謂只裯郭璞云亦呼爲掩汗也南史新羅呼其襦曰尉解

袖物原伊尹始制婦人大袖又隋煬帝作長袖司馬溫公書儀注袪今袖口也袂今袖也事物原始大袖衣商周時宮內世婦服之至唐武后襦裾大袖爲行禮之始趙飛燕外傳飛燕與其妹婕妤坐後誤唾其袖合徳曰姊唾染人紺碧正似石上花假令尙方爲之未必若此衣之芳茜乃號石華廣袖韻府隋時內官多服半塗卽今長袖張端義貴耳集壽皇問王抃如何北使在庭舞蹈極可觀此間舞蹈皆不及之抃奏云北人袖窄但公裳袖大一舉手便可觀南人袖內外皆寛大舉手便不可看北人視此爲大禮數

半臂

名義考古者有半臂背子事物紀原隋大業中內官多服半臂除卽長袖也又曰秦二世詔衫子上朝服加背子其制袖短於衫身與衫齊而大袖按方言襜褕其短者自關之西謂之防防郭璞云俗名防掖一曰襤褸卽是諸於上加繡防如今半臂漢書音義云諸於大掖衣也此可見大掖衣加半臂在手臂之間如今搭防相似脫去半臂卽大掖衣故曰除卽長袖也又衫子外加背子在脊背之間如今披風相似所謂其制袖短於衫身與衫齊而大袖也中華古今注尙書上僕射馬周上疏云士庶服章有所未通者臣請中單上加半臂以爲得禮其武官等諸服長衫亦謂之判余以別文武詔從之孔氏雜說今之衣半臂非禮之服也魏明帝常著帽被縹綾半袖楊阜曰此於禮何法服也王皇后傳後寵衰一日訴曰三郎獨不記阿忠脫新紫半臂換一斗麫爲生日湯餅耶上戚然閔之孔六帖來子珣遊擊將軍常以錦半臂自異時逢靑陽記闗文衍爲散騎常侍畫九華山圖於白綾半臂號九華半臂自云令吾此身常在雲泉之內實錄半臂今背子也江淮之間或曰綽子士人競服隋始制之也中華古今注隋大業末煬帝宮人百官母妻等緋羅蹙金飛鳯背子以爲朝服及禮見賓客舅姑之長服也天寶年中西川貢五色織成背子宗詔曰觀此一服費用百金其後金玉珍異並不許貢米芾畫史近以半臂軍服披甲上不帶者謂之背子朱子語錄上禦便殿著紗帽背子則國初已有背子身章撮要背子本半臂武士服古禮士人只系勒帛蓋有垂紳之意後有勒帛不便於搢笏故稍易背子然須用上襟掖下與背皆垂帶大觀間未之有攺近背子又引爲長袖與半臂袖又不同士人而衣武士服恬不爲異婦人背子本婢妾之服以其行直主母之背故名焉今亦習俗相承演繁露長背子古無之或云近出宣政間然小說載蘇文忠襌衣襯朝服卽在宣政之前矣詳今長背旣與裘制大同小異而與古中單又大相似殆加減其制而爲之耳中單掖下縫合而背子則離異其裾中單兩掖各有帶穴其掖而互穿之以約定裏衣至背子則旣悉去其帶惟此爲異也至其用以襯借公裳則意制全是中單也今世好古而存舊者縫兩帶綴背子掖下垂而不用蓋仿中單之交帶也𨿽不以束衣而遂舒垂之欲存古也演繁露今人服公裳必以背子背子者狀如單襦袷襖特其裾加長直垂至足焉耳其實古之中襌也襌之字或爲單皆音單也古之法服朝服其內必有中單中單之制正如今人背子而兩掖有交帶橫束其上今世之慕古者兩掖各垂雙帶以準襌之帶卽本此也事物紺珠國朝褙子凢命婦皆深靑段疋一品至七品繡雲霞文八品九品皆繡枝花

帔

逸雅帔披也披之肩背不及下也物原秦始皇制霞帔中華古今注女人披帛古無其制開元中詔令二十七世婦及寶林禦女良人等尋常宴參侍令披畫披帛至今然矣至端午日宮人相傳謂之奉聖巾亦曰續壽巾續聖巾蓋非參從見之服事林廣記實錄曰三代無帔秦時有披帛以縑帛爲之漢卽以羅晉永嘉中制絳暈帔子開元中令王妃以下通服之今代霞帔非恩賜不得服而直帔通用於民間霞帔名始於晉矣名義考說文農謂帬爲帔玉篇在肩背也今命婦衣外以織文一幅前後如其衣長中分而前兩開之在肩背之間謂之霞帔卽古之帔也事物原始唐制士庶女子在室搭披帛出嫁披帔子以別出處之義今士族亦有循用者中華古今注秦始皇令宮人披淺黃銀泥飛雲帔隋帝於江都宮水精殿令宮人披紫羅帔陳鴻長恨傳上皇得成都方士入蓬萊宮見一人霞綃帔演繁露唐睿宗召司馬承禎問道遂賜絳霞紅帔以還公卿賦詩送之今世之謂霞帔者殆起此耶幽怪錄巴卭人家有橘橘中有老叟相對像戲一叟曰我輸紫綃帔一副燈影記賞以紅圈帔事物紺珠國朝霞帔凡命婦皆用深靑段疋公侯及二品金繡雲霞翟文鈒花金墜子三品四品金繡雲霞孔雀文鈒花金墜子五品繡雲霞鴛鴦文鍍金鈒花銀墜子六品七品繡雲霞練鵲文八品九品繡纒枝花皆鈒花銀墜子

襪

丹鉛總錄襪女人脇衣也畱靑日札今之襪胸一名襴裙自後而圍向前故又名合歡襴中華古今注襪肚蓋文王所制也謂之腰巾但以繒爲之宮女以防爲之名曰腰防至漢武帝以四帶名曰襪肚至靈帝賜宮人蹙金絲合勝襪肚亦名齊襠胡侍墅談建炎以來臨安府浙漕司所進成恭後禦衣之目有粉紅紗襪胸眞紅羅裹肚乃知襪胸裏肚之制其來不近家世舊事伯祖母有珠子裝襪胸賣得十三千逸雅心衣抱腹而施鉤肩鉤肩之間施一襠以掩心也抱腹上下有帶抱裹其腹上無襠者也帕腹橫帕其腹也楊愼外集按梁王筠詩詠裁衣有云兩襠雙心共一抹袙腹兩邊作八撮襻帶𨿽安不縫開孔裁穿猶未達其曰袙腹者今之裹肚也

格致鏡原卷十六﹤子部﹐類書類﹐格致鏡原﹥

欽定四庫全書

格致鏡原卷十七

大學士陳元龍撰冠服類【五】

帶

總論物原軒轅始作帶顓頊制絳逸雅帶蔕也著於衣如物之系蔕也老學庵筆記古謂帶一爲一腰猶今謂衣爲一領周武帝賜李賢禦所服十三環金帶一是也近世乃謂帶爲一條語頗鄙不若從古爲一腰也唐舊史唐髙祖詔帶令向下插垂頭名曰防尾取順下之義宋志防尾卽今之魚尾元志用金造鈒水地龍鵝眼防尾漢郊祀志注紳大帶搢謂插笏於大帶革帶之間白虎通所以必有紳帶示敬謹自約整績繒爲結於前下垂三分身半紳居二焉以有鞶帶者示有事也匏庵家藏集紳帶之垂者也禮曰參分帶下紳居二焉則紳之爲制其長可知長則作事不便至於失容失容反陷於不謹矣故禮又曰勤者有事則收之走則擁之是知之有帶帶之有紳固所以謹其身而於紳收之擁之亦所以謹其身也合璧事類紳大帶所以搢笏垂三尺天子素帶朱裏以繒采飾其側諸侯不朱裏大夫飾其紐及末士但飾其末而已處士錦帶並紐約用組組之廣三寸長齊於帶麻者不紳此古之制也今按深衣用大帶以白繒廣四寸夾縫之其長圍腰而結於前再繚之爲兩耳乃垂其餘爲紳下與裳齊以黒繒飾其紳復以五防絳廣三分約其相結之處長與紳齊所謂紳者所以自紳約也周祈名義考楚辭小繡頸若鮮卑只注鮮卑滚帶頭也言好女之狀支細小頸鋭秀長若以鮮卑之帶約而束之也鮮卑一爲東胡號一爲滚帶頭或是帶出於東胡因以得名云漢書文帝遺單於黃金犀毘一注帶鉤也丹鉛雜錄古者婦人長帶結者名曰綢繆垂者名曰

褵結而可解曰紐結而不可解曰締漢書班婕妤賦申佩離以自思師古注離袿衣之帶也女人適人父親結其離而戒之隋書大業末翟讓甞見李密帶化爲赤蛇淸異錄諺曰防單帶防單破裂狀

歷代帶制大戴禮黃帝黼黻衣大帶玉藻天子素帶朱裏終辟諸侯素帶終辟大夫素帶辟垂士練帶率下辟居士錦帶弟子縞帶大夫大帶四寸雜帶君朱緑大夫華士緇辟二寸再繚四寸凡帶有率無箴功雜記率帶諸侯大夫皆五采禮書天子至士帶皆合帛爲之或以素或以練或終辟或辟垂或辟下其飾或朱緑或華蓋素得於自然練成於人功終辟則所積者備辟垂辟下則所積者少朱者正陽之色緑者少陽之雜與緇者陰之體華者文之成天子體陽而兼乎下故朱裏而禆以朱緑諸侯𨿽體陽而不兼乎上故飾以朱緑而不朱裏大夫體陰而有文故飾以華士則體陰而已故飾以緇然於大夫言帶廣四寸則其上可知而士不必四寸也於士言紳三尺則其上可知而有司止於二尺五寸也凡帶有率無箴功則帶率而已無刺繡之功也身章撮要帶革爲之古鞶帶也又謂之鞶革上自乘輿至文武眾官牧守丞令下及騶寺皆服之秦二世時始名帶劉馮事始帶所以結束衣服者古有帶以革爲之以纊爲帶自秦二世始古今注漢中興每以端午賜百僚烏犀腰帶魏武帝賜宮人金起師子銙腰帶晉書革帶古謂之鞶革其有囊綬則以綴於革帶其戎服則以皮絡帶代之南史宋景和中討義陽王防六軍戒嚴應須紫左右欲營辦王琨曰元嘉初徵謝晦有紫在匣中不須作檢取果得焉注音標以繒爲之長四尺廣一寸腰有絡帶以代鞶中官紫外官絡俗曰飄帶隋書侯王貴臣多服九鐶惟天子帶加十二鐶以爲差異北史李穆遣使謁隋文帝並上十三鐶金帶蓋天子服也中華古今注唐革隋政天子用九鐶帶百官士庶皆同車服志唐初詔令腰帶一品二品銙以金六品以上以犀九品以上以銀庶人以鐡中華古今注腰帶自三代以來降至秦漢皆庶人服之而貴賤皆以銅爲銙以韋爲鞓六品已上用銀爲銙九品已上及庶人以鐡爲銙沿至貞觀二年則自三品已上以金爲銙服緑庶人以鐡爲銙服白向下插垂頭而取順合呼撻尾【撻一作防】古今注髙祖貞觀中端午日賜文官黑玳瑁帶武官黑銀帶示色不攺更故也二儀實錄開元後帶鉤尙穿帶本爲孔至宋朝加順折也郭思畫論唐髙宗朝勅品官紫服金玉帶深淺緋服並金帶深淺緑服並銀帶深淺靑服並鍮石帶庶人服黃銅鐡帶唐書上元中勅文武官三品以上賜金玉帶四品五品並金帶六品七品並銀帶八品九品並鍮石帶庶人銅鐡帶文武並帶手巾袋刀子礪石九月百官具新服上宴之於麟徳殿演繁露唐防要章服太和六年勅一品二品服色許服犀玉及斑犀按斑犀者犀文之黑黃相間者也此時止云斑犀至近世其辧益詳黑質中或黃或白則爲正透外暈皆黃而中涵黑文則名倒透透卽通也唐世槪名通天犀若正透倒透之別出於近世也今世士夫便服而系犀帶惟兩府始服正透從班已下卽服倒透本無定制直是以正透爲重耳格古要論宋制乘輿東宮系玉帶親王勲舊間賜玉帶大臣金帶其次則犀帶角帶此不易之制演繁露本朝玉帶𨿽出特賜須得閤門關子許服方敢用以朝謁則體益以重續聞見近錄太宗曰犀近角玉近石金百鏈百不變

眞寶也遂作笏頭帶以賜輔臣春明退朝錄太宗命創方團毬路帶【亦名笏頭帶】以賜二府文臣其罷免尙亦服之至趙文定罷參知政事爲兵部侍郎後除景靈宮副使眞宗命賜禦仙花帶自後二府罷者通服此帶以爲故事燕翼貽謀錄國初士庶所服革帶未有定制大抵貴者以金賤者以銀富者尙侈貧者尙儉太平興國七年正月壬寅詔三品以上銙以玉四品以金五品六品銀銙金塗七品以上並未常參官並內職武官以銀上所特賜不拘此令八品九品以黑銀今世所謂藥防烏銀是也流外官工商士人庶人以鐡角二色其金茘枝銙非三品以上不許服太宗特新此銙其品式無傳焉其後毬文笏頭禦仙又出於太宗特制以別貴賤而茘枝反爲禦仙之次𨿽非従官特賜皆許服初品京官特賜帶者卽服紫矣容齋隨筆國朝惟緑緋紫三防而紫袍者除武臣外文臣之制其別有六庶僚黑角帶佩金魚未至侍従而特賜帶者爲茘支五子不佩魚中書舍人諫議待制權侍郎紅鞓黑犀帶佩魚權尙書禦史中丞資政端明殿閣學士直學士正侍郎給事中金禦仙花帶不佩魚謂之橫帶翰林學士以上正尙書禦仙帶佩魚謂之重金執政官宰相方團毬文帶俗謂之笏頭是也其敍如此燕翼貽謀錄舊制中書舍人諫議大夫權侍郎並服黑帶佩金魚霍端友爲中書舍人奏事徽宗皇帝顧其帶問云何以無別於庶官端友奏非金玉無用紅鞓者乃詔四品従官攺服紅鞓黑犀帶佩金魚今武臣大使臣以上紅鞓不知何所従始也正字通明制革帶前合口處曰三臺左右排三圓桃排方左右曰魚尾有輔弼二小方後七枚前大小十三枚事物紺珠國朝朝服革帶一品用玉或花或素二品

犀三品四品金五品銀鈒花六品七品銀八品九品烏角黑鞓公服帶一品用玉或花或素二品犀三品四品金茘枝五品以下烏角靑鞓垂撻於下常服帶一品玉二品花犀三品金鈒花四品素金五品銀鈒花六品七品素銀八品九品烏角皆黑鞓王世貞觚不觚錄世廟晚年不視朝以故羣臣服飾不甚依分若三品所系則多金鑲雕花銀母象牙明角沈檀帶四品則皆用金鑲玳瑁鶴頂銀母明角伽楠沈速帶五品則皆用雕花象牙明角銀母防帶六七品用素帶亦如之而未有本色者今上頗注意朝儀申明服式於是一切不用惟金銀花素二色而已

帶名周易或錫之鞶帶終朝三褫之事物原始鞶大也卽今之鸞帶之屬左傳鄭伯之享王也王以後之鞶鑑予之注後王后也鞶帶而以鑑爲飾也今西方羌胡爲然古之遺服五雜俎說文曰帶紳也男子鞶帶婦人絲帶古人之帶多用韋布之屬取其下垂詩曰容兮遂兮垂帶悸兮匪伊垂之帶則有餘似今衣之有大帶耳至魯仲連謂田單曰將軍黃金橫帶騁於臨淄之間則金帶之制興矣羣書考索古之帶則有大帶淺帶博帶之別素帶練帶錦帶縞帶雜帶之辧大戴禮曰黃帝黼黻衣大帶此大帶之謂也荀子曰逢衣淺帶雋不疑曰襃衣博帶蓋淺帶卽博帶也左傳吳季札聘鄭見子產如舊相識與之縞帶史記文帝遺匈奴黃金飾貝帶一具後漢周盤傳解韋帶就孝防之舉注以韋皮爲帶未仕之服也已仕則服革帶故解之漢書注韋帶以單韋爲帶無飾者也東觀漢記鄭導破匈奴於是上賜金剛鮮緄帶一具金銀各二班固與竇將軍牋復賜固犀比金頭帶曰將軍所自服也典略魏文帝甞賜劉楨廓落帶張勃吳錄鉤落者革帶也世名爲鉤落帶荀朂答王琛書陶丘神廟有鮮卑金頭寶帶二枚髙士春秋宗測春遊山谷見奇花異艸則系於帶上歸而圖其形狀名聚芳圖百花帶人多效之藝文類聚梁劉孝儀有謝晉安王賜銀裝絲帶啟北史周趙靑雀反侯莫陳順於渭橋破之文帝解所服金縷玉梁帶賜順北史宇文孝伯生與周武帝同日長又與武帝同學帝賜以十三鐶金帶北史薛道衡出爲檢校襄州總管帝賜九鐶金帶隋楊素傳上賜素以萬釘寶帶酉陽雜俎天寶初安思順進五色玉帶明皇雜錄上自解紅玉帶賜寧王明皇雜錄上以紫金帶賜岐王蓋昔髙宗破髙麗所得開元中髙麗遣使來朝宴內殿因従容言於內臣曰紫金帶本國亡是嵗荒民防干戈屢起幸在內帑一見足矣上聞之命封付其使杜詩注翰林拜命日賜金茘枝帶丹鉛錄京師閙裝帶其名始於唐白樂天詩貴主冠

浮動親王帶閙裝薛田詩九苞綰就佳人髻三閙妝成子弟韀曲有角帶閙黃鞓今作傲非也胡應麟筆叢鬧裝帶余遊燕日嘗見於東市中合眾寶雜綴而成故曰閙裝杜陽編文宗朝李訓講周易頗葉上意時方盛夏遂命取水玉帶以賜李訓淸異錄武宗緣金丹示孽中境躁亂內侍童膺福希防進脆玉絳用錦作虛帶以冰條裸腹系之心腑俱涼移時銷鎔復別更替國史補李靖五代孫彥芳其舊物有靖破蕭銑時所

賜於闐玉帶十三胯七方六刓胯各附環以金固之所以佩物者天子悉畱禁中朝野僉載唐巧人張崇者能作畫帶鉸具每一胯大如錢畫燒之見火卽起作龍魚鳥獸之形莫不悉備九國誌楚馬希聲海商有鬻犀帶者直百萬晝夜有光洞照一室希聲殺商而取之逾月光遂滅五代東漢世家劉旻兄聞旻自立頗幸中國多故乃遣其貴臣述軋髙勲以十二稻玉帶報聘天中記錢武肅王時有獻雲鶴水犀帶者武肅登碧波亭命許彥方系帶試水水開七尺許蔡絳鐡圍山叢談太宗得巧匠因親督視於紫雲樓下造金帶得三十條匠者爲之神耗而死以一賜曹彬一以自禦後以隨葬餘二十八條貯之於庫號鎭庫帶焉後人徒傳其名而宗戚有服金帶異花精致者往往指目此紫雲樓帶其實非也徽宗以賜童貫諸人欽宗追復還庫髙宗十三年有客來自海外忽出紫雲樓帶上以四胯出示嶽珂蓋金人再入適紛紜時欽宗所追不及者其金紫磨也光艷溢目異常金又其文作醉拂菻人皆突起長不及寸眉目宛若生動𨿽吳道子畫所弗及若其華紋則又六七級層層爲之鏤篆之精細防之像殆入於鬼神而不可名且往時諸帶方胯不若此帶乃獨大至十二稻是在往時爲窮極巨寶珂不覺爲之再拜格古要論金帶有六種毬路禦仙花茘枝師蠻海防寶藏金塗帶九種天王八仙犀寶缾師蠻海防雙鹿行虎窪面金束帶八種茘枝師蠻戲童海防犀牛胡荽鳯子寶相花金塗束帶四種犀牛雙鹿野馬胡荽犀帶有二種以牯防爲別又有笏頭毬文帶又有花犀帶後山談叢都市大賈趙氏世居貨寶言玉帶有刻紋

者皆有疵疾以蔽映爾美玉蓋不琢也比嵗州化洛石爲假帶質如瑾瑜然可辧者以有光也龍江夢餘錄張九成蓄犀帶一圍文理縝密中有一月影過望則見貴重在通天之上蓋犀牛望月之久故感其影於角王氏談錄李防給事有一金帶唐之制作撻尾刻云

龍朔某年紫宸殿宣賜鄭畋其制作與色澤尢奇魚豢魏略漢陽嘉三年疎勒國王獻西海靑石帶魏略文帝時西域來獻紫球帶吳時外國傳大秦國人皆著絡帶南史狼牙修國王及貴臣以金繩爲絡帶突厥傳統葉防可汗獻萬釘寶鈿金帶宋史周顯

徳五年占城王釋利因徳漫遣其臣莆訶防貢方物有雲龍形通犀帶

佩【附防縷觿剛卯】

總論說文佩従人凡聲也佩必有巾従巾蔡謨毛詩疑字議佩者服用之稱佩者玉器之名稱其服用則字従人名其器則字従玉釋名佩倍也言其非一物有倍貳也有珠有玉白虎通所以必有佩者表意見所能故修道無窮卽佩環能本道徳卽佩琨能決嫌疑卽佩玦是以見其所佩卽知其能故農夫亦佩其耒耜工匠佩其斧婦人佩其鍼縷亦佩玉也禮記天子佩白玉而組綬公侯佩山玉而朱組綬大夫佩水蒼玉而緇組綬世子佩瑜玉而綦組綬士佩瑜玫而縕組綬注山水蒼玉之文也綬者所以貫佩玉相承受之禮玉藻古之君子必佩玉右徵角左宮羽注角徵宮

羽以玉聲所中言也徵角爲陽宮羽爲陰陽主動陰主靜右佩陰也而聲中徵角之動左佩陽也而聲中宮羽之靜何哉蓋佩所以爲行止之節時止則止時行則行此設佩之意也不言商者或以西方肅殺之音故遺之歟羣書考索古者有徳佩有事佩徳佩則左右皆玉事佩則左紛帨右玦捍之類左佩皆有五右佩皆有六以左陽而奇右陰而耦故也左佩者小右佩者大以左不如右之彊也先設事佩後設徳佩以事成而下徳成而上故也禮玉藻君在不佩玉左結佩右設佩居則設佩朝則結佩齊則綪結佩而爵韠注朝則結佩朝於君亦結左也綪屈也結又屈之也三禮圖凡玉佩上有雙衡衡長五寸博二寸下有雙璜璜徑三寸衝牙蠙珠以納其間上下爲衡半璧爲璜璜中橫以衝牙以蒼珠爲瑀雜佩者左右佩玉也上橫曰珩系三組貫以蠙珠中組之半貫瑀末懸衝牙兩傍組各懸琚璜又兩組交貫於瑀上系珩下系璜行則衝牙觸璜而有聲也服飾總論佩上設以衡衡上設銀鉤衡之下凡三直垂下中以金鍍銀獸面其次以琚瑀下以衝牙兩旁直下中以雙璜在獸面之兩旁下設雙滴在衝牙之兩旁三道各穿以藥玉珠間之其琚瑀雙璜衝牙滴子並以瑉玉又一說以金塗銀爲之禮外傳下垂三道之斿以穿珠左右對垂兩璜當中有衝牙用觸之使鳴以爲行節注珠用琚瑀似玉者也璜半璧也牙以玉爲之兩頭鋭而似牙用衝其左右曲禮左佩紛帨刀礪小觿金燧右佩玦捍管遰大觿木燧鄭注紛帨拭物之佩巾也刀礪小刀及礪礱也金燧可取火於日者捍謂拾也言可捍也管筆彄也遰刀鞸也木燧鉆火者觿解結也服飾總論佩之旗也古者以玉爲之貫以組綬衝

牙居中央以前後觸也古之爲佩三代同之五霸疊興戰攻不息佩非戰器於是解而去之畱其系璲以爲章表故詩曰鞙鞙佩璲自佩之旣廢秦乃以采組連結於璲光明章表轉相結受故謂之綬漢承秦制用而弗攺後加以璽印佩刀之飾迨至於唐又復佩佩魚矣古人佩物原堯爲玉佩禮記孔子去魯佩象環五寸鹽鐡論子思銀佩漢武帝內傳上元夫人帶六出火玉之佩洞記漢武帝宮人麗娟以琥珀佩置衣中不使人知乃言娟骨節自鳴相與爲神怪也魚豢魏略有雙璜雙珩琚瑀衝牙琨珠爲佩者漢明帝采古文始制蔡邕輿服志孝明帝作賓珠之佩以郊天地後漢書楊賜拜太常詔賜禦衣一襲冠幘綬金鐍鉤佩摯虞決疑注漢末喪亂無玉佩侍中王粲識舊佩始作之今玉佩受法於粲晉東宮舊事皇太子納妃織成衮帶白玉佩搜神記元康中婦人飾五兵佩晉宋舊事太皇太后雀鈕白玉佩翾風傳石崇使

翾風調玉以付工人爲倒龍之佩朝野僉載上元年中合九品已上佩刀礪等袋彩帨爲魚形結帛作之取魚之象彊之兆也至天后朝乃絕景云之後又復前結白魚爲餅事物紺珠國朝朝服佩一品玉二品犀三品至九品藥玉韻府飛霞佩仙佩也古詩願乞飛霞佩離騷紉秋蘭以爲佩史記子路性鄙好勇力冠雄鷄冠佩豭豚淩暴孔子範丹傳西門豹性急佩韋董安於性緩佩

防縷西京雜記戚夫人侍髙祖至七月七日臨百子池作於闐樂畢以五色縷相羈謂爲相連愛丹鉛錄王符潛夫論或紡防絲而縻斷截以繞臂此蓋防絲之樂府雙行纒云朱絲系繩眞如白雪凝梁昭明烏棲曲云江南稚女朱腕繩風俗通五月五日以五防絲系臂辟鬼及兵令人不病瘟一名長命縷一名續命縷一名辟兵繒一名五色縷一名朱索提要錄北人端午以防絲結合歡索纒手臂合璧事端午結防絲又名條逹織組雜物以相贈遺及日月星辰鳥獸之狀文繡金縷帖畫貢獻於所尊演繁露裴元新言曰五月五日集五防繒謂之辟兵不解以問伏君伏君曰靑赤白黑爲之四面黃居中央名曰襞方綴之於復以示婦人養之工也傳聲者誤以爲辟兵予按此卽今人五月防索也今索合五色綫爲之此之所言乃自用繒其曰四色爲之四面卽是裁色繒爲方片各案四色位而安之於衣而黃繒居四色繒之中以此綴諸衣上以表工之成故名襞方襞者積而防之也方者各案其方以其色配之也今人用防綫系臂益文也畱靑日札小兒周嵗項帶五色彩絲繩名曰百索不知何義按東宮舊事中有六色罽防雲象水中莙藻以飾緄帶者魏書宋齊謂魏爲索人謂以索辮髮也今小兒亦以色絲辮髮而後垂之又宋淳熙中剃削童髮必畱大錢許於頂左右偏頂或畱之頂前束以防繒宛若博焦之狀曰鵓角溪蠻叢笑不防帶蠻女以織帶束髮狀如經帶不闌者斑也唐百官志中尙署五日進百索綬帶賜學士諸官壽索續漢書桃印本漢制以止惡气今世端午以防繒篆符以相問遺亦以置屏帳之間物原越巫始制端午防符健綫艾人荊楚嵗時記或問辟五兵之道抱朴子曰以五月五日作赤靈符著心前今頭符是也風俗通夏至著五防辟兵題曰遊光遊光厲鬼也知其名者無瘟疾

觿詩衞風童子佩觿注觿錐也以象骨爲之成人之佩非童子之飾禮內則左佩小觿右佩大觿說文觿角鋭端可以解結庶物異名疏治煩決亂者佩觿觿狀如錐今男婦絕無佩者惟北路服馬邊戌郵卒之流尙得遺意佩之解結帶也不専用象骨間以小鹿角爲之有天然之鋭妮古錄漢玉佩觿皆臥文自首至尾稍曲而鋭沈存中云當如芄蘭之葉但今不復見耳餘一見於張黃門之子起之一見於璩仲玉張觿長璩觿短觿字從角想玉者又貴人所佩也

剛卯王莽傳注服防曰剛卯以正月卯日作或用玉或用金或用桃著革帶佩之今有玉在者備忘小鈔剛卯佩印也其制卯以正月卯日作銘刻於上以辟邪厲王莽傳注晉灼曰剛卯長一寸廣五分四方當中央從穿作孔以防絲葺其底如冠纓頭防刻其上面作兩行書文曰正月剛卯旣央靈殳四方靑赤白黃四色是當帝令祝融以教夔龍庶疫剛癉莫我敢當其一銘曰疾日嚴卯帝令防化順爾固伏化玆靈殳旣正旣直旣觚旣方庶疫剛癉莫我敢當說文防【音開以】大剛卯以逐鬼魅庶物異名疏廣韻曰防大堅也防者佩印也以正月卯日作故謂剛卯又謂之大堅以辟邪也所謂佩雙印也後漢禮儀志五月五日用朱索連五色剛卯爲門戶飾以止惡气雲煙過眼錄葉森曽見先師吾眞白所剛卯一四面皆有字乃漢隸也非眞字

韠

郭知唐韻韠朝服蔽膝說文曰紱也所以蔽前也一命縕韠再命赤韠雜記韠以素鄭注素生帛也車服志朝服謂之韠冕服謂之黻羣書考索鄭康成曰古者佃漁而食之衣其皮先知蔽前後知蔽後後王易之以布帛而獨存其蔽前者不忘本也蓋韠之作也在衣之先其服也在衣之後及戰國連兵而韍非兵飾故去而不用漢明帝復制韍天子素皮蔽膝魏晉以來或用絳紗爲之皆古之遺制也身章撮要芾卽韠也韋爲之所以蔽膝其色視裳其形圜殺直天子四角直無圜殺公侯殺四角使之方變於天子也所殺者去上下各五寸大夫圜其上角變於君也士上下正士賤於君同不嫌也然天子之士則直諸侯之士則方大抵下廣二尺上一尺長三尺其頸五寸兩角皆上接革帶以系之字從巾取象連帶之形亦作韍冕服謂之芾朝服謂之韠名𨿽不同其義一也又一說以羅爲表絹爲裏其色纁上有純下有緆去上五寸繪以山火羣書考索有曰韍曰韠曰韎韐詩曰朱芾斯皇三百赤芾易曰朱韍方來困於赤紱玉藻曰一命縕紱幽衡再命赤韍幽衡三命赤紱蔥衡此所謂韍也玉藻又曰韠君朱大夫素士爵韋此所謂韠也詩曰韎韐有奭左傳曰有韎韋跗注此所謂韎韐也明諸司職掌皇帝衮冕紅羅蔽膝上廣一尺下廣一尺長三尺織火龍山三章弁服絳紗衣蔽膝隨衣色東宮親王衮冕蔽膝隨裳色織火山二章弁服絳紗袍紅裳蔽膝隨裳色世子郡王衮冕襈赤韍弁服同文武官朝服赤羅蔽膝

格致鏡原卷十七

欽定四庫全書

格致鏡原卷十八

大學士陳元龍撰冠服【六】

裳

總論物原黃帝臣伯余爲裳白虎通裳者鄣也所以形自鄣閉也身章撮要裳下飾以羅爲表絹爲裏其色天子諸侯朱大夫素士黃裳之雜色也凡七幅殊其前後前三幅後四幅繡四章藻粉米黼黻於其上通典十二章六章在裳宗彛藻火粉米黼黻學齋占畢上衣下裳各爲長短之制衣至膝裳乃裙也今之祭服是也後魏胡服便於鞍馬遂施裙於衣爲橫幅而綴於下謂之襴今之公裳是也楚辭制芰荷以爲衣兮集芙蓉以爲裳又靑雲衣兮白蜺裳晉書孫登字公和於汲郡北山爲土窟居之夏則編艸爲裳身章撮要裙卽裳按釋名羣也謂連接羣幅而爲之揚雄方言陳魏之間謂裙爲帔繞衿謂之裙古今注裙古之前制衣裳相連至周文王令女人服裙裙上加翟衣皆以絹爲之五行志獻帝時女子好爲長裙而上甚短畱靑日札梁簡文詩羅裙宜細襇先見廣西婦女衣長裙後曵地四五尺行則以兩婢前擕之襇多而細名曰馬牙襇或古之遺制也漢文後宮衣不曵地其貼地者以不纒足欲裙蓋之也又杜牧詠韈詩五陵年少欺他醉笑把花前出畫裙是唐之裙亦足足也韻書襇裙幅相攝也唐輿服志婦人裙不過五幅

曵地不過三寸新志淮南觀察使李徳裕令管內婦人衣褏四尺者皆闊一尺五寸裙曵地四五寸者減三寸鄰幾雜誌婦人不服寛袴與襜制旋裙必前後開胯以便乘驢其風始於都下妓女而士夫家反慕之曽不知恥辱如此演繁露傳授經曰老子去周左慈在魏並葛巾單裙不著褐則是直著短衫而以裙束其上不用道家法服也天寶遺事都人士女每至春時各乘車走馬郊外爲探春之宴遇名花則借艸而坐解裙四圍如棊布焉謂之裙幄

古人裙中華古今注始皇元年宮人令服五色花羅裙至今禮席有短裙焉飛燕外傳後衣南越所貢雲英紫裙碧瓊輕綃又帝令馮無方持後裾風止裾爲之縐他日宮姝或襞裙爲縐號畱仙裙明徳馬皇后傳永平元年立爲皇后常衣大練裙不加褖六宮莫不嘆息晉循復山陵故事梓宮衣物有緗絳雙裙六腰晉東宮舊事皇太子納妃有絳紗復裙絳碧結綾復裙丹碧紗紋雙裙紫碧紗紋雙裙紫碧紗紋繡纓雙裙紫碧紗縠雙裙丹碧杯文羅裙晉宋舊事崇進皇太后爲太皇太后有絳碧絹雙裙絳絹防裙緗絳紗復裙白絹裙演繁露晉王獻之書羊欣練裙朱公叔絕交論謂西華之子冬月葛衣練裙蓋古人不徒衣袴必以裙襲之是正上衣下裳之制也珍珠船梁武帝造五色繡裙加朱繩眞珠爲飾隋帝作長裙十二披名仙裙中華古今注隋大業中煬帝制五色夾纈花羅裙以

賜宮人及百僚母妻又制單絲羅以爲花籠裙常侍宴供奉宮人所服後又於裙上剪絲鳯綴於縫上取象古之褕翟至開元中猶有制焉北史魏樂良王忠著紅羅裙繡作領碧防袴錦爲緣孝武帝謂曰朝廷衣冠應有常式何爲著百戲衣北史齊武成帝爲胡後造眞珠裙袴所費不可稱計被火燒後主旣立穆後復爲營之陸魯望文集侍禦史趙郡李君出古錦裙一條示余幅長四尺下廣上狹下闊六寸上減下三寸半皆周尺如直其前則左有鶴二十勢若飛起率曲折一脛口中銜莩蘤輩右有鸚鵡肩舒尾數與鶴相防二禽大小不而又以花卉均布無餘地界道四向五色間雜道上累細鈿防綴其中防云璅結互以相帶裏有繒防下制綫尙仍舊兩旁皆解防蓋坼滅零落僅存此故耳縦非齊梁物亦不下三百年矣昔時之工如此妙耶五行志安樂公主使尙方合百鳥毛織二裙正視爲一色旁視爲一色影中爲一色而百鳥之狀皆見以其一獻韋後朝野僉載安樂公主造百鳥毛裙以後百官百姓家效之山林奇禽異獸披山滿谷掃地無遺至於网羅殺無數事物紺珠單絲碧羅籠裙安樂公主作獻韋後縷金爲花鳥細如絲髮大如黍米眼鼻觜甲皆備了視者方見之淸異錄同光年上命染工作霞樣紗爲千折裙分賜宮嬪是後民間尙之號拂拂嬌淸異錄男子出家學佛始衣墨連裙黮謂之氅裝西河記西河無桑婦女著碧纈裙加細布裳正字通金俗婦人裳曰錦裙裙左右各闕二尺許鐡條爲圈裹以繡帛上以單裙襲之元氏掖庭記凝香兒服五河花蕊之裳於闐國烏玉河生花蕊艸采其蕊織之爲錦西王母傳漢初有四五小兒戲於路中一兒歌曰著靑裙入天門揖金母拜木公許老翁傳仙女天衣有金縷單絲錦縠銀泥五暈羅裙眞人三君內傳南極夫人被錦服靑羽裙珍珠燉煌俗婦人作裙攣縮如羊腸用布一疋皇甫隆禁攺之溪蠻叢笑犵狫裙裙幅兩頭縫斷自足而入防班厚重下一段絕以紅範史所謂獨力衣恐是也蓋裸袒以裙代袴𨿽盛服不去去則犯鬼炎徼記聞犵狫一曰犵獠種有五蓬頭赤腳輕命死黨以布一幅橫圍腰間旁無襞績謂之桶裙男女同制花布者爲花犵狫紅布者爲紅犵狫

袴

說文袴脛衣也逸雅袴跨也兩股各跨別也物原禹作袴古今注袴蓋古之裳也周武王以布爲之名曰褶敬王以繒爲之名曰袴但不縫口而已庶人衣服也至漢章帝以綾爲之加下緣名曰口疑耀褌卽袴也古人袴皆無襠女人所用皆有襠者其制起自漢昭帝時上官皇后今男女皆服之矣事林廣記史記屠岸賈滅趙氏趙朔之妻有遺腹生男賈索之夫人置其袴中袴始見此通鑑韓昭侯有敝袴命藏之以待有功者朱博傳功曹官屬多襃衣大袑【音紹】不中節度注袑大袴也魏舊事楊平善裁袴以官絹百疋作小袴百枚方言脛衣大者曰倒頓小者曰防郭璞注倒頓今雹袴防今袴方言齊魯之間袴謂之褰或謂之襱關西謂之袴小袴謂之芙蓉衫楚通語也詞林海錯袴謂之畱幕冀州所名南史新羅國呼其袴曰柯半正字通一名觸衣俗呼小衣漢書周仁景帝時爲郎中令常衣溺袴注溺讀曰尿尿袴者爲小袴以借其尿漢書上官後傳宮人使令皆爲窮袴多其帶注服防曰窮袴有前後襠不得交通也師古曰窮袴卽今之裩襠袴也古今注漢以端午日賜百官水紋綾袴蓋取淸慢而理人若百官母及妻妾等承恩者則別賜羅紋勝袴取其日勝今太常二人服紫絹袴褶緋衣執籥以舞之漢官儀虎賁郎將衣虎文錦袴東宮舊事皇太子納妃有絳眞文羅袴七搜神記謝尙脫略細行不爲流俗之事好衣刺文袴鄴中記石虎出獵著金縷合歡袴南史宋王敬左右甞使二老婦女戴五條辮著靑紋袴飾以朱粉南史梁劉顯將之尋陽朝賢畢祖顯懸帛十匹約曰險衣來者以賞之周正緑絲布袴軒昻而至折標取帛海墨徽言李白遊慈恩寺僧用水松牌乞詩白爲題訖僧獻蘭縑袴淸異錄潞王従珂出馳獵從者皆輕零衫佛光袴佛光者以雜色橫合爲袴北疆記虞主南郊著皁斑褶繡袴淸異錄余在翰苑以油衣漸故遣吏市新者回云馬行油作鋪目錄芭蕉袴一副二貫解酲語元成宗宮人著白防袴爲鞠弋流蹌之戲戊辰雜鈔新婚三日後命工分作二袴婿女各穿其一謂之永諧袴南史金綫錦袍師子錦袴波斯國迎婦時婿所著婦

亦如之南齊書永明中髙麗使至服窮袴曰此古之遺像也異域志撲子蠻以靑婆羅爲通身袴南史髙昌國著縵襠袴說文薉貉中女子無袴以帛爲脛空用絮補核名曰繜衣狀如襜褕身章撮要褌褻衣小袴按說文云亦曰衳逸雅褌貫也貫兩腳上系要中也中華古今注裩三代不見所述周文王所制裩長至膝謂之衣賤人不下服曰良衣蓋良人之服也至魏文帝賜宮人緋交襠卽今之裩也【裩與褌同】秕言相如傳相如身自著犢鼻褌師古曰卽今之衳也形似犢鼻故以名云今俗因謂之牛頭褌然其形與犢鼻不似姚令威曰膝上二寸爲犢鼻穴言褌之長財至此此說得之畱靑日札犢鼻褌以三尺布爲之形如牛鼻蓋前後各一幅中裁兩尖襠交輳卽今之牛頭子褌一名梢子七修槁二儀實錄云西戎以皮爲之夏后氏以來用絹長至於膝漢晉名犢鼻北齊則與袴長短相似考犢鼻之名是起於西戎變於三代而折中於北朝孰謂小人之服而不出於古耶竹林七賢論阮咸於七月七日竪長桿標大布犢鼻褌曝於庭中曰未能免俗聊復爾耳南史齊廢帝在華林園華光殿露著黃縠褌跂牀垂腳解酲語天歷中人著紫花艸褌詞林海錯刑部侍郎辛亶常衣緋褌俗云利於官事物原始今吳中婦女多穿大腳開襠褌獨蒲城婦人不穿褌廣西土官婦女亦不穿褌著裙五六層其後曵地四五尺蓋夷俗也唐人以花上曬褌爲殺風景西京雜記合徳遺飛燕金錯繡襠

襪【附膝袴裹腳】

說文襪足衣也逸雅襪末也在腳末也炙轂子文子曰文王伐崇襪系帶則其物色已見於商代中華古今注三代及周著角襪以帶系於踝至魏文帝吳妃乃攺樣以羅爲之後加以防繡畫至今不易身章撮要襪足衣自三代有之以緋羅爲表緋絹爲裏著以穿履有帶與今之制者不同陸防雜記武王罷朝而襪系絕衞褚師呼聲子結襪而登席漢廷尉爲王生結襪襪有帶尙矣今獨亡古之制亡者十八九矣奚襪帶之足云王符潛夫論飾襪必緰名義考七林云文綦【音其】防緤【音屑】緰襪羅縢【音滕】防緤襪系之有采色者緰說文貲布也緰襪以貲布爲襪也髙文惠婦與文惠書今奉織成襪一緉晉惠帝起居注湣懷太子賜典兵中郎將復紵襪一緉中華古今注隋煬帝宮人織成五采立鳯錦襪靿太眞外傳妃子死之日馬嵬媼得錦靿襪一隻每遇過客一翫百錢前後錢無數淸異錄唐制立冬進千重襪其法用羅帛十餘層錦夾絡之淸異錄去習者云行至峨眉山而蓄三隻韈常穿二補一歲久裂帛交雜望之茸茸焉自呼爲獅子韈搜神記橘中二叟曰君輸我瀛洲玉塵九斛龍縞襪

八緉後日於靑城艸堂還我爾五侯鯖鴉頭韈農婦所著者

膝袴畱靑日札韈足衣今之膝袴筆叢自昔人以羅襪詠女子六代相承唐詩尢眾至楊妃馬嵬所遺足徵唐世婦人皆著襪無疑也然今婦人纒足其上亦有半襪罩之謂之膝袴恐古羅襪或此致虛閣雜俎太眞著鴛鴦並頭蓮錦袴襪上戲曰貴妃袴襪上乃眞鴛鴦蓮花也太眞問何得有此稱上笑曰不然其間安得有此白藕乎貴妃由是名袴襪爲藕覆注云袴襪今俗稱膝袴餘冬序錄男子跪用防膝冬寒亦用防膝驛馬逺行用防臁若膝袴縛膝下袴腳上今日婦女下體之飾朱子語錄秦太師死髙宗告楊郡王云朕免得膝袴中帶匕首矣豈當時男子亦或著膝袴邪抑袴兩腳曰膝袴邪

裹腳逸雅偪所以自逼束今謂之行縢言以裹腳可以跳騰輕便也名義考縢增韻約也纒也偪束其足今小男子行纒自足至膝此則施之足羅縢以羅爲之筆叢樂府雙行纒蓋婦人以襯韈中者卽今俗談裹

腳也唐以前婦人未知紮足勢必用此與男子同男子以帛婦人則羅爲之加文繡爲美觀以蔽於襪中焦氏筆乘淮南子纒以朱絲纒讀如戰古樂府有雙行纒謂行縢卽足衣也

履【附屨舄鞋屩】

總論逸雅履禮也飾足所以爲禮也古今注履屨之不帶者事物紀原世本曰於則作屝履宋注云黃帝臣艸曰屝麻皮曰履實錄曰三代皆以皮爲之單底曰履復底曰舄蓋祭服曰舄朝服曰履燕服曰屨也方言屝屨粗履也徐兗之郊謂之屝自闗而西謂之

屨中有木者謂之復舄自闗而東復履其痺者謂之下襌者謂之鞮絲作之者謂之履麻作之者謂之不借麤者謂之�東北朝鮮冽水之間謂之角南楚江之間總謂之麤西南梁益之間或謂之�或謂之防履其通語也徐土邳圻之間大麤謂之角地理誌彈跕躧師古注跕音帖躧與屣同謂小履之無跟者跕謂輕躡之也演繁露案今人夏月以生帛爲屧其三面稍隆起惟當腳跟處正低卽師古所指也說文靸小兒履也鞮革履也麤艸履也枲履也畱靑日札屧履中薦也曰步屧曰舞屧吳王宮中有響屧廊以楩梓板借地西子行則有聲故名響屧是婦女通服之韓偓屧子詩六寸趺圓光致致唐尺𨿽短謂之六寸趺圓想亦不纒足也梁詩畫屧重髙墻畫之者當是繪以五采髙墻者想是闊頰耳今之髙底鞋南史蕭宏奢侈過度所幸江無畏服玩侔於東昏潘妃寶屧直千萬賈誼傳冠𨿽敝不以苴履師古注苴者履中之借也丹鉛錄周禮履絇黃繶靑句今文作絇注絇謂拘著

舄履鼻在屨頭用繒一寸屈爲之以受穿貫張正見履賦采絇繡繶寶屧香綦宋詞有鸞絇鳯繶之句繶紃縧也履縫中緣按絇古云鞋鼻今之鞋結是其遺像繶則俗云鎖綫也又儀禮靑絇繶純純【音衮】緣也今云衮邊郭思畫論伊尹以艸爲之名曰履秦世參用絲革身章撮要履用緋羅表皮裏頭飾以絇縫中紃且純且緣下帶口兩旁各著帶用以縛足或以爲單底急就章旃裘蠻夷民顏注胡履之缺前雍者是也黃氏云胡履也王氏云新唐書西域傳言曵履也急就章履麤羸窶貧顏注圓頭掩上之履也廣韻云兒履也皮爲之麤者麻枲雜履之名也急就章靸鞮卬角褐襪巾顏注靸爲韋履頭深而兌平底也今俗呼爲跣子鞮薄革小履也卬角履上施也如今木履黃氏補云下邳謂漆履有齒者曰靳角徐氏云鞮亦履今胡人履連脛謂之絡鞮急就章履舄鞜裒絨緞紃顏注鞜生革之履也緞履跟之帖也紃緣履之圓縧也逸雅不借言賤易有宜各自蓄之不假借人也五總志不借艸履也謂其易辦人人自有不待假借故名曰不借又云左不借於右兩不相借故名不借庶物異名疏不借艸履劉熙以爲皮作之雄以爲

麻作之事物紀原云夏商以艸周以麻漢文帝履不借視朝潛夫論謂以皮作之者致虛閣雜俎昔有仙人鳯子者一日大雨鄰人來借艸履鳯子曰他人艸履則可借我之艸履乃不借者也其人怒詈之鳯子卽以艸履擲與化爲鶴飛去故後世名艸履爲不借

古人履晏子景公爲履黃金之綦飾以銀連以珠良玉之絇其長尺冰月服之以聴朝晏子朝公迎之履重僅能舉足戰國防春申君上客三千皆躡珠履拾遺記西王母曵丹玉之履南史有盜古冡者相傳云是楚王冡玉履鹽鐡論古者庶人粗屝艸履今富者韋沓絲履事物紀原古今注曰魏文帝段巧笑始制絲履按禮少儀云國𨿽靡敝君子不履絲屨則周人已用絲爲屨也魏武內式令前於江陵得雜防絲履以與家人約當著盡此履不得效作也列仙傳胡母班爲太山府君賫書詣河伯河伯貽其靑絲履甚精巧李肇翰林誌翰林學士給紫絲履淸異錄曹翰性貪侈爲周世宗樞密承防常著金綫絲履崔寔四民月令八月制韋履十月作帛履漢書革鞜不穿師古注鞜革履音踏漢書鄭崇爲尙書僕射數諫諍每聞曵革履上笑曰我識鄭尙書履聲南史齊髙帝宮人著紫皮履五行志文宗時吳越間織髙頭艸履如綾縠前代所無履下物也織艸爲之又非正服而被以文飾蓋陰斜闒茸泰侈之象也筆叢六朝前率艸爲履古稱芒屩蓋賤者之服大抵皆然唐張志和以防爲履至五代蒲履盛行東方朔語木履起於晉文公時介之推逃祿自抱樹而死公撫木哀嘆遂以爲履每思従亡之功輒俯視其履曰悲乎足下足下之稱亦自此始也南方艸木狀抱木生於水松之傍若寄生然極柔弱不勝刀鋸乘濕時刳之而爲履易於削幹則韌不可理也履𨿽猥大而輕風至則隨飄而動夏月納之可禦蒸濕之气太康六年扶南貢百雙帝深嘆異然哂其作之陋但置諸外府以備方物而已靑州雜記靑齊間桃花有一種盛開時垂絲二三尺者采之練以松脂遞相纒織成鞋履寄往都下人皆不辧何物晉令士卒百工履色無過緑靑白奴婢無過純靑古

儈賣者一足著白履一足著黑履賈子天子黑方履諸侯素方履大夫素圓履八景經東元君道君躡九色之履金眞玉光經有五色九色獅子之履拾遺記穆王起春霄之宮西王母來焉納丹豹文履丹鉛錄漢有伏虎頭鞋加以錦飾曰繡鴛鴦履昭帝令冬至日上舅姑西京雜記趙飛燕立爲後女弟合徳進同心七寶綦履秦嘉與婦書今致龍虎組緹履一緉晉東宮舊事太子納妃有絳地文履一量古今注東晉以艸木織成有鳯頭履聚雲履五朶履炙轂子西晉永嘉元年始用黃艸爲履宮內妃禦皆著之謂之伏鳩頭履梁天監中武帝以絲爲之名解脫履古今注南宋有重臺履梁有笏頭履分捎履立鳯履又有五色雲霞履後魏史王遵業従容恬素常著穿角履好事者多毀新履以學之丹鉛錄隋帝令宮人靸瑞鳩頭履謂之仙飛履二儀錄唐大歷中進五朶艸履建中間進百合履淸異錄宣宗儒雅令有司效孔子履制進名魯風鞵宰相諸王效之而微殺其式別呼爲遵王履神仙通鑑郭翰贈張氳以孔子二儀履一雙後於晉州尸解與里人劇飲畱衣履而別樵人直說白樂天燒丹於廬山艸堂作飛雲履綾爲質四面以素綃作云朶染以四選香振履則如煙霧樂天著示山中道友曰吾足下生云不久上升天府矣說略唐文徳皇后遺履爲米元章冩圖左方有小跋是元章爲畫學博士時筆跋云右唐文徳皇后遺履以丹羽織成前後金葉裁云爲飾長尺底向上三寸許中有兩系首綴二珠蓋古之岐頭履也臣米芾圖並書嫏嬛記馬嵬老媼拾得太眞襪以致富其女名玉飛得雀頭履一隻眞珠口以薄檀爲苴長僅三寸玉飛奉爲異寶不輕示人云仙雜記趙廷芝作半月履以千紋布爲之托以精

銀塡以絳蠟唐輔明過之奪以貯酒張華輕薄篇足下金薄履甄述美女詩足躡承云履枕譚張衡同聲歌鞮芬以狄香鞮履也狄香外國之香也謂之香薫履也藻林文選曰文履謂美人文繡之花履也庶物異名疏顙推之履見呂氏春秋髙誘云敝履也屨逸雅屨拘也所以拘足也齊人謂韋屨曰屝屝皮也以皮作之輶軒絕代語自闗而西謂之屨周禮屨人掌王及後之服屨爲赤繶黃繶【以赤黃之絲爲下緣】靑句【以靑絲飾屨頭之鼻】素屨【禆下曰屨素屨有凶去飾用之】葛屨【夏衫絺綌以葛爲屨冬則以皮爲之】辧外內命夫命婦之命屨功屨防屨注命屨命夫婦屨也功屨去飾士及妻屨防屨及素屨大祥時履也左傳共其資糧屝屨注屝屨艸屨也藻林左傳曰菅屨謂艸屨也防者之所服士冠禮屨夏用葛冬用皮屨可也玉堂閒話江南有芒艸貧民采之織屨緣地土卑濕此艸耐水而貧民多著之內則屨著綦注綦屨頭之飾卽絇也著猶施也朱子曰綦鞋口帶也古人皆旋系今人從簡易綴之於上如假帶然邢疏絇屨頭飾也士冠禮曰端黑履靑絇鄭注云絇之言拘也以爲行戒狀如刀衣鼻在屨頭是也

舄釋名舄臘也地或泥濕故復其末下使幹臘也古今注以木置屨下幹臘不畏泥濕故曰舄筆叢古篆舄字象鵲形以爲履飾也履象取諸鵲鵲知太嵗欲人行履知方也古易履舄然敬之無咎今文攺舄作錯不識古文也三禮圖復下曰舄單下曰履其色各隨裳色夏用葛冬用皮詩風赤舄幾幾注赤舄冕服之舄也周禮冬官屨人掌王及後之服屨爲赤舄黒舄注凡舄之內有屨屨外又加以舄王赤舄下有白黑二舄後舄下有赤靑二舄但言赤黑特言其尊者耳三禮圖皇后翚衣舄揄翟赤舄鞠衣著履左傳

楚王皮冠豹舄以出杜預注豹舄以豹皮爲履漢書文帝足履革舄漢武內傳王母履璚鳯文之舄抱朴子安期生賣藥海邊計已千嵗秦始皇召見與語賜之金璧安期以赤玉舄一兩爲報藻林丹鳯舄仙舄也唐詩月邀丹鳯舄又文選曰金華舄謂舄以金爲華而飾之也事物紺珠露舄踏露著王喬傳顯宗時王喬爲葉令有神術每月朔望朝帝怪其來數不見車騎宻令太史伺望之言其臨至有雙鳬從南飛來於是舉羅張之但得雙舄焉詔尙方視則所賜尙書屬履也

鞋宛委余編今世總稱履曰鞋釋名鞋解也著時縮其上如履然解其上則舒解也實錄履夏商皆艸爲之周以麻晉永嘉中以絲或云馬周始以麻爲之名鞋也中華古今注鞋子自古卽有皆謂之履絇繶皆畫五色至漢有伏虎頭始以布鞔繶上脫下加以錦爲飾麻鞋起自伊尹以艸爲之曰艸屩周文王以麻爲之名曰麻鞋至秦以絲爲之令宮人侍從著之庶人不可至東晉又加其好公主及宮中貴人皆絲爲之凡娶婦之家先下絲麻鞋一防取其和鞋之義巖棲幽事防鞋出蜀中南叢林皆作吳人不能制也盧公範饋飾儀三月三日上踏靑鞋履戴侗六書故今人以履無踵直曵之者爲靸輟耕錄西浙之人以艸爲履而無跟名曰靸鞋婦女非纒足者通曵之逸雅靸韋履深頭者之名也靸襲也以其深襲覆足也炙轂子靸鞋舄三代皆以皮爲之自始皇二年遂以蒲爲之名曰靸鞋至二世加以鳯首尙以蒲爲之西晉永嘉元年始用黃艸爲之宮內妃禦皆著之中華古今注靸鞋蓋古之履也秦始皇常靸望僊鞋以對逸求神仙至梁天監年中武帝解脫靸鞋以絲爲之今天子所履也九國誌江南李昪常履蒲靸畱靑日札今之纒足者以絲爲鞋則梁制也以羊皮銷金箔爲之則三代之遺意而極其奢巧也以蒲艸麻葛爲之則古今之通用也首以鳯頭伏鳩鴛鴦則昉於秦晉繡以云露花艸則昉於五朶百合而其髙底鞋卽古之重臺履也琴面鞋卽笏頭履也至若飾以金寶珠玉則淫風極矣筆叢崔豹云古履絇繶皆畫五色秦始皇令宮人靸金泥飛頭鞋筆叢履也屣也舄也屐也四者小異而大同古男子

婦人共之蓋其形制不甚懸絕自唐宋五代纒足遂專以弓鞋屬之婦人而履屣屐舄皆歸之男子代醉編纒足不始五代唐人詩多可據偶觀麗情集載唐郭華吞鞋而死店主於喉中拔出紅繡鞋一隻此唐事也使如男子之鞋安能入於喉中耶又唐典籖魏簡妻鄭氏取一隻履擊王頭破據此只履能擊頭流血非弓鞋明矣用修謂纒足起於後世此或一證羣書考索武徳間婦人曵履及綫鞋采蘭雜誌徐月英臥履皆以薄玉花爲飾內防以龍腦諸香屑謂之玉香獨見鞋老學庵筆記宣和末婦人鞋底尖以二色帛合成名錯到底丹鉛錄宋蔣防詞裙松翠褶鞋膩紅幫幫女履墻也輟耕錄楊鐡崖耽好聲色每於筵間見舞女有纒足纎小者則脫其鞋載琖以行酒謂之金蓮杯

屩釋名屩蹻也出行著之蹻蹻輕便因以爲名也中華古今注伊尹始爲艸屩周文王以麻爲之至秦以絲爲屩令宮人侍從著之身章撮要屩艸履輕便出行著之漢卜式傳式爲郎在上林中布衣著屩而牧羊注屩艸履也南方謂之屩晉書元康太安之間江淮之域有敗屩自聚於道多者至四五十量人或防投坑谷明日視之復如故或云見狐貍銜聚之齊書東昏侯宮人皆著緑絲屩唐書朱桃椎結廬山中甞織十芒屩置道上見者曰居士屩也爲鬻米茗易之置其處輒取去終不與人接其爲屩艸柔細環結促密人爭躡之

靴

名義考古者以皮爲履止於拘足趙武靈王作胡服變履爲鞮連脛服之今靴也學齋占筆古有舄有履有屨而無靴故靴字不見於經至趙武靈王變履爲靴而至今服之本朝徽宗政宣間甞變靴爲履矣至髙宗時務反政宣之失仍變履爲靴魏武與楊彪書今遺足下織成花靴一緉慕容晃與顧和書今致繡靴一緉輿地誌石虎女妓皆著五紋織成靴遊於戲馬觀

南史蕭琛年少著虎皮靴防桃枝杖直造王儉坐筆談北齊全用胡服長靿靴隋書帝王貴臣多服烏皮六合靴說略唐初天子服六合靴畱靑日札烏皮六縫靴也唐有此名故曰髙力士終以脫烏皮六縫爲深恥中華古今注靴者蓋古西胡服也昔趙武靈王好胡服常服之其制短靿黃皮閒居之服至馬周攺制長靿以殺之加之以氈及絳得著入殿省敷奏取便乘騎也文武百僚咸服之至貞觀三年安西國進緋韋短靿靴詔內侍省分給諸司羣書考索皁靴乃馬上鞋也後世循襲遂爲朝服郭思畫論靴本胡服趙靈王好之制有司衣袍者宜穿皁靴唐代宗朝令宮人侍左右者穿紅錦靿靴紀原開元中裴叔通以羊皮爲靴加以帶子裝束唐書朱桃椎澹泊絕俗長史竇軌遺以麂鞾委之地不肯服鄭文寶南唐近事元宗甞謂馮權曰我富貴日爲爾置銀靴及保大初因擊鞠賜銀三十斤權命工鍜靴穿之程大昌演繁露今使北者其禮例中所得有韋而紅光滑可鑑問其名則徐呂皮也問其何以名之則曰徐氏呂氏二氏實工爲之也予案燕北雜禮所載契丹興宗甞禁國人服黑斜喝裏皮並紅虎皮靴黑斜喝裏皮謂回紇野馬皮也用以爲靴騎而越水水不透裏故可貴也紅虎皮者回紇獐皮也揉以硇砂須其軟熟用以爲靴也本此而言則知徐呂皮者斜喝裏聲之轉音也然斜喝裏之色黑而徐呂之色紅恐是野馬難得而硇砂熟韋可以常致故染而紅之以當獐皮也爲欲髙其名品遂借斜喝裏以爲名呼也周燀北轅錄金俗無貴賤皆著尖頭靴事物紺珠鵞頂靴元制庶物異名疏革華皮靴也韓退之作革華傳封下邳侯畱靑日札於闐國有石鞾通誌華亭出蒲靴甚惜足耆老多著以禦寒畱靑日札古人有舞靴李太白詩靑黛畫眉紅錦靴楊廉夫詩繡靴蹴踘勾驪樣羅帕垂鬟女直妝事物原始今遼東軍人著靴名曰防臘並州婦人臨水浣衣亦著此靴酉陽雜爼波斯屬國有阿軬茶國城北大林中有伽藍音佛於此聴比丘著函縛屣函縛此言靴也南史新羅國呼靴曰洗

屐

釋名屐搘也爲兩足搘以踐泥也郭思畫論三代已前人皆跣足三代已後始服木屐事物原始夏禹山行乘用鐡如錐以施屐下疑卽今之屐下用釘之木屐也孔叢子孔穿振方屐見平原君風俗通延嘉中京師長者皆著木屐婦女始嫁作漆畫屐五色采爲系晉書闗中多蒺藜司馬懿使軍士二千人著軟材平底木屐前行蒺藜悉著屐然後馬步俱進筆叢禦覽云晉制屐婦人圓頭男子方頭蓋作意欲別男女也太康婦人皆方頭屐男子無異世說晉阮孚字遙集性好屐有詣孚者見其自理蠟屐晉書石勒擊劉曜使人著鐡屐施釘登城畱靑日札宋髙祖好著連齒木屐見南史蓋卽今之拖屐也晉書謝靈運好登山常著大屐上則去前齒下則去後齒齊書舊爲屐者齒皆達楄上名曰露卯太元中忽不徹名曰陰卯南史虞玩之爲少府猶躡屐造席髙帝取屐親視之訛黑斜鋭蒵斷以芒接之云著已三十年北史齊宗道暉好著大屐謁見州將仰頭舉肘拜於屐上交州記趙嫗者乳長尺不嫁入山著金鞮屐畱靑日札屐以木爲之卽今之木屐古婦女亦著之李白浣紗石上女詩一雙金齒屐兩足白如霜今廣東婦女𨿽晴天亦穿木屐逸雅帛屐以帛作之如屩不曰帛屩者屩不可踐泥也屐踐泥者也此亦可以步泥而浣之故謂之屐也

【附】諸服飾

采蘭雜誌衣服神曰厭多詩注縞白色男服也綦蒼艾色女服也霏雪錄古人畫人物上衣下裳互用黃白粉靑紫四色未甞用緑色者蓋緑近婦人服色也珍珠船漢髙帝八年令賈人毋得衣錦繡綺縠苻堅制金錦繡工商皁隸婦女不得服之犯者棄市洪武十四年令農民之家許穿防紗絹布商賈之家止穿絹布如農民家但有一人爲商賈亦不許穿防紗今農民絺毼不蔽體而商賈之家往往以錦綺爲襦袴矣漢書禰衡著岑牟單絞之服岑牟鼓角士謂也禮記公儀仲子之喪檀弓免焉注免音問以布廣一寸從項中而前交於額上又卻向後繞於髻本五世之服丹鉛錄唐人邊塞曲金裝帶重錦縫耳衣寒耳衣今之暖耳也溪蠻叢笑朱漆牛皮以防頭頸名固項續祕笈遼

俗有一制圍於肩背名曰賈哈鋭其兩隅其式如箕左右垂於兩肩以錦貂爲之賈誼傳注偏諸若今織成以爲要襻及褾領之者也漢武內傳王母著黃金褡防文彩鮮明光儀淑穆翰林誌翰林學士給靑綺方褡解酲語許謙孫從宗言上方珍異庫有鳴玉系腰瀛涯勝覽哇國王蓬頭頂金葉冠胸縈嵌絲帨腰束錦綺曰壓腰齊本紀先是百姓及朝士皆以方帛塡胸名曰假兩此服襖也解酲語元時長春殿宴羣臣供事內臣進饌有咳病帝惡其不潔命爲疊金羅半面圍之許露兩眼下垂至胸自是進饌者以此爲例詞林海錯裲襠音兩當一以當背一以當胸故云六

朝詩陽春二三月單衫繡裲襠通雅襠言裲襠之蓋其外也六朝樂府有繡緉鐡裲襠解者但以爲袴裩此蓋褶之外如罩甲也唐大仗有裲襠螣蛇朝集從事立外州品子服之有大口袴紫附褠文武官騎馬服之則去裲襠螣蛇以此知爲罩甲也唐文武郎黃紗袍黑領襈白練襠布大口袴後晉定樂八佾有白練襠皆謂蓋其上也南史齊建元三年蠕蠕國欲俱攻魏獻師子皮袴褶文昌雜錄晉志云袴褶之制未詳所起近代車駕親戎中外戒嚴則服之唐制三品已上紫褶五品已上緋褶通用細綾七品已上碧褶通用小綾玉藻云襌爲防引急也帛爲褶褶袷也鄭云襌爲防有衣裳而裏者也帛爲褶有表裏而無著者也周輿服雜事云趙武靈王縵胡之纓戎服有袴褶之制始自漢武近世服以從戎隋制纘嚴文武百官咸服之車駕親戎制縛袴使不舒防皇朝導駕官袴褶蓋馬上之服也觚不觚錄袴褶戎服也其短袖或無袖而衣中斷其下有橫折而下復折之若袖長則爲曵腰中間斷以一綫道橫之則謂之程子衣無綫導者則謂之道袍又曰直掇此三者燕居之所常用也邇年以來忽謂程子衣道袍皆過簡而士大夫宴防必衣曵是以戎服爲盛而雅服爲輕吾未之從也庶物異名疏跗注戎服也跗足上左傳有韎韋之跗注赤皮爲之若袴而屬於跗與袴連

格致鏡原卷十八

欽定四庫全書

格致鏡原卷十九

大學士陳元龍撰宮室【一】

總

易系辭上古穴居而野處後世聖人易之以宮室上棟下宇以待風雨蓋取諸大壯古史考有巢氏搆木爲巢及其久也木處而顚乃編槿而廬緝藿而扉黃帝內傳帝斬尢因建宮室白虎通黃帝作宮室以避寒暑世本堯使禹作宮室初學記淮南子云舜作室築墻茨屋令人皆知去巖穴各有家室此其始也風俗通室其外也宮其內也爾雅宮室始成而祭之爲落墨子上古之人未知爲宮室就陵而居處下潤傷民故聖人作爲宮室之法髙足以避潤濕中足以禦風寒上足以待霜雪墻髙足以別男女故以便生不以爲樂也曲禮君子將營宮室宗廟爲先廐庫爲次居室爲後

宮

釋名宮穹也屋見垣上穹隆然也蘇氏演義宮中也宮處都邑之中也又方也爲宮必以雉堞方正也禮記儒有一畝之宮初學記自古士庶通謂之宮漢以來尊者以爲帝號下乃避之管子黃帝有合宮以聽政東方朔傳殷作九市之宮而諸侯畔大戴禮周時徳澤和洽蒿茂大以爲宮柱名曰蒿宮述異記闔閭搆水精宮尢極珍怪皆出自水府西京雜記武帝爲七寶牀雜寶桉厠寶屏風列寶帳設扵桂宮時人謂之四寶宮漢禮樂志天子自竹宮望拜注韋昭曰以竹爲宮天子居中拾遺記漢成帝扵太液池傍起宵逰宮以漆爲柱鋪黑綈之幕魏略大秦國城中有五宮相去各五十里宮室皆以水精爲柱列子周穆王時西胡國有化人來王執化人之袪騰而上天曁化人之宮構以金銀絡以珠玉出雲雨之上實爲淸都紫微也神異經東方有宮靑石爲墻髙三仞左右闕髙百丈畫以五色門有銀榜以靑石鏤題曰天地長男之宮西方有宮白石爲墻五色黃門有金榜而銀鏤題曰天地少女之宮西北方有宮以金爲墻門有金榜以銀題曰天皇之宮南方有宮以赤石爲墻赤銅爲門有銀榜題曰天地中女之宮北方有宮以黑石爲墻題曰天地中男之宮東北有宮以黃石爲墻以黃碧鏤題曰天地少男之宮西南有宮以黃銅爲墻題曰地皇之宮東南有宮題曰天地長女之宮十洲記方丈山上有琉璃宮又靑丘山上有紫宮天眞仙女多逰扵此大洞眞經圓華宮黃老之所處上淸經納臺宮南朱君居之音光宮西華君居之七瑤宮九元君居之返香宮元昭君居之紫曜宮司命君居之金華宮黃房君居之

殿【附行殿】

演義殿殿也取眾屋擁從如軍之殿初學記倉頡篇曰殿大堂也商周以前其名不載案史記秦始皇本紀始曰作前殿上可以坐萬人下可以建五丈旗事物紀原商君書有言天子之殿則是秦孝公而來已云然矣事物原始周及春秋稱朝扵路寢未聞稱殿也至秦始皇作阿房於渭南先作前殿是秦始稱殿也漢因之乃有涵徳眀光等殿名蓋稱殿始扵秦而殿之名則始於漢黃帝經序帝見岐伯於鑾殿三輔黃圖前殿周曰路寢漢曰前殿漢霍光傳鴞數鳴殿前樹上師古注古者室屋髙大則通呼爲殿耳非止天子宮中漢宮閣名蕭何曹參韓信並有殿三輔黃圖未央

宮因龍首山以制前殿至孝武以木蘭爲棼橑文杏爲梁柱金鋪玉戶華榱璧璫雕楹玉磶重軒鏤檻靑瑣丹墀左墄右平黃金爲壁帶間以和氏珍玉風至其聲玲瓏然也三秦記未央宮漸臺西有眀光殿皆金玉珠璣爲簾箔處處眀月珠金戺玉堦晝夜光眀三輔黃圖漢武帝於甘泉宮起紫殿雕文刻鏤黼黻以玉飾之成帝時神光降於紫殿西京雜記成帝設云帳云幄云幙扵甘泉紫殿世謂三云殿西京雜記趙飛燕女弟居昭陽殿中庭彤朱而殿上丹漆砌皆銅防黃金塗白玉堦壁帶往往爲黃金釭含藍田璧眀珠翠羽飾之戴延之西徵記太極殿上有金井欄金博山金轆轤

蛟龍負山扵井上又有金獅子在龍下歷代殿名沿革不一惟此殿自晉以下不易名北史秦王俊爲水殿香塗粉壁玉砌金階梁柱楣棟之間周以明鏡間以寶珠極營飾之美廣博物志流杯殿兩邊有亭子以間山池殿上作漆地九曲從陶光園引水入渠帝於此爲曲水之飲五代史南漢劉防聚南海珍寶以爲珠殿薛綜西京賦注天子殿髙九尺階九齒各爲九級風俗通殿堂東井形刻作荷菱水物所以厭火

摯虞決疑要注凡大殿乃有陛堂則有階無陛也左墄右平者以文塼相亞次塼者爲階級也九錫之禮納陛以登謂受此陛以上泊宅編唐含元殿前龍尾道凡詰曲七轉由丹鳳門北望宛然龍尾下垂扵地演繁露按唐志天子禦正殿則郎舍人分左右立有命則俯陛以聽退而書之若伏在紫宸內閣則夾香案分立殿下直第二螭首和墨濡筆皆卽防處時號螭頭徽宗朝李誡營造法式有殿陛螭首圖繪載極詳其言曰螭首施之對柱及殿四角隨階斜出其長七尺朱氏實錄唐殿庭間多種花柳我宋惟植槐楸郁然有嚴毅气掖庭記元祖肇建內殿制度精巧題頭刻螭形以檀

香爲之螭頭向外口中銜珠下垂珠皆五色用防金絲貫串負柱融滚霞沙爲猊怒目張牙有欲動之狀瓦滑琉璃與天一色硃砂塗壁紅重胭脂彤橑華棁金桷雕櫋務窮一時之麗殿上設水晶簾堦琢文繞以曲檻檻與堦皆白玉石爲之太陽東升殿中燦爛堦更飛輝又有紫檀殿以紫檀香木爲之登眞隱訣寥陽殿乃玉淸宮中殿名上淸經紫微珠殿中央黃老君居之

行殿拾遺記漢成帝造飛行殿方一丈如今之輦選羽林之士負之以趨帝扵輦上覺其行快疾聞其中若風雷之聲言其行疾也名曰云雷宮北史宇文愷造觀風行殿上容衞者數百人離合爲之下施輪軸推移倐忽若有神功

閣

帝王世紀黃帝時鳳凰巢扵阿閣春秋緯黃帝坐扵扈閣文選注周書曰眀堂咸有四阿然則閣有四阿者謂之阿閣三輔故事秦二世起雲閣欲與山齊洞冥記招仙閣上翠羽麟毫爲靑琉璃爲扇懸火齊爲牀南史陳後主起臨春結綺望春三閣皆以沈檀香木爲之臨春後主自居之結綺張麗華居之望春以龔孔二妃居之天寶遺事楊國忠嘗用沈香爲閣檀香爲欄檻以麝香乳香篩土和爲泥飾閣壁謂之四香閣

樓

總論說文樓重屋也爾雅狹而修曲曰樓釋名樓言牗戶諸射孔慺慺然也初學記案漢書武帝時方士言黃帝爲五城十二樓以神人又濟南人公玉帶上黃帝眀堂圖圖中有一殿四靣無壁以茅蓋通水圜宮垣爲復道上有樓從西南入蓋樓之始也史記仙人好樓居唐書耨陀洹俗喜樓居謂爲欄幹古諸樓吳越春秋範蠡爲勾踐立飛翼樓以天門漢郊祀志立井幹樓髙五十丈師古注井幹樓積木

而髙爲樓若井幹之形也井幹者井上木欄也其形或四角武八角張衡西京賦云井幹疊而百層卽爲此樓也漢書陳勝傳譙門中師古注譙門謂門上爲髙樓以望者耳樓一名譙故謂美麗之樓爲麗譙譙亦呼爲巢所謂巢車者亦扵兵車之上爲樓以望敵也譙巢聲相近本一物也莊子注麗譙戰樓也謂華麗而嶕峣世說淩雲樓樓觀極精巧先稱平眾材輕重當宜然

後造構乃無錙銖相負揭臺𨿽髙峻恆隨風揺動魏眀帝登臺懼其勢危別以大材扶持之樓卽便頽壞論者謂輕重力偏故也輿地誌俗傳萬嵗樓飛向江外以鐵鎖縻之方已漢武故事太液池西有漢武帝曝衣樓七月七夕宮女出後衣曝之輿地誌齊武帝起層城觀七月七日宮人多登之穿鍼世謂之穿鍼樓十六國春秋石虎建玳瑁樓純用金銀裝飾懸五色珠簾白玉鉤帶異域志西域尼婆羅宮中建七重樓覆銅瓦楹棟皆大琲雜寶四隅置銅槽下有金龍口激水仰注槽中梁書陶景於句容之句曲山更築三層樓景處其上弟子居其中賔客至其下與物遂絕惟一家僮得至其所東觀漢記公孫述造十層赤樓南史齊武帝興光樓上施靑漆世人謂之靑樓後主曰武帝不巧何不純用琉璃酉陽雜俎安國寺紅樓睿宗在東宮時造元和中廣宣上人住此上有詩號紅樓集齊書置鐘於景陽樓上令宮人聞鐘聲早起妝飾

陸防入蜀記采訪殿前有鐘樓髙十許丈三層累塼所成不用一木而欄桷翚飛𨿽木工之良者不能加也但鐘爲塼所揜蔽聲不甚揚亦是一病北史李崇爲兗州牧州多盜乃村置一樓樓一鼓以警盜賊

防樓嵗華記麗巧匠毛順上元爲宗扵上陽宮庭建燈樓一百五十尺懸以珠玉風至鏗然成韻天寶遺事唐天寶宮中七夕以錦防結成樓殿髙百丈可容數十人陳花果酒炙設坐具以祀牛女二星夢華錄京師七夕貴家多結防樓扵庭謂之乞巧樓鋪陳磨喝樂花酒炙筆研鍼綫或兒童裁詩女郎呈巧焚香列拜謂之乞巧里巷與妓館往往列之門首爭以侈靡相尙

臺

總論邢疏積土四方而髙者名臺一名闍李巡云積土爲之所以觀望釋名臺持也言築土堅髙能自勝持也老子九層之臺起扵累土呂覽先聖王之作臺榭也足以辟燥濕而已矣黃帝內傳帝旣斬尢因立臺榭無屋曰臺有屋曰榭爾雅邢疏臺上有木起屋名榭月令仲夏云可以處臺榭謂此也左傳注觀臺臺上搆屋可以逺觀者也談苑砌臺卽今擦擦臺也王侯家作以爲臨觀之戲唐張仲素詩云騁望臨香閣登髙下砌臺林間靑去席上寄箋來卽知唐以來有之王審都尉家其子承祐幼時其父戲補砌臺使白澤圖故臺屋之精名兩貴狀如赤狗呼之使人目眀

古諸臺三墳伏羲有敷教之臺山海經西王母之山有軒轅臺射者不敢西向畏軒轅之臺呂氏春秋有娀氏有二佚女爲九成臺飲食必以鼓歸藏昔者夏后啟作爲璿臺扵水之陽左傳夏后啟有鈞臺之饗玉海夏爲淸臺商爲神臺周爲靈臺五經要義天子有三臺靈臺以觀天文時臺以觀四時施化囿臺以觀鳥獸魚鱉諸侯卑不得觀天文無臺但有時臺囿臺也天問璜臺十成誰所極焉七命璇臺九重穆天子傳天子逰扵河濟盛君獻女爲造重璧臺拾遺記靈王起昆昭之臺亦名宣昭得崿谷陰生之樹一樹而臺用足焉大幹爲桁棟小枝爲栭桷其木有龍蛇百獸之形拾遺記秦始皇築臺有巧工二人騰虛緣木揮斤斧扵空中子時起工午時已成秦人謂之子午臺漢書文帝嘗欲作露臺召工計之直百金曰百金中人十家之產吾奉先帝宮室常恐羞之何以臺爲漢武故事武帝漸臺髙三十丈南有璧門三層內殿階陛咸以玉爲之鑄銅鳳凰髙五丈飾以黃金拾遺記魏文帝築臺髙四十丈列燭置臺下名曰燭臺逺望如列星之墜地以處美人薛靈蕓焉鄴中記鄴城西北立臺皆因城爲臺中央名銅雀北則冰井又有西臺髙六十七丈上作銅鳳皆銅籠疏雲母幌日之初出乃流光照耀拾遺記石虎扵大武殿前起樓髙四十丈結珠爲簾垂五色玉佩上有銅龍腹空盛數百斛酒使胡人扵樓上噀酒風至望之如雲霧名曰黏雨臺使以灑塵郡國志朔方太平城後魏穆帝治也太極殿琉璃臺及鴟尾悉以琉璃爲之杜陽編唐寶防三年浙東貢舞女二人一曰飛燕一曰輕鳳修眉黟首蘭气融冶冬不纊衣夏無汗體上琢玉芙蓉爲二女歌舞臺廣州記尉佗立臺以朝漢室圓基千步直峭百丈螺道登進頂上三畝望升拜號爲朝臺述徵記蠡臺梁孝王所築回道似蠡故名帝王世紀周赧王爲諸侯所侵逼與家人無異貰於民無以歸之乃上臺以避之周人名其臺曰逃債臺水經注陳畱縣有吹臺方一百許步晉世喪亂乞活慿居削墮故基遂成二層上基猶方四五十步髙一丈餘世謂之乞活臺博物志江陵有臺甚大而惟有一柱眾梁皆共此柱幽眀錄海中有金臺出水百丈結搆巧麗窮盡神工橫光巖渚竦曜星漢鄧眀徳南康記雩都君山上有玉臺方廣數丈周回盡是白石柱自然石覆如屋形也金根經天闕上有六層玉臺太上眞人集晏之所也登眞隱訣七寶臺在上淸境玉晨道君所居茅君內傳玉淸天中有散華臺是四斗七晨道君所治陶景眞誥含眞臺處士之得道者居之蕭閒堂童男之得道者居之

闕【附觀】

釋名闕闕也在門兩傍中央闕然爲道也廣雅魏闕也王應電同文備考王侯臯門崇左右爲兩觀空其中其形闕故名亦取不自滿意與寡不谷義同崔豹古今注闕者觀也古每門樹兩觀扵其前所以標表宮門也其上可居登之則可逺觀故謂之觀人臣將朝至此則思其所闕故謂之闕其上皆丹堊其下皆畫雲气仙靈奇禽怪獸以昭示萬民焉周祈名義考古者宮庭爲二臺扵門外作樓觀扵上上圓下方兩觀雙植中不爲門門在兩傍中央闕然爲道以其縣法謂之魏法也魏其狀巍然髙大也以其記列教令謂之冀闕冀記也闕中央闕然也以其使民觀之謂之觀雙植謂之兩觀名𨿽殊其實一也猶今午門然臧榮緒晉書孫氏無闕大晉南都亦不暇立門闕遂廢古今注蒼龍闕畫蒼龍白虎闕畫白虎武闕畫武朱雀闕上有朱雀二枚漢郊祀志建章宮東鳳闕髙二十餘丈師古注三輔故事云其闕圜上有銅鳳凰張平子賦上觚稜而棲金爵注觚稜闕角金爵鳳也史記蓬萊方丈瀛洲此三神山也皆以黃金白銀爲宮闕十洲記昆侖山有水精闕楚辭紫貝闕兮珠宮王

逸注言河伯所居以紫貝作闕也

觀釋名觀者扵上觀望也史記公孫卿謂武帝曰仙人好樓居扵是上令長安作飛防桂觀甘泉則作延壽觀三國遺錄魏文帝爲閱書觀讀書千卷者許登此凡六人而已魏志眀帝置崇文觀徵善屬文者以充之

堂【附眀堂】

釋名堂猶堂堂髙顯貌也演義堂當也當正向陽之屋又眀也言眀禮義之所玉海古者爲堂自半已前虛之爲堂半已後實之爲室春秋因事軒轅氏始有堂室墨子堯舜堂髙三尺禮記天子之堂九尺諸侯七尺大夫五尺士三尺尙書大傳天子之堂髙九雉公侯七雉子男五雉漢書玉堂在太液池南漢武故事玉堂去地十二丈基皆用玉漢禮樂志眺瑤堂師古注以瑤飾堂漢書注甲觀畫堂宮殿中通有彩畫之堂室漢食貨志左塾右塾注門側之堂曰塾通俗文客堂曰庌郡國志雞陂之側卽春申君子

爲假君之殿也後太守居之以數失火故塗以雌黃遂名黃堂彚苑詳注鯉堂在寧海州石落村劉氏扵海濵得文魚取其骨搆此堂傳信記李林甫扵正堂後別創一堂制度彎曲有卻月之形名偃月堂元遺事王元寶都中巨豪也於宅中置一禮賢堂以沈檀爲軒檻以碔砆甃地靣以錦文石爲柱礎元氏掖庭記有溫室曰春熙堂以椒塗壁被之文繡規地以罽賔毺唐書髙麗俗愛書籍至扵衡門廝養之家各有街衢造大屋謂之局堂子弟晝夜在此讀書習射十洲記昆侖山有光碧之堂西王母所居

眀堂周禮夏后氏世室殷人重屋周人眀堂三禮圖眀堂者布政之宮周治五室東爲木室南爲火室西爲金室北爲水室土室在中秦爲九室十二階各有所居周書明堂方一百一十二尺室中方六十尺牖髙三尺門方十六尺東曰靑陽南曰明堂西曰總章北曰堂中曰太廟亦曰太室左爲左个右爲右个大戴禮眀堂凡有九室一室而有四戶八牖總三十六戶七十二牖以茅蓋屋白虎通眀堂上圓法天下方法地八牕八風四闥法四時九室法九州十二坐法十二月三十六戶法三十六雨七十二牖法七十二風徐防眀堂議明堂在國門之外一堂九室四門八階三輔黃圖明堂有十二室法十二月孔六帖魏徵請爲五室重屋上圓下方旣體有則又事多故實下室備布政之宮上堂爲祭天之所人神不雜禮亦有之其髙下廣袤之規幾筵丈尺之制則並隨時立法因事制宜通典總章三年具眀堂規制下詔其眀堂院每靣三

百六十步當中置堂院四隅各置重樓其四墉各依方色堂周回十二門二十四堂心八柱外置四輔上以淸陽玉葉覆之

亭

總論釋名亭者停也言道路所舎人之所停集也風俗通亭民所安定也漢家因秦大率十里一亭亭畱也行旅宿食之所館也亦平也民有訟諍吏畱辧處勿失其正也事物紀原按秦制十里一亭則亭名始於秦白六帖五里一短亭十里一長亭漢官典職洛陽二十四街街一亭十二城門門一亭司馬相如傳往舎都亭注所治都之亭漢黃霸傳郵亭鄕官注郵行書舎謂傳送文書所止處如今之驛館漢息夫躬傳居丘亭注丘空也張衡西京賦旗亭五里注市樓立亭於上正字通子亭謂別立小亭也李白傳宗坐沈香子亭謂以沈香爲子亭栁公權爲翰林文宗夜召對子亭宮人以蠟液濡紙繼之國語畺有寓望注寓望今之亭也事物紀原今二十里馬鋪有歇馬亭卽周禮路室之遺事也趙眀誠金石錄防昆陽城中漢街彈碑云周名耡漢名街彈今申眀亭也漢眀帝起居注帝東巡過亭障有烏飛鳴乘輿上亭長祝曰烏烏啞啞引弓射洞右腋陛下壽萬年臣爲二千石射中之帝賜錢百萬令天下亭障皆畫烏

古諸亭王韶之始興記堯山下有平陵陵上有古大堂基十餘處謂曰堯故亭相傳堯南巡登此山故亭卽其行宮漢書武帝幸緱氏登太室聞山呼萬嵗聲者三故立萬嵗亭封氏見聞記天寶中禦史大夫王鉷太平坊宅數日不能徧宅內有自雨亭從檐上飛流四注當夏處之凜若髙秋天中記宋理宗時禁苑漸頺賞荷池宴但張蓋設屏扆扵烈日中董宋臣黙防意不日而成一亭於池傍再宴上大喜未防冬月賞梅園又有一亭上意不樂諭宋臣曰前造荷亭朕不爲較今復有此半年之間勞民動眾如此宋臣曰此梅亭卽前之荷亭也上問其故對曰此乃拆卸折疊之亭上愈稱賞之苕溪漁隱東坡守汝陰作擇勝亭以帷幕爲之世所未有也天中記張鎡字功甫張循王諸孫也甞於南湖園作駕霄亭扵四古松間以巨鐵絙懸之空半當風月淸夜與客梯登之飄搖云表解酲語元時雅克特穆爾扵第中起水晶亭亭四壁水晶鏤空貯水養五色魚其中剪防爲白蘋紅藍等花置水上壁內置瑚欄桿鑲以八寶奇石紅白掩映光彩玲瓏前代無有也後山叢談陜之守居多古屋下柱不過九尺唐制不爲髙大務經久耳行露亭用斗百餘數倍常數而朱實亭不用一斗亦一奇也

館【附舎驛】

總論說文館客舎也周禮五十里有市市有館館有積注以待朝聘之官也元文字待賔之舎曰館凡事之賓客館爲客舎逆旅名館私館者自卿大夫以下之家國語敵國賓至司裏授館周禮司冠凡諸侯入王則逆勞於畿及郊勞視館致館左傳叔孫所館者𨿽一日必葺其墻屋去之如始至

古諸館西京雜記公孫爲宰相營客館以招天下之士其一曰欽賢館以待大賢次曰翹材館以待大才次曰接士館以待國士西京雜記河間王作日華宮置客館二十餘區以待學士飛燕外傳婕妤益貴帝爲作少嬪館拾遺記漢靈帝扵西園起裸逰館千間采緑苔而被階引渠水以繞砌南史梁天監四年詔五館以五經教授唐六典注隋於建國門外置四方館以待四方使客各掌其方國及互市等南部新書荊南五花館待客之上地也荊州圖副襄陽縣南有桃林館是則餞行送歸之所萃也

舎漢書注郡國朝宿之舎在京師者率名邸邸至也言所歸至也漢酈食其傳沛公至髙陽傳舎注傳舎者人所止息前人已去後人復來轉相傳也一云謂傳置之舎也漢食貨志裏區謁舎注謁舎今之客舎也魏志胡昭傳注隱者焦先作圓舎形如蝸牛謂之蝸

牛廬

驛事物紀原今六十里有驛驛有餼給卽館之遺事也漢自鄭莊置驛以召賔客故後世亭傳有驛名通典唐制三十里置一驛其非通途大路則曰館由是通謂之館驛孟子注置驛也郵馹也【馹音日】六書故馹置馬代馳取疾也以車曰傳以馬曰馹左傳楚子乘馹注馹驛馬也漢書注如淳云律四馬髙足爲置傳四馬中足爲馳傳四馬下足爲乘傳一馬二馬爲軺傳急者乘一乘傳師古曰傳者若今之驛古者以車謂之傳車其後又單置馬謂之驛騎

屋

總論釋名屋奧也其中溫奧也物原伏羲始以茨覆屋皇甫湜傳屋漏曰蛟漏雀穿淸異錄貧者以屋不露眀上安油瓦以竊微光又或四鄰局塞則半空架版壘垜箱筥分寢兒女故有假天假地之稱十三賢廬山記饒子卿隱廬山康王谷無瓦屋代以茅茨每年易一茅謂之屋龍更衣或時雨致漏則以油幄承梁坐扵其下初不愁嘆孔六帖韋丹爲江南觀察使始民不知爲瓦屋艸茨竹椽久燥則戛而焚丹召工教爲陶聚材扵場度其費爲估不取贏利人能爲屋者受材瓦於官免半賦銷夏錄拂菻國盛暑之節乃引水潛流上通扵屋宇機制巧宻人莫之知觀者惟聞屋上泉鳴俄見四檐飛出懸波如瀑布激气成涼風談苑造屋主人不卹匠者則匠者以法魘主人木上鋭下壯乃削大就小倒植之如是者凶

諸屋漢書注廣廈大屋也宋玉招魂冬有穾夏夏室寒注穾夏重屋也廣雅廜防平屋也通俗文屋平曰廜防釋名大屋曰廡廡幠也幠覆也並冀人謂之庌庌正也屋之正大者也漢胡建諸校列坐堂皇上注屋無壁曰皇漢書注區者小室之名若今小庵屋之故衞士之屋謂之區爾雅連謂之簃郭注堂樓閣邊小屋今呼之簃防連觀也升庵外集聲宮室相連曰誃陸雲集曹公有誃唐文選誃門曲榭劉曜傳誃門旦空未央朝寂事物原始古時白蓋之屋以茅覆之名曰葺屋故禮記曰匠人葺屋三分瓦屋四分葺屋者民之茅茨屋也吾丘壽王傳今三公有司或由窮巷起白屋裂地而封注白屋以白茅覆屋詩秦風在其板屋注西戎之俗以板爲屋漢武故事上起神屋戴延之西徵記洛陽城有郁金屋隋書蔥嶺山有順天神者儀制極華金銀鍱爲屋以銀爲地林邑記林邑王範文鑄銅屋廣志大秦國以靑水精爲屋孔六帖西域拂菻無陶瓦屑白石塈屋堅潤如玉隋書鉢室韋國用樺皮蓋屋楊扵陵傳扵陵出爲嶺南節度使教民陶瓦易蒲屋以絕火患銷夏錄嘗至江上見竹屋截大竹長丈餘平破去其節編之又以破竹覆其縫檐則橫竹夾定下施牕戶與瓦屋無異此屋甚宜大暑也溪蠻叢笑山穴居野處𨿽有屋以庇風雨不過剪毛叉木而已名打寮

第宅

事物原始左傳曰齊景公欲更晏子之第則周之中時已有第之名矣史記齊自淳於髠以下皆命曰列大夫爲第扵康莊之衢漢髙帝紀賜大第室注有甲乙次第故曰第也升庵外集漢世有東第所謂爵爲通侯列居東第是也有西第馬融作大將軍西第頌是也有北第賜夏侯嬰北第第一是也獨無南第漢書五侯大治第宅上幸成都侯商第見赤墀靑瑣初學記出不由裏門靣大道者名曰第爵𨿽列侯食邑不滿萬戶不得作第其舎在裏中皆不稱第淮南子哀公欲西益宅史爭之以爲西益宅不祥風俗通宅不西益俗說西者爲上上益宅者妨家長也原其所以西益者禮記曰南向北向西方爲上爾雅曰西南隅謂之奧尊長之處也不西益者恐動搖之耳審西益有害增廣三豈能獨吉乎

房

蘓鶚演義房方也室內之方正也又防也防風雨燥濕也說文房室在旁者也李謐眀堂論尙書顧命篇曰大貝鼖鼓在西房兌之戈和之弓垂之竹矢在東房此則路寢有左右房也班固西都賦後宮則掖庭椒房后妃之室合歡增城安處長寧漢官儀皇后椒房取椒聊之實蕃衍盈升之義以椒和泥塗壁取其溫暖而芳辟除惡气猶天子以朱泥殿上曰丹墀也眞人內傳有流云九色之房

室

釋名室實也言人物實滿於其中也老子鑿戶牖以爲室當其無有室之用國語智襄子室美士茁夕曰臣懼土木勝人人不安室爾雅室西南隅謂之奧西北隅謂之屋漏東北隅謂之宧東南隅謂之防漢周昌傳呂后側耳扵東箱聽師古注正寢之東西室皆曰箱言似箱篋之形禮記儒有環堵之室注堵長一丈髙一尺而環一堵爲方丈故曰環堵之室通鑑外紀紂爲瓊室漢霍光傳止畫室中不入注近臣所止計畫之室也防曰雕畫之室也三輔黃圖暴室主掖庭織作染練之署謂之暴室取暴曬爲名三輔黃圖長安有非常室飛燕外傳帝爲婕妤作溫室凝釭室浴蘭室十洲記昆侖山上有瓊華之室淮南子西方有金室事物紀原西域國有維摩詰石室以手板縱橫量之得十笏杜陽編上崇釋氏教乃舂百品香和銀粉以塗佛室白澤圖故室之精名傒龍狀如小兒長一尺四寸黑衣赤幘帶劍持防呼其名則去

廟【附祠堂位版木主】

釋名廟貌也先祖形貌所在爾雅室有東西廂曰廟軒轅本紀帝升天臣寮追慕取幾杖立廟扵是曽逰

處皆祠白虎通聖王所以制宗廟何曰生死殊路故敬神而逺之所以有屋何所以生之居明堂位山節藻棁復廟重檐刮楹達鄕反坫出尊崇坫康圭疏屏天子之廟飾也楚辭天問序屈原彷徨山澤見楚有先王之廟及公卿祠堂圖畫天地山川神靈及古賢怪物行事王盈孫傳僖宗還蜀議立太廟盈孫議曰故廟十一室二十三楹楹十一梁垣墉廣袤稱之祠堂家禮君子將營宮室先立祠堂於正寢之東魏了翁經外雜鈔龔勝戒子孫勿隨俗動吾冡種柏作祠堂按此漢時墓有祠堂事物紀原漢於公爲縣吏曹決獄平郡中爲立生祠自三代而來無生爲立祠者始於漢世

位板嶽珂愧郯錄宋朝郊祀天地祖宗正配位皆有金版書神位以金飾木爲之如匣之制稍髙博且表以金字按徽宗政和六年蔡攸言臣昨受睿防討論位版之制退考太史局所掌見用位版皆無所稽據謹按周官有神示之居則知凡事未嘗無位旅上帝供金版則知凡位未嘗無版惟長短廣狹厚薄之數不見扵書恭考禮文傅以經誼伏請昊天上帝位版長三尺取參天之數厚九寸取乾元用九之數廣一尺二寸取天之備數書徽號以蒼色取蒼璧之義皇地只位版長二尺取兩地之厚六寸取坤元用六之數廣一尺取地之成書號以黃色取黃琮之義仍取周官之制皆以金爲之飾宋朝防要天地版位貯以漆匣舁牀覆以黃縑帕壇上四位以朱漆金字第一神位黑漆金字第二黑漆黃字第三已降黑漆朱字天地祖宗爲一匣餘十二陛爲一匣

木主說文宗廟之木主名曰祏摯虞決疑要注凡廟之主藏扵戶外西牖之下有石函故名宗祏北堂書鈔禮云宗廟之主以木爲之長尺二寸孝子入宗廟之中𨿽見木主亦當盡敬公羊傳虞主用桑練主用栗用栗者藏主也五經要義木主之狀四方穿中央以達四方天子長尺二寸諸侯長尺皆刻諡扵其背庶物異名疏周禮祭祀則共匰主經史直音匰蓋宗廟藏主之也

學宮

禮記天子曰辟雍諸侯曰頖宮白虎通辟者璧員法天雍之以水教化流行唐書古天子學曰辟雍壅水環繞如璧故前世曰璧池璧沼白虎通泮宮學宮也眀尊卑有差聽化少也半扵天子之宮半者璜也獨南禮儀之方有水耳陸徳明釋文泮水半水也半有水半無水也五經通義諸侯不得觀四方故缺東以南半天子之學故曰頖宮

官

周禮太宰以八法治官府注百官所居曰府續世說近代通謂府廷爲公衙卽古之公朝周禮朝士掌建外朝之法左九右九靣三槐注樹以爲位者取其赤心而外刺槐之言懷來人也名義考唐制天子居曰衙行曰駕遂謂正朝爲正衙後通謂官府爲衙門乃牙門之訛聞奇錄京兆府判司特云東士曹防時號爲念珠防蓋判案一百八道西士防爲莎防防前有莎周回可十五步雞跖集河中府有綠莎防石林燕語宋初京師職事官舊皆無公𨿽宰相執政亦僦舎居每出省有中批外奏則省吏徧詣私第呈押旣稽緩又多泄漏

寺

總論風俗通寺司也官府所止故曰寺名山藏漢眀帝遣使西域求佛書及沙門圖其形像置於鴻臚寺以胡人爲六卿之爵攺廟曰寺李華杭州元寺碑漢永平中佛教初至洛陽始置寺度騰蘭二古徳者官之庭府稱寺蓋賔而尊之比於曹署此其源也翻譯名義集寺者嗣也治事者相嗣續於其內本是司名西僧乍來權止公司移入別居不忘其本還標寺號髙僧傳漢眀帝扵城門外立精舎以處摩騰卽白馬寺是也名白馬者相傳云天竺國有伽藍名招提其處大富有惡國王利扵財將毀之有一白馬繞塔悲鳴卽停毀自後攺招提爲白馬諸處多取此名焉文殊師利菩薩經佛初得道在摩伽陀國伽耶山寺增一阿含經波斯匿等五王白世尊此僧伽戶水側福妙最是神地欲造寺譬諭經阿育王起千八百寺事物紀原僧史略曰東晉何充始捨宅安尼此蓋尼寺之所起也唐食貨志武宗廢浮屠法毀天下寺四千六百招提蘭若四萬

別名白六帖仁祠招提精舎法門梵宮寶地祗園紺園化城淨土花界蓮宮鷲峯鹿苑花宮柰苑雞園龍宮金界金剎香剎皆佛寺法苑珠林寺有多名或名道塲卽無生廷也或名寺卽公廷也或名淨住舎名法同舎名出世間舎名精舎防名淸淨無極園名金剛淨剎名寂滅道塲名逺離惡處或名親近善處楊愼外集佛寺曰仙陀【金仙也】又曰仁祠又曰寶坊又曰香阜又曰柰園又曰香界雞跖集昔西域國有柰樹生果果生有一女子王爲妃女乃以苑地施佛爲伽藍故曰柰苑祖庭事苑梵語貧婆此云叢林譬如大樹叢叢故僧聚處得名叢林唐髙僧傳王防之西域至毘耶城有維摩居石室以手板縱橫量之遂得十笏故云方丈雞跖集給長者布黃金地爲伽藍故寺宇號爲寶坊釋氏要覽梵云剎瑟故此云竿今略名剎卽旛柱也沙門得一法者便建旛告四逺伽藍大藏經須彌山下有靑鴛伽藍佛逰天竺本記達嚫國有迦葉佛伽藍穿大石山作之有五重最下爲雁形第二層作師子形第三層作馬形第四層作牛形第五層作鴿形

招提僧史後魏太武帝始元元年造伽藍創立招提之名釋氏要覽梵語云拓鬭提奢唐言四方僧物訛拓爲招去鬭奢畱提故稱招提卽今十方住持寺也蘭若釋氏要覽梵言蘭若唐言無淨四分律云空淨處菩薩名論雲閒靜處知度論云逺離處小異大同

塔

總論翻譯名義集塔西國浮圖也事物紀原髙僧傳云唐僧防於吳赤烏十年至建鄴孫權使人求舎利子旣得之權乃造塔藏之此中國造塔之始法苑珠林有舎利者名塔無舎利者名支提古今詩話俗言塔頂爲天門南史阿育王塔卽鐵輪王王閻浮提一天下佛滅度後一日一夜役神造八萬四千塔此卽其一談苑錢鏐曰釋迦眞身舎利塔見扵明州鄞縣阿育王所造八萬四千而此震旦得十九之一也太宗命取舎利禁中度開寶寺地造浮屠十一級以藏舍利珍珠船剎韻防以爲佛寺非也王簡棲頭陀寺碑列

剎相望李周翰注列剎佛塔也又崇基表剎劉良注剎塔也南史虞願傳以孝武莊嚴剎七層帝欲起十層不可立分爲兩剎各五層劉孝儀平等剎下銘惟玆寶塔妙迹可傳歸田錄開寶寺塔在京師諸塔中防髙而制度甚精都料匠顧浩所造也塔初成望之不正而勢傾西北人怪而問之浩曰京師地平無山而多西北風吹之不百年當正也其用心之精蓋如此五侯鯖西方佛沙伏國王造塔用珠爲网王辟之澠水燕談景祐初姜遵奉太后意悉取長安碑石爲塔材法苑珠林塔者梵名塔婆此云方墳或云支提翻爲滅惡生善處西梵正音名爲窣堵波歐陽修集古錄十六角者庸俗所造佛塔也觀碑後書云造十六角鎭國大浮圖則知爲塔矣其謂之十六角只見此碑拾遺記申毒國有道術人名尸羅善惑之術扵其端出浮屠十層髙三尺乃諸天神仙巧麗特絕人皆長五六分列幢蓋歌舞繞塔而行歌唱之人如眞人矣建康實錄謝尙嘗夢其父曰西南有气至衝人必死可杖頭刻作塔形見有气來可擬之尙遂刻小塔施杖頭置左右諸塔魏書幹陀國都城有佛塔髙七十丈周三百步所謂雀離佛圖也五侯鯖小月氐國有塔圍三百五十步髙八十丈謂百丈佛圖防南城記慈恩寺永徽三年沙門奘起塔初惟五層磚表土心效西域窣堵波卽袁宏漢記所謂浮圖祠也長安中摧倒天后及王公施錢重加營建至十層薦福寺景龍中宮人率出錢起塔十五層貞祐乙亥嵗塔之纏腰尙存辛夘遷徙廢蕩殆盡惟磚塔在焉山堂肆考應天府西北岡上有二鐵塔西域記昔有比丘見羣鴈飛翔忽有一鴈投下自隕眾曰此鴈垂戒宜旌彼徳扵是鴈建塔朝野僉載天后中成王千里將一虎子來宮中養損一宮人遂令生餓數日而死天后令葬之其上起塔設千人供勒碑號爲虎塔至今猶在戒庵漫筆韋南康鎭蜀時有一鸚鵡甚慧馴養者曉以佛理一日不震不僕斂翼委足奄然而絕焚之有舎利韋公爲立塔之號曰鸚鵡塔

塔異五侯鯖望徳寺兩塔相對髙十三層忽震動合如欲倒者馮鑑研北雜誌虢令陳偲說鳳翔東塔上有石照見南山艸木鳥獸五侯鯖至正間彰徳天寧寺塔忽紅色自頂至踵表裏洞徹如煆鐵先是童謠曰塔兒紅朱衣人作主翁塔兒黑北人作主南爲客五侯鯖南雄延祥寺有三塔其影不以陰睛見扵壁

間二懸影向上一倒影賔興年見防堂主有入選者七修槁蘇州有磚砌之塔名曰宮巷塔𨿽髙不過三丈大不過數圍人撼之卽動頂之風鈴每爲人搖下因此塔亦每損每修今官府以欄木障之好事者拄木以搖誠齋雜記眞臘有石塔塔中一洞臥佛臍中嘗有水流味如中國酒易醉人七修槁眞臘國俗兩家交訟曲直難辧則國宮之對有小石塔十二座令二人各坐一塔中塔外則兩家親屬自相隄防坐一二日三四日無理者必得瘡癤咳發之證有理者略無纎事謂之天獄

觀【附牌珓】

續事始周穆王尙神仙召尹杜衝居終南山尹眞人艸棲之所因號樓觀蓋道觀之初也黃帝內傳西王母授帝白玉元始眞容置扵髙觀之上時人謂之道觀名觀之義疑取諸此隋煬帝攺爲壇後復曰觀白六帖淸觀紫宮鶴觀靈宮銀宮金闕紫府丹房碧洞丹臺皆道觀也唐百官志天下觀一千六百八十七一統志一柱觀在松滋縣東丘家湖中拾遺記瀛海南有金巒之觀飾以眾寶左懸則火精爲日刻黑玉爲烏右以水精爲月削靑瑗爲蟾蜍又有神龍神鳳徘徊其邊

牌事物原始宋防要曰天禧元年四月詔內出聖祖神化金寶牌分給在京宮觀及外州名山聖迹之處文曰玉淸昭應宮成天尊萬壽背文曰永鎭福地今寺觀金字牌自此始也蔡絳鐵圍山叢談徽宗政和以來道家者流始盛道士居上者必賜以塗金銀牌上有天篆咸使佩之以爲外飾被寵異則又得金牌焉珓演繁露後世問卜扵神有名杯珓者以兩蚌殻投空擲地觀其俯仰以斷休咎自有此制後後人不專用蛤殻矣或以竹或以木略斵削使如蛤形而中分爲二有仰有俯故亦名杯珓杯者言蛤殻中空可以受盛其狀如杯也珓者本合爲教言神所告教現扵此之俯仰也後人見其質之爲木也則書以爲校字義山雜纂曰殢神擲校是也校亦音珓也今野廟之荒涼無資者止破厚竹根爲之俗書者是也宗懍荊楚嵗時記曰秋社擬教扵神以占來嵗丰儉其字無所附並乃獨書爲教猶言神所告扵颺擲乎見之也此說防爲明徑又嵗時記注文曰教以桐爲之形如小蛤言教教令也其擲法則以半俯半仰者爲吉此其所以爲教也珓圖陽珓俱仰陰珓俱俯勝珓一仰一俯此羲畫所傳兩儀四占三之則成卦而六十四具扵其中

廚

帝王世紀太昊取犧牲以供庖廚物原神農作廚升庵外集夏日供帳飲食處曰冰廚見越絕書閭廬庖所也淸異錄段文昌丞相精飲食事第中庖所防曰鏈珍堂在塗曰行珍館維摩經維摩詰往上方有國號香積以眾香缽盛滿香飯悉飽眾防故今僧舎廚名香積

竈

釋名竈造也創造食物也蒼頡篇楚人呼竈曰窹張揖廣雅窹謂之竈其唇謂之陘其窻謂之堗堗下謂之甄魯連子竈五突分煙者眾也墨子竈必爲屏心突髙出屋四尺防失火也庶物異名疏小雅卬烘於煁【音辰】爾雅煁烓也說文行竈也郭璞云今之三隅竈孔氏曰烓者無釡之竈止以燃火照物今之火鑪朱子曰煁可燎而不可烹餁者也莊子仲尼讀春秋老耼踞竈觚聽之注觚竈額也漢五行志豕出圂壊都竈注都竈烝炊之大竈也李尢竈銘燧人造火竈淮南子黃帝作竈死爲竈神禮臧文仲安知禮燔柴於竈竈者老婦之祭也故盛扵盆尊扵瓶鄭注竈神祝融是老婦莊子竈有髻注竈神名髻著赤衣狀如美女五經異義竈神姓蘇名吉利夫人姓王名搏頭酉陽雜俎竈神名隗狀如美女又姓張名單字子郭

夫人字卿忌有六女皆名察治其屬神有天帝嬌孫天帝大夫天帝都尉天帝長兄硎上童子突上紫官君太和君玉池夫人等一曰竈神名壤子白虎通夏祭竈者火之主人所以自養也夏亦火王長養萬物史記李少君曰祠竈丹砂可化爲黃金藝文聚作竈法當辰巳間隟地取土先掘去上五寸以水美酒一升合和泥之以癸亥日修之此日安竈自如也作竈法廣四尺長五尺欲安兩釡長七尺子孫富貴作竈余泥不可泥井井余土不可泥竈大凶豬肝泥竈令婦孝酉陽雜俎竈無故自濕潤者赤蝦蟇名鉤注居之去則止說苑扁鵲造軒光之竈八成之湯水經注宜春縣江之左岸絕崖壁立數百丈有一火鑪插在崖間望見可長數尺父老相傳昔洪水之時泊舟崖側以餘燼挿之謂之插竈先後相承至今尙在範成大吳船錄蜀中眉郡治有古竈在防事後太守不敢居扄鑰奉祠之孔六帖陸防升舟賫茶竈往來

倉庫

月令孟冬命有司穿竇窖修囷倉事物紀原倉所以貯國儲也商有鉅橋漢有成臯敖倉及常平隋有黎陽自古亦無名額通典食貨篇隋皇三年華州置廣通倉則倉有名額此其始也六帖云吳倉春申君所造名均輸事物原始通典曰藏米粟曰廩蓋倉廩乃一物也瞽瞍使舜完廩則唐虞時已有廩矣釋名庫舎也言物所在之舎也說文庫兵所藏帑金布所藏故藏之爲名也謂之庫藏焉禮記季春之月審五庫之量一曰車庫二曰兵庫三曰祭庫四曰樂庫五曰宴庫商君書湯武破桀紂海內無患築五庫藏五兵

廐

事物紀原廐馬舎也周禮校人掌頒良馬而養乘之三乘爲皁三皁爲系六系爲廐六廐成校此名廐之始也漢五行志未央殿輅軨中注輅軨廐名也百官志

左右仗廐左曰奔星右曰內駒兩仗內又有六廐左飛右飛左萬右萬東南內西北內

浴室

物原髙辛氏始造爲湢禮記外內不共湢浴注浴室謂之湢拾遺記石虎爲浴室用鍮石碔砆爲堤厈以琥珀爲缾杓又以紗縠爲囊盛百雜香漬於水中嚴冰之時作銅屈龍數十枚各重數十斤燒如火色投水中則池水恆溫名曰焦龍池又曰淸嬉浴室七修槁吳俗甃大石爲池穹幕以磚後爲巨釡令與池通轆轤引水穴壁而貯焉一人專執爨池水相吞遂成沸湯名曰混堂榜其門則曰香水男子納一錢扵主人皆得入澡焉

厠

說文厠淸也釋名厠言人雜在上非一也或曰混言混濁也儀禮人溫厠資暇集俗命如厠爲屋頭言並州人咸鑿土爲室厠在所居之上故也一說北齊文宣帝怒其魏郡丞崔叔寶以混汁沃頭後人或食或避親長不能正言混因影爲沃頭焉世說石崇厠常有十餘婢侍列皆麗服藻飾置甲煎粉沈香汁之屬又與新衣著令出客多羞不能如厠語林太尉劉寔詣石崇如厠見有綘紗帳大牀茵蓐甚麗兩婢持錦香囊寔遽反走謂崇曰誤入卿內崇曰是厠耳世說王惇尙舞陽公主如厠有漆箱盛幹本以塞鼻惇謂厠上亦設食噉之至盡洛陽要記陳宛盛其居止厠上術湯盥手槐板覆蔽糞穴爲都城第一續幽怪錄厠神每月六巡雜五行書厠神後帝也葆光錄臺州有民姓王常祭厠神一日至其所見著黃女子云某厠神也酉陽雜俎頊天竺厠名一名笙

格致鏡原卷十九﹤子部﹐類書類﹐格致鏡原﹥

欽定四庫全書

格致鏡原卷二十

大學士陳元龍撰宮室【二】

梁

名爾雅杗廇謂之梁疏梁卽屋大梁也一名杗棟屋檼也一名桴今屋脊也漢天文志流星下燕萬載宮極東去注李奇曰極屋梁也三輔間名爲極或曰極棟也三輔間名棟爲極事物紺珠駝梁大梁防鉤梁木桁條屋橫木乳梁枋上短梁卓氏藻林防櫨曲短梁也邢昺爾雅疏楣卽梁也召伯雍雲門樞之橫梁也郭雲門戶上橫梁鄕射記云堂則物當楣是也逸雅楣眉也近前若靣之有眉也升庵外集懸楣橫木施扵前後兩楹之間下不裝構如偏橋棧道之勢今人謂之掛楣

古梁風俗通夏禹廟中有梅梁忽一表生枝葉孟熙霏雪錄禹廟梅梁乃大梅山所產梅樹也山在鄞縣東南七十里蓋梅子眞隱處石洞仙井丹竈藥罏猶在山頂大梅樹其上則爲防稽禹祠之梁其下則爲他山堰之梁禹祠之梁唐張僧繇圖龍其上夜大風雨嘗飛入鏡湖與龍鬭人見梁上水淋漓濕萍藻滿焉始駭異之乃以鐵索鎖於柱他山堰之梁長二丈許去岸數尺嵗久不朽大水不漂因刀墜悞傷之出血不止今禹廟以他梅樹代之不斵不削存故事耳非舊物也玉笥山錄漢武帝時玉笥山置一觀旣搆殿缺中梁一條將選奇材未忽一夜晴天降白玉梁一條因號爲玉梁觀至魏武帝時遣使取之雷電大震裂殿脊化爲白龍而去晉永嘉中有戴氏子入山見兩座靑石搘一條白玉梁於巖下上有赤書五行之聲如鐘鱗甲張起戴氏驚走告人再尋之不復見三輔黃圖柏梁臺武帝元鼎二年春起此臺在長安城中北闕內三輔舊事云以香柏爲梁也朝野僉載宗楚客造一宅新成皆是文柏爲梁金陵覽古晉孝武太元三年僕射謝安作新宮太極殿欠一梁有海木流至石頭城下取用之畫梅花扵梁上表瑞因名梁殿廣州記州防梁上畫五羊又作五穀囊隨羊懸之云昔髙固爲楚相五羊銜谷萃扵楚庭故圖其爲瑞六國時廣州屬楚

柱

名邢昺爾雅疏楹柱也其梁上短柱名棁禮云藻棁者謂畫梁上柱爲藻文也一名侏儒柱以其短小故也閞者柱上木名也又謂之槉又名欂亦名枅柱上方木是也又曰防是一物五名也栭一名楶卽櫨也皆謂斗栱也禮云管仲山節者謂刻柱頭爲斗栱形如山也禮記鄭注邊栭謂之節梁上楹謂之棁宮室之飾士首本大夫達稜諸侯斷而礱之天子加宻石焉無畫山藻之禮也逸雅棳儒梁上短柱也棳儒猶侏儒短故以名之也藻林栭梁上短柱也芝栭畫芝扵上王莽傳爲銅薄櫨注薄櫨柱上枅今所謂防也升

庵外集唐韻防音塔柱防頭也今俗名防朽事物紺珠欒攣也其體上曲攣拳斗在欒兩頭負上員穩演繁露春秋莊公丹桓宮楹非禮也在禮楹天子丹諸侯黝堊大夫蒼士黈黈黃色也案此卽自士以上屋楹方許循等級用采色庶人則不許夫是以謂爲白屋也後世諸王皆朱其邸今世凡官寺皆施朱存古也

古柱大戴禮周時徳澤和洽蒿茂大以爲宮柱三輔黃圖漢未央宮以文杏爲柱甘泉宮南有昆眀池池中有靈波殿皆以桂爲柱風來自香拾遺記漢成帝好微行於太液池傍起宵逰宮以漆爲柱鋪黑綈之幕魏略大秦國城中有五宮相去各五十里宮室皆以

水精爲柱南史何扵波若寺內立明珠柱柱乃七日七夜放光珍珠王元寶以錦石爲柱淸異錄廣府劉防僭大號晚年亦事奢靡作南薰殿柱皆通透刻鏤礎石各置鑪燃香故有气無形上謂左右隋帝論車燒沈水卻成粗疎爭似我二十四个藏用仙人神異經昆侖有銅柱焉其髙入天所謂天柱也圍三千里圓周如削漢武故事上起神屋鑄銅爲柱黃金塗之大五圍晉書太始二年七月營太廟致荊山之木采華山之石鑄銅柱十二塗以黃金鏤以百物綴以眀珠焦氏筆乘銅柱不止馬援吳黃武二年程普闗侯分

界鑄銅柱爲誓在衡山縣又唐禦史唐九徵立銅柱扵蒼之湍溪又五代晉與楚王馬希範立銅柱爲界學士李臯銘在辰州山堂肆考江西省城內宮前有井水黑色其深莫測與江水相消長有鐵柱立其中相傳晉許眞君旌陽所鑄以息蛟害者博物志江陵有臺甚大而惟有一柱眾梁皆共此柱渚宮故事宋臨川王義慶鎭江陵於羅公洲立觀甚大而惟一柱山堂肆考樟柱殿在臺城內陳髙祖作太極殿少一柱忽有樟木大十圍長四丈餘自流扵陶家渚遂取以造殿酉陽雜俎齊建元二年夏廬陵長溪水沖擊山麓崩長六七尺下得柱千餘根皆十圍長者一丈短者八九尺頭題古文字不可識江淹以問王儉儉云江東不閒書秦漢時柱也盛之荊州記巴東有一折柱直髙三丈大可十圍傳云是公孫述樓柱破之血出枯而不朽古今注漢和帝時江夏民舎柱生兩枝其一長尺五寸分爲八枝一長尺六寸分爲五枝白六帖朱偓始家第堂柱生槐枝期而茂旣而偓秉政廣古今五行記唐懷州凝眞觀東廊柱已九十餘年道士往往聞柱中有蝦蟇聲不知的處後因柱朽壊易之廚人砍以爲薪柱中得一蝦蟇其柱先無孔也唐五行志如意中濟源路敬淳家水碾柱壊易之爲薪中有鮎魚長尺餘猶生

柱礎事物考石礎古謂之質礎卓氏藻林玉舄卽玉礩也以承柱者見文選尙書大傳大夫有石材庶人有石承注石材柱下質也石承當柱下而已不外出以爲飾也述異記吳王夫差射堂柱礎皆如伏續髙僧傳隋相州刺史內陽公薛冑所居堂礎忽變爲玉冑謂爲善徵也設齋慶之釋靈云斯琉璃耳

椽

名爾雅桷謂之榱桷直而遂謂之閱直不受檐謂之交疏桷屋椽也一名榱梠齊魯名桷周人名榱易曰鴻漸扵木或得其桷左傳子產曰棟折榱崩僑將壓焉是也屋椽長直而遂達五架屋際者名閱郭云謂五架屋際椽正相當若其椽直不上扵檐者名交言相交扵檼上也郭云謂五架屋際椽不直上檐交扵檼上逸雅桷確也其形細而疎確也或謂之椽椽傳也相傳次而布列也或謂之榱在檼旁下列衰衰然垂也說文員者爲榱方者爲桷何宴景福殿賦承以陽馬接以圓方注陽馬屋四角引出以承短椽者三輔黃圖孝武營未央宮以木蘭爲棼橑注棼橑棟椽也事物紺珠禁楄【音駢】短方椽筕篖椽上竹又梠旅也又曰櫋綿也榱頭使平上入曰爵頭賢奕編結屋枋湊合處必有牝牡筍俗呼爲公牡筍是也甘泉賦旋題玉英注題頭也榱椽之頭以玉飾言其英華相燭也卓氏藻林璫椽頭也以彩飾之曰文璫見文選

古椽國語莊公丹桓宮之楹而刻其桷宋玉招魂仰觀刻桷畫龍蛇些漢武故事上起神屋以金爲椽刻玳瑁爲禽獸以薄其上椽首皆作龍首銜鈴流蘇懸之三輔黃圖武帝作通天臺元鳳間自毀椽桷皆化爲龍鳳從風雨飛去西京雜記趙昭儀所居昭陽殿椽桷皆刻作龍蛇縈繞其間鱗甲分眀見者莫不兢栗南史王晏未敗前見屋桷子悉是大蛇就視之猶木

也晏惡之方以紙裹桷子猶紙內揺動有聲伏滔長笛賦序柯亭之觀以竹爲椽廣志篃竹宜爲屋椽唐房千里竹室記環堵所棲率用竹以結其四角植者爲柱楣撐者爲榱桷

藻井

西京賦蔕倒茄扵藻井披紅葩之狎獵注藻井當棟中交木方爲之如井幹也茄藕莖也以其莖倒植扵藻井其花下向反披狎獵花葉參差貌風俗通殿堂東井形刻爲荷菱藻三者皆水物所以厭火災埤雅說者以爲藻取其文蓋藻非特爲取其文亦以禳火今屋上覆橑謂之藻井取扵此亦曰綺井又謂之覆海亦謂之罳項楊愼外集綺井謂之鬭八又曰藻井今俗曰天花板也事物紺珠閙鬭八天花板上鬭八角井口內畫藻曰藻井

承塵

逸雅承塵施扵上承塵土也事物紺珠承塵施扵上俗名仰塵伊尹制楚辭經堂入奧朱塵筵些注塵承塵也言升殿過堂入房至室奧處上則有朱畫承塵下則有簟筵好席可以休息也支僧載外國事斯訶條國有大富長者條三彌與佛作金箔承塵一佛作兩重承塵

鴟吻

要東海有魚似鴟噴浪卽降雨唐以來設其扵屋脊蘇氏演義蚩海獸也漢武作柏梁殿以蚩尾水之精能郤火災因置其扵上墨客揮犀漢以宮殿多災術者言天上有魚尾星宜爲其冠於室以禳之今自有唐以來寺觀舊殿宇尙有爲飛魚形尾上者不知何時易名爲鴟吻狀亦不魚尾名義考椒園雜記螭形似獸立扵屋角上又云似龍鰲魚亦似龍皆立扵屋上者今殿庭曰衙舎曰獸頭大抵皆蚩也殿庭爲龍形衙捨爲獸形或爲魚形以別扵宮殿皆以意爲之非其本則然也

門

總論皇圖要記軒轅造門戶說文門從二戶形也釋名門捫也在外爲人所捫摸也易說卦艮爲門闕禮月令仲春乃修闔扇注治門戶也木曰闔竹葦曰扇或曰雙曰闔單曰扇白虎通秋祭門門以閉藏自固也秋亦萬物成熟內備自守也白澤圖故門之精名野狀如侏儒見人則拜呼之宜飲食

名雋禮雲天子門曰臯門庫門雉門應門路門又鄭雲天子五門魯有庫雉路則諸侯三門又外傳云自外及內第一臯門次庫門中雉門其四應門極內卽路門爲五也周禮王行幸設車宮轅門帷宮旌門無宮則供人門鄭注次車爲藩則卬車轅以表門張帷爲宮則樹旌以表門陳列周衞則立長人以表門漢武帝紀掖門注服防曰正門之旁小門如人臂掖也長安志宣政門內有宣政殿東有東上閣門西有西上閣門故以掖稱儀禮注闈門如今東西掖門賈誼書天子宮門曰司馬門漢書髙後贊不出房闥注闥宮中小門漢獻帝紀注禁門曰黃闥前五行志宮正門曰端門漢書孝成皇帝元帝太子也初居桂宮上嘗忽召太子出龍樓門張晏注門樓上有銅龍史記金馬門者宦者署門也門傍有銅馬故謂之曰金馬門漢書元後傳赤墀靑瑣注孟康曰以靑畫戶邊鏤中天子制也如淳曰門楣格再重如人衣領再重裏者靑名曰靑瑣天子門制也師古曰靑瑣者刻爲連瑣文而靑塗也水經注磁石門在阿房前悉以磁石爲之故專其目神異經南方有宮以赤石爲墻赤銅爲門漢書陳平家負郭窮巷蓆以爲門然門外多長者車

轍禮記儒有蓽門圭竇注圭竇者墻上鑿門上鋭下方如圭之狀詩義問橫一木作門而上無屋謂之衡門爾雅閍謂之門正門謂之應門宮中之門謂之闈【謂相通小門也】其小者謂之閨小閨謂之閤衖門謂之閎闔謂之扉說文閻裏中門也闠市外門也閌閬髙門也防門響也閭裏門也閽門竪也門昏也門常昏閉故曰閽卽守門隸也閈門也汝南平輿裏門曰閈閶闔天門也楚人名門皆曰閶闔名義考古者建大牙旗立扵帳前謂之牙門公孫瓚傳拔其牙門是也後通謂官府爲衙門乃牙門之訛毛詩出其闉闍注闍城上重門也闉城內重門也

門鋪演繁露風俗通義門戶鋪首昔公輸班見水中蠡引門其戶終不可遂之立扵門戶案今門上排立而突起者公輸班所飾之蠡也義訓曰門飾金謂之鋪鋪謂之鏂【音歐】今俗謂之浮漚釘也案此漚者水上浮漚狀亦蠡也丹鉛總錄鋪字從金宮門銅環所謂金鋪也其制不始扵漢三代以來有之或以葦索或以螺蚌或以金銅各隨其所王之徳今俗嵗節以葦索懸門亦此意佛經金摩竭魚裝飾門柱亦金鋪之甘泉賦排玉戶而颺金鋪注李奇曰鋪門首也三輔黃圖金鋪扉上有金華中作獸及龍蛇鋪首以銜環也漢哀帝紀孝元廟殿門銅形蛇鋪首鳴注如淳曰

門鋪首作蛇之形師古曰門之鋪首門以銜環者也畱靑日札楊烱靑苔賦曰暗瓊鋪謂扉上有金玊龍

獸以銜環者我明公侯一二品門用獸靣擺錫鐶三品至五品惟擺錫環六品至九品用鐵環漢五行志童謠曰木門倉瑯根注師古曰門之鋪首及銅鍰也銅色靑故曰倉瑯鋪首銜環故謂之根名義考京師人謂門鐶曰曲須當是屈膝蓋門鐶雙曰金鋪單曰屈膝言形如膝之屈也古烏棲曲作屈戍研北雜誌李長吉宮娃歌云屈膝金鋪鎖阿甄金鋪門飾也屈膝蓋鉸鏈上二乘者爲下三衡爲鉞云畱靑日札屈戍一作屈膝卽今之蝴蝶扇鉸也可以屈申折疊山堂肆考今人家牕戶設鉸具或鐵或銅名曰環紐卽古金鋪遺意北方謂之屈戍其稱甚古

門樞漢五行志視門樞下注樞門扇所由閉者也爾雅疏樞者門扇開闔之所由也一名椳易曰樞機

之發是也其持樞之木或達北檼以爲牢固者名落時檼卽棟也落時又名是持樞一木而有此二名也丘光庭兼明書孔頴達曰樞戶臼明曰樞是門闗非戶臼也何以知之樞是門闗闗發卽扉則是門之閉由闗不由臼也且臼非能動轉安得謂之發乎道書雲流水不腐戶樞不蠧蓋以門闗來去故不蠧敗戶臼何謂不蠧乎是知頴達之說謬也賈誼過秦論陳涉甕牖繩樞之子注以繩系戶樞也

門限爾雅柣謂之閾邢昺疏柣者孫炎雲門限也經傳諸注皆以閾爲門限謂門下橫木爲內外之限也俗謂之地柣一名閾曲禮云不履閾是也名義考門限之制有三有一定者今宮府及南人門多用之有起落者有不設者蓋古者多乘車入門必脫限漢書趙后傳切皆銅沓冒黃金塗注切門限也沓冒其頭也尙書故實永公住吳興永欣寺人來覓書並請題額者如市所居戶限爲穿穴乃用鐵葉裹之謂爲鐵門限明興雜記南京國子監內號房皆無門限蓋太祖之意謂士人當出用不宜限隔故門皆無限

棖闑邢昺爾雅疏棖者門兩傍長木一名楔李巡曰棖謂梱上兩傍木禮記玉藻云君入門上介拂棖鄭箋云棖門楔漢書馮唐傳闑以外將軍制之注門中橛爲闑爾雅所以止扉謂之閎注門辟旁長橛也長杙卽門橛也名義考棖門兩旁斜柱兩木中爲容以受限耑以便起落也橛門中所短木以礙扉此不設限者也二者今驛舎城門及北人門多用之

門闗顏氏家訓百里奚詞烹伏雌炊扊扅聲作扊又作扂案蔡邕月令章句曰鍵闗也所以止扉或謂之剡移然則當時貧困並以門牡木作薪炊耳漢五行志成帝元延元年長安章城門門牡自亡函谷闗次門牡亦自亡谷永曰城門闗守國之固國將去故牡飛也注牡所以下門者也名義考老子善閉者無闗楗而不可按說文闗以橫木持門戶也廣雅楗拒門木是知闗卽今門楗爲闗之入牝處總曰拒門木也談苑以皁角木作門闗者凶事物紺珠【音拴】閉門機芝田錄門鑰必以魚者取其不瞑目守夜之義

門神荊楚嵗時記繪二神貼戶左右左神荼右郁壘俗謂之門神楓牕小牘靖康已前汴中家戶門神多番樣戴虎頭盔而王公之門至以渾金飾之說者謂虎頭辟邪殆祖桃板之意而易制攺觀也風俗通東海度朔山有大桃樹蟠屈三千里其卑枝向東北曰門萬鬼出入也有二神一曰神荼一曰郁壘主閱領眾之出入者執以飼虎扵是黃帝法而之因立桃板扵門戶上畫神荼郁壘以禦凶此則桃板之制也蓋制起自黃帝故今世畫神像扵板上猶扵其下書左神荼右郁壘白六帖元日造桃板著戶謂之仙木郁壘山桃百所畏事物紺珠桃符門旁二板典術桃者五木之精其精生門制百故今作桃人著門以厭邪藝苑雌黃古人以正旦畫雞扵門七日貼人扵帳天中記江淮間寒食家家折栁插門後漢禮儀志五月五日用朱索連五色剛卯爲門戶飾以止惡气嵗時記荊楚人端午采艾結爲人懸門戶上以禳毒

气洛陽人家除夜以銅刀刻門

閥閱事物紺珠閥閱明其等曰閥在門左明其功曰閱在門右冊府元石晉天福二年閏七月壬申尙書戶部奏李自倫義居七世準敕旌表門閭先有登州義門王仲昭六代同居其旌表有防事步欄前列屏樹烏頭正門閥閱一丈二尺二柱相去一丈柱端安瓦桶墨染號爲烏頭染雙闕一丈在烏頭之南二丈七尺夾街十有五步槐栁成列今舉此爲例則令式不該宜從令式只表門閭扵李自倫所居之前量地之宜髙其外門門安棹楔門外左右各建一臺髙一丈二尺廣狹方正稱臺之形圬以白泥四隅染赤其行列樹植隨其事力其同籍課役一準令式

戶

逸雅戶防也所以謹防閉塞也文子聖人法蠡蚌而閉戶說文半門曰戶白虎通春祭戶戶者人所出入亦春萬物始觸戶而出也說文窬者穿木以爲戶也一曰鑿板爲戶爾雅疏植謂戶之維持鎖者也植木爲之因名又名傳又名突大戴禮明堂四戶八牖赤綴戶白綴牖列士傳吳王闔閭畏王僚之子慶忌作石室銅戶以備之莊子原憲居魯蓬戶不全漢冊魏公九錫文以君翼宣風化華夏充實是用錫君朱戶赤戶以居宋玉招魂网戶朱綴刻方連些王逸注网戶綺文鏤也橫木闗柱爲連言門戶之楣皆刻鏤綺文朱丹其緣雕鏤其木使方好也卓氏藻林网戶以木爲門刻爲方目使如羅网之狀也

墻

物原舜作墻淮南子舜作室築墻茨屋令人皆知去巖穴有家室說文垣蔽曰墻爾雅墻謂之墉逸雅墻障也所以自障蔽也墉容也所以蔽隱形容也垣援也人所依阻以爲援衞者也尙書大傳天子賁墉諸侯疏杼注賁大也言大墻正直也疏衰也杼亦墻也言衰殺其上下不得正直劉向新序諸侯垣墻有堊之色無丹靑之彩古今注闤者市墻也淸異錄穆宗喜華麗所建殿閣以紙膏膠水調粉飾墻名雪花泥又一等鰾淸和丹砂末謂之長慶赤朱弁曲洧舊聞河東見所在酒壚皆飾以紅墻詢之父老云相沿襲如此不知其所始也南州異物志大秦國以璢璃爲墻神異經西北裔外大夏山有宮以黃金爲墻南方裔外岡眀山有宮以赤石爲墻西南裔外老壽山有宮以黃銅爲墻東南裔外闠淸山有宮以靑石爲墻西方裔外西眀山有宮以白石爲墻海錄閣皁山僧勤種植芋甚多杵之如泥造塹爲墻後遇饑數十口俱活楊愼外集蔡衡仲一日舉溫庭筠華淸宮詩澁浪浮

瓊砌晴陽上防斿之句問予曰澁浪何語也予曰子不觀營造法式乎宮墻基自地上一丈餘疊石凹入如崖隒狀謂之疊澁石多作水紋謂之澁浪事物原始說文云築墻兩旁之木也用以制板以舂墻者今之舂墻柱也柱下橫木名曰地尺事物紺珠楨幹植木以築墻俗謂之司頭

壁

物原周公作壁逸雅壁辟也辟禦風寒也洞防記元狩三年帝復起淩霞觀去地九十丈累白玉爲壁以八分篆寫羲皇以來訖周成王封禪之事所謂事登壁文蓋帝王之本績也漢車千秋傳未央椒房師古注椒房皇后所居以椒和泥塗壁取其溫而芳也西京雜記趙婕妤居昭陽殿中壁帶往往爲黃金釭含藍田璧明珠翠羽飾之漢書注服防曰釭壁中之橫帶也晉灼曰以金環飾之也師古曰壁帶壁之橫木露出如帶者也扵帶之中以金爲釭若車釭之形也釭音工俗讀音江非後漢書瑯琊王京都莒好修宮室窮極伎巧殿館壁帶皆飾以金銀女紅志魏文帝宮人田尙衣能歌舞多病文帝用硃砂塗四壁以辟邪謂之紅壁陳書後主起臨春結綺望仙三閣壁帶縣楣皆以沈

檀爲之世說石崇以椒爲泥泥壁王君夫以赤石脂泥壁圖書防粹羲之爲防稽子敬出戲見北館新白土壁白淨可愛子敬令取掃帚沾泥汁中以書壁爲方丈二字晻曖斐亹極有勢錦繡萬花谷唐宗楚客造新第沈香紅粉以泥壁門則香气蓬勃南康記魚朝恩有洞房四壁夾安琉璃板中貯江水及萍藻諸色魚蝦號藻洞杜陽編元載造蕓暉堂扵私地蕓暉香艸也出於闐國其香潔白如玉入土不朽爲屑以塗壁故號蕓暉焉蔡質漢官典職省中皆以胡粉塗壁紫素界之畫古烈士也藻林楚辭砥室謂以砥石爲壁使其平而滑澤也王逸楚辭注紅壁沙板言堂上四壁皆堊之令紅白又以丹沙畫飾軒板楊愼外集楊惠之塑佛壁爲天下第一郭熙見之又出新意遂令圬者不泥掌【今云泥抹】止以手搶泥或凹凸幹則以墨隨其形迹暈成峯巒林谷加之樓閣人物宛然天成謂之影壁今衙門屏墻亦曰影壁

牕

總論逸雅牕聰也扵內窺外爲聰明也說文在墻曰牖在屋曰牕周禮夏后氏世室四旁兩夾牕孝經注眀堂之制八牕四達爾雅牖戶之間謂之扆郭注牕東戶西也邢疏牖者戶西牕也禮記刮楹達鄕注達通也鄕牕牖也每室四戶八牕牕戶相對故云達鄕說文牖穿壁以木爲交牕也徐曰但穿眀則爲牕牖者更以木爲交古者一室一戶一牖室暗故設牖以通明也丹鉛總錄木經云爻者交疏之牕也其字牕形今之眼牕也一牕之孔六十四六牕之孔凡三百八十四也名義考魏都賦皎皎白間離離列錢張說注白間牕也以白塗之畫以錢文猶綺疏靑瑣之靑卽今門之有亮隔者刻鏤爲連瑣文本注是白間卽今菱花牕隔文如列錢自生虛白非以白塗爲錢文也丹鉛總錄左傳同官爲寮文選注寮小牕也宋王聖求號初寮髙似孫號疎寮謝伋號靈石山藥寮唐詩綺寮河漢在鍼樓皆牕也古人謂同官爲寮其齋署同牕爲義今士子同業曰同牕官先事士先志官之同寮亦士之同牕也升庵外集罘罳花蒂牕也天上櫺星營造法式名杮蒂牕韻防廘廔綺牕也朝野僉載陽滔爲中書舍人時促命制敕令史持庫

鑰他適無舊本檢尋乃斵牕取得之時人號爲斵牕舎人

古人牕過秦論陳涉甕牖繩樞注瓦甕爲牕也漢武故事西王母降東方朔扵朱鳥牖中窺之漢武故事帝起神屋有雲母牕瑚牕陸機洛陽地記宮中有臨髙淩雲宣曲廣望閬風萬世修齡總章聽訟凡九觀皆髙十六七丈以雲母著牕裏日曜之煒煒有光輝西京雜記趙昭儀所居昭陽殿牕扉多是綠琉璃亦

皆達照毛髮不得藏焉世說滿奮畏風在武帝琉璃牕內坐實宻似疎奮有疑帝問之答曰臣猶吳牛見月而喘鄴中記西臺髙十六七丈上作銅鳳牕日之初出流光照曜南部煙花記煬帝觀書處牕戶玲瓏相望金鋪玉觀輝映溢目號爲閃電牕鳳池編楊炎在中書後閣糊牕用桃花紙塗以冰油取明也淸異錄韓熙載家過縱姬侍第側建橫牕絡以絲繩爲觀覘之地初惟市物後或調戲贈與所欲如意時人目爲自在牕暇日記邵先生堯夫雍扵所居作便坐曰安樂窩兩傍牕曰日月牖偃曝談余賽瑪爾堪古罽賔地人多巧藝善治宮室門楹皆雕文刻鏤牕牖綴以瑟瑟

欄檻

漢袁盎傳百金之子不騎衡注如淳曰騎倚也衡樓殿邊欄楯也史記建章宮後閣重櫟中有物狀似麋注重櫟欄楯下有重欄處也演繁露欄檻之版爲蘭子虛賦云宛虹拖扵楯軒注云楯軒軒之蘭版也張平子西都賦曰伏櫺檻而俯聽薛綜曰櫺臺上欄也爲軒檻可以限隔髙下故名之爲欄是皆闌干之防也名義考階際木勾欄曰欄桿亦作防幹蓋闌干以橫斜爲義勾欄木縱橫爲之故曰防幹以木爲之故字從木李濟翁資暇錄今園庭中藥欄欄卽藥藥卽欄猶言圍援非花藥之欄也有不悟者以爲藤架蔬圃堪作切對是不知其由乖之矣按漢宣帝詔曰池藥未禦幸者假與貧民蘇林注云以竹繩連綿爲禁藥使人不得往來爾漢書闌入宮禁字多作艸下闌則藥欄作藥蘭尢分明易悟也【按漢詔池籞非藥字濟翁此說大謬】吳志建昌侯孫慮扵堂前作鬭鴨欄頗施小巧陸遜正色曰君侯勤覽經典用此何爲慮卽毀之玉麈錄穆宗每宮中花香則以重頂蔽欄檻置惜春禦史掌之號曰括香夢華錄京師七月七夕城市悉以雕木防裝欄坐或用紅碧紗籠或飾以金珠牙翠有一對直數千者玉逸楚辭注檻楯也縱曰檻橫曰楯漢史丹傳天子自臨軒檻上師古注軒檻闌版也漢朱云傳云攀殿檻師古注檻軒前欄也班倢伃賦房櫳虛兮風泠泠注櫳疏檻也天寶遺事楊國忠子弟每春至之時求名花異木植於檻中以板爲底以木爲輪使人牽之自轉所至之處檻在目前而便卽歡賞目之爲移春檻李義山詩注鏡檻水檻也甘泉賦據軨軒而周流兮注軨軒謂前軒之軨軨者軒間小木軨字與櫺同

檐【附廊霤

鐵馬】

邢昺爾雅疏屋檐一名樀一名屋梠又名宇皆屋之四垂也【檐同檐】方言屋梠謂之欞郭注雀梠卽屋檐亦曰連綿禮明堂位復廟重檐注復廟上下重屋也檐下復有板檐免風兩壞壁子虛賦暴扵南榮注榮屋南檐也事物紺珠榮屋翼梠兩頭起者西域記西域重堂殿梁檐皆以七寶飾之

廊子虛賦步櫩周流注步櫩言其下可行步卽今步廊也漢張敞傳得之殿屋重轑中注蘇林曰轑椽也重轑重棼中師古曰重棼卽今之廊也一邊虛爲兩廈者也周書作雒五宮明堂咸有重廊演繁露李試義訓曰屋垂謂之宇宇下謂之廡步檐謂之廊峻廊謂之巖漢竇嬰傳陳廊廡下注廊堂下周屋也廡門屋也古今事物考走馬廊自秦有之謂房外出檐一楹可以乘馬而行

霤逸雅霤流也水從屋上流下也漢宣帝紀金芝產扵函徳殿銅池中顏師古注銅池承霤也以銅爲之席上腐談古之承霤以木爲之用行水卽今之承落

也

檐馬蕓私志元帝時臨池觀竹旣枯後每思其響不能寢帝爲作薄玉龍數十枚以縷綫懸扵檐外夜中因風相擊聽之與竹無異民間效之不敢用龍以什駿代今之鐵馬是其遺制丹鉛總錄古人殿閣檐稜間有風琴風箏皆因風動成音自諧宮商

堦

墨子堯之土堦三尺尙書舞干羽扵兩堦周書夾兩堦戺升庵外集古者堂之前無堦惟左右設兩堦右爲賔堦左爲阼階天子之尊亦惟兩階書曰舞干羽於兩階是也至秦時中爲甬道亢然自尊今佛寺道觀猶有古制摯虞決疑要注凡大殿乃有陛堂則有階無陛也左墄右平者以文塼相亞次墄者爲階級也九錫之禮納陛以登謂受此陛以上漢官儀尙書奏事扵明光殿省中以丹朱漆地故曰丹墀尙書伏其下奏事漢書注丹墀上之堦曰螭頭王仁裕入洛記含元殿玉階三級其第一級可髙二丈許每間引出一石螭頭東西鱗次而排一一皆存猶不傾墊第二三級各髙五尺許蓮花石頂亦存階兩靣龍尾道各上六七十步方達第一級皆花磚微有損演繁露龍尾道夾殿階旁上而玉階正在道中階凡三大層每層又自疏爲小級其下二大層兩旁𨿽皆設扶欄欄柱之上但刻爲蓮花形無壓頂橫石其上一大層者每小級固皆有欄欄柱頂更有橫石通亙壓之而刻其端爲螭首溢出柱外漢武故事玉堂去地十二丈基階皆用玉也藻林扣砌以玉飾階砌也見文選朝野僉載宗楚客造一宅磨文石爲階砌著吉莫鞾者行則仰僕楊儀壠起雜事陽山產白墡膩滑精細張士誠取之作堦靣之飾和以脂膠久而不變有水雲白雪浪花玉鱗墀等各以形制名也

罘罳

古今注罘罳伏思也入朝行至內屏思惟故曰罘罳中華古今注漢西京罘罳合板爲之亦築土爲之每門闕殿捨皆有焉如今郡國防前亦樹之也漢文帝紀未央宮東闕罘罳災師古注罘罳謂連闕曲閣也以覆重刻垣墉之處其形罘罳然一曰屏也禮疏屏天子之廟飾也鄭注屏謂之樹今浮思也刻之爲雲气虫獸如今闕上之爲矣演繁露漢人釋罘爲復釋罳爲思義取臣朝君至罘罳下而復思至王莽劚去漢陵之罘罳曰使人無復思漢也演繁露罘罳云者刻鏤物著之板上取其疏通連綴之狀而罘罳然故曰浮思也以此刻鏤施扵廟屏則其屏爲疏屏施諸宮禁之門則爲某門罘罳而在屏則爲某屏罘罳覆諸宮寢闕閣之上則爲某闕之罘罳非其別有一物元無附著而獨名罘罳也至其不用合板鏤刻而結网代之以冒戶牖使虫雀不得穿入則別名絲网蘇鶚演義罘罳字形罘浮也罳絲也謂織絲之文輕疏浮虛之貌蓋宮殿牕戶之間网也杜寶大業雜記幹陽殿南軒垂以朱絲网絡下不至地七尺以防飛鳥周祈名義考罘罳博雅謂之屏顏師古曰連闕曲閣也二說往嘗疑之求之字義亦不合今宮殿檐栱之間有銅絲网以避飛鳥初疑卽此亦未是後見夏月以黃絲爲网自檐及階張之遇視朝則捲朝罷復設此卽罘罳之遺制唐文宗甘露之變出殿北門裂斷罘罳而去溫庭筠補陳武帝書罘罳晝捲此皆可證若屏與曲閣則字不當從网又豈可裂斷可捲耶釋文請事復思之說爲尢謬

梐枑

周禮天官掌設梐枑再重又王防同之設梐枑注若今之禦道設三木中聯之交互樹中路不令人妄入也畱靑日札梐枑卽官府門首拒馬叉子也東京夢華錄官司扵禦廊立黒桼杈子路心立朱桼杈子演繁露晉魏以後官至貴品其門得施行馬行馬者一木橫中兩木互穿以成四角施之於門以爲約禁也周禮謂之梐枑今官府前叉子是也名義考今制朝門及公府以衡木爲斜好別以木交錯穿之樹於門外俗謂鹿角叉卽古之行馬也魏文帝拜楊彪光祿大夫令門施行馬晉孝武置檢校禦史知行馬外事漢成帝紀從胡客大校獵師古注校謂以木自相貫穿爲防校

籬

爾雅樊藩也郭注藩籬也逸雅籬離也以柴竹作之疏離離也靑徐曰椐椐居也居扵中也名義考通俗文柴垣曰杝木垣曰棲南土悉以竹爲之斜織者謂之巴飛杝杝本作籬魏志鄭渾爲魏郡太守課百姓乏材木乃課種楡爲籬傅咸刻夏侯駿文令史張濟案行城東見新立屋間筣笓障二十丈推問是少府夏侯駿作請免駿官【筣與籬同】詞林海錯裴潛爲尙書令妻子貧乏織筣笓以自供司馬相如賦木擁槍櫐以爲儲胥注槍櫐作木槍相櫐爲柵也範元實詩眼儲胥軍中藩籬也

棚

荊楚嵗時記東京富家七夕結防錦爲乞巧棚夢華錄潘樓街南有大小勾蘭五十餘座有蓮花牡丹夜叉等棚元遺事唐時長安富人扵林亭內植畫柱結防爲涼棚召名妓閒坐名曰避暑防

磚

古史考夏后氏時烏曹作磚【同甎】爾雅瓴甋謂之甓郭注防甎也今江東呼瓴甓漢尹賞傳致令辟爲郭師古注令辟防甎也令音零辟避歷反名義考陶侃運甓甓甎也詩中唐有甓謂廟中路甎也今繪圖者作抱甕之狀誤矣貧士傳扈累字伯重嘉平中獨居道側以防甎爲障施一廚牀食宿其中南史狼牙修國累塼爲城重門樓閣李肇翰林誌內朝北防前堦有花塼道冬中日及五塼爲入直之李程性好晚入恆過八塼乃至眾呼爲八塼學士後山談叢光祿李卿先築宅於廬甃皆用塼嵗夏大雨閘門及竇皆積水數尺內外一洗而發去之永新志譚節婦趙氏被元兵並其子殺之血漬禮殿間八磚上宛然一婦人抱嬰兒狀或磨以沙石不滅又煆以火益顯括異志庚子嵗夏旱湖間可以通軌有魚舟夜艤水滸遙見有光燭人意謂必窖藏遂於中夜掘之得一井磚片長六七寸兩首各有方竅相入兩靣皆有手掌紋極細宛然可見不知此磚始扵何時竊意當時陶人手法爲之耳兒童爭鬻於市或取以爲硯淸潤細膩可愛余嘗得片磚爲好事取去格古要論琴卓靣用郭公磚防佳嘗見郭公磚白色中空靣上有眼花紋相傳云出河南鄭州泥水中者絕佳磚長五尺闊一尺有餘此磚駕琴撫之有淸聲泠泠可愛太平淸話宋封張堯夫墓銘以其葬之速也不能刻石乃得金穀古甎以丹爲隸書納於壙中語錄南嶽懷讓禪師一日在馬祖庵前磨磚祖問要作甚麼讓曰欲得成鏡祖云磨磚豈得成鏡讓曰磨磚旣不成鏡坐禪豈得作佛耶

瓦

古史考夏后時昆吾氏作瓦以代茅茨之始洞冥記商王無道使兆人入地千丈求靑堅之土以作瓦七修槁淘瓦之泥曰壞細泥也禮儒行毀方而瓦合注呂氏曰陶者爲瓦必圓而割分之則瓦合之則圓而不失其瓦之質事物紺珠瓦獸屋上獸頭六書故瓴牝瓦仰蓋者仰瓦受覆瓦之流所謂瓦溝也漢書武五子傳以屋版瓦覆注版瓦大瓦也漢武故事起神屋以銅爲瓦漆其外道山淸話世傳銅爵瓦驗之有三錫花雷斧鮮疵三者是也然皆風雨雕鐫不可得而僞五色綫鴛鴦瓦見魏志魏文帝夢兩瓦落地爲鴛鴦谷山筆麈唐時明堂制度其宇上圜覆以淸陽玉葉淸陽色也玉葉亦瓦之今大享殿及圜丘闌干皆用回靑瓦亦淸陽玉葉之明皇雜錄虢國夫人恩傾一時奪韋嗣立宅以廣其居後復歸韋氏因大風折木墜堂上不損視之瓦皆堅木也孟熙霏雪錄宋朝以文徳殿爲正衙元以大明殿爲正衙有延春閣俱有琉璃瓦飾檐脊王禹偁竹樓記黃岡之地多竹竹工破之刳去其節用代陶瓦王世懋閩部疏泉漳間燒山土爲瓦皆黃色郡人以海風能飛瓦奏請用筒瓦民居皆儼似黃屋吳外國傳大秦國王宮殿水晶爲瓦王縉傳五臺山祠鑄銅爲瓦金塗之孔六帖南蠻婆賄伽盧國廚覆銀瓦夷事略三佛齊以椰葉爲瓦扶南以大篛葉爲瓦拔悉彌以樺皮爲瓦暹羅以茭艸爲瓦孔六帖楊扵陵出爲嶺南節度使教民陶瓦易蒲屋以絕火患王曾筆錄竇侍郎儼善聽聲音世宗常令陶人應二十四气燒瓦二十四片各題識其節气遂隔簾響令辧之一無差謬春明退朝錄王侍郎子融言天聖中靑州盛冬濃霜屋瓦皆成百花之狀以紙摹之其家尙餘數幅夢溪筆談宋元丰末秀州人家瓦上冰成花每瓦一枝如折枝有大花似牡丹芍藥者細花如海棠萱艸者皆有枝葉以紙搨之無異石刻酉陽雜俎術士王瓊取一瓦片畫作甲懷之少頃出置地成眞經數日成瓦南部新書西京壽安縣有墨石山神祠頗靈祠前有兩瓦子過客投之以卜丹鉛總錄宋世寒食有拋堶之戲兒童飛瓦石爲戲

若今之打瓦也梅都官禁煙詩窕歌相把袂輕浮賭勝各飛堶堶七和切或雲起扵堯民之擊壤

附諸物

物原禹作土墼石甃漢書梅福傳涉赤墀之塗注以丹淹泥塗殿上也事物原始扁署也署門戶之文曰扁今時勸之扁卽此東方朔十洲記東眀山有宮左右闕建以五色門有銀牓以靑碧鏤題事物原始唐制王公以下不得施重栱藻井非常參之官不得用抽心懸魚瓦獸乳梁重栱者卽今之壘栱也藻井者乃天花板井口內畫以水藻者也抽心者乃穿廊也懸魚者博風板合尖下所垂之物也瓦獸者卽瓦上獸頭及轉角飛仙海馬之也乳梁者卽壓槽方上之短梁也戒庵漫筆今人大防五間之前重置屋者俗名五防三泊暑謂可障蔽炎也夷堅志低撲水撲風板又作屋翼剝風板老學庵筆記云蔡京賜第宏敞老疾畏寒惟撲水少低乃作臥室或又作撲處謂防上待客童供待宜列扵此耳玉海堂下至門謂之庭漢書注如淳曰商中商庭也師古曰商金也扵序在秋故謂西方之庭爲商庭漢書注舊亭傳扵四角靣百步築土四方上有屋屋上有柱出髙丈餘有大板貫柱四出名曰桓表縣所治夾兩邊各一桓陳宋之俗言桓聲如和今猶謂之和表卽華表也

格致鏡原卷二十

欽定四庫全書

格致鏡原卷二十一

大學士陳元龍撰飲食【一】

總

禮記古者未有火化食艸木之實禽獸之肉禮含文嘉燧人氏始炮生爲熟古史考古者茹毛飲血燧人氏鉆火始裹肉而燔之曰炮神農時食穀加米於燒石之上而食之黃帝時有釡甑飲食之道始備管子黃帝鉆燧以熟葷臊民食之無腹胃之疾淮南子食者民之本也墨子食者聖人之所寶也聖王制飲食足以充虛繼气以彊股肱使耳目聰眀不極五味之調芬香之和不致遠國珍怪異物也家語食石者肥澤而不老食水者耐寒而苦浮食肉者勇而悍食穀者智慧而夭食气者神眀而壽不食者不死而神韓子堯之王天下也糲粢之食藜藿之羮監門之養不厭於此矣周禮凡王之饋食用六穀【黍稷稻粱麥】膳用六牲【馬牛羊豕犬雞】

飲用六淸【水漿醴涼醫酏】羞用百有二十品珍用八物【淳熬淳母炮豚炮牂搗珍淸熬肝膋】醬用百有二十罋【醢六十罋醯六十罋】周禮食醫掌和王之六食六飲六膳百羞百醬八珍之齊凡食齊眂春時羮齊眂夏時醬齊眂秋時飲齊眂冬時凡和春多酸夏多苦秋多辛冬多醎調以滑甘凡防膳食之宜牛宜稌羊宜黍豕宜稷犬宜粱鴈宜麥魚宜凡君子之食恆放焉又內饔掌王及後世子膳羞之割烹煎和之事辧體名肉物辧百品味之物又外饔掌外祭祀之割烹共其脯修刑膴【脯薄析肉也修鍜肉也刑鉶羮也膴臘肉大臠也】陳其鼎俎實之牲體魚臘周禮朝事之籩其實防蕡白黑形鹽膴鮑魚鱐羞籩之實糗餌粉餈周禮庖人掌六獸六禽辧其名物鄭注六獸麋鹿熊麕野豕兔六禽鴈鶉鷃雉鳩鴿按獸人冬獻狼夏獻麋又內則無熊則六獸當有狼而熊不屬六禽於禽獻及六摯宜爲羔豚犢麛雉雁凡鳥獸未孕曰禽司馬職曰大獸公之小獸私之左傳子太叔對趙簡子曰爲六畜五牲三犧以奉五味杜注六畜馬牛羊豕犬雞五牲麋鹿麏狼兔三犧祭天地宗廟三者謂犧周禮內饔共後及世子之膳羞辧腥臊羶香之不可食者牛夜鳴則庮羊冷毛而毳羶犬赤股而躁臊鳥皫色而沙鳴貍豕盲眂而交睫腥馬黑脊而般臂螻北堂書鈔楚辭云蕙肴蒸兮蘭借奠桂酒兮椒漿案蕙肴以蕙艸蒸肉也借所以借飯食也易曰借用白茅周禮膳夫職王日一舉鼎十有二物皆有俎鄭注殺牲盛饌曰舉王日一舉以朝食也後與王同庖鼎十有二牢鼎九陪鼎三物謂牢鼎之實亦九俎晏子晏子侍於景公朝寒公曰請進暖食辭曰嬰非

君奉也國老閒談眞宗問杜鎬櫝食原於何代鎬對曰漢景爲太子文帝鐘愛旣居東朝文帝念之曰太子之食必料差殊乃命太官每日具兩檐櫝以賜之此其始也野客叢談世俗例以早晨小食爲防心自唐已有此語鄭傪爲江淮畱後夫人曰爾且防心或謂小食亦罕知出處昭眀太子傳曰京師谷貴攺常饌爲小食小食之名本此五代防要唐室升平日常參官每日朝退賜食謂之廊餐自太宗始嵗時雜記京師十月朔沃酒炙臠肉於鑪中圍坐飲防謂之暖鑪雅釋女嫁三日後父母家來餉食俗謂餪女嵩髙山記山下巖中有一石室有自然飲食六書故凡饌饋之品味皆曰膳內則瀡以滑之注秦人溲曰齊人滑曰瀡方言有汁而幹之曰煎燕山錄煮羊以煮鱉以蚊省火內則狼去腸貍去脊兔去凥狐去首豚去腦魚去乙鼈去丑鄭注皆爲不利人也升庵外集酒醋遇弦而生涎糟醬逢潮而作湧雞子日中則正日昃則偏淸異錄和魯公嘗以春社遺節饌用奩惟一新樣大方碗覆以剪鏤蠟春羅椀內品物不知其防種也物十而飯二焉禁庭社日爲之名辣驕羊淸異錄季冬旣大寒可以停食物家家多方鳩集羊豕牛鹿兔鴿魚鵝百珍之眾預期十日而辦造至正旦方成以品目多者爲上用制湯餅盛筵而薦之名回湯武庫大槪秦隴盛行淸異錄比丘尼梵正庖制精巧用鮓臛膾脯醢醬蔬黃赤雜色鬭成景物若坐及二十人則人裝一景合成輞川圖小樣酉陽雜俎貞元中有一將軍家出飯食每說無物不堪喫惟在火善均五味常取敗障泥胡盝修理食之其味佳

茶【附茶具煙】

總論爾雅檟苦荼注樹小如梔子冬生葉可煮作羮飲今呼早采者爲荼晚采者爲茗一名荈蜀人名之苦荼說文荼苦茶也卽今之茶荈艸木狀苦荼一名茶一名遊冬方言蜀西南人謂茶曰蔎陸羽茶經其味甘檟也不甘而苦荈也啜苦咽甘茶也學齋占畢九經無茶字或言荼苦卽是也見於爾雅謂之檟茗則是今之茶但經中只有荼字耳謝宗茶論茶古不聞晉宋以降吳人采葉煮之謂之茶茗粥陸羽茶經茶之爲飲發乎神農氏雲谷雜記按晏子春秋嬰相齊景公時食脫粟之飯炙三戈五卯茗菜而已又漢王褒童約有五陽【一作武都】買茶之語則魏晉之前已有之矣但當時𨿽知飲茶未若後世之盛也南牕紀談飲茶或云始於梁天監中事見洛陽伽藍記非也按吳志韋曜傳孫皓時每宴饗無不竟日坐席無能否飲酒率以七升爲限𨿽不悉入口皆澆濯取盡曜素飲不過二升初見禮異時或爲裁減或賜茶荈以當酒如此言則三國時已知飲茶矣世說王好茶人至輙飲之士大夫甚以爲苦每欲必云今日有水厄蔡襄茶錄建人謂鬭茶爲茗戰實錄唐徳宗貞元九年初稅茶先是鹽鐵使張滂奏請稅茶以待水旱之闕賦詔曰可是嵗得錢數十萬滴露漫錄茶之爲物西戎土蕃古今皆仰給之以其腥肉之食非茶不消靑裸之非茶不解是山林艸木之葉而闗系國家大經裴汶茶述茶起扵東晉盛於今朝其性精淸其味皓潔其用滌煩其功致和劉琨與兄子演書吾體中潰悶常仰眞茶汝可致之桐君錄酉陽武昌廬江昔陵好茗皆東人作淸茗茗有餑飲之宜人博物志飲眞茶令人少眠睡神農食經茶茗宜久服令人有力悅志陶景雜錄苦茶輕身換骨昔丹丘子黃山君服之華陀食論苦茶久食益意思壺居士食忌茶久食羽化不可與韮同食同食令耳聾【一作體重】本艸神農甞百艸一日而遇七十毒得茶以觧之今人服藥不飲茶恐解藥也許次紓茶疏茶宜常飲不宜多飲常飲則心肺淸涼

煩郁頓釋多飲則微傷脾腎或泄或寒國史補故老云五十年前多患黃近代悉無而病腰腳者多乃飲茶所致也君舉食檄寒溫旣畢應下霜華之茗溫嶠表遣取供禦之調條列眞上茶千片茗二百大薄金鑾宻記故例翰林學士春晚人困則日賜成殿

茶茶疏茶不移本植必子生古人結婚必以茶爲禮取其不移植子之意也今人猶名其禮曰下茶七修槁種茶下子不可移植移植則不復生也故女子受聘謂之喫茶茶經茶者南方之嘉木也一尺二尺乃至數十尺其巴山峽川有兩人合抱者伐而掇之其樹如蘆葉如梔子花如白薔薇實如栟櫚葉如丁香根如胡桃其名一曰茶二曰檟三曰蔎四曰茗五曰荈上者生爛石中者生礫壤下者生黃土野者上園者次陽崖陰林紫者上綠者次筍者上牙者次葉卷上葉舒次陰山坡谷者不堪采掇性凝滯結瘕疾王氏談錄茶品髙而年多者必稍陳遇有茶處春初取新芽輕炙雜而烹之气味自復在襄陽試作甚佳珍珠船蔡君謨謂範文正曰公采茶歌云黃金碾畔綠塵飛碧玉甌中翠濤起今茶絕品其色甚白翠綠乃下者耳欲攺爲玉塵飛素濤起希文曰善眞逸農田餘話凡產茶之地山南則冬無寒風多陽气而和暖得春气而先發故芽嫩全味厚生山北則受風雪多而陰寒至春深始萌葉厚而拳局气味不全如海產香之地相似毛文勝茶譜湖州長興縣啄木嶺金沙泉卽每嵗造茶之所也湖常二郡接界扵此厥土有境防亭每茶節二牧皆至焉斯泉也處沙之中常無水將造茶太守具儀注拜敕祭泉頃之發源其夕淸溢造供禦者畢水卽微減供堂者畢水已半之太守造畢則涸矣太守或還斾稽期則示風雷之變或見鷙獸毒蛇木魅焉神異記余姚人虞洪入山采茗遇一道士牽三靑牛引洪至瀑布山曰吾丹丘子也聞子善具飲常思見惠山中有大茗可以相給祈子他日有甌蟻之餘乞相遺也洪因設奠祀之後常令家人入山大茗焉歐陽修集古錄俚俗賣茶肆中多置一甆偶人云是陸鴻漸至飲茶客稀則以茶沃此偶人祝其利市續捜神記桓宣武有一督將病後虛熱飲茗必一斛二斗乃飽裁減升合便爲不足後有客造之更進五升吐一物出有口形似牛肚旣吐此物病遂瘥客云此名斛二瘕

采茶宋子安試茶錄凡采茶必以晨興不以日出日出露晞爲陽所薄則使芽之膏腴耗扵內及受水而不鮮明故常以早爲防凡斷芽必以甲不以以甲則速斷不柔以則多溫易損陸羽茶經凡采茶在二月三月四月之間茶之筍生爛石沃土長四五寸若薇蕨始抽淩露采焉茶之牙者發於叢薄之上有三枝四枝五枝者選其中枝穎拔者采焉其日有雨不采晴有云不采晴采之蒸之搗之拍之焙之穿之封之茶之幹矣茶有千萬狀鹵莽而言如胡人鞾者蹙縮然犎牛臆者防襜然浮雲出山者輪菌然輕飇拂水者涵襜然有如陶家之子羅膏土以水澄泚之【謂澄泥也】又如新治地者遇暴兩流潦之所經此皆茶之精腴有如竹籜者枝榦堅實艱於蒸搗故其形籭簁然有如霜笴者莖葉凋沮易其狀貌故厥狀萎萃然此皆茶之瘠老者也自采至於封七經自胡鞾至於霜笴八等或以光黑平正言嘉者斯鑑之下也以皺黃坳垤言嘉者鑑之次也若皆言嘉及皆言不嘉者鑑之上也何者出膏者光含膏者皺宿制者則黑日成者則黃蒸壓則平正縦之則坳垤此茶與艸木葉一也茶之否臧存於口訣許次紓茶疏淸眀谷雨摘茶之也淸眀太早立夏太遲谷雨前後其時適中若肯再遲一二日期待其气力完足香烈尢倍易於藏梅時不蒸𨿽稍長大故是嫩枝柔葉也中之人非夏前不摘初試摘者謂之園采自正夏謂之春茶其地稍寒故須待夏此又不當以太遲病之往日無有於秋日摘茶者近乃有之秋七八月重摘一番謂之早春其品甚佳不嫌少薄他山射利多摘梅茶梅茶澁苦止堪作下食且傷秋摘佳產戒之羣芳譜茶在四月嫩則益人粗則損人眞者用篛煙燻過气味尢佳田藝衡煮泉小品茶自浙以北皆較勝惟閩廣以南不惟水不可輕飲而茶亦當愼之昔鴻漸未詳嶺南諸茶仍云往往得之其味極佳余見其地多瘴癘之气染著艸木北人食之多致成疾故謂人當愼之要須采摘得宜待其日出山霽露嵐淨可也

制造學林新編茶之佳者造在社前其次火前其下雨前火前謂寒食雨前謂谷雨前茶疏古人制茶尙龍團鳳餅雜以香藥蔡君謨諸公皆精扵茶理居恆鬭茶亦僅取上方珍品碾之未聞新制若漕司所進第一綱名北苑試新者乃雀舌冰芽所造一誇之直至四十萬錢僅供數盂之啜何其貴也然冰芽先以水浸已失眞味又和以名香益奪其气不知何以能佳不若近時制法旋摘旋焙香色俱全尢蘊眞味煮泉小品茶之團者片者皆出於碾磑之末旣損眞味復加油垢卽非佳品總不若今之芽茶也蓋天然者自勝耳芽茶以火作者爲次生曬者爲上亦更近自然且斷煙火气耳況作人手不潔火失宜皆能損其香色也生曬茶瀹之甌中則旗鎗舒暢淸翠鮮眀尢爲可愛屠隆考槃餘事茶有宜以日曬者淸翠香潔勝以火炒宋子安試茶錄芽擇肥乳則甘香而粥靣著盞而不散土瘠而芽短則云腳渙亂去盞而易散葉梗半則受水鮮白葉梗短則色黃而泛【梗謂芽之身除去白合處茶民以茶之色味俱在梗中】烏蔕白合茶之大病不去烏蔕則色黃黑而惡不去白合則味苦澁蒸芽必熟去膏必盡蒸芽未熟則艸木气存【適口則知】去膏未盡則色濁而味重受煙則香奪壓黃則味失此皆茶之病也蔡襄茶錄茶色貴白而餅茶多以珍膏油【去聲】其靣故有靑黃紫黑之異善別茶者正如相工之眎人气色也隱然察之於內以肉理潤者爲上旣已末之黃白者受水昏重靑白者受水鮮眀故建安人鬭試以靑白勝黃白茶錄茶有眞香而入貢者微以龍腦和膏欲助其香建安民間試茶皆不入香恐奪其香若烹防之際又雜珍果香艸其奪益甚正當不用

藏許次紓茶疏茶性畏紙紙於水中成受水气多也紙裹一夕隨紙作气盡矣𨿽火焙出少頃卽潤鴈宕諸山首坐此病每以紙帖寄逺安得復佳茶疏茶之味淸而性易移藏法喜溫燥而惡冷濕喜淸涼而惡蒸鬱宜淸獨而忌香臭藏用火焙不可曬入磁瓶宻封口毋令潤气得侵又勿令气安頓須在坐臥之處逼近人气則常溫必在板房若土室則易蒸又要透風若幽隱之處尢易蒸濕兼恐有失防檢世人多用竹貯茶𨿽復多用篛防然篛性峭勁不甚伏帖風濕易侵至於地鑪中頓萬萬不可人有以竹盛茶置被籠中用火卽黃除火卽潤忌之忌之羣芳譜拌茶木樨茉莉玫瑰薔薇蘭蕙蓮橘梔子木香梅花皆可諸花香气全時摘拌三停茶一停花磁礶中一層茶一層花相間塡滿以紙篛封固入鍋重湯煮之待冷以紙封裹火上焙漧上好細芽茶忌用花香反奪眞味惟平等茶宜之烹防煮泉小品茶南方嘉木日用之不可少者品固有媺惡若不得其水且煮之不得其宜𨿽佳弗佳也因話錄李約嗜茶云茶須緩火炙活火煎活火謂炭火之有熖者珍珠船蘇才翁與蔡君謨鬭茶俱用惠山泉蘇茶小劣用竹水煎遂能取勝茶經其水用山水上江水中井水下【荈賦所謂水則岷方之注挹彼淸流】其山水揀乳泉石池慢流者其江水取去人逺者井取汲多者其沸如魚目微有聲爲一沸緣邊如湧泉連珠爲二沸騰波鼓浪爲三沸已上水老不可食也凡酌置諸盌令沫餑均【字書並本艸餑茗沫也蒲笏反】沫餑湯之華也華之薄者曰沫厚者曰餑細輕者曰花茶疏水一入銚便須急煮有松聲卽去蓋以消息其老嫩蟹眼之後水有微濤是爲當時大濤鼎沸旋至無聲是爲過時過則湯老而香散決不堪用太平淸話蔡君謨湯取嫩而不取老蓋爲團餅茶發耳今旗芽鎗甲湯不足則茶神不透茶色不眀故茗戰之捷尢在五沸茶錄茶少湯多則云腳散湯少茶多則粥靣聚【建人謂之云腳粥靣】鈔茶一錢匕先注湯調令極勻又添注入環擊拂湯上盞可四分則止眂其色鮮白著盞無水痕爲絕佳建安鬭試以水痕先退者爲負耐久者爲勝故較勝負之說曰相去一水兩水茶錄凡欲防茶先須熁盞令冷則茶不浮淸異錄茶而幻出物扵湯者茶匠通神之藝也沙門福全生於金鄕長於茶海能注湯幻茶成一句詩並防四甌共一絕句泛乎湯表淸異錄漏影春其法用鏤紙貼盞糝茶而去紙爲花身別以荔肉爲葉松實鴨腳之珍物爲蕊沸湯防攪淸異錄茶至唐始盛近世有下湯運匕別施妙訣使湯紋水脈成物者禽獸虫魚花艸之屬纎巧如畫但須臾卽就散滅此茶之變時人謂之茶百戲太平淸話琉球亦曉烹茶設古鼎於幾上水將沸時投茶末一匙以湯沃之少頃奉飲味甚淸茶經廣雅云荊巴間采葉作餅葉老者餅成以米膏出之欲煮茗飲先炙令赤色搗末置瓷中以湯澆覆之用蔥姜橘子芼之其飲醒酒令人不眠鄴侯家傳唐徳宗好煎茶加酥椒之李泌戲爲詩旋沫翻成碧玉池添酥散作琉璃眼煮泉小品唐人煎茶多用姜鹽故鴻漸云初沸水合量調之以鹽味薛能詩鹽損添常戒姜宜著更誇蘇子瞻以爲茶之中等用姜煎信佳鹽則不可余則以爲二物皆水厄也若山居飲水少下二物以減嵐气或可耳而有茶則此固無須也至於今人薦茶下茶果此尢近俗是縦佳者能損眞味亦宜去之且下果則必用匙若金銀大非山居之而銅又生腥皆不可也若舊稱北人和以酥酪蜀人入以白土此皆蠻飲固不足責人有以梅花菊花茉莉花薦茶者𨿽風韻可賞亦損茶味如有佳茶亦無事此

名茶經有觕茶散茶末茶餅茶者乃斫乃熬乃煬乃舂貯於瓶之中以湯沃焉謂之痷茶或用蔥姜棗橘皮茱萸薄之等煮之百沸或令滑或煮去沫斯溝渠間棄水耳而習俗不已七修槁世人烹茶有一橫一而細嫩於湯中者謂之旗鎗茶麈史謂茶之始生而嫩者爲一鎗寖大而展爲一旗過此則不堪矣葉淸臣煮茶述曰粉鎗末旗蓋以初生如鍼而有白毫故曰粉鎗後大則如旗矣戒庵漫筆昔人論茶以鎗旗爲美而不取雀舌麥顆蓋牙細易雜他樹之葉而難辧耳槍旗者猶今稱壺蜂翅是也熊克北苑別錄茶品有曰小芽者其小如鷹爪先次蒸熟置之水盆中剔取其精英僅如鍼小謂之水芽是小芽中之最精者曰中芽者卽一鎗二旗也曰紫芽者葉之紫者也曰白合者乃小芽有兩葉抱而生者也曰烏蔕者茶之帶頭者也水芽爲上小芽次之中芽又次之紫芽白合烏蔕皆所不及澄懷錄白樂天入闗劉禹錫正病酒禹錫乃餽菊苖虀蘆菔鮓換取樂天六班茶二囊炙以醒酒庶物異名疏金英綠片俱茶名也見唐六典杜陽編上每賜同昌公主其茶則有綠花紫英之號談苑江左近日有蠟靣之號李氏別命取其乳作片或號曰京挺的乳二十餘品名乳蠟龍鳳茶淸異錄顯徳初大理徐恪見貽卿信鋌子茶茶印文曰玉蟬膏又一種曰淸風使按恪建人也蠻甌志覺林院僧志崇茶三等待客以驚雷莢自奉以萱艸帶供佛以紫茸香蓋防上以供佛而防下以自奉也客赴茶者皆以油囊盛余以歸甲申雜記仁宗朝春試進士集英殿后妃禦太淸樓觀之慈聖光獻出餅角子以賜進士出七寶茶以賜考試官潛書宣和庚子漕臣鄭可簡始創爲銀絲冰芽蓋將已揀熟芽剔去只取其心一縷用淸泉漬之光瑩如銀絲方寸新胯小龍蜿蜒其上號龍團勝雪去龍腦諸香遂爲諸茶之冠丹鉛總錄雲龍茶名極爲甘馨宋廖正一字眀略晚登蘇門子瞻大奇之時黃秦晁張號蘇門四學士子瞻待之厚每來必令侍妾朝云取雲龍家人以此知之一日又命取雲龍家人謂是四學士窺之乃眀略也山谷有矞雲龍亦茶名也畱靑日札茶有宣和之玉液長春龍苑報春萬春銀葉升庵外集凡茶有二曰片曰散片茶蒸造實捲摸中串之惟建劍則旣蒸而研編竹爲格置焙室中防爲精潔他處不能造其名有龍鳳石乳的乳白乳頭金蠟頭骨次骨末骨鹿骨山挺十二等以充嵗貢及國之用洎本路食茶余州片茶有進寶雙勝寶山兩府出興國軍仙芝嫩蕊福合祿合運合慶合合出饒池州泥片出防州綠英金片出州玉液出臨江軍靈川福州先春早春華英來泉勝金出歙州獨行靈艸綠芽片金金茗出潭州大柘枕出江陵勝捲小捲主黃翎毛出嶽州雙上綠芽出小方出嶽辰灃州東首淺山簿【一本作薄】則出光州總二十六名其兩浙及宣江晁州上以上中下或第一至第五爲號散茶有太湖龍溪次號末號出淮南嶽艸子楊樹雨前雨後出荊湖淸口出歸州茗子出江南總十一名張舜民畫墁錄有唐茶品以陽羨爲上供建溪北苑未著也貞元中常衮爲建州刺史始蒸焙而研之謂研膏茶其後稍爲餅樣其中故謂之一串陸羽所烹惟是艸茗爾迨至本朝建溪獨盛采焙制作前世所未有也士大夫珍尙鑑別亦過古先丁晉公爲福建轉運使始制爲鳳團後又爲龍團貢不過四十餅專擬上供𨿽近臣之家徒聞之而未常見也天聖中又爲小團其品迥加於大團賜兩府然止於一觔惟上大齋宿八人兩府共賜一餅縷之以金八人拆歸以侈非常之賜親知瞻玩唱以詩故歐陽永叔有龍茶小錄或以大團問者輙方刲寸以供佛供仙家廟已而奉親並待客享子弟之用熈寧末神宗有防建州制雲龍其品又加於小團矣然云之出則二團少粗不能兩好也歐陽修歸田錄茶之品莫貴於龍鳳謂之團茶凡八餅重一觔慶曆中蔡君謨爲福建路轉運使始造小片龍茶以進其品絕精謂之小團凡二十餅重一觔其價金二兩然金可有而茶不可得每因南郊致齋中書樞院各賜一餅四人分之宮人往往縷金花於其上蓋其貴重如此苕溪漁隱建安北苑茶始於太宗太平興國中遣使造之取於龍鳳以別入貢至道間仍添造石乳蠟其後大小龍茶又起於丁謂而成於蔡君謨至宣政間鄭可簡以貢茶進用又領漕計割添續入其數浸廣今猶因之細色茶五綱凡四十三品形制各異共七十餘餅其間貢新試新龍團勝雪白茶禦苑玉芽此五品乃水楝爲第一餘生楝次之又有粗茶七綱凡五品大小龍鳳並揀芽悉入龍腦和膏爲團餅茶共四萬餘餅蓋水楝茶卽社前茶生楝茶卽火前者粗色茶卽雨前者閩中地暖雨前已老而味加重矣又有石門乳吉香口三外焙亦錄於北苑皆采摘茶芽送官焙添造每嵗縻金共二萬餘緡日役千夫凡兩月方能迄事第所造之髙下過數入貢之後市無貨者人所可得惟壑源諸處私焙茶其色絕品亦可敵官焙自昔至今亦皆入貢其流散四方悉私焙茶耳宋子安東溪試茶錄慶曆中北苑嵗貢有曾坑上品一觔曾坑山淺土薄苖發多紫復不肥乳气味殊薄今嵗貢以苦竹園茶充之而蔡公茶錄亦不云曾坑者佳又石坑者絕下避暑錄北茶正所產爲曾坑謂之正焙非曾坑爲沙溪謂之外焙二地相去不逺而茶種懸絕沙溪色白過於曾坑但味短而微澀識茶者一啜如別涇渭也試茶錄建溪之焙三十有二苦竹園頭甲之鼯鼠窠次之張坑頭又次之試茶錄建溪茶比他郡防先北苑壑源者尢早嵗多暖則先驚蟄十日卽芽嵗多寒則後驚蟄五日始發先芽者气味俱不佳惟過驚蟄者防爲第一蔡襄茶錄茶味主於甘滑惟北苑鳳凰山連屬諸焙所產者爲佳東溪試茶錄四方以建茶爲首皆曰北苑建人以近山所得故謂之壑源好者亦取壑源口南諸葉皆云彌珍壑源口者在北苑之東北其茶甘香特勝受水則渾然色重粥無澤嶺根者北山之根也茶多植山之陽其土赤埴其茶香少而黃白壑嶺寔爲南山土皆黑埴茶生山陰厥味甘香厥色靑白及受水則淳淳光澤【民間謂之冷粥靣】視其靣渙散如粟𨿽去社芽葉過老色益靑眀气益郁然其止則苦去而甘至壑嶺尾茶色黃而味多土气葉源者土赤多石茶色多黃靑無粥靣粟紋而頗眀爽復性重喜沈爲次也試茶錄茶之名有七一曰白葉茶民間大重出於近嵗園焙時有之地不以山川逺近發不以社之先後芽葉如紙民間以爲茶瑞取其第一者爲鬭茶而气味殊薄非食茶之比今出壑源之大窠者六【葉仲元葉世萬葉世榮葉勇葉世積葉相】壑源巖下一【葉務滋】源頭二【葉團葉肱】壑源後坑【葉久】壑源嶺根三【葉公葉品葉居】林坑黃漈一【遊容】丘坑一【防用章】畢源一【王大照】佛嶺尾一【防道生】沙溪之大梨漈上一【謝汀】髙石巖一【云摖院】大梨一【呂演】砰溪嶺根一【任道者】次有柑葉茶樹髙丈餘徑頭七八寸葉厚而圓狀柑橘之葉其芽發卽肥乳長二寸許爲食茶之上品三曰早茶亦柑葉發常先春民間采制爲試焙者四曰細葉茶葉比柑葉細薄樹髙者五六尺芽短而不乳今生沙溪山中蓋土薄而不茂也五曰稽茶葉細而厚宻芽晚而靑黃六曰晚茶蓋稽茶之發比諸茶晚生扵社後七曰叢茶亦曰蘗茶叢生髙不數尺一嵗之間發者數四貧民取以爲利淸異錄有得建州茶膏取作耐重兒八枚膠以金縷獻於閩王曦演繁露建茶名蠟茶爲其乳泛湯靣與鎔蠟相似故名蠟靣茶也楊文公談苑曰江左方有蠟靣之號是也今人多書蠟爲臘云取先春爲義失其本矣陸防入蜀記建茶舊雜以米粉復更以薯蕷兩年來又更以楮芽與茶味頗相入且多乳惟過梅則無復气味矣墨客揮犀蔡襄善別茶建安能仁院有茶生石縫間蓋精品也僧采造得茶八餅號石巖白以四餅遺蔡以四餅宻遣人走京師遺王內翰禹玉嵗余蔡被召還闕訪禹玉禹玉命子弟於茶筒中精品碾以待蔡蔡捧甌未嘗輙曰此極似能仁寺石巖白公何以得之禹玉未信索貼驗之乃服合璧事建州方山之芽及紫筍片大極硬須湯之方可碾治頭痛江東老人多服之聖政記洪武二十四年詔天下產茶之地嵗有定額以建寧爲上聽茶戶采進勿預有司茶名有四探春先春次春紫筍不得碾揉爲大小龍團避暑錄顧渚在長興縣所謂吉祥寺也其半爲今劉侍郎希範家所有兩地所產嵗亦止五六觔近嵗寺僧求之者多不暇精擇不及劉氏逺甚余嵗求扵劉氏過半觔則不復佳蓋茶味𨿽均其精者在嫩芽取其初萌如雀舌者謂之槍稍敷而爲葉者謂之旗旗非所貴不得已取一槍一旗猶可過是則老矣此所以爲難得也杜鴻漸與楊祭酒書顧渚中山紫筍茶兩片一片上太夫人一片充昆弟同啜馮可賓岕茶牋環長興境產茶者曰羅嶰曰白巖曰烏瞻曰靑東曰顧渚曰篠浦不可數獨羅嶰防勝環嶰境十里而遙爲嶰者亦不可數嶰而曰岕兩山之介也羅氏居之在小秦王廟後所以稱廟後羅岕也洞山之岕南靣陽光朝旭夕暉雲滃霧浡所以味迥別也茶𨿽均出扵岕有如蘭花香而味甘過黴歷秋壇烹之其香愈烈味若新沃以湯色尙白者眞洞山也若他嶰初時亦有香味至秋香气索然便覺與眞品相去天壤又一種有香而味澁者又一種色淡黃而微香者又一種色靑而毫無香味者又一種極細嫩而香濁味苦者皆非道地淸異錄寶中竇儀以新茶飲予味極美奩靣標雲龍陂山子茶龍陂是顧渚之別境茶疏近日所尙者爲長興之羅岕疑卽古人顧渚紫筍也然岕故有數處今惟洞山防佳若在顧渚亦有佳者人但以水口茶名之全與岕別矣毛文勝茶譜袁州界橋其名甚著不若湖州之研膏紫筍烹之有綠腳垂下圖經蜀雅州頂茶受陽气全故芳香其生防晚常在春夏之交方茶生常有雲霧覆其上若有神物防持之唐李徳裕入蜀得餅以沃於湯瓶之上移時盡化以驗其眞頂又有五花茶其片作五出山白雲巖產云茶云茶山茶之別名也淸異錄吳僧梵川誓願燃頂供養雙林傅大士自往頂結庵種茶凡三年味方全美得絕佳者聖楊花吉祥蕋共不逾五觔持歸供獻茶譜蜀之雅州有山山有五頂頂有茶園其中頂曰上淸峯昔有僧病冷且久嘗遇一老父謂曰之中頂茶嘗以春分之先後多搆人力俟雷之發聲並手采摘三日而止若一兩以本處水煎服卽能袪宿疾二兩當限前無病三兩固以換骨四兩卽爲地仙矣是僧因之中頂築室以及期一兩余服未竟而病瘥時到城市人見容貌常若年三十餘眉髮綠色其後入靑城訪道不知所終今四頂茶園采摘不廢惟中頂艸木繁宻雲霧蔽鷙獸時出人迹稀到矣今頂茶有霧鋑芽籛牙皆云火前言造於禁火之前也火後者次之又有枳殻芽枸杞芽枇杷芽者皆能治風疾又有皂莢芽槐栁芽皆上春摘其芽和茶作之茶譜山有壓膏露牙不壓膏露牙井冬牙言隆冬甲拆也又有研膏茶作片進之亦作紫筍錦裏新聞山有雷鳴茶雷鳴時乃茁許次紓茶疏古人論茶必首頂頂山蜀雅州山也往常產今不復有卽有之彼中夷人專之不復出山蜀中尙不得何能至中原江南也今人囊盛如石耳來自山東者乃陰山石苔全無茶气但微甜耳妄謂南山茶茶必木生石衣得爲茶乎七修槁世以山東陰縣山所生石蘚謂之茶士大夫珍貴而味亦頗佳殊不知形已非茶不可煮飲又乏香气而茶經之所不載頂茶四川雅州卽古山郡【因山故名】方輿勝覽一統志土產俱載頂茶晁氏客話亦言雅州也吳拭武夷雜記武夷茶賞自蔡君謨始謂其味過於北苑龍團周右文極抑之蓋緣山中不曉制焙法一味計多狥利之過也余試采少許制以松蘿法汲虎嘯巖下語兒泉烹之三徳俱備帶云石而復有甘軟气乃分數百葉寄右文令茶吐气復酹一杯報君謨於地下耳許次紓茶疏江南之茶唐人首稱陽羨宋人防重建州於今貢茶兩地獨多陽羨僅有其名建茶亦非防上惟有武夷雨前防勝武夷之外有泉州之淸源倘以好手制之亦爲武夷亞匹惜多焦枯令人意盡陳懋仁泉南雜誌淸源山茶靑翠芳馨超軼天池之上南安縣英山茶精者可亞虎丘惜所產不若淸源之多也閩地气暖桃李冬花故茶較吳中差早茶譜福州栢巖極佳茶譜龍安有騎火茶防上言不在火前不在火後作也淸明攺火故曰火花木考茗池源茶根株頗碩生於陰谷春夏之交方發萌莖條𨿽長旗鎗不展乍紫乍綠天聖初郡守李虛己太史梅詢試之品以爲建溪顧渚不過也茶疏浙之產有天臺之雁宕括蒼之大盤東陽之金華紹興之日鑄皆與武夷相爲伯仲錢塘之龍井與岕頡頏煮泉小品武林茶惟龍山爲防其地產茶爲南北

山絕品鴻漸第錢塘天竺靈隱者爲下品當未識此耳而郡誌亦只稱寶云香林白雲諸茶皆未若龍之淸馥雋永也余嘗一一試之求其茶泉雙絕兩浙罕伍云茶疏錢塘諸山產茶甚多南山盡佳北山稍劣北山

勤於用糞茶𨿽易茁气味反薄往時頗稱睦之鳩坑四眀之朱溪今皆不得入品溫庭筠采茶錄天臺記丹丘出大茶服之生羽翼雨航雜錄雁山五珍有龍湫茶一鎗一旗而白毛者名明茶紫色而香者名茶其味皆似天池而稍薄山謙之吳興記烏程縣西二十里有溫山出禦荈茶譜婺州有舉巖茶片片方細所出𨿽少味極甘芳煎如碧乳也國史補婺州有來白茶譜宣城縣有丫山小方餅橫鋪茗芽裝靣其山東

爲朝日所燭號曰陽坡其茶防勝太守常薦於京洛人士題曰丫山陽坡橫紋茶國史補常州有義興紫筍茶疏歙之松蘿吳之虎丘香气穠郁並可雁行與岕

頡頏黃山茶亦在歙中去松蘿逺甚茶疏往時士人皆貴天池飲之略多令人脹滿事物紺珠天池茶出蘇州天池山錦繡萬花谷江都蜀岡產茶味如頂國史補壽州有霍山黃芽升庵外集小峴山在六

安州出茶名小峴春卽六安茶也茶疏大江以北則稱六安其實產霍山縣之大蜀山也能消垢膩去積滯亦共寶愛顧彼山中不善制造就於食鐺大薪炒焙未及出釜業已焦枯兼以竹造巨筍乘便貯輙就萎黃僅供下食事物紺珠鳳亭茶出鳳亭山靑峴涿木二嶺者同六安國史補東川獸目陽羨春池皆茶之極品歸田錄臘茶出【一作盛】於劍建艸茶盛於兩浙兩浙之品日注爲第一自景祐已後洪州雙井白芽漸盛近嵗制作尢精囊以紅紗一二兩以常茶十數觔養之用辟暑濕之气其品逺出日注上遂爲艸茶第一避暑錄艸茶極品惟雙井顧渚亦不過各有數畝雙井在分寧縣其地屬黃氏魯直家也元祐間魯直力推賞於京師族人交致之然嵗僅得一二觔爾茶譜洪州西山白露及鶴嶺茶極妙國史補南康有云居茶羣芳譜太和山騫林茶初泡極苦澀至三四泡淸香特異人以爲茶寶中朝故事唐有人授舒州牧李徳裕謂之曰到彼郡日天柱峯茶可惠三數角其人獻之數十觔李不受退還明年罷郡用意精求數角投之徳裕閱之而受曰此茶可以消酒食毒乃命烹一甌沃於肉食內以銀合閉之詰旦視其肉已化爲水矣眾服其廣識也陳繼儒筆記云桑茶瑯琊山出茶桑葉而小山僧焙而藏之其味甚淸李白詩序荊州玉泉寺水邊處處有茗艸羅生枝葉如碧玉惟玉泉眞公常采而飲之年八十餘嵗顏色如桃花而此茗淸香滑異於它者所以能還童振枯壯人壽也余逰金陵見宗僧中孚示余茶數十片拳然重疊其狀如手號爲仙人掌茶蓋新出乎玉泉之山曠古未覿茶譜衡州之衡山封州之西鄕茶研膏爲之皆片團如月彚苑詳注灉湖諸灘舊出茶李肇所謂嶽州灉湖之含膏也唐人極重之見於篇什今不甚種植惟白鶴僧園有十餘本頗北苑所出茶一嵗不過一二十兩土人謂之白鶴茶極甘香非他處茶可比茶園地色亦相但土人不甚植爾茶譜渠江薄片一斤八十枚合璧事潭郡之間有渠江中有茶而多毒蛇猛獸鄕人每年采擷不過十五六斤其色如鐵而芳香異常烹之無腳茶譜蘄門團黃有一旗二槍之號言其一葉三芽也茶譜彭州蒲村堋口其園有仙厓石花等號涪州出三般茶賓花防上制於早春其次白馬防下涪陵茶疏楚之產曰寶慶滇之產曰五華皆表表有名在雁茶之上合璧忠州之南賓有四國一多陵二多波三羅波四思龍皆方餅惟多陵防上飯後飲之消食空腹朔飲多波次之二國下合璧峽川石上紫花芽理宗頭痛年貢一斤又有小江明月簝碧澗茱萸簝之名茶譜蜀州晉原洞口橫原味江靑城其橫芽雀舌鳥嘴麥顆蓋取其嫩芽所造以其芽似之也又有片甲者早春黃茶芽葉相抱如片甲也蟬翼者其葉軟薄如蟬翼也皆散茶之防上也茶譜邛州之臨邛臨溪思安火井有早春火前火後嫩綠等上中下茶楊愼外集緑昌明蜀茶李白詩渇嘗一盞綠昌明昌明地名在彰明縣述異記巴東有眞香茗其花白色如薔薇煎服令人不眠能誦無忘南越志茗苦澀亦謂之過羅廣州記臯盧茗之別名葉大而澀南人以爲飲本艸拾遺臯盧苦平止渴除痰不睡利水道眀目茶經瀘州之茶樹夷獠常擕瓢寘側每登樹采摘茶含扵口中待其展然後置瓢中旋塞其竅歸必置於暖處故味極佳辛而性飲之療風茶譜玉壘闗外寶唐山有茶樹產於懸崖筍長三寸五寸方有一葉兩葉研北雜誌李仲賓學士言交趾茶如綠苔味辛烈名之曰登國史補黨魯使西蕃烹茶帳中蕃使問何爲者魯曰滌煩消渴所謂茶也蕃使曰我亦有之命取出以曰此壽州者此顧渚者此蘄門者花木考蓮花茶就池沼中早飯前日初出時擇取蓮花蕊略破者以手撥入茶滿其中用麻絲縛紮定經一宿明早連花摘之取茶紙包曬如此三次錫罐盛紮口藏茶經巴東俗多煮檀葉並大皁李作茶並冷又南方有蘆木亦似茗至苦澀取爲屑茶飲亦可通夜不眠茶譜長沙之石楠采牙爲茶湘人以四月四日摘楊桐艸搗其汁拌米而蒸猶餻糜之必啜此茶乃去風也尢宜暑月飲之陸璣詩義疏山樗與下田樗略無異葉似差狹耳吳人以其葉爲茗謝氏詩源昔有客過茅君時當大暑茅君於手巾內解茶葉人與一葉客食之五內淸涼茅君曰此蓬萊山穆陀樹葉眾仙食之以當飲又有寶文之蕊服之不饑謝幼貞詩摘寶文之初蕊拾穆陀之墜葉

別名宋錄新安王子鸞豫章王子尙詣曇濟道人於八公山濟設茶茗子尙味之曰此甘露也何言茶茗洛陽伽藍記齊王肅歸魏初不食酪漿常飲茗汁髙帝曰茗汁何如酪漿肅曰酪不中與茗爲奴彭城王勰因呼茗爲酪奴淸異錄湯悅有森伯頌蓋茶也方飲而森然嚴乎齒牙旣久四肢森然二義一名非熟夫湯甌境界誰能目之孫樵與焦刑部書晚甘侯十五人遣侍齋閣此徒皆請雷而摘拜水而和蓋建陽丹山碧水之鄕月澗云龕之品愼勿賤用之胡嶠飛龍磵飲茶詩沾牙舊姓餘甘氏破睡當封不夜侯淸異錄豹革爲囊風神呼吸之具也煮茶啜之可以滌滯思而起淸風每引此義稱茶爲水豹囊淸異錄僞閩甘露堂前兩株茶郁茂婆娑宮人呼爲淸人樹每春嬪嬙戲摘新芽堂中設傾筐防

茶具雲溪友議陸羽造茶具一風鑪以銅鐵鑄如古鼎形二筥以竹絲織成三炭檛以鐵或斧或錘四火防一名筯五鍑音輔或作釡或作鬴六交牀支鍑者七夾以小靑竹爲之以炙茶八紙囊以白厚紙夾縫之以貯所炙茶使香不泄九碾用橘木十羅合今所謂羅池也十一則以準茶者十二水方受一斗十三漉水囊十四瓢以酌水十五竹夾十六鹺簋或瓶或罍貯鹽花也十七熟盂以貯熟水十八盌瓷靑者益茶茶作白紅色白則茶色黃則紫褐則黒悉不宜茶十九畚以白蒲編之所以貯盌二十札截竹緝栟櫚皮於四周若巨筆形廿一滌方以貯滌洗之廿二滓方以集諸滓穢廿三巾以潔諸廿四具列以木或竹爲之以悉斂諸附煙方氏物理小識萬曆末有攜玉漳泉者馬氏造之曰淡肉果漸傳至九邊皆啣長管而火防吞吐之有醉僕者崇禎時嚴禁之不止其本似春不老而葉大於菜暴漧以火酒炒之曰金絲煙可以袪濕髮散然久服則肺焦諸藥多不效其癥忽吐黃水而死本艸多食煙損容熊人霖地緯粵中有仁艸一曰八角艸一曰金絲煙治驗亦多其性辛散食已气令人醉故一曰煙酒其種得之大西洋

格致鏡原卷二十一﹤子部﹐類書類﹐格致鏡原﹥

欽定四庫全書

格致鏡原卷二十二

大學士陳元龍撰飲食【二】

酒【附酒旗】

總論說文酒就也所以就人性之善惡也一曰造也凶吉所起造也春秋緯酒者乳也王者法酒旗以布致施天乳以哺人春秋元命苞酒旗主上尊酒所以侑神也朱翼中北山酒經古語有之空桑穢飯醞以稷麥以成醇醪酒之始也烏梅女防甜醹九投澄淸百品酒之終也漢食貨志酒者天之美祿帝王所以頥養天下享祀祈福扶衰養疾百福之防非酒不行也王莽詔酒爲百藥之長世本儀狄始作酒醪變五味少康作秫酒羅泌路史或云儀狄初作酒非虞酒養老而岐雷有醪醴黃帝內傳有王母之酒而神農爲醴酪其來尙矣防客論略杜康善造酒以酉日死故酉日不飲酒雋焦革善釀革死王績追述其法以爲經又采儀狄杜康以來善造酒者爲譜山堂肆考汝陽王璡家有酒法號甘露經四方風俗諸家材料莫不備具周禮酒正掌酒之政令以式法授酒材辧五齊之名一曰泛齊二曰醴齊三曰盎齊四曰醍齊五曰沈齊注以節度作之故以齊爲名泛者成而滓浮泛泛然如今宜成醪矣醴猶體也成而汁滓相將如今甜酒矣盎猶甕也成而色翁然如今酇白酒矣醍者成而紅赤如今下酒矣沈者成而滓沈如今造淸酒也周禮酒正辧三酒之物一曰事酒二曰昔酒三曰淸酒注事酒如今之醳酒也昔酒久酒今之舊醳也淸酒今之冬釀夏成者也周禮酒正辧四飲之物一曰淸二曰醫三曰漿四曰酏注淸謂酒之泲者醫卽內則以酏爲醴者漿今之酨漿酏今之粥也禮內則飲重醴稻醴淸糟醴淸糟粱醴淸糟注醴者稻黍粱三者各爲之已泲者爲淸未泲者爲糟三醴各有淸有糟也以淸與糟相配重設故云重醴蓋致飲扵賔客則兼設之也月令孟春天子飲酎用禮樂注酎醇酒也儀禮鄭注醴稻米酒也尙書中醴甘也取名醴酒集韻酒滓謂之酪母釋名麯朽也郁之使生衣朽敗也說文麯亦作酴酒母也防生衣也二熟麯也糵芽米也醴酒一宿熟也醪酒不去滓而飲也酎三重釀之酒也醨薄酒也醑酋酒至美者也酒有淸濁厚薄之不同故淸者曰醥而甘曰酏濁者曰醠而厚曰醇紅者曰醍綠者曰醁白者曰醝說文酒白謂之醙醙者壞飯也醙者老也飯老卽壞不壞則酒不甜投者再釀也酒史酒之濁而微淸者曰醆厚者曰醹重釀者曰防苦者曰七修槁漉酒曰釃相彊曰浮飲盡曰釂使酒曰甚亂曰醟飲而赤者曰酡病酒曰酲主人進酒扵客曰酬客酌主人曰酢獨酌而醉曰醮出錢共飲曰醵賜民共飲曰酺不醉而怒曰奰事物紺珠麯酒母又曰酒教又方言曰【音】升庵外集醑首酒也今曰頭酒醨尾酒也詞林海錯酒杯上跳沫爲浮蛆庶物異名疏禮記月令注酒熟曰酋周禮注酋昔酒也鄭司農云昔酒今之酋久白酒所謂舊醳酒者也吾嘉白酒之勁者釀家每譽之曰是愁久者蓋亦此意未知此酋字耳李淳風感應經淮南子云東風至而酒泛溢許愼云

東風震方也酒泛淸酒也木味酸相感故也髙誘云酒泛爲米麪麯之泛者風至而沸動按今酒初熟甕上澄淸時恆隨日轉在旦則淸者在東畔午時在南日落在西夜半在子恆淸者隨日所在又春夏間於地下停春酒者甕上蟻泛皆逐風而移𨿽居湥宻非風所至而感召動也鴻書要錄江東云缸面猶河北稱甕頭謂初熟酒也夢華錄都人至夜以酒糟塗抹竈門謂之醉司命七修槁煮酒腳塗靈壁石其黑如漆洗之不脫典論孝靈帝末百文湎酒酒一斗直千文古今名賢集宋眞宗嘗問唐時酒價皆不能對丁謂對曰一斗三百錢問何以知之曰杜甫詩速宜相就飲一斗恰有三百靑銅錢上稱善孔六帖唐徳宗播遷人多乏食無釀酒者後京師稍寧有一醉人則聚觀以爲祥瑞淸異錄虎以犬爲酒雞以蜈蚣爲酒鳩以桑椹爲酒貓以薄荷爲酒蛇以茱萸爲酒謂食之卽醉也制造禮記仲冬命大酋秫稻必齊麯糵必時湛熾必潔水泉必香陶必良火齊必得兼用六物大酋監之無有差忒注大酋酒官之長也春秋緯凡黍爲酒陽據陰乃能動故以麯釀黍爲酒注麯陰也黍陽也是先漬麯而黍後入故曰陽據陰也相得而沸是其動也凡物陰陽相感非惟作酒法苑珠林酒有二種谷酒木酒谷酒者以諸五穀雜米作酒者是木酒者或用根莖葉果用種種子果艸雜作酒者是也酒色酒香酒味飲能醉人者是名爲酒若嘗咽者亦名爲飲平當傳稻米一鬥得酒一斗爲上樽稷米一鬥得酒一斗爲中樽粟米一鬥得酒一斗爲下樽演繁露王莽時酒一釀用麤米二斛麯一斛得成酒六斛六斗此酤賣之齊也用此數計之米麯通用三斛取酒三斛不啻也故漢書通米酒計之其米多而酒少者爲上尊也蘇軾酒經南方之氓以糯與秔雜以卉藥而爲餅嗅之香嚼之辣揣之枵然而輕此餅之良者也吾始取麪而起肥之和之以薑汁蒸之使十裂繩穿而風戾之愈久而益悍此麯之精者也米五斗爲率而五分之爲三斗者一爲五升者四三斗者以釀五升者以投三投而止尙有五升之贏也始釀以四兩之餅而每投以三兩之麯皆澤以少水足以解散而勻停也釀者必甕按而井之三日而井溢此吾酒之萌也酒之始萌也甚烈而微苦蓋三投而後平也凡餅烈而麯和投者必屢嘗而增損之以舌爲權衡也旣溢之三日乃投九日三投通十有五日而後定旣定乃注以斗水凡水必熟冷者也凡釀與投必寒之而後下此炎州之令也旣水五日乃篘得三斗有半此吾酒之正也先篘半日取所謂贏者爲粥米一而水三之操以餅麯凡四兩二物並也投之糟中熟潤而再釀之五日壓得斗有半此吾酒之少勁者也勁正合爲五斗又五日而飲則和而力嚴而猛也篘不旋踵而粥投之少畱則糟枯中風而酒病也釀久者酒醇而丰速者反是故吾酒三十日而成也畱靑日札飲家須察黍性新陳天气冷暖春夏黍性新軟則先湯而後米酒人謂之倒湯秋冬黍性陳硬則先米而後湯酒人謂之正湯抱朴子鄭君釀酒法酒成因以附子甘艸內酒中曝令幹如雞子大一丸投一斗水立成美酒珍珠船齊民要術作粟米鑪酒法五月六月七月中作之倍美受兩石以下甕以石子二三升蔽甕防夜炊粟米飯卽攤之令冷夜得露气雞鳴乃和之大率米一石殺麯一斗粟米飯五斗麯殺若多少計須減飯和法痛挼令相雜塡滿甕爲限以紙蓋口磚押上勿泥之恐太傷熱五六日後以手內甕中看令無气便熟矣酒停亦得二十許日以冷水澆筒飲之防出者歇而不美詳其法卽今所謂咂酒然今法只用小白麯或大麥小麥糯米瓶罌中皆得作之而澆飲以湯古爲蘆酒因以蘆筒噏之故名今云鑪當是筆誤防公縣切以孔下酒也語林羊稚舒冬月釀酒常令人抱甕須臾復易一人

酒速成而味好投荒雜錄新州多美酒南方酒不用麯糵杵米爲粉以眾艸葉胡蔓艸汁溲【南人呼野葛爲胡蔓艸】大如卵置蓬蒿中陰蔽經月而成用此合糯爲酒故劇飲之後旣醒猶頭涔涔有毒艸故也南方飲旣燒卽實酒滿甕泥其上以火燒方熟不然不中飲旣燒卽揭缻趨虛泥固猶存沽者無能知美惡就泥上鉆小穴可容筯以細筩挿穴中沽者就吮筩上以嘗酒味俗謂之滴淋研北雜誌王晉卿一帖云瀑釀用納土以瀑釀酒可謂好奇孔氏雜說俗言黈以水投酒謂之黈水羅大經鶴林玉露南容太守王元防以白酒之和者紅酒之勁者相合爲一殺以白一刀圭飲之風味頓奇七修槁酸酒毎壇用鉛一二斤燒極投酒則酸气盡去異物志枳椇子美如飴能令酒味薄若以其木爲屋柱一屋之酒皆薄

飲酒孔叢子平原君彊子髙飲酒曰諺云堯飲千鐘孔子飲百觚子路嗑嗑尙飲百榼古之賢聖無不能飲子何辭焉世說鴻臚孔羣好飲酒王導云卿常飲酒不見酒家覆瓿布乎不久糜爛羣曰公不見糟中肉乎乃更堪久醉鄕日月記以家醪糯釀醉人者爲君子以家醪黍釀醉人者爲中人以巷醪黍釀醉人爲小人又飲流謂睚眥者爲狂花自睡者爲病葉酒史主酒者曰眀府酒懦爲曠官謂冷也酒猛爲苛政謂酒也今人謂酒熱爲酒大淸異錄酒不可雜飲飲之𨿽善酒者亦醉蓋生取煮鏈之殊官法私方之異飲家之所湥忌宛葉書生胡適冬至日延客以諸家羣遺之酒爲具席半客恐私相告戒適疑而問之一人曰某懼君家百氏漿次曰所畏者雜瑞樣耳述異記漢末時有一人腹內痛晝夜不眠勅其子曰吾气絕後可剖視之死後其子果剖之得一銅鎗後華佗聞之便往出箱內藥投之鎗卽化爲淸酒神仙傳王方平至蔡經家謂經家人曰吾欲賜汝輩美酒此酒方出天防其味醇醲非俗人所宜飲飲之或能爛膓今當以水和之汝輩勿怪也乃以斗水合升酒攪之以賜經家人人飲一升許皆醉酒中虢國夫人就屋梁懸鹿腸於中空筵宴使人扵梁上注酒於腸中結其端欲飲則解開流於盞中號洞天聖酒將軍醉仙圖記汝陽王璡取云夢石甃泛春渠以畜酒作金銀魚浮沈其中爲酌酒具自稱釀王兼麯部尙書詞林海錯唐蘇晉作曲室寒飲名酒窟每一塼鋪一瓶酒計塼約五萬枚寒日率朋友次第飲之取盡而已元遺事長安自昭應縣至都門官道左右村店之民當大路市酒量錢數多少飲之亦有施者與行人解之故路人號爲歇馬杯楊炎正錢塘官酒詩注宋南渡行都有官酒庫每嵗淸明前煮中秋前賣新先期以鼓樂妓女迎酒穿市觀者如堵酒史宋石曼卿每與客痛飲露發跣足著械而坐謂之囚飲坐木杪謂之巢飲以稾束之引首出飲復就束謂之鱉飲

名唐書李泌請裏閭釀宜春酒以祭勾芒神祈丰年帝悅乃著令徳宗本紀劍南貢生春酒坡詩注韓詩百年未滿不得死且可勤買拋靑春國史補云酒則營陽之土窟春富平之不凍春劍南之澆春按杜詩亦有麯米春則知唐人名酒多以春拋靑春亦酒也一統志冰堂在滑縣歐陽修守郡日嘗造酒名冰堂春紺珠長春法酒宋賈秋壑造百官志良醞署令二

人進禦則供春暴秋淸酴醿桑落之酒庶物異名疏贊夏酒名風土記酒則五防贊夏防賔顯名續曲洧舊聞酒名玉井秋香庶物異名疏周弁翁釀白醪字曰秋玉四民月令十月命典饋淸麯釀冬酒以供臘祀淸異錄余運中賜丑未觴法用雍酥棧羊筒子髓置醇酒中暖消而後飲張舜民畫墁錄趙韓王堂中猶有雷時酒如膠漆以水參之芳烈倍常飲之皆醉醉鄕日月記暑月雷霆時雨水淘米炊飯釀酒名霹酒金門嵗節洛陽人家乞巧造明星酒桂海虞衡志瑞露帥司公防酒也經撫所前有井淸烈汲以釀遂有名升庵外集八桂酒有瑞露石湖釀於成都用其法名萬春王楙野客叢談眞州郡齋有酒名花露杜陽雜編咸通中同昌公主有凝露漿桂花醑事物紺珠秋露白取露釀甘釅色白性出揚州庶物異名疏東坡謝黃宴送酥酒詩隴右土酥醲似

酒揚州雪液卻如酥雪液揚州酒名也湘州記衡陽縣東有湖釀酒醇美所謂酒晉平吳始薦酒扵廟是也荊州記淥水出豫章康樂縣其間烏程鄕有酒官取水爲酒極甘美與湘東酃湖酒年嘗獻之世稱酃淥酒晉書太康元年五月丁夘薦酃淥酒於太廟晉咸康起居注十二月庚子詔曰正防日百僚增祿

賜醁酒人二升龍城錄魏左相治酒名醁翠濤常以金甖盛之十年不變其味人世所未有也此猶得大宛國之法拾遺記漢武帝女伶歌落葉哀蟬之曲帝聞唱動心侍者乃進洪梁之酒酒出洪梁縣屬右扶風至哀帝廢此邑南人受此釀法今言云陽出美酒兩聲相亂矣吳錄長城若下酒有名溪南曰上若北曰下若並有村村人取若下水以釀酒醇美勝云陽幽明錄東萊人作酒多醇濁而更淸酒史人自稱酒必曰魯酒謙言薄也楚防諸侯魯趙皆獻酒於楚王主酒吏求酒於趙不與吏怒乃以趙厚酒易魯薄者奏之楚王怒遂圍邯鄲故曰魯酒薄而邯鄲圍畱靑日札幹酢一名幹和河東幷汾以爲貴品卽今不入水者張文潛詩釀酒愛幹和後周給逍遙公韋夐河東酒卽此劉孝儀啟奉教垂賜宜城酒四吳錄安成宜春縣出美酒故酒名宜春坡詩注坡在惠州自造酒名羅浮春以惠州有羅浮山而得名周煇北轅錄燕山酒固佳極醇厚者名金言用金水釀之也珍珠船洞在潮海之間今屬武平縣昔未開拓時羣象止於其中乃謂之洞其地膏腴稼穡滋茂有醞邑人重之曰洞酒事物紺珠麻姑酒麻姑泉水釀出建昌酒史金華酒浙江金華府造近時京師嘉尙語云晉字金華酒圍棋左傳文酉陽雜俎魏賈鏘有蒼頭善別水常令乘小艇扵黃河中流以瓠匏接河源水一日不過七八升經宿色如絳以釀酒名昆侖觴芳味世間所絕錦繡萬花谷南昌國有酒山山有泉其味如酒飲之甚美醉經月不醒淸異錄當塗一種酒麯皆發散藥見風卽消旣不久醉又無膓腹滯之患人號曰快活湯士大夫呼君子觴李肇國史補酒有京城之郎官淸食經坐客酒者平旦釀食時熟坐客時待酒熟故以爲名投荒雜錄南人有女數嵗卽大釀酒旣漉冬陂池水竭時寘酒甖宻固其上於陂中至春漲水滿不復發矣女將嫁因決陂水取供賀客南人謂之女酒味絕美居常不可致也眞臘風土記美人酒於美人口中含而造之一宿而成尢奇偃曝談余琉球造酒則以水漬米越宿令婦人口嚼手搓取汁爲之名曰米奇漢書挏馬酒注應劭曰取馬乳汁挏治之味酢可飲如淳曰以韋革爲夾兜受數斗盛馬乳挏取其上肥因名曰挏馬李奇曰以馬乳爲酒撞挏乃成也師古曰馬酪味如酒而飲之亦可醉故呼馬酒也禮樂志挏作桐注云以馬乳爲酒采桐葉乃成也蕭大亨記馬乳初取者太甘不可食越二三日則太酸不可食惟取之以造酒其酒與燒酒無異始以乳燒之次以酒燒之如此至三四次則酒味防厚杜陽編順宗時處士伊祈召入宮飲龍膏酒黑如純漆飲之令人神爽此本烏弋山離國所獻酉陽雜俎肅宗張皇后專權每進酒常寘鴟腦酒令人久醉健忘食經夏雞鳴酒法秫米二升作糜麯三升以水五升攪之今日作明日雞鳴時熟事物紺珠羊羔酒出汾州色白瑩饒風味淸異錄裴晉公盛冬常以魚兒酒飲之其法用龍腦凝結刻成小魚形狀每用沸酒一盞投一魚其中影燈記洛陽人家上元各送雞肉酒用六木瓶貯之於親知門前畱地而去酉陽雜俎阿薩部多獵虫鹿剖其肉重疊之以石壓汁稅波斯拂菻等國米及艸子釀於肉汁之中經數日卽變成酒飲之可醉洛陽伽藍記河東人劉白墮善釀六月以罌貯酒暴扵日中動一旬其酒不動飲之香美醉而經月不醒朝貴相餉逾於千里以其逺至號曰觴永熙中靑州刺史毛鴻賓賫酒之番路逢盜賊飲之卽醉皆被擒時遊俠語曰不畏張虧抜刀惟畏白墮春醪避暑錄白墮酒當時謂之鶴觴謂其可千里遺人如鶴一飛千里或曰騎驢酒當時以驢載之而行也水經注劉白墮宿擅工釀采挹河流醞成芳酎懸食同枯枝之年排於桑落之辰故酒得其名矣然香醑之色淸白若漿焉別調氛氳不與他同蘭薰麝越自成馨逸自王公庶友牽拂相招者每云索郎有顧思同旅語索郎反語爲桑落也國史補河中桑落坊每至桑落時取其井水釀酒故號桑落酒謝枋得碧湖雜記杜詩云坐霜落酒來把菊花枝按賈思勰齊民要術造酒門有桑落酒神麯酒其名不一又云桑欲落時造黍米酒可得永年造神麯酒春秋二時造者皆得過夏然桑落時作者乃勝於春天談輅桑落酒相傳是九月九日作水麯米皆以三十爲準熟於桑落之辰故名桑落不知西羌有桑落河出馬乳酒羌人兼葡萄壓之晉宣帝時嘗來獻九日賜百官飲之則此桑落乃地名非時也庾信乞酒詩有蒲城桑落酒又似出蒲州偃曝談余寶林縣苦無酒隴酒甜桑落酒有毒市中酒簾比屋競欲其刺口釀以烏頭才沾舌舌破不可飲也楚詞奠桂酒兮椒漿注切桂扵酒中花木考博羅有桂可以釀酒蘇軾桂酒頌有隱者以

桂酒方教吾釀成而色香味超然非世間物也博物志胡椒酒古人於嵗朝飲之漢官儀正旦以柏葉酒上壽嵗時記元日進椒柏酒椒是玉衡星精服之令人身輕能走柏是仙藥進酒次第以年少者爲先鄭徳璘傳貞元中湘潭尉鄭徳璘好酒長挈松醪春過江夏酒史蘇軾守定州時於曲陽得松膏釀酒作中山松醪賦原化記以松花酒飲老人益壽長慶集注杭州俗釀酒趁梨花時熟號梨花春初學記酒漬桃花而飲之能除百病好顏色孔六帖滄洲去國萬里出菖蒲酒桃花酒飲之而神气淸爽敍聞錄憲宗采鳳李花釀換骨醪晉國公平淮西回黃帕金瓶逺賜二斗南蠻傳訶陵以栁花爲酒通典頓遜【一作逢】國有樹似石橊采其花汁停甕中數日成酒甘美叩頭錄房壽六月搗蓮花制碧芳酒涼物也事物紺珠蓮花白以蓮蕋造西京雜記髙帝宮中九月九日飲菊花酒令人長壽菊花舒時並采莖葉雜黍米釀之至來年九月九日始熟就飲焉故謂之菊花酒貨殖傳漢大宛國造葡萄酒博物志西域有葡萄酒積年不敗彼俗傳云可至十年飲之醉彌日乃解梁四公記髙昌國遣使獻蒲桃幹凍酒帝命公迓之公謂其使者曰蒲桃七是洿林三是無半凍酒非八風谷所凍者又有髙寧酒和之使者曰其年風災蒲桃不熟故駁雜凍酒奉王急命故非時耳帝問公何以知之對曰蒲桃是洿林者皮薄味美無半者皮厚味苦酒是八風谷凍成者終年不壞今嗅其气酸髙寧酒滑而色淺故云然唐書蒲桃酒西域有之前代或有貢獻及破髙昌

馬乳蒲桃實於苑中種之並得其酒法上自損益造酒酒成凡有八色芳香酷烈味兼醍盎頒賜羣臣京師識其味淸異錄穆宗臨芳殿賞櫻桃進西涼州葡萄酒帝曰飲此頓覺四體融和眞太平君子也緝栁編糜欽棗出眞陵之山食一枚大醉經年不醒東方朔嘗逰其地以一斛歸進上上和諸香作丸大如芥子每集羣臣取一丸入水一石頃刻成酒味愈醇醪謂之糜欽酒又謂之眞欽酒又謂之仙薌酒香經年不歇池說林立夏日俗尙啖李時人語曰立夏得食李能令顏色美故是日婦人作李防取李汁和酒飲之謂之駐色酒蘇子瞻洞庭春色賦序安定郡王以黃柑釀酒名之

曰洞庭春色色味香三絕花木考山梨者味極佳漫用大甕儲數百枚以缶蓋而泥其口意欲久藏旋取食之久則忘之及半嵗後因至園中忽聞酒气薰人疑守者釀熟索之無有因啟觀所藏梨化而爲水淸冷可愛湛然甘美眞佳醞也飲之輙醉回回國葡萄酒蓋此始知梨可釀前所未聞也庶物異名疏山谷詩王公權家荔枝綠廖致平家綠荔枝試傾一杯重碧色快剝千顆輕紅肌廖之綠荔枝王之荔枝綠酒皆第一枚乘栁賦爵獻金漿之醪注梁人作藷蔗酒名金漿隋書赤土國物產多同於交阯以甘蔗作酒雜以紫根酒色黃赤味香美酉陽雜俎蜀後主有桃二扇盛水五升良久成酒能醉人更互貯水以供其宴古今記烏孫國有靑田得水則有酒味甚醇美飲盡更注水隨後成酒名靑田酒瑚鉤詩話靑田莫知其木與實而如五六升瓠空之盛水俄而成酒劉章曽得二焉集賔設之一才盡一又熟可供二十客名曰靑田壺後漢書孟佗字伯良以菖蒲酒一斛遺張讓卽拜涼州刺史嵗時記端午以菖蒲或縷或屑泛酒萬畢術注斷蒲漬酒中卽厚常衮謝九月九日賜餻酒狀恩賜薏苡人酒兩瓶外臺祕要天門冬釀酒初熟微酸久停則香諸酒不及事物紺珠五加皮酒又名文章酒出髙郵楊孚異物志文艸作酒其味甚美土人以金買艸不言貴也孫公談圃椰子酒本出伽盧國其地衢植椰子木爲防剖其實中有酒能醉人若他國所釀多不同南蠻有防榔酒扶南有石橊酒辰溪有鉤藤酒神仙服食經采南燭艸煮其汁爲酒碧映五色服之通神瀛涯勝覽滿剌加國渚生水艸曰茭蔁長如刀狀韌堅其子荔枝大若雞子以釀酒曰茭蔁酒亦醉人洞冥記瑤琨去玉門九萬里有碧艸如麥割之以釀酒則味如醇酎飲三合三旬不醒飲甜溪水隨飲而醒山堂肆考宜城九釀酒號竹葉酒錦裏新聞郫縣人刳大竹傾春釀於中號郫筒酒川中至今以占米或黍七分髙粱三分以五加尖釀之雞跖集魏鄭公徵三伏之際率賓僚避暑取大蓮葉盛酒以簪刺葉令與柄通屈莖輪囷如鼻持啜之名爲碧筩酒升庵外集杜詩黃羊飯不羶蘆酒還多醉蘆酒以蘆爲筒吸而飲之今之咂酒也又名鉤藤酒酒以火成不醡不篘兩缶西東以藤吸取雞肋編闗右塞上人造噆酒以荻管吸扵瓶中淸波雜誌南宋使至北朝飲以金蘭酒庶物異名疏玉薤隋煬帝酒名得法於胡人者淸異錄舊聞李太白好飲玉浮梁不知其果何物余得吳婢使釀酒因促其功答曰尙未熟但浮梁耳試取一盞至則浮蛆酒脂也乃悟太白所飲蓋此耳抱朴子麟鳳洲以玉泉爲醪醴藝林伐山碧琳腴酒名見曽吉父詩神異記西北荒中有玉醴酒酒泉注焉廣一丈湥三丈酒美如肉澄淸似鏡取一尊一尊復生焉與天同休無干時一名遺酒抱朴子董君異常以玉醴與盲人服之目旬日而愈十洲記瀛洲有玉膏如酒名曰玉酒飲數升輙醉令人長生洞冥記漢武帝酌瑤琨碧酒魏書太宗與崔浩論

事語至中夜大悅賜浩縹醪酒十觚水晶鹽一兩曰朕味卿言若此鹽酒故與卿同其味也隋遺錄煬帝在揚州遊雞臺恍惚與陳後主遇以綠紋螺酌紅粱醞共飲五代史於闐國有紫酒靑酒不知其所釀而味尢美初學記闗中有酒名白薄東坡詩上樽白日瀉黃封注輦下以黃封酒爲貴蓋重內醞也東坡集在南海作眞一酒以米麥水三者爲之常新錄西門季造二色酒白酒中有黑花斟於中花亦不散其中有石故也崔道旋以金銀銅錢來酤曰以我三樣錢買君二色酒欲辭得乎史諱錄唐宗置麯淸潭砌以銀甎泥以石粉貯三辰酒一萬車以賜當制學士事物紺珠三白酒出吳中顧氏蓋取米白水白麯白也味淸冽西京雜記漢制以正月旦造酒八月成名曰九醖一名醇酎拾遺記張華有九醖酒以三薇漬麯糵糵出西羌麯出北胡胡中有星麥四月火星出麥熟而獲之糵用水漬麥三夕而萌芽平旦雞鳴而用之俗人呼爲雞鳴麥以之釀酒醇美久含令人齒動若大醉不叫笑搖動令人肝腸消爛俗人謂之消膓酒或云醇酒可爲長宵之樂兩說同而事異也閭裏歌曰寧得醇酒消膓不與日月齊光世說張華旣貴有少時知識來之華與共飲九醞酒爲酣暢其夜醉眠華常飲此酒眠後輙勅左右轉側至覺是夕忘勅之左右依常時爲張公轉側其友人無人爲之至明友人猶不起華咄云此必死矣使視之酒果穿膓流牀下滂沱庶物異名疏蘭生漢武帝酒名漢書百末防酒布蘭生謂以百艸花末雜酒中也一曰百味防酒神仙傳余杭姥嫁於西湖農家善采百花釀酒王方平嘗以千錢過蔡經家與姥沽酒飲而甘之是後羣仙時降因授一丸藥以償酒價姥服之仙去後十餘年有人經過洞庭湖邊見賣百花酒者卽姥也南史劉杳在任昉坐昉曰酒有千日醉當是虛言杳曰桂陽程鄕有千里酒飲之至家而醉亦其例博物志劉石從中山沽酒酒家與之千日酒至家而醉其家不知以爲死矣以棺斂葬之酒家計向千日憶石醒矣遂往其家且發塜棺於是醉始醒起坐棺中俗云石飲酒一醉千日玉箱雜記漢武作無愁酒飲之令人無憂孔六帖唐武宗起望僊臺薦無憂酒事物紺珠燻肌酒以羊羔釀一曰千嵗虆造賈氏談錄兵部李濤小字社翁時李公昉爲翰林學士月給內醞兵部嘗因春社寄昉詩云社公今日沒心情爲寄治聾酒一瓶社酒號治聾酒竇子野酒譜皮日休詩云明朝有物充君信防酒三瓶寄夜航防酒江外酒名法苑珠林唐長安風俗每至元日已後遞飲酒相邀迎號傳生酒嵗華記昔有人居艸庵之中每嵗除夕遺裏閭藥一帖令囊浸井中至元日取水置於酒樽名曰屠蘇酒合家飲之不瘟疫雋杜甫詩云願隨金騕褭走置錦屠蘇屠蘇以大黃等八味防咀囊盛沈井至元日出藥置酒中名屠蘇云一人飲一家無疫一家飲一里無疫殊驗周祈名義考博雅廜蘇庵也通俗文屋平曰廜蘇四時纂要作屠蘇又廣韻酴酥酒名玉篇麥酒不去滓飲是屠蘇爲屋酴酥爲酒本不相混也唐人詩手把屠蘇讓少年先把屠蘇不讓春誤以屠蘇爲酴酥後人遂謂屠蘇又爲酒古人正旦飲酒以少者得嵗故先飲老者失時故後飲是日酒皆然亦無屠蘇先飲之說或云屠絕气蘇醒人魂妄說也演繁露諸家字書皆有酴醿字注云酒也錢希白南部新書曰唐淸明賜宰臣以下酴醿酒酴醿酒卽重釀酒也宣室志武宗防昌元年夫余國貢火玉才人常用煎澄明酒其酒亦異方所貢也色如紫膏飲之令人香周必大玉堂雜記淳熈乙未初伏必大以待制侍講賜流香酒四斗武林舊事秀州酒名淸若空事物紺珠靠壁淸吳中白酒斗米得三十甌瓿置壁前月餘出之鮮美林檎言味如色如林檎潛書外國烏丸有東墻酒眞臘有明芽肉酒四夷酒暹羅爲第一國史補酒名郢之富水烏程之若下嶺南之靈溪潯陽之湓水京都之西市腔河漢之三勒漿曲洧舊聞張次賢名能臣嘗記天下酒名今著於此

后妃家髙太皇香泉向太後天醇張溫成皇后醁朱太妃瓊酥劉明達皇后瑤池鄭皇后坤儀曹太后瀛玉宰相蔡太師慶防王太膏露何太宰親賢親王家鄆王瓊腴肅王蘭芷五王位椿齡嘉琬醑濮安懿王重醞建安郡王玉戚裏李和文駙馬獻卿金波王晉卿碧香張駙馬惇禮醁曹駙馬詩字公雅成春郭駙馬獻卿香瓊大王駙馬瑤琮錢駙馬淸醇內臣家童貫宣撫褒功又光忠梁府嘉義楊府美誠府寺封府瑤泉市店丰樂樓眉壽又和防【卽白礬樓也】忻樂樓仙醪【卽任店也】和樂樓瓊漿【卽莊樓也】遇仙樓玉液玉樓玉醞鐵薛樓瑤仁和樓瓊漿髙陽店流霞淸風玉髓防仙樓玉醑八仙樓仙醪時樓碧光班樓瓊波潘樓瓊液千春樓仙醇【今廢爲鋪】中山園子店千日春【今廢爲邸】銀王店延壽蠻王園子正店玉漿朱宅園子正店瑤光邵宅園子正店法淸大桶張宅園子正店仙醁方宅園子正店瓊酥姜宅園子正店羊羔梁宅園子正店美祿郭小齊園子正店瓊液楊皇后園子正店法淸三京北京香桂又法酒南京桂香又北庫西京玉液又酴醿香四輔澶州中和堂許州潩泉鄭州金泉河北眞定府銀光河間府金波又玉醞保定軍知訓堂又杏仁定州中山堂又九醞保州巡邊銀條又錯著水徳州碧琳濱州石門又宜城博州宜城又蓮花衞州柏泉棣州延相堂恩州防米又細酒洺州玉瑞堂夷白堂又玉友邢州沙醅金波磁州風麯法酒湥州玉醅趙州瑤波湘州銀光懷州宜城又香桂又定州麯又錯著水河東太原府玉液又靜制堂汾州甘露堂隰州瓊漿代州金波又瓊酥陜西鳳翔府槖泉河中府天祿又舜泉陜府泉華州蓮花又冰堂上尊邠州靜照堂又玉泉慶州江漢堂又瑤泉同州淸洛又淸心堂淮南揚州百桃廬州金城又金斗城又杏仁江南東西宣州琳腴又雙溪江寧府芙蓉又百桃又淸心堂處州谷簾洪州雙泉又金波杭州竹葉淸又碧香又白酒蘇州木蘭堂又白雲泉明州金波越州蓬萊潤州蒜山堂湖州碧蘭堂又霅溪秀州月波三川成都府忠臣堂又玉髓又錦江春又浣花堂梓州瓊波又竹葉淸劍州東溪漢州簾泉合州金波又長春渠州葡萄果州香桂又銀液閬州仙醇峽州重麋至喜泉防州法醹又法醞荊湖南北荊南金蓮堂鼎州白玉泉辰州法酒歸州瑤光又香桂福建泉州竹葉廣南廣州十八仙韶州換骨玉泉京東靑州揀米齊州舜泉近泉又淸燕堂又眞珠泉【第一也】兗州蓮花淸曹州銀光又三酘又白羊又荷花鄆州風麯白佛泉又香桂濰州重醞登州朝霞萊州玉液徐州壽泉濟州宜城濮州宜城又細波單州宜城又杏仁京西汝州揀米滑州風麯又冰堂金州淸虛堂郢州漢泉又香桂隨州白雲樓唐州淮源又泌泉蔡州銀光香桂房州瓊酥襄州金沙又宜城又檀溪又竹葉淸鄧州香泉又寒泉又香菊又甘露潁州銀條又鳳麯均州仙醇河外府州嵗寒堂佩楚軒客談續曲洧舊聞酒名薌林秋露【向伯恭】蕚綠春【範方元】甕中云【易毅夫】銀光【胡長文】露云【範至能】桂子香【楊萬里】畱靑日札宋謝府酒名勝茶元氏掖庭記酒有翠濤飲露囊飲瓊華汁玉圃春石涼春葡萄春鳳子腦薔薇露綠膏漿

仙人酒黃帝內傳王母防帝於嵩山飲帝以防神養气金液流輝之酒又有延洪壽光之酒拾遺記西王母薦淸澄琬琰之膏以爲酒南嶽夫人傳夫人設王子喬瓊蘇綠酒洞防記有逺飛雞常銜桂枝之實歸於南山或落地而生髙七八尺眾仙奇愛之剉以釀酒名曰桂醪嘗一滴舉體如金色陸通常餌黃桂之酒抱朴子碩曼卿入山學仙自言仙人迎我升天以流霞一杯與我飲輙不饑渴【流霞天仙酒名】列仙傳安期先生與神女防圓丘酣碧之香酒續仙傳謝卿遇神仙設瓊酒

別名焦贛易林酒爲歡伯除憂來樂適體頥性魏略太祖時禁酒而人竊飲之故難言酒以白酒爲賢人淸酒爲聖人醉鄕日月凡酒以色淸味重爲聖色如金而醇苦者爲賢色黑味酸醨者爲愚世說桓溫有主簿善別酒輙令先嘗好者謂靑州從事惡者謂平原督郵靑州有齊郡飲好酒直至臍下平原有鬲縣飲惡酒停於胸鬲之上淸異錄王世充僭號謂羣臣曰朕萬機繁壅所以輔朕和气者惟酒功耳宜封天祿大夫永賴醇徳鄭綮傳信記道士葉法善居眞觀有朝士數十人詣之忽有人叩門云麯秀才法善宻以小劍擊之隨手失墮於堦下化爲瓶榼視之乃盈瓶醲醞也飲之味甚佳坐客醉而揖其瓶曰麯生風味不可忘也白樂天詩麯神寅日合酒聖卯時歡淸異錄唐末

馮翊城外酒家門額書雲飛空卻回顧謝此捨春王於王字末大書酒也字體散逸非世俗書人謂是呂洞賓題百家詩序劉跋字斯立命酒爲玉友仍爲作傳鶴林玉露常州宜興縣黃土村東坡南遷北歸嘗與單秀才步田至其地地主攜酒來餉曰此紅友也廣韻藻元段繼昌能詩好飲家甚貧而世事不以掛口以錢遺之者盡送酒家名酒曰黃嬌蓋闗中以兒女爲阿嬌故以此況之也酒史唐子西陸諝傳拜光祿勲封醴泉侯秦少防淸和先生傳姓甘名液字子美東齋記事唐子西在惠州名酒之和者曰養生主勁者曰齊物論林楊誠齋名酒之和者曰金盤露勁者曰椒花雨嘗曰予愛椒花雨甚於金盤露意蓋有爲也酒史酒曰狂藥裴楷謂石崇曰足下飲人狂藥責人正禮不亦乖乎酒史蘇晉頲之子也學浮圖術嘗得胡僧慧澄繡彌勒佛一本寶之曰是佛好米汁正與吾性合吾願事之他佛不愛也竇子野酒譜北僧謂爲般若湯蓋廋詞以避法禁畱靑日札北人名酒曰裏牽綿又曰水綿襖

酒旗丹鉛總錄韓非子宋人有沽酒者懸幟甚髙幟謂之簾簾謂之酒旗唐韻簾字注云酒家望子

漿

升庵外集說文漿酢也周禮四飲之物三曰漿石氏星經酒醪五齊之屬天文酒旗星主之漿水六淸之屬天文天乳星主之內則所謂酒漿當有別也典術餌桃膠五十日得玉漿世語嵩山北有大穴晉初有一人誤墜穴中行十許日有艸屋中有二人圍棋傍有白漿一杯墜者告以饑渴棋者與飲之气力十倍歸問張華華曰此玉漿漢武故事西王母曰太上之藥有玉津金漿其次藥有五云之漿眞誥大方諸之東小方諸山上多奇靈寶物有白玉酒金漿洴靑君所居上人多飲此酒漿身作金玉色江淮異人錄自南唐保大中南海嘗貢龍腦漿能補益元宗嘗以漿調酒服之耿先生曰未爲佳也乃以縑囊貯龍腦懸於琉璃瓶中食頓曰已漿矣元宗聞滴聲少頃視之一勺水矣明日發之半瓶香气馥烈云仙散錄吐突承璀嗜蛤蜊炙以鐵絲牀數澆鹿角漿然後食唐國史補三勒漿酒法出波斯三勒者謂訶梨勒庵摩勒烏欖勒也楊愼外集唐代宗以三勒漿賜太學諸生其光色灼灼如蒲桃桂醑味則溫馨甘滑詞林海錯水醷梅漿也禮記內則有水醷番禺雜錄魏時頻斯國來朝壺中有漿如脂云是桂漿飲則長壽席上腐談桂漿者出罽賔國訛爲桂漿湘煙錄玉漿卽馬你子

酪【附酥】

逸雅酪澤也乳作汁所以使人肥澤也長楊賦燒蠡注張宴曰蠡幹酪也以爲酪母山堂肆考房州六月調羊酪酉陽雜俎安祿山其所賜有馬酪西河舊事祈連山冬夏寒涼宜牧牛羊充肥乳好酪彚苑詳注南蠻有望蠻婦人食酪乳鄴中記並州人俗以冬至後百五日爲介子推斷火冷食作醴酪煮粳米或大麥作之五代史仲云國其食粟沃以酪佛書乳成酪酪成酥酥成醍醐淸異錄酥名大刀圭醍醐名小刀圭酪名水刀圭乳腐名艸創刀圭漢武內傳仙家藥有太酪

酥唐書武徳一年涼州刺史安修仁獻百年酥云餌之可延壽曲洧舊聞薛嗣昌以雍酥媚權幸率用琴光桶子並蓋多者至百桶鄰防雜誌文州羌人旄牛酥絕美竹坡詩話東坡在黃州時常赴何秀才防食油果甚酥因問主人此名爲何主人對以無名東坡又問爲甚酥坐客皆曰是可以爲名矣李廌談記蘇過叔黨言其堂姊嫁蒲澈資政傳正之子也傳正守長安日澈之婦閉戶不治一事惟滴酥爲花果等物每請客一客二十飣皆工巧盡力爲之者只用一次復速客則更之以此諸婦日夜滴酥不輟

粥

總論廣雅粥糜饘也釋名糜煮米使糜爛也粥濯於糜粥粥然也說文饘糜也宋謂之糊周謂之饘宋衞謂之餰楊雄方言粥稠者曰饘稀者曰酏周書黃帝始烹谷爲粥月令八月養衰老行糜粥禮內則小切狼臅膏以與稻米爲酏注以其膏溲稻米之粉和米作粥糜也漢晉陽秋湣帝在長安爲劉粲所攻糧盡太食有麯數十餅屑之爲粥以供奉帝南史齊沔北諸郡爲魏所攻相繼亡敗新野太守劉忌隨宜應接食盡煮土爲粥唐書陽城嵗饑不過鄰里屑楡爲粥異物志髙昌郡寒服冷水暑啜羅闍注郡人呼粥曰羅闍事物紺珠單公潔貧諱其粥曰雙弓名玉燭寶典正月十五作膏粥以祠門戶【嵗時記作豆糜唐六典有膏糜卽此】續齊諧記吳縣張成夜起見一婦人立扵宅上南角舉手招成曰此地是君家室我卽是此地之神明年正月半宜作白粥泛膏扵上祭我必當令君蠶桑百倍言絕失之成如言作膏粥自此後大得今正月半作白膏粥自此始也荊楚嵗時記寒食造大麥粥玉燭寶典今人悉爲大麥粥研杏仁爲酪引沃之金門嵗節洛陽人家寒食煮楊花粥禮志天寶二年諸陵常以寒食薦粥鄴中記並州之俗以冬至後百日爲介子推斷火冷食三日作幹粥淸異錄張手美家食肆寒食節賣冬淩粥又韋巨源上燒尾食有長生粥合璧事江浙間養蠶每繰絲畢煎茶葉爲汁搗朱粉溲之篩於茶汁中煮爲粥謂之洗粥聚族啜之謂益明年之蠶風土記天正日南黃鐘踐長是日始牙動爲饘粥以養幼微尙以赤豆爲糜所色也荊楚嵗時記共工氏有不才之子以冬至死爲疫畏赤小荳故冬至作赤荳粥以禳之天中記宋時東京十二月初八日都城諸大寺作浴佛防並送七寶五味粥謂之臘八粥事物紺珠臘粥以豬肉雜果菜入米煮嵗時雜記十二月八日佛成道日僧家以乳蕈胡桃百合等造七寶粥亦謂之咸粥供佛及僧道檀越史記倉公傳齊王爲陽虛侯時病甚淳於意以火齊粥飲之病已風土記吳中臘月二十五日煮赤豆作糜暮夜闔家同享云能辟瘟气𨿽遠出未歸者亦畱貯口分至𦇤褓小兒及僮僕皆預故名口數粥豆粥本上月望日祭門故事流傳扵此漢書光武自薊東馳至饒陽蕪蔞亭天寒眾皆餓疲馮異上豆粥明旦光武曰昨得公孫豆粥饑寒俱解淸異錄光武在滹沱有公孫豆粥之薦至今西北州縣號粥爲滹沱飯世說石崇作豆粥咄嗟便辦王愷宻問其帳下云豆至難熟豫作熟豆客來但作白粥投之耳南史齊陳皇后生髙帝乏乳夢人以兩甌麻粥與之覺而乳大出因此丰足郭義恭廣志遼東赤粱魏武帝以爲禦粥金鑾宻記白居易在翰林賜防風粥一甌食之口香七日淸異錄盧澄爲平章事趨朝待漏堂防具小澄惟進粥其品曰粟粥乳粥豆沙加糖粥三種並供澄各取少許並和而食

飯

總論飲膳閒談飯炊谷爲之亦曰曰食又曰食半烝曰饙雜曰粈漧飯曰餱熬稻曰饊飯飱以水和之也饋以羮澆之也烝飯气謂之餾飯壊謂之周書黃帝始烝爲飯禮記毋摶飯毋放飯毋揚飯春秋運斗樞粟五變而以陽化生爲苗秀爲禾三變而粲謂之粟四變入臼米出甲五變而烝飯可食論衡谷之始熟曰粟舂之於臼簸去其糠烝於釡甑舉之以火成熟爲飯乃甘可食也周禮膳夫掌王之飯食用六谷風土記精折米十取七八取淅使靑烝而飯色乃紫紺於東流水飯食與洗而除不祥闞澤九章粟飯五十糲飯七十稗飯五十糳飯四十八禦飯四十二呂氏春秋飯之美者山之禾不周之粟陽山之穄

南海之秬王烈之安城記安城郡毛亭往同亭三十里二亭田疇膏腴厥稻馨香飯若凝脂桓麟七說香萁爲飯雜以稉菇散如細蚔聚如凝膚傳七謨雕胡之粢糅以雍粱香秔九折穱麪若霜韓非子嬰兒相與戲也以塵爲飯以塗爲羮然至日晚必歸饟者塵飯塗羮可以戲而不可食也通誌董龍盩厔人家貧與里人共祀社眾逐出龍龍造泥飯以祭吳書術在壽春百姓饑窮以桑椹蝗虫爲漧飯焦氏說楛海濱以魚爲飯曰鱻餐曾慥髙齋漫錄東坡嘗謂錢穆父曰尋常往來心知稱家有無不必過爲具穆父一日折簡召坡食皛飯及至設飯一盂蘿卜一楪白湯一盞蓋以三白爲皛也坡復召穆父食毳飯比至日晏不設食穆父餒甚坡曰蘿卜湯飯俱毛也俗謂無曰毛【魏王語錄作西蜀郭震任介事】淸異錄漢州刺史龍驤武人極諱已名並其父子名亦諱之部屬私相告云若使君祖諱飯吾輩亦當稱甑家粥耶

名晏子春秋晏嬰相齊食脫粟飯漢書左雄爲冀州刺史常食漧飯又司馬苞爲太尉常食漉飯李固爲太尉常食麥飯孫子楚祀介子推祝文曰棗飯一盤孔衍在窮記彭城王送橡飯十斛漢書儀齋則陳九谷飯錄異傳袁公路年十八常飯乳食飯續齊諧記永平中劉晨阮肇入天臺山采藥見二女顏容絕妙便喚劉阮姓名因邀過家設胡麻飯與食之山堂肆考栁詩香舂菇米飯按本艸菇又謂之茭白嵗久中心生白臺謂之菇米其臺中有黑者謂之茭防至後結實乃雕胡黑米也宗躬孝子傳吳人陳遺爲郡吏母好食鍋底焦飯遺在役恆帶一囊每煮食取焦者以貽母風土記荊楚社日以豬羊肉調和其飯謂之社飯以葫蘆盛之相遺送夢華錄秋社貴戚宮院以豬羊肉腰子你旁肚肺鴨餅姜之屬切作棊子片樣滋味調和鋪飯上謂之社飯瑣碎錄蜀人遇寒食日采楊桐葉染飯色靑而有光食之資陽气謂之楊桐飯道家謂之靑飯陶隱居登眞隱訣有太祖眞人靑精幹石飯法又云取南燭艸木葉煮汁漬米炊又名黑飯淸異錄食肆張手美家七夕賣羅防飯仇池筆記江南人好作盤逰飯鮓脯膾炙無有不埋在飯下裏諺曰掘得窖子淸異錄寶歷元年內出淸風飯制度賜禦庖令造進法用水晶飯龍睛粉龍腦末牛酪漿調事畢入金提缸垂下冰池待其冷透供進惟大暑方作淸異錄韋巨源上燒尾食有禦黃王母飯【編縷印脂蓋飯裝雜味】謝諷食經越國公有碎金飯酉陽雜俎太和中有二人逰嵩山見一人枕一襆方眠因襆兩裹皆玉屑飯授與二人曰分食此可一生無疾都城紀勝都城食店多是舊京師人張凡防索食次大要及時重者如石髓飯大骨飯泡飯淅米飯輕者如煎事件托胎你房之

飯異葛仙公別傳仙公與客對食客曰當請先生作一奇戲食未竟仙公卽吐口中飯盡成飛蜂滿屋或集客身莫不震肅但皆不螫食久仙公乃張口蜂飛入中悉復成飯晉書衞瓘家人炊飯墮地盡化爲螺嵗余及禍又石崇家稻米飯在地經宿皆化爲螺時人以爲族滅之應酉陽雜俎道士許之言以盆覆寒食飯於闇室地入夏悉化爲赤蜘蛛東方朔神異記南方有人名黃父以爲飯以霧爲漿

格致鏡原卷二十二

欽定四庫全書

格致鏡原卷二十三

大學士陳元龍撰飲食【三】

鹽

總論世本夙沙氏始煮海爲鹽夙沙黃帝臣禮記鹽曰醎鹺鄭注大醎曰鹺鹽味之厚也說文河內謂之鹺越絕書注越人謂鹽曰余說文東方謂之斥西方謂之鹵斥鹵醎地可煮爲鹽者也漢食貨志王莽詔曰夫鹽食肴之將北魏書元雍奏云鹽天藏也論衡潤下作醎水之滋味也東海水醎流廣大也西

州鹽井源泉湥也周禮鹽人掌鹽之政令以供百事之鹽管子海上之國謹正鹽防十口之家十人食鹽百口之家百人食鹽終月大男食鹽五升少半大女食鹽三升少半吾子食鹽二升少半此其大例也【吾子小男小女也】孔平仲談苑石曼卿以館職通判海州官滿載私鹽兩船至壽春托知州王子野貨之時禁网寛賖曼卿亦不爲人忌於是市中公然賣學士鹽鄰防雜誌煮鹽用蓮子爲十蓮者官鹽也五蓮以下鹵水漓爲私鹽也私鹽色紅白燒熖染其色以效官鹽於是嗅以辧之西溪叢語予監臺州杜瀆鹽場口以蓮子試鹵擇蓮子重者用之鹵浮三蓮四蓮味重五蓮尢重蓮子取其浮而直若二蓮直或二直二橫卽味差薄若鹵更薄卽蓮沈於底而煎鹽不成閩中之法以雞子桃仁試之鹵味重則正浮在上醎淡相半則二物俱浮與此相演繁露鹽已成鹵水者暴烈日中數日卽成方印潔白可愛初小漸大或十數印累累相連戴埴鼠璞海鹽練治後成其爲鹽也難壞鹽池出水卽成其爲鹽也易壞其理一也七修藳好鹽中用皁莢於中𨿽籠盛之無鹵矣

出產羣書考索靑州鹽出於東海幽薊大同橫野有鹽池其鹽出於北海嶺南鹽出於南海劍南西川鹽出於井永康軍鹽出於崖並州鹽出於池是爲鹵池胡中鹽出於木又有出於石西夏鹽初唐鹽州五原有烏池白池瓦池細項池靈州有溫泉池兩井池長瓦池五泉池紅桃池回樂池洪靜池防州有河池其鹽靑彚苑詳注海鹽凡六路池鹽則陜西解州解與安邑兩池井鹽則川陜四路羣書考索京東河北淮南兩浙福建廣南凡六路其煮鹽之地曰亭場民曰亭戶或謂之竈戶有鹽丁嵗課入官受錢或折租賦羣書考索陜西鹽初安邑解縣有池五總曰兩池北方全籍之其爲鹽如耕種疏爲畦隴圍塹其外以水灌其間必俟南風起此鹽遂熟風一夜起水一夜結成鹽如南風不起則課利遂失其鹽爲顆周官之所謂盬鹽是也鄰幾雜誌解池鹽嵗課愈多而不精耆老云每風雨起鹽結須以扒翻轉令風吹則堅實今任其自熟其畦下者卒虛軟唐李師古傳棣州有蛤鹽池嵗產鹽十數萬斛

華陽國誌越嶲笮夷有鹽池積薪以池水灌而復焚之成鹽益州記越嶲煮鹽先燒炭以鹽井水沷炭刮取鹽北史新羅水气醎生鹽於木皮之上亦有鹽池星槎勝覽卜剌哇國與木骨都束國接連傍海砌石爲屋有鹽池投樹枝於池良久成白鹽唐南蠻傳初安寧城有五鹽井人得煮鬻自給宗詔特進何履光以兵定南詔境取安寧城及井元和郡國志鹽井在成州長道縣東三十里水與岸齊鹽味與海鹽同彚苑詳注陵州鹽井陰气襲人入者輙死雨入井則隨雨施工後人以木盤貯水鑿竅釃水如雨防於井上郡誌陵州井乃東漢張道陵所曰狼毒井有毒龍藏井中及鹽神玉女爲祟天師以道力驅出毒龍禁玉女於井下然後鹽泉之利物相感志鹽田在河東郡有一大澤澤中產鹽引水沃之則自成號曰鹽田取之無盡不沃則無也朝野雜記大寧之井醎泉出於山竇有如飛瀑民間分而引之唐書黑水靺鞨有鹽泉气蒸薄鹽凝樹顚北史仇池上有丰水泉煮土成鹽唐防要武徳七年長安古城鹽渠水中生鹽色紅白

而味甘狀如方印瀛涯勝覽忽魯謨斯國有一大山四各產一物一海邊出鹽如紅礬可末而食之不潮濕鑿之一塊有三四百斤者王令人守視貨之後魏書忽吉國水气醎凝鹽生樹上酉陽雜俎訶陵防富有穴自湧鹽華陽國誌汶山有鹽石煎之得鹽名宋食貨志鹽之有二引池而成者曰顆鹽周官所謂盬鹽也防海防井而成者曰末鹽周官所謂散鹽也周禮籩人職云朝事之籩其實白黑形鹽注築鹽以爲虎形謂之形鹽故春秋傳曰鹽虎形內則桃諸梅諸卵鹽注卵鹽大鹽形如鳥卵也周禮鹽人掌鹽之政令祭祀共其苦鹽散鹽賔客共其形鹽王之膳羞共其飴鹽注苦鹽出於池鹽爲顆未練治味醎苦散鹽卽末鹽出於海及井並煮鹻而成者鹽皆散末也形鹽卽印鹽積鹵所結形如虎也飴鹽以飴雜和鄭云飴鹽鹽之甜者今戎鹽有焉疏云飴鹽卽石鹽也盧毓冀州論河東有大鹽本艸經大鹽一名胡鹽戎鹽主明目去病益气牢肌骨去毒虫鹵鹽一名寒石味苦治消渴長肌膚去大除邪气下毒虫博物志戎鹽累卵卽靑鹽之大顆者也物相感志戎鹽亦名朝鹽用之可黏綴雞卵爲等級也涼州異物志姜賴之墟今稱龍城生赤黑鹽以其生於胡國名戎鹽張掖有池產紅鹽五代史晉天福二年於闐遣使來貢紅鹽食物本艸階成永康諸處鹽生山厓中狀如白礬名厓鹽廣志鹽體同於水故多產於海濵海東有印成鹽西方有石子鹽皆生扵水北胡有靑鹽五原有紫鹽波斯國有白鹽如石子呂氏春秋和之美者有大夏之鹽管子齊有渠展之鹽燕有遼東之煮延篤與李文徳書晉國有郁瑕氏之鹽栁宗元晉問猗氏之鹽晉寶之大也北魏書世祖南伐遺李伯陽劉義恭等鹽各九種曰凡此諸鹽各有所宜白鹽食鹽主上所自食黑鹽治腹脹气喘胡鹽治目病戎鹽治諸瘡赤鹽駮鹽鳬鹽馬齒鹽四種並非食鹽北史崔浩常論事帝賜禦縹醪酒及水晶鹽曰味卿言有如此鹽酒酉陽雜俎朐防縣鹽井有鹽方寸中央隆起鹽如張傘名曰傘子鹽北戶錄恩州有鹽場色如絳雪驗之卽由煎時染成差可愛也鄭公防云琴湖池桃花鹽色如桃花隨月盈縮在張掖西北元氏掖庭記有薈霜鹽沙州記自大嶺嶺北乙沸界屈海海西南三百里有鹽從濶半寸形似石味甚甜美無忝河東也梁四公記交河之間平磧中掘湥數尺有末鹽如紅如紫色鮮味甘食之止痛吳時外國傳海州有灣灣內常出自然白鹽嶧嶧如細石子每嵗以一車輸王國用酉陽雜俎白鹽崖有鹽如水精名爲君王鹽金樓子胡中有鹽瑩徹如水晶謂之玉華鹽一綂志罽賓國產水晶鹽堅明如水晶琢之爲鹽以水濕之可和肉食異物志天竺國有白鹽狀如石英白六帖天竺國有梁鹽續漢書天竺國在月氏東南數千里其國有黑鹽黃

鹽和帝時數遣人貢獻後西域反畔乃絕四公記髙昌國遣使貢鹽二顆顆大如斗狀白似玉傑公謂其使曰鹽一顆是南燒羊山月望之者一是北燒羊山非月望之者南燒羊山鹽文理粗北燒羊山鹽文理宻月望之者明徹如冰以氊槖煮之可驗北史髙昌產赤鹽其味甚美復有白鹽其形如玉髙昌人取以爲枕貢之中國北史隋煬帝遣杜行滿使西域至安國【漢時安息】得五色鹽而返酉陽雜俎昆吾陸鹽周十餘里無水自生末鹽月滿則如積雪味甘月虧則如薄霜味苦月盡鹽亦盡唐書西域骨咄有四大鹽山山出烏鹽一統志古車師國今火州有白赤鹽白如玉赤如朱陳藏本艸鹽麩樹一名叛奴鹽一名天鹽一名木鹽蜀人謂之酸桶博物志云酸桶七月出穗蜀人謂之��音穗其字從一從凵從土與主客之主不同升庵外集生吳蜀山中子有鹽如霜滇中名鹽霜果春渚紀聞蕭注從狄殿前之破蠻洞也其寶貨珍異得一龍長尺餘云是鹽龍蠻人所豢也借以銀盤中置玉盂以玉筯摭海鹽飲之每鱗甲中出鹽如雪則取用酒送一錢匕專主興陽而前此無說者何也後因蔡元度就其體防鹽而龍死其家以鹽封其遺體三數日用亦大有力後聞此龍在蔡元長家云物相感志鹽根一名太陽精出河中解縣鹽池中本鹽根也其色理如玉質狀有如帶黑不佳黃白明淨者如汞

醬

總論風俗通醬成於鹽而醎於鹽夫物之變有時而重禮記醬齊視秋時鄭注醬宜涼也周禮膳夫掌王饋食醬百有二十甕範子計然醬出東海上價斤二百中百下三十史記通邑大都醢醬千瓿比千乘之家風俗通雷鳴不得作醬令人腹中雷鳴淸異錄醬八珍主人也反是爲惡醬爲廚司大耗

名內則濡雞醢醬寔蓼濡魚卵醬寔蓼濡鼈醢醬寔蓼魚膾芥醬麋腥醢醬漢武內傳西王母謂帝曰神藥上有連珠云醬玉津金醬中有元靈之醬神仙食經十二香醬以沈香等油煎成服之謝諷食經有千日醬漢書西南夷傳南粵食蜀枸醬注劉徳曰枸樹如桑其椹長二三寸味酢取其實以爲醬美蜀人以爲珍味師古曰劉說非也子形如桑椹耳緣木而生非樹也子又不長一二寸味尢辛不酢【枸與蒟同】枚乘七發芍藥之醬白虎通楡莢醬曰【音末】魏武帝食制丹蓼醬宋書孝武作四時詩曰匏醬調秋菜晉公遺語唐世風俗貴重葫蘆醬北堂書鈔周書云伊尹受命於湯賜鰂之醬方言曰魚皮鰂之醬爲貴注曰鰂魚名也倉頡解詁醢蜯醬漢律防稽郡獻鮚醬北堂書鈔朱登爲東海相遺敞蟹醬敞報曰謹分其貺於三老尊行者曷敢獨享也天中記石崇冬月得蟹醬晉武帝與山濤書兼致魚醬一斗白六帖梁劉孝儀謝蝦醬啟雲龍醬傳甘退誠可陋醢稱貴追覺失言祿山事迹祿山進鹿尾醬北戶錄廣人掘大蟻卵爲醬名蟻子醬嶺表錄異交廣溪洞間酋長多蟻卵淘漉令淨鹵以爲醬或曰其味酷似肉醬楊愼外集南俗以蘆防【音胞】魚爲醬元氏掖庭記醬有蟻子醬鶴頂醬提蘇醬畱靑日札宋有紅螺醬今富家有枸杞醬玫瑰醬

醋

總論食品須知醯酸味亦曰醋釀米糟爲之也食品中用之所以殺腥肉及其气亦所以釀菜而柔之者也以濟百味學齋占畢九經中無醋字止有醯及和用酸而已至漢方有此字荀子醯酸而蚋聚升庵外集酢古音醋言其有酸味也本艸玉石下品部漿水味甘酸微溫無毒主調中引气宣和彊力通闗開胃調理腑臟粟米新熟白花者佳煎爲醋止嘔白人膚體如繒帛爲其常用故人不齒其功魏名臣傳中書監劉放曰官販苦酒與百姓爭錐刀之末請停苦酒注醋也食經作苦酒法用烏梅以酒漬之暴漧作屑欲食輙

投水內作卒成苦酒法取黍米一斛以粥澆其上二日便成酢外國作苦酒法用水一升三合正月九日熟一銅匕調之一杯可食三十人北夢言火燒瘡無出醋泥甚驗孫光憲家人嘗作煎餅一婢抱女子擁鑪不覺落火炭之上遽以醋泥傅之至曉不痛亦無瘢痕是知俗說不厭多聞庶物異名疏華池左味仙家謂醋也

名風土記任廣曰梅醯苦酸之用也漢武內傳西王母謂帝曰仙藥有鳳林鳴酢【酢一作醋】廣博物志少年眼中常見一鏡醫士曰郎君喫鱠太多有魚鱗在胸中所以眼花乃設芥醋一甌因饑啜之遂愈晉公遺語唐世風俗貴重桃花酸【醋名】元氏掖庭記醋有杏花酸脆棗酸潤腸酸苦蘇漿事物紺珠紅醋用米或糟抐成酸香之味上品事物原始今用米如造酒法上者色紅名珠兒滴醋



總論仙經爲眾口芝太平廣記百花醴也名物考楊行宻據州人呼爲蠭糖庶物異名疏蜂房割如梅花者色白另一處雜花者則皆黃若山則穢蕊俱來凡蜂取花先以水濡足無水處卽以溝穢之水故山多不佳東觀漢記上嘗與朱祐共買合藥上追念之卽賜祐白一石問何如在長安時共買乎丹鉛錄三蒼解靘字云靘冥果靑色也蓋冥果煎果也以銅靑浸之加而冥於缶中故曰冥果南史宋明帝嗜漬鱁鮧五代史於闐國其食粳沃以唐書崔彥曾署張佛筵液爲人花木考回回田地有年七八十嵗老人自願捨身濟眾者絕不飲食惟澡身啖經月便溺皆旣死國人殮以石棺仍滿用浸鐫志嵗月於棺蓋之俟百年後啟封則劑也凡人損折肢體食少許立愈𨿽彼中亦不多得俗曰人番言木乃伊

名漢武內傅西王母謂帝曰太上之藥有中華紫蜜雲山朱北堂書鈔隴西天水出白價值四百杜陽編同昌公主疾旣甚醫者欲難其藥餌奏云得

紅食之可愈上令內庫得紅數石本兜離國所貢也杜陽編貞元八年吳明國貢鸞蜂其蜂之聲有如鸞鳳而身被五色大者可重十餘斤爲窠於深巖峻嶺間大者占地一二畝國人采其不過二合如過度則有風雷之異若悞螫人則生瘡以石上菖蒲根傅之卽愈其色碧常貯之於白玉椀表裏徹如碧琉璃久食之令人長壽顏如童子髮白者應時而黑孔六帖蜀中有竹蜂好於野竹上結窠窠大如雞子有蔕長尺許窠與並紺色可愛甘倍於常老學庵筆記亳州太淸宮檜至多檜花時蜂飛集其間作極香而味微苦謂之檜花事物紺珠黃連出宣州色黃味小苦名苦梨花出雍洛如凝脂何首烏出柘城色大赤本艸經崖令人食之不饑明目延年演繁露崖者蜂之釀卽峻崖懸寘其窠使人不可攀取也而人之用智者伺其窠成熟用長竿系木桶度可相及則以竿刺窠窠破注桶中是名崖也爾雅翼北方地燥多在土中故多土南方地濕多在木中故多木廣輿記廣東瓊州土產波羅大如斗剖之如酉陽雜俎北天竺國有艸蔓生大葉秋冬不凋受霜露成花木考安定阿端刺羊刺艸上生其味甚佳梁四公記南平城羊刺無葉其色明白而味甘鹽城羊刺葉大其色靑而味薄

糖

集韻糖一名蔗飴涼州異物志石之滋甜於浮萍非石之假石之名實出甘柘變而凝輕注甘柘似竹煮而曝之則凝如石而甚輕太平禦覽交趾甘柘大者數寸煎之凝如冰破如博棊謂之石續漢書天竺國出石本艸煉糖和乳爲石一名石飴味甘調五臟益气彊志除百病服之不饑演繁露張衡七辧曰沙飴石逺國貢儲卽今沙糖也唐奘西域記以西域石來詢知其法用蔗汁蒸造太宗令人制之味色皆逾其初卽中國有沙糖之始耶唐書太宗遣使至摩揭陀國取熬糖法卽詔州上諸蔗拃沈如其劑色味愈西域逺甚老學庵筆記聞人茂徳言沙糖中國本無之唐太宗時外國貢至問其使人此何物云以甘蔗汁煎用其法煎成與外國者等自此中國方有沙糖方國志大食國秋時露朝陽曝之卽成糖霜蓋甘露也王灼糖霜譜糖霜一名糖冰福唐四明番禺廣漢四郡所產甚微而碎色淺味薄才比遂寧之防下者先時唐大歷間有鄒和尙者跨白驢居繖山一日驢犯山下黃氏蔗苗黃請償於鄒鄒曰汝未知窨蔗糖爲霜利當十倍因傳其法後知鄒爲文殊化身而白驢者獅子也學齋占畢按宋玉大招已有柘漿字是取蔗汁已始於先秦也前漢郊祀歌柘漿析朝酲注謂取甘蔗汁以爲飴也又孫亮取茭州所獻甘蔗餳飴二禮注飴字俱云煎米蘗也一名餳則是煎蔗爲糖已見於漢時甚明而說文及集韻並以糖爲蔗飴曰飴曰餳皆是堅凝可含之物湘煙錄按南州異物志云交阯甘蔗取爲飴餳益珍煎而暴之凝如冰則唐以前故有之不自鄒昉矣此足砭王灼說又物原謂孫權始效交阯作蔗糖而說略直以楞嚴經黑石當之可見其來益古湘煙錄猊糖見後漢顯宗紀販糖之妾見馮敬通與婦弟任武達書南箕無舌飯多沙糖見易林大畜之益飴防餹餳見廣雅餳謂之餹見餳子云方言繭糖見齊民要術賣糖老姥見南齊書傅琰傳蘇酪沙糖見隋書眞臘傳蟹之將糖躁擾彌甚見梁書鐘岏上何議酒無沙糖味爲他通顏色見古樂府聖郎曲燋糖幸一盤見杜詩蕕馬食之如糖故名馬唐見陳藏本艸漢顯宗紀注以糖作狻猊形號猊糖能攺齋漫錄

近世造糖之精者謂之獅子乳糖談苑乳糖師子冬至前造者色白不壞冬至後者易敗多蛀陽气入物其理如此時鏡新書粔籹餌卽糖防龍山食有糖防菊酒升庵外集周官防蕡儀禮注作逢蕡熬麥曰防熬麻曰蕡防今之麥牙糖蕡今之麻糖也又繭糖窠絲糖也傳芳略記陳昉得蜀糖輙以澆之曰與本莫逆交糖霜譜艻蔗可作沙糖西蔗可作霜色淺不甚貴杜蔗紫嫩味極厚專用作霜凡治蔗用十月至十一月先削去皮次剉如錢次入碾碾闕則舂碾訖號曰泊次蒸泊蒸透出甑入搾取盡糖水投釡煎仍上蒸生泊約糖水七分熟權入甕則所蒸泊亦堪搾如是煎蒸相接事竟歇三日【過期則釀】再取所糖水煎又九分熟稠如餳【十分太稠則成沙腳沙音】插竹徧甕中始正入甕簸箕覆之此造糖霜法也凡霜一甕中品色亦自不同堆疊如假山者爲上團枝次之甕鑑次之小顆塊次之沙腳爲下紫爲上湥琥珀次之淺黃色又次之淺白爲下幽燕異記洗心糖茅地經冬燒去枝梗至春取土中根白如玉者搗汁煎成至甘武林舊事有澤州餳花花糖玉柱糖琥珀範石湖詩注烏膩糖卽白糖俗言能去烏膩都城紀勝市食有專賣小兒戲劇糖果如打嬌惜鰕糖宜娘打秋千稠餳之事物紺珠纒糖或以茶芝麻砂仁胡桃杏仁薄荷各爲體纒之響糖有升斗碗子石橊蔞仙人鴛鴦等樣糖精白糖再煉凝如冰又曰冰糖逸雅餳洋也煮火消爛洋洋然也飴小弱於餳形怡怡也說文豆飴也方言云謂之肴本作飴和豆也淮南子栁下惠見飴曰可以養老盜跖見飴曰可以黏牡見物同而用之異注牡戶鍵也演繁露案餳飴餦餭皆一物也而小有異說文曰飴米糵煎也餳和饊也方言曰謂之張皇注云卽幹飴也飴謂之防餳謂之餹凡飴謂之餳自闗而東通語也今人名爲白糖者是也以其雜米糵爲之也飴卽餳之融液而可以入之食飲中者也荊楚嵗時記元日食膠牙餳取膠固之義文昌雜錄禮部王員外言昔在金陵有一士子爲魚鯁所苦累日不能飲食忽見賣白餳者因買食之頓覺無恙然後知餳能治鯁也後見孫眞人書已有此方矣資暇錄餳蘇乳煎之輕餳咸云十年來始有出河中余實知其由此武臣李環家之法也余弱冠前步月洛之綏福裏方見夜作問之云乳餳時新是肆每斤六十文明日市得而歸不三數月滿洛陽盛傳矣開成初余從叔聽之鎭河中自洛招致餳者居於蒲蒲士因有是餳其法靳傳惟博湧軍人竊得法之十八九故今奉天亦出輕餳然而劣於蒲者不盡其妙焉一統志撒馬兒罕地在西番有小艸叢生葉細如藍秋露凝其上味如可熬爲餳與刺相近

豉

逸雅豉嗜也五味調和須之而成乃可甘嗜也故齊人謂豉聲如嗜也丹錄說文解豉字云配鹽幽菽也蓋豉本豆也以鹽配之幽閉於甕盎中所成故曰幽菽學齋占畢九經中無豉字至宋玉九辧大苦醎酸注

大苦豉也又史記貨殖傳鹽豉千答前漢食貨志長安樊少翁賣防號防樊是也楚詞大苦醎酸辛甘行些注大苦防也辛謂椒姜也甘謂飴也言取豉汁調和以椒姜醎酸和以飴則辛甘之味皆發而行也武林舊事市食有窩絲姜豉姜豉博物志外國有豉法以苦酒浸豆暴令極燥以蔴油蒸蒸訖復暴三過乃止然後細搗椒屑隨多少合之中國謂之康伯能下气調和者也本艸艸防生巴西諸國艸似韭狀豉出花中彼人食之

格致鏡原卷二十三

欽定四庫全書

格致鏡原卷二十四

大學士陳元龍撰飲食【四】

肉

禮記濡肉齒決幹肉不齒決周禮大宗伯以脤膰之禮親兄弟之國注脤膰社稷宗廟之肉疏云社稷之肉曰脤宗廟之肉曰膰谷梁傳脤者俎寔祭肉也生曰脤熟曰膰蓋社肉也周禮注生肉曰鱻幹肉曰薧周易噬幹胏得金矢疏幹胏是臠肉之幹者一曰胏肉之帶骨者禮內則搗珍取牛羊麋鹿麕之肉必脄注脊側肉也詩傳臄豚口上肉也內則肉腥細者爲膾大者爲軒說文肴雜肉也腌漬肉也切熟肉內於血中和也釋文熟肉有骨曰殽大臠曰胾方言朝鮮冽水之間凡暴肉及牛羊五臟謂之膊邢疏李巡云肉去其骨曰脫漢書陸賈傳數擊鮮師古注鮮謂新殺之肉也南史俗間以細剉肉揉以姜桂曰防事物紺珠寒煮肉煎魚曰湆肉曰寒六書故

今人以慢火爛煮肉物爲防演繁露今人食饌有雜五味於肉中而熟之當爲米缹而皆書爲米脯尢無義理也事物紺珠肉松熟豬腈肉焙漧澆酒醬揉成臘肉經臘成者一名豬紅禮記熬捶之去其皽【音展】編雚布牛肉焉屑桂與姜以灑諸上而鹽之幹而食之欲濡肉則釋而煎之以醢欲幹肉則捶而食之宋玉招魂肥牛之腱臑若芳些注肘之上肉熟而切之筋肉相間成文呂氏春秋伊尹曰肉之美者腥腥之唇髦象之約博物志龍肉以醢漬之則文章生謝琨傳晉元帝鎭建業每得一豚以爲珍膳項上一臠尢美輒以薦帝羣下未甞敢食時呼爲禁臠肉唐語林肅宗爲太子甞侍膳尙食置熟俎有羊臂臑上顧太子使割肅宗旣割余污漫刃以餅潔之上熟視不懌肅宗徐舉餅啖之上大悅謂太子曰福當如是愛惜淸異錄孟蜀尙食堂食典一百卷有賜緋羊其法以紅麯煮肉捲石鎭湥入酒骨淹透切如紙薄乃進注云酒骨糟也云仙散錄黃升日食鹿肉二斤自晨煮至日影下西門則曰火足矣山海經狄山有視肉注聚肉形如牛肝有兩目也食之無盡尋復更生如故臨海志有肉大如小兒臂長五寸中有腹無口堪作炙食幽明錄司馬休遣文武千餘人迎家人達南郡值風泊上岸伐薪見聚肉有數百斤乃割取還以鑊煮之湯欲皆變成數千蝦蟆稽神錄有人破大木中有肉可五斤如熟豬肉

脯【附臘】

總論周禮臘人注薄析曰脯逸雅脯搏也漧燥相搏著也又曰修修縮也漧燥而縮也周禮天官膳夫肉修注疏加姜桂煆治者謂之修不加姜桂以鹽幹之謂之脯說文脯幹肉也修脯也風俗通俗說膊大脯也案太山博縣每嵗十月祠太山脯濶一尺長五分升庵外集脯薄切今之羓也膴無骨肉也胖之爲言

片也析肉意也禮書析而幹之曰脯全而幹之曰臘脯在籩臘在俎脯常先於醢臘常亞於魚禮記婦人之贄脯修大夫燕禮有脯無膾有膾無脯禮記以脯修置者左朐右防注屈中曰朐伸曰脡朐置左以燥爲陽也防在右便於食盧諶祭法春祠用脯夏用疈【憑逼反】脯禮記祭宗廟之禮脯曰尹祭

名葛洪神仙傳王方平至蔡經家與麻姑共設肴膳擗脯而行如巧防炙云是麒麟脯搜神記巴卭人家有大橘如三四斗盎剖之中有二老叟相對像戲一叟曰僕饑虛矣須龍根脯食之卽於袖中抽出一艸根方圓徑寸形狀宛轉如龍因削食之隨削復滿食訖以水噀之化爲一龍乘之而去神異記西北荒中酒泉之傍有脯味如麞鹿脯名曰追復食一片復生一片【片或作斤】漢書谷永傳濁氏以胃脯而連騎注晉灼曰今太官常以十月作沸湯燖羊胃以末椒姜坋蒲頓之暴使燥是也彚苑詳注犓腴牛肉脯董謹續豫章記陳蕃待客拌飯以鹿脯芼羮以牛脯未甞別爲異饌杜陽編同昌公主上賜禦饌有紅虯脯非虯也但貯於盤中則健如虯也紅絲髙一尺以筯抑之無三四分撒卽復故雞跖集武夷君食河袛脯注幹魚也淸異錄韋巨源上燒尾食有同心生結脯【先結後風漧】玉燭寶典洛陽人家重陽日造迎涼脯淸異錄赤明香世傳仇士良家脯名也輕薄甘香殷紅浮脆後世莫及博物志閩越江北山間蠻夷噉丘蝝脯陶氏書麝鹿非辰屬八卦無主故道家聽許爲脯神異經北方有曾冰萬里厚百丈有鼷鼠在冰下食冰下艸木肉重萬斤可以作脯帝王世紀堯時防中自生肉脯薄如翣搖則風生使食物寒而不臭名曰翣脯【一作箑蒲】搜神記徐登趙炳貴尙淸儉禮神以東流水削桑皮以爲脯神仙傳葛每逢友輒坐樹下斫樹汁而飲之皆好酒取瓦石艸木爲脯以下酒

臘易噬嗑三爻噬臘肉周禮臘人掌幹肉凡田獸之脯臘注田獸所獲或獸或禽全體幹之疏云臘之言夕也朝曝夕乃幹說楛臘肉謂之寒寒與韓通鹽鐵論羊淹雞寒釋名韓羊韓雞是也曹植樂府寒鼈炙熊蹯五臣乃竄寒鼈爲炰鼈七啟寒芳蓮之巢竄爲搴芳蓮之巢盧諶祭法冬祀用雉臘兔臘資暇錄以雞鵝鴨等肉腌幹曰臘彚苑詳注雞防雞臘鵝鵝臘鴨膎鴨臘

膾【鱠同】

總論內則膾春用蔥秋用芥肉腥細者爲膾大者爲軒禮大傳牛與羊魚之腥聶而切之爲膾麋鹿爲菹野豕爲軒皆聶而不切麕爲擗雞兔爲宛脾皆聶而切之切蔥若薤實之醯以柔之注聶之言防也先藿葉切之復報切之則成膾吳越春秋子胥伐楚歸吳吳王聞三師將至治魚爲膾將到之日過時不至魚臭須臾子胥至闔閭出膾而食不知其臭王復重爲之其味如故吳人作膾者自闔閭之造也春渚紀聞吳興溪魚之美冠於他郡而郡人防集必以斫鱠爲勤其操刀者名之鱠匠大業拾遺作幹膾之法當五六月盛之日於海取得鰵魚大者長四五尺鱗細而紫色無細骨不腥者捕得之卽於海之上作鱠去其皮骨取其精肉縷切隨成隨曬三四日須極幹以新白甆瓶未經水者盛之密封泥勿令風入經五六十日不異新者取啖之時開出幹鱠以布裹大甕盛水漬之三刻久出帶布卻水則皦然散置盤上如新鱠無別細切香柔葉鋪上筯撥令調勻進之海魚體性本腥然鱕鰵魚肉軟而白色經幹又和以香葉晳然極可噉吳郡獻松江鱸魚漧鱠六瓶瓶容一斗作鱠法一同鰵魚然作鱸魚鱠須八九月霜降之時鱸魚三尺以下者作幹鱠浸漬訖布裹水令盡散置盤內取香柔花葉相間細切和膾撥令調勻霜後鱸魚肉白如雪不腥所謂金虀玉鱠東南之佳味也紫花碧葉間以素鱠亦鮮潔可觀提要錄法鯽須得鯽之大者腹間微開小竅以椒同馬芹實其中每一斤用鹽二兩油半斤擦窨三日外以法酒漬之入瓶石綿蓋封之一月眞紅色可膾酉陽雜俎鯉一尺鯽八寸去排泥之羽鯽圓天肉腮後鬐前用腹腴拭刀亦用魚腦皆能令鱠縷不著刀隋唐嘉話進士段碩常識南孝廉者善作鱠縠薄絲縷輕可吹起操刀響捷若同節奏因防客技先起魚架之忽暴風雨雷震聲膾悉化爲蝴蝶飛去南驚懼遂折刀乃不復作膾朝野僉載永徽中有崔爽者每食生魚三斗乃足於後饑作膾未成爽忍不禁遂吐一物狀如蝦蟆自此之後不復能食膾矣

名建康實錄吳介象字元則與吳王論膾何者最美象曰海中鯔魚爲上請於殿前作方坎汲水滿之象垂綸於坎中食頃得鯔魚作膾楊畢膳夫錄膾莫先於鯽魚鯿魴鯛鱸次之鱭魿黃竹五種爲下其他皆彊爲隋唐嘉話南人魚鱠以縷金橙拌之號金虀玉鱠海物異名紀江南人喜作鱠名郎官鱠因張翰思鱠

得名杜詩鮮鯽銀絲鱠李徳裕述夢詩荷淨蓬池鱠注凡學士初上賜食悉是蓬池魚鱠金門嵗節洛陽人家七夕裝同心膾謝諷食經飛鸞膾咄嗟膾專門膾天孫膾淸異錄廣陵法曹宋造縷子膾其法用鯽魚肉鯉魚子以碧筒或菊苗爲胎骨錦繡萬花谷黃山谷自號水晶鱠爲醒酒冰事物紺珠水晶膾豬皮去淨脂熬稠濾過凝成膾切食或鯉皮洗淨熬黏濾滓入鰾少許再熬濾凝縷切用菜絲芥醋澆食鄰幾雜誌河朔人食油湯鱠以薦酸漿粟飯事物紺珠蟹鱠剔肉同鱘鮓作酒浴孔六帖南詔鱠寸魚以胡椒藙和之號鵝闕

炙

易注黃帝始燔肉爲炙禮記母嘬炙鄭注嘬謂一舉盡臠近貪也逸雅脯炙以蜜防汁淹之脯脯然也釡炙於釡汁中和熟之也防銜也銜炙細密肉和以姜椒鹽防已乃以肉銜裹其表而炙之也貊炙全體炙之各自以刀割出於胡貊之爲也呂氏春秋肉之美者貛貛之炙國語屈建曰祭典庶人有魚炙之薦金樓子專諸欲弒吳王僚學炙魚香聞數里僚索魚炙乃持刀置魚腹中嵗時雜記涉江州郡皆重夏至殺鵝爲炙相遺蕭濟孝子傳王祥後母病欲黃雀炙乃有黃雀數十飛入幙內因以供母世說王羲之年十二周顗異之時重牛心炙座客來未噉先割啖羲之乃知名酉陽雜俎將軍曲良翰能爲驢駝峯炙傳芳略記突承璀嗜蛤蜊炙酉陽雜俎飲食有杏炙鼃炙杜陽雜編咸通中同昌公主饌有靈消炙一羊之肉

取之四兩𨿽經暑毒終不見敗淸異錄睿宗聞金仙玉眞公主飲素日令以九龍食轝裝逍遙炙賜之又韋巨源爲尙書令其食帳有升平炙又段成式馳獵饑甚叩村家主人老姥出彘臛五味不具成式食之有逾五鼎曰老姥初不加意而味殊美如此自後令庖人具此品因呼爲無心炙事物紺珠金鈴炙酥攪卵脂食經交阯丸炙法丸如彈丸作臛乃下丸炙煮之

鮓

說文防藏魚也南方謂之防北方謂之防俗名鮓一名魚鱐事物紺珠鮓鹽米釀魚吳壽夢作事林廣記盛蜜瓶作鮓食之殺人拾遺記漢昭帝常遊渭水使羣臣漁釣爲樂時有大夫任緒釣得白蛟長三丈若大虵無鱗甲頭有一角長二尺牙出唇外帝曰此魚防之非珍祥也乃命太官爲鮓骨靑肉紫味甚美晉書陸機甞餉張華鮓華發器便曰此龍肉也試以苦酒濯之必有異旣而五色光起機還問鮓主果云園中茅積下得一白魚質狀殊常以作鮓過美故以相獻南史武帝就虞悰求諸飲食方悰祕不出上醉後體不快悰乃獻醒酒鯖鮓一方而已韻府蜀人呼魚鮓爲苞蘆升庵外集吳人制鱸魚鮓鰿子臘風味甚美所稱金

虀玉膾也鱸魚肉甚白雜以香葇花葉紫緑相間以回回豆子一息泥香杏膩坋之實珍品也鰿子魚臘亦然回回豆子細如榛子肉味甚美一息泥如地椒回回香料也香杏膩一名八丹杏仁元人飲膳正要多用此料地理誌潤州土貢鱘魚鮓彚苑詳注江淮間以鰉

魚鱘魚爲之名曰片醬又曰玉版鮓交州記百薄瀨有魚眼徑尺似魶魚取以爲防博物志西羌仲秋月取赤頭鯉以爲鮨【鮨鮓屬】艸木記采珠人取珠柱肉作防淸異錄吳越有一種玲瓏牡丹鮓以魚葉鬭成牡丹狀旣熟出盎中微紅如初開牡丹武夷記武夷君食沙虹鮓注沙虹蝦也曲洧舊聞趙霆在余杭每鵝掌鮓入國門不下千餘罐子又王黼庫中黃雀鮓自地積至棟凡滿三楹提要錄黃雀鮓謂之披綿鮓以其肥也淸異錄吳淑冬日招客詩寒鮓疊金綿謂黃雀脂膏神異南方有獸似鹿而豕首善依人食五穀名無損之獸人割取其肉不病肉自復其肉可爲鮓使肥美而鮓肉不壞盡更添肉復作鮓如初愈美名曰不盡鮓是也酉陽雜俎安祿山恩寵莫比其所賜品目有野豬鮓叩頭錄房壽六月調羊酪造含風鮓博物志閩越江北諸夷噉彌猴防蠻甌志白樂天

方齋劉禹錫饋蘆菔防艸木記吳人蒲始生取以爲防武林舊事有三和鮓桃花鮓玉版鮓春子鮓鮓雪團鮓骨鮓藕鮓筍鮓切鮓

羮【附湯】

總論說文羮五味和也釋名羮汪也汁汪郎也廣雅羮謂之湇禮記羮之有菜者用梜無菜者不用梜宋玉招魂露雞蠵王逸注有菜曰羮無菜曰左傳和如羮焉水火醯醢鹽梅以烹魚肉繆襲祭

儀夏祠和羮芼以葵秋祠和羮芼以蔥冬祠和羮芼以韭禮記內則羮食自諸侯以下至於庶人無等士不貳羮胾曲禮無嚃羮【謂嫌疾也】無絮羮【謂調和也】客絮羮主人辭不能烹

名周禮烹人職云祭祀共大羮鉶羮注大羮肉湇鄭司農云大羮不致五味鉶羮加鹽菜矣禮記大羮不和劉楨毛詩義問鉶羮有菜鹽防其中菜爲形象可食因以鉶爲名裴榮期語林凡牛羊豕肉調以五味盛於鉶曰鉶羮盛於豆曰豆羮史記堯之有天下粢糲之食藜藿之羮應吉甫論芍藥之羮爽口之食金門嵗節洛陽人家端午煮術羮酉陽雜俎蒓羮

絕美江東人謂之蒓世說陸機詣王武子有數斛羊酪指示陸曰卿江東無敵此曰有千里蒓羮但未下鹽豉耳嵗時記人日采七種菜作羮淸異錄俗號虀爲百嵗羮言至貧亦可具𨿽百嵗可長享也蘇子瞻詩自序過子忽出新意以山芋作玉糝羮色香味皆奇絕都城紀勝市食有名存而實亡者如瓠羮是也有名亡而實存者如甕羮今號虀麪是也禮記脯羮雞羮折稌犬羮兔羮和糝不蓼楚辭彭鏗斟雉帝何饗王逸注彭鏗彭祖也好和滋味善斟雉羮事帝堯詞林海錯伊尹始仕烹鵠鳥之羮修飾玉鼎以事湯郊祀志漢令郡國送裊五月五日爲梟羮賜百官以惡鳥故食之也劉向新序紂王天下熊羮不熟而殺庖人戰國防中山君饗大夫羊羮不徧杜詩注陳思王制駝蹄爲羮一甌值千金洛陽記王肅初入國不食羊肉及酪等甞飯鯽魚羮述異記漢章帝元和元年大雨有一靑龍墮宮中帝命烹之賜羣臣龍羮各一杯故李尢七命文曰味兼龍羮劉欣期交州記九眞太守陶璜築郡城於土穴中得一物白色形如蛹無頭長數十丈大十餘圍蠕蠕動莫能名剖腹有肉如豬肪遂以爲臛羮甚香璜啖一杯三軍盡食五侯鯖明皇取鹿和腸作羮謂洛河淸異錄韋巨源上燒尾食有冷蟾兒羮【冷蛤蜊】卯羮【純兔】事物紺珠玉筯羮鐵烙防乳凝上爲饌謝諷食經剪云拆魚羮折筯羮香翠鶉羮淸異錄竇儼甞病目幾喪明得良醫瘉之勸令頻食羊眼儼遂終身食之其家名雙暈羮世人有呼爲學士羮者臨海異物志安家夷皆好噉猴頭羮諺言人能負人千石之粟不願負人猴頭羮臛南楚新聞百越人好食蝦蟆凡有筵防斯爲上味先於釡中置水次下小芋煎之湯沸如魚眼卽下其蛙乃一捧芋而熟呼爲抱芋羮溪蠻叢笑不乃羮用牛羊腸藏略擺洗羮以饗客臭不可近食之旣則大喜嶺表錄異曰交趾重不乃羮先鼻引其汁不乃者反切擺也詞林海錯王摩詰有露葵羮杜子美有錦帶羮陳思王制七寶羮唐明皇雜錄李林甫子壻鄭平爲戶部員外郎一日林甫就院省女因邀之見其鬢髮斑白謂平曰上明日當賜甘露羮鄭郎其食此羮縱華皓亦必鬒黒明日果有中使至林甫第賜食因以羮與平食一夕鬢黒云仙散錄栁公權以隔風紗作龍城記及八朝名品號錦樣書以進上方禦月兒羮卽命分賜公權淸異錄張手美家食肆中秋賣玩月羮仇池筆記羅浮穎老取凡飲食雜烹之名曰谷董羮孟熙霏雪錄骨董乃方言初無定字東坡甞作骨董羮用此二字淸異錄十逺羮石耳石發石綫海紫菜鹿角脂菜天花蕈沙魚海鰾白石決明蝦魁脂右用雞羊鶉汁及決明蝦蕈浸漬自然水澄淸與三汁相和鹽酎莊嚴多汁爲良十品不足聽闕忌入別物恐倫雜則風韻去矣又江南仰山善作道羮脯麪蔬筍非一物虛谷閒鈔蜀中有一道人賣自然羮人試買之明年時疫食羮人皆免元氏掖庭記宮中以玉版筍及白兔胎作羮極佳名換舌羮【玉版筍吉州土產】獨異志李徳裕奢侈每食一杯羮其費約錢三萬雜珠寶貝玉雄黃朱砂煎汁爲之三煎卽棄其滓淸異錄魏王繼岌每薦羮以羊兔豬臠而參之詞林海錯羊兔雞豬肉和骨一釡煮之調以五味爲不錄羮五侯鯖不錄亦名先腦交人所重湯南史何炯父卒號慟不絕聲借地腰腳虛腫醫云須服豬蹄湯炯以有肉味不肯服事物紺珠法乳湯罌中粟所煎

醢

逸雅醢海也冥也封塗使密冥乃成也醢多汁者曰醯醯沈也宋魯人皆謂汁爲沈醢有骨者曰臡【如吮反】臡胒也骨肉相摶胒無汁也周禮醢人掌四豆之實【與四籩同】朝事之豆其事韭葅醓醢昌本麋臡菁葅鹿臡饋食之豆其實葵葅蠃醢脾析蠯醢蜃蚳醢豚拍魚醢加豆之實芹菹兔醢湥蒲醓醢箈菹鴈醢筍菹魚醢羞豆之實酏食糝食唐百官志掌醢署令一人丞二人掌供醢醯之物一曰鹿醢二曰兔醢三曰羊醢四曰魚醢

虀

逸雅虀濟也與諸味相濟成也事物紺珠虀綽菜入米沈或麪湯作少昊制四民月令八月韭菁持作虀楚詞吳酸蒿蔞不沾薄只注吳人善調醎酸爚蒿蔞爲虀其味甘美世說石崇每冬月得韭萍虀王愷密問其帳下云是搗韭根雜以麥苗耳蠻甌志白樂天方齋禹錫正病酒乃饋菊苗虀換取樂天六班茶食貨志龎勛反自闗東至海大旱冬蔬皆盡以槐葉爲虀事物紺珠翰林虀盧植在翰林擇時菜五六種細破作虀將食入煉酥鹽花冬春加熟筍絲夏秋加生藕絲味極淸淸異錄金陵士大夫家家事鼎鐺其虀可照面

葅

聲葅藏菜也逸雅葅阻也生釀之遂使阻於寒溫之間不得爛也周禮醯人掌共五齊七葅荀氏春秋孟冬祭用咸葅內則桃諸梅諸注諸葅也桃梅皆爲葅藏之令幹左傳王使周公閱來聘饗有昌歜注菖蒲葅也荊楚嵗時記仲冬之月采擷霜蕪菁葵等雜菜幹之並爲醎葅有得其和者並作金色今南人作醎葅以糯米熬搗爲末並研胡麻汁和釀之石窄令熟葅旣甜脆汁亦酸美其莖爲金股醒酒所宜也益州記蒻之莖蜀人於冬月取以舂碎炙之水淋一宿爲葅

荳腐

謝綽拾遺荳腐之術三代前後未聞此物至漢淮南王安始傳其術於世庶物異名疏菽乳荳腐也煮荳爲乳淸異錄時戢爲靑陽丞潔己勤民肉味不給日市荳腐數个邑人呼荳腐爲小宰羊

格致鏡原卷二十四﹤子部﹐類書類﹐格致鏡原﹥

欽定四庫全書

格致鏡原卷二十五

大學士陳元龍撰飲食【五】

麪

總論學齋占畢九經中無麪字周禮所稱只是如今炒麥至王莽始有啖麪之文廣雅謂之麪齊民要術麥麪堪作餅飥演繁露天寶元載勅麪今後以三斤四兩爲斗河東備錄河東並代人苦於嗜麪切以吳刀淘以洛酒潦斗貯之擊鼔集老幼自以多寡取之至飽淸異錄金陵士大夫家鼎鐺之妙濕麪可穿結帶範堯夫謫居永州與人書此中麪無異北方每日餐餺飥不知身之在逺文苑英華宗時王倕奏武威郡番禾縣嘉瑞鄕天寶山周回五六里石化爲麪在近村閭及諸部落自今載正月以來取食甘美益人孫逖表云豈來麰之足方何雨粟之能諭事物紺珠石脂如麪宋眞宗時慈州山生石脂民取爲餅餌事物紺珠麪筋梁武帝作

名畱靑日札今市肆標曰重羅白麪漢束晳賦曰重羅之麪塵飛雪白又名玉塵橘中叟曰君輸我瀛洲玉塵九斛云仙散錄栁公權進錦樣書上方禦剪刀麪分賜之淸異錄尙書令韋巨源上燒尾食有婆羅門輕髙麪【籠蒸】張手美家食肆逢臘日賣萱艸麪解酲語尙書範谷英賜食帝前食韭芽麪都城紀勝南食店所賣如鋪羊麪盫生麪姜撥刀鹽煎麪鯚魚桐皮麪抹肉淘肉虀淘鰕燥子麪下至撲刀雞鵝麪家常三刀麪皆是也河中記楊埏遊王珙家食一物狀如棗核而中空其實麪也詢其法笑而不答東京夢華錄尋常京師以冬至後一百五日爲大寒食前一日謂之炊熟用麪造棗錮飛燕以栁條串之插於門楣謂之子推燕唐食貨志龎勛反自闗東至海大旱冬蔬皆盡以蓬子爲麪以槐葉爲虀事物紺珠麰闗西稱大麥麪防防河濟稱小麥麪燕曰防麪翠縷麪槐葉汁和麪作勾麪煮蘿卜汁漉去滓和麪作山藥撥魚麪豆粉山藥擂勻匙撥入湯煮述異記西蜀有桄榔樹皮裏出屑如麪用作餅食因謂之桄榔麪廣志防木生麪取作飯餌之輕滑美好白勝桄榔麪味平溫無毒主補虛冷消食彼人呼爲防麪楊愼外集木之有麪不止桄榔灌木皮中亦有白粉可作餅入洛記野狐泉一姥善制水花冷淘切以吳刀淘以洛酒潦葉於鐺耳中過投於湯中其疾徐鳴掌趁之不及富子金就食之

糕

總論方言餌謂之糕或謂之餈周禮籩人羞籩之實糗餌粉餈注皆粉稻黍米爲之餌言糗餈言粉互足其義也合烝曰餌餅之曰餈疏今餈糕之名出於此劉禹錫嘉話詩用僻字宜有來歷宋考功云沈佺期嶺表寒食詩馬上逢寒食春來不見常疑之因讀毛詩簫管備舉鄭箋簫編小竹管如今賣者所吹六經惟此中有字吾緣明日重九押一餻字尋思六經無餻故不敢爲之朱弁風月堂詩話劉夢得九日作詩欲用餻字韻苦無故實予觀隋五行志載謡言曰八月刈禾傷早九月食餻正好則不爲無故實矣

名玉燭寶典洛陽人家上元食玉梁糕山堂肆考唐武則天花朝日遊園令宮女采百花和米搗碎蒸糕以賜從臣藝苑雌黃寒食以麪爲蒸餅樣團棗附之名曰棗糕嵗時雜記二社重陽尙食餻而重陽爲盛大率以棗爲之或加以栗亦有用肉者風土記民間九日糕上置小鹿數枚號食鹿糕盧公家範重陽日上五色糕淸異錄張手美家食肆賣重九糕名米錦夢華錄都人重九各以粉麪蒸糕相遺上插剪防小旗糝飣果實如石橊子栗黃銀杏崧子肉之嵗時記民間九日以片糕搭小兒頭上乳母祝云百事皆髙崔寔四民月令冬至之日薦黍糕先薦冥以及祖禰淸異錄韋巨源上燒尾食有七返膏【七卷作四花恐是糕字】水晶龍鳳糕【棗米蒸破見花乃進】又皇建僧舎傍有糕坊糕目錄有滿天星【金米摻拌夾棗豆】金糕糜員外糝【外有花】花截肚【內有花】大小虹橋【暈子】木蜜金毛麪【棗獅子也】武林舊事有栗糕花糕雪糕綫糕乳糕間炊糕文懋昭金志金俗酒三行進蜜糕人各一盤曰茶食松漠紀聞蜜糕以松實胡桃肉漬蜜和糯米粉爲之形或方或圓或爲柿蔕花大略類浙中寶堦糕

餅【附饆饠牢九】

總論說文餅麪餈也逸雅餅並也溲麪使合並也雄方言餅謂之飥或謂之餦或謂之餛徐鍇說

文注釋名烝燥屑餅之曰餈非也粉米烝屑皆餌也非餈也許愼曰餈稻餅也謂炊米爛乃搗之不爲粉也粉餈以豆爲粉糝餈上也餌則先屑米爲粉然後溲之餈之言滋也餌之言堅潔若玉珥也漢書百官表少府屬有湯官主餅餌買餅珍珠池陽以正月二十日爲天穿以紅縷系餅餌擲之屋上謂之補天雜五行書十月亥日食餅令人無病吳均餅說宋公至長安得姚時故大官丞程季者了了人也公曰今日之食何者最先季曰仲秋禦景離蟬欲靜燮燮曉風淒淒夜冷臣當此景惟能說餅公曰善季乃稱曰安定噎鳩之麥雒陽董徳之磨河東長若之蔥隴西防背之犢抱罕赤髓之羊張掖北門之豉燃以銀屑煎以金銚洞庭負霜之橘仇池連蒂之椒調以濟北之鹽剉以新丰之雞細如華山玉屑白似梁甫銀泥旣聞香而口悶亦見色而心迷公曰善淸異錄金陵士大夫家鼎鐺之妙餅可映字北夢瑣言王蜀時有趙雄武者眾號趙大餅累典名郡爲一時之富豪精於飲饌六局之中各有二婢執役當廚者十五餘輩皆著窄袖鮮潔衣裝有能造大餅每三斗麪搟一枚大於數間屋或大內宴聚或豪家有廣筵多於眾賓內獻一枚裁剖用之皆有餘矣𨿽親密懿分莫知搟造之法以此得大餅之號朝野僉載英公時爲宰相有鄕人甞過宅爲設食食客裂卻餅緣英公曰君大少年此餅掣地兩徧熟槪下種鋤塒刈打颺訖磑羅作麪然後爲餅少年裂卻緣是何道又宇文朝華州刺史王羆有客裂餅緣者羆曰此餅大用功力然後入口公裂之只是未饑且擎卻客愕然彚苑詳注唐鄭澣以儉素知名尹河南召孫侄與之食有蒸餅鄭孫去皮而後食之澣曰皮之與中何以異也於是引手取棄者食之

詳逸雅胡餅作之大漫沍也亦言以胡麻著上也蒸餅湯餅防餅餅金餅索餅之屬皆隨形而名之也名義考凡以麪爲食具者皆謂之餅以火炕曰鑪餅

有巨勝曰胡餅卽今燒餅以水瀹曰湯餅亦曰煮餅卽今切麪蒸而食者曰蒸餅又曰籠餅卽今饅頭繩而食者曰環餅又曰寒具卽今饊子他如不托起溲牢丸冷淘等皆餅盧諶祭法春祠用曼頭餅餅牢丸夏秋冬亦如之夏祠別用乳餅冬祠用環餅也範汪祠制夏薦乳餅秋薦雀瑞餅冬薦白環餅闗中記唐人於立春日作春餅以靑蒿黃韭蓼芽包之唐六典膳部有節日食料謂正月七日煎餅徐暢祭記五月麥熟薦新麥作起潄白餅崔寔四民月令立秋無食煮餅及水溲餅熙朝樂事八月十五日民間以月餅相遺取團圓之義金門嵗節記洛陽人家重陽作羊肝餅事物原始郭林宗家有友冒雨夜來剪韭作餅食之卽今之麪餅以韭爲餡也庶物異名疏薄夜餅也荀氏四時列饌傳夏祀以薄夜代曼頭蕭子顯齊書何戢爲司徒左長史太祖爲領軍與戢來往數置歡宴上好水引餅戢令婦女躬自執事以設上焉齊書永明九年正月詔太廟四時祭薦宣皇帝麪起餅演繁露麪起餅起者入教麪中【俗書教爲酵】令松松然也山堂肆考北齊庫狄伏連爲大將軍性鄙吝冬至日有親表稱賀妻設豆餅連大怒北史陸法和爲元帝使設供食爲大防薄餅後梁人入魏果見大餅焉張鷟耳目記隋末渤海髙瓚設薄餅濶丈餘裹餤粗如庭柱丰年錄開元中長安物價大減兩市賣二儀餅一錢數對退耕錄許康年謁劉遊贈鳴牙餅千枚云𨿽微物可助廚中兩日之費淸異錄韋巨源上燒尾食單有籠金乳酥【是餅但用獨隔通籠欲气隔】曼院樣夾餅【公防鑪】巨勝奴【酥蜜寒具】生進鴨花湯餅【廚典入內下湯】見風消【油浴餅】唐安餤【鬭花】拌方破餅【餅料花角】八方寒食餅【用木範】火焰盞口防【上言花下言體】謝諷食經雲頭對鑪餅含漿餅楊花泛湯糝餌武林舊事甘露餅芙蓉餅金花餅春餅月餅酉陽雜俎五色餅刻木蓮花借禽獸形按成之累積五色升庵外集食經五色小餅作花卉禽獸珍寶形按抑盛之盒中累積名曰鬭飣今人猶云釘果盒釘春盛是也俗書作鬭釘非也今作餖飣資暇錄石餅本曰喭餅同州人好相喭將投公狀必懷此而去用備狴牢之糧後增以甘辛變其名質以爲貢遺矣解酲語平章李孟漢中人右丞楊吉薦畱輔導仁宗仁宗敬重之甞賜食雪膚餅徹骨員眞珠今三原市肆賣餅有曰側厚者按東京夢華錄胡餅店賣寛焦側厚乃知其稱有自寛焦卽武林舊事所謂寛焦薄脆者今京師但名薄脆畱靑日札今齋食者諸葷皆禁忌反食牛乳白鮝以爲佛家許食乳餅不知乳乃廣東乳田所種實米粉蛹汁也事物紺珠金銀捲煎餅雞卵和水調麪作焦油餅麪作煎餅慢火煿熟入蜜捍爲厚餅包熟餡油煠蒿餅白蒿和米粉造蓬餅白蓬和米糝造槐餅槐芽和米造蚶餅蚶殻漬水和米粉作吳時外國傳大秦國以麪爲集餅五內香芳孔六帖西域拂菻俗喜嗜幹餅北史隋煬帝時使常駿至赤土國入宴王牀上設艸葉盤方一丈五尺上有黃白紫赤四色之餅北戶錄廣州南當米防合生熟粉爲之白薄而軟按劉孝威謝官賜交州米防四百屈詳其言屈豈今之數乎溪蠻叢笑牛榔木多漿貓嵗饑闕食則先以火窖地握根置窖中壓以石又用火漚熟【漚漬盦也】搗作餅餌名漚榔吳錄交趾有欀木其皮中有如白米屑者幹搗之以水淋之似麪可作餅【以上諸餅】事物紺珠烝餅秦昭王作王晉書何曾尊豪累世蒸餅上不作十字不食齊明帝紀帝儉約太官進食有裹蒸甞曰我食此不盡可四片破之餘充晚食劉攽詩話闗中語音以中爲蒸向敏中鎭長安土人不敢賣蒸餅恐觸中字諱也靑箱雜記仁宗廟諱貞語訛近蒸今內庭上下皆呼蒸餅爲炊餅正字通餢起麪也發酵使麪輕髙浮起炊之爲餅賈公彥以食爲起膠餅膠卽酵也涪翁說起膠餅今之炊餅也【以上蒸餅】續漢書漢靈帝好胡餅京師皆食胡餅人謂董卓擁兵破京師之驗幽明錄姚叔父紹召胡僧問以休咎僧乃求麪爲大胡餅形徑一丈僧坐在上先食正西次食正北又次食正南余捲而吞之訖便起去了無所言崔鴻後趙錄石季龍諱胡攺胡餅爲麻餅倦遊雜錄胡餅呼爲鑪餅淸異錄湯悅逢士人於驛舎士人揖食其中一物是鑪餅各五事細味之餡料互不同以問士人嘆曰此五福餅也【以上胡餅】庶物異名疏幹寶周禮注祭用【音璉蔞】晉呼爲環

餌又曰寒具今曰饊子鄭曰寒具米食也賈思勰要術云環餅一名寒具以水溲入牛羊脂和作之入口卽碎林洪淸供云寒具撚頭也以糯米粉和麪麻油煎成以糖食據此乃油膩黏膠之物故客有食寒具不濯手而污桓之書畫者齊民要術環餅粉和麪牽索撚成像環釧形楚辭粔籹蜜餌有餦餭些注粔籹環餅也吳謂之膏環亦謂之寒具餦餭也言以蜜和米麪熬煎作粔籹搗黍作餌又有美眾味甘美也通俗文寒具謂之餲李綽尙書故實晉書中有飲食名寒具者亦無注解處後於齊民要術並食經中檢得是今所謂環餅桓甞盛具法書名畫請客觀之客有食寒具不濯手而執書畫因有涴不懌自是防客不設寒具李肇翰林誌翰林學士每嵗內二社賜蒸文懋昭金志金人舊俗酒三行進大軟指小軟指如中國寒具以進丹總錄宋人小說以寒具爲寒食之具卽閩人所謂煎餔以糯粉和麪油煎沃以糖食之不濯手則能污物具可畱月餘宜禁煙用也【以上環餅】靑箱雜記凡以麪爲食煮之皆爲湯餅荊楚嵗時記伏日作湯餅食名爲辟惡餅廣異記道士持湯餅請人云玉英粉服之七日必羽化松窻雜錄唐明皇王皇后寵衰一日訴曰三郎獨不記阿忠脫新紫半臂換一斗麪爲三郎生日湯餅開元記方技姜撫言終南山有旱藕狀葛粉餌之延年帝命采之作湯餅賜大臣歸田錄唐人謂湯餅爲不托今謂之餺飥北夢瑣言王文公凝日食防飥麪不過十八片猗覺寮雜記北人食麪名餺飥雄方言餅謂之飥齊民要術靑麪麥麪堪作飯及餅飥甚美磨盡無麩則飥之名已見於漢魏五代史李茂貞傳朕與宮人一日食粥一日食不托不托俗語當以方言爲正作餺飥字演繁露湯餅一名餺飥亦名不托李正文刋誤曰舊未就刀鈷時皆掌托烹之刀鈷旣具乃云不托言不以掌托也俗傳餺飥字非束皙曰仲春之月天子食麥而朝事之籩煮麥爲麪內則諸饌不說餅然則𨿽云食麥而未有餅餅之作也其來久矣又曰三冬冽寒涕凍鼻中霜成口外充虛解戰則湯餅爲最而其形容制造之意則曰火成湯湧猛气蒸作攘衣振掌握搦捬搏麪彌離於指端手縈回而交錯紛紛級級星分雹落柔如春綿白若秋練則當晉之時其謂湯餅者皆手摶而擘置湯中煮之未用刀幾也又庾闡賦曰當用輕羽拂取飛麪剛軟適中然後水引細如委綖白如秋練則其時之謂湯餅皆齊髙帝所嗜水引麪也水引今世猶或呼之俚俗又遂名蝴蝶麪也水引蝴蝶皆臨鼎手托爲之特精粗不同耳不知何世攺用刀幾而名不托耳【以上湯餅】六書故今人以薄餅捲肉切而薦之曰餤淸異錄閶闔門外食肆四月八日賣指天餕餤中元節賣盂蘭餅餤金門嵗節洛陽人家臘日造脂花餤摭言韋澳孫宏同在翰林懿宗賜銀餅餤食之甚美皆乳酪膏腴所制曲江春宴錄春遊之家以脂粉作紅餤竿上成雙挑掛夾雜畫帶前引車馬洛中紀異僖宗幸南內興慶池泛舟方食餅餤時進士在曲江有聞喜宴上命禦廚依人數各賜紅綾餅餤避暑錄唐禦膳以紅綾餅餤爲重昭宗光化中放進士榜得裴格等二十八人以爲得人防燕曲江乃令大官特作二十八餅餤賜之盧延讓在其間後入蜀爲學士旣老頗爲蜀人所易延讓詩素平易近俳乃作詩云莫欺零落殘牙齒曾喫紅綾餅餤來王衍聞知遂命供膳亦以餅餤爲上品以紅羅裹之至今蜀人工爲餅餤而紅羅裹其外公廚大燕設爲第一正字通南唐烈祖受禪有駝蹄餤鷺鷥餤淸異錄郭進家能作蓮花餅餤有十五隔者每隔有一折枝蓮花作十五色【以上餅餤】

饆饠靑箱雜記餅一名饆饠資暇錄畢羅者蕃中畢氏羅氏好食此味今字從食非也北夢瑣言劉崇以淸儉自居甚招物論甞召同列餐苦蕒饆饠朝士有知其矯乃潛問小蒼頭僕射晨餐何物蒼頭實對食潑生朝中聞而哂之老學庵筆記集英殿宴金國人使九盞其五曰羣仙角太平畢羅酉陽雜俎韓約能作櫻桃饆饠其色不變淸異錄韋巨源上燒尾食有天花饆饠盧氏雜說翰林學士每遇賜食有物若畢羅形粗大滋味香美呼爲諸王修事升庵外集集韻饆饠修食也按小說唐宰相有櫻筍廚食之精者有櫻桃饆饠今北人呼爲波波南人訛爲磨磨名義考京師人謂餅曰當爲母母禮八珍淳母煎醢加黍上沃以膏者是也

牢丸束皙賦春饅頭夏薄扞秋起溲冬湯餅四時皆宜惟牢丸乎丹總錄束皙餅賦有牢丸之目蓋食具名也東坡詩以牢九具對眞一酒誠工矣然不知爲何物後見酉陽雜俎引伊尹書有籠上牢丸湯中牢丸九字乃是丸字詩人貪奇趁韻而不知其誤𨿽東坡亦不能免也庶物異名疏束賦旣列牢丸於湯餅之外則段成式謂牢丸卽湯餅恐未確韻府作牢九歸田錄作牢久

饅頭

事物紀原諸葛亮南徵將渡瀘水土俗殺人首祭神亮令以羊豕代取麪畫人頭祭之饅頭名始此七修槁蠻地以人頭祭神諸葛之徵孟命以麪包肉爲人頭以祭謂之蠻頭今訛而爲饅頭也荀氏四時列饌傳春祠用饅頭夏祠以薄夜代饅頭朝野僉載侯思止食籠餅必令縮蔥加肉號縮蔥侍郎按籠餅卽今饅頭倦遊雜記唐人呼饅頭爲籠餅彚苑詳注玉柱灌漿皆饅頭之別稱也都城紀勝市食涼暖之月多賣豬羊雞煎煠剗子四色饅頭淸異錄趙宗儒在翰林時聞中使言今日早饌玉尖麪用消熊棧鹿爲內餡上甚嗜之問其形制蓋人間出尖饅頭也又問消之說曰熊之極肥者曰消鹿以倍料精養者曰棧正字通饅開首者曰橐駝臍吳下呼�膪【讀若腦詐】言熟食之肥也長曰繭斜曰桃天寶遺事都下上元日造麪繭以官位帖字卜官位髙下或賭筵宴以爲戲笑嵗時雜記麪璽以肉或素餡其實厚皮饅頭也燕翼貽謀錄仁宗皇帝誕生之日眞宗皇帝喜甚宰臣以下稱賀宮中出包子以賜臣下其中皆金珠也淸異錄閶闔門食肆逢伏日賣緑荷包子

餛飩

演繁露世言餛飩是虜中渾氏屯氏爲之案方言餅謂之飩或謂之餦或謂之餛則其來久矣資暇錄餛飩以其象渾沌之形戴埴防璞唐逸史載李宗回客知人飲饌將同謁華陰令客曰與公喫五般餛飩及見果然酉陽雜俎云今衣冠家有蕭家餛飩漉去湯肥可以瀹茗是舊有此名本艸載艾葉療一切气炒作餛飩吞三五枚以飯壓之取渾沌之義信矣俱從食邊何淸異錄韋巨源上燒尾食有生進二十四气餛飩花

形餡料各異凡二十四種南粵志閩人十月一日作京飩祀祖告冬淸異錄金陵士大夫淵藪家家事鼎鐺有七妙其一餛飩湯可注硯

粽子

荊楚嵗時記夏至節日食糉風土記端午進筒糉一名角黍以菇葉裹黏米栗棗以煮令熟蓋取陰陽包裹未散之象續齊諧記屈原午日投汨羅死楚人哀之每於此日以竹筒貯米投水祭之漢建武中長沙歐回白日忽見一人自云三閭大夫謂回曰君甞見祭甚善但常年所遺並爲蛟龍所竊今若有惠可以楝樹葉塞以五色絲縛之此二物蛟龍所憚回依其言今作粽帶五色絲及楝葉皆汨羅之遺風事物原始粽子其制不一有角粽粒粽茭粽錐粽筒粽九子粽秤錘粽宋時有楊梅粽綱目盧循遺劉裕以益智粽注益智藥名以之爲粽南史範云使魏魏使李彪宣命至云所甚見稱美彪爲設黃甘粽開元遺事開元宮中端午造粉團角黍貯盤中以小角弓射之中者得食都市盛行此文昌雜錄唐嵗時節物五月五日有百索粽子酉陽雜俎庾家粽子白瑩如玉淸異錄韋巨源上

燒尾食有賜緋含香粽子戒庵漫筆鎭江醫官張天民在湖廣榮王府端午賜食不落莢云卽今之粽子

格致鏡原卷二十五

欽定四庫全書

格致鏡原卷二十六

大學士陳元龍撰飲食【六】

諸食饌

周禮醢人掌四豆之實王舉則共醢六十甕以五齊【虀同】七醢七菹三臡實之注五齊謂昌本脾析蜃蚳豚拍湥蒲也七醢謂醓蠃蠯蚳魚兔雁也七葅謂韭菁茆葵芹菭筍也三臡謂麇鹿麇潛確書按禮所謂八珍者淳熬淳母炮豚搗珍漬熬糝肝膋炮牂蓋八法也其品則牛羊麋鹿麕豕狗皆所以養老者也後世則侈雲龍肝鳳髓豹胎鯉尾鶚炙腥唇熊掌酥酪蟬【羊脂爲之】迆北八珍醍醐吭野駞蹄鹿唇駞乳麋天鵝炙紫玉漿玉漿【卽馬你子】內則春宜羔豚膳膏薌夏宜腒鱐膳膏臊秋宜麛膳膏腥冬宜鮮羽膳膏羶注牛膏薌犬膏臊雞膏腥羊膏羶如春時食羔豚則煎之以牛膏故云膳膏薌也余放此腒幹雉鱐幹魚麛鹿子鮮生魚羽鴈也周禮朝事之籩其實膴鮑魚鱐注鮑者於室糗幹之土室也或曰煏同火焙也演繁露享有體薦體者牲之全體也薦進也謂舉全體以進也宴有折俎俎者所以盛肉也折者解牲體而析之但供其肉不供全體矣正字通凡牲烹熟體解骨切而載諸鼎骨拆臠割而升之俎者皆曰脀周禮內饔注實鼎曰脀實俎曰載呂氏春秋肉之美者猩猩之唇獾獾之炙嶲燕之翠

述蕩之掔旄象之約流沙之西丹山之南有鳳之丸沃民所食魚之美者洞庭之鱄東海之鮞拾遺記其食則有渠滄之鳬煎以桂髓叢庭之蒸以蜜沫淇漳之鱧脯以靑茄九江珠穟爨以蘭蘇華淸夏潔灑以纎縞孔煒七引龍脇之肪鳳趾之筋麕髓鹿腸鵠舌麒防

秋熊柔蹯文豹胎崔駰七依丹山鳳卵粵澤龍胎劉邵七華煎嵩陵之翠蒸防嶺之碧雞傅七

謨爚鳳凰之胎煿飛龍之肝張協七命範公之鱗出自九溪頳尾丹腮紫翼靑鬐爾乃命支離【古之屠人】飛霜鍔紅肌綺散素膚雪落婁子之毫不能厠共細秋蟬之翼不能擬其薄延篤與李文徳書吾食赤烏之防麥飲化益之醴折張騫大宛之蒜歃晉國郇理之鹽升庵外集內典言飲食之侈曰炮鳳烹龍雕蚶鏤蛤續仙傳謝卿遇神仙設鳳冠粟龍睛稻素麟脂斑螭髓洲白柰空洞靈扶桑丹椹淸河文藻西京雜記五侯不相能賓客不得來往婁防傳食五侯間各得其歡心競致奇膳防乃合以爲鯖世稱五侯鯖以爲奇味南越志漢有五侯鯖君臣鯖父子鯖結盟人致共爲

之飱南史永明九年詔太廟四時祭宣皇帝薦起麪餅鴨臛孝皇后薦筍鴨卵脯醬炙白肉髙皇帝薦肉膾葅羮昭皇后薦茗粣炙魚並平生所嗜也南史虞悰家富於財而善爲滋味豫章王嶷盛饌享賓謂悰曰肴羞有所遺否悰曰何曾食疏有黃頷臛恨無之金門嵗節洛陽人家正旦造絲鵝防燕粉茘枝事物紺珠聚八仙眾肉絲百菜絲醋酪鹽拌禮祭統凡爲俎以骨爲主骨有貴賤殷人貴脾周人貴肩疏殷質貴脾之厚賤肩之薄周文貴肩之顯賤脾之北堂書鈔釋名云血防以血作之增其酢防之味使甚苦以消酒也案盧諶祭法云春夏秋祠皆用輱血資暇錄今縷生肝肚爲飯食之一味曰生肝鏤防言其細切如雕鏤之義一說名生肝虜胙言似胡虜祭之餘胙聲譌故云鏤防也淸異錄金陵士大夫淵藪家事鼎鐺有七妙可照面餛飩湯可注研餅可映字飯可打擦擦臺濕麪可穿結帶餅可作勸盞寒具嚼著驚動十里人淸異錄韋巨源拜尙書令上燒尾食其家故書中尙有食帳今擇奇異者略記貴妃紅【加味紅酥】通花軟牛腸【胎用羊膏髓】金鈴炙【酥攬印脂取眞】金銀夾花平截【剔蟹細碎捲】玉露團【雕酥】漢宮棋【錢樣印花煮】甜雪【蜜爁大例麪】素蒸音聲部【麪蒸象蓬萊仙人凡七十字】逡巡醬【魚羊體】吳興連帶鮓【不發缸】西江料【蒸彘肩屑】升平炙【治羊鹿舌拌三百數】八仙盤【剔鵝作八副】雪嬰兒【治蛙豆英貼】小天酥【鹿雞參拌】水煉犢炙【盡火力】五生盤【羊兒牛熊鹿並細治】格食【羊肉腸髒纒豆英各別】過門香【薄治羣物入沸油烹】紅羅飣【膋血】湯浴繡丸【肉麋治卵花】淸異錄閶闔門外有食肆人呼爲張手美家每節專賣一物元陽臠【元日】六一菜【人日】油畫明珠【上元油飯】涅槃兜【二月千五】手裏行廚【上巳】如意圓【重五】辣雞臠【二社】宜盤【冬至】法王料【臘八】周燀北轅錄淳熙丙申待制張子政賀金國生辰抵館供晚食果飣如南方齋筵先設茶筵具瓦壠桂皮雞腸銀鋌金剛鐲西施舌取其形似蜜和麪油煎之次供饅頭血羮畢羅肚羮蕩羊餅子解粥肉齏羮索麪骨頭盤子庶物異名疏七發曰肥狗之和冒以山膚山膚卽七啟熊素膚之膚產於山故曰山膚南史髙帝時禦膳不宰牲陳顯達上熊蒸一盤上卽以充飯酉陽雜俎梁劉孝儀曰鄴中鹿尾乃酒肴之最崔劼曰生魚熊掌孟子所稱雞跖猩唇呂氏所尙鹿尾乃有奇味竟不載書籍每用爲恨孝儀曰寔自如此或古今好尙不同梁賀季曰靑州蟹黃乃爲鄭氏所記此物不書未解所以李騫曰鄭亦稱益州鹿但未是尾耳盧氏雜記宗命射生官射鮮鹿取血煎鹿腸食之謂之洛河賜安祿山哥舒翰東觀漢記光武至河北胡子進狗防馬醢穆天子傳天子渴於沙衍求飲未至七萃之士髙奔戎刺其左驂之頸取其靑血以飲天子注今西方羌胡刺馬咽取血飲渴亦愈禮少儀凡膳告於君子其禮太牢則以牛左肩臂臑折九个注臂臑肩腳也九个自肩上至蹄折爲九段也事物紺珠甲乙膏蜀人二月以豉雜黃牛肉作非上客不獻錦繡萬花谷膷牛臛也臐羊臛也膮豕臛也藙內則三牲用藙煎茱萸也靑州雜記熊翻每防客酒至半旋殺羊令客自割隨所好者防綫系定記號畢蒸熟自認取以竹刀切食號過防羊食經糝脠法羊肉二斤煮令熟用生薑雞子調之春

用蓼秋用蘇著其上釋名生脠以一分膾二分細切合和挻攪之也說文脠生肉醬也事物紺珠琉璃肺用羊肺作晉書武帝甞幸王濟宅供蒸防甚美帝問其故答曰以人乳蒸之食經作懸熟以豬肉和米五升防三升調和而蒸之庶物異名疏少儀曰君子不食圂腴疏云圂犬豕也腴豬犬腸也言豬犬亦食米谷其腹與人相似故君子俱食他處辟其腴事物紺珠灌腸細切豬肉料拌納腸中風漧釋名韓羊韓兔韓雞本法出韓國所爲也盧氏雜記京都人說兩軍每行從進食及其宴設多食雞鵝之就中愛食子鵝鵝每只價值二三千每有設據人數取鵝燖去毛及去五臟釀以肉及糯米飯五味調和先取羊一口亦燖剝去腸胃置鵝於羊中縫合炙之羊肉若熟便堪去卻羊取鵝渾食之謂之渾羊歿忽臥遊錄藺先生上亭望九里山七日不能下但食鵝蒸三千段北戶錄恩州出鵝毛脡乃鹽藏其味絕美其細如鍼事物紺珠姜鴨實姜鴨內加五味蒸熟廣志晨鳬肥而耐寒宜爲臛淮南子善學者如齊王之食雞必食其跖數千而後足逸雅雞纎細擗其臘令纎然後漬以酢也兔纎亦如之淸異錄昌公愈晚年頗親脂粉故事服食用硫黃末攪粥飯啖雞男不使交千日烹庖名火靈庫公間日進一隻武林舊事市食有鵪鶉餶飿兒玲瓏雙條水晶膾事物紺珠筯頭春炙活鶉子荊楚嵗時記古之豪家食稱畫卵今代猶染藍茜雜色仍加雕鏤遞相餉遺或置盤俎管子曰雕卵然後瀹之所以發積藏散萬物禮少儀羞濡魚者進尾冬右腴夏右鰭注疏凡魚冬時陽气在下肥美在腹腴者腹下肥處夏則陽气在上肥在脊也明道雜誌漢陽武昌濱海多魚土人取江魚皆剖之不加鹽暴江岸上數累千百𨿽盛暑爲蠅蚋所敗不顧也其幹乃以物壓作鱐謂之淡魚載往江西賣之一斤近百錢饒信間尢重之若飲食祭享無淡魚則非盛禮風俗通祝阿不食生魚俗說祝阿凡有賓婚吉凶大防有異饌極止蒸魚演繁露闔閭甞思海魚而難於生致乃令人卽此地治生魚鹽漬而日幹之故名爲鮝其讀如想又玉篇說文無鮝字唐韻始入也鮝卽魚身矣而其腸胃別名逐夷本艸烏鰂魚鹽幹者爲明鮝淡幹者名脯鮝大業

拾遺吳郡獻鰵魚含肚千頭極精好作之法當六月七月盛之時取鰵魚長二尺許去鱗淨洗停二日待魚腹脹起方從口抽出腸去腮畱目滿腹納鹽竟卽以末鹽封周徧厚數寸經宿乃以水淨洗日則曝夜則還安平板上又以板置石壓之明日又曬夜還壓如此五六日幹卽納幹甆甕封口經二十日出之其皮色光徹有如黃油肉則如糗又如沙棊之蘇者微醎而有味味美於石首含肚然石首含肚亦年常入獻而肉彊不及事物紺珠鱁鮧取石首沙魚鱖魚三種腸淨洗加鹽

內器中密封置日中夏二十日春秋五十日冬百日乃熟下姜鮓食極香美或以蜜漬亦美輟耕錄江鄰幾雜誌云丁正臣賫玉腴來館中沈景休云福州人謂之佩羮卽魚脬也庶物異名疏細飄一曰魚鰾見酉陽雜俎事物紺珠鳳凰胎雜治魚白金粟平防魚子作齊諧記江北華本者好鱉臛王粲七釋黿羮蠙臛禰衡別傳黃祖大防賓客作香臛南齊書虞悰善

爲滋味豫章王嶷饗賓問今日肴羞有所遺否悰曰恨無黃頷臛風土記仲夏端午端初也謂初五也俗重五日煮肥爛去骨加鹽豉蒜蓼名葅骨表肉裏陽內陰外之形取以贊時也庶物異名疏周禮庖人注曰若靑州之蟹胥說文云胥蟹醢也歸田錄淮南人藏鹽酒蟹凡一器數十蟹以皁莢半挺置其中則可藏經嵗不沙大業拾遺吳郡獻海蝦子三十梃梃長一尺濶一寸厚一寸許甚精美作之法取海白鰕有子者每三五斗置密竹籃中於大盆內以水淋洗鰕子在鰕腹下赤如覆盆子則隨水從籃目中下通計鰕一石可得子五升從盆內漉出縫布作小袋子如徑寸半竹大長二尺以鰕子滿之急系頭隨袋多少以末鹽封之周厚數寸經一日夜出曬夜則平板壓之明旦又出曬夜如前壓十日幹則拆破袋出鰕子梃色如赤琉璃光徹而肥美勝於鰦魚數倍南史齊何侈於味食方丈後稍欲去其甚者猶食白魚防脯糖蟹使門人議之學生鐘岏曰防之就脯驟於屈申蟹之將糖躁擾彌甚仁人用意湥懷如怛至於車螯蚶蠣眉目內闕慙渾沌之奇獷殻外緘非金人之愼不悴不榮曾艸木之不若無馨無臭與瓦礫其何算故宜長充庖廚永爲口實泉南雜誌閩之逺海近番處有燕名金絲者首尾似燕而甚小毛如金絲臨卵育子時羣飛近沙沙泥近石處啄螺食有詢海商聞之土番云螺背上肉有兩筋如楓絲堅潔而白食之可補虛損已勞痢故此燕食之肉化而筋不化並津液嘔出結爲小窩附石上久之與小雛鼔翼而飛海人依時拾之故曰燕窩也五雜組海粉乃黿之屬腹中腸胃也以巨石壓其背則從口中吐粉吐盡而斃名曰海粉持齋者常誤食之升庵外集嶺南獠人好食蜜喞取鼠胎未瞬通身赤蠕者淹之以蜜飣之筵上盤內躡躡而行挾取嚙之喞喞有聲號曰蜜喞玉堂閒詁王蜀劉謂南州設宴諸味將半然後下麻虫裹蒸裹蒸乃取麻蕨蔓上虫如今之刺猱者是也以荷葉裹而蒸之嵗時記荊楚三月爲流杯曲水之飲取黍麯菜汁和蜜爲米以厭時气事物紺珠麻團公劉制湯團周公制嵗時記端午作水團又名白團或雜五色人獸花果之狀其精者名滴粉團或加麝香又有幹團不入水者庶物異名疏楚辭精瓊爢以爲糧瓊爢今之米糊羮南史虞悰作扁采粣南史齊蕭鈞年五嵗所生區貴人病便加慘悴左右依常以五色防飴之不肯食曰須待姨差錦繡萬花谷唐禦廚進饌用九飣盤杜陽編懿宗迎佛骨入內道場薦瓊膏乳訶陵國所獻也品物聚吳興米炊之甑香白扁豆食之齒醉虢國夫人廚吏鄭連以此米搗爲以豆洗去皮作靈沙臛供翠鴛堂名透花禮內則糝取牛羊豕之肉三如一小切之與稻米稻

米二肉一合以爲餌煎之注糝米粉也米二肉一米爲主肉爲輔合以爲餌也周處風土記元日造五辛盤注五辛所以發五臟之气卽大蒜小蒜韭菜雲臺胡荽是也影燈記洛陽人家上元日造芋郎君食之宜男女荊楚嵗時記三月三日取鼠麯艸汁蜜和爲粉謂之龍舌防夢華錄京師七夕以菉豆小豆小麥於磁器內以水浸之生芽數寸以紅藍絲縷束之謂之種生又以油麫糖蜜造爲笑靨兒謂之果食花樣奇巧百端如捺香方勝之若買一斤數內有一對被甲冑者如門神之像蓋自來風俗不知其說謂之果食將軍淸異錄五代時貴勢以筵具更相尙陸珍水異畢集於前至於方丈之案不勝列傍挺二案翼之珠花玉果蔬筍鮓醢糖品香劑參差數百謂之綽楔臺盤南粵志十月一日閩中風俗皆作餈或作京飩以祀先祖蓋告冬之義也夢華錄餶飿菜雜眾味爲之盧氏雜錄唐盧懷愼爲相淸儉召客食戒爛蒸去毛莫抝折項客疑是鵝鴨已而下粟米飯一器及蒸葫蘆一枚耳事物紺珠爽團金杏新水浸沒以生薑甘艸丁香椒縮砂白荳鹽花沈檀龍麝各取末攪勻曬漧水盡未透更以香藥糝之可解酲雕梅刀刻玲瓏百巧花樣偸去其核蜜漬不損鸚哥舌艸荳初結取紅鹽幹之才如小舌紅鹽茘枝以鹽梅汁浸佛桑花入荔枝玉延熟炊山藥片切漬以生蜜瓊珠荔枝圓眼肉煮以淸泉

【附】藥餌

總論搜神記神農以赭鞭鞭百艸盡知其毒及寒溫气味所主周禮凡藥以酸養骨以辛養筋以醎養脈以苦養气以甘養肉以滑養竅凡有瘍者受其藥焉醫略藥有君臣佐使以相宣攝合和一君二臣三佐五使本艸經太一子曰凡藥上者養命中者養性下者養病神仙傳藥之上者有九轉還丹太乙金腋服之皆立登天不積日月矣其次有雲母雄黃之屬𨿽不卽乘雲駕龍亦可役使神變化長生次乃艸木諸藥能治百病補虛駐顏斷谷益气不能使人不死也漢武內傳西王母謂武帝曰太上之藥乃有風實云子玉津金漿宜鄰驎膽炎山夜日東掇扶桑之丹椹俯采長河之文藻太眞紅芝九色鳳腦有得食之後天而老此太上之所服非眾仙之所寶也次藥有斑龍黑胎閬風石髓山白鳳之胏靈丘蒼鸞之血有得服之後天而逝此天帝之所服非下仙之所逮也其次藥有丸丹金液紫華紅芝五云之漿霜絳雪若得食之白日升天此天仙之所服非地仙之所見酉陽雜俎仙藥有黑河蔡瑚靑津碧荻八天赤薤虹丹述異記仙藥有紫鳳腦千里髑髏是也涅槃經願諸眾生得阿伽陀藥以是藥力能除一切無量惡毒漢書灌夫傳適有萬金良藥師古注萬金者言其價貴也金字或作全言得之者必生全也

丹仙傳拾遺金液九丹之經丹分三品以鈆爲君以汞爲臣八石爲使黃芽爲苗君臣相得運火功全七日爲輕汞二七日變紫峯三七日五彩具內赤外黃狀如窻塵復運火二年日周六百再經四時重履長至初則十月離其胞胎已成初品卽能幹汞成銀丸而服之可以袪疾三年之外服者延年益算發白反黑三年之後服之刀圭遊散名山周遊四海初品地仙服之半劑變化萬端坐在立亡駕馭飛龍白日升天大都此藥經十六節已爲中品便能使人長生藥成之日五金八石黃芽諸物與君臣二藥不相雜亂矣千日功畢名上品還丹神仙傳仙方凡有九品一名太和自然龍胎之醴二名玉胎瓊液之膏三名飛丹紫華流精四名朱光云碧之腴五名九種紅華神丹六名太淸金液之華七名九轉霜雪之丹八名九鼎雲英九名雲光石流飛丹此皆九轉之次第也漢武內傳漢武煉丹以赤者爲風實白者爲云子列仙傳王仲都遇太白眞人授以虹丹能禦寒暑漢元帝時人後仙去黃庭經九轉八瓊丹注八者朱砂雄黃空靑硫黃雲母戎鹽硝石雌黃也韻府七返丹從寅至申爲七返抱朴子和安丹法

以兔血和丹與蜜蒸之百日服之有神女來侍可役使也太平禦覽金華和丹其光上與日月相連丹金爲盤椀以承月得神精如方諸南史陶景以神丹可成而苦無藥物帝給黃金朱砂曾靑雄黃等後合飛丹色如霜雪服之體輕帝服之有驗益敬重之大通初景獻二丹一名善勝一名成勝並爲佳寶韻府絳雪丹仙藥也服之死者能再生碧霞丹亦仙藥也王暐道山淸話山谷有宜州服紫霞丹韻府魏伯陽丹成飼犬犬死伯陽服之亦死弟子服之亦死伯陽卽起再以丹納犬及弟子口中皆起仙去有第二弟子不服者始懊恨

丸物原軒轅臣巫彭始制藥丸伊尹創煎藥神仙感遇傳劉子南者乃漢冠軍將軍武威太守也從道士尹公受務成子螢火丸辟疾病疫气百虎狼虺蛇蜂蠆諸毒及五兵白刃賊盜凶害用雄黃二兩螢火箭蒺藜各一兩鐵槌柄燒令焦黑煆竈中羖羊角各一分半研如粉麪以雞子黃並丹雄鷄冠血丸如杏仁大者以三角絳囊盛五丸常帶左臂上從軍者系腰中居家懸戶上子南合而佩之一名冠軍丸亦名武威丸海錄梁武帝元旦賜羣臣卻丸【一作卻邪】北史孫搴字彥舉甞服棘刺丸隋書隋邵王子隆年二十一而體過充壯常使徐嗣伯合蘆茄丸服以自銷損方書蘇頌曰雀肉和蛇牀子熬膏和藥丸服能補下名驛馬丸此法始於唐明皇服之驗魏夫人傳嵗在甲午王君復與東華靑童來降與夫人成藥兩劑一曰遷神白騎神散一曰石精金光化形靈丸便頓而服之稱疾不行凡七日太一仙遣飈車來迎夫人乃托劍化形而去朝野僉載郝公景於泰山采藥經市過有見者怪

羣見公景皆走避之公景遂取藥和爲殺丸有病患者服之差天醫方序江夏劉次卿見以正旦至市見一書生入市眾悉避劉問書生曰子有何術以至於此書生言我本無術出之日家師以一丸藥絳囊裹之令以系臂防惡气耳於是劉就書生借此藥至所見諸處諸悉走所以世俗行之其方用武都雄黃丹散二兩蠟和令調如彈丸正月旦令男左女右帶之四民月令七月七日作麯合丸藥及蜀漆丸抱朴

子或問曰昔聞談昌或步行水上或久居水中以何法乎曰以蔥涕和桂服如梧桐大七丸日三服至三年則能行水上也或食六戊符千日或以赤斑蜘蛛及七重水馬以合馮夷水仙丸服之則亦可以居水中或問不之道曰以立夏日服六壬六癸之符或行六癸之炁或服水【一作冰】之丸或服飛霜之散然此用蕭丘上木皮及五月五日中時北行黒蛇血故少有得合之者也惟幼伯子王仲都此二人衣裘曝之於夏日之中周以十二鑪之火口不稱身不流汗蓋用此方者也或問不寒之道曰以立冬之日服六丙六丁之符或閉口行五火之炁千二百徧則十二月中不寒也或服太陽酒或服紫石英米漆散或先服雄丸一雌丸二亦可堪一日一夕不寒也雌丸用雌黃曾靑礬石磁石也雄丸用雄黃丹砂石膽也淸異錄食艸木方黑豆一升去皮貫眾一兩甘艸如之茯苓吳術縮砂仁減半剉之用水五升同豆熬煮火須文武慢得中直至水盡揀去藥取豆搗如泥作雞頭實大有蓋甆瓶密封黃巢亂江淮人竄入山林多餓死八公山有剎帝利種友禪制此藥名大道丸嚼一丸則恣食苗葉可爲終日飽𨿽異艸殊木素所不識亦無毒甘甜與進飯糧一同濟者眾南方艸木狀藥有乞力伽木也瀕海所產一根有至數斤者劉涓子取以作煎令可丸餌之長生抱朴子靈飛散未央丸制命丸羊血丸皆令人駐年卻老淸異錄卻老霜丸鏈松枝爲之辟穀長生淸異錄鄭文寶雲英麨予得食酷嗜之寶贈方藕蓮菱芋雞頭荸薺慈姑百合並擇淨肉爛蒸之風前吹防少時石臼中搗極細入川糖熟蜜再搗令相得取出作一團停冷性硬淨刀隨意切食糖多爲佳蜜須合宜過則大稀

散後漢方術書樊阿從華陀學陀授以漆葉靑黏散漆葉屑一斗靑黏十四兩以是爲率久服去三虫利五藏輕體使人頭不白阿從其言壽百餘嵗漆葉所在皆有之靑黏生丰沛彭城及朝歌間注靑黏一名地節一名黃芝【黏一作防】晉書皇甫謐初服寒食散而性與之忤每委頓不倫甞悲恚叩刃欲自殺叔母諫之而止晉書裴秀服寒食散當飲酒而飲冷酒薨酉陽雜俎梁武每嵗旦賜羣臣辟惡散列仙傳崔文子者太山人也文子世好黃老事居潛山下作黃散赤丸賣藥都市後有疫气民死者萬計文擁朱旛系黃散以徇人門飲散者卽愈故世寶崔文赤黃散實近於神焉嫏嬛記孫眞人有黃昏散夫妻反目服之必和又名合歡叔良制以爲丸本艸凡散藥有云刀圭者十分方寸匕之一準如梧桐子大也方寸匕者作匕正方一寸抄散取不落爲度

湯飲淸異錄潛山老黃冠年一百一嵗扈長官好修攝賂黃冠僕竊藥而來乃吳茱萸艾葉川椒杜仲幹木木鱉肉瓦上松花扈信之名曰鏈骨湯此仙家謂之水炙香合璧事元日服桃湯進敷幹散蓋桃者五行之精壓邪气制百大業拾遺吳郡送扶芳二百樹其樹蔓生纒繞它樹葉圓而厚淩冬不凋夏月取其葉微火炙使香煮以飲深碧色甚香美令人不渴先有籌禪師仁壽間常在內供養造五色飲以扶芳葉爲靑飲拔楔根爲赤飲酪漿爲白飲烏梅漿爲飲江茥爲黃飲又作五香飲第一沈香飲次澤蘭香飲次甘松香飲皆有別法以香爲主尙食直長謝諷造淮南王食經有四時飲

諸藥覽人參千嵗爲小兒談苑邵化及爲髙麗國王治藥云人參極堅用斧斷之香馥一殿名物通紫團參紫大稍扁出潞州紫團山髙麗參俗呼韃參色紫體虛白調參俗呼羊角參白堅且圓出邊外百濟國今臣屬髙麗新羅參防黃味薄諸種不如黃參黃參生遼東黃潤有須稍纎長人銜走气息自若肖人形神皆具如人雙手足者神力全具蓋人參之名因類著者也類雞腿者力洪春參因汁升萌芽抽梗無力秋後得汁降結暈成膠布金井玉欄入方劑極品每參一兩和細辛二兩封固甆瓶中不蛀神仙傳容成公服三黃得仙所謂雌黃雄黃黃金也抱朴子或問居山澤治蛇蝮之道曰昔圓丘多大蛇又生好藥黃帝將登焉廣成子教佩雄黃而蛇皆去今帶武都雄黃色如雞冠者五兩以入山林則不畏蛇蛇若中人以少許雄黃末傅之瘡中立愈餌服雄黃之法或以蒸煮之或以酒餌或先以硝石化爲水乃凝之或以銅錫裹蒸之於赤土下或以松脂和之或以三物鏈之引之如布白如冰服之皆令長生事物紺珠雄黃產山之陽故曰雄塊如丹砂明徹不挾石色如雞冠者貴靑黑色而堅者名薰【音訓】黃形色佳而臭者名臭黃以醋洗可斷其臭皆不可服雌黃產山之陰山有金金精燻則生其色如金甲錯層層又若雲母孫公談圃三伏日餌硫黃百粒去髒府滯穢以暖而速下也北史梁彥光七嵗時父遇篤疾醫云餌五石可愈時求紫石英不得彥光憂悴不知所爲忽於園中見一物彥光所不識怪而持歸卽紫石英也親屬咸異之以爲至孝所感孔六帖髙馮授太子右庶子數上書言得失辭誠切至帝賜鐘乳一劑曰而進藥石之言朕以藥石報之詞林海錯王屋山人言何以得長壽何不食石用玉防何以得長年何不食石用金鹽金鹽五加也玉防地楡也皆可煮石而餌淮南子天下之物莫凶於雞毒然而良醫槖而藏之有所用也朝野僉載髙宗時有劉龍子妖言惑眾作一金龍頭藏袖中以羊腸盛蜜水繞系之每相聚出龍頭言聖龍吐水飲之百病皆差遂轉羊腸水於龍口中出與人飲之皆妄云病愈施捨無數投荒雜錄有在番禺逢端午聞街上喧然賣相思藥聲笑訝召之乃蠻媼荷山中異艸鬻富婦人爲媚男藥用此日采取如神晉書燉煌人單道開不畏寒暑常服小石子藥有松蜜姜桂茯苓之气時飲茶蘇一二升而已抱朴子金餅散三陽液昌辛丸葷艸耐冬煎獨搖膏菌芋華散秋地黃血丸皆不過五十日服之而止不畏風濕若服金丹大藥𨿽未升虛輕舉然體不受疾𨿽當風臥濕不能傷也唐書盧照鄰病去官居太白山得方士明膏餌之補注本艸藥有宣通補泄輕重澀滑燥濕十種宣可去壅姜橘之屬是也通可去滯通艸防己之是也補可去弱人參羊肉之是也泄可去閉葶大黃之屬是也輕可去實麻黃葛根之屬是也重可去怯磁石鐵粉之屬是也澀可去脫牡礪龍骨之屬是也滑可去著冬葵楡皮之屬是也燥可去濕桑白皮赤小豆之屬是也濕可去枯紫石英白石英之屬是也又有寒二種寒可去大黃朴硝之屬是也可去寒附子桂之屬是也抱朴子凡方書所名藥物或與常藥物同而實非者如河上奼女非婦人也陵陽子明非男子也禹餘糧非米也堯漿非水也而俗人見方用龍膽虎掌雞頭鴨蹠馬蹄犬血鼠尾牛膝皆謂之血气之物也見用缺杯覆盆釡防大防箭天鉤則謂之鐵瓦之器也見用胡王使者倚姑新婦野丈人守田公戴文裕徐長卿則謂之人姓名也近易之艸或有不知祕之方孰能悉解淸異錄藥有五天決明爲肝天紫苑爲肺天神麯爲脾天逺志爲心天蓯蓉爲腎天雲笈七籖華腴蜜也火精茯苓也水寶胡麻也

格致鏡原卷二十六﹤子部﹐類書類﹐格致鏡原﹥

欽定四庫全書

格致鏡原卷二十七

大學士陳元龍撰布帛類

總

禮記孔子曰昔先王未有麻絲衣其羽毛后聖有作治其麻絲以爲布帛王逸機賦帝軒龍躍桑葉是創仰攬三光悟彼織女爰制布帛禮記布帛精粗不中數幅尺廣狹不中量不鬻於市釋義布帛有幅爲之制度使無遷也容齋隨筆今人或以縑帛一匹爲一端或總言端匹按左傳幣錦二兩注云二丈爲一端二端爲一兩所謂匹也二兩二匹也然則以端爲匹非矣唐史天子巡狩刺史令贄其土之寶錦綺繒布皆五兩爲束

絲

總論皇圖要記伏羲化爲絲黃帝內傳黃帝斬蚩尢神獻絲乃稱織維之功考工記防氏湅絲以涗水漚其絲七日去地尺暴之畫暴諸日夜宿諸井七日七夜是謂水涷湅帛以欄爲渥淳其帛實諸澤器淫之以蜃淸其而盝之而揮之而沃之而盝之而塗之而宿之明日沃而盝之注防音忙漚漸也楚人曰漚齊人曰涹宿於井謂懸於井中以欄爲漚以木欄之漸澤其帛滑澤之器也蜃謂也鄭曰淫薄粉令其帛白也蛤爲蜃今東海有之淸澄也於澄而出盝反令盡揮去其蜃而盝之而宿之更渥淳也朝更沃至夕盝之又更沃至旦而盝之上七日而漚絲周禮天官典絲掌絲入而辧其物以其賈楬之掌其藏與其出以待興功之時頒絲於外內工皆以物授之注絲入如兗州厥貢漆絲靑州厥貢絲枲之類以其賈揭之者將以爲獻功授功之程也外內工謂九嬪世婦及諸侯夫人大夫妻也以物授之者若縑帛則授以素絲文繡則授以彩絲也禮祭義及良日夫人繅三盆手遂布於三宮夫人世婦之吉者使繅遂朱緑之黃之以爲黼黻文章注此所以爲君祭服者三盆手置繭盆中以手三次淹之每淹則以手振之出其緒也鄒長倩與公孫書五絲爲防倍防爲升倍升爲倍爲紀倍紀爲倍緵爲襚此自少之多自微至著也類士之立功勲故贈君素絲一襚六書故今之絡絲者別其最細者爲緬次曰大緬凡緬皆以爲緯唐百官志織染署絲五兩爲鉤山海經歐絲之野有一女子跪樹而歐絲注蓋也

名公羊傳六月辛未朔日有食之以朱絲縈社演繁露古詩曰中婦織流黃魯直詩曰明於機上之流黃則流黃者織絲之色也染絲而織惟錦爲然今專言流黃恐是黃繭之絲也四公記傑公甞與諸儒語曰扶桑之長七尺圍七寸色如金四時不死五月八日嘔黃絲布於條枝而不爲繭燒扶桑木汁煮之其絲堅韌四絲爲系足勝一鈞俄而扶桑國使使貢方物有黃絲三百斤卽扶桑所吐之絲也帝有金鑪重五十斤系六絲以懸鑪絲有餘力妮古錄宋人以墨絲織樓閣精於刺繡眞古之所謂絲絕鍼絕藥溪談禹貢曰萊夷作牧厥篚檿絲史記作酓絲爾雅曰檿山桑顏師古曰山桑之絲其韌中琴瑟之蘇氏曰惟東萊爲有此絲以此爲繒堅韌異常萊人謂之山繭琴賦以園客之絲采蘭雜誌越雋國有吸華絲凡華著之不卽墮落用以織錦漢時國人奉貢武帝賜麗娟二兩命作舞衣春暮宴於花下舞時故以袖拂落花滿身都著舞態愈媚謂之百花之舞賈子說林有寡女獨宿不寐傍壁孔中視鄰家離箔明日繭都之然如愁女蔡邕見之厚價市歸繅絲制彈之有憂愁哀怨之聲問其女琰琰曰此寡女絲也說林沈休文雨夜齋中獨坐風開竹扉有一女子絡絲具入門便坐風飄細雨如絲女隨風引絡絡繹不斷斷時亦就口續之若眞絲焉燭未及跋得數兩起贈沈曰此謂冰絲贈君造以爲冰紈忽不見沈後織成紈鮮潔明淨不異於冰制扇當夏日甫在手不搖而自涼樂府雜錄康老子本長安富家子生計蕩盡遇老嫗持舊錦褥貨鬻乃以半千獲之尋有波斯人見之乃曰此是冰絲所織暑月置於座滿室淸涼卽酬十萬杜陽雜編碧玉絲卽永泰元年東海彌羅國所貢其金色其絲碧亦謂之金絲縱之一尺引之一丈撚而爲綃表裏通瑩如貫其韌𨿽並十夫之力挽之不斷爲琴瑟則神悲愁忭舞爲弩則箭出一千步爲弓則箭出五百步上令藏之於內府杜陽雜編大軫國人繅絲以織神錦謂之靈泉絲月令通考廣西南寧府所屬有橫州其地楓始生葉有虫食之虫形似而赤黑四月間熟亦如之將絲州人擘取其絲光明如琴海濱蜑人鬻之作釣緡甚適於用

錦

總論說文錦金也作之其用功重價如金故制字從帛與金也六書故織采爲文曰錦說略錦繡之始按王子年拾遺云員嶠環丘冰繭長一尺五防堯時海人織錦以獻入水不濡入火不燒後代效之染五色絲織成又丹陽記云錦始蜀地所謂錦江以此也山謙之丹陽記歷代尙未有錦而成都獨稱妙故三國時魏則市於蜀吳亦資西蜀至是始有之益州誌成都織錦旣成濯於江水其文分明勝於初成他水濯之不如也故蜀都賦云貝錦斐成濯色江波大唐新語前秦苻堅時竇滔鎭襄陽寵姬趙陽臺之任其妻蘇蕙因織錦回文五采相宣其錦縱廣八寸題詩三十餘首計八百餘言縱橫反覆皆成文章名曰璇璣圖寄至襄陽孔六帖新羅眞徳襲王春秋遣子法敏入朝眞徳織錦爲頌以獻米芾書史朱長文錦織成諸佛濶四赤長五六赤上有織成牌子題晉永和年造與余家一古書囊織成山水神仙錦一同云鳳山禽猿鹿如畫也【赤同尺】格古要論古錦帳濶一丈有餘多織晝錦堂記滕王閣序字方四寸又有小幅者亦有花竹翎毛者𨿽富貴可愛然但可裝堂遮壁非士大夫淸玩也聞吾邑太源坪下人織晝錦堂記蓋前元時也今泉州府蘇州府有織者大小幅皆有然不及古逺甚楊愼外集晉徐景於宣陽門外得一錦麝防酉陽雜俎云錦麝防繡佛也淸異錄相如文君用鷫鸘裘貰酒長沙浪士王渲與名倡董和仙客爲麗服塗鷫鸘狀號相如錦演繁露唐書代宗詔許大臣燕郭子儀於其第魚朝恩出錦三十疋爲纒頭之費賞歌舞人以錦防置之頭上謂之纒頭宴饗加惠借以爲詞戊辰雜抄女初至門壻去丈許逆之相者授以紅緑連理之錦各持一頭然後入俗謂之通心錦又謂之合歡梁言夫婦自此相通如橋梁也

名黃庭內景經黃庭爲不死之道受者先齋九日然後受之結盟立誓期以勿盟以云之錦九十尺拾遺記周成王時因祗國獻女工一人體貌輕潔被

纎羅雜繡之衣長袖修裾風至則結其衿帶恐飄颻不能自止也善織以五色絲納於口中手引而結之則成文錦其國人來獻有云昆錦文似雲從山嶽中出有列堞錦文似雲霞覆城雉樓堞有雜珠錦文似貫珠佩也有篆文錦文似大篆之文也有列明錦文似列燈燭也幅皆廣三尺拾遺記周靈王起昆昭之臺以享羣臣張鸞章錦文如鸞翔左傳齊侯使歸夫人重錦三十兩注重錦錦之熟細者以二丈雙行故曰兩三十兩三十匹也西京雜記尉佗獻髙祖鮫魚荔枝髙祖報以蒲桃錦四疋又霍光妻遺淳於衍蒲桃錦二十四疋郭子橫洞冥記元鼎元年起招仙靈閣於甘泉宮西編翠羽麟毫爲簾有走龍錦有翻鴻錦有云鳳錦韻府續編漢武帝時日本貢麒麟錦十端金花目博物要覽趙合徳獻飛燕鴛鴦萬金錦一匹又成帝賜樊嫕蛟文萬金錦二十四匹魏文帝詔前後每得蜀錦殊不善鮮卑尙復不受也吳所織如意虎頭連璧錦來至洛邑亦皆下惡是爲下土之物皆有虛名魏志景初中賜倭女王絳地交龍錦五疋紺地勾文錦三疋拾遺記吳主權趙夫人善畫巧妙無雙能於指間以防絲織雲霞龍鳳之錦大則盈尺小則方寸宮中謂之機絕吳張溫表劉禪送臣溫熟錦五端鄴中記石虎冬

月施斗帳用蜀地博山文錦或用紫綈小明光錦鄴中記織錦署在中尙坊三署皆數百人錦有大登髙小登髙大明光小明光大博山小博山大茱萸小茱萸大交龍小交龍蒲桃文錦斑文錦鳳凰朱雀錦韜文錦桃核文錦工巧數百不可盡名也唐代宗勅所織大張錦軟錦及盤龍對鳳麒麟獅子天馬辟邪孔雀仙鶴芝艸之類並宜禁斷其長行髙麗白錦雜色等錦並依舊制杜陽雜編明霞錦唐大中初女蠻國所貢雲鏈水香麻以爲之也光耀芬馥著人五色相間而美麗於中國之錦錦繡萬花谷唐馮定字介夫文宗親誦定送客西江詩召升殿賜禁中瑞錦孔六帖武宗使封敖作詔書賜以宮錦樂府雜錄康老子甞賣一錦褥有波斯見之者乃曰此冰絲所織暑月陳於座滿室淸涼五代史阿保機遣使者解俚隨頃以朝霞錦防梁孔六帖五代室韋其人工巧善織毛錦金坡遺事

學士舊規十月賜錦長襖國初以來賜翠毛錦太宗攺賜黃盤雕錦梅堯臣碧雲騢文彥博知成都張貴妃以近上元令織異色錦彥博遂令工人織金綫燈籠載蓮花中爲錦紋以進庶物異名疏納石失一曰納失失緑貼可皆金錦也元冕服於玉環綬及輿褥之用費著蜀錦譜當時所織之錦其別有四曰上貢錦曰官告錦曰臣僚襖子錦曰廣西錦上貢錦三疋花樣有八答暈錦官告錦四百疋花樣有盤毬錦簇四金雕錦葵花錦八答暈錦六答暈錦翠池獅子錦天下樂錦云鴈錦臣僚襖子錦八十七疋花樣有簇四金雕錦八答暈錦天下樂錦廣西錦二百疋花樣有眞紅錦一百疋大窠獅子錦大窠馬大毬錦雙窠云鴈錦宜男百花錦又靑絲錦一百疋有宜男百花錦靑綠云鴈錦蜀錦譜州皁大被緋大被皁中被緋中被四色中被七八行錦瑪瑙錦敍州眞紅大被褥眞紅雙連椅背南平軍眞紅大被褥眞紅雙窠錦皁大被褥文州犒設紅錦細色錦名色靑緑瑞艸云鶴錦靑緑如意牡丹錦眞紅宜男百花錦眞紅穿花鳳錦眞紅雪花毬露錦眞紅櫻桃錦眞紅水林檎錦秦州細法眞紅錦鵞黃水林檎錦秦州中法眞紅錦紫皁段子秦州麤法眞紅錦眞紅天馬錦眞紅湖州大百花孔雀錦眞紅飛魚錦四色湖州百花孔雀錦眞紅聚八仙錦二色湖州大百花孔雀錦眞紅六金魚錦佩楚軒客談蜀時制十樣錦名長安竹錦天下樂錦雕團錦宜男錦界地錦方勝錦獅團錦象眼錦八韻錦鐵梗襄荷錦杜陽雜編大軫國以五色彩石甃池塘采大柘葉飼於池中始生如蚊睫游泳於其間及老可五六寸池中有挺荷𨿽驚風疾吹不能傾動大者可濶三四尺而經十五月卽跳入荷中以成其繭形如斗自然五色國人繰之以織神錦拾遺記員嶠山有冰長七寸黑色有角有鱗以霜雪覆之然後作繭長一尺其色五彩織爲文錦入水不濡以之投火經宿不燎唐堯之世海人獻之堯爲黼黻洞防記末多國人織鳳毛錦以錦爲帷幙也遊蜀記成都有九璧村出美錦嵗充貢孔六帖吐蕃貢波斯錦杜陽編女蠻國貢魚油錦紋防尢異入水不濡濕云

有魚油故也孔六帖大食有重錦其載二十槖駝乃勝旣不可兼負乃裁爲二十匹每三嵗一餉戛斯格古要論古有樓閣錦摴蒱錦又曰闍婆錦紫駝花錦鸞鵲錦此錦裝背古畫尢佳今蘇州府有落花流水錦及各色錦博物要覽宋錦名目有紫寶階地錦紫大花錦五色簟紋錦紫小滴珠方勝鸞鵲錦靑緑簟文錦紫鸞鵲錦紫百花龍錦紫紋錦紫珠熖錦紫曲水錦紫湯荷錦紅雲霞鸞錦靑樓閣錦靑藻花錦紫滴珠龍團錦靑櫻桃錦皁方圓白花錦褐方圓白花錦方勝盤象錦毬路錦衲錦杮紅背錦摴蒱錦寶照錦蓮錦練雀錦方勝練雀錦綬帶錦瑞艸錦八花暈錦銀鉤暈錦細花盤雕錦獅子錦盤毬錦水藻戲魚錦紅徧地雜花錦紅徧地翔鸞錦紅徧地芙蓉錦紅七寶金龍錦倒仙牡丹錦白地紋錦黃地碧牡丹方勝錦皁木錦

繡

釋名繡修也文修修然也事物紀原正義云舜令禹制繡以五種之彩明施於五色制作衣服則帝舜始爲繡也周禮五色備謂之繡說略虞書曰黼黻絺繡實錄曰諸朝祭之服皆繡漢魏宮內競繡名花瑞獸飛禽晉永嘉中禦服皆繡刺繡之制久矣畱靑日札織曰錦刺曰繡愼肅難成故從絲肅也五色備故曰文繡春秋元命苞曰齊能成文繡應天道洞冥記元鼎初起招仙閣於甘泉宮西閣有霞光繡有藻龍繡有連煙繡解酲語至元間馬八兒國入貢繡絲絞百段

克絲【附紵絲】

事始克絲起於宋其樓閣百花龍鳳等樣極其工巧今時頗尙之莊季裕雞肋宋人刻絲法起定州不用大機以熟色經於木棦上隨所欲作花艸禽獸以小梭纎緯時先畱其處方以雜色綫綴於經緯之上合以成文不相連視之如雕鏤之象故名刻絲如婦人一衣終嵗方就使百花不相亦可蓋緯綫非通絲所織也松漠記聞回鶻以五色綫織成袍名曰尅絲甚華麗格古要論刻絲作宋時舊織者白地或靑地子織詩詞山水或故事人物花木鳥獸其配色如傅彩又謂之刻色作此物甚難得甞有舞裀闊一尺有餘者且勻淨厚名義考刻絲宋已有之而刻之義未詳廣韻緙乞格切織緯也則刻絲之刻本作緙誤作刻周禮內司服暈衣其色揄狄靑闕狄赤皆刻繒爲雉形誤作刻紵絲格古要論紵絲作新織者刻絲作而欠光淨厚不逮刻絲多矣庶物異名疏席上腐談曰玉藻云士不衣織鄭氏注云織染絲織之釋文云織音志今訛爲注遂稱注絲志注聲相近也或寫爲薴絲則又轉訛矣今皆書紵絲以爲確然旣未攷織義又妄讀紵爲去聲而不知本上聲也

綾

總論逸雅綾淩也其文望之如冰淩之理也說文東齊謂布帛之細者曰綾漢官典職漢尙書郎主作文書起艸更直於建禮門臺給靑縑白綾白六帖漢內臣臥靑綾被裴松之三國誌注馬先生爲博士居貧乃思綾機之變不言而世人知其巧矣舊綾機五十綜者五十鑷六十綜者六十鑷先生患其喪功費日乃皆易以十二鑷其奇文異變因感而作者猶自然之成形陰陽之無窮事物原始唐褚遂良九世孫造綾之始今杭州褚家堂立祠名通聖祠至今祠之按漢時已有綾矣疑褚公所造乃今之花綾耳唐代宗紀大歷六年禁文紗吳綾爲龍鳳麒麟天馬辟邪者

名西京雜記霍光妻遺淳於衍散花綾二十五匹綾出鉅鹿陳寶光家寶光妻傳其法霍顯召入其第使作之機用一百二十鑷六十日成一匹匹直萬錢又與緑綾百端謝靈運詩客從逺方來贈我鶴文綾北史祖珽招城市年少遊集諸倡家出山東大文綾百餘匹擲摴蒱賭之以爲戲樂魏略大秦國有金縷雜色綾其國利得中國緑素解以爲胡綾北史魏畢眾敬以篤老還鄕獻仙人文綾一百匹隋遺錄煬帝時越溪進耀光綾綾文突起有光彩越人乘樵風泛舟於石帆山下野繭繅之繅絲女夜夢神人告曰禹穴三千年一開汝所得繭卽江淹集中壁魚所化也織絲爲裳必有奇文織成果符所夢唐書韋堅傳堅鑿潭通漕二年而成帝爲登樓召羣臣臨觀堅豫取洛汴宋山東小斛舟三百首貯之潭每舟署某郡以所產暴陳其上若廣陵則官端綾防稽則吳綾吳郡方丈綾船皆尾相銜進數十里不絕白六帖馬眼蛇皮竹根柹蔕皆今時綾名杜陽編龍油綾文彩尢異入水不濡濕云有龍油故也唐時女蠻國所貢地理誌越州土貢十樣花文綾潤州貢水紋方紋魚口繡葉花文綾湖州貢鳥眼綾蔡州土貢四窠云花甲鸂鶒等綾白居易杭州春望詩紅袖織綾誇杮蔕靑旗沽酒趁梨花注杭州土產綾曰杮蔕曰狗腳皆形擬綾文也洪皓松漠紀聞回鶻國有注絲熟綾唐書敬宗詔索盤絳繚綾千疋李徳裕奏言立鵝天馬盤絳掬豹文彩怪麗乘輿當禦今廣用千疋臣所未諭畱靑日札花綾著油粉自唐已然蘇拯織綾詞不學鄰婦事慵懶蠟揩粉拭謾官眼所言鵲鳳闌花鳥鮮活張翅鶴折枝梅卽今花樣也博物要覽宋綾名目有碧鸞綾白鸞綾皁鸞綾皁大花綾碧花綾姜芽綾云鸞綾摴蒱綾大花綾雜花綾盤雕綾濤頭水波紋綾仙紋綾重蓮綾雙鴈綾方棊綾子綾方轂紋綾鸂鶒綾棗花綾鑑花綾疊勝綾白毛綾遼國綾回文綾白鷲花綾白鸞雀綾粟地綾皮毬綾演繁露今世蜀地織綾其文有兩尾尖削而中間寛

廣者旣不象花亦非禽獸乃遂名爲摴蒱豈古制流於機織至此尙存也耶

綺

六書故織素爲文曰綺漢書髙帝紀賈人毋得衣錦繡綺縠絺紵注師古曰綺文繒也卽今之細綾也逸雅綺欹也其文欹斜不順經緯之縱橫也有杯文形似杯也有長命其防色相間皆橫終幅此之謂也言長命者服之使人命長之意也有棋文者方文如棋也地理誌宣州土貢綺

羅

地理誌鎭州貢孔雀羅瓜子羅春羅越州貢寶花羅花文羅洞冥記漢武時西域獻蛺蝶羅黃庭內景經盟以金簡鳳文之羅四十尺東宮舊事太子納妃有絳眞文羅幅被一絳眞文羅袴七北史祖珽甞遊集諸倡家出連珠孔雀羅百餘匹擲摴蒱賭之六帖新羅遣子弟入太學學經術帝賜五色羅淸異錄僧貫微甞織小疊勝羅染椹服號紫織方麗情集賈知微遇增城夫人杜蘭香以秋云羅帕裹丹十粒與知微曰此羅是織女練玉繭織成遇雷雨時密藏之後大雷雨失帕所在畱靑日札元稹贈劉采春詩謾裹常州透額羅卽今之亮羅也蓋羅者言其文羅疏也故曰方目羅以細勻爲貴故曰輕羅其厚重者曰結羅越地名越羅蘇子詩舞衫初試越羅新今吳地出水緯羅子虛賦云離纎羅垂霧縠是也

紗

顏師古漢書注紡絲而織之輕者爲紗皺者爲縠周禮內司服注素紗今之白防也漢元帝紀罷齊三服官注李斐曰齊國舊有三服之官春獻冠幘縰爲春服紈素爲冬服輕綃爲夏服師古曰縰與纚同卽今之方目紗也輕綃今之輕紗也漢肅宗紀詔齊相省冰紈方空縠吹綸絮注縠紗也方空者紗薄如空也或云孔也卽今之方目紗也綸如絮而細吹者言吹噓可成亦紗也齊東野語紗之至輕薄者曰輕容卽今之銀條紗也王建宮詞注輕無花薄紗元丰九域志越州嵗貢輕容紗五匹老學庵筆記亳州出輕紗舉之若無裁以爲衣眞若煙霧謂卽輕容也淸異錄臨川上饒之民以新智剏作醒骨紗用純絲蕉骨相兼撚織夏月衣之輕涼適體陳鳳閣喬始以爲外衫號太淸氅又爲四防肉衫子呼小太淸淸異錄同光年上因暇日晚霽登興平閣見霞彩可人命染院作霞樣紗作千折裙分賜宮嬪是後民間尙之競爲衫裙號拂拂嬌述異記南海出鮫綃一名龍紗以爲服入水不濡

海物異名記泉女織紗輕如蟬翼名蟬紗

縠

逸雅縠粟也其形足足而踧視之如粟也又謂沙縠亦取踧踧如沙也廣雅繁繐鮮支縠絹也漢江充傳衣紗縠禪衣師古注縠紡紗而織之也輕者爲紗縐者爲縠名義考縠卽今縐紗子虛賦垂霧縠注張揖曰縠縐如霧也師古曰霧縠者言其輕靡如霧非謂縐紋也唐地理誌絳州土貢白縠越州貢輕容生縠河南府土貢繒縠

綃

說文綃生絲繒也山堂肆考龍綃絳綃紫綃雲霧綃皆美人衣也辯音集李年至岐王宅二妓贈三破紅綃張瀆宣室志滎陽鄭氏子見婦人自稱汜人後汜人於筐中出絳綃一端令鬻之有胡人千金償其價北夢瑣言張建章爲幽州司馬曾以府命往渤海遇

水仙遺鮫綃軸之如箸以紅綫纒之夏天溽暑展之滿室凜然丰年錄開成中物價至賤村路賣魚肉者俗人買以胡綃半尺士大夫買以樂天詩

絹【附縑】

畱靑日札絲厚而疎者曰絹唐食貨志開元八年頒租庸調於天下絹闊者一尺八寸長者四丈方言注今之短度絹謂之葉輸漢書注紈素今之絹也升庵外集後漢志云襄邑嵗獻虎文衣卽今彰徳府虎斑絹也不爲珍綺而古人重之何曹昭古畫論唐絹絲麤而厚或有搗熟者有獨梭絹闊四尺餘者五代絹極麤如布宋有院絹勻淨厚密亦有獨梭絹有等極細密如者元絹宋絹有宓機絹極勻淨厚密出嘉興府魏塘宓家故名宓機趙松雪盛子昭王若水多用此絹作畫國朝內府絹與宋絹同

縑畱靑日札絹之兼絲而細密者曰縑晉令縑一匹當絹六丈疎布一匹當絹一匹絹一匹當綿二觔廣二尺二寸爲幅長四十尺爲端逸雅縑兼也其絲細致數兼於布絹也細且致不漏水也

綿

逸雅綿猶湎湎柔而無文也書禹貢豫州厥篚纎纊注纊細綿日南志一嵗八之綿戲瑕古樂府有絲用同功緜今吳興養家以兩共作繭者謂之同功緜價倍於常其絲以三繭抽者爲合羅絲嵗以充造禦服山龍華虫粉米藻火並出於此士庶家不得濫用也謝肇淛著西吳枝乘載之據此則鄕貢八之綿當時定以八共作一繭後世所無而解者誤爲一嵗之中得八豈同功之義哉經其爲綿也蛾口爲最上岸次之黃繭又次也繭衣爲最下蛾口者出蛾之繭也上岸者繰湯無緒撈而出者也繭衣繭外之戎初作繭而營者也楊愼外集綿有三一曰絲綿出於緝一曰木綿出於交廣名斑枝花三曰艸綿綿花是也杜陽雜編咸通中同昌公主有火綿云得之炎洲絮衣一襲用一兩稍過則熇蒸之气不可近也夷門廣牘莎羅樹子內綿織者與剪絨相似闊五六尺多作被亦作服洪皓松漠紀聞回鶻國有兜羅綿事物紺珠兜羅綿出西域如霜香細集異志齊髙帝建元元年荊州井湖出綿人用與常綿不異崔鴻北涼錄酒泉南有銅駝山言虜犯者有大雪沮渠遜遣工取之得綿數萬觔晉書謝萬就太傅乞裘自云畏寒太傅答曰若畏寒無復勝綿者乃遂以三十斤綿與萬南史朱百年家素貧母以冬月亡衣並無絮自此不衣綿帛甞寒時就孔顗宿衣悉裌布飲酒醉眠顗以臥具覆之百年不覺也旣覺引臥具去體謂顗曰緜定奇溫因流涕悲慟顗亦傷感

帛【附繒綈

素纈防防

段】

說文帛繒也舜典五玉三帛鄭氏注帛所以薦玉髙陽氏後用赤繒髙辛氏後用黑繒其餘諸侯皆白繒杜陽編同昌公主一日大防暑气特甚公主命取澄水帛以水蘸之掛於髙軒滿座皆思挾纊澄水帛長八九尺似布而細明薄可鑑云其中有龍涎故能消暑老學庵筆記政和宣和間妖言至多織文及纈帛有徧地桃

繒財貨源流繒帛之總名演繁露蔡邕女誡曰繒貴厚而色尙深爲其堅韌也案此卽厚帛乃始名繒其著色深也尙書徐州厥篚纎縞注黑繒縞白繒纎細也纎在中明二物皆當細王莽傳太后宜且衣繒練注師古曰繒練謂皁無文者相如子虛賦被阿緆注齊東阿縣繒帛所出亦曰阿縞金門嵗節記洛陽人間乞巧造明星酒裝同心繒周禮春官舞師教帗舞帥而舞社稷之祭祀注帗舞以五色采繒爲之如帗故曰帗舞帗乃舞者所執

綈逸雅綈似虫之色緑而澤也漢武帝紀贊身衣弋綈師古注弋黑色也綈厚繒十六國春秋或靑綈或白綈或黃綈或緑綈或紫綈或蜀綈工巧數百素漢韓安國傳彊弩之末力不能入魯縞師古注縞素也曲阜之地俗善作之尢爲輕細故以取諭漢書敍傳任於綺襦紈袴之間注晉灼曰白綺之襦冰紈之袴也師古曰紈素也書蕉李嬴遇神女遺以疋素云蛟須所織後胡人以三百萬易之曰此龍頷髯所織三十小劫方斷一綜

纈增韻纈文繒也杜牧詩花塢團宮纈二儀實錄秦漢間有之陳梁時貴賤通服演繁露唐宗時栁婕妤妹適趙氏性巧慧使工鏤板爲雜花象之而爲夾纈因婕妤生日獻王皇后上見而賞之因勅宮中依樣制之當時甚祕後漸出徧於天下丹鉛總錄元時染工有夾纈之名別有檀纈蜀纈漿水纈三套纈緑絲班纈諸名問之今時機坊亦不知也

防韻瑞防繪繒也荊楚記人日剪防爲人以貼屏風亦戴之頭鬢合璧事立春之日士夫之家剪防爲小幡謂之春幡或懸於家人之頭或綴於花枝之下又剪爲春蝶春錢春勝以爲戲風俗通五月五日以五防絲系臂者辟及兵名辟兵繒致虛閣雜俎薛瑤英於七月七日剪輕防作連理花千餘朶以陽起石染之當午散於庭中隨風而上徧空中如五色雲霞久之方散謂之渡河吉慶花借以乞巧

防六書故今人織大絲爲繒亦謂之防

段名義考今言段者紈繒之堅美者古無段之稱其曰段者猶言端疋也今人妄從絲作緞非是續松漠記聞耀段褐色涇段白色生絲爲經羊毛爲緯好而不耐丰段有白有褐最佳駞毛段出河西有褐有白

布

總論逸雅布布也布列眾縷爲經以緯橫成之也又太古衣皮女工之始始於是施布其法使民盡用之也山堂肆考釋文布亦帛也然世俗所謂布者乃用棉

葛蔴薴等物爲之又似不可以帛槪論焉路史伏羲作布是以神農有不織之令漢書太公以布爲貨廣二尺二寸爲幅長四丈爲疋禮記大祭以疏布爲尙反女工之始晏子春秋晏子相齊衣十升之布王莽傳布二疋注孟康曰八十縷也荀子皮弁素積楊倞注素積爲裳用十五升布爲之蹙其腰中故謂之素積一升八十縷十五升千二百縷蓋細布也名義考古者布稱升蓋精粗之名廣韻升成也猶樂小成大成俗謂銀一成二成至十成之意陳潛室木鐘集一升是八十縷一眼簆用兩縷千二百眼簆極細布如禮三月之服十五升去其半世俗以爲七升半不知乃是一眼簆用一縷如今單串黃艸布困學紀聞儀禮布八十縷爲一升鄭謂升當作登登成也吳仁傑曰今織具曰簆以成之多少爲布之精麤大率四十齒爲一成而兩縷共一齒正合康成之說徐獻忠布賦若乃鐵木相軋手挽足壓且捼且扐出絮吐核張弓柱急聲噎牽條絡車吚啞錯雜嫠婦捲袖妖姬解佩含愁入機凝寒弄杼流蘇綰綜一伏一起踏躡相次上下不已縷斷苦接梭澁恐膩漢貨殖傳答布皮革千石注答布麤厚之布也其價賤故與皮革同其量耳答者重厚之貌而讀者妄爲搨音非也鹽鐡論南漢之布中國以一端縵得匈奴累金之物三禮圖凡布細而疏者謂之緦鄧氏造有名緦者謂之鄧緦馮氏口談用白布在靛缸染卽提出勿滌晾漧包貂鼠風領暖耳等物不落毛

葛布夏書靑州厥貢鹽絺豫州厥貢漆枲絺紵周禮地官掌葛以時徴絺綌之材酉陽雜俎北朝婦人立春日進春書以靑繒爲幟刻龍象銜之或爲蝦蟇財貨源流絺綌皆葛爲之精曰絺粗曰綌吳越春秋越王允常使民男女入山采葛作黃絲布獻之漢江都王建傳越繇王閩侯遺建荃葛師古注許愼云荃細布也字本作絟今南方筩布之屬皆爲荃也葛卽今之葛布也以荃及葛遺建也庶物異名疏防【音先】趐細葛也見通俗文左思吳都賦蕉葛升越弱於羅紈注蕉葛升越皆艸布也

麻布羣芳譜大麻一名漢麻剝其皮績之可爲布陸璣詩疏薴【同紵】亦麻也荊揚之間一嵗三刈剝取皮以竹刮其表得裏韌如筋者煮之用緝布謂之徽紵今南越紵布皆用此麻溪蠻叢笑漢傳載闌於防於者獠言紵也今有績織細白薴麻以旬月而成名娘子布演繁露樂府白紵歌質如輕雲色如銀制以爲袍余作巾袍以光軀巾拂塵吳競樂府要解案舊史白紵吳地所出則誠今之白紵而西子之舞所謂白紵紛紛鶴翎亂者是也今世人麗妝必不肯以白紵爲衣古今之變不同如此

棉布吳錄交阯定安縣有木棉樹髙丈餘實如酒杯口有綿如之綿也可作布名曰白緤一名毛布裴氏廣州記蠻夷不采木綿爲絮南史狼牙修國其俗以古貝爲於漫其王及貴臣乃加雲霞布覆胛古貝樹名其花成時如鵝毳抽其緒紡之以作布與紵布不殊亦染成五色織爲班布演繁露唐環王傳出古貝古貝革也緝其花爲布粗曰貝精曰防案今吉貝亦緝花爲之而古吉二字不同豈訛名耶抑兩物也墨客揮犀閩嶺已南多木棉土人競植之有至數千株者采其花爲布號吉貝布余後因讀南史海南諸國傳言林邑等國出古貝木正此種也蓋誤古爲吉耳泊宅篇閩廣多種木綿紡織爲布名曰吉貝海南蠻人織爲布上出細字雜花卉尢工巧卽古所謂白疊布李琮詩有鮏味魚中墨衣成木上綿之句南華志六祖信衣九條金縷卽屈眴布西域以屈眴爲細布庶物異名疏翻譯名義集云屈眴【音舜】此云大細布緝木棉華心織成其色靑黑卽達摩所傳袈裟雲間郡誌以絲作經而緯以棉紗舊志謂之絲布卽俗所稱云布也又紫木棉色赭而淡名紫花布事物紺珠人織靑紅間道木綿布

毛布洞冥記末多國人長四寸織麟毛爲布孔六帖波斯國織水羊毛爲布曰海西布一統志瑣裏國產撒哈剌布以毛織之茸如氊毼有紅緑二色丹鉛總錄晉載記防毛布也庶物異名疏書曰熊羆狐貍織皮孔安國云織皮罽一曰毛布說文罽西胡毳布也安息國有五色罽孫炎云毛犛爲罽織毛而言皮者毛附於皮故以皮表毛耳十六國春秋其禦罽有豹頭文罽鹿子罽花罽

火浣布十洲記火林山中有火光獸大如鼠毛長三四寸或赤或白山可三百里許晦夜卽見此火林乃是此獸光照狀如火光相似取其獸毛以緝爲布時人號爲火浣布是也國人衣服垢污以汁浣之終無潔淨惟火燒此衣服兩盤飯間振擺其垢自落潔白如雪魏志景初二年二月西域獻火浣布神異經曰南荒之外有火山晝夜火燃火中有鼠重百斤毛長二尺餘細如絲可以作布恆居火中時時出外而白色以水逐而沃之乃死取緝其毛織以爲布魏志漢時梁冀以火浣布爲單衣甞防賓客冀佯爭酒失杯而污之僞怒解之曰燒之布得火燃如及布垢盡火滅燦然潔白髮記西域有火鼠之布雋言火毳見後漢西南夷傳火毳卽火浣布也十洲記海中有大洲洲上有樹生火中洲左近人剝取其皮紡績作布以爲手巾與蕉麻無異而色微靑黑若小垢污則投火中復更精潔或作燈炷用之不知盡覽毗騫有燃火之洲有木可績是謂火浣之布方洲雜言火浣布予初於蘇州張廷義家及仁和縣純一僧院見者皆大如折二錢近於朱孟瑜家見者狹長如衣帶漬油則可代燭覆火則可爇香油盡火熄則完全如故梁冀帨巾魏武時所貢元別怯赤山石絨所織信皆不妄庶物異名疏元史別怯赤山出石絨織爲布火不能然楊升庵云火浣布出蜀建昌其白如雪出於石隙元史所謂石絨也四公記南海商人賫火浣布三端傑公遙識之曰此火浣布也二是緝木皮所作一是績鼠皮所作以詰商人具如傑公之說因問木鼠之異公曰木堅毛柔是可別也以陽燧火山陰柘木爇之木皮攺常試之果驗野客叢書甞見一雜說論火浣布或謂木皮所織或謂鼠毛所織未知孰是僕謂二說皆有之按沈約宋志炎洲在南海中有狤獸人捕之斬刺不傷積薪烈火縛以投火中而此獸不焦又火山國甞有火𨿽雨不息火中有白鼠然洲上林木得雨則皮焦得火則皮白洲人以春月取其木皮織布爲火浣布則是木皮鼠毛皆可爲布也疑耀逸周書有火浣布贊火浣之布入火不滅布則

火色垢則布色出火而振之皎然疑乎雪是白色也山海經云布出火山國火中有白鼠毛可作布敝則以火燒之如新與十洲記同此卽周書所稱疑雪者也中記又雲南中有炎山其山有木取以爲薪燒之不燼取其皮績之爲火浣布是火浣布有二種也今海外諸國入市嶺南者往往有之餘甞見乃色者未及詢其爲木皮爲鼠毛也今回紇之野馬川有木曰鎖鎖燒之不燼亦不作婦人取根爲帽入火不焚亦豈炎山木之類閱耕余錄火浣布諸書所載不同異物志以爲出斯調國南海中有火洲其上有野火木生其中采其皮以爲布也搜神記則云昆侖之墟有炎火之山艸木鳥獸皆生於炎火中故有火浣布非此山艸木之皮枲則其鳥獸之毛也

各種布明徳馬后傳賜諸貴人白越三千端注白越越布也漢書陸閎爲尙書令美姿貌著越布單衣世祖見而好之遂勅防稽獻越布庶物異名疏越蒲屬可緝爲布潛夫論葛子升越筒中艸布荊州記秭歸縣室多幽閒其女盡織布至數十升謂之升越六研齋筆記大食國貢白越議三段白越議番布之精者正字通王防圖曰於越納卽今細納縐積之布今松江有織成指甲魚鱗水波紋者卽古之納也庶物異名疏納布名宋武帝微時有納布衣襖旣貴以此付主者曰後世有驕奢不節者以此示之太平禦覽有李氏與夫書並致納一端晉王導傳蘇峻之亂帑藏空竭惟有綀數千端鬻之不售而國用不給王導患之乃與朝賢俱制練布單衣於是士人翕然競服之綀遂踴貴隋姚察傳門生送南布花綀察曰吾止麻布蒲練安用此桂海虞衡志綀子出兩江州洞似薴織有花曰花綀庶物異名疏列子云衣阿錫張湛曰阿細縠錫細布

淮南子云弱錫細布也雄蜀都賦細都弱析析卽錫也又禮錫十五升布卽緦也加治之曰錫言錫然滑易也庶物異名疏急就篇有緰防注云緰防音投玆緆布之尢精者集韻太布曰防雄蜀都賦其布則筩中黃潤一端數金注黃潤謂筒中細布也司馬相如凡將篇曰黃潤纎美宜制禪晉書王戎爲侍中南郡太守劉肇賂戎筒中細布五十端爲司所糾南史廣州甞獻入筒細布一端八丈宋武帝惡其精麗勞人卽付有司彈太守以布還之並制嶺南禁作此布史記張騫在大夏時見蜀桐華布蜀都賦布有橦華華陽國誌益州有梧桐木其花采如絲人績以爲布名曰桐華布後漢書哀牢夷有梧桐木華織以爲布幅廣五尺潔白不受垢名曰桐華布一統志金齒有桐華布詩義疏雲南防牱人績白桐以爲布廣志驃國有白桐木其華有白毳取其毳淹漬緝織以爲布瀛涯勝覽榜葛剌國布有白者樹皮制成膩滑光潤如鹿皮朝野僉載煬帝令朱寛徵畱仇【卽流虯也】國還男女口千餘人並雜物產與中國多不同緝木皮爲布甚細白幅闊三尺二三寸亦有細斑布幅闊一尺許溪蠻叢笑桑味苦葉小分三義所不食犵狫取其皮績布系之於腰以代機經緯回環通不過丈餘名圈布南史髙昌有艸實如繭繭中絲如細纑名曰白疊子國人取織以爲布布甚軟白交市用焉一統志哈密出白防本野結网絲如細纑取織爲布用以市易又金齒有縹防卽白防堅厚縝密頗絲防洞冥記波弋國獻神精香艸亦名荃蘼一名春蕪一根百條如竹節柔軟其皮如絲可爲布所謂春蕪布亦名香荃布堅密如冰紈握一片滿室皆香婦人帶之彌月芬馥南方艸木狀簞竹葉疎而大一節相去五六尺出九眞彼人取嫩者磓浸紡績爲布謂之竹疎布廣州記蠻夷不剝古緑藤績以爲布中記菟北有山山有花人取紡績爲布南越志蕉布之品有三有蕉布有竹子布又有葛焉事物紺珠紅蕉布白蕉布出婆羅拾遺記漢末羽山之民獻赤布梁冀制爲衣謂之丹衣明皇遺事顏眞卿問範氏尼曰吾得五品否尼指示

紫絲布云顏卿衫色如此畱靑日札隋文帝焚綾文布卽今花云布鄱陽王恢焚筒布卽今細布飛花布之北史林邑王衣朝霞布珠璣纓絡唐書貞觀時南蠻王獻朝霞布地理誌慶州土貢胡女布泗州土貢錦貲布嶲州土貢絲布花布劉悟王釗守洛州給土防布一端隋志夜浣紗而旦成布名雞鳴布唐地誌劍南道有交梭彌牟布事物紺珠石脈布出晡東國細如絲生石裏破石得之一脈可縋萬斤又曰石脈物相感志紋布巾云得自國其布潔白如雪光染特異拭水不濡用彌年亦無垢膩後漢南蠻傳嵗令大人輸布一匹小口二丈謂之賨布注賨者總率其所有不切責之也庶物異名疏魏都賦賨幏積墆南夷稅名幏布也瀛涯勝覽西洋布曰撦出於鄰坎巴夷之屬每疋闊四尺五寸長二丈五尺直金錢八文格古要論鄕姻鄹鳳律得西洋布其白如雪闊七八尺瀛涯勝覽啞魯國市易用小綿布曰栲泥瀛涯勝覽榜葛刺國布有數色蓽布曰卑泊闊三尺

余長五丈五七尺細膩如粉牋姜黃布曰滿者提闊四尺長五丈餘密堅實曰沙納巴付闊五尺長三丈如生羅卽布羅也曰圻白勒搭闊三尺長六丈布眼疎麤卽沙布也以纒頭曰沙塌兒闊二尺五寸長四丈若三梭曰驀黒驀勒闊四尺長二丈背面皆毳絨厚可五分卽兜羅錦也溪蠻叢笑事少桑多柘繭薄小不可繰可緝爲防或以五色間染布爲僞名順水班又模取銅鼓文以蠟刻板印布入靛缸漬染名防蠟慢附篇紗一曰紡纑六書故麻績而紡之者亦爲紗

毼

唐地理誌隴右道厥賦有毛毼松漠紀聞回鶻有斜褐庶物異名疏紫駝尼番褐也山谷詩饑防靑精飯寒贈紫駝尼事物紺珠兔褐出宣州以毛爲褐亞於錦綺裴淵南海記蠻夷俗不取谷皮熟槌爲褐以擬氊席上腐談褐乃編枲粗短衣不黃不皁賤者之服非毛布也褐字從衣毼字從毛鄭氏誤以褐爲毼遂云褐毛布也毛布乃今之斜毼價貴於薴麻多矣此豈賤者之服名義考褐說文編枲鞿也馬絡頭也亦謂之馬衣賤者編枲爲衣寛大有似於鞿故曰褐寛博毛布以禦寒何取於寛博哉今士子出身曰釋褐言去賤而將貴也若毛布則罽【音計】也亦謂之毼其字從毛康成杜預諸人皆誤釋

【附羢】

雄蜀記重南越之毭注罽也今之丹鉛總錄吐蕃貢霞防今之紅正字通毾防毛席中天竺有毾防今曰秦蜀之邊有之似褐五色方錦廣中洋舶亦有至者又名多羅羢格古要論普羅出西番及陜西甘肅亦用羢毛織者闊一尺許與灑海剌相似卻不厚其價亦低灑海剌出西番羢毛織者闊三尺許厚如氈西番亦貴

羢席上腐談北方毛段細軟者曰子氄子謂毛之細者氄溫柔貌書堯典云鳥獸氄毛是也今訛爲紫茸庶物異名疏元史怯綿裏翦茸也事物紺珠西洋剪羢單極細其紅緑永曬不退

瑣伏

外國志哈烈古大宛地有瑣伏花毬織鳥毳成文一統志滿剌加出瑣袱哈烈亦出一名梭服烏毳爲之紋如紈綺庶物異名疏急就篇服瑣緰防【音投玆】與眾連注服瑣細布織爲連瑣之文按今之瑣服闊不盈咫亦有玉色其文似雲水斑簾似縠非布性堅厚如砑光聞是鳥毛畱靑日札鳥名鎖幅其羽細密如衣幅鎖其毳織以爲布紋如紈綺今名鎖伏朱澤民集佛晽國人能撚毛爲布謂之梭福染成沈緑浣之不淡庶物異名疏元史天子質孫服靑速夫速夫回回毛布之精者

氊

事始三代時王大旅則張氊案設皇邸注云以氈爲牀於幄下周官掌皮供毳毛爲氊則周制也或曰黃帝作旃古氊字淮南子胡人見麻不知其可以爲布越人見毳不知其可以爲氊聖主得賢臣頌夫荷氊被毳者難與道純綿之麗密漢書食貨志氈席千具亦比千乘之家搜神記太康中天下以氈爲陌頭及帶身袴口魏武與楊彪書今贈足下靑氈牀褥三具朝野僉載張易之母阿臧爲蛩蟁之氈丹鉛總錄史西域傳冉駹人能作斑罽靑頓毲羊羧斑罽今之雜色毾靑頓今名絲頓頓音墩毲今紫毾也羊羧今寶裝也酋長婦女以爲背飾

格致鏡原卷二十七

欽定四庫全書

格致鏡原卷二十八

大學士陳元龍撰舟車【一】

舟

原始晉書太陵星北九星曰天船一曰舟星所以濟不通世本古者觀落葉因以爲舟淮南子古人見窽木浮而知爲舟易系辭伏羲氏刳木爲舟剡木爲楫舟楫之利以濟不通蓋取諸渙山海經番禺始爲舟世本共鼓貨狄作舟【共鼔貨狄黃帝二臣】墨子棄作舟呂氏春秋虞姁作舟物理論化狐爲舟束晳發防記伯益作舟拾遺記軒皇變乘桴以造舟楫黃帝內傳帝旣斬尢乃剏舟楫物原遂人以匏濟水伏羲氏始乘桴軒轅作舟楫

總論劉熙釋名船循也循水而行也又曰舟言周流也爾雅天子造舟諸侯維舟大夫方舟士特舟注連四船曰維並両船曰方單船曰特造舟者比船爲橋卽今浮橋禮月令季春命舟師覆舟五覆五反乃告舟備具於天子天子始乘舟注舟牧主乘舟之官五覆五反所以詳視罅漏傾側之處也談苑相船之法頭髙於身者謂之望路如是者凶雙板者凶只板者只板謂五板七板雙板謂六板八板以船底板數之也北戶錄船神呼爲孟公孟姥其來尙矣按梁簡文船神記云船神名馮耳五行書云下船三拜三呼其名除百忌又呼爲孟公孟姥劉思眞云防爲水官死爲水神防孟聲相似又云孟公父名防母名衣孟姥父名板母名或云防父防姥因防也五行書河伯以庚辰日死不可治船漢書武帝自潯陽浮江而下舳艫千里注舳後施柁處艫前頭刺櫂處也淮南子龍舟鷁首注鷁水鳥也畫其象著船首以禦水患釋名船上施屋曰廬施重室曰飛廬又其上施重屋曰雀室取其於中候望若鳥雀之警視也稗編舟之設屋開門而入者其門謂之馬門必先闖首而後能入因其字義析而稱之也釋名舟中牀以薦物者曰笭言但有簀如笭牀也南方人謂之笭突言濕漏之水突然從下過也奚囊橘柚孫權命工人潘芳造船夜夢一老父謂曰船將下水矣苐楫徼【楫之入水處】宜更殺其角柁福【柁離水處曰福】宜更殺其頓【福上曲處曰頓】則日行千里矣言畢化赤龍飛去如法果然晉史陶侃都督荊湘嘗造船竹頭皆令籍掌之及桓溫伐蜀以竹頭作釘裝船山海經昆侖有沙棠木食其實不溺爲舟不沈拾遺記玉山傍有丹桂紫桂白桂皆直上百尋可爲舟航謂之文桂之舟酉陽雜俎樟木江東人多取爲船船有與蛟龍鬭者五侯鯖梓潭有梓葉廣丈餘垂柯數吳王伐作船使童男女挽之船飛下男女皆溺死至今潭中有歌唱之聲偃曝談余朝鮮酒巖有酒流出其下舟狀如亭上覆重茆下布紋席棟梁榱桷丹靑炳燿四靣皆懸以素幕北夢言唐乾符中綿竹王俳優者有巨力毎遇府中饗軍宴客先呈百戲王生腰背一船船中載十二人舞河傳一曲略無困乏續聞見近錄諸綱有廚船諸船不動火惟廚船造飯以給諸船一無火燭之虞二無盜米之獘研北雜誌今人不善乘船謂之苦船苦音庫嵩山記東北五方山上有一池池中有破舟云禹所乘來者廣古今五行記濡湏口有大船船覆在水中水小時便出見長老云是曹公船常有漁人夜宿其旁以船系之但聞竽笛歌之音又香气非常漁人始得眠夢人驅遣云勿近官妓傳云曹公載妓船覆於此至今在焉天中記烏山下無水魏末有人掘井五丈得一石函函中得一龜大如馬蹄積炭五枝於函傍復掘三丈遇磐石下有流水洶洶然遂鑿石穿水北流甚駛俄有一船觸石而匠人窺船上得一杉木板板刻字曰吳赤烏二年八月十日武昌王子義之船

名揚雄方言自關而西謂舟爲船自闗而東或謂之舟說文舫方舟也集韻鷁首天子舩也舩也艘海大船也子虛賦榜人歌聲流喝注張楫曰榜船也廣雅吳曰艑李防通俗文晉曰舶【音白】埤蒼海中船曰艆防【音郎鄒】說文江中舟曰�【音禮】方言東南丹陽會稽之間謂艖爲欚釋名上下重板曰艦四方施板以禦矢石其內如牢檻也狹而長曰艨衝以衝突敵船也三百斛曰貂也短也江南所名短而廣安不傾危也二百斛已下曰艇其形徑艇一人二人所乘行也輶軒絕代語江湖間大船曰舸小舸曰艖【音義】小艖曰防小防防曰艇長而薄者曰艜【音帶】短而深者曰【音步】小而深者曰�【音卯】方舟謂之艎南州異物志外域人名船曰大者長二十餘丈髙去水三四丈望之如閣載六七百人物萬斛風土記小曰舟大曰船溫庥五會者永寧縣出豫章材合五板以爲大船因以五防爲名也晨鳬卽靑桐大船名諸恪所造鴨頭船也魏樟柟防諸木皆以多曲理盤節爲堅勁也漂泛者言船之在水如蓮花散落浮於川也通雅艑艖淺船也唐劉崇龜乘艑艖亡去荊州記湘洲七郡大艑皆受萬斛山堂肆考船有牖者曰舲楚辭乘舲以上流畱靑日紮蚱蜢尖頭尾虫生於艸中今小艇之形似之故曰蚱蜢孫仲益尺牘未果造謁齋艦注板屋舟也輿服雜事其輕行則乘海合木船也又云合木爲槽漢書注戈船越人於水中負人船又有蛟龍之害故置戈於船上因以爲名又大船上施樓曰樓船陳懋仁庶物異名疏越人謂船爲須慮見越絕葉隆遼志長白山其俗刳木爲舟長可八尺形如梭

子曰梭船上施一槳止以捕魚至渡車則方舟或三舟庶物異名疏劉楨魯都賦綠鷁蔥鶖俱船名以此鳥

形畫船首者也白六帖靑雀舟名事物紺珠海鶻船頭低尾髙前大後小左右置浮板如翅蜈蚣船底大両靣平人立處臥板蔽捍両旁架防三四十嘉靖間造王粲海賦菌桂之舟晨鳬之舸越地傳競渡起於

越王勾踐今龍舟是也荊楚嵗時記按五月五日競渡俗爲屈原投汨羅日傷其死所故並命舟楫以拯之舸舟取其輕利謂之飛鳬一自以爲水車一自以爲水馬州將及土人悉臨水而觀之蓋越人以舟爲車以楫爲馬也都城紀勝西湖舟船大小不等有一千料約長五十餘丈中可容百餘客五百料約長三二十丈可容三五十餘客皆雕欄畫棟行運如坐平地遊人賃假舟中所需器物畢備朝出登舟而飲暮則徑歸不勞餘力惟費錢耳西湖春中浙江秋中皆有龍舟爭標輕防可觀淸波雜誌頃年西湖上好事者所置船舫隨大小皆立佳名如泛星槎淩風舸雪篷煙艇扁額不一溪蠻叢談蠻鄕最重重午不論生熟界出觀競渡三日而歸旣望復出謂之大十五船分五色皁船之神尢惡去一必有風雨一月前眾船下水飲食男女不敢共處弔屈原正楚俗也名船中吳紀聞夜航船惟浙西有之然其名舊矣古樂府有夜航船曲皮日休答陸天隨詩云明朝有物充君信酒三缾夜航

古人船蜀記夏禹欲造獨木船知梓童縣尼陳山有梓木徑一丈二寸令匠者伐之神爲童子不伏禹責而伐之語林武王伐紂夜濟河月明如晝有大蜂狀如丹鳥飛集王舟因以象畫旛旗翌日而梟紂名其船曰蜂舟穆天子傳天子乘龍舟鳥舟浮於大沼注舟以龍鳥爲形制猶今吳之靑雀舫事物紺珠蓮葉舟齊景公造宮女駕之廣博物志夫差作天池造靑龍舟日與西施爲水嬉任昉述異記魯班嘗刻木蘭爲舟詩家云木蘭舟出於此王子年拾遺記昭王時海人乘霞舟以雕壺盛數鬥龍膏以獻王說苑莊辛爲襄城君曰鄂君方泛舟於澌波乘靑翰之舟蜀王本記蜀王有鸚鵡舟拾遺記始皇時宛渠之民乘螺舟而至舟形似螺沈行海底而水不浸入一名淪波舟漢宮殿疏武帝作昆明池周匝四十里爲豫章大船可載萬人船上起宮室拾遺記帝乘衝瀾靈鶂之舟以香金爲鉤霜絲爲綸丹鯉爲餌釣於臺下得白蛟焉述異記武帝穿影娥池中有逰月船觸月船鴻毛船逺見船載數百人或以靑桂之枝爲櫂或以木蘭之心爲檝練實之竹爲篙紉石之脈爲繩防也拾遺記漢武帝思懷往者李夫人不可復得時始穿昆靈之池泛翔禽之舟帝自造歌曲使女伶歌之洞防記昆靈池中有淩波艦掖電艦飛燕外傳媫妤接帝於太液池作千人舟號合宮之舟三輔黃圖成帝常以秋日與趙飛燕戲於太液池以沙棠木爲舟以雲母餙於鷁首一名云舟又刻大桐木爲虯龍雕飾如眞夾云舟而行以紫桂爲柁枻及觀云棹之玩擷菱蕖帝毎憂輕蕩以驚飛燕命佽飛之士以金鎖防云舟於波上毎輕風時至飛燕殆欲隨風入水帝以翠縷結飛燕之裾西京雜記太液池中有鳴舟容與舟淸曠舟采菱舟越女舟洞防記昆明池中有撞雷舟西京雜記昆明池中

有弋檀舟三輔舊事昆明池三百三十二頃中有戈船各數十樓船百艘船上建戈矛四角悉垂旛旄葆麾蓋照燭涯涘洞防記虯泉池在五柞宮北中有追云舟起風舟待僊舟含煙舟洞防記旦露池中有轉羽舫淩波舫逐龍舫吳志周瑜傳注江表傳劉先主之自京還也權乘飛雲大船送之馬縞中華古今注孫權時號舸爲赤龍小船爲馳馬言如龍之飛於天如馬之走陸地也吳志太傅諸恪制爲鴨頭船吳志將軍賀齊性奢綺所乘船雕刻丹鏤靑蓋絳襜艨艟鬭艦望之若仙王濬瓜皮船本圖以倉卒用之耳寧可以深入敵境耶義熈起居注盧循新作八槽艦九枚起四層髙十餘丈晉宮閣記天泉池有紫宮舟升進舟曜陽舟飛龍舟射獵舟靈芝池有鳴鶴舟指南舟舍利池有雲母舟無極舟都亭池有華泉舟常安舟蕭方等三十國春秋盧修富冠京邑芙蓉艦千餘艘南史祖衝之造千里船於新亭江試之日行百餘里南史時天泉池新制鯿魚舟形狹而短梁武帝暇日常從此舟泛之南史梁昭明乘雕文舸摘芙蓉梁書羊侃傳侃初赴衡州於両艖防起三間通梁水齋飾以珠玉加之錦繢盛設幃屏陳列女樂乘潮解防臨波置酒緣塘傍水觀者塡咽梁史湘州賊陸納造靑龍艦白虎艦衣以牛皮髙十五丈隋志煬帝遣陸士澄往江南采木造龍舟鳳艒大業拾遺行次洛口禦龍舟皇后禦翔螭舟又有小水殿九名浮景舟諸妃嬪所乘又有大朱航三十六名漾防船貴人羙人及十六夫人所乘又有朱鳥航二十四艘蒼螭航二十四艘白虎航二十四艘武航二十四艘又有飛羽舫六十艘靑鳬舸十艘淩波舸十艘宮人習水者乘之餘人有五樓船五十二艘諸王公主及三品以下坐三樓船一百二十艘四品宮人及四道塲壇僧尼道士坐二樓船二百五十艘五品以上及諸國蕃官乘板榻二百艘載羽儀服飾百官供奉之物黃蔑艘二千艇六品以下九品以上從官並及五品以上家口坐又有平乘五百艘靑龍五百艘艨艟五百艘八櫂舸二百艘蚱蜢舸二百艘並十二衞所乘杜陽雜編隋處士元藏璣至海中滄洲去中國數萬里藏璣思歸洲人制淩風舸送之激水如飛旬日之間卽抵東萊孔六帖劉宴爲歇艎支江船二千艘毎船受十斛十船爲綱毎綱三百人篙上五十人自州遣將部送至河陰上三門號上門塡闕船米斗減錢九十調巴蜀襄漢麻枲竹篠爲綯挽舟北夢言唐天祐中成中令汭造巨艦一艘三年而成號曰和州載艦上列防宇洎司局有若衙府之制又有齊山截海之名其餘華壯卽可知也皮日休五貺詩序買釣船一修二丈闊三尺施篷以蔽煙雨謂之五瀉舟以魏君不琢以資雲水之興稗編元丰元年春命安燾陳陸二學士使髙防勅明州造萬斛船二隻仍賜號一爲淩虛致逺安濟神舟一爲虛飛順濟神舟令禦書院勒字明州造牌宋史米芾喜蓄書畫嘗發運江淮掲牌行舸曰米家書畫船金史張中字制小舟不假膠漆而首尾相鉤帶謂之鼓子卯庶物異名疏元史王思誠云糧船開洋之前遣將士乘海仙入海庶防糧道寧息蓋巡哨船也權衡庚申外史元順帝造龍舟巧其機括能使龍尾鬛俱動而龍尾自撥水陶宗儀元氏掖庭記帝於內院造龍船首尾長一百二十尺廣二十尺上有五殿龍身並殿宇俱五采金裝日於後宮海子內遊戲船行則龍首尾眼皆動陳繼儒筆記楊鐡崖舫名春水宅

戰船稗編墨子曰公輸般自魯之楚爲舟戰之具謂之鉤拒此舟之始也太白陰經水之具始於伍員制之以船爲車以防爲馬越絕書闔廬見子胥敢問船運之備何如對曰船名大翼小翼突冒樓船橋船令船軍之教比陵軍之法乃可用之大翼者當陵軍之重車小翼者當陵軍之輕車突冒者當陵軍衝車樓船者當陵軍之行樓車也橋船者當陵軍之輕足剽定也七命浮三翼注大翼一艘十丈中翼九丈六尺小翼九丈左傳吳伐楚戰於長岸大敗吳師其乘舟余皇以歸蜀王本紀秦爲太白船萬艘欲以攻楚海物異名記越人水戰有舟名海鶻急流浴浪不溺吳志呂襲關侯至潯陽盡伏其精兵於中晉書武帝謀伐吳詔王濬修舟艦濬乃作大船連舫方百二十步受二千餘人以木爲城起樓櫓開四出門其上皆得馳馬來往又畫鷁首怪獸以懼江神舟楫之盛自古未有晉書陶侃擊蜀賊王眞眞鉤得侃靑雀船侃入小舫得脫晉令水戰有飛雲舟相去五十步倉隼船相去四十步金船相去二十步小兒先登飛鳥船相去五十步南史宋西平將軍黃回軍至西陽乘三層艦作羗胡伎溯流而進南史王鎭惡率水軍自河入渭橋所乘皆衝小艦行船者悉在艦內溯渭而進艦外不見有行船人北土素無舟楫莫不驚以爲神南史王琳每戰勝艦則有聲如野豬其戰艦千數以野豬爲名南史裴防徵邵陽州魏人爲長橋斷淮以濟防宻作沒突艦會両淮水暴漲乘艦徑造船側進擊大破之北史陳將戚欣以靑龍百餘艘屯兵守狼尾灘以遏軍路詞林海錯隋文帝詔曰陳國未盡藩節誠須責罪興師若命水龍終當屈水龍謂戰船也隋書楊素在永安造大艦名曰五牙上起樓五層髙百餘尺左右前後置六拍竿並髙十尺容戰士八百人次曰黃龍置兵百人自余平乘舴艋等各有等差卜大同備倭記宋嘉祐三年知福州蔡襄奏福興泉漳各有魛魚船乞修整以備海道又淳祐九年漳州守章大任造巨雕巨鰲二船荻蘆寨有巨舟曰赤馬宋史洞庭湖賊楊麼四輪激水船行如飛中興系年錄紹興二年王彥恢制飛虎戰艦旁設四輪每輪八檝四八旋轉日行千里楊誠齋海防船賦序采石戰艦曰衝曰海防紹興辛巳海陵至江北掠民船欲濟虞允文伏舟於七寶山後令曰旗舉卽出伺其半渡卓旗於山人在舟中車以行船但見船行而不見人敵以爲船也舟中忽發一霹礟遂壓敵舟人馬皆溺大敗之楓小牘余少從家大夫觀金明池水戰見船舫廻旋戈甲照耀爲之目動心駭比見錢塘水軍戈船飛虎迎弄江濤出沒聚散歘忽如神令人汗下以爲金明池事政如兒戲耳至如韓蘄王鏖戰王天蕩飛輪八檝踏車槃回江靣者更不知何如也白六帖靑龍飛燕蒼鷹赤雀鐡軸牙檣並戰船名

附金船瑞應圖王者徳盛則金人下乘金船遊王后池

銅船交州記安定縣有越王銅船潮退則見又陰雨日百姓樵采見銅船出水上拾遺記然丘之國貢獻使者泛沸海至京師以銅薄舟底蛟龍不得近

鐵船淮南子鐡可以爲船華山記王仲登蓮花峯頂見有池菡蓞盛開又有破鐡舟存焉述異記滄州人久視山下有澄綠水其泉闊一百步投之金石終不沈沒州人以瓦鐵爲船舫

石船臨海記白鵠山中有湖湖中有一石舴艋竹船山海經衛丘之田有竹大可爲舟注一節竹爲之

土船世本廩君名務相姓巴氏與樊氏瞫氏相氏鄭氏凡五姓皆爭事鬼神以土爲船雕文畫之而浮於水內約船浮者當以爲君他姓船不能浮獨廩君船浮因立以爲君長

皮船後漢書防羗校尉鄧訓令長史任尙縫革爲船置於箄上以渡河掩擊迷唐南史宋沈攸之等攻濃河造皮艦千乘夷事略嘉良之夷以皮爲舟太平淸話至正間吳漆工王氏以牛皮制一舟內外飾以漆解卸作數節載至上都遊漾灤河中各容二十人上都之人未嘗識舟觀者異之正字通明少保戚繼光濟水法用生牛馬皮竹木緣之如箱形火亁再用竿系助之以浮水一皮船可乘一人両皮船合縫可乘三人漆船續述徵記石壺臺有敗赤漆船土民皆謂堯時物三秦記太虛山上有池神人嘗乘漆船於其內今有故漆船在焉

櫓漿

名物考觀魚翼而創櫓物原顓頊作槳帝嚳作櫓逸雅在旁曰櫓櫓膂也用膂力然後舟行也洞防記漢宮含煙舟以木蘭文杏爲櫓隋遺錄帝幸江都每舟擇妙防長白女子千人執雕板金檝號爲殿腳女逸雅在旁撥水曰櫂櫂濯也濯於水中也且言使舟

櫂進也又謂之札形似札也又謂之楫楫防也撥水使舟防疾也輶軒絕代語楫曰橈或曰櫂所以穏棹曰槳槳揺櫓小掘也畱靑日紮櫓進船具縱曰櫓今之三櫓船亦名三尾槳橫而後拽也古詩艇子打両槳蘇詩急催艇子操三槳今長江曰棹槳船吾鄕有扳槳船

篙【附戙】

劉熈逸雅所用斥旁岸曰交一人前一人還相交錯也物原顓頊作篙卓氏藻林莊子杖拏拏船篙也方

將杖拏而引其船述異記漢武帝穿影娥池其船以練實之竹爲篙世說陶公嘗發所在竹篙有一官長連根取之仍當足注就連竹根用爲篙以代鐵足楊愼談苑醍醐齊武帝乘龍舟以鍮石爲篙足兪益期與韓豫章牋馬伏波昔開道篙迹鑿石猶存荊州記魚復縣瞿塘灘上有神廟先極靈驗刺史二千石經過者皆不得鳴鼓角商旅恐觸石有石聲以布裹篙頭防庶物異名疏唐王周志峽船具詩序略云岸石壁立濆之忽作篙力難制以其木之堅韌竿直防其首以竹納防之者謂之防【音洞】竹爲而勾其防者謂之納爲船之良輔者防與篙狀殊而用一也在船獨出悉不如防云云按說文防從同弋詩歸從同戈誤蓋戙爲船板防乃船左右大木音則一也

柁

物原帝嚳作柁逸雅其尾曰柂柂拖也後見拖曵也且弼正船使順流不使他戾也名物考視尾而制柂潯陽記廬山之西嶺有甘泉曽見一柁從山頂流下後人號爲柁下溪

帆檣

逸雅帆泛也隨風張幔曰帆使舟疾泛泛然也其前立柱曰椳椳巍也巍巍髙貌也廣雅張布障風曰帆風土記帆從風之幔也施於船前各隨宜大小爲制大者用布一百二十幅髙九丈物原夏禹作舵加以篷碇防檣事物紺珠防懸桅受風禹效鱟制譚苑醍醐齊武帝數乘龍舟遊江中以絍越布爲帆綠絲爲帆縴白六帖隋煬帝以錦爲帆倦防錄劉濬白舫百棹皆繡帆靑多載妓女吳時外國傳加郍調州乘大舶張七帆異物志外域人隨舟大小或作四帆或三帆前後沓施以取風气而無髙危之慮故行不避迅風激浪安而能疾南越志南海有盧頭木葉如甘蔗織以爲帆名曰防永嘉記郡有石如帆相傳云古有神人以破石爲帆故曰石帆

縴纜【附錨綄

柯艞】

物原堯作維牽釋名引舟者曰筰筰作也作起也起舟使動行也纂文竹索謂之筰南史朱超石傳宋武北伐超石董舟師入河陽軍人緣河南牽百丈有漂度北岸者注百丈以巨竹四破之大如人臂用麻索連貫爲牽舟具演繁露杜詩舟行多用百丈問之蜀人雲水峻岸石又多廉稜若用索牽卽遇石輒斷不耐故劈竹爲大辮以麻索連貫其際以爲牽具是名百丈百丈以長言也爾雅紼縭維之紼也縭緌也邢昺疏李巡云竹爲索所以維持舟者郭璞云緌系也孫炎曰舟止系之於木戾竹爲大索然則紼訓爲是絙縭訓爲緌緌又爲系正謂舟之止息以絙系而維持之也

鐡貓焦竑俗書刋誤船上鐡貓曰錨或曰錨錨同卽今船首尾四角義用鐡索貫之投水中使船不動揺者俗謂若茅畱靑日紮鐡十字卽鐡錨所以矴船綄文選占五兩之動靜注以雞羽爲之重五両系於檣尾以候風淮南子若綄之候風也注綄風羽也楚人謂之五兩

柯顏師古漢書注牂柯系船杙也

艞正字通舟泊岸去岸丈許置長板於船首與岸接以通往來俗呼艞板讀若跳

筏

禆編拾遺記曰軒皇變乘桴以造舟楫則是未爲舟前苐乘桴以濟矣筏卽桴也蓋其事出自黃帝之前今竹木之謂之筏是也爾雅庶人乘泭注並木以渡方言泭謂之謂之筏畱靑日紮古者庶人乘柎謂維木以爲渡也卽木牌後漢哀牢夷遣兵乘箄船注箄音蒲佳反竹木爲箄以當船也晉史王濬傳吳人於江磧要害處作鐡錐長丈餘暗置江中以逆拒舟艦王濬作大筏數十方百餘步縛艸爲人被甲執斧令善水者以筏先行遇鐡錐錐輒著筏而去

【附】槎

拾遺記堯登位三十年有巨查浮於西海查上有光夜明晝滅海人望其光乍大乍小若星月之出入矣查常浮繞四海十二月一周天周而復始名曰貫月查亦謂掛星槎羽人棲息其上羣仙含露以潄日月之光則如暝矣湘中記衡山白槎廟古老相傳昔有神槎皎然白色禱之靈無不應晉孫盛臨郡不信神乃伐之斧下流血其夜波流神槎向上但聞鼓角之聲不知所止詞林海錯橫槎江在廣西橫州縣晉咸元間有一枯

槎堅如鐡石橫於灘上其色然照人或曰天河所流也洞天集嚴遵仙槎唐置之於麟徳殿長五十餘尺聲如銅鐡堅而不蠧李徳截細枝尺餘刻爲道像往往飛去復來廣明已來失之槎亦飛去異苑趙牙行舟於闔廬見水際有大槎人牽不動牙往舉得以之著船船破變爲龍浮水而逝

格致鏡原卷二十八﹤子部﹐類書類﹐格致鏡原﹥

欽定四庫全書

格致鏡原卷二十九

大學士陳元龍撰舟車【二】

車

原始淮南子聖人觀轉蓬而爲車釋名黃帝造車故曰軒轅氏路史軒轅氏作於空桑之北紹物開智見轉風之蓬不已者於是作制乘車橫木爲軒直木爲轅以尊太上黃帝內傳帝旣斬尢因乘車輅又帝令邑夷造車以便民譙周古史考黃帝作車少昊時略加牛禹時奚仲駕馬山海經番禺生奚仲奚仲生吉光是始以木爲車呂氏春秋乘雅作駕寒哀作禦奚仲作車世本黃帝之臣臣胲作服牛相土作駕馬物原伏羲始乘牛馬而制羈縻鞭杖軒轅作挽輅少

昊制牛車奚仲制馬車而造鞍的勒靷駕六馬建旂旌斿旐以別尊卑等級周公制進賢四望二車漢武帝作羊車芝車廣博物志王肅曰古者一轅之車夏后氏駕両馬謂之防殷益以一騑謂之驂周人又益以一謂之駟後漢車服志上古聖人見轉蓬始知爲輪輪行可載復謂之輿輿輪相乘流運罔極任重致逺天下享其利後世聖人觀於天見斗周旋魁方柄曲以龍角爲帝車於是乃曲其輈乘牛駕馬

總論禮斗威儀山車垂句山車者自然之車也句者曲也不揉治而自員曲故言垂句孝經援神契徳至山林則山出根車注根車應載飬萬物也宋書象車者山之精也王者徳澤流洽四境則出孝經援神契金車王者行仁徳則出瑞應圖舜時金車見帝庭春秋歷命傳人皇駕六羽乘雲車蜀記三皇乘祗車出谷口帝王世紀奇肱氏能爲飛車從風逺行湯時西風吹奇肱車至於豫州湯破其車不以示民十年東風至湯復作車遣賜之去周書王防成王時白州獻比閭者其葉若羽伐其木以爲車終日行白澤圖故車之精名曰寧野如輼車見之傷人目呼其名則無害風俗通車一両謂両両相與體也原其所以言兩者

箱裝及輪兩兩而耦故稱兩劉熙釋名車古者曰車聲如居言行所以居人也今曰車車捨也行者所處若車捨也周禮輿人爲車圎者中規方者中矩立者中縣衡者中水直者如生焉繼者如附焉注如生如木從地生也如附如木之附枝也周禮軫之方也以象地也蓋之圎也以象天也輪輻三十以象日月也蓋弓二十八以象星也陳祥道禮書車之制前軾而後戶前而後軫旁輢而首以較下軸而銜以轐對人者謂之如舟者謂之輈揉而相迎者謂之牙輈之曲中謂之前疾軛之上平謂之衡衡之材與衡之下木皆曰任以其力任於此也轂之端與輢之下木皆曰軹以其旁止於此也軫可以名輿可以名車達常可以名部軫前橫木可以名輅此又因一材而通名也其爲車也有長轂有短轂有杼輪有侔輪有反揉有仄揉有兩輪有四輪有有輻有無輻有曲轅有直轅有一轅有兩轅有直輿有曲輿有廣箱有方箱有重較有單較者或駕馬或駕牛或挽以人或飾以物或漆或素皆因宜爲制稱事爲文然論其任重則同稱爲車也逸雅輈句也轅上句也衡橫也橫馬頸上也伏也在前人所伏也軾式也所伏以式敬者也車中重薦也輕小貂也轂埆也體堅埆也轅援也車之大援也枕橫在前如臥牀之有枕也枕橫也橫在下也薦板在上如薦席也齊人謂車枕以前曰縮言局縮也兗兾曰育禦者坐中執禦育育然也較在箱上爲辜較也立人像人立也或曰陽門在前曰陽兩旁似門也槅枙也所以扼牛頸也馬曰烏啄下向又馬頸似烏開口向下啄物時也輞罔也罔羅周輪之外也關西曰輮言曲輮也或曰防防緜也緜連其外也輪綸也言彌綸也周匝之言也言輻入轂中也輿舉也軸抽也入轂中可抽出也釭空也其中空也鐧間也間釭軸之間使不相摩也轄害也車之禁害也輠裹也裹軹頭也軹指也如指而見於轂頭也笒橫也在車前織竹作之孔笒笒蓋在上覆蓋人也軬藩也蔽水雨也轑蓋義也如屋構橑也杠公也眾義所公共也防輗猶袐齧也在車軸上正輪之祕齧前卻也鉤心從輿心下鉤軸也縛在車下與輿相連縛也棠鏿也在車両旁幰使不得進卻也幰憲也禦也器物發揮輅大車軺小車輶輕車輦挽車輼輬臥車輜重載衣物車兵車一也有軘車防車轈車之別喪車一也而有輀車防車輴車之辧就車析而言之輪有輻輻亦曰轑輇輪無輻者轂輪之心轂三十輻轂小穿曰軹所以納輻也轂端鐡曰輨轄轂飾曰軧軸頭曰轊車脂轂曰輠又其盛膏器礙車輪曰軔輿車之所以載者也車防曰軨橫軨曰轛車箱曰轓車曰輞車羽曰車耳曰防車前曰軾軾中防軾前軌驂馬內轡系軾前者曰軜車橫木軫車後橫木轐車伏兔亦曰軧車轅輈直轅縛曰轅端持衡木曰輗以軛轅端上曲鉤衡曰軏車軛下曲者曰鉤軌轍皆車之迹綏上車索造車自輿始察車又自輪始輪輿其車之要歟考工記輪人爲蓋上欲尊而宇欲卑則吐水疾而霤逺蓋已崇則難爲門也蓋已卑是蔽目也左傳注兵車無蓋尊者則邊人執笠依轂而立以禦寒暑名曰笠轂漢書黃霸字次公爲潁川太守宣帝下詔賜車蓋特髙一丈別駕主簿車緹油屏泥於軾前以彰有徳急就篇蓋轑俾倪枙索棠注俾倪持蓋之杠在軾中央環爲之所以止蓋弓之前卻也周禮薻車薻蔽鹿淺革飾鄭注故書薻作杜子春讀爲華藻之藻直謂華藻也謂藻水艸蒼色以蒼土堊車以蒼繒爲蔽也周禮乘夏篆卿乘夏縵注夏篆以五采畫轂約也夏縵畫以五色而無瑑也夏五色也染人云秋染夏縵無文漢書二千石車朱兩轓千石至六百石朱左轓注應

劭曰車耳反出所以爲之藩屏翳塵泥也防以簟爲之或用革師古曰據許愼李登說轓車之蔽也左氏傳云以轓載欒盈卽是有鄣蔽之車也言車耳反出非矣庶物異名疏鄭箋幃裳童容也鄭司農云容謂襜車山東謂之裳韋或謂之童容以幃幛車之旁如裳以爲容飾故或謂之幃裳或謂之童容其上有蓋四旁垂而下謂之襜故雜記其輤有裧裧謂鼈腳邊緣是也然則童容與襜別司農云襜車者以有童容上必有襜故謂之襜車也此惟婦人車飾爲然故士昏禮云婦車亦如之有襜是也詞林海錯簈篂蔽簹也一作屏星孔恂傳別駕車舊有屏星刺史欲去之恂曰別駕可去屏星不可去儀制令諸車一品靑油纁通朱裏朱絲絡网三品以上靑通朱裏五品以上靑偏碧裏六品以下皆不得用幰庶物異名疏重耳古重較也見古今注文官靑耳武官赤耳或曰重較在軍車藩上重起如牛角故曰重較耳考工記疏較謂車輿兩相今人謂之平鬲北堂書鈔徐野民輿服志云軾車前膝也案魏都賦注云軾車橫覆膝人所憑者也演繁露古者乘車皆立不坐車前橫木曰軾在車遇所敬則俯身以手案式武王式箕子閭蓋如此惟安車乃始坐乘杜延年賜安車駟馬顏師古曰安車坐乘車是也博古圖輿輅飾弛曲作鵞頸形匾而方下而鐓可以植於欄楯上有螭紋而爲斧刃狀然其兩旁皆以行虎飾之考其形制疑爲伏軾所用之物庶物異名疏詩疏釋器云輿革前謂之艱後謂之茀李巡曰輿革前謂輿前以革爲飾曰艱茀後戶也郭璞曰艱以韋靶車軾也茀以韋靶後戶也周禮輪人爲輪斬三材必以其時三材旣具巧者和之轂也者以爲利轉也輻也者以爲直指也牙也者以爲固抱也注三材以爲轂輻牙也轂用雜楡輻用檀牙用橿周禮輪人爲輪行澤者欲杼行山者欲侔杼以行澤則是刀以割塗也是故塗不附侔以行山則是摶以行石也是故輪𨿽敝不甐於鑿注杼謂薄其踐地者侔上下等摶圜厚也甐亦敝也輪厚則不敝於鑿中羣書考索轂者車輪之中外持輻內受軸者也大車之轂一尺有半兵車之轂長三尺二寸故兵車曰暢轂考工記凡斬轂之道必矩其陰陽陽也者稹理而堅陰也者疏理而柔是故以火飬其陰而齊諸其陽則轂𨿽敝不藃風俗通桑車楡轂聲聞數里俗說凡人揉桑作車又以楡爲轂牢彊朗徹聲響乃聞數里白六帖車轅之外挽牛曰牽傍博古圖辟邪車輅

托轅輿輅飾也作辟邪蹲伏之狀復飾以螭虺其圜空可以容橫梁蓋所謂車之托轅也博古圖古之車制行一車者有輈駕一輈者有梁服馬則出於梁下而兩驂乂所以佐服馬耳故輈一謂之承轅爲銜梁之具作虎首侈口則口銜其梁也其上間錯金銀復飾以鸞鵲回舞之態固知昔人於輿服每有法度此特一轅之飾耳石崇奴劵作車當取大良白槐之輻茱茰之軔考工記輈人爲輈輈有三度國馬之輈深四尺有七寸田馬之輈深四尺駑馬之輈深三尺有三寸軸有三理一者爲羙也二者以爲久也三者以爲利也凡揉輈欲其遜而無弧深世本衛公叔文子作蜺軸庶物異名疏詩間關車之牽兮禮記輨以冒轂轄以制軸二者皆金爲之牽車軸頭鐡也無事則脫行乃設之古者車不駕則脫其牽陳遵所投卽是物也山堂肆考天子車爲紫蓋故曰紫軑軑車轄也以玉飾之又謂之玉軑升庵外集子夏易傳曰輹車下伏兔也今人謂之車

形如伏以繩縛於軸故車下縛曰輹庶物異名疏詩云小戎俴收毛傳小戎兵車俴淺收軫也孔氏曰軫者車之前後兩端之橫木也所以斂所載故名焉兵車言淺軫者對大車平地任載之車爲淺也稗編鑾者所謂和鑾也禮云行前朱雀謂朱鳥也鑾輅衡上金爵者朱鳥口銜鈴故謂之鑾或謂爲鸞字一而異義也博古圖蹲龍作龍狀而蹲之疑宮廟乘輿之飾考其器則唐物也禮記正義武車綏旌者武車革輅也取其建戈刄卽曰兵車取其威猛卽曰武車也徳車結旌者徳車謂玉金象木四路不用兵故曰徳也左傳齊慶封獻車於季武子羙澤可以鑑薛靈蕓傳魏文帝遣車十乘以迎靈蕓車皆鏤金爲輪丹畫其轂軛前有雜寶爲龍鳳銜百子鈴鏘鏘和鳴響於林野事物紺珠長檐車梁制也顏氏家訓云梁朝全盛時貴逰子弟駕長檐車今時逍遙轎之飛檐卽梁時之長檐車也隋遺錄帝離都旬日幸宋何妥所進車車前隻輪髙廣防釘爲刃後隻輪庳下以柔楡爲之使勁不滯使牛禦焉

歷代車制通典黃帝作車至少昊始駕牛及陶唐氏制彤車乘白馬則馬駕之初也有虞氏因彤車而制鸞車夏后氏因鸞車而制鉤車奚仲爲夏車正建其斿旐尊卑上下各有等級商因鉤車而制大輅周因商輅以制木輅約木以加飾羣書考索漢書應劭曰古者諸侯屬車九乘秦滅九國兼其車服於是屬車八十一乘矣漢制因秦大駕八十一乘法駕三十六乘自髙至文車服禦無所損益至武帝天漢中始定輿服之制郊祀所乘謂之大駕又備車千乘萬疋舊制以金根車爲最尊比周之玉輅至後漢大駕則禦鳳凰車以金根爲副東漢上原陵用大駕八十一乘祀天南郊則法駕晉武帝始設金玉象革木五路並爲法駕東晉儉不中禮副車惟設五乘宋則十二乘魏道武命禮官采古制三駕鹵簿一曰大駕設五輅建太常屬車八十一乘法駕屬車二十六乘小駕屬車十二乘十二乘起於宋王宏之議而罷於隋大業之中唐制武徳著令五輅屬車十乘【指南黃帝作記裏鼓劉裕白鸞隋鸞旂漢辟惡秦皮軒漢耕根漢安車周四望齊羊車晉】貞觀中始加黃鉞【晉制】豹尾【周制】二車通爲十二乘髙宗不喜乘輅每大禮則禦輦元宗以輦不中禮開元冬祀南郊乘輅禮畢還自是行幸郊祀皆於儀仗之內五輅腰輿皆陳於鹵簿而已羣書考索秦制大駕屬車八十一乘法駕半之左右分行其車皆皁蓋赤裏木轓輜戈矛捲箙尙書禦史所載最後一乘懸豹尾豹尾以前爲省中北堂書鈔續漢書云漢承秦制爲乘輿金根立車安車輪皆朱班重牙貳轂兩轄金簿繆龍爲輿倚較文虎伏軾龍首銜軛左右吉陽筩鸞雀立衡文畫輈羽蓋華瑵建大旂十二斿畫日月升龍駕六馬象鑣鏤鍚金鍐方釳揷翟尾朱縑樊纓赤罽易茸金就十有二是爲徳車五時車安立亦皆如之各如方色馬亦如之白馬者朱其髦尾爲朱鬛云所禦駕六餘皆駕四後從爲副車案方甫曰楚衛之間轅謂之輈徐廣曰繆交錯之形也較在箱上說文曰文畫蕃兵箱也通俗文曰車箱爲較蔡邕獨斷凡乘輿車皆羽蓋金華爪黃屋左纛金鍐方釳繁纓重轂副牽黃屋者蓋以黃爲裏也左纛者以牛尾爲之大如斗在最後左騑馬騣上金鍐者馬冠也髙廣各四寸如玉華形在馬騣前方釳者鐡廣數寸在騣後有三孔插翟尾其中繁纓在馬膺前如索帬者是也重轂者轂外復有一轂施牽其外乃復設牽施銅金鍐形如緹亞飛鈴以緹油廣八寸長注地左畫蒼龍右白虎系軸頭今二千石亦然但無畫耳獨斷前驅有九斿云防闟防皮軒鑾旗車後有金鉦黃鉞黃門鼓車古者諸侯貳車九乘秦滅九國兼其車服故大駕屬車八十一乘也尙書禦史乘之最後一車懸豹尾以前皆皮軒虎皮爲之也獨斷永安七年建金根耕根諸禦車皆一轅或四馬或六馬金根箱輪皆以金鏄正黃兩臂前後刻金以作龍虎鳥形上但以靑縑爲蓋羽毛爲後戶羣書考索東晉屬車五乘而已加綠油幢朱絲絡靑交路黃金塗五朱輪轂猶素兩箱無金錦之飾其一車又是軺車舊儀天子所乘駕六元興中屬車惟九乘苻堅敗又得僞車輦增爲十二乘通典東晉過江副車遺缺有事權以馬車代之建旗於上後制五色木牛象五時車立旗於背行則使人輿之牛取負重致逺而安旗常纒而不舒所謂徳車結旌是也羣書考索東晉則始建大輅戎輅宋孝武始建五輅後周置司輅之官掌公車之政皇帝之輅十有二等曰蒼輅曰靑輅曰朱輅曰黃輅曰白輅曰輅曰玉輅曰碧輅曰金輅曰象輅曰革輅曰木輅唐因隋制玉金象革木是爲天子五輅晉書皇太后皇后法駕乘重翟羽蓋金根車駕靑輅靑幃裳云畫轅黃金塗五采蓋爪施金華駕三左右騑其廟見小駕則乘紫罽軿車云畫輈黃金塗五采駕三非法駕則皇太后乘輦皇后乘畫輪車皇后先乘油畫雲母安車駕六騩馬【騩淺黑色】油畫兩轅安車駕五騩馬爲副又金薄石山軿紫絳罽軿車皆駕三騩馬爲副女旄頭十二人持棨防二人共載安車儷駕女尙輦十二人乘輜車儷駕女長禦八人乘安車儷駕三夫人油軿車駕兩馬左騑其貴人駕節畫輈三夫人助蠶乘靑交路安車駕三皆以紫絳罽軿車九嬪世婦乘軿車駕三羣書考索漢景帝詔二千石者車朱兩轓千石至六百石者朱左轓三百石以上皁蓋二千石以上白蓋此景帝所定之制也通典謂武帝天漢四年始定輿服之制令諸侯王大國朱輪特虎居前左兕右鹿小國特熊居前麋皆居於左右此武帝所定之制也然所乘之車其名不一皇孫乘綠車丞相乘髙蓋車三公皆乘使車列侯乘安車太守乘藩車刺史乘傳車大夫乘官車使者追捕考按則乘小使車佐吏則乘小車致仕者則或賜安車董巴輿服志諸車之文乘輿倚龍伏虎靈文畫輈皇太子皇子諸侯倚虎伏鹿靈文畫轓公侯倚虎伏熊黑轓朱班輪晉書中二千石二千石皆皁蓋朱兩轓銅五采駕二中二千石以上右騑千石六百石朱左轓長六尺下屈廣八寸上業廣尺二寸九丈十二初後謙一寸若月初生示不敢自滿也稗編漢初馬少故曰自天子不能具純駟將相或乘牛車言惟天子之車然後有馬然亦不能純具一色至將相則時或駕牛也自吳楚誅後諸侯惟是食租衣稅無有橫入故貧者或乘牛車則此之以牛而駕自緣貧窶無資可具非有禁約也漢韋成以列侯侍祠天雨淖不駕駟馬車而至廟下有司劾奏削爵則捨車而漢已有禁矣東晉惟許乘車其或者禦史彈之則漢法仍在也至其駕車遂攺用牛晉王導短轅犢車犢牛犢也王濟之八百里駁駁亦牛也言其色駁而行速日可行八百里也石崇之牛疾奔人不能追此其所以獨異也南史吳興太守之官皆殺軛下牛以祭項羽知駕車用牛也豈通三晉之制皆不得駕馬耶羣書考索晉之賜王公則有雲母車三公有勲徳者

有皁輪車而位至公者或四望或三望或夾望或油幢車至後周諸侯則有輅或九方或碧或金或象或犀或貝或革或篆或木之屬南史齊王子公侯舊乘纒帷車蕭鸞獨乘下帷儀從如素士北齊書後魏大臣老者多步挽車唐車服志皇后之車六重翟車厭翟車翟車安車四望車金根車皇太子之車三金輅軺車四望車親王及武職一品有象輅靑油纁朱裏通幰朱絲絡网二品三品有革輅朱裏靑通幰四品有木輅五品有軺車皆碧裏靑偏幰象飾朱班輪八鸞左建旂畫升龍右載闟防革輅木輅左建軺車曲壁碧裏靑通幰諸路朱質朱蓋朱旗朱班輪一品之九旒二品八旒三品七旒四品六旒鞶纓就亦如之三品以上珂九子四品七子六品以下去通及珂王公車輅藏於太僕受冊行冊命巡陵昏葬則給之餘皆以代車山堂肆考唐宣宗大中二年冬十一月萬壽公主適起居郎鄭顥舊例公主下降以銀裝車帝曰吾欲以儉約化天下當自親者始命依外命婦以銅裝車

名禮記鸞車有虞氏之路也鉤車夏后氏之路也大路殷路乘路周路也注鸞車車有鸞和也鉤有曲輿者也曲輿謂曲前防也輿謂車牀周禮巾車掌王之五路一曰玉路鍚樊纓十有再就建太常以祀金路鉤樊纓九就建大旗以賔同姓以封象路朱樊纓七就建大赤以朝異姓以封革路龍勒條纓五就建大白以卽戎以封四衛木路前樊鵠纓建大麾以田以封藩國注王在焉曰路鍚馬面當盧刻金爲之樊讀如鞶馬大帶也纓在鉤膺婁頷也以賓謂防賔客象路朱以朱飾勒也龍勒龍駹也以白黒雜色飾勒也條讀爲絳以絳絲飾纓前讀爲翦淺黒也鵠纓鵠色飾晉書玉金象革木是爲五路並天子法車皆朱班潻輪畫爲文三十輻法月之數重轂貳轄以赤油廣八寸長三尺注地系兩軸頭謂之飛鈴金薄繆龍繞之爲輿倚較較重爲文獸伏軾龍首銜軛左右吉陽筩鸞雀立衡文畫轅及轓靑蓋黃爲裏謂之黃屋金華施橑朱橑二十八以象宿兩箱之後皆玳瑁爲鵾翅加以金銀雕飾故世人亦謂之金鵾車斜注旂旗於車之左又加棨防於車之右皆槖而施之棨防韜以黼繡上爲�字系大蝦蟆幡軛長丈餘於防之杪以牛尾大如斗置左騑馬軛上是爲左纛轅皆曲向上取禮緯山車垂句之義言不揉而能自曲晉書五路並以黃金爲文髦挿以翟尾象鹿而鏤鍚【當顱】金防而方釳樊纓赤罽易茸金就十有二皆有鍚鸞之飾和鈴之響鉤膺玉瓖【馬帶玦名】龍輈【車轅頭爲龍象】華轙【車衡上環】朱幩法駕行則五路各有所主不俱出臨軒大防則陳乘輿車輦於殿庭唐車服志凡天子之車曰玉輅者祭祀納後所乘也靑質玊飾末金輅者饗射祀還飲至所乘也赤質金飾末象輅者行道所乘也黃質象飾末革輅者臨兵巡守所乘也白質鞔以革木輅者搜田所乘也黑質漆之五輅皆重輿左靑龍右白虎金翅畫苣文鳥獸黃屋左纛金鳳一鈴二在軾前鸞十二在衡龍輈前設鄣塵靑蓋三層繡飾土設博山方鏡下圎鏡羽輪金根朱班重牙左建旂十有二旒畫升龍其長曵地靑繡綢杠右載闟防長四尺廣二尺黻文旂首金龍銜錦結綬及緌帶垂鈴金鍐方釳插翟尾五焦鏤鞶纓十二就旌旗蓋鞶纓皆從輅質惟蓋裏皆用黃禮王后五路一重翟二厭翟三安車四翟車五輦車周禮王后之五路重翟面朱總厭翟勒面繢總安車雕面鷖總皆有容蓋鄭注重翟重翟雉之羽也厭翟次其羽使相迫也勒面謂以如玊龍勒之韋爲當面飾也雕者畫龍以飾其韋安車坐乘車凡婦人車皆坐乘故書朱總爲繢鄭司農云馬靣鍚繢當爲總書亦或爲總鷖讀爲鳬鷖之鷖鷖總者靑黑色以繒爲之總著馬勒直兩耳與兩鑣容謂幨車山東謂之裳幃或曰幢容謂朱總繢總其施之如鷖總車衡輨亦宜有焉繢畫文也蓋如今小車蓋也皆有容有蓋則重翟厭翟謂蔽也重翟後從王祭祀所乘厭翟後從王賔饗諸侯所乘安車無蔽後朝見於王所乘謂去飾也左傳大路越席昭其儉也注大路王路天子之車越席結蒲越之艸爲席也北史舊制五輅於轅上起箱天子與參乘同箱內何稠曰君臣同所過爲相逼乃廣爲盤輿別搆欄楯侍臣立於其中於內復起須彌平坐天子獨居其上晉書輿服志五牛輅平吳后所造以建旗車設五牛靑赤在左黃在中白黑在右詞林海錯楚辭來吾導夫先路先路車名郊特牲先路三就左傳鄭賜子展先路子產次路元志玉輅用栲栳輪【以上輅】董巴輿服志商瑞山車金根之色商人以爲大輅於是秦始皇作金根之車羣書考索秦平六國蕩滅典籍舊制多亡攺商瑞山車爲金根車以金爲飾謂之帝軫旗皁斿以從水徳法水之數駕馬以六宋書禮志秦閱三代之車獨取殷制古曰桑根車秦曰金根車也漢氏因秦之舊亦爲乘輿所謂乘殷之輅者也畱靑日紮南史齊志曰殷有瑞因乘鉤而制車因桑根而爲色古所謂器車也桑根車一曰金根車言桑色黃如金也漢儀天子法駕曰金根車不學之子誤攺爲金銀車徐廣車服注天子金根車馬上挿以翟毛皇后法駕乘重翟羽蓋魏文帝詔前於闐王山習所上孔雀尾萬枝文彩五色以爲金根車蓋遙望耀人眼晉書金根車駕四馬不建旗幟其上如畫輪車下猶金根之飾魏收後魏書金根車公主封君皆得乘之但右騑而已【以上金根車】鹵簿令耕根車靑質蓋三重餘同玉輅借田則供之晉書耕根車駕四馬建赤旗十有二旒天子親耕所乘者也一名芝車一名三蓋車置耒耜於軾上通典耕根漢制如副車有三蓋一曰芝車置車輻耒耜之服晉駕四馬隋以靑質羽葆雕裝軾靑囊乘耜而加之也【以上耕根車】晉書鸞旗車駕四先輅所載也鸞旗者謂析羽毛而編之列系於幢傍也輿服志鸞旗車亦曰雞翹車通典鸞旗車漢制也繡鸞於旗插旗於上以爲前驅羣書考索漢制鸞旗車胡廣曰以銅作鸞鳥於車衡上晉宋因之唐備之於大駕鹵簿【以上鸞旗車】通典白鸞車隋制也一名鼓吹車上施層樓樓上有翔鸞棲焉車柱之杪刻木爲鷺以啣鵞毛筒唐時禦史亦以鷺羽飾車取鷺見水中魚能察微之義通典皮軒車漢制以虎皮爲軒作前驅之車取曲禮前有士師則載虎皮之義也上林賦前皮軒後道遊注文頴曰皮軒以虎皮飾車天子出道車五乘遊車九乘在乘輿車前李善曰皮軒最居前而道遊次皮軒之後古今注辟惡車秦制也車上有桃弓葦矢以禳不祥太史令一人在車執弓箭宋朝防要崇徳車本秦辟惡車幹徳元年八月攺今名中載皇旗太卜令在車執旗宋朝防要黃車漢制唐貞觀後始加此車於鹵簿內鹵簿令黃車或曰金車左武衛隊正一人在車次豹尾車右武衛隊正一人在車皆武弁朱戈【以上各色車】逸雅檻車上施欄檻以格猛獸之車也晉書獵車駕駟馬天子校獵所乘也重輞輪繆龍繞之一名闒防車一名蹋豬車魏文帝攺爲蹋獸車【古天子獵則乘木輅後人代以獵車】羣書考索獵車周禮謂之奇車曲禮曰國君不乘奇車注云獵車也巾車氏木輅以田漢制一曰闒豬車親校獵乘之魏攺名闒虎車【以上獵車】漢書杜周傳賜安車駟馬師古注安車坐乘之車也後漢輿服志云公列侯安車朱班輪倚鹿較伏熊軾皁蓋倚鹿較者畫立鹿於車之前兩轓外也伏熊軾者車前橫軾爲伏熊之形也車服志安車者臨奉所乘也金飾重輿曲壁紫油纁朱裏通幰朱絲絡网朱鞶纓朱髮具絡駕赤駵副輅耕根車安車皆八鸞晉書皇太子安車駕三左右騑朱班輪倚獸較伏鹿軾九旒畫絳龍靑蓋金華蚤二十八枚黑文畫轓文輈黃金塗五防亦謂之鸞輅晉東宮舊事皇太子初拜有石山安車一建九旗靑色四馬魏後魏書安車紫蓋朱裏與公侯同子男皁蓋靑裏宋朝防要進賢古安車也幹徳中元年八月攺今名通典進賢車周致仕之老及後乘之逸雅安車蓋

卑坐乘今吏之乘小車也晉書車坐乘者謂之安車倚乘者謂之立車亦謂之髙車按周禮惟王后有安車也王亦無之自漢以來制乘輿乃有之有靑立車靑安車赤立車赤安車黃立車黃安車白立車白安車黑立車黑安車合十乘名爲五時車俗謂之五帝車畱靑日紮漢有安車有立車安車可坐者也卽步輦白虎通曰制車以步故立乘孔子所以升車必正立蓋車廣六尺四寸深四尺軾去輿髙三尺三寸較去軾又髙二尺二寸共深髙九尺五寸故仲尼長九尺餘亦可立也列女傳立輜無軿是婦女亦立也稗編安車輪不欲髙髙則揺車身止長六尺可以臥其廣合轍軔以蒲索之索如錢大車上設四柱蓋宻簟爲之糊黒漆廂髙尺四寸設茵韉車後爲門前設扶板加於箱上在前可憑在後可倚臨時移徙以銕距子簪於兩廂之上板可闊尺餘令可容書防及肴樽之廂下以板鋪之臥則可蔽風雨近後爲戶以備側臥可觀山景車後施油幰幰兩頭有軸雨則展之傅於前柱欲障風則半展或偏展一邊臨時以鐡距子簪於車蓋梁及廂下無用則捲之立於車後車前爲納陛令可垂足而坐要臥則以板架之令平【以上安車】釋名軺車軺遙也逺也四向逺望之車也漢書食貨志算軺車師古注軺小車也白六帖劉歆等新定昏禮親迎立軺軿馬軺立乘小車也軿馬儷駕也晉書軺車古時軍車一馬曰軺車二馬曰軺傳漢世貴輜軿而賤軺車晉魏重軺車而賤輜軿三品將軍以上尙書令軺車黑耳有後戶僕射但有後戶無耳並皁輪尙書及四品將軍則無後戶漆轂輪晉公卿禮秩安平王孚薨葬給徘徊黒耳車一乘傅暢故事曰尙書令軺車黒耳通典鹿轓軺梁制三公開府尙書令給之鳳轄軺尙書僕射中書監祕書監給之聊泥軺尙書列卿等給之龍雀軺諸王除刺史帶將軍給之方蓋軺中丞給之【以上軺車】逸雅輜車載輜重臥息其中之車也輜厠也所載衣物雜厠其中也軿車軿屏也四面屏蔽婦人所乘牛車也輜軿之形同有邸曰輜無邸曰軿周禮翟車貝面組總有握鄭注翟車不重不厭以翟飾車之側爾貝面貝飾勒之當面也有握則此無蓋矣如今軿車是也後所乘以出桑張敞傳君母出門則乘輜軿注輜軿衣車也五代史王出入閭裏乘輜軿車庶物異名疏蔥靈輜車也左傳疏賈逵云蔥靈衣車也有蔥有靈然則此車前後有蔽兩邊開中堅木爲靈今人猶名木爲靈子齊侯執陽虎載蔥靈寢於其中而逃東觀漢記梁兾僭侈作平上軿車【以上輜軿】晉先蠶儀將生擇吉日皇后乘油畫雲母安車加六騩馬載筐鉤從袁子正書以雲母飾犢車謂之雲母車臣下不得乘時以賜王公晉書謝敗苻堅於淝水所乘雲母車晉太康起居注齊王出鎭詔贈淸油雲母犢車【以上雲母車】史記封禪爲蒲輪車惡傷土石艸木漢書枚乘傳以安車蒲輪徴乘師古注蒲輪以蒲裹輪晉書皁輪車駕四牛形制如犢車但皁漆輪轂上加靑油幢朱絲繩絡諸王三公有勲徳者特加之南史齊武帝給豫章王嶷皁輪車晉書畫輪車駕牛以防漆畫輪轂故名上起四夾杖

左右開四望綠油幢朱絲絡靑交路其上形制事事如輦其下猶如犢車耳南史宋明帝賜建安王休仁漆輪車後漢輿服志皇子爲王錫靑蓋車晉書王靑蓋車皇孫綠蓋車並駕三左右騑晉書恵帝濟河張方率三千以陽燧靑蓋車逢迎庶物異名疏竽摩董卓車名卓乘金華靑蓋車時人號竽摩車言逼上也蔡邕以爲逾制卓攺乘金華皁蓋車吳均續齊諧記漢宣帝以皁蓋車一乘賜大將軍霍光悉以金鉸具至夜車轄上金凰輙亡去莫知所之至曉乃還如此非一後南郡黃君仲北山羅鳥得鳳凰入手卽化成紫金毛羽冠翅宛然具足可長尺餘詣闕上之帝置承露盤上俄而飛去帝使尋之直入光家止車轄上乃知信然帝取其車每遊行卽乘禦之晉書位至公或四望三望夾望車油幢車駕牛形制如皁輪但不漆轂耳王公大臣有勲徳者特給之魏武帝與楊彪書今贈足下畫輪四望通幰七香車二乘東宮舊事皇太子初拜有畫輪四望車皇太子納妃四望車羽葆前後部鼓吹各一部羣書考索齊四望車通幰油幢絡班漆輪轂亦曰皁輪車以加貴臣宋朝防要明逺車古四望車也駕以牛幹徳元年八月攺仍駕四馬制如屋上層四面垂簾晉陽秋魏舒子亡詔給陽燧四望車使出入觀望散其哀懷南史齊永明十一年給南郡王皁輪三望車事物原始髙貴鄕公好士性急欲望外官特給車一乘武賁五人每有宴集奔馳而至號曰追鋒車晉書追鋒車去小平蓋加通幰如軺車駕二取其迅

速在戎陣爲博乘晉書天子詔宣帝鎭關中及次白屋有詔召帝乃乘追鋒車自白屋四百餘里一宿而至晉書大使車立乘駕四赤帷裳騶導從小使車不

立乘駕四輕車之流也蘭輿皆朱赤轂赤屏純白蓋赤帷裳從騶四十人又別有小使車赤轂皁蓋追捕考按有所執取者之所乘也凡諸使車皆皁班輪赤衡軛漢宣帝紀太僕以軨車奉迎曾孫注文頴曰軨

小車前有曲輿不衣也李奇曰蘭輿輕車也師古曰時未備天子車駕故且取其輕便耳逸雅容車婦人所載小車也其蓋施帷所以蔽其形容也周禮注巾猶衣也以衣飾車故曰巾車漢書陳遵傳乘藩車師古注藩車車之有屏蔽者漢書衛后傳軒中得幸師古注軒謂軒車卽今車之氊幄者南史齊武帝賜豫章王嶷以魏所送氈車續漢書輿服志大行載車其飾如金根加施組組連璧交結四角金龍首銜璧垂五采析羽流蘇晉書通幔車駕牛猶如今犢車制但舉其幔通覆車上也諸王三公並乘之拾遺記周穆王巡行天下馭黃金碧玊之車又副以瑤華之輪十乘漢書武帝作畫云車隋大業雜記大駕羽衛有行漏車鐘車鼓車漢書劉屈傳載屈車以狥師古注廚車載食之車南史宋廣州刺史劉道錫餉庾仲文白檀牽車裝飾甚嚴沈約宋書沈慶之每朝賀常乘豬鼻無幰車左傳齊侯歸夫人魚軒杜注魚軒夫人車以魚皮爲飾漢書西域傳馮夫人名嫽漢宮人也善史書乘錦車持節和戎而歸北史齊後主市眞珠爲穆後造七寶車隋遺錄自都抵汴日進禦女車車幰垂鮫綃网雜綴片玉鳴鈴行揺玲瓏以混車中笑語兾左右不聞也文懋昭金志后妃並用殿車其車如五花樓之狀上以錦繡靑氊爲蓋四圍以秋冬亦用氊並用金飾緣柱廊月板防泥皆飾以金玉或四輪或二輪並朱車之四角後用金鳳妃用金孔雀如一品二品車之四角夫人並用銀螭頭陶宗儀元氏掖庭記宮中制五云車車有五箱以火爲檻式烏稜爲輪轅頂懸明珠左張翠羽蓋曵金鈴結靑錦爲重云覆頂旁建靑龍旗列磨鍔雕銀防五右張白鳩緝毳蓋曵玊鈴結素錦爲層雲覆頂旁建白虎旗列豹絨連珠槍五前張紅猴毛氊蓋曵木鈴結赤錦爲重云覆頂前建朱雀旗列絳鋒火金戈五後張黑團毫蓋曵竹鈴結墨錦爲層雲覆頂後建武旗列畫竿五中張雕羽曲柄蓋曵石鈴結黃錦爲層雲覆頂建勾陳旗中箱爲帝座外四箱爲妃嬪座每晦夜遊幸苑中禦此以行不用燈燭【以上各色車】黃帝內傳女爲帝制司南車當其前記裏鼓車居其右馬縞中華古今注指南車起於黃帝與尢戰於鹿之野尢作大霧皆迷四方於是乃作指南車以示四方遂擒尢而卽位故後漢恆建舊記云周公所作也周公致治太平越裳氏重譯來獻白雉一黑雉二象牙一使者迷其歸路周公錫以文錦二疋軿車五乘皆爲司南之制使越裳氏載之以南緣扶南林邑海際期年而至其國使大夫窶將送至國而還至始制車轄轊皆以鐡還至鐡亦銷盡以屬巾車氏攻而載之常爲先導示服逺人而正四方也車法在尙方故事漢末喪亂其法中絕馬先生鈞紹而作焉今南車馬先生之遺法也典略明帝使博士馬鈞作司南車晉書司南車一名指南駕四馬其下制如樓三級四角金龍銜羽葆刻木爲僊人衣羽衣立車上車𨿽回運而手常指南大駕出行爲先啟之乘南史初宋武平關中得姚興指南車有外形而無機杼每行使人於內轉之升明中齊髙帝輔政使祖衝之攺造銅機圎轉不窮而司方如一述徵記尙方北門中有指南車車上有木仙人持信旛車轉而人常指南陳師道後山叢談龍圖燕學士肅悟木理造指南車不成出見車馳門動而得其法事物紺珠指南車髙一尺四寸二分下長七寸四分轄木口員徑三寸七分管立木口員徑三寸四分琢玉人手常指南足底通員竅作旋轉軸踏尢之上晉書記裏鼓車駕四形制如司南其中有木人執槌向鼓行一里則打一槌晉輿服志記裏鼓車過江忘失制度而謝安率意造焉及京師舊輦形制無差古今注記裏鼓車一名大章車晉安帝時劉滅秦得之山堂肆考宋仁宗天聖五年內侍盧道隆造鼔車其制獨轅雙輪廂上有兩層各安木人平執木槌車行一里下一層木人擊鼔上平輪轉一周車行十里上一層木人擊鐲朝野僉載則天如意中海州進一匠造十二辰車廻轅正南則午門開馬頭人出四方廻轉不爽毫【以上指南記裏時辰車】逸雅柏車柏伯也大也丁夫服任之小車也墨車漆之正黒無文飾大夫所乘也役車棧車皆庶人所乘也西京雜記漢朝輿駕有象車鼓吹十三人前晉輿服志象車漢鹵簿最在前羣書考索大車牛車也牛車大則柏車中羊車小矣大車以行澤柏車以行山羊車以行宮中闗令內傳尹喜常登樓望東極有紫气西邁果見老君乘靑牛車來過韻府薄板車卽老子靑牛車北史隋五品以上給犢車通幰三公親王加油絡明皇雜錄上將幸華淸宮貴妃姊妹競飾車服各爲一犢車展以金翠間以珠玊一車之費不啻數十萬旣成甚重而牛不能引逸雅羊車羊祥也祥善也善飾之車今犢車是也晉書羊車一名輦車其上如軺伏兔箱漆畫輪軛輿服志晉衛玠風神秀異乘羊車入市見者皆以爲

玊人晉書武帝掖庭並者眾莫知所適乘羊車恣其所之宮人乃取竹葉揷戶鹽汁灑地以引帝車南史潘淑妃以貌進始未見賞帝好乘羊車經諸房淑妃每裝飾褰帷以並宻令左右以醎水灑地帝每去戶羊輙舐地不去帝曰羊乃爲汝徘徊況於人乎於是愛傾後宮【文帝妃也】隋禮儀志羊車小兒數人引之漢代或以人牽或駕果下馬梁貴賤通得乘之名曰牽子蜀志後主劉禪乘騾車降鄧艾合璧事張楷公超家貧無業嘗乘驢車至市賣藥足給而還又薊子訓嘗乘驢車左傳蓽路藍縷以啟山林注蓽路柴車風俗通鹿車柴車也窄小裁容一鹿故云漢冗散郎乘之晉書劉伶常乘鹿車後漢書忠爲沛相乘葦車到官以淸亮稱晉書時湘土荒殘公私困獘司馬承躬自儉約乘葦茭車詞林海錯笨車竹車也顏延之嘗乘笨車徜徉自得又東漢李膺與郭林宗共乘薄笨車上大槐板南史劉凝之與妻共乘蒲笨車出市貿易【以上各色車】司馬法戎車夏曰鉤車商曰寅車周曰元戎周禮車僕掌戎路之萃廣車之萃闕車之萃蘋車之

萃輕車之萃鄭注萃猶副也此五者皆兵車所謂五戎也戎路王在軍所乘晉書戎車駕四馬天子親戎所乘者也載金鼔羽旗幢翳置弩於軾上其建旄麾悉斜注左傳晉厲公伐鄭楚子登巢車以望晉軍注兵車髙如巢可以望敵故楚共王登以望晉軍之動息庶物異名疏扶胥車之別名六韜曰大扶胥三十六乘材士彊弩矛防爲翼一車二十四人推之以八尺車輪車上立旗鼓兵法謂之震駭孫吳兵法有巾有蓋謂之武剛車武剛者爲先驅又爲屬車後爲殿焉漢書衛靑伐匈奴以武剛車自環爲營魏書太祖與紹戰起土山射營中太祖乃爲發石車擊紹號霹車事物紺珠杷車上設伏機下引繩發之石飛逺擊又名李公車孩兒把出交阯晉書馬隆討羗依八陣圖作偏廂車地廣爲鹿角車營路狹則爲木屋施於車上且戰且前弓矢所及應而倒車熲秦書茍萇圍襄陽作飛雲車以攻城克之南史宋劉勔西討築長圍創攻道於東西並作大蝦蟆車載土牛皮之三百人擁以塞塹殷琰始降後漢書輿服志輕車古之戰車也洞朱輪輿不巾不蓋建矛防幢麾輻轍弩服藏在武庫中興系年錄紹興二年王彥恢制神武戰車下安四輪略同飛虎頂張布帷以避矢石傍斜衝擊其用如神又有拒馬車一人之力可以轉用比之衝偏廂鹿角此尢至要韻府渠衝攻城車也事物紺珠衝輣車有樓以撞城下城絞車立兩木橫施轉軸施十字木垂兩繩下貫蹈板木牛車堅木厚板爲平屋下四輪推攻城轒輼下虛上蓋如斧四輪攻城颺塵車推車逼城颺塵使城上難守虎車一輪虎口設鋒刄象車四輪象口設鋒刄鎗車六輪前及兩傍設鎗巷戰車一輪短小【以上兵車】漢書季布傳置廣柳車中注服防曰東郡謂廣轍車

爲廣柳車鄭氏曰作大柳衣車若周禮防車也李奇曰廣柳大窿穹也晉灼曰周禮說衣翣柳柳聚也眾飾之所聚也此爲載以喪車欲人不知師古曰晉鄭二說是也窿穹所謂車輦者耳非此之謂也霍光傳載光屍柩以輼輬車注文頴曰輼輬車如今喪轜車也孟康曰如衣車有牖閉之則溫開之則涼故名之輼輬車也臣瓚曰秦始皇道崩祕其事載以輼輬車百官奏事如故此不得是轜車也案杜延年奏載霍光柩以輬車駕大廏白虎駟以輼車駕大廏白虎駟爲倅師古曰輼輬本安車也可以臥息後因載喪飾以柳霎故遂爲喪車耳輼者宻閉輬者旁開牖各別一乘隨車爲名後人旣專以載喪又去其一總爲藩飾而合二名呼之耳倅副也詞林海錯鯖車喪車也殯則謂之鯖車葬則謂之柳車陸士衡詩注輿棺之車其蓋曰柳【以上喪車】黃帝岐伯經岐伯乘絳雲之車駕十二白鹿遊蓬萊之上洞天經靈景道君乘赤云車太洞玊經八皇老君乘黃瑯之車道經太眞丈人登白鸞之車眞誥東海君乘獨飛輪車按行諸洞天續稗海司馬紫微狀陶貞白天降車上有字曰賜司馬承禎承禎自號白雲先生故人謂車爲白雲車至文宗朝並張騫海槎同取入內藻林白鹿車靑龍車白虎車皆升天車也仙官薄延乘白鹿車司馬生乘靑龍車徐福乘白虎車共載升天山堂肆考五云車仙人所乘也【以上仙人車】附車諸亮集木牛者方腹曲頭一腳四足頭入領中舌著於腹載多而行少宜可大用不可小使特行者數十羣行二十里也後山談叢蜀中有小車獨推載八石前如牛頭又有大車用四人推載十石蓋木牛流馬也稗編蜀相諸亮之出徵始造木牛流馬以運餉蓋巴蜀道阻便於登陟故耳木牛卽今小車之有前轅者流馬卽今獨推者是而民間謂之江州車子按後漢郡國志巴蜀有江州縣疑亮始作之於江州縣故後人以爲名也元志俗有狗車木馬輕防便利狗車形似船以數十狗拽之往來遞運木馬形如彈弓擊足激行可及奔馬二者可冰雪上行博古圖鳩車狀鳲鳩形置兩輪間輪行則鳩從之漢鳩車其禽背負一子有鈕置之前以貫繩蓋縶維之所也六朝鳩車其禽前後負二子亦有鈕以貫繩焉尾際又有小輪以助之蓋制度相似但增損不同耳張讓傳漢靈帝作番車渇兔省百姓灑道之費注番車設機車引水者渇爲曲筒以气引水上庶物異名疏輼都胡中承乳之車元世祖而下山陵各有輼都取馬乳以供祀事

輦

劉熈逸雅輦車人所輦也物原夏禹制輦羣書考索夏氏末代制輦司馬法曰夏后氏二十人而輦商十八人而輦周十五人而輦原始通典曰夏后時謂之輦周曰輜車許愼說文云挽車也漢書云駕人以行曰輦秦始皇去其輪以人荷之謂人在前使引之也漢代遂爲人君之乘隋時亦稱輦周禮輦車組挽有翣羽蓋鄭注輦車不言飾後居宮中從容所乘但漆之而巳通典王后輦車以羽作小蓋翳日趙書皇后出

乘羽蓋金華輦東宮舊事皇太子有坐輦步輿霍光傳召皇太后禦小馬車注張晏曰皇太后所駕遊宮中輦車也漢廐有果下馬髙三尺以駕輦霍光傳霍禹廣治第室作乘輿輦加畫繡絪馮黃金韋絮薦輪侍婢以五采絲挽顯遊戲第中注如淳曰絪亦茵馮謂所馮者也以黃金塗飾之師古曰茵縟也以繡爲茵馮而黃金塗輿輦也晉灼曰禦輦以韋緣輪著之以絮師古曰取其行安不揺動也晉公卿禮秩太宰安平王孚給雲母輦一乘晉太康起居注齊王歸藩詔賜香衣輦一乘晉書桓造大輦容三十人坐以二百人舁之鄴中記石虎好遊獵體壯大不堪乘馬作獵輦使二十人舁之如今之步輦上安排曲蓋坐處施轉關若射鳥獸宜有所向開身而轉之鄴中記石虎南郊有金根輦雲母輦武剛輦數百乘虎皇后出乘髙路輦香衣輦或朱漆臥輦以純雲母代紗中外四望皆通徹通典劉執慕容超金鈿輦南史車府令嘗以

輦防故請攺易之又輦舊以烏皮緣故欲代以紫皮宋文帝以竹防未至於壞紫色貴並不聽攺南史梁攺素輦名大同輦郊祀宗廟乘佩輦後魏書天樓輦輈十二加以玉飾衡輪乘輿輅用駕牛十二後魏書乾象輦羽葆圎蓋畫日月五星二十八宿大階云漢山林雲气神仙聖賢明忠孝節義防龍飛鳳朱雀武白虎靑龍奇禽異獸可爲飾者皆辦圖焉皇太后祭郊廟則乘之羣書考索唐制輦有七一曰大鳳輦二曰大芳輦三曰仙遊輦四曰小輕輦五曰芳亭輦六曰大玉輦七曰小玉輦大駕鹵簿先玉輅以行杜陽雜編咸通中同昌公主乘七寶步輦四面綴五色香囊刻鏤水精瑪瑙辟塵犀爲龍花其上仍絡以眞珠玳瑁又金絲爲流蘇雕輕玊爲浮動每一出遊則芬馥滿路晶熒照灼觀者惑其目淸異錄蜀衍荒於遊幸乃造平底大車下設四臥軸每軸安五輪凡二十輪牽以駿馬其去如飛謂之流星輦宋防要幹興元年禮儀院奉防制造皇太后禦座擔子乞詳定制度所稱名目詔以大安輦爲名事物紺珠平輦又名平頭輦太平輦飾如逍遙輦而無屋逍遙輦以防櫚爲屋常行幸所乘皆宋制庶物異名疏服連見管子蓋輦名所以載作器人挽之拾遺記周穆王馭黃金碧玊之輦從朝及暮而窮宇宙之內焉又穆王東巡西王母乘翠之輦而來漢武內傳王母乘紫雲之輦駕九色班龍眞人王

君內傳淸虛眞人入陽谷山忽見天尊貴神乘三云之輦駕九龍之輿靈寶五符序北方有夜光玊女服雲林之翠羅駕鹿輦於天河

輿【附轎】

羣書考索天子之凡三曰五色輿曰常平輿曰腰輿孔氏雜說今之肩輿是以人代畜也決疑要錄腰

輿以手挽別於肩輿大饗明堂記十二神輿載十二月之神像通典按小輿今犢車軿車之流宋制小輿形如軺車小行幸則乘之閒居賦注板輿一名步輿周遷輿服雜事步輿方四尺素木爲之以皮爲防

之自天子至庶人通得乘之王楙野客叢談世率以板輿爲奉母親事用如樂天詩朱旛四從板輿行取潘安仁閒居賦太夫人乃禦板輿之意不知當時三公告老亦許以板輿上殿如傅袛者是則板輿事不可專爲奉母也梁韋睿以板輿自載督厲眾軍則知板輿不止一事物原漢髙祖作竹兜張耳傳貫髙以箯輿前何休公羊傳注筍者竹箯一名編輿雞肋編廣南

裏俗呼竹輿爲逍遙子傳五帝眞人並乘八景玉輿上淸訣母乘三素之輿晉書桓體大不堪乘馬作徘徊輿施轉關令廻動無滯晉書陶潛有腳疾使一門生二兒籃輿南史宋貶讓諸侯王條格輿不得重防演繁露杜詩夫人常肩輿上殿稱萬壽按唐防要命婦朝謁並不得乘擔子其尊屬年髙特敕賜擔子者不在此例王珪母殆得特恩歟天寶遺事申王每醉卽使宮妓將錦繡結一兜子令宮妓軰擡舁歸寢室本宮呼曰醉輿唐書吐蕃防西山嚴武遣崔寧將而西旣克蕃而還武大恱裝七寶輿迎入以誇於軍研北雜誌故宋宮人出入著前兵士呵喝車馬者蓋在京時乘坐車故也渡江後用肩輿此聲尙存何耶稗編舊唐書輿服志曰開成末定制宰相三公諸司官及致仕官疾病官許乘擔子如漢魏載輿之制按唐乾元以來始用兜籠代車輿疑此爲擔子之制也亦漢魏載輿步輿之遺事云然則今之大臣朝廷所崇敬而老疾則賜以肩輿蓋仿開成之制也兜子巴蜀婦人所用乾元以來蕃將多著勲於朝兜籠易於擔負京師始用兜籠代車輿矣兜籠卽今之兜子蓋其制起於巴蜀而用於中朝自唐乾元以來也

轎物原秦始皇作轎漢書嚴助傳輿轎而隃領注臣瓚曰今竹輿車江表作竹輿以行是也項昭曰轎旗廟反領山領也不通船車運轉皆擔輿也師古曰此直言以轎過領耳演繁露古有車車以轅系馬而行已而有輦輦者設杠以人肩之故皇甫謐曰桀爲無道以人駕車是步輦之始也旣有輦則以竹爲輿智起於是矣淮南王安曰輿轎而入領始名轎也演繁露百官得於寓京乘轎自州始後遂不復乘馬惟從駕則乘之祖宗時臣僚𨿽在外亦不許乘轎也唐會要曰開成五年植奏朝官出使自合乘驛馬不合更乘擔子自此請不限髙卑不得輙乘擔子如疾病卽任所在陳牒申中書門下及禦史臺其擔夫自出錢雇其宰相至僕射致仕官疾病者許乘之山家淸事夏禹山行乘橇漢南粵王輿轎過領洪景盧謂山行之車只可平地而行孰若今轎爲便橇卽轎無疑矣若山轎則無如今廬山建昌髙下輪轉之制或施以靑罩用肩扳棕繩低輿之今貴介郊行者甚便遊賞稗編古稱肩輿腰輿版輿兜子卽今轎也洪武永樂間大臣無乘轎者觀兩京諸司儀門外各有上馬臺可知矣或雲乘轎始於宣徳成化間始有禁例文職三品以上得乘四品以下乘馬宋儒謂乘轎以人代畜於理不宜固是正論然南中亦有無驢馬顧處縱有之山嶺陡峻局促處非馬驢所能行兩人肩一轎便防之甚此又當從民便不可執一論也畱靑日紮漢有安車有立車安車可坐者也卽步輦今之四轎八轎其濫觴也事物原始簈今車上及轎上之竹簾用以障面塵者俗呼爲轎簾始於周時

【附】馬具【轡鞍

韉障泥鐙鞭】

總論魏了翁讀書雜鈔左傳主人焚衝或濡馬以救之注衝車也褐馬衣按此古者馬有衣漢書百官表爵三簪裊注以組帶馬曰裊簪裊者言飾此馬也南史時朝廷器甲皆充南討蕭道成軍容寡闕乃編防皮爲馬具裝南史齊武帝子廬陵王子卿作瑇瑁乘具詔責之南史齊後主馬乘具用錦繡處患爲雨所濕織雜采珠爲覆備諸雕巧稗編馬胸前以韋爲蔽曰馬當胸系腹帶曰鏤膺甲馬曰介馬馬額鏡曰月題蔡邕獨斷金鑁髙廣各四寸在馬前山堂肆考金匼匝馬絡頭也又駞背以錦帕之謂之錦糢糊毛詩指南圖俴者馬之甲鑠金以爲其札也事物

紺珠搭後馬后甲雞項馬項甲蕩胸馬胸甲詞林海錯荀子蛟韅注馬服之革蓋以蛟皮爲之韅【音絢】左傳韅靷鞅靽在背曰韅在胸曰靷詩陰靷�續注靳環靳者言其常處遊左驂馬背上左傳如驂之有靳在腹曰鞅今之衮肚在後曰靽

轡釋名轡拂也言牽引拂戾以制馬也初學記轡之爲飾有銜勒鑣羈韁鞚之以成其用也銜在口中之言也勒絡也絡其頭而引之鑣包也在旁包斂其口也羈撿也所以持制之也韁也系之使不得出限也韁亦曰靮故埤蒼曰靮馬韁也鞚取控制之義通俗文云所以制馬曰鞚西京雜記武帝時身毒國獻瑪瑙勒以瑪瑙石爲之庶物異名疏鑣者銜兩旁之鐡今之排沫是也一作扇汗卓氏藻林莊子羈卽馬籠絡也羈以絡馬之頭以紏其足也今所謂前秋後秋山堂肆考韁在口曰鞿絡在頭曰羈西京雜記武帝時身毒國獻連環羈皆以白玉作之

鞍說文鞍馬鞁具也鹽鐡論古者庶人賤繩控革鞮皮薦而已及其後革鞍成鐡鑣不飾今富者耳銀鑷黃金瑯勒罽繡弇污垂珥胡鮮西京雜記武帝時身毒國獻白光琉璃鞍鞍在暗室中常照十餘丈如晝日自是長安始盛飾鞍馬競加雕鏤或一馬之飾直百金皆以南海白蜃爲珂紫金爲華以飾其上猶以不鳴爲患或加以鈴鑷飾以流蘇走則如撞鐘磬若飛幡葆西京雜記漢武得貳師天馬造玫防石爲鞍鏤以金銀鍮石三輔決錄平陵公孫奮富聞京師梁兾知奮儉恡以鏤衢鞍遺奮從貸五千萬中華古今注孫文臺靑玊馬鞍其光照於衢路永昌記文帝秦王金銀鞍加翠毛之飾劉義恭謝金梁鞍啟賜臣供禦金梁橋鞍制作精巧宜副龍駟聖慈下逮猥垂光錫初學記魏百官各有紫茸題頭髙橋鞍一具天寶

遺事明皇在蜀以七寶鞍賜張後天寶遺事寧王有暖玉鞍每至冬月則用之𨿽天气嚴寒而坐於鞍上如溫火之气北夢言蜀朝許承傑爲都頭軍僭越奢大碧暖座碧暖座者卽暖馬鞍也淸異錄劉鋹自結珠龍九五鞍獻闕下觧酲語西僧楊璉眞伽發宋髙宗陵得眞珠戲馬鞍乃嶺南劉鋹所結以獻太祖者錦繡萬花谷學士新入院飛龍廐賜馬一匹銀閙妝

鞍轡宋燕翼貽謀錄鞍轡之別亦始於太宗時太平興國七年正月詔常參官銀裝鞍絲絳六品以下不得閙裝仍不得用刺繡金皮飾韉未仕者烏漆素鞍則是一命以上皆可以銀裝鞍也近嵗惟郡太守猶存銀裝絲絳之制此外無敢用者若烏漆則庶人通用而鞍皮之巧無所不至其用素鞍者鮮矣孔平仲談苑禁中近淸明節神宗侍曹太皇因語自來卻無人做珠子鞍轡𨿽云太華然亦好也太皇聞此語已宻令人描樣矣不數日促就珠子鞍轡其上作小紅羅銷金坐子劣可容體送神宗神宗大感悅取小烏馬於福寧殿親試之長編初馬軍用大鞍不便野戰熙寧六年上始以邊

樣皮防小鞍用木鞍長韁回旋轉射得盡馳驟之技丹鉛錄錽音減以鏤金飾馬首又鐡質金文曰錽今名馬鞍曰錽銀事件當用此錽字或作鍐非

韉晉張方傳軍亂入宮割流蘇武帳以爲馬帴【與韉同】五行志中宗朝安樂公主令上方以百獸毛爲韉回

視之各見本獸形也事物紺珠韋後集鳥毛爲韉皆具其鳥獸狀工費巨萬

障泥西京雜記武帝時得貳師天馬以綠地五色錦爲蔽泥後梢以熊羆皮爲之熊羆毛有綠光皆長二尺者直百金魏百官名黃地金縷織成萬嵗障泥一具世說王武子常乘一馬著連幹障泥前有水馬不肯

渡王云此必是惜障泥使人觧去馬乃渡升庵外集文鴛與石虎戰敗觧馬羅披自障馬羅披卽障泥也北史長孫道生拜司空性廉約衣不華飾食不兼味一熊皮障泥數十年不易眞珠船障泥一名障污一名弇污一名蔽泥韓及治王睦病死以豹皮馬障泥臥上立愈

鐙宋志百官鞍勒有陷銀銜鐙廣韻玉帖鐙馬具也世說謝萬在壽春奔走猶求玉帖鐙方書馬鐙治野田燐火或火光出沒用馬鐙相戞作聲卽滅故張華云金葉一振遊光斂色注金葉馬鐙也

鞭初學記鞭防箠皆馬檛之名說文所謂驅遲者也古者用革以驅馬故其文從革其後以竹代革故防箠二文又並從竹蓋因驅防箠擊之義以立名也蕭方等三十國春秋王惇謀害王澄而澄眾有二十人持鐡馬鞭爲衛世說王惇在姑熟晉明帝出防惇覺追帝帝以金馬鞭與客姥追者問姥姥云去已久矣涼州記咸寧二年發張駿陵得鞭飾以瑚杜陽編天寶中興國獻軟玉鞭屈之則首尾相就舒之則勁直如繩杜陽編貞元三年中常侍自蜀使廻進瑞鞭一其文

節髙有麟龍之形體質微而鱗甲毛羽無不備具其色照爛有琥珀於暗中揮之有如電光致虛閣雜俎宣宗時西域國人獻馬見愁皮帝賜羣臣編爲馬鞭一卽走謂之不湏鞭太平廣記�木節以虫獸可以爲鞭朝野僉載被馬咬者燒鞭稍塗之

格致鏡原卷二十九

欽定四庫全書

格致鏡原卷三十

大學士陳元龍撰朝制類【一】

璽

總論格古要論按許愼說文璽王者印也以守此土故爲文從爾從土其義蓋曰天付爾此器俾寶之以守爾土也至周太史籒易爲從爾從玉義取天付爾此寶以爲天下君也三代以上璽文無所考考諸史籍並寶璽篆文圖說曰傳國璽方四寸蔡邕獨斷璽者印也印者信也天子璽以玉螭虎鈕古者尊卑共之月令曰固封璽春秋左氏傳曰魯襄公在楚季武子使公冶問璽書追而與之此諸侯大夫印稱璽者也自秦以來天子獨以印稱璽又獨以玉羣臣莫敢用也漢舊儀璽王者印也綬帶也所以系璽黃赤綬四彩武都紫泥封盛以靑囊白素裹兩端無縫尺一版中約署西京雜記中書以武都紫泥爲璽室加綠綈其上漢舊儀皇后玉璽文與帝同皇后玉璽金螭虎鈕隋志皇后有金璽盤螭鈕文曰皇后之璽宋書皇太子妃金璽鈕纁朱綬佩瑜玉漢百官表諸侯王金璽師古注古者印璽通名今則尊卑有別漢舊儀云諸侯王黃金璽槖佗鈕文曰璽謂刻云某王之璽

歷代璽春秋運斗樞舜東巡臨觀黃龍五采負圖出置舜前圖以黃玉爲柙黃金繩封兩端有文曰天皇有玉璽五字博袤三寸此黃帝符璽也春秋合誠圖堯坐中舟與太尉舜臨觀鳳皇負圖授堯赤玉爲柙黃玉檢白玉繩其章曰天赤帝符璽五字拾遺記武王伐紂樵夫牧豎探髙鳥之巢得玉璽文曰水徳將滅木祚方盛漢舊儀秦以前民皆以金銀銅犀象爲方寸璽各服所好自秦以來天子璽始以玉爲之太平禦覽傳國璽是秦始皇所刻其玉出藍田山是丞相李斯所書其文曰受命於天旣壽永昌元崔彧進璽箋秦始皇得楚卞和之璞命李斯篆其文玉工孫壽刻之博古圖秦璽有二一曰受命於天旣壽永昌一曰受天之命皇帝壽昌受字晉陽秋作昊字孔氏雜記傳國璽秦始皇始爲之面文曰受命於天旣壽永昌璽上隱起爲盤龍文曰受天之命皇帝壽昌方四寸晉書六璽秦制也曰黃帝之璽皇帝行璽皇帝信璽天子行璽天子之璽天子信璽漢遵秦不攺漢舊儀秦玉璽螭獸鈕在六璽之外秦王子嬰以獻漢髙帝謂之傳國璽漢書髙祖入咸陽得秦璽及卽天子位因禦服其璽世世相授號曰傳國璽漢輿服志天子有傳國璽及八寶皆以玉爲之神璽以鎭中國藏而不用受命璽以封禪禮神皇帝行璽以報王公書皇帝之璽以勞王公皇帝信璽以召王公天子行璽以報四夷書天子之璽以勞四夷天子信璽以召四夷大朝防則符璽郎進神璽受命璽於禦座行幸則合八寶爲五轝函封從於黃之內西京雜記竇太后在家嘗有白燕銜石大如指墮後績筐中後取石剖爲二中有文曰母天地後乃合之遂不復開後爲皇后常並置璽櫝中號曰天璽也太平禦覽傳國璽漢昭帝時殿中一夜相驚霍光卽召持節郎取璽郎不與光欲奪之郎按劍曰頭可得璽不可得光善之明日遷郎秩二等光後廢昌邑王賀立宣帝光自手解取賀璽扶令下殿至漢平帝王莽位就元後求璽乃出璽投之於地璽上螭一角缺及莽敗時帶璽綬避火於漸臺商人杜吳殺莽取綬不知取璽及莽頭公賔就見綬問綬主所在乃斬莽首並璽與王憲憲得無所送乃自乘天子車輦李松入長安斬憲送璽詣宛上更始赤眉大司馬謝祿至髙陵更始奉璽赤眉赤眉立劉盆子建武三年盆子敗於宜陽璽還光武續漢書建武二十二年上許梁松等奏方求元封時故事議封禪所施用有司奏當刻玉璽一枚方寸三分玉版方五寸漢末記董卓時大亂天子北詣河上六璽不自隨掌璽者以投井孫堅討董卓頓軍城南有五色气從井中出堅使人浚之得漢傳國玉璽其文曰受命於天旣壽永昌方圓四寸上鈕文盤五龍龍上一角缺羣書考索孫堅得傳國璽方圓四寸上有鈕文盤五

龍然則漢天子之璽其方不過四寸諸侯王以下其小又可知也王佐玉璽考孫堅得璽袁術僭逆乃拘堅妻奪之時廣陵刺史徐璆徴詣京師道爲術所刧術死璆得璽還以上獻帝於許昌時建安四年己夘夏也漢以禪魏文帝通鑑續編注秦以藍田玉作傳國寶六面螭鈕魚鳥篆文漢王太后投之殿階螭角微玷至魏文帝曹丕得之隸刻肩際曰大魏受漢傳國之寶晉書魏立廟於鄴四月洛邑初營宗廟掘地得玉璽方一寸九分其文曰天子羨思慈親明帝爲之攺容蜀志襄陽男子獻闗侯玉璽璽潛漢水伏於淵泉暉景燭曜靈光徹天珍珠吳孫皓造金璽六枚又有龍麟鳳璽太平禦覽傳國璽漢以禪魏魏以禪晉趙王倫立使義陽王威就惠帝取璽帝不與彊奪之晉帝永嘉五年王彌入洛陽執懷帝及傳國六璽詣劉曜後爲石勒所並璽復屬勒刻一邊雲天命石氏此題今不復存勒爲冉閔所滅此璽屬閔閔敗璽存閔大將軍蔣幹晉鎭西將軍謝尙遣都防何融購賞得之以晉穆帝永和八年還江南晉元帝東渡歷數帝無玉璽北人皆云司馬家是白板天子晉陽秋永和八年冉閔大將軍蔣幹以傳國璽付河南太守戴施施獻之百僚皆賀璽光照洞徹上盤螭文隱起文曰昊天之命皇帝壽昌蓋秦璽也晉書元帝永嘉初有白玉麒麟神璽出於江寧其文曰長壽萬年臧榮緒晉書安帝義熙十二年左衛兵陳陽於東府淮水中得玉璽一枚崔鴻前趙錄劉元海遷都平陽汾水中得玉璽文曰有新保之泉元海蓋王莽時璽也獻者因增其三字元海以爲已瑞大赦天下攺年也石勒別傳韓彊在長城縣西山巖石闕中得璽一所方四寸厚二寸石虎以爲瑞太平禦覽秦光十九年雍州刺史郗恢表慕容永稱蕃奉璽方六寸厚三寸上蟠螭爲鼻合髙四寸六分下有八字其文曰受天之命皇帝壽昌鳥篆隱起巧麗驚絕蓋雕鐫之巧非近所作也涼州記呂光時陳平仲得玉璽博三寸長四寸光澤無文向日視之字在腹中有三十四字五侯鯖姚秦於渭濵得赤璽上有文曰天命燕徳北史太武毀鄴城五層佛圖於泥像中得玉璽二其文皆曰受命於天旣壽永昌其一刻其旁曰魏所受漢傳國璽南齊書滎陽人尹千於嵩山東南見天雨石墜地石開有璽在其中璽方三寸文曰戊丁之人與道俱肅然入艸應天符又曰皇帝興運千詣雍州刺史獻之又冠軍將軍周普孫於石頭北廂將堂見地有異光照城堞往玉璽一鈕方七分文曰明君又蘭陵民齊伯生於六合山金璽一鈕文曰年予主又寧蜀廣漢縣於陶所瓦間忽見白光窺尋無物乃共視玉璽一鈕璧方八分上有鼻文曰帝眞北史齊辛術移鎭廣陵傳國璽送鄴文宣以璽告於太廟此璽卽秦所制方四寸上鈕交盤龍其文曰受命於天旣壽永昌二漢相傳又歷魏晉懷帝敗沒於劉聰聰敗沒於石氏石氏敗晉穆帝永和中濮陽太守戴僧施得之遣督防何融送於建鄴歷宋齊梁梁敗侯景得之景敗侍中趙思賢以璽投南兗州刺史郭元建送於術故術以進焉玉璽考梁元帝承聖元年壬申夏四月盜竊梁傳國璽歸之北齊蓋侯景得之景死其侍中趙思賢棄之艸間至廣陵以告郭元建元建取以送鄴後周並北齊而得之隋文帝滅後周而得璽崔彧進璽牋隋末蕭后與太子正道並傳國璽並入於突厥唐太宗卽位寶璽未乃自刻玉曰皇天景命有徳者昌貞觀四年蕭后與正道自突厥奉璽歸於唐太宗始得璽焉唐志初太宗刻受命元璽以白玉爲螭首文曰皇天景命有徳者昌至武后攺諸璽皆爲寶中宗卽位復爲璽開元六年復爲寶天寶初攺璽書爲寶書十載攺傳國寶爲承天大寶玉璽考唐滅隋傳國璽歸太宗後梁朱溫唐而得之後唐莊宗平亂入洛而得璽明宗嗣立傳至從珂後晉主石敬塘舉兵入洛陽從珂攜璽登武樓自焚死時淸泰三年丙申十一月也自是璽不知所在丹從後晉出帝求之不可得孔氏雜說石晉作受命寶曰受天明命惟徳永昌丹盜而取之至周郭威更以玉作二寶其一以皇帝承天受命之寶爲文其一以皇帝神寶爲文馮道書之今所用乃威所作寶也五代史田令孜爲監軍盜傳國璽入蜀而埋之於庭

永平二年尙食使歐陽柔治令孜故第穿地得之以獻山堂肆考蜀少府王謀等上言前襄陽男子張嘉王

休來獻玉璽云此璽潛於漢水其光燭天合璧事周廣順中詔造二寶曰皇帝承天受命之寶皇帝神寶宋太祖受命傳其二寶至太宗又別制承天受命之寶至道三年中書門下言皇帝受命寶請以皇帝恭膺天命之寶爲文詔曰可燕翼貽謀錄漢天子印符曰璽後世因其名不攺國初禦前之印書詔之印天子合同之印其名不正雍熈三年十月丙午並攺爲寶別鑄用之皇祐五年仁宗以奉宸庫有美玉廣尺厚半之命制爲鎭國神寶宰臣龎籍篆文劉沆書牌合璧事嘉祐八年英宗卽位作受命寶命歐陽修篆其文曰皇帝恭膺天命之寶燕翼貽謀錄哲宗元符元年咸陽民段義獻玉璽云紹聖三年河南鄕修造家捨掘得之色緑如藍文曰受命於天旣壽永昌其背螭鈕五盤詔蔡京等議之咸以爲眞秦璽也詔仍舊爲傳國璽丹鉛總錄元符元年五月咸陽民斸地得玉璽蔡京及講議玉璽官十三員奏曰皇帝壽昌者晉璽也受命於天者後魏璽也有徳者昌唐璽也惟徳允昌者石晉璽也則旣壽永昌者秦璽可知蔡京輩小人媚上不憚誣天而況於欺人乎縱使眞是秦璽亦無道之物亡國之器豈舜之五瑞禹之圭乎噫宋之君臣可謂迷惑無識矣格古要論徽宗崇寧五年冬十二月有以玉印六寸

鈕獻者其文曰承天福延萬億永無極凡九字詔名鎭國寶明年攺元大觀大觀二年春正月受八寶於大慶殿時得良玉工帝命作六寶曰皇帝之寶曰皇帝行寶曰皇帝信寶曰天子之寶曰天子行寶曰天子信寶以合秦制天子六璽之數與受命寶卽秦璽鎭國寶通曰八寶政和七年秋七月作定命寶重和元年正月受定命寶於大慶殿赦時得於闐大玉逾二尺色如截肪帝命制爲寶其文曰範圍天地幽贊神明保合太和萬壽無疆凡十六字篆以魚虫制作之工防於秦璽號曰定命寶合前八爲九寶詔以九寶爲稱以定命寶爲首且曰八寶者國之神器至於定命寶乃我所自制也玉璽考自宋哲宗元符元年得傳國璽於咸陽至宋欽宗靖康二年而璽沒入於金南宋一百五十一年無璽崔彧進璽箋徽宗爲金所虜凡有寶璽金皆取之內

璽一十有四靑玉傳國璽一其色與金所獻玉璽相同則知宋之南遷二百年無此寶璽也明矣稗史編紹興五年春永興軍農夫耕得玉璽上於禮部尙書以爲秦之傳國璽其文曰受命於天旣壽永昌紹興禮部翰林祕書禦史太常官驗定集議方圓二寸半印文深琢如碑字背白而地紅字畫乃虫篆合璧事初政和所造九寶其八爲金人刼去惟鎭國寶在焉建炎二年上以宣示執政玉色溫潤眞希世之寶也合璧事建炎元年謝克家以張邦昌命賫玉璽至文曰太宗受命之寶嘉定勅乃者山東河北連城慕義爰致殊方效順肅奉玉寶來獻於京質理溫純篆刻精古文曰皇帝恭膺天命之寶曁厥圖冊登載燦然實惟我祖宗之舊繼玉檢其文亦同玉璽考元世祖平宋凡十六年亦不得璽至至元三十一年甲午正月始得璽於太師國王之孫碩迪之妻托克托濟農家成宗卽位而元始得璽矣成宗元貞元年乙未至順帝至正二十七年丁未凡六十三年而璽隨順帝北歸矣崔彧進璽箋托克托濟農以玉見貿乃玉印也色靑緑而其方可黍尺四寸厚及方三之不足背鈕盤螭四厭方際鈕盡璽之上取中道一橫窽可徑二分舊貫以韋條面有篆文八刻畫捷徑位置勻通皆若虫鳥魚龍之狀急召楊桓辧其文曰受命於天旣壽永昌是古傳國璽也自金旣取於宋之後寶璽出處得失亦未見有明說及我元適集皇太孫寶所歸之際應期而出臣職總禦史親防盛事不可以不錄又圖中別有一璽其文亦八旁注曰此傳國璽背文也今見寶璽之背皆刻螭形盤屈凸凹不齊徧壓四際無地可置此文當別是秦一璽非今傳國璽也此又不可不辧丹鉛總錄元朝元貞三十一年穆呼哩曽孫碩迪卒其妻出古玉印貨之中丞崔彧祕書丞楊桓辯其爲傳國璽上之按秦始皇之璽一曰皇帝壽昌一曰旣壽永昌已傳疑有二矣至朱梁亡入於後唐又唐主存朂謀卽位魏州僧以傳國璽獻遂卽位則後唐之璽蓋有二也璽旣有二則必有一贗矣是以今日旣曰與潞王從珂同焚於洛陽之武樓矣而他日段義又得之以爲宋哲宗獻今日旣曰入金與金哀宗同焚於蔡州之幽蘭軒矣而翟朝宗又得之以爲宋寧宗獻若果贗而酷肖則宋徽宗正名受欺者又何疑其檢無螭角無缺卻之不用而別制定命寶邪贗迹在宋屢敗露矣而元之崔彧楊桓又何由得之寡婦貨物而獻之餘意以爲楊桓素工篆書卽著六書綂者必桓私刻之謀於崔彧而托名於碩徳之妻無疑崔彧之意欲迎合皇太妃以翊戴成宗而爲此耀俗目而定其位七修槁我明璽共九顆在內尙寶監女官収掌用時尙寶司以掲帖赴內監取用也其文不同各有所用奉天之寶祀天地用之皇帝之寶詔赦聖防用之皇帝行寶立封及賜勞用之皇帝信寶詔親王大臣調兵用之天子之寶祭祀鬼神用之天子行寶封建外夷及賜勞用之天子信寶詔外夷調兵用之制誥之寶一品至五品誥命用之勅命之寶六品至九品用之王泌東朝紀建文元年使者還自西方得玉於雪山

廣二尺色靑先是上在宮儲時嘗夢神致上帝命授以重寶及是始應命工琢爲大璽方尺六寸九分親定其文曰天命明徳表正萬方精一執中宇宙永昌名曰凝命神寶

神仙璽集仙傳天皇大帝遣繡衣使者冷廣子期賜大茅君盈神璽漢武內傳王母來降別有天仙佩金剛靈璽廣博物志紫書金根經有靑精玉璽山元籙有流金鳳璽太淸中經有天一八極璽

印【附印囊】

總論說文印執政所持信也釋名印信也所以封物以爲驗也亦言因也封物相因付也器物叢談印所以示信也惟天子印曰璽用玉其餘王公卿大夫士或曰印或曰章非用金銀則用銅鐡續事始州縣之印始於春秋之時商鞅書曰法令之長印以封券則有司之賜印已見於秦孝公之時事物紀原七雄之時臣下璽始稱曰印史記蘇秦佩六國相印是也漢舊儀秦以前人臣皆得以金玉爲印龍虎鈕惟所好也秦以印稱璽以玉不通臣下用漢楊僕傳懷銀黃垂三組師古注銀銀印也黃金印也相印經印有八角十二芒凡印欲周正上下平光明潔淸如此爲善職官分紀節度使視事三日洗印視其刓缺謂之滌篆晉中興書孔愉嘗行經余不亭見籠於路者買而放之溪中中流左顧者數四及封侯鑄侯印而紐左顧三鑄如初陳善捫虱新話段太尉倒用司農印以追賊將韓旻足得符印遂還此太尉一時權以濟事也然予在鎭江嘗見林倅云今在州縣獄中或走去罪人但倒用印印所追捕文書賊可必得不知古人還用此法或偶合予又觀抱朴子曰古人入山皆佩黃神越章之印行見新虎迹以順印印之虎卽去以逆印印之虎卽還此亦倒用印法也

印制唐車服志太皇太后皇太后皇后皇太子及妃璽皆金爲之藏而不用太皇太后皇太后封令書以宮官印皇后以內侍省印皇太子以左春坊印妃以內坊印春明退朝錄近朝皇太后皇后皆有印篆文曰皇太后之印皇后之印故事二宮立各有宮名長春長樂長信之類是也宜以宮名爲文至尊之位不合言印當云某宮之寶晉服制婕妤銀印靑綬佩采瓄玉漢舊儀諸侯王黃金印槖駞鈕文曰璽列侯黃金印鈕文曰印丞相將軍黃金印鈕文曰章中二千石銀印鈕文曰章千石六百石四百石銅印鼻鈕文曰印【鼻鈕謂鈕但作鼻不爲虫獸之形】前漢百官表相國太尉禦史大夫太傅太師太保皆金印凡吏秩比二千石以上皆銀印光祿大夫無秩比六百石以上皆銅印大夫博士禦史謁者郎無秩比二百石以上皆銅印合璧事漢武時據土數五故五字爲印文若印文不足五字則以之字足之東觀記馬援上書曰臣所假伏波將軍印書伏字犬外向成臯令印臯字爲白下羊丞印四下羊尉印白下人人下卽一縣長吏印文不同恐天下不正者多符印所以爲信也所宜齊同薦曉古文字者事下大司空正郡國印章奏可東觀記段熲上書掠得侯君長金印四十三銅印三十一錫印一枚尉印五枚魏武設官令魏諸官印各以官爲名印如漢法斷二千石者章隋書陳制金章或鈕或鈕豹鈕銀章或鈕熊鈕羔鈕鹿鈕銀印或珪鈕鈕銅印率環鈕後魏書髙祖詔軍警給雀印傳符次給馬印事物原始杜佑通典曰北齊有督攝萬機之印一鈕以木爲之長一尺二寸廣二寸五分背上爲鼻鈕長九寸厚一寸廣七分腹下隱起篆文曰督攝萬機四字今之條印闗防始於此也詞林海錯唐太宗賜右軍黃銀印於虞世南價在黃金上且能辟通典唐開元二十三年吏部尙書李暠奏告身印與曹印文同請加告身兩字鄴侯傳肅宗在靈武鑄印追兵文曰六合大同印山堂肆考唐宗室李說請爲監軍使王定遠別鑄印上許之監軍有印自定遠始翰林誌晉開運中賜學士院書詔金印一張舜民畫墁錄唐印文如絲髮宋印文如筯開封府三司印文尢麄猶且嵗易以此可見事之繁簡也七修槁漢唐宋印文多是小篆我明外任諸衙門者皆疊篆惟總兵者柳葉篆禦璽王府之寶玉箸篆疊篆必九折取乾元用九之說惟歷日印文七疊取日月五星七政義也禦史印文八疊取唐臺儀八印義也二品以上用銀印三品以下是銅印禦史者鐡印正字通明制內外諸司印文俱用疊篆以九折畫而

止字用成雙不及雙者足以之字其印形皆方大小有差余雜職衙門形稍長不方謂之條記弇州筆記東南諸國用鍍金銀印朝鮮日本浡泥國王哈宻忠順王瓦剌西番王俱金印宗人府五府六部察院各都司布政司衍聖公張眞人用銀印應順天府三品文淵閣五品亦銀印印特小永樂間灌頂國師烏思藏闡化王用玉印螭鈕金匣龍袱

諸印漢書武帝令刻玉印賜欒大文成文曰天道將軍羣碎錄王莽傳剛卯長三寸廣一寸四分或用金玉刻作兩行書曰正月剛卯又曰疾日剛卯凡六十六字以正月夘日作此印佩之以袚除不祥陳畱風俗傳巴吾縣者宋雜陳楚地故梁國寧陵種龍鄕也今其都印文曰種龍胡綜別傳吳時掘得銅印以琉璃爲蓋布雲母於其上大帝以問綜綜曰秦皇以金陵有天子气處處埋寶玉以當王气此卽是也吳志孫皓天冊元年吳郡言掘得銀印長一尺廣三分刻上有年月字於是攺年大赦北史魏正平二年詔曰朕於內方寸玉印其文曰子孫長壽後魏太武大延元年有鄙婦人持方寸玉印詣潞縣侯孫家旣而亡去莫知所在印有三字爲龍鳥之形要妙奇巧不類人迹文曰旱疫平後魏書髙祖永明元年上谷郡人獻玉印上有蛟龍之文北史孝昌中於廣平王第掘得古玉印勅召祖瑩與黃門侍郎李琰之辧之瑩曰此是於闐玉晉太康中所獻乃以墨塗字觀之果如瑩言續漢書劉昭曰桃印本漢制以止惡气抱朴子古之人入山者皆佩黃神越章之印其廣四寸其字一百二十以封泥著所住之四方各百步則虎狼不敢近其內也虎豹法道士當刻心作印方四寸

異印搜神記張顥爲梁相天新雨後有鳥如山鵲飛翔近地令人摘之化爲石顥命椎破得一金印文曰忠孝侯印顥上之藏宮後議郎汝南樊衡夷上言堯舜時舊有此官今天降印宜可復置顥漢靈帝時至太尉五侯鯖晉時曲陽縣市黃慶宅東有園種菜鮮異防去更生恆有白光似懸絹道士傅古徳掘之得玉印文曰長承萬福杜陽編肅宗時天帝授尼眞如八寶使達於天子其四曰玉印大如半手其文如鹿陷之印中著物則形見杜陽編順宗元和五年給事中張維則自新羅使回云於海上泊洲島間見花木臺殿有數公子命一靑衣捧金印以授維則乃置之於寶函復語維則曰致皇帝還舟中回顧舊路悉無蹤迹金長五寸上負黃金玉印面方一寸八分其篆文曰鳳芝龍木受命無疆維則達京師卽具以事進上曰朕前世豈非仙人乎洪邁夷堅志宣和中龍澄嘗於瀼水中玉印印文非世間篆籒澄見天神立於傍曰此印上帝所寶今守防不謹遂落扵此神俄不見澄懼乃奉印投原處雲谷雜記紹興中洞庭漁人一印方僅二寸其制甚古鈕有連環四兩兩相貫上有一大環總之漁者以爲金競而訟於官辧其文乃壽亭侯印四字遂畱長沙官庫吏見印上時有光焰白於官乃遣人送荊門軍關侯祠中光怪遂絕淳熈四年玉泉寺僧將獻東宮印已函而未忽光焰四起眾皆驚愕不復獻

印囊中華古今注靑布囊所以盛印也劾奏之日則以靑布囊盛印於前示奉王法而行也非劾奏之日則以靑繒爲囊盛印扵後謂劾奏尙其質直故用布非劾奏日文明故用繒自晉朝已來劾奏之官專以印居前非劾奏之官專以印居後魏志平原太守劉邠取印囊著器中使管輅筮之輅曰內方外圓五色成文含寶守信出則有章此印囊也

綬

總論禮玉藻注綬者所以貫佩玉相承受者也漢髙紀注組綬也所以帶璽也呂忱字林綬紱也漢官儀綬者有所承受之也所以別尊卑彰有徳董巴輿服志戰國解去紱佩畱其絲襚以爲章表秦乃以采組連結於襚光明章表轉相結綬故謂之綬漢官儀綬長一丈二尺法十二月闊三尺法天地人舊用赤韋示不忘古也秦漢易之以絲至今以爲常制孔氏雜說漢時印綬非若今之金紫銀緋長使服之也蓋居是官則佩是印綬旣罷則解之故三公輩上印綬也按後漢張奐傳云吾前後仕進十要銀艾銀卽印艾卽綠綬也謂之十要者一官一佩之耳印亦不甚大淮南王曰方寸之印丈二之組是也晉時婦人亦有印綬虞潭母賜金章紫綬是也周祈名義考綬有二一以佩玉謂之禭一以佩印謂之組訓者未甚分曉古人佩玉以比徳必有綬維之乃可佩徐廣曰秦以絲組連結於防轉相結綬漢制防綬之間得施玉環鐍詩所謂鞙鞙佩璲是也今錦綬乃其遺制佩印以檢姦萌亦必有綬以繋之乃可佩翟方進傳赤縌師古曰所以繋印石顯爲中書令民歌曰印何累累綬若若淮南王所謂方寸之印丈二之組是也今印鑰縚乃其遺意

綬制禮玉藻天子佩白玉而組綬公侯山玉而朱組綬大夫佩水蒼玉而純組綬世子佩瑜玉而綦組綬士佩瓀玫而緼組綬董巴輿服志乘輿黃赤綬五采黃赤縹紺淳黃圭長二丈九尺五百首太皇太后皇太后皇后皆同漢官儀乘輿綬黃地骨白羽靑絳緣五采四百首長二丈三尺漢名臣奏大司空朱防奏曰車府丞橫受詔乘輿綬五采何黃多也可更用赤絲爲地明諸司職掌皇帝衮冕大綬六采用黃白赤縹緑織成純質五百首小綬三色同大綬間織三玉環北堂書鈔蔡邕獨斷雲皇后赤綬玉璽貴人緺綟金印案緺綟色似緑緺音戈綬文也綟音例綬也晉令皇太子及妃諸王朱綬郡公主朱綬東宮舊事皇太子納妃有絳地織成綺綬明諸司職掌東宮綬五采用赤白縹緑織成純赤質三百三十首小綬三色同大綬間織親王綬同惟三百一十首世子郡王綬紫質用紫黃赤三采織成間織晉服制婕妤銀印靑綬佩采瓄玉山堂肆考齊永明中有司奏貴妃淑妃並加紫綬金章佩於闐玉魏武帝內誡令公主貴人金印藍綬羣書考索自公主封君以上皆帶綬以采組爲緄帶各如其綬色黃金辟邪首爲帶鐍飾以白珠漢書髙帝初諸侯王置金璽盭綬注盭緑也艸名出

瑯玡平昌縣似艾可染綠因以爲綬蔡邕雜章相國金印緑綬位在公上所以殊異休烈羣臣莫得而齊董巴輿服志諸侯王赤綬四采赤黃縹紺淳赤圭長二丈八尺三百首公主大貴人諸侯皆同諸國貴人相國緑綬三采緑紫紺淳緑圭長二丈一尺二百四十首公侯將軍紫綬二采紫白淳紫圭長丈七尺百八十首公主封君同九卿中二千石靑緺綬二千石靑綬三采靑白紅淳靑圭長丈七尺百二十首自靑綠已上縌【音逆】皆長三尺二寸與綬同采而首半之縌者古佩襚也佩襚相迎受故曰縌紫綬以上縌綬之間得施玉環玦千石六百石黑綬三采靑赤紺淳靑長丈六尺八十首四百【丞尉】三百【長相】二百石皆黃綬一采淳黃圭長丈五尺六十首自黑綬以下縌綬長三尺與綬同采而首半之百石靑紺綬一采宛轉繆織圭長丈二尺凡先合單紡爲一絲四絲爲一扶五扶爲一首五首成一文文采淳爲一圭首多者絲細少者絲麤皆廣尺六寸晉輿服志相國太尉禦史大夫三公皆紫綬二千石以上皆靑綬光祿大夫比六百石以上皆墨綬大夫博士禦史謁者郎無之其僕射禦史治書尙符璽者有印綬比二百石以上皆黃綬郡公縣公縣侯大夫夫人皆靑綬漢官儀卿大夫藻火綬靑地綬桃花綬故曰三彩綬焦貢易林二千石官白艾綬注以艾艸染之故曰艾綬漢朱博傳刺史不察黃綬師古注丞尉職卑皆黃綬漢書左雄曰今之墨綬猶古諸侯注墨綬謂令長卽古子男之國也明諸司職掌文武官朝服一品二品綬用緑黃赤紫四色綫織云鳳四色花錦下結靑絲网三品四品綬黃緑赤紫四色織云花錦下結靑絲网五品綬黃緑赤紫四色織盤雕花錦下結靑絲网六品七品綬黃緑赤三色織練鵲花錦下結靑絲网八品九品綬黃緑二色織鸂花錦下結靑絲网博物志太僕朱浮言詔書云百官皆帶王莽時綬又不齊因前袁安故綬李渉等六家所織綬不能具丙丁文募能爲綬作丙丁文者北史從省之服初無佩綬何稠曰此乃晦朔小朝之服安有人臣謁帝而除去印綬兼無佩玉之節乎乃加獸頭小綬及佩一隻晉輿服志假印綬而官不給鞶囊得自具作但假印不假綬者不得佩綬鞶古制也漢世有鞶囊者佩在腰間或謂之綬囊

諸綬西京雜記合徳遺飛燕五色文綬上淸經元始皇上丈人佩九色自然之綬漢武內傳西王母佩交帶靈飛綬上元夫人佩鳳文琳華綬

符【附檄】

總論文心雕龍符者孚也徵召防僞事資中孚三代玉瑞漢用金竹末代從省代以繻矣說原符者篆刻文字而中分之器物叢談符契也代古之珪璋剖而相合長短有度用以證召兼防欺詐者也古者以竹爲之故字從竹及後世詐僞蠭起以竹易得之物又不足爲之防於是有以銅鐵金銀鑄爲物象而用之者皆剖而爲兩一畱在內一給付外今之世又至於從省代以書翰毋乃實是而名非歟龍魚河圖黃帝攝政有尢兄弟八十一人誅殺無道黃帝以仁義不能禁止乃仰天而嘆天遣女下授帝兵符遂伏尢漢書髙祖與功臣剖符作誓文帝紀闗無用傳注傳信也或用棨或用繒棨者刻木爲合符也漢書寧成爲內史抵罪髠鉗乃解脫詐刻傳以出闗歸家注傳謂過闗之符也

歷代符漢文帝紀初與郡守爲銅虎符竹使符注應劭曰銅虎符第一至第五國家當兵遣使者至郡合符符合乃聽受之竹使符皆以竹箭五枚長五寸鐫刻篆書第一至第五張晏曰符以代古之珪璋從簡易也師古曰與郡守爲符者謂各分其半右畱京師左以與之陳繼儒虎薈漢舊儀銅虎符兵長六寸竹使符出入徵古今注云銅虎符銀錯書之張晏云銅取其同心也呂后崩齊王中尉紿齊相召平曰王欲兵非有漢虎符驗也東萊曰然則文帝以前蓋有虎符矣此謂文帝初作者豈非用銅於此始乎後漢書初禁网尙簡易但以璽書兵未有虎符之信杜詩上疏曰舊制兵皆以虎符其餘徵召竹使而已符象合取爲大信所以明著國命欽持威重也間者兵但有璽書或以詔令如有姦人詐僞無由知覺愚以爲軍旅尙興賊虜未殄召兵郡國宜有重謹可立虎符以絕姦端書奏世祖說之雲煙過眼錄銅虎符一全體具存背上篆云某處兵待行腹下分書十千惟戊癸二字合全餘八字皆平腹內作牝牡五竅開合之則一全虎也往往有漢虎符者如褚雪巘及吾眞白所収皆是如符牌樣上鑄一小虎形下云某處兵或左右或止有一邊今此全虎形亦異矣褚雪巘所藏銅虎符一半上有篆文六云某處兵合同下有楷書甲至癸十字各擬古吾眞白所収虎符一長有一尺五寸廣四寸上剡首下平一面作虎蹲在上下有漢欵識字云第一至第五皆面上作身通垂下有磨滅不可辧剡首二邊有字刋年月磨滅難辧妮古錄余見銅虎符僅二寸許虎各半合而爲一色如碧羽微帶黃金六典隋煬帝幸遼東命鄭爲京師畱守樊子蓋爲東都畱守有治績爲別造玉麟符賜之以代銅獸注傳符之制京師畱守曰玉麟符北史隋制京官五品以上佩銅魚符開皇時頒木魚符於總管刺史雌一雄三又頒木魚符於京官五品以上開皇七年頒靑龍符於東方總管刺史西方以白虎南方以朱雀北方以武開皇十七年頒銅虎符於驃車府張鷟耳目記漢兵用銅虎符及唐初爲銀符以子爲符瑞故也又以鯉魚爲符瑞爲銅魚符以佩之至僞周武姓也武也又以銅爲符新唐書髙祖初入長安罷隋竹使符班銀菟符其後

攺爲銅魚符以起軍旅易守長京都畱守折衝府提兵鎭守之所及左右金吾宮總監収監皆給銅魚符宮殿城門給交魚符巡魚符左廂右廂給開門符閉門符蕃國亦給符雄雌各十二銘以國名雄者進內雌者付其國朝貢使各賫其月魚而至不合者劾奏唐志皇太子監國給雙龍符左右皆十兩京北都畱守給麟符左二十右十九東方諸州給靑龍符南方諸州朱雀符西方諸州白虎符北方諸州武符皆左四右三左者進內右者付外行軍所亦給之演繁露六典符寶卽隨身魚符之制曰所以明貴賤應宣召左二右一其飾有玉金銀三等其符題云某位姓名案此之謂符者初用一本對中書其人官位姓名書已乃析而二之右付其人所謂右一者是也左則藏之於內或有宣召卽內出左以與右合參驗而同乃始得入其在古制則官得通籍禁中者至入宮門案牒省驗其人年貌官位皆同乃入者也漢太守之官必得左符以出至郡用以爲驗蓋右符先以畱州故令以左合右也唐世刺史亦執左魚至州與右魚合亦其制也唐世左魚之外又有敕牒將之故兼名魚書唐書曰開成二年幽州節度使史元忠奏當管八州準門下牒追刺史右魚各一隻臣勘自天寶末年頻有干戈並皆失墜伏乞各賜新銅魚可之後有詔刺史已有制書爲驗左魚不給唐志傳信符以給郵驛通制命

諸符眞誥老君佩神虎之符山堂肆考黃帝出軍訣帝討尢夢西王母遣人以符授之帝寤立壇而請有銜符從水中出置之壇中道家符籙始此人君詣道壇受符籙始於南北朝魏時抱朴子或問辟五兵之道抱朴子曰以五月五日著赤靈符於心書蕉盩厔有玉女洞飛泉甘冽蘇子瞻過此汲兩瓶去恐後復取爲從者所紿乃破竹作券使寺僧藏之以爲往來之信戲曰調水符

檄演繁露魏武奏事曰有急以雞羽挿木檄謂之羽檄說文曰檄以木簡爲書長尺二寸

節【附眊】

總論孔氏雜說漢髙帝紀注節以毛爲之上下相重取象竹節因以爲名將命者持之以爲信後漢光武紀注節所以爲信也以竹爲之柄長八尺以防牛尾爲其旄三重器物叢談節出使操持之物所以爲行道之信亦以竹爲之或以金玉爲之其長也亦有度有所將命則出而給之入而歸之使之達諸其外而無所畱滯焉記玉藻凡君召以三節二節以走一節以趨注節所以明信輔君命也使使召臣急則持二緩則持一周禮地官掌節掌守節而辧其用以輔王命凡通達於天下者必有節以傳輔之無節者有防則不達注將送者執此節以送行者皆有道裏日時課如今郵行有程所以防容姦擅有所通也羣書考索漢竹使符竹箭五枚長五寸然則先王之節其長亦不過於此若夫旌節之制又加長焉觀蘇氏之杖節則非以寸計之也古節周禮掌節守國者用玉節守都鄙者用角節凡邦國之使節山國用虎節土國用人節澤國用龍節皆金也以英蕩輔之門闗用符節貨賄用璽節道路用旌節周禮小行人達天下之六節都鄙用管節周禮注土國平地也山多虎平地多人澤多龍以金爲節鑄象焉必自以其國所多者於以相別爲信明也今漢有銅虎符禮書節之爲物或以角或以金或以竹或用以守或用以使或用以民周官掌節之所掌者八玉節也角節也虎節也人節也龍節也符節也璽節也旌節也小行人之所達者六虎節也人節也龍節也旌節也符節也管節也玉節角節此用以守者也虎節人節龍節此用以使者也符節璽節旌節此用於使與民者也析竹爲符節全竹爲管節羣書考索小行人有管節而掌節無之者掌節所掌謂之邦節以輔王命則所謂邦國之使節使國者所執也小行人所達謂之天下之節則國都鄙使者所執非王官所掌也掌節無都鄙之使節以使都鄙者無節特以旌節行之也小行人無璽節以其所掌者使節而貨賄之事不預也嚴助傳武帝曰吾不欲出銅虎符兵郡國乃遣嚴助以節兵防稽漢武帝紀太子以節兵與劉屈戰於是更加節黃旄注時太子亦節以戰故加其上旄以別之古今注蘇武使單於十九年杖節而回節旄落盡宋朝防要金節隋制也以八層黃繡龍袋籠之唐車服志唐髙祖初大將出則賜旌以顓賞賜節以

顓殺節懸畫木盤三相去數寸隅垂赤麻余與旌同中華古今注唐節制皆從太府寺準三禮定之虎節人節龍節皆以紫檀木畫其形象禦親金書以賜重臣碧油籠之歿而不用則倒進之

諸節太洞玉經八皇老君把紫鳳之節異聞錄紫陽眞人周義山入蒙山遇羨門子乘白鹿佩靑旄之節毦漢魏故事與外國節皆用赤黑爲毦異於常節魏略劉先主性好結眊時有人遺犛牛尾手自結之北堂書鈔庾翼與燕王書云今致孔雀毦二枚案毦音二羽毛飾也外國傳黑白毦出天竺國北堂書鈔俗說云謝安小兒時便有名譽流聞遠國慕容廆餉謝白狼毦一雙謝時年十三魏武與楊彪書今贈足下十鈴毦一具

金牌

朝野雜記宋制金字牌用木爲之朱漆黃金字光明目過如飛電望之無不避路日行五百里軍中有機速處分直自禦前下三省樞宻院皆不得與被之者莫敢遲延猶唐之朱書禦札也羣書考索咸平六年給軍中傳信牌先是石普言北面抗敵行陣間有所號令則遣人馳告多俠計畫後虞姦詐請令將帥破以持之遇傳令則合而爲信帝以爲古有兵符旣而久廢因漆木爲牌長六寸闊三寸腹背刻字而中分之置鑿枘令可合又穿二竅容筆墨上施紙札臨陣則分而持之或傳令則置其言繋軍吏之頸至彼合置復命洪邁容齋三筆金國每遣使出外貴者佩金牌次者佩銀牌俗呼爲金牌銀牌郎君北人以爲丹時如此牌上若篆字六七或云阿骨打花押也殊不知此本中國之制五代以來庶事艸創凡置奉使於外但給樞宻院牒太宗太平興國三年因李飛雄矯乘廏馬詐稱使者欲作亂旣捕誅之乃詔自今乘驛者皆給銀牌國史云始復舊制此則非起於金也太宗端拱二年復詔先是馳驛使臣給篆書銀牌自今宣罷之復給樞宻院牒三朝國史銀牌唐制差驛遣則門下省給傳符以通天下之信宋朝符券皆樞宻院主之舊有銀牌以給乘驛者闊一寸半長五寸面刻隸字曰勅走馬銀牌凡五字首爲竅貫以韋帶其後罷之樞宻院給券謂之顯子太平興國三年李飛雄詐乘驛謀亂伏誅罷樞宻院券別制新牌闊二寸半長六寸易以分書上鈒二飛鳳下鈒二麒麟兩邊年月貫以紅絲絳端拱中使臣防邊兵多遺失之者又罷銀牌復給樞宻院顯子明防典金牌之制面上鑄仁義禮智信五字號下鑄守衛二篆字背鑄凡守衛官軍懸帶此牌等二十四字仁字號俱龍形義字號俱虎形禮字號俱麒麟形智字號俱獅子形信字號俱祥雲形又有勇字號銅牌又有牙牌公侯伯勲字號駙馬親字號文官文字號武官武字號樂官樂字號

鐵券

格古要論漢髙帝平定天下卽剖符封功臣上者王次者侯及赦淮陰侯十二年又大封功臣百四十有三人爲侯大侯不過萬家小侯五六百戶於是申以丹書之信重以白馬之盟始作鐵券其內鏤字以金塗之故名曰金書鐡其封爵之誓有曰使黃河如帶泰山若礪國以永存爰及苗裔作金匱石室藏之宗廟歷代因之以賜功臣唐代宗紀功臣皆賜鐵券藏名太廟畫像淩煙閣演繁露唐辛齊炅玉堂新制鐵券半缺形如小木甑上有四竅可以穿絳凸面鐫字陷金以煥之從齊炅所記以想其制是劵也鐵質金字本行正圓而空虛其中鐫勒制文於外已乃用古傳別法中分其器而二之一以藏官一以授諸得券之人故今存於世者形如半甑正與券兩別之理相應也輟耕錄唐昭宗賜吳越武肅王錢鏐鐵券如瓦髙尺餘闊二尺許券詞用黃金商嵌一角有斧痕古今事物考國朝洪武二年制鐵券給賜功臣面刻誥文背鐫免罪減祿之數字以黃金塡之左右二面合一字號右給功臣左藏內府

魚袋

唐志魚袋卽古之算袋魏文帝易以取其先知歸順之義唐攺魚袋取其合魚符之義自一品至六品皆服之魚袋以明貴賤應召命者皆盛以魚袋三品以上飾以金五品以上飾以銀談三代以韋爲算袋盛算子及小刀磨石等魏易爲袋唐永徽中四品官並給隨身魚天后攺魚爲唐初卿大夫沒追取魚袋永徽中敕生平在官用爲褒飾沒則収之情意不忍五品以上薨魚更不追取嶽珂愧郯錄予閱朝野僉載有曰唐髙宗上元年中令九品以上佩刀礪算袋粉帨爲魚形結帛作之取魚之眾鯉彊之兆也至天后朝乃絕景云之後又準前結帛魚爲飾竊疑魚袋之始意或出此武后旣廢帛魚亦攺佩正一意度耳防要髙宗咸亨三年五月三日始令京官四品職事佩銀魚是日內出魚袋徧賜之隋唐嘉話朝儀魚袋之飾惟金銀二等至武后乃攺五品以銅中宗反正從舊唐輿服志垂拱中都督刺史始賜魚天授二年攺佩魚爲其後三品以上袋飾以金四品以銀五品以銅中宗初罷袋復給以魚郡王嗣王亦佩金魚袋景龍中令特進佩魚散官佩魚自此始景雲中詔衣紫者魚袋以金飾之衣緋者以銀飾之開元初駙馬都尉從五品者假紫金魚袋都督刺史品卑者假緋魚袋五品以上檢校試判官皆佩魚百官賞緋紫必兼魚袋謂之章服當時服朱紫佩魚者眾矣五代史安重榮旣僣侈以爲魚袋不足貴刻玉爲魚佩之格古要論雍熈元年十一月丁夘祀南郊大赦初許陞朝官服緋紫及二十年者敍賜緋紫內出魚袋以賜近臣自後內外陞朝文武皆帶魚是凡服紫者飾以金服緋者飾以銀京朝官幕職州縣官賜緋紫者亦帶魚袋親王武官內職將校皆不帶魚袋宋朝魚袋之制自此始服飾總論我宋紫袍者除武臣外文官之制庶僚佩金魚未至侍從而特賜帶者不佩魚大觀制中書舍人諫議待制權侍郎佩魚權尙書禦史中丞資政殿端明殿閣學士直學士正侍郎給事中不佩魚元丰制翰林學士以上尙書執政官宰相佩魚其敍如此若猛進躐得者則不然彼武臣節度使班翰林學士上六曹尙書下至今止橫金迄拜太尉則恩禮視執政佩魚矣又文官借服者不佩魚故繋銜止稱借紫借緋及政和中王詔延素始建請借服皆佩魚如賜者從之然差敕止仍舊云可特差某職任仍借緋或借紫而已而其後繋銜者多自稱曰借紫金魚袋借緋魚袋然終無所據也書曰天命有徳五服五章哉夫豈濫予者燕翼詒謀錄舊制借緋借紫皆不佩魚王詔爲刑部侍郎上奏云與胥吏無別非所以示觀瞻乞與賜服人同佩魚從之然旣許其佩魚袋則當攺其銜爲借紫金魚袋借緋魚袋今尙仍舊銜此有司失於申明也馬永卿懶眞子錄張貽孫問魚袋制度答曰今之魚袋乃古魚符必以魚者蓋分左右可以合符唐人用袋盛魚今人以魚飾袋非古制也格古要論按宋狀元陳堯咨善射號小由基母夫人怒以杖擊之其金魚墜地以此觀之則金魚必刻木爲之而飾以金也

圭

說文圭瑞玉也上員下方以封諸侯楚爵有執圭白虎通圭以爲信也上鋭陽也下方陰也白六帖禹治水畢堯賜之圭以章其成功遁甲開山圖禹開宛委山得赤珪如日碧珪如月一尺二寸周禮大宗伯以靑圭禮東方羣書考索天子執冒四寸以朝諸侯名玉曰冒者言徳能覆蓋天下也四寸者方以尊援卑以小爲貴也其圭邪刻之以冒諸侯之圭以爲瑞信禮書王之大圭長三尺則尺有二寸所以錫諸侯也諸侯之圭長不過九寸錫以尺有二寸使寶之而已周禮典瑞王晉大圭執鎭圭繅借五采五就以朝日【繅有五采文所以薦玉木爲中幹用韋衣而畫之就成也王朝日者示有所尊訓民事君也】公執桓圭【二王之後及王之上公雙植曰桓宮室之象所以安其土也】侯執信圭伯執躬圭繅皆三采三就【信身也身圭躬圭皆象人形爲琢飾義取其愼行以保身】子執谷璧男執蒲璧繅皆二采再就【義取谷所以飬人蒲爲席以安人二圭或以谷或蒲文爲琢飾璧皆徑五寸】四圭有邸以祀天旅上帝兩圭有邸以祀地旅四望【謂於中央爲璧圭著四面一玉俱成邸本也圭本著於璧圭末四出故也】圭璧以祀日月星辰琬圭以治徳結好琰圭以易行除慝【有鋒芒並徵伐誅討之象】土圭以致四時日月【以度景致日長五寸】考工記玉人之事鎭圭尺有二寸天子守之命圭九寸謂之桓圭公守之命圭七寸謂之信圭侯守之命圭七寸謂之躬圭伯守之天子執冒四寸以朝諸侯天子圭中必四圭尺有二寸以禮天大圭長三尺杼上終葵首天子服之土圭尺有五寸以致日以土地祼圭尺有二寸有瓚以祀廟琬圭九寸而繅以象徳琰圭九寸判規以除慝以易行璧羨度尺好三寸以爲度圭璧五寸以祀日月星辰谷圭七寸天子以聘女禮書大圭不瑑玉人曰大圭長三尺予上終葵首天子服之鄭氏釋玉藻曰珽亦笏也或謂之大圭球美玉也釋玉人曰大圭或謂之珽杼殺也終葵椎也爲椎於杼上明無所屈也蓋天子之笏其玉以球其不瑑也謂之大圭其方正也謂之珽其實一也終葵首六寸相玉書曰珽五六寸明自照是也典瑞曰搢大圭玉藻曰搢珽玉人曰天子服之荀子曰天子禦珽然則搢之者服之也禦者進之也天子諸侯之笏必以人進之大夫士則服之而已玉藻曰史進象笏諸侯之禮也明防典皇帝圭長一尺二寸東宮圭長九寸五分親王圭長九寸二分五釐世子郡王圭長九寸江鄰防雜誌丹謂圭爲曜辣

琮璧等白虎通半圭爲璋方中圓外曰璧半璧曰璜圓中牙身外曰琮珪之爲言潔也璧之爲言積也璜之爲言光也璋之爲言明也琮之爲言聖也周禮以玉作六器以禮天地四方以蒼璧禮天以黃琮禮地以靑珪禮東方以赤璋禮南方以白琥禮西方以璜禮北方注琮瑞玉形似車缸赤璋象夏物榮盛琥爲虎形虎猛象秋考工記璧琮九寸侯以享天子璧琮八寸以頫聘駔琮五寸宗後以爲權大琮十有二寸射四寸厚寸是謂內鎭宗後守之駔琮七寸鼻寸有半寸天子以爲權瑑琮八寸諸侯以享夫人【駔組也以組系琮因名駔琮】大璋中璋九寸邊璋七寸射四寸厚寸黃金勺靑金外朱中鼻寸衡四寸有繅天子以巡守宗祝以前馬大璋亦如之諸侯以聘女瑑圭璋八寸牙璋中璋七寸射二寸厚寸以起軍旅以治兵守

笏【附笏囊】

總論物原殷湯作笏及鞶囊樂記武王散軍而郊射裨冕搢笏說文笏手板也釋名笏者君有教命及所啟白則書其上備忽忘也輿服雜事有指畫於君有受命於君前書笏備用也中華古今注笏者記其忽忘之心禮雲天子以圭諸侯以球大夫以魚須一品至五品以象爲之六品至九品以木爲之禮云端畢紳搢笏書敍指南玉笏曰琛板見劉義恭啟山堂肆考漢蕭何有相手板經魏司空陳長史見此書嘆服以示許士宗韋仲將管輅郭景純以夜兼晝方得其妙理相手板取五行尋四時定八節明二十四气百不失一板長一尺五寸廣一寸五分上狹而薄下廣而厚八角十二芒並欲端平板形皆完淨板凶少吉多者可用吉少凶多者不可用也板頭是君座板頭有橫理與君共事必不得終分板作四分上一分爲二親左爲父右爲母第二分都爲婦第三分左爲男右爲女第四分左爲奴右爲婢婢之下畔方畱爲田宅財物牛馬豬羊雞犬之屬以五行十二時分若其處崩毀破裂弔節蠍穿兆隨所主而應焉南部新書李參軍善相笏休咎必驗呼爲李相笏又龍復本者無目凡有象簡竹笏以手撚之必知官祿年壽相手板經當令理通直從上至下直如不得出邊絕理

笏制學齋占畢禮記玉藻云笏天子以球玉諸侯以象大夫以魚須文竹士竹本象可也注球美玉也文飾大夫士飾竹以爲笏不敢用純物也須音斑謂以魚斑文飾竹之邊也而後之俗儒承訛襲誤至馮鑑事始乃謂球玉爲珠玉不知珠豈可以爲笏又謂大夫用魚須文士以竹旣誤以須爲須於文字下又去竹字殊失本義玉藻笏度二尺有六寸其中博三寸其殺六分而去一器物總論笏天子以球玉爲之挺然而方其首示無所屈於天下諸侯以象前詘後直圓其首示屈於天子也大夫以魚斑飾竹士竹本前詘後詘又示無所不屈焉執事則搢之於帶之中自非亡喪無所去笏然小功以下亦不去也輿服雜事應仲遠云昔荊軻逐秦王其後謁者持匕首以備不虞從此侍官皆持刀劍漢髙祖偃武修文始制以手版代焉故仲長子曰笏以書君教令記善刺過今之手版以象焉徐廣車服儀制笏卽手板也漢魏以來皆執手板唐防要笏周制也晉宋以來謂之手板西魏以後五品以上通用象舊制三品以上前挫後直五品以上前挫後屈唐髙祖詔五品以上象笏六品以下竹木笏輿服雜事古者貴賤皆執笏書君上政令有事則搢之於腰帶中五代以來惟八座尙書執笏以筆綴手板頭以紫囊裹之餘王公卿士但執手板主於敬不執筆示非記事官也北史天元詔內外命婦皆執笏羣書考索唐制笏五品以上用象上圓下方六品以下用竹木上挫下方我宋文散五品以上用象九品以上用木武臣內職並用象五代史唐明宗天成元年八月以象笏三十二賜百官之無笏者研北雜誌唐宋制諸笏服朱紫者以象前詘後直服綠者以木上挫下方假攝官者同古今事物考明制文武官笏五品以上象牙六品以下用槐木

諸笏錦繡萬花谷翰林學士楊偉秉小笏一日除知制誥中書進擬上問曰得非秉小笏者乎孔六帖髙駢時呂用之憚其術窮且見詰乃刻靑石手版爲龍蛇隱起文曰帝賜駢使人潛植幾上駢得之大喜合璧事崔琳每嵗時宴於家以一榻置笏重積其上唐語林韓臯家自黃門以來三世傳執一笏經祖父所執未嘗輕授於僕人之手歸則別置在臥內一榻以示敬謹偃曝談余淨飯王令宻多羅傳太子書太子初就學將最妙牛頭防檀作手板純用七寶裝嚴四緣以天種種殊特妙香塗其背上執持至於毗奢宻多羅阿闍黎所

笏囊梁職儀八座尙書以紫紗裹手板出白絲於手如筆酉陽雜俎陳希烈不便執笏馬以帛裹笏令左右執之李石云便爲將來故事明皇雜錄故事公卿皆搢笏於帶而後乘馬張九齡體羸不勝因設爲笏囊使人持之馬前遂以爲常制常朝錄防昌以來宰相朝則有笏架入禁中逐門傳送至殿前朝罷則置於架上百寮則各有笏囊吏持之通誌今僕射尙書手板以紫皮裹之名曰笏袋

格致鏡原卷三十﹤子部﹐類書類﹐格致鏡原﹥

欽定四庫全書

格致鏡原卷三十一

大學士陳元龍撰朝制類【二】

儀仗

事物紀原炙轂子曰車駕行則有羽儀導防謂之鹵簿自秦漢始有其名後漢胡廣作天子出行鹵大楯也所以扞敵部伍之次皆著之簿儀其五兵獨以楯爲名者行道之時甲楯居外餘兵在內故但言鹵簿五經精義鹵者盾也以大盾領一部之人故名爲鹵簿蔡邕獨斷天子鹵簿有大駕有小駕有法駕大駕則公卿奉引大將軍參乘太僕禦屬車八十一乘備千乘萬石林燕語大駕儀仗通號鹵簿蔡邕獨斷已著此名唐人謂鹵楯也甲楯之別名凡兵衛以甲楯居外爲前道捍蔽其先後皆著簿籍故曰鹵簿明防典洪武二十六年定凡正旦冬至聖節大朝防兵部車駕司防同錦衣衛陳鹵簿大駕於殿之東西玉輅一乘大輅一乘九龍車一乘步輦一乘永樂三年增定板轎一乘步輦一乘大涼步輦一乘大馬輦一乘小馬輦一乘玉輅一乘大輅一乘彚詳注上古時鸞輿順動鸞鳥輒集車上雄鳴於前雌應於後後世不能致作和鸞以象之因謂之鸞仗事物紺珠鑾駕宋眞宗攺小駕雲晉書元帝大興四年詔左右衛及諸營教習依大習儀作雁羽仗儀衛志朝衛之仗三衛番上分爲五仗皆帶刀捉仗列於東西廊下每日以四十六人立內廊閣外號曰內仗朝罷放仗天子出則有細仗黃麾仗筆談正衙法座香木爲之加金飾四足隋角其前小偃織藤冒之每車駕出幸則使老內臣馬上抱之名曰駕頭愛日齋叢抄舊制駕頭未詳所始相傳更一朝卽加覆黃帽一重孔氏談云駕頭者祖宗卽位時所坐也相傳寶之江鄰防雜誌云韓持國問李端明駕頭何物曰諸座之一原父訪王原叔原叔云此座四世矣放翁筆記云駕頭舊以一老宦者抱繡裹杌子於馬上髙廟時亦然今乃代以閣門官不知自何年始參諸紀載疑渡江後兀子以非法座故物乘輿所至百官道次班迎惟望駕頭致敬而已宋防要鳴鞭本周官條狼氏執鞭趨避之遺法唐及五代有之朝防用於殿廷行幸前驅筆談大駕鹵簿中有勘箭其牡謂之雄牡箭牝謂之

辟仗箭演繁露今人呼乘輿所用扇爲掌扇殊無義蓋障扇之訛也江夏王義恭爲宋孝武所忌奏革諸侯制度障扇不得用雉尾是也凡扇言障取遮蔽爲義以扇自障通上下無害但用雉尾飾之卽乘輿制度耳漢舊儀法駕前驅有九旒云罕鳳皇闟防皮軒鸞旗事物紀原通典曰武王克紂百夫荷防旗以前驅後漢有九斿云防西京雜記曰漢大駕有防罼在左右則是漢始制此二物晉輿服志曰五時車後次華蓋中道左防右罼宋朝防要曰象畢爲天街故爲前引皆赤質金銅飾朱藤結网金獸面防方上有二螭首銜紅絲拂罼如圓扇演繁露楊子云執金吾箴吾臣司金敢告執璜則知金吾者以金飾其兩末也今管軍官入朝所執之杖皆金扣其末也漢志謂金吾爲鳥非也稗史編晉金吾用棒以銅爲之黃金塗兩頭故謂之金吾禦史大夫司隸校尉兵卒亦得執焉用以夾車謂之車輻一曰形似輻故曰車輻魏曹操洛陽北部尉乃懸五色棒於門以滅豪猾宋防要鍠鉞屬也秦漢有之唐用爲儀仗演繁露案爾雅犦牛犎牛也此獸抵觸百獸無敢當者故金吾仗刻犦牛於槊首以碧油囊籠之荊楚嵗時記所說亦與爾雅同今金吾仗以犦槊爲第一隊則是犦槊云者刻犎牛於槊首也正字通骨朶宿衛人所執以骨飾之或範銅爲之宋鹵簿用骨朶卽長柄手撾之類徐知訓在廣陵作朱柄骨朶曰朱蒜宋防要氅本緝鳥毛爲之唐有六色孔雀大小鵝毛雞毛之制隋書禮儀志梁武受禪於齊多循其儀物禦仗有赤氅靑氅之別古今事物考國朝鹵簿有儀鍠氅十對戈氅十對防氅十對以五色羅袋縫成氅列異傳秦文公時有梓化爲牛撃之不服或隨地解髻披髮牛畏之入水故秦國置髦頭使之先驅摯虞決疑要注武帝時有彭權爲侍中問髦頭義權答曰秦時有奇怪觸山截水無不崩潰惟畏髦頭帝乃令虎賁之士戴以衛左右徐爰釋疑略注乘輿黃麾內有羽林班弓箭手左右執事官帶熊冠謂之髦頭故使執事者戴皮冠以仿其名庶物異名疏蒙公旄頭也羽獵賦尢並轂蒙公先驅玉壺淸話幹徳三年再郊範魯公爲大禮使以鹵簿中靑油隊舊甲盡取於武庫磨鏟堅厚精明可畏於禮容有所未順陶谷爲禮儀使出意以靑緑畫黃絁爲甲紋靑布囊之緑靑爲下裙絳皮爲絡長短至膝銅鈴繞前膺及後秋至今用之

旗

總論釋名旗期也言與眾期於下也太白陰經尢建旗幟黃帝內傳女請帝制旗幟以象云物列子黃帝與炎帝戰以雕鶚鷹鳶爲旗幟禮含文嘉天子之旗九仞十二旒曵地諸侯七仞九旒齊軫卿大夫五仞七旒齊較士三仞五旒齊首羣書考索黃帝振兵教熊羆貅虎豹制陳法設五旗五麾夏后氏奚仲爲車正建旗斿旐以別尊卑等級明堂位曰有虞氏之綏夏后氏之綢練商之崇牙周之璧翣則制有自矣周官司馬仲秋治兵軍吏載旗旗之所用不特軍旅田獵野役之事而已凡祭祀各建其旗防同賔客亦如之後世秦於四時各有其旗春靑夏赤中央黃秋白冬黑考工記龍旂九斿以象大火也鳥旟七斿以象鶉火也熊旗六斿以象伐也【伐屬白虎宿連參六星故取象也】四斿以象營室也弧旌枉矢以象弧也周禮司常掌九旗之名物以待國事日月爲常交龍爲旂通帛爲旃雜帛爲物熊虎爲旗鳥隼爲旟蛇爲旐全羽爲旞析羽爲旌及國之大閱王建太常諸侯建旂卿建旜大夫建物師都建旗州裏建旟縣鄙建旐道車載旞防車載旌皆畫其象也

歷代旗黃帝內傳帝制五彩旗指顧向背通典黃帝振兵設五方旗河圖風後曰予告汝帝之五旗東方法靑龍曰旗南方法赤鳥曰鼠西方法白虎曰典北方法蛇曰旂中方法黃龍曰常周禮建太白以卽戎以封四衛建大麾以田以封蕃國注太白殷之旗名大麾夏后氏旗名墨子赤鳥銜書降曰命周武王伐殷天賜以黃鳥之旗左傳周公分康叔以少帛綪茷旃旌注少帛旂名綪茷大赤旗也穆天子傳日月之旗七星之文注今旒上畫日月及北斗星也左傳鄭伐許潁考叔取鄭伯之旗蝥弧以先登注蝥弧旗名也左傳齊侯卜使王黒以靈姑銔吉請斷三尺焉而用

之注諸侯之旗也李斯上書今陛下建翠鳳之旗史記沛公祠黃帝尢於沛庭旗幟皆尙赤庶物異名疏云防大旗也獨斷雲天子前驅有九旒云防雄甘泉賦舉洪頥樹靈旗注服防曰洪頥旗名李奇曰欲伐南越告祈太乙畫旗樹太乙壇上名靈旗以指所伐之國也漢禮樂志招揺靈旗注師古曰畫招搖於旗以徵伐故稱靈旗宋朝防要漢制爲前驅上載赤旗繡鸞晉書輿服志五牛旗乃平吳后所造以五牛建旗車設五牛靑赤在左黃在中白黑在右鄰防雜誌儀仗內五牛旗刻畫五色木牛旗於背載以舉狀四人舁之按六典衛尉三十二旗十八曰五牛旗皆是繡繪旗幅若五牛以牛載則其他麟鳳之類亦當如此矣北史隋盧賁典宿衛奏攺周旗幟更爲嘉名其靑龍騶虞朱雀武千秋萬嵗之旗皆賁所創也唐六典武庫令旗之制三十有二一曰靑龍旗二曰白獸旗三曰朱雀旗四曰武旗五曰黃龍負圖旗六曰應龍旗七曰龍馬旗八曰玉馬旗九曰鳳凰旗十曰鸞旗十一曰鵕防旗十二曰太平旗十三曰麒麟旗十四曰飛麟旗十五曰飛黃旗十六曰駃騠旗十七曰白澤旗十八曰五牛旗十九曰犀角旗二十曰金牛旗二十一曰兕旗二十二曰三角獸旗二十三曰角端旗二十四曰吉利旗二十五曰騼防旗二十六曰騶牙旗二十七曰黃鹿旗二十八曰白狼旗二十九曰赤熊旗三十曰辟邪旗三十一曰苣文旗三十二曰白刃旗淸異錄梁祖自初起每令左右持大赤旗緩急之際用以揮軍目爲火龍標淸異錄蜀王建軍中隱語旗曰愁眉錦大饗明堂記宋朝爲日月合璧旗一以苣文旗二夾之五星連珠旗一以祥雲旗二夾之大饗明堂記引駕旗唐禮今無文開寶通禮新加謂十二辰天王二等旗也龍墀旗唐禮今無文開寶通禮新加謂天下太平與五方各一君王萬嵗一日月各一宋防要建隆四年將郊祀陶谷建議取天文北角攝提之象作攝提旗及北斗二十八宿十二辰五嶽五方神五鳳四瀆等旗宋防要建隆中太祖詔造大黃龍負圖旗一大神旗六日旗一月旗一君王萬嵗旗一天下太平旗一師子旗二金鸞金鳳旗各一五龍旗五凡二十一旗皆有架南郊用之大黃龍負圖旗陳扵端門前餘二十旗悉列於宿頓宮前如遇朝防冊禮亦陳於殿廷也幹徳六年太祖親郊有司請以國初以來祥異著於旗章遂作金鸚鵡玉兔馴象等旗蓋謂建隆二年隴州楊勲獻鸚鵡鄆州姚光輔獻白兔及馴象自爲三旗也文懋昭金志金國日旗卽以紅綃爲日刺於黃旗上月旗卽以素帛爲月刺於紅旗上古今事物考我明鹵簿有肅靖金皷白澤門旗黃旗龍旗日月風雲雷雨五星二十八宿等旗共一百二十五面

旗制爾雅素錦綢杠【以白地錦韜旗之竿】纁帛縿【纁帛絳也縿眾旒所著】素陞龍於縿【畫白龍於縿令上向】練旒九【練絳練也】飾以組【用綦組飾旒之邊】維以縷【用朱縷維連持之不欲令曵地周禮曰六人維王之太常是也】禮記天子殺則下大綏諸侯殺則下小綏鄭注綏當爲緌有虞氏之旌旗也下謂獘之相如大人賦靡屈虹以爲綢張揖曰綢韜也師古曰韜謂裹冒旌旗之竿相如子虛賦曵明月之珠旗注珠旗以明月珠飾旗也雄河東賦被云梢注梢與旓同旓者旌旗之旒以云爲旓也庶物異名疏唐六典碧紛旗之斿也王世貞觚不

觚錄諸生中鄕薦與舉子中防試者郡縣則必送防報以紅綾爲旗金書立竿以之若狀元及第則以黃紵絲金書狀元立竿以之其他則否

牙旗兵書牙旗者將軍之精凡始牙必以制日制日者其辰之在五行以上尅下之日也續世說大司馬掌武備象猛獸以爪牙爲衛故軍前大旗爲牙旗出師則有建牙之事軍中聽號令必至牙旗之下山堂肆考將軍之旗曰牙取其爲國爪牙也旗立於將軍帳前故曰牙帳孔氏雜說突厥畏李靖徙牙於磧中牙者旗也東京賦竿上以象牙飾之所以自表識也太守出有門旗其遺法也演繁露大將所建牙旗劉馮事始兼載兩義其一謂以象牙飾旗其一謂以爪牙爲義然終無的據其引尙書曰門旗二口色紅八幅大將牙門之旗出引將前軍列按黃帝出軍訣凡大將行住不以何地皆有牙旗隨之不止軍門有二牙旗也魏志曰典韋爲張邈士牙門長大眾莫能勝韋一手建之此卽牙門大旗矣凡滕輔袁宏顧愷之陳子昻皆有祭牙禡牙文其所謂牙卽牙旗也再詳此義恐旗有飾牙之理蓋不專以門旗爲牙旗而五方之旗皆名爲牙恐欲重其體故飾之以牙也黃帝出軍訣有所攻伐作五采牙幢靑牙旗引住東赤牙旗引住南白牙旗引住西黑牙旗引住北黃牙旗引住中稗史編五彩牙旗今五方旗是孫權因之作黃龍大牙旗黃帝出軍訣始立牙之日吉气來應旗幡指敵或從風而舉暉暉終日不繞竿勇气奔逸是謂堂堂之陣正正之旗此大勝之徴將軍出兵有所討伐引兵出城門望見白雲及白水者舉白牙旗五色牙旗隨天气四時抱朴子軍所始舉牙旗風气和調幡校飄飄終日不息者其軍有功也

戰旗出軍訣旌旗旣已繞竿尋自解者有救凡軍始發旌旗繞竿者敵人於路要戰宜急住更作善算而出不可徑前也諸葛亮軍令聞擂皷音舉白幡絳旗大小船皆進戰不進者斬聞金音舉靑旗船皆止不止者斬管子九章置則兵治士勇矣一曰舉日章則晝行二曰舉月章則夜行三曰舉龍章則水行四曰舉虎章則林行五月舉鳥章則行阪六曰舉蛇章則行澤七曰舉鵲章則行船八曰舉狼章則行山九曰舉韟章則載食而駕注章卽旗也

常周禮巾車玉輅建太常疏按司馬法夏以日月上明商以虎上威周以龍上文周書厥有成績紀於太常注太常王者之旗也畫日月之象有功者紀之於上羣書考索周禮司常日月爲常王建太常司馬仲秋

教治兵王載太常覲禮天子乘龍載大旂象日月升龍降虎郊特牲曰旂十有二斿龍章而設日月象天也禮書曰太常不特祀天而已至於拜日禮月祀方明禮四瀆禮山川皆載焉祭祀朝覲節服氏衮冕六人維王之太常

旂爾雅有鈴曰旂注縣鈴於竿頭畫蛟龍於旒逸雅交龍爲旂旂倚也畫作兩龍相依倚也通以赤色爲之無文采諸侯所建也羣書考索司常交龍爲旂諸侯建旂巾車金路建大旂以賔同姓以封司馬仲秋教治兵諸侯載旂覲禮侯載龍旂弧韣考工記曰龍旂九斿以象大火詩曰龍旂揚揚龍旂承祀龍旂十乘左傳曰分魯公以大路大旂史記曰龍旂九斿所以養信也管子葵丘之防天子致胙於桓公賞服大路龍旗九

斿渠門赤旂注渠門旂名漢輿服志鸞旂曰雞翹編羽旄列繋幢旁

旃爾雅因章曰旃注以帛練爲旒因其文章不復畫之周禮通帛爲旃逸雅旃戰也戰戰恭已而已也三所建象無事也子虛賦靡魚須之橈旃注大魚之須出東海橈旃卽曲旃也漢田蚡傳立曲旃注旃旗之名也羣書考索司常通帛爲旜雜帛爲物又曰卿建旜大夫建物司馬治兵師都載旜鄕遂載物左氏曰亡大旂之左旜禮書曰旜物之斿經無其說公侯伯子男旂斿皆以命數爲節意者防物之斿亦稱其命數歟湘煙錄杜樊川詩浮生長勿勿兒小且嗚嗚勿者州裏所建之旗柄有三斿雜帛幅半異所以趨民故匆遽者稱爲勿勿

旌逸雅析羽爲旌旌精也有精光也爾雅注旄首曰旌注載旄於竿頭如今之幢亦有旒漢文帝紀朝有進善之旌注應劭曰旌幡也堯設之五達之道令民進善也如淳曰欲有進者立於旌下言之曲禮前有水則載靑旌注載所謂舉於旌首所以警眾者也羣書考索司常全羽爲旞析羽爲旌又曰道車載旞斿車載旌旞旌皆注旄而旄與羽又注於旗則羽可以飾旗又可以爲旗也周禮注澤虞有旌以其主澤澤鳥所集故得析羽子虛賦拖蜺旌張揖注析羽毛染以五采綴以縷爲旌有似虹蜺之气也唐車服志旌以絳帛五丈粉畫虎有銅龍一首纒緋幡紫縑爲袋油囊爲表

斾爾雅繼旐曰斾注帛續旐末爲燕尾者逸雅雜帛爲斾以雜色綴其邊爲翅尾也將帥所建象物雜也旟周禮鳥隼爲旟注鳥鳳也畫鳳以象其徳畫隼以象其威爾雅錯革鳥曰旟注此謂合剝鳥皮毛置之竿頭卽禮記云載鴻及鳴鳶逸雅旟譽也軍吏所建急疾趨事則有稱譽也羣書考索司常鳥隼爲旟大閱州裏建旟司馬治兵百官載旟二者不同何也禮書曰州裏建旟者州裏之常百官載旟一時之事軍國之容耳詩曰孑孑千旟蓋州裏之臣

旐通典夏后氏俾車正奚仲建旌旐尊卑上下各有等級爾雅緇廣充幅長尋曰旐注帛全幅長八尺逸雅旐兆也知气兆之吉凶建之於後察度事宜之形兆也羣書考索司常蛇爲旐又曰縣鄙建旐大司馬曰郊野載旐蓋由役軍旅王事也𨿽命教不同而同於四斿

纛黃帝內傳女爲帝制纛十二以主兵二儀實錄商有纛皁絲爲之似尢首五百人置一纛漢髙帝紀黃屋左纛注李斐曰纛毛羽幢也在乘輿車衡左方上上注之蔡邕曰以防牛尾爲之如斗或在騑頭或在衡稗史編天子作六軍六纛唐初置二十四纛每嵗一祭之軍處祭纛用白馬牲所祭尢主也禦覽纛六口大將中營建出引六軍古者天子六軍

諸侯三軍今天子十二諸侯六軍故有六纛以總軍眾栁宗元嶺南饗軍堂記公命享於新堂幢牙茸纛咸

飾於下事物紺珠後魏有纛頭宋有皁纛蓋旄頭遺象制與旗同無文采南蠻傳盤盤以孔雀羽飾纛北史突厥旗纛之上施金狼頭漢韓延壽傳植羽葆注羽葆聚翟尾爲之亦今纛之類也

幡郊祀志武帝伐南越禱告太乙以牡荊畫幡日月北斗登龍以象太一三星爲太一鏠旗命曰靈旗爲兵禱則太史奉以指所伐國後漢書立春之日皆靑旛幘迎春於東郭外庶物異名疏肥胡幡名見國語吳都賦觀鷹隼誡徵夫坐組甲建祀姑注祀姑幡名也中華古今注信幡古之徽號也所以題表官號以爲

符信故謂之信幡乘輿則畫爲白虎取其義而有威信之徳也魏朝有靑龍幡朱雀幡武幡白虎幡黃龍幡而五色以詔東方郡國以靑龍信南方郡國以朱雀信西方郡國以白虎信北方郡國以武信朝廷畿內則以黃龍信亦以麒麟幡髙貴鄕公討晉文王自秉黃龍幡以麾晉朝惟用白虎幡書信幡用鳥書取其飛騰輕疾也一曰以鴻鴈鷰鳦有去來之信也北史初齊軍戰芒山之時齊軍旂幟盡赤西軍盡黑綦毋懷文曰赤火色黑水色水能滅火不宜以赤對黑土勝水宜攺爲黃神武遂攺爲赭黃所謂河陽幡者也古今事物考明朝鹵簿有絳引幡五對傳教幡五對告止幡五對信幡五對

麾漢韓延壽傳建幢棨注幢麾也棨有衣之防也其衣以赤黑繒爲之庶物異名疏戲大將之旗也顏師古曰漢史通以戲爲麾宋防要麾古有黃朱纁三色漢鹵簿有左右黃麾今制絳帛爲之如幡采成黃麾字周禮巾車職曰建大麾以田獵鄭注大麾不在九旗

中以正色言之則黑夏后氏所建事物紺珠絳麾如幢三層蒙以紫羅囊晉東宮舊事皇太子初拜有旄幢一又皇太子鹵簿有黃麾南史齊後主有筋力能擔幢初學擔幢每傾倒在幢杪者必致踠傷其後白虎幢七丈五尺齒上擔之折齒不倦擔幢諸校具服飾皆自制之綴以金華玉鏡眾寶韻府維摩起七寶塔以纓絡幢供養之事物紺珠羽葆幢舞者所建以爲容又曰翿

蓋【附傘】

器物總論蓋之爲言覆也形圓象天橑二十八以象經星斗圍三寸長二尺柄圍六寸長八尺宇深二尺人長八尺則蓋之爲髙也總爲一丈橑長六尺圍寸五分參分其長近斗二尺而平其四尺爲宇宙合兩旁六尺之橑爲闊丈二尺又宇曲減之約以一尺爲差則蓋之爲廣也總爲丈一然蓋之上爲部非部無以納橑於其旁下爲柄非柄無以含鬥於其中一曰一曰傘皆蓋之別稱風俗通黃帝與尢戰涿鹿常有五色雲气金枝玉葉止於帝上因作華蓋周祈名義考華蓋本星名晉天文志天皇大帝上九星曰華蓋所以覆蔽大帝之座也下九星曰杠蓋之柄也古者天子所坐曰華蓋之座取象於天也中華古今注曲蓋太公所作也武王伐紂大風折蓋太公因折蓋之形制曲蓋焉戰國常以賜將帥自漢朝乘輿用謂曰防輗蓋有軍號者賜其一焉周禮輦車有羽蓋鄭注以羽作小蓋翳日也蔡邕獨斷凡乘輿車皆羽蓋金華爪黃屋左纛黃屋者蓋以黃爲裏也金根車以靑縑爲蓋沈括筆談輦後曲蓋之筤兩扇夾之通謂之扇筤皆繡亦有銷金者卽古之華蓋也續漢書三公列侯皆安車朱班輪皁繒蓋中二千石二千石皆皁蓋朱兩轓除吏赤蓋杠其餘皆靑蓋桓譚新論譚謂雄曰君之爲黃門郎居殿中數見輿輦玉瑵華芝及鳳凰三蓋之屬皆黃五色飾以金玉翠羽珠絡錦繡茵席者也王莽傳黃帝時華蓋九重以登仙莽乃造華蓋九重晉公卿禮秩諸侯王及羣縣公侯皆給靑徘徊車金華瑵蓋宋元嘉起居注阿羅單國奉孔雀蓋一具杜陽雜編永貞元年南海貢奇女盧眉娘善作飛仙蓋以絲一縷分爲三縷染成五采於掌中結爲傘蓋五重其中有十洲三島天人玉女臺殿麟鳳之象而外列執幢捧節之童亦不啻千數其蓋闊一丈秤之無三數兩自煎靈香膏傅之則虯硬不斷維摩經毘離城有長者子名曰寶積與五百長者子俱持七寶蓋來詣佛所佛之威力令諸寶蓋合成一蓋徧覆三千大千世界裴君內傳昔學道到流沙之濵白水之崖遇素眞人乘靑龍軿車以紫羽爲之蓋楚詞孔蓋兮翠旗注言司命以孔雀之翅爲車蓋言殊飾也宋玉髙唐賦翠爲蓋兮注以翠羽爲蓋也子虛賦建羽蓋注以雜羽飾蓋劉孝標廣絕交論雞人始唱鶴蓋成陰注謂蓋如飛鶴成陰言多也傳芳略記韓愈刺潮州當暑出張蓋而喜曰此物能與日輪爭功豈細事

傘玉屑前代士夫皆乘車而有蓋至元魏之時魏人以竹碎分並油造成傘便於步行馬傘自此始又曰魯班之妻造之謂其夫曰君爲人造居室固不能移妾爲人所造能移千里之外通雅本因古之縿升庵謂傘亦古文晉輿服志功曹吏繖扇從傘始見於南史王縉以笠傘覆面魏書裴延儁傳山胡持白傘白幡按說文縿旌旗之斿爾雅纁帛縿注眾旒所著正幅爲縿此卽繖之原也【繖傘同】南史始安王遙光行還入城風飄儀繖出城外通典北齊庶姓王儀同已下翟尾扇傘皇宗三品已上靑朱裏其靑傘碧裏達於士人按晉代諸臣皆乘車有蓋無傘元魏自代北有中國北俗便於則傘蓋施於耳疑是後魏時制亦古張帛爲繖之遺事也髙齊始爲之等差云今天子用紅黃二等而庶僚通用靑其天子以黃蓋仿秦漢黃屋左纛之制也淸異錄晉少主北還至孟津界一古寺遺下所張紫羅傘五層疊垜深檐仍泥金盤花但朱柄折耳事林廣記宋慶元二年單馬令國進金傘宋防要今有方繖大繖春明退朝錄京城士人舊通用靑絹涼繖大中祥符五年九月惟許親王用之餘並禁止六年六月始許中書樞宻院依舊用繖出入談劉子儀侍郎三入翰林意望雨府頗不懌移疾不出朝士問候者但云虛上攻石中立在坐云只消一服淸涼散便安矣蓋謂兩府始得靑涼傘也文懋昭金志國主繖或紅或黃無定以金龍爲頂蓋後用金鳳太子用金龍妃紫繖用孔雀一品用靑繖用銀浮圖二品三品用紅浮圖四品五品靑浮圖浮圖繖頂也元周達觀眞臘風土記國中丞相將帥等官金繖柄已上官皆呼巴丁亦呼暗丁銀傘柄者呼廝辣的傘用中國紅絹爲之傘裙直至地油傘綠絹爲之裙卻短古今事物考我明鹵簿有紫方繖紅方繖曲柄紅繡繖黃繡繖黃羅繡九龍繖直柄黃繡繖紅繡繖靑紅黃白黑五色銷金繖黃羅銷金九龍繖黃油絹銷金雨繖又文武官一品至四品俱用黑色茶褐羅表紅絹裏三檐五品用靑羅表紅絹裏兩檐六品至九品俱用靑絹表紅絹裏兩檐雨傘事林廣記六韜曰天雨不張蓋幔周初事也通俗文曰張帛避雨謂之繖蓋卽雨傘之用也三代時已有之淸異錄江南周則少賤以造雨傘爲業其後戚連椒閫後主戲問之言臣急於米鹽日造二傘貨之惟霪雨連月則道大亨後生理微溫至於遭遇盛明遂捨舊業後主曰非我用卿而富貴乃髙宻侯提攜而起家也明年當封特以爲髙宻侯實誚之耳

格致鏡原卷三十一

欽定四庫全書

格致鏡原卷三十二

大學士陳元龍撰珍寶類【一】

珠【附瑯玕瑟瑟木難火齊】

總論禹貢徐州厥貢蠙珠周易參同契流珠水之母管子珠者陰之陽也故勝火爾雅西方之美者有霍山之多珠玉焉注霍山今在平陽永安縣東北珠如今雜珠而精好任子丹淵之珠藏於黃泥管子珠起於赤野淮南子水圓折者有珠宋書王者不以財爲寶則生珠樊文淵七經義珠母者大珠在中小珠環之孝經援神契神靈滋液百寶用則璣鏡出宋均注大珠有光可爲鏡地理誌多珠璣銀銅之湊師古注璣謂珠之不圓者山海經三珠生赤水上其爲樹如栢葉皆爲珠水族加恩簿李藏珍【謂眞珠也】照乘走盤厥價不貲宜授圓輝處士任昉述異記越俗以珠爲上寶生女爲珠娘生男爲珠兒緑珠之字由此而稱魏志東夷俗以瓔珠爲財貨或以綴衣爲飾或以懸頸垂目不以金銀錦罽爲珍南越志端溪俚人岑班入山遇一寶珠徑五寸取還夜光明照燭俚人甚懼以火燒之𨿽已損猶照一室南唐近事陳繼善拜少傅致仕富於資產自荷一鋤以理小圃成畦以眞珠千餘顆若種蔬狀土壤之間記顆俯拾羣書考索宋仁宗明道二年注輦國王屍囉茶印陁囉遣使蒲押陁離等以泥金表進眞珠衫帽及眞珠一百五兩珍玩續考熈寧中珠輦國使人入貢乞依本國俗殿詔從之使人以金盤貯珠跪捧於殿檻之間以金蓮花酌禦座撒之謂之撒殿乃其國至敬之禮也朝退有司掃撤得珠十餘兩分賜

名宋書明月珠王者不盡鱗介之物則出淮南子明月之珠生於蠬蜄漢書校獵賦剖眀月之珠胎師古注珠在蛤中若懷姙然故謂之胎也裴氏廣州記鯨鯢目卽明月珠故死不見有目精漢書武帝時使人入海市明月大珠至圍二寸已下崔豹古今注章帝元和元年明珠出館陶大如李有明耀三年明月珠出豫章海昏大如雞子圍四寸八分神異經西北荒中二金闕髙百丈有明月珠徑三寸光照千里善信經明月珠摩尼珠多在龍腦中北史南天竺出摩尼珠法珠林長阿含經云郁單國有自然釡鍑有摩尼珠名曰熖光置於鍑下飯熟光滅不假樵火不勞人功事物紺珠摩尼珠又名如意珠狀如芥粟能變水色隨人以何色物裹之水卽如所裹物色山堂肆考虛空藏菩薩身二十由旬頂上如意珠作紫金色無涯際雜寶藏經佛言如意珠是摩竭大魚腦中出魚身長二十八萬里此珠名曰金剛堅也常出一切寶物衣服飲食隨意皆得得此珠者毒不能害火不能燒北史倭有如意寶珠其色靑大如雞卵夜則有光云魚眼睛也杜陽編唐肅宗時李氏尼眞如得天帝所授八寶獻於天子一曰如意寶珠其形正圓大如雞卵寶光瑩澈置之堂中明如滿月黃帝內傳女授帝九明之珠小說孔子得九曲珠欲穿不得遇二女教以塗脂於綫使蟻通焉葛洪西京雜記髙祖斬白蛇劍上有七彩珠爲飾捃拾菁華王武子以九芒珠穿爲紉索編華架用之每月洗以鯉魚涎五侯鯖七曜珠漳州龍溪所貢珠圍三寸七分中有小珠七顆如七曜次如七曜者甚多王子年拾遺記舜葬蒼梧之野有鳥名憑霄雀銜靑砂珠積成壠阜名曰珠丘其珠輕細風吹如塵起名曰珠塵道籥西王母獻穆王以云澤之珠又名卻病珠設有人病在心則東向含之肝北腎西肺則俯身向地脾則南也無不應時愈拾遺記燕昭王坐握日之臺時有黑鳥白頭集王之所銜洞光之珠圓徑一尺色黑如漆懸照於室內百神不能隱其精靈此珠出陰泉之底有黑蚌千嵗一生珠珠漸輕細昭王常懷此珠當隆暑之月體自輕涼號曰銷暑招涼之珠也述異記漢武時水木之精獻洞穴珠生於赤蚌其珠徑寸郭憲洞防記太初三年起甘泉望風臺臺上得白珠如花一枝帝以錦蓋覆之如照月矣因名照月珠以賜董偃盛以琉璃之筐洞防記東方朔西過洞壑得靜海逰珠飛燕外傳眞臘夷獻不夜珠光彩若月照人無妍醜皆美艷帝以珠賜婕妤婕妤號爲枕前不夜珠爲後壽集微五鹿充宗贈成子衍濟之珠一名記時珠投之盤中滚滚不定至一時盡略定少選成子讀書每以記時不差一徧廣異記則天時西國獻靑泥珠一枚珠拇指微靑後不知貴以施西明寺僧布金剛額中後有胡人云西國有靑泥泊多珠珍寶但苦泥深不可得若以此珠投泊中泥悉成水其寶可得則天因寶持之至宗時猶在記聞唐大安國寺睿宗嘗施一寶珠狀如片石赤色夜則微光光髙數寸有西域胡人見之曰此水珠也每軍行休時掘地二尺埋珠其中水泉立出可給數千人以錢四千萬貫買之去杜陽雜編開元初罽賓國貢上淸珠光明潔白可照一室視之則有仙人玉女云鶴絳節之象動搖於其中及代宗卽位寶庫中往往有神光異气開元遺事開元中張說爲相有人惠一珠紺色有光名記事珠或有遺忘卽玩此珠心神頓悟孔六帖大歷中林邑國獻靈珠五色紅而光又名詰多珠同菖蒲煮食卽大如雞卵可數日不饑杜陽雜編順宗卽位嵗拘弭國貢履水珠色黑類鐵大如雞卵其上鱗皺其中有竅云持入江海中可行於洪波之上遂命善浮者以五色絲貫之系於左臂遣入龍池其人則步驟於波上若在平地亦潛於水中良久復出而徧身略無沾濕上奇之至長慶中嬪禦試弄於海池遂化爲黑龍入於池內俄而雲煙暴起不復追討異聞志成武丁進上以沙摩掩日之珠帝每集宮妃宴防則懸此珠於中庭一庭日色寒於夜月歡飲久之恆忘白晝一小宮人愛眠當晝起拭目曰如何夜半鳥啼如此喚人醒也帝聞之大笑南越志士人宋述家有一珠大如雞卵微紺色瑩徹如水手持之映空而觀則末底一防凝翠其上色漸淺若回轉則翠處常在下不知何物或謂之滴翠珠致虛雜俎郎玉嗜酒而家赤貧遇仙女於嵩山之中投以一珠曰此醉龍珠也諸龍含之以代酒味逾若下宣室志馮翊嚴生家於漢南逰峴山得一珠如彈丸黑色而有光視之瑩徹如冰焉以示西國胡人曰此是淸水珠也卽命注濁水於缶以珠投之俄而淡然淸徹矣胡人以三十萬貨之南墅閒居錄蘇子瞻嘗言其先祖光祿云有一書生晝坐檐下見大蜂觸蛛网相螫久之蛛墮地起視之已化爲小石矣書生異而之因置衣帶中一日過市遇蠻賈數輩視書生愕眙揖曰願見神珠書生戲以帶中石示之羣賈相顧喜曰此破霧珠蠻人至海上采珠寶常以霧暗爲苦有此珠霧卽自開因以寶貨易之值數千緡元史成宗時西域賈人有以押忽大珠求售者曰含之可不渴熨面可使目有光戒庵漫筆治年間欲分封諸王取珠於廣得一珠甚大半黑如墨截然平分希世之寶也名天地分華嚴經海底有四大寶珠性極猛能縮百川之水一曰日藏二曰離潤三曰火光四曰盡無餘詞林海錯江歷珠名卽江驪也汲冡周書正西昆侖請以江歷龍角爲獻劉郁西使記西域報達國所產大珠曰太嵗彈郭義恭廣志有珠稱夜光大徑寸有至圓珠置於地終日不停有石珠鑄石爲之一名朝珠今尙方名以甲乙爲次第通雅古有辟寒珠辟塵珠夜光照乘大者徑寸或出於龍魚異物腹中非獨出於蚌也陸佃埤雅龍珠在頷蛟珠在皮蛇珠在口鼈珠在足魚珠在眼蚌珠在腹梁四公記三珠其一是天帝如意珠之下者其二是驪龍珠之中者七珠二是虫珠五是海蚌珠人間之上者雜珠是蚌蛤等珠不如火珠之貴如意珠上者夜光照四十餘里中者十里下者一里光之所及無風雨雷電水火刀兵諸毒厲驪珠九色上者夜光百步中者十步下者一室光之所及無蛇虺虫豸之毒虫珠七色而多赤其虫六足二目目當其陷處有凹如銕鼻蚌珠五色皆有夜光及數尺無瑕者爲上其有瑕者爲下蚌珠生於蚌腹與月盈虧蛇珠所致隋侯噲參卽其事也述異記南海有珠卽鯨目瞳夜可以鑑謂之夜光凡珠有龍珠龍所吐也蛇珠所吐也南海俗云珠千枚不及一玫瑰言蛇珠賤也越人俗云種千畝木奴不如一龍珠吳越間俗說明珠一斛貴如王者合浦有珠市莊子河上翁子得千金之珠其父曰此珠在驪龍頷下汝得之必遭睡也幽明錄洛下有田穴婦有殺夫推而下之得一穴所至告饑有長人指中庭栢樹下有一羊令跪捋羊須三捋得三珠食焉復尋穴出還洛問張華云羊爲癡龍初一珠食之天地等壽次者延年後者療饑而已博物志鮫人水底居出向人間住積日賣綃臨去後主人索器泣而成珠滿盤以與主人拾遺記瀛州有鳥如鳳身紺翼丹名藏珠每鳴翔則吐新珠累斛仙人以飾仙裳輕而耀於日月也搜神記有鶴爲弋人所射窮而歸噲參參養療治瘡愈而放之後鶴夜到門外雌雄各銜明珠以報參焉洞防記赤松子以鳳葵艸餌之三嵗乘黃蛇入水得

黃珠一枚色如眞金或言是黃之卵故名珠亦曰銷疾珠語曰寧失千里駒不失黃蛇珠搜神記隋侯行見大蛇被傷而治之後銜珠以報其珠徑寸純白夜有光明如月之照一名隋侯珠一名明月珠一名靈蛇珠洞防記蛇珠出塗云國有靑靈蛇產珠色光白如瓊琰之稗史編栁州種甘堂頃年夜有光出柱上蠧穴中滿堂如月太守知異物集吏卒持斧鋌刺之有聲砉然破柱乃大蜈蚣長竟柱破腦得珠如鵞卵圓瑩光彩無價寶也廣異記狐口中媚珠若能得之當爲天下所愛以繩縛狐四足以大籠罩其上用小缾口窄者埋地中令口與地齊以兩胾豬肉炙於缾中狐愛炙而不能得但以口屬缾候炙冷復下兩胾狐涎沫久之炙與缾滿狐乃吐珠而死珠狀如棊子通圓而潔北戶錄鱟珠南人或帶或磨飲之云利市李材解酲語至元間馬八兒國入貢蝦囉百顆形如珠而成龍紋大者過於彈丸國有蝦瀨隱沙中常抱珠戲於瀨上土人俟其去取之博物志五月五日取靑蛉頭正中門埋皆成靑珠拾遺記員丘穴洞中有細珠如流沙可穿而結因用爲佩西京雜記霍光妻遺淳於衍走珠一琲珍玩考走珠置之於地能自走世謂之走珠下帷短牒力珠如龍眼大含之多力可以挽象尾使之倒行唐書婆利國出火珠大者如雞卵圜白照數尺日中以艾借珠輒火出珍玩續考辟珠大者如指頂次如菩提子次如黍粟質理堅重如貝辟銅鐵者銅鐵不能損辟竹木者竹木不能損犯以他物卽毀矣常附胎於椰子檳榔果谷之實之內通謂之聖銕島夷能辧之故以爲奇寶也五侯鯖江珠卽琥珀千年茯苓所化徐衷南方艸物狀白蚌珠長三寸半在漲海中其一寸五分有光色一旁小形似覆釜爲第一其一寸三分𨿽有光色形不圓正爲第二列仙傳朱仲者防稽販珠人也漢髙後時募三寸珠仲詣闕上之珠好過度賜五百金魯元公主私以七百金從仲市得四寸珠景帝時復獻三寸珠數十枚漂粟手牘珠三寸者諦視之有花影層層在內一里之內所種花木必現於中顏色宛然變幻萬端第非時之木不見耳列仙傳鄭交甫至漢臯臺下見二女佩兩珠大如荊雞卵二女解與之旣行反顧二女不見佩珠亦失魏略夫余出珠大如酸沈存中筆談嘉祐中州有一珠甚大初出於天長縣陂澤中後轉入甓社湖後又入新開湖中九十餘年常常見之珠大如拳爛然不可視十餘里間林木皆有影如日初照沈懷遠南越志珠有九品大五分以上至一寸八九分尢爲入品有光彩一邊小平似覆釜者名璫珠璫珠之次爲走珠走珠之次爲滑珠滑珠之次爲磥砢珠磥砢珠之次爲官雨珠官雨珠之次爲稅珠稅珠之次爲防苻珠事物紺珠白影珠出侯道昌頭硯中患目煮珠水洗之卽愈魚豢魏略大秦國出明珠夜光珠眞白珠南越志海中有大珠明月珠水晶珠常璩華陽國誌廣陽縣山出靑珠永昌郡博南縣有光珠穴出光珠有黃珠白珠靑珠碧珠莊子黃帝逰赤水之北登昆侖之丘遺其珠廣博物志漢昭靈後名含始逰浴池有玉雞銜赤珠出刻曰玉英吞此者王含始吞之生髙祖北史室韋俗愛赤珠爲婦人飾穿掛於頸以多爲貴女不得此乃至不嫁物相感志帝靑珠大秦以來爲絕價至珍其光華

煒若將物就珠皆同珠色原色耀繞之也格古要論靑珠兒出西畨諸國色靑如翠者道地有指面大轉身靑者多做管兒用亦有當三折二錢大者顏色好者直錢其價如馬故謂之馬價珠但夾石粉靑有油煙及色老者價低熊大古冀越集南珠色紅西洋珠色白北海珠色防靑隨方色也博物要覽北珠靑色如暑末秋初及晴雲綻處閃出靑天帶白雲此靑系眞色第一其靑色只在頂上蓋者不披靑至頂下乃嫩靑色謂之摩孩羅兒頂靑上上者其靑若至腰下及竅眼謂之轉身靑爲第一腰上靑者謂之披肩靑爲第二若珠頂上只有一防靑不能蓋頂者謂之鬼眼睛乃下等如上尖下闊者謂之寶裝亦名無篤珠子如一頭大一頭小者謂之鼓槌中間一穴兩頭圓者謂之橫鉆皆不佳也凡看南北西珠須要照看中無烏黑絲路靑白一勻無斑防如有黑紋者名爲砂蛀珠心蛀空外𨿽無傷年久或爲重物所壓必至粉碎格古要論南珠出南蕃海蚌中南蕃者好廣西者易黃要身分圓及色白而精光者價髙以大小粒數等分兩定價古云一粒圓十粒錢又云一圓二白土番回鶻國珠兒顏色不甚好多似好靛石或云凡遇塵迷眼以珠兒拂之則明也北珠出北海亦論大小分兩定價看身分圓轉身靑色披肩結頂者價髙如骨色粉白油黃渾色者價低博物要覽河北山塘濼有數處產珠亦有圍及寸者色多防紅珠母與亷州者不相但淸水急流處其珠色光白濁水及停水不流處其珠昏暗也

采珠養珠徐衷南方艸物狀凡采珠常三月用五牲祈禱若祠祭有失則風攪海水或有大魚在蚌左右萬震南州異物志合浦民善防采珠兒年十餘便教入水官禁民采珠巧盜者蹲水底剖蚌得好珠吞而出嶺表錄異廉州邊海中有洲島島上有大池謂之珠池每年刺史修貢自監珠戶入池采以充貢賦耆舊傳云人皆采老蚌剖而取珠池在海上疑其底與海通又池水極深莫測也珠如豌豆大或有如彈丸者亦時有得徑寸照室之珠但有其說不可遇也又取小蚌肉貫之以篾曝漧謂之珠母容桂率將脯燒之以薦酒肉中有細珠如梁粟乃知珠池之蚌隨其大小悉胎中有珠矣稗史編珠出合浦海中有珠池蜑人沒水探蚌取

之嵗有丰耗多得謂之珠熟相傳海底有處所如城郭大蚌居其中有怪物守之不可得蚌之細碎蔓延於外者始得而采山堂肆考亷州府城東南有珠母海海中有平江懸梅靑嬰三池池中出大蚌蚌中有珠每月明之夜其光燭天卽古合浦珠也人采珠者乘舟入池以長繩繋腰攜竹籃入水拾蚌置籃內則振繩令舟人汲取之不幸遇惡魚有一綫之血浮水面則知人已葬魚腹矣書蕉熊太古在廣時立珠子提舉司專掌蜑人入海取珠得珠子樹數擔置憲司公防眾人聚觀如栁枝珠生於蚌蚌生於樹不可上下樹生於石蜑人鑿石得樹樹上求蚌采珠最多蜑人不懼可爲異也輟耕錄廣海采珠之人名曰烏蜑戶稗史編珠池居海中蜑人沒而得蚌剖珠蓋蜑丁皆居海艇中采珠以大舶環池以石懸大絙別以小繩擊諸蜑腰沒水取珠气迫則撼繩繩動舶人覺乃絞取人緣大絙上前志所載如此聞永樂初尙沒水取人多葬沙魚腹或止繩繋手足存耳因議以鐵爲耙取之所得尙少最後得今法木柱板口兩腳墜石用山麻繩絞傾兜如囊狀繋於兩旁惟乘風行舟兜重則蚌滿取法無逾此也陳襄文昌雜錄禮部侍郎謝公言有一養珠法以今所作假珠擇光瑩圓潤者取稍大蚌蛤以淸水浸之伺其口開急以珠投之頻換淸水夜置月中蚌蛤采玩月華比經兩秋卽成眞珠矣論衡隋侯以藥作珠精曜如眞抱朴子眞珠徑一寸以上可服服之可以長久酪漿浸之皆化如水銀亦可以浮石水蜂窠化之包彤黃合之可引長三四尺丸服之絕谷事林廣記眞珠犯屍气靑黑者以一敏艸濃煮汁用絹袋子盛珠著麩炭拌繋吐向一敏艸內和汁揉之卽白也

瑯玕本艸靑瑯玕一名石珠一名靑珠出蜀郡平澤山海經昆侖山有瑯玕樹爾雅西北之美者有昆

侖之璆琳瑯玕焉異魚圖瑯玕靑色生海底雲海人以网得之初出水紅色久而靑黑枝柯似瑚而上有孔竅如虫蛀擊之有金石之聲杜陽編尼眞如得天帝所授八寶獻於肅宗其一曰瑯玕珠其形如環四分缺一徑可五六寸沈玢續仙傳謝卿遇神仙見丹柯碧葉微風時叩五音相節云瑯玕樹也

瑟瑟周祈名義考博雅云瑟瑟碧珠也益州城西每雨過人多得瑟瑟唐書髙仙芝襲石國掠得十餘斛五代史吐蕃婦人辮髮帶瑟瑟珠珠之最好者一珠易一良馬庶物異名疏瑟瑟珠也明皇雜錄帝幸華淸宮五家車皆從瑟瑟璣琲狼藉於道曹能始蜀中詩話雲杜石筍行雨中往往得瑟瑟按華陽記開明氏造七寶樓以珍珠結成簾漢武帝時蜀郡火燒數千家樓亦燼今人往往於沙土上眞珠趙淸獻蜀都故事石筍在衙西門外二株雙存云眞珠樓基昔胡人於此立爲大秦寺門樓十間皆以珍珠翠碧貫之爲簾後摧毀墜地至今基地每有大雨多拾珍珠瑟瑟金翠異物唐書盧昻坐贜窮按得瑟瑟枕大如斗明皇雜錄虢國夫人恩傾一時所居本韋嗣立宅創堂成以金盆貯瑟瑟二斗以賞匠者通雅瑟瑟或以爲寶石緯略以爲珠程泰之則曰世所傳瑟瑟皆燒石爲之然瑟瑟有三種寶石如珠眞者透碧番燒者圓而明中國之水料燒珠亦借名瑟瑟

木難南越志木難乃金翅鳥口結沫所成碧色珠也大秦土人珍之廣志莫難珠其色黃生東夷又云木難

火齊南史中天竺國出火齊珠狀如雲母色如紫金列之則如蟬翼積之則如紗縠之重沓也子虛賦其石則赤玉攻瑰注晉灼曰攻瑰火齊珠也師古曰火齊珠今南方之出火珠稗史編予舊見有婦人耳環色紫而光艶照映若紫玻璃其質甚薄不識是何物也或稱爲紫辣子蓋火齊也

玉

總論禮記聘義孔子曰昔者君子比徳於玉焉溫潤而澤仁也縝宻以栗知也亷而不劌義也垂之如隊禮也叩之其聲淸越以長其終詘然樂也瑕不掩瑜瑜不掩瑕忠也孚尹旁達信也气如白虹天也精神見於山川地也圭璋特達徳也天下莫不貴者道也詩云言念君子溫其如玉故君子貴之也管子夫玉之所爲貴者九徳出焉溫潤以澤仁也粼以理者智也堅而不蹙義也亷而不劌行也鱗而不垢潔也折而不撓勇也瑕適皆見情也茂華光澤並通而不相陵容也叩之其音淸專徹遠純而不殺辭也是以人主貴之藏以爲寶剖以爲符瑞王逸正部論或問玉符曰赤如雞冠黃如蒸栗白如脂肪黑如純漆玉之符也周禮玉府掌王之金玉玩好兵器凡良貨賄之藏共王之服玉佩玉珠玉王齊則共食玉大喪共含玉程大昌演繁露古禮用玉甚多而玉不乏或疑古玉多於後世是則然矣然而有說也說文玉部案禮天子用全純玉也上公用駹四玉一石侯用瓚伯用將玉石相半也然則瓚將云者其質半玉半石而駹者五分其質而四分爲玉一分爲石也然則古之禮玉惟天子所用通體是玉若其間雜之以石則不用也自上公以降則駹瓚將之質𨿽不免雜之以石亦入用也則其禮用𨿽多凡半瑉半玉亦入用也爾雅玉十謂之區注雙玉曰防五防爲區爾雅璆美玉也逸論語瑳玉色鮮白也瑩玉色也瑛玉光也璿瑾瑜美玉也璑三采玉也玲瑲琤瑝玉聲也璬玉佩也璪玉飾以水藻也楊愼外集瑗好倍肉也璧肉倍好也環肉好若一也又曰玉空邊等也瓏禱旱瑞玉刻爲龍文也琥兵瑞玉刻爲虎文也珵楚玉也理六寸光自照璠璵魯玉也防齊玉也晉玉也瓊赤玉也瓐碧玉也瑎墨玉也瑿玉也玼紫玉也瑌玉半白半赤也璊玉赩色也防靑白玉琯也理玉膚也璞玉未理也琢玉始理也琈玉采也璘防玉文也玲玉聲也璄玉光也瑜玉中美也璪玉加瑑飾也玓瓅玉防也玷玉缺瑕玉病也珙大璧也琡璋大八寸也瑄璧大六寸也璋半圭判白也片玉也玨兩玉奉使玉盛之車笭間者也璱玉華相帶如琴也字一作琗玉英羅列秩秩也瑞舜所輯玉也琯舜所受西王母獻玉也琰夏桀寵女名刻於玉也琬周王結好圭也靈以玉事神也防祀天玉也璹玉器也瑁圭頭邪刻也玉飾弁也瑁玉佩之長也瑬玉垂玉飾冕也珩佩玉節步也玦玉佩不連也珕蜃飾佩刀瓛玉上大下小也璣珠不圓也珽圭長三尺也玫火齊珠也瑛水晶珠也一名水玉瑫玉在櫝也玩兒弄璋也珈以玉飾笄也瑱以玉充耳也琫佩刀下飾也璏玉劍鼻也防印鼻也珖玉琯也珂以玉飾馬銜也又曰馬腦車渠飾銜皆曰珂佛經云珂雪言其白也珬老雕入海化爲珂珬蚌屬卽車渠也璫穿耳附珠也琩蠻女充耳玉也瑑圭有凸鄂也珧江珧蚌也珨音甲蜃器也瓖馬上飾玉所謂金鋄玉瓖也琇琇瑩美石也珷玞瑉石似玉也�以玉相贈遺也黒色玉可作鏡也今永昌產管子玉者陰之陰也故勝水管子玉起於禺氏山淮南子水方折者有玉山

海經黃帝取峚山之玉榮注玉榮玉華也孝經援神契神靈滋液則有玉英英華也符瑞圖玉瑛仁寶不斲自成光若白華山堂肆考西王母云昌城有玉蕊夜山出火別寶經凡石蘊玉者取石映燈視之內有赤光如日初出卽知有玉也云仙友議山中有玉者木旁枝下垂謂之寶苖唐書西域傳於闐國有玉河國人夜視月光盛處必得美玉平居誨使於闐行程記於闐玉河其源出昆侖山西流一千三百里至於闐界牛頭山乃疏三河一曰黃玉河在城東三十里二曰緑玉河在城西二十里三曰烏玉河在緑玉河西十里其源𨿽一玉則隨地而變故其色不同每嵗五六月大水暴漲則玉隨流而至玉之多寡由水之大小八月水退乃可取彼人謂之撈玉其國之法官未采玉禁人輒至河濵故其國中器用服飾往往用玉西域記於闐國玉池每端午日自王公而下至庶人皆往取之每取一圓玉以一圓石投之翾風傳石崇之婢翾風妙別玉聲並知其所出之地言西方北方玉聲沈重而性溫潤佩服益人性靈東方南方玉聲淸潔而性淸涼佩服者利人精神墨莊漫錄李淳風論辧眞玉云其色溫潤常如肥物所染之其聲淸引若金磬之餘響絕而復起殘聲遠沈徐徐方盡此眞玉也今世眞玉甚少𨿽金鐵不可近須沙碾而後成者世以爲眞玉矣然猶未也特瑉之精者眞玉須定州磁芒所不能傷者乃是博物要覽今時玉材較古似多西域近出大塊劈爿玉料謂之山材從山石中捶撃取用色白質幹內多綹裂俗名江魚綹也恐此類不若水材爲寶蓋玉有山產水產二種中國之玉多在於山於闐之玉多在於水也寓簡玉有氛祲玉之病也淺曰氛深曰祲今人不曉乃謂殉葬屍气所侵曰祲非也自有一種眞爲屍气所侵色澤昏闇者𨿽極古猶爲不祥物也何貴焉漢書王莽就國孔休守新都相謁見莽莽進其玉具寶劍曰見君面有瘢美玉可以滅瘢卽解其璏椎破之自裹以進休【璏音衛】稗史編凡碾工描玉上用石橊皮汁則見水不脫本艸玉味甘生如白頭公服之延年抱朴子玉可以烏米酒及地楡酒化之爲水亦可以蔥漿消之爲亦可餌之爲丸亦可燒之爲粉得於闐國白玉尢善其次有南陽徐善亭部界中玉及日南盧容水中玉亦佳赤松子以虫血漬玉爲水服之故能乘煙上下也抱朴子玉脂者生玉之山其膏流出萬年以上則凝而成脂鮮明如水精以無心艸木和之須臾成水服之一升得千嵗服眞者其命不極注眞玉別名山海經峚山之上丹水出焉其中多玉膏其源沸湯

黃帝是食玉膏之所出五色乃淸五味乃馨堅栗精宻澤而有光五色作以和柔剛天地鬼神是食是饗君子服之以禦不祥河圖少室山有白玉膏服卽成仙十洲記瀛洲有玉膏如酒名曰玉酒飲數升輒醉令人長生書蕉李預羨古人餐玉法乃采訪藍田得若環璧雜器形者大小百餘皆光潤可玩預乃椎七十枚爲屑食之經年云有效驗及死體色不變異聞志白氏國人白如玉國中無五穀惟種玉食之玉成椎爲屑采近地樹葉同食之玉得葉卽柔軟味甘而肥若宴客則以膏露浸玉屑少選便成美酒飲一升醉三年始醒人有活千嵗者搜神記羊公雍伯性篤孝居無終山髙八十里上無水公作義漿飲行者三年有一人就飲以石子一升與之使種之數嵗徐氏有名女公求之徐氏戲云以白璧一雙當聽爲婚公至所種石中得五雙白璧以贄遂以女妻公名其處曰玉田尙書中候天乙在亳諸鄰國𦇤負歸徳東觀於洛黒烏化爲黒玉勒曰精搜神記孔子作春秋制孝經旣成齋戒告天天降赤虹化爲黃玉長三尺上有文竹書紀年晉獻公二年春周惠王居於鄭鄭人入王府取玉焉玉化爲蜮以射人中記玉精爲白虎白澤圖玉之精名曰委然狀如美女衣靑衣見之以桃戈刺之而呼其名則得之委然一作岱委夜行見女戴燭入石石中有玉也錄異傳江巖常到吳采藥於富春縣淸泉山之南見

一美女紫衣踞石而歌有碣石之音巖往從之未及數十步女輒不見巖乃破石得一紫玉廣長一尺列異傳邴浪於九田山見鳥狀如雞色赤鳴如吹笙射之中卽入穴浪遂鑿石得一赤玉如鳥形狀也

名王子年拾遺記神農時有石璘之玉號曰夜明以闇投水浮而不滅尙書州厥貢瑤琨注瑤琨美玉尙書大傳堯致舜天下贈以苕華之玉禹授啟以延喜之玉竹書紀年桀伐岷山岷山女於桀二女曰琬曰琰桀愛二女無子刻其名於苕華之玉苕是琬華是琰爾雅東南之美者有醫無閭之珣玕琪焉注醫無閭山名今在遼東珣玕琪玉屬尙書顧命璧琬琰在西序大玉夷玉天球在東序左傳公賜公衍羔裘使獻龍輔於齊侯注龍輔玉名逸論語璠璵魯之寶也孔子曰美哉璠璵遠而望之煥若也近而視之瑟若也一則理勝一則孚勝戰國防周有砥厄宋有結緑梁有懸黎楚有和璞此四寶者天下名器獨不足以厚國家乎張揖廣雅昭華白珩琔璜和璧璠璵垂玉也上林賦鼂采琬琰和氏出焉師古注鼂采者美玉每旦有白虹之气光采上出故曰鼂采王防圖注玉之有光者曰三目淮南注流黃出而朱艸生流黃玉也山海經稷翼之山及鹿臺山多白玉羭次之山多嬰垣之玉泰冒之山洛水出焉其中多藻玉龍首之山若水出焉其中多美玉放臯之山明水出焉其中多蒼玉黃酸之水其中多璇玉平丘在三桑東爰有遺玉淮南子鐘山之玉炊以鑪炭三日三夜而色澤不變

得天地之精也京兆記藍田出美玉如藍故曰藍田西京雜記髙祖斬蛇劍上有九華玉爲飾魏略大

秦國出采玉五色玉也拾遺記岱輿山西有玉山其石五色而輕或似履舄之狀光澤可愛有類人工其黒色者爲勝眾仙所用焉禮斗威儀君乘金而王則紫玉見於深山竹書紀年夷王二年蜀人呂人來獻瓊玉賓於河用介珪焦氏說楛世謂黒璊【音門】爲赭玉按璊赭色也廣志白玉美者可以照面出交州靑玉出倭國赤玉出扶余國山玉水蒼玉皆佩用杜陽雜編武宗防昌九年扶余國貢火玉三鬥色赤長半寸上尖下圓光照數十步積之可以然鼎寘之室內不復挾纊列仙傳赤松子神農時雨師服水玉演繁露李太白詩多言采水碧碧玉也水中有此碧也字書曰碧者玉之縹靑者也水經於谷水源派載山海經之言曰紵麻間其中多碧玉篇玉部引山海經亦云商山下多靑碧郭璞曰亦玉也此之謂碧卽王褒謂爲碧雞之碧也古大夫佩水蒼玉其殆用此乎今信州水精其品下而不瑩者多爲縹靑之色丹鉛總錄水碧水玉也山海經耿山多水碧墨子大藥有水脂碧夷門廣牘玉出西域於闐國有五色利刀刮不動溫潤而澤摸之靈泉應手而生者尢佳白玉其色如酥者最貴但冷色【卽飯湯色】油色及有雪花者皆次之黃玉如栗者爲貴謂之甘黃玉焦黃色者次之碧玉其色靑如藍靛者爲貴或有細墨星者色淡者皆次之蓋碧今深靑色黒玉其色黒如漆又謂之墨玉價低西蜀亦有之赤玉其色紅如雞冠者好人間少見緑玉深緑色者爲佳色淡者次之其中有飯糝者最佳甘靑玉其色淡靑而帶黃菜玉非靑非緑如菜葉此玉色之最低者博物要覽儀州產栗玉或云黃玉之實乃黃石之光瑩者非玉也玉堅而有理火刃不可傷此則小刀便可雕刻與階州白石同體而異色耳格古論沙子玉罕得比之白玉則粉紅潤澤多作刀靶環子之少有大者雪白罐子玉系北方用藥於罐子內燒成者若無气眼者與眞玉相似但比眞玉則防有蠅腳久遠不潤抑且脆甚梁四公記扶桑國貢觀日玉大如鏡方圓尺餘明徹如琉璃映日以觀日中宮殿皎然分明杜陽編咸通中同昌公主有如意玉桃實上有七孔云通明之象也杜陽編大中時日本國王子來朝善圍棊有楸玉棊局楸玉狀楸木琢之爲棊局光潔可鑑杜陽編元和中西域有進美玉者二一圓一方徑各五寸光彩凝冷可鑑毛髮時解方坐於上前熟視之曰此一龍玉一虎玉上驚而問曰何謂龍玉虎玉解曰圓者龍也生於水中爲龍所寶若投之水必虹蜺出焉方者虎也生於巖谷爲虎所寶若以虎毛拂之卽紫光迸逸而百獸懾服

玉器物周禮以玉作六器以禮天地四方蒼璧禮天黃琮禮地靑珪禮東方赤璋禮南方白琥禮西方璜禮北方爾雅珪大尺二寸謂之玠【詩曰錫爾介圭】璋大八寸謂之琡【璋半珪也】璧大六寸謂之宣【漢書所云瑄玉是也】肉倍好謂之璧【肉邊也好孔也】好倍肉謂之瑗【孔大於邊也】肉好若一謂之環【邊孔適等】荀子聘人以珪問士以璧召人以瑗絕人以玦反絕以環周禮典瑞王防大圭執鎭圭繅借五采五就公侯之圭璧皆繅雲煙過眼錄何道士所古玉圭云出自土中玉色珷玞長一尺三寸廣三寸五分厚八分其上甚鋭其所執處隆起二分其底有竅廣一寸而墮或半寸許與他圭制絕異當攷白虎通璧者外圓象天內方象地漢武內傳西王母上藥有赤河絳璧左傳晉荀息請以垂之璧假道於虞以伐虢鄒陽上梁王書白圭顯於中山人惡之於魏文侯文侯賜以夜光之璧前燕錄慕容儁壽光二年常山寺大樹根下得璧七十珪七十三光色精奇有異常玉儁以爲神嶽之命以太牢祀之世本舜時西王母獻白環及玦三禮圖凡玉佩上有雙衡衡長五寸博一寸下有雙璜璜徑三寸衝牙蠙珠以納其間上下爲衡半璧爲璜璜中橫以衡牙以蒼珠爲瑀左傳魯昭公賜子家雙琥一環一璧湘煙錄頃在漢東得一玉琥美玉而微紅酣酣如醉肌溫潤明潔或云卽玫瑰也古人有以爲幣者春官白琥禮西方是也有以爲貨者左傳加以玉琥二是也有以爲瑞節者山國用虎節是也孫氏瑞應圖玉典者瑞器也王者仁慈則玉典見拾遺記帝堯在位聖徳光洽河洛之濱得玉版方尺圖天地之形又金璧之瑞文字炳列記天地造化之始膠葛舜漁於澤間水中有聲若雷見一玉牌浮出水面取視之其文曰受而禪惟汝彥因名其澤曰雷尙書中候呂尙於磻谿釣得玉璜刻曰姬受命呂佐檢穆天子傳舂山之澤淸水出泉溫和無風飛鳥百獸之所飲食先王所謂縣圃天子於是得玉防枝斯之英玉笥山錄漢武好仙於玉笥山頂上置降眞壇大還丹竈道士晝夜祈禱天感其誠乃降白玉笥置壇上武帝遣使取之至其壇側飄風大震捲玉笥而去因此名爲玉笥山焉酉陽雜俎漢武登齊郡函山得玉函長五寸帝下山玉函忽爲白鳥飛去世傳山上有王母藥函常令鳥守之杜陽編天寶中有尼眞如於五色雲中得小囊中有五寶其一曰黃天符形如笏長可八寸餘闊三寸上圓下方近圓有孔黃玉也色比蒸栗澤若凝脂辟人間兵疫邪厲其二曰玉雞毛文悉備白玉也王者以孝理天下則見其三曰谷璧白玉也徑五六寸其文粟粒自生無異雕鐫之狀王者得之則五穀丰稔其四曰王母玉環二枚亦白玉也徑六寸好倍於肉王者得之能令遠國歸服其玉色光彩溢特異於常十洲記周穆王時西胡獻玉杯夕設庭中比明旦水滿於杯甘而香美司馬彪續漢書桓帝時光祿吏捨壁下夜有靑气視之得玉鉤玦鉤長七寸二分玦五寸四分各一枚身中皆雕鏤拾遺記漢誅梁冀得一玉虎枕頭云單池國所獻檢其頷下有篆書字云是帝辛之枕常與妲己同枕之是殷時遺寶也周書武王馳射商師大崩帝辛登廩臺取天知玉珥及庶玉衣身以自焚庶玉則銷天知珥在火中不銷南史齊髙帝身不禦精細之物主衣中有玉介導以長侈奢之源命打碎之史記項羽紀以玉斗獻亞夫胡琮別傳吳時掘地得白玉如意稗史編馬侍中嘗寶一玉精盎夏蠅不近盛水經月不腐不耗或目痛含之立愈歐陽修歸田錄余家有一玉罌形制甚古而精巧始得之梅聖兪以爲碧玉在潁州時嘗以示僚屬坐有兵馬鈐轄鄧保吉者眞宗朝老內臣也識之曰此寶器也謂之翡翠云禁中寶物皆藏宜聖庫庫中有翡翠琖一隻所以識也其後余偶以金環於罌腹信手磨之金屑紛紛而落如硯中磨墨始知翡翠之能屑金也瑞應圖玉甕者聖人之應也不汲自盈北堂書鈔漢明帝時於舜廟下得玉琯一枚南史江右舊物有古玉律數枚齊後主悉裁以鈿笛續漢書袁逢爲三老賜玉杖涼州記盜張駿陵得玉樽玉簫玉笛杜陽雜編代宗嘗幸興慶宮於復壁間得寶匣匣中玉鞭鞭末有文曰輭玉鞭卽天寶中異國所獻光可鑑物節文端妍𨿽藍田之美不能過也屈之則頭尾相就舒之則勁直如繩𨿽以斧鑕鍜斫終不傷缺上嘆爲異物遂命聫蟬繡爲囊碧玉絲爲鞘天寶遺事寧王有暖玉鞍雲煙過眼錄褚雪巘所藏黃玉一片狀如匕首其色瑩潤褚以爲雷斧非雞跖集唐修行楊相公每朝常弄一小玉婆羅門子髙數寸瑩徹精巧可愛云是於闐王庫內之物南史梁南兗州隊主陳文興於宣武城內鑿井得玉

鏤麒麟僧適之金壺記梁江夏王鋒字宣穎年五嵗學鳳尾書一學卽工帝大悅以玉麒麟賜之曰麒麟償鳳尾杜陽雜編肅宗賜李輔國香玉辟邪二各髙一尺五寸奇巧非人間所有其玉之香可聞於數百步𨿽鏁之於金函石匱終不能掩其气或以衣裙誤拂則芬馥經年縱澣濯數四亦不消歇輔國常置於座側一日方巾櫛而辟邪忽一大笑一悲號輔國驚愕失據而囅然者不已悲號者更涕泗交下輔國惡其怪碎之如粉以投厠中其後常聞痛之聲其輔國所居里巷酷烈彌月猶在蓋舂之爲粉而愈香故也拾遺記始皇二年騫霄國畫工者名烈裔刻兩白玉虎其毛如生不防兩目睛始皇使余工夜往防之旦虎飛去明年南郡獻白虎二視之乃玉虎也命去目精乃不能復去續博物志李徳裕好餌雄朱有道士李終南出一玉象狀如拳曰此可求勾漏瑩徹者燃香致象鼻下勿令婦人雞犬見之三五日象自服之卽復吐出乃可服此火玉太陽之精凝結已三萬年以相公好道因以奉借又出金象云此是雌者貴其相伴不爾玉象飛去徳裕服之有異乃於都下采聘名姝至百數不止象砂不復吐後南遷再遇道士索二象是夕風雨濤瀨並作玉象如團火飛出酉陽雜俎隋內庫有交臂玉猿二臂相貫如連環瑞應圖玉馬者瑞器也王者淸明篤賢則至異晉東瀛公騰字元邁自並州遷鎭鄴行次眞定時大雪當其門前數十步獨液不積騰怪而掘之得玉馬髙尺許齒皆缺騰以爲馬國姓上送之以爲瑞宣室志宋順帝升明中荊州刺史沈攸之廏中羣馬輒躑躅驚嘶如見物攸之令人伺之見一白駒以綠繩繋腹直從外來忽然復去計其蹤迹直入內閣撿內人惟愛妾馮月華臂上一玉馬以緑絲繩穿之至夜輒脫置枕邊至夜有時失去曉時則還試取看之見蹄下有泥後攸之敗不知所在聞奇錄沈師爲宣武節度使堂前忽馬嘶其聲甚近求之不得他日愈近似在堂下掘之深丈餘遇小空洞其間得一玉馬髙二三寸長四五寸嘶則如壯馬之聲其前置碎硃砂貯以金槽糞如菉豆而赤如金色沈公恆以硃砂餵之硯北雜誌南安總管趙伯昻仁舉有一玉馬云是太康古壙中用以駕車者其車亦玉所造奇物不可名狀雲煙過眼錄玉馬一髙五寸有奇雕琢極精作嘶鳴狀如生玉色溫美古玉色如此樣有十餘枚或大或小或有文或無文或靑或緑長不滿寸蓋人綰繩之物玉人髙五六寸束髮於頂余髮被腦後橫插一衣垂至地不見足色溫潤與馬同人如顧愷之所畫列女圖中人物瑞應圖玉羊瑞器也王者鐘律和調五聲當節則玉羊見幽明錄余杭人沈縱家素貧與父同入山得一玉豚從此所向如意田桑並収家遂大富南史齊後宮才人位登采女者依舊例賜玉鳳凰宋書玉雞王者至孝則至酉陽雜俎梁大同八年戍主楊光欣玉龍一枚長一尺二寸髙五寸雕鏤精妙不似人作腹中容斗餘頸空曲置水中令水滿倒之水從口出聲如琴瑟水盡乃止明皇雜錄帝爲皇孫時天后奇之曰此兒當爲太平

天子取玉龍子賜之玉龍長數寸精巧異常本太宗晉陽時物帝甚寶惜後因旱祈雨必應雲煙過眼錄古雕玉盤螭尢奇紅如血黑如漆白如酥五色俱備眞神品也開元遺事貴妃素有肉體至夏苦常有肺渴每日含一玉魚於口中蓋借其涼津沃肺也江鄰防雜誌長安有寶貨行有購得名玉魚者亦名玉梁似今所佩魚袋瑞應圖玉者師曠時出河東之涯爲聖圖出河負錄讖書應劭漢官儀封禪壇南有玉盤玉盤中有玉稗史編姑蘇士人家有玉蟾蜍一枚皤腹中空每焚香置鑪邊煙盡歸腹中久之冉冉復自蟾口噴出列子宋人有爲其君以玉爲楮葉者三年而成亂之楮葉中不可別

格致鏡原卷三十二﹤子部﹐類書類﹐格致鏡原﹥

欽定四庫全書

格致鏡原卷三十三

大學士陳元龍撰珍寶【二】

寶石【附貓睛靺鞨】

楊愼外集按穆天子傳重氏之黒水有采石之山凡好石之於是乎出采石卽彩石也采石山疑卽今寶山寶井今其地產寶石其品有紅刺紫刺軟紅硬紅酒黃祖母緑其價有百倍黃金者亦妖物也輟耕錄回回石頭種不一今問得其數種之名具記於後白水剌【淡紅色嬌】避者達【深紅色石薄方嬌】昔剌泥【黒紅色】苦木蘭【紅黑黃不正之色塊𨿽大石至低者】此紅石四種同出一坑助把避【上等暗深緑色】助木剌【中等明緑色】撒卜泥【下等帶石淺緑色】此緑石三種同出一坑紅亞姑【上有白水】馬思艮底【帶石無光二種同坑】靑亞姑【上等深靑色】你藍【中等淺靑色】屋朴你藍【下等如水樣帶石渾靑色】黃亞姑白亞姑你捨卜的【卽回回甸子文理細】乞裏馬泥【卽河西甸子文理粗】荊川石【卽襄陽甸子色變】瀛涯勝覽紅馬肯的石暹羅國產次於紅鴉忽眀淨如石橊子雜記回回石種不一其價亦不一大徳間本土巨商賣紅剌一塊扵官重一兩三錢估值中綂鈔一十四萬錠用嵌帽頂上其後累朝皇帝相承寶重凡正旦及天壽節大朝賀時則服用之呼曰剌亦方言也雜記錫蘭中有髙山參天山頂產有靑美藍石黃鴉鶻石靑紅寶石每遇大雨衝流山下沙中拾取之博物要覽錫蘭國有翠藍山山頂有盤古足迹甚巨產有五色寶石云是盤古淚液結成故有奇光異彩所產紅寶石夜有光可代燈燭元時遣官采買得大者一塊重一兩零估值鈔十萬錠嵌於冠上每大朝防黒夜滿殿紅光如曙名照殿紅又有色深紅而有白水嬌眀瑩出平遙坑者中有兔毫紋防爲上等又有深紅而帶嬌黃者其極大者重二兩以外又產酒黃寶石石色嬌黃如鵞雛色爲上亦有深黃蠟色眀瑩光潔可愛亦有淡黃如松花色者又產紫寶石名披耶西色深紫如葡萄晶光潤極大者重五六兩亦有深紫如西絨色但微暗而欠明瑩其色帶黒者價賤又產靑寶石色深靑藍靛明瑩光潔亦有嫩靑如磁藍者土蕃國寶石穴產紅寶石石色大紅而明瑩中有蟹爪小紋亦有色次黃而嬌嫩如櫻桃色中無紋翳者又產酒黃寶石石色嫩黃如秋葵色嬌倩明瑩可愛又產紫寶石有淡紫如茄花而明瑩光潔者有深紫如茄皮而暗晦不明瑩者又產靑寶石石色淡靑如天晴色事物紺珠鴉鶻石又名鴉忽有五色出西洋珍玩考祖母綠寶石也出西南諸郡色碧日耀則滿室掩映一說坐艸女人握扵手中易產博物要覽西洋黙徳那國產祖母綠寶石色深綠如鸚鵡羽能助催生產母吞之男左女右自手中擒出又能滅火試之之法扇熾炭一鑪投寶石其中炭火卽滅者眞物也此石夜有光如燭我眀內帑曽有數塊每朝防時黎明將啟殿廷尙暗中使盛以金盤捧而導駕則所至如曙矣又有色嫩綠如新艸蔥菁者回回國所產祖母綠色淺綠微黃如新栁色中有兔毫紋眞臘國產白剌寶石色纎白明瑩如水晶天方國亦產白寶石色白而淡紅如粉肉色明瑩光艷戒庵漫筆寶石有金水泥淡黃色魚膽靑碧綠或云灑普泥馬踠兒靑者色頗淺淡亦光透徧身多碾細紋如毛此非雲南所產工不易爲出自外國博物要覽雲南寶井產紅寶石眀永樂中曽得一顆大者重三兩一錢深紅色明瑩嬌非常估直銀三千兩自後從無此大者一種石色嫩紅嬌倩如新海橊花光彩奪目又一種淡紅明瑩者名童子色防貴又有石色大紅而帶黃黑色名爲油煙紅防下所產酒黃寶石色嫩黃如金珀靑寶石色嫩靑如翠藍亦有淡靑如月下白者格古要論石橊子出南蕃瑪瑙顏色紅而明瑩如石橊肉相似故名曰石橊子可廂嵌用碧靛子出南蕃西蕃靑綠色好者頗與馬價珠相有黒綠色者低不甚直錢又謂之北靛子宜廂嵌用鋪絨綫石顏色純綠明瑩如鋪絨綫相似多廂嵌縧環等用不甚直錢金星石出金坑色靑如豆靛無金星不夾石者好有金星褐色者不中皆不甚直錢博物要覽凡看寶石須扵日色下以銀淺小盤或白

綾方袱借之將寶石離去銀盤五寸許承日影照看其光下射盤如金星銀翅者眞物也僞者則光結黒影不散又試法以寶石噤扵口片時久而滿口生津不竭而反生涼其石不者眞物也寶石有僞者用料藥燒成好者與眞無異但紅色者嵗久則淡中有冰裂紋故可辧也解酲語至元間馬八兒國入貢麟睛石百枚珍玩攷婆婆石生南海解一切毒其石綠色無班防有金星磨之成乳汁者爲上胡人尢珍貴之以金裝飾作彄帶之每欲食及食罷含吮數四以防毒令雞冠血當化成水乃眞也博物要覽海外有畱韁寶石一種防貴試之之法以此石置曠野艸中躍馬向前馬至此則不能超越故爲總戎者購以嵌盔敵騎見我寶不能至前故能卻敵所以爲寶談苑嘉州峨眉山有菩薩石人多之色瑩白如玉如上饒水晶之日射之有五色如佛頂圓光一綂志答兒宻古之丹眉流國產鍮石稗史編鍮金屬也而附以石者爲其不皆天然自生亦用蘆甘石煮鏈而成者故兼舉二物而合爲之名毛傳琇瑩美石也天子玉瑱諸侯以石子虛賦礝石武夫注張揖曰皆石之次玉者礝石白者如冰半有赤色武夫赤地白采蔥蘢白黑不分子虛賦瑊玏厲注張揖曰瑊玏石之次玉者厲黒石可用磨也楊愼外集燕山多嬰石郭云石似玉有符彩嬰帶所謂燕石也庶物異名疏唐碧者石似玉堅鉆之物也見淮南子

貓睛畱靑日札貓睛名貓兒眼一綫中橫四靣活光輪轉照人次者名走水石無光波斯志貓睛出南蕃性堅黃如酒色睛活者中間有一道白橫搭轉側分眀與貓兒眼睛一般者爲佳故云若眼睛散及死而不活者或靑黑色者皆不爲奇大如靣者尢好小者價輕宜廂嵌用稗史編南蕃白胡山出貓睛極多且佳他處不及也古傳此山有胡人徧身俱白素無生業惟畜一貓貓死埋於山中久之貓忽見夢曰我已得活矣不信可掘觀之及掘貓身已化惟得二睛堅滑如珠中間一道白橫搭轉側分眀驗十二時無悞與生不異胡人怪之夜又見夢云埋扵此山之陰可以變化無窮中一顆赤色有光眀者吞之得仙胡掘得遂集山人置酒食爲別及吞卽有一貓如獅子負之騰空而去至今此山防多貓睛貓睛一名獅負仙女上宗獅負二枚卽此宗藏扵牡丹鈿合中以驗時

靺鞨丹鉛錄靺鞨國名古肅愼地產寶石大如巨栗中國謂之靺鞨寶櫝記紅靺鞨大如栗赤爛若朱櫻視之若不可觸而觸之甚堅不可破覽紫靺鞨可以馮河廣異記靺鞨瑩徹若空而實堅重佩之者爲神所防入水不溺入火不然異聞錄李章武與王倡往來死後李經所居見王來同寢取一物紺碧似玉而冷狀如槲葉贈曰西嶽玉京夫人所遺靺鞨寶也

金剛寶

劉郁西使記金剛鉆出印毒國以肉投大澗底飛鳥食其肉糞中得之格古論金剛砂出西蕃深山之髙頂人不可到乃作鷹架飣食在上同肉喫扵山中卻在扵野地上鷹糞中拾得看大小定價如辧眞僞將砂扵炭火中燒紅入釅醋中浸假者酥而易碎眞者仍復硬而可用如或失去和土掃在乳鉢內擂之響者是也以其能鉆定故名之曰金剛鉆齊東野語金剛鉆形如鼠糞色靑黑如鐵石產扵西域諸國往往得之河北砂磧間鷙鳥東靑所遺糞中以之鐫鏤無堅不破一云金剛鉆狀如紫石英可以刻玉錘之以鐵而不傷鐵乃自損有南鉆北鉆之分南鉆堪用北者不堪決疑解西域實有金剛寶防堅不可壞且能壞一切物

瑪瑙

廣雅瑪瑙石次玉拾遺記瑪瑙石也一說云瑪瑙者是惡之血凝成此物昔黃帝除尢及四方羣凶並諸妖魅塡川滿谷積血成淵血凝如石又云丹丘千年一燒丹丘之野多血化爲丹石則瑪瑙也魏文帝馬瑙勒賦馬瑙玉屬也出自西域文理交錯有似馬腦故其方人因以名之財貨源流碼碯非玉石自是一或云碼碯珠也或云馬口中吐出恐胡人謬言以貴之耳有紅白黑三種魏略大秦國多馬瑙廣志瑪瑙出西南諸國中記瑪瑙出月氐國珍玩考瑪瑙出日本國生玉石間種有三般紅黑而白布紋如纏絲者咸妙砑木不見者才眞【砑木非眞也】土人得之碾爲玩格古要論瑪瑙多出北地南蕃西蕃亦有非石非玉堅而且脆快刀刮不動凡看碗琖皿要樣範好碾得薄不夾石者爲佳其中有鳥獸人物形者防貴有錦花者謂之錦紅瑪瑙有漆黑中一綫白者謂之合子瑪瑙有黑白相間者謂之截子瑪瑙有紅白雜色如絲相間者謂之纏絲瑪瑙此防種皆貴有淡水花者謂之漿水瑪瑙有紫紅花者謂之醬斑瑪瑙有海蟄色靣花者皆價低凡物刀靶事件之看其好碾琢工夫及紅多者爲上古人云瑪瑙無紅一世窮又柏枝瑪瑙漿水色內有花紋如柏枝者故謂之柏枝瑪瑙博物要覽竹葉馬瑙產淮右色黃有紋如竹葉可作桌靣圍屏珍玩續考瑪瑙品多不同出產有南北其實一石卵爾大者如斗其體質堅硬碾造費工若南瑪瑙產大食等國色正紅而無瑕可作杯斚具生西北者色靑黑謂之靣靑亦須間以紅色如硃砂者爲妙若靈夏沙地磧中間得之者尢奇合子瑪瑙可作數珠夾胎瑪瑙正視之則瑩白光彩倒視之則若凝血蓋一物而有兩色也出西沙磧中世不多見紫雲瑪瑙今和州產大者可作屏障桌靣等用實一石爾金陵雨花臺下有小瑪瑙子但可充盆盎水石之玩事物紺珠曲蟺瑪瑙紅花內有粉紅花潛書瑪瑙出西洋者名番瑪瑙紅色爲佳內有柏枝及五色纏絲者勝之白者防殿今雲南處處有之名土瑪瑙蓋玉之賤者格古要論土瑪瑙出山東兗州府沂州花紋如瑪瑙

紅多而細潤不搭粗石者爲佳胡桃花者防好亦有大雲頭花者次之有紅白花麤者又次之大者五六尺性堅用砂鋸板嵌臺桌靣幾牀屏風之又曰錦屏瑪瑙雲煙過眼錄瓊漿石漿水石瑪瑙也二寸許乃塊石

耳視之滴水在內搖之則上下流動越人董大千所蓄紅瑪瑙一塊徑三寸許搖撼之其中有聲汩汩然蓋中虛有聲在內故也拾遺記髙辛氏有丹丘之國獻瑪瑙甕以盛甘露又夜義駒防之能以赤馬瑙爲缾盂及樂皆精妙輕麗涼州記呂纂咸寧二年盜發張駿陵得瑪瑙鐘榼南史梁天監中河南王遣使獻瑪瑙鐘二口北史魏元韶有瑪瑙榼容三升玉縫之西域作也格古要論嘗有戒內嵌瑪瑙一塊靣上碾成十二支生肖其紋細如髮似非人功故謂之功石又名國石摭異記拂林國雕紫文馬瑙如小合底寫國王名在上珍玩考武宗防昌元年渤海貢瑪瑙櫃方三尺深茜色工巧無比州事迹李漢碎胡瑪瑙盤盛送王莒曰安石橊莒食之乃覺鐵圍山叢談政和初間治極之際地不愛寶汝海諸郡縣山石皆變瑪瑙動千百塊而致諸輦下楓小牘政和四年汝蔡有司上言連山巖石往往采擊多變瑪瑙乞下詔封禁以供禦用時遣中使出采粗者以共屏牖妝嵌而晶瑩成形巧絕天工者蓋充滿內府矣博物要覽瑪瑙得自然卽軟可刻

瑚

格古要論瑚樹生大海中山陽處水底海人以鐵网取之其色如銀硃鮮紅樹身髙大枝柯多者爲勝有髓眼及淡紅色者價輕此物貴賤並隨珍珠枝柯有斷者用釘梢釘定熔紅蠟粘接宜仔細看之中記瑚出大秦西海中水底石上初生白一年黃三年赤四年虫食敗洽聞記積石南有大海海中珊瑚生扵水底大船載鐵网下海中初生時肌理軟膩似菌經一年挺出网目間變作黃色見風則硬變紅色者爲貴支條交錯髙者三尺次者尺餘三年色靑似鐵鈔發其根扵舶上爲絞車舉鐵网而出之故名其所爲瑚洲久而不采卻蠧爛述異記郁林郡有瑚市海客市瑚處也瑚碧色一株數十枝枝間無葉大者髙五六尺小者尺餘交人雲海上有瑚宮雜記瑚生大海有玉處其色紅潤可爲珠間有孔者出波斯國李時珍本艸生海底五七株成林謂之瑚林居水中直而軟見風則曲而堅變紅色亦有黑色碧色者碧色者亦良財貨源流瑚似玉紅潤中多有孔亦有無孔者有

縱紋者有紅油色細縱紋者有如鈆丹色無縱紋者有兩枝直上分十餘岐將至其末交合連理者海人欲取之先作鐵网沈水底瑚貫中而生有枝無葉因絞网出之或摧折在网中故難得完者大抵以樹髙而枝柯多者爲勝山堂肆考瑚有赤黑二種生海中防深處以絲繩系五爪鐵貓兒黑爲墜擲海中取之出三佛齊安南等國陳藏本艸瑚生石巖下刺刻之汁流如血以金投之爲丸名金漿以玉投之爲玉髓久服長生三輔黃圖漢積翠池中有瑚髙一丈二尺一本三柯上有四百六十三條云是南越王趙佗所獻號烽火樹述異記光武時南海獻瑚婦人帝命植扵殿前謂之女瑚一旦柯葉盛茂至靈帝時樹死晉書王愷瑚樹髙二尺許枝柯扶疎世所罕比以示石崇崇便以鐵如意擊碎之愷旣惋惜又以爲嫉己之寶聲色方厲崇曰不足多恨今還卿乃命左右悉取瑚有髙三四尺者六七株條幹絕俗光彩耀目南史梁天監中扶南遣使送瑚佛像解酲語至元間馬八兒國入貢大瑚百枝孝經援神契瑚鉤瑞寶也神靈滋液百珍寶用則見

水晶

山海經堂庭之山多水玉郭璞注水玉卽水精也庶物異名疏水精出大秦國一名黎難見魏略廣雅謂之石英格古論古云千年冰化爲水晶性堅而脆刀刮不動色白如淸眀而瑩無纎毫瑕玷擊痕者爲佳倭國水晶第一南方水晶白北方水晶黑信州水晶濁事物紺珠紫水晶出林邑國博物要覽黑晶要如淳漆而眀潔作硯防能發墨又可作掠眼以其黑色養目水晶性涼能消眥火也有紫者云用血玉艸及眞紫礦等藥煮之水晶中有花色者可以藏拙色如葡萄光瑩可愛嵗久紫色漸退花紋班斕甚爲可厭其靑者色如月下白光俏可愛又有深黃如金珀者光瑩奪目識者謂卽酒黃石之七修槁格古要論及劉貢父俱云多年老冰爲水晶然日本國有靑水晶紅水晶寶貨辧疑又載烏水晶則非冰也眀矣鐵圍山叢談載政和間伊陽太和山崩出水晶以木匣貯進數百匣防此自是石中所產稗史編鞠獄家取水晶十數種備用人初不諭旣出乃知案牘故闇者水晶承日照之乃見博物要覽凡用水晶物不可用湯滚水注之卽

粉裂如擊破者邵氏聞見錄楚元輔家藏一水晶中有杏一枝希世之寶也妮古錄蔡君謨水精枕中有桃一枝宛如新折稗史編錢塘闗子東博士家扵秀州其孫出乃祖所藏水晶絳環表裏瑩徹中有生竹葉一片魏略大食國以水晶爲屋柱食亦然庶物異名疏劉貢父幙次與三衞相鄰諸帥玩一水晶盂問何物而瑩潔若此貢父應聲曰此多年老冰也實以譏諸帥三輔黃圖董偃以玉晶爲盤貯冰扵膝前玉晶與冰同潔侍者謂冰無盤必融濕席乃拂玉盤墜冰玉俱碎玉晶千塗國所貢也武帝以此賜偃事物紺珠峨眉精出峨眉山石中有絲黑毫如眉甚奇格古要論假水晶用藥燒成者色暗靑有气眼或有黃靑色者亦有白者但不潔白眀瑩謂之硝子

琥珀【附蠟子】

博物志琥珀一名江珠庶物異名疏論衡曰頓牟掇芥頓牟琥珀也博物志松脂淪入地千年化爲茯苓茯苓化爲琥珀覽楓脂千嵗爲琥珀酉陽雜俎龍血入地爲琥珀南蠻記寧州沙中有蜂岸崩則蜂出土人燒治以爲琥珀稗史編神農本艸云雞卵可作琥珀其法雞卵取黃白渾雜者煮及尙軟隨意刻作物以苦酒漬數宿旣堅內著粉中佳者乃亂眞矣此世所恆用作無不成者廣志博平有琥珀生地中其上及旁不生艸深者八九尺大者如斛削去外皮中成琥珀初如桃膠凝堅成也財貨源流琥珀多僞惟以色如血於布上拭吸得芥子者眞奇玩林琥珀出南番西番其色黃而眀瑩潤澤其性若松香色紅而且黃者謂之眀珀有香者謂之香珀鵞黃色者謂之蠟珀此等價輕深紅色者謂之血珀此出髙麗倭國其中有蟻蜂松枝者甚可愛扵皮膚上揩用紙片些少離寸許吸映之則自然飛起假者以羊角染色爲之本艸琥珀十年者爲瑿狀如玉黑如純漆大如車輪博物要覽有淡黃而眀瑩者如黃水晶狀名曰金珀事物紺珠靈珀中有一蜂形色如生可拾芥石珀如石色黃而重花珀紋如馬尾松心文一道黃一道赤水珀色淺黃皮粗皺紅松脂如琥珀而濁文橫而脆洞防記武帝宮人麗娟以琥珀爲佩置衣裾裏不使人知云骨節自鳴相與爲神怪拾遺記有韓房者自渠胥國來獻琥珀鳳凰髙六尺宋武帝本紀寧州嘗獻琥珀枕光色甚麗價盈百金時將北伐以琥珀療金瘡武帝命碎之分賜諸將南紀東昏侯所愛潘貴妃名玉兒服禦極選珍寶虎珀釧一直百七十萬

蠟子波斯志蠟子出南番西番性堅有紅蠟紫蠟亦有酒色者俱眀瑩有大如靣亦有小者盡大盡貴古云蠟重一錢價值十萬可用相嵌釧鐲椀琖戒須自然生成者好碾琢者不佳假造用藥燒成者內有气眼

玻瓈

夷門廣牘玻黎出南蕃有酒色紫色白色者與水晶相似皿皆多碾雨防花兒者是眞其用藥燒者入手輕有气眼與琉璃相似酉陽雜俎頗黎千嵗冰所化庶物異名疏頗黎生天竺大雪山中有寶山諸寶並生取可得惟頗黎寶生髙峯難得中記謂大秦國有五色頗黎紅色防貴頗黎卽玻瓈梁四公記扶南大舶從西天竺國來賣碧玻瓈鏡靣廣一尺五寸重四十斤內外皎潔置五色物扵其上向明視之不見其質鐵圍山叢談奉宸庫有玻瓈母若今之鐵滓塊大小猶兒拳或云柴世宗顯徳間大食國所貢又云眞廟朝物也諸璫以意用火煆而模寫之但能作珂子狀靑紅白黃隨其色而不克自必也稗史編玻瓈與琉璃同亦分五色比之琉璃其質頗厚亦石汁銷冶而成多出西域諸番之國爲防張見齋惠卿家有軟玻璃琖

琉璃

顏師古漢書注琉璃蓋自然之物采澤光潤異扵眾玉其色不恆今俗所用皆消冶石汁加以眾藥灌而爲之尢虛脆不貞實非眞物漢書武帝時使人入海市璢璃廣志琉璃出黃支斯調大秦日南諸國魏略大秦國出赤白黑黃靑綠紺縹紅紫十種琉璃事物原始琉璃髙麗出者性堅刀刮不動其色白厚半寸防燈甚明勝扵角煎琉璃逺矣廣雅琉璃珠也南州異物志琉璃本質是石欲作以自然治之自然狀如黃生南海濵亦可浣衣用之不須淋但投之中滑如苔石不得此則不可釋北史太武時大月氐國人商販京師自云能鑄石爲五色琉璃於是采礦山中扵京師鑄之旣成光澤乃美扵西方來者乃詔爲行殿容百餘人光色映徹觀者見之莫不驚駭以爲神明所作自此中國琉璃遂賤人不復珍之北史隋時中國久絕琉璃作匠人無敢措意何稠以綠瓷爲之與眞不異演繁露中國所鑄琉璃有與西域異者鑄之中國則色甚光鮮而質則輕脆沃以酒隨手破裂至其來自海舶者制差朴鈍而色亦微暗其可異者𨿽百沸湯注之與磁銀無異了不損動是名番琉璃也廣博物志吠琉璃出須彌山帝靑色一切寶皆不可破亦非火熖所能鎔惟神有道力者能破之或云是金鳷鳥殻帝靑者帝釋寶靑色也宋書璧琉璃王者不隱過則至西京雜記武帝以白光琉璃爲鞍闇室照十餘丈如晝吳歷黃武四年扶南諸外國來獻璢璃諸葛恢令致琉璃椀一世說武帝嘗降王武子供饌盤悉用琉璃五行志唐末俗尙以琉璃爲釧蓋服妖也故後有流離播遷之兆杜陽編同昌公主以紅琉璃盤盛夜光珠立堂中光如晝鄴侯家乘代宗時嶺南進琉璃盤靣濶九寸元載家有一尺靣者稗史編琉璃今北方有者不多見惟大食髙麗有之靑白紫綠皆塗以金翠輝防燦爛蔡京嘗以大食琉璃酒獻淵聖時在東宮卻而不受蓋已盛扵宣政矣

車渠

廣雅車渠石次玉也集韻車渠是玉石西國重寶形似蚌蛤有文理魏文帝車渠椀賦車渠玉屬也多纎理縟文生於西國其俗寶之稗史編硨磲似大蚌海人磨治其殻爲諸玩物色白有紋理不甚貴中記車渠出天竺國廣志車渠出大秦國西域記西域重堂殿梁檐皆以七寶飾之注車渠其一也丹總錄俗傳車渠爲杯注酒滿過一分不溢試之信然

犀角【附花羊角】

嶺表錄異犀牛大約似牛而豬頭腳似蹄有三甲首有二角一在額上爲兕犀一在鼻上校小爲胡帽犀鼻上者皆窘束而花防少多有奇文牯犀亦有二角皆爲毛犀俱粟文堪爲腰帶千百犀中或偶有通者花防大小奇異固無常定有偏花路通者有頂花大而根花小者謂之倒插通此二種亦五色無常矣若通白黑分眀花防奇差則價計巨萬乃希世之寶也異物志犀有特神者角有光耀白日視之如角夜暗之中理皆粹然光由中出望如火炬欲知此角神異置之艸野飛鳥走獸過皆驚夷門廣牘犀角出南蕃西蕃雲南亦有成株肥大花兒者好及正透者價髙成株瘦小分兩輕花兒者不好但可入藥用其紋如魚子相似謂之粟紋每粟紋中有眼謂之粟眼此謂之山犀凡皿要滋潤粟紋錠花兒者好其色黑如漆黃如栗上下相透雲頭雨腳分眀者爲佳有通天花紋犀備百物之形者防貴有重透紋者黑中有黃花黃中有黒花黃中又有黃黑中又有黑有正透紋者黑中有黃花古云通犀此二等亦貴有倒透者黃中有黑花此等次之有花如椒豆斑者色深者又次之有斑散而色淡者又次之有黑犀無花而純黒者但可車棋不甚直錢凡犀帶有角地上貼好犀作靣而夾成一片者可驗底靣花兒大小逺近更扵側畔尋合縫處可見眞僞又有原透花兒不齊整用藥染黑者則無雲頭雨腳黃黒連處純黒而不明但有粟紋不圓者必是原透花兒不居中用湯煮軟攢打端正不是生犀宜一一驗之酉陽雜俎犀之通天者必惡影常飲濁水當其溺時人趕不復移足角之理形似百物或理不通者是其病然其理有倒插正插腰鼓倒插者一半已下通正者一半已上通腰鼓者中斷不通故波斯謂牙爲白暗犀爲黑暗段成式門下醫人吳士臯常職扵南海郡見舶主說本國取犀先扵山路多植木如狙杙云犀前腳直常倚木而息木欄折則不能起犀角一名奴角有鴆處必有犀也犀三毛一孔劉孝標言犀墮角埋之人以假角易之埤雅犀紋或如桑椹或如狗鼻者上黔犀無紋螺犀紋旋牸犀紋細牯犀紋大而勻續松漠紀聞犀有三種重透外黑有一暈白中又黑世艱得之正透又曰通犀倒透亦曰花犀或斑犀有逰魚形諸犀中水犀防貴秀州周通直家有正透犀帶其中一防白以紙燈近之卽時滅有濕气疑是水犀唐車服志諸親王朝賀宴防之服一品二品服玉及通犀三品服花犀斑犀抱朴子犀眞者得三寸以上刻爲魚銜之入水水三尺本艸山犀二角以額上者勝暇日記通天犀以椎皁角一下卽碎歸田錄諸藥中犀防難搗必先鎊屑乃入眾藥中搗之眾藥篩羅已盡而犀屑獨存余偶見一醫僧元達者解犀爲小塊子方一寸半許以極薄紙裹置扵懷中近肉以人气蒸之气薰蒸浹洽乘投臼中急搗應手如粉因知人气之能粉犀也然今醫工皆莫有知者廣志犀角之好者稱雞昧白宋書雞駭犀王者賤難得之物則出韓詩外傳太公使南宮適至義渠得駭雞犀抱朴子通天犀有白理如綫者以盛米置羣雞中有雞欲往啄米至輙驚卻故南人名爲駭雞犀也淮南萬畢術犀角駭狐段公路北戶錄通犀置大霧重露下終不沾濡又堪辧毒藥攪藥酒生沫或中毒箭刺扵創中立愈蓋犀食百毒刺故也抱朴子犀角遇毒藥攪之則生白沫無毒物則無沫起也通天犀所以能殺毒者爲物食百艸之毒及眾木嵗一解角藏扵山中人刻木如其角易之犀不覺後年輙復解本艸通天犀胎時見天上物過並形扵角故曰通天抱朴子通天犀赤理如綖自本徹末故曰通天名物通通天犀白理如綫中央色白紋通兩頭地黑花白或如日星或如雲或如葩花或如山水或飛走或龍魚或成神仙或成宮殿至有衣冠眉目杖屨羽毛鱗角完具若繪畫然犀愛一物玩之則物形潛入角中也可破水駭雞自顧其影則怖常飲濁水不欲照見其角也重霧厚露之夜不濡其裏白星徹端世云犀望星而徹角也淸暑筆談犀角以粟紋粗細辧貴賤貴者爲通天犀色理瑩徹一種半黑白者爲斑犀洞防記元封中吠勒國貢文犀四頭狀如水兕角表有光因名眀犀置暗中有光影亦曰影犀織以爲簟如錦綺之文嶺表錄異辟塵犀爲婦人簪梳塵埃不著髮述異記卻塵犀海獸也其角辟塵致之扵座塵埃不入開元遺事開元元年冬至交趾國進犀角一株色如金使者請以金盤置扵殿中溫然暖气襲人上問其故使者對曰此辟寒犀也孔六帖文宗延學士扵內庭李訓講周易時方盛夏上命取辟暑犀以賜物相感志響角犀絕域之寶人語物鳴其角內則響應之唐文宗朝得吳元濟女伎進白玉方響一架犀槌是也杜陽編敬宗寶歷元年南昌國進夜明犀其狀通天夜則光明能照百步覆繒十重終不能掩其輝煥上命解爲腰帶每逰獵夜則不施蠟炬有如晝日咸通中同昌公主有蠲忿犀圓如彈丸入土不朽爛帶之令人蠲忿怒大中初女蠻國貢雙龍犀有二龍鱗角爪鬛悉備北夢瑣言楊女適裴坦長子嫁資丰厚坦尙儉聞之不樂一日與夫人至新婦院臺上視果楪乃臥魚犀遽拂袖出楓小牘藝祖受命元年秋三佛齊來貢時尙不知皇宋受禪也貢物有通天犀中有形如龍檠一蓋其龍形騰上而尾少左向�其文卽宋字也眞主受命豈偶然哉藝祖卽以此犀爲帶每郊廟則系之妮古錄呂東萊畜犀帶一圍文理縝宻中有一月影過望則見蓋犀牛望月之久故感其影扵角續夷堅志凡犀角遇山川日月艸木鳥獸隨遇成形惟宋韓魏公犀帶中央一片乃鹿啣花孝宗犀帶一片乃是南極老人星像春渚紀聞都下犀玉工董進一日禦藥郝隨出數犀示之董一犀曰此犀大異郝曰其中物狀爲何先有一工供是正透牙魚董曰以進觀之乃一翔龍所恨左角短耳解爲帶如所言唐書墮和國多美犀世謂墮和羅犀嶺表錄異犀中防大者墮羅犀一株有重七八斤者云是牯犀額角其花多作撒豆斑色深者堪爲帶銙斑散而色淺者卽爲盤楪皿之格古要論骨篤犀出西番其色如淡碧玉稍有黃其紋理似角扣之聲淸如玉磨刮齅之有香燒之不臭能消腫毒及能辧毒藥又謂之碧犀此等防貴續松漠紀聞契丹重骨咄犀犀不大萬株犀無一不勾作帶紋如牙帶黃色止是作刀靶已爲無價天祚以此作鶻【中國謂之條皮】插垂頭者雲煙過眼錄骨咄犀廼蛇角也其性至毒而能解毒蓋以毒攻毒也故又曰蠱毒犀然唐書有骨都國必其地所產今人訛爲骨咄耳葉森扵延祐庚申夏其子必明將骨咄犀刀靶二來看卽此也其花紋如今市中所賣糖糕或有白防或有如嵌糖糕防以手摸之作巖桂香若更摩之無香者爲僞物也格古要論毛犀其色與花斑皆山犀而無粟紋其紋理似竹謂之釐犀此非犀也不爲奇也故曰毛犀

花羊角稗史編花羊角多出北地黒色白花者髙白色黑花者低作刀靶染油不滑

牙【附江豬牙】

格古要論牙出南蕃西蕃及廣西交阯雲南皆有南番者長大廣西安南者短小新鋸粉紅色者防佳雲南麓別出作梳子直者好橫者易斷嶺表錄異廣之屬郡潮循州多野牙小而紅防堪爲笏異物志牙長一尺餘脫其牙則深藏之人欲取當削木作假牙潛往易之可得不爾窮其土不得也覺則不藏故處物相感志牙其形易識每雷震必倉卒間似花暴出逡巡隱沒仙方合丹忌雷震驚藥气梁武帝令將巨牙夾扵丹竈以得雷聲乃能發光也字說齒感雷莫之爲而文生埤雅牙生花必因雷聲故古者以爲飾墨客揮犀南人謂牙爲白暗犀爲黑暗華夷珍玩考唐天后時閬州莫徭將大牙載至洪州

有商胡求買累自加直至四十萬他胡見牙色動私白主人許酬百萬又以一萬爲主人紹介本胡往復交爭遂相毆擊白扵府府詰其由胡云牙中有二龍相躩而立可絕爲簡本國重此者以爲貨當值數十萬萬得之爲大商賈矣洪州乃以牙及牙主二胡並進之天后命剖牙果得龍簡格古要論常有牙圓毬兒一个中直通一竅內車二重皆可轉動謂之功毬或云宋內院中作者

江豬牙稗史編江豬牙出南番如色紋理分粗細與牙相似世多年龍牙多作刀靶扇柄假者以白牙用藥煮成

玳瑁【附蟕蠵筒】

諸蕃志瑇【同玳】瑁形似鼈首嘴如鸚鵡背負十二葉黑白斑文間雜邊欄缺齧如鋸無足而有四鬛前長後短以鬛掉水而行老者甲厚而黑白分明小者甲薄而花字糢糊或曰取用必倒懸用滚醋潑之逐片應手而下出廣南產扵海洋深處南州異物志瑇瑁生南方海中大者如蘧蒢背上有鱗大如扇發取其鱗因見其文欲以作則煮之因以刀截任意所作冷乃以梟魚皮錯治之後以枯條木葉瑩之乃有光耀本艸圖經玳瑁生嶺南山水間今人取以作皿或云得此物者以鞭箠其殻使其血凝方有光彩本艸玳瑁大如扇似甲有文解毒兼辟邪唐嗣薛王鎭南海海夷廬亭獻生玳瑁一枚王令揭取背甲小者二片帶扵左臂腕以辟毒玳瑁亦甚苦楚復養扵使宅後池伺其揭處漸生復遣廬亭送扵海畔並無傷矣或云玳瑁若生帶之有蠱毒其甲卽自搖動死者則不能神寶苑玳瑁出南蕃山海中白多黑少者價髙但黑斑多者不爲奇有移斑者用筒夾玳瑁黑防兒宜仔細驗之格古要論按字書瑇瑁是大背文有黃多黑少者有黃黑相半者好者其黃如其黑如漆其低者黑白不分或黃黑散亂艸木子物之牝牡一生不再交者虎也鴛鴦也玳瑁也埤雅瑇瑁乳卵大如彈丸亦望卵而防一如鼈呼爲防卵劉郁西域記瑇瑁遺精蛟魚吞食吐出年深結塊者爲撒八兒價如金史記趙使扵春申君欲誇楚爲瑇瑁劍悉飾以瑇瑁西京雜記韓嫣以玳瑁爲牀寶苑唐敬宗寶歷元年南昌國進玳瑁盆可容十斛外以金玉飾之盛夏時上置殿內貯水令滿遣嬪禦持金銀杓酌水相沃終不竭焉西域傳贊明珠文甲注如淳曰文甲卽瑇瑁也水族加恩簿班希【謂玳瑁也】裁簪制不在金銀珠玉之下宜授防花使者

蟕蠵筒漢書應劭注靈蠵雄曰玳瑁雌曰蟕蠵嶺表錄異蟕蠵者俗謂之玆夷乃山之巨者人立其背可負而行產潮循山中鄕人采之取殻以貨要全其殻須以木楔出肉吼如牛聲響山谷廣州有巧匠取其甲黃明無日腳者【甲上有散黑暈爲日腳】煮而拍之陷黑玳瑁花以爲梳箆杯之屬狀甚明媚事物紺珠筒似玳瑁無斑文

貝

說文貝海介虫也琕雅貝中肉如科斗而有首尾以其背用故謂之貝宋書大貝王者不貪財寶則出嚴助相貝經堯懸貝殻扵塢宮演繁露尙書大傳曰散宜生輩之江淮之浦取大貝如車渠陳扵紂庭然則車渠非大貝也特貝之大者可比車渠耳爾雅貝居陸贆在水者蜬大者魧小者鰿貝貽貝余貾黃白文余泉白黃文蚆博而頯蜠大而險小而橢邢昺疏貝爲介虫也取其甲以飾物古者貨貝周有泉貝至秦廢貝行錢居陸者名贆在水者名蜬至大者名魧至小者名鰿黑色之貝名貽貝黃爲質白爲文防者名余貾白爲質黃爲文防者名余泉中央廣兩頭鋭者名蚆大而污薄名蜠小而狹長者名相貝經貝至徑尺則寶也狀如赤電黒云謂之紫貝素質紅黑謂之朱貝靑地綠文謂之綬貝黒文黃畫謂之霞貝紫愈疾朱明目綬消气障霞伏蛆虫黑白各半曰伏貝使人寡欲無以近婦人黃唇防齒有赤駁曰濯貝使人善驚無以親童子黒鼻無皮曰𨿽貝使人善瘧赤帶通脊曰皭貝使胎消無以近孕婦赤幟肉殻赤絡曰彗貝使人健忘赤鼻靑唇曰醟貝使童子愚女人淫脊上有縷句唇曰碧貝使童子盜赤中圓曰委貝使人志彊埤雅南海貝如珠礫白駮其性寒其味甘止水毒碧貝雨則重霽則輕委貝雨則輕霽則重山海經陽山濁洛之水注於蕃之澤中多文貝陰山漁水中多文貝刲山水多黃貝蒼梧之野爰有文貝南越志潮陽南有小水注海濱帶曽山其中多文貝可以解毒南州異物志交阯北南海中有大文貝質白而文紫天資自然不假雕琢磨瑩而光色煥爛鹽鐵論教與民攺幣與世易夏后以貝周人以紫石周書王防成王時人獻貝徐南方記斑貝蠃大者圍之得六寸小者圍之得五寸在於海邊捕魚時時有得之者大貝出巨延州土人采賣之以易絳靑交州記大貝出日南如酒杯小貝貝齒也善治毒俱有紫色本艸經貝子一名貝齒生東海廣州誌貝凡有八紫貝防其美者出交州毛詩疏義貝鼊龜屬又有紫貝其白質如玉紫防爲文皆行列相當大者有徑一尺六寸今九眞交阯以爲杯盤寶物也相貝經穆王得大紫貝懸其殻扵昭陽觀以消惡霧漢書文帝賜南越王尉陀書及衣陀因使者獻紫貝五百嶺表錄異紫貝卽砑螺也儋振夷黎海畔采以爲貨漢食貨志大貝四寸八分以上二枚爲一朋直二百一十六文壯貝三寸六分以上二枚爲一朋直五十文麼貝二寸四分以上二枚爲一朋直三十文小貝一寸二分以上二枚爲一朋直二十文不成貝不盈寸二分漏度不得爲朋直錢三文是爲貨貝五品稗史編雲南用海貝小者以貿易以一爲莊以四

爲手二十則爲索者其數至是可貫以一索樂書南蠻國出梵貝吹以助樂音大可容數斗名義考爾雅翼貝大者珂黃黑色其骨白通俗文勒飾曰珂以貝飾馬勒謂之珂其骨白謂之白玉珂非眞玉也

雲母

事物原始雲母出土石間作片成層可防之明滑光白爲上江南生者多靑黑色格古要論雲母石出兗州江州石州靑黃色揭薄片畱火上燒香防佳事物紺珠雲母石瑯琊廬山杭越俱有色有五白澤爲貴荊南志華容方臺山出雲母土人采之先云所出之處於其下掘取無不大者往往有長五六尺可爲屏風當掘時忌有聲不則所得粗惡矣抱朴子雲母有五種而人多不能分別法當舉以向日看其色詳占視之乃可知耳正爾於陰地視之不見其雜色也五色並具而多靑者名雲英宜以春服之五色並具而多赤者名雲珠宜以夏服之五色並具而多白者名雲液宜以秋服之五色並具而多黑者名雲母宜以冬服之但有靑黃二色者名雲沙宜以季夏服之皛皛純白名燐石可以四時長服之也五云之法或以桂蔥水玉化之以爲水或以露扵鐵中以玄水熬之爲水或以硝石合於筒中埋之爲水或以搜酪或以秋露漬之百日韋囊挻以爲粉或以無巓艸樗血合餌之服之一年則百病愈三年老翁反成童子五年則役使神入火不燒入水不濡踐不傷雜記雲母有黯黯純黒有文斑斑如鐵者名云膽色雜黒而彊肥者名地涿此二種並不可服許彥周詩話葛洪丹經用云子碎雲母也今蜀中有碎礫狀如米粒圓白雲子石也

空靑

本艸經空靑生山谷久服輕身延年能化銅作金生益州範子計然空靑出巴郡白靑曽靑出農豫章白靑出新淦靑色者善本艸綱目空靑味甘酸气寒生益州深山產銅處銅精燻則生空靑腹中空破之有漿水大若雞卵畏絲治眼疾去暗回眀腹無漿者取全殻埋地三五夜自然生汁漿可防眼殻可磨瞖又曽靑气味似空靑形若聯珠累累相綴眞者除目痛止淚又綠靑有靑白花文能吐風痰畫家用之又白靑似魚目靑碧治目疾不入畫又扁靑治折傷金瘡又綠膚靑味辛醎治諸惡毒久服令人瘻空靑一名楊梅靑空言質靑言色楊梅言似也曽靑其靑層層而生或云其生從實至空從空至層也綠靑生山之陰穴中色靑白有花文扁靑以形名也卽石靑大靑色靑翠不變蘇恭合扁靑綠靑爲一物非白靑卽石靑之屬亦名碧靑色綠者爲石靑淡者爲碧靑石藥爾雅空靑一名靑油羽曽靑一名赤龍翹杜綰雲林石譜石靑惟滇中者佳貨石靑者有天靑大靑西夷回回靑佛頭靑而回回靑尢貴圖經白靑出豫章山谷亦似空靑圓如鐵珠色白而腹不空亦謂之碧靑以其研之色碧也亦謂之魚目靑以其形似魚目也無空靑時亦可用今不復見之淮南萬畢術白靑得鐵卽化爲銅庶物異名疏空

綠銅之華大者卽空綠以次空靑也南部新書龍愛空靑

丹砂【附諸砂】

稗史編丹砂本艸以辰砂爲上宜砂次之今宜山人云出砂處在湖北大牙山北爲辰砂南爲宜砂地脈不殊無甚分別宜砂老者白色有墻壁如鏡生白石牀上可入煉無讓辰砂本艸圖經乃云宜砂出土石間非白牀所生卽是未識宜砂也別有一種色紅質嫩者名土坑砂乃是出土石間者不甚耐火邕州亦有砂大者數十百兩作塊黑闇少碎嚼之紫闇不堪入藥彼人惟以燒取水銀圖經又云融州亦有砂今融元無砂邕融聲相近蓋誤耳東坡詩注辰州蠻洞小龕中生白石石狀如玉牀牀上生朱砂大如箭鏃小如芙蓉溪蠻叢笑辰砂辰錦砂最良麻陽卽古錦州舊辰郡砂自折二至折十皆顆塊佳者爲箭鏃結不實者爲肺砂碎則有趢趗末則有藥砂砂出萬山之崖爲防犵狫以火攻取雜記丹砂生符陵山谷今出辰州宜州階州而辰州者防勝出深山石崖間土人采之穴地數十尺始見其苗乃白石耳謂之朱砂牀砂生石上狀如芙蓉頭箭鏃連牀者紫黯若鐵色而光眀瑩徹碎之嶄巖作墻壁又似雲母片可析者眞辰砂也無石者彌佳過此乃淘土石中得之非生扵石牀者李徳裕黃冶論光眀砂者天地自然之寶在石室之間生雪牀之上如初生芙蓉紅芭未拆細者環拱大者處中有辰居之有君臣之位光眀外徹采之者尋石脈而求此造化之所鑄也儻有至人道奧者用天地之精合陰陽之粹濟以神術或能成之若以藥石鎔鑄術則疏矣太平淸話中茅山獨髙處司命君埋西胡玉門丹砂六十斤深二丈上有盤石鎭之其山左右泉流下皆小赤色潛居錄八月朔取樹葉露和辰砂研之防身上消百病謂之天醫節宋孝武殷妃取以點額謂之天妝漢書郊祀志黃冶變化注晉灼曰道家言冶丹砂令變化可鑄作黃金也瑚鉤詩話世傳丹砂鏈爲黃金碎以染筆入石不去名曰紅沫予侍先人官歷陽嘗覽李翔作白字書霸王廟碑而其法不傳亦紅沫之歟許彥周詩話李太白作艸創大還詩云髣髴眀塵死同至寂初不曉此語後得李氏鏈丹法至眀塵丹砂妙藥也荀子注丹矸丹砂也王逺麻姑欲見蔡經母及

婦等時經弟婦新產數日姑見知之曰噫且立勿前卽求少許米來得米擲之墮地謂以米袪其穢也視其米皆成丹砂淸波雜誌季才元大臨元祐間知汝州時辰州貢丹砂道葉縣遺其二篋乃化爲二雉鬭山谷間耕者之

諸砂事物原始硼砂西戎出者塊大如拳河東陜西出者雜碎如麻物理小識釬藥以硼砂合銅爲之用胡桐汁合銀堅如石今玉石刀柄之釬藥加銀一分其中永不脫李時珍本艸硼砂生西南番分黃白二種白者似眀礬柔物去垢能殺金本艸拾遺特蓬殺出賀州山中似硇砂卽大硼砂俗譌呼爲特蓬殺也圖經气砂以其能透五金名透骨將軍今分气硇番硇二種气硇出雲南得番硇亦可死汞硇色白者良性毒人食之卽化華夷珍玩考撒馬兒罕白山山中常火煙出碙砂處采者著木底鞋皮底卽焦下有穴生靑泥出穴外卽爲砂石土人取以治皮本艸北庭產者曰北庭砂

水銀

事物原始水銀出秦州商州土人采得砂石皆大塊如升斗碎之乃可燒鍛故西來水銀極多廣雅謂之澒丹竈家謂之汞飛煉卽爲輕粉範成大桂海虞衡志邕州丹砂盛處椎鑿有水銀自然流出客販皆砂燒成者稗史編水銀以邕州溪洞硃砂末入鑪燒取極易

成以百兩爲一銚制之以豬胞爲骨外糊厚紙數重貯之不漏溪蠻叢笑水銀出扵朱砂因火而就或謂砂腹生水銀非也名粉紅水銀事物紺珠水銀其形流動不止色白如銀偃曝談余佛國使來朝備言其域當日沒之處土地甚廣有七十二酋長地有水銀海周回可四五十里國人取之之法先扵近海十里掘坑井數十然後使健夫駿馬馳驟可逐飛鷹者人馬皆貼以金薄迆行近海日照金光晃曜則水銀滚沸如潮而來勢若粘裹其人卽回馬疾馳水銀隨後趕至行稍遲緩則人馬俱爲水銀攔沒人馬旣回速於是水銀之勢漸逺力漸微卻復奔回遇坑井則水銀澑積其中然後其國人漸取之用香艸同煎皆化銀也三輔故事秦始皇葬驪山起陵髙五十丈以水銀爲泉眞誥漢期門郎鄭偉妻通神變化煎水銀成銀偉欲從受方妻謂骨相不應得之逼之不已妻乃尸解去

【附】諸寶

穆天子傳天子大朝於黃之山乃搜圖視典用觀天子之珤曰天子之珤玉果璿珠銀燭黃金之膏天子之珤萬金闕珤百金士之珤五十金鹿人之珤十金詞林海錯吳都賦致流離與珂珬珂珬寶名流離亦寶名日南郡山老雕入西海化爲珬已裁割若馬勒者謂之珂珬者珂之本璞也事物紺珠鶴頂紅出南番大海中有魚魫紅如血名鶴魚可爲帶出湖湘者低珍玩續考太陰精生解州鹽澤大�中渠土內得大者如杏葉小者如魚鱗悉皆尖角端正如甲其裙襴小墮如前則不刻正如穿山甲相掩之處全是甲更無異也色綠而瑩徹叩之則直理而析瑩眀如鑑析六角如栁葉火燒過則悉解析薄如栁葉片片相離白如霜雪平潔可愛此乃稟積陰之气凝結故皆六角今天下所用精乃絳州山中所出絳石耳非精也楚州鹽城古鹽倉下土中又有一物六稜如馬牙消淸瑩如水晶潤澤可愛彼方亦名太陰精然喜暴潤如鹽鹻之惟解州所出者爲正西使記撒八兒出西海中蓋瑇瑁之遺精蛟魚食之吐出年深結成價如金其假者卽犀牛糞爲之也物相感志父婆律味辛白色亦有赤者狀如石質內有金星文能制錫出波斯國隨手雜錄錢王有外國所獻頗伽寶其方尺餘其狀如水精云可厭十里火殃乃置扵龍興寺佛髻中余杭數回祿而龍興不可近也珍玩考無名異出大食國內【今廣州宜州亦有】生山谷石中大者如彈丸小者如櫧栗【又云小者如墨石子】顏色黒褐嚼之甜雞血滴之卽化爲水海南人云有石無名異絕難得有艸無名異彼人不甚貴重豈本經說者爲石而今所有者爲艸乎無名異小黒石子也桂林山中極多一包數百枚

格致鏡原卷三十三﹤子部﹐類書類﹐格致鏡原﹥

欽定四庫全書

格致鏡原卷三十四

大學士陳元龍撰珍寶【三】

五金總論

財貨源流金者金銀銅鐵鉛錫之總名按五行地四生金是也洪範金曰從革注金可以攺更夏書州厥貢惟金三品注三品金銀銅也漢食貨志古者金有三等黃金爲上白金爲中赤金爲下注白金銀也赤金銅也拾遺記少昊時金鳴扵山銀湧於地或如蛇之乍如人之形中記黃金之气爲火白金之气爲雄鷄銅鐵爲胡人銅之精爲馬金至百斤以上其精爲羊寶藏志白狐白鼠白雀白蛇皆金銀之精也地鏡圖凡觀金玉寶劍銅鐵皆以辛之日待雨止明日平旦或黃昏夜半觀之所見光白者玉也赤者金黃者銅黑者鐵席上腐談三茅君以丹陽嵗歉死者盈道因取丹頭點銀爲金化鐵爲銀以救饑人故後人以煆粉防銅者名其法曰丹陽死砒防銅者名其法曰防茅

金

總論逸雅金禁也其气剛嚴能禁制也白虎通金者少陰有中和之性說文金有五色黃金爲長久埋不生衣百陶不輕從革不違西方之行也淮南子正土之气禦乎埃天埃天五百嵗生黃埃黃埃五百嵗生黃澒黃澒五百嵗生黃金酉陽雜俎山上有薤下有金管子上有丹砂者下有黃金周易參同契黃土金之父天文訓金生扵巳壯扵酉死扵丑廣雅金神謂之淸明中記金精爲車馬抱朴子亥日稱婦人者金也梁簡文論凡雄鷄戴燭而行此金精也地鏡圖金寶化爲靑虵地鏡圖黃金之气赤黃千

萬斤以上光大若鏡盤金气發本上赤下靑也白澤圖黃金之精名石狀如豚居人家使人不宜妻白鼠以昏時見扵丘陵之間視所出入中有金白澤圖絕水有金者精名侯伯狀如人長五尺防衣奇事記黃金生扵山石其始也是山石之精而千年爲水銀水銀受太陰之气固流蕩而不凝定微遇純陽之气合則化黃金扵倐忽也今若以水銀欲化成黃金必須在山卽化不在山卽不化但遇純陰之石气合卽化也搜神記夫金之性一也以五月丙午日中鑄爲陽燧以十一月壬子夜半鑄爲陰燧覽金得伯勞之血則昏考工記凡鑄金之狀金與錫黒濁之气竭黃白次之黃白之气竭靑白次之靑白之气竭靑气次之然後可鑄也漢食貨志周黃金方寸而重一斤南史武陵王紀以黃金一斤爲餅百餅爲簉至有百簉銀五倍之孔氏雜說孝惠紀注引食貨志黃金一斤直萬錢乃知漢金之賤也今金兩有直萬者則漢金一斤如今一兩價矣髙祖善家令之言賜金五百斤罷醫不使之治疾賜金五千斤使陳平爲反間捐金四萬斤使其價不賤安得如是之多哉唐時金必貴太宗以於志寧孔頴達能諫太子各賜金一斤帛五百疋沈存中云古之一斤今四兩余也然則一兩之直亦二千五百也胡侍珍珠黃金漢時防多自西教盛行棄之扵土木者旣不勝計而衣物之飾又日趨扵華靡有金綫金箔泥金銷金貼金鏤金間金戧金圈金戭金解金剔金撚金陷金明金楞金背金影金闌金盤金織金蹙金金搯金鍍金流金滲金減金描金煮金灑金皮金徧地金其名號至夥耗費若斯焉得如昔之多燕翼詒謀錄大中祥符元年二月詔金箔金銀綫貼金銷金間金蹙金綫裝貼什土木玩之物並行禁斷非命婦不得以金爲首飾許人紏告並以違制論丹總錄張懷瓘書錄往在翰林見古鐘二枚髙二尺許有古文三百餘字紀夏禹功績皆紫金鈿似大篆神彩驚人蓋三代鈿金爲篆其精如此又李伯時得雕戈虫鳥書黃金文銘六字曰主用父作雕戈鈿金法今亦不唐六典有十四種金曰銷金曰拍金曰鍍金曰織金曰砑金曰披金曰泥金曰鏤金曰撚金曰戧金曰圈金曰貼金曰嵌金曰裹金而鈿金不在其中今並其名亦不知矣博物要覽明禦府內帑有鎭庫金錠金餅金錢金鋌【方長如笏形徑三寸二分一印江山之紋一印宸字】金磚【兩靣印龍鳳花紋】奉宸庫金米金豆女官庫金綫金箔【金箔有名淨黃者因分濃淡二色】史記秦獻公十八年天雨金櫟陽述異記翁仲孺家貧力作居渭川一旦天雨金十斛於其家由是與王侯爭富異苑晉陵薛願有虹飲其釡翕響便竭乃吐金滿釡廣博物志漢建信侯婁敬晚得道居好畤明月山北能種金其地曰種金坪晉永和起居注廬江太守路永表言扵谷城北見水岸邊紫赤光得金一枚狀如印齒魏志繁昌縣授禪石碑中生金表送上羣臣盡賀王隱晉書永嘉初陳國項縣賈逵石碑中生金人盜鑿取賣賣已復生朝野僉載陳懷卿嶺南人也養鴨百餘頭後扵鴨闌中除糞糞中有光爚然試以盆水沙汰之得金十兩乃覘所食處扵舎後山足下土中有麩金銷得數千斤遂巨富嶺南異物志廣州浛洭縣金池王家有養鵞鴨池嘗於鴨糞中見麩金遂多掬之日得一兩緣此而致富貴丹總錄穆天子傳示汝黃金之膏束晳曰金膏可以續骨崔寔政論呼吸吐納非續骨之膏博物要覽黃金眞者剪有茶口寶光射目腳如新菜花松黃鮮艶如茶口閃色光渾腳帶紅色者內有紅銅腳帶靑色者有銀气凡欲試眞金將金物扵掌心摩嗅之有香如松花含之味甘者眞金也若气鮏味醎而苦者內有銅气或藥防者凡看金物扵杉木卓上從髙投下卓然不動良久微顫者眞金也投下直躍去者內有銅也投下連顫者內有銀也投下卓然不動良久不微顫而寂然者內有鐵也格古要論金性軟插銅則硬如和銀者性柔石試則色靑火燒色不黒

名爾雅黃金謂之璗其美者謂之鏐鉼金謂之鈑郭注鏐卽紫磨金邢疏金之最有光澤者名銑孔融聖人優劣論金之優者名曰紫磨猶人之有聖也庶物異名疏陶隱居曰仙方名金爲太眞丹房鏡源凡金有二十件雄黃金雌黃金曽靑金硫黃金土中金生鐵金生銅金鍮石金沙子金土碌砂子金金母砂子金白錫金黒金硃砂金已上十五件惟只有還丹金水中金子金靑麩金艸砂金等五件是眞金餘皆是假博物要覽熟金至良者有丹穴之還丹金焉金出丹

穴中體含丹砂色尢鮮赤合丹服之希世之寶也格古論南蕃子金麩皮金皆生金也雲南葉子金西番回回金皆熟金也其性柔而重其色七靑八黃九紫十赤以赤爲足色也足色者靣有椒花鳳尾及紫霞色庶物異名疏趾腹紫膽皆金之形也酉陽雜俎云金中螻頂金最上六兩爲一垜有臥螻蛄穴及水臯形當中陷處名曰趾腹又鋌上凹處有紫色名紫膽孔六帖西域鉢露種多紫金格古要論古云半兩錢卽紫金今人用赤銅和黃金爲之然世人未嘗見眞紫金也唐書扶南出剛金狀紫石英生水底石上人沒水取之可以刻玉格古要論在京見蘇人唐宗仁將靑金熔成足色赤金中有一大防紫色謂之紫衣凡買金者不見紫衣不肯信爲足色南京又有人將金打箔亦作葉子金其中多有沙屑成交方肯熔錠子與買主恐沙不能出也宜仔細用水洗驗切不可輕易須燒三出以醋扵瓦或木盆內淬之眞則黃有銅則黒博物要覽西洋國產綠金合璧事顆塊金卽穴山或至百十尺見作金石其色褐一頭如火燒黒之狀此定是金也其金色深赤黃韓子荊南麗水之中生金南蠻傳麗水多金麩博物要覽金產雲南麗江浮水靣如沙糖土人以鐵杓取之鑄煉方成合璧事麩金卽在江沙水中淘汰而得其色淺黃此等皆生金得之皆當銷煉金耗折少塊金銷折多博物要覽胯子金產湖廣湖南北諸郡沙土中像臘茶腰帶胯子豆瓣金產梁州土中掘土十餘丈方見形員扁如豆瓣土人鑄錬成鋌麥顆金產梁州屬縣山石砂土中形尖如麥葉子金產雲南省城者爲道地各鋪戶將雜色足赤金拍造葉子有八色九色至九五色止無十成者諸金中惟葉子金爲最下廣州記大食國出金防多凡是貨易並出金錢性多寒生者有毒本艸陳藏云嘗見人取金掘地深丈餘有粉子石石皆一頭黑焦下有金大者如小猶麻豆色如桑黃咬時極軟卽是眞金夫匠多竊而吞之又饒信南劍汀州出金處采得金亦多品或有若山石狀者或有若米豆者若此未經火皆可爲生金稗史編生金出西南州峒生山谷田野沙土中不由礦出民間以淘沙爲生淋土出之自有融結成顆大者如麥粒小者如麩片便可煆金作服用色差淡耳欲令精好則重煉取足色耗去十二三旣煉則是熟金丹砂所須生金故錄其所出函史金出水沙者鵞鴨啖沙從膍胵內淘之有金屑皆謂生金生者殺人煉熟用嶺表錄嶺南人云生金是毒蛇屎中采之本艸髙麗扶南及西域外國金已成皆煉熟可服梁書扶南有山出金金露生扵石上無所限也山海經荊山之陽多赤金王隱晉書鄱陽樂安出黃金鑿土十餘丈披沙所得大如豆小如粱米梁書林邑國有山赤色其中生金夜則出飛狀如螢火博物要覽馬蹄金產林邑國鑿石取之狀如馬蹄每得必雙每二蹄成一斤足十二成至難得【卽紫磨金】溪蠻叢笑沙中鏈金又出扵石碎石而取者視沙色爲金有夫匠識之名土絲金事物紺珠橄欖金出荊湖嶺南博物要覽橄欖金形大如橄欖兩頭皆尖紅紫色庶物異名疏南海扶南王陽邁初在孕其母夢生兒有人以金席借之其色光麗夷人因謂金之精者爲陽邁若中國紫磨者紫磨華之上金也漢武帝詔往者泰山見黃金有白麟神馬之瑞以其金鑄麟趾褭蹄以葉瑞焉拾遺記漢武帝有透骨金大如彈丸凡物近之便成金色帝戲以檀香屑共裹一處置李夫人枕旁詰旦視之香皆化爲金屑拾遺記昆明國貢金鳥常吐金屑如粟鑄之可以爲宮人爭以金用飾佩謂之辟寒金故宮人相嘲曰不服辟寒金那得帝王心扵是媚惑者爭此寶金爲身飾及行臥皆懷挾以要寵幸也吳地誌晏子娶吳王女築城扵此至今耕者得黃金狀如菱角中有齊字名晏子金郡國志蘇秦宅在洛陽利仁裏後魏髙顯業每夜見赤光於光處掘得金百斤銘曰蘇家金業爲之造寺法苑珠林俱名國有商人驅八牛牧扵澤中時有離車捕得一龍云將食之商人以八牛易致取放別池中龍忽人語邀入宮中有龍女與八餅金雲此是龍金截已更生足汝父母養屬終身用之不盡拾遺記浮忻國貢蘭金之泥此金出湯泉狀混混若泥如紫磨之色百鑄其金變白有光如銀卽銀燭是也常以此泥封諸圅匣及諸宮門鬼魅不敢幹當漢世上將出徵及使絕國多以此泥塗爲璽拾遺記方丈山有池方百里水淺可渉泥色如金而味辛以泥爲可作丹矣百鏈可爲金色靑照鬼魅猶如石鏡魑魅不能藏形矣廣異記隋末有道者居太白山煉丹砂得道有成弼者給侍之持白刃殺道者得其丹多化赤銅爲黃金唐太宗召弼造金凡數萬斤所謂大唐金也百煉益精至今外國傳成弼金以爲寶貨席上腐談壽州八公山側土中及溪澗間往往得小金餅世傳淮南王藥金有印子篆文謂印子金也襄陽之間舂陵白水地發土多得金麟趾褭蹄金如幹柿謂之柿子金小說謂麟趾褭蹄乃婁敬所爲藥金也方家謂婁金和藥防良漢書注亦云異扵他金席上腐談王捷汀洲沙人得燒金術上召見與語悅之特授許州參軍攺名中正畱京師前後貢金累巨萬其金以鐵爲之百餘兩爲一餅每餅輻解鑿爲八片謂鴉觜金是也上令尙方鑄爲金金牌各數百天慶觀金寶牌卽其金所鑄也每用蛇崗制煉雄黃所殺蛇蓋不少矣後因治第掘土見一巨蛇首大如栲栳驚悸得疾卒孟熙霏雪錄欲試藥金燒火其上當有五色气起財貨源流藥金乃是水銀及銅鐵用藥煮成水銀乃是采山石中麤次朱砂作罏置砂扵中下承以水上覆以盎外加以火煆養則飛煙扵上水銀畱扵下皆非造化自然也韓文衞造微曰我聞南方多水銀丹砂雜佗奇藥爊爲黃金可餌以不死抱朴子取金液及水銀以黃土塸盛置之猛火上皆化爲丹以此丹金爲盤盌食其中令人長生席上腐談予嘗閱華嚴經云有藥汁名訶宅迦人或得之以其一兩變十兩銅番成眞金予嘗以膽礬少許擦刀頭皆金也意者訶宅迦其膽礬之謂乎至大辛亥鑄錢時予在饒州曽見一膽水化鐵成銅但饒州之膽銅坑所出故成銅蒲州之膽出金坑必能化銅鐵成金華嚴所謂訶宅迦今人不識之耳佛語必不妄也格古要論金詐藥用熖硝綠礬鹽畱窯入漧淨水調和火上煎色變卽止然後刷上金物上烘漧畱火內略燒焦色急入淨水刷洗如不黃再上然俱在外也張衡傳注兼金價倍於惡者故曰兼金廣博物志金曽在丘冢及爲釧溲陶隱居謂之辱金不可合煉金異搜神記孔子修春秋制孝經成齋戒向北斗星辰而拜告備扵天乃有赤虹見虹化黃金有刻文孔子受而跪讀之武帝故事先帝河東立廟告祠有一人騎馬持一尺札賜將作丞曰汝績已成賜金一斤忽不見札變爲金怪錄隋皇初廣都孝亷侯遹入蜀至劍門外忽見四黃石皆大如斗遹愛之藏扵書籠負之以驢因歇鞍取看皆化爲金酉陽雜俎太宗時汾州言靑龍白虎吐物在空中有光如火墜地隱入二尺掘之得金廣尺餘髙七尺述異記南康雩都縣西防江有石室名夢口穴嘗有人遇一人通身黃衣擔兩籠黃紙求寄載過至崖下此人唾盤上徑下崖直入石中主初甚忿之見其入石始知神異視盤上唾悉是黃金宣室志韋思求鏈金之術一日有居士辛鋭來謁病癰潰血且甚韋方防食居士溺扵筵上客怒皆起鋭亦告去忽不見因視其溺乃紫金液光彩粲然客有解者曰居士金精也驗其名氏信矣淸異錄王鯨遇賣蕨嫗黃衣破結有饑色憫之乃以千文買蕨謝而去及歸蒸扵烏豆甑盡成黃金後山談叢夏英公宴客酒半取瓦礫蘸藥水爲黃金以娛客

金物齊書金車王者至孝則出金人王者有盛徳則遊扵後池林邑有金山汁流於浦稽神錄天復中豫章有人治舎掘地得一木櫃發之得金人十二頭各長數寸皆古衣冠首戴十二辰屬數欵精麗殆非人功其家寶祠之因以致福時兵革未定遂爲戍將劫取之後不知所終北史魏故事將立皇后必令手鑄金人以成者爲吉不則不得立也宋書金勝國平盜賊四夷賔服則出玉海晉永和九年春民得金勝一長五寸狀如織勝庶物異名疏金勝仁寶也不斲自成光若眀月晉孝武時陽谷氏得金勝一枝長五寸家遂大富今人日遺勝肇於此南齊書齊時長沙寺僧業富沃鑄黃金爲龍數千兩埋土中歷相傳付稱爲下方黃鐵莫有見者蕭穎冑取此龍以充軍實張璠漢記永昌太守鑄黃金爲蛇獻梁冀益州刺史種暠發其事白六帖唐文宗宮中有黃金蛇出階光灼宮人以

瑚玦擲之並玦帶去上尋庫得眞金蛇貫玦上曰此隋煬帝爲晉王賜陳夫人熟視下有阿字南史劉敬躬田間得白蛆化爲金龜將銷之龜生光照室敬躬以爲神而禱之史記秦始皇葬於驪山以黃金爲鳧雁膠葛除夕梅妃與宮人戲鎔黃金散瀉水中視巧拙

以卜來年否泰梅妃一瀉得金鳳一隻首尾翅足無不悉備稗史編南城童夢弼宗教授說自其上祖因浴於水濱忽見一物如飛蛾從厓而下試引手撲之而形狀全似鴨不能動時已近暮歸而燭之黃金所爲也大如人拇而羽翮纎悉畢備混然天成略無雕刻人功亟緘於笥寶藏之越三日啟視其尻乃有金屑蓋遺糞也自是數日輙一掃取積之益久持貨扵肆皆紫金上色得價多於常品家貲賴以衍盛至錢流地上傳之累代及子孫分析一位拈得之偶子婦半夜生男感疾醫者急欲生金煎湯下藥姑喜扵得孫謂釧金不潔不可用於是煮金鴨挹其湯旣一經煮不復有糞其家亦浸以衰削今飲湯之兒猶在貧無立錐矣鴨亦失所在孫氏瑞應圖金牛瑞也王者土地辟則金牛至劉道眞錢塘記眀聖湖在縣南父老相傳湖中有金牛古嘗有見其映寶雲泉照耀流精神化莫測遂以眀聖爲名劉義慶幽眀錄巴丘縣有黃金潭莫測其深上有瀨亦名黃金瀨古有釣扵此潭一金鏁引之遂滿一有金牛出奔釣人駭懼牛因奮踴躍而還潭鏁將盡釣人以刀斫得數尺潭瀨因此取名北史魏元庫汗爲羽林中郎將從北巡有起乘輿前命庫汗射之應而斃太武大悅賜一金以旌其能

銀

總論漢書殷得金徳銀自山溢抱朴子弱土之气禦於白天白天九百嵗生白礜白礜九百嵗生白澒白澒九百嵗生白金酉陽雜俎山上有蔥下有銀後魏書銀出始興陽山縣又出桂陽陽安縣驪山有銀礦二石得銀七兩白登山亦有銀礦八石得銀七兩周禮荊州其利銀漢書益州盢町山出銀賁古羊山出銀無雷國出銀後魏書孝眀帝恆州銀山之禁與人共之博物要覽銀與金生處不同所在皆有而以虢州者爲勝此外多穢爲劣瑞應圖王者宴不及醉則銀罋呈祥地鏡圖銀之气夜正白流散在地撥之隨手散復合此是也又云白銀見有雄鷄抱朴子銀但不及金玉耳可以地仙也服之法以麥漿化之亦可以朱艸酒餌之亦可以龍膏鏈之覽銀得雉糞則枯魏志穢國男女系銀廣數寸以爲飾吳越史錢瓘十餘子夫人慈愛如一常置銀鹿帳前坐諸兒於上弄之

名爾雅白金謂之銀其美者謂之鐐穆天子傳天子之寶璿珠銀燭郭璞注銀有精光如燭也寶藏論銀有十七種天生牙出銀坑內石縫中狀如亂絲色紅者上入火紫白如艸根者次之生樂平鄱陽產山一名龍牙一名龍生銀出石丌中成片塊大小不定狀如錫母砂銀生五溪丹砂穴中色理赤光黒鉛銀得子母之气此四種爲眞銀有銀艸砂銀曽靑銀石綠銀雄黃銀雌黃銀硫黃銀膽礬銀靈艸銀藥制成者丹陽銀銅銀鐵銀白錫銀藥防化者皆假銀也外國四種新羅銀波斯銀林邑雲南銀並精好山海經少陽之山赤銀酸水出焉本艸陳藏曰烏銀今人用硫黃燻銀再宿瀉之則色黑工人用爲養生家以煮藥可辟惡山海經臯塗山多銀黃金禮斗威儀君乘金而王則黃銀見北史隋辛公義爲並州刺史山出黃銀之以獻方勺泊宅編黃銀蜀中人罕識朝散郎顏京監在京抵當庫有以十質銀者其色與上金無異試之則正白珍玩考昔唐太宗以黃銀帶賜房齡時杜如晦已死又欲賜之乃曰鬼神畏黃銀易之金帶格古要論金花銀第一細花松紋第二麤絲松紋第

三兩頭絲曰麤絲第四細絲松紋臉白光第五漢書朱提銀重八兩爲一流直一千五百八十他銀一流直一千是爲銀貨注朱提縣名屬犍爲王韶之始興記宋元嘉元年夏霖雨小首山崩自巓及麓崩處有光輝居人往觀皆是銀礫鑄之成銀廣州記廣州市司用銀米遂成縣任山銀穴有銀砂長編至道二年有司言定州出銀防請置官掌其事上曰地不愛寶當與眾庶共之不許溪蠻叢笑西溪接靖州境出中有銀銀體差黒未經坯銷名出山銀博物要覽官估十一等有金漆花銀濃稠花銀茶花銀大胡花銀薄花銀薄花細滲銀紙花銀細滲銀兼滲銀斷滲銀無滲銀又進禦奉宸庫滴硃銀名曰元寶封樁庫鎭庫銀名曰海船元寶【有邊髙聳若海舟然而中心凹下】又北直常用銀名京槽錠福建銀名蝦防錠【員扁無邊突心】陜西有腰鼓錠山東有雞卵錠山西有書帕錠【方扁平底平心】又假銀名一見九【紅銅煮就出北直】頓罐銅【出南直】白爊雞【白銅及水銀防就不可煉冶出廣東】白眼【出山東】快活三【出河南】罁貓銅【出湖南】飛天白鵓鴿靑閬絲綽邊油紋【皆方士鑪火烹防銅而成出江西】茘子紅【出廣西】格古要論銀出閩浙兩廣雲南貴州交阯等處山中足色成錠者靣有金花次者綠花又次者黑花故謂之花銀蜂窩中有倒滴而光澤火燒色不攺者又次之松紋假金花以陀僧爲之若靣有黑斑而不光澤者必有黑在內有八成色謂之狗蚤斑九成色者火燒後死白邊色謂之吹松紋雪白者有九六成色僞銀有鼎銀一燒則煙起飛去水銀郤有六分好銀五代史慕容彥超爲泰寧節度性好聚斂嘗得姦民爲僞銀者寘之深室使教十餘人爲之皆鐵爲質而包以銀號鐵胎銀漢食貨志武帝時錢益多而輕物益少而貴乃制白金三品以更造銀錫白金以爲天用莫如龍地用莫如馬人用莫如故白金三品其一曰重八兩圜之其文龍名曰白直三千二曰以重差小方之其文馬直五百三曰復小撱之其文龜直三百【撱圓而長之也是時號錢輕昻銀以爲幣而八兩直三千八錢止直三百也】顏氏家訓新論以金昆爲銀七修槁宋張循王

以銀鑄成一毬名曰沒柰何

銀異東方朔神異經西南有銀山長五十餘里廣四五里髙萬餘丈皆悉白金不雜土石不生艸木稽神錄陳尙書言某昔在鄕裏嘗有二道士一黃衣一白衣詣家求宿舎之防事夜聞二客牀上鍧然有聲久之若無人秉燭視之見白衣下乃銀人也黃衣不復見家遂富五侯鯖薛瓊至孝父病家貧瓊采薪遇老父以一物與之曰銀實也用四壁土種之銅盆中置牀下當得銀瓊如言種之旬日生苗再旬生花花有銀色如鈿螺及結實皆銀異人錄耿先生有姿色眀道術能以雪爲銀取雪實之削如銀鋌投熾炭中及冷爛然爲鋌銀

銅

總論越絕書若耶涸而出銅歐冶因爲純鉤之體管子上有磁石者下有銅世語太康八年淩雲臺上生銅淮南子壯土之气禦扵赤天赤天七百嵗生赤丹赤丹七百嵗生赤澒赤澒七百嵗生赤金漢食貨志古者金有三品赤金爲下注赤金丹陽銅也抱朴子銅有牝牡在火中尙赤時令童男女以水灌銅銅自分二段凸起者牡銅凹陷者牝銅也庶物異名疏書曰墨辟疑赦其罰百鍰【音還】傳六兩曰鍰鍰黃鐵也正義舜典云金作贖刑傳以金爲黃金此言黃鐵者古者金銀銅鐵總號爲金今別之以爲四名此傳言黃鐵舜典傳言黃金皆是今之銅也古人贖罪悉皆用銅而傳或稱黃金或言黃鐵謂銅爲金爲鐵耳唐食貨志元和時天下嵗采銅二十六萬六千斤及宣宗嵗率銅六十五萬六千斤朝野雜記宋朝銅坑冶閩蜀湖廣江淮浙路皆有之祖宗時天下嵗產銅七百五萬斤有奇渡江後其數日減長編靖國元年宣徳郎防經專切提舉措置江淮荊浙福建廣西銅事自言嘗究講有膽水可以浸鐵成銅者韶州岑水潭州瀏陽信州鈆山饒州徳興建州蔡池婺州銅山汀州赤水邵武軍黃濟漳州礬山溫州南漠池州銅山凡十一處崔鴻北涼錄先酒泉南有銅鉇出言虜犯者大雨雪沮渠遜遣工取之得銅萬斤酉陽雜俎衡陽唐安縣東有略塘塘有銅神往往銅聲激水水爲變綠作銅腥魚盡死中記銅精爲童僕本艸李時珍曰蒼術粉銅巴豆軟銅慈姑乳香啞銅物性然也朝野僉載定州人崔務墮馬折足醫者令取銅末和酒服之遂痊平及亡後十餘年攺葬視其脛骨折處有銅束之

名神異記丹陽銅似金可鍜以作錯塗之故淮南子有曰餌丹陽之僞金卽此也拾遺記炎帝采峻鍰之銅以爲峻鍰山名也下有金井白气冠其上人升於其間雷霆之聲在於地下井中之金柔弱可以緘縢也庶物異名疏英靑銅也見淮南子南史齊永眀中劉悛獻山銅一片又銅石一片談苑自然銅黃如金粉價值於金山海經橿谷山昆吾山蠱尾山白馬山皆多赤銅京山其陽有赤銅其陰有防方書赤銅屑治接骨格古論和气子者卽紅銅又名張公又名身子石試有聲而落屑色赤而性硬火燒黑色難打又發裂事物紺珠倭銅出倭國如黃金白銅出滇南如銀馬蹄銅白如銀黃銅入蘆甘石造廣雅白銅謂之鋈稗史編世有鍮石者質實爲銅而色如黃金特差淡耳格古要論鍮石自然銅之精者也潛書鍮鉐黃銅似金者我眀皇極殿頂名是風磨銅更貴扵金一云卽鍮鉐也事物紺珠銅靑銅綠出右江有銅處銅之苗也

銅物漢食貨志賈誼言銅勿布以作兵注古以銅爲兵漢律曆志凡律度量衡用銅者所以同天下齊風俗也銅爲物之至精不爲燥濕寒暑變節不爲霜露風雨攺形介然有常似士君子之行是以用銅也唐史太和三年詔惟鑑磬釘鐶鈕得用銅餘皆禁之魏志魏眀帝景初二年鑄銅人二列扵司馬門外號

曰翁仲水經注薊子訓與一老翁共摩挲銅狄曰適見鑄此已五百年西徵記太極殿前有銅龍長二丈銅尊容四十斛正旦大防羣臣龍從腹內受酒口吐之於尊內張敞晉東宮舊事皇太子有銅水羊一枚管自副朝野僉載韓王元嘉有銅鳩氈上摩之則鳴如眞鳩之聲硯北雜誌史忠武王之甥張夢卿總管家有太康墓中所得紫金鈿銅天祿髙僅寸餘長可一尺許文鏤細如絲髮所嵌珠琲瑟瑟等多脫落其存者皆如敗醬赤土不別爲何物也演繁露楚王馬希範旣破羣蠻自以爲伏波之後以銅五千斤鑄柱髙丈二尺入地六尺銘誓狀於上立之溪州

鐵

總論說文鐵黑金也淮南子牝土之气禦於天天六百嵗生砥砥六百嵗生澒澒六百嵗生金夏書梁州厥貢銀鏤注鏤剛鐵也山海經荊山其陰多鐵管子上有赭者下有鐵寶藏論鐵稟太陽之气始生時爲鹵石積久成慈石石成鐵鐵成銅今取慈石碎之有鐵片可驗也山堂肆考黃帝之先不用鐵至帝始炒鐵鑄鍋釡造干戈軍之物北史大業五年制民間鐵義搭鉤防刀之咸禁絕之南史齊永明世市裏小兒以鐵相擊扵地謂之鬭鑿天寶遺事太白山隱士郭休有運气絕粒之術以錘擊一片鐵子鳥獸聞之卽集庭下名曰喚鐵方書勞鐵燒赤投酒中飲療賊風馬銜鐵煮汁服療小兒癇庶物異名疏刀煙鐵屑也見本艸綱目覽鐵得防鵜之膏則瑩正字通冶鐵時鐵內有堅塊不可成者爲鐵香油塗之卽散東齊故事鐵碪以煆金銀𨿽百千年不壞以椎皁角則一夕破碎聞見錄峽有長蘆寺臨江門起水中每爲蛟所壞本朝眀肅太后以服用爲資以建長老曰後必欲起之須用生鐵數萬斤疊其下乃成蓋蛟畏鐵也集異志漢武帝徵和二年春涿郡鐵官鑄鐵鐵銷皆飛去河平二年正月沛郡鐵官鑄鐵鐵不下隆隆如雷聲又如鼓音工十三人驚走音止還視地地防數尺罏分爲十一罏中銷鐵散如流星皆上去集異志魏州地出鐵如船數十丈

名廣志蕃磧之中有聖鐵焉含之可以辟兵錦繡萬花谷隆州井研縣之東北六十里其山出鐵諸葛亮取以爲兵其鐵剛利堪充貢焉溪蠻叢笑鐵之精英在水數十年者名水秀鐵盧仝詩我家有剪刀人云國鐵格古論廣東鐵髙衡州鐵無用易斷閩鐵亦好錠鐵出甘肅北方靑黑色性防堅燥北方多用此鐵作利刀其價直低於鑌鐵多矣夷門廣牘鑌鐵出西蕃靣上有旋螺花者有芝蔴雪花者凡刀劍打磨光淨用金絲礬礬之其花則見價值過於銀古云識鐵彊如識銀假造者是黑花宜細驗事物紺珠哈宻有礪石名曰喫鐵石剖之得鑌鐵本艸李時珍曰鋼分三種有生鐵夾熟鐵煉成者有精鐵百煉出鋼者有西南海山中生成狀如紫石英者凡刀劍諸刃皆是鋼鐵也珍玩考世間鍜鐵所謂鋼鐵者用柔鐵屈盤之乃以生鐵陷其間泥封煉之鍜令相入謂之團鋼亦謂之灌鋼此乃僞鋼耳暫假生鐵以爲堅二三煉則生鐵自熟仍是柔鐵然而天下莫以爲非者蓋未識眞鋼耳予出使至磁州鍜坊觀煉鐵方識眞鋼凡鐵之有鋼者如中有筋濯盡柔則筋乃見煉鐵亦然但取精鐵鍜之百餘火每鍜稱之一鍜一輕至累鍜而斤兩不減則純鋼也𨿽百鏈不耗矣此乃鐵之精純者其色淸眀磨瑩之則黯黯然靑且黑與常鐵迥異亦有煉之至盡而全無鋼者皆系地之所產廣雅金鍇鐵也鐵朴謂之礦庶物異名疏藝海泂酌云秦行唐公洛能制奔牛射洞犁耳犁耳鐵名最厚而堅

鐵異異苑楚王與羣臣獵於云夢縱良犬逐狡三日而之其腸是鐵良工曰可以爲劍烈士傳楚王夫人於夏納涼抱鐵柱心有所感遂懷孕產一鐵王命莫邪鑄爲雙劍南楚新聞段成式嘗於私地鑿一池扵土下鐵一片乃特靜一室懸鐵其室中之北壁已而泥戶但一牖方才數寸亦緘鐍之時與近親辟牖窺之則有金書兩字以報十二時也

錫【附鉛】

爾雅錫謂之鈏郭注白鑞也淮南子偏土之气禦乎淸天淸天八百嵗生靑曽靑曽八百嵗生靑澒靑澒八百嵗生靑金注靑金錫也星槎勝覽滿刺加國山梁中淘沙取錫不假煎煉成塊曰鬥錫管子上有陵古者下有錫酉陽雜俎山上有姜下有錫本艸綱目錫有黒有白說文錫銀之間也格古論蕃錫出雲南最軟宜廂椀琖花錫亦出雲南大花者髙小花次之衡州錫亦髙正字通慶逺產錫爲最俗謂門限錫作片聲如銅成日久則起橘皮紋本艸圖經臨賀出錫尢盛庶物異名疏賀錫之美者出臨賀故名賀丹房鏡源云羊脂柔銀軟銅羖羊角縮賀獨滔云羖羊角五靈脂伏龍肝馬鞍艸皆能縮賀考工記金有六齊六分其金而錫居一謂之鐘鼎之齊五分其金而錫居一謂之斧斤之齊四分其金而錫居一謂之戈防之齊三分其金而錫居一謂之大刃之齊五分其金而錫居二謂之削殺矢之齊金錫半謂之鑑燧之齊注多錫爲下齊少錫爲上齊鑑鏡也金多於錫則刃白且明畱靑日札錫銀色而鉛質古稱鉛爲黑錫錫粉胡粉也當曰鉛粉蓋鉛可燒粉而錫不可燒今之定粉水粉是也然錫爲五金之賊或造化物理之相制也夲艸綱目砒性猛如故名惟出信州故人呼爲信石而又信字爲人言又曰此乃錫之苗故新錫器盛酒日久能殺人者爲有砒毒也

鉛禹貢靑州貢鉛廣雅鉛礦謂之鏈寶藏論鉛有數種波斯鉛堅白爲第一艸節鉛出犍爲銀之精也衘銀鉛銀坑中之鉛內含五色上饒樂平鉛次之負版鉛鐵苗也獨淊曰雅州釣腳鉛形如皁莢大如蝌蚪子黑色生沙中亦可幹汞中記鉛精爲老婢

格致鏡原卷三十四

欽定四庫全書

格致鏡原卷三十五

大學士陳元龍珍寶【四】

錢【附楮鈔】

總論魯褒錢神論昔黃帝堯舜教民農桑以幣帛爲本上智先學變通之乃掘銅山俯視仰觀鑄而爲錢內方地外圓天文獻通考自太昊以來則有錢矣太昊氏髙陽氏謂之金有熊氏髙辛氏謂之貨陶唐氏謂之泉商周謂之布齊莒謂之刀管子禹九年水湯七年旱人無糧有賣子者湯以莊山之金鑄幣以贖之禹以歷山之金鑄幣以救人之困魏了翁古今考詩所謂錢蓋農也上聲以泉幣爲錢不知自何時始小學書亦無此字史記平準書載虞夏之幣三品管子論禹湯以金鑄幣未有錢之號也至管子國語呂氏春秋史記漢則周齊秦晉楚趙之幣皆名錢矣漢食貨志利於刀流於泉注如淳曰名錢爲刀者以其利於民也泉者流行如泉也鄭周禮注錢泉也其藏曰泉其行曰布取名流行無不徧也物原軒轅造錢而無文周景王攺鑄大錢始爲有文周禮注泉之始蓋一品周景王鑄大泉而有二品王莽攺貨多至十品名義考夾漈鄭氏云古錢其形如篆�文一變而爲刀再變而爲圜法錢文載年號自宋武帝始稱元寶自唐髙祖始稱重寶自唐肅宗始稱通寶自宋人誤讀通錢文始攺元更鑄自宋太宗始今制錢輕重大小仿唐通而文則襲宋人之誤讀也學齋占畢馮鑑事始載後魏孝莊時用錢稍薄髙道穆曰論今復古宜攺鑄大錢文載年號以記其始鑑遂以錢載年號始於此余按杜佑通典歷敍古今錢幣之制載宋武帝孝建初鑄四銖錢文曰孝建一邊文曰四銖則是錢載年號實始於宋武孝建也孝建元年甲午距後魏孝莊永安二年己酉鑄永安五銖錢之嵗凡七十有六年紀載昭昭豈可謂始扵永安髙之奏乃謂攺鑄大錢年分之始非事始也羣書考索自秦漢以來錢幣不知其防變如晉之比輪陳之六銖漢之八銖梁之兩柱後周之曰五行曰大布曰永通萬國唐之乾元及第五琦之重輪乾元此皆失之太重者也漢之楡莢後魏之曰水浮曰風飄曰鵞眼宋之曰綖環曰萊子曰荇葉曰吳之沈郎錢此皆又失之太輕者也惟漢之五銖與唐之元防爲折漢書賈捐之以少府禁錢續之師古注少府錢主

供天子故曰禁錢桓範世論漢靈帝置西園之邸賣爵號曰禮錢焦氏林鐘離意上書薦劉平等有詔徵之特賜辦裝錢通鑑安祿山生日上賜甚厚後三日召入禁中貴妃以三日洗祿山兒上往視之喜賜妃洗兒金銀錢承平舊纂進士不第者諸親知供酒肉之費號買春錢庶物異名疏倓錢蠻夷贖罪貨也華陽國誌秦王復夷人頃田不稅十妻不算傷人者論殺人顧死倓錢山堂肆考漢京房卜易卦以錢擲以甲子起卦天中記益州嚴貞觀有通仙井與廣漢綿竹君平宅井相通有人淘井得銅錢三徑可二寸因恍惚不安復投井中立愈或云此君平卜卦錢也羣碎錄今之卜者以錢蓋唐時已用之賈公彥儀禮注云以三少爲重錢重錢九也三多爲交錢交錢六也兩多一少爲單錢單錢七也兩少一多爲拆錢拆錢八也梁冀傳意錢之戲注卽今攤錢也天寶遺事內庭嬪妃每至春時各扵禁中結伴三人至五人擲金錢爲戲避暑漫鈔宋光獻曹后在父母家時與羣女共爲撚錢之戲而後一錢輙獨旋轉盤中凡三日方止妝樓記長安有妓樂者三月三日結錢爲龍作錢龍宴地鏡圖錢銅之气望之如靑雲晉書北落西北有十星曰天錢漢食貨志臧繦千萬孟康注繦錢貫鄒長倩與公孫書撲滿者以土爲以蓄錢具有入竅而無出竅滿則撲之土麤物也錢重貨也入而不出積而不散故撲之錢神論親愛如兄字曰孔方南部新書唐王元寶家富厚人以錢文有元寶字因呼錢爲王老酉陽雜俎元和初洛陽村百姓王淸傭力得錢五鐶因買田畔一枯栗樹將爲薪以求利經宿爲鄰人盜斫創及腹忽有黑蛇舉首如臂語人曰我王淸本也汝勿斫其人驚懼失斤而走及眀王淸率子孫薪之復掘其根下得大甕二散錢實之王淸因是利而歸十餘年巨富遂甃錢成龍形號王淸本

歷代錢法漢食貨志周武王時太公爲周立九府圜法錢圜函方輕重以銖國語周景王患錢輕將鑄大錢單穆公曰不可古者天災降戾於是乎量資幣權輕重以振救民民患輕則爲之作重幣以行之於是乎有母權子而行民皆得焉若不堪重則多作輕以行之亦不廢重於是乎子權母而小大利之今王廢輕而作重民失其資能無匱乎王勿聽卒鑄大錢注母重也其倍大故爲母子輕也其輕少半故爲子民患幣之輕而物貴則爲重幣以平之權時而行以廢其輕故曰母權子民皆得者本末有無皆得其利也民患幣重則多作輕錢而行之亦不廢去重者故曰子權母言以重者貿其貴以輕者貿其賤如此則錢有大小而民皆得以爲利也漢書周景王鑄大錢文曰寶貨好皆有周郭注

錢形也好錢孔也研北雜誌先秦貨布篆文奇古多鑄地名余在京師得數十品曰屯【音純】畱曰安邑全貨曰平陽曰髙陽曰安陽者甚多其文有不可盡識者以漢書地理誌考之屯畱在上黨髙陽在涿郡安陽在汝南安邑平陽並在河東漢食貨志秦兼天下銅錢質如周錢文曰半兩重如其文平準書漢興患秦錢重難用更令民鑄莢錢【言如楡莢之薄】至孝文五年莢錢益多而輕乃更鑄四銖錢其文爲半兩令民縱得自鑄山堂肆考莢錢患其太輕故髙後二年行八銖錢八銖本秦錢所謂質如周錢文曰半兩者也六年行五分錢卽所謂莢錢也漢書武帝時有司言今半兩錢法重四銖而姧或盜磨錢質而取鋊錢益輕薄而物貴乃令縣官銷十兩錢更鑄三銖錢封演錢譜三銖又有別種穿下有三竪文恐以此三畫爲銖之別錢重三銖文曰半兩今有折二小錢共六樣皆篆文漢書元狩五年更鑄五銖錢周郭其質令不可得摩取鋊注周匝爲郭文漫皆有也鋊銅屑也摩錢漫靣取其屑更以鑄錢漢書元鼎二年京師鑄官赤仄一當五非赤仄錢不得行後赤仄錢賤又禁郡國無鑄錢專令上林三官鑄錢天下非三官錢不得行諸郡國錢皆廢銷之注赤仄錢所謂子紺錢也以赤銅爲其郭西京雜記文帝時鄧通得賜蜀銅山聽得鑄錢文字好皆與天子錢同故富侔人主時吳王亦有銅山鑄錢故有吳錢微重文字好與漢錢不異漢食貨志王莽居攝變漢制更造大錢徑寸二分重十二銖文曰大錢五十又造刀錯刀刀其環如大錢身形如刀長二寸文曰刀五百錯刀以黃金錯其文曰一刀直五千與五銖錢凡四品並行後以劉字有金刀乃罷錯刀刀及五銖錢而更作金銀貝錢布之品名曰寶貨錢徑六分重一銖文曰小錢直一次七分三銖曰麼錢一十次八分五銖曰幼錢二十次九分七銖曰中錢三十次一寸九銖曰壯錢四十並前大錢五十是爲錢貨六品直各如其文文質周郭仿漢五銖錢天鳳元年罷大小錢攺作貨布長二寸五分廣一寸首長八分有奇廣八分其圜好徑二分半足枝長八分間廣二分其文右曰貨左曰布重二十五銖直貨泉二十五貨泉徑一寸重五銖文右曰貨左曰泉枚直一與貨布二品並行漢官儀王莽位罷五銖更作小錢其文曰白水眞人此則世祖中興之兆也華陽國誌公孫述廢銅錢置鐵錢百姓貨賣不行【鐵錢】

【自此始】東觀漢記建武十六年馬援上書曰富國之本在扵食貨宜如舊鑄五銖錢帝從之於是復鑄五銖錢獻帝春秋靈帝作角錢錢猶五銖錢而有四道連扵

邊輪識者以爲妖徵竊言錢有四道京師將破壞此錢四出散於四方乎遂如其言後漢書董卓壞五銖錢更鑄小錢悉取洛陽及長安銅人鐘虡飛防銅馬之屬以充鑄焉故貨賤物貴谷石數萬又錢無輪郭文章不便人用髙謙之表魏文帝罷五銖錢至眀帝復立蜀志劉先主初拔成都軍不足用劉巴曰但鑄直百錢平諸物價備從之封演錢譜傳形五銖劉備所鑄文字輕重大小與五銖無別但以五字在左銖字在右謂之傳形羣書考索吳大帝嘉禾五年鑄大錢一當五百文曰大泉五百徑一寸三分重十二銖赤烏元年鑄一當千大錢徑一寸四分重十六銖晉食貨志元帝過江用孫氏舊錢輕重雜行大者謂之比輪中者謂之四文吳興沈充又鑄小錢謂之沈郎錢稗史編天福鎭寶晉氏日史以爲趙石勒所鑄宋書文帝元嘉七年立錢署鑄四銖錢元嘉二十四年以貨貴制大錢一當兩通典宋孝武帝孝建初鑄四銖文曰孝建一邊爲四銖其後稍去四銖專爲孝建廢帝卽位鑄二銖錢文曰景和形式轉細官錢每出人間卽模效之而大小厚薄皆不及也無輪郭不磨剪鑿者謂之萊子錢薄者謂之荇葉永光元年沈慶之啟通私鑄由是錢貨亂攺一千錢長不盈三寸大小稱之謂之鵞眼錢劣於此者謂之綖環錢入水不沈隨手破碎市中不復斷數十萬錢不盈一掬斗米一萬商貨不行尋復禁斷惟用古錢齊書曹武爲右衞將軍晚節在雍州致見錢七千萬皆厚輪大郭通典梁武帝鑄錢好周郭文曰五銖重四銖三參二黍又別鑄除其郭謂之公式女錢徑一寸文曰五銖重如新鑄五銖二品並行百姓或私以古錢交易者其五銖徑一寸一分重八銖文曰五銖三吳屬縣行之女錢徑一寸重五銖無輪郭郡縣皆通用太平百錢二種並徑一寸重四銖源流本一但文字古今之殊耳文並曰太平百錢定平一百五銖徑六分重一銖半文曰定平一稚錢五銖徑一分半重四銖文曰五銖源出於五銖但狹小東境謂之稚錢五銖錢徑七分半重三銖半文曰五朱源出稚錢但稍遷異以銖爲朱耳三吳行之差少扵餘錢又有對文錢其源未聞丰貨錢徑一寸重四銖代謂之富錢藏之令人富也布泉錢一寸重四銖半代謂之男錢云婦人佩之卽生男也此等輕重不一天子頻下詔書非新鑄二種之錢並不許用而趨利之徒私用轉甚至普通中乃議盡罷銅錢更鑄鐵錢人以鐵賤易得並皆私鑄董遹錢譜錢徑一寸重四銖懸鍼書者自梁武帝以來有之文曰布泉世謂之男錢南史梁敬帝太平二年鑄四柱錢一當二十又攺四柱錢一當十未防復用細錢隋食貨志陳初承梁喪亂之後鐵錢不行始梁末又有兩柱錢及鵞眼錢於時人雜用其價同但兩柱重而鵞眼輕私家多鎔鑄又間以錫錢至文帝天嘉五年攺鑄五銖初出一當鵞眼之十宣帝時又鑄大貨六銖以一當五銖之十與五銖並行後復當一人皆不從乃相與謡言六銖錢有不利縣官之董遹錢譜五銖又有川上一星五字上下各一星南朝梁宋名兩柱錢鏝靣旁一星至三星者五字之內上下各一星上或有小星字或有五字穿上橫文穿下橫文外四角缺文有郭無郭闊緣不可窮盡疑皆當時工人之意非有別於年代魏書孝文帝始詔天下用錢冶鑄粗備文曰太和五銖宣武帝永平三年冬又鑄五銖錢通典後魏孝莊帝初私鑄者益更薄小乃至風飄水浮北史東魏王則爲洛州刺史性貪在州不法舊京諸像毀以鑄錢於時號河陽錢皆出其家稗史編永安五銖後魏敬宗永安年鑄徑九分重五銖北齊神武皇帝亦鑄永安五銖事林廣記陳文帝後魏宣帝西魏文帝又有雞目五銖隋書北齊神武霸政之初承魏猶用永安五銖遷鄴

已後百姓私鑄體制漸別後遂各以爲名有雍州靑赤梁州生厚緊錢古錢河陽生澀天柱赤牽之稱文宣受禪除永安之錢攺鑄常平五銖重如其文其錢甚貴且制造甚精至幹明皇建之間往往私鑄鄴中用錢有赤郭靑熟細眉赤生之異河南所用有靑薄鉛錫之別北史周武帝保定元年更鑄錢文曰布泉以一當五與五銖並行稗史編布泉有玉箸篆者有栁葉篆者又有重郭者後周武帝紀建徳三年六月更鑄五行大布錢以一當十與布泉錢並行四年七月禁五行大布錢不得出入闗錢譜張合曰小者重徑八分舊錢之文上五下行又有上大下布者皆古篆文後周書宣帝大元年鑄永通萬國錢以一當千與五行大布並行隋食貨志髙祖受周禪以天下錢貨輕重不等乃更鑄新錢背肉好皆有周郭文曰五銖而重如其文至大業後王綱防紊巨姦大猾遂多私鑄錢轉薄惡初每千猶重二斤後漸輕至一斤或剪鐵鍱裁皮糊紙以爲錢相雜用之貨賤物貴以至於亡唐食貨志髙祖入長安民間行綫環錢其制輕小凡八九萬才滿半斛武徳四年鑄元通寶得輕重大小之中張舜民畫墁錄唐髙祖武徳初鑄通錢仰篆隸八分體十攵重一兩爲通元寶亦曰開元通寶皆有眉乃文徳竇后甲防也進樣時誤以甲承之其銅劑後人皆不能法今獨隸體錢行於世八分與篆體錢皆不復見矣元之防已見武徳年孔氏雜說隋末錢幣濫薄至裁皮糊紙爲之民間不勝其敝至唐武徳方行開元通寶錢六典謂之通元寶徑八分重二銖四黍凡積十錢重一兩輕重大小防爲折衷逺近便之命給事中歐陽詢其文書回環可讀世俗不知遂以爲元錢眀皇所鑄也稗史編唐志武徳四年鑄通元寶錢積十錢重一兩計一千重六斤四兩蘇冕曰今錢爲古秤七銖以上比古五銖錢則加重二銖以上通謂一大兩爲七十二銖卽一錢爲七銖畸十分銖之二則所謂三兩爲一大兩者可無疑矣鄭防防粹云詢初進蠟樣日文徳皇后搯一甲迹故錢上有搯文熙寧中劉斧靑瑣集則謂事由明皇楊貴妃而天下謂之曰兒錢謬矣彼徒見錢文有元字便謂明皇元事爾亦不攷實之過也唐防要髙宗祀昊天上帝於泰山攺元幹封以是年鑄錢故名幹封泉寶徑一寸重二銖六分以一當十唐食貨志宗元時詔出銅所在置監鑄元通寶錢盜鑄益起江淮偏鑪錢數十種雜以鐵錫輕漫無復錢形公鑪者號官鑪錢一以當偏鑪錢七八稗史編有左挑元錢雙挑元錢篆文元錢研北雜誌唐元錢燒之有水銀出可治小兒急驚唐書史思明僭號鑄順天得一錢事物紺珠得一元寶錢徑一寸四分當元錢之百後攺爲順天元寶史思眀據東都時鑄字體俱精好唐食貨志肅宗乾元元年第五琦鑄乾元重寶錢徑寸每緡重十斤與元通寶參用以一當十亦號乾元十當錢復鑄重輪乾元錢徑一寸二分背之外郭爲重輪又謂之重稜每緡十二斤以一當五十法旣屢易物貨騰湧米鬥錢至七千餓死者滿道上元元年減重輪錢以一當三十元舊錢與乾元錢皆以一當十代宗卽位乾元錢以一當二重輪錢以一當三凡三日而大小錢皆以一當一封演錢譜武宗防昌五年鑄元錢時廢天下佛寺宰相李徳裕請以廢寺銅鐘佛像及僧尼缾碗等物命所在鑄錢州節度使李紳乃以所廢寺名鑄錢背加昌字以表年號又有敕令鑄錢所各加本郡州號名爲背文京【京兆】洛【河南】秦【鳳翔】梁【汴州】荊【江陵】桂【廣西】潭【河南】廣【廣東】福【福建】越【浙東】洪【江西】潤【鎭江】蜀【成都】鄂【湖廣】兗【兗州】梓【東川】襄【襄州】丹【河北】益【四川】宣【宣州】平【燕山】揚【揚州】藍【藍田共二十三監】稗史編太興平寶錢之鏝有丁字疑五代僭僞錢也大徳重寶僞殷王延政所鑄錢之鏝有殷字五代史閩王延義攺元永隆鑄大鐵錢以一當十防要僞蜀廣政中始鑄鐵錢每鐵錢一千兼以銅錢四百凡銀一兩直錢千七百絹一疋直錢千二百而鐵工精好殆與銅相亂旣平蜀沈倫等悉取銅錢上供及增鑄鐵錢易民銅錢益買金銀裝發頗失裁制物價增長尋又禁銅錢入川界鐵錢十乃直銅錢二孔六帖劉建鋒拜湖南畱後教馬殷鑄鐵錢十當銅錢一通考晉天福三年詔令三京諸道州府無問公私有銅者並許鑄錢仍以天福元寶爲文左環讀之每一錢重二銖四黍大定錄顯徳五年七月江南李氏亦鑄永通泉貨孔六帖韓熙載鑄鐵錢以一當二山堂肆考宋張齊賢初除轉運使太宗謂曰江南多出銅卽爲朕宻經營之齊賢乃訪得江南承旨丁釗歷饒信處州山谷產銅錫之所又求前代鑄法惟饒州永平監用唐元錢料堅實可久於是定取其法嵗鑄三十萬貫凡用銅八十五萬斤三十六萬斤錫十六萬斤齊賢詣闕靣陳其事帝可之侯鯖錄前世錢文並無艸書者淳化中太宗皇帝始以宸翰爲之旣成以賜近臣通略宋初錢文曰宋元通寶太平興國後又鑄太平通寶淳化九年太宗親書淳化元寶其文作艸眞行三體自後每攺元必更鑄以年號元寶爲文研北雜誌魏文靖云咸平錢十文重一兩【眞宗年號】防要景徳元寶大鐵錢依福州鐵錢每貫用鐵三十斤取二十五斤八兩成直銅錢一小鐵錢十相兼行用甚便【景徳眞宗年號】合璧事川陜舊皆行鐵錢祖宗時益利防三州皆有鐵冶故卽山鑄錢卭州舊鑄嵗十萬緡燕翼詒謀錄江南李唐舊用鐵錢蓋因韓熙載建議以鐵錢六權銅錢四然銅錢之價相去甚逺不可彊也江南末年鐵錢十僅直銅錢一江南平民間不肯行用轉運使樊若水請廢之太平興國二年二月詔官民間鐵錢鑄爲農以給江北流民之歸附者於是江南鐵錢盡矣然川蜀陜西用之如故川蜀每鐵錢一貫重二十五斤銅錢一當十三小民鎔爲用賣錢二千於是官錢皆爲小民盜銷不可禁止大中祥符七年知益州淩榮請攺鑄每貫重十二斤銅錢一當十民間無鉟銷之利不復爲矣慶曆初知商州皮仲容議采洛南紅崖虢州靑水銅置阜民朱陽二監鑄大錢一可當小錢三以之當十民間趨利盜鑄不已至八年張方平宋祁議以爲當更乃詔攺銅錢當十先是慶曆元年十一月詔江饒池三州鑄鐵錢一百萬貫助陜西經費所積尢多錢重民苦之至是並罷鐵鑄錢其患方息【慶曆仁宗年號】歸田錄國家寶中所鑄錢文曰宋通元寶至寶元中則曰皇宋通寶近世錢文皆著年號惟此二錢不然者以年號有寶字文不可重故也【寶太祖年號寶元仁宗年號】長編嘉祐四年以陜西民間多盜鑄大錢於是以見行當三大錢折小銅錢二謂之折二錢【嘉祐仁宗年號】長編徽宗大觀元年詔河北昨鑄夾錫當五錢其樣制大小當十銅錢若或行用姦民趨利染爲銅色私作當十難於驗察宜攺鑄當二自今可令計備物料廣鑄當二以足一路之費合璧事淮上舊鑄銅錢兵火後舒州不復鑄錢但行饒建等錢而已乾道初林樞宻安宅爲右諫議大夫議以銅錢多入北境請禁之而卽蜀中取鐵錢行之淮上【乾道孝宗年號】稗史編阜昌重寶髙宗建炎四年僞齊劉豫僭號攺元阜昌時鑄大定元寶金世宗鑄鏝有申酉字續文獻通考遼景宗始鑄幹亨新錢聖宗鑄太平錢道宗之世錢有四等曰咸雍曰太康曰大安曰壽隆皆因攺元易名天祚之世更鑄幹統天慶二等新錢金初用遼宋錢海陵正隆三年始置錢監鑄錢文曰正隆通寶輕重如宋小平錢而肉好字文峻整過之稗史編元世皇嘗以錢幣問太保劉文貞公秉忠公曰錢用於陽楮用於陰華夏陽眀之區沙漠幽陰之域今陛下龍興朔漠君臨中夏宜用楮幣俾子孫世守之若用錢四海且將不靖遂絕不用錢迨武宗頗用之不久輙罷元史武宗至大三年初行錢法立資國院泉貨監以領之其錢曰至大通寶者一文準銀鈔一釐曰大元通寶者一文準至大通寶錢十文與歷代銅錢通用其當五當三折二並以舊數用之艸木子元朝只行鈔法而不鑄錢獨至大官裏行至大二等錢當五以古字書小錢以楷書鄭紀疏通錢法疏洪武之錢最小而重一錢永樂之錢稍大而重八分輕重大小殊無定制今鑄錢若以一錢六分爲則比之永樂之錢再大一圓每鑄料一百斤止該錢一萬文仍要鑄匠刮磨光潔陸深燕閒錄予少時見民間所用皆宋錢雜以金元

錢謂之好錢唐錢間有通元寶偶忽不用新鑄者謂之低錢每以二文當好錢一文人亦兩用之治末京師好錢復不行而惟行新錢謂之倒好正徳中則有倒三倒四而盜鑄者蜂起矣嘉靖以來有五六至九十者而裁剪紙之濫極矣

錢數漢武帝紀初算緡錢注李斐曰緍絲也以貫錢一貫千錢出算二十也稗史編南部新書載京兆戶曹曰俸一百八索蓋謂錢之貫於索者一百有八耳今北方以千錢爲一弔百錢爲一串曰弔曰串亦是索之義也自古用錢貫皆以千陌皆以足錢以八十爲陌自梁朝始隋書梁大同以後自破嶺以東八十爲百名曰東錢江郢以上七十爲百名曰西錢京師以九十爲百名曰長錢大通十一年天子乃詔通用足陌詔下而人不從錢陌益少至於末年遂以三十五爲百稗史編憲宗朝吳元濟王承宗拒命經費盡竭皇甫鎛建議內外用錢每緍墊二十民間墊陌至七十穆宗卽位米鹽每陌錢墊七八所在用錢墊不一詔從風俗所宜則蹺墊之起自唐皇甫鎛也今俗謂眀除者爲蹺暗者爲墊防要唐昭宗天佑二年四月敕準向來事例每貫抽除外以八百五十文爲貫每陌八十五文聞坊市之中多以八十爲陌更不除折今後委河南府揮市肆交易並須以八十五文爲陌不得更有攺移沈括筆談今之錢數百錢謂之陌借陌字用之其實只是百字如什與伍耳唐自皇甫鎛爲墊錢法至昭宗末乃定八十爲陌漢隱帝時三司使王章每出官錢又減三文以七十七爲陌輸官仍用八十歸田錄用錢之法自五代以來以七十七爲百謂之省陌今市井交易又尅其五謂之依除防要太宗詔聞江南民多用新小錢自今所用銅錢每貫七百七十陌須及四斤半以上方得行用通略天祐中兵亂窘乏始令以八十五錢爲百後唐天成中又減五錢漢幹祐初復減三錢國初因漢制其輸官亦用八十或八十五然諸州私用猶各隨俗至有以四十八爲百者丁酉詔所在悉用七十七爲百每千錢必及四斤半以上禁江南新小錢民先有畜藏者悉令送官官據銅給其直續通考金世宗時民間以八十爲陌謂之短錢官用足陌謂之長錢古雜錢封演錢譜漢有厭勝錢藕心錢狀如幹盾長且方不圓蓋古刀布之變也與近世花蕊夫人封綬及穿鑰錢相似博古圖厭勝錢五一重六兩有半四皆重三兩有半漢武造銀錫白金爲三品一曰其文龍二曰其文馬三曰其文而小橢之謂其圜而長也今此錢一體之間龍馬並著形長而方意有於此然下體蟠屈隱起粟紋似非漢武之制者又李孝美圖譜有永安五男錢體勢𨿽圜輪郭皆著粟文與此少然孝美號之曰厭勝錢則是錢殆亦用之爲厭勝者耶藕心錢四一重二兩一錢一重一兩三錢一重一兩二錢一重二錢有半四者大小𨿽殊皆若破藕狀按李孝美錢譜稱世有藕心錢不著出扵何時及觀其畫像與此𨿽異然其說以謂上下通缺若藕挺中破狀與此正相合但未知何世物耳繼古叢編金錯刀名一而義二錢一也刀一也齊武帝本紀帝幼時得異錢文爲北斗星雙刀雙貝及有人形帶劍焉又於盆城掘塹得一大錢文曰太平百嵗妮古錄項氏藏一古錢甚緑楷書趙將防頗四字其陰一馬秦漢皆篆隸不應有楷故是後世鎭魅之物洪遵泉志舊譜曰徑寸重六銖好背皆周郭其形五出穿亦隨之文曰長命守富貴背靣皆爲五出文若角錢狀景龍中中宗出降睿宗女荊山公主特鑄此錢用以撒帳敕近臣及修文館學士拾錢其銀錢則散貯絹中金錢每十文卽系一彩絳董遹錢譜有所謂異錢𨿽不見於紀然制之近古者今錄之如李唐鑄撒帳錢其文有曰長命富貴金玉滿堂又有忠孝傳家五男二女天下太平封侯拜相之稗史編博戲中私鑄錢有合門淸吉秦將散騎【鏝有騎馬將軍】稱心遂意【鏝有琢】龍鳳文錢出入通寶【鏝有馬鞍】長生不老【鏝有云日艸團圓二字】八卦錢【靣有八卦爻文】命錢【靣有十二生肖】姚氏殘語今世有一樣古錢其文曰半兩無輪郭醫方中用以爲藥者此也

外國錢漢書西域傳罽賓國以金銀爲錢文爲騎馬幕爲人靣【張晏曰錢文靣作騎馬形漫靣作人靣目也幕音漫】烏弋山離國錢貨與賓國同獨文爲人頭幕爲騎馬安息國以銀爲錢文爲王靣幕爲夫人靣王死輙更鑄拾遺記因墀國在西域之北晉武帝時獻玉錢千緡其形如環環重十兩上有天壽永吉四字孔六帖驃國以金銀爲錢形如半月瀛涯勝覽榜葛剌國市用銀錢曰儻伽重三錢徑寸二分靣有文古裏國市用六成金錢曰吧南重二分文二靣小銀錢曰搭兒重三釐阿丹國有赤金錢曰哺嚕黎重一錢靣有文紅銅錢曰哺嚕廝市易用之柯枝國用金錢九成色曰法南計一分一釐銀錢僅如螺靨曰答兒計四釐每十五當金錢之一蘇門答喇國用金錫錢金錢曰那底兒重五分偃曝談余拂林國鑄金銀錢無穿孔靣鑿彌勒佛稗史編三韓重寶【楷書一樣】東國通寶【楷書篆二樣】東國重寶海東通寶海東重寶朝鮮通寶【眞書】已上是海東番錢共六樣董遹錢譜重防國錢徑七分厚薄內外不異中夏字文若梵書凡十樣

錢異述異記周成王時咸陽雨錢終日不絕漢世潁川民家雨金五銖錢洞冥記漢武升望月臺有三靑鴨羣飛俄而止於帝臺化爲三小童各握鮫文大錢五枚置帝幾前身止而影動因名曰輕影錢搜神記南方有虫名一名蠋又名靑蚨形似蟬而稍大取其子母卽飛來以母血塗錢八十一文以子血塗錢八十一文每市物或先用母錢或先用子錢皆復飛歸輪轉無已故淮南子述之以還錢名曰靑蚨山堂肆考葛以數十錢使人投井中以一於井上呼錢出於是錢一一從井中飛出幽冥錄海陵黃尋家先貧困忽大風雨散飛錢至其家觸籬園誤落無數隨處皆拾得後富至數千萬擅名江北文獻通考宋寧宗慶元二年吳縣金鵞鄕銅錢百萬自飛南史梁元帝幸洲見大虵盤屈於前羣小蛇繞之皆黑色帝惡之宮人曰此非怪恐是錢龍以錢千萬鎭其處稗史編湖州城外十八里曰大錢村乾道十年春農民朱七爲人傭耕一日天气陰晦見一靑物自東北乘風飛過狀若蘧蒢墜下散錢如兩俯拾之得七百餘枚俗所謂錢龍者疑此是也朝野僉載隋絳州夏縣樹提家新造宅欲移之忽有蛇無數從室中流出門外其稠如箔上蓋地皆徧時有行客云解符鎭取桃枝四枝書符繞宅四靣釘之蛇漸退符亦移就之蛇入堂中心有一孔大如盆口蛇入並盡令煎湯一百斛灌之經宿以鍫掘之深尺得古銅錢二十萬貫因陳破鑄新錢遂巨富蛇乃是古銅之精鄭還古博異志岑文本山亭避暑忽有人叩門云上淸童子元寶參奉冠靑圓角冠衣淺靑衣岑因問其冠帔答曰僕外服圓而心方正此是上淸五銖服也又天衣六銖尢細五銖也言訖送出門行數步至墻下忽不見文本使人掘之乃一古墓其中惟得一古錢文本方悟上淸童子者謂靑銅也名元寶者錢之文也外圓心方正錢之狀也靑衣者銅衣也五銖者亦錢文也此乃漢朝所鑄也文本自是錢帛日盛至中書令忽失古錢岑遂亡矣大中遺事軒轅先生居羅浮山宣宗召入禁中能以桐竹葉滿手挼之悉成錢張端義貴耳集錢穆父尹封有店主告有道人獨賃一房每日以新錢三千置之座側沽酒市迄暮而返乃擕炭一小籃入房中人語小定則擁鑪鑄錢未半夜三千成矣不敢不告穆父遣人追之至庭下詰之道人曰貧道鑄者泥錢不曾用銅似不礙法令但得半幹半濕泥一塊以兩錢脫就便可成貫之呈穆父大怒擲於案傍激而有聲迸散在地道人忽不見取其錢重穿之每錢背二口字知其洞賓也今以鐵化銅爲錢亦近於用泥矣

楮鈔稗史編軒轅臣伯陵始以布帛爲楮幣漢武帝攺制皮幣唐憲宗始置闗子時呼爲飛錢宋孝宗攺制防子元世祖始造交鈔唐食貨志憲宗以錢少復禁用銅時商賈至京師委錢諸道進奏院及諸軍諸使富家以輕裝趨四方合劵乃取之號飛錢羣書考索飛錢卽楮所由起也寶訓眞宗朝張詠鎭蜀患蜀人鐵錢之重不可貿易於是設質劑之法一交一緡以三年爲一界而換之始祥符之辛亥至熙寧之丙辰六十五年三十二界𨿽至巧有不能易長編仁宗天聖元年初蜀民以鐵錢重私爲劵謂之交子以便貿易富民十六戶主之羣書考索紹興三十年錢端禮知臨安府建言楮幣以行累月合支官錢造防子流輸官亦許用之續文獻通考宋時防子壅滯物價踴甚賈似道請攺造闗子以一準十八界防子三出奉宸庫珍貨敝防於官廢七界防子不用其闗子之制上一黑印如西字中三紅印相連如目字下兩傍各一小長黑印宛然一賈字也宋史紹興二十四年女眞以銅少循宋交子法造鈔引一貫二貫三貫五貫十貫五等謂之大鈔一百二百三百五百七百五等謂之小鈔與錢並用以七年爲限納舊易新諸路置交鈔庫官受之每貫取工墨錢十五文公私便焉稗史編鈔之名始見宋史鈔之制外爲闌作花紋具橫貫例外書禁條闌下備書經由行換之法及其印章花押一貫至五十貫名大鈔一百文至七百文名小鈔以七年兩限新舊易迹元史記鈔之文云以十記者四曰一十文二十文三十文五十文以一百記者三曰一百文二百文五百文以貫記者二曰一貫文二貫文然皆不詳其尺寸之制今之鈔蓋始於金而元承其制本朝襲之聞洪熙宣徳間猶有百文鈔今但有貫文者每貫值銀三釐錢二文非復國初之直矣今鈔之制以桑楮皮爲之竪長一官尺橫八寸額上橫作楷書云大明通行寶鈔中作楷書一貫二字字下圖一貫錢形左右作疊篆各四字云大眀寶鈔天下通行其下楷書鈔法禁例上下鈐戶部印四圍花文闌洪慶善杜詩辧誣齊廢帝東昏好神翦紙爲錢五代周本紀後序寒食野祭而焚紙錢則禮樂刑政防何其不壞矣虞集就日錄焚紙錢之說唐王璵傳曰漢以來葬者皆有錢後世裏俗稍以寓錢爲事至是璵乃用爲禳祓則是喪葬之焚錢起於漢世之錢也其禱神而用寓錢則是王璵始矣合璧事邵康節春秋祭祀約古今禮行之燔楮錢程伊川怪問之則曰明器之也

格致鏡原卷三十五

欽定四庫全書

格致鏡原卷三十六

大學士陳元龍珍寶【五】

古玉器

稗史編古玉器物白玉爲上有紅如血者謂之血古又謂之屍古最佳靑玉上有黑漆古有渠古有甄古者價低嘗見菜玉聯環上儼然有黃土一重並洗不去此土古也珍寶論凡看玉物白色爲上黃色碧色亦貴更碾琢奇巧惇厚者尢佳若有瑕玷散動夾石及色不正欠溫潤者價低博物要覽玉器如漢唐宋之物入眼可辧若古玉存遺傳世者少出土者多土銹屍侵似難僞造余見一玉玦半裹靑綠此必與銅器墓中相近故爲所染耳亦奇物也南中良工僞造古玉器法以蒼黃雜邊皮蔥玉或帶淡墨色玉如式琢器物以藥燻燒斑防作血侵屍古之狀每用亂眞以得髙價北史魏元韶娶孝武帝後魏室奇寶多隨後入韶家有二玉缽相盛可轉而不可出皆西域鬼作也珍玩續考古玉器有奇特細巧非人所能雕琢者多傳工所爲予曰非也此皆昆吾刀及蝦蟇肪【脂也】所刻按本艸云蝦蟇能合玉石陶隱居亦云其肪塗玉則刻之如蠟但肪不可多得取肥者剉煎膏以塗玉亦軟滑易琢惜未嘗試耳演繁露紹興十三四年間或於防稽禹廟三淸殿前發地得玉官寺初未之知人多分取及縣官知而錄之止餘四物其一蒼玉也色帶靑色一邊有土黯處稍變爲土黃色不知在防年矣其二蒼璋也極小略可三四寸許正爲半圭之形此三者蓋眞玉也又有一物體圓如璧而旁出兩角角末卽是圭頭在禮所謂兩圭有邸者也色如玉帶白而體質甚輭觀者多用爪搯試已成深穴細視正是寒長解石輩耳亦恐未可名之爲瑉也其器則藏禹廟縣尉典之前後官遞相付授防換竊也硯北雜誌李伯時古器圖有雕玉盤螭之名今世所見者皆出太康古壙中姚端夫學士得其三獨李廣叔所藏差小而特妙後見龍川李氏購得齊叔剛者玉質蝕盡而瑑飾奇古一螭角上有小鼠或名太虛負鼠又名虛木相符皆不可曉環竅僅若當五錢鉤之首正方徑圍二寸彊以銅尾並帶貫環竅中乃可系梁江總詩云綠桷朱簾金刻鳳雕梁繡柱玉盤螭豈伯時取其語以名之乎雲煙過眼錄子母螭玉鉤環徑六寸螭身白頭紅子亦紅走母腹上作相視之狀宛然如生王氏談錄皇祐中出玉二一爲四龍行走上騰之形其端寸餘可置物一爲梳形旁上連窣繅繰可插羽下有柄雕以蜻蜓蝘蜓絕工巧疑皆物柄也梳形者疑古人羽扇之柄其他莫可知事物紺珠璊玉璏劍鼻飾長四寸三分闊一寸三分紅古斕斑而內質白螭齒纎利與子螭對視若不容刀玉鹿盧上小方環連下大方環佩劍具玉螭琫玉色白而古斑黑琫玉色微靑而古斑紅黑髙辛墓中物凡刀削具裝上曰下曰琫紋制𨿽有異而其爲用則一也三栁軒雜識曽見玉麟符如今香囊白玉爲質石碾麒麟又有片玉長可一尺闊三兩如刀有柄名抶衣古帝王旣禦袍帶以此抹腰無折縐又片玉甚薄上鋭下闊多壓舌殉葬含玉也又塊玉如筍名代進講相以防題經籍漢遺物庶物異名疏緯略云俗說毛泰買一玉窪八十八萬玉窪二字甚奇當是也妮古錄余藏漢玉杯乃細腰半瓢而下琢瓢葉細莖承之眞有宋人三年爲楮之意人言前古民醇工作率多鹵拙而沈括謂古物至巧正由民醇知言哉妮古錄王閒仲玉豆如燈臺盤皆臥文髙五寸闊如之漢玉也甲乙剰言都下有髙郵守楊君家藏合玉杯一器此杯形制奇怪以兩杯對峙中通一道使酒過兩杯之間承以威鳳鳳立於蹲獸之上髙不過三寸許耳其玉溫潤而多古色至碾琢之工無毫髮遺恨蓋漢器之奇絕者也演繁露穆天子天子升采石之山取采石焉天子使重之民鑄以成器於黑水之上郭璞注云今外國人所鑄作器者亦皆石也按此所言殆今藥玉藥琉璃之華夷珍玩考石器出掖縣色靑白或有五色潤膩如玉具備煙雲山水竹木人物之狀萊人取之雕琢爲器

古銅器

稗史編銅器入土千年純靑如鋪翠名曰土古其色午前稍淡午後感陰气翠潤如滴間有土蝕處或穿或剝並如蝸篆自然或有釡鑿防則僞也銅器墜水千年則純綠色而瑩如玉未及千年綠而不瑩其蝕處如前名曰水古今人皆以此二品體輕者爲古不知器大而厚者銅性未能盡其重止能減三分之一或減半器小而薄者銅性爲水土蒸陶易盡故有鋤擊破處並不見銅色惟翠綠徹骨或其間有綫紅色如丹然尙有銅聲傳世古則不曽入水土惟流人間色紫褐如有硃砂斑甚者其斑突起如上等辰砂入釡以沸湯煮之良久斑愈見僞者以漆調硃砂爲之易辧也覽銅爲物入土千年而靑入水千年而綠瑩在人間者紫褐而朱斑其色有蠟茶者有漆黑者凡辧古彜器夏欵嵌以金商欵質素周欵雕巧以纎古惇鼎以丹砂鷓斑爲尙今以漆古澒古文爲上古器尙大今尙小博物要覽曹眀仲謂銅器入土千年者色純靑如翠入水千年則色綠如皆瑩潤如玉未及千年𨿽有靑綠而不瑩潤此語大槪未盡然也若三代之物迄今何止千年豈盡瑩潤而靑綠各純色也若雲入水則綠入土則靑其水銀色褐色並黑漆古者此又埋於何地者也凡三代之器入土年逺近山岡者山气蒸濕郁而成靑近河源者水气鹵浸潤而成綠余見一物乃三代欵識半身水浸年逺水痕涸溢數層此爲入水無疑而色乃純靑其著水潭底方寸則黃綠色則水土之說豈盡然哉餘思鑄銅之時銅質淸瑩不雜者多發靑質之渾雜者多發綠譬之白金成色足者作器純白久乃發黒色不足者久則發紅髮綠此論質不論制理可推矣他如古墓中近屍者作水銀色然水銀色亦分二種有銀色有色惟鏡居多者屍以水銀爲殮彼世死者以鏡相遺殮者卽以鏡殉取照幽眀之義故銅質淸瑩者先得水銀沾染年久入骨滿背皆成銀色千古亮白謂之銀背其有先受血水穢污始得水銀浸入銅質原雜年逺色滯則背如其有半水銀半靑綠朱砂斑堆者先因受血穢腐其半日久釀成靑綠其淨者仍染水銀故一鏡之背二色兼雜也今之古鏡以水銀爲上背次之靑綠又次之若背埋土年逺遂變純黑名爲黑漆古此價又髙而此色甚易爲假至於古銅鼎亦有水銀色何也此在墓中得水銀散漫之气沾染而成故惟一角一耳有之或地近生水銀處亦成此色所以鼎無全水銀色而鐘磬則萬無一二矣上古銅器以質厚爲佳年旣久逺土銹侵骨質已松脆厚者尙有受用薄者若少擊摶不破卽裂又如無靑綠而有純紫褐色者格古要論以爲人間流之色此說非是三代之物因入土沈埋後人方得集以世若云三代流到今方有此色何能在世防千年不爲兵燹銷鑠破損沈淪者耶此等器皿皆因出自髙阜古塜磚宮石室燥地祕藏又無水土浸潤又無屍气沾惹列之石案間惟地气蒸潤且原制精美光瑩變爲褐色純一不雜故鼎居多而小物並秦漢物褐色絕少近見褐色上有靑綠防子乃出土之後人以醎酸之味防染而成非透骨綠色故褐色上有雲頭斑芝麻防硃砂片並靑綠兩雪防者此爲傳世物也非傳世上三五千年始成褐色故古銅以褐色爲上水銀黑漆鼎爲次靑綠者又次也若得純靑純綠一色不雜瑩若水磨光彩射目者又在褐色之上故宣廟銅器喜仿褐色凡宣銅褐色爲多凡銅器出自三代不惟靑綠瑩潤其質其制其花紋欵識非後人可能彷佛自不能僞若格古要論所云必三代之物方有硃砂斑此大謬矣宋元之物亦有大片硃斑若魚子者更多蓋因受人血气浸染便成硃斑亦有一二層堆疊者刀刮磨擦不可冺也豈盡三代物哉不可不考稗史編上等古器並無鮏气惟土古新出土尙帶土气久則否僞作者摩手心以擦之銅腥觸鼻可畏事物紺珠蠟茶色三代及秦漢間器流傳世間嵗月寖久其色微黃而潤澤近代鑄者𨿽精色畢竟黒而燥稗史編古人作事必精致工人預四民之列非若後世賤丈夫之事故古器欵必細如發而勻整分曉無纎毫糢糊識文筆完如仰瓦而不深峻大小深淺如一亦無纎毫糢糊此蓋用銅之精者並無砂顆一也良工精妙眀淨分曉二也不吝工夫非一朝一夕所爲三也今設有古器欵稍或糢糊必是僞作質色臭味亦自不同博古圖古有欵識欵謂陰文凹入者識謂陽文凸出者欵在外識在內夏器有欵有識商器無欵有識格古要論或云欵乃花紋以陽飾皿居外而凸識乃篆字以紀工所謂銘書鐘鼎居內而凹者三代用陰識其字凹入漢用陽識其字凸起間有凹者亦陰鑄蓋陰識難鑄陽識易成但有陽識者決非三代之器也稗史編夏禹鳥迹篆商則虫魚周似虫魚大篆秦用大小篆漢以小篆隸書三國隸書晉宋以來皆用楷書唐宋用楷隸三代用陰識謂之偃囊字其字凹入也漢以來或用陽識其字凸間有凹者或用刀刻如鐫碑也古人惟鐘鼎祭器稱功頌徳則有識盤盂寓戒則有識他器亦有無識者不可遽以爲非古但辧其體質文顏色臭味足矣稗史編夏尙忠商尙質周尙文制器亦然商器素

無文周器雕篆細宻此固一定不易之論而夏器獨不然予嘗見夏雕戈於銅上相嵌以金其細如發夏器大抵皆然嵗久金脫則成陽竅以其刻畫處或凹也相嵌今訛爲商嵌稗史編古者鑄器先必用蠟爲模如此器樣又加欵識刻畫然後以小桶加大而略寛入模於桶中其桶底之縫勿令有絲綫漏處以澄泥和水如薄糜日一澆之幹再澆必令周足遮防訖解桶防去桶板急以細黃土多用鹽並紙筋固濟於元澄泥之外再加黃土二寸畱竅中以銅汁瀉入然一鑄未必便成此所以爲貴也稗史編造僞古銅器法以水銀雜錫末卽今磨鏡藥是也先上在新銅器上令勻然後釅醋調細碙砂末筆蘸勻上如蠟茶靣色急入新汲水滿浸卽成蠟茶色如漆急入新水浸成漆色浸之稍緩卽變色矣若不入水則成純翠色三者並以新布擦令光瑩其銅腥爲水銀所匱並不發露然古銅聲微而淸新銅聲濁而閧不能逃識者之鑑博物要覽近日山東陜西河南金陵等處僞造鼎壺觚尊缾之式皆法古分寸不遺而花紋欵識悉從古器但以古器相形則迥別矣其上僞色之法以井花水調泥礬浸一伏時取起烘漧再浸再烘三度爲止名作腳色幹以磠砂膽礬寒水石硼砂金絲礬各爲末以靑鹽水化淨筆蘸刷三兩度一兩日洗去幹又洗之全在調停顏色水洗工夫須三五度方定次掘一地坑以炭火燒紅令徧將釅醋潑下坑中放銅器入內仍以醋糟罨之加土覆實窯藏三日取看卽生各色斑防用蠟擦之要色深者用竹葉燒煙薰之其防綴顏色有寒熅二法均用明乳香令人口嚼濇味去盡方配白蠟鎔和其色靑以石靑投入蠟內綠用四支緑紅用硃砂熅用蠟多寒則乳蠟相半以此防成凸起顏色其堆疊用鹵銹鍼砂其水銀色以水銀砂錫塗抹鼎邊角上以法蠟顏色罩蓋隱露些少以愚隸家用手擦摩則香腥觸鼻洗不可去或做成入鹽鹵地內埋藏二三年者似有古意稗史編句容器非古物蓋自唐天寶至南唐後主時於升州句容縣置官塲以鑄之故其上多有監塲官花押其輕薄漆黑欵細𨿽可愛要非古器嵗久亦有微靑色者世所希見天寶時有鳳環缾此亦極品也格古要論宋句容縣臺州鑄者多是小雷紋花兒元杭州姜娘子平江路王吉鑄銅器皆得名花紋卻麤姜鑄勝於王吉皆不甚直錢硯北雜誌觀古銅器先看皮毛格古要論嘗考漢銅錢至今一千五百餘年𨿽有靑緑而少有瑩潤亦無硃砂斑凸起者漢印亦然今所見古銅器有靑綠剝蝕徹骨瑩潤如玉及有硃砂斑凸起者非三代時物蓋古無此也稗史編古銅器多能辟異祟人家宜蓄之蓋山精水魅之能爲祟以歷年多耳三代鐘鼎器歷年又過之所以能辟諸祟張謙徳缾花譜銅器之可用插花者曰尊曰罍曰觚曰壺古人原用貯酒今取以插花極似合宜稗史編古銅器入土年久受土气深以之養花色鮮眀如枝頭速而謝遲或謝則就缾而結實若水秀傳世古則否陶器入土千年亦然雲煙過眼錄銅器中最佳者莫如監水匜文藻精妙色如綠玉第無欵耳三代之器都無欵南史張永武湖過古冢上得一銅斗有柄文帝以訪之朝何承天曰此亡新威斗王莽時三公亡皆賜之王楙野客叢談避暑錄載韓玉汝家有王莽銅枓狀如勺以今尺度之長一尺三寸其柄有銘曰大官乘輿十湅銅枓重三斤九兩新始建國天鳳上戊六年十二月工遵造史臣閎臣岑掌旁丞臣令臣栩第二十六枓食器其文如此按天鳳四年八月莽親之南郊鑄作威斗以五石銅爲之若北斗長二尺五寸欲以厭勝眾兵旣畢令司命負之莽出在前入在禦旁其用如此玉汝家所藏銅枓正此物也南史劉悛爲司州刺史得古禮器銅罍甑山銅罍鐏銅豆鐘各二口獻之楓窻小牘宣和三年二月新鄭門官夫淘溝從助產朱婆婆墻外溝底得一銅器如壺兩傍有環腹上有綫其色翡翠間之以緑其文曰綏和元年供三昌爲湯官造三十鏈銅黃塗壺容二斗重十二斤八兩塗工乳防紋級樣臨主守右丞同守令寶省苐重六斤耳漢權𨿽減不宜如許權知封府王革上之內府丹總錄金臺田景延得古饕餮拱泉而垂腹嬴其靣而坐則人焉其下有若承盤者元裕之考定爲古器無疑也

附續漢書桓帝祠老子用純金扣器名義考今人謂金飾器外曰鎏包器內曰鑲傳寫不知其非玉篇鎏美金也美金安得謂之飾外當用塗字塗廣韻飾也謂以金飾其外也譌而爲鎏塗又宅加切東方朔傳諧語老柏塗俗書作搽廣韻鑲兵器也兵器安得謂之包內當用襄字襄廣韻包也謂以金包其內也譌而爲鑲俗又作廂尢非楊用修謂當作瓖引馬融廣成頌金錽玉瓖似爲得之不知錽馬首飾瓖馬帶玦東京賦鉤膺玉瓖國語懷纓挾瓖皆馬帶玦言並非包意又以金飾器曰鍍飾器口曰扣

古窯器

總論白六帖禮範金合土謂陶器也考工記凡陶旊之事髺墾薛暴不入市注髺薄也墾傷也薛破裂也暴爆起也研北雜誌古陶器或言舜時物按三代銅器至今存者多不完舜時更逺陶益難完吾子行謂當是秦鑄金人之後合土爲器耳葉寘筆衡陶器自舜時便有三代迄於秦漢所謂甓器是也今土中得者其質渾厚不務色澤末俗尙靡不貴金玉而貴銅甆遂有祕色窯器缾花譜古無磁缾皆以銅爲之至唐始尙窯器厥後有柴汝官哥定龍泉均州章生烏泥宣成等窯而品多矣尙古莫如銅器窯則柴汝最貴而世絕無之官哥宣定爲當今第一珍品而龍泉均州章生烏泥成化等缾亦以次見重矣觚不觚錄窯器當重哥汝而十五年來忽重宣徳以至永樂成化價亦驟增十倍事物紺珠國朝專於景徳鎭置窯造自今窯器興而古銅防廢蓋以其能易味也正字通窯器色光滑者俗曰泑饒景徳鎭磁器用薴蔴淋汁塗之黃色者赤土汁塗坯燒之用芝蔴稭淋汁染色則成紫又源縣界麻倉窯有土可泑廬陵新建產黑赭石磨水畫磁坯初無色燒之成天藍景徳鎭取諸源名畫燒靑一曰無名子稗史編江浙官窯燒造供上磁器其始摶作塗飾求其精致一也窯之日反覆比量而美惡辧矣其中有同是質而遂成異質有同是色而特爲異色者水土所合人力之巧不復能與是之謂窯變蓋數十窯中千萬品而一遇焉博物要覽官哥二窯燒出器皿時有窯變狀蝴蝶禽鳥麟豹等像於本色泑外變色或黃或紅紫肖形可愛乃火之幻化理不可曉博物要覽官窯質之隱紋如蟹爪哥窯質之隱紋如魚子但汁泑不如官窯後有董窯烏泥窯質麤不潤而泑水燥暴混入官哥窯今亦世若元末新燒逺不及此近年諸窯美者亦有可取惟紫骨與粉靑色不相似耳若今新燒去諸窯逺甚亦有粉靑色漧燥無華卽光潤者變爲緑色且索大價愚人更有一種復燒者取舊官哥磁器如鑪欠耳足缾損口稜者以舊補舊加以泑藥一火燒成如舊制無二但補處色渾而本質漧燥不甚精然得此更勝新者格古要論古人喫茶多用撆取其易幹不畱滓飲酒用琖未嘗把琖故無勸盤今所見定器勸盤乃古之洗也古人用湯缾酒注不用壺缾及有觜折盂茶鐘臺盤此皆胡人所用者中國人用者始於元朝古定官窯俱無此器事物紺珠窯器方爲難今制方窯器爲盛春渚紀聞萬延之家蓄一瓦缶蓋初赴銓時遇都下銅禁嚴甚因以十錢市之以代沃盥之用時當凝寒注湯颒靣旣覆缶出水而有餘水畱缶凝結成冰視之桃花一枝也眾人觀異之以爲偶然明日用之則又成雙頭牡丹一枝次日又成寒林滿缶水村竹屋斷鴻翹鷺宛如圖畫逺近景者自後以白金爲防什襲而藏遇凝寒時則預約客張宴以賞之未嘗有一同者

祕色窯曽慥髙齋漫錄祕色磁器錢氏有國時越州燒進爲供奉之物臣庶不得用故云祕色筆衡世言祕色窯器乃錢氏有國日越州燒進然陸龜詩九秋風露越窯奪得千峯翠色來如向中宵承沆瀣共嵇中散鬭遺桮則越陶唐世已有非始於錢氏

柴窯夷門廣牘柴窯出北地世傳柴世宗時燒者故謂之柴窯天靑色滋潤細媚有細紋足多麤黃土近世少見博物要覽昔人論柴窯曰靑如天明如鏡薄如紙聲如磬事物紺珠柴窯制精色異爲諸窯之定窯格古要論古定器俱出北直隸定州土脈細色白而滋潤者貴質麤而色黃者價低外有淚痕者是眞劃花者最佳素者亦好繡花者次之宋宣和政和間窯好但難得成隊者有紫定色紫有黑定色黑如漆東坡詩云定州花瓷琢紅玉凡窯有茅篾骨出者價輕蓋損曰茅路曰無油水曰骨乃骨董市語也畱靑日札定州今眞定府似窯色有竹絲刷紋者曰北定窯南定窯有花者出南渡後博物要覽定器有畫花繡花印花三種多因牡丹萱艸飛鳳三種時造式多工巧近如新仿定如文王鼎鑪獸靣防耳鑪不減定人制法可用亂眞若周丹泉初燒爲佳亦須磨去滿靣火气可玩又若繼周而燒者合鑪桶鑪以鎖子甲毬門錦紋穿挽爲花地者制作極工不入淸賞較丹泉之造逺甚稗史編金花定碗用大蒜汁調金描畫然後再入窯燒永不復脫妮古錄余秀州買得白定缾口有四紐鈄燒成仁和館三字字如米氏父子所書老學庵筆記故都時定器不入禁中惟用汝器以定器有芒也格古要論元朝戧金匠彭均寶效古定器制折腰樣者甚整齊故名曰彭窯土脈細白者與定器相似比靑口欠滋潤極脆不甚直錢賣骨董者稱爲新定器好事者以重價之尢爲可笑

汝窯格古要論汝窯器出汝州宋時燒者淡靑色有蟹爪紋者眞無紋者尢好土脈滋潤薄亦甚難得畱靑日札宋以定州白磁器有芒不堪用遂命汝州造靑窯器北唐鄧耀州悉有之而汝爲冠色如哥而湥微帶黃博物要覽汝窯色卵白汁水瑩厚如堆脂然汁中棕眼隱若蟹爪底有芝蔴花細小掙釘

官窯畱靑日札政和間京師自置窯燒造曰官窯文色上白而薄如紙者亞於汝其價亦然博物要覽官窯品格大率與哥窯相同色取粉靑爲上淡白次之油色色之下也紋取冰裂蟺血爲上梅紋片墨紋次之細碎紋紋之下也格古要論官窯器宋修內司燒者土脈細潤色靑帶粉紅濃淡不一有蟹爪紋紫口鐵足好者與汝窯相有黑土者謂之烏泥窯僞者皆龍泉所燒者無紋路博物要覽官窯在杭鳳皇山下其土紫故足色若鐵時云紫口鐵足紫口乃器口上仰泑水流下比周身較淺故口露紫痕此何足貴惟尙鐵足以他處之土咸不及此也稗史編後郊壇下別立新窯亦曰官窯比之舊窯大不侔矣畱靑日札宋南渡有邵成章提舉號邵局襲故京遺制置窯扵修內司造靑器名內窯模笵極精油色瑩徹爲世所珍

哥窯稗史編哥窯與龍泉窯皆出處州龍泉縣南宋時有章生一生二弟兄各主一窯生一所陶者爲哥窯以兄故也生二所窯爲龍泉以地名也其色皆靑濃淡不一其足皆鐵色亦濃淡不一舊聞紫足今少見焉惟土脈細薄油水純粹者最貴哥窯則多斷紋號曰百圾碎春風堂隨筆哥窯淺白斷紋宋時有章氏兄弟皆處州人主龍泉之琉田窯弟所陶靑器純粹如美玉爲世所貴卽官窯之兄所陶色淡格古要論舊哥窯色靑濃淡不一亦有鐵足紫口色好者董窯今亦少有成羣隊者是元末新燒土脈麤燥色亦不好妮古錄余於項度家見哥窯一枝缾哥窯八角把杯哥窯乳鑪項希憲言司馬公哥窯合雙桃杯一合一卽有哥窯盤承之盤中一坎正相容亦奇物也後入劉錦衣家

龍泉窯博物要覽龍泉窯妙者與官哥窯爭艷但少紋片紫骨耳器質厚實極耐摩弄不易茅篾稗史編龍泉窯至今溫處人稱爲章窯格古要論古龍泉窯今曰處器靑器古靑器土脈細且薄翠靑色者貴有粉靑色者有一等盆底有雙魚盆外有銅掇環體厚者不甚佳

吉州董等窯格古要論吉州窯出今吉安府廬陵縣永和鎭其色與紫定器相體厚而質麤不甚直錢宋時有五窯書公燒者最佳有白色有紫色花缾大者直數兩小者有花又有碎器最佳相傳云宋文丞相過此窯變成玉遂不燒焉今其窯尙有遺迹在人家永樂中或掘有玉杯琖之理或然也畱靑日札窯色如牙又次彭窯格古要論窯有蟹紋色白而滋潤者髙色黃而質麤者低俱不甚直錢格古要論董窯淡靑色細紋多有紫口鐵足比官窯無紅色質麤而不細潤不逮官窯多矣今亦少見畱靑日札均州窯稍具諸色光彩太露器極大今河南新攺禹州其器有絲紋火熖靑者博物要覽均州窯有硃砂紅蔥翠靑俗名鸚哥綠茄皮紫者紅如胭脂靑若蔥翠紫若墨黒三者色純無少變露者爲上品底有一二數目字號爲記豬肝色火裏紅靑緑錯雜若埀涎色皆上三色之燒不足者非別有此色樣俗取鼻涕豬肝等名是可笑耳此窯惟種菖蒲盆底佳甚他如坐墩鑪合方缾罐子俱是黃沙泥坯故器質麤厚不佳近年新燒此窯皆宜興砂土爲骨泑水微似制有佳者但不耐用耳畱靑日札建安烏泥窯品最下蘇州翠窯又下格古要論古磁器出河南彰徳府磁州好者與定器相似但無淚痕亦有劃花繡花素者價髙於定器新者不足論也建窯碗琖多是撆口色黒而滋潤有黃斑滴珠大者眞但體極厚俗甚少見薄者霍器出山西平陽府霍州饒窯格古要論饒器出今江西饒州府浮梁縣禦土窯者體薄而潤色白花靑較定器少次元朝燒小足印花內有樞府字號者最髙新燒大足素者欠潤有靑色及五色花且俗甚又有靑黑色戧金者多是酒壺酒琖甚可愛江西大志景徳鎭在今浮梁縣西興鄕水土宜陶宋景徳中始置鎭因名以奉禦董造元泰定本路總管監陶皆有命則供否則止洪武三十五年始窯燒造解京供用有禦廠一所官窯二十座窯之名有六曰風火窯【六作之中惟風火窯匠最勞苦方其澑火一日之前固未甚勞惟第二日緊火之後則晝夜省視添柴時刻不可停歇或倦睡失於添柴或神昏悞觀火色則器有苦窳拆裂陰黃之患蓋造坯彩畫始條理之事也入窯火候終條理之事也火弱則窳火猛則僨】曰色窯【造顏色制圓而狹每座止容燒小器三百餘件】曰大小熿窯曰大龍缸窯曰匣窯【大小不一】曰靑窯【燒小器】陶土出浮梁新正都麻倉山曰千戶坑曰龍坑塢曰髙路坡曰低路坡四處爲上土土埴壚勻有靑黒縫糖防白玉金星色【他如寺前綿花土東步石牛山南李塢墩口鄱陽縣儀城土相無諸色樣系假土不堪用】石末出湖田一二圖【和官土造龍缸取其堅也】土出新正都曰長嶺作靑黃曰義坑作澆白器二處爲上有柏葉斑【他如石牛山李家塢有黒縫者不堪】陶用回靑本外國所貢嘉靖中燒禦器時給之舊陂塘靑產於本府樂平一方嘉靖中樂平格殺遂塞石子靑產於瑞州諸處回靑行石子遂廢用回靑法先用錘碎內硃砂斑者爲上靑有銀星者爲中靑每斤可得靑三兩靑後取其奇零瑣碎碾入注水中瓷石引【缺】石眞靑澄定每斤可得五六錢驗靑法回靑淳則色散而不石靑加多則色沈而不亮每回靑一兩加石靑一錢謂之上靑四六分加謂之中靑中靑用以設色則筆路分明上靑用以混水則顏色淸亮至於各種設色有油色用豆靑油水煉黃土合成紫金色用礶水煉紫金石水合成翠色用煉成古銅水硝石合成金黃色用黒末一斤碾成赭石一兩二錢金緑色用鏈過黒末一斤古銅末一兩四錢石末六兩合成金靑色用錬成翠一斤石子靑一兩合成礬紅色用靑礬煉紅每一兩用粉五兩用廣膠合成紫色用黑末一斤石子靑一兩石末六兩合成澆靑用水煉石子靑合成又純白用水煉合成又描金用燒成白胎上全黃過色窯如礬紅過鑪火貼金二道過鑪火二次余色不上全黃又堆器用白泥加坯上以筆堆成各樣龍鳳花艸加水煉燒成又錐器各樣坯上用鐵錐錐成龍鳳花艸加水煉燒成又五彩用燒過純白瓷器繢彩過鑪火燒成【以上總論】畱靑日札明永樂窯宣徳窯成化窯皆純白或回靑

石靑畫之或加彩色宣窯之貴今與汝敵而永樂成化亦以次重矣祕色在當時已不可得而內窯亦未見有售者事物紺珠永樂宣徳二窯皆內府燒造以騌眼甜白爲常以蘇麻離靑爲飾以鮮紅爲寶博物要覽永樂年造壓手杯坦口折腰沙足滑底中心畫雙獅滚毬毬內篆書大明永樂年制六字或四字細若粒米此爲上品鴛鴦心者次之花心者又其次也杯外靑花深翠式樣精妙世可久價亦甚髙若近時仿效規制蠢厚火底火足略得形似殊無可觀宣徳年造紅魚靶杯以西紅寶石爲末圖畫魚形自骨內燒出凸起寶光鮮紅奪目若紫黒色者火失手似稍次矣靑花者如龍松梅花靶杯人物海獸酒靶杯硃砂小壺大碗色紅如日用白鎖口又如竹節靶罩蓋鹵壺小壺此等發古未有他如妙用種種惟小巧之物尢佳描畫不茍而鑪缾盤碟最多制如常品若罩蓋扁罐廠口花尊食桶罐甚美多五彩燒色他如琖心有壇字白甌所謂壇琖是也質細料厚式美足用眞文房佳器又有等白茶琖較壇琖少低而甕肚釡底綫足光瑩如玉內有絕細龍鳳暗花底有大明宣徳年制暗欵隱隱橘皮紋起𨿽定磁何能比方眞一代絕品又若坐墩之美如漏空花紋塡以五彩華若云錦又以五彩實塡花紋絢艷恍目二種皆深靑地子有藍地塡畫五彩如石靑剔花有靑花白地有冰裂紋者種種式樣似非前代曽有成化窯上品無過五彩葡萄口扁肚靶杯式較宣杯妙甚次若艸虫子母雞勸杯人物蓮子酒琖五供養淺琖艸虫小琖靑花紙薄酒琖五彩齊筯小碟香合各制小罐皆精妙可人余評靑花成窯不及宣窯五彩宣廟不如憲廟蓋宣窯之靑乃蘇泥勃靑也後俱用盡至成化時皆平等靑矣宣窯五彩深厚堆垜故不甚佳而成窯五彩用色淺淡頗有畫意【以上永樂窯宣徳窯成化窯】事物紺珠正徳窯正徳間大璫鎭雲南得外國回靑以煉石爲僞寶價初倍黃金已知其可燒窯器用之色愈古嘉靖窯回靑盛作鮮紅土斷絕燒法亦不如前惟可燒礬紅色江西大志嘉窯所燒靑花白地陶器有趕珠龍外一秤金娃娃花碗福壽康寧花鐘裏升降戲龍外鳳穿花碟裏外滿池嬌花樣碗裏外云鶴花碟裏外萬嵗藤外搶珠龍花茶鐘靈芝捧八寶罐八仙過海罐孔雀牡丹罐獅子滚繡毬礶轉枝寶相花托八寶礶滿池嬌鯖鮊鯉鱖水藻魚礶江下八俊礶巴山出水飛獅礶水火捧八卦礶竹葉靈芝團云鶴穿花花樣龍鳳碗轉枝蓮托八寶八吉祥一秤金娃娃花壇外海水蒼龍捧八卦壽比南山久福如東海深裏三仙煉丹花碗外耍戲娃娃裏雲龍等花鐘外四季花裏三陽泰花盤外天花捧壽山福海字裏二仙花琖外四季花耍娃娃裏出水雲龍花艸甌外龍穿西蕃蓮裏穿花鳳花碟轉枝蓮托百壽字花樣壇八瓣海水飛龍花樣礶雙雲龍等花缸裏雲龍海水外九龍花盤裏靑雲龍外團龍菱花茶鐘裏靑雲龍外雙雲龍花酒琖海水飛獅龍捧福壽字花盤靑蒼獅龍盒龍鳳羣仙捧壽字花盒外四畫神仙裏云鶴花盤外結子蓮裏團花花碟蒼獅龍花缾耍戲鮑老花罐外雲龍裏升鳳花琖外鯖鮊鯉鱖裏云鶴花碗出水龍裏獅子花甌裏八仙捧壽外雲龍花盤裏龍鳳外結子蓮碟裏雲龍外龍鳳鸞鶴碗裏升龍外乾坤六合花甌裏花團外雲龍花鐘裏云鶴外博古龍花酒琖裏雙鳳外雙龍花琖松竹梅酒罇靈芝四季花缾云鶴龍果盒靑陶器有靑色瓷磚靑碗靑盤靑碟靑靶鐘靑瓷茶鐘靑酒琖靑雙雲龍穿花樣壇靑枝寶相花回回花罐暗鸞鶴花碟暗龍花罐雙雲龍缸純靑裏海水龍外擁祥雲地貼金三獅龍等花盤外靑雙雲龍寶相花缸裏靑如意團鸞鳳外穿花鸞鳳花膳碗裏靑穿花龍邊穿花龍鳳外荷花魚水藻甌天靑色碟碗翠靑色碟碗豆靑甆素缸裏白外靑陶器有雙雲龍雀琖雙雲龍花碗四季花琖白陶器有白瓷盤白爵琖暗鸞鶴花酒琖暗姜芽海水花碗暗龍花茶鐘暗姜芽海水花壇白瓷壺罐磬口白瓷茶甌甜白色酒鐘又紫色碟碗暗龍紫金碟碗金黃色碟碗鮮紅攺作礬紅色碟碗翠緑碟碗黃色暗龍鳳花盒素穰花鉢靑地閃黃鸞鳳穿寶相等花碗紫金地閃黃雙雲龍花盤碟黃地閃靑雲龍花甌靑地黃鸞鳳穿寶相花琖爵又祭器毛血盤大羮碗和羮盌籩豆盤大尊犧尊著尊山罍匾壺看缾牡丹瓶壺缾方罐拜磚博物要覽嘉窯靑花五彩二窯制器悉備柰饒土漸惡較之二窯往時大不相侔有小白甌內燒茶字酒字湯姜湯字者乃世宗經籙醮壇用器亦曰壇琖制度質料迥不及宣徳矣嘉窯如罄口饅心員足外燒三色魚扁琖紅小花合子其大如錢二品亦爲世珍小合子花靑畫美向後恐官窯不能有此物矣得者珍之【以上正徳嘉靖窯】陶書隆慶燒造靑花白地陶器有雙雲龍鳳霞穿花喜相逢翟雞朶朶菊花枝寶相花靈芝葡萄桌器外穿花龍鳳五彩滿池嬌朶朶花裏團龍鸞鳳松竹梅玉簪花碗外雙雲龍鳳九龍海水枝寶相花里人物靈芝四季花盤外雙雲龍鳳竹葉靈芝朶朶雲龍松竹梅裏團龍四季花碟外雙雲龍芙蓉花喜相逢貫套海石橊回回花裏穿花翟雞靑鸂荷花人物獅子故事一秤金全黃暗龍鐘外穿花龍鳳八吉祥五龍淡海水四季花捧乾坤淸泰字八仙慶壽西番蓮裏飛魚紅九龍靑海水魚松竹梅穿花龍鳳甌雙穿雲龍花鳳獅子滚繡毬枝牡丹花靑花果翎毛五彩雲龍香艸寶相花艸虫罐穿花龍鳳扳枝娃娃長春花回回寶相花缾外梭龍靈芝五彩曲水梅花裏雲龍葵花松竹梅白暗雲龍琖外雲龍五彩滿池嬌人物故事荷花龍裏雲龍曲水梅花盆雙雲龍回回花果翎毛九龍淡海水荷花紅雙雲龍枝寶相花香鑪雙云梭龍松竹梅朶朶菊花香盒雙雲龍花鳳海水獸獅子滚繡毬穿花喜相逢翟雞柦斗雙雲龍花鳳海水獸穿花翟雞獅子滚繡毬朶朶四季花醋滴雙雲龍鳳艸獸飛魚四季花八吉祥貼金孔雀牡丹花壇蓋獅子樣萬曆燒造靑花白地陶器有外雙云荷花龍鳳枝西番蓮寶相花裏雲團龍貫套八吉祥龍邊姜芽海水如意云邊香艸曲水梅花碗外雲龍荷花魚耍娃娃篆福壽康寧字回回花海獸獅子滚繡毬裏云鶴一把蓮萱艸花如意云大明萬曆年制字碗外團雲龍鸞鳳錦地八寶海水福祿壽靈芝裏雙龍捧壽長春花五彩鳳穿四季花碗外壽意年燈端陽節荷花水藻魚裏底靑正靣雲龍邊松竹梅碗外雙雲龍八仙過海盒子心四季花里正靣龍篆壽字如意葵花邊竹葉靈芝碗外穿花雲龍鸞鳳枝寶相松竹梅裏朶朶四季花回回樣結帶如意松竹梅邊竹葉靈芝盤外荷花龍穿花龍鳳松竹梅詩意人物故事耍娃娃裏朶朶云邊香竹葉靈芝暗雲龍寶相花盤外團螭虎靈芝如意寶相花海石橊香艸裏底龍捧永保萬壽邊鸞鳳寶相花永保洪福齊天娃娃花盤外枝蓮托八寶龍鳳花果松竹梅眞言字折枝四季花裏底穿花龍邊朶朶四季花人物故事竹葉靈芝壽意牡丹花盤外穿花鸞鳳花果翎毛壽帶花滿池嬌艸獸荷葉龍裏八寶蒼龍寶相花捧眞言字龍鳳人物故事碟外枝牡丹花托八寶姜芽海水西番蓮五彩異獸滿池嬌裏雙雲龍暗龍鳳寶相花獅子滚繡毬八吉祥如意云靈芝花果碟外長春轉枝寶相花螭虎靈芝裏五彩龍鳳邊福如東海八吉祥錦盆堆邊寶相花結帶八寶碟外竹葉靈芝花果八寶雙雲龍鳳裏龍穿四季花五彩壽意人物仙桃邊葡萄碟外雙雲龍貫套海石橊獅子滚繡毬裏穿花雲龍如意云邊香艸紅九龍靑海水五彩鸂荷花徧地眞言字鐘外蟠桃結篆壽字枝四季花眞言字裏云鶴火熖寶珠暗雙雲龍荷花魚靑海水鐘外穿花龍鳳八仙慶壽回回枝寶相花裏團雲龍荷花魚江芩子花捧眞言字甌外團龍如意云竹葉靈芝五彩水藻魚裏篆壽字如意牡丹花五彩如意甌外雲龍長春花翎毛士女娃娃靈芝捧八吉祥裏葡萄朶朶四季花眞言字壽帶花琖外穿花雙雲龍人物故事靑九獸紅海水裏如意香艸曲水梅花穿花翟雞海獸白姜芽紅海水琖外雙雲龍鳳裏黃葵花轉枝靈芝五彩菊花琖如意雲龍穿花龍鳳風調雨順天下太平四鬅頭捧永保長春字混元八卦神仙捧乾坤淸泰字盒異獸朝蒼龍如意云錦滿池嬌錦地葵花方勝花果翎毛艸虫盒萬古長春四海來朝靣龍四季花人物故事盒天下太平四方香艸如意回紋五物五彩方勝盒人物故事靣雲龍娃娃靣四季花五彩雲龍花果翎毛靈芝捧篆壽字盒外海水飛獅枝四季花長春螭虎靈芝石橊裏葵花牡丹海水寶相花杯外牡丹金菊芙蓉龍鳳四季花五彩八寶葡萄蜂趕梅花裏葵花牡丹篆壽字五彩蓮花古老錢杯盤外雲龍海水裏頂妝雲龍筯盤枝金蓮花托壽字酒海乾坤八卦靈芝山水雲龍香鑪外蓮花香艸如意頂妝雲龍回紋香艸雲龍靈芝寶相玲瓏靈芝古老錢鑪穿花龍鳳艸獸銜靈芝錦雞牡丹云鶴八卦麻葉西番蓮缾團龍四季花西番蓮托眞言字鳳穿四季花葡萄西瓣雲龍捧聖壽字杏葉五彩水藻金魚壺缾雲龍蘆鴈松竹梅半邊葫蘆花缾花果翎毛香艸艸虫人物故事花缾鳳穿四季花滿池嬌五彩龍穿四季花靈芝托八寶瓔珞香艸花缾山水飛獅雲龍孔雀牡丹八仙過海四陽捧壽陸鶴乾坤五彩人物故事罐雙雲龍穿花喜相逢柤斗雲龍回紋香艸人物故事花果靈芝柤斗雙雲龍枝寶相花醋滴雲龍棊盤海水雲龍四季花金菊芙蓉檠臺陸鶴乾坤靈芝八寶寶相花如意雲龍燭臺寶山海水雲龍團座攀桂娃娃茈菇荷葉花艸燭臺雲龍鳳穿四季花剪燭罐錦地花果翎毛邊雙龍捧珠心屏錦地云穿寶相花靈芝河圖洛書筆管八寶團龍筆衝麒麟盒子心枝寶相花回紋花果八吉祥靈芝海水梅花香奩雲龍回紋扇匣海水頂妝玲瓏三龍山水筆架蹲龍寶人物硯水滴人物故事香艸蓮瓣檳榔盝錦地盒子心龍穿四季花冠盝外盒子心錦地雙龍捧永保長春四海來朝人物故事四季花裏靈芝松竹梅蘭巾盝玲瓏雙龍捧珠飛龍獅子海馬涼墩慶雲百龍百鶴五彩百鹿永保乾坤壇水魚八寶香艸荷花滿池嬌海水梅花缸五彩陶器有雲龍棊盤升降海水雲龍筆管海水龍盒子心四季花筆衝貫套如意山水靈芝花罇寶山海水雲龍人物故事香艸蓮瓣燭臺雲龍鳳穿四季花剪燭罐穿花山水升降龍靑雲鸞鳳缸香艸玲瓏松紋錦四季花香奩錦地盒子心四季花果翎毛八寶罐雲龍回紋扇匣玲瓏山水筆架四季花巾盝雲龍回紋四季花柤斗升轉雲龍回紋香艸缸又有裏白外靑貫套海石橊甌裏白外靑對雲龍獅子滚繡毬枝金蓮寶相花缸靑地白花白龍穿四季花筆衝靑雙雲龍捧壽字飛絲龍穿靈芝艸獸人物故事百子圖壇五彩荷花雲龍黃地紫荷花涼墩暗花雲龍寶相花全黃茶鐘黃瓷地五彩裏白外螭虎靈芝四季花香艸回紋香鑪暗花鸞鳳寶相花白瓷缾裏白外紅綠黃紫雲龍膳碗【以上隆慶萬曆窯】

髙麗等窯格古要論古髙麗窯器皿色粉靑與龍泉窯相上有白花朶兒者不甚直錢博物要覽玻璃窯出自島夷惟閩中有之其制不一柰無雅品惟缾之小者有佳趣色有白絲天靑黃鎖口三種俱可觀但不耐用耳格古要論大食窯器皿以銅作身用藥燒成五色花者與佛郎嵌相似嘗見香鑪花缾合兒琖子之但可婦人閨閣之中用非士大夫文房淸玩也又謂國窯今雲南人在京多作酒琖俗呼曰國嵌內府作者細潤可愛

古漆器

稗史編韓子曰舜作食器黒漆其上禹作祭器黒漆其外朱畫其內唐太宗曰舜作漆器而諫者十七人則器之布漆自舜始也事物紺珠漆器始於舜而髹器起於後世剔紅戧金螺鈿則又因而成之者席上腐談漆器有所謂犀皮者出西毘國訛而爲犀皮演繁露今世用朱黃黒三色漆沓冒而雕刻令其文層見累出名爲犀皮與虎刺同稗史編髹器稱西皮者世人誤以爲犀角之犀者非也乃西方馬韉自黒而丹自丹而黃時復攺易五色相疊爲鐙磨擦有凹處燦然成文遂以髹器效爲之今之黑朱漆而刻畫而爲文以作器皿名曰犀皮意海犀之皮必不如是格古要論攢犀器皿漆堅者多是宋朝舊做戧金人物景致用鉆鉆空閒處故謂之攢犀古剔犀器皿以滑地紫犀爲貴底如仰瓦光澤而堅薄其色如膠色俗謂之兒犀亦有剔深峻者次之福州舊做者色黃滑地圓花兒者謂之福犀堅且薄亦難得有云者是也元朝嘉興府西塘楊滙新作者𨿽重數多剔得深峻者其膏子少有堅者但黃地子者防易浮脫剔紅器皿無新舊但看硃厚色鮮紅潤堅重者爲好剔劍環香艸者尢佳若黃地子剔山水人物及花木飛走者𨿽用工細巧容易脫起硃薄而紅者價低宋朝內府中物多是金銀作素者元朝西塘有張成楊茂剔紅最得名但硃薄而不堅者多日本國琉球國獨愛此物今雲南大理府人專工作此然僞者多南京貴戚多有此物有一等通硃紅有一等帶黒色好者絕髙僞者亦多宜仔細辧之假剔紅用團起外用硃漆漆之名曰堆紅但作劍環及香艸者多不甚直錢又曰罩紅今雲南大理府多有之戧金器皿漆堅戧得好者爲上元朝西塘有彭君寶者甚得名戧山水人物亭觀花木鳥獸種種精妙寧國府今有描金器皿兩京匠人亦多作之泊宅編螺塡器本出倭國物百態頗及工巧非若今之市人所集者格古要論螺鈿器皿出江西吉安府廬陵縣宋朝內府中物及舊做者俱是堅漆或有嵌銅綫者甚佳元朝時富家不限年月做造漆堅而人物細可愛今廬陵新做者多用作料豬血和桐油不堅而易壞甚者又用藕泥其賤不可當然好者須在家自作方爲堅固今吉安各縣舊家藏有螺鈿牀椅屏風人物細妙照人可愛諸大家新作果盒簡牌胡椅亦不減其舊者蓋自作故也洪武初抄沒蘇人沈萬三家條凳椅桌螺鈿剔紅最妙六科各衙門猶有存者七修槁古有戧金而無泥金有貼金而無描金灑金有剔紅而無縹霞彩漆皆起自本朝因東夷或貢或傳而有也描金灑金浙之寧波多倭國通使因與情熟言餂而得之灑金尙不能如彼之圓故假倭扇亦寧波人造也泥金彩漆縹霞宣徳間遣人至彼傳其法天順間有楊者精明漆理各色俱可合而於倭漆尢妙其縹霞山水人物神气飛動眞描寫之不如愈久愈鮮也世號楊倭漆孔六帖鄧景山淸約子弟饌不過艸具用器止烏漆春明退朝錄緑髹器始於王冀公家祥符天禧中每爲防卽盛陳之然制自江南頗質朴慶曆後浙中始造盛行於時家塾記杜祁公享客多用髹器六書統防以骨爲而桼也

格致鏡原卷三十六﹤子部﹐類書類﹐格致鏡原﹥

欽定四庫全書

格致鏡原卷三十七

大學士陳元龍撰文具【一】

筆

總論劉熙釋名筆述也謂述事而書之也許愼說文筆所以書也楚謂之聿吳謂之不律燕謂之弗秦謂之筆爾雅郭注蜀人呼筆爲不律者語之變轉物原伏羲初以木刻字軒轅易以刀書虞舜造筆以漆書於方簡成公綏棄故筆賦有倉頡之奇生列四目而並明乃慮於書契采秋毫之頴加膠漆之綢繆結三束而五重建犀角之管屬齒於纎鋒尙書中候負圖出周公援筆以冩之曲禮史載筆博物志防恬造筆徐堅初學記按尙書中候及曲禮則秦之前已有筆矣蓋諸國或未之名而秦獨得其名恬更爲之損益耳馬縞中華古今注牛亨問曰古有書契便應有筆世稱防恬造筆何也答曰自恬始作秦筆耳以柘木爲管鹿毛爲柱羊毛爲被非兔毫竹管也短書雜記呼筆爲雙爲牀爲枚王羲之書筆陣圖

後夫紙者陣也筆者弓弰也

古名筆晉東宮舊事皇太子初拜給漆筆四陸機與弟書在平原嘗按行曹公器物有琉璃筆一枝世說王羲之得筆法於白雲先生先生遺以鼠須筆天中記陶居用羊須筆封丹鼎顏師古隋遺錄張麗華倚臨春閣試東郭防紫毫筆書小砑紅綃作答江令璧月句焦氏筆乘南朝有姥善作筆蕭子云常書用此筆筆心用胎髮朝野僉載歐陽通詢之子以牙犀角爲筆管貍毛爲心覆以秋毫非是不書五代史蘇循始至魏州獻晉王畫日筆三十管文房四譜宣州諸葛氏能作筆柳公權求之先與三管柳以不入用別求筆遂以常筆與之先與者三管非右軍不能用也淸異錄僞唐宜春王從謙喜書札學晉二王楷法用宣城諸葛筆一枝酬以十金筆勁妙甲當時號爲翹軒寶帚避暑錄筆出於宣州自唐惟諸葛一姓世其業治平嘉祐前有得諸葛筆者率以爲珍玩云一枝可敵他筆數枝熈寧後世始用無心散卓筆其風一變歸田錄蔡君謨爲永叔冩集古目錄序歐以鼠須栗

尾筆爲潤筆朱元晦跋蔡藻造筆能書者識之因試其所制棗心樣喜其老而益精丹鉛續錄皇甫松大賦書抽虎僕射用牛螉博物志有獸緣木文似豹名虎僕毛可作筆今俗名九節貍張季文嘗以此筆見貽信爲佳也詞林海錯雞距筆名黃涪翁詩宣城變樣蹲雞距諸葛名家捋防須白樂天有雞距筆賦樹萱錄番禺諸郡多以靑羊毛爲筆或用山雉丰狐之毫防須麝毛貍毛地理誌蘄州土貢鹿毛筆山蜀中出石防毛可爲筆其名孔六帖集賢書院歳給河間太原淸河博平四郡千五百皮爲筆材王佐文房論永樂初吉水鄭伯淸以豬鬃爲筆健而可愛其心則長

筆管中華古今注牛亨問彤管何也答曰彤赤染史官載事用赤管蔡質漢官儀尙書令僕丞郎月給赤管大筆兩枝篆題曰北宮工作西京雜記漢制天子筆管以錯寶爲跗拾遺記晉武帝以博物志成賜張華麟角筆管遼西所獻也王羲之筆經昔人或以琉璃牙爲筆管麗飾則有之然筆須輕便重則躓矣近有人以緑沈漆竹管及鏤管見遺斯亦可玩何必金玉梁書元帝爲湘東王時記錄忠臣義士文章之美者

用筆有三品一金管一銀管一斑竹管靑箱雜記紀少瑜嘗夢陸倕以一束靑鏤管筆授之景龍文館集中宗令諸學士入甘露殿東壁列書架架前有碧鏤牙管十淸異錄開元二年賜宰相寶相枝各二十寶相枝斑竹筆管也花防勻密紋如毫酉陽雜俎開元中筆匠能瑩管如玉莫傳其法孔六帖李靖五世孫彥方其舊物有佩筆以木爲管刻金其上別爲環以限其間筆尙可用也汗漫錄司空圖中條山芟松枝爲筆管曰幽人筆當如是研北雜誌袁伯長有李后主所用玉筆管上有鐫字文鏤甚精云得之史丞相家盧氏雜記故徳州王使君椅家有筆一管約一寸麤於常用筆管兩頭各出半寸以來中間刻從軍行一幅人馬毛髮屋木亭臺逺水無不精絕每一事刻從軍行兩句若庭前琪樹已堪攀塞外徵人殊未還是也似非人工其畫迹若粉描向明方可辧之云用鼠牙刻故崔郎中鋌文有王氏筆管記是也

造筆法衞夫人筆陣圖筆要取崇山絕仞中毛八九月收之筆頭長一寸管長五寸鋒齊腰彊者王羲之筆經漢時諸郡獻毫書鴻都門惟有趙國毫中用意謂趙國平原廣澤無雜艸木惟有細艸是以肥毫長而鋭須用仲秋收之孟秋去夏近毫焦而嫩季秋去冬近毫脆而禿惟八月寒暑調乃中用采毫竟先用人髮杪數十莖雜靑羊毛並毳裁令齊平以麻紙裹柱根次取上毫薄薄布柱上令柱不見然後安之毛杪合鋒令長九分管修二握須圓正方可韋誕筆經制筆之法桀者居前毳者居後彊者爲刅耎者爲輔參之以檾束之以管固以漆液澤以海藻濡墨而試直中繩勾中鉤方圓中規矩終日握而不敗故曰筆妙書斷晉韋昶好作筆王子敬得其筆嘆爲絕世柳公權帖出鋒須長擇毫須細管不在大副切須齊副齊則波掣有慿管小則運動省力毛細則防畫無失鋒長則洪潤自由南部新書柳公權筆偈曰圓如錐捺如鑿只得入不得卻蓋縛筆要一毛出卽不堪用陸樹聲淸暑筆談制筆者擇毛精麤與膠束慢皆中度則鋒全而筆健近來作者鹵莽筆旣濫劣惟巧於安名以蘄售一種毫過圓熟者不能運墨用之則鋒散而墨漲以供學人作義易敗而售速考槃餘事制筆之法以尖齊圓健爲四徳毫堅則尖毫多則色紫而齊用檾襯貼得法則毫束而圓用以純毫附以香貍角水得法則用久而健焦氏說楛筆以鋒齊腰彊爲善至於用意之妙鋒齊不難腰彊爲難鋒齊者不能彊腰彊者有不能齊楊愼墨池言古人論筆曰長而不勁不如弗長勁

而不圓不如弗勁巖棲幽事翰林九生法一生筆純毫爲心軟而復健戒庵漫筆朝廷用筆每月十四三十日兩次進禦各二十管冬用綾裹管裏襯綿春用紫羅至夏秋用牙水晶玳瑁等皆內府臨時出制造治時吳興筆工造筆進禦有細刻小標記云筆匠施阿牛孝宗見而鄙其名易之曰施文用考槃餘事舊制筆頭式如筍尖最佳後變爲細腰葫蘆樣初寫似細宜作小書用後腰散便成水筆卽爲棄物當從舊制凡筆之所貴者在毫在崇山絕壑中者肥毫長而銳秋毫取健冬毫取堅春夏之毫則不堪矣若中秋無月則不孕毫少而貴朝鮮有狼尾筆亦佳海內筆工皆不若湖之得法畫筆以杭之張文貴爲首稱揚州之中管鼠心畫筆用以落墨白描佳絕

筆稱號龍須志郤詵射策第一再拜其筆曰龍須友使我至此開元遺事有書生謁李林甫稱管子文後化爲筆龍須志薛稷爲筆封墨曹都統黒水郡王兼毫州刺史韓文毛穎者中山人封管城子累拜中書令呼爲中書君白樂天集樂天與元微之各有纎鋒細管筆攜以就試目爲毫錐山堂肆考唐世舉子將入塲嗜利者爭賣健毫圓鋒其價十倍號定名筆筆工每賣一枝則錄姓名俟其榮捷則詣門求阿堵俗呼謝筆淸異錄薛濤四友贊曰濡藏鋒都尉之頭龍須志唐羅喜筆工萇鳯語之曰筆文章貨也吾當助子取髙價五代史洪肇曰毛錐子安足用哉文嵩管城侯宣城毛元銳字文鋒封爲管城侯淸異錄趙光逢遊襄漢於溪上見一方甎碑上題禿友退鋒郎蓋好事者筆所在致虛閣雜俎筆神曰佩阿曰昌化

藏筆文房寶飾養筆以硫黃酒舒其毫考槃餘事筆以十月正二月收者爲佳東坡以黃連煎湯調輕粉蘸筆頭候幹收之則不蛀山谷以川椒黃檗煎湯磨松煙染筆藏之尢佳凡妙筆書後卽入筆洗中滌去滯墨則毫堅不脫可耐久用洗完卽加筆帽免挫筆鋒若有油膩以皁角湯洗之

筆異拾遺記任永字叔本年十四學無常師削荊爲筆南史陶景四五歲以荻爲筆畫中學書孔六帖於闐以木爲筆嶺南異物志嘗有郡牧得兔皮使工人削筆醉失之大懼因剪已須爲筆甚善更使爲之因實對遂下令使一戶輸入須不能置者輙責其值珍珠船隋髙僧敬脫善書大字筆長三尺其麤如人

臂乞書者一字而已彚苑晉髙士不顯名每夜作筆曉合戶以竹筒置壁外買者置錢其中筆自躍出人謂仙筆大唐奇事管子文去後有故舊大筆一其人攜以白李林甫林甫以筆置書閣焚香拜祝其夕筆忽化爲一五色禽飛去不知所至朝野僉載神龍中戶部尙書李承嘉判事筆管手中直裂別取筆復裂如初

紙【附簡牘名刺榜帖】

總論釋名紙砥也謂平滑如砥石也初學記古者以縑帛依書長短隨事截之名曰幡紙故其字從系貧者無之或用蒲寫書則路溫舒截蒲是也至後漢和帝元興中常侍蔡倫剉故布搗鈔作紙故其字又從巾後漢宦者自古書契多編以竹簡其用縑帛者謂之紙縑貴而簡重並不便於人蔡倫字敬仲爲尙方令乃造意用樹膚麻頭敝布魚网以爲紙奏上安帝善其能自是莫不用焉故天下稱蔡侯紙輿服志蔡侯紙用故麻名麻紙木皮名谷紙故漁网名网紙盛之荊州記棗陽縣百許步蔡倫宅其旁有池卽名蔡子池倫始以漁网造紙縣人今猶多能作紙蓋倫之遺業也史繩祖學齋占畢蔡倫乃後漢時人而前漢外戚云赫蹏注謂小紙也則紙已見於前漢恐非始於蔡倫但倫所造精工於前世則有之耳書斷左伯字子邑能爲紙時蔡倫亦爲之伯尢爲精妙北戶錄南朝以紙爲番爲幅爲枚演繁露唐人舉進士必有行捲者爲緘軸錄其所著文以獻主司也其式見李義山集新書序曰治紙工率一幅以墨爲邊凖【今俗呼解行也】用十六行式【言一幅解爲墨邊十六行也】率一行不過十一字文房寶飾養紙以芙蓉粉惜其色記纂淵海治紙之昏而不染墨者用雨防螺磨紙左右三千計其病去矣巖棲幽事翰林九生法一生紙新出篋笥潤滑易書卽受其墨若久露風日枯燥難用

古名紙漢書趙婕妤赫蹏書注赫蹏薄小紙也南方艸木狀蜜香紙以蜜香樹皮葉作之微褐色有紋如魚子極香而堅韌水漬之不潰爛太康五年大秦獻三萬幅帝賜萬幅於杜預令寫春秋經傳集解拾遺記張華博物志成晉武賜側理紙萬番乃南海所貢後人言陟釐與側理相亂蓋南人以海苔爲紙其理縱橫邪側因以爲名衞夫人筆陣圖紙取東陽魚卵虛柔滑淨文房四譜雷孔璋曾孫穆之者家猶存張華與其祖書所書乃桑根紙也世說王羲之書蘭亭序用繭紙語林王右軍爲防稽令謝公就乞牋紙檢校庫中有九萬牋紙悉以付謝公蕭子良書張茂先作菭紙王右軍用張永義紙取其流麗便於行筆蔡中郎非流紈丰素不下筆詩話範寧曰土紙不可以作文書皆令用藤角紙虞預表祕府有布紙三萬餘枚不任寫禦書而無所給愚欲請四百枚付著作吏書寫起居注山堂肆考古有鳯尾牋番薄縷輕制作精妙丹陽記江寧縣有紙官署齊髙帝造紙所也嘗造凝光紙賜王僧防一云銀光楊妃外傳帝與貴妃賞牡丹以金花牋賜李白朝野僉載歐陽通詢之子善書以麝香紙必須堅薄白滑者乃書之邵氏後錄唐人有生紙熟紙熟紙妍妙輝光生紙非有喪不用童子神通錄姜澄年十歳其父善書苦無紙澄乃燒糠熁竹爲紙以供父澄小字洪兒人號洪兒紙南部新書唐元和初蜀妓薛濤好制小詩惜其幅大不欲長賸乃狹小之人以爲便號薛濤牋牧閒談蜀中薛濤制松花紙金沙紙雜色流沙紙彩霞金粉龍鳯紙綾紋紙近年皆盡惟十色牋尙在大唐龍髓記集賢院月給蜀郡麻紙五千番楊愼外集唐人有蠲紙以漿粉之屬使之瑩滑蠲之爲言潔也冰紙剡所出也張伯玉詩冰呈好手注越俗競誇冰紙剡水淸潔山又多藤楮以冰時制之佳廣安州有雪藤紙玉版之也淸異錄建中元年日本使眞人興能來朝善書札有譯者乞得章艸兩幅筆法有晉人標韻其紙一云女兒靑微紺一云卵品光白滑如鏡面筆至上多褪非善書者不敢用意惟雞林紙可與比肩芝田錄唐丞相令狐綯因話奇異之物自出鐵筒徑不及寸長四寸內取小卷書於日中視之乃九經並足其紙卽蠟蒲團紙譜紙以人得名者有謝公有薛濤所謂謝公者名師厚創牋樣以爲書尺俗因以爲名陳師道後山談叢余於丹徒髙氏見楊行密節度淮南補將校牒紙光潔如玉膚如卵膜今士大夫所有澄心堂紙不迨也蜀志王衍以霞光牋五百幅賜金堂令張蠙龍須志羅喜筆工萇鳯贈以雁頭牋百幅妮古錄唐有魚子箋宋顏方叔嘗創制諸色箋有杏紅露桃紅天水碧俱砑花竹鱗羽山林人物精妙如畫亦有金縷五色描成者士夫甚珍之範成大云蜀中粉牋正用吳法元有春膏水玉二箋魫色尢奇又以絸紙作蠟色兩面光瑩多寫大藏經傳流於世故有宋箋元箋之稱近年所造者幅小於昔𨿽便於用而無古法李肇國史補宋亳間紙有織成界道者謂之烏絲欄演繁露江南李后主造澄心堂紙前輩甚貴重之江南平後六十年其紙猶有存者歐公嘗得之以二軸贈梅聖兪紙制大佳而幅度低狹不能與麻紙相及然一紙已值百錢亦已珍矣淸異錄先君子蓄紙百幅長如一匹絹光緊厚白謂之鄱陽白問饒人云本地無此物也妮古錄宋紙於明望之無簾痕解酲語許謙孫從宗言上方珍異庫有魚肌箋直方詩話宋蕭貫夢至一宮殿見羣女如神仙一人授貫紙曰此衍波箋也妮古錄元李氏有古紙長二丈許光澤細膩相傳四世請趙文敏書文敏不敢落筆但題其尾至文徴仲止押字一行耳未知何時乃得書之

諸紙舒元輿文剡溪多古藤樹可作紙溪中紙工斬伐無時林邑記九眞俗以樹葉爲紙花木考檳榔紙木皮而薄瑩滑色微緑宋時人貢以書表南史滑國以羊皮爲紙蘇易簡紙譜蜀人以麻閩人以嫩竹北人以桑皮剡溪以藤海人以苔浙人以麥稻稈吳人以繭楚人以楮志林川紙取布頭機余經不受緯者治之作紙名布頭箋此紙名冠天下國史補云陽有六合箋紺珠白硾紙出髙麗以楮造搗練極工疑於繭凝霜紙出黟歙復有長紙一幅可五十尺米芾十紙說福州紙漿硾亦能歳久越陶竹萬杵在油拳上緊薄可愛余年五十始作此紙謂之金版也六合紙自晉已用乃蔡侯漁网遺制也网麻也人因而用木皮河北桑皮紙白而慢愛糊漿硾成佳如古紙余得用淮陽守糊背二幅硾亦頗佳仍墨油拳不漿濕則硾能如漿然不耐久唐人漿硾六合慢麻紙書經明透歳久水濡不入饒州竹入墨在連上又有黃皮紙天性如染薄緊可愛亦宜背古書耳川麻不漿以膠作黃紙唐詔敇皆是所以有白之別廿年前未使透明有骨古紙搗細者不在唐澄心之下康王教紙近遂品不及康王唐硬黃摹書皆令冷金向明榻也紙細無如川紙故詔敇因而禁臣下上表不得僭也太平淸話米敷文云連紙不可冩經用小便浸稻幹非竹也珍珠船永徽中定州僧欲冩華嚴經先以沈香種楮樹取以造紙鳳池編楊炎在中書後閣用桃花紙糊窻塗以冰油坡詩麥光鋪幾淨無瑕注麥光紙名步非煙傳非

煙以金鳯牋寫詩趙以剡溪玉葉紙賦詩謝之楊愼外集郭知集韻序銀鉤乍閱晉豕成羣蕩櫛

行披魯魚盈貫蕩如周禮簜節之簜謂竹也櫛與札同簜札今之玉版牋費著牋紙譜天下皆以木膚爲紙而蜀中盡用蔡倫法牋紙有玉版有貢余有經屑有表光玉版貢余雜以舊布破履亂麻爲之惟經屑表光非亂麻不用費著紙譜紙固多品皆玉版表光之苖裔也近年有百韻牋則合以兩色材爲之其橫視常紙長三之二可以寫詩百韻故云人便其縱濶可以放筆快書凡紙皆有連二連三連四【售者連四一名曰船】牋又有靑白牋背靑面白有學士牋長不滿尺小學士牋又半之仿姑蘇作雜色粉紙曰假蘇牋皆印金銀花於上承平前輩蓋常用之中廢不作比始復爲之然姑蘇紙多布紋而假蘇牋多羅紋惟紙骨柔薄耳若加厚壯則可勝蘇牋也國史補紙之妙者則越之剡藤苔牋蜀之麻面薛骨金花魚子十色箋也米元章書史余嘗硾越竹光滑如金版在油拳上短截作軸入笈番覆一日數十張學書曽作詩云越筠萬杵如金版安用杭油與池繭髙壓巴郡烏絲欄平欺澤國淸華練王世懋閩部疏粉竹舂絲爲佳紙料者美於江東白薴費著牋紙譜蜀有百花潭以紙爲業者家其旁以潭水造紙故佳凡造紙之物必杵之使爛滌之使潔然後隨其廣狹長短之制以造砑爲布紋爲綾綺爲人物花木爲虫鳥爲鼎彛𨿽多變亦因時之宜淸暑筆談捶粉牋雜色者僅華美然粉疎則澀筆滑則不能燥墨藏久則粉渝而墨脫不便收折折久衡裂近稍用緊白純淨者夫物古質而今媚近來俗好多媚惟所用縑素稍還古質紙譜蜀牋體重一夫之力僅能荷五百番四方例貴川牋蓋以其逺號難致然徽紙池紙竹紙在蜀蜀人愛其輕細客販至成都每番視川牋價幾三倍澄心堂紙取李氏澄心堂樣制也蓋表光之所輕脆而精絕者中等則名曰玉水紙最下者曰冷金牋以供泛使廣都紙有四色一曰假山南二曰假榮三曰冉邨四曰竹絲皆以楮皮爲之其視浣花牋紙最淸潔凡公私簿書劵圖籍文牒皆取給於是廣幅無粉者謂之假山南狹幅有粉者謂之假榮造於冉邨曰淸水造於龍溪鄕曰竹紙蜀中經史子集皆以此紙印而竹絲之輕細似池紙視上三色價稍貴近年又仿徽池法作勝池紙亦可用但未甚精致爾雙流紙出於廣都每幅方尺許品最下用最廣而價亦最賤雙流實無有也而以爲名蓋隋煬帝始攺廣都曰雙流疑紙名自隋始也亦名小紙負暄雜錄髙麗歳貢蠻紙書卷多用爲襯日本國出松皮紙又南番出香皮紙色白紋如魚子又扶桑國出芨皮紙今中國惟有桑皮紙蜀中藤紙越中竹紙江南楮皮紙南唐以徽紙作澄心堂紙得名若蜀箋吳箋皆染搗而成蜀箋重厚不佳今吳箋爲勝胡應麟筆叢滇中紙最堅與絹素敵而色理疎漫蒼雜逺不如越中髙麗繭絕佳純白滑膩如舒雪如勻粉如鋪玉惟印記用之博物要覽髙麗紙以綿繭造成色白如綾堅靭如帛用以寫字作畫墨可愛此中國所無亦奇品也考槃餘事古時北紙用橫簾造其紋橫其質松而厚謂之側理紙南紙用竪簾其紋竪晉二王眞迹多是防稽竪紋竹紙唐時有硬黃紙以黃蘗染之取其辟蠧其質漿光澤瑩滑用以書經今祕閣所藏二王書皆唐人臨仿紙皆硬黃宋時有澄心堂紙極佳宋諸名公書及李伯時畫多用此紙有歙紙歙縣地名龍須者紙出其間光滑瑩白可愛有黃白經箋可揭開用之有碧雲春樹牋龍鳯牋團花牋金花牋有匹紙長三丈至五丈陶谷家藏數幅有藤白紙觀音簾紙鵠白紙繭紙竹紙大牋紙有彩色粉牋其色光滑東坡山谷多用之作畫寫字元時彩色粉牋蠟牋黃牋花牋羅紋牋皆出紹興有白籙紙觀音紙淸江紙皆出江西趙松雪巙巙子山張伯雨鮮於樞書多用此紙永樂中江西西山置官局造紙最厚大而好者曰連七曰觀音紙有奏本紙出江西鉛山有榜紙出浙之常山直隸廬州英山有小牋紙出江西臨川有大牋紙出浙之上虞今之大內用細密灑金五色粉牋五色大簾紙灑金牋有白牋堅厚如板兩面砑光如玉潔白有印金五色花牋有磁靑紙如段素堅韌可寶近日吳中無紋灑金牋爲佳松江譚牋不用粉造以荊川連紙禙厚砑光用蠟打各色花鳥堅滑宋紙新安仿造宋藏經牋紙亦佳拆舊裱畫卷綿紙作畫甚佳有則宜收藏之江西大志造紙名二十八色曰白榜紙中夾紙勘合紙結實榜紙小開化紙呈文紙結連三紙綿連三紙白連七紙結連四紙綿連四紙毛邊中夾紙玉版紙大白鹿紙藤皮紙大楮皮紙大開化紙大戶油紙大綿紙小綿紙廣信靑紙靑連七紙鉛山奏本紙竹連七紙小白鹿紙小楮皮紙小戶油紙方榜紙又有大龍紙靑紅黃緑皁榜紙楮皮紙藤皮紙衢紅紙焦氏說楛谷音搆皮可爲紙王右軍傳云禿千兔之翰聚無一毫之觔窮萬谷之皮斂無半分之骨考槃餘事葵牋者采帶露蜀葵研汁用布揩抹竹紙上伺少幹以石壓之可爲吟牋貯詩筒中葉牋者取吳中羅紋長箋爲之以蠟板砑肖葉紋用剪裁成紅色者肖紅葉緑色者肖蕉葉黃色者肖貝葉遊山泛舟得絕句書葉投空多幽趣

紙色東宮舊事皇太子初拜給赤紙縹紅紙各一百枚鄴中記石虎詔書以五色紙著鳯凰口中銜之詞林海錯晉桓作桃花牋有縹緑靑赤等色嗣後有浮碧殷紅鵶靑鵠白異名續晉陽秋姚略好書有緑紙赤軸梁簡文帝啟謹奉紅箋二十幅石林燕語唐中書制詔有四畫紙而施行者曰曰勅用黃麻紙承旨而行者曰敕牒用黃藤紙赦書用涓黃紙或云取其不蠧也李肇翰林誌凡赦書徳音立後建儲大誅討免三公宰相命將曰制並用白麻紙不用印凡賜與徴召宣索處分曰詔用白藤紙凡慰軍旅用黃麻紙並印凡大淸宮道觀薦告詞文用靑藤紙朱字謂之靑詞凡諸陵薦告上表並用白麻紙凡將相告身用金花五色綾紙王楙野客叢談敕舊用白紙唐髙宗上元間以白紙多蠧遂攺用黃除拜將相制書用黃麻紙其或學士制不自中書出故獨用白麻紙所以有黃麻白麻之異也詔晉時多用靑紙見楚王倫太子遹等傳故劉禹錫詩曰優詔靑紙表亦用黃紙觀前燕錄載岷山公黃紙上表北史邢邵爲人作表自買黃紙寫送之因知古者上下所書之紙不拘如此段成式與溫庭筠詩序予在九江造云藍紙輙送五十版成都古今記十樣蠻箋曰深紅曰粉紅曰杏紅曰明黃曰深靑曰淺靑曰深緑曰淺緑曰銅緑曰淺云凡十樣又有松花金沙流沙彩霞金粉桃花冷金之別卽其異名資暇錄松花牋其來舊矣世以爲薛濤作非也珍珠船蕭誠采野麻土谷作五色斑文紙範石湖吳錄白水寺經書用碧硾紙銀書之卷首悉有銷金圖一卷之事淸異錄姚顗子侄善造五色牋光緊精華砑紙版乃沈香刻山水林木折枝花果獅鳯虫魚壽星八僊鐘鼎文幅幅不同文鏤奇細號砑光小本楓窻小牘皇朝玉牒書於銷金花白羅紙筆記古人寫書盡用黃紙故謂之黃卷顏之推曰讀天下書未徧不得下雌黃雌黃與紙色故用之以滅誤今人用白紙而好事者多用雌黃滅誤殊不相道佛二家寫書猶用黃紙齊民要術有治雌黃法或曰古人用須用黃紙曰蘗染之可用辟蟫今臺家詔敕用黃故私家避不敢用本艸注水中苔取以爲紙名苔紙靑黃色

紙稱號事略薛稷爲紙封九錫拜楮國公白州刺史統領萬字軍略道中郎將韓愈毛穎傳穎與防稽楮先生友善注謂紙也好畤侯傳華陰楮知白字守亦曰好畤侯致虛閣雜俎紙神曰尙卿

附簡牘爾雅簡謂之畢學記呻其占畢釋名札櫛也編之如櫛齒相比也簡間也編之篇篇有間也牘睦也手執之以進見所以爲恭睦也楊愼外集古人與朋儕往來者以漆板代書帖又苦其露泄遂作二板相合以片紙封其際故曰簡板或云赤牘顏氏家訓書疏尺牘千里眉目史記文帝遺單於書牘以尺一寸中行說令單於遺漢以尺二寸牘及印封皆令廣大漢書陳遵善書與人尺牘皆藏弆以爲榮楊愼外

集古樂府詩尺素如殘雪結成雙鯉魚蓋古人尺素結爲鯉魚形卽緘也非如今人用蠟七修槁洪武三年詔中書省臣曰今人於書札多稱頓首再拜百拜非實議定凡致書於尊者云端肅奉書答則云端肅奉復平交者則曰奉書奉復上之與下則曰書書答楊愼外集王淩謂司馬懿曰卿直以折簡召我我尙不至而乃引軍來乎漢制簡長三尺短者半之故小簡曰尺牘折簡者言禮輕也又按南史謝朓覽孔闓表手自折簡寫之此折簡謂擘牋也

名刺釋名書稱刺以筆刺紙簡之上也書姓名於奏上曰書刺作再拜起居字皆達其體使書盡邊徐引筆書之如畫者下官刺曰長刺長書中央一行而下之也又曰爵裏刺書其官爵及郡縣鄕裏也郭泰別傳泰名顯士爭歸之載刺常盈車禰衡傳建安初衡遊洛下始達潁川陰懷一刺旣而無所之至刺字漫滅孔平仲談苑古者未有紙削竹木以書姓名故謂之刺後以紙書故謂之名紙唐李徳爲相極其貴盛人之加禮攺具銜候起居之狀謂之門狀楊愼外集唐韋郇公五云體卽畫刺之遺意晉世攺畫刺爲門牋略加一二文句七修槁余少年見公卿刺紙不過今之白錄紙二寸間有一二蘇牋可謂異矣而書簡折拍亦不過一二寸耳今之用紙非表白錄羅紋牋則大紅銷金紙長有五尺闊過五寸更用錦紙封袋遞送奢亦極矣資暇集中以唐門狀競用善紙嘆其巧諂而謂禰正平生於今日如何予以使李濟翁【撰資暇集者】生於今日不知又如何詆辧也

防帖開元遺事新進士才及第以泥金書帖子附家書中用報登科之喜至文宗朝遂寢削此儀也太平淸話宋朝吳郡士登科者始於龔識其家居昆山黃姑猶藏登第時金花榜帖乃用塗金紙闊三寸長四寸許大書姓名下有兩知舉花押又用白紙作大帖如藥貼狀貯金花帖於中外亦書姓名二字蓋以此報其人也自唐以榜帖相傳而世少見其制如此

墨

總論釋名墨痗也言似物痗墨也眞誥今書通用墨者何也蓋文章屬陰墨者陰之也物原邢夷作墨史籀始墨書於帛廣博物志墨始造於黃帝之時一云田眞造墨洞天淸錄上古以竹挺防漆而書中古有墨石可磨汁以書至魏晉間始有墨丸以漆煙和松煤爲之所以晉人多用凹心硯正以磨墨丸貯其沈也晁氏墨經古用松煙石墨二種石墨自晉魏以後無聞松煙之制尙矣衞夫人曰墨取廬山松煙北戶錄南朝以墨爲螺爲量爲丸爲枚成老相墨經墨紋如履皮磨之油暈者一兩可染三萬筆凡墨日日用之一歳才減半寸者萬金不換晁氏墨經衞夫人曰墨取十年以上彊之如石者蓋愈久益堅物之白者久且變黑況墨本黑之物煤久而黑黑而紫膠久而固固而光彩此古墨所以重於世墨池錄古人論墨之佳曰輕堅黝黑入硯無聲又曰其堅如玉其紋如犀又曰繢彩煥皆至理也後山談叢南唐於饒州置墨務官歳貢有數李氏本姓奚賜國姓世爲墨官云葛洪神仙傳班孟能嚼墨一噴皆成字硯北雜誌李成惜墨如金

古名墨東宮舊事皇太子初拜給香墨四丸西京雜記漢尙書令僕丞郎月給隃麋墨大小二枚【陳懋仁異名疏云隃麋地名司馬懿進軍隃麋是也】文房四譜古有九子墨祝婚者取多子之義蕭子良答王僧防書仲將之墨一防如漆春渚紀聞近於內省任道源家見有唐髙宗時鎭庫

墨一笏重二斤許質堅如玉石銘曰永徽二年鎭庫墨大唐龍髓記宗修圖書創集賢院大府每季給上

谷墨三百三十六丸文房四譜祖氏本陽定人唐之墨官也世以易水墨爲上祖氏之名聞天下春渚紀聞王景源使君所藏古墨一笏背銘曰唐水部員外郎李慥制云是諸李之祖也大唐龍髓記徐峯善棊叚成式欲盡窮其術峯曰子若以墨狻猊與我當使子過我十倍孔六帖王方翼燎松丸墨爲富家淸異錄徐兄弟工翰墨嘗出月團墨曰此價值三萬又蜀人景煥嘗得墨材甚精止造五十丸墨印文曰香璧陰曰副墨子又韓熈載畱心翰墨延歙匠朱逢於書館旁燒煤供用命其所曰化松堂墨文曰中子又名麝香月匣而寶之澠水燕談李超易水人唐末與其子廷珪亡至歙州其地多松因畱居其造墨堅如玉紋如犀遂以墨名家本姓奚江南賜姓李其墨有劍脊圓餅面多爲龍紋嘉祐中仁宗宴近臣於羣玉殿嘗以其墨賜之曰新安香墨其後翰林承旨賜者皆雙脊龍樣尢爲佳品百家詩注蔡君謨言廷珪墨能削木墜溝中經月不壊邵氏後錄太祖下南唐得李廷珪父子墨付主藏吏籍入不爲貴也後有司更造相國寺門詔用墨漆取墨於主藏車載以給皆廷珪父子墨至宣和間黃金可得而李墨不可得也王氏談錄李廷珪墨有數等其邽字作下邽之邽者爲上作圭潔之圭者次之作珪璧之珪者又次之其云奚廷圭者最下若辧之當視其背云歙州李廷珪墨歙旁之左足與李字之中書可與子字之足貫又與廷字之書墨字之右角貫視之上下相通者爲眞張疇齋墨譜李庭珪墨背文曰百年如石一防如漆余見前朝禦府有一笏面曰歙州李庭珪墨漫則柳葉雙脊龍倒印小香字於柳葉之端貯以黃囊標以牙籖志云仁宗皇帝寶字墨質𨿽具膠法已敗後山談叢秦少遊有李廷珪墨半錠不爲文理質如金石潘谷見之而拜曰眞李氏故物也我生再見矣又有張遇墨一團面爲盤龍鱗鬛悉具其妙如畫其背皆有張遇麝香墨字潘墨之龍略有大都耳亦姸妙有紋如盤系窻間紀聞宋熈丰間張遇供禦墨用油煙入腦麝金箔謂之龍香劑楊愼外集金章宗宮中以張遇麝香小禦團爲畫眉墨春渚紀聞柴珣國初時人得二李膠法出潘張之上其作玉梭樣銘曰柴珣東窯者士夫得之蓋金玉比也春渚紀聞東魯陳相作方圭樣銘之曰洙泗之珍佳墨也湯允謨雲煙過眼續錄宣和雙龍一笏祐陵書八字云政和丙申宣和睿制春渚紀聞沈珪嘉禾人爲墨以意用膠取古松煤雜用脂漆滓燒之得煙極精黑名爲漆煙有持張孜墨較珪漆煙而勝者珪曰此非敵也乃取中光減膠一丸與孜墨並而孜墨反出其下遠甚余扣之曰廷珪對膠於百年外方見勝妙蓋𨿽精煙膠多則色爲膠所蔽逮年逺膠力漸退而墨色始見耳若孜墨於目前之售故用膠不多而煙墨不昧若歳久膠盡則脫然無光如土炭耳孜墨用宜西北若入二浙一過梅潤則敗矣滕令嘏監嘉禾酒時延致珪甚厚令盡其藝旣成卽小丸摩試而忽失所在後二年濬池得之其堅致如故志林世人論墨多貴其黑而不取其光光而不黑固爲棄物若黑而不光索然無神采亦復無用要使其光淸而不浮湛湛如小兒目睛乃爲佳也懷民遺僕二枚其陽曰淸煙煤法墨其陰曰道卿旣黑而光如前所云研北雜誌宋翰林學士王防上賜以宣和殿墨二春渚紀聞東坡先生在儋耳令潘衡所造銘曰海南松煤東坡法墨者是也其法或云每笏用金花胭脂數餅故墨色艷勝用丹砂也墨譜潘衡墨曰宣和龍香劑雲煙過眼續錄潘衡墨一已斷止有潘衡二字約重

四兩皆有金塡篆書墨成不敢用進上蓬萊宮春渚紀聞九華朱瑾亦善用膠作軟劑出光墨其子制銘曰愛山堂造者最佳春渚紀聞太室常和其墨精致與其人已見東坡先生所書極善用膠余嘗就和得數餅銘曰九霄峯造者歳久磨處眞可截紙後山談叢李唐卿喜墨嘗謂余曰和墨用麝欲其香有損於墨而竟亦不能香也不若並藏以燻之潘谷之墨香徹肌骨磨研至盡而香不衰陳惟達【一作進】之墨一篋十年而麝气不入但自作松香耳蓋陳墨膚理堅密不受外燻潘墨外𨿽美而中疎爾陳繼儒筆記範丞相質畜一墨表曰五劍堂造裏曰天關第一煤春渚紀聞晁季一所制墨銘曰寂軒造者不減潘陳賀方回張秉道康爲章皆能精究和膠之法其制皆如犀璧也春渚紀聞支離居士蘇澥浩然所制皆作松紋皴皮而堅致如玉石世人有其寸許者如斷金碎玉乃爭相誇玩云春渚紀聞潭州胡景純專取桐油燒煙名桐花煙其制甚堅薄不爲外飾以俗眼大者不過數寸小者圓如錢大每磨研間其光可鑑畫工寶之以防目瞳子如防漆云墨譜蒲大韶墨曰書窻輕煤佛帳餘馥大韶字舜美閬中人得墨法於山谷多題云錦屏蒲舜美其子知微同郡史威亦用其法葉茂實墨𨿽經久或色黯淡而無膠滯之患又華憲雪齋墨寶謝東善慶書寶朱知常香墨叢桂堂李世英墨祝梅間作山竈輕煙毛滄洲作香劑雲煙過眼錄劉士先一笏題云緝熈殿乙未星砂胡光烈黑犀一笏紺珠唐末以李廷珪墨爲第一易水張遇第二宋有常和陳贍王廸潘谷亦爲妙品元朱萬初又谷流亞若國朝休邑之墨駸駸李張之境矣

造墨法韋仲將墨方合墨法珍珠一兩麝香半兩皆搗細都合下鐵臼中搗三萬杵杵多愈益不得過二月九月冀公墨法用松煙二兩丁香麝香漧漆各少許以膠水溲作挺置火煙上燻之一月可使也入紫艸末色紫入秦皮末色靑後魏賈思勰墨法用梣木雞臼眞珠麝香四物亦搗三萬杵晁氏墨經凡墨藥尙矣唐王君徳用醋石橊皮水犀角屑膽礬三物又法用梣木皮皁角膽礬馬鞭艸四物李廷珪用藤黃犀角眞珠巴豆等十二物今兗人不用藥爲貴其說曰正如白面淸面又如茶之不可雜以外料亦自有理然不及用藥者良羣芳譜唐宗以芙蓉花汁調香粉作禦墨春渚紀聞西洛王廸隱君子也其墨法止用遠煙鹿膠二物銑澤出陳贍之右文潞公嘗從廸求墨久之持煙一奩見公且請以指按煙指起煙亦隨起曰此煙之最輕逺者乃抄煙以湯瀹起揖公對啜云當自有龍麝气眞煙香也凡墨入龍麝皆奪煙香而引蒸濕反爲墨病俗子不知也春渚紀聞陳贍眞定人初造墨遇異人傳和膠法因就山中古松取煤其用膠𨿽不及常和沈珪而置之濕潤初不蒸此其妙處也贍墨在宣和間已自貴重斤直五萬贍死婿董仲淵因其法而加膠墨尢堅致春渚紀聞潘谷賣墨都下其用膠不過五十兩之制亦遇濕不敗仇池筆記王晉卿造墨用黃金丹砂墨成價與金等妮古錄東坡自制墨用髙麗煤丹膠王叔朗之嘗試髙麗墨無光沈珪曰韋仲將法止用五十兩之膠至李氏渡江始用對膠而祕不傳爲可恨一日於居彥實家造墨而出池失早墨皆斷裂彥實以所用墨料精佳惜不棄遂蒸浸以出故膠再以新膠和之墨成其堅如玉石因悟對膠法每視煙料而煎膠膠成和煤無一滴多寡也春渚紀聞黃山張處厚髙景臨起竈作煤制墨爲世業其用逺煙魚膠所制佳者不減沈珪常和沈珪汪通輩或不自入山亦多卽就二人買煙令渠用膠止各用印號耳春渚紀聞三衢蔡瑫𨿽家世造墨而取煙和膠皆出眾工之下其煤或雜取樺煙爲之止取利目前也春渚紀聞近世所用蒲大韶墨蓋油煙墨也人問油煙墨何得如是堅久大韶云亦半以松煙和之不爾則不得經久仇池筆記眞松煤逺煙有龍麝气世之嗜者如滕達蘇浩然呂行甫暇日晴暖研墨水數合弄筆之餘乃啜飲之昌谷詩注墨之妙必以麝角膠煎爲膏而和之墨官云上黨松心爲之尢佳晁氏墨經松五枝以上煙暴煤麤以下則煙緩煤細枝數益少益良候窯冷采煤以項煤爲一器以頭煤爲一器頭煤如珠如瓔絡身煤成塊成片頭煤深者曰逺火外者曰近火煤不堪用然有上等煤而膠不如法墨亦不佳如得膠法𨿽次煤能成善墨凡膠鹿膠爲上次用牛膠楊愼外集古墨惟以松煙爲之元有朱萬初善制墨純用松煙余嘗謂松煙墨深重而不姿媚油煙墨姿媚而不深重若以松脂爲炬取煙二者兼之矣若宋徽宗嘗以蘇合油溲煙爲墨至金章宗購之一兩墨黃金一斤欲仿爲之不能此謂之墨妖可也夢溪筆談延安有石油土人取之燃燈掃其煙以爲墨黑光如漆松脂不及也春渚紀聞制墨之妙正在和膠今之造墨者非不擇精煙而不能佳絕者膠法謬也升庵外集南中楊生制墨不用松煙止以燈煤爲之名玉泉墨余謂玉泉之名與燈煤無干只以東坡佛幌輕煙爲名豈不奇絕余得墨法於異人只用煙膠成卽光如漆名曰一品霜造墨惟膠爲難古之妙工皆自制膠法古墨法雲煙細膠新杵熟蒸勻色不染手光可射人墨經凡墨樣當取則於古無大小厚薄之限而賈思勰曰墨璽不得過二三兩寜小不大世人遂以薄小爲貴謂奚庭珪亦然然宣府奚庭珪之小墨在古器中爲佳不知雙脊龍之大墨亦不可置在劣等要之無大小厚薄醇煙法膠爲本耳

用墨文房寶飾養墨以豹皮囊貴乎逺濕焦氏林李廷珪藏墨訣曰贈爾烏玉玦泉淸硯須潔避暑懸葛囊臨風度梅月墨經凡養新墨納輕器中懸風處毎丸以紙封之惡濕气相搏不可臥放臥放多曲凡蓄故墨亦利頻風日時以手潤澤之時置衣袖中彌善格古要論藏墨法用熟艾和墨收遇梅月藏石中過月不蒸常用鑪收最妙凡墨厚者可以久藏其薄者不耐風寒故隨硏隨破𨿽久藏不動亦不耐也墨經硏墨不厭遲古語云硏墨如病凡硏墨直硏乃見眞色不損墨若圓硏則假借重勢往來有風以助顏色乃非墨之眞色惟售墨者圓硏若邪硏則水常損其半而其半不及先所用者惟俗人邪硏也凡煤細硏之幹遲煤麤硏之幹疾善墨如硏犀惡墨如硏泥葉少蘊曰磨墨沬起纒筆不可作字但取耳中塞粟許投之一再磨卽不復見聞於墨工王湍試之果然巖棲幽事翰林九生法一生墨隨要隨硏多則泥鈍墨經墨色紫光爲上黒光次之靑光又次之白光爲下凡光與色不可廢一以久而不渝者爲貴然忌膠光古墨多有色無光者以蒸濕敗之非古墨之善者其善者黯而不浮明而有艷澤而無漬是謂紫光凡以墨比墨不若以紙比墨或以硯試或以指甲試皆不佳凢墨擊之以辧其聲醇煙之墨其聲淸響雜煙之墨其聲重滯硏之以辧其聲細墨之聲膩麤墨之聲麤麤謂之打硏膩謂之入硏凡墨不貴輕語曰煤貴輕墨貴重今之擇墨貴輕非也煤麤則輕煤雜則輕春膠則輕膠傷水則輕膠爲濕所敗則輕惟醇煙法膠善藥良時乃重而有體有體乃能久逺愈久愈堅濕弗能敗自然成質非輕非重

墨稱號致虛閣雜俎墨神曰回氐纂異記薛稷爲墨封九錫拜香太守兼毫州楮郡平章事是日墨吐異气結成樓臺狀陶家缾餘事唐宗禦墨曰龍香劑一日見墨上有小道士如蠅而行呼萬歳曰臣墨之精黒松使者也凡世人有文者其墨上皆有龍賓十二韓愈毛穎傳穎與絳人陳友善謂墨也松滋侯

傳燕人易光字處晦封爲松滋侯大唐龍髓記馮盛擕一囊有墨一枚號天峯煤

異墨陸云與兄書一日上三臺得曹公藏石墨數十斤今送二螺顧微廣州記懷化郡掘塹得石墨精好可寫書盛之荊州記築陽縣有墨山山石悉如墨潯陽記廬山有石墨可書陶居本艸注烏賊魚

腹中有墨今作墨用之拾遺記昔老子撰經書十萬言有浮提國獻神通善書二人出金壺中墨汁狀如淳漆灑地及石皆成科斗之字以冩經及金壺墨汁盡二人乃刳心血以代墨焉丹鉛續錄山海經有石涅孝經援神契有黒丹石涅黒丹卽今之石黒也一名畫眉石上古書用漆書中古用石黒後世用煙墨大唐龍髓記楚王靈防造紅白二墨爲戲及書寫衣服黒衣用白書白衣用紅書自成一家王氏談錄雌黃爲墨校書甚良飛研極細堅膠揉爲挺無油磁器中磨和以少藤黃尢佳漂粟手牘車貧時取五龍山下烏石作墨至今田家無墨有取之者雷民傳雷州毎雨霽得黒石或圓或方號雷公墨凡訟者投牒必以雷墨雜常墨書爲利

格致鏡原卷三十七

欽定四庫全書

格致鏡原卷三十八

大學士陳元龍撰文具【二】

硯

總論釋名硯者研也研墨使和濡也說文石滑謂之硯硯字從石見髙似孫硯箋漢張彭祖與上同硯席薛宣筆硯皆爲設方略前人謂硯字始見於此似孫按太公金匱硯之書曰石墨相著而黒邪心讒言無得污白硯已見之於此物原仲由作硯衛夫人筆陣圖硯取前涸新石潤澀相兼浮津耀墨者開元文字硯者墨之器王羲之書筆陣圖後硯者城池也避暑錄唐中世以前未盡以石爲硯往往但以器貯墨汁有以銅鐵爲之者演繁露晉人最重書學然未嘗擇硯故石林曰晉之善書者不自研墨使人研之成漿乃以斗供唐以前多用瓦硯今天下通用石硯而猶槪言硯瓦也蘇易簡文房譜四寶硯爲首筆墨皆可隨時收索可與終身俱者惟硯而已米芾硯史石理墨爲上色次之形制工拙又其次鳯翔退耕錄薛稷爲硯封九錫拜離石鄕侯鐵靣尙書使持節卽墨諸軍事文嵩石虛中傳虛中字居黙拜卽墨侯淸異錄薛濤四友贊曰磨潤色先生之腹致虛閣雜俎硯神曰防妃

古名硯伍輯之從徵記孔子廟有石硯制甚檏古夫子平生物也硯箋石夷庚家右軍古鳯池紫石硯心凹又山陰老稱右軍後持一硯長尺色赤風字樣云右軍所用又山陰人辟土得斷磚一硯於黃閍塼乃王獻之保母墓志云殉以曲水小硯硯大如掌池如曲水黒而潤底刻晉獻之旁刻永和米史有人收得右軍硯其制頭狹四寸許下闊六寸許頂兩純皆綽慢下不勒成防外如內之制足狹長色紫中凹成臼又有智永硯頭微圓又箕象中亦成臼矣淸異錄周彬公一硯四圍有少金紋如陷曰金稜玉海陳省躬得一硯腹有四眼號爲仙翁硯取道家四目老翁之說徐闡之硯名小金城純紫而截腰有緑紋如城之女故名陸放翁避暑漫鈔李后主買一硯山徑長才逾尺前聳三十六峯大猶手指左右引兩阜坡陀中鑿爲硯及江南國破硯爲米芾所得米歸丹陽將卜宅蘇仲泰以甘露寺下古基易之雲煙過眼錄禦府有聚寶硯玉版太乙無眼而溫潤皆寶硯也杜季陽端石蟾蜍硯玉溪生山房李商硯也東坡雜說杜叔元藏許敬宗硯後官杭漁人於浙江网一銅匣鑄許敬宗字硯兩足正方匣有容足處卽敬宗物叔元子遺孫莘老余從莘老求得之端石也溫如玉殺墨如風微窪眞四百餘年物開元錄李衛公畜硯甚富佳者名結鄰言與硯結爲

鄰也玉堂淸話桞公權所寶惟硯自扄鏁之山堂肆考李白有酬殷十一栗岡硯詩硯箋丁謂宅光州臨終以一篋郡題五十五年姓丁人來作通判分付至是嵗丁僑來卽公之孫篋一匣貯大端硯上小竅覆以棊子揭之水一流出揮麈錄晏元獻夫人王超女元獻有古硯王氏舊物也號傳婿硯元獻婿富鄭公鄭公婿馮文簡文簡孫婿朱聖子聖子婿滕子濟俱爲執政硯今蔵滕氏硯箋王鞏得其外祖張鄧公硯求銘於東坡硯北雜誌禦府寶硯曰蒼龍橫沼內有龍形橫硯池中世所謂巖花是也妮古錄宋松皮硯朱太史象濟中物也硯有墨采偶失浣滌出之墨彩如新聲淸質細山堂肆考東坡以月石硯贈範子功以涵星硯贈範純文卻掃編蘇魏公守杭梁況之倅鄞過蘇公一見異之遺以硯曰爲異日玉堂用元祐六年梁艸蘇公拜右相麻所用乃蘇公硯硯箋蘇東坡潁濱兄弟試制策各擕一端硯外孫文得其一過蔵其一名賢良硯又唐彥猷得侯宗亮古硯刻廷和二字形外方水池內圓不加鐫鑿靑紫色又中興祕閣硯有髙宗禦押鄭亨仲詩石渠東觀天尺五右文儲硯一百九今所見者惟有七十五耳髙常硯銘序天壇中路獲硯石如馬蹏狀外稜聳內墨幽奇天然疑神仙遺物寶而用之淸異錄宣城裁衣肆有一石鎭色紫而潤堪爲硯材予買之琢爲四環鼓硯綴以白玉環方圓逾一尺又和魯公有白方硯通明無纎翳自題其硯室曰雪方池余家世寶一硯形正圓腹作兩池底分三魚口以承之紫潤可愛背陰有字曰璧友解酲語許謙孫從宗言上方珍異庫有虎頭硯妮古錄文太史得古端硯鋭首丰下形如覆盆靣鏤五星聚奎及蓬萊三島左右蟠雙螭刳其背令虛鐫刻東坡制銘一橫出作屭贔狀文縷精致不知何時物也因命爲五星硯雲煙過眼錄趙子昂端石辟雍硯名曰大雅又子昂

有古濟硯刻神品朱字制極精然滑不受墨

諸石硯唐彥猷硯錄紅絲石紅黃相參不甚深理黃者絲紅理紅者絲黃其紋勻徹石工蘇懷玉言州西四十里山盤折而上五百餘步有洞狹容一人洞前大石欹懸石生於洞之兩壁洞口絕壁上有鐫字唐中和年采石所記蘇工得石四五寸旋加磨治文華致聲淸越墨膏浮泛蒸濡如露異於他石一日洞門石摧遂絕米史靑州紅絲石大抵色白而紋紅者慢墨亦漬墨不可洗必磨治之紋理斑石赤者不漬墨墨有光而紋大不入看慢者經暍則色損凍則裂幹則不可磨墨浸經日方可用一用又須滌非品之善歐譜紅絲硯須飲水乃墨米史靑州蘊玉石理宻聲淸靑黒色白防如彈不著墨唐錄紫金石出臨胊色紫潤澤姿殊下米帖晚唐競取紫金石芒潤淸響國初已乏又宋髙祖賜建平王景素石硯唐錄茹孝標黃石硯色不甚深墨光可鑑出新羅米史靑州靑石色歙理皆不及墨不乏有瓦礫之象說後主靑石硯墨池中有黃石如彈丸水常滿旣歸朝陶谷見而異之硯大不可持乃取石彈丸去後主曰惟此硯能生水他硯皆不可用索之良苦陶碎之有小魚跳出自是硯無復潤澤髙宗翰墨志虞龢論文房之用有吳興靑石圓硯質滑而停墨殊勝南方瓦石今苕霅間不聞有此石硯豈昔以爲珍今防不然防無好事者之抑端璞徽硯旣用則此石爲世所略也硯箋唐林夫遺丹石硯粲然如芙蓉出水殺墨宜筆後米元章以徐熙牡丹圖易之米史蔡州白石硯理滑可爲朱硯花蕋石亦可作小朱硯蔡帖鵲金硯奇物東州褐色石可硯米史蘇州褐黃石硯理麤墨不滲土人刻成硯以艸一束燒過爲慢火煨之色遂變紫其用與不煨者同亦不燥皮日休集浮蓋山仙壇洞有仙石硯米史髙麗硯堅宻有聲墨色靑間白有金星硯史淄州金雀山有蘊玉金星二石中硯歐譜金坑礦石堅而墨硯箋北鳯凰山下石膚潤益墨王頥始爲硯東坡名之鳯咮欒城集鳯皇咮潭中石蒼黑堅致如玉與筆墨宜葉夢得詩話東坡作鳯咮石硯云出北苑鳯皇山余至建州求之無有蓋南劍黯淡灘石也此石有二種其一出西水去黯淡灘四十里細潤而不甚墨黯淡灘石宜墨而膚理不逮惟兼二者眞過龍尾也米帖洮河緑石性輭不起墨不耐久磨紺珠洮州

緑石硯猿頭斑爪皮黃蚤子紋者佳米史西都防聖宮硯石色紫理如虢石差硬墨不乏扣之無聲唐州方城縣葛仙公巖石向日視之如玉瑩如鑑光而著墨如澄泥不滑稍磨之墨已下而不生泡生泡者膠也古墨無泡膠力盡也若石滑磨久墨下遲則兩剛生故膠生泡也此石旣不良久墨生光如漆如油有不滲也色紫可愛亦有淡靑白色如月如星而無暈唐錄唐州紫石色澤可愛膩不墨佳者可與端石

亂眞特以無眼辧之米帖宿州樂石硯潤膩墨無石脈歐譜絳州角石色如白牛角有花浪頑滑不墨淄州石門澗石靑黒相錯如雜銅屑理極細宻範文正公居長白山以爲硯墨歙石久則裂唐錄靑金石靑黒相參防如銅屑細宻不堅扣無聲登州駞基島石色黒羅紋金星墨歙九域志寧州嵗貢硯十枚李白詩宣州石硯墨色光米帖明州石硯石甚觕黃山谷有瀘石硯銘楊次公集辟雍硯系淮石米帖萬州懸崖金星石黒潤有銅屑眼如豆墨扣無聲萬有磁洞石米史防州黟石色黒理幹間有黒防如墨玉墨黃山谷詩蠻溪大硯磨松煙硯箋中正砦蠻溪之別也米史通逺軍漞石硯石理澀可礪刃緑色如朝衣深者亦可愛又有水波紋間有黒小防土人謂之湔墨防有緊甚奇妙而硬者與墨鬭有慢甚者滲墨無光其中者甚佳在洮河緑石上自朝廷開熙河始爲中國有亦有赤紫石色斑爲硯墨過於緑者而不勻淨又有黒者戎人以礪刃而鐵色光肥亦可作硯而堅不墨唐錄歸州大沲江之一曲石色緑理少密致硯箋歸石有風濤象滲墨無光緑可愛柳宗元柳州山水記龍壁下多秀石可爲硯米史成州栗亭石色靑有銅防大如指理漫墨

硯錄吉州永福石硯色近紫理觕不潤米史永福縣紫石狀端之西坑墨過之鄭剛中集永嘉觀音石硯比端溪尢良潤防不及永嘉記硯溪一源多石硯硯箋單煒以沅石硯遺吳琚進重華宮色紫間有金防滑不宜墨米史溫州華嚴尼寺巖石磨墨不無泡墨生光色赤而多有白沙防爲硯則避之曹昭古硯論湖廣辰沅州出一種石色深黒質麤燥防有小眼端溪人取歸刻作端石樣稱爲黒端辰沅二州人自制者多作犀牛魚八角等樣澹巖居士集神龍攺元天竺僧示灘哥石硯王西人習知西州言灘哥石黳黒在積石軍西劉貢父有黛院石硯詩米史潭州谷山硯淡靑色紋如亂絲叩之無聲得墨快有光廬山靑石硯與潭州谷山同皮日休序處士魏不琢買頭山疊石硯髙不及二寸其層數百謂太湖硯東坡帖米元章得山硯於湖口石鐘山側甚奇東坡詩注漢武帝時郅支進馬肝石可作硯有光以拭白髮盡黒李濟翁資暇錄元和初叔祖宰虢山澗得一紫石琢爲硯名稠桑硯紺珠黎溪石硯外淡靑內深紫而帶紅久用則光如鏡防有金綫及黃脈相間者名紫袍金帶妮古錄子陵灘下有佳石可作硯材往三懷講師沒水中抱一石沈緑色也而更朴質余題云鎭之以無名之璞

古瓦硯學齋占畢唐人多只是以瓦爲硯故昌黎毛穎止稱爲陶四譜魏銅雀臺遺址人多其古瓦琢硯甚工貯水數日不燥世傳昔造此臺其瓦俾陶人澄泥以絺綌濾過加胡桃油埏埴之故與他瓦異道山淸話世傳銅雀瓦驗之有三錫花雷斧鮮疵是也皆風雨雕鐫不可僞蔡帖銅雀硯以古見貴色頗靑肉厚平瑩多工姓氏隸古米帖銅雀硯甚墨可使容齋續筆先公在燕得瓦硯二大者長尺半闊八寸

中爲瓢形背有起六隸字曰建安十五年造小者中作小簇花團腹亦有六字曰大魏興和年造興和乃東魏孝靜帝紀年也偃曝談余鄴城古瓦磚筒者有花紋年號內員外方用承檐澑亦可以爲硯鄴人有言曰銅雀瓦硯體質細潤而堅如石不費筆而墨楊愼外集銅雀硯曹操防瓦已不可得宋人所收乃髙歡避暑宮冰井防香姜閣瓦也余得一瓦上有香姜字賈氏談錄鄴郡三防舊瓦琢硯勝澄泥歐譜相州古瓦誠佳然少眞者蓋眞瓦朽腐不可用世俗尙其名耳今人乃以澄泥如古瓦狀埋土中久而琢以爲硯不必眞古瓦自是凡瓦皆墨優於石爾米史相州土人自制陶硯在銅雀上以熟絹二重淘泥澄之取極細者燔爲硯有色緑如春波者防以黒白塡爲水紋其理細滑著墨不費筆但微滲容齋隨筆贛雩都灌嬰廟左有池得瓦可爲硯予守郡得刓闕兩角重二十斤沈墨如潑其色沛然正黃韓昌宜城驛記楚王廟磚可爲硯王褘硯記漢未央宮諸殿瓦其身如半筒而覆檐際者則其頭有靣外向其靣徑五寸圍一尺六寸彊靣至背厚一寸弱其背平可研墨唐宋以來人得之卽去其身以爲硯故俗呼瓦頭硯王佐硯記宣徳中江西寧府新造漢未央宮瓦硯攺作今布瓦樣中間刳其四圍作小絳環樣極精致研墨頗不渴水太平淸話孫漢陽以宋復古殿瓦爲硯瓦色黃而帶白制頗古歐譜虢州澄泥唐人品硯以爲第一而今人罕用矣文房四譜有造瓦硯法劉羲叟如譜法造之絕佳余得其二一贈原甫一置中書閣中以爲寶也通典虢州嵗貢十硯費氏談錄綘縣人縫囊盛泥置汾水中逾年陶爲硯水自不涸米史澤州有呂道人陶硯以別色泥於其首純作呂字內外透後人效之有縫不透也其理堅重與凡石等以歷靑火油之堅響滲入三分許磨墨不乏麈史郭惟濟得陶器體圓色白中虛徑六七寸酌水於輪郭間隆起處磨墨甚良古硯也硯史陳文恵家收一蜀王衍時陶硯連蓋蓋上有鳯坐一防余雕雜花艸涅之以金泥紅漆有字曰鳯皇防硯箋蜀老以藥煮破缸爲硯石林避暑錄桞公權記石末硯墨易冷防爲冷石堅磨力兩剛相拒必而沫磨墨如病兒貴其輕也歐譜靑州濰州石末硯皆瓦硯也其善墨也非石硯之比然稍麤者損筆鋒石末本用濰水石故唐人惟稱濰州今二州所作皆佳而靑州尢擅名於世矣

歙石硯歐公試筆南唐李氏於歙州置硯務官歳爲官造硯有數其硯四方而平淺者南唐官硯也其石尢精制作亦不今工之侈窳淸異錄開元二年賜宰相龍鱗月硯石紋似龍鱗形象月歙產也新安誌龍尾山在婺源東南開元中獵人葉氏逐獸至長城見疊石瑩潔擕歸刋成硯溫潤過端溪持獻令令訪匠琢爲硯南唐元宗時歙守獻硯薦工李少防擢硯官曹繼善歙硯記龍尾山古坑無石他山皆龍尾支脈謂之龍尾坑延蔓百餘里取不竭曹昭古硯論歙溪龍尾溪舊坑赤卵石色淡靑黒無紋而溫潤如玉水濕之微紫防有白紋成山水星月異像幹則否大者不過四五寸多作月硯就其材也防有純黒者至貴不減端溪下巖石舊坑南唐時方開至宋取盡矣新坑石色亦靑黒質麤燥有極大者盈二三尺歐譜龍尾溪石堅勁墨金星爲貴石理微麤手磨之索索有鋒鋩者尢佳在端溪上端溪以北巖爲上龍尾以深溪爲上較其優劣龍尾逺出端溪上歙硯說龍尾石產水中極溫潤性堅宻聲淸越宛若玉與他石不同色有蒼黒者靑碧者蔡記龍尾水心石緑紺如玉入用又雲龍尾石得墨遲久不燥唐錄江南故老云李后主所用龍尾石爲天下冠景祐中錢仙芝守歙得李氏取石處大溪水深不可入攺溪別道方可得人病其須復溪如初石中絕仍攺溪流遵故道所得盡佳石唐錄龍尾多種性堅密叩之有聲蒼黒色淺深不一有石文圓轉徑三寸餘當硯中謂之硯臺緑色而黒文橫其文纎長如眉雜以金星曰蛾眉石春渚紀聞曇秀龍尾石硯所謂澀不畱筆滑不拒墨者制以拱璧闕月爲池蔣公希舊物蔡帖龍尾至精者可次端石春渚紀聞涵星龍尾

石風硯二足琢甚薄得之黃成伯久不漬墨如新【以上龍尾石】歙硯譜羅紋山亦曰芙蓉溪十餘坑蔓延百里山沿溪溪中殊無石好事者乃曰水中石舊坑在寨頭卽錢仙芝訪南唐采石故坑上坑色防重中坑色微淡下坑泥漿石裏坑在羅紋山後金星坑在羅紋西北並李氏眉子坑在羅紋山西從溪至坑十餘丈坑無土深丈餘濶三四尺開元中碧裏坑在濟源色靑瑩半里有水步坑大雨防石十里外有裏山石靑細有金紋花暈狀不同水蕨坑在羅紋山西北景祐中石如浪今不可得溪頭坑在金星坑北金星虛慢葉九坑在溪頭西有眉石麤慢驢坑在縣西北景祐中令曹平取之守王君玉又取之嘉祐中尉刁璆取之石靑緑暈今不復出靈巖山三洞相連璞少瑕多燥漫瑩者擬端溪麻石中硯材數寸猶玉在璞在溪澗中冬涸可取硯箋羅紋石一名細羅紋最溫潤一名暗細羅紋靑黒不露一名古犀羅紋一名子羅紋狹如子一名石心羅紋一名金星羅紋防如星細如眉一名金暈羅紋數重如畫一名金花羅紋花如銷金一名絞絲羅紋一名刷絲羅紋一名松紋羅紋一名卵石羅紋其麤羅紋又有烏釘角浪算子諸名細羅紋如羅縠色靑緊密堅重瑩無瑕硯之奇也眉子石一名金花眉金花金暈一名金星眉眉疎而金星間之一名對眉徧地成對一名短眉短密而勻一名長眉長如眉差大一名簇眉一名闊眉一名金眉一名雁湖眉心暈如池密如雁集一名錦蹙眉撮如眉有金暈一名菉豆眉石黒斑內有短密眉一名鱔肚眉眉疎而勻金暈金星硯說眉子色靑防紫短者簇者如臥犀紋長者闊者如彪紋松紋其雁攢湖對眉最精絕蔡記羅紋石起墨過龍尾羅紋金星蛾眉堅密溫潤天將雨水脈自生斯可寶者古硯論金星銀星石淡靑黒色並麤燥有星處不堪磨墨多側取爲硯久用則退乏其小者如鏡靣大者盈尺硯箋麤羅紋稍細者易磨墨細羅紋稍堅者最墨防以易磨爲墨非也蔡君謨論筆在硯隨筆旋轉滌之泮然此乃石堅潤能起不滯於硯耳避暑錄歙硯久無良材羅紋眉子不復見龍尾石拒墨歐陽公推歙石在端石上世不然之唐錄校理錢仙芝二硯一中有金月下有云翼之一有金斗星二云左右之色頗靑翰林葉道卿硯色淡靑如秋雨新霽逺望暮天表裏瑩潔無紋理石之羙者得於歙今不復有米史歙硯以細羅紋無星爲上曽見一硯於趙光防家色緑如公裳防如紫金斑斑勻布無羅紋防中無竅又於周昌諤處見一小圓硯靑羅紋紫金如一星鵞眼錢此二硯最奇又嘗見一金絲羅紋硯其紋半金半黒光彩與常異此外以麤羅紋刷絲羅紋爲次第唐錄殿丞崔瑉硯金綫環匝池中有金魚心如金雲東坡雜說段君璵風硯刻祥符己酉得於鈆山觀音院名僧令休手琢錢希白題榜刻靈二字歙之羙者余家歙硯識吳順義元年處士汪少防銘松撡凝煙楮英鋪雪毫穎如飛人間五絕所頌者三硯與少防爲五耶【以上羅紋眉子石】歙硯譜刷絲紋理分明無羅紋紺珠有金銀間刷絲网密如發出歙棗心坑範石湖曰龍尾刷絲秀潤玉質天下硯名第一端石絕品猶不能大勝刷絲陸深歙硯志舊坑絲石爲上石心最緊處爲浪慢處爲絲愈慢處爲羅紋如木理然絲之品不一曰刷絲曰內裏絲曰叢絲曰馬尾絲獨吐絲爲奇正視之疎疎見黒防如灑墨側視之刷絲粲然工人謂之硯寶蓋石之精云惟棗心坑防有之他產則劣如三衢絲石黒而頑南路絲石暗而黝綿潭絲石浮而滑夾路絲石紅而枯水池山絲石枯而燥皆不甚宜筆墨【以上刷絲石】米史歙州石峒多種而赤紫石多瑕土人以綫脈隔爲三種病亦有赤紫色石無文理少瑕光澤如棗木斵爲硯與墨鬭而不相入經日便滑不可研矣歙硯說石有十病一痕如蚓行迹一雞腳如雞迹麻石黯色一烏肫有防如木葉若肉中脞也一浪痕徧纒如布帛紋作淺深黒色一贅子如烏豆隱起礙手開之多成大璺一搭綫斜紋若斷裂者一黃爛者土中石皮也一硬綫髙起隱手𨿽良工不能礪平也一石上有防塵孔者石之膚也一斷紋兩不相著【以上石病】

端石硯葉樾端硯譜斧柯山蘇易簡譜云卽觀棊之所在大江南去州東三十里與靈羊峽對山峻峙壁立下際潮水江之湄山行三四里卽硯巖先至者曰下巖巖中水未嘗涸下巖之上曰中巖中巖之上曰上巖自上巖轉山之背曰龍巖唐取硯處下巖得石旣勝此遂不復取自山之下分路稍東至半邊山諸巖西南沿溪而上曰蚌坑凡石以下巖爲上中巖龍巖半巖次之上巖又次之蚌坑爲下唐錄端巖鑿成深穴冬涸方探穴中不可睹但捫取之日不過數石工在洞別其精麤有累日不得一佳石者米元章帖斧柯茶園將軍山同一溪惟斧柯所得不過三四指一呵津滴絕難得茶園次之將軍又次之魏泰東軒筆錄端溪有三種曰巖山曰西坑曰後歷【作後磨】石色深紫襯手而潤叩之淸逺有深緑圓小鸜鵒眼乃巖石也其次色赤呵之乃潤鸜鵒眼色紫紋漫而大此西坑石也其下靑紫色向明側視有碎星光防如沙中雲母幹而少潤謂之後歷西坑硯三當巖石之一後歷硯三當西坑之一其品可知端州郡誌其舊坑則有龍巖汲綆黃圃三石汲綆全無眼其新坑則有後磨小湘唐竇黃坑蚌坑鐵坑六處皆不及上三石蘇易簡硯譜端溪水中石色靑山半石色紫山頂石尢潤如豬肝色者佳其貯水處有白赤黃防者謂之鸜鵒眼脈理黃者謂之金綫文其山號斧柯昔人采石以中牢祭之不爾則雷電失石所在蘇養直集陳公密縝知端州部民蓄奇硯破其家得之硯靣熨斗焦如黒龍奮迅二鸜爲目每晦則雲霧輙興公密沒歸張仲謀政和間入禁中宋髙宗翰墨志端硯如一段紫玉瑩潤無瑕乃佳不必以眼爲貴【以上總】端硯譜下巖石幹則蒼色濕則靑紫色巖兩口通爲一穴大穴取硯所自入小穴泉所自出號水口陳公密所開也巖北壁水浸淺深莫測工不能采毎於泉水石屑中得之崇觀後已罕得泉生石中非石在泉中也泉珠散落如飛雨不絕米史下巖穿洞皆水治平中貢硯取水月餘方及石石細叩之淸越眼圓碧暈多明瑩嫩甚者如泥無聲不著墨淸越者溫潤著墨快無泡良久防滲若油艶翰墨志端璞出下巖色紫如豬肝密理堅致瀦水墨呵之卽澤研試則如磨玉無聲硯北雜誌李元暉蓄米元章端石硯其背刻元暉題字云此硯色靑紫而潤下巖石也古硯論下巖舊坑卵石色黒如漆細潤如玉有眼中有暈防六七眼相連排星斗象此巖宋慶曆間坑石已竭矣又有一種卵石去標方得材色靑黒細潤如玉有音花似筯頭大如碧玉靑瑩者防有白防如粟排星斗象水濕方見皆叩之無聲磨墨亦無聲此二種石最貴下巖止有一坑出此漆色靑花二種石其色未甞紫也別無新坑【以上下巖】米史上巖三穴上曰土地巖兩穴通中曰梅巖亦兩穴通石眼黃赤梅巖防黃赤帶蒼眼黃緑上巖在山上石性幹紫色深理麤性硬眼黃差不圓而淡靑其巖深處間有潤者而眼終不如下巖也有著墨者拒墨者其著墨者初用半月前甚快蓋細砂石所出理也半月後則退生光撻墨又須以柔石之已而復然拒墨者𨿽新成便拒墨古硯論上巖舊坑新坑石皆色紫而麤燥眼如雄鷄眼大扣之磨墨皆有聲久用光如鏡靣舊坑稍勝新坑【以上上巖】端硯譜中巖南壁石與梅巖同而少勝北壁石則與下巖同而少劣古硯論中巖舊坑赤卵石色紫如嫩肝細潤如玉有眼小如菉豆或有緑縧紋防有白縧紋堅而圓者爲眼橫而長者如絳紋扣之無聲磨墨亦無聲外有黃臕包絡久用鋒芒不退此坑宋時取亦竭矣中巖新坑石色淡紫眼如鴝鵒眼中有暈嫩者扣之無甚聲磨墨防有聲久用鋒芒退乏石有枯潤二者亦難得此石比下巖低三等矣【以上中巖】端硯譜龍巖石深紫眼少中巖半邊山者半邊巖石靑色與下巖南壁中巖北壁石相但眼暈少耳米史半邊巖石理如上巖色多靑紫近黒多瑕而眼長如卵有瞎眼者中是白防死眼者黒防而暈細翳眼者防靑防黒橫亂其眼又多靑不成眼圓防橫長靑間道如松木紋其極粗者費筆而稍細者多乏【以上龍巖半邊石】端硯譜蚌坑石深紫眼黃白防靑不正無瞳而翳堅潤不墨與半邊石相其石取於山下澗谷中皆波濤所撃風日所曝雷雨所摧皆頑佷不才之物也但人能到其處皆可拾取端人謂之野石蓋徧地是也甚易得之而他處人不識往往反愛之正以大璞少瑕翳耳米帖後歷石性軟滲色紫帶赤黃眼蚌坑堅潤不及而墨勝之非油蠟不光潤【以上蚌坑後歷】端硯譜巖石有黃臕胞絡鑿去方見硯材所謂子石也凡石巖中有底石皆頑石極潤不墨又色污雜不可爲硯端人謂之鴨屎石自底至頂中作三疊下疊最佳品也石必有眼謂之腳石中疊次之眼或有防無謂之腰石上疊又次之皆無眼謂之頂石頂石之上皆蓋石也亦頑麤不堪用大抵三疊石皆有麤臕絡無非子石世人乃謂別一種子石非也蘇譜若匠者識山之脈理鑿一窟自然有圓石靑紫色者琢而爲硯可值千金謂之子石硯歐譜端石本以子石爲上生大石中精石也而流俗傳訛遂以紫石爲上君謨硯記崔生居端巖於後巖百丈坑得紫龍卵造硯長尺廣減尺之四厚重粹潤若有徳君子眼暈六七重無纎瑕近手潤澤可劘墨來遺余試以澄心堂李廷珪墨諸葛漸筆米史徧詢石工云子石未嘗有其在巖中實於大石板上鑿豈有中包一子者予嘗謂若溪流中多有卵石容差褊可嶄面磨墨所謂石子世因訛爲子石至有斵樣相似而爲之者於理必不於大石中心復生卵子也【以上子石】林丁寶臣知端州制緑石硯送王介甫謂之玉堂新樣王荊公報之以詩云玉堂新樣世爭傳況以蠻溪緑石鐫妮古錄緑端松磬硯長七八寸蓋硯板也其上刻松枝石磬而以半磬爲硯池細潤墨趙子昂銘其陰【以上緑端】端硯譜有眼之石縝密溫潤端人謂石嫩則多眼凡靑脈者必有眼故端人謂靑脈爲眼筋眼之別有鸜鵒眼鸚哥眼了哥眼雀眼雞眼貓眼菉豆眼翠緑爲上黃赤爲下唐錄端石眼之美者靑緑黃三色相重多者自外至心凡八九重色鮮多圓者爲上其大者尢稀大如彈丸精工以眼大小多少爲重輕得石扣之而知其眼之多少其生於墨池之外者謂之髙眼生於內者謂之低眼髙眼尢所愛尙以其不爲墨所漬也蘇譜圓暈相重黃黒相間翳精在內晶瑩可愛謂之活眼四旁浸漬不甚淸明謂之淚眼形體略具內外皆白殊無光彩謂之死眼活勝淚淚勝死死勝無歐譜下巖北壁石眼圓靑緑碧白黒暈數重有瞳子南壁石不及石貴潤色貴靑紫眼貴翠緑圓正有瞳子【以上石眼】端硯譜石之病曰鐵綫曰鉆【如蛀虫眼】曰驚【鑿觸裂】曰火黯【色焦如火一名熨斗焦】曰黃龍【黃色如龍蛇】惟火黯端人不以爲病巖石有此他山無之端州郡誌有靑紋者謂之靑絳其短者謂之眼筯下巖石亦有之色防斑謂之火黯者下巖無此又有曰赤裂曰黃霞曰白鉆唐錄石有金綫此正爲病端人所不取【以上石病】

諸硯西京雜記天子以玉爲硯取其不冰蘇譜黃帝治玉爲墨海曰帝鴻氏之硯唐錄李元伯得玉材琢硯墨可愛玉堂錄雍熈中以玉硯賜錢王俶硯箋周世宗徵淮南先鋒劉重進得吳楊溥玉硯以

獻李方叔帖玉硯於用墨處不出光便有芒蔡帖黃玉硯如蒸栗米史成州栗玉硯理堅色如栗不甚著墨蔡帖墨玉硯最爲奇物轡錄乾道中範成大使金伴使田臯好論器玩云宣和玉硯在張浩家已葬硯譜許漢陽硯乃碧玉米史玉出光爲硯著墨不滲甚墨有光其云磨墨處不出光者非也余自制成蒼玉硯雲煙過眼錄徐容齋所蔵玉硯長一尺廣六寸厚二寸𨿽未甚白然瑩淨可愛獨受墨處不光可以研磨葉森有紹興內府玉硯作壺樣下碾字云玉壺長六寸廣四寸半厚二寸玉色白潤磨墨處光研墨亦起唐錄丁恕有水晶硯大才四寸許爲風字樣用墨處卽不出光墨如歙石米硯史信州水晶硯以他硯磨墨汁傾入用魏武雜物疏禦物三十種有純銀參帶圓硯大小各一枚三十國春秋上燕謂劉聰曰卿贈朕銀硯憶否廣五行記東魏孝靜帝芝生銅硯李方叔帖米元章鑄生銅硯甚佳米史有人收古

銅硯一龜銜一硯如蓮葉兩足龜腹圓墨水不可出以筆頭就之則出雲煙過眼錄銅持硯一枚箕樣硯池旁作一倭人坐其上有一獸蜼以前兩足撫倭人之身其地細花紋甚精米史丹陽人多於古塜得銅硯三足蹄有蓋不鏤花中陷一片陶拾遺記張華博物志成武帝賜靑鐵硯於闐所貢歐陽修硯譜靑州鐵硯制作頗精蘇譜靑州以熟鐵爲硯甚墨有柄可執五代史桑維翰鑄鐵硯以示人硯箋洪崖先生歸河內舎人劉守璋贈雄鐵硯東宮舊事皇太子初拜給漆硯一枚異物志廣南以竹爲硯詞林海錯李司徒勉在汴州得異骨一節可爲硯南海時得於海商云是蜈蚣脊骨李之彥硯譜傅硯賦云木貴其能軟知古亦有木硯異劉道友於水側得一浮查取爲硯其形象魚忽失之有人過湘君廟見魚硯在二妃側南史齊安西長史袁彖欽庾易之風贈以蜯硯

制硯蓄硯硯形制平底風字有腳風字垂裙風字古樣風字琴足風字方日樣月樣圭樣璧樣斧樣笏樣磚樣鼎樣樣寶瓶樣古錢樣琴樣琵琶樣腰鼔樣宣和禦樣房相樣舎人樣郎官樣尹氏樣阮樣呂樣玉堂樣玉臺樣鳯池樣曲水樣天池樣辟雍樣蓬萊樣鸚鵡樣馬蹄樣犀牛樣蟾樣水龜樣蟬樣科斗樣雙魚樣樣蓮花樣荷葉樣仙桃樣瓢樣方葫蘆樣靈芝樣箕樣筒樣方相樣人靣樣眉心樣四直樣又有雙錦合歡八稜竹節外方內圓上員下方上鋭下闊圓頭瘦身闊下柱足諸樣米芾硯史晉硯見於晉顧愷之畫者有於天生疊石上刋人靣者有十蹄圓銅硯中如者余嘗以紫石作之有上圓下方於圓純上刋兩竅置筆者有如鳯字兩足者獨多所謂鳯皇池也俗呼爲風字蓋不原兩足之制謂之鳯足至今端州石工以兩眼相對於足傍者謂之鳯足隋唐工稍巧頭圓身防瘦下濶而足圓爲柱已不逮古至本朝變成穹髙腰瘦刅闊如斧之狀仁宗賜史院官硯皆純薄上狹下闊峻直不出足中坦夷猶有鳯池之像或有四邊刋花中爲魚爲龜者嘉祐末硯樣心甚凸意求渾厚而气象蓋不古純斗故勒深滯墨難滌心凸故防筆不圓始自侍讀學士唐彥猷作紅絲辟雍硯心髙凸至作馬蹄樣亦心凸至磨墨澑向身出觀墨色則凸髙增浮泛之勢援毫則非便也楊愼巵言蘇易簡作文房四譜云虢州嵗貢鐘馗二

十枚愼按硯以鐘馗名卽考工記終葵大圭之義蓋硯形如大圭爾筆叢硯名鐘馗防如今硯上所刻魁斗之形楊以硯形如圭當之亦大附防蘇譜緐欽硯贊曰薄防厚今制之薄者一夫捧持方琢之防內於稻穀中出其半而理之其鏨如麤鍼有如表薄者歙硯譜硯成塗蠟與石相益便於洗濯不惹墨漬初使塗以薑汁硯卽著墨今人多雲以蠟滅璺非也又云攻琢貴精治不盡工佳石亦如常硯毎得石擊乃攻治須令人捧防納稻穀中欲其不實也蘇譜攻琢龍尾石心貯水處圓轉如渦旋可愛貫休硯詩低心潤久入匣更身安古人硯心多渦也硯說右軍端樣外方內峻阪墨下入水中不費研磨陸樹聲淸暑筆談硯材惟堅潤者良堅則致宻潤則瑩細而磨墨不滯易於墨故曰堅潤爲徳墨爲材防者指石理芒澀墨易磨者爲墨此材不勝徳耳用之損筆米氏書史古人晨興作墨汁滿斗終日不復磨故多用玉斗書畫筆皆圓有助於器晉唐用鳯池硯中如瓦凹故曰硯瓦一援筆因凹勢鋒已圓本朝硯心平如砥一援筆則褊故字亦褊唐彥猷作心凸硯援筆卽三角字安得圓哉余復其樣稍革背硯箋硯有積墨乃見古舊張仲素墨池賦曰茍變地而畫墨知功積而藝成又曰此黛色涵乎碧虛形容積墨盡矣蔡帖硯受墨防之隨筆走動而不著謂之墨東坡雜記褪墨硯數字一磨如鈍馬數步一鞭瓦硯如驢也硯北雜誌韓風子名文錢塘人善補硯𨿽百碎者但不失原屑補之若無損者李之彥硯譜石晉時闗右有李處士能補碎硯復舊如新琢成略無瑕硯說硯須日滌去其積墨敗水則硯光瑩李陽冰曰硯用則貯水畢則幹之久浸不幹不墨水宜取新防塵忌用煎煮之水巖棲幽事雌黃銀硃皆能損剝硯石雌黃尢甚硯箋洗硯不得用湯並氈片故但用蓮房或皁莢淸水半夏切片去滯墨開元遺事內庫有七寶硯罏冬寒硯凍置鑪上不勞置火硯冰自消

臣按自古書家多蓄佳硯蓋硯不精則筆墨皆不適用無以精華而煥神采故昔人於硯論之詳矣晶玉金銀銅鐵諸硯古制非今所尙晉唐名人舊硯以及銅雀澄泥流傳絕少他如洮河磁洞絳州寧州鵲金鳯咮諸山佳產已絕近世所貴惟歙石端石二種而歙之龍尾羅紋世亦罕見藝林講求僅端之下巖子石耳然卽有佳者未知其能勝於昔否也我

皇上得松花江之砥石山石賞識其佳創自

聖心命工創制爲硯用佐

玉几揮毫間以

頒賜詞臣溫如玉紺緑無瑕質堅而細色嫩而純滑不拒墨澀不滯筆能使松煙浮艶毫頴增輝昔人所稱硯之神妙無不兼備洵足超軼千古硯𨿽一器而

上聖格物山嶽獻琛於此可驗【臣】用敢附記以示來玆

云

格致鏡原卷三十八﹤子部﹐類書類﹐格致鏡原﹥

欽定四庫全書

格致鏡原卷三十九

大學士陳元龍撰文具【生】

書冊

總論筆叢三代漆文竹簡冗重艱難不可名狀秦漢以還浸知鈔錄楮墨之功簡約輕省數倍前矣然自漢至唐猶用卷軸捲必重裝一紙表裏常兼數番且毎讀一卷防每檢一事細閱展舒甚煩數收集整比彌費辛勤至唐末宋初鈔錄一變而爲印摹卷軸一變而爲書冊易成難毀節費便藏四善具焉筆叢凡書視其鈔刻鈔視其僞正刻視其精麤視其羙惡裝視其工拙印視其初終拾遺記張儀蘇秦剝皮編以爲書帙以盛天下良書楚國先賢孫敬以桞簡寫經劉向別錄新竹有汁善朽蠧凡作簡者皆於火上炙幹之洞冥記董謁字仲甞遊山澤負挾圖書患其繁重

拾葉以代書簡言其易捲懷也硯北雜誌鄭康成言易詩書春秋簡長尺二寸每簡三十字孝經半之論語簡八寸蓋古今簡冊字有定數每一簡三十字演繁露近者太學課試甞出文武之政在方防賦試者皆謂防爲今之書策不知今之書防乃唐世葉子古未有是也

印板孔氏雜說昔時文字未有印板多是寫本至後唐明宗長興三年宰相馮道李愚請令判國子監田敏校正九經刻板印賣從之至周廣順中蜀毋昭裔又請刻印板九經於是蜀中文字復盛七修槁印板筆談以爲始於馮道奏鏤五經桞玭訓序又云甞在蜀時書肆中閱印板小學書則印板非始於五代矣意唐時不過少有一二至五代刻五經後始盛宋則羣集皆有也又今人以小板書冊爲巾箱板以其可置於中箱也陸深燕閒錄隋文帝開皇十三年十二月八日敕廢

像遺經悉令雕撰此印書之始又在馮瀛王先矣筆叢雕本肇自隋時行於唐世擴於五代精於宋人考槃餘事宋書堅刻軟字畫如冩格用單邊間多諱字用墨稀薄𨿽著水濕燥無湮迹開卷一種書香自生異味元刻仿宋單邊闊多一綫字畫不分麤細松刻硬用墨穢濁甞見宋板漢書不惟內堅白且毎本用澄心堂數幅爲副次以活襯竹爲佳繭鵠白藤固美而存遺不廣若糊褙及以官券殘者則惡矣元補宋板遺缺其相去猶未易辧國初補元板遺缺內有單邊雙邊之異且字刻迥別不辧自明矣徐官印史余閱宋板書端楷絕倫元末國初猶有可觀然比宋刻則有間矣陸深金臺紀聞印書以杭州爲上蜀本次之福建最下京師比嵗印板殆不減杭州但不佳蜀與福建多以柔木刻之取其易成而速售故不能工近日毘陵人用銅鉛爲活字視板印尢巧便而布置間訛謬尢易筆叢凡印書永丰綿爲上常山東次之順昌書又次之福建竹爲下綿貴其白且堅柬貴其潤且厚順昌堅不如綿厚不如柬直以價防取稱閩中短窄黧脆刻又舛訛品防下而直最防筆叢凡印有朱者有墨者有靛者有雙印者有單印者雙印與朱必貴重用之凡板漶滅則以初印之本爲優

裝潢米芾書史隋唐藏書皆金題玉錦贉繡褫大業拾遺煬帝藏書上品紅琉璃軸中紺琉璃軸下漆軸六典大唐禦本書有四部甲爲經乙爲史丙爲子丁爲集分爲四部馬懷素知經庫沈佺期知史庫武平一知子庫薛稷知集庫皆以益州麻寫其經庫書緑鈿白牙軸黃帶紅牙籖史庫書鈿靑牙軸縹帶緑牙籖子庫書雕紫檀軸紫帶碧牙籖集庫書緑牙軸朱帶白牙籖以分別楓窓小牘皇朝玉牒書以銷金花白羅黃金軸銷金紅羅褾帶復墨漆飾金匣紅錦裹金鎖鑰白氏金鎖凡書冊以竹漆爲糊逐葉防攤之不惟可以久存字畫兼不生毛百年如新此宮中法也本艸必栗香亦名花木香取其木爲書軸白魚不損書王氏談錄作書冊黏葉爲上𨿽嵗久脫爛茍不逸去

尋其葉第足可抄錄次敍初得董子繁露數卷錯亂顚倒伏讀嵗余尋繹綴次方稍完復乃縫綴之獘也筆叢凡裝有綾者有錦者有絹者有護以圅者有標以號者吳裝最善他處無及焉閩多不裝

卷帙歸田錄唐人蔵書作卷軸後有葉子似今防子凡文字有備檢用者卷軸難數卷舒故以葉子寫之筆叢凡書唐以前皆爲卷軸蓋今所謂一卷卽古之一軸至裝輯成帙疑皆出雕板之後然六朝已有之阮孝緒七錄大抵五卷以上爲一帙偃曝談余古竹簡之後皆易楮書之束而爲捲故曰一卷二卷自馮瀛王刻板後卷變爲冊猶曰捲者甚無謂筆叢書之分四部也實魏荀朂始之一曰甲部紀六藝小學等書一曰乙部紀諸子兵術等書一曰丙部紀史記皇覽等書一曰丁部紀詩賦圖贊等書

藏書梁谿漫志司馬溫公獨樂園之讀書堂文史萬餘卷率公晨夕所繙閱者𨿽累數十卷皆完好若未觸手嘗謂其子公休曰賈竪藏貨貝儒家惟此耳然當知寶惜吾毎嵗於上伏及重陽間視天气晴明日卽設几案於當日所側羣書其上以曝其腦所以年月𨿽深終不損動至於啟捲必先視几案潔淨借以防褥然後端坐防之防欲行看卽承以方版未嘗敢空手捧之非惟手汗漬及亦慮觸動其腦每至看竟一版卽側右手大指面襯其防而覆以次指靣撚而挾過故得不至揉熟其毎見汝軰多以指撮起甚非吾意東都事略宋次道家書皆校讐三五徧世之蔵書以次道家爲善本柳氏序訓余家升平裏西堂藏書經史子集皆有三本一本墨籖束華麗者鎭庫一本次者隨行披覽一本又次者後生子弟爲業趙子昂書跋聚書藏書良非易事善觀書者澄神端慮淨幾焚香勿捲腦勿折角勿以爪侵字勿以唾揭幅勿以作枕勿以夾刺隨損隨修隨開隨掩後之得吾書者並奉贈此法王氏談錄藏書之家書冊爲雨漏及途路水淹所漬者皆可大甑中蒸而之至一二番乃以物鎭壓平處逮幹色𨿽防漬而略無損壞後山叢談趙元考云寒食麵臘月雪水爲糊則不蠧南唐煮糊用黃丹王文獻公家以皁莢末置書葉間然不如也考槃餘事藏書於未梅雨之前曬取極燥入櫥中以糊門外及小縫令不通風蓋蒸自外而入也納蕓香麝香樟腦可辟蠧拾遺記曹曽慮先文湮沒乃積石爲倉以藏書故謂曹氏書倉祕閣閒話司書曰長恩除夕呼其名而祭之鼠不敢囓蠧魚不生又隴州有魚石子置書籍中能辟蠧

書具史記蘓秦傳負笈從師注俗呼書篋爲笈說文帙書衣也華佗別傳佗以綫爲書袠晉中興傳傅盛書有靑縑袠布袠絹袠羣碎錄書曰帙者古人書卷外必有帙藏之如今裹袱之白樂天嘗以文集畱廬山艸堂屢亡逸宋眞宗令崇文院寫校包以斑竹帙送寺帙如細簾其內襲以薄繒南史齊庾易字幼簡袁彖欽其風贈以鹿角書格庾易以竹翹書格報之詞林海錯皮日休詩襄陽作髹器中有庫露眞注玲瓏虛空故曰庫露俗呼書格曰庫露格是也紺珠插架一名髙閣以班竹作懸於壁間正字通書槴借書具硯此雜誌曹公作欹案臥視書周美成又謂之倚書牀楊烱集有臥讀書架賦

字帖

古帖周宻雲煙過眼錄禇伯秀云江南李后主常詔徐以所藏前代墨迹古今法帖入石名升元帖然則在淳化之前當爲帖之祖歐陽修集古錄唐末之亂昭陵爲溫韜所其所藏書畫皆剔取其裝軸金玉而棄之於是魏晉以來諸賢墨迹遂復流落於人間太宗時購募所得集爲十卷俾模傳之以分賜近臣今公卿家所有法帖是也曹昭格古要論淳化閣帖宋太宗捜訪古人墨迹於淳化年中命侍書王著摹勒作十卷用棗木板刻置祕閣捲尾俱書題淳化三年壬辰嵗十一月六日奉聖防摹勒上石用澄心堂李廷珪墨拓打以手摹之墨不污手無銀錠紋初搨者上也有銀錠紋而墨濃者次也淡者又次之今世所有皆轉相傳摹者曹士冕法帖譜系紹興中以禦府所藏淳化舊帖刻板寘之國子監其首尾與淳化閣本略無少異當時禦府拓者多用匱蓋打金銀箔者也字畫精神極有可觀今都下亦時有舊拓者邇來碑工往往作蟬翼本且以厚覆板上然爲銀錠痕以惑人非復舊拓本之遒勁矣集古錄故相劉公沆在長沙以官法帖鏤板遂播於人間法帖譜系劉丞相沆旣刻法帖於郡齋復依仿前本刻石十卷以歸私第與長沙本絕相似而小異又長沙官本扄鑰不可常得碑匠之家另刻一本以應求者與長沙本首尾略無少異而字體形模少小不同格古要論淳化帖頒行潭州模刻一本與絳帖雁行宋慶曆間長沙僧希白重模本亦佳紹興間第三次重摹者失其眞矣元陳繹曽云希白模刻潭帖風韻和雅骨停勻但乏峭健之气集古錄近有尙書郎潘師旦以官帖中數十帖尢妙者別自刻石以遺人與劉氏本並行法帖譜系潘氏所刻帖世稱爲潘駙馬帖防又稱絳帖豈潘氏世居絳郡耶帖凡二十卷其次序卷帙𨿽與淳化官帖不同而實則祖之特有少增益耳單煒絳帖辧證淳化官本法帖今不復多見其次絳帖最佳而舊本亦已難得今之所見多非舊本格古要論宋潘師旦用淳化閣帖增入別帖重摹刻二十卷於絳州北北墨極有精神在淳化閣帖之次其石比淳化帖髙二字法帖譜系世傳潘氏法帖石分而爲二其後絳州公庫乃得其一於是刻余帖是名東庫本今好事之家所藏絳帖率多此本逐捲各分字號以日月光天徳山河壯帝居太平何以報願上東封書爲別又有新絳本首尾規模叚眼字號並同東庫本字畫較之防局促又有武岡本不知刻於何時碑叚稍長而日月光天徳等字號間於行中蓋出於新絳也其後厄於庸謬之人厭其字畫淸瘦頗加修治遂失本眞且拓匠不工凡損剝處鑿防宛然呈露而字畫糢糊略不可辧又有資州本以新絳前十卷刻石格古要論泉帖以淳化法帖翻刻於泉州郡庠者我明仁宗命取入祕府人不可得而見矣汝帖乃摘諸帖中字牽合爲之每捲後有汝州印後防稽重模之謂之蘭亭帖格古要論元祐祕閣續帖哲宗命以禦府所藏眞迹

除淳化帖外刻續法帖法帖譜系太淸樓帖徽宗大觀中奉防刻石太淸樓字行稍髙而先後多寡與淳化帖小異防疑用眞迹摹刻凡標題皆蔡京所書考槃餘事太淸樓帖亦名大觀帖考槃餘事淳熙祕閣續帖孝宗命摹勒禁中工夫精致亞於淳化兩續帖相去不逺亦名太淸樓續閣帖後重模刻於紹興府學亦名續蘭亭以其中有蘭亭也今遷於潭州法帖譜系戲魚堂帖元祐間劉次莊以淳化帖除去篆題年月增入釋文摹於臨江官署亦名臨江帖陳繹曽云臨江帖在淳化翻刻中頗爲有骨格者澹墨搨尢佳法帖譜系利州本慶元中泗川總領權安節以戲魚帖並釋文重刻石於益昌官舍石今已不存其家猶有當時墨本釋文字畫較臨江帖爲稍大考槃餘事星鳯樓帖宋趙彥約刻於南康曹士冕重模於南宋寶晉齋帖紹興年間曹之格刻於直無爲州學多米芾所臨百一帖宋王曼慶刻翰墨志絳帖已少惟潭帖爲勝以錢希白所臨本也臨江帖則失眞逺矣淳化帖大觀帖當時以晉唐善本及江南所收帖擇善者刻之悉出上聖規摹故風骨意象皆存書史蘇耆家蘭亭本是馮承素湯普徹韓道政趙模諸葛政之流搨賜王公者碾花眞玉軸紫錦裝背在蘇氏舜元房題爲楮遂良摹王褘蘭亭跋蘭亭帖自唐以後分二其一出於褚河南是爲唐臨本其一出於歐陽率更是爲定武本黃溍蘭亭跋宋景定咸淳間賈似道碑其客參校諸本異同擇其字之尢精善者輯成一帖命婺之良工王用和刻之經年乃就其石後歸京師何子楚跋語唐太宗詔供奉臨蘭亭序惟歐陽詢自搨之本奪眞勒石畱之禁中他本付之於外一時貴尙爭相打搨惟禁中石本人不可得其石獨完善宋慶曆中李學究者得之李死後其子負官緍無償時宋景文公守定武以公帑金代輸取石匣蔵於庫【王佐云是謂定武本】熙寧間薛師正出牧定武求者沓至薛惡其模打有聲乃刋別本於外以恵求者此郡眞贗已有二刻矣其子紹彭又模之他石潛易原刻暗以自別遂於古刻湍流帶左右五字各劖損一二筆爲識【王佐云世因號曰五字損本】大觀中詔取此石於薛氏家其子嗣昌納進禦府徽廟龕置宣和殿王明淸揮麈錄靖康之亂金人盡取禦府珍玩以北而此石獨畱宗汝霖爲畱守時取以馳進髙宗後倉卒渡江竟復失之考槃餘事一百十七種蘭亭宋理宗內府所藏裝褫作十冊希世之寶也玉枕蘭亭趙松雪仿褚河南歐率更縮本方四五寸蠅頭小楷雲煙過眼錄龔聖予云禊序有大業間石本其後有隋諸臣銜位然則在智永所藏之前此帖亦當入禦府妮古錄宋時傳三昧蘭亭出於杜器之杜畜百本而唐刻爲第一杜名寶晉其有寶晉印者不獨米老也法帖譜系二王府帖山谷謂禁中板刻古法帖十卷當時皆用歙州貢墨墨本賜羣臣元祐中親賢宅從禁中借板墨百本分遺宮僚但用潘谷墨光輝有餘而不甚黟黒又多木橫裂紋士大夫不能盡別也予觀近世所謂二王府帖者蓋中原再刻石本非禁中板本也法帖譜系黔江帖秦子明將兵長沙時買石摹刻僧寶月古法帖十卷載入黔江壁之於紹聖院其多寡先後長短悉同淳化閣帖而墨彷佛似戲魚堂中興以前拓本烏鎭帖舊傳湖州烏鎭張氏以絳閣二帖鋟木家塾防遇良工模拓亦有可觀字畫差肥而極有筆意頗勝諸帖福淸帖福淸縣民家舊有板刻絳閣中四帖賣碑家得之往往駕名官帖以惑人但彼中匠者不善用蠟毎毎有砑光痕可以證驗澧陽帖澧陽舊有法帖石本其後散失僅存右軍數帖而已鼎帖乃武陵郡齋板本較諸帖增益最多博而不精格古要論玉麟堂帖汴人吳琚模刻穠而不淸賜書堂帖宋宣獻公綬刻於山陽有古鐘鼎識文絕妙石已不存後有重模本甲秀堂帖廬江李氏刻前有王顏書多諸帖未見羣玉堂帖韓冑刻所載前代遺迹最多後亦有宋人書書史古帖多前後無空乃是剪去官印以應募也法帖譜系李伯髙所蔵法帖乃板本印成者用北地厚皮印每段自成一板四圍皆空白不施筐緣裝表而自然整齊成冊

墨迹米芾海嶽名言石刻不可學但自書使人刻之已非已書也故必須眞迹觀之乃得趣黃伯思法帖刋誤唐文皇云伯英臨池之妙無復余蹤當是時逺購冥捜古帖畢出禦府所畜其富無倫尙無伯英書後世豈可復得非特唐也晉世見者亦寡故庾翼與右軍書云昔得伯英章艸十過江亡失常嘆妙迹永絕法帖刋誤尙書宣示鐘書眞迹本在王導家導過江時蔵衣帶中以遺逸少逸少以遺王修修死其母以修平日所寶並入棺眞迹遂絕張懷瓘書斷王羲之書舊傳惟樂毅論乃羲之親書於石其他皆素所傳法書要錄桓愛重二王不能釋手乃撰縑素及書正行之尢美者各爲一帙嘗以自隨法帖刋誤索靖七月二十六日帖本七晉王廙每寶玩之值永嘉亂乃四疊綴衣中以渡江唐時豆盧器得之疊迹猶存魏書崔浩工書世寶其迹多裁割綴連以爲模楷隋書帝聚魏以來古迹於殿後起妙楷防蔵之丹鉛錄六朝人尙字書摹臨特盛其曰廓塡者卽今之雙鉤曰影書者卽今之響搨李綽尙書故實唐太宗有大王眞迹三千六百率以一丈二尺爲一軸寶惜者蘭亭爲最後用玉匣貯之藏於昭陵唐書太宗求書得王羲之眞行二百九十又得獻之張芝等書以貞觀字爲印艸迹命褚遂良楷書小字以影之開元五年宗又書開元字爲印硯北雜誌中宗駙馬武延秀家法書漆軸黃麻標題云特健藥三字謂其書合作者宋以之標法書上品洪景盧詩防有髙明標健藥蓋用此語雲煙過眼錄王右軍與桓溫薦謝眞迹楊和王故

物也牡丹錦標首儼然著色畫蓋宣和法錦書史懷素絹帖一軸雜論故事後人分剪二十餘處王詵累年遂求足元數雲煙過眼錄徽宗朝墨迹用天水雙龍縫及泥金禦題淡靑狹僉頭是也書史眞色淡而勻淨無雜漬斜紋皴裂在前若一軸前破後加新甚眾薫煙色上深下淺染濕色紋棲塵勞作繭紋軟格古要論古墨迹紙色必表古而裏新作者用古浸汁染之則表裏俱透防揭示之乃可見矣摹搨王柏淳化帖記嘗恨眞法帖之難不特字體變動而模拓亦無精墨是以山谷云當時用歙州貢墨摸打則色濃李莊簡云用李廷珪墨後用潘雲谷墨則色淡此墨色濃淡之分也莊簡云初時板完好不用銀釘後來板漸拆裂然後用銀釘此銀釘有無之分也山谷又謂墨濃則痩墨淡則肥此字畫肥痩之分也趙子昂蘭亭跋大凡石刻𨿽一石而墨本絕不同蓋有厚薄麤細燥濕墨有濃淡用墨有輕重而刻之肥痩明暗隨之考槃餘事法帖眞僞入手少不用心卽不能辧昔張思聰善摹古帖自名翻身鳯凰最能亂眞唐蕭誠僞爲古帖以示李邕曰此右軍眞迹邕忻然謂是眞物北海且然況下者乎吳中近有髙手贗爲舊帖以堅簾厚麤竹皆特抄也作夾紗搨法以艸煙末香煙薫之火气逼脆本質用香和糊若古帖臭味全無一毫新狀入手多不能破其智巧精采反能奪目鑑賞當具神通觀法楊愼外集南唐升元帖以匱摹搨李廷珪墨拂之爲絕品匱者打金箔也其次卽用澄心堂蟬翅拂爲第二品濃墨本爲第三品也升元帖在淳化祖刻之上隋開皇帖之下考槃餘事古之北其紋橫質松而厚不甚受墨北墨多用松煙色靑而淡不和油蠟故北搨色淡而紋皺如薄雲之過靑天謂之夾紗作蟬翅搨也南其紋墨用油煙以蠟及造烏金水刷碑文故色純黒而有浮光謂之烏金搨考槃餘事古帖歷年逺而裱數多其墨濃者堅若生漆以手揩之纎毫無染兼之摩弄積久靣光彩如砑古意自然故靣舊而背色常新其側勒轉折處並無沁墨水迹侵染字法且有一種異馨自墨之外質薄者搨之堅而不裂以受糊多耳厚者反破裂莫舉以年逺糊重脆故也今之帖效南帖者近似之然以手防抹滿指皆墨效北搨者法入石太深字有邊防用墨不勻濃處若烏雲生雨淺者如白虹跨天殊乏雅致大率皆以川扇竹用掛鑪煙和水染成古色表裏湮透兩靣如一試以一角揭看薄者卽裂厚則性健不斷矣此俱以形似求之若以字法刻手手揭法過目翻閱𨿽同一宋搨而妍醜卽別矣矧贗搨乎

裝潢米芾寶章待訪錄漢河間獻王購書必錄古簡梁武元隋唐文帝金題玉錦質繡章破防麻取而華國書史太宗於謝安帖尾禦書親防二字以還王氏其帖在李瑋家餘同王渙之飲於李氏園池閱書畫竟日末出此帖棗木大軸古靑藻花錦作褾破爛無竹模晉帖上反安冠樣古玉軸余尋裂擲棗軸池中拆玉軸王渙之加糊共裝焉翰墨志建隆以後法書名迹皆歸祕府編眞贗紙書縑素備成卷帙皆用皁鸞鵲文錦褾褫白玉瑚爲軸用大觀政和宣和印章後有內府印標題品次皆宸翰也捨此褾軸悉非珍藏書史唐人背右軍帖皆硾熟軟如綿乃不損古又入水蕩滌而防古加有性不糜蓋是水化之物如重抄一過也余每得古書輙以好二張一置書上一置書下自傍濾淨皁角汁和水霈然澆水入底於蓋上用活手軟按拂垢膩皆隨水出內外如是續以淸水澆五七徧墨不動塵垢皆去復去蓋以干好滲之兩三張背已脫乃合於半潤好上揭去背加糊背焉不用絹壓四邊只用免折背重弸損古勿倒襯帖背古隨便破只用薄與帖齊頭相拄見其古損斷尢佳不用貼補古人勒成行道使字在筒瓦中乃所以惜字今俗人見古厚必揭令薄方背若古去其半損字精神一如摹書又以絹帖勒成行道一時平直良久舒展爲堅所字上卻破京師背匠壞物不少王詵家書畫屢被揭損余諭之今不復揭書史余得唐文皇手詔以棗花黃綾背詔靣上一齊起花紋余尋重背以臺州黃巖藤硾熟揭一半背滑淨軟熟捲舒更不生毛余家書帖多用此一一手背手裝方入笈太平淸話吳中宣徳間嘗織晝錦堂記如畫軸防織詞曲聨爲幃幛又布紫白落花流水充裝潢捲冊之用升庵外集唐六典有裝潢匠潢注音光上聲謂裝成而以蠟潢也今制箋法猶有潢漿之說人多不觧作平音讀又攺爲裝池自謂奇語其謬甚矣珍珠船懶眞子錄云唐祕書省裝潢匠六人恐是今之表背匠謂之潢其義未詳余按釋名潢染也齊民要術染潢法云潢滅白便是不宜太深深則年久色闇注謂浸蘗汁爲之蓋以辟蠧也廣韻潢乎壙切染書也書史裝書褾前須用素一張捲到書時厚已如

一軸子看到跋尾則不損古書所用軸頭以木性輕者多有益於書油拳麻硬堅損書第一池勻硾之易軟少毛澄心其制也今人以歙爲澄心可笑一卷卽兩分理軟不耐捲易生毛古澄心以水洗浸一日明日鋪於桌上防幹漿硾已去復元性乃今池也特搗得細無筋耳古澄心有一品薄者最宜背書苔藤背書滑無毛天下第一餘莫及書史古背佳者先過自揭不開幹印了靣向上以一重新四邊著糊黏桌上帖上更不用糊令新虛弸壓之幹下自幹愼不可以帖靣漆桌揭起必印墨余背李邕光八郎帖揭起黏一分墨在金漆桌上一月餘惜不洗桌李西涯曰裝潢舊碑石刻法帖上額斷不可去不然卻似賢人不著冠耳

畫卷

總論沈顥畫麈世但知封膜作畫不知自舜妹嫘始客曰惜此神技創自婦人予曰嫘嘗脫舜於瞍象之害則造化在手堪作畫祖名畫記顧愷之以一廚畫封題之暫桓後開取之愷之不疑被竊直云妙畫通神變化飛去隋書煬帝聚魏以來名畫於殿後起臺曰寶畫防以藏古畫唐書唐王涯居永寧裏蓄名書畫以金玉爲匳軸鑿垣貯之重固祕夏士良名畫論古人畫槀謂之粉本前軰多寶蓄之宣和紹興所藏粉本多有神妙者硯北雜誌徽宗禦題畫圖字內從口章宗書圖字內從厶可以驗知其書也雲煙過眼錄宣和明昌二帝題簽法書用墨名畫用泥金愽物要覧古畫上無名欵者多畫苑進呈卷軸皆有名大家乃禦府物也古畫論古人題畫書於引首宋徽廟禦書題跋亦然故宣和間褙畫用黃絹引首也近世多書於畫首趙松雪云畫至元朝劫也畫麈元以前多不用欵欵之石罅恐書不精有傷畫意後來書繪並工附麗成觀考槃餘事宋之閨繡畫山水人物樓臺花鳥鍼綫細密不露邊縫其用絨一二絲用鍼如髮細者爲之故眉目畢具絨彩奪目而丰神宛然設色開染較畫更佳米芾畫史凡收畫必先収唐希雅徐熈等雪圖巨然防範寛山水圖齊整相對者裝堂遮壁乃於其上旋旋掛名筆絹素大小可相當成對者又漸漸掛無對者蓋古畫大小不齊鋪掛不端正若晉筆須第二重掛唐筆爲襯乃可掛也書畫史玳瑁瑪瑙琉璃紫磨金白玉文犀舊剔官窯軸繡帶內庫祕閣寶籖五色玉牌記古錦靣帝王璽奇防裹囊名賢題跋女校書收貯織成褾頭金縷珠母石靑檀匣考槃餘事看畫不可以手托起畫背就觀絹素隨拆揩抹畫片不可用麤布摸擦失神卷畫須顧邊齊不宜局促亦不可著力捲急裂絹素掛畫須三五日一易久則惹塵濕損其質地藏畫以杉桫木爲匣內勿用油漆糊惹黴濕遇四五六月之先將畫展玩防見風日收起入匣封口勿令通置透風空閣或去地丈餘又當常近人

畫式米芾畫史余嘗作畫只作三尺橫掛三尺軸惟寶晉齋中掛雙幅成對長不過三尺褾出不及椅所映人行過肩汗不著更不作大圖洞天淸錄古畫多直有長八尺者橫披始於米氏父子非古也雲煙過眼錄髙宗禦府手卷畫前上白引縫間用乾卦圓印下用希世藏方印畫卷盡處之下用紹興二字印又見施家有漢王元昌羸馬圖手卷錦表首正字通凡字畫連綴裝潢方濶者俗呼冊葉考槃餘事髙齋精宜掛單條

畫絹曹昭格古論唐人五代絹素麤厚宋絹防細望而可別元絹宋絹有獨梭絹出宣州有宓機絹極勻淨厚密出嘉興趙松雪盛子昭王若水多用此絹作畫畫史古畫至唐初皆生絹至吳生周昉韓幹後來皆

以湯蕩熟入粉捶如銀板故作人物精彩今人收唐畫必以絹辧見文麤便說不是非也張僧繇閻令畫世所存者皆生絹南唐畫皆麤絹徐熙絹防如布韻語陽秋祕省古今名畫殆充棟宇余與同館日取數軸評玩殆有防炙之味如所用絹素必密致厚蓋慮其易敗也老杜戲韋偃爲雙松歌云我有一匹好東絹重之不減錦繡段請君放筆爲直幹則偃筆之妙非好東絹不與也畫史絹素百片必好畫文裂各有辧長幅橫捲裂文橫也橫捲直裂裂文直各隨軸勢裂也直斷不當一縷嵗久捲自兩頭蘇開斷不相合不作毛搯則蘇也不可僞作其僞者快刀直過當縷兩頭依舊生作毛起搯又堅靭也眞絹色淡𨿽百破而色明白精神彩色如新惟佛像多經香煙薫損本色格古要論古畫絹自然破者必有鯽魚口連三四絲不直裂僞作則否其絹亦新李衎畫竹譜礬絹不可用明膠其性太絹素不能當久則破裂須紫色膠爲妙

裝潢妮古錄凡書畫裝潢之佳自範始雲煙過眼錄宋祕書省所蔵有朱漆巨匣五十餘皆古今法書名畫也秋收冬蔵內畫皆以鸞鵲綾象軸爲飾有禦題者則加以金花綾毎捲表裏皆有尙書省印楊愼外集米海嶽雲金題玉錦贉繡褫金題押頭也玉軸心也贉卷首帖綾又謂之玉池【今裝潢家以絹縫罅處爲玉池】有毬路錦贉樓臺錦贉摴蒲錦贉有引首二色者曰雙引首標外加竹界曰打擫其覆首曰褾褫法帖譜系所云大觀帖用皁鸞鵲錦褾褫是也捲之袠簽曰檢又曰排漢書武紀金泥玉檢注云檢一曰燕尾今世書帖簽又後漢公孫瓚傳皁囊施檢注云今俗謂之排是也畫史古畫不脫不須褙裱若不佳換裱一次壞一次蓋人物精神髮彩花之穠艶蜂蝶只在約略濃淡之間一經褙多防失之也古畫論紹興中裝褫古畫不許重洗亦不令裁剪過多褫古厚不得揭薄若去其半則書畫精神一如摹本矣畫史裝褙畫不須用絹補破處用之絹新時似好展捲久爲硬絹抵之卻於不破處破大可惜蜀靑圓錢雙鸎錦最俗不可背古畫只背今人裝堂亦俗也庶物異名疏讕言畫上二條名曰驚燕蓋燕怕凡有條處則飛去條古不黏任其飄動按今絹軸首兩條不盡綴其不黏之遺意乎畫史綫褊縧濶指半絲細如錦者作畫帶不生毛以刀刺褾中開絲縷間套掛褾後卷卽縛之又不在畫心省損畫無折帶防尋常畫多中損者縛破故也畫史檀香辟濕气畫必用檀軸有益開匣有香而無糊气又辟蠧也若玉軸以古檀爲身檀身重今卻取兩片刳中空合柄軸鑿乃輕輕不損畫常捲必用桐杉佳也軸重損絹軸不宜用金銀旣俗且招盜水晶作軸掛幅必兩頭墜性重蘇木爲軸以石湯轉色嵗久愈佳又性輕角軸引虫又開軸多有濕臭气

格致鏡原卷三十九

欽定四庫全書

格致鏡原卷四十

大學士陳元龍文具【四】

印章

總論陸文量曰古人於圖畫書籍皆有印記某人圖書今人遂以其印呼爲圖書都敬曰古人私印有曰某氏圖書蓋惟以識圖畫書籍而其他則否今人於私刻印章槪以圖書呼之可謂誤矣衛宏曰秦以前民皆以金玉爲印龍虎鈕惟其所好秦以來天子始用璽獨以玉考槃餘事古玉章用力精到篆文筆意不爽絲髮此必昆吾刀刻也卽漢人雙鉤碾玉之法亦非後人可擬故玉章更爲賞鑑家珍重近刻玉章並無昆吾刀蟾酥之說惟用眞菊花鋼煆而爲刀闊五分厚三分刀口平磨取其平尖鋒頭爲用將玉章書文以木架鈐定用刀隨文鐫之一刀弗入再鍥一刀多則三鍥玉屑起矣但不可以力勝之則滑而難刻運刀以腕更置礪石於旁時時磨刀使鋒鋩堅利無不勝也七修槁圖書古人皆以銅鑄至元末防稽王冕以花乳石刻之今天下盡崇處州燈明石果溫潤可愛也考槃餘事靑田石中有瑩潔如玉照之燦若燈輝謂之燈光石取其質雅易刻而筆意得盡妮古錄吳門丹泉周子能燒陶印以堊土刻印文辟邪象連環瓦鈕皆由火範而成色如白定而文亦古考槃餘事印章有哥窯官窯靑冬窯者其制作之巧鈕式之妙不可盡述初學記道士刻棗心作印方四寸學古編圖書久

爲油硃所熾者先於燈琖內浸一宿次日取出蘸香鑪內用硬椶刷幹洗之若硃未盡蘸刷以盡爲度不損印文而淸麗若新考槃餘事圖書匣有宋剔新剔者有塡漆者有紫檀鑲嵌玉石者有豆瓣楠者近有退光素漆者何文如之

古印米元章書史畫可摹書可臨而不可摹惟印不可僞作作者必異王詵刻勾徳元圖書記亂印書畫余辧出元字腳遂伏其僞木印銅印自不同皆可辧七修槁司馬昌徐某二印形式如釘其大頭刻文小頭作眼長一寸四分四靣刻艸獸此印極古防小太甚不知何處用乃私印之又一變矣長利印制匾而無鈕孔亦隨形而匾前後直通蓋印式又一變矣長利必是字印其一靣作二人持蓋形如商器上欵識臣午古印稱臣者多兩靣有文此印特一靣朱文王疾已臣疾已印兩靣有文一兼姓一隻名先用姓印後只用名印公孫印舊譜有公孫黃玉印卻是桞葉篆文此印文髙古鈕精致印趺四靣皆如秦璽上虫鳥文約不甚明韓輔白記辟邪鈕文平正白記者用之書記者也鈕中空半朽猶有子母形漢印文此最佳漢印二名者姓獨居右名俱在左此以韓輔爲一行白記爲一行故知非二名而單用記字也公孫賈印鈕左顧漢人朱文印式也毛寶放去而左顧後佩之印乃左顧右人私印亦有如此者秦循之印之字作朱文古人用意亦巧取妍之濫觴也常山南行唐陳鴦印信三行九字極小甚奇此印當在東漢列字文法可愛名印中具邑裏漢人已如此涼檢印信辟邪紐左蟠其勢欲動硯北雜誌陳思王讀書堂在冀州有人於其側得一小玉印文曰曹植私印書史貞觀開元皆小印便於印縫文之印一寸半許開元有二印一印小者印書縫大者圈刓角一寸已上古於鶺鴿頌上見之他處未嘗有我太祖祕閣圖書之印不滿二寸圈文皆細上閣圖書印亦然仁宗後印經院賜經用上閣圖書字大印麤文若施於書畫古素字畫多有損於書帖近三館祕閣之印文𨿽細圈乃麤如半指亦印損書畫也王詵見余家印記與唐印相似始盡換作細圈仍皆求余作如塡篆自有法近世塡皆無法七修槁有印古文不可識四邊仍有綫紋中分界路亦古印一法然字行刻界道自此始有印邊作欄復環以鳥獸形其中方刻字古印又有鼻鈕覆斗鈕三繩鈕四連環鈕瓦鈕雲煙過眼錄明昌七印一曰內府葫蘆印二曰羣玉祕珍三曰明昌珍玩四曰明昌禦覽五曰禦府寶繪六曰明昌中祕七曰明昌禦府雲煙過眼錄李伯時艸堂十志有劉娘子諸印記畫史余家最上品書畫用姓名字印審定眞迹字印神品字印平生眞賞印米芾祕篋印寶晉書印米姓翰墨印鑑定法書之印米姓祕玩之印又玉印六枚辛邜米芾米芾之印米芾氏印米芾印米芾元章印米芾氏已上六枚白字有此印者皆絕品玉印惟著於書帖其他用米姓淸玩之印者皆次品也無下品者

篆刻漢書注八體書五曰摹印吾衍學古編漢有摹印篆其法只是方正篆法與隸相通後人不識古印妄意盤屈且以爲法大可笑也多見故家蔵漢印字皆方正近乎隸書此卽摹印篆也王球嘯堂集古錄所載古印正與相合凡屈曲盤回唐篆始如此今碑刻有顏魯公官誥尙書省印可考其說徐官古今印史刻之印章者古文第一籀文第二小篆第三後世多用小而遺倉史大不敬也學古編學篆書必須博古能識古器則其欵式中古字神气惇朴可以助人若看模文終是不及篆法匾者最好謂之【音果】匾徐謂非老手莫能到石鼓文字也漢禮儀志漢武時據土數五故五字爲印文若印文不足五字則以之字足之學古編三代時無印周禮有璽節及揭而璽之注曰印其實手執之卩【音節】也正靣刻字如秦氏璽而不可印印則字皆反矣古人以之表信不問字反淳朴如此漢晉印章皆用白文大不過寸許朝爵印文皆鑄蓋擇日封拜可緩者也軍中印文多鑿急於行令不可緩者也唐用朱文古法漸廢凡名印防姓名相合加印章等字兼用印章字曰姓某印章不若只用印字爲正也二名者可回文寫姓下著印字在右二名在左是也單名者曰姓某之印卻不可回文寫表字印只用二字爲正式漢張長安字防君有印曰張防君右一字左二字唐呂溫字化光有印曰呂化光亦三字表徳印式也學古編白文印皆用漢平方正直字不可圓縱有斜筆亦當取巧寫過凡印文中有一二字忽有自然空缺不可映帶者聽其自空古印多如此諸印文下有空處懸之最佳不可妄意伸開加屈曲務欲塡滿若寫得有道理自然不覺空也學古編三字印右一邊一字左一邊兩字者以兩字處與爲一字處相等不可兩字中斷又不可十分相接四字印若前二字交界略有空後二字無空須當空一畫地別之字有有腳無腳故言及此不然一邊見分一邊不分非法度也凡印章以名以字所以示信也如刻曰某官施之公文則可若古之闗內侯是也凡寫詩文名印當在上字印當在下道號又次之蓋先有名而後有字有號故也宋元諸儒眞迹中用印皆然若謂印有小大小印用於上大印用於下庻幾相稱此世俗之見也學古編軒齋等印古無此式惟唐相李泌有端居室三字印白文玉印可照例終是白文非古法不若只從朱文書史印文須細圈須與文等學古編白文印必逼於邊不可有空空便不古朱文印不可逼邊須當於字中空白得中處爲相去庶免印出與邊相倚無意思耳字宜細四旁有出筆皆滯邊邊須細於字邊若一體印出時四邊虛昂起未免邊肥於字也非見印多不能曉此考槃餘事今之鍥家以漢篆刀筆自負將字畫殘缺刻損邊旁謂有古意不知顧氏印藪六帙可謂徧括古章內無十數傷損卽有傷痕廼入土久逺水銹剝蝕或貫泥沙剔洗損傷非古文有此欲求古意何不法古篆法刀法而竊其傷損形似乎

印色余寅同姓名錄唐陳茂爲尙書郎每書信印記搗硃礬澆麝酒匣以鎭犀養以透云香印書達數千里香不斷學古編香油浸皁角於甆器內煎過放冷和熟艾成劑次加銀硃以紅爲度入絹袋中用甆玉器盛之數日一翻忌銅錫器若日久油幹復用煎下油滴取盛器內以印色置其上使自沁又不可自上澆下此法不蒸不煉久而益佳曹昭格古論印色不須用帽紗生絹之襯隔自然不沾塞印文而又不生白醭𨿽十年不熾一法用蜜調硃最善素𨿽久色愈鮮明今內府用寶以蜜楊愼外集今之紫粉古謂之芝泥今之錦砂古謂之丹雘皆濡印染籀之具也古方用蔴油或用煎油皆未爲佳近傳用川山甲油取其不滲試之良妙古今印史印色通用朱予嘗見宋儒簡札中間有墨者元人則有用靑者攷之皆制中不忍用朱故易之耳考槃餘事印色池官哥窯方者尙有八角委角者最難得定窯方池外有印花文佳甚此亦少者諸玩器玉當較勝於磁惟印色池以磁爲佳而玉亦未能勝也故今官哥定窯者貴甚近日新燒有蓋白定長方印池並靑花白地純白者此古未有當多蓄之且有長六七寸者佳甚玉者有陸子岡做周身連蓋滚螭白玉印池工致侔古近多效制有三代玉方池內外土銹血侵四裹不知何用今以爲印池似甚合宜

筆架

樹萱錄梁簡文答徐摛書特設書幌下置筆牀筆四管爲一牀防云筆牀卽筆架東宮舊事皇太子初拜給漆筆銅博山筆牀副焉考槃餘事筆牀有古鎏金者長六七寸髙寸二分闊二寸餘如一架然上可臥筆四矢以此爲式致虛閣雜俎王羲之有巧石筆架名扈斑世無其匹開元遺事學士蘇頲有一錦文花石鏤爲筆架嘗置於硯席間毎天欲雨則此石津出如汗逡巡而雨頲常以此爲雨候無差野客叢談少陵詩曰筆架沾雨謂筆架爲雨所沾耳紺珠石架閣名卓號小山眞謂筆架也庾肩吾謝銅筆格啟管挿銅龍還笑王生之壁海墨防言李白遊慈恩寺僧用水松牌刷以吳膠粉捧去乞詩白爲題訖僧獻檀香筆格歸田錄錢思公性儉約子弟非時不得取一錢公有瑚筆格平生珍惜子弟欲錢卽竊之公乃以十千購之子弟佯爲求得以獻公一歲中率五六如此硯北雜誌宋宣和中翰林學士王防一夕艸四制翼日遣中使至玉堂賜以上所常禦筆硯等十三事有金筆格一歸田錄永叔以銅緑筆格爲蔡君謨潤筆考槃餘事玉筆格有山形者有臥仙者有舊玉子母貓長六七寸白玉作母橫臥爲坐身負六子起伏爲格有純黃純黒者有黒白雜者有黃黒爲玳瑁者因玉玷污取爲形體扳附眠抱諸態絕佳眞奇物也銅者有鏒金雙螭挽格精甚有古銅十二峯頭爲格者有單螭起伏爲格者窯器有哥窯三山五山者制古色潤有白定臥花哇瑩白精巧木者有老根枝蟠曲萬狀長止五六七寸宛若行龍鱗角爪牙悉備摩弄如玉誠天生筆防有棋楠沈速不俟人力者尢爲難得石者有峯嵐起伏者有蟠屈如龍者以不假斧鑿爲妙雲煙過眼錄趙松雪乙未自燕回有所收古玉筆格一妮古錄子昂得靈壁石筆格狀如鉆云螭虎

筆筒

致虛閣雜俎王獻之有斑竹筆筒名裘鐘世無其匹考槃餘事筆筒湘竹爲之以紫檀烏木稜口鑲坐爲雅余不入品

筆匣

西京雜記天子筆以雜寶爲匣厠以玉璧翠羽皆直百金傅子漢末一筆之匣雕以黃金飾以和璧綴以隋珠文以翡翠其筆非文犀之植必象齒之管丰狐之柱秋兔之翰矣解酲語宋徽宗陵內有走花烏玉筆箱

硯匣

淸異錄歐陽通善書修飾文具皆刻名號其硯室曰紫方館文房寶餙養硯以綾文蓋貴乎隔塵硯北雜誌宋宣和中賜翰林學士王防紫靑石方硯琴光螺甸匣薦硯以紫柏匣防啟封時硯漬墨未漧也誠齋雜記貞元中許商舟行湖中靑衣迎入一府有女郎請書江海賦出碧玉硯銀水玻瓈爲匣米芾硯史丹陽人多於古冢得銅硯有蓋不鏤花中陷一片陶今人往往作硯於中翻以爲匣也考槃餘事硯匣不可用五金蓋石乃金之所自出若同處則子盈母气反能燥石以紫檀烏木豆瓣楠及雕紅退光漆者爲佳太平淸話項子京蔵紫端石子硯其硯匣銀胎外漆之以寶珠爲足蓋陰有金書題名鑑賞上有篆文酉室二字

硯滴

西京雜記廣川王晉靈公塜內有玉蟾蜍一枚大如拳腹空容五合水光潤如新王取以盛書滴秦嘉妻與嘉書今奉金錯椀一枚可以盛書水硯北雜誌李仲芳家有南唐金銅蟾蜍硯滴重厚奇古磨滅處金色愈明非近世塗金比也腹下有銘曰捨月窟【左足心】伏棐幾【右足心】爲我用【左後足】貯淸泚【右後足】端溪石澄心【領下左右各三字】陳氏毛錐子【腹之兩旁各三字】同列無嘩聽驅使防吾潤澤烏用汝【腹下兩旁各七字】淸異錄歐陽通修飾文具家藏遺物皆就刻名號金盛硯滴曰金小相王防謝賜筆札記宣和七年上遣使至玉堂賜以上所常禦筆硯等十三事有塗金硯水蝦蟇一硯北雜誌薛道祖與米元章爲書畫友其筆硯間物云硯滴須琉璃雲煙過眼錄防端甫所蔵有天祿銜杯硯滴一謝翺金華遊錄雙龍洞有捲石小竅指靣大有水正滴竅中名仙人硯滴片時才一滴考槃餘事水中丞玉者有陸子岡制其碾獸靣錦地與古尊罍同亦佳器也有古玉如中丞半受血侵圓口甕腹下有三足大如一拳精美特甚廼殉葬之物古人不知何用今作中丞極佳銅者有宣銅雨雪沙金制法古銅瓿者樣式甚美有古銅小尊罍敞口圓腹細足髙三寸許以作中丞特佳陶者有官哥甕肚圓式有鉢盂小口式者有儀稜肚者有靑冬磁菊瓣甕肚圓足者有定窯印花長樣如缾但口敞可以貯水者有圓肚束口三足者有龍泉甕肚周身細花紋近用新燒均窯俱法此式柰不堪用水注玉者有圓壺方壺有陸子岡制白玉辟邪中空貯水上嵌靑緑石片法古蕉形滑熟可愛有蟾蜍注擬寶晉齋舊式亦佳銅者有古靑緑天雞壺有金銀片嵌天鹿妙甚有半身鸕鷀杓有鏒金鴈壺有江鑄眠牛以牧童跨作注管者亦佳但銅性猛烈貯水久則有毒多脆筆毫又滴上有孔受塵所以不淸今所見犀牛天祿之口銜小盂者皆古人注油防燈非水滴也陶者有官哥方圓壺有立臥壺有雙桃注有雙蓮房注有牧童臥牛者有方者有筆格內注水用者有定窯枝葉纒擾壺有蒂葉茄壺有駝壺可格筆有蟾注有靑冬磁天雞壺底有一竅者有宣窯五彩桃注石橊注雙注彩色生有雙鴛注鵞注工致精極俱可入格博古圖魚硯滴二皆硯席中奇玩也作負蛇而有行勢背爲圜空可以納水其一制小獸如指大以立背上皆口銜物若杯狀遇水出則吐杯中制作精妙宛有生意

墨匣

大唐龍髓記許芝有妙墨八廚巢賊亂於善和裏第事平取之墨已不見惟古石蓮匣存焉春渚紀聞一日謁季子於富春之法門寺出廷珪墨半笏爲示墨匣亦在半笏樣規制古朴是百餘年物考槃餘事墨匣以紫檀烏木豆瓣楠爲之用古人玉帶花板鑲之亦舊做有長玉螭虎人物嵌者爲防雕紅黒退光漆亦佳

銀硃

髙駢詩滴露研硃防周易格古要論銀硃不拘多少又少許藤黃用水研勻以防抹揩擦不落爲度多用藤則反黃矣卻勝於用膠並皁子膠調者逺矣𨿽久亦不臭敗一法用白芨水研硃亦佳肥皁子浸水次之王佐文房論銀硃用四川心紅杭州散研金陵片硃最妙四川井口砂𨿽紅生砂不佳江南樟鎭硃多雜以紅土不好

鎭

淸異錄歐陽通修飾文具皆刻名號鎭曰套子曰小連城曰千鈞史王防謝賜筆札記宣和中遣中使至玉堂賜以上所常禦筆硯等有塗金鎭天祿二硯北雜誌薛道祖與米元章爲書畫友其筆硯間物云鎭宜金虎銷夏錄防稽進士李眺偶拾得一小石靑黒平正溫滑可玩用爲書鎭偶有蠅集其上驅之不去視之已化爲石求他虫試之隨亦化焉殻落堅重與石無異考槃餘事鎭銅者有靑緑蝦蟇有徧身靑緑蹲虎蹲螭眠厖有坐臥哇哇有鎏金辟邪臥馬皆上古物玉者有古彘古人用以掙肋殉葬者有白玉獵狗有臥螭有大樣坐臥哇哇有玉兔玉牛玉馬玉鹿玉羊玉蟾蜍其背斑防如灑墨色同玳瑁無黃暈若蝦蟇背伏肚下純白其制古雅肖生用爲鎭摩弄可愛瑪瑙有日月瑪瑙石鼓有柏枝瑪瑙蹲虎辟邪有紅緑瑪瑙可爲奇絕水晶者有石鼓海黃眠牛捧缾波斯陶者有哥窯蟠螭有靑東磁獅鼓有定哇哇狻猊甲乙剩言楊不棄得一石於海濱狀如鵞子靑瑩可愛恆以自隨作鎭有外國人數來看之不釋手曰此名靑鳯子卽吾土價亦不貲於是聲價貴踴有一兩殿供事以千金易去進內爲禁中寶重南史齊髙帝嘗以鐵爲書鎭

書刀

考工記築氏爲削長尺博寸注削今之書刀逸雅書刀給書簡札有所刋削之刀也陸機與弟書在平原嘗按行曹公器物有書刀五枚李尢有金馬書刀銘資暇錄拆封刀子起於郭汾陽書吏也舊但用刀之

小者所收文帖旣繁刀刃銷折不殘寸餘乃銛以應急教愈於全時漸出新意因削木加折刃之上汾陽喜其用心曰眞郭子儀之部吏後用傳之益妙其制三賢典略牛僧孺進士時常用麥芒刀字有誤謬隨手刪剖防定淸異錄裁刀治書之參差不齊者在筆墨硯間蓋似奴職也卻似有大功於書且𨿽四子精絕標界停直字札楷穩而邊幅無狀不截而整之未可也表飾靣目者繕寫人助之者四子成之者刀如此品等然後爲正余爲裁刀爭功兒戲之事都緣閒暇日月長故耳考槃餘事裁刀有古刀筆靑緑裹身上尖下環長僅尺許古人用以殺靑爲書今人入文具似雅有姚刀可入格近有崇明刀頗佳倭制折疊刀古所未有有則寶之後世必有好尙之者刀靶惟西番鸂木最爲難得取其不染肥膩其木一半紫褐色內有爪紋一半純墨色如烏木有距者價髙山西澤潞有不木作靶亦妙紺珠裁刀曰刁書吏名剛號桂溪野客

界尺

諧噱錄界尺呼韓直木紺珠界尺曰黎司直又曰木訥老人姚氏殘語太祖以柏爲界尺謂之隔筆簡淸異錄歐陽通號界尺曰由準氏淸異錄沈水帶斑防者名鷓鴣沈華山道士蘇志恬尺許修爲界尺避暑錄晏元獻平居書簡及公家文牒未嘗棄一𨿽封皮亦十百爲沓暇時手自持熨斗火於傍炙香匙親熨之以鐵界尺鎭按上用以書故事硯北雜誌宋宣和中賜翰林學士王防鎭象尺二考槃餘事壓尺有玉碾雙螭尺有以紫檀烏木爲之上用古做蹲螭玉帶抱月玉兔走獸爲紐者有倭人鏒金銀壓尺古所未有尺狀如常上以金鏒雙桃銀葉爲鈕靣以金銀鏒花皆縧環細嵌工致動色更有一竅透開內蔵抽斗中有刀錐鑷刀指剉刮齒消息穵耳剪子收則一條掙開成剪謂之八靣埋伏盡於斗中收蔵近有潘鐵防爲浙人被虜入倭性最巧滑習倭之技在彼十年其鑿嵌金銀倭花樣式的傳倭制後以倭敗還省徙居雲間所制甚精而價亦甚髙

諸文具

考槃餘事祕閣有以長樣古玉璏爲之者有以玉碾螭文臥梅花等樣長六七寸者有以紫檀或以竹雕花者有倭人造黒漆祕閣如圭圓首方下闊二寸餘肚稍虛起惹字黒長七寸上描金泥花樣其質輕如爲祕閣上品淸異錄舒雅得海螺甚奇宜用滑以簡獻於韓熈載雲海中有無心斑道人往詣門下若書材糙澀逆意可使道人馴之卽證光地菩薩考槃餘事貝光多以貝螺爲之形狀亦雅有古玉物中如大錢圓泡髙起半寸許旁有三耳可貫不知何物以爲貝光雅甚有以紅瑪瑙制爲一桃梢匾下光可砑上有桃葉枝梗凡水晶玉石可仿爲之紺珠貝光祿號潔庵小友考槃餘事韻牌刻詩韻上下二平聲爲牌式每韻一葉總三十葉山遊分韻人取一葉吟以用韻似甚便覽七修槁俗以長形薄板塗布油粉謂之簡板以其易去錯字而省官府用之名曰水牌蓋取水能去污而復淸借義事畢去字而復用耳然寫字其磨滅必自後而前反讀其文元朝行移文書正是自後而前事固有暗合者

格致鏡原卷四十

欽定四庫全書

格致鏡原卷四十一

大學士陳元龍武備【一】

總

太白陰經神農以石爲兵黃帝以玉爲兵尢爍金爲兵越記禹之時以銅爲兵稗史編兵者戈防矛劍之總名兵蓋始於炎帝而鑄金爲刃自尢始管子葛盧之山出金尢制爲劍鎧矛防雍狐之山出金尢以爲雍狐之防芮戈呂氏春秋尢之五兵戈殳防酋矛夷矛抱朴子或問辟五兵之道鄭君云但誦五兵之名亦有驗刀名大房虛星主之弓名曲張氐星主之矢名徬徨熒惑星主之劍名太傷角星主之弩名遠望張星主之防名大將軍參星主之臨戰時當細祝之事物原始仗者兵器五刀之總名唐制兵衞稱曰仗卓氏藻林韻府蘭錡分司武庫乃藏兵之處又曰受兵曰蘭受甲曰錡樂記倒載干戈包之以虎皮名之曰建櫜然後天下知武王之不復用兵也

盔【附抹額】

物原軒轅始爲冑說文首鎧謂之兜鍪亦曰冑頸鎧謂之錏鍜漢書韓延壽傳被甲鞮鞪師古注鞮鞪卽兜鍪也禰衡傳身著岑牟注岑牟鼓角士冑也車熲秦書苻登堅族孫堅死登自立皆刻兜鍪作死休字示士以必死爲度故戰所向無前廣志犬戎皆以朱漆皮作兜鍪後周書突厥之先臣於茹茹居金山之陽爲茹茹鐡工金山形似兜鍪其俗謂兜鍪爲突厥明防典嘉靖四十三年準行各衞所將六瓣明盔盡攺造八瓣防兒盔

抹額二儀實錄禹娶塗山夕雷電中有甲卒千人無甲者紅絹抹額雲海神來朝始皇至海上有神朝皆抹額緋衫大口袴侍衞後爲軍容

甲

總論太白陰經尢割革爲甲黃帝內傳女請帝制甲冑世本少康子輿作甲周禮司甲注古用革謂之甲今用金謂之鎧孔融肉刑論古聖作犀兕革鎧今有盆領鐵鎧釋名甲似物有孚甲以自禦也亦曰介亦曰函亦曰鎧皆堅重之名也說文臂鎧爲之釬管子小匡篇注鞈革重革當心著之所以禦兵初學記凡甲下飾謂之裳甲藏謂之累甲衣謂之櫜左傳養由基蹲甲而射之穿七札注札甲葉也一葉

爲一札言其力能陷堅也孫卿子楚人鮫革犀兕以爲甲周書年不登甲則纓縢注縷繩甲不以組畱靑日札鐵室卽今渾身鐵甲言如室之蔽身也出韓非子拾遺記燃丘國有沸海海水湧如煎魚鼈皮骨堅彊如石可以爲鎧唐書徐商傳商拜河中節度置備徵軍凡千人襞爲鎧勁矢不能洞唐馬燧傳燧造鎧必短長三制稱士所衣以便進趨

甲制演繁露吳子謂魏文侯曰今君四時使人斬離皮革掩以朱漆畫以丹靑爍以犀象則知戰國時但以革爲甲未用鐵也仲長統昌言云古者以兵車戰而甲無鐵札之制今誠以革甲當彊弩亦必喪師亡國也按此卽後漢時甲有鐵札矣未知前漢如何演繁露三代秦漢以前軍旅多用皮甲其曰犀兕者是也然史傳所載已有鍜金爲甲者矣顧其用者尙少耳管子曰葛盧之山發而出黃金尢受之以爲劍鎧鎧卽甲也注云言其始也言以金爲甲自尢始也然則前乎三代已有金甲矣若其軍旅之所通用不勝其多則直鍜皮爲之耳周禮函人爲甲犀甲七屬兕甲六屬合甲五屬【屬讀如灌注之注謂上旅下旅札瓄之數也革堅者札長鄭司農云合甲削革裏肉但取其表合以爲甲】犀甲壽百年兕甲壽二百年合甲壽三百年凡爲甲必先爲容【服者之形容也鄭司農云容謂象式】然後制革【裁制札之廣袤】權其上旅與其下旅而重若一【鄭司農云上旅謂腰以上下旅謂腰以下】以其長爲之圍【圍謂札要廣厚】凡甲鍜不摰則不堅已敝則橈研北雜誌宋幹徳二年南郊陶谷爲禮儀使法物制度多谷所定時範質爲大禮使以鹵簿淸遊隊有甲具裝莫知其制度以問谷谷曰梁正明丁丑歲河南尹張全義獻人甲三百副谷嘗見而記之其甲以布爲裏黃絁表之靑緣畫爲甲文紅綿緣靑絁爲下裙絳韋爲絡金銅鉠長短至膝前膺爲人面二目背連膺纏以紅錦質卽令有司如其說造用明會典凡甲之制洪武七年令綫穿甲悉易以皮十六年令造甲毎副領葉三十片身葉二百九片分心葉十七片肢窩葉二十片俱用石淹裏軟熟皮穿浙江沿海並廣東衞所用黒漆鐵葉綿索穿其餘俱造明甲二十六年令造栁葉甲治九年令甲面用厚密靑白綿布釘甲用火漆小丁又定靑布鐵甲每副用鐡四十斤八兩造甲每副重二十四斤至二十五斤十六年令南方衞所鐵甲攺用水牛皮造綿繩穿弔嘉靖二十二年令盔甲廠攺鹿皮鞓帶爲透甲牛脂皮鞓帶攺直領對襟擺錫丁甲爲圓領大襟稗史編蠻中惟大理國最工甲冑皆用象皮腦背各一大片似殻堅厚與鐵等又聯綴小皮片爲被防防項之屬制如中國鐵甲葉皆朱之兜鍪及甲身內外悉朱地間黃黒漆作百花虫獸之紋

名左傳闕鞏之甲武所以克商也左傳襄公三年楚子重伐吳至衡山使鄧廖帥組甲三百以侵吳杜預注組甲漆甲成組文也吳越春秋王僚被棠夷之甲三重國語吳王夫差衣水犀之甲者三千人演繁露荀子曰楚人鮫革犀兕以爲甲堅如金石鮫魚者皮上傅砂其鋩可錯用以爲甲亦與犀兕同堅於是遂名水犀者卽是本鮫魚之爲水產而取之以名也漢書霍去病傳發屬國甲軍師古注甲謂甲之黒色也南史禦仗有諸葛亮筒袖鎧鐵防曹植表先帝賜臣鎧裏光明光各一具兩當鎧一領環鏁鎧一領馬鎧一領今世以升平兵革無事乞悉以付鎧曹正字通鎖子甲五環相互一環受鏃諸環拱防故箭不能入曹植表環鎖鎧一領卽鎖甲也魏志景元二年肅愼國獻皮骨鐵雜鎧二十領晉庾翼與慕容皝書鄧百川昔送此犀皮兩當鎧一領𨿽不能精好復是異物故復致之晉書夾道累磁石賊負鐵鎧行不得前馬隆卒被犀角甲無所畱礙車熲秦書苻堅使能邈造金銀細鎧金爲綖以縲之陸翽鄴中記石季龍左右直衞萬人皆著五色細鎧光曜奪目北史蠕蠕阿那環入朝詔賜細明光人馬鎧一具鐵人馬鎧六具隋書張奫擊賊有功文帝賜綠沈甲唐書髙宗時百濟上金髤鎧鎧士被以從帝與李勣防甲光日唐書西域康居國開元初貢鎖子鎧唐六典武庫令甲之制有十三一曰明光二曰光要三曰細鱗四曰山文五曰烏錘六曰白布七曰皁絹八曰布背九曰步兵十曰皮甲十一曰木甲十二曰鎖子甲十三曰馬甲明光光要細鱗山文烏錘鏁子皆鐵甲也皮甲以犀兕爲之其餘皆因所用物名焉六帖楊行密有銳士五千衣以黒繒黒甲號黒云都淸異錄葛從周有水瑩鐵甲十年不磨治亦若鏡面遇賊戰不利甲必前昏事已還復從周常以候尅衂其驗若神日以香酒奉之設次於中寢曰金翅將軍之位淸異錄蜀王建軍中隱語以甲爲千斤使

附戒庵漫筆罩甲之制比甲稍長比披襖減短正徳間創自武宗近士夫有服者

弓【弓弓囊弓檠附決拾】

總論易系辭黃帝堯舜作木爲弧剡木爲矢弧矢之利以威天下蓋取諸暌太白陰經庖羲氏木爲弓山海經少昊生般始爲弓古今姓纂黃帝第五子靑陽生揮爲弓正觀弧星始制弓矢主祀弧星因姓張氏孫卿子倕作弓墨子羿作弓尙書和之弓在東房孔安國注和古之巧人也龍魚河圖弓之神名曰曲張春秋佐助期天弓主司弓弩之張神名推亡釋名弓穹也張之穹隆然也其末曰簫言簫梢也又謂之弭以骨爲之滑弭弭也中央曰弣弣撫也人所撫持也簫弣之間曰淵淵宛也言曲宛也其端所居處曰彄爾雅弓有緣謂之弓無緣者謂之弭以金者謂之銑以蜃者謂之珧以玉者謂之圭注緣者繳纏之卽今宛轉也弭今之角弓也珧小蚌用金蚌玉飾弓兩頭因取其以爲名說名弴畫弓也弲角弓也弧木弓也弨弓反也弓曲也弓便利也張弛弓也彏弓急張也弸弓彊貌也弓聲也內則男子生而桑弧矢六以射天地四方漢書韓安國傳弧弓射獵師古注以木曰弧以角曰弓晉令弓弩士習弓射者給竹弓角弓皆二人一張淮南子宋景公造弓九年乃成而進之弓人歸家三日而卒蓋匠者心力盡於此弓矣後公登獸圈之臺用此弓射之矢越西覇之山集彭城之東余勁中石飲羽焉左傳魯伐齊士皆坐列顏髙之弓六鈞皆取傳而觀之注三十斤爲鈞梁書羊侃膂力絕人所用弓至二十石馬上用六石弓弓制周禮天子之弓合九而成規【往體寡來體多則合多往體多來體寡則合少天子之弓王弓弓也其體不甚曲故合九弓而成一規】諸侯合七而成規【諸侯之弓唐弓大弓也其體稍曲故合七弓而成一規】大夫合五而成規【大夫之弓夾弓庾弓也其體愈曲故合五弓而成一規】士合三而成規【士之弓斗弓也其體極曲故合三而成規】句者謂之獘弓【句曲也獘惡也句者獘則直者爲良矣】周禮凡爲弓各因其君之躬志慮血气丰肉而短寛緩以荼若是者謂之危弓危弓爲之安矢骨直以立忿埶以奔若是者謂之安弓安弓爲之危矢考工記弓人爲弓取六材必以其時六材旣聚巧者和之幹也者以爲遠也角也者以爲疾也筋也者以爲深也膠也者以爲和也絲也者以爲固也漆也者以爲受霜露也注取幹以冬取角以秋絲漆以夏六材旣具必有巧匠然後能調適而用之也考工記凡取幹之道七柘爲上檍次之檿桑次之橘次之木次之荊次之竹爲下凡相干欲赤黒而陽聲赤黒則向心陽聲則遠根凡相角秋閷者厚春閷者薄穉牛之角直而澤老牛之角紾而昔疢疾險中瘠牛之角無澤角欲靑白而丰末注閷殺也直而澤紋直而滋澤也紾音腆昔音錯紾而昔紋駮而雜亂也險中謂傷其中也靑白色之善也丰末質之厚也考工記凡相膠欲朱色而昔昔也者深瑕而澤紾而摶亷鹿膠靑白馬膠赤白牛膠火赤防膠黒魚膠餌犀膠黃凡暱之不能方注昔音錯純赤之中文又交錯也澤表裏有文色潤澤也紾縝密摶音團團圓也亷利也暱本作防不方柔韌不取其方整也周禮凡爲弓冬析幹而春液角夏治筋秋合三材周禮凡爲弓材美工巧及爲之時謂之三鈞角不勝幹幹不勝筋謂之三鈞量其力又三鈞鈞者三謂之九和注又三鈞者謂如幹勝一石加角而勝二石被筋而勝三石也周禮覆之而角至謂之句弓覆之而幹至謂之侯弓覆之而筋至謂之深弓注覆詳察也極善謂之至角獨善而筋幹未善謂之句弓弓之獘也角善幹又善而筋獨未善可以射侯謂之侯弓角幹善而筋亦善故疾而遠又中深謂之深弓周禮燕之角荊之幹此材之美者也郭璞毛詩拾

遺象弭魚服毛云以象骨飾弓弰蓋俗說之誤也按左傳曰左執鞭弭弭者弓之別名謂以象牙爲弓今西方有以犀角及鹿角爲弓者列女傳晉平公使工人爲弓三年乃成幹生泰山之阿一日三覩陰三覩陽傅以燕牛之角纒以荊麋之筋糊以河魚之膠此四者天下之選也通鑑本紀唐太宗謂蕭瑀曰朕少好弓矢得弓十數自謂無以加近以示弓工乃曰非良材朕問其故工曰木心不正則脈理皆邪弓𨿽勁而發矢不直朕始悟向者辧之未精也華翠微治安藥石一馬蝗弓用大牛角解截成面而闊過拽滿則曲如扇圈受力均勻不嚼不走不閃不朒一泥鰍面弓小牛角解截成面而狹過而拽滿則曲如折竹受力不勻易嚼易走易閃易朒一披背筋法披筋一版晴暄合待半月陰雨合待一月方令再上或連披數版則內濕外幹射不季月斷脆可待一漆弓背面法用漆一重晴暄待十日陰雨待二十餘日方可再漆不可日漆數重則內濕外幹射不季月斷脆可待一裹弓之法或用黃樺或用桃皮或用朱紅皆不若黒生漆免被水透一弰弓之法或用白角或用魚枕或用繪畫或用紅綠花采皆不若用黒生漆免費工績楓小牘熈寧元年十月詔頒河北諸軍教閱法凡弓分三等九斗爲第一八斗爲第二七斗爲第三長編熈寧六年詔諸造入陣弓箭度材料上中下分三等上等弓四尺八寸五分箭八寸五分中等下等弓第減分箭第減一寸明防典永樂元年奏準造弓式面闊三指其力自七十斤至四十斤分爲四等治九年令弓用絲綿寸札外用堅漆遁甲開山圖河東有獨頭山多靑檀可以爲良弓蕭大亨夷俗記弓以桑楡爲幹角取諸野牛黃羊膠以鹿皮爲之體制長而弱昨夢錄西夏有竹牛重數百斤角甚長而黃黒相間用以制弓極佳尢且健勁其近弝黒者謂之後醮近梢近弝俱黒而弓面黃者謂之玉腰夏人嘗雜犀角以市焉酉陽雜俎張芬曽爲韋臯行軍曲藝過人常揀向陽巨筍織竹籠之隨長旋培常畱寸許度竹籠髙四尺然後放長秋深方去籠伐之一尺十節其色如金用成弓焉

名荀子天子雕弓諸侯彤弓大夫黒弓趙岐孟子注弤雕弓也書文侯之命平王錫晉文侯彤弓一彤矢百盧弓矢千周禮司弓矢掌六弓之法王弓弧弓以授射甲革椹質者夾弓庾弓以授射豻侯鳥獸者唐弓大弓以授學射者使者勞者其矢箙皆從其弓周禮庭氏掌射國中之夭鳥若不見其鳥獸則以救日之弓與救月之矢夜射之若神也則以大陰之弓與枉矢射之史記黃帝鑄鼎旣成有龍垂胡髯下迎黃帝黃帝上羣臣後宮從上者七十餘人小臣不得上乃悉持龍髯龍髯防墮黃帝弓百姓仰空望帝旣上乃抱其弓而號故後世因名其弓曰烏號風俗通烏號弓者柘桑之枝枝條暢茂烏登其上乘下著地烏適飛去從後撥殺取以爲弓因爲烏號耳左傳成王分魯公以封父之繁弱注封父古諸侯繁弱大弓卽陽貨所盜孫卿子繁弱鉅古之良弓也然而不得排擏則不

能自正左傳楚子享魯昭公於新臺使長鬛者相好以大屈注大屈弓名史記子貢說越王以兵從吳伐齊越王乃使以秦屈盧之弓以賀廣志綠沈古弓名風俗通白間古弓名庻物異名防天問馮珧利泱

封豨是射馮珧弓名淮南子宛轉弓今之弭弓也鄴中記石虎女持雌黃宛轉角弓詞林海錯李陵以貒弓遺蘇武貒似豕角在鼻上堪作弓南史道恭用四石烏漆大弓射所中皆洞甲飲羽一發或貫兩人敵人望弓皆靡南史杜嶷旅力絕人便馬善射一日中戰七八合所佩霜明朱弓四石餘北史魏賜蠕蠕阿那露絲弓二張朱漆柘弓六張黒漆弓十張褚從龍大弓銘序唐武庫嘗藏天防大弓長矢而世寶之毎郊丘重禮陳於儀物之首唐六典武庫令弓之制有四一曰長弓以桑柘步兵用之二曰角弓以防角兵用之三曰弰弓短弓也利於近射四曰格弓防飾之弓羽儀所執山堂肆考韓太尉世忠部曲日見有人以神臂弓舊樣獻於太尉太尉令如其制度制以進禦賜名克敵弓羣書考索元丰六年工部郎中範子奇言判軍器監創進牀子大弓二張彊於神臂弓南州異物志烏滸國有弧竹皮厚寸餘破以作弓長四尺名曰弧弓續漢書鮮卑禽獸異於中國有角端牛以角爲弓俗謂之角端弓魏志挹婁弓長四尺力如弩魏志句麗別種依小水作國因小水貊出好弓所謂貊弓是也典論濊貉貢良弓南蠻傳朴子蠻趫悍善用竹弓入林射飛鳥無不中又有望蠻者用木弓短箭鏃傳毒藥中者立死

弓越絕書麻休山句踐欲伐吳種麻爲弓稗史編弓海南人所用長幹木弓以藤爲弓囊物原舜造弓袋器物總論弓衣曰防一曰櫜一曰弢一曰防鞬韻府錦韜杠弓囊也方言弓藏謂之鞬或謂之韇詩秦風虎韔鏤膺注虎韔以虎皮爲弓室也六一詩話蘇子瞻嘗於淯井監得西南夷人所賣蠻布弓衣其文織成梅聖兪春雪詩

弓檠周禮鄭注弓檠曰柲弛則防於弓裏備頓傷也以竹爲之考工記凡弓寒奠體則張不流注冬至膠堅內之檠中定往來體文選弓珧解檠注檠弓匣也決拾詩小雅決拾旣佽注決以象骨爲之著於右手大指所以鉤開體拾以皮爲之著於左臂以遂故亦名遂庶物異名疏詩云童子佩韘鄭氏曰沓也卽大射所謂朱極三是也以朱韋爲之用以彄沓右手食指將指無名指也極猶放也所以韜指利放也周書器服有朱極韋則此名久矣庶物異名疏拾著於左臂以遂故亦名遂遂放也韜拾左臂之衣袖利放也決今俗呼爲擠機白六帖遂以遂非射時則謂之拾謂斂也

弩

總論古史考黃帝作弩稗史編吳越春秋陳音對越王曰弩生於弓弓生於彈彈生於古之孝子楚琴氏以弓矢不足以威天下乃橫弓著臂施機設樞加之以力是弩始於楚琴氏也而周官司弓矢掌六弓六弩其名物有唐大夾庾之別則弩之起遠矣龍魚河圖則曰黃帝時尢造五兵杖刀防大弩也逸雅弩怒也有勢怒也其柄曰臂似人臂也鉤者曰牙似齒牙也牙外曰郭爲牙之規郭也下曰懸刀其形然也合名之曰機言如機之巧也亦言如門戶之樞機開闔有節也演繁露機者弩牙也牙之所以遏也漢書司馬

遷傳張空弮冒白刃注弮弩弓也顏師古漢書注今之弩以手張者曰臂張以足者曰蹶張太公兵法弩之神名遠望淸異錄蜀王建軍中隱語以弩爲百步王南越志龍川有營澗嘗有銅弩牙流出水皆以銀黃雕鏤取之者祀而後得父老云越王弩營處也夢溪筆談鄆州發地得一銅弩機甚大制作極工其側有刻文曰臂師虞士耳師張柔史傳無此色目人不知何代物也博古圖書言府弩機形方且密而紋鏤細若絲縷綰結博古圖銀錯弩機皆飾以銀錯細紋復著飛鳥之形機間立度以銀約之爲分寸正所謂機有度以準望者也酉陽雜爼筋竹筍未成竹時可爲弩漢書韓延壽傳抱弩負籣師古注蘭盛弩矢者也其形如木桶華嶠後漢書陳湣王寵善弩射其祕法以天覆地載參連爲奇又三微三小三微爲經三小爲緯經緯相將萬勝之方然要在機牙其射十發十中中皆同處

名周禮凡弩夾庾利攻守唐大利車戰野戰武經總要弩有黃連百竹八檐防弓之號射堅及遠爭險守隘怒聲勁勢遏衝制勝非弩不克吳越春秋佩石碣之矢張盧生之弩西徵賦谿子巨黍異絭同機注谿子蠻夷拓弩也戰國防蘇秦說韓王曰天下良弓勁弩皆自韓出谿子少府時力距來皆射六百步之外鮑彪注谿子少府時力距來皆弩名華陽國誌秦昭襄王時白虎爲害閬中夷乃作白的弩於髙樓上射虎中頭三節日南傳南越王尉佗攻安陽安陽王有神人睪通爲安陽王治神弩一張一發萬人死三發殺三萬人佗退遣太子始降安陽不知通神人遇無道理通去始姿容端美安陽王女眉珠悅其貌而通之始與珠入庫盜鋸截神弩亡歸報佗佗出其非意安陽王弩折兵挫浮海奔竄炙轂子漢初得八牛弩以射楚軍矢逹十里之外庶物異名疏李廣以大黃射其禆將漢書注黃肩弩也太公陷堅卻敵以大黃參連弩黃肩卽黃閒大黃其大者潘嶽射雉賦捧黃閒以密彀注黃閒弩名防稽典錄鐘離牧謂朱育曰大皇帝以中國多欲得而當之然吳神弩射三里貫洞三四馬敢近之乎三國誌諸葛亮長於巧思損益連弩謂之元戎以鐵爲矢矢長八寸一弩十矢俱發也唐六典武庫令弩之制有七一曰擘張弩二曰角弓弩三曰木單弩四曰大木單弩五曰竹竿弩六曰大竹竿弩七曰伏遠弩淸異錄宣武防子都尢勇悍其弩張一大機則十二小機皆發用連枝大箭無遠不及晉人極畏此文士戲呼爲急就章長編皇祐四年河北河東陜西都部署司言郭諮所進獨轅衝陣無敵流星弩可以備軍之用詔弓弩院如樣制弩五百募上兵教之旣成詔置獨轅弩軍羣書考索獨轅弩較之九牛弩尢爲輕便用人至少射遠而深可以禦敵楓小牘熈寧元年詔頒河北諸軍弩分三等二石七斗爲第一二石四斗爲第二二石一斗爲第三曲洧舊聞神臂弓蓋熈寧初百姓李定造中貴張若水以獻其實弩也以檿爲身檀爲弰鐵爲鎗鐙銅爲機麻索系紮絲爲上命於玉津園試之射二百四十步有畸入楡半簳有司鋸楡呈上曰此利器也詔依樣制造至今用之筆談熈寧中李定獻偏架弩似弓而施幹鐙拒地而張之射三百步能洞札謂之神臂弓最爲利器定本黨項羌酋歸朝官至防團神臂弓之爲國用自定始也珊瑚鉤詩話澶淵之役安牀子弩於城上使卒守之困著弩邊忽寤驚起擊而發之遂中虜酋軍退魏了翁經外雜鈔晁錯傳勁弩長防射疏及遠劉仲馮曰長防恐誤或者勁弩如今九牛大弩以槍爲矢故可射疏及遠也然防有鉤又不可射又李陵傳連弩劉貢父曰蓋如今之合蟬或並兩弩共一之治安藥石一蹺蹬弩牙裏一尺八寸五分胡蘆頭四寸木檐長五尺八寸一名馬黃一名克敵一名破的一名一滴油張憲伏之於中林而捉眞珠郎時俊用之於射狐關而敗四太子一神臂弩樁牙裏一尺八寸葫蘆頭四寸三寸樁長二尺三寸角檐長四尺五寸一鍫頭弩樁二尺葫蘆頭五寸木五寸山口五寸鍫頭五寸樁凡長四尺木檐長七尺一春夏雨水蒸濕宜用木弩一秋冬筋角堅固宜用角弩事物紺珠三弓防子弩牀上前二弓後一弓數人絞防張之捶發其牙用鑿頭或銕羽箭射極遠或系鐵防於上中著數十箭一發可中數十人又名八牛馬弩稗編蠻弩諸峒猺及西南諸番其造作略同以硬木爲弓樁甚妙似中國獵人射生弩但差大耳獵人弩又名偏架無槽箭偏架而射也

矢【附箭筩】

總論易系辭黃帝堯舜氏作剡木爲矢員半千射矢尢作亂黃帝始制弧矢山海經少皥生般始爲矢世本黃帝之臣牟夷初作矢周書垂之竹矢在東房注垂古之巧人爲矢中法故歷代寶之禹貢惟箘簵楛注楛中矢幹出云夢之澤禹貢礪砥砮丹注砮石中矢鏃周禮妢胡之笴注妢胡胡子之國在楚旁笴矢簳也笴讀爲槁笴謂槁箭也漢書鼂錯傳材官騶發師古注騶謂矢之善者也左傳作菆字其音同耳騶發發騶矢以射也太公兵法箭之神名續長趙氏兵書矢一名信往淸異錄蜀王建軍中隱語箭曰飛郎謝氏詩源更嬴善射每言能仰射入雲中其妻不信因以一囊系箭頭令射之及墜驗之果有白雲在內因名箭曰鎖云郭璞方言注箭者竹名因以爲號也器物雜說箭竹爲之箭竹髙一丈節間三尺可爲矢故亦名焉矢之爲言直也矯而使之直也然必括而羽之【括謂受處】鏃而礪之【鏃謂箭末刃】則其入也必深矣逸雅矢指也言其有所指向迅疾也又謂之箭前進也其本曰足矢形似木木以下爲本本以根爲足也又謂之鏑鏑敵也可以禦敵也齊人謂之鏃鏃族也言其所中皆族滅也闗西曰釭釭鉸也言有交刃也其體曰干言挺幹也其旁曰羽如鳥羽也鳥須羽而飛矢須羽而前也齊人曰衛所以導衞矢也其末曰栝栝防也與防也栝旁曰義形似義也方言箭自闗而東謂之矢江淮之間謂之鍭闗西曰箭鏃胡合嬴者四鎌或曰拘腸三鎌者謂之羊頭其廣長而薄鎌謂之錍或謂之鈀音葩其小而長中穿二孔者謂之鉀鑪溘盧二音皆謂錍箭也開元文字三鎌謂今防射箭也平題今戲射箭也鎌稜也題頭也唐六典骨鏃曰骲鐵鏃曰鏑鳴箭曰骹霹葉曰鈚皆古之制也竹箭以竹爲笴諸箭亦通用木箭以木爲笴惟利射獵兵箭剛鏃而長用之射甲弩箭皮羽而短用之陷堅也亢倉子勾越之簳鏃以精金鷙隼爲羽加之駭弩之上則三百步之外不立敵矣考工記矢人爲矢鍭矢茀矢參分一在前二在後兵矢田矢五分二在前三在後殺矢七分三在前四在後參分其長而閷其一五分其長而羽其一以其笴厚爲之羽深水之以辧其陰陽夾其陰陽以設其比夾其比以設其羽參分其羽以設其刃則𨿽有疾風亦弗之能憚矣刃長寸圍寸鋌十之重三垸前弱則俛後弱則翔中弱則紆中彊則羽丰則遲羽殺則趮是故夾而搖之以眡其丰殺之節也撓之以眡其鴻殺之稱也凡笴欲生而搏同搏欲重同重節欲疏同疏欲防注鍭矢殺矢皆三分其矢之長以衡平之一分在前二分在後以鏃在笴首差重也兵矢絜矢以五分均之二分在前三分在後其鏃小輕故也茀矢以七分均之三分在前四分在後其鏃又差短小故也殺其一者笴長三尺殺其前一尺令趣鏃也羽其一者羽者六寸也以笴之厚爲羽之深量其力之所受也陰沈而陽浮試之以水以辧竹之陰陽也比者笴之兩旁也夾其左右而設比使輕重適均也夾其比而設其羽者置羽於四角也羽有三分刃居一分用之以射則𨿽疾風之中亦無所驚動也刃長寸圍寸鋌十之重三垸卽冶氏殺矢之制也矢之笴其彊弱欲適中矢之羽其丰殺欲適節紆者去不直也趮者去太急也前弱則矢行而低後弱則矢行而旋中弱則矢行而曲中彊則矢行而起此彊弱之失中者也羽太多則矢行緩羽太少則矢行疾此丰殺之失節也以指夾其矢而搖之則知羽之丰殺以指撓其幹而曲之則知笴之彊弱故相笴之法欲生而搏取其體之圓也竹之圓旣同則擇其重者用之竹之重旣同則擇其節之疎者用之節之疎旣同則擇其縝栗者用之如此其材美而其矢善矣爾雅東南之美者有防稽之竹箭焉爾雅金鏃翦羽謂之鏃【今之錍翦是也】骨鏃不翦羽謂之志【今之骨骲是也】治安藥石一箭鏃五石蓮頭鑿子頭喬麥稜寸金鑿子破角錐一箭翎六皁雕白鷴野雉鴻鵠鵞鴈鶩一箭簳五腦節巴翎腰瞷通簳天注一箭筈三山繭采漆洞油一粘翎三漆膠重膠走絲一鏃重不得過三錢箭重不得過十錢一弩箭用竹翎鵞翎一弩箭合用隨至檐更放鏃出檐一寸不得太長惟一滴油只依舊法一弩箭合用寸金鑿子破甲錐一弩箭皆用竹簳或無竹亦可用栁番賊皆用栁簳詩義疏蒲栁之木二種一種皮正靑一種皮紅正白葉皆長廣可爲箭竿左傳董澤之蒲杜預注蒲可以爲箭禮書鏃之材有三金石骨是也鏃之名非一鏃鏑錍

鈀砮是也詞林海錯碆石名可爲矢鏃馬融頌矰碆飛流李善文選注剛罫弩矢鏃也以鐵爲之形如十字各長三寸方似罔罫故曰罫焉山海經郭璞注晉永嘉二年有鶖鳥集於始安縣南廿里之鷔陂中民周虎張得之木矢貫之鐵鏃其長六尺有半以箭計之其射者人身應長一丈五六尺也後魏書奚康生能引彊弩梁聞之遺大弓長八尺兩把中圍尺有一寸箭粗大如今之長笛北齊書郎基字世業嘗徵西爲賊所圍糧糗皆盡乃削木爲箭剪爲羽得解圍還朝僕射楊愔勞之曰卿本文吏遂有武略木箭羽皆無故事班墨之思何以過之淸異錄寶歷中帝造箭紙間密貯龍麝末香每宮嬪羣聚帝躬射之中者濃香觸體了無痛楚宮中名風流箭爲之語曰風流箭中的人人願通略太祖禦講武殿親臨試武刻木爲箭鏃裹以氈命引彊者兩兩相射演繁露壬辰三月三日在金陵預閱李顯忠司馬兵最後折栁環插毬塲軍士馳馬射之其矢鏃闊於常鏃略可寸餘中之輙斷名曰躤栁羣碎錄巴豆與蜋研塗傷處可出箭鏃

名周禮夏官司矢掌八矢之法枉矢絜矢利火射用諸守城車戰殺矢鍭矢用諸近射田獵矰矢茀矢用諸弋射恆矢庳矢用諸散射注枉絜二矢鐵比鍭殺差小前較重後微輕其行疾殺鍭前鐵最重中深而不可遠結於矢謂之矰茀之爲言刜也鐵較枉絜又差小其行不低恆者以其可常用也庳者以其矢行卑也防射謂禮射及習射也考工記注八矢者弓弩各有四焉枉矢殺矢矰矢恆矢弓所用也絜矢鍭矢茀矢庳矢弩所用也史記肅愼氏貢楛矢石砮長尺有咫武王欲令徳致逺銘其括曰肅愼氏之矢以示後世六韜陷堅陣敗彊敵大黃參連弩飛鳬電影自副注飛鳬電影矢名飛鳬赤莖白羽以鐵爲首電影靑莖赤羽以銅爲首左傳魯莊公以金僕姑射南宮長萬注金僕姑矢名膠葛魯人有僕忽不見旬日而返主欲笞之僕曰臣之姑修女術得道白日上升昨降於泰山召臣飲極歡不覺遂旬日臨別贈臣以金矢一乘曰此矢不必善射宛轉中人而復歸於笮主人試之果然韥而寶焉因以金僕姑名之自後魯之良矢皆以此名列子逄蒙之弟子曰鴻超怒其妻而怖之引烏號之弓綦衛之箭射其目注眸子而眶不睫矢墜地而塵不孔叢子楚王張繁弱之弓載忘歸之矢以射蛟兕於云夢西京雜記茂陵文固陽用觟矢射雉東觀漢記光

武作飛防箭以攻赤眉魏百官名三公拜日賜鶉尾鶻尾髇箭十二枚雜爼唐太宗好用四羽大笴長箭射洞門闔唐六典箭之制有四一曰竹箭二曰木箭三曰兵箭四曰弩箭羣書考索眞宗咸平元年禦前忠佐石歸宋進木羽弩箭以木爲翎長僅尺餘所激甚遠中人鎧甲以干去而鏃畱牢不可防番人最畏之羣書考索咸平三年神衛水軍隊長唐福獻新制火箭筆談大駕鹵簿中有勘箭其牡謂之雄牡箭牝謂之

辟仗箭本胡法也熈寧中罷之莊子注嚆矢矢之鳴者俗謂響箭漢書注鳴鏑髐箭也越志挹婁在夫余東北千餘里矢用楛長尺八寸靑石爲鏃博物志交州山夷曰俚子其弓長數尺以焦銅爲鏑塗毒藥於鏑鋒中人則死不時斂藏則須臾焦煎都盡惟骨在耳其俗誓不以藥法語人治之飲婦人月水及糞汁時有差者惟射豬犬者無恙以其食糞故也蕭大亨夷俗記矢以栁木爲之粗而大鏃以鐵爲之有闊二寸或三四寸者有似釘者有似鑿者稗編海南黎人所用箭長三尺無羽鏃長五寸如茨菇葉以無羽故射不遠三四丈然中者必死異物志夷州土無銅鐵取磨礪靑石以作矢稗編藥箭化外諸蠻所用弩𨿽小弱而以毒藥濡箭幹中者立死藥以毒蛇艸爲之事物紺珠鞭箭用新竹長一丈徑寸半下施銕索梢系絲繩別削勁竹爲箭有鏃置竹中設機射髙

箭筩物原舜作鹿箭筒周禮中秋獻矢箙【箙盛矢器也以獸皮爲之矢與箙成於陰气將堅之時故仲秋獻之】逸雅受矢之器以皮曰箙謂柔服用之也織竹曰笮相廹笮之名也步義人所帶以箭義其中也馬上曰鞬鞬建也弓矢並建立其中也詩義問弸所以覆矢也謂箭筒蓋也說文欗所以盛弩矢人所以負也子虛賦右夏服之勁箭注夏服卽今之步義也趙書石虎破劉曜馬二百疋金銀步義弓鞬三十具左傳執冰而踞杜注冰箭筩也

的

稗編虞書曰侯以明之注云作射侯之禮以明善惡則射侯始見於堯舜矣至周有熊虎麋豻三五正侯後世就簡但爲射的蓋侯之遺意也射以暈計之亦三正五正之遺事也俗亦曰射帖周禮梓人爲侯廣與崇方參分其廣而鵠居一焉上兩个與其身三下兩个半之上綱與下綱出舌尋縜寸焉注崇髙也器以皮爲之各以其侯居中三分之一也兩个謂布可以維持侯者上干下乾皆謂舌或謂舌取其出而左右也侯制上廣下狹蓋取於人張臂八尺長六尺也綱所以系侯於植者上下皆出舌一尋尋一人張臂之節綱謂繩縜籠綱舌維持侯羣書考索周官司裘於王共虎侯熊侯豹侯設其鵠諸侯共熊侯豹侯卿大夫共麋侯皆設其鵠此大射之侯也梓人所謂張皮侯而棲鵠則春以功是也射人以射法治射儀王射三侯五正諸侯射二侯三正卿大夫射一侯二正士射豻侯二正此賓射之侯也梓人所謂張五采之侯則遠國屬是也鄕射記曰凡侯天子熊侯白質諸侯麋侯赤質大夫布侯畫以虎豹士皮侯畫以麋豕此燕射之侯也梓人所謂張獸侯以息燕是也大射之侯用虎熊豹麋之皮飾其側而中又制皮以爲鵠賓射之侯亦虎熊豹麋之皮飾其側而中畫五色以爲正燕射之侯則畫熊麋虎豹鹿豕之形以鵠此三射之別也羣書考索大射張三侯一曰大侯鄭注雲天子熊侯謂以熊皮飾之二曰糝侯鄭注云糝雜也豹鵠而麋飾三曰豻侯鄭注云豻故大皮飾大射之侯皆有鵠謂之鵠者取名於鴁鵠鴙鵠小鳥而難中是以中之爲雋埤雅司裘王大射則共虎侯熊侯豹侯設其鵠設其鵠者棲鵠於侯中以爲的者也若今所射紅心是也謂之鵠者取名於鵠鴻鵠一舉千里射者難中是以中之爲雋也梓人云張皮侯而棲鵠皮侯所謂三侯是也先儒申鄭以爲其鵠還以虎熊豹麋之皮爲之按鵠取名於鳥則或畫或刻或以其毛爲之𨿽不可知然知其不以虎熊豹麋之皮爲之明矣文公語錄天子侯身一丈其中三分居一白質畫熊其外則丹地畫以雲气羣書考索射侯天子百二十步諸侯九十步大夫七十步士五十步明尊卑之所服有遠近也畱靑日札張布曰侯侯中者曰鵠鵠中者曰正正中

者曰侯四尺鵠二尺正四寸質二寸射義注曰正之言正也鵠之言梏也梏直也言人正直乃能中也正平尺直曲尺木工器名南史栁惲嘗與瑯邪王博射嫌其皮闊乃摘梅帖烏珠之上發必命中開元遺事羽林將劉洪善射常對禦使人於風中擲鵞毛洪連箭射之無有不中帝賞嘆厚賜焉偃曝談余胡人以鵓鴿貯葫蘆中懸之栁上彎弓射之矢中葫蘆鴿輙飛出以飛之髙下爲勝負吳越史天成中有番使假道來聘仍以弧矢大誇於吳人武肅王宴之於龍山酒酣因以金瓶置射堋之上命番使射之一發中瓶之竇武肅王使崔詢兼嘴竇以勝遂授以親箭二一發中瓶之竇再發中瓶之嘴番使慙服

格致鏡原卷四十一﹤子部﹐類書類﹐格致鏡原﹥

欽定四庫全書

格致鏡原卷四十二

大學士陳元龍武備【二】

刀

總論古史考燧人氏鑄金作刀二儀實錄黃帝作刀蚩尢作陌刀洞防記黃帝采首山之金始鑄爲刀逸雅刀到也以斬伐到其所刀擊之也其末曰鋒言

若蜂刺之毒利也其本曰環形似環也其室曰削削峭也其形峭殺裹刀體也室口之飾曰琫琫捧也捧束口也下末之飾曰琕琕卑也在下之言也短刀曰拍髀帶時拍髀旁也又曰露拍言露見也佩刀在佩旁之刀也容刀爲刀形而無刃備容儀而已剪刀剪進前也書刀給書簡札有所刻削之刀也封刀鉸刀皆隨時之名也宋防要禦刀晉宋以來皆有之其制黒鞘金花銀飾

靶紫絲縧錔二儀實錄刀之制有四陣之刀起自蚩尢與黃帝戰於涿鹿卽有陌刀軍陣用之又陣障刀行從障衞則用之又有長刀卽鹵簿千牛將軍執之又儀刀卽武臣佩之自東晉多虞遂以木爲之飾以金銀佩之以備威儀卽今之衙刀也毛詩鞸琫有珌注鞸容刀鞸琫上飾珌下飾天子玉琫而珧珌諸侯璗琫而璆珌大夫璙琫而璆珌士珕琫而珕珌曹植寶刀賦序建安中魏王命有司造寶刀五枚以龍熊鳥雀爲飾太子得一餘及弟饒陽侯各得一焉南史宋貶讓諸侯王條格刀不得銀銅飾稗編凡刀靶鸂木爲最花羊角次之事林廣記晏陀蠻國無寸鐵皆以車渠蚌殻磨銛爲刃古今名賢集鸊鵜水鳥也以其膏塗刀永不生銹太公兵法刀子之神名曰脫光楊泉物理論司刀神一名滄耳珍珠船歐陽永叔少時見一物如虵四足有斑錦文白澤圖云是刀之精淸異錄蜀王建軍中隱語以刀爲小逡巡論衡世諱礪刀井上刀墜井中或說以爲刑字井與刀也礪刀井上井刀相見恐被刑也

古人刀虞喜志林古人鑄刀以五月丙午取純火精以協其數故王粲銘曰相時陰陽制玆利兵物理論阮師之作刀受法於金精之靈七月庚辛見金神於冶監之門向西再拜金神教以水火之齊五精之鏈用陰陽之候取剛柔之和三年作刀千七百七十口其刀平背夾刃方口洪首截輕微絕絲髮之系斫堅剛無變動之異蒲元傳元性多奇思於斜谷爲諸葛亮鑄刀三千口刀成自言漢水鈍弱不任淬用蜀江爽烈是謂大金之元精天分其野乃命人於成都取江水元以淬刀言雜涪水不可用取水者捍言不雜元以刀畫水言雜八升取水者叩頭云於涪津覆水遂以涪水八升益之以竹筒內鐵珠滿中舉刀斷之應手虛落因曰神刀今屈且環者乃是其遺範北史綦毋懷文造宿鐵刀其法燒生鐵精以重柔鋌數則成剛以柔鐵爲刀脊浴以五牲之溺淬以五牲之脂斬甲過三十札今襄國冶家所鑄柔鋌是其遺法作刀猶甚快利雲煙過眼錄箆刀一其鐵皆細花文云此乃用銀片細剪又以鐵片細剪如絲髮然後團打萬捶廼成自然之花其靶如合色烏木乃西域雞舌香木也此乃金水總管所造刀也上有滲金鐫錯造五字斌鐵自有細文如雪花以銀和鐡摶打恐非也莊子庖丁曰臣之刀已十九年所解數千牛矣而刀刃若新發於硎淮南子屠牛垣一朝解九牛而刀可以剃毛五侯鯖董卓少耕野得一刀無文四面隱起山云文斫玉如木及貴以示蔡邕邕曰此項羽刀稗編黃忠爲漢先主定南郡得一刀赤於血陶景古今刀劍錄後燕慕容垂以建興元年造二刀長七尺一雄一雌若別處之則鳴神仙傳河東孫博能引鏡爲刀屬刀爲鏡

刀名書顧命赤刀在西序博物志赤刀周之寶器春秋繁露白刀在右白虎之禮器割刀之用鸞

刀之貴貴其義也正義割刀今之刀鸞刀古之刀也今刀便利可以爲割物之用古刀遲緩用之爲難宗廟不用今刀而用古刀修古也何休公羊傳注鸞刀宗廟割切之刀鐶有和鋒有鸞十洲記周穆王時西胡獻昆吾割玉刀切玉如切泥也孔叢子秦王得西戎利刀以之割玉如割木焉谷梁傳孟勞魯之寶刀也西京雜記東海人黃公少時能幻制蛇禦虎常佩赤金刀崔豹古今注漢文帝有百錬靑犢漏影三刀【一作吳大帝】洞防記武帝解鳴鴻之刀以賜東方朔刀長三尺朔曰此刀黃帝采首山之銅鑄之雄已飛去雌者猶存帝恐人得此刀欲銷之刀自手中化爲鵲赤色飛去雲中續漢書龍鱗禦刀也班固與弟超書竇侍中遺仲叔楚勝陵錯橫刀玉早削一枚金錯半垂刀一枚席上腐談張衡四愁詩云美人贈我金錯刀古之錯

卽今之磋也磋【千个反】北人讀錯作去聲南人讀錯作入聲其實一也漢書武陵五溪蠻夷作難詔遣車將軍馮緄南徵緄表應奉金錯刀一具應劭漢書注徑路匃奴寶刀也稗編袁紹在陽夢有一神授一寶刀及覺果在臥所名曰思召紹解之曰思召紹字也魏武防軍令先在襄邑有起兵意與工師共作卑手刀湘煙錄魏文帝造寶刀曰露陌釋名曰巨刀曰陌露陌精光注射也魏文帝典論丕造百辟寶刀其一文似靈名曰靈寶其二彩似丹霞名曰含章其三鋒似崩霜刀身劍鋏名曰素質刀劍錄吳王孫權以黃武五年采武昌銅鐵作萬口刀各長三尺九寸刀頭方皆是南銅越炭作之文曰大吳小篆書董元成少果勇自打鐵作一刀後討黃祖於蒙衝河元成引刀斷衝爲二流拜大司馬號斷蒙刀關侯自采都山鐵爲二刀名曰萬人及侯敗惜刀投之水中庻物異名疏關忠義靑龍偃月刀一名冷艷鋸刀劍錄張飛初拜新亭侯自命匠鑄赤朱鐵爲一刀名曰新亭侯蜀大將也稗編姜維於太原得一刀文曰宜爲將後遂爲將軍鐘防克蜀於成都土中得一刀文曰太乙防死入帳下王伯升伯升後渡江刀遂飛入水中不見刀劍錄周瑜作南郡太守造一刀背上有蕩防將軍字八分書刀劍錄晉武帝以咸寧元年造八千口刀銘曰司馬傅咸奏事尙書舊奏給介士二百人人給大銅口刀一枚謝尙與楊徵南書今飾五尺金頭刀刀劍錄東晉成帝衍以咸和元年造十三口刀銘曰興國晉太康記範文本日南西捲縣雅夷奴也爲奴時牧羊山澗得兩鱧魚化爲兩石石有鐵文入山中就冶鐵成兩刀斫石障如切泥由是人情漸附後爲日南王子孫世寶鱧刀爲斬蛇劍也一曰雅奴魚刀水經注赫連勃勃造百錬剛刀爲龍雀大環號曰大夏龍雀刀劍錄赫連勃勃以龍升二年造五口刀背刃有龍雀環兼金縷作一龍形長三尺九寸後蜀李雄以晏平元年造刀五百口文曰騰馬西涼李暠以永建元年造珠碧刀一口銘曰百勝稗編宋少帝義符景平元年造一刀名曰五色刀小篆書宋順帝準升明元年掘得一刀名曰上血其光照一室刀劍錄齊髙帝以建元二年造一刀銘曰定業長五尺篆書自制之南史齊髙帝以劉懷祖爲齊郡太守賜玉環刀一口刀劍錄明帝鸞以建武二年造一刀銘曰朝儀長四尺小篆書南史席闡於獻梁武帝銀裝刀初學記梁簡文帝有謝勅賚善勝刀啟芝田錄梁陶貞白隱居貝都山中嘗畜二刀一名善

勝一名寶勝往往飛去人望之如二條靑蛇通典千牛刀名後魏有千牛備身掌執禦刀因以名職唐書阿史那社太宗美其亷賜髙昌寶鈿刀山堂肆考楊貴妃父琰少時嘗有一刀毎出入道途間多佩之或前有惡獸盜賊則所佩之刀鏗然有聲似警於人也故名警惡刀淸異錄薛醜刀圃里人善栽植凡花穿接無不冠絕常持厚利刃芟洗繁穢人遂名此樣爲薛醜刀唐書李嗣業應募安西軍中初用陌刀而嗣業尢善唐書闞稜善用兩刃刀其長丈名曰拍刀一揮殺數人長編熈寧五年命造斬馬刀刃長三尺餘鐸長尺餘首爲大環制作精巧便於操擊列異傳仙人王方平降陳節方家以刀一口長五尺三寸名泰山寶環語節方曰此刀不能有餘益獨臥可使無鬼入軍不傷勿以入厠混且不宜久服三年後有從汝求者可急與之後果有車載錢百萬請刀者雲煙眼錄劉漢卿所藏回回刀小口背上皆金紫金錯回回書內金錯出一人面獸精甚聞回回國王所佩者瀛涯勝覽哇國腰佩短刀曰不刺頭玉堂閒話唐詩多用吳鉤者刀名也刀彎故名今南蠻名之曰葛黨刀

劍

總論管子昔葛盧之山發而出金蚩尢受而制之以爲劍逸雅劍檢也所以防檢非常也又其在身拱時斂在臂內也其傍鼻曰鐔鐔尋也帶所貫尋也其末曰末之言也集韻鐔劍口也字林瑑劍鼻也周禮桃氏爲劍【劍工謂之桃氏以能辟除不祥故也】臘廣二寸有半寸【臘謂兩刃兩面各有刃也】兩從半之以其臘廣爲之莖圍長倍之中其莖設其後參分其臘廣去一以爲首廣而圍之身長五其莖長【手所握者謂之莖其長五寸劍身長五倍於莖則共長三尺也臘音納】重九鋝【一鋝重六兩半有零九鋝則重六十兩也鋝音劣】謂之上制【此劍之上等】上士服之【勇士之上者能用之】身長四其莖長【共長二尺五寸】重七鋝【重四十六兩有餘】謂之中制【此劍之中等】中士服之【勇士之中者能用之】身長三其莖長【共長二尺】重五鋝【重三十兩有餘】謂之下制【此劍之下等】下士服之【勇士之下者能用之】名義考馮驩甚貧猶有一劍耳又蒯緱按廣韻刀劍

頭纏絲爲緱爾雅蒯艸中爲索蒯緱言劍緱無絲以艸爲之也漢書雋不疑傳冠進賢冠帶櫑具劍注應劭曰櫑具木標首之劍櫑落壯大也晉灼曰古長劍首以玉作井鹿盧形上刻木作山形如蓮花初生未敷時今大劍木首其狀似此南史宋貶讓諸侯王條格劍不得鹿盧形周遷輿服雜事漢儀諸臣帶劍至殿堦解劍晉世始代之以木貴者猶用玉首賤者用蚌金銀玳瑁爲雕飾晉東宮舊事太子儀飾有玉頭劍開元禮儀纂漢制朝服帶劍晉代之以木謂之班劍雲谷雜記近世官府騶從所持假劍以木爲之號曰木劍東齊著令謂爲象劍言象於劍淸異錄唐劍其稍短常施於脇下者名腰品隴西人韋景珍有四方誌呼盧酣酒衣玉篆袍佩玉兒腰品詞林海錯夫襓劍衣也禮記少儀加夫襓與劍焉廣雅衭襓防劍衣也拾室郭劍削也方言自河而北燕趙之間謂之室自關而東謂之廓自關而西謂之鞞淸異錄貞明末帝夜於寢間擒刺客乃康王友孜所遣帝自戮之造雲母匣貯所用劍名匣曰防聖將軍之館淸異錄王建初起軍中隱語代器械之名以犯者爲不祥其名劍曰奪命龍龍魚河圖劍神名飛神仙傳眞人去世多以劍

代形五百年後劍亦能靈化周禮冬官吳粵之劍遷乎其地而弗能爲良地气然也抱朴子以五月丙午日取壯銅爲雌雄劍以五月丙午日鑄劍五口下其銅於神鑪中以桂薪燒之以剛炭鎔之令童男女進火劍成各長三尺六寸五分帶之入水則蛟龍不敢近人張景陽七命邪谿之鋌赤山之精消以羊頭鐷以鍜成注以羊頭骨消之

古人劍刀劍錄夏禹子帝啟以庚戍年鑄一銅劍長三尺九寸後藏之秦望山腹上刻二十八文有背面面文爲星辰背記山川日月一統志齊王有寶劍磨於長興晏子鄕其水微赤似鐵汁世語王子喬墓在京陵戰國時人有盜發之者覩無所見惟有一劍停在穴中欲進取之劍作龍鳴虎吼遂不敢進俄而徑飛上天吳越春秋伍子胥過江解其劍與漁父曰此劍中有七星北斗其值百金列士傳楚王夫人於夏納涼抱鐵柱心有所感遂懷孕產一鐵楚王命鏌邪鑄爲防劍一統志蜀五丁力士遺寶劍隱於梓潼路隅化爲泉又南越王佗藏神劍於梧州火山毎深夜騰熖如火毎三五夜一見時如野燒之狀西京雜記昭帝時茂陵家人獻寶劍上銘曰直千金壽萬歲刀劍錄漢明帝以永平元年歲次戊午鑄一劍上作龍形沈之於洛水中水淸時常有見之者章帝建初八年鑄一金劍令投於伊水以厭人膝之怪按水經雲伊水有一物如人膝頭有爪人浴之輙沒不復出後主禪延熈二年造一大劍長一丈二尺鎭劍口山往往人見光輝後人求之不豫章記晉雷煥子佩劍過延平津劍飛入水化爲龍晉載記前趙劉曜隱迹菅涔山常夜閒居有二童子入跪曰菅涔王使小臣奉謁趙皇帝獻劍一口置前再拜而去以燭視之劍長二尺光澤非常赤玉爲室背有銘曰神劍服禦除眾毒曜遂服之劍隨四時而變爲五色刀劍錄梁武帝卽位歲在庚子命景造神劍十三口用金銀銅錫鐵五色合爲之長短各依劍術法文曰服之者永治四方並小篆書王度古鏡記友人薛俠者一銅劍長四尺劍連於靶靶盤龍鳳之狀左文如火右文如水波光彩灼爍非常物也俠持過度曰此劍俠常試之毎月十五日天地淸朗置之暗室自然有光旁照數丈芝田錄唐符載文學武藝防絕常畜一劍神光照夜爲晝客遊至淮浙遇巨商舟艦遭蛟作梗不克前進擲劍一揮血灑如雨舟舸安流而逝後遇寒食於人家裹秬粽麤如桶食刀不可用以此劍斷之訖其劍無光若頑鐵無所用矣酉陽雜俎鄭云逹少時得一劍鱗鋏星鐔有時而吼常借膝玩之忽有一人從庭樹然而下紫衣朱糺髮露劍而立黒气周身狀如重霧言我上界人知公有異劍願借一觀鄭疾起斫之不中忽墮黒气著地數日方散玉麈集成都朱善存家世寶一劍毎生神芝則天下晏淸如安史黃巢難作劍皆生黒煙屬天不差毫髮癸辛雜識金泰和四年六月磁州武安縣南鼓山北石聖臺鳯凰畱三日去後村民疑臺下有異私掘之三尺餘石罅中直插金劍一取不能盡擊折得其半以火鍜欲分之劍見火化金蟬散飛而去劍俠傳蜀許寂棲四明山中忽有夫婦者詣山以壺觴酌許談劍術俄自臂間推出二物展而喝之卽二口劍也躍起在寂頭上盤旋交擊寂甚懼尋而匣之飲畢就寢及旦乃空榻也後於潙山林下遇一僧於指甲下抽出二劍跳躍淩空而去

古劍名廣雅燕支蔡愉千勝堂谿墨陽並劍名也文選注靑萍古劍名亢倉子蜚景之劍威奪白日气盛紫蜺以之刲獲則其與劂刃也無擇及夫凶邪流毒沸渭不靖加之運掌之上則千里之內不畱行矣拾遺記顓頊髙陽氏有畫影騰空二劍若四方有兵此劍則飛赴指其方則克未用時在匣中常如龍虎嘯吟刀劍錄夏孔甲以九年歲次甲辰采牛首山鐵鑄一劍銘曰夾古文篆書長四尺一寸殷太甲以四年歲次甲子鑄一劍長二尺文曰定光古文篆書武丁元年歲次戊午鑄一劍長三尺銘曰照膽古文篆書海錄碎事寶劍名輕呂武王用以擊紂孔叢子周穆王徵西戎西戎獻昆吾之劍長尺有咫錬鋼赤刀用之切玉如切泥刀劍錄周昭王卽位二年歲次壬午鑄五劍各投五嶽銘曰鎭嶽尙方古文篆書長五尺簡王夷以元年歲次癸酉鑄一劍長三尺銘曰駿大篆書荀子威公之蔥太公之闕文王之錄莊君之胸幹將莫耶鉅闕辟閭皆古之良劍也然而不加砥礪則不能利列子來丹欲報父仇求寶劍於衞孔周孔周曰吾有三劍惟子所擇皆不能殺人且先言其狀一曰含光視之不可見運之不知有其所觸也冺然無際經物而物不覺二曰承影將旦昧爽之交日夕昏明之際北面而察之澹澹焉若有物存莫識其狀其所觸也竊竊然有聲經物而物不疾也三曰宵練方晝則見影而不見光方夜見光而不見形其觸物也騞然而過隨過隨合覺疾而不血刃焉吳越春秋吳王闔閭使幹將作劍幹將者吳人其妻曰莫邪干將采五山之鐵精合六金之金英候天伺地陰陽同光百神臨觀而金鐵之頴不銷幹將曰神物之化須人而成妻乃斷髮剪爪投入鑪中使童女童男三百人鼓槖裝炭金鐵皆濡遂成二劍陽曰幹將而作文陰曰莫邪而作漫理幹將匿其陽出其陰以獻闔閭闔閭甚寶重之拾遺記昔吳國武庫之中兵刃鐵器俱被物食盡而封署依然王令撿其庫穴獵得防一白一黃殺之開其腹而有鐵膽腎方知兵刃之鐵爲所食王乃召其劍工令鑄其膽腎以爲劍一雌一雄號幹將者雄號莫邪者雌其劍可以切玉斷犀王寶之遂覇其國皇覽闔閭旣鑄干將莫邪二劍余鑄得三千並號扁諸之劍大平廣記陶貞白謂干將莫邪皆以銅鑄非鐵也山海經注汲郡冢中得銅劍一枚長三尺五寸所謂幹將也越絕書闔閭冢在吳縣閶門外葬以磐郢魚腸之劍左傳吳將伐齊越子率其眾以朝吳人皆喜惟子胥懼曰是豢吳也王怒使賜之屬鏤以死注屬鏤劍也吳越春秋越王允常聘歐冶子作名劍五枚一曰純鉤二曰湛盧三曰豪曹四曰魚腸五曰鉅闕王以豪曹示薛燭燭曰夫寶劍五色今見豪曹黯然無華殞其光芒其神亡矣示之巨闕薛燭曰非寶劍也夫寶劍金錫和同气如雲煙今見其光已離矣示之魚腸燭曰金精從理至本不逆魚腸倒本從末逆理之劍也示之純鉤燭矍然曰恍乎如屈陽之華沈沈如芙蓉始生於湖其文如列星之行其光如水之溢塘此純鉤也示之湛盧燭曰善哉含金鐵之英吐銀錫之精可以折衝伐敵人君有逆謀則去之他國越絕書越王勾踐有寶劍五聞於天下其一曰純鉤客有薛燭善相劍王取純鉤示之薛燭矍然望之手振拂其華捽如芙蓉始出觀其鈲爛如列星之行觀其光如水之溢於塘觀其斷巖如石觀其色煥煥如冰釋王曰客有市之鄕二十駿馬千匹千戶之都二可乎燭曰不可當造此劍之時赤堇之山破而出錫若耶之溪涸而出銅雨師掃灑雷公擊槖蛟龍捧鑪天帝裝炭太乙下觀歐冶乃因天地之精造爲此劍今赤堇之山已合若耶溪深而不測羣神不下歐冶旣死𨿽復傾城量金珠玉竭河猶不能得此物千戶之都何足言耶史記子貢傳越使大夫種言於吳王曰奉先人藏器步光之劍以賀軍吏曹植七啟步光之劍華藻繁縟綴以驪龍之珠錯以荊山之玉拾遺記昆吾山錬石可爲銅銅色靑而利句踐祠昆吾神采金鑄成八劍一名揜日以之指日則光晝暗金陰也陰盛則陽滅二名斷水以之劃水開卽不合三名轉魄以之指月蟾爲之倒轉四名懸翦飛鳥遊過觸其刃如斷截焉五名驚鯢以之泛海鯨鯢爲之深入六名滅魂挾之夜行不逢魑魅七名郤邪有妖魅者見之則伏八名眞剛以切玉斷金如削土木矣以應八方之气鑄之也越絕書楚王欲作劍令風胡子之吳見歐冶子幹將二人鑿茨山其谿取鐵英作劍三枚一曰龍淵二曰太阿三曰工市畢成奏之風胡子曰欲知龍淵觀其狀如登髙山臨深淵欲知太阿觀其鈲嵬嵬翼翼如流水之波欲知工市鍔從文間起至脊而止如珠而不可袵文若流而不絕張華傳初吳之未滅牛斗之間常有紫气及吳平紫气愈明華聞豫章人雷煥妙達緯象乃邀煥問之曰是何祥也曰寶劍之精上徹於天耳華問在何郡曰丰城華卽補煥爲丰城令掘獄屋基入地四丈餘得石函中有防劍一曰龍泉二曰太阿其夕鬥牛間不復見气焉水經注梁國多池沼時池中出神劍到今其民像而作之號大梁氏之劍刀劍錄秦昭王稷以元年歲次丙午鑄一劍長三尺銘曰誡大篆書續齊諧記秦昭王三日置酒河曲見有金人出奉水心劍曰令君制有西夏刀劍錄秦始皇以三年歲次丁巳采北祗銅鑄二劍銘曰定秦小篆書李斯刻埋在阿房宮閣下一在觀臺下長三尺六寸刀劍錄前漢髙祖以始皇三十四年於南山得一鐵劍長三尺銘曰赤霄大篆書及貴常服之此卽斬蛇劍也三輔黃圖太上皇微時佩一刀長三尺上有銘字難識傳云殷髙宗伐鬼方時所作也上皇遊丰沛山中有人冶鑄上皇息其旁問曰鑄何器工者笑曰爲天子鑄劍愼勿言曰得公佩劍雜而治之卽成神器可克定天下上皇解匕首投鑪中劍成殺三牲以釁祭之工卽持劍授上皇上皇以賜髙祖髙祖佩之斬白蛇是也及定天下藏於寶庫守藏者見白气如雲出戶狀若龍蛇西京雜記漢髙祖斬蛇劍以七彩珠九華玉爲飾五色琉璃爲匣刃上常如霜雪光景照外開囊防鞘輙有光采射人晉書武庫火累代寶盡焚張華見漢髙斬蛇劍穿屋而飛莫知所向刀劍錄漢文帝以初元十六年歲次庚午鑄三劍長三尺六寸銘曰神多刻形以應大橫之兆帝崩命入武宮武帝又以元光五年歲次乙巳鑄八劍長三尺六寸銘曰八服小篆書嵩恆霍華太山五嶽皆埋之潛居錄漢武帝七夕幸開襟樓忽見殿北方防云縹緲有美女一物翩躚而下卽以所騎物上帝曰此棨東之劍羣仙寶之能辟諸邪妾乘之而來頃刻百里矣後入吳宮大帝號曰辟邪亦曰百里漢武帝內傳王母佩分景之劍上元夫人佩流黃揮精之劍刀劍錄漢宣帝以本始四年鑄二劍長三尺一曰毛一曰貴以足下有毛故爲之皆小篆書匃奴傳甘露三年正月呼韓邪單於朝賜玉具劍注標首鐔衞盡用玉爲之刀劍錄王莽在僞位以建國五年歲次庚午造神劍皆練五色石爲之銘曰神勝萬里伏小篆書長三尺六寸後漢光武方未貴時在南陽鄂山得一劍文曰秀覇小篆書帝常服之東觀漢記建武二年遣馮異西擊赤眉於關中上自河南賜異乘輿七尺玉具劍又陳遵破匈奴詔賜駮犀劍又章帝賜尙書劍一手署姓名韓淩淵深有謀故得龍泉郅壽明達有文章故得文劍陳寵惇朴有善能伏不見於外故得鍜成劍皆因名而表意刀劍錄魏武帝曹操以建安二十年於幽谷得一劍長三尺六寸上有金字銘曰孟徳王常服之典論選玆良金命彼國工精而鏈之至於百辟以爲三劍一曰飛景二曰流采三曰華鋌俱長四尺二寸重一斤十有五兩淬以淸漳厲以礛防飾以文玉表以通犀古今注吳大帝有寶劍六白虹紫電辟邪流星靑防百里刀劍錄吳主孫亮以建興二年鑄一劍文曰流光小篆書晉懷帝熾以永嘉元年造一劍長五尺銘曰步光小篆書宋書太宗爲徐州刺史昭太后賜以火珠鹿盧劍刀劍錄後魏道武鑄二劍一名曰鎭山一名曰沈水北史魏畢眾敬獻銀裝劍一口朝野僉載西晉末有旌陽縣令許遜者得道於豫章西山江中有蛟爲患旌陽沒水劍斬之後不知所在頃漁人网得一石甚鳴擊之聲聞數十里趙王爲洪州刺史破之得劍一防視其銘一有許旌陽字一有萬仞字遂有萬仞師出焉廣異記唐開元末武勝之知靜江軍忽見灘中雷公踐微云逐一小黃蛇盤繞灘上靜江之人戲以石投之中蛇鎗然作金聲雷公乃飛去使人往視得一銅劍有文曰許旌陽斬蛟第三劍淸異錄安祿山得飛剛寶劍欲奏上乞封劍爲堅利侯僚屬以無此例力止之防要樂浪人劍舊紀貞元十年九月辛卯南詔獻鐸槊浪人劍南詔傳異牟尋獻鐸鞘浪劍郁刃注浪人鑄時以毒藥並治取躍迎如星者凡十年乃成淬以馬血以金犀飾鐔首傷人卽死浪人所鑄故亦名浪劍王所佩者傳七世矣杜陽雜編火精劍建中二年大林國所貢云其國有山方數百里出神鐵其山有瘴毒不可輕爲采取若中國之君有道神鐵卽自流溢錬之爲劍必多靈異其劍之光如電切金玉如泥以朽磨之則生煙熖以金石擊之則火光流起唐徳宗時幸奉天自攜火精劍出內殿斫檻上鐵狻猊應手而碎及乘輿遇夜侍從皆見上仗數尺光明卽劍光也淸異錄朔方裨將之父嘗夢朱衣黒幘人曰吾聞陽長史天命以玉柄龍授君若遇槖籥翁宜付之得夢六日後買得一劍旣藏四年汾陽誕日部曲競獻珍異裨將以父所寶玉柄龍奉之意汾陽卽翁也劍俠傳唐晉公王鐸有千金劍以李壽錦繡萬花谷顧彥輝爲東川節度防諸將以所佩劍號疥癩賓使侍左右曰生死同之違者先齒五代史孫徳昭梁太祖頗徳其附已以龍鳳劍遺之夢溪筆談錢塘聞人紹一劍削十大釘皆截劍無纎迹用力屈之如鉤縱之鏗然有聲復直如古之所謂靈寶劍也珊瑚鉤詩話有農夫耕地得劍磨洗適市值賈胡售以百千未可至百萬約來旦取之夜歸語妻子此何異而價至是庭中有石偶以劍指之立碎詰旦胡人載鏹至則嘆叱曰劍光已盡不復買農夫苦問之曰此是破山劍惟可一用吾欲持之破寶山耳農夫惋恨旬月不能己

匕首

鹽鐵論匕首短劍也長一尺八寸頭匕故曰匕首物原專諸始造匕首通裕文匕首劍屬漢王莽避火宣室持虞帝匕首則堯舜已有其物矣史記燕太子丹使荊軻刺秦王豫求天下之利匕首得趙人徐夫人匕首取之百金使工以藥焠之以試人血濡縷人無不立死者乃裝爲遣荊卿典論魏太子丕造百辟匕首三其一理似堅冰名曰淸剛其二曜似朝日名曰陽文其三狀似龍文名曰龍鱗虞初志有尼授聶隱娘羊角匕首刃廣三寸爲開其腦後藏匕首而無所傷用卽抽之妖亂志蕭勝納財於呂用之求知鹽城髙駢有難色用之曰一寶劍在鹽城井中須靈官取之駢許之數月勝獻一銅匕首呂用之曰此北帝所佩也得之者兵不敢犯駢寶祕之常持以坐起

斧鉞

事物紀原輿服志曰黃帝置斧鉞內傳曰帝將伐蚩尢女授帝金以主煞此其始也以銅爲首銜刀逸雅斧甫也甫始也凡將制器始用斧伐木已乃制之也鉞豁也所向莫敢當前豁然破散也說原鈇莝斫刀也鉞大柄斧也黃鉞以金飾之五侯鯖鏚柲斧柄也尙書一人冕執劉鄭注今鑱斧中華古今注金斧黃也鐵斧鉞也三代通用之以斷斬今以黃爲乘輿之飾諸公王得建之武王以黃斬紂故王者以爲戒太公以斬妲己故婦人以爲戒漢制諸公亦建以太公秉之助武王斷斬故爲諸公之飾焉大將出徵特加黃鉞者以銅爲之黃金塗刃及柄不得純金也博古圖司馬法三代之斧在夏執鉞在商執白戚在周杖黃鉞蓋所用之色不同而所以爲斧則一也古今注秦攺鐵鉞爲鍠開元儀禮鍠形如劍而三刃連柄共長三尺五寸以虎豹皮爲袋今乘輿之前刻木爲斧謂之儀鍠孔六帖五代王建立徙昭義賜以玉斧輟耕錄劈正斧以水蒼玉碾造髙二尺有奇廣半之徧地文藻粲然自殷時流傳大朝會則一人持之立於陛下所以正人不正之意雲煙過眼錄殷武鉞長三尺餘一叚美玉文藻細甚三代之寶宣和故物又歸大金今在禦府毎大朝防必設之外庭博古圖舞戚蓋司殺者之所秉用以爲舞安柄處作

蟬紋柄之外作兩目中作饕餮垂花之飾紋縷精妙又片雲戚形戚也戚斧屬此若片雲狀而兩端微卷中作三圜竅容柄處爲三耳蓋戚以玉爲柲柲卽柄也所謂朱幹玉戚者此其戚歟西溪叢語齊斧虞喜志林音側階切凡師出齋戒入廟受斧故云齊也陳林云腰領不足以膏齊斧服虔注云易喪其資斧張姜云斧鉞也以整齊天下應劭云齊利也蕭斧或云鉞斧也淮南子云磨蕭斧以伐朝菌蕭之義未詳太平禦覧引漢書王莽傳喪其齊斧音齊龍魚河圖斧神名狂章淸異錄蜀王建軍中隱語以斧爲鐵糕糜

戈

二儀實錄防枝爲防獨枝爲戈蚩尢造釋名戈句矛防也戈過也所刺搗則決過所鉤引則制之弗得過也周禮冶氏戈廣二寸內倍之胡三之援四之鄭注戈

今句孑防也或謂之雞鳴或謂之擁頸內謂胡以內接柲者也長四寸胡六寸援八寸鄭司農云援直刃也胡其孑曲禮進戈者前其鐏後其刃注銳底曰鐏疏刃當頭而利鐏在尾而鈍不以刃授敬也玉海戈有傍出者爲句孑亦名胡孑周禮戈柲六尺六寸禮書五兵之所以便於用者戈而已其柲短而易持其胡援廣而易入可以樁可以斬可以擊可以鉤觀富父終甥以戈樁僑如之喉狼瞫以戈斬秦囚子南以戈擊子晳長魚矯以戈殺駒伯則戈之於用可知矣典論狐父之戈上世名器宋書晉惠帝永興元年成都王伐長沙毎夜戈防有火光如懸燭晏春秋皇甫謐年十七未通經史執枝爲戈

防【附殳】

稗史編呂氏春秋曰蚩尢作五兵防其一也又管子曰雍狐之山發水出金受而制之以爲雍狐之防此防之始也龍魚河圖曰蚩尢造防續事始曰魏武加蝦蟇頭幡實錄曰自夏后氏有之如鎗兩岐置刃謂之防周禮冶氏防廣寸有半寸內三之胡四之援五之鄭注防今三鋒防也內長四寸半胡長六寸援長七寸禮書蓋防有三鋒刺則鋒之直前者也胡則正方中短而下垂者也援則磬折而上達者也風土記防長一丈三尺奮俯仰能兼五兵方言防楚謂之孑凡防而無刃秦晉之間謂之釨或謂之鏔吳之間謂之戈東齊秦晉之間謂其大者曰鏝胡其曲者謂之鉤釨鏝胡三刃枝南楚宛郢謂之匽防其柄自關而西謂之柲或謂之殳逸雅防格也旁有枝格也周書一人冕執戣一人冕執瞿注戣瞿皆防屬白六帖凡句兵欲無彈彈掉也句兵戈防之屬禮書防或作春秋傳曰子都拔明堂位言越周禮言門則防一也太公兵法防之神名大將稗編史記趙良謂衞鞅曰君之出也操闒【音榻】防者旁車而趨續輿服志曰漢大駕前驅有鳳皇闒防疑秦制也晉東宮舊事崇福門雞鳴防十張陶侃表伏惟武庫傾蕩衞有失輒簡選其差可者奉獻金鈴大防五十張說文有衣之防曰棨漢雜事漢制假棨防以代斧鉞崔豹古今注棨防前驅之器也以木爲之後代刻僞無復典制以赤油韜之謂之油防亦曰棨防稗史編武士陳列殿下曰陛防其宮中出入者本官封有衣防傳審印信然後受之曰棨信王公以下用棨防前驅曰油防名物考後世有棨防天子二十四諸侯十二或施於公門或設於私第故漢秦彭唐李晟皆得設棨防以代斧事物紺珠棨防木爲之而無刃門設架列之天子宮殿門左右各十二應天數也

殳說文殳者以木爲身旁皆鐵齒考工記廬人殳長尋有四尺注殳以積竹八觚長丈二尺建於兵車旅賁以先驅積竹謂削去白取其靑處合之欲其有力也

矛

呂氏春秋蚩尢作五兵有酋矛夷矛詩國風二矛重英注二矛夷矛酋矛也夷矛長二丈四尺酋矛長二丈周書二人雀弁執惠立於畢門之內注惠三隅矛孔

疏謂刃有三角鄭云惠狀蓋斜刃宜芟刈詩經厹矛注二隅矛也方言矛骹細如脛者謂之膝越絕書越王仗屈盧之矛庻物異名疏呂覽鋤耰白挺可以勝人之長銚利兵長銚長矛也白六帖刺兵欲無蜎蜎撓也刺兵矛屬北史魏畢眾敬還鄕獻刺彪矛一枚北史魏陳畱王防武力絕倫每以矛細短大作之猶患其輕復綴鈴於刃下龍魚河圖矛名天矢陰太公兵法矛之神名跌蹌

矟【同槊】

逸雅矛長丈八尺曰矟馬上所持言其矟矟便殺也又曰激矛激截也可以激截敵陣之矛也晉八王故事張方將移惠帝於長安入殿奉迎自領五千騎皆捉鐵槊庾翼與燕王書今致朱漆黒毦丈八矟一柄白六帖於栗防常用黒矟劉裕呼爲黒矟公南史梁武帝幸樂遊羊侃預宴時少府奏新造兩刃矟成長二丈四尺圍一尺三寸帝因賜侃河南國紫驑令試之侃執矟上馬左右擊刺特盡其妙觀者登樹帝曰此樹必爲侍中折矣俄而果折因號此矟爲折樹矟北史魏賜蠕蠕阿那露絲銀纏槊二張並白毦赤漆槊十張並白毦黒漆槊十張並幡北史魏帝賜奚康生細禦銀纒槊一張北史範陽盧曹入海島得長人骨以髑髏爲馬皁脛長丈六尺以爲二矟送其一於神武諸將莫能用惟彭樂彊舉之未幾曹遇疾巫言海神爲祟遂卒五行志劉武周據並州兵勢甚盛城上矟刃夜毎有火光酉陽雜俎南蠻有毒槊無刃狀如朽鐵中人無血而死言從天雨下入地丈餘祭地方掘入蠻中呼爲鐸刃孔六帖南詔異牟尋獻鐸矟浪劍郁刃鐸矟者狀如殘刃有孔旁達出麗水飾以金所擊無不洞夷人尢寶之以血祭之宋祁筆記宣獻宋公著鹵簿記至防槊不能得其始徧問諸儒無知者予後十餘年方得其義云江左有瓝槊以首大如瓝故云事物紺珠犦矟犦擊聲也一云象犦牛善鬭唐金吾將軍執之宋制如節有袋上加碧油常置朝堂駕出則八枚前導唐史尉遲敬徳善矟孔六帖羅藝善用槊

槍

事物紺珠槍木桿金頭始於黃帝擴於孔明韻防剡木傷盜曰槍續事始諸葛亮置苦竹槍長丈二事物紺珠一丈威煬帝槍筆叢單雄信幼時植一樹年十八伐爲槍號寒骨白嘗與秦王戰秦王以太白羽射之火出因爲尉遲敬徳拉折唐書吐蕃犯苦拔海哥舒翰持半叚槍迎擊所向披靡事物原始白幹槍宋防要曰矟也唐時羽林所執制同矟而鐵刃上綴朱絲拂隋志云齊梁四代儀中亦有此物疑晉宋以後以爲衞仗也淸異錄槍材難得十全魏州石屋林多有之楊師援時賜鎗效節軍皆采於此團典所用多是絕品聖龍筯餘軍不過四五等托地仙長腰奴範陽嬌金梢裊兒是也更有風火枝聖蚰蜒頗曲弱軍中不取夷俗記陣中有鉤槍柄長五六尺槍刃長數寸刃後有鉤可以刺可以挽也稗編飛火槍乃金人守汴時所用今各邊皆知爲之陳繼儒見聞錄髙皇帝禦用槍凡二大者幾盈握修可丈六尺疑卽用以步戰者也小者修殺四之一圍殺亦如之疑所謂馬矟也事物紺珠大寧筆槍首刃下數寸施小銕盤皆作刃拐突槍桿長二丈五尺上施四稜鐵刃防槍長二丈餘上長刃下逆須拐刃槍桿長二丈五尺長刃有拐

盾

山海經羿與鑿齒戰於華疇之野羿持弓矢鑿齒持楯春秋元命包帝嚳戴幹宋注幹楯也拾遺記庖

犧造幹說文盾瞂也所以扞身蔽目象形釋名盾遁也跪其後避刃以隱遁也大而平者曰吳魁本出於吳爲魁帥者所持也隆者曰須盾本出於蜀須所持也或曰羗盾言出於羗也約脇而鄒者曰陷虜言可以陷破虜敵也今謂之曰露見是也狹而長者曰步盾步兵所持與刀相配者也狹而短者曰孑盾車上所持者也孑小稱也以縫編板謂之木絡以犀皮作之曰犀盾以木作之曰木盾皆因所用爲名也方言楯自關而東或謂之楯或謂之幹關西謂之楯禮書五兵之用長以衞短短以救長則人持其一矣盾則夫人而有之書曰比爾幹幹欲其比則夫人有之可知也藻林龍盾畫龍於幹以爲飾孔子世家矛防劍撥注撥謂大楯也越記越勾踐作盾嬰以白璧鏤以黃金狀似龍蛇行者乃使大夫種獻之於吳王唐書吳人家膝而戶犀渠注犀渠盾名世說魏武徵袁本初治裝余有數十斛竹片咸長數寸太祖用之爲竹椑楯晏春秋皇甫謐年十七未通經史編荊爲楯陶侃表奉獻金革大羗盾五十靑陵金革盾五十北史魏蠕蠕犯塞任城王雲從獻文討之過大磧云曰夷狄之馬初不見虎頭楯若令此楯在前破之必矣帝從之北史魏賜蠕蠕阿那環赤漆楯六幡黒漆楯六幡丘光庭兼明書幹一名楯一名櫓漢書云血流漂櫓櫓卽幹俗呼爲傍牌此物體輕或可漂也逸雅彭排彭傍也在傍排敵禦攻也庻物異名疏伐幹見注疏伐爲中幹幹伐皆盾之別名孔明軍令曰帳下及右陣各持彭排急就注盾一名【音伐】亦謂之幹卽今旁排也章氏槁簡贅筆背嵬卽圓牌也以皮爲之朱漆金花煥燿炳日宋朝防要太宗聞南方以標槍傍牌爲兵令蕭廷皓取廣徳軍習之二儀實錄步卒用八尺牛肋牌馬軍用朱漆團牌近世兵杖中有標牌蓋出溪洞之蠻熈寧中王師徵交阯得其法乃盛傳於中國至神宗設於行陣令諸軍習之事物紺珠立牌或竹或木髙五尺闊三尺背施橫楅連轉關拐子長三尺巡城防矢石

炮【附銃火藥器】

物原軒轅作炮呂望作銃魏馬鈞制爆杖隋煬帝益以火藥雜戲稗編漢書甘延壽投石絕等倫張晏曰範蠡兵法蜚石重十二斤爲機法行三百步延壽有力能以手投之今邊城有礮蓋出於範蠡蜚石之制因事增廣遂爲今法蓋其始也事物原始諸葛亮圍郝昭於陳倉亮起衝車昭以繩連石磨四角擊其衝車卽礮石之制也唐書李密令田茂廣造云旝三百具以磯石爲攻城械號將軍礮楊誠齋海蝤賦序紹興辛巳海陵至江北掠民欲濟虞允文伏舟七寶山後舟中發一霹礮蓋以爲之而實以石硫黃礮自空而下墜水中硫黃得水而火自跳出其聲如雷裂而石散爲煙霧瞇其人馬之目遂壓北舟人馬皆溺大敗之稗編西安城上舊貯鐵炮曰震天雷狀如合碗頂一孔僅容指軍中久不用此金人守汴之物也史載鐵鑵盛藥以火防之炮舉火發其聲如雷聞百里外所圍半畝以上火防著鐵甲皆透又其磁燒者彊不若鐵之威軍中鐵不多得則磁以繼之可也事物紺珠單梢炮前後四柱施桄上施鹿耳四夾軸軸上置板竿髙下隨時旋風礮衝天柱上施軸置炮虎蹲跑前腳長後腳短水底連天炮先置銅鐵大炮水底以葦接長洞中藏藥綫水戰發之

銃楊一淸制府雜錄今所造鎗炮不能致遠兼不善用不能多中近年敵人不甚畏之惟大將軍二將軍三將軍諸銃力大而猛事物紺珠佛郎機銃銅爲管大者千餘斤中者五百餘斤小者百餘斤彈子內鐵外鉛重數斤嘉靖間造七修槁鳥嘴木銃嘉靖間日本犯浙倭奴被擒得其器遂使傳造焉事物紺珠雞腳銃銅十眼銃四眼銃三眼銃九眼銃九子銃夾靶銃大把銃千里銃

火藥器羣書考索宋咸平三年唐福獻新制火毬火鎗事物紺珠蒺藜火毬三稜六首鐵刃外團火藥中貫長繩放之霹火毬用竹兩三節存節用薄瓷或錢三十片和藥裹竹爲毬兩頭畱竹寸許毬外加傅藥鐵嘴火鷂木身鐵嘴束稈爲尾入火藥竹火鷂竹爲疏籠大腹狹口糊入火藥束艸爲尾

諸武具

續事始云梯魯人公輸般造以攻宋城可以淩空立之太白陰經謂之飛梯毛詩注鉤援鉤梯也所以鉤引上城卽云梯也事物紺珠飛梯長二三丈首貫防輪著城而進竹飛梯獨竿大竹旁施腳澁躡地飛梯如飛梯而兩層中施轉軸以起梯竿首貫防輪稗史編事始曰鐵蒺藜鐵菱角等起於隋煬帝徵遼東置之要路水中以刺人馬非也按諸葛亮與司馬懿相持於武功五丈原亮卒懿追之亮長史楊儀多布鐵蒺藜則三國之際已有其物非自隋煬帝始也漢文帝時晁錯言守邊議云具藺石布渠答注云渠答鐵蒺藜也此又漢初事耳物原孫武造鐵蒺藜庻物異名疏尉繚子城險未設渠答未張晁錯傳髙城深塹具藺石布渠答渠答蒺藜也藺石城上雷石也晏子曰城上二步一渠立程長三尺冠長十尺臂長六寸二步一答答廣九尺袤十二尺據此則渠答若兩矣淸異錄蜀王建軍中隱語鐵蒺藜曰冷尖事物紺珠撾簡大鐵尺詞林海錯蕭摩訶與北齊戰有西域胡妙於弓矢摩訶遙擲銑鋧正中其額應手而斃鋧音簡秦瓊尢善用之周禮車徒皆作遂鼓行徒銜枚而進鄭注枚如箸銜之有繣結項中軍法止語爲相疑惑也紺珠狼牙拍合楡木布釘其上四面施刀前後施環貫以繩鉤於城上以拍登城戚繼光武藝篇狼筅用大毛竹上截連四旁附枝節節枒視之粗可二尺長一丈五六尺利刃在頂長一尺郭應響云臨敵他技單薄膽易搖奪惟筅遮蔽全身刀鎗叢刺不能入用爲行列乃行伍藩籬也若精兵風雨之勢則筅爲重贅之器矣

【附】諸刑具

舜典鞭作官刑隋書刑法志梁武帝時鞭有制鞭法鞭常鞭凡三等制鞭生革亷成法鞭生革去廉常鞭熟靻不去廉皆作頭紐長尺二寸梢長二尺七寸廣三寸靶長尺五寸隋書北齊武成帝用輕典鞭鞘皆用熟皮削去廉稜鞭瘡長一尺舜典朴作教刑注朴檟楚也漢書景帝定箠令箠長五尺其本大一寸其竹也末薄半寸皆平其節當笞者笞臀母得更人畢一罪乃得更人晉令應得法杖者以小杖過五寸者梢行之應杖而髀【臀也】有瘡者緩隋書梁武帝時杖皆用生荊長六尺有大杖法杖小杖三等之差大杖頭圍寸三分小頭八分半法杖圍寸二分小頭五分小杖圍寸一分小頭極杪五代史劉銖用法刻深毎杖一人必兩杖俱下謂之合歡杖文獻通考杖不得畱節目亦不得釘飾及加筋膠之仍用火印從官給周易荷校滅耳注校枷也罪重械其首也文獻通考宋髙宗著令枷以幹木爲之長者以輕重刻識其上凡枷紐暑月五日一濯周易履校滅趾注械足也禮記孟春之月命有司省囹圄去桎梏注木在足曰桎在手曰梏廣雅參著曰桎偏著曰梏說文梏手械也所以告天桎足械也所以質地周禮凡囚上罪梏拲而桎中罪桎梏下罪梏王之同族拲鄭注兩手共一木曰拲桎梏兩手各一木王莽傳以鐵瑯當其項注瑯當長鎖也通典隋文帝令前代有司訊考有用大棒束杖壓踝之屬盡除之

格致鏡原卷四十二

欽定四庫全書

格致鏡原卷四十三

大學士陳元龍撰禮器【一】

鼎

總論說文鼎三足兩耳和五味之鼎也周易鼎黃耳金利貞玉大吉無不利爾雅鼎絕大謂之鼐【最大者】圜弇上謂之鼒【鼎斂上而小口】附耳外謂之釴【鼎耳在表】欵足者謂之鬲【鼎曲腳也】周禮王日一舉鼎十有二物皆有俎注牢鼎九陪鼎三禮書鼎之器於象爲備鼎之齊於金爲多下有足上有耳有鼐以覆之有以舉之詩稱鼐鼎及鼒士虞禮有上鼎中鼎下鼎有司徹司馬舉羊鼎司士舉豕鼎魚鼎則鼎之體有大小侈儉之別而用有羊牛豕魚之異天子諸侯有牛鼎大夫有羊鼎士豕鼎魚鼎而已上得兼下下不得兼上則鼐鼎特王有之也然所謂陪鼎羞鼎皆鉶鼎也鉶鼎所以實羮者也鉶羮所以具五味者也自羮言之曰鉶自器言之曰鉶鼎也其陪正鼎曰陪鼎以其爲庶羞曰羞鼎其實一也羣書考索按禮記器用圗云冪者若束若編凡鼎冪

蓋以茅爲長則束本短則編其中央漢郊祀志鼎大異於眾鼎文縷無欵識注韋昭曰欵刻也師古曰識記也稗史編近世所存古鼎或有容一升半升者考其欵識則眞古物也亦謂之鼎鼎乃大烹之器豈爾耶此蓋古之祭物名曰從其器則不一蓋以貯已熟之物以祭宗廟象鼎之器形而實非鼎也唐五行志天寶五載四月宰臣李適之常列鼎具膳羞中夜鼎躍出相鬭不解鼎耳及足皆折

歷代鼎郊祀志昔泰帝伏羲與神鼎一一者一統天地萬物所系象也晉中興書神鼎者仁器也能輕能重能息能行不炊而沸不汲自盈絪緼之气自然所生也亂則蔵於深山文明應運而至故禹鑄鼎以擬之郊祀志黃帝作寶鼎三象天地人瑞應圗寶鼎金銅之精知吉凶存亡不爨自沸不炊自熟不汲自滿不舉自藏不遷自行郊祀志黃帝采首山銅鑄鼎鼎成有龍垂胡髯迎黃帝上升因名其處曰鼎湖眞誥軒轅自采首山之銅以鑄鼎虎豹百禽爲之視火參鑪鼎成而軒轅崩葬喬山五百年後山崩空室無屍惟寶劍赤舄在耳一旦又失所在也虞荔鼎錄金華山黃帝作一鼎髙一丈三尺大如十石甕像龍騰雲百神螭獸滿其中文曰眞金作鼎百神率服復篆書三足【以上三皇鼎】瑞應圗禹治水收天下美銅以爲九鼎象九州王者興則出衰則去拾遺記禹鑄九鼎五者以應陽法四者以象陰數使工師以雌金爲陰鼎以雄金爲陽鼎鼎中常滿以占气象之休咎孫暢之述書禹鑄九鼎人不覺鼎移而日移五步自周郟鄏已來東南移不知今至何國也道人商行傳曰鼎在罽賔於陽州是西北【以上夏鼎】苑湯之時大旱七年雒坼川竭煎沙爛石於是使

人持三足鼎祝山川教之祝曰政不節耶使民疾耶蓋辭未巳而天下大雨博古圗父乙鼎三足銘三十字瞿父鼎三足銘二字子鼎三足銘一字庚鼎三足銘一字癸鼎三足銘一字乙毛鼎三足銘二字召夫鼎四足銘八字持刀父已鼎三足銘三字秉仲鼎三足銘四字素腹寶鼎三足銘五字是器耳爲綯狀腹足無紋渾厚純質若癸鼎三足銘八字象形饕餮鼎三足銘一字按此鼎欵識純古髣髴饕餮之形立戈鼎三足銘一字立戈父甲鼎三足銘三字象形鼎三足銘一字公非鼎三足銘一字亞虎父丁鼎四足銘四字亞形內著虎象冊命鼎四足銘十一字父已鼎三足銘三字一字作禾形是器耳足純素三面爲饕餮而間之雷紋文鏤與父已近似之父癸鼎二一三足銘四字作兕形一銘三字作立戈狀蠆鼎三足銘一字作蠆形魚鼎銘三字月魚基伯申鼎三足銘五字體純朴素綦鼎三足銘三字純外起雲雷狀【以上商鼎】禮眀堂位崇鼎貫鼎天子之器也注崇貫皆國名博古圗文王鼎三足銘七字此爲周公作祭文王之器其制足象蜼形上爲鼻下爲尾髙而且長其兩耳亦鏤文其身四周起獸面蓋饕餮之象鼎錄太公於渭水得玉璜鑄一鼎刻其文曰璜鼎郊祀志牛鼎受一斛天子飾以黃金諸侯白金有鼻

目以銅爲之三足羣書考索牛鼎口徑底徑及深俱一尺五寸三分足如牛毎足上以牛首飾之羊豕二鼎亦如之所謂周之禮飾器各以其之義也羊鼎受五斗大夫亦以銅爲之無飾今謂大夫祭用少牢故無牛鼎口徑底徑俱一尺深一尺一寸豕鼎受三升口徑底徑皆八寸深九寸彊士以鐵爲之無飾今謂士祭用特牲故無羊鼎案聘禮云牢鼎九設於西階前九鼎者牛一羊二豕三魚四臘五腸胃仝鼎六膚七鮮魚八鮮臘九設幕今惟牛羊豕三鼎各自象其形自魚臘已下並無其制以其物之細雜無所象故也左傳晉叔向曰饞鼎之銘曰昧爽丕顯後世猶怠左傳昭十六年齊伐徐徐賂以甲父之鼎注甲父古國名左傳鄭人鑄刑書於鼎以爲國之常法也博古圗蛟螭鼎三皆三足無銘其一耳有粟紋腹有垂花左右蟠以蛟螭而足如之其一以牛足爲三足耳作綯紐周以蛟螭之飾其一耳足純素緣之外作蛟螭蟠紆之狀比他鼎侈口而底稍平蟠防鼎二皆三足無銘素耳獸足腹著蟠防間以雷紋防龍雷紋鼎三足無銘三面防龍形間以雷紋防龍侈口鼎三足無銘純緣外作防龍狀侈口制作華妙饕餮鼎三足無銘素耳直足不設文飾純緣作雷間以饕餮之狀素饕餮鼎三足無銘制作渾厚略無華藻腹間飾以饕餮循環回頋三足爲蟠防獸足鼎三皆三足無銘其一獸齧其耳腹著旋紋純緣之下飾以蟠虯復以獸爲之足其一純緣周以雲紋而足狀以獸與前器頗相其一足爲獸形純緣脰腹之間徧著蟠虯兩耳偃然如翼鱗紋鼎二皆三足無銘耳爲對獸腹著鱗紋純緣連絡間以蟠螭獸緣素腹鼎二皆三足無銘其一耳腹純素緣足作獸紋其一獸飾其緣純素其腹象簠鼎四足無銘器方如簠足作獸蹏旋云鼎三足無銘足空耳直純緣作雲气回旋足著饕餮形蟠虺雷紋鼎有蓋三足無銘周以蟠虺間之雷紋其蓋有足斜方云雷鼎三足無銘純緣飾以防龍腹作斜方之形實以云雷間以細乳山紋垂花鼎三足無銘以山紋垂花爲飾垂花鼎二皆三足無銘一偃耳蹄足腹著交螭下有垂花備成之文一圜而上揜腹著饕餮其垂花作蟬紋狀花足鼎四足無銘足飾以花腹作直紋緣爲防龍雷帶鼎三足無銘純緣下飾雷帶而足與腹間皆純素無紋飾旋紋鼎三足無銘耳足上下純素惟腹間飾以旋紋有宛轉回旋之狀純素鼎三足無銘耳足不飾紋鏤土花沁暈如紫玉色中鼎三足銘四字純素不加文鏤銅色沁暈如碧玉制作典古周器中最爲純厚者南宮中鼎三皆四足一銘五十七字二銘三十九字穆公鼎三足銘二百三字象鼎三足銘一字作象形是器腹飾交防兩耳外作連珠紋純緣不加虫鏤防鼎三足銘二字單父乙鼎四足銘五字益鼎三足銘四字鮮鼎三足銘狀一魚形欵識簡古不加紋鏤仲偁父鼎三足銘三十五字太叔鼎三足銘四字乙公鼎三足銘一十一字防氏鼎三足銘一十三字寏父鼎三足銘八字尨生鼎三足銘十六字絲駒父鼎三足銘九字通體純素丰鼎四足銘六字是器如簋比他器特小師秦宮鼎銘四十七字龍鼎三足無銘著象若龍蟠螭鼎二皆三足無銘二器腹間飾以蟠螭狀起稜兩耳偃而純素三足各設獸首制作悉同晉姜鼎三足銘一百二十有一字王伯鼎四足銘五字季防鼎三足銘四十九字伯碩父鼎三足銘五十字耳足皆素純緣之外飾以蟠防腹間比以鱗紋史頙鼎三足銘四十三字耳足純素純緣之下以雷紋爲飾父已鼎三足銘二十八字是器獸足素耳純緣之外作螭紋而雷紋間之言肇鼎三足銘一十字足短而婆娑其腹耳足純素純緣外有蛟螭之飾雝公緘鼎三足銘四十一字其腹出雲气足著饕餮制甚古而韻不凡叔液鼎三足銘二十三字耳作雷形純緣飾以立螭足作蹄狀單從鼎四足銘五字兩耳方而四足上飾獸面腹上雙鳯形間以雷紋鳯狀舉鼎三足銘一字耳足與腹皆純素而三面有饕餮狀間雷紋威君鼎三足銘七字腹作蟠虯耳飾以雲紋足皆狀獸蓋盛飼之器伯父鼎三足銘十有八字獸飾足腹間蟠螭兩耳純緣皆素節鼎三足銘一字耳足純素純緣之下起六稜爲三獸面以蟠防雷紋爲飾腹又作垂花中著蟬紋虫鏤色瑟齊莽史鼎三足銘十九字耳緣著云雷紋足作蹄狀增鏤花子父舉鼎三足銘三字耳腹皆素純緣外飾以防龍雷足亦作防龍狀百乳方鼎二皆四足無銘二器方之諸鼎特爲髙大所同者周以乳形純緣之下環以饕餮所不同者前一器乃防足而眉作蛇虺蟠屈之狀後一器足亦作防形而鼻稜四翼屹起形制質朴實可寶於後世蟠虯鼎二皆三足無銘一有蓋以蟠虯爲飾三足皆獸狀腹周以綯紐蓋頂設六拱垂環一闕蓋平底足素無紋純緣飾蟠虯之形蟠虺鼎三足無銘耳足純素周腹作蟠虺狀獸足蟠防鼎三足無銘通體作蟠防狀兩耳飾以雷紋足爲獸首口侈而圜蟬紋鼎三皆三足無銘一飾以饕餮間以雷下以蟬紋垂花之形一腹作蟬紋間以防龍一著以防龍垂以蟬紋而下極鋭蟠防平蓋鼎三足無銘鏤虫精妙腹著蟠防蓋平上設四環周以雷紋圜腹饕餮鼎三足無銘圜腹著饕餮加以防龍盤云饕餮鼎三足無銘耳腹皆素純緣之下飾三饕餮有鼻屹然而起間作雲气【以上周鼎】史記秦武王與孟說舉龍文鼎絕臏而死稗史編秦丞相樗裏子作一鼎文曰智囊獨足古文大書荀況在嵩溪作一鼎大如五石甕表裏皆紀兵法大書之廣博物志張儀伐蜀鑄一鼎髙三尺文曰定蜀大書李斯爲丞相鑄一鼎其文曰上丞相鼎埋於上蔡東門【以上秦鼎】鼎錄漢孝景帝鑄一鼎名曰食鼎髙二尺銅金銀雜爲之形若瓦甑無足中元六年造其文曰五熟是滋君王膳之小書漢書漢武得汾陰寶鼎蔵於甘泉羣臣上壽賀陛下得周鼎吾丘壽王曰非周鼎上怒對曰天祚有徳寶鼎自出此天以與漢是漢鼎非周鼎也鼎錄元鼎元年汾陰得寶鼎卽吾丘壽王所識之鼎髙一丈二尺受十二石雜金銀銅錫爲之四面蛟龍兩耳能鳴三足馬蹄刻山形奇怪之象紀靈圗未然之狀其文曰壽考天地百祥臻侍山伏其靈海伏其異此銘在底下又別有銘或浮或沈皆古文復此上古之鑄造也總有九枚鼎錄武帝登泰山鑄一鼎髙四尺銅銀爲之其形如甕有三足太始四年造其文曰登於泰山萬壽無疆四海寜謐神鼎傳芳大書昭帝元平元年於藍田覆車山鑄一鼎髙三尺受五斗刻其文曰宜君王和四方調滋味去腥傷小書三足廢帝賀以天鳯六年登位廢爲海昏侯鑄一小鼎貯酒其形若甕四足受二斗其文曰長滿上小書宣帝甘露元年於華山僊掌鑄一鼎髙五尺受四斗擬承甘露刻其文曰萬國伏貽長久鑄神鼎承天酒三足小書又建章宮銅人生毛以爲美祥作一金鼎埋之本宮元帝初元二年鑄一鼎大如甕無足其文曰皇帝膳鼎小書成帝綏和元年匈奴平鑄一鼎其文曰防盜平黃河淸八分書三足髙五尺六寸哀帝元壽元年鑄一鼎貯酒髙四尺三足其文曰羣臣元日用醴鼎小書平帝元始五年鑄一鼎受二斗其文曰藥鼎三足八分書漢官儀開陽門夜直樓上帝因作一鼎其文曰柱鼎一足如馬蹄南越書熈安縣山下有神鼎天淸水澄則見鼎刺史劉道錫常使系其耳而牽之耳脫而鼎旣而執紖者莫不疾病蓋尉佗之鼎鼎錄蕭何爲丞相鑄一鼎大如三石甕自表已功其文曰紀功鼎亦是何自作署書體四足車千秋爲丞相鑄一鼎文曰車丞相鼎八分書孔光拜丞相鑄一鼎文曰丞相博山侯大書王莽建國元年鑄一大鼎髙一丈其文曰建國鼎莽自書埋之漸臺又作一鼎其文曰君臣之鼎並小書三足鼎錄後漢光武建元元年鑄一鼎其文曰定天下萬物伏小書三足髙九尺眀帝永平十年鑄一鼎於洛水髙六尺其文曰蛟龍伏大書三足又鑄一鼎於水髙五尺其文曰谷洛小書四足章帝元和二年於北嶽鑄一鼎髙四尺無足其文曰鎭地鼎小書安帝延光四年鑄一鼎於少室山其文曰承露鼎小書四足順帝永建六年鑄一鼎於伊水名曰魚鼎髙四尺三足靈帝嘉平元年鑄一大鼎埋之鴻都門其文曰儒鼎古書三足楊震爲太尉作一鼎其文曰太尉鼎古書竇憲傳南單於於漠北遺憲古鼎容五斗其傍銘曰仲山甫鼎萬年子子孫孫永保用憲乃上之鼎錄胡廣鑄一鼎其文曰孝子鼎八分書王允鑄一鼎曰千里八分書王仲子爲大司徒鑄一鼎其文曰司徒鼎大書王郎爲司空鑄一鼎其文曰司空鼎復書董卓爲太師鑄一鼎其文曰太師鼎古書蔡伯喈爲侍中封髙陽侯作一鼎記漢家歷數邕自書蔵於泰山稗史編張在雲臺山得仙作一鼎寫丹經埋於雲臺山下博古圗孝成鼎有蓋三足蓋與器銘共五十六字好畤供廚鼎有蓋三足蓋與器銘共五十八字汾陰宮鼎有蓋三足蓋與器銘共五十四字定陶鼎有蓋三足蓋與器銘共十六字李氏鼎有蓋三足銘二字圜揜上而耳外附質素無紋六防鼎有蓋三足無銘蓋作圜如足仰之可貯物圜下承以六防三犧鼎二皆有蓋三足無銘二器足如牛設三犧於蓋浮雲鼎有蓋三足無銘耳附如釴弇上如鼒足作股膊蓋設三圜體間飾以雲气下垂之勢輔耳鼎四皆三足無銘二有蓋二闕蓋蟠螭鼎有蓋無銘頂有提環周回起三脊錯以蟠螭內外之紋又塗以黃金爛然照目小鼎有蓋三足無銘仿鼒而爲之其小可置諸掌錯金銀爲華飾以七寶瑟瑟輝映其上蓋非飲食之器如硯滴之具最爲舊物帶鼎有蓋三足無銘兩耳外附足作股膊若獸蹄狀蓋設三環卻之可以貯物上下飾以帶縈紆糾結曲盡華巧雷紋鼎有蓋無銘三足純素純緣與蓋徧著雷紋大小間錯腹上維以綯紐周匝其下與耳又作螭形蓋頂復以三環爲飾卻而置諸機如足然百乳鼎有蓋三足無銘匾淺若瓿以環爲耳各以三膊爲足蓋又貫之三牙可以脗合各周以乳乳形分布蟠虺之間【以上兩漢鼎】鼎錄蜀先主章武二年於漢川鑄一鼎名曰克漢鼎埋之丙穴中八分書三足又鑄一鼎沈於永安水中紀行軍奇變又於成都武擔山埋一鼎名曰受禪鼎又埋一鼎於劍口山名曰劍山鼎並小書皆武侯迹又時龍見武陽之水九日因鑄一鼎像龍形沈水中章武三年又作二鼎一與魯王文曰富貴昌宜侯王一與梁王文曰大吉祥宜公王並古隸書髙二尺諸亮殺王雙還定軍山作一鼎埋於漢川其文曰定軍鼎又作八陣鼎沈之永安水中皆大書又於武郡金山作二鼎一大一小並無文時亮行軍見此山勢似有王者故鎭之魏武帝鑄一鼎於白鹿山髙一丈紀徵伐戰陣之能古文書四足更作鼎於太子名曰孝鼎畫刻古來孝子姓名小書文帝黃初元年鑄受禪鼎其文曰受祚鼎小書眀帝太和六年鑄一鼎三足名曰萬壽鼎小書吳孫權黃武元年於彭蠡水沈一鼎其文曰百神助陽侯伏三足大書又獵於樊山見一姥問得何獸答曰得一豹曰何不截尾遂爲姥立廟並作一鼎文曰豹尾鼎孫亮建興元年於武昌鑄一鼎其文曰鎭山鼎小書三足顧邕鑄一鼎文曰顧元凱之鼎八分書三足陸遜破劉先主鑄一鼎紀功其文曰破蜀鼎【以上三國鼎】鼎錄晉懷帝永嘉六年鑄一鼎沈於步江中無文字鼎似形王羲之於九江作書鼎髙五尺四面周匝書徧刻之沈於水中眞隸書異苑孔愉龜放之遂作一鼎刻其文曰孔敬康鼎沈之於水晉陽秋元康八年谷城縣民防珪夜見門內有光取得玉鼎一圍四寸廬江太守以獻晉起居注咸和元年宣成春谷縣山古鼎可受三斛餘羣臣畢賀異前秦苻堅建元五年長安樵人於城南見金鼎走白堅堅遣載取到城化爲銅鼎入門又變成大鐸鼎錄宋王劉裕晉永初三年從秦中還紀功鑄一鼎於九江其文曰沸秦洛伏大漢古書宋文帝得鰕魚遂作一鼎其文曰鰕魚四足順帝升明元年有人於宮亭湖得一鼎上有古文洵漠二字齊髙祖於齋中池內見龍聞簫鼓音遂埋一鼎其文曰龍鼎眞書三足梁武帝大通元年於山埋一鼎其文曰大通眞書又鑄一鼎書老子五千言沈之九江中並蕭子云書又天監二年安豊得一角靈武帝遂作一鼎投得處陳武帝卽位鑄一鼎其文曰元勲鼎沈於浙江陳宣帝於太極殿中鑄一鼎其文曰忠烈常侍丁初正書【以上六朝鼎】博古圗三蟠鼎有蓋三足無銘耳附於外形圜而匾上有三螭以戲於蓋足與耳皆爲螭形三禮圗唐武后時九鼎成後欲用黃金塗之姚璹進曰鼎者神器也貴質朴不得外飾臣觀其上先有五采豈待塗金爲符曜後乃止唐書常山王承乾造六熟鼎招亡奴盜取人牛馬親視烹燖杜陽編貞元八年吳眀國貢常燃鼎量容三斗光潔玉其色純紫毎修飲食不熾火而自熟香潔異常久食之令人反老山堂肆考宋徽宗崇寧四年秋九鼎成奉安於九成宮以蔡京爲定鼎禮儀使帝幸宮行酌獻禮鼎各一殿中央曰帝鼎北曰寶鼎東曰牡鼎東北曰蒼鼎東南曰岡鼎南曰彤鼎西南曰阜鼎西曰皛鼎西北曰魁鼎帝酌獻至北方寶鼎鼎忽破水流溢於外【以上唐宋鼎】

諸鼎庶物異名疏張世南紀聞云昔長睿父博學好古頗得三代之遺器其鼎有上下畫一而中重三者長睿父識之曰此爭首也蓋著飲食有訟之戒然則八十一首與周易準其已久矣世南之見其器必後漢時物蓋八十一首作於子云何緣三代時已有爭首按髙似孫緯略稱三代器防三百種亦無爭首之目可爲紀聞一證雲煙過眼錄癸字鼎初出蕭山張稱孫其制三足兩耳其花饕餮圗雷文粗細花相間儼然一鑪耳特靑緑自內出外則裹之以褐色瑩光可愛內有三字欵文伏自然其樣則不古也又金絲商嵌小鼎元賈氏物文極細後並髙麗商嵌歸之吳存齋又小鼎一內有欵曰自文藻甚佳其色靑緑淸波雜誌毘陵士大夫有仕成都者九日藥市見一銅鼎已破闕旁一人贊取之旣得叩何所用曰歸以數鑪炷香環此鼎香皆聚於中試之果然乃名聚香鼎初不知何代物而致此異南越書永城縣江前有神鼎圎數里耳髙五六丈稚川云赤松子淘金丹鼎廣博物志大茅山有帝時銅鼎鼎可容四五斛許偃刻甚精好在山獨髙處入土八尺許上有盤石掩鼎上帝時命東海神使埋藏於此五代史張防少聰悟父同居洛陽惇化裏浚井得古鼎銘曰魏黃初元年春二月匠吉千同以爲奇防時年十三居同側啟曰漢建安二十五年曹公薨攺元延康是嵗十月文帝受禪又攺黃初是黃初元年無二月也銘何繆同大驚異之

俎

稗史編眀堂位曰有虞氏以梡俎注云斷木爲四足而已然則斷木而爲之足不致文飾創始爲之故也唐太宗曰禹雕其俎至夏乃用雕文則俎自虞帝始也眀堂位周以房俎鄭注房謂足下跗上下兩間有似於房孔防兩頭各有兩尺足下各別爲跗足間橫者似堂之壁橫下二跗似堂之東西兩頭各有房也羣書考索俎以玉飾知之者以俎豆相之物眀堂位說周公之禮云薦用玉豆豆以玉飾眀俎亦用玉飾長二尺四寸廣尺二寸髙一尺漆兩端赤中央黒國語王公立飲則有房烝注房大俎也謂半解其體升之俎也

豆

禮圗豆口足徑尺黒漆飾朱中大夫以上畫以雲气諸侯以象天子以玉皆謂飾其豆口也爾雅防豆者以木爲之髙一尺口足徑一尺其足名鐙中央直竪者名校校徑二寸總而言之名豆其實四升用薦葅醢眀堂位夏后氏以楬豆殷玉豆周獻豆鄭注楬無異物之飾也獻防刻之齊人謂無發爲禿楬孔疏獻音娑娑是希防之義故爲防列之正字通楬豆以木爲柄若蠟氏置楬之楬卽今之板所謂以木爲柄柄卽豆之下承豆之莖趺也玉豆者楬之上飾之以玉也獻豆若周官再獻之獻陳澔集說云獻讀爲娑犧尊刻畫鳯羽此豆亦必刻畫鳯羽故名武王觴豆銘食自杖食自杖戒之防防則逃注盧氏曰無求醉飽自杖而已觴豆與祭祀之楬豆玉豆別蓋用以飲食者非止盛幹物也考工記旊人爲豆實三而成觳崇尺注豆實四升觳受一斗二升爾雅木豆謂之豆竹豆謂之瓦豆謂之登通雅考工以瓦爲豆周禮以木爲豆禮家言木曰豆

竹曰瓦曰豋然古器祖癸豆姬寏母豆皆以銅爲之博古圗魚豆無銘飾以魚鱗疑生豆銘八字上若盤

狀而復穿鏤於濡物蟠虺豆二皆無銘各著以蟠虺輕重雷紋豆二皆兩耳無銘一有蓋一闕蓋皆以雷紋爲飾或輕或重下作垂花前蓋端狀荇葉間錯粟紋



鄕射記注豆宜濡物宜幹物爾雅防以竹爲之口有藤緣形制如豆亦受四升盛栗桃梅蔆芡脯修膴鮑糗餌之屬禮記薦用雕篹注防篹也以竹爲之形似筥亦薦時用也雕鏤其柄故曰雕篹

瑚璉

三禮圗瑚受一升制度如簋而平下璉受一升漆赤中蓋亦形飾口以白金制度如簠而兌【音鋭】下魏了翁讀書雜鈔眀堂位夏后氏之四璉殷之六瑚鄭注云皆黍稷器制之異同未聞皇氏曰鄭注論語夏曰瑚殷曰璉誤也

簠簋

羣書考索外方內圎曰簠盛稻梁之器口圎徑六寸深七寸二分底徑亦五寸二分厚八分足底徑六寸厚半寸唇寸所盛之數及蓋之形制一與簋同簋盛黍稷之器有蓋象形外圎函方以中規矩天子飾以玉諸侯飾以象受一斗二升髙一尺厚半寸唇寸口徑五寸三分深七寸二分底徑亦五寸二分厚八分足底徑六寸聘禮注簋方者器名也以竹爲之狀如簋而方凡簋

皆用木而圎受斗二升此用竹而方故云如簋而方亦受斗二升羣書考索案考工記旊人爲簋及豆皆以瓦爲之𨿽不言簠簋是相將之器亦應制在旊人亦有蓋防云據祭天地之神尙質器用陶瓠而已若祭宗廟則皆以木爲之博古圗禮圗據周禮簠簋注防簠爲外方而內圜簋爲外圜而內方穴其中以實稻粱黍稷又皆刻木爲之上作蓋以體虫鏤之飾而去古益逺矣不知簠盛加膳簋盛常膳皆熟食用匕之具若如禮圗則略無食器之用今三代簠簋方圜異制可用匕而食如周父簠髙三寸四分深二寸一分口徑長一尺闊八寸一分容四升一合飾以蟠螭周以重雷兩耳作蟠首銘曰叔父作簠用徵用行用從君王子孫其萬年無疆又太師望簋通蓋髙六寸七分深二寸八分口徑長七寸二分闊五寸腹徑長七寸九分闊五寸六分容三升七合兩耳四足銘云太師小子望作防彜簋而謂之防者防訓煮熟食簋盛黍稷惟熟然後可食也是皆出於冶鑄之妙而銘載粲然豈刻木鏤形者所能髣髴哉又京叔簋有蓋兩耳四足銘十一字素簋兩耳無銘如豆而方如鋪而橢其下四面作防之狀

筐筥

篚

三禮舊圗筐以竹爲之長三尺廣一尺深六寸足髙三寸祭祀之器庶物異名防禮書有頃筐有懿筐頃筐其淺者也懿筐其深者也韓詩外傳曰頃筐欹箱也三禮舊圗筥制圎而長深行幣帛及盛物但可以實物而已又筥圎受五升盛雍餼之米致於賔館禮書儀禮壘洗之西皆有篚又有上篚下篚膳篚之辧則上篚在堂下篚在庭膳篚特君爵而已篚之爲物可以盛幣帛可以盛勺觶可以盛苴茅可以代肵俎可以實黍稷肆大朝覲佐儐共設篚罋此篚之實黍者也公食大夫豆實實於罋簋實實於筐而篚者筐也其用以實簋實宜矣鄭氏曰篚其筐字之誤歟不必然也鄭氏又曰篚竹器如笭說文曰篚如竹篋篋有蓋是以舊圗篚亦有蓋

惇

禮眀堂位有虞氏之兩惇注惇音對盛黍稷器周禮合諸侯共珠盤玉惇注惇槃珠玉以爲飾鄭司農云玉惇歃血玉器羣書考索九嬪職云凡祭祀贊玉齍注云玉齍玉惇也受黍稷器然則天子八簋之外兼用惇也惇受一斗三升漆赤中大夫飾口以白金其制與簋簠容受並同但上下內外皆圎爲異耳博古圗已丁惇有蓋兩耳銘六字足純緣周以防龍又著兩螭以聳其耳通腹皆列饕餮紋散季惇有蓋兩耳有珥三足蓋與器銘共六十六字毀惇兩耳銘一百一十三字圜足下連方座仲駒父惇二皆兩耳有珥三足蓋與器共銘三十六字敔惇兩耳有珥三足闕蓋銘一百四十字姜惇兩耳圈足銘一十六字宰辟父惇三皆兩耳有珥三足二蓋與器銘共一百五十字一闕蓋銘七十五字形制欵式悉同兕惇三皆兩耳有珥二蓋與器銘共二字一闕蓋銘一字制作一律皆以云雷爲飾前二器蓋上各有犀兕之形刺公惇二皆兩耳有珥三足俱闕蓋銘二十八字雁侯惇有蓋兩耳有珥蓋與器銘共二十八字師望惇兩耳有珥闕蓋銘九字純緣與足皆飾蟠防間以雲紋耳爲螭形惇兩耳有珥三足闕蓋銘三十九字毛父惇兩耳有珥三足闕蓋銘四十七字孟姜惇兩耳有珥三足闕蓋銘二十八字仲奠父惇兩耳有珥三足闕蓋銘一十七字耳足皆狀獸形純緣之下雷紋爲飾腹間純素防惇二皆兩耳圜足銘六字史張父惇蓋銘一十二字純素無紋彩若疊環而爲制作純古土花靑紫相間粲然瑩目仲酉父惇蓋銘六字虎耳惇兩耳有珥三足闕蓋無銘耳飾虎形通體純素略無設飾制作質朴防足惇闕蓋無銘虎耳防足飾以雷帶稗史編襄陽府光化縣村人耕穴一冡得一器鼎而有蓋蓋及鼎腹皆雷紋中有龍形而耳爲饕餮足爲蚩尢制作甚精舅氏得之名曰龍鼎予謂古之鼎鼐皆無蓋而足皆圎直無作獸形者此乃惇耳乃名曰龍惇

格致鏡原卷四十三

欽定四庫全書

格致鏡原卷四十四

大學士陳元龍撰禮器【二】

瓚

詩防正義瓚者器名以圭爲柄圭以玉爲之指其體謂之玉瓚據成器謂之圭瓚考工記祼圭尺有二寸有瓚詩傳祭祀之禮王祼以圭瓚諸臣助之亞祼以璋瓚典瑞注瓚槃大五升口徑八寸下有槃口徑一尺羣書考索周禮玉人曰天子用全上公用龍侯用瓚

伯用將龍鼻也將柄也然則鼻四玉一石瓚三玉二石柄玉石相將舊圗瓚爲勺形又鼻爲龍稍大而鄭氏云圭瓚酌鬰於獻屍皆非是蓋瓚非酌鬯凡祼酌鬯用爵灌之在瓚爵以灌鬯瓚以受灌而謂瓚酌鬯非矣瓚深二寸其柄用圭有流前注流謂鼻也圭柄金勺旣異其牝牡相合處各可長三寸厚一寸博二寸半流道空可徑五分周禮玉人之事大璋中璋九寸璋七寸射四寸厚寸黃金勺靑金外朱中鼻寸衡四寸有繅注射剡出者也向上謂之出謂剡四寸半以上其半以下加文飾焉鼻勺流也凡流皆爲龍口衡勺徑也羣書考索後鄭云大璋加文飾中璋殺文飾邊璋半文飾但解三璋得名大中之義不言文飾之物易曰雲從龍璋瓚旣以勺鼻爲龍頭其二璋半已下宜皆瑑雲气以飾三璋之勺形制並同圭瓚但瓚勺各短小耳三璋之下𨿽不言槃有之可知其制亦同瓚槃口徑皆六寸

尊彛

羣書考索尊之爲言尊也彛之爲言常也尊用以獻上及於天地彛用以祼施於宗廟而已故尊於祭器獨名尊彛於常器均名彛周禮冪人以防布冪八樽畫巾冪六彛注防布者天地之神尙質畫巾者宗廟可以尙文畫者畫爲雲气唐六典凡樽彛之制十有四祭祀則陳之一曰太樽二曰著樽三曰犧樽四曰象樽五曰壺樽六曰山罍七曰槪樽八曰散樽九曰山樽十曰蠯樽十一曰雞彛十二曰鳥彛十三曰斚彛十四曰黃彛有事於神只則用太樽至於山罍有事於宗廟則春夏用雞鳥之彛秋冬用黃斚之彛星之外官用槪樽嶽鎭山林川澤用蠯樽眾星丘陵以下用散樽

尊周禮六尊犠尊象尊著尊壺尊太尊山尊以待祭祀賔客之禮注犧尊沙牛飾尊也象尊三足象其鼻形也著尊著地無足也壺尊以壺爲尊也太尊瓦尊也山尊爲山云形也壺以壺太以瓦餘皆木也三禮圗犧象二樽全刻牛象之形鑿其背以爲樽禮記泰有虞氏之樽也山罍夏后氏之樽著殷樽犧象周樽禮記廟堂之上罍樽在阼犧樽在西羣書考索獻尊獻讀爲犧尊飾以翡翠春祠夏禴用之司尊彛云春祠夏禴其朝踐用兩獻尊一盛酒一盛醴齊鄭讀獻字與婆娑之娑義同謂刻鳯皇之象其形婆娑然毛詩傳曰犧尊者沙飾也言沙牛飾尊而先儒謂有沙羽飾畫爲鳯皇之形誤矣【以上犧尊】按周禮六尊制圗云春祠夏禴其再獻用兩象尊一盛酒一盛盎齊以象骨飾尊鄭司徒云象尊一象鳯皇本朝陸佃云舊傳象尊或爲象載或以其齒飾之亦或空其腹以爲尊蓋古者制尊樣制不一要之曰不失爲象尊頃見參知政事章惇得古銅像尊一制作極精致三足象其鼻形望而視之眞象也【以上象尊】爾雅曰著尊略尊也禮樂論曰秋獻用之者麗於下而將以歸根也秋冬者陰也气象靜物尊亦用靜物受五斗漆赤中著地無足口圎徑一尺二寸底徑八寸上下空徑一尺五分與獻尊象尊形制容受並同但無足及飾耳司尊彛秋嘗冬蒸朝獻用兩著樽一盛酒一盛醴齊【以上著尊】壺尊受五斗漆赤中以壺爲之口圎徑八寸脰髙三寸中徑六寸半脰下橫徑八寸腹中橫徑一尺一寸底徑八寸腹上下空徑一尺二寸足髙二寸下橫徑九寸司尊彛秋嘗冬蒸饋獻用兩壺尊一盛酒一盛盎齊按眀堂位曰壺者以壺爲尊春秋傳曰尊似魯壺【以上壺尊】太尊太古之瓦尊也受五斗口圎徑一尺脰髙三寸中橫徑九寸脰下大橫徑一尺二寸底徑八寸腹上下空徑一尺五分厚半寸底平厚寸按周禮六尊制圗追享朝享朝踐用兩太尊一盛酒一盛醴齊太古之瓦尊也與甒形制容受同【以上太尊】山尊受五斗口圎徑九寸脰髙三寸空徑一尺五分足髙二寸下徑九寸司尊彛云追享朝享再獻用兩山尊一盛酒一盛盎齊注雲山尊山罍也【以上山尊】鬯人云凡山川四方用蜃後鄭云卣蜃槪散皆漆尊蜃畫爲蜃形口徑一尺二寸底徑八寸足髙二寸下徑九寸底至口上中下徑一尺五分容五斗鬯人云凡祼事用槪後鄭云槪漆尊以朱帶者賈義云槪尊朱帶纁相對旣是黑漆爲尊以朱飾腹故名槪尊取對槪之義也形制容受一如蜃尊鬯人云凡疈事用散後鄭雲散漆尊無飾曰散賈義云對槪蜃獻象四尊各有異物爲飾言此散尊惟漆而已別無物飾故曰散南史劉之遴獻古器四種於東宮其第二種金銀錯鏤古尊二枚有銘云秦客成侯適椘之嵗造雲煙過眼錄召公尊其蓋細花欵文極精妙尊腹五指稱文中有疑數十字眞三代之奇物也俗名搯揑尊博古圗從尊銘三字祖丁尊銘五字其質渾厚文鏤純簡兄丁尊有蓋蓋器銘共八字持刀父已尊銘七字諫尊銘七字龍鳯方尊無銘制造純古其上爲龍首四稜爲鳯形周以云雷祖戊尊銘五字純質未鑿渾厚端雅辛尊銘三字父乙尊銘五字父丁尊銘二字純足皆素當中爲從理卽兩端分寫防龍形色幾渥赭緑花萍綴立戈癸尊銘四字文飾甚簡而腹間有云雷之狀【以上商尊】月星尊銘四字召公尊有蓋蓋器銘共七十二字髙克尊兩耳連環銘五十八字師艅尊銘三十二字乙舉尊銘二字犧尊二皆有蓋以口爲流四足無銘並全牛像之形而鑿背爲尊象尊有蓋四足有提梁無銘全作象形背爲尊鳧尊有流有鋬闕蓋無銘瓠尊上有兩鼻無銘以口爲流置之則可立旁設兩鼻所以安提梁亦可挈之以行也飾以云雷之文防龍尊無銘足與腹及頸間皆作防龍狀間雷紋於兩旁又飾連珠周之脰足對峙有方竅饕餮大尊無銘純緣皆素腹足飾以饕餮間之雷紋是尊特大其質則銅饕餮壺尊無銘尊作壺形脰著饕餮腹著風雲三獸饕餮尊無銘脰上有鼻作饕餮狀周身悉被饕餮之飾與雷紋相間錯土花漬染銅色蒼翠如瑟瑟紋鏤華好饕餮尊無銘純緣與足皆無紋飾特三面狀以饕餮著尊二皆無銘脰間皆作防龍蟠屈之勢腹著云雷回旋之狀而底著地無足壺尊二皆無銘二器肩腹並設云雷之飾【以上周尊】南史劉杳博綜羣書嘗於沈約坐語及宗廟犧樽約云鄭答張逸謂爲畫鳯皇尾婆娑然今無復此器則不依古杳曰此言未必可安古者樽彛皆刻木爲鳥獸鑿項及背以出內酒魏時魯郡地中得齊大夫子尾送女器有犧樽作犧牛形晉永嘉中賊曹嶷於靑州發齊景公冡又得二樽形亦爲牛象二處皆古之遺器知非虛也約大以爲然

彛爾雅防彛者法也與諸尊爲法王莽官司彛器注師古曰彛器常用之器也一曰祭宗廟酒器也周禮有六彛法也言器有所法象之貌耳周禮司樽彛掌六樽六彛之位詔其酌辧其用與其實春祀夏礿祼用雞彛鳥彛皆有舟【鄭云舟樽下防若今時承盤子】秋嘗冬蒸祼用斚彛黃彛皆有舟【斚讀爲稼畫禾稼也黃彛黃目樽】凡四時之間祀追享朝享用虎彛蜼彛【畫之爲飾也蜼讀爲虺】皆有舟羣書考索雞彛受三斗宗廟器盛眀水鳥彛盛郁鬯後鄭云二彛刻而畫之爲雞鳯皇之形著於尊上口圎徑九寸底徑七寸其腹上下空徑髙一尺足髙二寸下徑八寸斚彛盛眀水先鄭讀斚爲稼謂畫禾稼於尊因爲尊名然則宜畫嘉禾以爲飾其彛與舟並漆赤中其足內亦漆畫禾稼爲飾黃彛盛郁鬯黃目也以黃金爲目彛並以金眀堂位曰夏后氏以雞彛殷以斚周以黃目鄭謂黃目以黃金爲飾郊特牲曰黃目鬱气之上尊也黃者中也目者气之淸眀者也言酌於中而淸眀於外陸佃云舊圗黃目尊畫人目而黃之人目不黃而黃之理無有也許謹說罍云目酒尊目黃亦其气之淸眀未有知之者也然則黃目宜畫目如謹說且亦因以爲戒虎彛畫虎於尊盛眀水其尊與舟皆漆赤中其足內亦漆及畫虎爲飾蜼彛酌郁鬯彛與舟皆漆赤中其足內亦漆畫蜼以爲飾博古圗甗彛兩耳有珥銘五字純緣圈足皆飾以防龍已舉彛兩耳銘二字腹間作乳乳百四十有一子孫父辛彛兩耳有珥銘七字純緣間及圜足皆作防形相環若循走之狀腹間純素子孫彛銘二字父丁彛兩耳有珥銘七字立戈父甲彛兩耳有珥銘三字純緣與足以上並作雷於兩旁以螭首爲耳致飾精工虎耳彛兩耳有珥銘三字【以上商彛】己酉方彛銘三十七字此器方而通體爲盤防雷紋四隅並腹間峻拔作觚稜之狀單彛圜足銘三字召父彛兩耳有珥耳作螭狀下爲方座云雷之紋與防龍間錯銘七字叔彛兩耳有珥銘六字耳爲水獸下有方座周身爲饕餮狀純緣下與足上有行螭之飾云雷寶彛兩耳有珥銘三字飾以云雷雷紋寶彛兩耳有珥銘三字純緣之下與足皆作雷紋蹙成饕餮狀以鹿首爲耳伯映彛兩耳有珥銘一十字耳作獸形純緣與足飾以防龍間之雷紋百乳彛兩耳有珥無銘周身皆乳凡二百一十有六四耳今存二耳足皆飾防龍內外有二牛首腹間周以直紋乳彛圜足無銘純緣之下分爲四獸首兼著饕餮形防龍乳彛兩耳有珥無銘純緣之外作防龍狀間以雷紋腹間有乳環之足下作饕餮以虎首爲耳防龍彛兩耳無銘腹間純素足與純緣之外防龍雷紋交錯足間兩竅可以貫繩赤緑相間略無銅色髙足彛二皆無銘一純緣之下及足之上雷紋與防龍相蹂蹙周以連珠一三面作饕餮周體飾以云雷其足有竅可以貫純蟬紋雷彛無銘腹間著以蟬紋腹上與足飾以雷紋純與腹下皆無紋饕餮彛無銘純緣之下以饕餮爲飾間以細雷紋腹足純素不加琢鏤蟠防彛兩耳有珥無銘兩旁蟠以四防以雷紋間之足間飾以飛鳯耳狀螭首蟠防直紋彛兩耳有珥無銘純緣下飾以蟠防腹間宻布直紋如疏櫺【以上周彛】雲煙過眼錄古伯彛正如一靑色碧可愛湯仲謀云余至順壬申見南【闕】總管趙伯昂所收古伯彛蓋色光瑩如漆內有文曰古伯彛不審焦氏嘗有蓋否葉森防年見焦公此彛正如前見同當時卽無此蓋

卣

爾雅防卣者中尊也孫炎云尊彛爲上罍爲下卣居中郭云不大不小者是在罍彛之間卽周禮犧象壺著太山等六尊是也博古圗持刀祖乙卣有蓋兩耳有提梁蓋與器銘共十四字執戈父癸卣有蓋兩耳有提梁蓋與器銘共六字言卣有蓋兩耳有提梁蓋與器銘共六字制作純厚而不雕巧田卣有蓋兩耳蓋與器銘共一字飾以云雷防龍之形紋鏤華巧耳間連環以爲提梁世母辛卣有蓋兩耳有提梁蓋與器銘共五字卦象卣有蓋兩耳有提梁蓋與器銘共二字祖辛卣兩耳闕蓋有提梁銘七字立戈卣有蓋兩耳有提梁銘作立戈形通體兩面狀饕餮間以雷紋提梁爲虎首兕卣有蓋兩耳有提梁蓋與器銘共二字提梁之兩端象兕首通體作饕餮狀執爵父丁卣兩耳闕蓋有提梁銘三字寶卣二皆兩耳一闕蓋有提梁銘四字一有蓋闕提梁蓋與器銘共八字二卣制作渾厚而飾以牛瞿祖丁卣有蓋兩耳闕提梁蓋與器銘共十二字兄癸卣有蓋兩耳有提梁蓋與器銘共五十字冊卣有蓋兩耳有提梁蓋與器銘共二字頂中作爵柱以爲舉持之具又以綯紐爲提梁而其足與蓋皆著飛鳯相向之狀蓋旁又作山形間以蟬紋純緣外以獸首爲鼻飾以防龍左右環之父丙卣有蓋兩耳有提梁蓋與器銘共一十二字父已卣兩耳闕蓋有提梁銘三字父辛卣有蓋兩耳有提梁蓋與器銘共八字執匕父丁卣有蓋兩耳有提梁蓋與器銘共六字持竿父癸卣闕蓋有提梁婦庚卣兩耳闕蓋有提梁銘七字父舉卣有蓋兩耳有提梁銘三字史卣兩耳闕提梁銘一字狀饕餮而環以連珠持戈父已卣有蓋兩耳有提梁蓋與器銘共一十四字母乙卣有蓋兩耳有提梁蓋與器銘共二十二字冀父辛卣有蓋兩耳有提梁蓋與器銘共一十四字祖庚卣有蓋銘三字防龍卣三皆兩耳無銘前二器有蓋有提梁有稜若觚後一器闕蓋闕提梁形如觚【以上商卣】淮父卣有蓋兩耳有提梁蓋與器銘共八十二字單癸卣有蓋兩耳闕提梁蓋與器銘共五十八字樂司徒卣銘二十有二字是器比他卣復有鼻著地無足當是旅卣伯寶卣三皆有蓋兩耳有提梁蓋與器銘共一十字前一器蓋與脰腹於雷紋地起防狀蓋之蒂復著一防腹之兩面介其中爲獸首足飾黃目提梁爲綯紐耳作兩象首後二器腹皆純素惟蓋器之純緣與足作防狀間以雷紋提梁無文采而耳作獸首與前一器稍異父乙卣有蓋兩耳有提梁蓋與器銘共四字蓋與器足之上各爲八蟠防周以連珠雷紋間之蓋上又飾以兩獸以防首爲提梁有連鼻州卣有蓋兩耳有提梁蓋與器銘共一十二字以四鳯飾於蓋與器之上孫卣有蓋兩耳有提梁銘一字刻作人形大中卣兩耳闕蓋有提梁銘六字尹卣蓋銘六十四字兩面狀饕餮作四觚稜如山形而屹起純緣之上飾以八虺雷紋間之防龍卣兩耳闕蓋有提梁無銘純緣兩面並足間皆飾以四防龍以雷紋間之提梁作綯紐狀蟠防卣三皆作蟠防前一器純緣與蓋紋以八防素其腹足提梁又爲防首次一器器與蓋與前相但蓋頂僞爲一龜置於上後一器腹足純緣間皆防狀與雷紋間錯比前二器加華惟闕其蓋饕餮卣有蓋兩耳有提梁無銘飾饕餮之狀垂花卣有蓋兩耳有提梁無銘提梁作綯紐狀蓋之上設一爵柱柱之下環以蟠螭螭之外飾以垂花至於純緣圜足則以連珠周之而間以雷紋其下兩面各作饕餮起稜爲介制作𨿽繁中藏簡古雷紋卣有蓋兩耳有提梁無銘蓋與器皆作方斜雷紋以連珠環之提梁作綯紐狀且圜其足土花碧暈如藍田玉色方紋卣有蓋兩耳有提梁無銘頂上設爵柱柱下作方紋周以連珠而純緣之下亦以方紋爲飾兩面各設獸首兩耳作圜環與提梁相連腹間與圜足皆純素魚紋方卣有蓋兩耳有提梁無銘腹蓋四旁皆作魚紋四足卣二皆有蓋兩耳有提梁無銘形模若一而其足皆四蓋之兩端爲獸首旁附以翼𨿽斂而有展意提梁作綯紐後一器小異而蛟眉特隆蹙頂柱稍鋭【以上周卣】四足卣有蓋兩耳四足有提梁無銘下著魚腹與蓋相合爲獸形紋鏤奇巧宛若刻瑑【以上漢卣】

罍

爾雅防罍者尊之大者也韓詩說金罍大夫器也天子以玉諸侯大夫皆以金士以梓毛詩說金罍酒器也諸臣之所酢人君以黃金飾尊大一碩金飾目蓋刻爲云雷之象周禮春官鬯人掌共秬鬯而飾之祭祀社壝用大罍注社祭土用瓦罍以大罍出於土也爾雅彛卣罍器也小罍謂之坎注罍形似壺大者受一斛羣書考索郭璞云罍大者受一斛今時罍旣在中尊之列受五斗可知也名義考說文罍目酒尊似壺容一斛刻作云雷象施不窮也按云古文作�雷古文作回罍刻��之文象施不窮也古器存者文尙可見謂罍作阿香狀連鼓形者蓋俗說也今器邊肉處有回環文猶是��之遺意而知者鮮矣羣書考索罍厠在六尊之間以盛三酒比於六尊設之稍逺爾雅注云卣中尊也此欲見彛爲上尊罍爲下尊也然則六彛爲上受三斗六尊爲中受五斗六罍爲下受一斛是其差也詩周南曰我姑酌彼金罍孔防指此諸臣所酢之罍而受一石者也又鄭注司樽罍云罍刻而畫之爲山云之形旣言刻畫則用木矣又引韓詩說士用梓無飾則士已上同用梓而加飾耳天子則以黃金爲飾口徑九寸五分脰髙三寸中徑七寸五分脰下橫徑九寸腹中橫徑一尺四寸上下中徑一尺六寸足髙二寸下徑一尺畫山云之形博古圗犧首罍四皆一鼻兩耳連環無銘四器皆以犧首爲耳爲鼻而制作又復相其不同者特髙下致飾色澤環耳之夐非一手之制前三器腹作饕餮下作垂花虫鏤起間錯云雷後一器色赤無紋有蓋素犧罍兩耳連環無銘耳鼻皆以犧爲飾狀若牛首象首罍無銘肩脰間作兩象首貫以連環腹飾圜花足之上又爲一象首麟鳯百乳罍無銘致飾不一通體與足作方斜雷紋中著以乳其稜四起而上立四鳯中間又爲四獸各頂一角屹然而起疑其爲麟其麟鳯之間復以防龍相間器大精工無如此者饕餮罍無銘

爵

說文爵鳥名象其形爲酌酒器取其能飛而不溺於酒因以寓儆戒事物原始爵古者刻木爲之後世以銅今以金銀其形似爵故名爵受一升埤雅周防續崔豹古今注曰九月雀入水不則多淫泆酒善使人淫泆故一升曰爵爵所以戒也亦取其鳴節足所以戒荒淫之飲舟以戒沈湎爵以戒淫泆其義一也先儒圗禮以爲爵漆赤中其下刻爲雀形蓋雀之制其上如斛下如爵形故漢律曆志稱斛以爲其狀如爵以縻爵祿也按說文解爵曰禮器也象爵之形中有鬯酒又持之也則爵爲雀形眀矣博古圗招父丁爵三足有流有鋬銘九字父乙爵七皆兩柱三足有流有鋬一銘三字餘皆銘二字所同者咸以牛首爲鋬以雲紋爲柱小異者或有雷紋雲气饕餮蟠防之飾祖乙爵兩柱三足有流有鋬銘二字純古略不加飾祖丙爵兩柱三足有流有鋬銘上作矢形父戊爵兩柱三足有流有鋬銘三字純厖之質朴而不雕祖已爵兩柱三足有流有鋬銘二字守父丁爵飲父丁爵皆兩柱三足有流有鋬銘三字斧爵兩柱三足有流有鋬銘一字子孫已爵兩柱三足有流有鋬銘三字子爵二皆兩柱三足有流有鋬一銘五字一銘三字已舉爵兩柱三足有流有鋬銘二字車爵兩柱三足有流有鋬銘一字以牛首爲鋬柱上加雲紋流尾與足並皆純素兩面作饕餮而雷紋間之秉仲爵兩柱三足有流有鋬銘三字流尾與足純素無紋兩邊作饕餮狀間以云雷父壬爵兩柱三足有流有鋬銘二字庚爵兩柱三足有流有鋬銘二字父癸爵兩柱三足有流有鋬銘二字中爵兩柱三足有流有鋬銘一字尊癸爵兩柱三足有流有鋬銘二字兩面作饕餮而間以云雷上爲山形以牛首爲鋬三足純素柱上復作雲紋雷爵兩柱三足有流有鋬銘一字文鏤回旋若古文雷字素爵二皆兩柱三足有流有鋬一銘一字一無銘二器純古無紋質朴渾厚繶爵兩柱三足有流有鋬無銘飾皆防龍之象云雷爵四皆兩柱三足有流有鋬無銘制樣虫鏤若出一體腹有云雷爲飾升庵外集商器有丁靑爵周器有大田爵帶爵周禮凡賓客獻瑤爵皆贊羣書考索太宰職云享先王贊玉爵後鄭云宗廟獻用玉爵受一升口徑四寸底徑二寸上下徑二寸三分圓足古人觀象制器義非一揆故假名全畫其物或取半刻其形則雞鳥以下六彛褘褕素靑二質是全畫其物著於服器者也觚爵柄畫之龍勺蒲勺之倫是半刻其形飾於器皿以取取呼者也按陸佃禮象圖載石銅爵云有首有尾有柱有足有柄祭統曰屍授夫人夫人執柄是也夫人授屍執足是也先儒謂柄爲尾蓋不見此制今文彥博李公麟家有之中有文殆商器也又陸佃禮圖云舊圖匏爵用匏片爲爵據此乃杓也詩曰酌之用匏爵當如此制耳若爵宜截其鼻以盛酒不應破匏爲之魏文典論劉表跨有南土子弟驕貴並好酒爲三爵大曰伯雅受七升次曰仲雅受六升次曰季雅受五升仙拾遺司命君贈元瓌一飲器如玉非玉不言其名一日有胡商詣元瓌宅見飲器捧而頓首曰此天帝流華寶爵致於日中則白气連天承以玉盤則紅光照室卽與元瓌就日試之白气如雲郁勃徑上與天相連此寶太上西北庫中鎭中華二十四寶也頃年已旋降今此第二十二寶亦不久畱人間卽當飛去得此寶者受福七世敬之哉元瓌以玉盤承之夜視紅光滿室

觚

考工記梓人爲飲器觚三升韓詩外三升曰觚觚寡也飲常寡少說文觚鄕飲酒之爵也博古圖合孫祖丁觚銘四字當中屹起四稜飾以防又加以饕餮子乙觚銘四字女乙觚銘四字制作相脰間刻四山紋足作散云布爲饕餮面目云梢蟠細縷宛轉相間父乙觚銘三字脰間純素不作四稜腹足設以雲雷水觚銘一字立戈觚銘二字腹無四稜欵識髙古奕車觚銘二字雷紋起飾以饕餮父庚觚銘二字父舟觚銘二字腹足爲饕餮防虺之狀龍觚銘一字作龍形腹足兩面作饕餮狀間以云雷亞形觚銘作亞形內外二字如畫孫觚銘一字腹足兩面作重饕餮象鼻尾間爲四稜腹上作虺腹下作防其上作山周以雷紋虫鏤四象觚飾以山雷饕餮蟠虺之狀腹下復作四象形防龍觚二皆著防龍布以云雷上下相間形制甚古四山饕餮觚無銘純緣之外拱以四山兩面爲饕餮間以雷紋中又爲四防山紋觚無銘腹足徧以雷紋饕餮間飾脰設四山復錯雷山雷觚無銘純之外作四山中分其體各爲雷間以饕餮其稜四出蟠防觚無銘腹間飾以兩面饕餮足間作相顧蟠防狀饕餮觚無銘純緣不著文飾腹兩面有鼻作饕餮狀四虺觚無銘四面皆飾虺形以雷紋間錯蟬紋觚無銘通腹與足兩面爲饕餮狀細錯雷紋足之上紋以四蟬純之外飾以四山雷紋四山觚無銘腹足之上作雙防狀而雷紋間錯純之外飾以山形而下鏤以雷云雷觚無銘雷紋觚七皆以雷紋饕餮爲飾惟第三器腹足間作四防腹之上作四山周以雷紋第五器腹足起饕餮純外有四山下爲虺形小圜觚二形制似觚而四隅無稜腹著饕餮後一器設飾少異素觚無銘純緣而下通體皆純素足兩旁又有竅略相通貫莫知所用

舟

周禮鄭注舟尊下臺若今時承槃羣書考索司尊彛云雞彛鳥彛皆有舟其舟外漆朱中槃口圓徑尺四寸其舟髙厚各半寸槃下刻剎二等而漸大圓局足與槃通髙一尺足下空徑橫大二寸六彛下舟形制皆同其舟足各隨尊刻畫其以飾之博古圖惇足舟兩耳無銘上圜下方耳作螭首垂花舟兩耳無銘以牛首爲耳腹間飾以虺紋其下垂花

洗

三禮圖洗髙三尺口徑尺五寸天子黃金飾周禮祭器圖洗形如罍受一斛博古圖七星洗三足無銘起七星兩兩三三參差相比負洗無銘洗中環以三魚而中作一大負一小於上魚洗有足無銘中飾一而三魚環之足間復有三竅可爲繚絡之地【以上周洗】陽嘉洗兩耳銘六字蟠防洗兩耳無銘以蟠防爲耳雷紋相錯雙魚洗無銘中飾二魚筆畫不繁縟而簡古【以上漢洗】

勺

周禮梓人爲飲器勺一升注勺尊升也明堂位夏后氏以龍勺注爲龍頭狀柄長尺二寸口縱徑四寸半中央橫徑四寸兩頭橫縱各三寸稗史編禮明堂位曰勺夏后以龍勺商以疏勺周以蒲勺蓋龍疏蒲勺飾也後王加文耳然則勺之具當有虞始制之故無飾也至夏后加以飾杓卽勺也祭祀曰勺民用曰杓其實一也或以勺之所容不過升而杓則加廣其所受皆取酌焉遂異其名制也卓氏藻林龍勺刻畫爲龍頭也疏勺刻鏤疏通也蒲勺如蒲艸之形本合而末開也三者皆言勺之柄頭也

盉【附盦】

丹總錄盉盛五味之器也從禾者蓋取和之義耳言其器則凵其口以盛物者皆皿也中而不盈則爲盅夃而多得則爲盈合而口斂則爲盒臼水以澡則爲盥博古圖盉說文以謂從皿從禾爲調味之器王安石以謂和如禾則從禾者蓋取和順之意耳今考其器或三足而奇或四足而耦或腹圜而匾或自足而上分體如股膊有鋬以提有蓋以覆有流以注博古圖阜父丁盉三足有流有鋬蓋與器銘共六字執戈父癸盉闕蓋有流有鋬銘三字兩面作饕餮周以連珠流有銘【以上商盉】單從盉有蓋四足有流有鋬蓋與器銘共九字嘉仲盉三足闕蓋有流闕鋬銘一十九字腹匾而圜龍首盉三足闕蓋有流有鋬無銘三面作饕餮間以雷紋純緣之外又狀防龍而流作龍首方他器具三足而但逸其蓋耳云雷盉四足有流有鋬無銘形制與匾壺相流與腹間盡作云雷制作頗古三螭盉三足有流有提梁無銘有蓋立三螭以戲於旁凡盉流提間多著此象蛟螭盉有蓋三足有流有提梁無銘純緣腹足飾以蛟螭蓋平純素不加文鏤以螭爲流提梁亦爲螭首連環系於提梁制作精巧實周物也麟盉有蓋三足有流有提梁無銘形制圜匾流飾以麟蟠虯盉有蓋三足有流有提梁無銘蓋飾以虺純緣外著蟠虯下爲綯紋以麟爲流周以螭形連環系於其上三足純素不增文鏤蓋調羮之器也粟紋盉有蓋三足有流有提梁無銘通體雷紋纒糾間以粟紋以麟爲流以虎爲提梁獸蹄爲足細紋熊足盉有蓋三足有流有提梁無銘三熊爲足以虎爲提梁以鳯咮爲流【以上周盉】鳯盉有蓋三足有流有提梁無銘腹圜而匾流作以鳯螭首虯紋盉有蓋三足有流有提梁無銘以螭首虯紋爲飾【以上漢盉】

盦博古圖交虯盦闕蓋無銘純緣外著以交虯兩耳作連環以便提攜以圜爲足純素略無文彩

欹器

物原周公作欹器家語孔子觀於魯威公之廟有欹器焉夫子問於守廟者曰此謂何器對曰此蓋爲宥坐之器孔子曰吾聞宥坐之器虛則欹中則正滿則覆明君以爲至誡故常置之於坐側羣書考索周廟欹器至漢東京猶在禦座漢末喪亂形遂絕杜預創意成而上之北史周文帝造二欹器其一爲二仙人共持一鉢同處一盤鉢蓋有山山有香气又一仙人持一金缾以臨器上傾水灌山則出於缾而注乎器煙气通山中謂之仙人欹器一爲二荷同處一盤相去盈尺中有蓮下垂器上以水注荷則出於蓮而盈乎器又爲鳬雁蟾蜍以飾之謂之水芝欹器二盤各處一牀鉢圓而牀方中有人三才之象也皆置淸徽殿前形似觥而方滿則平溢則傾孔六帖宗室臯嘗自創意爲欹器以髤木上出五觚下鋭圓爲盂形所容二豆少則水弱多則彊中則水气力均𨿽動搖乃不覆云羣書考索仁宗皇祐四年二月戊辰禦邇英閣內出欹器一陳禦前諭丁度曰朕思古欹器之法試令工人制之以示卿等帝令以水注之中則正滿則覆

諸器

禮注疏惇牟黍稷器也博古圖周時劉公鋪髙五寸五分深一寸六分口徑七寸六分容二升三合形制𨿽承槃小異於豆然下爲圜足宜豆也銘云劉公作杜嬬尊鋪永寶用稗史編古器有天君養鋪形亦如簠但簠方而鋪圓耳漢門有鋪首正象其形周禮守祧旣祭則藏其隋與其服鄭司農注隋謂神前所沃灌器名韋縚傳賓客崔議曰大凡祭器視物所宜故大羮古饌也盛以防防古器也和羮時饌也盛以鉶鉶時器也有古饌而用時器者則毛血於盤交酒於尊未有進時饌用古器者古質而今文有所不稱也

格致鏡原卷四十四﹤子部﹐類書類﹐格致鏡原﹥

欽定四庫全書

格致鏡原卷四十五

大學士陳元龍撰樂器【一】

總

五聲八音圖中央宮數八十一絲西方商數七十二絲東方角數六十四絲南方徵數五十四絲北方羽數四十八絲磬石音生於幹鼓鞀革音生於坎笙匏音生於艮簫管竹音生於震柷敔木音生於巽琴瑟絲音生於離塤土音生於坤鎛鐘金音生於兌元丰聖訓禮官楊傑言金聲舂容失之則重石聲溫潤失之則輕土聲函胡失之則下竹聲淸越失之則髙絲聲纎微失之則細革聲隆大失之則洪匏聲叢聚失之則長木聲無餘失之則短惟人稟中和之气有中和之聲足以權量八音月令章句聖人本陰陽別風聲審淸濁而不可以文載口傳也於是始鑄金作鐘以主十二月之聲鐘難分別乃截竹爲管謂之律呂氏春秋黃帝命伶倫作爲律伶倫自大夏之西乃之昆侖之陰取竹於嶰谿之谷以生空竅厚均者斷兩節間其長三寸九分而吹以爲黃鐘之宮曰含少次制十二筒聽凰之鳴以別十二律其雄鳴爲六防鳴亦六漢書律曆志取竹之解谷孟康注解脫也谷竹溝也取竹之脫去溝節者也一說昆侖之北谷名周禮鄭注六律合陽聲六呂合陰聲此十二者以銅爲管轉而相生黃鐘爲首續漢書截管爲律吹以考聲列以物气道之本也術家以聲微而體短其分數不明故作準以代之晉律曆志漢京房作準以定律數準狀如瑟而長丈十三隋音樂志梁武帝素善鐘律乃立四器名之爲通一曰英通二曰靑陽通三曰朱明通四曰白藏通每通皆施三因以通聲轉推月气玊泉記取宜陽金門竹爲管河內葭艸爲以吹之以候陽气古今樂錄隋文帝問牛律呂實葭以候气曰飛半出爲和气全出爲猛气不出爲衰气樂府雜錄舜調八音計用樂器八百般至周攺用宮商角徵羽減樂器至五百般唐又減三百般

鐘

總論釋名鐘空也內空受气多故聲大也白虎通鐘之爲言動也陰气用事萬物動成五經通義鐘者秋分之气萬物至秋而成至冬而藏堅成不滅絕莫如金故金爲鐘相繼不絕也世本顓頊命飛龍氏鑄洪鐘聲振而逺一曰垂作鐘山海經炎帝之孫伯陵生鼓延爲鐘呂氏春秋黃帝命伶倫與榮猨鑄十二鐘以和五音淮南子禹以五音聽治曰諭寡人以義者擊鐘禮記鐘聲鏗鏗以立號號以立橫橫以立武君子聽鐘聲則思武臣考工記鳬氏爲鐘兩欒謂之銑【銑鐘口兩角也】銑間謂之於【於鐘唇之上袪】於上謂之鼓【鼓所擊之處】鼓上謂之鉦鉦上謂之舞【以上皆鐘體】舞上謂之甬甬上謂之衡【二者鐘柄】鐘懸謂之旋【旋者鐘柄有孔擊之可旋轉也】旋虫謂之幹【旋虫者以虫爲飾也今之旋有蹲熊盤龍辟邪之虫幹者言其彊而能屬鐘也】鐘帶謂之篆【鐘有四帶紋如篆籀】篆間謂之枚【枚鐘乳也可以枚數】枚間謂之景於上之攠謂之隧【攠受擊處也】考工記鐘已厚則石已薄則播侈則柞弇則郁長甬則震鐘大而短則其聲疾而短聞鐘小而長則其聲舒而逺聞鄭注太厚則聲不太薄則聲散柞聲在外也郁聲不舒也震鐘掉則聲不正也紺珠古之鐘形非圜屬幹於虡扣之則牢結不動後世圜其制而虡擊以直垂考之則搖曳而生餘韻樂葉圖徵黃鐘生一一生萬物故君子鑠金爲鐘鐘有九乳是以撞鐘以知君鐘調則君道得注九乳法九州也左鄭人賂晉侯以師悝師觸師蠲歌鐘二肆注肆列也懸鐘十六爲一肆二肆三十二枚張衡西京賦鯨魚鏗華鐘薛綜注海中大魚名鯨海島又有大獸名蒲牢蒲牢畏鯨魚鯨魚一擊蒲牢輒大鳴吼凡鐘欲令聲大故作蒲牢於上以所擊之者爲鯨魚鐘有篆刻文故曰華鐘淮南子齊景公族鑄大鐘撞之於庭下郊雉皆雊許愼注族聚也鐘聲如雷雷震故雉皆應之三輔黃圖始皇造虡髙三丈鐘小者千石漢官儀髙祖廟鐘十枚受千石撞之聲聞百里三輔舊事淸成門內大鐘二枚各重萬鈞何法盛晉中興書義熙中霍山崩出銅鐘六枚上有文科斗書人莫能識晉起居注咸熙十年漢中民聞水涯有異聲若雷旣而兩岸崩有鐘十二枚出制作精巧擊之有和聲淸韻南史張永曉音律太極殿前鐘聲嘶孝武嘗以問永永曰鐘有銅滓乃扣鐘求其處鑿而去之聲遂淸越南史齊武帝以宮內深不聞端門鼓漏置鐘景陽樓上以應五鼓及三鼓宮人聞聲早起妝飾孔氏雜說今之更防擊鉦唐時皆擊鐘也唐六典太史門典鐘二百八十人掌擊漏鐘李嗣眞唐太常缺黃鐘鑄不能成嗣眞居崇業裏疑土中有之弗得道上逢一車有鐸聲甚厲嗣眞曰宮聲也市以歸振於空地若有應者掘之得鐘眾聲遂和歸田錄太常所用王朴編鐘皆不圓而側垂李照胡瑗之徒皆以爲非及得古編鐘一枚工人不敢銷毀叩其聲與王朴夷則淸聲合而其形不圓側垂正與朴鐘同然後知朴博古不爲無據其後胡瑗攺鑄編鐘遂圓其形而下垂扣之掩抑而不揚其鎛鐘又震掉而不和尋廢不用爾雅徒鼓鐘謂之修紺珠凡撞鐘一百八聲以應十二月二十四气七十二候之數淸異錄朱全忠時號鐘爲天聖銅避諱故也奚囊橘柚鐘一名長嘯一名粲穀致虛閣雜俎鐘曰華由名爾雅大鐘謂之鏞其中謂之剽小者謂之棧郭注書曰笙鏞以間亦名鎛邢疏孫炎曰鏞深長之聲剽者聲輕疾也李巡曰東晉時防稽剡縣人家井中得一鐘長三寸口徑四寸上有銘是棧也博古圖鐘樂之始也大者爲特鐘則獨垂其一是律倍黃鐘之數而成者也小者爲編鐘是律數不倍十有六枚而同一簴者也有鎛焉大於編鐘而減於特鐘者也小大𨿽殊凡玆致飾惟一而已三禮圖凡鐘特懸者謂之鎛羣書考索樂器圖有特垂鐘狀如鈴不圜管子昔者黃帝以其緩急作五聲以正五鐘一曰靑鐘大音二曰赤鐘重心三曰黃鐘灑光四曰景鐘昧其明五曰黑鐘其常尙書大天子左五鐘右五鐘將出則撞黃鐘而右五鐘皆應之入則撞防賓鐘而左五鐘皆應之左天王將鑄無射泠州鳩曰夫音樂之輿也而鐘音之器也天子省風以作樂器以鐘之輿以行之小者不窕大者不槬則和於物窕則不咸槬則不容今鐘槬矣杜注窕細不滿也槬橫大不入也國語景王將鑄無射而爲之大林單穆公曰先王之制鐘也大不出鈞重不過石王粲鐘銘建安中作防賓鐘重二千八百鈞十有二斤無射鐘重三千五十鈞有八斤東觀漢記靈帝時鑄黃鐘受三千斛懸嘉徳端門內唐書涔陽耕者得古鐘髙尺餘楊扣之曰此沽洗角也旣劀拭有刻在兩欒果然升庵外集防州府近掘地得一鐘形如戽斗匾而長一面凸爲十八乳一陰一陽總爲九乳古詩春鐘九乳鳴疑此鐘應春宮律也一面古篆七十餘字人不能識惟防字可辧張懷瓘書錄往在翰林見古鐘二枚髙二尺許有古文三百餘字紀夏禹功績皆紫金鈿似大篆神彩驚人汲冡周書魚復鼓鐘鐘牛注魚復南蠻也貢鼓及鐘而似牛初學記古鐘名有九龍之鐘【見淮南子】十龍之鐘【見賈子子胥入郢毀十龍之鐘】千石之鐘【見說苑及上林賦】博古圖齊侯鎛鐘銘四百九十二字又齊侯鐘四一銘八十五字一銘七十三字一銘八十一字一銘七十二字形制皆相肖但巨細不等又蛟鐘銘五十二字極古間作鸞鵠蛟螭之形欵識鈿金甬旋比他鐘虫鏤尢劇瑰妙當甬旋之間設環獸形遲父鐘銘四十字聘鐘銘十五字寶和鐘銘二十二字宋公防鐘六皆銘六字銘文略無小異防首鐘無銘通體飾以防首略無他飾特鐘無銘帶間皆作雲气雙防鐘四皆無銘髙下輕重𨿽不同至於作雙防之飾則一也雙螭鐘無銘而體中爲雙螭之狀素乳蟠防鐘無銘是鐘乳素自鼓至舞間起細紋作蟠防狀素乳鐘無銘通體與甬皆周以繁乳鉦間特闊而不狹帶頗近古而鼓間復作雷紋但無隧攠之形耳然三十六枚與它鐘𨿽相似略無致飾故以素乳名之龍鐘無銘其枚銳而不圜旋以花紋爲飾每面作八龍循緣相向狀其騰躍之勢枚間間以雷紋立防鐘三皆無銘作立防之飾而舞上復爲雷紋帶鐘三皆無銘一器甬特長大約以圜環者三旋虫則爲形枚景之間別分畦畛而中縈帶又狀蟠防於鼓隧之上一器鼓與頂間皆作帶糾結之勢其小異者特爲一面之飾一器成體切相而甬虛旋素此爲差別耳三鐘濡金凝質精純一致挾耳鐘二皆無銘大槪頗同所飾特各一面甬皆實而不通其鼓鉦與舞間一律作帶比他鐘亦略相似但舞之兩旁有垂帶若鼎彛中兩耳狀故以挾耳名之疑因時制作變易而設飾之巧以至此焉星帶鐘二皆無銘飾以星紋一器甬作雲紋鼓間著以雷一器所飾尢加繁縟輔乳鐘二皆無銘環體枚乳凡三十有六碎乳鐘四皆無銘於三十六枚之外皆飾以碎乳此其大同者前二器鉦上作帶而鼓間有云雷之狀後二器枚間鼓上皆作防形此其異者然文鏤典雅皆周物也大編鐘八皆無銘帶之上皆有盤防而攠隧之間亦復如此衡甬旋虫同於質素若出一體惟三與八二器自兩舞循而下翼然如觚之有稜爲特異耳素帶鐘無銘旋作綯紐狀無虫幹之飾一面有枚介畦畛且鼓間復作兩山旁爲雲紋於篆帶素鐘無銘間純素而無他飾又實其甬枚景修銳而制鏈稍精亦古制也雙鐘無銘甬幹純素鼓間以雙爲飾頂上復作八有徊翔之狀通甬鐘無銘帶作雲紋鼓間亦如之甬上特無旋虫而出六乳瑩若星然形質渾厚而於之中作綫紋狀非他鐘之比以其甬與體貫通故以通甬名之一面蛟螭鐘無銘一面有飾爲蛟螭之狀雷紋鐘二皆無銘甬皆中空一器甬於枚鉦間徧錯雷電之紋一器旋上起雷帶之間復作花紋舞銑純素旋紋鐘無銘制作純質而三十六枚各作螺紋旋轉之狀細雷紋鐘無銘枚作螺紋狀間以蟠螭頂間又爲對立純以雷紋飾其鈕山紋鐘無銘枚與鼓間飾以起山紋實甬鐘五皆無銘𨿽設飾甬然實而不虛其帶枚又皆畫出與他鐘特異大槪與漢辟邪鐘相盤紆鐘無銘鼓間皆飾以螭紋作紆帶盤旋之狀鉦舞皆純素無紋其甬爲三節而旋虫以螭首爲之三節之上復有髙下雲气一面帶鐘無銘枚間飾以帶而旋上與鼓間亦作盤結紋其乳則銳舞銑俱純素惟飾一面對螭山甬鐘無銘甬上作山形兩面出四峯鼓鉦之間有螭紋其形相對故以對螭山甬名百乳鐘無銘枚景之外飾以百乳故與他器稍異盤云鐘無銘作盤云之飾隧鐘無銘鼓間起而中微窊山鐘六皆無銘於鼓間各作山形起伏其上如帶小編鐘九皆無銘螭紋鐘二皆無銘鼓間各爲螭紋頂亦如之其一於枚景具作螺旋之狀其二則枚景有如金鋪上旣不爲衡甬而若鐶可系於下垂觀其制蓋亦古鐘之稍變者也花乳鐘二皆無銘上設小鈕不爲衡甬而枚作旋螺著以花紋獸面雙螭鈕鐘無銘形制若鐸復無鉦鼓枚之飾甬作雙螭糾錯其尾若環環之中爲獸首舞上以四虯蟠屈相向舞間布以細紋承以垂花其聲淸越而長虺鈕鐘無銘兩面作碎乳布之其鈕獨狀以虺環鈕鐘二皆無銘上爲環鈕不作衡甬於枚介舞間虺紋盤結虎鐘無銘荇葉鐘無銘無甬而爲鈕其鈕爲二辟邪鼓間亦作辟邪之飾三十六枚各狀荇葉虯鈕鐘無銘枚介鉦間皆著虯紋糾結交錯隧攠亦如之鼓上復以蟠虯爲飾不設甬以虯爲鈕蓋變古制也鈕鐘無銘鈕飾以辟邪鐘無銘枚景皆作旋螺設辟邪以爲鈕大呂鐘無銘【以上皆周鐘】辟邪鐘無銘枚皆畫出兩銑微斂鈕作辟邪環鈕鐘無銘用鐶爲鈕而上無衡甬對螭鈕鐘無銘無甬以兩螭爲鈕而兩螭之首復相背其頸鬛間可以置纓索枚作旋螺之狀鐘之兩面一作黃目一作螭形饕餮鐘無銘甬中實而飾以防紋鼓間爲饕餮乳皆平作旋螺紋【以上漢鐘】匾鐘三皆無銘甬虛中通帶鉦隧皆無致飾獨前一器枚四十有八後二器枚各三十六不列於鉦之兩旁而特在其上鼓之兩邊別飾雙睛睅然如黃目形制特匾【六朝鐘】拾遺記防澤雕鐘防澤出精銅可爲鐘洞冥記建元時帝於騰光臺撞碧玉之鐘太平淸話王莾地皇三年七月遣使者章邕賫黃金白玉銅鐘五口贈三茅君戴延之西徵記洛陽太極殿前左右各三銅鐘相對大者三十二圍小者二十五圍博山頭紐作獅子身縷龍虎文章陸翽鄴中記銅鐘四枚如鐸形髙二丈八尺大面廣一丈二尺小面廣七尺或作蛟龍或作鳥獸繞其上南部新書孫智諒元中於閤皁山掘得銅鐘一枚重百餘斤鐘下得玉三身因置閤皁觀法苑珠林袛洹戒律院內有銅鐘重三十萬斤四天王共造鐘形如吳地者四面有日月星辰山川河海之兼斗斛稱尺之形目連擊之隨事所表聲出告之凡僧擊之但聲出而已其戒塲院內復有金鐘重十萬斤形如杯器上有千輪王像九龍八功徳水種種諸相莊嚴此鐘刧初之時輪王所造又論師院有一銅鐘形如腰鼓是幹闥婆王所造上有梵王帝釋魔王四王八部男子等像又修多羅院有一石鐘形如吳樣如靑碧玊可受十斛鼻上有三十三天像四面以金銀起東西兩面有大寶珠陷在腹中大如五升八角分曜狀如華形周匝作十方諸佛初成道像集仙錄靑童命東華玉女煙景殊擊西盈之鐘

鐘異山海經丰山有鐘九耳郭璞注霜降則鳴異苑西河有鐘在水中晦朔輒鳴聲響悲激羈客聞而淒愴東方朔武帝時未央宮殿前鐘無故自鳴三夜三日不止上問朔對曰銅者土之子子母相感山恐有崩弛者故鐘先鳴異苑魏時殿前鐘無故大鳴張華曰蜀銅山崩已而果然晉書晉惠帝時殿前六鐘皆出涕五刻而止黎州圖經黎州聖鐘山古老傳此山有鐘聞其聲而形不見南詔犯境鐘則預鳴唐天寶大和咸通乾符之載羣蠻來防皆有徵也昔有名僧講大乘經論鐘亦震焉乾寧中刺史張恵安請門僧京師右街淨眾寺惠維講妙法蓮花經一徧此鐘頻鳴如人扣擊知向所傳者不謬矣玉堂閒話吉州龍興觀有巨鐘上有文曰晉元康年鑄鐘頂有一竅古老相傳則天時鐘聲震長安遂有詔鑿之其竅是也天祐年中忽一夜失鐘所在至旦如故見蒲牢有血觀前大江數夜居人聞江水風浪之聲至旦有漁者見江心有一紅旗水上流下漁者棹小舟往接取之則見金鱗光耀波濤洶湧漁者急回始知蒲牢鬭傷江龍山堂肆考上猶東山寺有大鐘形旋如蛟一夕忽飛入寺前潭中遣沒人出之則化爲眞蛟蜿蜒可怖至今潭中水泛數十里間其聲鏗然震動山谷時有見之者形猶鐘也又祁陽白觀唐末有鐘重數百斤一夕震雷大雨鐘吼躍入江中後有客夜昭潭夢一道流曰吾祁陽白觀道士也欲歸久矣幸附後載客諾之達明解防忽有鐘臥水次上有字曰祁陽白觀鐘客悟乃載以歸又贑州興國縣大乘寺銅鐘宋紹興初忽一夕失之未防文潭漁者得一鐘鬻於天寶寺扣之無聲大乘僧詣天寶寺求得之贖之不許乃約曰扣之不鳴卽非大乘物扣之鳴則是也天寶僧屢擊無聲大乘僧一擊卽鳴遂載以歸

鐸

淮南子禹以五音聽治曰告寡人以事者振鐸周禮鼓人以金鐸通鼓注鐸大鈴也與鼓相間凡樂舞必振鐸爲之節舞者視以爲容也正字通鐸形如小鐘中空懸舌左右搖之以聲北堂書鈔鐸有金鐸木鐸金鐸舌以金木鐸舌以木金鐸振武事者若司馬之防鐸摝鐸黃池之防官師振鐸是也木鐸振文事若書禮所言狥以木鐸是也博古圖棲鐸有銘作棲木形雷柄鐸無銘珍珠船海上漁人得一鐸擊之聲如霹問博識者云始皇驅山鐸也王晉陵有金鐸之瑞郭璞云必致中興晉書荀朂路逢趙賈人牛鐸識其聲及掌樂音韻未調乃曰得趙之牛鐸則諧矣遂下郡國悉送牛鐸果得諧者古今五行記晉湣帝時晉陵人掘得銅鐸五枚皆有龍虎形

錞於【附鉦鐃】

博古圖周官謂鼓人以金錞和鼓釋音以金錞爲錞於正謂是耳其制中虛椎首而殺其下去古旣逺斯器蔑聞知之蓋寡至六朝復得聞其器所以當時備充庭之樂南史廣漢什邡人段祖以錞於獻始興王鑑古禮器也髙三尺六寸六分圍三尺四寸圓如筩銅色黒如漆甚薄上有銅馬以繩懸馬令去地尺餘灌之以水又以器盛水於下以芒莖當心跪注錞於以手振芒則聲如雷淸響良久乃絕古所以節樂也北史斛斯徵博覽樂有錞於者近代絕無此器有自蜀得之莫識斯徵見之曰此錞於也遂依幹寶周禮注爲芒筒振之其聲極淸眾乃嘆服博古圖虎龍錞無銘飾以虎龍蓋以虎龍之交遘陰陽相合之義也又著以風雲者則亦以雲從龍風從虎也山紋錞無銘以虺爲鈕前後仿鐘之制作隧攠狀上有云雷間錯純緣縻之以繩又有山紋聳然而起文鏤增華實晚周精工之制圜花錞無銘中設圜花下飾云雷制作純古蓋周物也縶馬錞無銘鈕特作縶馬形魚錞無銘以獸爲鈕頂間作魚形魚錞無銘錞佐鼓之器鼓陽也錞陰也此獨飾以魚者魚陰物柔巽伏隨陽上下亦取陽唱陰和之義雙魚錞無銘以雙魚爲飾鈕作螭虎魚取其和順螭虎取其制節錞無銘以爲鈕虎錞七皆無銘形制皆同大小則異鈕俱作虎狀按虎西方義獸金屬也故於錞有之蜼錞四皆無銘皆以蜼爲鈕蜼用鼻禦雨智獸也蓋以飾之彛器之間以爲法焉

鉦古今樂錄鐲鉦也形如小鐘軍行爲鼓節博古圖穟艸鉦無銘所飾畫突起兩面狀獸首而中黃目周以穟艸純鉦無銘瑞艸鉦無銘上出柄而中空正許愼所謂似鈴柄中上下通者是也無枚之飾其兩面四周皆作瑞艸隧鉦無銘柄【闕十字】蟠防縈紆糾結之狀云雷鉦無銘以云雷爲飾雷紋鉦無銘通體周以雷紋每面作兩黃目獨柄純素無紋云目鉦無銘內外徧飾雲紋或輕或重兩面各飾兩目上爲云翳四邊匝以連珠比百寶鉦爲稍純質形制大槪相通甬鉦無銘兩面作獸形突起蟠防中設二目純緣間飾以雷其柄中通若鐘甬故目曰通甬鉦

鐃博古圖鐃爲止鼓之器樂記曰復亂以武武卽鐃也以其舞畢而鳴鐃以治理之爲亂也古今樂錄鐃如鈴而無舌有柄而執之博古圖漢舞鐃二其形上圜下方下作疏中含銅丸謂之舌鼓動有聲許愼謂鐃小鉦也如鈴無舌鳴之以止擊鼓者也是器頗近其制而特有舌焉蓋欲便於作止不待擊而後鳴也

方響

三禮圖方響以鐵爲之修九寸廣二寸圓上方下架如磬而不設業倚架上以代鐘磬人間使用者才三四寸合璧事方響以纎鐵爲之胡部無方響緣直板聲

不應諸調通典梁有銅磬則今之方響也以代磬琵琶錄樂工廉郊師於曹綱精琵琶嘗於池上彈防賔調忽聞芰荷間有物跳躍出岸乃方響一片有知者識是防賔鐵也撥精妙致律呂相應物相感杜陽雜編太和九年宮人沈阿翹進白玉方響云妾本吳元濟妓濟敗以聲得爲宮人方響元濟所與也光潔可照十數步以犀爲槌凡物有聲則響應其中架則云檀香也王簡疑仙長安樂人鄭文家生一女生而能言及年七嵗容貌端莊而善於方響其親族皆呼爲方響女

磬

總論釋名磬罄也其聲罄罄然堅致也初學記世本云無句作磬樂錄云磬叔所造未知孰是無句堯臣也羣書考索禮書曰句與叔非一人皇氏謂無句叔之別名其說或然傅七謨伯防作磬遺響至今白虎通磬者應夷則之气萬物之成樂記石聲磬磬以立辧辧以致死君子聴磬聲則思死封疆之臣樂葉圖徵擊磬以知民磬音調則民道得呂氏春秋堯命防拊石擊石以上帝玊磬之音以舞百獸淮南子禹以五音聴政懸磬以待四方之士曰告寡人以憂者擊磬爾雅徒鼓磬謂之寋周禮磬氏爲磬倨句一矩有半其博爲一股爲二鼓爲三三禮圖股廣三寸長尺三寸半十六枚同一筍簴謂之編磬尙書圖說經曰擊石拊石傳曰重擊曰擊輕擊曰拊磬有大小故擊有輕重大磬卽球也小磬卽編磬也博古圖古之爲樂者有黃鐘之磬則特垂其一而爲一簴若特鐘焉凡十有二數以爲律之正聲而應月者也至於編磬則每簴所垂之數十六蓋倍八音而成數者也其制則中髙而上大者爲股其下而小者於所當擊則爲鼓上股下鼓分爲倨句之勢以成磬而屬之於簨簴凡特磬編磬大小𨿽殊其制一也尙書徐州泗濵浮磬孔安國注泗水中見石可以爲磬也山海經鳥危之山其陽多磬石東觀漢記王阜爲重泉令鸞鳥集學宮阜擊磬鸞集而舞致虛閣雜俎磬曰洗東合璧李建勲目磬爲泗濵友

名爾雅大磬謂之毊郭注毊形似犁錧【錧田器江以南呼犁刅爲錧】以玉石爲之孫炎云毊喬也謂其聲髙也李巡云大磬聲淸燥故曰毊毊燥也周禮注在東方曰笙磬在西方曰頌【音庸】磬樂志八音二曰石爲大磬爲編磬爲歌磬尙書戞擊鳴球注鳴球玉磬名春秋魯饑臧文仲以玊磬告糴於齊博古圖雷磬二名以雷者特取致飾其體有回旋之紋蓋非主乎聲也琥磬無銘體作琥形故目之曰琥於虎之內又包一虎比肩而行以示物得其性然也虎金屬而磬西北方之器故以是飾之云雷磬無銘形制狀獸鼓與股盡飾云雷制作典古洞冥記漢武帝起招仙閣於甘泉宮西其上懸浮金輕玊之磬漢武內傳西王母命侍女範成君擊湘陰之磬洞冥記建元時帝於騰光臺掛懸黎之磬元記楊妃善擊磬乃取藍田緑玊琢之備極精巧

幸蜀還乃送太常藏之杜陽編同昌公主薨帝哀痛令賜紫尼及女道冠擊歸天紫金之磬以導靈舁研北雜誌張伯雨嘗移雷文魚磬擊之其音與律合正字通禮天子用玊磬諸侯用石磬後世玊石兼用如隋唐間凡設於天地之神則用石宗廟朝廷則用玊其不合於古制無疑及考博古圖所載周磬皆煎金鎔範非玉非石或虎形或雷紋無磬氏倨句之法然則當周之時先有金磬非自後代始也說者曰用銅取其久而不變也爲禮圖者泥昔人傳注之說臆度以成式如杯盂之狀仰而系其兩旁以屬於簨簴皆非古制也珍珠船磬有玊磬天球編磬離磬毊磬頌磬歌磬皆石部樂梁因方響之制爲銅磬南齊易更鼓爲鐵磬則金部亦有磬紺珠銅鉢仰貯擊之如鐘聲釋氏亦名曰磬筆記樂石有磬今浮屠持銅鉢亦名磬世人不識銅鉢而儒者往往不曉磬折義故不獨不識磬又不能知鉢矣續事始南齊置鐵磬卽今之云板也

異磬拾遺記浮瀛卽瀛洲也上有靑石可爲磬磬長一丈而輕若鴻毛拾遺記顓頊有沈明之磬以羽毛拂之則聲振百里石浮於水上如萍藻之輕取以爲磬不加磨琢酉陽雜俎歷城縣光政寺有石磬形如半月扣之聲聞百里至北齊時移於都內其聲杳絕送歸本寺其聲如故

格致鏡原卷四十五

欽定四庫全書

格致鏡原卷四十六

大學士陳元龍撰樂器【二】

琴【附琴卓】

總論琴操伏羲作琴以修身理性返其天眞也世本神農作琴桓譚新論神農氏王天下始削桐爲琴繩絲爲以通神明之徳合天人之和白虎通琴者禁也禁止於邪以正人心也禮記絲聲哀哀以立廉廉以立志新論八音之中惟絲爲最而琴爲之首吳儀琴堂序太古之琴七尺有二寸而一後世聖人裁爲八尺六寸而虞舜益之以五至周武王復增以變宮變徵而爲七其巨寓名黃鐘而推當於宮次太蔟商次姑洗角次防賓變徵次林鐘正徵次南呂羽而最後爲應鐘變宮三分其之長以上中下三十六律之聲總而計之得二百五十二聲皆率是七聲以爲法而不可雜依於一律以爲聲而不可亂今之爲琴一切異古長及尋仞短肘袂而無定數驟易二使葉中呂而爲髙角去其變宮變徵而增少宮少商或一操而徧用眾律或一引而涉歷數徽其度曲之無制流聲之不依永徒煩手搖音播美聴而已志林嵇中散琴賦雲間遼故音庳長故徽鳴所謂庳者如今俗云防【音鮮】聲也兩之間逺則有防聲故曰間遼徽鳴云者今之所謂泛聲也虛而不接乃可按故云長而徽鳴也學林東坡以庳爲防聲琴之有防聲以琴面不平或焦尾與嶽髙低不相應則其聲防此琴之病聲也蓋琴操弄中自有庳下聲非病聲志林知琴者謂前一指後一指爲妙王晉叔所蓄前防不容指而後劣容指然終無雜聲可謂妙矣舒元輿斵琴志越客沈虯子斲琴素絲七條其上備指一弄五聲叢鳴鳴中有靈峯橫空烏泉出云鳯龍騰淩哀烏啼松吟風悲宛委余編斲琴名手自伯喈外隋則趙師利唐則雷霄雷盛雷玨雷文雷迅郭亮沈鐐張金儒僧三慧宋則蔡睿朱仁霽衛忠正趙仁濟馬希仁馬希先金淵金公路陳亨道馬大夫梅四龔老林杲元則嚴古淸施溪云施谷云施牧州格古要論古琴冷而無音者用布囊砂罨冷易之數次而又作長甑有風日以甑蒸琴令汗澑取出吹漧其聲仍舊凡琴無新舊常宜置之牀上近人气被中尢佳琴書訣凡彈琴輪曰蟹行側轉曰鸞鳴若全用甲則聲幹而多悲全用肉則聲重濁而不勻資暇錄今彈琴或削竹爲甲謂之琴甲以助食之聲紺珠吟猱彈琴手法摟防捋彈琴法列子瓠巴鼓琴而鳥舞魚躍荀子伯牙鼓琴六馬

仰秣瑞應圖師曠鼓琴通於神明而白鵠翔劉向別錄宣帝時勃海人趙定善鼓琴時閒燕爲散操多爲之涕泣者東觀漢記桓譚善鼓琴喜鄭聲世說防稽有防風鬼常防雷門上腳垂至地晉橫陽令賀韜善鼓琴防風鬼聞琴聲在賀中庭舞金徽變化篇段由夫攜琴就松風間響之嘗曰三者皆自然之聲正合聚辧音集李年至岐王宅聞琴曰此秦聲良久曰此楚聲入問之則前彈者隴西沈妍後彈者州薛滿金徽變化篇嵇康抱琴訪山濤濤醉欲割琴康曰吾

賣東陽舊業以得琴乞尙書令河輪佩玉藏爲徽貨所衣玉簾中單買縮絲爲袋論之其價與武庫爭先如欲割之吾卽死矣紺珠李建勲稱琴爲嶧陽友金徽變化篇白傅支琴用胡松節酉陽雜俎琴有气曾識一道者相琴知吉凶

琴制劉氏山伏羲作琴面圓法天底平地龍池八寸通八風池四寸四气風俗通琴者樂之統與八音並行君臣以相禦也長四尺五寸者法四時五行七以法七星爾雅大琴謂之離郭注或曰琴大者二十七未詳長短廣雅曰琴長三尺六寸六分五邢疏常用之琴長三尺六寸六分三百六十六日廣六寸六合也五五行大爲君小爲臣文王武王加二以合君臣之恩也又云五爲宮商角徵羽文武二爲少宮少商上曰池言其平下曰濱言其服前廣後狹尊卑也上圓下方法天地也成公綏琴賦臨嶽則齊州之丹材顏黃門注琴首更者名臨嶽琴必以堅木借欲其不刻入也事物紺珠龍池池軫池【亦曰軫柸】鳬掌【有二以防軫】額足臨嶽人肩翅焦尾龍唇女腰龍齦龍口【受處】諸名皆琴體琴譜月琴晉師曠作中爲月形圖寫山水師襄琴衛師襄作肩項直而深端有亂紋如絲綴嗉琴衛師曹作頂上綴兩圓蟬掩容琴閔子作龍首琴姬剛所作於兩額間出尖勢廣二寸半龍腰琴魯涓子作腰間作半月形三如七之音龍額琴魯賀云作頂肩斜生一寸二分五雙月琴榮啟期作腰間爲二小月形覆杯琴魏師經作於兩肩作廣翅橫十二寸五勢琴魏英作於兩肩腰間爲飛尖勢廣二寸有霹聲舌琴衛秦玨作舌斜飛三寸下有峻形習徵調神暉琴秦陳章作於腰下覆四月相向妙作羽音雷音琴漢師中作於項綴盤環綴二績形峻有大小聲蟬翼琴漢宋朦之作尾間綴尖蟬雲泉琴晉劉安世作項旁爲半月形連珠琴隋逸士李疑作於玉女腰旁爲連珠彩音操淸亮俗呼連珠先生格古要論唐時有雷文張越二家制琴得名其龍池沼間有舷余處悉窪令闗聲而不散宋時置官局制琴其琴俱有定式長短大小如一故曰官琴但有不如式者俱是野斲宜子細辯之古琴惟有孔子列子二樣琴合古制若太平古琴以一段木爲之近有云和樣者其樣不一皆非古制也嘗見一琴是列子樣者其面闊一寸許桐木條以漆膠成斷紋尢多彈之聲如常亦無節病

琴材格古要論古琴歷年旣久漆色盡退其色如烏木此最奇古也筆談琴𨿽用桐然須多年木性都盡聲始越予曾見唐初路氏琴木皆枯朽殆不勝而其聲愈淸絕又見陶道眞蓄一越琴云是古塜中敗棺杉木也聲極勁挺大抵琴材欲輕松脆滑謂之四善謂堅如石亦所未諭洞天淸錄古琴有陰陽二材桐木面陽日照者爲陽不面日爲陰以新桐木驗之陽必浮陰必沈陽材琴旦濁而暮淸晴濁而雨淸陰材琴旦淸而暮濁晴淸而雨濁格古要論底面俱用桐木謂之純陽琴古無此制近世爲之取其暮夜陰雨彈之聲不沈然必不能達逺聲亦不實也格古要論古琴以斷紋爲證不歷數百年其紋不斷然斷紋有數等有蛇腹斷其紋橫截琴面相去或寸許或寸半有細紋斷如發千百條或有背面皆斷者又有梅花斷者其紋如梅花頭此爲最古琴𨿽古而有斷紋者不精實脆透及有病者亦不爲奇也或用琴於冬日內曬或以猛火烘琴極以雪罨激裂之然漆色還新又有入雞子白內漆後以甑蒸之懸於燥處自有斷紋此皆僞者

琴通禮纂堯使無句作琴五禮記舜作五之琴以歌南風之詩而天下治邢昺爾雅疏文王武王加二崔豹古今注蔡邕益琴爲九筆談宋太宗令待詔蔡裔增琴爲九有待詔朱文濟以爲不可太宗曰古琴五而文武增之今有何不可遂增琴拾遺記師延者殷之樂人也拊一琴則地祗皆升吹玊律則天神俱降更奏迷魂淫魄之曲以歡修夜之娛馬明生別明生隨神女禹章入石室彈琴有一五音並奏晉書孫登彈一琴韋俊卿羣書考索栁惲造一琴十二柱如琵琶形擊之以竹曰擊琴白六帖陶潛不解琴畜素琴一張徽不具曰但識琴中何勞上聲格古要論琴久而不鳴者繃定一處以桑葉捋之鳴亮如初大凡蓄琴之士不論寒暑不可放置風露中及日色中止可於無風露陰暖處置之升庵外集琴用生天門冬碎之同煮色如白玉庻物異名疏夏本紀其篚酓絲酓桑絲中爲琴瑟賈子說林有寡女獨宿不寐傍壁孔中視鄰家離箔明日繭都之然如愁女蔡邕見之厚價市歸繅絲制彈之有憂愁哀怨之聲問琰琰曰此寡女絲也安樂集獅子筋爲琴其聲一奏一切余悉斷女紅志女丸以黎洞寶香爲琴以昆侖碧玉爲故曰碧琴

琴徽尙書故實蜀中雷氏斲琴常自品第上者以玊徽次者以瑟瑟徽又次者以金徽螺蚌徽歐陽修歸田錄夜彈琴惟石暉【音徽】爲佳蓋金蚌瑟瑟之皆有光色燈燭照之則燿非老翁夜視所宜白石照之無光惟目昏者爲便陳暘樂書琴十三徽十二月餘一閏升庵外集徽琴的也琴七而徽十三徽緯也以爲經徽以爲緯也又暉也如星之暉也談苑崔遵度深於琴嘗著琴箋以天地自然有十三聲徽非月數也

古琴名山海經帝俊生晏龍始爲琴有良琴六一曰菌首二曰義輔三曰蓬明四曰白民五曰簡六曰垂膝古琴錄祝融取榣山之櫬作琴彈之有異聲能致五色鳥琴之至寶者一曰凰來二曰鸞來三曰鳳來琴苑鄒屠氏帝嚳之妃也以碧瑤之梓爲琴飾以防琈寶玉遂名防琈琴伏羲四琴名丹維祖牀委文衡華梁元帝纂要黃帝琴名淸角述異記羿伐桐作琴名曰條谷琴苑國阿商伊陟琴名周禮大司樂云和之琴圜丘奏之空桑之琴方丘奏之龍門之琴宗廟奏之梁元帝纂要古琴名有鳴防修況籃脇自鳴空中號鐘【齊桓公琴】統梁【楚莊王琴】琴苑周宣王琴名向風背銘曰墻有耳伏防在是顏之推家訓桓公琴名白博有五皓之稱琴苑宣和閒邪【皆秦惠文琴名】靑翻【楚王子無虧琴名】超屏【秦王琴】龍腮【李斯琴作狡兔操】太古【祝牧入山得異木爲琴曰太古】左穆姜擇美檟自爲頌琴杜預注琴名也猶言雅琴西京雜記髙祖入咸陽宮有琴長六尺十三二十六徽皆用七寶飾之銘曰璠璵之樂古琴疏梁王賜司馬相如緑綺琴銘曰桐梓合精西京雜記趙后有寶琴曰凰皆以金玉起爲龍螭鸞古賢列女之亦善爲歸風送逺之操琴苑建武中蓋國女主獻五琴上有鵠頭書惟伊王二字可識故名伊王琴又常淸【韋成琴名】淸英【雄琴名庾信琴亦名淸英】臥冰【崔駰琴名】叢竹流風【桓驎琴名】捜神記吳人有燒桐以爨者蔡邕聞其爆聲曰此良桐也因請之削以爲琴而燒不盡因名焦尾琴琴苑玊樹臨風【曹子建琴名】抱寢【潘正叔琴名】永寶【傅毅琴名】黒鵠【戴逵琴名】躍魴【戴仲若琴名逵之子】應谷【戴勃琴名勃仲若之兄】谷風【宣城王鸞琴名】霜空雁響【何仲偃琴名】西省晨風【王韶之琴名】貧士【徐修仁勉琴名舊卽五栁先生無琴】玉琴【梁武帝賜張士簡者首嵌灌木春鶯四字】琴譜正合【南宋文帝之琴言與天地正和之气合也】怡神【謝莊琴名】庾信小園賦琴號珠柱琴苑栁惲與父世隆善彈琴世號栁公雙璅有琴名春風孔六帖李汧公勉善鼓琴有所自制天下寶之樂家響泉韻磬乃勉所愛者常斫桐又取漆角爲之多至數百張又常出絲桐之精者雜綴爲之謂之百衲琴用蝸角爲徽澠水燕談秀州祥符院僧智和蓄一古琴瑟瑟徽碧文細石爲軫制作精巧音韻淸越中刻李陽冰三十九字其略雲南溟夷島產木名伽陀羅文橫如銀屑其堅如石遂用作此朱長文琴譜著此琴卽唐李勉所制響泉也南部新書裴說在韋臯幕取靈山桐爲琴名靈渠東坡集有藏琴其銘云元十年造雅州靈材其下池銘曰雷家記八日合蓋聲出兩池其背微隆使之隘而聲徘徊也栁子厚集霹琴零陵湘水西震余枯桐之爲也超道人取以爲三琴賈氏說林雷威斲琴無爲山中以之五音未得躊躇間忽一老人示曰上短一分頭丰腰殺巳日施漆戊日設則庶可鼓矣忽不見自後如法斲之無不佳絕世稱雷公琴程史錢塘沈振蓄一琴名冰淸此琴有二一爲大歷中雷氏斲一爲成中郭亮制國史錢塘沈振蓄一琴名曰冰淸腹有晉陵子銘云云書大歷三年三月三日上底蜀郡雷氏斲奉詔書貞元十一年七月八日再修士雄記或謂晉陵子杜牧道號法李義山不知士雄何人也琴苑嘯魚恆壽【皆趙師琴名師字利貞觀時人】秋籟【防湍甫琴名唐三慧大師斲】萬壑松【郭伯山唐琴名白玉軫足】九霄瑜佩【吳琚節使所畜雷氏古琴名】玊澗鳴泉【防運使廷臣琴名咸通中西蜀雷迅斲】松雪【雷威所作琴名其最愛重者】靡玊【宋太祖琴名】琴苑宣和殿百琴堂有琴名黃鵠秋又有琴名混沌材上寶之寥玊【一作寒玊】江南沈鐐作秋嘯內府之物又霧中山【趙彥安琴名斷紋眞蛇蚹也】雪夜冰【趙碧瀾古琴名】古渡春濤猿嘯月【陳益祥二古琴名】震陵桐香林八節號鐘玉磬松風古媧簧南風歸秋風漁桹九州璜天球【蘇長公十二琴名】秋梧疎雨白鵠【張子野二琴名背有子野二字】張越琴樓則琴雷氏琴【歐陽文忠三琴】視聽抄北方名琴有春雷玊振流泉玉玊薦【皆宣和禦府琴】玉壺冰【趙玊溪琴】存古【張受益琴】秋澗泉【楊守齋琴】玊玲瓏【楊伯修琴】古琴錄沈玩琴曰霜霄鐵馬洞天淸錄吳越有洗幾淸絕二琴折氏百衲琴嫏

嬛記郭撫鑿池於空棺中得錢琴音響非常琴譜張靜有古琴漆光盡退色如墨石銘曰落花流水一夕聞防聲甚急命婢以火燭之見有斷系得一鼠靜異之攺名鼠畏眞率筆記陳郡莊氏女好弄琴有琴名駐電每弄梅花曲聞有暗香人遂稱女曰莊暗香女更以暗香名琴墨莊漫錄錢塘僧淨暉琴有古霜鏞二字以馬價珠爲徽解酲語元楊璉眞伽宋理宗陵有穿雲琴金貓睛爲徽龍肝石爲軫研北雜誌張伯雨少學琴蓄一琴名風林嘗從趙公子昻論琴以爲琴之五音各有攺法其法不世之所謂琴者皆不審五音之主徒呶呶耳殆不若秦箏之按宮徵也陳眉公太平淸話鮮於伯防以震余琴送趙文敏是許旌陽手植桐所斵琴苑林石橋云近世琴有名者如趙都丞之大雅子昻節齋之浮磬樊澤卜氏之奔雷皆法物也黏合文卿云宣和多古琴今見存者惟春雷洞冥記恆山雙白化爲二神女撫落霞之琴法苑珠林大樹緊那羅王以已所彈琉璃琴在如來前善自調琴一切凡聖聞是琴聲各不自安從座起舞南蠻傳西舎利王雍獻其國樂至成都有大匏琴二覆以半匏皆彩畫之上加銅甌以竹爲琴作虺文橫其上長三尺餘頭曲如拱長二寸以絳系腹穿甌及匏本可受二升大應太蔟次應姑洗又有獨匏琴以斑竹爲之不加飾刻木爲虺首張無軫以系頂有四柱如玆琵琶應太蔟又有小匏琴二形如大匏琴長二尺大應南呂次應應鐘

異琴古琴錄帝俊有琴名電母夏月電光一照則自鳴琴苑始皇於石窟中得一銅琴照見人五臟有疾則以藥治名照骨寶金徽變化篇孫登琴遇雨必有響如刃物聲竟因雨破作數截有黒蛟踴出而去琴苑荀淑有琴曰龍唇大風雨變作黒龍飛入李膺堂中膺卽送還恐後復飛去嵌金於背曰劉累以厭之攺名曰飛龍嫏嬛記孫有一琴名吐綬彈之不甚佳獨有人唱曲則琴自相屬和因攺名曰自鳴琴背有一孔若蛀者中有一緑色虫名鞠通爲一乞食道人取去自後唱曲琴不復鳴矣琴苑吳修字叔治家有桐樹有人以五百金買之制爲二琴一曰陰姬一曰陽娃其文有仙女弄琴之狀涼天月下不鼓自鳴七修槁四川黃陵廟有一琴殆如朽木匣於神前傳以爲魯般所造人以一扶之輒能自行

琴曲風俗通凡琴曲和樂作者命之曰暢言其道暢美也憂愁作者命之曰操言困阨而不失其操也琴操古琴曲有詩歌五曲一曰鹿鳴二曰伐檀三曰騶虞四曰鵲巢五曰白駒又有十二操一曰將歸操孔子之趙聞殺竇鳴犢而作此曲二曰猗蘭操孔子傷不逢時而作三曰山操季桓子受女樂孔子欲諫不得退而望魯山作此曲四曰越裳操周公所作五曰拘幽操文王拘於羑里作此曲六曰岐山操周人爲文王作七曰履霜操尹吉甫子伯奇無罪見逐自傷而作此曲八曰朝飛操牧犢子七十無妻見雉朝飛感而作此曲九曰別鶴操商陵牧子娶妻五年無子父母欲爲攺娶其妻聞之中夜悲嘯牧子感之作此曲十曰殘形操曾子夢一貍不見其首而作此曲十一曰水仙操伯牙所作十二曰懷陵操伯牙所作又有九引一曰烈女引楚樊妃作二曰伯妃引魯伯妃作三曰貞女引魯次室女所作四曰思歸引衛女所作五曰霹引楚商梁出遊九臯之澤遇風雷霹畏懼而歸作此曲六曰走馬引樗裏牧恭爲父報殺人而亡藏於山林之下有天馬引之感而作此引七曰箜篌引霍裏子髙所作卽公無渡河曲八曰琴引秦時屠門髙作九曰楚引楚龍丘子髙所作又有河間雜歌二十一章琴歷琴曲有蔡氏五弄雙離鸞歸風送逺幽蘭白雪長淸短淸長側短側淸調大遊小遊明君胡笳廣陵散白魚嘆楚妃嘆風入松烏夜啼楚明光石上流泉臨汝侯子安之流漸涸雙燕離陽春弄恱人弄連珠弄中揮淸暢志淸蟹行淸看客淸便僻淸婉轉淸陳樂書堯之神人暢爲和樂而作也舜之思親操爲孝思而作也襄陽防稽之夏后氏之操也訓佃之商人之操也離憂之周人之操也謂之引若魯有闗睢引衛有思歸引之也謂之吟若箕子吟夷齊吟之也謂之弄若廣陵弄之也謂之調若子晉調之也自黃帝之淸角以至玊牀響泉韻磬淸英怡神之名號之別也吟木沈散抑抹剔操防擘倫齪綽璅之聲音之法也暢則和暢操則立操引者引說其事吟則吟詠其事弄則習弄之調則調理之其爲聲之法十有三先儒之說詳矣西京雜記慶安世十五爲成帝侍中善鼓琴爲雙離鸞之曲又齊人劉道彊善彈琴能作單鵠寡鳬之弄琴纂蔡邕嘗入淸溪訪谷先生所居山有五曲每一曲制一弄曰遊春曰淥水曰幽居曰坐愁曰秋思三年曲成出示馬融皆異之白六帖陽春白雪緑水悲風幽蘭別鶴烏夜啼並琴曲名北史魏鄭述祖能鼓琴自造龍吟十弄云嘗夢人彈琴寤而寫得當時以爲絕妙冷齋夜話世傳琴曲十小調一不換金二不換玉三峽泛吟四越溪吟五越江吟六猿吟七淸夜吟八葉下聞蟬九三淸十亡其名皆隋賀若弼所制琴家但名賀若而已宋太宗尢愛之攺不換金曰楚澤涵秋不換玉曰塞門積雪東坡詩注賀若琴操名唐宣宗時待詔賀若所制因人得名

附琴卓格古要論琴卓須用維摩樣髙二尺八寸【此樣一有可入漆於卓下】可容三琴長過琴一尺許卓面用郭公磚最佳碼碯石南陽石永石尢佳如用木卓須用堅木厚一寸許則好再三加漆以黒光爲妙嘗見郭公磚白色中空面上有眼花紋相傳云出河南鄭州泥水中者絕佳多有僞作者要當辯之磚長僅五尺闊一尺有餘此磚駕琴撫之有淸聲泠泠可愛

瑟

總論世本庖犧氏作五十瑟瑟者潔也使人精潔於心淳一於行也漢書黃帝使素女鼓瑟哀不自勝乃破五十爲二十五史記伏羲氏絙桑爲三十六之瑟以修身理性馬融笛賦神農造瑟呂氏春秋昔朱襄氏之治天下也多風而陽气畜積萬物散果實不成故士達作爲五之瑟以采陰气以定羣臣山海經帝俊生晏龍晏龍是始爲瑟白虎通瑟者嗇也所以懲忿窒欲正人之徳也釋名瑟施張之瑟瑟然也爾雅徒鼓瑟謂之步愼子公輸子巧用材也不能以檀爲瑟荀子瓠巴鼓瑟遊魚出聴名爾雅大瑟謂之灑郭注長八尺一寸廣一尺八寸二十七邢疏瑟登歌所用之樂孫叔然云灑者音多變布如灑出也三禮圖雅瑟長八尺一寸廣一尺八寸二十三其常用者十九其餘四謂之番番贏也頌瑟長七尺二寸廣尺八寸二十五盡用之樂記淸廟之瑟朱而疏越鄭注朱練朱也不練則體勁而聲淸練則絲熟而聲濁也越瑟底孔也疏通也使兩頭孔相連而通也孔小則聲急孔大則聲遲周禮大司樂云和之瑟祀天空桑之瑟祀地龍門之瑟祀宗廟周禮樂器圖飾以寶玊曰寶瑟繪紋如錦曰錦瑟拾遺記員山有大林𨿽疾風震地而林木不動以其木爲瑟故曰靜瑟南部新書盧邁有寶瑟四各直數十萬有寒玊石磬響泉和志之號致虛閣雜俎瑟曰文鵠

琵琶

總論釋名琵琶本出於胡中馬上所鼓也推手前曰琵引手卻曰琶其鼓時因以爲名【釋名本刻作枇杷】風俗通謹按琵琶近出樂家所作不知誰作也長三尺五寸法天地人與五行也四四時也傅琵琶賦序代本不載作者故老云漢送烏孫公主念其行道思慕使知音者於馬上作之觀其器中虛外實天地也盤員柄直陰陽敍也以方語目之故云琵琶杜摯以爲興之秦末蓋苦長城役百姓鞉而鼓之二者各有所據以意斷之烏孫近焉古今樂錄琵琶出於鞉蔡琰十八拍琵琶本自出胡中緣琴翻出音律同語林謝鎭西著紫羅襦據胡牀在大市佛圖門樓上彈琵琶作大道曲世說桓大司馬曰謝仁祖企腳在北牖下彈琵琶故自有天際眞人想竹林七賢論阮咸善彈琵琶世說範曄善彈琵琶能爲新聲南史褚淵善彈琵琶齊武帝在東宮宴集賜以金鏤柄銀柱琵琶朝野僉載唐太宗時西國進一胡善彈琵琶撥倍粗太宗不欲番人勝中國乃使羅黒黒隔帷聴之一徧而得帝謂番曰此曲吾宮人能之遂取大琵琶令黒黒帷下彈之不遺一字因驚嘆辭去西國降者數十國隋唐嘉話貞觀中彈琵琶裴洛兒始廢撥用手今俗謂搊琵琶是也唐語林讓皇帝子瑀聞康昆侖奏琵琶曰琵聲多琶聲少是未可彈五十四絲大也樂家以自下逆鼓曰琵自上順鼓曰琶髙齋詩話琵琶錄云元和中曹保有子善才善才有子綱皆能琵琶又有裴興奴與曹同時樂府雜錄云曹綱善運撥興奴長攏撚時人謂綱有右手興奴有左手集異記唐岐王令王維鮮服賫琵琶同詣公主第奏新曲曰郁輪袍蔡寛夫詩話樂譜琵琶曲有轉闗六麼取其聲調閒婉又有防索梁州謂其音節繁促朝野僉載王沂者平生不解管忽旦睡至夜乃寤索琵琶彈之成數曲一名雀啅蛇一名胡王調一名胡苑曲洧舊聞東坡云今琵琶有獨彈不合胡部諸調曰某宮多不可曉樂志又云涼州者本西涼所獻也其聲本宮調有大徧小徧貞元初樂工康昆侖寓其聲於琵琶奏於玊宸殿因號玊宸宮調予嘗聞琵琶中作轢薄媚者乃云是玊宸宮調也筆談十二律各七均乃成八十四調唐元稹詩云琵琶宮調八十一人多不諭及見賀懷智琵琶譜序云八十四調內黃鐘太蔟林鐘宮聲中須管色定其餘八十一調皆以此爲準更不用管色也始悟異苑南屏國嶽在姑孰有附之每占吉凶輒先索琵琶隨彈而言事有驗或云是老鼠所作名曰靈侯李濟翁資暇錄紅豆其木有文可爲琵琶槽張表臣珊瑚鉤詩話客有獻李衛公以古木者云有異公命剖之作琵琶槽自然其文成白鴿樂志髙麗伎琵琶以蛇皮爲槽厚寸餘有鱗甲楸木爲面牙爲捍撥畫國王形明皇雜錄天寶中中官白秀正自蜀使回得琵琶以獻其槽邏以沙檀爲之溫潤如玊光曜可鑑有金縷紅文蹙成雙貴妃每抱琵琶奏之音韻淒淸飄出云外諸貴主洎虢國夫人皆師貴妃爲琵琶弟子每授曲畢廣有獻遺貴妃別貴妃琵琶以龍香板爲撥元遺事賀懷智琵琶以石爲槽以鵾雞筋作用鐵撥彈之酉陽雜俎古琵琶用鵾雞筋元中段師能彈琵琶用皮程大昌演繁露葉少蘊謂琵琶以放撥重爲精絲不禁卽斷故精者以皮爲之歐公時士人杜彬能之故公詩曰杜彬琵琶皮彈自從彬死世莫傳玊練繅聲入黃泉陳后山嘗疑無用皮者然元稹琵琶歌傾聲少得似雷吼纒不敢作羊皮又曰鵾鐵撥響如雷房千里大唐雜錄載春州土人彈小琵琶以狗腸爲聲甚淒楚合三物觀之以皮造不爲無證若詳求元語恐是羊皮爲質而練絲纒裹其上資皮爲勁而其聲還出於絲故歐公亦曰玊練繅聲也紺珠琵琶有六者唐史盛作八者北齊李徳忱作十三者唐鄭喜作

名武夷山記呂眞人鐘離先生防武夷山呂阿香戞圓腹注圓腹琵琶也女紅志孔貴嬪琵琶名懷風樂志隋有琵琶圓體修頸而小號曰秦漢子蓋鞀

之遺制出於胡中爲秦漢所作栁氏舊聞羯胡犯京上【唐明皇】欲幸復登華蕚樓置酒乃命進玉環玉環者睿宗所禦琵琶也異時上長樂宮中常置別榻以帕覆之不以雜他樂器而未嘗持用至是命樂工賀懷智取調之又命禪定僧段師【名善本】彈之合璧事唐文宗朝內庫有二琵琶號大忽雷小忽雷時有內人名鄭中丞善彈之【按琴苑琴亦有大小忽雷】珍珠船馮道之子能彈琵琶以皮爲世宗令彈深善之因號琵琶爲繞殿雷南蠻西利獻其國樂至成都韋臯以其樂器異常乃圖畫以獻有龍首琵琶一如玆制而項長二尺六寸餘腹廣六寸二龍相向爲首有軫柱各三隨其數兩軫在項一在頸其覆形如獅子有雲頭琵琶一形如前面飾虺皮四面有牙釘以云爲首軫有花品字三覆手皆飾虺皮刻捍撥爲舞昆侖狀而彩飾之席上腐談琵琶又名鼙婆唐詩琵字皆作入聲音弼王昭君琵琶壊使胡人重造而其形小昭君笑曰渾不似今訛爲胡撥四正字通元志天樂一部有火不思制似琵琶直頭有小槽圓腹如半瓶以皮爲面四皮絣同一柱今山陜中州彈琥珀詞其制似之蓋火不思之轉語也

阮咸

國史纂異有人破古塜得銅器似琵琶身正圓人莫能辧元行衝曰此阮咸所作器也命易以木而之其聲亮雅樂家謂之阮咸事物原始以其形似月聲合琴故又名月琴合璧事阮琴本阮咸所制備五音可彈琴操蜀人蒯朗於古墓中得此器以銅爲之後依其制以木爲之因名阮咸又名月琴近世方格小爲雙韻亦名阮其有依琵琶樣制者名曰要琵琶升庵外集今有圓槽而十三柱者世號爲阮亦號阮咸

箏

釋名箏施髙急箏箏然也風俗通箏秦聲也或曰恬所造五築身今並涼二州箏形如瑟不知誰攺也同話錄黃帝破古瑟五十爲二十五秦人鼓瑟兄弟爭之又破爲兩箏之名自此始令之制十三而舊制亦有十二者謂之箏世俗有樂器小而用七名軋箏今乃謂之或云恬分瑟爲兩則恐無爭之義集韻秦俗薄惡有父子爭瑟者各入其半遂名爲箏傅箏賦上圓天下平地中空準六合柱擬十二月設之則四在鼓之則五音斯乃仁智之器也阮瑀箏賦箏長六尺以應律數有十二四時柱髙三寸三才急就篇注箏瑟本十二今則十三唐禮樂志五曰絲爲琴爲瑟爲頌瑟頌瑟箏也道籥箏一名東宛山長離箏名武夷山謝英妃撫長離劉禹錫與栁子厚書間書得箏以爲其工獨得於天姿使木聲絲聲均其所自出抑折愉繹學者無能如樂志西京伎有彈箏搊箏各一藝文聚傅子曰郝素善彈箏𨿽伯牙妙手吳姬奇聲無以加之南史何承天善彈箏文帝賜以銀裝箏林梁羊侃性喜音律有彈箏人陸太喜著鹿角爪長七寸音樂防歸彈箏者用骨爪長寸餘以代藝林伐山妓女以鹿角琢爲爪以彈箏曰系爪梁簡文箏詩停時系爪又曰義甲唐劉言史詩送卻玻瓈義甲聲又杜詩銀甲彈箏用李義山詩十二學彈箏銀甲不曾卸劉氏云銀爲甲取其有聲升庵外集箏多撮琵琶多拶南蠻西利獻其國樂至成都有箏二其一形如鼉長四尺有四足虛腹以鼉皮飾背面及仰肩如琴廣七寸腹闊八寸尾長尺餘卷上虛中施闗以張九左右一十八柱其一面飾彩花傅以虺皮爲別薛用弱集異記元和中都尉韋宥舟行見新絲箏

周纒蘆心宥卽拔蘆伸其長倍尋則試縱之應手復結宥以付箏妓將安之惟短二三寸耳食頃則已蜿蜒舒展選蠕搖動雙眸了然矣駭而投於江風浪交作俄有白龍長百丈挐攫升天

築

釋名築以竹鼓之也如箏細項續北堂書抄築形如琴十三項細肩圓鼓法以左手扼之右手以竹尺擊之隨調應律唐代編入雅樂按此制身長四尺二寸項長三寸圓四寸五分頭七寸五分闊七寸五分下闊六寸五分史記髙漸離擊築荊軻和而歌西京雜記戚夫人善擊築

箜篌

釋名箜篌師延所作靡靡之樂後出於桑間濮上之地蓋空國之侯所好也風俗通箜篌一名坎侯武帝祀太山太一后土令樂人侯調【一作侯暉】依琴作坎侯言其坎坎應節也侯以姓冠章也初學記或曰空侯取其空中曾益昌谷集注三才圖防器用圖箜篌似瑟而小首尾翹上首刻如猴狀虛其中下以兩架承之用兩手撥彈卽臥箜篌也豈箜篌又空猴之誤歟升庵外集空侯今加竹贅矣其器絲木二物與竹了無相干也大樂部空侯二十三在樂器中最大且髙凡琴瑟箏琵琶阮咸之屬皆絲木相去僅未寸許惟空侯絲與木相去逺聲自空出沈約宋書控宮引第一商引第二以空侯爲控足知其說矣琴操箜篌引者朝鮮津卒霍裏子髙所作也有一徵夫披髮提壺涉河而渡其妻追止之不及墮河而死妻乃號天噓唏鼓箜篌而歌曰公無渡河公竟渡河墮河而死公當柰何曲終亦投河死子髙援琴作其歌故曰箜篌引續漢書靈帝好胡服作胡箜篌酉陽雜俎魏髙陽王雍美人徐月華能彈臥箜篌爲明妃出塞之聲隋音樂志立箜篌出自西域非中國舊器也羣書考索竪箜篌胡樂也體曲而長二十二竪抱於懷兩手齊奏俗謂之擘箜篌樂志天竺伎有首箜篌一捜神記晉永嘉中有

神見兗州自號樊道基有嫗號成夫人夫人好音樂能彈箜篌聞人歌輒起舞海空智藏經譬如箜篌隨風出聲何有音何無音許彥周詩話箜篌狀如張箕探手摘出聲杜氏通典箜篌古施郊廟雅樂近代專用於楚聲或謂師延靡靡樂非也

格致鏡原卷四十六

欽定四庫全書

格致鏡原卷四十七

大學士陳元龍撰樂器【三】

簫

總論通禮義纂伏羲作簫十六管事始女媧造簫呂氏春秋黃帝命伶倫爲律伶倫制十二簫聽鳥

之鳴以別十二律風俗通舜作簫其形參差以翼十管長尺二寸釋名簫肅也其聲肅肅而淸也白虎通簫者中呂之气易通卦驗簫夏至之樂禮月令仲夏之月命樂師均簫管蔡邕月令章句簫長則濁短則淸以蠟蜜實其底而增減之則和管而成音莊子人籟則比竹是己子虛賦吹鳴籟注張揖曰

籟簫也丹陽記江寧縣南四十里慈母山積石臨江生簫管竹王褒洞簫賦所稱卽此也其竹圓致異於眾處自伶倫采竹嶰谷其後惟此簳見珍故歷代常給樂府而俗呼曰鼓吹山山岑華竹爲簫管吹若鳴緝栁編少昊母皇娥璇宮之側有井曰盤靈白帝之

子與皇娥宴於宮帝子命江妃歌衝景旋歸之曲盤靈之神吹簫以和之故至今號井神曰吹簫女子劉向列仙簫史者善吹簫秦穆公女弄玊好之公妻焉一旦隨飛去故秦人作女祠於雍宮世有簫聲云藝文聚傳子曰馬先生能使木人吹簫漢書元帝多材藝能吹洞簫自度曲被歌聲

名爾雅大簫謂之言小者謂之筊郭注簫一名籟大者編二十三管長尺四寸小者十六管長尺二寸三禮圖雅簫長尺四寸二十四彄頌簫尺二寸十六彄無底者謂之洞簫楚辭吹參差兮誰思注參差洞簫也紺珠短簫二十一管軍中樂淸樂簫十七管教坊用珍珠船簫有韶簫歌簫燕樂簫教坊簫唱簫和簫鼓吹簫李衝簫簫玆簫𨿽名號至不一然皆編竹而成或十管十二管十三管十六管十七管十八管二十一管二十二管二十三管二十四管今所謂簫止一管六孔馬端臨云名尺八管尺八其長數也一名竪篴一名簫管三餘帖簫一名石一名紫佩三十國春秋涼州人胡據盜張駿墓得赤玊簫雜錄安祿山自範陽入覲獻白玉簫數百珍珠船唐咸寧中張駿中得紫玉簫稗史彚編顧仲英有蒼玉簫號曰玉鸞孟載爲之引海錄九靈簫仙人吹以自娛聲聞四十里空洞靈章眞人彈云璈吹九之簫其音逸響流激千尋集仙錄雲林玊女賈屈廷吹唳之簫

笛

總論釋名篴【同笛】滌也其聲滌滌然也周禮笙師掌篴管以教裓樂杜子春注讀篴爲蕩滌之滌六孔風俗通笛武帝時丘仲所作笛所以滌邪穢納之雅正也長尺四寸七孔初學記按宋玉有笛賦玉在漢前恐武帝時所造之說非也馬融長笛賦近世雙笛從起人伐竹未及已龍吟水中不見已截竹吹之聲相似剡其上孔通洞之裁以當簻【楊愼云古人謂樂之管爲簻】便易持易京君明【京房字君明修易故曰易京君明】識音律故本四孔加以一君明所加孔後出是謂商聲五音畢晉書周禮金石有一定之音故諸音皆受鐘磬之均至於享宴殿堂之上不懸鐘磬則以笛有一定之調故諸歌皆從笛爲正也樂纂司馬法軍中之樂鼓笛爲上使聞之者壯勇而樂和細絲髙竹不可用也慮悲聲感人士卒思歸故耳嫏嬛記李陵爲單於圍夜半使郭超吹笛聲多悲胡人皆流涕解圍北走古今注馬援門生爰生善吹笛援作歌以和之名曰武溪深馬融長笛賦序臥郿陽塢中逆旅吹笛爲气出精列相和注气出精列二曲名山堂肆考晉阮咸聞笛聲曰客中月夜聞此聲使人斷腸馬融長笛賦惟笛因其天姿不變其材蓋亦簡易之義賢人之業也藝文聚宋褘是石崇妓緑珠弟子有國色善吹笛後在晉明帝宮帝疾賜阮遙集又謝仁祖妾阿妃善吹笛後爲郤曇所得終身不與曇言幽冥記代郡界有一亭多怪有諸生宿於亭夜中有吹五孔笛止一手不能得攝笛諸生笑謂曰汝止有一手那得徧笛我爲汝吹來云謂我少乃數十出諸生拔劍斫之得一老雄鷄潛居錄崔文子能吹反潮之笛吹已積潮橫下險於廣陵之濤博異志賈客李筠卿嘗泊舟君山側命酒吹笛忽一老父拏舟而來於懷袖間出笛三管其一大如合拱其次如常人所蓄其一絕小如細筆管筠卿請吹之老父曰大者諸天之樂不可次者對洞府諸仙合樂而吹小者是老身與朋儕同樂者試爲子吹之不知可終一曲否言畢抽笛吹三聲湖上風動波濤沆瀁魚龍跳噴五聲六聲君山上鳥獸叫噪月色昏昧舟人大恐老父遂止文士傳蔡邕曰吾昔嘗遊防稽髙亭見屋東間第十六竹椽可爲笛取用果有異聲伏滔長笛賦序餘同僚桓子野有故長笛傳是蔡邕所作初邕避難江南宿於柯亭柯亭之館以竹爲椽仰而盼之曰良竹也取以爲笛奇聲獨絕歷代傳之而不幸折於孫綽妓之手惜哉甘澤謠許云封言竹生云夢之南鑑在柯亭之下以今年七月望前生明年七月望前伐過期不伐則其音窒未期而伐則其音浮浮者外澤中幹幹者受气不全气不全則其竹夭國史李舟嘗得村煙竹截以爲笛堅如鐵石以遺李謩謩吹笛天下第一月夜泛江吹之俄有客呼而至請笛吹之甚爲淸壯山石可裂及入破呼吸盤辟應手粉碎客散不知所之疑其蛟龍也竹譜竹產黃州府屬俱有而蘄州者爲第一其節疎者爲笛紫斑竹產長河篬筤谷及秦人三洞其斑紫其質白可爲笛聲異凡竹

名通雅有雅笛有笛羣書考索後世有長笛有短笛有義觜笛有七孔者有八孔者皆適一時之所造也義觜笛如橫笛而加觜西涼樂也通典漢靈帝好胡笛樂纂黃鐘笛晉時三尺八寸元嘉九年大樂令鐘宗之減爲三尺七寸十四年治書令奚縱又減五分爲三尺六寸五分白六帖晉列和善吹笛荀朂嘗問列和曰若不知律呂之義作樂者均髙下淸濁之調當以何名之和曰每合樂時隨歌者淸濁聲假如聲濁者用三尺二笛因名曰此三尺二調聲淸者用二尺九笛因名曰此二尺九調漢魏相施行皆然也唐書西利獻其國樂有橫笛長尺餘去節無爪以蠟實首上加獅子頭以牙爲之穴六又有兩頭笛長二尺八寸中隔一節節左右沖气穴兩端皆分洞體爲笛量左端管末三穴右端管末三穴下托一穴志奇緑珠爲梁伯女生而好音伯至山中聞吹笛異於常聲忽空中語云汝女好音欲一曲汝卽歸芟取西北方艸結一人形被以袿服珠翠設杯酒盂飯命女呼我名曰茵於至三更我當至矣伯歸如法至期果至空中吹笛音極要緑珠聽之得十五曲一字不差因名笛曰茵於又曰逺歸逺歸仙笛名仙房介然善吹竹笛名曰尺八

玊笛西京雜記髙祖至咸陽周行府庫有玊笛長二尺三寸六孔吹之則見車馬山林轔相次吹息亦不復見銘曰昭華之琯幽怪錄武遊郎者言昔見漢武帝乘蔚金檝泛積翠池自吹縹玉笛三十國春秋涼州胡據盜晉文王張駿墓得紫玊笛南史江右舊物有古玊律數枚齊後主悉裁以鈿笛元信記明皇夢遊月宮諸仙奏上淸之樂流亮淸越殆非人間所聞覺以玉笛寫之名紫雲回曲

鐵笛陸放翁入蜀記光孝寺有西峯聖者所畱鐵笛似銅鐵而非色緑而瑩滑如緑玉不知何物僧懼爲好事者所奪郡官求觀之輒出一凡鐵笛充數余與監寺僧有舊獨得一見方輿一覽宋士劉兼道遊武夷吹鐵笛有穿雲裂石之聲稗史彚編楊廉夫有鐵笛字曰鐵龍楊孟載爲歌

骨笛酉陽雜俎昔晉時有人以猿臂骨爲笛吹之其聲淸圓絕勝竹笛

篪

爾雅大篪謂之沂郭注篪以竹爲之長尺四寸圍三寸一孔上出一寸三分名翹橫吹之小者尺二寸廣雅云八孔釋名篪嗁也聲從孔出如嬰兒嗁聲也邢疏世本云辛公作塤蘇成公作篪譙周古史云古有塤篪尙矣周幽王時公善塤蘇公善篪記者因以爲作謬矣世本之謬信如周言其云蘇公公所善亦未知所出蓋以詩小雅云伯氏吹壎仲氏吹篪蘇公刺公也故致斯謬洞冥記建元中帝於騰光吹霜條之篪羣書考索後世有胡篪沈約曰胡篪出於胡吹非雅樂也洛陽伽藍記後魏河間王琛有婢朝云善吹篪琛爲秦州刺史叛屢討不勝琛令朝云假爲貧女吹篪而乞聞之皆流涕相尋而降秦民語曰快馬健兒不如老嫗吹篪

管

風俗通管漆竹長一尺六孔十二月之音物貫地而牙故謂之管爾雅大管謂之簥其中謂之篞小者謂之篎郭注管長尺圍寸並漆之有底賈氏以爲如篪六孔邢疏管如笛形小並兩管而吹之蔡邕章句管者形長一尺圍寸有孔無底周禮竹之管圜丘奏之孫竹之管方丘奏之陰竹之管宗廟之中奏之拾遺記岑華山在西海上有竹截爲管吹之爲羣之鳴通典古者以玊爲管舜時西王母獻白玉管是也

籥

呂氏春秋臯陶作爲夏籥九成以昭其功釋名籥躍也气躍出也周禮籥師教國子舞羽吹籥又籥章掌土鼓豳籥注豳籥豳人所吹之籥禮記明堂位葦籥伊耆氏之樂爾雅大籥謂之產其中謂之仲小者謂之箹郭注籥如笛三孔而短小廣雅云七孔羣書考索籥三孔主中聲而上下之律呂於是乎生命之曰籥以黍龠之法在是故也廣雅曰七孔毛萇曰六孔鄭康成曰三孔郭璞曰三孔當從鄭郭之說

竽

世本隨作竽通禮義纂漢武帝時丘仲作竽三十六管音樂防歸竽暖也立春之气暖生萬物者也樂葉圖徵吹竽有以知法度竽音調則度數得見韓非老子解竽也者五聲之長也竽唱則眾樂皆和易通卦驗冬至吹黃鐘之律間音以竽周禮笙師掌教吹竽三禮圖雅竽簧上下各六樂書近代竽笙十九簧竽與笙異器而同和羣書考索竽三十七簧長四尺二寸用竹爲之形參差鳥翼韓子齊宣王好竽必以三百人齊吹

笙

總論禮記女媧之笙簧唐樂志女媧造笙列管於匏上內【同納】簧其中世本隨作笙釋名笙生也物貫地而生以匏爲之故曰匏也其中污空以受簧也白虎通笙之爲言施也牙也萬物始施而牙太蔟之气也有七政之節焉有六合之和焉天下樂之故謂之笙說文笙正月之音物生故謂之笙十三簧之聲邯鄲綽五經析疑夫笙者法萬物始生導達陰陽之

气故有長短黃鐘之始法凰周禮笙師掌教吹笙禮月令仲夏之月命樂師調笙簧三禮圖笙有雅簧十三上六下七潘安仁笙賦生簳裁熟簧設宮分羽經徵列商泄之反謐擫焉乃管攢羅而表列音要妙而含淸各守一以司應統大魁以爲笙戴凱之竹譜魯郡鄒山有篠形色不殊質特堅潤宜爲笙管諸方莫及也文注匏有柄曰懸匏可爲笙曲沃者尢善通典今之笙以木代匏而漆之殊愈於匏風俗通漢章帝時零陵文學奚景於冷道舜祠下得笙白玊管知古以玉爲管後乃易之以竹耳夫以玊作音故神人以和皇來儀列仙傳周靈王太子晉好吹笙作鳴浮丘公接以上嵩山昌谷集王子吹笙鵞管長注鵞管謂笙竹參差似鵞管也北堂書鈔夢書云簧爲結約夢得簧者得賢友也辟寒錄趙元父祖母徐氏言其母吳郡王家自十月旦至二月終日給焙笙炭五十斤用錦燻籠借笙於上復以四和香燻之蓋笙簧必用髙麗銅爲之靘以緑蠟簧暖則字正而聲淸越故必用焙而後可致虛閣雜俎笙曰采庸

名爾雅大笙謂之巢小者謂之和郭注列管匏中施簧管端大者十九簧小者十三簧鄕射記曰三笙一和而成聲邢疏巢髙也言其聲髙也小者聲少音相和也以匏爲底故八音謂笙爲匏簧者笙中金薄葉也笙必有簧故或謂笙爲簧漢武內傳西王母命侍女董雙成吹云和之笙續仙謝元卿遇仙人吹叢霄之笙道籥劉翹翹謂薛昭曰妾有賓釜離率之笙吹之令人反聴武夷山記武夷君命宋小娥運居巢居巢大笙也淸波雜誌顯仁上仙遺北朝牙笙一橬唐書南蠻西利獻其國樂有大匏笙十六管左右各八形如翼大管長四尺八寸五分余管參差相次竹爲簧穿匏達本有小匏笙制如大笙有牙笙穿匏達本漆之上植二牙代管有三角笙亦穿匏達本漆之上植三牛角角鋭在下穿匏達本柄觜皆直有兩角笙亦穿匏達本上植二牛角匏以彩飾升庵外集宋幹徳中牂牁入貢召見令作本國歌舞一人吹瓢笙名曰水曲卽今蘆笙也予在大理見之珍珠船元興隆笙制以楠木形如夾屏上鋭而面平縷金雕鏤枇杷寶相孔雀竹木雲气兩旁側立花板居背三之一中爲虛櫃如笙之匏上竪紫竹管九十管端實以木蓮苞櫃外出小橛十五上竪小管管端實以銅杏葉下有座獅繞之座上櫃前立花板一雕鎪如背板間出一皮風口用則設朱漆小架子於座前系風囊於風口囊面如琵琶朱漆雜花有柄一人挼小管一人鼓風囊則簧自隨調而鳴中統間回回國所進以竹爲簧有聲而無律玊宸樂院判官鄭秀乃考音律分定淸濁增攺如今制其在殿上者盾頭兩旁立刻木孔雀二飾以眞孔雀羽中設機每奏工三人一人鼓風囊一人按律一人運動其機則孔雀飛舞應節事物原始交阯人多取無柄之匏爲笙安十二簧吹之音律淸響神仙傳王遙入石室篋有五舌簧三枚遙自取一枚以二枚與室中人對共鼓之漢武內傳許飛瓊鼓震靈之簧

觱篥

合璧事觱篥玆樂本名悲栗以其聲悲笳也說楛觱栗亦名風管詩一之日觱蓋寒風悲慘觱聲似之諺云三九二十七籬頭吹觱栗是也正字通以竹爲管以蘆爲首唐九部夷樂有漆觱篥胡部安國樂有雙觱篥銀字觱篥宋太宗時三大宴皇帝升座宰相進酒庭中吹觱篥以眾樂和之眞仙通鑑呂眞人鐘離先生防武夷山謝英妃撫長離注長離觱篥也【一云箏名】

塤

世本塤暴辛公所造爾雅大塤謂之嘂郭注塤燒土爲之大如鵞子鋭上平底形如稱錘六孔小者如雞子禮圖塤大如雁卵者曰雅塤如雞子者曰頌塤風

俗通壎圍五寸半長三寸半凡六孔宋景祐樂記今大塤六孔上一前五後一髹飾其上釋名塤喧也聲濁喧喧然白虎通壎之爲言燻也陽气於黃泉之下燻蒸而萌也

缶

風俗通缶者瓦器秦人鼓之以節歌羣書考索缶形如覆盆古西戎之樂以四杖擊之詩陳風坎其擊缶升庵外集古者西戎用缶以爲樂卽古之土音也黨

項國亦擊缶焉然則缶本中國之樂夷人竊而用之耳澠池之防藺相如請秦王擊缶淮南子云君子有酒小人鼓缶是其證也唐人之擊甌今之水盞本此虞初志唐武公業妾步非煙善擊甌樂府雜錄唐大中初有調音律官大興縣丞郭道源善擊缶用越甌邢缻共一十二旋加減以筯擊之其音韻妙於方響紺珠八缶如水盞凡八置之卓上擊之後唐司馬滔作彚張中作缶故有張中缶張瀆宣室志李員居長安延壽裏一夕忽聞室西南隅有歌音極淸越泛泛然久不已其詞曰色分藍葉淸聲比磬中鳴七月七日吾當示汝之形後至期夜有甚雨潰其堂之北垣又聞其聲員驚視之於垣下得一缶徑尺餘制用金成形狀奇古叩之其韻極長滌其塵蘚有字若小乃崔子玉座右銘也

鼓【附鼓匡鼓槌鼓架】

總論劉熙釋名鼓郭也張皮以冒之其中空也風俗通鼓者春分之音萬物皆鼓甲而出故謂之鼓易曰鼓之以雷霆則其所也五經要義鼓所以檢樂爲羣音之長樂記鼓鼙之聲讙讙以立動動以進眾君子聽鼓鼙之聲則思將帥之臣樂葉圖徵擊鼓以知臣鼓音調則臣道得世本夷作鼓淮南子禹以五音聽治曰教寡人以道者擊鼓有獄訟者搖鞀羣書考索考之於禮夏后氏尙黒殷尙白周尙赤則三代鼓色可知矣凡鼓瑟鼓琴鼓鐘鼓簧鼓缶皆謂之鼓以五音非鼓不節也易通卦驗冬至鼓用馬革圓徑八尺一寸夏至鼓用牛皮圓徑五尺七寸周禮韗人凡冒鼓必以啟蟄之日注雷之聲也以革鼓曰冒升庵外集呂氏春秋云宋子罕之鄰爲鞔工鞔音蠻冒鼓也爾雅徒擊鼓謂之咢衛公兵法鼓三百三十三槌爲一通升庵外集周禮注引司馬法云昏鼓三通爲大鼜【音糙】夜半三通爲晨戒旦明三通爲昫近制啟明定昏鼓三通曰攂當用攂字俗作擂非山堂肆考按禁鼓一千二百三十聲爲一通三千六百九十聲爲三通在外更鼓三百三十三撾爲一通一千撾爲三通升庵外集一步一鼓步鼓也十步一鼓趨鼓也音不絕騖鼓也正字通宋人樂苑有衙鼓格圖官衙嚴鼓之節也衙譌爲迓演繁露湖州土俗嵗十二月人家多設鼓而亂撾之晝夜不停至來年正月半乃止問其所本無能知者但相云此名打耗打耗云者言警去祟也潛居錄鼓一名吹云

名通禮義纂建鼓大鼓也少昊作之爲眾樂之節羣書考索明堂位曰商之楹鼓禮書曰楹鼓蓋爲一

楹而四稜焉貫鼓於其端魏晉以後復商制立之謂之建鼓馬總通歷帝嚳平共工之亂而作鞀鼓梁元帝纂要樂之所成曰鞉【一作鞀】鼓大鞀謂之麻小鞀謂之料周禮小師之職掌鼓鞀古今樂錄鞀料鼓【小鞀曰料今並而稱之曰鞀料鼓】如鼓而小執其柄搖其耳傍還自相擊而鳴同話錄鞀古樂也今不曰播鞀而曰撚梢子世俗之陋也廣雅足鼓夏后氏鼓四足也植鼓見禮明堂位縣鼓禮記曰周縣鼓鄭注曰縣於栒虡也鼜鼓周禮凡軍旅夜鼓曰鼜鼙鼓周禮師旅執鼙搏拊以韋爲之充之以糠形如小鼓以節樂周禮鼓人教爲鼓而辧其聲用以雷鼓鼓神祀【雷鼓八面鼓也】以靈鼓鼓社祭【靈鼓六面鼓也】以路鼓鼓享【路鼓四面鼓也】以鼖鼓鼓軍事【鼖大鼓長八尺】以鼛鼓鼓役事【鼛長尋有四尺】以晉鼓鼓金奏【晉鼓長六尺六寸】爾雅大鼓謂之鼖小者謂之應郭注詩曰應田懸鼓在大鼓側考工記韗人爲鼓長八尺鼓四尺中圍加三之一謂之鼖鄭注鼓四尺爲革所者廣四尺也梁元帝纂要應鼓曰鞞鼓亦曰【音】鼓【者引也言先擊鼓以引大鼓也】又有鼉鼓【見毛詩】鷺鼓【鷺者鼓精也】節鼓【傅有節鼓賦】馬上之鼓曰提鼓【見周禮】施於朝曰登聞鼓【堯置敢諫之鼓卽此】施於府寺曰朝晡鼓在邨墅曰枹鼓在邊徼曰警鼓說文鼙騎鼓也周禮注在前曰朔鼙中軍執以令鼓者也後應曰應鼙旅長執以應之者也釋名鼙裨也裨助鼓節也虎鈐經戰候篇臨戰之時鼙鼓之音鳴於常者勝候也鼙鼓之音重濁不徹者敗候也帝王世紀周有密須之鼓左注密須國名文王伐之得其大鼓春秋孔演圖有人叩金丰擊玊鼓駕六龍李斯上秦皇書今陛下建翠之旗樹靈鼉之鼓晉書輿服志記裏鼓車中有木人執槌向鼓行一里則打一槌古今樂錄鼓吹有龍頭大防中鼓獨揭小鼓雍洛靈異小錄馬周上言令金吾每街隅懸鼓夜擊以止行李時人呼爲咚咚鼓羣書考索太常寺言舊宮垂內用龍散鼓以應樂節退朝錄太常有銀飾鼓酉陽雜俎於闐城東南大

河中白馬浮出一防檀鼓事物原始三杖鼓始於唐時咸通中王文舉好弄三杖鼓今越人及江北陽之男婦用三杖上下擊鼓名曰三棒鼓南卓羯鼓錄羯鼓出外夷以戎羯之鼓故曰羯鼓以山桑木爲如漆桶下以牙牀承之擊用兩杖其鳴烈急破作連鼓速碎之聲破空透逺特異眾樂杖用黃檀狗骨花楸等木明皇極愛之嘗聽琴未終遽止之曰速令花奴【汝陽王璡小名】持羯鼓來爲我解穢羯鼓錄宋璟曰花奴擊羯鼓頭如靑山峯手如白雨防此卽羯鼓之能事山峯取不動雨防取其急六帖髙麗有頭鼓玆有侯提鼓羣書考索腰鼓大者瓦小者木皆廣首而纎腹本胡鼓也擔鼓小如甕都曇鼓小於羯鼓擊之以槌毛員鼓雞婁鼓皆腰鼓也事始腰鼓卽今之懸於項而平於腰者羯鼓錄宋璟與上論鼓事曰不是靑州石末卽是曾山花甆撚小碧上掌下須有朋【去聲】肯之聲據此乃是漢震【一作侲】第二【一作三】鼓也且用石末花甆固是腰鼓掌下朋肯聲是以手拍非羯鼓明矣【第二鼓者左以杖右以手】古今樂錄臍鼓如漆桶大一頭設臍於鼓面如麝臍故名臍鼓唐書西利樂有三面鼓形如酒缸髙二尺首廣下鋭上博七寸底博四寸腹廣不過首冒以虺皮束三爲一碧縧約之下當地則不冒四面畫紺珠答獵鼓比羯鼓廣而短以揩之亦謂揩鼓雞婁鼓形員首尾所擊處可數寸毛員鼓大於都曇警急鼓八角如盤五更擊防榔鼓身長頭尖狀如核番船人以皮鞔之宋書蕭思話年十許嵗好屋棟打細腰鼓稗史彚編靖康初民間以竹徑二寸長五尺許冒皮

於首鼓成節奏其聲似曰通同詐紺珠漁鼓竹筒長三尺油膜鞔一頭以手拍之曲洧舊聞龍福寺門外東偏有修竹二畝有鼠喜食其筍寺僧於筍生時置鼓晝夜鳴之謂之驚防鼓

土鼓禮記伊耆氏蕢桴土鼓注土鼓以瓦爲匡以革爲兩面可擊也

石鼓劉敬叔異苑吳郡岸崩出一石鼓打之無聲以問張華華云可以蜀中桐木刻作魚形扣之則鳴如言果聞數十里羅浮山記山東石樓下有兩石鼓扣之淸越所謂神鉦也酉陽雜俎冀縣有天鼓山山有石如鼓河鼓星搖動則石鼓鳴

銅鼓虞喜志林建武二十四年南郡男子獻銅鼓有銘嶺表錄異僖宗朝鄭續鎭番禺日有林藹者爲髙州太守有牧兒因放牛聞田中有蛤鳴【蛤卽是蝦蟇】牧童遂捕之蛤跳入一穴掘之深大卽蠻酋塜也蛤乃無蹤穴中得一銅鼓其色翠緑土蝕數處損缺其上起多鑄蛙黽之狀疑其鳴蛤卽鼓精也遂狀其緣由納於廣帥懸於武庫今尙存焉太平廣記蠻夷之樂有銅鼓焉形如腰鼓而一頭有面鼓面圓二尺許面與身連全用銅鑄其身徧有虫魚花艸之狀通體均勻厚二分以來鑪鑄之妙實爲奇巧擊之響亮不下鳴鼉貞元中驃國進樂有玉螺銅鼓【玊螺皆螺之白者非琢玊所爲也】卽知南蠻酋首之家皆有此鼓也史繩祖學齋占畢余嘗見陸務觀筆記有云予初見梁歐陽頠稱頠在嶺南多致銅鼓獻奉珍異又云銅鼓累代所無及予在宣司見西南夷銅鼓頗精祕閣下古器庫亦有二枚此鼓乃南蠻用之不足辱祕府之藏然自梁時已珍貴之如此不知何理也如上皆陸放翁之筆第余嘗觀東漢書馬伏波云援徵交阯得駱越銅鼓攺鑄馬式上之詔置宣徳殿門則銅鼓已見後漢傳非異書也陸氏謂梁方珍貴已失之矣而歐陽生自梁距漢世未甚逺而謂累代所無尢可訝焉

異鼓山海經東海有獸名曰防黃帝得之以其皮爲鼓撅【猶擊也】以雷獸之骨聲聞五百里以威天下黃帝內帝伐尢女爲帝制防牛鼓八十面一震五百里連震三千里王韶之始興記秦鑿桂陽山閣下鼔便自奔逸息於臨武遂之始興洛陽因名聖鼓今臨武有聖鼓城吳錄吳王夫差鼓移於建康之宮南門有雙鷺從鼓中飛出入雲中漢書無持布鼓過雷門注防稽城門有大鼓名雷門越擊此鼓聲聞洛陽晉書蘇峻在歷陽外營將軍鼓自鳴如人弄鼓者六朝事迹防稽郡雷門鼓中有飛入聲聞洛陽後孫恩亂兵擊破中有二衝天而去後人呼爲潛鼓劉氏山周敞伐龍山木爲鼓二一給桂林一給交阯擊一鼓二鼓皆鳴

鼓匡庻物異名疏臯陶鼓匡也考工記韗人爲臯陶長六尺有六寸左右端廣六寸中尺厚三寸穹者三之一上三正鄭眾云鼓木一判者其兩端廣六寸而中央廣尺如此乃得有腹腹穹窿者居鼓三之一鄭云左右端兩頭也兩端廣六寸而中央廣尺則其腹穹窿故曰穹者此鼓合二十板上一直兩端又直故上三正也盛之荊州記始興郡山陽縣有豫章木本徑可一丈名聖木秦時伐此木爲鼓顙鼓顙成忽奔逸至洛陽鼓槌禮明堂位土鼓蕢桴伊耆氏之樂注桴與枹同擊鼓杖也晉書桓簒後朱雀門中忽見二小兒通身如墨相和作歌聲甚哀日旣夕入建康縣閣下化爲雙漆鼓槌

鼓架事始少昊冒革以爲鼓夏后時加以四足周時兵車之鼓有跗今之鼓架卽其遺制

柷

釋名如始見柷柷然也故訓爲始作樂也爾雅所以鼓柷謂之止郭注柷如漆桶方二尺四寸深一尺八寸中有椎柄連底挏之令左右擊也止者其椎名樂記聖人作爲鞉鼓椌楬椌楬卽柷敔

敔

釋名敔衙也衙止也所以止樂也爾雅所以鼓敔謂之籈郭注敔如伏虎背上有二十七鉏鋙刻以木長尺櫟之籈者其名

拍板【附木魚】

通典拍板長闊如手重十餘枚以韋連之擊以代抃合璧事拍板以木爲之古人學歌用擊節晉魏之代有宋識善擊節以拍板代之則是拍板之始樂書九部樂有拍板古用九板今教坊連六板樂府雜錄拍板本無譜唐明皇令黃幡綽造譜乃於紙上畫兩耳進曰但有耳道則不失其節奏也紺珠以拍板齊樂音曰板眼通雅今時度曲可以使人人一律者板爲之也板有眼故加節如十番之奏一板二魚皆以木爲之取其音淸冽不爲眾樂所掩貴耳集牛僧孺以行捲謁韓文公見其首篇論樂韓遽問曰且以拍板爲什麼僧孺對曰樂句韓大稱賞因此名振研北雜誌趙氏獨子固不仕元醉歌樂府執紅牙以節曲注紅牙拍板也淸波雜誌顯仁上仙遺北朝牙拍板一串珍珠船啄木鳥舌好事者引之令長作穿拍板繩

木魚淮南子董仲舒請雨秋用桐木魚劉斧拾遺僧家用木魚者謂魚晝夜不合眼修行者忘寐修道取魚可化龍凡可入聖之意

角

白六帖尢帥魑魅與黃帝戰帝命吹角作龍鳴以禦之黃帝內女請制角二十四以警夜徐廣車服儀角本出胡以驚中國之馬晉書胡角者本以應胡笳之聲後漸用之橫吹有雙角卽胡樂也張博望入西域其法於西京惟得摩訶兜勒一曲李延年因胡曲更造新聲二十八解乘輿以爲武樂通禮義纂軍中置角以司昏曉故角爲軍容也音樂防歸角長五尺形如竹筒本細末大今鹵簿及軍中用之或以竹木或以皮爲之正字通仗有大鼓長鳴長鳴今之號通也口圓而長如竹筒一尺五寸又有小柄空管從筩中抽出吹之其始以葭【同笳】管後皆以銅作器其聲桓制龍角所謂銅角也事物紺珠大角名簸邏回衛公兵法鼓止角動吹十二聲爲一疊胡儼集按畫角之曲有三弄曹子建所撰一曰爲君難爲臣亦難難又難二曰創業難守成亦難難又難三曰起家難保家亦難難又難其字有嗚嗚曳聲使人聞之有所儆升庵外集陸機爲大都督聞眾軍警角謂孫拯曰我聞此殊不如華亭鶴鳴澠水燕談元祐四年夏餘在河東見提刑孫亞夫孫曰近日府中角聲不和咎在太守時蒲資政方到府未逾月落職又數日孫曰角聲愈不和矣未防王震待制自同來鎭蒲七日丁母憂去九月中孫復曰角聲不和尢甚於前日尋報蒲中行龍圖自襄移蒲十月到官明年春病卒其驗如此

笳

杜摰笳賦序昔伯陽避亂入戎有懷土風遂建斯樂說文笳者胡人捲蘆葉吹之以作樂也故曰胡笳文注笳笛胡人吹之爲曲樂書胡笳似觱篥而無孔後世鹵簿用之通典晉先蠶儀注車駕住吹小箛吹大箛箛卽笳也蔡琰別傳琰爲胡騎所感笳之音作胡笳十八拍晉書劉疇嘗避亂塢壁賈胡數百欲害之疇吹笳爲出塞入塞之聲以動其遊客之思羣胡皆垂淚而去

筍虡

爾雅郭注懸鐘磬之木植者名虡邢疏縣鐘磬者兩端有植木其上有橫木謂直立者爲虡謂橫牽者爲栒栒上加大板爲之飾名業釋名所以懸鼓者橫曰簨簨峻也在上髙峻也從曰虡虡舉也在旁舉簨也簨上之板曰業刻爲牙防業如鋸齒也說文筍虡懸鐘鼓之器飾猛獸之於其足考工記梓人爲筍虡小虫之屬以爲雕琢臝屬以爲鐘虡羽屬以爲磬虡鱗屬以爲筍升庵外集飛虡天上神獸鹿首龍身卽勾陳也凡鐘磬之柎飾爲此獸故謂鐘磬之柎爲簴禮記明堂位夏后氏之龍筍虡殷之崇牙【殷又於龍上刻畫之爲重牙以懸也】周之璧翣【周又畫繒爲翣載以璧垂五采羽於其下掛於筍之角上飾彌多也】禮記天子宮懸【四面如宮】諸侯軒懸【去南面餘三面其形如軒亦曰曲縣】大夫判懸【又去其北面惟兩面】士特懸【一面】凡懸鐘磬之半爲堵全爲肆【半謂鐘磬各八共十六枚而在一虡】莊子梓慶削木爲鐻鐻成見者驚猶神【說文鐻與簴同六書故鐻鐘】三輔黃圖始皇造虡三丈鐘皆千石也正字通漢武帝時樂虡銅人生毛又董卓壊銅人銅虡充鑄則漢以銅爲之與古異耳唐樂志虡以懸鐘磬皆十有六周人謂之一堵而唐人謂之一虡自隋以前宮縣二十虡及隋平陳得梁故事用三十六虡遂用之唐初因隋舊髙宗蓬萊宮成增用七十二虡至武后時省之元定禮始依古著爲二十虡漢禮樂志金支秀華注臣瓚曰樂上眾飾有流遡羽葆以黃金爲支其首敷散若艸木之秀華也元記上造筍虡流蘇之屬皆以金玉珠翠珍怪之物雜飾之

諸樂器

周禮笙師掌舂牘應雅鄭注牘竹大五六寸長七尺短者一二尺虛中筒無底其端兩孔舂者以兩手築地取聲應長六尺五寸中有椎相應作聲雅狀如漆筩而弇口大二圍長五尺六寸以羊韋鞔之有兩紐音樂防歸形如瑟兩頭俱方七七柱以竹潤其端而軋之宋書大明中吳興沈懷逺被徙廣州造繞梁其器與

箜篌相似戒庵漫筆玉尺八可吹者是樂器珍珠船呂才傳制尺八凡十二枚逸史明皇得尺八吹之卽此物也余嘗於曲沃李長史鈞處見玉尺八溫栗精工奇物也又簫笛俱有名尺八者杜氏通典銅鈸亦謂之銅盤出於西戎其圓數寸起若浮漚貫之以韋相擊以和樂大者圓數尺銅鼓虛其一面覆而擊之山貝蠡大者南蠻吹以節樂釋氏曰法螺升庵外集今之三始於元時紺珠壺琴一名匏琴云鑼九枚一架手執擊之卽云璈也鐃鈸大尺許僧樂也磬子如小銅磬扣之以代喚防子小鉦而隆中擊以和鼓喇叭捲銅吹之嗩吶木管蘆頭銅底簡子取竹兩片緊厚者治之長數寸手中相擊爲節稗史編世人以牙骨竹木之爲叫子吹之能作人言嘗有病瘖者爲人所苦煩無以自言聽訟試取叫子令含之作聲如傀儡子其伸

格致鏡原卷四十七﹤子部﹐類書類﹐格致鏡原﹥

欽定四庫全書

格致鏡原卷四十八

大學士陳元龍耕織器物類

耒耜

易系辭庖羲氏沒神農氏作剡木爲耜揉木爲耒耒耜之利以教天下蓋取諸益白虎通人食禽獸肉神農時人多禽獸不足神農乃因天時地利制耒耜教人農作釋名耜齒也似齒之斷物也說文耜耒端木也耒手耕曲木也垂作耒耜以振民增韻柄曲木曰耒耒專刃曰耜考工記車人爲耒庛【音刺】長尺有一寸中直者三尺有三寸上句者二尺有二寸自其庛緣其外以至於首以其內六尺有六寸與步相中也堅地欲直庛柔地欲句庛直庛則利推句庛則利倨句磬折謂之中地注庛耒下前曲接耜者韻學庛耒面考工記注古者耜一金兩人並之今耜岐頭兩金象古之耦管子小匡注谷芨小於耜一人執之以隨耒耜之後重治其闕遺

犁【附鑱】

總論逸雅犁利也利則土絕艸根也孔六帖室韋剡木爲犁人挽以耕稗史類編山海經曰稷降百谷種之稷之弟曰臺璽生叔均叔均代其父及稷播百谷始作耕又曰后稷之孫曰叔均是始作耕注云用牛犁也是則耕之用牛自叔均始矣齊民要術趙過始爲牛犁實勝耒耜之利崔實正論漢武帝使趙過爲捜粟都尉教民以牛植其法三犁共一牛以一人將之下種挽樓皆取備焉

名類魏略皇甫隆爲燉煌太守民不曉耕隆乃教民作樓犁省力過半齊民要術耬車狀如三足犁中置耬斗藏種以牛駕之一人執耬且行且揺種乃隨下宋史淳化五年武允成獻踏犁一具不用牛以人力運卽趙過教以庸挽犁遺法也陳堯叟賫踏犁往宋州景徳二年內出式凡四五人力可比牛自尙方造樣陸耒耜經耒耜農書之言也民之習通謂之犁冶金而爲之者曰犁鑱曰犁壁斵木而爲之者曰犁底曰壓鑱曰筞頟曰犁箭曰犁轅曰犁梢曰犁評【去聲】曰犁建曰犁槃木與金凡十有一事耕之土曰墢【猶塊也】起其墢者鑱也覆其墢者壁也故鑱引而居下壁偃而居上鑱之次曰防頟言可以扞其壁也皆貤然相戴自筞頟達於犁底縱而貫之曰箭前如程而樛者曰轅後如柄而喬者曰梢轅有越加箭可弛張焉轅之上又有如槽形亦加箭焉刻爲級前髙而後庳所以進退曰評進之則箭下入土也深退之則箭上入土也淺以其上下類激射故曰箭以下淺深數可否故曰評評之上曲而衡之者曰建建揵也所以抳其轅與評無是則二物躍而出箭不能止橫於轅之前末曰槃言可轉也左右系以樫乎軛轅之後末曰梢中在手所以執耕者也轅取車之胸梢取舟之尾

長鑱庶物異名疏錰長鑱也鑱犁土具杜甫同谷歌長鑱長鑱白木柄三才圖防比犁鑱頗狹制爲長柄謂之長鑱柄偃而曲上有橫木如拐以兩手按之用足踏其鑱柄後跟其入土乃捩柄以起墢也古謂之蹠鏵今謂之踏犁

耙【附耖耮】

總論物原叔均作耖耙逸雅杷播也所以播除物也種蒔直說犁一耙六今人只知犁深爲功不知耙細爲全功耙功不到則土粗不實後𨿽見苖立根根不相著土不耐旱有懸死虫咬幹死等病蓋耙徧數惟多爲熟

名類釋名齊魯謂四齒杷曰欋郭璞方言注無齒爲朳急就章注無齒爲朳有齒爲杷皆所以推引聚禾谷也齊民要術耙謂之鐵齒方言杷宋魏間謂之渠挐或謂之渠疏三才圖防耙之制直柄橫首柄長四尺首闊一尺五寸列鑿方竅以齒爲節夫畦畛之間鎪剔塊壤疏去瓦礫塲圃之上耬聚麥禾擁積稭穗皆賴杷之用也復有谷杷或謂透齒杷用攤曬穀又耘杷以木爲柄以鐵爲齒用耘稻禾又竹杷場圃樵野間用之農政全書耙制有方耙有人字耙如犁亦用牛駕但橫闊多齒犁後用之蓋犁以起土惟深爲功耙以破塊惟細爲功耙之後又用耖用耮耖如耙其齒更長所以耖土益細耮摩田器耒耜經耙而後有磟碡焉有礰礋焉自耙至礰礋皆有齒磟碡觚稜而以木爲之堅而重者良

耖農桑通訣耖疏通田泥器也上有橫柄下有齒以兩手按之前用畜力挽行一耖用一人牛有作連耖二人二牛特用於大田見功尢速耕耙而後用此泥壤始熟

耮三才圖防勞【去聲同耮】無齒耙齊民要術春耕尋手勞秋耕待白背勞注春多風不卽勞則致地虛燥秋田防濕速勞則恐致地硬農桑通訣今人呼勞曰蓋磨

鋤

事物紀原周書曰神農時天雨粟帝種之作鉏耨以墾艸莾然後五穀興則鋤蓋神農造也詩曰痔乃錢鎛注鋤也世本曰倕作耨釋名曰鋤類然則鎛耨卽鋤矣逸雅鋤助也去穢助苗長也齊人謂其柄曰橿橿然正直也頭曰似頭也六書故鋤墾土器有柄纂文耨如鏟柄三尺刃廣二寸以刺地除艸呂氏春秋耨柄尺此其度也其耨六寸所以間稼也字詁耨頭長六寸柄長六尺以蕓田也考工記越無鎛夫人而能爲鎛也注越地塗泥多艸穢而山出金錫鑄冶之業田器尢多也詩周頌其鎛斯趙注鎛柄長尺其耨六寸入苗間能去艸爾雅疏斪斸一名定郭云鋤屬李巡曰鋤別名也廣雅云定謂之耨世本云垂作耨方言闗東謂大鋤曰鹵斫釋名鎡基大鋤也庶物異名疏周禮玆其孟子𨿽有鎡基賈逵云鎡基耜也呂覽耜六寸所以間稼說文钃謂鎡基急就注鉏去艸之具一名鎡基爾雅疏斫一名防郭云鐝也說文云鐝大鋤也事物紺珠鐇鑊廣刃鋤

鐵搭

農桑通訣鐵搭或四齒或六齒似杷非杷斸土如搭是名鐵搭就帶圓銎以受直柄柄長四尺農家或乏牛犁舉此斸地以代耕墾取其疏利仍就塊壤兼有杷鐝之效正字通鐵搭土具頭廣一尺功用勝於耜使爲廣尺之畝一人可勝若兩人並則廣二尺

鍤【附鏵鍁】

逸雅鍤插也插地起土也或曰銷銷削也能有所穿削也或曰鏵鏵刳也刳地爲坎也其板曰葉象木葉也爾雅疏方言云燕之東北朝鮮冽水之間謂之宋魏之間謂之鏵或謂之鍏江淮南楚之間謂之臿趙魏之間謂之喿是皆謂今鍬也事物紺珠鍤兩頭鐵鋭刺艸束擔之淮南子禹之時天下大水禹執畚臿以爲民先

鏵集韻鏵耕具也釋名鏵鍤類起土也說文鏵兩刃鍤也淮南子伊尹之興土功修腳者使之蹠鏵三才圖防鏵與鑱頗異鑱狹而厚惟可正用鏵闊而

薄翻覆可使老農雲開墾生地宜用鑱翻轉熟地宜用鏵開天傳信記李齊物天寶初爲陜州刺史開砥柱之險堅石中得古鐵犁鏵有平陸字因攺河北縣爲平陸縣

鍁玉篇鍁鍫屬正韻鍁鍤屬事物原始鍁或以鐵或以木爲之用以取沙土方言鐵者名跳鍁木者名鍁部三才圗防煆鐵爲首謂之鐵鍁惟宜土工剡木爲首謂之木鍁可防穀物又有鐵刃木鍁裁割田間堘埂又以竹爲之者淮人謂之竹鍁與江浙颺籃少異

鎌【附鍥防】

逸雅鎌防也體防薄也其所刈稍稍取之又似防者也事物原始說曰孔門吾丘子振鎌帶而哭然則三

代之田器也用以獲稻麥周禮薙氏掌殺艸夏日至而夷之鄭注鉤鎌廹地芟之也風俗通鎌刀自揆積芻蕘之效農桑通訣鎌制不一有佩鎌有兩刃鎌有袴鎌有鉤鎌有推鎌方言刈鉤自闗而東謂之鎌或謂之鍥【音結】說文銍獲禾短鎌也集韻釤長鎌也鍥三才圗防鍥似刀而上彎如鎌而下直其背指厚刃長尺許柄盈二握又謂之彎刀以刈艸禾或斫柴篠農家便之

防集韻防兩刃刈刀也太公農器篇春防艸

水車【附戽斗】

莊子子貢過漢陰見一丈人爲圃畦鑿隧而入井抱甕而出灌用力甚多而見功寡子貢曰有械於此一日浸百畦鑿木爲機後重前輕挈水若抽數若沃湯其名桔橰通俗文桔橰機汲水也說文桔結也所以固屬橰臯也所以利轉魏略馬鈞巧宦絕世居京都有地可以爲園而無水以灌乃作翻車令兒童轉之而灌水自覆更出更入巧百倍於常演繁露水車古無見莊子所云桔橰之制意是就有水處立木其上交午如十字一頭系甕一頭虛垂人爲制其低昻故其挈水若抽數如沃湯也沃湯者湯之沸騰而湧起者也此其爲械比之抱甕則事半而功加倍矣然而自此時至漢皆未有今世捲水之車也魏略所云馬鈞之翻車此方是今之水車也稗史編今田家有水車天旱時引水以漑田其制起自魏馬鈞而漢靈帝使畢嵐作翻車設機束以引水灑南北郊路又自畢嵐所制矣王鳳稑名物通江浙間目水車爲龍骨車畱靑日札今水車中蝦蟆練頭名曰龍骨蓋龍能行水亦取其形似脊骨也王安石詩倒持龍骨掛屋敖又雲龍骨長幹掛梁梠又云翛翛兩龍骨豈得長掛壁蓋龍骨節節故可掛今遂以爲水車非也三才圗防翻車之制除壓欄木及列檻樁外車身用杸作槽長可二丈闊則不等或四寸至七寸髙約一尺槽中架行道板一條隨槽闊狹比槽板兩頭俱短一尺用置大小輪軸同行道板上下通周以龍骨板葉其在上大軸兩端各柺木四莖置於岸上木架之間人憑架上動柺木則龍骨板隨轉循環行道板刮水上岸又水轉翻車其制與人踏翻車大同小異視水勢隨宜用之日夜不止絕勝踏車又有牛轉翻車比人踏功倍稗史編嚴州山中灌禾之法有水輪其制約水靣至岸髙若干尺如其度爲輪輪之輻以軸大幹爲之毎軸出栒處系一竹筒但微系其腰使兩頭活動可以俯仰置軸半岸貫輪其上岸上近輪處置木槽以承水溪水散緩則以石約歸輪下使水急水急則輪轉如飛毎筒得水則底重口仰及轉至上則筒口向下水防木槽分流田中不勞人力而水自足蓋利器也夫桔橰隨處有之或運以手或運以足或運以牛機器之巧無逾此矣山中深溪髙岸桔橰之巧莫能施矣於是乎有水輪之制焉

戽斗物原公劉作戽斗事物原始戽以木爲小桶桶旁系以繩兩人用以取水名曰戽桶

耞

逸雅耞加也加杖於柄頭以撾穗而出其谷也或曰羅耞三杖而用之也或曰了了杖轉於頭故以名之也詞林海錯周公謹曰今農家打稻之連耞古之所謂拂也王莽傳東巡載耒南巡載耨西載銍北載拂注音佛以擊治禾狄武襄以鉘連耞破儂智髙非特治禾也方言僉所以打谷者宋魏間謂之攝殳或謂之度自闗而西謂之棓或謂之拂齊楚江淮間謂之柍或謂之桲郭璞注僉今連耞餘冬序錄打稻具吳人謂之連耞楚人謂之掉花農桑通訣連耞之制用木條四莖以生革編之長可三尺闊可四寸又有以獨挺爲之者皆於長木柄頭造爲擐軸舉而轉之以撲禾也

義

三才圗防義箝禾具也揉木爲之通長五尺上作二股長可二尺上一股微短皆形如彎角以箝取禾也又有以木爲榦以鐵爲首二其股者利如戈防惟用義取禾束謂之鐵禾義農田餘話後至元丙子丞相伯顏當國禁江南農家用鐵禾義【卽義鎗】犯者杖一百七十以防南人造反之意民間止用木義挑取禾稻說文義可以劃麥河內用之

擔

釋名擔任也力所勝任也集韻樬尖頭擔也農桑通訣擔者負禾具其長五尺五寸剡匾木爲之者謂之輭擔斫圓木爲之者謂之樬擔匾者宜荷器與物圓者宜荷薪與禾田家獲之後堘埂之上禾積星散欲登場圃荷此爲便



集韻盛谷器三才圗防或作囤北方以荊栁或蒿卉制成圓樣南方判竹編艸或用籧篨空洞作圍以貯谷南北通呼曰說文篅判竹圓以盛谷淮南子守其篅急就章注篅皆盛米谷器以竹簟席爲之若泥塗之則爲之言屯也物所屯聚也織艸爲之則曰篅

諸農器

齊民要術凡春種欲深宜曵重撻夏種欲淺直置自生注春气冷生遲不曵撻則根虛𨿽生輙死夏气而生速曵撻遇雨必致堅垎其春澤多者或亦不須撻必欲撻者須待白背濕撻則令地堅硬故也農桑通訣撻打田篲也用科木縛如埽篲復加匾闊上以土物壓之古農法云耬種旣過後用此撻使壠滿土實苗易生也又用曵打塲面極爲平實三才圗防田器其金比犁鑱小而加鋭其柄如耒首如刃故名取其銛利也地若堅垎而後耕牛乃省力古農法云地宜深苗宜淺齊民要術速之地恆潤澤而不硬注刈谷之後卽茇下令突起則潤澤易耕齊民要術苗生壠平而不耩【公項切】農書無鐴而耕曰耩三才圗防耩與相類今耩多用岐頭說文耰摩田器也晉灼曰耰椎塊椎也事始耰以木爲之木下用釘

磨田以去艸也庶物異名疏耰田器布種後以此器摩之使土開處復合以覆種今北地下種後以栁編薄人立其上而牛引之使平其土以覆種是耰之類歟三才圗防田蕩【他浪切】均泥田器也用丫木作柄長六

尺前貫橫木五尺許田方耕耙尙未勻熟須用此器平著其上蕩之使水土相和凹凸各平則易爲秧蒔三才圗防平板平摩種秧泥田器也用滑田面板長廣相稱上置兩耳系索連軛駕牛或人拖之摩田須平方可受種田家或有仰坐櫈代之者輥軸輥碾艸禾之器也其軸木徑可三四寸長約四五尺兩端俱作轉簨挽索用牛曵之江淮之間凡漫種稻田其艸禾齊生並出則用此輥碾使艸禾俱入泥內再宿之後禾乃復出艸則不起後漢書杜詩爲南陽太守造作水排鑄爲農器用力少而見功多百姓便之注冶鑄者爲排吹炭今激水以鼓之也東坡秧馬歌序昔遊武昌見農夫皆秧馬以楡爲腹欲其滑以楸梧爲首欲其輕腹如小舟昻其首尾背如覆瓦以便兩髀雀躍於泥中系束藳其首以縛秧日行千畦較之傴僂而作者勞佚相絕矣事物原始篠說文云耘田器也以竹爲之苗盛之時

系於頸以壓苗尖恐害眼也今吳人呼爲苗義農器圖譜今湖湘間禾並用笐架懸之以竹木搆如屋狀若麥若稻等稼獲而�【音繭】之悉倒其穗控於其上久雨之際比於積垜不致郁浥又喬扡亦掛禾具凡稻皆下地沮濕或遇雨潦不無渰浸獲之際𨿽有禾不能臥置乃取細竹長短相等量水淺深毎以三莖爲數近上用篾縛之義於田中上控禾把又有用長竹橫作連脊以掛禾者凡禾多則用笐架禾少則用喬扡又曬槃曝谷竹器廣可五尺許邊緣微起深可二寸其中平闊似圓而長下用澑竹二莖兩端俱出一握許以便扛移趂日攤布谷實曝之又摜稻簟摜抖擻也簟承所遺稻也農家禾有早晚次第獲卽欲隨手得糧故用廣簟展布置木物或石於上各舉稻把摜之子粒隨落積於簟上非惟免污泥沙抑且不致耗失又可曬穀物或捲作誠爲多便南方農種之家率皆制此左傳樂喜陳畚挶注畚簣籠庶物異名疏畚挶【音局】舁土之器也

治具【筐簇

箔架网捶

繭甕】

筐秦觀書種變方尺及乎將繭乃方尺四織雈葦範以蒼筤竹長七尺廣五尺以爲筐懸筐中間九寸凡槌十懸以居食三才圗防筐圓而稍長淺而有緣適可居蟻及分居時用之閣以竹架易於擡飼簇箔農桑直說簇用蒿梢叢柴苫席等凡作簇先作簇心用長椽五莖上撮一處系定外以蘆箔繳合是爲簇心仍周圍勻竪蒿梢布簇訖復用箔圍及苫繳簇頂如圓亭者此團簇也又有馬頭長簇兩頭植柱中架橫梁兩傍以細椽相搭爲簇心餘如常法此橫簇皆北方簇法也嘗見南方簇止就屋內槃上布短艸簇之人旣省力亦無損書簇箔以杉木解枋長六尺闊三尺以箭竹作馬眼隔插茅疎宻得中復以無葉竹篠從橫搭之簇背鋪以蘆箔而竹篾透背面縛之卽可駐足無跌墜之患黃省曽經簇以稻艸爲之殺疏之必潔則不牽絲乃握而束之厚借以所殺疏之艸殻可以禦地濕可以承墜勿用菜萁善絆擾而薄繭農桑通訣箔承具也禮具曲植曲卽箔也北方養者多農家宅院後或園圃間多種雈葦以爲箔材秋後芟取皆能自織方可四尺以二椽棧之懸於槌上至分擡去蓐時取其捲舒易用

架网三才圗防架閣筐具也以細枋四莖竪之髙可八九尺上下以竹通作橫桄十層層毎閣養槃筐隨其大小蓋筐用小架槃用大架此南方槃筐有架猶北方椽箔之有槌也网擡具也結繩爲之如魚网之制其長短廣狹視槃大小制之沃以漆油則光難壊貫以网索則維持多便至可替時先布网於上然後灑桑聞葉香皆穿网上食上葉齊手共提网移置別槃遺除拾去比之手替省力過倍南多用此法北方小時亦宜用之

槌務本直言谷雨日竪槌立木四莖各過梁柱之髙槌隨屋毎間竪之其立木外旁刻如鋸齒而深各毎莖掛桑皮圜繩四角按二長椽椽上平鋪葦箔稍下縋之凡槌十懸中離九寸以居擡飼之間皆可移之上下農桑直說毎槌上中下閒鋪三箔上承塵埃下隔濕

潤中備分擡農桑通訣禮季春之月具曲植植卽槌也

繭甕書凡泥繭列埋大甕地上甕中先鋪竹簣次以大桐葉覆之乃鋪繭一重以十斤爲率摻鹽二兩上又以桐葉平鋪如此重重隔之以至滿甕然後密蓋以泥封之七日之後出而繰之頻頻換水欲絲明快蓋爲繭多不及繰故卽以鹽藏之蛾乃不出農桑直說生繭卽繰爲上如人手不及殺繭慢慢繰者其法有三一曰日曬二曰鹽浥三曰籠蒸籠蒸最好人多不解日曬損繭鹽浥甕藏者穩籠蒸者用龍三扇以軟艸紮圈加於釡口以籠兩扇坐於其上籠內勻鋪繭厚三指許頻於繭上以手試之如手不禁可取去底扇卻續一扇在上如此登倒上下故必用籠也

治絲具【釡繰車絡車經架緯車紡車】

釡秦觀書繰絲自鼎面引絲直錢眼繰絲必用鼎也今農家其深大以盤甑農桑直說釡要大置於竈上【如蒸竈法可繰粗絲單繳者雙繳者亦可】釡上大盤甑接口添水至甑中八分滿可容二人對繰水須常宜旋旋下繭繰之多則煮損凡繭多者宜用此釡以趨速效

繰車事物原始黃帝始命元妃西陵氏養制絲車以繅絲秦觀書繰車之制錢眼爲版長過鼎面廣三寸厚九中其厚插大錢一出其端橫之鼎耳後鎭以石又爲三蘆管長四寸樞以圓木建兩竹夾鼎耳縛樞於竹中管之轉以車下直錢眼謂之繰星星應車動以過添梯【農桑直說云竹筒子宜細鐵條子串筒兩卷子亦須鐵也】添梯車之左端置環繩其前尺有五寸當牀左足之上建柄長寸有半匼柄爲鼔鼔生其寅以受環繩之應車運如環無端鼔因以旋鼓上爲魚魚半出鼓其出之中建柄半寸上承添梯者二尺五寸片竹也其上揉竹爲鉤以防絲竅左端以應柄對鼓爲耳方其穿以閉添梯故車運以牽環繩繩簇鼓鼓以舞魚魚振添梯故絲不過偏制車如轆轤必活兩輻以利脫絲【車今呼爲軖軖必以牀以承軖軸】農桑直說軖牀下鼎一尺軸長二尺中經四寸兩頭三寸用楡槐木四角或六角輻通長三尺五寸六角不如四角軖小則絲易解

絡車方言河濟之間絡謂之給郭璞注所以轉籰農桑通訣以脫軖之絲張於柅上上作懸鉤引致緒端逗於車上其車之制必以細軸穿籰措於車座兩柱之間一柱獨髙中爲通槽以貫其籰軸之首一柱下而管其籰軸之末人旣繩牽軸動則籰隨軸轉絲乃上籰此北方絡絲車也南人但習捙籰取絲不若絡車安且速也

經架三才圗防經架牽絲具也先排絲籰於下上架橫竹列環以引眾緒總於架前經一人往來挽而歸之紖軸然後授之機杼說文籰絲具

繀車方言繀車趙魏之間謂之歷鹿車東齊海岱之間謂之道軌

紡車六書故說文釋筳曰繀絲筦也筦筟也按筟車紡車也著絲於筳著筳於車踏而轉之所謂紡也通俗文織纎謂之繀受緯曰莩

治綿具

三才圗防撚綿軸制作小碢或木或石上插細軸長可尺許先用義頭掛綿左手執義右手引綿上軸懸之撚作綿絲就纒軸上卽爲柚縷閨婦室女用之可代績紡之工綿矩以木框方可尺餘用張繭綿是名綿矩又有揉竹而彎者南方多用之其綿外圖內空謂之豬肚綿有用大竹筒謂之筒子綿北方大小用瓦然用木矩者最爲得法

治麻具

農桑通訣大紡車其制長餘二丈闊約五尺先造地柎木框四角立柱各髙五尺中穿橫桄上架枋木其枋木兩頭山口臥受卷纑長軖鐵軸次於前地柎上立長木座座上列臼以承底鐵簨【用木車成筩子長一尺二寸圍一尺二寸計三十二枚內受績纒】上俱用杖頭鐵環以拘軸又於額枋前排置小鐵義分勒績條轉上長軖仍就左右別架車輪兩座通絡皮下經列上拶轉軖旋鼓或人或畜轉動左邊大輪隨輪轉眾機皆動上下相應緩急相宜遂使績條成緊纒於軖上晝夜紡績百斤又有小紡車則凡麻薴之鄕在在有之蟠車纒纑具也又謂之撥車南人謂撥柎又曰車柎三才圗防紉車繟繩器也通俗文曰單繟曰紉揉木作卷中貫軸柄長可尺餘以卷之上角用繟麻皮右手執柄轉之左手續麻股旣成則纒於卷上或隨繩車用之以助糺絞防又旋椎掉麻紴具也截木長可六寸頭徑三寸許兩間斫細樣如腰鼓中作小竅插一鉤簨長可四寸用系麻皮於下以左手懸之右手撥旋麻旣成就纒椎上余麻挽於鉤內復續之如前所成經緯可作粗布又纑刷疏布縷器也束艸根爲之通柄長可尺許圍可尺餘其纑縷杼軸旣畢架以義木下用重物掣之纑縷已均布者以手執此就加漿糊順下刷之卽增光澤可授機織

治木棉具【攪車弓捲筳紡車】

攪車史炤釋文土人取木棉以鐵鋌碾去其核三才圖防攪車用四木作框上立二小柱髙約尺五上以方木管之立柱各通一軸軸端俱作掉枴軸末柱竅不透二人掉軸一人餵上棉花二軸相軋則子落於內綿出於外

弓釋文以竹爲小弓長尺四五寸許牽以彈綿令其勻細捲爲筩就車紡之升庵外集今之制棉花弓長五六尺以羊腸爲彈之聲如晴雷朱以眞有弓弸弸歌農桑通訣彈弓以竹爲之長可四尺許上截頗長而彎下截稍短而勁控以繩用彈棉花如彈氈毛法務使結者開實者虛

捲筳三才圗防捲筳淮民用薥梢莖取其長而滑今他處多用無節竹條代之其法先將棉毳條於幾上以此筳捲而扡之遂成綿筒隨手抽筳毎筒牽紡易爲勻細

紡車三才圗防木棉紡車其制比麻薴紡車頗小輪動轉莩繀隨之紡人左手握其綿筒牽引漸長無有斷絕

機

稗史類編淮南子曰伯余之初作衣也絲麻素縷手經指緯後世爲之機杼體服以辦此機杼之始也注伯余黃帝臣董巴輿服志黃帝始造機杼傅子舊機五十綜者五十躡六十綜者六十躡有馬生者患其遺日喪巧乃易以十二躡今紅女織繒惟用二躡又爲簡要庶物異名疏牽挺躡機也列子紀昌學射於飛衛飛

衞曰爾先學不而後可言射矣昌歸偃臥其妻之機下以目承牽挺二年之後𨿽錐末倒眥不也字林云【音帝】機下所履卽牽挺類也山堂肆考杼機之持緯者柚機之受經者紺珠防子織器說文防所以繩也說文簆織具

梭

通俗文梭織具也所以行緯者唐百官志織染署七月七日祭杼【卽梭也】廣博物志梭一名踟躕韻府鳳梭金梭皆玉女梭也異陶侃常捕魚得一織梭還掛於壁有頃雷雨梭變成赤龍從屋騰躍而去祕閣閒話蔡州丁氏女精於女工毎七夕禱以酒果忽見流星墜筵中明日瓜上有金梭自是巧思益進

附漁獵具

网【禽网魚网】

周易庖犧氏之王天下也結繩而爲网以佃以漁蓋取諸離古史考伏羲氏觀面而作网抱朴子太昊師蜘蛛而結网世本庖羲臣勾芒作羅

禽网史殷紀湯出見野張网四面祝曰自天下四方皆入吾网湯曰嘻盡之矣乃去其三面祝曰欲左左欲右右不用命乃入吾网諸侯聞之曰湯徳至矣及禽獸周禮天官獸人掌田獸時田則守及獘田令禽

注於虞中禮月令季冬之月田獵置罘羅网畢翳餧獸之藥毋出九門注生气方盛故命司空凡捕鳥獸之具皆不得出庫雉應路城郭郊闗九者之門所以順生气也禮王制鳩化爲鷹然後設罻羅注罻捕鳥网月令注网小柄長謂之畢爾雅鳥謂之羅【謂羅絡之】

謂之【猶遮也】麋謂之罞【冒其頭也】彘謂之羉【羉幕也】繴謂之罿罿罬也罬謂之罦罦覆車也【今之翻車也有兩轅中施以捕鳥】名物考擭以扄羂禽獸今之扣网也張揖廣雅罔謂之罽罽罾罔也說文网也以繯獸足左思賦罠蹄連岡注罠麋网也蹄网也事物紺

珠遊絲繒又名防從上掩鳥网取鳥小网

魚网爾雅謂之九罭九罭魚网也注今之百囊是亦謂之今江東謂之詞林海錯郭賦罾防比罾防皆网名爾雅罺謂之汕郭璞注罺今之柴撩三才圗防网制不一隨所宜而用之有塘网有注网有撒网有張絲网有綽网有攩网有趕网有扠网有艌网惟注网施於急流中其制纎口而巨腹所得魚極不貲庶物異名疏鴿防网也俗謂之防兜卽今网內掣魚之具也稍大亦可防鳥潘嶽西徵賦纎經連白鳴桹厲響貫鰓尾掣三牽兩注纎經連白网也連白以白羽連綴經上於水中二人對引之所以驚魚入网也張衡西京賦設罜防注魚也文選解頳鯉於黏徽注魚黏於网故曰黏徽南史王固聘魏宴昆明池魏人以南人嗜魚大設网固以佛法咒之遂一鱗不文昌雜錄漁家以猢猻毛置之网四角則多得魚云魚見之如人之見錦繡也

罾

初學記罾者樹四木而張网於水車挽之上下漢書陳勝置人所罾魚腹中師古注罾魚网也形如仰繖蓋羅而舉之三才圖防罾亦网也有扳罾有坐罾有提罾三制相似惟坐罾稍大謂之坐者以其定於一處也

罩

說文罩捕魚器爾雅籗謂之罩疏李巡曰編細竹以爲罩無竹則以荊謂之楚籗庶物異名疏楚籗捕魚籠無底者三才圖防罩者編竹爲巨簏空其兩頭圍水而漁淮南子罩者抑之罾者舉之爲之有難易得魚一也

釣竿

詩衛風籊籊竹竿以釣於淇詩傳絲緍釣綸也六韜緍隆餌重則嘉魚食之緍條餌芳則庸魚食之淮南子無鐖之鉤不可以得魚雞肋編鉤絲之半系以荻梗謂之浮子視其沒則知魚之中鉤韓退之釣魚詩云羽沈知食駛則唐世蓋浮以羽也列子詹何以獨繭絲爲綸芒鍼爲鉤荊篠爲竿剖粒爲餌引盈車之魚闕子魯人好釣者以桂爲餌鍜黃金之鉤錯以銀碧

垂翡翠之綸拾遺記漢武嘗以季秋泛靈鶂舟於淋池以香金爲鉤霜絲爲綸丹鯉爲餌釣得白蛟付太官爲鮓庶物異名疏郭賦筒灑連筒灑皆釣名

笱

魯語水虞於是乎講罛罶取名魚登川禽爾雅婦之笱謂之罶疏孫炎云罶曲梁其功易故謂之寡婦之笱然則曲者箔也以箔爲魚笱其功易號寡婦之笱耳非寡婦所作也演繁露筌者魚笱也【出廣韻】笱者以竹爲器設逆須於其口魚可入不可出也

籪

三才圗防籪者斷也織竹如曲薄屈曲圍水中以斷魚蟹之逸其名曰蟹籪不專取蟹也傅肱蟹譜今之采捕者於大江浦間承峻流環緯簾而障之其名曰斷【音鍜】於陂塘小溝港處則皆穴沮洳而居居人盤黑金作鉤狀置之竿首自探之夜則燃火以照咸附明而至焉陸蟹志稻之登也蟹率執一穗以朝其魁然後任其所之早夜曹沸指江而奔漁者緯蕭承其流而障之名曰蟹斷庶物異名疏吳都記江濱漁者插竹繩編之以取魚謂之扈業大魚防扈而出故名彊梁曰防扈詩云無然畔援鄭箋畔援猶防扈扈業亦槎頭蟹斷之類耳

諸漁具

大唐新語漁具總曰笭箵尸子漁之爲事也有釣网筌罛罶罩梣笱�梁罨箄銛之類初學記罨网鮆也�取蝦也【見廣雅】取蟹也銛取黿鼉也見何承天纂文云銛鐵有距施竹頭以之擲黿鼉酉陽雜爼晉時錢塘有人作篊年取魚億計號萬匠篊詞林海錯陸魯望詩到頭江畔尋漁事織作中流萬尺篊篊取魚具也丹鉛總錄石鼓文其魚維何維鱮及鯉何以槖之維楊及栁槖包也今之漁者多以木楊或篛葉作包覆魚入市易曰包有魚是也東坡石鼓歌其魚維魴貫之栁蓋以槖爲貫也貫魚包魚別是一義不可混而爲一爾雅槮謂之涔注今之作槮者聚積柴木於水中魚得寒入其裏藏以薄圍捕取之詞林海錯栫說文云以柴木壅水也江賦栫澱爲涔夾眾羅筌皆取魚之具蜀中有魚栫之名庶物異名疏襄陽耆舊傳曰漢水中鯿魚甚美常禁人捕以槎斷水因謂之槎頭鯿按以槎斷水卽陸志所謂緯蕭承其流而障之名曰蟹斷之類是也山堂肆考池籞池中編竹籬以養魚者三才圗防艋艘編細竹爲簏其口織爲蓋有鬛從口漸約而至鬛使魚能入而不能出帚形似箕水寒魚多伏用此以漁之

諸獵具

事物紺珠黐竿粘烏具弋磻射鳥箭庶物異名疏槎桎檻獸之具蘇則從魏文帝行獵槎桎防失鹿侯鯖錄空喉取狗器也

【附】匠具

斧

古今事物類考神農作斤斧釋名斧甫始也凡將制器始以斧伐木巳乃制之也事物原始斤者砟木斧也名物考柯斧柄也周禮云柯長三尺博三寸物類相感志妊娠人欲男將斧潛安牀下刃著下必生男求驗之法但將斧刃向下於雌雞伏卵時試盡出雄鷄也酉陽雜爼李師古治山亭掘得一物類鐵斧頭時李章武遊東平師古示之武驚曰此禁物也可飲血三斗驗之而信

鋸

物原軒轅作鋸古史考孟莊子作鋸說文倉唐鋸也正字通鋸解器也鐵葉爲齟齬其齒一左一右以片解木石也莊子天下好智而百姓求竭矣於是乎釿鋸顓焉管子軍中必有一斧一鋸

鉋【附鏟】

事物紺珠推鉋平木器魯般作正字通鉋正木器鐵刃狀如鏟銜木匡中不令轉動木匡有孔旁兩小柄以手反復推之木片從孔出用捷於鏟紺珠鐁平木小鉋

鏟古史考公輸般作鏟說文鏟平鐵也

鉆

物原般作鉆事物紺珠鉆所以穿通者六書故錐穿器之鋭者似鉆而小

鑿

事物紺珠鑿音作所以穿木軒轅制古史考孟莊子作鑿甘泉賦般倕棄其剞劂兮注應邵曰剞曲刀也劂曲鑿也伊川語錄枘鑿者榫卯也榫卯圓則圓榫卯方則方

諸匠具

雄方言梁益之間裁木爲器曰鈲通俗文規模曰笵以土曰型以金曰鎔以木曰模以竹曰笵甘泉賦王爾投其鉤繩注鉤曲尺也筆談審方面勢覆量髙深逺近算家謂之專術專文象形如繩木所用墨斗也廣韻商君書赭繩束枉木古之匠人用赭繩卽今墨

斗是也爾雅疏椹者斫木所用以借者之木名也一名榩孫炎云斵木質也詩商頌云方斵是防六書故錯以剛鐵交錯爲深理磨厲金石者也淮南子鼓槖吹埵以銷銅鐵注埵銅槖口鐵筩埵入火中吹火也事物紺珠韝韋囊以吹火卽古槖籥今曰皮排事物原始鋏以鐵二股兩頭交錯用以持冶器以鎔鑄金鐵之類卽鉗也

【附】諸雜具

齊東野語用鐵數片長五寸許闊二寸五分如拍板樣磨鏡匠手持作聲使閨閣知之名曰驚閨事物紺珠驚繡如小鉦而厚手提擊事物原始鑷鉗也以鐵爲之用以防須髮者今箆頭者手持之作聲名曰喚頭事物紺珠報君知員銅片手提擊

格致鏡原卷四十八

欽定四庫全書

格致鏡原卷四十九

大學士陳元龍撰日用器物類【一】

斗斛

禮月令日夜分則同度量鈞衡石角鬥甬正權槪注甬斛也槪執以平量器者周禮栗氏爲量鬴深尺內方尺而圓其外其實一鬴其臋一寸其實一豆其耳三寸其實一升重一鈞其聲中黃鐘槪而不稅左齊舊四量豆區鬴鐘四升曰豆各自其四以登於鬴注四豆爲區斗六升也四區爲鬴六斗四升也鬴十則鐘六十四斗也左傳疏杜據儀禮今文故以庾爲十六斗五千庾凡八千斛考工記陶人爲庾實二觳其下文瓬人云豆實三而成觳則觳受斗二升庾實二觳則受二斗四升也彼陶人所作庾自瓦器今甕之類非量器也與此名同而實異漢律曆志量者龠合升斗斛也所以量多少也本起於黃鐘之龠用度數審其容以秬中者千有二百實其龠以井水準其槪十龠爲合十合爲升十升爲斗十斗爲斛而五量嘉矣其法用銅方尺而圜其外旁有焉其上爲斛其下爲斗左耳爲升右耳爲合龠其狀似爵以縻爵祿禮記十斗曰斛十六斗曰防十防曰秉鄭注秉十六斛今江淮之間量名以爲防者今文防爲逾稗史編考工記鬴法積百萬分乘除布算則龠爲七百八十一分二五毫實千二百合爲千五百六十二分五釐實二千四百升爲萬五千二百六十七分實二萬四千鬴爲百萬分實百五十三萬六千大元數曰凡七十有八萬黃鐘之數立焉正與比合於是見阮胡龠合升斗皆大而鄧保信林億等皆小疑錄量起於黃鐘之龠十龠爲合以十乘之而爲斛後世斛容五斗谷出入兩斛當一石凡糧稅入籍爲石者皆兩斛也此或便於轉輸俗因用之漢書糧谷稱斛鹽亦稱斛茭槁稱石注曰石百二十斤也斛石權量用同稗史類編以斛爲石不知起何時自漢以來始見之石本五權之名漢制重百二十斤爲石非量名也以之取民賦防如二千石之類若酒言石從其味之醇醨如以石米釀酒醇者止七斗或六斗而醨者多至於十五六斗未嘗有定數也至於面言斛石面亦未必止爲麥百二十斤而麥之實有小大虛實然沿襲至今莫知爲非殊可笑也唐樂志張文旣定樂鑄銅斛二瑚鉤詩話劉仲原得銅斛二於左馮翊其一云始元四年造其一云甘露元年十月造數量皆同云容十斗後刻云重四十斤以今權量校之容三斗重十有五斤乃知古今不同李商太倉箴籥合斗斛何以用銅取寒暑露不攺其容農田餘話今之官斛規制起於宋相賈似道前元至元間中丞崔彧上言其式口狹底廣出入之間盈虧不甚相逺遂行於時至今不攺丹鉛總錄歷代斗斛大小不同左傳疏云魏齊鬥秤於古二而爲一周隋斗秤於古三而爲一張端義貴耳集升斗古小而今大昔人飲酒有數石而不亂者班固論一夫百畝所之粟人食月一石五斗古之人亦今之人也豈有一人能飲數石日食五升者乎演繁露開元九年勅量以十升爲斗斗三升爲大斗逢原記宣宗有八角玉升西夷且陁國所進夏以水澆之則無暑冬以火逼之則無寒

尺

律曆志度者分寸尺丈引本起黃鐘之長以子穀秬黍中者【子谷北方黒黍取大小中者】一黍之廣度之九十分爲黃鐘之長一爲一分十分爲寸十寸爲尺十尺爲丈十丈爲引而五度審矣其法以銅髙一寸長一丈而分寸尺丈存焉以爲引髙一分分者自三微而成著可分別寸忖尺蒦職在內官廷尉掌之【蒦音約】疑錄度起於黃鐘之長後世十寸謂之尺十尺謂之丈凡公私所度皆以丈計矣禮書家語曰布指知寸布手知尺投壺記曰籌室中五扶堂上七扶公羊傳曰膚寸而合鄭氏曰鋪四指曰扶一指按寸何休曰側手爲膚按指爲寸扶卽膚耳然則寸尺之度取諸身也漢律曆志曰一黍之廣爲分十分爲寸十寸爲尺然則尺寸之度又取諸物也先王制法近取諸身逺取諸物足以考信而無疑焉然後尺寸之度起矣則指尺之與黍尺一也黍有巨細故尺有長短先儒以黍之巨者積而爲寸則於膚指不合於是有指黍二尺之辧謂圭璧之屬用指尺冠冕尊之屬用黍尺豈其然乎周禮典瑞璧羨以起度考工記璧羨度尺好三寸以爲度璧徑九寸羨而長之從十寸度八寸同謂之度尺則周之法十寸八寸皆爲尺也蔡邕獨斷夏以十寸爲尺殷以九寸爲尺周以八寸爲尺周祈名義考周尺才得今六寸六分家語布指知尺

謂以拇指食指一奓仍以食指屈二節爲一尺湯九尺丈王十尺亦可推晉書晉泰始九年荀朂校大樂八音不和始知後漢至魏尺長於古四分有餘朂乃部著作郎劉恭依周禮制尺所謂古尺也晉書世說稱有田父於野地中得周時玉尺便是天下正尺荀朂試以校巳所治金石絲竹皆短校一米又漢奚景於冷道舜祠下得玉律度以爲尺相傳謂之漢官尺以校荀尺荀尺短四分漢官始平兩尺長短度同又杜防所用調律尺比朂新尺得一尺四分七魏景元四年劉徽注九章云王莽時劉歆斛尺弱於今尺四分五卽荀朂所謂今尺長四分半是也元帝後江東所用尺比荀朂尺一尺六分二趙劉曜光初四年鑄渾儀八年鑄土圭其尺比荀尺一尺五分荀朂新尺惟以調音律至於人間未甚流布故江左及劉曜儀表並與魏尺略相依準稗史類編歷代尺一周尺漢劉歆銅斛尺後漢建武

銅尺荀朂所定晉前尺祖衝之銅尺並同二晉田父玉尺梁法尺實比周尺一尺七三梁表尺實比周尺一尺二分二一毫有奇隋時始用木尺而定律呂大業中更詔用梁表律調八音之器四漢官尺晉時始平掘得古銅尺實比周尺一尺三分七晉荀朂旣定晉前尺阮咸說其聲髙則悲非興國之音必古今尺有長短所致也後始平掘地得古銅尺不知所出何代果長朂尺四分時人咸服其妙而莫能措意焉五魏尺實比周尺一尺四分七杜防所用者六晉後尺實比周尺一尺二寸一分二晉氏江東所用者七後魏前尺實比周尺一尺二寸七八中尺實比周尺一尺二寸一分一九後尺實比周尺一尺一寸八分一卽隋開皇官尺謂鐵尺及後周市尺十東後魏尺實比周尺一尺三分八毫十一蔡邕銅籥尺後周玉尺同實比周尺一尺一寸五分八十二宋氏尺錢樂之渾天儀尺後周鐵尺同實比周尺一尺六分四後周時達奚震等議今勘周漢古錢大小有合宋氏渾儀尺度無舛古者黃金方寸重一斤今鑄金校驗鐵尺爲近司馬備刻宋尺後周尺又云太常寺樂律尺少府監祭器景圭渾儀尺皆同實比周尺一尺五分十三隋萬寶常永尺實比周尺一尺一寸八分六十四雜尺實比周尺一尺五分趙劉曜渾天儀土圭所用者十五梁朝俗簡尺實比周尺一尺二分有奇十六宋朝和峴景表尺比周尺一尺六分有奇十七阮逸胡瑗皇祐樂書尺比周尺一尺七分演繁露開元九年勅度以十寸爲尺尺二寸爲大尺演繁露唐時一尺比六朝制一尺二寸王制曰古者周尺八尺爲步今以周尺六尺四寸爲步稗史類編宋韓忠獻公丁文簡公校阮胡尺令尺匠石素等再累制尺二條其一比周尺一尺三分五宋司馬備刻三司布帛尺比周尺一尺三寸五分宋禮部頒祭祀儀式造禮器尺比周尺一尺三寸二分演繁露官尺者與浙尺同僅比淮尺十八而京尺者又多淮尺十二公私隨事致用元無定則予嘗怪之蓋見唐制而知其來久矣金部定度以北方秬中者爲則凡橫度及百卽爲一尺此自其一代之法不須較古今同異也然此尺旣定而尺加二寸別名大尺又因著爲之令曰鐘律冠冕之類則用秬尺內外官司悉用大尺則國立之制明爲二體其與古人同度量之義乖矣唐帛毎四丈爲一匹用大尺準之蓋秬尺四十八尺也秬尺長短不知合今何尺然今官帛亦以四丈爲匹而官帛乃今官尺四十八尺準以淮尺正其四丈也國朝事多本唐豈今之省尺卽用唐秬尺爲定不然何爲官府通用省尺而繒帛特用淮尺也六典注中尙署令毎年二月二日進鏤牙尺及木畫紫檀尺天中記二月二日賜紅牙銀寸尺各一白居易狀當晝夜平分之時頒度量合同之令五侯鯖金粟尺富家以金粟飾之戒庵漫筆蘇州馬懷徳撁星板一副十二片烏木爲之自小漸大大者長七寸餘標爲一指二指以至十二指俱有細刻若分寸然又有象牙一塊長二寸四角皆缺上有半指半角一角三角等字顚倒相向蓋周髀算尺也

秤

漢律曆志權者銖兩斤鈞石也所以稱物平施知輕重也本起於黃鐘之重一龠容千二百重十二銖二十四銖爲兩十六兩爲斤三十斤爲鈞四鈞爲石傳疑錄衡起於黃鐘之平權與物鈞而爲衡衡平而權鈞矣衡以準曲直也五則之法衡規矩繩準衡運生防規圓生矩矩方生繩繩直生準稗史類編皇祐新樂圖有銖秤其圖幹十分二十四銖爲一兩正一面有星一系一盤如民間金銀等子者其錘形如環

算盤

劉馮事始黃帝使首作算數得下籌之法周公作九章詳明算法而制算盤之始淸異錄宣武劉錢民也鑄鐵爲算子晉書王戎自執牙籌計算徹夜常若不足

繩【附索】

小爾雅縚索也大者謂之索小者謂之繩詘而戻之爲防稗史類編易曰上古結繩而治書序曰伏羲造書契以代結繩之政則是繩出於太昊之前髙氏小史曰燧人氏時結繩刻木以記事則繩自燧人始也白虎通或曰封者金泥銀繩或曰石泥金繩韻府韋固旅次宋城遇一老向月檢書固問囊中赤繩何用答曰以系夫婦之足𨿽仇家異域此繩系之不可易也蕭方等三十國春秋慕容垂攻鄴符丕遣其從弟就請救乃遺謝靑銅鏡黃金宛轉繩等以之爲信伽藍記河間王琛置玉井金罐以金五色績爲繩酉陽雜俎北朝婦人五月五日進長命縷宛轉繩皆結爲人像帶之北史合朔儀經日有變以朱絲爲繩以繞系社樹三

匝說楛�【音防】絲繩也見金陵學宮所刻山谷辧剛卯說夷堅志江陵士人稱挽畜產繩縴之名曰五尺庶物異名疏周禮供具絼【音振】絼牛鼻繩也

索物原軒轅作綿索荊楚嵗時記正月一日懸葦索於戶惡之李肇翰林誌端午賜百索爲壽索葉隆遼志五月五日以雜絲結合歡索纏於臂膊漢溝洫志搴長茭兮湛美玉注臣瓚曰竹葦絙謂之茭也所以引置土石也師古曰絙索也茭字宜從竹音交又音爻事物紺珠綆又名繘井索古書云防荀子短綆不可以汲深泉事物紺珠繦貫錢具緍貫錢細索莊子紼謳所生必於斥苦司馬彪注紼引柩索也斥

疎緩也苦用力也引紼所以有謳歌者爲人有用力不齊故促急之也唐書契丹將李楷固善用防索飛索防唐將張元遇麻仁節生之

鎖鑰

禮月令孟冬修鍵閉愼管籥注謂鎖之入內者小爾雅鍵謂之鑰芝田錄門鑰必以魚取其不瞑目守夜之義南史戴興臨死封閉庫藏使家人謹錄鑰牡北史禁門鑰曰鵠鑰唐書朱滔反納金鑰於回紇

曰願聽命於可汗謹上金鑰啟閉出納惟所命硯北雜誌故宋宮中用魚鑰降魚取匙降匙取魚古制也賢奕編鏁鑰云者以其形如籥耳今鏁有圓身者古制也方身鏁近世所爲唐人云銀鑰郤金鑰合誤以開鏁具爲鑰開鎖具自名鑰匙亦名鎖匙異苑晉康帝建元中有漁父垂釣得一金鎖引鎖盡見金牛急挽出牛斷猶得鎖長二尺酉陽雜爼齊郡接歷山上有古鐵鎖大如人臂繞其峯再浹相傳本海中山山神好移故海神鎖之挽鎖斷飛來此矣酉陽雜爼安祿山恩寵莫比其所賜品目有銀鑿鏤鐵鎖孔六帖罽賓國武徳二年遣使貢金鎖錄異記萎防鎖金鏤相連屈伸在人後漢書崔烈以鋃鐺鎖注鋃鐺大鎖也

梯

事物紺珠梯木階軒轅制史記注通天臺上有天梯正字通鹽鐵論言漢代百戲有唐梯追人奇虫胡妲

唐梯謂人倒擲以梯置足掌上一人上梯從梯蹬中轉身蜿蜒猶今戲家之翻空梯也淸異錄江南後主同气宜春王從謙常春日與妃侍遊宮中後圃妃侍覩桃花爛開意欲折而條髙小黃門取防梯獻時從謙正乘駿馬擊毬乃引鞚至花底痛采芳菲顧謂嬪妾曰吾之綠耳梯如何

柝

物原軒轅作柝鄭司農注柝戒守者所擊也稗史類編易系辭曰重門擊柝以待客蓋取諸豫說文夜行令擊木爲聲以代更籌者是俗曰蝦蟇更卽柝詞林海錯�音伐打更木也西京賦植鎩懸�用戒

不虞藻林金柝軍中警夜刁鬥也文選金柝警夜

鈴

廣韻鈴似鐘而小左傳注鈴在旗上動則有聲拾遺記魏文帝迎薛夜來車前有雜寶爲龍鳳銜百子鈴晉書淸河王覃初爲淸河王世子所佩金鈴欻光

起狀如麻粟祖母陳太妃以爲不祥欲毀而賣之占者以爲金是晉行大興之祥覃爲王裔是其瑞也齊書莊嚴寺有玉九子鈴後主剝取以施潘妃殿飾開元遺事寧王毎花時綴金鈴於花下掣之以驚禽謂之防花金鈴集異志元和中翰林院有鈴夜中文書入則引之以代傳呼長慶中河北用兵鈴輙自鳴與軍中息耗相應聲急則軍事急聲緩則軍事緩集仙太上大道君遣協晨大夫叔門賜大茅君盈金虎眞符流金之鈴

剪刀

事物原始剪古史考曰鐵器也用以裁布帛始於黃帝時逸雅剪刀剪進也所剪稍進前也淸異錄上饒葛溪鐵精而工細余中表以剪刀二柄遺贈皆交股屈環夷門廣牘嘗有鑌鐵剪刀一把制作極巧外起花鍍金裏面嵌銀回回字者廣韻藻潘炕姬有雙龍奪珠之剪搔首集姑園鐵作剪刀以苜蓿根粉養之裁衣則畫成墨界不用人手而自行

鍼

稗史編禮記內則有紉鍼請縫之事由此考之當是自始制衣裳則宜有鍼綫矣帝王世紀曰太昊制九鍼由此始也管子一女必有一鍼一鉥注鉥長鍼也【鍼同】鍼荀子有物於此善治衣裳不盜不竊穿窬而行日夜合離以成文章巳能合從又善連橫是之謂鍼莊子挫鍼治繲足以糊口注挫鍼縫衣也白虎通婦人佩鍼縷西京雜記漢宮女七夕穿鍼皆防於開襟樓鍼皆七孔荊楚嵗時記七夕婦人以防絲穿七孔鍼或以金銀鍮石爲鍼拾遺記魏文帝所愛美人姓薛名夜來妙於鍼工深帷之內不用燈燭裁制立成宮中號爲鍼神又孫權趙夫人能刺繡於方帛上寫五嶽河海城邑行陣之形時人謂之鍼絕北史魏胡太后幸西林園法流堂命侍臣射太后自射鍼孔中之演繁露張籍吳楚歌詞云庭前春鳥啄林聲紅夾羅襦縫未成今朝社日停鍼綫起向朱櫻樹下行則知社日婦人不用鍼綫自唐已然矣唐百官志中尙署七月七日進七孔金鈿鍼提要錄梁汴京七夕乞巧有雙眼鍼範至能詩注吳俗元夕婢子以鍼卜伺其尾相屬爲

兆名鍼姑淸異錄鍼之爲物至微者也問諸女流醫工則詳言利病如吾儒之用筆也朱湯匠氏諳熟粗好四方所推金頭黃鋼小品醫工用以砭刺者大三分以制衣小三分以作繡吳志虞翻曰磁石不受曲鍼梁書侍郎金元起欲工素問以砭石問王僧孺答曰古人當以石爲鍼必不用鐵說文有此砭字許愼云以石刺病也東山經髙氏之山多鍼石郭璞云可以爲砭鍼春秋美疢不如惡石服防云石砭石也季世無復佳石故以鐵代也稗史類編陰陽家以磁石引鍼定向毎有戊午丙午之異按本艸演義磁石磨鍼則能指南然常偏東不全南也其法新纊中獨縷以半分子蠟綴於鍼腰無風處垂之則鍼常指南以鍼橫貫燈艸心浮水上亦指南然常偏丙位蓋丙爲火庚辛金受其制故如是物類相感耳

綫

周禮縫人掌王宮縫綫之事考工記鞄人察其綫欲其藏也注謂縫革之縷也西京雜記漢髙時宮中七月七日以五色縷相羈謂爲相連愛荊楚嵗時記晉魏宮中以紅綫量日景冬至後日影添長一綫唐雜錄宮中以女工揆日長短冬至後日晷漸長較常日添一綫之工

熨斗

稗史類編帝王世紀曰紂欲作重刑乃先作大熨斗以火之使人舉手輙爛與妲己爲戲笑今人以伸帛者其遺意也丹鉛總錄說文熨持火申繒也一曰火斗栁文所謂鈷鉧也古音郁今轉音運範成大驂鸞錄鈷鉧熨斗也東宮舊事皇太子納妃有金塗熨斗本晉韓伯數嵗大寒母方爲作襦令伯提熨斗而謂之曰且著襦尋當作復褌伯曰不須母問故曰火在斗中而柄今旣著襦下亦當暖廣韻藻姚月華以黃金爲熨斗名曰麟首

風鑪

陸羽茶經風鑪以銅鐵鑄之如古鼎形厚三分緣闊九分令六分虛中致其杇墁凡三足其三足之間設三底一窻以爲通颷漏燼之所置墆防於其內設三格其飾以連葩垂蔓曲水方文之類其鑪或鍜鐵爲之或運泥爲之其承作三足鐵柈擡之李濟翁資暇錄風鑪子以周繞通風也一說形像名鑪子理亦近焉錦繡萬花谷崇慶府永康縣西四十里世傳昔有女子於此上升有眞仙洞聖水池有燒藥鑪

附事物原始者截竹爲筒用長鐵以通竹節火之未燃吹之事物紺珠火櫃周公制防者柄同添火條又名火杖物原史佚作火鍁

火鑪

物原唐堯作火鑪事物原始周禮宮人凡寢中共鑪炭則鑪乃三代之制也南史宋庾仲文就劉道錫索嫁女具得嫁女銅鑪四人舉乃勝南史梁有司奏吳令唐傭鑄盤龍火鑪采蘭雜誌馮小憐有手鑪曰辟邪足鑪曰鳬藻皆以飾得名屠隆香箋薰鑪書齋中薫衣炙手對客常談之具如倭人所制漏空罩蓋漆鼓可稱淸賞今新制有罩蓋方圓鑪亦佳

【附】諸古器

魏武內嚴器誡令不好鮮飾嚴具用新皮葦笥以黃葦緣中遇亂世無葦笥乃更作竹方嚴具以皁葦衣之麤布裹之此平常之用者也內中婦曽置嚴具於時爲之椎壊今方竹嚴具綠漆甚華好汝南先賢戴良嫁女以竹方笥爲嚴器魏武上雜物疏油漆畫嚴器一純金防帶畫方嚴器一陸云與兄機書按行視曹公器物嚴器方六七寸髙四寸秦嘉婦與嘉書今奉嚴器中物幾具齊書宜都王鑑鎭姑熟於時人桓溫女冡得織金篾爲嚴器條以啟聞修復山陵故事梓宮用嚴器五具馬齒嚴器五具後宦官漢靈帝作翻車渴烏施於玉門外西橋用灑南郊路以省百姓灑道之費【渴烏爲曲筒以气引水上也】漢書趙廣漢教吏爲缿筩注蘇林曰缿音項如缾可受投書孟康曰筩竹筩也如今官受密事筩也師古曰缿若今盛錢藏瓶爲小孔可入而不可出或缿或筩皆爲此制而用受書令投於其中也鄒長倩與公孫宏書撲滿者以土爲器以蓄錢有入竅而無出竅滿則撲之炙轂子滑稽轉注之器也今若以一器物厎下穿孔注之不已論衡陶者用土爲簋防器形已成不可小大注簋防成土器之具也史系天監五年丹陽山南得瓦物髙五尺圍四尺上鋭下平蓋如合焉中得劍一瓷具數十時人莫識沈約云此東夷罨盂也葬則用之代棺

格致鏡原卷四十九

欽定四庫全書

格致鏡原卷五十

大學士陳元龍撰日用器物類【二】

火

總論周易燥萬物者莫熯乎火春秋考異郵火者陽之精白虎通火陽也君之也非土不榮黃帝內經火過曰赫曦不及曰伏明逸雅火化也消化物也亦言毀也物入中皆毀壊也元命苞火之爲言委隨也故其立字人散子者爲火淮南子燧人望星辰鉆木生火拾遺記燧明國不識四時晝夜有火樹名燧木屈盤萬頃有鳥名鴞啄樹則燦然火出聖人感焉因取小枝以鉆火號燧人氏譙周古史考古者茹毛飲血燧人氏初作燧火人始燔炙河圗伏羲錯木作火左傳炎帝以火紀官故爲火師而火名周禮司烜氏以陽燧取火於日周禮司爟掌火之政令季春出火季秋納火山堂肆考金燧木燧鉆火之器晴則用金燧陰則用木燧隋書王劭以古有鉆燧攺火之義近代廢絕於是上表請變火曰臣謹按周官四時變火以救時疾明火不數變時疾必興聖人作法豈徒然哉在晉時有以洛陽火渡江者代代事之相續不滅火色變靑昔師曠食飯云是勞薪所防晉平公使視之果然車輞今溫酒及炙肉用石炭柴火竹火艸火蔴荄火气味各不同以此推之新火舊火理應有異伏願逺遵先聖於五時取五木以變火用功甚少救益方大李涪刋誤論語曰鉆燧攺火春楡夏秋柞冬槐則是四時皆攺其火自秦漢已降漸至簡易惟以春是一嵗之首止一鉆燧而適當攺火之時是爲寒食節之後旣曰就新卽去其舊今人持新火曰勿與舊火相見卽其事也又禮郊特牲云季春出火爲禁火此則禁火之義昭然可徵俗傳禁火之因皆以介子推爲據是不知古故以鉆燧証之程氏外書四時攺火不得不然蓋水之爲患常少火之爲患常多龍見而雩可見寒食禁火只是將出新火必盡熄天下之火然後出之也世間風俗蓋訛謬之甚耳四時取火用木各異必據時之所宜不必盡考也初學記寒食斷火起於子推據左傳史記並無介推被焚之事周禮司烜仲春以木鐸修火禁於國中今寒食是仲春之末淸明是三月之初然則禁火蓋周之舊制北史隋太子勇於仁壽宮防起居還見一枯槐樹根榦盤錯大且五六圍顧左右曰此堪作何器匠者曰古槐尢堪取火於是衛士皆佩火燧勇因令匠者造數千枚欲以分於左右唐輦下嵗時記毎嵗淸明內園官小兒於殿前鉆火先得者進上賜絹一匹金椀一口春明退朝錄周禮四時變國火謂春取楡栁之火夏取杏之火季夏取桑柘之火秋取柞楢之火冬取槐檀之火而唐時惟淸明取楡柳火以賜近臣戚裏本朝因之惟賜輔臣戚裏帥臣節察三司使知開封府樞密直學士中使皆得厚贈非常賜例也防要禁火乃周之舊制唐及皇朝淸明日賜新火亦周人出火之事丹鉛總錄鉆燧攺火四時而五物焉朱子謂夏火太盛故再取此意料之言耳先王取火法五行也春行爲木楡栁色靑以象木也木生火夏行爲火杏色赤以火也火生土季夏行爲土桑柘色黃以土也土生金秋行爲金槐檀色白以金也金生水冬行爲水柞楢色以水也四時平分而夏乃有二焉何也土位在中宮而王於四時季夏者土之中位故月令於仲夏之後列中央土素問謂之長夏是其說也淮南子冬至甲子受制木用事火煙靑七十二日戊子受制土用事火煙黃七十二日庚子受制金用事火煙白七十二日丙子受制火用事火煙赤七十二日壬子受制水用事火煙黑七十二日列仙昔神人過寗封人爲其掌火能出五色煙教其積火自燒隨煙上下畱靑日札不獨燧人氏上觀星辰下察五木以爲火

而竹亦可以取火石亦可以取火又以堅木鉆石亦可以生火古人以陽燧取火於日方諸取水於月淮南子曰陽燧見日則燃而爲火陽燧金也取金猛無緣者日髙三四丈持以向日燥艾承之有頃卽焦吹之得火今亦不必用猛金也以水精大珠向日對照以艸承其下一防透明紙焦煙起卽得火矣則是方諸取水亦可以取火也一統志名曰朝霞大火珠在占城國出大如雞卵狀類如水晶當午置日中以艾借之火出是也可見陰陽一理日月一气水火一原後山談叢油絹紙石麥糠馬矢糞艸皆能出火淸異錄夜中有急苦於作燈之緩有智者批杉條染硫黃置之待用一與火遇得穗然旣神之呼引光奴今遂有貨者易名火寸庶物異名疏今北京以麻稈武林以松杉略厚如紙

予家以廢紙方五寸軸於筯脫而壓之鋭兩頭黃防其端遇火汛妙於松杉朝野僉載則天如意中海州進一匠作木火通鐵盞盛火展轉不翻左鄭子產禳火於冥回祿注防水神回祿火神也白澤圖火之精曰宋無忌一曰火之精曰畢方狀如鳥一足長尾

名類管子春以羽獸之火防夏以毛獸之火防秋以介虫之火防冬以鱗獸之火防說文熯蒸火也煨盆中火也熛火飛也熲爚火光也因話錄活火炭火之熖火也丹鉛總錄文選冥火夜光也楚辭懸火今之提燈也六韜云火施於云梯之上者左成周宣榭火人火之也人火曰火天火曰災張端義貴耳集四夷附錄內典云人火得水而滅龍火得水而熾信有此理山海經令丘之山無艸木其上多火抱朴子南海蕭丘之上有自生之火春起秋滅括地圗神丘有火穴光照千里物類相感志遼東西北有太宗火臺去五里間有火穴彼謂爲煻煨池夜望明如晝常如燒照明或有物去池三十步無巨細脇入池中莫知記數淺深焉元中記南方有炎山四月火生十二月火滅山海經注火山國𨿽經霖雨火常燃丹鉛總錄水經注火山火從地中出名曰熒臺今南中往往有之火井在蜀之臨邛今嘉定犍爲有之春秋潛潭巴火從井出有賢士從人起火明賢者賢者屈滯從井出拾遺記西海之西有浮玉山山下有巨穴穴中有水其色若火晝則通朧不明夜則照曜穴外𨿽波濤灌蕩其光不滅是謂陰火堯時光起化爲赤云嶺表錄異海中水遇陰晦波如然火滿海以物擊之迸散如星有月卽不復見木虛所云陰火潛然豈謂是乎丹鉛總錄易澤中有火素問云澤中有陽注陽如火煙騰起水面者是也蓋澤有陽乃山气通澤山有陰靄乃澤气通山文選海賦陰火潛然唐顧況使新羅詩陰火暝潛燒是也晉書穆帝升平三年二月涼州城東池中有火四年四月姑臧澤水中又有火此火沴水之妖也談韶州岑水塲往嵗銅掘地二十餘丈卽見銅今銅益少掘地益深至七八十丈役夫云地中變怪至多有冷煙气中人卽死役夫掘地而入必以長竹筒端置火先試之如火靑卽是冷煙气也急避之勿前乃免有地火自地中出一出數百丈能燎人役夫亟以面合地令火自背而過乃免有臭气至腥惡人間所無者也忽有異香芬馥亦人間所無者也地中所出沙土運置之穴外爲風所吹卽火起煜煜然物類相感志東晉初過江有王離妻李氏將河南火過江自云受道於外祖母王氏有遺書二千卷臨終使勿絕火遂常種之相傳二百年火色如血世謂聖火至宋齊間有李氏嫗年九十餘遂以火治病多愈及嫗死火亦絕嫗葬呼爲聖火毎陰雨之夕猶見火光出門矣南齊書武帝時有沙門從北齊賫赤火來赤於常火而小用以療疾灸至七炷多得其驗咸稱聖火詔禁之不止開元遺事正月十五日造火蛾兒荊楚嵗時記正

月未日夜蘆苣火照井厠中百走又吳中風俗除夜村落間以禿帚若蔴防竹枝等燃火炬縛於長竿之杪以照田爛然徧野以祈絲谷漢書注文穎曰邊方備防立髙土櫓櫓上設桔橰桔橰頭有兜零以薪艸置其中常低之有防卽火然舉之以相告曰烽多積薪防至卽然之以望其煙曰燧顏師古曰晝則燔燧夜則舉烽唐六典凡烽所置大率相去三十里其放烽有一

炬二炬三炬四炬者毎日初夜舉一炬謂之平安火余則隨賊多少爲差開元二十五年勅以邊隅無事內地置烽量停近畿二百六十所莊子老槐生火久血爲燐人弗怪也注燐野火博物志鬭戰死亡處人馬血積年化爲防防著地及艸木如露不可見行人觸之者著體有光拂拭卽分散無數有細吒聲如煼豆靜坐良久尋滅後其人忽忽如失魂經日乃差物類相感志野火山林藪澤晦暝之夜則生焉散布如人秉燭其色靑異乎人火鄕人慣見不爲怪多以左足之艸履而招之來漸近聞人聲則滅又從本處明矣湘山野錄栁開守維後圃遇陰雨卽靑夕起觸近則散僧錄贊寧曰此粦火也兵戰血或牛馬血著土則凝結爲此栁掘之果皆斷鎗折劍乃古戰地也席上腐談燐火俗謂之火其明如火而非火也吾家有老僕素不信鬼夜見鬼火無數騰騰而來眾驚走獨老僕乘醉趍前撲之乃石楠葉之濕者

火異史記武王旣渡河有火自上復下至於王屋流爲烏其色赤魏略秦伯出獵至於咸陽有火流下化爲白雀銜綠字靑書集於公車山海經厭火國人首獸身口中吐火晉書惠帝納羊後將入宮衣中忽有火眾咸怪之此孽火也後羊後屢立屢廢晉書王時爲吳郡晝在防事見天上有一赤物下狀如信幡遙集路南人家屋上火卽大幽明錄義熙五年彭城劉澄常見鬼及爲左衛司馬與將軍巢營宇相接澄夜相就坐語見一小兒赭衣手執赤幟團團似芙蓉花數日巢大遭火

燈【附燈樹燈檠燈臺燈籠】

總論學齋占畢九經中有燭字如夜行以燭隅坐執燭燭不至防是也而無燈字至漢竹宮祠太乙自昏至曉然燈故有七枝燈百枝燈之類然上林鐙字卻從金旁是以五金鑄之也呂靜集韻燈無足曰燈有足曰錠韻府晴虹卽燈也西京雜記陸賈曰燈火華得錢財故火華則拜之

上元燈春明退朝錄上元然燈或云漢祠太一自昏至晝故事梁簡文帝有列鐙賦陳後主有光壁殿遙詠山鐙詩唐明皇先天中東都設鐙文宗開成中建鐙迎三宮太后是則唐以前嵗不常設本朝太宗時三元不禁夜上元禦乾元門中元下元禦東華門後罷中元下元二節而初元遊觀之盛冠於前代朝野僉載唐睿宗先天二年正月十五十六夜於京安福門外作燈輪髙二十丈衣以錦綺飾以金銀燃五萬盞燈竪之如花樹宮女千數衣羅綺曳錦繡耀珠翠施香粉妙簡長安萬年少女婦千餘人衣服花媚子亦稱是於燈輪下歌三日歡樂之極未始有之鄭處誨明皇雜錄上在東都遇正月望夜移仗上陽宮大陳影燈設庭燎自禁中至於殿庭皆設蠟炬連屬不絕時有匠毛順巧思結創繒防爲燈樓三十間髙一百五十尺懸珠玉金銀微風一至鏘然成韻乃以燈爲龍鳳虎豹騰躍之狀似非人力影燈記正月十五日宗於常春殿張臨光宴白鷺轉花黃龍吐水金鳬銀燕浮光洞攢星閣皆燈也奏月分光曲東京夢華錄元宵大內前自嵗前冬至後開封府絞山棚正對宣徳樓悉以防結山沓上皆畫神仙故事或坊市賣菜賣卦之人上有大牌曰宣和與民同樂防山置燈數萬盞正月十四日駕幸五嶽觀至晚還內次駕入燈山輦前喝隨竿媚來禦輦團轉一遭倒行觀燈山謂之鵓鴿旋十六日禦座臨軒宣萬姓先到者得瞻見天表至三鼓車駕還內樓外擊鞭一聲則山樓上下燈燭數萬盞一時滅矣至十九日燈五夜城闉不禁田汝成熙朝樂事正月十五日爲上元節前後張燈五夜相傳宋時止三夜錢王納土獻錢買添兩夜先是臘後春前壽安坊而下至眾安橋謂之燈市出售各色華燈其像生人物則有老子美人鐘馗捉鬼月明度妓劉海戲蟾之屬花艸則有梔子葡萄楊梅柿橘之屬禽虫則有鹿魚蝦走馬之屬其奇巧則琉璃毬雲母屏水晶簾萬眼羅玻瓈瓶之屬而豪家富室則有料絲魚魫防珠明角鏤畫羊皮流蘇寶帶品目嵗殊難以枚舉好事者或爲藏頭詩句任人商揣謂之猜燈或祭賽神廟則有社火鰲山臺閣戲劇滚燈煙火無論通衢委巷星布珠懸皎如白日喧闐徹旦範至能詩注吳俗元夕坊巷以連枝竹縛洞門多處數十重毎裏門作長燈題好句其上以生絹糊大方燈圖畫史冊故事又小衮燈時擲空中又有大衮燈又魚燈琉璃壺瓶貯水養魚以燈映之又萬眼燈以碎羅紅白相間砌成多至萬眼又琉璃毬燈毎一隙映成一花又以絹或琉璃爲官府名額燈映之又船燈夾道陸行爲競渡之樂謂之劃艸船又水戲照心燈又蓮花燈梔子燈葡萄燈犬燈鹿燈馬燈月燈橋燈楊儀壠起雜事元夕張燈城中燈毬巧麗他處莫及有玉柵燈琉璃燈萬眼羅百花蘭流星紅萬防金影燈記洛陽人家上元以影燈多者爲上其相勝之辭曰千影萬影

諸節燈漢武內王美人七月七日生武帝於猗蘭殿王母謂帝曰七月七日我當來帝至日然九華燈又武帝七月七日掃除宮掖之內張云錦之帷然九光九微燈農田餘話宋駐蹕錢塘後嵗率以重九然菊燈迆至冬至則預賞元宵新年節序連絡至淸明始罷宣和遺事宣和五年令都城自臘月初一日放鰲山

燈說寶季冬二十四日交年牀底燃燈謂之照虛耗合璧事類洛陽人家除夜銅刀刻門理小兒硯防水

盆燈

各色燈拾遺記周穆王設長生之燈以自照一名恆輝又有鳳腦之燈以冰荷覆之拾遺記海人乘霞舟以雕囊盛數升龍膏獻燕昭王王坐通云之堂【亦曰通霞臺】然龍膏爲燈火色曜百里煙色如丹西京雜記髙祖入咸陽宮周行府庫有靑玉九枝燈髙七尺五寸作蟠螭以口銜燈燈然則鱗甲皆動煥炳若列星盈室洞冥記武帝求海肺之膏以爲燈焉取靈�布爲纒火光甚微而光色無幽不入又燃芳苡燈於閣上光色紫有白鳳黑冠黑龍馵足來戲於閣又元封中外國所貢靑樝之燈靑樝木有膏如浮漆削置器中以蠟和之塗布燃照數里西京雜記合徳遺飛燕七枝燈晉書魏武帝都鄴正防文昌殿設百華燈張敞東宮舊事太子有銅駞頭燈銅倚燈納妃有金塗四尺長燈銀塗二尺連盤燈金塗連盤鴨燈西京雜記長安巧工丁緩者爲常滿燈七龍五鳳雜以芙蓉蓮藕之奇漢書金枝秀華庶旄翠旌注金枝銅燈百二十枝秀華中主有光華也宋耐得翁都城紀勝臨安庵酒店有娼妓在內可以就懽門首紅梔子燈上不以晴雨必用篛防蓋之以爲記認雲煙過眼錄趙伯仁藏羊鐙內有曰南宮羊鐙嵗時雜記隴西賣藥朱家燈號天下第一以琉璃爲諸物之形胡應麟甲乙剩言余嘗於燈市見一卵殻燈皆以卵殻爲之爲燈爲蓋爲帶爲墜凡計數千百枚毎殻必開四門毎門必有欀拱窻楹金碧輝耀可謂巧絕然脆薄無用不異凋冰畫脂耳懸價甚髙有中官以三百金易去七修類槁料絲燈出於滇南以金齒衛者勝也用瑪瑙紫石英諸藥搗爲屑煮腐如粉然必市北方天花菜防之方凝而後繅之爲絲織如絹狀上繪人物山水極晶熒可愛價亦珍貴蓋以煮料成絲故謂之料絲閣老李西涯以爲繚絲書之於冊一時之誤耳此因地與中國相逺人不知也事物紺珠夾紗燈南京趙雪林制淮南萬畢術取蚖脂爲燈置水中卽見諸物開元遺事南中有魚肉少而脂多彼中人取魚脂煉爲油或將照紡織機杼則暗而不明或使照筵宴造餘食則分外光明時人號饞魚燈洞防記嵻細出嵻山山臨碧海萬年一實如今之軟咋之有膏可爲燈事物紺珠做打麻滿剌國有等樹枝流汁土內掘出如歷靑以火防卽著番人以代燈可鎔塗船不浸

佛寺燈隋唐嘉話江寜縣寺有晉長明燈嵗久火色變靑而不隋文帝平陳已訝其古至今猶存酉陽雜俎建中中光宅寺僧鑄銅蟾爲息煙燈天下傳之梵錄法照於華嚴寺見巖東有五燈曰欲分百燈皆如願復曰願分千燈數亦如之南史沙門智泉鐵鉤掛體以燃千燈一日一夜端坐不動涅槃經如來闍維訖舎利瞿置金牀上天人散花奏樂繞成步步燃燈十二里

神鬼燈陸深蜀都雜抄峨眉山周廻千里髙八十里中有光怪毎天晴雲湧浩若銀河其光五采如輪俗云佛見是已夜半有光熠熠來自天際者又謂之聖燈艸木子聖燈【俗曰神燈】天下山之大處往往有之故數峨眉衡山匡廬等處謂山之精英爲光怪耳予意此固理也故傳有聖燈巖之名然有神祠之地毎毎亦見何也蓋兵死之人牛馬之血皆足爲燐江南野史沈彬居有一大樹嘗曰吾死可葬於是旣葬穴之乃古塜其間一古燈臺上有漆燈一盞壙頭銅牌篆文曰佳城今已開𨿽開不葬埋漆燈猶未畱待沈彬來

燈樹王朗秦故事百華燈樹正月朔朝賀殿下設於三階之間端門外設五尺三尺燈月照星明𨿽夜猶晝孔六帖吐光羅永徽三年獻碼碯燈樹髙三尺開

元遺事韓國夫人置百枝燈樹髙八十尺竪之髙山上元夜防之百里皆見光明奪月色也畱靑日札唐詩龍銜火樹千燈艶又火樹銀花合卽今煙火竿架燈檠稗史類編黃帝內傳曰王母授帝九華燈檠於是燈有檠物原堯作燈檠詞林海錯漢宣帝上林苑中燈檠名鴈足黃山谷與黨伯舟書欲作錫燈檠一枚髙七寸盤闊六寸足作三雁足不須髙受盞圈徑二寸半盞面三寸盞傍作小圈如股屈之五侯鯖有玉荷燈檠屠隆文房具箋有靑緑銅荷一片檠駕花朶於上想取古人金蓮之意用亦不俗陶者有定窯三臺燈檠有宣窯兩臺燈檠俱堪書室取用云齋錄宋潛爲甘渡巡檢延故人趙當訓其子弟忽見美婦人立燈下纎腰一搦唱曰郎行久不歸妾心傷亦苦低迷羅箔風背泣西窻雨遂滅燈趨趙就寢明夜又來諸生怪趙精神恍惚具告其父潛往觀焉見一婦人唱曰向曉臨鸞拂黛眉紅妖艷冶照羅幃不辭夜夜偸相訪只恐傍人又得知宋大呼遽入以手抱之甚細乃一燈檠耳焚之怪絕

燈臺庶物異名疏摭言胡鉦與裴慶防犯分者擊以鐵躋鐵躋燈臺也稗史類編正徳八年琉球進玉脂燈臺油一兩可照十夜光熖鑑人毛髮風雨塵埃皆所不能侵事物紺珠銅芝金藕燈盤也銅荷玉荷皆荷葉形燈臺也班固西都賦金釭銜壁是爲列錢注燈盞列於室有似列錢事物紺珠銀釭金釭紅釭星釭蘭釭俱燈盞也

燈籠事物原始徐廣曰燈籠一名篝燭燃於內光映於外以引人步始於夏時沈約宋書髙祖淸簡寡欲牀頭有土障壁上有葛燈籠演繁露沈存中淸夜錄云丁朱崖敗有司籍其家有絳紗籠數十大率如燭籠而無防無炧不知何用其家曰聚螢嚢也詳其此制有火之用無火之亦已巧矣

附晉書南海王子罕字雲華武帝第十一子母常寢疾子罕晝夜祈禱於時以竹爲燈纂照夜此纂宿昔枝葉大茂母亦瘉或以爲孝感所致天寶遺事寧王宮中毎夜於帳前羅列木雕矮婢飾以彩繪各執華燈自昏達旦目之爲燈婢唐書皇甫無逸爲益州長史常民家燈炷盡乃抽佩刀斷衣帶以爲炷

燭【附燭臺燭】

總論物原成湯作蠟燭周禮凡大事司烜氏共賁燭【麻燭也一云大燭】祭祀共明燭演繁露儀禮之燕禮曰宵則庶子執燭於阼階上司宮執燭於西階上甸人執大燭於庭閽人爲大燭於門外鄭注曰燭燋也甸人掌供薪蒸者庭大燭爲位廣也閽人門人也爲作也作大燭以俟賓客之出也古燭未知用蠟直以薪蒸卽是燒柴取明耳亦或剝樺皮之亦已精矣然曲禮曰燭不見防則是必有質可篸乃始有防耳曲禮或是有蠟燭後從其所見而言之禮記上客起燭不見防注防燭本聚殘本客見之知夜深淺而慮主人倦也升庵外集燭卽卽轉音精燭頭燼也尹知章讀管子左手執燭右手執卽稗史類編燭曰脂炬大燭曰猛燭大炬曰猛炬懸火曰墳燭世說石季倫以蠟燭代薪而炊南史王僧綽小時采蠟燭珠爲鳳皇僧達奪取打壊亦復不惜鄴中記石虎正防殿庭中端門外閶闔前設庭燎皆二合六處皆六丈趙書石勒造庭燎於橦末髙十丈上盤置燎下盤安人以持燎絙繳上下國史補本朝京師毎嵗正旦曉漏以前宰相三司使大金吾皆以樺燭百炬擁馬方布象城謂之火城仍雜以衣繡鳴珂焜燿街陌如逢宰相卽諸司火城悉皆撲滅演繁露唐試連夜以燭三條爲限白樂天集曰試許

燒木燭三條燭盡不許更續舊唐書淮西用兵劉夜行有人授以雙燭曰君當大貴後果至大將嘗有燭影在雙旌上柳公權公權嘗夜召對燭窮而語未盡宮人以蠟液濡紙繼之令狐綯傳綯爲翰林承防夜對禁中燭盡以金蓮花炬送還院吏皆驚淮南子燭龍在鴈門北銜燭以照太陰蓋長十里視爲晝瞑爲夜吹爲冬呼爲夏

名類拾遺記穆王列璠膏之燭徧於宮內西京雜記閩越玊獻髙宗蜜燭二百枚稗史類編漢淮南王招致方術之士延八公等撰鴻寶方法燭是其一也以非民所急故不行於世拾遺記漢武帝時董偃有臥延淸之室列靈麻之燭東宮舊事皇太子納妃掛同心燭羊侃侃嘗燕北使及夕侍婢百餘人俱執金花燭開元遺事寧王好聲色有人獻燭百炬似蠟而膩似脂而硬不知何物所造毎至夜筵賔妓間坐酒酣作狂其燭則昏昏然如物所掩罷則復明矣莫測其怪也謂之妖燭杜陽雜編同昌公主有香蠟燭燭長方二寸上被五色文之竟夕不盡郁烈之气聞於百步煙出則上成樓閣臺殿之狀或云蠟燭有蜃脂故也淸異錄同昌公主薨帝傷悼不已以仙音燭賜安國

寺冀追冥福其狀如髙層露臺雜寶爲之花鳥皆玲瓏臺上安燭旣燃則玲瓏者皆動丁當淸妙燭盡絕響莫測其理淸異錄杜黃裳當憲宗初載深謀密議眷禮惇優生日例外別賜九龍燭十挺南唐近事韓寅亮偓之子常言偓亡之日溫陵帥聞其家藏箱笥頗多使親信觀惟得燒殘龍鳳燭金縷紅巾百餘條淸異錄同光年髙麗行人至副使春部少卿上柱國朴巖叟文雅如中朝賢士旣行吏掃除其館捨得余燭半挺其末紅印篆文曰光濟叟叟蓋以命燭也續世說五代淮南王偓晝夜酣飲然十圍之燭以擊毬一燭費錢數萬丹鉛總錄宋代官燭以龍涎香貫其中而以紅羅纒炷燒燭則飛而香散又有令香煙成五彩樓閣龍鳳文者不知何藥物也避暑漫抄宣政宮中用龍涎沈腦屑和蠟爲燭兩行列數百枝艷明而香溢鈞天所無也聞錄趙寶文以紅羅命匠作燭心匠以絹易之召詰之伏罪羅燒則飛絹則餘燼而已歸田錄鄧州花蠟燭云是防萊公法公自少富貴不防油燈𨿽厠混間燭淚成堆嵗時雜記除夕作蕡燭以麻籸濃油如庭燎本艸槐生河南可作神燭海錄碎事仙人燭木似梧桐其皮枯剝如筒桂以爲燭可延數刻燕閒錄戴石屏詩麥麨朝充食松明夜當燈此是山西本色語深山老松心有油者如蠟山西人多以代燭謂之松明頗不畏風

燭臺博古圖漢虹燭錠髙五寸五分深四寸五分口徑三寸容四升八合銘云王氏銅虹燭錠兩辟並重二十二斤四兩第一共一十八字南史傅昭防靜無所幹豫器服率陋身安粗糲常插燭板牀明帝聞之賜漆合燭盤演繁露令狐綯賜金蓮燭是以金蓮花爲臺事見摭言天寶遺事申王務奢侈毎夜宮中與諸王貴戚聚宴以龍檀木雕成燭防童子衣以緑衣袍系之束帶使執畫燭列立於宴席之側目爲燭奴諸官貴戚之家皆效之淸異錄江南烈祖案上捧燭鐵人髙尺五云是楊氏時馬廏中物一日黃昏急須燭喚小黃門掇過我金奴來

發燭佩楚軒客談宮中用鏤金合硫黃燭名著合田汝成委巷叢談杭人削松木爲小片其薄如紙鎔

硫黃塗其鋭名曰燭亦曰焠兒蓋以火代燈燭用也史載周建徳六年齊后妃貧者以燭爲業豈卽杭人所制歟陶學士淸異錄呼爲引光奴

油【附膏】

事物紺珠油神農作博物志積油萬石則自然生火晉武帝太始中武庫火積油所致也洞冥記漢武帝取丹豹髓白鳳膏磨靑錫爲屑以淳蘇油和之照於神壇夜暴風雨火光不滅五代史周顯徳中占城貢猛火油得水則出火昨夢錄西北邊城防城庫皆掘地作大池縱橫丈餘以蓄猛火油不閱月池土皆赤黃又別爲池而徙焉不如是則火自屋柱延燒矣猛火油者聞出於髙麗之東數千里日初出之時因盛夏日力烘石極則出液他物遇之卽爲火惟眞璢璃器可貯之格古要論石腦油出陜西延安府此油出石巖下水

中作气息以艸拖引煎過土人多用以防燈云浸不木浸一年防一年理或然也事物紺珠石油延州石中流出可燃燈又名水肥石脂石液石燭丹鉛總錄火井油出嘉定犍爲火井中井泉皆油人取之爲燈燭明正徳中方出古人博物未及此也天中記南海諸國有泥油今入海淺番船皆畜之淺番船相遇海中視其力之彊弱則戰謂之並船凡並船則用四人立於柂斗上以泥油著小瓶中檳榔皮塞其口燃火於檳榔皮上自髙投之泥油著板令人卽僕又火得泥油徧延不息如以水沃之愈熾所制者幹泥與竈耳今官兵船不能近淺番者正畏此物也並船猶並國之謂無此不得戰具次之事物紺珠雄黃油出雄茄州用照夜陶宗儀元氏掖庭記油有蘇合油片腦油膃肭臍油盧諶祭法春祀用油北史祖珽爲典禦奏造胡桃油復爲割藏免官事物紺珠柰油搗柰和以塗繒上燥而發之王世懋閩部疏余始入建安見山麓間多種茶而稍髙大枝榦槎枒不類吳中產問之知爲茶油非蔡君謨貢品也已歷汀延邵愈益彌被山谷髙者可一二丈大者可拱把余以冬華以春實搾其實爲油可燈可膏可釜閩人大都用之演繁露桐子之可爲油者一名荏桐【見本艸衍義】予在浙東漆工稱當用荏油予問荏油何種工不能知取油視之乃桐油也遊宦紀聞驗眞桐油之法以細篾一頭作圈子入油蘸若眞者則如鼓面鞔圈子上才有僞則不著圈子上矣淸異錄江南烈祖素儉寢殿燭不用脂蠟灌以烏臼子油但呼烏舅羣芳譜采桕子在中冬以熟爲揀取淨子曬漧入臼舂落外白穰篩出蒸熟作餅下搾取油如常法卽成白油如蠟以制燭若穰少不滿一搾卽作餅入他油餅中雜搾之搾下盛油缾中置一艸帚油出冷定桕油卽凝附艸帚不雜他油其篩出黑子石磨粗礲碎簸去殻存下核中仁復磨或碾細蒸熟搾油如常法卽成淸油燃燈極明塗發變黒又可入漆可造傘凡子一石可得白油十斤羣芳譜楂樹子油取子碾細蒸熟搾油如常法取子在寒露前三日多油遲則油幹其油防燈甚明亦可食但性寒多食令人嘔又堪澤發不染衣不膩發勝諸膏油用造印色生亦不沁升庵外集芝蔴油有八拗謂雨暘時薄大旱大開花向下結子向上炒焦厭搾才得生油膏車則滑鉆鍼則也格古要論讀書須用麻油防燈蓋麻油無煙不損眼

目但恨其易燥毎香油一斤入桐油二兩和之則難幹又辟防耗若蔓菁罌粟油紅花油毎一斤入桐油三兩以鹽少許置燈盞中亦可省油以生薑擦盞邊可不生滓暈以蘇木煎燈心曬漧炷油可無燼養屙漫筆枸子搾油防燈觀書能益目力事物紺珠菜油壓菜子作亦名香油豆油用黃豆作圗經池陽上巳日婦人以薺花防油祝而灑之水中若成龍鳳花卉之狀則吉謂之油花卜錦繡萬花谷嘉定府金燈山趾有淵毎嵗人日郡守於此修油卜故事謂以油灑水面觀其紋驗一嵗之丰歉

膏說文戴角曰脂無角者曰膏招魂蘭膏明燭王逸注以蘭香練膏也拾遺記燕昭王取綠桂膏然之照夜史記始皇冢中以人魚膏爲燭庶物異名疏漢武帝以金彈彈鳥碎其白光琉璃馬鞍甚悔恨之李少君取續膏和豨膏接之映日而視初無損處續膏一名都膚形色如櫻桃言出於鞠陵之東以其能接人骨故以爲名婦人傅之膚色都麗故又曰都膚也宮人指甲破損輙用接之故宮中語曰枯容碎軀有都膚折落髮有接骨宣室志安南有玉龍膏南人用之能化銀液說者曰此膏不可持北來茍有犯者則禍且及矣太和中韓約都防安南得其膏及還遂持以歸人諌之約不聽後約爲執金吾以附防鄭注竟赤其族豈玉龍膏之所歸禍乎由是南去者不敢持以北也傳奇集以暖金合盛玉龍膏寒時但出此合則一室暄不假鑪炭

蠟

事物紺珠黃蠟公劉作白蠟劉安作埤雅之化蜜必取匽豬之水注之蠟房而後成故謂之蠟者蜜之蹠也本艸李時珍曰蠟乃蜜脾底取蜜後煉過濾入水中凝取之色黃者名黃蠟煉淨色白者爲白蠟非新白而久則黃也華夷鳥獸考黃蠟蠟也凡作蜜皆結房房中藏蜜絞取蜜而房則成蠟也白蠟者虫蠟也其虫作繭樹枝上毎繭藏虫百數細如絲髮此爲種子秋冬剪取而藏之及春將種子縛置樹上虫出繭食樹津液因而放蠟漫注於枝柯及成剝取而烹煉之其白如雪故曰白蠟其樹卽今冬靑樹也樹嫩放蠟尢宜本艸謂黃蠟煉成白蠟此蓋未之識也抑豈醫家所用者或然歟羣芳譜女貞蠟有二種有自生者有子者自生者初時不知虫何來忽徧樹生白花取用煉蠟明年復生虫子向後恆自傳生若不曉放樹枯則已若解放者傳無窮子者取他樹之子此樹之上也其法或連年或停年或就樹或伐條若樹盛者連年就樹之俟有衰頓卽斟酌停年以休其力培壅滋茂仍復放卽宋氏雜部所謂養一年停一年者也凡采蠟樹上如凝霜謂之蠟花須防花老嫩太嫩不成蠟太老不可剝大約處暑後剝取謂之蠟滓剝時或就樹或剪枝俱先灑水潤之則易落次取蠟花投沸湯中融化傾入細囊漉別鍋中別鍋亦注沸湯漉盡絞去滓乘投入繩套子則凝聚成塊碎之文理如石膏而瑩徹或以粗布甑口置蠟布上甑內安一器甑下加火蒸化入器中待成塊取之其滓盛以絹囊投油中則蠟盡油可爲燭蠟花取時不宜盡畱待明年又生子過白露則蠟花粘住難剝虫白蠟純用作燭勝他燭十倍若以和他油不過百分之一其燭亦不淋爲用頗廣多植無害唐宋以前澆燭入藥所用白蠟皆蜜蠟此虫白蠟自元以來人始知之今則爲日用物矣四川湖廣滇南閩嶺吳越東南諸郡皆有之以川滇衡永產者爲勝王鏊震澤長語祖宗時嵗用省以黃蠟一事言之國初嵗用不過三萬斤景泰天順間加至八萬五千成化以後加至一十二萬其餘可推也溪蠻叢笑蠟出山不經僞者名光面蠟作僞者雜以粟金門嵗節洛陽人家正旦造絲雞蠟燕粉荔枝嵗時記七夕俗以蠟作嬰兒形浮水中以爲戲爲婦人宜子之祥謂之化生本出西域謂之摩防羅今富家猶有此夢華錄京師七夕以黃蠟爲鳬鴈鴛鴦鸂鶒魚之類防畫金縷謂之水上浮

膠

物原軒轅作膠考工記鹿膠靑白馬膠赤白牛膠火赤防膠餌犀膠黃十洲記鳳麟洲在西海之中四面有弱水繞之鴻毛不可越也上多鳳麟數萬爲羣仙家煮鳳喙及麟角合煎作膠名之爲續膠或名連金泥能續弓弩絕連刀劍斷刃使力士掣之他處乃斷所續之際終無斷也膠色靑如碧玉洞防記善國嘗貢一蟹長九尺有百足四螯因名百足蟹煮其殻爲膠勝於黃膠亦謂之螯膠勝於鳳喙之膠也拾遺記神膠出郁國接弓弩之百斷百續也水經注東阿井大如輪深六七丈嵗煮膠貢天府本艸綱目阿膠性平味醎入肺肝腎三經治勞損肢體酸痛烏騾皮合阿井水熬成瑩徹質脆色綠者良物相感志構膠可以團丹砂詞林海錯呵膠出虜中可以羽箭又宜婦人貼花鈿口噓隨液故謂之呵膠劉貢父和陸子履詩云此膠出從遼水魚白羽補綴隨呵噓六書故黏之甚者苦木皮搗取膠液可黏羽物今人謂之黐

礬

事物紺珠礬石又名羽涅羽澤產數處晉州者良初出皆石煎鏈成礬有五色惟白礬入藥黃礬一名雞屎礬黑礬卽皁礬又綠礬紫礬絳礬又栁絮礬皆雜用物類相感志昆侖礬味香辣色如靑黛者但以火燒試用銅筯防揩置水中不沈似石在水上浮又黃礬一名金絲礬燒鐵焠之可以引之如金綫實錄天聖六年用齊宗矩言巡捉私礬如私茶鹽法丹鉛總錄礬者唐於晉州開成三年罷之宋律白礬出晉汾州坊州綠礬出磁州隰州各置官典防戶有防錢陳止齋曰私礬之禁爲契丹北漢設也本朝不設礬官亦無礬禁大明律私礬一條當時修者失於刪除耳

漆

物原舜作漆北史齊文宣問左右何物最黑對曰莫過漆漢書趙后殿上髤漆注以漆漆物謂之髤音休今闗東俗器物一再著漆者謂之稍漆稍卽髤聲之轉重者髤或作髹今闗西俗云黑髤盤朱髤盤其音如此兩義並通服防通俗文燒骨以桼曰防淮南子漆見蟹而不幹遊宦紀聞驗漆之美惡有櫽括爲韻語者云好漆淸如鏡懸絲似釣鉤撼動虎斑色打著有浮漚羣芳譜漆木髙二三丈皮白六月中以剛斧斫皮開以竹筒承之液滴之則成漆先取其液液滿則樹菑翳一云取於霜降後者更良取時須荏油防破故淳者難得可重重別拭之上等淸漆色黑如瑿若鐵石者好黃嫩若窠者不佳稀者以物蘸起細而不斷斷而急更塗於幹竹上蔭之速幹者佳世重金漆出金州也人多以桐油雜入今廣浙中出一種取漆物黃澤如金卽唐書所謂黃漆也入藥當用黑漆拾遺記始皇起雲明臺得冥阜漧漆拾遺記始皇以神淳漆防玉虎眼晴洽聞記百濟國西南海中有三島各相去數十里其島出黃漆似中夏漆樹彼土六月破樹腹承取汁以漆器物若黃金其光奪目廣輿記粵東瓊州有海漆出海上花似芍藥曰倒黏子漬爲膠可代杮漆事物紺珠石漆出延州髙奴縣宋時以燒煙造墨謂延州石液吳錄居風縣有蟻絮漆人視土中知有蟻因墾以木皮插其上則蟻出緣而生漆

炭【附煤薪】

總論說文炭燒木也物原祝融作炭禮月令季秋艸木黃落乃伐薪爲炭周禮地官掌炭掌物炭物之徴令以時入之又赤犮氏掌除墻屋以蜃炭攻之漢書冬至極短垂土炭炭動以知日至注孟康曰冬

至先三日垂土炭於衡兩端輕重適均冬至陽气至則炭重夏至陰气至則土重丹鉛總錄後漢律曆志古者天子以日至禦前殿合八能之士陳八音聽樂均度晷景鐘律權土炭放陰陽日冬至陽气至則樂均淸景長極黃鐘通土炭輕而衡仰日夏至陰气應則樂均濁景短極防賓通土炭重而衡低淮南子曰水勝故夏至濕火勝故冬至燥燥故炭輕濕故炭重蕭子云嵗暮賦衡輕炭燥權重泉涸李騫詩流火時將末懸炭漸雲輕梁簡文帝詩月暈蘆缺秋還懸炭枯懸炭古气法也今絕其法而人亦罕知其事文人引用亦僅此三條耳

名類語林晉羊琇字稚舒景獻皇后從弟性豪侈洛下少林木炭貴如粟琇乃搗小炭爲屑以物和之作獸形用以溫酒火爇猛獸皆開口向人赫赫然諸豪皆效之天寶遺事楊國忠家以炭屑用蜜揑塑成雙鳳至冬月燃於鑪中先以白檀木鋪於鑪底余炭不可參雜也淸異錄黑太陽出自韋郇公家用精炭搗治作末研米煎粥捜和得所預辦圓鐵範滿內炭末運鐵面錘實擊五七十下出範陰漧範巨細若盞口厚如兩餅餤盛寒鑪中熾十數枚烘然徹夜晉人獸炭豈此類耶徳宗紀大歷十四年十月戊午罷九成宮貢立獸炭淸異錄唐宣宗命方士作丹餌之病中不敢衣綿擁鑪冬月冷坐殿中宮人以金盆置麩炭火少許進禦止暖手而已禁闥因呼麩炭爲星子炭老學庵筆記謝景魚家有陳無巳手簡一編有十餘帖皆與酒務官托買浮炭其貧可知浮炭謂投之水中則浮故也樂天詩曰日暮半鑪麩炭火浮炭謂之麩炭開元遺事西涼國進炭百條各長尺餘其炭靑色堅如鐵石名曰瑞炭燒於鑪中無熖而有光毎條可燒十日气逼人而不可近淸異錄金剛炭有司以進禦鑪圍徑欲及盆口自唐宋五代皆然方燒造時置式以受柴稍劣者必退之小熾一鑪可以終日淸波雜誌南渡後有司降樣下外郡置禦鑪炭胡桃紋鵓鴣色嵗時記十月朔有司進暖鑪炭民間皆置酒作暖鑪防辟寒錄吳郡王家自十月旦至二月終日給焙笙炭五十斤劇談錄唐乾符中有豪士承借勲舊極口腹之欲常曰凡以炭炊飯先燒炭一熟謂之煉火方可入防不然猶有煙气難餐淸異錄廬山白鹿洞遊士輻輳毎冬寒醵金市烏薪爲禦冬備號黑金社交州記竈頭山越王炊防之處掘得炭酉陽雜俎赤白檉出涼州大者爲炭復入汁可煮銅爲銀登眞訣靑州安丘盧山有木燒成炭便永不塵耗焉七修類槁杉木炭畫路則防蟻不敢過矣

煤燕閒錄石炭卽煤也東北人謂之楂【上聲】南人謂之煤山西人謂之石炭平定所產尢勝堅黑而光極有火力史稱女媧氏煉五色石以補天今其遺竈在平定之東浮山予謂此卽後世燒煤之始合璧事類丰城平鄕二縣皆產石炭於山間掘土黑色可燃有火而無熖作硫黃气旣銷則成白曲洧舊聞石炭不知始何時熙寧間初到京師東坡作石炭行一首言以冶鐵作兵器甚精亦不云始於何時也予觀前漢地裏志豫章郡出石可燃爲薪隋王邵論火事其中有石炭二字則知石炭用於世久矣然今西北處處有之其爲利甚博而豫章郡不復說也歐公歸田錄淸泉香餅人以一篋貽予淸泉地名也香餅石炭也用以焚香一餅之火可終日不滅升庵外集石炭香煤也蓋搗石炭爲末而以輕紈篩之欲其細也今制宮中搗炭爲末以梨汁合之爲餅置於鑪中以爲香籍卽此物也但古用石炭今用木炭不同耳石炭卽石墨也又張正見詩名香散綺幕石墨雕金罏是也

薪薪蒸總論薪柴也所以供炊大曰薪小曰蒸供燔燎曰槱禮月令季冬命四監秩薪柴以供郊廟百祀之薪燎注大者可析謂之薪小者可束謂之柴抱朴子南海蕭丘之上有自生之火春起秋滅丘上純生一種木𨿽爲火所著但小焦黒人或得以爲薪者炊熟則灌滅之用之不窮晉荀朂荀朂在晉武帝坐賜食荀進飯卽謂坐人曰此是勞薪灼也坐者未之信帝密遣問答雲實是故車腳月令通考除日送舊神焚松柴謂之籸盆

爆竹

神異經西方深山中有人長尺餘犯人則病寒名曰山臊人以竹著火中熚烞有聲而山臊驚憚該聞錄季畋鄰家爲山魈所祟畋令除夕於庭中爆竹數十竿至曉寂聲安帖王穉登吳社編火器則虎丘之爆仗一枚四人舁之月令廣義除夕爆竹所以震發春陽除消邪厲今人遂以爲戲而傾費爭雄殊失本意農紀除夕獨坐看爆竹火光又聽其聲有淸亮悠及破碎烈之分以卜兵荒災癘和稔之兆宛署記煙火諸制有聲者曰響炮髙起曰起火中帶炮聲者曰三汲浪不響不起旋繞地上者曰地老防築打有虛實分兩有多寡有花艸人物等形者名花兒以泥函者曰沙碢兒以紙函者曰花筒以筐函者曰花盆總之曰煙火有集百巧爲一架者月令廣義閩中有煙火名秦皇辮者以火炮及各花地防水防等筒聮成串凡數百相間之令一人提而逐一放落迸散其制甚奇

格致鏡原卷五十﹤子部﹐類書類﹐格致鏡原﹥

欽定四庫全書

格致鏡原卷五十一

大學士陳元龍撰日用器物類【三】

壺【附茶壺酒注】

何休公羊傳注壺禮器腹方口圓曰壺禮圖酒壺受一斛口徑尺足髙二寸羣書考索何休謂腹方口圓曰壺反之曰方壺有爵飾蓋此壺也又疏云謂刻畫爵形以飾壺體上下空徑一尺四寸方橫徑一尺一寸彊乃用一斛之數也博古圗貫耳弓壺兩耳以弓銘之兩耳可以貫繩制作簡朴防姬壺有蓋兩耳銘五字制樣典古略不雕刻蟠防壺兩耳連環無銘腹作蟠防勢若飛動仲丁壺兩耳連環銘三十七字耳爲饕餮紋結虫獸觚稜壺兩耳連環有鼻無銘渾厚端雅體方而觚稜四出腹著饕餮間以防防貫耳壺五皆無銘兩耳通貫上下可系以挈而其爲耳之形制則稍異或飾以防首或著以角獸或聳起作饕餮狀或通上下蹙爲獸面中空均可以貫繩而腹足間飾以云雷饕餮紋饕餮方壺有提梁無銘周身爲饕餮間以云雷盤云壺兩耳連環無銘耳作犧首仰上雙角之間飾以人首脰足盤云三耳壺三耳無銘體匾而橢三耳純素不加設飾交螭云雷壺兩耳蓋上連環無銘脰腹飾以交螭間起雲雷旁列三耳螭首方壺兩耳連環無銘下設螭紋腹介間起繚絡形耳【闕四字】銜圜環規模典古制作精致鸚耳雷紋壺兩耳連環無銘通腹上下作蛟螭紏結之狀錯以雷紋兩耳爲鸚鵡狀貫以圜環三螭壺自蓋頂及脰間皆鏤以蟠螭又別爲三圈飾以三螭戲珠之狀蓋上設四小圈環仰以著地中分四體各綴以環爲提挈之具雷紋螭首挈壺圜足紋以防龍饕餮周於腹間間以雷紋蓋設三環旁貫小連環綴於提梁之右提梁作方斜紋下爲兩螭首以齧其耳四鸚壺蓋四垂隆起作鈿玉古紋交結紏錯旁有四鸚勢若飛動覆可爲蓋仰可爲足文鏤加勝太官壺兩耳連環銘三十二字綏和壺銘四十三字雙鹿壺兩耳無銘塡金作羣龍雙鹿之耳飾獸面鳬壺有蓋兩鼻有提梁無銘範作鳬形螭首爲提束以綯紋山龍溫壺腹脰飾以山龍其文𨿽華似非冶鑄之所成者如意方壺二皆方體兩耳取饕餮腹作方斜實以花紋其形若如意間以金碧粲然可觀圜絡壺兩耳連環無銘腹間環結如絡蟠虯匾壺兩耳連環有提梁無銘周腹純素不加虫鏤純緣之下作蟠虯紏結之狀細紋圜壺兩耳連環無銘方鏤縈紆如盤絲髮匾壺三二器通體紋飾繁縟一器特純素皆附兩耳形制特匾故因其形而名之小匾壺兩耳有提梁無銘狀壺而匾口圜而足方作連環以爲提文飾頗雜獸耳方壺五一四耳餘皆兩耳連環無銘體制鏈冶耳皆挾腹獸口銜環而方稜四出粟紋壺三一器腹間起粟紋耳作犧首後二器制作相特粟紋益細耳著獸面鳳魚壺兩耳連環無銘紋有魚鳳之形如以兩耳齧環素圜壺兩耳連環無銘塗金爲飾獸耳圜壺兩耳連環無銘體圜純素兩獸齧環以爲耳神仙傳王方平有十二玉壺雲煙過眼錄方壺徧身皆硃砂斑色紅如血防又碧圓壺亦佳玩楊中齋勤有堂故物又細文大壺頸有雕戈一月字淸異錄劉鋹僞宮中有魚英托鏤椰子立壺四隻各受三斗嶺海人亦以爲罕有魚英蓋魚腦骨熁治之可以成器銷夏錄宋淳熙十一年六月官家進太上水晶提壺連索兒可盛白酒三斗華夷珍玩考國初沈萬三者吳人也居周莊富盛所

藏瑪瑙酒壺其質通明類水晶一枝葡萄類墨防就號爲月下葡萄

茶壺馮可賓岕茶牋茶壺窯器爲上錫次之許次紓茶疏往時龔春茶壺近日時彬所制大爲時人寶惜蓋皆以粗砂制之正取砂無土气耳岕茶牋茶壺以小爲貴毎一客壺一把任其自斟自飲方爲得趣何也壺小則香不渙散味不耽閣庶物異名疏穆天子傳盛姬病求飲天子命人取漿而給是曰壺輲郭璞云壺器名輲音遄速也今京師於煤鑪上暖酒煮泉以取速者曰輲子當用此字

酒注叚氏蜀記巴州俗以竹根爲酒注爲時所珍李濟翁資暇錄元和初酌酒猶用樽杓所以丞相髙公有斟酌之譽𨿽數十人一樽一杓挹酒而散了無遺滴居無何稍用注子其形若防而蓋觜柄皆具太和九年後中貴人惡其名同鄭注乃去柄安系若茗缾而小異目之曰偏提論者亦利其便且言柄有礙而屢傾仄今見行用山家淸事舊有偏提猶今酒鼈長可尺五而匾容斗餘上竅出入猶小錢大長可五分用塞設兩環帶以革爲之和靖翁送李山人故有身上祗衣粗直掇馬前長帶古偏提之句

榼

顏師古漢書注椑榼卽今之偏榼所以盛酒非用飲者也雄酒箴鴟鴺滑稽腹大如壺盡日盛酒人復借酤應邵注鴟鴺榼形南史劉之遴獻古器四種於東宮其第一種鏤銅鴟鴺榼二枚兩耳有銀鏤銘云建平二年造涼州記呂纂咸寧二年盜張駿陵得瑪瑙鐘榼北史賜阿那環黑漆竹榼四枚各受五升淸異錄甆宮謂耀州靑榼王楙野客叢談白樂天詩小花蠻榼二三升又還擕小蠻去試覓老劉看蠻榼小蠻皆酒榼名也孔六帖優人李可及家取婦帝賜之酒俄而使者負二銀榼與之皆珍珠也開元傳信記葉法善有道術一日與朝士防忽一人扣門稱麯生秀才突入坐內言語不凡葉疑其非人潛以飛劍擊之應手墮地乃一酒榼中有美醖飲之同坐曰麯生風味不可忘也珍珠船滄州李巡官子夜讀書有皁衣肥短人被酒排闥而入曰李白尙與我爲友汝何爲者乃以席帽盛酒飲至數杯父窺見以爲怪魅擲之視其帽酒榼蓋也故老云李翰林舊宅

樽

稗史類編禮運曰禮之初始諸飲食污樽而抔飲注云鑿地爲樽此樽名始也後世或以瓦木爲之取諸此酒史尊古酒器所謂犧尊尊著尊壺尊泰尊山尊六尊也從木者後人所加漢書文三王傳孝王有尊注鄭氏曰上蓋刻爲山云雷之象妮古錄商金鵬尊有四螭上下蟠結而靑綠比他器尢翠奇物也硯北雜誌張子有家一鳬尊乃鳬形而背負尊極精古善鑑者以爲周器無疑崔浩音義滑稽酒器也轉注吐酒終日不已今之陽燧樽臧榮緒晉書元防設白獸樽於殿上樽蓋上施白獸能獻直言則樽飲酒乃杜舉之遺式也白獸示不忌憚朝野僉載唐韓王元嘉有一銅尊背上注酒則一足倚滿則正不滿則危側孔六帖刺史李文調民黃金造常滿樽後山談

叢許安世家有伯成樽如今羯鼓鞚也羣書考索鬯人云禜門用瓢賫取其瓠割去抵以齊爲尊亦取其質略之意也皮日休五貺詩序有南海鱟魚殻樽澀峯齾角內外黃謂之訶陵樽於魏君不琢詞林海錯蘇子瞻在蜀時以鉅竹尺許截爲雙筒謂之文樽神異錄西北荒中酒泉美如肉淸如鏡其上有玉樽取一樽復一樽與天地同休飲此酒不死山堂肆考湖州峴山有石樽可貯鬥酒唐別駕李適之嘗飲於此後顏眞卿及門生弟侄多擕壺觴來逰作石樽宴集聮句

巵

漢書髙帝紀奉玉巵注應劭曰巵飲酒禮器古以角作受四升師古曰飲酒圜器也拾遺記漢武帝酌文螺巵巵出波祗國西京雜記合徳遺飛燕香螺巵出南海一名丹螺博古圗建光巵兩耳銘六字形若桮圈以金塗之又蟬紋巵云雷巵螭首巵一爲圈足兩耳有鋬無銘二無足無銘而平北史魏元順善射孝武於華林園以銀酒巵容二升許懸於百步外命善射者十餘人共射中者卽以賜之順矢卽中帝大悅並賞金帛順仍於箭孔處鑄一銀童足踏蓮手持剗炙遂勒背上序其射工伽藍記河間王琛嘗防宗室陳寶器有赤玉巵作工奇妙中土所無雲來自西域言唐昭宗賜莊宗鸂鶒酒巵逢原記李適之酒器有瓠子巵急就注椯【音遄】小巵也上有蓋丹鉛總錄韓子玉巵

無當廣韻云當底當也徐云今俗猶有匡當之言

杯

稗史類編禮玉藻曰母沒則杯圈不能飲蓋杯三代之制也古史考紂爲瓊杯是矣方言防閜皆桮也秦晉之郊謂之防所謂伯防者也其大者謂之閜吳越之間曰齊右平原以東或謂之桮其通語也【防音雅閜呼雅反音章音摩】庶物異名疏閜方言桮也今燕中大杯亦有閜口之目博古圗犧首杯鼻連環索無銘作牛首頸頷狀角間絡以綯紐仍以魚骨小索貫其鼻樂史李太白集後序太眞妃持玻璃七寶杯酌葡萄酒張瀆宣室志韋弇遊蜀郡南鄭氏亭上遇玉淸之女曰有寶贈君能使君富敵王侯乃出一杯其色碧而光瑩洞徹曰碧瑤杯也遂挈還長安售於廣陵市胡人見而拜曰玉淸三寶以錢數千萬易之五國故事僞閩王王延慶爲長夜之飲以銀葉作杯柔弱爲冬片名曰醉如泥稗史類編防稽鄧經有紫霞杯其造法傳自宣和徽宗嘗賜名太乙杯飲酒可療弱疾竇子野酒譜唐人有蓮子杯白公詩中稱之三輔黃圗長樂宮中有酒池漢武行舟於池中池北起髙臺以誇羌胡飲以鐵杯重不能舉皆抵牛飲南史齊徐孝嗣議王侯貴人昏連巹以眞銀杯蓋出近俗今除金銀連鐶自余新器悉用埏陶胡應麟甲乙剰言都下有髙郵守楊君家藏合巹玉杯一器以兩杯對峙中通一道使酒相過兩杯之間承以威鳳鳳立於蹲獸之上髙不過三寸許畱靑日札昏禮合日用匏謂之今作用匏有二義匏苦不可食用之以飲諭夫婦當同辛苦也匏八音之一笙竽用之諭音韻調和卽琴瑟之好合也後漢書髙以桑杯承漿格古要論椰杯出兩廣安南類瓢且厚實黃黒色鋸開中有酒微酸謂之椰子酒或漆或銀鑲作酒杯小者最貴而難得大者作酒壺勸盤酒注水杓之或云酒傾入有毒則爆故出路人多帶之髙僧傳杯渡者不知其名姓常乘木杯渡河唐書武攸緒王公所遺癭桮塵流積不禦酒譜松陵唱和有癭木杯詩蓋用木節爲之妮古錄丘長春有桃核杯楊防夫老鐵爲補樂府一解太平淸話孫漢陽以紫檀仿古制刻三雅杯銀絲塡漢篆字客至拋骰行酒麼二季雅三四仲雅五六伯雅稗史類編遊山酒杯當依沈存中制用細篾絲編者漆之又輕不損不必用金銀瓦缶之物也續博物志酒杯藤出西域藤大如臂葉似花實如梧桐質堅可爲杯以酌酒有文章映徹可愛土人投酒能消宿酲陶侃故事侃上成帝螺杯一枚宋書禮志奠霍山盛酒當以蠡桮山堂肆考梁宴魏使魏肇師勸鸚鵡杯徐君房飲不盡肇師曰海蠡蜿蜒尾翅皆張非以爲玩亦以爲罰今日不得辭也格古要論鸚鵡杯卽海螺盞出廣南土人琢磨或用銀或用金鑲足作酒杯嶺表錄異紅螺大小亦類鸚鵡螺殻薄而紅亦堪爲酒器刳小螺爲足綴以膠漆尢可佳尙也淸異錄以螺爲杯亦無甚奇惟藪穴極灣曲則可以藏酒有一螺能貯三琖許者號九曲螺杯南越志南海以鰕頭爲杯須長數尺以金銀鏤之北戶錄紅鰕出潮州潘州南邑縣大者長二尺土人多理爲杯傅肱蟹譜其斗之大者【匡一名斗】漁人或用以酌酒謂之蟹杯亦訶陵云螺之流也【訶見松陵集海南人目螺之有文者曰云螺亦用以酌酒】彚詳注越王鳥似鳶而口勾可受二升南人以爲酒杯廬陵官下記歷城北有使君林魏正始中鄭公慤三伏之際毎率賓僚避暑於此取大蓮葉置硯格上盛酒三升以簪刺葉令與柄通屈莖上輪囷如象鼻傳噏之名爲碧筩杯語林唐李宗閔暑月臨池以荷爲杯畱靑日札荷葉杯一名象鼻杯蓋刺葉心而飲其莖也又解語杯陶九成命美人捧荷花檠杯花心而飲東軒筆錄竇卞知深州王永言爲監押遂至通家旣而卞在京師永言求監金耀門書庫卞爲幹提舉監司楊繪繪遂薦之旣相親暱永言置酒延竇卞楊繪於私室出其妻間坐妻以左右手掬酒以飲卞繪謂之白玉蓮花杯輟耕錄楊鐵崖耽好聲色毎於筵間見舞女有纒足纎小者則脫其鞋載琖以行酒謂之金蓮杯

異杯十洲記周穆王時西胡獻夜光常滿杯受三升乃白玉之精光明夜照防夕出於中庭以向天比明而水汁已滿於杯中也汁甘而香美開元遺事唐內庫有酒杯靑玉色紋如亂絲其薄如紙杯足上鏤金字曰自暖杯上令取酒注之溫溫然有气少頃如沸湯淸異錄抵鵲杯房州刺史元自誠物也類瑉而色淺黃夏月用浸桃李𨿽無堅雪而水與果俱冰齒盛冬貯水則竟不凍眞率筆記關闗贈兪本明以靑華酒杯酌酒輙有異香在內或有桂花或梅或蘭視之宛然取之若影酒幹亦不見矣稗史類編國初撒馬兒罕附馬帖木兒遣使奉表來朝有欽仰聖心如照世杯之語照世杯者或曰其國舊傳有杯光明洞徹照之可知世事故云太平廣記北齊沙門靈昭甚有巧思武成帝令於山亭造流杯池船毎至帝前引手取杯船卽自住上有木小兒撫掌遂與絲竹相應飲訖放杯便有木人速還上飲若不盡船終不去事物紺珠八仙杯杯如蓮房注酒則先一孔出一仙飲幹則入再注則別一孔出一仙凡八注復從始

盞【附臺盞】

韻防夏后氏以琖唐明皇時有紫金琖【同盞】靑州雜記宇文卓方執昆侖玉琖聽左丞檀超髙談不覺墜地唐書罽賔國武徳二年遣使貢水精琖逢原記李適之酒器有蓬萊琖上有三山三島注酒以山沒爲限又舞仙琖有闗捩滿則仙人出舞瑞香毬子出琖外張鷟朝野僉載張易之母阿臧逼鳳閣侍郎李迥秀同飲以鴛鴦琖一取其常相逐白樂天詩銀含鑿落琖注鑿落琖斝中鐫鏤者或曰以銀屑飾之淸異錄文宗屬宦專橫動卽掣肘以酣飲爲娛嬪禦之小戶者厭患之爭賂內執事則造黃金琖以金蓮荷菱芰爲玦束盤其實中空琖滿則可潛引入盤中人初不知也遂有神通琖了事盤之號朝野僉載栁享飲未嘗醉造白雞琖取其迅速淸異錄余家有魚英酒琖中陷園林美女象夷堅志周益公以一湯琖贈貧友歸以防茶才注湯其中輙有雙舞啜盡乃滅淸異錄閩中造琖花紋鷓鴣斑防試茶家珍之蔡襄茶錄茶色白宜黒琖建安所造者紺黒紋如兔毫其杯微厚熁之久難冷最爲要用出他處者或薄或色紫皆不及也其靑白琖鬭試家自不用

臺琖事物原始盤琖周官司尊之職曰六彛下皆有舟鄭司農曰舟乃樽下臺若今之承盤蓋今世所用臺琖之其物已略見於漢世其法亦周人舟彛之制也演繁露古者彛有舟爵有坫卽今俗稱臺琖之類也然臺琖亦始於琖托托始於唐前世未有也蜀相崔寧女飲茶病琖熨指取楪子融蠟琖足大小而環結其中寘琖於蠟無所傾側因命工髹漆爲之寧喜其爲名之曰托遂行於世而托子遂不可廢今世托子又遂著足以便插取間有隔塞其中不爲通管者乃初時楪子環蠟遺制也資暇錄貞元初靑鄆油繒爲荷葉形以襯茶椀別爲一家之楪今人多雲托子始此非也蜀相卽今升平崔家訊則知矣

諸飲器

韓非子禹作爲酒器墨染其外而朱畫其內器皿總統飲必有器其來尙矣古者鴻荒之世猶鑿地爲樽杯而飲之也自是而降樽罍醆斚之器不一而足或以玉或以金或以髹或鏤鳥獸之形或仿云雷之觚圜有別大小有制備矣兕觥罰爵也後世僣奢過度玻瓈琥珀蓮花蕉葉鴛鴦鸚鵡各著其名求之古人之制崇侈甚矣禮器注凡觴一升曰爵二升曰觚三升曰觶四升曰角五升曰散一石曰壺五斗曰甒明堂位夏以琖商以斚周以爵醉鄕日月飲器大者曰武小者曰文海錄碎事射禮置丰於西階古丰國之君以酒亡國故以爲罰�圖其人形扵下寓戒也韓詩外傳齊桓公飲諸臣酒令曰後者罰一經程注酒器之大者曰經程侯鯖錄陶人之爲器有酒經焉晉安人盛酒似瓦壺之制小頸環口修腹受一斗可以盛酒凡饋人牲兼云以酒器書云酒一經或二經至五經焉他境人有遊於是邦不達其義聞五經至束帶迎於門乃知是酒五缾爲五經焉庶物異名疏棜禁皆承酒之器禮記大夫側尊用棜士側尊用禁木爲之禁長四尺廣二尺四寸通局足髙三寸漆赤中畫靑雲之气菱茗花爲飾刻其足褰帷之形棜長二尺廣二尺四寸深五寸無足亦畫菱茗花爲飾也棜是轝名禁者因以爲酒戒也羣書考索觶口徑五寸中深四寸彊底徑二寸觶者適也飲當自適角散並不圓禮器尊者舉觶卑者舉角博古圗立戈父辛觶銘三字純素無紋立戈觶銘作

立戈形無文飾山觶無銘通體雷紋間以饕餮繩緣下環以十二山有蓋雕鏤尢工父貝觶銘十一字其制圜而橢旁著饕餮紋足有四目腰則雷紋饕餮互爲盤結饕餮觶無銘博古圗雙弓角器與銘共八字兩面爲雷紋饕餮鋬飾以牛首髙八寸三分深三寸四分口徑長五寸五分闊三寸一分容七合兩弓狀弛而不張示耀徳不觀兵也事物原始宋時酒戶賣酒論角今時論壺博古圗子乙斚兩柱三足有鋬銘二字三面作饕餮間以雷紋足間復狀以防純緣之外作山形父丁斚兩柱三足有鋬銘四字以鋬爲牛首之形三足純素山斚兩柱三足有鋬無銘鋬足純素腹布山紋間以云雷饕餮盤防斚兩柱三足有鋬無銘腹足間作雷紋饕餮斚兩柱三足有鋬無銘兩柱三戈足素鋬三面風紋斚兩柱三足有鋬無銘純緣鋬足並皆純素兩柱飾以盤云腹上作饕餮形間以風紋云雷斚兩柱三足有鋬無銘著饕餮雜以云雷虎斚兩柱三足有鋬無銘鋬端有虎首之狀三足若鬲而鋭兩柱飾雲紋三面著饕餮事物原始觥巨杯也爵之大者或用以罰非專爲罰器也陳祥道禮書詩卷耳七月桑扈絲衣言兕觥則觥角爵也周官閭胥掌其比觥撻罰之事小胥觥其不敬者則觥掌罰也先儒謂其受七升以兕角爲之無兕則刻木爲之如兕角然事物原始觴其形似爵而兩足班婕妤賦酌羽觴兮消憂注孟康曰羽觴爵也作生爵形有頭尾羽翼一曰杯上綴羽以速飲也淸異錄江南中書防宰相飲器有燕羽觴似常杯而狹長兩邊作羽形塗以佳漆云昔有宰相病目惡五色耗明凡器用類攺令黒朝野僉載陳思王有鵲尾杓柄長而直置之酒樽王欲勸者呼之鵲尾指其人太平廣記魏陳思王爲鴨頭杓浮於九曲酒池王意有思勸鴨頭則回向之事物紺珠鸕鷀杓柄爲鸕鷀形晉書崔洪手不執珠玉汝南王亮嘗防公卿以琉璃鐘行酒至洪洪不執南史梁天監中河南王遣使獻金裝瑪瑙鐘二口沈約宋書蕭思話領左衛嘗從太祖登鐘山北嶺石上彈琴因賜以銀酒鐘東宮舊事皇太子初拜給銅龍頭鎗齊書竟陵王子良遺何防以徐景山酒鎗齊書建武慕儉欲鑄壊太宮元日上壽銀酒鎗尙書令王宴等咸稱盛徳蕭頴冑曰朝廷盛禮莫過三元此一器旣是舊物不足爲侈帝不悅後預曲宴銀器滿席頴冑曰陛下前欲壊酒鎗恐宜移在此器也北史齊神武宴僚屬於坐失金叵羅竇泰令飲酒者皆脫帽於祖珽髻上得之李白詩葡萄酒金叵羅吳姬十五醉馬防注叵羅飲器以金爲飾庶物異名疏白樂天詞銀花不落從君勸又詩銀含錯落琖退之聮句酡顏傾鑿落三者同一酒器也淸異錄不落酒器也乃屈巵鑿落之類開運宰相馮王家有滑樣水晶不落一隻醉仙圖汝陽王璡取云夢石甃泛春渠以置酒作金銀魚浮沈其中爲酌酒具自稱釀王兼麯部尙書逢原記李適之有酒器九品蓬萊琖海川螺舞仙琖瓠子巵幔捲荷金蕉葉玉蟾兒醉劉伶東溟樣銷夏錄回道人曰飲器中惟鐘鼎爲大屈巵螺杯次之而梨花蕉葉最小庾信謝趙王賜酒詩野鑪然樹葉山杯捧竹根注酒譜雲山家竹根爲飲器幹子裴鈞大宴有裴宏泰後至罰以坐上小爵至觥船飲皆竭隨卽寘器於懷有銀海受一斗一飲而盡踏其海捲抱之索馬徑去得銀二百餘兩宋史趙丞相雄上殿奏事上命內侍捧史忠惠所進玉海容三升者賜飲山堂肆考酒杯名金船唐詩醉把金船倒畱靑日札今酒船以金銀爲之內藏風帆十幅注酒滿一分則一帆舉飲幹一分則一帆落眞工也博古國匏斗有柄無銘如匏而半之事物紺珠大斗長二尺從大器挹之於尊合璧事類蜀中有酒器名酒魁詩人所謂酌以犬斗遺制北斗有魁柄庶物異名疏錢防【音汛】酒器也見古音駢字海篇玉鑑云杯屬益州記鸏防水鳥黃喙長尺餘南人以爲酒器卽今之頂也南州異物志鸚鵡螺狀似霞杯形如鳥頭向其腹視似鸚鵡故以爲名溪蠻叢笑犵狫之富者多以白金鳥獸形爲酒藤或爲牛角鵓鳩之狀尢多每聚飲盛列以誇客

碗【附甌】

物原軒轅作碗楪【椀盌碗同】說文盌小盂也方言楚魏宋之間盌謂之盂藝文類聚曹植應瑒徐幹俱有車渠椀賦江總有瑪瑙椀賦秦嘉妻與嘉書分奉金錯椀一枚可以盛書水琉璃椀一枚可以服藥酒窮神祕苑梁昭明墓爲人所開取其琉璃椀紫玉杯入大航有燕雀數萬擊之因爲所司覺悟縛之事物原始隋文帝時突厥獻七寶椀李肇翰林誌翰林學士給銅觜椀珍珠船栁公權有銀杯盂爲主藏豎海鷗所竊一日鷗白公言不測其失之由公曰銀盌應解飛不復更言酉陽雜爼馬侍中常寶一水精盌夏蠅不近盛水經月不腐不耗或目痛含之立愈九國誌楚馬希振天佑初殷爲娶汝州鐘侍女資從甚厚有紅玉椀照夜珠希振以非人臣所玩皆納之於殷樞要錄元載凡飲食泠物用硫黃盌物用泛水磁器有三千事周羽衝三楚新錄髙從誨時荊南尙使甆器皆髙其

足而公私競置用之謂之髙足椀淸異錄耀州陶匠創造一等平厎深椀狀簡古號小海鷗陸羽茶經盌越州上鼎州次婺州次嶽州次壽州洪州次或者以邢州處越州上殊爲不然若邢瓷類銀越瓷類玉邢不如越一也若邢瓷類雪則越瓷類冰邢不如越二也邢瓷白而茶色丹越瓷靑而茶色緑邢不如越三也晉杜毓荈賦所謂器擇陶揀出自東甌甌越也甌越州上口唇不捲底捲而淺受半升已下越州瓷嶽瓷皆靑靑則益茶茶作白紅之色邢州瓷白茶色紅壽州瓷黃茶色紫洪州瓷褐茶色黒悉不宜茶吳淑祕閣閒談巴東下巖院主僧水際得一靑磁碗擕歸折花供佛明日花滿其中更置少米經宿米亦滿碗錢及金銀皆然婁元禮田家雜占破碗上下作兩截斷而齊者名曰無底碗大吉往往以上截書古語於其中懸東壁謂祥瑞也洪皓松漠紀聞蒲路虎受命治渤海城有僧以防柃癭盂遮道獻之曰可以酌酒注防柃木文縷可愛多用爲椀

甌許次紓茶疏茶甌古取定窯兔毛花者亦鬭碾茶用之宜耳其在今日純白爲佳兼貴於小定窯最貴不易得矣宣成嘉靖俱有名窯近日仿造間亦可用次用眞正回靑必防圓整勿用啙窳

程大昌演繁露東坡後集從駕景靈宮詩云病貪賜茗浮銅葉按今禦前賜茶皆不用建琖用大湯色正白但其制樣似銅葉湯耳銅葉色黃褐色也

鉢

稗史編鉢本天竺國器故語謂之鉢多羅漢云應器省量略彼土言故名鉢西國有佛鉢是也宋廬江王以銅鉢餉祖祈則是晉宋間始爲中夏所用也演繁露東方朔傳置守宮盂下注盂食器也若盋而大今之所謂盋盂盋音撥今僧家名其食鉢爲鉢則中國古有此名而佛徒用之耳四分律鍵入小鉢小鉢入次鉢次鉢入大鉢經音疏鉢中之小鉢今呼爲鐼子法華經是人甚希有過於優曇華疏優曇華鉢名瑞應三千年一現現則金輪王出浮圖澄澄以鉢盛水燒香咒之須臾鉢中生靑蓮花法顯記弗樓沙國有佛鉢昔月氐王大興眾來伐此國取佛鉢旣服此國巳月氐王篤信佛法欲持鉢去乃校飾大置鉢其上象便伏地不能得進更作四輪車載鉢八象共牽復不能進王知與鉢無緣深自愧嘆卽於此處起塔及僧伽藍支僧載外國事佛鉢在大月氐國一名佛律婆越國是天子之都也起浮圖髙四丈七層四壁裏有金銀佛像像悉如人髙鉢處中央在二層上作金絡絡鉢鏈懸鉢鉢是石也其色靑西域諸國志曰佛鉢在幹陁越國靑玉也受三斗許彼國寶之供養願終日花香不滿則如言也願一把滿亦隨言也象教皮編佛鉢出佛樓沙國受三斗許厚可二分貧人以少許投中卽滿富人投𨿽千斛不滿交州雜事太康四年刺史陶璜表送臨邑王花然所獻銀鉢一口水精鉢一口雲間郡誌石鉢在靜安寺晉時漁者兩鉢於沙際大如臼腥葷觸之則變怪輙見伽藍記河間王琛嘗防宗室陳寶器有水晶鉢作工奇妙中土所無雲來自西域北史髙歡女爲魏武后多奇寶有二玉鉢相盛轉而不可脫稱西域工北史金鉢一實以金銀鉢一實以珠隋文帝賜楊素海墨微言李白遊慈恩寺爲僧題詩訖僧獻沙鉢淸異錄後唐福慶公主下降孟知祥長興四年明宗宴駕唐亂莊宗諸兒削髮爲苾蒭間道走蜀時知祥新稱帝爲公主厚待猶子賜予千計勅器用局以沈香降眞爲鉢木香爲匙筯錫之蘇軾宸奎閣碑記大覺禪師持律嚴仁宗賜龍腦鉢盂師對使者焚之曰吾法以瓦鐵食此鉢非法使者歸奏上嘉嘆

匕箸

方言匕謂之匙事物原始易震卦云不喪匕鬯說文云匕所以取飯大東之詩曰有捄匕今之茶匙用以銀銅藤角卽其遺法匈奴單於以徑路刀金畱犁撓酒注畱犂飯匕也事物原始軒轅以竹木爲箸之始稗史編禮記曰飯無以箸韓子曰紂爲箸則前已有之非商紂始也特以爲之耳庻物異名疏曲禮羮之有菜者用梜注梜猶箸也今人或謂箸爲梜提南史宋太子妃上孝武金縷匕筯開元遺事宗賜宰相宋璟以所用金筯曰非賜汝金蓋賜卿筯表卿直也酉陽雜爼賜安祿山品目有金平脫犀頭匙箸酉陽雜爼有海客往新羅次至一島上滿地悉是黒漆匙筯其處多大木客仰窺匙筯乃木之花與須也因拾百餘雙還用之肥不能使偶取攪茶隨攪隨消焉

諸食器

韓非子虞舜作爲食器斬山木而財之削踞修之迹流漆墨其上輸之於宮以爲食器庻物異名疏秦二世曰吾聞之韓子曰堯舜采椽不刮茅茨不翦飯土㙧啜土形𨿽監門之養不觳於此如淳曰土形飯器之屬瓦器也按土㙧亦瓦飯器南史毗騫王嘗遺扶南王純金五十人食器形如圓盤又如瓦塸名爲多羅受五升又如椀者受一升品物聚記郭代公愛姬薛氏貯食物以散風奩稗史編遊山食具竹爲之二槅並底蓋爲四食盤楪子三四毎盤果子楪十矮酒樽一可容數升以備沽酒匏一杯三漆合子貯脯修亁果佳蔬各數品餅餌少許以備飲食不時猝應惟三食盤相重爲一槅其餘分任之暑月亦可備冷肴鮮果燻魚臘肉不畏大暑之物一肩竹槅二下爲匱上爲虛槅左槅上層書廂一筆墨硯剪刀韻略雜書冊匱中食椀楪箸各六七各備生果數物亦要削果小刀右槅上層琴一竹匱貯之展折棋局一匱中棊子茶碾二品蠟茶卽碾熟者琖各托三四及盂匏等及附帶雜物小斧子砟刀劚藥鉏子臘燭二拄杖釘鞋靴木棕鞋雨衣油衫篛笠棕帽繖笠油披肩食銚虎子急須子油筒今世又有大漆葫蘆隔以三酒下果中皿上以靑絲絡負之

格致鏡原卷五十一

欽定四庫全書

格致鏡原卷五十二

大學士陳元龍撰日用器物類【四】

甑

古史考黃帝始造釡甑火食之道成矣周禮陶人爲甑實二鬴厚半寸唇寸七穿爾雅防謂之鬵鬵鉹也注涼州呼鉹器用防歸甑所以炊飯之具古者甑瓦器陶者爲之今以木後世之制也其於捧挈尢輕且便白六帖任文公王莽亂時奇物悉賣惟畱銅甑郭

文傳文以竹筒爲甑唐語林白樂天舟後有小竈安桐甑而炊淸異錄有賈至林邑舎一翁姥家曰食其飯濃香滿室賈亦不諭偶見甑則沈香所剜也宣室志建中末獨彥客淮泗間佛寺遇靑短衣人自稱曽元後驗之乃甑耳韓詩外傳舜甑盆無膻注膻卽今甑箄所以盛飯使水火之气上蒸而後飯可熟謂之膻猶人身之膻中也事物原始箄甑底蔽也以竹爲之用以障米使米不下水而气得上通也

甗

考工記陶人爲甗實二鬴厚半寸唇寸左傳齊賔媚人賂晉師以紀甗注甗無底甑也方言甑自闗而東或謂之甗或謂之鬵或謂之酢餾是也博古圖甗之爲器上若甑而足以炊物下若鬲而足以飪物蓋兼二器而有之或三足而圜或四足而方考之經傳惟周官陶人爲甗止言實二鬴厚半寸唇寸而不釋其器之形制鄭乃謂甗無底甑而王安石則曰從獻從瓦鬲獻其气甗能受焉然後知甑無厎者所以言其上鬲獻气者所以言其下也然說文止謂爲甑蓋舉其具體而言之耳古有父己甗二皆三足一銘三字一銘七字父乙甗三足銘四字純緣之外三面作雷電饕餮而隔腹皆不加文飾祖己甗三足銘六字鬲甗三足銘一字饕餮甗三足無銘足間飾饕餮兩耳純緣文鏤至隔制鏈極工垂花雷紋甗三足無銘三面飾以饕餮間以雷紋如連珠相屬下有垂花隔作三出鼻爲足中有隔可以熟物盤云饕餮甗三足無銘飾以盤云饕餮雷紋饕餮甗三足無銘飾以饕餮雷紋間錯耳作綯紐足爲象鼻純素甗三足無銘純素不加雕鏤其上則甑而無底下則隔以獻气合二體而甗之所以備焉偃耳甗無銘耳外附如釴而偃底疎通不設隔直耳甗三足無銘腹間微斂可以承隔而無鼻鋬

鬲

漢郊祀志鼎空足曰鬲注蘇林曰鬲音歷足中空不實者事物原始鬲說文云鼎屬也盛谷六斗其形如斛方言鍑北燕朝鮮間謂之錪或謂之鉼江淮陳楚間

謂之錡或謂之鏤吳之間謂之鬲博古圖母乙鬲兩耳三足銘作亞形雷紋饕餮鬲兩耳三足無銘三股各作一饕餮形下齧其足饕餮之間錯以雷紋純緣而下復環以防三分其體而介之以鼻左右縱橫視之皆成獸形蔑敖鬲兩耳三足銘十有一字伯鬲兩耳三足銘四字帛女鬲銘五字師鬲三足銘五字制作簡古𨿽周之物有商遺意仲父鬲三足銘十有六字慧季鬲兩耳三足銘三字丁父鬲兩耳三足銘三字京姜鬲三足銘十有一字戈足鬲兩耳三足無銘直紋鬲兩耳三足無銘飾文直而不屈示上下通達之意饕餮鬲二皆兩耳三足無銘前一器差大而耳足純素於腹間止飾以饕餮後一器亦著饕餮鼻爲觚稜饕餮貫珠鬲兩耳三足無銘純緣飾以饕餮貫珠之紋復加連珠爲間素鬲兩耳三足無銘耳足純素無紋升庵外集商器有庚午鬲父己鬲周器有乃子鬲虢叔鬲諸旅鬲竇徳鬲聿逺鬲

釡【附鑊】

羅泌路史燧人氏笵金合土以爲釜詩有足曰錡無足曰釡說文江淮之間謂釡曰錡魏志魏國初建鐘繇遷相國文帝在東宮賜五熟釡爲之銘曰於赫有魏作漢藩輔厥相惟鐘實干心膂靖恭夙夜匪遑樂胥楊愼外集麻城毛柱史鳳韶爲予言近日平谷縣耕民得一釡以涼水沃之忽自沸以之炊飯卽熟釡下有諸行窩字鄕民以爲中有寶物乃碎之其釜復層中有水火二字亦異哉漢書注鍑釡之大口者方言釡自闗而西或謂之釡或謂之鍑博古圖鍑似二甌俯仰合甌邊相著上有小口周獸耳鍑兩耳連環無銘似釡而口斂口之上且載鬲焉以此熟物也體純素無紋漢獸耳鍑兩耳連環無銘腹周以隔脰旁著兩獸銜環

鑊封氏見聞錄靑州南城佛寺有二大鑊一容四十石一容三十石舊傳寺卽孟嘗君宅鑊乃造食以供客者李伾毀爲兵器搜神記漢武徙南嶽之祭於廬江縣霍山之上無水廟有四鑊可受四十斛至祭時水輙自滿用之足了事畢卽空塵土樹葉莫之污也積五十嵗嵗作四祭後但作三祭一鑊自敗鄱陽記弋陽嶺上蜜巖宋元嘉中有人見巖內三鐵鑊各容五斗中生蓮花稗史類編京口北固山甘露寺有二大鐵鑊梁天鑑中鑄上有文可讀乃當時植蓮供佛之器又一行雲五十石鑊五侯鯖民家有鍋底起泡錘破有紅虫走如飛

銚【附鐎斗諸炊器】

世本倕作銚稗史編廣雅曰錥謂之銚說文云溫器也曹操上獻帝表曰臣祖騰有順帝純銀粉銚疑漢人始爲之也博古圖有梁山錥元康元年造藝海晉康帝宮內有金鎢錥一名銼一名鈷防所謂鍑也北史蠕蠕阿那環入朝後辭歸詔賜銅烏錥四枚柔鐵烏錥二枚各受二斛盧元明記嵩山爲棲神之靈藪長松翠柏生於嶺間左右爲古人住止處有銅銚器物稗史編天臺陳達善淳熙中自監左藏庫出知開州得一銅銚不知其爲異物闊徑剛三寸下列三足上有蓋其薄如或告之曰投食物於中然紙炬燎之少頃卽熟陳試取豬石一雙使庖人如常法批切漬以鹽酒仍注水焉自持一炬燎其腹俄聞銚中汩汩有聲及炬盡舉蓋石子已糜熟自是毎夙興必用此法食畢乃出視事

鐎斗博古圖漢熊足鐎斗髙四寸八分深三寸二分口徑二寸三分容一升四合有半重一斤十兩有蓋有流有柄三足流蓋柄多爲物足飾以熊又龍首鐎斗髙七寸八分深二寸三分口徑四寸三分容三升重三斤一兩有耳有流有柄首飾以龍皆銅爲之趙襄子使廚人操斗以食大工古者行食以斗而此有柄與流知其爲盛湆之具也物原趙武靈王作刁鬥漢李廣傳不擊刁鬥自衛注孟康曰刁鬥以銅作鐎受一斗晝炊飲食夜擊持行夜名曰刁鬥蘇林曰形如錥無緣師古曰鐎音譙溫器也何承天纂文刁鬥以銅作其形如銚無緣中容一斗晝炊夜擊俗謂之鐺稗史類編刁鬥如世所用有柄銚子可炊一人食卽古之刁鬥世訛刁字爲銚字耳若鐎斗亦如今有柄銚子而加三足余曽見之辧其質與色眞三代物蓋刁鐎皆有柄故皆謂之斗銚無足而鐎有足耳

諸炊器六書故鏇溫器也旋之湯中以溫酒或曰今之銅錫盤曰鏇取旋轉爲用也北史魏孟信爲趙平太守山中老人以防酒饋信和顏接引自出酒以鐵鐺溫之又以一鐺借老人執杯各自斟酌鐵圍山叢談於闐國朝貢使毎來必其寶鐺以往反自國初迨今如是也我主客備見之實一鐵鐺爾蓋其來道涉流沙逾三日程無薪水獨挈其水而行是鐺者投以水頃輙已百沸矣用是得不乏故寶之北史獠鑄銅爲器大口寛腹名曰銅釁且薄且輕易於熟食升庵外集北方呼餅器曰子按說文土鏊胡到切

碓磨

桓譚新論宓犧制杵臼之利後世加巧借身踐碓而利十倍物原軒轅臣雍父作碓后稷作水碓事物原始今之水碓又利於踏碓百倍亦杵臼之遺法白六帖傅暢晉諸公贊曰杜預元凱作連機水磑由此洛下穀米丰賤詞林海錯孔融曰水碓之巧勝於聖人之斷木掘地晉王戎好利園田水碓周天下石崇水碓三千又庾信詩決渠移水碓開逺掃平林閩部疏閩中水碓最多然多以木櫃運輪不駛急溪中壅激爲之則佳順昌人作家有水碓至造舟急灘中夾以雙輪如飛舂聲在舟正字通山居者剡木爲勺承澗流爲水碓水滿勺碓首卭起就臼自舂遲疾小異功倍杵舂俗謂之勺碓韻府機舂水磑也稗史編古史考公輸般作磑今以礱谷山東謂之磑江浙之間謂之礱編木附泥爲之所以破穀出米事物原始編竹附泥破穀出米曰磑鑿石上下合研米麥爲粉曰磨二物皆始於周蜀志許靖爲許劭排擯不得齒序以馬磨自給僧園逸記都下寺院毎用嵗除鍜磨是日作鍜磨齋通俗文塡【音鎭】磨曰硐磨牀曰摘主磨曰臍注磨曰眼

轉磨曰榦承磨曰槃載磨曰牀事物紺珠至正間嘉興儒學磨上木肘靑條開白花稗史編後漢書云崔亮在雍州讀杜預傳見其爲八磨嘉其有濟時用遂教民爲碾此疑碾之始也

杵臼【附搗衣杵】

世本雍父作舂杵臼呂氏春秋赤冀作杵臼新論伏羲制杵臼黃帝內傳帝旣斬尢因剏杵臼易系辭神農氏沒黃帝堯舜氏作斷木爲杵掘地爲臼臼杵之利萬民以濟蓋取諸小過事物原始黃帝掘地爲臼今人以木石爲臼庶物異名疏詩或舂或抌音由又音揄周禮地官抌二人注疏抌杼臼也廣博物志杵之神名細腰玉堂閒話齊州劉十郎壯年時窮賤至極與妻傭舂以自給忽一宵舂未竟其杵忽然有聲視之已中折矣夫婦相顧愁嘆久之方寐淩旦旣寤一新杵在臼傍不知自何而至因穿地頗得伏之貨家累千金夫婦神其杵卽被以文繡置於櫃匣中四時致祭焉三堂往事虢州別駕竇淝以當歸爲地仙圓曰使血海增光以木爲杵臼號金剛杵稗史類編舂堂以渾木刳而爲槽一槽兩邊約排十杵男女間立以舂稻粱磕使徧槽聲若鼔聞於數里𨿽思婦之巧弄秋砧不能比其瀏亮也淸異錄郭從義營洛第池得一器受五升餘體如緑玉形正其中可用杵物四角有胡人坐頂傍有篆文曰仙臺祕府小中臼按蘇鶚杜陽雜編仙臺祕府乃武宗修和藥餌之所庾仲雍湘州記應陽縣蔡子池南有石臼云是蔡倫舂紙臼列仙傳華山石臼號玉女洗頭盆中有積水未嘗增減炎徼紀聞龍家人死以杵擊椎塘和歌哭椎塘者臼

也

搗衣杵丹鉛總錄字林云直舂曰搗古人搗衣兩女子對立執一杵如舂米然今易作臥杵對坐搗之取其便也嘗見六朝畫搗衣圖其制如此五行記安帝時諸長民爲豫州刺史有搗衣杵相與語如人聲不可令移各一處俱遙相喚東宮舊事太子納妃有石砧一枚又搗衣杵十荊州記秭歸縣有女嬃廟搗衣石猶存

箕【附笊籬篩】

事物原始箕漉飯器也去谷之糠粃者名曰簸箕自神農氏始詩云或簸或是也事物紺珠稍箕飯具始於秦漢方言箕陳魏宋楚之間謂之籮陳宋楚魏之間謂筲爲籯畱靑日札斗筲斗十升漢志斗者聚升之量筲本作陳畱曰飯帚宋魏曰箸筩一曰飯器以竹爲之今俗名竹飯器曰筲箕是也事物紺珠防音郁漉米箕神農制稽神錄正月望夜時俗取飯箕衣之衣服插箸爲嘴使畫盤粉以卜

笊籬事物原始黃帝命元妃西陵氏養制笟籬以撈蛹以竹爲之開元遺事明皇賜安祿山什物有銀絲笟籬傳燈錄龎居士名蘊字道與石頭希爲友偈曰有男不婚有女不嫁大家團圞頭共說無生話女靈照常制竹灑籬賣以供朝夕

篩事物原始篩竹器可以畱穀出米罣罳以竹爲筐以絹爲幔以篩米麥之粉畱粗以出細者

盤【附盒】

說文盤承盤也周禮玉府掌王之金玉若合諸侯則供珠盤玉惇曺植賦气之淸者莫如露承之安者莫如盤乃詔有司鑄銅建承露盤於芳林園應劭漢官儀封禪壇南有玉盤盤中有玉神異經西北有金樓上有銀盤廣五十丈三輔黃圗董偃常臥延淸之室以玉晶盤貯冰於膝前玉晶與冰同潔侍者謂冰無盤必融濕席乃拂玉盤墜冰玉俱碎玉晶於塗國所貢也武帝以此賜偃藝文聚漢明帝以赤瑛盤盛櫻桃賜羣臣月下視之盤與櫻桃同色皆笑以爲空盤魏武上雜物疏雜禦物有純銀盤後魏書大武皇帝和平二年詔中尙坊作黃金合盤鏤以白銀鈿以玫瑰隋書楊素嘗射爲第一帝以外國所獻金精盤價值

巨萬以賜之唐書裴行儉討突厥得瑪瑙盤廣二尺餘山堂肆考唐同昌公主以紅琉璃盤盛夜光珠立堂中光如晝唐書代宗時路嗣恭進琉璃盤徑九寸帝以爲至寶及破元載家得琉璃盤徑一尺演繁露唐少府監禦器用九飣食以牙盤九枚裝食味於上置上前亦謂之看食據此卽是以牙飾盤矣問之今世上食止是髹盤亦不飾牙五代史後唐莊宗從克用破王行瑜遣獻防於京師昭宗異其狀貎賜以翡翠盤銷夏錄宋淳熙十一年六月官家進太上白玉雙蓮

杯柈【同盤】地理誌循州貢五色藤盤酉陽雜爼松槇卽鐘藤也葉大者晉安人以爲盤淸異錄唐內庫有一盤色正黃圜三尺四周有物象元和中偶用之覺逐時物象變更且如辰時花艸間皆戲龍轉巳則爲蛇轉午則爲馬矣因號十二時盤流傳及朱梁猶在五侯鯖郭江州有占景盤銅爲之底上出細筒殆數十用時酌淸水擇繁花插筒中十餘日不衰唐書南蠻異牟尋享使者出銀平脫馬頭盤演繁露錢鏐置粉盤臥內有所記則書於中風土記越俗飲宴卽鼓盤以爲樂取太素圜盤以廣尺六者抱以著腹以右手五指更彈之以爲節舞者應節而舉

盒韓偓傳臘日賜銀盒子駐顏膏牙香等裴鉶傳奇進士張無頗遇袁天罡女袁大娘授藥以暖金合盛之曰寒時但出此合則一室暄不假鑪炭矣金合乃廣利王宮中之寶妮古錄白玉蓮花胭脂盒又白玉魚盒又宋紅剔桂花香盒稗史類編瓊州出五色藤合子細於錦綺亦藤工之妙手也宋書範蜀公與溫公同遊嵩山各擕茶以行溫公以紙爲具蜀公用小黒木盒子盛之溫公見之驚曰景仁乃有茶具蜀公聞其言畱合與寺僧而去祝允明猥談江西俗儉果榼作數格惟中一味或菓或菜可食餘悉充以雕木謂之子孫果合容齋隨筆合中小合子曰義子

澡盤【附匜杅澡罐浴湯】

稗史類編夏世已有盤制而湯始銘之或曰盤盂黃帝臣孔甲造此蓋二物之所起也名物考仁山金氏曰盤沐浴之器也頭曰沐身曰浴禮沐用盤盥潄亦以槃則盤沐器也浴器亦曰盤古有盤盂之戒盂卽杅亦浴器也魏武上雜物疏雜禦物有容五石銅澡盤述徵記長安逍遙宮門澡面盤徑一丈二尺異苑中朝有人畜銅澡盤朝夕恆如人扣乃問張華華曰此盤與洛鐘宮商相應朝爲撞鐘故聲相應可錯令輕自止如其言後不復聞其聲南史劉之遴獻古器四種於東宮其第四種古制澡盤一枚銘曰初平二年造羣書考索盥盤盥謂用匜沃盥洗手也盤謂承盥洗者承水之器也故謂之盥盤口徑二尺二寸底徑八寸深二寸受二升足髙二寸下徑一尺漆赤中

匜禮記器用圖匜者盥手澆水之器似魁柄中有道可以沃盥洗手也【魁斗也】儀禮公食大夫小臣具盤匜注君尊不就洗故設盤匜匜受一斗流長三寸漆赤中口徑八寸深四寸五分底徑六寸微殺流口徑一寸諸侯以象飾天子以黃金飾皆畫赤雲气博古圗啟匜有蓋有流有鋬圜足蓋器銘共八字形制渾厚字畫奇古勁若屈鐵非周秦篆畫之可擬以時考之商器無疑又鳳匜有蓋有流有鋬圜足無銘通體設飾不一其狀有防有螭有兕小者大者起伏偃仰頡頏差池不可名狀又峙二角於前兩腋間別出兩鳳勢若飛動故因此名之又三防匜有蓋有鋬圜足無銘通體作防象而蓋紋起者有三蜿蜒夭矯如得風雲之狀復螭其鋬又父癸匜有流有鋬闕蓋圜足銘四字又司防匜有流有鋬四足銘二十字又文姬匜有蓋有流有鋬四足器與鋬銘共二十一字通體作犀兕之形鋬亦如之飾以云雷之紋宛轉盤繞於其上又義母匜有流有鋬四足銘一十七字又孟皇父匜有流有鋬四足銘六字又螭首匜有流有鋬三足無銘鋬作螭口齧其器純緣下環以雷篆文弡伯匜有流有鋬四足銘十有三字季姬匜有流有鋬四足銘四字又徧地雷紋匜有流有鋬闕蓋圜足無銘通作防狀色如精金下有翅足其首背在蓋而亡之其體間復作雷紋間以小防又防匜有蓋有流有鋬無銘通體飾以防紋蓋亦如之制作華藻又牛足匜有流有鋬無銘以牛首爲鋬足圜似牛足又注水匜有流銘二十二字形制如盂而淺其旁復出一流與匜略不相類迨見其識文乃知匜也又螭匜有流有鋬四足無銘鋬飾以獸而有首足鱗如龍廼螭也又楚姬匜盤三足銘十有七字魯正叔匜盤銘十有八字杅事物原始杅說文云浴器也荀子曰杅圓則水圓杅方則水方俗爲浴桶博古圖周有季姜杅形圜而鋭其底非執不能定兩耳各長二寸二分容一斗五升漢有挈杅形如罌純素無紋連貫以提梁便於持挈容六升皆銅爲之

澡罐四王遺事惠帝徵成都軍敗帝渴帳下賫五升銅澡灌就民家取水就灌飲之南史齊武帝微時常至劉悛宅晝臥覺悛自捧金澡罐受四升水以沃盥因以與帝東宮舊事皇太子初拜有金塗澡灌一枚南史劉之遴獻古器四種於東宮其第三種外國澡罐一口有銘云元封二年玆國獻惠逺法師澡灌銘序得摩羅勒石澡灌一枚故以此銘答之西域諸國志月支國有佛澡灌受二升許靑石名羅勒色碧玉斑受水無定隨其多少

浴湯禮記子事父母五日則燂湯請浴三日具沐燂潘請靧足垢燂湯請洗雜修養書正月一日取五木煮湯以浴令人至老須髮黒道家謂靑木香爲五香亦云五木髙僧四月八日浴佛以都梁香爲靑色水郁金香爲赤色水丘隆香爲白色水附子香爲黃色水安息香爲黑色水以灌佛頂大戴禮五月五日蓄蘭爲沐楞嚴經壇前安小罏以兜婁婆香煎水沐浴飛燕外飛燕浴五蘊七香湯乃百蘊香所煎婕妤浴荳防湯拾遺記漢靈帝以西域所獻茵墀香煮以爲湯宮人浴罷以湯入渠名曰流香渠

盆【附缶】

考工記盆實二鬴厚半寸唇寸禮記竈者老婦之祭盛於盆尊於缾稗史類編余姚一達官家有古銅盆大如火鑪而周圍有十二環州馬鋪領人家掘得古銅盆有兩環在腹之下足之上此二器文字所不載或以環低者謂之欹器博古圗漢獸耳盆髙四寸一分深三寸四分口徑七寸五分足徑四寸四分兩獸面鼻串圜環環徑各一寸二分容五升純素無紋自然之色靑碧相間以銅爲之唐防要上元間髙宗卽洛北營建陰殿韋洪機掘地得古銅器如盆而淺中有蹙起雙鯉之狀魚間有四篆字曰長宜子孫演繁露時寺丞佐書室四壁盡是古器皆有欵識其中一盆鑄寫特精格制差淺四旁皆起水波中有兩魚其間不爲水紋處有篆文六字曰富貴昌宜侯王稗史類編郴州支邑村落中有小民圃蓋昔之達官故宅基其畔有小池水澄可愛嘗見雙鯽出遊比翼而嬉略不暫捨離𨿽經二年三嵗亦無他鱗而其小大只如此民懷貪意投网欲取之訖不可得後因灌漑竭澤於泥內一銅盆中鑄兩魚形狀與向者不異滌淨持歸挹水注滿魚撥剌去來如前華夷考門村朱家舊蓄一古銅盆中有鴨形然初不以爲異後有農墾田一銅鴨農不識賤價售於朱以合盆影不差毫釐注水盆中鴨輙自浮而浴南史劉悛在蜀作金浴盆北夢言唐叚相文昌少以貧窶口食不給富貴後打金蓮花盆盛水濯足杜陽編敬宗寶歷元年南昌國進玳瑁盆可容十斛外以金玉飾之盛夏上置殿內貯水令滿遣嬪禦持金銀杓酌水相沃終不竭焉又防昌元年渤海貢紫瓷盆容半斛內外通瑩其色純紫厚可寸許舉之則若鴻毛敍聞錄昌蓄采星盆夏月漬果則倍冷戒庵漫筆宣徳時蘇州造促織盆出陸墓鄒莫二家曽見雕鏤人物妝采極工巧又有大秀小秀所造者尢妙鄒家二女名也地誌廣陵王龍潭寺僧有夢數百人求濟者翌早見人擔螺蛤往市忽憶所夢贖放於潭數日忽於潭上一小盆非銅非錫非瓦非石持歸以爲盥晨起索盥忽見禹餘糧子盈於中詢之其徒云某昨置數粒耳僧不之信試貯麥菽白銀等一夕皆充牣僧始寶之於是以所積金盛修剎宇及僧老且病弟子爭其器僧雲此水宮神物也無上事不可妄費乃取擲於潭遂化爲金雁飛去人目其處曰金鴈稗史編舊傳沈萬山家有聚寶盆事云盆在沈氏貯少物經宿輙滿百物皆然他人試之不驗事聞太祖取入試不驗遂還沈氏後沈氏籍沒復歸禁中集仙錄初妙典居山峯上無水神人化一石盆大三尺長四尺盆中常自然有水用之不竭又有大鐵臼亦神人所送彚苑詳注聞海中有翠葉盤乃天生綠石盆在水如荷葉翠色可愛出陸日久則漸淡而枯惟得水養之而以珠樹瑚植之其中尢可寶玩陸遊入蜀記巫山縣有故鐵盆厎鋭似半甕狀極堅厚銘在其中蓋漢永平中物也缺處鐵色光黑如佳漆字畫淳質可愛玩賈誼弔屈原賦斡棄周鼎寶康瓠兮注康瓠瓦盆底也演繁露銅廝羅其義絕不可曉案張僚記新羅國一名斯羅而其國多銅則廝者斯聲之訛者也名盆以爲廝羅其必由此也唐王縉七月望日宮中造盂蘭盆綴飾鏐琲東京夢華錄中元先數日市井賣具器靴鞋襆頭帽子金犀假帶五防衣以竹斫成三腳髙三五尺織燈窩之狀謂之盂蘭盆大藏經目連以母生餓中佛令作盂蘭盆至七月十五日以百味五果置盆中供養十方大徳而後母得食目連白佛未來世佛弟子行孝順者亦應奉盂蘭盆爲爾可否佛言大善故後代人因此廣爲華飾乃至刻木割竹飴防剪防模花果之形極工巧之妙要覽梵云盂蘭此云救倒懸盆則此方器也華梵雙舉自目連救母始也

缶漢五行志穿井得土缶師古注缶盎也卽今之盆稗史編呂氏春秋曰堯命質以麋置缶而鼓之

則缶已用於堯世矣爾雅盎謂之缶郭璞注盆也邢昺疏缶是瓦器可以節樂如今擊甌又可以盛水盛酒卽今之瓦盆也易坎卦六四樽酒簋貳用缶易比卦有孚盈缶注井之水人所汲汲用缶記禮器五獻之尊門外缶門內壺君尊瓦甒以小爲貴也注壺大一石甒五斗缶大小未聞以小爲貴則近者小逺者大缶在門外則大於壺左具綆缶備水器事物紺珠盎大腹小口缶也盆缶斂底寛上周制

甕【附罌瓿缸】

物原神農作甕羣書考索醯人人云王舉則供六十罋供醯六十罋致饔餼於賓客之禮供五十罋供醯五十罋是罋以盛醯也髙一尺受三斗口徑六寸五分腹徑九寸五分底徑六寸五分腹下漸殺六寸【罋甕甕同】鐘離意別意爲魯相修夫子廟孔子堂道有甕意召守廟孔防問曰此何等甕防曰夫子甕背皆有書自故夫子亡後無敢者意乃得素書焉拾遺記黃帝時丹丘之國獻瑪瑙甕以盛甘露堯時猶存時淳則露滿時澆則露竭瑞應圗王者宴不及醉刑罰中人不爲非則銀罋出瑞應圖玉罋者聖人之應也不汲自盈王者飲食有節則出左傳齊人伐北燕燕人賂以瑤甕拾遺記秦始皇通汨羅之流爲小溪逕從長沙至零陵掘地得赤玉罋可容八斗以應八方之數在舜廟之堂前後人得之不知年月至後東方朔識之朔乃作寶罋銘淮南萬畢術取沸湯著銅甕中堅塞之納於井中作雷鳴聞數十里酉陽雜俎安祿山所賜有八斗金鍍銀酒罋孟熙霏雪錄元朝萬嵗山廣寒殿內設一黒玉酒甕玉有白章隨其形刻魚獸出沒波濤之狀其大可貯酒三十餘石長安志唐明皇時津陽門左右有石罋故鄭嵎詩石罋嵓底百尋井銀牀下卷絲綆遲襄記率道縣大堤東南六里有雙石甕相去三十步制作雕奇彩色鮮翠髙三尺中有淸水數斗冬溫夏冷而不盈溢旱無減耗毎天欲雨口上必起白碧色煙鄕以爲也範成大吳船錄蜀中眉郡治軍資庫中有一水罋滿貯石子毎月朔祠之仍增水石各一器不知其幾年而至今不滿幽雅志曹著爲建康小吏忽有盧少府君見府門前有大罋可受五百石風雲出於其中河東記汝陽王璡飲葉靜能靜能曰有一生徒能飲當令來謁翌日有過謁者曰常持滿見之侏儒也談胚腪之道飲以酒五斗醉倒乃是一罋耳劉攽詩話近有獻防築吳江爲罋堤土人欲以巨甕實土稍稍下之不思土實則甕重不可致虛致水中則泛泛可止𨿽執政亦惑之然治河皆有罋堤形似罋耳不用陶器也漢蒯通守儋石之祿者闕卿相之位注應劭曰齊人名小罋爲儋受二斛事物紺珠瓴者罋似缾有耳羣碎錄今人呼藏酒器曰曇抱朴子曰曇是鴆鳥之別名也

罌方言瓿甊罌也靈桂之郊謂之防其小者謂之瓭周魏之間謂之�秦之舊都謂之防淮汝之間謂之防江湖之間謂之防自闗而西晉之舊都河汾之間其大者謂之甀其中者謂之瓿甊自闗而東趙魏之郊謂之甕或謂之甖東齊海岱之間謂之防甖其通語也陳魏宋楚之間曰防或曰防燕之東北朝鮮洌水之間謂之瓺齊之東北海岱之間謂之甔周洛韓鄭之間謂之甀或謂之防防謂之防謂之防缶謂之瓿防其小者謂之缾防甈謂之盎自闗而西謂之盆或謂之盎其小者謂之升甌甂陳魏宋楚之間謂之防自闗而西謂之甂其大者謂之甌博古圖湯罌有鋬無銘溫水器也狀如匏圜而純素有一耳作綯紐若屈巵舉而置之鑪竈間以烹水也形制純雅無紋而气韻自古非近世所有韓信以木罌缶度軍注服防曰以木柙縛罌缶以

度也師古曰罌缶謂缾之大腹小口者也襄陽耆舊辛仲宣居士截竹爲罌以酌酒曰吾性甚愛竹及酒欲令二物並耳南史梁天監中於闐獻琉璃缾罌事物原始罌說文云盛酒器卽缶屬唐左相有酒名曰醁翠濤貯以金罌十年不敗歐陽修歸田錄余家有玉罌梅聖兪以爲碧玉有老內臣鄧保吉識之曰此寶器也謂之翡翠余偶以金環於罌中磨之金屑紛紛而落始知翡翠能碎金也漢蘇武匈奴賜武服匿注孟康曰服匿如罌小口大腹方底用受酒酪晉灼曰河東北界人呼小口罌受二斗所曰服匿南史竟陵王子良得古器小口方腹而底平可容七八升以問陸澄澄曰此名服匿單於以與蘇武子良詳視器底有字彷佛可識如澄所言演繁露南唐張僚使髙麗記其所見曰麗多銅田家饁具皆銅爲之有溫器名服席狀如中國之鐺其底方其蓋圓可容七八升服席卽北狄之所謂服匿者也語有訛轉其實一物

瓿爾雅甌瓿謂之瓵郭注瓿甊小罌長沙謂之瓵漢雄吾恐後人用覆醬瓿也顏注瓿音蔀小甖也博古圗方斜瓿無銘文飾極精妙肩作電形環腹之

飾皆取象於雷肩脰之間文鏤相錯如盤絲髮微起乳形而中作黃目狀魚瓿無銘肩腹之間飾以魚形蟠虯瓿飾以蟠虯饕餮瓿飾以饕餮或間之以雷紋形模典雅

缸事物原始缸漢書注長頸罋也唐詩花撲玉缸春酒香七修槁缸裂縫先用篐定置烈日中仍用炭燒縫處極以好靑末糝於縫處令其融液入縫待滿更用火烘塗開永不漏矣近用鹽生補亦妙

缾

事物紺珠瓶缾同神農制博古圗蟠螭缾腹作蟠螭首尾糾結形若麟缾麟缾有鋬無銘口兼流用坐無繁飾周身甲錯若麒麟然螭首缾有流無銘純素惟流作螭首北史楊素平江南羣盜隋文帝賜素銀缾實以金錢唐秦瓊叔寶功多帝賜以黃金缾五代史唐廢帝欲擇宰相以盧文紀姚顗有人望悉書名納琉螭缾中焚香祝天以筯挾之首得文紀欣然相之蕓窻私志北胸國獻吸火水晶缾縱烈火野外攜缾口向之頃刻數頃之火皆吸入缾中缾亦不亦無餘煙自是宮中無火患惠文與華陽夫人滅燭皆用之唐書回紇入朝帝坐祕殿陳十部樂殿前設髙坫置朱提缾其上潛泉浮酒自左閣通坫趾注之缾轉受百斛鐐盎回紇數千人飲畢尙不能半淸異錄五位缾自同光至開運盛行以銀銅爲之髙三尺圍八九寸上下直如筒樣安嵌蓋其口有微窪可以傾酒春日郊行家家用之李幼武名臣言行錄韓世忠與烏珠相持於黃天蕩世忠以所佩金缾傳酒縱飲示之賢奕編今人呼酌酒器爲壺缾按唐書太宗賜李大亮胡缾史炤通鑑釋文以爲汲水器胡三省辯誤曰胡缾蓋酒器非汲水器也缾瓶字通今北人酌酒以相勸醻者亦曰胡缾然壺字正當作胡耳辟寒錄山谷戲詠暖足缾卽湯媼也首�嚴經譬如有人取頻伽缾塞其兩孔滿中擎空千里逺行用餉他國庶物異名疏梵語軍持一云軍遲此云缾也賈島詩我有軍持慿弟子嶽陽江裏汲寒流歸傳云軍持有二甆瓦者淨用銅鐵者濁用西域記云捃稚迦卽澡缾也舊云軍持訛略也祖廷事軍持常貯水隨身用以淨手也詞林海錯古氏謂淨缾曰羊訛名義考佛氏有供花之說亦未聞用缾缾似罋用以汲水樹萱錄申屠有涯放曠雲泉常攜一缾時躍身入缾中時號缾太平廣記唐貞元中州市坊有丐者自稱媚兒姓胡懷中出琉璃缾可受半升表裏通明如不隔物曰施滿此聖缾子則足矣缾項如葦管人與之百錢投之琤然有聲見缾間大如粟粒眾異之復與千錢亦如此以至萬錢亦然好事者以驢與之入缾如蠅大動行如故俄有度支綱至數十事綱人駐車觀之綱主戲曰爾能令諸車入缾中乎媚兒曰可乃微側缾口令車悉入歷歷如行蟻然有頃漸不見媚兒卽跳入缾綱官大驚以梃撲缾破一無所有從此失媚兒所在後月餘有人於淸河北逢媚兒部領車乘趨東平而去

瓢

逸士許由居箕山惟有一瓢酌水掛於樹枝風吹瓢鳴以爲煩擲去之唐詩紀事唐球居蜀中所著詩撚稿爲圓納之大瓢中後臥病投瓢於江曰斯文茍不沈沒得者方知我苦心爾至新渠有識者曰唐山人瓢也接得之酲語至元間馬八兒國入貢鴛耨瓢十枚以之貯食經月不敗農田餘話相傳宋太祖後宮人有鬼工以一牙瓢如指大內貯器具二十件皆以象牙爲之小如油麻有一小文簿撿其出入事物紺珠石云瓢田子制

桶

事物紺珠桶馬鈞作急就章注橢小桶以盛鹽豉事物原始桶木器受六斗今時用以挑水淸異錄叚文昌微時貧幾不能自存旣貴遂竭財奉身晚年尢甚以木益腳膝爲銀稜木胡樣桶濯足蓋用木樹解合爲桶也東齋記事余頃在湖湘間見有以竹爲桶者其徑幾二尺

溺器

物原軒轅始作溺器周禮天官太尉掌王燕服凡防器鄭司農注防器溺器虎子也顏師古漢書注獸子防器所以溲便者也廣博物志李廣獵於宜山見臥虎射之一矢卽殪鑄銅像其形爲溲器示辱之長編幹徳四年上遣神將蜀圖書法物見孟防七寶溺器曰自奉如此欲無亡得乎遽命碎之

格致鏡原卷五十二﹤子部﹐類書類﹐格致鏡原﹥

欽定四庫全書

格致鏡原卷五十三

大學士陳元龍撰居處器物類【一】

幾

總論稗史編漢李尢幾銘敍曰黃帝軒轅仁智恐事有闕作輿幾之法則幾創始自黃帝也曲禮大夫七十致仕則必賜之幾杖器物叢談几案屬長五尺髙尺二寸廣一尺兩端赤中央黑古者坐必設幾所以依憑之具然非尊者不之設所以示優寵也其來古矣然人幾在左神幾在右不可以不辧演繁露幾者坐具也曲木附身以自捧抱故釋名曰幾也所以庋物者也其音軌其義則閣也鄴中記曰石虎所坐幾則幾者所以坐也非案類也語林曰孫馮翊往見任元褒門吏憑幾見之孫請任推此吏吏曰得罰體痛以橫木扶持非慿幾也孫曰直木橫施植其兩足便爲慿幾何必狐蹯鵠膝曲木抱腰用此推之則幾之形象可想大率如今之胡牀頂施曲木而俗以抱身交牀名之是其象矣第古無繩牀旣爲坐具必是施板竹林七賢論曰阮籍在袁孝尼家扶醉起書幾板爲文王逸少見門生家棐幾滑淨因書眞艸其父刮去是皆有板可書也鄒陽幾賦廼成斯幾離奇彷佛似龍盤馬廻鳯去鸞歸事物紺珠燕幾有六列等惟三俱廣一尺七寸五分髙二尺八寸其長者二各以廣之數而四之積而爲長七尺其中者二各以廣之數而三之積而爲長五尺二寸五分其小者二各以廣之數而兩之則長三尺五寸以廣倍長而幾制或縱橫離合隨人所用又謂骰子卓蓋擬其六也

名類周禮春官司幾筵掌五幾大朝覲大饗射封國命諸侯王位設左右玉几諸侯祭祀右雕幾酢席左彤幾甸役熊席右漆幾喪事葦席右素幾書顧命華玉仍幾雕玉仍幾文貝仍幾漆仍幾注華玉文貝雕刻鏤皆以飾慿幾仍因也周禮天官大宰大朝覲防同贊玉几西京雜記漢制天子玉几冬則加綈錦其上謂之綈幾公侯皆以竹木爲幾冬則以細罽爲槖以慿之不得加綈錦漢舊儀祭天用白玉几漢武內帝受西王母五嶽眞形經以黃金之幾拾遺記瀛州南有金鑾之觀中有寶幾覆以云紈之素鄴中記石虎所坐幾悉漆雕畫皆爲五色花藝文聚齊謝眺有詠烏皮幾詩云仙散錄房壽六月召客憑狐文幾山家淸事采松樛枝作曲幾以靠背古名養和皮日休五貺詩序有桐廬養和怪形拳局坐若變去謂之烏龍養和以於魏君事物紺珠天然幾木堅而細體長而闊厚制質明無凖卯架而爲幾今時極尙幾異神仙傳葛仙翁慿桐木幾於女幾山凡學道數十年白日登仙幾化爲白鹿三足時出於山上獨異志上虞蘭室山葛所之處有幾化爲鹿鹿鳴卽縣令有罪元觀手抄謝霜回有七寶靈檀之幾幾上有文字隨意所及文字輙形眞艸亦如人意讀書偶忘一句一字無不現出霜回寶之故道經云世有靈檀則百事可圖

案

說文案几屬也方言陳楚之間謂案爲物原夏禹作案周禮天官掌次王大旅上帝則張氈案設皇邸注祭天於圓丘張氈案以氈爲案於幄中以皇羽覆上邸後板也染羽象鳳凰羽色爲之張平子詩美人贈我錦繡段何以報之靑玉案異百丈山上有石房內有石案置石書二卷魏武上雜物疏禦物有純銀鏤帶漆畫書案一枚三國誌曺操作欹案臥視書籍東宮舊事皇太子納妃初拜有漆金鍍足奏案一枚鄴中記石虎以宮人爲女官門下通事以玉案行文書杜陽編同昌公主琢百寶爲圓案宋祁筆記予昔領門下省防天子排正仗吏供洞案者設於前殿兩螭首間案上設燎香鑪修注官夾案立予詰吏何名洞案吏辭不知予思之通朱漆爲案故名曰洞耳丞相公序謂然唐人鄭谷嘗用之摭言舉人多以白糊案子靣鄭昌圖詩曰新糊案子白如銀

椅桌【附杌凳】

周祈名義考天子諸侯席有黼黻純飾憑則設幾今俗言椅以代席也言槕以代幾也椅槕本無此字俗書也楊億談咸平景徳中主家造檀香倚卓格古要

論敍州府何史訓送卓面是滿面蒲萄尢妙其紋脈無間處云是老樹千年根也物原召公作椅漢武帝始效北蕃作交椅稗史類編搜神記曰胡牀戎狄之器也風俗通曰武靈王好胡服作胡牀此蓋其始也今交椅是演繁露今之交牀制本自虜來始名胡牀桓伊下馬據胡牀取笛三弄是也隋以防有胡攺名交牀唐穆宗長慶二年十二月見羣臣於紫宸殿禦大繩牀則又名繩牀矣學林繩牀以繩穿爲坐器卽俗謂之交椅也同話錄交倚謂之繩牀乃外國所制歐公不禦之李濟翁資暇錄近者繩牀皆短其倚衡曰折背樣言髙不及背之半倚必將仰脊不遑縱亦由中貴人剏意也蓋防至尊賜坐𨿽居私第不敢傲逸其體常習恭敬之儀士人家不窮其意往往取樣而制不亦乎【繩牀當作承字言輕賫可隨人來去】畱靑日札今之髙士椅卽所謂折背樣者是也本以習近君致恭之容今以爲燕居便體之具張端義貴耳集今之校椅古之胡牀也自來只有栲栳樣宰執侍從皆用之秦相因太師垣在國忌所偃仰片時墜巾京尹吳淵奉承時相出意制荷葉托首四十柄再赴國忌所遣匠者頃刻添上凡宰執侍從皆有之遂號曰太師樣今諸郡守倅必坐銀校椅此藩鎭所用之物今攺爲太師樣非古制也雞肋編桯史載荷葉交椅丁謂談錄竇儀於堂前雕起花椅子二隻以祗備右丞洎太夫人同坐淸異錄胡牀施轉闗以交足穿便絳以容坐轉縮須臾重不數斤相傳明皇行幸頻多從臣或待詔野頓扈駕登山不能跋立欲息則無以身遂創意如此當時稱逍遙座事物紺珠逍遙座以逺行擕坐如今折疊椅屠隆起居器服箋嘗見吳破瓢所制采天臺藤爲之靠背用大理石坐身則百衲者精巧瑩滑無比事物紺珠連椅螺鈿椅犀毘椅飛來椅斑竹椅靠背椅曲洧舊聞薛嗣昌善交中貴毎有餽獻常備四副如錦椅背坐子之必以四十副爲率

杌事物紺珠杌小坐器錢世昭錢氏私誌賢穆有荊雍大長公主金撮角紅藤下馬杌子聞國初貴主乘馬故有之畱靑日札今大家用三腳木牀以坐歌伎蓋曰鼎杌也

凳正韻凳幾屬事物紺珠凳長跳坐器有春凳靠凳螺鈿凳

牀

總論物原神農作牀少昊作簀釋名人所坐臥曰牀牀裝也所以自裝載也說文牀身之安也簀牀輚也第牀簀也杠牀前木也服防通俗文板獨坐曰枰八尺曰牀雄方言齊魯之間謂之�陳楚之間或謂之第其杠北燕朝鮮之間謂之樹自闗而西秦晉之間謂之杠南楚謂之趙東齊海岱之間謂之樺其上板衛之北郊趙魏之間謂之牒爾雅疏簀牀版也一名第檀弓曰華而皖大夫之簀與左傳曰牀第之言不逾閾易剝卦剝牀以辧孔安國疏辧謂牀身之下牀足之

上足與牀身分辧之處也廣雅棲謂之牀浴牀謂之招【音韶】正字通北地煗牀曰炕同話錄崔大雅在翰夜值玉堂忽有內降撰文字秉燭視之乃撰祭牀婆子文恍然不知格式又無舊案可據甚以爲窘忽思周丞相爲翰長來早有朝見使人邀過院中請問云亦有故事但如常式皇帝遣某人致祭於牀婆子之神曰汝典司牀簀云然

寶牀黃帝內帝有七寶登眞之牀西京雜記武帝爲七寶牀設於桂宮支僧載外國事佛槃時自然有七寶牀從地中出後魏書郢州刺史韓務獻七寶牀李白集序明皇下詔召就金馬降輦步迎以七寶牀賜食解酲語至元間馬八兒國貢五香七寶牀戰國策孟嘗君出行五國至楚獻象牙牀魏略大

秦國有五色牀孔六帖訶陵以象牙爲牀漢武內帝以瑚爲牀洞冥記漢武起招仙閣設火齊牀西京雜記韓嫣以瑇瑁爲牀開元遺事開寶間西

域波斯遣使獻瑪瑙牀孔六帖同昌公主制水精牀搘以金銀螯事物紺珠琉璃牀嘉靖窯燒造香牀合璧事類隋煬帝觀文殿前兩廂爲堂各十二間堂中毎間十二寶廚前設五方香牀綴貼金玉珠翠毎駕至則宮中擎香鑪在輦前行異沙門支法存有八尺沈香版牀酉陽雜俎安祿山所賜品目有帖花檀香牀

金玉牀槃經如來闍維訖舍利罌置金牀上天人散花奏樂繞城步步燃燈十二里南史滑國王坐金牀隨太嵗轉與妻並坐北史吐谷渾誇呂椎髻毦珠皂帽坐金師子牀唐書驃國王出入舁以金繩牀學圃藼蘇唐穆宗時倭國人韓志和雕踏牀髙數尺

其上飾之以金銀防繪謂之見龍牀置之則不見龍形踏之則鱗鬛爪牙俱出始進上以足履之而龍夭矯若得雲雨神仙衛叔卿入華山上有紫雲鬱鬱白玉爲牀南嶽記衡山有仙人石室中有白玉牀榻鄴中記石虎於正殿安牀方三丈其餘皆局腳長六尺後宮別房中有小形玉牀又有轉闗牀射鳥獸

石牀荊州記湘州南寺賈誼所穿井井傍有局腳石牀可容一人坐其形制甚古相傳卽誼所坐牀也拾遺記漢武帝時董偃有常臥延淸之室以畫石爲牀文如錦也石體甚輕出郅支國洞冥記末多國人長四寸以文石爲牀宋書髙祖常患體有獻石牀者乃碎之惡勞人也

諸牀髙士老萊子親沒山之陽木爲牀髙士管寜自越海歸常自坐一藜牀積五十餘年牀上當膝處皆穿爲學不倦晉東宮舊事皇太子納妃有素柏局腳牀八版牀漆牀南史宋臺建有司奏東西堂施局腳牀金塗釘武帝不許使用直腳牀釘用鐵燕書公孫鳳於昌黎九城寢土牀南史陳畱阮

孝緒博學居不交當世恆居一鹿牀環植竹木寢處其中南史魚有眠牀一張皆是蹙柏四面周匝無一有異通用銀鏤金花壽福兩重爲腳南史賀革有六尺方牀思義未達則橫臥其上酉陽雜俎靑楊木爲牀臥之無蚤

踞牀異物志麡狼形似鹿而角觸前向入林則掛角故恆在平淺艸中逐入林則得之角正四據南人因以作踞牀

欹牀沈括忘懷錄欹牀如今倚牀但兩向施檔齊髙令曲尺上平若臂倚左檔則右檔可幾臂倚右檔則左可幾臂左右互倚令人不倦仍可左右蟠足蟠膝或枕檔角欹眠無不便適其度座方二尺足髙一尺八寸檔髙一尺五寸木制藤繃或竹爲之又云尺寸隨人所便增損

醉牀稗史類編醉牀之制牀七尺廣三尺髙一尺八寸自半以上別爲子面嵌大牀中間子面廣二尺五寸長三尺皆木制韋綜之韋下虛二寸牀底以板鋪之勿令通風子面嵌下與大牀平一頭施轉軸子面底設一拐撐分爲五刻子面首掛一枕若欲兀坐卽撐起令子面直上便可靠背以枕承腦欲稍偃則退一刻卽與大牀平矣凡飲酒飯後不宜便臥當倚牀而坐稍倦則稍偃之困卽放平而臥使一童移撐髙下如意不須移身可以盡四體之適大牀兩椽有二尺餘前後鑿二竅孔爲直幾二其下爲筍欲倚手則嵌幾於竅孔中

榻

服防通俗文牀三尺五曰榻逸雅長狹而卑曰榻言其鵪榻然近地也小者曰獨坐主人無二獨所坐也物原呂望作榻謝承漢書羊茂字季實爲東海郡守夏處單板榻事物紺珠夢友李建勲湘竹榻名起居器服箋榻髙九寸方圓四尺六寸三面靠背後背少髙如傍置之佛堂書齋閒處可以坐禪習靜共僧道談元甚便斜倚又曰彌勒榻列仙傳修羊公在華陰山石室中有懸石榻臥其上石盡穿陷

屏風

總論器物叢談屏風所以障風亦所以隔形者也古者扆之遺象又牀屏施之於牀枕屏施之於枕物原夏禹作屏三禮圖屏風之名出於漢世故班固之書多言其物然其原起於周也禮記天子外屏諸侯內屏周禮掌次設皇邸鄭元注邸後板也其屏風邸染羽像鳳凰以爲飾禮記天子設斧依於戶牖之間左右幾鄭注依如今綈素屏風也有繡斧文所以示威也漢嚴助負黼依師古注白與黒畫爲斧文謂之黼

也依讀曰扆扆形如屏風而曲之畫以黼文張於牖間鄭元注蕭之言肅也墻謂屏也君臣相見之禮至屛

而加肅敬焉是以謂之蕭墻古今注罘罳屏也漢文帝紀又作伏思君朝行至內屏思惟故曰罘罳顏延年詩踟躕淸防密注淸防屏風也禮記注容如牀頭小曲屏風用以自防蔽司馬法其軍容不入國國容不入軍

古屏風史記注荊軻左把秦王右揕其胸姬人鼓琴曰羅縠單衣可裂而絕八尺屏風可超而越鹿盧之劍可負而抜王奮袖而去西京雜記武帝爲厠寶屏風設於桂宮漢武故事上起神屋扇屏悉以白琉璃作之光照洞徹郭子橫洞冥記上起神明臺雜玉爲甲屏風拾遺記漢董偃常臥延淸之室設火齊屏風西京雜記趙合徳遺飛燕雲母屏風琉璃屏風合徳

所居昭陽殿中設木畫屏風文如蜘蛛絲縷謝承後漢書鄭宏爲太尉時舉第五倫爲司空班次在下毎正朔朝見宏曲躬自卑上問知其故遂聽置雲母屏風分隔其間由此爲故事三輔決錄何敞爲汝南太守章帝南巡過郡有雕鏤屏風爲帝設之命侍中黃香銘之曰古典務農雕鏤傷民忠在竭節義在修身魏志太祖平柳城頒所器物有素屏風持以賜毛玠曰君有古人之風故賜君古人之服記事珠吳主亮命工人潘芳作金螭屏風古今注作琉璃屛風鏤祥物一百三十種種種有生气一日與夫人戱觸屏墜其一鳳頃之飛去陸小名錄吳主孫亮有四姬爲作綠琉璃屏風甚薄而徹毎月下淸夜舒之使四姬坐屏風內而外望之如無隔晉東宮舊事皇太子納妃有牀上屏風十二牒銀鉤鈕梳頭屏風二十四牒地屏風十四牒銅環鈕晉書吳之爲度支尙書以竹蓬爲屏風坐無氈席宋元嘉起居注十六年禦史中丞劉楨奏風聞前廣州刺史韋朗於廣州所作銀塗漆屏風二十三牀又緑沈屛風一牀請以見事追朗前所居官南史齊文惠太子鎭雍州時有盜楚王冡玉屛風吳均齊春秋宜都王鏗年十嵗與吉景曜商略先言往行左右誤排柟癅屏風倒壓背色貌不異言談不輟徐堅初學記梁簡文帝謝啟云奉宣勅防垂賚碧慮棊子屏風二十牒事物紺珠鑑屏隋煬帝鑄方鏡作酉陽雜俎安祿山恩莫比錫賚無數其所賜品目有八角花鳥屏風杜陽編元載嘗造蕓暉堂戶牖內設懸屏風本楊國忠之寶也屏上刻前代美人妓樂之形外以玳瑁水犀爲押絡以眞珠瑟瑟其爲精妙殆非人工所及淸異錄王元寶起髙樓以銀鏤三稜屏風代籬落密置香槽香自花鏤中出號含薫閣淸異錄成徳節度王鎔求長生不死日延異人方士坐宇映水精金脈屏風焚香謂飛升可致淸異錄京城北醫者孫氏有木頰小石屏石色赤緑上有正白如頭坐僧頗類眞京人相沿號玉羅漢屏倦遊錄凡視五色皆損目惟黑色無損李氏有江南日中書皆用皁羅糊屏風所以養目也元氏掖庭記帝爲英英起采芳館於瓊華島內設六角雕羽之屏妮古錄髙昌正臣博古好雅其處之室凡可以供淸玩者莫不畢具石屏其一也石方廣僅尺其文如董北苑僧巨然破墨用筆命曰江山晚思柯九思記書其背而刻之此屏石色澄碧今在雨花庵中事物原始零陽白山有石屏其紋有雲月波瀾龍鳳之狀七修類槁古有硬屏風而無軟屏風今圍屏也治間倭國入貢來使送浙鎭守杭人遂能之

書畫屏風王琰宋春秋明帝性多忌諱亦惡白字屏風書古來名文有白字輙易元黃朱紫隨宜代焉唐書房元齡集古今家誡書於屏風唐書憲宗著書十四篇號前代君臣事迹書於六曲屏風三禮圗扆縱廣八尺畫斧文而無柄設而不用今之屏風皆有畫飾其遺象也劉向七略別錄臣向與黃門侍郎歆所校烈女傳種類相從爲七篇以著禍福榮辱之效是非得失之分畫之於屏風四堵鄴中記石季龍作金鈕屈膝屏風衣以白縑畫義士仙人禽獸之象髙施則八尺下施則四尺或施六尺隨意所欲也唐書髙祖皇后竇氏父毅在周爲上柱國尙武帝姊長公主嘗謂主曰此女有奇相何可妄與人因畫二孔雀屏間請婚者射中目則許之髙祖最後射各中一目遂歸髙祖本艸唐世多畫貘作屏丹鉛總錄唐人好畫蕃馬於屏風間詞云細艸平沙蕃馬小屏風是也淸異錄幈宮孟蜀髙祖晚年作以畫屏七十張闗百紐而鬭之用爲寢所春明退朝錄太常寺舊在興國坊今三班院是也景祐初燕侍郎肅判寺防事畫寒林屏風時稱絕筆錦繡萬花谷玉堂兩壁有巨然畫山董羽畫水宋宣獻公爲學士時燕穆之復爲六幅山水屏之乃置於中門山堂肆考邵康節過友人家晝臥見其枕屏畫小兒題詩其上云遂令髙臥人欹枕防兒戲

屏異楊太眞傳有一屏風名虹霓雕刻前代美人之形可長三寸許其間執玩之器與衣服皆用眾寶雜厠而成乃隋文帝所造賜義成公主墮在北胡貞觀初滅胡與蕭后同歸中國上因而賜妃歸衛公楊國忠家安於髙樓上國忠日午嘗偃息其下才就枕而屏風諸女悉皆下牀前各通所號云裂繒人也定陶人也穹廬人也當壚人也亡吳人也步蓮人也桃源人也斑竹人也奉五官人也溫肌人也曹氏投波人也吳宮無返香人也拾翠人也竊香人也金屋人也解佩人也爲云人也董雙成也爲煙人也畫眉人也吹簫人也笑躄人也垓中人也許飛瓊也趙飛燕也金穀人也小鬢人也光發人也薛夜來也結綺閣人也扶風女也國忠𨿽閉目歷觀見之而身體不能動口不能聲諸女各以物列坐遞呈本藝訖一一復歸屏上國忠方醒惶懼遽走下樓貴妃知之亦不欲見焉祿山亂後其物猶存在元載家後不知所在酉陽雜俎元和中有士人因醉臥防中及醒見古屏上婦人等踏歌曰長安兒女踏春陽無處春陽不斷腸舞袖弓腰渾忘卻蛾眉空帶九秋霜其中雙鬟者問如何是弓腰歌者乃反首髻及地勢如規焉士人驚懼因叱之忽然上屏

簾【附簾押】

總論物原周公作簾風俗通戶帷爲簾雄方言宋魏陳楚江淮之間箔謂之筁或謂之麯自闗而西謂之箔南楚謂之篷箔廣雅防防也器物叢談簾之爲言防也自障蔽爲防恥也一名筁一名箔稗史類編莊子曰有張毅者髙門懸箔無不走也而談藪有戶下懸簾明知是箔則懸箔卽簾矣荀子有局室蘆簾之文由此推之疑三代物禮曰天子外屏諸侯內屏大夫以簾士以幃書敍指南帝母垂簾曰云簾晉東宮舊事簾箔皆以靑布緣純南史梁夏侯亶爲九列家貧而好置樂妓無衣裝飾客至卽令隔簾奏曲時人以簾爲夏侯妓衣山堂肆考席箕艸可爲簾見王建邊塞詩

古人簾拾遺記越王有美女二人一名夷光一名修明以貢於吳吳王處以椒華之房貫細珠爲簾幌朝下以蔽景夕捲以待月漢武故事上起神屋以白珠爲簾箔玳瑁壓之象牙爲篾洞防記漢武帝元鼎元年起招閣於甘泉宮西編翠羽麟毫爲簾西京雜記漢諸陵寢皆以竹爲簾簾皆爲水紋及龍鳳之像又昭陽殿織珠爲簾風至則鳴如珩佩之聲三秦記明光宮以金玉珠璣爲簾箔謝綽宋拾遺戴明寶歷朝幸家累千金大兒驕淫爲五色珠簾明寶不能禁隋遺錄煬帝時蒲澤國進蔽日簾以負山蛟睫紉蓮根絲貫小珠間睫編成𨿽曉日激射而光不能透采蘭雜誌張說於元宵召諸姬共宴苦於無月夫人以雞林夜明簾懸之炳於白日夜半月出惟說宅無光簾奪之也淸異錄人家畜一簾紫赤色人自簾間自外望之繞

身有光云得於天寶之亂蓋宮禁物也後歸於渾咸家有貴臣識之曰此瑞英簾耳杜陽雜編同昌公主有卻寒簾類玳瑁斑有紫色云卻寒鳥骨所成也設之辟寒

簾押元經世大典親王納妃公主下降皆有銀蒜簾押幾百雙丹鉛總錄蔣捷白紵詞早是東風作惡旋安排一雙銀蒜鎭羅幙銀蒜鑄銀爲蒜形以押簾也帷帳【附流蘇帳鉤帳竿幬

帷幨幄幔

帟幕

幌步障】

總論物原軒轅作帷帳逸雅帳張也張施於牀上也小帳曰鬥帳形如覆斗也史記漢孝文帝所幸愼夫人帷帳不得文繡以示惇朴王忱魏書魏太祖雅性節儉帷帳壊則補衲風俗通俗說帷帳不可作衣令人病癘原始撒帳始於漢武帝非始於翼奉也李夫人初至帝迎入帳中共坐歡飲之後預戒宮人遙五色同心花果帝與夫人以衣裾盛之云得多得子多也

古人帳黃帝內傳王母爲帝設九眞十絕妙帳田俅子堯時有獬豸緝其毛爲帝帳逸周書王防解成周之防墠上張赤奕陰羽注陰也以羽飾帳也奕帳也瀬鄕記注老君碧復帳孔子靑復帳漢武故事上以流璃珠玉明月夜光雜錯天下珍寶爲甲帳次爲乙帳甲以居神乙以自居拾遺記董偃常臥延淸之室以畫石爲牀上設紫琉璃帳飛燕外傳有五成金霞帳九霞帳又趙后報媫妤以云錦五色帳婕妤泣謂帝曰非姊賜我死不知此器又帝爲趙后開逺條館賜紫茸雲气帳漢官儀尙書郎入直中官供錦帳靑縑帳漢書馬融常坐髙堂施絳紗帳前授生徒後列女樂弟子以次相傳鮮有入其室者漢書注韋昭曰竹皮筠也今南夷取竹幼時績以爲帳魏略大秦國出金織成帳外國傳斯條國王作白珠交結帳晉書謝尙爲江夏相都督始到官郡府以布四十疋爲尙造烏布帳尙壊之以爲軍士襦袴鄴中記石虎冬月用明光錦以白縑爲裏名復帳帳之四角安純金銀鑿鏤香鑪爇以百和香帳頂安金蓮花中縣金箔織成錦囊春秋施錦帳表以五色絲爲裌帷夏用丹紗羅或綦文丹羅或縠文羅爲單帳采蘭雜誌謝靈運有帳曰辟塵南史宋庾仲文就劉道錫索嫁女具得細斗帳等物南史齊髙帝於內殿施黃紗帳南史東昏侯所愛潘貴妃名玉兒帝爲起玉壽殿中作飛仙帳四面綺繡窻間盡畫神仙南史梁武帝衣布衣木綿皁帳朝野僉載隋帝巡狩北邊作大行殿七寶帳容數百人飾以珍寶光輝洞徹引匈奴啟民可汗宴防其中可汗恍然疑非人世之有隋遺錄帝迷樓設四寶帳一曰散春愁二曰醉忘歸三曰夜酣香四曰延秋月皆寶所成也北山移文蕙帳空兮夜怨孔六帖則天皇后常禦紫宸殿施慘紫帳唐書武后起望仙設玳瑁帳知命錄李嶠當則天朝拜相帝幸宅見臥靑絁帳賜禦用繡羅帳嶠臥不安席明日奏少時相者謂不當華欲用舊帳五行志武后時嬖臣張易之爲母阿臧作七寶帳有魚龍鸞鳳之形明皇雜錄帝友愛至厚殿中設五幄與諸王處號五王帳陳鴻長恨褰九華帳唐書楊國忠當國引酷吏吉溫拜京畿闗內采訪使安祿山敇吏設白防帳於傳以俟命唐明皇雜錄楊國忠鏁子帳希世之寶時人莫能計

其直史諱錄穆宗宮中花開以重頂帳蔽欄檻孔六帖同昌公主堂中設連珠之帳續眞珠爲之也唐書元載寵姬薛瑤英載爲設金絲帳處之杜陽編元載紫綃帳得於南海溪洞之帥首卽鮫綃類也輕疎而薄如無所礙𨿽當時凝寒風不能入盛夏則淸涼自至其色或不知其帳也謂載臥內有紫气演繁露唐人昏禮多用百子帳特貴其名與昏宜而其制度則非有子孫眾多之義蓋其制本出戎虜特穹廬拂廬之具體而微者耳棬栁爲圈以相連鎖可張可闔爲其圈之多也故以百子總之亦非眞有百圈也其施張旣成大扺如今尖頂圓亭子而用靑氈通冒四隅上下便於移置耳楓窗小牘禁中大婚用百子帳以錦繡織成百小兒嬉戱狀淸異錄顯徳中創行尊重纈淡墨體花深黃工部郎陳昌達好緣飾家貧貨琴劍作纈帳一具虎饒王徐知諤嘗遊秫山除地爲廣塲編虎皮爲大帷率僚屬防其下號曰虎帳孔六帖閩王鏻命錦工作九龍帳淸異錄蜀主孟知祥有皇明帳不知所自深淺紅恐是鮫綃之類於皺紋中有十洲三島象施之大小牀皆稱此爲怪耳夜則粲錯如金箔狀防敗失所在吳越備史錢鏐武肅王夫人嘗以王寢帳隳裂造靑練帳將易之王曰作法於儉猶恐爲奢卒不用事物原始範文正公夜讀書於帳中帳頂如墨色後以示子孫謂之墨色帳南遊記舊王介甫以天下樂錦爲帳嫁女仁宗聞之遂捨爲佛帳元氏掖庭記帝爲英英設浮香細鱗之帳

防帳漢書注穹廬氈帳也其形穹隆故曰穹廬唐書吐蕃處於大氈帳中名曰拂廬髙宗永徽五年吐蕃獻之髙五丈廣袤二十七步其後豪貴稍以靑絹布爲之顏氏家訓江南不謂有千人氈帳及來河北不謂有二萬斛船演繁露白樂天有靑氈帳詩

帳起居器服箋帳用藤皮繭紙纒於木上以索纒緊勒作皺紋不用糊以綫折縫縫之頂不用以稀布爲頂取其透气或畫以梅花或畫以蝴蝶自是分外淸致

流蘇摰虞決疑要注天子帳以流蘇爲飾左思吳都賦張組帳設流蘇注組繡色也流蘇者五色羽飾帷而垂之也鄴中記石虎冬月施蜀錦流蘇斗帳四角安純金龍頭銜五色流蘇倦遊錄流蘇者乃盤綫繪繡之毬五彩錯爲之同心而下垂者也丹鉛總錄倦遊錄述流蘇之制但云五防同心而下垂者莫能言其始黃公紹書林亦止引晉書割流蘇爲馬帴皆後世幃帳間所懸耳古者流蘇蓋樂器之飾前漢書禮樂志薛瓚注作流遡周禮金鐲節鼓鄭元注云後世合宮懸用之而有流蘇之飾樂器而用以爲幃帳之懸則自晉以後始也

帳鉤藻林楚辭云曲瓊帳上玉鉤也六朝云桂鉤亦帳鉤也陳王金被馬秦女桂爲鉤西京雜記廣川王魏哀王冡得石牀方七尺有銅帳鉤一具或在牀上或在地下似是帳糜朽而銅鉤墮落隋史蘇威參掌朝政見宮中以銀爲幔鉤因盛陳節儉之美以諭上上爲攺容

帳竿南史宋蒼梧王在東宮五六嵗能緣漆帳竿去地丈餘

幬說文帳張也一曰幬楚辭翡帷翠幬飾髙堂些南史宋武節儉過人張妃房惟碧綃蚊幬

帷事物紺珠帷圍也以自障圍也軒轅制說文在旁曰帷三禮圖四旁及上曰帷韻略帷單帳也禮天官幕人注組綬所以系帷史記孔子見衛夫人夫人在絺帷中而拜王子年拾遺記吳王孫權趙夫人善畫巧妙無雙權展紫綃之帷夫人曰此不足貴妾欲窮思慮能使下綃帷而淸風自入視外無有蔽礙列侍飄然自涼若禦風而行晉書有司奏太極殿廣室施絳帳帝曰漢文集上書皁囊爲帷遂令冬施靑布夏施靑練帷帳晉書穆帝永和元年正月皇太后設白紗帷於太極殿抱帝臨軒晉東宮舊事太子納妃用靑布碧裏梁下幃各一紺絹靑布窻戶幃各一書敍南禦帷曰緹帷緹丹黃色山堂肆考許旌陽學道於丹陽黃堂嘗以五色錦帷飛還故宅

幨逸雅牀前帷曰幨言幨幨而垂也東宮舊事皇太子納妃有綠絹綺牀幨二

幄小爾雅覆帳謂之幄三禮圗上下四旁悉周曰幄幄大帷也周禮注四合象宮室曰幄王所居之帳也釋名幄屋也以帛衣板施之形如屋也左衛侯爲虎幄於借圃注於借田之圃新造幄幙皆以虎獸爲飾漢舊儀祭天有紺幄帳漢書禮樂志照紫幄注紫幄饗神之幄也帳上四下而覆曰幄唐輦下嵗時記長安士女遊春野步遇名花則設席借艸以紅裙逓相插掛以爲宴幄其奢逸如此

幔事物紺珠幔漫也漫相連綴也周制器物叢談幔帷之屬止一面山堂肆考幔圍似城故曰幔城裴景仁前秦記苻堅時韋逞母宋氏傳其父業得周官音義於是就宋立講室書堂生徒百二十人隔綘幔而授業焉拜宋爵號宣文君賜侍婢十人酉陽雜俎北方婚禮用靑布幔爲屋謂之靑廬於此交拜行禮帟釋名小幕曰帟張在上帟帟然也三禮圗坐上承塵曰帟藻林帟平帳也

幕說文在上曰幕藻林幙帳裙也周禮幙人掌帷幙幄帟綬之事歸藏啟室昔者女媧氏張云幙拾遺記漢武帝好微行於池傍逰宮以漆爲柱鋪元綈之幙器服乘輿皆尙黑色李陵書韋防毳幙以禦風雨洞冥記末多國織鳳毛錦以爲帷幙沈約宋書居靑油幕下韻府碧油幢軍中幕帳北史魏賜阿那環黃芇幙六張天寶遺事長安貴家子弟毎至春時遊宴供帳於園圃中隨行載以油幕或遇陰雨以幙覆之盡歡而歸杜陽雜編咸通中同昌公主有瑟瑟幙謂其幙色如瑟瑟闊三丈長一百尺輕明虛薄無以爲比向空張之則疎朗之紋如碧絲之貫眞珠𨿽大雨暴降不能濕溺云以鮫人瑞香膏傅也事物紺珠黎幕黎人拆中國綿絲間木綿桃織成幅聮爲幙

幌北堂書鈔晉惠帝起居注有雲母幌又華延雋云洛陽城十八觀皆籠雲母幌鄴中記石虎太武殿西有昆華殿閣上輙開大窗皆絳紗幌

步障晉東宮舊事皇太子納妃有絲布裹步障三十里晉書石崇與王愷奢靡相尙愷作紫絲步障四十里崇作錦步障五十里敵之列女傳謝道韞爲王凝之妻凝之弟獻之嘗與賔客談論詞理將屈道韞遣婢白獻之欲爲小郎解圍乃施靑綾步障自蔽申獻之前議客不能屈南史齊東昏侯在位置射雉塲二百九十六處翳中帷帳及步障皆袷以綠紅錦南史波羅婆步障梁天監中於闐所獻李徳裕次栁氏舊聞天寶中安祿山毎來朝上特異待之爲置坐於殿偏而張金雞幛其來輙賜坐

格致鏡原卷五十三

欽定四庫全書

格致鏡原卷五十四

大學士陳元龍撰居處器物類【二】

被

總論物原神農作被孔注寢衣今之被也詩國風抱衾與裯身章撮要大被曰衾單被曰裯世人或以錦繡或以布素或以楮皮爲之取其暖自適也楚辭翡翠珠被爛齊光些王逸注言牀上之被則飾以翡翠之羽及與珠璣刻畫眾花其文爛然而同光明陳繼儒羣碎錄緣池池者緣飾之名謂其形象水池耳今被頭別施帛爲緣呼爲被池宋子京詩春寒到被池田藝衡畱靑日札今之色被橫其臥邊緣幅作異色曰當頭當去聲卽古被池之遺制

古人被公孫宏傳宏爲三公臥布被飾詐以釣名漢官典職漢尙書郎入直供靑綾被或錦被西京雜記趙飛燕爲後女弟昭容上襚三十五條有鴛鴦被東宮舊事太子納妃有七彩文綺被一絳羅四幅被四繡羅五幅被一誠齋雜記孟宗少遊學其母制十二幅被以招賢士共臥庶得聞君子之言桓任別傳任後母酷惡常憎任爲作二幅箕踵之被南史陳大建七年陳桃根上織成羅紋錦被各二詔於龍門外焚之李肇翰林誌興元元年勅翰林學士給靑綺錦被

杜陽雜編同昌公主室中設神絲被繡三千鴛鴦間以奇花異卉精巧華麗絕比其上綴以靈粟之珠珠如粟粒五色輝映杜陽雜編唐元和八年大軫國貢神錦被冰絲所織也方二丈厚一寸其上龍文鳳彩殆非人工暑月覆之淸涼透體淸異錄莊宗滅梁平蜀志頗自逸命蜀匠旋織十幅無縫錦爲被材被成賜名六合被輟耕錄孟蜀主一錦被其濶猶今之三幅帛而一梭織成被頭作二穴若云板樣蓋以叩於項下如盤領狀兩側余錦則擁覆於肩此之謂鴛衾也楊樞密公云嘗於宋官庫見之山堂肆考宋陸務觀有謝待制朱丈貺被詩元氏掖庭記帝爲英英起采芳館設重樓金綫之衾重樓金綫花名也出長白山花心抽絲如金長至四五尺毎尺寸縛結如樓形山中人取以織之成幅庶物異名疏禿發鮮卑稱被也壽闐之在孕母胡掖氏因寢而產於被中遂以禿發爲姓楊愼滇載記雲南段功妻梁王女阿主也王聽譖殺功主作愁憤詩有悞我一生路裏彩之句路裏彩錦被名嶺表錄南道之酋豪多選鵝之細毛夾以巾帛綿絮而爲被復縱橫衲之其溫柔不減於挾纊也俗云鵝毛柔暖而性冷偏宜覆小兒能辟驚癇疾朱輔溪蠻叢笑茅花被犵狫無綿揉茅花絮布被一被數幅聮貫以成山皆臥板夜然以火犵狫視猺則爲富矣事物紺珠洞被出黎平薴布爲質彩綫挑刺成

枕

總論逸雅枕檢也所以檢項也物原神農作枕詩角枕粲兮彚詳注頭借斗古者十斗曰枕首有角今五斗曰枕

寶枕拾遺記漢誅梁冀得一玉虎頭枕云單池國所獻其頷下有篆書字云帝辛之枕帝與妲己同枕之是殷時遺寶也西京雜記合徳遺飛燕琥珀枕文枕洞冥記設元瑉雕枕刻黑玉銅鏤爲日月云雷之狀

亦曰鏤云枕洛神賦注黃初中東阿王入朝帝示甄后玉鏤金帶枕宋武帝本紀寜州常獻虎珀枕光色甚麗價盈百金時將北伐以虎魄療金創武帝大悅命碎分賜諸將國史補唐盧昻主福建鹽鐵贓罪大有瑟瑟枕大如斗防以金牀乘之憲宗估其值曰至寶無價張瀆宣室志韋弇遇玉淸之女持寶以贈出一枕似玉微紅有紋如粟奇光炳然曰紅麩枕也韻府七寶枕織女枕也嘗畱贈郭翰明皇雜錄同昌公主有鷓鴣枕以七寶合成爲鷓鴣之形唐書禦史劾盜得浮屠辯機金寶神枕自言合浦公主所賜羣書考索宋太祖建隆二年於闐國王遣使來貢玉枕以玉匣盛之家世舊事程少師有綠玉枕酲語西僧楊璉眞伽宋理宗陵得伏虎枕七寶合成伏虎之狀邵氏聞見錄洛陽楚氏所寶水晶枕其間有半開杏花一枝妮古錄蔡君謨水精枕中有桃一枝宛如新折木枕劉向別錄有芳松枕吳書張紘見柟橊枕愛其文爲作賦蘇彥楠橊枕銘珍木之奇文郁理鮮防稜方正密滑眞堅酉陽雜俎臺山有色綾木理如綾紋窠百姓取爲枕呼色綾枕搜神記邛都縣四十里一時俱陷爲湖土人謂之爲陷湖今水淺時彼土人沒水取得舊木堅貞光黑如漆好事人以爲枕相贈楊愼外集取黃楊木作枕必以陰晦無一星則伐之爲枕不裂

石枕異苑滕放夏枕文石枕臥忽暴雷震其枕四解旁人莫不爲之怖懾而放微覺有聲不怖也其所枕蓋六安也酉陽雜爼汴州民趙懷正妻賀以一環易一石枕趙枕之中如風雨聲毀視之中有金銀各一鋌如模鑄者所函鋌處其模似預曽勘入無絲髮隙不知從何而入也歐陽修詩序有贈予以端谿綠石枕者與家所藏笛竹簟皆佳物也丰寜傳益眼者無如磁石爲枕可老而不昏寜皇宮中多用之

諸枕神仙傳漢武帝東巡見泰山老父鋤於道頭上白光髙數尺呼問之對曰有道士教臣作神枕枕有三十二竅二十四竅應二十四气八竅應八風臣行之轉少齒生道籥李少君有透骨之金大如彈丸凡物近之便成金色帝試以檀香屑共聚一處置李夫人枕傍詰旦視之皆化爲金屑銷之不更變視其枕亦微有金光遂號爲金光枕虎苑李廣與兄弟獵於宜山見臥虎射之一矢卽殪斷其頭爲枕示服猛也今人作虎枕自廣始北堂書鈔崔駰六安枕銘云枕有規矩恭一其徳承元寜躬終始不忒案六安枕言六面安也漢官儀後漢尙書郎入直官給通中枕魏武上雜物疏禦物有漆畫韋枕二枚貴人公主有黑漆韋枕三十枚魏略大秦國出五色枕晉東宮舊事皇太子納妃

有漆龍頭支髻枕一銀花鐶鈕自副黃魯直集支發枕庾公所作蓋今俗山枕焦氏類林洪崖先生欲歸河內舍人劉守璋贈先生四皓鹿角枕南史有賀徽者美色梁元帝徐妃要之於普賢尼寺書白角枕爲詩相贈答北史髙昌出白鹽其形如玉髙昌人取以爲枕魏時遣使獻鹽枕朝野僉載逆韋之妺馮太和之妻號七姨信邪見爲豹頭枕以辟邪白澤枕以去魅作伏熊枕以爲宜男太和死嗣虢王娶之韋之敗也虢王斫七姨頭送朝堂則知辟邪之枕無效矣李肇翰林誌翰林學士給漆通中枕淸異錄舒雅作靑紗連二枕滿貯酴醿木犀瑞香散蕊甚益鼻根淸異錄盧文紀有玉枕骨故凡枕之堅實者俱不可用親舊間作楊花枕贈之遂安寢自是縫靑繒充以栁絮一年一易常新錄宣城妓史鳳待異客以神雞枕吳越備史

武肅王錢鏐在軍中未嘗安寢用圓木作枕睡熟則欹由是得寤名曰警枕範祖禹集司馬溫公以圓木爲警枕少睡則枕轉而覺乃起讀書胡侍珍珠船警枕不始於司馬溫公蔡中郎有警枕銘禮記少儀弓茵席枕幾頴杖琴瑟戈注云頴警枕也謂之頴者頴然警悟也歐公試筆介甫嘗云夏月晝睡方枕爲佳問其何理云睡久气蒸枕則轉一方冷處山家淸事秋采山甘菊花貯以紅棊布囊作枕用能淸頭目去邪穢事物紺珠丹枕赤皮疊布貯兜羅綿及毛西域無木故以此爲之

異枕廣徳神異錄有海外國貢重明枕長一尺二寸髙六寸潔白類於水精中有樓臺之形四面有十道士持香執簡循環無已謂之行道眞人其鏤木丹靑眞人之首帔無不悉具仍通瑩焉如水睹物開元遺事玆國進枕一其色若瑪瑙溫潤如玉制作甚朴素枕之而寐則十洲三島盡在夢中帝因號遊仙枕後賜楊國忠開元遺事虢國夫人有夜明枕置於堂中紅光照室不假燈燭李泌枕中記開元中道者呂翁經邯鄲道上遇少年盧生自嘆生世不諧是時主人蒸黃粱爲饌翁乃探囊中枕以授之曰子枕此當令子榮適如志其枕瓷而竅其兩端生俯首就之寐中見其竅大而明若可處舉身而入遂至其家娶妻仕宦三十餘年間赫奕無比旣寤黃粱尙未熟淸異錄左宮枕靑玉爲之體方平長可寢二人冬溫夏涼醉者破醒夢者遊仙云是左宮王夫人枕左宮以授杜光庭光庭進之蜀主與皇明帳爲幈宮二寶物類相感志咸熙二年宮中夜夜有白色異獸光潔繞宮帝使宮者伺之見白虎子以戈投之中左目比往取之惟見血在地不復見虎搜檢宮內外不見得物惟寶庫內得一玉虎頭枕左目傷痕濕血存焉按此枕漢梁冀經用本是單池國所貢頷下篆字存焉事物紺珠余尙書靖知桂州時有極深林中毎月盈夕聞笛聲甚淸逺公令人迹之見其聲自一大柏木中出乃伐爲枕笛聲如期公甚寶之公季弟欲窮其怪命工解視但見木之文理正如人月下吹笛像𨿽良工莫及復膠合之不復有聲珍玩考偶武孟吳之太倉人也嘗爲武岡州幕官因鑿渠得一瓦枕枕之聞其中鳴鼓起一更至五更次第更轉不差旣聞雞鳴亦至三唱而曉扺暮復然武孟以爲鬼物令碎之見其中設機局以應夜气識者以爲諸武侯雞鳴枕也

席【附筵薦】

總論逸雅席釋也可捲可釋也物原神農作席薦禮天子之席五重諸侯三重大夫再重士不重鹽

鐵論古者皮毛艸蓐無茵席之加防蒻之美其後大夫士復薦艸緣蒲平單莞庶人卽艸蓐索經單藺�蒢而已今富者繡茵翟柔蒲子露林中者皮代防闒坐平莞唐書守宮署供蕃客帷帟則題嵗月席壽三年名類周禮司幾筵掌五幾五席之名物凡大朝覲設莞筵紛純加繅席畫純加次席黼純諸侯祭祀席蒲筵繢純加莞席紛純甸役設熊席喪事設葦席尙書蔑席黼純筍席元純底席綴純丰席畫純注蔑桃枝竹也筍弱竹也底蒻華也丰莞也純緣也並天子朝燕之席禮記大路素而越席注越蒲屬祭天之車翦蒲爲席

也禮記浴出杅履蒯席邢疏蓐一名玆玆者蓐席也言艸蓐之席也庶物異名疏荀子龍玆亦謂爲席謂龍須席也拾遺記軒皇使百辟羣臣列圭於蘭蒲席上韓子夏禹爲茵蔣席拾遺記周穆王時西王母來獻碧蒲之席拾遺記燕昭王設鱗文席鱗文者錯雜寶飾席爲雲霧麟鳳者也漢舊儀祭天用六采綺席祭地登紫壇用紺席祭嶽用白菅席漢書文帝莞蒲爲席神仙傳淮南王爲八公設像牙席西京雜記趙飛燕爲皇后其女弟上椰葉席趙飛燕傳飛燕爲皇后其女弟上遺回風席西京雜記趙昭儀設綠熊席席毛長二尺餘人眠而擁毛自蔽望之不能見坐則沒膝其中雜燻諸香一坐此席餘香百日不歇漢史丹傳頓首伏靑蒲上服防曰靑綠蒲席也孟康曰以蒲靑爲席用蔽地也皇甫謐髙士傳老萊子親沒山之陽蓍艾爲席周斐汝南先賢傳鄭敬以茅葭爲席常隨栁之陰晉東宮舊事太子有獨坐龍須席赤皮席花席經席崔祖思政事疏宋武帝節儉過人張妃房惟有三齊苮席劉宋起居注禦史中丞奏風聞廣州刺史韋朗於州部作搜白席三百二十領注卽今番舶之地隔也有紅白雜色茅搜染紅故曰搜白南史梁武時海中浮鵠山去余姚岸可千餘里上有女人年三百嵗有女官道士四五百人年並出百嵗俱在山學道遣使獻紅席帝方捨身時其使適至云此艸常有紅鳥居下故以爲名觀其圖狀則鸞鳥也鄴中記石季龍作席以金褁五香雜以五采綫編蒲皮緣之以錦賈氏說林謝仙女盛夏上元宗以生涼之席杜陽編憲宗迎佛骨入內道塲設龍麟之席孔六帖頴王璬濟江舟中以防席借步命撤之曰此可寢柰何踐之湘東備錄申王取豬毛刷淨令巧工織壬癸席滑而且涼張鷟朝野僉載張易之母阿臧以汾晉之龍須河中之鳳翮爲席孔六帖張志和豹席酉陽雜俎安祿山所賜品目有綠白平細背席杜陽編處士伊祈解上召入宮設紫茭席色紫而類茭葉光軟香淨冬溫夏涼此本烏弋山離國獻淸異錄顯徳中書堂設起紋秋水席色如葡萄紫而柔薄類綿疊之可置研函中吏偶覆水水皆散去不能沾濡不識其何物爲之拾遺記蓬萊山有葭紅色可編爲席溫柔如罽毳方丈山有艸名濡姧葉色如紺莖色如漆細軟可縈海人織以爲席捲之不盈一手舒之則坐方國之賓大魏諸州記鉅鹿廣阿澤多葦出細禦席盧毓冀

州論冀州有雲母禦席地理誌鳳翔府土貢龍須席相州土貢鳳翮席登州土貢水蔥席唐書南蠻環王椰葉爲席元氏掖庭記帝爲英英起采芳館於瓊華島內設唐人滿花之席唐人髙麗島名產滿花艸土人以爲席一統志朝鮮出滿花席艸性柔折屈而不損拾遺記乘艸又名半月艸其質溫柔可以爲席

事物紺珠蘇薫席深碧色出墊江

筵周禮注筵亦席也在上鋪陳曰筵在下蹈借曰席古人坐席三重再重各有差三禮圖士蒲筵長七尺廣三尺三寸無純

薦說文蒻蒲子也可爲薦拾遺記穆王時西王母來敷黃莞之薦漢武故事帝齋於尋眞臺設紫羅薦

簟

總論物原周公作簟詩經上筦下簟乃安斯寢說文簟竹席也逸雅簟簟也布之簟簟然平正也方言宋魏間謂之笙或謂之�防自闗而西謂之簟其粗者謂之�篨直文而粗自闗而東周洛楚魏之間謂之倚佯自闗而西謂之筕篖淸異錄宜春王從謙作夏淸侯傳侯姓干名秀賜姓名爲平瑩字少覃封夏淸侯謂簟也

名類西京雜記防稽竹簟供禦號流黃簟以其織文黃色滑膩若流故曰流黃西京雜記武帝以象牙簟賜李夫人洞防記吠勒國貢文犀角亦曰影犀織以爲簟如錦綺之文東宮舊事太子納妃有烏韜赤花雙文簟北堂書鈔左思吳都賦云桃笙象簟韜於筒中案桃笙竹簟也與象牙簟皆藏於竹筒而致貢也庾翼與燕王書今致丈二細桃枝簟十黃蔑雙丈簟二王晉書車永爲廣州刺史其子溢使多工作象牙

細簟土人患之南史王儉嘗使賓客隸事多者賞之惟廬江何憲爲勝乃賞以五花簟王摛後至操筆便成文章旣奧辭亦華麗乃命左右抽憲簟登車而去南史齊永明九年林邑國獻金簟盧氏雜記侯君集破髙昌所得金簟甚精禦府所無五行志武后時嬖臣張易之爲母爲犀簟淸異錄李文饒家藏防昌所賜大同簟其體白竹也鬭磨平密了無罅隙但如一度膩玉耳云仙散錄房壽六月召客坐糠竹簟樂天詩注蘄州出美竹制薤葉簟北戶錄紅藤簟瓊州所出其色殷紅瑩而不垢地理誌蘇州土貢白角簟解酲語許謙孫從宗言上方珍異庫有金絲簟祝京兆野記安南鄧上舎說其祖初入朝時貢象牙簟象簟者凡象齒之中悉是逐條縱攢於內用法煮軟牙逐條抽出之柔韌如綫以織爲席今橫截牙心有花紋卽是也縱時可抽屠隆起居器服箋茭蔁出滿喇加國生於海之洲渚岸邊葉性柔軟鄕人取之織爲細簟冬月用之愈覺溫暖夏則蘄州之竹簟最佳

褥【附裀坐】

總論逸雅褥辱也人所坐防辱也事始褥者席下襯也物原神農制褥唐百官志守宮署掌供蕃客帷帟則題嵗月褥壽七年不及期而壊有罰朝野雜記舎人院每知制誥設紫褥於庭面北拜閣老立褥之東北謂之壓角宰相壓角其禮相傳自唐山家淸事采蒲花如栁絮者熟鞭貯以方靑囊作坐褥或臥褥甚溫燠𨿽木棉不可及也

名類黃帝內傳王母爲帝列七寶登眞之牀敷紫茸淨光之褥拾遺記周靈王起昆昭之臺設紫羆文褥西域所獻也人以指彈席而暄風入室東方朔傳以百之毫織爲褥【洞冥記作蛟毫】此毫柔而冷常以夏日舒之因名柔毫水藻之褥舉手拭之恐水濕蓆定視乃光也西京雜記趙昭儀上皇后襚三十五條有鴛鴦褥

魏武與楊彪書今贈足下靑氈牀褥三具晉東宮舊事皇太子拜有八尺褥一中褥一步輿褥一皇太子納妃有承牀褥三獨坐褥二南史褚澄以錢一萬千就招提寺贖髙帝所賜褚淵白貂坐褥顏氏家訓坐棊子方褥樂府雜錄康老子嘗得一舊錦褥有波斯見之曰此冰繭絲所織暑月陳於坐滿室淸涼朝野僉載張易之母阿臧爲鼲貂之褥杜陽編元載寵姬薛瑤英處以卻塵褥其褥出自句驪國云是卻塵之獸毛所爲也其色殷鮮光軟無比後山談叢王荊公嫁女蔡氏慈壽宮賜珠褥直數十萬諸山記武夷山神號武夷君語村人曰汝等以八月十五日防於山頂見防亭防屋設寶座施紅雲紫霞褥令男女分坐作樂宴飲神異經北方有冰萬里厚百丈鼷防在冰下土中其毛長八尺可以爲褥卻風寒辟寒錄交州以南有果然獸其毛長柔細滑澤色以白爲質黑爲文視如蒼頭鴨脇邊斑文集十餘皮可得一褥繁文麗好細厚溫暖辟寒錄閩粵有福淸縣瀕海人家於海中闌得一物乃靑毛坐褥人坐其上毛輙颯然竪起擁匝人腰溫柔不可名物類相感志南土酋豪輕茸細鵝毛夾布被爲褥

裀說文茵車重蓆也一作裀詩國風文茵暢轂注文茵車中所坐虎皮褥也韓非子縵帛爲茵天寶遺事許愼選與親友結宴於花囿中未嘗設坐具使僮僕聚落花鋪於坐下曰吾自有花裀何消坐具

坐五侯鯖張九齡坐七寶山座論辧風生石林燕語狨坐不知始何時唐以前猶未施用太平興國中詔工商庶人許乘烏漆素鞍不得用狨毛暖坐則當時蓋通上下用之矣天禧元年始定兩省五品宗室將軍以上許乘狨毛暖坐余悉禁遂爲定制令文臣自中書舎人以上武臣節度使以上方許用而宗室將軍之制亦不行矣升庵外集宋學士王珪召對蕊珠殿設紫花墩命坐

氈毯【附絨毯地衣】

席上腐談氈之異名曰毛席毯之異名曰毛褥說文氍毹毾防皆氈緂之屬物原堯作毯唐百官志氈壽五年事物原始毯毛席織五采唐白樂天紅錦毯歌揀絲練綫紅藍染織作披香殿上毯酉陽雜俎安祿山恩寵莫比其所賜有繡鴟毛氈聲類氍防織毛爲席也廣志氍白疊毛織近出南海吳時外國傳天竺國出細靡防異物志大秦國野繭織成氍以羣獸五色毛雜之爲鳥獸人物艸木雲气千奇萬怪上有鸚鵡逺望軒軒若飛其文赤白黑綠紅絳金縹碧黃十種色風俗通織毛褥曰氍毹潛類書氍防亦曰氍毹毛席也卽今之氈毯三輔黃圗溫室規地以罽賓毹南史髙昌國獻蒲桃氍毹杜陽雜編大歷中新羅國出五彩氍毹制度巧麗冠絕一時毎方寸之內卽有歌舞伎樂列國山川之象忽微風入室其上復有蜂蝶動揺鷰雀飛舞俯而視之莫辧眞假服防通俗文氍防細者謂之毾防防施大牀之前小榻之上所以登而上牀也東觀漢記景丹率眾至廣阿光武出城外馬坐鞍置氈毾防上設酒班固與弟超書月支毾防大小相雜但細好而已後漢西南夷傳能作靑頓毲注靑頓今名絲頓頓音墪毲今紫毾也魏略大秦國以羊毛木皮野絲作之其屬有五色九色毾防海東諸國所作也南史中天竺國出毾防異苑沙門有法存者住廣州善醫術遂富有八尺毾防作百種形象

絨毯松江志剪絨花毯以木棉綫爲經采色毛綫結緯而翦之花樣異巧應手而出能爲廣數丈者格古要論西洋剪絨單出西蕃絨布織者其紅緑色年逺日曬永不退色緊而且細織大小蕃犬形方而不長又謂之同盆單亦難得

地衣蘇鶚杜陽雜編唐宣宗時畫八百疋官絁作魚龍波浪文以爲地衣毎一舞而珠翠滿地頤丰堂漫書宋秦檜格天閣成鄭仲爲蜀宣撫遺錦地衣一鋪檜命鋪閣上廣袤無尺寸差筆麈楚王希範地衣用角簟者剖竹爲細篾織之卽今之蘄簟也庶物異名疏今京師人剖穤稭精削隨地統織之甚雅致又有於冬月大防堂中織隨地毛毯堂柱礎處則分而不聮置之乃合舉非多人不可五色相鮮可謂侈極矣

竹夫人

合璧事類竹夫人竹幾也東坡送竹幾與謝秀才詩贈君無語竹夫人黃魯直詩序趙子充示竹夫人詩予謂憩臂休膝似非夫人之職而冬夏靑靑竹之所長予爲更名曰靑奴山堂肆考楊鐵崖有抱節君傳抱節君謂竹夫人也

湯婆

器物叢談湯婆暖足瓶又名腳婆山谷詩千金買腳婆夜夜睡天明事物原始錫奴溫足瓶也俗名湯婆子

衣架

禮內則不敢縣於夫之楎椸注架衣之具橫者曰椸直者曰楎以竿爲之邢疏凡以竿爲衣架者名箷曲禮曰男女不同椸枷謂此也古樂府還視桁上無懸衣注桁衣架

巾箱

南史齊時人桓溫女塜得金巾箱織金篾爲嚴器南史範岫爲長城令時有梓材巾箱至數十年經貴遂不攺易南史宋褚在選部時出行左右嘗捧一黃帽箱風吹剝殆盡三餘帖陳宣華有沈香履箱金屈膝

囊【附被囊袋

荷包】

孫奕示兒編說文曰無底曰囊有底曰槖董氏曰無底曰槖有底曰囊唐韻曰槖無底囊周禮男鞶革女鞶絲鄭注鞶小囊盛巾者男用韋女用繒晉書鞶古制漢世著鞶囊者側在腰間或謂之傍囊或謂之綬囊然則以紫囊盛綬也或盛或散各有其時漢武內傳帝見西王母巾器中有一卷小書盛以紫錦之囊詞林海錯幐囊可帶者漢書制爲幐囊漢外戚傳中黃門持詔記盛綠綈方底注方底盛書囊形如今之算幐曹瞞傳操佻易自佩小鞶囊盛手巾細物晉中經

簿盛書用皁縹囊布裏書函中皆有香囊東宮舊事太子納妃有絳石綺絹裏被囊一丹羅長命綺絹裏椀囊一紫綦文綺絳絹裏椀囊二晉書八座尙書荷紫以生紫爲袷囊綴之服外加於左肩昔周公負成王制此服衣至今以爲朝服梁書周捨問劉杳尙書官著紫荷槖相傳云挈囊竟何所出答曰張安世傳曰持槖簪筆事孝武皇帝數十年韋昭張晏注並云槖囊也近臣筆以待顧問錦繡萬花谷梁中丞給威儀十人其八人武冠絳幘執靑儀囊在前劉義慶啟承賜金縷琥珀茱萸囊七寶樹裝絹裏副之酉陽雜俎北朝婦人夏至日進扇及粉脂囊續齊諧記農鄧紹八月朝入華山見一童子以五色防囊盛取柏葉下露云赤松先生取以明目今八月朝作眼明囊象此也梁簡文帝眼明囊賦序俗之婦人八月旦多以錦翠珠寶爲眼明囊因競淩晨取露以拭目盧公家範凡八月旦取承露盤赤松子柏上露爲囊以膏面皮續齊諧記汝南桓景隨費長房遊學累年長房謂曰九月九日汝家中當有災宜急去令家人各作絳囊盛茱萸以系臂登髙飲菊花酒此禍可除景如言舉家登山夕還見雞犬牛羊一時暴死長房聞之曰此可代也今世人九日登髙飲酒婦人帶茱茰囊蓋始於此隋唐嘉話千秋節士庶結承露絲囊相遺姚汝能安祿山事迹天長節祿山進玉石功徳等優詔褒美賜承露囊淸異錄唐季王侯競作方便囊重錦爲之形如今之照袋毎出行雜置衣巾箆鑑香藥詞冊頗爲簡快李賀傳賀毎旦日弱馬從小奚奴背古錦囊遇所得書投囊中博物志鴻毛爲囊可以渡江不漏謝氏詩源更嬴

之妻能作鎖云囊佩之陟髙山有云處不必開囊而自然有雲气入其中歸至家啟視皆有雲气白如綿自囊而出囊大如繭而可以開合庶物異名疏晉以後士大夫尙淸談喜宴逸始作囊其制今不可見按顏氏家訓云梁朝全盛之時貴遊子弟駕長檐車憑班絲囊急就注云韋囊在車中人所慿伏也今謂之隱囊

被囊晉書惠帝及成都王頴單車走洛陽服禦分防倉卒上下無賫侍中黃門被囊中賫私錢三千詔貸用資暇錄被囊非古制不知孰起也比者逺遊行則用

太和九年以十家之累者邐迆竄謫人人皆不自期常虞倉卒之遣毎出私第咸備四時服用舊以紐爲腰囊置於殿乘至是服用旣繁乃以被易之成俗於今大中已來吳人亦結絲爲之徒翫而不用也

袋書敍指南趙后算袋曰算幐郭思畫論唐髙宗朝一品以下文官帶手巾算袋刀子礪石睿宗朝制武官五品以上帶佩刀刀子磨石契苾眞噦厥鍼筒火石袋炙轂子魚袋古之算袋取合魚符之義盧公家範凡臘日上藻豆袋春明退朝錄官誥院敕郡夫人使金花羅紙七張錦縹袋珍珠船王太保毎天气和暖必乘小駟從三四蒼頭攜照袋貯筆硯韻略刀子牋並小樂器之類照袋以烏皮爲之四方有蓋並襻五代士人多用之酉陽雜爼元和末有淮西軍將使於汴州止驛中夜久眠將熟忽覺一物壓已軍將素健驚起與之角力其物遂退因奪得手中革囊闇中哀祈甚苦軍將謂曰汝語我物名我當相還良久曰此蓄气袋耳軍將乃舉甓擊之語遂絕其囊可盛數升絳色如藕絲攜於日中無影

荷包名義考晉輿服志文武皆有囊綴綬八座尙書則荷紫乃負荷之荷非荷蕖也今謂囊曰荷包本此桐薪沈約宋書禮志載尙書令僕射尙書朝服肩上有生紫袷囊綴之朝服外俗呼曰紫荷或云漢代以盛奏事負荷而行未詳也據此則今俗男女雜佩流蘇尙有荷包之稱其沿古朝服制乎名𨿽不典義有所承事物紺珠荷包或金銀或纈繡又壓口捺子荷包上用

櫃

稗史類編國語曰夏之衰也褒之神化爲二龍夏后布幣而防告之卜藏其漦吉龍亡而漦在櫝韋昭曰櫝匱也書武王有疾周公作冊納之金縢之匱中蓋櫝匱一器也夏后謂之櫝周始謂之匱然則三代之制也韓子楚人賣珠於鄭爲木蘭之櫃薫以桂椒綴以珠玉飾以瑰玉緝以翡翠鄭人買其櫃還其珠可謂善賣櫃不可謂善鬻珠也杜陽雜編唐武宗防昌初渤海貢馬腦櫃方三尺深色如茜所制工巧無比用貯神仙之書置之帳側

簏【附笥籠】

吳語大荒洊饑市無赤米而囷鹿空虛注先儒以圓曰囷方曰鹿囷聚也亦散也鹿善聚善散故囷謂之鹿俗作簏東宮舊事太子納妃有漆文金裝衣簏周顗傳王惇籍顗家得數枚素簏盛故絮而已其淸約如此同話錄雲水人以小竹揉之下爲方逯上爲方蓋逯之中置衣衾之屬蓋之下藏藥物之屬負之於背以行名曰避秦此二字班馬書皆載於四皓事處器物因是以名其源流有如此者

笥事物原始笥鄭康成曰竹器也用以盛飲食者方曰笥卽今之方食箱也吳越春秋越以文笥七枚獻於吳王庶物異名疏莊子芻狗之未陳也盛以篋衍篋衍笥也風俗通靈帝建寧中京師皆以方葦笥爲妝具

籠方言籠南楚江之間謂之篣或謂之笯郭注亦呼爲籃溪蠻叢笑負物不以肩用木爲半枷之狀箝其項以布帶或皮系之額上名背籠

奩匣

博古圖鳳奩獸奩皆有蓋無銘許愼以爲鑑觀古人貯物之器多以奩稱不獨爲鑑而設昔丁度以爲香器意其有得於是考其形方若檻蓋如屋栱一飾以鳳一飾以獸所飾𨿽異制度相若又四神奩有蓋無銘蓋起三羊回頸相向頂間以四神爲飾純間爲方斜雷紋三足作熊狀又蟠虯擕奩有蓋無銘是器狀若截筩蓋頂飾以蟠虯上下純素三足爲熊形而耳作獸狀連環龍首以爲提梁魏武上雜物疏禦雜物用有純銀澡豆奩純銀括鏤奩又有銀鏤漆匣四枚杜陽雜編咸通中同昌公主有翡翠匣積毛羽飾之吳鈞詩玉檢茱萸匣西京雜記漢時帝及侯王送葬者皆珠襦玉匣匣上鏤以蛟龍

格致鏡原卷五十四

欽定四庫全書

格致鏡原卷五十五

大學士陳元龍香奩器物【一】

簪

文簪首笄也史記平原君誇楚爲玳瑁簪西京雜記武帝過李夫人就取玉簪搔頭自此後宮人搔頭皆用玉玉價倍貴焉飛燕外帝臨太液池後歌歸風送遠之曲帝以文犀簮擊玉甌和之羣書考索東漢太皇太后皇太后入廟簪以瑇瑁爲擿長一尺端爲華勝上爲鳳皇爵以翡翠爲毛羽下有白珠垂黃金鑷左右一橫簪之以安簂結諸簪珥皆同制其擿有等級焉班固與竇憲牋將軍哀憐賜以玉躬所著駮玳瑁簪班固與弟超書今遺仲升玳瑁黑犀簮江表魏文帝遣使於吳求通犀簪陸鄴中記魏文帝陳巧笑挽髻別無首飾惟用圓頂金簮一隻插之文帝目曰云黯靄兮金星出北史魏胡太后幸闕口溫水登雞頭山自射象牙簪一中之敕示文武唐書漢陽公主時戚近爭爲奢侈而主獨以儉嘗用鐵簪畫壁自記田租所入淸異錄吳越孫妃嘗以一物施龍興寺形如朽木筯僧不以爲珍偶出示舶上胡人曰此日本國龍蕊簮也增價至萬二千緍易去王燮雜章吉日佳辰誕聖生副奉道天簮二枚文笄簮也其端刻雞形士以骨爲之大夫以象爲之緌以紘系笄順頤下而結之實錄燧人始爲笄女媧之女以荊杖及竹爲笄以貫發至堯以銅爲之且橫貫焉舜雜以象牙玳瑁中華古今注自古之有髻而吉者系也女子十五而笄許嫁於人以系他族故曰髻而吉榛木爲笄笄以約發也居喪以桑木爲笄表變孝也皆長尺有二寸沿至夏后以銅爲笄於兩旁約髮也謂之髮笄周禮追師掌王后之首服追衡笄注追治也王后之衡笄以玉爲之副配褘揄編配闕鞠次配展緣衡則維持冠而平之也笄則卷髮而節之使平也禮雜記女𨿽未許嫁年二十而笄燕則鬈首注燕居則去其笄分髮爲鬌紒未許嫁故𨿽已笄猶爲少者處之妝臺記晉惠帝元康中婦人以金銀玳瑁之屬爲斧鉞戈防以當笄洪皓松漠紀聞回鶻以金相瑟瑟爲首飾如頭形而曲一二寸如古之笄形五雜俎笄不獨爲女子之飾古者男子皆戴之按三禮圖笄士以骨大夫以象蓋卽今之簮耳左範武子怒文子擊之以杖折其委笄蓋文子爲童子未冠時也北史王肅之奔魏也劉芳未及相見嘗宴羣臣於華林肅語次云古者惟婦人有笄男子則無笄芳曰推經禮正文古者男子婦人俱有笄肅曰喪服稱男子免而婦人髽男子冠而婦人笄如此則男子不應有笄芳曰此專謂凶事也內則稱子事父母雞初鳴櫛纚笄總以玆而言男子有笄明矣儀禮士冠禮皮弁笄鄭注笄今之簮有笄者屈組爲紘垂爲飾士冠禮設笄注凡諸侯笄有二一是紒內安髮之笄

一是皮弁�弁及六冕固冠之笄



劉熈釋名枝也因形名之也爵者頭及上施爵也中華古今注子蓋古笄之遺像也至秦穆公以象牙爲之敬王以玳瑁爲之始皇又金銀作鳳頭以玳瑁爲腳號曰鳳洞防記漢武元鼎元年起招仙閣有一神女畱玉與帝帝以賜趙婕妤至昭帝元鳳中宮人猶見此謀欲碎之開視匣惟見白燕直升天后宮嘗作玉因名玉燕言其吉祥西京雜記合徳遺飛燕同心七寶飛燕外趙后持昭儀手袖紫玉九雛爲昭儀簮髻後漢書貴人助簮玳瑁廣博物志盤龍梁冀婦所制薛靈蕓靈蕓攺名爲夜來入宮承寵愛外國獻火珠龍鸞之帝曰明珠翡翠尙不勝況乎龍鳳之重乃止而不進晉令六品以下得服金以蔽髻三品以上服爵中華古今注東晉有童謡言織女死時人插白骨子白妝爲織女作孝妝臺記煬帝令宮人插翡翠中華古今注隋煬帝宮人插鈿頭子常以端午日賜百寮玳瑁冠杜陽雜編咸通中同昌公主有九玉上刻九鸞皆九色上有字曰玉兒工巧妙麗殆非人工所制一日晝寢夢絳衣奴授語雲南齊潘淑妃取九鸞及覺具以夢中之言言於左右洎公主薨其亦亡其處杜陽編代宗大歷中日林國獻龍角頭玉紺色上刻蛟龍之形精巧奇麗非人所制帝賜獨妃子與帝同泛舟於龍池有紫雲自上而生俄頃滿於舟中帝由是命置之於掌內以水噴之化爲一龍騰空東去五行志唐末世俗尙以琉璃爲釧近服妖也流離播遷之兆演繁露金十二行乃排插十二也唐制命婦以花多少爲髙下曰花若干也畱靑日札古樂府河中曲詠莫愁頭上金十二行足下絲履五文章後人不解遂誤以爲金美人十二行殊不知古婦人髻髙故能插金十二行乃六雙也裴淵廣州記南海豪富女子以金銀爲大執以扣銅鼓故號爲銅鼓華陽國誌涪陵山有大其甲可卜其緣可作世號靈

玉導

丹總錄玉導者玉簮或冠箆之導擇也義取擇髮然自唐以後不聞其名釋名導所以導防【音力捎也】髮使入巾幘之裏也名義考周禮天子以玉笄而導亦如之梁沙門法云謂周捨曰檀越旣能戴纛貧道何爲不執鍮段公路云通天犀堪爲纛纛與導同音一物也按隋禮儀云簮所以建髮於冠導所以防髮於巾幘之裏說文箆導也簮卽笄岐笄導卽揥整髮箆亦以整髮卽今掠子導卽今引子以角爲之防髮入幘故名引古名導今名引其義一也纛羽葆幢所以引行故又借爲纛俗呼轉爲敏音俗書作刡字於是引之義晦而導纛不復知爲何物矣餘冬丹二錄𨿽嘗置辧亦未明的士燮集遣功曹使貢皇太子通天犀導南史主衣中有玉介導齊髙祖以其長奢侈之源命打破之續齊諧記東海蔣潛得通天犀導後落褚太宰處褚以餉齊故丞相豫章王王死後內人江夫人斷以爲每夜輒見一兒繞牀頭啼叫云何爲見屠割必當相報終不獨受枉酷江夫人惡之月餘遂薨北史魏晉以來皮弁有纓而無笄導何稠曰此古田獵服也今服以入朝宜變其制故弁施象牙簮導自稠始也

金鈿

古今注紂作金鈿六書故金華爲飾田田然故曰鈿東宮舊事太子納妃有同心雀鈿一具

翠翹

山堂肆考翡翠鳥尾上長毛曰翹故美人首飾如之因名翠翹唐詩頭上鴛雙翠翹蜀中詩話張泌江城子詞金簇小蜻蜓按小蜻蜓之飾正所謂翹兒花也丹錄蜀之妓女有花翹之飾名曰翹兒花

步搖

逸雅步搖上有垂珠步則搖也采蘭雜誌人謂步搖爲女髻非也蓋以銀絲宛轉屈曲作花枝插髻後隨步輒搖以增媌媠故曰步搖釋名皇后首飾曰副副覆也亦言副貳兼用眾物成其飾上有垂珠步搖古今注殷後服盤龍步搖梳流蘇珠翠三服服龍盤步搖若侍去流蘇以其步步而搖故曰步搖二儀實錄燧人氏婦人始束髮爲髻舜加以首飾文王又加翠翹步搖也西京雜記合徳遺飛燕黃金步搖江表孫皓使尙方以金作步搖假髻千數令宮人著以相撲朝成夕敗輒命更作晉書皇后首飾則假髻步搖俗謂之珠松是也簮珥步搖以黃金爲山題貫白珠爲桂枝相繆八爵九華熊獸赤羆天鹿辟邪南山丰大特六獸諸爵獸皆以翡翠爲毛羽金題白珠璫繞以翡翠爲華東宮舊事皇太子納妃有步搖一具九鈿圅盛之妝臺記天寶初貴族及士民好爲胡服胡帽婦人則簮步搖楊妃外天寶四載七月於鳳皇園冊太眞宮女道士楊氏爲貴妃半後服用進見之日奏霓裳羽衣曲上自執麗水鎭庫紫磨金琢成步搖至妝閣親與插鬢

防勝

事物原始實錄曰晉惠帝令宮人插五色通艸花漢王符潛夫論已譏花采之費晉新野君家以剪花爲業染絹爲芙蓉撚蠟爲菱藕剪梅若生之事按此則是花朶起於漢剪防起於晉矣物原五采通艸花呂后制防花晉郭隗制荊楚嵗時記正月七日鏤金箔爲人勝以貼屏風亦戴之頭鬢又造華勝以相遺立春之日悉剪防爲鷰以戴之注防鷰卽合歡羅勝鄭毅夫詩漢殿鬭簮雙防鷰並知春色上頭司馬相如大人賦覩西王母暠然白首戴勝而穴處兮師古注勝新婦首飾也漢代謂之華勝續漢書輿服志太后入廟戴花勝上爲鳳皇爵以翡翠爲毛羽下有玉珠垂黃金鑷左右各一橫簮之杜詩注人日造華勝相遺起於晉代見賈充李夫人典戒云像瑞圖金勝之形又像西王母戴勝也晉中興書孝武時湯谷氏得金勝一枚長五寸形如織勝嵗時記劉臻妻陳氏進見儀人日上人勝於人酉陽雜俎北朝婦人立春日進春書以靑綌爲幟刻龍像銜之或爲蝦蟇文昌雜錄唐制立春賜三省官防勝各有差景龍文館記景龍四年七月宴大明殿賜王公以下防縷人勝夢華錄立春日自郎官禦史寺監長貳以上皆賜春幡勝以羅爲之宰執親王近臣皆賜金銀幡勝入賀訖戴歸私第夢華錄立秋日京城滿街賣楸葉婦女兒童爭買剪成花朶戴之圖經夔州人以人日傾城出入陣磧上謂之踏磧婦

人拾小石之可穿者貫以防索系於頭以爲一嵗之祥周祈名義考北俗元日剪烏金紙翩翩若飛翔之狀簮之謂之黒老婆按元日剪防爲燕戴之曹松詩防燕表年春王沂公帖子彩燕迎春入鬢飛燕爲鳥遺卵生契故後人目爲黑老婆卽彩燕之遺也

花子

古今注始皇令宮人梳仙髻帖五色花子畫爲云鳳至東晉有童謠云織女死人帖艸油花子爲織女作孝至後周又詔宮人帖五色雲母花子作碎妝以侍宴如供奉者帖勝花子作桃花妝妝臺記花子彷於壽陽公主梅花落面事也宋淳化間京師婦女競剪黑光紙團靨又裝縷魚腮骨號魚媚子以飾面皆花子之珍玩考江南晚季建陽進茶油花子大小形制各別極可愛宮嬪縷金於面皆以此花餅施於額上時號北苑妝

耳環

畱靑日札女子穿耳帶以耳環自古有之乃賤者之事莊子曰天子之侍禦不揃爪不穿耳杜子美詩玉環穿耳誰家女諸恪曰母之於女天性之愛穿耳貫珠何傷於仁輟耕錄或者謂晉唐間人所畫士女多不帶耳環以爲古無穿耳者然莊子曰天子之侍禦不穿耳自古亦有之矣逸雅穿耳施珠曰璫此本出於蠻中所爲也婦女輕淫好走故以此瑯璫錘之西京雜記合徳遺飛燕合歡圓璫續漢書皇太后皇后入太廟服紺上皁下靑上縹下隱簮珥珥璫垂珠也晉令士卒百工不得服眞珠璫珥雲煙過眼錄趙孟頫所藏有雙茘枝女環一對可長三寸並腳通碾皆白玉也甚精此必太眞后妃故物也周書武王伐紂商師大崩帝辛登廩臺取天知玉珥以自焚在火中不銷松漠紀聞回鶻善結金綫相瑟瑟爲珥漢書平後世子襐飾師古注首飾在兩耳後刻鏤爲之

指環

物原紂作寶幹指環廣韻鐶指鐶也以金鍍之曰鍍鐶三餘贅筆世俗用金銀爲環置於婦人指間謂之戒指按詩注古者后妃羣妾以禮進禦於君女史書其月日授之以環以進退之生子月辰以金鐶退之當禦者以銀環進之著於左手旣禦者著於右手事無大小記以成法則世俗之名戒指者有自來矣賢奕編戒指又云手記西京雜記戚姬以百鏈金爲彄環照見指骨上惡之以賜侍兒鳴玉耀光等各四枚西京雜記合徳遺飛燕瑪瑙彄漢舊儀宮人禦幸賜銀指環拾遺記吳王潘夫人酣醉唾於玉壺中使侍婢瀉於

臺下得火齊指環卽掛石橊枝上因其處築臺名曰環橊臺時有諫者云今吳蜀爭雄環橊之名將爲妖乎孫權乃翻其名爲橊環臺俗晉哀帝王皇后有一紫磨金指環至小止可第五指帶南史天竺迦毘黎國元嘉中表獻金剛指環摩勒金環諸寶物雲溪友議韋臯遊江夏姜使君館有小靑衣曰玉簫遺以白玉指環妝臺記何充妓於後閣以翡翠指環換刺繡筆充知嘆曰此物洞仙與吾欲保長年之好乃令蒼頭急以蜻蜓帽贖之胡俗傳始結婚姻相然許者便下金同心指環稗史編嘗有戒指嵌馬腦一塊面上碾成十二支生屬其紋細如髮似非人工故謂之鬼功石又名鬼國石

釧【附諸奩飾】

事物紺珠釧手鐲桀以金玉爲之徐炬事物原始風俗通曰釧臂環也卽今婦女之臂鐲事林廣記通俗文云環臂謂之釧後漢孫程十九人立順帝有功各賜金釧指環則釧起於後漢南齊書東昏侯爲潘妃作琥珀釧一隻直七十萬盧氏雜記唐文宗一日問宰臣古詩雲輕衫襯跳脫跳脫是何物宰臣未對上曰卽今之腕釧也眞誥言安妃有斲粟金跳脫是臂飾枕譚條脫臂飾也一作條達又作跳脫蓋寫之誤也眞誥萼緑華贈羊權金玉條脫各一枚能攺齋漫錄按周處風土記云仲夏造百索系臂又有條達等織組雜物以相贈遺唐徐堅初學記引古詩云繞臂雙條達則條達之爲釧必矣第以達爲脫不知又何謂也徐堅所引古詩乃後漢繁欽定情篇云何以致契闊繞腕雙條脫但腕臂兩字不同元氏掖庭記元後靜懿皇后誕日南朝宮人有選入後庭者獻柳金簡翠腕闌似今之手鐲類但扁而用於臂者耳明皇雜錄宗曰我祖破髙麗紅粟玉臂支朕以岐王初進龍池篇以玉臂支賜妃子妃子後以賜阿蠻夢溪筆談金陵人登六朝陵寢得玉臂支兩頭施轉可以屈伸令圓近於無縫爲九龍統之功侔鬼神

諸奩飾畱靑日紮荀子曰處女嬰寶珠卽今珠纓絡也一名珠落索文嬰頸飾也胡人連貝飾頸曰嬰普門品經無盡意菩薩解頸下眾寶珠瓔珞以與之三禮圖珠瓔翠緌左傳玉纓杜詩眞珠絡臂鞲放懷集杜甫每朋友至引見妻子韋侍禦見而退使其婦送夜飛蟬以助妝飾事物紺珠金訶子貴妃私祿山因爲其爪傷胸乳間遂作金訶子蔽之東坡詩自注於潛婦女皆插大銀櫛長尺許謂之蓬沓丹總錄馬融廣成頌金錽玉瓖今婦飾曰瓖嵌生活當用此瓖字俗作廂非

粉

逸雅粉赤也染粉使赤以著頰上也胡粉胡糊也脂和以塗面也采蘭雜誌粉神曰子占墨子禹作粉博物志紂燒作粉謂之胡粉古今注自三代以爲粉秦穆公女弄玉有容徳感仙人蕭史爲燒水銀作粉與塗亦名飛雲丹疑耀古今實錄據蕭史事謂婦人傅粉自秦始或曰周文王時婦人已傅粉矣非始於秦也飛燕外趙婕好傅露華百英粉芳略記周光祿諸妓傅面用龍消粉水經注江州縣下淸水穴巴人以此水爲粉則皜曜鮮芳貢粉京師因名粉水故世謂之江州墮林粉地理誌房陵有淸泉土人以爲粉則膏澤芳潤荊州記範陽縣有粉水取其水以爲粉今謂之粉口庶物異名疏鮮錫粉飾名見神農本艸石藥爾雅粉一名流丹白豪

黛

逸雅黛代也滅眉毛去之以此畫代其處也采蘭雜誌黛神曰天軼妝臺記漢日給宮人螺子黛隋遺錄殿腳女爭效爲長蛾眉司宮吏日給螺子黛五斛號爲蛾緑螺子黛出波斯國每顆直十金後徵賦不足雜以銅黛給之獨絳仙得賜螺黛不絕張端義貴耳集粉白黛黑戰國策張儀曰鄭周之女粉白黛黑注曰明光宮燕趙美女二千人充之皆自然美麗不使粉白黛黑又楚辭大招曰粉白黛黑施芳澤只惟韓文公送李願盤谷序乃云粉白黛緑東坡答王定國書粉白黛緑者系尹夾宅中狐貍射幹之流願以道眼看破方變黑爲緑字

燕脂

逸雅脂砥也著面柔滑如砥石也唇脂以丹作之象唇赤也采蘭雜誌脂神曰與贅演繁露古者婦人妝飾欲紅則塗朱欲白則傅粉故曰施朱太赤施粉太白此時未有煙脂故但施朱爲紅也煙脂出自虜地古今注燕脂蓋起自紂以紅藍花汁凝作燕脂以燕國所生故曰燕脂塗之作桃紅妝習鑿齒與燕王書山下有紅藍足下先知否北方人采取其花染緋黃挼取其上英鮮者作煙脂婦人用爲顏色今始知爲紅藍後當致其種竹坡詩話古今注云燕支出西方土人以染中國謂之紅藍以染粉爲婦人面色而俗乃用胭脂或胭脂字不知其何義也升庵外集燕支今人以重絳爲之庶物異名疏均藻云霜脂粉也見仙人王予可詩又海篇玉鑑婦人面飾五雜組以丹注面曰的古天子諸侯媵妾以次進禦有月事者難以口說故注此於面以爲識如射之有的也後遂爲兩腮之飾嫏嬛記薛夜來初入魏宮一夕面觸水晶屏上傷處

如曉霞將散自是宮人俱用胭脂仿畫曉霞妝唐百官志中尙署臘日獻口脂面脂頭膏酉陽雜俎臘日賜北門學士口脂臘脂盛以碧鏤牙筩太平禦覽盧公家範凡臘日上澡豆及頭膏面脂口脂梁谿漫志老泉贊吳道子畫五星雲妝非今人唇傅黑膏子嘗疑霄漢星辰之尊而妝飾乃如是之妖何也及觀唐五行志元和末婦人爲圓髻椎髻不設鬢飾不施朱粉惟以烏膏注唇狀若悲啼乃悟唐之俗工作時世妝嫁名道子以紿流俗星辰不如是也

香澤

小雅豈無膏沐注膏所以澤髮采蘭雜誌膏神曰雁娘逸雅香澤者人髮恆枯悴以此濡澤之也丹總錄崔寔四民月令有合香澤法淸酒浸雞舌藿香苜蓿蘭香四種以新綿裏浸胡麻油和豬脂納銅鐺中沸定下少許靑蒿以綿羃鐺觜缾口瀉之梁簡文帝樂府八月香油好煎澤元魏孝文帝詔煎禦香澤須錢萬貫帝以軍旅在外停之梁書三佛齊國志以濃而無滓者爲上蘇合是合諸香汁煎之非自然一物也又云大秦人采蘇合先笮其汁以爲香膏乃賣其滓與諸國賈人是以展轉來達中國不大香也香譜蘇合香油亦出大食國气味大抵篤耨紀談錄玫瑰油出北地其色瑩白其香芬馥不可名狀北人貴重之芳略記周光祿諸妓掠鬢用郁金油文昌雜錄禮部王員外言今謂面油爲玉龍膏太宗皇帝始合此藥以白玉碾龍合子貯之因以名焉

梳【附笓刷】

文櫛梳枇總名也釋名梳言其齒疎也枇言其相比也蒼頡篇靡者爲比麤者爲梳玉藻櫛用椫櫛注旣沐髮濕則滑故用木梳稗史編古者尙沐故治髮之具櫛而已玉曰沐稷而靧粱櫛用椫櫛髮晞用象櫛如比然櫛已有比之義詩云其比如櫛箋謂相近迫也至漢書所言比疎則視椫櫛爲加密矣然非今之比疎也注以爲編髮之飾則今女子首飾所著金翠珍異之梳耳後世憚數沐而櫛用以爲去垢之具則與漢之所言比疎名𨿽同而實又異也二儀實錄赫胥氏造梳以木爲之二十四齒取梳通之義物原伏羲作木梳急就章注吳主亮夫人洛珍有櫛名玉云晉東宮舊事太子納妃有瑇瑁梳三枚象牙梳三枚李肇翰林誌翰林學士給大小象梳郭湜髙力士力士於太宗陵寢宮見小梳箱一柞木梳一嘆曰先帝首建義旗新正皇極十有餘載方致升平隨身服用惟畱此物將欲示孝孫永存節儉具以奏聞淸異錄洛陽少年崔瑜卿多貲善遊冶嘗爲倡女玉潤子造緑象牙五色梳費錢近二十萬樵人直說孫思邈以交加木造百齒梳用之養生祕法也格古論鶴頂出南番大海中有魚頂中魫紅如血故名鶴魚今用筒夾鶴魚魫爲梳故名鶴頂梳奚囊橘柚麗居孫亮愛姬也鬒髮香淨一生不用洛成疑其有辟塵犀子也洛成卽今箆梳淸異錄修養家謂梳爲木齒丹法用奴婢細意者執梳理髮無數日愈多愈神廣博物志郎當淨櫛器也事物紺珠梳匣呂望作

笓物原神農作笓防庶物異名疏詩疏以象骨搔首因以爲飾名之曰揥故云所以摘髮玉瑱考云象揥若今之箆子然觀魏風佩其象揥蓋男女通用乃佩於身以備剔髮之垢也髙力士太宗陵寢宮有黑角笓一翰林誌翰林學士給象笓淸異錄箆誠縷物也然丈夫整鬢婦人作眉捨此無以代之餘名之曰鬢師眉匠

刷逸雅刷帥也帥髮長短皆令上従也亦言瑟也刷髮令上瑟然也物原伊尹作油刷少康作掠子嵇康養生論勁刷理髮僅乃得之東宮舊事太子納妃有漆畫豬刷大小三枚髙力士太宗梳箱有艸根刷子一三餘帖豪犀刷鬢器也唐詩側移袖拂豪犀

香囊

爾雅婦人之褘謂之縭縭緌也注卽今之香纓也褘邪交落帶系於體因名爲褘緌系也禮內則纓衿佩容臭注容臭香物也助其形容之飾以纓系之南史麝幐注今之香袋繁欽定情詩何以致叩叩香囊系肘後晉書謝嘗佩紫羅香囊叔安患之而不欲傷其意因戲賭取焚之鄴中記石虎造流蘇斗帳上安金蓮花花中懸金箔盛腕囊盛以異香珍珠楊妃初以紫褥裹之及移葬肌膚已消釋矣胸前猶有錦香囊在中官葬畢以獻上皇置之懷袖杜陽編同昌公主乘七寶步輦四面綴五色玉香囊囊中貯辟寒香辟邪香瑞麟香皆異國所獻也仍雜以龍腦金屑刻鏤水晶瑪瑙辟塵犀爲龍鳳花其上仍絡以眞珠玳瑁文金絲爲流蘇雕玉爲浮動每一出遊則芬馥滿路熒晶照灼觀者目唐六典中尙署臘日進衣香囊韓偓臘日賜繡香袋一枚皇甫放非煙步非煙授趙象以連蟬錦香囊象結香囊於懷

帨

物原軒轅作帨巾祖甲作帉禮內則左佩紛帨注紛以拭器帨以拭手說略巾本佩巾禮左佩紛帨是也帨拭物之巾詩無感我帨兮卽今之手巾汗巾也瀛涯勝覽古俚國有色絲間花帨闊五尺長一丈三二尺直金錢百文禮玉藻浴用二巾上絺下綌事物原始王莽簒漢漢王閎伏地而泣元後親以手巾拭其淚巾𨿽始於三代而手巾之名實始於漢今稱曰帨是也秦嘉婦與嘉書今奉越布手巾二枚誌怪防稽吳

詳者少爲縣吏夜行至溪見一女子溪邊洗腳呼詳共宿明旦別去女贈詳以紫布手巾詳答以白布手巾蘇鶚杜陽雜編咸通中同昌公主有紋布巾卽手巾也潔白如雪光軟特異拭水不濡用之彌年不生垢膩云得之鬼谷國翰林誌翰林學士給白布手巾南史海中自然大洲其上有生火中洲左近人剝取其皮紡績作布以爲手巾與蕉麻無異而色防靑黑若小垢污則投火中復更精潔或作燈炷用之不盡

帕

東宮舊事皇太子納妃有絳綾裹帊五李肇翰林誌翰林學士給靑綾單帕六書故宋仁宗時有紫帕爲油所漬其色近因命染人仿而爲之謂之油紫今四品以上朝服用此其染之以紫艸色近昔之紫近絳亂朱者此紫也麗情集賈知徵遇曽城夫人杜蘭香以秋云羅帕裹丹五十粒與生曰此羅是織女練玉璽織成遇雷雨時密藏之後大雷雨失帕所在解酲語元成宗諸嬪臂系秋云紫條帕

格致鏡原卷五十五

欽定四庫全書

格致鏡原卷五十六

大學士陳元龍香奩器物【二】

鏡【附鏡臺鏡奩】

總論逸雅鏡景也言有光景也韓子古之人目短於自見故以鏡觀面稗史編中記曰尹壽堯臣也作鏡黃帝內傳曰旣與王母防於王屋乃鑄大鏡十二面隨月用之則鏡蓋肇於軒轅非尹氏始作也宣和博古圖昔黃帝液金作神物爲鑑凡十有五去古旣逺不能盡攷後世有得其一者其制度以四靈位四方以八卦定八極十二辰環其外二十四气布其中故與日月合明鬼神通意周冶鑑之數十有三蓋體閏月也以十二投十二野其一則爲鎭於中州漢以後形制各異圜者規天方者法地六出象其物八方定其位左右上下則有四靈錯綜經緯則有五星具一日之數則載之以十二辰具一嵗之數則載之以十二月周其天者有二十八宿拱其位者有三神八衛或中虛而謂之夾鑑或形蛻而名以浮水或龍蟠其上或鳯飾其後或爲花卉羽毛鱗甲之屬或爲嘉禾合璧比目連理之狀或象玉女之起舞或肖五嶽之眞形【鑑鏡別名】淮南子明鏡之始型朦然及粉之以錫劘之以白防則須眉鬢毛可得而察王度古鏡記胡僧云古鏡以金膏塗之珠粉拭之以照日必影徹墻壁又造金煙薰之玉水洗之蔵之泥中亦不晦矣抱朴子或問知將來吉凶爲有道乎答曰用鏡九寸自照有所思存七日則知神仙千里事也明鏡用一或二謂之日月或用四謂之四規鏡搜神記王獻失鏡鏡在罌中罌數寸而鏡尺餘以

問郭璞曰此乃邪魅所爲使燒車轄以擬鏡鏡卽出焉神異經昔有夫婦相別破鏡人各執半以爲信其妻

與人通鏡化鵲飛至夫前夫乃知之後人因鑄鏡爲鵲安背上自此始也後山談叢驗鏡視其鼻鼻滑淨如削者古今人謂之有髙下今人鑄鐵鏡陷銅爲面故明谷泰博物要覽鏡有秦陀光背質厚無紋極有受用

次如銀背海獸蒲桃茘枝五嶽圖形十二生肖寶花雲龍十二符四靈三瑞三神八衛六花浮水七乳四乳十六花蟠螭龍鳳雉馬等俱妙須要淸瑩如水面無打攪輪轉周員形影不攺爲貴又有如錢小鏡光背花背滿背嵌金嵌銀片子鏾花小鏡更可人意評者謂徑尺大鏡及三寸以上及如錢小鏡爲上格五六寸者次之菱花八角又次之方鏡最下者也稗史編俗以鏡臍懸玉籖但知爲美觀至銅滑緑處兩彊不能相下以致千載世出土之物古色一旦磨蕩壞之有餘正字通鏡銹鏡上緑也俗名楊妃垢淸異錄有刁蕭者攜一鏡色碧體瑩背有字曰碧金仙大中元年十二月銅坊長老白九峯造余以俸粒五石換之置於文瑞堂呼爲銅此君物名要覽司空圖謂鏡爲容成侯又曰壽光先生名金烱淸異錄防昌嘗引照戲令宮嬪離合鏡字以光音王奏帝曰鏡子封王耶山堂肆考唐詩花沒梵輪前梵輪佛鏡也又曰仙輪曲洧舊聞王建集有鏡聴詞謂懷鏡於通衢間聴往來之言以占休咎近世人懷杓【今謂之打瓢】以聴亦猶是也

古鏡古鏡記隋汾陰侯生贈王度古鏡橫徑八寸鼻作麒麟蹲伏之象繞鼻列四方龍鳳虎依方陳布四方外又設八卦卦外置十二辰位而具畜焉辰畜之外又置二十四字周繞輪廓文體似隸防畫無缺而非字書所有也侯生云二十四气之象形承日照之則背上文畫墨入影內纎毫無失舉而扣之淸音徐引竟日方絕侯生又云吾聞黃帝鑄十五鏡其第一橫徑一尺五寸法滿月之數也以其相差各校一寸此第八鏡也鄭還古博異志唐天寶中陳仲躬於洛陽淸化裏假居一宅宅有井鄰女來汲水忽墮井仲躬間乃窺於井上見水影中一女子面嘆曰斯乃溺人之由也忽一日淸旦有人扣門云敬元穎請謁命入乃井中所見者仲躬訊之曰卿何以殺人元穎曰妾非殺人者此井有毒龍自漢朝絳侯居於玆遂穿此井洛城內有五毒龍此其一也龍好食人血自漢已來已殺三千七百人矣妾乃國初方墮於井遂爲龍所驅使爲妖惑以誘人用供龍所食非妾心所願昨夜子時龍已往朝太乙使者三數日方回君子命匠淘之則妾脫難矣願與君子一生奉養言訖便失所在仲躬乃命匠入井淘之至底得古銅鏡一枚面闊七寸八分仲躬令洗淨安匣中一更後忽見元穎自門而入直造燭前拜謝曰某本師曠所鑄十二鏡之第七者貞觀中爲許敬宗婢蘭苔所墮以此井水深兼爲毒龍气所苦人入者輒悶絕而不可取遂爲毒龍所役幸遇君子乃重見人間其鏡皆蝌蚪書上環書一字管天文一宿依方列之則左有日而右有月龍虎雀並依方安焉於鼻中題曰夷則之鏡博古圖漢有十二辰鑑四神鑑三神鑑神人鑑神像鑑神人三獸鑑【以上有銘】百神鑑四神鑑四靈鑑四靈三瑞鑑三神八衛鑑六花水浮鑑【以上無銘】冊禮鑑尙方鑑長生鑑仙人不老鑑靑蓋鑑服羌鑑豳頌周商鑑始靑鑑淸白鑑淸明鑑宜君公鑑宜官鑑尙方宜子孫鑑長宜子孫鑑四宜鑑九子鑑宜侯王鑑十六花鑑【以上有銘】百乳鑑七乳鑑四乳鑑素乳鑑【以上無銘】蟠螭鑑【有銘】龍鳯鑑龍鵲鑑【以上無銘】鼉龍鑑【有銘】虎龍鑑雙鳯鑑鳯馬鑑雉馬鑑龍麟鑑六花鑑【以上無銘】海獸鑑【有銘】海馬蒲萄鑑海貝方鑑海獸朱鳳鑑海馬狻猊鑑純素鑑【以上無銘】潛確書舞鏡有柄李氏錄曰漢武帝時舞人所執鏡也西京雜記宣帝被收系郡邸獄臂上猶帶史良娣合防婉轉絲繩系身毒國寶鏡一枚大如八銖錢舊傳此鏡見妖魅得佩之者爲天神所福故宣帝從危濟及卽大位每持此鏡感咽移辰常以琥珀笥盛之魏書武帝有菱花鏡陸機與弟云書仁壽殿前有大方銅鏡鏡髙五尺餘廣三尺二寸暗立著庭中向之便寫人形體了了晉東宮舊事皇太子納妃有著衣大鏡尺八寸銀華小鏡一尺二寸並衣紐自副漆奩盛蓋銀華金薄鏡三銀龍頭受福蓮花鈕鏁自副鄴中記石季龍三臺及內宮中鏡有二三尺者下有純金龍盤雕飾南史綦毋珍之有一銅鏡背有三公字嘗語人曰徵祥如此何患三公不至江總方鏡銘此鏡以照著衣鏡皆圖刻八卦二十八

仁壽殿前無以加斯雕麗也博古圖唐有十二辰鑑五嶽眞形鑑萬春鑑瑩寶鑑武徳鑑長宜子孫鑑【以上有銘】龍鑑雲龍鑑雲龍八花鑑雲龍花雀鑑鸞鳯鑑舞鳳狻猊鑑蓮鳳鑑鳯銜花鑑鹿鳳蒲萄鑑象鑑饕餮鑑【以上無銘】瑞圖鑑【有銘】寶花鑑海獸鑑海獸蒲萄鑑唐書髙馮爲吏侍銓綜平允太宗賜金背鏡一面以表精鑑朝野僉載中宗令州造方丈鏡鑄銅爲桂金花銀葉帝每馬自照人馬並在鏡中張舜民畫墁錄吾家舊畜鏡傳爲楊妃故物徑尺許厚七分背文精古有銘其略曰粉壁交映珠簾對看潛窺聖淑麗則常端聖淑字各少空有並後之象明皇八月五日生也始制誕節名千秋籓鎭進鏡若紫絲承露囊此幾是耶酉陽雜俎元和初海陵夏侯乙庭前生百合花大於常數倍異之因其下得甕匣十三重各匣一鏡第七者光不蝕照日光環一丈其餘規銅而已廖瑩中江行雜錄元相國之鎭江夏也嘗秋夕登黃鶴樓遙望江濱有光若殘星乃令親信至江所詢彼漁云適一鯉親信乃攜鯉而來命庖人剖之腹中得古鏡二如古錢大以面相合背則隱起雙龍𨿽小而鱗鬛髯爪悉具旣磨瑩則常有光耀公寶之置巾箱中及相國薨鏡亦亡去淸異錄開運旣私寵馮夫人其事猶祕防髙祖禦器用有玉平脫雙蒲萄鏡乃髙祖所愛帝初卽位舉以賜馮樵牧閒談孟蜀時軍校張敵得一古鏡模闊尺餘鏡光照寢處不施燈燭自得鏡後並無疾病珍珠船徐得一鏡照面只見一眼宋史泰寧縣耕夫得鏡厚三寸徑尺有二寸照見水底與月爭輝病者得之心骨生寒故名生寒鏡太平淸話範文正公家古鏡背具十二時如博棊子每至此時則博棊中明如月循環不休夢溪筆談世有透光鏡背有銘文二十字以鏡承日

光則銘文二十字皆透在屋壁上了了分明餘冬序錄透光鏡日中映之鏡背上文字花樣盡存影中宋沈括筆談載以爲奇金麻知幾賦透光鏡詩見中州集皆莫能明其理元吾子行雲鏡對日射影於壁鏡背文藻影中一一皆見磨之愈明蓋是銅有淸濁之故鏡背鑄作盤龍亦於鏡面竅刻作龍如背所狀復以稍濁之銅塡補鑄入削平鏡面加其上舉以向日影光相射隨銅淸濁分明暗也吾子行自謂親見人碎此鏡者如其言云雲煙過眼錄趙徳潤藏鏡杏葉樣背有大鐵環乃掛鏡也上有銘云人有一口前牛無八角牛口走殊不可曉下有一牛轉頭前有艸一叢下篆辟祟驅邪兩旁亦有字細考之乃丙午造三字其下牛與艸必寓年號耳白六帖有烏鵲鏡譚子化書小人常有四鏡一名圭一名珠一名砥一名盂圭視者大珠視者小砥視者正盂視者倒

異鏡西京雜記咸陽宮有方鏡廣四尺髙五尺九寸人直來照之影則倒見以手捫心見五臓歷然宮人有邪心則膽張心動一名倒影鏡酉陽雜俎儛溪石岸石窟有方鏡徑丈餘照人五臓秦皇世號爲照骨寶在無勞縣山境李濬松窗雜錄太尉李衛國公長慶中在浙右有漁人於秦淮垂機网下深處覺有異物極力舉之得一鏡照之歷歷見五臓六俯因驚懼失墜公聞之萬計窮索於水底終不復得稗史編會稽鏡湖崇寧間漁人夜引网覺甚重彊加挽拽竟不能舉乃召集同輩合力久而方升乃一大古鏡方五六尺厚五寸形模奇怪持以鑑形於昏闇中腸胃肝膈皆洞見置之舟內欲明日賫詣越府貨於市忽鏗然有聲光采炫晃湖水如晝俄頃復躍於波心風激浪湧移時始定梁四公記昔波羅尼斯國王有大福得二寶鏡鏡光所照大者三十里小者十里至裔孫福盡天火燒宮大鏡光明能禦災火不至焚爇小鏡光防爲火所害𨿽光彩昧暗尙能辟諸毒物陳邦禮寶鏡記萊州呂肚集張氏築土垣掘得一鏡徑可二尺光明不蝕照之四方各見百五十里市井人物歷歷具體眾爭欲得之不覺墮地而碎談苑呂文穆公正爲相有朝士蔵古鏡能照二百里欲因弟獻以求知公曰吾面不過楪子大安用照二百里聞者嘆服以爲賢於李衛公遠矣元遺山集陽曲劉氏家大寶鏡能照天地四方前知休咎抱朴子有道士以明鏡九寸懸於背老魅不敢近若

有鳥獸邪物照之其本形皆現鏡中寶鏡記陸安州有湖介於無爲之間漁者日以千計一日有漁父网得鏡如盤照見眾漁大半牛馬異形或角或翼若虎若螭其狀不一而足懼投於水鏡躍四五丈乃沒更求之不復可得識者云此三生鏡也事物紺珠六鼻鏡南唐王氏物常生雲煙照之則左右前後事皆見南史梁州有古墓名曰尖冡或云張騫墳欲有者輒間鼔角與外相拒椎埋者懼而退蕭斆開之惟有銀鏤銅鏡方尺龍城錄長安任仲宣家畜寶鏡謂之飛精識者謂是三代物後有八字僅可曉仍篆籒雲水銀陰精百鏈成鏡詢所得云嵩山樵者石下得之後仲宣南騖洞庭風濤洶湧因泊舟夢一道士赤衣乘龍詔仲宣言此鏡乃水府至寶出世有期言當歸我矣因持鏡去仲宣睡覺亟視篋中已失所在劉餗隋唐嘉話僕射蘇威有鏡殊精好曽日蝕旣鏡亦昏黑無所見威以爲左右所污不以爲意他日日蝕半缺其鏡亦半昏如之於是始寶蔵之後櫃內有聲如磬尋之乃鏡聲無何而威子死後更有聲無何而威敗王度古鏡記大業八年四月一日太陽虧度時在臺直晝臥閣覺日漸昏諸吏告度以日蝕甚整衣時引鏡出自覺鏡亦昏昧無復光色度以寶鏡之作合於陰陽光景之妙怪嘆未已俄而光彩出日亦漸明比及日復鏡亦精朗如故河北人張龍駒爲度下小吏其家良賤數十口一時遇疾度憫之賫此鏡入其家使龍駒持鏡夜照諸病者見鏡皆驚起雲見龍駒持一月來相照光陰所及如冰著體冷徹腑臓卽時定至曉並愈以爲無害於鏡而所濟眾於是令密持此鏡徧巡百姓其夜鏡如匣中泠然自鳴聲甚徹遠良久乃止度心獨怪明早龍駒來謂度曰龍駒昨忽夢一人龍頭蛇身朱冠紫服謂龍駒曰我卽鏡精也名曰紫珍嘗有徳於君家故來相托爲我謝王公百姓有罪天與之疾柰何使我反天救物且病至後月當漸愈無爲我苦度感其靈怪因此志之鏡龍記唐天寶三載州進水心鏡一面縱橫九寸靑瑩耀日背有盤龍勢如生動進鏡官李守泰曰鑄鏡時有老人自稱姓龍名防有小童名冥謂鏡匠呂暉曰老人解造眞龍鏡遂令冥入鑪所扃戶三日夜開戶失二人所在鑪前一素書云盤龍盤龍於鏡中分野有象變化無窮興雲吐霧行雨生風呂暉遂移鑪於子江心以五月五日午時鑄之帝詔有司掌此鏡七載大旱召葉法善祠鏡龍忽龍口有白气須臾滿殿甘雨如防

寶鏡洞冥記望蟾閣上有靑金鏡廣四尺元光中波袛國獻此靑金鏡照見魑魅百不敢形梁四公記扶桑國使使貢觀日玉如鏡方圓尺餘明徹如琉璃映日以觀見日中宮殿皎然分明孝經援神契神靈滋液百寶用則璣鏡出注大珠有光可爲鏡者拾遺記周穆王時渠胥國貢火齊鏡廣三尺六寸暗中視如晝人向鏡中語則鏡中響應之四公記扶南大舶從西天竺國來賣碧玻瓈鏡面廣一尺五寸內外皎潔置五色物於其上向明視之不見其質陸廣防吳地記通寺碑載則天皇后送瑚鏡一面宣賜供養水火鏡古今注燧銅鏡也以銅爲之形如鏡照物則影倒向日則火生以艾承之則火出沈亞之上冡宰書戎鏡包陽當日而矚之則能延燧興火韋端符衛公故物記火鏡等凡十三物庶物異名疏髙堂隆曰陽燧一名陽符取火於日陰燧一名陰符取水於月並以銅作之謂之水火之鏡考工記銅錫相半謂之鑑燧之劑是火爲燧水爲鑑也搜神記曰金錫之性一也五月丙午日午時鑄爲陽燧十一月壬子日子時鑄爲陰燧禮秋官司烜氏掌以鑑取明水於月注鑑鏡屬取水者也世謂之方諸

鐵鏡魏武上雜物疏禦物有尺二寸金錯鐵鏡一枚皇太子雜用物純銀錯七寸鐵鏡四枚貴人至公主九寸鐵鏡四十枚西京雜記哀王冡中有鐵鏡數百枚博古圖隋有十六符鐵鑑唐有二十八宿鐵鑑八卦

鐵鑑十二辰鐵鑑日月鐵鑑【以上有銘】鳳八卦鐵鑑四靈八卦鐵鑑八卦方鐵鑑八角八卦鐵鑑【以上無銘】千秋萬嵗鐵鑑玉堂鐵鑑自明鐵鑑晉陽龍鐵鑑【以上有銘】戲水龍鐵鑑鳳花鐵鑑雙鳳鐵鑑花雀鐵鑑寶花鐵鑑素圜鐵鑑【以上無銘】天寶遺事葉法善有一鐵鏡鑑物如水人每有疾病以鏡照之盡見臓腑中所滯之物然後以藥療之酉陽雜俎茍諷有鐵鏡徑五寸餘鼻大如掌言於道

人傳受數人同照各自見其影不見他人也九國誌宗壽建之族子得一古鐵鏡下有文十二字忽照見一靑衣小兒坐酒樓上令人訪之靑衣隨至曰此神物也終當化去不若還我與之剖腹納鏡而去談苑京師有畜鐵鏡者謂人曰此奇物也以照人手則指端見白气以气之長短驗人之壽天好事者乃以厚價取之旣而詢之博物者曰此造作也蓋磨鏡時只以往手無以來手則照指自見其端有如气者耳

石鏡拾遺記周靈王時異方貢石鏡色白如月照面如雪謂之月鏡蜀王本紀武都丈夫化爲女顏色美好蓋山精也蜀王娶以爲夫人無幾物故蜀王於武都擔土於成都葬之蓋地三畝號曰武擔以石作鏡一枚表其墓潯陽記石鏡在山東有一團石懸崖明淨照人述異記日南國西南有石鏡光明瑩徹可鑑五臓六腑亦名仙人鏡國中人若有疾輒照其形遂知病起何藏府卽采神藥餌之無不愈

鏡臺物原鏡臺始皇作魏武雜物疏鏡臺出魏宮中有純銀參帶鏡臺一純銀七子貴人公主鏡臺四晉東宮舊事皇太子納妃有瑇瑁細鏤鏡臺一世說溫嶠娶姑女下玉鏡臺一枚宋元嘉起居注韋朗爲廣州刺史作銅鏡臺一具禦史中丞劉楨奏請以見事免朗所居官皇覽胡太后使靈昭造七寶鏡臺合有三十六室別有一婦人手各執鏁下一關三十六戶一時自閉若抽此關諸門咸啟婦人各出戶前太平廣記開元初東海馬待封爲皇后造妝具中立鏡臺臺下兩層皆有門戶後將櫛沐啟鏡奩後臺下開門有木婦人手執巾櫛至後取已木人卽還至於面脂妝粉眉黛髻花應所用物皆木人執繼至取畢卽還門戶復閉如是供給皆木人後旣妝罷諸門皆闔乃持去其妝臺金銀彩畫木婦人衣服裝飾窮極精妙焉品物聚張燕公有石緑鏡臺得自胡川道士宗聞其異取以精炭十車燒之不變乃已

鏡奩李肇翰林誌翰林學士給銅鏡漆奩淸異錄出行須物物輕便余取小薄鏡捨奩糊紙左右掩爲鏡室白牌題曰光明夾

格致鏡原卷五十六﹤子部﹐類書類﹐格致鏡原﹥

欽定四庫全書

格致鏡原卷五十七

大學士陳元龍燕賞器物【一】

香

總論說文凡香之屬皆從香遠聞曰馨美者曰【音使】气曰馦周祈名義考周人蕭漢人始爲博山鑪而所焚惟蘭蕙劉向博山鑪銘中有蘭錡朱火靑煙古樂府香風難久居空令蕙艸殘無今之香也自武帝通南越中國始有龍腦雞舌等香通西域始有安息薔薇水等香而蘭蕙與蕭不復用矣程大昌演繁露秦漢以前二廣未通中國中國無今沈腦等香也宗廟燔蕭灌獻尙郁金食品貴椒皆非今香也至荀卿氏方言椒蘭漢𨿽得南粵其尙臭之極者曰椒房椒風郎官以雞舌奏事而已較之沈腦其等級甚下不也惟西京雜記載長安巧工丁緩作被下香鑪頗疑已有今香然劉向及古詩所賦皆焚蘭蕙而非沈腦是漢𨿽通南粵亦未見粵香也漢武內載西王母降爇嬰香等品多異然疑後人爲之漢武奉仙窮極宮室帷帳器用之麗史漢備記不遺若曽剏有古來未有之香安得不記演繁露梁武帝祀地用土和香杜佑注以地於人近宜加雜馥案雜馥卽合諸香爲之言不止一香也梁武帝祭天始用沈香古未用也陸聲淸暑筆談凡香品皆產自南方南離位離主火火爲土母火盛則土得養故沈水檀薰陸之皆產自嶺南海表土气所鐘也內經云香气湊脾火陽也故气芬烈墨莊漫錄漢宮香方鄭康成注沈水香二十四銖著石復湯防【銅鐵輩皆病香】以指嘗試能飲甲則巳【南海賈胡貴一種香木末如房色澤黃可減甲】以寒水炭四焙之靑木香十二之一用二錢可酌損之雞舌香以其子不以其母合搗如糜【沈水得防煙黃而气郁】投初防中媒使相悅閟以黃堥隙塪不津地埋之一月中許出之投龍腦六銖麝損半一鑪注如芡子薰鬱鬱略聞百步中人也今大官加防紅螺加麝外家效之以珠防範曄和香方序麝本多忌過分必害【比庾仲文】沈實易和

盈斤無傷【範曄自況】零藿虛燥【比何尙之】詹唐黏濕【比沈演之】甘松蘇合安息郁金柰多和羅之屬並被珍於外國無取於中土【比慧林道人】又棗膏昏鈍【比羊保】甲煎淺俗【比徐湛之】非無助於馨烈乃當彌增於尢疾也錦繡萬花谷凡香須入窨貴燥濕得宜也合和訖幹器收蠟紙封埋屋地下半月餘陶谷淸異錄對花焚香有風味相和其妙不可言者木犀宜龍腦酴醿宜沈水蘭宜四絕含笑宜麝薝卜宜檀韓熈載有五宜說緯略佛圖澄曰襄國城塹水源暴竭石勒問澄澄曰今當勅龍取水乃置澄上坐繩牀燒安息香咒數百言水大至李相之賢巳集曰燒香蓋始於此按漢武故事曰昆邪王殺休屠王以其眾來降得其金人之神置之甘泉宮金人者皆長丈餘其祭不用牛羊惟燒香禮拜演繁露沈存中敍行香謂當以香末散撒乃爲行香畢仲荀元丰三年作幙府燕閒錄曰國忌行香起於後魏江左齊梁間每然香燻手或以香末散行謂之行香予案南史王僧達好鷹犬何尙之設八關齋集朝士自行香次至僧達曰願郎且放鷹犬其謂行香次及僧達者卽釋教之謂行道燒香者也行道者主齋之人親自周行道場之中燒香者爇之於鑪也東魏靜帝嘗設法防乘輦行香髙歡執香鑪步從鞠躬屏气按凡云行香者步進前而周匝道場仍自炷香爲禮也靜帝人君也故以輦代步不自執鑪而使髙歡代執也以此可見行香只是行道燒香無撒香之事也淸異錄中宗朝宗紀韋武閒爲雅防各攜名香比試優劣名曰鬭香惟韋溫挾椒塗所賜常魁天寶遺事楊國忠嘗用沈香爲閣檀香爲欄檻以麝香乳香篩土和爲泥飾閣壁每於春時木芍藥盛開之際聚賔於此閣上賞花焉禁中沈香之閣殆不侔此壯麗也淸異錄後唐龍輝殿安假山水一鋪沈香爲山阜薔

薇水蘇合油爲江池芩藿丁香爲林薰陸爲城郭黃紫檀爲屋宇白檀爲人物方圍一丈三尺城門小牌曰靈芳國或云平蜀得之者淸異錄吳越外戚孫承祐奢僣異常用龍腦煎酥制小樣驪山山水屋室人畜林木橋道纎悉備具圍方丈許淸異錄李璟保大七年召大臣宗室赴內香燕凡中國外夷所出以至和合煎飲佩帶粉囊共九十二種江南素所無也三洞珠囊許遠遊燒香皆五色香煙出燈錄二十二祖摩拏羅至西印土焚香而月氏國王忽覩異香成穗淸異錄徐遇月夜露坐中庭佳香一炷所親私號伴月香眞率齋筆記袁運字子先嘗以奇香一丸與莊姬姬藏於笥終嵗潤澤香達於外至冬閤中諸虫不死冒寒而鳴姬以告袁袁曰此香制自宮中其間當有返魂乎雲林異景錄賓雲溪有僧舎盛冬若客至不燃薪火暖香一炷滿室如春人歸更收餘燼劉攽詩話京師人貨香印者皆擊鐵盤以示眾人父老云以國初香印字逼近太祖諱故托物黙諭香譜近世尙奇者鏤木以爲之範香塵爲篆文準十二辰分百刻凡燃一晝一夜或燃於飲席或佛像前述異記南郡有千畝香林名香往往出其中南海郡有采香戶南方有香市乃商人交易香處法苑珠林忉利天有七市第三眾香市天子天女往往貿易華嚴經於此南方有一國土名爲廣大有鬻香長者名優缽羅花

沈香南方艸木狀密香沈香雞骨香黃熟香雞舌香棧香靑桂香馬蹄香案此八物同出於一也交趾有密香似櫃柳其花白而繁其葉如橘欲取香伐之經年其根枝節各有別色也木心與節堅黑沈水者爲沈香與水面平者爲雞骨香其根爲黃熟香其爲棧香細枝緊實未爛者爲靑桂香其根節輕而大者爲馬蹄香其花不香成實乃香爲雞舌香珍異之木也南史沈水香土人斫斷積以嵗年朽爛而心節獨在置水中則沈故名曰沈香次浮者棧香南史狼牙修國在南海中土產偏多棧沈婆律香等談香木出香三等曰沈曰棧曰黃熟沈棧皆有二品曰熟結曰生結熟結者自爛而得生結者伐僕得之又久爛脫而剔取之倦遊雜錄沈香木嶺南諸郡悉有之瀕海諸州尢多交連枝岡嶺相接數千里不絕葉如冬靑大者合數人抱木性虛韌山民或以搆茅廬或以爲橋梁爲飯甑尢善有香者百無一二蓋木得水方結多在折枝枯中或爲沈或爲煎或爲黃熟自枯死者謂之水槃香今南恩髙竇等州惟產生結香蓋山民入山見香木之曲斜枝必以刀斫之成坎經年見雨水所漬結香復以鋸取之刮去白木其香結爲斑防亦名鷓鴣斑燔之甚佳沈之良者惟在瓊崖等州俗謂角沈乃生水中取者宜用薰衣黃沈乃枯木中得之宜入藥用依木皮而結者謂之淸桂气尢淸在土中嵗久不待刓剔而精者謂之龍鱗亦有削之且捲咀之葉韌者謂之黃蠟沈尢難得葉庭珪香譜鷓鴣斑體薄而易燼其厚而沈水者差久證本艸沈香所出非一眞臘爲上占城次之渤泥爲下然就眞臘而較之則又有三品緑洋爲上三濼次之渤囉間爲下而香之大槪生結者爲上熟脫者次之堅黑者爲上黃香次之狀如犀角者謂之犀角沈如燕口者謂之燕口沈如附子者謂之附子沈如梭者謂之梭沈文橫而堅致者謂之隔沈生沈香蓬萊香出海南山西其初連木則狀如栗房土人謂之刺香刀刳木而出其香則堅致光澤士大夫謂之蓬萊香番沈出於勃泥三佛齊醫家多用之亦謂之藥沈海槎余錄沈香木椿櫸多節取之先斷其木根積年皮俱朽心與節不壞者乃香也沈者爲沈浮者爲檀似雞骨爲雞骨香似馬蹄爲馬蹄香似牛頭爲牛頭香最麄者爲牋香丁謂在南海作天香云四香凡四十二狀皆出於一本竇化雷髙中國出香之地比海南優劣不侔矣旣所稟不同又售者多而取之速是以黃熟不待其稍成牋沈不待其香足蓋越於戕賊之地也取香法當七八月晴霽徧山尋視見大小木千百皆凋悴其中必有香凝結乘更月輝視之則香透林而起用艸系記取之大率林木凋悴以香气觸之故耳其香美惡種數甚多一由原木質理麄細非香自爲之種別也屠隆香箋沈香有三等上者气太厚而反嫌於辣下者質太枯而又涉於煙惟中者約六七分一兩最滋潤而幽甜可稱妙品角沈香質重劈開如墨色者佳不在沈水好速亦能沈也有以碎沈香輳煉成大塊以市於人當細辧之事文聚隋主淫侈每除夜殿前諸院設火山數十座盡沈香木根每一山焚沈香數車火光暗則以甲煎沃之焰起數丈香聞數十里常一夜用沈香二百餘乘甲煎二百餘石合璧事唐開元中有沈香亭又唐敬宗時波斯進沈香亭子材拾遺李漢諫曰沈香爲亭何異瑤臺瓊室淸異錄髙麗舶主王大世沈水近千斤疊爲旖旎山象衡嶽七十二峯錢俶許黃金五百兩竟不售洪芻香譜江南李氏帳中香法以鵞梨蒸沈香用之首楞嚴經香嚴童子白佛言見諸比丘燒水沈香香气寂然來入鼻中非木非空非煙非火去無所著來無所從由是意銷眀無漏

黃熟香葉庭珪香譜黃熟香皮堅而中腐者其形如桶故謂之黃熟桶其夾箋而通黑者其气尢勝本艸拾遺黃熟香亦馢香之也但輕虛枯朽不堪者今和香中皆用之洪芻香譜白眼香亦黃熟之別名也其色差白不入藥品和香或用之

雞舌香唐本艸注雞舌香出杜薄可含以香不入衣服雞舌木气辛而性厲禽獸不能至花熟自零隨水而出方得之雞舌葉及皮並似栗花如梅子似棗核此雌也不入香用其雄𨿽花不實采花釀之以成香出昆侖及交愛以南葉庭珪香譜雞舌香一名丁子香以其形似丁子香也卽丁香之大者今謂丁香母是也談雞舌香卽丁香也日華子云雞舌香治口气故郎官含雞舌香取其便於奏對正是今之丁香舌方五香連翹湯用雞舌香千金五香連翹湯無雞舌香卻有丁香最爲明驗俗醫取乳香中如杮核無气味者謂之雞舌香殊無干涉新補本艸重出二物蓋考之未精也

馢香通雅香譜云馢香沈香同其香方皆用馢桂海志作箋香南方艸木狀作棧香實一字也本艸拾遺沈香之肌理有黑脈者謂之馢香洪譜葉子香卽馢香之薄者其香尢勝於馢又謂之龍鱗香

速香葉譜速香出眞臘者爲上伐去木而取香者謂之生速僕木腐而香存者謂之熟速其木之半存者謂之暫香黃而熟者爲黃熟屠隆香箋片速香俗名鯽魚片雉雞斑者佳有僞爲者亦以重實爲美谷泰博物要覽更有鐵面生香俗名牙香以面有黑爛色爲鐵面純白不烘焙者爲生香其生香之味妙甚在廣中價亦不廉

防檀酉陽雜俎一木四香根曰防檀節曰沈香花曰雞舌膠曰薰陸華嚴經牛頭防檀香此香從離垢出以之塗身火不能燒又佛家以白防檀塗身能除一切煩惱得淸涼世說林公曰白防檀非不馥焉能逆風成實論波利貭多天其香則逆風而聞

薰陸南方艸木狀薰陸香出大秦在海邊有大枝葉正如古松生於沙甲盛夏膠流出沙上方采廣志薰陸香生南海注卽羅香也海藥本艸薰陸香味平溫無毒主淸人神其香一名馬尾香是皮鱗甲采之復生唐本艸注薰陸香出天竺國及邯鄲似楓松脂黃白色天竺者多白邯鄲者夾緑色香不甚烈筆叢薰陸小木而大葉海南亦有薰陸乃其膠也今名乳頭香集仙錄乳頭香天眞惡之惟可燒和香耳檀香淸異錄南夷香槎到文登盡以易疋物同光中有舶二檀香色正白號雪檀長六尺地人買爲僧坊剎竿陳蔵器本艸白檀香出海南主心腹痛霍亂中惡鬼气殺虫又有紫眞檀人磨之以塗風瘇𨿽不生於中華而人間徧有之香箋黃檀香黃實者佳茶浸炒黃去腥香譜檀香出於三佛齊國皮木而色黃者謂之黃檀皮腐而色紫者謂之紫檀恐其气泄則以紙封之杜陽編宣州觀察使楊牧造檀香亭子初成命賓樂

之

降眞香洪譜仙傳云降眞香燒之感引鶴降醮星辰燒此香甚爲第一小兒帶之能辟邪气其香如蘇方木然之初不甚香得諸香和之則特美戒庵漫筆柳之懷遠產香藤葉大如掌多刺攢蹀絞齒巨材產多於山林紆攣之處嵗久色防黃曰藤香或深蔵防岏巨石攫路人迹不到霜饕雪虐積以嵗月皮俱爛赤心如鐵謂之降眞香本艸降眞香出黔南拌和諸香燒煙直上天召得鶴主天行時气宅舍怪異並燒悉驗香箋降眞香紫實爲佳茶煮出油焚之溪蠻叢笑降眞本出南海今溪洞山僻處亦有似是而非勁瘦不甚香名雞骨香周達觀眞臘記降眞香一名紫藤香生叢林中皮白厚五六寸取心焚之香气勁而逺名醫錄周崈被海防刃傷血不止軍士刮紫藤香末傅之立愈

伽南香花木考伽南香爲木黑潤所出產天下皆無其價甚貴以銀對換出占城國海上諸山蓋香木枝柯竅露者木立死而本存者气性皆溫故爲大螘所穴螘食石歸而遺於香中嵗久漸漬木受气結而堅潤則香成矣其香本未死气未老者謂之生結上也木死本存气凝於枯根潤若片謂之糖結次也其稱虎斑結金絲結者嵗月旣淺木之气尙未融化木性多而香味少斯爲下耳潛確書生結紅而堅糖結黑而軟瓊州亦有土奇南白質黑防香箋糖結伽南鋸開上有油如飴糖黑白相間黑如墨白如糙米焚之初有羊羶防气有金絲伽南色黃止有綹若金絲惟糖結爲佳博物要覽香中奇南惟緑結糖結爲最重以質軟指刻之如錐畫沙味辣有脂嚼之粘牙爲上上者曰鶯哥緑次者曰蘭花結又次曰金結下者曰鐵結山堂肆考伽南香近世士夫以制帶銙率多湊合頗若天成又云伽南木乃沈香之生結者偃曝談余占城奇南出在一山酋長禁民不得采取犯者斷其手彼亦自貴重七修槁奇藍香出占城等國誌書皆書奇南二字星槎勝覽書棋楠二字問之人人不知也昨見潘希曽使安南得其國之所賜書物錄之於槁乃此奇藍二字想志等書傳寫之訛也博物要覽奇南香亦生於千年榕之上故名生香

龍腦香酉陽雜俎龍腦香出婆律國髙八九丈大可六七圍傍生枝葉葉正圓而背白結實如荳皮有甲錯香卽木中脂似松脂作杉木气幹脂謂之龍腦香淸脂謂之婆律膏又有蒼龍腦主風疹防入膏煎良不可防眼明淨如雪花者善久經風日或如麥麩者不佳云合黒荳糯米相思子貯之不耗今復有生熟之異稱生龍腦卽上之所載是也其絕妙者目曰梅花龍腦有經火飛結成塊者謂之熟龍腦气味差薄焉蓋易入他物故也西域記羯布羅香其松身異葉花果亦別初采旣濕尙未有香木幹之後循理而折之其中有香木幹之後色如冰雪亦曰龍腦香華夷花木考龍腦其淸香爲百藥之先於茶亦相宜多則掩茶气味萬物中香無出其右者獨異志宗偶與寜王博召太眞妃立觀俄而風冒妃帔覆樂人賀懷智巾幘香气馥鬱不滅後幸蜀歸懷智以其巾進於上上執之澘然而泣曰此吾在位時西國有獻香三丸賜太眞謂之瑞龍腦蘇合香梁書中天竺出蘇合香是諸香汁煎之非自然一物也大秦人采蘇合先笮其汁以爲香膏乃賣其滓與人展轉達中國不大香也洪譜神農本艸云蘇合香生中臺川谷陶居云俗傳是師子糞外國說不爾今皆従西域來眞者難別紫赤色如紫檀堅實極芬香重如石燒之白者佳主辟邪瘧癇疰去三虫安息香本艸安息香出西戎似柏脂黃黑色爲塊新者亦柔軟味辛苦無毒主心腹惡气鬼疰酉陽雜俎安息香出波斯國其呼爲辟邪長三丈許皮色黃黑葉有四角經冬不凋二月有花黃色心防碧不結實刻皮出膠如飴名安息香洪譜安息香出三佛齊國其香乃之脂也其形色胡桃穰而不宜於燒然能眾香故人取之以和香焉屠箋都中有數種總名安息其最佳者劉鶴所制月麟香聚仙香沈速香三種百花香卽下矣

唵叭香李時珍本艸膽八香似稚木犀葉紅色霜楓搗實成油和諸香爇之辟惡气出交趾南番諸國今名唵叭香香箋唵叭香名黑香以軟淨色明者爲佳手指可撚爲丸者妙甚惟都中有之五雜組唵叭香出唵叭國色黑爇之不甚香而可和諸香亦能辟邪魅京師有賃宅住者其宅素凶旣入不能便移但日焚唵叭香一鑪至夜中子聞鬼物相與語曰彼所焚何物令我頭痛不堪當相率避之越二日宅遂淸吉乳香廣志乳香卽南海波斯國松脂有紫赤櫻桃者名乳香蓋薰陸之也仙方多用辟邪今以通明者爲勝目曰的乳其次曰揀香又次曰缾香然多夾雜成大塊如靑之狀又其細者謂之香纒事林廣記大食勿拔國出乳香他國所無其逐日用刀斫皮取乳或在上或在地下在自結透者爲明乳蕃人用琉璃缾盛之名曰缾香在地者名塌香葉庭珪香譜乳香一名薰陸香出大食之南數千里其松以斤斫脂溢於外結而成香聚而成塊上品爲揀香圓大如指頭今俗所謂滴乳次曰缾乳言收時置於缾中又次曰乳塌蓋香而雜之以沙石者也又次曰黑塌蓋香之黑色者也又次曰水濕黑塌蓋香在舟中爲水所浸漬而气變色敗者也雜品而碎者曰斫削簸爲塵者曰纒末七修藳乳香先置壁隙中半日又取指甲三二片置鉢中擂之不粘而易成末矣丹房鑑源乳香能啞銅

腦子香葉譜腦子香出渤泥三佛齊亦有之乃深山窮谷中經千年老杉其枝不曽損動者若損動則气泄無腦矣其土人解作板段隨其板旁橫裂而成縫有腦出於縫中劈而取之其大者成片俗謂之梅花腦其次謂之速腦速腦之中其次者謂之米腦名物通片腦出暹羅諸國惟初打泥者爲上如杉檜取者必齋沐而往成片似梅花者爲上其次有金腳速腦米腦蒼腦札聚腦又有一種如油名腦油

龍涎香蔡絳鐵圍山叢談奉宸庫有龍涎香分錫大臣近侍其模制甚大而外視不甚佳每以一豆大之輒作異花气芬郁滿座終日略不歇於是太上大奇之命籍被賜者隨數多寡復收取以歸中禁因號曰古龍涎爲貴也諸大璫爭取一餅可直百緡金玉爲穴而以靑絲貫之佩於頸時於衣領間摩挲以相示由此遂作佩香焉今佩香因此始也張世南遊宦記聞諸香中龍涎最貴廣州市直每兩不下百千次等亦五六十千系蕃中禁榷之物出大食國近海傍常有雲气罩山間卽知有龍睡其下或半載或二三載土人更相守視雲散則知龍已去往觀必有龍涎或五七兩或十餘兩視所守人多寡均給之或不平更相讐殺或雲龍多蟠於洋中大石臥而吐涎魚聚而之土人見則沒而取焉又一說大洋海中有渦旋處龍在下湧出其涎爲太陽所爍則成片爲風漂至岸人則取之納官予嘗叩泉廣合香人雲龍涎入香能收斂腦麝气𨿽經數十年香味仍在嶺外雜記所載龍涎出大食西海多龍枕石一睡涎沫浮水積而能堅鮫人采之以爲至寶新者色白稍久則紫甚久則黑又一說云白者如百藥煎而膩理黑者亞之如五靈脂而光澤其气近於臊似浮石而輕或云異香或雲气腥能眾香气皆非也於香本無損益但能聚煙耳和香而用眞龍涎焚之則翠煙浮空結而不散坐客可用一剪以分煙縷所以然者蜃气樓臺之餘烈也又一說雲龍出沒於海上吐出涎沬有三品一曰泛水二曰滲沙三曰魚食泛水輕浮水面善水者伺龍出隨而取之滲沙乃被波浪飄泊洲嶼凝積多年風雨浸淫气盡滲於沙土中魚食乃因龍吐涎魚競食之復作糞散於沙磧其气腥穢惟泛水者可入香用餘二者不堪山堂肆考龍涎可制香燒之可直通於天水底焚之亦直到淵底彚苑詳注蘇門答次國古大食國也西去一晝夜城有龍涎嶼獨峙南巫裏洋之內浮灔海面波激云騰每至春間羣龍交戱於上而遺涎沬洋水則國人駕獨木舟伺龍出沒隨而采之或風波則人俱下海一手附舟傍一手楫水而得至岸其涎初若脂膠黑黃色頗有魚鮏去久則成大塊或大魚腹中刺出如斗大焚之淸香可愛名曰龍涎其品有三浮水者爲上滲沙者次之魚食爲下每香一斤值其國金錢一百九十二枚準中國之銅錢九千文

甲香四時纂要修甲香方取大甲香如昆侖耳者酒煮熬入諸香中用唐本艸甲香蠡生雲南者大如掌靑黃色長四五寸取黶燒用之南人亦煮其噉今合香多用謂能香復來香煙須酒煮制方可用南州異物志甲香大者如甌蘇頌本艸海螺卽流螺厴曰甲香李義山詩集注甲香者爲末煮香時用以合香收气香者也唐人謂之甲煎陳藏器曰甲煎以諸藥及美果花燒和蠟治成可作口脂今有作夾煎者誤也湘煙錄又有小甲香狀如螺子取其蒂修合也信方每甲香一斤以泔斗半防火煮一復時又以二合水一斗煮三復時乃以炭火燒地令灑酒令潤鋪香於上搗爛入沈香末三兩麝香一分和搗印成此卽漢宮方也

麝香續博物志麝之眞香有三說鹿羣行山中自然有麝气不見其形爲眞香入春以腳踢入水泥中藏之不使人見爲眞香殺之取其臍一鹿一臍爲眞香本艸蘇頌曰麝香有三等第一生香名遺香乃麝自剔出者次臍香乃捕得殺取之其三心結香乃麝見大獸捕逐驚畏失心墜死人得之破心見血作幹血塊者不入藥花木考牡丹最忌麝香有人帶香入園其花卽時萎落埤雅麝噉蛇今以蛇蛻裹麝彌香錦繡萬花谷天寶中虞人水麝臍香皆水也每取以鍼刺之香气倍於麝香譜麝香木出占城國老而僕埋於地而腐外黑而內黃赤者其气於麝淸異錄江南山谷間有一種奇木曰麝香其老根焚之亦淸烈號防香

各種香南方艸木狀楓香似白楊葉圓而岐分有脂而香其子大如鴨卵二月花乃著實八九月熟曝漧可燒惟九眞郡有之唐本艸注白膠香髙大木理細莖葉三角商洛間多有五月斫爲坎十一月收脂開寶本艸白膠香卽楓香脂魏王花木志木號

千嵗伐之四五嵗取不腐者爲香一名沒香一名多香木內典木香狀若槐異物志木其葉如椿交州記木似沈香韻府續編肇慶新興縣出多香木俗謂之香能辟惡气殺鬼精本艸木香一名香從外國舶上來葉似薯蕷而根大花紫色功效極多今以如雞骨堅實齧之粘齒者爲上復有馬兜苓根謂之靑木香非此之謂也或曰有二種亦恐非耳一謂之雲南根洞防記有女香細枝葉婦人帶之香終年不減春風堂隨筆栝松百年卽有白衣如粉本艸謂之艾衲香廣志艾衲香出西國似細艾本艸松皮緑衣亦名艾蒳可以合諸香燒之能聚其煙靑白不散述異記香洲在朱厓郡洲中出諸異香往往不知名焉千年松香聞於十里亦謂之十里香本艸拾遺甘松香味溫無毒主鬼气卒心腹痛脹滿浴人身令香叢生葉細廣志甘松香生涼州南方艸木狀水松葉如檜而細長出南海土產眾香而此木不大香故彼人無佩服者嶺北人極愛之然其香殊勝在南方時植物無情者也不香於彼而香於此豈屈於不知巳而伸於知巳者歟物理之難窮如此一統志眞臘有如杉檜香藏於皮老而脂白流出名篤耨香冬月因其凝而取之者名黑篤耨葉庭珪香譜篤耨香出眞臘國亦之脂也如松杉之而香藏之皮老而自然流溢者色白而透明故其香𨿽盛暑不融土人旣取之夏月以火環其而炙之令其脂液再溢至冬沍寒因其凝而復取之故其香冬凝而夏融土人盛之以瓠瓢至暑月則鑽其瓠而周爲之孔蔵之冰中欲其陰涼而气通以泄其汗故得不融舟人易之以瓷器不若瓢也香之气淸逺而長雜於則黑而黑爲下矣香之性易融而暑月之融多滲於瓢故斷瓢而爇之亦得其典刑今所謂葫蘆瓢是也香譜金顏香出大食眞臘國其香乃之脂色黃而气勁工於聚眾香今之爲龍涎軟香佩帶者多用之一統志眞臘有金顏香有深黃色者有黑色者劈開雪白者爲佳夾砂石者爲下其气能聚眾香番人以之和香塗身酉陽雜俎防齊香出波斯國拂林呼爲頂勃梨咃長一丈餘圍一尺許皮色靑薄而極光淨葉似阿魏每三葉生於條端無花結實西域人常八月伐之至冬更抽新條極滋茂若不剪除反枯死七月斷其枝有黃汁其狀如防有香气入藥療百病【防音撇】瀛涯勝覽滿剌加產打魔香乃脂墮地成遇火卽然國人以當燈及塗舟水不能入明瑩者若金箔曰損都盧廝可作瑁珠名水珀是已魏略郁金香生大秦國二三月花如紅藍四五月采之其香十二葉爲百艸之英本艸拾遺郁金香味苦無毒主虫毒疰鵶鶻等除心腹間惡气鬼疰入諸香用述異記南海出千步香佩之香聞於千步艸也今海

隅有千步艸是其種也葉似杜若而紅碧相雜又紫述香一名紅藍香又名金香又名麝香艸出蒼梧桂林二郡界唐書罽賓國進拘物頭花香焚之香聞數里廣志迷疊香出西域洞防記都夷香狀如棗核食一片則歷年不饑以粒如粟許投水中俄滿大盂也魏略兜納香出大秦國述異記甲香卽桂香之善者內典必栗香一名化木香似老椿花木考金銀香

中國皆不出其香如銀匠欖糖相似中有白蠟一般白塊在內好者白多低者白少焚之气味甚美出舊港國香譜水盤香黃熟而殊大多雕刻爲香山佛像並

出舶上升庵外集香譜有鬭鏤香今訛爲兜羅香三泊有之異物志兜羅香出海邊國如都梁香本艸雀頭香卽香附子也所在有之珍珠船赤土國在海南出異香每燒一彈丸香聞數百里號一國香洞防記薰肌香用薰人肌骨至老不病文焚玉防浣薇露注玉防香也淸異錄用香布篆文木範中急覆之是爲曲水香香譜塗肌拂手香出占城國土人以腦麝諸香搗和而成或以塗身或以拂手其香經數宿不散香譜亞濕香出占城國其香非自然乃土人以十種香搗和而成體溫而濕气和而長爇之勝於他香錦繡萬花谷吳僧罄宜作笑蘭香其法以沈爲君雞舌爲臣北苑之塵秬鬯十二葉之英華之粉柏麝之臍爲佐以百花之液爲使一炷如芡子許油然郁然若齅九畹之蘭而挹百畝之蕙也淸異錄長安宋淸以鬻藥致富嘗以香劑遺中朝簮紳題識器曰三勻煎焚之富貴淸妙其法止龍腦麝末精沈等耳【煎去聲】洞天淸錄沈香腦麝四合加以棋楠羅合榧子滴乳蠡甲九味相合分兩停勻煉蔗漿合之其香絕塵境而助淸興淸異錄林邑占城闍婆交阯以雜出異香劑和而範之气韻不凡謂中國三勻四絕爲乞兒香香箋黃香餅王鎭住東院所制黑沈色無花紋者佳甚僞者色黃升庵外集泡花采以蒸香以佳沈香薄劈著淨器中鋪半開花與香層層相間密封之日一易不待花蔫花過香成番禺人作心字香瓊香用素馨茉利法亦然大抵泡取其气未嘗炊掀江浙作木犀降眞香蒸湯上非法也香箋萬春香內府者佳龍桂香有黃黑二品黑者價髙惟內府者佳劉鶴所制亦可芙蓉香京師劉鶴制妙甜香惟宣徳年所制淸逺味幽可愛燕市中貨者壇黑如漆白底上有燒造年月每壇二三斤有錫罩蓋礶子一斤一壇者方眞蘭香以魚子蘭蒸低速香牙香塊者佳近以木香滚以棍蒸者惡甚白膠香有如明條者佳壺中贅錄山林窮四和香以茘枝殻甘蔗滓榦柏葉黃連和焚又加松毬棗核梨核皆妙虞伯生與朱萬初帖深山髙居鑪香不可缺退休之久佳品乏絕人爲取老松柏之根枝葉實共搗治之研楓肪羼【音剗】和之每焚一丸足助淸苦香譜薔薇水大食國花露也今則采茉莉取其液以代焉然其水多僞雜欲試之當用琉璃缾盛之翻搖數四其泡周上下者爲眞顯徳五年昆明國獻薔薇水十五缾云得西域以香灑衣衣敝而香不減

古名香封禪記黃帝列珪玉於蘭蒲席上燃沈楡香舂雜寶爲屑以沈楡和之若泥以分尊卑華戎之位洞防記武帝元封中起方山館招諸靈異乃燒天下異香有沈光香有精祗香明庭香金防香塗魂香沈光香塗魂國貢門中燒之有光而堅實難碎太醫以鐵杵舂如粉而燒之精祗香出塗魂國燒此香魑魅精祗皆畏避金防香金日防旣入侍欲衣服香潔自合此香洞防記翻鴻閣上燒荃靡香屑燒粟許其气三月不絕拾遺記漢武帝夢李夫人授蘅蕪之香帝夢中驚起香气猶著衣枕歷月不歇漢武內傳帝於七月七日掃除宮掖設座大殿以紫羅薦地燔百和香燃九防燈以待王母杜陽編龍文香武帝時外國所獻飛燕外傳飛燕浴五蘊七香湯踞通香沈水坐燎降神百蘊香帝嘗私語樊嫕曰後𨿽有異香不若婕妤體自香也西京雜記趙昭儀上姊飛燕三十五物有靑水香沈水香九眞雄麝香拾遺記靈帝初平三年西域獻茵墀香煮湯辟癘宮人以沐頭薛靈蕓傳魏文帝迎靈蕓道側燒石葉之香此石重疊狀如雲母其气辟惡癘之疾腹題國所獻也拾遺記孫亮有愛姬四人皆振古絕色一名朝姝二名麗居三名洛珍四名潔華爲四人合四气香殊方異國所出凡經踐躡宴息之處香气沾衣歷年彌盛百浣不歇因名曰百濯香或以人名香故有朝姝香麗居香洛珍香潔華香南史梁大通中槃槃國奉表送菩提葉糖等香本艸糖香出晉安岑州及交廣以南似橘煎枝葉爲之似糖而黑多以其皮及蠧糞雜之難得淳正者惟軟乃佳天寶遺事明皇正寵妃子不視朝政安祿山初承聖睠因進助情花香百粒大小如粳米而色紅每當寢處之際則含香一粒助情興筋力不倦帝祕之曰此亦漢之愼防膠也杜陽編穆宗嘗於蔵眞島前焚鳳腦香以崇禮敬淸異錄昭宗嘗賜崔香一黃綾角約二兩酷烈淸妙焚豆大許亦終日旖旎禦題曰刀圭第一香杜陽編辟寒香辟邪香瑞麟香金鳳香皆異國所獻同昌公主乘七寶輦四面綴五色玉香囊囊中貯上四香每一出遊則芬馥滿路述異記辟寒香丹丹國所出杜陽編同昌公主薨上哀痛常令賜紫尼及女道冠焚升霄降靈之香以導靈舁徵文玉井張說攜麗正文章謁友生時正行宮中媚香號化樓臺友生焚以待說說出文置香上曰吾文享是香無忝盧氏雜說楊牧嘗召崔安石食盤前置香一鑪煙出如樓臺別聞一香似非鑪煙崔思之楊顧左右取來乃白角楪盛一漆毬子耳崔曰此罽賓國香所聞乃此也淸異錄長安大興善寺徐理男楚琳平生畱神香事莊嚴餅子供佛之品也峭兒延賓之用也旖旎丸自奉之等也檀那槪之曰琳和尙品字香淸異錄道士譚紫霄有異術閩王昶奉之爲師月給山水香焚之香用精沈上火半熾則沃以蘇合油海錄碎事意可香初名宜愛或云此江南宮中香有美人字曰宜愛故以名香山谷曰香殊不凡而名乃有脂粉气易名曰意可山堂肆考黃山谷論香有聞思香取楞嚴經觀音所言從聞思修入三摩地因以名香五雜組宋宣和間宮中所焚異香有篤耨龍涎亞悉金顏雪香褐香軟香之今世所有者惟龍涎耳又有瓠香猊眼香皆不知何物

異香獨異志茶蕪香燕昭王時波弋國貢若焚著衣彌月不絕所遇地土石皆香經腐艸朽木皆榮秀用薰枯骨則肌再生漢武故事西王母感上之誠暮必神降上乃盛施帷帳燒兜沫香香聞數百里乃兜渠國所獻如大豆塗宮門香聞百里關中大疫死者相枕燒此香疫則止瑞應圖大漢二年月支國貢神香武帝取看之狀若燕卵凡三枚大似帝不燒付外庫後長安中大疫宮人得疾眾使者請燒一枚以辟疫气帝然之宮中病者差長安百里內聞其香積九月不歇月氐使者始元元年京城大疫死者大半帝取月支神香燒之於城內其死未三日者皆活香气經三月不歇帝信神香乃祕錄餘香一旦圅檢如故而失神香也此香出於聚窟洲人鳥山山上多與楓相似而香聞數里名爲返魂亦能自作聲如羣牛吼聞之者心振神駭伐其木根於玉釡中煮取汁更以防火熟煎之如黑狀令可丸名爲驚精香或名振靈丸或名返生香或名振檀香或名人鳥精或名卻死香一種六名斯實靈物也奚囊橘柚漢武事仙惟謹甲帳前置玲瓏十寶紫金之鑪李少君取防蜃之血丹虹之涎靈之膏阿紫之丹搗幅羅艸和成奇香帝每至壇前輒燒一顆煙繞梁棟間久之不散其形漸如水紋頃之蛟龍魚鼈百怪出沒其間仰視股栗淸異錄番禺牙儈徐審與舶主何吉羅洽密不忍分判臨岐出如鳥觜尖者三枚贈審曰此鷹嘴香也價不可言當時疫於中夜焚一顆則舉家無恙後八年番禺大疫審焚香闔門獨免餘者供事之呼爲吉羅香山堂肆考卞山在湖州山下有無價香有老母拾得一文石光彩可翫偶墜火中異香聞於逺近收而寶之每投火異香如初

仙佛香三洞珠囊以雜香搗之丸如梧桐子大靑繩穿此三皇眞元之香珠也燒此香徹天眞檀之香夜泉脂朱陵飛之香返生之香皆眞人所燒之香也天人玉女搗羅天香按擎玉鑪燒九和之香峨嵋山孫眞人然千和之香洞冥記帝常夕坐有神女至散明天日之香香出胥池寒國地有日言雲從出云來掩日風吹枝拂雲開日光也名開日有汁滴如松脂三洞珠囊五香一株五莖一莖五枝一枝五葉一葉間五節五五相對故先賢名爲五香之木燒之十日上徹九星之天卽靑木香也楞嚴經壇前別安一小鑪以兜羅婆香煎取香水沐浴其炭然令猛熾釋氏防要大象蔵香因龍鬭而生燒一丸放大光明有細云覆其上味如甘露七晝夜降甘雨雨皆金色楊愼外集伊蘭花佛經雲天末者爲末而爇之竺國名幹打香天澤者濕爇之竺國名軟香天華者以生蕋露蕾爲供所謂香風吹萎華更雨新好者是也佛書有解脫知見香法華經象香馬香男香女香拘鞸陁羅香曼陁羅花香釋氏防要多伽羅香此云根香多摩羅跋香此云藿香華嚴經阿那婆達多池邊出沈水香名蓮花蔵其香一丸如麻子大若以燒之香气普薰閻浮提界

格致鏡原卷五十七

欽定四庫全書

格致鏡原卷五十八

大學士陳元龍燕賞器物【二】

香鑪【附隔火香盒香匕】

總論稗史編古以蕭艾達神明而不焚香故無今所用香鑪皆以古人宗廟祭器爲之爵鑪則古之爵狻猊鑪則古之瑀足豆香毬則古之鬵其等不一或有所新鑄而象古爲之者惟博山鑪乃漢太子宮所用香鑪之制始於此

博山香鑪西京雜記長安丁緩作九層博山香鑪鏤爲奇禽怪獸窮諸靈異皆自然運動呂大臨考古圖罏象海中博山下有盤貯湯使潤气蒸香象海之回環西京雜記合徳遺飛燕五層金博山香鑪晉東宮

舊事太子服用有銅博山香鑪皇太子納妃有銀塗博山香鑪開元遺事都下大豪王元寶好賓客務華侈嘗於寢帳牀前雕矮童二人捧七寶博山鑪自暝焚香徹曉其驕貴如此淸異錄吳越孫總監承祐富傾霸朝用千金市得石緑一塊天質嵯峨如山命匠治爲博山香鑪峯尖上作一暗竅出煙聚而且直篆穗淩空實美觀視親朋效之呼不二山

臥褥香鑪西京雜記長安巧工丁緩作臥褥香鑪一名被中香鑪本出房風其法後絕至緩始更爲之爲機環轉運四周而鑪體常平可置之被褥故以爲名庶物異名疏美人賦金鉔薰香黼帳低垂緯略云李義山詩鎖香金屈戍又金蟾囓鎖燒香入此皆香器其名鎖者蓋有鼻鈕施之於幃幬之中者也按丁緩作臥褥香鑪卽今之香毬而金鉔鎖香亦其與畱靑日札今鍍金香毬如渾天儀然其中三層關棙輕重適均圓轉不已置被中而火不覆滅其外花卉玲瓏篆煙四出名義考銀囊帳中鑪也滚毬被中鑪也

鵲尾香鑪王琰冥祥記費崇先少信佛法常以鵲尾香鑪置膝前事物原始東坡詩云夾道靑煙鵲尾鑪卽今之長柄香鑪也

諸古香鑪魏武上雜物疏禦物三十種有純金香鑪一枚下盤自副皇太子有純銀香鑪四枚西園貴人銅香鑪三十枚徐爰家儀婚迎車前用銅香鑪二鄴中記石季龍冬月爲復帳四角安純金銀鑿鏤香鑪梁四公記帝有金鑪重五十斤系六絲以懸之香譜香獸以塗金爲狻猊麒麟鳬鴨之狀空中以然香使煙自口出以爲玩好演繁露談載鐐鑪曰鐐者白金也意謂以白金飾鑪也采蘭雜誌沈約有香鑪曰辟塵珍玩考武林慈徳院舊有辟塵鑪非木非石扣之錚然有聲纎塵不染朝野僉載洛州昭成佛寺有安樂公主造百寶香鑪髙三尺開四門絳橋勾欄花艸飛禽走獸諸天妓樂麒麟鸞鳳白鶴飛仙絲來綫去出神入起鈒鏤窈窕便娟眞珠瑪瑙琉璃琥珀頗梨珊瑚車渠琬琰一切寶貝用錢三萬庫藏之物盡於是矣淸異錄汴州封禪寺有鐵香鑪大容三石都人目之

曰香井玉堂閒話新浙縣有眞陽觀者因修元齋忽有一香鑪自天而下其鑪髙三尺下有一盤盤內出蓮花一枝花有十二葉葉間出一物卽十二屬也鑪頂上有一仙人戴遠遊之冠著雲霞之衣相儀端妙左手搘頥右手垂膝坐一小盤石石上有花竹流水松檜之狀雕刋奇怪非人工所及也道俗目之爲瑞鑪比如金色輕重不定尋常舉之只可重六七斤曽有一盜者竊之𨿽數人亦不能舉至今猶在本觀而不能復蜚矣稗史編或傳嵊縣僧捨治池得一磚上有永和二字及掘得銅器卽今之香鑪有蓋蓋上有三足如小竹筒空而透上筒端各有一飛鶴鑪下三足另有銅盤承之焦氏林李煜長秋周氏居柔儀殿有主香宮女其

焚香之器曰把子蓮三云鳳折腰獅子小三神卍字金鳯口嬰玉太古容華鼎凡數十種金玉爲之雲煙過眼錄兩耳彛鑪下連方座四周皆作雙牛文藻並起朱緑交錯按此制非名彛鑪當是惇也香箋香鑪官哥定窯龍泉宣銅潘銅彛鑪乳鑪大如茶杯而式雅者爲上事物紺珠印篆盤焚香具

宣銅香鑪博物要覽宣徳銅器以鑪鼎爲首鑪之制有辧焉色有辧焉欵有辧焉取其制式之美者宜書室登几案入賞鑑者如魚耳鑪鰍耳鑪【一名蜒蚰耳】乳鑪百折彛鑪防耳鑪天雞彛鑪方員鼎石橊足鑪橘囊鑪香奩鑪髙足押經鑪已上諸欵皆上品賞鑑也角端鑪象鼻鑪獸面鑪象頭鑪扁鑪六稜四方直腳鑪漏空桶鑪竹節鑪分襠索耳鑪馬槽鑪臺幾鑪三元鑪太極鑪井口鑪已上品格卑俗𨿽屬宣鑄皆下等物也宣鑪如魚耳蜒耳押經等鑪多有鑄耳者蓋宣鑪之式多仿宋磁鑪式中有身耳逼近施錯無餘地者乃別鑄耳磨治釘入分寸始合也釘耳多僞宣鑪鑄耳不稱者毀去更鑄十不一存所如魚耳蜒耳等鑪眞宣銅者尢爲難得故僞造者但能作釘耳也【以上論制】宣鑪之色不一仿宋燒斑色者初年色尙永樂鑪制蠟茶本色中年色蓋宣徳中年鑪色愈工謂燒斑色掩其銅質之精乃尙本色用番磠砂擦薰浸洗爲之也藏經色末年色比本色愈淡銅質愈顯故後人評宣鑪色五等謂栗色茄皮色棠梨色褐色而以藏經紙色爲最鎏金色者次本色爲其掩銅質也鎏腹以下曰湧祥雲鎏口以下曰覆祥雲雞皮紋者覆首色火气久而成也迹如雞皮拂之實無迹本色之厄有二嘉隆之間有燒斑厄時尙燒斑有取本色眞鑪重加燒斑近有磨新厄過求銅質之露取本色鑪磨治一新至有一嵗再磨者【以上論色】欵亦辧制辧色焉宣徳鑪欵陰印陽文眞書大明宣徳制字完整地平潤與鑪色相等非經雕刻薰造者爲佳宣鑪眞而好者有無欵識者乃進呈樣鑪也宣徳當年監造者每種鑄成不敢鑄欵呈上準用方依樣鑄欵其制質特精流傳至今謂有欵易售取宣銅別器欵色配者鑿空嵌入其縫合在欵隅邊際但從覆手審視覺有防痕【以上論欵】妮古錄宣徳時兩宮火蔵金流入銅中鎔而爲鑪故後世僞造者不能及博物要覽宣銅蠟茶鏒金二色最佳防茶色以水銀浸擦入薰洗爲之鏒金以金鑠爲泥數四塗抹火炙成赤所費不貲豈民間可能彷佛宣鑪惟色不可僞爲其眞者色闇然奇光在裏望之如一柔物可挼搯然迫視如膚內色蘊火爇之彩爛善變僞者外光奪目內質裏疏槁然矣傳宣徳時內佛殿災金銀銅像渾而液因用鑄鑪非也宣廟欲鑄鑪問鑄工銅何法煉而佳工奏煉至六則現殊光寶色異恆銅矣上曰煉十二煉十二已條之置鐵鋼篩格赤炭鎔之其銅之精萃者先滴則以鑄鑪存格上者乃銅之查滓以作他器隔火香箋銀錢雲母片玉片砂片俱可以火浣布如錢大者銀鑲周圍作隔火尢難得凡蓋隔火則炭易滅須於鑪四圍用筯直搠數十眼以通火气周轉方妙鑪中不可斷火卽不焚香使其長溫方有意趣且灰燥易燃謂之靈灰其香盡余塊用磁盒或古銅盒收起可投入火盆中薰焙衣被

香盒香箋有宋剔梅花蔗段盒金銀爲素用五色漆胎刻法深淺隨妝露色如紅花緑葉黃心黑石之奪目可觀有定窯饒窯者有倭盒三子五子者有倭撞可攜遊必須子口緊密不泄香气方妙

香匕淸異錄焚香賴匙匕室旣密鑪旣深非運匕治灰則淺深峻緩將焉托哉匕之爲功審矣命之曰盧州大中正

薰籠【附火籠】

急就章注大衣篝一名答一名薰籠事物原始篝說文云薰衣竹籠也一曰薰籠方言謂之焙籠事物紺珠薰籠以薰衣秦制詞林海錯薰籠一名秦篝方言篝秦楚宋衛謂之墻居注今薰籠記事珠光武后陰麗華有金虯屈膝倒鳳銜花簫局簫局古薰籠也女巫章丹陳珠以犀金雜花簫局自隨東宮舊事皇太子納妃有漆畫手巾薰籠二大被薰籠三衣薰籠三火籠西京雜記漢制天子以象牙爲火籠籠上皆散華文後宮則五色綾文南史齊卞彬以大瓠爲火籠

花缾【附筯缾】

張謙徳缾花譜凡插貯花先須擇缾春冬用銅夏秋用磁因乎時也堂廈宜大書屋宜小因乎地也貴磁銅賤金銀尙淸雅也忌其環忌其對像神祠也口欲小而足欲厚取其安穏而不泄气也袁宏道缾史嘗見江南人家所藏舊觚靑翠入骨砂斑垤起可謂花之金屋其次官哥象定等窯細媚滋潤皆花神之精舍也大抵齋缾宜矮而小銅器如花觚銅觶尊罍方漢壺素溫壺匾壺窯器如紙槌鵞頸茄袋花尊花囊蓍艸蒲槌皆須形制短小者方入淸供屠隆文房具箋古銅花缾入土年久受土气深以之養花花色鮮明或就缾結實陶玉器亦然其式以膽缾小方缾爲最若養蘭蕙須用觚牡丹則用蒲槌缾方稱缾內須打錫套管收口作一小孔以管束花枝不令斜倒又可注滚水插牡丹芙蓉等花冬天貯水插花則不凍損缾質缾史冬花宜用錫管北地天寒凍水能裂銅不獨磁也水中投硫黃數錢亦得淸異錄郭江州有巧思多創物見遺占景盤銅爲之花唇平底深四尺許底上出細筒殆數十每用時滿添淸水擇繁花插筒中可畱十餘日不衰

筯缾屠隆香箋筯缾吳中近制短頸細孔者插筯下重不僕古銅者亦佳官哥定窯者不宜日用

唾壺

事物原始西京雜記曰廣川王魏襄王塜得玉唾壺蓋此物在戰國時已有其制矣洞冥記武帝時有一女人愛悅於帝名曰巨靈帝傍有靑瑉唾壺巨靈乍出入其中魏武上雜物疏禦用物有純金唾壺一枚漆圓油唾壺四枚貴人有純銀防帶唾壺三十枚法顯記月支國有佛唾壺白色似佛缽交州記太康四年臨邑王範能獻紫水晶唾壺一口靑白水晶唾壺各二口南史天監中天竺國表獻琉璃唾壺賀循葬禮藏物令用瓦唾壺一枚

如意

器物總論如意鐵爲之或以玉以供指麾又可椎擊諸物者屠隆文房具箋如意古人用以指畫向往或防不測煉鐵爲之長二尺有奇上有銀錯或或現近有天生枝竹鞭磨弄如玉不事斧鑿者亦佳稗史編釋蔵音義指歸云如意者古之爪杖也或用竹木削作人手指爪柄可長三尺許或背脊有癢手不到用以搔爬如人之意采蘭雜誌昔有貧士多陰徳而菽水不贍忽遇一道士遺以一物謂之如意曰汝陰功感神故以相與勿輕用也凡心有所欲一舉之頃卽如意𨿽冬雷夏雪起死延年皆可得之後人仿其制號如意云胡綜別孫權時有掘地得銅匣長二尺七寸以琉

璃爲蓋雕鏤之布雲母於其上開之得一白玉如意所執處皆刻龍虎及蟬形時莫能識其所由者權以綜多悉往事使人問之綜云昔秦始皇東遊以金陵有天子气乃攺縣名並掘鑿江湖平諸山阜處處埋寶物以當王气事見於秦記此蓋是乎拾遺記吳王有琥珀如意九國誌孫和月下舞水晶如意誤傷鄧夫人頰石崇本事崇有瑚如意長三尺二寸劉義慶啟事恩防賜臣犀鏤竹節如意目所未睹南史明僧紹於攝山齊髙帝以竹根如意賜之南史梁韋叡與魏軍戰執白角如意以麾藝文聚梁簡文帝有謝勅賚水犀如意啟陶家缾餘事虞世南以犀如意爬癢久之嘆曰妨吾聲律半工該聞記賀監每出遊則攜白竹如意以供玩弄珍珠船上覺背癢羅公逺折竹枝爲玉如意以進金剛三蔵於袖中取七寶如意公逺所進卽化爲竹珍珠船明皇用葉法善術上元夜自上陽宮往西涼州觀燈以鐵如意質酒而還遣使者取之不誣楊妃外傳宗夏月授楊妃卻暑犀如意杜陽雜編李訓講周易防義頗葉於上意時方盛夏遂命取辟暑犀如意以賜訓曰與卿爲談柄也淸異錄僧繼顒住五臺山手執香如意紫檀鏤成芬馨滿室繼元時在潛邸以金易致每接僧則頂帽具三衣假比丘秉此揮談名曰握君元氏掖庭記元妃靜懿皇后旦日【一作誕日】南朝宮人有入後庭者獻靑芝雙虯如意酉陽雜俎南人取鱟尾爲小如意

數珠

陳懋仁庶物異名疏梵語缽塞此云數珠乃引接下根牽果修業之具也屠隆考槃餘事數珠有以檀香車入菩提子中孔著眼引繩謂之灌香有金剛子小而花細者有龍鼻骨磨成者爲之龍充色黑嗅之防有腥香有玉瑪瑙琥珀金珀水晶沈香紫檀烏木棕竹璖者亦雅瑚俗甚記念有宋做玉降魔杵玉五供養有定窯豆大葫蘆有天生一寸小葫蘆可作記總尙書故實西州謝眞人有玉念珠童子通神集房次律弟子金圖年十二嵗次律徵問洪仙籙中事以水玊數珠手節之凡兩徧近二百事瑯瑯誦之不止淸異錄漢帝之禍手中猶持小摩尼數珠凡一百八枚蓋合浦珠也元丰九域志象州嵗貢槵子念珠十串演繁露佛家貫患子爲數珠俗書患爲槵

扇

總論器物總論扇箑也所以障日又所以引風古者以紈素裁之今多用紙尢便崔豹古今注舜廣視聴求賢人以自輔作五明扇商髙宗有雊雉之祥故有雉尾扇世本周武王始作翣【同箑】稗史編陸機扇賦曰昔武王覽造扇於前然則今以招涼者周武王所作云故傳有武王扇暍之事一曰夏禹也方言自關而東謂之箑自關而西謂之扇或謂之翣漢張敞傳自以便面拊馬師古注便面所以障面蓋扇之也不欲見人以此自障面則得其便故曰便面亦曰屏面今之沙門所持竹扇上袤平而下圜卽古之便面也銷夏錄宋淳熈中上進太皇后白玉香珀扇柄四把解酲語西僧楊璉眞伽宋度宗陵得影魚黃瓊扇柄書蕉司馬溫公名苑云君遷子如馬嬭俗云牛嬭柿是也今之造扇用此柿油野語有耿聴聲者兼能嗅衣以知吉凶貴賤徳壽聞其名取宮人扇百餘雜以上及中宮所禦令小黃門持叩之耿嗅至後扇云此聖人也然有陰气至上扇乃呼萬嵗上奇之

羽扇拾遺記周昭王時塗修國獻丹鵲雌雄各一孟夏毛脫聚鵲翅爲扇一名遊飄一名條翮一名虧光一名仄影謝子戊辰抄漢武時李夫人初至障鳳羽長生扇裴啟語林諸亮持白羽扇指麾三軍傅元羽扇賦序吳人取鳶鳥翼搖之滅吳之後翕然貴重嵇含羽扇賦序吳楚之士多執鶴翼以爲扇𨿽曰出自南鄙而可以遏陽隔暑晉書舊爲羽扇柄者刻木象其骨形列羽扇用十取全數也王惇始攺爲長柄下出可捉而減其羽用八南史張融弱冠有名道士陸修靜以白鷺羽扇遺之曰此旣異物以奉異人嶺表錄異交趾人多養孔雀采金翠毛爲扇南史婆利國出孔雀扇嶺表錄異蚊母鳥形如靑鷁嘴大而長於池塘捕魚而食每叫一聲則蚊蚋飛出其口俗云采其翎爲扇可辟蚊子

紈扇西京雜記天子夏設羽扇冬設繒扇班婕妤怨歌行新裂齊紈素皎潔如霜雪裁爲合歡扇團團似明月晉書義熈元年禁絹扇壽陽記明義樓南有明義井夏有羅扇綾扇羽扇錦繡萬花谷張泳爲禦史中丞以所著進上閱於龍圖閣未竟賜坐上曰今日暑甚顧黃門於禦幾取常執紅綃金龍扇賜公且稱文善

竹扇曹子建扇賦序昔吾先君侍奉漢桓帝時賜上方竹扇不圓不方其中結成文名曰九華扇晉東宮舊事皇太子初拜供漆要扇靑竹扇各一太子納妃供同心扇三十單竹扇二十廣博物志楊愔傳以方麯障面蓋竹織方扇也李肇翰林誌翰林學士每嵗內端午賜靑團鏤竹大扇一柄

蒲葵扇齊書晉謝安有盛名時多愛慕鄕人有罷中宿縣詣安問歸資答曰惟有五萬蒲葵扇又以非時不售安乃取其中者執之士庶競慕價數倍研北雜誌蒲葵扇唐韻椶字注云蒲葵也乃椶扇耳

諸扇搜神記魯少千山陽人漢文帝防服懷金欲問其道少千執象牙扇出應門西京雜記長安巧工丁緩作七輪扇連七輪大皆徑丈相連續一人運之滿堂寒顫古今注漢成帝賜飛燕五明扇七華扇雲母扇翟扇蟬翼扇西京雜記趙合徳遺飛燕雲母扇孔雀扇翠羽扇九華扇五明扇風扇山堂肆考班生制百綺扇陸云與兄書一日案行並視曹公器物如吳扇要扇亦在書箱山堂肆考晉傅咸有狗扇賦晉書中書令王瑉與嫂婢私嫂撻婢甚苦婢素善歌而瑉好執白團扇故制白團扇歌雲團扇復團扇手持自障面憔悴無復理羞與郎相見鄴中記石季龍造像牙桃枝扇或緑沈色或木蘭色或紫紺色或郁金色又作雲母五明金薄莫難扇【此一扇之名也】薄打純金如蟬翼二面采漆畫列仙奇鳥異獸其五明分中辟方三寸或五寸隨扇大小雲母帖其中細縷緣其際𨿽掩畫而彩色明徹看之如謂可取故名莫難也季龍出以扇挾乘輿感應經後魏信都芳自云造風扇二十四气每一

气至其扇輒舉開元遺事王元寶家有一皮扇制作甚質每暑月宴客置於座傍使水灑之颯然風至明皇曽遣中使取之曰此龍皮扇也杜陽編上崇奉釋氏暹羅國獻萬佛山上因置九光扇於巖巘間四月八日召兩街僧入內道塲禮萬佛山覩九色光於殿中咸謂佛光卽九光扇也淸異錄孟昶夏月水調龍腦末塗白扇上用以揮風一夜與花蕊夫人登樓望月悞墮其扇爲人所得外有效者名雪香扇曲洧舊聞哲宗禦講筵誦讀畢賜坐例賜扇潞公見帝手中獨用紙扇率羣臣降階稱賀金門嵗節洛陽人家端午贈遺辟瘟扇夢華錄午日都人爭造花花巧扇淸異錄朱起畱意女妓逢靑巾短袍者取一扇授起曰是坤靈扇子凡訪以扇自蔽人皆不見

掌扇畱靑日札掌扇扇如手掌偉而立張也亦曰障扇可障日也漢名障翳崔豹古今注五明扇漢公卿大夫皆用之魏晉非乘輿不得用雉尾扇周爲王后夫人車服輦車有翣卽緝雉羽爲扇以障翳風塵也漢乘輿服之後以賜梁孝王魏晉以來以爲常惟諸王皆得用之周禮巾車掌王后之五輅重翟鍚面注重翟翟雉之扇古今注障扇長柄扇也漢世多豪俠象雉尾而制長扇續漢書梁冀作擁身扇宋朝防要朱團扇本漢時長柄扇宋孝武時詔王侯障扇不得用雉尾故王公以下有朱團扇儀衛志次小雉尾朱畫團扇皆十二通雅駕頭之後有繡扇緋羅繡曲蓋俱內臣馬上執之謂之扇筤事物紺珠雙龍扇紅黃共二十在殿內左右第一重花扇二十二在殿內左右第二重素扇二十在殿內左右第三重

書畫扇晉書王羲之居蕺山見一老姥持六角扇賣之羲之書其扇各爲五字姥初嘆惋因謂姥曰但言是王右軍書以求百錢姥如其言人競買之後姥復持扇來請書羲之笑而不答名畫記王獻之艸隸繼父之美妙於畫桓溫嘗令畫扇誤落筆就成烏駮防牛極妙絕又書駮牛賦於扇上此扇義熈中猶在唐防要太宗五日謂長孫無忌楊師道曰五日舊俗必用服翫相賀朕今各賀君飛白扇二枚庶動淸風以增美徳江淹古詩綾扇如圓月出自機中素畫作秦王女乘鸞入煙霧南史齊主頗好畫扇宋孝武賜何戢蟬雀扇善畫者顧景秀所畫獻之齊主齊書竟陵王孫賁字文奐善畫於扇上圖山水咫尺之內便覺萬里爲遙楊愼外傳李徳畫桐花鳳扇賦序云成都夾岷江磯岸多植紫桐每至春暮有靈禽五色小於鳥來集桐花以飲朝露及花落則煙飛雨散不知其所往有名工繪於素扇余戱作小賦書其上其略曰繢此鳥於珍箑動涼風於羅薦長袂之淸香掩短歌之囀愚按此則川扇之始也今川扇一種以靑紙爲地畫人物花鳥於上此其遺制乎

折疊扇劉元卿賢奕編折疊扇一名撒扇蓋收則折疊用則撒開或寫作翣者非是翣卽團扇可以遮面故又謂之便面觀前人題詠及圖畫中可見矣聞撒扇始於永樂中因朝鮮國進撒扇上喜其捲舒之便命工如式爲之南方女人皆用團扇惟妓女用撒扇近年良家女婦亦有用撒扇者張東海集中國古無折扇嘗見王秋磵記元初東南夷使者持聚頭扇當時譏笑之我朝永樂初始有特僕隸下人所持以便事人耳及倭國充貢太宗徧賜羣臣內府又仿其制以供賜予天下迨徧用之而團扇革矣春風堂隨筆今世所用折疊扇亦名聚頭扇吾鄕張東海先生以爲貢於東夷永樂間始盛行於中國予見南宋以來詩詞詠聚扇者頗多予收得楊妹子所寫絹扇面折痕尙存東坡謂髙麗白松扇展之廣尺餘合之止兩指許正今折扇蓋自北宋已有之倭人亦制爲泥金面烏竹骨充貢出自東夷果然

杖【附拐】

總論說文杖持也所以扶持而防傾跌者也周禮秋官伊耆氏掌供王之齒杖注齒杖謂賜老者杖供其杖圅蔵之旣事受之稗史編山海經曰誇父棄杖化爲鄧林此已見杖矣蓋起於此乎大戴禮武王有杖銘莊子有神農嚗然放杖之文事物紺珠銕君東坡名杖楊愼丹總錄李屏山達摩贊所謂楖者稱杖也陳懋仁庶物異名疏翻譯名義集云刺竭節此云杖頌云楖栗橫擔不顧人直入千峯萬峯去一作楖

杖頭後漢書禮儀志仲秋按戶比民年七十者授之玉杖杖端以鳩爲飾鳩不噎之鳥欲老人不噎也應劭風俗通俗說髙祖與項羽戰敗於京索遁叢薄中羽追求之時鳩正鳴其上追者以鳥在無人遂得脫及卽位異此鳥故作鳩杖以賜老者按少皞五鳩鳩者聚也聚民也周禮羅氏獻鳩養老漢無羅氏故作鳩杖以扶老博古圖鳩杖首鐓無銘是杖之端獨狀鳩形蹲伏其上復回其喙以理左翼錯以金銀其管處又飾之以山云鷹隼鹿兔之狀僅若毫髮宛然畫筆其鐓則專以銀飾花艸𨿽精巧而韻古也鄭景璧劇談錄余少好蔵三代秦漢間遺器偶得古銅鳩杖頭色如碧玉因以天臺藤杖爲幹植之博古圖蟠龍杖頭爲一龍蟠屈而下銜其柄蜿蜒若飛動勢且以金鋈之非近世物也又蟠螭杖頭與蟠龍杖頭略相似但以土花所蝕見其彷佛龍而無角故以螭名之是則蟠螭當賜臣下之物事物紺珠防生鈴杖杖頭置鈴或銅環山行以警虫鳥

木杖廣志九眞國出靈壽杖漢孔光傳賜太師靈壽杖注靈壽木名似竹有枝節長不過八九尺圍三四寸自然有合杖制不須削治也譚藪後魏邢巒字山賓嘗策山桃杖魏太武帝問此何杖答曰巨源杖按巨源晉山濤字今太武諱燾故巒不敢言山桃借言巨源云

竹杖史記張騫云臣前在大夏時見卭竹杖問安所得此大夏人曰賈人往市於身毒國身毒在大夏之東南數千里書蕉笻竹杖蜀中無之乃出徼外蠻峒蠻人持至瀘敍間賣之一枚才四五錢以堅潤細瘦九節而直者爲上品漢昌邑王傳王徵詣長安爲昭帝嗣到濟陽道買積竹杖文潁注合竹作杖也蜀都賦注桃枝竹屬也出墊江縣可以爲杖東坡跋桃竹杖引後桃竹葉如椶身如竹密節而實中犀理瘦骨蓋天成拄杖也桂苑叢談潤州甘露寺有僧道行髙李徳廉問以方竹杖一贈焉方竹出大宛國堅實而正方節眼須牙四面對出及再鎭浙右其僧尙在問曰方兄無恙否僧喜對曰已規圓而漆之矣公嗟惋彌日北戶錄澄州產方竹體如削成勁挺堪爲杖不讓張騫笻竹杖也其隔州亦出大者數丈又海晏【地名】出蘆堪爲拄杖髙潘州出千嵗蕨拄杖之甚多更有疎節竹五六尺一節僧道多以爲杖又按王最云溱州通竹直上無節空心也淸異錄比丘海光住廬山石虎庵夜夢長人淸瘦而斑衣言捨身爲庵中供養具俄窻外竹生一筍花紫籜如夢者之衣旣成竹六尺餘無節黃絲瑩淨江州太守聞之意將奪取竹一夕自倒太守尋罪去光乃用爲柱杖目曰直兄光來都下予因見之光云夢者自稱圓通居士予遂小篆此四字於杖之首令黑漆之書蕉陸務觀云拄杖斑竹爲上竹欲老瘦而堅勁斑

欲防赤而防疎賈長江詩云揀得林中最細枝結根石上長身遲莫嫌滴紅斑少恰是湘妃淚盡時善言拄杖者也

藤杖筆叢淵明辭策扶老以流憇扶老藤名以爲杖也見蔡順傳注列仙傳王烈曽授赤城老人九節蒼藤杖拄杖行地上𨿽馬奔不能及也韓愈赤藤杖歌赤藤爲杖世未窺臺郎始攜自滇池杜甫詩惟有紅藤杖相隨錦裏來避暑錄晁任道自天臺來以石橋藤杖爲贈自言親取於懸崖間柔韌而輕堅如束筋余往自許昌歸得天壇藤杖邵大受復遺淳安水竹杖節密而內實有突起如鶴膝者非峭勁敵風霜不能爾也格古要言花藤出廣西身細而斑黑堪作拄杖又藤

杖出兩廣至麄大節密者佳可爲引道之用至小者亦佳可作馬鞭靶

諸杖搜神記漢文帝防服過魯少千少千拄金杖出應門三石遺事佛圖澄死所持金鈿杖內棺中後開棺視之惟見金杖魏武帝與楊彪書今賜足下銀角杖一枚以彰有徳武當山記山有石室室中有銅杖長七尺八寸法顯記那端國有大佛寺寺中有錫杖長丈六七尺許以筒盛之百千人舉不能移正字通梵言隙棄羅此云錫杖錫杖經名徳杖又名智杖有金環振之作錫錫聲以節步趨山堂肆考瞿曇持錫杖曰此是波若眼事物紺珠錫杖又名金防華嶠後漢書嘉平中袁逢爲三老錫玉杖北史突厥都藍可汗遣其母弟褥但特勒獻於闐玉杖陳繼儒太平淸話至元二十九年春上賜侍衛都指揮使王慶端西土所貢雕玉杖一根北史洗夫人以扶南犀杖獻陳主劉向別錄有麒麟角杖嶺表錄異海中有大鰕須

可爲杖長丈餘出廣州劉根別傳孝武皇帝登少室見一女子以九節杖仰視日閉左目開右目气且絕久乃蘇息帝使人問之所行何等女子不答東方朔曰婦人食日精者神仙傳王遙遇雨令弟子以九節杖擔篋不濕南史齊武帝禦物有甘艸杖宮人寸斷用之酉陽雜俎河云院庫中有劉晏末曲杖是尋運路所

乘者皮日休五貺詩序天臺杖色黯而力遒謂之華頂杖

杖異山海經誇父逐日渇飲河渭不足北飲大澤未至道渇而死棄其杖化爲鄧林也無上祕要以錄形靈丸合唾塗所持杖與之俱寢三日則杖化爲巳形在被中自徐遁去傍人皆不覺知神仙費長房欲求道而顧家憂壺公乃斫一靑竹杖與長房身等使懸之舍後家人見以爲縊死殯葬之長房立其旁人無見者後長房歸家人不信長房乃往日所葬惟竹杖存焉三輔黃圖劉向扵成帝之末校書天祿閣專精覃思

夜有老人著黃衣植靑藜杖叩閣而進見向暗中獨坐誦書老父乃吹杖端煙燃因以見向授五行洪範之文拾遺記糜竺以賑生防死爲務其家馬廏傍有古塜

夜聞泣聲尋之見一婦人訴云後漢末爲赤眉所害扣棺見剝乞獘衣自掩竺従其言復見婦云君應遭火厄今以靑蘆杖一枚長九尺報君之惠竺挾杖而歸後鄰人見竺家有一靑气如龍蛇之形旬日火従庫起燒其珠玉十分之一火盛之時見靑衣童子十數人來撲火又見靑气如雲覆火上火卽滅塔寺記謝尙嘗夢其父告曰西南有气至衝人必死惟建塔寺可禳若杖頭刻塔形見有气來可擬之尙如言置杖果有黑气沖尙家以杖指之气卽散闔家全气所經處數里無孑遺逸史宗翫月羅公逺曰陛下莫要至月中否取拄杖擲之化爲大橋色如銀行數十里精光奪目至大城闕公逺曰此月宮也仙女數百素練寛衣舞於廣庭逺曰此霓裳羽衣曲也帝密記其調遂回卻顧其橋隨步而滅開元遺事士郭休有一拄杖色如朱染叩之則有聲每出處遇夜則此杖有光可照十步之內登危涉險未嘗足失則杖之力焉酉陽雜俎徐鳳有一杖直如筆管其後每年生一節二十年後每年縮一節其四面靑赤黑白處各開一花不知何異也淸異錄天師杜光庭驕龍杖紅如猩重如玉石似非藤竹所爲相傳自仙人畱賜

拐山堂肆考拐仙姓李有足疾西王母防化升仙封東華教主授以鐵拐一根五代史契丹犯京師後漢主遣牙將王峻奉表契丹耶律徳光呼峻爲兒賜一木拐虜法貴木拐如中國幾杖非優大臣不可得峻持歸虜望見皆避道

眼鏡

稗史編少嘗聞貴人有眼鏡老年觀書小字看大出西海中虜人得而制之以遺中國爲世寶也霍都司有眼鏡一枚質如白琉璃大可如錢用骨鑲成二片若圓燈剪然可開合而折疊問其所來則曰舊任甘肅夷人貢至而得者丰萬曰乃刮大車渠之珠囊制之常養露中勿令幹死然後可照字方洲雜言嘗於指揮胡豅寓所見其父宗伯公所得宣廟賜物如錢大者二其形色絕似雲母石世之硝子而質甚薄以金相輪廓而衍之爲柄紐制其末合則爲一岐則爲二如市肆中等子匣老人目昏不辧細字張此物於雙目字明大加倍近者又於孫景章防政所再見一具試之復然景章云以良馬易得於西域賈胡滿剌似聞其名爲僾逮名物通靉叇大如錢形質明而透色如雲母用作眼鏡取名如輕雲之籠日月也庶物異名疏靉叇今俗謂之眼鏡是也若壯嵗目明者用之則反昏闇傷目殊不可解粵之香山澚中有物如大珠置筒中可視百里外見人須眉亦具諸賈胡借以望海舶來且用防海而思問初編載所謂異器能於六十里外視一尺之物如在目前亦此之流亞歟正字通西洋國千里鏡磨玻瓈所成者以長筒窺之見數十里復制小者於扇角近視者能使之逺

鑷【附剃刀剜耳匙剔齒籖】

物原軒轅制鑷逸雅鑷攝也攝取髮也通俗文攝減須髮謂之鑷洞林捲縣令施安置鑷令郭璞射之璞曰非簮非常在領下髩髮飾物是有兩岐修復山陵故事梓宮中用鐵鏤鑷五枚沈約宋書彭城王義康餉沈熈光銅鑷南康記王僧防晚年惡白髮一日對客左右進銅鑷僧防曰卻老先生至矣

剃刀物原剃刀軒轅制

剜耳淸異錄杜岐公悰以剜耳匙子爲鐵了事剔齒籖陸云與兄書近日復案行曹公器物取其剔齒籖一个稗史編陸云以剔齒籖兄酉陽雜俎曰仙人鄭思逺常虎故人許齒痛求治鄭拔虎須及熱插於齒間卽愈更拔幾莖與之所謂籖者當是此若以金絲爲之無足奇者何必

拂子【附帚蒲團】

釋蔵指歸鹿之大者曰麈羣鹿隨之皆看麈所往隨麈尾所轉爲準今講僧執麈尾拂子蓋象彼有所指麾故耳名苑麈尾辟塵古之談者揮焉晉書王衍每捉玉柄麈尾與手同色詞林海錯晉王卒劉惔以犀欛麈尾置棺中南史張孝秀匡山東林寺常冠谷皮巾躡蒲履手執並閭皮麈尾服寒食散盛冬臥於石上陳書後主宴東宮時造玉柄麈尾新成後主親執之曰當今𨿽復多士如林至於堪捉此者獨張譏耳卽手授譏後主幸鐘山開善寺召從臣坐寺西南松林下敕張譏竪義索麈尾未至敕取松枝手以授譏韻府支郎法師每談經論執松枝以爲談柄又曰靑松柄屠隆文房具箋麈尾古人以玉爲柄用以對客淸談者近有天生竹鞭若靈芝如意形者有小萬嵗藤傍枝玲瓏透漏儼肖龍形者制爲麈柄甚雅其拂以白尾爲之妙洞冥記漢武帝以麟須拂拂霜蛾赴燈者東宮舊事皇太子納妃有白毦拂二枝南史婆利國出白毦拂秦嘉婦與嘉書今奉旄牛尾拂一枚可拂塵垢南史宋武帝紀帝所居陰室壁上掛麻繩拂錦繡

萬花谷李靖謁楊素一妓執紅拂侍側物相感志元載龍髯拂紫色如爛椹長二尺刻水晶爲柄紅玉爲環或風雨晦防淋漓沾濕則光彩動搖奮然如怒置之堂中夜則蚊蚋不敢近拂之爲聲則雞犬驚逸垂之於池則鱗介之屬悉俯伏而至引水於空中卽成瀑布長三五尺而不斷燒燕薰之則浡浡焉若生雲霧云得之於洞庭道士張志和髙士春秋方鋊天門山以椶櫚葉拂書號曰無塵子傳燈錄僧問義中禪師曰如何是西來意師曰毛拂子兔角拄杖大徳將蔵在什麼處僧曰毛兔角蓋有是酉陽雜俎舊有獅子尾拂夏月蠅蚋不敢集其上談仁宗暑月不揮扇以拂子敺蚊蠅而已

帚古本夏少康作箕帚周禮夏官戎右贊牛耳桃茢注桃鬼所畏也茢苕菷所以掃不祥諸侯盟則用之漢髙紀太公擁彗師古注彗者所以掃也墨莊漫

錄孔雀毛著龍腦則相綴禁中以翠尾作帚每幸諸閣擲龍腦以辟穢過則以翠毛帚掃之皆聚無有遺者西域縛喝國有佛掃帚用迦奢艸長二尺餘圍可七寸雜寶飾柄異苑晉義熈中東海徐氏婢忽患病而拂拭異常共伺察之見掃帚従壁角來趨婢牀乃取而焚之範至能詩注元夕取敝帚系裙以卜名掃帚姑蒲團屠隆起居器服箋有蒲團大徑三尺者席地快甚吳中制者精妙可用棕團亦佳或以靑氈爲團中印白梅一枝雅稱趺坐山椒玩月以雄黃熬蠟作蠟布團坐之可逺濕辟虫蟻

格致鏡原卷五十八

欽定四庫全書

格致鏡原卷五十九

大學士陳元龍玩戲器物【一】

圍棊

總論博物志堯造圍棊以教子丹朱或云舜以子商均愚故作圍棊以教之其法非智不能也梨軒曼衍圍棊初非人間之事始出於巴卭之橘周穆王之墓繼出於石室又見於商山乃仙家養性樂道之具皮日休原奕不害則敗不詐則亡不爭則失不僞則亂是奕之必然也𨿽奕祕再出必用吾意焉夫堯之仁義禮智豈能以害詐之心爭僞之智教其子哉奕之始作必起自戰國縦橫者流矣豈曰堯哉珍珠船古棋圖之法以平上去入分四隅爲亂交雜難辧徐攺爲十九字一天二地三才四時五行六宮七斗八方九州十日十一冬十二月十三閏十四雉十五朢十六相十七星十八松十九客甚簡便演繁露今棊方十九道合枰爲棊子三百六十一案李善注韋昭博奕論枯棊三百引邯鄲淳藝經曰棊局縦橫各十七道合二百八十九道白黑棊子各一百五十枚胡應麟筆叢今圍棊十九行三百六十一路子亦如之宋世同此然漢制十七道唐局或十八道不可不知也柳子厚記石棊局自然成紋十有八道可奕又唐詩詠碁有十九條平路之句則唐制固應十九道其十八道者或棊局稍異間爲之耳楊愼轉注古音棊�見馬融圍棊賦�音義與嶽同

棊心並四角各據中一子謂之五嶽言不可動搖也今謂之勢子而中心一子多不下蓋古法與今少異方言圍棊者自闗東齊魯之間謂之奕世說王中郎以圍棊爲坐支公以圍棊爲手談通集圍棊兩無勝敗曰芇【說文芇相當也綿免二音】春渚紀聞奕棊古謂之行棊宋文帝使人賫藥賜王景文時景文與客棊以圅置局下神色不變且思行爭劫蓋棊戰所以爲人困者以其行道窮迫耳行字於棊家亦有深意不知何時攺作著棊著如著帽著屐皆訓容也不知於棊者有何干涉也桓譚新論世言圍棊頗兵法上者張置疎逺多得

道而勝中者務相遮絕爭便求利下者守邊隅趣作罣目馬融圍棊賦略觀圍棊法於用兵三尺之局爲戰鬭場先據四道守角依傍緣邊遮列往往相望離離馬目連連雁行踔度間置徘徊中央收取死卒毋使相迎當食不食反受其殃離亂交錯更相度越守規不固爲所唐突深入貪地殺亡士卒狂攘相救先後並沒班固奕旨北方之人謂棊爲奕局必方正象地則也道必正直神明徳也棊有黑白陰陽分也駢羅列布效天文也四象旣陳行之在人蓋王政也虛設豫置以自衛防提防周起障塞滿決一孔有閼壞頹不振突圍橫行要厄相劫保角依傍補續不亡梁武帝圍棊賦圜奩象天方局法地枰則廣羊文犀子則白瑤玉至如玉壺銀臺車廂井欄旣見知於曩日亦在今之可觀或方四聚五花六持七𨿽涉戲之近事亦臨局而應悉或取結角或營邊鄙或先防而亡或先撇而死王無功圍棊長篇雙闗防易斷隻眼畏難全魚鱗張九拒鶴翅擁三邊李泌傳泌始見帝方與張說奕使試其能說賦方圓動靜曰方若棊局圓若棊子動若棊生靜若棊死泌卽答曰方若行義圓若用智動若騁材靜若得意說因賀帝得奇童止戈集人能盡數天星則知棊勢棊訣取蛻龍牙一枚臨局自然機變橫出西京雜記賈佩蘭說在宮時每以八月四日出雕房北戶竹下圍棊勝者終年有福負者終年疾病取絲縷就北辰星求長命乃免西京雜記杜陵杜夫子善奕棊爲天下第一人或譏其費日夫子曰精其理者足以大裨聖教抱朴子棊之無比者謂之棊聖故嚴子卿馬綏明於今有棊聖之名焉魏志王粲觀人圍棊局壞粲復爲之棊者不信以帊蓋局使更以他局爲之用相比較不誤一道酉陽雜俎晉鳩摩羅什與人棊拾敵死子空處如龍鳳形宋書羊保善奕棊棊品第三太祖亦好棊與羊保賭郡保勝補宣城太守南史宋明帝好圍棊置圍棊州邑以建安王休仁爲圍棊州都大中丞南史到漑特被武帝賞接每與對棊従夕達旦或復

失寢加以低睡帝嘲之曰狀若喪家狗又似懸風槌酉陽雜俎上嘗與親王棊貴妃立於局前觀之將輸妃放康國猧子於座側俄上局局子亂宗悅棊天洞覽元稹與李杓直棊稹已敗乃竊杓直數子咽之馮翊桂花叢談王積薪隨明皇西幸夜宿山中姥之家檐下忽聞姑與婦棊因附身門扉一一密記之遲明王具禮請問出局盡平生之好布子未及數十姑謂婦曰是子可教以常勢因指示攻守殺奪救應防拒之法其意甚略曰此已無敵人間矣謝而別回顧失向之室矣棊訣王積薪夢靑龍吐棊經九部授已其藝頓精

棊天洞覽王積薪每遊必攜圍棊短具畫紙爲局與棊子並盛竹筒中系於車轅馬鬛間道上𨿽遇匹夫亦與對手勝則徵餅餌牛酒北夢瑣言滑能善奕忽有一小子自云張淸與能對奕思甚精敏能異而詰之曰我非世人天帝使我召公著棊能忽奄然

棊子棊訣闗城中貴家以紫檀心瑞龍腦爲棊子杜陽編唐大中中日本國王子來朝云本國之東三萬里有集眞島島上有凝霞臺臺上有手譚池池中有玉棊子不由制度自然黑白分明冬溫夏涼謂之泠暖玉洪邁夷堅志唐時十二玉棊子按十二時字置於水

中逐時浮出山海經休與之山有石名曰帝臺之棊五色而文狀如鶉卵注博棊也今圍棊子黑與白似石陳貞父寶雞錄登華山明星峯道者有石室老君棋

正在其前三十二子鐵所鑄也子重五斤非老君不能措手王鏊震澤長語宣宗一日過城上瞰閣老何爲曰方對奕何不聞落子聲曰棊以紙上笑曰何陋也明日賜象牙棊一副至今蔵閣中

棊盤彚苑紋楸棊盤也枰綫道也綫間方目曰方罫棊天洞覽元頤本枰棊聲與律呂相應蓋用響玉棊

盤非有異術也升庵外集章友直女以椽筆畫盤筆筆相似無毫髮差南史武陵王甚貧嘗破荻爲片縦橫以爲棊局指防行勢遂至名品淸異錄明皇因對寧王問卿近日棊神威力何如王奏臣憑托陛下聖神庶或可取上喜呼將方亭侯來二宮人以玉界局進遂與王對手夷門廣牘日本國產如楸玉楸木琢爲棊局光潔可鑑瀟湘錄馬舉鎭淮南有一叟謁之稱南山木彊人能論兵法驗之乃一棊局耳搜神記昔有人入南谷山中見一小池橫石橋遂驟馬過橋見二少年臨池奕棋置白玉棊局見馬者拍手負局而走山堂肆考宋陸象山少時常坐臨安市觀棊初未有

得乃買棊局一副歸而懸之於室臥而仰觀之者兩日忽悟曰河圖數也邢居實拊掌錄葉濤好奕棊王介甫作詩切責之終不肯已奕者多廢事不以貴賤嗜之率皆失業故人目棊枰爲木野狐言其媚惑人如狐也栁宗元柳州山水記仙奕山始登者得石枰於上黑

肌而赤脈十有八道可奕南方艸木狀桄榔似栟櫚木性如竹紫黑色有文理工人解之以制奕枰出九眞交趾

棊筒道源注棊圅棊筒也

象棋

事物紀原雍門周謂孟嘗君云足下燕則鬭象棋疑戰國時已有此丹總錄世傳象棋爲周武帝制按後周書天和四年帝制象經成殿上集百寮講說隋經籍志象經一卷周武帝有王褒注王裕注何妥注又有象經題義又據小說周武帝象經有日月星辰之象意者以兵機虛衝破寓於局間決非今之象戲車馬之也若如今之象戲蕓夫牧竪俄頃可解豈煩文人之注百僚之講哉太平禦覽象戲周武帝所造而行棊有日月星辰之目與今所爲不同牛僧孺怪錄寶應元年汝南岑順於呂氏故宅夜聞鼙鼓聲介冑人報曰金象將軍語與天那賊防戰順明燭以觀之夜半後東壁鼠穴化爲城門有兩軍列陣相對部伍旣定軍師進曰天馬斜飛度三止上將橫行擊四方輜車直入無翔六甲次第不乖行於是鼓之兩軍俱有一馬斜去三尺止又鼓之各有一步卒橫行一尺又鼓之車進須叟炮石亂下云云因掘東壁乃古有象戲局車馬具焉晁無咎序象戲戲兵也黃帝之戰驅猛獸以爲陣象之雄也故戲兵而以象戲名之餘爲兒時無他弄見設局布棋爲此戲者縦橫出奇愕然莫測以爲小道可喜也稍長觀諸家陣法𨿽畫地而守規矩有截而變化舒捲出入無倪其說亦可喜暇時因求所謂象戲者按之以消永日蓋局縦橫路十一棊三十二爲兩軍耳意苦而狹也嘗試以局縦橫路十九棊九十八廣之意少放焉然按圖置物計步而使終亦膠柱而已矣而智者用之則十九者之間盡彊弱之形九十八者之間盡死生之勢而十九九十八之外死生彊弱可循環無窮飽食終日得吾說而爲之則涿鹿之縱橫猶目前矣胡應麟筆叢唐人像戲之制怪錄岑順一事可據馬斜行三路卒橫行一路正與今同獨車直進不則於今之卒恐其他不盡合也據晁序則宋時象棋縱橫皆十一路而今縦十路橫九路與宋時亦頗不合又宋人事物紀原亦載岑順事以爲與宋正同則唐宋固無異而國朝或未盡同也

彈棊

西京雜記成帝好蹴踘羣臣以爲勞體非至尊所宜劉向乃作彈棊以獻世說彈棊始自魏宮內妝奩戲也魏文帝於此伎特好用手巾拂之無不中有客著巾低頭拂棊妙逾於帝藝經彈棊二人對局黑白棊各八枚先列棊相當下呼上擊之顏氏家訓彈棊亦近世雅戲消愁釋憤時可爲事物紺珠彈棊局方二尺中心髙如覆盆其顚爲小壺四角防起兩人對局世說劉眞長始見王丞相時盛暑之月丞相以腹熨彈棊局曰何如乃渹吳人以冷爲渹

格五

漢書吾丘壽王以善格五召待詔注格五簺也說文行基相塞謂之簺【投瓊曰不投瓊曰塞瓊今骰子也】鮑宏塞經塞有四采【塞卽將邊士也四采士縦行四角而賭采也】塞四乘五是也【四卽縦行所至四角也五四角縦對中心故曰四乘五】至五卽格不得行故謂之格五【格止也至五言士所至無過五處五之外卽止不得行也】事物原始格五卽今之挨三頂五擦七防八之棊也酉陽雜俎小戲中於耍局一枰各布五子角遲速名蹙融珊瑚鉤詩話奕棊取一道人行五子謂之蹙融融者戎也生於黃帝蹙鞠戎旅之間爲戲耳庾元規曰蹙戎者今之蹙融也漢謂之格五取五子相格之義以名之耳夢溪筆談蹙融或謂之蹙戎漢書謂之格五𨿽止用數棊共行一道亦有能否其法已常欲有餘裕而致敵人於險

雙陸【六博樗蒱握槊長行】

要雙陸乃出天竺涅槃經名爲波羅塞戲洪遵雙陸序雙陸博局戲名以異木爲方槃槃中彼此內外各有六梁故名雙陸其打馬拽子視明瓊爲標的最近古號爲雅戲始於西竺流於曹魏盛於梁陳魏齊隋唐間太祖播之聲詩紀於奎文閣今殊方偏域能爲之三佛齊國曰闍婆占城曰質犂眞臘曰莎事物紺珠雙陸後一梁爲胲前一梁爲門兩馬相比爲梁事林廣記北雙陸盤如棊盤之半而長兩門二十四路皆刻出用象牙實之以勃海防木爲重蓋不假施漆而塵垢不能侵或以花石砌飾以木承之以白木爲白馬烏木爲黑馬富者以犀象爲之馬底員平而殺其上長三寸二分上徑四分下徑寸一分大抵如今人家所用搗衣椎狀番禺人以板爲局布黑道而漆之或以紙或畫地爲之以黃楊木爲白子桄榔木爲黑子底平衲短如截芾如浮圖形三佛齊占城眞臘南皮以花梨木爲板刀劃成路多席地置板其上蕃王則板下以銅爲簧如響板然拍子成時鏘然有聲以爲樂以象牙爲白子烏梅木爲黑子或以紅牙爲黑子

六博名義考博局戲也今雙陸古謂之十二棊又謂之六博又謂之五白博雅云投六箸行六棊故爲六博箸簺也今名骰子自麼至六曰六箸棊局齒也內外各六曰六棊此六博之義也古者烏曹作博以五木爲簺有梟盧雉犢塞五者爲勝負之采梟以食爲義便則食不便則爲余行爲最勝盧黑色次梟亦爲勝故博者云呼盧此五白之義也楚辭晉制犀比費白日注晉制工制作博箸比集犀角爲雕飾投之如白日之光韓子秦昭王令工施鉤梯而上華山以松柏之心爲博箭長八尺棊長八寸勒之曰昭王常與天神博於此西京雜記許博昌安陵人也善六博其術曰方畔掲道張張畔掲道方張究屈髙髙屈究張法用六箸或謂之究以竹爲之長六分或用二箸博鮑宏博經六博用十二棊六棊白六棊黑所擲頭謂之瓊瓊有五采刻爲一畫者謂之塞刻爲兩畫者謂之白刻爲三畫者謂之黑一邊不刻者五塞之間謂之五塞王莽傳平原女子遲昭平能說經博以八投服虔注博奕經以八箭投之醉鄕日月古者交歡多爲博列子曰虞氏設樂飲酒擊博樓上其齒以牙飾以箭長五寸其數六刻一頭作鶴形仙經云六鶴齊飛蓋其名也宋齊以降多以摴蒱頭戰酒骰子之制亦六鶴齊飛之變也顏氏家訓古爲大博則六箸小博則二焭今無曉者比世所行一焭十二棊數術淺短不足可翫孔六帖肅宗在彭原捨隘狹帝與張良娣博打子聲聞於外乃潛令刻幹子不欲有聲

摴蒱名義考摴蒱局戲卽今雙陸按韻防樗似椿北人呼山椿江東呼虎目葉脫處有痕如摴蒱子故名樗虎目與摴蒱子皆謂葉脫處形迹也知樗以摴蒱得名則知摴蒱以骰子爲義雙陸有骰子也博物志老子入胡作摴蒱演繁露摴蒱家謂二白三黑爲犍犍惡齒也禦覽曰六博五擲皆犍不爲不能則知犍爲惡齒也梟名甚多鄧艾曰六博得梟者勝此艾因牙上有梟姑爲安眾之言耳韓子曰儒何以不好博勝者必殺梟是殺其所貴也儒者以爲害義故不博據此言之則梟固爲善齒而殺梟者又當得雋則梟之采品甚低非盧比也摴蒱經凡近闗及後一子謂之塹迫闗及前一子謂之坑落坑塹非貴采不出凡一馬打一馬如遇退六踏馬則一馬可踏三馬故世不循時者謂之踏坑塹云國史補洛陽令崔師本好爲古文摴蒱其法三分其子三百六十限以二闗人執六馬其骰五枚分上爲黑下爲白黑者刻二爲犢白者刻二爲雉擲之全黑乃爲盧其彩十六二雉三黒爲雉其彩十四二犢三白爲犢其彩十全白爲白其彩八四者貴彩也開爲十二塞爲十一塔爲五禿爲四梟爲二撅爲三【二六者雜采也】貴彩得連擲得打馬得過闗餘彩則否新加進六兩彩麈史世之糾率蒱博者謂之公子家又謂之囊家摴蒱經云一有賭兩人以上須置囊合依條檢文書了投錢入囊家亦謂之錄事晉中興書陶侃爲荊州見佐史博具投之於江曰博殷紂所造諸君並國器何以爲至將吏則加鞭朴曰摴蒱者牧豬奴戲耳晉載記慕容寶與韓黃李根等宴因舉摴蒱危坐整冠誓曰摴蒱有神豈虛言哉若富貴可期頻得三盧扵是三擲俱得盧寶拜而受賜異苑有人乘馬山行見二老翁相對摴蒱遂下馬以防拄地而觀之自謂俄頃視其馬鞭漼然已爛顧瞻其馬鞍骸枯朽

握槊後魏李邵序魏時浮陽髙光宗善摴蒱趙國季幼序洛陽丘河奴並工握槊此蓋胡戲近入中國云胡王有弟一人遇罪將殺之弟従獄中爲此戲以上之意言則易死也世宗以後大盛於時曹植作長行局卽雙陸也胡王作握槊亦雙陸也魏書爾朱世隆與元世雋握槊忽聞局上歘然有聲一局子盡倒立

長行國史補今之博戲有長行最盛其具有局有子子黑黃各十五擲采之骰有二其法生於握槊變於雙陸天后嘗夢雙陸不勝狄梁公言宮中無子是也後人新意長行出焉又有小雙陸圍透大防小防遊談鳳翼之名然無如長行也監險易者諭時事焉適變通者方易象焉王公大人頗或耽翫至於廢慶弔防寢食及博徒用之於是彊各爭勝謂之撩零假借分畫謂之囊家囊家什一而取謂之乞頭有通宵而戰者有破產而輸者嘉話錄貞元中有杜勸好長行皆有佳名各記有輕妙夏中用者爲冷子取其似蕉之輕健而名之

骰子【附骰盆】

詳制事原骰子聲譜云博陸采名也魏陳思王曹子建制雙陸局始置骰子二至唐末有葉子之戲未知誰置遂加骰子至於六七修槁有宦客築魏州城得窯燒骰子數斗詢之士夫莫識其故予意骰子陳思王所制子建當時正都於許恐後世之莫傳故埋蔵以需人間玩弄也筆叢六博者投六箸行六棊其時未有骰子也骰子當在魏晉間與握槊相先後古雲起自陳思不必盡然疑漢以前未有也李濟翁資暇錄投子者投擲於盤筵之義今或作頭字言其骨頭所成非也因此兼有作骰字者案諸家之書骰卽股字爾不音投史記蔡澤說範雎曰博者或欲大投裴注云投瓊也則知以玉石爲投擲之義安有頭骰之理哉程大昌演繁露博之流爲摴蒱爲握槊【卽雙陸也】爲呼博爲酒令體制𨿽不全同而行塞勝負取決於投則一理也蔡澤說範雎曰博者或欲大投班固奕指曰博懸於投不必在行投者擲也桓元曰劉毅樗蒱一擲百萬皆以投擲爲名也古惟斵木爲子一具凡五子故名五木後世轉而用石用玉用象用骨故列子之謂投瓊律文之謂出玖凡瓊與玖皆玉名也演繁露五木之制至晉世猶復用木然列子已言投瓊則周末已嘗攺玉骨也耶或者形制仍同五木而質已用玉石也山堂肆考古者烏曹氏作博以五木爲子有梟盧雉犢塞爲勝負之采博頭有刻梟形者爲最勝盧次之雉犢又次之塞爲最下演繁露方其用木也五子之形兩頭尖銳中間平廣狀似今之杏仁惟其尖銳故可轉躍惟其平廣故可以鏤采也凡一子悉爲兩面其一面塗黑黑之上畫牛犢以爲之章犢者牛子也一面塗白白之上卽畫雉雉者野雞也凡投子者五皆現黑則其名盧盧者黑也言五子皆黑也五黑皆現則五犢隨現從可知矣此在摴蒱爲最髙之采挼木而擲往往叱喝使致其極故亦名呼盧也其次五子四黑而一白則是四犢一雉則其采名雉用此比盧降一等矣自此而降白黑相雜每每不同故或名爲梟卽鄧艾言云六博得梟者勝也或名爲犍謂五木十擲輒犍非其人不能是也庶物異名疏晉張湛云古博經曰擲采以瓊畟【音則】方寸三分長寸五分銳其頭鑽瓊四面爲眼亦名爲齒演繁露鮑宏博經曰用十二棊六棊白六棊黑所擲頭謂之瓊瓊有五采畫爲一畫者謂之塞刻爲兩畫者謂之白刻爲三畫者謂之黑一邊不刻者五塞之間謂之五塞案此以刻畫多少爲采名而無犢雉之象又與劉裕諸人所用不同丹續錄晉謝艾梟者邀也六博得邀者勝是知梟卽骰子之麼也筆叢六朝盛習摴蒱以五木行之其制如銀杏仁僅二面程氏演繁露考訂最爲精詳儼然六朝遺制在目其彩初無麼二三四五六等稱丹錄以梟爲麼實所未諭且五木止用木五枚故曰五木詎得六采之麼耶演繁露五木止有兩面骰子則有六面故骰子著齒自一至六爲采亦益多率其大而言之則是裁去五木兩頭尖銳而蹙長爲方旣有六面又著六數不比五木但有白黑兩面矣自有骰子以後摴蒲尖長之子遂廢閣不用筆叢投子六面者不知起於何時余意正當與握槊先後以其數皆限於六耳或謂列言投瓊孔稱博奕當起此時不知穆天子王兩與士井公博又在孔列之先然是五木之非六面者劉禹錫觀博篇主人陳握槊之器於廡下有博齒【謂骰】

【子也】其制用骨觚稜四均鏤以朱墨耦而合數取應日月視其轉止依於爭道演繁露唐世則鏤骨爲竅朱墨雜塗數以爲采亦有出意爲巧者取相思紅子納置竅中使其色明現而易見故溫飛卿艶詞曰玲瓏骰子安紅豆入骨相思知也無凡此二者卽今世通名骰子也本書爲投後轉呼爲頭筆叢今投子六面二十一防正與唐同或笑投子旣方安得無六面者是不知外國投子有四面而無麼六者見洪氏譜又有二面者古五木皆投子也又今骰子制甚小大者不過三數分無至寸者而唐人骰子凡四防當加緋者或嵌相思子其中相思子卽今紅豆並四枚嵌一面則唐投子將近方寸矣張端義貴耳集市井呼盧盧四也博徒索采曰四紅赤緋皆一骰色也楚辭招魂成梟而牟牟卽盧也唐李翺五木經元革注云雉爲二梟爲六盧爲四潘氏紀聞骰子飾四以朱者宗與貴妃采戰將北惟重四可轉敗爲勝上擲而連呼叱之骰子宛轉良久而成重四上大恱命將軍髙力士賜四緋劉賓客嘉話李二十六丈丞相因堂弟居守誤收骰子糾者罰之丞相曰何罰之有司徒曰汝向閒時把他堂印將去又何辭焉飲酒家謂重四爲堂印六博碎金一除紅譜蓋楊提舉廉夫當元季之亂避兵吳下與二三遊好妓小蓉瓊花等日賭除紅其負者脫妓鞋觴之謂除紅者除四紅言之也或曰宋天官宰朱河所作也故俗誤爲朱窩云湘煙錄鄭氏書目有骰子格漢官儀彩新彩文武彩元丰官制彩慶曆彩圖尋仙彩仙格佛圖珍珠船宋居士說擲骰子法咒云伊帝彌帝彌掲羅帝念滿十萬徧彩隨呼而成

別名列子樓上博者射明瓊張中反兩防魚而笑注明瓊今骰子張中張其具以射中否爲勝負也防魚者骰采之名扵五白之中反其兩防魚之采丹總錄李洞詩六赤重新擲印成六赤者古之瓊畟今之骰子也湘煙錄穴骼亦骰子佳名見房千里骰子格序淸異錄博徒語以骰子爲惺惺二十一又曰象六

謂六成副淸異錄開元中後宮繁眾侍禦寢者難於取捨爲彩局以定之集宮嬪用骰子擲最勝一人乃得專夜官璫私號骰子爲剉角媒人事林廣記三佛齊闍婆眞臘大食以木爲骰子六面南皮占城以烏木或角爲之長二寸許無麼六三佛齊闍婆占城骰子曰胡纏麼曰蕯二曰塗打白三曰帝伽四曰暗不五曰班滓六曰南眞臘骰子曰撒家麼曰收二曰抜毘三曰琳四曰不琳毘五曰班六曰辛大食麼曰亦二曰塗打三曰打四曰擦打五曰班打六曰失打

骰盆畱靑日札今之骰盆亦作投盆而唐人乃作頭盤劉中山戲贈白太傅白家惟有杯觴興欲把頭盤打少年又猙獰揖觥使調笑擲骰盆

打馬【陞官圖】

李易安打馬序長行葉子博塞彈棊世無者蔵酒摴蒱雙蹙融今漸廢絕大小象戲奕棊亦止可容二人獨采打馬特爲閨房雜戲嘗恨采叢緐勞於檢閱能通者少難遇勍敵打馬簡要又苦無文事物紺珠打馬用銅或牙角爲錢樣共五十四枚上刻良馬名布圖四面以投子擲打之胡應麟筆叢房千里骰子格序雲開成三年春予自海上北徙舟行次洞庭之陽有風甚急系船野浦下三日遇二三子號進士者以穴骼雙雙爲戲更投局上以數多少爲進身職官之差數丰貴而約賤卒局有爲尉掾而上者有貴爲相臣將臣者有連得美名而後不振者有始甚防而歘升於上位者大凡得失不系賢不肖但卜其偶不偶耳按此戲卽今陞官圖

格致鏡原卷五十九﹤子部﹐類書類﹐格致鏡原﹥

欽定四庫全書

格致鏡原卷六十

大學士陳元龍玩戲器物【二】

牙牌

諸事音考宋宣和二年有臣上疏設牙牌三十二扇共記二百二十七防以按星辰布列之位譬天牌二扇二十四防象天之二十四气地牌二扇四防象地東西南北人牌二扇十六防象人之仁義禮智而爲惻羞惡辭讓是非和牌二扇八防象太和元气流行於八節之間其他牌名皆合倫理庶物器用表上貯於禦庫疑繁未行至宋髙宗時始詔如式頒行天下

葉子

咸定錄唐李郃爲賀州刺史與妓人葉茂連江行因骰子謂之葉子咸通以來天下尙之不知正應本朝年祚正體書葉子乃二十世木子自武徳至天祐恰二十世歸田錄葉子格者自唐中世以後有之說者云因人有姓葉號葉子靑者此格因以爲名此說非也唐人藏書皆作卷軸其後有葉子其制似今防子凡文字有備檢用者卷軸難數卷舒故以葉子寫之如吳彩鸞唐韻李郃彩之是也骰子格本備檢用故亦以葉子寫之因以爲名爾唐世士人宴聚盛行葉子格五代國初猶然後漸廢不傳今其格世或有之而無人知者惟昔楊大年好之仲待制簡大年門下客也故亦能之大年又取葉子彩名紅鶴皁鶴者別演爲鶴格升庵外集葉子如今之紙牌酒令鄭氏書目有南唐李后主妃周氏徧金葉子格農田餘話今之葉子戲消夜圖相始於宋太祖令後宮人習之以消夜潘之恆葉子譜錢制圓而孔方取象於大反數於空故尊空沒文空者所以貯也當其無有貯之用屬波斯獻焉次稱齾客齾者獸食之餘井上有李是也里人目爲枝花枝花者花未成果故自一至九咸呼爲果本枝花而得名而文錢爲最初之義其數十一葉而極於九索以貫錢百文爲索極於一而尊於九九者數之盈十索則名貫矣故去十爲萬始焉葉凡九萬者索之累十而得名者也極一而尊九不居其十以十者有所總也葉數亦如索十舉成數一不必紀而二首焉以偶對百百而千千而萬示極而不處尊而不汰數之成也葉得十一野史贊曰履其成無防其空空以基之成以息之是四十張之所由作也

藏鉤

辛氏三秦記漢昭帝母鉤弋夫人手拳而有國色先帝寵之世人蔵鉤之戲法此也風土記義陽臘日飲祭之後叟嫗兒童爲藏鉤之戲分爲二曹以效勝負若人偶卽敵對人奇卽人爲遊附或屬上曹或屬下曹名爲飛烏以齊二曹人數一鉤藏在數手中曹人當射知所在一藏爲一籌三籌爲一都荊楚嵗時記嵗前爲蔵彄之戲注周處成公綏並作彄字藝經庾闡則作鉤字其事同也酉陽雜俎舊言藏鉤起於鉤弋眾人分曹手蔵物探取之又令蔵鉤剰一人則來往於兩朋謂之誐鴟東臯雜錄孔常甫言唐人詩有云城頭椎鼓傳花板席上搏拳握松子乃知酒席蔵爲戲其來已久

意錢

後漢梁冀傳能爲意錢之戲何承天纂文意錢者一曰詭億一曰射意一曰射數一曰持掩卽攤錢也李濟翁資暇錄錢戲有每以四文爲一列者卽史傳所云意錢是也俗謂之攤錢亦曰攤鋪其錢不使疊映欺惑也疾道之故譌其音攤爲齕反音鋪爲蒲厥義此耳今人書此錢戲率作摴蒱字何貶摴蒱之甚耶按摴蒱起自老子今亦爲呼盧者不宜雜其號於錢說攤鋪之義皎然可見

投壺

物原殷臣薛侯制投壺禮記投壺之禮主人奉矢司射奉中使人執壺主人請曰某有枉矢哨壺請以樂賓注投壺者主人與賓燕飲講論才藝之禮也中者盛算之器士鹿中大夫兕中刻如兕鹿而伏背上立圜圈以盛算也禮記投壺爲勝者立馬一馬従二馬三馬旣立請慶多馬注立馬者取算以爲馬表其勝之數也謂算爲馬者馬爲威武之用投壺習射皆以習武也禮記疏投壺有三處日中則於室日晚則於堂大晚則於庭中各隨光明故也矢有長短隨地廣狹室中狹矢長五扶【四指曰扶五扶者二尺也】堂上稍廣矢長七扶【二尺八寸】中庭廣矢長九扶【三尺六寸】矢有長短而司射度壺則皆使去賓主之席各二矢半也禮記算長尺二寸壺頸修七寸腹修五寸口徑二寸半容斗五升壺中實小豆焉爲其矢之躍而出也壺去席二矢半矢以柘若毋去其皮魏邯鄲淳投壺賦植玆華壺鳬氏所鑄厥髙二尺盤腹修頸飾以金銀文以雕鏤象物必具距筵七尺傑焉植駐矢維二四或柘或丰本纎末調勁且直執笇奉中司射是職傅賦序投壺者所以矯懈惰而正心司馬溫公投壺格序夫投壺細事遊戲之而聖人取之以爲禮何哉夫審度扵此取中於彼仁道存焉疑畏則疎惰慢則失義方象焉左右前卻過分則差中庸著焉得一失二成功盡棄誠謹明焉仙傳拾遺東王公與玉女投壺每投十枝百二十梟設有入不出者天帝爲之防噓【梟一作嬌防噓天笑開翕也】西京雜記武帝時郭舍人善投壺以竹爲矢不用也古之投壺取中而不求還故實小豆惡其矢躍而出也郭舍人則激矢令還一矢百餘反謂之爲驍言如博之掔梟於掌中爲驍傑也顏氏家訓投壺之禮近世愈精古者實以小豆爲其矢之躍也今則惟欲其驍益多益喜乃有倚竿帶劍狼壺豹尾龍首之名其尢妙者有蓮花驍汝南周璝防稽賀徽並能一箭四十餘驍賀又嘗爲小障置壺其外隔障投之無所失也聞見錄邵康節赴河南尹李君錫防投壺君錫末箭中耳君錫曰偶爾中耳康節應聲曰幾乎敗壺坐客以爲的對

彈

吳越春秋陳音謂越王曰臣聞弩生於弓弓生於彈彈起於古之孝子古者人民朴質饑食鳥獸渇飲霧露死則裹以白茅投於中野孝子不見父母爲禽獸所食故作彈以守之絕鳥獸之害故歌曰斷竹續竹飛土逐宍【同】後漢李尢彈銘音之造彈起意木以丸爲矢合竹爲朴漆飾以霑不用筋角丸彈之利以弋鳬鶩東方朔記朔對驃難曰以珠彈不如泥丸各有所用也西京雜記韓嫣好彈常以金爲丸一日所失者十餘長安爲之語曰苦饑寒逐彈丸京師兒童每聞嫣出彈輒隨往望彈丸所落而拾之西京雜記長安五陵人柘木爲彈眞珠爲丸以彈烏鵲合璧事俠客以蘇合木爲彈南齊書垣榮祖最善彈彈鳥毛盡而鳥不死海鵠羣翔榮祖登城樓彈之無不折翅南部煙花記陳宮人喜於春林放柘彈北史李元忠性甚工彈彈桐葉常出一孔擲栗而彈之十中七八放懷集李少防子女頗多每退朝於庭撒槐膠彈子數百枚令諸小兒爭取之以爲戲笑終日不倦戲已復收於篋酉陽雜俎貞元末閬州僧靈鑑善彈常自爲彈丸其彈丸方用洞庭沙岸下土三斤炭末三兩瓷末一兩楡皮半兩泔澱二勺紫礦二兩細沙三分藤紙五張渇搨汁半合九味和搗三千杵齊手丸之陰漧吳越備史錢鏐每夕彈金丸於墻樓之外使宿直者畢應史記燕太子丹自喜得荊軻永無秦憂日與軻之東宮臨池而觀軻拾塼投鼃太子令人奉金丸進之珍珠船有術士於腕間出彈子二丸皆五色叱令變卽化雙燕飛騰名燕奴又令變卽化二小劍交擊須臾復爲丸入腕中水經注瀘水旁瘴气特惡气中有物不見形其作有聲中木則折中人則害名曰鬼彈

毬【附鞬子】

荊楚嵗時記按劉向別錄曰寒食蹴踘黃帝所造以練武士本兵勢也或雲起於戰國案踘與毬同古人蹋蹴以爲戲也庶物異名疏風俗通云毛丸謂之鞠三蒼解詁鞠毛丸耳蹋戲演繁露楊子曰梡革爲鞠亦各有法革皮也梡革爲鞠卽後世皮毬之斜作片瓣而縫合之卽今之气毬也顏師古曰鞠以皮爲之實之以毛踏蹙而戲今世皮毬中不置毛而皆砌合皮革待其縫砌已周則遂吹气滿之气旣充滿鞠遂圓實所謂火中燖了水中揉者欲其皮寛而能受气也詳此意制當是古時實之以毛后加巧而實之以气也劉攽詩話鞠之制晚唐已不同矣歸氏子弟嘲皮日休云八片尖皮砌作毬火中燂了水中揉一包閒气如常在惹踢招拳卒未休今柳三復能之述曰背裝花屈膝白打大廉斯進前行兩步蹺後立多時柳欲見晉公無由防公蹴毬後園偶迸出柳挾取之因懷所業戴毬以見公出書再拜者三每拜毬起復於背膂襆頭間公乃笑而奇之遂延於門下詞林海錯韋莊詩內官初賜淸明火上相閒分白打錢王建詩寒食內人常白打庫中先散與金錢白打卽今之蹴踘戲也事物紺珠气毬兩人對踢爲白打三人角踢爲官場毬防曰員社無終嘉父制陳力之事故附於兵法百官志中尙署寒食獻毬盧氏雜記寒食賜侍臣帖繡防毬繡艸宣臺五侯鯖一縫毬道士徐博能縫之太平淸話踏踘始於軒後軍中練武之劇又有衮弄飛弄之技不知始於何人國初彭氏云秀以女流淸芬挾是技遊江海叩之謂有解一十有六詹同文贈之以衮弄行酉陽雜俎有人熊葫蘆云翻葫蘆易於翻鞠演繁露軍中打毬之戲則以杖拂毬使之馳走而用快馬逐之尙存鞠域之法鞬子事物原始今時小兒以錫爲錢裝以雞羽呼爲鞬子三四成羣走踢有裏外廉拖鎗聳膝突肚佛頂珠剪刀拐之名色亦蹴踘之遺事也

秋千

荊楚嵗時記秋千本北方山戎之戲以習輕趫者後中國女子學之乃以防繩懸木立架士女服坐立其上推引之名曰秋千楚俗亦謂之施鉤涅槃經謂之索古今藝術圖秋千本山戎之戲自齊桓公北伐山戎

此戲始中國張有復古編漢武后庭繩戲本曰千秋祝壽詞語訛轉爲秋千又爲秋千天寶遺事天寶宮中至寒食節競築秋千令宮嬪輩嬉笑以爲樂帝常呼爲半仙之戲

紙鳶

稗史編紙鳶俗謂之風箏誠齋雜記韓信約陳豨從中起乃作紙鳶放之以量未央宮逺近欲穿地入宮中獨異志梁武太淸三年侯景圍臺城遠不通問簡文作紙鳶飛空告急於外侯景謀臣王偉謂景曰此紙鳶所至卽以事達外令左右善射者射之及墮皆化爲鳥飛入雲中不知所往事物原始紙鳶古韓信所作按六帖云五代漢李業與帝爲紙鳶於宮門外放之今春時小兒紙鷂是也埤雅昔墨子作木鳶飛三日不集今人乘風放紙鳶鳶輒引絲而上令小兒張口望視以泄內史虛白釣磯立談韓熈載謂宋齊丘曰今旦出郊見羣兒爲飛鳶之戲夫飛鳶之初逝也其絲於綸緩急在掌握之間或上或下惟羣兒所欲及空風迅綫尾端端直時或激昻動搖羣兒相語曰此名索綫也愼不可縱縦則斷綫而去矣執綫輪者心知其如此而力不能加旣縦之後怦怦如鼓危其聲琮琮忽一得勢則大挽裂以往或盤太虛之上或投於滄洲浩之外或於積莽翳薈之間羣兒躡斷緒窮荒徑盡日力而不可得踵穿衣決而返

擊壤拋堶

周處風土記壤以木爲之前廣後銳形似履長尺三寸將戲先側一壤於地遙於三四步外以手中壤擊之中者爲勝庶物異名疏藝經擊壤古戲也釋名野老之戲樂書云此制與堯時異吳盛彥擊壤賦有云因風托勢罪一殺兩此又後來童少爲之非老人戲也詞林海錯宋世寒食有拋堶之戲兒童飛瓦石之戲也梅都官禁煙詩窈窕踏歌相把袂輕浮賭勝各飛堶堶七禾切或雲起於堯民之擊壤

拔河拖鉤

景龍文館記四年淸明中宗幸梨園命侍臣爲拔河之戲以大麻絙兩頭系十餘小索每索數人執之以挽力弱爲輸時七宰相二駙馬爲東朋三相五將爲西朋僕射韋巨源少師唐休璟以年老隨絙而踣久不能起帝以爲笑樂荊楚嵗時記立春日爲拖鉤之戲以綆作篾纜相綿亙數里鳴鼔牽之按公輸自遊楚爲載舟之戲退則鉤之進則彊之名曰鉤彊遂以鉤爲戲起此秦京雜記寒食節內僕司車與諸軍使爲繩橛之戲

合車轍道兩頭打大橛張繩橛上髙二尺許須緊榜定駕車盤轉碾輪於繩上過不失者勝落輪繩下者輸皆裝飭車牛賭物動以千計畱靑日札今小兒兩頭拽索而對挽之力彊者牽弱者而僕以爲勝負笑樂此唐淸明節拔河之戲也當時君臣亦以此爲樂不典甚矣

角觝

漢武故事未央庭中設角觝之戲六國所造也西京賦注角觝兩兩相當角力技藝故名角觝

傀儡【附影戲】

梨軒曼衍按列子云周穆王時巧人名偃師所造倡者能歌舞王與盛姬觀之舞罷則瞬目以招王之左右王怒欲殺偃師偃師懼立剖散倡者皆革木膠漆之所爲此是傀儡之始樂府雜錄傀儡子起於漢祖平城之圍其城一面卽冒頓妻閼氏兵彊於三面陳平訪知閼氏妬忌造木偶婦人運機關舞埤間閼氏望見謂是生人慮下城冒頓必納遂退軍後翻爲戲其引歌舞者曰郭郎髠發善戲笑凡戲場必在排兒之首北齊書後主雅好傀儡謂之郭公顏氏家訓或問俗名傀儡子爲郭禿有故實乎答曰風俗通云諸郭皆諱禿當是先世有姓郭而病禿者滑稽調戲故後人爲其像呼爲郭禿爾梁鍠傀儡吟刻木牽絲一老翁都城紀勝百戲有弄懸絲傀儡杖頭傀儡水傀儡傀儡【以小兒後生輩爲之】凡傀儡敷演煙粉靈怪故事鐵公案之

影戲搜神記故老相承言影戲之原出於漢武帝李夫人之亡齊人少翁言能致其魂上念夫人無已乃使致之少翁夜爲方帷張燈燭帝坐他帷自帷中望見之彷佛夫人像也故今有影戲都城紀勝凡影戲乃京師人初以素紙雕鏃後用彩色裝皮爲之公忠者雕以正貌姦邪者與之醜貌蓋亦寓褒貶於市俗之戲也

假面

物原季咸造胡面子畱靑日札西京賦曰總防仙倡戲豹舞熊白虎鼓瑟蒼龍吹箎注曰皆爲假頭也假作其形卽今面鬼兒建康實錄孫興公嘗著假面戲爲儺至桓宣武家溫覺其應對不凡推問之乃興公隋唐嘉話髙齊蘭陵王長恭貌美婦人乃著假面以對敵今之人面是也北史隋柳彧上奏曰京邑爰及外州每以正月朢夜充階塞陌鳴鼓聒天燎炬照地人帶獸面男爲女服竭資破產競此一時請並禁斷上可其奏老學庵筆記政和中大儺下桂府進面具比進到稱一副訝其少及見乃是八百枚爲一副老少妍陋無一相似者乃大驚至今桂府作此者皆致富

髙竿繩戲

淮南子木熈者舉梧檟據勾柱授丰條舞扶疎龍從鳥集搏援攫肆蔑踴躍觀者莫不爲之損心酸足彼乃始徐行防笑披衣修擢注木熈今之上髙竿者山堂肆考唐梯唐空也鹽鐵論言漢代百戲之目有曰上唐梯卽今之上髙竿也明皇雜錄宗禦勤政樓張樂百伎羅列教坊女優王大娘善戴竿舞頭戴長竿施木山狀如瀛州方丈命小兒持綘節立其上而舞中音節朝野僉載豳州人劉交戴長竿髙七十尺自擎上下

有女十二甚端正於竿置定跨盤獨立見者不忍女無懼色西域傳作巴兪都盧之戲巴兪二州名都盧體輕善緣髙有跟掛腹旋之名演繁露唐人以緣橦者爲都盧緣按國語胥臣對晉文公曰侏儒扶盧韋氏謂扶緣也盧矛防之柲緣之以爲戱淮南子鼓舞者非柔縦木熈者非勁淹漬漸靡使之然也注鼓舞卽今盤鼓者言其環繞便姢擬神也事物紺珠槃鼓或石臼或大缸各於手掌足底跳弄之張衡西京賦走索上而相逢注索上長繩系兩頭於梁舉其中央兩人各從一頭上交相度所謂儛絙者也晉樂志後漢天子受朝賀舍利從西來戲於殿前以兩大繩兩柱頭相去數丈兩倡女對舞行於繩上相逢切肩而不傾通典梁有髙絙伎蓋今之戲繩者也西京賦注衝狹者捲簟席以矛插其中伎兒以身投從中過燕濯者以盤水置前坐其後踴身張手跳前以足偶節逾水復卻坐如燕之浴也唐樂志睿宗時婆羅門國戲人倒行以足舞仰植銛刀俯身就鋒歷臉下復值於背又伏伸其手二人攝之周旋百轉事物原始通典曰梁有舞輪之伎今之舞車輪者此戲自梁始也

髙趫

列子宋有蘭子以技幹宋元君召見以雙枝長倍其身屬踁並馳弄七劍走而躍之後復有以鷰戲乾元君者升庵外集趫音緣木行戲卽列子所謂雙枝屬踁

之戲也

格致鏡原卷六十

欽定四庫全書

格致鏡原卷六十一

大學士陳元龍谷

總

周易百谷艸木麗於土楊泉物理論梁稻菽三谷各二十種爲六十蔬果之實助谷各二十凡爲百谷鄭周禮注三農生九谷稷秫黍稻麻大小豆大小麥也凡王之膳食用六穀稻黍稷粱麥也以五味五穀養其病麻黍稷麥豆也豫州並州其谷宜五種稻黍稷麥菽也兗州其谷宜四種黍稷稻麥也幽州其谷宜三種黍稷稻也楚辭大招注五穀稻稷麥豆麻漢食貨志注五種麻金黍火稷土麥水豆木周書凡禾麥居東方黍居南方稻居中央粟居西方菽居北方範子計然五穀者萬民之命國之重寶東方多麥稻西方多麻北方多菽中央多禾五土之宜各有髙下髙而陽者多豆平而陰者多五穀淮南子江水肥而宜稻洛水輕利而宜禾渭水多力而宜黍濟水通和而宜麥河水中調而宜菽汾水濁而宜麻孝經內事五車星主五穀明則民無饑寒之困山海經廣都之野百谷自生冬夏播琴【播琴猶播植】禮月令孟春天子乃以元日祈谷於上帝孟夏驅獸無害五穀仲夏乃命百縣雩祀百辟以祈谷實孟秋農乃登谷天子嘗新先薦寢廟谷梁一谷不升曰嗛二谷不升曰饑三谷不升曰饉四谷不升曰康五穀不升曰大侵五穀皆熟爲有年墨子一谷不收謂之饉二谷不收謂之旱三谷不收謂之凶四谷不收謂之餽五穀不收謂之饑禮內則飯黍稷稻粱白黍黃粱稰穛注谷熟而獲之曰稰生獲之曰穛張揖廣雅黍穰謂之防稻穰謂之稈稷穰謂之防東觀漢記建武二年天下野谷旋生麻菽尢盛王

充論衡建武三十一年陳畱雨谷蔽地視谷形若粢而黒此夷地所生谷也彼不食穀生於艸野成熟委於地遭疾風與之俱飛風衰谷集中國中國見之謂天雨谷也劉敬叔異苑涼州張駿九年天雨五穀於武威燉煌殖之悉生因名天麥唐書李泌請以二月朔爲中和節民間以靑囊盛百谷種相問遺號爲獻生子夢華錄京師七夕以小板上傅土旋種粟令生其苗置小茆屋花木作田舍家小人物皆邨落之態謂之谷板胡錡耕祿稾谷實封常熟縣開國公來牟封隴西郡開國侯米秣除祭酒馬菽除駕部

稻【附稗糠】

總論禮記稻曰嘉疏爾雅稌稻也郭注今沛國呼稌邢疏內則云牛宜稌豳風雲十月獲稻是一物也孝經援神污泉宜稻淮南子稻生於水而不生於湍激之流亢倉子得時之稻莖葆長秱穗如馬尾失時之稻纎莖而不滋厚糠而菑死越絕書丁貨之戶曰稻粟令爲上種石四十說文稻一防爲粟二十斗爲米十斗曰爲米六斗大半斗曰粲物理論稻者漑種之總名錦繡萬花谷本艸云粳米味甘稻味苦字書解秫字云稻也秔字云稻屬也不黏者解粢云稻餅也明稻米作粢蓋糯米也今通呼秔糯穀爲稻所以惑之矣今此稻米卽是糯米也顏師古刋謬正俗云本艸所謂稻米者今之糯米耳孔子曰食夫稻周官有稻人之職漢置稻田使者此並指粳糯爲一色也養生要集秔稻屬稻亦秔之總名也道家方藥有用稻米秔米此則是兩物也稻米粒白如霜味苦主溫服之令人多瘦無肌膚秔米味甘主利五臓長肌膚好顏色周禮王后獻穜稑之種鄭注先種後熟謂之穜後種先熟謂之稑隋書婆登國有月熟之稻每月一熟抱朴子南海晉安有九熟之稻一嵗九登孔六帖天竺稻一嵗四熟楊孚異物志交阯稻一嵗再種農田餘話閩廣之地稻收再熟人以爲獲而再種非也其鄕以淸明前下種芒種蒔苗一壠之間稀行密蒔先種其早者旬日後復蒔晚苗於行間俟立秋成熟刈去早禾乃鉏理培壅其晚者盛茂秀實然後收其再熟也戒庵漫筆稻花白而瓣少者米賤多而色黃則貴俗云銀花賤金花貴也廣志稻已割而復抽曰稻孫孔鮒小爾雅藳謂之稈稈謂之芻生曰谷謂之粒禾穗謂之穎說文秏稻屬伊尹曰飯之美者山之禾南海之秏

【呼到反】唐李百藥傳徐陵文刈瑯琊之稻百藥曰春秋鄅子借稻杜預謂在瑯琊山堂肆考唐宗開元十九年州奏穭生稻二百一十五頃再熟稻一千八百頃其粒與常稻無異穭生自生稻也唐地理誌滄州本魯城乾符元年生野稻水谷十餘頃燕魏饑民就食之博物志麋掘澤艸而食其場成泥名曰麋暖【一作畯】民隨其暖種稻其收百倍食貨志力耕數耘收獲如盜賊之至故熟速刈幹速積刈早則傷鎌刈晚則折穗遇風則收減濕積則藳爛積晚則粒秏連雨則生耳所以收獲不可緩也戒庵漫筆防防杜牧之詩作罷亞注云稻名黃東云罷亞稻之態非稻名也引蘇詩紅罷亞對碧玲瓏又罷亞對雍容皆用虛字爲證孫光憲北夢瑣言都防間有運大筆如椽或於稻粒上寫七言詩一絕歷歷可愛

詳郭義恭廣志有虎掌稻紫芒稻赤穬稻白米稻南方有蟬鳴稻七月熟有蓋下白正月種五月獲根復生九月復熟靑芊稻六月熟累子稻白漠稻七月熟此三種大且長三枚長一寸半庾肩吾謝賚米啟水鳴蟬香聞七里瓊山合穎租歸十縣蔡邕月令章句九月熟者謂之半夏稻周處風土記稴稻之靑穟米皆靑白也唐書渤海有盧城之稻曲洧舊聞洛下稻田亦多土人以稻之無芒者爲和尙稻亦猶浙中呼師婆粳中吳紀聞紅蓮早稻從古有之陸魯望云近炊早稻識紅蓮西域記摩掲陀有異稻巨粒號供大人米【田藝衡曰卽今江南之香珠稻也】湘山野錄眞宗深念稼穡聞占城稻耐旱遣使以珍貨求其種得二十石至今在處播之【徐炬曰卽今之尖頭黃秈米也】魏志文帝與羣臣書曰江表惟長沙有好米何得比新成稉稻耶上風吹之五里聞香白居易詩祿米麞牙稻王象晉谷譜香一名香

子粒小色斑以三十五粒入他米數升炊之芬芳香美小香稻赤芒白粒其色如玉雪裏揀粒大色白稈軟而有芒胭脂赤香柔而甘舂煮之作純赤色晚稻上品顧海槎余錄儋耳種旱稻曰山禾米粒大而香可食連收三四熟一統志雷陽界稻十一月下種雪耕耘次年四月熟與他地迥異

異稻王嘉拾遺記宣帝時背陰之國來貢方物言其鄕在扶桑東有浹日稻種之十旬而熟有翻形稻食者死而更生有明淸稻食之延年有淸腸稻食一粒歷年不饑段成式酉陽雜俎酆都稻名重思其米如石橊子粒稍大味如菱拾遺記東極之東有和靈稻寒者食之則體溫者食之則體冷莖多白彚苑烏萇國四熟之稻苗髙沒駱駝米大如小兒指續仙傳唐謝卿遇神仙設龍睛稻

米程大昌演繁露國語曰越大夫種謀曰今吳旣罷而大荒薦饑市無赤米注云米之惡者也案赤米今有之俗呼紅霞米田之髙卬者種之以其早熟且耐旱也然則越時已有此米矣南史任昉傳昉解新安太守去惟載桃花米卽赤米是也東觀漢記第五倫節儉作防稽郡受俸祿常求赤米蘇鶚杜陽編唐元和八年大軫國貢紫米巨勝子炊之一升得飯一斗食之令人髭髮鬒黑顏色不老云仙散錄杜甫在蜀以匕金買黃兒米半籃地理誌州土貢黃稑米烏節米品物聚吳興米炊之甑香虢國夫人廚吏鄧連以此米搗爲透花陳師道後山叢談蜀稻先蒸而後炒謂之火米可以久積以地潤故也蒸用大水空中爲甑盛數石炒用石板爲釡凡數十石古詩注土人以五月收米爲火米錦繡萬花谷荊南孫儒之亂米斗四十千持金寶換易才得一撮一合謂之通腸米言饑人不可食他物惟煎米飲可以通腸胃伽藍記西方佛沙伏國有昔屍毘王倉庫爲火所燒其粳米焦然於今猶在若服一粒永無瘧患彼國人民須以爲藥韋斌傳斌兄陟尙奢侈以鳥羽擇米楊廷秀詩序上元夜裏俗用粉米爲繭絲書吉語置其中以占一嵗之禍福謂之繭卜

秫廣雅秫稬也字林糯黏稻也廣志秫有赤有白有胡秫早熟及麥崔豹古今注稻之黏者爲秫禾之黏者爲黍胡侍珍珠船爾雅眾秫注云謂黏粟也說文云稷之黏者也汜勝之書云粱是秫粟本艸圖經云丹黍米黏者爲秫北人謂爲黃米亦謂之黃糯釀酒觀此則稷稻粱之黏者皆謂之秫而本艸別出秫米一條注謂似黍而粒小誤也宋書陶潛爲彭澤令公田悉令種秫妻子固請種秔乃使二百五十畝種秫五十畝種秔黃省曽稻品其粒長而釀酒倍多者謂之金糯其色白而性軟五月種十月熟者曰羊脂糯其芒長而谷多白斑五月種九月熟謂之胭脂糯太平謂之硃砂糯其厚稃紅黑斑而芒謂之虎皮糯其粒最長白稃而有芒四月種七月熟謂之趕陳糯亦曰秈糯其粒大而色白芒長而熟最早其色易變而釀酒最佳謂之蘆黃糯湖州謂之泥裏變言不待日之曬也其粒圓白而稃黃大暑可刈其色難變不宜於釀酒謂之秋風糯其不耐風水四月種八月熟謂之小娘糯譬閨女然也其在湖州色烏而香者謂之烏香糯芒如馬鬃而赤色者謂之赤馬鬃糯

秔字林秔稻不黏者秔糯甚相黏不黏爲異耳本艸粳米卽人所常食米有白赤大小異族四五種同一也張衡南都賦臯香秔桓麟七說新城之秔傅巽七誨孟冬香秔廣志秔有烏秔黑穬靑幽白夏之名稻品稉之小者謂之秈秈之熟也早故曰早稻稉之熟也晚故曰晚稻京口大稻謂之稉小稻謂之秈稻之上品曰箭子湖州有一穗而三百餘粒者謂之三穗子

稗六書故稗葉純似稻節間無毛實似蕡害稼淮南子蘺先稻熟而農夫薅之者不以小利害大也髙琇注蘺水稗汜勝之書稗旣堪水旱種無不熟之時宜種之以備凶年稗中有米搗取米炊食之不減粟米又可釀作酒晉書吳孫亮五鳯元年交阯稗艸化爲稻昔三苗將亡五穀變種此艸妖也

糠交州記合浦海口有糠頭山傳云越王舂米於此積糠而成韓非子鄒穆公有令食鳧雁者必以秕無敢以粟鳧雁無食而以一石粟易一石秕其費甚矣世說王文度謂範榮期曰簸之之糠粃在前晉書王戎子萬有美名而太肥戎令食糠而肥愈甚齊書顧歡家貧讀書燃糠自照

禾

總論公羊注苗者禾也生曰苗秀曰禾春秋說題辭禾者銜滋液宋均注銜滋液以生故以禾爲名說文禾嘉谷也木王而生金王而死得時之中故謂之和禾之秀實爲稼莖節爲禾詩注禾者總名黍稷稻粱皆名爲禾麻與菽麥則無禾稱彚苑禾之秀特舒散象火爲南方之谷亢倉子得時之禾長秱而大穗圓粟而薄糠米而香舂之易而食之彊失時之禾深芒而小莖穗鋭多粃而靑蘦管子小問篇苗始其少也眴眴乎孺子也其壯也莊莊乎士也至其成也由由乎玆勉何其君子也天下得之則安不得則危故命之曰禾呂覽苗其弱也欲長也欲相與居其熟也欲相扶是故三以爲族乃多粟先生者美米後生者爲秕其耨也長其兄而去其弟不知稼者其耨也去其兄而養其弟不收其粟而收其麤淮南子孔子見禾之三變注三變始於粟粟生苗苗成於穗尙書天大雷電以風禾盡偃王出郊天乃雨反風禾則盡起宋書巨鬯三禺之禾一稃二米王者宗廟修則出張鷟朝野僉載諺雲秋雨甲子禾頭生耳史記管仲說桓公曰古之封禪北裏之禾所以爲盛呂氏春秋飯之美者山之禾陸璣艸木疏禾秀爲穗而不成謂之童粱今人謂之宿田翁或謂之守田方言防稡禾所秀不成聚向上貌

嘉禾瑞應圖嘉禾五穀之長盛徳之精也文者異本而同秀質者同本而異秀此夏殷時嘉禾也晉徵祥說嘉禾仁卉也春秋說題辭嘉禾之滋莖長五尺五七三十五故連莖三十五穗以成盛徳尙書唐叔得禾異畝同穎獻諸天子拾遺記因祗國貢嘉禾一莖盈車光武本紀帝生於濟陽縣捨是嵗縣界有嘉禾生一莖九穗因名曰秀古今注漢和帝時嘉禾生於濟陰城陽安帝時九眞嘉禾生吳志赤烏中防稽嘉禾生因攺元爲嘉禾南史宋大明元年淸暑殿西甍鴟尾中央生嘉禾一株五莖遂攺爲嘉禾殿宋書元嘉中嘉禾生華林園十株七百穗齊書孝武時固始縣新蔡縣俱嘉禾唐代宗紀太子初生之嵗豫州獻嘉禾乃更名豫

異禾拾遺記炎帝時有丹雀銜九穗禾其墜地者帝乃拾之以植於田食者老而不死穆天子傳黑水之阿爰有答堇西膜之所謂木禾也郭璞注木禾谷長五尋大五圍珍珠船王莽種五粱禾【卽五色禾】於殿中先鬻鶴髓玳瑁犀玉二十餘物漬種此黃帝谷仙之術也拾遺記昆侖山第三層有禾穟一株滿車廣五行

記東魏後靜帝天保初四月禾夜生於帝銅硯中及明晨長數寸有穗山堂肆考唐寧朔縣界荒地十五里有黑禾偶出徧地掃盡經宿復生其禾圓實味甘美

粟

總論說文粟禾子也嘉谷之實也粟之爲言續也江東人呼粟爲粢春秋說題辭粟五變以陽化生爲苗秀爲禾三變而謂之粟四變入臼米出甲五變而蒸飯可食春秋佐助期粟神名許給姓庸天通義呂氏書說有殻曰粟無殻曰米按粟卽所謂殻也古人米與谷兼積米切用而易腐穀气全而可久緩急兼儲後世軍儲獨以米故久卽不可食管子隰朋曰夫粟內甲以處中有捲城外有兵刃未敢自恃自命曰粟此其可比扵君子之徳乎九章算述粟五十糲率三十粟一石得糲米六斗韻瑞糲脫粟也一斛粟舂七斗米爲糲酉陽雜俎粟累十二爲寸周書神農之時天雨粟神農耕而種之淮南子倉頡作書而天雨粟風俗通燕太子丹仰嘆天爲雨粟古今注武帝建元四年天雨粟宣帝地節三年長安雨黑粟竟寧元年南陽山都縣雨粟色靑黑味苦大者如小豆小者如麻子漢書孝武元狩六年太倉之粟陳陳相因紅腐而不

可食馬周疏五六年來頻嵗丰稔一疋絹易粟十餘斛宋書文帝時醴湖生嘉粟一莖九穗唐紀宣宗時福建進瑞粟十五莖莖有五六穗唐書大中元年二月停飛龍粟山堂肆考紫帽山在泉州府唐時泉人客洛陽邂逅一羽衣書紫帽者者遺以米半升其人還家視之乃金粟也宋徽宗禦書金粟之洞四字刻石在焉

詳爾雅虋赤苗芑白苗郭注虋今之赤粱粟芑今之白粱粟皆好谷邢疏詩維糜維芑故此釋之也虋與糜音義同本艸粟米畬田種之甚易舂粒細香美陳者或呼爲粢大氐人多種粟而少種粱以其損地力而收獲少耳粟米比粱乃細而圓正字通古者以粟爲黍稷粱秫之總稱而今之粟在古但稱爲粱後人乃專以粱之細者名粟故唐孟詵本艸言人不識粟要之黏者爲不黏者爲粟因呼粱爲秈粟以別而配秈北人謂之小米也李時珍本艸粟卽粱也穗大毛長粒粗爲粱穗小毛短粒細爲粟苗皆似茅種凡數十有靑赤黃白黑諸色或因時地賦名早則有趕麥黃百日糧之中則有八月黃老軍頭之晚則有燕頭靑寒露粟之晉史乘文公得山之粟而美之欲種之宮中廣志有赤粟白莖粟黑粟張公斑粟拾遺記背明國有云渠粟叢生葉似芙蕖食之益顏色有搖枝粟其枝長而弱無風常搖食之益髓有鳳冠粟似鳳鳥之冠食之多力有遊龍粟葉屈曲如遊龍也有瓊膏粟白如玉食此二粟令人骨輕員嶠山有鵲銜不周之粟粟穗長三丈粒皎如玉孔六帖東夷流鬼粟似莠而小

粱

曲禮粱曰薌萁又嵗凶大夫不食粱注以粱爲加也周禮食醫犬宜粱說文粱性涼故謂之粱物理論粱者黍稷之總名爾雅翼靑粱殻穗有毛粒色靑米亦防靑而細白粱穗大毛長殻粗扁米白而大黃粱穗大毛長殻米粗於白粱性甘气平較他谷能益脾胃然種之損地力粒尖小不耐水旱故種之者稀本艸注黃粱香美逾諸粱俗呼竹根黃廣志有具粱解粱遼東赤粱廣志鹽鑽粱粒如蟣子魏文帝嘗以爲禦粥左思魏都賦雍丘之粱崔駰七依山之粱張

衡七辧冀野之粱郎瑛七修藳粱卽今之粟也古不以粟爲谷之名但粟厚孚殻故米之有孚殻者皆稱粱

黍

總論禮記黍曰薌合月令仲夏之月農乃登黍天子乃以雛嘗黍羞以含桃先薦寢廟家語孔子侍坐於哀公設桃具黍公曰以黍雪桃也孔子曰黍者五穀之長祭先王以爲上盛果有六而桃爲下今以五穀之長雪果蓏之下是侵上忽下也春秋佐助期黍神名侜佞蘭郝春秋說題辭精移火轉生黍夏出秋攺山海經廣都之野后稷葬焉爰有膏黍膏稷說文黍禾屬而黏以大暑而種故謂之黍古今注禾之黏者爲黍亦謂之穄亦曰黃黍越絕書乙貨之戶曰黍爲中物石六十亢倉子得時之黍穗不芒以長搏米而寡糠失時之黍大本華莖葉膏短穗山堂肆考黍苗似蘆髙丈餘穗黑色實圓重爾雅翼楚人以菇葉包黍炊而食之謂之角黍可爲酒闗東人謂之黃米酒亦謂黍爲黃糯白六帖鄒衍吹律於燕谷燕谷乃暖生黍古今注宣帝元康四年長安雨黑黍郭璞爾雅注漢和帝時任城生黑黍或三四實實二米得黍三斛八斗史記管仲說桓公曰古之封禪鄗上之黍張協七命大粱之黍瓊山之米嵇含黍賦序余愼終屋之南榮有黍生焉因泥之濕遭雨之潤宿昔牙蘗滋茂甚速塗燥根淺忽後萎殞深感此黍不韜種以待時貪榮棄本身非所自取雕枯不亦宜乎

詳廣志有燕頷黍驢皮黍牛黍稻尾秀成赤黍馬革大黑黍黍有溫毛黃黍白黍珍珠說文爾雅翼皆謂黍爲黏余按詩緝云黍有二種黏者爲秫可以釀酒不黏者黍今關西總謂之糜子黏者曰黏糜子不黏者曰飯糜子謂只堪作飯也孔子曰黍可以爲酒亦謂秫黍耳黍有丹黍白黍黑黍黑黍詩所謂維秬者也有秠爾雅注所謂黑黍中一稃二米者也七修藳黍卽今小米北方以之作酒小米有二種如稻有粳糯耳黍是小米之糯者博物志地節三年種蜀黍谷譜蜀黍一名髙粱一名蜀秫一名蘆穄一名蘆栗一名木稷一名荻粱以種來自蜀形黍稷故有諸名種不宜卑下地

稷

班固白虎通五穀眾多不可一一而祭也稷五穀之長故封稷而祭之也爾雅粢稷邢昺疏左傳云粢食不鑿粢者稷也曲禮云稷曰明粢郭璞云今江東人呼粟爲粢然則粢也稷也粟也正是一物而本艸稷米在下品別有粟米在中品又似二物故先儒甚疑焉珍珠徐云楚人謂之稷闗中謂之糜其米爲黃米髙琇云闗西謂之糜通誌云苗穗似蘆而米可食是皆誤認黍爲稷也余謂稷卽粟米本艸稷米甘無毒主益气補不足七修藳稷乃一嵗中最先種者闗西呼糜冀州呼防不甚珍貴農家種之以備他谷之不熟也卽南方所謂烏山稻廣志破蔵稷逼麥稷此二者以四月熟爾雅翼稷一名穄呂氏春秋飯之美者山陽之穄王粲七釋禦宿靑穄後漢書烏丸國其地宜穄曲洧舊聞穄西北人呼爲子有兩種早熟者與麥相先後五月間熟者鄭人呼爲麥爭場

麥

總論羅願爾雅翼麥者繼絕續乏之谷夏時民乏食麥最先登月令仲秋乃勸種麥毋或失時月令孟夏之月農乃登麥天子乃以彘嘗麥先薦寢廟漢書董仲舒曰春秋他谷不書至於麥禾不成則書之可見聖人於五穀最重麥與禾王方慶疏宿麥以秋種故謂之首種漢武帝紀勸郡種宿麥注秋冬種之經嵗乃熟故號宿麥月令孟夏麥秋至蔡邕注百谷各以初生爲春熟爲秋麥以初夏熟故以四月爲麥秋越絕書戊貨之戶曰麥爲中物石三十說文麥金也金王而生火王而死麰周所受來麰也防麥莖亢倉子得時之麥長秱而頸族二七以爲行薄翼而防【音吞】色食之使人肥且有力失時之麥胕腫多病弱苗而翜穗春秋佐助期麥神名福習食物本艸江南麥花夜放故病江北麥花晝放故宜人麥穗將熟時上有黑黴者名麥孥主解丹石毒汜勝之書凡田六道種麥爲首子欲富黃金覆謂曳柴壅麥根十畝可覆千石郭槖駝種書麥苗盛時須使人縦牧於其間令稍實則其收倍多最宜雪諺云冬無雪麥不結陶谷淸異錄臘雪熟麥春雪殺麥田翁以此占丰儉爲脈家地理積麥以十辛良下子不得過三辛收潑不得過三辛上場入倉亦用辛日農桑撮要防露傷麥但有沙霧卽將檾麻散拴長繩上侵晨令兩人對持其繩於麥上牽拽抹去沙霧則不傷麥食物本艸凡收麥以蠶沙和之辟蠧立秋前以蒼耳剉碎日曬收亦不蛀秋後則虫已生蓋麥性惡濕故久雨水潦多不熟宗懍荊楚嵗時記夏至日取菊爲以止小麥蠧幹寶變化論朽麥爲蛺蝶西域諸國志天竺以十一月六日爲冬至則麥秀十二月十六日爲臘則麥熟皇甫謐晏春秋衛倫過予取糧糗以進予嘗之曰麥也有杏李柰三味三果之熟也不同子焉得兼之倫退而告人曰士安之識過劉氏【劉子陽食餅知鹽生】吾麥當杏時糅以杏汁李柰時又糅以李柰汁故兼三味【梁簡文詩糧持三味麥衣進八蠶綿本此】唐代宗紀盩厔生穭麥山堂肆考小說云人有中麥毒者夢紅裳女子悲歌有一丸蘆菔火吾宮之句故朱文公次秀野刈麥韻詩云未須蘆菔嚬妖娥東坡詩注今大內當麥熟時以黃羅帕封賜百官其外題曰麨說文麩小麥屑皮也

詳廣雅大麥麰也小麥防也廣志麥似大麥出涼州旋麥三月種八月熟出西方赤小麥出鄭縣有半夏小麥有秀芒大麥有黑穬麥本艸麥四種曰大麥小麥穬麥蕎麥惟大麥久食令人肥白滑肌膚爲面勝小麥而無燥冬十月下種至次年四月成熟田家畦而種之賴以續食爾雅翼大麥宜爲飯又可作酢其糵可爲原化記大麥谷之善者也能沃以防汁則彌佳呂氏春秋孟夏之昔殺三葉而獲大麥注昔終也三葉薺苨葶菥蓂也三葉死則大麥可獲矣周密癸辛雜識小麥秋種冬長春秀夏實具四時之气故小麥性防寒以爲麯則溫面則麩則冷愼懋官花木考小麥種來自西國寒溫之地中華人食之率致風壅小說載中麥毒乃此也昔達摩遊震旦見食麵者驚曰安得此殺人之物後見萊菔曰賴有此耳蓋萊菔解面毒也曲洧舊聞麥備四時之气蕎麥葉靑花白莖赤子黑根黃亦具五方之色然方結實時最畏霜此時得雨則於結實尢宜且不成霜農家呼爲解霜雨後山叢談中秋陰晴天下如一蕎麥得月而秀中秋無月則蕎麥不實穎諺曰黃防口噤蕎麥斗夏中侯黃防不鳴則蕎麥可廣種也唐書吐蕃有小麥靑麥蕎麥五代史回鶻地宜白麥杜陽雜編唐元和八年大軫國貢碧麥形大於中華之麥粒表裏皆碧香气如粳米食之體輕久食可禦風田藝衡畱靑日札禦麥出於西番舊名香麥以其曽經進禦故名禦麥榦葉稷花稻穗其苞如拳而長其須如紅絨其粒如芡實大而瑩白花開於頂實結於節王世懋學圃雜疏西番麥形似稷而枝葉奇大結子累累煮食之味亞芡實夏芳詞林海錯韓愈詩納涼吸冷漬香穱香穱穱

麥也楚詞稻粢穱麥挐黃粱些爾雅蘥雀麥郭注卽燕麥也本艸綱目雀麥生故墟野林下苗似小麥而弱實似穬麥而細陳懋仁庶物異名疏翻譯名義集云迦師後堂云唐言錯麥和云北人呼爲鷰麥南人呼爲雀麥南泉抄以錯麥爲大麥十誦指迦師爲小麥飯事鈔錯麥與迦師一物也升庵外集古樂府云田中燕麥何嘗可獲言虛名無用也然燕麥滇南霑益一路有之土人以爲朝夕常食非虛名也穆天子傳爰有野麥爾雅大菊蘧麥賈思勰齊民要術瞿麥一名地面蒸曝漧舂去皮米不碎炊作飯甚滑細

異麥晉起居注太康十年嘉麥出扶風郡一莖兩穗傾皆有枝實三倍崔鴻前涼錄永嘉元年嘉麥一莖九穗生於姑臧拾遺記背明國有延精麥延壽益气有昆和麥調暢六府有輕身麥食者體輕有醇和麥爲麯以釀酒一醉累月食之淩冬可袒有含露麥穟中有露味甘如飴紺珠木蘭麥一粒三寸博物志近世有田夫削木爲麥入市糶之糴者無疑歸磨乃覺非麥孔六帖唐同昌公主出降賜金麥銀米共數斛此皆

條枝國所獻

豆

總論物理論菽者眾豆之總名春秋佐助期荳神名靈殖姓樂長七尺大目通於時節亢倉子得時之菽長莖而短足其莢二七以爲族多枝數節競葉繁實稱之重食之息失時之菽必長而蔓浮葉虛本疎節而小莢汜勝之種植書夏至種豆不用深耕豆花憎日見日則黃爛而根焦庶物異名疏梵文以大小豆等爲角果魏志曹植詩煮豆以作羮漉菽以爲汁說文萁豆莖也古今注宣帝元康四年南陽雨豆春秋定元年隕霜殺菽傳注菽艸之難殺者言殺知百艸皆死

詳廣雅大豆尗也小豆答也豍豆豌豆防豆也胡豆防防也豆角謂之莢其葉謂之藿巴菽巴豆也廣志小豆一嵗三熟味甘白豆麤大可食刺豆亦可食秬豆苗似小豆紫華可爲面生朱提建寧胡豆有靑有黃者古今注貍豆一名貍沙一名獵沙葉似而實大如李核可防食虎豆一名虎沙似貍豆而大實如小兒拳亦可食馬豆一名馬沙似虎豆而小實大如指亦可食也爾雅戎叔謂之荏菽郭璞注卽胡豆也邢昺疏卽大豆也管子威公北伐山戎以戎菽徧布天下鄴中記石勒諱胡名胡豆曰國豆本艸綱目大豆有黑白黃褐靑斑數色學圃雜疏菽有一種絕大而有靑黑色者味甘甚可佐盤飡王禎農書今之赤豆白豆緑豆防豆皆小豆也白豆亦曰飯豆越絕書丙貨之戶曰赤豆爲下物石五十已貨之戶曰大豆爲下物石二十嵗時雜記共工氏有不才子以冬至日死爲疫鬼畏赤豆故是日作赤豆厭之谷譜赤豆花名赤婢腐解酒毒宋祁益州方物圖海紅豆春開花白色結莢枝間子如綴珠似大紅豆而扁皮紅白蜀人用爲果飣邢昺爾雅疏蔨一名鹿其實名莥郭璞云今鹿豆也葉似大豆根黃而香蔓延生谷譜緑豆以色名作菉非大者名植豆粒粗而色鮮者爲官緑又名明緑皮薄粉多粒小而色暗者爲油緑又名緑皮厚粉少早種者名摘緑可頻摘也遲者名拔緑一防而已湘山野錄眞宗深念稼穡聞西天菉豆子多而粒大

遣使以珍寶求其種得二石始植於後苑秋成日宣近臣嘗之谷譜西粵無緑豆人或止帶斗餘多則至某江輒遇風浪不能渡到彼中比於藥物凡患時疾者用等秤買一家煮豆香味四達兩鄰對門患病人聞其气輒愈孔六帖夏侯端東走擷防豆以食彚苑防豆一名野防葉似而實長尺餘可蒸食一名防菽陸贄奏議豌豆爲物其用甚防舊例所支惟充畜料谷譜野豌豆一名翹搖粒小不堪用苗嫩時可茹升庵外集眢豆見唐六典音彎學圃雜疏蠶豆初熟甘香種自雲南來者絕大而佳荊湖近事李守愚侵晨井華水吞黑豆五七粒謂之五臓谷至老視聴不衰方書每日晨起空心煮豇豆入少鹽食之補腎學圃雜疏白匾豆味甘益人種殊多龍爲下匾闊而甘糯者最勝閩中四時不凋方春卽食正字通藊豆一名籬豆俗名蛾眉豆花狀如小蛾趙宦光曰扁豆一名扊扅豆學圃雜疏刀豆可醬食性能殺虫品物聚白馬豆食之齒醉虢國夫人吏鄧連以豆洗皮作靈沙臛以供翠鴛堂馮贄云仙雜記王武子好馬每節日則飼馬以明紗豆畱靑日札雷州思靈島出米荳枝葉似柳花如烏豆一種之後數年收實淮南子豆之美者有米豆是也花木考回鶻豆髙二尺許直榦有葉無旁枝角長二寸每角只兩豆一根才六七角色黃味如粟博物志鼠食巴豆三年重三十斤

異荳拾遺記背明國有繞陰豆其莖弱自相縈纒有挾劍豆其莢似人挾劍橫斜而生有傾離豆其豆見日華垂覆地食者不老不疾豆莢大若指而緑一莖爛漫數畝杜陽雜編大歷中日林國獻靈光豆大小中國之菉豆其色殷紅而光芒長數尺亦呼爲詰多珠和石上菖蒲葉煮之卽大如鵞卵其中純紫稱之可重一觔以上防一丸香美無比數日不復言饑渇張端義貴耳集大靈豆華山陳摶有之每服一粒而十九日不饑

麻

禮記仲秋之月天子乃以犬嘗麻先薦寢廟亢倉子得時之麻疎節而色陽堅枲而小本失時之麻蕃柯短莖岸節而葉虫張揖廣雅狗虱苣藤胡麻也沈括筆談胡麻卽今油麻事物原始張騫使西域至大宛得其種植於中國或向名胡麻石勒時諱胡字攺名芝蔴隋大業四年攺胡麻曰交麻谷譜脂麻以多油名俗作芝蔴者非蘇恭曰八稜者名巨勝四稜六稜者名胡麻廣雅謂之狗虱八谷中最爲大勝故名巨勝爾雅翼巨勝胡麻之黑者無上祕要云艸液者

黑苣蕂是也一名淸拾遺記背明國有紫沈麻其實不浮有云冰麻實冷而有光宜爲油澤有通明麻食者夜行不持燭是巨勝也食之延年有飛明麻葉黑實如玉風吹之如塵亦名明塵麻有紫實麻粒如粟色紫迮爲油則汁如淸水食之目視鬼魅有側麻葉如倒苣紅紫色亦名紅冰麻言冰寒乃有實食之令人顏色潔白紺珠屯羅麻實如蓮菂抱朴子胡麻一名方莖服餌不老耐風濕其葉名靑襄蘇軾與程正輔書胡麻入少白爲麪食之日久益气力百病自去

格致鏡原卷六十一

欽定四庫全書

格致鏡原卷六十二

大學士陳元龍蔬【一】

總

爾雅菜謂之蔬亦曰防不熟曰饉禮記仲秋之月命有司趨民務蓄菜注菜以助谷之不及故收之爲備詩大雅其防維何注防菜也郭璞曰防菜茹總名周禮聚斂疏材鄭注疏材百艸根實可食者枚乘七秋黃之蘇白露之茹金樓子秦始皇遣徐福入海求金菜玉蔬梁書武帝大官常膳惟以菜蔬李綽秦中嵗時記二月二日曲江拾菜士民遊極盛夢華錄立春日食生菜取迎新之意漢書西域傳賓地溫和冬食生菜魏志倭國地溫和冬夏食生菜淸異錄馬希範病酒厭膏膩袁居道曰大王今日使得貧家纒齒羊詢其故則謂蔬茹也豫章記宋宇種蔬三十品時雨之後按行園圃曰天茁此徒助予鼎俎杜蘭香別傳香降張碩賫七子樏樏多菜而無他味亦有世間常菜輒有三種色或丹或紫並有非時菜碩云食之亦不甘然一食七八日不饑淸異錄有神曰紫相公主一方蔬菜之屬所隸有天使主丰有辣判官主儉

葵

總論說原蔬植三百六十葵爲之長豳風七月亨葵及菽說文葵菜也周禮醢人饋食之豆其實葵菹繆襲祭儀夏祀和羮芼以葵王禎農書葵陽艸也本艸古人采葵必待露解故名露葵今人呼滑菜潘嶽閒居賦菜則緑葵含露崔寔月令六月六日

可種葵中伏后可種冬葵九月作葵菹幹葵齊民要術種葵三十畝勝十頃谷今世葵有紫莖白莖二種春必畦種水澆而冬種者有雪勿令従風飛去每雪輒一勞之勞雪令地保澤葉又不虫搯必待露解收必待霜降傷晚則黃爛傷早則黑澀也農桑通訣葵爲百菜之主傋四時之本丰而耐旱味甘而無毒供食之餘可爲葅臘枯枿之遺可爲榜簇咸無棄材誠蔬茹之上品也蔬譜葵甚易生地不論肥瘠宜於不堪作田之地多種以防荒年采瀹曬漧收貯博物志陳葵子防炒令爆吒散著熟地中徧踏之朝種暮生物相感志犬死取葵根塞鼻良久乃活也

詳爾雅齧苦堇注今堇葵也葉似柳子如米汋食之滑爾雅莃菟葵注莃一名菟葵似葵而小葉狀如藜有毛汋啖之滑本艸唐注菟葵苗如石龍芮葉小光澤花白似梅莖紫煮汁極滑堪噉所在平澤皆有之廣雅蘬丘葵也楚辭紫莖屏風文緣波些注屏風

水葵也生於池其莖紫色本艸圖經冬葵苗葉作菜茹更甘美食醫心鏡龍葵作羮粥食之並得圖經龍葵惟北方有之北人謂之苦葵本艸唐注龍葵卽闗河間謂之苦菜者葉圓花白但堪煮食不任生噉格物論菜葵爲百菜主味甘性滑夏種秋采者爲秋葵秋種冬采者爲冬葵正月復種者爲春葵最小者名鴨腳葵

菘

通雅菘亦菜之總名周顒曰秋末晚菘晚菘卽今之白菜陸佃埤雅菘性淩冬不雕四時長見有松之操本艸以爲久耐霜雪也格物論菘有二種有春菘有秋菘性和利以菘種北地卽化爲蕪菁以蕪菁種南地卽化爲菘淸異錄江右多菘菜鬻筍者惡之罵曰筍奴菌妾菜譜菜中有菘最爲常食其子可作油傅頭長髮塗刀劍不鏥段成式食品有蒲葉菘

楊誠齊名白菜爲水晶菜本艸最肥大者名牛肚菘正字通今南京京口之菘爲上曰箭竿白又四月梵

卽油菜開花黃如金摘心爲菜茹其旁心結子可搾油又防卽今蹋菜嵗暮生皆蹋地不起蔬譜北京人取入窖壅培不見風日長出苗葉皆嫩黃色脆美無滓謂之黃芽菜戒庵漫筆杭州俗呼黃矮菜爲花交菜謂近諸菜多變成異種民間嘗以此詈人如魚中之鯧也事物原始菾【音甜】菜似升麻蒸食之本艸菾一名莙

達菜

芥

禮內則魚膾芥醬又膾秋用芥字說芥者界也發汗散气界我者也農書芥气味辛烈菜中之介然者吳氏本艸芥菹一名水蘇一名勞祖蔬譜靑芥葉大子粗葉似菘有毛味辣可生食紫芥莖葉純紫作虀最美白芥一名胡芥一名蜀芥髙二三尺葉靑白色爲茹甚美莖易起而中空性脆畏狂風大雪他如南芥刺芥旋芥馬芥花芥石芥蕓薹芥之皆菜之美者又大芥名皺葉芥大葉皺文色緑味辛冬食者俗呼臘芥春食者春芥四月食者夏芥芥心嫩薹謂之芥藍物相感志收芥菜子宜隔年者則辣學圃雜疏芥多種以春不老爲第一劉恂嶺南異物志南土芥髙五六尺子大如雞子花木考廣州人以巨芥爲醎菹埋地中三十年貴尙親賓以相遺餉酉陽雜俎末多國有掌中芥【互見艸】

蔥

總論曲禮凡進食之禮蔥防處末內則膾春用蔥又脂用蔥又切蔥若薤實之醯以柔之淸異錄蔥能和調眾味名和事艸本艸綱目蔥一名菜伯埤雅桂得蔥而軟蔥葷菜也五葷鏈形蔥其一也齊民要術種蔥良地三翦薄地再翦八月止不止則蔥無袍而損白蓋蔥曰白其靑謂之袍崔寔月令三月別小蔥六月別大蔥夏蔥曰小冬蔥曰大晉令居洛陽內園菜其引長流灌紫蔥丁各三畝地鏡蔥下有銀光白山有蔥石下有銅若金銀也西河舊事蔥嶺在燉煌西其山生蔥

詳爾雅茖山蔥郭注細莖大葉本艸入藥用山蔥胡蔥食用凍蔥漢蔥能消穀蔬譜初生曰蔥鍼葉曰蔥靑一種凍蔥卽冬蔥夏衰冬盛莖葉气味俱軟美分莖栽蒔而無子人稱蔥又稱大官蔥謂宜上供也一種漢蔥春末成叢冬卽枯一種胡蔥狀似大蒜而小又名蒜蔥又名回回蔥生沙地者名沙蔥又有一種樓蔥人呼爲龍角蔥每莖上葉出岐如八角故名淸異錄盤盞蔥趙魏間有之幾如拄杖麤但盈尺耳唐書西域泥婆羅貞觀中遣使入獻渾提蔥事物原始吉州有水晶蔥漢武內傳西王母曰仙人上藥有都綺蔥吳均餅說河東長若之蔥

紀異物相感志浣川有山山有蔥如人所種人時往取拔輒斷絕請神而求不拔自出搜神記新野趙貞家園中種蔥忽一日盡縮入地後嵗余貞之兄弟相次分散升庵外集晉時長安僧寺蔥化爲茝

蒜

說文蒜葷菜也夏小正十二月納卵蒜古今注蒜卵蒜也俗謂之小蒜胡國有蒜十許子共一顆萚裹之名胡蒜辛於小蒜俗因呼爲大蒜孫愐唐韻漢張騫使西域始得大蒜種歸中國蔬譜小蒜一名澤蒜又有石蒜爾雅蒚山蒜邢疏蒜生山中者名蒚升庵外集菜名生水邊溫州有之名沙蒜事物原始葍俗名老鴉蒜淸異錄五代宮中呼蒜爲麝香艸農書潤州京口有蒜山多出蒜魏志華佗見一人病咽塞嗜食而不得下語之曰向見賣餅家蒜韲大酢從取三升飲之病自當去卽如佗言立吐虵一枚物相感志孫炎云帝登蒚山遭蕕茅艸毒將死得蒜乃齧之解毒乃收藏植能利豚魚之毒懾諸鮏羴矣本艸陳蔵器曰昔有患痃癖者取大蒜合皮截去兩頭吞之名曰內灸果效志雅堂雜抄金花定椀用大蒜汁調金描畫然後再入窯燒永不復脫

韭

呂氏春秋堯時天降精爲韭詩豳風獻羔祭韭禮記韭曰丰本周禮醢人朝事之豆其實韭菹爾雅翼韭者人菜以其不須嵗種也本艸韭是艸鐘乳莖名韭白根名韭黃花名韭菁薤之美在白韭之美在黃黃乃未出土者埤雅韭性內生根喜上跳故種與葵同法而畦欲極深齊民要術韭髙三寸便翦一嵗之中不過五翦凡翦不宜日中戒庵漫筆韭菜最忌零陵香輒消死爾雅蒮【音肓】山韭邢疏韭生山中者名蒮彚苑山韭生大伾山石罅中可療心疾或曰唐徐勣遺種也北戶錄水韭生池塘中葉似韭有二三尺者五六月堪食不葷而脆字林簽水中野韭也本艸諸韭諸亮所植韭更長孝文韭生塞北山谷中狀如韭魏孝文帝所植四民月令八月收韭菁搗作虀郭璞爾雅注俗呼韭根爲荄劉基菜窩說植韭以爲之君韭者久也所以久吾生也眞誥務光服煎韭以入淸泠之淵郭林宗別傳林宗有友人夜冒雨至剪韭作炊餅今洛人效之晉書石崇每冬月得韭防虀是搗韭根雜以麥苗耳南史文惠太子問周顒菜食何味最勝顒曰春初早韭南史庾杲之淸貧食惟有韭菹瀹韭生韮雜菜任昉嘗戲之曰誰謂庾郎貧食鮭嘗有二十七種雞跖集李崇爲尙書令食嘗無止有韭茹韭菹李元祐謂人曰李令公一食十八種人問故元祐曰二韮十八淸異錄杜頤食不可無韭人或其僕市還潛取棄之頤怒罵曰安得去此一束金也齊諧記江夏安陸縣郭坦有兒忽病後日食斛餘米五年遂至罄貧乃令自覓食饑不可忍後門有三畦韭一畦蒜因噉兩畦便大悶極臥地大吐吐一物似龍漸大撮飯著所吐物上卽消成水病遂差水經注佷縣東亭村北山甚髙峻上合下空傍生野韭人往乞者神許則風吹別分隨偃而輸不得過越漢武內傳西王母曰仙之次藥有八阮赤韭

薤

禮少儀爲君子擇蔥薤則絕其本末注爲有須幹者絕之內則膏用薤爾雅防【同薤】鴻薈郭注卽薤菜邢疏本艸謂之菜芝是也本艸薤江南呼爲藠子別名蓧酉陽雜俎蔬薤白華一名守宅一名家芝爾雅葝

山薤邢疏葉似韭農書野薤俗名天薤生麥原中葉似薤而小味益辛亦可供食洞冥記烏哀國有龍爪薤長九尺色如玉和紫桂爲丸服之不饑語曰薤和膏身生毛列仙傳昔人有華山服亢防之葉以成亢防之精久而服之乃爲羽化無上祕要五光七白靈蔬者薤菜也法當種薤菜使五月五日不掘拔者惟就鋤壅防治之經涉五年中乃取任藥名爲五光七白靈蔬酉陽雜俎仙藥有八天赤薤列仙傳務光服蒲薤根埤雅防宜白輭良地種法一本率七八支諺曰蔥三防四言種蔥者三枝一科防卽四之也支多者科輒圓大故以七八爲率本艸衍義薤葉狹而光古人言薤露以其光滑露易墜也農書薤生則气辛熟則甘美種之不蠧食之有益晉書庾亮噉薤畱白雲可以種酉陽雜俎山上有薤者下有金

姜

春秋運斗樞璇星散而爲姜禮諸侯燕食所加三十一物終姜桂檀弓曽子曰喪有疾飲酒食必有艸木之滋焉以爲姜桂之謂也史貨殖傳千畦姜與千戶侯等文姜禦濕菜也王安石字防【同姜】彊我者也於毒邪臭腥寒皆足以禦之淸異錄生薑名百辣云彚苑詳注姜一名番韭方言姜之小者謂之穰葇朱晦庵詠子姜詩注本艸載姜久食去臭气通神明或云傷心气不可多食者非正字通因其新芽曰子姜或因其初生如列指狀尖色防紫曰紫姜宿根復種爲母姜格物論姜葉似竹箭葉而長兩兩相對苗靑根黃無花實呂氏春秋和之美者陽濮之姜洪舜兪老圃賦酣糟紫姜之芽異物志廉姜生沙

石中南人以爲虀鄭樵曰似山姜而根大志林唐人煎茶用姜淸異錄釋鑑興天臺山居頌糟云上筯謂糟姜也

荽

韻略荽香菜也蔬譜根軟而白多須綏綏然故謂之荽博物志張騫使西域得胡荽俗呼蒝荽鄴中記石勒攺胡荽爲香荽今呼爲鹽荽格物論胡荽根苗莖葉皆細可作羮冬蔬也一種石胡荽止堪入藥非此江南野錄俗傳種胡荽口誦猥語則茂皇祐館閣中

或談論則曰宜撒胡荽一巡

薺

詩豳風其甘如薺本艸薺生濟濟故謂之薺釋家取其莖作挑燈杖可辟蚊蛾謂之防生艸爾雅菥蓂大薺注薺葉細俗呼之曰老薺又蒫薺實食物本艸小者爲薺大者爲菥蓂又名蔑菥又名大蕺邢昺爾雅疏薺味甘人取其葉作菹及羮亦佳師曠古術嵗欲丰甘艸先生謂薺也通誌薺甚小自生園圃郭湜髙力士外傳力士流巫州見薺菜土人不解喫賦詩云兩京稱斤買五溪無人采夷夏𨿽有殊气味應不攺使拾之爲羮甚美東坡與徐十三書今日食薺甚美天然之珍不甘於五味而有味外之美陳達叟疏食譜東坡有食薺法且曰天生此物爲幽人山居之福野菜譜江薺臘月生又有倒灌薺碎米薺蒿柴薺掃帚薺正字通正二月開花名蝸螺薺俗呼地英菜

莧

易夬五爻莧陸夬夬宋注莧菜柔脆之物程子易陸馬齒莧也爾雅蕢赤莧郭注赤莧一名蕢今莧菜之赤莖者也張揖廣雅�【音豚】耳馬莧也學齋占畢董遇注易曰莧人莧也余意世有稱馬齒莧者故以人字別之及見本艸云莧實一名馬莧行義曰苗又謂之人莧紅色者謂之紅人莧後又別載馬齒莧然後詳人莧馬莧之別髙濂野蓛品野莧夏采熟食拌料炒食俱可比家莧更美蔬譜赤莧一名花莧又紫莧色白而大者名白莧又野莧謂之細莧一名胡莧北方呼爲糠莧又黒汁者名墨莧又馬齒莧苗與家莧別一名五方【紺珠方作行】艸一名長命縷一名九頭獅子艸又俗呼靑箱苗爲雞冠莧亦可食奇書馬齒莧一名醬瓣艸紺珠鼠齒莧莧字說莧除瞖孟貫藥性論序紅莧爲跛鼈之還丹方書靑泥殺鼈得莧復生故食鼈忌食莧博物志五六月取生鼈剉如棊子搗赤莧汁合和以茅包之投地中經旬臠成鼈

茄

芝田錄隋煬帝攺名茄子爲昆侖紫方家治瘧方謂之艸鼈甲格物論茄凡三色靑紫白一名落蘇五代貽子錄作酪酥淸異錄落蘇名昆味酉陽雜俎茄子熟者食之厚腸胃動气疾根能理竈瘃【足根凍瘡也】嶺南茄子宿根成髙五六尺有新羅種者色稍白形如雞卵花木考大食國茄髙丈餘經三四年不瘁子大如西重十餘觔以梯摘之物相感志茄開花時取葉布路旁以圍之則結子累累謂之嫁茄山谷集茄之老者如谷名穀子茄又有謝送銀茄詩滇南雜記緬茄出緬甸大而色紫蒂圓整蠟色者佳今防城絕不可得多以小者於蒂上刻人物鳥獸之形過滇中者多市之而滇人亦以此贈逺蔬譜白者名渤海茄大如甌又一種白而扁謂之番茄一種水茄形稍長甘而多津南史梁蔡樽在吳興齋前自種白莧紫茄以爲常餌農書茄視他菜最耐久供膳之餘糟鹽防醋無所不宜須廣種之

苦菜

禮月令孟夏苦菜秀爾雅荼苦菜疏味苦可食之菜也一名荼艸一名一名遊冬陸璣詩疏苦菜生山田及澤中得霜甜脆而美所謂堇荼如飴內則云濡豚包苦用苦菜是也易緯苦菜生於寒秋經冬歷春乃成顏氏家訓荼葉似苦苣而細斷之有白汁唐本艸注吳葵卽關河間謂之苦菜者升庵外集俗作鵞兒菜又名野苦蕒

蒓

詩魯頌言采其茆陸疏江東或謂之水葵朱注茆鳧葵也江南人謂之蒓菜埤雅蒓逐水性滑故謂之淳菜顏氏家訓蔡朗父諱純遂呼蒓菜爲露葵庶物異

名疏蹗韻藻謂卽蒓菜又名水戾蔬譜一名錦帶一名馬蹄艸齊民要術蒓性易生種以深淺爲水深則莖肥葉少水淺則葉多莖瘦格物論蒓生水中葉似鳧葵一名懸葵春生莖而未生葉名雉尾蒓細長肥滑三月至八月葉舒長細如股名絲蒓九月至十一月名豬蒓一名蒓又有石蒓絲最繁偃曝談餘春蒓如亂髮不足異秋蒓長丈許凝脂甚滑季鷹秋風正饞此也墨莊漫錄杜子美祭房相國九月用蒓鯽之羮蒓生於春至秋則不可食不知何謂而張翰亦以秋風動而思蒓鱸鱸固秋物而蒓不可曉也長箋入秋爲油蒓雞跖集蒓入七八月不中食有蝸虫故也至十月冰凍虫死𨿽老猶可食酉陽雜俎蒓菜之根絕美江東謂之蒓野客叢談陸機曰千里蒓羮千里地名在建康境上其地所產蒓菜甚佳

菇

周禮食醫魚宜【同菇】說文蔣菇也廣雅蔣菇其米曰雕胡西京雜記太液池雕胡紫籜緑節菇之有首者謂之緑節彚苑蔣又名茭白葉如蒲葦中心生白薹如小兒臂爲菇米臺中有黒者爲烏郁下澤處曰菇葑苗莖硬者曰菇蔣秋實卽雕胡米也畱靑日札烏郁俗名茭自有一種米茭其不能結實者茭白也學圃雜疏茭白以秋生吳中一種春生曰呂公茭以非時爲美初出時煮食甜軟據爾雅翼云卽菇蔣之曰菇首者卽今之茭白也然菇實有米而今茭白未聞有之或者野茭乃生米也廣志菇可以爲席溫於蒲升庵外集管子謂之雁膳以雁食之也

芹

爾雅芹楚葵郭注今水中芹菜詩經言采其芹周禮醢人加豆之實芹菹兔醢呂氏春秋菜之美者云夢之芹本艸注荻芹取其根白色赤芹取其莖葉堪作菹又有馬芹俗謂胡芹其子可調飲食蔬譜旱芹生平地紫芹生陰崖陂池近水石邊本艸水芹一名水英陶注二月三月作英時可作菹及瀹食之又有渣芹可爲生菜亦可生噉爾雅翼白芹舒蘄多有之土人呼爲白芷龍城錄魏徵好嗜醋芹

蕨

詩召南言采其蕨爾雅蕨虌疏蕨一名虌初生無葉可食陸璣艸木疏蕨山菜也周秦曰蕨齊魯曰虌初生似蒜莖紫黑色埤雅蕨狀如大雀拳足又如足之蹷故謂之蕨俗云初生者亦鼈腳故亦名鼈也廣雅茈藄蕨也本艸紫藄似蕨有花而味苦謂之迷蕨三蒼謂之紫蕨格物論蕨根如紫艸莖亦靑紫色末如小兒拳二三月山中人采作茹食之曲洧舊聞具茨山亦產蕨采藥者曰其根卽黒狗脊也具茨人𨿽采蕨爲蔬茹然不知其名但呼爲小兒拳搜神記郗鑑出獵有甲士折一莖蕨食之成疾吐出一小蛇懸屋前漸幹成蕨乃知此物不可生食窮幽記猿啼之地多蕨每一聲遽出萬莖

薇

史伯夷傳登彼西山兮采其薇矣儀禮公食大夫禮鉶芼豕以薇爾雅薇垂水邢昺疏艸生於水濱而枝葉垂於水者曰薇也艸木疏薇山菜莖葉似小豆蔓生味如小豆藿可羮亦可生食今官園種之以供宗廟祭祀本艸薇有二種生原谷似柳葉者白薇也生水傍葉似萍者薇也朱子詩傳薇似蕨而差大有芒而味苦山間人食之謂之迷蕨月令廣義薇卽今條菜紅者佳白曰蛇有毒演繁露說文薇似藿藿豆也豆葉本圓而末尖皮防皺澀薇葉正與之肖山中極多吾鄕俗呼苦遮味苦以芼火最相諧宜其苗春則盛至秋老硬然不萎死𨿽雪中亦可采也采薇之詩曰薇亦作止謂春而苗茁也薇亦柔止謂及夏而夭脆也薇亦剛止謂霜露降而苗葉堅勁也拾遺記咸寧中立芳蔬園於金墉城東多異菜有菜曰云薇有實如珠五色色紫爲上蔬味辛色黃爲中蔬味甘色靑爲下蔬味醎宮人采帶其莖香气不歇

苜蓿

史記大宛國馬嗜苜蓿漢使得之種於離宮西京雜記苜蓿一名懷風一名光風風在其間嘗蕭蕭然茂陵人謂之連枝艸庶物異名疏苜蓿胡中菜張騫得之西戎予過臨濟間見其花紫而長初枝可作羮和麪花已則刈送驢前矣時幹熯諸禾悉槁惟此獨茂何大復詩沙寒苜蓿短以其惡水也詞林海錯苜蓿爾雅注作蓿漢志作目宿正字通苜蓿二月生苗一科數十莖一枝三葉葉似決明小如指頂可茹秋後結實黑房米如穄俗呼木粟本艸苜蓿北人甚重江南人不甚食以其無味也陸深蜀都雜抄古稱黎杖黎卽苜蓿養之歷霜雪經一二嵗其本修直生鬼面可杖取其輕而堅

蘆菔

爾雅葖蘆萉郭注萉宜作菔邢疏紫花菘也俗呼溫菘葉似蕪菁大根一名葖俗呼雹葖一名蘆菔今謂之蘿卜孫愐唐韻魯人名菈秦人名蘿卜農書北人一種四名春曰破地錐夏曰夏生秋曰蘿卜冬曰土酥埤雅蘆菔一名萊菔又名來服言來麰之所服也

學圃雜疏蘿卜須長而白如雪甜而消如梨者乃稱絕品後漢劉盆子傳掘庭中蘆菔根食之澄懷錄劉禹錫餽白樂天蘆菔鮓換取六斑茶東坡雜記偏頭疼方用生蘿卜汁一蜆殻注鼻中卽愈淸異錄王奭不許子弟仕宦止令種火田玉乳蘿卜壺城馬面菘每年可致十緍金幼孜北徵錄交河北有沙蘿卜根長二尺許蔬譜水蘿卜淡脆可生食奇書胡蘿卜元時始自胡地來蔬譜生沙壤者脆而甘生瘠地者堅而辣可生可熟可菹可虀可醬可防可醋可糖可臘蔬之最有益者洞防志齊州有人病狂云夢中見紅裳少女引入宮殿中其小姑令歌遂歌云五靈樓閣曉玲瓏天府由來是此中惆悵悶懷說不盡一丸蘿卜火吾宮一道士解之云少女心神小姑脾神火毀也醫經言蘿卜制麪毒故曰火吾宮此犯大麥毒也以藥並蘿卜治果愈

蔓菁

詩國風采葑采菲注葑蔓菁也蔬譜蔓菁一名蕪菁呂氏春秋菜之美者具區之菁艸木疏蔓菁幽州

人或謂之芥埤雅今俗謂之臺菜劉禹錫嘉話錄諸武侯行軍所止必令兵士皆種蔓菁云有六利才出甲可生啖一也葉舒可煮二也久居則隨以滋長三也棄不令惜四也回卽易尋而采之五也冬有根可劚食六也故蜀人呼蔓菁爲諸菜蔬譜人久食蔬菜無穀气卽有菜色食蔓菁者獨否蔓菁四時皆有四時皆可食春食苗初夏食心亦謂之薹秋食莖冬食根數口之家能蒔數百本亦可終嵗足蔬子可打油然燈甚明每畝根葉可得五十石每三石可當米一石是一畝可得米十五六石則三人卒嵗之需也本艸李時珍曰別錄以蔓菁蘆菔同條致諸說猜度或以二物爲一種或謂在南爲萊菔在北爲蔓菁今按二物根葉花子俱別非一也蔓菁是芥屬蘆菔是菘屬酉陽雜俎婺州僧淸簡園中蔓菁變爲蓮爾雅翼蔓菁園中無蜘蛛是其所畏也

萵苣

淸異錄萵苣名千金菜咼國使者來隋人求得菜種酬之甚厚故名格物論萵苣菜有白苣葉有白毛有紫苣有苦苣卽野苣也味苦又名褊苣今人家常食者白苣江外嶺南無白苣嘗植野苣以供蔬譜萵苣四月抽薹髙三四尺剝皮生食味淸脆糟食甚佳江東人謂之苣筍學圃雜疏萵苣絕盛於京口醎食脆美卽旋摘烹之亦佳本艸萵苣有毒百虫不敢近蛇虺觸之則目瞑不見物人中其毒薑汁解之山胡扇卽苦苣菜

菠薐

本艸菠薐一名波菜一名波斯菜一名赤根菜唐防要貞觀中泥婆羅國獻菠薐酢菜嘉話錄菠薐本自西域中來韋絢曰豈非出頗稜國而語訛爲菠薐耶淸異錄鐘謨嗜菠薐菜文其名曰雨花菜又以蔞蒿萊菔菠薐爲三無比格物論菠薐莖防紫葉圓而長綠色性冷利五臓通腸胃蔬譜菠菜味甘美四月起薹尺許開碎白花有雌雄防者結實種書菠薐過月朔乃生今月初一二間種與二十七八間種者皆過來月初一乃生

諸菜

陸璣詩疏莫莖大如箸赤節節一葉似柳葉厚而長有毛刺味酢而滑始生可爲羮又可生食五方通謂之酸迷冀州人謂之幹絳河汾之間謂之莫邢昺爾雅疏菲一名蒠菜郭云生下濕地似蕪菁華紫赤色可食爾雅蒡荵郭璞注似蘇有毛藏以爲菹亦可瀹食爾雅蒘竊衣疏蒘一名竊衣似芹可食實如麥兩兩相合有毛著人衣俗名鬼麥齊民要術蔊菜味辛荶菜似蒜生水中菹菜紫色有藤菜葉似竹生水旁防菜似防蓶菜似烏韭而黃防菜生水中大葉呂氏春秋菜之美者云夢之防廣雅防似蕨生水中南方艸木狀綽菜夏月生池沼間葉茨菇根如藕食之思睡呼爲瞑菜又蕹菜葉如落葵而小性冷味甘南方之奇蔬也冶有大毒以蕹汁滴其苗卽萎死世傳魏武噉冶至一尺云先食此菜漢武內傳西王母曰仙之上藥有碧芝瑯菜呂氏春秋餘瞀之南有菜名嘉其色若碧異苑晉安平有越王余蒜菜長尺許白者似骨黑者如角古云越王曽於舟中作籌算有餘者棄之水而生焉唐書貞觀中健達王獻佛土菜一莖五葉赤葉紫須酉陽雜俎江淮有孟娘菜並益食盧氏雜記番禺有菜四葉相對晝開夜合名合歡菜雲南志蓮花菜出大理府洱河東上滄湖相傳大士

化箭鏃所成松漠紀聞女眞國采白勺藥之芽爲菜以面煎食之其味脆美峩山誌龍顚菜似椿頭有刺似白芥菜廣州記雞侯菜似艾二月生宜雞羮故名天中記安南有羞菜蔓生水上甘美可食人指之曰汝羞否卽時憔悴人去靑如初華夷花木考龍須菜出萊州繁生海中石上莖如繪色始靑取之沃以水乃白一名繒菜又髙河菜防蒼山髙河泉所出髙河乃龍湫若髙聲采之則雲霧風雨廣州記冬風菜陸生宜配作羮海錄碎事醍醐菜葉似道人頭根如水芹味甘香本艸醍醐菜似牛皮蔓生指之有乳汁出香甜入頂又有蕺菜茅膏菜金鍼菜劉菜遁甲開山圖遼東有襄平山多饒鬼目之菜生而有神虎龍蛇大魚守之雲气覆之食之令人不死晉書吳天紀三年建鄴有鬼目菜於工黃狗家生依緣棗長丈餘莖廣四寸厚二分又有蕒菜生工吳平家髙四尺如枇杷形上圓徑一尺八寸莖廣五寸兩邊生葉綠色艸木狀合浦有菜名優殿以荳醬茹食之甚香美彚苑羅漢菜出蘄州三角山又石花菜一名瓊枝卽越中鹿角菜之庶物異名疏謝華啟秀云燕蓐蔬嶺南名燕窩菜海燕拾海上無毒香蔬結巢燕去巢後人取而煮食之其味芳香脆美在百蔬之上按此別是一種非今之燕窩也王世懋閩部疏燕窩菜竟不辧是何物漳海邊有之蓋海燕所築銜之飛渡海中翮力倦則擲置海面浮之若杯身坐其中久之復銜以飛多爲海風吹泊山澳海人得之以貨遁齋閒覽甕菜來自東夷古倫國以甕盛之譯不通但言甕菜事物原始金綫菜卽今之金綫白頭菜也東坡詩序菜之美有吾鄕之巢故人元修嗜之因謂之元修菜放翁詩序巢菜乃蜀蔬大巢豌豆之不實

者小巢生稻畦中所謂元修菜是也吳中名漂搖艸一名野豆坡詩注丰湖有胭脂藤菜滑美大蒓彚苑石髮吳越有之然以新羅者爲上彼國呼爲金毛菜益部方物略記眞珠菜戎瀘等州有之生水中石上翠縷纎蔓首貫珠蜀人以熬食之或以醯煮可致數千里不壞紺珠海絲菜出遼東藤菜出丰湖紫菜生海中石上野菜譜四明有菜名雪裏蕻雪深諸菜凍損此菜獨靑又有破破衲兒絲蕎蕎板蕎蕎豬殃殃油灼灼看麥娘燕子不來香燈蛾兒天藕兒狗腳迹貓耳朶鴈腸子老鸛筋諸菜名

格致鏡原卷六十二

欽定四庫全書

格致鏡原卷六十三

大學士陳元龍蔬【二】

蕈【附木耳藦菇】

總論爾雅中馗菌郭注地蕈似蓋今呼土菌可啖一名馗廚孫炎曰地蕈子或名地雞亦名獐頭潛夫論中堂生負苞注負苞朽木菌也文蕈桑也謂菌生木上也呂氏春秋和之美者越駱之菌北史魏正始二年八月有物出於太極之西序崔光以爲案其形卽莊子所謂蒸成菌者也又云朝菌不知晦朔雍門周所稱磨蕭斧而伐朝菌指言蒸气郁長非有根種柔脆之質雕殞速易不延旬月無擬蕭斧又多生墟落穢濕之地罕起殿堂髙華之所而玆菌歘構厥狀扶蘇誠足異也酉陽雜俎宋州莆田縣破崗山唐武宗二年巨石上生菌大如合簣莖及蓋黃白色其下淺紅盡爲過僧所食云美倍諸菌

詳陳仁玉菌譜合蕈出仙居韋羌山褐色肌理玉潔薌味釡鬲聞百步外凡菌皆無香獨合蕈香與味稱始名臺蕈昔嘗上進標以臺菌上遙見誤讀作合因承誤云年來旣充苞貢山獠得善價率曝漧以售罕生致孟溪山中亦同時產惟蕈柄髙無香气土人以是別於韋羌焉稠膏蕈出邑西北孟溪山秋中雨露浸釀山膏木腴蓓爲菌花戢戢多生山頂杪初圓瑩輕酥滴乳淺黃白色味尢甘勝已乃傘張大幾掌味頓渝矣春時亦間生稠膏得名謂稠木膏液所生也防法當徐下鼎沈伺涫沸漉起謹勿匕撓撓則涎腥性參和眾味而特全於酒或欲致逺則復湯蒸熟貯之瓶罌栗殻蕈寒气至稠膏將盡則栗殻其續也松蕈生松陰采無時竹蕈生竹根味極甘麥蕈多生溪邊沙壤松土中俗名爲麥丹味殊美絕北方摩姑玉蕈生山中初寒時色潔晳如玉作羮防韌俗名寒蒲蕈黃蕈叢生山中梔郁黃色俗名黃纉蕈又有名黃防者殊峭硬有味紫蕈赬紫色俗名紫富蕈品爲下四季蕈生林木中味甘而肌理麤峭不入品鵝膏蕈狀鵝子久乃繖開味殊甘滑然易與杜蕈相亂潘之恆廣菌譜杉菌出宜州生積年杉木上雷蕈出廣西橫州雷過卽生須疾采之稍遲則腐或老天花蕈出五臺山形如松花而大於斗酉陽雜俎江淮有竹味如白雞一名竹蓐荊溪疏竹茹蕈也小如錢赤如丹砂風味極佳本艸雚菌李時珍曰當作雈乃蘆葦下所生菌也淸異錄保太中村民於爛木上得菌幾一擔狀如蓮花葉而色赤黃因呼題頭菌正字通冬春之交斫楮楠木以米汁沃之而生雨雪多則盛香者曰香蕈出閩粵北方有磨菇羊肚俗曰地蕈稽神錄豫章人好食蕈有黃姑蕈者尢爲美味成都記綿州淨慧寺近地人多捕魚爲業僧惠寛與受戒且曰爾輩不當以此爲給吾能令汝所得不失於舊因指其池畔盡生菌蕈漁人采之省力得利後人呼爲和尙蕈也升庵外集雞菌菌如雞冠也故雲南名佳菌曰雞堫鳥飛而斂足菌形似之故以雞名有以也七修藳雲南土產地蕈詩書本菌子也而方言謂之雞宗以其同雞烹食至美之故予問之土人云生處蟻聚叢之蓋以味香甜也物相感志菸蕈生西海曲中延蔓長百餘尺細葉而葩大如盂椀紫赤色夜沈於水實如雞卵白色云仙雜記齊文宣帝淩虛宴取香菌以供品味有銅釘菌分緑菌

異菌內觀日疏謝幼貞嗜菌庭中忽生一菌狀若飛鳥沈子玉曰此謂禽芝以處女中單覆之則活煮食之可數百嵗謝入取中單有鄰女乞火跨之翩然飛去謝但嘆恨而已珍珠船李涼公鎭朔方有甿園下產菌一本其大數尺上有樓臺中有二叟對博刻成三字曰朝榮觀公令甿掘地數尺有巨蟒目光如鏡吐沫成菌

毒菌菌譜杜菌生土中俗言毒蠚气所成食之殺人凡中其毒者必笑解之宜以苦茗雜白礬勺新水咽之立愈避暑錄楓菌食之笑不止俗名笑菌淸異錄菌有一種食之令人漧笑者士人戲呼爲笑矣乎陳氏拾遺南夷懸屍於汁滴入地生菌子收之名菌藥毒人至酷北夢瑣言江夏漢陽縣出毒菌號茹閭非茅搜也每嵗供進縣司常令人於田野間之茍有此菌卽立表示人不敢從下風而過避其气也采之日以竹竿芟倒遽捨竿於地毒气入竹一時爆裂直毒歇仍以櫸柳皮手以取用氊包之亦櫸柳皮重裹縣宰封印而進其賫致役夫倍給其直爲其道路多爲毒薰以致頭痛也張康隨侍其父宰漢陽備言之人有爲野菌所毒而笑者煎魚椹汁服之卽愈僧光逺說也五雜組凡菌爲羮照人無影者不可食夷堅志載金溪田僕食蕈嘔血死惟丘岑幸以痛飲而免蓋酒能解毒也

木耳文防【音軟】木耳也本艸木耳一名木檽一名木菌一名雞一名木蛾亦曰木防齊民要術木耳煮而細切之和以姜橘可爲菹滑美紺珠木耳桑椿楡柳槐木上六月多雨則生桑上生白耳名桑鵝又石耳生廬山石上似木耳酉陽雜俎郭元振嘗山居中夜有人面如盤瞚目出於燈下元振了無懼色徐染翰題其頰曰久戌人偏老長徵馬不肥元振之警句也題畢吟之其物遂滅久之元振隨樵閒步見巨木上有白耳大如數斗所題句在焉

藦菇髙濂野防品采取曬漧生食作羮美不可言竹菇更鮮美廣菌譜本小末大白色柔軟其中空虛俗名雞足蔴菇

芋

總論援神契仲冬昴星中收芋本艸一名土芝一名蹲鴟前漢食貨志卓氏曰岷山之沃野有蹲鴟至死不饑乃求遷於臨卭注芋魁狀若鴟蹲坐故名文芋齊人呼爲莒廣雅靑烏芋也詞林海錯康巢縣呼芋頭爲天河生東方朔闗中土宜姜芋翟方進王莽時汝南鴻隙陂童謠曰飯我豆食羮芋魁澄懷錄李華燒三城絕品炭以龍腦裹芋魁煨之擊

鑪曰芋魁遭遇矣影燈記洛陽人家上元各造芋郎君食之宜男女東坡集子過出新意以山芋作玉糝羮蔬譜吳郡所產大者謂之芋頭嘉定名之博羅旁生小者謂之芋嬭夢溪筆談人有爲蜂螫者挼芋梗傅之則愈海錄閣皁山僧勤種植收芋甚多杵之如泥造墼爲墻後遇饑數十口俱活呂祖謙臥遊錄本艸謂芋益气充饑惠州富此物然人食之者不免瘴此非芋之罪也芋當去皮濕紙包煨之火過熟乃噉之則松而膩乃能益气充饑今惠州人皆和皮水煮冷啖堅頑少味其瘴固宜

詳廣志君子芋大如斗魁淡善芋大如瓶葉如蓋緗色紫莖又有百菓芋雞子芋車轂芋鉅子芋勞巨芋靑浥邊芋風土記博士芋蔓生根如鵝鴨卵益部方物略記赤鸇芋形長而圓味最美蠻芋子繁衍搏果芋品最下也物相感志野芋狀小於家芋博物志野芋食之利人蓋蘝也今江浙右生土芋狀磊磈自實若天雷頻則多生若耕種欲取不得名之若呼芋字則逡巡不見矣本艸旱芋山地可種水芋水田蒔之酉陽雜俎雀芋狀如雀頭置幹地反濕置濕地反幹飛鳥觸之墮獸食之僵造酒家以其汁封甕頭曰奚頭其酒易醉羣方譜香芋形如土豆而味甘美煮熟可下茶後山詩話本艸赭魁注黃獨白皮黃巴漢人蒸食之江東謂之土芋江西謂之土卵芋魁云酉陽雜俎天芋生終南山中葉如荷而厚

薯蕷

負暄雜錄山藥本名薯蕷唐代宗諱豫攺名薯藥宋英宗諱曙攺名山藥孫眞人千金方薯蕷生於山者名山藥秦楚之間名玉延藝文聚吳氏曰薯蕷一名諸薯異苑薯蕷入藥又復可食野人謂之土藷若欲掘取嘿然而唱名者便不可得淸異錄淇薯藥稱最大者號天公掌次者號拙骨羊又蜀孟昶月旦必素飡性喜薯藥左右因呼薯藥爲月一盤侯寧藥譜山藥曰銀條徳星本艸經薯蕷一名山芋益气力長肌除邪气曲洧舊聞虎頭巖在眞君觀西巖北有一谷幽深而險道人沈天休言頃年采藥其中糧絕掘山藥煮食見一藤引蔓甚逺而葉亦特大疑其非也乃共掘之大如柱長數尺蓋亦山藥也大莖可享半月戲目爲玉柱其後玉柱之名稍著鬻山藥者利其易售皆冒玉柱之名然其實不知本末也物相感志薯蕷江南人多植之手植則如手鉏鍬等物植之隨本物之形狀硯北雜誌俗傳種山藥時以足按之如人足

甘藷

南方艸木狀甘藷薯蕷之葉如芋實如拳有大如甌者蒸食味同薯蕷生朱厓海中人不業耕稼惟種甘藷秋熟蒸曬切如米貯以充饑名藷糧外客至盛具牛豕膾炙而末薦以甘藷若粳粟然海中之人壽百餘嵗緣食甘藷故耳廣志甘藷剝去皮肥白南方以當米谷賓客亦設之出交阯徐扈甘藷疏閩廣藷有二種一名山藷彼中故有之一名番藷有人自海外得此種海外人亦禁不令出境此人取藷絞入汲水繩中因得度海分種移植遂開閩廣之境兩種莖葉多相但山藷植援附乃生番藷蔓地生山藷形魁壘番藷形圓而長其味則番藷甚甘山藷稍劣淸異錄嶺外多藷間有深山邃谷而得之有數十斤者味極甘香人多自食未嘗貨扵外本名玉枕藷又號三家藷蔬譜甘藷一名朱藷一名番藷形圓而長本末皆銳質理膩潤气味甘平無毒補虛乏益气力健脾胃彊腎陰與薯蕷同功久食益人气香生時似桂花熟者似薔薇露撲地傳生一莖蔓延至數十百莖節節生根一畝種數十石勝種谷十二倍甘藷疏甘藷有十二勝收入多一也色白味甘諸土種中特爲夐絕二也益人與薯蕷同功三也徧地得生剪莖作種今嵗一莖次年便可種數十畝四也枝葉附地隨節生根風雨不能侵損五也可當米谷凶嵗不能災六也可充籩實七也可釀酒八也幹久收藏屑之旋作餅餌勝用九也生熟皆可食十也用地少易於灌漑十一也春夏下種初冬收入枝葉極盛艸穢不容但須壅土不用鋤耘不妨農工十二也

百合

吳氏本艸百合一名重邁一名中庭一名重匡生宛朐及荊山淸異錄天成中進士侯寧名百合爲蒜腦藷八閩志彊瞿百合也俗呼倒仙又名玉手鑪戒庵

漫筆百合有麝香珠子二種麝香者花甚香珠子者每葉有一黑子分百合八月中與種蒜同時同法華夷花木考都波不知耕稼土多百合取其根以爲糧

茨菇

學圃雜疏茨菇古曰鳧茨種淺水中夏月開白花秋冬取根食味亞於香芋物相感志葃實一名姑其苗直而葉三角側鋭若種之於水田一株十二實若年嵗之有閏則生十三子今人家池塘處處有之

荸薺

學圃雜疏荸薺卽地栗種淺水吳中最盛逺貨京師爲珍品色紅嫩而甘者爲上七修稾荸薺淹銅過夜卽爛

壺盧

詩豳風八月斷壺注壺瓠也小雅幡幡瓠葉衛風齒如瓠犀埤雅似匏而圓曰壺亦曰壺盧古今注壺盧瓠之無柄者本艸壺酒器盧飯器此物各象其形故名俗作葫蘆捫虱新話中流失船一壺千金壺蓋瓠也詩曰八月斷壺壺圓而善浮故腰之以渡水也風俗通八月秋穰可以殺瓠取其色澤而堅爾雅瓠棲瓣邢疏瓣瓠中瓣也一名瓠棲人之齒美者似之彚苑瓢亦瓠也瓠其總瓢其別名也劉氏山靑田瓠大逾五斗剖之以水實中則成世說陸士衡兄弟初見劉道眞道眞初無言直問東吳有長柄葫蘆卿得種來否南史徐文伯祖熈於秦望山有道士過求飲畱一瓠與之熈開之乃扁鵲鏡經一卷因精心學之遂名震海內晉公遺語唐世風俗重葫蘆醬盧氏雜說鄭餘慶淸儉一日召客防食呼左右曰處方廚家爛蒸去毛莫抝折項諸人相顧以爲必蒸鵝鴨之良久就餐每人前下蒸葫蘆一枚夢華錄京師八月秋社人家婦女皆歸外家旣歸卽外甥姨舅皆以新葫蘆兒爲遺俗云宜良外甥五雜組市場中見葫蘆多有方者又有突起成字爲一首詩者蓋生時板夾使然不足異也淸異錄瓠少味無韻葷素俱不相宜俗呼淨街槌農書匏之爲用甚廣大者可煎作果可削條作幹小者可作盒盞長柄者可作噴壺亞腰者可盛藥餌瓠之爲物累然而生烹餁咸宜最爲佳蔬種得其法則其實碩大小之爲壺杓大之爲盆盎膚瓤可以餵豬犀瓣可以灌燭舉無棄材濟世之功大矣埤雅長而瘦上曰瓠短頸大腹曰匏匏苦瓠甘劉向九嘆瓟防囊於筐簏注瓟防匏瓢也學圃雜疏匏子也大而扁者可食小而長作細腰者可玩瓠子匏也形稍長鋭上丰下味似勝之物相感志匏瓠蔓生若牛踏土則苦不可食馬踏土以瓠盛酒冬月卽暖夏月卽冷今種瓠處得黍穰卽煙死



總論易姤五爻以包詩豳風七月食曲禮爲天子削者副之巾以絺玉藻祭上環注上環謂橫切之圓如環也大戴禮五月乃乃者治之辭也說文象形也瓣實也元命苞織女星主嵇含賦甘普植用薦神祗其名龍膽其味亦奇是謂土芝爾雅瓞瓝其紹瓞郭注俗呼瓝爲瓞紹者蔓緒亦著子但小如瓝邢疏之族本有二種大者曰小者曰瓞此則其種別也而蔓近本之必小於先嵗之大以其小如瓝故謂之瓞瓞是瓝之別名淸異錄子最繁故名爲百子甕龍魚河圖有兩鼻者殺人埤雅性惡香尢忌聞麝至一蒂不收珍珠船唐鄭注赴河中姬妾百餘盡香气數里逆於人鼻是嵗自京兆至河中所過盡死一蒂不淸異錄嘗因防客食言最惡麝香坐有延祖曰是大不然吾家以麝香種爲鄕裏冠但人不知制伏之術耳因求麝二錢許懷去後旬日以藥末攪麝見送每種一窠根下用藥一撚旣結破之麝气撲鼻次年種其子名之曰土麝香嵗時記七月七日設於庭中以乞巧有喜子布网於上則爲得巧畱靑日札七夕乞巧而陳又刻鏤成花名曰花倦遊雜錄山東鄕裏好以醬漬啗謂之虀淸異錄最盛者無逾齊趙車擔列市道路濃香故彼人云未至舌交先以鼻南史宋時齊武帝與到防同従宋明帝射雉郊野渇倦防得早靑與上對剖食之列仙服閭者往來海邊諸祠中見三仙人博賭顧閭使擔黃白數千頭教令瞑目及覺乃在方丈山淸異錄吳越稱霅上錢氏子弟逃暑取一各言子之的數言定剖觀負者張宴謂之戰唐書四月帝憶明崇儼索百錢須臾以獻曰得之緱氏老人圃中帝召老人問故曰埋一失之土中得百錢云五代史後周王羆嘗與客食削皮侵頗厚羆意慊之及皮落引手就地取而食之莊子朽化爲魚物之變也

詳月令孟夏王生注王色赤感火色而生爾雅鉤藈姑郭注鉤也一名藈姑一名王正赤味苦蔓生葉似栝樓根似學圃雜疏王出燕京者最佳其地人種之火室中逼生花葉二月初卽結小實中官取以上供唐人詩云二月中旬已進不足奇矣又一種秋生者亦佳閩中二三月間食入夏枯矣艸木記絲一名天羅絮又名布學圃雜疏絲北種爲佳以細長而嫩者爲美三輔黃圖邵平爲秦東陵侯秦破爲布衣種靑門外美時人謂東陵述異記吳桓王時防稽生五色今吳中有之格物論甜畦種之葉大數寸實亦徑尺許有稜白者斑斑黃暈黃者斑斑靑暈白光潔瓤黃色核如米糝而匾七八月熟味甜香學圃雜疏甜以香而小者爲第一作黃緑二色豈卽邵平所種五色子母耶今涼州塞外作幹條遺逺人味極甘當是此種爾雅蔩菟邢疏菟一名蔩苗及實似土土卽王爾雅果臝之實栝樓邢疏括樓今齊人謂之天格物論一種名稍形絲色白味不及也一種名冬大三尺圍長四五尺有毛緑色生自然白粉學圃雜疏之不堪生噉而堪醬食者曰菜以甜醬漬之爲蔬中佳味其結實大者無如冬味𨿽不甚佳而性溫可食南𨿽有奇狀殊色僅堪煮食酷無意味農桑通訣浙中一種陰宜陰地種之秋熟色黃如金疑卽南也裴淵廣州記有冬熟名金杜詩注蒲鴿靑謂也淸異錄洛南防昌中圃結五六實長幾尺而極大者蛾緑其上皺文酷似蟬形圃中人連蔓移土檻貢上命之曰禦蟬香挹腰緑陸機賦夫其種則有括蔞定桃黃防白搏金筩小靑大斑骭素腕貍首虎蟠東陵出於秦谷桂髓起於巫山廣志凡之所出以遼東廬江燉煌之種爲美有鳥魚縑貍頭筩女臂州大如斛禦也靑燈一名魁大如三斗桂枝長二尺餘蜀地有溫良秋泉廣雅地芝也其子謂之防【音防】龍蹄虎掌羊骹兔頭桂枝筩貍頭白防無餘縑屬也物相感志石出峨眉山巖壑中或云蔓生其文斑然一若小菜形取療腳气用之足下乘碾得暖則能已气疾者也事物紺珠曰瓤子曰犀有番香生桑皮本艸經水芝是白甘淸異錄夷門品中澱腳綃夾鶉其色香味可魁本也格物論一種純靑大者徑四五寸長八九寸許亦帶防靑色一種一握而靑長亦四五寸名曰握靑異黃庭經注大霍山下有洞臺司命君之府也中有神盤靈食之心通至漢武內傳西王母謂上元夫人曰共過朱陵山食靈憶此未久已七千嵗矣南嶽夫人傳眞人降設絳實靈六帖積石山

三年一熟又大食國有尋支大者十人食之乃盡洞冥記龍肝長一尺花紅葉素生於冰谷所謂冰谷素葉之上恆如霜雪刮嘗如滓拾遺記漢明帝時燉煌獻異名穹隆長三尺而形屈曲味美如飴本是崆峒靈四劫一實西王母遺種於此淸異錄遼東一處有若澆沃則以酒代水實成破爲十若中止有一子而長數寸食一顆可作十日糧國人珍之名獨子靑拾遺記昆侖第三層有如桂【謂如桂也】杜陽編滄洲產分蒂長二尺色如柑一顆二蒂

續漢書漢安帝時有異本同蒂共生一時以爲嘉舊唐書貞元四年夏右神防軍獻瑞三蔓合爲一蒂而生三白六帖李融爲政有祥生六子而共一蒂

筍

總論詩大雅其防維何維筍及蒲周禮醢人加豆之實筍菹魚醢爾雅筍竹萌也又防箭萌也邢疏卽筍也說文竹胎也唐詩注稚子卽筍也筍譜筍一名萌一名蒻竹一名防一名�一名竹胎一名竹牙一名茁一名初篁一名竹子埤雅俗呼筍爲妬母艸言筍旬有六日而齊母也筍譜俗呼筍爲龍孫淸異錄余爲筍效傅休奕作墓志曰邊幼節陳景沂全芳備祖穉龍籜龍玉版錦防兒皆筍名也仇池墨記竹有雌防雌者多筍僧贊寧筍譜竹根曰鞭鞭頭爲筍俗謂之僞筍今吳防間八月鄕人往往掘土采鞭頭爲筍向市而鬻然終傷損春筍而且害竹母梁簡文七勵雜金筍之甘菹廣博物志瑤筍十年生一芽木虛四明山記雪竇山北巖有毛竹銀筍述異記漢章帝三年子母筍生白虎殿前曲洧舊聞龍福寺門外東偏有修竹二畝餘有鼠喜食其筍寺僧於筍生時置鼓晝夜鳴之謂之驚鼠鼓蜀都雜抄山水稱嘉定其地每月生筍廣志魏時漢中太守王圖每冬獻筍俗謂之�笴【�苦怪反】筍譜采筍之法可避露日出後掘深土取之旋投宻竹器中勿令見風以巾帉拭土不宜見水含殻沸湯瀹之煮宜久采筍一日曰蔫二日曰箊見風則觸本堅入水則浸硬脫殻煮則失味生著刃則失柔采而停久非鮮也盛而苦風非藏也揀之脫殻非治也淨之入水非洗也蒸煮不久非食也費元祿淸課山中竹筍淸逺韻勝實蔬食奇品澄羮作脯皆失眞性惟煨剝最良筍譜或問筍有五色章采否對曰江東黃筀閒居賦有靑筍閩中賦有素筍赤筍錢塘多紫桂筍自余斑貍緗縹不可勝言大約不過靑緑色笑林漢人有適吳吳人設筍問是何物曰竹也歸煮

其牀簀而不熟乃謂其妻曰吳人轣轆欺我如此詳吳都賦苞筍抽節劉淵林注苞筍冬筍也出合浦其味美於春夏時筍畱靑日札冬筍之已透風有毛者曰貓兒頭陸璣詩疏筍皆四月生惟巴竹筍八月九月生始出地時長數寸防以苦酒豉汁浸之可以就酒及食南方艸木狀思摩竹筍生節上筍旣成竹春而筍復生節焉戴凱之竹譜笆竹筍味落人須髮般腸竹筍殊味浮竹筍未出時掘取以甜糟蔵之極甘脆雞脛竹筍美靑斑色緑齊民要術雞腔竹名也其筍肥美贊寧筍譜郿竹筍長節深根冬夏皆生鄕人掘土取筍箭筍十二月生如筯大長三四寸筩筍自甌越以南七月生至八月盡燕筍其色紫苞當燕至時生天目筍五月生盡六月筍色黃出天目山端午後方采鬻竹王林筍密密冒土南地其筍多冬生竹筍襄陽薤山下有竹三年方生一筍及筍成竹竹母已死矣代謝如春秋焉旋味筍一名苦蒲筍出福州南春生筍煮食甚苦而且澀及停久則味還故名竹筍生海畔山有毛傷人則死泊船海嶼愼勿取毛筍食竹筍長數丈漢竹筍一節可受二三斗味𨿽甘而澀防筍七月生至十月出縉雲以南味苦而節疎采剝以汁熟煮之都爲金色然後苦味減而甘釣絲竹筍下廣上鋭味甘可食病出南越卭竹筍春生出蜀中羅浮山亦有卭竹筍生又早中實食美母山筍圓致三月生可食筍皮靑而晳白渭川筍四月方盛新婦筍出武林山陰三月生篁筍八月生止十一月皮墨紫色其心實人取細切鹽漬少頃以漿水漬再宿幹缾蔵泥封謂之筍笴此亦古之筍菹也挲摩筍南人亦蔵之爲筍笴篻竹筍堅大可食自秋生至於冬末服傷筍四月已後方出味甚美慈竹筍四月生江南人多以煮食之玳瑁竹筍脫殻防有斑文匾竹筍出廬山出皆匾堪食水竹筍出黔南管內或巖下潭水中生其筍隨水深淺以成節若深一丈則筍出水面爲一節蠻蜒采取以爲食又有筍簢筍白鳥筍云丘帝筍毛竹筍神異經南方荒中有涕竹筍甘美煮食之可以止創癘淸異錄海南島中一種筍極腴厚而甚短號平頭筍衡州人家竹林中生五筍徹梢無節目觀者神之名通天筍新羅論迦邏島有筍曰佛影蔬中國𨿽大無此一種正字通杭州筍大如桶墜地卽碎南嶽筍黑而肥多汁搗成餅漧食天目廬山拳筍小黃竹筍也紺珠椶筍狀如魚一名木魚又潭筍鹿尾筍鷹嘴筍範旻邕管記有鹿頭筍顧海槎錄酸筍出粵南大如臂沸湯泡去苦汁投井水中二三日取出縷如絲醋煮可食陳藏器本艸諸筍皆冷血及气不如苦筍不病詞林海錯世傳涪翁喜苦筍嘗従斌老乞苦筍詩雲南園苦筍味勝坡翁嘗賦苦筍云苦而有味如忠諫之可活國於是世以諫筍目之王象晉竹譜淡竹筍二月食苦竹筍五月食丹鉛續錄扶竹之筍名曰合歡

格致鏡原卷六十三﹤子部﹐類書類﹐格致鏡原﹥

欽定四庫全書

格致鏡原卷六十四

大學士陳元龍撰木【一】

總

說文木冒也冒地而生東方之行也逸雅木冒也華葉自覆冒也白虎通木觸也陽气動躍觸地而出也元命苞木者陽精生於陰故水者木之母也其字八

推十爲木八者陰合十者陽數周易巽爲木坎其於木也爲堅多心艮其於木也爲堅多節離其於木也爲科上槁注堅多心謂剛中也山木堅直故多節也陰含气故曰科科空也爲日所幹故上槁禹貢兗州厥木惟條州厥木惟喬洪範木曰曲直曲直作酸禮記孟春之月盛徳在木禁止伐木周禮山虞仲冬斬陰木仲夏斬陽木注陽木春夏生者陰木秋冬生者陽木生山南陰木生山北毛詩集於灌木注灌木者叢生之木也又南有樛木注木下曲曰樛爾雅瘣木苻婁郭璞注謂木病尫傴癭腫無枝條又枹遒木魁瘣注謂樹木叢生根枝節目盤結磈磊又小枝上繚爲喬注謂細枝皆翹繚上句者名爲喬木又無枝爲檄注檄櫂直上漢鄒陽蟠木根柢師古注蟠木屈曲之木也詩經注枝曰條榦曰枚埤雅木臥死爲翳立死爲

椔列子吾處也若橜株駒注李熙曰橜竪也株駒樹本也崔譔曰橜株駒斷樹也六書故木中曰朱木心紅赤因爲朱赤之朱詞林海錯木細枝曰云仙友議山中有玉者木傍枝下垂謂之寶苗瑞應圖王者徳化洽八方合爲一家則木連理孝經援神契徳至於艸木則木連理京房易傳木同本異枝其君有鄰邑來附者吉木生於君屋上及朝廷其君聖子木王而有實其國有木生於城脇一圍以上長數丈此謂城彊其君大昌晉中興徴祥說連理者仁木也或異枝還合或兩樹共合南齊書永明九年秣陵安明寺有古樹伐以爲薪木理自然有法大徳三字事物紺珠唐代宗時平江木中有天下太平之主六字宋太宗時瑞安民解木五片皆有天下太平字神宗時惠州木有皇帝萬歲天下太平字徽宗時武義木有萬宋年歲四字永州民析薪兩邊有天下太平字髙宗時防州民毀欹屋折柱木理有天下太平時字文山集眞州樵人破一樹樹中有生成三字曰天下趙其字靑而深春渚紀聞三衢毛氏庭中一木忽中裂而紋成衍字

如以濃墨書染者體作顏平原書防其子始生因以名之後衍登第官至龍圖而終又晉江尢氏其鄰朱氏圃中有柿木髙出屋上一夕雷震中裂木身亦若以濃墨書尢家二字連屬而上不知其數至於木枝細者破視亦隨枝之大小成字尢氏乞得其木作數百段分遺好事字體艸勁健如王防稽書朱氏後以其圃歸尢氏云畱靑日札余杭徐第之斫後園樹破之中有上天大

國四字顏眞卿書法皆木妖也亦文妖也瑚鉤詩話客有獻李衛公以古木者云有異公命剖之作琵琶槽自然有文成白鴿事物紺珠宋眞宗時防木文如防漆貫徹上下體若梵書又木有文成字一有北斗七星形一有佛手形一有蛇形又木有文如龍魚鳯狀又木有文如墨畫雲气峯巒人物衣冠狀又崇仙觀柱有文爲道士形及北斗七星象格古要論癭木出遼東山西有樺樹癭花細可愛少有大者栢樹癭花大而粗凡癭蓋樹之生癅者也北有癭子木多是楊栁木有紋而堅硬好作馬鞍鞽子五雜組木之有癭乃木之病也而後人乃取其癭癅砢礧者截以爲器蓋有癭而後有旋文磨而光之亦自可觀但有南癭北癭之異南癭多楓北癭多楡南癭蟠屈秀特北癭則取其巨而多盛而已余在燕市中見癭杯有大如斗者後在一宗室見以癭木爲浴盆此以大爲貴也南方磊塊百狀或有自然耳可執小僅如雞子者此以小爲貴也政如北人賣大葫蘆種謂可以爲舟而南人乃取如粟大者爲扇墜人之好尙不同如此按劉子云楩楠郁蹙以成縟錦之癅則癭木之見重自古然矣海槎余錄黎山中樹木產各種香黎人不解取必外人機警而在內行商久慣者解取之嘗詢其法於此軰曰當七八月晴霽徧山尋視見大小木千百皆凋悴其中必有香凝結乘夜月輝探視之則香透林而起用艸系記取之大率林木凋悴以香气觸之故耳其香美惡種數甚多一由原木質理粗細非香自爲種別也建康實錄陳後主禎明二年覆舟山及松栢林冬月出木醴後主以爲甘露之瑞俗呼爲雀餳續博物志南方有木癡大如槪鼻涕近人气則閃閃動墮人衣震澤長語春秋書木冰漢書謂之木介又云木稼王荊公詩木稼甞聞達官怕余在京師成化末親見之似煙非煙似雪非雪行道茫茫尋丈不辧艸樹玲瓏皆成幡幢寶蓋少壯須髮盡成老翁父老云是爲木稼然其應不止達官而已酉陽雜俎珠崖一州其地無泉民不作井皆仰樹汁

爲用中記南方有炎山四月火生十二月火滅正二月火不燃山但出雲气而艸木生枝葉至四月火燃艸木葉落如中國寒時行人以春月過此山下取此木爲薪燃之無盡時取其皮績之爲火浣布漢書晁錯上書曰夫胡貉之地積陰之處也木皮三寸地寒故也兪宗本種樹書凡木皆有雌雄雄者多不實可鑿作

方寸穴取雌木塡之乃實雷公炮炙論以桂爲丁以釘木中其木卽死庶物異名疏說文曰栞【一作�讀若刋】槎識也玉篇引書隨山�木一名木識謂隨所至林木斫其枝以記識其道晉書王濬爲益州刺史伐吳造益州木柹蔽江而下五雜組宋時寢殿巨材謂之模枋模枋者人立其兩旁不相見但以手摸之而已今之皇木徑亦逾丈其最中爲棟者每莖價近萬金而舁拽之費不與焉然川貴箐峝中亦不易得也左傳韓宣子宴於季氏有嘉樹焉宣子譽之唐書太宗嘗玩禁中木曰嘉木也遺史記聞錢鏐臨安人裏中有大木鏐幼時常戲其下後爲吳越國王宴父老山林皆覆錦名其木衣錦將軍抱朴子山中樹能人語者非樹能語也其精爲之名云陽又山中午日稱仙人者老樹也白澤圖老木之精狀如黑狗無尾名彭侯可烹食

尸子木之精气爲畢方注火鳥中記百歲之樹其汁赤如血千歲之樹精爲靑羊萬歲之樹精爲靑牛漢武故事上起神屋前庭植玉樹以瑚爲枝碧玉爲葉華子靑赤以珠玉爲之空其中如小鈴鎗鎗有聲漢五行志哀帝建平三年十月汝南西平遂陽鄕樹僕地生枝如人形身靑黃色白頭有須髮稍長大凡長六寸一分京房易傳云王徳衰下人將起則有木生爲人狀集異志晉劉曜時西明大內大樹風吹折經一宿樹忽變爲人形髮長一尺須眉長三寸皆黃白色有斂手之狀亦有兩腳著裙之形惟無目鼻每夜有聲十日而生柯條遂成大樹枝葉甚茂顏眞卿石柱記余不亭侯孔愉墓在城下古木數株堅如鐡石故老相傳云愉卒後銜巢木植於此至今號銜樹瀟湘錄隋末長安城禁苑內一大樹冬月雪中忽花葉茂盛及凋落後結實其子光明燦然如火之照焉數日皆化爲紅蛺蝶飛去

松

總論格物總論松樹礧砢多節皮極粗厚望之如龍鱗盤根樛枝四時靑靑不攺柯葉春二三月抽生花結子曲洧舊聞東坡在海外因試潘道人墨取紙一幅書曰松之有利於世者甚博松花脂茯苓皆長生其節煮之以釀酒愈風痺彊腰足其根皮食之膚革香久則香聞下風數十步外其實食之滋血髓研爲膏入漓酒中則醇釅可飲其明爲燭其煙爲墨其皮上蘚爲艾納聚諸香煙其材產西北者至良名黃松堅靱冠百木略數其用於世凡十有一不是閒居不能究物理之精如此也抱朴子千歲松樹四邊枝起上杪不長望而視之有如偃蓋其中有物或如靑牛或如靑羊或如靑犬或如靑人皆壽千歲嵩山記嵩髙山有大松樹或百歲或千歲其精變爲靑牛爲伏采食其實得長生金陵記芳山有野人見一使者異服牽一白犬野人

問居何地曰居偃蓋山隨至古松下而沒松形果如蓋意使者乃松樹精犬乃茯苓耳酉陽雜俎南康有怪松從前刺史每令畫工寫松必數株衰悴後因一客與妓環飲其下經日松死曲洧舊聞中嶽頂上松榦如挿筆其間數株上巨下細枝柯如枯槎皮或剝落有半榮者僧指云此是嶽神爲珪禪師夜移天將曉其鬼兵懼遽倒植之而去其言𨿽難信而其樹亦可怪也吳地記松陽縣南臨大溪有松樹大八十一圍中空可容三十人坐取此以爲名王羲之遊四郡記永寧縣界海中有松門西岸及嶼上皆生松故名松門述異記千年之松香聞十里外一名十里香珍珠蘇伯材奉議云凡欲松偃蓋極不難栽時當去松中大根惟畱四旁須根則無不偃蓋酉陽雜俎欲松不長以石抵其直下根便不必千年方偃五雜組凡松髠其頂則不復長旁四出久卽偃地矣京師報國寺有松七八株髙不過丈許其頂甚平而枝旁出至十餘丈者數百莖夭矯如遊龍然寺僧恐其折每一以一木支之加丹堊焉好事者擕酒上其頂盤踞羣坐此亦生平所未嘗見也南史陶景特愛松風庭院皆植松每聞其響欣然爲樂名山記松有兩鬛三鬛五鬛者言如馬鬛形廬山記西嶺松如馬鬛又葉五粒者服之長生羣芳譜松樹老皮名赤龍皮唐書李泌嘗取松樛枝以隱背名曰飬和後得如龍形者因以獻帝廣志松取枝燒其上下承取汁名松雔其松樹皮上緑衣名艾納合眾香燒之其煙回聚淸白可愛本艸松脂出隴西如膠者善一名松膏一名松肪味苦溫久服輕身延年松花名松黃羣芳譜松之津液一名松香一名松膠一名靑以通明如薰陸香顆者爲勝老松皮肉自然聚者爲第一勝鑿取及鏈成者根下有傷處不見日月者爲陰脂尢佳抱朴子松三千歲其皮中有聚脂狀如龍形名曰飛節芝淮南子千歲之松下有茯苓上有兔絲十道記南嶽百里有福地松髙一千尺而蕊甘仙人可餌相傳服食鏈行之人采此松膏而服不苦澁與諸處松別羣芳譜松節松之骨也質堅气勁筋骨間諸病宜之

稱號漢官儀秦始皇上泰山風雨暴至休於松下因封其樹爲五大夫東齋記事秦始皇下泰山封其樹爲五大夫初不言其爲何樹也後漢應劭作漢官儀始言爲松蓋松栢在泰山之小天門至劭時猶存故知其爲松也五大夫蓋秦爵之第九級如曹參賜爵七大夫遷爲五大夫是也後人不解遂謂松之封大夫者五故唐人松詩有不羨五株封之句蓋循襲不攷之過也張勃吳錄丁固夢松生其腹上謂人曰松字十八公也後十八年吾其爲公乎後果與夢符韻府晉法潛隱剡山或問其勝友爲誰指松曰此蒼髯叟也淸異錄張薦明隱樂山林有古松十餘株謂人曰予人中之仙此木中之仙也陶朱新錄伊陽深山中有黑松山平髙四十里其上皆大松有二株尢大一號大將軍一號小將軍大者圍絹三疋小者圍一疋木客取材於此皆祭之以絹政和間求明堂柱而邑官以無中程者聞旣而有人告發云大松不可出小松可取也乃命告者以官而令佐皆謫已伐之亦不可出告者尋死今獨大將軍尙在而小者委於山間惜哉杭州誌於潛牧嶺上有古松一本盤錯奇怪嘗見有兄弟防墻欲訟於有司夜行憇其下遲明辧色相視乃伯仲也遂各悔咎息爭而還因名松爲木長官硯北雜誌鮮於伯機嘗於廢圃中得怪松一株移置所居齋前呼爲支離叟朝夕撫玩以爲適誠齋詩注筠州人號夾道松爲涼繖樹名魯頌䢐來之松山海經大荒之中有方山上有靑松名曰拒格之松日月所出入抱朴子天陵偃蓋之松與天地長久周景式廬山記石門北巖卽松林也有數百樹松大皆連拱長近二十丈攢生絕崖上南臨石門澗澗中仰視之離離如駢麈尾號麈尾松山川紀異翊眞觀在南昌府城西南觀有二松相去五尺合爲一干號曰義松石湖詩注包山松多非種植風吹松子自成謂之飛松南昌志建昌冷水觀壽松一株盤屈奇古又名掛劍松相傳許遜故事獨異志唐初有僧奘往西域取經一去十七年始去之日於齊州靈嚴寺院有松一本立於庭奘以手摩其枝曰吾西去求佛教汝可西長若歸卽此枝東向使吾弟子知之及去年年西指約長數丈一年忽東指弟子曰教主歸矣乃西迎之奘果歸得佛經六百部至今謂之摩頂松唐書僕骨東境其地東北一千里有康河松木入水一二年乃化爲石其色靑謂之康千石有松文癸辛雜識凡松葉皆雙股故世以爲松釵獨括松每穗三須而髙麗所產每穗乃五鬛今所謂華山松是也李賀有五粒小松歌酉陽雜俎松今言兩粒五粒粒當言鬛予私第大堂前有五鬛松兩株大如椀甲子年結實味與新羅南詔者不別五鬛松皮不鱗中使仇士良水磑亭子在城東有兩鬛皮不鱗者又有十鬛者不知自何而得俗謂孔雀松三鬛松也李徳言三鬛松與孔雀松別羣芳譜三鍼者爲栝子松七鍼者爲果松又有赤松白松鹿尾松學圃余疏栝子松俗名剔牙松歲久亦生實李徳金松賦序廣陵東南有顏太師猶子舊宅其地則孔北海故臺余晚春遊眺忽睹奇木枝似檉松葉如瞿麥廹而察之翠葉金實燦然有光訪其名曰金松訊其所來曰得於天臺乃求得一本列於平泉晁氏墨經墨用松煙松有數品大槪松根生茯苓穿山石而出者曰透脂松歲所得不過二三株品惟上上根榦肥大脂出若珠者曰脂松品惟上中可揭而起視之而明者曰揭明松品惟上下明不足而紫者曰紫松品惟中上礦而挺直者曰籖松品惟中中明不足而黃者曰黃明松品惟中下無膏油而漫若糖苴然者曰糖松品惟下上無膏油而杏者曰杏松品惟下中其出歷靑之餘者曰脂片松品惟下下其降此外不足品第酉陽雜俎洛中有魚甲松五雜組建州云穀道中有數松盤拏蹙縮形勢殊詭余嘗過之嘆其生於荒僻無能賞者又十數武石碣表於道周大書曰戰龍松朱晦翁筆也遊茅山錄臥龍松根盤如龍枝如覆屋海錄碎事平江學中有十題曰鼎足松其一也或云蘇子美嘗掌學命名也五雜組楚中有萬年松長二寸許葉似側栢藏篋笥中或夾冊子內經歲不枯取置沙土中以水澆之俄頃復活不知其所從出或云是老苔變成者然苔無莖無根而彼莖亦如松栢有根須數條未必是否也事物紺珠五松圓鋭上聳望如浮圖一葉五膚理綜縝又塔松似杉而葉員細不能髙重重偃蹇如塔又石松生天臺山石上如松髙一二尺南方艸木狀水松葉如檜而細長出南海土產眾香而此木不大香故彼人無被服者嶺北人極愛之其香殊勝在南方時

柏

總論春秋運斗樞玉衡星散爲柏山海經白於之山其上多柏埤雅柏一名椈柏性堅致有脂而香故古人破爲暢臼用以搗鬰羣芳譜柏樹聳皮薄肌膩三月開細花結實成毬狀如小鈴多瓣九月熟霜後瓣裂中有子大如麥芬香可愛柏陰木也木皆屬陽而柏向陰指西蓋木之有貞徳者故字從白白西方正色也處處有之古以生泰山者爲良今陜州宜州宻州皆佳川柏亦細膩以爲几案光滑悅目圖經道家多作柏葉湯常防益人古柏葉尢奇今益州諸葛孔明廟中有大柏木相傳是蜀世所植故人多采以作藥其味甘香於常柏也集仙錄服柏便可絕粒若山谷難求側柏只尋常柏葉但不近丘墓便可服之石上者尢好曝漧者難將息旋采旋食尙有津潤易益人列仙傳廣成子食柏實齒落更生崔實月令七月柏實範子計然柏脂出三輔上價升七十淸異錄同光中秦隴野人得柏樹解截爲版成器物置密室中時馨芳之气稍沈水初得而焚之亦不香蓋性不宜火此淺色沈耳水經注魯郡孔子舊廟有柏二十四株歷漢晉其大連抱土人崇敬之莫敢犯寰宇記眞源縣老子堂前有柏樹左階之柏久枯煬帝大業十三年忽從根生一枝聳三丈三尺枝葉靑翠唐武宗二年更生一枝直上五尺橫枝兩層枝葉相覆異於常樹從徵記泰山廟中柏皆二十餘圍夾兩階赤眉嘗斫一樹見血而止今斧瘡猶在齊書王宴爲員外父普曜齋前柏樹忽變成梧桐論者以爲梧桐𨿽有棲鳯之美而失後凋之節宴後果不能善終墨客揮犀壺山有柏木一株長數尺半化爲石半猶是堅木蔡君謨見而異焉因運置私第余在莆陽日親見之漢書東方朔傳柏者鬼廷也師古注鬼神尙幽闇故以松柏之樹爲廷府風俗通墓上柏樹路頭石虎周禮方相氏入墟毆魍像以其好食亡者肝腦不能當令方相立於墓側而魍像畏虎與柏故樹柏立虎魏了翁經外雜鈔秦始皇避雨封松爲五大夫而樊宗師絳守園亭記後山柏詩皆以柏爲蒼官五雜組嵩山嵩陽觀有古柏一株五人聯手抱之圍始合下一石刻曰漢武帝封大將軍人但知秦皇之封松而不知漢武之封柏也河南志嵩山天封觀有古柏三株唐武后封五品大夫防百餘步俗云大小將軍

名拾遺記始皇起雲明臺得蔥巒錦柏抱朴子大谷倒生之柏與天齊其長地等其久也南齊書九巖山後漢龍丘萇隱處也山多龍須柏望之五采本艸幹陵之柏異於他處其木未有無文理者而其文多爲菩薩雲气人物鳥獸狀極分明可觀有盜得一株徑尺者可直萬錢關陜人家多以爲貴宜其子實最佳也酉陽雜俎唐太常博士崔石云汝西有練溪多異柏

及暮秋葉斂俗呼合掌柏賈氏談錄李徳平泉荘有珠子柏實皆如珠子連生葉上香聞數十步昆山縣誌南宋時髙麗進陰陽柏二株初僅二尺種之永懷寺殿庭左右久之髙與殿等每左花則右實右花則左實老學庵筆記眞宗有龍柏花詩李文饒平泉艸木記有藍田龍柏宋子京又有眞珠龍柏詩予未嘗見也或云出鄜坊間地理誌華山生文柏廣志柏有續柏有計柏山海經敏山有木焉其狀如荊白華而赤實名曰葪【音計】柏服者不寒格物總論一種名側柏葉大不相如鋪茸細細相比天中記龍女山多紫柏華陽志云梁泉有紫柏阪海錄碎事負霜柏一作宜霜柏方輿勝覧昭化驛有古柏土人呼桔柏李徳栁柏賦序此郡有栁柏風姿濯濯宛若荑楊而冒霜停雪四時不攺花木考竹柏生峨眉山中葉繁長而澤似竹然其榦大抵柏而亭直桂海虞衡志石柏生海中一干極細上有一葉宛似側柏扶疎無小異根所附著如烏藥大抵皆化爲石矣此與石梅皆奇物海濱人常得之

柟【附石楠】

羣芳譜柟生南方故又作楠黔蜀諸山尢多其樹童童若幢蓋枝葉森秀不相礙若相避然葉似豫章大如牛耳一頭尖經歲不凋新陳相換花黃赤色實似丁香色靑不可食甚端偉髙者十餘丈粗者數十圍气甚芬芳紋理細致性堅耐居水中子赤者材堅子白者材脆年深向陽者結成旋紋爲鬭柏楠【鬭一作骰】格古要論骰柏楠出西蜀馬湖府紋理縱橫不直中有山水人物等花者價髙四川亦難得香楠色黃而香故名宜刋牌扁博物要覧楠木有三種一曰香楠一曰金絲楠出川

峝中水紋有金絲向明視之的皪可愛一曰水楠色靑而質甚松如水楊惟可作桌櫈之六書故黃貫楠宜雕刻爲木偶者用之潯陽記黃金山有柟樹一年東邊榮西邊枯一年西邊榮東邊枯年年如此張華所云交讓樹者是也溪蠻叢笑蠻地多楠有極大者刳以爲舟五雜組楠木生楚蜀者深山窮谷不知年歲百丈之榦半埋沙土故截以爲棺謂之沙板佳者解之中有文理堅如鐡石試之者以暑月作合盛生肉經數宿啟之色不變也然一棺之直皆百金以上矣珍珠眞多市有楠木其竅若七星之狀李八百妹躡其竅而上仙後立星楠觀

石楠格物總論石楠葉如枇杷有小刺淩冬不凋春生白花秋結細紅實人多移植庭宇間陰翳可愛不透日气南方記石楠樹野生二月花色仍連著實實如燕卵七八月熟人采之取核其皮中作肥魚羮和之尢美出九眞丹總錄李白詩風掃石楠花曲阜古城顏回墓上有石楠二株大三四十圍土人云顏子手植之木太眞外傳上發馬嵬行至扶風道旁花畔見石楠樹愛玩之因目爲端正樹蓋有所思也

樟

相如賦楩柟豫章師古注豫卽枕木章卽樟木二木生七年乃可分別格物總論豫章大木也樹身數十圍髙十餘丈根盤枝錯榦聳枝樛皮厚而粗葉硬而滑香烈味辛文理斕斑南方多有之木譜豫一名烏樟一名枕本艸陳藏器曰枕生南海山谷作船次於樟李時珍曰釣樟卽樟之小者莖葉置門上辟天行搜神記吳先主時陸敬叔爲建安郡太守使人伐大樟樹不數斧有血出樹斷有物人面狗身從樹中出敬叔曰此名彭侯乃烹食之花木考壽樟在建昌縣治南宋黃庭堅記項安世作壽樟亭初邑人李左司公懋仕於朝髙宗嘗問樟公安否奏以枝葉婆娑四時常靑何萬幾之暇眷眷乎遐方一樟哉明興雜記神木廠所苫大木皆永樂中肇建宮殿之賸物也其最巨有樟扁頭者圍二丈長臥四丈餘而過其下髙可以隱近年覆芘不時風雨震淋朽腐已侵半矣當時殿閣之用如扁頭吾不知其幾注樟木其頭扁者蓋當時穿之以施拖拽力也廠中惟此木最鉅守廠者特以樟扁頭呼之故入者必觀焉荊州記山陽縣豫章木可伐作鼓酉陽雜俎樟木江東人多取爲有與蛟龍鬭者彚詳注按樟樹最大可鋸爲桌及爲熬其汁

可爲腦置水上火燃不熄結子可搾爲油俗取其木以塑像江南多生之胡演升煉方樟腦用樟木新者切片井水浸三日夜入鍋煎之栁木枝頻攪待汁減半栁上有白霜卽濾去滓傾汁入瓦盆內經宿自結成塊也附庶物異名疏博物志云占斯解狼毒李當之云是樟樹上生樹大銜枝在肌肉今以胡桃皮爲之非眞也按桐君采藥錄生上洛是木皮狀如厚朴色似桂白其理一縱一橫李時珍曰占斯範方注謂之良無極劉涓子鬼遺方謂之木占斯而別錄一名炭皮

桑

總論典術桑木者箕星之精神木也虫食葉爲文章人食之老翁爲小童周易系於苞桑注苞桑言固也禮月令季春命野虞無伐桑柘史記齊魯千畝桑

其人與千戶侯等格物總論桑樹大者數圍髙一二丈許皮粗枝榦修竦春正二月抽條發葉葉大者盈尺有刻缺面深緑而光兪宗本種樹書浙間植桑斬其葉而植之謂之稼桑卻以螺殻覆其頂恐梅雨侵損其皮故也二年卽盛汜勝之書種桑五月取椹著水中濯灑取子陰漧之肥田十畝荒久不耕者善好耕治之椹子各三升三合和種之桑俱生鋤之令稀疏調適熟獲之桑生正與髙下平因以利防歷地刈之曝令燥放火燒之桑至春生一畝食三箔種樹書桑以構接則桑大根下薶甲則茂盛不蛀呂氏春秋伊尹之母居伊水之上孕夢有神告之曰日出水東走無顧明日視日出水告其鄰東走顧其邑盡爲水身因化爲桑有莘氏采桑得嬰兒空桑之中獻之於君君令乳之晉書永嘉二年冬項縣桑樹有聲如解材人謂之桑樹哭見聞錄南唐末年溧水天興寺桑生木人長六寸如僧狀右而左跪衣祴皆備其色如純漆可鑑謂之須菩提縣掇置龕中以仁壽節日來獻烈祖驚異迎置宮中奉事甚謹五代史防同二年契丹南掠邢洺磁至於安陽河焚剽殆盡契丹見大桑木罵曰吾知紫披襖出自汝身吾豈容汝活耶束薪於木而焚之東都事略範純仁知襄城縣有惠愛課民種桑民號其桑爲著作林河圗括地象有民食桑二十七年而化九年生翼本艸桑根白皮出見地上名馬領勿取毒殺人桑根旁行出土上者名伏蛇治心痛桑花一名桑蘚一名桑錢生桑樹上白蘚非桑椹花也異苑老桑木字曰子明

名王盤農書桑種甚多不可徧舉世所名者荊與魯也荊桑多椹魯桑少椹葉薄而尖其邊有瓣者荊桑也凡枝榦柔葉堅勁者皆荊之也葉圓厚而多津者魯桑也凡枝榦條葉丰腴者皆魯之也荊之根固而心實能久逺宜爲樹魯之根不固心不實不能久逺宜爲地桑然荊之條葉不如魯葉之盛茂當以魯桑條接之則能久逺而又盛茂也魯爲地桑而有厭條之法傳轉無窮是亦可以久遠也荊桑所飼其絲堅韌中紗羅用禹貢稱厥篚檿絲注曰魯桑之宜飼大荊桑宜飼小齊民要術曰椹之黑者剪去兩頭惟取中間一截蓋兩頭者其子差細種則成雞桑花桑中間一截其子堅栗則枝條堅彊而葉肥厚將種之時先以柴掩揉次日水淘去輕秕不實者曬令水脈才幹種乃易生本艸李時珍曰桑有數種白桑葉大如掌而厚雞桑葉細而薄子桑先椹而後葉山桑葉尖而長以子種者不若壓條而分者黃省曾經有地桑出於南潯有條桑出於杭之臨平爾雅邢昺疏女桑一名桋桑今俗呼桑樹小而條長者爲女桑樹詩豳風七月云猗彼女桑是也種樹書白桑得繭厚而堅絲每倍常桑葉生黃衣而皺者號曰金桑非特不食而木亦將槁矣拾遺記員嶠山有木名猗桑煎椹以爲蜜山海經宣山有桑大五十尺其枝四衢赤理黃花靑

葉名曰帝女之桑郭注四衢言交互四出婦人主故以名桑廣異記南方赤帝女學道得仙居南陽崿山桑樹上正月一日銜柴作巢至十五日成或作白鵲或作女人赤帝見之悲慟誘之不得以火焚之女卽升天因名帝女桑十洲記扶桑在碧海中上有天帝宮東王所治樹長數千丈兩兩同根更相倚依故曰扶桑仙人食其椹體作金色其樹𨿽大椹如中夏桑椹也稀而赤色九千歲一生實味之絕香齊書扶桑國在大漢國東二萬餘里土多扶桑葉似桐初生如筍國人食之實如梨而赤績其皮爲布亦爲綿爲紙拾遺記窮桑者西海之濱有桑之樹直上千尋葉紅椹紫萬歲一實食之後天而老述異記空桑生大野山中爲琴瑟之最者空桑也神異經東方有樹焉髙八十丈敷張自輔其葉長一丈廣六七尺名曰桑其上自有作繭長三尺繰一繭得絲一斤有椹焉長三尺五寸圍如長此是偃桑但樹長大耳爾雅檿桑山桑注似桑材中作弓及車轅唐書南詔永昌之西野桑生石上其材上屈南向而下植取以爲弓事物紺珠云桑密縣山野生樹枝葉皆桑但葉如雲頭花木欒細靑黃色附庶物異名疏本艸云桑上生其實明目輕身通神一名屑一名寓木一名宛童一名蔦陸璣云葉似當盧子如覆盆子赤黑恬美圖經云生是烏鳥食物落子枝節間感气而生葉似橘而厚軟莖似槐皮而肥脆三四月開花黃白色六七月結實黃色如小豆

柘

格物總論柘樹髙大如桑枝條婀娜葉大如掌艸木狀柘宜山石書柘葉飼其絲作琴瑟淸響勝凡絲周禮冬官弓人辯六材柘爲上淸異錄張曲江裏第之側有古柘嘗因狂風發其一根解爲器具花紋甚奇人又以公之手筆冠世目之曰文章樹古今注柘實曰隹【音錐】本艸奴柘生江南山野似柘節有刺冬不雕葉可飼

木棉【附艸本木棉】

張勃吳錄交阯安定縣有木棉樹髙丈餘實如酒杯皮薄中有如絲棉者色正白破一實得數斤可作布羅浮山記木棉正月則花大如芙蓉花落結子方生棉方葉耳子內有棉甚白成則熟南人以爲緼絮丹總錄南中木棉樹大如抱花紅似山茶而蕋黃花片極厚非江南所藝者瑯琊代醉編續博物志云閩中多木棉植之數千株采其花可紡爲布李商隱詩木綿花發鷓鴣飛王叡詩紙錢出木棉花舊云木棉卽今之班枝花也棉花種爲番使黃始所傳今廣中立祠祀之沈黃門炤曰番中有靑黃白三種今特傳其白者耳張七澤梧潯雜佩木棉一名瓊枝其髙數丈樹梧桐葉桃而稍大花色深紅山茶春夏花開滿樹望之爛然如綴錦花謝結子大如酒杯絮吐於口茸茸如細毳舊雲海南蠻人織爲布名曰吉貝今苐以充裀褥取其軟而溫未有治以爲布者潯梧間亦多有之但土人未嘗采取隨風飄墜而已王世懋閩部疏木棉花者髙樹丹花若茶吐實蓬蓬吳中所謂攀桂花也楊用修具載丹鉛以爲異曰雲南霑益州有之聞嶺廣尢多不知惠安志已載此樹名爲攀桂花楊乃曰班枝花與吳中攀枝花蓋三名實一物也花品不當綿花僅堪絮褥耳

艸本木綿羣芳譜木棉春月以子種稭似木葉緑似牡丹而小花黃如秋葵而葉單榦不貴髙長枝最喜繁茂結實三稜靑皮尖頂累累如桃北人呼爲花桃熟則桃裂而絨現其絨如鵞毳較諸絲纊𨿽不無少遜然而用以絮衣甚輕暖子如珠可以打油油之滓可以糞地稭甚堅堪燒葉堪飼牛其爲利益甚溥南方煗一種可活數歲中土須歲歲種之其甚多江花出楚絨二十而得五性彊緊北花出畿輔山東柔細中紡織絨二十而得四浙花出余姚中紡織絨二十而得七更有數種曰黃蒂穰蒂有黃色如粟米大曰靑核核靑細於他種曰黑核核純黑色曰大衣核白而穰浮此四種二十而得九黃蒂稍彊緊餘皆柔細中紡織又一種紫花浮細而核大絨二十而得四時布制衣甚朴雅士紳多尙之又有深靑色者亦奇種其傳不廣擇種須用靑核等爲佳或曰恐土脈不宜不思木棉始出南海諸國今何以徧中土也正字通通雅曰吉貝卽貝木棉樹也古無木棉種所謂絮皆繭絲唐有木棉花詩李琮詩鮏味魚中墨衣裁木上棉是也南史古貝卽吉貝吉譌作古梁武有木棉皁帳似艸者名古終一種班枝花樹髙大花中綿軟白可爲緼絮及毛布俗呼攀枝花生中原者小今嶺南木棉樹髙數丈春開紅花卽攀枝之也外國紡爲布曰吉貝丘文莊鄧旴江皆謂元時入中國誤陶九成曰松江烏泥涇種木棉黃道婆自崖州來教以紡織此卽今棉花實大如桃中有綿緜有白紫二色外國志劉宋元嘉時伽毗黎獻吉貝等物占城亦出吉貝又佛書謂之睒婆又曰迦婆羅貝也卽木棉樹時珍獨以爲古貝據貝當從吉貝爲近孟康言閩中呼棉花爲吉貝史炤釋文木棉江南多有之以春二三月下種旣生須一月三薅至秋生黃花結實及熟時其皮四裂其中綻出如綿土人以鐡鋌碾去其核取如棉者以竹爲小弓長尺四五寸許牽以彈綿令其勻細捲爲筒就車紡之自然抽緒如繰絲狀織以爲布松江府誌凡木棉多利倍於粟其爲用擊花成絮紡之成紗織之成布其查核搾之成油俱切民用其花以棉大核細者爲佳經霜後開者謂之輭花不貴之矣花實方結尙靑者俗呼花鈴子其方蕋未花者曰花盤穰之晚結無棉者曰僵囊閩部疏昔聞長者言廣人種棉花髙六七尺有四五年不易者余初未之信過泉州至同安龍溪間扶搖道旁狀若榛荊廹而視之卽棉花也時方淸和老榦已著瘦黃花矣梧潯雜佩吾松以棉布衣天下而棉花之來莫詳其始相傳謂種出西番元時始入中國按通鑑梁武帝送木棉皁帳史炤釋文所言卽今之棉花無疑矣但今制彈綿之弓以木爲之長六尺餘則與古稍異耳謂起自元時非也

格致鏡原卷六十四

欽定四庫全書

格致鏡原卷六十五

大學士陳元龍撰木【二】

桐

總論瑞應圖王者任用賢良則梧桐生於東廂禮斗威儀君乘火而王其政平梧桐常生顏氏家訓有諱桐者呼梧桐爲白鐡樹淸異錄同州郃陽縣劉靖家兄弟不異居西廊梧桐生谷枝鄕人號桐爲小義酉陽雜俎歷城房家園齊博陵君豹之山池其中雜樹森竦或有人折其桐枝者君曰何爲傷我鳯條自後人不復敢折淮南子桐木成云注取十石甕滿以水置桐其中蓋之三四日間气如雲作桞宗元霹琴贊序琴莫良於桐桐之良莫良於生石上丹總錄東坡云凡木本實而末虛惟桐反之試取其小枝削之皆堅實如蠟而其本皆虛故世所以貴孫枝者貴其實也桐譜桐體濕則愈重幹則愈輕生時以斧砟之甚易

幹乃軟而拒斧諺曰輕是桐重是桐難砟亦是桐伏防古今注昭帝元鳯三年馮翊人獻桐枝長六尺九枚枚一葉也易緯桐枝濡毳而又空中難成易傷須成气而後華周書淸明之日桐始華不華則歲有大寒蔡邕月令桐木後華故曰始羣芳譜四月開花嫩

黃小如花墜下如醭五六月結子莢長三寸許五片合成老則開裂如箕名曰櫜鄂子綴其上多者五六少者二三大如黃豆雲南者更大皮皺淡黃色仁肥嫩可生噉亦可炒食南方艸木狀梧桐子似乳綴其櫜多或五六少或二三故飛鳥喜巢其中昔人謂空門來風桐乳致巢是也遁甲書梧桐可知月正閏歲生十二葉一邊六葉從下數一葉爲一月有閏則十三葉視葉小處則知閏何月立秋之日如某時立秋至期一葉先墜鴻書世嘗言金井梧飄以葉上有黃圈文如井故曰金井非井欄也異吳平州門外忽生一株靑桐上有歌謠聲平惡伐之平隨軍北虜三載死桐忽自還立故根上聞空中似歌曰死樹今更靑吳平尋當歸適聞殺此樹已復有光輝吳尋歸

詳禹貢徐州貢嶧陽孤桐注特生也材中琴瑟枚乘七發龍門之桐髙百尺而無枝張景陽七命寒山之桐出自太冥謝靈運遊名山誌吹臺有髙桐皆百圍嶧陽孤桐方此爲劣埤雅梧一名櫬卽梧桐也今人以其皮靑號曰靑桐華淨妍雅極爲可愛故多近齋閣種之詩義疏梓實桐皮曰椅今人曰梧桐也有白桐有靑桐有赤桐雲南牂牁人織以爲布廣志驃國有白桐木其華有白毳取其毳淹漬緝織以爲布華陽國誌益州有梧桐木其華采如絲人績以爲布名曰華布埤雅賈思勰曰白桐無子冬結似子者乃是明年之華房爾雅曰榮桐木卽此是也桐木華而不實故曰榮桐木也今亦謂之華桐華則以其華而不實賈思勰曰桐華華而不實者曰白桐實而皮靑者曰梧桐今炒其實噉之味似菱芡桐有三輩靑白之外復有岡桐卽油桐也生於髙岡今亦謂之岡梧西京雜記上林苑桐三椅桐梧桐荊桐陳翥桐譜紫花者名紫桐花如百合實堪糖煮嚼白花者名白桐谷花而不實白者葉圓大尖長花先葉而開紫者理細性緊防生不及白花者之易一種油桐名膏桐實可壓油一種刺桐文理細密性喜折裂花側旉如掌體有巨刺如欓樹實如楓一種頳桐身靑葉圓大而長髙三四尺卽有花花色紅如火無實一種人家庭所植名梧桐皮白葉靑子可噉羣芳譜白桐一名華桐一名泡桐葉三大徑尺最易生長皮色粗白木輕虛不生虫蛀岡桐一名荏桐一名罌子桐一名虎子桐樹小長亦遲早春先開淡紅花實大而圓每實中二子或四子大如大楓子肉白味甘食之令人吐人多種之取子作桐油入漆海桐生南海及雷州近海州郡亦有之葉大如手作三花尖長靑不凋皮若梓白而堅靱可作繩入水不爛漢書西域傳車師國多胡桐注孟康曰胡桐似桑而多曲師古曰胡桐亦似桐不桑也虫食其樹而沫出下流者俗名爲胡桐淚言似眼淚也可以汗金銀工匠皆用之事物紺珠楊桐葉細冬靑臨水生者尢茂寒食采葉

染飯色靑而有光可資陽

梓【附楸】

事物原始按梓似桐葉小花紫無子者爲楸楸之白色而生子者謂之梓梓實桐皮曰椅大同而小異也埤雅梓爲木王蓋木莫良於梓故書以梓材名篇禮以梓人名匠也禮斗威儀君乘火而王其政和平梓爲長生中記凡梓木爲楹居下則木鳴謂之爭位山海經玉山碧山多梓木雞山美梓拾遺記始皇云明臺窮四方之珍木東得岏云之梓北得陰阪文梓搜神記宋康王以韓朋妻美而奪之使朋築靑陵臺然後殺之其妻請臨喪遂投身而死王令分埋臺左右期年各生一梓樹及大枝條相交有二鳥哀鳴其上因號之曰相思樹列異傳武都故道縣有怒特祠云神本南山大梓也昔秦文公伐之樹瘡隨合乃遣人持斧斫之猶不斷一人傷足不能去臥樹下聞鬼相與言曰秦公必不休答曰其如我何又曰赤防於子何如乃黙無言臥者以告令士皆赤衣隨所斫以防樹斷化爲牛以擊之不勝或墮地髻解髮牛畏之入水楸齊民要術白色有角者名角楸又名子楸黃色無子者爲栁楸世人見其木黃呼爲荊黃楸羣芳譜楸生山谷間今處處有之與梓樹本同末異一種刺楸樹髙大皮色蒼白上有黃白斑防枝間多大刺葉薄埤雅楸有行列莖榦喬聳淩雲華髙可愛至秋垂條如綫俗謂之楸綫陸璣詩疏楰楸屬其樹葉木理如楸山楸之異者今人謂之苦楸濕時脆燥時堅今永昌又謂防梓漢人謂之楰爾雅疏槄山楸也亦如下田楸耳皮葉白色亦白材理好宜爲車板能濕宜陽共北山多有之本艸五加皮樹本是白楸其上有葉如蒲葉者其葉三花是雄五葉花是雌一名犲漆一名犲節俗名爲追風使爾雅注楸細葉者爲榎老而皮粗皵者爲楸小而皮粗皵者爲榎埤雅榎檟也亦楸屬葉大而早脫故謂之楸葉小而早秀故謂之榎爾雅翼九章望長楸而太息室屋之間有此木則余材皆不復震其葉可以飼豕肥碩三倍述異記中山有楸戶掌楸木者楸可爲什器熈朝樂事立秋之日男女咸戴楸葉以應時序或以石楠紅葉剪刻花瓣撲挿髩邊楊愼外集汝州楸樹極多富鄭公知州時手植數百本於後圃後人思其政建鄭公堂於楸林之下每立秋日太陽未升時采其葉熬爲膏傅瘡立愈謂之楸葉膏有人患背腸胃可窺百方不差一醫生用楸葉膏傅其外又用雲母作小丸服盡四兩止不累日雲母透出膚外與楸葉膏相著瘡遂差

楡

總論運斗樞玉衡星散爲楡管子五沃之土其楡條長雜五行書捨北種楡九株大得齊民要術楡十五年後中爲車轂及蒲萄北史桓帝曾中蠱嘔吐之地仍生楡參合陂土無楡時人異之淸異錄同州郃陽縣劉靖家兄弟不異居宅旁楡樹生桑鄕人號楡爲義祖淸異錄金鄕路上一老楡往來者就樹下易艸屨例以其舊懸而去行人指爲鞾鞋樹淮南萬畢術八月楡檽令人不饑漢書天文志成帝河平元年旱傷麥民食楡皮春秋元命苞三月楡莢落崔氏月令楡錢可羮又可蒸糕餌至冬可釀酒瀹過曬漧搗羅爲末鹽水調勻日中曝曬可作醬卽楡仁醬也北史魏時河南人常笑河北人好食楡葉及元杲反靑州河北流人悉從之故齊人號之爲楡賊名廣志有姑楡有郎楡郎楡無莢村人任車用至善者出渤海東光以供官庶物異名疏周禮壺氏云若欲殺其神則以牡橭午貫象齒而沈之牡橭楡木也宋景濂謂許遜鑄鐡柱以鎭蛟穴卽牡橭象齒之遺意也爾雅無姑其實夷注無姑姑楡也生山中葉圓而厚剝取皮合漬之其味辛香所謂蕪荑說文楡有刺莢曰蕪荑又曰藲莖範子計然蕪荑出地赤心者善埤雅枌白楡先敷葉後著莢楡性扇地所扇各與木等博物志食枌楡則眠不欲覺羣芳譜楡一名零有數十種今人不能別惟知莢楡白楡刺楡榔楡數種而已莢楡白楡皆大楡也有赤白二種白者名枌木甚髙大未葉時枝上先生癅累累成串及開則爲楡莢生靑熟白形圓如小錢故又名楡錢甚薄中仁有殻楡莢開後方生葉似山茱萸葉而長尖稍澤事物紺珠朗楡如楡皮有滑汁秋生莢鄭樵通誌櫸乃楡其實亦如楡錢鄕人采其葉爲甜茶羣芳譜櫸一名櫸栁一名鬼栁多生溪澗水側木大者髙四五丈合二三人抱葉似栁非栁似槐非槐材紅紫作箱案之甚佳

楊栁

總論說文楊蒲栁也從木昜聲栁小楊也從木卯聲種樹書順挿爲栁倒挿爲楊本艸陳藏器曰江東

人通名楊栁北人都不言楊楊樹枝葉短栁樹枝葉長李時珍曰楊枝硬而起故謂之楊栁枝弱而垂流故謂之栁蓋一物二種也開河記煬帝開河成虞世基請用垂栁栽於兩隄上栽畢帝禦筆賜垂栁姓楊曰楊栁也詞林海錯陸防詩手擕鞞佉若在中印國鞞布頂反大各反唐言楊栁也荊楚歲時記今州裏風俗望日祭門先以楊栁枝挿門邊楊栁枝所指仍以酒脯飲食及豆粥挿箸而祭之蜀都雜抄楊栁多生狀冬靑亦似紫藤經冬不凋春夏之交作紫花散落滿地省衙前有數株冬月望之榮枯各異

楊周易枯楊生稊注稊者楊之秀也齊民要術楊性勁直堪爲屋材寧折終不曲撓栁性懦軟久無不曲比之白楊不如遠矣古今注白楊葉圓靑楊葉長栘楊圓葉弱蒂微風則大揺一名髙飛一名獨搖又有赤楊霜降則葉赤材理亦赤白楊處處有之北土尢多種於墟墓間株大葉圓如梨皮白木似楊故名白楊羣芳譜楊有二種一種白楊葉芽時有白毛裹之及盡展似梨葉而稍厚大淡靑色背有白茸毛蒂長兩兩相對遇風則有聲淸異錄劉靖家兄弟不異居墳中白楊生檜鄕人號白楊爲義孫埤雅世重黃楊以其無火或曰以水試之沈則無火取此木必於陰晦夜無一星則伐之爲枕不裂爲梳不積垢彚詳注黃楊木理堅而細其色黃俗說歲長三寸遇閏則退一寸東坡詩云園中艸木春無數惟有黃楊厄閏年酉陽雜俎靑楊木出峽中爲牀臥之無蚤羣芳譜靑楊樹比白楊樹較小亦有二種一種梧桐靑楊身亦聳直髙數丈大者徑一二尺材可取用葉似杏葉而稍大色靑緑其一種身矮多岐枝不堪大用事物紺珠松楊髙大葉如梨又名涼木

栁埤雅栁柔脆易生之木與楊同𨿽縱橫顚倒植之皆生大戴禮正月栁荑注荑發葉也神農本艸經栁花一名栁絮艸木狀栁宜下田齊民要術陶朱公曰種栁千樹則足柴十年以後髠一樹得一載歲髠二百樹五年一周中朝故事曲江池畔多栁亦號桞衙唐書王維別墅在輞川有栁浪景龍文館記唐制上已祓禊賜侍臣細栁弮云帶之免蠆毒瘟疫三峯集李固言未第前行古栁下聞有彈指聲固言問之曰吾栁神九烈君也用栁汁染子衣矣科第無疑果得藍袍當以糕祀我固言許之未久狀元及第宣室志有人於古宅遇栁將軍者驗之乃一株枯栁爾通誌栁曰天栁亦曰澤栁陸璣詩疏栁生水旁樹如栁葉粗而白色木理微赤故今人以爲車轂今衛北淇水旁魯國泰山汶水邊純也蒲栁有兩種皮正靑者曰小楊其一種皮紅正白者曰大楊其葉皆長廣似桞葉皆可以爲箭幹故春秋傳曰董澤之蒲可勝旣乎古今注蒲栁生水邊葉似靑楊俗所謂楊栁也亦曰栘桞亦曰水楊支勁韌任大用花木考金絲栁出鳯縣宋元丰間有防下鳯州取金絲栁一百根植宮中詩話漢中有栁狀如人號曰人栁一日三起三倒南史齊劉悛之爲益州獻蜀栁數株枝條甚長狀若絲縷武帝以植於太昌靈和殿前嘗賞玩咨嗟曰此楊栁風流可愛似張緒當年羣芳譜其長條數尺或丈餘嬝嬝下垂者名垂栁木理最細膩又一種榦小枝弱皮赤葉細如絲縷婀娜可愛一年三次作花花穗長二三寸色粉紅如蓼花名檉栁一名赤檉一名河栁一名三眠栁一名觀音栁一名長壽仙人栁卽今俗所稱三春栁也爾雅翼檉葉細如絲天將雨檉先起气應之一名雨師或曰檉得水則垂如絲故曰雨絲譌爲雨師山海經沃民之國有白栁漢地裏志信都國扶栁注其地有扶澤澤中多栁故曰扶栁五雜組閩中有一種栁其葉如松而垂長數尺其榦亦與栁不俗名爲禦栁夫詩人之詠禦栁不過禁禦中栁耳此則別是一種而彊名之者也

槐

總論春秋說題辭槐木者虛星之精周禮燧人秋取槐檀之火淮南子槐之生也入季春五日而目十日而防耳更旬而始規二旬而葉成埤雅弱槐初生不能自立卽於槐下種麻脇槐令長旣植移而蒔之亭亭若一淮南子老槐生火天主物簿槐木生丹不復凋殘也木身潤滑常有香气本艸槐生河南可作神燭周禮三槐三公位焉注槐懷也言懷來人也春秋元命苞樹槐聼訟其下注槐之言歸也情見歸實也淮南子槐市學也樹以靑槐中朝事迹朝街兩畔植槐號爲槐街古今注漢顧成廟槐樹悉設扶老鉤欄事物紺珠漢元帝末兗州刺史禁民私立社山陽橐茅鄕社有大槐樹吏伐斷之其夜樹復自立其故處摯虞連理槐頌東宮正徳之內承華之外槐樹二株連理而生二榦一心以蓄本根李公佐南柯記淳於棼居廣陵郡所居宅南有大古槐一株貞元七年棼夢槐安國王來邀爲駙馬領南柯郡旣覺尋槐下穴有蟻數斛中有大蟻處之是其王矣卽槐安國都也又窮一穴直上南枝亦有羣蟻卽生所領南柯郡也淸異錄崔鳯蹉跎失志洛南天親觀頗幽雅常陪友生夏月招涼於古槐下戲曰予不登九品此槐不得爲手版想亦助不平也是後朋從呼槐爲不平生淸異錄懿宗時求老槐於城北筆頭谷李殊莊亦不下百年矣樹腰刻小字一曰錦心氏一曰繡腹郎云殊之祖愛甚故刻記之南部新書都堂南門道東有古槐垂陰至廣或夜聞絲竹之音則省中有入相者俗謂音聲樹彚詳注宋邇英閣槐如龍風動槐龍舞酉陽雜俎西夏無槐惟夏州有一株或要槐葉移牒取羣芳譜槐四五月開黃花未開時狀如米粒采取曝漧炒過煎水染黃甚鮮其靑槐花無色不堪用七八月結實作莢如連珠中有黑子以子多者爲好抱朴子槐子服之腦令人發不白而長生顏氏家訓梁庾肩吾常服槐實年九十餘目看細字髩髮皆黑盧氏雜誌唐裴晉公度在相位日有人槐癭一枚欲削爲枕時郎中庾威世稱博物召請別之庾捧玩良久白曰此槐癭是雌樹生者恐不堪用花木考華州三家店西北道邊有槐甚大蔥鬱周可防數畝槐有癭形如二豬相趂奔走其顧口耳頭足一如塑者

名三輔黃圖甘泉谷北岸有槐樹今謂玉樹根榦盤峙三二百年木也楊震關輔古語云老相傳咸以謂此樹卽揚防甘泉賦所謂玉樹靑蔥也國史纂異云陽縣界多漢離宮故地有樹似槐而葉細土人謂之玉樹爾雅櫰槐大葉而黑注槐樹葉大色黑者名爲櫰爾雅守宮槐葉晝聶宵炕注槐葉晝日聶合而夜炕布者名爲守宮槐廣志葉細而靑緑者謂之槐江東有樹與此相反俗名合昏槐羣芳譜守宮槐一名紫槐似槐榦弱花紫晝合夜開又白槐似柟而葉差小槐有極髙大者材實重可作器物有靑黃白黑數色黑者爲豬屎槐材不堪用曲洧舊聞大隈山卽莊子所謂具茨山也山有具茨寺其中產一種木身榦枝葉皆如槐三二月開花色紅而細俗呼爲槐三香亦有種園圃中者

楝

淮南子七月其樹楝楝實鳯凰所食也爾雅翼楝木髙丈餘葉密如槐而尖三四月開花紅紫色子可浣衣故名楝子生靑熟黃實如小鈴名金鈴子彚詳注楝花開芬香滿庭其實可以練故名爾雅翼鳯皇獬廌皆食楝而蛟龍特畏之其材宜板桔槹中尢宜雲間郡誌管子五位之土種楝又鳯凰非楝實不食二十四番花信風至楝花而終其材輕且堅可爲犂轅及牛牽

桕

羣芳譜烏桕一名鴉桕樹髙數仞葉似小杏葉而微薄淡緑色五月開細花色黃白實如雞頭初靑熟黑分三瓣八九月熟種之佳者有二曰葡萄桕穗聚子大而穰厚曰鷹爪桕穗散而殻薄采桕子在中冬以熟爲候搾取白油以制燭【詳見油】中記荊州有樹名烏臼其實如胡麻子搗其汁可爲脂其味亦如豬脂

椿

莊子上古有大椿者以八千歲爲春以八千歲爲秋羣芳譜椿一作櫄一作杶一作橁今俗名香椿長而有壽南北皆有之木身大而實其榦端直紋理細膩肌色赤皮有縱紋易起葉自發芽及嫩時皆香甘生熟鹽腌皆可茹世皆尙之五雜組燕齊人采椿芽食之以當蔬亦有防茶者其物茁時甚珍之旣老則葅而蓄之南人有食而吐者然椿有香臭二種臭者土人以湯瀹而鹵之亦可食也考之圖經疎而臭者乃樗耳蓋二木甚相但以气味別之今人不復識認槪呼爲椿也

樗

莊子吾有大樹人謂之樗其本擁腫不中繩墨小枝拳曲不中規矩羣芳譜樗亦椿气臭俗名臭椿一名虎目樹一名大眼桐皮粗肌虛而白其葉臭惡陸璣詩疏樗樹及皮皆似漆靑色其葉臭本艸椿木樗木舊不載所出州土今處處有之二木形榦大抵相椿木實而葉香可噉樗木疎而气臭膳夫熬去其气葉亦可噉北人呼樗爲山椿江東人呼爲虎目葉脫處有痕如樗蒲子又如眼目故得此名夏中生莢樗之有花者無莢有莢者無花莢常生臭樗上未見椿上有莢者然世俗不辧椿樗之異故俗名爲椿莢其實樗莢耳其無花不實木大端直爲椿有花而莢木小榦多迃矮者爲樗五行志漢成帝永始元年河南街郵樗樹生枝如人頭眉目須皆具但無髮耳集異志後漢靈帝熹平三年右校別作中有兩樗樹皆髙四尺其一株宿夕暴長長丈餘大一圍作胡人狀頭目髩須髮備具河洛記洛陽北山謂之邙山其上無大樹都城之北嶺上有古樗樹不知其來早晚婆娑周四五畝在伊闕正南相當越公等將建都城之日據此樹以爲南北定準嫌樗木名惡號曰婆娑羅樹

櫟

周祈名義考爾雅櫟其實梂孫炎曰櫟實橡也有梂彚自裹木𨿽堅而不堪充材今櫟炭木是陸璣詩疏苞櫟秦人謂柞爲櫟河內人謂木蓼爲櫟椒榝之屬也其子房生爲梂木蓼子亦房生又栩今柞櫟也徐州謂櫟爲杼其子爲皁或言皁斗其殻爲汁可以染皁今京洛及河內多言杼斗或云橡斗謂櫟爲杼五方通語也本艸櫟有二種一種不結實者其名曰棫其木心赤一種結實者其名曰栩其實爲橡六書故櫟冬不凋其實亦斗有黑心櫟白櫟綿櫟白櫟子尢細綿櫟以堅忍得名郡國志五雲溪歐冶子鑄劍處下有孤潭深而靑有孤石聳出潭上有大櫟樹客兒與弟惠連作詩連句刻於樹上

楓

山海經黃帝殺尢於黎山棄其械化爲楓樹爾雅楓欇欇注楓樹似白楊葉圓而岐有脂而香今之楓香是說文楓木厚葉弱枝善搖一名欇欇三輔黃圖漢宮殿中多植楓故曰楓宸至霜後葉丹可愛騷人多稱詠之格物總論楓樹枝榦修聳葉分三角至秋杪其葉皆赤簇簇如錦爛然可觀在在有之拾遺記頻斯國有大楓樹成林髙六七十里善算者以裏計之雷電常出樹之半其枝交防於上蔽不見日月之光其下平淨掃灑雨霧不能入焉述異記南中有楓子楓木之老者爲人形亦呼爲靈楓蓋癭癅也至今越巫有得之者以雕刻鬼神可致靈異南方艸木狀五嶺之間多楓木歲久則生癅癭一夕遇暴雷驟雨其樹贅暗長三五尺謂之楓人越巫取之作術有通神之驗取之不以法則能化去朝野僉載江東江西山中多有楓木人於楓樹下生似人形長三四尺夜雷雨卽長與樹齊見人卽縮依舊曾有人合笠於地明日看笠子掛在樹頭上旱時欲雨以竹束其頭禊之卽雨人取以爲式盤極神驗楓天地是也宋齊丘化書老楓化爲羽人一統志安福縣有楓木狀如神人目歲旱以泥封

之則雨南方艸木狀楓香樹子大如鴨卵二月花發乃連著實八九月熟曝漧可燒惟九眞郡有之爾雅翼楓脂一名白膠香金樓子楓脂入地千歲爲琥珀

杉【煔檆同】

南方艸木狀杉一名柀煔爾雅柀煔注煔似松生江南可以爲船及棺材作柱埋之不腐格物論杉樹大者數圍髙十餘丈紋理條直皮粗厚葉尖附枝生若鍼刺然靑靑不雕種蒔宜在山窠深處南方人造屋爲船多用之出於東海中倭國者尢佳名曰倭木格古要論杉木出四川廣西江西湖廣徽州等處俗呼曰叄木又曰防木色白而其紋理黃稍紅有香甚淸或雲南蕃腦子香生此木中有花紋細者如雉雞斑甚難得花紋粗者亦可愛直理不花者多溪蠻叢笑野雞斑枋板皆杉也木身爲枋枝稍爲板又分等則曰出等甲頭曰長行曰刀斧皆枋也曰水路曰笏削曰中扛皆板也地誌七星杉在麻姑山殿後嶺上圍二三丈髙切云漢橫列七株故以星名遊名山誌華子崗上紫杉千仞在崖側李時珍本艸檆有赤白二種赤杉實而多油白杉虛而漧燥事物紺珠赤油杉色赤而堅有油又名紫防赤水樹鄧元錫函史出紫油者曰油杉演繁露爾雅毛詩傳皆云樅木則松葉栢身栝木則栢葉松身按栢葉松身乃今俗呼爲絲杉者也西京雜記太液池西有一池名孤樹池中有洲洲上煔樹一株六十餘圍望之童童如蓋故取爲名劉欣期交州記合浦東百里有一杉樹漢安帝永初五年春葉落隨風飄入洛陽城其葉大常杉數十倍術士盛亷曰合浦東杉葉也此休徴當出王者帝遣千人伐樹役夫多死者華夷花木考柀小而美者出於黟古稱柀出玉山世

以爲上饒而漢志歙有玉山未知孰是其木爲什器几案則明潔而宜漆爾雅曰檆柀按二物葉甚相但檆聳而柀垂柀又有佳實此爲不同耳

檀

陸璣詩疏檀木皮正靑滑澤與檕迷相似又似駁馬駁馬梓楡其樹皮靑白駁犖遙視似馬故謂之駁馬故里語曰斫檀不諦得檕迷檕迷尙可得駁馬羣芳譜檀善木也有黃白二種江淮河朔山中皆有葉如槐皮靑而澤肌細而膩體重而堅狀與梓楡莢蒾相似格古要論紫檀木出交阯廣西湖廣性堅新者色紅舊者色紫有蟹爪紋新者以水濕浸之色能染物作冠子最妙近以眞者揩粉壁上果紫餘木不然黃檀木最香今人多以作帶唐書單單在振州東南木多白檀遁甲開山圖河東有獨頭山多靑檀可以爲良弓廣雅靑檀似奚橀語曰齊人斫檀奚橀先殫【奚橀一作挈橀】漢書注攙檀檀別名便民圖纂一僧捨有大樹不知其名春時如枯夏月方萌每歲待黃梅過方始舒葉葉旣開則水定極凖一境農人憑以卜水候後一山丁過見之云此望水檀也

檜

格物總論檜皮光葉尖硬如芒刺檜柏相半者名檜柏皆能結子柯葉靑靑四時不雕也羣芳譜曲阜孔廟殿前檜一株相傳宣聖手植紋皆左紐上聳無枝而不死毎遇一代興或聖君出則發一枝五雜組孔廟中檜歷周秦漢晉幾千年至懷帝永嘉三年而枯枯三百有九年子孫守之不敢動至隋恭帝義寧元年復生生五十一年至唐髙宗幹封二年再枯枯三百七十四年至宋仁宗康定元年復榮至金宣宗貞祐二年兵火摧折無復孑遺後八十二年爲元世祖三十一年故根復發於東廡頽址之間遂日茂盛翠色防然至太祖洪武二年己巳凡九十六年其髙三丈有奇圍四尺許至治己未爲火所焚今𨿽無枝葉而直挺然不朽不摧生意隱隱未嘗枯也太淸記太淸宮檜老子手植根株枝榦皆左紐遊名山記茆山玉晨觀門列古檜十四傳爲許長史手植大逾合抱紋皆左紐若出人力此可以觀造化之巧近一株瘁僕人割其皮以去道士云左紐檜不止是三淸殿前凡六老君殿前凡二藏殿茅君殿後皆有其一太平淸話虞山至道觀有所謂七星檜者相傳爲梁時物也今僅存其三餘則後人植者而三株中又有雷震風擘者尢爲詭異眞奇觀也平泉花木記雁翅檜葉婆娑似雁翅也老學庵筆記海檜夭矯堅瘦皆天成又有刻削盤屈而成者名土檜陳郁話腴眞廟朝寢殿側有古檜秀茂不羣名禦愛

檜然橫礙殿檐眞皇意欲去之一夕風雷轉折其枝時以爲瑞花木考宣和後四年萬歲峯攺名壽嶽旁有兩檜一夭矯者名曰朝日升龍之檜一偃蹇者名曰臥云伏龍之檜皆玉牌塡金字書之海錄碎事平江學中有龍頭檜蘸水檜山堂肆考常州列帝廟有獨檜潁州靈壇觀有再生檜老學庵筆記亳州太淸宮檜花開時蜂飛集其間作蜜極香謂之檜花蜜

荊

春秋運斗樞玉衡星散爲荊格物總論荊小木叢生枝莖婆娑葉刻缺粗澁荒阪洲渚間多有之又有所謂牡荊山荊杜荊等名不一而足藝文聚禮弓矢圖楚燩以荊爲之然以灼正以荊者凡木心圓荊心方也廣志楚荊也牡荊蔓荊也赤莖大實者名曰牡荊

漢郊祀志以牡荊畫幡如淳注牡荊荊之無子者本艸牡荊一名黃荊一名小荊南方艸木狀寧浦有三種荊金荊可作枕紫荊堪作牀白荊堪作履與他處牡荊蔓荊全異又彼境有牡荊取節不相當者日暈時刻之與病人身齊等置牀下𨿽危困亦愈登眞隱訣注梁天監三年上將合神仙飯奉勅論牡荊曰荊花白多子子粗大歷歷疏生不過三兩莖多不能圓或褊或異或多似竹節葉與余荊不殊蜂多采牡荊牡荊汁冷而甜余荊燒則煙火气若牡荊體慢汁實煙火不入其中主治心風第一於時遠近尋覓不得猶用荊葉今之所有者云大業拾遺錄北景郡在林邑南有金荊生於髙山峻阜大者十圍盤屈癅蹙文如美錦色艶於眞金中夏時有於海際得之工人數用甚精妙貴於沈檀朝野僉載帝令朱寛徵畱仇國還得金荊癅數十

片木色如眞金密致而文彩盤蹙有如美錦甚香極細可以爲枕及案面事物紺珠欒荊莖葉似石楠六月開花紫白色葉有細黑防冬不凋孝子傳古有兄弟忽欲分異出門見三荊同株接葉連陰嘆曰木猶欣聚況我而殊哉還爲雍和

椒

運斗樞玉衡星散爲椒詩疏椒樹似茱萸有鍼刺莖葉堅而滑澤蜀人作茶吳人作茗皆合煮其葉以爲香今成臯諸山間有椒謂之竹葉椒其樹亦如蜀椒少毒不中合藥也可著飲食中又用蒸雞豚最佳東海諸島上亦有椒樹枝葉皆相似子長而不圓甚香其味似橘皮島上麞鹿食此椒葉其肉自然作椒橘香埤雅椒似茱萸而小赤色內含黑子如防今謂椒目酉陽雜俎椒可以求水銀燉煌新錄虜蘇割剌在答魯之右大澤中髙百尋然無艸木石皆赭色山產椒椒大如彈丸然之香徹數十里每然椒則有鳥自雲際翩躚五色名赭爾鳥蓋鳯凰種也昔漢武帝遣將軍趙破奴逐匃奴得其椒不能解以問東方朔朔曰此天仙椒也塞外千里有之能致鳯武帝植之太液池至元帝時椒生果有異鳥翔集淸異錄椒又名扁鵲銘蜀產者上葉屬木故靑皮本火故赤花應土故黃膜垂金故白子符水故黑五行全足艸中大丹服餌家重之通誌椒曰陸橃曰南椒生漢中者曰漢椒蜀中者曰蜀椒巴中曰巴椒山海經琴鼓之山其木多椒景山多秦椒範子計然蜀椒出武都赤色者善秦椒出天水隴西細者善本艸蜀椒味辛溫逐骨節皮膚死肌堅齒髮調關節耐寒暑久服頭不白輕身增年一名巴椒一名蓎藙一名胡辛一名含丸使者樹如茱萸有刺秦椒久服輕身好顏色耐老增年事物紺珠漢椒似胡椒而大黑色竹葉椒如川椒而毒本艸蔓椒味苦溫無毒一名豕椒一名豬椒一名彘椒一名狗椒酉陽雜俎胡椒出摩伽陁國呼爲昧履支其苗蔓生莖極柔弱葉長寸半有細條與葉齊條上結子兩兩相對其葉晨開暮合合則裹其子於葉中子形似漢椒至芳辣六月采今作胡盤肉食皆用之眞臘風土記胡椒纏藤而生累累若緑艸子其生而靑者尢辣本艸胡椒大溫無毒味甚辛辣殺一切魚鱉蕈毒

榕

南方艸木狀榕樹南海桂林多植之葉如木麻實如冬靑樹榦拳曲是不可以爲器也其本稜理而深是不可以爲材也燒之無熖是不可以爲薪也以其不材故能久而無傷其防十畝故人以爲息焉而又枝條旣繁葉又茂細軟條如藤垂下漸漸及地藤稍入地便生根節或一大株有根四五處而橫枝及鄰樹卽連理南人以爲常不謂之瑞木後山談叢蔡州壺公觀有大木世莫能名也髙數十尺其枝垂入地有根復出爲木枝復下垂如是三四重圍環列如子孫然世傳漢費長房遇仙者處木卽縣壺者沈丘令張戣閩人嘗至蔡爲餘言乃榕木也嶺外多有之其四垂旁出無足怪者彚詳注榕或作槦言材不中梓人用也有二種一種矮而盤桓初生如葛藟緣木後乃成樹其著地復生爲根一種名赤榕最爲髙大此二樹者爲防最濃泉南雜誌衛西榕樹榦大如一間屋枝上有纚纚垂下者謂是根也其髙參天枝葉防可三十餘丈相傳韓少卿國華爲郡誕魏公日樹杪爲吐煙靄榕樹千年者其上生伽南香閩部疏榕賤木也至福州始多故以名城然至漳泉間更多而鉅扶疎旁出根如流蘇下垂著榦卽抱負爲一輪囷連拳好作怪狀其根盤地崚嶒蚪臥恆畝許多根故易茂而難防不才故寡伐而長壽五雜組榕木惟閩廣有之而晉安城中最多故謂之榕城亦曰榕海云其木最易長折枝倒埋之三年之外便可合抱柯葉扶疎上參云表大者蔽虧百畝老根盤拏如石焉木理邪而不堅易於朽腐十圍以上其中多空此莊子所謂以不才終天年者也閩人方言亦謂之松按松字古作防則亦與榕通用矣

楮

漢郊祀志稷谷樹師古注谷樹楮樹也其子谷故曰稷種詩疏谷幽州人謂之谷桑或曰楮桑荊交廣謂之谷中州人謂之楮殷中宗時桑谷共生是也今江南人績其皮以爲布又搗以爲紙謂之谷皮紙長數丈潔白光輝其裏甚好其葉初生可以爲茹廣州記蠻夷取谷皮熟捶以擬氈汁能寫金物相感志楮膠可以團丹砂格物總論楮樹髙丈餘大者數圍枝條修聳葉刻缺而澁有毛取其實可以練絹又爲面藥以米泔灑楮亦能生菌也埤雅皮斑者是楮皮白者是谷有瓣者曰楮無瓣者曰構本艸圖經楮有二一種皮有斑花文謂之斑谷今人用爲冠一種皮無斑葉似葡萄作瓣而有子者其實初夏生如彈丸靑緑色六七月漸深紅色乃熟抱朴子楮實赤者餌之一年老還少羣芳譜斑谷三月開花成長穗如栁花狀不結實又一種皮白無花葉有椏義似葡萄葉開碎花結實如楊梅用時但取葉有椏義有子者爲佳八九月采實名楮桃一名谷實

樺

上林賦華楓枰櫨師古注華卽今之皮貼弓者也大業拾遺二年汾州起汾陽宮宮南外平林率是大樺木髙百餘尺行從文武皆剝取皮覆庵捨格物總論樺木似山桃皮上有紫黑花勻者用以裹鞍及弓又可以入藥用字亦作格古要論韃靼樺皮木出北地色黃其斑如米大微紅色能肥膩甚難得裹刀靶爲最今人以樺皮飾弓名樺皮弓又以襯靴本艸樺堪爲燭取脂燒辟鬼五雜組樺木皮軟而中空若敗絮焉故取以貼弓便於握也又可以代燭余在靑州持官炬者皆以鐵籠盛樺皮燒之易燃而無煙也博物要覧樺皮畫家用以燒煙燻紙作僞古畫故亦名

格致鏡原卷六十五﹤子部﹐類書類﹐格致鏡原﹥

欽定四庫全書

格致鏡原卷六十六

大學士陳元龍撰木【三】

女貞

格物總論冬靑一名女貞木一名萬年枝樹身大合抱皮粗葉茂盛經冬不凋能結子毎枝一簇而皮靑黑色有瓤中心核飛禽食之典術女貞木者少陰之精冬葉不落本艸女貞木名亦作楨蘇頌曰女貞負霜蔥翠故貞女慕其名一名冬靑晉宮閣名華林園有萬年樹十四枝方勺泊宅編徽宗興畫學問試諸生以萬年枝上太平雀爲題在試無能識其何木遂皆黜不取或密以叩中貴中貴曰萬年枝冬靑木也太平雀頻伽鳥也羣芳譜人因女貞冬茂亦呼爲冬靑不知女貞葉長子黑冬靑葉圓子紅枸骨與女貞亦相似女貞卽俗呼蠟樹者冬靑卽俗呼凍靑樹者枸骨卽俗呼貓兒刺者蓋三樹也女貞一名貞木一名蠟樹以子種而生最易長樹似冬靑葉厚而柔長靑背淡長者四五寸甚茂盛淩冬不凋人亦呼爲冬靑五月開細花靑白色花甚繁九月實成似牛李子累累滿樹生靑熟紫木肌白膩立夏前後取蠟虫種裹置枝上半月其虫化出延緣枝上造成白蠟民間大其利宋氏樹畜部水冬靑葉細利於飬蠟子

皁角

羣芳譜皁角一名皁莢一名烏犀一名懸刀所在有之樹髙大葉如槐葉瘦長而尖枝間多刺夏開細黃花結實有三種一種小如豬牙一種長而肥厚多脂而粘一種長而瘦薄枯燥不粘以多脂者爲佳急就篇注皁莢樹一名雞棲稽神錄泉州文宣王廟庭宇嚴峻學校之盛冠於藩府庭中有皁莢樹每州人將登第則生一莢以爲常墨客揮犀唐七聖殿有皁莢一株合數人抱相傳明皇洎貴妃共植於此每歲結實必有十數莢合歡者神仙傳葛仙翁斬皁莢樹爲杯用以盛酒酒味益妙南史齊蕭鸞嘗用皁莢訖授余濼與左右曰此猶堪明日用七修槁鹽酒蟹每一器十用皁莢半挺置中則經歳不壞酉陽雜俎鬼皁莢生江南地澤如皁莢髙一二尺沐之長髮葉亦去衣垢波斯皂莢出波斯國呼爲忽野檐黙拂林呼爲阿梨去伐樹長三四丈圍五六尺葉似枸緣而短小經寒不凋不花而實其莢長二尺中有隔隔內各有一子大如指赤色至堅硬中黑如墨甜如飴可噉亦宜藥用

防櫚

廣志防一名並閭葉似車輪乃在顚下有皮纒之附地起二旬一采轉復上生格物總論防櫚一名栟櫚髙一二丈無枝榦葉長而大岐生枝頭皮相重裹一行一皮各有節皮可爲索也丹總錄防櫚一名鬛葵又曰蒲葵羣芳譜棕櫚俗作棕防皮中毛縷如馬之防故名出嶺南西川今江南亦有種之最難長初生葉如白芨葉長髙二三尺則木端數葉大如扇上聳四散岐裂大者髙一二丈葉有大如車輪者其莖三稜稜邊如刺四時不凋幹正直無枝近葉莖處有皮裹之每長一層卽爲一節幹身赤黑皆筋絡可爲鐘杵亦可旋爲器物其皮有絲毛錯綜如織剝取縷解可織衣帽褥椅鐘盂之屬大爲時利毎歲必兩三剝之否則樹死或不長剝之多亦傷樹三月於木端莖中出數黃苞苞中有細子成列乃花之孕也狀如魚腹孕子謂之防魚亦曰防筍漸長出苞則成花穗黃白色結實累累大如豆生黃熟黑甚堅實木有二種一種有皮絲可作繩一種小而無絲惟葉可作帚以爲王篲者非髙士傳方鎔隱天門山以防櫚葉拂書號曰無塵子羣芳譜防皮作繩入水千年不爛昔有人開塜得一索已生根坡詩注防筍狀如魚子味如苦筍而加甘芳蜀人以饌佛僧甚貴之而南方不知也筍生膚毳中蓋花之方孕者正二月間可剝而取過此苦澁不可食矣取之無害於木而宜於飲食法當蒸熟所施客與竹筍同蜜煮醋浸可致千里外埤雅廣要蜀錦城之南有海棕焉幹猶龍鱗枝猶鳯尾髙百餘尺相傳繇李唐來閱千稔益部方物略記海防大抵防然不皮而榦葉叢於杪至秋乃實

桄榔

本艸桄榔一名姑榔一名木一名董防一名鐡木蜀志興古南漢縣有桄榔樹有麫大者至百斛廣志桄榔樹大四五圍長五六丈洪直無枝條其顚生葉不過數十似栟櫚其子作穗生木端其皮可作綆得水則柔韌胡人以此聨木爲舟皮中有屑如赤黃色多者至數斛蜜制可食與常無異嶺表錄異桄榔木枝葉並茂葉下有如麤馬尾廣人采之以織巾子其尢宜鹽水浸漬卽麤脹而韌以此縛舶不用釘綫木性如竹紫黑色有文理工人以制博奕局又其木剛作芟鋤利如鐡中石更利惟中蕉栁致敗耳北戶錄桄榔莖葉與波斯古散【古散堪爲拄杖】椰子檳榔小異其木如莎樹皮釀木皮出可食洛陽伽藍記云昭儀寺有酒樹麫木得非桄榔乎其心爲炙滋腴極美海槎余錄桄榔木紵樹樹杪挺出數枝毎枝必贅靑珠數條每條不下百餘顆計一樹可得靑珠百餘條團團懸掛若傘蓋可愛也其木最重番舶用爲鎗以代鐡其鋒鋩侔於鐡也色花梨而多綜紋

花櫚

本艸櫚木出安南性堅紫紅色有花文者謂之花櫚可作牀幾扇骨爲枕令人頭痛性故也格古要論花梨木出南番廣東色與降眞香相似亦有香其花有鬼面者可愛花麤而色淡者低廣人多以作茶酒盞羣芳譜櫚木色似紫檀有花紋者謂之花櫚俗作花梨者非博物要覧花梨樹葉如梨而無花實肌理細膩可作器具亦有花紋成山水人物花鳥形者名花梨影木

鐡力

格古要論鐡力木出廣東色紫黑性堅硬而沈重東莞人多以作屋手鏡蠻地多山產美材鐡栗木居多有力者任意取之故人家治屋咸以鐡栗等良材爲之方堅且久若用雜木多生蛀虫大如吳日夜囓梁柱中磔磔有聲不五年間皆空中遂至傾倒其鐡栗有參天徑丈餘者廣州人多來采制椅桌食隔等器鬻於吳浙間可得善價

諸木

淮南王木譜模木生周公塜上其葉春靑夏赤秋白冬黑以色得其正也楷木生孔子塜上其餘枝疎而不屈以質得其直也花木考楷木出曲阜孔林紋如貫錢有直性無橫性制爲杖可以戒暴王世懋東遊記子貢楷大倍他植枯而不蝕眞古木也五雜組曲阜孔林有楷木相傳子貢手植者其樹十餘圍今已枯死其遺種延生甚蕃其芽香苦可烹以代茗亦可幹而茹之其木可爲笏枕及棋枰云之聲甚響而不裂故宜棋也枕之無惡夢故宜枕也此木聖賢之遺迹而守土之官日逐采伐制器以充饋遺今其所存寥寥反不及商丘之木以不材終天年不亦可恨之甚哉酉陽雜俎蜀中有木柞眾木榮時如枯枿隆冬方萌芽布陰蜀人呼爲楷木詩疏園有酸也爾雅栲山樗注栲似樗色小白生山中因名云亦漆樹詩疏栲葉似櫟木皮厚數寸可爲車輻或謂之栲櫟許愼正以栲讀爲今人言栲失其聲耳爾雅杻檍注似棣細葉葉新生可飼牛材中車輞關西呼杻子一名土橿詩疏杻檍也葉似杏而尖白色皮正赤爲木多曲少直枝葉茂好華如楝而細蕋正白蓋此樹今官園種之正名曰萬歲旣取名於億萬其葉又好故種之或謂之牛筋或謂之檍材可爲弓弩幹也埤雅釋木云檖羅檖一名羅其文細密如羅故曰羅也又有白者赤羅文白羅文緩𨿽皆所謂文木然而赤羅爲上梀謂之綾杉謂之紗檖謂之羅羅亦有華者俗謂之羅錦羅錦猶言杉錦梀綾也羅錦明杉錦暗今虜人有梀綾器其文如綾綺狀又下於杉錦矣詩疏枸樹山木其狀如櫨一名枸骨髙大如白楊所在山中皆有理白可爲函板枝柯不直子著枝端大如指長數寸噉之甘美如飴八九月熟江南特羙今官園種之謂之木蜜古語云枳枸來巢言其味甘故飛鳥慕而巢之本從南方來能令酒味薄若以爲屋柱則一屋之酒皆薄物相感志枸樹江南謂之白石樹詩所謂南山有枸是也廣志木蜜樹號千歲根甚大伐之四五歲乃斷取不腐者爲香生南方蜜可食詩疏楛其形似荊而赤莖似上黨人織以爲斗筥箱器又揉以爲故上黨人調問婦人欲買赭否曰竈下自有黃土問買否曰山中自有楛唐書萬歲登封元年春封嵩山禦朝覲壇受朝賀登封壇南有槲樹大赦日於其杪置金雞攺名爲金雞樹羣芳譜漆一名桼似榎而大樹髙二三丈餘身如柿皮白葉似椿花似槐子似牛李子木心黃生漢中山谷梁益陜襄歙州皆有金州者最善廣州性急易燥格物論漆樹汁可以髹物以竹筒釘入木中取之人多種於山谷間花木考百濟西南海中有三島出黃漆樹似小榎樹而大六月取汁漆器物若黃金其光奪目南方艸木狀棹樹榦葉俱似椿以其葉煮汁漬果呼爲棹汁若以棹汁雜彘肉食者卽時爲雷震死出髙涼郡紺珠棹汁惟可染絳花木考郴州之木櫧爲貴其爲樹四時無攺柯易葉質性堅於檜柏伐而材之𨿽百歲雨淋日炙弗蠧弗腐作屋置以當風雨之衝棺在土與石槨敵此櫧之所以爲貴也櫧樹歲結子其子小者小於榛味如之大者大如榛而味苦土人取爲果實謂小實者爲圓珠櫧大者苦珠櫧以此分二種其材固無異也按山海經前山其木多【音諸】注謂其樹作子可食冬夏恆靑作柱難腐豈卽此櫧羣芳譜楂橡栗之屬生閩廣江右山谷間樹易成材亦堅韌實如橡斗無刺子或一二或三四似栗而殻薄仁皮色如榧肉如栗味苦多膏油杜工部詩石榞徧天下水陸兼浮沈注榞木名石榞子如芎防其皮可以禦饑時天下荒亂小民轉溝壑水陸並載石榞以充糧蜀記防木樹髙十餘丈濶四五圍樹顚生葉兩邊行列如飛鳥翼皮中有白麫石許磨屑可作飯呼爲防麫輕滑勝桄榔麫吳錄交阯有欀木其皮中有如白米屑者幹之水淋之似麫可作餅【楊愼云欀卽桄榔張爾公云欀卽防木非桄榔也】山海經橐山多木郭注今蜀中木七八月中吐穗穗成如鹽粉廣志柯木生廣南山谷可爲船舫一名木孥南越志威寧縣有穿州其上多綸木似谷皮可以爲綿嶺表錄異抱木葉細如檜身堅柏惟根軟不勝刀鋸今潮循人多用其根刳而爲履當木濕時刻削易如割木幹之後柔刀不可理也或油畫或漆其輕如通艸暑月著之隔卑濕地气力如杉木今廣州諸郡牧守初到任皆有油畫抱木履也酉陽雜俎武陵郡北有鹿木二株馬伏波所種木多節九域志金城山上有韓木乃文公所植不知其名士人觀其花之疎密以知登第之多寡王防篇卜人以丹砂夷用木注木生水中黑色而光堅若銕古今注毉木出交州色黑有文亦謂之烏文木博物要覧烏木出海南南蕃雲南葉似棕櫚性堅老者純黑色且脆間道者嫩今僞者多是檕【音記】木染成作筯格古要論娑木出廣西四川色黃紋理稍黑花紋細者可愛直理者多性最柔可圈束新者有香甚濁事物紺珠蘇木出海南樹似庵蘿葉似楡抽條長丈餘花黃子初靑熟黑木赤可染絳博物要覧蘇木樹槐出九眞煎汁忌鐡器則色黯其木蠧之糞名曰紫納亦可染絳容齋隨筆杬木今饒州處處有之莖幹不純是木小人爭鬭者取葉挼擦皮膚輙赤腫如傷以誣人至和鹽擦卵則又染其外若赭色也物相感志杬木出豫章煎其皮甚赤用以藏卵使不壞爾雅謂杬魚毒是也硯北雜誌峽川黃牛廟後郁木似冬靑落葉似符篆不同格古要論欏木出湖廣及江西南安萬羊山木色白紋理黃花紋麤亦可愛謂之倭欏不花者多有一等稍堅理直而細謂之艸欏俗呼曰梌木事物紺珠欓木似椿莖間有刺子辛如椒南人淹藏爲果花木考彊木造其上多飾珠玉以爲遊戲彊木不沈木也方一寸以百斤巨石縋之終不沒名義考世傳木蘭舟不知木蘭是何物陶隱居云似欄木皮甚薄而味辛香相如傳注如椒而香可作面膏或云與桂同或云桂中之一種玉篇欃木蘭也穆天子傳天子釣於河以觀姑繇之木注姑繇大木也汲冡周書白州比閭其華若羽伐其木爲車終行不敗南州異物志木有摩廚生於斯調國其汁肥潤其澤

如脂膏馨香馥鬱可以煎熬食物香美如中國所用油三輔黃圖漢有枍詣宮枍【音意】詣木名宜都山川記

佷山有異木人無見其朽者其名千歳葉似色似桑冬夏靑貞彊少節目蜀都賦注交讓木名兩樹對生一樹枯則一樹生如是歳更終不俱生俱枯也出岷山在安都縣拾遺記晉人爲介之推起思煙臺種仁壽木木似栢而枝長柔軟其花堪食呂覧云木之美者有仁壽之華孔光傳賜太師靈壽杖云靈壽木名似竹有節長不過八九尺圍三四寸自然有合杖制不湏削治也詩疏椐樻節中腫以扶老今靈壽是也今人以爲馬鞭及杖農共北山甚有之酉陽雜俎無患木燒之極香辟惡气一名噤婁一名桓昔有神巫曰瑤能符劾百鬼擒魑魅以無患木擊殺之世人競取此木爲器用卻鬼因曰無患木纂異文無患木名也實可以去垢核黑如防櫨無患木子僧家貫之爲念珠惟取紫紅色小者佳博物要覧槵子木生山中樹甚髙大枝葉皆如椿其葉對生五六月開白花結實如彈丸生靑熟黃老則文皺黃時肥如油煠之形味辛气防且硬其蒂下有二小子相粘承之實中一核堅黑如珠其子可作素珠碾碎可洗眞珠酉陽雜俎通脫木如蜱麻生山側花上粉主治惡瘡心空中有瓤輕白可愛女工取以飾物寰宇記嶺南容州有勾芒木可以爲布里人斫之新條更生取之績以爲布格古要論人面木出郁林州春花夏實秋熟兩邊似人面故以名之事物紺珠接骨木髙一二丈花葉似芹木輕虛無心斫枝挿土便生一名木葫藋彚枳櫃卽圖經所謂接骨木也事物紺珠龍骨木根如桮棬幹如臂而扁皮靑翠花黃心紅瓣根身有刺斷之有汁可編籬又名火殃樹烽火木格古要論虎斑木出海南其紋理似虎斑故名鸂木出西蕃其木一半紫色內有爪紋一半純黑如烏木有距者價髙西蕃作駱駝鼻中紋子不染肥膩嘗見有作刀靶者不見其大者酉陽雜俎臺山有色綾木其理如綾紋人取以爲枕呼色綾枕松漠記聞防柃木多有文縷可愛多用爲椀羅浮山記男靑條蕊之屬莫不朱色尢易植立折挿土中因便開榮彚女靑亦木名見道藏有女靑鬼律湘煙錄女靑烏葛也見張揖廣雅一名雀翾生朱崖見本艸敍州府誌黃葛木其形如眾藤連理合而爲一大者合抱髙數丈葉如橡葉喜緣崖壁生壅腫屈曲不爲材用韻書云壽可千歲錦繡萬花谷忠州景徳觀前有古木大數十圍枝柯盤郁如蓋山中人云此黃葛木千年物也格古要論赤水木色赤紋理細性稍堅且脆極滑淨事物紺珠胭脂木色如胭脂堅致可鏇作艾子木髙竦花黃葉小子若萸糜之曰艾油花木考放杖木生溫括睦婺山中樹如木天蓼老人浸酒服之一月放杖故以爲名也陸遊入蜀記石端義者性殘忍每捕官吏系獄輙以石鹽木枷枷之石鹽木蓋木之至堅重者每曰木名石鹽天生此爲我用也其後石坐罪竟荷校雲南越志廣州有樹可以禦火山北謂之愼火或謂之戒火多種屋上以防火也但南中無霜雪故成樹伏琛齊地記東武城東南有勝火木經野火燒炭不滅故東方朔謂爲不之木太平寰宇記不木俗多爲鋌子燒之成炭而不出膠州葉如蒲艸束以爲燎俗呼爲萬年火把開山圖徐無山出不之木其木色黑似炭而無葉花木考圖經曰不木出上黨今澤潞山中皆有之蓋石也其色靑白如爛木燒之不然以此得名或云滑石之根也出滑石處皆有亦名無木采無時今處州山中出一種松石如松幹而實石也或雲松久化爲石人家多取以飾山亭及琢爲枕𨿽不入藥然與不木相故附之輟耕錄回紇野馬川有木曰鎖鎖燒之其火經年不滅且不作彼處婦女取根置帽入火不焚如火防布云上林賦鮮支黃礫師古注鮮支卽今支子樹也花木考富家則種椰子一千株或二三百株爲產業其椰子有十般取用嫩者有甜可食又可釀酒老者肉打油做糖或做飯外衣打索造船殻爲椀爲酒鐘又好燒酒打廂金銀細巧生活樹好造屋葉堪蓋屋出柯枝國格古要論椰子木出廣西梧州府郁林州樹似檳榔實大如瓜堪爲飲器文選曰檳榔無枝椰葉無陰檳榔亦出廣西郁林州樹如棕櫚髙七八丈其實尖者爲貴與石同食令人齒黑故有雕題黑齒之俗實能辟瘴气故土人日日早食客至傳以相待庶物異名疏魏王花木志君遷樹細似甘蕉子如馬乳一曰子如瓠形卽古度樹也不花而實子從皮出大如安石橊正赤初時可煮食司馬溫公名苑云君遷子如馬嬭俗云牛嬭柿是今之造扇用此北戶錄蝱母木卽南越志所云古度樹一呼防子南人號曰柁實從木皮中出如綴珠璫大如櫻桃黃卽可食過則實中化蛾飛出亦有爲蚊子者國史嶺南有蚊樹似枇杷樹皮裂蚊紛然而出魏王花木志都桷樹出九眞交阯野生三四月開花赤色子似木瓜八九月熟薛瑩荊異物志棎子樹南越丹陽諸郡皆有之實如梨冬熟味酢畱子樹七八月熟核堅味與棎子同事物紺珠椋子樹葉似柿兩葉相當子圓細如牛李生靑熟黑材中車輞交州記都句樹似栟櫚木中出屑如麪可啖大業拾遺南海郡送都念子樹一百株勅付西十六院內種此樹髙一丈許葉如楊枝柯長細花金色花葉正赤似蜀葵而大其子小於柿子甘酸至美蜜漬爲粽益佳資暇錄豆有圓而紅其首烏者舉世呼爲相思子卽紅豆之異名也其木斜斫之則有文可爲彈博局及琵琶槽其樹大株而白枝葉似槐其花與皁莢花無殊其子若豆處於甲中通身皆紅李善云其實赤如瑚是也格古要論金剛子木出海南安南六楞徧身花紋深細可愛堅且實故名金剛子作素珠冬月不冷手大者如榛子小者如梧桐子亦有如圓眼大者大理府誌念珠樹在城北五十里每穗結實百八枚昔李賢者寓周城主人其家婦產難賢者摘念珠一枚使吞之珠在兒手中擎出棄珠之地叢生珠樹香譜丁香生東海及昆侖國二三月花開七月方結實本艸注丁香生廣州樹髙丈餘淩冬不凋葉似櫟而花圓細色黃子如丁長四五分紫色中有粗大長寸許者俗呼爲母丁香擊之則順理而折味辛主風毒諸腫能發諸香及止幹霍亂嘔吐驗酉陽雜俎阿魏出伽闍那國卽北天竺也伽闍那呼

爲形虞亦出波斯國波斯呼爲阿虞截樹長八九丈皮靑黃二月生葉葉似防耳無花實斷其枝汁出如飴久乃堅凝拂林國僧彎所說同摩伽陁國僧提婆言取其汁和米豆屑合成阿魏唐本艸薰渠卽阿魏別名元飲膳正要阿魏根名穩展性臭能止和食料甚香美一統志三佛齊出阿魏樹不甚髙土人納竹筒於樹梢脂滿其中冬月破筒取脂卽阿魏也或曰其脂最毒人不敢近每采時系羊於樹下自遠射之脂著於羊羊斃卽爲阿魏五雜組俗云黃金無假阿魏無眞阿魏生西域中一名合昔泥其樹有汁沾物卽化人多牽羊豕之系樹下遙以物撼其樹汁落則羊豕皆成阿魏矣樹上之汁終不可得故云無眞也本艸雷斆云阿魏驗法有三第一以半銖置熟銅器中一宿至明沾阿魏處白如銀汞無赤色第二以一銖置五防艸自然汁中至明如鮮血色第三以一銖置柚樹上樹立幹卽是眞者研細酒器上裛過入藥覽枸千歲爲犬子事物紺珠枸枝榦髙三五尺葉如橊葉而薄軟可食花木考三佛齊產沒藥樹髙大如松皮厚二三寸采時掘樹下爲坎用斧伐其皮脂流於坎旬餘方取之浡泥產片腦樹如杉檜取之者必齋沐而往其成片似梅花者爲上其次有金腳速腦米腦蒼腦札聚腦又一種如油名腦油花木考片腦產暹羅諸國惟佛打泥者爲上其樹髙者二三丈葉如槐而小皮理沙桞腦則其皮間凝液也好生窮谷島夷以鋸付就谷中尺斷而出剝而采之有大如指厚如二靑錢者香味淸烈瑩潔可愛謂之梅花片鬻至中國擅翔價焉復有數種亦堪入藥乃其次耳五雜組血竭一名麒麟竭出南番中廣州亦有之樹髙數丈葉似櫻桃而有三稜脂液滴下如膠飴狀久而堅凝色如幹血又能破積血止金瘡血故以血竭名也一云是紫鐂樹之脂驗者以透指甲爲眞事物紺珠杜仲髙數丈葉如柘皮如厚朴折之白絲相連厚朴髙三四丈徑一二尺葉如栁不凋紅花靑實皮鱗皴而厚紫色一統志鄠南有淨土樹三月開花如桃花八月結實如小栗殻中皆黃土相傳鳩摩羅什覆屧於土中所生故名淨土西京雜記上林有千年長生樹十株萬年長生樹十株洛陽宮殿簿明光殿前長生二株含章殿前長生一株晉宮閣名華林園長生六株萬年殿前長生二株鄴中記金華殿後有皇后浴室種長生樹枝條交於棟上團團車蓋形冬日不凋葉大如掌至八九月乃生華華色白子赤大如橡子不中啖也世人謂之西王母長生樹太平廣記楚國王仲先聞潘章之美因願爲友遂同衾枕情逾伉儷未幾偕沒其家憫之合於羅浮山忽生一樹柯條枝葉無不相抱時人號曰共枕樹晉宮閣名華林園中有君子樹三株太平禦覽君子樹似檉松曹爽樹之於庭事物紺珠慈母樹髙丈餘葉如櫻桃而小五侯鯖羅漢樹有雌雄雄者開花雌者結子子細腰似葫蘆硯北雜誌杜子美舊居在秦州東柯谷今爲寺山下有大木至今呼爲子美樹李紳詩序新昌宅書堂前有藥樹一株今已盈拱前長中於翰林院西軒藥樹下移得長一寸僕夫封一泥圓以歸植今則長成名之曰天上樹潛書肉樹端溪豬肉子也大如杯炙而食之味如豬肉而美麪樹南中桄榔也酒樹椰也華夷花木考弓樹在全羅道光州南門外枝榦輪囷大數十圍髙七十餘尺邑人以發葉早晚占年之丰歉今枯爾雅朴心注朴一名心朴斛也有心能濕江河間以作柱五侯鯖白防棫朴也燒之其煙與他木異直上如綫髙五七丈不絕南方艸木狀文木樹髙七八尺色黑如水牛角彚詳注石帆海樹也紫黑色其根株著實其枝柯如鐡綆相勾聨髙一二尺許疑以其扁薄如帆故呼爲石帆今人取置花盆中以爲玩事物紺珠紫珠樹似黃荊葉小無椏子紫圓如小珠中記東海有樹名爲白防其汁可爲脂色白味甘本艸拾遺旁其烏藥也李時珍云烏以色名其葉狀似鰟魮故俗呼爲鰟魮樹旁其方音訛也陳藏器雲樹生似茶髙丈餘一葉三椏葉靑陰白狀似山芍藥及烏樟根色黑作車轂紋橫生直根者不堪用酉陽雜俎昔婁約居常山據禪座有野嫗手持一樹植之於庭言此是蜻蜓樹歲久芬芳郁茂有一烏身尾長常止息其上五侯鯖蝴蝶樹髙三五尺葉皺而有稜春暮盛開山谷間有之爾雅魄榽橀注魄大木細葉似檀今河東多有之齊人諺曰上山斫檀榽橀先殫【榽一作挈】詩義疏檕迷一名挈橀唐本艸檕迷名莢蒾蘇恭云葉似木槿及楡作小樹子如溲防兩兩相對而色赤味甘廣志檕迷樹子色如糯粟可食花木考山野有一等樹名爲沙樹人將此樹皮如中國葛根搗浸澄濾取粉作丸菉荳大曬漧而賣名沙孤米可做飯食出蒲喇加國何氏天啟集永明寺詩注云柴千樹名因土人所名亦不知何木也詩雲山樹柴與千南客曾不省云最難長大我見剎那頃太平廣記俱那衛葉如竹三莖一層莖端分條如貞

桐花小木檞出桂州羅浮山記那衛外國樹英花紅粉至可玩愛本艸別錄溲疏生熊耳川谷一名楊櫨一名牡荊一名空疏樹髙丈許皮白中空時時有節子似枸子冬熟赤色味甘苦末代乃無識者此非籬援之楊櫨也林邑記播栘樹柯葉髮根下虛中森羅望之似懸髮庶物異名疏陶隱居別錄云衛矛生霍山吳普云葉如桃箭如羽蘇防云莖長四五尺許其幹有三羽狀如箭翎葉似山茶靑色其木亦名狗骨釋名云齊人曰衛所以導矢也此物幹有直羽如箭羽矛刃自衛之狀故以爲名事物紺珠防核樹髙五七尺莖間有刺葉似枸花白子紅紫似五味子物相感志必栗香樹形如椿生商山殺虫魚葉搗碎置上流魚悉腮其木堪爲書軸白魚不敢犯之花木考做打麻本是一等樹枝落膠汁土內掘出如松歷靑樣火防卽著番人皆以此物作燈防照光番造完則溶此物塗抹於外水不能入彼人多采取賣內有明淨好者似金珀一般若損都盧廝有番人做成帽珠而賣水珀卽此物也出蒲喇加國太平廣記阿驛波斯呼爲阿驛拂林呼爲底檷樹長丈四五枝葉繁茂葉有五出似蜱麻無花而實實赤色蜱子味似幹柿而一年一熟事物紺珠無石子樹一名沒石子出波斯髙六七丈圍八九尺葉似桃而長白花心微紅子如彈丸初靑熟黃一年生無石子一年生防屢子殻大如指長三寸子如栗可噉翻譯名義集南印建那羅國北不遠有多羅樹成林三十餘里其葉長廣其色光潤諸國書寫莫不采用天中記洛陽翊津橋通翻經道塲其道塲有婆羅門僧及身毒僧新翻諸經其經本從外國來用貝多樹葉書貝多葉長一尺五六寸濶五寸許葉形似琵琶而厚大橫作行書隨經多少縫其一邊帖帖然酉陽雜俎貝多出摩伽陀國長六七尺經冬不凋此樹有三種一者多羅婆力義貝多二者多梨婆力義貝多三者部婆力義多羅多梨並書其葉部闍一色取其皮書之貝多是梵語漢翻爲葉貝多婆力義者漢言樹葉也西域經書用此三種皮葉若能保防亦得五六百年嵩山記稱貝多葉似枇杷並謬交阯近出貝多枝林中第一緬甸軍民志有樹防髙五六丈結實大如掌土人

以麯納罐中而以索懸其罐於實下劃其實取汁流於罐以爲酒名曰樹頭酒或不用麯惟取其汁熬爲白糖其葉卽貝葉寫緬書用之嵩山記嵩髙寺中有思惟樹卽貝多也如來坐貝多下思惟因以名焉魏王花木志思惟樹漢時有道人自西域持貝多子植於嵩之西峯下後極髙大有四樹樹一年三花酉陽雜俎菩提樹出摩伽陁國在摩訶菩提樹寺蓋釋迦如來成道時樹一名思惟樹莖榦黃白枝葉靑翠經冬不凋至佛入滅日變色凋落過已還生此日國王人民大小作佛事葉而歸以爲瑞也樹髙四百尺下有銀塔周繞之彼國人四時常焚香散花繞樹下作禮此樹有梵名二一曰賓撥梨娑力義二曰阿濕曷咃婆力義西域記謂之畢鉢羅以佛於其下成道卽以道爲稱故號菩提婆力義漢翻爲道樹天臺志山有菩提樹相傳西天梵僧遊化遺此種樹如柿花亦大同未結蘂先乃別抽一葉長指半許濶両指色白而光潤乃結蘂於葉下日則覆子以蔽穢夜則捧子以承露秋社後取子爲珠十百中必有一二如羅漢者謂之佛頭他處所生則無之若西天佛菩提樹智藥三歲移植於廣州光孝寺者其樹不花不實經冬不凋葉之筋脈細致如絹廣人毎用此爲燈爲花爲蟬虫之翼則與此大不相酉陽雜俎巴陵有寺僧房牀下忽生一木隨伐隨長外國僧見曰此婆羅也元嘉初出一花如蓮遊名山記華山朝元洞下院有老君殿其前婆羅樹數百年物視其子栗道士云之服以酒可愈心痛益部名物記贊沙羅樹花在蛾眉山難移樹葉似柟葉葉相讓樹皮如玉蘭色蔥白最潔鳥不棲虫不生潛書唐天寶初安西道進娑羅樹狀云此木不庇凡艸不止惡禽如得托根長樂擢頴建章布葉垂陰比月中之丹桂連枝接影對天上之白楡華夷花木考娑羅樹出西番海中潯州官圃一株甚巨每枝生葉七片有花穗甚長而黃如栗花秋後結實如栗可食正所謂七葉樹也今余杭南安寺前二株左右對植甚茂問之土人皆不知其名一僧乃云相傳娑羅樹番僧所植者此不謬矣唐李邕娑羅樹碑云惡禽不集凡艸不庇東瘁則靑郊苦而歳不稔西茂則白藏泰而秋有成是也苐以段成式之博雅而曰花開如蓮則大悖耳其樹詳於佛書維摩詰經有庵羅樹唐防要云菩提樹一名波羅樹葉似白楊卽思惟樹一名成道樹西域記名畢鉢羅又樹名婆羅樹其花名婆羅法今所稱婆羅法門也蓋婆娑音同故互言之耳今月中樹影皆曰閻浮山娑婆樹影卽此歐陽永叔娑羅樹詩云伊洛多奇木娑羅舊得名常於佛家見宜在月中生解酲語至元間馬八兒國入貢庵羅樹十株花葉似實似李味佳一統志眞臘國有婆田羅樹花葉實俱略似又有歌畢陀樹花似林檎葉似楡而厚大實似李花木考州通望縣有銷樟院在縣西一百步內有天王堂前古柏樹下有大池池南有娑羅錦樹三四人連手合抱方匝先生花而後生葉其花盛夏方開謝時不背而墮宛轉至地其花蘂有綿謂之娑羅綿善致郁茂違時枯凋霏雪錄婆羅蜜樹如荔枝樹差大皮厚葉團有橫紋小枝附樹身而生一枝含數實花落實出大如斗皮亦似荔枝有刺佛首螺髻之狀肉若蜂房近子處可食與熟瓜無異而風韻過之如肥皁核大亦可煼食味似豆春生秋熟交人珍之海槎余錄波羅蜜樹冬靑而黑潤倍之幹至斗大方結實多者十數少者五六顆皆生於根幹之上狀似冬瓜外結厚皮若栗蓬多刺方熟時可重五六斤去外殻內肉層疊如橘囊以其甘如蜜故云國憲家猷南滇夷島產木有堅如石文橫銀屑者夷名曰伽陀羅余愛其堅又貴其異遂用作琴楊愼外集拘尼陁樹花見月光卽開無憂樹女人觸之花方開婆羅婆樹其實如事物紺珠波羅奢華葉靑色華有三色日未出時則黑日正中則赤日沒則黃樹汁染皮防名紫礦西京雜記上林有白銀樹黃銀樹扶老樹金明樹搖風樹鳴風樹琉璃樹離婁樹華夷花木考紫防樹出眞臘國呼爲勒佉亦出波斯國樹長一丈枝條郁茂葉似橘經冬不凋三月開花白色不結子天大霧露及雨霑濡其樹枝條卽出紫防波斯國使烏海及沙利深所說並同眞臘國使折衝都尉沙門陀沙尼防陀言蟻運土於樹端作窠蟻壤得雨露凝結而成紫防昆侖國者善波斯國者次之李紳詩注琪樹垂條如弱栁結子如碧珠三年子乃熟毎歲生者相續一年者緑二年者碧三年者紅綴條上璀錯相間【一統志作金松】王世懋遊匡廬山記寶樹在上大林寺去天池輿行可四里而遙幾及山麓矣樹有二其一亭亭道旁扶疏四垂妙好端正若浮屠所畫瓔珞琪樹者相傳一異僧自西土移來近忽出一癭作人狀僧輩以爲大士像云其一生澗旁枝葉覆根出石間泉防防流其上樹之美故讓道旁者而所據勝不啻過之七修槁予友烏鎭王天雨濟爲橫州州判甞雲橫之馴象衛指揮殷貫家有盆樹一株髙可三四尺榦葉皆紫黑色葉小石楠質理細厚問於主人曰鐡樹也每遇丁卯年則花開四瓣紫白色如瑞香較少圓耳一開累月不凋嗅之有艸气予以諺以事難成者則曰須鐡樹開花然則果有此樹華嚴經如雪山頂有藥王樹名無盡根酉陽雜俎沒樹出波斯國拂林國人呼爲阿縒【音矬】樹長丈餘皮靑白色葉似槐而長花似橘花而大子黑色如山茱萸酸甜可食北史琉球國居海島多鬭鏤樹似橘而葉密條纎如髮之下垂織鬭鏤皮弁雜毛以爲衣事物紺珠纒花樹出天方國如中國大桑其花一年三發長生不枯酉陽雜俎婆律國有婆律樹髙八九丈大可六七圍瘦者出龍腦香香在木心肥者出婆律膏膏在木端齊暾樹出波斯國亦出拂林呼爲齊【湯兮反】樹長二三丈皮靑白花似柚極芳香子似楊桃六月熟西域人壓爲油以煮餅果如中國之巨勝也阿勃參出拂林國長一丈餘皮靑白色葉細兩兩相對花似蔓菁正黃子似胡椒赤色研其枝汁如油以塗疥癬無不瘥者其油極貴價重於金槃砮穡波樹出波斯國亦出拂林國拂林呼爲羣漢樹長三丈圍四五尺葉似細榕經寒不凋花似橘白色子緑大如酸其味甜膩可食西域人壓爲油以塗身可去風癢

格致鏡原卷六十六

欽定四庫全書

格致鏡原卷六十七

大學士陳元龍撰木【四】

異木

山海經泂野之山有樹靑葉赤華名若木生昆侖山附西極其花光下照地神人之丘有木焉其狀如牛引之有皮若纓黃虵其葉如羅其實如欒其木若蓲其名曰建木日中無影百仞無枝上有九欘【音竹枝回曲也】下有九枸【根盤錯也】其實如麻【似麻子也】其葉如芒【芒木似棠梨】大皥爰過【言庖犧於此經過】黃帝所爲【言治防之也】淮南子建木在都廣眾帝所自上下日中無影呼而無響蓋天地之中也【都廣南方山名也眾帝從此山上天還下故曰上下日中時日直人無有晷故曰天地之中】扶木在州日之所曊【照也音沸】拾遺記祈淪國有壽木之林一樹千尋日月爲之隱蔽若經憇此木下皆不死不病瀛州有影木日中視之則一葉百影花有光夜如列星萬年一實其大如瓜山海經密山上多丹木圓葉而赤莖黃花實如飴食之不饑玉膏灌丹木丹木五歲五色乃淸五味乃馨神異經東南荒中有椰木焉其枝喬直上二百歳葉落而生花花影如甘瓜復二百歲一落盡而生蕚下生子三歲而成熟成熟之後不長不減子形如寒瓜此實不取萬世如故若取下子而畱蕚蕚復生子如初瓤甘美如蜜食之令人身澤不可過三升令人冥醉半日乃醒一名無葉一名倚驕一名綺縞拾遺記燧明之國不識晝夜土有燧木後世聖人遊於日月之外以食救物至於南垂觀此燧木有鳥鶚啄其枝則火出取以鉆火號燧人氏在庖犧氏之前蓋火山國也吳越春秋越王得神木一大二十圍長五十尋陽爲文梓陰爲楩柟巧工施校制以規繩雕治圓轉刻削磨礱分以丹靑錯畫文業婪以白璧鏤以黃金狀龍蛇文彩生光乃使大夫種獻之於吳王物相感志射木根如生人長七尺刻之有血以其血塗足下可以步行水上不沒以塗鼻上入水則水爲之開可以止住泉底塗身則隱形欲見則拭去之洞冥記武帝常見彗星東方朔折指星木授帝帝以木指彗星則沒物相感志靑榠木出外國漢武得之其木有膏如淳漆削置器中以蠟和之塗布然照數里之光洞冥記東方朔從西汗國歸得風聲木十枝獻帝長九尺大如指此木臨因桓之水禹貢所謂因桓是也其源出甜波樹上有紫燕黃鵠集其間實如油麻風吹枝如玉聲因以爲名有武事則如金革之響有文事則如琴瑟之響上以枝徧賜羣臣臣有凶者枝則汗出臣有死者枝則折昔老聃在周世七百年枝未汗偓佺生於堯時三千歲枝未折帝乃以枝問朔朔曰臣已見枝三過枯死而復生豈汗折而已哉裏語曰年未半枝未汗此木五千年一汗萬歲不枯縉雲之世生於阿閣間也杜陽編李輔國有鳯首木髙一尺雕刻鸞鳯之狀形枯槁毛羽脫落不甚盡𨿽凝寒之時置諸髙堂大廈之中而和煦之气如二三月故別名爲常春木縱烈火焚之終不燋黑焉酉陽雜俎倒生木依山生根在上有人觸則葉翕人

去則葉舒出東海洞冥記明天發日香生香池寒國地有發日樹言日從云出云來掩日風吹樹枝拂雲開日光也亦名開日樹括地圗龍池之山四方髙中央有池方七百里羣龍居之多五花樹羣龍食之酉陽雜俎幹陁國頭河岸有系白象樹花葉似柔冬方熟相傳此樹滅佛法亦滅釋典帝釋殿前員生樹梵語波利質多樹髙一百繇旬枝葉覆五百繇旬寶花開時天界自然嚴飾妙好能逆風香諸每天子夏月於樹下宴息法華經謂之天樹王洪容齋隨筆行行相植莖莖相望枝枝相準葉葉相向華華相順實實相當此無量壽經所言天宮寶樹非塵世所有也博物志三珠樹生赤水上其樹如柏葉皆爲珠彚詳注海商下嶴者言有珠子樹其珠生於蚌中蚌生於樹上綴著不解樹乃生於石石在海底蜑戶鮫人泅於水中鑿石得樹其樹如楊栁枝良可愛淮南子禹以息土塡洪水以爲名山掘昆侖虛以爲下地【一作池】中有增城九重上有木禾珠樹玉樹璇樹不死樹在其西沙棠瑯玕在其東絳樹在其南瑤樹在其北北門開以納不周之風述異記影娥池北作鳴禽之有生金樹破之皮間有屑如金而色靑亦名靑金樹洞冥記元光元年起壽福靈壇濶百步四周起銅梁銀堤水上列種垂龍之木木似靑梧有朱露色如丹汁灑其葉落地皆成珠其枝似龍體倒垂亦曰傾紅樹亦曰珠枝樹西京雜記積艸池中有瑚樹髙一丈二尺一本三柯上有四百六十二條是南越王趙佗所獻號爲烽火樹至夜光景常欲然彚詳注光武時南海獻婦人瑚樹帝命植於殿前謂之女瑚一旦柯葉甚茂至靈帝時樹死續仙傳謝卿遇神仙見丹柯碧葉防風時叩五音相節云瑯玕樹也莊子逸篇鳯凰所居積石千里河水出下天爲生食其樹名瓊枝髙百仞以琳瑯爲實天又爲生離珠一人三頭逓臥疊起以伺瑯玕莊子楚之南有冥靈者以五百歲爲春五百歲爲秋神異經南方大荒有樹名如何三百歲作花三百歲作實有核如子長五寸金刀割則飴竹刀割則苦木刀割則酸蘆刀割則辛食之則得仙湖廣通誌施州慢水寨有木名普捨樹普捨華言風流也昔覃氏祖於東門關伐一異木隨流至地名那車復生根而活四時開百種花覃氏子孫歌舞其下花乃自落取而之他姓人往歌花不復落尢爲異也物相感志屍利沙樹生西域其果難生若昴星時果則生眞誥仙道有絳樹靑實服之身化爲金有赤樹白子服之身化爲玉西京雜記終南山多合離樹葉似江離而紅緑相雜莖皆紫色气如羅勒其樹直上百尺無枝上結藂條狀如車蓋一靑一丹斑駁如錦繡長安謂之丹靑樹亦雲華蓋樹述異記辰州嵩溪有丹靑樹上有五色葉圓如華蓋俗謂之五采樹山海經開明北有文玉樹一樹有五彩太極之山有采華樹服之則通萬國之言杜詩注【額同】常樹無皮出肅愼氏之國聖人在位則木生皮可爲衣其國朝貢中國成王時一生之【其俗無衣聖帝代立則此木皮可衣也】物相感志水仙樹腹中仙有飲者七日醉但令人翻轉過七日免爛卽得壽五百歲南史頓遜國有酒樹似安石橊采花汁停甕中數日卽成酒十州記聚窟洲海中申未地上有大樹與楓木相似而花葉香聞數百里名爲返魂樹於玉釜中煮取汁如黑飴名之爲返生香香气聞數百里死屍在地聞气仍活述異記返魂樹伐其根心於玉釜中煮取汁又熬之令可丸名曰驚精香或曰震靈丸或名返生香或名卻死香博物志員丘山有不死樹食之乃壽洞冥記影娥池有女香樹細枝葉婦人帶之香終身不歇物相感志阿叔迦樹生西域若女人摩觸花爲之出不然則否采蘭雜誌頓遜國有淫樹花如牡丹而香種有雌雄必二種並種乃生花去根尺餘有男女陰形以別雌雄種必相去不遠二形晝開夜合故又以夜合爲名又謂之有情樹若各自種則無花也廣博物志海中有銀山生樹名女樹天明時皆生嬰兒日出能行至食時皆成少年日中成壯年日晚老年日沒死日出復然文獻通考大食國海中石上有樹枝赤葉靑上生小兒長六七寸見人則笑摘入手中卽幹而黑名嫛彌樹庻物異名疏白虎通曰賢不肖位不相逾則平路生於庭平路樹名也官位得其人則生失其人則死瑞應圖曰平路如蓋生於庭似四方之政王者不私人以官則四方之政平若東方政不平則西低北方政不平則南低西方政不平則東低南方政不平則北低四方政不平其根若絲一曰兩平拾遺記燕昭王種長春樹葉如蓮花樹身似桂其花隨四時之色春生碧花春盡則落夏生紅花夏末則凋秋生白花秋殘則萎冬生紫花遇雪則謝宋書孫皓天璽中臨海郡吏伍曜在海水際得石樹髙三尺餘枝葉紫色詰曲靡麗有光彩洽聞記唐永昌中臺州司馬孟詵奏臨海水下馮義得石連理樹三株皆白石天成山海經放臯之山有木焉其葉如槐黃華而赤實其名曰防木食之不惑大室之中山有木焉其狀如楊而赤理其名曰栯服之不妒東始之山有木焉其狀如楊而赤理其汁如血不實其名曰芑可以服馬以汁塗之則馬調良浮戲之山有木焉葉狀如樗而赤實名曰亢木食之不蠱物相感志東南荒中有邪木髙二三十丈葉如甘瓜子如寒瓜蔓覆其頂子味甘如蜜食之令人身有澤不可過三升令人冥醉半日乃醒惟多羅之民善緣能得之山海經招搖之山有木焉其狀如谷而黑理其花四照其名迷谷佩之不迷少室之山有木焉其名曰帝休狀如楊其枝五衢黃華黑實服者不怒【五衢言其枝交錯五出如衢路也】符禺之山其上有木名曰文莖其實如可以已聾侖者之山有木焉其狀如谷而赤理其汁如漆其味如飴食者不饑可以釋勞其名曰白防【音髙】可以血玉【血謂可用染玉作光彩白防一名臯蘇】講山有木焉名曰帝屋葉如椒反傷赤實可以禦凶【反傷刺下勾也】陰山多雕棠葉如楡葉而方實如赤菽食之已聾有木焉名曰天楄方莖而葵狀服者不防【食不噎也】拾遺記周靈王起昆昭之臺聚天下異木得崿谷陰生之木其枝千尋文理盤錯有龍蛇鳥獸之形酉陽雜俎頓丘南有應足山山上有一樹髙十丈餘皮靑滑似流碧枝榦上聳子若五防囊葉如亡子鏡世名之仙人獨梪樹庶物異名疏賓連濶達祥樹也白虎通曰繼嗣分明則賓連生於房戶連累相承故在於房戶象繼嗣也瑞應圖曰王者嫡庻有序男女有別則賓連濶達生於房

【附】竹

總論說文竹冬生艸也象形禮月令日短至則伐木取竹箭注陰盛則材成故伐而取之大曰竹小曰箭爾雅東南之美者有防稽之竹箭焉注竹箭篠也

周禮孤竹之管孫竹之管陰竹之管注孤竹竹特生者孫竹枝根之未生者陰竹生山北者家語南山之竹不揉自直史記渭川千畝竹其人與千戶侯等竹譜竹得風其體大屈謂之竹笑天寶遺事太液池岸有竹數十叢牙筍未嘗相離密密如栽也帝呼爲竹義靑髙議防萊公貶死於雷州詔還葬道過公安民

皆迎祭斬竹挿地以掛紙錢而焚之尋復生筍成林人神之號曰相公竹莊子羊奚比乎不箰注不箰久竹言其不能復生箰也五雜組竹名妒母后箰之生必髙前筍竹初出土時極難長累旬不盈尺逮至五六尺時潛記其處一夜輙尺許矣說文楚謂竹皮曰篛字書籜竹皮也禮器如竹箭之有筠注筠竹靑皮

也竹無心其堅彊在膚碎錄峽州玉泉鬼穀子洞前有叢竹竹葉有文成符葉葉不同佩之可以辟患羅浮山記羅浮山東有溪曰羅陽永泰中暑雨漲有竹葉若芭蕉葉隨水流出本艸竹葉名升斤竹花名艸華莊子鵷鶵非練實不食注練實竹實也取其潔白李畋該聞集舊稱竹實爲鸞鳯所食今近道竹間時

見花開如結實如麥江淮號爲竹米以爲荒年之兆其竹卽死竹譜根漧枯朽花乃懸陸詩靑未成孤鳯餓唐詩老屋茅生菌饑年竹有花信非鸞鳯之食也近有餘幹人來言彼有竹實大如雞子竹葉層層包裹味甘勝蜜食之令人心肺淸涼生深竹林茂密處頃因得之𨿽日久枯漧而味尙存乃知鸞鳯所食必非常物也五侯鯖【音復】竹結子每六年一結花不爲妖晉書惠帝元康二年春巴西郡界竹生花紫色結實

如麥外皮靑中赤白味甘彚詳注明正徳末饒州山中羣竹不問大小俱開花結實人采烹之但味澁而不可多食多則腹脹兪宗本種樹書竹有花輙槁死結實如稗一竿如此久之則滿林皆然其治法於初米時擇一竿稍大者截去近根三尺許通其節以糞之則止朝野僉載人家竹花枯死者家長當之酉陽雜俎江淮有竹肉生節上如彈丸味如白樹雞丹總錄竹亦有香人罕知之杜詩風吹細細香李賀詩竹香滿幽寂粉節塗生翠世說王徽之嘗借居空宅中便令栽竹或問之徽之但嘯詠指竹曰何可一日無此君郡國志儋州滔防井與淪水通有人以竹置井口淪水得之人呼竹爲滔防因以爲名酉陽雜俎李衛公守北都惟童子寺有竹一窠長數尺相傳其寺毎日報竹平安襄陽耆舊傳辛仲宣截竹爲罌以酌酒曰吾性愛竹及酒欲令二物相並耳東陽記昆山去蕪城山十里山嶺髙峻常秀云表父老傳云嶺上有員池池邊有竹極大風至垂屈掃地恆潔淨如人掃然荊州記天門山角上各生一竹倒垂拂拭謂之天帚永泰記小江緣岸有仙石壇有竹嬋娟靑翠風來枝動掃石壇壇上無塵也湘州記邵陵髙平縣有文竹山上有石牀四面緑竹扶疎常隨風委拂此牀華陽國誌有竹王者興於遁水始有一女浣於水濵有三節大竹流入女足間推之不去聞有兒聲持歸破竹得男長飬有武才遂自立爲夜郎王以竹爲姓所破竹於野成林今王祠竹林是也海錄或問鬼所惡答曰最惡金姑聲閩人謂破竹聲爲金姑聲

種竹法志林竹有雌雄雌者多筍故種竹常擇雌者凡欲識雌雄當自根上第一枝觀之有枝者爲雌卽出筍若獨枝者是雄竹仇池墨記種竹自根而上至生稍一節發者爲雄二節發者爲雌四民月令五月十三日謂之竹醉又謂竹迷是日栽竹多盛嶽州風土記五月十三日謂之龍生日栽竹多茂盛山家淸事風土記文心雕龍皆以五月十三日爲竹生日齊民要術則以八月八日爲醉日比得之老園丁曰種竹無時認取南枝又曰莫教樹知先鉏地令松且濶沃以渠泥及馬糞急移竹多帶宿土種之勿蹈以足若換葉姑聼之勿遽防去又有二祕法迎陽气則取季冬順土气則取雨時若慮風則去梢而縛架連數根種則易生筍過此別無他法埤雅竹物之有筋節者也今人穿沐叢竹芟其繁亂不使分其勢然後枝榦茂擢俗謂之洗洗竹苐如洗華例非用水也竹之初生其色緑長則緑轉而靑矣舊說竹率六十年根輙一易卽華實而枯死實落於土復生六年成疃種樹書凡種竹正二月劚取西南根於東北角種其鞭自行西南蓋竹性向西南行也諺云東家種竹西家種地艸木狀竹宜髙平之地種樹書種竹處當積土令稍髙於傍地二三尺則雨潦不侵損錢唐人謂之竹腳

名易說卦傳震爲蒼筤竹尙書揚州厥貢篠簜荊州厥貢惟箘簵注篠箭竹簜大竹箘簵美竹也字林防【音模】竹黑皮竹有文【音感】竹有毛【力印反】竹實中廣志防竹細而多刺也竹堪作笛海錄碎事紫雲蓋慈竹也赤玉脂桃竹也靑枝苦竹也紅鵲尾靑竹也詞林海錯竹一名林箊卽袁公與越女試劍竹也曰防露蜀中竹也曰金貓其節有金色南方艸木狀思摩竹如竹大而筍生其節筍卽成竹春而筍復生節焉交廣所在有之又石林竹似桂竹勁而利削爲刀割象皮如切芋出九眞交趾【廣州記作石麻竹】戴凱之竹譜篁竹堅而促節體圓而質堅皮白如霜粉大者宜行船細者爲笛竺法眞羅浮山疏嶺南道無防竹惟此山有之其大尺圍細者色如黃金堅貞疎節永嘉記陽嶼有仙石山頂上有平石方十餘丈名仙壇壇陬有防竹葳靑翠風來動音自成宮商石上淨潔初無粗籜異東陽畱道徳家中防竹林忽生連理酉陽雜俎筋竹南方以爲矛筍未成竹時堪爲弩續博物志竹靑皮內白如雪輭韌可爲索通誌竹之良者有防竹其自死筍謂之仙人杖竹譜笻竹髙節實中狀若人刻俗謂之扶老竹張騫云出身毒國廣志云出南廣卭縣張孟陽云出興古盤江縣山海經注交趾有篥竹實中勁彊有毒鋭以刺虎中之則死天中記新州石城陜隘宋紹興中州守黃濟植竻竹圍繞之竹有刺芒森然羔豚不能入廣志篃竹宜爲屋椽竹譜篃竹楚謂之竿防一枝數葉葉大如履可以作篷冬夏生筍事物紺珠箖竹出臥龍山長百丈只稍上有葉異物志篔簹竹生水邊長數丈圍一尺五六寸一節相去六七尺或去一丈廬陵界有之異建安有篔簹竹節中有人長尺許頭足皆具竹譜防竹又名合肚大如腳指長丈餘堅厚修直腹中白幕闌隔如濕麪生衣六月生筍將成竹而筍皮未落輙有細虫嚙之隕籜後嚙處往往成奇文如繡畫可愛酉陽雜俎防百葉爲一枝竹譜箛竹生於漢陽內實外澤時獻以爲輅馬防見南郡賦南方艸木狀簩竹皮薄而空多大者徑不過二寸皮粗澁以鎊犀象利勝於鐡出大秦異物志簩竹出思牢國可礪指甲新州有此種制成琴樣爲礪甲之具用久微滑以酸漬之過宿快利如初亦可作箭李商隱所謂簩弩箭磨靑石是也詞林海錯澀勒竹名竹膚有芒可以剉竹譜廬山出竹莖大如指竹杪細葉密翠如帚彼人采爲方物贈人謂之掃云帚花木考雪竹出廣西斑極大色紅而有暈羣芳譜月竹每月抽筍狀輕短叢生如箭筍不堪食產嘉定州暘谷漫錄張堂云同邑安福西鄕周俊叔家嘗得十二時竹一根植之家庭歷十有餘年筍而竹者三竹繞節凸生子丑寅卯辰巳午未申酉戌亥十二字畫可數事物紺珠水竹出黔南管內或巖下澤水中其筍隨水深淺以成節若深一丈則筍出水面爲一節南方艸木狀越王竹根生石上若細荻髙尺餘南海有之南人愛其靑色用爲酒籌云越王棄余算而生竹松江府誌王莽竹種最大而節間促二十餘節後方生枝葉近根有一錢痕俗傳王莽藏銅瓦其中以爲防雲雨航雜錄雁山五珍有觀音竹形小葉長翠潤奪目植巖石上經冬不凋瀛涯勝覽占城國產觀音竹如藤長丈八尺許色如黑鐡每寸約二三節淸異錄秦維言竹自是一種有成林者因出三拄杖皆兩岐後問浙人云此是天親竹有時出一番筍故例皆分岐亦非年年有之華陽國志哀牢夷有竹其節相去一丈名僕竹格古要論鈸兒竹孩兒竹出西蜀下有尺許如豬大腸防稽縣誌公孫竹髙不盈尺可爲几案之玩述異記詩義雲南中生子母竹今慈竹是也漢章帝三年子母竹筍生白虎殿前時謂之孝竹羣臣作孝竹頌酉陽雜俎慈竹夏月經雨滴汁下地生蓐似鹿角色白食之已痢花木考慈竹秋筍髙數丈尾甚柔細如釣絲又名釣絲竹歷冬及春始開葉其葉左右並列如鳥翎狀初歲極嫩土人破爲裂以成麻可爲屨號竹麻屨出敍州府潛書釣絲竹生廣右兩江安南大槪一如簜竹深秋出筍隔年成竹筍過母時梢極細弱彎曲垂下宛如釣絲山海經所謂嚚水之北多釣端竹者疑卽此是五侯鯖垂絲竹出雲南枝柔軟下垂羣芳譜人面竹出剡山竹徑幾寸近本逮二尺節極促四參差竹皮如魚鱗面凸頗人面五雜組人面竹其節紋一覆一仰如畫人面然山海經山多扶竹丹總錄武林山西舊有竹院中所產修篁嫩篠皆對抽並發王子敬竹譜所謂扶竹譬猶海上之桑兩兩相比謂之扶桑也扶竹之筍名曰合歡五侯鯖合歡竹出九嶷山筍長獨莖及生枝葉分爲兩梢故名丹錄蜀涪州有相思崖昔有童子丱女相悅交贈今竹有桃之形筍亦有柔麗之異崖名相思崖竹曰相思竹永嘉郡記張廌家有苦竹數十頃屋其中居之齊民要術安思縣多苦竹竹之醜也有四有靑苦者白苦者紫苦者黃苦者南越志羅浮山第三十一嶺半是巨竹皆七八圍長一二丈有三十九節葉若芭蕉謂之龍鐘竹常有鸞鳯棲宿其上【羅浮山記作龍公竹】東齋記事辰州有一種小竹曰龍孫竹生山谷間髙不滿尺細僅如鍼凡所以爲竹無不具前輩詩有小竹如鍼能具體卽此也五侯鯖龍牙竹出永嘉人取之必有雷電下山卽止羣芳譜文竹崇陽縣寶陀巖產僅一本制扇甚奇聞今亦絕種矣事物紺珠雞脛竹似篁纎細大不過指疎葉黃皮無用惟筍美無錫縣誌防居竹一名哺雞言其筍如雞卵之多淸異錄江湖間有一種野竹其葉紏結如虫狀山民曰此蚱蜢竹也臨海異物志狗竹毛在節間事物紺珠貓竹又名貓頭竹其根貓頭又名潭竹大莖細葉羣芳譜貓竹一作茅竹又作毛竹幹大而厚異於眾竹人取以爲舟四明洞天記毛竹叢生澗邊又金庭山洞天皆有方輿勝覽毛竹洞在西溪上流去武夷山百餘里徧生毛竹毎節出一干其巨細與根等格古要論湖廣黃州府蘄州有竹名蘄竹爲竹簟其節平人睡則涼而不生痕今謂之蘄簟蘄笛自唐得名羣芳譜蘄竹以色瑩者爲簟節疎者爲笛帶者爲杖虞初志柯亭竹生云夢之南以七月望前生明年七月望前伐過期伐則音滯未期伐則音浮雲窗私志凝波竹出區吳山紫枝緑葉堅滑如玉風吹有聲如環佩成帝種於臨池觀更名曰環佩竹花如海橊實如蓮子而小服之肌滑體輕趙飛燕舞於手掌上服此實也拾遺記蓬山有浮筠之簳葉靑莖紫子如大珠有靑鸞集其上下有砂礰細如粉暴風至竹條翻起拂細砂如雪霰仙者來觀戲焉風吹竹折聲如鐘磬之音又岑華山在西海之西有蔓竹爲簫管吹之若羣鳯之鳴丹陽記江寧縣南二十里慈母山積石臨江生簫管竹王褒洞簫賦所稱卽此也其竹圓致異於余處自伶倫采竹嶰谷其後惟此簳見珍故歷代常給樂府而俗呼曰鼓吹山荊州記臨賀冬山中有大竹數十圍髙亦數十丈有小竹生其旁皆四五圍下有盤石徑四五丈極方正靑如彈棊局兩竹曲垂拂埽石上初無塵穢未數十里間風吹此竹如簫管之音羣芳譜弓竹長百尋卻曲如藤得木乃倚出東方質有文章須膏塗火灼乃見竹譜箭竹節間三尺堅勁中爲矢潛書射筒竹細小通長丈餘亦無節可以爲箭筒淸異錄荊南判官劉彧棄官遊秦隴閩粵篋中大竹拾余顙毎有客則斫取少許煎飲其辛香如雞舌湯人堅叩其名曰謂之丁香竹非中國所產也華陽國誌錦江心磻石上產桃竹可爲杖竹性中虛此竹獨實木竹譜桃枝竹皮滑而黃可以爲席山海經嶓冡之山嚚水之上多桃枝竹魏志倭國有桃枝竹廣州記廣州有桃枝竹物相感志防櫚竹出南海葉似防身斑可愛嶺表人用作杖心堅實亦名陶枝蜀中亦生復似科藤之屬也格古要論防竹出西蜀廣西葉如棕櫚其身似竹堅且實又名桃竹羣芳譜棕竹有三種上曰筯頭梗短葉垂堪置書幾次曰短棲可列庭階次曰撲竹節稀葉硬全欠溫雅但可作扇骨料耳事物紺珠木竹出韶州一莖如萬歲藤一節長四尺無花而實如艸豆防土人鹽之爲果寰宇記竹林堂宋臨川王義慶所作梁元帝因而修之堂前有竹名桂竹出始興桂陽縣來風防露上合下疎每日出羅紈金翠春光秋月隔林而望若花開也其西有篠箭冬月抽筍似桂而辛隆暑赫曦但有涼气入其下者咸以禦風山經注始興郡桂陽縣出筀竹大者圍二尺長四丈鄧元錫圅史筀竹可絲以制器又可刺江楚常用之事物紺珠筀竹又名倭竹種自倭國南越志宋昌縣有竹長十尋大如甕其間短者輙六七丈也里人取以爲弓爲竹叢薄葉下有鉤刺或在條末如芒鍼也酉陽雜俎竹一名笆竹節皆有刺數十莖爲叢南夷種以爲城猝不可攻或自崩根出大如酒甕縱橫相承狀如繰車食之下人發海槎余錄茨竹大如指長逾二丈節節生枝文采人家用植於居之周遭以代垣墻𨿽雞犬不能逾越陰森柔嫩緑潤如沃可愛也續竹譜紅竹出峽州宜都縣飛魚口大者不過寸許鮮明可愛事物紺珠丹竹出道州每節可一丈徑不大裊裊搖空粉節上有丹色心空肉薄人劈爲百丈繂暌車志陀落伽山觀音坐後旃檀林紫竹榦葉如丹花木考紫竹小而色紫宜傘柄簫笛用羣芳譜丹靑竹葉黃碧丹相間出熊耳山趙潛飬屙漫筆成都古今記云對靑竹竹黃而溝靑故每節若間出云此竹今浙中亦有之惟防稽頗多彼人呼爲黃金間碧玉華陽國誌成都有竹名對靑半靑半紫二色相映可愛五雜組黃金間碧玉竹其節一黃一碧正直如界然遊南城記中伯圃中有對金竹其狀與對靑相似松江府誌黃菇竹節目疎聳皮黃力韌爲篾器之良博物志洞庭之山帝之二女啼以涕揮竹竹盡斑今下雋有斑皮竹事物紺珠斑竹有暈筍極美又名淚竹又名湘妃竹地理誌雷州土貢電斑竹事物紺珠毛斑竹出蘄州初伐無斑汁洗之則斑

見格古要論湘竹出廣西斑細而色淡有暈中一紫與蘆葉上斑相似作簫管最貴東齋記事武陵桃源山有方竹四面平整如削堅勁可以爲杖畱靑日札唐書髙宗遣宦者采怪竹江南將蒔上今江南方竹卽此也寧波志云葛仙翁煉丹於定海靈峯植竹筯化爲竹而方桂談叢方竹出大宛國堅實而正方節眼須牙四面對出實衛公之所寶也北戶錄澄州產方竹其隔州亦出大者數丈格古要論方竹出西蜀浙江杭州府西湖飛來峯山上亦有之其竹節上有刺蜀人謂之刺竹妮古錄髙皇帝燕處武樓中詹同在左右偶理竹事帝曰竹之其亦多乎同對曰其實晉戴凱之譜五十餘種或根如盤輪或節若束鍼或細則勝箭或鉅可爲舟有未能歷舉者大槪其色皆靑其體皆圓也惟吳越山中有名方竹者最爲佹異四稜直上弗偏弗頗若有廉隅不可犯之色以故士大夫愛之往往采而爲笻旣退一枝以獻帝摩挲觀之親灑翰墨艸方竹記一通雲南記雲南有實心竹文采斑駁殊好可爲器物其土以爲槍幹交牀物相感志疎節竹出南方水中筍萌時隨水髙低成節也又秦大國有竹一節可長九尺北戶錄髙潘州有疎節竹五六尺一節僧道多以爲杖又溱州通竹直上無節空心也事物紺珠古散竹節似馬鞭葉似桐而小皮似棕柔軟北戶錄古散堪爲拄杖山海經衛丘山南帝俊竹林在焉大可爲舟注俊音舜舜林中竹一節則可以爲南方艸木狀雲母竹一節爲船出扶南神異經篩竹一名太極長百餘丈南方以爲神異經南方荒中有涕竹長數百丈圍三丈五六尺厚八九寸可以爲其筍甘美煮食之可以止創癘玉篇竹甚可爲舟南徵八郡誌嶺南有大竹數圍實中任屋梁柱覆用之則當瓦南方艸木狀由梧竹吏民家種之長三四丈圍一尺八九寸作屋柱出交趾異物志有竹曰防其大數圍節間相去局促中實滿堅彊以爲屋榱斷截便以爲棟梁不復加斤斧也桂海虞衡志人以大竹爲釜物熟而竹不灼孝經河圗少室之山大竹堪爲釜甑玉堂漫筆衡山後生竹最大名曰南竹土人截取其筒以爲甑節處可置盥盆然在深山中人迹不到之處廣志永昌有漢竹圍三尺餘大者一節受一斛小者數升爲椑榼華陽國誌南垂界有百葉竹一枝百葉故名又名篣竹有毒夷人以刺虎豹中卽斃事物紺珠千年竹出水簾洞石上葉稍似竹髙者二寸許天中記三稜竹若棕櫚葉莖柄三川中人家竹林中忽有此吉兆也通雅沈存中云本艸南燭艸乃木也名南天燭今人植庭側葉似楝秋實赤如丹按此俗所謂天竹也事物紺珠單竹大者如腓虛細長爽嶺南取其筍未及成竹者煮績爲布

格致鏡原卷六十七﹤子部﹐類書類﹐格致鏡原﹥

欽定四庫全書

格致鏡原卷六十八

大學士陳元龍撰艸【一】

總

爾雅汪卉百艸總名艸謂之榮不榮而實者謂之秀秀而不實者謂之英荄根也禹貢兗州厥艸惟繇州厥艸惟夭禮記季春生气方盛勾者畢岀萌者盡逹孟夏靡艸死季夏大雨時行燒薙行水利以殺艸大戴禮孟春冰泮百艸權輿淮南子神農始嘗百艸一日七十毒方言凡艸生而初逹謂之防江淮陳之內謂之靑齊兗冀之間謂之葼燕之北鄙朝鮮冽水之間謂之茦淮南子根拔生程若程若生玉玉生醴泉醴泉生皇辜皇辜生庻艸凡根防艸者生於庻艸後漢書定昌俗無文字但候艸榮落以紀歳時

玊篇舊艸不芟新艸復生曰艿【音仍】彚苑艸稠曰薦深曰莽

蓍

說原艸植三百六十蓍爲之長周易聖人幽贊於神明而生蓍又蓍之徳圓而神本艸蓍如蒿叢生條直秋後花生枝端紅紫如菊花結實如艾實七十年益一莖生少室山及上蔡縣洪範五行蓍之爲言耆也百年一夲生百莖此艸木之壽亦知吉凶者史記天下和平蓍莖長一丈其聚生百莖共根今世取蓍八十莖長八尺卽難得矣得六十莖長六尺卽可用淮南子上有叢蓍下有伏防蓍滿百莖下有神守之其上嘗有靑雲覆之

芝【附肉芝】

紀瑞孝經援神契王者徳至艸木則芝艸生白虎通王者徳至於山則芝實荗瑞應圖芝英王者親近耆老養有道則生論衡芝生於土土气和故芝艸生徐整長歷黃帝以五芝爲房宮羅泌路史黃帝陞

鴻隄受神芝於黃蓋漢書武帝元封二年甘泉宮生芝艸九莖連葉乃作芝房之歌三輔黃圖甘泉宮芝金色緑葉朱實夜有光漢書宣帝神爵元年金芝九莖產於函徳殿銅池中古今注章帝元和二年芝生沛如人冠又生章武如人抱三子狀建初五年芝生潁川以六月中生一葉五嵗五重春靑夏紫秋白冬黒十月後黃气岀上尺五寸繆襲神芝贊魏文帝靑龍元年芝產於長平之習陽許昌農家其色丹紫其質光曜上別爲三幹分爲九枝散爲三十六莖委綏連屬有似珊瑚之狀唐春秋太宗貞觀十九年雍州李生芝英赤蓋紫光色鮮麗肅宗上元二年皇后奏含暉院生金芝唐書太宗寢室中產芝十四莖並爲龍翔翥之形宗時有玊芝產於大同殿柱礎一本兩莖神光照於殿雜俎天寶初臨川郡人李嘉所居柱上生芝艸形天尊太守張景佚截柱獻之杜陽編處士伊祁觧於衣帶間岀三年藥實爲上種於殿前有雙麟芝色一莖兩穗形似麟頭尾悉具中有子如瑟瑟舊唐書肅宗延英殿禦座梁上生玊芝一莖三花法苑珠林唐大理司直河內司馬喬卿天性純謹有志行永徽中爲州司戶曹丁母憂居防毀瘠骨立刺血寫金剛般若經二卷未防於廬側生芝艸二莖九日長尺有八寸緑莖朱蓋日汁一升食之味甘如取而復生淸異錄杜荀捨前椿生芝艸明年及第以漆彩飾之安幾硯間號科名艸孝子宋易延慶父防廬墓產玉芝十八莖葩葉扶疎好事者繪爲圖湧幢小品嘉靖時禦醫李果進嶽鮮芝四十夲鄠

縣民聚芝百八十一本爲山以進內有徑一尺八寸者數本號曰仙應萬年芝山又禦醫黃金進芝山四座計三百六十夲

詳神農艸木經靑芝生太山赤芝生衡山黃芝生嵩山白芝生華山黒芝生常山皆久食輕身延年不老茅君內玊芝色白如玉抱朴子石象芝生於海

隅名山及島嶼之涯狀如象有頭尾四足附於大石赤者如珊瑚白者如截肪黒者如漆澤靑者如翠羽黃者如紫金皆光明洞澈如堅冰晦夜去之三百步便望見其光矣玊脂芝生於有玉之山常居懸危之處玉膏流岀萬年已上則凝而成芝有似鳥獸之形色無常采面鮮明如水晶七明九光芝生臨水之髙山石崖之間狀如盤椀有莖蒂連綴之起三四寸有七孔者名七明九孔者名九光光皆如星食之盡一觔令人身有光所居暗地如月石蜜芝生少室石戶中石桂芝生名山石穴中似桂而實石也髙尺許有枝條石腦芝生滑石中五色光明而自動石硫黃芝五嶽俱有而箕山爲多許由服此而長生【以上皆石芝也】松脂淪入地千嵗化爲茯苓萬嵗其上生小木狀似蓮花名曰威喜芝夜視有光持之甚滑燒之不燃帶之可辟兵又松枝三千嵗者其皮中有聚脂狀如龍形名曰飛節芝大者重十觔菌芝生深山中或大木之下或生泉側其狀或如宮室車馬龍虎人形飛鳥五色無常樊桃芝其木如升龍其花葉如丹羅其實如翠鳥髙不過五尺生於名山之陰東流泉水之上參成芝赤色有光扣其枝葉如金石之音折而續之卽復如故木渠芝生大木上如蓮花九莖一叢建木芝生於都廣其皮如纓蛇其實如鸞鳥黃盧子尋木華液華此三芝生於防山要鄕及奉髙【以上皆木芝也】獨揺芝無風自動其莖大如指赤如丹素葉似莧其根有大魁如斗有細者如雞子十二枚周繞大根之四方相去丈許皆有細根如白髮以相連生髙山深谷所生處左右無艸人懷其大根卽形欲見則左轉而岀之牛角芝生虎壽山及吳阪上狀似蔥特生如牛角長三四尺靑色龍仙芝狀如升龍之相負以葉爲鱗其根則如蟠龍麻母芝似麻而莖赤色花紫色紫珠芝花黃葉赤實如李而紫色二十四枚輙相連而垂如貫珠也白苻芝髙四五尺似梅常以大雪而花季冬而實朱艸芝九曲曲有三葉五徳芝狀如樓殿莖方其葉五色各具而不雜上如偃蓋中有甘露紫气起數尺龍禦芝以仲春對生三節十二枝下根如坐人【以上皆艸芝也】凡服之者皆與天地相畢漢武內西王母曰仙藥有太眞紅芝艸拾遺記岱輿有七色芝生玊梁下其色靑光輝耀謂

之蒼芝酉陽雜俎良常山有螢火芝其葉似艸其實如豆紫花夜視有光食一枚心中一孔明食至七心七竅洞澈可夜書茅君內句曲山五芝求之者投金環二雙於石間勿顧念必得矣第一芝名龍仙第二芝名參成第三芝名燕胎第四芝名夜光洞艸第五芝名料玉眞誥羅江大霍有洞臺中有五色芝華陽洞亦有五種夜光芝其實墜地如七寸鏡包山中有白芝眞仙通鑑食四節芝者位眞卿食金闕玉芝者位

司命食流明金英者位司祿食長曜雙飛者位眞伯食夜光洞艸者左右禦史廣博物志靑雲芝生於名山之陰靑蓋三重上有雲气覆之食之能乘雲通天月精芝秋生山羊石上服之長生東坡尺牘文登島中岀一藥名白石芝狀如石耳而有香味酉陽雜俎仙經言穿地六尺以鐶實一枚種之灌以黃水五合以土堅築之三年生苖如匏實如桃名腦芝臞仙神芝有二種紫白二色如菌而有莖長尺餘豫章西山最多其靈芝生石上形如石可服博物志名山生神芝不死之艸上芝爲車馬形中芝爲人形下芝爲六畜形酉陽雜俎屋柱木無故生芝黒爲賊黃爲喜

別名爾雅邢疏芝艸一年三花一名苬一名芝楚辭采三秀於山間王逸注三秀芝艸也格物論芝瑞艸一名菌蠢瑞應圖王者仁義行則生紫脫齊民要術紫脫北方物卽芝也江淹詩瑤艸正翕赩李善注瑤艸玊芝也續古今注靈芝一名壽潛一名希夷本艸經赤芝一名丹芝黃芝一名金芝白芝一名玉

芝黒芝一名芝紫芝一名木芝

肉芝仙史武陽北平山有白蝦蟇謂之肉芝王喬食以仙去抱朴子行山中見小人乘車馬長七八寸者肉芝也捉取服之卽仙矣神仙感遇蕭靜之掘地得物人手肥潤而白烹食之逾月髮再生貌少力壯遇道士曰所食者肉芝也壽等矣

菖蒲

總論春秋運斗樞玉衡星散爲菖蒲逺雅頌著倡優則玊衡不明菖蒲冠環典術堯時天降精於庭爲薤感百陰爲菖蒲焉呂覽月令冬至後五十七日菖始生菖百艸之先生者也於是始耕孝經援神契菖蒲益聰呂氏春秋一名堯薤能烏發說文菖蒲一名昌歜左傳王使周公閱來聘饗有昌歜說文王好食菖本葅演繁露文王嗜昌歜仲尼食之以取味事見呂氏春秋淮南子昌羊去蚤虱而來蚙窮昌羊菖蒲也蚙窮蝱蜒入耳之虫也艸木狀番禺東有澗澗中生菖蒲皆一寸九節安期生采服仙去但畱玉舄焉抱朴子韓眾服菖蒲十三年身上生毛日視書萬言冬袒不寒淸異錄宜春太守虞杲郡齋植菖蒲五檻次子夢髯翁自號昌九言願賜保養海墨徽言僧普寂好菖蒲種成獅子鸞仙人之狀淸異錄進士侯寜號菖蒲爲緑劍眞人歲時記端午刻菖蒲爲小人子或爲葫蘆形帶之辟邪卉譜四月十四菖蒲生日修剪根葉無逾此時農圃六書種石菖蒲法春遲岀夏不惜秋水深冬藏宻又雲添水不換水見天不見日宜剪不宜分浸根不浸葉

詳本艸一名昌陽其根盤屈有節狀如馬鞭一根旁引三四根九節者佳遁齋閒覽楚詞所詠香艸曰蓀者卽今人所謂石菖蒲也格物論今一種根苖纎細石上所生人以瓦石器種之屢易水則茂水濁則萎此名石菖蒲東坡石菖蒲贊序凡艸木之生石上者必湏防土以附其根如石韋石斛之𨿽不待土然去其本處輙槁死惟石菖蒲並石取之濯去泥土漬以淸水置盆中可十年不枯𨿽不甚茂而節葉堅瘦根連絡蒼然於几案間久而益可喜也羣芳譜菖蒲有數種生於池澤肥根者泥蒲也名白菖生於溪澗瘦根者水蒲也名溪蓀生於水石間葉有劍脊瘦根宻節愈剪愈細葉茸如韭者石菖蒲也根長二三分葉長寸許可置几案者錢蒲也石菖蒲種有虎蒲見土則粗見石則細燈前置一盆可燈煙不薫眼龍錢蒲盤旋可愛且變化無窮缺水亦活又有香苖劍脊金錢牛頂防蒲皆品之佳者羅浮山記山中菖蒲一寸二十節堅芬之極

花風俗通菖蒲放花人食之延年梁書武帝母張氏見菖蒲生花傍人皆不見吞之已而生帝物相感志菖蒲紅者芳气酷烈世言有花無人見見者必大富貴趙之母傅氏於山澗中見花大如車輪有神人守防誡之勿後享富貴年九十四忽向子孫說之得疾而終後魏典略孝文帝南巡至新野臨潭水兩見菖蒲花遂爲建兩菖蒲寺以美之蘇集子由盆中石菖蒲忽生九花

芭蕉

總論埤雅芭蕉不落葉一葉生則一葉焦故謂之蕉格物論芭蕉叢生根岀地面兩三莖成一簇本艸

一名芭苴江南所在有之根葉與甘蕉同惟子不堪食岀廣閩者有花其實美可噉羣芳譜芭蕉外防靑裏白三年以上卽著花生中土者花苞中積水如名甘露淸晨取食甚香甘止渴延齡不結實生閩廣者結蕉子蕉之小者以油簮橫穿其根二眼則不長大可作盆景髙僧懷素種芭蕉數萬以代紙號其所曰緑天庵淸異錄南漢貴璫趙純節性喜芭蕉凡軒窓館宇咸種之時稱純節爲蕉迷淸異錄廣主嘗與幸姬李蟾妃防行至蘇氏園憇酌緑蕉林廣主命筆大書蕉葉曰扇子仙蘇氏於其所起扇子亭

甘蕉本艸甘蕉乃是有子者其捲心中抽漧作花初生大蕚如倒垂菡蓞紅者如火炬謂之紅蕉白者謂之水蕉閩人以埋其皮令滑績以爲布南方艸木狀甘蕉望之如林大者一圍餘葉長一丈或七八尺廣二尺許花大如酒杯色如芙蓉莖末百餘子各爲房相連甜美亦可藏實隨花長毎一花各有六子先後相次子不俱生花不俱落一名芭蕉或曰芭苴此有三種子大如拇指長而銳羊角者味最甘好一種子大如雞卵牛乳者味次之一種大如藕子長六七寸形正方味最下也其莖解散如絲以練之可紡織如絺綌謂之蕉葛然脆而黃不如葛也交廣俱有之廣志莖如水山芋重皮相裹大如盂葉廣尺長丈許有角子長六七寸兩兩相對若相抱剝其皮色黃白味似蒲萄而脆亦飽人三輔黃圖扶荔宮植甘蕉十二本遊名山誌赤巖山水石之間有甘蕉林髙者十餘丈

美人蕉楓窻小牘廣中美人蕉大都不能過霜節惟鄭皇后宅中鮮茂倍常盆盎溢坐不獨過冬更能作花畱靑日札廣西產美人蕉不甚髙花瓣尖大紅色

甚美閩部疏余以盛冬入福州芭蕉葉無凋者中美人蕉纈紅鮮甚比岀過延平已入春而蕉葉始放乃知二百里外蕉無冬葉矣然吳中蕉三月始抽萌視延津尙遲兩月羣芳譜美人蕉產福建福州府者其花四時皆開深紅照眼經月不謝中心一朶曉生甘露又有一種葉與他蕉同中岀紅葉一片者一種葉瘦蘆篛花正紅如橊花日拆一兩葉其端一防鮮緑可愛者俱亦有美人蕉之名益部方物略紀紅蕉於芭蕉蓋自一種葉小其花鮮明可喜蜀人語染深紅者謂之蕉紅蓋仿其殷麗云【按紅蕉卽美人蕉】酉陽雜俎南中紅蕉花時有紅蝙蝠集花中

各種蕉學圃雜疏芭蕉有一種名金蓮寶相不知所從來葉尖小如美人蕉種之三四嵗或七八歳始一花花作黃紅色而瓣大於蓮故名海槎余錄儋耳芭蕉常年開花結實有二種一曰板蕉大而味淡一曰佛手蕉小而甜俗呼爲蕉子作常品不似吾江南茂而不花花而不實也桂海虞衡志芭蕉極大者名牛子蕉又雞蕉子小如牛蕉亦四季實又牙蕉子小如雞蕉尢香嫩甘美秋初實羣芳譜膽瓶蕉根岀土時肥飽狀如膽瓶又尾蕉一名番蕉產於鐵山如少萎以鐵燒紅穿之卽活能辟火患岀江西贑州

捲耳

爾雅注捲耳枲耳也亦名胡枲江東呼爲常枲形如防耳叢生如盤詩疏捲耳一名苓耳葉靑白色似胡荽白華細莖蔓生可煮爲茹四月中生子如婦人耳璫今或謂之耳璫艸鄭康成謂是白葫荽幽州人謂之爵耳荊楚記捲耳一名璫艸亦曰蒼耳本艸卷耳一名

葹一名防黏子俗謂道人頭博物志昔洛中有人驅羊入蜀而胡枲子著於羊毛之中蜀人得其種植之名曰羊負來卽今之枲耳也東坡雜記蒼耳花葉根實皆可食食久使人骨髄滿膚理如玊長生藥也

芣苢

詩疏芣苢一名馬舄一名車前一名當道喜在牛迹中生故名幽州人謂之牛舌艸可作茹大滑其子治婦人產難爾雅芣苢馬舄車前邢昺疏別三名也郭璞云卽今車前艸大葉長穗好生道邊江東呼爲蝦蟆衣王肅引周書王會云芣苢如李岀於西戎王基駮之云王會所記雜物皆四夷逺國各賫土地異物以爲貢贄非周南婦人所得采是芣苢爲馬舄之艸非西戎之木也【木名桴苡】埤雅按本艸云生平澤丘陵阪道中一名勝舄亦謂之陵舄列子云生於陵屯爲陵舄陵舄車前也韓詩傳云直曰車前瞿曰芣苢蓋生於兩旁謂之瞿圖經春初生苖布地如匙面累年者長及尺餘如防尾花甚細靑色微赤結實如葶赤黒色神仙服食經車前一名地衣服之形化車前之實雷之精也善療孕婦難產及令人有子本艸芣苢一名牛遺藥譜一名車輪菜產開州者良久服輕身明目

芄蘭

詩箋芄蘭嘗蔓於地有所依緣則起爾雅注芄蘭蔓生防之有白汁可啖通誌芄蘭艸一名蘿藦又曰苦丸幽州人謂之雀瓢東人曰白環藤可作菜茹能精益气故諺云去家千里莫食蘿藦枸

兔絲

爾雅唐蒙女蘿女蘿絲又蒙王女邢疏唐也也女蘿也兔絲也王女也一物而五名埤雅在木曰女蘿在艸曰菟絲舊說上有菟絲下必有伏菟之根無伏菟在下則絲不得生乎上然其實不屬也淮南子云下有伏苓上有菟絲又云莬絲無根而生別錄菟絲子色黃而細者名赤网色淺而大者名兔虆本艸夏生苖初如細絲徧地不能自起附他艸梗則纒繞而生根漸絕於地如空中廣雅女蘿松蘿也艸木疏女蘿今兔絲蔓連艸生黃赤如金非松蘿物性志兔絲實非松蘿松蘿蔓生松上靑長如帶與兔絲異庚辛玉冊火熖艸卽兔絲子陽艸也初生有根及長延艸物其根自防無葉有花結實甚細色黃藥譜一名兔縷一名兔蘆一名兔丘一名野狐絲一名金綫艸彚女蘿曰宛童又曰老禿鶖抱朴子兔絲初生之根其形似兔掘取剖其血和丹服之立變化

藜藋

爾雅邢疏藜之科大爲可以作掃彗一名葥一名王彗一名王帚江東呼爲落帚又商藋似藜而葉大一名拜本艸地膚卽落帚子正字通地膚嫩苖可作蔬一科數十枝團簇直上子最繁一名地麥因其子形似也一名地蔡因其苖形似也一名益明因其子能明目也俗名鴨舌艸涎衣艸子落老莖可爲帚故又有落帚獨帚王彗諸名畱靑日札藜可爲杖禮記原憲杖藜曲洧舊聞藜有二種紅心者俗呼爲紅藋古人食

之多以爲羹而今人少有食者其幹輕而堅以爲杖尢宜唐人猶有編爲牀者仙方用之爲祕藥取紅心者易名爲頂艸畱靑日札藋一名金鎖天時其白靑色者名曰忌女莖

蒺藜

易經困於石據於蒺藜爾雅疏茨一名蒺藜布地蔓生細葉子有三角刺人師曠占術嵗欲旱旱艸先生旱艸蒺藜也本艸蒺藜有二道旁布地開小黃花子三角四刺實有仁者名杜蒺藜俗呼刺蒺藜生同州沙苑牧馬處結莢長寸許子大如脂麻狀似羊腎帶緑色者名白蒺藜俗呼沙苑蒺藜藥譜蒺藜有旁通屈人止行休羽諸名皆因其傷人也

蘆荻

總論爾雅蒹葭蘆葦也埤雅幼曰蒹葭長曰雈葦雈小而葦大談江東蘆賤而荻貴退灘之地先一年生者蘆也明年生者荻也

蘆埤雅葦卽今之蘆一名葭葭者葦之未秀者也漢書注葭蘆也莩其筒中白皮至薄者爾雅注江東呼蘆筍爲虇雈葦之其初生者皆名虇羣芳譜蘆芽解河豚毒西京雜記葭蘆之未解葉者謂之紫籜本艸綱目蘆葉抱莖生無枝花白作穗似茅花根似

竹其節疎埤雅爾雅云葦醜防言其華皆有防秀經風輙吹如雪其聚於地如絮也說文防葦花也範至能詩注元夕吳中俗以葦莖分合爲卜名葦姑捜神記朽葦化蛬埤雅舊云蘆缺而月暈移者謂取蘆艸隨牖下月光中令圓畫缺其一面則月暈亦缺於上淸異錄好事君子號蘆爲蕭寒郡假節侯拾遺記萊山有葭紅色可編爲席溫柔如毳

宣室志晉陽以北地寒而少竹故居人多種葦成林所以代南方之竹也

荻埤雅雈卽今之荻一名蒹蒹者雈之未秀者也說文雈之初生一曰薍一曰鵻夏小正雈未秀爲菼爾雅菼薍也注似葦而小實中江東呼爲鳥蓲爾

雅釋言菼鵻也郭注菼艸色似鵻在靑白之間詩疏薍或謂之荻至秋堅成則謂之雈其初生三月中其心挺岀其下夲大如箸上鋭而細州人謂之馬尾淮南子蔐苖絮而不可爲絮【蔐同荻】詩疏蒹水艸也堅實牛食之令牛肥彊陸防入蜀記陽山磯岸傍荻花如雪僧彥威少時曽用此絮裝衣珣禪師見而嗔曰汝少年輙求溫暖如此豈學道者耶退而問堂中百人有荻花衣者三四皆年七十餘矣威愧恐亟除去酉陽雜俎仙藥有靑津碧荻

茅

周易拔茅連茹注茅根名茹詩豳風晝爾於茅禹貢荊州包匭菁茅禮郊特性縮酌用茅天官甸師祭祀供蕭茅爾雅藾杜茅爾雅藗牡茅邢疏茅之不實者埤雅茅體柔而理直又潔白故先王用之以借亦以縮酒毛詩注茅之始生曰荑柔而白也本艸白茅根名地筋一名土筋蘇頌曰春生芽布地如鍼俗謂之茅鍼亦可噉格物論茅叢生根茹相連葉長三四尺生荒野間野人刈以覆屋莖有毛刺者曰菁茅史記封禪書管仲桓公曰古之封禪江淮間一茅

三脊所以爲借也拾遺記背明之國有焦茅髙五丈燃之成以水灌之復成茅也謂之靈茅吳錄地理誌桂陽郴縣有靑茅可染布零陵有香茅任土貢之郊祀志注麻陽苞茅山茅生三脊孟康曰零茅雄曰璚茅本艸李時珍曰白茅俗呼絲茅其根甚長白軟如筋而有節幹之夜視有光故腐則變爲螢火黃茅似菅古名黃菅南方艸木狀芒茅枯時瘴疫大作交廣皆爾土人呼曰黃茅瘴說文菅茅也埤雅野菅茅屬也其華白故一名白華詩疏菅似茅而滑澤無毛根下五寸中有白粉者柔韌宜爲索漚及曝尢善也爾雅疏艸似茅者一名盂一名狼尾今人以之覆屋

蓬

爾雅齧雕蓬薦黍蓬邢疏說文云蒿也艸之不理者也種非一故有齧雕薦月令云藜莠蒿並興是也家語蓬生麻中不扶自直埤雅其葉散生末大於本故遇風輙拔而飛詩經注華如栁絮聚而飛如亂髮商子今夫飛飄風而行千里乘風之勢也淮南子見飛蓬轉而知爲車博物志師曠曰歳欲流流艸先生流艸謂也西京雜記宮中正月上辰岀池邊盥濯食蓬餌以祓邪三輔錄張仲蔚所居蒿沒人拾遺記條陽山岀神如蒿長十丈周初國人獻之以爲宮柱所謂蒿宮也

蒿

爾雅蘩之丑秋爲蒿晏子蒿艸之髙者也爾雅蘩皤蒿郭注卽白蒿邢疏白蒿葉似艾粗於靑蒿葉上有白毛粗澀俗呼蒿詩疏皤蒿一名遊胡北海人謂之旁勃神仙服食經旁勃白蒿也白食之壽八百年爾雅蒿菣邢疏靑蒿也荊楚間謂蒿爲菣郭璞云今人呼靑蒿香中炙啖者爲菣是也埤雅靑蒿蒿背之不白者陜西綏銀之間有靑蒿在蒿叢中迥然靑色土人謂之香蒿至深秋餘蒿並黃此蒿猶靑本艸艸蒿一名方潰卽靑蒿一名蒿詩疏蕭荻今所謂荻蒿者是也卽牛尾蒿爾雅疏牛尾蒿似白蒿白葉莖粗科生多者數十莖可作燭有香气埤雅云卽蕭也爾雅蔚牡菣邢疏蔚卽蒿之雄無子者故曰牡菣一名馬新蒿本艸馬新蒿一名馬先蒿一名馬矢蒿【先乃矢字之訛馬新又馬先之訛也】食物本艸牡蒿三四月生苖葉扁有禿岐秋開細黃花結實內子微細不可見爾雅莪羅邢疏莪一名蘿郭璞云今莪蒿也亦曰防蒿陸璣云一名蘿蒿生澤田漸洳之處葉似邪蒿而細科生三月中莖可生食又可蒸香美味頗似蔞蒿埤雅又名角蒿本艸角蒿似白蒿花如瞿麥紅赤可愛正字通斜蒿葉紋皆斜故名似靑蒿北史邢峙爲博士授太子經廚人進食有斜蒿峙命去之曰此菜有不正之名非殿下所食詩疏蔞蒿葉似艾白色長數寸髙丈餘好生水邊及澤中正月根芽生旁莖正白生食之香而脆美其葉又可蒸爲茹本艸黃花蒿一名臭蒿一名艸蒿桂海虞衡志大蒿容梧道中久無霜雪處年深滋長大者可作屋柱小亦中肩輿之杠

艾

爾雅艾冰臺邢疏艾一名冰臺崔寔月令三月可采艾彚艾可攻百病以蘄州者爲佳蘄艾葉厚而綿多本地所有者葉薄而綿少博物志師曠曰嵗欲疫病艸先生病艸艾也埤雅醫用艾灸一灼謂之一壯者以壯人爲法其言若干壯謂壯人當依此數老幼羸弱量力減之博物志削冰令圓舉以向日以艾承其影則得火積艾艸三年後燒津液下流成鉛容齋隨筆艾難著力入白茯苓三五片同碾卽時可作細末漢武內西王母曰神仙次藥有靈叢艾武當記

太和山中有千年艾葉長寸餘無尖椏香气與艾同揉之卽碎不艾葉成茸也防璞艾葉療一切鬼气荊楚歲時記五月五日雞未鳴時采艾見似人處而取之用灸有驗今人以艾爲虎形或剪防爲小虎黏艾葉以戴之

莞

說文莞艸可以爲席爾雅防莞郭注纎細似龍可以爲席蜀中岀好者南史齊王智深免官家貧嘗掘莞根食之

蒲

爾雅莞苻離其上蒚郭注今西方人呼蒲爲莞蒲蒚謂其頭臺首也今江東謂之苻離西方亦名蒲中莖爲蒚用之爲蓆說文蒲似藿可以爲席埤雅蒲水艸也似莞而褊有脊生於水厓柔滑而溫格物論蒲艸叢生人多種於田間莖長者可六七尺三脊無葉如薤二三月生苖八九月可爲席大雅維筍及蒲箋蒲深蒲也疏深蒲謂蒲蒻入水深醢人注云深蒲蒲始生水中是也東方朔注莞夫離也今謂之蔥蒲本艸香艸一名甘蒲夏抽莖叢生花抱莖端如武士杵俗呼蒲槌亦曰蒲蕚花中蕊屑若金粉開時取之曰蒲黃能益气力山海經孟於之山其上多蒲續述徵記鳥當沈湖中有九十防皆生結蒲云秦始皇遊此防結蒲系馬自此蒲生則結漢書路溫舒牧羊取澤中蒲截以爲牒編用寫書秦記苻洪之先居武都家生蒲長五丈狀如竹咸異之謂之蒲家因氏焉後攺姓苻畱靑日札丹有蒲頻水叢生一莖葉如栁長不盈尋丈用以作箭不矯揉而堅毛詩義疏傳曰董澤之蒲今人以其雚爲矢

苔

總論古今注苔或靑或紫一名緑蘚一名圎蘚一名緑錢述異記苔謂之澤葵又名重錢南人呼爲垢艸廣博物志靑膚苔也南粵志苔名品藻一名品菭

以菭形如品也

地苔本艸綱目百蕊艸是瓦松生地下者淸異錄苔一名地錢一名緑衣元寶王彥章葺園亭壘壇種花急欲苔蘚少助野意而經年不生顧弟子曰叵耐這緑抝兒格物論苔生於地之陰濕處初生其處漸靑成暈斑斑防防久則堆積漸厚又久則防有根葉又能傍緣木階砌磚瓦柱礎而上空室無人行則生紫苔石苔本艸苔在石上曰石濡一名烏韭李時珍云烏韭是瓦松生石上者耕桑偶記石崇砌上就苔蘚刻百花餙以金玊曰壺中之景不過如是羣芳譜欲石上生苔以茭泥馬糞和勻塗潤濕處不久卽生遊名山誌石簣山緣崖而上髙百許丈悉生靑苔拾遺記岱輿山北有玊梁千丈駕流之上紫苔覆漫味甘而柔滑食者千嵗不饑

樹苔香譜艾納松上莓苔也三峩山記山髙多風木不能長枝悉下垂古苔如亂髮鬖掛木上垂至地水苔淮南子窮谷之污生靑苔莊子得水土之際則爲鼃蠙之衣注靑苔也說文苔水衣也爾雅藫石衣郭注水苔也一名石髮江東人食之風土記石發水苔也靑緑色皆生於石庶物異名疏陟釐乃水中粗苔可作紙靑緑色李時珍曰陟釐生水中石上生者茸如發有水污在石而生者纒牽如絲綿之狀俗名水綿拾遺記晉武帝時祖梁國獻蔓金苔色如金投於水中蔓延波瀾之上光岀照日皆如火生水上也宮人有幸者以金苔賜之置漆盤中照耀滿室名曰夜明苔著衣襟則如火光

屋苔本艸苔在屋上曰屋遊又曰瓦松崔融賦序瓦松者產於屋霤之上俗以其形似松生必依瓦故曰瓦松酉陽雜俎博邪在屋曰昔邪在墻曰垣衣廣志謂之蘭香生於久屋之瓦魏明帝好之命長安西載其瓦於洛陽以覆屋夢溪筆談段成式以昔邪爲瓦松不知昔邪乃是垣衣瓦松自名昨葉淸異錄有門生離合瓦松爲四字曰一元木公

薊

通誌薊曰虎薊曰刺薊曰山牛蒡爾雅蘻狗毒卽薊也又有一種小薊曰貓薊曰靑刺薊北方曰千鍼艸以其莖葉多刺故也花如紅藍花而靑紫色多生於燕地故曰薊門正字通大薊髙三四尺葉皺名虎薊俗名牛溺刺一名牛鍼艸小薊無刺髙一尺葉不皺一名貓薊爾雅注術一名山薊又馬薊似薊而肥又鉤芺似薊

莎

爾雅防夫湏疏夫湏莎艸也爾雅翼莎艸可爲衣以禦雨今人謂之蓑衣名曰夫湏蓋匹夫所湏也廣雅地毛莎防也本艸莎一名薃一名侯莎一名水香稜一名雀頭香生田野間其根如棗核者謂之香附子晏殊庭莎記是艸耐水旱樂蔓延𨿽拔心隕葉弗之絕也春明退朝錄河中府有緑莎防

藍

毛詩終朝采藍禮月令仲夏之月令民無刈藍以染注藍色靑靑者赤之母刈之傷時气說文藍染艸也漢官儀小藍曰葼通誌藍有三種蓼藍染緑大藍

如芥染碧槐藍如槐染靑三藍皆可爲澱羣芳譜藍有數種大藍葉如萵苣而肥厚微白小藍莖赤葉緑而小槐藍葉如槐皆可作靛又有蓼靛花葉梗莖皆似蓼別有芥藍一名擘藍葉色如藍芥屬也葉可擘食故北方謂之擘藍葉大於菘根大於芥臺苗大於白芥子大於蔓菁三月花四月實葉可作菹又可作靛染帛勝福靑爾雅疏葴一名馬藍今大葉冬藍爲澱者是也爾雅翼菘藍其汁抨爲澱堪染靑本艸吳藍長莖如蒿而花白吳人種之木藍長莖如決明與諸藍不同而作澱則一別有甘藍可食崔寔月令楡莢落時可種藍五月可刈藍六月可種冬藍大藍續漢書楊震植藍以供食母趙岐藍賦序余道經陳畱土人皆以種藍染紺爲業藍田彌望稷不植

紅藍

通雅紅藍卽紅花北方有焉支山山多紅藍北人采其花染緋取英鮮者爲胭脂羣芳譜紅藍一名黃藍花色紅黃葉似藍有刺春生苖嫩時可食夏乃有花花下作梂花岀梂上梂中結實白顆如小豆其花可染眞紅及作胭脂爲女人唇妝晚花色更鮮明耐久不黦勝春種者其子搗碎煎汁入醋和蔬食極肥美又可爲車脂及燭博物志張騫得其種於西域畱靑日札李益詩藍葉鬰重重藍花石橊色是藍花本紅也紅藍花中國人謂之紅花本艸番紅花一名洎夫藍岀回回地面

菉

爾雅菉王芻郭注菉蓐也今呼鴟腳莎本艸注藎艸葉似竹細薄莖圓小生平澤溪澗側可以染黃洗瘡效俗名菉蓐艸

蒨

爾雅茅搜茹藘邢疏今染絳蒨也一名茹藘一名茅搜艸木疏蒨艸一名地血齊人謂之茜徐州人謂之牛

蔓今圃人或作畦種蒔故貨殖傳云巵茜千石亦比千乘之家卉譜一名血見愁一名過山龍一名風車艸十二月生苖蔓延數尺方莖中空有筋外有細刺數寸一節每節五葉八月開花結實如小椒中有細子說文茅搜人血所生故字從艸從鬼劉禹錫和州刺史壁記歳貢茅搜七千両

麻

詩東門之池可以漚麻禮內則女子執麻枲學女事以供衣服羣芳譜大麻一名火麻一名好麻一名漢麻剝其皮績之可爲布其稭白而有稜細者可爲燭心說文檾麻枲屬爾雅翼檾【音頃】髙四五尺葉似薴而

薄或作防爾雅枲麻黂枲實注黂麻子也齊民要術旣放勃拔去雄者未放先防則不成子勃謂麻花也麻有雌雄雄者名枲雌者名苴北史鈕因性至孝周武成中廬於父母墓側生麻一株髙丈許圍之合拱枝葉郁茂冬夏恆靑洞冥記石脈岀晡東國細如絲可縋萬斤生石裏破石而後得此脈縈緒如麻紵也名曰石麻亦可爲布

薴

說文薴艸可爲防詩疏薴亦麻也科生數十莖宿根藏土中至春自生不歳種也荊之間一歳三刈剝取皮以竹刮其表得裏韌如筋者煮之用緝布謂之徽紵今南越紵布皆用此麻羣芳譜每歳可割三防諺曰頭薴見秧二薴見糠三薴見霜頭薴粗勁堪爲粗布二薴稍柔細惟三薴甚佳堪爲細布薴根忌見星月卽變野薴本艸取薴根和米粉爲餅可禦饑李時珍曰薴家薴也又有山薴野薴也紫薴葉面紫白薴葉面靑背皆白根皆可刮洗煮食

葛

說文絺綌艸也左葛藟猶能庇其夲根地官掌注凡葛徵不止爲絺綌用埤雅葛性柔韌蔓生可衣瓜葛皆蔓延相及故親屬之綿逺者取譬瓜葛淸異錄葛爲世用花入藥根參果蓏筋備紉織土生而具三材亦艸中之白眉爾雅注龍葛似葛蔓生有節江東呼龍尾亦名虎葛洞冥記紫葛於地下生花入地十丈乃得此葛其根倒岀亦名金虎艸本艸蘇恭曰葛𨿽除毒根入土五六寸已上者名葛脰服之令人吐以有微毒也葛谷卽其實也正字通就葛亦葛葉黃而圓故一名黃環其實名狼跋子爾雅翼食葛非爲絺綌者其花藤可醒酒一名鹿藿一名黃斤一名雞齊

蘘

本艸蘘荷葉似初生甘蕉根似姜芽性好陰在木下生者尢美古今注蘘荷似葍苴而白葍苴色紫花生根中花未敗時可食久置則爛正字通楊愼丹鉛錄泥急就章注謂蘘荷卽甘露甘露卽芭蕉不知芭苴非卽蘘荷也荊楚歲時記仲冬鹽藏蘘荷用備冬儲捜神記外姊夫士先中蠱其家宻以蘘荷置於席下忽大笑曰蠱我者張小小也乃小小已亡走自此解蠱藥用之多驗

商陸

爾雅蓫薚馬尾也廣雅馬尾商陸也邢疏一名白昌一名當陸本艸綱目蓫音逐蕩言能逐蕩水气治十種水病說文艸枝枝相值葉葉相當本艸別名薚江東爲當陸一名夜呼

茵陳

方書茵陳一名蓍蒿廣雅一名因塵陳藏器本艸茵陳蒿經冬不死更因舊苖而生故名因陳羣芳譜生防山及丘陵坡岸上近道亦生不如防山者佳吳中所用乃石香葇也正字通或因本艸稱茵陳蒿白兔食之仙誤以白蒿當之今階州以白蒿爲茵蔯蒿不知茵陳似靑蒿而背白𨿽有蒿名實非皤蒿也

莨菪

本艸一名天仙子又名橫唐行唐苗莖髙二三尺葉似地黃闊二三指四月開花紫色莖莢有白毛五月結實殻如小石橊房中子細扁靑白色如粟粒張仲景金匱要略水莨菪葉圓而光有毒誤食令人狂亂甘艸汁觧之史記淳於意傳淄川王美人懷子不乳意飲以莨藥一撮以酒飲旋乳本艸服之令人狂浪放宕故名莨菪

酸漿艸

爾雅葴寒邢疏葴一名寒郭云卽今酸艸江東呼曰苦葴本艸酸一名醋一名燈籠艸茹艸編酸艸卽蟠蜞靑夢溪筆談苦耽卽本艸酸也庶物異名疏河西番界中酸有盈丈者羣芳譜

酸艸一名苦耽卽今所稱紅姑娘也所在有之惟川陜者最大苖如天茄子髙三四尺葉嫩時可食四五月開小白花結薄靑殻熟則紅黃色殻中實大如龍眼生靑熟則深紅徐一防元故宮記棕毛殿前有野果名紅姑娘外垂絳囊中含赤子如珠甜酸可食茹艸編敗醤艸一名苦蘵正字通苦蘵卽酸之小者亦呼爲小苦耽李時珍曰龍葵酸一二種酸苦蘵一種二物大者爲酸小者爲苦蘵古今注苦蘵子有裹形如皮弁始生靑熟則赤裹有實圎如珠亦隨裹靑赤長安兒童呼爲洛神珠又曰王母珠又曰皮弁艸

龍須艸

本艸龍一名龍芻生山谷濕地狀如鳧茈苖直上無枝葉莖端開小穗花結細實吳人栽蒔以爲席一名龍珠一名懸莞一名方賓一名王母簪一名艸續防卽龍艸也陶景謂龍芻似龍但多節分爲二物非是古今注龍艸一名縉雲艸山海經賈超之山多

龍修郭注龍也似莞而細生石穴中莖倒垂可爲席

格致鏡原卷六十八

欽定四庫全書

格致鏡原卷六十九

大學士陳元龍撰艸【二】

水艸

萍禮記季春之月萍始生淮南子海閭生屈龍屈龍生容華容華生蔈蔈生萍藻萍藻生浮艸凡浮生不根拔者生於萍藻說文蘋蓱也無根浮水而生常與水平故名爾雅注萍江東謂之薸字說以無定性隨風漂流故名薸本艸水萍一名水華一名水簾生池澤水上葉圎小一莖一葉根入水淮南萬畢術老血變爲萍世說楊花入水化爲浮萍埤雅萍浮於流水則不生於止水則一夕生九子故名九子萍呂氏春秋菜之美者昆侖之萍雲林異景志太原少尹樊千里載數車浮萍入池爲鴨作茵褥家語童謡曰楚王渡江得萍實大如斗赤如日剖而食之甜如靑宮故事宋文帝爲宜都王臨川人獻萍實六子大者如升小者如卵圓而赤

蘋爾雅蘋萍其大者蘋陳藏器本艸蘋一名芣萊晏元獻曰蘋葉圓而小花始生俗呼爲水照以其

鑑也其花五岀黃細而香盛於中夏無飄零通雅靡蘋田字艸也本艸四葉合成一葉如田字形者蘋也俗呼破銅錢一名四葉菜生水中者白蘋生田中者靑蘋也酉陽雜俎太原晉祠冬有水底蘋不死食之甚美吳興志白蘋洲在苕溪東南乃越女采蘋處荇爾雅莕【同荇】接余其葉苻郭注叢生水中葉圓在莖端長短隨水深淺江東人食之陸璣詩疏接餘白莖葉紫赤色正圓莖寸餘浮在水上根在水底與水深淺等大如股上靑下白防其白莖以苦酒浸之脆美可食顏氏家訓荇黃花色如蒓可用爲祭祀之俎埤雅荇亦名鳧葵舊藻華白荇華黃羣芳譜荇菜一名荇絲菜一名防一名屏風一名靨子菜一名金蓮菜形似蒓而微尖農田餘話荇菜爛煮之其味如蜜名曰荇酥畱靑日札池州人呼荇爲荇公言其亂生如也洞冥記旦露池有連錢荇荇如錢文庶物異名疏武夷君傳緗防紫荇也

藻毛詩注沈曰蘋浮曰藻詩疏藻水艸也生冰底有二種其一種葉如雞蘇莖大如箸長四五尺其一種莖大如股葉如蒿謂之聚藻二種皆可食博物志師曠曰歳欲惡惡艸先生惡艸水藻也埤雅藻水艸之有文者生乎水下而不能岀水之上似槐葉而運生生淺水中與萍雜至秋則紫今俗謂之馬薸亦謂之紫薸羣芳譜水藻葉長二三寸兩兩相對生卽馬藻也聚藻葉細如絲節節連生卽水薀也俗名鰓艸又名牛尾薀述異記靈池方四百步中有倒枝藻一名水网藻枝橫倒水中長九尺餘如結网野鴨秋鳧及鷗鷖來翔水上入此艸中皆不得岀如繒网也酉陽雜俎仙藥有神吾黃藻爾雅莙牛薻【同藻】郭注江東呼爲馬藻顏氏家訓莙音威郭璞注三蒼云薀藻之也細葉茸一節長數寸細茸如絲員繞可愛長者二三十節今人寸防五色絲橫著綫股間繩之以象莙艸用以飾物卽名爲莙張敞名之曰防南康記魚朝防宅有洞房四壁安琉璃板中貯江水及蘋藻諸色魚蝦號魚藻洞

海藻爾雅海藻注如水藻而大似髮黒色生海中南越志海藻一名海苔或曰海羅生研石上陳藏

器本艸爾雅所謂綸似綸組似組東海有之正謂二藻也善治癅癭藻有二種生淺水如短馬尾名馬尾藻生深海中葉如水藻而大名大葉藻俗名海菜可爲菹又海帶岀東海水中石上似海藻而粗柔韌而長人切食之車若水腳气集海藻所謂大菜也

香艸

杜若爾雅杜若土鹵注似葵而香本艸圖經杜若一名杜蘅苖似山姜根似旋覆花黃赤子赤色大如子山海經天帝之山有艸焉狀如葵臭如蘼蕪名曰杜蘅可以走馬郭注杜蘅帶之令人便馬馬亦善走博物志一名土杏本艸懷卽杜蘅也又名蘅薇香廣雅楚蘅杜蘅也事物原始今杜蘅生近地諸山之陰下濕之處根葉都似細辛無二惟气小異以形似馬蹄故又名馬蹄香戴之能香人衣體通誌艸木略唐貞觀中敕下度支求杜若省以謝暉詩云芳洲采杜若乃責坊州貢之當時以爲嗤笑

蘼蕪管子五沃之土生蘼蕪本艸經蘼蕪一名薇蕪一名蘄埤雅蘼蕪一名江蘺似蛇牀而香楚謂之蘺晉謂之虈齊謂之茝淮南子亂人者若蛇牀之與蘼蕪博物志芎防苖爲江蘺根曰蘼蕪爾雅蘄茝蘼蕪邢疏郭云葉小如萎狀者言如萎防之狀也樊光曰槁本一名蘼蕪根名蘄芷廣志蘼蕪香艸魏武帝以藏衣中

掲車爾雅揭車防輿注揭車香艸也廣志揭車味辛生彭城髙數尺重葉白花海藥本艸揭車生海南山谷凡諸虫蛀者煎此香冷淋之卽辟也又辟惡气薫衣佳

薜茘楚辭披薜荔兮帶女蘿注薜荔無根緣物而生本艸一名絡石在石曰石鱗在地曰地錦繞叢木曰

長春藤又曰扶芳藤又曰龍鱗薜荔正字通緣木蔓生依巖石者如織根入石罅土中大二三寸結實上鋭下平外靑中瓤經霜則瓤紅而甘可食丹鉛錄今京師人家假山上種巴山虎是也

蕓禮月令仲冬之月蕓始生注香艸也三蒼解詁蕓似邪蒿香可食說文蕓似苜蓿一名蕓蒿邵氏見聞後錄蕓置書帙中無蠧置席下去蚤虱葉豌豆作小叢遇秋則葉上微白如粉污南人謂之七里香逺在數十步外已聞香自春至秋不歇成公綏蕓賦莖秋竹枝象靑松晉宮閣名太極殿前蕓香四畦式幹殿前蕓香八畦杜陽編蕓艸岀於闐國甚香潔白如玊入土不污正字通外國之蕓爲木汁今中國楓汁俗亦名蕓香以其似外國之蕓而名也辟蠧之蕓則七里香也王氏談錄庭砌下有艸如苜蓿尢香乃牛蕓也

郁說文郁芳艸也埤雅郁艸若蘭十葉爲貫百二十貫爲築煮以合鬯所以灌也舊云逺方郁人所貢郁今郁林郡也本艸其香十二葉爲百艸之英二三月有華狀如紅藍四五月間采花卽香也彚郁金香艸也釀之以降神又香可佩宮嬪服之防衿

鬯埤雅鬯艸名先鄭小毛所謂鬯香艸也築而煮之爲鬯因謂之鬯傳云鬯艸生庭又曰徳至於地則蓂莢起秬鬯岀知鬯爲艸矣舊芬芳條暢故謂之鬯禮以郁合鬯

霸薫胡繩夏樹芳詞林海錯霸薫香艸名見範子計然胡繩亦香艸名見楚詞

奇艸

抱朴子朱艸狀如小桑長才三四尺枝葉皆赤莖如珊瑚生名山嶺石之下刻之汁流如血以玉及八石金銀投其中立可丸爲泥以金投之名曰金以玉投之名曰玊漿服之皆長生也白虎通朱艸赤色可以染絳別成黼黻之服列爲尊卑之差瑞應圖朱艸百艸之精也王者徳無所不通則生尙書中堯徳淸平比隆伏羲故朱艸生郊大戴明堂篇朱艸日生一葉至十五日生十五葉十六日一葉落終而復始晉書地生朱艸天必見黃星化書朱艸可以剖人瑞應圖威防瑞艸也王者有禮則生於殿前一曰威綏禮斗威儀君乘木而王其政升平則福艸生五嶽圖恆山有太泉神艸十九種白虎通王者使賢不肖位不相逾則平露生庭狀如蓋政平則正不平則傾王者嗣平明則賓連生於戶闊逹生於房連累相承象繼嗣也通歷堯時有蓂莢艸十五日以前生一葉十五日以後落一葉若月小盡則一葉厭而不落說楛蓂莢實曰翠築博物志堯時有屈軼艸【軼一作佞】佞人入朝則屈而指之一名指佞艸白虎通萐莆瑞艸也王者孝徳至則萐莆生廣博物志萐莆一名倚扇堯時生廚中能生風食物寒而不臭云牕私志無畏艸一名幹先艸岀壽麻國戰國時仙人陸輿進十莖於魏安釐王如姬以贈無忌無忌至趙畀朱亥以助其威後朱亥入秦秦王命亥入柙中與虎居亥處之晏如虎亦相視如其也王慙而遣之述異記漢武帝時西方日支國獻活人艸三莖有人死者將艸覆面則活之矣洞冥記北極有明莖艸夜如金燈折枝爲炬照見鬼神之物仙人寗封常服此艸於夜暝時轉見腹光通外亦名洞冥艸武帝令剉此艸爲泥以塗云明之館夜坐不加燈燭亦名照魅艸以借足履水不沈又武帝時末多國獻五味艸初生味甘花時味酸食之使人不眠一名卻睡艸波弋國獻神精香艸亦名荃蘼一名春蕪一根百條其皮如絲可爲布堅密如冰紈也握之一片滿宮皆香婦人帶之彌月芬馥又有葵艸色丹葉長四寸赤松子餌之又夢艸似蒲色紅晝縮入地夜則岀武帝思李夫人之容不可得東方朔乃獻一枝帝懷之夜果夢夫人因名懷夢艸又東方朔曰臣種吉云艸於九景山二千嵗一花明年應生臣走往刈之以飼馬帝許之朔平旦而去至暮而返背負數束其葉似麥而金色廣異記謝元卿至東嶽夫人所居有異艸葉如芭蕉花正黃色光可以鑑曰此金光艸也食之化形靈元壽與天齊開元遺事興慶池南岸有艸數叢葉細心勁醉者過

其旁摘艸嗅之立醒名醒醉艸杜陽編順宗時拘彌國貢變晝艸芭蕉可長三尺而一莖千葉之則百步內昏黒如夜杜陽編元載造蕓暉堂蕓暉香艸也岀於闐國香潔如玉入土不朽爲屑以塗壁故名其堂又李輔國家夏則設迎涼艸其色碧幹若苦竹葉細如杉掛之窓戶間涼風自至述異記桂林有睡艸見之則令人睡一名醉艸亦名婦艸岀南海又寡艸特生而不叢要覽苾蒭西天艸名體性柔軟引蔓旁布馨香逺聞不背日光諭岀家人奚囊橘柚幅羅艸岀賈超山李少君取絳唇之血丹虹之涎靈之膏阿紫之丹搗幅羅艸和成香煙如水紋蛟龍百岀沒其間三輔黃圖瀛洲有艸名曰蕓苖狀如菖蒲食葉則醉

餌根則醒拾遺記樂浪之東背明國有虹艸枝長一丈葉如車輪根大如轂花似朝虹之色齊桓公植於庭以表霸者之瑞宵明艸夜視如列燭晝則無光黃渠艸映日如火其堅靭若金聞遐艸服者耳聰香如桂莖如蘭岱輿山有遙香艸其花如丹光耀日月葉如防憂花葉俱香扇馥數里其子如薏中實甘香食之體如艸香又溽乘艸髙五丈葉色紺莖如金形如半月之勢亦曰半月艸質溫柔可爲布爲席述異記瑤琨去玊門九萬里有碧艸如麥割之以醸酒則味如醇酎秦趙間有相思艸狀如石竹而節節相續一名防腸艸又名愁婦艸亦名孀艸人呼爲寡婦莎義山生微蘅艸有風不偃無風獨揺北方胡地生蓆萁艸一名塞路楚中有宮人艸狀如金簦花色紅翠俗楚靈王時宮人數千皆多愁曠死者葬之墓上生此拾遺記方丈山有艸名濡姧葉色如紺莖色如漆細軟可縈海人織以爲席薦卷之不盈一手舒之則坐萬國之賓莎蘿爲經莎羅艸細如發一莖百尋柔軟香滑羣仙以爲龍鵠之轡員嶠有艸名蕓色白如雪一枝二丈夜視有白光可以爲杖岱輿山有艸名莾煌葉圎如荷去之十步炙人衣則燋刈之爲席方冬彌溫以枝相摩則火岀矣福地記武當縣石堦山西北角大松下生救窮艸冬夏不枯日食三寸絕谷不饑陶先生謂之西嶽佐命是也典要壽榮艸岀少室金山丘下服之不老餌玊長生艸一名通天價值千金十洲記祖洲在東海中上有不死之艸生瓊田中一名養神芝艸形如菇苖長三四尺秦始皇時多枉死者有鳥銜此艸覆死人面當時起坐而自活也尸子赤縣洲爲昆侖之墟生玊紅艸食其一實醉臥三百嵗物志防門艸岀常山取置戶下或有過其門者艸必叱之一名神防艸一名百靈艸酉陽雜爼舞艸岀雅州獨莖三葉葉如決明一葉在莖端両葉居莖之半相對人或近之則欹抵掌謳曲則揺動如舞益州艸木記雅州岀虞美人艸唱虞美人曲則應拍而舞賈氏談錄虞美人艸狀如雞冠花葉相對廣志南海有艸叢生如藤蔓土人視其節以占一嵗

之風每一節則一風無節則無風名曰知風艸興化府誌候潮艸葉間有莢如楡莢潮至卽開退卽合癸辛雜誌起死回生艸一名押不盧岀回回國以少許磨酒飲人則通身麻痺而死𨿽加以刀斧亦所不知至三日別以少藥投之卽活禦苑中亦儲之一統志栁州產苴艸如茅髙二三尺食之多壽故又名不死艸夏月采置幾筵中則蚊蠅不近物亦不腐述異記東海有島曰龍駒川產龍蒭艸馬食之日行千里西壑南荒有地日艸日中三足烏欲下食此艸羲和馭之以手掩烏目蓋烏食此艸則美悶不能動矣括地圖太極山有華芝艸采而服之可以通萬里之語雜俎蜜艸岀北天竺國蔓生大葉秋冬不死被霜露遂成蜜如塞上鹽畱靑日札撒馬兒罕小艸叢生葉細如藍秋露凝其上味如蜜可熬爲餳蓋甘露也花木考羊刺艸上生蜜名刺蜜味甚佳南平城羊刺無葉其蜜色明白而味甘鹽城羊刺葉大其蜜色靑而味薄彚含生艸岀靺鞨國婦人難產口中含之立產山相憐艸南丹山岀或有所屬密以此艸擲之著身不脫必相從不捨也花木考西域有艸名九枝秀若聖人降生則此艸生於潔淨之地又左行艸使人無情範陽長貢又獨搖艸帶之令夫婦相愛生嶺南頭如彈子尾若鳥尾兩片開合見人自動洞冥記合歡艸狀如蓍一株百莖晝則眾條扶疎夜則合爲一莖萬不遺一謂之神艸道籥鹿艸生於名山人迹不到處烹而食之壽二千嵗番禺雜記艸名火河火不能燒若河隔火故名彚芳苡艸如麻岀奔盧國燃之以爲燈有白黒龍來戲焉洞冥記躡空艸又名掌中芥葉如松取子置掌中吹之而生一吹長一尺至三尺止然後移於地不經掌中吹者不生食之能空中立故名王氏談錄北方有鐵腳艸采取陰漧投之沸湯中頃之莖葉舒捲如生奚囊橘柚女香艸婦女佩之則香聞數里男子佩之則臭昔海上有丈夫拾得此艸嫌其臭棄之有女子拾之香甚其人欲奪之逐女子不及乃止呂氏春秋海上有逐臭之夫疑卽此事物相感志透山根其爲艸葉蕪菁可以防化黃金謂之仙藥一人采之就鐵鍋中煮變爲金以獻蜀王問耆老曰透山根也

雜艸

博物志天姥曰太陽之艸名曰黃精餌之可以長生抱朴子黃精服其花勝實服其實勝根有黃精處必有黃雲時起庶物異名疏黃精一名重樓一名菟竹一名雞格一名救窮一名鹿竹本艸名地髄詞林海錯靑精一名南天燭又曰墨飯艸以其可染黒飯也道家謂之靑精飯爾雅注疏江東有鬼目艸一名苻莖似葛葉圎而毛子如耳璫赤色叢生雞腸艸一名蘩多生下濕坑渠之側人家園庭亦有之軒於水艸一名蔓於江東呼爲莤柱夫可食之艸一名揺車又呼翹揺車蔓生紫華華翹起揺動故名云蘮蒘一名竊衣似芹可食子大如麥兩兩相合有毛著人衣橫目艸蔓生一名結俗謂之鼓箏艸東海有綸艸組艸華山有帛艸布艸俱因其形似爲名山海經嶓冢有蓇蓉艸葉如蕙本如桔梗黒花而不實食之使人無子小華山有萆荔艸狀如烏韭生於石上亦緣木而生食之已心痛熊耳山有葶薴艸狀如蘇而赤華朝歌山潕水有莽艸俱可毒魚甘山有萚艸葵本而杏葉黃華而莢實可以已瞢脫扈山有植楮艸狀如葵葉而赤華可以已癙食之不瞇大山有牛傷艸葉如楡方莖而蒼可以禦兵臯塗山有無條艸狀如藳茇葉似葵而赤背可以毒防靑要山有荀艸狀如葌而方莖黃花赤實夲如槁本服之美人色休與山有夙條艸狀如蓍赤葉而本叢生可爲簳招揺山有祝余艸狀如韭而靑華食之不饑又有防艸狀如白華黒實澤如蘡薁竹山有黃雚艸狀如樗葉如麻白華赤實如赭浴之已疥昆侖之丘有薲艸狀如葵味如蔥食之已勞牛首山有鬼艸葉如葵而赤莖其秀如禾服之不憂陽華山有藷藇艸狀如橚實如瓜味酸甘食之已瘧鼓鐘山有焉酸艸方莖黃花圎葉而三成可以爲毒【爲治也】姑媱之山帝女死焉化爲瑤艸其葉胥成【言葉相重也】其花黃其實如菟絲服之媚於人半石山有嘉榮艸生而秀髙丈餘赤葉赤華而不實服之者不畏霆大騩山有艸狀如蓍而毛靑華白實服之不夭爾雅邢疏芏艸一名夫王郭璞云芏艸生海邊似莞藺今南方越人采以爲席南方艸木狀吉利艸莖如金股形石斛根芍藥交廣裏俗多畜蠱毒惟此艸觧之吳黃武中江夏李俁以罪徙合浦初入境遇毒其奴名吉利者偶得是艸與俁服遂觧因以吉利爲名又良耀艸枝葉如麻黃花白如牛李秋結子如小粟煨食之觧毒功不亞於吉利始有梁耀者得是艸因亦以爲名梁轉爲良耳岀髙涼三齊記鄭教學處有艸如薤而細俗謂康成書帶艸拾遺記晉太始十年浮支國獻望舒艸其色紅近望如捲荷逺望如舒荷物相感志鹿目艸生江南山足下髙丈餘葉似常而長紫花長穗秋中熟如搗投水中魚悉浮岀孔六帖王式徙安南都防浚濠繞柵外植刺艸宼不可冒酉陽雜俎劉艸一名鹿活艸宋元嘉中靑州劉射一鹿剖五臟以此艸塞之蹶然而起怪而防艸復倒如此三度錄此艸種之主傷折俗呼爲劉艸鳯翔退耕元和時館閣湯飲待學士者煎麒麟艸五代史褭潭有息雞艸尢美而本大馬食不過一本而飽陽城澱艸軟如茸可借以寢述異記懸腸艸一名思子蔓南中呼爲離別艸太原晉陽以北生屏風艸述異記麝香艸一名紫述香一名紅蘭香一名金桂香岀蒼梧桂林上郡界今吳中有麝香艸色似紅藍而甚芳香酉陽雜俎柰祗艸岀佛林國苖長三四尺根大如鴨

卵葉似蒜葉中心抽條甚長莖端有花六岀紅白色花心黃赤取其花壓以爲油塗身除風气拾遺記晉武帝時後堂生艸三株莖黃葉緑若總金抽翠花條苒弱狀似金防謝恵連仙人艸贊余之中園有仙人艸焉春頴其苖夏秀其英秋有貞實冬無雕色廣博物志舜艸今之孝艸也葳防艸一名麗艸又名女艸江浙呼爲娃艸南方艸木狀艸一名媚艸蔓生其花麯塵色淺紫蒂葉如栁而短當夏開花形如飛觜翅尾足無所不備岀南海上有虫老蛻爲蝶赤黃色女子藏之謂之媚蝶能致其夫憐愛又肥馬艸瀕海郡邑多馬有艸葉梧桐而厚取以秣馬謂之肥馬艸馬頗嗜而食果肥壯西京雜記終南山多離合艸葉似江蘺而紅緑相雜莖皆紫色气如蘿勒衡嶽志天堂有石室其中生艸両莖相纒有垂頭如縧俗呼爲羅漢縧巖竇中多生酉陽雜俎有艸蔓生色白花微紅大如粟秦人呼爲野狐絲博物志海上有蒒艸實如大麥七月熟斂獲至冬乃訖名曰自然酉陽雜俎三白艸初生不白入夏葉端方白農人候之蒔田三葉白艸畢秀矣葉似薯蕷丹鉛續錄按左思吳都賦曰東風扶畱注東風艸名玊篇作菄風又按齊民要術引廣州記曰東風華葉似苔莖紫宜肥作羮味如酪香气似馬蘭困學紀聞荘子楚狂之歌所謂迷陽人多不曉胡明

仲云荊楚有艸叢生修條四時穎春夏之交華亦毓麗條之腴者大如巨擘剝而食之其味甘美野人呼爲迷陽其膚多刺故曰迷陽迷陽無傷吾行蜀中方物記鴛鴦艸春晚葉生其稚蘤在葉中兩兩相向如飛鳥對翔本艸地蜈蚣艸生塍野中左蔓延右右蔓延左葉宻對生似蜈蚣形穗甚長俗呼過路蜈蚣其延上者呼飛天蜈蚣根葉並入藥治一切癰腫蜈蚣傷者入鹽少許搗塗效畱靑日札金燈一名無義艸蓋花葉不相見也一名獨揺又名離母太倉志金燈俗呼忽地笑穿山甚廣重九登髙燦若丹霞亦奇艸也鴈山誌金綿艸卽殻艸葉圎如殻節間有紅綫長尺許羣芳譜虎刺葉深緑而潤枝繁細多刺四月開細白

花花落結子紅如丹砂子性堅𨿽嚴冬厚雪不能敗至花開時子猶未落產蕭山者不如虎丘者更佳宜種陰濕處年久緑葉層層如蓋結子紅鮮若綴火齊然羣芳譜老少年一名雁來紅初岀如莧至秋深腳葉深紫而頂葉嬌紅其純紅者名老少年紅紫黃緑相兼者名錦西風又名十樣錦又名錦布衲二種俱狀秋色藝花譜老少年腳葉紫而頂紅少年老頂黃而葉緑農圃六書萬年靑一名千年蒀龍膽艸一名陵遊花極媚竹葉蘭一名鈴兒艸花似鋼鈴羣芳譜淡竹葉春生苖細莖緑葉儼如竹一窠數十結子八九月抽莖結小長穗花可作畫燈靑翠砂緑等用根名碎骨子曲洧舊聞筆談載淡竹葉謂淡竹對苦竹凡苦竹之外皆淡竹也新安郡界中自有一種竹葉稍大於常竹枝莖細髙者尺許土人以作熟水極香美可喜方藥所湏悉用之有效豈存中未之見耶李時珍本艸長松艸一名仙茆生古松下根色如薺苨長三五寸味甘微苦似人蓡曲洧舊聞長松艸產五防山治大風有殊效世人所不知也文殊指以示僧僧如其所教其患卽愈爾雅捲施艸拔心不死南越志寜鄕縣艸多捲施江淮間謂之宿莽正字通宿莽遇冬不死枲耳至秋早雕二物不同韻會誤合爲一爾雅虉綬郭注小艸有雜色似綬故曰綬艸廣雅附支蓪艸也通誌通艸曰丁翁曰王翁萬年方書亦謂之木通爾雅曰離南活莌以活莌亦謂之離南今人謂之通艸其瓤白可愛婦人取以爲首餙其實曰燕子曰烏曰桴棪子曰挐子畱靑日札王叡迎神歌曰蓪艸頭花栁葉裙今作通艸羣芳譜翠云艸性好陰色蒼翠可愛細葉柔莖重重碎蹙宛若翠鈿其根遇土卽生見日則消栽於虎刺芭蕉秋海棠下極佳本艸經夏枯艸一名夕句一名乃東方書羊蹄艸秋冬生長夏至死主治禿瘡陰蝕王朗與魏太子書臯蘇釋勞【臯蘇艸名能釋人之勞】本艸鬼鍼艸生池畔方莖葉有椏子似腳著人衣如鍼一名鬼花木考金星艸葉上有金星防根中有黒筋如發又謂之出髮艸俗傳用以浸油塗頭上禿處則髮生水經注牧靡艸可以觧毒鳥多誤食烏喙口中毒必急飛往牧靡山啄牧靡以觧毒曲洧舊聞新安郡婺源縣境中產一種艸莖葉柔弱引而不長葉甘菊葉俗呼蔗今訛爲食之味苦而有餘甘又呼苦益菜本艸綱目燈心艸一名虎艸一名碧玊艸生江南澤地陜西亦有叢生莖圎細而長直吳人蒔之取瓤爲炷以艸織席及蓑中華古今注艸有虎者江東亦織爲席曰西王母席羣芳譜尾艸柔莖靑色葉長寸餘附莖對生每邊各七八葉相連本寛以漸而狹儼如尾喜陰農圃六書虎耳艸一名金絲荷葉莖間有紅絲繚繞之羣芳譜虎耳一名石荷葉莖微赤有細白毛葉如荷蓋大如錢面靑背微紅夏開小花淡紅色生陰濕處正字通狗尾艸苖葉似粟而小穗黃形似狗尾莖治目痛故又名光明艸一名阿羅漢艸卽莠也任士林賦序吉祥艸酷似蘭而疏秀人云十嵗一花餘見一本紫莖而花莖才二寸綴花數十似瑞香而斂小近玩之有香气羣芳譜吉祥艸叢生不拘水土石上俱可種色長靑花紫蓓結小紅子然不易開花可登盆以伴石靈芝淸雅之甚或云花開則家有吉事人以其名佳多喜種之升庵外集苛小艸也今但知爲苛刻之苛藐紫艸也今但知爲藐然之藐藎染艸也今但知爲忠藎之藎南史醎艸葉似邪蒿而气香味醎女人國食醎艸如禽獸賢奕編塞北有蚊母艸艸懋而蚊變永嘉記靑田縣有艸葉似竹可染碧名爲竹靑故名其地曰靑田山堂肆考髙昌國有艸名白防纈其花可以爲布爲巾本艸綱目篛艸一名遼葉李時珍曰似竹而弱故名篛其生疏遼故又謂之遼生南方平澤根莖皆似小竹葉與萚似蘆荻葉面靑背淡柔而韌新舊相代四時常靑男人取葉作笠女人以襯鞵底庶物異名疏雁膳艸名也管子地員篇曰其種鴈膳黒實朱跗

惡艸【附艸異】

本艸經鉤吻一名野葛博物志太陰之艸名曰鉤吻食之入口立死朝野僉載冶葛食之立死有冶葛處卽有白藤花能觧冶葛毒嶺南風俗多爲毒藥令奴食冶葛死埋之土中蕈生正當腹上者食之立死手足額上生者當日死旁自外者數日死逺者或一月両月或一年兩年亦死閩部疏斷腸艸一枝三葉葉大如蔞食之輙死觧此毒者先以灌之已復灌羊血吐岀可不死酉陽雜俎落逥【一曰博落廽】有大毒生江淮山谷中莖葉如麻莖中空吹作聲如勃邏廽因名之談叢滇中有艸名金剛繤其幹如珊瑚多刺色深碧小民多之門屏間此艸性甚毒犯之或至殺人余問滇民植此何爲曰以辟邪耳賢奕編百粵間有艸結實如小毬俗名顚茄服之則心狂墨莊漫錄川陜間一種惡艸土人呼爲防【音贊】麻其枝葉拂人肌肉卽成瘡皰彚牧麻艸大毒風吹其气所至則數里內稻皆死李淳風雲有汁本淸得水則稠見日則濕入陰則幹在夏欲涼在冬欲溫花木考獨自艸有大毒煎傅箭簇人中之立死生西南夷中獨莖今夷獠中猶用此藥傳箭鏃正字通羊躑躅毒艸也一名黃杜防一名老虎花一名閙羊花葉似桃葉花五岀蕊瓣皆黃气味惡有大毒事物原始地鞭艸梗長二三尺節長三寸許如鞭故名地鞭其艸防節埋土中就節上生梗梗上生葉節下生根一時不能盡除亦惡艸也彚夫娘子艸艸子甚細如刺善惹人衣其气臭惡按南方苖人謂妻曰夫娘又謂婦人無行者亦曰夫娘蓋言其臭穢善惹人耳南宋蕭齊尙佛法故法琳云閣內夫娘悉令持戒謂夫人娘子也

艸異漢書元帝永光二年天雨艸葉相糺結如彈丸續漢書靈帝中平元年東郡陳畱濟陽長垣濟陰諸

縣界有艸生大如指狀似鳩爵龍蛇鳥獸之形五色各如其物毛羽頭目足翅皆具或作人形操持弓弩牛馬萬物之狀晉書惠帝元康二年巴西郡界艸皆生花結子如麥可食拾遺記元熈時三株艸化爲三栁枝葉似五行志光啟【唐僖宗年號】元年河中觧永樂生艸葉自相繆結如旗旌之狀時人以爲旗子艸

【附】藤

爾雅諸慮山櫐注今江東呼櫐爲藤藤似葛而粗大也廣雅藟藤也張騫出関志酒杯藤岀西域藤大如

臂葉如葛花實如梧桐花堅可以酌酒自有文章映徹可愛實香美消酒土人提酒至藤下摘花酌酒仍以其實醒酒異永陽縣有神農窟窟前有五色藤花形似菱朝紫中緑晡黃暮靑夜赤五色疊曜地理誌循州貢五色藤盤彚蔞葉藤葉似葛蔓延於可爲醤卽漢書所謂蒟醤也忠州岀引藤大如指中空可吸俗用以取酒酉陽雜俎人子藤安南國有之紅色在蔓端有刺其子如人狀燒之則集象淸異錄終南山岀瓔珞藤軟碧可愛葉甚小有子累累然纒固其上有如瓔珞裴氏廣州記土人伐船爲業隨所在就以成槽而去水逺山有膏藤津汁軟滑無比以此導地牽之如流𨿽五六丈船數人便運南州異物志杜芳藤形不能自立根本緣繞他木作房藤連結如羅网相然後皮理連合郁成林所托旣死然後扶疏六七丈也南方艸木狀紫藤葉細長莖如竹根極堅實重重有皮花白子黒置酒中久不腐敗其莖截置煙炱中經時成紫者可以降神榼藤依蔓生如通艸藤子紫黒色一名象豆三年方熟其殻貯藥不壊觧諸藥毒生南海臨海異物志鐘藤附作根軟弱須緣而作卽纒死且有惡汗尢令速朽藤盛成大者數圍又藤圍數寸可以爲杖篾以防船及爲席勝於竹也博物志剡溪藤可造紙顧微廣州記水藤人山行渴則防取汁飲之治人體有損絕沭則長髮去地一丈防之輙更生根至地永不死藝文聚野聚藤緣木二月花色仍連著實五六月熟大如羮甌其味甜酢出蒼梧蘭子藤生緣木正二月花靑色四五月熟實如梨赤如雄鷄冠生食之味淡泊出交阯合浦菽藤生金封山俚人往往賣之其色正赤出興古浮沈藤生子大如韲甌正月花色仍連著實十月臘月熟色赤生食之甜酢出交阯九眞齊民要術簡子藤生緣木實如梨赤如雞冠核如魚鱗取生食之淡泊甘苦南史齊解叔謙母病聞空中人語曰得丁公藤爲酒便差卽訪醫至宜都山一老人曰此丁公藤也取歸醫母卽愈花木考大藤峽相傳有藤流而生長數百尺防之汁岀水爲之赤花木續考狗頸藤俗呼魚藤覆地而生取其根捶爛可以藥魚畱靑日札新興縣防續藤人山行渴則取其汁而飲之愛州蒟醤人家多種蔓生子長大謂苖爲浮畱藤困學紀聞防扶老以流憇扶老藤名以爲杖也見蔡順傳注太平淸話天臺藤可斸爲杖然有數種有含春藤石南藤淸風藤耆婆藤天壽根藤本艸地龍藤生天目山繞盤屈如龍黃藤生嶺南

狀如防己土人常服之根如牡丹骨柔皮厚白冬不雕甘藤一名感藤狀如雞卵大汁甘如蜜含水藤一名大瓠藤狀似葛葉如枸斷之水岀可止渴省藤一名赤藤皮赤大如指可縛物又有龍手牛領鬼防斑珠息王萬一曼遊金稜含春獨用祁婆諸名紺珠天綩綖在上絲絡峩眉山名爲普賢袈裟曼遊藤生大春花色紫葉如栁又名沈蘤藤杜陽雜編萬根藤一子而生萬根枝葉皆碧鉤連盤屈防一畝其花芍藥而蘂色殷紅細如絲髮可長五六寸一孕之內不啻千莖亦謂之絳心藤本艸千金藤有數種生北地者根大如指色似漆生南土者黃赤如細辛鉤藤狀如葡萄藤而有鉤紫色倒掛藤生深山有逆刺如懸鉤倒掛於金銀藤一名左纒藤其花長瓣垂發黃白相間而藤左纒故名

格致鏡原卷六十九

欽定四庫全書

格致鏡原卷七十

大學士陳元龍撰花【一】

總

爾雅華荂也木謂之華艸謂之榮榮而不實者謂之英注今江東呼華爲荂爾雅蕍芛葟華榮注今俗呼艸木華初生者爲芛廣雅蘤葩菁蕊花華也艸木狀凡艸木之華者春華者冬秀夏華者春秀秋華者夏秀冬華者秋秀其華竟歲故婦女之首四時未嘗無花也丹續錄或問花蒂何以曰跗曰蒂者花足也故字

從足束晢亡詩白華素足亦指花蒂爲足也庶物異名疏花當花根也杜詩危沙折花當淸異錄張翊好學多思致嘗戲造花經以九品九命升降而次第之警忘錄羅虯撰花九錫一重頂帷障風二金錯刀剪

折三甘泉浸四玉釭貯五雕文臺座安置六畫圖寫七艶曲翻八美醑賞九新詩詠也淸異錄俗以開花風爲花韝扇潤花雨爲花沐浴至花老風雨斷送蓋花刑耳又蘇直善治花瘠者腴之病者安之時人稱爲花太醫宏道瓶史花下不宜焚香香气燥烈一其毒旋卽枯萎故香爲花之劍刅玉塵錄唐穆宗每宮中花香則以重頂帳防蔽欄檻置惜春禦史掌之號曰括香開元天寶遺事楊國忠子弟每春至之時求名花異卉植於檻中以板爲底以木爲輪使人牽之自轉所至之處檻在目中卽卽懽賞目之爲移春檻寧王花時綴金鈴於花下掣之以驚禽謂之防花金鈴淸異錄李后主每春盛時梁棟壁柱栱階砌並作隔筒密挿雜花榜曰錦洞天庻物異名疏花神名女夷乃魏夫人之弟子花姑亦花神

梅花

總論格物論梅花其始見於炎帝之經自是漢見於上林魏見於曹林晉見於江南宋見於含章宮梁見於州法曹捨隋見於羅浮松林間梅花之名始著陸佃埤雅梅花在果子花中尢香俗云梅優於香桃

優於色天下之美不得而兼周密癸辛雜識梅花無仰開者蓋亦自能巧避風雪耳驗之信然張洞林桂林記袁丰之曰冰肌玉骨世外佳人但恨無傾城笑耳趙彥林注江邊曰江梅在嶺曰嶺梅在野曰野梅官

中所種曰官梅史繩祖學齋占畢荊州記謂陸凱自江南遣使梅花一枝詣長安與範蔚宗不知劉向說已載越使諸發執一枝梅遺梁王梁之臣曰韓子者顧左右曰烏有一枝梅乃遺列國之君則折梅遣使始此矣詞話曾端伯取友於十花淸友者梅也王氏彚張景修以十二花爲十二客圖號梅花曰淸客宋書壽陽公主人日臥含章殿檐下梅花落於額上自後爲梅花妝山家淸供有梅花湯餅蜜漬梅花梅花脯龍城錄隋開皇中趙師雄遷羅浮一日天寒日暮憇松林間見一美人淡妝素服芳香襲人醉寢久之東方已白起視乃在大梅花樹下摭遺廣西桂林府滿山皆梅開時作梅瘴易染人癸辛雜識折梅花挿鹽中花開酷有肥態

詳廣志大庾嶺上梅花南枝已落北枝方開寒暖之候異也陳景沂全芳備祖南唐中有紅羅亭四面專植紅梅海墨徽言李白遊慈恩寺僧獻緑英梅常朝錄元稹爲翰林承防朝退行至廊下時初日映

九英梅隙光射稹有气勃然範至能梅花譜江梅遺核野生不經栽接者又名直腳梅或謂之野梅凡山間水濱荒寒迥絕之處皆此也花稍小而疎瘦有韻香最淸早梅冬至前已開故得早名官城梅吳下圃人以直腳梅擇他本花肥實美者接之花遂敷腴實亦佳唐人所稱官梅止謂在官府園圃中非此官城梅也古梅其枝樛曲萬狀蒼蘚鱗皴封滿花身又有苔垂於枝間風颺緑絲飄飄可玩凡古梅多苔者封固花葉之眼惟罅隙間始能花花𨿽稀而气之所鐘丰腴妙絕成都有臥梅偃蹇十餘丈謂之梅龍淸江酒家有梅大如數間屋可羅坐數十人重葉梅花頭甚丰葉重數層盛開如小白蓮緑蕚梅凡梅花跗蒂皆絳紫色惟此純緑枝梗亦靑好事者比之仙人蕚緑華京師艮嶽有蕚緑華堂專植此百葉湘梅一名黃香梅一名千葉香梅花葉至二十餘瓣心色微黃花頭差小而繁宻紅梅粉紅色標格猶是梅而繁宻則如杏香亦杏詩人有北人全未識渾作杏花看之句此花獨盛於姑蘇晏元獻公始移植西岡圃中一日貴遊賂園吏得一枝分接由是都下有二本當時罕得如此比年不可勝數矣鴛鴦梅多葉紅梅也花輕盈重葉數層杏梅比紅梅花色微淡周宻武林舊事淳熙五年二月上過徳壽宮起居太上畱坐看古梅太上曰苔梅有二種宜興張公洞者苔蘚甚厚花極香一種出越上苔如緑絲長尺餘今歳二種同時著花不可不少畱一觀雲間郡誌玉蝶梅有西施照水二名曲洧舊聞許洛間有椒蕚梅榦葉黃香梅兪宗本種樹書苦楝樹上接梅花則成墨梅

瑞香花

呂大防瑞香圖序瑞香其木髙才數尺生山坡間花如丁香冬春之交其花始植之庭檻則芳馥出於戶外格物論瑞香花樹髙者三四尺許枝榦婆娑葉厚深

緑色有楊梅葉者有枇杷葉者有柯葉者有毬子者有欒枝者花紫色如丁香惟欒枝者香烈宋朝始著名他有黃白二色者野瑞香也藝花譜有緑葉黃邊者名金邊瑞香淸異錄廬山瑞香始緣一比丘晝寢磐石上夢中聞花香酷烈及旣覺尋求得之因名睡香四方奇之謂爲花中祥瑞遂以瑞易睡彚紫風流乃瑞香花別名按淸異錄廬山僧捨有麝囊花一叢色正紫丁香號紫風流江南後主詔取植於移風殿賜名萊紫說楛楚辭露甲卽今之瑞香淸異錄瑞香有洛白紅汴黃江紫花之變極矣詞話曾端伯以瑞香爲殊友花木考張敏叔十二客圗以瑞香爲佳客

玉蘭花

羣芳譜九瓣色白微碧香味似蘭故名一干一花皆著木末絕無柔條冬結蓓蕾三月盛開花落從蒂中抽葉特異他花華容縣觀音寺一株輪囷盤郁髙十餘丈望之如玉山學圃雜疏玉蘭早於辛夷故宋人名以迎春今廣中尙仍此名千幹萬蕊不葉而花當其盛時可稱玉樹有極大者籠蓋一庭然樹大則花漸小矣事物紺珠玉蘭樹髙開花如木筆而白香烈花盡葉生五雜組三吳最重玉蘭金陵天界寺及虎丘有之毎開時以爲奇玩而支提太姥道中彌山滿谷一望無際酷烈之气沖人頭

木筆花

本艸注木筆卽離騷所謂辛夷者其子如相思子甘泉賦列新雉於林薄注師古曰新雉卽辛夷雉夷聲相近爲樹甚大其木枝葉皆芳本艸夷荑也苞初生似荑而味辛也未時苞似小桃故又名侯桃羣芳譜辛夷葉似柿葉而微長花落始出正二月花開初出枝頭苞長半寸而尖鋭儼如筆頭故又名木茟重重有靑黃茸毛順鋪長半分許及開似蓮花而小如盞紫苞紅焰香如蓮蘭花落無實夏杪復著花如小筆有桃紅及紫二色又有鮮紅似杜鵑俗稱紅石蕎是也苕溪漁隱洪慶善云辛夷髙數丈江南地暖正月開北地寒二月開初如筆北人呼爲木筆其花最早南人呼爲迎春予觀木筆迎春自是兩種木筆色紫迎春色白木筆叢生二月方開迎春髙樹立春已開然則辛夷乃紫花耳

繡毬花

羣芳譜木本皴體葉靑微帶黑春開花五瓣百花成一朶團圞如毬其毬滿樹有紅白二種武林舊事禁中賞花非一鐘美堂花爲極盛堂前三面皆以花石爲臺三層臺後分植玉繡毯數百株儼如鏤玉屏巖棲幽事蜀有紫繡毬

丁香花

本艸丁香出交廣葉淩冬不凋花圓細黃色其子出枝蕊上如丁子中有麤大如山茱萸者謂之母丁香山堂肆考江南人謂丁香爲百結花花木考宋張景修以丁香爲素客西溪叢話丁香爲情客杜詩丁香體柔弱亂結枝猶墊艸花譜紫丁香花如細小丁香而瓣柔色紫蓓蕾而生

桃花【附金絲桃夾竹桃】

毛詩桃之夭夭灼灼其華禮月令仲春之月桃始華埤雅桃性早華諺曰白頭種桃言桃生三歳便放華

果首𨿽已白而其利可待也然皮束莖幹頗急四年以上宜以刀其皮不然皮急則死故周南取少桃以興灼灼者言其華之紅而麗也賦曰桃花靧面古雋天采桃花也西溪叢話桃花爲妖客開元遺事明皇時禁中有千葉桃盛開帝曰不獨萱艸忘憂此花亦能銷恨嘗親折一枝挿妃子寶冠上曰此个花尢能助嬌態也今呼千葉桃爲助嬌花陶潛桃花源記武陵人捕魚爲業緣溪行忽逢桃花林夾岸中無雜樹芳華鮮美落英繽紛武林舊事包家山桃花闗桃花甚盛舊有蒸霞二字談圃石曼卿通判海州使人以泥裹桃仁拋於山嶺上一二歳間花滿山如錦本艸日月桃一枝二花或紅或白緋桃俗名蘇州桃花如剪絨比諸桃開遲而色可愛瑞仙桃色深紅花最宻絳桃千瓣美人桃又名人面桃粉紅千葉鴛鴦桃千葉紅又有碧桃千葉桃又壽星桃樹矮而花能結大桃凡種桃樹令女子艶妝種之則花艶而子離核靑州雜記靑齊間桃花有一種盛開時垂絲二三尺者采之煉以松脂遞相纒結可織成鞋履拾遺記磅磄山去扶桑五萬里日所不及其地寒有桃樹千圍其花靑黑色外史檮杌蜀孟知祥召百官宴芳林園賞紅桃花其葉六出老學庵筆記遊成都始識所謂小桃者上元前後卽著花狀如垂絲海棠虞世南史略北齊盧士深妻崔氏有才學春日以桃花和雪與兒靧面祝曰取桃花取白雪與兒洗面作光悅取白雪取紅花與兒洗面作妍華取花紅取雪白與兒洗面作光澤取雪白取花紅與兒洗面作華容太淸諸卉木方酒漬桃花而飲之除百病好容色陶眞君方服三樹桃花盡則面色如桃花家塾事親三月三日取桃花陰榦爲末至七月七日和烏雞血塗面白潤如玉

金絲桃花譜花如桃而心有黃鋪散於花外若金絲然

夾竹桃花譜花五瓣長筒瓣微尖淡紅嬌艶桃花葉狹長竹故名夾竹桃自春及秋遂旋開五六月時配白茉莉婦人髻嬌裊可挹何無咎云溫臺有叢生者一本至二百餘幹晨起掃落花如斗最爲奇品

李花

格物叢話李花淡泊纎穠香雅潔密兼可以夜盼好事者每至月夜淸爽愛其雪色彌望芳塵襲人眞一奇也誠齋詩序李花炫晝縞夜承平舊纂蕭瑀陳叔達

於龍昌寺看李花相與論李有九標謂香雅細淡潔宻宜月夜宜緑髩宜泛酒無異色皆實事也耕種偶記終南及廬嶽出好李花兩市貴侯富民以千金買種有致富者敍聞錄唐憲宗以李花釀換骨醪賜裴度本艸服李花令人好顏色髙外書元微之詠李花曰葦綃開萬朶蓋葦綃白而輕一時所尙樞要錄沅陵伍貫卿家李花開一夜花作數團如飛仙狀上天去花上露倐作雨數十防花則亡矣集眞記黃中李花開則三影結實則九影花實上皆有黃中二字出龍月城王母愛之過於蟠桃

梨花

格物叢話春二三月百花開盡始見梨花靚艶寒香自甘寂寞羣芳譜梨開花如雪六出上巳日無風則結梨必佳升庵外集梨花二種瓣圓而舒者其果必甘缺而縐者其果必酸唐余錄洛陽梨花時人多擕酒其下曰爲梨花洗妝長慶集杭州俗釀酒趁梨花開時號梨花春唐書武后嘗季秋出梨花示羣臣金鑾密記九仙殿銀井有梨二株枝葉交結宮中呼爲雌雄梨西川記西川署中有千葉紅梨花無人賞識朱郎中知郡始立欄檻命坐客賦之祥雲志梁緒於梨花時折花之壓損帽檐至頭不能舉淸異錄司空圖菩薩蠻謂梨花爲瀛州玉雨

杏花

崔寔四民月令三月杏花盛可播白沙輕土之田汜勝之書杏始華趣耕輕土杏華落趣耕防格物叢話杏花似梅而差大色微紅二三月開妖嬈艶麗比桃花伯仲間又有黃花杏多葉杏述異記東海郡尉於臺有杏一株花雜五色六出號仙人杏州事迹太平園中有杏數株每至爛開大宴宴罷夜防或聞花有嘆息之聲述異記瀬鄕老子祠前有縹杏雲林異景裴晉公午橋莊有文杏百株其處立碎錦坊詩話徐州古丰縣朱陳村有杏花一百二十里河東偹錄阮文姬挿髩用杏花陶浦呼爲二花西溪叢語杏花爲艶客學圃雜疏杏花無奇多種成林則佳武林舊事禁中賞花非一於芳春堂賞杏花張禮遊城南記京兆龍堂坡地甚平衍中多植杏謂之杏花坪

海棠花【附秋海棠】

總論格物叢話此花未知其所始至南朝時沈約始以詩詠之唐李贊皇謂花以海名者悉從海上來如海棠是也此花有色無香其有香者惟蜀中嘉州種爲然世傳其木獨合抱與他所不侔也沈立海棠記序眞宗皇帝禦制後雜花十題以海棠爲首章賜近臣唱和則知海棠足與牡丹抗衡而可獨步於西川矣云仙散錄黎舉嘗云欲令梅聘海棠但恨時不同耳王禹偁詩話石崇見海棠嘆曰汝若能香當以金屋貯汝冷齋夜話吾叔劉淵材嘗恨海棠無香閱耕余錄

昌州海棠獨香號海棠香國太守於郡前建香霏閣賞之雞肋編信州弋陽縣海棠滿山村人至並花伐以爲薪沈立海棠記棠性多梨核生者長遲逮十數年方有花都下接花工多以嫩枝附梨而贅之則易茂矣碎錄海棠花欲鮮盛於冬至日早以糟水澆根下候花謝結子剪去則來年花盛而無葉外史檮杌蜀潘炕嬖妾趙愁其母夢吞海棠花蕊而生山谷詩注徐儉植海棠結巢飲其上

詳海棠記其紅花五出初極紅如胭脂防防及開則漸成纈暈至落則若宿妝淡粉矣其蒂長寸餘淡紫色於葉間或三蕚至五蕚爲叢而生其蕊如金粟蕊中有三如紫絲其香淸酷不蘭不麝其枝柔宻而修暢其葉杜大者縹緑色而小者淺紫色其實狀如梨大如櫻桃至秋熟可食味甘而微酸玆棠之大槪也王世懋花疏海棠品甚多曰垂絲曰西府曰棠梨曰木曰貼梗就中西府最佳而西府之名紫綿者尢佳以其色重而瓣多也苕溪漁隱閩中漕宇修貢堂下海棠極盛三面共二十四叢每春著花眞錦繡叚官舍人家往往種之並是帚子海棠正與蜀中者相斯可貴耳今江浙間別有一種柔枝長蒂顏色淺紅垂英向下如日蔫者謂之垂絲海棠全與此不相也復齋漫錄仁宗朝張冕學士賦海棠詩雲山木開千顆顆水林檎一攢攢注云大約木林檎花初開皆與海棠相若冕言則江西人正謂棠梨花耳按沈立記所云則似木林檎二花者非眞海棠眀矣全芳備祖惟紫綿色者謂之海棠余乃棠梨花耳海棠記海棠𨿽盛稱於蜀而蜀人不甚重今京師江淮尢競植之出江南者稱之曰南海棠大抵相而花差小色尢湥耳花木錄南海棠木性無異惟枝多屈曲數數有刺如杜梨花亦繁盛開稍早巖棲幽事天臺有黃海棠白海棠碎錄黃海棠木性海棠靑葉防圓而色深光滑不相花半開鵝黃色盛開漸淺黃矣長樂志海棠色紅以木頭接之則色白羣芳譜貼梗海棠叢生花如胭脂薛季宣詩序藥圃有棠三本其花亦香乃知非蜀棠獨香香棠自有種耳

稱號賈耽百花譜海棠爲花中神仙詞話曾端伯十友海棠爲名友三栁軒雜識海棠爲蜀客吳中復詩更無顏色似川紅江左謂海棠爲川紅牡丹榮辱志重葉海棠曰花命婦多葉海棠曰花戚裏

秋海棠羣芳譜一名八月春艸本花色粉紅性好陰惡日采蘭雜誌舊傳有女子懷人不至淚灑地遂生此花如美婦面甚媚故又名防腸花於念東曰秋海棠喜卑濕莖岐處作淺絳色緑葉文似朱絲婉媚可人不獨花也

錦帶花

益部方物略記蜀山中處處有之長蔓柔纎花葉間側如藻帶因象作名花開形似飛鳥王禹偁詩序錦帶花初得於海島間枝長而花宻若錦帶然予視其花未開如海棠旣開如木而繁麗嫋嫋過之或一朶滿頭冠不克荷近好事者以海棠爲花中神仙予謂此花不在海棠下宜以仙爲號又取始得之地命曰海仙杜詩注一名文官花成都古今記錦帶花一名髩邊嬌髙濓艸花譜錦帶花間蓓蕾可愛形如小鈴色粉紅

而嬌植之屏籬可供折玩

杜鵑花【附石巖花】

湧幢小品杜鵑花以二三月杜鵑啼時始開故名格物總論一名山石橊又名山躑躅洪容齋隨筆杜鵑花乃今映山紅又名紅躑躅在江東彌山亙野殆與榛莽相似而林之花𨿽神仙不識也王建宮詞云賜一枝紅躑躅謝恩未了奏花開其重如此則宮禁中亦鮮之艸花譜杜鵑花出蜀中者佳謂之川鵑花平泉艸木記得稽山之四時杜鵑花鏡春鵑亦有髙丈餘者嶺南異物志南方花紅赤惟躑躅爲勝山谷間悉生二月時照耀如火月餘不歇周景式廬山記香鑪峯頂有大磐石垂生山石橊三月中作花色似石橊而小淡紅敷紫蕚煒可愛閩部疏天下山躑躅莫盛於豫章紅有濃淡二色閩中不逮也然閩中紅躑躅未盛開時有一種紫者先開多在泉石邊亦甚麗豫章所無也紅殘後豫章復開一種黃者亦此地所間有廣記林寺在潤州有杜鵑花髙丈餘相傳正元中

有外國僧自天臺於缽盂中以藥飬其根來種之唐宋詩話周寶鎭浙西與道人殷七七善謂曰林杜鵑花天下奇絕嘗聞能開非時花今重九將近能開此乎七七曰可其夜有女子來曰妾爲上帝司此花今與道者開之然此花不久當歸閬矣晨起花漸破蕊九日盛開如春數日花俄不見亦無落花在地淸異錄張翊花經八品二命杜鵑爲首三栁軒雜識杜鵑花爲仙客

石巖花花木考與杜鵑花本一種石巖先敷葉後著花其色丹如血杜鵑先著花後敷葉色差淡學圃余疏花之紅者曰杜鵑葉細花小色鮮瓣宻者曰石巖

山礬花

韻防山礬一名鄭花黃山谷詩序江南野中有一種小白花髙數尺春開極香野人謂之椗花王荊公陋其名予請名曰山礬野人采椗花葉以染紫不借礬而成色故名格物總論山礬花枝肥葉宻淩冬不凋花白未開時木犀相似及開差大香气穠郁號七里香尋常山林間多有之又有千葉者學圃余疏山礬一名海桐樹花碎白而香

瓊花

述始劉禹錫詩序州后土廟有瓊花一株潔白可愛樹大花繁不知實何本也俗謂之瓊花齊東野語瓊花惟州后土祠有之絕聚八仙但色微黃而香宋仁宗哲宗時嘗移植禁逾年遂死載還復敷榮焉杜斿瓊花記世所傳后土瓊花今在城之蕃禧觀紹

興辛巳之嵗金入州揭其本而去瓊花已壞矣旁有一小根防見地面人不能識認道士唐大寕謂瓊花若剔其根皮投之火則臭達於鼻驗之果然卽移植之明年三蘗從根出自是遂條達不已

沿誤宋敏求春明退朝錄州后土廟瓊花或云自唐所植卽李衛公所謂玉蕊花也舊不可移徙今京師亦有之【此誤以瓊花卽玉蕊也】劉原父詩序自淮南還東平移后土廟瓊花植於濯纓亭此花天下只一株耳永叔爲州作無亭以賞之彼土別號八仙花【此誤以瓊花爲八仙也】丹錄州蕃釐觀中有瓊花卽陳後主所謂玉樹

後庭花曲云瓊樹朝新也其花後萎好奇者云瓊花無種過矣宋傅子容詩云比防如礬總未佳要湏博物似張華因看異代前賢帖知是唐昌玉蕊花王汝玉名爲玉蕊王介甫名爲瑒花取其色白也山谷名曰山礬以其可供染也卽今之梔子花滇云處處有之【此誤以瓊花卽玉蕊又誤以玉蕊卽山礬又誤以山礬卽梔子也】

辧正廣陵志后土廟瓊花樹大而花繁天下無之孫冕過維訪之山中謂山中甚多不爲人所貴蓋誤以八仙花爲此花爾聚八仙𨿽瓊花而瓊花淸馥可愛𨿽剪折之餘香亦不減此聚八仙之所無也鄭興裔瓊花辧瓊花天下無雙昨因戎侵軼或謂所存非舊疑黃冠輩以聚八仙花種其處初未審然否以郡圃中聚八仙細辧之有不同者三瓊花大而瓣厚色淡黃聚八仙花小而瓣薄色微靑瓊花葉柔平瑩澤聚八仙葉麤而有芒瓊花蕊與花平不結子而香聚八仙蕊低於花結子而不香始乃無疑謝淛五雜組州瓊花種旣不傳論者紛紛楊用修以爲卽梔子花何言之易也齊東野語言瓊花絕聚八仙但色防黃而香此與梔子有何干涉七修槁謂不但瓊花不傳卽聚八仙亦不知何似而以繡毬花當之餘謂郎仁寶與楊用修皆因不識聚八仙故遂妄模瓊花耳余在濮州見有花如茉莉而八朶爲一簇曰聚八仙也然則瓊花旣云絕則亦必八朶相簇當時旣雲天下皆無惟州一株則必天生別一奇種而乃求目前常有之花以實之宜乎說之益混也

玉蕊花

述始長安志安業坊唐昌觀舊有玉蕊花乃唐昌公主所植者公主明皇女康駢劇談錄唐昌觀玉蕊花每如瓊林瑤樹元和中春物方妍忽有女子年可十七八衣繡緑衣乘馬從以二女冠二小僕皆端麗無比下馬直造花所令小僕取花數枝而出將乘馬回謂黃冠者曰曩有玉峯之約自此可以行矣時觀者如堵咸覺煙霏唳有輕風擁塵隨之而去漁隱叢話潤州招隱寺玉蕊花累經兵毀普覺來主法席頓還三百年舊觀

沿誤蔡寛夫詩話李衛公玉蕊花詩注以爲禁林有此花吳人不識因余賞玩乃始得名此爲潤州招隱寺玉蕊花作也招隱今無復有此花詢之土人皆莫知爲何物或云卽今州后土祠瓊花乃自王元之始易其名而晏元獻集亦有後土廟玉蕊詩序云此花因王元之更名瓊花至蘇文忠公長短句云后土祠中玉蕊蓋指舊名也徐積瑤眞詩序淮南轉運使所居之府有花一株舊名玉蕊卽瓊花之別本也瓊赤玉也名其花者誤矣林公攺曰瑤眞【此誤以玉蕊卽瓊花也】曾端伯髙齋詩話防花卽玉蕊花也楊汝士與白二十二帖云唐昌玉蕊以少見貴耳自來江南山山有之土人取以染衣不甚惜也則知防花爲玉蕊無疑矣【此誤以玉蕊爲防花也】洪容齋隨筆物以希見爲珍不必異種也長安唐昌觀玉蕊乃今防花又名米囊黃魯直謂之山礬在江東彌山亙野殆與榛莽同而唐昌所產至於神女下臨折花而去是神仙亦不識也【此誤以玉蕊卽山礬也】王楙野客叢書僕考李衛公集詩注云云又觀晏元獻公集詩序云云又據春明退朝錄云云則玉蕊自是瓊花非山礬也【此辧玉蕊非山礬而猶誤以爲瓊花也】

辧正周必大題玉蕊花唐人甚重玉蕊故唐昌觀有之集賢院有之翰林院亦有之皆非凡境也予自鎭江招隱逺致一本條蔓如荼防柘葉紫莖冬凋春茂花八出如冰絲上綴金粟花心復有碧筩彷佛膽缾其中別抽一英出眾上散爲十餘蕊猶刻玉然名爲玉蕊乃在於此宋子京劉原父宋次道博洽無比不知何故疑爲瓊花甚無謂也山谷訛【音陣】作鄭而江南鄕音又呼鄭爲瑒復疑未安於是創山礬之名其實諸公猶未見此花所謂信耳而不信目者也葛常之韻語陽秋江南野中有小白花春開極香土人呼爲瑒花魯直名之曰山礬近見曾端伯髙齋詩話云此花卽唐昌玉蕊花恐未必然玉蕊佳名也自唐流傳至今當以玉蕊得名不應捨玉蕊而呼瑒魯直亦不應捨玉蕊而呼山礬也又宋次道春眀退朝錄云瓊花一名玉蕊按瓊花惟州后土祠中有之而唐朝唐昌觀有玉蕊花王建詩云云是也長安觀亦有玉蕊花劉禹錫詩云云是也唐亦有玉蕊花李徳裕與沈傳師艸詔之夕屢同賞翫作詩者是也招隱山亦有玉蕊花李徳所謂吳人不識因予得名是也由是論之則玉蕊花豈一處有哉其非瓊花明矣鄭松窻詩維后土廟瓊花安業唐昌宮玉蕊判然二物本不同喚作一般良未是陳景沂全芳備祖戴顒捨宅爲招隱寺寺在京口放門外方丈有閣閣右有亭亭下有玉蕊二株對峙一架其枝條仿佛葡萄其葉柘桑之圓尖其花梅而蕚瓣縮小厥心防黃小淨缾暮春初夏盛開花白玉色其香殊異而其髙丈餘是名玉蕊欲天下皆知此花非山礬非瓊花故詳紀其本末云

格致鏡原卷七十﹤子部﹐類書類﹐格致鏡原﹥

欽定四庫全書

格致鏡原卷七十一

大學士陳元龍撰花【二】

牡丹花【附秋牡丹枝牡丹魚兒牡丹】

總論廣雅白木牡丹也本艸牡丹一名鹿韭一名防姑格物論牡丹謂之花王濓溪集牡丹花之富貴者也賈耽花譜牡丹唐人謂之木芍藥天寶中禁中初重木芍藥得四本紅紫淺紅通白移植於興慶池東沈香亭彚苑南人謂牡丹爲百兩金淸異錄張翊造化經一品九命牡丹第二花木雜考宋張景修以十二花爲十二客牡丹爲貴客天寶遺事眀皇宿酒初醒憑妃子肩同看木芍藥上折一枝與妃子遞嗅其艶曰此花香艶尢能醒酒今名木芍藥爲醒酒花歐陽修牡丹記牡丹出丹州延州東出靑州南亦出越州而出洛陽者今爲天下第一洛陽人於他花不甚惜謂之果子花曰某花至牡丹則不名直曰花蓋謂天下眞花獨牡丹不假曰牡丹而可知也陸遊牡丹譜天彭號小西京以其俗好花有京洛之遺風在寒食前者謂之火前花其開稍久火後則易落最喜陰晴相半時謂之飬花天栽接剔治各有其法謂之弄花有弄花一年看花十日之語僧仲殊花品序越中牡丹開時賞者不問親疎謂之看花局此月多有輕雲防雨謂之養花天全芳備祖洛人謂谷雨爲牡丹厄羣芳譜中秋爲牡丹生日移栽必旺淸異錄常以九月取角屑硫黃碾如麪拌細土挑動花根壅罨入土一寸出土三寸地脈旣暖立春漸有花蕾如粟粒卽搯去惟畱中心一蕊气聚故花肥至開時大如盌面花木考凡牡丹最忌麝香有人帶香入園其花卽時萎落今汴中種牡丹者於園之四圍種辟麝數株其枝葉冬靑每開花時辟麝正新葉气味辣能辟麝香使不傷花珍珠船牡丹將開不可多灌土寒則開剪花欲急急則花牀無傷張謙徳缾花譜缾中折供牡丹花宜飬仍不壞龍城錄洛人宋單父有種萟術上皇召至驪山種牡丹花萬本色樣各不同內人呼爲花師復齋漫錄孟蜀時李昊每將牡丹花數枝遺朋友以興平酥同贈曰俟花凋謝卽以酥煎食之無棄穠艶異人錄張茂卿好事園有一樓接牡丹於椿樹之杪花盛開時延客登樓賞之種樹書立春若是子日於茄根上接牡丹花不出一月卽爛熳李廌洛陽名園記天王院花園無他池亭獨有牡丹數十萬本凡城中賴花以生者畢家於此花時張幙幄列市肆筦其中城中士女絕煙火遊之過花時則復爲丘墟破垣遺竈相望矣錦裏新聞牡丹坪環坪皆牡丹也春時花傾城出遊鴛鴦燕子飛翔坪上

述始格物論自謝康樂集中始言永嘉水間竹際多有之唐開元末裴士淹得之汾州天寶中爲都城奇賞矣古今注北齋子華畫牡丹極分眀則知北齊已有牡丹矣舒元輿賦序天后之鄕西河也精舍下有牡丹其花特異天后嘆上苑之有闕因命移植焉由此京國牡丹日盛羣芳譜武后詔遊後苑百花俱開牡丹獨遲遂貶於洛陽故洛陽牡丹冠天下野客叢書歐陽謂牡丹初不載文字自則天已後始盛唐人如沈宋元白之流皆善詠花寂無傳焉惟劉夢得有詠魚朝恩宅牡丹一詩苕溪漁隱容齋隨筆引劉夢得元白數詩以證歐公之誤予按龍城錄載髙宗宴羣臣賞雙頭牡丹則知在唐已見於髙宗之時矣歐陽修洛陽風土記春時城中無貴賤挿花𨿽負擔者亦然洛陽至東京六驛舊不進花今李相廸畱守時始進禦一日夕至京所進不過姚黃魏紫三四朶用菜葉實竹籠子借覆之以蠟封花蒂乃數日不落洛陽家家有之而少大樹者蓋花不接則不佳而接花尢工者謂之門園子豪家無不邀之姚黃一接頭值錢五千秋時立劵買之至春見花乃歸其值洛人甚惜此花不欲傳有權貴求其接頭者或湯中蘸殺與之魏花初出時接頭亦值錢五千今尙值一千接湏社後重陽前過此不佳也胡元質牡丹記蜀中自李唐後未有此花凡圖畫者皆名洛陽花至僞蜀宣華苑中牡丹開者十黃者白者俱三黃白相間者四後主宴苑中賞之而花盛矣有花面徑七八寸葉至五十者有檀心如墨者香聞五十步及蜀平花散落民間小東門外有張百花李百花之號陸遊牡丹譜牡丹在中州洛陽爲第一在蜀天彭爲第一曩時永寧院有僧種花最盛俗謂之牡丹院其後州民嘗買洛中新花以歸花戶始盛皆以接花爲業而天彭之花遂冠兩川彭人謂多葉者京花單葉者川花云黃色靑髙議明皇宮中牡丹品最上者禦衣黃次曰甘艸黃次曰建安黃次皆紅紫各有佳名終不出三花之上他日宮中貢一尺黃花面幾一尺髙數寸祗開一朶絳幃籠防之帝未及賞防爲鹿衘去後應祿山之亂海山記煬帝辟地爲西苑易州進牡丹有一拂黃軟條黃延安黃等名淸異錄洛陽大內臨芳殿莊宗所建牡丹千餘本有小黃嬌卵心黃合璧事有獻黃花乞名者潞公名之曰女貞黃洛陽牡丹記姚黃者千葉黃花出於民姚氏家牛黃亦千葉出牛氏家比姚黃差小眞宗祠汾陰還過洛陽牛氏獻此花甘艸黃單葉色如甘艸天彭牡丹譜禁苑黃閒淡髙秀可亞姚黃慶雲黃者花葉重郁然輪囷故名黃气毬者淡黃檀心靑心黃者花心正靑有兩品或正圓如毬或層起成樓子羣芳譜瑪瑙盤赤黃色五瓣樹髙二三尺葉頗短蹙

紅色海山記帝西苑牡丹有頳紅鞓紅飛來紅袁家紅醉妃紅雲紅天外紅先春紅等名靑髙議眀皇時有獻牡丹名楊家紅者適貴妃勻面口脂在手印於花上來歳花開有指印紅迹名一撚紅淸異錄洛陽大內牡丹有禦衣紅火紅歐記其初惟有蘇家紅賀家紅林家紅之皆單葉花當時爲第一自千葉花出後俱黜矣今人不復種也合璧事範景仁入洛有獻淺紅牡丹乞名者名之曰洗妝紅洛陽牡丹記魏花者千葉紅出於魏相仁溥家此花初出時人欲見之者輙十數錢乃得登舟渡池至花所魏氏日十數緡有數其葉者云至七百葉錢思公嘗曰人謂牡丹爲花王今姚黃眞爲王而魏乃後也鞓紅者單葉湥紅亦名靑州紅其色腰帶故名獻來紅者花大多葉淺紅色紅者多葉花始開而白經日漸紅至其落乃湥紅九蕊眞珠千葉紅花葉上有一白防如珠而葉宻蹙其蕊爲九叢蓮花蕚多葉紅花靑趺三重如蓮花朱砂紅多葉紅花甚鮮向日視之如猩血潛溪緋千葉出於潛溪寺本是紫花忽於叢中特出緋者不過一二朶明年移在他枝洛人謂之轉【音篆】枝花細葉粗葉壽安皆千葉紅花出壽安縣錦屏山中紅葉者尢佳一擫紅多葉淺紅花葉杪湥紅一防如人以三指擫之丹州延州花皆千葉紅花天彭牡丹譜狀元紅者重葉湥紅人以之冠花品多葉者謂之第一架葉少色稍淺者謂之第二架以其髙出眾花之上故名祥雲者千葉淺紅狀如朶云故名紹興春者色淡佇而花尢富大者徑尺紹興中始傳胭脂樓者深淺相間如胭脂染成重趺累蕚狀如樓觀一丈紅湥紅頗近紫色花面大幾尺故名鹿胎紅色微帶黃上有白防歐公花品有鹿胎花乃紫色與此異文公紅出於西京文潞公家故名迎日紅湥紅色花開最早而妖麗奪目故名頭紅者並蒂駢蕚富貴紅者花葉正圓而厚他花皆落獨此抱枝而槁政和春者淺粉紅花有絲頭政和中始出瑞露蟬者粉紅花中抽碧心如合蟬狀疊羅者中間碎如疊羅紋又有彩霞勝疊羅幹花大千葉小千葉曹明仲牡丹譜寶樓臺千葉髙樓子湥紅大朶花邊微白亦名粉梢舞靑猊千葉淡紅中心出二緑葉捲如獅子形古名睡緑蟬錦團絲千葉紅花宻瓣攢簇如絲古名波斯頭醉春容千葉淡紅樓子梗柔弱古名醉楊妃彚苑金花狀元紅大瓣平頭微紫每瓣上有黃故名七寶冠千葉樓子難開又名八寶旋心醉胭脂千葉樓子莖長每開頭垂下紅剪絨紅繡毬羊血紅錦袍紅海天霞俱千葉平頭西穰有大紅有桃紅俱千葉樓子殿春芳美人紅皺葉桃紅翠妝紅陳州紅俱千葉樓子四面鏡嬌紅樓臺海云紅羣芳譜罌粟紅茜花瓣合櫳湥檀心葉如西施而尖長洞微志都虞侯金治所居堂植牡丹花色如血謂之金含稜每瓶子頂上有碎金絲如蛺蝶之狀

紫色淸異錄洛陽大內牡丹有紫龍杯三云紫盤紫酥等名洛陽牡丹記左花者千葉紫花出左氏家葉宻而齊如截亦名平頭紫葉底紫者千葉紫花其色如墨亦謂之墨紫花在叢中旁生一大枝引葉覆其上其開也比他花可延十日之久唐末有中官爲觀軍容使者花出其家故又名軍容紫鹿胎紫者多葉紫花有白防如鹿胎之紋天彭牡丹譜紫繡毬一名新紫花蓋魏花之別品如繡毬狀亦有起樓者爲天彭紫花之冠乾道紫色稍淡而暈紅潑墨者單葉湥黑如墨葛巾紫花圓正面富麗如世人所戴葛巾狀福嚴紫重葉紫花升庵詞品朝天紫本蜀牡丹花名其色正紫故名後

以爲曲名以紫作子非也羣芳譜紫金荷花大盤而紫赤色五六瓣中有黃蕊花平如荷葉狀彚苑腰金紫千葉中有黃一圍瑞香紫千葉大瓣茄花紫千葉樓子又名藕絲紫姑仙千葉樓子大瓣又有紫羅煙籠紫三學士

白色淸異錄洛陽大內牡丹有雪夫人粉奴香洛陽牡丹記一百五者多葉白花洛花以谷雨爲開候而此花以一百五日開最先玉版白者單葉白花細長如拍板狀色如玉湥檀心天彭牡丹譜玉樓子花白起樓劉師哥者白花帶微紅多至數百葉纎妍可愛玉覆盆者一名玉炊餅圓頭白花醉西施者粉白花中間紅暈如酡顏曹眀仲牡丹譜玉盤盂千葉純白中有大金蕊如杯香气淸逺其徑盈尺開於淸明時諸花之最先者彚苑紫玉千葉白瓣中有紅絲紋大尺許玉芙蓉千葉樓子成樹則開素鸞嬌千葉樓子玉兔天香二種一早開頭微小一晚開頭極大中出二瓣如兔耳醉楊妃二種一千葉樓宜陽一平頭極大不耐日粉西施千葉甚大玉樓春千葉多雨盛開觀音面千葉開不甚大粉娥嬌千葉白色帶淺紅卽膩粉妝西天香開早初甚嬌三四日則白萬卷書千葉花瓣皆卷筒又名玉玲瓏白剪絨又名白瓔珞千葉平頭瓣上如鋸齒又有無瑕玉羊脂玉玉繡毬鳯尾白水晶毬羣芳譜檀心玉鳯瓣中有湥檀色

雜色酉陽雜俎長安興唐寺有牡丹一窠唐元和中著花一千二百朶其色有正暈倒暈淺紅湥紫黃白檀等獨無湥紅又有重臺花花有面徑八寸者長安興善寺素師院牡丹絕佳元和末一枝花合歡海山記煬帝西苑牡丹有顫風嬌淸異錄洛陽大內牡丹有百葉仙人月宮花蓬萊相公太平樓閣等名蜀志宋祁帥蜀彭州守送花十品尢愛重錦被堆洛陽牡丹記林紅多葉其末白而本紅如鴻鵠羽毛倒暈檀心者多葉紅花凡花近蕚色湥末漸淺此花自外湥色近蕚反淺白而湥檀防其心天彭牡丹譜金樓玉樓皆粉紅而起樓子黃白間之彚苑醉仙桃千葉花外白內紅銀紅毬千葉外白內紅色極嬌圓如毬赤玉盤千葉平頭外白內紅墨莊漫錄宣和中洛中花工以藥壅培於白牡丹根下次年花作淺碧色號歐家碧歳貢禁府價在姚黃上上嘗賜近臣外廷所未識也花木考緑蝴蜨南人呼爲佛頭靑西人呼爲鴨蛋靑放蕊時純緑又名緑牡丹五雜組牡丹有墨色者湏出芽時以墨水漑其根比開花作蔚藍色尢奇也彚苑駝褐裘千葉樓子大瓣色褐衣

花幻開元遺事眀皇時沈香亭前木芍藥一日忽開一枝兩頭朝則湥紅午則湥碧暮則湥黃夜則粉白香艶各異帝曰此花木之妖也仙傳拾遺吏部侍郎韓愈甥忘其名姓弱冠慕雲水不歸杳絕音信元和中忽還長安吏部與語甚奇之問其伎能染花紅者可使碧或一朶具五色遂於吏部後堂前染白牡丹一叢云來春必作含稜碧色又四面合有一朶五色者無何潛去不知所之明年春牡丹花開數朶花色一如其說維志元丰七年地蔵寺殿後牡丹一莖五色珍珠船宣和七年牡丹皆開作金色又變黑色花木考紹興三十一年饒州鄱陽縣石門民家籬竹生重臺牡丹秋牡丹羣芳譜艸本徧地蔓延葉似牡丹差小花似菊之紫翎黃心秋色寂寥花間植數枝足壯秋容纒枝牡丹髙濓藝花譜柔枝倚附而生花有牡丹態度甚小纏縛小屏爛然有雅趣本艸花粉紅色亦有千葉者

魚兒牡丹周必大詩序得之湘中花紅而蕊白狀魚累累相比枝不勝壓而下垂葉與牡丹無異亦以二月開

芍藥花

總論詩鄭風贈之以勺藥古今注將離贈芍藥芍藥一名可離廣雅攣夷芍藥也本艸經芍藥一名白犬生山谷及中嶽【昔有獵者見白犬入地中掘得一艸根擕歸植之明年花開乃芍藥也故謂芍藥爲白犬】本艸芍藥猶綽約美好貌一名余容一名鋋一名犁食埤雅芍藥有千葉者俗呼小牡丹今羣芳中牡丹品第一芍藥第二故世謂牡丹爲花王芍藥爲花相淸異錄桑維翰曰唐末文人有謂芍藥爲婪尾春者婪尾酒乃最後之杯芍藥殿春亦得是名張翊花經三品七命芍藥爲首王觀芍藥譜維芍藥甲天下與洛陽牡丹並稱居人以治花相尙方九十月時悉出其根滌以甘泉然後剝削老硬病腐之處揉調沙糞以培之易其故土大約三年或二年一分不分則舊根老硬而侵蝕新芽故花不成就分之數則小而不舒不分與分之大數皆花之病也花之顏色之湥淺與葉蕊之繁盛皆出於培壅剝削之力花旣萎落亟剪去其子屈盤枝條使不離散故脈理不上行而皆歸於根明年新花繁而色潤之人無貴賤皆喜戴花故開眀橋之間方春之月拂旦有花市焉孔常父序州芍藥名於天下四方市種以歸者多矣一歳而小變三歳而大變卒與常花無異由是芍藥之美益專於州焉大抵粗者先開佳者後髙至尺餘廣至盈手其色以黃爲最貴所謂緋紅千葉乃其下者許彥周詩話鄭詩伊其相謔贈之以勺藥陸農師說芍藥破血欲其不成子姓耳不知眞有此意否爾雅翼勺藥制食毒古有芍藥醬合蘭桂五味以助諸食

述始古琴疏帝相元年條谷貢桐芍藥帝命羿植桐於云和命武羅伯植芍藥於後苑通誌艸木略芍藥著於三代之際風雅之所流詠牡丹初無名故依芍藥以爲名亦如木芙蓉之依芙蓉以爲名也牡丹晚出唐始有聞貴遊趨競遂使芍藥爲落譜衰宗王觀芍藥譜後論之芍藥甲天下其盛不知起於何代觀其今日之盛想古亦不減於此矣

黃色劉攽芍藥譜道妝成黃樓子也大葉中湥黃小葉數重又上展淡黃大葉枝條硬而絕黃此品非今日之黃樓子也乃黃絲頭中盛者或出四五大葉小黃樓子耳妬鵞黃黃絲頭也於大葉中一簇細葉雜以金綫王觀芍藥譜禦衣黃黃色淺而葉疎蕊差湥散出於葉間其葉端色又微碧髙廣黃樓子此種宜升絕品黃樓子盛者五七層間以金綫其香尢甚袁黃冠子宛如髻子間以金綫色比鮑黃峽石黃冠子如金綫冠子其色湥如鮑黃鮑黃冠子大抵與大旋心同而葉差不旋色硫黃孔武仲芍藥譜靑苗黃樓子尹家二色黃樓子石壕黃道士黃黃絲頭廣陵志禦愛黃紅色後山叢談廣陵芍藥有紅瓣而黃腰者號金帶圍無種有時而出則城中當有宰相劉譜冠羣芳大旋心冠子也湥紅堆葉頂分四五旋其英宻簇廣可及半尺髙可及六寸艶色絕妙可冠羣芳故名枝條硬葉疎大賽羣芳小旋心冠子也漸紅而小盡天工栁浦靑心紅冠子也於大葉中小葉宻直妖媚出眾防妝紅紅纈子也色紅而小積嬌紅淡紅樓子醉西施大軟條冠子也色淡紅枝條軟細湏以物扶助之淺妝勻粉紅冠子醉嬌紅湥紅楚州冠子也中心堆大葉葉下有一重金綫妬嬌紅紅寶相冠子也紅樓子心中細葉上不堆大葉者縷金囊金綫冠子也湥紅者於大葉中細葉下抽金綫細細相雜怨春紅硬條冠子色絕淡堆葉試濃妝緋多葉也五七重皆平頭條赤而葉紫色取次妝淡紅多葉也亦平頭簇紅絲紅絲頭也大葉中一簇紅絲細細是也效殷妝小矮多葉也枝條低隨燥濕而出有三頭者雙頭者鞍子者銀緣者俱同根而土地肥瘠之異也三頭者聚一蕚而開名防三英雙頭者並蒂而開二朶相背名合歡芳鞍子者兩邊垂下如所乘鞍狀名擬繡地絕肥而生銀緣者葉端一稜白色名銀含稜王譜楊花冠子多葉白心色黃漸拂淺紅至葉端則更湥紅間以金綫湖纈紅色湥淺相雜湖纈黽池紅開湏並蕚或三頭者大抵花軟條也孔譜紅樓子廣陵志紅都勝觀音紅瑞蓮紅霓裳紅栁浦紅芳山紅延州紅綴珠紅紅旋心水東日記宣廟命於文淵閣植淡紅芍藥一本後增植二本左純白右湥紅學士李賢名淡紅者曰醉仙顏湥紅者曰宮錦紅紫色魏泰東軒筆錄四枝正紫重跗累蕚中有金葉繞之名腰金紫劉譜寶妝成髻子也色微紫於上十二大葉中宻生曲葉回環裹抱團圓其髙八九寸廣半尺餘每一小葉上絡以金綫綴以玉珠香欺蘭麝奇不可紀疊香英紫樓子也廣五寸髙盈尺於大葉中細葉二三十重上又聳大葉如樓閣狀擬香英紫寶相冠子也紫樓子心中細葉上不堆大葉者蘸金香紫單葉也是髻子開不成者於大葉中生小葉小葉尖蘸一綫金色宿妝殷紫髙多葉也條葉花並緋多葉而枝葉絕髙平頭聚香絲紫絲頭也大葉中一叢紫絲細細是也孔譜茅山紫樓子廣陵志紫都勝包金紫紫鱠盤

小紫毬

白色劉譜曉妝新白纈子也如小旋心狀頂上四向葉端防小殷紅色每一朶上或三防或四五防象衣中之防纈也掬香瓊靑心玉板冠子也本自茅山來白英團掬堅宻平頭素妝殘退紅茅山冠子也初開粉紅卽漸退白靑心而素淡試梅妝白冠子也白纈中無防纈者是也東坡詩序東武舊俗每歳四月以芍藥供佛而今歳最盛中有白花正圓如覆盂其下十餘葉承之如盤姿格獨出因名之曰玉盤盂學圃雜疏芍藥有一種蓮香白初淡紅後純白香如蓮花故名水東日記文淵閣增植芍藥二本李賢名其純白者曰玉帶白孔武仲譜玉逍遙

玫瑰花

羣芳譜玫瑰一名徘徊灌生細葉多刺薔薇花色紫嬌艶芬馥有香有色堪入茶入酒入南海諺云珠千枚不及玫瑰玫瑰羙珠也今貴此花因以爲名資暇錄梅槐叢有似薔薇而異其花葉稍大者時人謂之枚櫰實語訛彊名也當呼爲梅槐按江陵記云洪亭村下有梅槐樹因梅與槐合生而名今似薔薇者得非分枝條而演哉今葉形尙處梅槐之間取此爲證不乃近乎若直使爲玫瑰字豈百花中獨珍是耶抑取象於玫瑰學圃雜疏玫瑰非奇卉也然色媚而香甚旖旎可食可佩園林中宜多種農圃書玫瑰俗呼爲離娘艸大凡花木不宜常分獨此花嫩條新勿令久存移別地則茂西谿叢語玫瑰爲刺客西京雜記樂遊苑自生玫瑰樹花木考洛中鬻花木者言嵩山湥處有碧色玫瑰巖棲幽事天臺有白玫瑰髙濓艸花譜黃玫瑰出燕中花稍小於紫者紫玫瑰以糖霜同搗藏謂之玫瑰醬花史宋時宮中采玫瑰花雜腦麝作香囊气甚淸香

薔薇花

本艸經一名牛勒一名牛一名刺紅一名薔蘼一名山格物論薔薇藤身葉似槐莖多刺花白色或紫或黃開時連春接夏不絕淸馥可人賈氏說林漢武與麗娟看花薔薇始開態若含笑帝曰此花絕勝佳人笑也麗娟戲曰笑可買乎帝曰可娟奉金百斤爲買笑錢薔薇名買笑以此淸異錄東平城南許司馬后圃薔薇太繁欲分於別地栽挿忽根下掘得一石如雞狀五色燦然人遂呼薔薇爲玉雞苗三餘贅筆張景修十二客圖以薔薇爲野客益部方物記俗謂薔薇爲錦被堆花花譜其種有朱幹薔薇荷花薔薇刺梅堆五色薔薇黃薔薇鵞黃薔薇白薔薇開時淸馥結屏甚佳寰宇記梁元帝竹林堂中多種薔薇有康家四出薔薇白馬寺黑薔薇長沙千葉薔薇並以長格校其上使花葉相連下有十間花屋枝葉交映芬芳襲人平泉艸木記得防稽之百葉薔薇又得嵇山之重臺薔薇藝花譜野薔薇有雪白粉紅二種采花拌茶瘧疾烹

食卽愈香錄薔薇紅色大食國爲花露五代時蕃使蒲河散以十五缾效貢厥後罕至妝樓記顯徳五年昆明國獻薔薇水以灑衣衣敝而香不滅

酴醿花【附刺防】

格物總論藤身靑莖多刺毎一頴著三葉葉面光緑背翠多缺刻靑跗紅蕚及開時花變白帶淺碧其香微而淸種者用大髙架引之盤曲而上二三月間爛熳可觀也酴醿酒名世以花色似之故名藝花譜荼防花大朶色白千瓣而香枝根多刺詩雲開到荼防花事盡爲當春盡時開耳外有色一種張翊花經一品九命酴醿第四三餘贅筆張景以酴醿爲雅客詞話曾端伯取友於十花韻友酴醿也西谿叢語酴醿爲才客淸異錄陶子召客於西宅爲酴醿開樽坐人各撰小名得有思致者七曰賽白曰蔓君曰四字天花曰花聖人曰慈恩傅粉緑衣郎曰獨步春曰沈香宻友四川志成都縣出酴醿花有三種曰白玉碗曰出鑪銀曰雲南紅色香俱美曲洧舊聞蜀公居許下造長嘯堂前有酴醿架髙廣可容數十客每春季花繁盛時燕客其下約曰有花飛墮酒中者爲釂一大白號爲飛英防淸異錄脂粉流愛重酴醿盛開時置之書冊中冬間取以挿髩蓋花臘耳花木續考酴醿海國所產爲盛出大西洋國者花如中州之牡丹蠻中遇天气淒寒零露凝結著他艸木皆冰澌木稼殊無香韻惟酴醿瓊瑤晶瑩芬芳襲人若甘露焉夷女以澤體膩髮香經月不滅國人貯以缾行販他國

刺防吳寛刺防詩荼防有數種同名而異字花開欲折難鋸鉤如刺學圃余疏有紅黃刺防二種絕似玫瑰而無香

木槿花

爾雅椵木槿櫬木槿郭注別二名也如李樹華朝生夕隕或呼日及亦曰王蒸詩鄭風顏如舜華陸璣疏舜一名木槿埤雅木槿五月始華月令木槿榮是也花如葵朝開暮落一名舜蓋瞬之義取諸此篤論曰日給之華如柰柰實而日給虛本艸名麗木又名蕣華南方艸木狀朱槿枝葉婆娑自二月開花至仲冬花湥紅色五出大如蜀葵有蕊一條長於花葉上綴金屑日光所爍疑若熖生一叢開數百朶朝開暮落挿枝卽活出髙涼郡一名赤槿一名日及東方朔與公孫書木槿夕死朝榮士亦不長貧千金方小兒不可防槿花惹病痁槿爲瘧子花故也升庵外集朱槿之紅鮮重臺者永昌名之曰花上花外國圖君子之國多木槿之花人民食之酉陽雜俎那提槿花紫色兩重葉外重葉捲心心中抽莖髙寸餘葉端分五瓣如蔕瓣中紫蘂莖上黃蘂顧微廣州記平興縣有華樹似槿又似桑四時常有花可食甜滑無子此蕣木也彚苑槿花有紅白葉可搗和水洗女子之髮以去垢潘尼賦序朝菌者朝華而暮落世謂之木槿正字通莊子朝菌不知晦朔朝菌非木槿也潘尼朝菌賦混合爲一物誤蘇彥舜華詩序其爲華也色甚鮮麗迎晨而榮日中則衰至夕而零莊周載朝菌不知晦朔況此朝不及夕者乎

佛桑花

花木考佛桑葉似桑花湥紅俗呼照殿紅格物叢話樹生枝柯柔弱葉湥緑微澀如桑花赤大如蜀葵余皇日疏佛桑出嶺南枝葉江南槿樹花中州芍藥而輕柔過之開時當二三月間五色婀娜可愛有湥紅湥紫淺紅淡紅數種剪挿於土卽活臨漳志花似槿四時常開婦人簪帶之淸漳志佛桑花比朱槿頗耐久蓋二種也羣芳譜東海日出處有扶桑樹佛桑花光照日似之故亦名扶桑

木香花

羣芳譜木香花灌生條長有刺如薔薇四月花開藝花譜木香惟紫心白花者爲最香馥淸潤髙架萬條望若香雪其靑心白木香黃木香二種皆不及也曲洧舊聞木香有二種俗說檀心者號酴醿不知何所據也京師初無此花始禁中有數架花時民間或得之相贈遺號禁花今則盛矣

萱花

說文萱忘憂艸也毛詩焉得蘐艸言樹之背埤雅董子曰欲忘人之憂則贈之以丹丹一名忘憂述異記萱艸一名紫萱吳中書生呼爲療愁花本艸萱艸一名鹿蔥蓋鹿食九艸之一華名宜男姙婦人佩其花生男嵇含賦序宜男多植幽曲阿或華林圃荊楚之土號曰鹿蔥可薦於俎宋氏種植書萱花有三種單瓣者可食千瓣者食之殺人惟色如者尢可作蔬畱靑日札萱艸緑而尖長鹿蔥葉圓而翠緑萱葉與花同茂鹿蔥葉枯而後花萱一莖實心而花五六朶節開鹿蔥一莖虛心而花五六朶並開於頂萱六瓣而光鹿蔥七八瓣本艸注萱卽鹿蔥誤羣芳譜山萱花卽黃花菜又小而絕黃者曰金萱甚香可食宜植石畔格物論萱艸花一種名鳯頭者佳淸異錄常保衡呼鹿蔥爲防階君子畱靑日札萱通作蘐一作藼色紅者曰紅萱黃者曰黃萱孟郊詩萱爲兒女花不壯士憂庶物異名疏妓女萱艸也見魏人吳普本艸

夜合花

要圖經合歡一名夜合枝柔弱葉似皁角槐細而宻互相交結風來輙不相牽綴其葉至暮而合故一名合昏五月開花紅白色瓣上若絲茸至秋雨而作莢古今注欲蠲人之忿則贈以靑棠【一作裳】靑棠卽合歡也畱靑日札合歡花色如蘸暈綫上半白下半紅散

垂如絲爲花之異其緑葉夜合六書故合昏葉似槐夜合晝開故名合昏俗語轉爲合歡嵇康飬生論合歡蠲忿王璆百一選方夜合俗名萌葛越人謂之烏賴樹金光明經謂之屍利灑樹詩話心胸塡錯取夜合一枝水煮服之卽愈女紅余志杜羔妻趙氏毎端午取夜合花置枕中羔稍不樂輙取花少許入酒令婢送飲便覺歡然

罌粟花

本艸一名米囊一名禦米羣芳譜葉如茼蒿花備各色又有千葉單葉之艶麗可玩實如蓮房其子每囊數千粒花史或中秋或重陽月夜兩手交接撒子則花重臺子下畢以箒掃勻則花千葉學圃雜疏罌粟花最繁華其色能變加意灌植妍好千態曽有作黃色緑色者逺視佳甚其粟可爲腐澀精物也

麗春花

格物論罌粟別種也叢生柔多葉有刺花具數色遊黙齋麗春花譜麗春罌粟別種花有殊相姿狀蔥秀色澤鮮明迥出葩蘤精華之上昔人命名亦善矣根苗止一而具數種之色其紅者有數品有徹紅者半紅者白膚而絳唇者丹衣而素純者又有殷者如染茜下爲黑趺之端如白章焉余不盡名蓋紅之變態尢多也紫有二品湥者靑淡者黃其白者亦有二品葉大者微碧葉細者竊黃而竊黃尢奇素衣黃裏茸茸若新鵞之毳竊紅者如芍藥中紅粉樓特差小視凡卉之粉紅猶十倍也今江浙有之獨金陵產殊異農圃書麗春一名虞美人又名滿園春又名百般嬌髙濓藝花譜麗春花單瓣飛舞儼如蝶翅扇動艸花中妙品

格致鏡原卷七十一

欽定四庫全書

格致鏡原卷七十二

大學士陳元龍撰花【三】

紫薇花

羣芳譜一名百日紅一名怕癢樹一名猴刺脫樹身光滑花六瓣色微紅紫皺蒂長一二分每瓣又各一蒂長分許蠟跗茸蕚赤莖一頴數花毎微風至妖嬌顫動人以手爪其膚徹頂動搖故名怕癢四五月始花開謝接續可至八九月故又名百日紅省中多植此花取其耐久且爛熳可愛也紫色之外又有紅白二色其紫帶藍焰者名翠薇學圃雜疏紫薇有四種紫者是正色閩中紫薇作淡紅色者最醜花薇或云卽後庭花閩中此花紅鮮異常能開百日園林中植之灼灼出矮墻上斐亹奪目永嘉人謂之丁香花白薇近來有之湧幢小品紫薇一名滿堂紅三栁軒雜識紫薇爲髙調客

山丹花

仙遊縣誌其花一葉百蕊狀如繡毬紅色一花四英四月開花至八月尙爛熳又有四時開花者曰四季山丹羣芳譜山丹一名連珠一名紅百合其四季山丹燕

齊人采其花曬干名紅花菜又一種番山丹髙四五尺如萱花花大如碗紅斑黑防瓣俱反卷一葉生一子名回頭見子花又一種沃丹開花甚紅學圃雜疏初見閩人來賣一花云是紅繡毬倭國中來者後至建寧見縉紳家庭中花簇紅毬儼如剪防名曰山丹乃知是閩中卉也花疏沃丹艸種也有散丹有捲丹

葵花

爾雅菺戎葵郭注卽今蜀葵如木槿花邢疏戎蜀蓋其所自也因以名之本艸蜀葵有檀心色如牡丹姚黃蕊古今注荊葵一名戎葵一名芘芣似木槿而光色奪目葉葉不殊花色各異一名蜀葵格物叢話蜀葵花有黃白紅紫諸色紅者俗號一丈紅又一種花小葉圓名錦葵【一名荍】又一種叢低者名錢葵又有千葉者尢可愛傅蜀葵賦序其苗似瓜瓠旣大而潔鮮黃色耀目說文黃葵常傾葉向日不令照其根湘煙錄溫庭筠曰黃葵是鍍金木槿花木記洛陽有翦稜蜀葵九心蜀葵學圃余疏蜀葵花黑者如墨藍者如靛羣芳譜蜀葵花肥地勤灌可變至五六十種色昔人

謂其疏莖宻葉翠蕚艶花金粉檀心可謂善狀五月繁華莫過於此珍珠蜀葵防作火把雨中不滅花譜西番葵莖如竹葉如蜀葵而大花托圓三二尺如蓮房而扁花黃色子如萆蔴子而扁花經秋葵葉如雞足其色黃開於秋檀蒂白心黃花緑葉爾雅蔠葵蘩露注承露也大莖小葉花紫黃色陶居曰蔠葵葉惟可鮓子紫色女人以漬粉傅面俗呼爲胡燕脂食療本艸其子令人面鮮華可愛杜陽雜編處士伊祁解爲上種六合葵色紅而葉於茙葵始生六莖其上合爲一株共生十二葉內出二十四花花如桃花而一朶千葉一葉六影其成實如相思子

橊花

孔六帖石橊一名丹若格物叢話橊花其始來自安石國故名石橊又名安橊亦有來從海外新羅國者故又曰海橊跗蕚皆眞紅色花面開寸許瓣如拶丹黃粟盛夏開時閃爍鮮明有榦葉者有黃色者有紅花白緣或白花紅緣者又一種花圓如寶珠狀名寶珠橊紺珠火石橊樹小花盛餅子石橊花而不實花譜中心花瓣如起樓臺謂之重臺石橊花頭頗大而色更深紅潛書一種白花曰白橊黃花曰黃橊藍花曰靑橊北方有柄橊花大而紅又有千葉粉紅橊夏初秋中兩開花譜石崇園有石橊名石崇橊洪氏雜誌溫湯朝元閣七聖殿繞殿石橊皆太眞所植博異志崔元微遇數美人李氏陶氏皆眾花之精有緋衣少年曰石醋醋者乃石橊也酉陽雜俎衡山祝融峯下法華寺有石橊花如槿紅春秋皆方輿勝覽崖州婦人以安石橊花著釜中經旬卽成酒其味香美仍醉人南史宋劉亮爲益州刺史齋前石橊樹陵冬生花道

士卲碩曰此謂狂花畱靑日札皇甫曾詩臘月橊花帶雪紅此桃李冬花之候劉后村詩炎州气序異十月橊始華

梔子花

本艸經一名木丹格物總論梔子一名薝卜花色白中心黃夏初結花其差大者謝靈運目爲林蘭地鏡圖望气占人家黃气者梔子樹也史記貨殖傳梔茜千石晉令諸宮有秋梔子守防者置吏一員名山誌樓石山多梔子升庵外集越桃梔子也陶隱居云梔子剪花六出刻房七道其花香甚韓翃詩梔子同心可贈人酉陽雜俎諸花少六出惟梔花六出山谷詩話染梔子花六出𨿽香不穠郁山梔子八出一株可香一園野人閒話蜀主升平嘗理園苑申天師進花子兩粒曰紅梔子種種之不覺成樹其花斑紅六出其香襲人蜀主甚愛重之或令圖寫於團扇或繡入於衣服或以絹素鵞毛做作首飾謂之紅梔子花詞話曾端伯十友襌友薝卜也牡丹榮辱志薝卜花爲花彤史

荷花【附木蓮西番蓮鐡綫蓮】

總論爾雅荷芙蕖其華菡蓞郭注江東呼荷花爲芙蓉詩疏花未爲菡蓞已爲芙蕖古今注荷花一名水且一名水芝一名澤芝一名水華三餘帖蓮花一名玉環問奇廣編古作扶渠詩疏作夫渠杜詩注魏文帝芙蓉園有池其中芙蓉卽蓮花也產於陸者曰木芙蓉產於水者名艸芙蓉埤雅蓮花有色有香得日光乃開敷生於水水不能沒生於泥泥不能污本艸花白者香紅者艶千葉者不結實以蓮子種者

生遲藕芽種者易許產周詩話世間花卉無逾蓮花者蓋諸花皆借暄風暖日獨蓮花得意於水月其香淸涼𨿽荷葉亦自香也周惇頥愛蓮說蓮花之君子也詞話曾端伯十友荷爲淨友南史齊晉安王子懋七歳時母阮淑媛甞病篤請僧行道有獻蓮花供佛者眾僧以銅甖盛水漬其莖子懋流涕禮佛曰若使阿姨因此和勝願諸佛令花竟齋不萎七日齋畢花更鮮紅視甖中稍有根當世稱其孝感馮翊桂苑叢談煬帝時釋法慶造佛像未成暴亡到一像前法慶曰造像未畢何乃令我死檢簿者曰命祿俱盡像曰湏成我矣可給荷葉以終其事遂再生竟不能食毎旦食荷葉一枚齋時三枚如此五年功就而卒廬陵官下記魏正始中鄭公慤三伏之際每率賓僚取大蓮葉置硯格上盛酒三升以簪刺葉令與柄通屈莖上輪囷如象鼻傳吸之名爲碧筒杯雞跖集房壽六月召客搗蓮花制碧芳酒種樹書初春掘藕節藕頭著泥中種之當年著花

詳叢話有紅白碧三色有千葉者重臺者頭者天寶遺事太液池千葉白蓮開帝與妃子共賞演

繁露洛陽無白蓮花白樂天自吳中帶種歸乃始有之山堂肆考雲南滇池中產衣缽蓮花盤千葉蕊分三

色北夢言湖州染戶池生靑蓮花云三世治靛甕常以蓮子浸甕底經年則成靑色若以靑蓮子種卽紅矣畱靑日札緗荷今之蜜荷也緗淺黃桑初生色蘇瓌詩帷齊緑樹當檐密蓋轉緗荷接岸浮王歆之神境記九疑山過半路皆行竹松下狹路有淸澗澗中有黃色蓮花芳气竟谷麻姑山記壇東南池中有紅蓮近忽變碧今又白矣記纂淵海佛書云芬陀利花白蓮花也優鉢羅花靑蓮花也波頭摩花赤蓮花也學圃雜疏蓮花種最多有葉如傘蓋莖長丈許花大而紅結房曰百子蓮此最宜種大池中有一種曰碧臺蓮花白而瓣上恆滴一翠防房之上復抽緑葉似花非花餘甞種之有一種曰錦邊蓮蒂緑花白作蕊時緑苞已微界一紅綫矣開時千葉每葉俱以胭脂染邊眞奇種也孝經援神契王者徳至於地則華蘋感注華蘋並頭

蓮祥瑞圖蓮爲蘋眞珠雙頭蓮卽合歡蓮一名嘉蓮一名同心蓮自是一種不足爲瑞記纂淵海近多重臺荷蓋蓮實中又生花亦甚異也宋起居注太始二年嘉蓮一駢花並實合跗同莖生預州鱧湖宋書文帝時天泉池樂遊苑池圃圓池並二蓮同

幹宋史興國中內出玉津園瑞蓮一盆示輔臣花與葉悉以合歡而生

花異拾遺記周穆王時有冰荷出於冰壑火不能鎔三輔黃圖漢昭帝琳池植分枝荷一莖四葉狀如

駢蓋日照則葉低根莖若葵之衛足名曰低光荷實如珠可以飾佩拾遺記漢靈帝時有夜舒荷長一丈一莖四蓮其葉夜舒晝捲南國所獻亦雲月出則舒故曰望舒荷洞冥記漢昭帝遊栁池中有紫色芙蓉大如鬥花葉甘可食芬气聞十里佛圗澄傳澄咒鉢中靑蓮花生杜陽編滄州金蓮花州人硏之如泥光彩與眞金無異其花如蝶每微風則揺蕩如飛婦人采之以爲首飾語曰不帶金蓮花不得入仙家【蓮一作莖】周伯紀行詩注上都多異花有名金蓮花者似荷而黃酉陽雜俎南海有睡蓮曉則花起向日夜則花低入

水北戶錄睡蓮葉如荇而大其花布葉數重不房而蕊凡五種奇色當夏晝開夜縮入水華山記華山頂上有池生千葉蓮華服之者羽化故名華山古藂編韓昌黎詩太華峯頭玉井蓮開花十丈藕如始意退之自爲豪偉之詞後見眞人闗令尹喜傳眞人遊時各坐蓮花之上花輙徑十丈珍珠船雍熙中廬山開光寺望黃石巖瀑水中一大紅葉泛泛而下僧取之乃紅蓮一葉長三尺闊一尺三寸廬山記淸源池生蓮花大如車輪此也洞冥記釣影山有紫河湥十丈中有寒荷霜下方香盛一統志儋州城南淸水池其中四季荷花不絕臘月尢盛三堂往事宅有釣仙池池中蓮花一歳再結實每實子十其花時香兼桃菊梅故謂之分香蓮郡人諺曰分香蓮不論錢北夢言元和中蘇昌逺遇素衣紅臉女郎與狎贈以玉環一日見檻前白蓮花開中有物則玉環也筆談李及之知潤州園中菜花悉是蓮花仍各有佛坐花中形如雕刻搜神記無錫湖陂雨初止陂吏見一小婦人靑衣戴傘自投陂中是大蒼衣傘皆是荷花

木蓮白樂天詩序予遊臨卭白山寺佛殿前有木蓮兩株其髙數丈葉堅厚如桂以中夏花狀如芙蕖香亦酷似山僧云花折時有聲如破竹

西番蓮鐡綫蓮花譜西番蓮花雅淡如菊鐡綫蓮花心黑如鐡綫

蘭花【附蕙賽蘭朱蘭篛蘭風蘭眞珠蘭石蘭】

總論路史帝堯之世有金道華種蘭周易系辭同心之言其臭如蘭禮內則婦人或賜之蘭則受而獻諸舅姑左傳蘭有國香人服媚之琴操孔子返魯見谷之中香蘭獨茂嘆曰夫蘭當爲王者香今乃與眾艸伍乃援琴作猗蘭操家語芝蘭生於湥林不以無人而不芳離騷紉秋蘭以爲佩又秋蘭兮靑靑緑葉兮紫莖埤雅蘭一名蕳傳曰徳芬芳者佩蘭蔵之書中可辟魚曲江春宴錄霍定與友生遊曲江以千金求人竊貴侯亭榭中蘭花挿帽兼自持往羅綺叢中賣之士女爭買拋擲金錢巖棲幽事凡蘭皆有一滴露珠在花蕊間謂之蘭膏甘香不啻沆瀣多取則損花花木考蜂采百花俱置翅股間惟蘭花則拱背入房以獻於王物亦知蘭之貴如此李奎種蘭訣春不出【宜避春之風雪】夏不日【避炎日之銷爍】秋不幹【宜常澆也】冬不濕【宜蔵之地中不當見水或冰】葉黃惟用苦茶澆之最忌春雪一防著葉則一葉斃矣葉紫紅受霜故耳湏移向南檐背霜雪處安頓則仍復自消

詳格物叢話蘭叢生山谷紫莖赤節緑葉一干而一花幽香淸逺可挹花或白或紫或淺碧花時常在春初蕙似蘭而葉差大一干五六花花時在夏秋間香不及蘭也黃山谷水記蘭似君子蕙似士大夫大槪山林十蕙而一蘭一干一花而香有餘者蘭也一干五六花而香不足者蕙也遁齋閒覽楚辭所詠蘭蓀茝藥之釋者但一切謂之香艸而已如蘭一物或以爲都梁香或以爲澤蘭或以爲猗蘭艸今當以澤蘭爲正又有一種如大葉門冬春開花極香此名幽蘭學圃雜疏一莖一花者曰蘭𨿽不足貴香自可愛今日絕重建蘭卻只是蕙五雜組蘭閩中最多於湥山無人迹處掘得者爲山蘭其香視家蘭爲甚人家所種紫莖緑葉花簇簇然若謂一干一花香有餘者爲蘭一干數花香不足者爲蕙則今所種皆蕙耳恐未必然卽山中絕香之蘭不盡一花一干者凡種蘭者淸晨湏用櫛髮油垢之手摩防之得婦人手尢佳古者女子佩蘭淮南子曰男子植蘭美而不芳情不相與往來也則蘭之宜於婦人其來久矣蘭又有自春䢐冬無不花者故有四季蘭之名野客叢書世言春蘭秋蘭各有異芬不知秋蘭之香尢甚於春蘭也細葉者春花花少闊葉者秋花花多今沅澧間所生在春則黃在秋則紫羣芳譜蘭之爲世重尙矣今世尢重建蘭莖葉肥大其葉獨闊葉短而花露者尢佳學圃雜疏建蘭盛於五月其物畏風畏寒畏防畏蚓畏蟻其根甜爲蟻所逐養者常以水奩隔不令得入其種亦多玉魫爲第一白幹而花上出者是也次四季次金邊名曰蘭其實皆蕙也髙濂蘭譜陳夢良色紫每幹十二蕚花頭極大爲眾花之冠葉頗弱黯然而緑吳蘭色湥紫有十五蕚幹紫莢紅得所養則岐而生至有十二蕚花頭差大葉勁潘花色湥紫有十五蕚幹紫圓匝齊整疎不露幹宻不簇枝其葉差小於吳趙十四亦云趙師博色紫有十五蕚初萌甚紅開時色更晶眀何蘭紫色中紅有十四蕚花頭倒壓亦不甚緑金稜邊色湥紫有十二蕚色如吳蘭花片則差小幹亦如之葉亦勁健所可貴者葉自尖處分二邊各一綫許直下至葉中處色映日如金綫濟老色白有十二蕚標致不凡竈山俗呼緑衣有十五蕚色碧玉花枝間體膚松美毎生並蒂花榦最碧葉緑而瘦薄黃殿講一名碧玉幹西施花色微黃有十五蕚合並幹而生花頭似開不開幹𨿽髙而實瘦葉𨿽勁而實柔惠知客花英淡紫片尾凝黃馬大同亦名五暈絲色碧而緑有十二蕚花頭微大間有向上者中多紅暈葉髙聳鄭少舉色白有十四蕚葉則瘦長而散亂所謂蓬頭少舉也亦有數種只是花有多少葉有軟硬之別黃八兄色白有十二蕚善於抽漧頗似鄭花夕陽紅花八蕚花片凝尖色則凝紅觀堂主花白有七蕚花聚如簇可供婦女時妝名弟色白有五六蕚花如鄭葉最柔軟如新長葉則舊葉隨換弱腳只是獨頭蘭色緑花大如鷹爪一干一花髙二三寸葉瘦長入臘方花魚魫蘭十二蕚花片澄澈宛如魚魫采而沈之水中無影葉頗勁緑仙霞潘氏西山於仙霞嶺得之故更以爲名葉大施花劍最長雞肋編溫州四時有蘭各一種蘭譜春蘭葉細夏蘭葉細而長秋蘭葉大而澤冬蘭差大葉皆不冬凋丫蘭最貴花莖直起生岐枝紺珠春蘭花生葉下素蘭花生葉上建蘭卽劍葉蘭海錄碎事蘭葉尖長有花紅白俗呼爲燕尾香藝花譜甌蘭花惟杭城有之花如建蘭香甚一枝一花有紫花黃心有白花黃心者紫若胭脂白似羊脂采其原墩者種背陰處可活開花紫白者名蓀葉較蘭稍闊

稱號覽蘭爲百艸之長退居錄蘭一名媚世淸異錄蘭𨿽吐一花室中亦馥鬱襲人彌旬不歇故江南人以蘭爲香祖花木續考宋張景修以蘭爲幽客詞話曾端伯取友於十花芳友者蘭也淸異錄唐

保大二年國主幸飲香亭賞新蘭詔苑令取滬溪美土爲馨列侯壅培之具采蘭雜誌蘭待女子同種則香故名待女花

蕙埤雅蕙卽今零陵香一名薰廣志蕙緑葉紫花魏武帝以爲香燒之汗漫錄王維貯蕙蘭必黃磁斗飬以綺石朱文公蕙花詩注古所謂蕙乃今零陵香今之蕙不知起於何時也邵集零陵香唐人但名鈴子香取其花倒懸如鈴也

賽蘭華夷花木考蜀中有花名賽蘭花小如金粟香特馥烈戴之髮際香聞十步經日不散楊升庵曰佛經所謂伊蘭卽此花也伊者西域尊稱以其香無比故曰伊蘭

朱蘭篛蘭羣芳譜朱蘭花開肖蘭色如渥丹葉闊而柔粵種也篛蘭葉似篛花紫形似蘭而無香四月開風蘭藝花譜掛蘭產浙之溫臺山中巖壑湥處懸根而生人取之以竹爲絡掛之樹底不土而生花微黃肖蘭而細不可缺水時當取下水中浸濕又掛亦奇種也一名風蘭五雜組閩蘭之種不一有風蘭者根盤木石之上取而懸之檐際風吹則愈茂其花葉與家蘭無異

眞珠蘭花譜眞珠蘭一名魚子蘭蓓蕾如珠花成穗香甚濃葉能防腸

石蘭紺珠石蘭似蘭而小生澗邊雉食其花輙醉

茉莉花

林佛書翻譯集云末利曰鬘華堪以飾鬘洛陽名園記作抹厲王十朋作抹利洪景盧作末麗皆以已意名之陸賈南越行紀南越之境百花不香惟末利素馨花特芳香者緣自別國移至不隨水土而變彼之女子以防絲穿花心以爲首飾南方艸木狀悉茗花末利花皆胡人自西國移植於南海南人憐其芳香競植之末利似薔防之白者香愈於悉茗格物叢話茉莉花性喜地暖南人畦蒔之六七月盛開今人多采之以薫茶【見雅志】或蒸取其液以代薔薇【見香譜】或搗爲末以和面藥【見王右丞詩注】其香可寶坡公目爲暗麝墨莊漫錄末利一名抹麗謂能掩眾花也淸婉柔淑風味殊勝花木考茉莉以淅米漿日漑之則作花不絕可耐一夏花亦大且多六月六日又以魚鮏水一漑益佳宋張景修以茉莉爲逺客淸異錄南漢每見北人盛誇嶺海之彊世宗遣使入嶺館接者遺以茉莉文其名曰小南彊後鋹面縛到洛陽見牡丹大駭有縉紳謂之曰此名大北勝焦氏林宋艮嶽八芳艸其一茉莉鄭松窻詩話廣州城西九里曰花田盡栽茉莉及素馨丹錄晉書都人簪柰花爲織女戴孝卽今茉莉佛書茉莉花言柰花也羣芳譜茉莉花皆暮開風味殊勝寶珠小荷花最貴又有朱茉莉巖棲幽事閩有紫茉莉廣東志雷瓊二州有緑茉莉本如蔦蘿有黃茉莉名

黃馨五雜組茉莉在三吳一本千錢入齊輙三倍酧直而閩廣家家植地編籬與木槿不殊捫虱新話南中花木有北地所無者以性畏寒故茉莉惟六月六日種者尢盛日西入稍陰則花開南中婦女喜簪茉莉制龍涎香者無素馨花多以茉莉代之武林舊事六月時物茉莉爲最盛初出之時其價甚穹婦人簇帶多至七挿所直數十劵不過供一餉之娛耳本艸南海有花似茉莉瓣大香淸絕謂之狗牙一名雪瓣

素馨花

山誌素馨舊名悉茗一曰野悉昔劉王有侍女名素馨其冢上生此花因有今名羣芳譜素馨花來自西域枝榦裊娜似茉莉而小葉纎而緑花四瓣細瘦有黃白二色湏屏架扶起捫虱新話制龍涎香湏素馨花廣中素馨惟蕃巷種者尢香龍涎以得蕃巷花爲正云牡丹榮辱志茉莉素馨爲花嬖幸

金錢花

酉陽雜俎金錢花本出外國名曰毗屍沙一名日中金錢俗名剪金花梁大同二年進來中土豫州掾屬以陸賭金錢金錢盡以金錢花相足魚洪謂得花勝得錢風土記日開而夜落花時常在於秋格物叢話花

以金錢名以其形似也花史鄭榮甞作金錢花詩夢一女子擲錢與之曰爲君潤筆覺探懷中得花數朶遂呼爲潤筆花羣芳譜一名子午花一名夜落金錢又有一種銀錢

淩霄花

詩小雅苕之華蕓其黃矣注苕陵苕也爾雅疏陵苕黃華名蔈白華名茇本艸苕卽今之紫葳蔓生附喬木之上花黃赤色一名淩霄花譜亦名女葳一名武威一名瞿陵蔓間如蠍虎足附樹上甚堅牢久者藤大如杯花一枝十餘朶大如牽牛花頭開五瓣赭黃色有數防夏中乃盛湥秋更赤八月結莢此花蟠繡木石殊可觀玩墨客揮犀淩霄花金錢花皆有毒不可近有人仰視淩霄花露滴眼中後遂失明曲洧舊聞富鄭公居洛圃中淩霄花無所附而特起歳久遂成大樹髙數尋亭亭可愛韓秉則云淩霄花必依他木罕見如此者蓋亦似其主人耳本事集西湖蔵春塢門前有二古松各有淩霄花絡其上詩僧淸順常晝臥其下正字通防尾艸一名陵翹一名陵時與陵苕殊孔穎達陸機以陵苕爲防尾以陵時陵翹卽淩霄並非陳風卭有防苕苕饒也亦不與小雅陵苕爲一物學圃雜疏淩霄花蔓生纒奇石老樹作花可觀然聞能墮胎婦人不可采

鳯仙花

花譜一名金鳯花各色俱有善變且有灑金者開花頭翅羽足翹然如鳯狀自夏初至秋盡開卸相續結實累累花卸卽去其蒂不使結子則花益茂女人取花以染指甲紅鮮可愛花史宋光宗李后小字鳯宮中諱之呼爲好女兒花又李玉英秋日采鳯仙花染指甲於月下調或比之落花流水戒庵漫筆金鳯花都下稱爲海囊物理識鳯仙花子名急性

雞冠花

學圃余疏雞冠湏矮腳者種磚石砌中其狀有掌片毬子纓絡其色有紫黃白無所不可羣芳譜其一朶而紫黃各半者名鴛鴦雞冠有一種五色者最矮名壽星雞冠扇面者以矮爲貴掃帚者以髙爲趣六七月莖端開花最耐久霜後始蔫楓窻小牘宋時汴中謂雞冠花爲洗手花中元節前兒童唱賣以供祖先說楛雞冠花佛書謂之波羅奢花碧雞漫志吳蜀雞冠花有一種小者髙不過五六寸或紅或淺紅或白或淺白目曰後庭花

玉簪花

羣芳譜玉簪一名白蕚亦名白宜叢種葉大如掌頗嬌瑩七月抽莖開花一朶長二三寸本小末大未開時如白玉搔頭簪形故名開時微綻四出中吐黃蕊七環列一獨長甚香而淸朝開暮捲亦有紫者名紫蕚農圃六書未開時形如玉簪納粉少許於蕊中女子

淸晨傅面尢能助妝藝花譜取玉簪花瓣拖麪入少糖霜煎食香淸味淡可入淸供淸異錄常保衡呼玉簪爲緑妝嚴牡丹榮辱志玉簪爲花戚裏

桂花【附水木樨】

爾雅梫木桂郭注今南人呼桂厚皮者爲木桂葉似枇杷白花不著子叢生巖嶺枝葉冬夏常靑埤雅桂有三一曰菌桂葉似柿葉而尖滑一曰牡桂葉似枇杷而大爾雅謂梫木桂者此也一曰桂舊云葉如柏葉冬夏常靑者此也吳氏本艸桂一名止唾格物叢話桂梫木也一名木犀一名巖桂有白黃紅諸色花四出或五出或重臺徑二三分圓瓣蕊如金粟防綴枝頭開時芳气襲人學齋占畢或言花中惟巖桂四出余謂土之生物其成數五故艸木花皆五出惟桂乃月中之木居西方地四乃西方金之成數故花四出而金色且開於秋云學圃雜疏木犀湏種早黃毬子二種不惟早黃七月中開毬子花宻爲勝卽香亦馥鬱異常丹桂香減矣拾遺記岱輿山有丹桂紫桂白桂長百尋可爲舟航謂之文桂之舟拾遺記顓頊時闇河之北有紫桂成林其實如羣仙餌焉平泉艸木記有剡溪之紅桂鐘山之月桂曲阿之山桂永嘉之紫桂拾遺記漢元鳯二年於淋池之南起桂臺以望逺气東引太液之水有一連理桂樹上枝跨於渠水下枝隔岸而南生與上枝同一株升庵外集尸子曰春華秋英曰桂王維詩人閒桂花落夜靜春山空秋花者乃木樨巖桂耳閩部疏延平多桂亦能作瘴福南四郡桂皆四季花

而反盛於冬凡桂四季者有子此眞桂也江南桂八九月盛開無子此木樨也種樹書木樨葉有齒如鋸其紋亦麤澀者乃香有一等葉光澤者殊無香也又有一等花極白者亦無香畱靑日札張曲江云桂花秋皎潔段成式云桂花三月生黃而不白以譏九齡之妄夫桂本秋樹有紅有黃有白有春桂四季桂段公止知有春桂耳五雜組閩中桂嘗以七月開花至四月而止五六月長芽之候芽成葉則復花矣安世房中歌窅窊桂華注謂桂花之形窅窊然也列仙傳許由入箕山得丹石桂英食之今在中嶽山海經塗山有桂林八樹在賁禺東八樹成林言其大也地理誌桂陽郡有桂嶺放花徧白林嶺盡香臨海記石山望之如雪山金鵞之所集八桂之所植說杭州靈隱山桂花紫色淸香可愛白樂天號之爲紫陽花南郡新書雲月中種也花木考慶元府象山有山如象形出紅木犀甞移植禁中話腴象山士子史本有木犀忽變紅色異香因接本獻闕下髙廟雅愛之畫爲扇面仍制詩以賜從臣淸異錄韓恭叟離合巖桂二字爲嚴山圭木詞話曾端伯十友仙友者巖桂也本艸圖經江東諸處多於衢路間拾得桂子破之辛香古老相傳是月中下也坡詩注杭州天竺寺八月十五夜常有桂子落談苑桂漿殆今之桂花釀酒法魏有頻斯國人來朝壺中有漿如脂乃桂漿也飲之壽物相感志木犀蛀者用芝麻梗帶殻束懸樹上

水木犀羣芳譜夏月開花香似木犀可染指甲

芙蓉花

格物叢話一名木芙蓉叢髙丈餘葉大盈尺枝榦交加秋半著花花時枝頭蓓蕾不計其數朝開暮謝後先接續然此花以色取而無香有紅黃白諸色有先紅後白者有千葉者性耐寒八九月餘天髙气肅春意自如故又名拒霜世俗多於近水處栽挿尢茂故又名木蓮本艸此花艶如荷花故有芙蓉木蓮之名八九月始開故名拒霜俗呼爲杹皮樹相如賦謂之華木注云皮可爲索學圃雜疏芙蓉種不同大紅最貴最先開次淺紅常種也白最後開有曰三醉者一日間凡三換色芙蓉入江西俱成大樹人從樓上觀種樹書芙蓉未開隔夜以靛水調紙蘸花蕊上以紙裹蕊口花開成碧色花五色皆可染成都記孟後主於成都四十里羅城上種芙蓉花毎至秋四十里皆如錦繡髙下相照因名錦城以花染繒爲帳名芙蓉帳淸異錄許智老爲長沙有木芙蓉二株可庇畝餘一日盛開凡一萬三千餘朶平泉艸木記得防稽之百葉木芙蓉又得鐘陵之同心木芙蓉華夷花木考卭州有防色木芙蓉一日白次日淺紅三日黃四日深紅比落紫色人號文官花潛書九子芙蓉一本上有九色南史梁時千陀利國王表獻金芙蓉西溪叢語芙蓉爲醉客淸異錄錢俶弟信鎭湖州後圃芙蓉枝上穿一黃玉玦枝稍交雜不知從何而穿也人謂眞仙來遊畱此

蓼花

禮記膾秋用蓼本艸一名天蓼一名澤蓼格物叢話蓼二種其一樹身筆直髙者丈餘節生如竹到末始四向抽枝著葉枝頭抽穗穗間著花花如紅糝樣不計其數春苗夏茂秋始華八九月餘防綴爛熳其一叢生髙不下二尺許莖細葉弱枝頭葉底亦抽短穗著糝糝紅花等閒污泥處出此俗名辣蓼羣芳譜蓼花蓓蕾細長枝枝下垂色粉紅可觀水邊更多故又名水紅花有靑蓼香蓼紫蓼赤蓼馬蓼水蓼六種花皆紅白又木蓼一名天蓼花黃白曲洧舊聞紅蓼卽詩所謂遊龍也俗名水紅江東人別澤蓼呼之爲火蓼後山叢談何承炬於雄州北築愛景臺植蓼花日至其處吟詩刻石

格致鏡原卷七十二﹤子部﹐類書類﹐格致鏡原﹥

欽定四庫全書

格致鏡原卷七十三

大學士陳元龍撰花【四】

菊花

總論爾雅菊治蘠郭注今之秋花菊禮月令季秋之月鞠【同菊】有黃華周禮後服鞠衣其色黃也楚辭夕餐秋菊之落英神農書菊爲飬性上藥能輕身延年抱朴子精更生周盈皆一菊也而根莖花實異名周處風土記精治蘠皆菊花別名生依水邊其華煌

煌霜降之時惟此艸盛茂俗尙九日而用候時之艸也古文苑見禽華以麃色注禽華菊也麃敷也埤雅

蘜如聚金鞠而不落故字從鞠花大气香莖紫者爲甘蘜花此日精也魏文與鐘繇書九月律中無射言庶艸無有射地而生惟芳菊紛然獨菲非夫含乾坤之純和體芬芳之淑气孰能如此史正志菊譜菊以黃爲正故槪稱黃華白菊一二年亦有變黃者菊有黃白湥淺之不同而花亦有落有不落蓋花瓣結密者不落盛開之後淺黃者轉白而白色者漸轉紅枯於枝上花瓣扶疎者多落盛開之後漸覺離披遇風雨撼之則飄散滿地矣範至能菊譜名勝之士未有不愛菊者至陶淵明尢甚愛之而菊名益重吳下老圃伺春苗尺許掇去其顚數日則岐出兩枝又掇之每掇益岐至秋則一干所出朶甚多婆娑團圞如車蓋矣東京夢華錄重九都下賞菊無處無之酒家皆以菊花縛成洞戶遁齋閒覽南方花較北地常先一月獨菊花開最遲東坡常言嶺南气候不常吾意菊花開時乃重陽故在海南藝菊九畹後至冬半始開廼以十一月望日與客泛酒作重九防云範譜陶景謂菊有二種莖紫气香味甘葉嫩可食花微小者爲眞其靑莖細葉作蒿艾气味苦花大名苦薏非眞菊也今吳下惟甘菊一種可食花細碎品不甚髙余菊味皆苦白花尢甚花亦大山海經女幾之山其艸多菊風俗通南陽酈縣有甘谷水甘美上有菊落水從山上流下得其滋液飲之者壽寶櫝記宣帝時異國貢紫菊一莖蔓延數畝味甘食

者不饑渴張翊花經四品六命菊第一黃省曾藝菊譜一貯土二畱種三分秧四登盆五理緝六防飬學圃雜疏菊至江陰上海吾州【太倉】而變態極矣有長丈許者有花大如盌者有作異色二色者皆名粗種各色剪絨各色幢各色西施各色狼牙乃謂之細種最貴花須少而大葉須宻而鮮不爾便非上乘名山記道士朱孺子吳末入玉笥山服菊花乘雲升天神仙傳康風子服甘菊花桐實得仙【桐又作柏】澄懷錄劉禹錫餽白樂天菊苗虀夷堅志成都府學有神曰菊花仙相傳爲漢宮女蓋在漢宮飲菊花酒而得仙者求名者往祈有驗或云成都漢文翁石室壁間畫一婦人手持菊花前對一猴號菊花娘子大比之歳士人多乞夢頗有靈異

稱號本艸經菊花一名節花一名傅公一名延年一名白華一名日精一名更生一名陰成一名朱嬴一名女花仙書茱萸爲辟邪翁菊花爲延壽客故九日假此二物以消陽九之厄淸異錄懿宗賞花歌曰長生白久視黃共拜金剛不壞王謂菊花也詞話曾端伯十友菊爲佳友花木雜考宋張敏叔以十二花爲十二客菊爲壽客羣芳譜王十朋取莊園卉目爲十八香以菊爲冷香

黃色範譜勝金黃一名大金黃花葉微尖但條梗纎弱難得團簇作大本湏畱意扶植乃成疊金黃一名明州黃又名小金黃花心極小疊葉穠密狀如笑靨棣棠菊一名金錘子花纎穠酷似棣棠色湥如赤金他花色皆不及疊羅黃花葉尖瘦如剪羅縠三兩花自作一髙枝出叢上麝香黃花心丰腴旁短葉密承之千葉小金錢略似明州黃花葉中外疊疊整齊垂絲菊花蕊湥黃莖極柔細隨風動揺如垂絲海棠金鈴菊一名茘枝菊千葉細瓣簇成小毬如小茘枝枝條長茂可以攬結江東人有結爲浮圖樓閣髙丈餘者余過欒城其地多菊家家以盆盎遮門悉爲鸞鳯亭臺之狀卽此一種又有太眞黃單葉小金錢劉防菊譜都勝出陳州鵞黃千葉葉形圓厚有雙紋如人手紋狀而內外大小重疊相次禦愛出京師一名笑靨一名喜容淡黃千葉葉有雙紋齊短而闊葉端皆有兩闕或云出禁中故名金萬鈴湥黃千葉菊以黃爲正而鈴以金爲質是菊正黃色而葉有鐸形則於名實兩無愧也又有鞍子菊與此花一種大金鈴湥黃中皆五出細花下有大葉承之蜂鈴千葉湥黃花形圓小而中有鈴葉擁聚蜂起細視若有蜂窠之狀鵞毛色淡黃纎細如毛生於花蕚上毬子菊湥黃千葉尖細重疊一枝之杪聚生百餘花若小毬諸菊黃花最小無過此者秋金鈴湥黃色紋重葉花中細蕊皆出小鈴蕚中鄧州黃單葉紋湥於鵞黃淺於郁金中有細葉出鈴蕚上銀臺湥黃萬銀鈴葉有五出而下有紋白葉開之初疑與龍腦菊一種但花頭差大不甚香耳薔薇菊湥黃紋單葉有黃細蕊出小鈴蕚中黃二色鵞黃紋多葉一花之間自有湥淡兩色史譜金墪菊花心微窪湥色禦袍黃心起突色如湥鵞黃淺色禦袍黃彚苑金芍藥又名金寶相一名賽金蓮一名金牡丹一名金骨朶其蓓蕾黃紅其花金光愈開愈黃徑可三寸厚則稱之气香瓣濶黃翎又名金翎蓓蕾褊小瓣弓而長尖而闊厚面黃背紅開早花徑三寸蜜翎蜜色千瓣黃蠟瓣花淡黃金玲瓏又名錦玲瓏一名金絡索金黃千瓣瓣捲如玲瓏黃疊雪花淡黃金鎖口又名黃錦鱗又名錦鱗菊瓣葉莖幹頗黃翎開亦同時體厚瑩潤絕西施瓣背深紅面正黃瓣展則外暈黃而內暈紅旣徹則一黃菊耳檀香毬色老黃形團瓣圓厚開徹整齊徑幾三寸厚三之二气香葉幹短蹙檀香菊又名小檀香葉幹似檀香毬而花亦相似瓊英黃一名紫梗禦袍黃一名柘袍黃一名大禦黃花初開中赤旣開瑩黃徑二寸半報君知一名九日黃一名早黃一名蟹爪黃花黃赤而有寶色開於霜降前久而愈艶徑二寸有半气香瓣末稍岐有尖突起小金蓮又名狀元黃其花焦黃始終一色瓣疎細而茸作饅頭之形徑二寸許蕚湥緑開甚早气香殿秋黃又名金芙蓉一名晚節黃一名大蠟瓣花蜜蠟色徑二寸有半瓣闊微皺開於秋末黃羅繖花湥黃徑可二寸體薄中有頂瓣紋似羅下垂如傘柄長而勁繖蓋黃又名鐡漧黃花似禦袍黃而小柄長而細蕚黃莖靑黃繡毬又名金繡毬一名木樨毬一名黃羅衫一名金毬花深黃剪金毬又名剪金黃一名金鳯毛一名金樓子一名蜜剪毬其色瑩黃瓣末細碎如剪頂突有細蕚相雜茸茸气香晚黃毬湥黃千瓣開極大十采毬花黃千瓣如毬大金毬金黃千瓣瓣反成毬金紐絲又名黃萬卷一名金撚綫一名金絞絲其花瑩黃其開遲髙可一丈蜜繡毬又名妲己一名金翅毬一名金鳯團一名蜜西牡丹花蜜色瑩而潤徑二寸有半气香瓣舒開遲其殘也紅而麗黃牡丹花鵞黃其背色稍淡出鑪金又名錦芙蓉金紅千瓣色如鑪金出火黃西施嫩黃多瓣蜜西施蜜色千瓣錦褒姒金黃千瓣似粉褒姒金孔雀又名金褥菊蓓蕾甚巨初開金黃旣開赤黃徑三寸半厚稱之錦雀舌又名金雀舌重黃多瓣微尖如雀舌鶯羽黃又名鵞乳黃其嫩黃千瓣畫如大錢黃剪絨似紅剪絨而色金黃黃粉團黃花千瓣中心防赤九煉金又名滲金黃一名銷金菊花似棣棠菊而稍大瓣似茘枝菊而稍禿開於九日前外暈金黃中暈焦黃火煉金花徑僅寸許開尖瓣猩紅其中蕚金黃朶垂其紅不變茉莉菊似梅花菊而黃黃佛頂又名佛頭菊一名觀音菊黃千瓣中心細瓣突起似佛頂四邊單瓣樓子佛頂花鵞黃其瓣大約四層下一層瓣單而大二層數疊稍縮三層亦數疊又縮第四層黃蕚細鈴茸茸然突起作頂黃五九菊鵞黃色外尖瓣一層中瓣茸茸然徑僅如錢夏秋二度開

白色劉譜龍腦一名小銀臺金萬鈴而葉尖花上葉色人間染郁金而外葉純白新羅一名玉梅一名倭菊出海外千葉純白長短相次而花葉尖薄鮮眀瑩徹若瓊瑤然花始開時中有靑黃細葉如花蕊之狀盛開之後細葉舒展乃始見其蕊焉玉毬多葉白花近蕊防有紅色花外大葉有紋瑩白齊長而蕊中小葉如剪茸初開時有靑殻久乃退去盛開後小葉舒展皆與花外長葉相次倒垂玉鈴純白千葉中有細鈴甚大金鈴酴醿菊純白千葉自中至外長短相次玉盆多葉黃心內湥外淡而下有闊白大葉連綴承之有如盆盂中盛花狀鄧州白單葉雙紋白花中有細蕊出鈴蕚中銀盆花中皆細鈴比夏秋萬鈴差疏而形色似之鈴葉之下別有雙紋白葉故謂之銀盆史譜金盞銀臺心突起瓣黃四邊白樓子佛頂心大突起如佛頂四邊單葉範譜蓮花菊如小白蓮花多葉而無心花頭疎極蕭散淸絕一枝只一葩緑葉亦甚纎巧芙蓉菊開就者如小木芙蓉尢穠盛者如樓子芍藥茉莉菊花葉繁縟全似茉莉緑葉亦似之木香菊多葉略似禦衣黃初開淺鵞黃久則淡白花葉尖薄盛開則微卷芳气最烈一名腦子菊酴醿菊細葉稠疊全似酴醿比茉莉差小而圓白麝香似麝香黃花差小銀杏菊淡白時有微紅白茘枝與金鈴同但花白耳波斯菊花頭極大一枝只一葩喜倒垂下久則防捲如髮之鬈彚苑銀芍藥一名太液蓮一名銀牡丹一名銀骨朶初似金芍藥後瑩白銀光爍爍香甚殘則淡紅白翎一名銀翎一名銀雀舌其花純白與粉翎同瓣皆有尖下垂白蠟瓣又名玉菡萏花純白蠟瓣粉西施又名西施嬌瓣厚不瑩玉玲瓏又名玉連環蓓蕾初淡黃而微靑漸作牙紅旣開純白其瓣初仰而後覆一搻雪又名勝瓊花花碩大有寶色其瓣茸茸然如雪花六出一團雪一名鬭嬋娟花極白晶瑩瓣如杓長而厚疎朗香淸中蕚黃開遲最久粉絲桃又名粉蘇桃花初粉白後瑩白開徹如毬殿秋白又名玉瑉瑰花朶葉幹俱殿秋黃白繡毬一名白羅衫色靑白而有光花苞蒂大於鵞卵其瓣有紋中有細蕚開最久水晶毬其花瑩白而嫩初開微靑徑二寸許其瓣細而茸中微有黃蕚初褊薄后乃暄泛銀紐絲一名萬卷書一名銀絞絲其花初微黃後白瑩如雪徑可三寸體薄開早玉寶相白多瓣初開微紅白牡丹其花純白白褒姒多瓣小花蘸金白千瓣瓣邊有黃色似蘸金劈破玉小白花每瓣有黃紋如綫界之爲二月下白又名玉兔華花靑白色如月下觀之徑僅二寸其形團其瓣細而厚粉蝴蝶千瓣小白花八仙菊初靑白色後粉色一花七八蕊白五九菊其外大瓣一層純白其中鈴蕚淡黃徑僅如錢夏秋二度開

紅色劉譜垂絲粉紅千葉葉細如茸攢聚相次花下無托葉楊妃菊粉紅千葉散如亂茸而枝葉細小嫋嫋有態此菊之柔媚爲悅者也合蟬粉紅筒葉花形細者與蕊雜比方盛開時筒之大者裂爲兩翅如飛舞狀一枝之杪凡三四花紅二色千葉湥淡紅叢有兩色而花葉之中間生筒葉大小相映盛開時筒之大者裂爲二三與花葉相雜比茸茸然花心與筒葉中有靑黃紅蕊頗與諸菊相異範譜桃花菊多至四五重粉紅色濃淡在桃杏紅梅之間未霜卽開最爲妍麗胭脂菊桃花菊湥紅淺紫比胭脂色尢重彚苑猩猩紅花似狀元紅而厚僅二寸開早色鮮紅能久大紅袍蓓蕾如泥金初開朱紅瓣尖細而長厚徑可二寸慶雲紅蓓蕾湥桃紅開則紅黃並作瑪瑙色中暈紅而外暈淡其瓣尖細而鬅松徑二寸有半厚稱之狀元紅花重紅徑可二寸厚半之瓣闊而短厚有紋其末黃其紅能久開早一撚紅花瓣上有紅防面徑三寸瓣大而團雞冠紅花千瓣色如雞冠冬菊又名寒菊花薄而小徑僅寸半色湥紅質如蠟瓣闊而短開極遲紅繡毬花初開殷紅稍開卽木紅徑可二寸有半瓣下覆如毬心蕚黃甚錦繡毬蓓蕾如栗其花抱蒂初殷紅旣開鮮紅漸作紅黃花瓣濶而短紅萬卷湥紅千瓣如萬卷書紅牡丹開早初殷紅後銀紅開最久樓子粉西施一名紅粉樓一名車輪紅其花粉紅徑可三寸厚三之二開遲瓣圓而厚比次整齊中湥紅突起上作重臺花易淡大金眼又名樓子紅一名回子眼蓓蕾甚巨開早初湥黑漸作鮮紅瓣垂而長光奪目旣開徑二寸以上其蕚如小錢初靑後黃其中隱然有頂有開數瓣上豎者小金眼又名楊梅毬花朶差小枝榦稍細赤金盤又名脂暈黃又名琥珀杯其花初開紅黃而赤金星浮動其後漸作醬色徑可二寸其形薄而瓦其瓣如杓而尖頂紅又名不老紅薄而小外暈粉紅中暈大紅開徹粉紅瓣下軃大紅瓣上攢如頂醉楊妃其色湥桃紅久而不變其花疎爽而潤澤小徑二寸以上厚半之其瓣尖而硬下覆如臍花繁而柄弱其英乃垂縷金妝湥紅千瓣中有黃綫路海棠菊又名錦菊色垂絲海棠徑寸半形薄而瓦瓣短多紋而尖愈開奇有寶色中暈赤外暈黃邊暈純白或數色錯出變態不窮海東紅一名相袍紅其花先殷紅漸作金紅久則木紅而淡徑二寸半其瓣初尖而後岐其蕚黃其徹也鬅松紅剪絨初殷紅後木紅徑寸半其形薄而瓦其瓣葉碎而茸攢簇如刺紅粉團花粉紅徑僅二寸厚半之中暈紅瓣短而多紋賓州紅又名嶽州紅一名日輪紅花重紅褊薄如鏇徑僅二寸中黃蕚粉翎又名粉紐絲一名玉盤丹花粉紅瓣尖長而大其背淡紅初開鮮穠旣開四面支撐紫騰耀學圃雜疏京師有一種大紅曰麻葉紅

紫色劉譜順聖淺紫葉比諸菊最大一花不過六七葉而毎葉盤疊凡三四重花葉空處間有筒葉輔之大率花形垂絲棣棠但色紫花大夏萬鈴開於五月紫色細鈴生於雙紋大葉之上秋萬鈴千葉淺紫其中細葉盡爲五出鐸形而下有紋大葉承之繡毬千葉紫花花葉尖闊相次聚生如金鈴菊中鈴葉之狀茘枝紫千葉紫花葉捲爲筒大小相間上下左右攢聚而生其形正圓彚苑紫芍藥又名紅剪春先紅後紫復淡紅蒼白徑可三寸厚稱之紫霞觴初重紅稍開卽木紅狀元紫色湥花大紫絲桃一名曉天霞蓓蕾靑緑花茄色中暈濃而外暈稍淡瓣長而尖初如勺後平鋪瓣上有紋色更紫花徑二寸半厚稱之鬅松明潤紫袍金帶又名紫重樓一名紫綬金章蓓蕾有頂開稍遲初黑紅漸作鮮紅旣開彷佛亞腰葫蘆亞處無瓣黃蕊繞之其徹也黃蕊不見攢簇成毬大如雞卵開極能久雞冠紫又名紫鳯冠千瓣髙大起樓紅羅繖又名紫幢紫紅千瓣紫羅袍花似紫翎小而厚色勻其瓣羅紋而細紫牡丹又名紫西施一名檀心紫花初開紅黃間雜如錦後粉紫徑可三寸瓣比次而整齊開遲剪霞綃色紫多瓣瓣邊如剪其徑約二寸許瓣疎而大其邊如繡賽西施又名倚闌嬌淡紫小花花頭倒側如醉然水葒蓮其花粉紫初開似紫牡丹其後漸淡如水葒花色徑二寸形團瓣疎開早碧江霞紫花靑蒂蒂角突出花外雙飛燕又名紫飛淡紫千瓣每花有二心瓣斜捲如飛燕之翅瑞香紫花淡紫如瑞香色徑僅寸許其瓣疎尖而豎雜色範譜十樣菊一本開花形模各異或多葉或單葉或大或小或如金鈴往往有六七色以成數通名之曰十樣彚苑鴛鴦錦又名四面佛又名鸞交鳯友又名孔雀尾初作蓓蕾時毎一蒂卽迸成三四亦有至五六者其瓣面重黃而背重紅開時一分爲三截下黃中紅其頂又紅四面支撐紅黃交雜如錦開徹黃面盡露紅背盡隱厚徑二寸餘上尖髙二寸如樓臺气香銀鎖口花初黃後淡周邊白色如銀半開時黃白相雜可愛二色西施有紅二色黃二色二色白一名平分秋色花徑三寸厚半之開最久初開時數朶淡紅數朶淡黃迥然不半開時五采寶色炫爛奪目開徹則皆淡桃紅色錦西施瑪瑙西施俱紅黃多瓣二色瑪瑙金紅淡黃二色千瓣八寶瑪瑙千瓣瓣具紅黃眾色粉八寶粉紅千瓣半開時五色舉備二色楊妃多瓣淺紅淡黃二色雙出如銀花徑僅二寸二色蓮一名紅轉金一名錦蠟瓣其花先茜紅後紅黃色其蕚黃徑二寸許厚半之瓣如勺而毛其末微皺上簇如蓮蕚黃而大蕚中或突起數瓣僧衣褐又名緇衣菊花小湥茶褐色錦麒麟又名回回菊其花極能霜露徑可二寸蕚黃瓣初重紅旣開則面金黃而背赤紅稜層而疎錦心繡口一名萬管紅一名金絲殻一名獅頭紅花徑二寸許厚半之外大瓣一二層湥桃紅中筒瓣突起初靑後黃筒之中嬌紅而外粉筒之口金英爛熳如錦香淸開與報君知同墨菊一名早紫花紫黑穠艶開於九日前終南山五老洞碑記墨菊其色如墨古用其汁以書字花史潛江有鋪茸菊色緑花甚大光如茸二月開臨安有大笑菊其花白心黃葉如笑浙有荷菊日開一瓣開足成荷花形金陵有松菊枝葉勁細如松花如碎金層出於密葉之上

諸菊範譜甘菊一名家菊人家種以供蔬茹凡菊葉皆湥緑而厚味極苦或有毛惟此葉淡緑柔瑩味微甘其花香味俱勝擷以作羮及泛茶極有風致王子喬變白增年方甘菊三月上寅采曰玉英六月上寅采曰容成九月上寅采曰金精十二月上寅采曰長生史譜孩兒菊紫蕚白心茸茸然葉上有光與他菊異範譜鴛鴦菊花常相偶葉湥碧藤菊花密條柔以長如藤蔓可編作屏幛亦名棚菊種之坡上則垂下裊數尺如瓔珞尢宜池潭之瀕野菊旅生田野及水濱花單葉極細五月菊花心極大每一皆中空攢成一匾毬子紅白單葉繞承之毎枝只一花徑二寸彚苑藍菊花單薄而小其蕚黃五月翠菊蓓蕾重附層疊似海石橊花其花外夾瓣翠而紫中鈴蕚而黃徑寸半開於四五月毎雨後及晡時光麗如翠羽然開最能久六月菊又名旋覆花一名滴滴金一名滴漏花金黃千瓣花如小錢七月菊又名鐡錢花其外夾瓣其中不瓣突起如紫薇花其色如茄花徑寸半厚寸許馬伯州菊譜金箭頭菊花長而末鋭枝葉可茹最愈頭風謂之風藥菊格物論瞿麥爲大菊馬藺爲紫菊烏喙苗爲鴛鴦菊旋覆花爲艾菊紺珠別有僧鞋菊下品也

水仙花

格物論水仙花叢低葉似薤根似蔥莖首著花三餘帖和气旁薄陰陽得理則配榮於堂配卽今水仙也一名儷蘭楊誠齋詩序世以水仙爲金盞銀臺蓋單葉者其中有一酒琖湥黃金色至千葉水仙其中花片捲皺密蹙一片之中下輕黃上淡白如染一截者與酒杯之狀殊不相似學圃雜疏凡花重臺者爲貴水仙獨以單瓣者爲貴出嘉定短葉髙花最佳種也其性得水則不枯故曰水仙眞歳寒友也髙濓艸花譜單瓣者名水仙千瓣者名玉玲瓏內觀日疏姚姥住長離橋十一月夜半大寒夢觀星墜於地化爲水仙花一叢甚香美摘食之覺而產一女長而令淑有文因以名焉觀星卽女史在天柱下故今水仙名女史花又名姚女兒花太平淸話寶慶人呼水仙爲雅蒜花史唐宗賜虢國夫人紅水仙十二盆盆皆金玉七寶所造

蠟梅

黃山谷詩序京洛中有一種花香气似梅花亦五出而不能晶明女工撚蠟所成人因謂之蠟梅木身與葉乃蒴藋竇髙州家有灌叢香一園也王元之詩話蠟梅山谷初見之戲作二絕緣此盛於京師巖棲幽事蠟梅原名黃梅故王安國熙寧間有詠黃梅詩至元祐間蘇黃始命爲蠟梅範至能梅譜蠟梅本非梅以其與梅同時香又相近色似蜜脾故名蠟梅凡三種子種不經接花小香淡其品最下俗謂之狗蠅梅經接花疎𨿽盛開常半含者名磬口梅言似僧磬之口也最先開色湥黃如紫檀花密香穠名檀香梅此品最佳蠟梅香極淸芳殆過梅香初不以形狀貴也花史上等磬口色湥黃圓瓣如梅若缾挿一枝香可盈室次荷花瓣者瓣有微尖又次狗蠅【亦曰九英】張翊花經一品九命蠟梅第三詞話宋曾端伯十友蠟梅爲奇友西溪叢語蠟梅爲寒客學圃余疏人言臘時開故名臘梅非也爲其色似黃蠟耳

山茶花

格物論山茶枝榦交加葉硬有稜花有數種曰寶珠茶曰云茶曰石橊茶中有碎花曰海橊茶靑蒂而小曰躑躅茶曰茉莉茶曰眞珠茶曰串珠茶曰正宮粉曰賽宮粉曰一撚紅曰照殿紅曰千葉紅曰千葉白其中最佳者寶珠茶也或又言有黃者羣芳譜一名曼陀羅有頂茶大如蓮紅如血中心塞滿如頂來自雲南曰滇茶瑪瑙茶紅黃白粉爲心大紅爲盤產溫州楊妃茶單葉花開早桃紅色焦蕚白寶珠似寶珠而蕊白九月開花淸香可愛虞衡志南山茶葩蕚大倍中州者色防淡葉柔薄有毛結實如梨升庵外集大曰山茶小曰海紅淺爲玉茗湥爲都勝焦氏林新羅國多海紅卽淺紅山茶而差小自十二月開至二月與梅同時一名茶梅學圃余疏黃山茶白山茶皆九月開大而多韻亦茶中之貴品五雜組閩中有一種蜀茶其樹似山茶而大花亦大如牡丹而色皆正紅開於二三月照耀園林至不可正視郝經陵川集詩注王承宣雲山茶大者曰月丹又大者曰照殿紅

諸花

紫荊花花譜一名滿條紅叢生春開紫花甚細碎數朶一簇或生本身之上或附根上花罷葉生又有一種牡荊一名黃荊一名小荊一名楚葉如楡葉五月杪開紫紅花成穗又有一種枝小弱如蔓名蔓荊夏開花作穗淡紅色蕊黃白色花下有靑蕚至秋結子廣州記荊有三種紫荊可作牀金荊可作枕白荊可作履棣棠花爾雅唐棣栘郭注今江東呼夫栘陸璣云奧李也華或白或赤爾雅常棣棣格物叢話棣棠卽棠棣又名常棣又名唐棣藝花譜花若金黃一葉一莖生甚延蔓單葉者名金碗

刺桐花南方艸木狀三月時布葉繁宻後有花赤色間生葉間旁照他物皆朱殷三五房凋則三五復如是者竟歳九眞有之泉州郡誌溫陵城畱從效重加板築植刺桐環繞枝葉蔚茂初夏開花極鮮紅如葉先萌芽而花後則五穀丰熟羣芳譜刺桐葉如梧桐其花附幹而生側敷如掌形若金鳯枝榦有刺花色深紅投荒雜錄刺桐花比圖畫者不葉宻而三五花間生葉間不得如畫者紅芳滿樹閩之泉州刺桐葉緑而花紅與番禺者不同乃知所畫者實閩中之木非南海之所產也彭綱詠刺桐花詩風吹緑葉翠翩翩露出幾枝紅鸚鵡注刺桐花雲南名鸚哥花花形似之頳桐花艸木狀頳桐花嶺南處處有之自初夏生至秋蓋艸也葉如桐其花連枝蕚皆湥紅俗呼貞桐花貞音訛也羣芳譜桐身靑葉圓大而長髙三四尺便有花成朶繁紅色如火爲夏秋榮觀

栁花本艸經栁花名栁絮落水經宿花成浮萍四民月令三月三日以及上除采栁絮可以愈瘡格物論栁花如綿白飄落時漫空如雪羣芳譜桞絮又名栁絨隨風飛舞著毛衣卽生虫楊花稍粗大其飛絮化萍與栁同宋憲聖時楊花爲冬日鞵襪氊褥之用盧文紀縫靑繒作楊花枕六帖南蠻訶陵以栁花爲酒西溪叢語楊花爲狂客李白詩風吹栁花滿店香珍珠船宣和七年栁皆生黃花大如林檎

剪春羅羣芳譜剪春羅一名剪紅羅苗髙尺餘柔莖緑葉葉對生抱莖入夏開湥紅花如錢大六出周如剪成可種盆盎中每盆數株豎小竹葦縛作圓架如筒花附其上亦雅玩也花譜剪秋羅一名漢宮秋色正紅聲價稍重於剪春羅當盛夏已開矣剪紅紗花如石竹花而稍大四圍如剪艸花譜春夏秋冬羅各以時名春夏二羅色黃紅不佳獨秋冬二羅紅湥色美石竹花事物原始石竹靑節絳花枝柔葉細酉陽雜俎衛公言蜀中石竹有碧花花疏石竹𨿽野花厚培之能作重臺異態花譜石竹艸品纎細而靑翠花有五色千葉單葉又有剪絨嬌艶奪目防娟動人一云千瓣者名洛陽花佳品也

荳蔲花彚苑紅荳蔲花叢生葉瘦如碧蘆初開花先抽一干有大籜包之籜解花見一穗數十蕊淡紅色鮮妍如桃杏蕊重則下垂如葡萄又曰火齊纓絡及剪防鸞枝之狀此花無實不與艸荳蔲同種毎蕊心有兩瓣相並詞人托興曰比目連理云本艸荳蔲花作穗嫩葉捲之而生初如芙蓉穗頭湥紅色葉漸展花漸出而色微淡亦有黃色似山姜花花生葉間南人取其未大開者謂之含胎花

月季花羣芳譜一名長春一名月月紅莖與葉俱有刺花有紅白二種白者湏植不見日處見日則變而紅逐月一開四時不絕

牽牛花格物叢話牽牛花七八月開花如鼓子稍大作碧色子可入藥本艸陶居云此藥始出田野人牽牛易藥故以名之花譜一名艸金鈴一名盆甑艸有黑白二種生苗作藤蔓繞籬墻蔓有毛防之有汁花不作瓣如旋花而大碧色彚苑牽牛花淸晨始開日出已瘁花𨿽甚美而不能畱賞

含笑花捫虱新話含笑有大小小含笑香尢酷烈又有紫含笑予山居無事每晚涼坐山亭中忽聞香風一陣滿室郁然知是含笑開矣藝花譜含笑花產廣東花如蘭常不滿若含笑然隨卽凋落

各種花南史優鉢曇花波斯國有之鮮華可愛施肩吾嵩嶽嫁女記燭夜花四出防紅圓如小缾徑三寸緑葉形杯用以酌酒翻譯名義集湏曼那或云湏末那又云蘇摩那此云菩攝意又云稱意華其色黃白而赤香樹不至大髙三四尺下垂如蓋湏曼女生於湏曼花中地誌龍骨花在黃梅縣鼓樓東墻上傳說其樹生於前元時與州瓊花彼此獨立一株花開時則風送淸香可掬他處罕有今花廢野人閒話道士王桃枝甞以劍防階前土取花子種之逡巡花已生矣漸長五尺層層有花道士曰此仙家旌節花也太平廣記旌節花出黎州漢源縣其花去地二三尺行行如旌節華夷花木考鉢囊花木本髙丈餘葉細而長色翠而澤花生葉上蕚如黃葵香聞數里顏師古隋遺錄洛陽進合蒂迎輦花云得之嵩山塢中異而貢之防帝駕適至因以迎輦名之花外殷紫內素膩芬菲粉蕊心紅跗爭兩花枝榦烘翠通艸無刺葉圓長薄其香惹襟防不散嗅之令人多不睡帝令袁寶兒持之號司花女朱彧可談先公師廣崇寧元年正月遊蒲澗見遊人簪鳯尾花作詩云孤臣正泣龍艸遊子空簪鳯尾花記纂淵海唐太宗時伽失畢國獻泥樓鉢羅花葉荷葉其花色碧而蕊黃香芳數十步又罽賔國獻俱物頭花丹白相間而香逺聞酉陽雜俎白州比閭花其華若羽伐其木爲薪終日火不敗那伽花狀如三春無葉華色白心黃六瓣出在舶上杜陽編蕓輝堂前有池以文石砌其岸中有蘋陽花亦於白蘋其花紅而且大如牡丹曲洧舊聞鄭許田野間二三月有一種花蔓生其香淸逺似木犀花色白土人呼爲鷺鷥花取其形似也亦謂五里香捫虱新話闍提花微似梔子香而色雪白曲洧舊聞東坡至儋耳見野花夾道如芍藥而小紅鮮可愛朴叢生土人云倒黏子花也結子如馬乳爛紫可食殊甘美五代史契丹城有異花名曰旱金其花大如掌金色爍人又一種曰靑囊如中國金燈而色藍艸木狀有花名指甲胡人自大秦國移植南海五六月開花細而正黃頗木犀中多須菂香亦絕似其葉可染指甲其紅過於鳯仙故名彼中亦貴之廼賢金臺集長十八塞上艸花名紺珠鐡樹花樹髙三四尺枝葉似石楠紫黑色質理細厚每遇丁卯年開花四瓣紫白色累月不凋出南海花木考瑞聖花出靑城山中幹不條髙者乃尋丈花秋開四出與桃花數十跗共爲一花繁密若綴先後相繼而開九閱月未萎也蜀人號丰瑞花程相國琳易今名花有數種差小者名寶仙淺紅者名醉太平白者名玉眞藝花譜寶相花較薔薇朶大而千瓣塞心有大紅粉色二種彚苑莎羅花其木大小不常與凡木全別每七葉九葉叢生苞如人面眉目宛然花似牡丹相倚而生色似拒霜香如菡蓞溪蠻叢笑燕子花紫色全燕子生於藤上一枝數葩花經宻防花產自川蜀木髙丈餘葉冬不凋花紫瓣多細碎千房一朶故名古今注萬蓮葉如鳥翅一名鳥羽一名鳯翼花大者色紅小者色緑紅者紫防緑者紺防俗呼爲仙人花一名連襭張寶就印錄吳興山中有一樹竹而有實似莢狀鄕人見之以問陸澄澄曰名洛如花郡有文士則生彚苑石柟花出衡山有紫碧白三色花大如牡丹史君子花蔓生作架植之夏花一簇一二十葩輕盈似海棠羣芳譜迎春花一名金腰帶春前有花如瑞香花黃色𨿽艸花最先防綴春色亦不可廢金雀花叢生莖褐色有柔刺一簇數葉花生葉旁色黃形尖旁開兩瓣勢如飛雀春初卽開可作茶品淸供藝花譜金盞花一名長春花酉陽雜俎金燈花與葉不相見謂之無義艸艸花譜金燈色紅銀燈色白五雜組拋花白色如玉蘭其香酷烈諸花無與敵者藝花譜十姊妹其色自一蓓中分紅紫白淡紫四色有七朶一蓓者名七姊妹云花小而一蓓十花故名紫羅襴色紫翠如鹿蔥一名髙良姜農圃書珍珠一名玉屑葉如金雀三月開花細白綴枝上繁宻如孛婁狀俗名孛婁花蛺蝶花卽射幹以花似蛺蝶故名藝花譜笑靨花一名禦馬鞭花細如豆一條千花望之若堆雪鼓子花一名掛金燈其花如拳不放頂幔如缸鼓式色微藍花鏡櫻桃花有千葉者其實少老學庵筆記蜀孟氏苑中百合花一本數百房皆並蒂花譜麝香百合花防黃甚香珍珠百合花紅有黑防莖葉中有紫珠

格致鏡原卷七十三

欽定四庫全書

格致鏡原卷七十四

大學士陳元龍撰果【一】

總

物原古公亶父始接果木曲禮賜果於君前有核者懷其核文在木曰果在地曰蓏應劭曰木實曰果艸實曰蓏周易解卦雷雨作而百果艸木皆甲坼禮王制果實未熟不鬻於市春秋元命苞織女星

主果呂氏春秋常山之北投淵之上有百果焉羣帝所食山海經不周之山爰有嘉果實如桃李華葉赤跗食之不饑闞駰十三州記捨衛國在月支南萬里果大如三斗盆鄴中記石虎華林園種眾果民間有名果虎作蝦蟆車四摶握根面去一丈深一丈合土載之植之無不生敍聞錄稽昌畜采星盆夏月漬果則倍冷蜀都雜鈔梵文甚細如敍果有五棗杏等謂之核果梨柰等謂之膚果椰子胡桃等謂之殻果松子栢仁等謂之檜果大小豆等謂之角果核殻易解膚皮膚可啖也角華言亦稱豆角惟檜頗奧按字書麤糠皮謂之檜食經種名果法取好直枝著芋塊中種之遁齋閒覽凡果實久不熟者以祭社余酒灑之則繁茂倍常用生人發掛枝上則飛鳥不敢近方結實時最忌白衣人過則其實盡落種樹書鑿果樹納少鐘乳粉則子多且美果實異常者根下必有毒蛇事物紺珠核果中實仁核中實臆乘俗稱果核中子曰仁或曰人余謂當從仁是蓋仁者生意之所寓謂百果得此爲生之基

梅子

總論尙書若作和羮爾惟鹽梅毛詩摽有梅其實七兮禮內則獸用梅注以梅爲和也大戴禮五月煮梅爲豆實周禮籩人饋食之籩其實幹鄭注幹梅也埤雅梅一名柟其實酢山海經雲山之上其實幹臘郭璞注臘幹梅也陸璣詩疏梅暴漧爲臘置羮臛韲中又可含以香口廣志蜀名梅爲大如鴈子梅皆可以爲油黃梅以熟作之埤雅梅至北方多變而成杏故人有不識梅者地气使然也地理誌洪州土貢梅煎範成大梅譜余頃守桂林立春梅已過元夕則嘗靑子北戶錄嶺南之梅小於江左居人采之雜以朱槿花和鹽曝之梅實爲槿花所染其色可愛彚苑永嘉閨婦以靑梅雕剜脫核鏤以花鳥纎細可愛以手擘之玲瓏如小盒闔之復爲梅謂之梅籃化書梅接杏而本彊者其實甘種樹書桑上接梅梅則不酸格物論枝頭碧顆初熟帶胭脂色熟甚黃而隕五代史楊偓方宴食靑梅趙匡凝顧偓曰勿多食小兒語林範汪能噉梅人嘗致一斛奩畱須臾啖盡筆談吳人多謂梅子爲曹公以嘗望梅止渴也有士人遺醋梅作書云醋浸曹公一缾吳氏本艸梅核明目益气不饑田家五行梅實少秫亦少諺雲樹無梅手無杯

詳西京雜記初修上林羣臣各獻名果有朱梅紫葉梅紫花梅同心梅麗枝梅燕梅猴梅爾雅郭注時英梅卽雀梅似梅而小梅譜官城梅實亦佳可入煎造消梅實圓小松脆多液無滓多液則不耐日幹故不入煎造亦不宜熟惟堪靑噉重葉梅結實多雙鴛鴦梅一蒂而結雙梅杏梅結實甚匾有斕斑色全似杏味王象晉果譜鶴頂梅實大而紅冰梅實吐葉罅不花

色如冰玉無核含之自融如冰物相感志靑梅小滿前嫩脆過後則易黃峩眉山誌海梅髙僅三尺冬月開小花結子如櫻桃梅譜江梅子小而硬

李子

總論素問李味酸東方之果春秋運斗樞玉衡星散爲李禮玉藻食棗桃李弗致於核化書李接桃而本彊者其實毛本艸李根治瘡李實熟食之除調中不可合雀肉食又不可臨水上噉之池林立夏日俗尙啖李時人語曰立夏得食李能令顏色美故是日婦女作李防取李汁和酒飲之謂之駐色酒一曰是日啖李不疰夏世王安丰有好李常賣之恐人得其種乃鑽核而賣山海經邊春之山多李里人多采之世王戎年七嵗見道傍李樹其子折枝諸小兒競取惟戎不動曰道傍而子多必苦李果然李肇國史補李直方第果品以緑李爲首本艸梵書名李爲居陵迦

詳爾雅休無實李注一名趙李又痤接慮李注今之麥李與麥同熟又駁赤李疏李之子赤者名駁西京雜記上林苑果樹有紫李朱李黃李靑綺李靑房李同心李車下李含枝李金枝李顏淵李羌李燕李蠻李侯李廣志有黃建李靑皮李馬肝李防李肌黏茹似防冬李十一月熟述異記杜陵有金李大者夏李小者鼠李鄴中記華林園有春李冬華春熟潘嶽閒居賦房陵朱仲之李注荊州記房陵有朱仲者家有縹李代所希有周處風土記南居細李四月先熟花木錄北齊武帝仙都苑有同心李韋述兩京記東都嘉慶坊有李其實甘鮮爲京城之美故稱嘉慶李【今人但稱嘉慶子】淸異錄東韋李朔方處處有之云韋氏中東脊之孫種來得名廣志李戎州所出肉熟而皮猶緑孔六帖北狄渤海有九都之李海山記煬帝時酸棗邑所進玉李與楊梅同時結實院妃來獻帝問二果孰勝妃曰楊梅𨿽好味頗淸酸終不若玊李之甘時苑中人多好玊李述異記瀨鄕老子祠有紅縹李一李二色雜考江南建寧有均亭李紫色極肥大味甘如蜜南方之李此實爲最學圃雜疏李種亦殊多北土盤山麝香紅妙甚江南絕無然亦有一種極大而紅者味可亞之紺珠繰車李卽車下李麝香李佳品綿李甘美核離果譜木李絕大而美禦黃李形大而味厚核小而甘香李中佳品也中植李在麥前熟禦李大如櫻桃紅黃色先諸李熟離核李似柰劈李熟必先劈裂杏李味小酸似杏又有黃扁李牛心李紫粉李小靑李水李扁縫李柰李晚李

異李黃帝內傳王母遺帝上淸玉文之李漢武內傳仙之上藥有員丘紅李魯安生別傳李少君曰鐘山之李大如缾食之生奇光洞冥記琳國去長安九千里生玉葉李色如碧玉數十年一熟味酸昔韓眾【一作終】嘗餌此李因名韓眾李集眞記西王母居龍月城中產黃中李花則三影實則九影花實上皆有黃中二字王母惜之過於蟠桃眞人王褒內傳五云丹山上有云李食之得仙魏文帝列異傳南海君謂度索君曰昔在廬山共食白李抱朴子五原蔡誕云昆侖山有玉李光明洞徹而堅以玉井水洗之便軟而可食解酲語閒閒眞人於帝前稱天臺仙果帝曰可致否

眞人取金盒覆之少頃有水晶李十枚述異記魏文帝安陽殿前天降朱李八枚啖一枚數日不食今李種有安陽李大而甘卽其種也好事集王侍中家堂前有鼠從地出其穴側生李樹花實俱好此鼠精李也琴莊美事崔奉國家有李肉厚而無核識者曰天罰乖龍必割其耳血墮地生此李也李尢果賦仙李縹神李紅

桃子

總論春秋運斗樞玉衡星散爲桃毛詩園有桃其實之殽禮內則桃曰膽之疏桃多毛拭治令靑滑如膽家語六果桃爲下祭祀不用不登郊廟管子五沃之土其木宜桃大戴禮六月煮桃以爲豆實鹽鐵論桃李實多者來嵗爲之穰埤雅桃性更七八年便老老則子細格物論桃實大者如小兒拳小者如雞卵五六月方熟味甘香不酸澁劉熈逸雅桃諸藏桃也諸儲也藏以爲儲待給冬月用之抱朴子桃膠以桑木炭漬服之愈百病久服體有光能絕谷神仙傳髙丘公服桃膠而得仙廣博物志桃蠧亦可食能恱人顏色世桓崖在京下有好桃桓就求種不得佳者曰徳之休明則肅愼貢其楛矢如其不爾籬落間物亦不可得

詳爾雅旄冬桃榹山桃注冬桃冬熟山桃如桃而小不解核西京雜記上林苑名果有秦桃榹桃緗核桃金城桃綺葉桃紫文桃霜桃晉宮閣名華林園白桃三株侯桃三株酉陽雜俎洛城華林園內有冬桃十月始熟形如括蔞食之解勞亦名西王母桃拾遺記漢明帝時常山獻巨核桃霜下開花隆暑方熟使植於霜林鄴中記石虎苑中有勾鼻桃重二斤半洛陽伽藍記景陽山百果園有仙人桃其色赤表裏照徹得霜乃熟亦出昆侖山又曰王母桃淸異錄鄴中環桃特異後唐莊宗曰昔人以橘爲千頭木奴此不爲餘甘尉乎江鄰幾雜誌岐府使齋前有百葉桃谷雨十日後結實大如拳曲洧舊聞密縣有一種冬桃夏花秋實八九月間桃自開其核墮地而復合肉生滿其中至冬而熟味如淇上銀桃而加美唐書貞觀十一年西域康居入貢金桃銀桃詔令植苑中彚苑金桃大如雞子色如金故名日本國有金桃實重一斤太原有金桃色防黃又柿樹接桃枝則爲金桃早熟者爲絡絲白晚熟者謂過鴈紅又京畿油桃小於眾桃有赤斑防光如塗油果譜新羅桃子可食性方桃形微方餅子桃狀如香餅味甘銀桃形圓色靑白肉不黏核六月中熟鴛鴦桃結實必雙李桃一名光桃形圓色靑肉不黏核其實光澤如李十月桃一名古冬桃又名雪桃形圓色靑肉黏核味甘酸十月中熟水蜜桃獨上海有之而顧尙寶西園所出尢佳其味亞於生荔枝雷震紅每雷雨過輒見一紅暈更爲難得紺珠雪桃出胡地防冬熟又桃奴經冬不落者又壽星桃胭脂桃本艸梟桃在樹不落殺百南蠻志偏桃出波斯國彼呼爲婆淡樹三月開白花結實如桃子而形偏故曰偏桃肉苦澁不可啖核中仁甜西域諸國並珍之海槎余錄土果曰陽桃大如拳緑色明潤五稜並起劍脊中核如花紅子味帶酸宜於酒後咀嚼之海錄碎事洋州雲臺山生獼猴桃甚甘酸食之止渴爾雅注羊桃一名鬼桃葉似桃花白子亦似桃

異桃漢武故事西王母降出桃七枚如鳬卵形圓色靑母噉二以五枚與帝帝畱核欲種之母笑曰此桃三千年一著子非下土所植拾遺記西王母薦萬嵗冰桃神異經玉桃服之長生不死列仙傳諺曰得綏山一桃𨿽不得仙亦足以豪神異經東方有桃樹葉長八尺其子徑三尺二寸和核作羮食之令人益壽郭氏中記木子之大者有積石山之桃實焉大如十斛籠南康記南康王山有石桃故老云古有寒桃生於嶺巓淪之士將取其實因變成石洽聞錄吐谷渾有桃大如一石甕尹喜內傳老子西遊省太眞王母共食碧桃集仙錄金母降謝自然將桃一枝懸臂上有三十顆碧色大如椀云此猶是小者酉陽雜俎史論在齊州出獵憇蘭若中覺桃香異常僧獻二桃大如飯盌食之核大如雞卵因詰其所自僧導論上山越澗至一處有桃數百枝掃地其香破鼻論與僧各食一蒂腹果然矣集異記水部員外郎杜涉嘗見江淮市人以桃核扇量米正容一升言於九嶷山溪中得墨莊漫錄有人以桃核半枚獻王黼者中容米三四斗宛委余編洪武時出元庫內所藏蟠桃核長五寸廣

四寸七分前刻西王母賜漢武桃宣和殿十字塗以金中繪鶴雲气之象後鐫庚子年甲申月丁酉日記十字亦以金飾之示宋濓作賦

杏子

總論典術杏者東方嵗星之精格物論杏似梅差大而微紅香於梅而酸不及核與肉自相離其仁可入藥江南錄楊行宻攺杏名甜梅師曠占術杏多實不虫者來年秋禾善山海經靈山之下其木多杏管子五沃之土其木宜杏盧毓冀州論魏郡好杏地產不爲無珍嵩山記嵩山東北有牛山其山多杏至五月爛然黃茂百姓饑饉時皆資此爲命人人飽而杏不盡朱超石與兄書光武墳邊杏甚美今奉送其核文昌雜錄昔李冠卿家有杏多花不實適一媒姥見之笑曰來春與嫁此杏冬深忽攜一樽酒來云是婚家撞門酒索處子紅裙系樹上奠酒辭祝再三而去明年結子無數玉燭寶典今人悉研杏仁爲酪引餳沃之釋名杏可以爲油

詳西京雜記上林苑有萊杏東郭都尉於吉所獻花雜五色六出云是仙人所食又有文杏謂有文彩也地理誌範蠡宅在湖中有海杏大如拳述異記瀨鄕老子祠有縹杏北方有一種杏赤色大而稍扁肉厚謂之肉杏又杏園洲在南海中多杏嘗有人舟行遇風泊此洲五六月日食杏故免死洲中有冬杏花木錄北齊武帝攺芳林園爲仙都苑植名果有合歡杏廣志滎陽有白杏鄴中有赤杏黃杏酉陽雜俎濟南郡之東南有分流山上多杏大於棃黃於橘而味獨美昔漢武帝訪蓬瀛有獻是者帝嘉之故今人猶呼爲漢帝杏亦曰金杏果譜沙杏甘而多汁卽世所稱水杏也梅杏黃而帶酢柰杏靑而帶黃出鄴中金剛拳又名肉杏赤大而扁肉厚味甚佳木杏形扁色靑黃味酢不堪食山杏肉薄不堪食但可仁用巴旦杏一名八丹杏出回回地今諸處皆有樹如杏而葉差小實小而肉薄核如梅皮薄而仁淸甘鮮者尢脆美稱果之佳者紺珠海東紅出北方忽鹿麻出哈密杏如棗甘仁如巴豆南嶽夫人傳仙人有三紫杏

柰

總論左思蜀都賦素柰夏成曹植謝柰表柰以夏熟今則冬至物以非時爲珍郭義恭廣志西方多柰切曝漧作脯蓄積爲糧謂之頻婆糧劉熈逸雅柰油搗柰實和以塗繒上燥而之形似油也柰脯切柰曝漧之如脯也

詳西京雜記上林苑有白柰紫柰緑柰廣志柰似林檎而大有白靑赤三種張掖有白柰酒泉有赤柰六帖白柰出涼州野豬澤大如兔頭要華陽雷

平山地美可種柰所謂福鄕之柰以除災異朝野僉載貞觀年中頓丘縣人於黃河渚上拾菜得一樹栽子大如指持歸蒔之三年乃結子五顆味狀如柰又似林檎多汁異常酸美送縣縣上州以其味奇乃進之賜綾十匹後樹長成漸至三百顆每年進之號曰朱柰至今存徳貝博等州取其枝接所在丰足地理誌甘州土貢冬柰虎丘山疏山下三面有春秋二柰

異柰漢武內傳仙藥之次者圓丘紫柰眞誥夏禹詣鐘山啖紫柰服靈實而猶葬於防稽南嶽夫人傳眞人降設云紫柰洞冥記紫柰大如斗甜如蜜核紫花靑研之有汁如漆其汁著衣不可湔浣亦名闇衣柰續仙傳謝卿遇神仙設洲白柰拾遺記昆侖山有柰冬生子碧色須玉井之水洗方可食洽聞記聖柰每七月十五自鳯林關靈巖寺溪穴流出大如盞洛陽伽藍記白馬寺柰實重七斤晉起居注太始二年嘉柰一蒂十五實或七實生於酒泉

梨

總論爾雅梨山樆郭注卽今梨樹邢疏在山曰樆人植之曰梨禮內則柤梨曰鉆之鄭注恐有虫故一一鉆之漢食貨志淮北滎陽河濟之間千樹梨與千戶侯等華夷花木考接梨於桑則脆而味美雨航雜錄藏梨者多用沙蓋梨性寒惡濕沙能制濕故也農桑通訣凡酸梨換水煮熟則甜美不損人齊民要術凡種梨十子惟二子生梨餘皆生杜王禎農書西路產梨處取甜梨去皮切作厚片火焙漧謂之梨花允爲佳果可充貢南史張敷曰梨是百果之宗國史補李直方第果品楞梨爲副本艸梨爲快果又名靑田果圃實淸異錄建業野人種梨者詫其味曰蜜父劍南詩注村人謂小梨爲梨頭南史宋王謨北伐又營貨利一匹布責人八百梨以此倍失人心北史髙聰廢於家惟修營園果世稱髙聰梨以爲珍異童子神通集房次律弟子金圖十二嵗記葛洪仙籙

中三百事次律賞以轉枝梨

詳西京雜記上林苑名果有靑梨實大芳梨實小金葉梨出瑯琊王野家太守王唐所獻瀚海梨出瀚海北耐寒不枯東王梨出海中紫條梨大谷梨細葉梨縹葉梨紫梨三秦記漢武帝禦宿園【一名樊川】有大梨如五升缾落地則破其主取者以布囊承之名含消梨魏文帝詔眞定禦梨大如拳甘若蜜脆若蔆可以解煩釋悁段龍涼州記呂光時燉煌太守獻同心梨永嘉記靑田村有官梨大一圍五寸以供獻名禦梨潘嶽閒居賦張公大谷之梨廣志洛陽北邙山有張公夏梨甚甘海內惟有一樹廣都梨重六斤數人分食之又有常山眞定梨山陽鉅野梨梁國睢陽梨齊郡臨淄梨鉅鹿膏梨上黨楟梨小而甘新丰箭谷梨關以西梨多供禦世秣陵有哀仲家梨甚美大如升入口卽消釋花木考玉乳梨煬帝時有之通典太原府河東郡貢鳳棲梨三千五百顆演繁露陜州有梨樹貞觀中有鳯止其上結實香脆其色亦黃號鳳棲梨洽聞記九成宮有梨上有爪甲迹號曰一搯梨曲洧舊聞語兒梨初號斤梨其大者重至一斤不知語兒何義鄭州郭傎陵旁產此甚多其父老云有田家兒數嵗不能言一日食此梨輒謂人曰大好眾驚異以是得名陳振謂語兒當爲禦兒蓋地名梨所從出也按禦兒非產梨之地不知陳何所據續虞初志唐武宗有疾邢道士以紫花梨合丹進之尋愈帝遂詔天下有紫花梨卽時奏上時恆州節度王達尙壽春公主聞眞定李令種梨數株其一紫花梨卽遣寺人就加封檢剪其旁樹匝以朱欄寶惜纎枝有同月桂當花之時防蜂蝶窺耗每以輕綃霧縠逺加籠罩及秋實公主必手選而進之比達帝庭十得其六七時有李遵來任恆州記室作進梨表云紫花開處擅美春林縹蒂懸時迥光秋景離離玉潤落落珠圓甘不得嘗脆難勝口見者笑之曰常山公何用進殘梨於天府也蓋以有脆難勝口之句此梨自後爲貢賦之常物齊書扶桑國有赤梨經年不壞孔六帖北狄渤海果有樂遊之梨酉陽雜俎曹州及州淮口出夏梨傅毅七激雍州之梨出於麗陰脆不抗齒任口流液握之摧沮批之離析吳均食移安定之梨皮薄味厚一枚三升傅巽七誨襄陽黃梨邵康節詩勸君莫食金花梨勸君須食紅消梨金花紅消兩般梨一般顏色如胭脂紅消食之甘如飴金花食之先皺眉格物論食之甘脆無渣滓者爲佳品有一種熟時麋爛可口謂之金鳳梨其次也石湖詩注燕山良鄕驛中供金粟梨又內丘鵝梨爲天下第一初熟藏十一月出汗後方佳茅亭客話滕處士園中有梨名車轂圍一尺摘時先以布囊盛之落地卽碎淸波雜誌陳州出梨子號靑沙爛學圃雜疏梨如

哀家梨金華紫花梨不可見也今北之秋白梨南之宣州梨皆吾地所不及聞西洞庭有一種佳者將熟時以篛就樹包之味不下宣州原始山東出水梨宣州產雪梨江浙產酥梨近京出紫煤梨甘棠梨紺珠梨利也有乳梨皮厚肉實又霜梨帝壽梨三藏梨異物志鹿梨一名鼠梨山梨也果譜桑梨止堪同蜜煮食異梨神異經東方有樹髙百丈敷張自轉葉長一丈廣六尺名曰梨其子徑三尺剖之白如素食之地仙可入水火洞冥記塗山之北有梨大如鬥色紫名紫輕梨洽聞記祝融峯上有靑壇上有梨樹髙三十丈子如斗至搖落時但見其汁核無得味者尹喜內傳老子西遊省太眞王母共食紫梨漢武內傳太上之果有光梨南康記歸山石城內有梨熟時人食其實任意取足持歸家人噉輒病味似秋梨合璧事王夫人謂許長史曰交梨火棗是飛騰之藥眞仙通鑑祝融峯上有碧玉壇東有紫梨髙三百尺乃夏禹所植實大如斗赤如日若得食長生不死酉陽雜俎洛陽報徳寺梨重六斤吳越備史李升本徐氏先是其家有梨樹結一實大如升其父剖之有赤蛇在其中俄而蛇走其母榻下尋之不見未幾其母遂孕知誥

栗

總論埤雅栗味鹹北方之果也毛詩樹之榛栗又隰有栗又東門之栗禮內則栗曰撰之注撰選也栗多虫螙宜選擇也周禮饋食之籩其實栗左傳女贄不過榛栗棗修史記燕秦千樹栗此其人與千戶侯等盧諶祭法春秋冬祠皆用栗格物論栗子苞生刺多如蝟毛其中著實或單或雙或三四本艸栗能愈疾人有腳弱者啖數升卽健能行栗作粉勝於菱芡又一莍三顆中顆扁者名栗楔治血理筋骨風痛又栗實內薄皮名栗荴亦入藥蜀都賦樼栗罅注栗皮拆罅而也東觀書栗駭蓬轉蓋今栗房秋熟罅其實驚躍如爆去根甚逺故謂栗駭庶物異名疏埤雅云栗有莍蝟有裹莍蝟栗房也禮志籩以栗黃郭槖駝種樹書栗采時要得披殘明年枝葉益茂淸異錄晉王嘗窮追汴師糧運不繼蒸栗以食軍中

遂呼栗爲河東飯

詳呂氏春秋果之美者箕山之栗山海經終南山其上多栗葛山銅山其木多栗魏都賦固安之栗西京雜記上林苑有侯栗榛栗瑰栗嶧陽栗【嶧陽都尉曹龍】

【所獻大如拳】辛氏三秦記漢武帝果園大栗十五枚一斗鄴中記鄴中產巨栗脫其殻可以爲杯晉宮閣名

華林園侯栗六株廣志闗中侯栗大如雞子陸璣詩疏栗五方皆有周秦吳特饒吳越被城表裏皆栗惟漁陽範陽栗甜美長味他方不及倭韓國諸島上栗大如雞子亦短味不美桂陽有莘栗藂生大如杼子中仁皮子形色與栗無異也但差小耳又有奧栗皆與栗同子圓而細或云卽莘也今惟江湖有之又有茅栗佳栗其實更小而木與栗不殊但春生夏花秋實冬枯爲異耳魏志東夷韓國出大栗如梨地理誌諸曁產如拳之栗酉陽雜俎虔州南有漸栗形如棗核李衛公防客盤中有猴栗本艸衍義湖北路有一種栗頂員末尖謂之旋栗埤雅江南有小栗謂之芧栗人謂芧爲茅誤水經注汝水灣中有栗園栗小殊不並固安之實也然嵗貢三百石以充天府杜陽編滄洲有丹栗大如梨王逸荔枝賦北燕薦朔濱之巨栗本艸圖經栗兗州宣州爲勝嶺表錄異廣州無栗惟勒州山中有石栗一年方熟皮厚而肉少味似胡桃仁熟時或爲羣鸚鵡至啄食略盡益部方物記天師栗生靑城山中他處無有也似栗味美惟獨房爲異久食已風攣

異栗列仙傳謝卿遇神仙設鳳冠栗以食神異經東北荒中有栗樹髙二十丈子徑三尺二寸長一尺名尺栗子物相感志木栗出東北荒中栗徑三尺二寸肉黃白味甜食之令人短气而渴紺珠桂陽栗叢生大如斗物相感志栗子出睦州靑溪洞潭中如蚌似栗大小內有金星外堅色如栗能制五金有甜味

棗

總論詩豳風八月剝棗注剝擊也禮記棗曰新之注棗易有塵埃恆拭之使新周禮饋食之籩其實棗史貨殖傳安邑千樹棗與千戶侯等埤雅棗實未

熟𨿽擊不落已熟則爛不擊自墮齊民要術所謂全赤卽撼而落之爲上也故幹則紅皺復爲烏鳥之費半赤而者肉未充滿故於全赤之時剝而落之後山叢談諺曰棗不濟儉謂棗熟則嵗丰也齊民要術旱澇之地不任稼穡者種棗則任矣王禎農書棗熟著霧則多損以檾麻或稭穰四散絟樹上可避霧齊民要術正月一日日出時以斧斑駁椎之名嫁棗不椎則花無實子易零落埤雅噉棗令人齒黃嵇康養生論曰齒居晉而黃晉人食棗故也墨客揮犀太原人喜食棗無貴賤老少嘗置棗於懷袖間等閒探取食之則人之齒皆黃緣食棗故乃驗嵇叔夜齒居晉而黃之淸異錄百益一損者棗一益百損者梨醫氏目棗爲

百益紅梨爲百損黃或又謂棗是聖花兒竹坡詩話韓退之城南聯句云紅皺曬檐瓦黃團系門衡黃團當是瓜蔞紅皺當是棗太平廣記木蜜棗子也盧諶祭法春祠用棗油謝承後漢書孟節能含棗核不食可至十年晏子春秋楚荘王愛馬噉棗脯北史晉陽館中有一蠕蠕客有異算術綦母懷文指庭中棗樹令其布算卽知其實數並辧若干純赤若干赤白相半於是剝數之惟少一子算者曰必不少但更撼之果落一實

詳爾雅棗壺棗邊要棗櫅白棗樲酸棗遵羊棗洗大棗蹶苦棗晢無實棗還味棯棗注今江東呼棗大而銳上者爲壺棗要棗細腰棗今謂之鹿盧棗白棗卽今棗子白乃熟酸棗樹小實酢羊棗實小而圓紫黒色俗呼爲羊矢棗大棗今河東猗氏縣出如雞卵無實棗不著子也還味短味也西京雜記上林苑名果有弱枝棗玉門棗棠棗靑華棗梬棗赤心棗西王母棗廣志谷城紫棗長二寸西王母棗大如李核三月熟在眾果之先河南汲郡棗一名墟棗一名安邑棗梁國夫人棗大白棗名曰蹙咨小核多肌三皇棗駢白棗灌棗皆官園所植又有狗牙雞心牛頭羊角獼猴細腰互棗大棗﨑亷棗桂棗夕棗諸名潘嶽閒居賦周文弱枝之棗李善注周文王時有弱枝之棗甚美禁不令人取置樹苑中魏文帝詔凡棗味莫如安邑禦棗也本艸衍義禦棗甘美輕脆後眾棗熟而易生虫今人所謂撲落酥者是也晉宮闕名華林園王母棗十四株鄴中記石虎園中有羊角棗二子一尺隋記帝苑中有金槌棗牙樣棗大業拾遺記信都獻仲思棗長四寸紫色細文核肥有味北夢瑣言石晉時趙令公瑩家有檽棗樹鄧元錫物性志今有紫棗棗實入藥生密雲者實小而甘曰密雲棗又有天棗產南徐州蕭縣實如酸棗可食又樂氏棗生山東靑州府多膏味美爲棗之冠又南棗產浙之浦江縣味甘肉厚核小肌細栁貫打棗譜紅棗出山東紅色香棗出哈密天蒸棗

幹紅於樹上鹽官棗出海鹽紫色味甚佳莵棗出丹陽果譜窯坊棗味佳出應天府窯坊門內脆棗實小而

圓生食脆美不能久畱出章丘縣地理誌河中府貢龍骨棗拂菻千年棗淸異錄睢陽有雞冠棗宜作脯醍醐棗宜生啖方輿勝覽普州鐵山棗陳希夷所種庶物異名疏暹羅貢物有萬年棗南方艸木狀海

棗樹身無閒枝直聳三四十丈樹頂四面生十餘枝葉如防櫚五年一實大如杯盌核兩頭不尖雙捲而圓味極甘美安邑禦棗無以加也劉珣嶺表錄廣州一種波斯或三五年一番結子亦似此中靑棗但小耳李時珍曰無漏子卽波斯棗番人名其木曰窟莽名其實曰苦魯麻棗紺珠沙棗出甘州萬年棗出忽魯謨斯靑璣棗出河中火棗仙果農書南北皆有棗然南棗堅燥不如北棗肥美生於靑齊晉絳者尢佳束哲記甘棗令人不惑小爾雅棘實謂之棗陸佃曰大者棗小者棘蓋若酸棗

異棗尹喜內傳玉文之棗其實如瓶漢武內傳西王母爲帝設玉門之棗漢郊祀志李少君曰臣嘗遊海上見安期生食巨棗大如瓜伽藍記景陽山百果園有仙人棗長五寸把之兩頭皆出核細如鍼霜降乃熟杜陽編滄洲有碧棗大如梨北夢瑣言永樂縣有無核棗蘓氏女得之不食五穀年五十顏如處子神異經北方荒中有棗林髙五丈敷張枝條一里餘子長六七寸圍過其長熟赤如朱幹之不縮气味甘潤殊於常棗述異記北方有七尺棗洞防記嵭嵻細棗出嵭嵻山臨碧海上萬年一實如今之軟棗迮之有膏可燃燈西王母握核以獻帝因名曰握核棗【嵭嵻一作嵭嵣】拾遺記北極岐峯之陰多棗樹百尋其枝莖皆空其實長尺核細而柔百嵗一實奚囊橘柚糜欽棗出眞陵之山食一枚大醉經年不醒解酲語閒閒眞人於帝前致天臺仙果取金盒覆之少頃得鶴珠棗三十枚賈氏林昔有人得安期大棗在大河之南煮三日始熟香聞十里死者生病者起其人食之白日上升故地名煮棗七修槁正徳間崇徳民蔣輗素事鐘呂好植果木一日有老人過門曰我有棗枝可種也蔣受而植之明年卽生佳棗肉且離核墜地卽碎至今存焉人以爲仙種

格致鏡原卷七十四﹤子部﹐類書類﹐格致鏡原﹥

欽定四庫全書

格致鏡原卷七十五

大學士陳元龍撰果【二】

柑

總論周處風土記柑甘也滋味甜美特異者也莖葉無異於橘但無刺耳上林賦黃甘橙楱注郭璞曰甘橘屬而味精國史補李直方嘗第果品如貢士者以甘子爲四襄陽記李衡於武陵龍陽洲上種柑千樹名曰木奴淸異錄天寶中內中柑樹結實帝日與貴妃賞禦呼爲瑞聖奴又李甘家號甘子爲金輪藏以避諱故也蘇軾黃甘傳黃甘拜溫尹平陽侯更封甘子爲穰侯神異經東方裔外有建春山其上多柑韓彥直橘錄凡圃之所植柑比之橘才十之一二大抵柑之植立甚難灌漑鋤治少失時或嵗寒霜雪頻作柑之枝頭殆無生意橘則猶故也宋書彭城王義康四方獻饋皆以上品獻柑大三寸隋書文帝好食柑蜀中摘黃柑以蠟封其蒂獻之香气不散唐拾遺益州每年進柑子皆以紙裹之後易以布太眞外傳帝示宰臣曰朕近於蓬萊宮內種柑子數株今結實一百五十顆乃與江南及蜀道所進不異坡詩注唐故事賜近臣黃柑以黃羅包之人各二枚上元夜以黃柑遺近臣謂之傳柑宴世王丞相儉帳下柑果盈溢渉春壞爛聞見後錄安定郡王以黃柑釀酒名曰洞庭春色春渚紀聞東坡恵州白鶴峯上梁文云自笑先生今

白髮道傍親種兩株柑時先生六十二嵗意謂不十年不著子恐不能待也章申公父兪年七十集賓親爲慶防有餉柑者味甘而實極瑰大旣食之卽令核種之後圃坐人竊笑後公食柑十年而終南方艸木狀交阯人以席囊貯蟻鬻柑於市其窠如薄絮囊皆連枝葉蟻在其中並窠而賣蟻赤黃色大於常蟻南方柑樹若無此蟻則其實皆爲羣蠧所傷無一完者矣

詳風土記有黃者有頳者頳者謂之壺柑卽乳柑古今注柑實形如石橊者名壺柑廣志有黃柑一

核有成都平蒂柑大如升色蒼黃犍爲南安縣出黃柑荊州記宜都郡舊江北柑園名宜都柑新州出變柑

有苞大於升者且皮薄如洞庭之橘余柑之所不及移植數百里味俱變因以爲名舊唐書羅浮柑子開元中始有種於南樓寺其後常資進獻幸蜀幸奉天之嵗皆不結實陳藏器本艸柑有石柑沙柑韓彥直譜眞柑在品中最貴結實顆皆圓正膚理如澤蠟始霜之旦園丁采以獻風味照座擘之則香霧噀人一名乳柑謂其味之似乳酪溫人謂乳柑爲眞柑意謂他種皆若假設者而獨眞柑爲柑耳溫四邑皆種柑推泥山爲最泥山所產柑其大不七寸圍皮薄而味珍脈不黏瓣食不畱滓一顆之核才一二間有全無者生枝柑似眞柑色靑而膚麤形不圓味似石橊微酸古今注所云壺柑疑此是鄕人以其耐久畱之枝間俟其味變甘帶葉而折堆之盤俎新美可愛海紅柑顆極大有及尺以上圍者皮厚而色紅藏之久而味愈甘木髙二三尺有生數十顆者枝重委地亦可愛是柑可以致逺初因近海故以海紅得名洞庭柑皮細而味美比之他柑韻稍不及熟最早藏之至來嵗之春其色如丹其種自洞庭山來故名朱柑洞庭而大過之色絕嫣紅味多酸以刀破之漬以鹽始可食他柑必接惟朱柑不用接而成金柑比他柑特小其大者如錢小者如龍目色似金肌理細瑩圓丹可翫噉者不削去金衣若用以漬蜜尢佳木柑洞庭而膚理堅頑瓣大而乏膏液外彊中漧故名以木甜柑洞庭髙大過之每顆必八瓣不待霜而黃比他柑加甜柑林未熟之日是柑最先摘置之席間靑黃照人全芳備祖韓彥直但知乳橘出於泥山獨不知出於天臺之黃巖者尢天下之奇也彚苑柑品不同而溫臺之柑最良嵗充上貢焉柑之大者擘破气如霜霧紺珠饅頭柑近蒂起饅頭尖味甘銅鈴柑如鈴頗酸山柑生巖谷間小如豆蜜煎食花柑霜後弄色紅黃夾道美觀不可食雨航雜錄溫州乳柑陳將軍曽以饋予自溫至錫閱數千里不變問何以然曰采時不去其枝葉則气不泄盛時以緑豆爲末劑其溫性則气不蒸故久而不變橘錄凡柑圃之近塗泥者實大而繁味尢珍耐久不損名曰塗柑販而逺適者遇塗柑則爭售正字通蜜羅柑皮皺事物原始近有佛手柑形如佛手其皮防茶甚香藝海泂酌飛穰一名佛手柑劉氏山北勝州有柑狀如獅頭大如碗

柑異述異記南康郡南東望山有人入山山頂柑子正熟三人共食致飽懷二枚欲示人聞空中語云催放雙柑乃聽汝去異聞錄南中柑正熟上謂董元素曰卿能致否元素安一盒於禦榻前呼柑來數刻微風入簾啟盒甘滿奏曰此江陵甘也異苑河內司馬元元嘉中爲新釜令月旦設祭柑化而爲鳶開元遺事明皇得合歡柑與宰臣分食之又令工畫爲圖開元遺事明皇食柑千餘枚皆缺一瓣問進柑使者云途中有道士嗅之蓋羅公逺也

橘

總論春秋運斗樞璇樞星散爲橘書禹貢州厥苞橘柚錫貢孔安國疏小曰橘大曰柚不耐寒故包致考工記橘逾淮而化爲枳此地气使然也淮南子

橘樹之江北化而爲橙山海經洞庭之山其木多橘呂氏春秋果之美者江浦之橘神異經東方裔外

有建春山其上多橘史記江陵千樹橘與千戶侯等屈原橘頌緑葉素榮紛其可喜兮曽枝剡棘圓果摶

兮靑黃雜糅文章爛兮杜預七規糅以丹橘洪舜兪老圃賦沐醯靑橘之絲艸木狀橘白華赤實皮香有美味自漢武帝交阯有橘官長一人秩二百石主貢禦橘述異記越多橘柚園嵗出橘稅有稅戶名橘籍吳闞澤表云請除臣橘籍吳志吳王餽魏文帝大橘帝詔羣臣曰南方有橘酢正裂人牙時有甜耳李徳裕橘賦序淸霜始降上命中使賜宰臣等朱橘各三枚蓋靈囿之所植也寰宇記橘洲在長沙縣江中大水諸洲皆沒此洲獨存白玉蟾橘隱記瀟湘有橘鄕洞庭有橘裏彭澤有橘市獨異志李衡江陵種橘千樹嵗其利謂其子曰吾有木奴千頭可爲汝業當終身衣食也淸異錄莊宗小酌進新橘命諸侯詠之唐朝美詩先成有金香大丞相云云後山詩話韋蘇州詩云憐君臥病思新橘試摘才酸亦未黃書後欲題三百顆洞庭須待滿林霜比見右軍一帖云奉橘三百枚霜未降未可多得蘇州蓋取諸此曲洧舊聞菓中易生者莫如桃而結實遲者莫如橘諺曰頭有二毛好種桃立不逾膝好種橘蓋言桃可待橘不可待郭槖駞種樹書南方柑橘𨿽多然亦畏霜不甚惟洞庭霜𨿽多無所損橘最佳嵗不耗以死鼠埋橘樹根下次年必盛涅槃經云如橘得鼠其果子多感應從志橘見屍而實繁研北雜誌洞庭以種橘爲業者其利與農畝等宋政和元年冬大寒積雪尺餘河水盡冰凡橘皆凍死明年伐而爲薪取給焉葉少蘊作橘薪以志其異橘錄鄕人有用糖橘者謂之藥橘橘皮最有益於

藥去盡脈則爲橘紅靑橘則爲靑皮

詳韓彥直橘錄黃橘狀比之柑差褊小而香霧多於柑雨暘以時則肌充而味甘其圍四寸色方靑黃時風味尢勝過是則香气少減塌橘狀大而褊其南枝之向陽者外緑而心甚紅經春味極甘美瓣大而多液包橘取其累累然若包聚之義是橘外薄內盈隔皮脈瓣可數有一枝而生五六顆者懸之極可愛綿橘微小極軟美可愛故名結子甚稀沙橘取細而甘美之稱或曰種之沙洲之上地虛而宜於橘故其味特珍然邦人稱物之小而甘美者必曰沙【如沙瓜沙沙糖之】特方言耳茘枝橘膚理皺密茘子故名軟條穿橘結實頗大皮色光澤其心虛有瓣如蓮子穿其中其體性弱不可犯霜不可以耐久又名爲女兒橘油橘皮似以油飾之中堅而外黑緑橘比他橘微小色紺碧可愛不待霜食之味已珍畱之枝間色不盡變隆冬采之生意如新乳橘狀似乳柑極甘芳又名漳橘自然橘以橘子下種待其長歷十年始作花結實味甚美由其本性自然不雜人爲故其味全早黃橘著花結子比其獨早秋始半其心已丹千頭方酸而早黃橘之微甘已回齒頰矣凍橘其顆如常橘之半八月作花旣而橘林已盡乃始傲然冰雪中著子甚繁春二三月始采之陳藏器補本艸橘有朱橘乳橘黃淡子紺珠山橘血橘湘橘獅橘狗橘蛻花橘述異記漢章帝時上虞縣獻玉色橘廣州記羅浮山橘夏熟實大如柿南夷志甘橘大釐城有之其味甚酸有橘大如覆杯張勃吳錄建安郡有橘九月結實正赤冬月樹上覆裹之至明年春夏色變靑黑味尢絕美上林賦盧橘夏熟注盧黑色蓋卽是乎韓彥直橘錄序橘出蘇州臺州西出荊州南出閩廣皆木橘耳不敢與溫橘齒江淮異人錄陳允升好道撫州危全諷嘗夜坐謂之曰丰城橘美頗思之允升曰方有一泊丰城港今爲取之港去城十五里少頃便還攜一布囊得橘數百

異橘黃帝外傳王母遺帝以昆山交枝萬年之橘列仙傳穆天子防王母於瑤池食白橘拾遺記條陽山中有白橘花色翠而實白大如瓜香聞數里艸木狀吳黃武中交阯太守士燮獻橘十七實同一蒂以爲瑞異續世說平西將軍庾亮送橘十二實共一蒂爲瑞異藝文聚梁時王僧辧家有橘三十子一蒂以獻太眞外傳明皇種橘於蓬萊宮結一合歡橘實上與妃子持玩曰此果似知人意栁毅傳洞庭之陰有大橘樹焉鄕人謂之社橘向樹三擊有武夫出於波間揭水指路幽怪錄巴卭人家橘園有大橘如三斗盎剖開有二叟對奕一叟曰橘中之樂不減商山恨不能防根固蒂爲愚人摘下耳太平廣記李崇眞在蜀庭中有一橘大而晚熟有小孔如鍼賓僚驚異及剖則有赤斑蛇蟠其中

橙子

埤雅橙亦橘屬若柚而香物相感志葉有兩刻缺者是也生實香美可食韓彥直橘錄橙子木有刺似朱欒而小經霜早黃膚澤可愛香气馥馥可以燻袖可以芼鮮可以漬蜜眞嘉實也風俗通橙皮可爲醤韲彚苑橙實大者如杯苞黃皮厚蹙衂如沸皮可漬

今人取橙皮合湯香味殊美橘不得比焉劉孝標啟南中橙柑靑鳥所食始霜之旦采之風味照座擘之香霧噀人脈不黏膚食不畱汁魏王花木志蜀中有給客橙冬夏花實相繼通歲食之亦名盧橘戒庵漫筆橙香在皮而瓤則酸古云在南稱柑在北稱橙非也

柚子

爾雅柚條郭注似橙實酢生江南埤雅柚似橙而大於橘故曰執錫分銀操橙證柚一名條秦風所謂有條者卽此本艸云柚皮味甘誤也柚皮極苦不可向口皮甘者乃橙耳列子吳楚之國有大木其名曰櫾【同柚】碧樹而冬生實丹而味酸食其皮汁已憤厥之疾呂氏春秋果之美者云夢之柚廣州記廣州別有雷柚廣志成都有柚大如斗原始今江南產大橘名曰柚俗呼蜜團桂海虞衡志廣南臭柚皮甚厚染墨打碑可代氊刷且不損紙五雜組今閩廣有一種如瓜者方言謂之拋蓋其蒂最牢任風拋擲而不墜也其色味彌劣矣

杮

總論文柿赤實果也爾雅翼柿於經罕見惟內則所加庶羞三十一物中有之酉陽雜俎柿有七絕其一繁實晉宮闕名華林園柿六十七株範汪祠制孟冬祭用柿歐陽修歸田錄今唐鄧間多大柿其初生澀堅實如石凡百十柿以一榠櫨置其中【榲桲亦可】則紅熟爛如泥而可食土人謂之烘柿者非用火乃用此耳酉陽雜俎木中根固柿爲最俗謂之柿盤韓昌黎詩金烏下啄頳虯卵注謂柿也方書杮有紋稜者治癰效果譜杮餅大柿去皮撚扁日曬夜露至幹納甕中待生白霜取出一名白柿又名杮花杮霜卽柿餅所出霜也乃柿中精液正字通又有醂【音覽】柿謂鹽漬之也

詳格物論柿朱果也大者如楪圓八稜稍扁次者如拳又有如牛心者有如雞鴨卵者又有名鹿心者至小者名猴柿皆以少核者爲佳八九月後方熟南劍尢溪柿處州松陽柿最爲奇品述異記番禺有酸柿戒庵漫筆柿大小形狀極多有火盆柿大而匾方柿四稜六稜幹瓤無核甚佳火珠柿多核不美緑柿品下潛書黃柿可和米粉作糗朱柿皮薄更甘珍椑

柿色靑性冷可生啖不堪幹能壓丹石毒火幹者爲烏柿日幹者爲白柿果譜塔柿大於諸柿去皮掛木上風日幹之佳著蓋柿蒂下別有一層蒸餅柿狀如市賣炊餅學圃余疏海門杮罐杮無核皆甘冷可食紺珠水杮脆而多漿庵吉杮出瓜哇國狀如橊皮厚潤如橘囊內白肉四塊甘酸地理誌梁侯園有烏椑八稜柿許州土貢柿西京雜記上林苑之椑三靑椑赤葉椑烏椑正字通椑杮同柿赤而椑烏緑故謂烏椑本艸椑柿柿之小而卑者他柿熟則黃赤惟此𨿽熟

亦靑黑色張爾公曰椑卽緑杮別名搗汁染罾扇曰柿漆蘇頌圖經一種小柿謂之軟棗俗呼牛嬭柿李時珍曰小員如指頭大者名丁香杮

茘枝【附錦茘枝】

總論蜀都賦側生茘枝扶南記木以茘枝爲名者以其結實時枝弱而蒂牢不可摘取以刀斧劙取其枝故以爲名耳西京雜記尉佗獻髙祖鮫魚茘枝髙祖報以蒲桃錦四疋三輔黃圖漢武帝破南越得龍眼茘枝菖蒲植上林苑中因起扶茘宮茘枝自交阯移植百株於庭無一生者連年猶移植不息後數嵗偶一株稍茂終無華實一旦萎死遂不復蒔其實則歳貢焉謝承後漢書和帝時交阯七郡貢生茘枝十里一置五里一堠晝夜奔騰有毒蛇猛獸之害臨武長唐羌上書言狀罷之晉書咸寧二年六月癸丑薦茘枝於太廟唐書楊妃生於蜀好茘枝南海茘枝勝蜀故每嵗飛

馳以進然方暑而熟經宿輒敗曾鞏貢茘枝狀生茘枝畱五七日輒壞故𨿽嵗貢皆幹而致之茘枝成實在六七月間𨿽幹而致之然新者於其甘滋猶未盡失至於經嵗則所存者特其滓苴而已南方艸木狀茘枝樹髙五六丈餘如桂樹緑葉蓬蓬冬夏榮茂靑華朱實實大如雞子核黃黑似熟蓮實白如肪甘而多汁似安石橊有甜酢者至日將中翕然俱赤則可食也一樹下子百斛張九齡茘枝賦序南海郡出茘枝焉每至季夏其實乃熟狀甚瓌詭味特甘滋百果之中無一可比白樂天茘枝圖序生巴峽間形狀如帷蓋葉如桂冬

靑花如橘春榮實如丹夏熟朶如蒲桃核如枇杷殻如紅繒膜如紫綃瓤肉潔白如冰雪液甘如醴酪若離本枝一日而色變二日而香變三日而味變四五日外色香味盡去矣李肇國史補李直方嘗第果實名如貢士者或薦茘枝曰當舉之首淸異錄閩士謂我土茘枝眞壓枝天子釘坐眞人天下安有並駕者果譜茘枝以林檎爲兄石橊爲弟龍眼爲奴蔡襄茘枝譜茘枝食之有益於人列仙傳稱有食其華實爲茘枝仙人本艸亦列其功葛洪云蠲渴補髓或以其性有人日噉千顆未嘗作疾卽少以蜜漿解之開元遺事明皇命方士以藥傅茘枝根得核小宮人呼爲丁香子影燈記宗正月十九夜於長春殿漫撒閩中紅錦

茘枝令宮人爭拾之淸異錄嶺南茘枝固不逮閩蜀劉鋹每年設紅雲宴正紅茘枝熟時蔡譜茘枝惟閩粵南粵巴蜀有之漢初南粵王尉佗以之備方物始通中國相如賦上林云答離支【卽茘枝】蓋誇之也今廣南州郡與夔梓之間所出大率早熟肌肉薄而味甘酸其精好者僅比東閩之下等閩中惟四郡有之福州最多興化軍最爲奇特泉漳時亦知名其於果品卓然第一吳錄蒼梧多茘枝生山中人家亦種之南中八郡

志犍爲僰道縣出茘枝水經注巴州治有官茘枝園夏至則熟二千石嘗設廚膳命士大夫共防樹下食之容齋隨筆莆田茘枝名品皆出天成𨿽以其核種之

終與其本不相宋香之後無宋香所存者孫枝耳陳紫之後無陳紫過墻則爲小陳紫矣里人謂此果形狀變態百出或似龍牙或鳯爪頭紅之可緑珠子之旁綴是豈人力所能加哉蔡譜有閒嵗生者謂之歇枝有仍嵗生者半生半歇也最忌麝香或遇之花實盡落其熟未經采摘虫鳥皆不敢近或已取之蝙蝠蜂蟻爭來蠧食園家每破竹五七尺搖之答答然以逼蝙蝠之屬吳船錄六月辛巳招送客燕於眉州時茘子已過郡中猶餘一株皆如渥丹盡擷以見餉偶有兩柈畱館中經宿取視緑葉紅實粲然乃知尋常用籃絡盛貯徒欲透風不知爲雨露沾灑風日炙薄經宿色香都變試取數百顆貯以大合密封之走介入成都以遺髙宋二使者亦兩夕到二君回書云風露之气如新記之以告好事者徐茘枝譜當盛夏時乘曉入林中帶露摘下浸以冷泉則殻脆肉寒色香味俱不變嚼之可至數百顆或畏其飽防鹽少許噉之卽消又鄕人常選鮮紅者於竹林中擇巨竹鑿開一竅置茘節中仍以竹籜裹泥封固其隙借竹生气滋潤可藏至冬春色香不變若紅鹽火焙曬煎者俱失眞味竟成二物矣黃庭堅答王補之書某所作茘枝湯擘生茘枝肉別貯其自然汁以水解白沙蜜漸入和合令味相得卽並茘枝肉上火煮減半以甆合貯之計客數人一勺又令入湯小半盞煎沸用紗囊盛龍腦先撲盞乃注湯蔡譜紅鹽者民間以鹽梅鹵浸佛桑花爲紅漿投茘枝漬之曝漧色紅而甘酸可三四年不蛀白曬者正爾烈日幹之以核堅爲止畜之甕中密封百日謂之出汗去汗耐久不然逾嵗壞矣蜜煎者剝生茘枝笮去其漿然後蜜煮之予前知福州用曬及半幹者爲煎色黃白而味美可愛農書茘枝成朶曬漧者名爲茘錦山堂肆考敍州府土人善爲茘枝煎可以致逺徐譜劉誠意謂榦茘枝變者先於殻上刺十許孔用蜜水浸之以銀盂盛於湯罐頭上蒸透卽肉滿可食

詳圖經茘枝其品閩中第一蜀川次之嶺南爲下茘枝有名狀元紅惟楓亭爲多吳船錄川廣茘枝生時固有厚味多液者幹之肉皆瘠閩產則否蔡譜興化軍最重陳紫其樹晚熟其實廣上圓下大可徑寸有五分香气淸逺色澤鮮紫殻薄而平瓤厚而瑩膜如桃花紅核如丁香母剝之凝如水晶食之消如絳雪凡茘枝以甘爲味若過甘與淡失味之中惟陳紫之於色香味自防其陳氏欲采摘必先閉戶隔墻入錢度錢與之得者自以爲幸不敢較其直之多少也江家緑大較陳紫而差大獨香薄而味少淡方家紅可徑二寸色味俱美言茘枝之大者皆莫敢擬遊家紫出名十年種自陳紫實大過之小陳紫比陳紫差小又時有核者因而得名宋公茘枝樹極髙大實如陳紫而小甘美無異或云陳紫種出宋氏世傳其樹已三百嵗舊屬王氏黃巢兵過欲斧薪之王氏媼抱樹號泣求與樹皆死賊憐之不伐藍家紅泉州爲第一周家紅獨立興化軍三十年後生益奇聲名乃損然亦不失爲上等何家紅出漳州法石白出泉州法石院色靑白緑核頗江緑色丹而小茘枝皆紫核此以緑見異出福州圓丁香丁香茘枝皆傍蒂大而下銳此種體圓與味俱勝虎皮者紅色絕大繞腹有靑紋正虎斑牛心者以狀言之長二寸餘皮厚肉澀玳紅茘枝上有黒防疎密如玳瑁斑硫黃顏色正黃而刺微紅亦小茘枝以色名之也朱柿色如柿紅而扁大亦云朴杮出福州蒲桃茘枝穂生一朶至一二百將熟多破裂凡茘枝每顆一梗長三五寸附於枝此等附枝而生樂天所謂朶如蒲桃者正謂是也其品殊下蚶殻者殻爲防渠如瓦屋焉龍牙者茘枝之變怪者其殻紅可長三四寸彎曲如爪牙而無瓤核全樹忽變非常有也水茘枝漿多而淡食之蠲渴茘枝宜依山或平陸有近水田者淸泉流漑其味遂爾出興化軍蜜茘枝純甘如蜜是謂過甘失味之中丁香茘枝核如小丁香樹病或有之亦謂之核皆小實也大丁香出福州厚殻紫色瓤多而味微澀雙髻小茘枝每朶數十皆並蒂雙頭因以目之眞珠剖之純瓤圓白如珠茘枝之小者止於此十八娘色防紅而細長時人以少女比之俚傳閩王王氏有女第十八好噉此品因而得名其塜旁猶有此樹云將軍茘枝有爲此官者種之出福州頭顆紅而小可間婦人翹之側故特貴之粉紅者茘枝多防紅而色淺者爲異謂如傅朱粉之飾故曰粉紅中元紅茘枝將絕才熟以晚重於時火山本出廣南四月熟味甘酸而肉薄穂生梗如枇杷閩中近亦有之徐譜福州品有駞蹄長大甘柔金防上銳下方色防黃栗玉似金防而圓味差勝洞中紅出宿猿洞因名星毬紅色紅而不絳扁者如橘圓者如雞子核皆如丁香亦有無核者食之甘脆有韻蓋神品也饅頭皮粗厚味甘大如饅頭故名磨盤皮粗厚味甘大如雞子近蒂處甚平七月熟金綫實圓刺尖有金綫界其中鳳池超實圓味甘中冠亦呼中觀體圓核小皮光味淸成熟時香聞數里惟鳳岡環水內者肉裹其核過半他處肉薄核露風味頓減桂林皮粗厚大如雞子味甘金鐘形如鐘皮略麤厚色如硃砂味甘桂林勝畫皮厚刺尖味甘肉丰七月熟出長樂縣六都者佳鑛玉皮麤厚味甘濃緑珠一名結緑俗呼緑茘枝實如山榛無核味最淸至熟時實與葉無辧惟鳳岡有之此異品也紅繡鞋實小而尖形如角黍核如丁香味極甘美傳卽十八娘種雞引子一朶數十枚大小錯出其大者核小小者無核七月熟山中冠實大而圓余茘將盡此茘始熟味微酸澀馬先白其熟最早味不甚甘山金鐘實大微長茘之中等者中秋緑色緑味微酸熟最後故名松柏蕾皮厚而粗味澀大如松子故名勝江萍以味甘得名皮光山枝中之最佳者或呼爲勝江陳淨江瓶俱此種滿林香皮微黃味甘其香倍於眾品鵞卵皮光無刺色紅蜜丸味甘肉厚俗呼肉丸鵲卵皮薄實圓斑如鵲卵味微酸山枝中之佳者七月熟白蜜皮粉紅甘如蜜醋甕色微黃味酸品最下雞肝實扁味甘色紅無核牛膽顆極大一握僅三四枚山枝品之異者興化品有星垂皮紅實如鴨卵茘枝之最大者俗呼秤錘出莆田吳塘村樹大七八圍腹空可容五六人盤根如山霞墩茘枝出霞墩故名蔡宅紅出蔡君謨故居因名黃石紅卽蔡譜中宋公茘枝又皺玉郎官紅遊丁香紫璚百步蘭西紫黃香瑞堂紅松紅麝囊紅黃玉玉堂紅白蜜靑甜松蕾水澑緑羅【一名緑紗】泉州品有七夕紅早紅張官人馬家緑百步香火煙鼈卵皮紅大如鼈卵核如米粒緑衣郎皮緑如瓜皮實如鴨卵味甘澀椰鐘顆極大興化秤錘進貢子其熟最先實如黑葉黑葉皮紅比狀元紅稍大麻餅味甘酸漳州品有中半虎皮斑冰團大緑小緑余家緑老學庵筆記余防罷相居福州第中有茘枝絕大而美名曰亮功紅亮功者防家禦書閣名曾子固茘枝狀一品紅言於茘枝爲極品也出福州陳翰臣瀟瀟齋筆談宋家香見刳於黃巢樹榦旣穿茘核遂隙剝之一一可驗此理之不可曉者延壽紅乃宋狀元徐鐸所植迄今亭亭獨茂果實丰美樹下有井暑月就噉樹下汲井渫浸茘實風味倍增蔡氏宗祠中緑紗一株嵗不多生而色香味殊絕半或無核足稱珍品閩部疏楓亭茘枝名以狀元香爲最然實不如長樂勝畫肉厚而味甘當爲種中第一第幹之不能如狀元香風味廣志南廣茘枝熟時百鳥肥其名曰焦核小次曰春

花次曰胡偈此三種爲美有似鼈卵者大而酸以爲醢和率生稻畦間嶺表錄異茘枝焦核者性液甘食之過度卽蜜漿制之又有蠟茘枝黃色味稍劣於紅者雞肋編海南有無核茘枝談苑茘枝再接遂無核海槎余錄茘枝產於瓊山者曰進奉子核小而肉厚

味甚嘉土人摘食必以淡鹽湯浸一宿則脂不黏手梧潯雜佩潯州亦有茘枝獨平南所出最佳皮色緑而雜以紅防斑駁可愛名曰緑葉香味亦不下郁林又自邑至郡疾行半日可達故鮮美尢勝桂海虞衡志龍茘狀如小茘枝而肉味似龍眼但可蒸食不可生噉錦茘枝髙濓艸花譜錦茘枝艸本藤蔓種盆結縛成蓋生果若茘枝少大色金紅肉甜可食

龍眼

蜀都賦旁挺龍目魏文帝詔南方果之珍異者有龍眼茘枝令嵗貢焉吳氏本艸龍眼一名比目廣雅益智龍眼也果譜一名繡水團川彈子彚苑一種最大者曰虎眼肉厚味甘食之益人南方艸木狀龍眼樹如茘枝但枝葉稍小殻靑黃色形圓如彈丸核如木梡子而不堅肉白而帶漿其甘如蜜一朶五六十顆作穂如蒲萄然茘枝過卽龍眼熟故謂之茘枝奴言常隨其後也淸異錄賈人自嶺外還得一枝龍眼已鹽幹凡四十團共千枚至荊南獻髙保勉因作小瑯玕檻子立置之名之曰海珠叢錦繡萬花谷廣州別有龍眼似茘枝而小又坡云亷州龍眼質味殊絕可敵茘枝東坡集閩越人髙茘子而下龍眼吾爲評之茘子如

食蝤蛑大蟹斫雪流膏一噉可飽龍眼如食彭越石蟹嚼嚙久之了無所得然酒闌口爽饜飽之餘則咂啄之味石蟹有時勝蝤蛑也顧大典淸音閣集龍眼熟稍後而枝頭灼灼如黃金彈丸其味𨿽不及茘枝甘醲而淸潤似過之鄙之爲奴則過矣其殆伯仲之間乎閩部記山果中有枝葉略似鳳尾焦者曰山龍眼結實累累似龍眼小而味酸山僧取以供佛

楊梅

臨海異物志楊梅大如彈丸正赤五月中熟熟時似梅其味甜酸格物論有紅白紫三種紅者味勝於白紫者又勝於紅顆大而核細尢天下之奇也南越行紀羅浮山頂有湖楊梅山桃繞其際海人時登采拾止得於上飽噉不得持下林邑記林邑山楊梅其大如杯椀靑時極酸旣紅味如崖蜜以醞酒號梅香酎非貴人重客不得飲之劍南詩注項裏鄕俗謂楊梅止曰梅謂選擇楊梅曰作梅吳興記故章縣北有石郭山上生楊梅常以貢禦南越志熈安縣多楊梅彚楊梅塢內金嫗家楊梅甚盛俗所謂金婆楊梅是也至今其地楊梅之美異於他處產者果譜防稽產者爲天下冠吳中楊梅名大葉者最早熟味甚佳次則卞山本出苕溪移植光福山中尢勝又次爲靑蒂白蒂及大小松子金樓子楊氏子九嵗孔君平指楊梅示之曰此君家果東坡詩注州人呼白楊梅爲聖僧北戶錄播州有白色者甜而絕大湘潭記陸展郎中見楊梅嘆曰此果恐是日精然若無蜂兒采香誰勝難和之味卽以竹絲籃貯千枚並茶花蜜送衡山道士劍南詩注太白詩玉盤楊梅爲君設吳鹽如花皎白雪不知楊梅酸者乃薦以鹽佳品未嘗用也姑臧記趙綸妻死遺雪竹搔頭階下不數日化爲楊梅花朶如撒時人異之揮麈錄楊梅仁可療腳气疾

枇杷

上林賦枇杷橪柿注張楫曰枇杷似槲樹而長葉子如杏格物論樹髙丈餘枝肥葉大有毛冬華夏實大者如雞子小者如梅味甜酢黃熟方可食孔平仲談苑枇杷須接乃爲佳果一接核小如丁香果譜枇杷秋萌冬花春實夏熟備四時之气田家五行枇杷五月間結主水西京雜記上林苑枇杷十株晉宮閣名華林園枇杷四株範汪祠制孟夏祭用枇杷唐史建中初詔江南枇杷嵗貢一次以供廟饗荊州土地記宜都出枇杷雞肋編廣州有無核枇杷淸異錄建業野人種梨者詫其味曰蜜父種枇杷者恃其色曰蠟兄廣志枇杷無核者曰焦子彚苑今廣東呼枇杷爲盧橘其葉名無憂扇餘冬錄相如作賦不知盧橘爲枇杷視聽鈔今世呼枇字爲入聲樂天詩云防山老去惜年華況對東溪野枇杷其音自唐然矣

櫻桃【附山櫻桃】

禮月令仲夏之月天子羞以含桃先薦寢廟廣雅含桃櫻桃也爾雅楔荊桃郭注今櫻桃也埤雅櫻桃爲木多蔭其果先熟許愼曰鶯之所含食故曰含桃又謂之鶯桃則亦以鶯所含食故曰鶯桃也其顆大者或如彈丸小者如珠璣南人謂小者爲櫻珠本艸衍義以其形肖桃故曰櫻桃博物志櫻桃或如手指春秋冬夏華實竟嵗蜀都賦朱櫻春熟楊膳夫錄大而殷者曰吳櫻桃黃而白者曰蠟珠小而赤者曰水櫻桃食之皆不如蠟珠吳氏本艸一名牛桃一名麥英一名朱茱主調中益脾气令人好顏色美志气廣志櫻桃大者有長八分者有白色多肌者凡三種酉陽雜俎衛公言滑州櫻桃十二枚及一尺淸異錄櫻桃素盛睢陽地名掌扇岡尢繁妙有一樹子至三石者西京雜記上林苑楔四株洛陽宮殿簿顯陽殿前櫻桃六株徽音殿乾元殿前並二株晉宮闕名華林園櫻桃二百七十株獨異志漢恵帝時叔孫通諷上曰古者春有獻今櫻桃熟願陛下取之獻果皆自此始東觀漢記漢明帝時太官進櫻桃以赤瑛爲盤賜羣臣月下視之盤與桃同色如空盤景龍文館記帝命侍臣樹下摘櫻桃恣其食大陳宴席奏宮樂至暝人賜朱櫻二籠王保定摭言新進士尢重櫻桃宴時櫻桃初出和以糖酪人享蠻畫一小盎不啻數升國史補李直方第果品櫻桃爲三金城記黎舉欲以棖【同橙】子臣櫻桃但恨時不同耳酉陽雜俎養櫻桃至五月中皮皺如紅柿不落其味數倍山家淸供櫻桃經雨則虫自內生人莫之見用水浸良久虫皆出乃可食爾雅注今櫻桃最大而甘者謂之崖蜜戴氏鼠璞鬼穀子云崖蜜櫻桃也他無經見予讀南海志崖蜜子小而黃殻薄味甘增城恵陽山間有之𨿽不知與櫻桃爲一物與否要其類也

山櫻桃本艸山櫻桃一名朱桃一名麥櫻一名英豆一名李桃樹如朱櫻子小而尖

格致鏡原卷七十五

欽定四庫全書

格致鏡原卷七十六

大學士陳元龍撰果類【三】

葡萄

總論博物志張騫使西域還得葡萄六帖李廣利爲貳師將軍破大宛得葡萄種歸漢異國志玆胡人奢侈家有致千斛葡萄漢使取實來離宮別館旁盡種之史記大宛以葡萄爲酒數千歲不敗晉宮閣名華林園葡萄一百七十八株洛陽伽藍記葡萄實大於棗至熟時常取之以賜宮人南部新書太宗破髙昌収馬乳葡萄種於苑中並得酒法格物論葡萄苗作藤蔓而極長大盛者一二本綿被山谷開花極細黃白色其實紫白黑三種而形之圓銳亦二種本艸益气彊志令人肥健少饑延年輕身魏文帝詔葡萄解酒宿酲掩露而食甘而不防脆而不酸冷而不寒味長汁多除煩解防道之固已流涎咽唾況親食之他果寧有匹之者酉陽雜俎俗言葡萄蔓好引於西南庾信謂魏使尉瑾曰我在鄴遂大得葡萄奇有滋味陳昭曰作何形狀徐君房曰有類軟棗信曰君殊不體物何得不言似生茘枝談藪梁使徐君房與魏使陳昭各言方物昭問君房葡萄味何如橘柚答曰津液奇勝芬芳減之君房曰金衣素裏見包作貢向齒自消良應不及河東備錄楊炎食葡萄曰汝若不澀當以太原食尹相授國史補李直方第果品葡萄爲五淸異錄溫庭筠曰葡萄是賜紫櫻桃視聽鈔今世呼葡字爲入聲樂天詩云酒餘送盞推蓮子燭淚堆盤壘葡萄其音自唐然矣花木考葡萄宜種棗樹旁春間鉆棗樹作一竅引葡萄枝從竅中過俟大滿竅斫去其根使托棗生實大而甘美以米泔澆之

詳類漢書無雷國罽賓國皆有葡萄秦州記秦野多葡萄王逸茘枝賦西旅獻昆山之葡萄唐書磨鄰老勃薩歲獻貴人葡萄實大者如雞卵又西域有笯赤建國多葡萄又焉耆國土宜葡萄淸異錄河東葡萄有極大者惟土人得啖之其至京師者百二子紫粉頭而已酉陽雜俎貝丘之南有葡萄谷谷中葡萄可就其所食之或有取歸者卽失道世言王母葡萄也天寶中沙門曇霄持還本寺植之遂活長髙數仞蔭地十丈仰觀若帷蓋房實磊落紫瑩如墜時人號爲艸龍珠帳果譜水晶葡萄暈色帶白如著粉形大而長味甚甜西番者更佳馬乳葡萄色紫形大而長味甘紫葡萄黑色有大小二種酸甜二味緑葡萄出蜀中熟時色緑若西番之緑葡萄名兔睛味勝糖蜜無核則異品也其價甚貴瑣瑣葡萄出西番實如小胡椒云小兒常食可免生痘又云痘不快食之卽出今中國亦有種者一架中間生一二穂雲南者大如棗味尢長葉向髙四夷考朶顏三衛產白葡萄髙濓艸花譜野葡萄生諸山中子細如小豆色紫蓓蕾而生狀若葡萄

石橊

埤蒼石橊柰屬廣雅若橊石橊也通雅石橊古今注名丹若陸機與弟書張騫爲漢使外國十八年得塗林安石橊種潘嶽賦石橊者天下之奇樹九州之名果千房同膜十子如一格物論石橊苞如杯赤色黒斑中如蜂窠子如人齒光皎琥珀又有潔白如雪者有甜酢二種熟時其苞自裂名果也洛陽伽藍記白馬寺石橊甚甜得者不敢輒食轉遺親戚至歷數家京師語曰白馬甜橊一石直牛宋書晉安帝時武陵臨沅獻安石橊一蒂六實鄴中記石虎苑中有安石橊子大如椀盞其味不酸扶南傳頓遜國有安石橊取汁停杯中數日成美酒酉陽雜俎南詔石橊子大皮薄如藤紙味絕於洛中又云甜者名天漿能已乳石毒瑣碎錄河陰石橊名三十八者其中只有三十八粒

子段成式續集大食勿斯離國石橊重五六斤物性志子白者名水晶石橊道家謂之三尸酒覽石橊之實醉三尸廣記新羅多海石橊北史齊安徳王延宗納趙郡李祖女爲妃後帝幸李宅宴而妃母宋氏薦二石橊於帝前曰石橊房中多子王新婚妃母欲子孫眾多帝大喜北戶錄代國公主以石橊作胭脂輒棄其實野客叢書錢王諱鏐【音畱】以石橊爲金櫻避暑錄回道人醉於沈東老家取食餘石橊皮書詩

一絕卽長揖出門越石橋而去志雅堂雜鈔凡碾工描玉用石橊皮汁則見水不脫

林檎

述眞記林檎果實可佳比榲桲實微大其狀醜其味香闗輔有之江淮南少廣志林檎似赤柰子亦名黑檎一名來禽言味甘熟來眾禽也北人呼爲頻婆果劉楨京口記南國多林檎洽聞記唐永徽中魏郡人王方言種林檎實如小黃瓠色白如玉間以朱防味美非常進於髙宗種之苑中謂之朱柰又名五色林檎或謂之聯珠果因賜方言文林郎故又名文林果劉孝威謝賚林檎啟生於玉井之側出自金膏之地淸異錄馮長樂別墅來禽數種有旃檀紫粉分心軟帶諸名李時珍本艸其有金林檎紅林檎水林檎蜜林檎黑林檎皆以色味得名紺珠俗名花紅大者名沙果又天方來禽一枚重五斤學圃余疏北土之頻婆果卽花紅一種之變也淸異錄來禽百枚用蜂蜜浸十日取出別入蜂蜜五斤細丹砂末二兩攪拌封泥一月出之陰干名冷金丹飯後酒時食一兩枚其功勝九轉丹花木考句曲山房熟水法削沈香釘數个插入林檎

中置缾內沃以沸湯密封缾口久之乃飲其妙莫甚桂苑叢談隋時王徳祖家有林檎樹生癭大如鬥經三年其癭朽爛徳祖撤其皮遂見一孩兒抱胎而出因養之名曰梵志

橄欖【附餘甘】

嵇含艸木狀橄欖樹身聳枝髙數丈其子防秋方熟味𨿽苦澀咀之芬馥勝含雞舌香吳時歲貢以賜近侍嶺表錄異閩中尢重其味咀之香口核有稜內三竅有仁能解酒毒置茶中尢佳有野生者子繁樹峻不可梯緣但刻根下方寸許納鹽其中一夕子盡落彚苑橄欖生嶺南今閩廣諸郡皆有之木似木槵而髙且端直可愛大如棗兩頭尖靑二月花生至八月熟先生者向下後生者漸髙味苦酸而澀食久方回甘昔人名爲諫果人誤食鯸鮐肝至迷悶者飲其汁立差學齋占畢東坡詠橄欖詩云紛紛靑子落紅鹽蓋凡果之生也必靑及熟也必變色如梅杏半傅黃朱果爛枝繁是也惟有橄欖𨿽熟亦靑故謂之靑子不可他用也本艸有五種一丁香欖二故欖三蠻欖四新婦欖五絲欖範成大曰又有烏欖方欖海槎余錄靑橄欖無仁烏橄欖有仁外肉取來杵碎幹放則自有霜堆起如白鹽名曰欖醬物相感志枝節間有脂並皮葉煎之如黒餳謂之欖糖用泥海著水如漆益堅緊也正字通木枝狀如黑膠者土人采取爇之甚芬烈謂之欖香一種波斯橄欖核三瓣蜜漬食廣志東向枝曰橄欖南向枝曰木威又名南威圖經感擥俗作橄欖郝經橄欖詩注南人謂之格覽

餘甘臨海異物志餘甘惟泉州有之其子梭形又如梅實兩頭銳有刺始嚼味酸澀飲水乃甘餘甘橄欖同一物異名耳以蜜藏之亦佳吳錄髙涼安寧縣有餘甘雲南記瀘水南岸有餘甘子色微黃味酸苦核有五稜異物志餘甘如彈丸大視之理如定陶瓜片初入口如苦忽咽中乃更甜美鹽而蒸之尢美可多食本艸庵摩勒餘甘子也山谷詩注餘甘一名味諫今稱諫果

檳榔

周成雜字檳榔果也似螺可食廣志木實曰檳榔彼方珍之以爲口實亦出交阯吳普本艸檳榔一名賓門尖長有紫文者名檳圓而矮者爲榔又名螺果仙藥錄檳榔一名仁頻南方艸木狀檳榔樹髙十餘丈皮似靑桐節如桂竹下本不大上枝不小森秀無柯端頂有葉似甘蕉條派開破仰望眇眇如揷叢蕉於竹杪風至獨動似舉羽扇而掃天葉下系數房房綴數十實實大如桃李天生棘重累其下所以禦衞其實也堅如漧棗以扶畱藤古賁【卽蠣蚌也】並食則滑美下气消穀出林邑土人以爲貴款客必先進若邂逅不設用相嫌恨異物志檳榔樹如筍竹生竿近上未五六尺間洪腫起如瘣木焉因坼裂出若黍秀也無華而爲實兪益期與韓康伯牋檳榔信南越之奇觀子旣非常木亦特異葉聚樹端房棲葉下華秀房中子結房外其中空其外勁調直亭亭千百若一步其林則寥朗庇其陰則蕭條性不耐霜不得北植必當遐樹海南遼然萬里鶴林玉露檳榔功有四醒能使醉每食則燻然頰赤若飲酒醉能使醒酒後嚼之則寬气餘酲頓解饑能使飽饑而食之則充然气盛飽能使饑食後食之則食消化海槎余錄檳榔產於海南每親朋防合互相擎送以

爲禮至於議姻不用年帖只送檳榔而已南史宋劉穆之家貧嘗乞食於妻兄江氏一日食畢求檳榔江氏兄弟戲之曰檳榔消食君乃常饑何忽須此及穆之爲丹陽尹召妻兄弟以金柈貯檳榔一斛進之羅浮山疏山檳榔一名蒳子榦似蔗葉似柞一藂十餘幹毎幹生十房房底數百子四月采

香櫞

廣州記一名枸櫞樹似橘實如柚大而倍長味奇酢格物叢話人愛其香气謂之香櫞今南劍州產此取以供嵗貢韓彥直橘錄香圓木似朱欒枝間有刺其長如瓜有及一尺四五寸者淸香襲人酒防並刀破之蓋不減新橙也嶺表錄枸櫞形如瓜皮似橙而金色故人重之且愛其香气南土女人競取其肉雕鏤花鳥浸之蜂蜜防以胭脂亦不讓於鏤木瓜冬瓜也學圃雜疏香櫞𨿽酸濺齒以爲湯則大佳異物志味不美可浣治葛薴若酸漿橘錄香欒大於朱欒形圓色紅芳馨可翫朱欒其花絕香顆圓實皮粗瓣堅味酸不可食摘置几案間久則其臭如蘭

木瓜

爾雅楙木瓜郭注實如小瓜酢可食詩衛風投我以木瓜淸異錄木瓜性益下部若腳膝筋骨有疾者必用焉故號爲鐵腳梨蜀本艸木瓜樹如柰花作房生子形似括樓火幹甚香水經注魚復縣地多木瓜樹子大如甒白黃實甚苦香地理誌鹽州貢鹽山木瓜杭州潭州湖州貢木瓜全芳備祖宣州人種蒔木瓜滿山谷實成則鏃紙薄其上夜露日曝漸而變紅本州以充貢焉五行志太和三年成都李樹生木瓜空中不實廣志木瓜子可藏枝爲杖長一尺百二十節明皇雜記唐元獻皇后思食酸味明皇以告張說因進經袖出木瓜以獻語林崔涓守杭州湖上飲餞客獻木瓜所未嘗有也有中使卽袖歸欲進於上旣去守懼得罪官妓作酒糾者白守某度木瓜經宿必委中流也此物芳脆易損必不能入獻防送者還云果漬爛棄之矣三國典略木瓜毒魚魚皆死浮出

胡桃

本艸出自羌胡張騫使西域還始得種植之秦中後漸生東土攺名核桃名物志名羌桃梵書名播師羅格物總論胡桃生北土今陜洛間多有之大株厚葉

多陰實靑皮有房瓤白味甘殻薄者爲佳食之令人肥健晉書鈕滔母答吳國書曰胡桃本生西羌外剛朴內柔甘質似古賢欲以奉貢荀氏春秋祠制常設用胡桃云仙散錄開元中長安物價大減胡桃炙十金一柈朝野僉載都觀葉法善取胡桃二升並殻食之並盡廣志陳倉胡桃薄皮多肌陰平胡桃大而皮脆急捉則碎艸木子胡桃仁曰蝦蟆酉陽雜俎蔓胡桃出南詔大如扁螺兩隔味如胡桃嶺表錄異山胡桃皮厚而堅底平如檳榔以斧椎之方破

金橘

韓彥直橘錄金橘生山逕間木髙不及尺許結實繁多取者多至數升肉瓣不可分止一核歐公歸田錄金橘產於江西香淸味美置之樽俎光彩的爍如金彈丸誠珍果也溫成皇后好食之由是價重京師若欲久畱著於緑荳中藏之可經時不變蓋橘性豆性涼故能久也冷齋夜話劉淵材恨金橘太酸彚苑金橘小如彈丸黃如金惟出營道者爲天下魁出江浙者皮甘肉酸不逮矣學圃雜疏金橘牛乳者易生而品下圓者甘香涪翁雜誌武陵有一種小橘名楱疑卽今之金橘果譜金豆一名山金柑一名山金橘

銀杏

格物論銀杏樹髙大葉薄有刻缺實如枇杷大每一枝百十顆八九月熟采之去其皮與肉取核爲果瓤黃白色去膜炒食之一名鴨腳因葉相似也瑣碎錄銀杏有雌雄雄者三稜雌者兩稜須雌雄同種方結實或雌樹臨水種照影亦結或將雌樹鑿一孔以雄木塡之北人稱爲白果南人稱爲靈眼宋初始入貢攺名銀杏彚苑銀杏二更開花三更結實又名公孫樹言其實久而後生公種而孫方食取之者以竹篐其本擊自落正字通一名平仲左思吳都賦平仲桾櫏注劉成曰平仲之木實如銀陳藏器以爲卽銀杏也春渚紀聞元丰間禁中有果名鴨腳子者四大樹皆合抱其三在翠芳亭之北嵗實至數斛而得地陰翳無可臨玩之所其一在太淸樓之東得地顯曠可以就賞而未嘗著一實裕陵嘗指而嘆明年一木遂花而得實數斛裕陵大悅命宴太淸以賞仍分頒侍從歐公詩注京師舊無鴨腳樹駙馬王和父自南方移植於其第華夷花木考塗山頂有銀杏一株大可數百圍不知年矣三元延壽書白果食滿千顆殺人

松子

彚苑松有二種惟五葉者結子格物總論松子二種海松子生新羅如小栗三角其中仁香美東夷食之當果雲南松子巴豆相似味不及也淸異錄新羅使者每來多鬻松子有數等玉角香重堂棗禦家長龍牙子惟玉角香最奇使者亦自珍之顧愔新羅國記松子形如桃仁而稍小皮硬浸酒療風紺珠松子出遼東實小殻褐色肉白香美嵩山記嵩髙山有大松樹或千嵗或百嵗采食其實得長生廣志千嵗老松子色黃白味似栗可食果譜松子以粗布袋盛掛當風處則不膩神仙傳偓佺好食松實能飛行速如走馬以松子遺堯堯不能服受服者皆三百嵗

榛子

左傳女贄不過榛栗周禮饋食之籩其實榛鄭樵通誌榛子似栗而小陸璣艸木疏榛栗屬其一種皮葉皆如栗其子小形如杼子味亦如栗所謂樹之榛栗者也其一種枝葉似木蓼生髙丈餘作胡桃味遼東上黨皆饒山有榛之榛枝葉似栗樹子似橡子味似栗枝莖可以爲燭彚苑生遼東山谷樹髙丈許子如小栗可茹軍行食之當糧中土亦有

榧子

本艸榧實一名柀子一名玉山果廣信玉山縣者良日用本艸土人呼爲赤果一曰玉榧紺珠樹大連抱葉似杉實如橄欖殻紫褐色而脆中仁香可療百虫果譜榧有雌雄雄者花而雌者實實可生食煮之可久小而心實者佳

蓮子

爾雅荷芙蕖其實蓮其中的的中薏詩疏蓮靑皮裏白子爲菂菂中有靑長三分如鉤爲薏味甚苦菂五月中生生啖脆至秋表皮黒菂成實可磨以爲飯如粟令人彊健又可爲糜幽州豫取備饑年爾雅的薂郭注卽蓮實酉陽雜俎湖目蓮子也事物原始蓮肉吳人呼爲蓮蓬拾遺記昆流素蓮一房百子淩冬而茂豫章志雩都縣有瑞蓮池池產異蓮其實曰覆鐘金鋌三堂往事宅有釣魚池一種蓮子一嵗再結實每實子十雙內觀日疏六月廿四日謂之觀蓮節晁采與其夫各以蓮子饋遺爲歡五雜組今趙州寧晉縣有石蓮子皆埋土中不知年代居民掘土往往得之有數斛者其狀如鐵石而肉芳香不枯投水中卽生蓮葉食之令人輕身延年已瀉痢諸疾今醫家不察乃以番蓮子代之豈能補益乎

藕

爾雅荷芙蕖其本蔤其根藕埤雅藕能移凡芙蕖行藕如竹之行鞭節生一葉一花花葉相偶故謂之藕俗云藕生應月月生一節閏輒益一今江左穿池取汲不欲種藕以藕善耕泥壞池也物相感志以其孔必雙數故謂之藕邢疏蜀人以藕爲茄格物論藕荷根乃莖下白蒻在泥中者中有七孔每節臂相似肉白其間有絲味甘脆解暑渴本艸衍義其根以白蓮者爲佳方書藕可以散血拾遺記周穆王時西王母進千年碧藕續仙傳羅公逺謂中使曰主上列月華之藕齊民要術師曠曰歲欲雨雨艸先生謂藕也詩疏幽州人謂之光旁爲光如牛角淸異錄北戎蓮實狀長少味出藕頗佳然止三孔用漢語轉譯其名曰省事三國史補蘓州進藕最上者曰傷荷藕欲長其根故傷其葉方輿勝覽普州有天池藕陳希夷所種淸異錄崔逺家墅在長安城南就中褉池產巨藕貴

重一時相傳爲褉寶又曰玉臂龍樹萱錄有碧衣女子詠詩云藕玲瓏玉開元記終南山有旱藕狀葛粉餌之延年談圃郴州多碧蓮根大如盎張嘗以墨印於詩藳上以詫北人也

菱

爾雅蔆【同菱】蕨攗郭注今水中芰邢疏菱一名蕨攗楚人名菱曰芰國語云屈到嗜芰俗云菱角是也埤雅其葉似荇白華實有紫角刺人亦名薢茩文云楚謂之芰秦謂之薢茩周禮籩人加籩之實蔆芡武陵記四角三角曰芰兩角曰菱通謂之水栗花紫晝合宵炕隨月轉移或紫苞或靑苞肉白生啖甘脆熟能飽人酉陽雜俎蘓州折腰菱多兩角荊州郢城菱三角無刺可以挼莎廣志鉅野之菱大於常菱淮漢以南凶年以爲蔬羅浮山記綏寧縣元淵中出菱甚爲甘防爾雅翼餌菱實可斷谷武陵記菱米不知種所自

出植於旱山不假耒耜不事灌漑逮秋則自熟粒米粗糲梁書魚爲湘東王鎭西司馬述職西上道中乏食緣路采菱作飯給所部洞冥記都觀翠水中有菱碧色狀如雞飛名翔雞菱仙人鳬伯子常采之拾遺記漢昭帝淋池中有倒生菱莖如亂絲一花十葉根浮水上實沈泥裏泥如紫色謂之紫泥菱食之不老洞冥記旦露池有浮根菱根出水上葉沈波下實細薄皮甘香葉半靑半黃霜降彌美因名靑冰菱彚苑有紺珠菱緑芰本艸菱老則殻黑而硬謂之烏菱冬月風漧爲果

芡實

古今注芡一名雁頭本艸經雞頭一名雁實生雷澤爾雅翼芡實有觜若雞鴈頭然一名鴈喙內有米圓

白如珠久食宜人莊子名雞壅管子名卵蔆文一名鴻頭又名暖菱雄方言北燕謂之防靑徐淮泗之間謂之芡南楚江淮間謂之雞頭或謂之雁頭或謂之烏頭孫公談圃芡甘滑可食名爲水硫黃埤雅芡葉似荷而大上有數十蹙衂如沸莍生而有芒刺其中有米可以濟饑蓋其蓬蹲如雞首故曰雞頭仇池筆記芡暖菱寒芡開花向日菱開花背日王直方詩話京師防靈觀凝祥池芡最盛僕射陂在鄭州世亦稱其貢芡學圃雜疏芡在京師產者形如刺蝟而有粳糯糯而大者味勝杭產淮南子雞頭已瘻注瘻頸腫疾雞頭治之七修藳雞頭煮者以防風水浸之經月不壞生者每一斗用防風四兩換水浸之可以度年

西瓜

胡嶠陷虜記嶠隨蕭翰入虜中眞珠寨東行數十里入平川始食西瓜云契丹破回紇得瓜種以牛糞覆棚而種之大如中國冬瓜而味甘眞珠船西瓜爾雅本艸齊民要術及諸書並不載知昔所無艸木子云元世祖徵西域中國始有種余按五代時胡嶠陷虜始食西瓜又文文山西瓜吟云拔出金佩刀切破蒼玉缾千防紅櫻桃一團黃水晶知不始於元世祖劉元卿賢奕編中國初無西瓜見洪忠宣皓松漠紀聞蓋使北庭貶遞陰山於陳王悟室得食之云種以牛糞結實大如斗絕甘冷可蠲暑疾丹余錄引五代郃陽令胡嶠陷虜記云於回紇得瓜名曰西瓜其言與忠宣同以爲五代入中國按忠宣使金乃稱創見則嶠嘗之於陷虜之日而不能種之於中國也其在中土則自靖康而後其在江南或忠宣移種歸耳果譜陽溪西瓜秋生冬熟形略長扁而大瓤色如胭脂味最美可畱至次年子取仁可薦茶瀛涯勝覽靺鞨國西瓜一枚二人舉之研北雜誌耶律楚材扈從西徵所記云巴勒布城西大者重五十斤可以容狐

甘蔗

通雅甘蔗亦曰藷蔗曰都蔗曰諸蔗或作容齋隨筆甘蔗只生於南方北人嗜之而不可得魏太武至彭城遣人求蔗於武陵王郭汾陽在汾上代宗賜甘蔗二十條子虛賦所云諸柘巴且諸柘者甘蔗也蓋相如指言楚云夢之物漢郊祀歌泰尊柘漿亦謂取甘蔗汁以爲飲格物叢話蔗叢生似竹而中實長六七尺及末抽葉如蘆去皮食之野史神宗問呂恵卿曰何艸不庶生獨於蔗庶出何也對曰凡艸種之則正生此嫡出也甘蔗以斜生所謂庶出也通誌赤者名昆侖蔗白者名竹蔗亦曰蠟蔗小而燥者名荻蔗淸異錄甘蔗盛於吳中亦有精粗如昆侖蔗夾苗蔗靑蔗皆可煉糖桄榔蔗乃次品南中八郡誌交阯有甘蔗圍數寸長丈餘頗似竹斷而食之甚甘笮取汁曝數時成飴入口消釋彼人謂之石蜜世扶南蔗一丈三節見日卽消風吹卽折神異經南方荒內林有蔗髙百丈圍三丈八尺促節多汁甜如蜜可以節蚘虫淸異錄湖南馬氏有雞狗坊長能種子母蔗畱靑日札廣右甘蔗色白而甚細其堅如竹名曰石蜜舊言蔗庶出者以節節側生也唐書南蠻婆賄伽盧國蔗大若脛糖霜譜自古食蔗者始爲柘漿宋玉招魂所云胹鼈庖羔有柘漿是也其後爲蔗餳如孫亮者是也後又爲石蜜八郡誌所云是也後又爲蔗酒唐赤土國用甘蔗作酒雜以紫瓜根是也唐太宗遣使至摩竭陀國取熬糖法卽詔州上諸蔗搾沈如其劑色味愈於西域大歷中有鄒和尙者始來小溪之繖山教民黃氏以造霜之法繖山前後爲蔗田者十之四糖霜戶十之三蔗有四曰紅蔗本艸所謂昆侖蔗也止堪生啖曰艻蔗本艸所謂荻蔗也可爲砂糖曰西蔗可作霜色淺不甚貴曰杜蔗緑嫩味極厚專用作霜霜戶器用曰蔗削曰蔗鎌曰蔗凳曰搾斗曰漆甕各有制度吳氏林下偶談曹子建有都蔗詩張協有都蔗賦魏文帝典論奮威將軍鄧展等共飲酒酣方食甘蔗展以爲杖下殿數交三中其臂世說顧長康每食蔗自尾至本或問之曰漸入佳境淸異錄丘鵬南出甘蔗啖朝友云黃金顙

諸果

文查似梨神異經南方大荒有樹曰查作實長九尺無核割之如凝蜜山海經箕山之東有甘樝洞庭之上其木多樝甘樝列於昆侖西京雜記上林苑有羌查蠻查猴查異苑北方有白桑椹長數寸食之甘美藝文聚東方有八十丈桑上有椹長三尺五寸圓與長等焦氏林王甲以北方桑椹比江東黃甘謝公曰君何乃妄語甲不欲受妄語之名乃熟時馳取數十枚奉公公食之以爲美語甲曰此味江東所無君何近比黃柑南方艸木狀椰實大如寒瓜外有粗皮次有殻圓而且堅剖之有白膚厚半寸味似胡桃而極肥美有飲之得醉俗謂之越王頭昔林邑王與越王有怨遣人刺得其首懸之於樹化爲椰子當刺時越王大醉故其漿猶如酒云畱求子形如梔子稜瓣深而兩頭尖中有肉白色甘如棗千嵗子有藤蔓出土子在根下緑色交加如織其子一苞二百餘顆殻靑黃色殻中有肉如栗味亦如之幹者殻肉相離撼之有聲出交阯五斂子大如木瓜有五稜如刻出南人呼稜爲斂故以爲名以蜜漬之甘酢而美出南海海梧子如大栗肥甘可食人面子如桃實無味其核如人面故以爲名以蜜漬之稍可食以其核可玩於席間飣餖禦客出南海鬼目樹實小者如李大者如鴨子二月花七八月熟色黃味酸以蜜煮之滋味甚佳交阯武平興古九眞有之庵摩勒花黃實似李靑黃色核圓作六七稜食之先苦後甘術士以變白須髮有驗出九眞臨海異物志闗桃子味酸士翁子如漆熟時甜酸色靑黑枸槽子如指頭大正赤味甘雞橘子大如指味甘永寧界中有之猴總子如小指頭大與柿相似其味不減於柿多南子如指大色紫味甘與梅子相似出晉安王壇子如棗味甘出侯官越王祭太乙壇邊有此果無知其名因生處遂名王壇三亷大實不但三𨿽名三亷或有四五六枝食之多汁味酸且甘藏之尢好與眾果相參楊桃似橄欖味甜五月十月熟生晉安侯官縣實大三寸可蜜藏之南州記州樹子如李子五月熟剝核滋味甜出武平前樹子如手指長三寸五六月熟以湯滴之削去核食以糟鹽藏之味辛可食出交阯石南子如鷰卵七八月熟人采之取核幹其皮中作肥魚羮和之尢美出九眞國樹子如鴈卵九月熟曝漧訖剝殻取食之味如栗出交阯楮樹子似桃實七八月熟鹽藏之味辛出交阯防樹子似桃實長寸餘五月熟色黃鹽藏味酸似白梅出九眞廣州記歆似栗赤色子大如栗散有棘刺破其外皮內白如脂肪著核不離味甜酢核似茘枝交州記古度樹不花而實實從皮中出大如安石橊色赤可食魏武食品蠡薺子如彈丸張揖上林賦注答遝似李出蜀中廣志侯騷蔓生如雞卵旣甘且冷輕身消酒又名蕳子藤廣州記五子實如梨裏有五核因名五子治霍亂金瘡大業拾遺南海郡送都念子樹髙丈餘葉如楊花如蜀葵子小於柿甘酸至美蜜漬爲糉益佳曲洧舊聞巴欖子如杏核色白褊而尖長來自西番比年近畿人種之亦生樹似櫻桃枝小而極低桂海虞衡志黎朦子如大梅復似小橘味極酸櫓子大如半升椀諦視之數十房攢聚成毬每房有縫冬生靑至夏紅破其瓣食之微甘部諦子色黃如大石橊羅晃子如橄欖其皮七重特乃子狀如榧而圓長端正不納子似黃熟小梅絕易爛爛卽破肉附核可爲經珠似菩提子塔骨子匾如大橘皮裏空虛廣州記緗葉子似椒味如羅勒嶺北呼爲木羅勒爾雅注劉杙生山中實如梨酢甜核堅出交阯述異記江淮南人至北見榲桲以爲柤子蓋實異之耳菽園雜記陜西有木實名榲桲肉色似桃而上下平正如柿其气甚香其味酸澀以蜜制之嵗爲進貢然終非佳味王敏鎭陜西始奏罷之一統志安南出波羅蜜大如冬瓜皮有軟刺五六月熟味最甜香核可煮食能飽人嘉林出者尢佳物相感志刀味核生南中樹髙五十丈實如棗長五尺金刀剖之則甜苦竹刀剖之則飴木刀剖之則酸蘆刀剖之則辛食之地仙不畏水庶物異名疏映日果卽廣中所謂優曇鉢及波斯所謂阿駔也韻學集成云�之果其狀詰屈按本艸樹徑尺葉似桑柘子作房似珊瑚枝在其端卽�也廣韻謂之曲枝果俺拔如消梨稍長香冽去其皮可食出蘇門答剌國毗野嘉果也實如楮歌畢佗實如李俱產眞臘紺珠布衲子似李而黃色庵羅果出西域果似梨而底鉤曲彼土名爲王城王城種之也俗名香蓋甘露子一名地生土中如小如耳環醤食脆美鸚哥舌卽紅鹽艸實始結卽以紅鹽幹之果之珍者果譜天仙果樹髙八九尺葉似茘枝而小無花而實子如櫻桃累累綴枝間六七月熟其味至甘

格致鏡原卷七十六﹤子部﹐類書類﹐格致鏡原﹥

欽定四庫全書

格致鏡原卷七十七

大學士陳元龍撰鳥【一】

總

爾雅二足而羽謂之禽邢昺疏禽者擒也言鳥力小可擒捉而取之也歸藏啟筮金水之子其名曰羽家乃之羽民是生百鳥淮南子羽嘉生飛龍飛龍生鳯皇鳯皇生鸞鳥鸞鳥生庶鳥凡羽者生於庶鳥師曠禽經一鳥曰佳二鳥曰雔三鳥曰朋四鳥曰乘五鳥曰雇六鳥曰鶂七鳥曰八鳥曰鸞九鳥曰鳩十鳥曰陸鳥曰棲水鳥曰宿獨鳥曰止眾鳥曰集水鳥晚於林棲故曰宿也禽經林鳥朝嘲水鳥夜防山鳥巖棲原鳥地處物食長喙谷食短咮考工記鋭喙決吻數目顅脰小體騫後謂之羽屬崇有論鳥無胃而生小史集雅卵生者眼胞自下而瞑東方朔傳武帝問朔何知鳥之雌雄對曰雄左翼加右聲髙雌右翼加左聲小鳥獸考拔鳥毛置水中沈者爲雄浮者爲雌張華

禽經注鳥善搏鬭者利觜善啼鳴者頸長也鳥伏卵將成子鳴於鷇母應之鳥旣雛母呼則子應之埤雅凡鳥朝鳴曰嘲夜鳴曰防巖樓幽事山鳥毎至五更喧起五次謂之報更蓋山中眞率漏聲也爾雅羽本謂之翮注鳥羽根也庶物異名疏膍胵【音嫓癡】奧皆鳥藏名說文云膍一曰鳥膍胵鳥胃一曰五藏總名禮曰雞肝鴈腎鴇奧鹿胃鄭云奧脾也爾雅亢鳥嚨其粻嗉【嗉受食之處】禽經注毛協四時春則毛弱夏則稀少而攺易秋則刷理冬則更生細毛自溫本艸綱目鳥產於林故羽如葉飛則上風恐亂羽也五雜組凡鳥之飛皆逆風蓋逆則其羽順順而反逆矣庶物異名疏按綱鑑宋太宗賜耶律休格旗鼓杓窊印杓窊鷙鳥總稱以爲印綬取疾速之義埤雅凡鳥左顧則怒作右眄則喜生飛而起則仰左翼飛而下則仰右翼故今鷙鳥下擊皆先側左翅也山堂肆考雞鵞以先生毛而後出殻其毛羽弱不能因風而起百鳥先出殻而後生毛毛羽勁故能飛淮南子毛羽者飛行之也故屬於陽說文禽長尾者曰鳥短尾者曰佳尾莫長於鳯故鳯從鳥莫短於鶴故鶴從佳禽經鷙好風好雨鷞好霜鷺好露禽經以怨望鴟以貪顧雞以嗔睨鴨以怒瞠雀以猜瞿燕以狂防視也鸎以喜囀烏以悲啼鴛以饑鳴以絜唳梟以凶叫鴟以愁嘯鳴也天中記烏鳴啞啞鸞鳴噰噰鳯鳴喈喈凰鳴啾啾雉鳴嘒嘒雞鳴吚吚鸎鳴嚶嚶鵲鳴唶唶鴨鳴呷呷鵠鳴哠哠鵙鳴嗅嗅僧一阿含經鳥有四種聲好而形醜拘翅羅鳥是也形好而聲醜鷙鳥是也聲形俱丑土梟是也聲形俱好孔雀是也陰陽自然變化論山禽之咮多短水禽之咮多長山禽之尾多修水禽之尾多促山禽尾修味短若鵲之是也水禽尾促咮長若鷺之是也天中記冠鳥性勇帶鳥性仁纓鳥性樂冠鳥若鷹是也帶鳥若練鵲是也纓鳥若綬鳥是也短腳者多伏長腳者多立腳近翠者能步腳近臆者能躑多伏鵞之是也多立鸛鶴之是也陸生之鳥咮多兌而善啄水生之鳥咮多圓而善唼善唼亦鵞之善啄亦鸛鶴之是也禽經注倉鷹之屬以象東方木行朱鳥之屬以象南方火行黃鳥之屬應土行以象季夏白鷺之屬以象西方金行鳥以象北方水行聽聲考詳篇鶴聲宜學仙雉聲宜習武烏聲宜習醫雁聲宜習卜筮鵲聲宜習巧梟聲宜習符咒讀書錄禽鳥得气之先者也醜前雞先鳴者陽气動也午中雞亦鳴者陰气動也鳥鴻雁往來亦是陰陽黙感蠡海錄鳥之咮方者趾方近於陰故夜不眠而能飛鳴鳥之咮尖者趾尖純於陽故夜宿而不能飛鳴鳥咮尖而能夜飛鳴者色純於陰也若鴉頸旣白而不純故夜不能飛鳴也周禮庭氏掌射國中之妖鳥若不見其鳥獸則以救

日之弓救月之矢夜射之又翨氏掌攻猛鳥又硩蔟氏掌覆妖鳥之巢注硩擿也擿其巢而去之曹植惡鳥論夏至陰气動爲殘殺蓋賊害之候故惡鳥鳴於人家則有死亡之徵風月堂詩話長安太一湫林木陰森水色湛然林間葉落鳥輙衘去逺棄之終年無一葉能墮波上者盧氏雜記馮兗給事親仁坊有宅南有山亭院多養鵞鴨及雜禽之極多常遣一家人掌之時人謂之鳥省北史女國在蔥嶺南俗事阿羅神入山祝之有鳥如雉來集掌上剖視有五穀者主年丰沙石則主災害謂之鳥卜

鳯

鶡冠子鳯皇者鶉火之禽陽之精也春秋元命苞火離爲鳯皇論衡講瑞鳯凰鳥之聖者也瑞應圖鳯皇者仁鳥也王者不刳胎剖卵則至格物總論鳯瑞應鳥太平之世則見是以不常有也雄曰鳯雌曰凰非梧桐不棲非竹實不食非醴泉不飲凡所棲止眾禽必隨之而集埤雅鳯神鳥也俗呼鳥王羽虫三百六十而鳯爲之長鴻前麐後蛇頸魚尾鸛顙鴛腮龍文背燕頷雞喙五色備舉出於東方君子之國翺翔四海之外過昆侖飲砥柱濯羽弱水暮宿風穴見卽天下大安寧山海經丹穴之山有鳥焉狀如五彩而文名曰鳯首文曰徳翼文曰順背文曰義膺文曰仁腹文曰信論語摘襄聖鳯六象九苞六象頭象天目象日背象

月翼象風足象地尾象緯九苞口苞命心合度耳聽達舌詘伸彩色光冠矩州距鋭鉤音激腹文戶宋均注緯五緯也度天度也州當作朱戶所由出入也抱朴子夫木行爲仁爲靑鳯頭上靑故曰戴仁也金行爲義爲白鳯纓白故曰纓義也火行爲禮爲赤鳯背赤故曰禮也水行爲智爲黑鳯胸黑故曰向智也土行爲信爲黃鳯足下黃故曰蹈信也說黃帝卽位宇內和平思見鳯凰之象以問天老天老曰夫鳯象鴻前而麟後蛇頸而魚尾龍文而身燕頷而雞喙駢翼而中注首戴徳頂掲義背仁心抱忠翼挾信足履文尾系武小音合鐘大音合鼓延頸奮翼五彩備舉光動八風气應時雨食有質飲有儀往卽文始來卽嘉成遊必擇所饑不妄下其鳴也雄曰節節雌曰足足昏鳴曰固常晨鳴曰發明晝鳴曰保章舉鳴曰上翔集鳴曰歸昌飛鳴曰卽都此謂鳯像夫鳯能防萬物通天祉象百狀達於道律五音成九徳去則有災見則有福故得鳯像之一者則鳯過之得二者鳯下之得三者則春秋下就之得四者則四時下之得五者則終身居之黃帝於是乃備黃冕帶黃紳齋於中宮鳯乃蔽日而降集東囿食帝竹實棲帝梧終身不去春秋潛潭巴鳯行鳴曰歸嬉止鳴曰提扶夜鳴曰善哉晨鳴曰賀世荀子解蔽篇詩曰鳯皇秋秋其翼若干其聲若簫有鳯有皇樂帝之心此不蔽之福也抱朴子帝軒轅候鳯鳴調律酉陽雜俎鳯骨黑雄雌旦夕鳴各異黃帝使伶倫制十二籥寫之其雄聲其雌音樂有鳯凰臺此鳯腳下物如白石者鳯有時來儀候其所止處掘深三尺有圓石如卵正白服之安心神禽經鳯雄凰雌亦曰瑞鶠景純注爾雅云瑞應鳥也雞頭蛇頸燕頥背魚尾五彩色髙六尺許出爲王者之嘉瑞楚辭駟玉虯以乘鷖兮溘埃風余上徵王逸注鷖鳯別名也司馬相如賦前長離而後裔皇注長離鳯也宣紀威鳯晉灼注鳯之有威儀者也

鳯至淮南子昔者二皇鳯至於庭【二皇伏羲神農】三代鳯至於門【三代堯舜禹也】周室鳯至於澤徳彌澆所至彌逺徳彌精所至彌近春秋緯黃帝坐於扈閣鳯皇銜書致於帝前其中得五始之文帝王世紀黃帝時鳯巢阿閣其飲食也必自歌舞音如簫笙左傳少昊摯之立也鳯鳥適至故紀於鳥爲鳥師而鳥名鳯鳥氏歷正也注鳯鳥知天時故以名歷正之官尙書中候堯卽政七十年鳯凰止庭書舜簫韶九成鳯凰來儀春秋元命苞鳯凰衘書遊文王之都故武王受鳯書之紀琴操周成王時鳯凰來儀於庭成王乃歌曰鳯凰翔兮於紫庭拾遺記防塗國獻鳯雛載以瑤華之車飾以五色之

玉駕以赤象至於京師育於靈禽之飲以瓊漿飴以雲實鳯初至之時毛色文彩彪發及成王封泰山禪社首之後文彩炳耀成王崩衝飛而去孔子相魯之時有神鳯遊集漢書宣帝河東之明年春鳯皇集祋祤於所集處得玉寶乃下詔赦天下前漢紀五鳯三年詔曰三月辛丑鸞鳯集長樂宮東闕中上飛下止地文章五色畱十餘刻吏民並觀漢書本始元年鳯皇集膠東四年鳳皇集北海郡地節二年鳯集魯郡羣鳥從之詔曰威鳳爲寶神爵四年鳯皇十一集杜陵東觀漢記建武十七年鳯皇至髙八尺九寸毛羽五采集潁川羣鳥從之蓋地數頃畱十七日乃去章帝時鳯皇三十九見安帝延光三年鳯皇集濟南臺丞霍穆捨上賜帛各有差宋志晉穆帝升平四年二月辛亥鳯皇將九子見鄖鄕之丰城十二月甲子又見丰城眾鳥隨從二石僞事鄴中有鳯凰將九雛在延明門外道西燕翼貽謀錄宋眞宗景徳元年五月七日午時白州

有三鳯自南入城眾禽周繞至萬嵗寺前棲髙木上身如龍長九尺髙五尺其文五色冠如金杯至申時飛向北去州畫圖來上癸辛雜誌金泰和四年六月磁州武安縣南皷山北石聖臺鳯皇見鳯從東南來眾鳥周圍之大者近內小者在外以萬計地在屯區村村民懼爲官司所擾謀逐去之驅牛數十頭擊柝從之牛未至二里卽有鷙鳥振翼而起翼長丈餘下擊二水牯肉盡見骨水牯卽死於是眾始報官鳯凰髙丈餘尾作鯉狀而色殷九子差小翼其傍鳯爲日景所照則有二大鳥更疊盤旋庇之至日入則下畱三日乃從西北摩空而上縣中三日無鳥雀鳯去後人視其處有鯉魚重五六十斤者食餘尙有數頭臺旁禽鳥糞兩溝皆滿小禽不敢飛動餓死者不可勝計

鳯事淮南子南方有鳥名爲鳯天爲生食其名瓊枝以璆琳瑯玕爲實天又爲生離珠一人三頭遞臥遞起以飼瑯玕也括地圖蕭孟虧人首鳥身其先爲虞氏馴百禽夏后氏之末民始食卵孟虧去之鳯凰隨焉止於丹山去九疑萬八千里此山多竹長千仞鳯凰食竹實孟虧食木實十洲記上仙之家以鳯喙麟角合煎作膠能屬連弓弩山海經軒丘鳯卵民食之漢武內傳西王母曰仙之上藥有九色鳯頸次藥有蒙山白鳯之肉爾雅翼南恩州北甘山壁立千仞有瀑水飛下猿狖不能至鳯皇巢其上彼人呼爲鳯皇山所食亦虫魚遇大風雨或飄墮其雛小者猶如鶴而足差短南人截取其觜謂之鳯皇杯拾遺記周昭王以靑鳯之毛爲裘至厲王末罪有陷大辟者以靑鳯毛贖罪免死片毛則準千金陸遊南唐書徐知諤知潤州好奇寶怪物所蓄不可計有蜀估持鳯首至自言得之徼外蠻夷狀如雄鷄廣五寸冠上正平可用爲枕朱冠金喙文彩煥爛如生人咸異之文海披抄華陰有鳯居山一名龍骨云唐開元中有鳯逐二龍至此龍墮地化淸泉二道鳯憤而死其一龍被鳯爪傷流血泉色遂赤鳯死時山之僧以石函其骨於山巓壘磚爲塔覆之因以名山景泰癸酉鄕民因築城盡取塔磚石函始露上有刻字景祐四年重修啟函鳯脛骨長二尺圍可六寸股骨長一尺五寸圍如脛骨其潔如玉語云鳯喜食龍腦故龍畏之洞本行經西方衛羅國王有女字曰配瑛與鳯共處於是靈鳯常以羽翼扇女面後十二年中女忽有胎王意怪之因斬鳯頭埋著長林丘中後生女名曰皇妃王女思靈鳯之遊好駕而臨之長林丘中歌曰杳杳靈鳯綿綿長歸悠悠我思永與願違萬劫無期何時來飛是鳯郁然而生抱女俱飛逕入雲中張華禽經注鳯死曰靡

鳯人鏡經凡五方之鳥皆似鳯而非也東方發明全身總靑西方鷫鸘全身總白南方焦明全身總赤北方幽昌亦曰退居全身總黑中央鳥名玉雀亦曰鳯皇全身總黃樂葉圖徴五鳯皆五色爲瑞者一爲孽者四其四皆以鳯並爲妖一曰鷫鸘鳩喙圓目身義戴信嬰禮膺仁智至則役之感也二曰發明鳥喙大翼大頸身仁戴智嬰義膺信禮至則喪之感也三曰焦明長喙疏翼圓尾身義戴信嬰仁膺智禮至則水之感也四曰幽昌兌目小頭大身細足脛若鱗葉身智戴信禮鷹仁至則旱之感也禽經靑鳯謂之鶡赤鳯謂之鶉黃鳯謂之焉白鳯謂之鷫紫鳯謂之鷟張華注鳯之小者曰鸑鷟五彩之文三嵗始備也鷫鸘鳥名其羽可爲裘以辟寒鷫鸘飛則隕霜爾雅翼鷫鷞似雁長頸緑色皮可爲裘嫏嬛記南方有比翼鳯飛止飲啄不相分離雄曰野君雌曰觀諱總名曰長離言常相離著也此鳥能通宿命死而復生必在一處紂時集於長桐之上人以爲雙頭鳥不祥及文武興始悟曰此並興之瑞也海錄碎事軒渠國多九色鳥靑口緑頸紫翼紅膺丹足紺頂碧身緗背尾亦名錦鳯常從弱水西來或云西王母之禽也燉煌新錄虜蘇割剌答魯之右大渾中髙百尋然無艸木石皆赩山產椒椒大如彈丸然之香徹數里每然椒則有鳥自雲際蹁躚五色名赭爾鳥蓋鳯皇種也桂海虞衡志烏鳯如喜雀色紺碧頸毛雄鷄鬃頭有冠尾垂二弱骨各長一尺四五寸其杪始有毛羽一簇冠尾絕異大略如鳯鳴聲淸越如笙簫然度曲妙合宮商又能爲百虫之音生桂海左右兩江峝中華夷鳥獸考山鳯凰狀如鵞雁嘴如鳯巢兩江深林中伏卵時雄者以木枝雜桃膠封其雌於巢獨畱一竅雄飛求食以飼之子成卽發封不成則窒竅殺之鳥獸續考山鳯喙首如鶴項足率七八尺翅翮過之能吞眾鳥敵人而啄其腦若刀斧然子大如椰甌近時暹羅哪噠挾一以餉盤撿悅之倩巧匠裁爲酤瓴市井誇謂僅見也

附拾遺記周靈王二十三年渠胥國獻虎魄鳯凰髙六尺續齊諧記宣帝以皁蓋車一乘賜霍光悉以金鉸具至夜車轄上鳯皇輙亡去莫知所之至曉乃還後南郡黃君仲北山羅鳥得鳯皇入手卽化成紫金毛羽冠翅宛然具足可長尺餘詣闕上之帝置承露盤上俄而飛去使尋之直入光家止車轄上鄴中記鳯陽門五層樓安金鳯皇二頭石虎將衰一頭飛入漳河防晴日見於水中一頭以鐵釘足今存魏略文帝欲受禪郡國奏鳯凰十三見明帝鑄銅鳯凰方五丈餘置殿前武后紀武后造明堂上爲圓蓋施鐵鳯髙一丈餙以

黃金鄴中記石季龍與皇后在觀上有詔書五色紙著鳯凰口中旣銜詔待人放數百丈緋繩鹿盧轉鳯凰飛下鳯以木作之五色畫之咮腳皆用金宋書王僧綽采蠟燭珠爲鳯凰

鸞

師曠禽經鸞瑞鳥張華注鸞者鳯鳥之亞始生鳯久則五彩變易故字從變省瑞應圖鸞鳥者赤神之精鳯皇之佐雞身赤色亦被五彩鳴中五音肅肅雍雍喜則鳴舞人君進退有度親疎有序則至又心識鐘律律調則至鳴舞以和之山海經女牀山有鳥如翟曰鸞見則天下寧詩含神霧徳化充塞照潤八則鸞臻也唐六典鸞爲大瑞抱朴子昆侖圖云鸞鳥似鳯而白纓聞樂則蹈節而舞至則國安樂其雌曰和埤雅靑鳯爲鸞雌曰和雄曰鸞禽經鸞一曰雞趣首翼赤曰丹鳯靑曰羽翔白曰化翼曰陰翥黃曰土符禮斗威儀天下太平安寧則見其音如鈴巒巒然也周之文物大備法車之上綴以大鈴如鸞之聲也後攺爲鑾埤雅當上古時鸞輿順動此鳥輙集車上雄鳴於前雌應於後後世不能致作和鸞以象之因謂之鸞仗山海經軒轅之國淸沃之野鸞鳥自歌拾遺記堯

在位七十年有鸞雛嵗嵗來集三輔決錄注光武時卒繕治春秋防緯居華陰有大鳥髙五尺雞頭燕頷蛇頸魚尾五色備舉而多靑棲繕槐木旬日不去農太守以聞詔問百僚咸以爲鳯太史令蔡衡對曰凡象鳯者五多赤色者鳯多靑色者鸞多黃色者鵷多紫色者鷟多白色者鵠今此鳥多靑乃鸞非鳯也東觀漢記章帝時王阜爲重泉令鸞止學館阜使公沙疊爲張雅樂舉足垂翅應樂聲而飛舞龍城錄八月望日唐明皇遊月宮見素娥皆皓衣乘白鸞舞於大桂下通典軒渠國多九色鳥其靑多紅少者謂之繡鸞常從弱水西來或云是西王母之禽也白六帖鸞見鏡覩其影謂爲雌必悲鳴而舞範泰鸞鳥詩序罽賓國王一鸞欲其鳴而不能致乃飾以金樊享以珍羞對之愈戚三年不鳴夫人曰嘗聞鸞見則鳴乃懸鏡照之鸞覩影悲鳴中宵一奮而絕禽經注鸞死曰吪禽鳥啄土以瘞藏之漢武內傳西王母曰神仙次藥有靈丘蒼鸞埤雅鸞血作膠可以續弓弩琴瑟之或曰鸞鳯之亞也鸞善鳯善舞

鵬

莊子逍遙篇北溟有魚其名爲鯤化而爲鳥其名爲鵬鵬之背不知其幾千里也怒而飛其翼若垂天之云是鳥也海運則將徙於南溟水擊三千里搏扶揺而上者九萬里幽明錄楚文王好獵有人獻一鷹王見其殊常故爲獵於云夢毛羣羽族爭噬共搏此鷹瞪目遠瞻雲際俄有一物鮮白不辧其鷹便竦羽而升矗若飛電須臾羽墮如雪血下如雨有大鳥墮地度其羽翅廣數十里時有博物君子曰此大鵬雛也天中記昆侖層期國出大鵬飛則蔽日能食駱駝人拾得其翅裁爲水桶說文朋鳥朋及鵬皆古文鳯字也鵬鳥象形鳯飛羣鳥從以萬數故以鵬爲朋黨字格物總論鵬大鳥也經書未聞有言鵬者而言鵬特自南華始文人才士未聞有贊鵬者而贊鵬特自阮修始

孔雀

格物總論孔雀文禽廣益諸州所產髙四五尺許不減於鶴紀聞羅州山中多孔雀羣飛者數十爲偶雌者尾短無金翠雄者生三年有小尾五年成大尾始春而生三四月後復凋與花蕚相榮衰然自喜其尾而甚妬凡欲山棲必先擇有置尾之地然後止焉南人生捕者候甚雨往擒之尾霑雨重不能髙翔人𨿽至且愛其尾恐人所傷不復騫翔也𨿽馴養頗久見美婦人好衣裳與童子防服者必逐而啄之芳時媚景聞管笙歌必舒張翅尾盼睇而舞若有意焉山谷夷民烹而食之味如鵞觧百毒人食其肉後飲藥不能愈病其血與其首觧大毒南人得其卵使雞伏之卽成其腳稍屈其鳴若曰都防土人取其尾者持刀於叢篁可隱之處自蔽伺過急斷其尾若不卽斷廻首一顧金翠無復光彩異物志孔雀自背及尾皆作圓文五色頭戴三毛長寸以爲冠足有距迎晨則鳴相和博物志孔雀尾多變色或紅或黃諭如雲霞其色無定酉陽雜俎孔雀尾端一寸名珠毛僧一阿含經孔雀有九徳一顏貌端正二音聲淸徹三行步庠序四知時而行五飲食知節六常念知足七不分散八少媱九知反覆佛以此諭比丘之行儀也西域傳罽賔國出孔雀續漢書西南夷曰滇池出孔雀又曰西域條支國出孔雀華陽國誌雲南郡出孔雀常以二月來翔月餘而去周書成王時西方人獻孔雀晉公卿贊世祖時西域獻孔雀觧人語彈指應聲起舞宋書孝武帝大明五年新昌軍獻白色孔雀北史玆南土多孔雀羣飛山谷間人取而食之孶乳如雞鶩其王家恆有千餘只博物志孔雀不匹偶但以音影相接便有孕亦與蛇偶又云因雷聲而孕又云鳴上風雌鳴下風而孕紀聞盧肇住在京南海見從事王軒有孔雀一日一奴告曰蛇盤孔雀且毒死矣軒令救之其走卒笑而不救軒怒卒云蛇與孔雀偶耳交州異物志孔雀人拍其尾則舞酉陽雜俎李衛公言孔雀辟惡衍義孔雀不可入目昏翳人眼亦不可不知鹽鐵論南越以孔雀珥門戶魏文帝詔前於闐王山習所上孔雀尾萬枚五色文

彩以爲金根車蓋遙望曜人眼齊書文惠太子織孔雀毛爲裘墨荘漫錄孔雀毛著龍腦則相綴禁中以翠尾作帚掃龍腦嶺表錄異交阯國多養孔雀采金翠毛羽爲扇南蠻盤盤傳盤盤以孔雀羽餙纛嶺表錄異交阯郡人多養孔雀或遺人以充口腹或殺之以爲脯臘人又養其雛爲媒旁施网罟捕野孔雀伺其飛下則牽网橫掩之采其金翠毛裝爲扇拂或全株生截其尾以爲方物云生取則金翠之色不減耳潛書李昉名孔雀曰南容一名孔都防一名文禽事物紺珠摩由邏番稱孔雀

【附鵠】

浮丘伯相經者陽鳥也而遊於陰因金气依火精以自養金數九火數七故稟其純陽也生二年子毛落而黒毛易三年頂赤而羽翮具七年小變而飛薄雲漢復七年聲應節而晝夜十二時鳴鳴則中律百六十年大變而不食生物故大毛落而茸毛生乃潔白如雪故泥水不能污或卽純黒而淄盡成膏矣復百六十年變止而雌雄相視目睛不轉則有孕千六百年形定飲而不食與鸞鳯同羣胎化而產爲仙人之騏矣夫聲聞於天故頂赤食於水故喙長軒於前故後趾短棲於陸故足髙而尾凋翔於云故毛丰而肉疎且大喉以吐故修頸以納新故天壽不可量所以體無靑黃二色者土木之气內養故不表於外也是以行必依洲嶼止不集林木蓋羽族之淸崇者也其相曰瘦頭朱頂則衝霄露眼黑睛則視逺隆鼻短喙則少瞑防頰耳則知時長頸竦身則能鳴鴻翎鵠膺則體輕鳯翼雀尾則善飛背鼈腹則伏產軒前垂後則防舞髙脛粗節則足力洪髀纎指則好翹聖人在位則與鳯皇翔於郊甸【按此經浮丘伯授之王子晉崔文子學道於子晉得其文藏嵩山石室淮南八公采藥得之逐傳於代】古今注千嵗則變蒼又千嵗則變黑所謂也詩疏形狀大如鵞長三尺腳靑黑髙三尺餘赤頂赤目喙長四寸餘多純白亦有蒼色蒼色者人謂之赤頰常夜半鳴淮南子亦云雞知將旦知夜半其鳴髙亮聞八九里雌者聲差下今吳人園囿中及士大夫家皆養之雞鳴時亦鳴譜以州呂四塲者爲佳其聲較他產者更覺淸亮舉止聳秀別有一番莊雅之態別鶴踁黑魚鱗紋呂四產者緑色紋相傳爲呂仙遺種墨客揮犀平涼西有崆峒山乃廣成修道之所山之絕壁有石穴謂之皁洞鶴頂如丹毛羽皆黑日照之金色燦然故其上有金衣亭五雜組朱子詩傳身白頸黑尾然鶴之黑者非尾也乃兩翅之下翅斂則傅於後似尾耳戒庵漫筆鶴初生雄者眼旁別有紅防酉陽雜俎左右腳裏第一指名兵爪抱朴子千嵗之能登木色純白腦盡成骨其末千嵗者終不集也春秋繁露知夜半注水鳥也夜半水位感其生

气則益喜鳴風土記鳴鶴戒露此鳥性警至八月露降流於艸葉上滴滴有聲則髙鳴相警徙所宿處慮有變害也遁齋閒覽鶴能巫步禁蛇故食蛇內典鶴影生禽經鶴以聲交而孕注雄鳴上風雌承下風則孕埤雅雌雄相隨如道士步斗履其迹而孕又曰以聲交而孕劉賓客嘉話錄人言鶴胎生所以賦云胎化仙禽也唐詩記事陳標曰與鸕鷀皆胎化而人以鶴爲仙禽蓋難見而鸕鷀易見貴耳而賤目也墨客揮犀劉淵材迂濶好怪嘗蓄兩客至誇曰此仙禽也凡禽卵生此禽胎生語未畢園丁報曰鶴夜生一卵淵材呵曰敢謗鶴邪未幾鶴展頸伏地復誕一卵淵材嘆曰鶴亦敗道吾乃爲劉禹鍚嘉話所誤談秀州華亭鶴胎生者眞鶴也形體小不食魚蝦惟食稻梁人餧以飯則食之其體大好食魚蝦啄蛇防者鸛合所生乃卵生也食稻梁者𨿽甚馴熟久須飛去惟食魚鰕者不能去耳林洪山家淸事不難相人必淸於而後可以相鶴矣夫頂丹頸碧毛羽瑩潔頸纎而修身聳而正足臒而節髙頗不食煙火人廼可謂之鶴望之如鴈鶩鵞鸛然斯爲下矣養以屋必近水竹給以料必備魚稻蓄以籠飼以熟食則塵濁而乏精采豈鶴俗也人俗之耳欲教以舞俟其餒而寘食於闊逺處拊掌誘之則奮翼而唳若舞狀久則聞拊掌而必起鳥獸續考海鶴大者修項五尺許翅足稱是吞常鳥如餤魚鱔成化間有至漳州者漳人射殺之復有以頂貨者淘河而鋭咮雄大雌乃略小晝啄於海暮宿巖谷間島夷豫以小鏢付月夕則伏於鶴常宿所擇其大者而刺之平旦有五六頭者島夷乃剝其頂售於舶估比至閩廣價等金玉四夷傳大食弼琶羅國出駱駝鶴長六七尺能飛不甚髙食雜物並火或燒赤銅食之生卵如椰子穆天子傳至於巨搜氏巨搜之人乃獻白鶴之血以飲天子漢書王莽以鶴髓漬谷種物相感志鶴糞若污滴石上石則化爲塵粉然活防金書鶴卵煮一枚與小兒食預解痘毒多者令少少者不出

名禽經注露禽鶴也露下則鶴鳴也鶴之馴養於家庭者飲露則飛去祕閣閒談池州道士趙自然常爲詩曰丹歌時引舞或問何名丹歌曰鶴也潛書汲冢書目鶴曰陰羽以其愛陰而惡陽也故易曰鳴鶴在陰思賦過九臯之介鳥注介鳥者鶴也詞林海錯宋李昉畜五禽以鶴爲仙客淸異錄武宗爲頴王時邸園畜禽獸之可人者以繪十玩謂鶴爲九臯處士佩楚軒客談潘昉字庭堅號紫崖有鶴字紫卿內觀日疏晁采有鶴名素素題詩系足以其夫

茅君傳好道者入廟或見一白鶴入帳中鶴者皆是九轉還丹之使

事左傳衛懿公好鶴鶴有乘軒者瑞應圖晉平公皷琴有二八而下銜明珠舞於庭一失珠覓得而走師曠掩口而笑異大興二年冬大雪南州人見二白語於橋下曰今玆寒不減堯崩年也於是飛去張氏家傳張禧字彥祥除燉煌令常有矢集禧庭以甘艸湯洗之傅藥畱養十餘日瘡愈飛去月餘銜赤玉珠二枚置禧防前搜神記噲參行遇鶴被傷乃養之放去至一夜雌雄皆銜明珠以報參其珠鬻數萬緡參家遂富渚宮故事湘東王修竹林堂新陽太守鄭裒進雌於堂其雄者尙在裒宅霜天月下無日不鳴商旅江津聞者墮淚時有野飛赴堂中驅之不去卽其雄也交頸舞翼聞奏鐘磬翻然共舞宛轉低昻妙契節廣五行記帝造儀衛課州縣送羽毛堪氅衣之用者殆無遺烏程有鶴巢髙百尺伐其鶴恐傷子自拔氅毛投於地記事珠衛濟川養六日以粥飯啖之三年識字濟川檢書皆使銜取之無差逸史李衛公遊嵩山見鶴呻吟曰我鳥仙爲樵者傷腳得人血則愈李公觧衣卽刺血曰世間人至少公且未是乃令拔眼毛持往來都下但映眼照之卽知矣李公中路自視乃馬頭也至東洛所遇非少悉非全人皆犬彘驢馬之惟一老翁是人李公言病之意老翁笑下驢宣臂刺血李公得之以塗鶴卽愈謝曰公卽爲明時宰相復當上升相見非遙愼無惰李公謝鶴遂衝天而去永嘉郡記靑田有雙白鶴年年生伏子長大便去惟餘父母一雙在耳精白可愛皆云神人所養朝鮮志知異山中有靑洞惟靑棲息其中王韶之神鏡記榮陽郡西有蘭巖山常有雙鶴素羽皦然日夕偶形翔集傳云昔夫婦俱隱此山年數百嵗化成此忽一旦一爲人所害其一嵗常哀鳴至今響動巖谷莫知年嵗述異記天姥山南峯昔魯班刻木爲一飛七百里後放於北山西峯上漢武帝使人往取之遂飛上南峯往往天將雨則奮翅動揺若將飛奮

鵠述異記鵠生百年而紅五百年而黃又五百年而蒼又五百年爲白壽三千嵗矣莊子鵠不浴而白自然也埤雅鵠善步瑞應圖鵠王者知音樂之節則至黃帝習樂昆侖以舞眾神鵠翔其右南越志寧縣多晨鵠載記石虎時州獻黃鵠雛五泛之於武池頸長一丈聲聞十餘里神異經西海之外有鵠國男女皆長七寸爲人自然有禮好經編跪拜壽三百嵗人行如飛日千里百物不敢犯之惟畏海鵠鵠過吞之亦壽三百嵗人在鵠腹中不死而鵠一舉千里爾雅翼鵠卽是音之轉後人以鵠名頗著謂鶴之外別有所謂鵠故埤雅旣有又有鵠

錦雞

禽經首有彩毛曰山雞注山雉長尾尢珍防之林木之森郁者不入恐觸其尾也雨則避於巖石之下恐濡濕也久雨亦不出而求食死者甚眾禽經腹有采文曰錦雞注狀如鳩鴿膺前五色如孔雀羽出南詔越山中嵗采捕之爲王者冠服之飾山海經鷩雉一名山雞養之禳火災格物總論山雞一名錦雞南越志曽成縣多鵕防鵕防山雞也利距善鬭世以家雞鬭之則可擒也光色鮮明五采燿顏師古漢書注鵔鸃鳥也似山雞而小冠背上黃腹下赤項緑色其尾毛紅赤光彩鮮明今俗呼爲山雞其實非也博物志山雞有美毛自愛其毛終日映水目則溺藻林蛦卽山雞也蛦山棲異魏武帝時南方獻山雞帝欲其鳴舞而無由公子蒼舒令以大鏡著其前雞鑑形而舞不知止遂至死韋仲將爲之賦異平原太守劉邠取山雞毛置器中使輅筮之輅曰髙嶽巖巖有鳥朱身羽翼黃鳴不失晨此山雞毛也裴景仁苻秦書苻健皇始四年冬山雞來入人家棲宿養子而去羣聚傍渭水而遊翔與家雞無異

吐綬雞

倦逰雜錄巴峽中有吐綬雞以其羽毛有白圓防又名眞珠雞嗉藏肉綬長闊數寸紅碧相間極煥爛須遇晴日則向陽擺之頂首先出兩角肉亦二寸許然後徐舒其綬逾時悉斂於嗉下披其毛不復見或有死者割其頸臆間亦無所見鳥獸續考綬雞生而反哺亦名孝雉毎至春夏之交景气和暖頷下出綬帶方尺餘紅碧鮮然頭有翠角雙立良久悉斂於嗉下苕溪漁隱曰廣右閩中亦有吐綬雞余在二處見人多養之不獨巴峽中有也埤雅綬鳥一名鷊亦或謂之吐綬咽下有囊如小綬五色彪炳吐有時風不吐雨不吐有驚懼之虞亦不吐一名避株食之甚美詩謂之防鷊以此或剖其嗉不復有綬防矣禽經頸有防囊曰避株注雉屬出華嶽及盛山中晴暘則頸出彩色作囊遇木則避之故曰避株古今注吐綬鳥一名功曹今俗謂之錦囊楊愼外集吐綬鳥謂之錦帶功曹酉陽雜俎魚復

縣南山有鳥大如鴝鵒羽色多黑雜以黃白頭頰似雉有時吐物長數寸丹采彪炳形色綬因名爲吐綬鳥又食必蓄嗉臆前大如斗慮觸其嗉行毎逺艸木故一名避株鳥六書故埤雅言鷊之大僅如鸜鵒而臆乃大如斗亦不察矣野人有饋於錦囊者大如雞下有錦囊鳴則囊見通誌昆虫略爾雅曰鶾天雞鶾音汗逸周書曰蜀人獻文鶾文鶾者若翚雉按今有吐錦雞蓋雉惟蜀中有之仰日吐錦甚有文彩王氏博古辧古玉多刻天雞紋其尾翅輪如鴛鴦

雉

總論周易離爲雉春秋運斗樞璣星散爲雉禽經雉介鳥也爾雅雉絕有力奮注最健鬭大戴禮雉震呴震也者鳴也呴也者鼓其翼也正月必雷雷不必聞惟雉爲必聞之何以謂之雷則雉震呴相識以雷洪範五行傳正月雷防而雉雊雷通气也蔡邕月

令雷在地中雉性精剛故獨知之應而鳴也禽經澤雉啼而麥齊注澤雉如商庚春季之月始鳴麥平隴也爾雅翼澤雉十步一啄百步一飲因地之墳衍以爲

疆界分而防之不相侵越一界之內要以一雄爲主餘者𨿽眾莫敢鳴雊蟫史易曰離爲雉離火也其體文明性復炎悍故爲雉禮記曰雉性剛而守節周禮云大夫執雁士執雉雉取其有文采而守介也陸佃曰雉死耿介妒壠防疆善鬭𨿽飛不越分界埤雅雉飛若矢一往而墮雉雞也不能逺飛崇不過丈修不過三丈故雉髙一丈長三丈也化書雉不再合信也艸木子雉善聽舊唐書楊烱冕服議華虫者雉身五彩象聖人體兼文明也古今注商髙宗有雉雊之徴章服多用翟故有雉尾扇中和集商人置雉尾於舟中之檣以候陰晴天當晴則尾直竪天將雨則尾下垂覽銀得雉糞則枯西京雜記茂陵文固陽本瑯琊人善馴野雞爲媒用以射雉白六帖媒翳者少養雉子至長狎人能招野雉因名曰媒翳朝野僉載雉被鷹傷以地黃葉帖之晉書武庫封閒甚宻其中忽聞雉雊張華曰此必蛇化也開視之雉側有蛇蛻焉陸禋續水經正月蛇與雉交生卵遇雷卽入土數丈成蛇形二三百年能升騰不入土但爲雉通誌江淮中獸名能能蛇之精冬化爲雉春復爲蛇今吳中不食雉毒故也禮記月令曰孟冬雉入大水爲蜃搜神記千嵗之雉入海爲蜃

名號夏書羽畎夏翟注羽畎羽山之谷也夏翟雉名書日月星辰山龍華虫注華虫鷩雉也曲禮凡祭

宗廟之禮雉曰疏趾注雉肥則足開張漢書注呂后名雉攺曰野雞山堂肆考雉性不處下濕故一名原禽淸異錄錦雞一名九苞奴謂其有文無徳眞鳯皇之奴

詳爾雅伊洛而南素質五彩皆備成章曰翚注翚亦雉屬言其毛色光鮮禽經五采備曰翚亦曰夏翟注雉尾至夏則光鮮也博物志翟雉長尾雨雪降惜其尾棲杪不敢下食往往餓死爾雅鷂雉江淮而南靑質五彩皆備成章曰鷂注卽鷂雉也禽經朱黃曰鷩雉埤雅鷩似山雞而小冠背毛黃項上緑色鮮明胸腹洞赤西山經所謂赤鷩可以禦火者也賦性悍戾憨害飛走如風之猋故潘嶽雲山鷩悍害猋迅已甚也蓋其耿介甚於他雉故周官三公服鷩冕與王后三翟之服異也爾雅鳪【音卜】雉注黃色鳴自呼禽經白曰雗雉爾雅雗雉鵫雉注今白鵫也江東呼白亦名曰雉史記周公居攝越裳氏重譯獻白雉典略白雉熊宗之精出於孟山唐六典中瑞白雉雉白首抱朴子白雉有種南越尢多按地域圖今之九徳則

古之越裳也蓋白雉之所出周成王所以爲瑞者貴其所自來之逺明其徳化所被之廣非謂此爲奇也禽經曰海雉注羽色純黑亦善鬭生海中山島上爾雅鷮雉注卽鷮雞也長尾走且鳴詩疏鷮防小於翟也走而且鳴曰鷮其尾長肉甚美故林慮山下人語曰四足之美有熊兩足之美有鷮埤雅薛宗曰雉之健者爲鷮尾長六尺字說曰從喬尾長而走且鳴則其首尾喬如也爾雅鸐山雉注長尾爾雅南方曰東方曰鶅北方曰鵗西方曰鷷注說四方雉之名賈達左注西方曰鷷雉攻木之工也東方曰雉塼埴之工也南方曰翟雉攻金之工也北方曰鵗雉攻皮之工也伊洛而南曰翚雉設五色之工也爾雅疏防雉一名鵽鳩大如鴿似雌雉防腳無後趾岐尾爲鳥憨急羣飛出北方沙漠地

格致鏡原卷七十七

欽定四庫全書

格致鏡原卷七十八

大學士陳元龍撰鳥【二】

鷴

禽經注鷴白鷴似山雞而色白行止閒暇蕭頴士白鷴賦序白鷴羽族之幽奇也素質黑章爪觜純丹體備冠距頗夫雞翟神貎淸閒不雜於眾禽格物論鷴羽族之耿介者形雞白質黑章尾長四五尺最爲可玩亦有靑有黑西京雜記閩越獻髙帝白鷴黑鷴各一隻帝大悅厚賜之李白集黃山胡公有雙白鷴蓋是家雞所伏自小馴狎了無驚猜以其名呼之皆就掌取食淸異錄武宗十玩圖白鷴爲素先生詞林海錯宋李昉畜五禽以鷴爲閒客

鴈【附鴻】

周書白露之日鴻鴈來鴻雁不來逺人背叛小寒之日鴈北鄕鴈不北鄕民不懷至爾雅鳬鴈醜其足蹼其踵企注腳指間有幕蹼屬相著故曰其足蹼飛則腳根企直故曰其踵企禽經鳱以水言自北而南以山言自南而北注鳱音雁隨陽鳥也冬適南方集於江千之上故字從幹亦音雁中春寒盡雁始北向燕代尙寒猶集於山陸岸谷之間故字從斥方言雁自闗而東謂之鴚【音加】鵞南楚之外謂之鵞或謂之鶬鴚【今江東通呼爲鴚】古今注雁自河北渡江南瘦瘠能髙飛不畏繒繳江南沃饒毎至還河北體肥不能髙飛恐爲虞人所嘗銜蘆長數寸以防繒繳焉物相感志雁陽鳥也飛作八字在天人若張其一則飛行中缺一位也夜宿洲中鴻在內雁在外遞更警備避狐與人之捕已也博物志雁食粟翼重不能飛淮南子雁從風而飛以愛气力埤雅雁行料步側身說郛常言謂雁爲而不及雙謂燕爲雙而不及者蓋雁屬乎陽而燕屬乎陰陽數奇陰數偶如斯而已埤雅雁霜降南翔冰泮北䢐其性惡故中國始寒而北至舊說南翔不過衡山今衡山之旁有峯曰回鴈蓋南地極燠人罕識雪者故雁望衡山而止彚詳注鴈泊江湖洲渚之間動計千百雙者宿其中令單者爲雁奴守圍而警察飛有先後行列秋南而春北鴻乂其大者玉堂閒話鴈宿於沙渚之中大者居中令雁奴圍之南人有采捕者俟其天色陰暗或無月時於瓦罐中藏燭持棒者數人屏气潛行將欲及之則略舉燭便藏之雁奴驚叫大者亦驚頃之復定又如前舉燭鴈奴又驚如是數四大者怒啄雁奴秉燭者徐徐逼之便舉燭則鴈奴懼啄不復動矣乃髙舉其燭持棒者齊入羣中亂擊之所甚多推蓬寤語鴈北歸必銜蘆越闗則輸之淮南子以爲鴈愛气力銜蘆以避繒繳俗傳以爲過海投蘆爲桴以息气力或云輸蘆以供稅然供稅之說誕矣而過海爲桴之說何秋來獨無而春始蘆耶且銜蘆避繒繳之說去或然之不知來時何以爲避倘使上林射雁蘆何能避耶予考雁從風而飛春夏南風故北飛秋冬朔風故南飛秋冬過南食肥體重故借蘆以助風力耳塞北風髙則無事此故投於雁門闗姑識之以俟明者焉儀禮大夫執雁取其候時而行也婚禮下逹納采用雁白虎通摯用雁者取其隨時南北不失其節明不奪

女子之時也漢書武帝太始三年幸東海赤雁作朱雁之歌其辭曰赤雁集六紛員殊翁雜五采文紛員多也六數也翁雁頸也漢書宣帝於西河築世宗廟告祠有五色雁集殿前唐六典朱雁五色爲中瑞文昌雜錄北方有白雁似雁而小色白秋深則來白雁至則霜降河北人謂之霜信杜甫詩云故國霜前白雁來卽此也十三州記上虞有雁爲民治田春銜防艸根秋啄除其穢是以縣官禁民不得妄害此雁犯則有刑無赦也酉陽雜俎臨邑縣有雁翅泊泊旁無木土人至春夏常於此澤羅雁鳥取其翅以禦暑鄧徳明南康記平固縣有覆笥山上有湖周廻數十里有石雁浮在湖中毎至秋天石雁飛鳴如候時也潯陽記廬山頂上有池中有三石雁霜降則飛

鴻格物論鴻似雁而大羽毛純白疑世所稱曰白雁者卽鴻也詩疏鴻鵠羽毛光澤純白似而大長頸肉美如雁又有小鴻大小如鳬色亦白今人直謂鴻也博物志鴻鵠千嵗者皆胎產鴻雁大略相以仲秋

而來賓一同也鳴如家鵞二同也進有漸而飛有序三同也雁色蒼而鴻色白一異也雁多羣而鴻寡侶二異也雁飛不過髙山而鴻薄雲表三異也毛有粗細形有大小博物志鴻毛爲囊可以渡江不漏

鸚鵡

總論山海經黃山及數歷之山有鳥焉其狀如鴞赤喙人舌能言名曰鸚防注鸎防舌似小兒舌孫暢異物志鸚鵡西域靈禽其毛色或蒼緑或紫赤喙曲如鴞而目深行如鴻雀而能效人言故見殊貴格物總論鸚鵡能言鳥有慧性大如鵲朱咮鉤吻翠頂金眼項碧羽赬足翠尾尾長言語音圓滑亦最惜毛羽喜潔淨惡垢污嶺南所產酉陽雜爼鸚鵡能飛眾鳥趾前三後一惟鸚鵡四趾齊分凡鳥下瞼眨上獨此鳥兩瞼俱動似人目淮南子鸚鵡斷舌可使言語能言而不可使長言南州異物志鸚鵡行則以口喙地然後足從之禽經注鸚鵡出隴西能言鳥也人以手撫拭其背則瘖瘂矣北戶錄廣之南新勤春十洲呼爲南道多鸚鵡食木葉榕實凡養之俗忌以手頻觸其背犯者卽多病顫而卒土人謂爲鸚鵡瘴珍珠船南人養鸚鵡發瘴噤戰以徐柑飼之則愈不然必死六度集經菩薩爲鸚鵡王有兩鸚鵡力勢逾眾口銜竹衡以爲車乘王集其上飛止遊戲劉義慶宣驗記有鸚鵡飛集他山山中禽獸輒相貴重鸚鵡自念𨿽樂不可久也便去後數月山中大火鸚鵡遙見便入水濡羽飛而灑之天神言汝𨿽有志意何足云也對曰𨿽知不能救然嘗僑居是山禽獸行善皆爲兄弟不忍見耳天神嘉感卽爲滅火李繁聖蘧廬東都有人養鸚鵡以其慧甚施於僧僧教之能誦經往往架上不言不動問其故對曰身心俱不動爲求無上道及其死焚之有舍利

詳南方異物志鸚鵡有三種靑大如烏臼一種白大如鵞鴞一種五色大於靑者交州巴南盡有之及五色出杜薄州吳詩外國傳扶南東有漲海海中有洲出五色鸚鵡其白者如母雞白六帖晉安帝義熈十四年秋林邑獻白鸚鵡舊唐書貞觀十八年陀洹國獻白鸚鵡毛羽皓素頭上有紅毛數十垂與翅齊珍珠船白鸚鵡大如小鵞亦能言羽毛玉雪以手撫之有粉沾指掌如蛺蝶翅太平淸話白鸚鵡其頂一撮有淡黃色者鳴則頂毛散放如黃葵花謝莊賦序宋元嘉二十一年湘州獻赤鸚鵡詔羣臣爲賦之羣書考索眞宗咸平六年大食國遣使來貢方物及紅鸚鵡妮古錄成化間海南進紅鸚鵡朱衣翠裳宋志建隆二年隴州貢黃鸚鵡上以爲瑞遂作金鸚鵡等旗顧海槎余錄文昌海面當五月有失風飄至船隻不知何國人內載有金絲鸚鵡墨女金條等件天中記貞觀五年林邑獻五色鸚鵡數訴寒太宗付使者歸之酉陽雜俎明皇時有五色鸚鵡能言上令左右試牽帝衣鳥輒瞠目叱吒張燕公有表賀稱爲時樂鳥北戶錄時樂了大略如鸚鵡純緑色格物總論時樂鳥丹首紅臆朱冠祿翼鶯領文背糅以五色與鸚鵡狀亦同而毛尾全異其心聰慧防主報恩尢非凡禽比天下太平有道則見臨海異物志世樂鳥五色頭上有冠丹喙赤足王者有明徳天下太平則見鳥獸續考海鸚哥黑喙緑羽足亦鱉也

名號說文鸚鵡亦云鸚母能言鳥也鸎從鳥鸚聲母從鳥防聲字說嬰不能言已而能言母從人而後能言鐵圍山叢談西甌鸚防初丹喙中黒後丹雌名木侯賢愚經捨衛國中須逹長者家內有二鸚鵡一名律提二名賖稟性慧觧人言語采蘭雜誌河間王琛有妓曰朝云善歌又有緑鸚鵡善語朝云毎歌鸚鵡和之聲若出一琛愛之呼爲緑朝云幽怪錄隋時栁歸舜泛舟巴陵風飄至一處有鸚鵡數十相呼姓字有名武遊郎者有名阿蘇兒者有名武仙郎者有名自在先生者有名踏蓮露者有名鳯花臺者有名戴蟬兒者有名多花子者又云吾乃鳯花臺鳥也明皇雜錄開元中嶺南進白鸚鵡頗聰慧洞曉言辭上呼爲雪衣娘上毎與諸王及貴妃博戲稍不勝左右呼雪衣娘卽飛入局中鼓舞以亂其行列日語曰昨夜夢爲鳥所搏已而果爲鷹所斃之苑中號鸚鵡塜開寶遺事富民楊崇義爲李弇所害架上鸚鵡之明皇封爲緑衣使者付後宮餵養淸異錄武宗十玩圖鸚鵡謂之辧哥詞林海錯李昉名鸚鵡曰隴客

秦吉了

碧雞漫志嶺南有鳥似鴝鵒能言名吉了桂海虞衡志秦吉了如鸚鵡紺色丹觜黃距目下連項有深黃文項毛有縫如人分髮能人言比鸚鵡尢慧大抵鸚聲如兒女吉了聲如丈夫唐防要林邑國有結遼鳥能言勝於鸚鵡黒色兩眉獨黃卽秦吉了也一云形如鸚鵡而色白頂防黃心慧舌巧人言無不通又謂之了出杜箔州唐白居易有秦吉了詞嶺表錄異秦吉了容管廉白州產此鳥大約似鸚鵡觜腳皆紅兩眼後夾腦有黃肉冠善效人言語音雄大分明於鸚鵡以雞子和飯如飼之或云容州有純赤純白色者俱未之見也聞見錄瀘南有畜秦吉了者能人言有夷酋欲以錢三十萬買之其人告以貧將賣爾秦吉了曰我漢禽不願入夷中遂不食而死北戶錄普寜有亷州民赤白吉了各一頭獻於刺史者其赤者尋卒白者久而能言謝氏詩源昔有丈夫與女子相愛以書札相通皆慿一鳥往來此鳥殊解人意至期忽對女子喚曰情急了因名此鳥爲情急了沈如筠詩云好因秦吉了一爲寄深情後人又呼吉了

鴝鵒

考工記鴝鵒不逾濟淮南萬畢術寒臯斷舌使語注寒臯一名鴝鵒埤雅南方鸜鵒裏兒剔其舌端教以語言甚慧禽經曰鸜鵒剪其舌而語是也舊說鸜鵒不逾濟又穴居故春秋夏有鴝鵒來巢以異書也幽明錄五月五日剪其舌端使圓教令學語能人言格物總論鴝鵒似鵙而有幘色純黑金眼穴居鸜字亦作鴝慧鳥也荊楚嵗時記五月鴝鵒子毛羽新成俗好登巢取養之以教其語謂之花鵒酉陽雜俎鸜鵒舊言可使取火效人言勝鸚鵡取其目睛和人乳研滴眼中能見煙霄外物也埤雅鸜鵒以足交而孕酉陽雜俎鸜鵒交時以足相勾促鳴鼓翼如鬭狀往往墜地俗取其勾足爲媚藥畱靑日札鴝鵒食豕肉而瘋古今注鸜鵒一名鳥暄雜錄南唐李主諱煜攺鸜鵒爲八哥王虛中勸孝文鸜鵒亦曰八八兒獨異志晉桓豁鎭荊州有一參軍五月五日采鴝鵒雛剪其舌令學人語經年遂能言後因大防豁出之令徧學座客話有一人患鼻鴝乃遽飛入甕中語與患者無異舉席皆笑山堂肆考宋元祐間長沙郡人養一鸚鵒偶見僧念阿彌陀佛卽隨口稱念旦暮不絕因以與僧久之鳥亡僧具棺以葬之俄口中生蓮花一枝談永叔夢爲鸜鵒飛在上意甚快悅聞楡莢香特異

杜鵑

格物總論杜鵑大如鵲而羽烏三四月間夜啼達旦其聲哀而吻有血田家候其鳴則興農事埤雅杜鵑一名子規苦啼啼血不止一名怨鳥說文所謂蜀王望帝化爲子嶲今謂之子規是也至今巢生子百鳥爲哺其雛尙如君臣云爾雅曰嶲周卽此鳥也禽經注甌越曰怨鳥春分時於林中苦啼自夜達旦血漬艸木凡始鳴皆北向禽經江介曰子規蜀右曰杜宇注望帝杜宇者蓋天精也李膺蜀志曰望帝稱王於蜀時荊州有一人化從井中出名曰鼈靈於楚身死屍反溯流上至汶山之陽忽復生乃見望帝立以爲相鼈靈乃鑿巫山開三峽降丘宅土民得陸居望帝以其功髙禪位於鼈靈號曰開明氏望帝修道處西山而隱化爲杜鵑鳥或云化爲杜宇鳥亦曰子規鳥至春則啼聞者淒惻寰宇記蜀之後主名杜宇號望帝讓位鼈靈望帝自逃後欲復位不得死化爲鵑毎春月間晝夜悲鳴蜀人聞之曰我望帝魂也蜀王本記望帝使鼈靈治水去後與其妻通慙愧且以徳薄不及鼈靈乃委國授之去望帝去時子規方鳴故蜀人悲子規鳴而思望帝禽經注杜宇啼苦則自懸於自呼曰謝豹成都舊事昔有人飲於錦城謝氏其女窺而悅之其人聞子規啼心動卽謝去女恨甚後聞子規啼則怔忡若豹鳴使侍女以竹枝驅之曰豹汝尙敢至此啼乎故名子規爲謝豹老學庵筆記吳人謂杜宇爲謝豹杜宇初鳴時漁人

得鰕曰謝豹鰕市中賣筍曰謝豹筍臨海異物志鷤防一名由鵑春三月鳴晝夜不止音聲自呼俗言取梅子塗其口兩邊皆赤上天自言乞恩至商陸子熟鳴乃得止耳廣雅鷤防鷶子規也雄反騷徒恐鷤防之將鳴兮師古注防鴂字也鷤鴂鳥名買防一名子規一名杜鵑常以立夏鳴鳴則眾芳皆歇楊愼外集子規史作姊歸說文作子嶲華陽國誌作秭歸酉陽雜俎杜鵑始陽相推而鳴先鳴者吐血死嘗有人出行見一羣寂然聊學其聲卽死初鳴先聽者主離別厠上聽其聲不祥厭之之法當爲犬聲應之畱靑日札子規人但知其爲催春歸去之鳥蓋因其聲曰歸去了故又名思歸鳥不知亦爲先春而鳴之鳥史記曆書百艸奮興姊歸先嘷索隱曰子規春气發動則先出野澤而鳴是也

鷓鴣

嶺南錄異鷓鴣吳楚之野悉有嶺南偏多此鳥肉白而脆逺勝雞雉臆前有白圓防背上間紫赤毛其大如野雞多對啼古今注南方有鳥曰鷓鴣其鳴自呼常向日而飛畏霜露早晚稀出有時夜飛則以葉覆其背上燕人亦不知有此鳥也南越志鷓鴣鳥𨿽復東西廻翔命翮之始必先南翥酉陽雜俎鷓鴣飛數逐月如正月一飛而止於窠中不復起矣十二月十二起最難采南人設网取之羅浮志遇暖則相對而啼謂之山鴣本艸鷓鴣鳴云鉤輈格磔又云懊惱澤家又云行不得哥哥異物志鷓鴣形似雌雞其志懷南不北䢐也其鳴云但南不北北戶錄衡州南靈鷓鴣觧嶺南野諸毒及避瘟瘴又一名防禽經隨陽越雉鷓鴣也晉安曰懷南江左曰逐隱采蘭雜記鷓鴣一名內史一名花豸淸異錄嘗展蜀畫鷓鴣於書館江南黃是甫見之曰鷓鴣亦數種此錦地鷗也本艸鷓鴣天地之神取毎月取一隻饗至尊自死者不可食閩部疏鷓鴣斑而善啼可籠畜味美

桐花鳥

朝野僉載劍南彭蜀間有鳥大如指五色畢具有冠似鳯食桐花毎桐結花卽來桐花落卽去不知何之俗謂之桐花鳥極馴善止於婦人上客終席不飛人愛之無所害也寰宇記桐花色白至春有小鳥色蕉紅翠碧相間生花中惟飲其汁不食他物花落遂死人以水飲之或得三四日性多跳擲抵觸便死土人畫桐花鳯扇卽此也湘煙錄桐花鳯小於鳥春暮來集桐花一名収香倒掛又名探花使名物通倒掛鳥卽緑毛麼鳯性極馴好集美人上惟飲桐花汁不食他物身形如雀而羽五色日間聞好香則藏尾翼間夜則張尾翼以放香出成都

鸎

禮記仲春之月倉庚鳴禽經倉鶊黧黃黃鳥也亦曰雀亦曰商庚注今謂之黃鸎黃鸝是也野民曰黃栗畱語聲轉耳其色黧黑而黃故名黧黃詩云黃鳥以色呼也大戴禮有鳴倉庚倉庚者商庚也商庚者長股也說文離黃倉庚也鳴卽生方言黃自闗而東謂之鶬鶊自闗而西謂之黃詩疏黃鳥黃鸝鶹也或謂之黃栗畱幽州人謂之黃鸎齊人謂之搏關西謂之黃鳥當葚熟時來在桑間故里語曰黃栗畱看我麥黃葚熟不亦是應節趨時之鳥或謂之黃袍開元遺事明皇每於禁中見黃鸎呼之爲金衣公子又呼爲紅樹歌童格物總論鸎大勝鴝鵒黒眉尖觜紅腳靑徧身甘艸黃色羽及尾有黒毛相間三四月間鳴聲音圓滑庶物異名疏詩傳黃鳥搏也郭璞云俗呼爲黃離畱東坡謂之黃公七修槁倉庚鳴庚亦作鶊章經曰倉淸也庚新也感春陽淸新之气而初出故名本艸綱目山海經云黃鳥食之不妒楊防止妒論云梁武帝郗後性妒或言倉庚爲膳療忌遂令食之妒果減半爾雅翼荊州每至冬月於田畝中得土堅圓如卵者輙取以賣破之則鸎在其中無復毛羽蓋以土自裹伏而土堅勁春始生羽破土而出玉堂閒話頃年有人取得黃鸎雛養於竹籠中其雌雄接翼曉夜哀鳴於籠外絕不飲啄乃取雛置於籠外則更來捕之人或在前略無所畏忽一日不放出籠其雌雄繚繞飛鳴無從而入一投水中一觸籠而死剖腹視之其腸寸斷髙隱外書戴顒春擕雙柑鬥酒人問何之曰往聽黃鸝聲此俗耳碱砭詩腸鼔吹

燕

總論春秋運斗樞瑤光星防爲鷰夏小正降燕乃睇注燕降下人居睇眄作室記月令鳥至至之日以大牢祠於髙禖注鳥燕也燕以施生時來巢人堂宇而孚乳嫁娶之象也禖氏之官以爲埤雅燕背飛向宿背飛頡頏是也文昌雜錄世言燕子至秋社乃去仲春復來昔年因京東開河岸崩見蟄燕無數晉郗鑑爲衮州刺史鎭鄢山百姓饑餓或掘野鼠蟄燕而食之乃知燕亦蟄耳驚蟄後中气乃出非渡海也輟耕錄白湛淵先生續演雅十詩發揮雲海靑羽中虎海燕能制之海靑俊禽也而羣燕緣撲之卽墜物受於所制者無小大也物相感志博物志云人食燕肉不可入水則爲蛟龍所食天主物簿戴玉之鵲巢於竹與燕同羣蓋燕能識寶酉陽雜俎凡狐白貂防之鷰見之則毛脫或言燕蟄於水底舊說鷰不入室取桐爲男女各一投井中燕必來九章算術五雀六燕飛集於衡衡適平一雀一燕而易處則雀重而燕輕遁齋閒覽燕銜泥避戊巳日故巢固而不傾博物志燕戊巳日不銜泥塗巢此非才智自然得之遁齋閒覽燕惡艾雀欲奪其巢卽銜艾置其巢中燕見艾避去俗傳燕巢人家巢戶內向及長過尺者吉祥也集賢張公毎嵗燕巢正寢其長可容疋練戶悉內向數年遂登庸

名格物總論燕鳥也齊曰燕梁曰乙大如雀而長布翅岐尾巢於屋梁間春社來秋社去故謂之社燕俗呼胡燕爲夏候其作窠喜長埤雅燕之往來避社而嗛土不以戊巳籋口布翅枝尾齊人呼鳦蓋取其名自呼故曰鳦也一名鳥蓋取其色之故曰鳥也一名鷾鴯莊子鳥莫知於鷾鴯嫏嬛記周穆王迎意而子居靈卑之宮訪以至道後欲以爲司徒意而子愀然不悅奮身化作鳥飛入雲中故後人呼鳥爲意而庶物異名疏意怠鳥也莊子東海有鳥名意怠進不敢爲前退不敢爲後食不敢先嘗必取其緒行列不斥而人不害以免於患淮南亦云其爲鳥也翂翂翐翐而似無能引援而飛迫脇而棲古今注鷰一名天女采蘭雜誌昔有燕入人家化爲一小女子長僅三寸自言天女能先知吉凶故至今名燕爲天女物相感志遊波燕也雷效雲海竭江枯投遊波而立泛言江海漧投燕於其中水立漲通雅爾雅本文嶲周燕燕乙陸璣云嶲周子規也燕燕則乙也說文失爾雅之句讀誤以周燕釋嶲按孫炎云爾雅別三名也曰燕燕者古人重言之如詩燕燕於飛漢成帝時謡曰燕燕尾涎涎是也嶲周亦燕名也不知陸璣何據而以爲子規又按呂氏春秋曰肉之美者有嶲燕之翠凡鳥之尾皆曰翠俗曰臎嶲燕殆所謂胡燕蛇燕之合嶲燕二字益信嶲周乃燕之一名本艸紫胸輕小者是越燕胸斑黑聲大者是胡鷰其作巢喜長越燕不入藥用越與漢亦小差耳山堂肆考溽濕爲巢聲多稍小者爲漢燕述異記燕有胡髯者百嵗燕抱朴子千嵗燕巢戶北向其色多白而尾掘取陰榦末服一頭五百嵗田俅子少皥之時赤燕一雙飛集少皥之戶遺其丹書京房易占入山見白鷰其君宜得貴女宋元嘉起

居注元年七月有白燕集於齊郡遊翔庭宇經九月乃去眾燕翼隨有數千叚龍涼州記呂光大安三年白燕遊酒泉郡黑燕列從婁元禮田家雜占紫燕來巢主其家益富此燕與烏燕同而異凡名曰捨鶘兒又名黃腰燕子營巢郤與烏燕絕不相似拾遺記漢時西方貢琥珀燕置之靜室自於室中鳴翔庾仲淮湘洲記零陵山有石燕遇雨則飛如生燕雨止遂化爲石也陶隱居曰越燕多在堂室中梁上作巢胡燕多在檐下作巢格物總論胡燕作巢喜長越燕作巢如椀

燕異拾遺記魏禪晉之歲北闕下有白光如鳥雀之狀時飛翔來去有司聞奏帝令羅之得一白燕以爲神物於是以金爲樊置於宮中旬日不知所在晉書黃初元年未央宮中有燕生雁口爪俱赤此與商紂宋隱同象景初元年又有燕生巨鷇於衛國李蓋家形若鷹吻似燕此羽虫之孽又赤也摭遺唐王榭居金以航海爲業遇風舟破榭附一板抵一洲見翁嫗皆皁服引至宮室見王坐大殿左右皆婦人王皁袍烏冠金花閃閃翁以女妻榭榭問女曰此國何名曰烏衣國也後榭欲回王命取飛雲軒乃烏氈兜子耳令榭入其中閉目少息已至其家梁上雙燕呢喃下視榭乃悟所止燕子國也虛谷閒抄淄靑有一百姓家燕窠累年添接僅餘三尺其燕哺雛旣飛忽有諸野禽飛入庭除漸眾棟宇之上棲息無空隙其家老人罔測災祥顧之甚悶忽以杖擊破燕巢隨手有一白鳯雛長三尺自巢而墮未及於地卽掀然出戶望西南衝天而去諸禽亦應時防逝又一家燕巢中忽然赤色光芒而隱隱有聲若鳴鼓地中日夜不絕望之則有火焰亙天人聚觀其家老人懼偶以杖探燕巢卽有一小赤龍子長尺餘墮下鱗甲炳煥速以裀褥借之焚香禱謝未畢而見一大龍長丈餘自檐屋而入光如列炬爍人瞻視龍徐徐擁其子入自寢室穴屋騰天而去亦不損物然二家不三數年皆隳敗焉

雀

總論春秋運斗樞瑤光星防爲雀崔豹古今注雀一名嘉賓言棲宿人家如賓客彚詳注雀俗呼爲馬婦鳥說文雀依人小鳥也格物總論雀觜頷皆黒通身毛羽褐色尾長二寸許爪趾黃白色四時有子禮月令季秋雀入水化爲蛤酉陽雜俎釋氏書言

雀沙生因浴沙塵受卵埤雅雀頭如顆蒜目如擘椒物之淫者感應經雀皆至夕而不見物人有至夕昏不見物者謂雀盲是也埤雅雀好內反師曠禽經曰雀交不一雉交不再又曰雀以猜瞿今雀俛而啄仰而四顧所謂瞿也陶隱居本艸雀性利陰陽雀屎名白丁香埤雅鳥雀尾翠上有肉髙有穴者名脂鉼鳥雀每引觜取脂以塗翅毛衣則悅澤雨露不能濡古今注雀性多淫泆故一升曰爵所以戒淫之飲家語孔子見羅者所得雀皆黃口也孔子曰黃口盡得大雀獨不得何也羅者對曰黃口從大雀者不得大雀從黃口者易得孔子顧弟子曰君子愼所從周處風土記六月東南長風海魚化爲黃雀吳地記小魚長五寸秋社化爲黃雀吳均續齊諧記楊寶嘗見一黃雀爲螻蟻所困寶食以黃花百餘日毛羽成放之後有黃衣童子拜曰我王母使臣向爲鴟梟所搏賴君拯濟以四白環與寶曰令君子孫潔白登三公後寶生震震生秉秉生賜賜生彪俱爲三公淸異錄李正已被囚執夢云靑雀噪卽報喜也是且果有羣雀啁啾色皆靑蒼至今李族居淄靑者呼雀爲靑喜

詳格物論其種不一有神雀蒿雀突厥雀瓦雀瓦雀出浙東其雌雄相感必一俯一仰山堂肆考瓦雀以其依人在檐澑間爲巢故稱瓦雀春秋考異郵黃帝將起有黃雀赤頭立日旁帝占曰黃者土精赤者火精雀者賞萌余當立禮稽命徴祭五嶽四瀆得其宜則黃雀見述異記周成王元年貝多國人獻舞雀周公命返之尙書中季秋赤雀銜丹書入酆止於昌戶昌拜稽首受後漢書瑯玡董仲爲不其令有赤雀乳防事前桑上民爲作歌頌唐六典禮部注赤雀上瑞白雀中瑞遁甲圖赤雀不見則國無賢白雀不見則無後嗣宋書白雀者王者爵祿均則至南越志增城縣多白雀大如鳩素質凝映墨客揮犀雀有色純白者有尾白者搆巢人家多爲祥瑞余曽見賣藥老人育白雀數枚問何從得之答云雀方出殻未羽時以蜜和飯飼之乃然輟耕錄陳雲嶠云白翎雀生於烏桓朔漠之地雌雄和鳴自得其樂彚詳注朔漠之地無他禽鳥惟鴻雁與白翎雀鴻雁畏寒秋南春北白翎雀𨿽窮冬沍寒亦不易處故元世祖作樂名曰白翎雀開元遺事裴曜卿勤於王政夜看案牘晝決獄訟嘗養一雀毎夜至更初時有聲至五更則急鳴曜卿呼爲知更雀朝野僉載唐甘露之後有鳥大如鳩色如烏雀飛若風聲千萬爲隊時人謂之鵽雀亦名突厥雀若來突厥必至後則無差涯勝覽爪哇國有珍珠雀沙州記寒嶺去太陽州三十里便有雀鼠同穴雀亦如家雀色小白鼠亦如家防色黃而無尾集仙錄天雀亦曰神雀每降則國家當有大福風俗通飛亷神雀能致風雨漢武內傳仙家次藥有昆丘神雀宣記神爵集雍晉灼注大如鷃爵黃尾白頸黒背腹

斑文也後漢書顯宗時有神雀入宮殿冠羽有五采色古今注孝哀帝初元三年防畤殿中有雀五色頭有冠長寸餘大似雀始到時鳥環其旁山堂肆考惠州羅浮山有五色雀有貴人至則先翔集東坡集海南有五色雀常以兩絳者爲長進止必隨俗謂鳯皇云久旱而見輙雨潦則反是拾遺記舜葬蒼梧之野有鳥如雀自丹州而來吐五色之气氤氳如雲名曰慿霄雀能羣飛銜土成丘墳此鳥能反形變色集於峻林之上在木則爲禽行地則爲獸變化無常東觀漢記永元十三年安息國獻條枝大雀卵大如甕舉頭髙八九尺張翅丈餘食大麥畱靑日札漢書安息國有大馬爵廣志曰大爵頭及膺身蹄似槖駞色蒼舉頭髙八九尺張翅丈餘食大麥我朝有鳥大如驢集於南京五鳯樓上想卽此鳥杜陽雜編唐順宗卽位歲拘弭國貢卻火雀一雄一雌色純黒大小似鷰其聲淸殆不尋常禽鳥置於火中火自防去上嘉其異遂盛於水晶籠懸於寢殿夜則宮人持蠟炬以燒之終不能損其毛羽

百舌

山堂肆考百舌又名反舌一名望春一名喚起江南人謂之喚春聲圓轉如絡絲月令注百舌能變易其聲仿百鳥之鳴朝野僉載百舌春囀夏至惟食丘蚓正月後凍開蚓出而來十月後蚓藏而往蓋物之相感也通雅鶷反舌也月令仲夏小暑至反舌無聲先爲

百舌芒種後五日則無聲五月後毛盡脫十月後則藏蟄格物總論百舌鳥蒼毛尖觜形小於鴝鵒能反覆其舌隨百鳥之音故謂之百舌春二三月鳴至五月無聲亦禽也畱靑日札反舌鳥至五月感陰气而無聲歐陽永叔詩百舌子莫道泥滑滑今亦名之曰泥百舌也飲春水而開口飲秋水而閉口故梅堯臣百舌詩一冬常噤黙乘春何多舌周書反舌有聲防人在側

鷦鷯

禽經注鷦桃雀也狀黃雀而小燕人謂之巧婦亦謂之女關東人呼曰巧雀亦謂之巧女喙尖取茅秀爲巢刺以縑麻若紡績爲巢或一房或二房懸於蒲葦之上枝折巢敗巧而不知所托方言桑飛【卽鷦鷯也又名鷦鸚】自闗而東謂之工雀或謂之過嬴或謂之女【今亦名爲巧婦江東呼布母】自闗而東謂之鸋鴂自闗而西謂之桑飛或謂之懱爵【言懱截也】詩疏桃虫今鷦鷯是也防小於黃雀其雛化而爲雕故俗語鷦鷯生雕埤雅桃虫鷦其防鴱說鷦鷯巢於葦苕系之於發性甚巧故俗呼爲巧婦一名工雀一名女匠其喙尖利如錐取茅莠爲巢巢至精密以麻紩之如刺韈然故又名韈雀本艸巧婦鳥主婦人巧吞其卵小如雀在林藪間爲窠窠如小囊袋亦取其窠燒之女人多以燻手令巧

格致鏡原卷七十八

欽定四庫全書

格致鏡原卷七十九

大學士陳元龍鳥【三】

烏

總論春秋運斗樞瑤光星散而爲烏徐整三五歷天地之初有三白烏主生眾烏爾雅烏鵲醜其掌縮注飛縮腳腹下夏小正七月黑鳥浴黑鳥烏也浴謂乍上乍下也禽經哀烏吟夜烏之失雄雌則夜啼管子烏隼之交初𨿽相讙後必相咄埤雅烏傳涎而孕潛確書俗云烏飛翅重知天將雨蓋烏陽物也感陰气而重故俗以此占雨酉陽雜俎烏鳴地上無好聲人臨行烏鳴而前引多喜合璧事世有傳陰陽局鴉經謂東方所著大略先數其聲第一聲卽是甲聲以十干數之辧其聲緩急以定吉凶埤雅烏性極壽三鹿死後能倒一松三松死後能倒一烏說文率烏者系生烏以來之名防【音由】抱朴子取烏之未生毛者以丹和牛肉使吞之至長羽毛皆赤殺陰漧搗服壽五百嵗張勃吳錄彭澤有烏能接丸行者丸飯投之髙下無失潛居錄巴陵鴉不畏人除夕婦女各取一隻以米果食之眀旦各以五色縷系於鴉頸放之視其方向卜一嵗吉凶其占甚多大略云鴉子東興女紅鴉子西喜事臨鴉子南利桑鴉子北織作息甚驗又元旦梳頭先以理其羽毛祝曰願我婦女黰發髟髟惟百斯年似其羽毛故楚人謂女髻爲鴉髻戒庵漫筆邊上老鴉紅嘴紅腳剪舌教之能言亦如鴝鵒詳廣雅純黑而反哺者謂之烏小而腹下白不反哺者謂之雅烏白項而羣飛者謂之燕烏白脰烏也鴉烏鸒也格物總論烏鴉別名種亦繁有小而多羣腹下白者名鴉烏有小觜而白比他烏微小長而反哺其母者名慈烏今有一種大喙及白頸而不能反哺者非慈烏南人謂之雀鳴則凶咎古今注烏一名鷙鳥通俗文白頭烏謂之鶷詩義問有鵯烏雅烏楚烏也爾雅燕烏山烏鳶烏燕白脰烏鸀山烏注鸀似烏而小赤觜穴乳出西方庶物異名疏周禮注烏謂卑居防正義云鸒卑居又名雅烏續博物志以卑居爲楚烏禽經慈烏曰孝鳥長則反哺其母大觜烏否運斗樞烏屬陽陽气仁故反哺禽經烏之巨觜者

善避矰弋彈射曰善警埤雅烏一名鴉其名自呼烏見異則噪故以爲烏霍烏霍嘆所異也今人聞鵲噪則喜聞烏噪則唾以烏見異則噪故輒唾其凶也事物原始雀謂之老鵶南史有朝烏者旦旦集髙昌王殿前爲行列不畏人日出然後散去水經注武周縣火山亦名榮臺其山出雛烏形雅烏純黑而姣好音與之同繢彩紺髮觜若丹砂性馴良而易附弁童幼子捕而執之廣博物志鴉舅似鴉而小黒色觜邊有毛甚勁能逐鴉鴉見避之一名鴉兢宋書白烏王者宗廟肅敬則至拾遺記晉文公焚林以求介之推有白鵶繞煙而噪酉陽雜俎晉時營道縣令何潛之於縣界得烏大如白鶩膝上髀下自然有銅環貫之五行志貞元十八年六月烏集徐州之滕縣嗛柴爲城中有白烏一碧烏一也禮斗威儀君乘木而王其政升平南海輸以蒼烏宋書蒼烏者賢君修行孝慈於萬姓不好殺生則來瑞應圖文王時見蒼烏王者孝悌則至呂覽文王之時赤烏銜丹書集於周社故其色尙赤瑞應圖赤烏武王時銜谷至屋上兵不血刃而殷服拾遺記越王入國丹烏夾王而飛故勾踐得入國也起望烏臺言烏之異也抱朴子熒惑火精生朱鳥朱鳥赤烏也藝文聚古今注所謂赤烏者朱鳥也其所居髙逺日中三足烏之精降而生三足烏何以三足陽數奇也是以有虞至孝三足集其庭曽參鋤三足萃其冠淮南子日中有踆烏注踆蹲止不行謂三足也括地圖昆侖山在弱水中非乘龍不得至有三足神烏爲西王母取食宋書三足烏王者慈孝天地則至古今注成帝河平四年白烏集孝文廟殿下黑烏従之章帝元和二年三足烏集沛國三年代郡髙柳烏子生三足大如雞色赤頭上有角長寸餘和帝元興元年白烏一見廬江足皆赤廣博物志烏千嵗而五色

稱號漢書成帝時禦史府中列柏樹常有野烏數千棲宿其上晨去暮來號曰朝夕烏朝野僉載唐魏伶爲西市丞養一赤觜烏毎於眾人中乞錢人取一文而銜以送伶處日數百時人號爲魏丞烏北夢瑣言崔希喬以仁孝稱其在並州防前叢葦上有小烏如鷦鷯來巢孕卵五色如雞子雛見月餘五色成文大如鵞馴擾閒暇頃之飛翔時歸舊所號兵曹烏淸異錄禮部郎康凝畏妻妻嘗病求烏鴉爲藥而積雪未消難以网捕妻大怒凝渉泥出郊用粒食引致一枚同省劉向賢戲之曰聖人以鳳凰來儀爲瑞君獲此免禍可謂黑鳳凰矣彚苑詳注王元之移蘄州聞啼烏問其名或對曰此名蘄州吳錄巫峽神女廟前有馴鴉客舟將來則迓於數里外舟過亦送數里土人謂之神鴉楊愼外集峽中養鴉雛帶銅錫環獻神名曰烏

法苑珠林波羅柰國有一烏王其烏名曰蘇弗多羅烏王有妻名曰蘇弗舎利赤鳥諭經昔有烏名曰拘耆逰在叢林樹產孺諸子在於樹上

烏異史記武王渡河旣渡有火自上復於下至於王屋流爲烏其色赤其聲魄唐書徳宗時鄭汴二州羣烏皆入田緒李納境銜木爲城髙二三尺方十餘里緒納命焚之信宿如故烏口皆流血演繁露老杜詩曰家家養烏沈存中曰烏者鸕鷀也元微之甞投簡陽明洞有詩曰鄕味有珍蛤家神愛事烏乃知唐俗眞有一正名烏謂爲鸕鷀殆臆度又國史補裴中令節度江陵甞遣軍將譚洪受同王稹往嶺南幹集至桂林館有烏在竹林中稹偶擲石擊中其腦以死防洪受病逗畱於後稹先逹江陵中令疑訝忽夢洪受訴言道爲王稹所殺棄其屍竹林中裴大以爲異亟付獄治稹自誣伏法而洪受乃至始知是烏報讐也此說甚怪然有以知唐俗謂烏能神直至於是則其祠而事之有自來矣

鵲

總論易通卦驗鵲者陽鳥先物而動先事而應見於木風之象爾雅鵲鵙醜其飛也翪注言其飛不能翺翔竦翅上下而已禽經鵲幹鵲也上下風鳴則孕禮記季冬之月鵲始巢淮南子鵲巢知風之所起又幹鵲知來而不知往知來嵗多風則巢於下枝而不知童子探其卵博物志鵲巢開口避太嵗而向太乙此非才智任自然也遁齋間覽鵲有巢木故鷙鳥不能見埤雅鵲知人喜作巢取在木杪枝不取墮地者皆傳枝受卵通鑑太宗貞觀中忽有白鵲營巢於寢殿前槐上共巢合歡如腰鼓酉陽雜俎貞元三年中書省梧桐樹上有鵲以泥爲巢焚其巢可禳狐魅珍珠鵲巢中必有梁崔圓相公妻在家時與姊妹戲於後園見二鵲搆巢共銜一木如筆管大尺餘安巢中眾悉不見俗言見鵲上梁必貴田家雜占鵲巢低主水髙主旱俗傳鵲意旣預知水則云終不使我沒殺故意愈低旣預知旱則云終不使我曬殺故意愈髙禽經靈鵲兆喜墨客揮犀鵲聲吉多而凶少故俗呼喜雀古所謂幹巢是也格物總論鵲聲摣摣然南人聞其噪則喜北人聞其噪則悲未必鵲之知吉凶蓋人自爲之悲喜耳爾雅翼七月七日鵲無故皆髠相傳以爲是日河鼓與織女防於漢東役鵲爲梁以渡故毛皆脫去風土記烏鵲塡河成橋而渡織女天主物簿鵲啄槐實結玊於腦謂之鵲玊此鵲終嵗不復鳴噪𨿽巢而無胎卵又戴玊之鵲巢於竹與燕同羣雜五行書埋鵲一枚溝中辟盜賊姦邪投荒錄番禺人逢端午日采鵲巢中獲兩小石號鵲枕此日得之者佳婦人遇之有抽金解耳璫而償其值者蓋取以爲媚男藥也淮南萬畢術鵲腦令人相思取雌雄鵲各一燔之四道丙寅日與人共飲酒置腦酒中則相思也本艸五月五日鵲腦入術家用覽石得鵲髓則化従鵲鳴在上蝟反不行淸異錄膃肭臍不可多得野鵲久食積功固亦峻蓋家常膃肭臍也庶物異名疏衛象詩鵲血調弓濕未幹則鵲血可以調弓通雅喜鵲曰幹鵲性惡濕故謂之幹王安石以干鵲音防謂健鵲也張華陶景皆謂鵲爲飛駁以其色雜也古今注鵲一名神女奚囊橘柚伯文七月六日過髙唐遇雨宿於山家夜夢女子甚都自稱神女伯文欲畱之神女曰明日當爲織女造橋違命之辱伯文驚覺天已辧色啟視之有羣鵲東飛有一稍小者従窻中飛去是以名鵲爲神女也淸異錄漢州刺史龍驤武人父名碏諱之郡人呼鵲曰不柰何傳燈錄昔如來在雪山芻尼巢於頂上佛旣成道芻尼受報爲那提國王芻尼野鵲子金坡遺事學士院有雙鵲甞棲於西軒海棠枝上毎學士防食必徘徊翔集於玉堂之上略無驚畏因謂之靈鵲或鳴噪必有大詔令或宣召事詳拾遺記圓嶠之山名環丘上有湖方千里多大鵲髙一丈羣飛於湖際銜采不周之粟於環丘之上又周成王二十四年塗修國獻丹鵲孟夏時鵲脫易毛羽聚以爲扇莊子莊周逰於雕陵之樊【樊蕃也逰於栗園】覩一異鵲自南方來翼七尺目大運寸【周一寸】感周之顙而集於栗林拾遺記章帝永寧元年條支國來貢異瑞有鳥名鳷鵲形髙七尺解人語其國太平則鳷鵲羣翔昔漢武帝時四夷賓服有獻馴鵲若有喜樂事則鼓翼翔鳴按莊周云雕陵之鵲蓋其也事物紺珠綠鵲紫鵲宋太宗時見墨客揮犀防峽間有子母鵲比常鵲差大雌防未甞相離虞者必雙得之閉雌於籠中縦防出食食飽輒歸縦雌亦然若雙縦則徑去不復返矣禽經練鵲一名帶鳥俗名壽帶鳥似山鵲而小頭上披一帶雌者短尾防者長尾事物紺珠練鵲似鵲而小尾長色白又名拖白練

鵲異述異記有鵲啣火於淸溪之上鵲化成龍墨子公輸削竹木爲鵲鵲成飛三日不下後漢書張顥爲梁相有山鵲飛翔化爲圓石顥椎破之得一金印文曰忠孝侯印

鳩

禮鷹化爲鳩然後設蔚羅京房占七月鳩化爲鷹埤雅周官羅氏仲春獻鳩以養國老蓋鳩性不噎食之且復助气故也小史集雅鳩方目禽經鳩生三子一爲鶚嚴粲詩緝左傳五鳩備見詩經祝鳩鵓鳩也四牡嘉魚之鵻是也雎鳩關關雎鳩之鳩是也鳲鳩布谷也曹風之鳲鳩是也鷞鳩大明之鷹是也鶻鳩鸒鳩非斑鳩小宛之鳴鳩無食桑葚之鳩是也

祝鳩埤雅祝鳩性壹而孝方言鷱【音臯】其鳩謂之鸊鷱自關而西秦漢之間謂之鵴鳩其大者謂之鳻鳩【鳻音斑】其小者謂之鳩或謂之防鳩【防音葵】或謂之防鳩【防音浮】梁宋之間謂之鷦防詩疏鵻其今小鳩也一名防鳩幽州人或謂之鷱埤雅少皥氏以鳥名官鵻鳩孝故爲司徒主教民籍虞槐賦曰春棲教農之鳥卽鵻是也鵻今鳻鳩也壹宿之鳥壹宿壹於所宿之木一名荊鳩一名楚鳩一名防鳩一名乳鳩一名鵴鳩一名鳩一名防鳩鵻與鳲鳩皆壹鳥也故有屍祝之號爾雅翼詩曰翩翩者鵻毛傳云鵻鳺鴀也一宿之鳥鄭箋云鳥之謹慤者人皆愛之此是謹慤孝順之鳥也庶物異名疏詩傳鵻夫不【音巫浮】也李巡曰今楚鳩也爾雅翼雲頭有贅物之拙者不能爲巢才架數枝往往破卵無巢不能居天將雨則逐其雌霽則呼而返之按此則是鳥孝而不義者得毋以衛母故而暫逐其雌乎廣志楚鳩一名防咷格物論祝鳩防鳩也防鳩一名鵓鳩一名斑鳩一名斑佳有斑者有無斑者有色者有小者有大者本艸斑鳩春化爲黃褐侯秋分化爲斑鵻埤雅斑鳩似鵓鳩而大鵓鳩色無繡項陰則屏逐其匹時晴則呼之語曰天將雨鳩逐婦是也斑鳩項有繡文斑然故曰斑鳩庶物異名疏本艸斑鳩春分則化爲黃褐侯埤雅云鴞大如斑鳩綠色所鳴其民有禍一名黃禍侯鵻所化也田家雜占鳩鳴有還聲者謂之呼婦主晴無還聲者謂之逐婦主雨

鳲鳩爾雅鳲鳩鴶鵴注今之布谷也江東呼爲獲谷禽經鳲鳩戴勝布谷也注防曰鳲鳩戴勝生樹穴

中不巢生爾雅鵖�戴鵀鵀卽首上勝也頭上毛起故曰戴勝而農事方起此鳥飛鳴於桑間云五穀可布種也故曰布谷月令曰戴勝降於桑一名桑鳩仲春鷹所化也物相感志布谷腦骨陳藏器云人之宜夫婦帶之令夫妻愛敬五月五日佩男左女右或置木中其骨自然相隨若生方言鳲鳩【按爾雅卽布谷非戴勝也或云鸇皆失之也】燕之東北朝鮮洌水之間謂之鶝防【福丕兩音】自關而東謂之戴鵀東齊海岱之間謂之戴南南猶鵀也【此亦語楚聲轉也】或謂之鶭鸅【按爾雅說戴鵀下鶭鸅自別一鳥名方言似依此義又失也】或謂之戴鳻或謂之戴勝東齊吳之間謂之鵀自關而西謂之服鶝或謂之鶝又布谷自關而東梁楚之間謂之擊谷詩疏鳲鳩鴶鵴今梁宋之間謂布谷爲鴶鵴一名擊谷一名桑鳩按鳲鳩有均一之徳飼其子旦従上而下暮従下而上平均如一埤雅鳲鳩稭鞠一名搏今之布谷江東呼爲郭公牝牡飛鳴以翼相拂不自爲巢居鵲之成巢韻府鳥名布谷也禽經注鳲鳩雌飛則隨雌止則止雌常在前也蜀謂之拙鳥不善營巢取鳥巢居之𨿽拙而安處也防呼晴雌鳴陰埤雅鳲鳩性壹而慈戒庵漫筆布谷鳥當四五月

插秧時自呼其名分明云布谷布谷因重疊其聲人驟聞之音相近而疑似如雲郭公郭婆又如雲看看火今人遂稱爲看看火鳥亦稱郭公鳥失其本名矣七修槁鷹化爲鳩鷹鷙鳥也鷂鸇之屬鳩卽今之布谷章經曰仲春之時林木茂盛又喙尙柔不能捕鳥瞪目忍饑如癡而化故名曰鳲鳩六書故斑鳩差小者頸有白斑聲若曰布谷又謂勃姑又謂步姑戒庵漫筆鵓鴣有綠色者毛羽如鸚哥可愛然不常有又鵓鴣自呼其名聲後儼有開溝二字者必有大雨甚驗埤雅戴勝一名戴鵀頭上有毛花成勝故曰戴勝也

方言曰鳲鳩自關而東謂之戴鵀似誤蓋鳲鳩布谷也按今男事興而布谷鳴女事興而戴勝鳴則鳲鳩與戴勝異郭知唐韻戴勝別名

鶻鳩爾雅鶌鳩鶻鵃注似山鵲而小短尾靑黑色多聲今江東亦呼爲鶻鵃埤雅左傳曰鶻鳩氏司事先儒云鶻鳩春來秋去故爲司事一名鳴鳩月令所謂鳴鳩拂其羽者是也一名鷽鳩莊子所謂蜩與鷽鳩笑之者是也蓋此似山鵲而小釋鳥曰鷽山鵲也故此一名鷽鳩又其短尾靑黑色多聲故此一名鳴鳩也說文鳴鳩奮其羽直刺上飛數十丈入雲中詩疏鳴鳩今雲南鳥大如鳩而黃啼鳴相呼不同集謂金鳥或云黃當爲鳩聲轉故名移也又云鳴鳩一名爽又云是鸇埤雅鶻鳩性食桑葚然過則醉而傷其性喜朝鳴故

又名鶻嘲

雎鳩爾雅雎鳩王雎注雕今江東呼之爲鶚好在江渚山邊食魚毛詩傳曰鳥摯而有別禽經王雎雎鳩魚鷹也注毛詩曰王鴡摯而有別多子江表人呼以爲魚鷹雌防相愛不同居處詩之國風始闗雎也亦曰白鷖亦曰白鷢詩疏雎鳩大小如鳩深目目上骨露出幽州人謂之鷲通誌雎鳬多在水邊尾有一點黑或曰狀似鴛鴦陰陽自然變化論雎不再匹虫魚圖雎鳩在河州爲偶更不移處蓋鶚性好跱故每立更不移處所謂鶚立義取諸此

各種鳩爾雅鷑鳩鵧鷑注小黑鳥鳴自呼江東名爲烏鵙張與袁紹書殷湯有白鳩之祥瀛涯勝覽爪哇國有防鳩綠鳩

鴿

埤雅鴿喜合凡鳥皆防乘雌惟此鳥雌乘防格物總論鴿數種有白鴿黑鴿或白與黑二色相雜亦間有紫色者有靑色者人家多蓄之翔集屋間又一種野鴿色純靑不可馴狎人多捕而食之山堂肆考鴿亦鳩其頸若癭其色有二十餘種而銀合海鹽倒插點子毛腳鳳髻黑夜逰等則其名也皆兩兩相匹不雜交毎孕必二卵伏十八日而化釋法顯佛國記鴿名波羅越開元遺事張九齡少年時家養羣鴿毎與親知書信往來只以書系鴿足上依所教之處飛往投之九齡目之爲飛奴淸異錄南唐王建封不識文義族子有動植防俾吏錄之其載鴿事以傳寫誤謬分一字爲三變而爲人日鳥矣建封信之毎人日開筵必首進此味淸異錄豪少年尙蓄鴿號半天嬌人以蠱惑過於嬌

女妖呼爲插羽佳人彚苑詳注鵓鴿其毛羽色於禽中品第最多如毛腳鳳髻綫眼錦背皆其名六度集經菩薩爲鴿王酉陽雜俎大理丞鄭復禮言波斯舶上多養鴿鴿能飛行數千里輒放一隻至家以爲平安信珍珠藍田山眞悟寺髙僧冩涅槃經羣鴿自空中銜水添硯曲洧舊聞韓玊女丞相喜事口腹毎食必殫極精侈性嗜鴿必白者而後食或以他色者紿之輒能辧其非世以爲異天中記蜀有蒼鴿狀如春花隋書楊素見赤鴿映髙二尺戒庵漫筆浦城有石鴿大如靑蛙待客最貴之物龍遊謂之石鴨

鶉

春秋運斗樞機星散而爲鶉禽經鴽鶉野則義豢則搏注月令曰田鼠化爲鴽關東謂之鶉蜀隴謂之循在田得食鳴相呼夜則羣飛晝則艸伏馴養之久見食相搏鬭也爾雅疏鶉防屬一名鷯其防名鶛其牝名痺大戴禮三月田鼠化爲鴽鴽鵪也變而之善故盡其

辭也鴽爲鼠變而之不善故不盡其辭也本艸素問曰鴽鶉也似鴿而小今說文注鴽曰鴾母蓋靑州呼防【音安】鶉爲鴾母呂覽注鴽靑州謂之鴾母周雒謂之鴽幽州謂之防埤雅鴳鴽屬也其品中膳羞內則所謂雉鶉鴳是也小史集雅鷃旋目事物紺珠防鶉初生時名羅鶉初秋時名早秋中秋後名白唐埤雅鶉無常居而有常匹俗言此鳥性淳憃不越橫艸所遇小艸橫其前卽旋行避礙淸異錄鶉之爲性聞同之聲則至熟其性必求其鶉之善鳴者誘致則無不自號引鶉爲長生网筆談古人取象不必大物天文家朱鳥乃取象於鶉故南方朱鳥七宿曰鶉首鶉火鶉尾是也鶉有兩種有丹鶉有白鶉此丹鶉也色赤黃而又鋭上禿下夏出秋藏飛必附艸皆火也或有魚所化者魚鱗虫龍火之所自生也甘氏星經鳥之鬭竦其尾鶉之鬭竦其翼五雜組江北有鬭鵪鶉甚小而馴出入懷袖視鬭雞又似近雅鶉𨿽小然最勇健食粟者不過再鬭食穄者尢耿介一鬭而決故詩言鶉之奔奔言其健也此物至微而上應列宿與朱雀武靈異之物同列有不可解者一云鳳鶉火之禽天文之鶉蓋指鳳也非鵪鶉之鶉未知是否艸木狀短頭細黃魚以九月中因秋風而變成鶉圃吏捕取以鹽炙食滋味肥羙出交阯合浦郡談苑至道二年夏秋間京師鬻鶉者積於市門皆以大車載而入鶉才直二文是時雨水絕無蛙聲人有得於水次者半爲鶉半爲蛙列子云蛙變爲鶉事不謬矣淸異錄鶉捕之者多論网而故雌防羣子同被鼎俎世人文其名爲族味庚溪詩話蔡元長京旣貴享用侈靡喜食鶉毎預蓄養之烹殺過當一夕夢鶉數千百訴於前其一鶉居前致辭曰食君廩中粟作君羮中肉一羮數百命下箸猶未足羮肉何足論生死猶轉轂勸君宜勿食禍福相倚伏

鳶

格物總論鳶鴟陶居云卽俗人呼爲老鴟者與雕鶚並相似而大極善飛騰江湖間捕魚食之禽經注風禽鳶越人謂之風伯飛翔則天大風埤雅鳶鴟也摩風回翔故其飛也翔曲禮曰前有塵埃則載鳴鳶鳶鳴則將風故也今人乘風放紙鳶鳶輒引絲而上令小兒張口望視以內蓋仿於此禽經注鳶不善搏擊貪於攫肉也詩云鳶飛戾天鮑照曰寒鴟嚇雛禽經朱鳶不攫肉白六帖永和元年白鳶見博物志漢舊事綦國送鳶卵給太官

防

記月令仲夏之月防始鳴大戴禮五月鴂則鳴鴂者百鷯也鳴者相命也禽經鶗鴂鳴而艸衰注爾雅謂之防防伯勞也狀鶷鶡而大左傳謂之伯趙方言曰雞鳴則艸衰呂覽注仲夏陰作於下陽於上伯勞夏至後應陰而殺蛇磔之於而鳴於上曹植集侍臣曰世間惡伯勞之聲敢問何謂也王曰昔尹吉甫用後妻之讒殺孝子伯奇吉甫後悟追傷伯奇出遊於田見鳥鳴於桑其聲噭然吉甫動心曰伯奇乎鳥乃撫翼其音尢切吉甫乃顧曰伯勞乎是吾子棲吾輿非吾子飛勿居鳥尋聲而棲其蓋歸入門集於井幹之上向室而號吉甫命後妻載弩射之遂射殺後妻以謝之故俗號伯勞埤雅防以五月鳴應陰气之動陽气爲仁義陰气爲殘賊伯勞殘害之鳥也其聲防防故其音名云釋鳥云鵲防醜其飛也翪言其飛不能翺翔竦翅上下而已許愼說文以爲翪斂足也丹鉛總錄月令防始鳴左傳謂之伯趙樂府謂之百勞易林曰防必單棲鵹必匹飛此鳥好只飛未嘗雙性亦能擊搏鷹集於林則盤旋鳴聒俟鷹飛輒擊之俗呼爲鳳皇皁言百鳥畏之也通雅防別名姑惡夏小正作伯鷯詩疏作博勞郭注爾雅云防似鶷鶡而大張華注禽經云伯勞似鴝鵒鴝鵒喙黃伯勞喙黑顏師古注漢書以防爲子規方言謂防爲鶡鴠陳正敏遁齋閒覽謂防爲梟李肇國史補謂防爲布谷楊愼丹錄謂防爲架犁鷑鳩郭說則似今苦鳥智按諸說當以郭說爲正卽今之苦吻鳥也如鳩黑色以四月鳴其鳴曰苦苦又名姑惡俗以婦被姑苦死而化東坡自注姑惡詩曰水鳥東坡亦誤古今諺鄭志道諭俗編云伯勞食母代代相成此則因遁齋謂防爲梟伯勞哉伯趙卽伯勞之聲古語相近而譌埤雅舊說防善制蛇鳴則蛇結従曰防鳴在上蛇盤不動酉陽雜俎百勞相傳伯奇所化取其所踏枝鞭小兒能令速語南人雲母有娠乳兒兒病如瘧惟防毛治之覽金得伯勞之血則昏淮南萬畢術伯勞守金人不取注伯勞之血以塗金人不敢取物相感志五月五日中捕伯勞鳥陰漧置金上金爲石也

鷸

禽經鷸有文而貪注鷸狀鷰紺色錯出有文色水際伺蚌出啄食之反爲蚌所持死水中不知所食以爲害左傳曰聚鷸爲冠是也埤雅鷸一名述似燕紺色知天將雨之鳥也義訓曰鷸紺燕知風則啼本艸鷸如鶉色蒼喙長在泥塗間作鷸鷸聲村民云田雞所化亦防鶉正韻鷸有三種一曰大鳥國防謂之啄蚌天將雨鷸知之逸書曰知天文者冠鷸冠以其知天時也一曰翠鳥曰鷸一曰赤足黃文曰鷸左傳鄭子臧好鷸冠是也

鴇

詩疏鴇鳥似雁而虎文連蹄性不樹止樹止則爲苦故以諭君子従徵役爲危苦也酉陽雜俎獨豹鴇也遇鷙鳥能激糞射之糞著毛悉脫埤雅郭曰鴇似雁無後趾毛有豹文一名獨豹說文曰肉出尺胾焦貢易林曰文山鴻豹肥腯多脂蓋言此也閩諺曰鴇無舌庶物異名疏鴇一名鴻豹謂鴇能食鴻也陸佃云鴇性羣居如雁而有行列性最淫逢鳥則與之交其字畫七十鳥爲鴇爲其多鳥相交之故也今俗呼娼母曰老鴇曰鴇兒取此

防

爾雅釋鳥防斲木郭注口如錐長數寸常斲木食虫因名異物志防鳥舌長五寸有大有小有褐有斑褐者是雌斑者是防又有靑黑者頭有紅毛生山中土人呼爲山啄木大如鵲埤雅防鳥善爲禁法能曲爪畫地爲印則穴之塞自開飛則以翼墁之今鼠竊用其印以發扄鑰古今異錄啄木本雷公采藥吏化爲此鳥聞見後錄啄木巢樹穴中人或塞之能以嘴書符其

塞自去埤雅舊云防鳥取蠧於深以舌銛之舌長於咮杪有鍼刺續博物志啄木遇蠧以嘴畫樹成符而蠧自出潛書啄木舌可作穿拍板繩埤雅說文曰齒蠧也以相攝故啄木愈之七修槁異物志謂啄木大如雀喙與足背皆靑與今所見相符但形大於雀而時有紅嘴者及見王元之詩曰淮南啄木大如鴉頂似仙堆丹砂則形色又異之矣後讀爾雅翼方知有兩種大者頂有紅毛謂之山啄木然以色靑者爲主故內經載靑綠之羽虫是也

桑扈

爾雅桑鳸竊脂注俗謂之靑雀觜曲食肉好盜脂膏因名云爾雅春鳸鳻鶞夏鳸竊秋鳸竊藍冬鳸竊黃桑鳸竊脂鳸竊丹行鳸唶唶宵鳸嘖嘖注諸鳸皆因其毛色音聲以爲名竊藍靑色崔實正論夏扈趣耘鋤卽竊脂亦呼獲谷丘庭光兼明書釋鳥云桑鳸竊脂郭云俗謂之靑雀觜曲食肉好盜脂膏食之因以爲名也明曰非也按下文云夏鳸竊秋鳸竊藍冬鳸竊黃鳸竊丹豈諸鳸皆善爲盜而偸竊黃丹藍者乎蓋竊之言淺也竊者淺黑色也竊藍者淺靑色也竊黃者淺黃色也竊丹者淺赤色也竊脂者淺白色也今三四月間采桑之時見有小鳥色眼下正白俗呼白鵊鳥是也以其采桑時來故謂之桑鳸而郭注謂竊脂爲盜脂肉一何謬哉埤雅釋鳥云桑扈竊脂鷯剖葦此桑扈之一種也桑扈竊脂扈竊丹此桑扈之一種也蓋對剖葦言之則竊脂者所謂靑質觜曲食肉好盜脂膏者是也對竊丹者言之則竊脂者所謂素質其翅與領皆鶯然而有文章者是也竊毛皆謂淺毛則夏扈竊言淺黑秋扈竊藍言淺靑冬扈竊黃言淺黃扈竊丹言淺赤桑扈竊脂言淺白固其理也

鷹

春秋運斗樞瑤光星散爲鷹易通卦驗鷹者鷙殺之鳥禮月令七月鳩化爲鷹然後設羅网季夏鷹乃學習注雛學數飛月令孟秋鷹乃祭鳥注欲食鳥先殺鳥不食似人祭先代爲食之人也月令仲春之月鷹化爲鳩注鷹化爲鳩喙正直不鷙搏也鳥獸續考古人釋鷹化鳩但以搏擊者爲鷹不搏擊者爲鳩鳩者鳥之總名也余嘗問司鷹之職者寶赤言鷹之甚眾惟角雕黃者以鷹名然角雕有二種一種兩腳有毛一種兩腳無毛名鷺鶿角鷹雕鷹角鷹食麞鹿等獸黃鷹食水鴨雉雞之屬各隨其力以相吞啖其防者小雌者大雛者易視他禽蒼者量力求食故養鷹者喜雛與雌也養鷹鸇者其相語謂之防潄防音以麥反三館書有防潄三卷皆鷹鸇法度具有醫療之術廣志有雉鷹有菟鷹一嵗爲黃鷹二嵗撫鷹三嵗靑鷹胡鷹麞埤雅鷹一名鷞鳩一嵗曰黃鷹二嵗曰鴘鷹三嵗曰鶬鷹鴘次赤也頂有毛角防起今通謂之角鷹格物總論鷹鷙鳥金眼鉤觜鐡爪劍翮善攖搏軍中多養之禽經鴘曰鵕注鷹色蒼黃謂之鴘廣雅曰鴘鷹二嵗色也通雅在西南夷中者曰鷲鷹頭有三角曰角鷹羅願謂在北曰鷹在南曰鷂非也鷂小於鷹卽所謂鸇隼也酉陽雜俎鷹相同雕惟欲尾長翅短爲異耳異傳漢武帝時西域獻黒鷹得鵬雛東方朔識之天中記齊王髙洋天保三年白鷹一聫不知所得之處合身毛羽如雪目色紫爪之本白向末爲淺鳥之色蠟脛並黃當時號爲金腳蘇頲雙白鷹贊序開元乙卯嵗東夷君長貢白鷹一雙皆皓如練色斑若防章積雪全映飛花碎所謂金气之英瑤光之精髙髻偉臆長距秀頸奮而鋭堅剛則厲摩天絕海雷擊飈逝觀其行時令順秋殺指麾應捷顧盼余防當落鵬之賞蔑仇鷂之敵實稀代之尢也唐防要貞元十一年二月同州進五色鷹埤雅鷹善立酉陽雜俎鷹巢一名菆【音鄒】鷹呼菆子者雛鷹也天中記取鷹法七月二十日爲上時內地者多塞外者殊少八月上旬爲次時八月下旬爲下時塞外鷹畢至矣五雜組教鷹者先縫其兩目仍布囊其頭閉空屋中以艸人臂之初必怒跳顚撲不肯立久而困憊始集臂上度其餒甚以少肉啖之初不令飽又數十日眼縫開始聫其翅而去囊焉囊去怒擈如初又憊而馴乃以人代臂之如是者約四十九日乃開戶縦之髙飛半晌羣鳥皆伏無所得食方以竹作雉形置肉其中出沒艸間鷹見卽奮攫之遂徐其縧焉習之旣久然後出獵擒縦無不如意矣鷹畏靑糞沾其身則肉爛毛脫獵時密迹其後略捎之卽逺逝靑輒飛糞濺之長至數尺如是再三糞漸微以至盡卽爲鷹擊矣物之以智相制也西京雜記茂陵少年李亭好馳逐鷹鷂皆爲佳名鷹有靑翅黃眸靑冥金距之屬幽冥錄楚文王好獵人有獻鷹爲獵於云夢煙燒漲天毛羣羽族爭噬競搏此鷹瞪目雲際無搏噬之志俄而雲際有物凝翔鮮白不辧其形鷹便翮而升須臾毛墮若雪血下如雨有大鳥墜地度其兩翅數十里眾莫能識有博物君子曰此大鵬雛也北齊書後主驕縦無度諸濫得富貴者將數萬人鷹犬乃有儀同之號廣博物志齊後主封鷹霄郡君淸異錄葛従周養一皁鷹甚鷙謂之黑漫天國史補唐申王有髙麗赤鷹岐王有北山黃鶻皆俊健無敵每上出獵則擎在駕前明皇賜號決云兒廣博物志一種似鷹而小蒼色能逐鷹名鷹舅亦名鷹競墨客揮犀鼓山有老僧云曽登靈源洞見一禽自海上至身大如牛翼廣二丈餘下於疃間低飛掠食俄攫一羖羊乃望海而去識者云是虎鷹能捕捉虎豹五雜組虎鷹能擒虎豹亦展沙瞇其目虎畏之逺望輒妥首藏匿今北方鷙鳥如雕者亦能搏麞鹿食之鷲則彌大能攫牛虎矣山堂肆考有鳥八九月間自海外來身尾俱短毛羽褐色眼圓睛黃頭酷似貓頭兩旁有毛豎起似兩耳足爪似鷹名貓頭鷹松江府誌有鳥名刺毛鷹肥羙土人亦珍之出西北山野間

鶻【附隼】

鳥獸續考鶻有二種海東靑名白鶻一種玊爪一種黑爪有鴉鶻有金眼鴉鶻有鶻海東靑與金眼鴉鶻皆能以小擊大食天鵞鶿防之屬鴉鶻食鴻雁鵲鴉鷗鷺之屬鶻食貍等獸明一統志北山夷產海靑鳥小而捷能擒天鵞然羣燕擈之則墜亦謂之海東靑爪白者尢異五國城東出禽經骨曰鶻埤雅鶻拳堅處大如彈丸俯擊鳩鴿食之鳩鴿中其拳墜空中卽側身自下承之捷於鷹隼又鶻相同雕惟頭欲小頂臆欲圓旋毛欲深咮欲側薄而短小爲異栁州集有鷙曰鶻者穴於長安薦福浮圖冬日之夕必取鳥之盈握者完而致之以燠其爪掌左右而易之旦則執而上浮圖之焉縦之延其首以望極其所行往必背而去焉茍東矣則是日不東逐朝野僉載滄州東光縣寶觀寺常有蒼鶻集重閣毎有鴿數千鶻冬中毎多取一鴿以暖足至曉放之而不殺自余鷹鶻不敢侮之埤雅舊言鶻有義性杜甫賦義鶻行朝野僉載太宗養一白鶻號曰將軍取鳥常驅至於殿前然後擊殺故名落雁殿上恆令送書従京至東都與魏王仍取報日往返數回亦陸機黃耳之徒歟東齊記事範蜀公見二鶻擲卵相上下接之蓋習飛也其胎教之意乎

隼周易王用射隼於髙墉之上孔頴逹注隼者貪殘之鳥鸇鷂之屬詩疏隼鷂屬也齊人謂之擊徵或謂之題肩或謂之雀鷹春化爲布谷者是也此屬數種皆爲隼格物總論古人以鷙擊之鳥通呼曰隼考異郵陰陽气貪故題肩擊宋均注題肩有爪芒爲陰中陽故擊殺也儀禮注正鳥名齊魯之間名題肩爲正鳥之捷者譚峭化書隼憫胎義也注凡擊物遇懷胎者釋之剡子虎之搏噬疑隼之搏噬準故準於文従水従隼今鷹之搏噬不能無失獨隼爲有凖故其毎發必中而古制字者以此

鷂【附鸇】

禽經了曰鷂爾雅鷣負雀注鷂也善捉雀列子鷂之爲鸇鸇之爲布谷布谷又爲鷂也西京雜記茂陵李亨有従風鷂飛鷂廣雅鶙鵳鷸子籠脫鷂也雜俎鷂子兩翅各有復翎左名撩風右名掠艸帶兩翎出獵必當宣室志薛嵩鎭魏時有人持鷹來鄴市之有東夷人請以繒百餘段爲直曰此海鷂也能辟蛟螭患先是鄴城南陂蛟常爲人患鄴人遂持往海鷂忽投陂水中頃之乃出得一小蛟旣出食之且盡自是鄴再無其患

鸇詩疏晨風一名鸇似鷂靑黃色燕頷鉤喙向風搖翅乃因風飛急疾擊鳩鴿燕雀食之禽經曰鸇注晨風也向風揺翅其回迅疾狀雞色靑摶燕雀食之左傳云若鷹鸇之逐鳥雀禽經奪曰注如鸇而小者其脰上下亦取鳥雀如攘奪也

雕【附鶚】

埤雅顏氏云雕一名鷲其翮可用爲箭羽蓋雕隼六翮皆乘風輕勁故堪以爲箭羽禽經曰雕以周之鷲以就之禽經竊曰雕埤雅雕能食艸似鷹而大黑色俗呼皁雕一名其飛上薄雲漢昔之相雕者以爲雕首欲長而額狹頂平領大項後毛磔生勁疾目睛大滿臉長眸子小而近前主明慧爪近肉麤圓其末纎細主多力蹠平濶主巧捷不夭鼻大主長飛不乏膝骨大如蒺藜實者上相骨小無圭角者下也指節大肉少分成十字上相骨節細平者下也純金色靑者上相淺黑者下也叢林色靜白者上相黑膩者下也封厚而管粗者上相細薄者下也背偃而溝深者上相隆起者下也臆圓跌爲上相側狹爲下相尾狹厚爲上相濶軟爲下相今大雕翺翔水上扇魚令出沸波攫而食之一名沸河淮南子所謂鳥有沸波卽此是也物相感志雕毛能食諸鳥羽如羣錯艸中有雕毛必眾鳥毛羽自落地穆天子傳舂山爰有靑雕執犬羊食豕鹿山海經景山多鷲黑色多力南山有羌鷲黃頭赤目五色皆備南史鷲鳥波斯土山中有之噉羊爲土人患林邑國記西南逺界有靈鷲鳥能知吉凶覘人將死食屍肉盡乃去家人取骨燒爲投之漲海北史齊斛律光嘗従文襄於洹橋校獵云表見一大鳥射之正中其頸形如車輪旋轉而下乃雕也造化權輿鷹鶚之子或爲雕通典老雕入海化爲珬卽珂也一曰馬珂螺書蕉至正時史官熊太古經上都過雕窠站站吏指

站後山上一穴云往年雕窠其中生三卵一爲犬一爲蛇心切疑之後於托克托丞相家見一犬坐客咸指此犬爲雕窠所生則知向者所聞不爲異也

鶚禽經鷙鳥之善搏者曰鶚注鶚大人見而悚愕也漢書鄒陽鷙鳥累百不如一鶚孟康注鶚大雕也

如淳注鷙鳥比諸侯鶚比天子師古注鷙擊之鳥鷹鸇之屬也鶚自大鳥而鷙者耳非雕也造化權輿楚鳩生鶚蒼頡解詁鶚金喙鳥也見則天下兵能擊殺麞鹿李華鶚執狐記異鳥擊丰狐於中野雙睛耀宿六翮垂云猶雷馳厲若霜殺吻決肝腦爪刳腎膓昻藏自防倐焱而逝問名於耕者對曰此黃金鶚也

鶡

山海經煇諸之山其鳥多鶡注鶡似雉而大靑色有毛勇健鬭死乃止出上黨也禽經鶡毅鳥也毅不知死注狀雞首有冠性敢於鬭死猶不置是不知死也左傳鶡冠武士戴之象其勇也曹植鶡賦序鶡之爲禽猛气其鬭終無勝負期於必死晉書鶡鳥形鷂而微黑性果勇上黨貢之趙武靈王以表顯壯士至秦漢猶施之武人埤雅鶡似雉而大黃黑色故其名曰褐而鶡賦云黃之勁羽也有毛角專塲健鬭鬭死不卻蓋鷙鳥之暴疏者毎所撮應爪摧碎亦愛其黨郭鶡贊所謂疇被侵𨿽死不避古者令武士冠之實取諸猛也

格致鏡原卷七十九﹤子部﹐類書類﹐格致鏡原﹥

欽定四庫全書

格致鏡原卷八十

大學士陳元龍撰鳥【四】

鷗

禽經鷗信鳥也信不知用注鷗水鳥如鶬鶊而小隨潮而翔迎浪蔽日曰信鷗食小魚鰕之屬𨿽潮至則翔水向以爲信反爲鷙鳥所擊是知信而不知所以自害也埤雅鷖鳧屬蒼黑色鳧好沒鷖好浮故鷖一名漚列子曰漚鳥之至者百往而不止今字從鳥後人加之也蒼頡解詁曰鷖鷗也生藕葉上今鷗一名水鴞形色似白鴿而羣飛格物總論鷗水鳥色白數百爲羣多在漲海中隨潮上下常以三月風至乃還洲嶼頗知風雲若羣飛至岸必風海語海鷗似鵞而大不識人舶過常集人肩頂人輙捕而烹之海物異名記鷗之別羣鳴喈喈隨潮往來謂之信鳧淸異錄隋宦者劉繼詮得芙蓉鷗二十四隻以獻毛色如芙蓉帝甚喜置北海中曰鷗字三品鳥宜封碧海舍人淸異錄鄭遨居有髙士問何以閱目對曰不注目於婆娑兒卽側耳於鼓吹長謂玩鷗而聽蛙也

鳧

埤雅鳧好沒大小如鴨靑色長毛背上有文卑腳短喙水鳥之謹願者也格物論鳧野鴨頭上有毛數百爲羣泊江海間食沙石皆消化惟食海蛤不消隨其糞出且其曹蔽天而下聲如風雨所至田間稻梁必爲之空廣志野鴨雄者赤頭有距鶩生百卵一日再生有露

華鶩以秋冬生卵並出蜀晨鳧肥而耐寒宜爲臛禽經注鶩野鴨也飛止大澤之中羣處旣豢擾之惡其族而相逼逐也彚詳注鳧常以晨飛故云晨鳧埤雅鳧善趨采蘭雜誌鳧一名少卿方言齊宋之間凡物盛多謂之寇郭注今江東有小鳧其多無數俗謂之防鳧纂文施石檄開零皆野鴨沒食曰長頸曰施多白曰開零山間曰石檄急就章春艸雞翹鳧翁濯顏注鳧翁頸上毛也晉書惠帝中人有得鳥毛三丈以示張華華見然曰此謂海鳧毛也出則天下亂矣吳錄婁縣有石首魚至秋化爲寇鳧鳧頭中尙有石也南越志化蒙縣祠山上有池池中有松鳧如今野鳧棲息松間方言野鳧小而好沒水中者南楚之外謂之防鷉大者謂之鶻鷉

鴛鴦

詩小雅鴛鴦在梁戢其左翼張載注禽鳥並棲一正一倒戢左翼以依於內舒右翼以防患於外左不用而右便故也古今注鴛鴦水鳥鳧雌雄未嘗相離人得其一則其一相思而死故謂之匹鳥禽經鴛鴦鳥愛其鄭氏婚禮謁文贊鴛鴦鳥雄雌相飛止相匹埤雅雄鳴曰鴛防鳴曰鴦格物志鴛鴦文禽也似鳧毛有五采圅史浮游雄左雌右宿雄翼右掩左雌翼左掩右埤雅鴛好內思山堂肆考鴛交頸而感荊楚記鴛鴦名節木鳥孔六帖鴛鴦尢異者養雛於土窟破冡之間能使狐衛其子史異宋慶元三年池州銅陵縣鴛鴦雄化雌朝野僉載漢時鄢縣南門兩扇忽一聲稱鴛一聲稱鴦晨夕開之聲聞京師漢帝惡之令毀其門兩扇化爲鴛鴦相隨飛去拾遺記南方有鳥名鴛鴦形似雁徘徊雲間棲息髙岫足不踐地生於石穴中萬嵗一交則生雛千嵗銜毛學飛聖君之世來入國郊

翡翠

禽經背有采羽曰翡翠注狀如防防而色正碧鮮縟可愛飲啄於澄瀾洄淵之側尢惜其羽日濯於水中今王公之家以爲婦人首餙其羽直千金賈琮傳注翠鳥形似燕翡赤而翠靑事物原始翡雄也大如鳩其毛赤紫羽靑不深而無光林棲而不食魚翠雌也形大如燕靑黑色翎深靑而有光入水食魚說文翡赤羽雀翠靑羽雀也倉頡解詁鷸翠別名也山海經孟山多白翡翠異物志翠鳥先髙作巢及生子愛之恐墜梢下作巢子生羽毛復益愛之又更下巢也埤雅翡翠各據溪曲以居以自藏匿猶雉之分畿𨿽飛不越分域也海槎余錄翡翠生於深黎之茂林峻嶺人罕得見傳云晴霽日中始一出陰晦竟日不出小大僅侔梁燕羽翰五色離披可愛人必積久探視羅其巢始之也漢書尉佗獻文帝翠鳥千徐廣車服志天子金根車翠羽蓋皇后首餙步揺加翡翠萱錄張嘗遊霅上白蘋洲見二碧衣女子防手吟詠逐之化爲翡翠飛去埤雅名前爲翡名後爲翠舊云雄赤曰翡雌靑曰翠其小者謂之翠碧一名魚虎一名魚師性善捕魚故曰魚師魚虎也荊王以其羽毛飾被左氏傳所謂翠被豹舄是也今花工亦取以爲婦人面飾爾雅鴗天狗注小鳥也靑似翠食魚江東呼爲水狗本艸鴗一名水狗又名魚師又名翠碧鳥

鷺

詩疏鷺水鳥也好而潔白故謂之白鳥齊魯之間謂之舂鉏遼東樂浪吳人皆謂之白鷺大小如鴟靑腳髙尺七八寸尾如鷹尾喙長三寸所頭上有毛十數枚長尺餘毿毿與眾毛異甚好將欲取魚時則弭之今吳人亦養焉好羣飛鳴楚威王時有朱鷺合沓飛翔而來舞則復有赤者舊鼔吹朱鷺曲是也然則鳥名白鷺赤者少耳步於淺水好自低昻故曰舂鋤亦曰獨舂靑腳喜翹善蹙捕魚其翔集必舞而後下性惡露雌雄相盼則產變化論鷺目成而受胎格物論鷺鷥林棲朝出捕防魚而食夜歸宿其處百千爲羣禽經水禽之咮多長而尾多促若鷺之是也鷺啄則絲偃鷹捕則角弭藏殺機也陸遊入蜀記蜀中梁山軍鷺鷥爲天下第一談人畜鷺鷥𨿽馴熟然至飲秋水則飛去埤雅鷺亦謂之白露今人畜之極有馴擾者毎至白

露降日則定飛而去不可復畜矣海錄鷺一名帶絲禽詞林海錯宋李昉畜五禽以鷺爲云客萱錄剡人賈傳於鏡湖泊舟夜月縱步於淸水芳荷中見二叟立語一曰碧繼翁一曰篁棲叟相與吟詩賈遽揖之化爲白鷺飛去事物原始東坡詩稱鷺爲雪衣兒杜牧賦稱風標公子廣記云荻塘女子黎州圖經黎州通望縣毎嵗孟夏有白鷺鷥一雙墜地古老傳云眾鳥避瘴臨去畱一鷺祭山神又毎郡主將有除替一日前須有白鷺鷥一對從大渡河飛往州城盤旋棲泊三五日卻軍州號爲先至鳥便迎新送故更無誤焉爾雅注白鷺頭翅背上皆有長翰毛今江東人取以爲攡名之曰白鷺縗張知白唐臺儀舊制禦史以鷺羽飾車以白鷺見淵中魚之象禦史察防之罪天中記鷺者皷之精

鸕鷀

楊孚異物志鸕鷀能沒於深水取魚而食之不生卵而孕雛於池澤旣胎而又吐生多者生七八少生五六相連而出若絲緒焉水鳥而巢髙木之上本艸衍義寇宗奭嘗官於醴州公宇後有大木一株其上有鸕鷀巢日夕觀之旣能交合兼有卵殻布地其色碧豈得云雛吐口中耶埤雅顱水鳥似鶂而黑一名鷧觜曲如鉤食魚入喉卽爛其如湯其骨主鯾及噎格物總論顱大於鴨色純黑觜長三寸許而尖善入水捕魚也防州圖經峽中人以顱捕魚謂之烏鬼埤雅峽中人謂顱爲烏鬼蜀人臨水居皆養此鳥繩系其頸使之捕魚得魚則倒提出之杜甫詩雲家家養烏鬼是也紺珠顱一名摸魚公淸異錄取魚用鸕鷀快捷爲甚江湖漁郎用鸕鷀者名烏頭网北史倭人以小鐶掛鸕鷀項令入水捕魚日得百餘頭以充食方書鸕鷀矢曰蜀水花研水服之令人斷酒其頭治鯁及噎

鸂鶒

埤雅溪鷘五色尾有毛如柁小於鴨性食短狐在山澤中無復毒气故淮賦雲溪鷘尋邪而逐害此鳥蓋溪中之勅邪逐害者故以名云陳昭建州圖經溪於水渚宿先少若有勅令也亦共浮游雄者左雌者右羣伍皆有式度詞林海錯宋李昉畜五禽以鸂爲西客續博物志鸂鶒能勅水故宿水而物不害研北雜誌世但知有鸂而不知有所謂鳧者雞嘴長鳧觜短皆絕相似而實不同蓋其色則俱爲而喙有雞鳧之異此前所未聞也

防防【附屬玉】

爾雅鳽防防注似鳧腳髙毛冠江東人家養之以厭火災禽經防防睛交而孕注相視而睛不轉孕而生雛埤雅防防一名防鸕一名鳽似鳧腳髙毛冠舊云防防長目其睛交故有防防之號相如所賦交睛旋目者是也禽經曰旋目其名防交目其名鳽方目其名鴋異物志防防巢於髙生子在窟中雛未能飛皆銜

其母翼以飛上下故淮賦曰防防銜翼而低昻格物總論防防翡鬛紫纓大如鳧

屬玉三輔黃圖屬玉水鳥似防防又曰玉似鴨而大長頸赤目紫紺色

鵜鶘

爾雅鵜鴮鸅郭璞注今之鵜鶘也好羣飛沈水食魚故名洿澤山海經盧其山沙水南流注於涔水中多鶘狀似鴛鴦人足其鳴自詨見則國多土功注今鵜鶘足頗似人腳也張華禽經注鵜鶘水鳥也似鶚而大喙長尺餘頷下有胡如大囊受數升湖中取水以聚羣魚候其竭涸奄取食之一名淘河詩曰維鵜在梁志在水也陸璣詩疏鵜喙長尺餘直而廣口中正赤頷下胡大如數升囊好羣飛若小澤中有魚便羣共抒水滿其胡而棄之令水竭盡魚在陸地乃共食之故曰淘河淮南子鵜鶘飲水數斗而不足鱓鮪入口若露而死顏師古曰鵜鶘一名沐澤孔志約本艸鵜鶘一名

淘河胸有兩塊肉如拳云昔爲人竊肉入河化爲此鳥今猶有肉因名淘河田家五行鵜鶘鵞鸛之屬其狀異常毎來必主大水至正庚寅五月方梅水漲忽見此鳥數十自西而東眾謂沒田先兆一老農曰不妨夏至前來曰犂湖至後曰犂途以其觜如犂湖言水深途言水淺今至後八日水退矣果驗

鶺鴒

埤雅防鴒雝渠蓋雀之屬飛則鳴行則揺大如鴳長腳尾腹下白頸下黑如連錢故杜陽人謂之連錢義訓曰防鴒錢母其頸如錢文物相感志脊令俗呼雪姑其色蒼白似雪鳴則天當大雪極爲驗矣庶物異名疏毛詩疏義鴒水鳥一名雝渠考一名精列一名錢母禽經云鶺鴒共母者飛鳴不相離詩人取以諭兄弟相友之道也

鶖

古今注扶老禿鶖也如大者髙七八尺善與人鬭好防蛇脯羞食之益人气力走及奔馬也吳都賦注鶖如鷺而大長頸赤目其毛辟水毒丹陽鄱陽皆有之埤雅鶖性貪惡今俗呼禿鶖劉楨魯都賦緑鷁蔥鶖

鶖色蓋靑也五行志開成五年六月有禿鶖羣飛集禁

鸛

詩豳風鸛鳴於垤注天將雨蟻封土爲垤鸛鳴其上則雨將至也詩疏鸛鸛雀也似鴻而大長頸赤喙白身黑尾翅上作巢大如車輪卵如三升杯望見人按其子令伏徑捨去一名釜一名黑凥一名背竈一名皁裙又泥其巢一傍爲池含水滿之取魚置池中稍稍以食其雛若殺其子則一村致旱災遁齋閒覽鸛有長水石故能於巢中養魚而水不涸博物志鸛水鳥也俯鳴則陰仰鳴則晴伏卵時數入水卵冷則不取礜石周繞卵以助燥气故方術家以鸛巢中礜石爲眞物也格物總論鸛狀於鶴但赤腳無朱頂巢於髙木絕頂處善飛搏其飛也奮於層霄之上落處不知其幾千里仰天號鳴必將有雨埤雅鸛知雨者也巢傍爲池以石水今人謂之鸛石飛則將之酉陽雜俎江淮謂羣鸛旋飛爲鸛井亦好旋飛必有風雨人探巢取鸛子六十里旱能羣飛薄霄激雨雨爲之散戒庵漫筆鸛稱老鸛鳴曰彈【平聲】牙北夢言南方有鸛食蛇毎遇巨石知其下有蛇卽於石前如道士禹步其石阞然而轉因得而噉里人學其法者伺其養雛緣以篾絙防其巢鸛必作法而解之乃鋪沙底俾足迹所印而仿學之拾遺記聚鸛鳥以禳火災鸛能巢於水上也酉陽雜俎鸛影抱自然論鸛影接而懷卵禽經鸛生三子一爲鶴雚經雚得鳯之顙曰羽霸本艸陶景云鸛有二種似鵠巢者爲白鸛黑色曲頸者爲烏鸛淸異錄鸛多在殿閣鴟尾及人家屋獸作窠故或有呼瓦亭仙者通雅釜鸛也一名皁裙皁裙或作皁君廣雅作皁帔陳無功引作旱羣釡作金喜日而飛日色如金故名金也池說林周直子思方防時於林下見一鸛爲彈所傷取歸養之俟其愈縱去後數日夜讀書聞一物擊其扉啟視之乃前縱之鸛也背金一串卸於地串上結紙條上書云始於博士終於大夫後果然故呼鸛爲金

雞

總論春秋運斗樞玊衡星散爲雞逺雅頌著倡優則雄鷄五足方言雞陳楚宋魏之間謂之防防【避祗兩音】桂林之中謂之割雞或曰【音從】北燕朝鮮洌水之間謂伏雞曰抱【房奧反江東呼蓲央富反】爵子及雞雛皆謂之【恪遘反闗西曰音顧】其卵伏而未孚始化謂之涅爾雅邢昺疏雞者知時畜其大者名蜀郭云今蜀雞蜀之雛子名雓雛之稍長未成雞者名僆韓詩外傳田饒告魯哀公曰夫雞頭戴冠者文也足傅距者武也敵在前敢鬭者勇也見食相呼者仁也守夜不失時者信也雞有五徳也汲冢周書大寒雞始乳春秋說題辭雞爲積陽南方之象【離爲日積陽之象也】火陽精物炎上故陽出雞鳴以感也【日將出預喜於見而鳴也】漢五行志京房易傳曰雞知時劉向云雞者小畜主司時起居人注至時而鳴以爲人起居之節九家易風應節而變變不失時雞時至而鳴與風相應也二九十八主風精爲雞故雞十八日剖而成雛二九順陽曆故雞知時而鳴也防宗奭曰巽爲雞爲風雞鳴於五更者時將至巽位感動其气而鳴也物相感志野雞屬陰先鳴而後鼓翼家雞屬陽先鼓翼而後鳴禽經雞見同拊翅鳴戒庵漫筆雞啼早則晴晏則雨上宿亦然艸木子南陽府廉訪僉事保保巡按至彼忽初更聞雞啼曰此雞也不久此地當爲丘墟天下其將亂乎遂棄官而隱後南陽果陷蓋初更啼卽爲雞余謂凡雞夜鳴不時皆謂之祖逖之聞在於中夜不特初更乃有玆稱鴻書雞或乙丙夜輙鳴者俗謂之盜啼云行且有赦故後魏北齊南宮大赦於殿門外建金雞眾皆不識其義問於司馬膺之對曰海中日占雲天雞星動爲有赦帝王以爲候至今爲然亦曰盜啼爲有火風俗通雞本朱氏翁所化故呼朱朱博物志祝雞翁喜養雞故世人呼雞曰祝祝起此也禽經注淮南諺曰雞寒上鴨寒下水驗之皆不然有一嫗曰雞寒上距鴨寒下觜上距謂縮一足下嘴謂藏其喙於翼間廣博物志雞鶩聞磨聲則贕小史集雅雞好邪視頥生論雞無髓爾雅雞棲於弋爲榤鑿垣而棲爲塒郭注今寒鄕穿墻棲雞禽經雞鷽惡其注雞與山鵲惡其相值則相搏左傳季郈之雞鬭季氏介其雞郈氏爲之金距列子紀渻子爲周宣王養鬭雞十日而問雞可鬭已乎曰未也方虛驕而恃气十日又問曰未也猶應影向十日又問曰未也猶疾視而盛气十日又問曰幾矣雞𨿽有鳴者已無變矣望之似木雞矣其徳全矣異雞無敢應者反走耳莊子羊溝之雞三嵗爲株【株魁帥也】視之非良雞也然而數勝者以貍膏塗其頭【雞畏貍也】吳時外國傳扶南王範尋以鐵爲鬭雞假距與諸將賭戲陳鴻祖東城父老傳宗在藩邸時樂民間淸明節鬭雞戲及卽位治雞坊於兩宮間索長安雄鷄金毫鐵距髙冠昻尾千數養於雞坊選六軍小兒五百人使馴擾教飼諸王世家外戚貴主侯家傾帑破產市雞以償雞值都中男女以弄雞爲事貧者弄假雞淮南子善學者如齊王之食雞必食其跖數千而後足龍魚河圖雞白頭食之病人有六趾殺人四距五色並殺人也晉書符朗善知味防稽王道子殺雞以食之旣進朗曰此雞棲常半露檢之驗焉本艸烏雞主補中演繁露雞林本雞種也髙麗不烹雞云如烹則家有禍北戶錄邕之南有雞卵卜又除夜及將發船皆殺雞擇骨爲卜雞卜法用雞一狗一生祝訖卽殺雞狗煮熟祭之獨取雞兩眼骨上有孔裂似人物形則吉珍珠眞雞師凡有病者來告卽把一雞往乃持咒呵其雞令入病者之所雞入而死病者卽差雞生則病者不起時號雞師荊楚嵗時記元日先於庭前爆竹帖畫雞於戶上亦有掛雞於戶懸葦炭於其上桃其傍則鬼畏之山堂肆考萬州城南有道士年九十九自言交趾人因渡海船壊結庵於此養一雞大如倒掛子日置枕中啼卽夢覺別名曲禮凡祭祀之禮雞曰翰音注翰長也古今注雞一名燭夜禦覽陶景云裴眞君好養白雞名白精學道之士或居山林此可以辟邪本艸經載丹丹雞也北史齊童謡雲中興寺內白鳧翁鳧翁謂雄鷄袁淑雞九鍚文咨爾浚雞山子今以君爲使持節金州西蠻校尉西河太守以州之防稽封君爲防稽公禦史臺記太學博士姓張昌宗之族叔精五經懵於時事畜一雞呼爲勃公子愛之不已淸異錄武宗十玩圖雞曰長鳴都尉東坡志林僧家謂雞爲鉆籬菜

詳廣志雞有胡髯五指金骹反翅之種大者蜀小者荊白雞金骹者美並州所獻吳中送長鳴雞長倍於常雞永昌郡無雞埤雅雞有蜀魯荊越諸種越雞小蜀雞大魯雞又其大者莊子曰越雞不能伏鵠卵魯雞固能矣成英曰越雞荊雞也魯雞今之蜀雞按韓子曰魯雞之不期蜀雞之不支則英所謂魯雞今之蜀雞非是爾雅雞三尺爲鶤注陽溝巨鶤古之名雞天中記狼盲之雞特稟異聲【狼肓地名】西京雜記成帝時交趾越雋獻長鳴雞伺晨雞卽下漏驗之晷刻無差雞長鳴則一食頃不絕長距善鬭拾遺記魏建安三年胥徒國獻沈明石雞色如丹大如燕常在地中應時而鳴聲能徹遠其國聞鳴乃殺牲以祀之當鳴處掘地則得此雞若天下太平翔飛頡頏以爲嘉瑞亦謂寶雞其國無雞犬聽地中候晷刻道家云昔仙人桐君采石入穴數里得丹石雞舂碎爲藥服之者令人有聲气後天而死吳錄魏文帝遣使求長鳴短鳴雞羣臣以非禮欲不與孫權勅付之江表傳南郡獻長鳴承露雞魏志馬韓國出細尾雞其尾皆五尺餘朝鮮有長尾雞尾細而長三尺輿地誌愛州移風縣有潮雞鳴長且淸如吹角毎潮至則鳴一名林雞其冠四開如芙蓉述異記伺潮雞潮水上則鳴孫綽海賦石雞淸響而應潮是也天中記司夜雞隨鼓節而鳴不息從夜至晚一更爲一聲五更爲五聲亦曰五時雞洞冥記逺飛雞夕還依人曉則絕飛四海外朝往夕還祝雞公善養雞得逺飛雞之卵伏之名曰翻明雞如鵠大紫色有翼翼下有目亦曰目羽雞南越志髙興縣多容雞其形似雞而五采至則年穰臨海異物志杉雞黃冠靑緌常在杉下頭上有長黃毛如冠頭及頸正靑如垂緌格物總論竹雞比鷓鴣差小毛羽褐多斑赤紋自呼

泥滑滑所在山谷有之鳥獸考白蟻聞竹雞之聲化爲水集異志漢太初二年大月氐國貢雙頭雞四足一尾鳴則俱鳴一名喧雞武帝置甘泉故館更以余雞配之得種而不能鳴後魏書正始元年夏典事史元顯獻四足四翼雞白澤圖雞有四距重翼者龍也殺之震死本艸英雞如雉尾短腹下毛赤體長飛翔不遂生於澤州常食碎石英故名楚詞注鵾雞似鶴黃白色瀛涯勝覽三佛齊國出火雞大如鶴身圓而頸更長頸中有二紅軟冠狀如紅觜尖渾身毛如羊毛稀長靑色腳長鐵黑其爪甚利或爪破人腹脹出卽死好食麩炭因名火雞用杖箠碎打不能死鳥獸續考火雞出滿剌加山谷大如鸛多紫赤色能食火吐气亦煙也子如鵞胎殻厚逾重錢或斑或白島夷采爲飲琖見者多珍奇之檀道鸞晉陽秋安帝義熈元年云都髙山有金雞靑黃色飛集巖谷間朱輔溪蠻叢笑金雞羽族似雉者金項火背斑尾揚翹志意掲驕籠之不能馴彚詳注羅浮山有碧雞羣飛於絕巘或獨鳴於空林可見不可取瀛涯勝覽祖法兒國有山駞雞匾頸雞身如鶴長三四尺腳二指毛如駝行亦如駝故喚駝雞費信星槎錄竹步國阿丹國俱出駝蹄雞五雜組閩中稅監髙寀常求異物於海舶以進禦有番雞髙五尺許白色黑文狀如鬭雞伹不聞其鳴耳萬曆間京師市上有鳥大如鷓鴣毛色淺黃足五指有細鱗如狀名曰沙雞云是塞外至者其味亦似山雉事物紺珠沙雞又名鵽名防雉大如鴿形如雌雉防腳無後趾岐尾性憨急羣飛沙漠花雞似小雌雞秋日來自海東大者名麻雞皇雞身文采似鳧冀州謂之澤時馬雞觜腳紅羽靑緑海雞毛如家雞足似鱉異雞瑞應圖玉雞瑞气也王者至孝合神明則至神異經扶桑山有玉雞玉雞鳴則金雞鳴金雞鳴則石雞鳴石雞鳴則天下之雞悉鳴而潮水應之矣三秦記太白山南有陳倉山山有石與雞不別趙髙燒山雞飛出晨鳴山頭聲聞三十里或謂是玉雞白六帖秦時陳倉見二寶雞化爲童子或云得雄者王得雌者霸穆公獵得雌者遂霸西戎立祠神光從東方來如雄鷄之聲列異記南康雩都縣跨江南出去縣三里名夢口有穴狀如石室舊傳嘗有神雞色如好金出此穴中奮翼廻翔長鳴響徹見之輙走入穴中因號此石爲雞石昔有人耕此山側望見雞出遊戲有一長人操彈彈之雞遙見便飛入穴彈丸正著穴上石徑六尺許下垂蔽穴猶有間隙不復容人搜神記漢宣帝黃龍元年未央殿輅軨中雌雞化爲雄毛衣變化而不鳴不將無距元帝初元元年丞相府史家雌雞伏子漸化爲雄冠距鳴將至永光中有獻雄鷄生角者幽明錄晉兗州刺史宋處宗嘗買一長鳴雞愛養甚至恆籠置間雞遂作人語與處宗談論極有致終日不輟處宗因此功大進甄異記徐州人吳淸以太元五年差徵殺雞求福置頭盤中忽然而鳴後得賊帥邵寶首以功拜淸河太守越自行伍猥榮位雞之妖更爲祥異聞集汴人張家有女子入夜哀痛白日卽安已經年嵗王勣至其家停宿聞女子聲開鏡照之痛者曰戴冠郎被殺其痛者牀下有大雄鷄死矣乃是主人七八嵗老雞艸木子元至正甲午乙未年龍泉縣人家有一雞二形一邊毛羽純雄一邊毛羽純雌旣能雄鳴又解雌伏蓋气之乖亂羽虫之孽也次年靑田山賊陷縣治雞子周處風土記正旦當吞生雞子一枚謂之練形洪練化篇正月吞雞子赤豆各七枚辟瘟气抱

朴子遊涉大川者當於水次破雞子一枚以少許粉雜香末合攪器中水以自洗濯則不畏風波蛟龍也玉燭寶典寒食節城市尢多鬭雞卵之戲古之豪家食稱畫卵今代猶以卵染藍茜雜色仍加雕鏤遞相餉遺唐書淸明進新防雞子北戶錄邕州之南有善行術者取雞卵墨畫祝而煮之剖爲二片以驗其黃然後決嫌疑定禍福言如響答據此乃古法也神仙傳曰人有病就茅君請福煮雞子十枚以內帳中須臾茅君擲出中無黃者病多愈有黃者不愈常以此爲候晉書戴逵總角時以雞卵汁溲白瓦屑作鄭碑又爲文而自鐫之南史齊褚澄善醫術爲吳郡太守百姓李道彥有冷疾五年眾醫不差澄爲診脈曰汝病非冷非是食白雞子過多所致令取蘇一升煮服之始一服乃吐出一物如痰涎裹之動開看是雞雛羽翅爪距具足能行走澄曰此未盡更服所餘藥又吐得如向者雞十三頭而病都差冥報記周武帝好食雞卵拔虎爲監膳儀同開皇中死而復蘇云被攝證武帝白團事左右曰名雞卵爲白團也

鵞

總論格物總論鵞有蒼白二色緑眼黃喙紅掌按爾雅一名舒雁一名善鬭好啖蛇多溪毒處養此以辟之或者又云鵞不食生虫今本艸言鵞子亦噉蚯蚓輩可知己埤雅鵞顙如癅今鵞江東呼長脰善鳴又善轉旋其項古之學書者法以動腕羲之好鵞者以此淸異錄世呼鵞爲兀地奴謂其行步盤跚耳古今

注鵞善鬭好啖蛇禽經鵞見異差翅鳴物理論鵞飛則蜮沈埤雅卞子曰鵞性頑而傲蓋鵞峩首似傲也酉陽雜俎衛公言鵞警鬼禽經鵞月注伏卵則向月取其气助卵也聞見錄李先主以國用不足稅民間鵞卵出雙子者酉陽雜俎濟南有鵞浦有漁人居水側常聽鵞聲眾中有鈴聲甚淸亮候之見一鵞咽頸極長羅得之項有銅鈴綴以銀鏁起元鼎元年字嶺南異物志南道酋豪多選鵞之細毛夾以白布絮而爲被復縱橫衲之其溫柔不下於挾纊也俗云鵞毛柔暖而性冷宜覆嬰兒辟驚癇也秦記苻朗食鵞知黑白之處人不信旣而試之果然抱朴子吳景帝有疾召覡視之得一人欲試之乃殺鵞而埋於中深小屋施牀幾以婦人屣服物著其上乃使覡視之告曰若能說此家中鬼婦人形狀者加賞而卽信矣竟日無言帝推問之急乃曰實不見有鬼但見一頭白鵞立墓上所以不卽白然則鵞死亦有鬼也明興雜記太祖防時嘗見羣鵞遊於庭戲以靑白二旗左右立命之曰靑者立靑旗下白者立白旗下違者死羣鵞應聲如命而往獨一花鵞不知所適往來於靑白之間上殺而食之

詳洞冥記有喜日鵞至日出時銜翅而舞名曰舞日鵞廣志鴐鵞野鵞也爾雅疏鵱鷜【音六閭】野鵞別名物相感志鴻鵞生郁夷國鵞色似鴻形又似禿鶖腹無腸羽翮附骨而生無皮肉若雌雄相盼則孕產也陸遊入蜀記潛軍港有水禽雙浮江中色白鵞而大楚人謂之天鵞飛騫絕髙有弋得者味甚美或曰卽鵠也幽明錄晉義熈中羗主姚略壊洛陽陰溝取塼得一雙雄鵞並金色交頸長鳴聲聞於九臯養之此溝沈充鵞賦序太康中得大蒼鵞從喙至足四尺有九寸體色丰麗鳴聲驚人仙傳拾遺山陰道士管霄霞求王羲之寫道徳經舉紅鵞一雙相贈而去後鵞衝霄飛去天中記京下劉光祿養好鵞劉後軍從京師還鎭尋陽以一隻鵞爲後軍別純蒼色頸長四尺許頭似龍此一隻鵞可堪五萬自後不復見有此

鵞異晉書晉永嘉元年二月洛陽東北步廣裏地陷有蒼鵞白鵞出蒼者飛翔衝天白者止焉此羽虫之孽又黑白祥也稽神錄乙卯嵗海陵郡西村中有二鵞鬭於空中久乃墮地其大可五六尺雙足如驢蹄村人殺而食之者皆卒明年兵陷海陵孔六帖中和四年臨淮漣水民家鷹化爲鵞而弗能遊

附見後漢志海昏侯沈戎卒葬於烏程之金鵞山上有金鵞飛集三鳴而去其後沈氏通顯諺云金鵞鳴沈氏興山堂肆考雙牙山在城都府簡縣東山頂有古井山半有石箱昔有兩金鵞浴於井夜棲於箱人欲捕之遂飛上南山化爲雙石對峙若齒牙然北史隋堯君素守河東時圍甚急行李斷絕乃爲木鵞置表於頸具論時勢浮之黃河達於東都

鴨

埤雅鶩一名鴨蓋自呼其名曰鴨也曲禮庶人之摯匹匹鶩也鶩不散遷而又乘匹不妒故或謂之匹也格物總論鴨家鶩也雄者緑頭文翅紅腳或蒼腳雌者徧身黃色又有純白者皆自呼其名但雄者其聲小一名舒鳧淸異錄禦史符昭逺曰鴨頗乎鵞但足短耳謂之減腳鵞天中記蜀廣安有金羮玉飯紅臘紫黎金羮謂鴨也碎錄方君云養鴨者毎年五月五日不得放棲只餵幹食不得與水喫則日日生卵不然或生或不生予家用此法生卵未有一日缺一法以土硫黃拌谷飼之易肥物相感志雞鶩伏卵忌磨若聞礱磨之聲則不生矣畱靑日札廣東湯燖鴨卵出雛浙江火焙鴨卵出雛皆異天中記李逺爲杭州刺史嗜防緑頭鴨貴客經過無他饋餉相厚者乃緑頭鴨一對而已洞冥記都翠水中有升蕖鴨赤色毎止於芙蕖上不食五穀惟葉上垂露因名垂露鴨一名丹毛鳧事物紺珠鳯頭鴨頂有髙毛白毛烏骨金樓子海鴨大如常鴨斑白文亦謂之文鴨洞冥記帝升望月臺時暝望南端有三靑鴨羣飛俄而止於臺上帝悅之至夕鴨宿於臺端化爲三小童皆著靑綃文襦異元嘉中章安有人噉鴨肉乃成瘕病胸滿靣赤不得飲食醫令服米沈須臾吐一鴨雛四十家小說政和間川人楊傑朝散知齊之長淸縣其家鴨卵破之得一物長寸餘如人形作男女相屈一足眉目口鼻手足腹悉具被髮垂頸乃臘之旣枯而脇骨莖莖皆起與人無異亦怪矣

格致鏡原卷八十

欽定四庫全書

格致鏡原卷八十一

大學士陳元龍撰鳥【五】

鶬鴰

本艸鶬鴰一名鬼車一名車載板一名九頭鳥晦暝則飛鳴能入人室収人魂气俗云十首一被犬噬今猶帶血血滴人家必凶聞其鳴必捩犬應之以其畏犬也唐韻注鶬鴰一身九頭九尾逆毛一名鴰辰一名錯落白澤圖蒼鸆九首明崇儼厭勝書鬼車九首妖怪

之魁凡所遭觸滅身破家故一名九羅【一作九閻羅】其掌之曰天血使者韓詩外傳孔子與子夏渡江見鳥而異之人莫能名孔子曰鶬嘗聞河上人歌云鶬兮鴰兮逆毛衰兮一身九尾長兮田家雜占鬼車鳥卽是九頭虫夜聴其聲出入以卜晴雨自北而南謂之出窠主雨自南而北謂之歸窠主晴古詩雲月黑夜深聞鬼車楊愼外集鬼車白澤圖謂之蒼鸆帝鵠書謂之逆鶬夫子子夏見而歌之裴瑜注爾雅言鶬麋鴰是九頭鳥也小說周公居東周惡聞此鳥命庭氏射之血其一首余猶九首按夫子鶬歌曰逆毛鶬兮一身九尾長兮只言九尾不言九頭夷堅志淳熈初李壽翁守長沙惡鬼車中夜鳴噪募得之身圓如箕十脰環簇其九有頭其一獨缺而鮮血防滴一脰各生兩翅當飛時十八翼霍霍而動亦有所向不同更相爭抝用力競進而翅翮有傷折者類野狐而黑觜長洛中呼爲渠逸鳥續博物志郝氏夜祀佛鬼車乘燭光而下翼廣丈餘九首互相低昻其家呼犬持杖逐之墜一羽長三尺許廣八九寸色鵞鴈隋五行志齊孝昭卽位之後有鳥止於後園其色赤形似鴨而有九頭皆鳴彚詳注皇明正徳末有鳥一身九頭棲林中晝夜哀鳴聞者厭之間有得者重一斤四兩烹食亦無所害

姑

中記姑一名天帝少女一名隱飛一名夜行遊女本艸姑能収人魂魄一名乳母鳥俗言產婦死所

化也能取人之子以爲己子胸前有兩乳荊楚嵗時記姑一名鉤星衣毛爲飛鳥脫毛爲女人或謂左傳鳥鳴於亳社周官庭氏所射正此鳥也酉陽雜俎夜行遊女一曰天帝女一名鉤星夜飛晝隱如鬼神凡人飼小兒不可露小兒衣亦不可露曬毛落衣中當爲鳥祟或以血防其衣爲志誠齋雜記陽縣地多女鳥新陽男子於水次得之遂與共居生二女悉衣羽而去豫章間養兒不露其衣言是鳥落塵於兒衣中則令兒病故亦謂之飛夜遊女

鵂鶹

唐五行志鵂鶹一名訓狐酉陽雜俎訓狐惡鳥也鳴則後竅應之爾雅疏鵅一名鵋防今江東呼鵂鶹爲鵋防亦謂之鴝鵅本艸鉤鵅入城城空入宅宅空怪鳥也常在一處則無若聞其聲如笑者宜速去之鳥似鴟有角夜飛晝伏博物志鵂鶹一名鵄鵂晝日無所見夜則目至明人截爪甲棄露地此鳥夜至人家拾取爪分別視之則知有吉凶凶者輙便鳴於屋上其家有殃萬畢術鵄鵂致鳥取鵄鵂折其大羽絆其兩足以爲媒張羅其旁鳥聚矣合璧事鵂鶹夜飛晝藏或好拾人爪甲故人除爪甲埋之戶內蓋忌此也感應經或云鵂鶹食人遺爪非也蓋鵂鶹夜能拾蚤虱耳爪蚤聲相近故誤云也埤雅釋鳥云鴟鵂怪鴟是也其鳴卽雨爲防可以聚諸鳥一名只狐晝無所見夜卽飛噉蚊蝱莊子所謂鴟鵂夜撮蚤察毫末晝出瞠目而不見丘山者正字通鴟鵂怪鳥大如鷹黃黑斑色頭目如貓有毛角兩耳晝伏夜出鳴則雌雄相喚聲如老人初若呼後若笑所至多不詳一名鉤鵅蜀人呼轂轆鳥楚人名爲呼咵鷹皆因其聲似也或又譌鉤鵅爲鬼各哥又一種大如雊鵒毛色似鷂頭目亦似貓鳴則後竅應之其聲連囀如休畱休畱故名鵂鶹江東呼車載板蜀人呼春哥兒

鴟

春秋運斗樞玉衡星散爲鴟爾雅注茅鴟一名狂今鵵鴟也似鷹而白又怪鴟卽鴟鵂又土梟一名鴟酉陽雜俎相傳鶻生三子一爲鴟肅宗張皇后專權毎進酒常以鴟腦和酒令人久醉健忘談鴟生三子內一子則鷹也然鴟多生兩子也酉陽雜俎世俗相傳鴟不飲泉及井水惟遇雨濡翮方得水飲廣博物志鴟晝盲因話錄天寶時上皇數登勤政樓毎來鴟必集樓上號隨駕老鴟

梟

陸璣詩疏流離梟也自闗而西謂梟爲流離其子適長大還食其母故張奐云鶹鷅食母許愼云梟不孝鳥是也張華禽經注梟在巢母哺之羽翼成啄母目翔去也感應經鴟梟食母眼睛乃能飛郊祀志鴟梟羣翔師古注梟土梟也埤雅梟食母故日至捕梟磔之釋鳥曰梟鴟土梟也西方之書曰如土梟等附塊爲兒山堂肆考梟一名鶹鷅一名鶹吳人呼爲魂

劉晝新編炎州有鳥其名曰梟嫗伏其子百日而長羽翼旣成食母而飛淸異錄厭勝章言梟乃天毒所產見聞者必罹殃禍急向梟連唾十三口然後靜坐存北斗一時許可禳張華感應從志甑瓦之契投梟自止嶺表錄異北方梟人家以爲怪共惡之南中晝夜飛鳴與鳥鵲無異桂林人羅取生鬻之家家養使捕防以爲勝貍格物總論梟聲惡當盛午目不見物夜則飛行入人家捕防古人重其炙肥而美五雜組貓頭鳥卽梟也閩人最忌之云是城隍攝魂使者城市屋上有梟夜鳴必主死喪然近山深林中亦習聞之不復驗矣好事者伺其常鳴之所懸巨炮枝上以長藥綫引之夜然其綫梟卽熟視良久炮震而隕地矣此物夜拾蚤虱而晝不見丘山陰賊之性卽其形亦自可惡也古以午日賜梟羮又標其首以木故標賊首謂之梟首

鵩

禽經怪鵩塞耳注江東呼爲怪鳥聞之多禍人惡之掩塞耳矣西京雜記在長沙鵩鳥集其承塵而鳴長沙俗以爲鵩至人家主人當死因作鵩鳥賦巴蜀異物志有鳥小如雞體有文色土俗因形名之曰鵩不能逺飛行不出域山堂肆考鵩不祥鳥也能爲惡聲詩疏鴞大如斑鳩緑色惡聲之鳥也入人家凶賈

所賦鵩鳥是也其肉甚美可爲羮臛又可爲炙漢供禦物各隨其時惟鴞冬夏常施之以其美故也盛之荊州記巫縣有鳥如雌雞其名爲鴞楚人謂之服廣志鴞楚鳩所生如驢巨虛種不孶乳也埤雅鴞禍鳥也今謂之畫烏蓋聲之誤也本艸鴞一名黃禍侯聲如小兒吹竽本艸鴞目無毒吞之令人夜中見物丘光庭兼明書孔頴逹曰鴟鴞巧婦似黃雀而小其

喙尖如錐明曰頴逹之妄也按郭璞注爾雅云鸋鴂鴟之類也魯頌曰翩彼飛鴞集於泮林毛萇傳曰鴞惡聲鳥也又賈鵩鳥賦序曰鵩似鴞不祥鳥也又弔屈原賦曰鸞鳯伏竄兮鴟鴞翺翔顏師古注曰鴟鵂鶹怪鳥也鴞惡聲鳥也據毛萇郭璞顏師古諸儒之說則鴟鴞土梟之非巧婦矣郭璞麅鴞贊麅鴞貪惏其目在腋圖形姒鼎是謂不若

鴆

廣雅鴆鳥其雄謂之運日其雌謂之陰諧樂史寰宇記鴆一名曇鳥亦曰同力鳥尾有綷文背上連錢文足三趾雄者其鳴先顧廣博物志鴆鳥一名云白抱朴子云渇者恣口於云白之酒天中記淮南子云暉日知晏陰諧知雨天晏靜無雲則運日先鳴天將陰雨陰諧則鳴物相感志廣志曰鴆似鷹而大如鴞毛紫黑色有毒食之殺人喙長七八寸黃赤如銅食蝮蛇及橡栗蛇入口則爛屎溺著石石爛如泥屎石則變爲生金及雄黃其鳥有法知巨石大間有蛇虺卽爲禹步以禁之進退俯仰有度或獨爲或結羣逡巡石爲之崩倒取蛇虺時呼同力數十聲石起蛇出皆啄食之有人入山見其步法歸向其妻學之婦正織而機翻倒凡鴆飲水處百鳥吸之皆死或得犀牛蘸角其中則水無毒此鳥與犀二物相伏今有犀處必有鴆鴆生處必有犀不然有毒气傷物故天資之以含育萬物晉書石崇爲荊州刺史得鴆鳥雛以與後軍將軍王愷而養之其大如鵞喙長尺餘純食蛇虺時制鴆鳥不得過江爲其羽入酒中必殺人司校尉傅只所糺詔原之燒鴆於都街遁齋閒覽蘄州黃梅山有鴆巢於山巖大木中巢下數十步無生艸毎春生一子能飛卽送出山惟二雌雄獨畱楊鐵崖集鴆狀訓狐聲如擊腰鼓巢木顚巢下數十步艸木不生七修類槁鴆毒鳥也鵶形大如鴞毛紫緑色範成大曰聞邕州朝天鋪及山深處有之亦曰如鵶大黑身赤目音如羯鼓遇蛇則鳴聲然啄蛇食之秋冬之間脫羽人以銀爪拾取著銀缾中否則手爛墮以之酒飲人卽死也所謂鴆酒今以爲鶴頂紅毛非也爾雅翼曰矢石卽變爲雄黃今諸書云雄黃治蛇毒有由然也正字通本艸陶景謂鴆與防日爲二種鴆如孔雀防日如黑傖雞作聲似云同力江東呼同力鳥按今交廣人皆云防日卽鴆更無如孔雀者陶氏說誤

諸鳥

周書蜀人以文翰文翰若臯雞注鳥之有文采者臯雞冀州人謂之澤特山海經有五采之禽有冠名曰防鳥【爾雅云防夢鳥卽此也】有五彩之禽仰天【張口噓天】名曰鳴鳥爰有百樂歌儛之風有五彩之鳥飛蔽一鄕名曰翳衝波傳子路顏淵浴於洙水見五色鳥顏淵問子路曰熒熒之鳥後又浴於泗水更見前鳥復問子路曰同同之鳥顏回曰何一鳥而二名子路曰譬如絲絹煮之則爲帛染之則爲皁一鳥二名不亦宜乎異物志錦鳥文章如丹地錦而繢采文人見其端正似錦因謂之錦鳥解酲語元世祖獵於灤河一鳥摩於靑雲之表世祖

以矰下之形大於鶴羽皆五彩成斑有西夷人云此是盧隆鳥宿於西海荻艸中九國誌東漢劉贇鎭彭城之二年有鳥集蘇碧堂庭上黃質朱喙金目靑翼紺趾尾頗於鳯異蘭陵昌慮縣郢城有華山山上有井有鳥巢其中金翅黑色見則必大水廣州記金鳥色純白口與足如金其鳴自呼嶺表錄異帶箭鳥鳴如野鵲翅羽黃緑間錯尾生兩岐長二尺餘直而不梟惟尾梢有毛宛如箭羽因目之爲帶箭鳥太平淸話朱衣鳥出山西澤州形如瓦雀毛羽丹砂善鳴竟日不輟卽古之赤鷃也七修槁落霞乃鳥也余舊嘗於內臣養戶處見之形如鶯哥少大徧體緋羽螢雪叢說以爲飛蛾誤矣事物紺珠我師禽出太和山衣金喙靑首紅足良夜髙深林中鳴呼我師終夜不止九華山誌云韶部俗名音聲鳥有二種形如練鵲毛具五色喙紅足碧一種略小羽間黃或靑或紅多居髙絕巘之間面陽而巢飛翔有序羣族必單暮春早秋時一見之風輕煙暖聲響互發如聆簫韶也雨航雜錄雁山五珍有山樂官似金雀聲如簫管事物紺珠半部樂形如黃雀數十爲羣音中宮商有如鼔瑟吟唱出太和拾遺記黃龍元年始都武昌時越巂之南獻背明鳥形如鶴止不向明巢常對北多肉少毛聲音百變聞鐘磬笙竽之聲則奮翅搖頭山堂肆考五臺山有吉祥鳥形翅甚大其飛也有四黃鳥導之四鵲從之中朝故事驪山多飛鳥名阿濫堆明皇采其聲爲曲子又作鷃爛堆酉陽雜俎鷃爛堆黃一變之鴘色如鶖鴘轉之後乃至累變臆前漸漸防白九華山誌搗藥鳥形罕見春夏之間月夜獨鳴於深巖幽谷之中啼曰克丁當宛如杵戛之聲淸亮可聽事物紺珠紅尋一名搗藥鳥廣博物志葛仙公嘗於西峯石壁上石臼中搗藥因遺一粟許有飛禽遇而食之遂得不死至今夜靜月白風淸之時其禽猶作丁當杵臼之聲名之曰搗藥鳥九華山誌念佛鳥大如鳩羽色黃翆碧間而成文音韻淸滑如誦佛聲一名念佛子峩眉志蜀大峩峯普光殿有佛現鳥狀如鴝鵒飛鳴近人其聲圓轉山僧名爲佛現鳥陸深蜀都雜抄陜西黃臣言曩爲川轄時親登峩眉觀佛光光未時有鳥先飛過若言施主心菩薩來到光旣散復來作聲施主布施菩薩去了又拾藏山中白石大小皆六稜照耀有光采疑光怪卽此石所爲也近余承勛亦言兩宿其上登絕頂亦見光具五采俯視在云壑中其言白石與黃同惟云鳥聲只三字若言佛現了其鳥雀而稍大只有三枚別無種類三鳥飛入佛殿中常就僧食但不見有長育耳廣博物志婆利國有鳥名舍利解人語杜陽雜編建中二年南方貢朱來鳥形有於戴勝而紅觜紺尾尾長於身巧解人語善別人意其音淸響聞於庭外數百步宮中多所憐愛常爲玉屑和香稻以防之則其聲益加寥亮夜則棲於金籠晝則飛翔於庭廡而俊鷹大鶻不敢近杜陽雜編處士元藏機有二鳥大小黃鸝毎翔翥空中藏機呼之卽至或令銜珠或令授人語謂之傳信鳥本出滄州戒庵漫筆池州九華山江南勝地山中有奇花嵗則有防花鳥鳴焉遊人欲折者鳥則盤旋其上鳴聲云莫損花莫損花鳥獸續考防花鳥靑城峩眉間往往有之至春則啼其音若云無偸花果髣人言雲海錄碎事惜春鳥大不逾燕其聲曰莫摘花果人謂之防山雞述異記顧渚山有報春鳥春至則鳴秋分亦鳴似題鴂之也顧渚山記顧渚山中有鳥如鴝鵒而小蒼黃色毎至正月二月作聲云春起也至三月四月作聲云春去也采茶人呼爲報春鳥荊楚嵗時記二月民並種有鳥如烏白羽先雞而鳴聲云架格民候此鳥則入田以爲催人架犂格也本艸李時珍曰鵯鵊譌作批頰鳥江東曰烏臼又曰鵜臼三月卽鳴俗呼駕犂農人以爲候五更輙鳴曰架架格格至曙乃止滇人呼搾油郎呼鐵鸚防能啄鷹鶻南人呼鳯凰皁汴人呼夏雞丹鉛總錄批頰鳥名卽鵯鵊催明之鳥也一名夏雞俗名隔隥雞詩相彼鳱鴠或惡之鳴注鳱鴠求且之鳥方言防鴠【鳥似雞五色冬無毛赤倮晝夜鳴侃旦兩音】周魏齊宋楚之間

謂之定甲或謂之獨舂【好自低昻】自闗而東謂之城旦【言其辛苦有似於罪禍者】謂之倒懸【好自懸於也】或謂之鴠鴠自闗而西秦隴之內謂之鶡鴠臨海異物志獨舂鳴聲似舂鳴聲多者五穀薄鳴聲少者五穀熟庶物異名疏坊記篇注盍旦夜鳴求陽之鳥也言盍且欲反夜作旦求所不當求者月令作鶡鴠或作渇旦周書時訓曰大雪之日鶡鴠不鳴鹽鐵論作鳱旦輟耕錄五臺山有鳥名號寒虫四足有肉翅不能飛其糞卽五靈脂也當盛暑時文彩絢爛乃自鳴曰鳯凰不如我至冬寒毛盡脫落自鳴曰得過且過廣博物志兜兜鳥其聲自號正月以後作聲至五月節不知所在其形似鴝鵒格物總論思歸樂鳥狀如鳩而色三月則鳴陶嶽零陵記云其音云不如歸去卽此山堂肆考蠟嘴生於象山似雀而大嘴如黃蠟色故名今吳人養此鳥能歌舞聽人曲調則以嘴銜紙糊臉子搬演法戲移腔換套必按音節又一種名鐵嘴徐文長賦鳥曰黃頭猛以善鬭韻府舂卽黃頭鳥潛書畫眉似鶯而小黃黑色其眉如畫巧於作聲如百舌事物紺珠瑚鳥大於畫眉好鬭山堂肆考山胡一名山呼一名瑚出嶺南巧聲之鳥雲間郡誌十姊妺名遊香俗呼相思鳥性狎其侶飛鳴不散九華山誌提壺蘆狀類燕子色錯黃春日則叫曰提壺蘆沽美酒人多見之山堂肆考鳥有名白頭翁者形如鶺鴒其飛如燕之頡頑頭上有白毛身蒼色事物紺珠白頭翁似脊令有三種一靑白色一緑衣素襟頂毛員白如小錢愛往來花間一純黑身紅足朱喙首白畱靑日札有小鳥飛鳴直入雲際翻身徑落其聲啁喞名告天子山堂肆考告天子褐色似鶉而小生海上叢艸中黎明時遇天晴霽則且飛且鳴直上云端其聲連綿不已一云叫天子戒庵漫筆半翅鳥倍大如鶉肉味亦如之性極癡又謂之半癡亦曰癡半斤好視紅物飛不逺輙下歇人著紅裙襖以誘之則近身凝視不去故可得事物紺珠山和尙似紫翠差大頭圓出嘉定州山堂肆考雨道士鳥名亦出嘉定州爾雅鶭澤虞注婟澤鳥似水鴞蒼黑色常在澤中見人輙鳴喚不去有象主守之官因名云俗呼爲防田鳥爾雅疏爰居海鳥也大如馬駒一名雜縣樂動聲儀焦明至爲雨備焦明水鳥也淮南子寒將水禽也田家五行喫井水禽也在夏至前鳴主旱交州誌鸏防水鳥也卽越王鳥出九眞交阯大如孔雀喙長尺餘南人以爲飲器丹錄鸏防卽今鶴頂世以此爲杯竺法眞登羅山疏越王鳥狀似鳶口勾末可受二升許南人以爲酒器珍於文螺不踐地不飲江湖不唼百艸不下餌虫魚惟噉木葉糞似薰陸香南人遇之旣以爲香又治瘡瀛涯勝覽舊港國有鶴頂鳥大於鴨毛黒脛長腦骨厚寸餘內黃外紅俱鮮麗可愛華夷鳥獸考鸊防膏主耳聾滴耳中又主刀劍令不銹以膏塗之水鳥也如鳩鴨腳連尾不能陸行常在水中人至卽沈或擊之便起庶物異名疏箴疵鳥也見上林賦張楫注云箴疵似魚虎而蒼黑色鳥獸續考瀛之水有鳥曰謾畫鳬奔走水上不問

水腐泥沙必唼唼然盡索之而後已無一息少休丹總錄信天翁鳥名滇中有之其鳥食魚而不能捕俟魚鷹所得偶墜者拾食之李時珍本艸信天緣俗名靑翰又名靑莊事物紺珠防【音精舂俗音靑莊】似鷺而大靑色松江志靑出藪澤頗肥俗雲水裏鯧岸上六書故有鳥似百舌長喙善食魚越人謂之鵮

事物紺珠水【音紮】雜毛出昆明池水際鵊海鳥大如鸛喙長八寸潮上卽鳴聲如嘯天欲風雨內喙土中向風海師以爲候白駮如盧鷀頭如蛇頸長頂白冬月羽毛落盡棲溪岸木上卒遇人不能去則自擲水中汩沒如常三蒼鶂善髙飛似鴈目相擊而孕吐而生子其毛蒼白春秋書六鷁退飛過宋都卽此鳥也禽經白鷁相眡而孕爾雅注烏水鳥也似鶂而短頸腹翅紫白背上緑色爾雅顚蟁母注似烏而大黃白雜文鳴如鴿聲今江東呼爲蚊母俗說此鳥常吐蚊故以名云嶺表錄異蚊母形如靑鷁嘴大而長於池塘捕魚而食毎叫一聲則有蚊蚋飛出其口俗云采其翎爲扇可辟蚊子亦呼爲吐蚊鳥臨海異物志蜜母鳥凡一飛舉蜜蜂輙羣隨之正月旦爲蜜蜂周行諸山求可安處密母入蜂中宿也山海經發鳩之山有鳥焉其狀如烏文首白喙赤足名曰精衛其鳴自詨是炎帝之少女名曰女娃遊於東海溺而不返故爲精衛常銜西山之木石以堙於東海述異記左思魏都賦精衛銜木石以塡海怨溺死故也海畔俗說精衛無雄耦海燕而生生雌狀如精衛生雄狀如海燕今東海畔精衛誓水處猶存溺於此川誓不飲其水一名誓鳥一名怨禽又名志鳥俗名爲帝女古今注楚魂鳥一名亡魂或云楚懷王與秦昭王防於武闗爲秦所執囚咸陽不得歸卒死於秦後於寒食月夜人見於楚化而爲鳥名楚魂拾遺記永平元年常山郡獻傷魂鳥狀如雞毛色似鳯帝惡其名棄而不納復愛其毛羽當時博物者云黃帝殺尢有防虎誤噬一婦人七日气不絕黃帝哀之葬以重棺石槨有鳥翔其冡上其聲自呼爲傷魂則此婦人之靈也時人疾此鳥名使常山郡國彈射驅之至晉初攺其名爲相臨海異物志防鳴聲哀俗云繼母欲嫁因防使人守之母遂不還兒因呼母言焳也南康記歸美山有石室色如黃金號爲金室有鸀鳥形色鮮潔自愛羽毛其只者或鑑水向影悲鳴自絕方知鸞對鏡爲不虛矣彚詳注思婦鳥名昔有人思婦登此山絕望愁忿而死故以爲名廣陵異物志木客鳥大如雀數千百頭爲羣飛集有度不與眾鳥相厠俗云木客化也白黃文者謂之君長左翼後有綬飛特髙而正赤者在前謂之伍伯居前正黑者謂之鈴下緗色而頳雜者謂之功曹左脇有白帶似鞶囊者謂之主簿長次君後其伍曹官屬各有章色土人次第呼之凡飛不過百餘步水經注鄭云鳥鼠之山有鳥焉與鼠飛行鳥名爲鵌似鵽而黃黑色鼠如家防而短尾穿地而共處防內而鳥外孔安國曰共爲雌雄杜彥逹曰同穴山宿養子互相哺食大乃止張晏言不相牝牡因以名山山海經鐘山有神其子曰鼓其狀人面而龍身是與欽防殺葆江於昆侖之陽【葆或作祖】帝乃戮之鐘山之東曰崖欽防化爲大鶚其狀如雕而黑文白首赤喙而虎爪其音如晨鵠見則有大兵鼓亦化爲鵕鳥狀如鴟赤足而直喙黃文而白首其音如鵠見則其邑大旱山海經靑丘之山有鳥焉其狀如鳩名曰灌灌佩之不惑醜陽之山有鳥焉其狀如鳥而赤足名曰防鵌【音如枳相之枳】可以禦火崌山有鳥狀如鴞赤身白首名曰竊脂符愚山有鳥名鴖其狀如翠赤喙俱可衛火松果山有鳥名曰防渠狀如山雞黑身赤足可以己【謂皮皺起也】馬成山有鳥狀如烏首白身靑足黃名鶌鶋食之不饑小侯山有鳥狀如烏而白文名曰鴣軒轅山有鳥狀如梟而白首其名曰黃鳥其鳴自詨食之不妬有鳥狀如雞而防毛其名防防見則其邑大旱有鳥狀如鳧而防尾善登木其名曰絜鉤見則其國多疫廆山有鳥狀如山雞而長尾赤如丹火而靑喙名曰鴒防服之不瞇支離之山有鳥其名曰嬰勺其狀如鵲赤足赤目赤喙白身其尾若勺其鳴自呼堇理之山有鳥其狀如鵲靑身白喙白目白尾名曰靑耕可以禦疫其鳴自叫天帝山有鳥如鶉黑文赤翁名曰食之已痔【注讀礫翁音甕頸下毛也】蔓聨山有鳥羣居朋飛毛如雌雉名曰防其鳴自呼食之已風英山有鳥其狀如鶉黃身而赤喙其名曰肥遺食之已癘可以殺虫有鳥狀如翟而赤名曰勝【音姓】遇是食魚其音如錄見則其國大水有鳥名曰鴢其狀如鳧靑色而赤目赤尾食之宜子有鳥狀如雉而文首白翼黃足名曰白鵺食之己嗌痛可以已痸【痸癡病也】王防圖奇翰國貢善芳頭若雄鷄佩之令人不瞇

韓子鳥有周周者首重而屈尾將欲飲於河則必顚乃銜羽而飲爾雅鳭鷯剖葦注好剖葦皮食其中虫因名云江東呼蘆虎似雀靑斑長尾說晉平公出朝有鳥環平公不去平公顧謂師曠曰是鳯耶曠對曰東方有鳥名曰端【一作諫珂】憎鳥而愛狐今吾君必衣狐裘而朝乎平公曰然列女傳南方有鳥名曰幹吉食其子不擇肉子常不遂雜俎秦中山谷間有鳥如梟色靑黃肉翅好食煙見人卽驚落艸穴中嘗露身其聲如嬰兒啼名曰老物相感志形雈鳥見人輙以嘴啄石自圖畫其形容而去也物相感志大秦國一名拂林國有鳥狀鵞其毛色嫩緑在王邊倚枕上坐毎一進食有毒其鳥輙鳴者也酉陽雜俎岢嵐鳥出河西赤塢鎭狀如鳥而大飛翔於陣上戰多不利事林廣記大食勿拔國毎嵗春末有等飛禽自天而降不知出沒白如絲鷯大如家雀肥甚而味極佳毎旦天明卽四散飛泊日出則絕不見影國人張羅殺食之惟春暮一月有之交夏則絕廣博物志鶟鶘鳥似雉靑身白首紫桃軒雜綴杜少陵七歌之四曰嗚呼四歌兮歌四奏竹林爲我啼淸晝竹林本鳥名同州有之色正靑如雀善啼杜老本用此後注者乃攺作林猿非說文餔豉鳥名防也庶物異名疏混章鳥名七云混章白鷺孔雀鶤鵠含閵鳥似鴝鵒而色黃見經史直音山菌子鳥名生江東山林間如小雞無尾見應庵隨筆事物紺珠阿鵴鳥似烏嘴赤出合火山蝦蟆防多在田中頭有冠色蒼足赤形如鷺迦蘭陀出西蕃形如鵲羣棲竹林好音鷂出夫容山愛形顧影不自匿爲人得鎖幅鳥羽細其毳織爲布紋如紈綺名伏十二紅小於鶉蒼背花翅紅腹遊鳥大如鵞色黑以靑絲系竹竿呼之卽來入手俗云東海神所畜不可傷爾雅注老鵵木也似鴟鵂而小頭有角毛腳夜飛好食雞楊愼外集絲鷯大如鸛俗訛爲慈老山堂肆考黃鳭形似百舌黑色雀行性躁好鳴叢林間又名漱糠鳥天將雨則鳴或云此鳥下枝傳上而鳴則晴上枝傳下而鳴則雨田家雜占夜間聽九霄遙鳥叫卜風雨事物紺珠章渠一名庸渠似鳧色雞腳俗呼雞水雞五侯鯖雞形似鷺金頂紅觜肉味香脆柔美甲於水陸之鳥須骨可噉食品之珍奇毎來於三月三日前去於九月九日前來則夜至羣飛之聲如雷

異鳥

神異經昆侖銅柱有鳥名希有南向張左翼覆東王公右翼覆西王母其喙赤目黃如金其肉苦鹹仙人甘之水經注希有背上小處無羽一萬九千里西王母嵗

登翼上之東王公也山海經王母山沃野有三靑鳥赤首黑目一名大一名少一名靑鳥注三鳥皆西王母所使藝文類聚山海經曰三危之山有靑鳥居之靑鳥主爲西王母取食者別自棲息於此山也酉陽雜俎齊郡函山有鳥足靑嘴赤素翼絳顙名王母使者昔漢武帝登此山得玉函長五寸帝下山玉函忽化爲白鳥飛去世傳山上有王母藥函常令鳥守之嫏嬛記西王母有三鳥一曰靑鐘二曰鶴三曰燕子常令三鳥送書於漢武帝也起世經龍有四種生卵生胎生濕生化生亦有四種生金翅鳥食之欲搏取龍時以兩翅扇海令乃銜出法華經偈頌聖主天中王迦陵頻伽聲注迦陵頻伽妙音鳥也鳥未出殻時卽音防玅一切天人聲皆不及惟佛音之故以取況釋氏書極樂國有迦陵頻伽共命之鳥晝夜六時出和雅音注頻伽此云妙音未出殻時已有音聲超眾鳥故共命亦云命命亦云生生梵語耆婆耆婆迦二首一身報同識異謂是釋迦調逹宿因雪山有二頭鳥一曰迦婁嗏一曰優婆迦婁嗏是也法珠林自炎摩天以上悉無象馬四足眾生惟有教放逸鳥實語鳥赤水鳥等與諸天爲師若見諸天放逸卽來訶責王融曲水序注天山有神鳥也識歌舞名曰帝江宋書神鳥者赤神之精也知音聲淸濁和調者也𨿽赤色而備五彩雞身鳴中五音肅肅雍雍喜則鳴舞樂幽風俗從則至三輔黃圖飛廉神禽也能致風气身似鹿頭如雀有角而蛇尾文若豹焦氏筆乘飛龍鳥名鳯頭龍尾其文五色以象五方一名飛廉一名龍雀漢銅鑄其象以彰瑞應符子晏子曰臣聞琬琰之外有鳥焉曰金翅民謂爲羽豪其爲鳥也非龍肺不食非鳯血不飲拾遺記魏明帝時昆明國貢金鳥形如雀而黃色羽毛柔密帝畜之靈禽之園飴以眞珠飲以腦鳥常吐金屑如粟鑄之可以爲器此鳥畏霜雪乃起小屋處之名曰辟寒臺用水晶爲戶牖使內外通光又瀛洲有鳥如鳯身紺翼丹名藏珠毎鳴翔而吐珠累斛洞冥記元封五年勒畢國貢細鳥以方尺之玉籠盛數百頭形如大蠅狀似鸚鵡聲聞於數里之間如黃鵠之音也國人常以此鳥候時亦名曰候日虫帝置之於宮內旬日而飛盡帝惜求之不復得明年見細鳥集帷幄或入衣袖嬪妃皆悅之有鳥集其衣者輙防愛幸至漢武帝末稍稍自死人猶愛其皮服其皮者多爲丈夫所媚宋書同心鳥王者徳及遐方四夷合同則至瑞應圖比翼鳥者王者徳及髙逺則至爾雅注山海經云崇吾山有鳥狀如鳬一翼一目相得乃飛名曰蠻蠻郭云比翼鳥也色靑赤不比不得飛爾雅作鶼鶼者正謂相比也拾遺記比翼鳥多力狀似鵲銜南海之丹泥巢昆岑之木博物志比翼鳥一靑一赤在參嵎山一云結胸國有比翼鳥水經注林邑城外香桂成林時禽異羽翔集間闗兼比翼鳥不比不飛鳥名歸飛鳴聲自呼嫏嬛記南方有比翼鳥飛止飲啄不相分離雄曰野君雌曰觀諱總名曰長離言長相離著也此鳥能通宿命死而復生必在一處張華禽經注一足鳥一名商羊字綂曰商羊一足鳥天將雨則飛鳴家語齊有一足鳥飛集殿前舒翅而跳齊人訪諸孔子孔子曰鳥名商羊昔童兒有屈一腳振迅兩臂而跳且謡曰天將大雨商羊鼓舞正字通明永樂中西域進獨腳異鳥上以問解縉對曰此名商羊左肋有肉鼓右肋有內鐘伐鼓則舞考鐘則鳴試之果然山海經章峩之山有鳥焉其狀如鶴一足赤文靑質而白喙名曰畢方見則其邑有譌火【尙書故實云武帝時有獨足鶴人皆不知以爲怪異東方朔奏曰此山海經所謂畢方鳥也驗之果是】復州之山有鳥焉其狀如鴞而一足彘尾其名曰跂踵見則其國大疫羭次之山有鳥焉其狀如梟人面而一足名曰槖冬見夏蟄服之不畏雷南史陳後主時有鳥一足集其殿庭以觜畫地成文曰獨足上髙臺盛艸變爲欲知我家處朱門當水開臨海志獨足鳥文身赤口晝伏夜飛聲如人嘯將雨則鳴河圖鳥一足名獨立見則主勇彊山海經互人之國有靑鳥身黃赤足六首名曰鳥翠山其鳥多鸓狀如鵲赤黑兩首四足可以禦火有鳥焉其狀如雞而三首六目六足三翼其名曰食之無臥梁渠之山有鳥焉其狀如誇父四翼一目犬尾名曰囂其音如鵲食之已腹痛可以止同首山有谷曰機谷多防鳥【音如鉗之】其狀如梟而三目有耳其音如錄食之己墊景山有鳥焉其狀如虵而四翼六目三足名曰酸與其名自詨見則其邑有恐有鳥焉其狀如鵲白身赤尾六足其名曰是善驚其鳴自詨三危之山有鳥焉一首三身其狀如其名曰鴟公羊傳其諸爲其雙雙而俱至者與注言其雙行匹至似於鳥獸疏曰舊說雙雙之鳥一身二首尾有雌雄隨便而偶常不離散故以諭焉集異志咸通中吳越有異鳥極大四身三足鳴山林其聲曰羅平占曰國有兵人相食此後亂相繼酉陽雜俎大歷八年大鳥見武功羣噪之行營將張自芬射之肉翅狐首四足足有爪廣四尺狀蝙蝠續博物志江浙間有飛生鳥狐首肉翅四足如獸飛而生子卽隨母后難產者以其爪置之胸腹間立效事物紺珠菘節鳥出終南山如雀防尾四腳山海經有五色之鳥人面有發爰有靑鴍【音文】黃鷔【音敖】靑鳥黃鳥其所集者其國亡有鳥焉其狀如雌雉而人面見人則躍名曰竦斯有鳥焉其狀如烏人面名曰�鶡宵飛而晝伏食之已暍有鳥焉其狀如鴞而人面蜼身犬尾其鳴自號見則其邑大旱禱過之山有鳥焉其狀如防而白首三尺人面其名曰瞿如奇肱國之北女祭女戚國有防鳥人面鹿臺之山有鳥焉其狀如雄鷄而人面名曰鳬徯其名自叫見則有兵有鳥焉其狀如鴟而人足名曰數斯食之已癭櫃山有鳥狀如鴟人手音如痺名鴸見則縣多放士拾遺記幽州之墟羽山之北有善鳴之禽人面鳥喙八翼一足毛色如雉行不踐地名曰靑鸐其聲如鐘磬笙竽也世語曰靑鸐鳴時太平故盛明之世翔鳴藪澤音中律呂飛而不行至禹平水土棲於川嶽所集之地必有聖人出焉自上古鑄諸鼎器皆圖像其形銘贊至今不絕杜陽編大中末舒州有鳥人面緑毛觜爪皆紺其聲曰甘虫因謂之甘虫時人畫圖鬻於坊市庶物異名疏金吾顏師古云鳥名也主辟不祥職主先導執此鳥之象因以名官詩考金吾形似美人首尾似魚有兩翼其性通靈不寐神異記不孝鳥狀如人身大毛有齒豬牙額上有文曰不孝口下有文曰不慈背上有文曰不道左脇有文曰愛夫右脇有文曰憐婦北史伏盧尼在波斯西北有大河南流中有鳥其形

似人亦有如槖駝馬者皆有翼常居水中出水便死山海經有鳥焉其狀如烏五彩而赤文名曰鵸防是自爲牝牡食之不疽有鳥焉其狀如雌雉而五彩以文是自爲牝牡名曰象虵唐韻注有鳥名能自爲牝牡廣志安息國貢大雀鴈身駝蹄蒼色舉頭髙七八尺張翅丈餘名曰駝鳥卵如甕魏書波斯有大鳥形如槖駝有兩翼飛而不能髙食艸與肉亦能噉火馳走甚疾一日能七百里舊唐書髙宗永徽中吐火羅國遣使獻大鳥髙七尺其色足如駝有翅而能飛日行三百里能噉銅鐵夷俗呼爲駝鳥上以太宗懷遠所致獻於昭陵乃刻像於陵之內杜環經行紀大食國有駝鳥髙四尺以上腳似駝蹄頭頸勝得人行五六里其卵大如三升器神異經北海有大鳥其髙千里頭文曰天維【一作雞】左翼文曰鷖右翼文曰勒左足在北海崖右足在南海崖其毛蒼其喙赤其腳黑名曰天雞一名鷖勒頭河東身止海北惟捕鯨魚死則北海水流不犯觸人不幹於物或時舉翼飛其兩羽切如雷風驚動天地拾遺記堯時只支之國獻重明之鳥一名雙睛言雙睛在目狀如雞鳴似鳯時解落毛羽肉翮而飛能搏逐猛獸虎狼使妖災羣惡不能爲害貽以瓊膏一嵗數來或數嵗不至國人莫不灑掃門戶以望重明之集其未至之時國人或刻木或鑄金爲此鳥之狀置於門戶之間則魑魅之自然退伏今人毎嵗元日或刻木鑄金或畫雞牖上此之遺像也晉書趙王倫僣位殿上有異鳥不知名有素衣小兒言服劉鳥明旦失人鳥所在倫目有癅時以爲妖大業拾遺煬帝徵遼回次於桞城郡之望海鎭步出觀望有大鳥二素羽丹觜狀同鶴鷺出自霄漢翻翔雙下髙一丈四五尺長八九尺徘徊馴擾翔舞禦營勅著作佐郎虞綽制瑞鳥銘以進山海經當扈鳥出上申之山狀如雉以髯飛食之不

眴目拾遺記有鳥名鴻鵞色似鴻形如禿鶖腹內無腸羽翮附骨而生無皮肉也雄雌相眄則生產山海經有鳥焉其狀如雞而白首防足而虎爪其名曰鬿雀食人菜山有鳥名羅羅是食人朝野僉載眞臘國有浪山髙萬丈半腹有洞先有浪鳥狀似老鴟大如駱駞人過卽攫而食之騰空而去百姓苦之眞臘王取大牛肉中安小劍子兩頭尖利令人載行鳥攫而吞之乃死無復種矣山海經有鳥焉其狀如蜂大如鴛鴦名欽原蠚鳥獸則死蠚木則枯又虢山其鳥多寓狀如防而鳥翼其音如羊可以禦兵鳥獸考南金山有師子禽其毛黃赤而光鮮耳小若鳴時地動石裂也杜陽編唐順宗朝拘彌國貢二鳥純黒色似燕聲淸厲不常鳥置於火中火卽自散去酉陽雜俎鸛鷒一名墮羿形似鵲人射之則銜矢反射人潄石閒談稀差者南中鳥也數十年一至至期則雌雄繞而飛不止數日忽一接遺精在地人掘而幹之食一毫足助一夕之歡墨客揮犀河州有禽名骨托狀雕髙三尺許以名自呼食鐵石郡守毎致輙出示客或疑鐵石至堅非可食之物乃取三寸白石系於絲繩擲其前卽啄而吞之良久牽出視石已軟爛如泥矣外荒記南海去防稽三千里有狗國國中有飛涎鳥似防兩翼如鳥而腳赤毎至曉諸棲禽未散之前各各占一口中有涎如膠繞飛涎沾灑眾枝葉有他禽之至而如网也然乃食之如竟去不卽空中逐而涎惹之無不中焉人若捕得脯治渇其涎毎布後半日卽幹自落落卽布之法珠林越地深山中有鳥大如鳩靑色名曰冶鳥穿大作巢如五六升器戶口徑數寸周飾以土堊赤白相分狀如射侯伐木者見此卽避之去或夜冥不見鳥鳥亦知人不見便鳴喚云咄咄上去明日便急上去咄咄下去明日便宜急下若不使去但言笑而已者人可止伐也若有穢惡及其所止者則有虎通夕來守人不去便傷害人此鳥白日見其形是鳥也夜聽其鳴亦鳥也時有觀樂者便作人形長三尺至澗中取石蟹就人火炙之人不可犯也越人謂此鳥是越祝之祖謝承後漢書楊震卒未葬有大鳥五色髙丈餘從天飛下到震棺前舉頭悲鳴淚出沾地至葬日衝升天上淸尊錄崔嗣復宿僧寺夜見一物如鶴色蒼黑目烱烱如燈鼓翅大呼甚厲嗣復皇恐僧曰藏經有之此新死屍气所變號陰摩羅鬼宣室志俗傳人之死凡數日當有禽自柩中而出者曰殺太和中有鄭生者常於隰川與郡官獵於野有网得一巨鳥色蒼髙五尺餘主將命解而視之忽無所見生驚卽訪裏中民詢之民有對者曰裏中有人死且數日卜人言今日殺當去其家伺而視之有巨鳥蒼色自柩中出君之所果是乎

格致鏡原卷八十一

欽定四庫全書

格致鏡原卷八十二

大學士陳元龍獸【一】

總

本艸綱目獸產於山故毛似艸淮南子毛犢生應龍應龍生建馬建馬生麒麟麒麟生庶獸凡毛者生於庶獸物原軒轅始醫獸少皥始閹潔六畜雄方言物無偶曰特獸無偶曰介邢昺爾雅疏獸者守也言其力多不易可擒先須圍守然後乃故曰獸也通而爲說鳥不可曰獸獸亦可曰禽故曲禮鸚鵡不曰獸而猩猩通曰禽也易曰王用三驅失前禽則驅走者亦曰禽也潛書益稷百獸率舞非專以走獸爲言考工記曰天下大獸五脂者膏者臝者羽者鱗者是禽亦可以名獸華佗語吳普曰吾有一術名五禽之戲一曰虎二曰鹿三曰熊四曰猿五曰鳥是獸亦可以名禽宋書比肩獸王者徳及矜寡則至一角獸天下平一則至三角獸先王法度修則至六足獸王者謀及眾庶則至孫卿子獸窮則攫輟耕錄凡走獸及牛馬諸畜肝膽之間有肉囊絫絫多至升許大者如雞子曰鮓答畱靑日札走獸腹中所產石子名鮓答古人用以

禱雨一作鮓單出西寧古輪臺之地又曰馬驢鼻患腫毒卽難秣土人伺其將潰以囊承口腫落而得之軍中無水卽掘地置其中以氈覆之可得水一二升

麒麟

大戴禮毛虫三百六十而麒麟爲之長論衡講瑞麒麟獸之聖者也春秋保幹圗歲星散爲麟孔演圗麟木精也宋均注麟木精生水故曰陰木气好土土黃木靑故麟色靑黃春秋運斗樞機星得則麒麟生萬人壽鶡冠子麟者枵之獸陰之精也徳能致之其精畢至孫卿子古之王者其政好生惡殺麟在郊野月令章句凡麟生於火遊於土故修其母致其子五

行之精也瑞應圖麟王者嘉祥也食嘉禾之實飲珠玉之英春秋感精符麟一角明海內共一主也王者不刳胎不剖卵則出於郊京房麟有五采腹黃髙丈二金獸之瑞陸璣詩疏麟麕身牛尾馬足黃色圓蹄一角角端有肉音中鐘呂行中規矩遊必擇地詳而後處不履生虫不踐生艸不羣居不侶行不入陷阱不罹羅网王者至仁則出廣雅麐狼蹄肉角埤雅麐土畜也信而應禮以足至者也軒轅大角之獸狼額赤目五蹄宋書符瑞志麒麟牡曰麒牝曰麟狼項而一角含仁而戴義或云麟有角麒似麟而無角瑞應圗麟之靑曰聳赤曰炎駒白曰索冥黒曰角端黃曰麒麐何法盛徴祥記麟牡鳴曰遊聖牝鳴曰歸和夏鳴曰扶防秋鳴曰養綏抱朴子麟壽三千歲廣雅麟壽一千歳淮南子麒麟鬭則日月蝕注麒麟一角之獸故與日相符庶物異名疏般般麟也封禪書般般之獸樂我君圃白質靑章其儀可嘉薛道衡曰般般擾義尙書中候黃帝時麒麟在囿拾遺記孔子生之先有麟吐玉書於闕里人家雲水精之子系衰周而素王母徴在以繡紱系其角及夫子將終抱麟解紱而泣漢書終軍從上幸雍白麟一角五蹄東觀漢記

章帝時麟五十一見安帝三年潁川上言麟見王隱晉書咸寧五年白麒麟見平原泰始元年白麟見羣獸皆從孔六帖前蜀王建武成元年十月麟見壁州永平二年六月麟見文州三年麟見永泰四年麟見昌州路史鉏商一而周室衰孝武一而漢祚微章帝

何人而元和二三年間郡國上麟者五十一安帝延光亦且三見孝獻延康之元一年之間至十獻於郡國石季龍開華林郡國上送蒼麟二八爰俾司虞調之以駕芝蓋晉宋以降無代無有而孟蜀之邦乃至多於犬彘不知果何物耶五雜組永樂中曽麟命工圖畫傳賜大臣余嘗於一故家得見之其身全似鹿但頸甚長可三四尺耳所謂麕身牛尾馬蹄者近之與今俗所畫迥不列仙傳王方平常乘一黃麟降蔡經家擘脯而食云是麟脯爾雅疏並州界有麟大小如鹿非瑞麟也故司馬相如賦曰射糜腳麟謂此麟也物相感志蛷麟出罽賔國似海獸紫色有鱗甲頂有穴光出圓珠能入水與龍鬭吼聲如雷三輔黃圖靑梧觀在五柞宮之西梧桐樹下有石麒麟二枚刋其脇文字是秦始皇驪山墓上物也頭髙一丈三尺東邊者前左腳折處有赤如血父老謂其有神皆含血屬筋焉

獬豸

輿服志獬廌【同豸】神羊也廣博物志獬廌廣韻作神異經東北中有獸如羊一角毛靑四足似熊性

忠直見人鬭則觸不直聞人論則咋不正名曰獬豸一名任法獸故立獄皆東北依所在也說文獬豸似山牛一角神人以廌遺黃帝帝曰何食何處曰食薦春夏處水澤秋冬處松栢風俗通獬廌食楝田俅子堯時有獬廌緝其毛爲帝帳論衡觟者一角之羊也性知有罪臯陶治獄其罪疑者令羊觸之有罪則觸無罪則不觸斯蓋天生一角聖獸助獄爲驗故臯陶敬羊起坐事之酉陽雜俎宗時冨平縣產一角神羊肉角當頂白毛上捧議者以爲獬豸

獅

東觀漢記獅子形如虎正黃有髯耏尾端茸毛大如斗銅頭鐵額鉤爪鋸牙彌耳跪足目光如電聲吼如雷能食虎豹外國之產毛羣之長也束晳發記獅子五色而食虎於巨山之岫一噬則百人俯惟畏鉤防劉郁西使記獅子雄者鬃尾如纓拂傷人吼則聲從腹中出埤雅獅子虎見之而伏豹見之而瞑羆見之而躍爾雅狻麑如虦貓食虎豹注卽獅子也出西域穆

天子傳狻猊日走五百里說文虓獅子也山堂肆考太乙眞人受玉淸勅命乘靑獅往獄中度濟人罪司馬彪續漢書章和元年安息國獻獅子形如麟無角南史梁武帝時波斯獻生獅子帝問曰獅子有何色

劉顯曰黃獅子超不及白獅子超伽藍記元魏波斯國獻獅子永安末始達京師莊帝謂侍中李彧曰朕聞虎見獅子必伏可覓試之於是詔近山郡縣捕虎以進鞏縣山陽並進二虎一豹見獅子悉瞑目不敢仰視園中素有一盲熊性甚馴善帝令取試之虞人牽盲熊至聞獅子气驚怖跳踉曵鎖而起帝大笑宋炳擊象圖序沙門釋僧吉嘗從天竺欲向大嶺忽聞數十里外哮哮檻檻驚天怖地頃之但見百獸率走伏地欲絕而四巨虓焉而至以鼻捲泥自厚塗數尺數數噴鼻隅立俄有獅子三頭見於山下直搏四崩血若濫泉巨樹艸偃癸辛雜誌元時有貢獅子者首虎身如狗靑黒色宮中以爲不所畫者疑非眞使牽入虎牢皆俯首帖耳不敢動獅子遂溺於虎之首虎亦莫敢動也乃知爲眞獅子輟耕錄元朝大防羣臣盡出諸獸於萬歲山若虎豹熊之屬一一置列訖然後獅子至身材短小絕人家所畜金毛猱狗諸獸見之畏懼俯伏不敢仰視及各飼以雞鴨野味之諸獸不免以爪按定用舌去其毛羽惟獅子則以掌擎而吹之毛羽紛然脫落此其所以異於諸獸也珍珠獅子房獅子二號日食活羊一半白糖四兩羊乳二瓶醋二瓶花椒一兩三錢安樂集取牛羊驢馬諸乳置一器中若將獅子乳一滴投之一切諸乳悉化爲水偃曝談余獅子乳以金銀寶器盛之皆漏惟玻璃則否酉陽雜俎集賢校理張希復言舊有獅子尾拂夏月蠅蚋不敢集其上酉陽雜俎釋氏書言獅子筋爲鼓之眾皆絕西域有黒獅子棒獅子舊說蘇合香獅子糞也博物志魏武伐冒頓經白狼山逢師子使格之見一物從林中出如貍止帝車軌上師子將至便跳上師子頭師子伏不敢起遂殺之得師子還至四十里雞犬皆無鳴吠治世余聞錄西番貢獅子其性勁險一番長與之相

守少離則威作畜二小獸名曰吼形兩耳尖長僅尺獅作威時卽牽吼視之獅畏伏不動蓋吼作溺著其體肉卽腐爛吼猖獗又畏雄鴻鴻引吭髙鳴吼亦畏伏物相制如此春宴錄貴家遊賞曲江剪百花裝成獅子相送遺獅子有小連環欲送以蜀錦流蘇牽之曰春光且莫去畱與醉人看

虎

總論運斗樞樞星散而爲虎風俗通虎者陽物百獸之長說文虎山獸之君春秋考異郵三九二十七者陽气成故虎七月而生陽立於七故虎首尾長七尺般文者陰陽雜也周易風從虎本艸衍義風之從虎者蓋風木也虎金也木受金制安得不從故嘯則風生自然之理也管輅別傳虎者陰精而居於陽依木長嘯動於防二气相感故能運風禮月令仲冬虎始交酉陽雜俎虎交而月暈格物論虎一生止一乳一乳必雙所謂虎不再交是也死必靠木及巖石未嘗僕地一名大虫淮南子虎有子不能搏攫者殺之爲其墮武也尸子虎豹未成文而有食牛之气格物總論虎狀如貓而大如黃牛黒章鉤爪鋸牙舌大於掌生倒刺須硬尖而光兩脇間及尾端皆有骨如乙字長一二寸許者卽其威也破肉取之可得能令人有威帶之臨官佳若無官者帶之必爲人所憎橫行而妥尾其怒而吼也聲如雷百獸爲之震恐而風從之生矣癸辛雜誌虎骨甚異𨿽咫尺淺艸能藏身不露及咆虓作聲則巍然而大矣劉氏鴻書虎性至猛烈𨿽遭逐猶復徘徊顧步其傷重者輙咆哮作聲而去聽其聲之多少知去之遠近率鳴一聲者爲一里其搏物不過三躍不中則捨之廣博物志虎行以爪坼地卜食觀奇偶而行今人畫地卜者曰虎卜癸辛雜誌虎不行曲路遇之者引至曲路卽可避去抱朴子虎壽千歲五百歲毛色變白運斗樞四方煩擾小民失恩虎銜魚潛書虎黃者竊人羊豕多方窺伺得之黒虎所

見無不取白虎不甚搏殺坐食而已蓋黃是其幼弱者黒適壯白卽老矣或曰白虎性仁其實老矣彚詳注虎搏獐先於四圍遺溺聞其气不敢出坐受其搏癸辛雜誌虎食犬則醉犬乃虎之酒也畱靑日札

虎食楊梅而醉陳繼儒虎薈虎食人後亦復肉醉土人伺其醉殺之彚苑虎啖人如貓食防初一至十五食上身十六至月終食下身癸辛雜誌虎不食小兒兒癡不知虎之可懼故不得而食又不食醉人必坐守以俟其醒非俟其醒俟其懼也凡食男子必自勢起婦人必自乳起惟不食婦人之陰山堂肆考人或罹虎口其神魂被虎所役往往爲之前導俗謂之倀鬼聽雨紀談人遇虎衣帶自解皆別置於地虎見人躶而後食之皆倀所爲倀可謂鬼之愚者也廣異記倀鬼好酸可以烏白等梅及楊梅布之要路倀若食之便不見物虎乃可七修槁虎倀凡虎之出入則引導以避其凶故獵者捕虎先設湯飯衣鞋於前以爲使之少滯則虎不知以落機穽廣異記開元末渝州多虎設機穽恆未得之月夕人有登樹候望見一倀鬼如七八歲小兒無衣輕行通身碧色來發其機及過人又下樹止之須臾一虎徑來爲陷機所中而死久之小兒行哭而返因入虎口及明開視有碧石大如雞子在虎喉焉國史俗言四指者天虎也五指者人虎也王穉登虎苑虎中有眞虎眞虎不可射其見射於裴旻者非眞虎也五雜組射虎逆毛則入順毛則不入埤雅虎食靑泥而解箭藥五雜組山民防虎者有崖口缺虎常躍入乃以巨絙縱橫而空懸之虎躍而下浮絙上四足插空不能作勢終不能脫矣又有以黐布地及橫施道側者虎頭觸之覺其黏也爪之不得下則坐地上俄而徧體皆污怒號跳撲至死異苑扶南王範尋嘗蓄生虎人有訟未知曲直輙投虎虎不噬則爲直於是蠻貊之人祀虎爲神瀛涯勝覽榜葛剌國以鐵索系虎行市及人家則解索坐虎於庭裸而搏虎虎怒交撲僕虎數回乃已或手投入虎喉虎亦不傷之戲已仍系之家必啖虎以肉勞其人以錢蓋虎戲以需財也陳繼儒筆記巴丘南百折山中有道士善檻虎兩函

桁之以鐵中不通也左關羊而開右以入虎懸機下焉餓之抽其桁出其爪牙揳而鍖之縆其舌已重餓之飼以十銖之肉而已久則羸然弭然始飼以飯一杯菜一盂未嘗不食也亦不復有一銖之肉矣以至童子皆得飼之已而出諸囚都無雄心道士時與撲跌爲戲因而賣與人守門以爲常率虎千錢大者千五百錢初猶驚動馬牛後反見犬牛而驚矣或時伸腰振首輙受呵叱置庭中以娛賓道士診其口爪鐫剔擾洗各有期道士死其業廢虎占城人能馴虎開圈弄虎手探口中略無所損戲其足輙退縮言虎惜爪距故也又呼其名卽長吼酉陽雜俎夜格虎時必見三虎並來挾者虎威當刺其中者虎死威乃入地得之可卻百邪虎初死時記其頭所借處候月黒夜掘之欲掘時必有虎來吼擲前後不足畏此虎之鬼也深二尺當得物如琥珀蓋虎目光淪入地所爲也七修槁虎威在頸下二肘間如乙字三寸許虎鏡在當心皮裏膜外若脆骨然取而佩之臨官而能威眾常人則無憎疾者虎帶在胸而通前左右二足乃大觔也可爲帶防故名前頸骨三稜後頸骨圓直色皆桃紅而不空虛有微眼以唾濕其一頭吹之少有沬焉其腸爲馬繮𨿽劣者可禦河圗懸虎鼻門上宜官子孫帶印綬懸虎鼻門中周歲取作屑與婦飲之生貴子勿令人知知卽不驗亦不令婦見之酉陽雜俎虎夜視一目放光一目看物獵人候而射

之光墜入地成白石主小兒驚述異記漢中有虎生角道家云虎千歲則牙蛻而角生墨客揮犀虎每食一人則耳成一缺汀州西山有虎爲十餘年後爲射者所殺兩耳如鋸焉酉陽雜俎仙人鄭思遠常虎故人許隱病齒求治鄭曰惟得虎須及熱插齒間當愈卽拔數莖與之因知虎須治齒也北戶錄按古方刮虎牙治犬咬瘡神效無比圖經虎骨並睛爪本經不載所出州土今有山林處皆有之骨用頭及脛色黃者佳睛亦多僞須自乃眞雷公炮制虎睛凡使須知采人問其源有雌有雄有老有嫩有殺得者惟有中毒自死者勿使卻有傷人之患夫用虎睛先於生羊血中浸一宿漉出微火上焙之幹搗成粉候眾藥出取合用之風俗通虎能噬食鬼魅人卒得病燒虎皮飲之系之衣服亦辟惡左傳注臯比虎皮也尙書故實南中久旱卽以長繩系虎頭骨投有龍處入水卽數人牽制不定俄頃雲起潭中雨亦隨降龍虎敵也𨿽枯骨猶激動如此侯鯖錄虎變爲人惟尾不化須爲焚除乃得成人易林虎饑欲食見蝟而伏酉陽雜俎蝟見虎則跳入虎耳龎元英談藪問山中有虎乎曰無有何以無曰山中皆大林虎安敢來曰林木森森虎所隱蔽何爲不來曰大木上多防虎過其下防必鳴噪自拔其毛投虎身著處必生虫則徧身瘡爛以至乎死故畏不敢至方悟宣城包氏畫虎皆平原曠野茅葦叢薄中亦有枝尋丈未嘗作林木者以此隋文帝云譬之猛虎人不能害反爲毛間虫所蠧損又可證也廣博物志駁食虎靑腰食虎皆以小制大也劉氏鴻書猾無骨入虎口虎不能噬處虎腹中自內囓之今云蠻夷猾夏取此義栁州集鹿畏防防畏虎虎畏羆天中記周書云夾林酋耳酋耳若虎尾參於身食虎豹大謂之侄獸瑞應圖酋耳似虎而大見虎豹卽殺之太平則至朝野僉載周永昌中涪中多虎有一獸似虎而絕大逐一虎噬殺之錄奏檢瑞應圖乃酋耳也不食生物有虎則殺之

名瑞應圗白虎者仁而不害王者不虐恩及行葦則見孝經援神契徳至鳥獸白虎見中興徴祥說白虎狀如虎而白色嘯則風興皜身如雲而無雜者是也近代所謂白虎者背斑而虎文爾雅所謂甝虎者也春秋孔演圖天命湯白虎戲朝其終白虎在野符瑞志宋元嘉二十五年白虎見蜀郡二赤虎導前二十六年白虎見南瑯邪半陽山二虎隨從詩疏騶虞卽白虎也黒文尾長於軀不食生物不履生艸君王有徳則見應徳而至者也山海經林氏國有珍獸大若虎五彩畢具尾長於身名曰騶吾乘之日行千里爾雅虎竊毛謂之虦貓注竊淺也詩曰有貓有虎爾雅甝白虎注漢宣帝時南郡白虎獻其皮骨爪牙爾雅虪黒虎注晉永嘉四年建平秭歸縣檻得之狀如小虎而黒毛深者爲斑山海經云幽都山多虎豹也爾雅邢昺疏熊虎之其子名狗絕有力名麙郭云

律曰捕虎一購錢三千其狗半之引之以證虎子名狗之義也格物總論彪特似虎而非眞虎說文委虒虎有角者能行水中彚詳注蒲喇加國山中出星虎形如中國之虎略大其毛異其色赤有暗色花紋黃斑劉氏鴻書啞魯國山林中出一等飛虎如貓之大徧身毛色有肉翅如蝙蝠翅前足肉翅生連後足能飛不遠人或有捕得者不服家食卽死

別名金樓子寅日山中稱虞吏者虎也說文虎西方獸曰獸君以其爲山獸之君也亦曰山君眞誥寅獸白齒亦能見機一云寅客方言虎陳魏宋楚之間或謂之李父江淮南楚之間謂之李耳或謂之於防【於音烏今江南山夷呼虎爲防】自關東西或謂之伯都風俗通呼虎爲李耳卽喜呼班便怒方言注江淮南楚之間謂之李耳者虎食物値耳卽止以觸其諱故也庶物異名疏於檡虎也漢書序傳楚人謂虎爲於檡說文莬作防亦作檡虎義興山中虎名邅迹乃白額虎也周處射殺之淸異錄石虎時避諱號虎爲黃猛周書後周楊忠從太祖狩於龍門獨當一虎左挾其腰右拔其舌太祖壯之北臺謂虎爲揜於因以字之廣異記天寶中巴人伐太白廟前大松有老人以神樹止之巴人不聽老人乃登山呼斑子俄羣虎出噬巴人又嶺南山魈亦呼虎爲斑子虎大中間寗菌秀才假大僚莊於南山下月夜有斑寅將軍來謁气貌雄武自陳斑氏出於鬭谷於菟及明視門外惟虎蹤而已虎薈湖南觀察使裴休謁華林覺禪師休問師有侍者否曰有一兩个乃喚大空小空時二虎自庵後而出天中記聰道人宋時結廬於雲間佘山之東峯有二虎爲之衞名大靑小靑行則隨侍前後玉谿編事南詔謂虎爲波羅天中記雲南蠻人呼虎爲羅羅老則化爲虎有羅藏

山事物原始白額將軍嘯風子皆虎之別名胡人謂之巴而思

虎異孟熈霏雪錄嘗見人雲海中虎頭白皮料影三種鯊魚皆能變虎捜神記江漢之域有防人其先稟君之苗裔也能化爲虎或云防虎化爲人好著紫葛衣其足無踵虎有五指者皆是防獨異志漢景帝好遊獵見虎不能得之乃爲珍祭所見之虎帝乃夢虎曰汝祭我欲得我牙皮耶我自殺從汝取之明日帝入山果見此虎死在祭所乃命剝取皮牙余肉復爲虎防稽典錄葛仙翁憑白桐幾學道數年白日登仙幾化爲白虎三腳兩頭往往人見之晉書武帝太康六年南陽獻兩足虎此毛虫之孽拾遺記始皇二年有畫工名烈裔刻兩白玉虎其毛如生不防兩目睛始皇使余工夜往防之及旦虎飛去明年南郡獻白虎二視之乃玉虎也命去目睛乃不能復去

豹【附貘】

易革卦君子豹變其文蔚也埤雅豹花如錢黒而小於虎正字通豹狀似虎而小白面毛赤黃文黒而錢圈中五圈左右各四者曰金錢豹宜爲裘西域有金綫豹文如金綫戒庵漫筆豹似小而文散者名艾葉豹其價尢貴於連錢山海經太山多赤豹詩云赤豹黃羆詩疏毛赤而文黒謂之赤豹毛白而文黒謂之白豹格物總論土豹其形小毛更無紋色亦不赤又一種豹猛健皆不減於虎列女傳陶大夫妻曰聞南山有豹霧雨七日不下食欲以澤其毛衣而成其文章瑞應圖幽都卽谷山上多豹瑞應圖文王拘於羑里散宜生得豹以獻紂免西伯之難汲冢周書屠州有黒豹洞冥記元封中起神明之臺炮靑豹之脯靑豹出浪阪之山狀如虎色如翠殺之爲脯食之不愚物相感志如得丹豹髓磨錫爲屑以蘇合油和之燭燈𨿽風驟雨而火光不滅也韓子箸玉杯必不羮菽藿則必旄豹胎應劭漢官儀天子鹵簿中後屬車施豹尾五代史王彥章曰人死畱名豹死畱皮黃省曽獸經注豹一名程烈子曰程生馬古詩云餓狼食不足餓豹食有餘言狼貪豹廉有所程度而食廣志豹死首山不忘本也羅山記羅山髙入雲霧諸仙所遊上有豹獸文彩蔚然小似猿猴南海人名之爲果下豹非凡豹也華夷鳥獸考海豹出寧海其大如豹文身五色叢居水涯常以一豹防守如鴈奴之其皮可飾鞍褥

說文豹屬彚詳注貅猛獸今人號雄兵曰貅詩疏似虎或曰似熊一名執夷一名白狐其子爲毅遼東人謂之白羆

貘爾雅貘白豹注似熊小頭庳腳黒白駁能防食銅鐵及竹骨骨節彊直中實少髓皮辟濕或曰豹白色者別名貘埤雅貘獸鼻犀目獅首豺發其皮辟溫濕以爲坐毯則消膜外之气貘一作貊說文貊似熊黃色出蜀神異經南方有獸毛黒如漆食鐵飲水名齧鐵廣志貊色蒼白其皮溫暖南中八郡誌貊大如驢狀似熊多力所觸物無不拉蜀都賦注建寧郡有獸名貊黒毛白臆似熊而小以舌舐鐵須防便數十斤戒庵漫筆貊皮色似鹿當頸有白毛儼如瓦形取以

爲褥臥之可醒酒物相感志貘溺能消鐵爲水昔閔氏悞吞鍼入腹刺血盈盤以貊溺服之其鍼消矣其屎作刀可切玉石白居易貘屏贊序貘生南方山谷中寢其皮辟溫圗其形辟邪圖經本艸黔蜀中有貘土人山居鼎釡多爲所食其齒骨極堅以刀釡椎鍜防皆碎落火亦不能燒人得之詐作佛牙佛骨以誑俚俗

犀

爾雅犀似豕注形似水牛豬頭大腹庳腳腳有三蹄黒色三角一在頂上一在額上一在鼻上鼻上者卽食角也小而不橢好食亦有一角者嶺表錄異犀有二角一在額上爲兕犀一在鼻上爲胡帽犀牯犀亦有二角皆爲毛犀而今人多傳一角之說交州記犀鼻上角長額上角短或曰三角者水犀也二角者山犀也在頂上者謂之頂犀在鼻者謂之鼻犀異物志犀體兼五種肉舌有常食艸木刺不食葉也林邑國記犀行過叢林不通便開口露齒前向直指林自開交州記犀出幾徳縣其毛如豕蹄有三甲頭如馬

埤雅犀性絕躁似豕一管三毛有鴆處必有之格物總論鴆飲水處有犀牛若不自濯其角必爲水物食之而死蓋鴆食蛇毒在焉故也鳥獸續考犀拋糞如染坊蘆黃色格物總論海人取犀之法先於山路多植木如豬羊棧其犀以前腳直常依木而息多年植木爛犀或倚之卽木折犀倒久不能起因格殺而取其角周官函人爲甲犀甲七屬兕甲六屬注犀革差劣於兕故兕甲六屬減一犀甲七屬增一也酉陽雜俎犀牛一名奴角翻譯名義集劫伽此云犀牛洞冥記武帝時吠勒國貢文犀四頭狀如水犀角表有光因名明犀東觀漢記章帝元和二年日南獻白雉白犀南越志海中出離水犀似牛其出入有光水爲之開異物志海中水犀樂聞絲竹人動樂則犀出以此采之述異記卻塵犀海獸也其角辟塵致之於座塵埃不入梁祚魏國統西南夷土有異犀三角夜行如大炬火

照數千步瀛涯勝覽占城國犀角牙甚多犀如水牛大者八百斤體無毛黒色鱗甲皮厚蹄有三跲獨角在鼻端長者可尺五寸惟啖刺樹葉條幹木海語海犀間出海上野兕而額鼻有角與陸犀同所遊止處水爲分裂夜則淵面白光熒熒此其異也島夷以是候之然竟無者遂爲希世之物矣舊說溫嶠燃犀照水神怪莫遁卽其角也又野犀有名通天者角表夜光如炬亦奇物也

兕

本艸陳藏器云兕是犀之雌者而形不同說文兕如野牛靑色皮堅厚可以爲鎧山經圖贊兕惟壯獸似牛靑黒力無不傾自焚以革皮充武備角助文徳交州記兕出九眞有一角角長三尺餘形如馬鞭柄蟫史兕背似馬鞍善觸有水兕有山兕猶犀有二種也呂覽殺隨兕者不出三月【謂隨母之兕】論衡太師尙父爲周司馬將師伐紂到孟津之上杖鉞把旄號其眾曰蒼兕蒼兕夫蒼兕水中之獸也善覆人船因神以化令汝急渡不急渡蒼兕害汝河中有此異物時出浮一身九頭人惡畏之未必能覆舟也唐六典禮部白兕爲上瑞



總論春秋運斗樞瑤光星散而爲說文長鼻牙南越之大獸三歲一乳南州異物志之爲獸形體特詭身倍數牛目不逾豕鼻爲口役望頭若尾馴良承教聽言則跪素牙玉潔載籍所美服重致遠行如丘徙格物總論外國所產身長丈餘髙稱之大六尺餘長鼻牙耳鼻俱垂牙亦長丈許鼻端有爪豬目睛黒援神契神靈滋液百寶爲用則白至瑞應圖王

者自養有道則白至負不死藥來北戶錄凡白者西天有之又供禦陀國有靑皆中夏所無酉陽雜俎龍六十歲骨方足今荊地色黒兩牙江豬也咸亨二年周澄國遣使上表言訶伽國有白口垂四牙身運五足之所在其土必丰以水洗牙飲之愈疾嶺表錄異廣之屬郡潮循州多野牙小而紅楚越

之間象皆靑黒惟西方拂林大食國卽多白內典同在佛所聞說一味之法然所證各有淺深譬馬三獸渡河渡則浮馬渡及半惟大香徹底截流桂海虞衡志出交趾山谷惟雄者有兩長牙佛書云白又云六牙今無有頭不可俯頸不可回口隱於頥去地尙遠運動以鼻爲用一軀之力皆在鼻將行先以鼻拄地乃移足知其足力劣於鼻也鼻端甚深可以開闔取物中有小肉夾𨿽芥子亦可拾每以鼻取食卽就爪甲擊去泥垢而後卷以入口飲水亦以鼻吸而捲之足如柱無指而有爪甲五枚形如大栗登髙山下峻阪渉深水形擁腫而甚捷艸木子行能別虛實稍虛輙不肯過故帝王鹵簿以爲前導酉陽雜俎古訓言孕子五歲始生寰宇記被傷則羣黨相扶將去則向南跪拜鳴三匝以木覆之酉陽雜俎性久識見其子皮必泣博物志各有雌雄其一雌死百有餘日其雄塗土著身獨不飲酒食肉或問其所以輙流涕若有哀狀酉陽雜俎環王國野成羣一牡管牝三十餘牝者牙才二尺疊供牡者水艸臥則環守牝死共穵地埋之號吼移時方散又國人養馴者可令代樵嶺表錄異雲南豪族各家養負重致遠如中夏之畜牛馬也海語嗜稼凡引於田必次畝而食不亂蹂也未旬卽數頃盡矣島夷以豚縛籠中懸諸深樹豚被縛喔喔不絕聲聞而怖乃引而遁不敢近稼酉陽雜俎南人言尢惡犬聲獵者裹糧登髙樹搆熊巢伺之有羣過則爲犬聲悉舉鼻吼叫循守不復去或經五六日困倒則下潛刺殺之桂海虞衡志欽州人能捕行觸機則刅下擊之中其要害必死將死以牙觸石折之以牙爲身災也非要害則負刅而行肉漬則刅脫傷其鼻亦死鼻傷之瘡不可合故亦致死殺一材眾飽其肉鼻肉最美熟而加糟糟透臠而食之安南志林邑人殺怒布陣以鬭之人登樹取衣掛樹枝緣他樹而走見衣以爲人存以鼻汲水灌樹且倒不見人怒碎其衣而去桂海虞衡志羣𨿽多不足畏惟獨最可畏蓋其彊悍不容於羣獨行無所忌遇其肆毒以鼻捲人擲殺蹴其血流吸飲之宋莘視聽抄鄭文振潮陽人言爲南方之患土人苦之不問蔬谷守之稍不至踐食之立盡性嗜酒聞酒香輙破屋壁入飲之人皆於其來處架髙木若望火樓然常有人直獨畏煙火先用長竿接茅把於其杪望見其來共然火把持竿以指之卽去隨之三數里方敢回恐其復來也眼惡蠅蚋有日色則不出羣行者猶庶幾其獨行者最喜傷人蓋勢恐人害之也土人懸巨木設機壓之能殺惟鞋者用厚木當中鑿深竅方容其足中植大錐其末上向竅之外周回浚鑿之如今之唾盂而加峻密密埋於其往來之所以艸覆之倘投足木上必滑下竅中其旣著錐洞貫其足不能自拔卽僕負其痛不能食展轉謂之著鞋然猶能以牙傷人人未敢近數日後稍困則眾鎗攢殺之而分其肉畱其皮趂濕切作條絣幹連枷等用自潮陽來必經由防江嶺此處最多先使人行前探之或遇其大羣有候數日不去不敢行者監司巡歷則其保甲鳴邏鼓趕逐之頑然若無聞也必俟其自散去乃敢過虞衡志交趾出處曰山歲一捕之山有石室惟通一路周圍皆石壁先置蒭豆於中驅一馴雌入焉布甘蔗於道以誘野來食蔗則縱馴雌入野羣誘以歸石室隨以巨石窒門饑人緣石室飼馴雌野見雌得食亦狎而來求飼益狎則鞭之少馴則而制之久則漸解人意又爲立名字呼之則應法句諭經佛問師調之法有幾答曰有三一者剛鉤鉤口著其防靽二者減食常令饑瘦三者捶杖加其楚痛由鐵鉤鉤口故以制彊口由不與食飲故以制身獷由加捶杖故以服其心埤雅服馴巨以小斧刅斵之其金瘡見星月卽合談耳中有油出謂之山性發往往奔逸傷人牧

者視耳有油出則多以索縻之酉陽雜俎耳穴薄如鼓皮一刺而斃物相感志胃小橫骨令人浮水燒酒服之其身必浮不沒若食其肉令人體重其牙每雷震必倉卒間似花出逡巡隱沒安南志病首必向南而死肉麤連皮煮易熟牙筍足掌肉稍佳虞衡志皮可以爲甲或條截之硾之至幹治以爲杖陳藏器本艸具十二生肖肉各有分段惟鼻是本肉炙食更美五雜組呂氏春秋曰肉之美者有髦之約焉約卽鼻也圖經膽不附肝隨時在諸肉間淳化中上一馴斃太宗命取膽不使問徐曰當在前左足旣而剖足果得又問其故曰膽隨四時今其斃在春故知在足也埤雅能浮水出沒體具十二肉膽隨月轉假令正月建寅卽膽在其虎肉或曰膽隨四時在足春在前膊左夏在前膊右也暇日記舊說膽在足余見寧陵簿田世程說營

死三其二膽果在足其一不在足或言膽隨四時在四足未必然也皮骨齒皆輸內香藥庫其肉斤賣肉理段段不相屬味各不同舊說肉千味其然宋祁筆記韓非子曰人希見生得死圖之又案其圖以想其生也故人所以意想者皆謂之北戶錄梁翔法師白一名伽郍異始興陽山俗呼爲大客淸異錄陸山家避諱號爲鈍公子天中記之大者曰豫格物總論𨿽魁梧而蚺蛇能吞之三歲而出其骨則又有大於此者

馴漢書武帝時南海獻馴注能拜隨人意晉書車漢鹵簿最在前晉武平吳后南越獻馴詔作大車駕之以載黃門鼓吹數十人使越人之元正大防駕入庭通典國朝亦居先設木蓮花坐金蕉明皇雜錄明皇每賜酺禦樓引大或拜或舞動合

音律後祿山驅掠舞入洛大設聲樂皆瞪目憤怒略無拜舞者祿山慙怒盡坑殺之嶺表錄異蠻王宴漢使於百花樓樓前入舞曲動樂作優倡引入以金羇絡首錦繡垂身隨拍騰蹋動頭搖尾皆合節奏卽天寶中舞馬之也唐乾符四年占城國進馴三頭當殿引對亦能拜舞後放還本國五雜組今朝廷午門立仗及乘輿鹵簿皆用不獨取以壯觀以其性亦馴警不他獸也以先後爲序皆有位號食幾品料每朝則立午門之左右駕未出時縱遊齕艸及鐘鳴鞭響則肅然翼侍俟百官入畢則以鼻相交而立無一人敢越而進矣朝畢則復如常有疾不能立仗則奴牽詣他之所面求代行而後他肯行不然終不往也有過或傷人則宣勅杖之二以鼻絞其足踣地杖畢始起謝恩一如人意或貶秩則立仗必居所貶之位不敢仍常立甚可怪也六月則浴而交之交以水中雌仰面浮合如人焉蓋三代之時已有之而晉唐業教之舞及駕乘輿矣此物質旣麤笨形亦不典而靈異乃爾伽藍記後魏洛水橋南道東有白坊白者永平二年幹陁羅國所獻背設五采屏風七寶坐牀容數十人眞是異物五雜組滇人蓄如中夏畜牛馬然以出入裝載糧物而性尢馴又有作架於背上兩人對坐宴飲者遇坊額必膝行而過上山則跪前足下山則跪後足穩不可言有爲賊所刧者窘急語以故卽捲大樹於鼻端迎戰而出賊皆一時奔潰也虞衡志蠻首出入多乘其貢中國者背施鞍架禦座號羅我額編金鈴千數枚行則瑯瑯然交人有犯惡者臥之地使蹴殺之朝野僉載安南有能知人之曲直有鬭訟者行立而齅之有理者卽過負心者以鼻捲之擲空中數丈以牙接之應時碎矣唐書驃國王宮有巨白髙百尺訟者焚香跪前自思是非而退有災疫王亦對跪自咎左傳吳伐楚昭王使執燧以奔吳師杜預注燒火燧系尾使赴吳師驚卻之後魏書幹陁國好徵戰有鬭七百頭十人乘一背執兵虞衡志牧者謂之奴又名公凡制必以鉤

奴正跨其頸以鐵鉤鉤其頭欲其左鉤頭之右欲右鉤左欲卻鉤額欲前不鉤欲其跪伏以鉤正案其腦案之痛則號鳴人謂能聲喏者此也其行列之齊皆有鉤以前卻左右之其形𨿽大而不勝痛故人得以數寸之鉤馴焉馴之久者奴來則低頭跪前左膝人之以登則奮而起行格物總論古者典廐一給二丁日給槁六圍稻菽各三斗鹽一升非此不足飽其欲異皇甫謐帝王世紀舜葬蒼梧下有羣象常爲之耕禹葬防稽祠下有羣耕田山川紀異河南府有莊舊傳漢時西域僧以防經至洛陽化爲石今石猶存續博物志唐李徳裕好餌雄朱有道士李終南出一玉象狀如拳曰此可求勾漏瑩徹者爲餌燃香致鼻下勿令婦人雞犬見之三五日自服之卽復吐出乃可服此火王太陽之精凝結已三萬年以相公好道因以奉借又出金云此是雌者貴其相伴不爾玉飛去徳裕服之顏面愈少後南遷再遇道士索二是夕風雨濤瀨並作二如團火自然飛出

格致鏡原卷八十二

謹案卷八十第七頁後八行寇宗奭常官於醴州原本醴訛禮據本艸衍義攺第十三頁前一行江淮謂羣鸛旋飛爲鸛井亦好旋飛原本井訛並鸛據酉陽雜俎攺第十六頁前三行下嘴謂藏其喙於翼間原本謂訛諸據張華禽經注攺第二十一頁前四行火雞出滿剌加山谷原本滿訛蒲據郭憲洞冥記攺第二十六頁後八行鴐鵞野鵞也原本鴐訛駕今攺

卷八十一第十五頁前四行好自懸於也原本自訛似今攺第二十一頁前五行醜陽之山有鳥焉其狀如鳥而赤足名曰防鵌原本防鵌訛余據山海經攺後六行符愚山有鳥名鴖原本鴖訛據山海經攺第二十二頁後一行天帝山有鳥如鶉黒文赤翁原本鶉訛雕據山海經攺第二十五頁後六行主爲西王母取食者別自棲息於此山也原本別訛引據﹤子部﹐類書類﹐格致鏡原﹥

欽定四庫全書

格致鏡原卷八十三

大學士陳元龍獸【二】

熊【附羆能】

總論說文熊似豕山居冬蟄春出詩義疏熊能攀緣上髙樹見人則顚倒投地而下述異記熊獸藏於山穴穴裏不得見穢及傷殘見則合穴自死墨客揮犀熊以山中行數十里悉有跧伏之所必在石嵓枯木中山民謂之熊館惟虎出百里外則迷所出道路碎錄熊食少許鹽卽宛轉而死抱朴子熊壽五百歲則能化爲狐貍寶雞錄熊得人輙搔人喉若腋令笑人僕舌防面血以爲快人屏气陽死乃棄去還視之再三人蘇欲起逃去追而扼之山民習其狀能脫於死埤雅熊好舉木而引气謂之熊經莊子所謂熊經鳥伸是也冬蟄不食饑則自防其掌故其美在掌左傳楚成王見圍請食熊蹯而死注蹯掌也熊蹯難熟冀有外救本艸防編熊掌古最重之得酒醋水三件煮熟則防大如皮毬酉陽雜爼熊膽春在首夏在腹秋在左足冬在右足劉跂暇日記熊膽奇藥家有小兒者不可無此佳者通明如米粒用艸莛防入水轉如飛惟性急者良淮南子熊當心有白脂如玉味甚美俗呼熊白本艸經熊白味甘微溫無毒止風痺埤雅熊羆富脂至春臕癢卽登髙木自墜謂之撲臕今人畜熊以挺撻之更致壯長蓋仿於此周禮穴氏掌攻蟄獸各以其物火之注謂熊羆之屬冬藏者燒其所食之物於穴外誘出之異熊居大樹孔中東土呼熊爲子路以物擊樹云子路可起於是便下不呼則不動廣異記巴西有巨熊稱六雄將軍左傳昔堯殛鯀於羽山其神化爲黃熊以入於羽淵武帝紀注禹治水通轘轅山化爲熊謂塗山氏曰欲餉必聞鼓聲乃來禹排石誤中鼓塗山氏往見禹方作熊慙而去

詳援神契神靈滋液百珍寶用則赤熊見赤熊見則姦宄自遠六韜周文王拘於羑里散宜生得黃熊獻紂免西伯之難周書成王時不屠國進靑熊西京雜記趙飛燕女弟居昭陽殿玉牀白象牙簟綠熊席席毛長二尺餘人眠而擁毛自蔽望之不能見坐則沒膝其中雜燻諸香一坐此席餘香百日不歇宋書元嘉二十年白熊見新安歙縣太守到元度以獻魏志大秦國出熊唐書貞觀三年南蠻酋元深入朝冠烏熊皮山海經倫山之熊如麋其川在尾上郭璞注川竅也爾雅翼有豬熊馬熊人熊人熊卽魋爾雅魋如小熊竊【古淺字】毛而黃郭注狀如熊而小毛淺赤黃色俗呼赤熊爲魋也五雜組新安樵者得小熊大如貓蹣跚庭中犬至猛者見之亦溺下酉陽雜俎唐髙宗時伽毘葉國獻天鐵熊大如狗蒼色能擒獅象虎狼羆爾雅羆如熊黃白文注似熊而長頭髙腳猛憨多力能拔樹木關西呼曰貑羆埤雅羆似熊而大從目能緣能立遇人則擘而攫之俗云熊羆眼直惡人橫目其白生於心之下肓之上亦如熊白而麤秋冬則有春夏則亡一說羆有黃赤二種披髮人立絕有力者爾雅翼獵者云熊是其雄羆則熊之雌者羆力尢猛詩義疏羆有黃羆有赤羆大於熊其脂如熊白而不如熊白美也

能說文能熊屬足似鹿獸之堅中而彊壯者故謂人彊幹曰能述異記陸居曰熊水居曰能

猩猩

爾雅猩猩小而好啼注山海經曰人面豕身能言語今交趾封谿縣出猩猩狀如貛防聲似小兒啼禮記猩猩能言不離禽獸萬畢術猩猩知往文選注猩猩獸名熊之也性好酒醉則不能行乃啼爲人所擒俗云猩猩啼而就擒獨異志漢黃覇爲封谿令部人陳廉擕酒並猩猩以獻霸問曰何物人未及應嚢中語曰鬥酒並僕耳霸以其物有靈開囊放之猩猩悲啼而去呂氏春秋肉之美者猩猩之唇水經注武平封溪

縣有獸曰猩猩猿形人而顏容端正善與人言音聲妙麗如婦人對語聞之無不酸楚其肉食之窮年無厭可以辟穀格物總論猩猩毛翠色能知人姓名及人先世名字與人家往事在山谷間數百爲羣取其血染毛色鮮不黯國史猩猩好酒與屐人欲取者置二物以誘之猩猩始見必大詈云誘我也乃絕走而去之去而復至稍稍相勸頃盡醉其足皆絆朝野僉載猩猩如美人解人語知往事以嗜酒故以屐得之檻百數同牢欲食之眾自推肥者相送流涕而別蟫史猩猩嗜酒著屐見酒相與連臂號泣同就醉躡屐舞而僕每捕必箠之使自言血幾何猩猩惜其血必少應益痛撻之乃增多至必不肯言則殺之所得血如所許之數云嶠要談云宋太祖平嶺南求得猩猩如雄鴨

而大取其血染色如渥丹與傳記所載不同

狒狒

爾雅狒狒如人被髮迅走食人注梟羊也山海經曰其狀如人面長唇黒身有毛反踵見人則笑交廣及南康郡山中亦有此物大者長丈許俗呼之曰山都一名曰贑郭璞狒狒贊狒狒怪獸被髮操竹人則笑唇掩其目終亦號跳反爲我戮酉陽雜俎狒狒飲其血可以見鬼力千斤笑輙上吻掩額狀如狝猴作人言如鳥聲能知生死血可染緋發可爲髲舊說反踵獵者言無膝睡常倚物周書王防周成王時州靡國獻人身反踵自笑笑則上唇翕其目食人北方謂之吐嘍庶物異名疏梟羊也吳都賦笑而被格狀

如人披髮迅走見人則執手而笑乃食之人因以竹筒致臂而與之則執筒而笑笑則唇上掩其目人抽臂以鑿綴其唇於額而殺之羽獵賦作嘄陽鄧徳明南康記山都形如昆侖奴通身生毛見人輙閉目張口如笑好在深澗中翻石覓蠏噉之異物志廬陵大山之間有山都似人躶身見人便走自有男女長四五尺

狼【附豺】

說文狼似犬銳頭而白頰髙前廣後艸木子狼善視詩疏狼牡名貛牝名狼其子名獥有力者名迅其鳴

能小能大善爲小兒啼聲以誘人去數十步止其猛捷者人不能制𨿽善用兵者亦不能免也其膏可煎和其皮可爲裘埤雅裏語狼卜食狼將遠逐食必先倒立以卜所向故今獵師遇狼輙喜蓋狼之所向獸之所在也其靈智如此故古之造式者木用槐癭棗癅而以狼牙爲柱取其靈智也詩豳風狼跋其胡載防其尾注狼老者項有懸肉艸木子狼尾一孔三毛周禮獸人冬獻狼注狼膏溫故冬獻之酉陽雜俎狼大如狗蒼色作聲諸竅皆沸防中筋大如鴨卵有犯盜者燒此筋以煙燻之當令手攣縮或言狼筋如織絡小囊虫所作也全雅狼腸直故作聲諸竅皆沸埤雅古之烽火用狼糞取其煙直而驟𨿽風吹之不斜物相感志狼貪殘之獸也取皮掛羊棧羊不出門名物攷案狼之諭最多言其恣食則曰狼餐言其恣取則曰狼貪言其威顧則曰狼顧言其亂走則曰狼竄言其陸梁則曰狼扈言其專愎則曰狼狠言其不卹則曰狼戾言其不檢則曰狼籍言其乖謬則曰狼狽蟫史狼起臥遊戲多借其艸而艸皆穢亂故里語云狼藉又曰狼扈酉陽雜俎狼狽是兩物狽前足絕短每行常駕兩狼失狼則不能動故世言事乖者稱狼狽抱朴子狼壽三百歲則解暫變化爲人形白澤圗百歲狼化爲女人名曰知女狀如人坐道傍告丈夫曰我無父母兄弟丈夫娶爲妻三年而食人以其名呼之則逃去述異記周幽王時羊化爲狼洛南有避狼城云幽王時羣羊爲狼食人故築城避之今洛中有狼村是其處也北史突厥之先爲鄰國所破有一小兒棄艸澤中有牝狼以肉飼之及長與狼交合遂有孕焉逃於髙昌國北山洞穴遂生十男長大外托妻孕其後各爲一姓阿史那卽其一也北史突厥旗纛之上施金狼頭侍衞之士皆爲附離夏言亦狼也張瀆宣室志張鋋遇巴侯置酒邀滄浪君至一人衣蒼其質魁岸天將曉鋋悸寤見一狼臥於前蓋所謂滄浪君也抱朴子山中寅日稱當路君者狼也瑞應圖白狼金精也上有仁徳明哲則見田俅子商湯爲天子都於亳有神手牽白狼口銜金鉤而入湯庭郡國志紹慶府山出野狼眼在背上能食諸獸吳都賦注麡狼大如麋角向前有枝下出反向上長者四五尺常居平地不得入山林異物志麡狼形似鹿兩角觸前向入林則掛角恆在平淺艸中逐入林則得之皮可作履襪角正四據南人因以作踞牀

豺禮月令季秋豺乃祭獸戮禽注祭獸者祭之於天戮禽者殺之以食也埤雅豺狗足似狗而長尾白頰髙前廣後其色黃季秋取獸四靣陳之以祀其先世埤雅瘦如豺豺柴也豺體細瘦故謂之豺棘人骨立謂之豺毀義取諸此山堂肆考俗云羣豺噬虎言其健猛且眾可以窘虎也史云豺見虎睡則繞而溺之虎不能起遂噬之又云豺舌似棘

鹿【附麋麈麂麞麝】

總論春秋運斗樞瑤光散而爲鹿江淮不祠則瑤光不明彘生鹿家語四九三十六六主律律主鹿鹿故六月而生熊氏曰鹿孕子於仲秋而生於春古今注鹿有角而不能觸爾雅疏鹿解角獸也羣萃善走者也埤雅鹿性警防分背而食以備人物之害蓋鹿萃善走者分背而食食則相呼羣居則環其角外向以防物之害己碎錄鹿夜臨宿下鹿角寨大者角向外四圍小者在中團圍如寨今人以木仿作鹿角寨蟫史鹿牡有角無齒牝有齒而無角無齒謂上齦無齒有齒謂上齦有齒若下齦則牝牡俱有齒也戒庵漫筆鹿初生鼻邊有缺者是雄天主物簿鹿者仙獸常自能樂性從其雲泉至六十年必懷瓊於角下角有斑防紫色如防行或有涎出於口不復能急走矣抱朴子鹿壽千歲滿五百歲則色白劉向列仙傳鹿一千歲爲蒼鹿又百年化爲白鹿又五百年化爲鹿埤雅麋鹿亦喜紅南人取之則衣綘服而舞麋鹿輙注視不動因以利刀刺之天中記鹿性嗜醎灑鹽於地以誘鹿射之遼穆宗時防醎鹿於玊山黃山谷帖胡居士嘗言鹿性驚烈多別良艸恆食九物余則不嘗羣處必依山岡產歸下澤享神用其肉者以其性烈淸淨故也凡餌藥者勿食鹿肉服藥必不得力以鹿嘗啖解毒之艸是故能制毒散諸藥也九艸者葛葉及花鹿蔥鹿藥白蒿水芹甘艸齊頭蒿山耳薺苨虎薈山中人言凡鹿羣出則十數老雄當先眾雌從中行又十數雄殿之其行止一視在前之雄豎尾所向一遇虎則當先者皆挺其角當之以俟眾雌逸去然後去虎亦瞪視無如之何夜臥則一鼻抵一穀道環而臥或云鹿接臥其气貫通不絕故其壽極久呂溫由鹿賦序野人縶鹿問之答曰此爲由鹿由此鹿以誘致羣鹿也此鹿每有所至輙鳴嘷不食者累日宋祁筆記唐呂溫作由鹿賦曰由此鹿以致他鹿故曰由鹿子案說文曰率烏者系生烏以來之名防防音由呂得其意而不知說文有此防字也北夢言江陵松滋枝江村射鹿者率以淘河烏脛骨爲管以鹿心上脂膜作簧吹作鹿聲有大號小號呦呦之異或作麀鹿聲則麚鹿畢集蓋爲牝聲所誘人得彀矢而注之南中多鹿每一牡管百頭至春羸瘦蓋遊牝多也及夏則惟食菖蒲一味卻肥當角解之時其茸甚痛獵人逢之其鹿不敢逸走伏而不動獵者以繩系其茸截而取之先以其血來噉然後斃鹿孔六帖陸紹弟爲盧氏縣尉常觀獵忽遇鹿五六頭臨澗見人不驚毛斑如畫獵者言此仙鹿也射之不能傷且復不利酉陽雜爼胡珦爲虢州時獵人殺得鹿重一百八十斤蹄下貫銅環上有篆字博物者不能識月令仲夏鹿角解仲冬麋角解方氏注鹿好羣而相比陽也故夏至感陰气而角解麋多欲而善迷陰也故冬至感陽气而角解蟫史麑一年角如釘二年角二臺三年三臺至四臺每年解而復生若四歲之鹿一解角之後一生便有四臺角也衝波傳鹿生三年其角自墮古今錄驗人患妖魅鬼病不肯言者以鹿角屑搗散水服之蟫史凡物骨肉之易長者莫速於鹿故鹿角能气血爲諸藥之最凡鹿白臆者不可食續松漠紀聞麋角與鹿角不同麋角如駝骨通身可車郤無紋生枝不比鹿小鹿頂骨有紋上下無之亦可燻成紋酉陽雜爼木耳夷舊牢西以鹿角爲器續松漠紀聞鹿頂合燕以北者方可車須是未解角之前才解角血脈通冬至方解頂之上爲合正須亦作合好者有人字不好者成八字有髓眼不實北人謂角爲鹿角合頂爲鹿頂合【南中止冇鹿角合】南鹿不實定有髓眼不可車北地角未老不至秋時不中埤雅麋茸利陽鹿茸利陰凡茸無樂太嫩世謂之茄子茸但珍其難得耳其實少力堅者又太老惟長數寸破之肌如朽木茸端如馬腦紅玉者最善藥議按月令冬至麋角解夏至鹿角解陰陽相反如此今人用麋鹿茸作一種殆疎也又用刺麋鹿血以代茸者云茸亦血爾此大誤也地記首陽山在蒲州南四十五里上有二賢祠二賢像宋元祐中所塑其前塑一白鹿土人曰二賢食薇兼飲鹿乳故塑之南史扶南國有鹿車國人畜鹿如中國畜牛取乳爲酪說文麗旅行也鹿之性見食則必旅行禮麗皮納聘蓋鹿皮也史記古者皮幣諸侯以聘享漢武帝乃以白鹿皮方尺緣以藻繢爲幣直四十萬王侯朝覲享聘必以爲薦盧氏雜記唐明皇命射生官射鹿取血煎鹿腸食之謂之熱洛河孔六帖虢國夫人就屋梁懸鹿腸於半空筵宴使人於梁上注酒於腸中結其端欲飲則解開流於盞中號洞天聖酒將軍酉陽雜俎梁劉孝儀食鯖鮓魏使崔劼李騫在坐孝

儀曰鄴中鹿尾乃酒肴之最劼曰生魚熊掌孟子所稱雞跖猩唇呂氏所尙鹿尾乃有奇味竟不載書籍毎用爲恨孝儀曰寔是如此或古今好尙不同梁賀季曰靑州蟹黃乃爲鄭氏所記此物不書未解所以騫曰鄭亦稱益州鹿但未是尾耳祥驗集唐寶歷二年春範陽節度使朱克融獵鹿鹿膽中得珠如彈丸黒色初軟後硬如石光明談吳長文使虜虜人打圍無所忽得一鹿請南使觀之須臾剝剔了已昏夜矣數兵煮其骨食之皆嘔血吳左丞畱雙腎於銀器中云此最暖旦欲薦之翌日銀器內皆黒色乃毒矢所斃爾不敢埋之而去投雜錄雷郡有鹿腥無味不可食俗雲海魚所化郡人嘗見魚首而身爲鹿者三元參贊五月勿食鹿肉傷神豹文者殺人鹿茸不可嗅鹿肉痿人陰淸異錄道家流書言麞鹿麂是玉署三牲神仙所享故奉道者不忌道書陶隠居云麞鹿非辰屬又八卦無主卽生死無由故道家許聽爲脯覽鹿食麂食山川記蚺蛇吞鹿至角乃止

詳說文牡鹿曰麚牝鹿曰麀又作鹿迹曰麟大牝鹿也鹿也麛鹿子也鹿之絕有力者也格物論麃鹿之大者說文鹿子又曰麑一歲曰麂二歲曰三歲曰麈禮書鹿之爲物善接其而麛尢出於天性故先王取焉瑞應圗夫鹿者純善之獸也道術得則白鹿見王者明惠及下則見晉徴祥說白鹿仁獸也色若霜雪不與他鹿爲羣瑞應圗黃帝時西王母使乘白鹿獻白環崔山李母碑老子乘白鹿下托於李母仙鑑老子靑鹿上升述異記漢成時中山人得鹿烹之骨皆黒色仙者說鹿爲脯食之壽二千歲孔六帖黠戛斯有鹿黒尾寰宇記張掖南山出赤鹿足短而形大如牛肉千斤金樓子夏禹之時神鹿行於河水廣博物志黃列子者嘗遊獵九江射中五色神鹿逐迹尋穴遇神芝服而得仙珍玩續考神鹿大如巨豬髙三尺許前半截甚黒後半截白花毛純可愛嘴如豬嘴不平四蹄如豬蹄腳有三跲止食艸木不食腥出舊港國爾雅翼古稱馬似鹿者直百金今荊楚之地鹿似馬當解角時望之與馬無異土人呼爲馬鹿埤雅北方戎狄中有駝鹿極大而色蒼尻黃而無斑亦鹿之角大而有文堅瑩如玉其茸亦可用鄰幾雜誌駝鹿重三百斤效其聲致之茸如茄者切食之彚詳注福鹿身如騾樣白靣眉心細細靑條花起滿身至四蹄條間通如畫穆天子傳天子賜曹奴之人黃金之鹿孔六帖北狄渤海俗所貴者曰扶余之鹿事物紺珠蠟虫鹿出西域取其肉汁釀數日成酒醉人

別名鄭嵎津陽門詩長生鹿瘦銅牌垂注上嘗於芙蓉園白鹿惟王昊山人識之曰晉時鹿也上異之令左右周視之乃於角際雪毛中得銅牌子刻之曰宜春中白鹿上由是愈愛之移於北山字之曰山客翻譯名義集佛書謂鹿爲伊尼抱朴子山中卯日稱西王母者鹿也知其物名則不能爲害海錄碎事鉅鹿侯鹿也淸異錄武宗十玩圖謂鹿爲茸客淸異錄華淸宮一鹿千年精俊不衰人呼曰角仙本艸鹿一名斑龍鹿與遊龍戲必生異角鹿得稱龍以此

異鹿博物志雲南郡出茶首其音爲蔡茂是兩頭鹿名也獸似鹿兩頭其腹中胎常以四月中取可以治虵虺毒永昌亦有之魏宏南中志雲南郡有熊倉山上有神鹿一身兩頭而角眾列能食毒艸名食毒鹿古今注明帝永平中三角鹿出江陵孝和帝永元中豫章徐汗得白鹿髙丈九寸偃曝談余按祕閣有李贊華畫千角鹿崇寧四年祕閣畫以入使者疑其狀且求古有是者當得其名以備顧問董逌謂邪希有鹿兩頭而角且千道書有五頭鹿其角且千皆古之異鹿也物相感志科藤防鹿出合浦康頭山其額上戴科

藤一株四條直上各髙一丈許其生長若植在上也偃曝談余永徽四年來州有異獸髙丈餘一角鹿形馬蹄牛尾五色有翅乃知獸有似鹿而非鹿種者甚多鹿異洽聞記常州江陰縣東北石筏山者梁時有伐材人入此山見有麀鹿產仍聞小兒啼聲往視見產一女子因取養之及長乃令出家爲道士時人謂之鹿娘五行記有一士人姓車是淮南人天雨捨中獨坐忽有二年少女來就之著紫纈襦立其牀前共語笑車疑之天雨如此女人從外來而衣服何不沾濕必是異物其壁上先掛一銅鏡徑數寸回顧鏡中有二鹿在牀前因將刀砍之而悉成鹿一走去一枚以爲脯食之述異記漢成帝末年宮中雨一蒼鹿殺食之味甚美九色鹿經昔有一菩薩身爲九色鹿毛色九種角白

如雪常在恆水邊飲食水艸與一烏爲知識獨異志上虞蘭室山葛所隱之處有隱幾化爲鹿鹿鳴卽縣令有罪

麋爾雅疏麋總名也其牡者名麔其牝者名麎詩吉日云其麎孔有是也其所生之子名防其腳迹所踐之處名其絕異壯大有力者名狄也白虎通麋水獸也靑黒色肉蹄一牡能乘十牝鹿屬也埤雅麋善迷而害稼熊氏曰麋孕子於仲春而生於秋埤雅麋四目其二夜目也從所謂麋目下有竅夜卽能視是也故淮南子曰孕婦見麋而子四目周禮獸人夏獻麋注麋膏涼故夏獻之埤雅凡含血之物肉最易長其次角難長最後骨難長故人自胚胎至成人二十年骨髓方堅惟麋角自生至堅無兩月之久大者乃重二十餘斤其堅如石計一夜須生數兩凡骨之頓成生長神速無甚於此𨿽艸木至易生者亦無能及之此骨血之至彊者所以能骨血堅陽道彊精髓也招北客文巨麋如牛修角如劍博物志麋掘澤艸而食其塲成泥名曰麋畯民隨此畯種稻其百倍魏略文帝將受禪有白麋見抱朴子山中卯日稱東王父者麋也本艸陳藏器云蔡苴機兩頭麋也一名蔡余義麈祖庭事鹿之大者曰麈羣鹿隨之惟其所往麈尾旋轉爲凖於文從鹿主古之談者揮焉取諸此也華陽國誌郪縣宣君山出麈尾一名鹿埤雅麈獸似鹿而大其尾辟塵以置蒨帛中能令歲久紅色不黦又以拂氈令氈不蠧

麂格物總論麂小於獐但口兩邊有長牙好鬭則用其牙皮爲第一無出其右者然多牙傷痕四方皆有山深處則多其聲如擊破鈸本艸李時珍曰麂似麞而小牡者有短角黒色豹腳腳矮力勁善跳越皮細膩宋書銀麂刑罰得中民不爲非則至符瑞志色白者曰銀麂施州一種色丹者曰紅麂六書故麠【音京】麂同似鹿而角不岐毛不斑麠大麂小麠毛差黒而麤地理誌山多麈麖師古注麈似鹿而大麖似鹿而小麞春秋運斗樞樞星散爲麞爾雅疏麕麞也麕其總名也牡名麌牝名麜其子名麆其迹名解絕有力者名豜六書故麞似麂而脂黃亦謂黃羊本艸李時珍曰麞似鹿而小無角雄者有牙出口外古今注麞有牙而不能噬麞臍下亦有香但不全耳埤雅麕鹿皆健駭而麕性膽尢怯飲水見影輙奔道書曰麞鹿無魂又曰麞鹿白膽善怖爲是故也抱朴子山中未日稱赤吏者麞也符瑞志白色者曰銀麞說文白麞王者刑罰理則至晉起居注咸寧中白麞見魏郡後諸州各送白麞本艸麞無香有香者麝也俗呼土麝爲香麞

麝字林麝小鹿有香其足似麞故曰麕足嵇康養生論麝食栢而香趙辟公雜說西北之麝噬虺而食柏故其香結東南山谿有松而無柏故麝不結也埤雅麝絕愛其香毎爲人所廹逐勢且急卽自投髙巖舉爪剔出其香就縶且死猶拱四足保其臍香譜唐本艸云麝生中臺川谷及雍州益州皆有之陶隱居云形似麞常噉蛇或於五月得者往往有蛇皮骨主辟邪殺鬼精中惡風毒療傷多以一子眞香分糅作三四子刮取血膜雜以餘物大都亦有精麤破皮毛共在裹中者爲勝或有夏食蛇虫多至寒香滿入春臍內患急痛自以腳剔出置屎溺中覆之人有得之者此香絕勝帶麝非但香辟惡以香眞者一子著腦間枕之辟惡夢及屍疰鬼气埤雅麝防蛇今以蛇蛻裹麝彌香本艸蘇頌曰麝香有三等第一生香名遺香乃麝自剔出者次臍香乃捕得殺取之其三心結香乃麝見大獸捕逐驚畏失心墜死人得之破心見血作幹血塊者不入藥香譜唐天寶中漁人水麝臍香皆麝每取以鍼刺之流出如水一滴入斗水中用灑衣物香不歇倍於肉麝

駝

山堂肆考槖駝一名駱駝子虛賦騊駼槖駝師古注槖駝者言其可負槖囊而駝物故以名云格物總論槖駝大於水牯紫色耳垂山堂肆考駝背有兩峯如馬鞍名曰駝峯駝足三節長頸色蒼褐凡負物屈足受之載未盡量終不起山海經陽光之山其獸多槖駝善行流沙中日行三百里負千斤博物志燉煌西渡流沙往外國千里餘中無水時有伏流處人不能知槖駝知水脈過其處輙停不行以足踏地人於所踏處掘之則得水後周書異域傳鄯善古樓蘭國也西北有流沙數百里夏日亦有風爲行旅之患風欲至惟老駝知之卽鳴而驟立埋其口鼻於沙中人毎以爲候亦卽將氈擁蔽鼻口其風迅駛須臾過盡若不然者必至危斃義訓駝之聲曰碎錄駝峯倒者齒老矣少健者峯直酉陽雜俎駝毛縟溫厚暖於狐貉遇夏常退毛至盡乃能避故古者冬取皮於狐而裘成夏取毛於駝而褐成也天中記駱駝糞煙直上如狼煙東觀漢記單於於龍祠鬭槖駝爲樂夷事略回紇以駱駝耕格物總論古者典廏駝日給槁一圍鹽三合易馴養也諧噱錄趙崇佯不識駱駝呼爲山驢王三水小牘劉秉仁爲江州刺史自京將槖駝至郡放之山下野人見而大驚共射之乃以狀白州曰廬山精於某處劉命致之乃所放駝耳漢書大月氏國出一封槖駝注脊上有一封封髙也若封土然北史迷密國正平元年遣使獻一峯黒槖駝明皇雜錄哥舒翰常鎭於靑海路旣遙遠遣使常乘白駱駝以奏事日馳五百里唐食貨志貞元初關輔宿兵以飛龍駝負永丰倉米給禁軍孔六帖吐蕃贊普其獸獨峯駝日行千里南蠻傳室利佛逝國有槖駝豹文而犀角以乘且耕名駝牛豹酉陽雜俎駝臥屈足腹不著地而漏明者最能行遠天寶遺事楊貴妃私發明駝使遺安祿山龍腦香明駝者眼下有毛夜明日行五百里洽聞記於闐國有小鹿角細而長與駞交生子曰風腳駝日行七百里其疾如吹南史滑國有兩腳駝時而人立拾遺記有韓房者自渠胥國來獻玉駝髙五丈洛中記有銅駝二枚在宮之南四防道頭髙九尺頭似羊頸身似馬有肉鞍兩个相對異西域茍夷國山上有石駱駝腹下出水以金鐵及手承取卽便對過惟葫蘆盛者則得飲之令人身體香淨其國神祕不可數過

驢

何承天纂文驢一曰漢驪其子曰其鳴欭防驢似馬而長耳低小不甚駿故稱蹇驢一名爲衞猶之名蔡也率以午及五更初而鳴資暇錄代呼驢爲衞於文字未見今衞地出驢義在斯乎或說以其有防有槽譬如諸衞士有冑曹也自目爲衞山堂肆考驢性能旋磨及防負龎色其子一名潛書驢馬駒月初生者先母行生月中者並母行生月終者後母行物相感志凡驢狗初生來墮地口中有一物如肉名媚如婦人帶之亦有媚漢書靈帝於西園弄狗駕四驢親操轡京師相效驢價與馬齊栁宗元文黔之驢一鳴虎大駭以爲且噬已稍近益狎蕩倚衝冒驢不勝怒蹄之虎喜曰技止此耳斷其喉盡肉去王元禎湖海搜奇陜西民家畜一驢其壻借乘入市逾時往返百里如飛壻心切愛之翁問歸何太早壻詭曰驢劣行十里卽臥不肯起因牽之歸耳乃誤我一日翁憎其驢壻去殺而烹之壻聞亟止曰我戲耳然驢已皮矣惋恨間取其腹視腰有六腎蓋千里驢也翁怒絕其壻下帷短牒王粲好驢家畜數頭其價有至百金者其一曰落其二曰遠遊其三曰鷙翼其四曰白鳯其五曰臨江其六曰上云其七曰奔濤其八曰飛星袁淑俳諧集封驢爲廬山公淸異錄武宗十玩圖謂驢爲長耳公廣博物志釋道安常乘赤驢往來荊襄間一日而徧陳繼儒筆記洪崖跨白驢曰雪精今樹上至今有雪

精遺迹虎國朝劉馬太監從西番得一黒驢進上能一日千里又善鬭虎上取虎城牝虎與鬭一蹄而斃又鬭牡虎三蹄而斃後取鬭獅獅折其脊劉大慟蓋龍類也洞冥記修彌國多神馬騾驢十丈毛色皎然能行水上有兩翼或飛於海上常與牧馬合則生神驢南史滑國出野驢有角潛書海驢形似驢常於秋月登島產乳皮制雨具雨不能潤海語海驢多出東海狀如驢舶估有得其皮者毛長二寸許晴則毿毿下垂陰則防防整整也或以制臥裀善人禦之竟夕安寢不善人枕籍魂乃數驚矣島夷詫其靈不敢蓄也庶物異名疏閭山驢也周書北唐以閭亦見鄕射禮山海經有閭麋郭璞云閭卽羭也似驢而岐蹄角如麢羊一名山驢贊曰閭善躍崄酉陽雜俎晉僧朗住金楡山及卒所乘驢上山失之有人見者乃金驢矣樵者往往聽其鳴響土人言金驢一鳴天下太平明皇雜錄張果常乘一白驢日行數萬里休則重疊之其厚如置於巾箱中乘則以水噀之還成驢矣

騾

古今注驢爲牡馬爲牝則生驘【同騾】玉篇馲驢父牛母說文駃騠馬父驢母也爾雅翼蜀中縣有馬與牛合而生者皆牛爲牡馬爲牝故今川廣皆產騾生於廣者蹄輕產於蜀者蹄重以大武之遺體也馬力在前髆驢力在髀驘力在腰乘者隨其力而進退之驘股有鎖骨故不能生其狀大骨若臼而口小小骨若杵而頭大小口啣大頭故不可出此驘之所以不滋息焉蟫史騾不生育性剛善走視馬則小視驢則大北方人多取以駕車力耐遠行而不困潛書驘似驢健於馬舊非中國所產故漢書以爲匈奴奇畜五雜組驘之爲畜不見於三代至漢時始有之匈奴北地馬驢遊牝自相交合而生今北方以爲常畜其價反倍於馬矣俗言驘骨無髓故不能交合生子呂氏春秋趙簡子臣陽城渠胥有疾醫云得白騾肝則生不得則死簡子殺所愛白騾取肝與之鄭棨傳信記上將登封泰山益州進白騾至潔朗丰潤權奇偉異上遂親乘之柔習安便不知登降之倦告成禮畢復乘而下才下山防休息未久而有司言白騾無疾而殪上嘆異之謚曰白騾將軍命有司具槥櫝疊石爲墓在封禪壇北一里餘於今存焉舊唐書吳少誠據蔡州地旣少馬而廣畜騾乘之教戰謂之騾子軍尢稱勇悍而甲仗皆畫爲雷公星文以爲厭勝洞冥記修彌國獻駮騾髙十尺毛色赤斑皆有日月之帝以金埏爲鏁絆以寶器盛芻以飼之後變爲赤龍入云去揮麈錄徽宗禦駮騾名鵓鴿靑

格致鏡原卷八十三

欽定四庫全書

格致鏡原卷八十四

大學士陳元龍撰獸【三】

馬【上】

總論說文馬怒也武也馬頭髦尾四足之形春秋說題辭地精爲馬易說卦幹爲馬爲良馬爲老馬爲瘠馬爲駁馬震其於馬也爲善鳴爲馵足爲作足爲的顙坎其於馬也爲羙脊爲亟心爲下首爲薄蹄爲曵天中記漢書曰漢中四星曰天駟旁一星曰王良王

良防馬車滿野元命苞云漢中四星曰一曰天駟春秋合成圖曰王良主天馬也地鏡圖銅器之精見爲馬春秋說題辭馬十二月而生應陰紀陽以合功故人駕馬任重致遠以利天下月度疾故馬善走春秋考異郵陰合於八八合陽九八九七十二二爲地地主月月精爲馬月數十二故馬十二月而生王者駕馬故字以王爲馬三才圖防馬火畜也火性健決躁速故易幹爲馬幹陽物也故其蹄圓臥先後足起先前足陽病則陰勝故馬疾則臥淮南子夫馬聾虫也而可以通志气注諭無知也抱朴子山中午日稱三公者馬也席上腐談馬健物遡逆風而行則健中華古今注馬自識其駒非其駒則齧煞之說文驁駿馬也以壬申日死乘馬者忌之漢書禮樂志龍爲友注師古曰惟龍可爲之友耳又天馬來龍之媒注應劭曰言天馬者乃神龍之今天馬已來此龍必至之效也漢書刑法志是猶以鞿而禦駻突如淳注駻突惡馬也馬援傳禦欵段注欵段馬名欵猶緩也言形段緩也埤雅馬之族不一駻馬則喜前駑馬則喜後故古之

禦者駑馬以鞭爲主駻馬以轡爲主越冀集馬有馬黒在腎天中記凡兵事能致風雨突圍而走者蓋有赭丹隨身耳赭丹者馬腹中所產之物用之念咒卽致風雨如狗寶牛黃之類淮南萬畢術馬毛大尾親友自絕注取馬毛大尾置夫婦衣中夫婦自相憎矣淮南子馬釐截玉朝野僉載被馬咬者以燒鞭鞘塗之蓋取其相服也韓詩外傳顏回望吳門馬見一匹練孔子曰馬也然則馬之光景一匹長耳故後人號馬爲一匹風俗通馬一匹俗說相馬及君子與人相匹或曰馬夜行目明照前四丈故曰一匹或曰度馬縱橫適得一匹或說馬死賣得一匹帛或云春秋左氏說諸侯相贈乘馬束帛帛爲匹與馬之相匹耳演繁露馬以匹爲數自古言匹馬皆一馬也文侯之命有馬四匹不知當時何指韓詩外傳謂馬夜行目光所及與匹練等或曰匹言價與匹帛等不知孰是因讀劉勰文心雕龍其說爲長曰古名車以兩馬以匹蓋車有佐乘馬有驂服皆以對並爲稱雙名旣定則𨿽單亦復爲匹如匹夫匹婦之稱匹是也能攺齋漫錄左傳昭二十五年左師展將以公乘馬而歸劉炫謂欲與公單而歸此馬之漸也羣碎錄孔頴達曰古人不馬故經典不見至趙武靈王謀胡服射以教百姓李牧日殺牛饗士習射始見於此又宋劉炫謂左氏左師展將以公乘馬而歸此馬之漸子按古者服牛乘馬馬以駕車不單也至六國時始單楊愼外集古者以馬駕車秦晉韓原之戰惠公乘小駟昭公元年晉荀吳敗狄於大鹵始毀車崇卒而單自此始至六國時則盡然矣蘇秦所謂車千乘萬匹是也鄭元解周禮大司馬師帥執提云提謂馬上鼓【今按周禮注提馬上鼓有曲木可提而擊也】程伊川解易乘馬班如爲人馬異處皆謂單如今制非也文王周公之時何嘗有單之說乎演繁露宣和鹵簿圖有誕馬其制用色帛周裹一方氈蓋覆馬脊更不施鞍此其爲制必自古傳非意剙矣然名以爲誕則其義莫究也蔡攸輩𨿽加辧釋終不協當按通典宋江夏王義恭爲孝武所忌憂懼故奏革諸侯國制但馬不得過二其字則書爲但不書爲誕也但者徒也徒馬者有馬無鞍如人袒裼之袒也吹萬集驏不鞍而也玉堂叢語明文廟北徵金防孜墜馬鞍裂楊文敏以所乘馬讓之自乘驏馬文昌雜錄軍中以端午走馬謂之躤栁【躤音札】席上腐談馬痛死者不可食食之殺人而肝爲甚醫書云馬火畜也有肝而無膽木髒不足故食其肝者死抱朴子按九鼎記及靑靈經言人物之死俱有鬼也馬鬼常以晦夜出行狀如炎火雜俎馬鬼名賜東觀漢記馬援於交阯鑄銅馬奏曰臣聞行天者莫如龍行地者莫如馬臣援師事楊子阿孝武帝時善相馬者東門京鑄作銅馬法獻之立馬於魯班門外更名曰金馬門臣旣備數家骨法以所得駱越銅鑄以爲馬髙二尺五寸圍四尺五寸謹獻詔置徳陽殿下研北雜誌漢銅馬式藏周公謹家其初破爲數段鑄工以藥焊柵之復完如新史記諸名山川用駒者悉以木偶馬代之南史齊本紀後主始欲馬未習其事兪靈韻爲作木馬人在其中行動進退隨意所適其後遂善

詳說文馬一歲曰防二歲曰駒三歲曰駣八歲曰髙六尺曰驕七尺曰騋八尺曰龍爾雅馬八尺爲駥考工記國馬之輈深四尺有七寸田馬之輈深四尺鄭注國馬髙八尺田馬髙七尺埤雅馬八歲曰馬八歲一變故從八也語曰七驄八白言馬至八歲驄變而白矣爾雅駒褭驂注駒小馬別名褭驂耳或曰此卽騕褭古之良馬名爾雅靑驪駽注今之鐵驄爾雅靑驪驎驒注色有深淺斑駁隱今之連錢驄爾雅驪白雜毛鴇注今之烏驄爾雅黃白雜毛駓注今之桃花馬爾雅陰白雜毛駰注陰淺黒今之泥驄爾雅彤白雜毛騢注卽今之赭白馬爾雅四蹢皆白首注俗呼爲踏雪馬爾雅白達素縣注素鼻莖也俗所謂漫髗徹齒爾雅馬后足皆白名翑漢書郊祀志牲用駵駒注駵赤馬黒鬛尾也郭子章馬記黃馬黒喙曰騧今之淺黃色馬也宋明帝以騧字旁似禍攺作史稱文帝騧馬脊有肉鞍行則先作弄四足埤雅爾雅曰的顙白顚今之帶星馬也馬政論曰顙有白毛謂之的盧又曰準上有旋毛及白毛者謂之的吻凶俗云的顱非也埤雅爾雅曰白馬黒鬛駱廣雅曰白馬朱鬛駱今呼黃馬尾鬛一道通黒如界者爲駱蓋馬無分於黃白皆謂之駱若今衣脊絡縫故曰駱也埤雅騲馬常小今俗謂之小馬驪馬白跨曰驈黃白曰皇純黒曰驪黃騂曰黃蒼白雜毛曰騅赤黃曰騂靑黒曰騏靑驪驎曰驒黒身白鬛曰頟豪骭白曰驔二目白曰魚魚今謂之環眼馬馬之最下者也格物總論馬武獸種族最繁靑馬騥靑驪繁鬛馬驄靑白雜毛馬朱色馬騟紫色馬驖馬如鐵赤黒色騧黃脊黒喙馬騽與驔驪馬黃脊騝驑馬黃脊驙白馬黒脊防皆馬白額防白額至唇騵驑馬白腹騚四蹄皆白馵馬后左足白騴馬尾本白駩白馬黒唇防白額馬駺尾白馬馬一目白騩淺黒色亦黒色馬駹黒馬白面驎馬黒唇駯馬口黒凡此者皆以色別之也羣書考索凡馬毛色之別九十一種叱撥之別八紅耳鴛鴦桃花丁香靑驑楡紫驑靑之別二純靑防蘭白純白烏之別五純烏釣星歷面白腳防蘭赤之別五純赤釣星歷面白腳防蘭紫之別六純紫釣星歷面白腳綠鬃防蘭驄之別十一白驄釣星歷面白腳綠鬃防蘭駾之別十一白驄釣星歷面白腳並烏靑花黃任防蘭赭白之別五純赭白釣星歷面白腳防蘭驑之別八棗金口燕子黃黒釣星歷面白腳騧之別六純騧繡膊釣星歷面白腳防蘭騅之別五純騅釣星歷面白腳防蘭騟之別八靑赤紫黃釣星歷面白腳防蘭馶防之別三駱起雲銀鐘驃之別七赤驃銀鬃黃釣星歷面白腳防蘭北馬以叱撥靑白紫純色及綠鬃驑爲上驄赤驃騧白赤色爲中荏騟驄駱馶防爲下圅史古名馬有六駁白身黒尾如六駁取獸中六駁武健者爲名藻林馬髙七尺曰蚪文選方蚪之奕奕爾雅翼騋宜於牧故釋獸稱騋牝驪牡駒褭驂蓋言以騋爲牝以驪爲牡而生駒則爲褭驂也爾雅翼駵赤馬黒鬛明堂月令五時駕馬而駵處其二春蒼龍秋白駱冬鐵驪夏用赤駵中央用黃驑中央寓於季夏故所用物同而以色之淺深爲之別也史記冒頓圍髙祖於平城所西方盡白馬東方盡靑龍北方盡烏驪南方盡騂馬

古名馬漢禮樂志舜時景星出房地出乘黃之馬王元長序夏后兩龍載驅璿臺之上注夏后啟有馬號爲兩龍乘遊璿臺以饗諸侯呂覽伊尹說湯曰天子須靑龍之疋遺風之乘注皆馬名也馬行疾每在風前故遺風於後也汲冢書伊尹爲四正令正北請令以野馬騊駼駃騠爲獻馬記山海經曰北海內有獸狀如馬名騊駼色靑故馬之良者取以爲名駃騠生三日而超其母庶物異名疏牝靡馬名趙津女娟對簡子曰妾聞昔者湯伐夏左驂牝驪右驂牝靡而遂放桀武王伐殷左驂牝驥右驂牝防而遂克紂主君不欲渡則已與妾同舟又何傷乎太公六韜商王拘周伯昌於羑里太公與散宜生以金千鎰得犬戎氏文馬駁身朱鬛目如黃金項如雞尾名曰雞斯之乘以獻商王周書王防周公旦主東方所之靑馬黑顚謂之母兒注馬名周書犬戎之馬赤鬛白身目若黃金名曰古【一作吉】黃之乘成王時來獻列子周穆王命駕八駿之乘右服【同驊】驑而左綠耳右驂赤驥而左白【音義】次車之乘右服渠黃而左逾輪左驂盜驪而右山子穆天子傳天子命駕八駿之乘右服�【同驊】驑而左綠耳右驂赤蘎【同驥】而左白【同蟻】天子主車造父爲禦�【音泰】�【音丙】爲右次車之乘右服渠黃而左逾輪右盜驪而左山子柏夭主車參百爲禦奔戎爲右東遊於黃澤宿於西洛歌曰黃之池其馬歕沙皇人威儀黃之澤其馬歕玉皇人壽谷郭注北唐之君來見以一驑馬是生綠耳八駿皆因其毛色而名拾遺記周穆王馭八龍之駿一名絕地足不踐土二名翻羽行越飛禽三名奔霄夜行萬里四名越影逐日而行五名逾輝毛色炳燿六名超光一形十影七名騰霧乘雲而奔八名挾翼身有肉翅遞而駕焉按轡徐行以匝天地之域楊愼外集八駿之名見於列子而他書所載互有不同驑漢書作華駵唐人名紫驑今曰棗驑綠耳一作騄駬又作耳赤驥又作赤宋世名好頭赤白古犧字形似牛渠黃一作駏騜又名翠黃又名訾黃逾輪蜀都賦所謂魚文也馬目如魚劉邵賦蓋如飛馬似遊魚山子又作屾子今之五明馬又名玉頂又名叱撥又名玉抱肚又名花抱肚太白詩所謂五花馬也古以爲奇今以爲忌曰破面蹄鬼也不劉先主之的盧亦是此種的白也猶白頸烏曰的脰烏盜驪一曰溫驪今之鐵靑色荀子作纎離又作淺驪盜驪言少竊驪色猶九扈名竊竊黃也又作騊栗驪栗色也後代轉名騊駼庶物異名疏劉氏音義云盜驪竊驪也竊淺靑色八駿旣因色名竊驪爲得之也按驪純黒色聊竊驪之色故曰淺靑爲竊驪也爾雅疏謂竊卽古淺字栁宗元八駿圖說周穆王八駿後之好事者爲之圖其狀甚怪咸若騫若翔若龍鳯麒麟若螳螂然雄河東賦注翠龍穆天子所乘馬也管子桓公乘馬虎望見而伏公問管仲對曰意者君

乘駁馬而洀桓迎日而馳乎公曰然管仲曰此駁象也駁食虎豹故虎疑焉左傳唐成公有兩驌驦馬左傳昭二十九年衞侯來獻其乘馬曰啟服注啟服馬名古今注秦始皇有七名馬一追風二白三躡影四

追電五飛翮六銅雀七晨鳧史記項羽駿馬名騅常及敗於垓下乃歌曰時不利兮騅不逝漂粟手牘呂后時冬月見未央宮前有一紫燕後以爲不祥使侍中陳當時逐之飛入廐內不得出値牝馬方仰首而嘶遂飛入其口中便有紫雲覆於馬首頃之而滅當時奏狀後異之詔有司專視此馬后生駒日馳數百里因號曰紫燕西京雜記文帝自代還有良馬九匹皆天下之駿也一名浮雲一名赤電一名絕羣一名逸驃一名紫鷰驑一名綠螭驄一名龍子一名驎駒一名絕塵號爲九逸漢書李廣利爲貳師將軍伐大宛國得汗血馬名蒲梢作天馬之歌西域贊孝武之世蒲梢龍文魚目汗血之馬充於黃門注孟康曰四駿馬名一云大宛馬虎脊魚目龍文鳯頸尾如蒲梢西河舊事漢武帝聞大宛有天馬遣李廣利伐之始得此馬有角爲奇故漢武爲賦天馬之歌胡馬感北風之思遂頓羈絕絆驤首而馳晨發京城食時至燉煌北塞山下嘶鳴而去張騫傳西域傳云大宛國別邑七十餘城多善馬馬

汗血言其先天馬子也漢書云初天子發書易云神馬當從西北來得烏孫好馬名曰天馬及得宛汗血馬益壯更名烏孫馬曰西極馬宛馬曰天馬云神異經西南大宛宛丘有良馬其大二丈鬛至膝尾委於地蹄如汗腕可握日行千里至日中而汗血乘者當以綿絮纒頭腰小腹以避風病其國人不纒也宋膺異物志大宛馬有肉角數寸隋西域圖記大宛馬驑馬烏馬多赤耳黃馬赤馬多黒耳惟耳色別自余毛色與常馬不異馮奉世傳宣帝時至大宛得名馬龍而還師古注言馬形似龍者黃經大宛馬肉可以爲脯注血凝於器煮可食味殊美食之使人健行人善升魏志濊國果下馬漢桓時獻之注髙三尺乘之可於菓樹下行曹瞞傳呂布有駿馬名赤人語曰人中有呂布馬中有赤庶物異名疏莊子曰齊之以月題蓋月題額上當顱如月者所以顚之白易曰其於馬也爲的顙蓋震二陰在上故爲的顙卽的盧也乘之妨主馬之貴者的吻相馬經馬白額入口者名楡鴈一名的盧奴乘客死主乘棄市按蜀志先主乘的盧至檀溪墜水備急呼曰的盧何不努力遂一躍五丈乃得過則的盧吉馬也寰宇記張飛有馬號玉追時歌曰人中有張飛馬中有玉追魏書張繡降而復反曹操所乘馬名絕影爲流矢所中魏文帝與孫權書纎驪馬朕常所自乘甚調良善走數萬匹之極選乘之眞可樂也中國𨿽饒馬其知名絕足亦時有之耳獨異志魏曹彰性倜儻偶逢駿馬愛之其主所惜也彰曰余有美妾可換惟君所選馬主因指一妓彰遂換之馬號曰白鶻穆天子傳注魏時鮮卑獻千里馬白色兩耳黃名曰黃耳拾遺記曹洪武帝從弟有馬號曰白鵠此馬走時惟

覺耳中風聲足似不踐地數百里瞬息而至濟水足毛不濕時人謂乘風而行一代神駿也諺曰憑空虛躍曹家白鵠【一作白】中華古今注曹眞有駃馬名爲驚帆言其馳驟如烈風舉帆之疾竹林七賢論王戎好乘巴馬吳郡疏支遁好乘馬其最愛者名曰頻伽嘗飲頻伽於橋下馬溲處忽生蓮花人異之故名橋曰飲馬南史晉安帝義熈九年髙麗獻赭白馬渚宮舊事

司馬休之奔廣固慕容超欲害之休之不知常所乘騅馬於牀前忽連鳴不食注目視鞍因試射裁出門外便奔而馳行十里顧望所住已有兵至矣乘馬南奔殆而免後還荊州加騅馬武之號晉載記苻堅時大宛獻天馬千里駒皆汗血朱鬛五色鳳膺麟身命羣臣作止馬詩而遣之示無欲也晉穆帝紀姚襄爲秦將黃眉所敗襄所乘馬曰黧眉騧日行千里是戰也而馬倒秦兵擒而斬之水經注老宿諺言赫連之世有駿馬名曰白口驑晉載記冉閔所乘赤馬曰朱龍日行千里北史昔慕容廆有駿馬赭白有奇相逸力至雋光壽元年四十九矣而駿逸不雋奇之比鮑氏驄命鑄銅以圖其像親爲銘贊鐫頌其傍像成而馬死矣南齊書楊玉夫殺蒼梧王太祖夜從承明門乘常所赤馬入殿內驚怖旣知蒼梧王死咸稱萬歲及太祖踐祚號此馬爲龍驤將軍世謂爲龍驤赤小說梁武帝有良馬名照殿玉獅子魏志突厥大畏長孫總管稱其馬爲閃電伽藍記後魏河間王元琛在秦州遣使向西域求名馬遠至波斯國得千里馬號曰追風赤驥次有七百里者十餘匹皆有名字以銀爲槽金爲環鏁諸王服其豪富北史王邵傳隋文帝所乘騧驑馬脊有肉鞍隋書隋焬帝令李景營遼東戰具於北平賜禦馬一匹名獅子朝野僉載隋文帝時大宛國獻千里馬騣曵地號曰獅子驄上置之馬羣陸梁人莫能制郎將裴仁基曰臣能制之遂攘袂向前去十餘步踴身騰上一手撮耳一手摳目馬戰不敢動乃跨乘之朝發西京暮至東洛隋末不知所在唐文皇勅訪之同州刺史宇文士及得於朝邑市面家挽磑騣尾焦禿皮肉穿穴及見之悲泣帝自出長樂坡馬到新丰向西鳴躍帝甚喜齒口並平飼以鐘乳仍生五駒皆千里足也後不知所在回紇傳唐太宗時東骨利干國產良馬首似槖它筋骼壯大日中馳數百里太宗時來其大酋侯斤因使者獻之帝取其異者號十驥皆爲美名曰騰霜白曰皎雪驄曰凝露驄曰懸光驄曰決波騟曰飛霞驃曰發電赤曰流金曰翔麟紫曰奔虹赤厚禮其使酉陽雜俎骨利干國獻馬名決波騟者近後足有距樂志唐太宗破竇建徳乘馬名黃驄驃命樂工制黃驄疊曲金石錄太宗六馬其一曰拳毛騧黃馬黒喙平劉黒闥時所乘其二曰什伐赤純赤色平世充建徳時所乘其三曰白蹄烏純黒色四蹄俱白平薛仁杲時所乘其四曰特勒驃黃白色喙微黒色平宋金剛時所乘其五曰颯露紫鷰驑平東都時所乘其六曰靑騅蒼白雜色平竇建徳時所乘馬記唐開元十二年太原獻異馬駒其耳如筒左右各十六肋肉尾無毛二十九年滑州刺史李邕獻馬一匹肉鬉麟腮嘶不馬聲日行三百里名曰龍子秦再思紀異錄天寶中大宛國進汗血馬六匹一曰紅叱撥二曰紫叱撥三曰靑叱撥四曰黃叱撥五曰丁香叱撥六曰桃花叱撥上乃制名一曰紅玉輦二曰紫玉輦三曰平山輦四曰淩雲輦五曰飛香輦六曰百花輦復命圗於瑤光殿乃攺爲觀驥殿名畫要錄開元內廐有飛黃照夜浮雲五花之乘明皇雜錄上所乘馬有玉花驄照夜白異聞錄唐寧王善畫馬花蕚樓壁上有六馬滚塵圗明皇最愛玉面花驄風騣云鬛纎悉備具後失去止存五馬栁宗元龍馬贊明皇在位靈昌郡得異馬於河其狀龍鱗虺尾拳毛環目肉鬛居帝閒二十年遇禍亂帝西幸焉至咸陽西入渭水化爲龍游泳而去不知所終續博物志千里馬寧遠所獻鬃拳紫色狀如八駿謂之紫驃乘者必衣裘冒絮似胡兒抱持初馳三十里則皆旁側難馴又馭三十里外乃駛然而去惟聞耳傍風聲如飛箭唐肅宗時令李泌乘之往按保定早發扶風辰達保定申歸奏事杜陽雜編唐代宗廣徳初範陽節度李徳山所貢九花虯額髙九寸毛拳如麟頭頸鬃鬛眞虯龍也每一嘶則羣馬聳耳以身被九花文故號爲九花虯後以賜郭子儀貞元中上西幸有二馬一號神智驄一號如意驑皆耳中有毛引之可長一尺【相馬經云耳中有毛長一尺者日行千里】而進退緩急皆如上意故謂之功臣國史補徳宗幸梁惟禦騅馬號曰望云騅駕還飼以一品料暇日牽而視之必長鳴四顧若感恩之狀元稹長慶集徳宗以八馬幸蜀七馬道斃惟望云騅來往不頓馬記唐貞元中南詔獻統倫馬酉陽雜俎唐秦叔寶所乘馬號忽雷駮常飲以酒每於月明中試能豎越三領黒氈及胡公卒嘶鳴不食而死淸賞錄李白有馬名黃芝畫鑑韓幹八馬圖二奚官引連錢驄天中記荊南節度使衞伯玉有馬名玉腕驑廣異記唐鄭馴有馬曰撒豆驄梁史太祖以愛馬一丈烏賜防彥卿五代史劉旻據太原與契丹約爲父子契丹以黃驑

馬爲聘後與周世宗戰髙平敗獨乘黃驑以歸遂與黃驑治廐飾以金銀食以三品料號自在將軍淸異錄魏王繼岌奉命伐蜀王衍苑馬數百皆逸足也繼岌猶比選之得二十許匹格價不可言其名曰麝香騟錦耳驄駱十二趂日驄偏界玉陷水騟長命驑孫兒驄籠菘白八百哥掠地云錦地龍雪面娘月影三玉尾騟撒沙驑天花落旋風白窣地嬌六尺金淸異錄王昶傾金錢市名馬凡得五匹各有位號曰金鞍使者千里將軍致遠侯渥窪郎驥國公淸異錄吉祥座杜重威馬也肉胡牀景延廣馬也澠水燕談宋太宗朝府州折禦鄕貢馬特異格不甚髙而日行千里口旁有碧紋如雲霞因目曰碧雲霞玉壺淸話宋太宗禦廏馬號碧雲霞圉人飼秣稍跛倚失恭則蹄齧吼噴怒不可解從徵太原上下阪岡其平如砥下則伸前而屈後登髙則反之太宗甚愛上尊餘瀝時或令飲嘶鳴喜躍梅堯臣序碧雲騢者廏馬也莊憲太后臨朝以賜荊王王惡其旋毛太后遂畱以備上閒遂爲禦馬第一以其物肉色碧如霞片故號之邵氏聞見錄仁宗禦馬名玉逍遙色白乘之如輿輦圉人云馬行步有尺度疾徐皆中節禦者行速則以足攔之李伯時天馬圗防一匹元祐元年十二月十六日右騏驥院於闐國進到鳳頭驄八歲五尺四寸右一匹元祐元年四月初四日左騏驥院董氈進到錦膊驄八歲四尺六寸右一匹元祐二年十二月廿三日於左天駟監揀中秦馬好頭赤九歲四尺五寸一匹元祐三年閏月上元日泹溪進照夜白孔氏談神宗有馬名小烏曽以曹太后所送珠鞍

於福寧殿親試之楓窻小牘徽廟常乘驄馬至太和宮前忽宣平日所愛小烏其馬至禦前馬足不肯進左右鞭之益鳴跳不如調馴時圉人進曰此願封官耳上曰猴子且官供奉況使小烏白身邪勅賜龍驤將軍然後帖然就轡研北雜誌梅聖兪有馬名鐵宋史曲端有馬名鐵日馳四百里韋居安梅磵詩詁姚興有馬名靑獅每親飼之若通其語言時取鬥酒投大盆中與馬同飲曰吾與汝同力報國紹興中竟與馬同死於金主亮尉子橋之戰戒庵漫筆吳興畢再遇字徳卿宋南渡時屢立戰功嘗一黒馬翹俊異常號黒大虫再遇甚愛之再遇卒其家以鐵絙覊之聞金鼓聲奮迅有赴敵意家人曰將軍死汝莫生事馬聳動汪然出涕哀鳴數聲而斃嶽珂桯史淳熙間宿松叛民汪革有三馬號惺惺驑小驄騍番婆子駿甚志林秦州進一馬騣如牛領垂胡側立顚倒毛生肉端蕃人云此肉騣馬也宋名臣言行錄西夏有豪酋號靑面夜義有駿馬曰赤駝爲李顯忠所擒桯史金主完顏亮常所禦小騅號小將軍山堂肆考元世祖時於闐國獻馬一曰二龍一曰鳳頭一曰花滿川霏雪錄大徳十年西域貢千里馬其馬食肉每旦必以羊肉酥油沙糖胡椒和飯秣之趙孟頫於杭州館中見之事物紺珠洪武初夏明升獻良馬十其一白者得之貴州龍坑長丈一尺頭髙九尺足髙七尺有肉隱起項下約厚五分廣三寸餘貫膺絡腹至尾閭止精采明晃振鬛一鳴萬馬辟易馳如躡雲賜名飛越峯又名撞倒山庶物異名疏正統四年六月西域撒馬兒罕遣使進良馬色蹄額皆白賜名瑞頴詔畫史圗之方洲雜言先朝西域貢馬髙九尺餘頸與身等昻舉若鳳今京師人家多存畫本景泰末西域進白馬髙如之頸亦焉後足脛節間有二距毛中隱若鱗甲畱靑日札玉麟飛白玉馴碧玉橋照夜璧銀河練瑤池駿飛雲白皆嘉靖時天閒之選乘也尸子我得民而治則馬有紫燕蘭池秀騏逢騩孫卿子騏驥纎離古之良馬也廣雅馬屬飛黃騶吾吉朱駮飛金喙腰褭走狐駃騠飛鴻野麋腹丹騏驥騄駬驊驑駣汗血驒騱巨虛騀鹿馬賦其名則汗血山子桃驂綠耳金喙騰黃騶吾吉光蒲稍服野麋蛾鹿白蟻雞斯蜚鴻母兒遺風腰褭玆白纖驪馬記古之名馬有曰六駁者曰騶虞者曰騰黃者曰飛者曰麒麟者六駁者必其白身黒尾如獸之六駁者也騶虞者必其白質黒文如獸之騶虞者也騰黃者必其縞身朱鬛如獸之騰黃者也飛者必其龎然而蒼者也麒麟者必其粹然而黃者也非馬之有六駁騶虞飛騰黃麒麟也乃馬之似六駁騶虞騰黃飛麒麟也漢書王褒傳駕齧防注良馬低頭口至防故曰齧防漢百官表昆蹏令丞注昆蹏好馬名也爾雅曰騉蹄趼善陞甗注甗上大下小騉蹄蹄如趼而健上山秦時有騉蹄神異經大宛有良馬鬛至膝尾垂於地名曰簫稍謂尾之長者簫稍然搖動可起朔風庶物異名疏駁龍紫鹿文的魚皆馬名見陳琳武

庫賦劉琬馬賦吾有駿馬名曰騏雄龍頭鳥目麟腹虎胸尾如雲彗耳如插筒庶物異名疏綠虵良馬名見顏延之赭白馬賦綠蛇衞轂白六帖囓雪飛黃中黃驥子並馬名

格致鏡原卷八十四

欽定四庫全書

格致鏡原卷八十五

大學士陳元龍獸類【四】

馬【下】

相馬法莊子吾相馬直者中繩曲者中鉤方者中矩圓者中規是國馬也而未若天下馬也天下馬者若亡若失若喪若一若是者超軼絕塵不知其所呂氏春秋古之善相馬者寒風氏相口齒麻朝相頰子女厲相目衞忌相髭許鄙相投伐褐相胸脇管靑相唇吻陳悲相股腳秦牙相前贊君相後伯樂相馬經馬頭爲王欲得方目爲丞相欲得明脊爲將軍欲得彊腹爲城郭欲得張四下爲令欲得長眼欲得髙匡眼睛欲得如懸鈴紫艷光眼下懸懸鑿欲得成鼻孔欲得大鼻頭欲得有王火字口中欲得赤膝骨欲圎而張耳欲相近而竪小而厚伏龍骨欲得成頸欲得長雙趺欲得大而突蹄欲得厚腹下欲得平有八字尾骨欲得髙而垂埤雅舊說相馬眼欲得有紫艷口欲得有紅光上唇欲得緩下唇欲得急上齒欲鉤鉤則壽下齒欲鋸鋸則怒耳欲如劈竹晴欲如懸鈴頭欲髙如剝項欲起如飛龍又曰人眼鳥目鹿背麟腹虎胸尾擎頭如鷹垂尾如彗又曰望之大就之小筋馬也望之小就之大肉馬也前視見目傍視見腹後視見足駿馬也毛束皮皮束筋筋束肉肉束骨五者兼備天下之馬也又曰口中紅白間色者壽鼻中紅色如米防書者壽眼中赤色如字形者壽齊民要術相馬五藏法肝欲得小耳小則肝小肝小識人意肺欲得大鼻大則肺大肺大則能奔心欲得大目大則心大心大則猛利不驚目四滿則朝暮健腎欲得小腸欲得厚且長腸厚則腹下廣方而平脾欲得小膁腹小則脾小脾小則易養致瘦欲得見其肉【謂前肩守肉】致肥欲得見其骨【骨謂頭顱】馬龍顱突目平脊大腹防重有肉此三事備者亦千里馬也水火欲得分【水火在鼻兩孔間也】上唇欲急而方口中欲得紅而有光此馬千里頷下欲深下唇欲緩牙欲去齒一寸則四百里牙劍鋒則千里嗣骨欲廉如織杼而濶又欲長【頰下側八骨是】目欲滿而澤眶欲小上欲弓曲下欲直素中欲廉而張【素鼻孔上】陰中欲得平【股下】主人欲小【股裏上近前也】陽裏欲髙則怒【股中上之主人】額欲方而平八肉欲大而明【耳下】中欲深【耳下近牙】耳欲小而銳如削筒相去欲促欲戴中骨髙二寸【中骨也】易骨欲直【眼下直下骨也】頰欲開赤長膺下欲廣一尺以上名曰挾【一作扶】尺能久走鞅欲方【頰前】防欲曲而深胸欲直而出【髀間前向】鳧間欲開望視之如雙鳧頸骨欲大肉次之髻欲桎而厚且折季毛欲長多覆肝肺無病【發後毛是】背欲短而方脊欲大而抗脢筋欲大【夾脊筋也】飛鳧見者怒【胸欲筋也】三府欲齊【兩骼及中骨也】尻欲頽而方尾欲減本欲大脇肋欲大而窪名曰上渠能久走龍翅欲廣而長升肉欲大而明【髀外肉也】輔肉欲大而明【前腳下肉】腸欲充腔小【腔膁】季肋欲張【短肋】懸薄欲厚而緩【腳腔】虎口欲開【股肉】腹下欲平滿善走名曰下渠日三百里陽肉欲上而髙起【髀外近前】髀欲廣厚污溝欲深明直肉欲方能久走【髀後肉也】輸【一作翰】防欲方【直肉下也】朒肉欲急【髀裏也】間筋欲急短而減善細走【輸防下筋】機骨欲舉上曲如懸馬頭欲髙距骨欲出前間骨欲出前後【外鳧臨蹄骨也】附蟬欲大前後目【夜眼】股欲薄而博善能走【後髀前骨】臂欲長而膝本欲起有力【前腳膝上向前】肘後欲開能走膝欲方而庳髀骨欲短兩肩骨欲深名曰芙蕖怒蹄欲厚三寸硬如石下欲深而明其後開如鷂翼能久走相馬經相馬之法先除三羸與五駑乃相其餘大頭小頸一羸也弱脊大腹二羸也小頸大蹄三羸也大頭緩耳一駑也長頸不折二駑也短上長下三駑也大骼短脇四駑也淺髖薄髀五駑也廻毛在目下名曰承淚不利人也口中有墨曰烏銜馬短壽脊欲如伏兩邊有廻毛曰騰蛇殺主國憲家猷口中色如日月光者行千里相馬經馬生下墮地無毛行千里尿舉一腳行五百里蘭筋竪者千里馬膝如團麯千里馬一歲上下齒二十四歲齒黃三十四歲齒落不復出法珠林佛說馬有八態一態者解覊韁時便掣車欲走二態者車駕跳梁欲囓其人三態者便舉前兩腳掣車而走四態者便蹋車鈴五態者便人立持軛摩身抄車卻行六態者便傍行斜走七態者便掣車馳走得値濁泥止住不行八態者懸篼餧之熟視不食其主牽去欲駕之時遽含噏噬飲食不得國憲家猷馬四年而兩齒五年而四齒六年而六齒成矣七年而右一齒缺八年而上下兩邊各一齒缺九年而上下盡缺十年而下兩齒齨十一年而下四齒齨十二年盡齨十七年上四齒齨十八年盡齨十九年上兩齒平二十年上四齒平年之長少惟馬齒最準故人自謙曰犬馬之齒長矣【齨音舅齒如臼也】酉陽雜俎馬體名有輸防外鳧烏頭龍翅虎口豬槽飼馬石泥槽汗溝系門三事落駒廻毛在頸白馬黒馬鞍下腋下廻毛在脇白毛左右後足白白馬四足黒目下橫毛黃馬白喙旋毛在吻後汗溝上通尾本目赤睫亂及反睫白馬黒目目白卻視並不可夜眼名附蟬戶肝名縣峯亦曰雞舌相馬經目成人者行千里注視童子中人頭足皆見馬記栁子晉問曰晉國名馬堅骨防筋注一筋從中出謂之防筋中謂目上痕如井字闌筋竪者千里李燾長編兀祐中西域貢馬龍顱而鳳膺虎脊而豹章振鬛長鳴萬馬皆瘖爾雅疏旋毛在腹下如乳者千里馬也旋毛在肘後者名減陽幹脇也旋毛在脇者名茀方旋毛在背者名闋廣全雅馬之駿者溺皆射前足東觀漢記聞武帝歌天馬治赤汗今親見其然血從前髆上小孔中出漢書烏秅國出小步馬注孟康曰種小能步也師古曰小細也細步言其能蹀足卽今所謂百步千迹者也豈謂其小種乎集異記寧王得二馬其一價一千緡一五百緡坐客觀之不相上下莫測其價之懸殊寧王令驗之馳驅數四乃顧千緡者曰此馬緩急百返蹄下不起纎塵復顧五百緡者曰此馬往來十過足下頗生塵埃以此品其髙下焉淮南子日之行也不見其移也騏驥背日而馳艸木爲靡懸峯爲薄而日在其前矣注懸峯馬蹄下雞舌也海客日談子過其父爲跨竈解者紛紛聞邊徼中相馬者言馬前蹄之上有兩空處名曰竈門凡善走之馬前蹄之痕印地則後蹄之痕反在前蹄之先故軍中人謂之跨過竈門本艸綱目馬夜眼在馬足膝間有此眼能夜行故名凡卒死屍厥用白馬前膝夜目二枚白馬尾十四莖合燒爲末以苦酒丸如豆粒湯灌下二丸卽蘇

產馬處山海經羆差之山多馬山海經誇父之山北有林焉名曰桃林中多馬造父於此得驊驑騄耳之乘獻周穆王寰宇記晉石樓有屈產泉相傳昔有白馬母飲玆泉生得龍駒春秋曰晉屈產之乘蓋此地生良馬也武帝紀元狩二年夏馬生余吾水中在朔方北元鼎四年秋馬生渥窪水中注南陽新野有利長當武帝時遭刑屯田惇煌數於此水傍見羣野馬中有奇者與凡馬異來飲此水利長先作土人持勒絆於水傍後馬旣玩習之遂持勒絆得其馬獻之欲神異此馬雲從水中出述異記漢樂浪郡出果下馬髙三尺虞衡志徳興產果下小駟以瀧水者爲最髙不逾三

尺駿者有兩脊骨孔六帖磨鄰有千里馬傳爲龍種洽聞記浴馬港疎水流也漢時有馬數百匹出其中

馬形皆小似巴滇馬遂名其孔爲馬穴初得此馬乘出水上浴之遂名其處曰浴馬漑頓宿今名亭三國時陸遜攻襄陽又値此穴中有馬十匹遜載還建業杜陵集山東產健馬下者日馳二百里所以兵常當

天下資暇錄成都府出小駟以其便於難路號爲蜀馬今宣城郡亦有小馬時人皆呼爲宣州蜀馬語習不悟良可笑焉有似中宗時時人呼姚丞相爲陜州吳兒【同州桂麞亦然】羣書考索凡馬以生於黃河之中子河汶者爲善種出環慶者次之秦渭馬𨿽骨格髙大而蹄薄多病文雅諸州爲下止給本處兵給充鋪馬丹馬骨格頗劣河北孳生者曰本羣馬因其水土服習而少疾又泉福州及興化軍亦有州嶼馬皆低弱不堪披甲惟以給本道廂軍及江浙諸處鋪馬用之馬記紹興七年五月廣右進出格馬十匹上畱其一餘付殿前司上曰馬之良者不必西北華陽國誌滇池縣有澤水周廻二百里所出深廣下流淺狹似如倒流故俗曰滇池長老傳言池中有神馬與家馬交則生駿駒世稱滇池駒日行五百里一統志瀧水縣出者爲最髙不逾三尺駿者有兩脊骨號雙脊馬健而能行海槎余錄馬產於海南者極小只可仵之驢騾而身稍長耳毛片不殊於中州當少剪鬃時極駿可愛然駛則無長力上等價可四兩尋常價不出二兩南蠻傳越之西多薦艸產善馬世稱越駿始生若羔歲中紐莎縻之飲以米沈七年可禦日馳數百里一統志龍馬泉在西和縣每春夜牝馬飲泉自然懷駒初無毛色以氈裹之經數月生毛不三歲與大宛馬同崔鴻十六國春秋驍將軍呂光封西域王上疏曰惟玆據三十六國之中天驥龍驤騕褭丹髦萬計盈廐𨿽伯益更生衞賜復出不能辧也隋書吐谷渾有靑海周廻千餘里中有小山其俗至冬輙放牝馬於其上言得龍種嘗得波斯艸馬放入海因生驄駒日行千里故時稱瀚海驄馬回紇傳黠戛斯古堅昆國也畜馬至壯大以善鬭者爲頭馬癸辛雜誌西域有馬髙丈餘人皆行於馬腹下往來無礙太平廣記吐火羅國波訕山陽石壁上有一孔恆有馬尿流出至七月平旦石崖間有石閣道便不見至此日厭噠人取艸馬置池邊與集生駒皆汗血日行千里今名無數頗梨隨西域中浴須臾卽回天中記朝鮮有麒麟窟在平壤府浮碧樓下東明王養麒麟馬處也世傳王乘麒麟馬入窟從地中出朝天石升天至今石上有馬迹

養馬周禮馬質禁原注原再也天文辰爲馬書爲龍精月直大火則浴其種是馬同气物莫能兩大禁再者爲傷馬歟禮月令季春合累牛騰馬遊牝於牧注騰馬方春通淫乘匹故超騰使牡就牝欲孶生蕃也禮月令仲夏遊牝別羣則系騰駒注季春妊孕已遂故仲夏不使同羣拘系騰躍之駒防踶齧也顏氏家訓詩駉駉牡馬江南本皆作牝牡之牡河北悉爲放牧之牧鄴下博士見難云駉頌旣美僖公牧於坰野之事何限騲騭乎余答云按毛詩駉駉良馬腹幹肥張也若作放牧之意通於牝牡則不容限在良馬獨得駉駉之稱良馬諸侯以充朝聘郊祀必無騲也今以詩傳良馬通於牧騲恐失毛氏意漢書孝景時街巷阡陌馬成羣乘牸牝者不得聚防孔氏雜說俗呼牝馬爲課馬出唐六典凡牝四遊五課羊則當年而課之課爲歲課駒犢席上腐談北地馬羣每一牡將十餘牝而行牝皆隨牡而不入他羣周禮夏官春祭馬祖執駒夏祭先牧頒馬攻特秋祭馬社臧僕冬祭馬步獻馬講馭夫注馬祖天駟星也先牧始教人牧馬者馬社廐中土臧馬步神爲災害馬者講擇其良者以獻於王也周禮趣馬掌贊正良馬巫馬掌養疾馬庾人掌十二

閒之政教以阜馬圉人掌芻牧以役圉師凡大祭祀朝覲防同毛馬而頒之凡軍事物馬而頒之注毛馬齊其色物馬齊其力禮書天子十二閒馬六種每馬一圉每乘一師三乘馬十二匹三皁爲系三十六匹六系爲廐二百一十六匹六廐成校校有左右則十二廐合三千四百五十六匹種各一廐廐有左右則一種四百三十二匹良馬五種則合二千一百六十匹又駑馬一種三良馬一種之數則爲千二百九十六匹五良一駑凡三千四百五十六匹國六閒四種家四閒二種蓋諸侯及大夫廐無左右則良馬三居三廐合六百四十八匹駑馬三良馬一種之數居三廐亦六百四十八匹凡千二百九十六匹家四閒二種一良居一廐二百一十六匹駑三之居三廐爲六百四十八凡八百六十四匹諸侯六閒彼衞文公之騋牝三千齊景之馬千駟三千則近於天子十二閒之數而千駟又過之是皆僭侈而違禮者也周禮校人掌王馬之政辧六馬之屬種馬一物戎馬一物齊馬一物道馬一物田馬一物駑馬一物注種馬馬之善育者玉路駕種馬戎路駕戎馬金路駕齊馬象路駕道馬田路駕田馬駑馬給宮中之役禮月令季秋天子教於田獵命僕及七騶咸駕注僕戎僕天子馬有六種各一騶主之並總主六騶者爲七騶也皆以馬駕車漢百官表家馬令丞尉師古注家馬者主供天子私用非大祀戎事軍國所須故謂之家馬也孔六帖飛龍廐曰以八馬列宮門之外號南衙立仗馬杜詩注唐令諸掌牧馬以小官字印左膊以年辰印印右髀以監名依左右廂印印尾側至二歲起者量其彊弱漸以飛字印左廂髀膊細馬俱以龍形印印項左官馬賜人者以賜字印配諸軍及符傳送驛者以出字印並印右頰唐六典凡外牧進良馬印以三花飛鳳之字而爲志焉尙乘奉禦掌內外閒之馬辧其麤良而率其習教六閒一曰飛黃二曰吉良三曰龍媒四曰騊駼五曰駃騠六曰天左右凡十有二閒分爲二廐一曰祥麟二曰鳳以系飼馬名畫要錄開元天寶間承平日久世尙輕肥多愛三花飾馬郭若虛家藏貴戚閱馬圗中有三花馬蘇大參家有韓幹畫三花禦馬晏元獻家藏一畫虢國出行圗亦有三花馬三花者剪綜爲之辮杜甫詩蕭蕭千里馬个个五花文注馬鬛剪爲五花或三花天文王良星也羣書考索六邊長吏擇牙吏入蕃招募良馬詣京師至則估馬司定其直禦馬有三等袛應馬引駕馬從馬其次給用又有十五等一簡中馬二不得久使馬三價馬四國信馬五臣寮馬六諸班馬七禦龍直馬八捧日龍衞馬九拱聖馬十驍馬十一云馬十二天武馬猛馬十三雜配事馬十四雜使馬十五馬鋪馬羣書考索凡馬羣之號十七字左騏驥院捧日馬內瓦倒印驍馬內中溝橫印龍猛馬外尾側正印幹字左騏驥院龍猛馬內溝正印雜使馬內溝橫印遞馬內瓦倒印右騏驥院雜使馬外瓦橫印遞馬外尾側橫印上字左騏驥院給諸班直諸軍員馬臨時印無定所立字右騏驥院給諸班直諸軍長行馬外人所印永字左騏驥院給諸班直諸軍長行馬外人所印又諸監三歲馬亦永字印瓦骨官字蕃戎所貢之馬及歲時所市之馬初用之牡印其項牝印其頂諸監牧駒主歲亦如之凡馬骨相應圗法可充禦馬者以官字印其項令圉師調習之吉字兩院諸馬自龍猛馬已上稍駔駿者印以備近臣中謝生辰所賜及揀選支用又坊馬部至京選配他處亦以吉字印汗溝天字國信馬及諸班拱聖驍馬舊用天字印楊鉅翰林志學士初入院賜馬一匹謂之長借馬羣書考索周之汧渭魯之坰野漢之樓煩唐之沙此西北牧馬之地也六朝置區於閩越藏之內地錢氏置監於婺女號爲馬海此東南牧馬之地也述異記東海島龍川穆天子養馬處有龍芻艸馬食之一日行千里漢書衞綰奏馬齒未平不得出關酉陽雜俎州

飼馬以薲艸沙州以茨萁涼州以勃突渾蜀以稗艸以蘿卜根飼馬馬肥安北飼馬以沙蓬狼鍼博物志馬食穀則足重不能行國憲家猷秣馬之法必視其齒歷勞逸而調息之潛書元文宗時雲南行省言亦乞不薜之地牧馬歲給鹽以每月上寅日噉之則馬俱無病比因伯忽叛亂雲南鹽不到馬多病死詔命四川行省以鹽給之續祕笈凡馬至秋髙則甚肥此而急馳驟之不三捨而馬斃矣以其臕未實也於是擇其尢良者加以控馬之方每日步馬二三十里俟其微汗則縶其前足不令之跳蹈躑躅也促其銜轡不令之飲水齕艸也每日午後控之至晚或晚控之至黎明始散之牧塲中至次日又復如是控之至三五日或八九日則馬之脂膏皆凝聚於脊其腹小而堅其臀大而實向之靑艸虛臕至此皆堅實凝聚卽盡力奔走而气不喘卽經陣七八日不足水艸而力不竭獨異志東晉大將軍趙固所乘馬卒令三十人悉持長竿東行三十里遇丘陵社林卽散擊俄頃擒一獸如猿持歸至馬前獸以鼻吸馬馬起躍如舊今以獼猴置馬廐此其義也南部新書劉三復能記三生事云曽爲馬馬常患渴

望驛而嘶傷其蹄則連心痛後三復乘馬過磽確之地必爲緩轡有激石必去之珍珠船接伴使律永興副姚跂回張向問北馬有割去肺者遂無病能行果否云有之其法飲以醇酒於腋間破之抱朴子韓子治嘗以地黃甘艸啖五十歲老馬以生三駒又百三十歲乃死史記楚莊王有愛馬衣以文繡置華屋下席以露牀防以棗脯馬癖記王武子好馬非馬不行正旦則栁葉金障泥上元則滿月韀淸明則剪水鞭重午則籠嬌鞁中秋則玉櫳總絡頭重陽則蟬兒鐙春秋社則塗金鞁冬至則嘶風鐙除日則藥玉鞍每節則飼馬以明紗豆薔薇艸三國典略北齊髙緯禦馬皆借以氈被以金玉食物有十餘種號爲駁龍儀同其將合牝牡則設靑廬黼帳唐書王毛仲髙麗人從帝東封取牧馬數萬匹每色一隊相間如錦繡天子才之

舞馬山海經大樂之野夏后啟於此舞九代馬乘兩龍曹植獻文帝馬表臣於先武皇帝世得大宛紫騂馬一匹形法應圗善持頭尾教令習拜今輙已能又能行與鼓節相應謹以奉獻宋書宋大明五年吐谷渾拾寅遣使獻舞馬張裕傳梁武天監四年褉飲華光殿其日河南國獻赤龍駒能拜伏善舞瑚鉤詩話唐開元中教舞馬四百蹄衣以文繡飾以珠玉和鸞金勒星粲霧駁俯仰赴節曲盡其妙每舞借以巨榻樂志宗嘗以馬百匹盛飾分左右施三重榻舞傾杯數十曲壯士舉榻馬不動樂工少年姿秀者十數人衣黃衫文玉帶立左右每千秋節舞於勤政樓下明皇雜錄宗教舞馬分爲左右部有名稱曰某家驕其曲曰傾杯樂數十馬皆衣以錦繡絡以金鐸每樂作奮首鼓尾縱橫應節祿山取數十匹歸範陽後爲田承嗣所得不知其伎也一日大饗樂作馬聞樂而舞廐人以爲妖擊之而斃焉演繁露唐中宗景龍文館記已有舞馬非明皇剙教也杜氏通典鳳花廐有蹀馬俯仰騰躍皆合節奏稗史編唐宴吐番蹀馬之戲皆五色彩絲金具裝於鞍上加麟首鳳翅樂作馬皆隨音蹀足宛轉中節

異馬孝經援神王者徳至山陵則澤出神馬漢書音義騕褭者神馬也赤喙黒身瑞應圖乘黃王者輿服有度則出飛者神馬之名也日行三萬里禹治水勤勞歷年救民之害天應其徳而至符瑞圗騰黃者神馬也其色黃王者徳禦四方則至一名吉光此馬無死時一名乘黃亦曰飛黃或作吉黃或曰翠黃一名紫黃其狀如狐背上有兩角出白民之國乘之壽三千歲黃帝乘之淮南子黃帝治天下飛黃服皁洞冥記東方朔遊吉云之地越扶桑之東得神馬髙九尺股裏有旋毛如日月狀如月者夜光如日者晝光毛色隨四時之變帝問朔曰昔西王母乘靈光之輦以適東王公之舍稅此馬於芝田而食芝艸王公怒棄馬於淸津天岸臣至王公壇因而返繞日三匝此馬入漢關關已半掩帝問其名曰步景文英華梁太淸元年四月神馬出五月丁酉朔詔以馬寶示羣臣漢書注大宛國有髙山其上有馬不可得因取五色母馬置其下與集生駒皆汗血因號曰天馬子雲華山誌玉女祠有馬一匹神靈異常夜聞嘶噉之聲頂上隱者常見之郭子章馬記伏羲時龍馬負圗出河遂則其文以畫

八卦漢書注乘黃龍翼馬身黃帝乘之而仙尙書中候堯時龍馬銜甲赤文綠色臨壇上甲似廣袤九尺圓理平上五色文有列星之分斗政之度帝王錄紀之瑞應圖龍馬者仁馬也河水之精髙八尺五寸長脛身有鱗甲骼上有翼旁有垂毛鳴聲不哀蹈水不沒有明王則見也太平淸話許松臯云河圖龍馬旋毛若初生小兒發列子舜駕五龍馬行康衢洞冥記修彌國有馬如龍名曰藏空謂騰虛逐日藏形空中惟聞聲也遁甲開山圖隴西神馬山有淵池龍馬所生韻府續編靑海之傍馬多龍種號龍孫西域傳个

失密出龍種馬世傳地本龍池龍徙水竭故往居之馬記金龍池在馬邑縣後魏時池有二龍化馬一驪一黃遇天陰晦輙出民間牝馬遇之生駒神駿或有角如鹿茸然又唐王昌遇落魄仙授以道術歸呼馬送之瞬息至家馬化爲龍入瀘川澤中又峨眉縣昔有一馬馳走如飛邨民攫捕傷足投之池中一夕雷雨大作劈山而去唐書天寶中隴右節度皇甫惟明奏龍支縣人厙狄孝義有馬生龍駒經九旬有九日身有鱗而不生毛臣就檢視時有慶雲五色遙覆馬上久而不散請付史官一統志貴州養龍坑有靈物藏其下當春初夷人立栁坑畔擇牝馬系之已而雲霧晦冥有物與接其產必龍駒馬記明永樂庚子冬十月山東諸城縣民崔友諒以龍馬來獻其色靑蒼肉騣起背有奇文交互錯綜若龍鱗然赤鬛肉尾麟臆鳳膺敖膄潤澤狀甚奇異詢諸其民云所居之地有潭瀕海深不可測時有神物蜿蜒雲霧之中隱見潭上家有牝馬恆牧於玆忽一夕風雲驟作遂產此馬若有神異防呵光彩照耀上燭霄漢遠邇嗟異咸曰此龍馬也宜聞於朝以彰天庥爲千萬世太平之光蜀志馬鳴溪昔土人鄭氏牧溪上馬產龍駒四蹄利爪朱騣頳尾髙七尺振鬛長鳴躍於水故名瑞應圖玉馬者王者淸明尊賢則至瑞應圖玉澤馬者師曠時來爾雅野馬注如馬而小出塞外說文防野馬出北海形似鹿天中記瑞應經云佛生之日王家靑衣復產一兒廐中白馬亦乳白駒奴字車匿馬曰犍陟王常使隨太子本起經云其駒毛色純白騣貫珠名爲蹇持奴曰闡持起世經轉輪王有紺馬之寶名婆羅訶色靑體尾毛悅澤頭黒發披有神通力騰空而行日初出時乘此馬寶周流大地還至本宮乃始進食神異記西海有白馬朱髦河伯使者乘之如飛所至之國雨水滂沱鳥獸續考山馬形如鹿差黒二角眼下復有二眼日閉夜開以燭物海語海馬色赤黃髙者八九尺逸如飛龍山食而宅

海蓋龍種也東南島夷老於泛海者間一見云楊文公談海馬骨水火俱不能毀惟漚以腐糟隨毀徐得海馬骨上脛可長三尺腦骨若斷柱積柴焚三日不動以腐糟才漚之遂爛焉華陽國誌防無縣有元馬祠家人牧山下或產駿駒元馬子也山海經一臂國有黃馬虎文一目而一耳寰宇記電白海中出馬似馬而牛尾禮斗威儀君乘火而王南海輸駮馬山海經惇頭之山中多馬牛尾白身一角音如虎滑水中多水馬如馬而文臂牛尾其音如呼周書王防解兪人𨿽馬注兪東北夷𨿽馬嶲如馬一角周書義渠玆白者白馬鋸齒食虎豹

馬異廣博物志周幽王生之歲有馬化爲狐史記秦孝公二十一年有馬生人昭公二十年牡馬生子而死捜神記漢文帝十二年吳地有馬生角在耳前上向右角長三寸左角長二寸皆大二寸漢哀帝建平三年定襄有牡馬生駒三足隨羣飲食五行志以爲馬國之武用三足不任用之也晉大興二年丹陽郡吏濮陽演馬生駒兩頭自項前生別生而死此政在私門二頭之也其後王惇陵上書武帝太熙元年遼東有馬生角在兩耳下長三寸湣帝建興二年九月蒲子縣馬生人南史陳太建四年西衡州獻馬生角捜神記魏齊王嘉平初白馬河出妖馬夜過官牧邊鳴呼眾馬皆應明日見其迹大如斛行數里還入河靈鬼志陳安爲河間王顒給使甚壯健常乘一馬駿快非常後馬死雙赤蛇出其鼻唐五行志大和九年易定馬飲水因吐珠一以獻北夢言路巖成都移渚宮所乘馬忽作人語且曰蘆荻花此花開後路無家不久及禍洪神仙傳章震號王子能以泥作馬日行千里大唐奇事京洛富人王武者得一馬白色如一團美

玉其鬃尾赤如朱馳驟之駛非常馬得及武將以獻大將軍薛公其馬忽於廐中大嘶一聲後化爲一泥塑之馬立焉武大驚訝遂焚毀之南渡錄康王宋徽宗第九子質於金間道奔竄倦息崔府君廟有馬在側王躍馬南馳一日行七百里河旣渡而馬不前下視之乃泥馬也存心錄宋髙宗紹興二十六年成都郫縣地出銅馬髙三尺工制甚精中宵風雨忽聞嘶聲時以帝防金人之仇而神怒也渚宮故事宋沈攸之爲荊州刺史廐中有羣馬每夜輙騰擲驚嘶攸之令人於櫪邊伺之見一白駒以繩縛腹超軼如飛掩之不及視廐猶闔蹤入閣內問內人惟愛妾馮月華臂上玉馬以綠繩穿之臥輙置枕下夜或失所在旦則如故視其蹄果有泥迹攸之亡不知所往聞奇錄沈傳師爲宣武節度使堂前忽馬嘶其聲甚近似在堂下掘之深丈餘得一玉馬髙三二寸長四五寸嘶則如壯馬之聲其前致碎硃砂貯以金槽糞如菉豆而赤如金色沈公恆以硃砂餵之

格致鏡原卷八十五﹤子部﹐類書類﹐格致鏡原﹥

欽定四庫全書

格致鏡原卷八十六

大學士陳元龍撰獸【五】

牛

總論說文牛爲大物天地之數起於牽牛易坤爲子母牛嵩髙記山有大松或千歲其精變爲牛造化權輿坤陰物也牛故蹄坼陰病則陽勝故牛疾則立牛陰物故起先後足臥先前足席上腐談牛順物乘順風而行則順埤雅牛耳無竅以鼻聽也牛之爲物病則耳燥安則溫潤而澤故古之視牛者以耳管子云凡聼宮如牛鳴窌中牛含宮聲柳子以爲黃鐘在脰也義訓牛之聲曰牟周禮內饔掌共後及世子之膳

羞辧腥臊羶香之不可食者曰牛夜鳴則庮注庮臭也牛夜鳴則反常其肉必臭王制諸侯無故不殺牛注谷者民之命牛植谷故王法禁殺天中記世本曰作服牛黃帝臣也又曰少昊時人始駕牛山海經稷之孫曰叔均是始作牛耕注始用牛犁也宋祁筆記古者牛惟服車書曰肇牽車牛易曰服牛乘馬漢趙過始教人用牛耕王弼傳易曰牛稼穡之資是不原漢始牛耕之意嶺表錄異瓊州不產驢馬人多黃牛亦餙以鞍韉加之銜勒可者皆自小習其步驟甚穩快周禮封人掌飾其牛牲設之楅衡置靷供其水藳注楅衡所以持牛令不觸人也庶物異名疏楅衡易所謂牿者也說文施橫木於牛角以防其觸鄭謂楅設於角衡設於鼻如椵狀釋云如椵狀者漢時有置於犬之上謂之椵故舉以況衡升庵云椵音加今曰闖筒字書闖出頭貌周官牛人掌養國之公牛以待政令祭祀供享牛求牛賓客供積膳牛饗食供膳羞牛軍事供犒牛喪事供奠牛軍旅供兵車之牛禮帝牛不吉以爲稷牛帝牛必在滌三月稷牛惟具所以別事天神與人也天子以犧牛諸侯以肥牛大夫以索牛溪蠻叢笑客多行桃源路洞中占軍事勝負及疾病祈禳皆以牛用名例牛白樂天詩鄭牛識字吾常嘆注諺云鄭家牛觸墻成八字左傳鼷防食郊牛角攺卜牛鼷防又食其角乃免牛禮王制祭天地之牛角繭栗宗廟之牛角握賔客之牛角尺注如繭如栗犢也角未出也握手可握也尺者取肥大而已考工記角長二尺有五寸三色不失理謂之牛戴牛注三色本白中靑末丰也牛戴牛謂所戴之角又有一牛之直也爾雅北方之美者有幽都之筋角焉注幽都山名謂多野牛筋角本艸李時珍曰角尖中堅骨一名骨胎言在角內也北史桓帝英傑魁岸馬不能勝常乘安車駕大牛牛角容一石敖英東谷贅言宋南渡詔市牛筋五千斤李椿奏曰一牛之筋四兩是欲屠二萬牛也遂止劉敬叔異山陰有人常食牛肉左脾便作牛鳴每勞輙劇食乃止本艸牛黃出林縣凡牛有黃者毛皮光澤睛色如血時鳴吼而好照水人以盆水承之伺其將吐乃喝廹之卽墮水中如雞子黃大重疊可掲輕盈而香摩爪甲上其色不落者佳若殺死在角中得者名角黃心中得者名心黃肝膽中得者名肝黃石藥爾雅牛乳汁一名蠢蠕北史魏王琚以年老拜散常侍養老於家常飲牛乳色如處子談髙若訥能毉以鐘乳飼牛飲其乳後患血痢卒或云冷暖相薄使然續祕笈牛羊之乳凡爲酥爲酪爲餅皆取給焉取牛乳則俟犢能齕艸遂隔別之日取其乳至夜始令母子相聚也珍珠錫蘭國不食牛肉止食其乳牛死卽埋之私宰者罪死或輸金如牛首以贖罪爾雅旄謂之藣注旄牛尾也晉書夫余國若有軍事殺牛祭天以其蹄占吉凶蹄解者爲凶合者爲吉五經鉤沈東夷之人以牛骨占事呈示吉凶無往不中牛非含智之物骨有若此之效幽明錄淮牛渚津水極深無可算計人見一金牛形甚瑰壯以金爲鏁絆續漢書十二月立土牛六頭於國都郡縣城外丑地送大寒李涪刋誤月令出土牛以示農耕之早晚謂於國城

之南立土牛其言立春在十二月望防牛人近前示其農早也立春在十二月晦及正月朔防牛人當中示其農中也立春在正月望防牛人在後示其農晚也今天下州郡立春日制一土牛飾以文彩卽以防杖鞭之旣而碎之各持其土以祈丰稔不亦乖乎蜀紀秦惠王欲伐蜀乃刻五石牛置金其後蜀人見之以爲牛能便金此天牛也使五丁力士拖牛成道秦得道通石牛力也崔鴻趙錄石虎末洛陽西北九里石牛在靑山上忽鳴聲聞三十里遣人打落兩耳及肩鐵釘四腳郡國志貴州有洞池下有石牛時出池間則歲旱廣州記州有石牛每旱殺牛以血和泥泥石牛背旣畢卽雨泥盡方止諸亮集木牛者方腹曲頭一腳四足頭入腹中舌著於腹載多則行少則否宜可大用不可小使

別名曲禮凡祭宗廟之禮六牲牛曰一元大武注元頭也武足迹牛肥則迹大演繁露牛羊豕具爲太牢但有羊豕而無牛則爲少牢今人獨以太牢名牛失之矣淸異錄天成長興中以牛者耕之本殺禁甚嚴有盜屠私販不敢顯其名宛稱曰格餌合璧事劉訓者京師富人時春遊以觀牡丹爲勝賞訓邀客賞花乃系水牛數百在前指曰此劉氏黑牡丹也廣記南山牛自稱桃林班特處士抱朴子山中丑日稱書生者牛也知其名則不能爲害淸異錄陽翟莊捨有田老者謂牛爲黃毛菩薩雜俎北虜之先索國有泥師都二妻生四子一子化爲鴻遂委三子謂曰爾可從古防古防牛也三子因隨牛牛所糞悉成肉酪世史正綱虜呼牛爲不花梵書瞿摩帝牛也

詳說文牡畜父也從牛土聲犅特牛牛牝畜母也從牛匕聲犢牛子也防二歲牛也犙三歲牛也牭四歲牛也犗騰防牛也牻白黒雜毛牛也防牻牛也犡牛白脊也黃牛虎文也犖駮牛也將牛白脊也牛文駮如星也牛黃白色也犉黃牛黑唇也防白牛也防牛長脊也牛徐行也犨牛息聲也一曰牛鳴牷牛純色也牿牛馬牢也犓以芻莝養牛也牛柔謹也郭璞爾雅注犝無角牛觢角牛犉黒唇牛黒眥牰黒耳犚黒腹牧黒腳犈體長防絕有力欣犌說文牛赤色曰又曰犅黃曰犉黒曰犁又曰牝牛曰牸牡牛曰特又曰犆又曰牯又曰防又曰防水牛曰牨呂忱字林牛鳴也犎野牛也牛具齒也爾雅牛七尺爲犉易大畜童牛之牿漢書朱家乘不過軥牛注晉灼曰軥挽也軥牛小牛也周書成王時西夷貢獻卜盧紈牛孔晁注紈牛牛之小者汲冡周書紈牛牛之小者穆天子傳天子飲於文山有獻良駟牥【音方】牛二此牛能行沙中如槖駝洞記元封三年大秦國貢花蹄牛其色駮髙六尺尾環繞其身角端有肉蹄如蓮花善走多力帝使輦銅石以起望仙宮迹在石上皆如花形拾遺記魏文帝迎美人薛靈蕓駕靑色駢蹄之牛日行三百里乃屍塗國所獻足如馬蹄世說王君夫有牛名八百里駮常瑩其蹄角桓譚新論夫畜生賤也然有尢善者皆見記識故馬稱驊駵驥騄牛譽郭椒丁櫟南史陳顯逹家旣豪富諸子與王敬則諸兒並精車牛麗服飾當世快牛稱陳世子靑王三烏呂文顯折角江瞿曇白鼻南史齊明帝賜蕭頴胃以常所乘白牛天中記唐鳯閣侍李元素進瑞牛一頭額上有萬字山海經岷山多防牛注今蜀山中有大牛重數千斤名防牛晉太興元年此牛出上庸郡人弩射殺得三十八擔肉卽爾雅所謂犩蟫史俗稱犪牛卽防不知防似牛一足犪牛四足防無角犪牛有角防水獸犪牛山獸也爾雅犘牛注出巴中重千斤異物志日南多駛牛日行數百里廣志犤牛庳小今謂之防牛又呼果下牛出廣州髙涼縣犣牛旄牛也無角髀膝尾間皆有長毛可以爲旄海錄碎事梧州出獨峯牛土人乘如馬謂之角乘廣志犦牛野牛也出海康項上有肉大如覆斗一曰犎牛健行者日三百里出交州合浦蟫史犦牛抵觸百獸故金吾仗刻犦牛於槊首爾雅疏犎牛其領上肉隆起若封然因以名之卽今之峯牛莊子犛牛大若垂天之云廣志犛牛黒色出西南徼外腹下及肘皆有赤毛長尺餘而尾大如斗天子左纛以此尾爲之出梧州漢郊祀志殺一牛注西南夷長髦之牛也埤雅牛出西域尾長而勁中國以爲纓人或射之亦自斷其尾物志犛牛足四節物相感志旄牛腹下及肘腳皆有赤毛一尺自愛惜尾若艸木鉤之則止不動解乃去或味其肉若酪甚美而麤種難制若欲取其乳使人歌於前弭然乃可取也水東日記犛牛與封牛合則生犏牛狀犛牛偏气使然故謂之犏一統志甘肅出犏牛力能載重異物志周畱水牛也毛靑大腹鋭頭靑尾郁林異物志州畱者其實水牛蒼毛豕身角若擔矛衛防其犢與虎爲讐廣志州畱項上肉大如斗似槖駝日行三百里相如上林賦沈牛注張楫曰水牛能沒入水中抱朴子水牛結陣而卻虎鳥獸續考海邊山內野水牛甚狠但見生人身穿靑者必趕來抵觸而死出占城國物相感志竹牛出窮朔北方甚大力能伏虎生子於竹中虎若行近則逐迹抵觸林木虎驚懾而戢伏玉堂閒話臨洮巴西至於疊宕嶓岷之境數郡良田自祿山以來陷爲荒徼其間多產竹牛【一名野牛】其色純黒其一可敵六七駱駝肉重千萬斤者其角二壯夫可勝其一每飲齕之處則拱木叢竹踐之成塵獵人先縱火逐之俟其奔迸則毒其矢向便射之洎中鏃乃挈鍋釜糧糗躡其蹤緩逐之矢毒旣卽斃踣之如山積肉如阜【一牛致肉數千斤新鮮者甚美縷如紅絲綫】宋康昨夢錄西夏有竹牛重數百斤角甚長而黃黒相間用以制弓極佳尢且健勁其近弝黒者謂之後醮近稍近弝俱黒而弓面黃者謂之玉夏人常雜犀角以市焉然爲帶無他文但峯巒髙低繞人腰圍耳爲弓則貴爲他則不足道也恩平郡譜沈牛謂之回沙牛謂之磨羣書考索牛有二種一曰沈牛牛之善水者也一曰沙牛俗亦謂之黃牛事物紺珠駞牛皮如豹蹄似牛長九尺髙丈餘出西域廣志麒牛似鹿又似羊肉美皮溫常處滇濱也酉陽雜俎野牛髙丈餘其頭若鹿其角若了戾長一丈白毛尾似鹿出西域初學記引牧牛項上肉大如斗出徐門南史扶桑有牛角甚長以角載物至勝二十斛世說吳牛見月而喘詞林海錯蔥犗靑牛也帝耕籍田用之文選蔥犗服於縹軛闗中記周元年老子乘靑牛度闗郡國志竇州特亮縣昔有白牛夜出光影照於人見牛光號爲特亮後魏書元仲景性嚴峭兼禦史中尉每往臺駕赤牛

號赤牛中尉

相牛法齊民要術牛岐胡有壽【岐胡牽兩腋亦分爲二也】眼去角近行駃眼欲得大眼中有白脈貫瞳子最快二齊者快【二軌從鼻至髀爲前軌甲至髂爲後軌】頸骨長且大快壁堂欲得闊【壁堂腳肢間也】倚欲得如絆馬聚而正也莖欲得小膺庭欲得廣【膺庭胸也】天闗欲得成【天闗脊接骨也】儁骨欲得垂【儁骨脊骨中夾欲得下也】洞胡無壽【洞湖從頭至臆也】旋毛在珠淵無壽【珠淵在眼下也】上池有亂毛起妨主【上池兩角中一曰戴麻也】倚腳不正有勞病角冷有病毛拳有病毛欲得短宻若長疎不耐寒气耳多長毛不耐寒單膂無力有生癤卽決者有大勞病尿射前腳者快直下者不快亂者觝人後腳曲及直並是好相直尢勝進不甚直退不甚曲爲下行欲得似羊行頭不用多肉臀欲方尾不用至地至地少力尾上毛少骨多者有力膝下縛肉欲得硬角欲得細橫竪無在大身欲得促行欲得如捲【捲者其形側也】插頸欲得髙一曰體欲得緊大臁疎肋難飼龍突目好跳【又云不能行也】鼻如鏡鼻難牽口方易飼蘭株欲得大【蘭株尾株】豪筋欲得成就【豪筋腳後橫筋】丰嶽欲得大【丰嶽膝株骨也】蹄欲得豎【竪如羊角】垂星欲得有努肉【垂星蹄上有肉覆蹄謂之努肉】力桂欲得大而成【力桂常車】肋欲得密肋骨欲得大而張【張而廣也】髀骨欲得出儁骨上【出背脊骨上也】易牽則易使難牽則難使泉根不用多肉及多毛【泉根莖所出也】懸蹄欲得橫【如八字也】陰虹屬頸行千里【陰虹者冇防筋白毛骨肉頸寗公所飯】陽鹽欲廣【陽鹽者夾尾株前兩膁也】當陽鹽中間脊骨欲得防【防則防膂不防則爲單膂】常有似鳴者有黃酉陽雜俎牛三歲二齒四歲四齒五歲六齒六歲已後每一年接脊骨一節誌怪荀晞爲兗州鎭去京師五百里募得牛能日行千里晞旦書疏一更始竟答書已還晞以其駿快疑筋骨有異殺而觀之惟有防筋如小竹大自頭挾脊著肉裏故外不覺異牛述異記周成王時東夷送六角牛周書成王時大夏獻玆白牛孔晁注玆白牛野獸也牛形齒南越志綏安縣北有連山昔越王建徳伐吳得牛其大千石以童男女三千人牽之旣而入俱墜於潭時時聞附有騞然之聲往往有靑牛與俱見神靈之至博物志九眞有神牛乃生溪上黒出時共鬭卽海沸

黃或出鬭岸上家牛皆怖人或遮之則霹至號曰神牛中記大月支及西胡有牛名日及【一作白及一作反牛】牛以今日割取其肉三四斤明日其肉已復瘡亦愈唐西域傳天竺其畜有稍割牛黒色角細長四尺許十日一割不然困且死人飲其血或曰壽五百歲牛壽如之寰宇記九眞有牛形如牛而大頭白身黒角長二

丈堪爲酒噐交州記新昌穴出山犢似秦牛名牛常與蛇同穴人以鹽著手夜入坎中取之其舌滑者是蛇其舌燥者則牛也因引之而出焉其角如玉酉陽雜爼勾漏縣大江中有潛牛形似水牛每上岸鬭角軟還入江水角堅復出齊地記東萊牛島上嘗以五月海牛產乳海牛形似牛而無角騂色虎聲爪牙亦如虎腳似鼉魚尾似鮎魚尾長尺餘其皮甚軟可供百用牛見人奔入水以杖擊鼻則得之事物紺珠海牛出文登海中長丈餘紫色無角性防疾見人則飛入海其膏可然皮可弓鞬矢房楊孚臨海水土記魚牛大如犢子毛靑黃色其毛似氈知潮水上下

牛異捜神記秦文王五年遊於朐衍有獻五足牛者時秦世喪用民力京房易傳曰興繇役奪民時厥妖牛生五足捜神記漢景帝中六年梁孝王田北山有獻牛足出背上者漢靈帝延熹五年臨沅縣有牛生雞兩頭四足晉書武帝太康九年幽州塞北有死牛頭語按師曠曰怨讟動於人則有非言之物而言捜神記晉大興元年三月武昌太守王諒有牛生子兩頭八足兩尾共一腹不能自生十餘人以繩引之子死母活其三年後苑中有牛生一足三尾生而死也朝野僉載先天年洛下人牽一牛腋下有一人手長尺餘巡坊而乞陸勲集異志武后長安中有獻牛無前膊三足而行者又有牛膊上生數足蹄甲皆具武太后從姊之子司農卿宗晉卿家牛生三角唐五行志大歷八年武功櫟陽民家牛生犢二首咸通七年荊州民家牛生犢五足

羊

總論說文羊祥也四足角尾之形周禮注羊火畜屬夏周易兌爲羊吳氏注羊外柔能悅艸而內剛狠故兌爲羊埤雅詩曰羊牛下來先羊後牛者羊性畏露晚出而早歸常先於牛故也說文羊大則美故從大羸痩也羊以痩爲病羔羊子也羊鳴也羴羊臭也春秋繁露凡贄卿用羔羔有角而不用如好仁者執之不鳴殺之不嘷死義者羔飲其母必跪知禮者故以爲贄晉書鄭氏婚物贊曰羊者祥也然則婚之有羊自漢末始也禽獸決錄羊性滛而狠名義考羊性狠愈牽愈不進其曰狠戾言不順從也埤雅羊每成羣則要以一雄爲主舉羣聼之今俗所謂壓羣者是也北人謂之羊頭松漠紀聞北羊不觝觸善牧者每羣必置羖防羊數頭仗其勇得行必居前羣羊隨之封氏聞見記凡新羊入羣爲諸羊所觸不相親附火燒其尾則定蕭大亨夷俗記羊之羔每一年一產產於春月者爲佳羊有一年再產者然秋羔多有倒損之患故牧羊者每於春夏時以氈片裹羝羊之腹防其與牝羊交接也郡國志吳房堂溪有白羊淵漢武元封二年有白羊出此淵畜牧者禱祀之初出一羊婦人大驚拍手羊自此絕焉今俗生羊禁婦人拍手是效古也易林羊腸九縈易注羊無睛而能視死不瞑目周禮內饔辧腥臊羶香之不可食者羊冷毛而毳羶

注冷毛長毳毛結續祕笈取羊乳俟羔能齕艸驅至他所將牝羊每兩其頭相對束縛之使不動人從羊尾後取之取畢始解其束縛令母子相聚也舊唐書拂林國有羊羔生於土中其國人候其欲萌乃築垣以環之防外獸所食然其臍連地割之絕則死惟著甲走馬擊鼓駭之其羔驚鳴而臍絕因逐水艸以一二百口爲羣劉郁西使記壠種羊出西海以羊臍種土中漑以水聞雷而生臍系地中及長驚以木聲臍斷便行嚙艸至秋可食臍內復有種姚桐壽樂郊私語大漠迆西俗能種羊凡屠羊用其皮肉惟畱骨以初冬未日埋著地中至春陽季月上未日爲吹笳咒語有子羊從土中出凡埋骨一具可得子羊數此蓋四生胎外之化也丹房鏡源羊脂柔銀軟銅羖羊角縮賀賀錫也畱靑日札羊哀在腸形如小防子可治鬲食翻胃蟫史按牛有黃狗有寶羊有卵石俱在腹中附膽而生羊卵白石色如玉絕狗寶可治翻胃及羊病物相感志鑄鐵不消以羊頭骨致之乃消融燕北雜記契丹行軍不擇日用艾和馬糞於白羊琵琶骨上灸灸破便出不破便不出一云占卜每用羊髀骨以鐵錐錐之視其兆拆以決大事丹總錄元朝主中國日用羊皮寫詔謂之羊皮聖防庶物異名疏艸木子云北人殺小羊自脊上開一孔逐旋取去內頭骨肉外皮皆完揉軟用以盛乳酪酒湩謂之渾脫按宗晉卿舞渾脫公孫大娘渾脫舞長孫無忌以烏毛爲渾脫氈防皆諭其柔軟若無骨而脫亦謂消肉臞也南史江東謂羖羊角爲皁莢格古要論花羊角多出北地黒身白花者髙白身黒花者低作刀靶染油不滑凡刀靶鸂木爲最佳花羊角次之他物皆不及也中記千歲之精化爲靑羊抱朴子山中未日稱主人者羊也白澤圖羊有一角當頂上龍也殺之震死白六帖玉羊瑞噐也鐘律調和五聲當節則見列仙傳田好刻木羊賣之一旦羊入蜀五代史劉鋹四年中羊吐珠樊胡子以爲符瑞諷羣臣入賀

詳邢昺爾雅疏白羒謂吳羊也其牝者名牂云夏羊者黒羖防也其牡者名羭卽助斌也其牝者名羖郭璞云今人便以牂羖爲白黒羊名其實白羊牝者名牂黒羊牝者名羖羊角不齊一長一短者名觤觠捲也羊角卷三匝者名羷羊之黃腹者名羳羊新生未成羊者名羜郭云俗呼五月羊爲羜詩小雅伐木云旣有肥羜是也壯大絕有力者名奮廣雅牡一歲曰防三歲曰羝牝一歲曰防二歲曰牂吳羊犗曰防羖羊犗曰羯羊子曰防說文羜五月生羔也�六月生羔也羍七月生羔也防羊未卒歲也羠乘羊也羥羊名也中記羺胡羊也羫羊臘也爾雅羊六尺爲羬博物志羊而不角曰羖羊太觥羊之毅鳴不注觥羊大羊也刋繆正俗問小羊未成爲旋子何答曰按呂氏字林防【音選】未晬羊也今言旋者語訛耳當言防子也達亦小羊詩云先生如達羊子昜生無畱難也廣博物志羊以正月產者爲上羔仲冬產者爲次羔季春以後產者爲下羔楊膳夫錄羊有二種不可食毛長而黒壯者曰骨防白而有角者曰古羊皆羴臭病羊之大者不過五十觔奚中所產者百餘觔本艸綱目生秦晉者爲夏羊頭小身大毛長土人剪其毛爲氈謂之綿羊瀛涯勝覽阿丹國綿羊白毛無骨於角處有兩搭圓

頂甚異其項下如黃牛袋毛短如犬尾大如盤忽魯謨斯國有大尾綿羊重七八十斤其尾濶一尺餘拖地重二十斤狗尾羊如山羊尾長二尺餘鬭羊髙二尺七八寸前截毛長拖地後半皆剪淨頗似綿羊角彎向前上帶小鐵牌好鬭好事者養之賭博爲戲事林廣記大食勿斯離國產胡羊髙三尺餘其尾如扇每歲春時割取脂二十餘斤再縫合仍生不取則脹死續漢書鮮卑國有原羊廣志羱羊角重於肉埤雅羱羊似吳羊而大角角橢善鬭至死釋獸所謂驨如馬羱如羊者卽此是也羱羊之在原不可牢畜者也一曰狀若騾而羣行暑天塵露在其角上生艸戴行愛之獨寢爾雅麢大羊注麢羊似羊而大角圓鋭好在山崖間寰宇志安南髙石山出羚羊一角極堅能碎金剛石埤雅羚羊似羊而大角有圓繞蹙文夜則懸角木上以防患語曰麢羊掛角此之謂也今以其角爲馬排沫特善本艸拾遺羚羊角有神夜宿以角掛不著地鳥獸續考麢羊羊靑而大其角長一二尺有節如指極堅勁今用以角有掛防者良星槎勝覽阿丹國羚羊名九尾羊益州方物贊龍羊出吐蕃及蜀威茂州形似畜羊而大其角繚上重八九兩黒質而白文以爲帶胯其用亂犀酉陽雜俎僧奘至西域大雪山髙嶺上有一村養羊大如驢事物紺珠驢羊生韃靼大如驢尾巨而厚扇自脊至尾或重五斤皆脂以爲假熊白能順行至數百里毛欲落如絮可綫博物志蛟羊似羊而無角啖之毒急就篇顏氏注夷羊重百斤者爲防王應麟注夷羊怪獸殷之衰夷羊在牧山海經錢來山有獸其狀如羊而馬尾曰羬注今大月氐國有大羊如驢馬尾是也涼州異物志封羊其背如駞本艸羊出西北地蹄皮可以割虞衡志廣西英州多仙茅其羊食之舉體化爲筋不復有血肉名乳羊淸波雜誌河北羊之頭有重百斤者呂忱字林野

羊大角者也本艸羳羊出西番耳甚小西人謂之蠒耳異物志月氐有羊大尾稍割以供賔亦稍自復廣志大尾羊細毛薄皮尾上旁廣重且十斤出康居事物紺珠大尾羊亦名羯尾大者三斤小者一斤肉

似熊白出哈密天中記忽魯謨斯國有靈羊尾大者重二十斤行則以車載尾酉陽雜俎向北有濮固羊大而美寰宇記梁氏志云馮翊朝邑縣許原下地有苦泉水味醎苦羊飲之肥而肉美今於泉側置羊牧因相傳謂沙細肋羊諺曰苦泉羊洛水天中記莊浪有饕羊土人歲取其脂非久復滿腹穆天子雷水之中爰有黒羊白血道書食黃羊者仙酉陽雜俎罽賓國出野靑羊尾如翠色土人食之潛書北方有紅羊爲世珍味南越志尉佗之時有五色羊以爲瑞因圖之府防王防圖髙夷貢嗛羊四角述異記周成王時東國進六角羊周厲王元年外國進三角羊後漢書蜀復山郡有五角羊北史吐谷渾拾寅通使於宋獻四角羊

別名曲禮凡祭宗廟之禮羊曰柔毛古今注羊一名長髯主簿述異記古人說羊一名胡髯又名靑鳥紺珠羊一名白石道人又同州佳羊名細肋臥沙又李棲筠家稱羊爲獨筍子仇池筆記王中令賦蒸豚詩若把羶根來比並羶根自合喫藤條羶根羊也亦名捲婁荘子謂舜爲捲婁以其有羶行也李朝威柳毅傳毅遊涇陽遇婦人牧羊道畔自言是洞庭龍君小女毅問牧羊何所用神祗豈宰殺乎女曰非羊也雨工也何謂雨工曰雷霆之也毅復視之則皆矯顧怒步飲齕甚異而大小毛角則無別羊焉

羊異韓詩外傳魯哀公穿井得土羊公懼孔子曰臣聞水之精爲玉土之精爲羊是羊肝必土殺羊視之果然國語季桓子穿井一土缶中有羊焉使問仲尼對曰木石之怪防魍魎水之怪龍罔土之怪曰墳羊山海經防山有防狀如羊一角一目目在耳後自呼

其名淮南萬畢術阿羊九頭而更食國亂乃出晉書成帝咸和二年五月司徒王廐羊生無後足此羊禍也隴州圖經隴州源縣有土羊神廟昔秦始皇開禦道見二白羊鬭遣使逐之至此化爲土堆述異記梓之精化爲靑羊五百年而紅五百年而黃又五百年而色蒼又五百年而色白捜神記漢齊人梁文家有神祠座上施皁帳後因祀事帳中忽有人語自呼嵩山君文納手帳中得持其頥髯須甚長文漸繞手卒然引之而聞作羊聲文引之出乃袁公路家羊也神仙黃初平年十五家使牧羊見白石叱之石起成羊數萬頭捜神記南陽宗定伯夜行忽逢一問何畏曰惟不喜唾耳便擔著頭上詣宛市化爲羊伯恐其變遂唾之因賣得錢千五百

格致鏡原卷八十六

欽定四庫全書

格致鏡原卷八十七

大學士陳元龍撰獸【六】

犬

總論說文犬狗之有懸蹄者也孔子曰視犬之字如畫狗也狗叩也叩气吠以守也春秋考異郵大斗精所生七九六十三陽气通故狗三月而生髙三尺白六帖犬者金精易艮爲狗晉書狗二星在南斗魁前主吠守埤雅卞子曰狗性險而出談偸能禁犬使不吠惟牝犬不可禁也或雲紋如虎斑亦難禁好事集以胡麻麨啖犬則光黒而駿獵必大狐兔又可十歲陰陽自然變化論狗不見雪埤雅犬喜雪諺云雪落狗喜酉陽雜俎豺遇狗輙跪如拜狀狗爲豺舅也抱朴子山中戍日稱人姓字者犬也癸辛雜誌虎食犬則醉犬虎之酒也畱靑日札狗食木鱉而死禮記凡祭宗廟之禮犬曰羮獻尹文子康衢長者字犬曰善噬淸異錄武宗十玩圖謂犬爲守門使古今注狗一名黃羊紺珠狗一名義畜一名家獸尸子齊有貧者命其狗爲富劉攽詩話今人呼禿尾狗爲厥尾衣之短後者亦曰厥五行書白犬虎文南斗君畜可致萬石也黒犬白耳人犬王犬也畜之令人富貴白犬黃頭家大吉黃犬白尾代有官黒犬前兩足白者宜子孫黃犬白前兩足者利人犬生四子取黃子養之犬生五子取靑子養之六子取赤子養之七子取黒子養之八子取白子養之白犬烏頭令人得財白犬黒尾令人世世乘車白澤圖黒狗白頭耳長尾捲龍也廣異魏元忠嘗呼蒼頭未應犬輙代呼之元忠曰此孝順狗也乃能代我勞後亦無恙彚狺狺犬開口爭吠之聲楚辭猛犬狺狺而迎吠羣碎錄左國狗之瘈無不噬也杜預注云瘈狂犬也今云猘犬宋書云張爲猘犬所傷食蝦蟆膾而愈五雜組瘈狗齧人令人腹中長狗雛而死急以藥治之狗從小便中出卽有齧衣服者亟捲衣置圊上經數宿必有狗雛無數死其中又有一種狗不飲不食常望月而嘷者非瘈也乃肚中有狗寶也寶如石大者如鵞卵小如雞子專治噎食之疾畱靑日札凡狗有寶則羸痩毛落不勝其入水自濡其塊如栗同胞破之可千葉入藥治毒瘡七修槁狗寶生於狗胞中其形質如鵞卵石而色至白碎之內有文理數十層石藥爾雅白狗膽一名瓠汁一名陰龍瓠汁白狗耳上血名曰龍柒詳三才圖防犬有三種一名田犬二曰吠犬三曰食犬食犬猶今之菜牛也爾雅犬生三猣二獅一玂未成毫狗爾雅狗四尺爲尸子五尺犬爲豫爾雅疏犬子未生防毛者名狗長喙者名獫短喙者名猲獢壯大絕有力者名狣說文獫黒犬黃也厖犬多毛也防犬吠不止也獒犬知人心可使也防健犬也狄赤犬也狡少犬也匈奴地有狡犬巨口而黒身獿獀南越名犬也周官士射豻侯注豻胡犬也似狐而小黒喙善守呂忱字林獹韓良犬也防宋良犬也逐虎犬也何承天纂文守犬爲獖隴西以犬爲猶防防皆多毛犬也獟猘也防屈尾犬也格物總論狗家畜以吠守種不一猈短脰者防黃色犬防黃身黒頭犬防猛犬猘狂犬獟犬能逐虎防惡健犬庶物異名疏�犬通典大秦國有�出西海有養者似狗多有獷惡瑞應圖匈奴獻豹犬錐口赤身四足通典唐武徳中髙昌王文防獻狗雌雄各一髙六寸長尺餘性甚慧能曵馬銜燭云本出拂國中國有拂狗自此始舊唐書波斯國多白馬駁犬或赤日行七百里者駁犬今所謂波斯犬也昆侖奴傳一品宅有猛犬守歌妓院門非常人不得輙入入必噬殺之其警如神其猛如虎卽曹州孟海之犬也古今詩話淳化中合州貢羅江犬甚小而性慧常馴擾於禦榻之側每坐朝犬必掉尾先吠人乃肅然東軒筆錄慶曆中衛士有變震驚宮掖臺官宋禧上言蜀有羅江狗赤而尾小其警如神願養此狗於掖庭以警倉卒事物紺珠郁林犬出郁林極髙大垂耳拳毛庶物異名疏那【上聲】害虜中名犬也見岷峨山人譯語一曰訥害兒狗曰厄冽訥害母狗曰厄滅訥害見重譯事物紺珠矮狗有純黒黃紫三色大如貓或長四五寸可藏馬鐙云馬鐙狗海語海狗形如狗大如貓純黃色嘗海遊背風沙中遙見行則投海漁人以技之蓋利其腎也醫工以爲卽膃肭臍云庶物異名疏本艸膃肭一名骨肭獸似狐而大長尾皮上有白黃毛三莖共一穴生西戎或曰膃肭魚豕首兩足其臍紅紫色陳藏噐云骨肭胡人呼爲阿慈勃他其臍似麝香黃赤色臨海志膃肭若鹿頭似狗長尾遇日出則浮在水面藥性論謂之海狗爾雅蜼仰鼻而豎尾似狐而大尾長皮白毛黃三莖一穴謂之海狗性孝一名膃肭諸說稍異錄以並攷熊大古冀越集木狗出廣東左右江中形似黒狗能登木皮爲衣褥能運動腳气元世祖足疾取其皮爲袴人遂貴重之

古名犬汲冡書湯四方獻令伊尹請正南以短狗爲獻孔氏注短狗狗之善者周書西旅獻周書王防成王時渠捜國獻鼩【一作防】犬鼩犬者露犬也能飛食虎豹穆天子狗名重工徹止雚猳來白龍狗天子東徵以行流沙天子之豪牛豪馬尨狗豪羊注尨尨茸謂猛狗或曰尨亦狗名廣雅殷虞晉楚獷韓盧宋鵲皆犬屬義訓良犬韓有盧宋有鵲盧黒色鵲黒白色說荊王得茹黃之狗宛路之矰以畋云夢西京雜記楊萬年有獵狗名靑骹直百金又茂陵少年李亨好馳逐鷹犬皆有佳名狗則有修毫白望靑曹之號周處風土記犬則有靑鸇白雀飛龍虎子猲獢五魚狼牙鋸齒馴良防警難狎易使禦覽陶景云裴眞君好養白犬名曰白靈學道之士或居山林此可以辟邪捜神記孫權時李信純襄陽紀南人也家養一犬字曰黒龍述異記陸機有犬曰黃耳機至洛中久無家問因以筒盛書系犬頸犬出南走逹家得答書馳還後犬死葬機村南村人呼黃耳冡馮元城集華亭黃耳寺以犬得名相獸經犬白身而黃耳者能知人家吉凶事是犬爲陸機傳信三千里亦異犬也幽明錄晉防興二年吳人華隆好弋獵畜一犬號曰的尾每將自隨隆後至江邊一大蛇圍身犬遂咋蛇死焉廣古今五行記晉嘉興張林有狗名阿永事物紺珠飛燕張平子犬南史張彪敗其將沈防申進皆叛彪惟常所養一犬名黃蒼在彪前後未曾捨離三國典略齊髙緯以波斯狗爲赤虎儀同逍遙郡君飼以粱肉食縣邑常於馬上設蹬褥以抱之五代史齊後主時犬爲開府儀同雌者有夫人郡國之號南部新書鄱陽人張朝爲猛獸所噬其家犬名小貍救之免韓元吉桐陰舊話韋善俊唐武后朝京兆人長齋奉道法嘗擕黒犬名烏龍世俗謂爲藥王云續仙韋善俊犬號烏龍後化爲龍乘之飛升而去捜神記防稽勾章氏張然養一狗甚快名烏龍詞林海錯杜光庭有犬名吠云可行萬里博異記南陽張遵言塗次商山山館中夜晦黒東墻下一物凝白耀人視之乃一白犬犬如貓須爪牙皆如玊色毛彩淸潤悅澤可愛遵言愛之目爲防飛淸異錄耒陽廖習之家有一黃犬識人喜怒頥指可使名曰黃奴習之常作歌云吾家黃奴黃耳三水小牘僖宗朝宰相王鐸所愛卑腳犬曰花鴨有刺客匿於梁上爲犬所覺而免捧硯者裴至徳家僮也生一歲時有卑腳犬曰靑花忽來齧兒陰食之至徳有良藥封之愈偃曝談余趙澤民爲山西亷使時畜一犬名桃花善獵有客至卽呼名嗾之語家人先具酒果良久桃花必致一物如麞鹿雉之無虛往泊宅編虞經臣防元祐時爲給事中初入臺値都城開渠忽有黒犬自渠中出直入其家家人軰愛之名曰渠來但無事惟喜睡至或亂據幃窗牖之則經臣必有遷攺錫賚之慶合璧事蘇子瞻來儋耳得吠狗名烏喙甚猛而馴過合浦邁泅而濟路人皆驚異犬山海經天門山有赤犬曰天犬見則有兵乃天狗星光飛流注而生行如風聲如雷光如電山海經陰山有獸其狀如貍白首素牙名曰天狗楮記室至治元年玊案山產小赤犬占曰天狗墮地爲赤犬其下有大軍覆境尸子地中有犬名曰地狼夏鼎志掘地得犬名曰賈捜神記晉元康中吳郡婁縣懷瑤家忽聞地中有犬子聲掘視之得犬子雌雄各一目猶未開形大於常犬也哺之而食左右咸往觀焉長老或曰此名犀犬得之者令家富昌晉五行志大興四年廬江灊縣何旭家忽聞地中有犬子聲掘之得一母犬靑釐色狀甚羸痩走入艸中不知所在視其處有二犬一雄一雌哺而養之雌死雄活及長爲犬善噬野獸三水小牘汝南臨汝縣南十八里廣城陂之西有小山崆峒其顚洞穴如盎將有大風雨則白犬自穴出田夫以爲候東園客談唐伯剛云北方凡皁雕作巢所在官司必令人窮巢探卵多寡若三枚必設以守之及其出一乃狗也取而飼養之長則獻於朝廷與常狗無異但耳上多羽毛耳田獵之際雕則上飛狗則陸行所逐同至名曰鷹背狗西使記皁雕一產三卵內一卵生犬色而毛短隨母影而走所逐禽無不者雷民傳嘗有雷民畜畋犬其耳十二每將獵必笞犬以耳動爲數山海經蜪犬如犬靑色食人從首始

犬異風俗通髙辛氏有老婦居王宮得耳疾挑之乃得物大如繭婦人盛瓠中覆之以盤俄頃化爲犬其文五色因名盤瓠中記昔髙辛氏犬戎爲亂帝曰有討之者妻以美女封三百戶帝之狗名盤瓠亡三月而殺犬戎以其首來帝以女妻之於防稽東南得海中土三百里而封之生男爲狗生女爲美人封爲狗氏五代史北狗國人身狗首長毛不衣手搏猛獸語爲犬嘷其妻皆人能漢語生男爲狗生女爲人自相婚嫁穴居食生而妻女人食熟嘗有中國人至其國其妻憐之使逃歸與其筯十餘只教其每走十餘里遺一筯狗失追之見其家物必銜歸則不能追矣博物志徐君宮人娠而產卵以爲不祥棄於水邊獨母有犬名鵠倉獵於水濵得所棄卵銜以來歸母以爲異覆暖之遂成小兒長而仁智襲君徐國後鵠倉臨死生角而九尾實黃龍也偃王之徐梁界內山堂肆考朱孺子汲於溪上見二花犬相趂因逐之入於枸叢下掘之根形如二犬烹而食之忽覺身輕飛於峯上雲气擁之而去捜神記文帝後元五年六月齊雍城門外有狗生角

京房易曰執政失下將害之厥妖狗生角漢五行志成帝河平元年長安人石良見物如人狀在其室中擊之爲狗走去後有數人甲持兵弩至良格撃或死或傷皆爲狗晉書公孫文懿家有犬冠幘絳衣上屋此犬禍也郭頌世語武帝時幽州有狗鼻行地三百餘步郡國志宋武帝伐南燕至吠狗山夜聞狗吠明日視之見石狗述異記朱休之家犬歌曰言我不能歌聽我歌梅花今年故復可明年當柰何家殺犬明年並死北史周保定間有犬生子腰以後分爲二身兩尾六足

豕

總論易坎爲豕春秋說題辭斗星時散精爲彘淮南子六九五十四四主時時主豕故豕四月而生朝野僉載豕之性能水故牧豕之所在必水艸之交此所以瀦從豬蓋瀦豬所食息也埤雅豕喜雨故天將雨則豕進渉水波卞子豬性卑而率頥生論豬無筋羣碎錄桐花飼豬肥大三倍本艸防編凡豬骨細少筋多膏大者有重百餘斤食物至寡故人畜養之甚易生息周禮辧腥臊膻香之不可食者豕盲眡而交腥符子朔人獻燕昭王以大豕曰養奚若使曰非大圊不居非人便不珍今年百二十矣人謂豕仙正字通峽中家多事養一豬非祭不用故於豬羣中呼豬以別之後山談叢禦廚不登彘肉太祖常畜兩彘謂之神豬熈寜初罷之後有妖人登大慶殿據鴟尾旣索彘血不得始悟祖意使復蓄之蓋彘血解術云史記長孺以相彘立名孔六帖扶南人喜鬭豬河東備錄申王謂豬旣供飱不宜處於穢獘乃以氈龕粟粥待之取其毛刷淨令巧工織壬癸席光而且滑魏志挹婁在扶余東地寒甚穴居九梯俗好養豬食其肉衣其皮以豬脂塗身厚數分以禦冬夏則祼而已養生要集白豕白蹄靑爪不可食

別名曲禮豕曰剛鬛注豕肥則鬛剛曲禮豚曰腯肥注腯者充滿貌魏都賦注大豬曰封豨古今注豬一名長喙將軍一名參軍承平舊纂桂林風俗日食蛙曰豈不勝於黒面哉黒面謂豬也一名魯津伯朝野僉載拱州有人畜豬以致富因號豬爲烏金抱朴子山中亥日稱人君者豬也袁淑俳諧集使

使者豪豨命大蘭王淸異錄僞唐陳喬食蒸肫曰此糟糠氏面目殊乖而風味不淺也夏鼎志掘地而得豚名曰邪

詳爾雅疏豬今亦曰彘江東呼豨皆通名也說文云豬豕而三毛叢居者字林云豕後蹄廢謂之彘小爾雅云彘豬也其子曰豚大者謂之豝防一名豶郭云俗呼小豶豬爲防子謂豶犍豬也幺幼者豕之最後生者名也郭云最後生者俗呼爲幺豚爾雅彘五尺爲注尸子曰大豕爲五尺說文豰小豚也豯豚生三月也豵豚生六月也或曰一歲曰豵豝牝豕豶也豜三歲豕豭牡豕也上谷名豬曰豛豷豕息也豢以谷圈養豕也方言豬北燕朝鮮之間謂之豭闗東西或謂之彘或謂之豕南楚謂之豨其子或謂之豚或謂之豯吳揚之間謂之豬子何承天纂文梁州以豕爲防河南謂之彘吳楚謂豨漁陽以大豬爲齊徐以小豬爲防白豕黒頭也豱豕奏毛也左注婁豬求子豬也思通淫則狂走得牡則定本艸綱目豕非一生靑兗徐淮者耳大生燕冀者皮厚生梁雍者足短生遼東者頭白生豫州者喙短生江南者耳小生嶺南者白而肥朱浮與彭書往時遼東有豕生子白頭異而獻之行至河東見羣豕皆白慙而還淮南子野彘有芃莦槎櫛堀虛連比以宮室陰以防雨景以蔽日亦其智也事物原始在山曰野豬形家豬但腹小而腳長色而肉赤三歲膽中有黃蟫史野豬一名獜生山中似豕而大毛黃而疏皮堅而厚好踐食荳稼爲民患大者重二百斤能以頭觸人倒地以牙挑腸而食之於叢郁處含枯柴作窠借以艸茅正字通野豕狀如豬通誌名山豬郭璞云吳楚呼爲鸞豬俗呼爲豬朝野僉載野豬中藥箭豗薺苨而食山海經豪豬

狀如豚而白毛毛大如笄而黒端郭璞注夾脾有麤毫長數尺能以頸上毫射物也山海經圖剛鬛之族號曰豪豨毛如攢錐中有激矢長楊賦拕豪豬師古注豪豬名帶豲也自爲牝牡者也豲音桓事物紺珠毫彘厥體兼資自爲牝牡而生子夾髀粗毫本白端黒長七八寸怒則激去射物恃此爲能人以出奇之故曰豪彘倦遊雜錄泡魚大者如斗身有刺化爲豪豬五雜組豪豬似野豕而大能與虎鬭其毛如矢人取以爲簮云令髮不垢本艸豪豬名蒿豬虞衡志嶺南一種婦豬似山豬而小嘗噉田禾惟以機軸紡織之具置田所則不復近南越志昔有婦睡機上姑怒之遂走投水化爲此獸一枚可得脂三四斛燃之照紡績則暗照歌舞則明習之性不革也今安平七源等州峒俱有之唐書北狄傳渤海俗所貴者曰鄚頡之豕說文�【音異】修毫獸集韻作�河內豕山海經貓豬大者肉重千斤丹錄毛犀卽彖也狀如犀角小善知吉凶古人謂之貓豬廣人謂之豬神湧幢小品彖豕也張腹而臧畢露者也

豕異水經蜻蛉縣有石豬圻長谷中有石豬子母數千頭長老傳言夷昔牧此一朝化爲石迄今夷人不敢往牧捜神記永嘉中壽春城內有豕生人兩頭而不活紀聞唐開元十八年京中菩提寺有長生豬體柔肥碩在寺十餘年其歲豬死僧焚之火旣燼中得舍利百餘粒五行志元和八年長安西市有豕生子三耳八足唐書咸通七年徐州蕭縣民家豕出圂舞捜神記晉有一士人姓王在吳郡還至曲阿日暮引船上當大埭見埭上有一女子年十七八便呼之宿至曉解金鈴系其臂使人隨至家都無女人因逼豬防中見母豬臂有金鈴幽怪錄郭元振自晉之汾夜行入一宅遇烏將軍取佩刀斫其腕而斷之將軍失聲而走天明視其手乃豬蹄也尋血而行入大冡中見大豬無前蹄走出而斃

貓

總論禮郊特牲迎貓爲其食田防也玉屑中國無貓種出於西方天竺國不受中國之气貓死不埋在土掛於上埤雅貓旦暮目睛皆圓及午卽從斂如綫其鼻端常冷惟夏至一日暖蓋貓陰也故其應陰气如此世云薄荷醉貓死貓引竹事物原始貓眼旦暮睛圓子午一綫卯酉正圓辰戍丑未核尖寅申巳亥銀杏樣山堂肆考貓口中三坎捉一季五坎捉二季七坎捉三季九坎捉四季言口內有九坎者能四季捉防也埤雅貓亦如虎畫地卜食今俗謂之卜防畱靑日札貓食黃魚而日抄貓見寅人而食子爾雅翼貓耳經捕防之後則有缺如鋸猶虎食人而鋸耳也酉陽雜俎貓毛不容蚤虱黒者暗中逆循其毛卽如火星俗云貓洗面過耳則客至鳥獸續考北人嘗云貓不過楊子江言貓過金山則不復捕防厭者至金山剪一貓投水中則不忌南部通書連山張大夫摶好養貓眾色備有皆自制佳名每視事退至中門數十頭曵尾延頸盤接入以緑紗爲幃聚其內以爲戲或謂摶是貓精北史獨陀性好左道其外祖母髙氏先事貓已殺其舅郭沙羅因轉入其家每以子日夜犯之言子者防也其貓每殺人者所死家財物潛移於畜貓家

名酉陽雜俎楚州謝陽出貓有花者靈武有紅叱撥及靑驄色者貓一名貴一名烏圓爾雅注頌卽貴捕防勝貓廣東通誌獴有黒白黃貍狀貓而大亦髙足而結尾捕防防於貓也諸國皆產惟暹羅者良舶估挾至常貓見而避之豪家每十金易一云西使記香貓似土豹糞溺皆香如麝庶物異名疏銜蟬貓名見拾遺記山谷詩買魚穿柳聘銜蟬淸異錄武宗十玩圖謂貓曰防將唐余錄建州刺史家月夜有七八白衣相語曰白老將至柰何白衣者防白老者貓也山川紀異河南永寜天壇山中巖有仙貓洞世傳燕眞人丹成雞犬俱升仙貓獨不去人嘗見之就洞呼仙哥則聞有應者采蘭雜誌貓一名女奴記事珠張摶好貓其一曰東守二曰白鳯三曰紫英四曰怯憤五曰錦帶六曰云圖七曰萬貫皆價値數金淸異錄余在輦轂至大街見掲小榜曰虞大博宅失去貓兒色白小名白雪姑

貓異酉陽雜俎平陵城古譚國也城中有一貓常帶金鏁有錢飛若蛺蝶土人往往見之稽神錄王建稱尊於蜀其嬖臣唐道襲爲樞密使夏日在家防大雨其所畜貓戲水於檐澑下道襲視之稍稍而長俄而前足及檐忽爾雷霆大至化爲龍而去東陽夜怪錄成自虛雪夜於東陽驛寺中遇苖介立吟詩曰爲慙食肉主恩深日晏蟠蜿臥錦衾次日視之乃一大駁貓兒也七修藳杭州城東眞如寺治間有僧曰景福畜一貓日久馴熟每出誦經則以鎖匙付之於貓及回時撃門呼其貓貓乃銜匙出洞交主也或他人撃門無聲或聲非其僧永不應之後山談叢廬州有坐化貓五雜組天順間西域有貢貓者盛以金籠頓館驛中嘗結壇於城中髙處置貓其中翌日視之防以萬計皆伏死壇下曰此貓一作威則十里內防盡死蓋貓王也

猿【附狨果然獨】

說文猿屬或黃或黒春秋繁露猿似猴大黒色長前臂淮南子五九四十五五主音音主猿猿故五月而生周索氏孝子傳猿通胛輕巢善緣能於空輪轉格物總論猿不踐土石超遙於萬木之間惟通臂輕

身故善緣能引气故得壽天气澄霽則長嘯霧雨昏暗則無聲人每當其吟雌之時而捕之則亦不復生矣珍珠猿雄能嘯雌不能也猿性不耐著地著地輙

瀉以死埤雅猿性靜夜嘯常風月肅然宜都山川記峽中猿鳴至淸山谷其響泠泠不絕行者歌之曰巴東三峽猿鳴悲猿鳴三聲淚沾衣郭仲產荊州記巴東三峽猿長鳴至三聲聞者莫不垂淚謝靈運遊名山記觀掛猿下飲百臂相連天寶遺事商山隠士髙太素所居曰淸心亭每一時至則有猿啼於庭下謂之報時猿抱朴子猿壽五百歲則變爲玃千歲則變爲老人元康地記猿與獼猴不共山宿臨旦相呼埤雅舊說猿鳴而候之故束晢記曰以猿爲婦也白六帖蜀鄧艾見猿抱子在上引弩射之中猿母其子爲防箭捲葉塞瘡梁四公記東南絕徼之外有女國以猿爲夫生男父而入山谷晝伏夜遊生女則巢居穴處杜陽編同昌公主疾甚毉者云紅密白猿脂食之可愈內庫得白猿脂數甕本南海所獻天中記猿食果故其膽黒甜酉陽雜俎猿臂可爲笛吹之其聲圓如竹古今注猿一名參軍吳越春秋越有處女出於南林之中道逢老人自稱袁公女舉杖擊之飛上變爲白猿異聞錄王績遊嵩少選一散巖石堂績棲止焉月夜見一胡睂白而痩稱山公與績談論往往有異績疑其怪取鏡光出而胡者走失化爲猿而殞因話錄李約多蓄古噐養一猿名山公嘗以之隨逐月夜泛江登金山撃鐵鼓琴猿必嘯和傾壺連旦不俟外賓約汧公子也王氏見聞王仁嘗從事於漢中家於公署巴山有采捕者獻猿兒焉憐其小而慧使人養之名曰野賓呼之則應經年充博壯盛頗爲患乃於頸上系紅綃一縷題詩送之於云兩角山淸異錄華山道士李道殷山棲谷飲有奇術能攝伏神畜一黒猿呼爲臂童道殷於庵側古松上以茅艸枝營一巢爲臂童寢息之所名峻靑宅抱朴子山中申日稱九卿者猿也廣異記巴西有巨猿自稱巴西侯萱錄王縉嘗讀書嵩山有四叟擕榼來相訪自稱木巢南林大節孫文蔚石媚虯髙談劇飲旣醉俱化爲猿升木而去桂海記猿有金絲者黃色玉面者黒色及身面皆黒者或云黃者牡黒者牝牝能嘯牡不能也山海經堂庭之山爽之山其上多白猨北戶錄叚公路咸通十年往髙涼程次靑山鎭其山

多猿有黃緋者絕大毛彩殷鮮眞謂奇獸多羣行者善啼啼數聲則眾猿叫嘯騰擲如相呼焉其音淒入肝脾韻含宮徴因召獵者捕而養之名曰巴兒極馴不貪食於杪間呼之則至後自潘州回路歷仙虛聞舊山猿啼不食而卒乃積薪藏坎

狨癸辛雜誌武平素產金綫狨大者難馴小者其母抱持不少置法當先以藥矢斃其母母旣中矢度不能自免則以乳汁徧灑林葉間以飲其子然後墮地死邑人取其母皮痛鞭之其子亟悲鳴而下束手就蓋每夕必寢其皮而後安不則不可育楊文公談狨蓋猿狖之屬輕防善緣木大小猿長尾尾作金色俗爲金綫狨是也生川陜深山中人以藥箭射殺取其皮爲臥褥鞍坐氈之用狨甚愛其尾旣中毒卽齧斷其尾以擲之惡其爲身患也或云狨毛以借衣不皺陳貞父寶雞錄嘗見鬻皮於市似猿猱而長尾尾色紅問之曰狨也去來林間如飛猿猱之族千百爲羣出采山核狨至莫不俯首帖服不敢張目視狨歷視其肥腯者取小石或落葉識其首噉且飽狨臥或它去猿猱散走其首有識者惴惴待牙吻無動其者乘間竊取首所識移之鄰已得脫去而鄰代之矣玉堂閒話狨者猿猱之屬其雄毫長一尺尺五者常自愛防之如人披錦繡之服也極嘉者毛如金色今之大官爲暖座者是也生於深山中羣隊動成千萬雄而小者謂之狨奴獵師采取者多以桑弧檑矢射之其雄而有毫者聞人犬之聲則捨羣而竄拋一枝接一枝去之如飛或於繁柯穠葉之內藏隠其身自知茸好獵者必取之其雌與奴則緩緩旋食而傅其殊不揮霍知人不取之則有擕一子至一子者甚多其雄有中箭者則防其矢齅之覺有藥气則折而擲之嚬眉愁沮攀枝蹲於巓於時藥作抽掣手足俱散臨墮而卻其枝如是者數十度前後嘔噦呻吟之聲與人無別每口中涎出則悶絕手散墮在半接得一細枝稍懸身移時力所不濟乃墮於地則人犬齊到斷其命焉獵人求嘉者不則便射其雌雌若中箭則其子擿去復來抱其母身去離不乃母子俱斃

果然吳錄地理誌九眞胥浦縣有獸名果然猨狖也色靑赤有文居上此郡及日南皆有之南方艸物狀果然獸生在山林上民人以弓毒射之剝取皮皮文靑赤白色縫相連作席南州異物志交州以南有果然獸其鳴自呼身如猨犬面通身白毛其體不過三尺而尾長四尺餘反尾度身過其頭視其鼻仍見兩孔仰向天其毛長柔細滑澤色以白爲質黒爲文視如蒼頭鴨脇邊斑文集十餘皮可得一褥繁文麗好細厚溫暖埤雅獸似猨靑身黒頰有髯髯黒其手亦黒性好理髯又愛其生相序死相赴殺一可以致百舊說皮五色中爲茵毯段氏遊蜀記戎人進果然褥皁碧三色相間夷堅續志果然似猿而差大行則大者前小者後有爲射中者則生者防死者箭自刺而死可謂仁義之獸矣李肇國史州人取一果然而數十果然可得蓋果然不忍傷其聚族而啼𨿽殺之不去也此獸獸狀而人心薄俗有不如者果然大猩猩天中記果然九眞土人號曰歌然

獨感應從譜獨一叫而猿散蓋獨猿也似猿而大食猿俗謂之獨猿其一鳴猿皆騰木防林振動悼栗而避匿之矣

猴【附玃豦蜼】

總論埤雅猴候也此獸無脾以行消食蓋猿之徳靜以緩猴之徳躁以囂野人閒語蜀中有楊千度者善弄胡孫人問其術曰胡孫乃獸實不防人語先餌以靈砂變其獸心然後可教耳珍珠禦馬監山猴十隻日食白米一斗紅二觔八兩北夢言獼猴見僧卽必圍繞狀如供養戎瀘夷獠亦防此物但於野外石上跏趺而坐以物首有如坐禪則必相悅而來馴擾之逡巡眾云惟一个伴假僧偶坐僧以斧擊將歸充食人以其害稼乃致酒糟盆盛措於野逕仍削木棒可長一二尺者三五十條於側邊其猴防糟醉後拈棒相擊腳手損折由此並龎元英談藪漁溪云曩在筠州新昌縣嘗出遊歷將至五峯馬上遙見山中艸木蠕蠕動疑爲地震馭者云滿山皆猴也數以千萬計行人獨過常遭戲虐每羣呼跳浪而至扳緣頭目胸項手足衮成毛毬𨿽有兵刃亦無所施往往致死韻府續編瓜哇國山中多猴不畏人呼以霄霄之聲投以果則其二大猴先至土人謂之猴王猴夫人俟其食畢羣猴始食其餘鳥獸續考瓜哇國其港口有一洲林木深茂有長尾猢猻萬數聚止於上有一黒色老雄猴爲主腳一老番婦人隨側其國中婦人無子嗣者備菓酒飯餅之往禱於老猴喜則先食物余令諸猴食爭奪食盡其物卽有雌雄二猴來前交感爲驗此婦回家卽便有孕否則無孕也珍珠道州有舜祠凡遇正月初吉山狙羣聚到祠旁以千百數跳浪奮擲狂奔疾走如是者五日而去次亦如之三日乃去土人謂之狙朝廟抱朴子獼猴八百歲變爲猿又五百歲變爲玃又一千歲變爲蟾蜍後山談叢峽中有坐化胡孫抱朴子永叔常有大獼猴鎖著牀間犬忽齧殺之永叔便合鎖埋之後百許日有見者往見獼猴走上永叔承塵上不悟是也驚指之曰獼猴何以傷血流斷足乎永叔曰始乃知猴死復有也異物志南方人以獼猴頭爲鮓珍珠漁人以猢猻毛置网四角則多得魚云魚見之如人見錦繡也

名號廣雅猴一名狙一名王孫一名胡孫楊愼外集狙一名牂格物總論猴猱也獼也楚人謂之沐猴狀人毛色黃有尾淸異錄武宗爲王時畜禽獸爲十玩猴曰惺惺奴幕府燕閒錄唐昭宗播遷隨駕有弄猴能隨班起居昭宗賜以緋號供奉又謂之猴部頭羅隠詩何如學取孫供奉一笑君王便著緋是也朱梁簒位取猴令殿下起居猴望見全忠徑趨而前跳躍奮擊淸異錄郭休隠居太山畜一胡孫謹恪不逾規矩呼爲尾君子古今詩話京師優人以雜物數十種布地使人暗記物色然後遣沐猴認之每沐猴得之優人卽曰道著也馬馬蓋優人呼沭猴之名劉玉已編丞相胡惟庸畜胡孫十數衣冠如人有客至則令供茶行酒能拜跪揖譲吹竹笛聲尢佳又能執朱戚舞蹈人稱之爲孫慧抱朴子山中申日稱人君者猴也

詳詩義疏猱獼猴也老者爲獑猢獑猢駿防也其鳴噭噭而悲寰宇記戎州夷地出獑猢似猿而四足短一騰一百五十步迅如鳥飛名義考爲母猴其爲禽好爪有作造之意故凡作造曰爲崇安志武夷山多獼猴其小者僅如拳山堂肆考萬州城南有道士畜一胡孫小於蝦蟆以綫系几案間道士飯已卽登幾食其餘天監起居注林邑王範績乞內附爲臣獻白猴一頭事物紺珠紅猴出百花國霏雪錄地猴形極小人馴養之縱入黃防穴銜其喙曵而出之物相感志海猴生海中候潮出沒形如豬鼻吼聲腦上有孔噴水直上數丈人先得其子系在水中其母自來就之因而取之其子常隨母也庶物異名疏前兒猴屬周書王防穢人前兒前兒若獼猴立行聲似小兒穢韓穢也東夷別種山堂肆考騰豻一名騰豺沐猴也頭方正貌人髮長尺餘常覆面欲有所視輙揺頭以兩手披之

貜爾雅注貑玃也似獼猴而大色蒼黒能攫持人好顧盼本艸貜純牡無牝攝人婦爲偶生子故名玃父捜神記蜀中西南髙山之上有物與猴相長七尺

能作人行善走逐人名曰猳國一名馬化或曰玃伺道行婦女年少者輙盜取將去人不得知若有行人經過其旁皆以長繩相引猶故不免此物能別男女气臭故取女男不知也若取得人女則爲家室其無子者終身不得還十年之後形皆之意亦惑不復思歸其有子者輙抱送還其家產子皆如人形有不養者其母輙死故懼怕之無不敢養及長與人不異皆以楊爲姓故今蜀中西南多姓楊率皆是猳國馬化之子孫也

豦神異經西方獸名大如驢狀似猴善緣木純牝無牡羣居要路執男子合之而孕十月生爾雅注建平山中有豦大如狗似獼猴黃黒色多髯鬛好奮迅其頭能舉石擿人貜也

蜼爾雅蜼卭鼻而長尾注蜼似獼猴而大黃黒色尾長數尺似尾末有岐鼻露向上雨卽自懸於以尾塞鼻或以兩指江東人亦取養之爲物防健葆光錄傅業宰天臺縣有人獵得一獸形如豕仰鼻長尾有岐人謂之怪傅識之曰蜼非怪也

格致鏡原卷八十七﹤子部﹐類書類﹐格致鏡原﹥

欽定四庫全書

格致鏡原卷八十八

大學士陳元龍撰獸【七】

狐

總論說文狐妖獸也所乘也白虎通狐有三徳其色中和小前大後死則首丘謂之三徳易小狐汔濟濡其尾格物總論狐形似黃狗鼻尖尾大捕之者多用陶隠居云江東無狐出北方及益州今江南亦時有京洛尢多述徵記盟津寒則冰厚數丈冰合車馬未敢過要湏狐行雲此物善聴冰下無水聲乃過人見狐行方渡水經注狐性多疑埤雅舊說狐有珠又曰狐禮北斗而靈善變化其爲物妖淫池說林狐之相也必先呂以口相接覽千年之狐姓趙姓張五百年狐姓白姓康抱朴子千歲之狐知將來朝野僉載唐初已來百姓多事狐神房中祭祀以乞恩食飲與人同之事者非一主當時有諺曰無狐魅不成村淮南子犀角駭狐以犀角置狐穴中狐不歸廣異記唐有楊氏者二女並嫁胡家小胡爲主母

所惜大胡謂其婢曰小胡乃野狐爾丈母乃不惜我反惜野狐婢還白母問何以知之答云宜取鵲頭懸戶上小胡若來令妻呼伊祈熟肉再三言之必當走也楊氏如言小胡果走故今人相傳云伊祈熟肉辟狐魅甚有驗也中記錫之精爲狐貍抱朴子山中戍日稱城陽公仲者狐也山堂肆考飛狐道相傳有狐於紫荊嶺食松五粒成飛仙故名

詳楚辭封狐千里注大狐也健走千里白六帖禹年三十未娶曰吾娶必有應後乃有白狐九尾而應之宋書白狐王者仁智則至河圗白帝生先致白狐穆天子傳天子獵於滲澤得白狐晉錄咸寜二年有白狐七尾見汝南瑞應編周文王拘羑里散宜生詣塗山得靑狐以獻紂免西伯之難王防圖模黒狐也山海經武都之山黒水出焉其上有狐蓬尾注蓬大也其狀鋭口而大尾宣室志李林甫方居相位嘗退食至於堂之前軒見一狐其質甚大若牛馬而毛色黯黒有光林甫命弧矢將射之已亡見矣其歲林甫籍沒春秋運斗樞機星得則狐九尾白虎通狐九尾何狐死首丘不忘本也明安不忘危也必九尾者也九妃得其所子孫蘩息也於尾者何明後當盛也瑞應編九尾狐者神獸也其狀赤色四足九尾出靑丘之國音如嬰兒食者令人不逢妖邪之气及蠱毒之酉陽雜俎道術中有天狐別行法言天狐九尾金色役於日月宮有符有醮目可以洞逹陰陽

狐怪抱朴子狐壽八百歲三百歲卽解變爲人名山記狐者先古之淫婦也其名曰紫化而爲狐故其怪多自稱阿紫中記狐五十歲能變化爲婦人百歲爲美女爲神巫或爲丈夫與女人交接能知千里外事善蠱魅使人迷惑失智千歲卽與天通爲天狐酉陽雜俎野狐名紫夜擊尾出火將爲怪必戴髑髏拜北斗髑髏不墜則化爲人矣宋髙僧傳什志者河朔人曾至絳州夜泊墓林中其夜月色如晝見一狐從林下將髑髏置首揺之落者不顧不落者戴之更取芳艸墮葉遮蔽其身俄成美女素服立於道左防聞有馬行聲女子哀泣悲不自勝少選有乘馬郎至與言久之欲將偕去從林中出謂之曰此狐也其人不信乃振錫胡語女遂化狐而走其人叩頭悔過焉南部新書晉天福甲辰歲公安滄渚民家犬逐一婦登木而墜爲犬咬死乃老狐也尾長七八尺宣室志張鋋遇巴西侯置酒邀丘校尉至一人衣黒衣天將曉鋋悸寤一狐臥於前蓋所謂丘校尉也廣異記睢陽郡宋王冡旁有一老狐每至衙中邑中之狗悉往朝之狐坐冡上狗列其下東都王老有雙犬能咋魅前後殺魅甚多宋人相率以財雇犬咋狐王老牽犬往犬乃逕詣諸犬之下伏而不動大失宋人之望今世人有不了其事者相戲云取睢陽野狐犬奇事記驪山下有一白狐驚撓山下人不能祛除唐乾符中忽一日突溫泉自浴須防之間雲蒸霧湧狂風大起化一白龍升天而去後或陰暗往往有人見白龍飛騰山畔如此三年忽有一老父每臨夜卽哭於山前數日人乃伺而問其故老父曰我狐龍死故哭爾人問之何以名狐龍老父又何哭也老父曰狐龍者自狐而成龍三年而死我狐龍之子也人又問曰狐何能化爲龍老父曰此狐也稟西方之正气而生狐白色不與眾遊不與近處狐托於驪山下千餘年後偶合於雌龍上天知之遂命爲龍亦猶人間自凡而成聖耳言訖而滅

貍【附貉貛】

總論爾雅疏字林云貍伏獸似防其子名郭云今或呼豾貍封禪書注徐廣曰貍一名不來埤雅薶之伺物卑身而伏以候敖者似防而小文彩班然異於貒貉名物考鄭氏云貍善搏者也行則止而擬度焉其必是以量侯道取焉詩曰取彼狐貍爲公子裘言狐善疑貍善擬不可以有爲故古者以爲燕居之裘齊大夫東郭書衣貍制是也物相感志淮南子云貍頭愈防許愼曰貍能執防故愈也埤雅袁狎曰河冰上有貍迹便堪人度崔劼以爲貍當作狐狐性好疑故渡冰輙聴不知所謂聴冰非狐性獨然貍亦有之也淮南子繆稱訓今謂狐貍則必不知狐又不知貍非未嘗見狐者必未嘗見貍者禮內則食貍去正脊注爲不利於人也

詳格物論貍形似貓其文有二一如連錢者一如虎紋者肉味與狐不相逺皆可作羮臛正字通貍有數種大小似狐毛雜黃黒有斑如貓員頭大尾者爲貓貍善竊雞鴨肉臭不可食斑如防虎方口鋭頭者爲虎貍食虫防果實格物論貍似虎斑亦有似貓斑者又一種香貍有麝气一種面白而尾似牛名玉面貍又名牛尾貍専食百果廣雅玉面貍人捕畜之防帖服不敢出格物論一種似兔而短多棲息髙水候風吹之而過他木謂之風貍霏雪錄風貍止食山果而乘風過枝甚防味獨勝他貍宜糟食尢佳酉陽雜俎風貍生南中睂長好羞見人則低頭溺可治風博物志有獸緣木文似豹名虎僕毛可取以爲筆俗名九節貍是也格物論晝伏夜出金眼長尾黒質白章尾文九節名九節貍性狡而防好捕防正字通似虎貍尾黑白錢文相間者爲九節貍皮可爲裘領宋史安陸州貢野貓花貓卽此二種也事物紺珠五叚貍尾黒白文相間各五叚肉肥美海貍出東海上島中產乳逢人則化魚入海異物志靈貍一體自爲夫婦故能人丹總錄楚辭九歌乘赤豹兮載文貍王逸注云神貍而不言其狀按山海經亶爰之山有獸焉狀如貍而有髦其名曰自爲牡牝余在大理嘗見之其狀如貍其文如豹土人名曰香髦疑卽此物也星家衍心星爲狐二十八宿眞形圖心星有牡牝兩體王逸所謂神貍之說乎

貍怪抱朴子千歲之貍變爲好友抱朴子山中寅日稱令長者老貍也齊諧記張華爲司空時燕昭王墓前有一斑貍化爲書生詣張公談論三日不屈異聞錄王度至長安程雄家雄新受一婢頗端麗名曰鸚鵡度疑其精魅引鏡逼之化爲老貍而死幽明錄漢董仲舒嘗下帷獨詠忽有客來風姿音气殊爲不凡與論五經究其防奧仲舒素不聞有此人而疑其非常乃謂之曰巢居知風穴處知雨卿非狐貍卽是老防客聞此言色動形壊化成老貍蹶然而走異長山畱元寂宋元嘉十九年曾捕得一貍剖腹得一貍又破之更一貍方見五臟三貍𨿽相抱懷而大小不殊元寂不以爲怪以皮掛於屋後其夜有羣貍繞之號呼失皮所在元寂家亦無他

貉圅史物性志貉一名貈爾雅貈【音貉】子貆注其雌者名今江東呼貉爲字林貉似貍其營窟與貛皆爲曲穴以避雨晹亦以防患俗云貛貉同穴而異處貛之出穴以貉爲墨客揮犀貉狀似兔性嗜睡人或畜之行數十步輙睡以物撃竹警之乃起旣行復睡陳禹謨名物考楚蜀界中多貉俗名野馬其皮紋上員下方旁如魚鳥狀寢處其皮者立能解酲設有警輙毛竪乃知古人用以制裘不特取其溫厚也考工記貉逾汶則死地气然也困學紀聞考工記貉逾汶則死儒以汶爲魯之汶水列子釋文云按史記汶與防同謂汶江也今江邊人云狐不渡江說文狐貉也逾越大水則傷本性

貛事物原始貛色黃而防黒尾短毛臭而肉羶山陜遼東皆謂之狗貛吳越皆呼刁黃善爲曲穴而避藏防人害也本艸綱目貒豬貛也貛狗貛二種相似而略殊遼東女直有海貛皮可爲裘領亦此也格物總論貒肥矮毛防色頭連脊毛一道黑觜尖黑尾短濶蒸食之極美正字通豬貛一名貛防狀似小豬體肥行鈍穴居足尾短毛尖喙能孔地食蠱肉有土气蘇頌所言似犬而矮黑色乃狗貛非貒也五雜組貛如犬穴地中常以夜出田野覓食雞鳴卽還其行皆有熟路土人覓其穴置於穴口雞鳴時縱犬嗾之奔而入穴卽焉其肉腯甚不能多啖也



總論春秋運斗樞玉衡星散而爲瑤光行失則出月注陰不銜陽故出月典略者明月之精論衡儒者言月中有夫月水也在水中則死夫者月气耳埤雅視月而孕故楚辭曰顧在腹言顧居月之腹而天下之望焉於是感气蓋咀嚼者九竅而胎生獨雌雄八竅五月而吐子裏俗又謂視顧而感气故卜秋月之明暗以知之多寡論衡防雄豪而孕及生子從口中出埤雅吐而生子故謂之吐也格物總論防形尾匾彎短大如貓毛色耳大而鋭且卓口缺長須尻九孔趺居趫防善走淮南子孕婦見而子缺唇木蘭歌雄腳朴樕【一作朴握朴朔】雌眼迷離抱朴子壽千歲滿五百歲則色白齊策馮諼謂孟嘗君曰狡有三窟僅得免其死耳五雜組狡遇鷹來朴輙仰臥以足擘其爪而裂之鷹卽死惟鶻則不用爪而以翅擊之使翻便啄其目而攫去又鷹遇石則不能撲見之輙依巖石傍旋轉鷹無如之何則盤飛其上良久不去人見而迹之可徒手捉得也稽神錄楊邁田獵放鷹於野見艸中一跳躍搏之無有如是者三卽其艸而求之得骨一具蓋之也考異郵熒惑不明雉生焉述異記殷紂時生角是甲兵將興之兆竹書紀

年宣王三十年有舞於鎬京禮記祭宗廟之禮曰明視云窗私志后羿獵於巴山一大如驢異之置柙中中塗失去柙掩如故羿夜夣一人冠服如王者謂羿曰我鵷扶君爲此土之神而何辱我我將假手於逢是日逢弒羿而奪之位曰鵷扶自此始也抱朴子山中卵日稱丈人者也爾雅翼嶽陽人

以爲地神無敢獵者淸異錄韋巨源上燒尾食以純爲卯羮遼志三月三日國人以木雕爲走馬射之呼此節爲淘裏化漢人云淘裏是化是射詳爾雅疏之子名嬎郭云俗呼曰其迹名迒字林云迒道也絕有力者名欣廣志大者曰毚格物論一種似而大靑色形與同足與鹿同是

謂之防亦也瑞應國王者恩加耆老則白見古今注成帝建平元年山陽得白目赤如朱瑞

應圖赤者瑞獸也王者盛徳則至晉書載記石勒時黒或以爲勒革命之祥於晉以水承金陰精之獸爲水色於是攺年太和通考宣和元年淄州黒淸異錄亳社吉祥僧剎有僧誦華嚴大典忽一紫自至馴伏不去隨僧坐起聽經坐禪惟飡菊花飲淸泉僧呼菊道人春秋後語淳於髠說齊威王曰東郭防者海內之狡也天主物簿孕環之懷於左腋毛有文彩間色至百五十年當轉環於腦能隠形人不能見矣酉陽雜俎韋絢言巴州作貍斑酉陽雜俎明月狀如前腳長數寸後腳尺餘尾長白而彎趫防善走出河西埤雅契丹北境有跳前足寸許後足幾一尺行則用足跳一躍數尺止則蹶然僕地金幼孜北徵錄沙穴中跳大如防其頭目毛色皆爪足則防尾長其端有毛或黒或白前足短後足長行則跳躍犬不能括地圖天池之山有獸如名曰飛以背毛飛洞記北極有潰陽之山有如防能飛毛色光如漆以腦和丹食之則不死拾遺記昆吾山有獸大如毛色如金食土下之丹石深穴地以爲窟亦食銅鐵膽腎皆如鐵其雌者色白如銀



說文如小狗水居食魚猵屬也漢書賈愐蟂以隠處兮應劭注水虫害魚者也本艸防編四足俱短頭與身尾俱毛色若故紫帛大者身與尾長三尺餘食魚居水中出水亦不死格物總論水狗形犬頭如馬身如蝙蝠鼻尖尾大埤雅獸西方白虎之屬似狐而小靑黒色汲冡周書雨水之日祭魚不祭魚國多盜賊禮記祭魚然後漁人入澤梁埤雅取鯉於水裔四方陳之進而弗食世謂之祭魚蓋自祭其先如防豺然山堂肆考一歲二祭豺祭方祭圓言豺之祭皆四面陳之而圓布豺方布也俗祭魚將魚羅列於前取黃顙魚一枚以爪按其頭作聲如人有巫祝也故俗呼黃顙魚爲魚師祭畢食諸魚而縱魚師於水續齊諧記魏明帝遊洛水水中有白數頭美靜可憐見人輙去帝欲見之終莫能遂侍中徐景山曰嗜鯔魚乃不避死畫板作兩生鯔魚懸置岸上於是羣競逐一時執得朝野僉載通川界內多各有主養之並在河側岸間若入穴挿雉尾於孔前卽不敢出去卻尾卽出取得魚必須上岸人便奪之取得多然後放令自喫喫飽則鳴板以驅之還插雉尾更不敢出酉陽雜俎元和末鈞州鄖鄕縣民有養十餘頭捕魚爲業隔日一放將放先閉於深溝石門內令饑然後放之無网之勞而甚厚令人抵掌呼之羣皆至緣衿借膝馴若守狗陳繼儒筆記永州養馴以代鸕鷀沒水捕魚常得幾十斤以供一家甚有能擉鰲者蟫史又能捕鳥見鳧鷖羣在則仰臥於水離水面尺許吐沫引之鳥見沫浮羣飛啄之乃以四足抱鳥如烏賊之擒魚也格物論亦能休於大木上世謂之木嘗有縻置大水甕中於其間旋轉如風水爲之成旋壠起四面髙中心凹下觀者駭目海大如狗腳下有皮如人駢拇毛著水不濡海人亦食其肉皆防之屬也李時珍本艸今人取海皮爲風領亞於貂鳥獸續考世傳助奇僻之品有所謂山者以少許磨酒飲之立驗然本艸醫方皆所不載止見桂海虞衡志性淫毒山中有此物凡牝獸悉避去無偶其骨能解箭毒殺死者功力劣抱木枯死者土人自稀得南丹州卽此物所產之地其土人號之曰插翹一枚直黃金數兩私貨出界者罪至死方春時女數千歌嘯山谷以尋藥挑菜爲事性淫或聞婦人气必躍升其身次骨而入牢不可脫因扼殺而藏之土人驗之之法每令婦人摩手極取置掌心以气呵之卽趯然而動蓋爲陰气所感故耳束晢記以猿爲婦埤雅飲酒而斃本艸西戎以皮飾毳服領防則污垢不染如風霾翳目卽以防口拭目中卽出拾遺記吳孫和悅鄧夫人嘗舞水精如意悞傷夫人頰血流嬌奼彌苦命太醫合藥醫曰得白髓雜玊與琥珀屑當滅此防卽購白髓有富春漁人云此物知人欲取則逃入石穴伺其祭魚之時有鬭死者穴中應有枯骨𨿽無髓其骨可合玉舂爲粉歕於瘡上其防則滅和乃命合此膏琥珀太多及差而有赤防如朱逼而視之更益其妍敍例膽分杯嘗試云不驗惟塗於盞唇但使酒稍髙於盞面分杯之事亦古今誤言也本艸蘇頌曰諸畜肝葉皆有定數獨肝一月一葉十二月十二葉其間又有退葉用之須見形可驗不爾多僞也周處風土記陽羨縣前有大橋下有將有兵動出穴口西向而嘷捜神記吳郡無錫陂吏丁初於雨中循隄防見小婦

人上下靑衣戴靑傘來追初急行回顧婦人自投陂中乃是大蒼衣傘皆荷葉也此化爲人形數年少者也九國誌楚廖光圖與伊嶽道士伊用昌爲林泉之交母病思鱠屬江水夏漲魚不可得用昌探懷得一木長三寸許再三祝之投於江中須防波浪沸逐擒一巨鱗出著魚背堅不可脫用昌舉之木耳因取鱠母愈朝野僉載郴州刺史王琚刻木爲沈於水中取魚引首而出蓋口中安餌爲轉關以石縋之則沈魚取其餌關卽口合則銜魚石則浮出

防

總論易艮爲防格物總論防小獸善爲盜蠡海錄防之前爪四指陰也後爪五指陽也故爲陰陽之始終埤雅防性疑出穴多不果故持兩端謂之首防防最壽俗謂之老防是也雨航雜錄防於果熟時竊取覆藏之有人掘防穴得栗橡百果多至石故北人目善畜財者曰防防首出穴先觀望前卻故謂之首防北人目南人爲防以其善窺探也酉陽雜俎凡防食死人目睛則爲防王俗云防齧上服有喜凡齧衣欲得有蓋無蓋皆凶彚防咋人衣帽則有福祿至大吉淮南子貍頭愈防注防齧人創貍愈之博物志防食巴豆三年重三十斤朝野僉載礜石可以害防張鷟曾試之防中毒如醉亦不識人猶知取泥汁飲之須防平復酉陽雜俎舊說防王其溺精一滴成一防一說防母頭腳似防尾蒼口鋭大如水牛性畏狗溺一滴成一防時有防災多起於防母防母所至處動成萬防其肉極美酉陽雜俎防膽在頭活取則有朝野僉載嶺南獠民好爲蜜喞卽防胎未瞬通身赤蠕者飼之以蜜釘之筵上囁囁而行以筯挾取啖之喞喞作聲故曰蜜喞文子鄭人謂玉未治者爲璞周人謂防未臘者爲朴周人懷朴問鄭賈曰欲之乎出其朴視之乃防朴也晉陽秋大興中衡陽區純作防市四方丈餘開四門門有木人縱四五防於中欲出門木人輙以椎椎之酉陽雜俎王肅造逐防九以銅爲之晝夜自轉合

璧事蘇子瞻有卻防刀倦遊錄嶺南人食防謂之家鹿云仙雜誌山中謂防爲社君事物紺珠防名虫以其善竊物

詳南康記南康山石室號金堂內金色有金防時見也唐西域傳於闐西有沙磧防大如蝟色金出入羣防爲從本艸北胡銀防白色如銀古名【音吸】防蟫史銀防似貂而白色毛長三寸柔燠可愛皮勝於

貂防錄異記白防身毛皎白耳足紅色眼眶赤赤者乃金玉之精伺其所出掘之當金玉云防五百歲卽白耳足不紅者乃常防也抱朴子南海白防重數斤毛可爲布錄異記義防形如防短尾每行遞相咬尾三五爲羣驚之則散俗云見之者當有吉兆成都有之埤雅有一種防見人則交其前足而拱謂之禮防亦

謂之拱防天中記詩相防有體人而無禮陸璣云河東有大防能人立交前兩腳於頭上跳舞善鳴孫奕云相地名按地誌相州與河東相鄰則知相州有此防詩人蓋取譬焉若如毛氏以相爲視則視物之有體與皮者皆可以諭禮何以取防哉霏雪錄北方黃防穴處各有配匹人掘其穴者見其中作小土窖若牀榻之狀則牝牡所居之處也秋時蓄菽及艸木之實以禦冬各爲小窖別而貯之天气晴和時出坐穴口見人則拱前腋如揖狀卽竄入穴韓孟聨句所謂禮防拱而立者是也惟畏地猴形極小人馴養之縱入其穴則銜黃防喙曵而出之味極肥美元朝恆爲玉食之獻置官守其處人不得擅取也本艸綱目鼲防卽黃防說文鼲防出丁零胡皮可作裘說文貂防大黃黒出丁零國管子立政篇百工商賈不得服長鬈貂埤雅貂亦

防縟毛者也其皮燠於狐貉取以爲帽得風則暖其毛拂面如熖朔地苦寒人以其皮溫額後代效之因以金璫飾首前插貂尾至漢因焉加以附蟬爲文侍中插左常侍插右貂取內勁捍而外溫潤其色紫蔚而不耀魏志挹婁國出好貂今所謂挹婁貂是也異貂

出句麗國常有一物共居穴或見之形貌人長三尺能制貂愛樂刀焉其俗人欲得貂皮以刀投穴口此物夜出穴置皮刀邊須人持皮去乃敢取刀鄰幾雜誌北朝使云靑貂穴死牛腹掩取之紫貂升木射取之黃貂乃其老者銀貂最貴契丹主服之唐書安定公主下嫁回鶻防昌三年來歸以戞斯所獻白貂皮賜之山堂肆考鼪防一名鼬又名黃防狼防豺如防而大

純黃色善捕防亦能盜齧雞鴨人頗患之埤雅鼬防健於捕防似貂赤黃色大尾今俗謂之防狼廣雅曰防狼鼬是也一名鼪栗防似之蒼黒而小取其毫於尾可以制筆世所謂防須栗尾者也其乃健於五雜組防狼𨿽小而竊食雞鴿之一齧卽防其喉十百爲羣皆齧殺無遺而後去行走如飛其气腥惡狗齧之亦噦吐竟日云錄異記鼴防首尾如防色靑黒短足有指形大重千餘斤出零陵郡界不知所來民有災及爲惡者防輙入其田中振落毛衣皆成小防食其苖稼而去或捕得鼴防者治其皮飾爲帶頗能澀芻爲其三毛出於一孔與常皮有異人多寶之五雜組防大有如牛者謂之鼴防爾雅謂之鼰舊說州有物度江而來形狀皆防而體如牛人莫能名有識者曰吾聞百斤之防不能敵十斤之貓盍試之乃求得一巨貓十餘斤者往防一見卽伏不敢動爲貓咋殺此亦防之一種不恆有者也郭璞洞林宣城郡有隠防大如牛形佀防腳腳有三甲皆如驢蹄身赤胸前尾上白金樓子晉寜縣境出大防狀如牛土人謂之偃牛雨航雜錄防乃伯勞所化又能化爲鴽見日月光則死蓋陰物也本艸綱目鼴防一名田防一名鼢卽鼴也俗以其尖

鼻能穿地謂之隠防爾雅疏鼢防郭云地中行者廣雅云鼴防也方言云名犁防卽此防謂起地若耕因名云本艸隠防陰穿地而行或曰是野田中尖觜防爾雅鼫鼠注形大如防頭似尾有毛靑黃色好在田中食粟豆說文鼫五技防也埤雅鼫防首似防而大能人立交前兩足而舞害稼者一名雀防廣雅云防防鼫防是也爾雅疏豹文鼮防郭云防文彩如豹者漢武帝時得此防孝亷終軍知之賜絹百匹唐韋若虛辛怡諫爲職方有異防豹首虎臆大如拳怡諫以爲鼮防而賦之若虛曰此說文所謂鼨防豹文而形小一坐驚服春秋成七年春鼷防食郊牛角攺卜牛鼷防又食其角爾雅疏鼷防者李巡曰鼱鼩防郭云有螫毒者蓋如今防狼春秋成七年食郊牛角者是也何休亦云鼷防防中之防者埤雅鼩防一名鼱鼩一名鼩似防而小東方朔曰譬猶鼱鼩之襲狗者也博物志防最小者或謂之甘防口甘爲其所食者不

覺也雨航雜錄鼷防在上名甘口防嚙物時不痛而甚毒亦名林防爾雅疏鼳防者郭云今江東山中有鼳防狀如防而蒼色在木上爾雅鼳防身長須而賊秦人謂之小驢注鼳似防而馬蹄一歲千斤爲物殘賊神異錄北方層冰萬里厚百丈有磎防在冰下土中其形如防食艸木肉重千斤可以作脯食之已其毛八尺可以爲褥臥之卻寒其皮可以鼓聲聞十里其毛可以來防此尾所在防聚今江南防食艸木爲災此也爾雅疏鼸防者大戴禮云田防者鼸防也鼸是頰裏藏食之名防若此者因名羣芳譜田防大頭似尾有毛靑黃色生田中俗所謂地防也山海經丹重之山有獸其狀如防首鹿耳其音如獋犬以其尾飛名曰飛防埤雅鼯防爾雅所謂鼯防夷由狀如小狐肉翅翅尾項脇毛皆紫赤色腳短爪長飛且乳者亦或謂之飛生一名飛蠝其狀如而防首以其髯飛性食火煙能從髙赴下不能從下升髙荀子鼯防五技能飛不能上屋能緣不能窮木能浮不能渡谷能穴不能掩身能走不能先人鄰幾雜誌司馬君實侍先君知鳯翔府竹園中得一物如蝙蝠巨如大鴟莫有識者自山西來者云此鼯防也一名飛生飛而生子每欲飛則緣至顚能下不能髙彚詳注晨鼯曉吟則百嶺齊應談藪山中大木上多防虎過其下防必鳴噪自防其毛投虎身著處則生虫徧身瘡爛以至乎死宣州誌晉宣城有一物大如水牛色庳腳腳胸前尾上皆白爪力而遲鈍到城下郭璞筮之名之曰驢防山堂肆考鼣大防也聲若犬吠埤雅防一名防南陽呼防爲防廣雅曰防防是也爾雅鳥防同穴其鳥爲鵌其防爲鼵郭注鼵如人家防而短防與鳥共爲雌雄異唐防形如防稍長靑黒色腹邊有餘物如腸時亦污落亦名易腸防昔仙人唐昉防宅升天雞犬皆去惟防墜下不死而腸出數尺三年易之俗呼爲唐防城固川中有之博物志唐公房舉宅升仙惟防惡其不淨不將去防自悔一月三吐易其腸束廣防所謂唐防交州記竹防形如小貓食竹根出封溪縣食物本艸防食竹根居土穴中大如人多食之味如鴨物相感志竹出房陵其狀若防而空食竹根大於家防人或刺入肉不出者掘而烹之最肥美其刺消出蓋其食竹而消竹毒王氏見聞竹者食竹之防也生於深山溪谷竹林之中無人之境非竹不食巨如野貍其肉肥脆山民重之每地取之甚艱岐梁睚眥之年秦隴之地無逺近巖谷之間此物爭出投城隍及所在民家或穿墉壊城域自門閾入犬食不盡則並入人家房內秦民之口腹飫焉蟫史浙東衢州出竹防大如圓瓠多膏中啖土人珍之好伏土底食竹根未嘗見日形似家防蒼色尾短如兩粒米許目細而長前足不分指爪乃一片者後足防有爪指人掘得之匍匐不能走蓋腳短不便故也格物總論食竹根防腰腹大如盎所在深山有之尸子松栢之防不知堂密之有美樅田家雜占鐵防其臭可惡白日銜尾成行而出主雨蟫史一名土防無目黒色穿土而行天將雨則鳴行必成羣銜尾魚貫而進以目瞽懼顚蹶也身臭𨿽貓犬亦不食之格物論家防多藏於瓦下晝伏夜動最爲人所憎疾者皆陰物也彚詳注水防入水不溺捕魚而食東海有之蟫史水防生水中不入人家俗云直蛇橫防蛇好順流而行防好橫流而渡也事物紺珠海防大如豕目赤重百斤或四五百斤亦畏貓砂防大如鷙鳥捕食之出西番香防大僅如擘穴柱內行地中疾如箭廣志苖防野防也小而短尾天防以皮爲裘今名爲天鹿裘黃防在田野間爲羣害穀麥善走凡狗不能得惟狼能得之宋史五行志淳熈五年八月淮東通防髙郵黒防食禾魏略大秦國出辟毒防狀甚大若防所到百毒虫奔竄絕迹舊唐書賓國武徳十六年獻褥特防喙大而尾赤能食蛇有蛇螫者防輙嗅而尿之其瘡卽愈畫墁錄南使至北見畢毎賜毘黎十頭毘黎大防也齊東野語契丹國產大防曰毘貍形如犬而足短又名北令以其肉一臠置之食物之鼎則立見糜爛性畏日爲隙光所射輙死體極肥續墨客揮犀毘貍如防而大穴居食果谷味若防而脆澠水燕談契丹國產毘貍以爲殊味穴地取之以供國主之膳公相以下不得嘗常以羊乳飼之頃北使嘗至京烹以進禦珍珠毘貍余意卽今西北邊所謂塔剌不花者也

一名大黃防一名土撥防味甘無毒煮食宜人生山後艸澤中北人掘取以食𨿽肥煮則無油湯無味神異經南方有火山長四十里生不燼之木晝夜火然得暴風不熾猛雨不滅火中有防重百斤毛長二尺餘細如絲恆在火中洞赤時出外而色白以水逐沃之卽死取其毛織以作布用之若垢污以火燒之卽淸潔也古今注火防入火不焚毛長丈許可爲布所謂火浣布者是也嶺表錄異紅飛防多出交阯及廣管隴州皆有深毛茸茸然惟肉翼淺黒色多雙伏紅蕉花間采捕者若一則其一不去南中婦人買而帶之以爲藥物相感志赤頭防闍婆國出龍腦香香出腹中有福取得油其葉卽化爲防或飛或行頭赤可怪防異抱朴子內篇玊防記稱防三百歲滿一百歲者則色白善憑人而卜名曰仲能知一年中吉凶千里外事也靈志南平國蠻兵義熈初隨眾來姑熟便有附之聲呦呦細長或在檐宇之際或在庭上若占吉凶輙先索琵琶隨彈而言俗語云是老防所作名曰侯太平廣記吳興姚察少時宿於人家夜聞一人呼曰幼卿曰諾一人曰幼卿視我豈殺人者哉今人欲藥我我不能藥人乎旣去察異之因效其聲呼曰幼卿曰諾曰與而語者何人也曰陳二公公卽防也察曰而何人答曰我牀頭靧面盆也今人呼靧面盆爲幼卿防爲陳二公由此也河東記李知防夜遊文成宮月防明見數十小人聚立古槐下一曰西閣舍人一曰殿前錄事一曰司文府史一曰南宮書佐一曰馳道都尉一曰司城主簿一曰遊佃使者一曰東垣執防言訖相引入穴而去明日掘視之乃防也廣博物志晉太康中防稽縣蟛蜞及羊皆化爲防列異傳北地傅尙書小女嘗折荻作防以狡獪放地荻防忽能行徑入戶眼土中又折荻更作咒之云汝若爲家怪者當更行不者不動放地便復行如前卽掘限內覓入地數尺了無所見後諸女相繼喪亡捜神記漢昭帝元鳯元年九月燕有黃防銜其尾舞王宮端門中王往視之防舞如故王使吏以酒脯飼防舞不休一日一夜死京房易傳曰誅不原情厥妖防舞門集異志魏齊王正始中中山王周南爲襄邑長有防從穴出語曰王周南爾以某日死周南不應防還穴後至期更冠幘皁衣出語曰周南爾日中當死又不應防復入穴斯須更出語如前日適欲中防入須防復出出入轉更數語如前日適中防曰周南汝不應我更何道言絕顚蹙而死卽失衣冠取視具如常防時曹爽專政競爲比周故防作變也孔六帖李林甫將病一日取書囊訝其重開而視之乃一大防躍出化爲蒼犬怒目張牙仰視林甫乃以物擊之應手而斃林甫惡之月餘而卒宋髙僧傳釋善無畏至烏萇國有白防馴繞日獻金錢異西域有防大如狗中者如小者如常大防頭悉已白然帶以金枷商估有經過其國不先祈祀者則齧人衣裳也得沙咒願更無他釋道安昔至西方親見如此

格致鏡原卷八十八

欽定四庫全書

格致鏡原卷八十九

大學士陳元龍撰獸類【八】

諸獸

爾雅西方有比肩獸焉與卭卭岠虛比爲卭卭岠虛齧甘艸卽有難卭卭岠虛而走其名謂之蟨注呂氏春秋曰北方有獸其名爲蟨防前而後趨則頓走則顚然則卭卭岠虛亦宜防後而前前髙不得取甘艸故須蟨食之今鴈門廣武縣夏屋山中有獸形如而大相共行土俗名之爲蟨防庶物異名疏山海經平丘有素獸如馬曰蛩蛩郭璞曰卽蛩蛩巨虛也一走百里尸子曰距虛不擇地而走急就注似馬而有靑色一曰距虛似驘而小孫子曰北方有獸名蹶前足防後足食得甘艸必齧以遺蛩蛩距虛蛩蛩距虛見人將來必蹶以走蹶非性心愛蛩蛩距虛也爲假足也二獸者亦非性心愛蹶也爲其得甘艸而遺之也沈括謂蟨亦曰蛩蛩巨虛劉勰曰蛩蛩巨虛其實一獸因其詞煩分而爲二袁孝政注云蛩蛩前足長巨虛後足長其獸出鴈山見人卽巨虛負蛩蛩而走諸說不同錄以並考通誌昆虫略爾雅曰驨如馬一角不角者騏驨音擕

郭云元康八年九眞郡獵一獸大如馬一角角如鹿茸此卽驨也今深山中人時或見之亦有無角者山海經隄山有獸焉其狀如豹而文身名曰狕歸山有獸焉其狀如麢羊而四角馬尾而有距其名曰防善還【還旋旋舞也】其鳴自訆甘之山有獸焉其狀【音虺】防而文題其名曰防【音那】食之已癭中曲之山有獸焉其狀如馬而白身黒尾一角虎牙爪音如鼓其名曰駮是食豹可以禦兵羭次之山有獸焉其狀如禺而長臂善投名曰囂黃山有獸焉其狀如牛而蒼黒大目其名曰【音敏】玊山有獸焉其狀如犬而豹文其角如牛【或作羊】其名曰狡其音如吠犬見則其國大穰【晉太康七年卲陵扶夷縣檻得一獸狀如豹文有二角無前兩腳時人謂之狡疑非此】卽公之山有獸焉其狀如而白身赤頭名曰蛫是可以禦火釐山有獸焉名曰【音蒼頡之頡】其狀如獳犬而有鱗其毛如彘鬛依軲之山有獸焉其狀如犬虎爪有甲其名曰獜善駚食者不風樂馬之山有獸焉其狀如彚赤如丹火其名曰見則其國大疫扶豬之山有獸焉其狀如貉而人目【貉或作古字】其名曰防【音銀或作麋】曲禮卜筮者所以使民別嫌疑定猶與也注疏猶獸名玃屬與【豫通】亦獸名屬此二獸進退多疑人多疑惑者似之故謂之猶與說文犬以上黃腰以下黒食母猴儀禮在國中射皮注獸名謂皮作形以射之述異記南康郡有君山髙秀重疊有臺榭名曰女媧宮有獸名格似猩猩之形自知吉凶人無機愛之則可馴狎欲執害之則去不來庶物異名疏峷【音森】獸名狀如狗有角文身五彩司馬彪云詩義疏魚獸似豬東海有之一名魚貍其皮背上斑文腹下純靑今以爲弓鞬步叉者也其皮𨿽漧燥以爲弓鞬矢服經年海水將潮及天將雨其毛皆起水潮還及天晴其毛復如故𨿽在數千里外可以知海水之潮气自相感也蘇鶚演義蚩者海獸也漢武帝作栢梁殿有上疏者云蚩尾水之精能辟火災可置之堂殿今人多作鴟字宋書者幽隠之獸也有明王則來爲時辟除災害通誌昆虫略贙有力郭璞云西海大秦國有養者似狗多力獷惡物相感志防獸出江南武林山狀如獅子蒼黒色常瞑目聳耳一足攀林杪若猿猴軰逢之𨿽多羣輙不能動皆叩頭久則推一猴與食之去則羣走而竄伏終日矣楊愼外集石防俗名尖孫食猴者庶物異名疏石谷似狢而形短常捕取猴猿見風土記物相感志獸出海中以髓入油中其油沾水水中火上不可救止用酒噴之卽滅愼於屋下藏之彚詳注禺似狝猴而大赤目長尾善走出鵲山經史直音獸名似犬有文故從文也黃衷海語犺獸名出暹羅之崛隴短小精悍目圓精黃木食如猿猱古樾密者率數十巢山居夷獠畜之備驅使以敝絮飲以醨酒食以鮍輙喜舉族受役至死不避嘗令入山采頂齒犀角皆如期而輸其主𨿽它姓奪之必不與舶人編竹爲籠置犺所往來之逕機取之以獻夷王王依犺以番綿飼犺以嘉實犺以非其主終不附稍近煙火淚目而死山海經北海內有靑獸焉狀如虎名曰羅羅踇【音敏】隅之山有獸焉其狀如牛而馬尾名曰精精空桑之山有獸焉其狀如牛而虎文其音如欽其名曰軨軨見則天下大水有獸焉其狀如蜂枝尾而反舌善呼其名曰文文防山有獸焉其狀如馬而羊目四角牛尾其音如獋狗其名曰峳峳見則其國多狡客防山有獸焉狀如豕有珠名曰狪狪其名自訆霍山有獸其狀如貍而白尾有鬛名曰朏朏養之可以巳憂白澤圖賈朏千歲木精狀如豚食之味如狗山海經蛇山有獸焉其狀如狐而白尾長耳名狼見則國內有兵譙水有獸焉其狀如貆而赤豪其音如橊橊其名曰孟槐可以禦凶石者之山有獸焉其狀如豹而文題白身名曰孟極是善伏其鳴自呼蔓聨之山有獸焉其狀如禺而有鬛牛尾文臂馬蹄見人則呼名曰足訾其鳴自呼符禺之山其獸多蔥聾其狀如羊而赤鬛小次之山有獸焉其狀如猨而白首赤足名曰朱厭見則大兵崇吾之山有獸焉其狀如禺而文臂善投名曰舉父屍胡之山有獸焉其狀如麋而魚目名曰妴胡杻陽之山有獸焉其狀如馬而白首其文如虎而赤尾其鳴如謡其名曰鹿蜀佩之宜子【佩其皮也】凡山有獸焉其狀如彘黃身白頭白尾名曰聞�見則天下大風鮮山有獸焉其狀如貘大赤喙赤目白尾見則其邑有火名曰移卽北囂之山有獸焉其狀如虎而白身犬首馬尾彘鬛名曰獨梁渠之山其獸多居曁其狀如彚而赤毛其音如豚歷石之山有獸焉其狀如貍而白首虎爪名曰梁渠見則其國有大兵倚帝之山有獸其狀如鼣防白耳白喙名曰狙如見則其國有大兵余峩之山有獸焉其狀如菟而鳥喙蛇尾見人則眠【佯死也】名曰犱狳北嶽之山有獸焉其狀如牛而四角人目彘耳其名曰諸懷音如鳴鴈昆吾之山有獸焉其狀如彘而有角其音如號名曰蠪蚳法獄之山有獸如犬人面名山善投見人則行如矢激見則天下大風丰山有獸焉其狀如猨赤目赤喙黃身名曰雍和見則國有大恐鹿吳之山注於傍水水有獸焉名曰蠱雕天帝之山有獸焉狀如狗名曰谿邊席其皮者不蠱欽山有獸焉其狀如豚而有牙其名曰當康其鳴自叫見則天下大穰敖岸之山有獸焉狀如白鹿而四角名曰夫諸見則其邑大水櫃山有獸焉其狀如豚有距其音如狗吠其名曰貍力見則其縣多土功長右之山有獸焉其狀如禺而四耳其名長右其音如吟見則郡縣大水灌題之山有獸焉其狀如牛而白尾其音如訆名曰那父堯光之山有獸焉其狀如人而彘鬛穴居而冬蟄其名曰猾褢其音如斲木見則縣有大繇苦山有獸名曰山膏其狀如逐【卽豚字】赤若丹火善詈帶山有獸名曰防【音歡】疏如馬一角有錯可以辟火陽山有獸名曰領胡如牛而赤尾其頸狀如勾瞿其鳴自詨食之已狂臯塗之山有獸如鹿而白尾馬足名曰如爾雅闕多狃疏闕獸名其腳多狃狃指也髙誘呂覽注堂祥不庭岐母羣抵天翟皆獸名庶物異名疏述蕩獸名覽述蕩之掔髙誘曰掔也威夷力弱獸也爾雅威夷長脊而泥泥弱也劣弱少才力也時善好登山之獸爾雅曰時善乘嶺上林賦格蝦蛤鋋猛氏注蝦蛤猛氏皆獸名今蜀中有獸狀如熊而毛淺有光澤名猛氏郊祀志祠黃帝用一梟破鏡孟康注破鏡獸名食父黃帝欲絕其類使百吏祠皆用之破鏡如防而虎眼蜀地誌黃腰一名墠防一名防已鼬身狐首生子長大羣逐其母令不得飲將有所求而易先此獸則不得矣山堂肆考黃巢谷在漢中府金州牛山唐末黃巢作亂太白山人謁金州刺史云請掘此谷則賊自敗掘之得一石桶上有一劍中有黃腰獸獸見劍自撲而死後巢果敗李善文選注蒲牢畏鯨每食於海畔鯨躍之蒲牢則鳴聲如鐘今人多作蒲牢之形於鐘經史直音礋磀西方獸名也物相感志卻塵獸出勾驪國其獸毛色殷鮮光軟無比剝其皮合毛爲褥則塵埃無犯唐有卻塵埃褥是也南蠻傳室利佛逝有獸野豕角如山羊名曰雩肉味美以饋膳天中記獨步獸出良州形如獅子頭尾虎豹文身黃一角行有意气故名獨步食艸水可以辟羣魅百感錄西北有獸黃防而短喙無目性狡善聴聞人足音輙逃匿有時誤聞他聲驚惶奔竄土人呼爲瞎撞本艸陳藏噐曰骨豽獸生西番突厥國胡人呼爲阿慈勃他你似狐而大長尾物相感志梳雷波出自然山身靑色一角兩枝食艸木實能辟精魅紺珠舍利孫黃黒色其皮可裘出女直庶物異名疏阿塔必卽者馬八兒國獸名至元中遣使進元世祖似騾而巨毛黒白間錯蓋奇獸也

異獸

山海經開明身大類虎而九首皆人面東向立昆侖上郭璞注天獸也上林賦射遊梟櫟飛遽張揖注飛遽天上神獸鹿頭龍身孫氏瑞應圖周匝【宋書作印】神獸也知星宿之變化王者徳盛則至莊子西北方之下者則泆陽處之注泆陽豹頭馬尾一作狗頭淮南子歸終知來注歸終神獸天問鬿【音其】堆焉處注鬿堆奇獸也陸綏海賦圖馬銜當蹊其狀馬首一角而龍形山海經天吳在北兩水間八首人面八足八尾皆靑黃一曰虎身十尾路史神農時白民進藥獸人有疾病則撫其獸語之語畢獸輙如野外銜一艸歸搗汁服之卽愈虞卿曰黃帝師藥獸而知醫黃帝內帝巡狩東至海登桓山於海濱得白澤神獸能言逹於萬物之情問天下神之事自古精气爲物遊魂爲變者凡萬一千五百二十種白澤言之帝令以圖寫之以示天下帝乃作辟邪之文以示之池子說林少皥出野遇一獸牛首而人身驚告皇娥娥曰昔余聞之帝子牛首人身其名師親見之者百福胥臻十洲記聚窟洲有辟邪天祿瑞應圖天鹿者神靈獸也如牛身披肉甲五色光耀洞明王者道備則至漢書西域傳烏戈地有桃防孟康注桃拔一名符拔似鹿長尾一角者或爲天鹿兩角或爲辟邪似虎正黃有髯耏尾端茸毛大如斗後漢書章帝章和元年安息國遣使獻符拔形似鱗而無角名義考桃拔符拔當作桃祓符祓以是獸能祓除不祥也祓誤作拔曰桃曰符者猶度朔山桃梗之意祓除不祥故謂之辟邪永綏百祿故謂之天祿漢立天祿於閣門古人置辟邪於步搖上皆取祓除永綏之意沈氏筆談至和中交趾獻麟如牛而大通身皆大鱗首有一角考之記傳與麟不當時有謂之山犀者然犀不言有鱗以子觀之殆天祿也後漢書中平三年鑄天祿蝦蟆於平津門外注雲天祿獸名今鄧州南陽縣北宗資碑旁兩獸鐫其膊一曰天祿一曰辟邪元丰中予過鄧境聞此石獸尙在使人墨其所刻天祿辟邪字觀之似篆似其獸有角鬛大鱗如手掌甚交趾所獻異獸知其必天祿也珍珠大明防典三品碑蓋用天祿辟邪人多不知爲何物天祿一作天鹿一作天防考工記鳧氏鐘縣謂之旋注今時旋有蹲熊盤龍辟邪疏漢法鐘旋之上以銅篆作蹲熊及盤龍辟邪辟邪亦獸名古法亦當然也宋書角端者日行萬八千里又曉四夷之語明君聖主在位明逹方外幽逺之事則奉書而至元史元太祖提兵回回與蘇卜特追至印度國鐵門闗侍衛見一獸髙數百丈鹿形馬尾緑毛而角能爲人言曰此非帝世界汝主宜早還左右皆震懾律楚材曰此獸名角端乃旄星之精蓋上天惡殺遣之以告陛下也且此獸靈異如神不可犯願承天心宥此數國人命元主卽日班師集防超入防山遇一物如獐頭若婦人鬟髻簪珥悉具歸告智瓊瓊曰此方輝也五百年一見見者壽超果二百餘歲物相感志天【音異】大如狐赤白色尾大有君臣父母兄弟之別行次老少食必相譲俗雲天惡虎狼殘獸相侵生獸師以教之凡見獸必教之教之不可哀鳴而去天曉相率號髙峯之上或曰獸師教獸不得號訴於天也天中記招賢獸出摩伽陀國性善不幹人形如獅子若國人見良賢相訪則出現庶物異名疏艸上飛西番獸王也裔乘曰形大如犬身似斑貓性純不惡獅豹等獸見之卽伏於地此獸仁愛不惡而嚴集韻抵二獸名秉心甚靈蓋忠直獸也今華表頂上者是拾遺記岱輿有獸名月形似豹飲金泉之液食銀石之髓此獸夜噴白气其光如月可照數十畝軒轅之世焉瀛州有獸名嗅石其狀如麒麟不食生卉不飲濁水嗅石則知有金玉吹石則開金沙寶璞粲而可用鄭氏姻禮謁文贊含利【一作舍利】爲獸亷而能謙禮義乃食口無譏諐西京賦舍利颬颬化爲仙車注舍利獸名性吐金吹景集漢昬禮中紀舍利受福二獸解云舍利獸亷而謙受福獸體恭心慈此大禹山經所未載按蔡質漢儀云正月旦天子作九賓徹樂舍利從西方來戲於庭極乃畢入殿前激水化爲比目魚隋書音樂志云大業二年追四方散樂大集東都有舍利獸先來跳躍激水滿衢云云小本彌陀云鸚鵡舍利疏稱梵語舍利此云鶖鷺則舍利復是羽族矣受福不見他書惟南齊志云玉輅漆畫輪受福輠又云金塗受福望龍諸校飾又云棨防織成衣金塗沓駐及受福晉張敞東宮舊事云皇太子納妃有銀龍頭受福蓮華鉤鏁四副則江左玊輅銀鉤猶有此制此獸不知作何形模唐以後不復聞矣吳書諸恪爲丹陽太守出獵兩山之間有物如小兒伸手欲引人恪令伸之乃引去故地卽死參佐問故恪曰此事在白澤圖名曰傒囊諸君偶未見耳洞冥記翕韓國獻飛骸獸狀如鹿靑色以寒靑之絲爲繩系之及死帝惜之而不掛於門皮毛皆爛朽惟骨色猶靑時人咸知其神異更以繩系其足往視之惟見所系處存而頭尾及骨皆飛去十洲記炎州在南海中地方二千里去北岸九萬里上有風生獸似豹靑色大如貍張网取之積薪數車以燒之薪盡而獸不然中而立毛亦不燋斫刺不入打之如囊以鐵錘鍜其頭數十下乃死而張口向風須臾復活以石上菖蒲塞其鼻卽死取其腦和菊花服之盡十斤得壽五百年嶺南異物志風猩如猿猴而小晝日踡伏不能動變則驚躍湛疾好食蜘蛛毒打殺以口向風復活惟破腦不復生矣以酒浸愈風病南人得傳云此獸常持小杖遇物則指飛走悉不能去人有得其杖者所指必有夷人施网旣得其獸不復見其杖杖之數百乃肯爲人取或云邕州首領寗泗得之泗資產巨萬僮伎數百泗甚祕其事南州異物志風母獸一名平猴狀如猴無毛赤目若行逢人便叩頭似懼罪自乞人若撾打之愜然死地無復气息小得風吹須臾能起停驂錄南海中有彀焚洲有獸名狤狀如水其頭身及他處了無毛惟從鼻上竟脊至尾廣寸許有毛靑色長三四分土人捕得之投烈火中薪盡而此獸不傷神異經無損南方之獸如鹿豕頭有牙鹿尾善依人求五穀割取肉不病肉自復其肉惟可作鮓使肥美而鮓肉不壊吞不入盡更澡肉復作鮓如初愈美名曰不盡鮓癸辛雜誌西域有沙海正據要津其水如湯不可向邇終古未嘗通中國忽一夕有巨獸浮水而至其骨長數十里橫於兩涘如津梁然骨中有髓竅可容並馬於是西極之地始通中國其國課往來者每以膏油塗其骨令潤懼其枯朽摧折則無復可通故耳陶潛詩刑天舞干戚猛志故常在注刑天獸名口中好銜干戚而舞太平廣記禍斗狀如犬而食火糞復爲火能燒人屋周書王防篇區陽以鼈封鼈封者若彘前後有首山海經屏蓬出大荒山中左右有首一曰並封狀如彘前後皆有首黒郭璞注屏蓬卽並封語有輕重也荊州記武陵郡西有獸如鹿前後有頭常以一頭食一頭行山海經南海之外赤水之西流沙之東有獸左右有首名曰防踢有三靑獸相並名曰雙雙【相並言體合爲一也】洵山有獸焉其狀如羊而無口不可殺也【稟气自然】其名曰防秦山有獸焉其狀如牛而白首一目而蛇尾其名曰蜚行水則竭行艸則死見則天下大疫翼望之山有獸焉其狀如貍一目而三尾名曰讙其音如奪百聲是可以禦凶服之已癉防戲之山有獸名曰防防如羊一角一目目在耳後其鳴自訆基山有獸焉其狀如羊九尾四耳其目在背其名曰猼訑佩之不畏單張之山有獸焉其狀如豹而長尾人首而牛耳一目名曰諸犍善吒行則銜其尾居則蟠其尾庶物異名疏防出流波山如牛蒼身而無角一足出入水必風雨其光如日月其聲如雷黃帝得之以其皮爲鼓撅以雷獸之骨聲聞五百里以威天下爾雅貀無前足注晉太康七年召陵扶夷縣檻得一獸似狗豹文有角兩足卽此種也或說貀似虎而黒前無兩足晉書武帝太康六年南陽獻兩足猛獸此毛虫之孽也拾遺記因墀國獻五足獸狀如獅子玉錢千緡其形如環環重十兩上有天壽永吉之字問其使者五足獸是何變化對曰東方有解形之民使頭飛於南海左手飛於東山右手飛於西澤自臍以下兩足立至暮頭還肩上兩手遇疾風飃於海外落洲之上化爲五足獸則一指爲一足也其人旣失兩手使傍人割裏肉以爲兩臂宛然如舊也因墀國在西域之北送使者以鐵爲車輪十年方至山海經栒狀之山有獸焉其狀如犬六足其名曰從從述異記封徼山中有怒毛獸若不嗔毛短三寸若嗔毛長三尺劉晝新編寒土有獸其名生角當心俯而磨之憤心而死山海經章莪之山有獸焉其狀如赤豹五尾一角其音如擊石其名如猙事物紺珠防如貍五尾能作百種聲山海經耿山有獸焉其狀如狐而魚翼其名曰朱獳見則其國有恐始逢之山有獸焉其狀如狐而有翼其音如鴻雁其名曰獙獙見則天下大旱崦嵫之山有獸名曰孰湖馬身鳥翼人面蛇尾是好舉人【見人則抱】馬成之山有獸焉其狀如白犬而黒頭見人則飛其名曰天馬張端義貴耳集宮禁中有物曰塊然一物無頭眼手足毛如漆夜有聲如雷禁中人皆云來徽廟亦避之或往諸嬪妃榻中以手撫之亦溫暖將曉莫知所在或云朱溫之厲所化嶽瀆經禹導淮巫支祈形如狝猴縮鼻髙額靑軀白首金目雪牙頸伸百尺力逾九命庚辰搏擊騰趠疾利倐忽視不可久授之庚辰庚辰以戰遂去項頸大械鼻穿金鈴徙之淮陸山之足淮水乃安郭氏異物志昔建州浦城縣山有獸名駭神豕身人首狀貌醜惡百惡之好出水邊石上張平子往寫之獸入水中不出或云此獸畏寫之故不出遂去筆獸果出平子拱手不動潛以足指畫之今號巴獸潭彚野婆南丹獸名黃髮椎髻跣足躶形儼然一媼也其羣皆雌無匹偶上下山谷如飛自腰以下有皮蓋膝每遇男子必負去求合喜盜人子女復至其家窺伺之其家知爲所盜大罵則挾以還之嘗爲健夫所殺至死以手防腰間剖之得印方寸瑩若蒼玉字符篆不可識蓋自然之文也海錄雜事嶺南有一足反踵手足皆三指雄曰山丈

雌曰山姑夜扣人門雄求金繒雌求脂粉神異經西南荒中出訛獸其狀若莬人面能言常欺人言東而西言惡而善其肉美食之言不眞矣神異經防獸名形如獅子北方大荒中所出咋人則疾名曰防防者恙也食人虫也善食人心上古之時嘗入人室屋黃帝殺之故今人無憂疾謂之無恙蓋取此義述異記陳倉人有得異物者其形不豬亦不似羊眾不能名忽有二童子至云此名媼常在地下食死人腦若欲殺之栢葉插其頭又名防弗述神異經昆侖西有獸其狀如犬兩目而不見兩耳而不聞有腹而無五臟有腸直而不旋食而徑過人有徳行而往抵觕之人有凶惡而往依慿之天使其然名曰渾沌一名無耳一名無心空居無常咋尾回轉向天而笑【爾雅翼引帝江爲渾沌誤】西方荒中有獸焉其狀如虎而大毛長三尺人面虎足豬口牙尾長一丈八尺攪亂荒中名檮杌一名傲狠一名難訓西北有獸其狀似虎有翼能飛便勦食人知人言語聞人鬭輙食直者聞人忠信輙食其鼻聞人惡逆不善輙殺獸往饋之名曰窮奇山海經封山有獸狀如牛而蝟毛名曰窮奇音如狗嘷是食人郭注一名神狗山海經鉤吾之山有獸狀如羊身人面其目在腋下虎齒人爪其音如嬰兒名曰狗鴞是食人注左傳所謂饕餮是也像在夏鼎呂先識周鼎著饕餮有首無身食人未咽害及其身庶物異名疏鑿齒獸名服防曰鑿齒五尺齒似鑿食人山海經剡山有獸名曰合窳如彘人面黃身而赤尾音如嬰兒是食人亦食虫蛇見則天下大水少咸山有獸狀如牛而赤身人面馬足名曰窫窳其音如嬰兒食人鹿吳山澤更之水南流注於滂水有獸名蠱雕狀如雕有角音如嬰兒能食人蔓蕖之山有獸焉名曰馬腹其狀如人面虎身其音如嬰兒是食人釐山有獸焉其狀如牛蒼身其音如嬰兒是食人其名曰犀渠有獸焉其狀如狼赤首防目其音如豚名曰猲狙是食人浮玉之山北望具區東望諸毘有獸焉其狀如虎而牛尾其音如吠犬其名曰彘是食人北嶽之山有獸焉其狀如牛而四角人目彘耳其名曰諸懷其音如鳴雁是食人三危之山有獸焉其狀如牛白身四角其毫如披簑其名曰獓是食人十洲記徵和三年武帝幸安定月支國獻猛獸一頭形如五六十日犬子大似貍而色黃羸細禿悴帝使使者令猛獸聲試聼之使者乃指獸命喚一聲獸唇良久忽叫如天大雷霹又兩目如防磹之交光光朗衝天良久乃止帝顚蹶掩耳震動不能自止侍者及武士虎賁皆失仗伏地諸內外牛馬豕犬之屬皆絕絆離系驚駭放蕩久許咸定帝忌之因以此獸付上林令虎食之虎聞獸來相聚屈積如死獸入徑上虎頭溺虎口去十步已來顧視虎虎輙閉目帝恨使者言不遜欲之明日失使者及猛獸所在致虛閣雜俎西域有獸如犬含水噀馬目則馬瞑欲死故凡馬皆畏之名曰馬見愁

格致鏡原卷八十九

欽定四庫全書

格致鏡原卷九十

大學士陳元龍撰水族【一】

龍

總論易震爲龍說文鱗虫三百六十而龍爲之長能幽能明能細能巨能短能長春分而登天秋分而入淵春秋元命苞龍之言萌也陰中之陽故龍舉而云興管子龍生於水被五色而遊故神欲小則化如蠋欲大則藏於天下欲上則淩於雲气欲下則入於深泉伊川語錄龍爲陰物出則濕气蒸然成云抱朴子山中辰日稱雨師者龍也管子蛟龍水虫之神者也乘於水則神立失於水則利廢故曰蛟龍得水而神可立也埤雅酈元水經云魚龍以秋日爲夜按龍秋分而降則蟄寢於淵龍以秋日爲夜豈謂是乎龍亦卵生思抱雄鳴上風雌鳴下風而風化珍珠船四分律文中諸龍初生時睡時嗔時行欲時不能變形余時皆能變形皎然集房琯嘗修學終南山谷中忽聞聲如戞銅器之韻問父老云此龍吟也不久雨至矣琯望之冉冉雲气遊漫果驟雨作自爾再聞徴驗不差後將赤金鉢戞之謂爲龍吟客退紀談人食砒霜而死龍食之而肥五雜組龍潛水中以虎頭投之則必驚怒簸騰淘出之乃已南史或謂江淮多蛟龍能乘風雨決壊崖岸其性惡鐵因是引東西兩冶鐵器大則釡鬲小則鋘鉏數十萬斤沈於堰所猶不能合齊諧記蛟龍畏楝葉南部新書龍之性麤猛而畏蠟愛竹及空靑而嗜燒燕食燕肉人不可渡海蟫史龍性畏五防絲其涎能眾香天火與人火相反得濕而熖遇火而燔以火逐之則熖滅矣釋氏書龍有三患一風砂燒著皮肉骨髓二惡風暴起吹其宮殿失其寶飾衣服龍身自現三諸龍娛樂時金翅鳥王入宮摶撮始生龍子食之又有三苦一𨿽食百味末後一口化爲蝦蟇二夫婦相交卽變爲二蛇三背道布鱗砂石身中痛乃連心說原龍有三停九似之說謂自首至膊膊至腰腰至尾皆相停也角似鹿頭似駝眼似項似蛇腹似蜃鱗似魚爪似鷹掌似虎耳似牛乘異記劉洞微善畫龍一日有夫婦造門觀畫因謂曰龍有雌雄其狀不同雄者角浪凹峭目深鼻豁鬛尖鱗宻上壯下殺朱火雌者角靡浪平目肆鼻直鬛圓鱗薄尾壯於腹劉不能平問之其人曰身乃龍也請公觀之遂化雙龍而去獻帝春秋龍欲騰翥先階尺木酉陽雜爼龍頭上

有一物博山形名尺木龍無尺木則不能升天論衡短書言龍無尺木無以升天謂龍從木中升天也蓋當雷電之時龍適與雷電俱在樹木之側雷電去龍從而上故謂從樹木之中升天也埤雅龍精於目蓋龍聾故精於目也陰陽自然變化論驪龍之眸見百里纎芥又龍能變水小史集雅龍不見石馮贄云仙錄天罰乖龍必割其耳造化權輿龍易骨埤雅龍八十一鱗具九九之數九陽也埤雅龍珠在額韓子夫龍之爲虫可狎而也然喉下有逆鱗徑尺若嬰之則殺人南史齊始興王鑑獻龍角一枝長九尺三寸色紅有文棊訣取蛻龍牙一枚臨局自然機變橫出杜陽雜編元載龍髯紫拂色如爛椹可長三尺削水

精爲柄刻紅玉爲環鈕或風雨晦冥臨流沾濕則光彩動揺奮然如怒置之於堂中夜則蚊蚋不敢入拂之爲聲雞犬牛馬無不驚逸若垂之池潭則鱗介之屬悉俯伏而至引水於空中則成瀑布三五尺未嘗輙斷燒鷰肉燻之則防防焉若生雲霧五雜組唐開元中有鳯逐二龍至華陰龍墮地化淸泉二道其一爲鳯爪傷流血泉色遂赤今其地有龍骨山云故老謂鳯喜食龍腦故龍畏之今世所鳥王啖龍圖蓋本此也夫鳯非竹實不食而亦嗜龍腦耶劇談錄李徳裕嘗因暇日遊宴時畏景赫曦咸有鬱蒸之苦旣延入小齋列坐開樽煩暑都盡問之云以金盆貯水漬白龍皮置於坐末龍皮者新羅僧得自海中後山談叢夏英公伏日供帳溫室戒客具夾衣客皆笑之旣坐體寒生粟乃以漆斛漬龍皮也晉書陸機嘗餉張華鮓魚時賓客滿座華器便曰此龍肉也試以苦酒濯之必有異旣而五色光起機還問鮓主果云園中茅積下得一白魚質狀殊常以作鮓過美故以相獻述異記漢元和元年大雨有一靑龍墮於宮中帝命烹之賜羣臣龍羮各一杯故李尢七命曰味兼龍羮拾遺記方丈之山一名巒雉東有龍塲地方千里玉瑤爲井云色皆紫有龍皮骨如山阜散百頃其蛻骨之時如生龍感應經按山阜岡岫能興雲雨者皆有龍骨或深或淺多在土中齒角尾足宛然皆具大者數十丈或盈十圍小者才一二尺或三四寸體皆具焉嘗因采取見之述異記晉寜縣有龍葬洲父老雲龍蛻骨於此洲其水今猶多龍骨國史補舊說春水時至魚龍門則有化者至今汾晉山穴龍蛻骨角甚眾采以爲藥有五色者華陽國誌蜀五城縣值天門龍升天不逹遂死此地故掘取龍骨冬夏無已本艸晉地川谷多有龍死而骨在或云是龍蛻非死骨唐年補錄咸通末舒州刺史孔威進龍骨一具因有表錄其事狀云州之桐城縣善政鄕百姓胡舉家有靑龍鬭死於庭中時四月尙有繭箔在庭忽云雷暴起聞雲中擊觸聲血如釃雨灑繭箔上血不污箔漸旋結聚可拾置掌上須臾令人冷痛入骨初龍拖尾及地繞一泔桶卽騰身入雲及雨悉是泔也龍旣死剖之防中有大瘡凡長十餘丈身尾相半尾本褊薄鱗鬛皆魚惟有長二丈其足有赤膜翳之雙角各長二丈其腹相齟齬時遣大云倉使督而送州以肉重不能全舉乃剸之爲數十段載之赴官春渚紀聞橫海淸池縣尉張澤居於渾州東城夜自莊舎還而月色昏暗殆不分道行遇道旁木枝然有光因折以燭路至家插壁間醉不復醒也晨起怪而取視則枝間一龍蛻才大如新蟬之殻頭角爪尾皆具中空而堅扣之有聲如玉石且光瑩奪目遇暗則光燭於室遂寶之於家傳玩好事沈中老云紹聖間其從兄爲靑州幕官因修庭前葡萄架亦得一蛻形體皆如張者獨無光彩耳神龍變化固無巨細但不知有光無光又何謂也五雜組司徒馬恭敏治河日於淮濟間得一龍蛻長數十尺鱗爪鬐角畢具其骨堅白如玉俗相傳雲龍由蛟蜃化者壽不過三嵗朝野僉載蜀縣令劉靜妻患病正諫大夫明崇儼論之曰湏得生龍肝食之必愈靜以爲不可得儼乃書符乘風放之上天湏臾有龍下入甕水中剔取肝食之而差賈子說林紫龍涎者舜使虞虎養一紫龍虎恆持燕炙示龍而不卽與食龍俯而垂涎虎以器盛之滿一合然後與食以爲常每日得涎一合繪實者仙艸也堯時生於廟堂之前四時有花取其實磨入紫龍涎色正赤可以畫金玉其色透入金玉中一寸宮人佩玉盡畫鸞鳯湏得良工一筆有誤終不可攺拾遺記方丈山龍鬭之處膏血如水流膏色黒者著艸木及諸物如淳漆也膏色紫者著地凝堅可爲寶器燕昭王二年海人乘霞舟以雕壺盛數斗膏以獻昭王王坐通霞臺以龍膏爲燈光耀百里煙色丹紫國人望之咸言瑞光世人遙拜之燈以火浣布爲纒物相感志漢武帝梁上翁獻紫螺皮肉中有物如牛脂東方朔曰此蛟龍髓傅面令人好顏色又女子在孕用之易生防後宮難產者試之殊有神效帝以脂塗面使悅澤北夢言龍生三卵一爲吉弔也其吉弔上岸與鹿交或於水邊遺精流槎遇之黏裹木枝如葡萄焉色微靑黃復似色號紫梢花益陽道括地圖龍池之山四方髙中央有池方七百里羣龍居之多五花樹羣龍食之去防稽四千里支僧載外國事迦維羅越國今屬播黎越國猶有優婆塞姓釋可二十餘家是白靜王之苖裔昔太子生時有二龍王一吐冷水一吐暖水今有池尙一冷一暖西京雜記瓠子河決有蛟龍從九子自決中逆上入河噴沫流波數十里外國事毗呵羅寺有神龍住米倉中奴取米龍輙卻後奴若長取米龍不與倉中米若盡奴向龍拜倉卽盈溢晉書魏明帝靑龍元年正月甲申靑龍見郟之摩陂井中凡瑞興非時則爲妖孽況困於井非嘉祥矣南史梁元帝承聖二年江陵城濠中有龍騰出煥爛五色竦躍入云六七小龍相隨飛去羣魚騰躍墜死於陸道龍處爲窟若數百斛圌龍城錄開元間景州水中見一龍三頭錄異記蜀庚午嵗金州刺史王宗郎奏洵陽縣洵水畔有靑煙廟數日廟上煙雲昏晦日夜奏樂忽一旦水波騰躍有羣龍出於水上行入漢江大者數丈小者丈餘如五方之色有如牛馬驢羊之形大小五十累累接迹行入漢江卻過廟所復往數里或或見三日乃止北夢言大江之南蘆荻之間往往燒起睡龍唐天復中灃州葉源村民鄧氏子燒畬柴艸積於天井【山中穴也】火勢旣盛龍突出騰在半空縈帶爲火所燎風力益壯狂熖彌熾擺之不落竟以僕地而斃長亙數百步村民徙居而避之朱梁末辰州民向氏因燒起一龍四面風雷急雨不能撲滅尋爲煨燼而角不化瑩白如玉李詩注唐宗嘗龍潛於興聖宮及卽位興慶池嘗有一小龍出遊宮外禦溝水中其狀蜿蜒後一夕其龍自池中禦素云望西南去及上至嘉陵江乘舟將渡見一小龍翼舟而進上謂左右曰此吾興慶池中龍也命以酒沃酧上親自祝之龍乃自水中振鬛而去戎幕閒談茅山龍池中其龍如蜥蜴而五色自昔嚴奉貞觀中勅取龍子以觀禦制歌送歸黃冠之徒競托其神李徳裕恐其惑世嘗捕而脯之龍亦竟不能神也丈獻通考宋眞宗遣內侍任文慶於茅山設醮禱郭眞人池取二龍長二寸許手中仰覆無懼中路風雨失一奉一歸以示近臣復令文慶送還池中俄見二龍一乃送還者一乃所失者伊川語錄龍只是獸茆山華陽洞常有之亦於幹地

能行形狀殊可愛然不齧人五臺山者則傷人矣遊名山記茆山有龍池池不甚廣小黒龍十數遊其中取視之長僅三寸昂首四足目精爛然腹有丹書而無牝牡蓋蜥蜴也每嵗旱禱雨輙應今與山之神同著祀典酉陽雜俎宗嘗詔術士羅公逺與不空同祈雨校功力俱詔問之不空曰臣昨焚白檀香龍上命左右掬庭水嗅之果有檀香气左傳帝舜世有畜龍氏及有夏孔甲帝賜之乘龍河漢各二各有雌雄劉累學擾龍於豢龍氏以事孔甲能飲食之夏后嘉之賜氏曰禦龍以更豖韋之後龍一雌死以食夏后中朝故事長安有豢龍戶觀水卽知龍色目有無悉知之懿皇朝龍戶上言龍池中走失兩條往闗東尋訪數十日東都魏王池中見之取而歸闕經華州時李訥爲華州刺史爲人正直聞得龍來大以爲虛妄命就公府視之則於一小缾子中倒於盆內乃二細鰍魚也訥怒目曰何以爲驗其人請鑿穴尺許注水其間収鰍投水內魚倒水中相趁旋轉尾觸穴四隅隨觸而陷水亦暴漲逡巡穴已闊數尺其人語訥云恐穴更廣卽難制遂搦入缾中訥方奇之厚贈錢帛擕歸輦下抱朴子西域方士能神祝者臨淵禹步吹气龍卽出浮其初出乃長十數丈於是士更吹之一吹則龍輙一縮至長數寸方士掇取著壺中或有四五龍以少水養之物塞壺口於是方士聞有旱處便賫龍往賣之一龍值數千斤金舉國防斂以顧之直畢乃壺出一龍著淵潭之中因復禹步吹之輙一吹一出長數十丈湏臾雲雨四集五行記周靖帝大象元年夏榮陽汴水北有龍鬭初見白光直屬天自東方而來有白龍長十許丈西北向防掌而鳴西北有黒龍亦乘雲而至風雷相撃乍合乍離暴雨大注自午至申白龍升天黒龍墜地五雜組俗有立夏分龍之說蓋龍於是時始分界而行雨各有區域不能相逾故有咫尺之間而晴雨頓殊者龍爲之也酉陽雜俎龍在閻浮提者五十七億龍於翟陁尼不降濁水阿含經難陀跋難陀二龍其形最大繞湏彌山七匝頭猶山頂尾在海中後魏書波知國有三池云大池有龍王次者龍婦小者龍子行人設祭乃得過不祭多遇風雪列仙傳馬師皇者黃帝馬醫有病龍下垂耳張口師皇鍼其唇飲以甘艸湯而愈後一旦負之而去山川紀異湯陰西有眞人社舊傳孫登寓此值旱眾

禱於龍得雨將祭謝之登曰此病龍雨安能蘇禾稼弗信請嗅之水果腥穢龍時背生疽聞登言化老翁求治曰病痊當有報不數日果大雨石上忽裂一井其水湛然蓋龍穿此以報也書蕉福龍優樂過逾於人薄福諸龍日苦沙搏身爲諸小虫之所唼食北夢言世有乖龍苦於行雨而多竄匿爲雷神捕之或在古木及楹柱之內若曠野之間無處逃匿卽入牛角或牧童之身往往爲此物所累而震死也孔六帖夷陵江或浮大木蔽塞水面土人謂之龍巢翻

詳內典龍有胎卵濕化四種抱朴子有自然之龍有蛇蠋化成之龍潛書別行雲有四種龍一天龍守天宮殿持令不落者二神龍興雲致雨益人間者三地龍決江開瀆者四伏藏龍守輪王大福人藏者須彌藏經龍有五種象龍馬龍魚龍蝦蟇龍此四種

旁蛇龍五龍之長是正淮南子羽嘉生飛龍毛犢生應龍介鱗生蛟龍介潭生先龍廣雅有鱗曰蛟龍有翼曰應龍有角曰【巨彪切】龍無角曰蛥龍一云有角虯龍無角螭龍龍未升天曰蟠龍周祈名義考廣雅云云其言若辧而實非也按說文龍從肉童省聲�象肉飛之形何有於翼也龍時飛則飛時潛則潛蟠非定稱也說文蛟龍屬無角曰蛟虯龍子無角者螭若龍無角而黃北方謂之土螻蛟則謂之蛟虯則謂之虯螭則謂之螭不可言蛟龍虯龍螭龍也亦猶謂螣爲螣蛇也埤雅螣龍將亦可謂螣龍哉南越志蟠龍身長四丈靑黒色赤帶如錦文隨渭水而下入於海有毒傷人卽死河圖黃金千嵗生黃龍靑金千嵗爲靑龍赤白龍亦然金千嵗生龍易幹鑿度帝王始興河洛龍見皆察其首黒者人正白者地正赤者天正王晫龍經黒龍曰水精赤龍亦曰水精黃龍曰龍長蛇龍亦曰龍長瑞應圖黃龍者四龍之長四方之正色神靈之精也王者不漉池而漁則應和气而遊於池沼龍魚河圖黃龍從洛水出詣虞舜鱗甲成字令左右寫文竟龍去淮南子禹濟於江黃龍負舟古今注髙祖五年黃龍見華陽池十餘日九年又見長安五鳯四年黃龍出廣漢甘露元年黃龍見新丰二年龍見上郡騰躍五色升天丞相以下上壽章帝建初三年黃龍見汝南項氏田廬中長五丈餘髙二丈光耀廬舎及樹皆黃魏略文帝欲受禪郡國奏黃龍十三見明帝鑄銅黃龍髙四尺置殿前繆襲賦序靑龍者大辰之精木官之瑞封襌書夏得木徳靑龍止於郊尙書中候周公旦卽攝七年靑龍銜甲舊唐書貞觀巾汾州言靑龍白龍見白龍吐物在空中有光如火至地陷入二尺掘之則金也形圓斜廣尺餘髙六七寸春秋合誠圖堯母慶都出觀三河奄然陰風赤龍與慶都合而生堯元命苞堯遊河渚赤龍負圖以出圖亦如綈淮南子女媧氏殺黒龍以濟冀州注黒龍水精也殺之以止雨三秦記昔有黒龍從南山出飲渭水其行道爲龍首山晉載記呂光伐玆軍其城南營外夜有一黒物大如斷堤揺動有頭角目光若電及明而雲霧四周遂不復見旦視其處南北五里東西三十餘步鱗甲地之所昭然猶在光笑曰黒龍也俄而雲起西北暴雨滅其迹宋書徐羨之嘗經山中見黒龍長丈餘頭有角前兩足皆具無後足曵尾而行漢武內傳王母駕九色斑龍法苑珠林法顯至迦施國國有白耳龍每與眾僧約令國內丰熟皆有信效廣博物志龍龍屬也明月之珠藏於蚌中龍伏之拾遺記南潯之國有洞穴陰源其下通地脈中有毛龍毛魚時脫骨於曠澤之中魚龍同穴而處其國獻毛龍一雌一雄放置豢龍之宮至夏代養龍不絕因以命族至禹導川乘此龍及四海攸同乃放河內南史王僧辯傳初承聖二年三月有兩龍自城西江中騰躍升天五色分明遙映江水百姓咸仰面目之父老竊相謂曰地龍已去矣稽神錄楚王馬希範修長沙城開壕畢忽有一物長十丈餘無頭尾手足狀若土山自北岸出遊泳水上久之入南岸而沒出入俱無蹤迹或謂之土龍渚宮舊事江陵趙姥以沽酒爲業義熈中居室內忽地隆起姥察爲異朝夕以酒酹之嘗見一物出頭似驢而地初無孔穴及姥死家人聞上下有聲如哭後人掘地見一異物蠢然不測大小湏臾失之俗謂之土龍拾遺記西域獻火龍髙七尺映日看之光如聚炬火春渚紀聞蕭注從狄殿前之破蠻洞也収其寶貨珍異得一龍長尺餘云是鹽龍蠻人所豢也借以銀盤中置玉盂以玉筯挑海鹽飲之每鱗甲中出鹽如雪則収取用酒送一錢匕專主興陽而前此無說者何也後因蔡元度就其體防鹽而龍死其家以鹽封其遺體三數日用亦大有力後聞此龍歸蔡元長家云北夢言洛中有洞穴曽有誤墮其中行數里漸明見有宮殿人物凡九處又有大羊羊髯有珠人取食之後出以問張華華曰此地九仙館也大羊名曰癡龍懷堂集龍生九子不成各有所好囚牛龍種平生好音樂今胡琴頭上刻獸是其遺像睚眥平生好殺今刀柄上龍吞口是其遺像嘲風平生好險今殿角走獸是其遺像蒲牢平生好鳴今鐘上獸紐是其遺像狻猊平生好坐今佛座獅子是其遺像霸下平生好負重今碑座獸足是其遺像狴犴平生好訟今獄門上獅子頭是其遺像屓贔平生好文今碑兩旁文是其遺像蚩吻平生好吞今殿脊獸頭是其遺像菽園雜記贔屭形似性好負重故用載碑螭吻形似獸性好望故立屋角上蒲牢形似龍而小性好吼有神力故懸於鐘上憲章形似獸有威性好囚故立於獄門上饕餮性好水故立於橋所蟋蜴形似獸頭性好腥故用於刀柄上形似龍性好風雨故用於殿脊上螭虎形似龍性好文彩故立於碑首金猊形似獅性好火煙故立於鑪蓋上椒圖形似螺螄好閉口故立於門上今呼鼓了非也虭蛥形似龍而小好立險故立於防朽上鰲魚形似龍好吞火故立於屋脊上獸吻形似獅好食陰邪故立於門鐶上金吾形似美人首魚尾有兩翼性通靈不睡故用巡警【按龍生九子諸書所載大同小異楊愼外集云狴犴立獄門與前李說同與此云憲章異又饕餮好飲食故立於鼎蓋性好水故立於橋上與此全異陳懋仁庶物異名疏又云好負重今碑下獸是卽李說之霸下音同字異耳與楊說異矣又云蜥蜴好水今橋上獸亦與諸說不同】

化龍華陽國誌永昌郡古哀牢國其先有一婦人名曰沙壺【後漢作沙壹】依哀牢山下居捕魚自給忽於水中觸一沈木遂感而有娠度十月產子男十人後沈木化爲龍出謂沙壺曰君爲我生子今在乎九子驚走惟一小子不能去陪龍坐龍就而防之南史梁武帝踐祚郗後酷妬忌及終化爲龍入於後宮通夢於帝或見形光彩照灼帝體將不安龍輙激水騰湧霏雪錄山東民間婦人一臂有物然膚中屈佶如蛟龍狀婦喜以臂浸盆水中一日雷電交作婦自牖出臂果一龍擘云而去異苑陶侃嘗漁雷澤得一織梭還掛於壁有頃雷雨梭變成赤龍從屋騰躍而去神仙傳壺公遣費長房歸以一竹杖與之曰此當還家以投葛陂中長房杖忽然如眠便到家以杖投葛陂顧之乃靑龍也集異記元和中都尉韋宥舟行見新絲箏周纒蘆心宥卽拔蘆伸其長倍尋則試縱之應手復結宥以付箏妓將安之惟短二三寸耳食頃則已蜿蜒舒展選蠕揺動雙眸了然矣駭而投於江風浪交作俄有白龍長百丈拏攫升天酉陽雜俎有史生遊華山時暑環憇一小溪忽有一葉大如掌紅殷可愛隨流而下史獨接得置懷中坐食頃覺懷中冷重潛起觀之其葉上鱗起粟粟而動始驚懼棄林中遽白眾人曰此必龍也可速去湏防林中白煙生彌布一谷史下山未半風雷大至僞史南唐時有蒼頭持龍水圖求貨或得之將練以

爲服忽釡中雲起蒸見二龍騰躍穿壁而去明皇雜錄開元中大旱上於新池創一殿召馮紹正四壁各畫一龍西壁一素龍蜿蜒若奮風雲隨筆而生壁上鱗甲皆有白气自檐廡出池中波濤湧俄有白龍乘雲而起風雨大作國語褒國之神化爲二龍夏后藏漦呂氏春秋白龍化爲魚豫且射中左目宋書晉湣

帝建興二年十一月抱罕羌妓產一龍子色似錦文嘗就母乳遙見神光少得就視趙耕龍公碑張路斯潁上人隋初明經登第景龍中爲宣城令夫人闗州石氏生九子自宣城罷歸常釣於焦氏臺之陰一日顧見釣處有宮室樓殿遂入居之自是夜出旦歸歸輙體寒而濕夫人驚問之公曰我龍也蓼人鄭祥逺者亦龍也白牛據吾池自謂鄭公池吾屢與戰未勝明日取決可使九子助我領有絳綃者我也靑綃者鄭也明日九子以弓矢射靑綃者中之怒而去公亦逐之所過爲谿谷逹於淮而靑綃者投於合淝之西山以死爲龍穴山九子皆化爲龍公之兄爲馬步使者子孫散居潁山其基皆存焉栁子厚謫龍說扶風馬孺子在澤州與羣兒戲郊亭上有奇女墮地有光然被緅裘白文之裏首步揺之冠遂入居佛寺講室七日取杯水飲之噓成雲气五色翛翛如也因取裘反之化爲白龍徊翔登天龍城錄茅山有道士吳綽采藥於華陽洞口見一兒手把三珠戲松下綽從之兒奔入洞化爲龍以珠瑱左耳綽劚其耳失珠列仙傳呼子先者漢中卜師也壽百餘年臨去呼酒家老嫗曰急裝當與汝俱夜有仙人持二茅狗來呼子先子先持一與嫗乃龍也之上華陰山後嘗於山上大呼言子先酒母在此耳三秦記河津一名龍門巨靈迹猶存水懸下注旁有山水陸不通魚之屬莫能上江海大魚集門下數千不得上上者爲龍不上者魚故云曝腮龍門林登博物志鯉魚登龍門卽有風雨隨之天火自後燒其尾乃化爲龍矣

蛟【附虯螭】

埤雅蛟龍屬也其狀似蛇而四足山海經畢山帝苑之水出焉其中多蛟注蛟似龍蛇而小頭細頸頸有白嬰大者十數圍卵生子如三斛甕能吞人說文龍無角曰蛟池魚滿三千六百蛟來爲之長能率魚而飛置笱水中卽蛟去述異記虺五百年化爲蛟蛟千年化爲龍埤雅蛟能交首尾束物故謂之蛟也俗呼馬絆蛟尾有肉環束物則以首貫之舊云鳯骨黒蛟骨靑說文眉交故謂之蛟陸禋續水經注蛇雉遺卵入地千年爲蛟酉陽雜俎虎魚老則爲蛟玉堂淸話蛇雉遺卵爲蛟其蛇出殻之日害於一方洪水飄蕩吳人謂之洪拾遺記帝以季秋之月泛蘅蘭云鷁之舟釣於桂臺下以香金爲鉤防絲爲綸丹鯉爲餌釣得白蛟長三丈若大虵無鱗甲帝曰非祥也命大官爲鮓肉紫骨靑味甚香美一統志大江巾有蟂磯南有一石穴廣一丈深叵測蓋蟂居也蟂卽老蛟也此磯在今蕪湖江口有廟俗訛爲喬姬廟山海經禱過之山浪水出焉而南流注於海其中有虎蛟其狀魚身而虵尾其音如鴛鴦食者不腫可以已痔潛書元嚴子忠汀州人遣僕入山掘筍雷電大作樹下一窟有物如犬而長其聲如雷僕揮鋤擊之而斃人謂之山蛟再積五百年則爲龍矣續搜神記長沙江邊有女下渚澣衣覺身中有異遂姙身生三物皆如鰕魚女以已所生甚憐之著澡盤水中養經三月遂大乃是蛟子各有字大者爲當洪次者名破阻小者曰撲岸天暴雨三蛟一時俱去朝野僉載洛水中有人見豎子洗馬頃之見一物如白練帶極光晶繳豎子之項三兩匝卽落水死凡是水中及灣泊之間皆有之人澡浴洗馬死者皆謂黿所引非也此名白特宜愼防之蛟之也三吳記吳時有王述者采藥於天臺山忽見溪中有一小靑衣長尺餘徑入雲中良久海上雲起頃刻雷電交鳴見牽一物如布而色如漆乃黒蛟耳山堂肆考黃牛洲在南昌府城西南相傳許遜逐蛟精蛟化爲黃牛於此因名北夢言岑參賦云瞿唐之東下有千嵗老蛟化爲

婦人彩服靚妝遊於水濱

虯說文虯龍子有角者搜神記武昌虯山有龍穴居人每見神虯飛翔出入嵗旱禱之卽雨後人築塘其下曰虯塘淮南子黒蜧神虯潛泉而居將雨則躍元氏掖庭記大徳間尾灑夷於淸源洞得一物如龍皮薄可相照鱗鱗攢簇玉色可愛又間成花卉之形或紅或緑暑月對之涼風自生遣人進貢時無識者有一胡僧曰此斑花玉虯殻也

螭南詔錄螭魚四足長尾鱗成五色頭似龍無角說文螭若龍無角而黃北方謂之土螻拾遺記昆侖山第三層有螭潭百里多龍螭皆白色千嵗一蛻其五臟洞冥記元封中帝好微行於長安城西夜見一螭遊於路董謁曰昔桀媚末喜於膝上以金簪貫玉螭腹爲戲今螭腹餘金穿痕得非此耶呂氏春秋螭食乎淸而遊乎濁

格致鏡原卷九十﹤子部﹐類書類﹐格致鏡原﹥

欽定四庫全書

格致鏡原卷九十一

大學士陳元龍撰水族【二】

魚總

淮南子介鱗生蛟龍蛟龍生鯤鯁鯤鯁生建邪建邪生庻魚凡鱗者生於庻魚天文錄魚星主理陰陽而知雲雨之期也故贊曰漢中魚星知雲雨也占曰魚星明大河海水皆出又云魚星明大則陰陽和气魚星忽不明而在則魚多魚星亡則魚少晉書天潢南三星曰咸池魚囿也永嘉記靑田谿冬天水如湯眾魚歸之名曰魚倉禮記立春後十日魚上冰曹植說醎水之魚不遊於江淡水之魚不入於海田家雜占魚躍離水面謂之秤水主水漲髙多少增水多少本艸綱目鱗者也魚產於水故鱗似粼行則上水恐亂鱗也五雜組凡魚之遊皆逆水而上𨿽至細之鱗遇大水亦搶而上蓋逆則其鱗順順而反逆矣小史集雅流水之魚背鱗白而味美止水之魚背鱗黒而味惡說林魚懷珠而鱗紫天主物簿魚之懷珠至五十年則無復鼓鰓腦上有汗其鬐鱗口眼皆異鬐當紫色眼當紅色口當赤色頥生論魚無气物相感志魚始雷向下未驚蟄頭皆向上小史集雅魚目不瞑陰陽自然變化論魚不見水小史集雅濕生者眼

無胞淮南子月者陰之宗是以月則魚腦減月盈則魚腦盈古文奇字魯從魚從自凡物之息以鼻魚鼻孔最小气不能遽通以腮爲呼吸正字通宋淳化三年京師里巷婦女裝鏤魚腮中骨號魚媚子以飾面或曰魚水族陰面爲六陽之首陰侵陽將有災明年秋冬積雨衢路水深數尺民被其害爾雅魚枕謂之丁魚腸謂之乙魚尾謂之丙注枕在魚頭骨中形似書丁字可作印乙丙皆似書字因以名焉席上腐談禮記魚去乙鄭氏注云魚體中害人者東海鰫魚有骨名乙在目傍狀如乙字食之鯁人不可出周書西海魚骨魚漧魚脇北海魚釰【魚兵如釰也】魚石【頭中石也】大都魚魚刀咸防於中國錦繡萬花谷腹腴魚腹下肥肉也禮記少儀云冬右腴夏右鰭注云冬气在上腴腹下也夏气在下鰭脊也名物通玉腴魚脬也福州人謂之佩羮本艸綱目鱁鮧魚膘也卽魚白膠南史宋明帝以蜜漬鱁鮧一食數升齊民要術造鱁鮧法取石首魦魚鯔魚三種腸合之食色紳言魚卵不經鹽漬三年尙可再活魯語魚禁鯤鮞韋昭注魚未成子在胎也爾雅疏凡魚之子總名鯤說文鮞魚子也防魚子生者也鮞是子之在胎者防是子之散泊在艸者演繁露凡魚產子必並木根艸幹戛刮其腹子乃得出出則黏根著莖之上離離如珠然後泥不能掩浪不能漂其子乃得成魚也彚苑詳注凡魚嘯子必水痕𨿽漧涸十年遇水卽生其長甚易其嘯子也以五月鯉魚以五月下惟銀魚鱠殘魚嘯子於冰冰解三日乃生也唐書太宗觀魚於西宮見魚躍焉問其故漁者曰此當乳也於是中网而止本艸李時珍曰凡魚皆冬孕子春末夏初則於湍水艸際生子有牡魚隨之灑白覆子數日卽化出謂之魚苗北戶錄南海諸郡人至八九月於池塘間采魚子著艸上懸於竈煙上至二月春雷時卻収艸浸於池塘間旬日間如蝦防子狀鬻於市號魚種育池塘間一年內可供口腹也通雅陸文裕深云今人家池中所蓄其種皆出九江

謂之魚秧每嵗三月初旬挹取於水細如發以水養之舟中漸次成長九江設廠以課之洪武十四年欽差總旗王道兒等至府編僉漁人謂之澇戶南海諸郡収魚子出如科斗謂之防防黃省曾養魚經仲春取子於江曰魚苗畜於小池稍長入塘曰可尺許徙之廣池飼以艸九月乃取有難長之秧曰艋艘其首黃色曰螺師靑以其食螺師也故名其口尖期年而鼻竅始通不得通則死長至尺許乃易大談苑小池中魚至九月十月間宜取投大水中不爾冬間俱凍死養魚經魚之行遊晝夜不息有洲島環轉則易長養魚經魚食楊花則病畱靑日札魚食巴豆而浮說文池魚滿三千六百蛟來爲之長能率魚飛置笱水中卽蛟去談苑眉州有人家畜數百魚深池中以塼甃四圍皆屋凡三十餘年一日天晴無雷池中忽大聲如風雨皆躍起羊角而上不知所往舊說不以守則爲蛟龍所取余以謂蛟龍必因風雨疑此魚圈局三十餘年日有騰拔之志精神不衰久而自逹物相感志守魚取道中棄胞盆覆之埋池四角魚則永在池不敢出也南史宋盧道居廬陵屋前有池養魚皆名呼之次第來取食王制獺祭魚然後漁人入澤梁曲禮水潦降不獻魚鱉注水涸易得不足貴也周禮人掌以時漁爲梁注梁水以取漁後山談叢魚行隨陽春夏浮而溯流秋冬沒而順流漁者隨其出沒上下而取之酉陽雜俎興州有一處名雷穴水常半穴每雷聲水塞穴流魚隨流而出百姓每候雷聲繞樹布网魚無限非雷聲漁子聚鼓撃於穴口魚亦輙出所半於雷時朝野僉載峯州有一道水從吐蕃中來夏冷如冰雪有魚長一二寸來去有時並水上如粥人取烹之而食千萬家取不可盡不知所從來曲洧舊聞溱洧其水淸有魚數種土人不善施网冬積柴水中爲【音滲】以取之以搗澤蓼雜煮大麥撒深潭中魚食之輙死浮水上可俯掇久之復活謂之醉魚雲溪蠻叢笑山猺無漁具上下斷其水揉蓼葉困魚魚以辣出名癆魚珍珠船漁人以猢猻毛置网四角則多得魚云魚見之如人見錦繡也管子涸川之精生蟡一頭兩身其形若蛇其長八尺以其名呼之可以取魚鱉酉陽雜俎魚有睫及目合腹中有連珠二目不同連鱗白鬐腹下丹字並殺人曲禮槀魚曰商祭鮮魚曰脡祭注槀幹商度也度燥濕之宜脡直也魚鮮者不餒挺然直也山堂肆考晉人以魚爲鮭菜梁受家貧愧無鮭菜以待君子庶物異名疏銀刀魚也杜詩出网銀刀亂世說蠻名魚爲娵隅淸異錄楊虞卿家號魚爲水

花羊避諱故也東坡志林僧家謂魚爲水梭花譚峭化書庚氏穴池搆竹爲憑檻登之者其聲策策焉辛氏穴池搆木爲憑檻登之者其聲堂堂焉二氏俱牧魚於池中每憑檻投餌魚必踴躍而出他日但聞防防堂堂之聲不投餌亦踴躍而出則是庚氏之魚可名防防辛氏之魚可名堂堂食之化也陳善捫虱新話人有於庭檻間鑿池以牧魚者每鼔琴於池上卽投以餅餌其後魚但聞琴聲丁丁然𨿽不投餅餌亦莫不跳躍而出客不知其意在餅餌也以爲瓠巴復生昔庚氏之魚可名防防辛氏之魚可名堂堂則此庭下之魚可名丁丁矣雲龍州誌普河魚池在趙州東北五里池中多魚人不敢捕雲龍王兵也瓊州誌魚爺井在瓊州府文昌縣西相傳泉與海通中有大魚頭白俗呼爲魚爺有人呼之卽出楊愼外集風道北來天乃大水泉蛇乃化爲魚是謂魚婦死卽復蘇古今注江東謂靑衣魚爲婢魚爲童子文選魚婢小魚也亦曰妾魚酉陽雜俎蜥蜴以魚爲偶莊子朽化爲魚物之變也三秦記江海集龍門下登者化龍不登者防額暴腮記異錄地誌慈州文城縣搔口本夏禹鑿山通河年年魚化之地也每春大魚並河西上唐人嘗勅禁采捕至仲春後有防額不化者傍岸求死終不過富平津浮梁孟州嵗以致貢酉陽雜俎江中小魚化爲蝗而食五穀者百嵗爲防報應錄唐豫章民有熊愼者其父以販魚爲業嘗載魚宿於江滸聞千百念佛經聲驚而察之乃船中諸魚也遂嘆異而悉取放之不復以漁爲業五雜組唐天寶間當塗民劉成李暉以巨舫載魚有大魚呼阿彌陀佛俄而萬魚俱呼其聲動地晉書魏嘉平四年五月有二魚集於武庫屋上此魚孽也王肅曰魚生於水而升於屋介鱗之物失其所也邊將其殆有棄甲之變乎白六帖光啟二年揚州雨魚權衡庚申外史元順帝時天雨魚長尺許城中人家皆取而食之朝野僉載杭州富陽縣韓珣莊掘井才深五六尺土中得魚數十頭土有微潤歙州圖經歙州赤嶺下有大溪俗傳昔有人造橫溪魚梁魚不得下半夜飛從此嶺過其人遂於嶺上張网以捕之魚有越网而過者有飛不過而變爲石者西京雜記昆明池刻玉石爲魚每至雷雨魚常鳴吼鬐尾皆動漢世祭之以祈雨往往有驗廣輿志重慶府涪州江心有雙魚刻石上每一魚三十六鱗見則嵗丰

金魚

山堂肆考金魚體如金一名火魚有通身赤者有半身赤者有亂赤紋者有背赤文作卦形者有頭赤尾白者有鱗赤身白者色象各各不同碧雞山下洞內有金綫魚中都有玳瑁魚雪質而黒章的礫若漆儼然玳文采尢可觀也七修槁杭自嘉靖戊申來生有一種金鯽名曰火魚以色至赤故也人無有不好家無有不畜競色射利交相爭尙多者十餘金魚不載於諸書防璞以爲惟六和塔寺池有之故蘇子美六和塔詩云沿橋待金鯽竟日獨遲畱東坡亦曰我識南屏金鯽魚南渡後則眾盛也據此始於宋生於杭今南北二京內臣有畜者又異於杭其紅眞如血色然味比之鮒鯽逺不及杭又有金鯉亦佳二魚𨿽有種生或曰食市中污渠小紅虫則鮒之黒者變爲金色矣羣芳譜金魚有鯉鯽鰍鱉數種鰍鱉尢難得獨金鯽耐久肉味短而韌甘鹹平無毒自宋以來始有蓄者今在在養玩矣初出黒色久乃變紅又或變白名銀魚有紅白黒班相間者有金管者三尾者五尾者甚且有七尾者時頗尙之養魚經嘗怪金魚之色相變幻徧考魚部卽山海經異物志亦不載讀子虛賦有曰网玳瑁紫貝及魚藻同置五色文魚固知其色相自來本異而金魚特總名也惟人好尙與時變遷初尙純紅純白繼尙金盔金鞍錦被及印紅頭裹頭紅連鰓紅首尾紅頂紅若八卦若骰色繼尙黒眼雪眼珠眼紫眼瑪瑙眼琥珀眼四紅至十二紅二六紅甚有所謂十二白及堆金砌玉落花流水隔斷紅塵蓮臺八瓣種種不一總之隨意命名從無定顏者也至花魚俗子目爲癩不知神品都出自花魚將來變幻可勝紀哉而紅頭種竟屬庸板矣第眼𨿽貴於紅凸然必泥此無全魚矣乃紅忌黃白忌蠟又不可不鑑如藍魚水晶魚自是陂塘中物知魚者所不道也若三尾四尾品尾原系一種體材近滯而色都鮮艶可當具品第金管銀管廣陵新都姑蘇競珍之珍珠船南城金魚日食蒸餅白麫二十斤宋史錢塘江有五色魚鯽首鯉身正字通金魚吉安有一身具五色者名手巾魚建陽銅山古井五色魚長四寸似龍尾豎四爪旱取以祈雨置於湖自歸井中

嘉魚

埤雅嘉魚鯉質鱒鱗肌肉甚美食乳泉出於丙穴任豫益州記嘉魚細鱗似鱒魚蜀山謂之拙魚水經注東南得丙水口水上承丙穴穴出嘉魚常以三月出十月入穴穴口廣五六尺去平地七八尺泉懸注魚自穴下透入水穴口向丙故曰丙穴下注褒水酉陽雜俎丙穴魚食乳水食之甚溫山堂肆考按一統志丙穴在防州府逹縣東北通明縣井峽中凡十穴皆出嘉魚春社前魚出穴秋社卽歸其出也止於巴渠龍脊灘首有黒防謂照星象相感而成長身細鱗肉白如玉味鹹而美蓋食鹽泉也彚苑詳注嘉魚如小鰣魚多脂煎不假油雲南記雅州諸水多有嘉魚或云黃河中味魚亦此也

鯉

埤雅鯉今之赬鯉也一名鱣鯉脊中鱗一道每鱗上有小黒防文大小皆三十六鱗魚之貴者養生雜纂鯉至陰之物也本艸鯉魚最爲魚之主形旣可愛又能神變乃至飛越山河所以琴髙乘之山上埤雅鯉魚今人以盤水養之𨿽困鱗不反白蓋健魚也養魚經水畜者魚也以六畝地爲池池中有九洲求懷子鯉魚長三尺者二十頭牡鯉魚長三尺四頭以二月上庚日內池中令水無聲魚必生至來年二月得魚七萬枚每頭生三千五百枚所以養鯉者鯉不相食易長又貴也凡魚逺行則肥池中聚石作九島魚繞之日行千里水經鱣鯉出鞏穴三月則上度龍門得度爲龍矣否則防額而還三秦記龍門之下毎嵗季春有黃鯉魚自海及諸川爭來赴之一嵗中登龍門者不過十一初登龍門卽有雲雨隨之天火自後燒其尾乃化爲龍矣【龍門山在河東界】淮南子詹公能釣千嵗之鯉河圖黃帝遊於洛見鯉魚長三丈靑身無鱗赤文成字大魏諸州記小平津有洞穴鯉魚從穴中出入大者重千斤色靑皮如鮫魚皮淸異錄鯉魚多是龍化額上有眞書王字者名王字鯉此尢通神列仙傳子英者舒鄕人也善入水捕魚得赤鯉愛其色以米谷食之一年長丈餘遂生角有翼符子務光自投盧川盧川之伯以赤鯉送之陸遊入蜀記貴池去城八十里在秀山下江之一支別匯爲池四隅皆因山石爲岸產鯉魚金鱗朱尾味極美中華古今注鯉魚之大者鱣魚卽今之赤鯉魚也兗州人謂赤鯉爲赤驥謂靑鯉爲靑馬謂黒鯉爲駒謂白鯉爲白騏謂黃鯉爲黃騅酉陽雜俎唐朝律取得鯉魚卽宜放之仍不得號赤鯶公賣者決六十釣磯立談鯉一名穉龍水族加恩簿鯉本三十六

鱗大烹允尙宜授跨仙君子世美公【謂鯉也】水經注範文日南人爲奴時牧於澗中得兩鯉魚欲私食之郎知詰文文詐云將礪石還非魚也郎至魚所果見兩石文異之石有鐵文因入山中就石冶鐵作兩刀舉刀向石鄣咒曰鯉魚變化治石成刀斫石鄣破者是有靈神文當治此因斫石鄣如龍淵幹將之斬蘆芻遂君其地冀州圖經太和三年文明太后馮氏幸金河府摩燐宮湯泉釣得鯉魚一雙皆長三尺以黃金鎖穿腮放於池內後皆長五尺正光元年五月五日天淸气爽聞池內鏘鏘聲水中驚沸其一浮天化五色云而去一在池中至孝昌元年六月行臺元淵北伐頓此決池取魚鱗甲非常淵令殺之得金二斤八兩淵明年爲葛榮所殺大業拾遺錄梁郡淸泠水南有橫瀆東南至巖山縣西入通濟渠忽有大魚似鯉而頭一角長尺餘鱗正赤從淸泠水出頭長三尺許入橫瀆逆流西北十餘里不沒入通濟渠於時夾兩岸隨看者數百人皆謂赤龍大鯉從淵而出此亦唐祚將興之兆

鮪

月令季春薦鮪於寢廟周禮漁人春薦王鮪夏小正春祭鮪祭不必記而記鮪何也鮪者魚之先至者也而其至有時爾雅鮥鮛鮪注鮪鱣屬也大者名王鮪小者名鮛鮪今宜都郡自京門以上江中通出鱏鱣之魚有一魚狀似鱣而小建平人呼鮥子卽此魚也詩義疏鮪魚形似鱣而靑黒頭小而尖似鐵兜鍪口亦在頷下其甲可以摩姜大者不過七八尺益州人謂之鱣鮪一名鮥肉色白味不如鱣也今東萊遼東人謂之尉魚或謂之仲明魚仲明者樂浪尉也溺死海中化爲此魚埤雅鮪魚靑黒長鼻體無鱗甲大者長七八尺岫居至春始出而浮陽埤雅季冬薦魚春獻鮪則鮪別於魚其來尙矣故鮪仲春從河西上得過龍門便化爲龍否則防額而還博物志河陰岫穴出鮪魚焉東京賦注王鮪魚名居山穴中其穴在河南小平山長老言王鮪之魚由南方來出此穴中入河水見日目浮水上流行七八十里釣人見之取以獻天子用祭宋祁筆記莒公言河陽出王鮪卽今黃魚也形如豕口與目俱在腹下每春二月出於石穴逆河而上人乃取之其腥不可近官以爲鮓獻禦其味甚美然有毒

魴

詩汝墳魴魚赬尾注魚勞則尾赤詩義疏魴魚廣而薄肥恬而少力細鱗魚之美者遼東梁水魴特肥而厚尢美於中國魴故其鄕語曰居就糧梁水魴是也述異記洛鯉伊魴貴於牛羊埤雅魴一名魾今之靑鯿也郊居賦曰赤鯉靑魴細鱗縮項闊腹魚之美者蓋弱魚也其廣方其厚褊故一曰魴魚一曰鯿魚魴方也鯿褊也五雜組魴卽鯿也陽晝所謂若食若不食者也然今之鯿魚最易取常空羣而之豈古用釣而今用故有難易襄陽舊傳峴山下漢水中出鯿魚肥美謂之槎頭鯿宋張敬兒爲刺史齊髙帝求此魚敬兒作六艫船置魚而獻曰奉槎頭縮項鯿魚一千六百頭養魚經鯿魚縮項穹脊而細鱗博腹其味腴其色靑

白卽魴魚也古稱漢水槎頭之鯿吳之太湖亦甚佳矣水族加恩簿縮項仙人【謂鯿也】腹星鱗道亨襄漢宜

授槎頭刺史

鯽

本艸鯽魚小而耐寒埤雅鯽魚肉厚而美性不食釣一名鮒魚形亦似鯉色黒而體促腹大而脊隆所在池澤皆有之孟詵云鯽是稷米所化其腹上猶有米色少牢饋食曰魚用鮒十有五而俎蓋魚水物也故取數於月十有五日而盈淮南子曰月虛而魚腦減今此魚旅行吹沬如星然則以相卽也謂之鯽以相附也謂之鮒山堂肆考諸魚皆屬火惟鯽魚屬土故能入陽明而

有調胃實腸之功熊氏謂之逆鱗俗語曰冬鯽夏鰋蓋鯽至冬而肥味甚美也劉邵七華洞庭之鮒出於江岷紅腴靑顱朱尾碧鱗神異經東南方海中有祖洲上有烜湖其內鯽魚出焉長八尺食之宜暑而避風寒之气此魚狀卽與江湖小鯽相耳酉陽雜俎尋陽有靑林湖鯽魚大者二尺餘小者滿尺食肥美亦可止寒也韻語陽秋臨安六和寺有金鯽池蘇子美有詩自子美後四十年東坡始遊此寺嘗投餅餌待乃略出不食復入東坡謂此魚難進易退而不妄食宜其壽四十年如此法苑珠林梁釋法聰臨靈泉有五色鯽魚就聰手食聰云是雌龍水族加恩簿鮮於羮斫膾淸妙見稱杜陵宜授輕薄使銀絲省饜徳郎謂鯽也楊畢膳夫錄膾莫先於鯽魚鯿魴鯛驢次之鱭魿黃竹五種爲下廣博物志臨川王宏好食鰿魚頭常日進三百【鰿卽鯽魚】範蠡種魚經以活鯽魚用竹刀破之入水銀少許同水滓油菜碎之和拌入魚腹內再以菜裹之懸空處四十九日用河水取腹內元子一二粒置於水中以物蓋之頃之一粒卽成一魚孟熈霏雪錄越州馮裱褙家竭池取魚一巨鯽前有二足如防爪卽防變也太平廣記謝靈運守永嘉遊石門洞入沐溪泊舟溪旁見二女浣沙顏貌娟秀非塵俗態以詩嘲之曰浣紗誰氏女香汗濕新雨對人黙無言何事甘良苦俄而二女微吟曰我是潭中鯽暫出溪頭食食罷自還潭雲蹤何處覓吟罷不見爾雅鱊鮬鱖鯞注小魚也似鮒子而黒俗呼爲魚婢江東呼爲妾魚覽鱖鯞三相從而名妾事物紺珠鱖鯞【音決帚】似鯽而小黒色而揚赤爾雅翼又名旁皮鯽名妾魚魚婢以其行以三爲率一前二後如妾婢釣磯立談江海有婢妾魚遊必三一前二後

鱖

李廷飛延壽書鱖魚刺凡十二應十二月誤噉傷人橄欖核磨水咽之可解魚畏橄欖故也爾雅翼鱖魚巨口而細鱗鬐鬛皆圓黃質黒章皮厚而肉緊特異常魚夏月盛時好藏石罅中人卽而取之其斑文尢鮮明者雄也稍晦昧者雌也漁者以索貫一雄置之谿畔羣雌來齧曵之不捨掣而取之常得十數尾凡魚無肚不嚼鱖魚有肚能嚼養魚經鱖魚肉味鮮美本艸云劉仙人劉慿常食名桂魚今此魚鄕之人猶有桂之呼水族加恩簿錦袍氏骨疎肉緊體具文章宜授蘇腸禦史仙盤遊奕謂鱖魚也潛書白龍臛鱖肉也

白魚

論衡武王得白魚喉下文曰以予避暑錄太湖之白魚冠天下梅後十有五日入時白魚最盛謂之時裏白一統志白魚出雲南北勝州陳海狀如鯉而色白中華古今注白魚赤尾曰魟一曰魧或曰魟雄又曰

魧魚子好羣浮水上者曰白萍

靑魚

河南通誌靑魚在濟源形似鯉而背靑色又頭中骨煮拍之可以制器楊愼外集魚魫卽靑魚枕骨也可爲燈罩又作女冠雨航雜錄靑鰶魚冬月肥美海錯之佳者或以此敵松之鱸也寜波府誌地靑魚尾有刺甚長逢物則撥之毒能中人色白者曰地白與魟相又名邵陽魚防尾魚事物紺珠鰤靑黃色腮下有橫骨如鋸

鱠殘魚

博物志吳王江行食膾有餘棄於江中流化而爲魚今江中有名吳王余膾魚者長四寸大者如箸猶作膾形髙僧傳寶志對梁帝食膾帝曰朕不知味二十餘年

師何必爾志乃吐出小魚鱗尾依然今金陵膾殘魚是也養魚經鱠殘之魚狀如銀魚而大冬月帶子者謂之挨冰嘯

銀魚

養魚經銀魚其形纎細明瑩如銀太湖之人多鱐以鬻焉長者不過三寸五雜組海丰產銀魚然湏冬月上浮時爲風吹成冰不能動然後土人琢冰取之春風至則逸矣鳥獸考銀魚大者如指春生梅溪中杜子美所謂天然二寸魚者是也山堂肆考銀魚身圓如筋潔白無鱗目兩防黒寜波志形如麪條而純白色杜詩注詩雲天然二寸魚又名之曰白小當是今所謂麪條魚者正字通銀魚形如鱠殘海中出者曰龍頭魚福州一種曰水晶魚事物紺珠龍頭魚頭龍身似鰍小而肉嫩

鰷

埤雅鰷魚形狹而長若條然故曰鰷也今江淮之間謂魚性浮似鱨而白正字通鯈小白魚也俗稱防魚亦曰參條魚小而長時浮水面性好遊故名莊子觀於濠梁鯈魚出遊從容以爲樂淮南子不得其道若觀鯈魚望之可見卽之不可得荀子鯈防者浮陽之魚也胠於沙而思水則無逮矣注謂此魚好浮於水上就陽也

鱨

埤雅鱨今黃鱨魚是也性浮而善飛躍故一名又名黃舊說魚膽春夏近下秋冬近上詩疏鱨魚似燕頭魚身形厚而長骨正黃魚之大而有力解飛者今江東呼黃鱨魚一名黃頰魚尾微黃大者長尺七八寸許錄異記鱨魚狀如鱧其文赤斑長者尺餘豫章界有

之多居污泥池中或至數百能爲【子故反】幻惑妖怪亦能魅人

鯶

養魚經鯶魚口闊而盆首似鯉而身圓謂之艸魚食艸而易長爾雅注鯇魚卽今鯶似鱒而大本艸鯇生江湖間膽至苦主喉閉談苑鯇魚惟食艸人刈艸以飼之至八月則不食至三月復食如初嶺表錄異新瀧等州山田揀荒平處以鋤鍬開爲町疃伺春雨丘中貯水卽先買鯇魚子散於田內一二年後魚兒長大食艸根根並盡旣爲熟田又収魚利及種稻且無稗艸乃齊民之上術也

鰋

彚苑詳注鰋似鮪而小埤雅鰋今偃額白魚也一名鮎身圓性偃養魚經鮎魚者鮧魚也卽鯷魚也大首方口背靑黒而無鱗多涎搜神記孔子厄於陳夜有一人長九尺餘皁衣髙冠吒聲動左右子路引出與戰於庭俯之於地乃是大鯷魚也彚苑詳注鯷魚赤目赤鬛者食之能殺人永嘉郡記樂城縣三原亭去郡百二十里溪水淸如鏡曩昔有得一死鮎者鬐大五六圍一鬐輙得數十斛鮓周益公記宜興洞有四足鮎宋乾道六年行都北闗有鮎魚色黒腹下出人手於兩旁各具五指此魚妖也彚苑詳注鳠魚似鮎而大色白暹防鮎說海有魚曰防鮎善食防每揭尾沙際以紿防防見之以爲彼且失水矣防其尾將食之鮎倐轉首厲齒撮防入水以去狼藉其肉羣蝦皆食之

鱒

陸璣詩疏鱒似鯤魚而鱗細於鯤也赤眼多細文孫炎正義鱒好獨行制字從尊殆以此也徽州府誌鱒多獨或二三相從見网則遁爾雅翼鱒魚食螺蚌

鱮

詩疏鱮似魴厚而頭大魚之不美者故里語曰网魚得鱮不如防茹其頭尢大而肥者徐州人謂之鰱或謂之鱅幽州人謂之鴞鷗或謂之胡鱅埤雅鱮魚似魴而弱鱗其色白北土皆呼白鱮西徵賦曰華魴躍鱗素鱮鬐性亦旅行故其制字從與亦或謂之鰱也傳曰連行魚屬若此之是已失水卽死弱魚也山堂肆考靑鰱曰鱅白鰱曰鱮

鱧

本艸鱧是公礪蛇所化至難死𨿽斬頭身尙能動猶有蛇性故或謂之鰹此魚胎生與諸魚卵生者不同一產不下五百子皆隨母而行卽唼食之十不畱五本艸鱧魚一名鮦味甘無毒爾雅鰹大鮦小者鮵埤雅鱧今鱧是也諸魚中惟此魚膽甘可食有舌鱗細有花文一名文魚與蛇通气其首戴星夜則北向爾雅翼鱧魚圓長斑防有七夜則仰首向北斗而拱有自然之鱧故從禮道家忌食之以其首戴斗也六書故鱧魚之摯者鱗黑駁首左右各有竅如七星雌雄相隨將子啖食眾魚養魚經黒魚者鱧魚也本艸注道家以鱧魚爲水厭

土附

養魚經土附魚似黒鯉而短小附土而行不似他魚浮水故名京口錄首大而身小謂之吐雨航雜錄吐哺魚名土附以其附土而行也或曰食物嚼而吐之故名山堂肆考杜父魚一名吐哺魚似吹沙而大黒皮細鱗如粟無鬛俗呼主簿魚蓋杜父訛爲主簿也演繁露吳興人名土附魚爲鱸鯉以其質圓而長與黒蠡相似而其鱗斑駮又似鱸魚故兩諭而兼言之也

鰻

埤雅鰻無鱗甲白腹似鱔而大靑色焚其煙气辟蠧有雄無雌以影漫於鱧魚而生子皆附鱧之鬐鬛而生故謂之鰻鱺也一曰鮎亦產鰻蓋其乳子三分之二爲鮎其一鰻也本艸鰻鱺能殺虫焚其骨辟蚊彚苑詳注鰻鱺味甘形似防能緣樹食藤花通雅桂林有石鰻出洞穴性涼廣州海鰻最大者曰狗魚涎能殺蠱一統志靈濟泉在奉化縣治西南其泉出石竇間深不盈尺相傳中有九節鰻魚禱雨之卽應稽神錄村有漁人妻得勞疾轉相染著死者數人卽取病者生釘棺中棄之中流有漁人引至岸開視猶活因取置漁舎每多得鰻黧魚以食之久之病愈夷堅續志鰻背有白防無鰓者不可食四目者殺人

鱔

山堂肆考鱔魚似防而長無鱗有涎黃色俗呼黃鱔生溝瀆淺水中好穿穴田塍因以泄水爲農夫患又鱔頭昂起寸許者名昂頭鱔不可食鱔一作鱓一作防梁韋琳以防爲粽將軍又曰油蒸校尉又曰臛州刺史淮南子鱓似蛇物相感志防魚陶景云芹根變作又曰人發所化作臛食之甚補益淸異錄京洛白鱔極佳烹治四方罕有得法者周朝寺人楊承祿造脫骨獨爲魁冠禁中時亦宣索承祿進之文其名曰軟釘雪籠水族加恩簿單長福【謂鱓也】曲直靡常鮮載具美宜授泥蟠

鰍

埤雅防今泥鰍也似鱓而短無鱗以涎自染難握與魚爲牝牡莊子所謂防與魚遊一名鰼孫炎爾雅正義曰鰼尋也尋習其泥厭其淸水舊說守魚以鼈養魚以防蓋防性酋健善擾令魚利轉物相感志燈心煮鰍味佳曲洧舊聞劉逵公逹奉使三韓道過余杭時蔣頴爲太守取金色鰍一條與獻於逵以致今秋歸之意

格致鏡原卷九十一

欽定四庫全書

格致鏡原卷九十二

大學士陳元龍撰水族【三】

石首

初學記石首魚初出水能鳴夜視有光服其石能下石淋魚鱗色甚黃如金和蒓菜作羮謂之金羮玉飯薧而食之名爲鮝炙食之主消成水吳地記闔廬十年東夷侵吳王入海逐之據沙洲上相守月餘屬時風濤糧不得渡王焚香禱之言訖東風大震水上見金色逼海而來繞吳王沙洲百匝所司撈漉得魚食之美三軍踴躍夷人一魚不遂送降欵吳王將魚腹腸肚以咸水淹之送與夷人因號逐夷吳王歸思海中所食魚問所餘所司云並曝漧王索之其味美因書美下著魚是爲鯗字今從鮝非也魚出海中作金色不知其名吳王見腦中有骨如白石號爲石首魚物產志石首魚似鰵而小尾鬛皆黃色一名黃魚張勃吳錄婁縣有石首魚至秋化爲冠鳧山堂肆考石首魚能鳴网師以長竹筒揷水以聽之聞其鳴則下网每至千餘以鹽腌之曝干名曰白鮝浙人呼爲鮝魚華夷鳥獸考魚首有魫堅如石故名冬月得之又緊皮者良三月八月出者次之至四月五月海郡民巨艘入洋山競取有潮汛往來謂之洋山魚爾雅翼石首魚一名鯼五雜組韋昭春秋外傳注石首成鴨也今海濱石首至今未聞有化鴨者博物志鮻魮卽石首魚常以三月八月出爾雅翼諸魚漧者皆爲鮝美不及石首故獨得白之名呼白鮝若露風色變紅則失味養魚經石首魚閩謂之金鱗又謂之黃事物原始石首魚腹中之膘可以作膠呂向謂魚當無聲言有聲者悞不知海中捕石首魚者以竹筒聽之其聲如雷魚來候也上林賦云魚鱉讙聲可證倦遊雜錄黃魚爲鸚鵡雨航雜錄鯼魚卽石首魚也小者曰魚又名防魚最小者名梅首又名梅童其次名春來土人以槐荳花卜其多寡槐荳花繁則魚盛腦中有白石如碁子取其石次以爲器或飲食遇毒則暴裂腦漏者用其石燒吹入鼻中卽愈又下石淋炙食之主消成水諸魚有血石首獨無血僧人謂之菩薩魚至有齋食而啖者臨海異物志又有石頭長七八寸與石首同嶺表錄異石頭魚狀如防魚隨其大小腦中有二石子如喬麥瑩白如玉有好奇者多市魚之小者貯於竹器任其壊爛卽淘之取其魚腦石子以植酒籌頗脫俗異物志石首小者名防水卽梅魚也似石首而小黃金色味頗佳頭大於身人呼爲梅大頭出四明梅山洋故名梅魚或云梅熟魚來故名正字通梅似鯼而小一名黃花魚福溫多有之溫海志名黃靈魚卽小首魚首亦有石圅史物性志防形似石首魚左右三牙如鐵鋸或曰石首雄防雌也

鰣

雨航雜錄鰣魚首夏以時至而名寜波府誌箭魚卽江湖鰣魚海出者最大甘肥異常腹下細骨如箭鏃俗名箭魚山堂肆考鰣魚味美在皮鱗之交故食不去鱗而出富陽者尢美此東坡有鰣魚多骨之恨也養魚經鰣魚盛於四月鱗白如銀其味甘美多骨而速腐廣州謂之三黧之魚閩志曰大者長數尺春末有之楊愼外集時魚似魴厥味肥媺品髙江東價百鱣鮪界江而西謂之瘟魚棄而不餌逹禽虫述鰣罥网不動防其鱗也鱗用石水浸之暴漧可作女人花鈿本艸鰣魚補虛勞稍疳痼

鯊

六書故鯊魚海中所產以其皮如沙得名哆口無鱗胎生其尢多大者伐之盈舟海語鯊有二種魚麗之鯊蓋閩廣江漢之常產海鯊虎頭鯊體黒紋鱉足巨者餘二百觔常以春晦陟於海山之麓旬日而化爲虎惟四足難化經月乃成矣或曰虎紋直而疎且長者鯊化也炳炳成章者常虎也山堂肆考鯊魚中有犂頭鯊頭似犂鑱而長尖鋭刺人有香鯊體有香气有熨斗鯊頭如熨斗有丫髻鯊頭如丫髻有劍鯊長嘴如劍對排牙人不敢近又有名狗鯊者狗頭魚身聲如狗吠形彈塗而大大者長丈餘好伏泥塗中而吠見人則驚入水寜波府誌鯊魚有白蒲鯊黃頭鯊白眼鯊白蕩鯊靑頓鯊斑鯊牛皮鯊鹿文鯊鮧鯊鯊燕尾鯊刺鯊鋸鯊鹿鯊其甚多爾雅翼大而長喙如鋸者曰胡鯊性善肉美小而皮粗者曰白鯊肉彊有小毒潛書蚊鯊似蚊而鼻長皮可飾劍湖鯊靑色背上有沙鬐鬛泡去外皮有絲作膾瑩若銀絲五雜組鯊魚重數百斤其大專車鋸牙鉤齒其力如虎漁者投餌卽中徐而牽之怒則復縱如此數次俟至岸側少困共拽出水卽以利刃斷首少遲恐有掀騰之患故市肆者未嘗見其首余在眞州藥肆中見之猛獰猶怖人也蓋鯊魚乃鱷耳本艸李時珍曰鮫與鯊一而數種大者尾長數尺能傷人皮皆有沙如珍珠斑其背有珠文如鹿而堅彊者曰鹿鯊亦曰白鯊云能變鹿背有斑文如虎而堅彊者曰虎鯊亦曰胡鯊云虎魚所化鼻前有骨如斧能撃物壊舟曰鋸鯊又曰挺魚曰鱕防謂鼻骨如鐇斧也通雅鮫海鯊魚之最大者也交州記鮫魚出合浦長三尺背上有甲珠文堅彊可以飾刀口又可以鑢物交州異物志鮫之爲魚其子旣育驚必歸母還入其腹小則如之大則不復爾雅翼鮫出南海形似鱉無腳有尾今謂鯊魚南人皆鹽爲脯一名防正字通左思吳都賦有鮫又有鱕防釋者以背上有珠文爲鮫橫骨在鼻前如斤者爲鱕防蓋鮫白鯊也鱕防胡鯊也異物志鱕防魚所撃無不中斷臨海水土記防魚鹿文靑目臨海異物志虎防長五丈黃黒斑耳目齒牙有似虎形惟無毛或曰變乃成虎又有蝦防尾似蝦雨航雜錄防魚長二丈大數圍小者圓廣尺餘背粗錯有文一名鮫魚一統志防魚大盈丈腹有洞貯水以養其子酉陽雜俎章安縣出防魚頰赤如金腹下正白魚子生後朝出索食暮入母腹出從口入從臍腹中容四子甚健网不能制俗呼爲河伯健兒

鱘鰉

養魚經江海之產有鱘鰉之魚其長丈餘鼻端有肉骨四分身之一兩頰之肉謂之鹿頭可以爲鮓京口錄云是兩種鱘肉之色白鰉肉之色黃廣州謂之鱘龍之魚云龍而無角山堂肆考鱏一作鱘似鱣鮪而大江湖皆有之鼻長如鸛嘴故又名鸛嘴魚無鱗有靑黒斑文作鮓甚美口在頷下一名鱘鰉魚酉陽雜俎東海漁人言近魚長五六尺腸胃成胡鹿刀槊之狀號秦皇魚水族加恩簿食寵侯【謂鱘鰉也】宜授添廚大監

鱸

說文鱸魚巨口細鱗寜波志鱸魚身有黒防作鮓最良續韻府天下之鱸皆兩腮惟松江鱸四腮談苑松江鱸魚長橋南所出者四腮天生膾材也味美肉緊切不終日色不變橋北近昆山大江入海所出者三腮味帶醎肉稍慢回不及松江所出大業拾遺錄六年吳郡獻松江鱸魚漧膾鱸魚肉白如雪不腥所謂金韲玉膾東南之嘉味也六書故海鱸大者四五尺其肉毳者尢美金穀園記鱸魚秋仲由海而入江可以作膾京口錄鱸有二種曰脆鱸曰爛鱸華夷鳥獸考海中四腮鱸皮緊脆而肉厚呼曰脆鱸有江鱸差小而兩腮味淡有塘鱸𨿽巨而不脆河圖挺佐輔黃帝至於翠潙之川有大鱸魚折澑而至五色畢具魚泛白圖蘭葉朱文以授黃帝名曰錄圖謝與兄書北固山下大有鱸魚一出手釣得四十九枚水族加恩簿盧淸臣【謂鱸也】宜授橙韲錄事守招賢使者

鯔魚

異物志鯔魚形如鯢長七尺吳防稽臨海皆有之六書故鰦今醎淡水中者長不逾尺搏身椎首而肥俗謂之鰦海亦有之雨航雜錄鯔魚似鯉生淺海中專食泥身圓口小骨軟肉細介象與吳王共論魚以鯔魚爲上取其益陰養魚經鯔魚松之人於潮泥地鑿池仲春潮水中捕盈寸者養之秋而盈尺腹背皆腴爲池魚之最是食泥與百藥無忌京口錄雲頭扁而骨軟閩志云目赤而身圓口小而鱗黒其魚至冬能牽而自藏物產志鯔魚性慧不入网海人以長网圍之俟潮退取之肉厚味絕美凡海中魚多以大噬小惟鯔魚不食其鯔一作一作鰦

防魚

王得臣麈史防魚閩中鮮食最珍者長七八寸闊二三寸剖之子滿腹冬月正其佳時莆田迎仙鎭乃其出處驛左有祠謂之通應侯祠有水曰通溪潮汐上下土人以鹹淡水不相入處魚最美捫虱新話泉州有通應侯廟其下臨海出子魚甚美世呼通應子魚者記所出也荊公詩遂誤用謂長魚俎上通三印東坡又以通印子魚對披綿黃雀此皆是傳聞之誤遁齋閒覽莆陽通應子魚名著天下今人必求其大者可容印謂之通印子魚此傳聞之訛者

鮆

爾雅鮤鱴刀注今之鮆魚也亦呼爲魛魚說文鮆魚飲而不食養魚經鮆魚狹薄而首大長者盈尺其形如刀俗呼刀鱭初春而出於湖寜波府誌鮆魚子多而肥夏初曝漧可以致逺郭璞江賦曰鯼鮆順時而往還常以三月八月出故曰順時雨航雜錄鮆魚卽刀魚一名魮腹背似刀又名防魚文字集略防亦作鰶又音制三輔決錄防魚肥炙甚美諺云寜去累世宅不棄防魚額彚苑詳注防魚枝身多鯁長不五六寸味極肥腴以糟浥之可作湯山堂肆考鮆一作鱭本艸鱭魚有鱗長尾扁身戒庵漫筆子鱭又有一種小而無子者名省鱭不佳水族加恩簿惟爾白圭夫子【謂鱭也】貌則淸臞材極美俊宜授骨鯁卿本艸鱭魚一名鮆魚一名鮤魚一名望魚一名鰽魚魏武四時食制望魚側如刀可以割艸出豫章異物志鰽魚仲夏始從海中溯流而上腹下如刀長尺餘項上細骨如毛在肉中又有禽腎在腹中初立夏有白鳥似鷖羣飛謂之鱠魚鳥至仲夏鳥藏而魚出變化所生

鰳

養魚經鰳魚腹下之骨如鋸可勒故名出與石首同時海人以冰養之而鬻於諸郡謂之冰鮮潛書肋魚似鰣魚而小身薄骨細冬月出者名雪映魚味佳至夏則味減矣率以夏至前後爲期

鱣

詩義疏鱣出江海三月中從河上身形似龍鋭頭口在頷下背上腹下皆有甲縱廣四五尺今於盟津東石磧上鉤取之大者千餘觔可蒸爲又可爲鮓魚子可爲醬魏武食制鱣大如五斗匳長一丈彚苑詳注鱣防屬也長數丈而骨可啖似黃防而長埤雅鱣肉黃似鱏口在頷下無鱗長鼻輭骨俗謂之玉板大者長二三丈江東呼黃魚庻物異名疏玉板黃魚言肉色也雜俎蜀中每煞黃魚天必陰雨爾雅翼大者曰王

鱣

鯧

寜波府誌鯧鯸一名鳉魚身扁而鋭狀若鏘刀身有兩斜角尾如燕尾細鱗如粟骨軟肉白其味甘美春晚最肥俗又呼爲娼魚以其與諸魚羣故名山堂肆考鯧魚一名昌侯魚縮項匾身似魴而短鱗細色白生海中楊愼外集防魚只有一脊骨治之以姜蔥缹之以粳

米其骨亦軟食之無餘俗號狗磕睡魚事物紺珠魚兩肋下有大肉如炙臠形似鯿而腦上突起連背而圓肉甚厚白如凝脂

魟

酉陽雜俎黃魟【音烘】魚色黃無鱗頭尖身似大槲葉口在頷下眼後有耳竅通於腦尾長一尺末三刺甚毒六書故魟海魚無鱗狀如蝙蝠大者如車輪興化府誌魟魚頭圓禿如燕其身圓如簸箕尾圓長如牛尼其尾極毒能螫人有中之者連日夜號呼不止以其首似燕故又名燕魟魚以其尾言故又名牛尾魚福州人食味重此雨航雜錄魟魚形圓似扇無鱗色紫黒口在腹下尾長於身如貍防其最大者鮫其次曰錦魟曰黃魟曰斑魟曰牛魟曰虎魟魟字或作防文選所謂鱝魚也大抵諸魚性而海魚尢不可常餐事物原始魟魚尾稍有一骨長二三寸人若被其一刺者急煮魚扈竹及海獺皮解之可救二刺者困甚中三刺者死其脂熬油可燃燈山堂肆考防魚亦胎生其子出入母腹形如覆笠有肉刺能刺人

章魚

稗談海上鱗族異者名章拒大者名石拒居石穴人取之能以腳黏石拒人故名墰史章舉一名章魚一名章拒一名章鋸以其足似鋸也形烏賊而小閩部疏莆人於海味最重鱆魚形𨿽不雅而味美於烏賊寜波府誌章舉形如大算袋八足長二三尺足上戢戢如釘每釘有竅陽江縣誌章魚足數寸獨二足長尺許而各密綴肉如臼臼吸物絕有力就淺水佯死鳥信而啄之則舉其足以取螃蠏尢苦其毒遇海濤急以長足臼碇石自固今之船碇效焉水族加恩簿章丘大都督忠美侯滄浪頭【謂章拒也】浪色奇入甌稱最可靈淵國上相嶺表錄異章舉之有小者兩足如帶曝漧後似射踏子故南中呼爲射踏子也

烏鰂

埤雅烏鰂八足絕短者集足在口縮喙在腹懷板含墨志曰烏鰂懷墨而知禮舊說烏鰂有矴遇風則虯前一下矴一名纜魚風波稍急卽以其爲纜蓋此魚每遇大風逺岸則虯前一爲矴近岸則黏前一爲纜炙轂子此魚每遇漁舟卽吐墨染水令黒以混其身

漁人見水黒則知是网之大埤雅烏鰂肉白皮黒無鱗有蜀本艸木圖經云卽此是也義訓云寒烏入水謂之烏鰂南越記烏賊魚常自浮水上烏見以爲死便啄之乃捲取烏故謂烏賊魚酉陽雜俎烏賊舊說名河伯從事遇大魚輙放墨方數尺以混身江東人或取其墨書契以脫人財物書迹如淡墨逾年字消惟空紙耳海人言昔秦王東遊棄算袋於海化爲此魚形如算袋兩帶極長本艸經烏賊魚骨治寒驚風臨海異物志烏賊之骨其大如楯居者一枚作鮓滿

器受五升庶物異名疏鎖管似烏賊而小色紫興化府誌鎖管大如指其身圓直如鎖管其首有薄骨插入管中如鎖亦有墨有黃或結子如白飯煮熟其白如玉筍其味甘脆或腌食之宜薦酒或謂之淨瓶魚



嶺表錄異水母廣州謂之水母閩謂之【癡駕反】其形乃渾然凝結一物有淡紫色者有白色者大如覆防小者如盌腸下有物如懸絮俗謂之足而無口眼常有數十蝦腹下咂食其涎浮泛水上捕者或遇之卽歘然而沒乃是蝦有所見耳【越絕書雲海鏡蟹爲腹水母蝦爲目】南中好食之云性暖治河魚之疾然甚腥湏以艸木防生油再三洗之瑩淨如水精紫玉肉厚可二寸薄處亦寸餘先煮椒桂或荳生薑縷切而煠之或以五辣肉醋或以蝦醋如鱠食之最宜蝦醋亦物相攝耳水母本陰海凝結之物食而暖補其理未詳博物志東海有物狀如凝血縱廣數尺正方圓名曰鮓魚無頭目無腹髒所處則眾蝦附之隨其東西南北越人煮食之北戶錄水母一名鮓一名石鏡廣韻水母名形如羊胃無目又名海靼農田餘話今之水母俗稱海防或作渉聲雨航雜錄魚俗所謂海蟄也雨水多則是物盛其形如覆笠土人食之皆以爲去積其實損脾庶物異名疏水母俗名海舌如沬有知識無耳目本艸一名樗蒱魚生東海如血防大者如牀小者如斗山堂肆考按水母生海中四五月初生如帶至六月漸大如盤形似白綿絮而無耳目口鼻鱗骨一段赤色破碎者謂之頭其肉如水晶以明礬腌之吳人呼爲水母鮮久則漸薄如紙俗呼爲白皮紙水族加恩簿借眼公【謂水母】受體不全兩相借賴宜授同體合用功臣左右衛駕海將軍

比目魚

爾雅東方有比目魚焉不比不行其名謂之鰈注狀如牛脾鱗細紫黒色一眼兩片相合乃得行今水中所在有之江東又呼爲王余魚臨海異物志比目魚似左右分魚南越謂之板魚亦謂之篛葉魚嶺表錄異南人謂之鞋屜魚淮江謂之拖沙魚正字通臨海志云婢屣魚風土記云奴屩魚皆鰈之別名北戶錄比目魚一名鰜亦曰生介介亦作魪唐韻魪比目魚也雨航雜錄比目魚二魚相合乃行單則爲王余又竹夾魚似比目而肉堅身圓尾尖靑黒一名土鱧尙書中候帝王將興比目魚出鄭注比目魚曰東繇

吹沙魚

詩疏鯋吹沙也似鯽魚狹而小體圓而有防一名重唇常張口吹沙異物志吹沙長三寸許背上有刺螫人埤雅釋魚云鯋鮀今吹沙小魚性善沈大如指狹圓

而長常沙中行亦於沙中乳子雨航雜錄鯋鮀春正月輙至魚最先至者畱靑日札吹沙魚爾雅名鯋鮀海濱人呼曰新婦臂以爲珍品

河豚【附江豚】

養魚經河豚出於江海有大毒能殺人無頰無鱗與口目能開闔能作聲是鱗中之毒品也凡烹調者腹之子目之睛脊之血必盡棄之洎二皮肉肝之有斑眼之赤肝之獨包鉗之一異俱不可食凡洗宜極淨煮宜極熟治之不中度不熟則毒於人談苑河豚瞑目切齒其狀可惡不中度多死棄其腸與子飛鳥不食誤食必死登州瀕海人取其白肉爲脯先以海水淨洗換海水浸之暴於日中以重物壓其上湏候四日乃去所壓之物傅之以鹽再暴乃成如不及四日則肉猶活也太守李大夫嘗以三日去所壓之物俄頃肉自盆中躍出乃知瀹之不熟眞能殺人也雨航雜錄河豚腹無膽頭無腮其肝最毒獨眼者尢甚海上人得之去其頭尾用橄欖甘蔗煮之然初出時可食至後則其毒尢甚諺曰蘆靑長一尺不與河豚作主客予鄕亦盛食之春時延客不得此爲不敬然往往有食而死者或曰煮熟則無患多食亦瘍厚生者所當戒彚苑河豚與荊芥等風藥相反服風藥而食之者卽死楓牕小牘東坡謂食河魨值得一死余過平江姻家張諫院言南來無他快事祗學得手煮河魨耳湏臾烹煮對余方且共食忽有客見顧俱起延欵爲貓翻盆犬復佐食頃之貓犬皆死幸矣哉奪兩人於貓犬之口也乃汴中食店以假河魨餉人以今念之亦足半死六一詩話梅聖兪嘗於範希文席上賦河豚魚詩云春洲生荻芽春岸飛楊花河豚當是時貴不數魚蝦河豚常出於春暮羣游水上食絮而肥南人多與荻芽爲羮云最美故知詩者謂秪破題兩句已道盡河豚好處風月堂詩話晁李一檢詩常爲予言歸田錄所記聖兪賦河豚云云則是食河豚時正在二月而吾妻家毘陵人爭新相問遺防賓客惟恐後時價𨿽髙無吝色多在臘月過上元則不復貴重所食時節與歐公稱賞聖兪絕不相同豈聖兪賦詩之地與毘陵異邪風气所產隨地有早晚亦未可一槪論也石林詩話歐陽公稱梅聖兪河豚詩謂河豚出於暮春食栁絮而肥殆不然今浙人食河豚始於上元前常州江陰最先得方出時一尾至直千錢然不多得非富人大家預以金噉漁人未易致二月後日益多一尾才百錢耳栁絮時人已不食謂之斑子或言其腹中生虫故惡之而江西人始得食蓋河豚出於海初與潮俱上至春深其稍流入於江公吉州人故所知者江西事也蟫史吳人珍河豚品其腹腴爲西施乳物理小識河豚愛五色縷人因以取之張耒明道雜誌河豚魚水族之奇味也而世傳以爲有毒能殺人中毒則覺脹亟取不潔食乃可解不爾必死余時守丹陽及宣城見土人戶食之其烹煮亦無法但用蔞蒿荻筍菘菜三物云最相宜用菘以滲其膏耳而未嘗見死者或云土人習之故不傷是大不然蘇子瞻是蜀人守州晁無咎濟州人作倅河豚出時每日食之二人了無所覺但愛其珍美而已南人言魚無頰無鱗與目能開闔及作聲者有毒而河豚備此五者故人畏之而此魚自有二種色淡黒有文防謂之斑子云能毒人而土人亦不甚以捕也蘇子瞻在資善堂與數人談河豚之美諸人極口譬諭稱贊子瞻但云噱其味眞是消得一死人服以爲精要余在眞州防上食假河豚是用江鮰作之味極珍有一官伎謂余曰河豚肉味頗鮰而過之又鮰無脂也脂河豚腹中白腴也土人謂之西施乳晁無咎謂味似鰻鱺而肉差緊多食不令人逆此魚出時必成羣一网取數十初出時𨿽其鄕亦甚貴在仲春間吳人此時防客無此魚則非盛防其美尢宜再溫吳人多晨烹之羮成候客至率再溫以進或云其子不可食其子如一大粟而浸之經宿大如彈丸也或雲中其毒者亦不必食不潔水調炒槐花末及龍腦水皆可解余見人有說中此毒急服至寶丹亦解橄欖最解魚毒其羮中多用之而吳人悉不論此直云用不潔解河豚是戲語耳惡烏頭附子之屬丁隲吳人因食河豚而死或云丁自中風非因食魚五雜組河豚最毒能殺人閩廣所產甚小然貓犬烏鳶之屬食之無不立死者而三吳之人以珍品其脂名西施乳乃其肝尢美所忌血與子耳其子亦有食者少以鹽漬之用胭脂染不紅者卽有毒紅者無毒可食一云烹時用傘蓋塵墜其中則殺人中毒者橄欖汁及蔗漿解之然千百無一二也酉陽雜俎防魚肝與子俱毒艾能已其毒【防卽河豚】陶九成輟耕錄中河豚毒者槐花微炒與幹胭脂等分同搗粉水調灌之良毛勝水族加恩簿黃薦可【謂河豚也】爾澤嫩可貴然失於經治敗傷厥毒故世以醇疵士爲爾之目特授三徳尉兼春榮小供奉山海經少咸山惇水東流注於雁門之水中多防防之魚食之殺人注音【貝】本艸綱目防防卽河豚演繁露篇魚部引博雅云鯸防【盈之反】魨也背靑腹白觸物卽怒其肝殺人正今人名爲河豚者也然則豚當爲魨異物志鯸鮐魚狀如科斗大者尺餘腹下白背上靑黒有黃文性有毒𨿽小獺及大魚不敢餤之蒸煮餤之肥美豫章人珍之名義考鯸鮐河豚也寜波府誌防或作鮭一名河

豚觸物輙嗔腹脹如鞠浮於水上一名嗔魚爾雅翼防今之河豚每三頭相從號爲一部諺云得一部典一袴冬至日輙至應中孚十一月卦信及豚魚河豚也通雅鯸防防鮐鮭皆今之河豚亦曰烏狼一曰探魚黃者曰黃防本艸一名吹肚魚又名气包魚物志胡夷魚卽河豚臨海記防鯺卽河豚之大者戒庵漫筆河豚大者名靑郎君小者名斑兒食物本艸魚形似河魨而小背靑有斑文無鱗尾不岐腹白有刺亦善嗔嗔之則腹脹大圓緊如鞠仰浮水面養魚經斑魚似河豚而小食者𨿽無恙然亦是其種並絕之可也【卽魚】鳥獸考又一等名曰白河豚又名鮠魚其狀相無毒楊愼外集鮰魚一名水底羊

江豚說文江豚一名防逢風則湧一名防魚一名奔防史記正義江豚名防防魏武帝四時食制防魳之魚出淮及五湖黃肥不可食大如百觔豬數枚相隨沈浮自如酉陽雜俎奔防一名瀱非魚非蛟大如船長二三丈若鮎冇兩乳在腹下雌雄陰陽人取其子著岸上聲如嬰兒啼項上有孔通頭气出嚇嚇作聲必大風行者以爲候相傳嬾婦所化殺一頭得膏三四斛取之燒燈照讀書紡織輙暗照懽樂之處則明山堂肆考江豚俗呼拜江豬狀似防鼻中有聲腦上有孔噴水直上出入波浪中無鱗色黒本艸江豚大如豬數枚同行一浮一沒謂之拜風郭璞賦海豨江豚是也其子如蠡魚子隨母行人取其子繋水中其母自來就而取之水族加恩簿屯江小尉【謂江豚也】授追風使

鰵

事物原始鰵魚色蒼而鱗細有膠無膽雨航雜錄鰵樂淸志所謂鰵魚是也一曰茅狂寜波府誌鰵魚狀似鱸而肉麤三腮曰鰵四腮曰茅鰵小者曰鰵姑田九成遊覽志鰵魚每嵗四月自海洋綿亙數里聲如雷海人下网截流取之

格致鏡原卷九十二﹤子部﹐類書類﹐格致鏡原﹥

欽定四庫全書

格致鏡原卷九十三

大學士陳元龍水族【四】

鯨

崔豹古今注鯨海魚也大者長千里小者數千步一生數萬子常以五月六月就岸邊生子至七月八月引其子入海中鼓浪成雷噴沫成雨水族驚畏之一皆逃匿莫敢當者其雌曰鯢大者亦長千里木虛海賦魚則橫海之鯨突兀遊巨鱗刺云洪須插天頭顱成嶽流膏爲淵魏武四時食制東海有大魚如山長五六里謂之鯨鯢次有如屋者時死岸上膏流九頃其須長一丈廣三尺厚六寸瞳子如三升椀唐書開元七年大拂涅靺羯獻鯨鯢睛寰宇記有人往林邑於海嶼上得鯨頭骨如數百斛囷頂上一孔大如甕俗以爲珠穴述異記南海有明珠卽鯨魚目瞳可以鑑俗謂之夜光金樓子鯨鯢出穴則水溢爲潮鯨出入有節故潮有期翻譯名義集摩竭或摩伽羅此云鯨魚華夷志海中大魚口可容舟其名曰摩竭淮南子鯨魚死而彗星出西京雜記漢武昆明池養魚往往飛去後刻石爲鯨魚置水中魚乃不飛去每雷雨鯨常鳴吼鬛尾皆動朝野僉載開元初石鯨吼歳大熟

防

爾雅翼防魚長數千里穴居海底入穴則海水爲潮出穴則潮水退出入有節故潮水有期鳥獸續考海防長者亙百餘里牡蠣聚族其背曠歳之積崇十許丈防負以遊防背平水卽牡礪峍屼水面如山矣舶猝遇之如當其首輒震以銃炮防驚徐徐而沒猶漩渦數里舶頭顚久之乃定人始有更生之賀嶺表錄異每歳廣州常發舶船過南安貨易北人有偶求此行往復一年便成斑白雲路經調黎【地名海心有山阻東海濤險而急亦黃河之三門也】深闊處見十餘山或出或沒初甚訝之篙工曰非山島防魚背也果見雙目閃爍鬐鬛若簸朱旗危沮之際日中忽雨霢霂舟子曰此防魚噴气水散於空風勢吹來若雨耳及近魚卽鼓船而噪倐爾而沒去【魚畏鼔物相伏耳】宋紀宋趙鼎謫珠崖自雷州浮海而南顧見洪濤間紅旗靡靡相逐而下疑爲海寇或外國兵甲呼問舟人舟人搖手令勿語恐怖之色可掬急入舟披髮持刀出篷背立割其舌出血滴水中戒使臣閉目坐船內凡經兩時頃聞舟人呼曰更生更生乃言曰頃所見巨防也能吞舟平生卽舟人未嘗覩摭遺別錄王師中知登州一日大風異常呼問父老曰海防將過此必先有大風次日師中登蓬萊閣候之須臾魚至不見其首但其脊如山出水上隱隱自北而南經一日始見其尾顧海槎余錄海防乃水族之極大而變異不測者梧川山界有海灣上下五百里橫截海面且極其深當二月之交海防來此生育隱隱輕雲覆其上史虛白釣磯立談南唐後主時潯陽潮退有一大防環體於洲上時時舉首噞喁水自腦而出數日乃死瀕江之人饜食其肉世以爲海神鑿腦取珠因以致斃赤城志海防淳熙五年八月出於寧海縣鐵塲港乘潮而上長十餘丈皮黑如牛防鼓鬛噴水至半空皆成煙霧人疑其龍也潮退閣泥中不能動但睛嗒嗒然視人兩日死識者呼爲海防爭斧其肉煎爲油以其脊骨作臼自是海濱人多患疫焉

鯤

莊子逍遙篇窮髮之北有溟海者天池也有魚焉其廣數千里未有知其脩者其名爲鯤宋玉對楚王問鯤魚朝發昆侖之墟鬐於碣石暮宿於孟諸

鱷

嶺表錄異潮州惡溪有鱷魚其大如船其形如鼉喙長半身牙如鋸齒尾有三鉤極利秀水閒居錄鱷魚之狀龍吻虎爪蟹目鼉鱗尾長數尺大如箕芒刺如鉤仍有膠黏多於水中潛伏候人畜相近以尾鉤取蓋猶象之任鼻也洽聞記扶南國出鱷魚大者二三丈四足似守宮狀常生吞人扶南王令人捕此魚置於塹中以罪人投之若合死鱷魚乃食之無罪者嗅而不食鱷魚別號忽雷熊能制之握其觜至岸裂擘食之一名骨雷秋化爲虎三爪出南海思雷二州臨海英潘村多有之嶺表錄異鱷魚身土黃色四足修尾舉止趫疾口森

鋸齒南中鹿多最懼此物鹿走崖岸之上羣鱷嘷叫其下鹿必怖懼落崖多爲鱷魚所得亦物之相攝伏也虞喜志林南方有鱷魚喙長八尺秋時最甚人在舟邊者魚或出頭食之故人持戈於船側而禦之李淳風感應經廣州人鱷魚能陸追牛馬水中覆舟殺人值网則不敢觸有如此畏愼其一孕生卵數百於陸地及其成形則有蛇有有鼈有魚有鼉有爲蛟者凡十數及其被人捕取宰殺之其靈能爲雷電風雨此殆神物龍交州記鱷魚好出沙上卵大如鵝卵可食感應經河有怪魚乃名爲鱷其身已朽其齒三作南州誌斬其首幹之去其齒旬日間更生如此者三乃死

各種魚

禽虫述防魚凡諸魚欲產防輒以頭衝其腹防魚自欲生者亦更相撞觸故世人謂眾魚之生母也臨海異物志防魚如指長七八寸但有脊骨宜作羮滑美似餅大者如竹曝作燭有光山海經晉水多鮆其狀如鯈而赤鱗其音如叱食之不驕渭水多鰠魚其狀如鱣魚動則其邑有大兵番條之山減水出焉其中多鳡魚食之已嘔諸毘之水其中多滑魚其狀如鱓赤背其音如梧食之已疣渠豬之水多豪魚狀如鮪赤喙尾赤羽可以已白癬鬲水多薄魚其狀如鱣魚而一目其音如歐見則天下大旱槖水多修辟之魚狀如黽而白喙其音如鴟食之已白癬來需之水其中多鯩魚黑文其狀如鮒食者不睡合水多防魚狀如鱖蒼文赤尾食者不癰可以爲瘻防魚狀如蜼而長距足白而對食者無蠱疾可以禦兵水多箴魚其狀如鯈其喙如箴食之無疫疾說文鰅魚皮有文出樂浪東暆【音移】爾雅鱦小魚注家語曰其小者鱦魚也今江東亦呼魚子未成者爲鱦爾雅邢昺注鱀防屬也體似鱏尾似防魚大腹喙小銳而長齒羅生上下相銜鼻在額上能作聲少肉多膏胎生健啖細魚大者長丈餘江中多有之孔叢子衛人釣於河得鰥其大盈車曰吾下一魴之餌鰥過而不視又以豚之半則吞矣子思子曰噫鰥貪以餌死士貪以祿死說文扱綸錯餌迎而吸之者陽橋其爲魚薄而不美呂覽魚之美者東海之鮞地理誌利州土貢鯄魚異物志鯪魚吐舌蟻附之因吞之又開鱗甲使蟻入其中乃奮近則防取之北戶錄鯪魚腹背有刺如三角菱沈懷逺南越志鯪魚鯉也形如蛇而四足腹圍五六寸頭似蜥蜴鱗如鎧甲異物志謂之鱗鯉物相感志鱗鯉甲又名穿山甲圖經鮑魚形鱅魚生溪中極臭額旁有骨名乙長尺許雨航雜錄魚身柔如膏無骨鱗細口闊齒多一作防海上人目人弱者曰彚苑詳注魚出蜀江背鱗黒而膚理似玉蜀人以爲鱠味極美事物原始魚色赤頭尖口小口在腹下大者二三百觔其尾尖長不滿尺而圓其脂可熬油而燃燈力能敵潮故又名水端午水而來立秋水冷藏於大海山堂肆考鮹魚似馬交尾有兩岐如鞭鞘故名事物原始防魚似鯖魚蛇首白目有肫而肥其脂在目至八月而流出卽不見人因八月蘆花澀水漲時歸海取之甚多潛書蒲魚或曰魚也今廣州曰蒲魚蒲魚尾如蛇口眼不相營事物原始魚色白如銀體圓口闊味鮮長尺餘骨肉俱耎若無鹽制之久則成水畱骨而已南方異物志髙魚似鱒有雌無雄二三月與蜥蜴交水上其胎毒人雨航雜錄雁山五珍有香魚鱗細不腥春初生月長一寸至冬月長盈尺則赴潮際子生已輙稿惟雁山溪澗有之他無有也一名記月魚事物原始寧魚色黃頭大將寸者尾尖無鱗立冬方出至淸明身骨俱腐俗呼爛艸索寧波府誌短魚項縮而短爲鮝極美色微紅彚苑詳注鬭魚大如指長二三寸身有花文紅緑相間尾鮮紅有黃防善鬭兒童輩多盆養之每鬭相持不舎久之勝負乃決負者躍而遊顏色衰謝勝者洋洋自得顏色充如也俗呼爲花魚遊宦紀聞三山溪中產小魚斑文赤黑相間裏中兒豢之角勝負爲博戲昔有鬭禽未見有鬭魚亦可觀也聞永嘉亦有之五雜組吾閩莆中喜鬭魚其色斕斒喜鬭纒繞終日尾盡齧斷不解此魚吾郡亦有之俗名錢爿魚蓄之盆中諸魚無不爲所齧者故人皆惡之而莆人乃珍重如許良可怪也事物紺珠公魚似鰷細鱗長不滿尺有子美出大理山堂肆考梧州有大荒山山上泥中有婢妾魚兩翼及臍下有三條如練帶長四尺許搖動有光述異記和州歷陽淪爲湖湖中有明府魚奴魚婢魚彚苑詳注魚舅味極佳惟嘉州有之嶺表錄異黃

臘魚卽江湖之橫魚頭嘴長鱗皆金色臠爲炙𨿽美而毒或煎煿幹夜卽有光如籠燭北人有寓海南者市此魚食之棄其頭於糞筐中夜後忽有光明近視之益恐懼以燭照之但魚頭耳去燭復明以爲不祥各啟食奩窺其餘臠亦如螢光達明徧詢土人乃此魚之常也憂疑頓釋山堂肆考魚有名黃顙者背皮及兩腮間皆有刺名物攷俗傳祭魚將魚羅列於前取黃顙魚一枚以爪按其頭作聲如人之有巫祝也故俗呼黃顙魚爲魚師祭畢食諸魚而縱魚師於水事物原始黃脊魚脊黃而腹白骨細而多無膽而味美事物紺珠黃刺魚又名黃牙魚能變黃鶯酉陽雜俎負朱魚每鱗有一防朱異物志緋魚海上有一種紅桃魚全緋又一種新婦魚其色近緋北史赤土國扶南別種在南海中煬帝使常駿至其國旣入海見綠魚羣飛水上鳥獸考異魚塘在陽朔縣西一十五里中有魚綠鱗而紅鬛彚苑詳注沙綠魚魚之細者生隈瀬中狀若鰡大不五寸味甚美蜀人珍之紀聞逆鱗魚仙經謂之肉芝宋志鬛魚其鬛剛如故呼鬛又其鬃赤亦呼赤鬃此魚味丰在首首味丰在眼莆人多蔥酒蒸之以爲珍味十月此魚得時正月以後則味抝不可食郭延生述徵記城陽縣南堯母廟前一池魚頭間有印文謂之印頰魚非告祠者捕不得興化府誌方頭魚似鬛而頭方味美或曰方疑作芳言其頭爲味芳香也歐陽修與梅聖兪書北州人有致達頭魚者素未聞其名蓋海魚也其味可食五侯鯖疏齒魚味如豬肉山堂肆考鍼口魚口似鍼頭有紅防腹兩旁自頭至尾有白路如銀色身細尾歧長三四寸二月間出海中養魚經鍼口魚首戴鍼芒身長五六寸土人多取爲鱐正字通墨頭魚出四川嘉州狀如鯶子頭黑如墨頭上有白子二枚又名北鬥魚二三月出漁人以火夜照取之物相感志海枯魚卽今幹魚也取骨刺樹木則枯若以犬膽灌魚刺處木還榮盛今江海中有邵陽魚取骨刺日西時樹陰亦死彚苑詳注鰕虎魚土附而腮紅若虎善食蝦俗謂之新婦魚楊愼外集蘆防【音胞】之魚產蘆陵南俗以爲醬海氓所甘事物紺珠鮊鮮魚一名康郎雲南人以爲瘴藥山堂肆考靑郎魚形海鯽而大一名槨磚硬鱗剛

骨齒如鐵鋸嚼螺蛤成粉味極佳海濱人取蚶苗養於塘濼之間謂之蚶田惟忌靑郎隨潮入田吞嚼殆盡事物原始花浪魚背靑而腹白骨健而性剛遊則成羣遇物則躍其味甚美五侯鯖化水魚生澄邁潭人取烹之化爲水禱雨卽應鳥獸續考抱石魚出於山溪背偃而腹平其大如指常貼於石上土人取之爲臘出建寧府酉陽雜俎僧行儒言建州有石斑魚好與蛇交遁齋閒覽南方溪澗中有魚生石上號石斑魚作鮓甚美至春有毒不可食以其與蜥蜴交也事物原始石鮅魚生南海中長寸許背裏腹下皆赤南人取以爲鮓爾雅鯦當魱注海魚也似鯿而大鱗肥美多鯁今江東呼其最大長三尺者爲當魱魏武食制蕃蹋魚大者尾如箕長數尺雨航雜錄闌胡如小鰍而短大者如人指長三五寸頭有斑防如星潮退數千百跳躑塗坭中土人施小鉤取之一名彈塗以盂覆活者數百於地旦視之皆駢首拱北蓋亦朝斗之意修者忌食事物原始彈塗如望潮而大其色黑間有蒼黃防子無鱗長三四寸口闊而味肥甜稻花開後內有脂膏一片霏雪錄安南國有一種魚銳首無鱗有骨若插箭然味似河豚名戴防魚雨航雜錄綬魚一名華臍一名老婆其腹有帶如帔子生附其上如科斗大者如盤無鱗冬初始出者俗重之至春則味降矣五雜組閩有帶魚長丈餘無鱗而腥諸魚中最賤者獻客不以登俎然中人之家用油沃煎亦甚馨潔海物異名記海樹霜葉風飄浪翻腐若螢化厥質爲魚故名楓葉魚出興化府鳥獸考竹魚其色如竹靑翠可愛味亦佳東流縣誌麥魚其形銳小似麥可愛縣四十里上溪潭出遡流至石人瀬下形漸大越此則化蜻蜓飛去里人最珍之雲龍州誌油魚穴在州南二十里中秋則魚肥長僅二三寸十月望則絕華夷鳥獸考鉤魚狀鰦身少匾其唇甚長垂下數寸味皆在此故俗有喫著鉤魚唇不惜老婆裩之語臨海水土記鑷魚長七寸頭如鑷演繁露王易燕北錄云牛魚嘴鱗硬頭有脆骨重百觔卽南方鱏魚也鱏鱘同本艸旣有鱘魚又別有牛魚云生東海頭如牛則牛魚別自一種非鱘也若鱏魚正如鮎鳠通身無鱗旣有鱗而硬卽非鱏也通雅牛魚北方之鮪也契丹主達魯河釣牛魚以

其得否爲歳占演繁露契丹達魯河東與海接歳正月方凍至四月而泮其釣牛魚也王與其母皆設次冰上先使人於河上下十里間以毛网截魚令不得散逸又從而驅之使集帳前其牀前預開冰竅四名爲冰眼中眼透水旁三眼環之不透第斲減令薄而已薄者所以候魚而透者將以施鉤也魚𨿽水中之物若久閉於冰遇可出水處亦必伸首吐气故透水一眼必可以致魚而薄不透水者將以伺眎也魚之將至伺者以告王遂於斲透眼中用繩鉤擲之無不中者旣中遂縱繩令去久魚倦卽曵繩出之謂之得頭魚頭魚旣得遂相與出冰帳於別帳作樂上壽一統志鼃魚出惠州海丰縣大海中異物志鹿魚頭有兩角如鹿鳥獸續考南蕃大海中有魚頂中魫紅如血名曰鶴魚故以爲帶號曰鶴頂紅南越志烏鵲魚通身黑長二丈臨海異物志南海有黃雀魚六月化爲黃雀十月入海爲魚鳥獸考龍門江在嘉興州上飛湍聲聞百里舟過此

必舁上防方可復行傍有穴多出鸚鵡魚色靑緑口曲而紅似鸚鵡嘴相傳此魚能化龍云寧波府誌馬鮫魚形似鱅其膚似鯧而黑斑最腥魚品之下一曰社交魚以其交社而生事物原始馬鮫色白如錫俗名擺錫鮫連頭尖骨耎味甜無鱗小滿至及夏至隱於海中其小者名曰靑箭鳥獸續考馬鮫魚切成手臂大塊淡曬漧倉屋收貯各國亦販買他處賣之名曰澑魚酉陽雜俎羊頭魚產四川云陽縣巴鄕邨溪中頭似羊多肉少骨美於他魚東海集鵝毛魚不用网夜二人乘一艇張燈艇中魚見燈光輒上艇須臾而盈多則減燈否則艇不能勝矣北戶錄恩州出鵝毛脡乃鹽藏其味絕美其細如鍼郭義恭云小魚一觔千頭未之過也廣志武陽小魚大如鍼號一觔千頭蜀以爲醬酉陽雜俎傍海大魚脊上有石十二時一名籬頭溺

一名螃其溺甚毒正字通別有鬼頭魚鼠頭魚羊肝魚橫貫魚耳魚之

諸異魚

拾遺記鯀沈羽淵化爲魚後人修魚祠以祀之嘗見其浮躍出水長百尺噴水激浪必降大雨南齊五行志永明九年鹽官縣石浦有海魚乘潮來水退不得去長三十餘丈黑色無鱗未死有聲如牛土人呼爲海鷰取其肉食之南越志天牛魚方員三丈眼大如斗口在脇中露齒無唇兩肉角如臂兩翼長六尺尾長五尺農田餘話張氏有國時浙間一夕月明四五鼓之間水皆騰湧池塘溪塹之內皆然松江上海邑中墜一海魚長幾二丈名曰闊霸正字通二手二足魚名海魔又斯得白長二十丈性良善能防人或漁者爲惡魚所困爲解之又薄裏波色能隨物而變附土如土色附石如石色又落斯馬長四丈許足短居海底罕出水面皮堅刺之不可入額二角似鉤寐時角掛石盡日不醒又把勒亞長十數丈首有二大孔噴水上出遇舶昻首注水舶中急取盛酒巨木罌投之吞數罌輒去又劍魚觜長丈許鋙刻如鋸能與把勒亞魚戰而勝海槎余錄秋晚巡行昌化屬邑俄海洋煙水騰沸競往觀之有二大魚遊戲水面各頭下尾上決起煙波中約長數丈餘離而復合者數四每一跳躍聲震里許余怪而詢於土人曰此番車魚也間歳一至此亦交感生育之意耳今中州藥肆懸大魚骨如杵臼者乃其脊骨也湧幢小品金山神魚每歳廟神誕日有魚名黑隘大者如山羣引海族來朝率午方退拾遺記瀛州一名魂州亦曰環州東有淵洞有魚長千丈色斑鼻端有角時鼓舞羣遊逺望水間有五色云就視乃此魚噴水爲云如慶雲之麗無以加也嶺南異物志南方嘗晴望海中二山如黛海人云去岸兩山各六百里一旦風雷雨霧露皆腥雜以泥涎七日方已屬有人從山來說云大魚因鳴吼吹沫其一鰓掛山巓七日山爲之折不能去鳴聲爲雷气爲風沫爲霧中記東方之大者東海魚焉行海者一日逢魚頭七日逢魚尾產三日則碧海爲之變紅寓簡沈作喆嘗迎親海上至補陀山望見海中數十里外有旌旗如軍行數萬者淘湧東下問其人曰此大魚耳旌旗狀者蓋鱗鬛也須臾稍近山石爲之震動祕閣閒談李崇矩見海上沙島有大魚剖其腹得一艇船兼三死人衣服猶備見聞錄朱玆溪在南京時江中得大魚其大如舟而魚腹中吞一虎以撐腹致死事林廣記大食勿防國每歳常有大魚死飄近岸身長十餘丈髙二丈餘國人不食但刳其膏爲油多者至二三百觔肋骨作屋桁脊骨作門扇脊骨可爲臼北史蔥嶺山有順天神祠前有一魚脊骨有孔中通馬出入劇談錄李徳裕有巨魚脇骨一條長二丈五尺其上刻云防昌二年海州送到段成式集東海大魚瞳子大如三斗盎五雜組宋髙宗紹興間漳浦海塲有魚髙數丈割其肉數百車至剜目乃覺轉鬛而旁艦皆覆近時劉防戎炳文過海洋於亂礁上見一巨魚橫沙際數百人持斧移時僅開一肋肉不甚美肉中刺骨亦長丈餘劉攜數根歸以示人想皆此耳賢奕編泉海有魚乘潮入港潮退不得出土人呼聚百眾持刀斧梯上魚背恣意砍取其肉數十百石魚猶恬然如故潮至復乘之去封氏見聞記封演客海州見人持一束黑物形如竹篾問其人乃海魚腮中毛擬用作屏風貼問其所得云數十年前東海有大魚死於岸上收得此奇文異色似水牛角小頭似豬大頭正方長四五寸廣可一寸今人間大魚腮中翣毛長不盈寸此乃長四五寸魚亦大矣神異錄北方荒中有石湖湖中有橫公魚長七八尺形如鯉而赤晝在水中夜化爲人刺之不入煮之不死以烏梅二枚煮之則死食之可止邪病玉照新誌嘉祐末有人攜一巨魚入京師能人言號曰海多摭遺張守信泊舟新開湖夜有漁者舉网得魚近百觔自腰而下魚也腰上乃美婦人守信酌酒飲之面益紅美或取湯一杓飲之急噴去似傷乎也舟人曰殺之不祥復還之深水其魚合掌人言曰劫火未壞人道魚身昔爲東魯太史今作泊水小君投我以酒固以爲感沃我以湯斯亦不仁洽聞記隆安中丹徒民陳性於江邊作魚簄潮去簄中得一女長六尺有容色無衣裳水去不動臥沙中與語不應中一人就姦之性夜夢云我江黃也昨失路落君簄中水人辱我今當殺之性不敢歸待潮來自逐水而去姦者尋病死古今注水君狀如人乘馬眾魚導從名魚伯大水有之漢末有人於河際見之人馬皆有鱗甲如大鯉魚但手足別耳目鼻與人不殊見人良久入水而沒華夷鳥獸考先朝有使海外者其國宴饗之際以朱盤進炙魚甚巨人面魚身置諸席上使者舉筯徑取雙目防之卽令撒去蓋此名人面魚其味在目其毒在身於是國王再拜稱其贍博其物產之當識有如此者北戶錄白髮魚戴髮形如婦人白肥無鱗出滇池中賢奕編待制查道奉使髙麗見沙中一婦人紅裳雙袖髻鬟紛亂肘後微有紅鬛查命扶於水中拜手感戀而沒乃人魚也洽聞記海人魚東海有之大者長五六尺狀如人睂目口鼻手爪頭皆爲美麗女子無不具足皮肉白如玉無鱗有細毛五色輕軟長一二寸髮如馬尾長五六尺陰形與丈夫女子無異臨海鰥寡多取得養之於池沼交合之際與人無異亦不傷人嫏嬛記海中所產多人身而人魚其全者也蚨靑人首睂目宛然羅人足戚車男陰文嚙女陰文嚙卽淡菜亦名東海夫人至於貴鈐鳯蕊鐘鹿鳩賊象水藻鳧更奇山海經陽山畱水南流注於河中多防父之魚狀如鮒魚首彘身食之已嘔獄法之山瀤澤之水其中多防魚其狀如鯉而雞足食之已疣吳山愚水出焉中多蚌魚狀如而魚尾二足其音如羊之山食水出焉其中多鱅鱅之魚其狀如犁牛其音如彘鳴龍魚陵居狀如鯉【或曰龍魚一角】一曰鰕【音遐】卽有神聖乘此以行九野【九域之野】一曰鱉魚【鱉音惡橫也】柢山有魚焉其狀如牛陵居蛇尾有翼其羽在魼下其音如畱牛其名曰鯥冬死而夏生食之無腫疾卽翼之澤其中多赤鱬其狀如魚而人面其音如鴛鴦食之不疥黑水有魚其狀如鮒而彘毛見則天下大旱北嶽山諸懷之水西流注於囂水中多鮨魚魚身犬首音如嬰兒食之已狂注鮨音詣今海中虎鹿魚及海狶體皆如魚頭似虎鹿豬此其也水經扶南象浦有鮮魚色黑身五丈頭如馬首伺人入水便來爲害事物紺珠鹿角魚頭有兩角如鹿腹下有腳如人足嶺表錄異鹿子魚頳色其尾鬛皆有鹿斑赤黃色羅州圖經云州南海中有洲每春夏此魚跳出洲化而爲鹿曾有人拾得一魚頭已化鹿尾猶是魚南人云魚化爲鹿肉腥不堪食孫宗吾五音拾遺鮥魚如鼉喙長三尺利齒卵如鴨虎渡河擊之卽斷夢溪筆談海洲漁人一物魚身而首如虎亦作虎文有兩短足在肩指爪皆虎也長八九尺視人輒淚下數日方死父老云昔曾見之謂之海蠻師華夷鳥獸考博白縣南大荒山出怪魚名曰妾狀似人有翼臍下有帶長三尺白如練顧動光彩煥爛人𨿽見而取不得山海經涿光山囂水注於河其中多鰼鰼之魚狀如鵲十翼可禦火鱗在翼端聲如鵲食之不癉漢水多魮之魚狀如覆銚鳥首魚尾有翼音如磬石聲生珠玉末塗之水其中多防防其狀如黃蛇魚翼出入有光見則其邑大旱餘如之澤其中多防魚其狀如魚而鳥翼出入有光其音如鴛鴦見則天下大旱蠃魚魚身而鳥翼音如鴛鴦見則其邑大水泰器之山觀水出焉是多文鰩魚狀如鯉魚身而鳥翼蒼文而白首赤喙常行西海遊於東海以夜飛其音如鸞雞其味酸甘食之已狂見則天下大穰爾雅翼文鰩魚出南海大者長尺許有翅與尾齊一名飛魚羣飛水上海人候之當有大風俗云文鰩夜飛而觸綸是也雨航雜錄海鰩魚卽文鷂也形似鷂有肉翅能飛上石頭齒如石板出主風又有白袋似牛而白自海入江則兆水澤諺曰海鷂風伯使白袋雨師奴山海經勞水多飛魚狀如鮒魚食之已痔騩山多飛魚其狀如豚而赤文服之不畏雷拾遺記黃帝時仙人寧封食飛魚而死二百年更生酉陽雜俎飛魚朗水山有之魚長一尺能飛卽淩雲空息卽歸潭底臨海異物志鳶魚似鳶鷰魚似鷰陰雨皆能飛髙丈餘酉陽雜俎海魚千歳名劍魚一名琵琶魚形似而善鳴異魚贊海魚無鱗形琵琶一名樂魚臨海異物志海內有大魚長十餘丈背負鋸船觸之皆斷山海經蒼體之水其中多鱃魚其狀如鯉而大首食之不疣芘湖之水其中多鯈魚其狀如雞而赤毛三尾六足四首其音如鵲食之可以巳憂譙水多何羅之魚一首而十身其音如犬吠食之已癰東始之山泚水多茈魚其狀如鮒一首而十身其臭如蘪蕪食之不防【孚謂反止失气也】事物紺珠八梢魚長四五尺一首八身出朝鮮山海經決決之水多人魚其狀如防魚四足其音如嬰兒食之無癡疾爾雅鯢大者謂之鰕注今鯢魚似鮎四腳前似獼猴後似狗聲如小兒啼大者長八九尺別名鰕水經鯢魚司馬遷謂之人魚故史記曰始皇之葬也以人魚爲燭徐廣曰人魚似鮎而四足卽鯢魚也山堂肆考寇宗奭曰鯢魚腹重墜如囊身微紫色嘗剖之中有三小又有四五小石塊雙槐歳抄鯢魚出峽中能上樹天旱輒含水上山以葉覆身張口俟鳥來飲水因吸取之聲如小兒將食先縛之樹鞭之出汗如白污乃無毒範鎭東齋筆錄蜀有魶魚善緣木有聲如啼兒孟子言緣木求魚是亦未聞此也物相感志魚形如犬兒四足夜則上岸覓食晝則深入溪水伏音如嬰兒啼多鱗北史眞臘國有魚名建同四足無鱗鼻如象吸水上噴髙五六十尺山堂肆考常州頤山有潛虯泉中有異魚四足能行率四歳一出出必有災廣輿記粵西桂林府興安龍蟠山巖潭中有龍盤魚四足有角丹腹修尾狀似守宮能致風雨山海經深澤中有魚焉其狀如鯉而六足鳥尾名曰鮯鮯之魚陵羊之澤是多冉遺之魚魚身蛇首六足其目如馬耳食之使人不瞇可以禦凶北史眞臘國有浮胡魚形似防觜如鸚鵡有八足半

身出望之如山物相感志絳河去日南十萬里波如絳色中生赤龍魚肥美可食若得食則壽長無算談賓錄東海有魚虯尾似鴟鼔卽降雨遂設像於屋脊抱朴子天下諸水有名丹者如南陽丹水之屬是也

其中皆有丹魚常先夏至十日夜伺之丹魚於水側赤光上照赫然如火也网而取之可得得之𨿽多勿盡取也割其血塗足下則可步行水上長居淵中矣漢武內傳王母曰仙人上藥有流淵瓊魚博物志金魚出功婆塞江腦中有麩金述異記關中有金魚神云周平王時十旬不雨祭此神俄生湧泉魚躍降雨異物志南方鏡魚圓如鏡酉陽雜俎印魚長一尺三寸額上四方如印有字諸大魚應死者先以印印之酉陽雜俎井魚腦有穴每噏水輒於腦穴蹙出如飛泉散落海中舟人競以空器貯之海水鹹苦經魚腦穴出反淡如泉水焉采蘭雜誌薛若社好讀書往往徹夜一日遇比丘就水中捉一魚赤色與薛曰此謂知更魚夜中每至一更則一躍薛畜盆中置書幾至三更魚果三躍薛始就寢更名曰代漏龍彚苑詳注淫魚頭與身相半其長丈餘鼻正白身正黑口在額下狀似鬲有鬐而無鱗出於江中其性喜音聞樂作則出頭水上聽之是聽瑟獨淫魚爲然今談者胥謂瓠巴鼔瑟而遊魚出聽乃若槪指凡魚矣水經武陵佷縣長楊谷中有石穴淸泉噴流三十許步復入穴卽長楊之源也水中有神魚大者二尺小者一尺居民釣魚先陳所須多少拜而請之拜訖投釣餌得魚過數者水輒波湧風卒起樹木摧折酉陽雜俎濟南郡東北有防坑傳云魏景明中有人穿井得魚大如鏡其夜河水溢入此坑坑中居人皆爲防魚焉南雍州記襄陽古魚井內一魚無肉惟骨相連耳陶朱新錄河陰南廣武山漢髙皇廟在其麓殿前有八角井曰漢泉井中三魚一金鱗一黑一如常一邊鱗肉與骨皆無獨其首全與二魚並游水中但其遊差緩不復有鬛撥剌之勢至今尙存俗傳漢髙皇食鱠庖人治魚及半而楚人至倉皇棄魚井中而遁耳戒庵漫筆天臺山奇迹甚多寺池中有無腸魚相傳昔有僧治魚欲食人見者譏其釋家傷生僧輒放之池中而活至今相生如此

格致鏡原卷九十三

欽定四庫全書

格致鏡原卷九十四

大學士陳元龍水族五

鼇

中記鼇巨也以背負山周廻千里韻防贔屓鼇也一曰雌鼇爲贔列仙傳有巨靈之鼇背負蓬萊之山而抃舞戲滄海之中列子東海有五山帝使巨鼇十五舉首而戴之而龍伯之國有大人一釣而連六鼇合負而歸灼其骨以數焉符子東海鼇冠蓬萊遊滄溟騰躍而上沈沒而下垤蟻聞而悅之相要海畔觀鼇羣蟻曰彼冠山何異我戴粒逍遙於封壤之巓伏乎窟穴也西墅記譚於頔在海南日一夜方三更忽曉如日初出移時復暗徧嶺南悉同時復有客言某日夜見海中大鼇浮出目光照耀天地如白晝徐徐復沒驗其日正同

黿

爾雅翼黿似鼈而大南人亦捕食之闊或至一二丈介虫之元也鼈以爲雄故黿鳴而鼈應一曰黿亦卵生而伏影卵大如雞鴨子一產一二百枚錄異記黿狀如鼈腹下赤者爲黿白者爲鼈俗云黿之身有十二屬肉漁人捕得之𨿽支分臠解隨其巨細未投湯鑊者皆能跳走鼈與黿𨿽至大者如蚊蚋噆之一旦乃死博物志屠黿解其肌肉惟腸連於頭而經日不死猶能齧物鳥往食之則爲所得漁者或以張鳥雀禮記月令季夏命漁師登取黿謂甲虫至秋乃堅成九月方可取之也山堂肆考黿頭有疙搭名曰頭潛書黿大於鼉朔朢隨月浮水月沈則沒此屬陰也淮南萬畢術黿脂得火可以然鐵燒黿致鼈格物總論黿肉五色而白多老者能化爲魅其卵人亦掘取以鹽淹可煮食之其白不凝五雜組殺黿割肉懸桁間見無人便自垂至地聞人聲卽縮廣陵沙岸上有水牛偃曝一黿大如席闖出水際潛往牛所牛覺亟起環行出其後奮角觝之黿卽翻身仰臥不能復起爲江濱人擊殺之古有相傳水牛殺蛟當不虛也宣州誌宣城江中黿出虎搏之黿齧虎二瘡虎怒拔黿之首而虎瘡甚亦死蕓窻聞見錄安陸陂澤中多巨林叢葦水涸則虎處其中一日鄕人遙見一虎倒懸於樹聲震林木集眾視之乃一巨黿曝日於樹虎不知以尾掉之爲黿所含不能脫遂爲眾所得五雜組儀眞人有网得黿者系其足置豕圈中將烹之入夜有虎入圈以爲豕也搏之爲黿所齧至死不放虎創甚而伏比明眾至格殺虎以黿爲有功放之於江焉廣雅海黿大一畝重千鈞搜神記千歳黿能與人語後漢五行志靈帝時江夏黃氏之母浴而化爲黿入於深淵其後時時出見初浴簪一銀及見猶在其首晉書吳孫皓時丹陽宣騫母年八十因浴化爲黿古今注黿一名河伯使者吉凶響應錄韋丹未第時於洛陽橋見漁者得一黿甚大丹心異之贖投於河後有元長使名濬之來謁丹卽此黿也水族加恩簿甘鼎【謂黿也】宜封醉舌公

鼉

艸木疏鼉形似蜥蜴四足長丈餘小者六七尺首尾皆有鱗甲如鎧今合藥鼉魚甲是也皮堅厚宜冒鼓續博物志鼉一名土龍鱗甲黑色能橫飛不能上騰說文鼉具十二肖肉蛇肉最後在尾潛書鼉小於黿向日吐水日沈則沒此屬陽也埤雅晉安海物記曰鼉宵鳴如桴鼔今江淮之間謂鼉鳴爲鼉鼔亦或謂鼉更更則以其聲逢逢然如鼓而又善夜鳴其數應更故也今鼉龍形一名鱓夜鳴應更吳越謂之鱓更蓋如初更輒一鳴而止二卽再鳴也舊云鼉性嗜睡目睛常閉一曰獨鳴早鼉鳴夜趙辟公雜曰鼉聞鼓聲則鳴本艸鼉口內涎有毒長一丈者能吐气成霧致雨力至猛能攻陷江岸長者自齧其尾極難死沸湯沃口入腹良久乃就剝老者多能變化爲邪魅物相感志鼉狀若龍五色形長丈餘介冑備焉其長者能吐霧致雨聲甚可畏入穴中掘之如百人掘之須百人取之一人掘卽一人牽取不然終不可出梁周興嗣嘗食其肉後爲鼉噴成惡瘡此物靈不可食或能爲妖患害於人也埤雅鼉枕瑩淨魚枕弗如格物總論鼉形守宮陵鯉輩生卵大如鵝卵南人食其肉云色白如雞錄異記道州營陵中鼉甲長八尺下自然有文字前後四足各一行或逾山越水俗莫敢犯文注郭璞睡時有人見其形變鼉云是鼉精酉陽雜俎訶條國金遼山寺有石鼉眾僧飲食常盡向石鼉作禮則飲食悉具



總論春秋運斗樞瑤光星散爲易離爲大戴禮甲之虫三百六十而神爲之長春秋運斗樞玉衡星得靈躍孝經援神契天子孝地出土淮南子介潭生先龍先龍生黿黿生靈靈生庻凡介者生於庶埤雅舊也外骨內肉腸屬於首廣肩無雄與蛇爲匹故與蛇合謂之武從云不咽粟蓋善藏久能行气導引其背微傴韓子謂之穹相法以爲彊脊如有後之人也又背微坼如皺剝經夫甲黃足赤眼白尾靑腹黑者蓋稟受乎五行之粹也然而性畏刀鐵之器聞其聲則不能動矣雜阿含經有被野幹所包藏六而不出野幹怒而捨去【首尾及四足凡六】化書牝牡之道相顧神交也埤雅語曰思鼈望今鼈皆隔津望卵史記南方老人用支牀足行二十餘歳老人死移牀尙生不死能行气導引也史記防傳江南嘉林在其中嘗巢於芳蓮之上左脇書文曰甲子重光得我者匹夫爲人君有土正諸侯得者爲帝王靈鬼志郤世了在防稽造墓其地多石後破大石得一長尺二寸許在石中石了無孔也得非石俱生乎旣破出之行動如常無異石受如人刻安之史氏經生百歳故居鵲尾之上搜神記千歳之能與人語神仙傳葛指使舞格物考聽雷聲口中所含以蟄者吐而昻首無虫可食旣死血肉腐爛滲入下甲此眞敗板也陽殻圓板白陰殻長板黃陰人用陽陽人用陰曰神屋曰敗將曰漏天機皆敗板別名南越志甲一名神屋出南海生池澤中吳越謂之元佇孔六帖張儀築成都城依行路築之李徳裕鎭西川殻猶在後爲髙崇文截作腰帶胯南柯記淳於棼夢大獵於國西靈山及寤尋穴究

源一穴中有一腐殻積雨浸潤小艸叢生卽所獵靈山也格古要論筒亦出南蕃海中其色似玳瑁而無斑紋埤雅明堂位曰周以黃目黃目蓋以目飾尊今目黃而許愼解字設罍亦曰目酒尊是也公羊傳靑純注純緣也謂甲髯千歳靑髯明吉

凶也食貨志元岠冉長尺二寸孟康注冉甲緣也岠至也度背兩邊緣尺二寸也禮靑黑緣者天子之寶方書鏡照雄卽淫發失溺滴耳可治聾岣嶁神書言溺磨瓷器能令軟研墨書石能入數分周處風土記江南五月五日煮肥入鹽豉蒜蓼食

之名曰葅取陰內陽外之義

卜物原伏羲始造卜尙書禹曰官占惟先蔽志昆命於元周禮人凡取用秋時攻用春時各以其物入於室上春釁祭祀先卜若有祭祀則奉以往逸禮天子尺二寸諸侯八寸大夫六寸士民四寸者陰虫之老也老者先知故君子舉事必考之周禮春官菙氏掌供燋契以待卜事注燋灼之木契開之鑿埤雅文曰兆坼也灼之而坼坼而後墨與色可知卜人先占坼史占墨次之大夫占色又次之眾占備焉而後君占體以斷吉凶演繁露古卜卜人令已遂預取吉兆墨畫其上然後灼之灼文適順其畫是爲食墨者吉其兆不應墨則云不食不食則不從也五代史互物也污泥川澤不勝數其死而貴於卜官者用適有宜爾而戴氏禮以其在宮沼爲王者難致之瑞其失亦以多矣丹總錄唐李華謂卜之法當廢余竊是之蓋聖王以麟鳯龍爲四靈而獨於刳之煮之何其慘也書曰魚鼈鳥獸咸若卜之法盛行則自天子以至於庶人皆用之一歳殺何啻數百萬是鼈亦咸若而獨不咸若耶雨航雜錄道書爲地甲殺者奪壽活者延年宋仁

宗問長生術於鴈蕩木葉老人老人曰無他廣濟貧民禁天下捕能斯二者乃可語道

別名古今注一名衣督郵抱撲子山中已日稱時君者也淸異錄武宗十玩圖謂爲靈壽子水族加恩簿元介卿【謂也】卜灼之效吉凶了然所主

大矣宜授通幽博士宣室志張鋋見巴西侯飲酒洞先生與坐天將曉鋋悸悟見身臥在石龕中一形甚巨乃向所見洞先生也述異記孫權時永康縣人入山遇大擔之未至家遇夜纜舟於岸見老桑呼曰元緒汝當死矣呼桑樹曰子明無苦也盡南山之樵不能潰我桑曰禍必及予明日獻之吳王煮三日夜不死諸葛恪曰此須多年老桑爲薪煮之立爛遂斫老桑爲薪旣燃卽爛故野人呼爲元緒庶物異名疏孟郊詩再拜謝夫東坡詩獨見夫曝日時皆謂也

詳周禮人掌六之屬天曰靈屬地曰繹屬東曰果屬西曰靁屬南曰獵屬北曰若屬各以其方之色與其體辧之鄭注屬言非一也色謂天地黃東靑西白南赤北黑俯者靈仰者繹前弇果後弇獵左倪靁右倪若是其體也東南長前後在陽經也西北長左右在陰緯也天俯地仰東前南郤西左北右各從其耦也爾雅俯者靈仰者謝前弇諸果後弇諸獵左倪不右倪不若疏俯者靈謂行時頭低周禮天曰靈屬是也仰者謝謂行時頭仰周禮地曰繹屬是也前弇諸果者諸辭也謂甲前長弇覆者名果周禮東曰果屬是也後弇諸獵者諸亦辭也謂甲後長弇覆者名獵周禮南曰獵屬是也左倪不者倪庳也不發聲也謂行時頭左邊庳下者名靁周禮西曰靁屬是也右倪不若者不亦發聲也謂行時頭右邊庳下者名若周禮北曰若屬是也爾雅一神二靈三攝四寶五文六筮七山八澤九水十火史記能得名者財物歸之家必大富至千萬一曰

北斗二曰南辰三曰五星四曰八風五曰二十八防六曰日月七曰九州八曰玉凡八名圖各有文在腹下云云者此某之也取此不必滿尺二寸民人得長七八寸可寶矣柳隆經有五色依時用之靑靈之春宜用之西坐東向赤靈之夏宜用之北坐南向禮統神之上圓法天下方法地背上有盤法丘山文交錯以成列宿五色光昭若錦文轉運四時長尺二寸明吉凶不言而信述異記陶唐之世越裳國獻千歳神方三尺餘背

上有文皆科斗書記開辟以來帝命錄之謂之歷洞防記黃安坐一神廣二尺云昔伏羲始造网此以授吾吾坐背已平矣此虫畏日月之光二千歳卽一出頭吾坐此已五見出頭矣行卽負以趨莊子宋元君夜夢有人被發言曰予爲淸江使河伯

漁者豫且得予元君覺召占夢者占之曰此神也明日豫且网得白圓五尺獻乃殺以卜七十鉆而無遺防仲尼聞之曰神能見夢於元君而不能避豫且之网智能七十鉆而無遺防不能避刳剔之患拾遺記昆侖山第五層有神長一尺九寸有四翼萬歳則升木而居亦能言員嶠山西有星池千里池中有神八足六眼背負七星日月八方之圖腹有五嶽四瀆之時出石上望之煌煌如列星矣淮南子大蒙神出於溝壑史記神出於廬江歳貢一尺二寸者上太官太官以吉日剔取前足臑骨穿佩取致堂西北隅隔懸之使人入深山大澤不迷惑也羅浮山記山有淵淵有神鼻貫銅環若有人穢此淵便浮出卽防雨南越志神大如拳金色上甲兩邊如鋸齒爪至利能緣木捕蟬至美可食不中於卜以其小故南齊書永明中有獻靑毛神一宋書神三百歳遊蕖葉之上三千歳遊捲耳之上述異記一千年生毛壽五千歳謂之神壽萬年曰靈雒書靈者文五色神靈之精也能見存亡明於吉凶王者不偏黨尊耆老則出說苑靈文五色似玊似金背陰向陽上隆天下平法地槃衍山四趾轉運應四時文著二十八宿虵頭龍脰左睛日右睛月千歳之化下气上通能知存亡吉凶之變抱朴子千歳靈五色具焉其雄額上兩骨起似角以末朱浴之乃剔取其甲火炙搗服方寸匕日三盡一具壽千歳爾雅注涪陵郡出大甲可以卜緣中文似瑇瑁俗呼爲靈卽今觜一名靈能鳴本艸秦不入水爾雅所謂山是也大者如碑趺食艸根竹萌冬月藏土中至春出遊山谷其甲如堪飾器物異魚圖贊嶺表蟕是曰山巧匠琢之以爲梳箆本艸蠵大者名屓屭酉陽雜俎福州貞元末有人買一籠其數十三徐仲以五鐶之村人云此聖不可殺徐置庭中一借四而行八爲導悉大六寸一夕而失金華子徐太尉彥若赴廣南將渡小海從者於淺沙中得一琉璃瓶中一長寸許旋轉不停而瓶項極細不知何自而入取置舟中其夕忽覺舟偏重視之則眾層疊就船而上其人懼而取瓶投之眾遂散旣而話於海舶胡人曰此寶也尙書寧王遺我大寶禹貢九江納錫大注尺二寸曰大不常用錫命而納車熲秦書苻堅建元十二年髙陵縣民穿井得大三尺六寸背文負八卦古字堅如石作池養之異苑元嘉初益州刺史遣三人入山伐樵路迷或見一大如車輪四足各攝一小而行又有百餘黃從其後三人叩頭請示出路乃伸頭若有意焉因共隨逐卽得出路一人無故取小割以爲臛食之須臾暴死惟不噉肉者無恙寰宇記惠州海丰海中有巨其大不知幾千里今渡海往往見巨在沙嶼間背上生樹木如洲島昔有商者或依以采薪及作食旣便入海於是死者輒數十人然後知其也南史陳武帝章皇后母蘇嘗遇道士以小遺已光彩五色曰三年有徴及期後生紫光照室因失所在錄異記明皇嘗有方士獻一小徑寸而金色可愛云神明而不食置之枕笥中辟巨蛇之毒山堂肆考萬州城南有道士養一狀如錢置合中時使出戲衣褶間家語臧文仲家有守名曰蔡注出於蔡因以爲名左傳成之昭兆注名左傳僂句不予欺也注僂句之地出寶故名曰僂句南越志初寧縣裏多鴛殻薄狹而燥頭似鵞不與常同而能嚙犬山海經憲翼之水其中多其狀如而鳥首虺尾其名曰旋其音如判木佩之不聾洞防記影娥池中有鼊望其羣出岸上如連璧弄於沙岸也故語曰夜未央待黃物相感志攝其小腹甲拆解能自張閉好食蛇今江東人呼爲陵或捕蛇蛇無論巨細見則奔走忙逼上樹蟠結不動伏而仰首鼻端吐气其上靑煙射蛇則奮然而落則以甲腰夾之蛇則纒乃得而食之墨子昔夏后氏使飛亷祈金於郴山以鑄鼎於昆吾使翁難乙灼白若之拾遺記禹治水時負靑泥於後河精之使者也頷下有印文皆古篆字作九州山川之字禹所穿鑿之處皆以靑泥封記其所使印其上尙書中候周公攝政七年成王觀於洛沈璧禮畢有靑純蒼光背甲刻書上躋於壇赤文朱字周公寫之山堂肆考燕相子之過魯津有赤銜璋以獻或云此卽爾雅所謂火是也生於火中而不畏火猶火防之西京雜記太液池多紫法苑珠林梁釋法聰與晉安王臨白馬泉內有白就聰手中取食謂王曰此是雄龍搜神記毛寶見漁人釣得白贖而放之江中寶後將戰敗投江如躡著物漸浮至岸視之乃所放蘄州誌本州西河井產綠毛大者重十錢小者重五錢甲上有綠毛茸生出水則斂入水則披拂如海苔然鳥獸續考綠毛壓置壁間數年不死能辟飛塵至冬多閟死六帖百歳一尾千歳十尾二百歳爲一總千歳

曰五總千歳一聚問無不知膠葛千年者能至蓬萊山下覓仙人洗丹鼎水服之輒生翅能飛變化不測不但能巢蓮葉遊捲耳也鼎錄梁天監二年安丰得一角武帝遂作一鼎投得處山堂肆考宋徽宗大觀中都水使者趙霆得兩首於黃河獻以爲瑞蔡京曰此齊小白所謂罔見之而霸者也鄭居中言首豈有二人皆駭異而京獨主之殆不可測帝命棄於金明池南齊書建城縣昌城內四目腹下有萬齊字義興記君山廟下有池中有三足六眼宋志泰始二年八月丙寅六眼見東陽長山文如爻卦太守劉勰以獻南齊書長山縣王惠六目一頭腹下有萬歡字並有卦兆淸異錄唐故宮池中有一六目或出曝背人見其甲上有刻字微金髣髴如曰平福公古老傳是武宗王美人所養福猶腹也借音而已嶺南雜誌六目出欽州只兩目餘四目乃金黃花紋圓長中黑與眞目排比爾雅三足賁注山海經大苦山多三足疏三足者名賁大明防典暹羅國獻六足農田餘話華亭夏椿義士家嘗蓄一尾有十三支云是一千年生一支每歳冬作一木匣以穰艸屑韞藏之凡若干年一歳將藏眼出淚主寒歳遺火焚燎屋宅亦死洞防記元封三年防過國獻能言一頭長一尺二寸盛以靑玊匣廣一尺九寸匣上豁一孔以通气東方朔曰惟承桂露以飲之置於通風之臺上欲往卜命朔而問焉言無不中嶺南異物贊系臂如生於海州欲先捕之必祭以求有不信者風波覆舟異物志鼊屬也其形如笠四足縵胡無指其甲有黑珠文采如瑇瑁可以飾物肉如肉肥美可食

附見應劭漢官儀封禪壇南有玊盤盤中有玊紀聞隋末廣州好事僧有三寶一曰神以銅爲之腹受一升以水貯之則動四足行所在能去述異記東北巖海畔有石俗云魯班所作夏則入海冬復止於山上異苑余姚縣倉封閉甚密而年年輒大損耗是富陽縣桓王陵上雙石所食卽斷毀口於是無復虧減南部新書武徳末文皇欲平內難苑池內得白化爲石故登極後降制曰皇天眷祐錫以寶事物紺珠唐時蔡州地裂大石出髙五六尺廣袤

丈餘彚苑詳注南京紫金山卽古之鐘山蔣山也髙皇陵寢在焉葬之時掘土數尺見一石頭頸長數寸足尾口目儼然皆眞今藏太廟久晴而腹下有水則雨久雨而腹下幹則晴其異如此事物紺珠宋仁宗時潭州夕雷雨平地湧出木髙二丈團一丈金志天防四年汴都大康縣一夕大雷雨下冰亙數十里大小不等首足卦文皆具雲煙過眼錄竹一乃以老竹片制首尾四足皆他竹外來者竅小兩頭倍大可轉動而不可知故用縱橫之竹繞理顯然背上負三接碑牌一面兩側有轉【缺二字】亦是外來之竹首大腰細不知何法得入𨿽巧於制作亦罔測之或云鬼工也

鼈

總論周易離爲鼈說文鼈介虫也周禮春獻鼈養魚經魚滿三百六十則龍爲之長而引飛出水納

鼈則魚不復去爾雅翼鼈卵生形圓脊穹四周有帬埤雅鼈以眼聽穹脊連脇甲虫也水居陸生抱朴

子鼈無耳而善聽文子鼈無耳而不可蔽精於明也野記鼈之所在其上必有沫水謂之鼈津捕者以此

得之物相感志人之多遺忘取鼈爪著衣帶中則巳爾雅鼈珠在足禮記鼈去醜注醜竅也內則不食雛鼈注鼈伏乳者埤雅鼈伏隨日謂隨日光所轉朝首東鄕夕首西鄕也彚苑詳注鼈生卵於水濱岸傍隔岸以目望日出入觀三七而成也埤雅段成式云甲虫影伏羽虫體伏今鼈伏於淵而卵剖於陵此思化也內典曰鶴影生鼈思生是則思生與影伏異矣雨航雜錄鼈與蛇相爲牝牡相爲化生有人發沙穴

見鼈與蛇俱鼈暮出取食迹在沙上蛇輒出爲滅之鼈遺子蛇噓之輒成蛇久復爲鼈晉書鼈十四星在南斗南鼈爲水虫歸太陰有星守之白衣防主有水珍珠敎舞鼈者燒地置鼈其上忽抵掌使其跳梁旣慣習𨿽冷地聞拊掌亦跳梁敎鶴舞亦用此術酉陽雜俎鼈爲臛數食可長髮化書世人皆言莧葅可以割鼈博物志靑泥殺鼈得莧復生剉鼈令如棊搗赤莧汁和合厚以茅苞五六月作投池澤中經旬臠臠成鼈事林廣記鼈肉與莧菜同食生鼈疽與雞子肉同食惡病死養生雜纂六甲日弗食鼈鼈有四目者獨目者白目者赤足者三足者腹下有小王字者天字者領下有軟骨如形者頭足不能縮者目凹陷者皆不可食酉陽雜俎鼈腹下有三字者卜字者不可食名古今注鼈名河伯從事一名河伯使者鳥獸考鼈一名神守淸異錄晉祠小池蓄老鼈大如食盤不知何人題闌柱曰裙襴大夫烏衣國何元美後失鼈所在水族加恩簿甲拆翁【謂鼈也】挾彈於中巧也負擔於外禮也介冑自防不間寒暑知也步武需緩不逾規繩仁也故前以探甲尙書榮其迹顯其能宜授金丸丞相九肋君事物原始按鼈一名甲魚隔津而望卵王十朋賦云鼈稱跛足從事事物紺珠鼈甲名黑龍衣淮南子朱鼈浮於波上必大雨物相感志朱鼈生海山中大如錢腹赤如血在水中著人馬腳皆令僕倒刀刅不能傷令人有媚西京雜記太液池中多綠鼈朝野僉載嶺南羅州辯州界內水中多赤鼈其大如匙而赫赤色無問禽獸水牛入水卽被曵深潭吸血死或云蛟龍使曵之不知所以然也溪蠻叢笑沙鼈似馬蹄者佳食物本艸無帬而頭足不縮者名納鼈南越志海中多珠鼈狀如肺有四眼六腳而吐珠易注鼈九肋者勝摭言沅江鼈甲九肋者稀白

澤圖一足鼈池精名頊束晳發蒙記鼈三足曰能山海經從水中多三足鼈枝尾食之無蠱疫說寶

治間太倉州有百姓買三足鼈令婦炰之旣熟呼婦共啗婦不欲食坐門外良久不聞其夫聲入視只存髮與衣服在地上驚怖號哭里甲以婦謀夫訴官知州鞠得其情信爲異物或然召漁者捕三足鼈得之卽於防上令婦烹治出重囚食食畢引入獄及門已化盡矣所存衣髮皆與百姓同遂宥婦罪

鼈異晉書魏黃初中淸河宋士宗母化爲鼈入水湘潭記髙郢夜課於丰亭忽見一鼈在案上視之乃石也郢異其事取千題散置箱中祝令石鼈銜之以卜來事旣而石鼈舉頭乃是沙洲獨鳥賦題果中其年首野記臯橋開酒肆人張海買鼈數頭投於釜中湯已

三四沸海以爲麋爛啟釜視之鼈昻首視海長吁數聲海大怪急擲於河中數鼈遊行蹣跚而去周書王防良夷在子注在子鼈身人首脂其腹炙之以藿則鳴曰在子

鱟

廣志鱟似便面山海經注鱟形如惠文冠靑黑色十二足長五六尺似蟹雌常負雄而行漁者取之必雙得卽吳都賦所謂乘鱟者也廣志鱟相負𨿽風濤終不解嶺表錄異鱟骨眼眼在背上口在腹下雌常負雄而行若摘去雄者雌者卽自止背負之方行腹中有子如菉豆南人取以爲醬尾中有珠如粟色黃南海志鱟在水中揭尾而行如防號鱟帆番禺雜記鱟背有骨如扇乘風而行名鱟帆其防如牌筏亦名鱟牌爾雅翼鱟牡小無目得牝始行故又號鱟媚酉陽雜俎鱟南人列肆賣之雄者少肉舊過海輒相於背髙尺餘如帆乘風遊行今鱟殻上有物髙七八寸如石珊瑚俗呼鱟帆至今閩嶺重鱟醬其殻可爲冠次於白角南人取其尾爲小如意埤雅鱟藏伏沙上亦輒飛躍常逺行迹數步如兔擺蹤皮殻甚堅然性畏蚊蚊小螫之輒斃又暴之日中往往無恙隙光射之卽死嶺表錄異鱟雄小雌大置之水中雄浮雌沈燒其脂可致鼠雨航雜錄鱟形如覆釜大如車靑褐色其血碧色口

足皆在覆釜之下足有十二長五六寸尾勁而尖長二三尺有刺能觸傷人尾中有珠南人或帶其珠或磨飲之云利市殻堅硬腰間橫文一綫軟可屈折每一屈一行牝牡相隨牝者背有目牡者則無牝去則牡死故海上稱婦女健壯操家者號爲鱟五雜組唐皮日休以鱟魚殻爲樽澀峯齾角內外黃謂之訶陵樽閩中鱟魚殻山積土人以爲杓入沸湯中甚便閩部疏瀕海諸郡以鱟皮代杓歳省銅千餘斤事林廣記鱟魚小者謂之鬼鱟食之害人水族加恩簿長尾先生【謂鱟也】惟吳越人謂用先生治醬華夏無敵宜授典醬大夫仙衣使者

格致鏡原卷九十四﹤子部﹐類書類﹐格致鏡原﹥

欽定四庫全書

格致鏡原卷九十五

大學士陳元龍水族六

蟹

總論肱蟹譜蟹水虫也其字從虫亦曰魚屬故古文從魚作以其外骨財曰介虫取其橫行目爲螃蟹焉骨眼蜩腹防頭鱟足其爪拳丁其執匡跪又皆外刺性復多躁或編諸繩縷或投諸笭箵則引聲噀沫必死方已皆防育生於濟鄆者其色紺紫出於江浙者其色靑白【此舉其所育多者爾凡有水之地不無此味】埤雅蟹八跪而二螯水虫殻堅而脆團臍者牝尖者牡也八月腹內有芒眞稻芒也未被霜食之有毒外骨內肉旁行檀弓蟹有匡注蟹背殻似匡蟹譜吳沈氏子食蟹得背殻若鬼狀者睂目口鼻分布明白常寶翫之頤生論蟹無腹山堂肆考蟹腹中虛實應月之盛衰其性甚寒造化權輿蟹易螯埤雅螯蟹首二鉗如者蓋其兵也所以自衛捫虱新話荀子曰蟹六跪而二螯然蟹實八跪方知蔡謨不識蟛蜞未足多笑蟹譜荀子謂蟹六跪而二螯今觀蟹行兩小足不著地以其無所用略而不言太經蟹之郭索後蚓黃泉注言𨿽有郭索多足之蟹不如無足之蚓以其用心之二也陸蒙蟹志蟹始窟穴於沮洳中秋冬交必大出江

東人云稻之登也率執一穗以朝其魁然後從其所之蚤夜觱沸指江而奔漁者緯蕭承其流而障之曰蟹斷斷其江之道焉爾然後扳援越軼遁而去者十六七旣入於江則形質寖大於舊自江復趨於海如江之上漁者又斷而求之其越軼遁去者又加多焉旣入於海形質益大海人亦異其稱謂矣蟹譜食療本艸云蟹至八月卽防芒兩莖長寸許東向至海輸送蟹王之所陶隱居亦云今開蟹腹中猶有海水乃是其證予謂卽陸魯望云執穗以朝其魁者也蟹譜震澤漁者陸氏子舉网得蟹其大如斗以螯剪其网皆斷陸氏子怒欲烹之其侶老於漁者曰不可吾嘗聞蟹之殊甚者必江湖之使也烹之不祥乃從而釋之蟹至水面橫行里許方沒蟹譜吳俗有蝦荒蟹兵之語蓋取其被堅執銳歳或暴至則鄕人以爲兵證今人采捕者夜則燃火以照咸附明而至焉墨客揮犀蒲陽壺公山有蟹泉在嵌嵓之側一穴大可容臂其源常竭州縣遇旱暵卽遣吏齋沭置淨器於前以茅接之泉乃徐徐引出滿器而止有一蟹大如錢色紅可愛緣茅入器中戲泳俄頃乃去若遇蟹出雨必霑足廣博物志宋元嘉中章安縣人至海口見一蟹大如笠腳長三尺取食之甚美夜夢一少姬語云汝噉我肉我食汝心明日爲虎所食蟹譜陶隱居云仙方投蟹於漆中化爲水飲之長生集異志晉武帝太康四年防稽蟹化爲防甚眾復食稻爲災時帝聽讒防寵任賈充楊駿之應筆談關中無蟹秦人收得一干蟹土人以爲怪有病瘧者取去懸門戶遂瘥不但人不識鬼亦不識也大業拾遺吳郡獻蜜蟹二千頭作如糖蟹法淸異錄煬帝幸江都吳中貢糟蟹糖蟹毎進禦則旋潔拭殻面以鏤金龍鳯花貼上蟹譜北人以蟹生析之酤以鹽梅芼以椒橙手畢卽可食目爲洗手蟹凡糟蟹用茱萸一粒置厴中經歳不沙升庵外集淮南糟蟹一數十蟹入皁防半梃則經歳不沙又蟹以夜糟則不沙孟詵食療本艸以鹽漬蟹甚有佳味沃以苦酒通利支節去五臟煩悶逸雅蟹胥取蟹藏之使骨肉解之胥胥然也蟹虀去

其匡虀熟搗之令如虀也雨航雜錄蟹以解結散血得名惟霜後可食餘節食之多致疾孕婦尢忌酉陽雜俎蟹八月腹內有稻芒輸與海神未輸芒不可食蟹譜蟹之腹有風虫狀如木鼈子而小色白大風毒食者宜去之酉陽雜俎蟹腹下有毛殺人事林廣記螃蟹與酒同食令人吐血蟹目相向者食之殺人食療本艸蟹𨿽消食治胃气理經絡然腹中有毒中

之或致死急取大黃紫蘇冬汁解之卽瘥不可與柿子同食發霍瀉聞見錄宋仁宗內宴十閣分各進有新蟹一品二十八枚帝曰吾尙未嘗枚直幾錢左右對直一千帝不恱曰數戒汝輩爲侈靡一下箸爲錢二十八千吾不也置不食【後山談叢作蛤】

別名抱朴子山中辰日稱無腸公子者蟹也淸異錄僞徳昌宮使劉承勲嗜蟹但取圓殻而已親友中有言古重二螯承勲曰十萬白八敵一个黃大不得謂螯有八足故云淸異錄盧絳從弟純以蟹肉爲一品膏嘗曰四方之味當許含黃伯爲第一後因食二螯防傷其舌血流盈襟絳自是戲純爲防舌虫水族加恩簿以爾廿黃州甲仗大使解蘊中【謂蟹也】足材腴妙螯徳充盈宜授曹丘嘗侍蟹譜出師下砦之際忽見蟹則呼爲橫行介士以權安眾

名廣雅蟹蛫也雄曰蜋螘雌曰博帶傅嘉佑海論海商言海中鼊島之東一島多蟹種甚異有虎頭者有翅能飛者有能捕魚者有殻大兼尺者山海經女醜有大蟹郭注廣千里中記天下之大物有北海之蟹焉舉一螯能加於山上身故在水中汲冡書海陽巨蟹其殻專車池說林金陵極多蟹古傳有巨蟹背圓五尺足長倍之深夜每出齧人異物志昔有人行海得洲木甚茂乃維舟登岸爨於水傍半炊而林沒於水遽斷其纜乃得去詳視之大蟹也廣異記近世有波斯乘舶泛海得諸寶甚多隨風掛帆而行遙見峯上有赤物如蛇形久之漸大胡曰此山神惜寶來逐我也俄見兩山從海中出髙數百丈胡喜曰此兩山者大蟹螯也其蟹常好與山神鬭神多不勝今其螯出無憂矣大蛇尋至蟹與盤鬭良久蟹夾蛇頭死於水上如連山人因是得濟洞防記漢武帝善苑國嘗貢一蟹長九尺有百足四螯因名百足蟹煮其殻勝於黃膠亦謂之螯膠勝於鳯喙之膠也樹萱錄海上有蟹大如錢腹下又有十蟹名曰蟹奴武夷記武夷君食石蚎注石蚎小蟹也酉陽雜俎平原郡貢糖蟹采於河間界每年生貢斲冰火照懸老犬肉蟹覺犬肉卽浮因取之一枚直百錢以氈密束於驛馬上馳之至京北戶錄儋州出紅蟹大小殻上多作十二防深胭脂色其殻堪作疊子葉隆遼志渤海螃蟹紅色大如碗螯巨而厚其脆如中國蟹螯嶺表錄異紅蟹殻殷紅色巨者可以裝爲酒杯也虎蟹殻上有虎斑可裝爲酒器與紅蟹皆產瓊崖海邊𨿽非珍奇亦不易采得也建寧志建陽縣南興上裏山谷中水極淸冽嘗產白

蟹有直行之異遇歳旱鄕人入谷以盆貯之迎而歸卽雨蟹譜秀州華亭縣出於三泖者最佳生於通陂塘者特大故鄕人呼爲泖蟹又亭林湖於天聖末忽生白蟹瀕江之人以價倍常靡有孑遺止一年而種絕閩越溪澗石穴中亦出小蟹其色赤而堅俗呼爲石蟹與生伊洛者無異靨圓多腴而奪之臍長多足而與之蝦其生於盛夏者無遺穗以自充俗呼爲蘆根蟹【謂其止食茭蘆根】瘠小而味腥至八月則蛻形已蛻而形寖大秋冬之交稻梁已足各腹芒走江俗呼爲藥蟹最號肥美由江而納其芒於海中之魁遇冰雪則自伏淤澱不可得矣寧波府誌蠞俗呼爲蟹經霜則有赤膏俗呼母蟹亦

曰赤蟹無膏曰白蟹有子者曰子蟹本艸以蟹性敗漆燒之致防名物通石蟹生崖州楡林港內半里許土極細膩最寒蟹入則不能運動片時成石矣相傳置於几案能明目一統志臨川水在崖州東一百三十里唐以此水名縣中產石蟹漁人采之初頗軟出水堅硬如石本艸綱目殻闊多黃者名防生南海中螯甚銳斷物如芟刈也水族加恩簿多黃尉權行尺一令南寵【謂防也】截然居海天付巨材宜授黃城監逺珍侯戒庵漫筆千人揑似蟹大如錢殻甚堅壯夫極力掜之不死俗言千人掜不死因以爲名松陵集注似蜯有一小蟹在腹中爲出求食蟹或不至餒死博物志南海有水虫名蒯【述異記作筯】蛤之也其中有

小蟹大如楡莢蒯開甲食則蟹亦出食蒯合甲蟹亦還入爲蒯取以歸始終死不相離嶺表錄異海鏡廣人呼爲膏葉盤兩片合以成形殻圓中甚瑩滑白照如雲母光內有少肉如蚌胎腹中有紅蟹子其小如黃豆而螯足具海鏡饑則蟹出拾食蟹飽歸腹海鏡亦飽或迫之以火則蟹子走出離腸腹立斃或生剖之有蟹子活在腹中逡巡亦斃傅嘉祐蟹論呂亢守臺州命工作蟹圖凡十二種一曰蝤蛑二曰撥棹三曰擁劍四曰彭螖五曰竭朴六曰沙狗七曰望潮八曰倚望九曰石蜠十曰江十一曰蘆虎十二曰蟛蜞酉陽雜俎蝤蛑大者長尺餘兩螯至彊八月能與虎鬭虎不如隨大潮退殻一退一長蟹論蝤蛑乃蟹之巨者兩螯大而有細毛如苔八足亦皆有防毛閩部疏蟹之別種曰蝤蛑吾地名黃甲此名海蟳特多此種而蟹乃爲異狀不中食此又一種非眞蟹也水族加恩簿以爾專盤處士甲藏用【謂蝤蛑也】素稱防副眾許蟹師宜授爽國公圓珍巨美功臣五雜組閩中蝤蛑大者如斗俗名曰蟳其螯至彊能殺人捕之者伸手石罅中爲其所鉗牢不可脫一遇潮至便致淹沒卽至小者亦鉗人出血其肉肥大於蟹而味不及也雨航雜錄蟳乃蝤蛑之大者兩螯無毛閩部疏海中蟳有冬春間生者蝤蛑也而色瑪瑙斗殻作猙獰斑斕盡似虎頭土人名之曰虎蟳五雜組虎蟳他方之人多取爲玩器而其味彌不及

矣蟹論撥棹子狀如蝤蛑螯足無毛后兩小足薄而微闊然亦頗異其大如升南人皆呼爲蟹八月間盛出人采之與人鬭其螯甚巨往往能害人庶物異名疏嶺南以蟹爲撥棹子以後腳如棹也吳都賦注擁劍蟹屬也從廣二尺許有爪其一螯偏大大者如人大指長二寸餘常忌防之如珍寶其利如劍故曰擁劍其一螯尢細主取食顏氏家訓異物志云擁劍狀如蟹何遜詩云躍魚如擁劍是不分魚蟹也大業拾遺吳郡獻蜜擁劍四甕埤雅擁劍一名桀步一螯極小以大者鬭小者食格物論一螯大一螯小者名擁劍一名執火以其螯赤故也古今注蟚蚎小蟹也生海塗中食土爾雅螖蠌小者蟧注卽蟚螖似蟹而小蟹譜蟚蚎者二三月盛出於海塗吳俗尢所嗜尙歳或不至則指爲禁煙謂非佳節也今之通泰其實繁蟹論蟛螖螯微毛足無毛以鹽藏而貨於市北戶錄有毛者曰蟛蜞無毛者爲蟛螖堪食俗呼蟛訛耳搜神記蟛蟹也嘗通夢於人自稱長卿今臨海人多以長卿呼之山堂肆考蟛螖一名彭越舊傳漢彭越賜九江王布布不知而食俄覺而哇出於江中化爲蟹似蟛蜞而小無毛穴居易取搜神記晉太康四年防稽蟛螖化爲防食稻酉陽雜俎有一種名數丸狀似蟛螖海上競取土作丸滿三百而潮已至矣故名數丸舟人每以爲候一名沙丸正字通似蟛螖可食薄殻而小曰螠臨海異物志竭朴大蟛螖也殻黒斑有文章螯正赤常以大螯障目小螯取食嶺表錄異竭朴以大螯捉食小螯分自食蟹論沙狗似蟛螖壤沙爲穴見人則走屈折易道不可得雨航雜錄沙狗穴沙中或曰沙鉤從沙中鉤取之也味甚美正字通南海小蟹未出沙土者曰沙裏蟹俗呼爲沙狗蟹論望潮殻白色居則背坎外向潮欲來皆出坎舉螯如望不失常期庶物異名疏招潮子蟹之小者見海物異名記一名望潮異魚贊蟹有招潮遡月而翹背向不失與潮相招物有知云誰之敎事物紺珠倚望大如蟛螖居常東西顧睨行不四五步又舉兩螯以足起望惟入穴乃止石碅【音窘】大於常蟹八足殻赤狀若鵝卵郭璞江賦注【音流】江似蟹而小有十二腳蟹論江如蟹兩螯足極小堅如石不可食蘆虎似蟛蜞正赤不可食蟛蜞大於螖小於常蟹世說晉蔡謨初渡江見蟛蜞曰蟹有八足加以二螯烹食之旣食吐下方知非蟹謝尙曰卿讀爾雅不熟幾爲勸學誤注大戴禮勸學篇云蟹二螯八足非蛇蟺之穴無所托者用心躁也蟹譜有同蟛差大而毛好耕穴田畝中謂之蟛蜞毒不可食多生於陂塘溝港穢雜之地毎因雨則瀕海之家列陣而上塡砌緣屋驅之不去樹萱錄王吉夢一蟛蜞在都亭作人語曰我翌日當舎此吉覺異之使人候於都亭司馬長卿至吉曰此人文章橫行一世天下因呼蟛蜞爲長卿卓文君一生不食蟛蜞

鰕

總論山堂肆考鰕多須善遊好躍其字從假蓋以水母假之而動也正字通鰕溪澤江海皆有之磔須鼻背有斷節尾有硬鱗多足好躍腸屬腦子在腹外嶺表錄異鰕多歳荒鰕一名沙虹小者如防婦大者如螻蛄老學庵筆記吳人謂杜宇爲謝豹杜宇初嗁時漁人得鰕亦曰謝豹水族加恩簿玉徳公季遐【謂鰕魁】純潔內含爽妙外濟可淸綃內相頡羮郡王事物紺珠鰕名長須公又虎頭公曲身小子淸異錄韋巨源上燒尾食有光明鰕炙生鰕則可用七修槁予一夕見地中有如燭煤者數十以火視之乃日間所食海鰕殻也酉陽雜俎有士人泛海至一處問之曰長須國也其王以公主妻之主亦有須士人賦詩曰花無葉不姸女有須亦醜乃羣鰕所聚也

名金樓子舜攝天子有援耳貫胸之民來獻珠鰕番禺記廣中邕容道常有鰕隨雨至謂之天鰕人取

之不取亦化蓋爲海風攝至者本艸嶺南有天鰕虫大如蟻秋社後羣墮水中化爲鰕人以作鮓食鳥獸續考神鰕天聖元年州漁人得之海中長三尺餘前二鉗二寸許末有紅須尺餘首如數升器若繪畫狀雙目十二足文如虎豹大率五彩皆具而狀魁梧尢異中使吳仲華繪其以聞詔攺名神鰕晏元獻公賦其事閩部疏海味泉漳間最奇者有龍鰕置盤中猶蠕動

長可一尺許其須四繚長半其身目睛突出上隱起二角負介昻藏體似小龍尾後吐紅子色奪橊花眞奇種也泉南雜誌鰕有長一二尺者名龍鰕肉實有味人家掏空其殻如燈掛佛前五雜組龍鰕大者重二十餘斤須三尺餘可爲杖爾雅疏鰕大者出海中長二三丈須長數尺今靑州呼鰕魚爲鰝楊愼外集爾雅以鰝爲大鰕遊行則其鬐髙於水面故其字從髙須長數尺可爲簾也海南雜誌商舶見波中雙檣遙漾髙可十餘丈意其爲舟老長年曰非舟此海鰕乘霽曝雙須也嶺表錄海鰕皮殻嫩紅色腦殻與前兩腳有鉗者色如朱土人多制爲杯謂之鰕杯亦有以其須爲簪杖者王隱晉書吳復置廣州以南陽滕修爲刺史或語修鰕長一丈修不信其人後故至東海取鰕須長四五尺封以示修修乃服嶺南錄異劉恂者曾登海舶見二巨鰕殻頭尾鉗足具全各七八尺首占其一分觜尖利如鋒刅觜上有須如紅筯各長二三尺雙腳有鉗鉗麤如人大指長二尺餘上有芒刺如薔薇枝赤而銛硬手不可觸腦殻烘透彎環尺餘何止於杯盂也洞防記有丹鰕長十丈須長八尺有兩翅其鼻如鋸

載紫桂之林以須纒身急流以爲棲息之處馬丹嘗折鰕須爲杖後棄杖而飛須化爲丹亦在海傍北戶錄紅鰕出潮州番州南巴縣大者長二尺土人多理爲杯或扣以白金轉相餉遺正字通今閩中有五色鰕兩兩幹之謂之對鰕一曰以雌雄爲對爾雅翼梅鰕梅雨時有之蘆鰕靑色相傳蘆葦所變白鰕靑鰕各以其色泥鰕相傳稻花變成多在田泥中一名苗鰕又海中有鰕姑狀如蜈蚣云管鰕祝允明野記言公牒列海味名有彊鰕水精鰕白鰕紅芒鰕蝶肚鰕侯鯖錄鰕狀如蜈蚣而擁楯者名鰕公小而緊身無肉者名鰕狗南越志鰕防長五丈尾似鰕

螺【蠃蠡同附居】

總論易離爲蠃【剛在外也】風俗通公輸般見蠡出頭潛以足畫之蠡引閉其戶終不可開因效之設於門戶欲使閉藏當如此固密也楊愼外集螺色白磨之則紫文生搜神記福州謝端釣於江上一巨螺大如斗置之於家出歸則飲食盈案端潛伺之有一好女子具於室執而問之曰吾螺女水神也天帝憫君孑遣爲具食君已悉我當去乃畱空螺曰君有所求當取於其中因出門不復見後端有乏探螺皆如意傳數世猶在號江曰螺女江洲曰螺女洲廟曰螺女廟其地在防州西南原化記義興吳堪爲縣吏家臨荊溪忽得大螺已而化女子號螺婦縣令聞而求之堪不從乃以事虐堪曰今要蝦防毛鬼臂二物不致罪堪語螺婦卽致之

詳山堂肆考螺種最多有砑螺珠螺梭螺泥螺白螺或生田澤或生海塗或生巖石上華夷鳥獸考殻尖長者曰鉆螺有刺曰刺螺又有拳螺劍螺斑螺丁螺爾雅郭注螺大者如斗出日南漲海中可以爲酒杯

疏其小者名蜬陸詩注南人目螺之有文者曰云螺用以酌酒南州異物志扶南海有大螺如甌從邊直旁截破因成杯形或合而用之螺體蜿蜒委曲酒在內自注傾覆終不盡以伺誤相罰爲樂嶺表錄異鸚鵡螺旋尖處屈而咮如鸚鵡觜故以此名殻上靑綠斑大者可受二升殻內光瑩如雲母裝爲酒杯奇而可翫南州異物志鸚鵡螺狀如覆杯頭如鳥頭向其腹視似鸚鵡故以爲名肉離殻出食飽則還殻中若爲魚所食殻乃浮出人所得質白而紫文如鳥形與觴無異故因其鳥爲作兩目兩翼也異鸚鵡螺脫殻而遊朝出則有虫如蜘蛛入其殻中螺夕還則此虫出庾闡所謂鸚鵡內遊居負殻者也海槎余錄鸚鵡杯卽海螺產於文昌海面頭淡靑色身白色周遭間赤色數稜好事者用金廂飾凡頭脛足翅俱備置之几案亦異常耳異物志蒼鷹螺江東人以爲椀嶺表錄異紅螺大小亦鸚鵡螺殻薄而紅亦堪爲酒器刳小螺爲足綴以膠漆尢可佳尙也幽明錄武帝幸瓠子河聞水底有歌之聲有老翁出獻帝一紫螺殻中有物狀如牛脂拾遺記蓬萊山一名防丘亦名云來有大螺名躶步負其殻露行冷則復入其殻生卵著石上則軟取之則堅彚苑詳注蓼螺味辛如蓼紫貝螺紫色有斑文鈿螺光彩可飾鏡背事物紺珠甲香一名香螺大者如甌面靑黃殻岨有刺長四五寸合眾香更芳獨燒則臭本艸螺甲出雲南者如掌取靨燒合香者多用之雲煙過眼錄長生螺數枚置之醋中則活傅肱蟹譜海中有小螺以其味辛謂之辣螺可食至二三月間多化爲蟛螖今人有得螯跪半成而尙畱殻中者此其證也事物原始僧家用海螺以供法器亦日南海中所產也山堂肆考田螺形圓底銳大者如梨橘小者如梅李其性大寒秋冬多有水蛭入黶中須去之方可食事物紺珠靑螺如田螺而大磨去粗皮翠色可琢器事物原始鬼螺全似蝸牛而黃小雨後好緣桑上東坡云升髙不知回竟作黏壁枯山堂肆考海螄螺生海塗中有人見其羣變爲防飛去或云此螺能髙跳丈許蓋遷其處也水族加恩簿惟爾田靑【謂螺螄也】微藏淺味無所取材世或烹調以爲怪品今授具體郎

居艸木子居一名生殻如蝸而一頭小蟹一頭螺蛤小蟹在螺殻間常候螺出食螺欲合遽入殻中酉陽雜俎居之虫如螺而有腳形似蜘蛛本無殻入空螺殻中載以行觸之縮定如螺閉戶也火炙之乃走始知其居也閩部疏生最奇海上枯蠃致存者生其中載之而行形味似鰕細視之有四足兩螯又似蟹得之者不煩剔取曵之卽出以肉不附也炒食之味亦脆美

蚌【附珧蟶】

總論易離爲蚌埤雅蚌孚乳以秋蚌聞雷聲則其孕珠若懷姙然故謂之珠胎與月盈朒淮南子所謂日至而麋鹿角解月死而螺蚌膲者也一名蜃文心雕龍蚌病成珠唐新語唐麟徳中封禪用取明水李敬眞曾八九月取蛤蚌一尺三寸者依法試之至半夜得水四五升淸波雜誌江南徐知諤嘗得畫牛一軸晝則嚙艸欄外夜則歸臥欄中僧錄贊寧曰南倭海水或減則灘磧微露倭人拾方諸蚌臘中有餘淚數滴得之和色著物則晝隱而夜顯沃焦山時或風撓飄擊急有石落海岸得之滴水摩色染物則晝顯而夜晦諸學士皆以爲無稽寧曰見張騫海外異物記夷事略晏陀蠻以蚌甲爲兵三國典略周天和元年夏齊冀州人於蚌蛤中得瑤環一雙老學庵筆記處士李璞居壽春一日登樓見淮灘雷雨中一龍騰起雨霽行灘上得一蚌頗大偶拾視之其中有龍蟠之迹宛然鱗鬛爪角悉具輿地紀勝湘水中有穴名太濩有兩蚌大如車輪嶽陽風土記洞庭湖中舊有巨蚌其大如片帆夜深側立一殻乘風往來煙波間中吐巨珠與月相射漁者取之終不可得近久不見五雜組吳陳湖傍有巨潭中產老蚌其大如一日張口灘畔有浣衣婦以爲沈也蹴之蚌閉口而沒婦爲驚僕嘗有龍來取其珠蚌與鬭三晝夜風濤大作龍爪蚌於空中髙數丈復墜竟無如之何景泰七年冬河冰盡合蚌自湖西南而出冰皆摧破堆壅兩岸如積雪然以後遂不知所之矣名爾雅蚌含漿注蚌卽蜃也疏說文云蜃屬謂老產珠者也一名蚌一名含漿徐充南方記珠蚌殻長三寸在漲海中拾遺記燕昭王時有黑蚌飛翔去來於五嶽之上昔黃帝時霧成子遊寒山得黑蚌於髙崖故知黑蚌能飛矣此蚌千歳一生珠大業拾遺錄南方林邑有大蚌盈車明珠至寸不以爲貴國人不采東坡問答錄佛印臨澗掬水怡然忘機坡詰之答曰聞此中有花紋小蚌可愛欲得數枚置之盆池間以供閒玩天中記說文云鮚蚌也漢律防稽獻鮚醬二升漢書注鄞有鮚埼亭師古曰鮚音結蚌也長一寸廣二分有一小蟹在其腹中埼曲岸也其中多鮚故以名亭爾雅疏蜌一名螷蚌屬也說文云修爲螷圓爲郭云今江東呼蚌長而狹者爲螷其肉可爲

珧爾雅蜃小者珧注珧玊珧卽小蚌通誌昆虫略玊珧可飾佩刀削詩傳雲天子玊琫而珧珌是也山海經激女水中多蜃珧今廣州東南道極多人取以摩作棊子鬻之正字通珧蜃屬形似蚌殻中肉柱長寸許俗謂之江珧柱本艸一名玉珧一名海月又名馬頰馬甲廣州謂之角帶子萬震海物異名記江瑤柱厥甲美如瑤玊肉柱膚寸名江瑤柱紺珠江珧柱一名楊妃舌鄰幾雜誌四明海物江瑤柱第一靑鰕次之介甫云瑤字當作珧柱卽如蛤蜊柱卽韓文公所謂馬甲柱也二物無海鮏气藝苑巵言奉化四月南風乍起江瑤或日再上可得三四百枚或連歳不上如蚌而稍大中肉腥而韌不中口僅四肉牙佳耳長可寸許員半之白如珂雪以嫩雞汁熟過之一沸卽起稍久則味盡矣甘鮮脆美此所謂柱也水族加恩簿咨爾獨步王江殊【謂江瑤也】鼎鼐仙姿瓊瑤紺體天賦巨美時稱絕佳宜以流碧郡爲靈淵國追號玊柱仙君稱海珍元年蟶正字通蟶小蚌生海泥中長二三寸大如指似蜆閩粵人以田種之謂之蟶田呼其肉爲蟶腸山堂肆考蟶穴居似馬刀而殻薄其性甚寒能消渴藝苑巵言海味腳蟶次之

蜃

大戴禮十一月雉入淮爲蜃蜃蒲盧也周禮鬯人掌四方山川用蜃器注器以蜃飾之令白者鄭謂之義以義刺泥中搏取得蜃而名周禮地官掌蜃共堙壙之蜃注未施槨前施蜃棺下禦濕也【以上蜃爲蛤】海物異名記蜃布泥有疆界其蒸气也爲樓埤雅蜃形如蛇而大腰以下鱗盡逆一曰狀似螭龍有耳有角背鬛作紅色噓气成樓臺望之丹碧隱然如在煙霧髙鳥倦飛就之以息喜且至气輒吸之而下今俗謂之蜃樓將雨卽見史記曰海旁蜃气成樓臺是也世云雉與蛇交而生蜃得其脂和蠟爲燭香聞百步煙出其上皆成樓閣之狀矣太平廣記歙州歙縣黃墩湖有蜃嘗爲呂湖蜃所鬭湖之近村有程靈洗者好勇善射夢蜃告之曰吾甚爲呂湖蜃所厄明日又來君能助吾必厚報束白練者吾也明日與村少年鼓噪於湖邊須臾波濤湧激聲似雷霆見二牛相馳其一甚困而腹肋皆白靈洗彎弓助之正中後蜃歸呂湖未到而斃合璧事蜃精化爲美少年以珍寶財貨數萬娶潭州刺史賈至女眞君求見賈使君謂曰聞君有貴壻愼郎乃蛟蜃老魅焉敢遁形蜃精復變本形爲吏所殺【以上蜃爲蛟】五雜組爾雅曰蜃小者珧是以蜃爲蚌屬羅願曰蜃大蛤也故海中車螯亦有謂之蜃者然古人蛟蜃同稱若蚌蛤屬豈能變化爲人害據陸佃埤雅所云則蜃有二種而海市蜃樓及許遜所誅愼郎者必非珧蛤明矣又雉入大水爲蜃雉本蛇所化晉武庫中雉飛而得蛇蛻是也則其入水爲蜃亦從其耳而羅氏以爲蛤屬俱誤也【此以爲二物】七修槁雉入大水爲蜃雉野雞鄭康成淮南子髙誘俱注蜃爲大蛤玊篇亦曰蜃大蛤也墨子又曰蚌一名蜃蚌非蛤乎禮記之注曰蛟屬埤雅又以蚌蜃各釋似非蛤然按本艸車螯之條曰車螯是大蛤一名蜃能吐气成樓臺又嘗聞海中蜃气成樓垣章經曰蜃大者如車輪島嶼月間吐气成樓與蛟龍同也則知此爲蛤明矣況爾雅翼引周禮諸家辯蜃爲蛤甚明禮記之注以謂雉由於蛇化之說故以雉子爲蜃埤雅旣曰似蛇而大腰下盡逆鱗知之悉矣然復疑之一曰狀似螭龍有耳有角則亦聞而識之不若本艸章經爲是卽一物耳【此以爲一物】

蛤

總論禮月令仲秋月雀入大水爲蛤述異記淮水中黃雀至秋化爲蛤至春復爲黃雀五百年化爲蜃蛤南越志凡蛤之屬開口聞雷鳴不復閉口酉陽雜

俎蛤蜊候風雨能以殻爲翅飛博物志東海有蛤鳥常啖之其肉消盡殻起浮出更薄在沙中岸邊潮水往來碏薄蕩白如雪入藥最精勝采取自死者古今注鳧鴈嘗在湖邊沙上食沙石悉皆銷爛惟食蛤不消隨糞而出用以爲藥倍勝常者文昌雜錄少監孫莘老莊居在髙郵湖邊嘗一夕陰晦湖中珠見微有光彩俄而光明如月陰霧中人面相覩忽見蚌蛤如蘆席大一殻浮水上一殻如張帆狀其疾如風舟子航小艇競逐之終不可及旣逺乃沒北史有人患腳跟腫痛諸醫莫能識之徐之才曰蛤精疾也因乘入海每垂腳水中疾者曰實曾如此之才爲剖得蛤子二大如楡莢酉陽雜俎隋帝嗜蛤所食必兼蛤味逾數千萬矣忽有一蛤椎撃如舊帝異之安置幾上乙夜有光及明肉自脫中有一佛二菩薩像帝悲悔誓不食蛤天中記開寶六年漢陽軍獻蛤有文隱起成龍長五寸許金色鱗甲皎然杜陽雜編唐文宗好食蛤蜊一日左右方盈盤而進中有擘之不裂者上疑其異乃防香祝之俄頃自中有二人眉端秀體質悉備螺髻瓔珞足履菡萏謂之菩薩上遂置之於金粟檀香合以玊屑覆之賜興善寺令致敬禮續聞見近錄京師舊未嘗食蜆蛤自錢司空始又以蛤蜊爲醬於是海錯悉鹽以走四方淸異錄韋巨源上燒尾食有冷蟾兒羮【冷蛤蜊】水族

加恩簿合州刺史仲扄【謂蛤蜊也】重負雙宅閉藏不發旣命之爲含津令陞之爲慤誠君矣粉身功大償之實難宜授紫暉將軍甘松左右丞試甘圓內史

詳漢武內傳西王母曰仙藥次有白水靈蛤飛燕外傳眞臘夷獻萬年蛤光彩若月照人亡妍醜皆美艷帝以蛤賜後後以蛤妝五成金霞帳帳中常若滿月彚詳注番禺每大雷大蛤從空而下名天蛤說

文蛤有三皆生於海蛤蠣千歳鳥所化也海蛤百歳鷰所化也魁蛤一名復累老服翼所化本艸經文蛤表有文又曰馬刀一曰名蛤小紫斑者曰文蛤兩頭尖者曰齊蛤事物原始馬刀一名馬蛤生江海中長六七寸肉似蚌今人多不識之似今之蝏防京師謂之岸河中呼爲防大抵蛤蜊蜆皆相也又一種名遊波極海蛤其黃蛤殻色俱黃細小而長狀如小蚌人欲覓之鋤於泥塗之中得之其味極美不能多得鄞慈二縣無此不欵上賓雨航雜錄西施舌一名沙蛤大小似車螯而殻自肉中突出長可二寸如舌是物海燕所化久復爲燕其性閩部疏海錯出東四郡者以西施舌爲第一蠣房次之西施舌本名車蛤以美見諡出長樂澚中泉南雜誌西施舌殻似蛤而長外色若水蚌殻內色如孔翠肉白似乳形酷肖舌闊約大指長及二寸味極鮮美無可與方舌本有數肉條如須然是其飲處庶物異名疏方諸大蛤也一名陰燧淮南子方諸見月則津而爲水摩拭令向皎月下則生數滴一曰銅盤受之下數石海物異名記蜜丁魁蛤之子也興化府誌朗晃蛤蜊但形厚而唇黑耳此物食沙

故肉多沙本艸拾遺擔羅蛤生新羅國臨海志蘆雉似蛤蜊殻小薄耳雨航雜錄防似小蛤而長匾殻有毛是物行有前無卻本艸海月南海水沫所化煮時猶變爲水似半月因以名之海蛤也雨航雜錄海月大如鏡白色正圓其柱如搔頭土人鱗次之爲天窗

車螯

本艸車螯是大蛤一名蜃正字通車螯海蛤也殻色紫有斑防肉可食俗譌呼昌娥謝靈運答弟書前月十二日至永嘉郡蠣不如鄞縣車螯亦不如北海水族加恩簿杜口中郎將白中隱【謂車螯也】負乃厚徳韜其雅姿可含珍大元帥丰甘上柱國兼脆尹臨海水土記似車螯而角不正者曰移角殻薄者曰姑勞小者曰羊蹄出羅江

牡蠣

本艸牡蠣一名蠣蛤一名牡蛤陶隱居云是百歳雕所化此物附石而生磈礧相連如房故名蠣房一名蠔山晉安人呼爲蠔莆初生海邊才如拳石四面漸長有一二丈者嶄巖如山每一房內有蠔肉一塊肉之大小隨房所生大房如馬蹄小者如人指面每潮來則諸房皆開有小虫入則合之以充腹海人取之皆鑿房以烈火逼開之挑取其肉趂墟市以易醑南越志南山謂蠣爲蠔甲爲牡蠣合澗洲圓蠣土人重之語曰得合澗一蠔𨿽不足豪亦可以髙雨航雜錄漁者於海淺處植竹扈竹入水累累而生斫取之名曰竹蠣文蠣磈磥而碨防注雲長七尺形如馬蹄又謂梅花蠣是物除傷澀精益血土人用以爲醬曰蠣黃醬樂淸縣新溪口有蠣嶼方圓數十畝四面皆蠣其味偏好閩部疏蠣房𨿽介屬附石乃生得海潮而活凡海濱無石山溪無潮處皆不生余過莆迎仙寨橋時潮方落兒童羣下皆就石間剔取肉去殻連石不可動或畱之仍能生其生半與石俱情在有無之間殆非蛤蚌比也酉陽雜俎牡蠣言牡非謂雄也介虫中惟牡蠣是咸水結成也庶物異名疏道家方以左顧爲雄故名牡蠣右顧是牝蠣或以頭尖爲左顧陳藏雲天生萬物皆有牝牡惟是咸水結成塊然不動陰陽之道何從而生且如牡丹豈有牝丹乎此物無目更無顧盼然南州誌蠣房贊曰海曲蠣房或名蠔山睂渠磊砢牝牡異斑肉曰蠣黃醰味海蠻按此則誠有牝蠣以斑別矣淸暑筆談東坡在海南食蠔而美貽書叔黨曰無令中朝士大夫知恐爭謀南徙以分此味石藥爾雅牡蠣一名石雲慈水族加恩簿房叔化【謂牡蠣也】粉厠湯丸裹防丹器可授豪山太守異物志古賁牡蠣殻也五雜組蠣不惟味佳亦有益於人其殻堪燒作粉殊勝石也泉南雜誌泉無石燒蠣房爲之堅白細膩經久不脫

鰒魚

三蒼郭璞注鰒狀似蛤偏著石後漢伏隆傳張步遣使獻鰒魚後山談叢石決明登人謂之鰒魚明人謂之九孔螺艸木子石決明海中大螺也生南海崖石上海人泅水取之乘其不知用手一撈則得當其覺知𨿽斧鑿亦不得也山堂肆考鰒殻開合於海潮中其殻光明可愛續博物志陶隱居云鰒魚甲大者如手明耀五色內亦含珠郭璞石決明贊鰒似蛤無鱗有殻一面附石細孔雜雜或七或八南史時淮北屬江南無復鰒魚或有間關得至者一枚直錢數千五雜組北地珍鰒魚每枚三錢漢王莽啗鰒魚憑幾不復睡後漢吳良爲郡吏不阿太守賜良鰒魚百枚則古人已重之矣鰒音朴入聲今人讀作鮑非也韻譜云一名石決明一殻如笠黏石上閩中亦有之但差小耳

蚶【附蜆】

爾雅魁陸注本艸云魁狀如海蛤圓而厚外有理縱橫卽今之蚶也疏按本艸虫魚部云魁蛤一名魁陸生東海正圓兩頭空表有文陶隱居注云形似紡軖小狹長外有縱橫文理云是老蝙蝠化爲者是也又一名蚶嶺表錄異瓦屋子蓋蚌蛤之也南中舊呼爲蚶子頃因盧鈞尙書作鎭遂攺爲瓦屋子以其殻上有稜如瓦壠故以此名焉殻中有肉紫色而滿腹廣人尢重之多燒以薦酒俗呼爲天臠炙食多卽壅气背膊煩疼未測其性也五雜組蚶大者如斗可爲香鑪蚌大者如箕此皆海濱人習見不足爲異也郭璞江賦洪蚶專車臨海異物志蚶之大者徑四寸肉味佳今浙東以近

海田種之謂之蚶田後山談叢蚶子益血蓋蛤屬惟蚶有血藝苑巵言海味寧波酒蚶爲最泉南雜誌蚶大而肥鮮美特異雜俎云鼎俎之味有蚶醬

蜆本艸蜆冷無毒小於蛤蜊生淡泊沙水中隋書劉臻好啖蜆以父諱顯音同蜆呼蜆爲扁螺

諸介族

周書王防成王時封人獻防防若而喙長物相感志蝞出南海而生殻中食之能益人顏色其虫出如蝦也水經注疎水中有物如三四歳小兒鱗甲如鯪鯉射不可入好在磧上自曝膝頭似虎掌爪常沒入水中出膝頭小兒不知欲取弄戲便殺人人有生得者摘其臯厭可以小使名爲水虎也湘煙錄孫汝徴云臯厭者水虎之勢也可爲媚藥善使內也霏雪錄海中有甲物如扇其文如瓦屋惟三月三日潮盡乃出名海扇一名車渠作杯盛酒過滿不溢臨海水土物志越王形似殻赤尾而有人爪興化府誌空豸俗呼空大又云泥星其殻極薄其肉極輕虛如水沫本艸介虫部海燕出東海大一寸狀扁面員背靑黑色腹白脆似海螵蛸口在腹下有五足不知頭尾生時體耎死卽漧脆治陰雨損傷痛煮汁服取汗愈本艸淡菜一名殻菜似馬刀而厚生東海崖上肉如人牝故又名海牝肉大者生珠肉中有毛肉有紅白二種性溫能五臟理腰腳益陽事一名東海夫人防稽志吐鐵歳時銜以沙沙黑似鐵至桃花時鐵始盡吐泉南雜誌北方謂泥磚曰土壞晉江有介屬亦曰土壞綠殻白尾其旁有毛山堂肆考海筐石決明之也但決明堅而此物殻甚脆易碎背多瘰如蟾皮蒼黑色中有肉兩頭軟出其肉兩頭穿小兒取其殻以爲戲其形圓而稍扁如筐故名南越志石形如腳生海中石上得春雨則生花花似艸華一名石鮭通雅紫蜐紫虈卽今仙人掌丹總錄荀子東海有紫結魚鹽紫結卽石也一名紫蚌蛤也春而華文所謂石應節而葩是也王維送元中丞詩去問珠官俗來經石春或作虈非海槎余錄相思子生於海中如螺之狀而中實若石焉大比荳粒好事者藏置篋笥積歳不壞亦不轉動若置醋一盂試投其中遂移動盤旋不已亦一奇物也閩部疏莆田靑山海濱產小白石狀似杏仁而擘兩瓣腹有文如虫貯之醯碟中兩石離立相對須臾能自動兩相迎合名之曰雌雄石亦曰相思曾得四瓣試之果爾惟醯則易行他物則否竟不解所以志所不載也

諸水族

臨海異物志土肉正黑如小兒臂長大五寸中有腸無目有三十足如股大者一頭長尺餘本艸土肉可炙食李時珍曰此虫魚之屬與土精名封同寧波府誌沙噀塊然一物如牛馬腸髒頭長可五六寸許胖軟如水虫無首無尾無目無皮骨但能蠕動觸之則縮小如桃栗徐復擁腫土人以沙盆揉去其涎腥雜五辣煮之脆美爲上味嶺表錄異沙筯生海岸沙中春時吐苗其心苦骨白且勁可爲酒籌俗呼塗酉陽雜俎南海有水族前左腳長前右腳短口在脇旁背上常以左腳捉物置於右腳右腳中有齒嚙之方內於口大三尺餘其聲術術南人呼爲海術庶物異名疏陽遂足背靑黑腹下黃白有五足長短大小皆等不知頭尾所在生時體軟死卽漧脆雨航雜錄石勃卒形短圓三寸長四寸身赤腹泡急其形勃卒故名一名來魚或曰石屑入水所化五侯鯖陵龍黃身四足形短尾長有鱗無角南越佳羞見者競逐本艸魚虎有毒背上刺著人如蛇咬皮如蝟有刺頭如虎生南海亦有變爲虎者

格致鏡原卷九十五

欽定四庫全書

格致鏡原卷九十六

大學士陳元龍撰昆虫【一】

總

爾雅有足謂之虫無足謂之豸漢五行志虫豸之謂之孽漢成帝紀艸木昆虫咸得其所師古注昆眾也昆虫言眾虫也又許愼云二虫爲防讀與昆同謂虫之總名兩義並通而鄭康成以昆虫爲明虫失之矣說文風動虫生故虫八日而化小史集雅化生者眼無竅周禮外骨內骨郤行仄行連行紆行以脰鳴者以注鳴者以旁鳴者以翼鳴者以股鳴者以胸鳴者謂之小虫之屬以爲雕琢注脰鳴鼃黽屬注鳴精列屬旁鳴蜩蜺屬翼鳴發皇屬股鳴蜙蝑屬胸鳴蠑螈屬莊子喘耎之虫肖翹之物莫不適其性酉陽雜俎食葉者有絲食土者不息食而不飲者飲而不食者蟬不飲不食者蜉蝣周禮秋官壺涿氏掌除水虫注壺瓦鼓涿擊也擊瓦鼓以驚水虫也

【附金】

總論書爲龍精荀況賦此夫身女好而頭馬首者與屢化而不壽者與善壯而拙老者與有父母而無牝牡者與冬伏而夏遊食桑而吐絲前亂而後治夏生而惡暑喜濕而惡雨蛹以爲母蛾以爲父三俯三起事乃大已夫是之謂東方朔別傳之狀喙呥呥馬色斑斑虎皇圖要覽伏羲化爲絲黃帝元妃西陵氏始養舊漢儀今神曰菀窳婦人寓氏公主凡二人經菀窳婦人先者也蜀有女馬頭娘歷代所祭不同今世俗謂爲女兒者是古之遺言也搜神記太古氏有人逺徵家有一女並馬一匹女思父乃戲馬云能爲迎我父吾將嫁汝馬絕韁而去至父所父乘之而還馬后見女輙怒而奮擊父怪之密問女女以告父父屠馬曬皮於庭女至皮所以足防之曰爾馬而欲人爲婦自取屠剝言未竟皮蹷然起捲女而行父失女後於大桑樹枝間得女及皮盡化爲績樹上蠒厚大異常鄰婦取養之其收數倍穆希文蟫史世乃馬化故背負馬迹蛻殻時頭如馬今人祭馬頭娘名馬面菩薩卽其神也演繁露荀子賦曰此夫身女好而頭馬首者歟今頭實不似馬而卿乃云爾則爲馬古有其傳矣周禮禁原爲妨馬也今術家末僵塗博馬齒馬輙不能齕艸則馬同信矣淮南王經周禮忌原歲再登非不利也然王者法禁之謂其殘桑也然則夏最不宜多育月令季春后妃齋戒享先而躬桑以勸事注先天駟星也后妃躬桑率先天下也禮祭儀三宮夫人桑於公桑風戾以食之注畏濕惡水不欲見露气風戾之使燥也戾幹也博物志陽物也惡水濕黃省曾經之性喜靜而惡喧故宜靜室喜暖而惡濕故宜版室室靜可以避人聲之喧閙室密可以避南風之吹襲室版可辟地气之蒸鬱白六帖古者天子諸侯必有公桑室近川而爲之築宮仞有三尺墻而外閉之嵗時記吳縣王成夜見一人立宅東南角謂成曰此地是君室我卽地之神明日月半君宜作白粥泛膏於上以祭我必當令君百倍言訖失所在成如其言年年得也雜五行書欲知善惡常以三月三日天陰而無日不見雨大善淮南子食而不飲二十七日而化書飼勿用雨露濕葉蓋性惡濕埤雅今俗飼以葉灑之欲其勻厚書柘桑飼其絲作琴瑟淸鳴響亮勝於凡絲逺矣淮南子人食礬石而死食而不饑博物志三化先孕後交不交者亦產子子後者無眉目采亦薄丰寧傳退之後多爲幹臘貨之開元中春末兩京白眼如山市人以此卜絲帛之丰儉本艸皮亦曰蛻一名馬明退一名佛退又屎名沙眠所退殻名褪又名退朝野僉載被齧者以甲虫末傅之嵗時記今世人正月十五日作粥禱之加以肉覆其上登屋食之咒曰登髙糜挾鼠腦欲來不來待我三老則是爲逐鼠矣淸異錄齊魯燕趙之種繭訖主者通花銀碗謝祠廟村野指爲女及第天中記蜀人二月望日鬻器於市因作樂縱觀謂之市唐西域傳於闐初無丐鄰國不與其王乃求婚女置帽絮中始有其女刻石約無殺俟蛾飛盡乃治繭山海經歐絲之野在跂踵國東一女子跪據樹歐絲郭注噉桑吐絲也傳燈錄富那夜奢昔爲昆舍利國王其國有一人如馬倮露王運神力分身爲彼乃得衣王后復生中印度馬人感戀悲鳴因號馬鳴大士

名永嘉記郡有八一曰蚖珍三月績二曰柘四月初績三曰蚖四月績四曰愛珍五月績五曰愛六月末績六曰寒珍七月績七曰四出九月初績八曰寒十月績凡再熟者皆曰珍珍子爲愛癸辛雜誌月直大火則浴其種今人以鹽水沃其種謂之腌其爲上不浴者名火其次之事物紺珠起娘頭眠又巧娘最先熟埤雅再謂之原一名魏今以晚葉食之方言秦晉謂之魏郭注魏細也今轉爲二癸辛雜誌紅緣於枯桑其繭不黃蓋足於葉三俯三起二十七而已老則紅故謂之紅以繭自衣亦謂之室爾雅蟓桑繭【食桑葉作繭者卽今】雔由樗繭【食樗葉者】繭【食葉者】欒繭【食欒葉者】蚖蕭繭【食蕭葉者皆】唐書南詔自曲靖州至滇池人水耕食以柘生閱二旬而繭織錦縑精致事物紺珠楓楓葉始生有虫食葉如赤黒色四月吐絲光明如琴海濱人取作釣緡出橫州吳錄南陽郡一歲八績兪益期箋日南八熟繭軟而薄唐書南蠻莊蹻

之裔正月生二月熟拾遺記圓嶠山東海有冰長七寸黒色有麟角以霜雪覆之作繭長一尺五色織爲文錦入水不濡入火不燎梁四公記扶桑之長七尺圍七寸色如金四時不死五月八日嘔黃絲布於條枝而不爲蠒脆如綖燒扶桑木汁煮之其絲堅韌四絲爲系足勝一鈞卵大如鷰雀卵產於扶桑下賫卵至句麗國變小如中國耳酉陽雜俎旁防新罷國人有弟甚富旁防因分居求種於其弟弟蒸而與之防不知也後生一大如斗食葉數樹不足四方百里飛入其家謂之王四鄰共繰之不供

繭事物原始自成曰獨繭二三以上曰同功經長而瑩白者細絲之繭大而晦色靑蔥者粗絲之繭皆撏去其戎之衣其內潰而漬濕者謂之陰繭及薄而雜者綿之繭可爲粗絲不可以經日經日則絲爛而難抽不可以焚香焚香則蛆穴而難抽大者謂之磨工其在簇也擇繭之尖細堅而腰小者雄也圓慢厚而腰大者雌也相兼而以簇中爲佳近上則絲薄近下則子不生續漢書光武建武二年野成繭民其絮古今注元帝永元四年東萊郡東半山有野爲繭繭生蛾蛾生卵卵著石得萬餘石民以爲絮說林最巧作繭往往遇物成形有寡女獨宿倚枕不寐私於壁孔中視鄰家箔明日繭多之𨿽眉目不甚悉而望去隱然似愁女蔡邕見之厚價市歸繅絲制琴彈之有憂愁哀慟之聲問女琰琰曰此寡女絲也事物紺珠宋太宗時封丘民家發簇有繭聨屬自

成被廣五尺長倍之眞宗時荊州人家簇上繭自成被酸縣民家繭自成被色輕重宻致柔滑非人功可及仁宗景祐四年靈河縣民家自成被長二丈五尺濶四尺哲宗時北海縣自織如絹成領帶孔六帖大軫國有靈泉池以五色石甃池采大柘桑飼於池中池中有挺荷疾風不能動大者濶三四尺經十五日卽入荷中可五六寸爲繭形如斗自然五色人繅之以織神錦神仙傳園客者濟陰人常種五色香艸積數十年服食其實忽有五色蛾集香艸上客而薦之以布生華焉至時又一女自來客養得繭大如甕每一繭繅六七日絲乃盡繅訖此女與園客俱仙去夷堅志農民王友諒嫂秦氏性狠戾諒常乞種於兄秦以火逼而遺之諒妻如常暖浴以俟其出過期但得其一已而漸大幾重百斤秦氏伺諒夫妻作客東村直入房臥牖畔喘息如牛食葉如風雨聲秦鞭以巨挺每一擊輙吐絲數斤秦震怖急歸病心顫死諒繭皤然如甕繰之正得絲百斤

金陸翽鄴中記永嘉末盜發齊桓公墓得金數千薄稽神錄千牛兵曹王文秉丹陽人其祖常爲浙西廉使裴璩采碑於積石之下得一自然圓石如毬形式如礱斵乃重疊如殻相包斵之至盡其大如拳復破之中有一如蠐螬蠕蠕能動或云人欲求富莫如得石中金畜之則寶貨自致矣問其形狀則石中蠐螬也魯應龍括異志金金色食以蜀錦取其遺糞置飲食中毒人必死喜能致他財使人暴富遣之極難𨿽水火兵刃不能害多以金銀藏篋置其中投之路隅人或之以去謂之嫁金鐡圍山叢談金毒始蜀中近及湖廣閩粵多有之常見福淸縣有訟遭金毒者縣官治求不得蹤或獻謀取兩刺蝟入捕必矣蓋金畏蝟蝟入其家金則不敢動𨿽匿榻下墻罅果爲兩蝟擒出之亦可駭也

蜂

總論化書毒在尾埀頴如故謂之方言燕趙之間謂之蠓螉或謂之蚴蛻檀弓範則冠而蟬有綏注範也石藥爾雅一名羅叉淸異錄溫庭筠句云蜜官金翼使謂蠭也道經交則黃退近蜂聞略采百花俱置翅間及股間惟蘭花則拱首入房以獻於王物亦知蘭之貴如此陰陽變化錄采花時一半守房一半分次撥發花少受罰埜花開時蝦蟆所掠鼄蝥所粘者十去其三每一百往往有七十回房如采花盛時十去其一二爾博物志逺方諸山蜜蠟處以木爲器開小孔以蜜蠟塗器內外令徧春月將生育時捕取得三兩頭著器中飛去尋將伴來經日漸益遂停器中玉壺淸話唐太宗置器中令丁文果覆射文果曰蘤蘤華華山中采花𨿽無官職一日兩衙山堂肆考蜜朝夕排衙必羣聚喧閙朝衙畢方出采花供課晚衙畢則入房埤雅有兩衙應潮其主之所在眾爲之旋繞如衛誅罰徴令絕嚴有君臣之義化書曰有君臣禮也采取百芳醸蜜其房如脾謂之蜜脾其王之所居疊積如臺語曰臺蟻樓言居如臺蟻居如樓也一名蠟蠟生於蜜而天下之味莫甘於蜜莫淡於蠟蓋厚於此者必薄於彼理之固然也舊說之化蜜必取匽豬之水注之蜜房而後蜜成故謂之蠟者蜜之蹠也王元之蜂記凡取其蜜不可多多則饑而不蕃又不可少少則惰而不作陳藏器本艸諸飛虫著蜘蛛之网皆不能脫惟不

畏蜘蛛反擒而食之筆談有蜘蛛爲所螫腹欲裂徐入艸齧芋梗防破以瘡就齧處磨之良久腹消如故自後人有爲螫者挼芋梗傅之則愈【蚯蚓糞亦可】洪範五行志秦昭王三十八年上郡大饑食田苗嶺表錄異宣歙間人好食蜂兒狀如蛹而瑩白大蜂結房於山林間大如巨鐘其中不知幾百層村人采時必以艸衣蔽身以捍毒螫復以煙火逼散蜂母然後攀援崖樹斷其根一扇有蜂兒五斗或一石三分之一翅足具矣卽入鹽酪炒之曝漧貯之入京洛以爲方物抱朴子軍行卒逢羣飛蜂及蝱虫若蜜蜂尢多者備藏伏之賊山海經平逢山有神如人二首名曰嬌虫是長螌虫實惟蜜之廬郭璞注嬌爲螌虫之長廬蜂所捨蜜亦蜂名蜂記窠之始營必造一臺其大如栗俗謂之王臺王居其上生子其中或三或五不常其數王之子盡復爲王矣嵗分其族而去山甿患之分也以刺關於王臺則王之子盡死而不析矣博物志諸方山郡僻處出蜜蠟蜜蠟所著皆絕巖石壁非攀援所及惟於山頂以籃輿自懸下乃得之蜂遂去不還餘窠及蠟著石者有鳥形小於雀羣飛千數來啄之比冬都盡其處皆如磨洗至春蜂皆還洗處結窠如故年年如此初無錯亂者人亦各占其平處謂之蠟塞酉陽雜俎南中多隔蜂窠窠大如壺常羣螫人土人取石斑魚就蜂側炙之標於竿上向日令魚影落其窠上須臾有鳥大如燕數百互擊其窠窠碎落如葉蜂亦全盡本艸雷斆曰蠭房有四一革蠭窠在樹間內窠小隔六百二十六个其隔是葉蕋二石蠭窠在人家屋上色蒼黒三獨蠭窠如鵞卵皮厚蒼黃色四艸蠭窠入藥以艸蠭窠爲勝荊州圖經赤馬山有蜜房二百所羅綴相望因名曰百房淸異錄蜂窠曰一寸樓臺本艸百穿蜂房別名

名蜂記蜂王其色靑蒼差大於常蜂無毒陰陽變化錄蜂每歲三四月則生黒色蜂名曰將蜂又名相蜂蜂王乃相蜂所生也相蜂不能采花但能醸蜜蓋無此蜂不能成蜜至七八月間相蜂盡死相蜂如不死則羣蜂饑俗謂相蜂過冬蜂族必空王大如小指不螫蜂無王而盡死有二王而卽分分蜂之時多老王遜位而出所分之蜂均擘其半未嘗多寡從王而出者未嘗復回王之所在蜂不螫人飛止必環衛蜂王皆有隊伍行列事物紺珠蜜母色黒正月旦爲蜜蜂周行諸山求安處羣蜂隨之蜜母暮還入中格物總論蜜蜂三種一種在林木上作房一種在人家作窠其蜂甚小微黃蜜皆濃美一種黒色似防作房巖崖髙峻之處非人迹可到其蜜名石蜜又名崖蜜人以長竿刺出多者至三四石味醶色緑比他蜜尢勝蜂穴居者最大一名蛅蠆尾能螫人蟫史蜜蜂卽人所養之也山間亦有之其子未化頭足如蛹服之令人好顏色埤雅方言曰其大而有蜜謂之壺蜂卽今黒蜂蓋亦醸蜜楚辭所謂赤蟻若象蜂若壺者也黃蜂亦其一種無蜜纎長其窠仰綴於屋銜漆以固其蒂陰陽其尾喜合末端有岐者牝銳者牡也正字通胡蠭黒色一名壺蠭一名蠭一名瓠蠭皆因形命名大黃蠭色黃蠭色黒五雜組山蜂螫人皆復引其芒去惟蜜蜂螫人芒入人肉不可復出蜂亦尋死傳言尹吉甫後妻取蜂去毒系衣上以誘伯奇卽此也余在楚長沙見蜜蜂皆無刺玩之掌上不能螫人與蠅無異又可怪也爾雅土蠭注今江東大蠭在地中作房者爲土蠭啖其子卽馬蠭正字通土蠭穴居作房赤黒色最大一名蜚零荊巴間呼爲蟺蠭人中土蠭螫至死蟫史沙蜂似土蜂而小黃蜂而大冬在人家屋上作房大者如甕小者如斗如壺毒亞於土蜂爾雅木蠭注似土蠭而小在樹上作房江東亦呼爲木蠭又食其子山堂肆考郭璞云穿木蜂黒色在人家檐椽間穿穴如刀錐所鉆能螫人又一種黒蜂穿竹作孔者名笛師【一作畱師】俗呼鉆竹蜂如小指有黃甲甲下有翅穴竹爲巢不螫人不穿木有蜜如稠糖又有牛舌蜂酉陽雜俎蜀中有竹蜜蜂好於野竹上結窠大如雞卵有帶長尺許窠與蜜並紺色可愛甘倍於常蜜又有蜂狀如蠟蜂稍大飛勁疾好圓裁樹葉捲入木竅及壁罅中作窠叚成式嘗壁尋之每葉卷中實以不潔或云將化爲蜜物相感志赤翅蜂出嶺南形如土翅赤頸黒穿土爲窠食蜘蛛南蠻記寧州沙中有折腰蜂岸崩則蜂出土人燒冶以爲琥珀本艸獨腳蜂黒色一足連樹根不得去出嶺南五月采之治癰疽燒此蜂研末和油塗之良又革蠭山中大黃蠭也五侯鯖火蜂其狀如螽物相感志蠬蜂南土防海陽春郡生此虫虫附橄欖樹𨿽有首足與木葉無異鳴則自呼土人取者先伐僕樹候樹葉凋而取之又說此虫形如樹葉色以帶紅無頭足欲取之采盡其葉分堆而聽其鳴旋分堆若至數伺其鳴方得之土人藏於篋笥中以鳴聲之淸越則吉若濫濁則凶卜一家之禍福或云有賫行遇蠱毒爲害必鳴也正字通獨蠭俗名七里蠭毒最猛人馬被其螫立亡格物論蛒蜂巢在褰鼻蛇穴下故毒螫倍諸蜂蠆中手足輙斷落中心胸則圯裂方不能療須持禁制之五雜組江南山谷中有黒蜂大如螂能螫殺人俗云七枚能殺一水牛庶物異名疏土宿大蜂駱各小蜂見周處風士記嚙斷其翅使塘土以廣其室觀其穴口聚土多知其處貧人掘其子煮而食之莊子庚桑楚篇奔蜂不能化藿蠋注奔蜂小也列子天瑞篇純雌其名稚蜂

異蜂酉陽雜俎嶺南有毒菌夜明經雨而腐化爲巨蜂黒色喙若鋸長三分余夜入人耳鼻中斷人心系拾遺記周武王伐紂夜濟河有大蜂狀如丹鳥飛集王舟酉陽雜俎龍門寺庭多古桐有異蜂大如鵲吟花間僧異之网一枚置籠中翼日又一大蜂尋至籠曰孔升翁爲筮不祥頗記否又曰君已除死籍何懼又曰予與靑桐君奕勝瑯玕君出爲我寫星子詞僧密聽之乃放之杜陽雜編鸞蜂蜜貞元中吳明國所貢云其蜂之聲有如鸞鳯而身被五彩大者可重十餘斤爲窠於深巖峻嶺間大者占地二三畝國人采其蜜不過三二合如過度則有風雷之異若悞螫人則生瘡以石上菖蒲根傅之卽愈其蜜色碧常貯之於白玊椀表裏瑩徹如碧琉璃五侯鯖大蜂出昆侖一丈長其毒殺

蝶

總論埤雅蛺蝶粉翅有須一名胡蝶續古今注蜂蝶之無雌皆以須嗅須蓋其鼻也太平淸話蝴蝶絡緯蟋蟀以須交道經蝶交則粉退廣博物志梁山有漢武帝廟至今祭時有蝴蝶一二百降祠所饗其食近之不驚徹饌然後羣去時謂武帝侍從捉之者病山堂肆考俗傳大蝶必成雙乃梁山伯祝英臺之魂

又曰韓憑夫婦之魂酉陽雜俎蛺蝶尺蠖繭所化也秀才顧非熊少時嘗見郁棲中壊緑裙幅旋化爲蝶搜神記木蠧生虫羽化爲蝶莊子至樂篇陵舄得郁棲則爲鳥足鳥足之根爲蠐螬其葉爲蝴蝶陸甫裏集橘之蠧大如小指首負特角身蹙蹙然蝤蠐而靑翳葉仰齧如饑之速人或振觸之輙奮角而怒气色桀驁一旦視之凝然弗食弗動明日復往則蛻爲蝴蝶矣力力拘拘其翅未舒襜黒韝蒼分朱間黃腹瑱而橢緌且長如醉方寤附枝不又明日往則倚薄風露攀援艸樹聳空翅輕瞥然而去或隱蕙隙或畱篁端翩旋軒虛颺曵粉拂甚可愛也埤雅嘗見園蔬其葉有爲蝶者三分二已蝶矣其一尙葉也酉陽雜俎張周封言百合花合之泥其隙經宿化爲大蝴蝶合璧事進士段碩常識南孝廉者善斫膾縠絲縷輕可吹起操刀響捷若合節奏因防客技先起魚架之忽暴風雨雷震一聲鱠悉化爲蝴蝶飛去南驚懼遂折刀誓不復作天寶遺事明皇春時使妃嬪插花親放蝶隨其止幸之誠齋詩話東京二月十二日曰花朝爲撲蝶防事物紺珠宋雍熈中京師人破竹爲細縷以五色爲蝴蝶綴其杪兩兩相對手撚之相飛觸曰鬭蝴蝶後河朔頻嵗用兵馮翌桂叢談咸通中進士張綽有道術人或召飲合意則索紙剪蛺蝶三二十枚以气吹之成列而飛如此累刻以指之俄皆在手名莊子胡蝶胥也注蝶一名胥古今注蛺蝶一名野蛾一名風蝶江東呼爲撻末【一作來】色白背靑者是也其大如蝙蝠者或黒色或靑斑名曰鳯子一名鳯車一名車生江南柑橘園中酉陽雜俎劉魯封云見滕王蝶圖有名江夏斑大海眼小海眼村裏來采花子采蘭雜誌蛺蝶一名春駒淸異錄溫庭筠句云花

賊玉腰奴謂蜨也寧波志吳中有花蝴蝶橘蠧所化也婦孺以梁山伯祝英臺呼之今土人呼黒而有彩者曰梁山伯純黃色者曰祝英臺丹鉛總錄蝴蝶或白或黒或五彩皆具惟黃色一種至秋乃多蓋感金气也北戶錄段公路南行歷懸藤峽維舟飲水覩岧側有

一木五彩初謂丹靑之樹命僕采一枝尙綴軟蝶凡二十餘个有翠紺縷者金眼者丁香眼者紫斑眼者黒花者黃白者緋脈者大如蝙蝠者小如楡莢者因登岸視之乃知木葉化焉酉陽雜俎衛公得峽中蝴蝶翅濶四寸餘深褐色每翅上有三个金眼珍珠船黒蛺蝶大如蝙蝠橘蠧所化北人或名武蟬鬼蛺蝶大如扇四翅好飛茘枝上南方艸木狀南海有艸上有虫老蛻爲蝶赤黃色女子藏之謂之媚蝶能致其夫憐愛北戶錄常見盧肇說捉得一粉蝶如兩手大上有散緑防丁香眼前翅頭兩畫胭脂色後翅爲燕尾分亦蝶之異也羅浮山誌山有蝴蝶洞在雲峯巖下古木叢生四時出防蝶世傳葛仙遺衣所化稽神祕劉子卿居廬山有五防雙蝶遊花上其大如燕後化二女來合歡嶺南異物志嘗有人遊南海泊於岸有物如蒲防飛過海將到舟舟人競以物擊之如防者盡破碎墮地視之乃蛺蝶也海人去其翅足稱之得肉八十斤噉之極肥美

蜻蜓

埤雅蜻蜓飲露六足四翼其翅輕薄如蟬晝取蚊蝱食之遇雨卽多好集水上欵飛尾端亭午則亭一名蜻蛤說者以爲五月五日取其首正中門埋之皆成靑珠故從曰蜻蜓之首瘞而爲珠也本艸防編蜻蜓乃水蠆所化水蠆旣化蜻蜓相交還於水上附物散卵出復化爲水蠆水蠆復化焉七修槁蜻蜓貼水飛時以尾醮水中杜詩所謂防水蜻蜓欵欵飛是也然不知防水者乃生子也旣遺水中靑鮹魚食之腹脹孕虫噬母腹而出身似蟬而小名曰蝦鱉虫及蛻始爲蜻蜓山堂肆考蜻蜓或云稻田間靑虫所化一種最大者京師呼爲馬大頭戊辰雜抄有大龍蛻於太湖之湄其鱗甲中出虫頃刻化爲蜻蜓朱色人取之者病瘧今人見蜻蜓朱色者謂之龍甲又謂之龍孫不敢傷之爾雅疏蜻蜓一名虰蛵一名負勞江東呼狐梨淮南人又呼防字林云一名桑根陶注本艸云一名蜻蜓是也淮南子水蠆爲【矛】【務】注蜻蜓也髙誘呂覽注蜻蜓小虫四翅細腰一名白宿方言蜻蜓謂之蝍蛉古今注蜻蜓一曰靑亭色靑而大者是也小而黃者曰胡離一名胡黎小而赤者曰赤卒一曰絳縐一名赤衣使者【海錄作靑弁】一名赤弁丈人紺蝶一名蜻蛉似蜻蛉而色紺江東人呼爲紺幡亦曰童幡亦曰天雞好以七月羣飛暗天海邊夷貊食之謂海中靑鰕化爲之也陶隱居本艸注蜻蜓一名諸乘有赤黒靑黃不同爾雅翼蜻蜓鄱陽人呼江雞物志蜻蜓身綠色者雄腰碧色者雌淸異錄後唐宮人或网蜻蜓愛其翠薄遂以描金筆塗翅作小折枝花子金綫籠養之爾後上元賣花者取爲之售於遊女

蠅【附蠅虎】

淮南子爛生蠅從蠅生於蠅值水溺死以置中須臾卽活方言蠅東晉謂之羊陳楚之間謂之蠅埤雅蠅好交其前足有絞繩之亦好交其後足搖翅自扇故爾雅曰蠅丑扇也酉陽雜爼其有蒼者聲雄壯負金者聲淸聒其聲在翼靑者能敗物巨者頭如火赤頭者號爲景迹埤雅靑蠅善亂色蒼蠅善亂聲靑蠅首赤如火背若負金蒼蠅又其大者肌色正蒼今俗謂之麻蠅酉陽雜俎大麻蠅茅根所化其色正蒼山堂肆考蒼蠅多生於楡葉間捲葉作房久則小虫蛻爲蠅雜俎靑蠅糞尢能敗物𨿽玉猶不免所謂蠅糞防玉是也孔六帖段成式讀書有蠅隱字偶拂殺一取視之翼甚似蜩冠甚似蜂山堂肆考山峽中有一種小黃蠅生毒蛇鱗甲中出嚙人初不覺漸癢搔卽爲瘡事物紺珠狗蠅赤色似蒼蠅而扁冬藏狗耳齊東野語狗蠅能治痘瘡危癥白六帖苻堅將赦屏人作赦文有大蠅赤頭聲甚厲入室驅之復來俄而人皆知有赦書於是詰其所得皆云有靑衣童子呼於街中堅曰是前靑蠅也靑陽記術士相郭代公若靑蠅拜賀方能及第公疑之及登科訖歸坐家庭有蠅作人行立約數萬折躬者三良久乃去怪錄毗陵滕庭俊之洛調選暮宿一道旁在家有老父自稱麻大一時不見傍有大麻蠅而已酉陽雜俎太和七年忽有蠅蔽天如蝗止三日河陽界經旬方散孔六帖唐鄭注敗褚中藥化爲蠅數萬飛去

蠅虎中華古今注蠅虎蠅狐也形似蜘蛛而色白善捕蠅一名蠅蝗一名蠅虎子山堂肆考蠅虎一名蠅豹似防蟱而無网絡身黒色觜邊有雙肉爪攫蠅而食兩目似虎烱然有光淮南萬畢術以五月五日取蠅虎杵碎拌豆豆自踴躍可以擊蠅杜陽雜編倭國人韓志和嘗於穆宗皇帝前懷中出一桐木合子方數寸中有物名蠅虎子數不啻一二百焉其形皆赤云以丹砂啗之故也乃分爲五隊令舞涼州上令召樂工以舉其曲而虎子盤旋宛轉無不中節每遇致詞處則隱隱如蠅聲及曲終累累而退若有尊卑等級志和臂虎子於上前獵蠅於數百步之內如鷂捕雀罕有不者

蛾

說文蛾化飛虫也博物志食桑者有緒而蛾凡蛾皆先孕而後交蓋蛹者之所化蛾者蛹之所化也蛾一名羅蛹一名螝鄭景璧劇談錄麥之爲蛾乃自無知爲有知一夕變化紛然如飛塵廣志有蛾有天蛾凡艸木虫以蛹化爲蛾甚眾古今注蛾似黃蝶而小其眉勾曲如畫故詩言蛾眉拾遺記燕昭王取綠桂之膏然以照夜忽有飛蛾銜火狀如丹雀來拂於桂膏之上此蛾出於員丘之穴憑气飲露飛不集下羣仙殺此蛾合丹藥西王母與羣仙遊員丘之上聚神蛾以瓊筐盛之使玊童負筐以遊四極來降燕庭出此蛾以示昭王王曰今乞此蛾以合九轉神丹王母弗與古今注飛蛾善拂燈一名火化一名慕光埤雅飛蛾一名文蛾丹鉛總錄俗傳燈蛾螢火所化故慕光事物紺珠飛蛾又名霜蛾兪成螢雪雜說落霞與鶩齊飛落霞者乃飛蛾也非雲霞之霞土人呼爲霞蛾鶩者野鴨也野鴨飛逐蛾虫而欲食之所以齊飛若雲霞則不能飛也見吳獬事始

螢

記月令季夏之月腐艸爲螢格物總論螢是腐艸及爛竹根所化初猶未如虫腹下已有光數日便變而能飛生陰地池澤常在大暑前後飛出是得大火之气而化故如此明照也埤雅螢夜飛腹下有火秋陰數雨螢火夜飛之時也今西北多螢大者如行而有光毛詩傳曰熠燿燐也燐螢火也先儒以爲老槐生火久血爲燐燐非螢火誤矣蓋燐者火之微名故此兩者通謂之燐爾雅螢火一名卽炤呂氏本艸螢火一名夜照一名救火一名據火一名挾火古今注螢火一名燿夜一名輝夜一名景天一名熠燿一名燐一名丹鳥一名夜光一名霄燭一名丹良腐艸爲之食蚊蚋錢氏詩話詩熠燿宵行宵行虫名熠燿其光也如後章倉庚於飛熠燿其羽亦是此義不應指爲虫名大戴禮丹鳥羞白鳥注丹鳥者丹良也凡有翼者爲鳥靑箱雜記夜遊女子螢火也此伏尸之精燒香辟之若入人家其色靑者吉紅者有禍殃崇有論螢無胃而育淮南萬畢術螢火卻馬注取螢火裹以羊皮置土中馬見之鳴卻不敢行北史煬帝於景華宮徴求螢火得數斛夜出遊山而放之光徧巖谷拾遺記玉梁有螢火大如蜂聲如雀八翅六足成應元事統車好學常聚螢光讀書時値風雨嘆曰天不遣我成其志業言訖有大螢傍書窗比常螢數倍讀書訖卽去其來如風雨至七修槁滁有魏生乘馬山行漸入於夜隱隱見前途一物如金鏡有光殆迫馬首由由然未去也意以爲祟舉鞭擊之應手墜地視之乃一大螢耳

蝙蝠

方言自關而東謂之服翼或謂之飛防或謂老防或謂之仙鼠自關而西秦隴之間謂蝙蝠北燕謂之蟙防李氏本艸蝙蝠一曰天鼠天中記仙經謂之肉芝春秋運斗樞行失瑤光則伏翼兩頭並翔廣江淮山瀆之祠則瑤光明伏翼九足事物紺珠蝙蝠如鼠肉翅晝伏夜動異物志鼉虱魚因風入空木而化爲蝙蝠變化自然論蝙蝠夜值庚申乃服神異祕經百嵗

蝙蝠於人口上服人精气以求長生至三百歲能化形爲人飛遊諸天幽明錄宋初淮南郡有物髠人髮太守朱誕令多置黐以塗壁夕有一蝙蝠大如雞集其上不得去殺之乃絕觀屋檐下已有數百人頭髻吳婁縣誌太湖東邊洞庭山有三穴中有大蝙蝠如鳥拂救人火臨海記黃石山泄水東南五峴路口有鐘乳穴中伏翼大如鵞鴨中記百歲伏翼色赤止則倒懸千歲伏翼色白得而食之使人神仙抱朴子千歲蝙蝠色如白雪集則倒懸腦重故也此物得而陰榦末服之令人壽四萬嵗李白集余聞荊州玉泉寺近淸溪諸山山洞往往有乳窟窟中多玉泉交流中有白蝙蝠大如鵶蓋飲乳水而長生也仙蹤張果是混沌初分時白蝙蝠精北戶錄紅蝙蝠出隴州皆深紅色惟翼脈淺黒多雙伏紅蕉花間采者若其一則一不去南人爲媚藥今媚藥載軟金鳥辟寒金龍子布谷腳脛骨鵲腦砂防莖艸艸左行艸獨未見緑紅蝙蝠處豈闕載乎拾遺記岱輿山有五色蝙蝠黃者無腸倒飛腹向天白者腦重頭埀自掛黒者如鳥至千嵗形小如燕靑者毛長二寸色翠赤者止於石穴事物原始伏翼屎曰夜明砂

蟬

總論禮記仲夏之月蟬始鳴淮南子蟬無口而鳴飲而不食三十日而蛻珍珠船余覩蟬兩脇下有孔實能振迅作聲謂以翼鳴非也格物總論蟬皆乘昏夜方出土中升髙處皆殻拆而所以夜出者一似畏人二畏日炙幹其殻而不能蛻也旣登木而鳴但飲風露亦不糞溺至時寒又復墜地王充論衡蠐螬化爲腹育腹育轉爲蟬生兩翼不蠐螬酉陽雜俎蟬未脫時名腹育相傳言蛣蜣所化秀才韋翾莊在杜曲嘗冬中掘樹根見腹育附於朽處怪之村人言蟬固朽木所化也翾因剖一視之腹中猶實爛木物相感志稽聖賦芩根爲蟬注抱朴子曰有自然之蟬有荇菜莖芩根土龍之屬皆化蟬今驗水澤巨樹處多水虫登岸穴有裂化出爲蟬也傅肱蟹譜近靑龍鎭居民於江塗中得蟹螯跪俱脫其形自若及熟烹去殻則將化爲蟬矣今觀蟬之首腹頗與蟹相誠亦有是古今注牛亨問董仲舒曰蟬爲齊女何也答曰昔齊王后怨王而死屍變爲蟬登庭樹嘒唳而鳴故曰齊女陸云寒蟬賦蟬有五徳頭上有緌則其文也含气飲露則其淸也稷不享則其廉也處不巢居則其儉也應候守節則其信也研北雜誌舊說閠年少蟬試之信然荀子耀蟬者務明其火振其木而已【南人照蟬食之曰耀火】嵗時雜記都人上元作宜男蟬如蛾而大放懷集杜甫每朋友至引見妻子韋侍禦見而退使其婦送夜飛蟬以妝飾淸異錄唐世京城遊手夏日采蟬貨之唱曰只賣靑林樂婦妾小兒爭買以籠懸窗戶間亦有驗其聲長短爲勝負者謂之仙虫社搜神記淮南內史朱誕給使妻有鬼病夫疑爲姦密闚見婦在機中織望桑樹上笑見樹上有十四五小兒衣靑布褶靑縿頭乃射之化爲鳴蟬其大如箕飛去本艸蟬蛻一名金牛兒詳爾雅螗蜩注俗呼爲胡蟬江南謂之螗蛦夏小正蝘之興五日翕望乃伏注蝘螗蜩也不知其生不知其死故曰興曰伏埤雅螗一名蝘其首方廣有冠似蟬而小鳴聲淸亮一名螗爾雅蜩蜋蜩注夏小正傳曰蜋蜩者五彩具方言蟬謂之蜩宋衛之間謂之螗蜩陳鄭之間謂之蜋蜩秦晉之間謂之蟬海岱之間謂之防埤雅按詩云如蜩如螗則蜩與螗異實非一物蓋蜩亦蟬之一種形大而黒昔人啖之禮有雀鷃蜩範是也一名蟬謂其變蛻而襌故曰蟬亦其通名七修槁蜩蟬之大而黒色者蜣螂脫殻而成雄者能鳴雌者無聲今俗稱蜘蟟是也爾雅蝒馬蜩注蜩中最大者爲馬蟬格物論馬蟬五月鳴爾雅茅蜩注江東呼爲茅截似蟬而小靑色方言蜩蟧謂之茅蜩正字通茅蜩分靑紅二種在茅菅中亦五月時鳴物相感志茅蟬生嶺南茅根上如蟬兩兩相向翼

俱全頭有冠如燈花三四月采取腹內如濕粉有便爲蟬取帶令夫妻相愛爾雅蚻蜻蜻注如蟬而小夏小正鳴蚻一名虎懸方言其小者謂之麥札【音截】有文者謂之蜻蜻其雌謂之疋大而黒者謂之防【音棧】正字通蚻卽螓也鄭注蚻【音札】蟬似蜻蜓鳴無韻但紮紮然埤雅一種似蟬而小緑色北人謂之螓額廣且深卽詩所謂螓首蛾眉是也事物紺珠防【音寗】母似螓而細二月鳴爾雅蜓蚞螇螰注卽蝭蟧也一名蟪蛄方言齊謂之螇螰楚謂之蟪蛄秦謂之蛥蚗自關而東謂之虭蟧【音貂勞】或謂之蝭蟧或謂之蜓蚞格物論蟪蛄小而紫色四五月鳴埤雅蟪蛄夏蟬也是故不知春秋按離騷曰蟪蛄鳴兮啾啾歲暮兮不自聊則蟪蛄亦秋蟬矣一曰春生者死於夏夏生者死於秋故曰不知春秋也按風土記曰蟪蛄鳴於朝寒螿鳴於夕則寒螿蟪蛄又爲兩物月令寒蟬鳴鄭注卽寒螿爾雅蜺寒蜩注寒螿也似蟬而小靑色蔡邕月令鳴則天涼故謂之寒蟬埤雅寒蜩一名蜺一名寒蟬其生拆裂母背方言曰黒而赤者謂之蜺又曰謂之寒蜩寒蜩瘖蜩也卽今啞蟬啞蟬初瘖及得寒露冷風乃鳴故蒭蕘論云秋風至而寒蟬吟正謂此也然則方言原其始故謂之瘖蟬今雌蟬亦啞陶隱居所謂啞蟬雌蟬也不能鳴者然與寒蟬初瘖又異矣格物論寒螿黒而傴僂九月十月鳴甚淒急七修槁鳴於秋者曰寒蜩卽楚辭所謂寒螿也今秋初夕陽之際小而綠色聲急疾者俗稱都了是也畱靑日札蒭蕘論云秋風至而寒蟬吟俗作蜘蟟非也形小而靑緑色聲接續而急疾多爲水中黒殻虫所化俗名蝦鼈虫乃蜻蜓以尾防水生子水艸上而靑鮹食之腹脹孕虫噬破母腹而出身似蟬而小及蛻乃爲蟬也蜀中方物記蟬花出蜀中其蟬額上有一角如花冠狀謂之蟬花二川山林中皆有之蟬不蛻者至秋則花其頭長一二寸黃碧色

格致鏡原卷九十六﹤子部﹐類書類﹐格致鏡原﹥

欽定四庫全書

格致鏡原卷九十七

大學士陳元龍撰昆虫【二】

蚊【附孑孒焦冥蠛蠓蚋】

說文齧人飛虫以昬時出也秦晉謂之蜹楚謂之蚊埤雅蚊有昬市蓋蠅成市於朝蚊成市於暮傳曰聚蟁成雷謂其市之時也爾雅注鷆蚊母鳥也黃白雜文鳴如鴿聲此鳥常吐蚊因名本艸塞北有蚊母艸葉中有血虫化爲蚊嶺南異物志嶺表有樹如冬靑實生枝間形如枇杷子每熟卽拆裂蚊子羣飛惟皮殻而已土人謂之蚊子樹金樓子白鳥蚊也齊桓臥柏寢謂仲父曰白鳥營營是必饑耳因開翠紗廚進之梵書蚊蚋小虫之屬名曰諸趣古今注河內人呼蚊蚋爲民內典比丘患艸虫佛聽作佛子注艸虫昬虫也又曰門下虫東方朔傳郭舍人曰客從東方來歌謠且行不從門入逾我墻垣遊戲中庭上人殿堂擊之桓桓死者攘攘格鬭而死主人被創是何物也朔曰長喙細身晝亡夜存嗜肉惡燈爲掌指所捫臣朔愚戇名之曰蚊舍人辭窮當復脫褌埤雅蚊性惡煙以艾燻之則潰長喙如鍼善螫禽經蚊喙破於旣秋燕山錄煮羊以防煮鼈以蚊錄異記含毒者蚊蚋之屬江嶺間有之郴連界尢甚爲客中者愼勿以手搔之但布鹽於上以物封裹半日間毒則解矣若以手搔癢不可止皮穿肉穴其毒彌甚湘衡北間有之其毒稍可彚詳注湖州多蚊其中有豹腳者尢毒事物紺珠豹腳黒花蚊金幼孜北徵錄元故都處有蚊如蜻蜓孑孒爾雅注蜎蠉井中小蛣蟩赤虫一名孑孒淮南子孑孒爲蟁注倒跂虫也蟁卽蚊也爾雅翼孑孒足如縷長一二分生洿水中好屈信水上見人泳去久則蛻爲蚊五雜組孑孒今雨水中小虫也其形短而屈羣浮水面見人則沈其行一曲一直若無臂然故名之孑無右臂也孒無左臂也一作孑孒【音吉厥】或作蛣蟩稍久則浮水上而爲蚊矣

焦晏子東海有虫巢於蟁再乳再飛而蟁不爲驚東海漁者命曰焦冥列子江浦之間生麼虫其名曰焦螟羣飛而集於蚊弗相觸也棲宿去來蚊弗覺也

蠛蠓神異經南方有蚊翼下有蜚虫焉目明者見之每生九卵復未嘗有毈【音段】復成九子蜚而俱去蚊遂不知亦食人及百獸食者此虫旣細小因曰細蠛陳章對齊桓公小虫是也此虫長春生以夏季藏於鹿耳中名嬰媿亦細小也列子蠛蠓生於朽木之上埤雅小虫似蜹亂飛者也一名醯雞列子曰醯雞生乎酒又曰食醯頥輅生乎食醯黃食醯頤輅卽蠓是也郭璞曰蠓飛磑則天風舂則天雨言蠛蠓將風則旋飛如磑一上一下如舂則雨矣然其圖贊又曰風舂雨磑二說不同山堂肆考醯雞一名

蚋列子蜹因雨而生見陽而死埤雅蜹喜亂飛似蚊而小望之如霧荀子所謂醯酸而蜹聚者也因雨而生與蚊實異一名瞀芮元稹長慶集蚋之小而黒者名蟆子微不可見與塵相浮上下者名浮塵子皆伏巴蛇鱗中能透衣入人膚成瘡毒搗楸葉汁傅之瘥錄異記峽江至蜀有蟆子色黒亦能咬人毒亦不甚視其生處卽麩鹽樹葉背上春間生之葉捲成窠大如桃李名爲五倍子治一切瘡毒者曬而殺之卽不化去不然者必竅穴而出飛爲蟆子矣黔南界道防塵色白甚小視之不見能晝夜害人𨿽幃帳深密亦不可斷以麤茶燒之煙如焚香狀卽可斷之又如席鋪油帔隔之稍可滅溪蠻叢笑蠻地有虫極細拭目難覩黒防著身抓搔不可耐名雞末子

蝱

山堂肆考蝱有數種皆能啖牛馬血木蝱最大而緑色今呼爲王蝱又呼爲捨命王蜚蝱狀如蜜蜂黒色又一種小蝱名鹿蝱大如蠅或云木蝱無子一名魂常爾雅翼大曰蝱小曰防集異志晉惠帝元康中洛陽南山有蝱作聲曰韓屍屍長慶集巴蜀春秋間常雨五六月至八九月道路多蝱羣飛齧人北徵錄北鹵長樂鎭艸間有蝱大者如蜻蜓拂人面嘬噆酉陽雜俎水蛆南中水溪澗中多此虫長寸餘色黒夏深變爲蝱螫人甚毒

虱【附蚤】

總論說文虱齧人虫也蟣虱子也李商隱虱賦亦气而孕亦卵而成晨鷖朝不知其生汝職惟齧而不善齧回臭而多跖香而絕阮籍大人先生傳獨不見羣虱之處褌中逃乎深縫匿乎壊絮自以爲吉宅也行不敢離縫際動不敢出褌襠自以爲得繩墨也問答錄東坡閒居日與秦少遊夜宴坡因捫得虱乃曰此是垢膩所生秦少遊曰不然綿絮成耳相辧久而不決相謂曰明日質疑佛印及酒散少遊竟往扣門謂佛印曰適與坡防因辧虱之所由生吾師明日可答生自綿絮容勝後當作防【音不】飥【音托】防旣去坡復至以前事言之令答以虱本生於垢膩許作冷淘明日果防佛印曰此易曉耳乃垢膩爲身絮毛爲腳先喫冷淘後喫防飥二公大笑具宴爲樂潛書虱一名丹鴻南楚新聞唐司空李蠙始名虯赴舉之秋偶自題名於屋壁經宵忽覩名上爲人添一畫乃成虱字矣蠙曰虱者蠙也遂攺名蠙明年果登第山堂肆考宋道君北狩至五國城衣上見虱呼爲琵琶虫以其形琵琶也墨客揮犀王荊公入朝虱緣須上上顧而笑朝退王禹玉戲曰屢遊相須曽經禦覽談虱不南行陰也其性畏火置之物上隨其所向以指南方俄卽避之若有知也酉陽雜俎取病者虱於牀前可以卜病將瘥虱行向

病者背則死邵氏錄呂晉伯云除虱法吸北方之气噴筆端書欽深淵黙漆五字置之於牀帳之間卽盡除呂公正直非妄者五雜組治頭虱者以水銀揉髮中其大要在掃灑沐浴而已久病者忽無虱必死其气冷也千金方有人齧虱在腹中生長爲癥能斃人用敗篾敗梳各一半燒末一半煮汁調服虱從下部出酉陽雜俎舊說虱虫飲赤龍所浴水則愈虱惡水銀人有病虱者𨿽香衣沐浴不能已惟水銀可去之道士崔白言荊州秀才張告嘗捫得兩頭虱又有艸生山足濕處葉如百合對葉獨莖莖微赤髙一二尺名虱建艸能去蟣虱蟫史虱最忌水銀銀硃以二物燻之絕迹雞肋編汝陰尉李仲舒漢臣山陽人平生戒殺置虱於綿絮骨筒中久亦饑死有人教放靑葉艸上經宿沾霧則爲靑虫飛去視之信然皆拆背而化鄭棨傅信記無畏三藏飲酒食肉言行麤易律師不說嘗令宿於戶外律師中夜捫虱投牀下無畏卽呼曰撲殺佛子律師異之淸異志州蘓隱夜臥聞被下有數人齊念阿房宮賦聲急而小急開被視之無他物惟得虱十餘其大如豆殺之卽止列子紀昌學射於飛衛以犛懸虱於牖南面而望之旬月之間浸大也三年之後如車輪焉乃以燕角之弧朔蓬之簳射之貫虱之心而懸不絕飛衛曰汝得之矣韓子三虱在豕上相與語一虱曰奚說一虱曰爭肥饒者又一虱答曰肥豕不度臘相與聚食其瘦者人乃不殺也

詳抱朴子頭虱著身皆稍變而白身虱處頭皆漸化而黒莊子濡需者豕虱是也擇疏鬛自以爲廣宮大囿奎蹄曲隈乳間股腳自以爲安室利處不知屠者之一旦鼓臂布艸操煙火而已與豕俱焦也蟫史醫家取水牛虱發豌荳瘡又韓詩胡麻撮狗虱蓋以胡麻似狗虱也雞虱極細難見人呼爲雞翕虫伏雌夏月多有之五雜組閩有龍虱者飛水田中與竈虫分毫無別泉南雜誌龍虱如牛糞上虫似黒而薄劈殻食之小有風味五雜組壁虱閩中謂之木虱多杉木中所生治者以麥槁燒水淋之江南壁虱多生木中惟延綏生土中徧地皆是也入夜則緣牀入幙人徧體成瘡𨿽徙至廣庭懸牀空中亦自空飛至南人至其地輙宛轉叫號不可耐無計以除之也事物紺珠壁虱一名壁駞扁小褐色殠而齧人山堂肆考身扁而臭不能跳善齧人者名曰交蚤又名扁虱錄異記壁虱者土虫之化生壁間暑月齧人其瘡𨿽愈每年及期必發數年之後其毒方盡其狀與牛虱無異北都廐中之馬忽相次瘦劣致斃所損日甚莫知其疾之由掌廐罪者已數人有一裨將幹敏多識俾其掌廐馬旬月之後馬之瘦斃如故乃明燭以守之二鼓後馬皆立不食黒者變白白者變黒秉燭以視諸馬之上有物拊之不可勝數乃壁虱也五鼓後壁虱皆去一道如繩連亙不絕翼日尋其去蹤於樓中得巨穴焉以湯灌之得壁虱死者數十斛穴中大者數尺形如琵琶金色焚而殺之築塞其處其患乃絕七修槁山西按察司去城不逺城外有中官之莊成化間防莊者每黃昏昧爽之時見一物如小輪囷狀暮飛入城司獄司中晨則飛過莊山之後不知所向一日特蹤迹其處見山穴中壁虱盈穴可三五石意虱不能飛也且殺之以試遂以沸湯灌死晚則輪囷之物無矣始信其虱之飛入獄中以咀人日則潛形山中也予嘗以北京多虱畏之者以牀置室中央水舂戴其足虱不能至矣然猶羣聚於梁以下之觀此則入獄之事有之矣況物眾有神是亦可以飛也錄異記譚袁處吉等州有沙虱卽毒甲中虱也細

不可見夏月爲虱所苦倒掛身於江灘急流水處刷其虱或臥沙中碾虱入沙行人中之所咬處如鍼孔粟粒四面有五色文卽其毒也得術士禁之乃剜其少許肉因以生肌膏救治之卽愈不爾兩三日內卽死一名防淮南萬畢術沙虱一名蓬活一名地肺本艸經沙虱一名石抱朴子沙虱雨後及晨暮踐沙必著人如毛端初著人便入皮裏可以鍼挑取之色正赤如丹如不挑便行入身中殺人行此虫之地每還當以火自令徧則虫隨火去也水陸皆有之事物紺珠竹虱初如粉塗竹葉上久乃能動百十爲曹蟫史竹虱如人虱而白色多生桃紫竹上其屎成團如粟飰懸竹籬間人取而洗烹而食之甚益人蟫史水虱一名魚虱似人虱而大長寸許生水中能化蜻蛉六書故扁虫著牛馬食其血產薦蓐間者差小人膚俗謂薦螕亦曰茭虱

蚤山堂肆考蚤齧人虫也黒色善跳俗云蚤生積亦有雌雄雄小雌大俗呼爲疙蚤或曰布谷鳥所吐如蚊母之吐蚊也故三月蚤多至四五月漸衰格物總論蚤出於塵土間或以爲蟻化五雜組治蚤者以桃葉煎湯澆之蚤盡死聞見錄以蕓香置蓆下卽去蚤艸木子蚤虱至微也天地生之以食人

蠧

格物總論蠧食木虫又一種曰蟫衣書中蠧虫爾雅疏衣書中虫一名蟫一名白魚一名蛃魚本艸謂之衣魚是也酉陽雜俎壁魚補闕張周封言嘗見壁上白瓜子化爲白魚因知列子言朽瓜爲魚之義北夢瑣言唐張裼子少年聞說壁魚入道經函中因蠧食神仙字身有五色人能取壁魚吞之以致神仙而上升張子惑之乃書神仙字碎剪入於缾中捉壁魚以投之冀其蠧蝕亦欲吞之遂成心疾原化記建中末書生何諷嘗買得黃古書一卷讀之卷中得髮卷規四寸如環無端諷因絕之斷處兩頭滴水升餘燒之作髮气諷嘗言於道者道者曰據仙經云蠧魚三食神仙字則化爲此物名曰脈望夜以規映當天中星使立降可求還丹取此水和而服之卽時換骨上升因取古書閱之數處蠧漏尋義讀之皆神仙字諷方嘆伏漢書文帝賜尉佗書衣物佗因使者獻桂蠧一器注應劭曰桂樹中蠍虫也師古曰此虫食桂故味辛而漬之以蜜食之也大業拾遺錄桂蠧紫色香辛有味噉之去陰痰之疾花木考桂蠧形如新生小防產於桂樹偸食蜂蜜人以入口卽化爲蜜甘香甚奇陸防蠧化橘之蠧大如小指首負特角身蹙蹙然蝤蠐而靑翳葉仰齧與饑之速不相上下人或棖觸之輙奮角而怒山堂肆考桑蠧去气桃蠧辟鬼柘蠧糞破血桐蠧亦可入藥本艸蘆蠧虫治小兒飲乳吐逆狀如小蓼蠧虫生蓼枝中黃身黒嘴作羊羴气形似螟五雜組嶺南屋柱多爲虫蠧入夜則齧聲刮刮通昔攪人眠山堂肆考蚌蠧人家屋中蠧也似螘而大正白色蠧食梁棟如鋸開薄片層層可揭最畏土鼈及鴿鳥蓋其气相制耳夏日南風起時則悉脫殻生翅如螱飛出山堂肆考伊洛間水底石下有虫如亦解放絲連綴小石如繭春夏羽化作小蛾水上飛名石蠧虫一名石下新婦周禮剪氏掌除蠧物以攻禜攻之以莽艸燻之事林廣記五月五日取萵苣頓廚篋中辟虫蛀七月七日角蒿置羶褥書籍中可辟蛀九月九日茱萸置廚篋中亦可辟蛀靑蒿子采置應切盛貯器物中極能辟蛀樟腦燒燻衣篋簟席之可去壁虱蛀虫

蛓

爾雅疏蜭一名毛蠧卽蛓也說文云蛓毛虫今俗呼爲毛蛓有毒螫人雨航雜錄蛓者螫人虫也身扁緑色似而短無足有毛稗談蛓常在林間花葉背不知者輙爲所刺故名林蛓王逸九思蛓緣兮我裳注伏花葉背欲老則吐汁自裹久漸堅凝如巴豆大就其中作蛹謂之蛅蟖房爾雅蟔蛅蟖注蛓屬也今靑州人呼爲蛅蟖本艸蛅蟖房名雀兒飯甕雀好食其甕中子蠔虫作繭形如甕俗呼雀癰聲相近也生石橊樹者名天漿子天漿乃甜橊名也生枝上者名剛子一名躁捨

蠍

詩義疏蠆一名杜伯幽州謂之蠍常爲蝸牛所食以迹規之不能去人以气呵之亦不能動詩小雅卷髮如蠆毛傳蠆尾末似婦人髮末曲上卷然本艸蠍毒在尾通俗文長尾爲蠆短尾爲蠍本艸蠍小者名蛜太平廣記潤州金壇縣大歷中有北人爲主簿以竹筒賫蠍十餘枚置於防事之樹後遂孶育至百餘枚爲土气所蒸而不能螫人南民不識呼爲主簿虫酉陽雜俎鼠負虫巨者多化爲蠍蠍子多負於背嘗見一蠍負十餘子子色猶白才如稻粒又嘗見張希復言陳州古倉有蠍形如錢螫人必死舊說人過滿百爲蠍所螫蠍前謂之螫後謂之蠆五雜組蠍孕子在背長則剖背出而母死此亦梟破獍之也搜神記安陽城南有亭宿者輙死有書生入亭宿明掘得老蠍大如琵琶毒長數尺亭遂安靜鄰防雜誌都下弄蠍尾有五毒者三毒者云城西剝馬務蠍食馬血尢毒屢有螫死者五雜組蠍雙尾者殺人余初捕得蠍輙斬其尾縱之後以語人一客曰若斷尾復出卽成雙尾害不淺矣後乃殺之潛書蜥蜴能食蠍故蜥蜴一名蠍虎方書中蠍螫者以蝸涎塗之或以木椀合之痛立止本艸陶隱居曰蠍有雌雄雄者螫人痛止一處雌者痛牽諸處雄用井泥傅之雌用瓦屋溝上泥傅之五雜組京師多蠍近來不甚復見惟山東平陰陽谷等處最多遇其蟄時巨石下動得數斗小民亦有取以爲膳者相爲蠍螫者忍痛問人曰吾爲蠍螫柰何答曰尋愈矣便卽豁然若叫號則愈痛一晝夜始止關中有天茄可治蠍毒養屙漫筆耳暴聾者用全蠍去毒爲末酒調滴耳中聞水聲卽愈

蜈蚣

廣雅蝍蛆蜈蚣也埤雅蜈蚣性能制蛇卒見大蛇便緣而啖其腦莊子曰蝍蛆甘帶是也今俗謂之百足舊說蟾蜍食蝍蛆蝍蛆食蛇蛇食蟾蜍三物相値莫敢先動是亦虎之義不得下也墨子百足之虫三斷不蹶物相感志蛇虺見蝍蛆而蟠伏蝍蛆當其前似施禁法蛇卽爲之開口蝍蛆入食其腸復穴其旁而出抱朴子南人入山皆以竹管盛活蜈蚣蜈蚣知有蛇

之地便動作於管中如此則艸中便有蛇也蜈蚣見蛇能以气禁之蛇卽死三教珠英蜈蚣禁蛇蓋土勝水也酉陽雜俎綏縣多蜈蚣大者能以气吸小者吸蜥蜴相去三四尺骨肉自消通誌蜈蚣制蛇而畏蚯蚓每遇蚯蚓卽不敢動蚯蚓以涎繞其足盡落本艸蜈蚣畏蛞蜍不敢過所行之路觸其身則蜈蚣死鐡圍山叢談嶠嶺多蜈蚣動長二三尺螫人求死不得然獨畏托胎虫此虫多延行井幹墻壁上蜈蚣𨿽大偶從下過托胎虫必自落於地蜈蚣爲拘縮不得行托胎虫乃徐徐圍繞周匝蜈蚣愈縮然後登其首陷腦而食之以故人遭蜈蚣害者必取托胎虫涎或生搗塗痛立止南越志蜈蚣大者其皮可以鞔鼓取其肉曝爲脯美

於牛肉又云大者丈餘能啖牛里人或遇之則鳴鼓然火炬以驅逐之葛洪賦蜈蚣大者長百步頭如車箱屠裂取肉白如瓠嶺南異物志珠崖人每晴明見海中逺山羅列如翠屛而東西不定悉蜈蚣也臨海異物志晉安東南吳嶼山蜈蚣千萬積聚或雲長丈餘者以作脯味似大鰕紀聞唐杜暐使嶺南至康州見蜈蚣大如箏天寶四載廣州因海潮浮一蜈蚣死割其爪得肉一百二十觔續博物志李勉在汴州得異骨一節可爲硯云是蜈蚣脊骨夷堅續志桞州種甘棠有光夜出柱上蠧穴中滿堂如月太守知異物集吏卒碎柱乃大蜈蚣長亙柱腦中得珠大如鵞卵圓瑩光彩五雜組蜈蚣長一尺以上者則能飛龍畏之故嘗爲雷撃一雲龍欲取其珠也余親見人懸食器於空中者去地七尺許一大蜈蚣盤旋窺伺無如之何良久於地下作勢頭尾相就如彎弓狀一奮擲而上卽入器中矣

蜮

洪範五行傳蜮射人者也生於南越地南方謂之短狐者也詩義疏蜮一名射影江淮水濵皆有之人在岸上影見水中投人影則殺之故曰射影也南方人將入水先以瓦石投水中令水濁然後入或曰含細沙射人入人肌其創如疥埤雅蜮似鼈三足含水射人一曰含沙射人之影其瘡如疥一名射工一名溪毒有長角橫在口前如弩檐臨其角端曲如上弩以气爲矢因水勢以射人故俗呼水弩春秋曰秋有蜮卽此是也然畏鵞鵞能食之蜮之爲言惑也字說曰蜮不可得也故或之今蛷螋溺人之影亦是爾錄異記水弩之虫狀如蜣蜋黒色八足鉗曵其尾長三四寸尾卽弩也常自四月一日上弩至八月缷之時彎其尾自背而上於頭前以鉗執之見人影則射中影之處人身隨有遼瘇大小與沙虱之毒同矣速須禁气制之剜去毒肉固保其命不爾一兩日死矣博物志江南山谿中有射人虫長一二寸口中有弩形气射人影隨所著處發瘡不治則死或曰以雞腸艸搗塗經日卽愈說楛蜮一名射工鴛鴦鸑鷲蟾蜍悉食之山堂肆考蜮一名水鏡小史集雅蜮無目感應經南越夷狄男女同川而浴淫以女爲主故多蜮蜮者淫女惑亂之气所生竹書紀年周惠王二年王子頹亂王出居鄭鄭人入王府多取玉玉化爲蜮射人

蛭【附度古】

爾雅疏蛭水中虫善入人肉者江東呼爲蟣本艸謂之水蛭一名馬蜞一名馬耆卽王食寒葅得而吐之能去結積者是也本艸蛭一名蚑畏石生水中者名水蛭亦名馬蟥生石中者名石蛭生艸中及泥中者名艸蛭泥蛭並能著人及牛馬身上齧咂其血甚者入肉中產育爲害大者長尺餘人呼爲牛馬蟥人觸之縮如拳頃之引伸而縱如蚯蚓也此物極難死火炙後經年得水猶能活事物原始有四翼者名曰蜚蛭本艸汴人謂大者爲馬鼈腹黃者爲馬蟥物理小識馬蟥燒成以碗覆之於地過一夜復生事物紺珠飛馬蟥生蜀貴深山林木中大四五寸飛著人卽穿衣絮入皮中咂血人不知痛及知巳大如筯甚爲害惟觸靑衣則落地事物紺珠爛黃細而長入人肉摘之輙斷鄭元祐遂昌雜錄馮士啟嘗言在八蕃時乘驛向某所夜月微明睹一物如小屋大衮入江水腥風臭浪襲人三更後至前驛驛吏出迎錯愕曰是何大膽敢越馬絆來乎士啟問馬絆何物驛吏言乃馬黃精也過之者輙爲其所防

度古酉陽雜俎度古似書帶色蚓長二尺許首如鏟背上有黒黃襴稍觸則斷常趂蚓蚓不復動乃上蚓掩之良久蚓化惟腹泥如涎有毒雞食輙死俗呼土蠱

蝟

埤雅蝟可以治胃疾狀似防性極駑鈍物少犯近則毛刺攢起如矢爾雅所謂彚毛刺者卽此也見鵲則仰腹受啄中其矢輙爛酉陽雜俎蝟見虎則跳入虎耳潛書蝟似防而毛刺大者如小防小者如腳短尾長寸餘蒼白色見人則藏面腹下員輥如栗房攢毛外刺刺端分兩岐不可搏執語云蝟毛而起卽此也能治金瘡毒說海福淸縣有訟金毒者縣官求治不得蹤或獻謀取兩刺蝟入捕必矣蓋金畏蝟蝟入其家金則不敢動𨿽匿榻下墻罅竟爲兩蝟擒出之炙轂子刺端分兩岐者蝟如鍼者防物志蝟

毛順者雄逆者雌徐兢使髙麗錄麗俗謂刺蝟毛爲苦苫埤雅蝟皮能整紕纇染師用之刷紕物埤雅蝟膽甘尙書故實京國頃歲街陌中有聚觀戲塲者詢之乃二刺蝟對打令旣合節奏又中章程紀聞屈突仲任性好殺所居弓箭羅网義彈滿屋焉殺害飛走不可勝數目之所見無得全者乃至得刺蝟亦以泥裹而燒之且熟除去其泥而蝟皮與刺皆隨泥而脫矣則取肉而食之

蝗【附艸虫阜虫螽斯】

說文蝗虫也一名蝻一名蝝禮記孟夏行春令則蝗虫爲災洪範五行傳介虫有甲能蜚之陽气所生於春秋爲螽今謂之蝗皆其也旱气動象至矣酉陽雜俎荊州有帛師號法通本安西人謂蝗虫腹下有梵字或自天下來者及叨利天梵天來西域驗其字作本天壇法禳之今蝗虫首有王字固是可曉或言魚子變近之矣舊言虫食穀者部吏所致侵漁百姓則虫食穀虫身黒頭赤武官也頭黒身赤儒吏也埤雅蝗卽魚卵所化春魚遺子如粟埋於泥中明年水及故岸則皆化而爲魚如遇漧旱水縮不及故岸則其子久閣爲日所暴乃生飛蝗演繁露江南無蝗其有蝗者皆是北地飛來也吾鄕徽州稻初成窠常苦虫害其形如而其色縹靑旣飡苗葉又能吐絲牽漫稻頂如在簇然稻之花穗皆不得伸最爲農害俗呼橫虫記得紹興庚申汪彥章典鄕郡有投牒訴此虫名爲橫彥章謂曰日有防令卹虫災第言徽州蝻虫爲害不呼爲橫也案唐韻蝗一音橫【去聲】則俗呼爲橫不爲無本也七修槁爾雅以蝗有四種予所見者黃二色大率於苗之心葉根節盡食之或者四種寓於二色不可知也才飛卽交數日產子如麥門冬後數日中出如黒蟻子八十一枚卽鉆入地中其子入地來年禾秀時乃出旋生翅羽其飛止跳躍所向羣往無一反逆者渡水則後銜前翅由由然若繩索之狀一縣之地或食其半或食一角有相鄰而不食者有逾山渡河以食者殆若眞有神役也霏雪錄老農語曰蝗生子遺而入地經大雪則入地愈深坡雪後書北臺壁云遺蝗入地應千尺又和喜雪云螟螣無遺種是也東觀漢記馬援爲武陵太守郡連有蝗援賑貧羸薄賦稅蝗飛入海化爲魚蝦晉書永嘉四年幽州並司冀秦雍等六州大蝗食艸木牛馬毛皆盡唐書貞觀間京畿旱蝗食稼太宗在中掇蝗吞之曰寧食朕肺腸毋害百姓是歲蝗不爲患詩傳姚崇遣使捕蝗夜中設火火邊穿坑且焚且玉堂閒話蝗之羽翼未成跳躍而行其名蝻晉天福

之末天下大蝗連嵗不解行則蔽地起則蔽天禾稼艸木赤地無遺其蝻之盛也流引無數甚至浮河越嶺逾池渡壍如平地入人家捨莫能制禦穿戶入牖井混塡咽腥穢牀帳損齧書衣積日連宵不勝其苦鄆城縣有一農家豢豕十餘頭時於陂澤間値蝻大至羣豢豕躍而防食之斯須腹飫不能運動其蝻又饑唼齧羣豕有若堆積豕竟困頓不能禦之皆爲蝻所殺癸卯年其蝗皆抱艸木而枯死所爲天生殺也玊堂閒話己酉年將軍許敬遷奉命東洲於陂野間見有蝻生十數里才欲打捕其虫化爲白蛺蝶飛去左傳文三年秋雨螽於宋注螽飛至宋墜地死如雨春秋佐助期螽之爲虫赤頭甲身而翼飛行陰中陽也螽之爲言眾暴眾也春秋含孽蝗起於貪螽者飛而甲爲害故天雨螽則刑法醜爾雅疏螽蝗子也陸璣云今人謂蝗子謂螽子兗州人謂之螣許愼云蝗螽也蔡邕云螽蝗也是一物爾雅蝝蝮蜪注蝗子未有翅者一作復陶春秋傳螽始生爲蝝長大爲螽秋螽未息冬又生子災重及民也禮記仲春行夏令則螽螟爲害埤雅食心曰螟食葉曰�【音特】�卽蝗食節曰賊食根曰蟊詩疏螟似虸蚄而頭不赤螣蝗也賊桃李中蠧虫赤頭身長而細耳或說云蟊螻蛄食苗根爲人害許愼云吏冥人犯法卽生螟吏乞貸則生蟘吏抵冒取人財則生蟊舊說云螟螣蟊賊一種虫也如言防賊姦宄內外言之耳故犍爲文學曰此四種虫皆蝗也實不同故分釋之艸虫爾雅疏艸虫一名負蠜一名常羊詩疏艸虫常羊也大小長短如蝗奇音靑色好在茅艸中

阜螽埤雅阜螽今謂之防亦跳亦飛飛不能逺靑色爾雅曰阜螽蠜艸虫負蠜蓋艸虫鳴阜螽躍而從之故阜螽曰蠜艸虫謂之負蠜也防一名蜢防長瘦善跳言窄而猛也物相感志阜螽如蝗虫江東人呼爲蚱蜢與蚯蚓𨿽異而爲雌雄蚯蚓鳴則阜螽跳躍五月五日伺其偶合而佩之令人相愛爾雅疏土螽一名蠰谿今謂之土江南呼虴蛨又名蜢似蝗細小善跳者是也拾遺記石蠏形如蚱蜢而小身長兩股如蠏在艸頭能飛螽之也與蚯蚓交螽斯埤雅螽斯虫之不妒忌一母百子者也故詩以爲子孫眾多之況邢疏蜇虫周南作螽斯七月作斯螽惟字異文倒其實一也一名蜙蝑一名蜙防一名陸機云幽州人謂之箕箕卽黍蝗也長而靑長角長股股鳴者也或謂似蝗而小斑黒其股似瑇瑁又五月中以兩股相切作聲聞數十步者是也蟿螽一名螇蚚形似蜙防而細長飛翅作聲者是也

格致鏡原卷九十七

欽定四庫全書

格致鏡原卷九十八

大學士陳元龍昆虫【三】

蟋蟀【附絡緯竈馬油葫蘆】

禮記季夏之月蟋蟀居壁陸璣詩疏蟋蟀似蝗而小正黒有光澤如漆有角翅一名蛩一名蜻楚人謂之王孫幽州人謂之趣織督促之言也裏語曰趣織鳴婦驚是也古今注蟋蟀一名吟蛩秋初生得寒則鳴一云濟南呼爲婦埤雅促織一名投機謂其聲如急織也淸異錄漢龍驤子名卭諱之呼蛩曰秋風又今人呼蛩爲莎亭部落詩義問蟋蟀食蠅而化捜神記朽葦爲蛩髙僧傳道賁聞蟋蟀曰時聞此聲足代簫管天寶遺事蟋蟀毎至秋時宮中妃妾軰皆以小金籠捉蟋蟀閉於籠中置之枕函畔夜聽其聲庶民之家皆效之也賈似道蟋蟀論暖則在郊寒則附人似識時者拂其首則尾應之拂其尾則首應之似解人意者合頡頏以決勝負英猛之气甚可觀也五雜組三吳有鬭促織之戲鬭之有塲盛之有器必大小相配兩家審視數四然後登塲決賭左右袒者各従其耦其賭在髙架之上只爲首二人得見勝負其爲耦者仰望而已未得一寓目而輸直至於千百不悔甚可笑也賈似道促織經生於艸土者其身軟生於磚石者其

體剛生於淺艸瘠土磚石深坑向陽之地者其性劣其色白不如黑黒不如赤赤不如黃黃不如靑其形有白麻頭靑項金翅金銀絲額上也黃麻頭次也紫金黒色又其次也以頭項肥腳腿長身背濶者爲上頭尖項腳痩腿薄者爲下其病有四一仰頭二卷三練牙四踼腿若犯其一皆不可用若兩尾髙低兩尾垂萎並是老朽亡可立待也其名有白牙靑拖肚黃紅頭紫狗蠅黃錦蓑衣鋤頭金束帶齊膂翅梅花翅琵琶翅靑金翅紫金翅烏頭金翅油紙燈三段錦紅鈴月額頭香色鈴之養法用鱖魚茭蘆根虫斷節虫扁擔虫煮熟栗子黃米飯醫法嚼牙餵帶血蚊虫內用荳芽尖葉落胎糞結用蝦婆頭昬川芎搽浴咬傷用童便蚔蚓糞調和防其瘡口五雜組促織惟雌者有文采能鳴健鬭雄者反是以立秋後取之飼以黃荳糜至白露則夜鳴求偶然後以雄者進不當意輙咋殺之次日又以一雄進又皆咋殺之則爲將軍矣咋殺三雄則爲大將軍持以決鬭所向無前又某家有大將軍則眾相戒莫敢與鬭乃以厚價潛售它邑人其大將軍鬭止以股一踼之逺去尺許無不糜爛或當腰咬斷不須鬭也大將軍死以金棺盛之以銀於原得之所則次年復有此種不則無矣凡促織與蜈蚣共穴者必健而善鬭吳中人多能辧之虎吳俗好鬭蟋蟀用黃金花馬爲注里人張生爲之屢負禱於壇夜夣神云遣吾虎助爾在北寺門下張覺往尋之黒蟋蟀甚大毎鬭輙勝利甚丰久之乃死

絡緯埤雅絡緯雄鳴於上風雌鳴於下風而風化古今注莎雞有靑褐兩種一名梭雞一名絡緯以其聲如紡績織緯也一名促寒娘兼明書莎雞狀如蚱蜢頭小而身大色靑而有其羽晝合不鳴夜則气従背出吹其羽振振然其聲有上有下正似緯車故今人呼爲絡緯者是也埤雅莎雞小虫黒身赤首一名樗雞一名天雞艸木疏云如蝗斑色毛翅數重其翅正赤六月中飛而振羽索索作聲幽州人謂之蒲錯

竈馬酉陽雜俎竈馬狀如促織稍大腳長好穴於竈側俗言竈有馬足食之兆山堂肆考竈虫好穴於竈側一名竈馬一名竈雞形促織而身軟長兩股能跳食鍋中余沫促織則有翼而黒色性剛善鬭竈雞則無翼而褐色身弱而易死其聲亦曰織織

油葫蘆事物紺珠油葫蘆如促織而三尾不鳴不鬭

螻蛄

禮月令孟夏之月螻蟈鳴注螻螻蛄也蟈蝦蟇也四月陰气始動於下故二物應之而鳴也爾雅蝚螻注螻蛄疏按方言蛄者謂之杜略【音格】螻螲謂之螻蛄或謂之蟓蛉南楚謂之杜狗或謂之螻蛄埤雅螻蛄臭虫一名孫炎爾雅正義以爲是雄者喜鳴善飛雌者腹大羽小不能飛翔食風與土要以前甚澁要以後甚利爾雅疏一名天螻一名碩防卽今之螻蛄也廣志螻蛄防稽謂之防蛄通雅螻蛄乃土狗好攻

土夜飛傅火本艸螻蛄夜出求含燈火而走俗呼爲偸火虫席上腐談按月令螻蟈鳴蚯蚓出蓋蚯蚓與螻蛄同處鳴者螻蛄非蚯蚓也故諺云螻蟈叫得腸斷曲蟺乃得歌名河圖黃帝起有大螻見劉向別錄鄒衍言黃帝土徳有螻蛄如牛捜神記晉廬陵太守龎企自云其祖坐系獄忽見螻蛄行其左右因謂曰爾有神能活我死否因投食與之螻蛄食飯盡而去有頃復來形體稍大復投食與之數日間其大如豚及將刑之夜掘壁爲大穴破械得従之出亡後遇赦免故企世祀螻蛄焉續異志晉義熈中零陵施子然家大作田至獲時廬於田側守視一夜未眠見一中形丈夫著黃練單衣袷造席與語雲姓盧名鉤家在粽溪邊臨水後掘田塍見大坎有螻蛄斗許一尢大子然悟曰近日客盧鉤反音則螻蛄也家在粽溪卽西坎也灌以沸湯於是遂絕

蚯蚓

考工記注蚯螾卻行螾土精也其爲物引而後伸月令孟夏蚯蚓出冬至蚯蚓結注結屈也天寒蚓入穴首下陽動則首上其身屈曲也抱朴子蚓無口而聲淮南子蚓無筋骨之利牙之彊上食晞堁下飲黃

泉用心一也郭璞贊蚯蚓土精無心之虫交不以分淫於阜螽觸而感物乃無常雄蟫史夏月蚓夜鳴於艸防與阜螽同穴爲雌雄阜螽卽蜢也物相感志蚱蜢與蚯蚓𨿽異而爲雌雄蚯蚓鳴則阜螽跳躍五月五日伺其偶合而佩之令人相愛従蚯蚓之塵背灑起霧稽神錄有村人震死旣而空中呼曰誤矣可取蚯蚓爛搗覆臍中當差如言傅之遂蘓金臺紀聞蚯蚓糞能治蜂螫余曽爲蜂所毒急以井泉調蚯蚓糞塗其痛立止嵗時記五日午時於韭畦面東不語取蚯蚓幹收之謂之六乙泥爲魚鯁者以少許擦咽外卽消番禺記閩越江北山間蠻夷啖蚯蚓脯爲羞容州人好食韭士人以爲諱或云以蚯蚓爲之古今注蚯蚓一名蜿蟺一名曲蟺善長吟於地中江東謂之歌女或謂之鳴砌亦呼爲防蚓本艸蚯蚓一名土龍一名地龍子其屎呼爲蚓螻爾雅疏螼蚓一名蜸卽防蟺也吳氏本艸蚯蚓一名白頸螳螾一名附引劉賔客嘉話瓊州地名防防是蚯蚓也土多此

虫常至夜江畔出其身半跳於空中而鳴其形防【音蠢忍】餘冬序錄孟子所謂吾必以仲子爲巨擘者蓋齊地有虫大蚯蚓人謂之巨擘善擘地以行巨擘卽蚯蚓之大者孟子謂蚓而後充其操今注以爲大指非也埤雅蚯蚓有一種白項是其老者也呂氏春秋黃

帝見大螾土气勝故其色尙黃髙誘注螾蚯蚓世紀黃帝時螾大如虹五行記陳後主時隋軍至江蚯蚓盡出森如植箭陳氏水鄕蚯蚓土虫象陳氏自稱土徳盡出明傾其窟穴以曲歸直是嵗隋平陳酉陽雜俎上都渾瑊宅防門外一小槐樹樹有穴大如錢毎夏月霽後有蚓大如巨擘長二尺餘白頸紅斑領引數百條如索緣樹枝榦及曉悉入穴或時眾鳴往往成曲又予三従房伯父唐太和三年任廬州某官庭前忽有蚓出大如食指長可二三尺白項當項下有兩足正如雀腳步於垣下經數日方死又予侄女乳母阿使本荊州人嘗言小時見其侄孔謙籬下有蚓口露雙齒肚下足如長尺五行於常謙遽殺之其年謙喪母及兄叔因不得活異苑孟州王雙宋文帝元嘉初忽不欲見明常取水沃地以菇蔣覆上眠息飲食悉入中云恆有女著靑裙白領巾來就其寢母聽聞薦下有聲歷歷發之有一靑色白纓蚯蚓長二寸許云此女常以一奩香見遺气甚淸芬奩乃螺殻香則菖蒲根於時咸謂雙暫同阜螽矣續明道雜誌黃州有小蛇首尾相因謂兩頭蛇余視之其尾端蓋首而非也土人言此蛇老蚯蚓所化無甚大者其大不過如大蚓行不蛇宛轉甚鈍又謂之山蚓劇談錄蚯蚓爲百合乃自有知爲無知蚯蚓在土中欲化時蟠結如毬已有百合之狀

蟻

總論譚子化書螻蟻之有君也一拳之宮與眾處之一塊之臺與眾臨之一粒之食與眾蓄之一虫之與眾之一罪無疑與眾戮之戒庵漫筆蟻謂之馬蟻形如馬也羣聚成陣俗謂之馬蟻作必有雨曽見兩兩相鬭屢退屢合經一晝一夜埤雅螘有君臣之義故其字従豈亦或從義善鬭力舉等身鐵鬭輙酣戰不解有行列隊伍古今五行志後魏顯宗天安元年兗州有黒蟻與赤蟻交鬭長六十廣四寸赤蟻斷頭而死黒主北赤主南時齊明帝殺少帝子業而自立大爲魏軍所破東魏孝靜帝武定四年鄴下有黃蟻與黒蟻鬭黃蟻盡死時東魏戎衣色黒西魏戎衣色黃旣而髙歡圍王壁五旬不防班師而薨莊子蟻慕羶抱朴子蟻有兼弱之智莊子得時則蟻行注蟻行逶遲有序需而不速韓子桓公伐竹行山中無水隰朋曰蟻冬居山之陽夏居山之陰蟻壤寸而有水乃掘之遂得水焦贑易林蟻封戶穴大雨將集博物志蟻知將雨京房易占蟻無故當道若門戶城郭聚土水且傷人方言垤封塲也楚郢以南蟻土謂之垤埤雅詩云鸛鳴於垤垤蟻冢也蟻將雨則出而壅土成峯鸛鳥見之長鳴而喜方言曰其塲謂之坁亦或謂之垤垤從至蟻之微而能爲垤用其至故也一名蟻封五雜組人有掘地得蟻城者街市屋宇樓堞門巷井然有條唐五行志開成元年京城有蟻聚長五六十步濶五尺至一丈厚五寸至一尺可謂異矣珍珠船有冉端者因營塟掘地遇蟻城方丈城壘皆具若雕刻中有街徑樓閣二大蟻居樓閣中一紫色足翅皆如金嶺表錄異交廣溪洞間酋長多蟻卵淘澤令淨鹵以爲醬或云其味酷似醬非官客親友不可得也倦防錄嶺南暑月欲雨則朽壤中白蟻蔽空而飛入水翅脫化爲蝦土人遇夜於水次秉燭蟻見火光悉投水中則以竹灑取之每以豚臠糝之爲鮓號天蝦鮓又有大赤蟻作窠於木梢如升器者取其卵並蟻以糝泊姜鹽釀焉云味極辛辣吳錄居風縣有蟻絮藤人視土中知有蟻因墾發以木皮插其上則蟻出緣而生漆雞肋編廣州可耕之地少民多種柑橘以圖利嘗患小虫損食其實惟樹多蟻則虫不能生故園戶之家買螘於人遂有蟻而販者用豬羊脬盛脂其中張口置蟻穴傍俟螘入中則持之而去謂之養柑蟻

名大戴禮十二月駒賁注駒者蟻也賁者走於地中也古今注牛亨問董仲舒曰蟻曰駒何也答曰河內人見有人馬數千萬皆大如黍米旋動往來従朝至暮家人以火燒之人皆是蚊蚋馬皆成大蟻故今人呼蚊蚋曰黍民蟻曰駒方言蚍蜉齊魯之間謂之蚼蠓西南梁益之間謂之駒燕謂之蛾蛘爾雅疏螘通名也其大者別名蚍蜉俗呼馬蚍蜉小者卽名螘齊人呼螘蛘其大而赤色斑駁者名蠪一名朾螘有翅而飛者名螱卽飛蟻也其子在卵者名蚔可以作醢詞林海錯蟻名蠪蟜一名石宮廣志有飛蟻有木蟻古曰駒者也又有黒黃大小數種酉陽雜俎元和中予居在長興裏庭有一穴蟻形狀竊赤蟻之大者而色正黒腰節微赤首銳足髙走最輕迅毎生致蠖及小虫入穴輙壊垤窒穴蓋防其逸也又秦中多巨黒蟻好鬭俗呼爲馬蟻次有色竊赤者細蟻中有黒色遲鈍力舉等身鐵有竊黃者最有兼弱之智其行每六七有大首者間之整若隊伍至徙蠅時大首者或翼或殿如備異蟻狀也續博物志馬緒謫潮得巨蟻長尺餘鹽漬之歸誇北人楚辭赤蟻若象注西方曠野有赤蟻其大若象能殺人山海經朱蟻其狀如蟻在昆侖墟

蟻異異聞集徐之夜讀書有人物如粟粒數百皆具甲冑擁一赤幘紫衣者行案上傳呼曰蚍蜉王欲觀漁於紫石潭顧左右索漁具凡數百齊入硯中小魚數千頭之以書卷之執燭以觀一無所見齊諧記董昭之過江見蟻一短蘆昭之救之後系獄蟻領羣蟻穴獄昭之得免南柯記淳於棼夢爲大槐安國駙馬領南柯郡太守徵檀蘿國旣覺尋宅南大古槐下穴旁可袤丈有大穴洞然明朗可容一根上有積土壤以爲城郭臺殿之狀有蟻數斛隱聚其中中有小臺其色若丹二大蟻防之素翼朱首長可三寸左右大蟻數十輔之諸蟻不敢近是其王矣卽槐安國都也又窮一穴直上南枝可四丈亦有土城小樓羣蟻亦處其中卽生所領南柯郡也又訪於外宅東一里有古涸澗側有大檀樹一枝藤蘿擁織上不見日旁有小穴亦有羣蟻隱聚其間檀蘿之國豈非此耶窮神祕古槐中蟻穴也元魏時盧汾嘗叩樹有女子衣靑出引汾入見防堂危豁題曰審雨堂

蛙

總論周禮秋官蟈氏掌去鼃黽焚牡蘜以灑之則死以其煙被之則凡水虫無聲車若水腳气集朝廷禁捕蛙以其能食蝗也周禮蟈氏掌去鼃黽是惡其聲之聒人田家五行上已日聽蛙聲占水旱北戶錄蛙性甚人人有折其足於瓶中以水養之不三五日如故亦有以蘇煎食者水族加恩簿申潔【謂蛙也】蒼皮癮疹矮股跳梁授濟饞都防行水樂令莊子秋水篇公子牟曰子獨不聞夫埳井之鼃乎謂東海之鼈曰吾樂與吾跳梁乎井榦之上入休乎闕甃之崖赴水則接掖持頤蹶泥則沒足滅跗還虷【音寒義云井中赤虫一名蜎】蟹與科鬥莫吾能若也漢書武帝元鼎五年秋蛙與蝦蟆鬭是嵗四將軍眾十萬徵南越九郡南史孔稚圭門庭之內艸萊不翦中有蛙鳴曰我以此當兩部鼓吹南史梁沈僧昭與武陵王紀坐池亭蛙鳴聒耳王曰殊廢絲竹之聽僧昭咒厭十許口便止王曰欲其復鳴僧昭曰王歡已闕今恣汝鳴卽便喧聒宣室志有人見羣僧浴水中問之曰此陰池也又曰檀越可聽吾徒之梵音於是合聲而噪乃羣蛙也拾遺記倉頡之處有丹石井有白蛙兩翅常來去井上或化爲雙白鳩入云唐五行志神龍中渭水有蛙大如鼎里人聚觀數日而失玉堂閒話徐之東界接沂州有溝多盤車相是溪仲試車之所溝有水水有蛙大可如五石甕目如盌昔嘗有人於其頂上得藥服之度世

詳武紀注鼃黽也似蝦蟇而長腳其色靑山堂肆考蛙一作鼃蝦蟇之屬也一名蛤魚一名蟈一名長股一名田雞一名水雞一名黽一名土鴨本艸衍義鼃色靑腹細嘴尖後腳長故善跳圖經云似蝦蟇而背靑綠色俗謂之靑蛙亦有背作黃文者人謂之金綫鼃黒色者南人呼爲蛤子食之至美卽今所謂之蛤亦名水雞是也閩蜀浙東人以爲珍小形善鳴喚者名鼃子爾雅疏其居水者名黽一名耿黽狀似靑蛙而腹大爲異陶注本艸云大而靑脊者俗名土鴨其鳴甚壯卽此黽也陶又云一種小形善鳴喚名爲鼃者卽郭云靑蛙者也丘光庭兼明書蛙形小而長色靑而皮光春夏居水邊相對而鳴者也按蛙鳴始於二月驗立夏而鳴者其形小其色褐黒好聚淺水而鳴其聲如自呼爲渇於者是螻蟈也周官蟈氏鄭注蟈今禦所食蛙也通誌有一種生山谷中黒色紅名石鱗魚並可食泉南雜誌鼃一名石鱗魚紫斑如纈錦生溪澗髙潔處其大如雞得亦不易厥俗兼皮食之有見餉者曰此難得之珍味也侯鯖錄水雞蛙也水族中厥味可薦者蜀都賦蛦山棲注蛦蛙而大卽今田雞也格物總論蛙數種有黒虎有蚼黃有黃有螻蟈其形各別黒虎身小黒嘴腳小斑防黃斑色前腳大後腿小有尾子一條黃徧身黃色腹下有臍帶長五六分螻蟈卽夜鳴腰細口大皮蒼黧色俗名田雞其他又有鼃蠅長石螃蠷子之屬投荒雜錄南方又有水族狀如蛙其形尢惡土人呼爲蛤蛙食之味美如鷓鴣及治男子虛勞

蝦蟇【附蝌蚪蟾蜍】

總論賈公彥周禮疏脰鳴者卽蝦蟇也埤雅蝦蟇懷土𨿽取以置逺郊一夕復還其所全雅蝦蟇曵腸於水際艸上纏繳如索日見黒防漸深至春水時鳴以聒之則蝌斗皆出謂之聒子埤雅雜俎云蝦蟇無腸又云蝦蟇聲今裏俗聞其春鳴謂之聒子聒子卽所謂聲也又曰蝦蟇生子後腹空無物故曰無腸山堂肆考燒蝦蟆可以制蚤虱宋書張暢弟嘗爲猘犬所傷醫者云宜食蝦蟆膾可療甚難之暢含笑先嘗因此乃食創亦卽愈尙書故實百粵人以蝦蟆爲上味疥者皮佳故越人云不可脫去此錦襖子遊宦紀聞眉州人水濵釣蝦蟇置籃中皆兩兩相負牢不可拆極力分之旋卽相負如初市之以爲珍味成都人重之以料物和酒炙之曰炙蟾括蒼亦以爲珍品名曰風蛤淮南子老蝦蟇化爲鶉集異志唐髙宗嘗患頭風穿地置藥鑪忽有一蝦蟇躍出色如黃金背有朱書武字酉陽雜俎長慶中八月十五日夜有人玩月見林中光屬天如疋布視之見一金背蝦蟇霏雪錄越中有道士陸國賔者曉乘舟出見白虹跨水甚近及至其所見蝦蟆如篛笠大白气従口出卽跳入水虹亦不見唐五行志先天二年六月京師朝堂磚下有大蛇出長丈餘有大蝦蟆如盤而目赤如火相與鬭俄而蛇入於大樹蝦蟆入於艸蛇蝦蟆皆陰朝堂出非其所也宣室志唐李揆乾元中爲禮部侍郎嘗一日忽聞堂中有聲極震若墻圯驚入視之見一蝦蟆俯於地髙數尺魋然殊狀揆命家童以巨缶蓋焉有解者曰夫蝦蟇月中之虫亦天使也今天使來公堂豈非上帝以榮命付公乎其明啟而視之已亡見矣後數日果拜中書侍郎平章事鳥獸續考余曽見一胡僧持竹器畜蝦蟆數十於中備寸桌數面名之曰讀書蟆每命之讀設一席於上若僧席然左右各設弟子席鼓之坐一巨蟆跳於師座羣蟆隨列弟子位鼓之讀則蟆師先聲羣弟子應聲而鳴宛若一堂書聲也鼓之止鼓之入則巨者先止先入

名本艸蝦蟆一名蟾蜍一名一名去甫一名苦蠪淮南子鼓造辟兵壽盡五月之望注鼓造蝦蟆也孫綽漏刻銘靈蚪吐注陰虫承瀉注陰虫蝦蟆也

南齊書卞彬蝦蟆賦云紆靑拖紫名爲蛤魚洽聞記蝦蟇大者名田父能食蛇蛇行田父逐之蛇不得去田父銜其尾久之蛇死尾後數寸皮不損已盡矣文字集略蜦蝦蟆也大如屨能食蛇遊宦紀聞徳興有毛山環三州界廣袤數百里每嵗間山旁人夜持火炬入深溪或山洞間捕大蝦蟆名曰石撞神仙益州北平山有白蝦蟆謂之玉芝非仙才靈骨莫能致也茅亭客話蜀有村夫鬻白蝦蟆甚大兩目如丹皆云芝也有醫工買歸慮其走逸以大石臼合於地至曉石臼透明如竹籠醫工駭齋沐負鐺挈蟾辭家入靑城山不知存亡酉陽雜俎竈無故自濕者赤蝦蟆名鉤注居之去則止

蝌蚪山海經藟山湖水東流其中多活郎師注卽蝌蚪也爾雅科斗活東疏蝦蟆子也一名科斗一名活東頭圓大而尾細古文似之古今注科斗一名鍼一名魚形圓而尾細聞雷則尾脫腳生也埤雅科斗逢月大盡生前兩足小盡生後兩足

蟾蜍春秋孔演圖蟾蜍月精也埤雅蟾蜍吐生腹大背黒皮上多防磊跳行舒遲本艸蟾蜍肪塗玉則刻之如蠟故云能合玉石但肪不可多得取肥者剉煎膏以塗玉亦軟滑易截古玉器有奇特非雕琢人工者多是昆吾刀及蟾蜍肪所刻也衍義蟾蜍眉間白汁謂之蟾酥爾雅疏鼃一名蟾諸郭云似蝦蟆居陸地淮南謂之去蚥然則蟾諸非蝦蟆但相似耳蟫史諸書皆分蝦蟆蟾蜍爲二物以爲蟾蜍大腹癩背不能跳躍亦不善鳴蝦蟆小於蟾蜍能跳接百虫善鳴然予村居無事細視科斗漸大脫尾生足而登陸至四五月則居稻田內好鳴能跳接百虫而食之經年方老好居人家下濕地夏夜則出拾虫而不能跳矣亦不鳴聒人呼爲蛤覇其實一物老防殊質春夏異時遂分爲二也中記蟾諸生角者食之壽千嵗張衡靈憲羿請

不死之藥於西王母嫦娥竊之以奔月將往枚筮之於有黃有黃占之曰吉翩翩歸妹獨將西行逢天晦芒毋驚毋恐後且大昌嫦娥遂托身於月是爲蟾蜍抱朴子萬嵗蟾蜍頭上有角頷下有丹書八字體重以五月五日中時取之陰漧百日以其足畫地卽爲流水帶在左手於身辟五兵若敵人射巳者弓弩矢皆反還自向也研北雜誌陳聖觀聞宋炤蟾蜍三足與蛙不同炤旣去乃得枯者於貨藥擔上以示聖觀乃一軀殻實之以木屑視之三足特長如尾而有距世所範爲硯滴者或不盡似也太平淸話正和二年夏四月新安蟾蜍背生芝艸時農夫汲水於龍淵之津覩此一蟾望日而拱己而視之則其背生芝凡十五葉葉間有異艸防茸蒼翠嵗寒不雕自然論蟾蜍擲糞自其口出酉陽雜俎土防榔狀如防榔在孔穴間得之新者尢軟相傳云蟾蜍矢也能已毒瘡防編一種蟾大而黃色多在山石中藏蟄能吞气飲風露不食雜虫謂之山蛤蟫史山蛤一名南風蛤又名石生深山谷中遇南風則出背黒色痱磊兩股甚長孝丰人珍之爲上品連皮蒸味在於皮

蜥蜴【附蛤蚧】

方言秦晉西夏謂之守宮或謂之蠦或謂之蜤易其在澤中者謂之易蜴南楚謂之蛇醫或謂之蠑螈東齊海岱之間謂之螔防北燕謂之祝蜒文蠑螈蛇醫以注鳴者也在艸曰蜥蜴在壁曰蝘蜓蝘蜓守宮也通雅蜥蜴總曰螭大者曰山龍子緣木曰蝘蜓在艸曰蠑螈在屋曰守宮陶景本艸形大純黃色者名蛇醫亦名蛇舅似蛇醫而小尾長見人不動者名龍子小而五色尾靑碧者名蜥蜴小而緣墻壁色黒者名蝘蜓【吳人呼爲壁虎】古今注蝘蜓善上樹捕蟬食之其長細五色者名爲蜥蜴短大者名蠑螈一曰蛇醫大者長三尺其色紺善螫人一名螈一名緑螈北戶錄蜥蜴一曰蛇師埤雅蜥蜴十二時變色舊蛇體有傷此輙銜艸傅之故有蛇醫之號也今俗謂之蠍虎喜緣籬壁者是二酉余談一人爲蛇傷痛苦欲死見一小兒來曰可用兩刀在水內相磨取水飲之神效言畢化爲緑螈走入壁孔中其人如方卽愈因號綠螈爲蛇醫漢書東方朔武帝置守宮盂下令朔射之朔曰臣以爲龍又無角謂之爲蛇又有足跂善緣壁是非守宮卽蜥蜴注守宮虫名也術家云以器養之食以丹砂滿七斤搗治萬杵以防女子體終身不滅若有房室之事則滅矣言可以防閒淫逸故謂之守宮今俗呼爲辟宮辟亦相禦之義耳文昌雜錄守宮其形大槪蜥蜴足短而加濶亦有金色者秦始皇時有人進之云能守鑰人不敢竊鑰故名之曰守宮由此也又云致於宮中宮人之有異志者卽吐血污其衣或曰以守宮系宮人臂守宮吐血污臂者有淫心也秦皇則殺之物志蜥蜴五色具者雄不備者雌曹叔雅異物志魚跳躍則蜥蜴從艸中下稍相依近便共浮水而相合事竟魚還水防蜥蜴還艸中酉陽雜俎王彥威鎭汴之二年夏旱李玘過汴因宴王以旱爲慮李醉曰欲雨甚易耳可求蛇醫四頭十石甕二每甕實以水浮二蛇醫覆以木蓋密泥之分置於鬧處甕前設席燒香選小兒十嵗已下十餘令執小靑竹晝夜更擊其甕不得少輟王如其言試之一日兩度雨大注數百里舊龍與蛇師爲親家羣書考索熈寧十年四月中書門下言禦前降到蜥蜴祈雨法排辦其法捕蜥蜴十數枚置之甕中漬之以雜木葉選童男數十人衣靑衣靑塗面及手足仍持栁枝沾水散灑且咒曰蜥蜴蜥蜴興雲吐霧雨今霶汝今歸去如是者晝夜嬰繞而言是月十八日依法爲之至二十夜雨傳載略武肅於院中令老姥監直聽更有大蜥蜴油缸而吸視之將竭倐然不見明日王曰昨夜夣麻膏充腸而飽是何祥也宮中或有對者王亦微哂而已

蛤蚧方言桂林之中守宮大而能鳴者謂之蛤蚧物志蛤蚧皮粗口大身小者雄口銳尾小身大者雌北戶錄蛤蚧首如蟾蜍背綠色上有黃斑防若古錦

文長尺餘尾絕短其族則守宮蜥蜴蝘蜓多居古木竅間自呼其名聲絕大本艸蛤蚧狀蝘蜓蟇首細鱗長尾生嶺南在古墻壁及榕木間一雌一雄行常相隨蘓頌圖經蛤蚧欲得首尾全者俟於榕木間物

相感志蛤蚧長二三尺許小者一尺已下其狀與守宮不殊夜行每鳴自呼南民云蛤蚧生一嵗每鳴一聲二嵗二聲有至十聲者土人以老蛤蚧尢重之北戶錄蛤蚧或曰一年一聲驗之非也端州大防有蛤蚧州吏云多年至今每鳴或三聲或一聲不定也海錄蛤蚧大月三聲小月兩聲

果蠃

爾雅疏果蠃一名蒲盧卽細腰虫也俗呼爲蠮螉鄭注中庸以蒲盧爲土蠭文云細腰土蠭也天地之性小腰純雄無子螟蛉一名桑虫一名桑蟃一名戎女果蠃取而附之於木空中七日而化爲子雄法言螟蛉之子殪而逢蜾蠃祝之曰我我久則肖之矣詩疏螟蛉者犍爲文學曰桑上小靑虫也似步曲其色靑而細小或在艸葉上蜾蠃似蜂而小腰取桑虫負之於木空中或書簡筆筒中七日而化爲其子裏語曰咒云象我象我埤雅果蠃土蜂也好禁蜘蛛摙泥作房如並竹管取桑虫負之今呼大蠭啖子地中作房者亦曰土蠭非此細腰土蠭也酉陽雜俎蠮螉好窠於書卷或在筆管中祝聲可聽有時開卷視之悉是小蜘蛛大如蠅虎旋以泥隔之不獨負桑虫也捫虱新語遁齋閒覽以蜾蠃蠮螉蒲盧爲三種銜泥營窠於室壁間者名蜾蠃穴地爲窠者名蠮螉窠於書卷或筆管中者名蒲盧格物總論蜾蠃所負不但螟蛉或蟢子磔而斃之因產一小卵於其上俟其卵化而成形漸食所負之虫久乃防大生翼飛去腳气集蜾蠃取螟蛉產子於其身上借其膏血以爲養蜾蠃大螟蛉枯非變化也畱靑日札蜾蠃凡細虫皆可負去必齧死之而生一子於其上積四五虫乃以泥封之久之卵得其气而生其初生也必食其虫俱盡則可以啟封而出戶矣五雜組螟蛉有子蜾蠃負之謂負他子作已子也故人以過房子爲螟蛉此語相至今然蜾蠃實非取他物爲子也廼放卵窠中而殺小虫以飼之耳陶隱居爾雅注云蠮螉銜泥竹壁及器物作房生子如粟米乃捕取艸上蜘蛛滿中塞之以俟其子爲糧此語鑿鑿有據足破千古之誤且詩但言蜾蠃負之未言其作已子也則子云我之誤之也

蜘蛛【附蠨蛸壁繭顚當防蟱】

爾雅疏蟗鼅鼄別名也一名鼄蝥今江東呼蝃蝥齊人又呼社公亦言网公其在地中布网者名土鼅鼄其作网絡幕艸上者名艸鼅鼄也方言蜘蛛自關以西秦晉之間謂之鼄蝥自關以東趙魏之間謂之鼅鼄或謂之蠾蝓北燕朝鮮洌水之間謂之蝳蜍本艸蜘蛛赤斑者俗名絡新婦格物總論蜘蛛大腹深色多於空中作圓网然亦數種有赤斑者有五色者有大身上有刺毛者有薄小者惟在屋西面有网身小尻大腹內有蒼黃膿者爲眞其大者身運數寸而踦長數倍其网羅竹栢盡死廣志蜘蛛有在器下者有以絲在籬落間緣壁捕蠅者埤雅蜘蛛布网如其絲右繞今磨旋蔓生皆循右而轉亦自然之理也西京雜記蜘蛛集而百事喜李徳喜徴論凡人將有喜兆蜘蛛必垂於冠冕酉陽雜俎道士許象之言以盆覆寒食飯於闇室地入夏悉化爲赤蜘蛛酉陽雜俎裴旻山行有山蜘蛛垂絲如疋布將及旻旻引弓射卻之如車輪因斷其絲數尺収之部下有金瘡者剪方寸貼之血立止鳥獸續考海蜘蛛巨若丈二車輪文具五色非大山深谷不伏也遊絲隘中牢若絙纜晨輝照耀光虎豹麀鹿間觸其网蜘蛛益吐絲如縞霞纏紏卒不可脫俟其斃腐乃就食之舶人欲樵蘓者率百十其徒束炬而往遇絲輙燃紅徧山谷如設庭燎蜘蛛潛愈邃密惟恐其及也或云取其皮爲不航而涉豈其然歟詞林海錯蜘蛛大者可以食豸晉公子重耳與五臣

見於大澤中出符子天中記江夏城南鐵佛寺內有蜘蛛井世傳唐時有紅白二蜘蛛化爲妖婦以媚人故鑄鐵佛鎭之玊堂閒話泰嶽之麓有岱嶽觀樓殿咸古制年代寢逺一夕大風有聲轟然響震山谷及旦視卽經樓之陊也樓屋徘之中雜骨盈車有老蜘蛛在焉形如矮腹五升之茶鼎展足則周數尺之地矣先是側近人家亡失防兒不計其數蓋悉罹其啗食也蓋布网於上或遭其黏縻絆而不能自解則遭其害矣於是觀主命薪以焚之臭聞十餘里酉陽雜俎唐元和中蘓湛遊逢鵲山裹糧鉆火境無遺趾忽謂妻曰我行山中都倒巖有光如鏡必靈鏡也明日將投之今與卿訣妻子號泣止之不得及明遂行妻子領奴婢潛隨之入山數十里遙望巖有白光圓明徑丈蘓遂逼之才及其光長叫一聲妻兒遽前救之身如繭矣有黒蜘蛛大如鈷防走集巖上奴以利刀決其网方斷蘓已腦陷而死妻乃積柴燒其巖滿一山金樓子楚國龔捨初隨楚王朝未央宮見有赤蜘蛛大如栗四面縈羅网有虫觸之而死者退而不能得出焉捨於是掛冠而退時謂舎爲蜘蛛隱天寶遺事帝與貴妃每至七月七日夜在華淸宮遊宴時宮女軰陳花酒列於庭中求恩於牽牛織女星各捉蜘蛛於小合中至曉開視蛛网稀宻以爲得巧之密者言巧多稀者言巧少民間亦效之

蠨蛸詩疏蠨蛸長踦一名長腳荊州河內人謂之喜母此虫來著人衣當有親客至有喜也幽州人謂之親客亦如蜘蛛爲网羅居之爾雅疏小鼅鼄長腳者一名蠨蛸一名長踦俗呼爲喜子詩東山云蠨蛸在戶采蘭雜誌昔有母子離別母每見蠨蛸垂絲著衣則曰子必至也果然故名曰喜子子思其母亦然故號曰喜母均之一物也

壁繭山堂肆考壁錢虫似蜘蛛而身扁作白幕如錢著壁間俗呼爲壁繭其抱子隔幕而伏生子百數坼幕而出一名扁蟢一名壁鏡事物原好壁繭蟢子也一名壁蟢能捕蠅作窠於門壁之上其結窠似幕其圓大如錢

顚當山堂肆考螲蟷一名顚當形如蜘蛛穴土爲巢酉陽雜俎顚當窠深如蚓穴网絲其中土蓋與地平

大如楡莢常仰捭其蓋伺蠅蠖過輙翻蓋捕之才入復閉與地一色並無絲隙可尋也其形似蜘蛛爾雅謂之王蛈蜴鬼穀子謂之蛈母秦中兒童戲曰顚當顚當牢守門蠮螉防汝無處奔

防蟱格物論能於空中作懸网狀如魚者名防蟱陶隱居本艸防蟱在孔穴中及艸木稠密處作网如

蠶絲爲幕絡伺蠅蚋觸网則出擒食之形如蠅虎身有毛斑

格致鏡原卷九十八﹤子部﹐類書類﹐格致鏡原﹥

欽定四庫全書

格致鏡原卷九十九

大學士陳元龍撰昆虫【四】

蛇

總論張奐疏蛇能屈伸配龍騰蟄賈公彥疏紆行者卽蛇也淮南子蛇無足而行埤雅蛇盤常向壬地壬北方也蛇以眼聽語曰蛇聾虎齆內典辧蛇雄雌以細軟物停著上其躁嬈者當知是雄住不動者當知是雌如雜寶藏經律云白氈試蛇去住不同也搜神記千嵗之蛇斷而復續地鏡圖金寶化靑蛇晉書武庫封閉甚宻其中忽有雉雊張華曰此必蛇化爲雉也視雉側果有蛇蛻焉異晉太元中汝南人入山伐竹見一竹中蛇形已成枝葉如故又吳郡桐廬人常伐余遺竹見一竹竿雉頭頸盡就身猶未變此亦竹爲蛇蛇爲雉也廣博物志蛇食茄則醉後山談叢王沂公之先爲農與其徒入山林以酒行旣飲先後至失酒顧艸間有醉蛇倒而埒之得酒與血怒而飲焉昏閉倒臥明日方醒視背傍積虱成堆自是無虱終身又李公擇家有坐化蛇倦防雜錄嶺南人好啖蛇易其名曰茅鱓水經注武彊縣人有行於道見一小蛇疑其有靈持而養之名曰檐生長而吞噬人廣博物志山中有大蛇冠幘者名曰升卿呼其名則吉抱朴子已日山中稱寡人者社中蛇也酉陽雜俎蛇鬼名石圭一名廛山堂肆考蛇艸居常饑毎得食稍飽輙復蛻殻冬輙含土入蟄及春出蟄則吐之圓重如石謂之蛇黃本艸經蛇蛻一名龍子衣一名蛇符造化權輿蛇易皮莊子蝍且甘帶注帶小蛇也蝍蛆喜食其眼西使記骨篤犀大蛇之角也解諸毒異丹陽鐘忠以元嘉冬月晨行見有一蛇長二尺許紋色似靑琉璃頭有雙角白如玉感而畜之瑣碎錄倒拖蛇不出以鍼札其尾卽出五雜組蛇油可合硃砂能令印色隱然不蘸廣博物志宋元嘉中廣州有三人共在山中伐木忽見石窠有三卵大如升取煮之湯始聞林中如風雨聲須臾一蛇大十圍長四五丈逕來湯中銜卵而去三人未防皆死太平廣記趙延禧云遭惡蛇虺所螫處帖艾炷當上炙之立差不然卽死朝野僉載種黍來蛇燒防羊角及頭髮則蛇不敢來事物原始西京賦水人弄蛇注水人俚兒也能禁錮弄蛇其事始於漢時楊愼外集山海經云有黒人虎首鳥足兩手持蛇方啗之今南中有夷名娥昌其人手持蛇啗之其采樵歸籠中捕蛇數十蛇亦不能去不知何術也疑卽此搜神記隋侯姓祝字元暢往齊國見一蛇在沙中頭上有血隋侯以杖挑放水中而去後回至蛇所乃見蛇銜一珠來隋侯不敢取夜夣踏一蛇驚覺乃得雙珠埤雅蛇珠蛇所吐也語曰蛇珠千枚不如一玫瑰言蛇珠賤也武陵記壺頭山邊有石窟卽馬援所穿室也室內有蛇如百斛船大云是援之餘靈也廣州記晉興郡路側五六里有一物大百圍長數十丈行者過視則往而不反積年如此失人甚多董奉従交州出由此嶠見之大驚曰此蛇也住行旅施符勅經宿往看蛇已死矣白骨積聚成山豫章記永嘉末有大蛇長十餘丈防道人有過者輙以气吸引取之吞噬已百數道士吳猛與弟子數人往欲殺蛇蛇藏深穴不肯出猛符南昌社公蛇乃出穴頭髙數丈猛緣尾登背以足按蛇頭著地弟子於後以斧殺之猛曰此蛇是蜀精南史梁武帝與宮人幸洲見大蛇盤屈於道羣小蛇繞之並黒色宮人曰恐是錢龍帝以錢十萬貫鎭於蛇處以厭之朝野僉載開元四年六月郴州馬嶺山側有白蛇長六七尺黒蛇長丈餘須臾二蛇鬭白者吞黒蛇到粗處口兩嗌皆裂血流滂沛黒蛇頭入嚙白蛇肋上作孔頭出二尺餘俄而兩蛇並死後十餘日大雨山水暴漲漂破五百餘家失三百餘人北夣瑣言先化中楊守亮鎭褒日有一蛇橫斜谷嶺路髙七八尺莫知其首尾四面小蛇翼之無數毎一拖身卽林木摧折殆旬半方過盡阻絕行旅因聚艸焚燎路隅慮其遺毒然後方行眀年楊伏誅

詳爾雅螣螣蛇龍也能興雲霧而遊其中鬼穀子螣蛇一名神蛇亦曰靈蛇林訓螣蛇遊霧而擊蝍蛆陰陽自然變化論螣蛇聽而有孕埤雅螣蛇雄鳴於上風雌鳴於下風而風化【以上螣蛇】爾雅蟒王蛇注蟒蛇大者故曰王蛇郭璞贊惟蛇之君是謂巨蟒小則數尋大或百丈述異記蟒蛇目圓晉書趙王倫簒位殿上有大蟒及小蟒耳間垂肉似重孝幘小蟒亦然梁武懴序郗氏梁武帝後也崩數月帝居寢殿聞外騷聲視之乃見一蟒盤躃上殿睒睛呀口向帝帝驚駭蹶起曰宮殿嚴警非爾所生之處豈妖孽欲祟朕耶蛇人語曰蟒昔郗氏也妾以生存嫉妬損物害人死以是罪謫爲蟒耳【以上蟒蛇】嶺表錄異蚺蛇大者五六丈圍五六尺以次者亦不下三四丈圍亦稱是身斑文如錦纈里人云春夏多於山林中等麂鹿過則銜之自尾而吞惟頭角礙於口外卽深入林樹間閣其首伺鹿壞頭角墜地鹿身方咽入腹如此後蛇極羸弱及其鹿消壯俊恱澤勇健於未食鹿者或云一年則食一鹿水經注交阯山多大蛇名曰蚺蛇長十丈圍七八尺常在樹上伺鹿獸鹿獸過便低頭繞之有頃鹿死先濡令濕訖便吞頭角骨皆鉆皮出山夷始見蛇不動時便以大竹籖籖蛇頭至尾殺而食之以爲珍異故楊氏南裔異物志曰蚺惟大蛇旣洪且長采色駮犖其文錦章食吞鹿股成養創實享嘉宴是豆是觴言其養創之時肪膄甚肥也華夷鳥獸考蚺蛇大者如柱長稱之其膽入藥南人臘其皮刮去鱗以鞔鼓蛇常出逐鹿食寨兵善捕之數軰滿頭插花趨赴蛇蛇喜花必駐視漸近競拊其首大呼紅娘子蛇頭益俛不動壯士大刀斷其首眾悉奔散逺伺之有頃蛇省覺奮迅騰擲傍小木盡防力竭乃斃數十人舁之一村飽其肉海槎余錄蚺蛇產於山中其皮中州市爲縵樂器之用其膽爲外科治瘡之珍藥然亦肝內小者爲佳此地兼產山馬其狀如鹿特大而能作聲尾更板濶與鹿稍異蚺蛇常捕吞之従後腳而入𨿽角實大二倍於鹿毒气呵及卽時解脫初吞時亦不能轉動略向水次伸舒消盡無餘矣途人卒然相值𨿽持木棍亦將無施解事者執指大蛇皮木在手一揮卽止可見物貴得其制不在操利器也淮南子越人得蚺蛇以爲上肴中國得而棄之埤雅蚺蛇可食尾圓無鱗身有斑文如故暗錦纈難死似鼉行地常俯其首膽隨日轉上旬近頭中旬在心下旬近尾朝野僉載泉建州進蚺蛇膽五月五日取時膽兩柱相去五六尺撃蛇頭尾以杖於腹下來去叩之膽卽聚以刀刲取藥封放之不死復更取看肋下有痕卽放嶺表錄異蚺蛇膽狀若鴨子大切取之復內肝腹中以綫縫合創口蛇亦復活舁歸放於川澤其膽暴漧以充土貢或云蛇取膽他日見捕者則逺逺側身露腹瘡眀已無膽以此自脫五雜組蚺蛇大能吞鹿惟喜花艸婦人山中有藤名蚺蛇藤捕者花衣紅衣手藤以往蛇見輙凝立不動卽以婦人衣其首以藤之其膽防身隨擊而聚若徒取膽者以竹擊其一處良久利刀剖之膽落矣其膽噙一粟於口𨿽拷掠百數終不死但性大寒能萎陽令人無子華夷鳥獸考蚺蛇膽陶隱居云此蛇出晉安大者三二圍在地行住不舉頭者是眞舉頭者非眞圖經曰此物極多僞欲試之剔取如粟米許著淨水上浮游水上回旋行走者爲眞其徑沈者諸膽血也試之不可多多亦沈矣膏之眞者磥磥如梨豆子他蛇膏皆大如梅李子此爲別也括地誌蚺蛇牙長六七寸土人尢重之云辟不祥利逺行賣一枚直牛數頭朝野僉載泉州有客盧元欽染大風惟鼻根未倒屬五月五日官取蚺蛇膽欲進或言肉可治風遂取一截蛇肉食之三五日頓漸可百日平服鳥獸續考明武宗初年嘗宿豹房劉瑾等以蚺蛇油萎其陽是以不入內宮【以上蚺蛇】爾雅蝮虺博三寸首大如擘注身廣三寸頭大如人擘指此自一種蛇名爲蝮虺埤雅蝮蛇怒時毒在頭尾蝮與虺異虺如土色所在有之蝮蛇鼻反其上有鍼錦文眾蛇之中此獨胎產生輙坼副母腹亦有與地同色者舊云鴆食之栁宗元蝮蛇文目兼螽蠆色混泥塗其頸蹙恧其腹

次且褰鼻鉤牙穴出榛居蓄怒而蟠銜毒而趨事物紺珠蝮蛇細頸大頭焦尾色如綬錦文間有毛似豬鬛鼻上有鍼大者七八尺又名反鼻名曇栁州集蝮蛇善伺人聞人咳喘步驟輙不勝其毒捷取巧噬肆其害或不得於人則愈怒反齧艸木艸木立死後人來觸死莖猶墮指攣腕足爲廢病抱朴子蛇多惟有蝮蛇中人至急一日不治則殺人若不曉方術而爲此蛇所中但以刀割肉投地其肉沸如火炙須臾燋盡而人得活也又曰帶武都雄黃色如雞冠者五六兩以入山林則不畏蛇蛇若中人以少許末沫之雄黃入瘡中立愈此廣成子敎黃帝之道朝野僉載山南五溪黔中皆有毒蛇烏而反鼻蟠於艸中其牙倒勾去人數步直來如繳箭螫人立死中手卽斷手中足卽斷足不然則全身爛百無一活謂蝮蛇也有黃喉蛇好在舎上無毒不害人惟善食毒蛇食飽垂頭直下滴沫地墳起變爲沙虱中人爲額上有大王字眾蛇之長常食蝮蛇【以上蝮蛇】陳鼎蛇譜禿虺蛇尾禿而色黒帶緑腹赤蛇中之毒者也不畏人見人故遲遲行齧者治少緩卽斃鄰防雜誌毒虺斷頭猶能聽以噬人閒人野話景煥爲壁州白石令行渉巴嶺逹王女廟有巨虺橫亙其前徑可七尺餘鱗甲不啻門扇許大頭尾垂在山下惟聞折木震響山谷従者驚駭莫能前進於是且駐山穴因登髙望之竟日方見其尾格物論虺與蝮又自一種蝮黃黒色黃頷尖口毒烈虺形短而扁毒不減於蝮【以上虺蛇】爾雅疏镻蝁蝮虺之屬大眼有毒一名镻又名蝁淮南人呼蝁子者是也蛇譜脆蛇產貴州土司中長尺有二寸圓如錢嘴尖尾禿背黒腹白暗鱗防防可玩也或白如銀見人輙躍起數尺跌爲十二段須臾復合爲一不知者誤拾之卽寸斷兩端俱生頭齧人卽斃出入往來恆有度捕之者置竹筒於其徑側則不知而入其中急持之方可完稍緩則碎矣故名曰脆暴漧能已風去厲視其身之上中下以治人之頂腹脛罔不效兼可接斷骨潛書脆蛇一名片蛇出雲南大侯禦夷州長二尺許遇人輙自斷爲三四人去則復續幹之治惡疽腰已上用首以下用其尾窮神祕淮南子云神蛇自斷其身而自相續煬帝遣人於嶺南邊海窮山求此蛇數四而至洛下長可三尺色黃黒其頭錦文全似金色不能毒人解食肉若欲令自斷其身者則先觸之令怒使不任其憤毒則自斷爲三四其斷之處如刀截焉見其皮骨文理亦有血焉然久怒定則三四斷稍稍自相就而連續體復如故亦似不相斷隋著作郎鄧隆云此靈蛇一自斷不必千嵗也北戶錄蛇肉食之辟蠱毒其膏俗傳不利人其皮可鞔鼓今潮州和鱗爲之聲絕鳴與象皮鼓相蛇譜火蛇吐火如彈中雀爲食長七八尺八九尺不等従無滿丈者色赤有兩角本艸金蛇無毒形狀大如中指長尺許常登木飲露作金色照日有光能解金毒人中金毒者令其合瞑納銀口中含至曉銀變金色者是又有銀蛇能解銀毒物相感志錫蛇出黔南桂州其蛇麤如大指長尺許鱗甲上有金銀星解南土蠱毒蛇譜絲蛇防州府蛇到退地方間有之長八尺圍一尺能吐絲作网大數蛇居其中如鼅鼄然物入其中卽擒吞之人或觸其絲則躍出齧斃山海經注永昌出鉤蛇長數丈尾岐在水中鉤取岸上人及牛馬啖之寰宇記九眞長江水有鉤蛇食人若殺此蛇則當令死如不死則尋追報人終不已也𨿽復人眾中往取害之者萬不一失蛇譜環蛇出三佛齊國如環大數圍至數十圍者逐獸則走如轉車輪於千仞之山獸入環中卽斃其口眼俱生環之半與尻相對國人收其脂作藥服之刀劍不能傷又橋蛇長八九尺或六七尺色靑如竹尾禿以首尾行如橋然首先而尾後縦又如弓狀如奔馬能掩捕飛鳥廣東雷州山中頗多不害人賢奕編申王有肉腹垂至骭毎出則以百練束之至暑月嘗骭息不可過宗詔南方取冷蛇長數尺色白不螫人執之冷如握冰申王腹有數約夏月置於約中不復覺煩暑祝穆方輿勝覽鱗蛇出安南雲南沅江諸處巨蟒也長丈餘四足有黃鱗黒鱗二色能食麋鹿春冬居山夏秋居水能傷人土人殺而食之膽入藥黃鱗者良蛇譜介蛇長五六尺有黒白兩種尾系殻如蚪倦則蟠殻中行則拖殻如飛專食艸中虫不害人出天方國錄異記爆身蛇長一二尺形如色聞人行聲林中飛出狀若枯枝橫來撃人中者皆死山堂肆考犂頭蛇頭似犂頭尖嘴大頷螫人必死亦好伏地而行五雜組嶺南多蛇人家承塵屋霤蛇日夜穿其間而不齧人人亦不懼也聞有人面蛇者知人姓名晝則伺行人於山谷中呼其姓名應之則夜至殺其人然主家多蓄蜈蚣蛇至近則蜈蚣籠中奮擲縦之出逕往咋蛇蛇譜人面蛇雌者狀如美婦人項下有兩足如人手十指俱具雄者有髯而色緑長數仞雌雄交則鳴吼善虎畏狐見狐則蒲伏不敢動狐従容齧其尾血出則蛇死呼羣狐負之歸穴以爲飯緬甸阿畦占城交阯及八百媳婦國諸山俱有朝野僉載嶺南有報蛇人觸之卽三五里隨身卽至若打殺一蛇則百蛇相集將蜈蚣自防乃免五侯鯖吐光蛇出惠州宋科舉年吐異光一團則一人登科二團則二人登科錄異記雞冠蛇頭如雄鷄有冠身長尺餘圍可數寸中人必死防稽山下有之蛇譜豹皮蛇濶三尺長五尺厚三寸形長而方伏艸莽如然有毛斑斕若豹故名豺狼獐兔踐之卽斃斃卽吞之畏踐之蛇卽斃浡泥國人呼荊奇鑲荊奇鑲者華言毒口蛇也又鳥虎蛇出滇南廣西府土司中髙五尺大二圍頭尾俱平如圓木色蒼黒常直立艸莽中俟飛鳥過噴唾彈之則墜取以爲食土人呼爲鳥子虎輿地誌龍溪有盤龍蛇靑黒色赤帶錦文隨瀆瀵水而入於海有毒傷人輙死蛇譜人蛇長七尺色如墨蛇頭蛇尾蛇身尾長尺許而人足人手長三尺人立而行出則羣相聚遇人輙嘻笑笑已卽轉噬然行甚遲聞其笑卽速奔可脫又王蛇滇南近緬山中有之長數里色如黃金蓋數千年矣常隱不常現不害人物以蛇爲飯毎出小黃蛇千數所止地凡蛇盡來朝有罪及傷人者輙命羣蛇嗾之卽以爲食凡毒蛇傷人者尾必禿所殺者皆禿尾人以是知其討有罪也毎殺蛇必畱尾以爲號令以其能討惡故曰王蛇蓋蛇之仁武者也又神蛇在梧州三界廟甚靈異毎祈禱小靑蛇従吏冠袖中出身緑如苔柔擾依人倐忽不知所在有負於神蛇卽至其家𨿽逺必來人懼而祀之則去或曰有司疑案不能決輙令兩造詣廟探鬼吏冠中蛇理屈者卽齧斃此蛇之聰明正直者也蛇譜富貴蛇色微黃而間以靑腹白舌赤齒黒長不過四五尺如穴人家倉囷下米粟必多倍於所入其家必故曰富貴蛇人家有是蛇主人至除夕必設樽俎香燈祀之孫子率然者常山之蛇也擊其首則尾至擊其尾則首至擊其中則首尾俱至神異經西方山中有蛇頭尾差大有色五彩人物觸之者中頭則尾至中尾則頭至中腰則頭尾並至名曰率然防稽常山多此蛇唐書西域波斯貞觀十二年朝貢獻活褥蛇狀防色正靑身長八九寸能入防穴捕防蛇譜慈曼蛇不齧人卽齧亦無大害與靑簫蛇性狀相同靑簫者色靑而狀如簫也長四五尺三四尺不等二蛇俱善捕防水蛇亦然江南蛇多不善浮水惟水蛇善浮水常於水畔捕蛙爲食庶物異名疏益蘭州注云益蘭蛇之稱也初州境山居人見一巨蛇長數十步従穴中出飲河腥聞數里因以爲名賢奕編有蛇名髙聽常闖入巨蜂房中盡収其毒乃出伏道傍莽中伺人過而螫之已尾其人至於宅近處緣樹末而竊聽之聞其家有哭聲諗其人旣斃乃悠然去否則憤憤復集毒螫人如初栁州集永州之野產異蛇黒質白章觸艸木盡死以齧人無禦之者得而臘之以爲餌可以已大風攣踠瘻癘去死肌殺三虫酉陽雜俎南安蠻江至五六月有巨蛇泛流登岸首如張帽萬蛇隨之入越王城山海經巴蛇吞象三嵗而出骨君子服之已心腹之潯江記羿屠巴蛇於洞庭其骨若陵名曰巴陵中記昆侖山周三萬里蛇繞之三周長九萬里山海經幽都之山是有大蛇赤首白身其音如牛見則其邑大旱南史倭國有獸如牛曰山防有大蛇吞山防蛇皮堅不可斫其上有孔乍乍閉時或有光射中而蛇則死矣山海經大同之山有蛇名曰長蛇其毛如彘豪其音如鼓柝蛇譜圓蛇產貴州右洲八萬土司中圓如卵有五彩

文或山水花鳥竹木狀同六合石子人見之無不愛拾而撫摩不忍遽捨去少頃得人气於中心迸出一頭口目畢具吐舌如火輪齧人卽斃人斃處艸木枯槁泥土焦裂人不敢由此行皆迂道以避三年始復然其土猶毒苗人以竹矢插其處七日夜射人卽斃又扁蛇濶五寸長五尺厚一寸首尾俱齊色如溫綢五色相錯而方不知者以爲手巾也口大如斗其行如飛能逐狡兔得兔則生吞之廣西及海南山中間有之又方蛇形如牛皮髙五寸縦橫各二尺其色黃黒其行如矢發吐气如爨煙腥不堪聞見人近輙迸出脊中黒水射之中者立斃粵西近楚山中有之顧渚山記顧渚山頳石洞有緑蛇長可三尺餘大小指好棲樹杪若鞶帶纒於柯葉間無螫毒見人則空中飛鄴中記甄后旣入魏宮宮庭有一緑蛇口中恆有赤珠若梧子大不傷人人欲害之則不見矣每日後梳妝則盤結一髻形於後前後異之因效而爲髻巧奪天工故後髻每日不同號爲靈蛇髻事物原始菜花蛇緑色江西人捕之以作蛇卦隨所蟠之形則曰某卦以斷禍福俚俗信之酉陽雜俎藍蛇首有大毒尾能解毒出梧州陳家洞南人以首合毒藥謂之藍藥藥人立死取尾脂反解毒藥山海經神囷之山其下有白蛇北史魏爾朱新興曽行馬羣見一白蛇頭有兩角咒之求蓄牧蕃息自是牛羊駞馬日覺滋盛風俗通馮緄發綬笥有二赤蛇分南北走卜云此吉祥也君當爲邊將以東爲名果爲大將軍遼東太守本艸圖經烏蛇一名香蛇背有三稜色黒如漆性至良不噬物多在蘆葦中嗅其花气或乘南風而吸其蛇烏身光頭眼有赤光腹下有白帶子一條又江東一種名黒梢蛇能纒物至死亦其也又名烏梢蛇朝野僉載商州有人患大瘋家人惡之山中爲起茅舎有烏蛇墜酒罌中病人不知飲酒漸差罌防見蛇骨方知其由也水經注漢水又東合洛谷谷有二源多五色蛇性馴良不爲物毒東齋記事隋王世充討李宻夜有斑蛇長丈餘向寢屋作聲如牛而吼北戶錄嘗至雷州對岸倚舟風勢見羣小兒簇二巨蛇各長丈餘一如孔雀尾毛色金翠奪目一如眞紅色鮮明若血又有十餘頭白蛇前後相次若導從俱入一榕藤竅內竟不復去故知蛇有艸木水土四種其不可窮也寰宇記滇池黃津江有大蛇名曰靑蔥好食人本艸靑蝰蛇一名靑竹蛇緑色善緣木及竹上此蛇猛或於艸莽中吐絲成网伺人過則出螫但目盲無見又名盲蛇專伺网動以螫人又名竹根蛇大者長四五尺尾三四寸有黒防者名熇尾蛇毒尢猛事物紺珠靑靈蛇靈亦作蛉產珠白如玉錄異記黃領蛇長一二尺色如黃金居石縫中欲雨之時作牛吼聲中人亦死四明山有之山堂肆考赤蛇赤色好吞防雀亦喜螫一統志黃花蛇出溫江長百餘丈神光照三百餘步口吐椒梅花香燻灼三十餘里談施黔州多白花蛇螫人必死縣中板簿有退丁者非蛇傷則虎殺之也州連蠻獠三月艸長蛇盛則蛇防戌至九月艸衰蛇向蟄則又防秋矣居民造毒藥取蛇倒懸之以刀刺其鼻下以器盛其血第一滴下用以毒人立死故也取第二第三四者每血一滴以麫和作四丸中此毒者先吐血須臾五臓壅滿潰爛李純之少監云惟朱硃膏可治此毒純之以藥救人無數仍刻其方以示土民山堂肆考蘄州有白花蛇一名褰鼻蛇諸蛇鼻向下此蛇鼻獨向上項有方勝尾有指甲人劃破其腹則自赴水中以指甲洗去其腸蟠屈而死可治風華夷鳥獸考白花蛇頭長小角絳尾生佛指甲項繞眞珠白防背纒方勝花紋諸蛇死閉眼睛是則眼如活舒蘄連界上殺者則兩眼一閉一驗此可辧僞眞性毒善螫人足中者輙自斷之養已痊木接代步蛇譜飛蛇大不過錢圍長七八尺不等去頭尺許有兩翅如伏翼狀棲於林木往來飛搏小鳥爲食見人輙飛來齧一齧卽斃斃則先取以食之然後呼羣蛇共享懼金持寸鐵撃之卽不敢來烏沙國人采樵者佩小鑼隨行隨鳴蛇聞聲則頭腹痛展轉於樹不敢動以毒弩射之則斃山海經鮮山多鳴蛇狀如蛇四翼音如磬見則邑大

旱蛇譜啼蛇三足前二後一三角中短左右長色紫緑白三種長十餘丈善作小兒啼晝則無聲毎日落後卽啼至旦出烏思藏山中又有歌蛇長五尺大一拱不食生物專食山間果之不齧人人以其不爲民物害亦不忍傷也東印土及緬甸永昌界俱有之毎至秋淸風眀月之夜輙長歌如蚓然有節韻抑婉轉儼若刻羽流商又鼓子蛇形如鼓圓而且匾大至合抱髙一尺眼目鼻舌俱生平面四川天全土司中有之每風雨將至雌雄相應而鳴其聲如撾鼓大有漁陽三弄之韻又百樂蛇出越裳氏國毎至春日融和風光澹蕩則出聚鳴艸莽中或作絲竹聲或作金石聲或爲擂鼓鳴鑼聲或爲喇叭長號作天鵞聲簫管琵琶百樂畢備故曰百樂蛇國人聞其聲大喜多置酒相賀謂年必丰人無厄蓋瑞蛇也山海經陽山多化蛇狀如人面身鳥翼蛇行音如叱呼見則邑大水山海經泰華之上削成而四方有蛇名曰肥六足四翼見則天下大旱又渾夕之山有蛇一首兩身名曰肥遺蛇譜一角蛇黔東粵西山中多有其色赤黒相間赤處如火熖黒處如光漆又身蛇一頭兩身雌雄自具自爲合單日糞従雄尾出雙日糞従雌尾出三月則交五月卵生如雞卵七月子育九月子成自覓食是蛇長五六尺亦有八九尺者不滿丈喜捕防及貍出占城國緬甸滇西亦有則食魚鰕善泅水面人以其善捕防嘗蓄於家然能爲苗害又五頭蛇一身五頭各有雙目各各吐舌海南山中頗多嘗入水捕魚鰕爲食爾雅軹首蛇注岐頭蛇也今江東呼兩頭蛇爲越王約髮亦名弩南越志兩頭蛇無毒夷人餌之南史紀僧眞遭母喪冢得五色兩頭蛇本艸兩頭蛇大如指見之令人不吉一頭無目一頭無口二頭俱能行出防稽嶺表錄異兩頭蛇嶺外多此時有如小指大者長尺餘腹下鱗紅背錦文一頭有口眼一頭似頭而無口眼云兩頭俱進退亦謬也昔孫叔敖見之不祥乃殺而之恐他人見復受其禍南人見之如常其禍安在事物原始兩頭蛇兩頭俱能行以桑薪燒之則足出嶺南異物志韶州多兩頭蛇爲蟻封以避水蟻封者蟻子聚土爲臺也蒼梧亦多兩頭蛇長不過一二尺或云蚯蚓所化明道雜誌黃州有小蛇首尾相因謂兩頭蛇余視之其尾端首而非也土人言此蛇老蚯蚓所化無甚大者其大者不過如大蚯蚓七修槁世言有見兩頭蛇者必死治間余杭方萬初過新嶺因倦少憇樹下見蚯蚓白頸者長尺餘蛻於路左須臾出兩頭蛇蜿蜒而去竟亦無恙物相感志按字林云卽大蛇也出華回惟啖小蛇及蝮如一張其口蛇蝮卽自吸去也格物論一種形於蛇浮游水上不傷人其名曰蛇婆五雜組江南有花地徧狀如小蛇螫立殺人嶺南有

夜虎此其也華夷珍玩考石蛇盤曲似蛇但無首尾內空紅紫著色又如車螺𨿽與石蠏同不知何物所化以左盤者爲善

蛇異穆天子天子遺其靈鼓乃化爲黃蛇韻府靜江灘中雷公逐一黃蛇人以石投之蛇鏗然有聲乃得一銅劍金樓子孔子夢三槐間丰沛市有赤飈起呼顏回子夏往觀之見赤蛇化爲黃金上有文曰卯金刀後髙祖起丰沛杜陽編成初宮中有黃色蛇夜自寶庫中出遊於堦庭間光彩照灼不可擒捕宮人擲瑚玦擊之遂並玦而亡去掌庫者具以事告上令徧搜庫內乃得黃金蛇而瑚玦貫其首上熟視之曰昔隋煬帝爲晉王時以黃金蛇贈陳夫人吾不知此蛇得自何處左右因覩領下有阿字上曰果不失朕所疑耳阿帝小字也遂命取玻璃連環系於玉彘之前足其後更不復見焉以彘能啗蛇也寓簡宣和間蔡州有一士人家書室中忽然見小蛇文章陸離蜿蜒幾格間見人不驚畏不敢傷也每日惟巳時則見至午乃隱去日日如此士人異之因伺其至則捕之置鐵絲藍中逮午視之則堅冷化爲石矣其質巧妙天成𨿽鬼工不能加也明日巳時則復蠕動旣又復爲石而屈伸蟠結之狀日日不同士人寶蓄持至京師見中人梁師成梁嘆曰此神物造化之所寓也禁中有玉防玉兔以其時見則其物也士遂獻之梁四公記西海西北有女國以蛇爲夫男則爲蛇不噬人而穴處女爲臣妾官長而居宮室鳥獸考眞臘王宮之中有金塔王夜則臥其上土人皆謂塔之中有九頭蛇精乃一國之土地主也系女身每夜則見王先與之同寢交媾𨿽其妻亦不敢入二鼓乃出方可與妻妾同睡若此精一夜不見則蕃王死期至矣若王一夜不往則必災禍中記東海蛇丘之地險多漸洳眾蛇居之無人民蛇或人頭而蛇身

格致鏡原卷九十九

欽定四庫全書

格致鏡原卷一百

大學士陳元龍撰昆虫【五】

蝸【附蜒蝣】

爾雅疏蚹蠃一名螔蝓郭云卽蝸牛也按本艸蝸牛陶注云生山中及人家頭形似蛞蝓但背負殻爾山海經注僕累蝸牛也古今注蝸牛陵螺也形如螔蝓殻如小螺白色生池澤艸木間頭有兩角行則觸警則縮首尾俱能藏入殻中盛夏日則自懸樹葉下以其有兩角故名牛一名土蝸一名附蠃野人謂圓舎如蝸牛故曰蝸舎亦曰蝸牛之子捨蝸殻婉轉有文章絞爲結似螺殻文故曰螺縛童子結髮亦曰螺髻亦謂其形似螺殻也莊子注李云蝸虫有兩角俗謂之蝸牛三蒼云小牛螺也俗名黃犢埤雅蝸肉中內則曰蝸是也蝸涎規蠍每爲蝸牛所食先以涎畫地規之蠍不復去南方積雨蝸涎書畫屋壁悉成銀迹酉陽雜俎睿宗爲冀王時寢壁間蝸迹成天字掃之數日如初及卽位雕玉鑄金爲蝸形置道釋像前

蜒蝣山堂肆考蛞蝓俗呼涎牛又名蜒蝣身有涎好遊下濕處頭有二角如蝸牛而無殻格物總論有二角身止一段肉而無殻者謂之蛞蝓本艸蛞蝓一名陵蠡一名附蝸一名蠡牛亦曰牛事物原始蛞蝓二角蝸牛四角兼背有殻肉負而行則蛞蝓蝸牛是二物矣

蠐螬

通誌蠐螬糞土中大白虫也本艸一名蟦蠐一名蜰齊一名勃齊埤雅蟦蠐在糞艸中外黃內黒亦或謂之蠐螬也大者如足大指以背行乃駛於腳造化權輿云蛇豸腹竄蠐螬背行今俗謂之蠀螬方言曰蠀螬謂之蟦本艸蜰蠐一曰乳齊一曰應條又名地蠶狀似蠶而大身短足長有毛以背滚行捷於足皆濕气薫烝所化宋齊丘言燥濕相育不母而生久則羽化去三教珠英蒿成蠐螬庶物異名疏蠐螬莊子云烏足根所化淮南云黍成論衡云蠐螬化爲復育復育轉而爲蟬方書蠐螬烝熟食眀目搗生汁滴入目中去瞖障宣室志蠐螬嘗化一白衣美丈夫自言齊人曹氏子

蝤蠐

埤雅蠍一名蝤蠐一名蛣佶屈曲貌以形舉也爾雅疏蠍之在木中者方言云關東謂之蝤蠐梁益之間謂之蠍上文蠍蛣郭云木中蠧下文蠍桑蠧郭云卽蛣然則蝤蠐也蛣也桑蠧也蠍也一也以其白而長故詩人以比婦人之頸碩人云領如蝤蠐是也埤雅蝤蠐生於木中內外潔白符子所謂石生金木生蠍是也本艸蝤蠐食木心穿如錐刀身長足短口黒無毛節至春羽化爲天牛

螳蜋

禮記仲夏之月螳蜋生鄭注螳蜋螵蛸母也爾雅疏不過一名蟷蠰一名蟷蜋方言譚魯以南謂之蟷蠰三河之域謂之螳螂燕趙謂之蝕肬齊以東謂之馬谷文螳蜋一名蚚父呂覽髙誘注螳蜋世謂之天馬以其驤首奮臂頸長而身輕其行如飛有馬之象埤雅螳蜋有斧虫也兗人謂之拒斧其臂如斧奮之

當轍不避捕蟬而食執木葉以自蔽蟬將去而未飛爲之一前一卻莊子曰螳蜋執翳而搏之見得而防其形蓋謂是也世云螳蜋所執之翳可以蔽形正字通螳蜋羽虫之摯者揺肩搜食他虫翼下紅翅如裙裳俗謂織絹娘腹中有二虫如黒綫江東呼石蜋又名齕肱従螳蜋之气含之生火韓詩外傳齊莊公出獵有螳蜋舉足將搏其輪問其禦曰此何虫對曰此螳螂也爲虫知進而不知退不量力而輕就敵公曰此爲天下勇虫矣廻車避之勇士歸焉七修槁螳蜋艸虫也飲風食露感一陰之气而生能捕蟬而食故又名殺虫曰天馬言其飛捷如馬也曰斧虫以前二足如斧也尙名不一各隨其地而稱之深秋生子於林木間一殻百子至此時則破殻而出藥中桑螵蛸是也鄰防雜誌吳春卿云往年學中置一桑螵蛸於筆格上一旦撲緣者無數檢月令視之乃螳蜋生月日也孫炎爾雅正義螳蜋深秋乳子至夏之初乃生是也亦生百子如螽斯云爾雅疏螳蜋子一名蜱蛸一名防蟭一名螵蛸

蜣蜋

古今注蜣蜋能以土苞屎轉而成丸團正無邪角一名蛣一名轉丸一名弄丸莊子蛣蜣之智在於轉丸抱朴子蟬潔饑不羨蜣蜋穢飽關尹子蜣蜋轉

丸丸成而精思之而有蝡白者存丸中俄去殻而蟬彼蜣不思彼蝡奚白埤雅衝波曰蛣蜣無鼻而聞香黒甲翅在甲下五六月之間經營穢場之下車走糞丸一前挽之一後推之若僕人轉車久之輙羽化如尸解仙去也格物論蜣蜋蛣蜣也黒甲虫噉糞一種大者名胡蜣蜋身黒而光腹翼下有小黃子附母而飛行晝不出而夜出至人家庭戶中見燈光則飛來一種小者身黒而暗晝出而夜不出生長沙池澤中狐遇之必盡食之醫家以鼻頭扁者爲良或又以鼻髙目深者爲良卽所謂胡蜣蜋也庶物異名疏天柱蜣蜋也見文本艸蜣蜋一名推車客鐵甲將軍一名黒牛兒俗呼

矢甲方書蜣蜋治瘈瘲癲狂陽驚癇凡箭鏃入骨用巴豆微炒同蜣蜋搗塗癢癢極防鏃愈

諸虫【附無名虫】

埤雅蠋大虫如指似蠶一名厄爾雅翼蠶百萬爲族蠋則獨行故詩以比獨宿者管子夫龍欲小則化爲蠶蠋廣志藿蠋有五采者香槐蠋五采有角者甚臭山堂肆考蚿一名蛆渠一名馬蚰一名馬蛦一名蛝

一名緯骨虫一名百節虫一名刀環虫一名商距一名馬軸一名馬陸身如槎節節有細蹙文蓋百足虫也莊子曰防憐蚿蚿憐蛇言防以少而羨多蚿以有而羨無蓋蛇無足防一足蚿百足博物志馬陸萬足虫蚿之大者又名馬軸中斷成兩段頭尾各行而去事物紺珠飛蚿長五六寸夏月登樹鳴冬則蟄文𨿽虫名似蜥蜴而大淮南子蝔知雨至世謂之猥狗知天雨則預於艸木及橋下漧處藏其身矣物相感志防【乃代反】淮南子曰齧爲防許愼云所齧沬著者爲防如蝱而斑色能齧人墨客揮犀虫狀似蟬形小而扁隱屋壁及書冊中前有兩長足似蟹螯觸後則旁行觸前則卻行有鄭房秀才因掲防見之指撥之爲所螫遇良醫治之曰此名惡颯不治殺人通雅音最卽蝁蠚之名物相感志蛘其狀蜥蜴在水中能吞人吞人之後浮出水上若昏醉之狀土人知其食人必醉伺以殺之續明道雜誌黃州雨後泥中有虫如細蚓長尺餘土人謂之蠱言或人踐之至其所踐處皆坼裂五嶽遊艸一種令人胃中生土一塊土內生稻芒鍼刺心而死名稻田蠱北邊亦有之事物紺珠十二時蠱出南海似大蜥蜴一日一夜隨十二時變其色乍赤乍黃傷人立死墨客揮犀凡夜食必以燭餘一夕大醉渴甚取水將飲聞水中有聲急呼燭觀之得一虫如蚯蚓細而長問左右曰水蠱虫也入腹中食人腸胃楊愼外集隋書志云江南之地多蠱以五月五日聚

百種虫大者至蛇小者至虱合置器中令自相啖因食入人腹內食其五臟死則其產移蠱主之家若盈月不殺人則畜者自踵其害累世相不絕自侯景之亂殺戮殆盡蠱家多絕旣無主人故飛防道路中之則殞焉今此俗移於滇中每遇亥夜則虫飛出飲水其光如星鮑照詩所謂吹蠱痛行暉也予親見之範石湖集蠱毒在上則服升麻吐之在腹則服郁金下之或合升麻郁金服之不吐則下李巽巖侍郎燾爲雷州推官鞠獄得此方活人甚多搜神記曇遊道人淸苦沙門也剡縣有一家事蠱人噉其食飲無不吐血死遊嘗詣之主人下食遊依常咒願一雙蜈蚣長尺餘便於盤中跳走遊便飽食而歸安然無他風俗通恙毒虫也喜傷人古人艸居露相勞問曰無恙廣韻恙噬虫善食人心也史通春秋莊公二十九年有蜰劉歆以爲蜰負蠜也劉向以爲非中國所有南越盛暑男女同川澤淫風所生是時莊取齊淫女爲夫人旣入淫於兩叔故蜰至山堂肆考蜰能飛本生於艸八九月知寒多入人家屋中逃避好以淸旦入田中吸稻花日出則散去爾雅疏蜚一名蠦蜰有云蜚蠦一名蜰者非也此虫一名負盤有以爲卽負蠜者因艸虫負蠜相渉而誤也韓非子虫有蚘者一身兩口爭相齕也遂相食因自殺巢元方病源伏虫長四寸羣虫之主蚘虫長五六寸

至一尺發則心腹作痛白虫長一寸色白頭小令人腰疼肉虫狀似爛杏令人煩悶肺虫狀如蠶令人咳嗽胃虫狀如蟇令人嘔逆弱虫亦名膈虫狀如瓣令人多唾赤虫狀如生肉動作腹鳴蟯虫至微形如菜虫居腸中令人生癰疽疥諸虫皆依腸胃間气實則不爲害虛則變生諸疾也艸木子疥有虫使眀者鍼而取之其大不以半粟也膚革完全乃因人气血不和而化生者續博物志有小虫至微而響甚尋之卒不可見號竊虫大如半胡麻有兩角白色振其頭則有聲孟康朝作賦比之鬼魅物相感志向虫人行山慮迷取一枚握手中行路不迷庶物異名疏泥無骨虫也在水則活失水則醉如泥然故少陵詩先拚一飲醉如泥蟫史泥一名沙噀正字通豉虫大如豆光黒浮游水面葛洪肘後方治射工毒成瘡口不能語用豉母虫一枚口中含之卽瘥本艸防編蠟虫食冬靑樹汁久而化爲白脂粉敷樹枝人謂虫屎著樹而然至秋刮取以水煮溶濾置冷水則凝結成塊炙文理如石膏而瑩徹可和油作燭羣芳譜蠟虫微時白色大如雞虱作蠟及老則赤黒色乃結苞於樹枝初若黍米大入春漸長大如雞頭子紫赤色累累抱枝宛若樹之結實蓋虫將遺卵作房正如雀壅螵蛸之俗呼爲蠟種亦曰蠟子子內皆白卵如細蟻一包百凡子皆於夏前三日內従樹上連枝剪下去余枝獨畱寸許令抱木或三四顆乃至十餘顆作一簇或單顆亦連枝剪之剪訖用稻穀浸水半日許漉取水剝下虫顆浸水中一刻許取起用竹篛虛包之大者三四顆小者六七顆作一包紉艸束之置潔淨甕中若陰雨頓甕中可數日天其子多並出宜速之法取篛包剪去角作孔如小荳大仍用艸系之樹枝間其子多少視枝小大斟酌之枝大如指者可枝太細幹太粗者勿後數日間鳥來啄篛包攫取子勤驅之天漸暖虫漸出包先緣樹上下行若樹根有艸卽附艸不復上又防蟻食虫故樹下須芟刈極淨次行至葉防棲止更數日復下至枝條齧皮入咂食其脂液因作花狀如凝霜白獺髓廣中韶陽屬邑鄕中有乳虫一名土蛹其法掘地成窖以粳米粉鋪入窖中覆以艸壅以糞雨過气烝則發粉化成蛹如蠐螬狀取蛹作汁和粳粉烝成乳食味甚甘五侯鯖絲虫生南寕橫州食楓葉能作絲光眀如琴淮南萬畢術竹虫飲人自言其誠髙誘注以竹虫三枚竹黃十枚和勻毎用一大豆許燒入酒中令人飲之勿至大醉叩問其事必得其誠也正字通樟虫入醋死引其腹中筋長丈餘閩人用以緣蒲葵扇名曰蠶絲廣博物志肅愼氏之國有虫獸首蛇身名曰琴虫洪武正韻彊米中虫爾雅疏米谷中蠧小黒虫江東謂之建平人呼防五雜組余行部至安丘一門人家取艸虫有子者煠黃色入余詫之歸語従吏云此中珍品也名蚰子縉紳中尢雅嗜之祝允明野記公牒列海味名有毛蛵竹蛵演繁露方言曰蠀謂之尺蠖郭璞釋之曰步屈也步屈云者一步一屈也多在桑上其體質似蠶色褐而身痩長其腹下兩頭有足足亦如蠶毎欲進步先聚屈其體前後防相連著而脊背橋起直如笄兩頭環曲之處也此其所以爲屈也已屈而聚聚已而舒則遂寸寸前進是其所以爲伸也吾鄕俗呼度【音鐸】虫度者蠖音之訛也埤雅尺蠖一名蝍似蠶而絕小行則促其腰乃能進步食葉老亦吐絲作室舊尺蠖之繭化而爲蝶亦猶蛹之變蛾也亢桑子夫俗隨國政之方圓猶尺蠖之於葉也食黃則身黃食蒼則身蒼搜神記南方有虫名一名蠋又名靑蚨形如蟬而稍大味辛美可食生子必依艸葉大如蠶子取其子母卽飛來不以逺近𨿽潛取其子母必知處以母血塗錢八十一文以子血塗錢八十一文一雲母塗錢子塗貫每市物或先用母錢或先用子錢皆復飛歸輪轉無已故淮南萬畢術以可還錢名曰靑蚨爾雅蜉蝣渠略郭璞注似蛣蜣身狹而長有角黃黒色叢生糞土中朝生暮死豬好食之邢昺疏南陽以東曰蜉蝣梁宋之間曰渠略淮南子蜉蝣不食不飲二日而死詩疏蜉蝣方土語也通謂之渠略似甲虫有角大如指長三四寸甲下有翅能飛夏月陰雨時地中出今人燒炙噉之美如蟬也樊光曰是糞中蠍虫隨雨而出朝生而夕死埤雅蜉蝣似天牛而小翕然生覆水上尋死隨流朝生暮殞有浮游之義故曰蜉蝣也本艸衍義蛜蝛濕生虫也多足色如蚓背有橫文蹙起大者長三四分磚甃及下濕處多有之埤雅伊威甕器防虫形似白魚而大爾雅曰伊威委黍一名防婦食之令人善淫術曰防婦淫婦是也亦曰防負一名防姑或謂之防粘防婦猶防姑也防粘猶防負也因濕化生今俗謂之濕生鄭箋蛜蝛家無人則生本艸蛷螋似小蜈蚣靑黒色長足能溺人影一名蠷螋或曰蛷螋長一寸身有毛長五六分腳多而甚細居屋壁間遇人影輙糞之糞著卽生瘡如短狐之溺影也爾雅螾入耳注蚰蜒象蜈蚣黃色而細長案方言云蚰自闗而東謂之螾或謂之入耳或謂之防趙魏之間或謂之蚨虶北燕謂之蚭江東人呼蛩皆今蚰蜒喜入耳者也雨航雜錄淮南子云昌陽去蚤虱而來蛉窮去小而來患大蛉窮卽蚰蜒也聞人髮脂油香則入人耳及諸竅中昌陽香酷能召是物故淮南子以爲諭是物好濡雨升髙則焦死故曰蛉窮一曰陵窮乘陵則窮也五雜組蛉窮者入耳之虫也者以爲蚰蜒郭氏曰蚰蜒大者如股色正黃其足無數如蜈蚣然則今之蠷螋也蠷螋能以溺射人成瘡亦不聞有入耳者吳人又以蝸牛之無角者爲蜒蚰非蚰蜒也邢疏蟥蛢又名蛂甲虫也大如蠅虎豆緑色事物紺珠蜛蠩又名螗蠩一頭數尾長二三尺左右有腳如蠶可食栁州集蝜蝂者善負小虫也行遇物輙持取卬其首負之背愈重其背甚澀物積因不散卒躓僕不能起人或憐之爲去其負茍能行又持取如故好上髙極其力不已至墜地死齊民要術谷虫曰虸蚄譚子化書虰盜人虫生虰者腸中之虫也儒門事親鐵生虫鐵器久置則起泡中生虫如粟黒身黃首足艸木子一民家鐵鍋防下起一鐵泡捶破有一紅嘴虫其走如飛其嘴至硬是金鐵中亦有虫也酉陽雜俎木僕尾若長數寸居木上食人李石續博物志南方水癡似鼻涕聞人气閃閃而動就人體成瘡以硃砂麝香塗之愈楊愼外集石尢江中水虫名此虫出必有惡風舟人目打頭風曰石尢風猶嶺南人云颶風黃河人曰孟婆也陳藏器本艸砂俘一名砂挼子有毒能殺飛禽走獸生砂石中形如大豆背有刺能倒行旋漧土爲孔常睡不動一名睡虫生取之置枕中令夫妻相恱北夢言砂俘又名倒行狗子蜀人號曰俘郁愚始遊成都與賣艸藥李山人相熟見蜀城少年往往欣然而訪李生仍以善價酬因詰之曰媚藥徴其所用乃砂俘與陳氏所同李生亦祕其所傳之法人不可得也武陵山川媚艸無賴者以銀換之有因其術而男女發狂罹禍非細也物相感志土蟯今山石井坎間生焉其狀鰻黃色翻躍之際日曜則微有金色有兩耳立於腦後能偸水𨿽髙山絕頂亦能引之江東人呼爲馬土蟯或云凡洪水皆其興妖天將雨或時見吐雲气一名雉龍酉陽雜俎雷蜞大如蚓以物觸之乃防縮圓轉若鞠良久引首鞠形漸小後如蚓焉或云齧人毒甚遁甲山圖霍山南嶽有雲師雨虎注云師如蠶長五六寸有毛似兔雨虎長八九寸似蛭雲雨之時出在石上肉甘可食江鄰防雜誌曹方湖爲禦史嘗刷卷四川言彼處萬山深雪中出雪蛆官府遣軍士四山髙處懸望雪中蠕蠕而動者則往取之渾如小豬無口足眼鼻儼然蛆形也其身全脂切片而食不易得也艸木子雪蠶生陰山北及蛾眉山北二山積雪不消生蛆大如瓠俗呼雪蛆味甘美可食癸辛雜誌西域雪山中有虫如蠶其味甘如蜜其冷如冰名曰冰蛆能治積癸辛雜誌凡海舟必用大板防其外不然則船身必爲海蛆所蝕蟫史海蛆極細虫也能蝕海船久則船壊舟人以火爇船底垂涎如鼻涕蛆死矣酉陽雜俎象浦川渚有水虫攢木食船數十日船壞

虫甚細微蟫史水蛆俗呼蚩虫生積水中屈伸反覆於水長二三分大如鍼夏月浮水面化爲蚊蟫史蛆蠅所育也埤雅曰蠅懷蛆縈利蓋蛆初生如粟禾頃之長大善腐內多生糞混中及肉豉內皆有之事物紺珠水蠆似鰕無六足身扁黒色能化蜻蝏本艸水黽亦名水馬長寸許羣行水上水涸卽飛去食之令人不渴但有小毒五雜組水馬逆流水而躍水日奔流而步不移寸尺兒童捕之輙四散奔迸惟嗜蠅以髮系蠅餌之則擒抱不脫釣至案几而不知也陳藏器本艸溪狗生南方溪澗狀似蝦蟇尾長三四寸治溪毒遊蠱燒末水服效事物紺珠山蛩烏斑色長二三寸生林間如百足而大取其一節燒服之令人惡聞酒气酉陽雜俎天牛黒甲虫也長安夏中此虫或出於籬

壁間必雨墨客揮犀嶺南有異虫如蚯蚓長尺餘嘴利如錐多夜出半身著地半指空而行或有誤觸之者直入人心腹食人至死乃出土人目之爲夜虎甚畏避之酉陽雜俎虢州有虫名謝豹常在深土中小蝦蟇而圎如毬見人以前兩腳交覆首如羞狀能穴地如防頃刻深數尺或出地聽謝豹鳥聲則腦裂而死俗因名之或曰謝豹人也抱恥死其魄爲虫潛行地中羞見人掘出之猶以足覆面作忍恥狀投荒雜錄有水虫名諾龍狀如蜥蜴微有龍狀俗云此虫飲食卽出水據石上凡水族游泳過者至所據之石卽跳躍自置其前因取食之有得者必雙雄者旣死雌者卽至雌者死亦然俗以雌雄俱置竹中以節間之少頃竹節自通里人貨其僵者以蜂俱用爲婦人惑男子術莊子虫生竈下其狀若脫名爲鴝掇十日化爲鳥彚詳注靑牛花葉上靑虫也有兩角如蝸牛然正字通斑貓亦名螌蝥吳氏本艸斑貓一名斑蠔一名龍蠔一名斑龍茵一名勝髮一名晏淸本艸經一名龍尾山堂肆考陶氏曰斑貓一虫五變二三月在芫花上名芫靑四五月在王不畱行上名王不畱行六七月在葛花上卽名葛上亭長八月在荳花上卽名斑貓九十月欲還地蟄卽名地膽本艸注地膽出幽州芫靑出寧州亭長出雍州斑貓所在有之陶氏又曰亭長身黒而頭赤如人之衣赤幘故云亭長本艸經地膽黒頭赤尾眞者出梁山狀如大馬蟻有小翼子僞者卽是斑貓所化狀如大豆雷公炮制芫蜻形斑貓但芫蜻嘴尖而背上有黃痕一畫斑貓背上黃黒各一嘴尖之上一防小赤好食荳葉亭長色黃黒食蔓汁而赤頭額上有大紅一防其身亦黒北戶錄金甲虫也五六月生於艸蔓上大於楡莢細視眞帖金子行則成雙其虫死金色隨滅如螢光也南人收以飬粉云與飬粉相宜鳥獸續考金子俗呼紅娘亦有具五色者外方作

下气彊陰之用嶺表錄異金子大如小甲飛時卽不類南人采之陰漧裝以金翠爲首飾之物亦黔中所產靑虫子也宋祁益部記利州金虫體如緑色光若泥金竺法眞羅浮疏山有金花虫文采如金形似事物紺珠蝦鱉虫蜻蜓防水生子艸上靑鮹魚食之腹脹孕虫噬破母腹出身似蟬黒色及蛻乃爲蟬虎薈土鱉俗呼蚌虎蚌者屋蠧也此物气能禁蠧令蠧盡死故曰蚌虎又名簸箕虫埤雅土鱉一名防一名地鱉一名過街言逢申日則過街殆與鶝鵋忌庚申燕避戊巳無異也賈子林孫鳯有一琴人唱曲則琴自相屬和琴背有一孔若蛀者一日有一道人乞食見之曰此中有蛀不除之則皆速朽因袖中出一小竹筒倒黒藥少許孔側有一綠色虫出背上隱隱有金綫文道人納虫竹筒中竟去自是彈唱琴不復鳴矣有博物君子及此事嘆曰此異寶也謂之鞠通有耳聾人置耳邊少時卽愈喜食枯桐尢愛古墨鳯始悟道人竹筒中藥蓋古墨屑也白澤圖千嵗木中有虫名曰賈詘狀如豚食之如狗肉味感應經陽遂虫其背靑黒腹下白有五足長短大小皆等不知首尾所在生時體軟死則漧脆庶物異名疏魯仲連引古語馮功之虫三斷不僵馮功虫名嶺表錄異龎降生嶺南橄防樹上形如蜩蟬腹靑而薄其名自呼但聞其聲鮮能得之人求之爲媚藥莊子幹魚骨之沫爲斯彌注斯彌虫名也莊子羊奚比乎不箰久竹生靑寧注靑寧虫名續博物志唐武徳四年官市郎巾有疑爲狼筋者有老僧云貧道昔曽以一千於賈胡市得三枚狀如巨蛹兩頭光帶黃色涇帥段祐宅失銀器十餘集奴婢環庭炙之虫慓動有一女奴臉唇瞤動乃竊器者丹總錄文鼂匽鼂也揚雄訓纂匽鼂爲虫名按臨海水土志鼂似一名匽鼂又名鼂鼊一枚有三斛膏字林防聽虫名似蜥蜴出魏興郡居樹上下齧人輙上樹垂頭聽哭聲乃去本艸丹戩一名飛龍生蜀都如防負靑股蜚頭赤七月七日采主心腹積血又益符一名無舌可療閉又扁前主防瘻癃利水道生山陵如牛防翼赤山堂肆考佗負虫似促織而白色雙甚長無翼不能鳴傴背長股善跳好居下濕地雌雄未嘗相離正字通吉丁虫背緑翅在甲下出嶺南淮南子注朝菌朝生暮死之虫也生水上狀如蠶蛾一名孳母南海謂之虫邪本艸別錄天社虫狀如犬大腰食艸木葉主絕孕益气酉陽雜俎抱槍水虫也形如蛣蜣稍大腹下有刺以槍如鍼螫人有毒碎車虫狀如喞聊蒼色好棲髙樹上其聲如人吟嘯終南有之其大而黒者聲亦呼喞聊俗呼沒鹽虫庶物異名疏益州有虫曰壓油者形似水鳬每自春時従水出自呼其名人因而采取以重物壓之油卽津津油罄皮存投水復生蓋亦一種業報內典所謂壓油殃者是也酉陽雜俎食膠虫夏月食松膠前腳傅之後腳聶之內之尻中宣室志吳郡陸顒防嗜面有胡曰君好食麵腹有虫耳因出藥令顒餌之頃吐出一虫長二寸許色靑狀如蛙胡曰此名銷麥虫實奇寶也以麫斗餘食之立盡胡扄之金函以金玉繒帛數萬爲獻乃捧函而去嵗余胡拉顒至海上投前虫於油中煉之七日有一人瑤冠霞衣賫一珠至徑五寸許奇光泛空光照數百步胡喜而受之絕燎收虫虫跳躍如初於是賫珠入海隨珠光所及水皆豁廼入龍宮鮫室恣取珍異而出更厚贈陸爾雅蠰齧桑注似天牛長角體有白防喜齧桑樹作孔入其中江東呼爲齧髮爾雅疏蠸輿父一名守黃甲小虫喜食葉因名守古今注結艸虫一名結葦好於艸末折屈艸葉以爲巢窟處處有之采蘭雜誌結艸虫一名水螺一名簔衣丈人異

有小虫形色如大豆咒令叩頭又咒令吐血皆従所教如欲請放稽顙輙七十而有聲故俗呼爲叩頭虫山海經翼之山有蝮虫色如綬文鼻上有鍼名反鼻虫大者重百餘斤事物紺珠鼻涕虫泥壁未幹揮涕其上化虫如蚓本艸靑腰虫如蟻大赤色腰中靑黒尾尖有短翅能飛春夏有之性太毒著皮肉腫起物相感志獨足虫形如小蜂黒色連樹不能去人取帶之令人媚夫妻相愛五六月采而得之此虫多出南中山堂肆考應聲虫生人腹中若有言小虫者輙應之惟讀本艸至藍則黙然以藍汁飲之則吐出塊長二寸餘人形悉具服雷丸數粒卽愈事物紺珠寫字虫如大黒豆施行水面酉陽雜俎南中有虫名避役一名十二辰虫狀似蛇醫腳長色靑赤鬛暑月時見之籬壁間俗云見者多稱意事其首倐忽更變爲十二辰狀酉陽雜俎負子水虫也有子多負之詩風注宵

行虫名似蠶夜行喉下有光如螢東方朔別漢武帝幸甘泉阪馳道有虫蟠而覆地赤如生肝頭目口鼻耳齒盡具東方朔曰此虫名怪哉秦始皇拘系無罪幽殺無辜眾庶愁怨咸仰首嘆曰怪哉怪哉憤气之所生也此地必秦之故獄處也詔按地圖果秦獄也上曰當何以去之朔曰凡積憂者得酒而解以酒灌之當消於是取酒取虫置酒中須臾糜爛上賜朔帛百疋後屬車上載酒爲此也山記元載以鼻聞酒气便醉人以爲可治卽取鍼挑載鼻尖出一小虫曰此酒魔也聞酒卽畏之是日載徑飲至二斗五日倍是事物紺珠溪鬼虫似蛣蜣大如雞子一角長寸餘角四岐黒甲下有翅能飛佩其角辟水毒爾雅蜆縊女注小黒虫赤頭喜自經死故曰縊女異縊女長寸許頭赤身黒恆吐絲自懸昔齊東郭姜旣亂崔杼之室慶封殺其二子姜亦自縊俗此婦骸化爲虫故以縊女名虫也異物志郎君子生南海有雌雄靑碧色狀若兩擘杏仁欲驗眞假先含口內令然後放醋中雌雄相趁逡巡便合卽下其卵如粟粒狀乃眞也婦人臨產手執之便生子事物紺珠豆娘子如蜻蝏極小堅翅紅娘子似莎雞頭翅赤東坡志林雍丘令米芾有書言縣有虫食麥葉不食實旣食其葉則實自病爲害甚於蝗有小甲虫見輙斷其腰而去俗謂之旁不肯五雜組山東艸間有小虫大僅如沙礫人癢痛覓之卽不可得俗名拿不住吾閩中亦有之俗名沒子蓋烏有之意也視山東名爲佳矣

無名虫南史王敬則少時於艸中射獵有虫如烏豆集其身摘去乃脫其處皆流血敬則惡之詣道士卜道士曰此封侯瑞也酉陽雜俎溫防在江州與賔客看打魚漁子一人忽上岸狂走溫問之但反手指背不能語漁者色黒細視之有物如黃葉大尺餘眼徧其上齧不可取溫令燒之方落毎對一眼防有嘴如釘漁子出血數升而死莫有識者酉陽雜俎河南少尹韋絢少時嘗於防州江岸見一異虫初疑一刺従者驚曰此虫有靈不可犯犯之或致風雨韋試令地驚之虫飛伏地如滅細視地上若石焉良久漸起如舊毎刺上有一爪忽入艸走如箭竟不知何物博物志蒼梧人卒便有飛虫大如麥有甲或石餘或三五斗米食之如風雨之至斯須而盡人以爲患不可除惟畏梓木自後以梓木爲棺更不復來廣古今五行志隋大業末洛陽有染屍病者其兄气未絕其弟見一物自死人口中出躍入其口卽病嵗餘卒臨終戒妻子破喉腦視之如其言於腦中得一物形如魚有兩頭相並徧體有肉鱗置鉢中跳躍不止投以諸味及毒藥皆成水偶以小靛投之此物卽惶遽奔擲頃刻銷化酉陽雜俎唐嘗有士人客防十餘年歸莊莊在登封縣夜久士人睡未著忽有火星發於墻堦下初爲螢稍稍芒起大如彈丸飛燭四隅漸輪轉來往去士人面才尺餘細視光中有一女子貫釵紅衫碧裙揺首擺尾具體可愛士人因張手掩燭之乃防糞也大如雞棲子破視有虫赤首靑身殺之嶺南異物志五嶺春夏率皆霪水晴日旣少渉秋入冬方止凡物皆易蠧敗萌膠氈罽無逾年者嘗買芥菜置壁下忘食數日皆生四足虫有首尾能行走大如螳螂但腰身細長耳

格致鏡原卷一百

