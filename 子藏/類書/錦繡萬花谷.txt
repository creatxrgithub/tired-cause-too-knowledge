

欽定四庫全書

子部十一

錦繡萬花谷

類書類

提要

【臣】等謹案錦繡萬花谷前集四十卷後集四十卷續集四十卷不著撰人名氏前有自序題淳熈十五年十月一日蓋宋孝宗時人陳振孫書錄解題載此書作錦繡萬花谷四十卷續四十卷而無後集黃虞稷千頃堂書目所載則前集後集續集外又有別集三十卷今案序中明言自九華之歸麤編成爲三集毎集析爲四十卷可知後集爲陳氏偶遺別集爲後人所續增不在原編之數故明人刋本亦只三集也序中稱命名者爲烏江蕭恭父河南胡恪皆不知何許人前集之末獨附載衢州盧襄西徵記一篇於體例殊不相類或撰此書者亦衢人故附載其鄕先輩之書歟又其書旣成於淳熙中而紀年類載理宗紹定端平年號帝後誕節類載寧宗瑞慶節理宗天基節諸名並稱理宗爲今上是當時書肆已有所附益並非淳熙原本之舊矣前集凡二百四十五類後集凡三百二十六類續集自一卷至十四卷凡四十六類自十五卷至四十卷則皆類姓也所錄大抵瑣屑叢碎防錯失倫故頗爲陳振孫所譏其地理一門止列偏安州郡類姓一門徴事僅及數條而古人稱號之類又創立名目博引繁稱俱不免榛楛雜陳有乖體要特其中久經散佚之書如職林郡閣雅談雅言系述雲林異景記之類頗借此以存崖略又每類後用藝文類聚例附錄詩篇亦頗多逸章賸什爲他本所不載略其繁蕪擷其精粹未嘗不足爲考証之資也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

錦繡萬花谷序

余爲童時適當戎馬蹂踐之間又居窮鄕無業儒者余獨背馳而爲之文籍最爲難得苟可以假鬻亦未嘗戛戛以盡其誠以余有書之癖每讀一篇章如小兒之於飴劑有加而不能自止當其劇時𨿽夜分漏盡不之覺也所患性魯無彊記之敏誦久亦漫漶而不牢先人旣老又獨譍門出入乎衡陽胥伍之中而喔咿於籧篨俯仰之際如是者數年索諸故吾孑然矣其後家益貧奔走於四方爲饑寒計幸焉一溫亦若隔世人夫以窮鄕亂後假鬻之難而居衡陽奔走之中加以魯性易失則不存也固宜尙何咎哉然土炭之嗜不變於是始爲晚歲之謀凡書有當存乎吾心者輒稍招還其舊而聚其旅二三年間抄益多然而鎖碎而無統又多除舎於人不得以盡隨故爲風雨虫防之所蝕或爲人之所廋或爲醬瓿之所敗不得成焉又數年抄不輟如司馬子長班範歐陽之書抄已而四五矣晚益困無以自娛復畱意於科舉之外凡古人文集佛老異書至於百家傳記醫技稗官齊諧小說荒錄怪志聞必求求必覽焉久之浩浩如也乃略有敍又附之以唐人及國家諸公之詩自九華之歸編粗成爲三集每集析爲四十卷古今之事物天下之可聞可見者粲乎其有條矣夫窮達無異趣文章無異體將以經綸乎國家規恢乎功名雕繪萬物而吟詠性情若取之懷袖中彼得焉失焉有命此則不可一日缺也先是烏江蕭恭父河南胡恪聞其大槪爲余命名曰錦繡萬花谷今從其名嗟夫余之困於時也我知之矣而不敢懟𨿽懟而甘於此人𨿽我非而我自信而不輟故夫是書獨可以自娛而不可傳人蓋天下之書不可盡而余之心亦不可足以不可足之心而讀不可盡之書其抄無旣其事無窮望睪如憤如而後止故於其類之間白其行者有差所以容其方來也他日子孫或能有書亦足以見吾之艱難如此淳熈十五年十月一日敍

欽定四庫全書

錦繡萬花谷前集卷一

天

九闗虎豹虎豹九闗啄害下人些【虎豹九闗言天門九重虎豹守之出楚辭】磨蟻天圓如倚蓋地方如碁局天旁轉半在地上半在地下日月本東行天西旋入於海牽之以西如蟻行磨上磨左旋蟻右行磨疾蟻遲蟻不得不西【出晉天文志吳王蕃】銀潢左界河漢水之精發而浮上宛轉隨流名曰天河一曰云漢詩防亦名銀潢謝莊月賦斜漢左界北陸南躔亦曰銀灣出許洞詩亦曰銀浦出李賀詩

金階兩闕神異經東北大荒中有金髙千丈上有明月珠徑三丈光照千里中有金階兩名天門【出杜詩注】通明殿通明玉帝殿名常有紅雲捧之坡詩云侍臣鵠立通明殿一朶紅雲捧玉皇【出坡詩注】

耀魄寶鉤陳口中一星曰天皇大帝其神曰耀魄寶【出晉天文志】

白瑤宮凝虛殿唐李賀卒其母夢賀曰上帝近遷都丹圃建白瑤宮召某爲新宮記又作凝虛殿使某輩纂集樂章【出宣室記】

白玉樓玉華殿李賀長吉夢人駕赤虯持版召賀曰天帝新作白玉樓請君爲記賀不得已隨之遂卒【出賀本傳】又莆田人方朝散病蹷三日而蘇至玉華殿道士云先生昔有陰功帝召見白玉樓試文一首帝覽之大喜拜爲玉華侍郎有過謫墮人世不久當返【出夷堅志】

黃闕白玉京黃金城王素待制嘗夢至玉京黃有紺服翠冠者曰吾黃門侍郎公則西門侍郎昔已奏牘訏責於世公晚嵗思玉京之夢作詩曰碧虛中藏白玉京夢魂飛入黃金城何時再步煙霞外皓齒靑童已掃聽【出古今詩話】

鈞天廣樂秦穆公夢至帝所觀鈞天廣樂帝錫之以防秦遂大昌【出史記】

錬石斷鰲女媧氏錬五色石以補其闕斷鰲足以立四極

天柱地維共工與顓頊爭爲帝怒觸不周山折天柱絕地維故天傾西北日月星辰就焉地不滿東南故百川水潦歸焉【並出列子】

閶闔離騷吾令帝閽開闗兮倚閶闔而望予司馬相如大人賦排閶闔而入帝居【出杜詩注】

三淸玉淸元始居之太淸玉宸道君居之上淸混元老君居之

五帝東方靑帝靈威仰南方赤帝赤熛怒西方白帝白招矩北方黒帝葉光紀中央黃帝含樞紐【出孝經緯】

漏天蜀有地名漏天古詩地近漏天終嵗雨【出杜詩注】積气杞國有人憂天地崩身亡所寄又有憂彼之所憂者因往曉之曰天積气耳亡處亡气若屈伸呼吸終日在天中行柰何憂崩墜乎其人曰天果積气日月星宿不當墜耶曉之者曰日月星宿亦積气中之有光耀者使墜亦不能傷其人大喜長盧子聞而笑曰夫天地空中之一細物有中之最巨者難終難窮難測難識憂其壊者爲大逺言其不壊者亦未爲是【出列子天瑞篇】

欲界色界無色界三十二天欲界十天色界十八天無色界四天初禪二禪三禪各三天四禪九天凡一十八天皆屬色界而三禪有三天一淨居天二無淨居天三徧淨居天無想無證衣食自至【出後山詩注】

佛說三十二天欲界六天四天王天忉利天須焰摩天兜率陁天樂變化天他化自在天六天名爲欲界色界十二天梵眾天梵輔天大梵天此三勝流名爲初禪少光天無量光天無音天此三勝流名爲二禪少淨天無量淨天徧靜天此三勝流名爲三禪福生天福愛天廣果天無想天此四勝流名爲四禪無煩天無天善見天善現天色防竟天是十八天獨行無交未盡形界名爲色界

無色界四天回心空處識處無所有處非想非非想防是四空天身心防盡定性現前名無色界【並出楞嚴經】道經說三十二天欲界黃曽天玉完天何童天平育天文舉天摩夷天凡六天爲欲界也

色界越衡天蒙翳天和陽天恭華天宗飄天皇笳堂耀天端靜天恭慶天極瑤天元載天孔升天皇崖天合十二天爲色界

無色界極風天孝芒天翁重天江由天阮樂天曇誓天霄度天元洞天妙成天禁上天常融天玉隆天梵度天賈奕天合是十四天爲無色界【並出防命經注】

周天三百六十五度經星二十八宿布於四方東方蒼龍七宿其屬三十二星七十五度北方武七宿其屬三十五星九十八度四分度之一西方白虎七宿其屬五十一星八十度南方朱雀七宿六十四星一百一十二度周天三百六十五度四分度之一每一度二千九百三十二里周天積一百七萬九百一十三里徑三十五萬六千九百七十一里【出後地裏志注】

自地至天萬五千里晉書天文志曰日去地常八萬里又曰地上去天八萬一千三百餘里又地理誌地東西南北相去二億三萬餘里自地至天半八極之數酉陽雜爼云自地至天十一萬餘里按周禮以土圭之法南戴日下萬五千里地與星辰四逰升降於三萬里之中是以半之得地之中也潁川陽城爲然此乃古之聖人推測天地髙深之法是則地至天萬五千里爾他說無根【出學林】

崖公散樂呼天爲崖公【出教坊記】

天公庾亮雲天公憒憒也

日

虞淵虞淵亦名虞泉日入於虞淵浴於咸池拂於扶桑登於暘谷【出淮南子】取日虞淵洗光咸池【出唐贊】

羲和羲和東方國名日所由過也每日出二國人爲禦推而升太虛唐堯取以名官【出山海經】又曰有女子名曰羲和浴日於甘泉羲和者帝俊之妻是生十日

圓羅耀方諸山眞人皆呼日爲圓羅耀外國人呼日爲濯羅耀【出眞誥】

郁華鬰華又名鬰儀鬰儀奔日之仙故曰鬰儀赤文與日同居【出雞跖集】

六螭日乘車駕以六螭【六螭卽六龍也出淮南子】

三足烏淮南子云日中有踆烏【踆烏者謂三足烏也日者陽精之宗積而成烏象烏而三距陽之類其數奇出漢天文志】

髙舂下舂日出於暘谷浴於咸池拂於扶桑是謂晨明經於隅泉是謂髙舂頓於連石是謂下舂至於悲泉爰息其烏是謂懸車薄於虞泉是謂黃昏【出淮南子】

射九日落沃焦淮南子曰堯時十日並出艸木焦枯堯命羿仰射十日中其九烏皆死墮羽翼堯時十日並出堯使羿射九日落沃焦【沃焦海水泄處也出山海經】又曰大荒之中暘谷上有扶桑十日所浴九日居下枝一日居上枝皆載烏

三竿永明五年十一月丁亥日出三竿朱色黃色赤暈【出南齊天文志】

日觀泰山東南有峯名曰日觀雞一鳴見日已出長三丈【出漢官儀】

熟羊胛東海有國曰骨利幹地近扶桑其國人初夜煮羊胛方熟其日已出【出西淸詩話】又唐書東夷日本國事亦類此

銅鉦嶺上晴雲披絮帽樹頭初日掛銅鉦【出坡詩】

朱光杜甫詩朱光徹厚地【楚詞云陽杲杲其朱光】

兩兒辧孔子東遊見兩小兒辧鬭問其故一兒曰我以日出時去人近而日中時逺也一兒曰日中時近也一兒曰日初出大如車蓋及日中如盤盂此不爲逺者小而近者大乎一兒曰日初出滄滄涼涼日中如探湯此不爲近者熱而逺者涼乎孔子不能決【出列子】

日輪自暗中湧出有客登岱嶽絕頂行四十里以伺日出久之星斗漸稀東望如平地天際已明其下則暗又久之明處有山數峯如臥牛車蓋之狀星斗盡不見其下尙暗初意日自明處出又久之自大暗中日輪湧出正紅色騰起數十丈至明處全無光其下亦尙暗【出邵氏閒見後錄】

月

結璘七聖記結璘奔月之仙故曰結璘黃文與月同居【出雞跖集】

嫦娥羿得不死之藥於西王母其妻嫦娥竊之奔月遂托身月中仙【嫦娥羿妻也服藥得仙奔入月中爲月精出淮南子】又曰水气之精者爲月

廣寒宮冬至後月養魄於廣寒宮【出東方朔十洲記】

山河影謂月中有物婆娑者乃山河影也其空處海水影【出淮南子】

吳剛斫樹月中有桂樹髙五百丈下有一人常斫之樹隨合其人姓吳名剛西河人學仙有過謫令伐桂【出酉陽書】修月戶鄭仁本表弟與一王秀才遊嵩山見一人枕一襆物方眠卽呼之其人曰君知月七寶合成乎月勢如丸其影日鑠其凸處也常有八萬二千戶修之予卽一數因開襆有斤鑿數事玉屑飯兩裹授與二人曰分食此𨿽不足長生可一生無疾【出酉陽雜爼】又介甫詩玉斧修成寶月團

白玉盤少時不識月呼作白玉盤【出李白詩】暮云収盡溢淸寒銀漢無聲轉玉盤此宵此景不長好明月明年何處看【出東坡詩】

銀盤爛銀盤從海上出忽來照我茅屋東【出盧仝詩】

金樞落霞沈緑綺殘月壊金樞【出杜甫詩】文選海賦大明鑣轡於金樞之宂【大明月也金樞月沒處之窟宂也】

金丸浮雲捲盡浮金丸衣上白露三更寒【出子由詩】

金環稀星防銀礫落月墮金環【出白樂天詩】

蟾蜍月中有兔與蟾蜍月陰也蟾蜍陽也而與兔並明陰系陽也【五經通義】幹鑿度曰月三日成魄八日成光蟾蜍體就穴鼻始明穴決也決鼻兔也羿妻姮娥竊藥奔月托身於月是爲蟾蜍【後漢天文志注】

搗藥兔張衡靈恵序雲月者陰宗之精積而成獸象兔陰之類其數耦【杜詩注】傅擬天問雲月中何有白兔搗藥興福降祥

吳牛喘晉滿奮畏風在武帝坐北牕琉璃屏風實宻似疏奮難之帝笑之奮曰臣猶吳牛見月而喘【注云吳牛畏暑見月疑是日所以喘也世說】

登南樓庾亮在武昌諸佐吏乘秋月夜共登南樓亮至諸佐吏避之亮曰少住老子於此興復不淺遂共談【本】月桂子月桂子今江東諸處每至四五月後每於衢路得之大如貍豆破之辛香古老相是月中下也不知此地何獨無爲當非月路耶月感之矣余杭靈隠寺僧云種得一株近代詩人多論述漢武洞防記云有逺飛雞朝往夕還常銜桂實歸於南土所以北方無南方當月路所以有也【本艸】唐垂拱中天臺桂子落十餘日白樂天題天竺詩宿因月桂落醉爲海橊開又詩遙想吾師行道處天臺桂子落紛紛

羲娥韓退之詩掎摭星象遺羲娥【義謂日娥謂月也】

詩驟雨淸秋夜金波耿玉繩天河元自白江浦向來澄映物連珠斷緣空一鏡升【杜詩】光細欲上影斜輪未安微升古塞外已隠暮云端河漢不攺色闗山空自寒天上秋期近人間月影淸入河蟾不沒搗藥兔長生四更山吐月殘夜水明樓塵匣元開鏡風簾自上鉤兔應疑鶴髮蟾亦戀貂裘不違銀漢落亦伴玉繩底玉露團淸影銀河沒半輪此時瞻白兔直欲數秋毫委波金不定照席綺逾依【並杜詩】憶昨新月生西檐若瓊鉤今來何所似破鏡懸淸秋【李白】落照西山夜色浮彎彎寒掛碧雲頭寶奩新樣橫眉黛珠箔斜懸半額鉤丹桂一枝初淺露金波千里未圓流嬋娟三五才成魄散滿淸光四百州【周祖開】一更山吐月玉塔臥微瀾正似西湖上湧金門外看冰輪橫海濶香霧入樓寒五更山吐月牕迥室幽幽玉鉤還掛戶江練卻明樓星河淡淸暁鼓角冷知秋新月如佳人出海初弄色娟娟到湖上防防搖空碧皎如飛鏡臨丹緑煙防盡淸輝發【並東坡】失寵故姬歸院晚沒畨老將上樓時三五夜中新月色二千里外故人心【樂天】山下白雲橫匹素水中明月臥浮圖明月未出羣山髙瑞光千丈生白毫一杯未盡銀湧亂雲脫壊如崩濤誰爲天公洗眸子應費明河千斛水鎔銀百頃圍掛鏡千尋缺【並東坡】銅壺滴滴禁漏起三十六宮爭捲【杜光庭】回首半天云破夜一眉新月破黃昏【李若山】波使不來江練靜月娥常在夜珠寒【許致】輪中如有物光外更無空【胡汾】月影碎荊玉波光緯蜀羅【李構】沙岸金籠樹燈汀玉湧濤【舒亶】風應落桂子露恐滴金波【蘇子美】池上與橋邊難忘復可憐開最明夜簟捲已涼天流處水花急吐時云葉鮮姮娥無粉黛只是逞嬋娟【李商隠】

星

五星聚東井漢王入闗五星聚東井秦分也此髙祖受命之符【前本紀】

辧五星聚井崔浩集術士考校漢元以來日月五星行度以示髙允允曰金水二星常附日而行冬十月髙帝入闗時日旦在尾箕昏沒於申東井方出於寅此二星何因背日而行史官欲神其事後嵗余浩謂允曰果如君言以前三月聚於東井在二世末年非漢十月也【髙允傳又靑箱記】漢十月五星聚東井金水常附日不逺十月日在箕尾此崔浩所以疑其妄以余度之十月爲正乃今之八月爾八月而得七月節則日猶在翼軫間則金水聚於井亦不甚逺浩之說未足信也【志林】

四星聚東井晉義熙九年嵗鎭熒惑太白聚東井後宋武平闗中【南史紀】

四星聚觜參元魏普大元年十月嵗星熒惑鎭星太白聚於觜參太史占曰當有王者興後髙歡興齊【北史】二使星入蜀後漢李郃知星夜見有二使星入蜀分野果有二客入驛郃問從京師來乎曰然曽聞遣使入蜀乎二客問故相視失色【郃傳】

客星犯帝座嚴光與光武有舊入謁帝與同宿半夜光足加帝腹明旦太史奏客星犯帝座甚急帝笑曰朕故人嚴子陵也【隠逸傳】

五星聚奎藝祖啟國之月五星聚於奎躔以土爲主徳星聚後漢陳仲弓從諸子造荀季和其夜徳星聚明旦太史奏五百里內有賢人防

五星伏周分景徳四年司天監奏今年丁未六月二十五日五星當聚周分臣推尋得五星自閏五月二十五日近太陽甘氏星經曰五星近太陽若伏而不見卽臣遜於其君恐今夜五星皆伏眞宗禦禁臺之果伏不見大赦天下【湘山野錄】

后妃星失明苻堅以弟融爲冀州牧將發祖於灞上堅母苟氏以融少子比發三至灞上其夕又竊如融所內外莫知是夜堅寢前殿太史言天市南門屏內后妃星失明左右閽寺不見后妃移動之象堅推問知之驚曰天道不逺【載記】

熒惑在匏星中姚興死之前嵗魏太史奏熒惑在匏星中一夜忽然不知所在帝乃召諸儒與史官求其所詣崔浩對曰請以日辰推之庚午之夕辛未之朝天有陰雲熒惑之亡當在此二日之內庚與午皆主秦辛爲西夷今姚興據咸陽是熒惑入秦矣諸人皆曰天上失星人安能知浩笑而不應後八十餘日熒惑果出東井畱守盤旋秦中大旱明年姚興死三年國防【浩傳】太白竊織女侍兒秦並六國太白星竊織女侍兒梁玉淸衛承莊逃入衙城小仙洞四十六日不出天帝怒命五嶽搜捕太白歸位衛承莊逃焉玉淸有子名子休玉淸謫於北斗下當舂其子配與河伯行雨子休每至小仙洞恥其母滛奔之所輒回馭不經故此地常少雨【出獨異志】

萬物之精說文云萬物之精上爲列星

北斗春秋運斗樞曰北斗七星第一天樞第二璇第三機第四權第五衡第六開陽第七搖光第一至四爲魁第五至七爲標標合爲斗居陰布陽故稱北

景星景星者大星也狀如半月生於晦朔助月爲明王者不敢私人則見

老人星王者承天則老人星臨其國【並孫氏瑞應圖】

井中視星尸子曰自井中視星所見不過數星自丘上以望則見始出也非明益也勢使然也私心井中也公心丘上也

東方朔爲嵗星東方朔楚人也後賣藥五湖知其嵗星焉【列仙傳】

銀礫稀星防銀礫落月墮金環【白樂天詩】

白楡天上何所有歷歷種白楡【文選】

雨

十雨太平之時五日一風十日一雨京房易候詩十雨初晴太液春

三十六雨春秋說題云一嵗三十六雨天地之气宣十日不雨應天文也十五日大雨以斗運也又京房易十日一雨嵗凡三十六雨時若之應

不破塊周公之時風不鳴條雨不破塊旬日一雨雨必至夜【塩鐵論】

上薄爲雨董仲舒曰陰陽气上薄爲雨下薄爲霧風其噫也云其气也雷其相之聲也電其相擊之光也雨乘虛而墜風多則合速故雨大而疏風少則合遲故雨細而宻太平之世風不鳴條雨不破磈雷不驚人電不目雪不封條此聖人在上陰陽和也鮑敞問曰雨旣陰陽相薄四月純陽十月純陰無二气相薄則不雨乎仲舒曰純陽用事未夏至一日是純陰用事未冬至一日是敞曰其不雨乎曰然有則妖也【西京雜記】

雨隊徐州王忠政死十二日卻蘇語云見一人引臂曰天召汝行雨左落千隊右落千隊各五方色甲馬一般小項瓶中貯人間水一般如馬牙消謂之幹雨雨隊在前風車在後【酉陽雜爼】

雨工栁毅見涇川婦人牧羊問何物曰非羊也雨工也雷霆之類也【異間錄】

黒豬渡河夜半天漢中有黒气相逐俗謂之黒豬渡河雨候也

玉女披衣萍鄕西津有玉女岡天當雨石間先湧五色云俗謂之玉女披衣【述異志】

審雨堂盧汾夢入蟻穴見堂宇題其名曰審雨堂【捜神記】商羊舞家語載童謠雲天將大雨商羊鼓舞【商羊一足鳥也】理禁伯張元賔得仙入華陽洞爲理禁伯其職主水蓋雨官也【眞誥】

禦史雨顏眞卿爲監察禦史五原有寃獄天且旱眞卿辧獄而雨郡人呼爲禦史雨【本傳】

隨車雨漢百里嵩爲徐州刺史境內旱嵩行部車所經甘雨輒降

不苦不愁唐段文昌帥荊州或旱禬解必雨或久雨遇出遊必霽民爲之語曰旱不苦禱而雨雨不愁公出逰【本傳】

甲子雨俚諺曰春甲子雨乘舟入市夏甲子雨赤地千里秋甲子雨禾頭生耳冬甲子雨牛羊災死【荊楚嵗時記】社翁雨防防社翁雨一畨花信風【山谷詩】

豆花雨裏俗以八月雨爲豆花雨【荊楚嵗時記】

迎送梅雨三月雨謂之迎梅五月雨謂之送梅【坡詩注】月額雨謂旦日雨爲月額雨【金陵子】

凍雨流膠楚詞凍雨兮灑塵【江東呼夏日暴雨爲凍雨非凝凍也杜甫詩凍雨落流膠苕溪叢話凍音東】

銀竹白雨映寒山森森似銀竹【李白詩】

海立杜少陵文九天之云下垂四海之水皆立坡詩天外黒風吹海立浙東飛雨過江來【西淸詩話】

雨絲文選宻雨如散絲又僧楚巒詩雨絲斜織麯塵煙錢昭度詩酒樓人散雨千絲

兩拳王禹錫賀知縣春雨詩打葉雨拳隨手重吹涼風口逐人來東坡云作詩如此不入規矩【王直方詩話】

夜雨夜雨滴空堦滴滴空堦裏空堦滴不入滴入愁人耳【何遜詩】暁燈暗離室夜雨滴空堦

閔雨谷梁僖公三年夏四月不雨【一時言不雨者閔雨也閔雨者有志於民也閔憂也】

赤松子爲雨師列仙曰赤松子者神農時雨師也李靖行雨李靖微時嘗夜投宿一巨宅有老婦延之中夜扣門甚急婦變色曰吾龍也二子俱出天命行雨欲煩一行乃出一小瓶子系於鞍前戒曰馬躍嘶鳴取瓶中水一滴滴馬騣上謹勿多也旣而電掣雲間見所憇村乃連下十滴旣歸老婦曰一滴水乃地上三尺此村半夜水深三丈【廣記】

梁玉淸逃處少雨事見星門太白竊織女侍兒下壁掛龍骨龍骨謂水車介甫詩龍骨長幹掛梁梠山谷詩壁掛蒼龍骨澑渠故濺濺

祈雨

五龍祈雨法眞宗咸平間知揚州魏羽上雩祀五龍祈雨法詔攽諸路其法以甲乙日擇東地作壇取土造靑龍土器之大小龍之修短余方皆如之凡旱建壇取五行生成之數焉長吏齋三日詣龍所汲流水設香茗果率羣官日再至祝酹不用樂巫覡雨足送龍水

畫天黿擇潭洞或湫濼林木深防之所以庚辛壬癸日先齋戒以酒脯告社令築方壇三級髙一尺濶一丈三尺壇外二十步介白繩壇上植竹杖張畫龍其圖以縑素畫黒魚左顧環以天黿十星中爲白龍吐云黒色其下畫水波有亦左顧吐黒气如綫和金銀朱丹飾龍形又設皁幡刎鵞頸取血致盤中楊枝灑水龍上羣官再至祝雨足取龍投水中【並本朝事實】

五蝦蟇董仲舒云旱則取五蝦蟇置之社中池方八尺深一尺木蝦蟇焉春則池方七尺夏方五尺秋方九尺冬則如春皆具酒脯陳告【後漢禮儀志】

蛇醫王彥威在汴州夏旱時李玘因宴王以旱爲言李醉曰欲雨甚易耳可求蛇醫四頭水十石甕二枚每甕實以水浮二蛇醫以木蓋宻泥之分置閙處甕前後設席燒香選小兒十嵗以下十餘令執小靑竹晝夜更擊其甕不得少輟試之雨大注舊說龍與蛇師爲親家焉【酉陽雜爼】

閉南門董仲舒治國推陰陽祈雨則閉諸陽縦諸陰其止雨反是【謂如閉南門內舉火及開北方水灑人之類也本】

鞭陰石夷陵有陰陽石陰石常潤陽石常燥旱則鞭陰石必雨久雨鞭陽石則止物類相感也

驅黒龍牛僧孺鎭襄陽久旱有處士能豢龍公請致雨處士曰江漢間無龍獨一湫泊中有黒龍難制彊驅之必爲災公固命之果有大雨而漂流萬戶【尙書故實】

虎頭徐州城東有石潭與泗水通置虎頭潭中可致雷雨東坡詩何年射殺南山虎滿腹雷霆喑不吐【東坡集】縮昆明池水唐大旱西域僧請於昆明池結壇祈雨凡七日水縮數尺龍化爲老人詣孫思邈請救曰我知昆眀池有仙方三十首與予予救汝老人曰此方上帝所禁今急矣少頃捧方至自是池水忽數日溢岸胡僧羞恚死

魯般木山人魯般燉煌人巧侔造化嘗怨吳人殺其父於肅州城南作一木仙人舉手指吳地吳地大旱三年卜曰般所爲也賫物謝之般爲斷其一手其月吳中大雨【酉陽雜爼】

肥遺鳥華山有鳥名肥遺見則大旱【博物志】

少女風魏大旱管輅曰今夕當雨樹上已有少女風矣須臾雨至【輅】

筮蹇卦漢明帝時旱筮得蹇卦帝以問王輔輔曰蹇者坎上艮下山上有水雨卽至矣果如其言【雞跖集】

知雨將至沛獻王輔善京氏易永平五年少雨上禦雲臺闕自以周易林占之其繇曰蟻封宂戶大雨將至以問輔輔曰蹇艮下坎上艮爲山坎爲水山出雲爲雨蟻穴居知雨將至故以蟻爲雨居【東觀漢記】

桑林六事湯克夏而大旱湯禱於桑林剪其爪磨其手以爲犧祝曰政不節耶使人疾耶苞苴行耶讒夫昌耶宮室營耶女謁行耶何不雨之極也【後漢周舉】

以身祈雨宋景公時大旱三年卜之以人祠乃雨公下堂頓首曰吾所以祈雨將自當之言未卒天下大雨方千里者何徳於天而恵於民也

相雨黃子發相雨書常戊申日候日欲入時日上有冠云不問大小視四方黒者大雨靑者小雨

積薪祈雨戴封爲西京縣令境內旱乃積薪而臥其上約曰來日日午無雨卽令以火燒之至期火才發天降大雨遂乃大活

木神牙出唐宗命梵僧不空祈雨不空每祈雨無他軌則但設數繡座手簸旋數寸木神念咒擲之自立於座上伺木神吻角牙出目瞚則雨至【酉陽雜爼】

詩東堤黒風駕海水海底卷上天中央錚棧雷車軸轍壯矯攫蛟龍爪尾長神鞭鬼禦載陰帝來往噴灑何顚狂四方崩騰玉京仗萬里橫牙羽木槍【杜牧之】遊人腳底一聲雷滿座頑云撥不開天外黒風吹海立浙東飛雨過江來十分防灔金樽凸千杖敲鏗羯皷催喚起謫仙泉灑面倒傾蛟室瀉瓊瑰【東坡】長笑蛇醫一寸腹禦水吐電何時足蒼鵞無罪亦可憐斬頭橫盤不敢哭豈知泉下有濳龍臥枕雷車踏陰軸前年太守爲旱請雨防隨人如散菽常山山人信英武防駕雷車呵電母山中歸時風色變中路已覺商羊舞夜牕騷騷閙松竹朝畦流膏乳庶將積潤掃餘孽收拾嵗丰還明主【東坡】雷椎雨骨天爲低行雲趨走不敢遲桐英滿地誰拾去花態正顰魂欲飛紫金蛇光誰掣防墮空萬防跳珠亂須防井滑甘無泥琉璃骨軟爭道馳【恵供】一雨全淸六合塵詩翁喜雨句淩雲垤漂戰蟻余追北柱系乖龍有裂文湯帝嗟諮徴六事漢庭災異劾三公聖明罪已思寛

大時雨愆期旱蘊隆東海得無寃死婦南陽疑有臥雲龍聞已減太官膳肉食諸公盍奏功南風吹雨下田塍田父伸眉願力耕麰麥明年應解好簾櫳今夜不勝淸直須洗盡焦枯意不厭屢聞飄灑聲【山谷】潤气凝柱礎繁聲注瓦溝暗流牕不暁涼引簟先秋【樂天】滄江夜來雨眞宰罪應雪安得鞭雷公滂沲洗吳越湛湛長江去冥冥細雨來茅茨疏易濕雲霧宻難開好雨知時節當春乃發生隨風潛入夜潤物細無聲入空才漠漠灑迥已紛紛巢燕髙飛盡林花潤色分晚來聲不絕應得夜深聞【並杜詩】微云淒已合餘潤先流礎蕭蕭止還作坐聽三更皷登城望麰麥緑浪風掀舞風師挾帝令號呼肆䢐徵云師畏推逐蓄意不敢爭雨師曠厥官所苟朝夕生帝眷一夕回旱議旦暮行翻然沛膏澤夜半來無聲靑發廣畝白水涵孤城【並東坡】掣電引狂雷晝天忽成暮萬里瀉銀河四檐垂瀑布【僧可遵】宻雨吹不斷貧居常閉門東溟空有恨西極詎能暄束濕炊懸釡翻牀補壊垣倒身無處著呵手不成溫【後山】稚子更看莎徑沒漁翁來報竹橋流【伍彬】

錦繡萬花谷前集卷一

欽定四庫全書

錦繡萬花谷前集卷二

雪

滕六唐蕭至忠爲晉州刺史將獵前一日有樵者見有老麋祈於防使者使者令祈於東谷嚴四嚴四曰若令滕六降雪巽二起風不復獵矣天未明風雪大作至忠不出【幽怪錄】

瑞葉何事月娥期不在亂飄瑞葉滿人間【仙人燕華君謂天上瑞木花開花六出故也冷齋夜話】

集衣宋大明中元日雪花降右將軍謝莊下殿雪集衣白上以爲瑞賦詩【宋書】

沒靴唐韋斌每朝防不敢離立笑言防大雪在庭者皆振裾更立斌不徙足雪甚防至沒靴【韋安石】

堅立不動逹摩止髙山少林寺面壁有僧神光事之夜大雪堅立不動逹摩契之與易名恵可卽二祖也【傳燈錄】又云恵可曰願和尙開甘露門廣度羣品自防左臂至前逹摩遂與之法

飛燕期射雕趙飛燕在父母家居貧與妹合徳通鄰人羽林射雕者露立戶外風雪大作飛燕閉息順气體無軫粟射雕者以爲神仙【飛燕外】

豆稭灰王勉之作雪詩上天飛下豆稭灰

麰迎三白坡詩麳麰有信迎三白檐卜無香散六花【泗洲語云欲宜麥見三白謂三度見雪也】

牛馬縮如蝟杜甫詩漢時長安雪數尺牛馬毛寒縮如蝟元封中大雪牛馬皆踡縮【西京記】

玉龍鱗甲華州狂子張元詠雪云戰退玉龍三百萬敗鱗殘甲滿空飛【西淸詩話】

訪戴王子猷居山陰大雪夜眠覺開室酌酒四望皎然因起彷徨詠左思招隠詩忽憶戴安道時戴在剡溪卽便夜乘輕船訪載經宿方至旣造門不前便返人問其故王曰吾本乘興而來興盡而返何必見戴【王子猷】閉門不出漢時洛陽大雪洛陽令出見袁安門無行迹謂已死入見安偃臥問何以不出安曰人皆乏食不宜出入令賢之遂舉安孝亷【安傳】

藍闗馬不前韓退之有侄湘有仙術方退之在朝暇日湘種頃刻花上擁出詩一聮云雲橫秦嶺家何在雪擁藍闗馬不前未防退之言佛骨貶潮州一日途中遇雪俄有一人冒雪而來乃湘也湘曰憶花上之句乎公詢其地乃藍闗嗟嘆久之爲續其詩載集中【靑集】

托巖立化廬山有佛手巖李氏有國時行因禪師居焉李氏詔居棲賢寺未防一夕大雪因逃歸舊隠托巖立化【冷齋夜話】

柳絮因風謝安家集講俄而雪下安問曰白雪紛紛何所似謝朗曰撒鹽空中差可擬謝道蘊曰未若柳絮因風起【本】

黃竹歌周穆王休於國中大雨雪乃作歌三章名曰黃竹【穆天子】

齧雪蘇武沒蕃居北海上置窖中無食武遂齧雪與氊【本】

履下足迹東郭先生貧困其履有上無下雪下行雪中足迹皆見【史記】

雪車冰柱退之門人劉義作雪車冰柱二詩出盧仝孟郊之右坡詩空吟冰柱憶劉義

縞帯銀杯韓愈詩隨車翻縞帯逐馬散銀杯

馬耳雙尖坡詩黃昏猶作雨纎纎夜靜無風勢轉嚴五更暁色來書幌半夜寒聲落畫檐試掃北臺看馬耳未隨埋沒有雙尖【馬耳山名】

鶴毛粉蝶石曼卿詩蝶遺粉翼輕難拾鶴墜霜毛散未摶

禁體物語歐公守汝陰因雪防客賦詩禁體物語如玉月梨梅練絮鷺鵠鵞銀等事皆請勿用

白戰不持寸鐵東坡守汝陰得雪防飲聚星堂約客賦詩效歐公體不以鹽玉鶴鷺等爲比不使皓白鮮素等字落句云汝南先賢有故事醉翁詩語誰續說當時號令君聽取白戰不許持寸鐵【並漁隠叢話】

玉塵何遜雪詩茗逐微風起誰言非玉塵坡詩野潤天低糝玉塵

瓊絲坡詩就中山堂雪更奇靑松石亂瓊絲

襲蔡縛吳元濟唐吳元濟以蔡州叛諸將討之無功李愬用李祐計夜襲蔡州防大雪蔡人不知行七十里夜半至城雪甚城旁有鵞鶩池愬令擊之以亂軍聲遂登城縛元濟【李愬】

種世衡往奴訛帳種世衡知環州有羌牛奴訛素屈彊未嘗出世衡至來郊迎世衡與約明日當至其帳慰勞是夕雪深三尺世衡冒雪而往旣至奴訛已寢世衡蹴起之奴訛大驚羅拜感激心服【紀聞】

夜幸趙普家太祖卽位之後數出微行一日大雪向夜趙普聞叩門聲亟出帝立風雪中曰已約晉王矣已而太宗至共於普堂中設重防地坐熾炭燒肉普妻行酒帝以嫂呼之普從容問曰夜久寒甚陛下何以出帝曰吾睡不著一榻之外皆他人家也故來見卿普曰南徵北伐今其時矣遂定下江南之防

瑤域粉野李華含元殿賦防戒寒海神飛雪瑤域粉野琪樹森列玉宇璇堦雲門露闕

玉樓起粟坡詩凍合玉樓寒起粟光搖銀海生花荊公云道家以兩肩爲玉樓目爲銀海

雪水煎茶陶谷妾本黨進家姬一日雪下谷命取雪水煎茶問曰黨家有此景否曰彼麄人安識此景但能於銷金帳下淺斟低唱飲羊羔兒酒耳

掘得玉馬晉東瀛公騰字元邁鎭鄴時大雪當其門前數十步獨液不積騰而掘之得玉馬髙尺許齒皆缺騰以爲馬國姓吉焉或謂無齒則不食【異苑】

玉花舒元輿序重雪終日玉花攪空舞下散地

玉橫斜坡詩三軍喜气鑠飛花睡起空驚月在沙未集驊驑金騕裊故殘鳷鵲玉橫斜雪殘之貌也鳷鵲殿名老杜詩雪殘鳷鵲亦多時

剪水作花陸暢雪詩仙人寧底巧剪水作花飛【本事集】爛然爲銀耿先生太宗召之宮嘗大雪戲之曰能以雪爲銀曰可乃取雪投熾炭中食頃取出爛然爲銀視其下若垂酥滴乳之狀

遺蝗入地坡詩遺蝗入地應千尺宿麥連云有防家蓋蝗遺子於地若深一尺則入地一丈【苕溪漁話】

撤薦飼馬孝亷範逵宿於陶侃家時大雪侃母湛氏撤所臥薦自挫飼其馬逵聞之嘆曰非此母不生此子【晉列女】

掃路迎賔唐開元遺事王元寶每大雪之際令僕夫自門巷掃雪爲徑路以迎賔客具防爲暖寒

鼉城唐貞元中有湘媼常以丹篆救疾一日告鄕人曰往洞庭救數百人性命至洞庭前一日有大風濤碎一巨舟居山所載百餘人居島上有一白防沙上人殺食之明日有城如雪圍島其城漸窄狹束其人爲簇其間不廣數丈嶽陽人亦遙望雪城莫能曉也媼至岸飛劍刺之白城一聲如霹靂遂崩乃一大鼉長千餘丈蜿蜒而斃後有一道士識湘媼是劉綱妻樊夫人也【奇】望殘雪詩唐制舉子試雜文又作詩續帖主司出天津橋望洛城殘雪爲題有閻齊美詩曰新霽洛城端千家積雪寒未收淸禁色先向上陽殘主司覽賞遂過【幹子】白鳳晏殊閒思北海銀宮畔誰駕丹山白鳳凰坡詩鵞毛垂馬駿自騎白鳳

方圭圓璧謝恵連雪賦旣因方而爲圭亦遇圓而成璧冬夏有雪由首山小威山空桑山並冬夏有雪【山海經】雪山峙於西域曰天山冬夏有雪

詩寒气不肯歸雪花一尺圍崩騰相排拶龍鳳交橫飛波濤何飄揚天風吹幡旗白帝盛羽衛鬖髿振裳衣白電光啟途從以萬玉妃【韓退之】何處更能分道路此時兼不認池防冰鋪湖水銀爲面風捲汀沙玉作堆絆惹舞人春艷曳勾畱醉客夜徘徊偸將虛白堂前柳失卻樟亭驛後梅【樂天】臺上魂銷猶似蝶樓中裝暖不成梅亂隨瑤水冰先釋試伴瓊林蕚並開【石曼卿】茅君失卻三神鶴王母應迷五色鱗艸木未香花事動乾坤不夜月華新【舒亶】仙子衣裳云不染天人顏色玉無瑕月寒桂樹猶藏魄海凍瑚未放芽壽陽樓畔晴梅落孝武宮中曉露越浦爭回乘興棹洛堤欲駐有情鞍蝶遺粉翼輕難拾鶴墜霜毛散未摶【並崔徳符】有田皆種玉無樹不開花班扇難裁素曹衣詎比麻鵞歸逸少宅鶴滿令威家寂寞門扉掩依稀履迹斜人疑迷麪市馬似困鹽車繞墻全剝粉傍井漸銷銀刻獸堆鹽虎爲山倒玉人珠還曽照魏璧碎尙畱秦檐冰滴鵞管屋瓦鏤魚鱗【並李義山】淸夾暁林初落數冷和春雨轉飄蕭堪憐雀避來閒地最愛僧衝過短橋【林逋】風雲快約千絲雨天地空無一防塵暁樹放開花意思夜牕添起月精神何如飛上防軍鬢與惱紅樓歌舞人【石敏若】六出飄蕭萬瓦漧冰壺天地不容看金門賀客螭頭冷艸閣吟終粟瓦寒故人家在西溪上欲叩柴門興已防【張天覺】縮頭夜眼如凍雪來惟有客先知江邊曉色浩無際樹杪風多寒更吹靑山有似少年子一夕盡變滄浪髭江空野濶落不見入戶但覺輕絲絲天風淅淅吹玉沙詔恩歸沐休早衙遙知淸虛堂裏雪正似檐卜林中花昨雨纎纎變玉英小庵髙臥有餘淸夢驚忽有穿牕片夜靜惟聞瀉竹聲漁蓑句好眞堪畫柳絮才髙不道鹽敗履尙存東郭足飛花又舞謫仙檐書生事業眞堪笑忍凍孤吟筆退尖超然臺上雪城郭山川兩奇絕海風吹破碧琉璃時

見三山白銀闕蓋公堂前雪緑牕朱戶相明防就中山堂雪最奇枯松石亂瓊絲【並東坡】海樹成陽春江沙浩眀月興從剡溪起思繞梁山發【白樂天】已訝淩歌扇還來伴舞腰灑篁畱直節著柳送長條舞鏡鸞窺沼行天馬渡橋城險疑懸布砧寒未搗綃【韓退之】借問火城將防探何如雪屋聽牕知【李義山】捲簾光動山人帳入戶寒侵坐客氊【謝無逸】翻成縞帶車迷路卷上珠人倚樓【石懋】亂飄僧捨茶煙濕宻灑歌樓酒力微江上晚來堪畫處漁人披得一蓑歸【鄭谷】寒气先侵玉女扉淸光旋透省郎闈梅花大庾嶺頭髮柳絮章臺街裏飛欲舞定隨曹植馬有情應濕謝莊衣龍山萬里無多逺畱待行人二月歸【李義山】慢有先居後輕多去復回穿細時雙透乘危忽半摧舞深逢坎井集早鎭層臺砧練終宜搗堦紈未暇裁隨車翻縞帯逐馬散銀杯誤雞宵呃喔驚雀暗徘徊【退之】門外山光馬亦驚堦前屐齒我先行風光誤入長春苑雲月長臨不夜城未許牛羊傷至潔且看鴉鵲弄新晴更須攜被畱僧榻待聽摧檐瀉竹聲【東坡以聲色气味富貴勢力爲八章仍效歐公體不使鹽玉鷗鷺皓鮮白素等字】聲石泉凍合竹無風夜色沈沈萬境空試向靜中閒側耳隔牕撩亂撲春虫色閒來披學王恭姑射羣仙邂逅逢只爲肌膚酷相似繞庭無防覓行蹤气半夜欺陵範叔袍更兼風力助威豪地鑪火暖猶無柰得山林酒價髙味兒童手握輕明漸碾鎗旗入鼎烹擬欲爲之修水記恵山泉冷釀泉淸富天工呈瑞足人心平地今聞一尺深此爲丰年報消息滿田何止萬黃金貴海風吹浪去無邊倐忽凝爲萬頃田五月涼塵渴人肺不知價直防多錢勢髙下橫斜薄又濃破牕疏戶苦相攻莫言造物渾無意好醜都來失舊容力萬石千鈞積累成未應忽此一毫輕寒松瘦竹元淸勁昨夜分明聞折聲【並蘇東坡】瀉竹相堆垜打牕時兩三夢回淸話黙寒重壓衣衫【恵洪】客來迷舊徑虎過識新蹤浦近渾無鶴林疏只有松【唐子西】撩人六索題詩賴有支郎爲解圍永夜秪宜燋兔好彤雲不見織烏飛少林未許齊腰立靑女無端接手歸想得廬山幽絕處灑松壓竹更增輝淸都瓊葉霏霏下淨介空花種種開【並洪芻】春云結竹三日霖朔風吹作一尺雪紛紛委地玉花亂皎皎照戶紅光發一樽相對老孟光寒光癡坐燈明防踏雪看梅亦不惡月夜西樓更淸絕【謝無逸】東風欲辭閶闔殿未向百花枝上見先拂瑤臺玉蘂叢聮翩時落玲瓏片水晶宮中淸曉寒蝴蝶窺簾輕暝旋素光冷逼翠云裘冰暗結靑花妍詩成玉屑帯冰書興隨月繞淸溪徧兔園老筆生陽春墨葩不待微和扇明朝當見郢中吟雕尊快覆鵞黃面吹風飛雨幹散作柳花毬危檐下舞鶴老樹騰蟠虯湖平千頃玉月落漫不收手冷謹勿炙置之鷫鸘裘空庭白鳳舞毰毸撲帟窺去卻回柳絮似將春色到梅梢不認月華來【並毛澤民】渡橋已看銀河凍上馬爭如玉鳳飛莫說兔園延賦客不須鶴作仙衣【楊時可】連空春雪明如洗還憶江淸見晚沙夜聽疏疏還宻宻曉看整整復斜斜風回共作婆娑舞天巧能開頃刻花政使盡情寒致骨不妨桃李用年華【山谷】九陌淒風戰齒牙銀杯逐馬帯隨車也知不作堅牢玉無柰能開頃刻花得酒彊歡愁底事閉門髙臥定誰家臺前暖日君須愛冰下寒魚漸可義【束坡】東皇賦上瑞來寧黃屋憂風聲將仁气灔灔生瓦溝千門委圭璧暁日爛不收此物有佳徳占年在麥秋【山谷】度臘侵春亦未遲紛紛欵欵意猶防霑衣帯潤渾無見著物還消不待晞賸欲打牕連夜聽未須迷鴈斷行飛【後山】斜拖闕角龍千丈淡抹墻腰月半稜【孔平仲】看來天地不知夜飛入園林總是春【盧次春】三千世界銀成色十二樓臺玉作層【劉師道】劉伶醉席梅花地海客仙槎粉水天【錢惟演】深妝玉瓦平無壠亂拂蘆花細有聲【辛夤遜】玲瓏剪水空中墜的皪裝春樹上回【介甫】暁沫平隨茶筯簿凍防全共藥鉏深【林和靖】長天逺樹山山白不辧梅花與柳花【焦郁】水晶不動垂千筯雲母無聲落萬家【僧道僣】已回鄰面三年粉又結寒絲防繭冰【錢思公】危石蓋深鹽虎陷老枝擎重玉龍寒【韓魏公】

霜

伯奇鼓琴琴操中有履霜者伯奇尹吉甫之子甫聽後妻言逐之伯奇淸朝履霜自傷無罪援琴鼓之

鄒衍系獄衍事燕恵王盡忠左右譛之王系之獄仰天而哭五月天爲之下霜【淮南子】

丰鐘鳴丰山有九鐘【郭璞注云霜降則鐘鳴山海經】

駟星見駟見而隕霜霜隕而冬裘具【國語】

靑腰玉女靑女出以降霜【靑女霜神也又髙誘注曰靑女乃靑腰玉女司霜雪者淮南子】

仙藥西王母云仙藥中有霜絳雪【漢武內傳】又裴航遇仙女樊夫人詩曰一飲瓊漿百感生霜搗盡見雲英【奇】

風

解慍阜財舜作五弦之琴以歌南風歌曰南風之薫兮可以解吾民之慍兮南風之時兮可以阜吾民之財兮東風入律天漢三年月氏國獻神香使者曰國占東風入律百旬不休靑雲幹呂連月不散意中國有好道之君故來貢【東方朔十洲記】

薫風柳公權侍文宗遊後庭聮句帝曰人皆苦炎熱我愛夏日長柳曰薫風自南來殿閣生微涼【本】

舶趠風梅雨過淸風彌旬湖人謂之舶趠風海舶初回此風與舶俱至【東坡】

颶風嶺嶠夏秋雄風曰颶發自午至夜半乃止僕屋僵樹甚者颺屋瓦若飛蝶累年一發或嵗再三又南越志云風來四面俱足耳畨禺雜誌云颶【音貝】風未至三日不聞雞犬聲如有所憂懼也投荒錄南方諸郡皆有颶風以其四面俱至也【嶺南錄】

鏈風石尢風颶風將發有微風細雨先緩後急謂之鏈風又有石尢風亦颶之類【畨禺雜記】

大王風楚襄王逰蘭臺宋玉從焉忽有風襲王之衣襟曰快哉此風也願與民共之玉曰此乃王之雄風也百姓安得而共之百姓乃雌風也王曰何似曰臣有說焉乃作雄風賦以進【史記】

五日一風儒者論太平瑞應皆言五日一風風不鳴條【論衡】

風母風母出九徳縣似猨見人若慙出頸打殺得風還活【劉欣期交州記】

相風烏晉車駕出相風在前刻烏於竿上名曰相風傅有相風賦今檣烏乃其餘意坡詩注又長安南有靈臺髙十仞上有相風銅烏遇千里風乃動【初學記】

詩三旬已過黃梅雨萬里初來舶趠風防度縈回渡山曲一時靑駚滿江東驚回蔌防先秋葉喚醒昏昏嗜睡翁欲作蘭防快哉賦卻嫌分別問雌雄【東坡】飄飄散芳勢泛漾下蓬萊涼入鏤檻發气滿瑤臺委禾周邦偃飛鶂宋都回亟搖故葉落屢蕩新花開暫舞驚鳬去時送蘂香來已拂巫山雨何用捲寒灰【梁簡文帝詠風】樓上起朝妝風花下砌傍入鏡先飄粉翻衫好染香度儛飛長袖歌共繞梁欲因吹少女還持拂大王【梁孝元帝詠風】嫋嫋秋聲習習春吹鳴玉樹煥此銅池羅幃自舉袖衿乃披慙非楚侍濫賦雄雌【梁劉孝綽】可聞不可見能重復能輕鏡前飄落粉琴上響餘聲【梁何遜】宋地鶂飛初湘川燕起余掃壇聊動竹吹薤欲成書蒼梧動猶在合浦樹應疏陽烏一轉翅千里定非虛【梁庾肩吾】颺漾楚王宮徘徊繞竹叢帶葉俱吟樹開花共儛空飄香雙防裏亂曲五中試上髙樓聽悲響定無窮【陳祖孫】

云

矞云慶雲也其狀內赤外黃

景云太平之應也一曰非气非煙五色紛緼謂之慶雲【孫氏瑞應圖】

卿云卿云卽慶雲聲之轉也【詩話】若煙非煙若云非云鬱鬱紛紛蕭索輪囷是謂卿云【史記】

三素云修眞祕訣曰以立春日北望有紫緑白雲者爲三素飛雲三元君以是日上詣天帝當再拜陳乞得給侍輪轂三過見元君之聲者白日升天【嵗時廣記】

黃雲占東方朔曰凡占長吏東耕當視天有黃雲來覆車五穀大熟

气候占云冬至初陽云出箕如樹之狀立春少陽云出房如積冰春分正陽云出軫如白鵠谷雨太陽云出張如車蓋立夏初陰雲出觜赤如珠夏至少陰雲如水波寒露正陰雲如冠纓霜降太陰雲出上如羊下如蟠石【易通卦驗】

炮車舟人占云若炮車起急避之乃大風候也坡詩今日江頭天色惡炮車雲起風欲作張文潛詩喜逢山色開眉黛愁對江雲起炮車【王直方詩話】

霧

三日三夜霧黃帝女之宮戰法曰黃帝與蚩尢對力戰九不勝黃帝歸於太山三日三夜天霧防防有一婦人人首鳥形黃帝稽首再拜伏不敢起婦人曰吾所謂女者子欲何問黃帝曰小子欲萬戰萬勝萬隠萬造首當何從起

六月三日霧望气經曰六月三日有霧嵗熟

五里霧三里霧河南張楷性好道術能作五里霧時闗西人裴優亦能作三里霧自以不如楷往從學之楷避不見

神井能致霧陳畱風俗傳曰雍丘縣有祠名曰夏后公祠神並能致霧

冒露行王肅張衡馬均昔俱冒霧行一人無恙一人病一人死問其故無恙者云我飲酒病者飽食死者空腹【博物志】

霧中不見神仙曰欒巴爲尙書忽一旦天大霧對坐不相見失巴所在尋問之云其日還成都親故別時亦風雨晦防

山中包賀詩雲霧是山中子船爲水靸鞋【北夢言】三招不見山巾濕擬畫軒昻太白星【林逋詩】

詩三晨生逺霧五里暗城闉從風疑細雨映日似微塵乍若非煙散時如佳气新【梁孝元帝詠霧】水霧雜山煙防防見曉天聽猨方忖岫聞獺始知川漁人惑隩浦行舟迷溯防日中氛靄盡空水共澄鮮【梁伏防行舟值早霧】

雷

陰陽相感淮南子曰陰陽相薄感而爲雷

天地之皷河圖帝紀通曰雷天地之皷也

積風而成物理論曰積風成雷

雷椎雷椎欿輿物旁震欿曲內也【上口感物下徒感切】正月之初萬物尙在曲內之中雷震驚出也【太元經】

天地長子雷於天地爲長子以其萬物爲出入也雷二月出地百八十日雷出則萬物出八月入地百八十日雷入則萬物入入則除害出則興利人君象也

圖畫之工論衡曰圖畫之工圖雷之狀畾畾如連皷形又圖人若力士謂之雷公使之左手引連皷右手槌之雷車義興人姓周永平中出都日暮道邊有艸屋有女子出門遂求宿一更中聞外有小兒喚阿香雲官喚汝推雷車女乃辭去明朝視宿處乃一新冢耳【搜神記】又焦贑易林曰白日揚光雷車避藏

霹靂車介休縣百姓常宿於晉祠夜半聞人扣門云介休王借霹靂車某日縣界收麥祠內卽應遂見數人持一物如幢環綴旛旗十八葉有光如電至日果然損麥【酉陽雜爼】

王裒啟母晉陽秋曰王裒母性畏雷及母死毎雷震輒就墓側啟曰裒在此

霆爾雅曰疾雷謂之霆【五經通義曰震與霆皆霹靂也】

眾呼成雷淮南子曰叢輕折軸眾呼成雷

詩雷隠隠感妾心傾耳淸聽非車音【晉傅雜言】

電

王戎目王戎視日不目爛爛若巖中電【晉書】

列缺列缺電名也【藝文類聚】

天笑莊子曰玉女投壺天爲之笑則電

虹

樞星春秋運斗曰樞星散爲虹霓

雄雌蔡邕月令章句曰虹防蝀也陰陽交接之气著於形色者也雄曰虹雌曰蜺

美人虹異苑曰古者有夫妻荒年菜食而死俱化成靑絳故俗呼爲美人虹

虹飲晉陵薛願義熙初有虹飲其釡澳噏響便竭願輦酒灌之隨投隨咽便吐金滿器於是災獘日祛而丰富數臻【異苑】

貫日戰國防曰唐睢謂秦王曰聶政刺韓傀白虹貫日列士曰荊軻爲燕太子謀刺秦王白虹貫日

攻城視虹所在黃帝占軍決曰攻城有虹従外南方入飲城中者從虹攻之勝白虹繞城不匝從虹所在乃擊詩紆余帯星渚窈窕架天潯空因壯士見還共美人沈逸勢含良玉神光藻瑞金獨畱長劍彩終負昔賢心【蘇味道詠虹】

霽

將受大祚之應魏略曰延康元年大霖雨五十餘日魏有天下乃霽受大祚之應也

蘇峻滅乃霽晉中興書曰鹹和四年陰霖五十餘日蘇峻防後乃霽

祈晴獲夢長沙耆舊曰文防字仲孺時霖雨廢農業太守憂色防補戶曹掾防奉教齋戒在社三日夜夢見白頭翁謂曰爾來何遲防具白所夢太守曰昔禹夢繡衣男子稱滄水使者禹知水脈當通若掾此夢將可比也明日果大霽

詩夕霽風起涼閒房有餘淸開軒防華燭月華皓已盈【宋謝曕答康樂秋霽詩】濕花飛未逺陰雲斂尙低燕噪還爲石龍殘便是泥【周庾信初晴詩】連山捲簇雲長林息眾籟宻樹含緑滋遙峯凝翠靄【梁王筠夕霽】靖屏翳之洪隧戢太上之觸石淩風絕而謐寧歸云反而徽霍攺望舒之離畢曜六龍於紫閣於是朱明啟候凱風來南復火正之權司兮黜后土於重陰夷中源之多潦兮反髙岸之嵩岑萎禾竦而振頴兮偃木豎而爲林陰陽交泰萬物方遒炎神送暑素靈迎秋四時逝而代謝大火忽其西流年冉冉而易頽時靡靡而難畱【晉陸云喜霽賦】幽明失序就陰則滯連雨霖淫注而不替潤旣違時澤而非恵幸輟霖而吐景權停風而斂翳昭鸞輅於天郊光龍旂於田際耒耨得施禾黍獲藝增髙廩於嘉年登十千於玆嵗【宋孝武祈晴文】

錦繡萬花谷前集卷二

欽定四庫全書

錦繡萬花谷前集卷三

春

白鳩首農白鳩之白誰與鄰霜衣雪襟誠可珍首農政鳴陽春【李白詩】

啼鳥饒舌不緣啼鳥春饒舌玉鎖仙郎那得知【白樂天詩】女夷鼓歌淮南子女夷鼓歌以司天和【女夷春夏長養之神】武后宣詔花發武後天授二年將遊上苑遣宣詔曰明朝遊上苑火急報春知花須連夜發莫待曉風吹於是淩晨名花瑞艸布苑而開若有神助【卓異記】

明皇羯皷開花唐明皇嘗遇二月旦小殿柳杏將吐嘆曰對此景物豈可不與判斷之呼髙力士取羯皷上縱擊一曲名春光好反顧柳杏皆發笑曰不喚我作天公可乎【南卓羯鼓錄】

賜柳圈唐髙宗春幸梨園並渭水祓除賜羣臣細柳圈辟癘帝有所感卽賦詩【李適】

幸繭館元後厭居深宮中王莽欲市其歡令太后四時巡四郊春幸繭館【上林蠶所也莽】

杏花菖葉文選防秀才文杏花菖葉耕獲不愆【月令香花生種百谷呂氏春秋菖始生乃耕】

柳色梅香茶褐園林新柳色鹿胎田地落梅香【李太白詩】花匠花匠礙寒應束手酒龍多病爲垂頭【陸防惜春】伴仙唐宮中寒食立秋千爲樂帝呼爲伴仙戲【開元遺事】緑楊紅杏灘漱金沙過枕前雨絲斜織麯塵煙緑楊紅杏宜寒食紫燕黃鸝聒晝眠【僧楚巒】

浮花浪蘂浮花浪蘂鎭長有【韓退之杏花詩】

白打錢內官初賜淸明火宰相闗分白打錢【韋莊詩】繭館蠶瑤箱燕繭館蠶初起瑤箱燕未歸【晏元獻詩】

花中管弦醉鄕閒處日月鳥語花中管【山谷詩】

踏陽春邢鳳之子夢一婦人歌踏春曲曰踏陽春人間二月雨和塵陽春踏盡秋風起愁盡人間白髮人【異聞錄】蒸紅退之桃源詩川源逺近蒸紅霞介甫因作絕句詩云春風過柳緑如繰晴日蒸紅出小桃【苕溪詩話】

花如梅遙知二月王城外玉仙洪福花如梅【坡詩】

桃雪洗面北齊盧士遜妻春日以桃花和雪與兒洗面取紅白作光悅【史略】

三眠栁李義山賦曰豈如河畔星牛隔年只聞一過不及苑中人柳終朝剰得三眠【漢苑中有人形柳一日三起三眠】

麯塵波晴沙金屑色春水麯塵波【白樂天詩】

艸屈金鉤檐垂冰筯晴先滴艸屈金鉤緑未回【石曼卿詩】頭緑林花女頰紅春水頭緑【後山】

詩宜春苑中春已歸披香殿裏作春衣新年鳥聲千種轉二月楊花滿路飛【庾信】春云漠漠云欲落東風和冷驚羅幕漸看逺水緑生漪未放小桃紅入蕚臥聞百舌呼春風起尋花栁村村同城南古寺修竹合小房曲檻欹深紅病眼不羞雲母亂鬢絲彊理茶煙中東郊欲尋春未見鶯花迹春風在流水鳬鴈先拍拍孤防信溶漾弄此半篙碧春風小院卻來時憑君說與春風知年年嵗嵗無窮已花似去年人老矣明年崔防若重來前度劉郎去千里【東坡】春風吹緑源頭艸艸色雨餘晴更好堂前簾靜燕初忙江上麥齊蠶欲老腐儒飽食欣自傳日長但酣春晝眠戶屨無人足淸絕覺來幽響落山泉東風著物猶未驚忽聽林間鵯鵊鳴漱水生波先泛泛燒防破暖漸靑靑農家且喜春耕足未曉呼兒飯黃犢誰家躍馬來探春卻笑瀾翻啼布谷【韓子蒼】雪花初著鴛鴦瓦疊嶂疏林入圖畫春工不作兩樣心盡遣根荄赴陶冶我昔年少曽買春著盡楡錢不多價春應索價來覓人客气今猶不相下待領春風歸去家家山卻有療愁花鄰公大段作春計小囿栽花今數世但憎赤腳婢惱人要逐丫鬟同拾翠【盧驤】春風東來忽相過金樽緑酒生微波落花紛紛稍覺多美人欲醉朱顏酡聞道春還未相識走傍寒梅訪消息昨夜東風入武陽陌頭楊柳黃金色【太白】蒲芽荇帯繞淸池錦纜牽船水拍堤好是寒煙疏雨裏逺峯靑處子規啼曲欄幹外柳垂垂羅幙輕風燕子飛獨倚危欄思往事落紅撩亂防春衣荳蔲梢頭春事休風吹萬防只供愁杜鵑啼破三更月夢繞雲間百尺樓院落簾垂春日長懶情天气牡丹香細看月面天然白不及姚家宮樣黃門前楊柳暗沙汀雨濕東風未放晴防防落花春事晚靑靑芳艸暮愁生【謝無逸】東風吹暖气消散入晴天漸變池塘色欲生楊柳煙【陳羽】內人暁起怯春寒輕揭朱簾看牡丹一把柳絲收不得和風搭在玉欄幹【徐仲雅】天靜鳥飛逺路幽花自香春風吹艸木野水在池塘【楊蟠】粘天芳艸緑防茸久客傷心望不窮山色自隨人逺近鶯聲只在水西東千林欲暗稻秧雨三月尙寒花信風九莭老笻應不惜步隨流水看殘紅【兪師郝】年拋造化甄陶外春在先生杖屨中楊柳長齊低戶暗櫻桃爛熟滴堦紅【題藏春塢】春力著人春睡重葉底黃鸝鳴自送緑幙朱欄日觀明回廊側戶風簾動緑暗連村柳紅明委地花畫梁初看燕廢沼已鳴蛙【後山】侵堦艸色連朝雨滿地梨花昨夜風蜀魄不來春寂寞楚魂吟夜月朦朧孤村芳艸逺斜日杏花飛江南春盡離腸斷蘋滿汀洲人未歸【冦萊公】飛亷快雲開白日頓撼天地萬竅號挼挲桃李淸淨晝乞與遊絲百尺髙【山谷】盡道春多雨傷摧花易空不知春態度尢在緑陰中【饒徳操】一年春事又成空擁鼻微吟半醉中夾道桃花三月暮馬蹄無處避殘紅【侯鯖錄載張公舉】殘花不待惡風吹細雨浮花半出籬籬外行人錯回首黃鸝飛上緑楊枝【王民瞻】侵淩雪色還萱艸漏泄春光有柳條秦城樓閣煙花裏漢主山河錦繡中【杜甫】雪畱寒竹寺捨冷風撼早梅城郭香【裴詵】紫陌亂嘶紅叱撥緑楊髙映畫秋千【韋莊】一路翠煙垂柳驛滿川紅雨落花村【王元之】人閒簾幙燕相語風暖園林柳半黃【文潛】蒲根水滿鴈初下梅徑香寒蝶不知花明柳暗一溪水日薄雲濃三月天【洪明】細雨來時麋角解春風歸去馬蹄香【謝無逸】初陽弄色明髙柳殘雪畱寒伴落梅【劉原父】雨暗梨花春自老煙沈芳艸夢猶寒【孔方平】先遣和風報消息續啼鳥說來由【樂天】梨花院落溶溶月楊柳池塘淡淡風【晏殊】池面白魚吹落絮葉間靑杏退枯花【山谷】悄聞決決流冰水盡放靑靑入燒防【東坡】江邊石下誰知處緑戰紅酣別是春【太白】彎環淺水碧依舊自在好花紅斬新【石懋】一聲啼鳥禁門靜滿院落花春日長【文恵】樓臺側畔楊花過幙中間燕子飛柳絲遮緑浪花片落靑苔【司空曙】興防啼鳥換坐久落花多【王維】水生挑菜渚煙濕落梅村【東坡】梨花千樹雪楊柳萬條煙【岑參】晴梅朱粉色嫩水碧羅光【杜牧】艸平天一色風暖燕雙髙【宋庠】野棠開未落山櫻發欲然日華川上動風光艸際浮花深不辧蝶柳暗欲迷橋【韓持國】柳塘春水漫花塢夕陽遲【王維】遲日江山麗春風花艸香【杜詩】暖漾魚遺子晴遊鹿引麑【吳子華】風暖鳥聲碎日髙花影重【杜荀鶴】白玉一杯酒緑楊三月天【李白】水堤煙報柳山寺雪驚梅【蕭遇】雨吟春破碎貧飲客雕零【太白】犬眠花影地牛牧雨聲坡海月隨帆落溪花繞驛流【李堪】鑪煙添柳重宮漏出花遲【楊巨源】柳徑雨沾綿竹齋風隕籜【山谷】紅稠屋角花碧秀墻頭艸麥壠多秋色楊園流好音【文選】緑攪寒蕪出紅爭暖樹歸【介甫】緑垂風折筍紅綻雨肥梅感時花濺淚恨別鳥驚心花濃春寺靜竹細野池幽艸敵虛嵐翠花禁冷葉紅【杜詩】春江圍艸市夜漲浮竹屋【東坡】紫椹知蠶老黃雲見麥秋【山谷】水色傲溟渤川光秀菇蒲【李白】曉楚山云滿春吳小樹低山秀白雲膩溪光紅粉鮮【杜牧】故國寒濤濶春城夜夢長【希畫】看云野思亂遇雨春衫薄【山谷】江動月移石溪虛云傍花【杜甫】桑斧科春色漁歌唱夕陽【王文恵】夜月琉璃水春風柳色天【鬼仙】一家千里外百舌五更頭【顧況】日腳金波碎峯頭細防繁【樂天】防防社翁雨一畨花信風【山谷】繭收松上雪麥刈隴頭云【洪父】

夏

維夏梁元帝纂要孟夏亦曰維夏【初學記】

百谷權輿曽恭曰今始夏百谷權輿陽气始養之時槐夏麥秋晨气潤槐夏午陰涼【趙氏師民詩】

麥秋禮記孟夏麥秋至月令章句曰百谷各以其所生爲春熟爲秋故麥以夏爲秋

白龍皮李徳裕爲相方盛暑燕賔以金盤貯水浸白龍皮置於坐末淒然都無暑气白龍皮新羅所獻本得於海中【劇談錄】

冷蛇明皇以申王畏暑賜之冷蛇白色而不傷人冷如冰雪玩之不復有煩熱也【酉陽雜爼】

飛雪散王仲都服飛雪散能盛暑使曝坐周以炎火口不言熱身無汗出體自淸涼【紀麗】

冰丸夏日服六壬六癸符或冰丸飛霜散暑不能侵也【抱朴子】

七輪扇漢長安巧工丁緩作七輪扇連續七輪大皆徑丈一人運之滿堂寒【西京雜記】

六尺牀輕紗一幅中小簟六尺牀無客盡日靜無風終夜涼【白樂天】

薤葉簟白樂天寄李蘄州詩笛愁春盡梅花裏簟冷秋生薤葉中【蘄州出笛並薤葉簟】

龍髯拂元載有紫龍髯拂色如爛椹長三尺水晶爲柄淸冷夜則蚊蝟不敢進拂之有聲雞犬無不驚逸靑奴黃魯直以竹夫人憇臂休膝非夫人之職攺曰竹奴又謂冬夏靑靑之所長又曰靑奴【本集】

黃琉璃簟蘄州笛竹天下知鄭君所寶仍瑰奇攜來當晝不得臥一府看黃琉璃體堅色淨又藏節滿眼凝滑無瑕疵誰謂故人知我意捲送八尺含風漪呼奴掃地鋪未了光彩照耀驚童兒靑蠅側翅蚤虱避肅肅疑有淸風吹身甘首寢百疾愈卻願天日長炎曦【退之集】碧筩酒魏鄭公徴三伏之際率賓僚避暑於使君林取大蓮葉盛酒以簮刺葉令與柄通屈莖輪囷如象鼻焉持翕之名碧筩酒【雞跖集】

赤腳踏層冰七月六日苦炎熟安得赤腳踏層冰【杜甫】褦襶子程暁伏日詩今世褦襶子觸熱到人家搖扇髀中疼流汗正滂沲集韻褦襶子不曉事人也

宴葡萄園唐髙宗時天子饗防夏宴蒲萄園賜朱櫻宰相學士從行給翔麟馬帝賦詩學士屬和【李適】

坐甑法曹貧賤眾所易腰腹空大何能爲自從五月困暑濕如坐深甑遭蒸炊【退之謝簟詩】

書裙羊欣年十二隨父不疑爲烏程令吳興太守王獻之愛之欣嘗夏月著新絹裙晝寢獻之入縣見之書裙數幅而去【欣】

黃雀風周處風土記仲夏長風扇暑【此節東南嘗有黃雀風此風俗名曰長風】

老紅漱井消午醉掃花坐晚香眾緑結夏幄老紅駐春妝【文潛】

探支涼風長江大欲見疵探支八月涼風【坡詩】

童子五銖衣岑文本避暑山亭忽有報上淸童子參衣淺服靑衣曰此上淸五銖服出門不見文本掘得古錢一枚自是錢帛日盛位至中書令【博異志】

琴風舜作五弦之琴以歌南風歌曰南風之薫兮解吾民之慍兮南風之時兮阜吾民之財兮【家語】

詩南州溽暑醉如酒隠幾熟眠開北牖日午獨覺無餘聲山童隔竹敲茶臼【柳子厚】麥隨風裏熟梅逐雨中黃衫含蕉葉气扇動竹花涼【庾子山】垂柳陰陰日初永蔗漿酪粉金盤冷幙低垂紫燕忙蜜脾已滿黃蜂靜髙樓起睡翠眉顰枕破斜紅未肯勻玉腕半揮云袖碧樓前知有斷腸人日長惟有睡相宜半脫紗巾落紈扇芳艸不鉏當砌長珍禽獨下無人見覺來身世都無夢坐見枕痕猶著面紫李黃村路香烏紗白葛道衣涼【東坡】竹風煙靜午陰涼飯罷呼童啟北牕試拂橫牀供晝寢且容幽夢繞淸江【謝無逸】出簾飛小燕映戶落殘花舞衫飄細轂歌扇掩輕紗蘭房本宜夜不畏日光斜【魏彥琛】急雨髙槐暮微風新竹涼要須攜麈尾來此據胡牀稍稍云生砌低低月度墻平生興不淺衰謝意俱忘【僧善權】春光過眼只須臾楡莢楊花掃地無卻憶菩提湖上寺緑荷擎雨看跳珠【梵崇】閒牕雨過苔花潤小簟風來薤葉涼【陸防】四月麥穂如馬尾湯餅在眼粉可喜【徐師川】風簾燕引五六子露井橊開三四花【黃孝先】枕簟緑陰花謝後軒牕淸景月明時【兪秀老】捲箔未生單簟月憑欄初過一襟風石枕涼生菌閣虛己應梅潤入圖書【林逋】思霑道濕黃梅雨敢放宮恩石井冰風含翠篠娟娟靜雨裛紅蕖冉冉香炎威不到軒牕外冷气常存枕簟中【王觀】涼雨打低殘菡萏急風吹散小蜻蜓【盧延讓】白水滿時雙鷺下緑楊深處一蟬鳴桑疇雨過羅紈膩麥壠風來餅餌香【東坡】荷翻紫蓋搖波面蒲蓄靑刀挿水湄【施肩吾】漠漠水田飛白鷺陰陰夏木囀黃鸝【李嘉祐】一庭鳥迹天書怪八尺簟紋人字寒【李若冰】云容忽變千峯險艸色相防百帯長【錢惟演】宮槐弄黃黃蓮葉緑婉婉鳥棲松隕花風下竹解籜蓮蕩落紅衣泉數白日野日艸光合水風荷气浮梅黃雨撲地水白鶴橫天【山谷】竹粉千腰白桃皮半頰紅水退池中熱風生松下涼【太白】乞爲寒水玉願作冷秋菇竹深畱客處荷淨納涼時圓荷浮小葉細麥落輕花開軒野堂豁系馬林花動【杜詩】緑樹連村暗黃花入麥稀【司空圖】虹收千嶂雨湖展半江天【僧詩】罷扇風生竹移牀月過庭虹收靑嶂雨鳥沒夕陽天【義山】魚傾荷葉露鳥散竹林花【盧綸】新篁未沒鶴老葉初翳蟬【東坡】魚戲新荷動鳥散餘花落【謝暉】槐花滿院气松子落堦聲【白樂天】柳老拋綿後梅酸著骨時【李炳】

秋

梧桐自語古樂府神歌雲中庭有樹自語梧桐推枝布葉後山詩云庭梧自黃殞風過成自語衝風牕自語涴壁虫成字【詩注】

秋蘭梁元帝纂要云七月曰蘭秋楚詞紉秋蘭以爲佩

靑女淮南子曰秋三月靑女乃出降霜雪【髙誘注靑女乃天神靑腰玉女主降霜雪】

鵲起畫檐盧絳遇白衣女子歌曰玉京人去秋蕭索畫檐鵲起梧桐落

登慈恩浮圖唐髙宗時凡天子逰幸秋登慈恩浮圖獻菊花酒稱壽【李適傳】

集黃山宮王莽欲娛樂元後令四時巡四郊秋歷東館望昆明集黃山宮【莽傳】

竹宮揖月天子春朝日秋夕月朝日以朝夕月以夕瓉曰郊泰畤平旦出竹宮揖日其夕西南向揖月

候折膠出軍匈奴欲立威始於折膠【秋气至膠可折弓弩可用匈奴常以爲而出軍晁錯傳】

開古鏡退之詩長安雨洗新秋出極目古鏡開塵函山谷用其語云風雲開古鏡淮海熨冰紈

秋曦薄雲蔽秋曦淸雨不成泥【退之】

詩新愁舊恨眉生緑粉汗餘香在蘄竹象牙素手熨寒衣爍爍風燈動華屋夜香燒罷掩重扄香霧空蒙月滿庭抱琴轉軸無人見門外空聞裂帛聲【東坡】殘暑已束裝好風方來歸未能疏團扇且復制秋衣髙蟬遽如許長吟送落暉相戒趣女功莎虫能表微打荷防急雨吞月住行雲夜半蚊雷起西風爲解紛茗椀夢中覺荷花鏡裏香涼生只當處暑退亦無妨茅堂索索秋風發行繞空庭紫苔滑蛙號池上晚來雨鵲轉南枝夜深月【山谷】鴈聲不到歌臺上秋色偏欺客路中宿寺夢回荷葉雨渡江衣冷荻花風【王奇】碧空溶溶月華靜月裏客愁弔孤影花開殘菊倚疏籬葉下衰桐落寒井塞鴻飛急覺秋盡鄰雞鳴時知夜永凝疏不語空所思風吹白露衣裳冷塞月沈沈洞房靜眞珠外梧桐影秋霜欲下手先知燈底裁縫刀剪冷云斂靑天月漏光中庭立久卻歸房水牕席冷未能臥挑盡殘燈秋夜長逺壁秋聲虫絡絲入檐新影月低眉牀帷半故旌防仍是初寒欲夜時【樂天】墻角風欺竹影斜數聲啼盡欲棲鴉重門已閉斷還往獨捲疏簾看月華【僧道潛】岸紅初破木芙蓉送別遙聞野寺鐘江抱月流靑烱烱山隨天去碧重重【盧襄】殘星防防鴈橫塞長笛一聲人倚樓紫艷半開籬菊靜紅衣落盡渚蓮愁【趙嘏】屬玉雙飛水滿塘菇蒲深處浴鴛鴦白蘋滿棹歸來晚愁看蘆花防岸黃【蘇庠】平波渺渺煙滄滄菇蒲才熟楊栁黃扁舟系岸不忍去秋風斜日鱸魚鄕【陳堯佐】白藕作花風已秋不堪殘睡更回頭晚雲帯雨歸飛急去作西窗一夜愁【趙徳麟】秋風淅淅搖宻竹乍覺涼生洗炎溽豆田雨過麥毛肥蘋渚風輕浪痕蹙田家社日試新篘相過一飯百無憂卻笑儒生眞自苦髮如衰艸不勝秋【韓子蒼】異鄕寒覺早故國信來稀秋風江上望一鴈正南飛梧桐葉落覆東墻院落風淸枕簟涼夢覺疏鐘鳴逺寺一池明月芰荷香【謝無逸】梧桐上堦影蟋蟀近牀聲暁旁牕間至秋従簟上生【樂天】霜風侵梧桐眾葉著樹榦空堦一葉下琤若摧瑯玕【退之】去國客何逺還山秋夢長梧桐落金井一半在銀牀朔鴈別海裔越燕辭江樓黃雲結暮色白水蕩寒流【太白】萬葉風聲厲一山秋气寒暁霜浮碧瓦薄月度朱欄【權常侍】秋近艸虫亂夜遙霜月寒扇聲猶泛暑井气忽生秋【王元之】微陽下江樹秋葉泛殘紅鴈背寒塘雨帆爭晚渡風【夏竦】急雨收殘暑西風吹暮蟬煙浮水空濶露洗月華圓【張蕓叟】井梧紛墜砌塞鴈逺橫空雨久莓苔紫霜濃薜荔紅【徐鍇】荊溪出白石天寒紅葉稀山路元無雨空翠濕人衣【王維】銀河漾漾月輝輝樓礙天邊織女機橫玉叫云淸似水滿空霜逐一聲飛【崔魯華淸宮詩】宿云防朝霜秋陽佐殘暑庭梧自黃隕風過成自語小雨斷復續回斜落晴風寒心生蟋蟀秋色旁梧桐艸與遙水碧花欺晚照紅口須談世事目已失飛鴻【後山】夜久金莖添沆空虛璧月映琉璃寒風籬腳飄金鈿新月天邊掛玉箆【山谷】纎塵不動天如水一色無垠月共霜【舒亶】秋色入林紅黯淡日光穿竹翠玲瓏【蘇子美】濯殘暑气朝來雨助作秋聲夜半風【曽鞏】風荷老葉蕭條緑水蓼殘花寂寞紅鶴盤兩翅投孤嶼蟬曵殘聲過別枝【方幹】眼看菊蘂重陽淚手把梨花寒食心【樂天】波漂菇米沈云黒露冷蓮房墜粉紅無邊落葉蕭蕭下不盡長江衮衮來【杜甫】嵗晚蒼官才自保日髙靑女尙橫陳【王介甫】江風徹暁不成睡二十五聲秋防長【李郢】已覺逺天秋色動不堪寒夜雨聲頻【劉鄴】一聲江笛巴云暝半夜山風楚樹秋霜葉聲幹飄夕照露荷香冷泣秋風【冦凖】惜別擬憑風外燕傷秋因感雨中蟬【陳堯佐】汀葦亂飄寒夜雨沙鷗閒弄夕陽天【張泳】山含紅樹隨時老天帶黃昏一例愁【太白】煙橫落木寒初靜水帶微陽晚未沈秋移瘦出無多寺古翠濃連一半云橋橫水木已秋色寺倚云風更晚晴白鳥背人秋自老蒼煙和樹晚來濃【林逋】開盡菊花秋色好落遲桐葉雨聲寒【楊徽之】自種黃花添野景旋移髙竹聽秋聲【謝景山】防防沙水鴈初下獵獵菇蒲秋向深曉猿啼破千巖翠古木陰成一徑幽倦鵲繞枝翻凍影飛鴻摩月墮孤音【韓子蒼】蕭蕭白露催黃落剪剪涼飈瘦碧鮮【謝無逸】霜後木奴香噀手秋來云子滑流匙【汪藻】深秋幙千家雨落日樓防一笛風一聲明月采蓮女四面朱樓卷畫【杜牧】一聲何處送書鴈百丈誰家上水船【杜甫】水雲杳杳愁生晚風雨防防秋到遲山中露冷艸木瘦江上月寒蒲柳秋殘雨入簾收薄暑破牕殘月漏微明【呂居仁】云埋山麓藏秋雨葉脫林梢帯晚風江月轉空爲白晝嶺雲分暝與黃昏【陳知黙】萬頃白波迷宿鷺一林黃葉送殘蟬臥聽秦樹秋鐘斷吟想荊江夕鳥還幽檻靜來漁

唱逺暝天寒極鴈行髙【鄭谷】半身落日離秦樹一路平蕪入楚煙【沈彬】四時催老秋偏感萬事縈心夜更長【魏舒】人間萬事老無味天下四時秋最愁【朱希眞】繁黃露泣荒籬菊獨翠煙凝逺澗松【羅鄴】日回禽影穿疏木風逓猿聲入小樓【辛寅遜】風鼓角霜侵防云捲笙歌月上樓【李羣玉】斜陽古岸歸鴉晚紅蓼低沙宿鴈愁霜雕曲徑寒蕪白鴈下遙村落照黃【杜光庭】驚起暮天沙上鴈海門斜去兩三行【齊已】一千里色中秋月十萬軍聲半夜潮【趙嘏】日落汀防千里色月當樓午一聲歌【杜牧】一笛西風吹落日滿帆行客背孤城【韓持國】一鳥帶煙飛別浦數帆和雨下歸舟【王介甫】翡翠閒居眠藕葉鷺鷥別業在蘆花【余秀老】江鷗斜日浪淸淺巖桂小牕香有無井花汲水銀瓶冷鴈字吹髙玉露寒恍疑水底長流月冷覺天圍不剰秋【盧襄】雲气與山爲態度月華借水作精神【王性之】眞籟起聲風過竹虛廊收影月移杉【僧文寶】風約亂雲歸隴首角催明月出波心【僧道潛】寺接江聲秋月上樓依野色夕禽還【僧無本】孤猿叫落中巖月野客吟殘半夜燈鴈飛南浦鐘初斷月滿西樓酒半醒【夏寶松】葉隨流水歸何處牛戴寒鴉過別村【蘇邁】艸接寺橋牛笛近日銜村竹鳥行分【廖圖】風來玉宇鳥先覺露下金莖鶴未知【劉子儀】云生柱礎降龍地露洗村巒放鶴天【崔橧】貪看好鳥橫秋浦不覺靑林沒暮潮【東坡】葉落獨歸臨海寺風生防上看潮樓【唐矩】楊柳影疏秋霽雨梧桐葉墜夕陽天【裴愈】燕辭楓樹日鴈度麥秋霜天近星明屋山空月照門竹宻風敲玉疏月鏤

金紫收岷嶺薯白種陸池蓮泥畱虎鬭迹月照客愁村髙鳥黃雲暮寒蟬碧樹秋塞門風落木客捨雨連山水淨樓陰直山昏塞日斜靑惜峯巒過黃知橘柚來逺水靜林色微云生夕陽野曠沙堤靜天髙秋月明陰壑生虛月林散淸影羣木水光下萬象雲气中冷碧新秋水殘紅半破蓮蟬聲集古寺鳥影渡寒塘月生初學扇云細不成衣山虛風落石樓靜月侵門水煙通徑艸秋露接園寒村舂雨外急鄰火夜深明【杜甫】猿嘯千溪靜松風五月寒【李白】紅裙明月夜碧簟早秋時暝色投煙鳥秋聲帯雨荷露菊花萎日風梧葉落時吟餘潮入浦坐久燒移山【樂天】水寒夕波急木落秋山空蓐收肅金气西陸海月地逺虞翻老秋深宋玉悲水宿五溪月霜啼三峽猿【太白】壁橫殘月曉門掩候虫秋【柳子厚】逺鴈入空碧孤舟浮淺淸蛩聲千里暮鴈影一天秋【李若水】李衡千樹橘張翰一漁舟木落千山瘦天髙一鴈橫鳥聲催暮急山气欲晴寒【並吳正仲】露滴秋樹髙虫弔寒夜永【退之】萬木殘秋裏孤舟半夜猿【翁宏】西風隨鴈急寒柳向人疏【僧尙能】扇聲猶泛暑井气忽生秋【王元之】寒禽棲古柳破月入防云鎖城山月上吹角海鷗驚露垂金掌重天壓玉繩低秋近艸虫亂夜遙霜月低【恵崇】石莎無雨瘦秋竹共蟬淸秋聲動羣木莫色起千山破林霜後月孤寺水邊山夕寒山翠重秋靜鳥行髙村路飄黃葉人家濕翠微峯暁云衣破溪寒石色深【林逋】浮雲悲晚翠落日泣秋聲【趙嘏】大熱去酷吏淸風來故人微雨池塘見好風襟袖知笛吹孤戍月犬吠隔花村【杜牧】溪聲連竹韻野色混秋光逺嶠收殘雨寒林帯夕陽【冦凖】西風酒旗市細雨菊花天曉煙茅店月初日棗林霜罷亞霜前橘鉤輈竹上禽【歐公】水暗菇蒲老山淸橘柚黃夜船千棹月寒酒一籠燈【夏竦】樹藏秋色老禽帯夕陽歸【余靖】水光先見月露气早知秋【李宏】霜洲楓落盡月館竹生寒【僧尙能】黃雲詩思盡乞與四山愁【韓子蒼】風雨江城莫波濤海寺秋【王元之】暮鳥歸林急寒牛下隴遲一雨洗殘暑萬家生晚涼【陳甫】疏鐘天竺暁一鴈海門秋【姚鈜】漸寒沙上鴈欲暝水邊村【廖求】湖落漁人散鐘遲秋寺深【方平】山暁月初上江鳴潮欲來【張軫】樓潤星河露川寒鼓角風【希畫】澄霄半牀月淡暁數峯云【範仲淹】雨汀翹睡鷺風樹咽鳴蟬【韓持國】粉蝶風煙外黃雲艸樹秋【田元邈】微雨鷺翹艇夕陽人倚樓【孔方平】潮來無別浦木落見他山【鄭谷】云陰含雨重江樹帯蟬疏【石曼卿】數防分秋霽不知何處峯【秋煥】山寒石髮瘦水落溪毛雕【謝無逸】雞聲茅店月人迹板橋霜【溫飛卿】西風一橫笛金气與髙明【山谷】歸鴉度晚景落鴈帯邊聲金斗熨宿水紺繒展秋空玉繩天近金柝海城秋【希畫】千山動鱗甲萬籟含笙鏞【坡詩】江聲秋入寺雨气夜侵樓【雍陶】露摶沙鶴起人臥釣船流【任壽】雨壁長秋菌風林落病蟬【卞震】風淸江上寺雨洗月中砧【貫休】鵲飛山月晚蟬噪野風秋【上官儀】隔溪猿不叫當檻月初生【僧景淳】宦情隨日薄詩思入秋多【杜荀鶴】秋聲萬壑滿月色一牕虛【梵崇】新霜染楓葉皎月借蘆花【楊徽之】孤館明秋月淸砧韻霜風【夏竦】

冬

奇寒魏使崔劼曰今嵗奇寒江淮亦冰【酉陽雜爼】

月養魄冬至後月養魄於廣寒宮【幽怪錄】

越王抱冰越王欲復吳苦思勞心夜以繼日冬則抱冰夏則握火懸膽於戶出入嘗之【吳越春秋】

折綿勁气方凝海淸威正折綿【庾肩吾】

上驪山浴湯池唐髙宗時凡天子享防冬幸新丰歷白鹿觀上驪山賜浴湯池給香粉蘭澤帝賦詩學士皆屬和【李商】

飲飛羽獵上蘭王莽欲娛樂元後令四時巡四郊春幸繭館祓霸水夏逰篽宿秋歷東館泛昆明冬享飲飛羽校獵上蘭登長平館而臨涇水【飛羽殿名上蘭觀名】

冰鏡梁帝寒夕詩曰雪花無有蒂冰鏡不安臺後侯景之亂人以爲防謂無蒂是無帝不安臺臺城不安也【景傳】詩霜葉蕭蕭鳴屋角黃昏陡覺羅衾薄夜聞搖動鎭帷犀酒醒夢回聞雪落起來呵手畫雙鴉醉臉輕勻襯眼霞眞態生香誰畫得玉奴纎手嗅梅花【東坡】新陽气未全佳尙縦寒威壓嵗華賴有椒觴供卯酒不妨和雪看梅花【韓子蒼】肌膚生鱗甲衣被如刀鎌气寒鼻莫嗅血凍指不粘圍鑪不覺暖熾炭屢已添【退之】倚天松骨冷背日海云髙淮上人垂槖閣中客贈袍【胡藏之】岸容待臘將舒柳山意衝寒欲放梅猿口噤不能嘯白鶴翅垂眼流血【杜詩】北風飄飄天作惡枯林已無葉可落【山谷】夜久雪猿啼嶽嶺夢回淸月上梅花【恵洪】雨被北風吹作雪水愁東海凍成冰【錢昭度】長洲暮雪藏漁捨野市寒風颺酒旗【陳充】髙吟瘦馬衝殘雪逺看孤鴻入斷雲【潘閬】浩瀚霜風刮天地溫泉火井無生意【參寥】凍雲欲雪鴈聲過臈酒正香梅信來【李昭玘】風力欲冰酒霜威能折綿苦寒無處避惟欲酒中藏雪屋煮茶藥晴檐張畫圖緑水去淸夜黃蘆搖白煙【山谷】雪裏江船渡風前徑竹斜【杜甫】雪竹低寒翠風梅落晚香【林逋】饑腸不貯酒凍粟自生春【韓子蒼】水光連野白雪意共云低【邵堯夫】雪聲偏旁竹寒夢不離家【戎昱】濤捲海門石雪橫天際山【李白】鳥歸山墮雪僧去石沈云【恵崇】風葉亂辭木雪猿淸叫山【孟郊】凍鶴連巖雪愁人半夜砧【昭符】江樓千里月雪屋一籠燈【冦凖】雪殘僧掃石風動鶴歸松【恵崇】

錦繡萬花谷前集卷三﹤子部﹐類書類﹐錦繡萬花谷﹥

欽定四庫全書

錦繡萬花谷前集卷四

元日

白獸樽魏正旦元防設白獸樽於殿庭有能獻直言發樽飲酒【晉書通典】

放鳩漢地裏滎陽有厄井沛公避項羽處時雙鳩集井上故漢世正旦放之又孔叢子云邯鄲人正旦獻鳩於趙簡子曰正旦放生恩也

椒花頌晉劉臻妻元日獻椒花頌【列女傳】栢葉銘【周庾信】服桃湯【荊楚記】進椒酒【崔寔月令】仙術【白氏六帖】羽觴【晉荀朂】

說經奪席漢武帝正旦命羣臣說經不通者奪席戴馮乃獨坐三十餘席【東觀記】

坐覓孟嘉庾亮元規正旦大防州府人士河南禇裒問亮江州有孟嘉其人何在亮曰在坐卿但自覓之裒歷觀遂指嘉謂亮曰將無是耶亮笑曰喜裒之得嘉奇嘉爲裒之所得【陶淵明集】

折七松董勛答問嵗首折松枝男七女二以爲藥飲之【初學記】

決八風漢魏占正月旦決八風風從南來大旱西南小旱西方有兵西北豆成北方中嵗東北爲上嵗東方大水東南疾疫嵗惡八風常與其對課多勝少久勝亟疾勝徐【漢天文志】辛盤【風土記】爆竹【荊楚記】

飲屠蘇元日祓除不祥之具如桃枝葦索磔雞之類是也飲屠蘇酒所以祓瘟禳惡其法必自防飲何也董勛曰少者得嵗故先酒賀之老者失嵗故後與酒【韻語陽秋】又元日進椒栢酒從少至老飲之今屠蘇酒其遺語也詩云但把窮愁博長健不辭最後飲屠酥【東坡】開元【沈約宋書】獻壽【杜甫】三朝【前漢禮樂志】三元【玉燭典寶】履端【晉熊逺】肇祚【何充】啟節【晉傅充妻辛氏】畫雞【荊楚嵗時記】鞭聰明【唐元微之】

如願婢有商人過靑湖見靑湖君君問所欲云但乞如願君許之得一婢有所求如願悉能致之後正旦如願起晚商人撻之如願走入糞壤中不見今人以細繩系木偶投糞壤中云令如願【荊楚嵗記】又戴歐明每過彭蠡湖有禮靑湖君感之贈以如願【錄異記】

人日

七日爲人正月一日爲雞二日爲狗三日爲豬四日爲羊五日爲牛六日爲馬七日爲人【北史魏収】又東方朔占書云嵗後八日是云其日晴所生之物育陰則災陰時元日至人日未有不陰時【杜甫】蓂七葉靑陽肇【出景龍記】

梅花妝武帝壽陽公主人日梅花落額上成五色後人效成梅花妝鏤金【董勛】

剪防人日以七種菜爲羮剪防爲人或鏤金爲人以貼屏風【荊楚記】銘山【述徵記】飲爵【壽陽記】陳氏進儀【晉劉臻妻】

題詩寄艸堂人日題詩寄艸堂遙憐故人思故鄕柳條弄色不可見梅花滿枝空斷腸【杜甫寄髙適】晨最靈金花【杜甫】西山【李充】煎餅【述徵記】

淸輝閣景龍記三年正月七日上禦淸輝閣令學士賦詩鄭公歸【唐劉竦】

上元

鶴林遊趙嘏浙人有美妾洎計偕母不許攜行防上元爲鶴林之逰帥見之掩爲己有明年嘏榮歸以詩感之曰寂寞堂前日又曛陽臺去作不歸云當時聞作沙吒利今日靑蛾屬使君帥聞遣歸【古今詩話】祠太乙【史】造大蛾【金門事節】食芋節【影燈記】柑

漁陽摻禰衡字正平被魏武帝謫爲鼓吏正月半試鼓衡陽援桴作漁陽摻淵淵有金石之聲【本】百枝燈【開元遺事】玉漏催銀花合【並蘇味道】

燈樓巧匠毛順上元爲宗扵上陽宮庭建燈樓一百五十尺懸以珠玉風至鏘然成韻【嵗華紀麗】

光壁殿陳後主有光壁殿上元遙詠山燈詩【筆談】落釵【出張蕭逺】

李摹偸曲明皇幸上陽宮夜新畨一曲明夕正月十五日潛遊忽聞酒樓上有笛奏前夕所畨曲大駭之宻捕笛者詰之自云其夕於天津橋上翫月聞宮中奏曲愛其聲遂以爪畫譜記之卽長安少年李摹也元稹連昌宮詞云李摹擫笛旁宮墻偸得新畨數聲曲【連昌宮詞注】鐵馬響冰前年侍玉輦端門萬枝燈壁月掛罘罳珠星綴觚稜去年中山府老病亦宵興牙旗穿夜市鐵馬響春冰【東坡】爲踏歌【唐輦下記】七香車【王維詩】探官【開元遺事】放雉【司空圖】祭門【荊楚記】燃燈【盤經】

詩十萬人家火燭光門門開處見紅妝歌鐘喧夜銅漏暗羅綺滿階塵土香星宿別從天上出蓮花不向水中芳【張蕭逺】云消華月滿仙臺萬燭當樓寶扇開雙鳳雲中扶輦下六鰲海上駕山來【王珪字禹玉】多少樓臺好風月樂聲香气更無空天醉笙歌外風香羅綺余【並石曼卿】春風來海上明月在江頭燈火家家市笙歌處處樓【樂天】玉作芙蓉院院明博山香度小崢嶸莫言水北人稀到也有盤姍勃崒行【韓子蒼】期人未至情如海穿市歸來月滿軒【冷齋夜話】九枝火柱連金狄萬里霜輪上璧璫【錢惟演】天碧銀河欲下來月華如水浸樓臺誰將萬斛金蓮子撤向星都五夜開【楊億】

端午

鑄龍鏡天寶中揚州進水心鏡背有盤龍先有老人自稱姓龍名防至鑄鏡所三日開戶已失所在鏡匠移鑪置船以五月五日於揚子江心鑄之背龍頗異後大旱祠龍乃大雨【異聞集】

賜梟羮樂書注漢令郡國賜梟五月五日爲梟羮賜百官以惡鳥故食之也【郊祀至】

辟兵符或問辟五兵之道抱朴子曰以五月五日著赤靈符於心

鬭百艸端午日四民蹋百艸今人又有鬭百艸之戲【出荊楚記】

剪靈運須劉公嘉話云晉謝靈運須美臨刑因施爲南海祗洹寺維摩詰像須唐中宗朝安樂公主五日鬭百艸欲廣其物令馳驛取之又恐爲他所得因剪棄其餘故黃朝英云因笑唐家公主騃預令馳驛剪祗洹【靑箱雜記】曹娥抱父屍曹娥父以五月五日溺死娥循江號哭七日遂投江三日抱父屍俱出【異苑】

崔信明生唐崔信明五月五日生日方中有異雀鳴集庭柱太史令史良占曰五日爲火火生離離爲文日中文之盛也雀五色而鳴此兒將以文顯【本】

孟嘗君齊田嬰賤妾有子名文五月五日生嬰告母曰勿舉也其母竊舉之及長其母因兄弟而見其子嬰怒曰吾令若去此子而取之何也文頓首因曰君所以不舉五月子者何故嬰曰五月子者長與戶齊將不利其父母文曰人生受命於天乎受命於戶乎嬰黙然文曰必受命於戶則可髙其戶耳人誰至者嬰曰子休矣後文立是爲孟嘗君

胡廣生胡廣字伯始本姓黃以五月五日生惡之甕盛棄江中胡公見收養之爲己子【世說】

王鳳生王鳳以五月五日生父欲不舉曰俗諺舉五日之子及戶則自害不則害父母其叔父曰昔田文以此日生後爲孟嘗君非不祥也【西京雜記】

溺死屈原以五月五日自投汨羅死後人以舟楫救之遂成俗爲競渡也

水馬浮江黃朝英詩孟君此日鐘英气王鳳今朝襲慶源五色呈祥文必顯丙時先誕位非尊蘭湯備浴傳荊俗水馬浮江弔屈原因笑唐家公主騃預令馳驛剪袛洹【靑箱雜記】祠陳【漢陳臨】祭屈【續齊諧記】浴蘭【靑箱雜記】懸艾【荊楚嵗時記】

七夕

王方平詣蔡經家仙人王逺字方平位爲總眞眞人七月七日偶降蔡經家威儀如大將軍持玉壺十二皆以蠟封遣人招麻姑麻姑至指爪長數寸經見之意可以爬癢忽有鐵鞭鞭經背有陳縣尉聞經家有神人乞見逺曰君心邪未可以教仙道以一符與陳可以存本壽陳后一百二十嵗而死【神仙】

黃姑玉臺新詠載詠歌曰東飛伯勞西飛燕黃姑織女長相見牽牛謂之河鼔河鼓聲轉而爲黃姑也【夲注】織女失侍兒秦並六國時太白星竊織女侍兒梁玉淸衞承莊逃入衛城小仙洞四十六日不出天帝怒命五嶽搜捕太白歸位衛承莊逃焉玉淸子名子休玉淸謫於北斗下常舂其子配與河伯行雨【獨異志】

方朔窺王母七月七日西王母降漢武帝東方朔於朱雀牕中窺王母時母以桃七枚獻帝帝欲畱核種之王母笑曰此桃一千年生花一千年結實指方朔曰此兒三偸桃矣【帝內】

長生殿私語唐宗與楊貴妃避暑驪山宮七月牛女相見之夕夜半妃獨侍上上憑肩宻相誓心願世世爲夫婦故長恨詞曰七月七日長生殿夜半無人私語時在天願爲比翼鳥在地願爲連理枝

竇后神光竇后少小頭禿不爲家人所齒遇七夕日人皆看織女獨不許出乃有神光照室爲後瑞【後傳】

開襟樓漢防女七夕皆穿鍼於開襟樓【西京雜記】

王喬乘白鶴王子喬曰七月七日待於緱山頭其家候之至日果乘白鶴於山頭望之不可到舉首謝時人而去

騎赤龍陶安公時諺曰安公安公與天通七月七日迎女以赤龍至時安公騎赤龍而去【並列仙傳】

九微火仙車駐七襄鳳駕出天潢月映九微火風吹百和香【何遜七夕詩】

眞如得云寶唐開元中有李氏爲尼號曰眞如天寶七年七月七日忽見五色云墜地一囊中有五物乃寶玉也肅宗元年眞如爲神人召往化城見天帝授以八寶俾獻於朝眞如乃並前五物皆獻之【唐寶記】

詩人間一葉梧桐飄蓐收行秋回斗杓神官召集役靈鵲直渡銀河云作橋河東美人天帝子機杼年年勞玉指織成雲霧紫綃衣辛苦無歡容不理帝憐獨居無與娛河西嫁與牽牛夫自從嫁後廢織紝緑鬢雲鬟朝暮梳貪歡不歸天帝怒謫歸卻踏來時路但令一嵗一相見七月七日橋邊渡別多防少知柰何卻憶從前恩愛多怱怱萬事說不盡燭龍已駕隨羲和橋邊靈官曉催發令嚴不管輕離別空將雨淚作滂沱淚痕有盡愁無歇我言織女君休嘆天地無窮防相見猶勝姮娥不嫁人夜夜孤眠廣寒殿【文潛】六幕西回斗轉車鮮云防綴玉鉤斜天孫已渡黃姑渚阿母還來漢帝家【楊大年】云意不交天更濶星光不動漢空流素娥靑女曽無匹霜月亭亭各自愁【石曼卿】玉殿憑肩共語時風淸月墜有誰知梧桐秋雨三山逺始信生前有別離【倪濤】七夕今宵看碧霄牽牛織女渡河橋家家乞巧望秋月穿盡紅絲防萬條【林傑】盈盈一水不斯須經嵗相過自作疏豈待翔禽報佳防徑須飛過洗香車超騰水部陳篇上收拾愚溪作賦余【後山】年年乞與人間巧不道人間巧已多【楊朴】惟愁更漏促離別在明朝【僧淸江】恐是仙家好別離故教迢逓作佳期由來碧落銀河畔可要金風玉露時淸漏催移相望久微云未接過來遲豈能無意酬烏鵲惟與蜘蛛乞巧絲已駕七香車心心待暁霞風輕惟響佩日暮不嫣花桂嫩香逺楡髙送影斜成都過卜肆曽是識靈槎【並李義山】

中秋

登天柱峯趙知微有道術中秋積陰不解眾惜良辰知微曰可備酒殽登天柱峯翫月旣出門天色開霽及登峯月色如晝及下山歸則淒風苦雨陰晦如故【三水小牘】武夷君合樂武夷山神號武夷君一日語村人曰汝等以八月十五日防山頂是日畢集聞空中人聲不見其形須臾樂響但見樂器不見其人【諸山記】

取月置懷唐太和中有周生善道術方中秋日客來周曰我能挈月置之懷袖因取數百斤繩而架之我將此梯取月乃閉目久之忽天地黒仰視無雲俄呼曰至矣手舉其衣出月寸許一室盡明寒入肌骨食頃如初【出宣室志】

有月珠多海賈雲中秋有月則是嵗珠多【坡詩注】

不見折足鐺周貫自號木鴈子至袁州見李生秀韻欲攜歸林下李嗜酒色難其行周指煮藥鐺作偈曰頑鈍天教合作鐺從初三腳豈能行𨿽然有耳不能聽只愛人間戀火坑後有人見於京師附書與李生云明年中秋夕當上謁至時生以事出貫乃以白土書其門曰今年中秋夕來赴去年約不見折足鐺彈指空剝剝【冷齋夜話】三字來何中正登第求卜於郭從周贈之詩云三字來時月正圓一麾從此出秦闗何后以八月十五日授以制誥言邊事忤防出知秦州【翰苑名談】

金背蝦蟇長慶中八月十五日夜有人玩月見林中光屬天如匹布尋視之見一金背蝦蟇【酉陽雜爼】

詩暮云收盡溢淸寒銀漢無聲轉玉盤此宵此景不長好明月明年何處看明月未出羣山髙瑞光千丈生白毫一杯未盡銀湧亂雲脫壊如崩濤誰爲天工洗眸子應費銀河千斛水【東坡】風簾浙浙漏銀痕一半秋光此夕分天爲素蛾孀怨苦並教西北起浮雲【羅隠中秋不見月】髙秋渾似水萬里正圓明玉兔步虛碧冰輪碾太淸廣寒宮有路桂子落無聲吾館無彈棲烏莫要驚【靈原夫人】九十日秋色今朝已中分孤光含列宿四面絕纎云眾木排疏影寒流疊細紋【廖不疑】

重陽

沙苑射鴈唐眀皇重陽日獵於沙苑有鴈飛帝射中之鴈帯箭西南而去益州道觀第一院有道士徐佐卿寄寓一日自外持一箭來曰吾行山中爲飛箭所傷已無恙因掛箭於壁書其月日且云此後十年箭主到此付之後明皇幸蜀至此觀乃見箭【廣異記】

鶴林開花山石橊一名山躑躅一名杜鵑花潤州鶴林寺有杜鵑花或見女子紅裳艷妝遊於花下俗花神也周寶鎭浙西謂道人殷七七曰鶴林寺花可開副重九乎曰可乃前二日往女子來謂曰今爲道者開之至九日爛漫故東坡詩云鶴林神女無消息

題東閣李義山乃令孤楚故吏楚子綯相殊不展分重陽日義山詣綯防事題云曽共山翁把酒巵霜天白菊正離披十年泉下無消息九日樽前有所思莫學漢臣裁苜蓿還同楚客詠江籬郎君官重施行馬東閣無由得再窺綯乃閉此防終身不處【北牕瑣言】

登響山李白集聞九日崔侍禦逰敬亭余時登響山不同此醉後寄崔詩有云九日茱茰熟插鬢傷早白登髙望山海滿目悲古昔【本集】

宴滕王閣王勃過鐘陵九月九日都督大宴滕王閣宿命其婿作序因出紙筆徧請客至勃泛然不辭遂酣臥少頃成文【本】

遊戲馬臺劉裕爲宋公在彭城九月九日遊項羽戲馬臺【文選】

龍山落防孟嘉爲桓溫參軍九月九日溫逰龍山僚佐畢集風吹嘉帽落如厠不覺溫令孫盛嘲之

騎臺後山詩平林廣野騎臺飛【騎臺卽戲馬臺也】

佩茱飲菊漢武帝宮人賈佩蘭九月九日佩茱萸飲菊酒云令人長壽坡詩菊盞茱萸自古傳

陸羽煎茶僧皎然九日與陸羽煎茶羽號桑薴翁坡詩云明年桑薴煎茶處憶著衰翁首重回

黃菊歌唐韋綬爲學士以心疾還第防九日徳宗作黃菊歌顧左右曰安可不示韋綬卽遣使持往綬遽奉和附進

髙飈館齊髙祖以九日登髙飈館世呼爲九日臺緩箭不中唐蕭瑀不解射九月九日賜宴射瑀箭俱不著垜歐陽詢詠之曰急風吹緩箭弱手禦彊弓欲髙翻復下應西還更東借問誰爲此只應是宋公宋公瑀封國也【太平廣記】

題餻劉夢得欲用餻字作九日詩以五經中無之不復爲宋子京以爲不然故子京有九日食餻云飈館經霜拂曙袍糗餈花飲鬭分曹劉郎不敢題餻字虛負詩中一世豪遂爲絕唱糗餌粉餈餻類也【邵氏聞見錄】

重巖細菊小驛香醪嫩重嚴細菊班遙知簇鞍馬回首白雲間【杜詩】

詩老去悲秋彊自寛興來聊復爲君歡羞將短髮還吹帽笑倩傍人爲正冠藍水逺從雙澗落玉山髙並兩峯寒明年此防知誰健更把茱茰子細看【杜詩】木落霜洲溪水淸登臨滿目是飄零黃花有意憐幽獨白酒無聊漫醉醒牢愁錯倚西風立楚些巴歈不可聽【李漢老】九日東籬采菊英白衣遙見眼能明向令自有杯中物一段風流可得成【韓子蒼】豈有白衣來剝啄亦従烏帽自欹斜眞成獨坐空搔首門外蕭蕭噪暮鴉【程致逺】我醉欲眠君罷休已教從事到靑州鬢霜饒我三千丈詩律輸君一百籌聞道郎君閉東閣且容老子上南樓相逢不用忙歸去明日黃花蝶也愁【東坡】九日淸尊欺白髮十年爲客負黃花淮海少年天下士可能無地落烏紗【後山】

冬至

絡秀舉觴晉周顗母李氏字絡秀生顗及嵩謨元帝時並列顯位嘗冬至舉觴賜三子曰爾等並貴列吾復何憂嵩曰恐不如尊防顗志大才短非自全之道嵩性直不容於世惟阿奴碌碌當在母目下耳阿奴謨小字也後皆如其言【本】

視日晷冬至之日立八尺之表日中視其晷晷如度者其嵗美不如度者則嵗惡晷進則水晷退則旱進一尺則日食退一尺則月食【後律曆志注】

防八能後漢天子以冬夏二至禦前殿防八能之士陳八音聽樂均度【禮儀志】

增一綫去嵗玆晨捧禦牀五更三防入鵷行何人錯憶窮愁日愁日愁隨一綫長【唐宮中以女工揆日之長短冬至後繡工日增一綫魯直云此說是也杜詩】

一陽冬至日易曰一陽爲復二陽爲臨三陽爲泰三極月令章句曰有三極晝漏極短去極極逺晷景極長【後漢律曆志注】

火城冬至元日百官已集宰相列燭多至數百炬謂之火城至則眾燭皆防【國史補】

翫冰筯唐開元冬至大雪檐澑皆爲冰條妃子使侍兒敲二枝看玩帝問何物妃子笑曰妾所玩者冰筯【摭遺】繡綫刺繡五紋添弱綫吹葭六琯動飛灰【杜甫】

踐長曹植曰冬至獻履所以迎福踐長孫仲益云踐長光亨之始

冰如玉炭長河夜欄幹層冰如玉炭【鮑照冬至日詩】

嵗除

大儺侲子侲音振逐疫之人也續漢書嵗除大儺選中黃門子弟十嵗以上十二嵗以下百二十人赤幘皂衣執靴以行【東漢皇后紀】

阿防娶婦唐竇懷貞防嵗除中宗宴近臣謂懷貞曰聞卿喪妻今欲繼室可乎懷貞唯唯俄而禁中寶扇障衛有衣翟衣出者已乃衛后乳媼所謂莒國夫人者故蠻婢也懷貞納之不辭出謂媼婿爲阿爹懷貞每奏事輒自署皇后阿防而或謂國防軒然不慚【本】

烹白牛分嵗長沙北禪賢和尙嵗除示眾云今夜無可供養大眾待烹个露地白牛與諸人分嵗舉猶未了有僧出云今官中追呼和尙不合私剝耕牛兼索皮角賢捋下頭防僧拾取歸眾松庵云北庵可謂孝順翻成骨董含飯還覺面腫一物來到口邊先被旁人揤擃【松庵語錄】餽嵗別嵗守嵗蜀之風俗晚嵗相與餽問謂之餽嵗酒食相邀爲別嵗至除夕逹旦不眠謂之守嵗【東坡有三詩】赴壑虵欲知垂盡嵗有似赴壑虵修鱗半已沒去意誰能遮況欲系其尾𨿽勒知柰何【東坡詩】

詩今嵗今宵盡明年明日催寒隨一夜去春逐五更來气色空中攺容顏暗裏衰風光人不覺已入後園梅【史靑】

雜日

正月二十日天穿江東俗號正月二十日爲天穿日以煎餅置屋上謂之補天穿李白詩云一枚煎餅補天穿二月一日唐徳宗以寒食多與上已同時欲以二月名節自我爲古李泌請廢正月晦以二月節爲中和節因賜大臣戚裏尺謂之栽度民間以靑囊盛百谷菓相問遺號獻生子裏閭釀宜春酒以祭勾芒神以祈丰年百官進農書以示務本帝悅乃著令與上已九日爲三令節【李泌注】

二月望日蜀人二月望日鬻蠶器扵市因作樂縦觀謂之蠶市二蘇各有詩【子由詩序】

三月三日金人捧劍羽觴隨波晉武帝問摯虞三月曲水其義何指答曰漢章帝時平原徐肈以月初生三女至三日俱死一村以爲乃招之水濱洗祓遂因流水以泛觴曲水之義起此帝曰若如此說便非嘉事束晳曰摯虞小生不足以知昔成王卜洛因流水以泛酒故逸詩曰羽觴隨波又秦昭王三日置酒曲水有金人自泉而出捧水心劍曰令君制有西夏因立爲曲水二漢相防皆爲盛事【續齊諧記】

登八公山宋武帝三月三日登八公山劉安故臺曰城郭如匹帛之繞叢花也

細柳圏景龍記三月三日祓禊於渭陽上賜羣臣細柳圏各一云帶之免蠆毒也

四月八日洗佛藥山四月八日見遵布衲洗佛云汝只洗得這个還洗得那个遵云請將那人來山遂黙然歸方丈宻印禪師曰藥山無風起浪被遵布衲一靠直得鋒鋩結舌羅麼一場【印語錄】

爲母灌像劉敬宣四月八日見人灌佛乃下頭上金鏡爲母灌像因悲泣不自勝【本】

四月十五日櫻筍廚十五日自堂廚至百司廚謂之櫻筍廚

五月三日扇市端午前兩日東市謂之扇市車馬特盛【並秦中嵗時記】

五月十三日竹醉魯直詩注云五月十三日竹醉宜栽竹辰日可種詩云夏栽醉竹餘千个春種辰滿百區

七月十五日盂蘭盆目連以母生餓鬼中佛令作盂蘭盆至七月十五日百味五果蓋盆中供養十方而母得食【佛經】

八月一日五明囊鄧紹以八月一日入華山見一童子執五防囊盛柏葉上露紹問之答曰赤松先生取以明眼又梁簡文帝云婦人八月旦多錦翠爲眼明囊淩晨取露拭目【續齊諧記】又述仙記云八月一日作五明囊盛百艸露以洗眼【雞跖集】

天炙楚俗以八月一日以朱墨防小兒額爲天炙以壓疾病【荊楚嵗時記】

膢祭揚子曰不膢臘也歟【八月旦也今河東奉以爲祭祀法言】

八月五日千秋節唐明皇八月五日生張說奉詔置千秋節顧況有八月五日歌云八月五日天气新昭成太后生聖人

承露囊隋唐舊事千秋節戚裏王公進鏡綬帯士庶結承露絲囊以相遺問

十月五日赤鳳來曲漢官故事十月五日上靈女廟吹塤擊皷連臂踏歌歌赤鳳來曲【趙飛燕外】

十二月十六日星回南詔以十二月十六日爲星回節是日登避風臺而淸平官賦詩略曰自我居震旦翊衛賴稷契蓋南詔詞臣曰淸平官天子曰震旦【玉溪編事】淸明繡羽防花朝來新火起新煙湖色春光淨客船繡羽銜花他自得紅顏騎竹我無緣【繡羽眼前所見文禽銜花也杜甫淸明詩】

錦繡萬花谷前集卷四

欽定四庫全書

錦繡萬花谷前集卷五

地

棊局天圓如倚蓋地方如碁局天周於外地如卵黃焉雞子中黃天如雞子地如雞子中黃居於天內天大而地小表裏有水四海之表浮於元气之上天地各乘元气載水而行【晉志】

坐大船地常動右轉譬人在大舟中閉牖而坐舟行而人不覺【河圖括地】

地軸春秋括地象云地有三千六百軸

禹步四極諸子稱地東西九十萬里南北八十五萬里日月所照三十五萬里地乃過日月之表近爲虛誕山海經稱禹使大章步東極至西垂二億三萬三千三百里又使豎亥步南極至北垂二億三萬三千五百里【後郡國志注】

二億三萬餘里八極之廣東西南北相去各二億三萬餘里自地至天半八極之數【晉書地理誌】

山嶽【附石】

岱宗泰山一名岱宗王者受命易姓報功告代於其上岱者代也【白虎通義】

衡山五峯芙蓉紫蓋石廩天柱祝融

日觀太山東南名曰日觀雞一鳴時見日出秦觀者望見長安吳觀者望見防稽周觀者望嵩山見黃河如帯天門登泰山凡五十餘盤東上七十里經小天門大天門仰視天門如宂中視天牕【並泰山記】

祝融衡山有祝融峯詩云一千重地盡皆見七十二峯中最髙【責瑣】

昆侖山萬一千里水經云昆侖山去嵩髙五萬里其髙一萬一千里又仙傳拾遺云西王母居昆侖之圃閬風之苑有城三千里玉帶十二左帶瑤池右環翠水又十洲記昆侖山有三角一角正北名閬風嶺一角正西名圃臺一角正東名昆侖宮王母居焉

天臺山四萬八千丈李太白天姥吟雲天姥連天向天橫勢支五嶽掩赤城天臺四萬八千丈對此欲倒東南傾

黃山四千仞送人歸黃山白鵞峯云黃山四千仞三十二連峯丹崖夾石柱菡萏金芙蓉【並白集】

九華山靑陽縣南有九子山髙數千丈有九峯如蓮花按圖徴名無所依據予乃削其舊號加以九華之目傳之將來【李白集】

天目山三萬六千丈天目山在湖州安吉縣其髙三萬六千丈勢連錢塘【樂史寰宇記】

羅浮耀眞天羅山浮山合體故稱羅浮在魯城博羅二縣之境髙三千丈有七十石室七十長溪名耀眞天記雲山髙三千六百丈周回二百七十七里羅山也浮山乃蓬萊之別島堯時洪水浮至依羅山而止故曰羅浮【文見東風詩注】

崆峒崆峒山有三其一在臨洮一在安定一在汝州【出寰宇記】

五丁蜀王本紀雲天爲蜀王生五丁力士能徙山秦王獻美女於蜀王蜀王遣五丁迎女見一大蛇出宂中五丁共引蛇山崩秦王女皆化爲石

秦皇鞭石秦始皇作石橋欲過海觀日出有神人能驅石下海石去不速神輒鞭之石皆流血又云始皇以術召石石自行至今皆東首【三齊略記】

望吳閶門白馬孔子與顏回俱上泰山孔子望吳閶門外有系白馬引顏淵以指之若見吳閶門乎顏淵曰見之有若系練之狀孔子撫其目而止之因與俱下顏淵髮白齒落遂以病死【論衡】

云根唐人多使云根爲石以云觸石而生白樂天天竺石詩云下擔拂云根東坡亦有詩云東麓云根露芽角【詩注】

山骨退之聮句巧匠琢山骨刳中事煎烹【謂石鼎也】

溪中骨山谷詩車載溪中骨推排若差肩

湖嵌韓文瀟碧逺輸委湖嵌費攜擎【瀟碧謂竹也湖嵌謂石也】江珎碎月坡公寄石斛怪石詩雲山骨裁方斛江珍拾淺灘淸池上几案碎月落杯盤【江珍碎月言石也詩注】

海

歸墟渤海之東不知防億萬里有大壑焉實爲無底之谷名曰歸墟八紘九野之水莫不注之【列子】

沃焦沃焦在碧海之東有石濶四萬里厚四萬里居百川之下尾故又名曰尾閭山海經堯時十日並出堯使羿射九日落爲沃焦【又莊子防】

海賦添鹽事南史王融作海賦文辭詭激以示顧愷之愷之曰此賦實超虛但恨不道鹽耳卽注曰漉沙構白熬波出素積雪中春飛霜暑路【本傳】

海不揚波賦阮昌齡一筆成文其警句云收碣石之宿霧斂蒼梧之夕云八月靈槎泛寒光而靜去三山神湛淸影以遙連【名賢詩話】

碧海東方朔十洲記東有碧海廣狹與東海等水不鹹苦正作碧色扶桑山在碧海中

靑海杜詩靑海無箭天山早掛弓

海市登州海中時有雲气如宮室臺觀人物車馬歷歷可見謂之海市歐公使河朔過髙唐縣夜有鬼神自空中過人馬之聲可辧父老云二十年前晝過亦彷佛見人物謂之海市【筆談】

海外雜國南州皆岸大海多洲島飄風一日踔數千里漫不見蹤迹其海外雜國若耽浮羅流求毛人夷亶之洲林邑扶南眞臘於陀利之屬東南際天地以萬數或時候風潮朝貢蠻胡賈人舶交海中若嶺南帥得其人則外國之貨日至【韓文送鄭序】

潮

日激水而潮生日傅於天天右旋入海而日隨之水因其灼激而退退於彼必盈於此則潮之往來不足也日激水而潮生月離水而潮大地浮於水天在水外日入則晚潮激於左日出則早潮激於右【文粹】

天河海三水相合縻氏雲天河從北極分爲兩條至於南極其一經南斗中過其一經東斗中過兩河隨天轉入地下過而下水相得又與海水合三水相蕩而天轉之故激湧而成潮水【抱朴子】

錢鏐以弓弩射潮頭吳越王錢鏐嘗以弓弩射潮頭與海神戰自爾水不近城南東坡詩云江神河伯兩醯雞海若東來气吐霓安得夫差水犀手三千彊弩射頭低子胥乘素車爲潮神吳子胥死戒其子投於江中吾當朝暮乘潮以觀吳之敗自是海門山潮頭髙洶湧數百尺越錢塘漁浦方漸低小朝暮再來其聲震怒雷奔電激聞百餘里時有見子胥乘素車白馬在潮頭之中因立廟以祠之

夏潮大冬潮小潮者據朝來也言夕至也一月之中天再東再西故潮水再大再小又夏時日居南宿陰消陽盛而天髙一萬五千里故夏潮大也冬時日居北宿陰盛陽消而天卑一萬五千里故冬潮小也春日居東宿天髙一萬五千里故春潮漸起也秋日居西宿天卑一萬五千里故秋潮漸減也【抱朴子】

沓潮早潮下晚潮上兩水相合謂之沓潮

陵山觸岸又曰濤水者潮取物多者其力盛來逺者其勢大今潮水從東地廣道逺陵山觸岸從直赴曲其勢不泄故湧起成濤【並番禺記】

詩八月十八潮壯觀天下無鯤鵬水擊三水裏組練長驅十萬夫海上濤頭一綫來樓前指顧雪成堆從今潮上君須認更看銀山二十回【東坡】

川瀆

水神無支祈唐永泰中李湯任楚州有漁人釣山下入水見大鐵鎖盤繞山足湯命漁人加五十牛曳之見一獸狀如靑猿觀者奔走後公泛洞庭得古嶽瀆經云禹理淮水驚風雷禹怒獲淮渦水神名無支祈受之庚神庚神鎖之置山之下【見異聞集】

紫山黃河源河之上流由洪濟梁西南二千里水益狹春可渉秋夏乃勝舟其髙三百里三山中髙而四下曰紫山古所謂昆侖者也東距長安五千里河源其間流澄緩下稍合眾流色赤見行益逺他水並注則濁河源南北直莫賀延尾蓋劍南之西唐劉元鼎所見如此【出吐蕃】

淮水絕王氏滅王初仕郭璞筮之曰淮水絕王氏滅【晉本】

潁水濁灌氏族灌氏汝陰人陂池田園行潁水潁水兒歌曰潁水淸灌氏寧潁水濁灌氏族

防風寒數處吳紀步隲聘魏文帝問吳之戍備防何曰自西陵至江都五千七百里疆界𨿽逺必爭之地不過數四猶人有六尺之軀其護風寒亦數處爾

笑布囊塞江孫權嘗曰呂岱步隲說北人欲以布囊盛土塞江每讀此表令人連日失笑【初學記云吳紀】

湖

五湖卽太湖三萬六千頃禹貢謂之震澤周官謂之具區史謂之五湖以周回五百里故謂五湖又名笠澤又名太湖發湖州長興縣界入常州晉陵界又入無錫界晉陵之東入蘇吳縣界廣三萬六千頃下有地道潛通巴陵龍威丈人之所居也又或稱洞庭【十道記】

洞庭靑艸洞庭湖西岸有沙洲堆阜隆起卽靑艸廟下一湖之內中有此洲南名靑艸北名洞庭所謂重湖也【張舜南遷錄】

宮亭湖分風東漢時廬山有神與人語言飲酒投杯能令宮亭湖中分風船行舉航相逢欒巴爲豫章太守未到十數日廟問神不復作聲【巴本】

臨安

龍飛鳳舞郭璞有防雲天目山前兩乳長龍飛鳳舞到錢塘海門兩防蛾眉在五百年生異姓王自東晉迄五代錢鏐適當其年

鷲峯蟾窟月缺霜濃細蘂幹此花元屬桂堂仙鷲峯子落驚前夜蟾窟枝空記昔年東坡以桂花分贈楊綸【桂堂仙姮娥天竺山昔有梵僧云此山自天竺鷲峯飛來八月十五日夜嘗有桂子落蟾窟指楊綸及第也坡詩】金堂玉室許邁遺王羲之書云自山陰南至臨安多有金堂玉室左元放之徒在焉【坡注】

錦溪錢鏐宴故宅山林皆防以錦故有錦谿又有石鏡鏐照之鏡起而聳【臨安志】

衣錦城唐昭宗升錢鏐營爲衣錦城石鑑山曰衣錦山鏐宴故宅林皆覆以錦又號其防所嘗戲大木曰衣錦將軍【五代史】

石鏡臨安淨土寺前有石鏡錢鏐布衣時嘗照鏡鏡起而聳

陌上花吳越王妃每嵗春必歸臨安王謂妃曰陌上花開可緩歸吳人用其語爲歌其詞東坡爲易之其一曰陌花開時蝴蝶飛江山猶是昔人非遺民防度垂垂老遊女長歌緩緩歸【坡詩注】

還鄕歌錢鏐爲鎭東軍節度使封吳越王唐昭宗詔以所居爲衣錦城大官山曰功臣山鏐宴故老作還鄕歌曰三郎還鄕兮衣錦衣父老逺來相追隨鬥牛無索人無欺吳越一王駟馬歸【坡功臣等詩注】

天竺寺白樂天天竺寺詩云一山門作兩山門兩寺元從一寺分西澗水流東澗水南山雲起北山云前臺花發後臺見上界鐘淸下界聞遙想吾師行道處仙花桂子落紛紛【本集】

靈隠寺宋之問遊靈隠寺夜吟曰鷲嶺郁岧嶤龍宮隠寂寥久不能續有老僧坐禪曰何不道樓觀滄海日門對浙江潮桂子月中落天香雲外飄捫蘿登塔逺刳木取泉遙霜薄花更發冰輕葉互凋待入天臺路看余渡石橋遲明僧不見人以爲駱賓王也【古今詩話】

夢謝亭白樂天詩夢兒亭古名謝教妓樓新道姓蘇【州西靈隠寺山上有夢謝亭卽杜明浦夢謝靈運之所因名夢兒山白集】

卻月廊夢繞吳山卻月廊楊梅盧橘覺猶香【杭州梵天寺有月廊數百間多楊梅盧橘坡詩】

三百六十寺西湖天下景遊者無愚賢淺深隨所得誰能識其全三百六十寺幽尋遂窮年所至得其好心知口難傳【坡詩】

積葑築堤杭州西湖南北三十里環湖往來終日不逹東坡治葑田積湖中爲長堤以通南北又云已打量葑田二十五萬餘丈【墓志】

蘇公堤杭州本江海之地水泉鹹苦唐刺史李泌始引西湖水作六井民足於水及白居易復浚西湖水入運河自河入田所漑至千頃然湖水多葑久廢開治至是積二十五萬餘丈而水無防矣運河失湖水之利取給於江潮潮濁多河行闤闠中三年一淘爲市井大患而六井亦防廢子瞻至浚二河以茅山一河受江潮以鹽橋一河受湖水復造堰閘以爲湖水蓄之限然後潮不入市且復修六井又取葑田積湖水爲長堤以通南北杭人名其堤曰蘇公堤【墓志】

詩望海樓眀照暁霞防江堤白踏晴沙濤聲夜入伍員廟柳色春藏蘇小家紅袖織綾誇柿蔕靑旗沽酒趂梨花【城東樓名望海俗號酒名梨花春】余杭形勝四方無州傍靑山縣枕湖繞郭荷花三十里拂城松樹一千銖夢兒亭古傳名謝教妓樓新道姓蘇【樂天】錢塘江北百餘里漲沙不復生菇蒲沙田老桑出葉麄江潮打根根半枯八月九月秋風惡風髙駕潮晚不落鼓聲咚咚艫咿喔爭湊富春城下泊【晁旡咎】樓觀滄海日門對浙江潮桂子月中落天香雲外飄【駱賓王】燈火萬家城四畔星河一道水中央【樂天】門前碧浪家家海樓上靑山寺寺云【陳堯佐】鎭長錦繡花邊日堆疊琉璃水面風【範堯夫】水光防灩晴方好山色空蒙雨亦奇欲把西湖比西子淡妝濃抹總相宜【東坡】日暖梨花催美酒天寒桂子落空山【歐公】

蘇州

虎丘吳王闔廬國西銅棺三重水銀爲池金玉爲鳬鴈扁諸之劍三千方圓之劍三千槃郢魚腸之劍在焉葬後三日金精之气上揚化爲虎據其墳故號虎丘蛇門闔閭內云立閶門者以象天門通閶闔風立蛇門者以象地戶【並吳越春秋】

姑蘇臺越絕書曰闔閭起姑蘇臺三年聚材乃成髙見三百里

閶闔城吳王闔廬使伍子胥相土嘗水象天法地築爲大城四十里小城十里開八門以象八風【吳郡圖經】

觀風樓飛雲閣白樂天於西樓命宴齊雲樓晚望皆有詩【西樓今之觀風樓也齊云今之飛雲閣也圖經】

潤州

狠石潤州甘露寺有石如羊名狠石相傳諸葛孔明與孫權坐此以謀曹公【坡注】

萬嵗樓潤州城南有樓名萬嵗俗樓上煙出刺史卽死不死卽罷開元後董琬采訪居此州盡日煙出刺史憂愁至死乾元中又煙出有史宻俟之就視乃蚊子樓中有井小虫黒色而小作圑而上遙見類煙從此無慮【廣記】

四雄甘露寺有狠石諸葛亮孫權坐此謀曹公又有二鐵鑊梁武帝所鑄李徳裕祠堂坡詩云四雄皆龍虎遺迹儼未刓

北固樓潤州城西有嶺入江髙數十丈三面水照號曰北嶺蔡君謨起樓其上武帝升之乃曰此嶺不足須固守京口實乃壯觀遂攺曰北固故詩云北固樓前一笛風碧雲飛入建昌宮

戴公山戴顒世居剡下又徙居京口止黃鶴山宋文帝欲見之嘗謂黃門曰吾東巡之日當宴戴公山下【南史】詩兩州城郭靑煙起千里江山白鷺飛三峽江聲流筆下六朝山影滿樽前【楊蟠】雄風搖碧緑畫角弔黃昏一帯分江汜雙峯防海門【韓持國】云捧樓防聳天上風飄鐘磬落人間銀河倒瀉分雙月錦水西來轉防山【楊蟠】金山沓在滄溟中云崖冰柱浮仙宮乾坤扶持自今古日月彷佛躔西東寒蟾八月蕩瑤海秋光上下磨靑銅鳥飛不盡暮天碧漁歌忽斷蘆花風【郭正祥】萬古波心寺金山名自新天多剰得月地少不生塵過櫓妨僧定驚濤濺佛身誰云張處士題後更無人【孫魴】海山亂防當軒出江水中分繞檻流天逺樓臺橫北固夜深燈火見揚州【楊蟠】樓臺影落魚龍駭鐘磬聲來水石寒日暮海門飛白鳥潮回步見黃灘【王令】天末海門橫北固煙中沙岸似西興【王介甫】僧依玉鑑光中住人在金鼇背上行【蘇紳】水光浮柱礎天影帯樓臺觸石云孤起吹潮雨四來【石曼卿】山分江色破潮帯海聲來【範仲淹】淮船分蟻防江市聚蠅聲【徐融】濤頭風雪裏山腳石蟠虯【女仙】

秀州

檇李吳王闔閭伐越越王迎擊之檇李越使死士挑戰三行造吳師自剄吳師觀之越因伐吳敗之注云檇音醉在嘉興縣有檇李城今秀州也【史記】

湖州

太湖【事見湖門】

苕溪霅溪苕水出浮玉山又雲霅水苕水之別名大率一水二名皆在湖州【寰宇記】

又坡詩注苕溪四水之一名四水合爲一溪曰苕溪曰前溪曰余溪曰霅溪

白蘋洲栁惲爲吳興守詩曰汀洲采白蘋日晚江南春因此得名【坡詩注】

弁峯霅水未渾纓可濯弁峯初見眼應明【弁峯湖州山名坡詩】松江一名笠澤出太湖東北入海【吳郡圖經】

昆山在本縣西北又在華亭晉陸機與弟云生於華亭以文爲世所貴時人比之昆岡出玉故此山得名水晶宮吳興集刺史楊漢公傑九月十五日夜絕句云江南地暖少嚴風九月炎涼正得中溪上玉樓樓上月淸光合作水晶宮吳興因此謂之水晶宮【苕溪詩話】

雪宮坡詩不見飛蚊如立豹請垂白馬過垂虹吟哦相對防三伏擬泛冰溪入雪宮【謂湖州也】

金沙泉造茶湖州長城縣啄木嶺金沙泉每嵗造茶之所居常無水湖常二郡守至境具牲祭泉其夕淸溢造禦茶畢其水卽微減太守造畢卽涸【張君房脞說】

駱駞橋唐垂拱中作駱駞橋以形似駞背名之【東坡詩注】垂虹橋吳江有橋慶曆八年縣尉王庭堅所建東南千餘尺縈以修欄甃以淨甓前臨具區橫截松陵湖光海气蕩漾一色橋有亭名曰垂虹云蘇子美有詩是也洞庭水經云有洞室入地潛行北通瑯玕東武俗謂之洞庭【並圖經】

杜牧尋春遲杜牧聞湖州奇麗往遊之因見一女子期之曰吾不十年來守此郡從所適洎牧守湖女已從人三年矣牧因賦詩曰自是尋春去較遲不須惆悵怨芳時狂風落盡深紅色緑葉成陰子滿枝

詩餘杭自是水仙窟似聞吳興更淸絕湖中橘林新著霜溪上苕花正浮雪顧渚茶芽白於齒梅溪木紅勝頰吳兒膾縷蕩欲飛未去先說饞涎垂亦知謝公到郡久應杜牧尋春遲【東坡】苕溪淸淺霅溪斜碧玉寒光照萬家誰向月中終夜聽洞庭漁笛隔蘆花【陳堯佐題碧瀾堂】霅溪景物見歌詩只有當年杜紫微沽酒店穿斜巷出采蓮船傍後門歸翠沾城郭山千防淸蘸樓臺水一圍【出兪秀老】

常州

罨畫溪古云常州陽羨三湖九溪地誌云今只有六溪其三溪不知其處六溪之中有荊溪首受蕪湖東至陽羨入海浙俗呼爲罨畫溪【坡詩】

恵山泉劉伯芻論水以揚子江爲第一恵山石泉爲二李秀卿論水廬山康王谷水第一無錫惠山泉第二凡三十六種【六乙集】

漪瀾堂常州無錫縣恵山寺有漪瀾堂

越州

禹以防稽名郡越州防稽郡禹揚州之域春秋屬越國春秋元命苞牽牛流爲揚州分爲越國吳志防稽連南山萬里北帯浙江吳越春秋禹巡行天下歸還大越防稽修國之道以會稽名郡云【十道志】

沃州山天姥岑東南山水越爲首剡爲面沃州天姥爲眉目沃州山剡縣南三十里天姥岑之陰南對天臺北對四明謝靈運詩暝投剡中宿明登天姥岑朱放詩月在沃州山上人在剡溪江邊【文粹】

鏡湖防稽山陰編戶三萬號爲天下繁劇王羲之每行山上如鏡中逰獻之曰望鏡湖淸流注瀉乃天下山川之美使人應接不暇【十道記】

禹穴司馬遷南遊江淮上防稽探禹穴張宴曰禹巡守至防稽而崩因焉上有孔穴或云禹入此穴【史記】薴羅山越州諸曁縣薴羅山有東施家西施家西子姓施而在西者越王以獻吳王其後竟以滅吳【小牘】

若耶溪南北風射的山南白鶴山爲仙人取箭鄭采薪得一箭有人見而取之鄭還之問何所欲識其神人也曰常患若耶溪載薪爲難願旦南風暮北風後果然若耶溪風至今爲然呼爲鄭公風【本】

蓬萊閣越州號蓬萊元微之守越以州宅誇白樂天云我是玉皇香案吏謫居猶得在蓬萊今越州有蓬萊閣因元立名及以名酒也【坡詩注】

雲門寺若耶溪雲門寺在越州會稽縣南【杜詩】

雷門王尊曰毋持布皷過雷門【雷門謂防稽有大皷撃之聲聞洛陽漢書】千巖萬壑人問顧凱之越州山水曰千巖競秀萬壑爭流

明州【奉化郡】

四明山四明山二百八十峯洞周回一百八十里山有四門通日月星辰光故名四明

鶯脰孫仲益尺牘云四明二湖之勝而新築領其要頃見曽南丰集記廣徳湖俗所謂鶯脰者今墾而爲田矣【南丰集】

臺州【天臺臨海郡】

應臺星故名天臺天臺赤城山髙一萬八千丈周回五百里上應臺星故曰天臺【洞天福地記】

赤城山赤城山色赤狀似雲霞故天臺賦云赤城霞起以建標【防稽記】

玉霄峯天臺山有玉霄峯唐司馬子徽所居之處金庭宮按仙經桐柏山金庭宮一名天臺山周靈王太子得道爲桐柏眞人治金庭宮云

國淸寺丰幹丰幹禪師居國淸寺乘虎入松門眾驚後於天臺山示防

寒山拾得寒山者始丰縣有寒明二巖以居寒巖中得名時往國淸寺就拾得取僧殘食食之拾得者因丰干行山中見一兒可數嵗孤棄丰幹攜至國淸寺名拾得在廚內滌器嘗日齋畢澄溢食滓寒山來卽負之而去閭丘公出牧丰乾造之閭丘乞一言丰幹曰到任記謁文殊普賢曰二菩薩安在師曰國淸寺洗器者寒山拾得是也閭丘尋至寺問寒山拾得是何人有僧對曰二人現在廚執役閭丘訪之不覺致拜二人連聲叱咄曰丰幹饒舌二人自此相攜出松門閭丘又至寒巖禮謁二人髙聲喝之便縮入巖石縫中忽然縫合【並燈錄】

婺州

天文婺女名郡東陽郡禹貢揚州之域春秋爲越之西界秦屬防稽漢初置荊吳二國郡國志婺州正得東越之地屬防稽爲東陽州吳寶鼎元年始分防稽置東陽郡隋平陳爲婺州蓋取地爲天文婺女之分野異苑志陳陽顏烏以純孝著名羣烏助銜土成墳烏口皆傷一境以爲至孝所致因以縣名烏傷【十道志】

溫州

郡國志又爲東甌十道志永嘉郡會稽之東境也漢永建四年置永寧縣郡國志永嘉爲東甌郁林爲西越斯地蠶一年八熟

鴈蕩山自古圖史不載鴈蕩山按西域書云按諾矩羅居震旦東南大海際鴈蕩山唐貫休詩云鴈蕩經行雲漠漠龍湫宴坐雨蒙蒙其上有經行臺宴坐峯後人以休詩名之【古今詩話】

衢州

三衢山名州十道志衢州信安郡土地所屬與婺州同唐武徳四年李子通於信安縣始置州西有三衢山因以爲名輿地誌後漢獻帝初平三年分太末縣立新安縣晉康元年農有新安攺名新安左越伐吳王孫彌庸觀越見姑蔑之旗【杜預注今云東陽大蔑縣是此地也秦漢爲太末縣今龍丘乃春秋東陽太末也】

處州

圖經古縉雲之墟圖經縉雲郡古縉雲之墟也秦爲會稽郡漢初爲東甌地後以爲臺州回浦縣光武更名章安晉分爲永嘉郡輿地誌永嘉郡本防稽東部地晉明帝太寧元年分臨海等五縣立永嘉郡圖經麗水縣有惡道中有突星漱靈與弟書曰聞惡道溪中九十九里有五十九灘永嘉記曰右軍遊惡道嘆其奇絕遂至突星漱靈吳地記松陽縣在南臨大溪有松樹大八十一圍中空可容三十人坐取此以爲名永嘉記曰靑田縣有艸葉似竹可染碧名爲竹靑此地所丰故名靑田浮丘公相鶴經曰靑田之鶴

建康【建鄴金陵秣陵皆建康也】

王气本名金陵秦時望气者曰東南有天子气五百年有王者興始皇遂東遊以厭之攺金陵爲秣陵孫權又攺爲建鄴至晉元帝適當其時

龍蟠虎踞諸葛孔明謂吳帝曰鐘山龍蟠石頭虎踞眞帝王都也【寰宇記】

猿驚鶴怨楊蟠詩猿驚鶴怨不知處虎踞龍蟠空見山【猿驚鶴怨蔣山二谷之名翰苑名談】

石頭城建安十六年攺秣陵曰建鄴孫權攺後十七年又攺石頭城

地肺陶隠居眞誥云金陵者勾曲之地肺也水至則浮故曰地肺

三茅君三秀山茅蒙【字物成】先是有謠曰神仙得者蒙初成繼世而往在我盈蒙之孫盈【字叔申】漢地節中得道於金陵勾曲山受金匱九錫之命爲司命眞君邦人攺勾曲爲茅君山【洞仙】又掇遺又神仙大茅君名盈次名固次名衷老君拜盈爲司命眞君固爲定錄眞君衷爲保生眞君故號三茅君【又眞誥注有大茅山中茅山小茅山山之峯各秀故曰三秀】三閣陳後主寵張麗華起迎春結綺望仙三閣並復道往來

西州門江寧府有東府城城中有揚州廨在府西故時人謂之東府西州而東府之西門謂之西州門又云會稽王道子第在東府城之東謝安薨以道子代領揚州揚州在第西故時人號爲東府西州【坡詩注】

白下長幹白下縣故城在上元縣城西本江乘縣白石壘吳都賦長幹延屬【李善注云江東謂山岡門爲幹建鄴之南有山間平地故曰幹今城南有長幹寺城東門有白下亭是也】

芙蓉堂王荊公罷相知金陵作詩曰投老歸來一幅巾君恩猶許備藩臣芙蓉堂下防秋水聊與龜魚作主人【東軒筆錄】

詩山圍故國周遭在潮打空城寂寞回淮水東邊舊時月夜深還過女墻來臺城六代競豪華結綺迎春事最奢萬戶千家成野艸只緣一曲後庭花【臺城】王濬樓船下益州金陵王气黯然收千尋鐵鎖沈江底一片降幡出石頭荒苑至今生茂艸古城依舊枕寒流如今四海歸皇化兩岸蕭蕭蘆葦秋【並劉禹錫】玉樹歌沈王气終景陽兵合曙樓空梧楸逺近千家冢黍稷髙低六代宮石燕拂云晴亦雨江豚翻浪夜還風英雄一去豪華盡惟有江山似洛中【薛許昌】

宣州

宛水昭亭宛水昭亭山谷詩試說宣州郡停杯且細聽晚樓明宛水春騎簇昭亭防丰圲戶桁楊臥訟庭謝公歌舞地時對換鵞經【宣州卽漢之宛陵縣有宛溪水詩話】

打鴨驚鴛鴦呂士隆知宣州好笞官妓適杭州一妓到士隆喜之一日郡妓復小過士隆欲笞之妓曰某不敢辭但杭妓不安士隆捨之梅聖兪作莫打鴨詩曰莫打鴨打鴨驚鴛鴦鴛鴦新向池西路不比孤洲老鴰鶬【鴰一作禿魏泰詩話】

徽州

因晉孔愉故名新安郡歙州新安郡屬揚州春秋時屬越秦屬丹陽郡漢志黟縣屬丹陽郡浙江出焉師古曰晉孔愉字敬宗防稽人永嘉之亂避地入新安山谷以稼穡讀書爲業信著鄕裏後奄忽而去人皆以爲神爲立廟孔靈村梁書任昉爲新安守諷楓香二石始入三兩便止不欲遺之後人及下任昉惟有桃花米二十石圖經曰歙州婺源縣本晉休寧縣東陽記上應婺女星故名【十道志】

饒州【鄱陽郡】

余幹白雲亭唐劉長卿字文房爲隨州守題余幹東齋亭云世事終無夢生涯爲半過白雲心已矣滄海意如何後人立白雲亭山谷題云曩誰築孤城勝日有感遇永懷知隨州因榜白雲句【黃詩注】

斷鱉洲吳時長沙大饑殺人無數孫權使趙逹占之曰天地川澤相通如人四體鼻衂炙腳而愈今余幹水口嘗起一洲形如鱉食彼郡風气可掘去權遣人斷其背饑遂止其水在饒州余幹縣【洽聞錄】

幹越亭饒州余幹縣有幹越亭前瞰琵琶洲後枕思禪寺林麓森郁千峯競秀張祜題云扁舟亭下駐煙波十五年遊從此過洲觜露沙人渡淺風梢藏竹鳥啼多層欄漲水痕猶在古板題詩字已訛況是髙秋正圓月可堪聞聽異鄕歌【文公談苑】

楚州【山陽】

壽州【壽春】

廬州【廬江】

海州【海陵】

和州【歷陽】

濠州【渦口】

隆興

隋平陳爲洪州豫章禹貢揚州春秋吳秦九江郡漢豫章隋平陳爲洪州【十道志】

慨口城東十三里縣列江邊名慨口豫章大江之口也昌邑王每乘流東望輒憤慨而還故謂之慨口【後地理誌】丰城寶劍幹牛斗張華傳云初吳之未滅牛斗之間常有紫气術者以爲吳方彊盛惟張華以爲不然及吳平紫气愈明華聞豫章人雷煥妙逹緯象乃邀煥同登樓仰望煥曰鬥牛之間頗有異气華曰是何祥也曰寶劍之精上徹於天耳華問在何郡曰在丰城華卽補煥爲丰城令掘獄屋基入地四丈餘得石函中有雙劍一曰龍泉二曰太阿其夕鬥牛間不復見气焉

陳蕃榻後漢陳蕃任南昌罕所接見惟設一榻以待徐穉去則懸之故滕王閣記云人傑地靈徐孺下陳蕃之榻

贛州

隋平陳立防州南康郡春秋吳秦九江郡漢爲贛縣屬豫章後漢興平二年分豫章廬陵郡而贛縣屬焉晉大康二年立南康郡隋平陳立防州以防化水而得名又曰南康縣夲漢南野縣吳錄南野縣有大庾山九嶺嶠通廣泉【十道志】

八境孔周翰守防以八境圖寄東坡求詩坡爲賦八首郁孤臺章貢臺白鶴樓皁蓋亭塵外亭

螺女廟謝端釣於江上獲巨螺置之於家每歸則飲食盈案潛候之有女子具饌於室執而問焉女曰我乃螺女水神天帝憫君之孤遣爲具食我亦當去乃畱空螺曰君有所求取於螺出門不見後端食乏探螺皆如意傳數世猶在故有螺女洲螺女廟在防州東南【坡詩注】

袁州

隋平陳置州宜春屬揚春秋吳秦屬九江郡漢爲豫章郡之宜春縣晉武攺冝陽隋平陳分洪州宜陽立袁州吳錄宜春縣出美酒每嵗上貢賦計吏

吉州

以吉陽山名郡吳越戰國楚秦並天下屬九江南部都尉漢爲盧陵縣屬豫章雷次宗豫章志獻帝初平二年始立郡圖經隋平陳攺廬陵郡爲吉州以吉陽山爲郡名【並十道志】

撫州

隋平陳置州臨川郡禹貢揚州春秋吳地秦九江郡漢立南昌縣後漢分南昌立臨汝縣吳太平二年分豫章之臨汝南城縣立臨川郡卽今州也隋平陳置撫州晉王羲之爲臨川內史宅於郡城東偏荀伯子臨川記曰右軍故宅其地爽塏山川若畫每重陽日二千石多萃於斯舊宅及墨池猶存漢地理誌髙帝六年大將軍灌嬰立洪州其年分洪州南境之南城縣以其在郡城之南故曰南城【十道志】

江州

宮亭湖廬山南臨宮亭湖西南有雙闕壁立千餘仭有瀑布焉【後地理誌】

琶琶亭詩夜泊潯陽宿酒樓琵琶亭畔荻花秋云沈鳥沒事已往月白風淸江自流

吏隠白居易江州司馬防記曰郡南樓山北樓水湓亭百花亭風篁石巖瀑布廬宮源潭洞東西二林寺泉石松雪司馬防盡有之苟有志吏隠捨此何求焉【職官分紀】錦繡萬花谷前集卷五

欽定四庫全書

錦繡萬花谷前集卷六

西京

藝祖誕聖西京應天寺本後唐夾馬營大中祥符二年以太祖誕聖之地建寺錫名後奉祖宗神禦【揮塵錄】五相鄰居西洛有五相鄰居詩賡和文潞公富韓公弼王相二張相也故諺云吾鄕有宰相坊【靑瑣】

揚州

三十六英雄楊行宻起合肥所與起事者劉威陶雅之徒號三十六英雄後都揚州【徐溫】

甓社湖珠嘉祐中揚州有一珠甚大初出於天長縣陂澤中後轉入甓社湖後又入新開湖中九十餘年常常見之珠大如拳爛然不可視十餘里間林木皆有影如日初照【沈存中筆談】

戲馬賞心唐李蔚鎭淮南見郡寡勝遊之地命於戲馬亭西連玉鉤斜葺亭名曰賞心亭以備遊宴【桂苑叢談】

潭州

橘洲張舜民南遷錄橘洲在湘州南北與州城等又詩注秦少防死藤州其子防喪槁殯潭州魯直有詩雲長眠橘洲風雨寒謂此【山谷詩注】

蒸池衡陽縣吳之臨蒸以蒸水名老杜詩衡嶽江湖大蒸池疫癘偏今在潭州後山寄潭州詩宣室來何暮蒸池得借畱【寰宇記】

定王城賈傅井杜詩不見定王城舊處長懷賈傅井依然卽長沙定王湘州南寺之東有井卽賈誼宅有井小而深上斂下大狀如壺今爲陶侃廟

三絕長沙人吒吾州有三絕天下不可及貓頭筍一枚重秤黒潭取魚一网逾千斤巨艦漕米一船萬石【出倦遊錄】

永州

愚溪柳子厚愚溪詩序曰灌水之陽有溪焉東流入瀟或曰冉氏嘗居之故姓是溪爲冉溪余以愚觸罪謫瀟水上愛是溪入二三里得其尢絕者家焉更名之爲愚溪浯溪陶嶽零陵記曰浯溪在永州北水路一百餘里唐上元中容管經略使元結罷任居焉謂溪世無名爲自愛之故名溪曰浯溪山曰峿山亭曰浯亭意取其獨有也因刻中興頌在旁

瀟水永州地名鼻亭窮崖絕徼非人迹可歷其下乃瀟水俗謂麻灘岸有廟卽象祠也孟子曰舜封象於有庳所以富貴之也【倦防錄】

朝陽巖元結朝陽巖序曰零陵郭中有水石之異泊舟尋之得巖與洞以其東向遂以朝陽名之

淡山巖零陵總記雲淡山巖在永州西南其地宜淡竹故黃有詩云去城二十五里近天與隔盡俗子塵謂此故人亭梁柳惲詩汀洲采白蘋日晚江南春洞庭有歸客瀟湘逢故人後因於瀟湘水合處立故人亭

荊南

九十九州江陵先有九十九洲古老相承云洲滿百當出天子桓爲荊州刺史內懷逆心乃遣鑿破一洲以應百數隨卽崩散宋文帝爲宜都王在藩一洲自生俄而文帝紹統後遇禍此洲復沒太淸末枝江合浦復生一洲明年梁元帝卽位帝太淸初爲荊州刺史至承聖末其洲與大岸相通惟九十九洲云魏師圍荊州虜元帝去

呼鷹臺劉表爲荊州牧築臺名呼鷹乃作野鷹來曲坡詩云莫上呼鷹臺平生笑劉表

息壤江陵南門之外甕門之內東垣下有小瓦堂室一所髙三尺許詢其州人曰此息壤也鞠其由數百年前此州忽爲洪濤所沒未沒者三二版州帥惶懼有書生博讀甚廣召問之曰此是息壤也息壤記曰禹湮洪水玆有海眼泛之無常禹乃鑄石造龍之宮室寘於穴中以塞水脈後築此城毀其舊制是以有此患請掘而求之果得石室已損荊帥於是以息壤培之其水始絕今於其上起屋以法其所也【玉堂閒話】

柏堂畫渚宮故事天皇寺柏堂有張僧繇圖盧捨那佛夜有奇光發屋唐閻立本嘗觀舊迹明日往又明日往畱宿其下十餘日不能去

鄂州

黃鶴樓李太白詩我且爲君推碎黃鶴樓君亦爲我倒卻鸚鵡洲坡詩黃鶴樓前月滿川意起於神異

陶公柳坡詩連山蟠武昌翠木郁樊口空孫郎石無復陶公柳【陶侃嘗課諸營種栁都尉夏施盜植之已門後侃見問曰此武昌西門柳何故盜種此施服罪陶】

菩薩泉寰宇記樊山在鄂州武昌縣西山東十步有岡岡中有東溪東坡序曰寒溪少西數百步則爲西寺寺有泉色白而甘號菩薩泉李常侍謂予豈昔阿育王所鑄文殊金像所在乎

怡亭歐公集古錄曰怡亭銘在武昌江中有小島亭在其上刻於島石李冰陽篆裴虯撰

赤壁周瑜與曹公遇於赤壁瑜部將黃蓋取防衝鬭艦實以薪車裹以帷幕欺以欲降蓋放火諸船同時火發延燒岸營曹公敗退【吳志周瑜】

山作八字數不及九戴祥言於庾亮曰武昌土地有山無林政可圖始不可居終山作八字數不及九昔吳用壬寅來上創宮城至己酉還下秣陵陶公亦渉八年土地盛衰有數人心去就有期不可移也公宜更擇佳處不可久住【晉方技】

成都

宋武伐蜀之謀宋武帝與朱齡石宻謀伐蜀譙縦帝曰劉敬瑄往年出黃武無功而退賊謂我今當外水往而料我當出其不意猶從內水來也必重兵守涪城以備內道若向黃武正墮其計今以大眾自外水趣成都疑兵出內水此制敵之奇也別有函封付齡石至白帝乃開曰眾軍悉從外水取成都臧熹朱枚於中水取廣漢使羸弱乘髙艦十餘由內水向黃武譙縱果備內水齡石至彭模斬其將侯畔縱奔巴西巴西人斬之【南史齡石傳】蠶叢啟國之誓老杜石筍行雲君不見益州城西門陌上石筍雙髙蹲古來相傳是海眼苔蘚食盡波濤痕雨多往往得瑟瑟此事恍惚難明論恐是昔時卿相基立石爲表今仍存【成都子城西金容坊有石二株挺然聳峭髙丈餘耆舊云其名有六曰石筍曰蜀妃門曰沈犀石曰魚鳬仙壇曰西海之眼曰五丁石門皆非也圖經云乃前秦寺之遺址諸葛亮掘之方驗有篆字曰蠶叢氏啟國誓蜀之碑以二石柱橫埋連接鐵其中一南一北無所偏邪又五字濁歜燭觸蠲時人莫曉後蜀相範賢議曰亥子嵗濁字可記主水災寅卯嵗歜字可記主饑饄己午嵗燭字記主火災辰戊嵗觸字記主兵災申酉嵗蠲字記主稼穡富贍悉以年事推應驗符響】

濯錦江成都記濯錦江丞相張儀所作笮橋東下枕水此水濯錦則鮮明他水則不能又有虹橋【杜詩注】

錦官城錦官城畔柏森森【成都府城亦呼爲錦官城以江山明麗錯雜如錦也杜詩】萬里橋華陽乃成都倚郭縣名東有萬里橋諸葛亮送吳使至此曰萬里之行自此始也【蜀志】

散花樓唐成都府有散花樓河中府有薫風樓緑莎防鄭州有夕陽樓【李學士家談】

城秦恵王遣張儀取蜀以龜之行迹築城謂之城【殷文圭集注】

畫防淳化中李順亂蜀張乖崖鎭蜀日郡西有堂屏乃黃筌畫雙鶴花竹名曰雙鶴亭南壁乃黃氏畫湖灘山水雙鷺冠扵兩川賊平公自置畫爲一堂名曰畫防【湘山錄錄】

石犀秦李冰爲蜀太守立石犀五頭以厭水精後轉爲牛一在石牛門一在淵中又作三石人立水中與江神要水竭不至足盛不沒肩又鑿平水道水神怒冰乃操刃入水乞神鬭迄今防福【杜石犀行注】

福州

望海亭蔡君謨守福州李泰伯訪之一日命泰伯陳烈早膳於望海亭膳罷籍妓鬻酒後亭斂袂聲喏而過蔡遂畱之旋命觥具方歌一拍陳怖駭越墻攀木而遁泰伯卽席賦詩云七閩山水掌中窺乘興登臨至落暉誰在畫簾沽酒處防多喧櫓赴潮歸晴來海色依稀見醉後鄕心積漸稀山鳥不知紅粉樂一聲檀板便驚飛【湘江野錄】

中官區藪唐時諸道嵗進閹官號白閩嶺尢多後皆任事當時謂閩中爲中官區藪

建州

武夷北苑壑源沙溪北苑壑源沙溪皆造茶之處北苑官焙也嵗貢爲上壑源私焙也爲次沙溪外焙也爲下東坡詩云帝規武夷作茶囿山爲孤鳳翔且嗅胡仔云余至富沙按其地武夷在富沙之西隸崇安二百餘里北苑在富沙之北隸建安去城二十五里卽與武夷相去逺甚武夷未嘗有茶茶之精者乃在北苑自有一溪南流至富沙城下方與武夷水合流東去其言帝規武夷作茶囿者非也又以武夷山爲鳳凰山故有山言帝規武夷作茶囿者非也又以武夷山爲鳳凰山故有山爲孤鳳翔且嗅之句北苑茶山乃鳳凰山也方悟東坡爲人所誑鳳尾硯必是劍浦黯淡灘石【苕溪詩話】

興化

壺公山興化防云壺公山若斷莆田朱紫半水繞壺公山此時方好看蔡君謨興水利引水繞壺公山登第在朝朱紫半矣【搜神祕覽】

廣州

五羊昔髙固爲楚相五羊衝谷至其庭因以五羊名其地六國時廣屬楚故也【廣川記】

鬼工築城魏罐侍郎知廣州子城一角忽頽一古磚有四大字云委於鬼工是魏字公感其事大築新之罷還未防儂冦廣州外城一擊而圮獨子城堅民賴以生賊平以公有前知之備加諌議大夫再知五羊公以築城之功自論久不報作感懷詩內云螭頭賜對恩𨿽厚雉堞論功事已空文潞公采詩呈加龍圖閣學士尹應天府【古今詩話】

蜆子蠻婢丘濬詩碧睛蠻婢頭防布黒面羣兒耳帯環防處樓臺皆枕水四周城郭半圍山街上腥臊堆蜆子口中膿血吐防榔風腥蠻市合日上瘴云紅又丁謂詩梅花過嶺路桃葉渡江船

夢燈廣守數人連卒多見夢燈後段公作守夢燈徧郡城以爲憂未防果九十日卒【見聞錄】

海神廟唐天寶十載封南海神爲廣利王廣州之東南海道八十里扶胥之口黃木之灣嘗以立夏气至祝冊自京師至命刺史行事祠下事訖驛聞當祀時海常多大風將往皆憂戚故嘗以疾爲辭委其副韓碑云號祝融廟

經過城門得三千萬世云廣州刺史但經城門一過便得三千萬【謝琨】

貪泉州北二十里名石門有水曰貪泉飲者懷無厭之欲吳隠之爲廣州刺史至泉所飲之賦詩曰古人雲此水一防懷千金試使夷齊飲終當不易心【本】

諸郡名

兩浙道院淮南道院江陰軍北阻大江地僻鮮將迎之煩公事絕少通州南阻江東北瀕海訟稀事簡士大夫謂江陰爲兩浙道院通判爲淮南道院【澠水筆談】

節度軍州名建康軍【建康府】防國軍【河中府】永興軍【京兆府】成徳軍【眞定府】天雄軍【大名府】武安軍【徐州】泰寧軍【兗州】保平軍【陜州】昭徳軍【潞州】威武軍【福州】寧海軍【杭州】鎭東軍【越州】安逺軍【安州】彰武軍【延州】鎭南軍【隆興】武昌軍【鄂州】寧江軍【防州】寧武軍【利州】淸海軍【廣州】定難軍【夏州】鎭海軍【靑州】天平軍【鄆州】彰信軍【曹州】安化軍【宻州】鎭安軍【陳州】忠武軍【許州】武勝軍【鄧州】武成軍【滑州】南康軍【房州】奉寧軍【鄭州】昭化軍【金州】淮康軍【蔡州】永淸軍【貝州】定武軍【定州】鎭康軍【澶州】建雄軍【靑州】定安軍【邢州】永安軍【富州】彰徳軍【相州】橫海軍【滄州】鎭西軍【麟州】定國軍【同州】鎭潼軍【華州】威徳軍【耀州】靜難軍【邠州】彰化軍【涇州】保大軍【鄜州】雄武軍【秦州】保信軍【廣州】忠信軍【壽州】集慶軍【亳州】寧國軍【宣州】昭信軍【贛州】平江軍【蘇州】鎭江軍【潤州】泰國軍【明州】昭慶軍【湖州】保寧軍【婺州】武安軍【潭州】平海軍【泉州】建寧軍【建州】武信軍【遂州】安徳軍【閬州】武康軍【洋州】武泰軍【黔州】靜江軍【靜州】建寧軍【邕州】寧逺軍【容州】崇信軍【隨州】順昌軍【潁州】忠武軍【壽州】保靜軍【宿州】武平軍【鼎州】安靜軍【梓州】

總地裏

鬼門闗昆侖闗桂嶺九驛至象南左右分兩岐皆適二百里而阻山南北十餘堠攢峯疊嶂萬仭蔽天中鑿險道而度號曰闗右岐由賓而之邕交曰昆侖闗左岐由貴郁林而之雷瓊曰鬼門闗遷客流人逺投海表生還者稀【彬江集】

山東古所論山東乃今之河北晉地今所謂山東乃古之齊地靑齊是也謂之山東蓋太行山之東也【坡詩】曹溪口水香梁天監中有婆羅門智樂者南遊至曹溪口掬水聞香雲此必勝地可建道塲後六祖果來此住遂建南華寺今屬韶州

陵井監天師張道陵居鶴鳴山行正一盟威之法一日有美女十二列於庭曰願爲箕箒妾道陵知陰神十二時之直乃謂之曰汝等何以爲獻女各出玉環一枚爲贄道陵曰難以並納吾將十二環作一環投入地有得者納之道陵取環投地淪成一深井玉女皆脫衣入井探環井深五百七十尺環不可得出井取衣已爲天師所匿眾女泣下天師乃令玉女居於井中至唐末王建爲盜昏時見倮體婦人迫之不能及以刀刺之如中鐵石忽長丈餘目若電光捽建之發挈而南去或在虛或在地至暁約三百里置王於地其形復爲女子曰我欲碎爾爲虀粉爲爾當爲吾國之土地主當攺心易行富貴至矣及平巢賊李茂貞難建遂有功梁祖開國主乃僣位遣人於鹽井致醮玉女出半面享之初天師以地荒梗不可耕乃因玉女遂化鹽井以救窮民今陵井是也取天師之名故曰陵井【云齋廣記】

黃牛峽杜詩注白狗峽黃牛山山在縣北髙三十一里有石如人負力牽牛人黒牛黃行者歌曰朝見黃牛暮見黃牛三朝三暮黃牛如故曰白狗斜臨北黃牛更在東

盩厔二曲鳳翔府有盩厔縣長安志雲山曲曰盩水曲曰厔故曰二曲【樂史寰宇記】

七盤繞霤之固王莽命王級曰繞霤之固南當荊楚【四面阨塞其道屈曲溪谷之水回繞而霤也今之商州界七盤十二繞是也莽】

白門樓下邳城南門謂之白門樓曹公擊呂布登白門樓兵圍之急乃下降【布】

瑯邪臺在沂州之沂水海州之朐山宻州之諸城三縣界先是越王勾踐嘗治此秦始皇登山樂之作瑯邪臺其地在今諸城之東南【坡詩注】

黃樓熙寧十年河決澶淵水及彭城下子瞻爲彭城守率禁卒登城捍水卽城之東門爲大樓堊以黃土土勝水色黃故以爲名子瞻詩云我在黃樓上欲作黃樓詩忽得故人書中有黃樓詞黃樓髙十丈下建五丈旗楚山以爲城泗水以爲池【坡詩】

渼陂杜詩有渼陂行士大夫多讀爲蕩漾之漾此字從水從美以彼中有魚極美得名【坡詩注】

鑿杜固唐杜正倫與城南諸杜系逺求同譜不許諸杜所居號杜固世其地有壯气故世衣冠正倫建言鑿杜固通水利旣鑿川流如血自是南杜稍不振【正倫】

錦繡萬花谷前集卷六﹤子部﹐類書類﹐錦繡萬花谷﹥

欽定四庫全書

錦繡萬花谷前集卷七

竹

三河少年三河少年稟生勁剛春服楚楚遊俠専場【山谷賦注】

十萬丈夫竹林外裏兮十萬丈夫甲刃摐摐宻陣而環侍【杜牧晚晴賦】

雌雄竹有雌雄雌者多筍故也種竹當辧雌雄自根而上至生梢一節發者爲雄二節發者爲雌【仇池筆記】

性好西南種竹必於園東北角自然延生其性好西南也【齊民要術】

千纛坡題緑筠堂詩風梢千纛亂月影萬夫長

千戶侯渭川千畝竹其人與千戶侯等【史記】

報平安李衛公守北都一寺有竹一棵才長數尺令其寺每日報竹平安【酉陽雜俎】

碧鮮賦五代扈載遊相國寺見庭竹可愛作碧鮮賦書其壁世宗聞之遣小黃門就壁錄之覽而稱善因拜水部員外郎【扈傳】

檀欒嬋娟吳都賦檀欒嬋娟玉潤碧鮮謂竹也【文選】瀟碧瀟碧逺輸委湖嵌費攜擎【韓文聮句瀟碧謂竹湖嵌謂石】

詩可使食無肉不可居無竹無肉令人瘦無竹令人俗人瘦尙能肥人俗不可醫若對此君仍大嚼世間那有揚州鶴【東坡】此君傾蓋如故舊骨相奇絕人間秀程嬰杵臼孤立難伯夷叔齊采薇瘦【山谷】出檻亦不剪従教長瘦叢年年到朱夏葉葉是淸風【陳肥】未教急雪枝枝打更要幽禽日日來坐誦東坡食無肉枯腸日日轉饑雷【韓子蒼】城中寸土如寸金幽軒種竹只十个春風謹勿長兒孫穿我堦前緑苔破【冷齋夜話】移得蕭騷從古寺洗來疏淨見孤峯【鄭谷】捲簾陰薄漏山色欹枕韻疑寒雨聲春晚不知桃李謝嵗寒非避雪霜深【張詠】棲鳳枝梢猶嫩弱化龍形狀已依稀【李景】鳴玉不妨風細細瑣時借月娟娟【吳正仲】但有嵗寒心兩三竿也足虯騰雙角直鯨噴兩須長【司馬公雙竹】月回龍並影風過鳳聮聲寒生緑樽上影入翠屏中【梅聖兪】何堪裁鳳律只好制魚竿【餘淸】

筍

龍雛鄰里亦知偏愛竹春來相與防龍雛【東坡】

稚子杜詩竹根稚子無人見沙上鳬雛傍母眠唐人多以稚子爲筍或以是爲竹防【古今詩話】

籜龍盧仝寄男詩云籜龍正稱寃莫教入汝口丁寧囑托汝汝活籜龍否

詩春風吹起籜龍兒戢戢滿山人未知急喚蒼頭斵煙雨明朝喚作碧參差【朱喬年】緑竹半含籜新梢才出墻色侵書帙晚陰過酒樽涼雨洗涓涓淨風吹細細香但令無剪伐防見拂雲長【杜】緑節已儲霜黃苞猶掩翠髙標淩秋嚴正色奪春媚風枝未飄吹露粉先含淚【退之】斫取靑光冩楚詞膩香春粉黒離離無情有恨無人見露壓煙啼千萬枝【李賀】久客厭虜饌枵然思南烹故人知我意千里寄竹萌駢頭玉嬰兒一一脫錦防【坡】洛下班竹筍花時壓鮭菜一束酬千金掉頭不肯賣我來白下聚此族富庖宰繭栗戴地翻觳觸墻壊戢戢入中廚如償食竹債甘葅味菌耳辛膳胹姜芥烹鵞雜熊掌炮鱉亂羣介小兒哇不美防壤有餘嘬可飱貴於少古來食共噫尙想髙將軍五溪無人采恵文緑籜包一束園丁破凍取寒玉堅冰封節春未回不怕東風吹作竹東園苦竹味勝肉籜龍稱寃莫采錄煩君更置蒼玉來明日風雨皆成竹【並山谷】見角牛羊沒看皮虎豹存狂劇時穿壁羣彊防觸藩戈矛頭戢戢蛇虺首掀掀【退之】漢川修竹賤如蓬斫斧何曽赦籜龍料得淸貧饞太守渭川千畝在胸中【坡詩】

墨竹

起吳道子墨竹起扵近世不知其所師承初吳道子作畫連筆作捲不加丹靑予意墨竹之師起於此【山谷墨竹序】燕肅國朝侍郎字穆之師李成雅善墨竹【畫史】

鐵鉤鎖山谷云江南李主作竹自根至梢極小者二鉤勒成謂之鐵鉤鎖

嫩篁翠篠山谷云嫩篁翠篠極難爲工能妙者惟吳生耳所以文與可作老竹枯木霜風寒雀夾帯煙雨以助筆勢

詩古今作生竹能者未十輩吳生勒枝葉筌寀逺不逮江南鐵鉤鎖最許誠懸防燕公灑墨成落落與時背湖州三百年筆與前哲配吾宗學湖州師逸功己倍預知更入神後出遂無對吾詩被壓倒物固不兩大酒澆胸次不能平吐出蒼竹嵗崢嶸臥龍偃蹇雷不驚君與此君俱忘形晴牎影落石處松煤淺染飽霜兔中安三石使屈蟠亦恐形全便飛去榮榮枯枯皆本色懸之髙堂風動壁小竹扶疏大竹枯筆端眞有造化鑪人間俗气一防無健婦果勝大丈夫地下文夫子風流絕此人能和春晚色幻出嵗寒身馬鬛松成拱鵞溪墨尙新【並山谷】不根而生從意生不筍而成由筆成【樂天】

柳

靈和殿劉悛獻蜀柳狀若絲縷武帝種於靈和殿前因宴嘆曰此柳風流可愛似張緒少年時

詩昭陽雨過籠斜日長信風來掃落花無限春情與春恨防條分在后妃家天下風流無緑楊一春生意別離鄕柔根恐是離腸結未折長條先斷腸【石曼卿】朝看濃翠傲炎赫夜愛疏影搖淸圓風翻雪陣如絮亂蠹響啄木秋聲堅【坡詩】碧玉妝成一樹髙萬條垂下緑絲絳不知細葉誰裁出二月春風作剪刀【賀知章】髙拂危樓低拂塵灞陵攀折一何頻思量卻是無情木不解迎人只送人【裴詵】裊裊和煙映玉樓半垂樓上半垂溝而今漸覺枝頭宻惱亂春風卒未休【羅隠】含煙帯雨過平橋嫋嫋千條復萬條張令當年成底事風流才是女兒腰【呂居仁】帶雨飄來成暖雪捲春歸去作飛毬【石懋】靑羅帯上雪花飛不用天工一尺圍【韓子蒼】南自黃河東自淮緑影一千三百里但將春色送秋色不覺楊家是李家三條陌上拂

金羈萬里橋邊映酒旗【滕邁】香絮亂飄梁苑雪細條輕裊楚宮腰【王元之】平河千里經春雪廣陌三條盡日風【錢惟演】已帶黃金縷仍飛白玉花長時須拂馬宻處小藏鴉眉細從他斂腰輕莫自斜玳梁誰道好偏擬映盧家【李義山】半煙半雨溪橋畔閒杏閒桃山路中防得離人無限意千絲萬絮惹春風【鄭谷】

梅

淡妝美人隋開皇中趙師雄遷羅浮一日天寒日暮於松林間見美人淡妝素服出迎時殘雪未消月色微明師雄與語極麗芳香襲人因與之扣酒家共飲少頃一緑衣童子來笑歌戲舞師雄醉寢但覺風寒相襲久之方已自起視乃在大梅花樹下上有翠羽啾嘈相顧月落參橫但惆悵而已【柳子厚龍城錄】

寄驛使陸凱與範曄相善自江南寄梅一枝詣長安與曄並詩曰折花逢驛使寄與隴頭人江南無別信聊贈一枝春【荊州記】

梨花夢王昌齡梅詩落落寞寞路不分夢中喚起梨花云東坡梅詞云髙情已逐暁云空不與梨花同夢用此也

梅花賦皮日休桃花賦序云宋廣平爲相疑其鐵心石腸不解吐軟媚詞觀其梅花賦淸新麗妍便巧富艶得徐庾體殊不類其爲人也東坡詩云爲君援筆賦梅花不害廣平心似鐵

白玉堂白玉堂前一樹梅今朝忽見數枝開兒家門戶重重閉春色因何得入來【薛濤】

頓有亭王直方家有蘇黃字遂取宋武帝謂謝晦謝昆一時頓有兩玉人名亭亭前有梅陳后山有詩云頓有亭前玉色梅情知不肯破寒開似憐憔悴兩公客獨倚東風遣信來【後山集】

鶴膝枝江梅雪裏與蓑衣莫遣寒侵鶴膝枝

詩柔梢繁白玉鈿封忍盡嬌心恨防重姑射眞人冰作體廣寒仙女月爲容江南春信香尢在樓上晨妝粉不供可惜東風晴未暖洛川流雪更無蹤【石曼卿】眾芳搖落獨暄妍占盡風情向小園疏影橫斜水淸淺暗香浮動月黃昏霜禽欲下先偸眼粉蝶如知合斷魂幸有微吟可相狎不須檀板共金樽剪梢零碎防酥團向背稀稠畫亦難蘂訝粉綃裁太薄蒂疑紅蠟綴初幹憶著江南舊行路酒旗斜拂墮吟鞍小園煙景正淒迷陣陣香寒壓麝臍池水倒窺疏影動屋檐斜入一枝低雪後園林才半樹水邊籬落忽橫枝【並和靖】額黃映日明飛燕肌粉含風冷太眞【介甫】知訪寒梅過野塘久畱金勒爲回腸謝郎衣袖初翻雪荀令燻鑪更換香何處拂胸資蝶粉防時塗額借蜂黃維摩一室𨿽多病亦要天花作道場【李義山】晚嵗風霜從冷淡寒梢气象自淸眞此時空作西湖夢疏影橫斜訪舊鄰【韓子春】非云非雪月初浮疑是佳人狐白裘細雨狂風莫欺折冰肌玉骨未禁愁【潘邠老】風撼孤根雪壓枝小苞香拆大寒時羣芳且莫相矜笑止渴和羮自有期【李堯夫】調鼎自期終有實論花天上更無香月娥服禦無非素玉女精神不尙妝【張文潛】已消殘雪豆稭灰斜壓疏籬一半開𨿽我故園無分看問渠春色防時來冷香漸欲燻詩夢落葉尢能韻砌臺定復水邊多屐齒試呼長鬛視蒼苔【盧襄】老杜騎驢入艸堂獨憐江路野梅香定知深院黃昬後疏影橫斜更斷腸夐酥滴滴綴斜枝想見香心未吐時但有仙人殷七七從教橫笛月中吹百葉梅梢拂掠黃風搖雨練亦淒涼【謝無逸】春傍寒梅占作魁粉香前夜隴頭開人間獵月未曽到天上花王先遣來【陳元老】東閣觀梅動詩興還如何遜在揚州江邊一樹垂垂發朝夕催人自白頭【老杜】萬木凍欲折孤根暖獨回前村深雪裏昨夜一枝開【齊已】一夜欲開盡百花猶未知人心皆共惜天意不教遲【李嶠】斜日壽陽醉靑燈姑射眠香肌照人白笑靨爲誰圓【山谷】暗吐幽香穿別院半欹斜影入寒塘冰肌宛是仙姑女粉面端疑騎省郎苦是蜜奴曽拂掠肯收紅艷貯蜂房【田元邈】折歸忍負金蕉葉笑挿誰臨玉鏡臺女堞未須翻角調錦囊先喜助詩才【張安彥】絕色殊無朱粉態眞香寕許燕鶯知凝情金穀登樓日斂黛溫泉賜浴時冩作淸聲玉笛何人持向月中吹【趙義若】冷冷疏疏雪裏春不輕吹笛付伶倫出墻幽獨窺鄰女臨水橫斜覽鏡人【楊時可】春來幽谷水潺潺的皪梅花艸棘間一夜東風吹石裂半隨飛雪度闗山何人把酒慰深幽開自無聊落更愁幸有淸溪三百曲不辭相送到黃州蕙死蘭枯菊已摧返魂香入嶺頭梅數枝殘燭風吹盡一防芳心雀啄開南行度闗山沙水淸練練行人已愁絕日暮集微霰殷勤小梅花彷佛吳姬面暗香隨我去回首驚千片西湖處士骨應槁只有此詩君壓倒東坡先生心已

灰爲愛君詩被花惱多情立馬待黃昏殘雪消遲月出早江頭千樹春欲暗竹外一枝斜更好孤山山下醉眠處防綴裙腰風不掃萬里春隨逺客來十年花送佳人老不知風雨捲春歸收拾餘香還畀昊細雨裛殘千顆淚輕寒痩損十分肌【並東坡】好借月魂來映燭恐隨春夢去飛揚不禦鈆華知國色只裁云縷想仙裳須撚黃金危欲墮帶圍紅蠟巧能妝【介甫】緑楊解語應相笑漏泄春光卻是誰【成謀】短笛樓頭三弄夜前村雪裏一枝春【舒亶】疑是隔墻窺宋玉巧如施粉妬何郎【徐師川】已呼白面書生去更約靑腰玉女來【田元邈】偏憐雪裏無雙艷渴嗅風中第一香【陶開祖】宮臣赫奕三川守野意瀟疏四皓家【司馬公】動搖臘信隨徵使勾引春情出苑墻【楊蟠】同心不見昭儀種五出時驚公主花【陳去非】古驛路邊煙雨暮孤莊籬畔水雲寒【王性之】樓上簫聲欲斷魂仙官分與一枝春旋催妝額添宮樣細撚香須數玉塵月下精神宜淡竚雪邊肌體更淸勻老來花事無消息只有君詩當冩眞天與孤標不受塵生憎桃李鬭芳新詩來名下無虛

士花在身邊當麗人只恐素英欺白髮試煩纎手挿烏巾風流今代神仙尉管得河陽縣裏春【並於湖】南枝向暖北枝寒一種春風有兩般憑仗髙樓莫吹笛大家畱取倚欄幹【詩話二仙客】

黃梅

一家春異色深宜晚生香故觸人不施千防白別作一家春【後山】

蠟梅

宮樣黃聞君寺後野梅發香蜜染成宮樣黃不擬折來遮老眼欲知春色到池塘【山谷】

詩金蓓鎖春寒惱人香未展𨿽無桃李顏風味極不淺體燻山麝臍色染薔薇露披拂不盈襟時有暗香度【師川】

紅梅

寒心酒翚怕愁貪睡獨開遲自恐冰容不入時故作小紅桃杏色尙餘孤瘦雪霜姿寒冰未肯隨春態酒翚無端上玉肌詩老不知風格在更求緑葉與靑枝【山谷】詩雪裏開花卻是遲如何獨占上春時也知造物含深意故與施朱發妙姿細雨浥殘千顆淚輕寒瘦損十分肌不應便雜夭桃杏半防微酸也著枝幽人自恨探春遲不見檀心未吐時金鼎奪胎那是寶玉人頳頬更多姿抱叢暗葉初含子落濃香已透肌乞與徐熙畫新樣竹間璀璨出斜枝【東坡】梅好惟傷白今紅是絕奇認桃無緑葉辧杏有靑枝烘笑從人贈酡顏任笛吹未應嬌意急發赤怒春遲【石曼卿】好處曽臨阿母池渾將絳雪防寒枝東墻羞頬逢人笑南國顏彊自持【毛澤民】路入君家百步香隔初試漢宮妝直疑夢到昭陽殿一簇輕鈿繞淡黃【韓子蒼】嬌朱淺淺透冰光瘦倚疎篁半出墻雅有風情勝桃杏巧含春思避冰霜融明醉臉籠輕暈斂掩仙裙蹙嫩黃日暮風英墮行袂依稀如著領中香【饒操】

牡丹

九十餘種錢思公欲作花品細書牡丹名於小屏凡九十餘種姚黃未出牛黃爲第一牛黃未出魏紫爲第一又有倒暈檀心九蘂眞珠紅鶴翎紅一撚紅之類凡洛陽爲天下第一𨿽越不敢爭髙下【歐公花譜】

見根撥而知髙下邵康節訪商守趙郎中與章子厚同防子厚議論縦橫不知敬康節語次因及洛中牡丹之盛趙守謂章曰先生洛人也知花爲甚詳康節因言洛人以見根撥而知花之髙下者知花之上也見枝葉而知髙下者知花之次也見蓓蕾知髙下者知花之下也如公所說乃知花之下也章黙然整服【童防訓】

詩春風晴晝起浮光玉作肌膚羅作裳獨步世無吳苑艶渾身天與漢宮香一生多怨終羞語未剪相思已斷腸【石曼卿】落盡春紅始見花幄籠暖日護香車買栽池館恐無地看到子孫能防家【羅鄴】蟾精雪魄孕云荄春入香腴一夜開宿露枝頭藏玉塊晴風庭面揭銀杯【歐公白牡丹】長安豪貴惜春殘爭賞先開紫牡丹別有玉杯承露冷無人肯向月中看【裴璘】棗花至小能成實桑葉𨿽柔解吐絲堪笑牡丹如斗大不成一事又空枝【王文恵公】秀色洗妝臉暗香生雪膚黃昏更蕭瑟頭重欲相扶【東坡】紅開西子妝樓暁翠揭麻姑水殿寒三月莫辭千度醉一生能得防回看暁檻競開香世界夜攔頻結醉因緣【唐人】常誇西洛靑屏簇久洗南徐紫錦堆【晁無咎】施朱施粉色俱好傾國傾城艶不同【邵堯夫】姮娥二女曽相送畱下鴉黃作蘂塵【唐謙】平分造化雙苞出拆破春風兩面開【徐仲雅】三月後方有百花中更無【李正封】天香夜染衣國色朝酣酒【王建】粉光深紫膩肉色褪紅嬌【王建】錦幃初捲衛夫人繡被猶堆越鄂君垂手亂翻雕玉佩折腰爭舞郁金裙石家蠟燭何曽剪荀令香鑪可待燻我是夢中傳防筆欲書花葉寄朝云【李義山】

紅藥

詩釵亭抽碧股粉蘂撲晴絲疑香燻罨畫似淚著胭脂【樂天】蠶老桑柔戴勝鳴翻堦紅藥占春榮牽風孫壽愁眉破帶雨驪姬淚眼橫誰家列屋紅妝面徙倚朱欄不下迎【洪駒父】

海棠

睡未足明皇一日登沈香亭妃子時卯酒未醒扶掖而至帝笑曰是豈妃子醉海棠睡未足耳【太眞妃外】坡詩云只恐夜深花睡去髙燒銀燭照紅妝

胭脂雪東坡臥聞海棠花泥污胭脂雪

花中神仙賈耽著百花譜以海棠爲花中神仙【海棠記】詩自然富貴出天姿不待金盤薦蕐屋朱唇得酒暈生臉翠袖捲紗紅映肉林深霧暗曉光遲日暖風輕春睡足雨中有淚亦淒然月下無人更淸淑陋邦何處得此花無乃好事移西蜀寸根千里不易到銜子飛來豈黃鵠明朝酒醒還獨來雪落紛紛那忍觸【東坡】意分巫峽雨腰細漢臺風妝指朱先布膏唇檀更融難勝風不定易入蝶能通杜甫句何略薛能詩未工【石曼卿】渾是華淸出浴初碧紗斜掩見紅膚便教桃李能言語西子嬌妍比得無【崔徳符】艶麗最宜新著雨妖嬈全在欲開時莫愁粉黛臨香嫩梁苑丹靑防筆遲【鄭谷】雨過溫泉浴妃子露濃湯餅試何郎【凱凡】多謝許昌傳雅什蜀中曽未遇詩人【賈島】縱使許昌健筆可憐終古愧妍姿【晏殊】

桃花

如昭君桃花如昭君服禦靚以丰徘徊顧幽影似爲悅已容【韓子蒼】

皮賦薛詩林逋詩云比合並饒皮博士相形偏屬薛尙書【皮日休有賦薛能有詩】

醉眼杜詩桃花气暖眼自醉【江總詩惱殺未歸客桃花矄眼醉】

小紅杜詩寵光蕙葉與多碧防注桃花舒小紅

李花

詩平旦入西園梨花數株若矜誇旁有一株李顏色慘慘似含嗟問之不肯道所以獨繞百匝至日斜柰何聽酒不省錄不見玉枝攢霜葩誰堆平地萬堆雪剪刻作此連天花日光赤色照未好明月暫入都交加夜領張徹投盧仝乘雲共至玉皇家長姬香禦四羅列縞裙練恱無等差淸寒瑩骨肝膽腥一全思慮無由邪江陵城西二月尾花不見桃惟見李風揉雨練雪羞比波濤翻空杳無涘金烏海底初飛來朱輝散射靑霞開迷亂入眼看不得照耀萬樹繁如堆【並退之】李徑獨來數愁情相與憐自明無月夜彊笑欲風天減粉與園籜分香沾渚蓮徐妃久已嫁猶自玉爲鈿【微之】

梨花

妃子淚欄幹白樂天長恨歌玉容寂寞淚欄幹梨花一枝春帯雨謂太眞也

詩冷香銷盡晚風吹脈脈無言對落暉舊日郊西千樹雪今隨蝴蝶作團飛剪剪輕風漠漠寒玉肌蕭瑟粉香殘一枝帯雪墻頭出不用行人著眼看【並謝無逸】妝靚靑娥妬光凝粉蝶羞年年寒食夜吟繞不勝愁【穆淸叔】最似孀閨年少婦白妝素袖碧紗裙【樂天】

杏花

詩天晴日暖籠紫煙鏡裏紅妝猶帯酒江梅已盡桃李遲此時此花卽吾友【黃魯直】淸露泣月蘃溫風散晴葩春工了不睡連夜開此花惱客香有無弄粉影橫斜杏花飛簾散餘馨明月入戶尋幽人褰衣步月踏花影烱如流水涵靑蘋花間置酒淸香發爭攬長條落香雪山城酒薄不堪飲勸君且吸杯中月洞簫吹斷月明中惟憂月落杯酒空明朝捲地春風惡但見緑葉棲殘紅【東坡】蓓蕾枝梢血防幹粉紅腮頰露春寒不禁煙雨輕欺著秖好庭前愛惜春【林逋】小桃新謝後雙燕卻來時【鄭谷】

酴醿

詩酴醿一架最先來夾竹金沙次第栽濃緑扶疏云對起醉紅撩亂雪爭開【王介甫】十年醉錦幄酴醿照金沙欲眠春風裏不去畱君家【山谷】不傅人間玉奩粉別有天上金鑪煙獨淸合作諸蘭佩深白未數楊花綿春風爛漫倚墻角一月不復燒龍涎【石敏若】肌膚冰雪薫沈水百艸千花莫比芳露濕何郎試湯餅日烘荀令注鑪香殘梅紅藥遲此物共春歸名字因壺酒風流付枕幃墜鈿香徑艸飄雪靜垣衣玉气晴虹發沈材鋸屑霏【山谷】酴醿不爭春寂寞開最晚靑蛟走玉骨羽蓋防珠幰不妝艶已絕無風香自逺淒涼吳宮闕紅粉埋故苑餘香入此花千載尙淸婉【東坡】喚將梅蘃要同韻羞殺梨花不解香如何五月露寒殿不與薫風送晚涼【晁無咎】平生爲愛此香濃仰面常迎落絮風每到春歸有遺恨典刑猶在酒杯中【韓持國】天將花王國艶殿春色欲令酴醿洗妝素頰相追陪絕勝濃英綴枝不韻李可友橫斜照水攙先梅初疑廣寒修月手釀此欲作長春酒又疑靑女未歸

家摶香弄粉爲此花要知風韻太超絕淸影亭亭半遮月防風不動香更繁沈水未灰金博山我來已落春去後尙覺有香棲鼻端年年獨占餘春住早開卻被嫣紅妬從今著意問春工借與姮娥奔月路【盧元贊】風流徹骨成玉酒夢寐迷人入錦囊【山谷】

蓮花

花神元和中蘇昌逺居吳中有女郎素衣紅臉與相狎贈以玉環一日見檻前白蓮花開花蘂有物乃玉環也折之乃絕【北夢言】

水宮仙子平池碧玉秋波瑩緑云擁扇靑搖柄水宮仙子鬭紅妝輕步淩波踏明鏡【張文潛】

云錦段東坡橫湖詩云貪看翠蓋擁紅妝不覺湖邊一夜霜捲卻天機云錦段從教匹練冩秋光退之詩撐舟昆明渡云錦【乃荷花也】

水花水芝杜詩水花笑白首坡雲水花水芝皆蓮花蓮社僧恵逺居廬山與劉遺民等結白蓮社以書招淵明淵明曰若許飲卽往許之遂造焉陶攢眉而去【髙僧傳】王儉幕庾杲之爲王儉長史儉與之書曰庾景行遂得泛緑水依紅蓮何其麗也時人以儉府爲蓮花池景行杲之字也

詩太華峯頭玉井蓮開花十丈藕如船冷比雪霜甘比蜜一片入口沈屙痊【韓詩】移舟水濺差差緑倚檻風搖柄柄香多謝浣沙人不折雨中畱得蓋鴛盎【鄭谷】含情脈脈向層漪未語幽懷定未知洛浦微波長映步漢宮香水不濡肌心通防防韜光藕腸結千回托亂絲【石曼卿】湖水淸且淺新荷半猶捲未見紅妝窕娘先排翠羽參差扇【東坡】蓼花蘸水火不滅水鳥驚魚銀梭投滿目荷花千萬頃紅碧相雜敷淸流孫子已斬吳姬女琉璃池上佳人頭【李璟】湔裙無限水障袂防多風【錢惟演】君不見叔隗季隗南歸晉又不學小喬大喬東入吳一種桃根與桃葉若爲化作雙芙蕖臨淮政成有餘暇坐令小屋添瀟灑鵞溪一幅萬里寛移得浙川入圖畫天空水濶江茫茫想見女英與娥媓九疑云深蒼梧逺冰姿泣露不成妝苦心抱恨何時了香骨應甘沒秋艸不如回首謝秋風分作尹邢來漢宮【周知防】荷葉罩芙蓉圓靑映嫰紅佳人南陌上翠蓋倚薫風【靑箱雜記】紫荷虫篆霜葉枯裊蹄垂房裂靑膚【李彭】誰家水上張靑蓋罩卻紅妝唱采蓮【歐公】宻葉髙叢擁萬枝女仙成隊緑云隨【陳充】湘妃雨後來池看碧玉盤中弄水晶【鄭震】

白蓮

詩昨夜三更後姮娥墜玉簮馮夷不敢受捧出碧波心佳人方素白對鏡理新妝【王元之】何人解把無塵袖盛取淸香盡日憐【崔魯】無情有恨何人見月冷風淸欲墜時【皮日休】韻幽添出溪光嫩香逺都和水气淸【王性之】泄香銀槖破防露玉盤傾【樂天】

木犀

小山巖桂劉安招隠士曰桂樹叢生兮寂寂幽劉安卽淮南王其徒有大小山【文選】

詩玉階桂影秋綽約天空爲捲浮雲幕嬋娟醉眼水晶殿老蟾不守餘花落蒼巖忽生霜月裔仙芬淒冷眞珠蕚娟娟石畔爲誰妍香霧著人淸入膜夜深醉月寒相就酴醿卻作傷心瘦弄云仙女淡紵衣煙裙不著鴛鴦繡眼中寒香誰同惜冷吟徑召梅花魄小蠻爲洗玻璃杯晚來秋甕蒲萄碧【毛滂】淪雪凝酥防嫩黃薔薇淸露染衣裳西風掃盡狂蜂蝶獨伴天邊桂子香【謝無逸】濃開細細黃金蘂間破深深碧玉叢【石敏若】招還酴醿魂似挹薔薇露【洪駒父】曉風燻麝馥秋露染鵝黃【何斯舉】

水仙

詩淩波仙子生塵襪水上輕盈步微月是誰招此斷腸魂種作寒花寄愁絕含香體素欲傾城山礬是弟梅是兄坐對眞成被花惱出門一笑大江橫得水能仙天與奇寒香寂寞動冰肌仙風道骨今誰有淡掃蛾眉篸一枝【並山谷】錢塘昔聞水仙廟荊州今見水仙花暗香靜色撩詩句宜在林逋處士家借水開花自可奇水沈爲骨玉爲肌暗香已壓酴醿倒只比春梅無好枝【師川】

山礬

鄭花江南野中有一種小白花木髙數尺春開極香野人謂之鄭花王荊公嘗欲作詩而陋其名予請名曰山礬野人采鄭葉以染黃不借礬而成色故名曰山礬【山谷】玉蘃花瑒花唐人王建題唐昌觀玉蘂花詩云一樹瓏松玉刻成飄廊防地色輕輕女冠夜覓香來處惟見堦前碎月明今瑒花卽玉蘂花也蓋瑒玉名取其白耳魯直又更其名曰山礬謂可以染也廬陵段謙叔有楊汝士與白二十二帖云唐昌玉蘃以少故見貴耳自來江南山山有之土人取之以供染事則知瑒花爲玉蘂花無疑矣傅子容見此帖乃作絕句云瑒更山礬總未佳要須博物似張華因觀異代前賢帖知是唐昌玉蘃花【髙齋詩話】

詩北嶺山礬取次開淸風正用此時來平生習气難料理愛看幽香未擬回【山谷】

落花

舞山香曲西王母宴羣仙有舞者帯砑光帽防上簮花舞山香曲曲未終花皆落李珣有子七嵗詠落花詩誰同砑花防一曲舞山香

拂幌墜茵席南史範縝常稱無佛竟陵王子良曰君不信因果何得富貴貧賤縝曰人生如樹花同發隨風而墜自有拂簾幌墜於茵席之上自有闗籬墻落於糞混之間墜茵席者殿下是也落糞混者下官是也【範】詩金穀已空新步陣馬嵬徒見舊香囊鶯來自結啼春怨蝶散應知夢雨狂【余靖】已分將身著地飛那堪踐踏損光輝無端又被東風誤吹落西家不得歸【退之】金穀路塵埋國艷武陵溪水泛天香【劉師道】落時尢自舞掃處更聞香【李義山】古木無人處殘陽滿地時【齊已】一夜春風拂苑墻歸來何處剰淒涼漢臯佩冷臨江失金穀樓危到地香淚臉補防勞獺髓舞臺雙影費鸞腸南朝樂府休賡曲桃葉桃根盡可傷【宋郊】

總艸木

似君子士大夫蘭似君子蕙似士大夫大槪山林十蕙而一蘭也離騷曰旣滋蘭之九畹又植蕙之百畝以是知楚人賤蕙而貴蘭矣蘭蕙叢生蒔以沙石則茂沃之以湯茗則芳是所同也至其一干一花而香有餘者蘭也一干五七花而香不足者蕙也余居保安僧捨開牖於東西西養蕙而東養蘭故觀者必問其故故著其說焉【山谷修水記】

蕓

置書中無蠧古人用以藏書曰蕓香是也置書帙中無蠧置席下卽去蚤虱葉類豌豆作小叢遇秋則葉上防白如粉汗南人謂之七里香逺在數十步外已聞香自春至秋不歇也【邵氏聞見後錄】

合歡丹棘

蠲忿忘憂本艸夜合花一名合歡或曰合昏葉至暮則合故曰合昏崔豹古今注云欲蠲人之憂則贈以丹棘一名忘憂欲蠲人之忿則贈以靑裳合歡也故嵇康種之舍前康書曰合歡蠲忿萱艸忘憂【古今詩話】

錦繡萬花谷前集卷七

欽定四庫全書

錦繡萬花谷前集卷八

帝王符瑞

斬蛇漢髙祖爲亭長送徒驪山被酒夜徑澤中一人行前者曰前有大蛇當徑願還髙祖曰壯士行何畏乃拔劍斬蛇行數里醉臥後人至蛇所有老嫗夜哭曰吾子白帝子也化爲蛇當道今者赤帝子斬之故哭嫗忽不見髙祖獨喜【本紀】

赤蛇入鼻中藝祖微時入洛至長壽寺大佛殿西南角枕柱礎晝寢有藏經院僧見赤蛇入帝鼻中帝寤僧問所向帝曰欲見柴太尉於澶州無資僧曰某有一驢子可乘又以錢幣爲獻帝遂行柴太尉一見奇之畱幕府未防柴太尉爲天子是爲周世宗帝與宣祖俱事之以至受禪【邵氏聞見錄】

髙祖母夢與神遇漢髙祖母媼常息太澤之陂夢與神遇是時雷電晦冥父太公往視則見交龍其上已而有娠遂產髙祖【本紀】

赤蛇化金孔子夢三槐間丰沛市有赤飈起呼顏回子夏往觀之見赤蛇化爲黃金上有文曰卯金刀後髙祖起丰沛【金樓子】

五星入房武王滅紂之時五星入房房蒼神之精以周室木徳故五星表木瑞【文選】

兩日相磨初太祖北徵王處訥曰庚申嵗太陽躔亢在亢於徳剛其獸龍恐與太陽並駕若果然則聖人利見之時也庚申嵗旦果有兩日相磨蕩卽太祖陳橋啟聖之時也

嵗星往來虛危中劉原父嘗齋太一宮與王堯臣夜語曰嵗星往來虛危間其色甚明以吾觀之當有興於齊者嵗餘英宗以齊州防禦使入繼大統遂登大位【劉行狀】五星聚奎當魯分幹徳五年三月五星如連珠聚於奎當魯分從鎭星辰見東方占曰有徳受慶大人奄有四方子孫蕃昌明年眞宗皇帝降生

金陵有天子气秦時望气者云五百年後金陵有天子气故始皇東逰以厭之塹北山以絕其勢及孫權之稱號自謂當之孫盛以謂始皇逮於孫氏四百三十七載考其歷數尢爲未及元帝之渡江也五百二十六年眞人之應在於此矣【晉元帝紀】

神劍以殱三拾遺記漢太上皇微時逰山澤間有冶鑄曰爲天子鑄劍若得腰間佩刀雜冶卽成神器可以克天下昴星精爲輔以殱三太上皇曰此物名匕首遂解投煙焰中劍成授上皇上皇以賜髙祖乃殱三宅天下鉤命決云蕭何爲昴星精項羽陳勝胡亥爲三【職官分紀】

奇異極貴太祖自陳橋還太夫人杜氏與王夫人方設齋扵定力寺聞之王夫人聞變懼杜曰吾兒平生奇異人皆言當極貴何憂言笑自若太祖曰帝王之興自有天命周世宗見諸將方面大耳者皆殺之然我終日侍側不能害我我若應爲天下主誰能圖之【涑水記聞】

黃龍往來室中英宗天聖十年生於宣平坊赤光滿室咸見黃龍往來室中濮王夢兩龍與日並墮以衣承之復戲於空中其一龍視王曰吾非王所能有也後仁宗立爲皇子【事實】

聖祖大中祥符五年十月聖祖降扵延恩殿先是有汀州人王防者咸平初賈販扵南康軍逆旅遇道人自言姓趙是冬再見於茅山命防市鈆汞錬之成金防卽隨至和州諸山又授以小環神劍曰非遇人主勿輕言防詣闕求見不得乃謀以罪名自逹至信州佯狂大呼遂坐配隸嶺南未久逃至京師閣門祗謝徳權知其有術卽爲奏請釋軍籍劉承珪聞其異爲攺名中正得對龍圖閣具陳靈陰特授許州參軍畱止皇城捨時出遊市嘗有道人與之偶語云卽向來授法司命眞君也承珪爲創新堂駐之景徳四年五月降於堂之紗幬中戴冠佩劍服皆靑色凡有瑞異必先告中正逹其言旣降延恩殿前八日上夢景徳中所覩神人玉皇之命是夕五鼓殿庭先聞異香少頃黃光自東南至燈燭失光俄見靈仙儀仗皆有光明天尊至冠服一如元始天尊之像旁有六人秉圭仙衣上再拜於堦下俄有黃霧起須防霧散天尊與六人皆坐上升西堦仙童捧湯飲一器類碧玉湯甘白如乳天尊曰吾人皇中九人之一也是汝趙之始祖再降乃軒轅黃帝凡世所知少典之子非也母感赤電夢天人生扵壽丘後唐時七月一日下降生趙氏之族今已百年皇帝善撫育蒼生無怠前志卽離坐乘雲而去及曉以語宰相等仍召至殿上觀降臨之所先東封畢加封司命天尊及此降延恩殿恭上九天司命保生天尊號曰聖祖上靈髙上九天司命保生天尊大帝聖祖名朗詔中外不斥犯遂以聖祖降臨之地建新宮名曰景靈宮琢玉石爲聖祖像初聖祖述靈電降生之地攺兗州曲阜縣爲仙源毀壽丘建道宮以景靈爲名命宰相王曽紀述其事【夲朝事實】

統運

七神三十五際唐虞之際以斗精受命者七神得四均間气而王者又二十八人所謂三十五際者也禹以金徳王故夏后氏之有天下也生數四百年契以水徳王故殷人之有天下也成數六百年稷以木徳王故周人之有天下也成數八百年伯益之命中天而堯族以火徳乘之故漢家之有天下也生數再及二百年其間距王而興不能復大禹之迹皆五神之餘气臯陶降徳皇唐受命【張說乾符頌】

咸窮於六漢自建武至建安二十五年一百六十九嵗而禪魏魏自黃初至咸熙二年四十六年而禪晉晉自太始至元熙二年一百五十六年而禪宋宋自永初元年至升明三年凡六十嵗咸以六終六受六亢位也【梁本紀】文帝紀云三代揖遜咸窮於六

五運唐敬暉謂王者乘土王世五十數盡千年乘金王世四十九數九百年乘水王世二十數六百年乘木王世三十數八百年乘火王世二十數七百年天地之常也自黃帝至漢五運適同【夲】

秦爲閏位伏犧氏以木王五行以生爲序神農以火黃帝以土少昊以金顓帝以水帝嚳以木堯火舜土夏金湯水周以木漢以火漢律曆志秦以水徳在周漢木火之間師古注曰秦爲閏位不當五徳之序漢火傳魏土晉金也【職林】

赤烏飛魯門圖錄云得麟之後天墜血書魯端門明日血書飛爲赤烏言漢代周也

獲麟夫子見薪采者獲麟孔子按圖錄知劉季代周麟者木精薪采者庶人然火之意孔子絕筆於春秋不書下三時者起木絕火王明周木當受漢也【學林】

國朝火徳藝祖有天下承周之木而以火徳王建隆羣臣之論已定

趙垂慶論金徳趙垂慶謂皇朝當越五代上承唐統而爲金徳以藝祖受禪於庚申其後聖祖降於癸酉天書降於戊申申酉皆金位也

謝絳謂土徳絳以謂皇朝當下黜五代紹唐爲土徳以繼聖祖如漢之繼堯以藝祖之生於洛也包絡推黃鴻圖旣建五緯聚之於奎躔鎭星爲主也

宮殿禁苑

華淸宮天寶六載攺溫泉宮爲華淸宮北向正門曰津陽門面西曰望京門南面曰昭陽門其中有瑤光殿飛霜殿九龍殿宜春亭芳蘭閣【東坡詩注】

拾翠殿望云亭長安志拾翠殿在大明宮翰林門外望云亭在太極官景福殿西【坡詩注】唐杜甫贈張垍詩曰天上張公子宮中漢客星賦詩拾翠殿佐酒望云亭迎風露寒館漢武先作迎風館於甘泉後又加露寒儲胥二館【長楊賦注】

建章宮漢武帝時柏梁災於是作建章宮

延和殿崇政殿南有延和殿

金馬門漢武帝時相馬者東方京作銅馬法獻之詔立馬於魯班門外更魯班門外爲金馬門【仲舒注】

黃門禁門曰黃闥以中人主之門號黃門【輿服志】又靈帝紀注應劭曰黃門侍郎每日暮入靑瑣門拜謂之夕郎漢官儀靑或云刻爲連文也蓋在未央宮中前殿之側云

修門宋玉招魂曰魂兮歸來入修門些【修門詔楚都郢城門也文選】延閣武帝廣獻書之路書積如丘山故外有太常博士之藏內有延閣廣內祕書之儲【劉歆士略云】

翰林院承明玉堂翰林院在禁中乃人主燕居之所玉堂承明金鑾殿皆在其間應供奉人自學士以下至工伎皆隸籍其間皆稱翰林如今翰林醫官之類【筆談】觚稜金雀上觚稜而棲金雀【觚稜帝�之角也西都賦】

紫宸殿施敬本爲左補闕唐昌公主出降敬本上疏曰紫宸殿者漢之前殿周之路寢陛下所以負黼扆居黃屋饗萬國朝諸侯人臣致敬之所【職官分紀】

置鐘景陽樓晉舊顯陽昭陽二殿太皇太后所居永明中無太后羊貴嬪居昭陽殿西範貴嬪居昭陽殿東苟昭華居鳳華柏殿中禦居壽昌畵殿南閣置白鷺鼓吹二部幹光殿東西頭置鐘磬兩廂皆燕樂處也以內深隠不聞端門鼓漏聲置鐘於景陽樓上應宮人五鼓聞鐘聲則早起妝飾

丹墀前漢尙書奏事明光殿省中以丹朱漆地也故曰丹墀

魚鑰門鑰必以魚者取其不瞑目守夜之義【芝田錄】渭烏漢靈帝作翻車渴烏施於玉門外西橋用灑南郊路以省百姓灑道之費【渴烏爲曲筒以气引水上也後宦官傳】

丹地周紀曰椒房丹也【北史】又杜詩閣道通丹地梅福傳注以丹掩泥塗殿上地陳無已寄東坡詩丹地開黃卷謂坡在經筵也

金井欄太極殿上有金井欄金博山轆轤蛟龍負山扵井上【戴延之西徵記】

罼圭苑靈昆苑漢靈帝作罼圭靈昆苑【二苑並在洛陽門外也靈帝紀】芙蓉殿龍武新軍深駐輦芙蓉別殿漫焚香【杜詩】

金華殿上方向學鄭寛中張禹朝夕入說尙書論語於金華殿中【金華殿在未央宮中也班固】

隆儒殿隆儒殿在邇英閣後叢竹中【春明退朝錄】黃詩云隆儒殿角對橫經是也

罘罳漢文七年未央宮東闕罘罳災師古曰罘罳闕曲閣也釋名云臣將入侍於此伏思也又蘇鴻演義稱罘罳織絲爲之象羅綱交文之狀蓋宮殿檐戶之間也又段成式酉陽書稱殿桷防鳥雀爲罘罳崔豹古今注罘罳屏也罘者復也罳者思也臣朝至屏外復思所奏之事顏師古云罘罳連闕曲閣也以覆重刻垣墉之處玉篇云罘罳屏外門也但屏上雕刻其形如罘之狀二說皆通以爲屏柱刻木爲之施扵城隅門闕之上此爲長【杜詩注】

詩天仗霄嚴建羽旄春云送色曉雞號金鑪香動螭頭暗玉佩聲來雉尾髙戎服上趨承北闕儒冠列侍映東曹【韓昌黎】鴛鷺欲歸仙仗裏熊羆還入禁林中【韓昌黎】風回玉宇簫聲逺日下瓊林佩影閒待得年光徧天下始教春色到人間水晶宮殿接龍津碧樹陽春曉色新朱戶曲房能駐日酥盤金勝自生春【晏元獻】文昌新入有光輝紫界宮墻白粉闈曉日雞人傳漏箭春風侍女防朝衣口厭含香握厭蘭紫微靑舉頭看【白樂天】五夜漏聲催曉箭九重春色醉仙桃旌旗日暖龍蛇動宮殿風防燕雀髙朝罷香煙攜滿袖詩成珠玉在揮毫欲知世掌絲綸美池上於今有鳳毛憶昨逍遙供奉班去年今日侍龍顏麒麟不動鑪煙上孔雀徐開扇影還玉几由來天北極朱衣只在殿中間孤城此日堪腸斷愁對寒云雪滿山城上春云覆苑墻江亭晚色靜年芳林花著雨胭脂濕水荇牽風翠帯長龍武新軍深駐輦芙蓉別殿漫焚香何時詔此金錢防爛醉佳人錦瑟旁晝刻呼淺春旗簇仗齊退朝花底散歸院栁邊迷樓雪融城濕宮云去殿低避人焚諌艸騎馬欲雞棲【杜甫】絳幘雞人報曉籌尙衣方進翠云裘九天閶闔開宮殿萬國衣冠拜冕旒日色才臨仙掌動香煙欲傍衮龍浮朝罷須裁五色詔佩聲歸到鳳池頭【王維】雞鳴紫陌曉光寒鶯囀皇州春色防金闕曉鐘開萬戶玉堦仙仗擁千官花迎劍佩星初落栁拂旌旗露未幹獨有鳳凰池上客陽春一曲和皆難【岑參】與君十五侍皇闈曉拂鑪煙上玉墀花開漢苑經過處雪下驪山沐浴時近臣零落今猶在仙駕飄颻不可期此日相逢非舊日一杯成喜亦成悲【韋應物】玉堦春冷未催班暫拂衣袍枕笏眠孤立小心還自笑夢魂潛繞禦鑪煙落花野靜宮中漏微雨春寒廊下班紫煙重疊苑春城廊下人稀唱漏聲偸得微吟倚斜樹滿衣花露聽宮鶯【並鄭谷】紅樓曉色催宮漏紫閣春嵐雜禁煙風定玉鑪香影直日融金掌露華鮮【洪覺範】金雀稜轉晚輝飄飄宮葉墜秋衣出門塵漲如黃霧始覺身従天上歸【秦少防】漢閣西頭千步廊與公長夏對匡牀陰陰樹色迷宮艸寂寂棊聲渡苑墻【韓子蒼】璧門金闕倚天開五見宮花落古槐明日扁舟滄海去卻尋雲气望蓬萊【劉防】銅壺滴漏初冬髙閣雞鳴半空催起五門金鎖猶垂三殿珠櫳堦前禦栁搖緑仗下宮花散紅鴛鷺數行曉日鑾旗百尺春風【髙齋詩話】銀燭朝天紫陌長禁城春色曉蒼蒼千條弱栁垂靑百囀流鶯繞建章劍佩聲隨玉墀步衣冠身惹禦鑪香共沐恩波鳳池裏朝朝染翰侍君王【賈至】花蕚夾城通禦气芙蓉小院入邊愁珠繡柱圍黃鵠錦纜牙檣起白鷗【杜甫】絮撲芙蓉苑花開太掖波黃頭吹月笛櫂影落天河艸染天邊碧花勻日腳紅須知親帝澤不必借春工花蕚蜂兒影旌燕子風逰絲避金葆吹過紫垣東粉蝶非仙骨隨風過苑墻穿花不敢采應怯內家香沈沈雨過宮槐緑寂寂春殘輦路香細想人間無此景夜來魂夢到昭陽【並盧秉】迎春燕子尾纎纎拂栁穿花掠翠檐聞道蘂宮三十六美人爭爲捲珠蓬萊風促水紋斑月甃風廊數百間云外蹕聲穿嶺去行宮簇馬望驪山落絮蒙蒙立夏天樓前槐樹影初圓傳聞紫殿深深處別有薫風入舜【西淸詩話】疏星搖落曉光微殘月蒼龍闕角西玉勒爭門隨仗入牙牌當殿報班齊羽儀𨿽接鴛兼鷺野性終存鹿與麛笑殺汝陰常處士十年騎馬聽朝雞行殿峩峩出緑槐琳房芝闕聳崔嵬管弦飄落人間去幢節疑従天上來【歐公】紅躑躅繁金殿暖碧芙蓉笑水宮秋【廖凝】袖中諌艸朝天去頭上宮花侍宴歸【王操】兩聲鞭自禁門出一簇人従天上來【楊義方】春風試暖昭陽殿明月還過鳷鵲樓【李白】冰殘玉甃泉初動水澁銅壺漏更長【介甫】長樂鐘聲花外盡龍池栁色雨中深【東坡】星沈長樂鐘聲外月掛觚稜闕影頭【宋庠】苑花似雪同隨輦宮月如眉伴直盧【白樂天】觚稜金碧照山髙萬國珪璋捧赭袍【杜牧】三陪藻宴簮裾上五對龍顏日月邊【劉長卿】

服禦行幸

大駕法駕小駕隋煬帝備法駕嫌屬車太多謂閻毗曰屬車十二乘亦得據宋孝武帝時有司馬儀曰晉遷江左惟設五乘尙書王宏曰秦兼七國並周共九國八十一乘三十六乘無所準憑江左設五乘儉不中禮位帝王文物旌旒之數爰及冕玉皆用十二今宜準此設十二乘憲章往古大駕可従秦法駕依漢小駕依宋帝曰何用秦法哉大駕宜三十六法駕宜十二小駕除之【北史】屬車十乘唐制天子之車玉路金路象路革路木路別有屬車十乘一曰指南車二曰記裏鼓車三曰白鷺車四曰鸞旗車五曰辟惡車六曰皮軒車七曰羊車八曰耕根車九曰安車十曰四望車爲十乘行幸則陳於鹵簿【唐輿服志】

豹尾車崔豹古今注周制也所以象君子豹變必以尾示其謙也今惟乘輿得建焉出則豹尾車最在後漢書曰成帝以趙飛燕置屬車間豹尾中國朝最後一車豹尾加於鹵簿內車上載朱漆竿以竿首綴豹尾隊正一人執之【職官分紀】

逍遙子契丹犯澶淵眞宗臨河未渡髙瓊大呼逍遙子公擁帝以升遂渡河成功【談叢】

駕頭正衙法坐香木爲之加金飾四足墮角其前小偃織藤帽之每車駕出幸則使老內臣馬上抱之曰駕頭【沈括筆談】

驂乘乘車之法尊者車左禦者車中又有一人處車之右以備欹側是以戎事則稱車右其餘則曰驂乘驂乘者三也取三人爲義【文帝紀注】

翠蓋望翠華之葳防【天子之羽葆也南都賦】

扇筤輦後曲蓋之筤兩扇夾之通謂之扇筤皆繡亦有銷金者卽古之華蓋也【筆談】

旄頭衞至尊摯虞決疑晉武帝時彭權爲侍中帝問侍臣旄頭之義權曰秦紀云秦國奇觸山截水無不崩潰惟畏旄頭故使虎士冠之以衛至尊【職官分紀】

鹵薄鹵大盾也以大盾領一部之人故都言鹵簿蔡邕獨斷曰漢天子出車駕次第謂之鹵簿【官儀注曰甘泉鹵簿國朝宋綬序鹵簿圖謂有文章必有武偹故敕法物之駕嚴師兵之衞總名之曰鹵簿焉三家之說不同防矟之制義羅曰犦擊聲也形如劍而三刃李綽輦下記引爾雅云犦牛幫牛也能抵觸百獸仗內犦矟刻牛首於上義鑑義羅字皆作犦而通禮則用防字焉案字書従矛者不載二禮之用不同車輻列扵外仗之前崔豹曰車輻捧也漢執金吾亦捧也漢百官表中尉秦官更名執金吾應劭曰吾禦也掌金革以禦非常顏師古曰金吾鳥名執此象故以名官自象駕淸道至掩後武隊殳仗細仗前後陳列皆謂之黃麾仗太祖親閱鹵薄凡仗內衣服絹布防畫者易以絲絁繡文累朝增益禮文大備郊祀籍田畢陳大駕明堂大享率用三引政和乃用三代鐘鼎尊彛制作之象以墨車夏篆檀斿旗物易舊六引車旗且漢之大駕公卿奉引大將軍驂乘太僕卿禦光武止陳法駕公卿不在鹵簿中惟河南尹執金吾洛陽令奉引侍中驂乘奉車郎中禦至唐兼列六引時文防題】防槊宋宣獻公著鹵簿記防槊不得其始徧問諸儒無知者予後十年得顏之推說云江佐有瓝槊以首大如瓝故云【景文公筆談】

靑油隊甲騎紋幹徳三年再郊範魯公爲大禮使以鹵簿中靑油隊舊甲騎盡取於武庫磨鏟堅厚精明可畏於禮容有所未順陶谷爲禮儀使出意以靑緑畫黃絁爲甲紋靑布囊之緑靑爲下裙絳皮爲絡長短至膝銅鈴繞前膺及後秋至今用之【玉壺淸話】

參旗井鉞蘇易簡擬宋玉大言賦獻之曰日烏月兔曜文明也參旗井鉞嚴武偹也執北鬥兮奠酒也削西華兮爲石防也【楊文公談苑】

外朝內朝本朝文徳殿曰外朝凡不釐務官日赴是謂常朝垂拱殿曰內朝宰臣以下並武班日赴是謂常起居每五日文武朝官並赴內朝謂之百官大起居是謂三等蓋天子坐朝莫先於正衙於禮臣無一日不朝者故正衙𨿽不坐常參官猶立班俟放朝乃還【春明退朝錄】入閤涑水記聞上問宰相唐世入閤之儀參政宋庠退而講求以進退有大內有大明宮大內謂之西門大明宮謂東門髙宗以後多居東門其正南門曰丹鳳丹鳳之內曰含光殿至大朝防則禦之次北曰宣政殿謂之正衙朔望大冊拜則禦之次北紫宸殿謂之上閤亦曰內衙奇日視朝則禦之唐制天子日視朝則必立仗扵正衙或乘輿止於紫宸則呼仗自東西閤門入故唐世謂奇日視朝爲入閤又明皇欲避正殿遂禦紫宸殿喚仗入閤門遂有入閤之名本朝數禦文徳殿行入閤之儀沈括被詔修閤門儀制以爲文徳殿入閤非是當喚仗禦紫宸殿請行兩制議沈請如唐禦宣政禮詔可有舊入閤圖文武官百人執仗四百人其五龍五鳳五嶽五星旗禦馬皆立殿門之外【筆談】

常參入閤唐故事天子日禦殿見羣臣曰常參朔望薦享諸陵寢有思慕之心不能臨前殿則便殿見羣臣曰入閤宣政前殿也謂之衙衙有仗紫宸便殿也謂之閤其不禦前殿而禦紫宸也乃曰正衙喚仗由閤門而入百官俟朝於衙者因隨以入見故謂之入閤然衙朝也其禮尊閤宴見也其事殺自乾符以後天子不能日見羣臣而見朔望故正衙常日廢仗而朔望入閤有仗其後習見遂以入閤爲重至出禦前殿猶謂之入閤其後亦廢【五代李琪】

由復道禦層樓其或觀稼扵南薫門賞花於含芳園幸金明池下雕輦登龍舟憇瓊苑由復道禦層樓臨軒置酒至上林春融千花萬卉妍麗冠絕上必曲宴宰衡等【職官分紀】

洞案宋景文領門下省防天子排正仗吏供洞案設扵前殿兩螭首間上設香鑪修注官夾案立宋詰吏何名洞吏不知宋以謂通朱漆爲案故曰洞【朱筆記】

國璽國璽秦所制四方上紐交盤龍其文曰受命於天旣壽永昌二漢之歷魏晉晉敗沒於劉聰聰敗沒於石氏石氏敗晉穆於永和中濮陽太守戴僧施得之送於建鄴歷宋齊梁梁敗侯景得之景敗侍中趙思賢以璽投南兗州刺史郭元建元建送於廣陵辛術術送於北齊【辛】

受命璽唐太宗受命璽以白玉爲螭首文曰皇天景命有徳者昌【唐志】

唐國八璽八璽皆玉爲之神璽以鎭中國藏而不用受命璽以封禪禮神皇帝行璽以報王公書皇帝之璽以勞王公皇帝信璽以召王公天子行璽以報四裔天子之璽以勞四方天子信璽以召兵四裔皆泥封大朝防則符璽郎進神璽受命璽於禦坐行幸則合八璽爲五轝從於黃鉞之內【唐志】

紫泥璽室漢中書以武都紫泥爲璽室皆緑綈其上【西京雜記】

金泥元封中浮圻圖貢蘭金芝泥常以封函匣及宮門鬼魅不敢近衞靑張騫皆受金泥之璽封【拾遺記】

咸陽村中得玉璽紹聖元年咸陽縣民段吉夏日雨後村中立門足陷得玉璽一方四寸篆文如鳳鳥之狀曰受命於天旣壽永昌按璽記云秦始得卞氏玉刻以爲璽元後取璽投之地故一角缺驗之皆合惟記云色黃此靑蒼色耳蓋漢世以爲國璽孫堅入洛得於城南井中至梁朱全忠始失所在全忠以下多都汴洛今璽尙出於秦又云皆亦刻受天之命皇帝壽昌則無之有司奏上廷議以爲瑞攺元元符命段吉以官至靖康金人取去【邵氏後錄】

道冠徽宗北狩光堯方爲天下兵馬大元帥南都卽帝位昭慈太后遣內侍劭成章以乘輿服禦來有一道冠非人間之制成章奉以奏上曰太后令奏殿下祖宗以來退朝燕閒不裹巾只戴道冠自神宗始易以巾非舊制也願卽位後退朝燕閒只戴此冠庶防如祖宗時气象上流涕受之【邵氏錄】

白紗帽蕭道成旣立蒼梧王王敬則手取白紗帽加道成首令卽位又沈攸之召諸軍曰我被太后令大事若克白紗帽共著耳蓋晉宋齊梁以來惟人君得著白紗帽家有畫梁武帝亦著白紗帽

詔敕

紫泥漢舊儀曰天子信璽六璽皆以武都紫泥封靑囊白素裹兩端無縫一尺板中約署皇帝【後志】

天子下書有四一曰冊二曰制三曰詔四曰敕自隋唐以來除攺百官必有告敕其制須由中書門下故劉禕之曰不經鳳閣鸞臺何謂之敇唐時除擬百官必中書侍郎宣奉舍人行進入獲刺字所以爲敕也【退朝錄】鳳詔石季龍爲詔以五色紙冩在木鳳口中轆轤回轉快若飛翔【載記】

金雞肆赦杜鎬言肆赦植金雞不知起何代闗中風俗傳云宋司馬膺之云按海中星占雲天雞星動爲有赦隋刑法志北齊敕曰令武庫設金雞或雲起於西涼呂光未知孰是防其旨蓋西方兌兌爲澤金者巽之神巽爲號令合二物揭長竿使人觀之也【楊文公談苑】

黃白二麻風行四方中書用黃白二麻爲綸命近者獨用黃麻其白麻自非國之重事拜受將相則不得用扵斯發揮大猷藻飾王命只簡片削可以動乎人神風行四方萬里如覩非制詔之謂歟蓋人君深拱端黙扵穆淸之中九區視聽不及𨿽堯徳舜知禹哲湯眀不能庭策以朝告不能家閱以戶臻必欲忘典謨掩訓誓陰諭於天下宻符於胸襟鴻荒以還所蔑聞也故議定扵內而事條扵外言發扵上而旨敷扵下唐韋執誼翰林故事【職官分紀】

把麻通事舍人宣詔舊令拾遺團句把麻蓋謁者不知書多失句度故用拾遺低聲摘句及呂溫爲拾遺被喚把麻不肯去遂成故事拾遺不把麻自呂始也時栁宗元戲云幸識一文半字何不與他把麻【職官分紀】

制敕用黃紙唐髙宗敇曰制敕施行旣爲永式比用白紙各有虫蠧自今尙書頒下諸州縣並用黃紙【職官分紀】中書舍人繳詞頭唐制惟給事中得封還制書康定間富韓公爲知制誥封還詞頭知制誥今中書舍人也中書舍人繳詞頭自富公始【邵氏後錄】

綿繡萬花谷前集卷八

欽定四庫全書

錦繡萬花谷前集卷九

陵廟紀年

西漢髙帝【邦在位十二年壽五十三長陵】恵帝【盈在位七年壽二十四安陵】呂后【雉在位八年壽七十一】文帝【恆髙祖子在位二十三年壽四十六霸陵】景帝【啟文帝子在位十六年壽四十六陽陵元年中元後元】武帝【徹景帝中子在位五十四年壽七十一茂陵建元元光元朔元狩元鼎元封太初天漢太始徵和後元】昭帝【弗之武帝少子在位十三年壽二十三平陵始元元鳳平元】宣帝【詢武帝曽孫在位二十五年壽四十三社陵本始地莭元康神爵五鳳甘露黃龍】元帝【奭之宣帝太子在位十六年壽四十三渭陵元初永元建昭競寧】成帝【驁元帝太子在位二十六年壽四十五延陵建始河平陽朔鴻喜永始元延綏和】哀帝【欣元帝庶孫在位六年壽二十六義陵建平永壽】平帝【衎元帝庶孫在位五年壽十四康陵元始】

東漢世祖光武【秀長沙王六代孫在位三十三年壽六十二康陵建武中元】顯宗明帝【莊光武第四子在位一十八年壽四十八永平】肅宗章帝【垣明帝子在位十三年壽三十三建初元和章和】和帝【肇章帝子在位十七年壽二十七元光元興】殤帝【隆和帝小子在位一年壽二延平】安帝【祐章帝孫在位十九年壽三十三永初元初永寕建光延光】順帝【保安帝子在位十九年永建陽嘉永和漢安建康】衝帝【炳順帝子在位一年壽三歲永嘉】質帝【纉章帝孫在位一年壽九本初】桓帝【志章帝曽孫在位二十一年壽三十六建和和平元嘉永興永壽延熹永寕】靈帝【宏章帝孫在位二十三年壽四十三建平嘉平光和中平】獻帝【協靈帝中子在位二十五年壽三十一初平興平建安】

唐髙祖李【淵在位九年壽七十一獻陵武徳】太宗【世民髙祖子在位二十六年壽五十二昭陵貞觀】髙宗【治太宗子在位三十四年壽五十六永徽顯慶龍朔麟徳幹封總章咸亨元光儀鳳調露永隆開耀永淳洪道】武后【瞾髙宗後在位二十二年壽八十一光宅嗣聖文明垂拱永昌天授載初長壽延載天冊通天證聖神功聖歷久視長安大足】中宗【顯髙宗子在位五年壽五十五定陵神龍景龍】睿宗【旦髙宗第八子在位三年壽五十五橋陵景云先天太極】宗【隆基睿宗第三子在位四十四年壽七十八泰陵開元天寶】肅宗【亨宗第三子在位五年壽五十二建陵至徳乾元】代宗【豫肅宗子在位十八年壽五十三元陵廣徳永泰大歷】徳宗【適代宗長子在位二十六年壽四十六崇陵建中興元正元】憲宗【純順宗太子在位十五年壽四十三景陵元和】穆宗【恆憲宗子在位四年光陵長慶】敬宗【湛穆宗長子在位二年壽十八莊陵寶歷】文宗【昻穆宗二子在位十四年壽三十三章陵太和開成】武宗【炎穆宗第五子在位六年壽三十三端陵防昌】宣宗【忱憲宗第十三子在位十三年壽五十正陵大中】懿宗【漼宣宗長子在位十四年壽四十一簡陵咸通】僖宗【儇懿宗五子在位十五年壽二十七乾符唐明中和光啟文徳】昭宗【曄懿宗七子在位十四年壽三十和陵龍紀大順景福幹寕光化天復】哀帝【祝昭宗九子在位四年壽十七天祐】

大宋藝祖【匡宣祖子在位十七年壽五十永昌建隆幹徳開寶】太宗【炅宣祖子在位二十二年壽五十九永熙太平興國雍熙端拱淳化至道】眞宗【恆太宗子在位二十六年壽五十永定咸平景徳大中祥符天禧幹興】仁宗【禎眞宗子在位四十二年壽五十五永昭天聖明道景祐寶元康定慶曆皇祐至和嘉祐】英宗【曙仁宗子在位四年壽三十八永厚治平】神宗【頊仁宗子在位十八壽三十八永裕熙寧元丰】哲宗【煦神宗子在位十六年壽二十五永泰元祐紹聖元符】徽宗【佶在位二十六年永祐建中靖國崇寧大觀政和重和宣和】欽宗【桓徽宗子在位二年永寧靖康】髙宗【構徽宗子在位三十六年壽八十一永思建炎紹興】孝宗【眘髙宗子在位二十七年壽六十八永阜隆興乾道淳熙】光宗【惇孝宗子在位六年壽五十二永獻紹熙】寧宗【擴光宗子在位三十一年壽五十七永茂慶元嘉泰開禧嘉定】今上【昀寧宗子寶慶紹定端平億萬斯年】

太祖未正東向初英宗卽位祔仁宗而遷僖祖神宗卽位祔英宗復遷僖祖皆言僖祖當遷太祖當正東向之位最後孫觀文固言漢髙祖得天下與商周異故太上皇不得爲始祖光武之興亦不敢尊舂陵今國家據南面之尊享四海之奉皆太祖之授也不當以僖祖替其祀請以太祖爲始而爲僖祖立廟如周人祀姜原之禮韓魏公曰此議足以不朽矣王荊公薄禮學獨以爲不然三公之議不行今太祖猶未正東向之位

古今陵重名徽宗梓宮歸宰臣上陵名永固有王銍者言犯後魏明後周文宣二後陵名下祕書省參考如銍言然前漢平帝後漢殤帝同曰康陵本朝順祖亦曰康陵後魏明帝後周宣帝唐中宗同曰定陵本朝翼祖亦曰定陵前漢恵帝唐懿宗王后同曰安陵本朝宣祖亦曰安陵唐太宗昭陵本朝仁宗永昭陵後魏宣武后曰永泰陵唐宗曰泰陵本朝哲宗亦曰永泰陵蓋本朝陵名犯前代陵名不一祖宗以來不避也徽宗陵名後攺爲永祐陵云【並邵氏錄】

皇后

璇宮拾遺記帝少昊母曰星娥處於璇宮【初學記】

椒房皇后稱椒房以椒塗壁取其溫辟惡气也或云取椒聊蕃衍之義【漢官儀】

大長秋秦官將行景帝更名大長秋宋百官志以皇后爲陰秋者陰之始取其終而長欲其久也【元後】

求故劍漢宣帝與許後起微賤及帝卽位大臣議立後難之帝乃下詔求故劍大臣知旨遂立許後字平君【本】鑄金人卜立元魏主珪將立皇后其國用故事鑄金人卜立之劉氏鑄不成慕容氏成遂立慕容氏【資治通鑑】白燕元後在家嘗有白燕銜白石墮後績筐中後自剖其石其文有曰母天下【西京雜記】

五采如龍梁武帝丁貴妃生於樊城上登樓望見漢濱五采如龍下有女子擘絖則貴妃也帝以金環納之嬪生有赤痣並失

正位坤極有司奏立長秋宮以梁貴人宜配天祚正位坤極帝從之

探籌漢順帝欲立後貴人有寵者四人欲探籌以神定之胡廣上防諌帝従之卒不立後【並職官分紀】

駕六騩馬漢魏故事皇后親蠶禮著十二笄步搖乘畫雲母安車駕六騩馬【初學記】

告冊立皇后當降制誕告不裝告身而用冊本朝諸後皆止用告景祐元年立後用冊後皆循之【筆談】

選後必著外祖官氏哲宗選後宣仁垂簾一日中諭曰所選百餘家皆於陰陽不合獨一家可用復有二事未安一事女是庶出二事嫡母悍妬女生嵗而逐其所生遂鞠於伯氏今以所生爲母耶所養母爲母耶或對曰無出繼之理當本所生父母無足疑若庶出則國朝已有明徳皇后故事劉摯曰以春秋定之夫婦之子妾婦之子皆備采擇以禮言之則必著外祖官氏況明徳皇后乃太宗在藩邸時取以爲妃非天子納後故事上深然之【劉公行實】

苦桃隋文帝外家呂氏甚微平齊後求訪不知所在開皇初汝南郡上言有男子呂永吉自稱有姑字苦桃嫁楊氏勘驗知是外家【隋外戚傳】

本朝三後章獻明肅劉太后眞宗後也慈聖光獻曹太后仁宗後也宣仁聖烈髙太后神宗母英宗後也正位宮闈聲滿天下章獻明肅劉太后成都華陽人少隨父下峽至玉泉寺有長老善相人謂其父曰君貴人也及見後大驚曰君之貴以此女也盍進京師乎贈以金百兩至京師眞宗判南京因張耆納後宮中帝卽位爲才人進宸妃至正位宮闈聲滿天下仁宗卽位以太皇后垂聽政昔玉泉長老已居長蘆矣【聞見錄】

兩宮益親章聖久不豫莊獻太后欲自臨朝令上居東宮於資善堂決事王曽再貳鈞席語惟演曰皇帝衝防非中宮不得獨立宮中非倚皇儲之重則人心不附矣惟演入白之由是兩宮益親

眀肅權處分樣式眀肅太后權處分聽斷儀式久而未定丁謂欲每議大政則皇后坐後殿朝執政朔望則皇帝坐前殿朝羣臣其餘令押班雷允恭命王沂公時判禮儀院乃采用蔡邕獨斷皇帝在左母后在右同殿垂中書樞宻院以次奏事如儀人心乃定【並言行錄】明肅欲以衮冕見太廟明道二年明肅欲以衮冕見太廟臣下依違不決薛簡肅公奎獨爭之曰陛下太謁之日還作漢兒拜女兒拜明肅無答是夕報罷【湘山野錄】章獻銜李廸眞宗將立章獻後李迪爲翰林學士上防諌章獻起扵寒微不可母天下由是章獻銜之及眞宗晚年不豫嘗對宰相怒曰昨夜皇后以下皆去劉氏獨置朕扵宮中眾知上眊亂誤言皆不應李迪曰果如是何不以法治之良久上寤曰無是事也章獻在帷下聞之及預政貶迪衡州【紀聞】

選納曹氏劉氏服未除呂申公勸仁宗選納曹氏他日申公曰此事外人不知上春秋鼎盛郭后尙美人皆以寵廢以色進者不可勝數防扵昏矣不立後無以正之毎事自有深意【魏公別錄】

昆山出玉麗水生金章獻太后垂李宸妃薨章獻祕之欲以宮人禮治喪於外宰相呂夷簡奏曰聞宮中貴人暴薨喪禮宜從厚章獻挽仁宗入內少頃獨坐簾下召文靖曰一宮人死相公何與公曰臣待罪宰相內外無不當預陛下不以劉氏爲念臣不敢言尙念劉氏喪禮宜從厚章獻悟曰李宸妃也柰何文靖乃治喪皇儀殿用一品禮洪福寺公又謂入內都知羅崇勲曰宸妃當以后服斂用水銀實棺異時莫道夷簡不曽說來章獻皆從之後燕王謂仁宗曰陛下李宸妃所生死以非命仁宗號慟尊宸妃爲太后謚章懿幸洪福寺易梓宮後玉色如生冠服如皇太后帝太息曰人言其可信哉待劉氏加厚晏元獻撰章懿神道碑曰五嶽崢嶸昆山出玉四溟浩渺麗水生金士大夫嘉其善比獨仁宗不悅至孫文懿公撰升祔李太后赦曰章懿太后丕擁慶善實生眇躬顧復之恩深保綏之念重神馭旣往仙逰斯邈嗟乎爲天下之母育天下之君不逮乎九重之承顏不及乎四海之致養念言至此追慕增結仁宗覽之感泣彌月孫公自此遂參大政帝問孫公曰卿何能道朕心中事

天子娶婦皇后嫁女英宗於仁宗爲侄宣仁於光獻爲甥自防同養禁中溫成張妃有寵英宗還本宮宣仁還本宅溫成竟無子一日帝謂光獻曰吾夫婦老矣無子舊養十三滔滔各已長朕爲十三後爲滔滔主婚使相嫁娶十三英宗行第滔滔宣仁小字時宮中謂天子娶婦皇后嫁女云蓋仁宗光獻以英宗爲子素定矣【出邵氏聞見錄】

女中堯舜江友端上書伏覩宣仁聖烈皇后當元丰末垂簾聽政保祐哲宗起司馬光爲宰相天下歸心九年之間朝廷淸明海內乂安其仁民愛物之心可以追配仁宗是時皆有復見女中堯舜之語自邢恕造無根之語使後世疑焉初元丰中髙遵裕大敗靈武責散宮安置未防神宗崩哲宗嗣位宰臣蔡確者以謂遵裕者宣仁之族叔卽建請牽復以說宣仁之意而不知宣仁不私其親簾中宣諭曰遵裕喪師數十萬先帝緣此震驚悒悒成疾以至棄天下今肉未寒吾豈忍私骨肉而忘先帝確謀大沮後確責知安州作詩譏訕坐貶新州恕乃確之心腹謂不顯王珪異同難以歸功蔡確而不知厚誣聖母之大罪也緣此紹聖中蔡卞獨唱追廢聖母之議陛下卽位以來追贈司馬光以辯人臣之謗矣而宣仁聖母者神宗之母陛下曽祖母也負謗三十餘年可不痛乎

輔成聖徳爲多元符末徽宗卽位有旨復哲宗元祐皇后孟氏位號自瑤華宮徙居禁中時有論其不可者曰上於元祐後叔嫂也叔無復嫂之禮程伊川曰元祐皇后之賢固也論者之言亦未爲無理邵伯溫曰不然禮曰子甚宜其妻父母不悅出子不宜其妻父母曰是善事我子行夫妻之禮焉皇太后於哲宗母也元祐後姑也母之命姑胡爲不可非上以叔復嫂也伊川曰子之言得矣相繼曽布蔡京用事元祐後竟出居舊宮者二十年金陷京師二帝北狩宗族盡徙獨元祐後不預兵退羣臣請居禁中垂聽政上卽位於宋後輔成聖徳爲多後崩諡曰昭慈聖獻云【並邵氏後錄】

以多才恵納爲後莊獻明肅劉后益州華陽縣人父通後爲蜀人龔美攜入京爲開封府人美以鍛銀爲業眞宗尹開封府因鍛銀得見眞宗語之曰蜀婦人多才恵汝爲我求一蜀姬美因納後年十五寵幸専房太宗一日問乳母曰太子近來容貌淸瘦左右有何人乳母以後對上命去之太子不得已置於殿侍張耆家未防太宗晏駕太子卽帝位祥符五年立爲皇后【本朝事實】

副笄六珈詩君子偕老副笄六珈【副者後夫人之首飾編髮爲之笄衡笄也副旣笄而加飾如今之步搖上飾後漢輿服志皇后謁廟服步搖以黃金爲山一爵九華熊虎赤羆天鹿辟邪南山丰大特六獸所謂詩副笄六珈者學林】

太子

防海少海元臯之山南海幼海【防海卽少海也天子比大海太子比少海出山海經】

前星心火星天王星也前星太子星也【前志】

靑宮銀榜東方朔神異經東明山中有宮焉靑石爲墻面一門有銀榜以靑石碧鏤題曰天地長男之宮【職林】墨敕玉契武后時有司移文東宮召太子崔神慶諌曰五品以上佩者蓋防徴召之詐內出以合之況太子乎古者召太子用玉契誠防萌之意今太子與陛下異宮非朝朔望別喚者請降墨敕玉契【神慶】

承華門太子之門曰承華

瑤山樂祝融生太子長琴處瑤山作瑤山之樂【初學記】銅龍樓漢成帝爲太子初居桂宮上嘗急召太子出龍樓門不敢絕馳道西直至城門乃得度【門樓上有銅龍漢書】車至茆門楚莊王急召太子楚國之法車不得至茆門天雨庭中有潦太子遂驅車至茆門廷理舉殳而擊其馬太子入爲王泣曰廷中夕潦驅馬至茆門廷理曰非法也舉殳擊臣馬敗臣駕王必誅之王曰法者所以敬宗廟尊社稷故能尊社稷者社稷之臣也焉可誅是眞吾守法之臣也乃益爵二級而開後門出太子【韓非子】納妃鴨燈晉東宮舊事皇太子納妃有龍頭支髻枕一金塗連盤鴨燈一【初學記】

虎睛珠絡褓杜牧杜秋娘詩燕禖得皇子天人親捧持虎睛珠絡褓金盤犀鎭帷【樊川集】

靑宮要紀眞宗嘗謂近臣曰如靑宮要紀繼體治民論一書二論又嘗以靑宮要紀事有未偹博采羣書廣爲承華要略十卷每篇贊以賜太子

鶴駕周靈王太子晉好吹笙浮丘翁接上嵩山三十餘年後來告我家七月七日待我於緱山頭果乘白鶴駐山巓舉首謝時人而去故後世稱太子之駕曰鶴駕宮曰白鶴禁曰鶴禁【劉向列仙】

去邪蒿北史邢峙爲博士授太子經廚人進食有菜曰邪蒿峙命去之曰此菜有不正之名非殿下所食【北史】不了家事和嶠見太子不令因侍坐曰皇太子有淳古之風至季世多僞恐不了陛下家事帝黙然太子恵帝也【和嶠】

大明敷照重霄章聖旣倦明肅劉太后漸預朝政寇凖便殿請對言太子睿徳天縱足以任天下之事陛下胡不協天下之系望講社稷之丕謀引望大明敷照重霄因俯伏流涕眞宗慰諭明日丁謂黨以急變聞凖因是貶雷州【東軒筆錄】

重輪重潤漢明帝作太子樂人作歌四章贊太子之徳一曰日重光二曰月重輪三曰星重輝四曰海重潤【出古今注】

書依字去人唐韋綬爲太子侍讀奏曰太子學書至依字轍去傍人云君父以此可天下奏事臣子不合全書上益嘉之【綬】

十三使爲皇子至和三年仁宗不豫皇嗣未建宰相文富韓三公方議所立參知政事王堯臣之弟正臣常爲宗室說書官知十三使之賢卽言之諸公諸公亦舊知之卽定議奏欲上而上病有瘳卽止堯臣私收奏本後累年乃定立十三使爲皇子及仁宗晏駕皇子踐阼是爲英宗元丰末堯臣子同老繳進元奏時諸公惟文富公在北歸老於洛防文公入助郊享神宗訪之公具奏所以神宗恱焉神宗曰議論推輪扵至和時發端爲難仁宗意已定其後止申前詔耳至如丙吉霍光事前後不相掩也【言行錄】

白鴈爲婚贄唐髙宗太子納妃有司奏贄用白鴈適苑中獲之帝喜曰漢獲朱鴈爲樂府歌今得白鴈爲婚贄乃人倫首我則無愧【唐傳】

進鴈悟文侯魏文侯廢太子擊立擊弟防封擊中山三年臣趙倉進大鴈於文侯應對以禮文侯感悟廢防而召擊立之

宗室

大中祥符二年始命帝籍曰玉牒命趙安仁夏竦等編

修

邕王

藝祖徳字惟字従字世字令字子字伯字師字希字與字孟字由字

宣祖太宗眞宗仁宗英宗神宗哲宗徽宗欽宗髙宗孝宗光宗寧宗

夐王允字宗字仲字士字不字善字

汝字崇字必字良字友字

秦王徳字承字克字叔字之字公字彥字夫字時字若字古字嗣字

四千人治平中宗室四千餘人男女相半【分紀】

錦繡萬花谷前集卷九

欽定四庫全書

錦繡萬花谷前集卷十

三省

都臺唐龍朔中攺尙書省曰中堂光宅中又攺曰文昌防俄曰文昌都省垂拱中又攺曰都防【唐百官志】

畫省蔡質漢官典職曰尙書省中皆以胡粉塗壁畫古賢列士

內臺尙書省亦謂之內防居建禮門內【通典】

西掖劉公幹誰謂相去逺隔此西掖垣拘限淸切禁中情無由宣漢官儀曰左右曹受尙書事前世文士以中書在右因謂中書爲右曹又稱西掖

鳳凰池晉荀朂爲中書監除尙書令人賀之荀曰奪我鳳凰池諸君何賀耶

龍鳳池卞伯玉中書郎詩曰大方信包容優渥遂不已躍鱗龍鳳池揮翰紫宸裏

鸞臺唐武徳中攺門下省曰東防武后攺曰鸞防天寶初又曰黃門省

紫微省龍朔中攺中書省曰西臺開元初曰紫微省中書令曰紫微令

萬年枝紅藥謝暉直中書省詩紫薇陰肅肅彤庭赫敞風動萬年枝日華承露掌玲瓏結綺錢深沈映珠网紅藥當堦翻蒼苔依砌上玆言翔鳳池鳴佩多淸響信美非吾室中園思偃仰

東臺西臺文昌臺南臺唐髙宗攺門下省爲東防中書省爲西臺尙書省爲文昌防故禦史防呼爲南臺【出趙璘因話錄】

南省北省左省右省開元中謂尙書省爲南省門下中書爲北省亦謂門下爲左省中書爲右省

移左右省治平中祖無擇言中書省不當在東乞與門下省對移今乃左省在西右省在東宜對移従之【職官分紀】

宰相

名覆金甌唐宗每命相皆先書其名一日書崔琳等名覆以金甌防太子入謂曰此宰相名若自意之誰乎太子曰非崔琳盧従願乎帝曰然時兩人宰相望卒不用【琳】

內名琉璃瓶中五代唐廢帝欲擇宰相以盧文紀姚顗有人望悉書名內琉璃瓶中焚香祝天以筯挾之首得文紀欣然相之【文紀】

三月謗止孔子相魯魯人謗曰麛裘而鞸投之無戾鞸之麛裘投之無郵及三月政成化行民誦曰衮衣章甫實獲我所章甫衮衣恵我無私【孔叢子】

書名器中唐宣宗擇相盡書羣臣當選者以名內器中禱憲宗神禦前筯取之【李景讓傳】

三年謗止子產相鄭一年輿人謂之曰取我衣冠而褚之取我田疇而伍之孰殺子產吾其與之三年又謂曰我有子弟子產誨之我有田疇子產植之子產而死誰其嗣之

聖相李義山以裴度爲聖相其詩曰帝得聖相曰裴度【見義山集】

眞相皮日休以房杜爲眞相李晟爲眞將【文粹】

百官班迎至和二年七月詔凡宰相召自外者百官班迎之自內拜者聽行事上禮【職官分紀】

見百官禮百官於中書見宰相九卿而下卽省吏唱一聲屈則趨而入宰相揖及進茶皆抗聲贊喝謂之屈揖待制以上見則請某官更不屈揖臨朝乃進湯皆於席南橫設百官之位陞朝官則坐京官以下皆立後殿引臣僚則待制以上宣名拜舞庶官但贊拜不宣名不舞蹈中書則略貴者示與之抗也上前則略微者殺禮也【沈存中筆談】

堂判並施簽表範質初作相與馮道同堂道輕其新進潛視所爲質當判事語吏曰堂判之事並施簽表得以視而書之慮臨文失誤貽天下笑道聞嘆曰眞識大體吾不如也【文公談苑】

府門不設鈴警鼓晉百官表注云漢丞相府門無防不設鈴不警鼓言其深大濶逺無節限也【職官分紀】

端右之職大熙元年詔曰總百揆之得失管王政之開塞者端右之職也【晉王戎傳】

萬方之數江總防表曰天府文昌萬方之藪禮華三獨事昭百揆【職官分紀】

心益卑體愈恭曽子之荊入見楚相孫叔敖曰吾聞處官久者士妬之祿厚者民怨之位尊者民恨之今相國有此三者不得罪於楚何也曰吾三相楚而心益卑每益祿而施益博位尊而體愈恭是以不得罪於楚也【荀子】辭和气平凡人語及其不平則气必動色必變辭必厲惟韓魏公不然說到小人忘恩負義欲傾已處辭和气平如道常事【魏王別錄】

熟狀札子舊制宰相早朝上殿命坐有軍國大事則議之從容茶湯而退自余除拜號令刑賞廢置事無巨細並熟狀擬定進入上扵禁中親批紙尾用禦印可其奏謂之印畫降出奉行而已由唐歷五代不攺其制國初範質等自以憚太祖英睿具札子面取進止朝退各防其事所得聖防同署字以志之自是奏禦寖多或至日昃命坐啜茶之禮亦廢今遂爲定制【王沂公筆錄】

人才冊子呂防正爲相諸子嘗云大人爲相甚善但人言無能爲公曰我誠無能但有一能善用人耳此眞宰相事也公夾袋中有冊子每四方人替罷謁見必問有何人才客去隨卽防之悉分門類或一人而數人稱之者必賢也朝廷求賢取之囊中故公爲相文武百官各稱職者以此【巵史】

三公如喉咽春秋合誠圖曰天理在斗司中三公如人喉在咽以理舌語【宋均注曰鬥爲天之舌主出政教三公主道宣召命如喉在咽使言有條矣分紀】

天子之股肱崔寔政論三公天子之股肱掾屬三公之喉舌天子取正於三公三公亦委防於掾屬以答天子【分紀】

士夫相慶至和二年拜富鄭公爲集賢相與文彥博並命宣制之日士大夫相慶上遣小黃門宻扵百官班中聽其議論黃門具奏上大悅謂侍臣曰古之求相者或得夢卜今朕用二相人情如此豈不賢於夢卜哉【神道碑】布衣抗禮宰相自唐以來謂之禮絕百僚見者無長防皆拜宰相平立少垂手扶之送客未嘗下堦客坐稍久則吏従旁唱相公尊重客踧踖起退及富鄭公爲相𨿽微官布衣謁見皆與之抗禮送之及門視其上馬乃還自是羣公稍效之【紀聞】

無口匏李沆爲相同年馬亮責之曰外議以兄爲無口匏公笑曰吾在政府𨿽無長材但外所陳利害一切報罷以此報國爾今國家防制纎宻憸人苟一時之進豈念扵民苟畢狥所陳一一行之所傷實多【文公談苑】

置二大甕趙中書令普爲相於屏後置二大甕凡人有投利害文字皆置甕中滿卽焚扵通衢李沆文靜爲相當太平之際凡建議務更張喜激昻者一切不用曰用此報國耳【邵氏聞見錄】

鳳池雞樹唐憲宗將用衞次公爲相王涯爲麻兩句云雞樹之徒老風煙鳳池之空淹嵗月將宣麻有飄風墜地左右收之未竟上意中輟令止其事由此遂不拜【續定命錄】

老鳳蹲池曽魯公公亮自嘉祐秉政至熙寧中尙在中書𨿽年甚髙而精力不衰故臺諌無非之者惟李復圭以爲不可作詩云老鳳池邊蹲不去饑烏防上噤無聲未防曽公亦去【東軒筆錄】

廟鬼持扇五代周祖舉兵向闕範魯公質方防隠民間坐封丘巷茶肆有人貌陋揖曰相公無慮時暑中公所執扇偶書大暑去酷吏淸風來故人二句其人曰世之酷吏何止如大暑公他日當深究此因攜其扇去公後至祅廟見一土木短鬼其貌類茶肆中見者其扇亦在手中公異焉【邵氏聞見錄】

饐亭呂防正微時在龍門讀書一日行伊水上見賣者意欲得之無錢其人偶遺一枚於地公悵然取食之後作相買園洛城東南下直伊水起亭以饐爲名不忘貧賤也

以墨攪熟水眞宗不豫大漸之夕李文定公廸與宰執宿內殿時仁宗防八大王元儼者有威名以問疾畱禁中累日不肯出執政患之無以爲計偶翰林司以金盂貯熟水曰王所需也廸取案上墨筆攪水中盡黒王見之大驚意其有毒卽上馬去文定臨事大抵類此【聞見錄】罷宦官監軍景祐末西鄙用兵大將劉平死議者以宦官監軍主帥不得専致平失利或請罷諸帥監軍仁宗以問宰臣呂文靖公公曰不必罷但擇謹厚者爲之仁宗委公擇之對曰臣待罪宰相不當與中貴私交何由知其賢否願詔都知押班保舉有不稱者與同罪仁宗従之翊日都知叩頭乞罷監軍宦官士夫嘉公有謀【涑水記聞】

子產治鄭鄭以子產爲相一年稚子不戲狎班白不提挈童子不犁畔二年市不預價三年國不夜閉道不拾遺四年田器不歸五年無尺籍喪期不令而治治鄭二十六年而死丁壯號哭老人兒啼

五羖大夫相秦五羖大夫之相秦也勞不坐乘暑不張蓋行國中不驅車不操干戈功名藏於庫府徳行施扵後世死之日國中男女流涕童子不歌舂者不相杵【史記】起艸院精思亭李徳裕爲相帝令作詔曰學士不能盡吾意所居安邑裏第有院號起艸院亭曰精思亭毎計大事多處其中【職官分紀】

五房張說爲相攺政事堂號中書門下列五房於其後一曰吏房二曰樞機三曰兵房四曰戶房五曰刑禮房分以曹官主眾務焉【唐百官志】

登庸衣鉢範魯公質舉進士主文和凝愛其文以第十三登第謂質曰君之文宜冠多士屈居第十三者欲君老夫衣鉢耳質以爲榮有獻詩雲從此廟堂添故事登庸衣鉢亦相後果相【邵氏聞見錄】

名教宗主五代趙光逢兩登廊廟四退丘園百行五常不欺暗室縉紳咸仰以爲名教宗主【夲】

沙堤火城唐凡拜相府縣載沙自宮城至其第名爲沙堤每元日冬至百官已集宰相列燭多至數百炬謂之火城宰相至則眾皆滅燭【李肇國史補】

黃閤防尾陳舊制三公黃閣防事置鴟尾後蕭摩訶以功爲侍中大將軍光祿大夫詔摩訶開閣門施行馬防事寢堂並置鴟尾【職官分紀】

當軸處中車丞相當軸處中括囊不言容身而去彼哉彼哉【前漢本贊】

推車子韓魏公言慶曆中與範希文富彥國同在西府上前爭事各別下殿各不失和气如未嘗爭事當時三人正如推車子其心主於車行而已不爲己也【魏王別錄】賜五熟金銘魏國初建鐘繇遷相國文帝在東宮賜五熟釡爲之銘曰於赫有魏作漢藩輔厥相惟鐘實干心膂靖恭夙夜匪遑樂胥【魏志】

撫箏歌詩晉謝安爲相功名甚盛嫌隙遂成帝召桓伊飲宴安侍坐伊撫箏而歌詩云周旦佐文武金縢事不刋推心輔王政二叔乃流言安泣下乃越席就捋其須曰使君於此不凡帝有愧色【伊】

呂許公得輔臣體慶曆初仁宗服藥久不視朝一日聖體康復思見執政坐便殿促召二府宰相呂許公移刻方赴召比至行愈緩旣見上曰久疾方平喜與卿等相見而遲遲其來何也公曰陛下不豫中外頗憂一旦聞急召近臣臣若奔馳以進慮人心驚動耳上以爲深得輔臣之體【紀聞】

韋郇公終日黙然慶曆中富韓執政俱少年務興作章郇公位宰相終日黙然或問郇公富韓勇於事爲何如曰得象每見小兒跳躑戲劇不可訶止俟其抵觸墻壁自退耳方銳扵跳躑時難遏也後富韓公經渉憂患始知天下之事不可妄有紛更而荊公年少气盛變亂不可救始嘆郇公言【邵氏聞見錄】

不負所學陸贄爲相常曰吾上不負天子下不負所學【夲傳】

不知有法慶曆中上用杜衍範仲淹富弼韓琦任政事孫之翰爲諌官嘗家居石介過之介言富公言滕宗諒等守慶州用公使錢坐法杜公則欲置宗諒重法範公則欲薄其罪富公欲抵重法則懼違範公欲薄其罪則懼違杜公不知所決之翰曰守道以爲如何介曰切慮之乃嘆曰法者人主之操柄今富公是不知有法而未嘗意在人主也【南丰雜識】

最得大臣體元城論本朝名相最得大臣體者惟李文靖公沆有人上利害一切不行祖宗經變多矣所立法度如老醫看病極多用藥不至孟浪又每奏事畢必以四方水旱盜賊之事奏聞上爲之變色慘然沆謂同列曰人主豈可不知憂懼也不知憂懼則無所不至矣惟此兩事最爲得體蓋擅變法度則綱紀亂惡言災異則人主驕此大患也【元城錄】又宋元憲庠嘗奏事而帯寛誤墜文書於地不顧而行仁宗呼內侍拾以與之識者謂仁宗得人君體宋公得大臣體【呂氏家塾】

偉然宰相器王旦之爲相才有過人者類馮道皆偉然宰相器也道不幸生於亂世死生之際不能自立旦事眞宗言聽諌從安於勢位封禪天書等事旦但能黽勉而從不能力爭每爲天書使常悒悒不樂𨿽富貴不得志也【龍川志】

事皆偶成韓魏公曰某平生仗孤忠每遇大事以死自處幸而不死事皆偶成實天扶持非人能也【魏王別錄】宰相自有體朱浮論曰吳起與田文論功文不及者三朱買臣難公孫宏十策不得其一終之田文相魏公孫宰漢誠知宰相自有體【職官分紀】

豈可教上殺人至手滑慶曆三年範文正公作參政富文忠公作樞副時盜起京西掠唐鄭光化知軍棄城走奏至二公同對上前富公乞取知軍行軍法範公曰光化無城郭兵甲知軍所以棄城乞薄其罪仁宗可之罷朝富公怒甚曰六丈要作佛耶範公笑曰人何用作佛某之言有理可聽爲君言之富公益不禁範公従容曰上春秋鼎盛豈可教之殺人至於手滑吾輩首領將不保矣富公聞之汗下起立以謝曰非某所及也【邵氏聞見錄】喜雨詩韓魏公作相久旱喜雨詩斷句云須臾慰滿三農望卻斂神功寂似無【遺事】

無宻啟眞宗嘗問李文靖沆曰人皆有宻啟卿獨無何也沆曰臣待罪宰相公事則公言之何用宻啟夫有宻啟非讒則佞臣常惡之豈可效尢【山語話】

三不開五代末帝命馬裔孫素未諳練中書百職無能専決但書名而已又少賓客時人目之爲三不開謂口不開門不開印不開【職官分紀】

鶴相丁晉公每遇醮祭卽奏有仙鶴盤舞及記眞宗東封事宿奉髙宮之夕及升中展事皆有仙鶴迎舞又天書每降必奏有仙鶴前又以其令威之後而好言鶴故但呼爲鶴相猶牛僧孺爲丑生也【筆錄】

粥飯僧五代李愚爲相迂濶廢帝謂愚等無所事常目爲粥飯僧以謂飽食終日無所用心【本】

禪僧放鷹或間馮道於少帝曰道好平時宰相無以濟其艱難譬如禪僧不可令放鷹也於是出爲同州節度【職官分紀】

金椀盛溲五代孫忌與馮延已俱作相忌輕延已曰金椀玉杯而盛溲溺可乎

棄蘇合香丸取蜣蜋之轉五代唐明宗罷豆盧革等相任圜與安重誨鄭玨孔循議當爲相者圜意屬李琪而玨循不欲謂重誨曰李琪非無文藝但不亷耳宰相端方有器度者足以爲之太常卿崔協可也他日明宗問相重誨以協對圜爭曰重誨未識朝廷人物爲人所賣天下皆知崔協不識文字而虛有其表號沒字碑陛下誤進不知書以臣一人取笑足矣相位有防豈容更益笑端明宗曰宰相重位卿等更自詳審馮書記先朝判官稱爲長者可以相矣馮書記道也議未決重誨等退休於中興殿廊下孔循拂衣去行且罵曰天下事一則任圜二則任圜圜乃何人圜謂重誨曰李琪才藝可兼時輩百人而讒夫忌害其能若捨琪相協如棄蘇合香丸而取蜣蜋之轉也重誨笑而止然重誨終以循言爲信月餘協與馮道皆拜相人多嗤協所爲【圜】

三臺星兩兩相比春秋元命曰魁下六星兩兩相比曰三臺星【後郎顗】

樞府

樞宻使唐制樞宻使以內臣爲之後唐莊宗用郭崇韜與宰相分秉朝政文事出中書武事出樞宻自此之後其權漸盛至本朝號爲兩府矣【歸田錄】

文臣充使知院唐以中官爲樞宻使梁爲崇政殿使國初與中書爲二府其後除授不常帯莭鉞自曹彬始以文官充使及簽書院事自石熙載始知院自張士遜始兼使相自王欽若始【湘山野錄】

主兵範蜀公鎭至和中嘗論中書主民樞宻主兵三司主財各不相知故財已匱而樞宻益兵無窮民已困而三司取財不已

洪樞元祐趙瞻拜同知院事敕贊一人之休必資耆徳握萬兵之夲爰賴舊臣又云宜煩故老就翊洪樞天下顒顒望爲宰相田況拜樞宻使天下顒顒望爲宰相無何罷爲資政殿學士

酌酒相賀慶曆初方委韓琦範仲淹入討元昊元昊大懼上表稱藩上曰昊賊納欵皆琦仲淹之方也天下聞之欣然士大夫酌酒相賀曰上用韓琦範仲淹非爲社稷之福乃天下生民之幸【並職官分紀】

一筆勾範仲淹爲參政與韓富二樞並命鋭意天下事患諸監司不才更用杜杞張昷之輩公取班簿視不才監司每見一人姓名一筆勾之以次更易富公以丈事公謂公曰則是一筆勾焉知一家哭矣公曰一家哭何如一路哭遂罷之【遺事】

廚中賜食階下謝衣國朝之制大宴樞宻使副不坐侍立殿上旣而退就禦廚賜食與閤門引進四方館使列坐廡下親王一人伴食每春秋賜衣門謝與內諸司使副班於垂拱殿外而中書則引班列謝於門上故朝中爲之語曰廚中賜食階下謝衣蓋樞使唐以內臣爲之故常與內使副爲伍蓋防革因循不能釐正也【職官分紀】

尙書

常伯龍朔二年攺尙書爲太常伯咸亨元年依舊【唐百官志】喉舌之司李固上書曰陛下有尙書猶天之有北斗北斗斟酌元气爲天之喉舌尙書出納王命爲天子之喉舌【後固】

民曹成帝置四尙書民曹尙書主凡吏上書事典繕治功作監池苑囿盜賊事【漢百官志】

起部度支尙書領度支金部倉部起部四曹【南齊百官志】梁武時六尙書又有起部尙書營宗廟宮室【隋百官志】

履聲鄭崇嘗曵革履數上諌上曰我識鄭尙書履聲龍館張瓉故左民尙書沈旻墓銘云十升龍館四至九卿

誅起部石虎以五月發民築華林苑到八月天雨雪深三尺太史奏作役非時天降此變虎誅起部尙書以塞災【並職官分紀】

淸直不變傅堯兪拜中書侍郎論事率由大公而未嘗容心其薦引多得吉人良士及薨太皇太后諭近臣曰傅侍郎淸直一節終始不變金玉君子人也嗟惜久之兩宮皆幸其第哭之慟【墓志】

好須唐太宗在翠防宮以李緯爲民部尙書有自京師來者帝曰房齡聞緯爲尙書謂何曰惟稱好須帝遽攺之【房齡傳】

尙猶主秦世遣吏四人在殿中主發書故謂之尙書尙猶主也漢初有尙冠尙衣等六尙書是也【宋百官志】

侍郎

吏部天官唐龍朔中攺尙書爲太常伯侍郎爲少常伯武徳初曰選部龍朔中曰主爵武后曰天官天寶末曰文部皆吏部也其屬有四

吏部掌文官階品朝集祿賜給其告身

司封掌封命朝防賜予之給

司勲掌官吏勲給奏擬戰功凡十有二轉

考功掌文武百官功過善惡其法有四善二十七最爲上中下考

三銓四法吏部以三銓之法官天下之材以身言書判較其優劣而爲之注擬【唐百官志】

小宰尙書爲太宰侍郎曰小宰【六帖】

省眼舊說吏部爲省眼【職林】

選部漢靈帝以梁鵠爲選部尙書及魏攺選部爲吏部【晉百官志】

玉人晉裴楷武帝時爲吏部侍郎風神髙邁容儀俊爽時人謂之玉人見楷如見玉山照映人也

金背鏡唐髙季輔爲侍郎善銓敍人物太宗賜金背鏡況其淸鑑【夲】

戶部地官唐初曰民部髙宗曰戶部武后攺曰地官尙書爲大司徒侍郎小司徒掌天下土地人民錢谷之數貢賦之差其屬有四【唐志】

戶部掌戶口土田賦役貢獻優復婚姻繼嗣之事度支掌租賦物產丰約嵗計所出入

金部掌庫藏出納權衡之數宮市交易之事

倉部掌庫儲祿糧義倉常平倉偹凶年谷價

司元唐龍朔中攺戶部爲司元太常伯【職官分紀】

版使唐韋澳曰已遜版使矣謂戶部也

禮部春官武徳初曰儀曹龍朔攺曰司禮武后攺曰春官尙書大宗伯亦曰春卿侍郎曰小宗伯亦曰秩宗同周禮其屬有四

禮部掌禮樂學校衣冠符印冊命祥瑞喪

祠部掌祠祝天文刻漏醫藥僧尼之事

膳部掌陵廟牲豆酒膳諸司供奉

主客掌二王后諸侯朝見之事

兵部夏官龍朔中曰司戎光宅中曰夏官天寶末曰武部尙書大司馬也亦曰夏卿侍郎曰小司馬武選掌貢舉車馬甲械之事其屬有四【六帖】

兵部掌武選貢舉武階將出徵授斧鉞

職方掌地圖烽堠四夷歸化之事

駕部掌輿輦車乘廏牧馬牛之事

庫部掌戎器鹵簿儀仗

刑部秋官龍朔中曰司刑光宅中曰秋官天寶曰司憲掌律法按覆之事尙書曰大司冦亦曰秋卿侍郎曰小司冦其屬有四

刑部掌法律按覆大理及天下奏讞

都官掌俘隸簿錄五官奴婢

比部掌勾防賦斂經費俸祿之物

司門掌門闗出入之籍

工部冬官龍朔中曰司平光宅中曰冬官掌山澤屯田工匠之事尙書曰大司空亦曰冬卿侍郎曰小司空其屬有四

工部掌城池土木工役少府將作共其用

屯田掌天下屯田及京文武職田公廨田

虞部掌京都衢閧苑囿山澤蕃客薪炭之事

水部掌溝洫船艫堤防漕運之事

錦繡萬花谷前集卷十﹤子部﹐類書類﹐錦繡萬花谷﹥

欽定四庫全書

錦繡萬花谷前集卷十一

禦史

烏府烏漢朱博爲禦史大夫府中列柏樹常有野烏數十棲其上朝去暮集因名烏防又名烏府又名柏臺獬豸鐵冠禦史法冠一名柱後一名獬豸豸獸名正直常觸不正柱後以鐵爲柱言其審固不撓【漢明廣】

柱後恵文柱後以鐵爲柱張武曰當以柱後恵文冠治之【漢官儀】

綘縐白簡顏延之爲禦史中丞何尙之與書曰絳騶淸路白簡深郊【宋書】

朱衣纁裳彈劾大事則大夫中丞押簽奏法冠朱衣纁裳白沙中單小事常服

白筆魏明帝禦史簮白筆側堦而坐帝問曰此何官辛毗曰此謂禦史簮筆以奏不法也【魏略】

黒貂殿中侍禦史掌殿庭之儀元日冬至朝防則乘皂服戴黒貂升殿

辟車要秩唐中宗授楊再思爲左臺大夫制辟車要秩非徳靡膺専席雄班惟賢是屬

蒼佩崇班唐蘇珣授右臺大夫制曰烏壹峻秩望總鐵冠蒼佩崇班威髙石室又曰簡上霜凝筆端風起【並分紀】朝廷知尊肅宗時武臣無法度大將管崇嗣背闕坐笑語喧嘩禦史李勉劾不恭帝嘆曰吾有勉乃知朝廷尊【勉傳】

天下相賀唐徐有功免官起爲侍禦史天下聞有功復進灑然相賀【本】

靑箱王維之自曽祖彪之四世禦史中丞並譜江左舊事緘之靑箱世謂王氏靑箱【吳志】

白簡任昉沈約爲中丞彈文皆曰奏白簡以聞【南史】赤棒北齊宗室瑯邪王儼領禦史中丞舊制王公皆遙駐車馬以待中丞之過其或遲遲則赤棒棒之自都鄴此儀浸絕武成欲寵儼使依舊制儼出北宮中丞之威儀司徒之鹵簿莫不畢備帝在華林園東門張幕隔靑絲步陣觀之遣中貴驟馬止不得入自言奉敕赤棒應聲碎其鞍帝大笑

赤囊南史何思證遷侍禦史重其選車前依尙書二丞給三騶執盛印靑囊在前

皂雕王志愔爲侍禦史執法剛正人呼爲皂雕

六察官唐志監察禦史十五人其一察官人善惡其二察戶口流散其三察農桑不勤其四察妖猾盜賊其五察徳行孝弟其六察黠吏豪宗大歷中以禦史分察尙書省六司第一人察吏部禮部第二人察兵部工部第三人察戶部刑部嵗終議殿最號六察【並分紀】

驄馬桓典爲禦史執法無所回避常乘驄馬京師憚之語曰行行且止避驄馬禦史【典略】

三獨坐漢光武時詔禦史中丞與司校尉尙書令防並専席而坐京師號曰三獨坐【後漢】

中執法髙帝紀注禦史中執法禦史中丞也【晉灼云】三告官國朝在禁中惟三官得告宰相告於中書翰林學士告於本院禦史告於朝堂皆用朱衣吏謂之三告【筆談】

識面臺官孫抃爲中丞薦唐介吳中復爲禦史或曰聞君未嘗識二人答曰昔人恥呈身禦史今豈求識面防官耶後二人皆以風力稱於天下【東軒筆錄】

鐵面禦史曽公亮以臺官薦趙淸獻公爲殿中侍禦史彈劾不避權幸京師號鐵面禦史【神道碑】

肅繩之司唐楊瑒爲侍禦史反爲崔日知所劾瑒奏曰肅繩之司一爲恐脇所屈開姦臣謀則禦史廢可矣【瑒】司過之吏孫皓毎宴置黃門郎十人侍立爲司過之吏宴罷之後各奏其缺失大者加刑小者爲罰【吳志】

七貴禦史故事殿中得立花磚用紫案褥之類爲七貴【李肇國史補】

三司謂禦史大夫中書省門下省凡儀同三司此也三院一曰臺院侍禦史焉二曰殿院殿中侍禦史焉三曰察院監察禦史焉【唐志】

梓板禦史臺在司馬門內署用梓板郭邑題曰禦史大夫寺【衞宏漢舊儀】

雜端癡牀侍禦史號雜端最爲雄劇防中防聚則於坐南設橫榻號曰南牀又曰癡牀言倨傲如癡【禦史臺記】獨擊鶻王素爲憲臺風力甚勁時號獨擊鶻【翰府名談】柱下史侍禦史於周爲柱下史掌注記言行

端臺唐禦史久次者一人知雜事謂之雜端亦號端臺次一人知西雜三司受事號副端

臺綱正朝廷理狄兼謨遷中丞文帝謂曰禦史臺朝廷綱紀臺綱正則朝廷理朝廷正則天下理

國之寶栁彧爲侍禦史當朝正色上嘉之曰栁彧正直之士國之寶【並分紀】

簉羽鴛鷺唐髙宗以雍州司士參軍韋絢爲殿中侍禦史或疑非遷上官儀曰禦史供奉赤墀下接武防龍簉羽鴛鷺豈雍州判佐比耶時以爲淸言

雕鶚鷹鸇明目張膽唐韋思謙爲禦史大夫不可犯或以爲譏答曰耳目官固當特立雕鶚鷹鸇豈眾禽偶又嘗曰大丈夫當敢言地要須明目張膽以報天子禦史出使不能動搖山嶽震慴州縣爲不稱職

臺閣生風晉傅轉司校尉天性峻急不能有容每有奏劾或值日暮捧白簡整簮竦踴不寐坐而待旦於是貴逰懾伏臺閣生風【並本】

裏行龍朔中置監察禦史裏行武后置殿中裏行後専以裏行名官【唐志】又開元中置裏行無員數或有禦史裏行侍禦史裏行殿中裏行監察裏行以未爲正官【禦史臺記】唐武后稱制供奉官正員外多置裏行有臺令史將入臺值裏行禦史聚立門內令史不下驢諸禦史大怒將杖之令史云乞先數驢然後受罰謂驢曰汝伎藝可知精神極鈍何物驢畜敢扵禦史裏行諸禦史慚而止【國朝雜記】

肅政臺龍朔中攺禦史臺曰憲至武后攺曰曰肅政臺【唐志】

弄印無以易堯漢髙祖用趙堯言徙禦史大夫周昌爲趙相久之持禦史大夫印弄之曰誰可以爲者熟視趙堯無以易堯遂拜堯

耳目唐韓琬曰禦史乃耳目官知而不言尙何賴淸要唐髙祖欲授李素立淸要九品官有司擬雍州司戶帝曰要而不淸擬校書郎帝曰淸而不要乃授侍禦史

李祐膽落李祐違詔進馬禦史溫造抨劾祐曰吾夜入蔡州防吳元濟未嘗心動今日膽落於溫禦史【並本】碎首玉階王義方任職劾奏李義府曰碎首玉堦素眀臣節

鷹揚虎視傳咸禦史中丞箴云煌煌天文宿星是環爰立私法其輝有煥執憲之綱秉國之憲鷹揚虎視肅淸違慢又曰良農耘穢勿使能植無禮是逐安惜翅翼集司校尉舊事號臥虎以舉綱而萬目理提領而眾裘挈

近世獨步江淹爲禦史中丞明帝作相謂淹曰君今在南司足以震肅百僚自宋以來不復有嚴眀中丞今日可謂近世獨步也【並分紀】

殿上虎劉安世器之徧歷言路正色立朝知無不言其面折庭爭至雷霆之怒赫然則執簡卻立俟天威少霽復前極論一時奏對且前且卻者或至四五殿庭觀者皆汗縮竦聽公退則咨嗟嘆服以俚語目之曰殿上虎【言行錄】

南臺起扵武后西臺起於本朝唐髙宗攺三省爲臺故呼禦史爲南臺趙璘因話錄言之璘又云武后朝禦史有左右肅政之號當時亦謂之左臺右臺則憲臺未曽有東臺西臺之稱張鷟朝野僉載對天后戲語云左臺胡禦史右臺禦史胡是也本朝李建中爲分司西京畱司禦史世以西臺目之李棲筠爲禦史大夫不樂者呼爲棲臺蓋斥其名也【揮麈錄】

賜紅銷金龍扇張泳爲禦史中丞眞宗曰卿平生著述防多可進來公遂以所著進上閱於龍圖閣未竟賜坐上曰今日暑甚顧黃門於禦幾取常執紅綃金龍扇賜公且稱文善公起再拜乃納扇於幾上曰便以賜卿美今日獻文事

訖了治平元年孫覺與曽南丰言曰聞臺官以數言事不用相約當共爭濮王事不聽則決去蓋是時知雜禦史呂誨呂大防範純仁等與諌官司馬光數論孫固庸回王廣淵姦邪不當用其言愈切而用之愈堅事類此者甚眾凡臺官諌官言入進呈訖寢之時人謂之訖了臺吏每白禦史曰某事又訖了也蓋執政方持權欲一切以沮言者而言者以不能塞職爲慙故相約如此後數日果聞臺官論濮王事甚急防已七八上不聽誨等皆納敕求罷去臺官不畱一人京師爲之語曰絕市無臺官然人主猶采物論後來者其言愈厲【南丰雜記】

本艸唐賈忠言撰禦史本艸以裏行爲合口椒最有毒監察爲開口椒毒微歇殿中爲蘿卜侍禦史爲脆梨漸入佳味熱侯味虛著百官本艸題禦史有大熱有毒主除邪疾杜姦回振寃滯攻貪濁服之長精神

南奔謝防卿梁天監中自尙書三公郎爲侍禦史舊郎官轉爲此職者世謂之南奔【並侍史臺記】

呵佛罵祖元祐初張商英爲開封推官簡蘇內翰子瞻曰老僧欲住烏寺呵佛罵祖如何偶館職孫朴見之以示呂申公之子希純希純白申公公不悅出商英【邵氏辧誣】哄堂凢上堂絕言笑有不可忍者雜端大笑謂之哄堂則不罰

南司梁陸杲爲禦史中丞劾山陰令虞眉中書舍人黃睦之以眉托杲杲曰君小人何敢以罪人屬南司也臺主中丞出外爲禦史臺主歷晉亦然

其門北開北齊鄴都故事云禦史臺在宮西南其門北開取冬殺之義斯事久矣今東都臺門不北向者蓋欲變古之制或建造者不習故事耳【分紀】

只置中丞雜端禦史自大夫至主簿並存六典舊式今只置中丞雜端各一員並判臺事【湘山野錄】

閽梃橫直禦史有閽吏臺中四十餘年事二十餘中丞矣聲喏之時以所執之梃待中丞賢否中丞賢則橫其梃不賢則直其梃此語諠於縉紳凡爲中丞惟恐其梃直也範諷爲中丞一日視其梃直範大驚立召問曰爾梃忽直豈我之失耶吏曰昨日見中丞召客諭庖人造食指揮者數四去又呼之教戒又數四大凢役人者授以法觀其成何事喋喋之繁若使中丞宰天下皆欲如此之繁不亦勞而可厭乎某心鄙之不知其梃之直也範大笑慙謝明日視之梃復橫矣【東軒筆錄】

活萬人子孫興前漢王翁孺爲繡衣禦史逐捕盜賊吏當坐者翁孺皆縦不誅嘆曰吾聞活千人封子孫吾所活萬餘人後世其興乎後生孫女乃元成皇后也【夲】

諌官

諌垣舊唐著諌官元稹旣居諌垣不欲碌碌自滯又韓琦爲諌官三年所存諌艸欲斂而焚之以效古人謹宻之義然恐無以見人主從諌之美乃集七十餘章爲三卷曰諌垣槁自序於首大略曰諌主扵理勝而以至誠將之【家】

諌曹唐權徳輿爲左補闕諌云臣職在諌曹【本】

補闕拾遺唐制左補闕六人左拾遺六人右補闕六人右拾遺六人掌諷諌大事則廷論小事則上封事【唐志】擇利近名王沂公曽嘗曰韓魏公章防甚好向來髙若訥多是擇利範希文亦未免近名須要純意於國家事爾【魏王別錄】

坡拜今呼諌議爲坡拜蓋仍唐朝舊語自外入爲諌議班在給捨之上嵗滿遷給事中又嵗滿遷舍人故語云君今上坡後當復下坡矣【談苑】唐諌議謂之坡班在給捨上一遷爲給事又遷爲舍人有自他官爲諌議者班給捨上班中戱語曰饒君上坡去卻須下坡來言遷給捨卻在下也【靑箱雜記】

墜諌議班在知制誥上若待劍則在知制誥下戱謂之墜【春明退朝錄】

四諌力引石介蔡臺慶曆中余靖歐陽修蔡襄王素爲諌官時謂四諌四人力引石介爲諌官範仲淹爲參知政事獨謂曰石介剛正然性好奇異若使爲諌官必以難行之事責人君以行少咈其意則引裾折檻叩頭流血無所不至主上𨿽富於春秋然無失徳朝廷政事亦自修舉安用如此諌官諸公伏其言而罷蔡君謨以詩賀曰禦筆新除三諌官喧然朝野競相歡當時流落丹心在自古忠良得路難必有謀猷禆帝右直須風采動朝端世間萬事俱塵土畱取功名久逺看三公遂薦蔡襄爲諌官當時謂之四諌【東軒筆錄】

出自宸選明道中執政除其親舊二人爲正言司諌上謂曰祖宗法制臺諌須出自宸選若臺諌是大臣自除則大臣過失無敢言者執政悸汗浹背而去

父爲宰相子爲諌官唐元和初杜従郁爲左補闕韋貫之曰父爲宰相子爲諌官若有得失不可使子論父攺爲祕書丞【並分紀】

臺諌官専爲言事英宗曰人言臺諌奪權歐陽修奏曰此則爲陛下言者過也朝廷置臺諌官専爲言事若使黙然卻是失職苟以言事爲奪權則臺諌無職可供矣【奏事錄】

朕之汲黯眞宗見田錫色必莊嘗自之曰朕之汲黯也【名臣】

田舍漢唐李昭徳爲內史婁師徳爲納言相隨入朝婁體肥行緩李久待不至乃發怒曰叵耐田舍漢妻聞之乃徐笑曰師徳不是田舍漢更是誰

司諌正言唐有左右補闕國朝雍熙五年詔攺左右補闕爲左右司諌又攺唐左右拾遺爲左右正言【分紀】五諌一曰風諌二曰順諌謂順其所欲以微動之三曰規諌陳其規矩而正其事四曰致諌致物以眀其意五曰直諌直言君之過失【大戴禮】

給事中

夕郎黃門侍郎每日暮入對靑瑣門拜謂之夕郎【靈帝紀】塗歸給事中四人左右分判省事詔書不便者塗竄而奏還謂之塗歸【唐志】

批勅唐李藩爲給事中制有不可於黃後批之吏白宜進白紙藩曰別以白紙是文狀豈曰批耶史臣曰批勑有夕郎之風【分紀】

宜在闥久在黃扉唐郭承嘏爲給事中出爲華州刺史盧載封還詔書且言承嘏宜在闥文宗曰承嘏久在黃扉故優其俸祿暫令亷問近諌列章美事也乃復畱

回天之力張元素遷給事中諌太宗發卒修洛陽宮魏證曰張公論事有回天之力可謂仁人之言矣【本】

翰苑

翰林院翰林院在禁中乃人主燕居之所玉堂承明金鑾皆在焉應供奉人自學士以下工伎皆籍其間皆稱翰林【沈存中筆談】

北門內相天子私人唐制乘輿所在必有文詞經學之士以偹宴見而文書詔令則中書舍人主之自太宗時名儒學士時召以艸制未有名號至幹封以後始號北門學士宗初翰林待詔掌四方表防批答又以中書務劇乃選文學之士號翰林供奉掌制誥開元末又攺供奉爲學士別置院専掌內命其後選用益重而禮遇益親至號內相又以爲天子私人【百官志】

金蓮花炬唐令狐綯爲翰林承防宣宗時夜對禁中燭盡帝以乘輿金蓮花炬送還院吏望見以爲天子乃綯至皆驚

八磚徳宗時學士入館視日影爲候時李程爲翰林性懶日過八花磚乃至時號八磗學士【並本】

蓬池鱠郢水醪李徳裕述夢詩荷靜蓬池鱠天寒郢水醪唐學士初上賜食悉是蓬池魚鱠夏至頒冰及酒以酒味濃和水而飲蓋禁中有郢水酒坊【李白詩】

口脂面藥唐制臘日賜北門學士口脂盛以碧鏤牙筩故杜詩云口脂面藥隨恩澤翠管銀罌下九霄【苕溪詩話】登瀛州太宗初作文學館以房杜等十八人爲學士每暇訪以詩書政事號十八學士命閻立夲圖像以章禮賢是時天下慕向謂之登瀛洲【禇亮】

淩玉淸翔紫霄凡登翰苑者謂之淩玉淸翔紫霄【翰林誌】翠毛錦黃盤雕錦學士舊規十月初別賜錦長襖子國初以來賜翠毛錦太宗攺賜黃盤雕錦【金坡遺事】

玉鼻騂天廏新頒玉鼻騂【坡新爲學士賜內廏良馬東坡詩】

馬鬛三花白樂天春深學士家詩鳳書裁五色馬鬛剪三花唐學士例借飛龍廏馬

海曲龍山唐翰林壁畫海曲龍山宋宣公詩云憶昔唐家扄禁地粉壁曲龍開古記承眀景象今頓還永與鑾坡爲故事

六幅山水屏玉堂兩壁有巨然畫山董羽畫水宋宣獻公爲學士時燕穆之復爲六幅山水屏寄之乃置於中門

郭熙春江曉景元丰末旣移院玉堂中屏乃郭熙所作春江曉景坡詩云玉堂晝掩春睡閒中有郭熙春畫山今乃爲玉堂佳物【詩話】

小三昧大三昧學士每下直出門相謔謂之小三昧出銀臺門乘馬謂之大三昧【翰林誌】

十八文星舊唐書太宗圖十八學士爲之贊號十八文星舊書贊曰十八文星輝炳煥

一條冰陳彭年在翰林兼數職皆文翰淸祕之目人謂其帯衘曰一條冰【國老聞談】

鰲峯最上頭宋景文公祁守益州有風力久次而不見用以翰林學士承防召道出長安以詩寄梁丞相略曰梁園宴罷相如至宣室釐殘賈誼歸又曰粉署重來憶舊逰蟠桃開盡海山秋寧知不是神仙骨上到鰲峯最上頭

五鳳齊飛太宗時賈黃中宋白李至呂防正蘇易簡五人同時拜翰林學士承旨扈防贈之詩云五鳳齊飛入翰林其後呂爲相賈李蘇爲參政宋爲尙書【廬陵集注】五相一漁翁白樂天詩云元和六學士五相一漁翁王禹偁在翰陵有同在翰林而大拜者王以啟賀之曰三神山上曽陪鶴駕之逰六學士中獨有漁翁之嘆【靑箱雜記】甘泉従臣先朝翰林學士不領他局故俸薄楊億之爲學士有乞郡表略曰虛忝甘泉之従臣終作莫敖之餓鬼自後乃得判他局【東軒筆錄】

飛帛玉堂太宗以玉堂之設虛其號而無名乃於紅綃上禦書飛帛四字題曰玉堂之署以賜焉本院掛於玉堂之上方知貴矣【分紀】

待詔書詔太宗訪鐘王之迹禦筆飛動乃召書史之有格性者置於便殿授以筆法覩其有成名賜銀章象笏令入翰林院充待詔書詔自是四海之內咸識禁中之墨妙焉【澠水燕談】

著撰文名學士所著撰拜免公王將相妃主曰制賞賜恩宥曰赦書曰徳音處分事曰敕曰禦札五品已上曰詔六品以下曰敕批羣臣表曰批答奨勲勞曰奨諭賜外國曰蕃書醮曰靑詞曰宻詞釋曰齋文教坊致語曰白話土木興建曰上梁文宣賜曰口宣此外有祝文祭文碑銘神道碑樂章詩頌春帖子之類撰訖進入故事遇有除拜以雙日鎖院只日降麻故學士以雙日至又談苑大號令曰禦札餘皆同

餘酲尙在曽布以翰林學士權三司使坐言市易事落職知饒州舍人許將當制頗多斥詞制下將往見曽曰始得詞頭深欲繳納又思釁隙如此不過同貶耳於公無益其中語言頗經攺易公他日當自知曽曰公不聞宋子京事乎昔晏元獻當國子京爲翰林學士晏愛宋才雅稅一第於近廷居之遇中秋晏公啟宴召宋出妓飲酒逹旦方罷翼日罷相宋當艸詞頗極詆斥方子京揮毫之際昨夕餘酲尙在觀者亦駭矣蓋此事由來久何足校耶許亦憮然而去

步行學士國朝選人不得乘馬入宮門天聖中選人爲館職自歐陽永叔軰始時號步行學士皆自左掖門下馬步入【筆談】

視艸堂筆談學士院玉堂太宗嘗親幸至今學士上日許正坐他日皆不敢坐堂中設視艸臺每艸制則具衣冠據臺而坐

垂艸制拜相李吉甫裴垍在翰林同直裴垍艸李吉甫除中書侍郎平章事制李吉甫艸武元衡制垂簾揮翰兩不相知及暮吉甫存嘆息之聲垍終不言書麻尾之後乃相慶賀禮絕之敬生於坐中黎明相府官吏於門

艸麻潤筆艸麻潤筆自隋唐有之隋鄭譯自隆州刺史復爵李徳林作詔髙潁戲之曰筆頭漧譯曰出爲方伯防杖而歸不得一錢何以潤筆近朝除拜因循多不送遣先帝慮經費有闕特定艸麻例物朝謝日令閣門督之旣得乃以書進呈自是無敢闕者今以爲定制用白麻元和初凡赦書徳音立後建儲大誅討拜免三公宰相命將曰制書並用白麻不用印雙日起艸閣門鑰入而後進書只日百僚立班於宣政殿通事舍人宣之機務要速並用雙日【並分紀】

進艸宻防多夜降出艸麻五更三防進祥符中錢惟演入院是夕召入令艸壽春王制惟演之進艸乞禦筆刋削然後冩麻従之是夕一更二防進艸三防降出禦筆書依奏方付待詔書冩其後南郊加恩及冊皇太子皆晁迥當之亦進艸親王宰臣等卽不進【澠水燕談】

進小字本天順二年宣旨每進麻制書詔錄小字畱內自後機宻公事卽用小字本常詔不進國朝自祥符後詔麻制進小字蓋便扵觀省也書詔亦進

承防居第一閤元稹翰林承防記曰憲宗始命鄭絪爲承防居諸學士上居東第一閤凡大詔令凡上所甚注意莫不専受

學士院李肇翰林誌駕在大內則於明福門內置院駕在興慶宮則於金眀門內置院今在右銀臺門之北第一門東向榜曰翰林之門入門直西爲學士院其北爲翰林院【並分紀】

系鞋白事翰林故事每白事中書公服靸鞋坐玉堂使院吏入白丞相出迎然此禮不行久矣章惇直學士院力欲行之一日兩制俱白事他學士皆鞹足執笏惇獨散手系鞋大咈物議繼罷惇直院

眼赤腰黃舊制學士以上並有一人朱衣引馬所服用黃金而無魚至入兩府則金帯懸魚謂之重金世館閣望爲學士詩眼裏何時赤腰間甚日黃及爲學士詩云眼赤何時兩腰黃防日重【筆談】

靈鵲噪本朝學士院有雙鵲嘗棲於海棠枝上每學士防食翔集於玉堂之上或鳴噪必有大詔令或宣詔議事因謂之靈鵲晁公詩云卻聞靈鵲心應喜【金坡遺事】鈴有聲田文炳續翰林故事李徳裕云翰林院有懸鈴以備警急文書引之以代呼予爲學士時河北用兵一夜鈴有聲俟之則無人後往往如此潛俟於下終無所覩其鳴皆應用兵處緩急亦如之【分紀】

槐閣玉堂上東閣承防居之西閣第三防居之玉堂後東西各二閣第三防而下分處之玉堂後東北一室二間大中祥符中王相居之入參大政李相廸又自此閣拜命其後入者多求居之此室常不空前檐有大槐樹意以爲祥【澠水燕談】

承防閣子王拱辰自翰林承防除宣徽使張方平自承防爲參知政事不數日以憂去服除以宣徽使召學士院以承防閣子爲不利市凡入翰林無肯居之者熙寧王珪爲承防韓絳戱之曰禹玉行將入宣徽矣未幾禹玉除參知政事遂大拜凡秉政十五年而卒近世承防之逹無此比也

長春殿曲宴蘇易簡爲參知政事引故事爲請詔自今後當直學士與樞宻直學士並頒長春殿曲宴

升丹鳳樓肆赦蘇易簡又引唐元稹承旨防記禦樓肆赦惟承防得升丹鳳樓之西南隅【並楊文公談苑】

宮燭然蘇易簡爲學士太宗嘗夜幸玉堂易簡已寢遽起無燭具衣冠宮嬪自窻格引燭入照之格上有火然處至今不欲更易以爲玉堂盛事【筆談】

賜飛龍廏馬學士新入院飛龍廏賜馬一疋銀閙鞍妝轡

蕭蕭句彭乘爲翰林學士誥命尢爲可笑有邊帥乞朝仁宗許其候秋涼卽途乘爲批答語曰當俟蕭蕭之爰堪靡靡之行田況知成都值饑民流離況始入劍門卽發倉賑濟上表待罪乘義嘗批答曰才度巖巖之險便興惻惻之情王琪性滑稽乘死爲挽詞云最是蕭蕭句無人繼後塵【筆錄】

依樣畫葫蘆陶糓自五代至國初文翰爲一時冠自以久在詞禁宣力實多防俟上防太祖笑曰頗聞翰林艸制皆檢前人舊本攺換詞語世俗謂之依樣畫葫蘆爾何宣力之有糓聞之乃作詩書於玉堂之壁曰官職須由生處有才能不管用時無堪笑翰林陶學士年年依樣畫葫蘆太祖益薄其怨望遂決不用

舉筆不防規諌歐公在翰林仁宗一日承間見禦閤春帖子讀而愛之問左右曰誰作左右對曰歐陽修之辭也乃悉収諸宮帖閱之見其篇篇有意嘆曰舉筆不忘規諌眞侍從之臣也

瀛州之象玉堂東西壁延袤數丈待詔董羽畫水以布之風濤浩蓋擬瀛州之象也修篁皓鵠悉圖廊廡奇花異木羅植軒砌毎外喧已寂內務不至風傳漏禁月色滿庭眞人世之仙境也

木天內諸司捨屋惟祕書最宏壯閣下穹窿髙敞謂之木天【分紀】

兩制國朝翰林學士謂之內制中書舍人知制誥謂之外制其後並雜學士待制通謂之兩制【事實】

親調藥餌眞宗尢禮杜鎬直龍圖閣上開樽酒親封題賜鎬鎬素不飲飲之疾作防至不救眞宗親至閣下臨問手調藥餌撫慰令臥平乃歸內其待侍臣有如此者【三朝寶訓】

盛事有七李昉赴玉堂賜燕詩序云今日之盛事有七親賜衣帯鞍馬十月朔賜錦袍特宣艸麻攺賜內庫法酒俸給現錢給親事隨從就院設【翰林誌】

綸省推髙除中書舍人李義山爲學士制云綸省推髙【景龍文館院】

擬大言賦淳化四年太宗艸書宋玉大言賦賜蘇易簡易簡因擬宋玉作大言賦以獻其詞曰皇帝書白龍牋作大言賦賜玉堂臣蘇易簡禦筆煌煌雄詞洋洋瓌瑋博逹不可偹詳易簡曰聖人興兮告成功登昆侖兮展升中芳蓆地兮饗祖宗天籟起兮調笙鏞日烏月兔耀文眀也參旗井鉞嚴武衛也執北鬥兮尊酒也削西華兮爲石防也飛雲湧霞膰膳膫也刳鯨臘鵬代鶼鰈也雷三發山神呼也流電三激爟火舉也四時一同兮萬八千年泰山融兮溟海漧圓蓋偃兮方輿穿【分紀】能卻繼遷馬太宗時王禹偁爲翰林學士常艸制李繼遷送馬五十匹以偹濡潤以狀不如式卻之及出守滁州閩人鄭褒徒步謁禹偁禹偁愛其儒雅乃別爲買一匹馬或言買馬虧價者太宗曰彼能卻繼遷五十疋馬顧肯此虧價哉【紀事】

中書舍人

一佛出世唐太宗尢重內外制之任嘗曰朕聞朝廷命一舍人六姻相賀諺以爲一佛出世豈容謬哉【談苑】尺書招贊普東坡元祐初爲中書舍人上賜禦書紫薇花詩一首坡進詩落句云小臣願對紫薇花試掃尺書招贊普【坡集】

五花判唐故事中書有軍國政事則中書舍人各執所見雜書其名謂之五花判事【職林】

六押給省乃分司押事故唐舍人乃謂之六押【李祕家傳】閣老唐制中書舍人六人掌詔防冊命皆次第進畫以久次者一人爲閣老判本省雜事【唐志】

一人足辧我事孫處約爲中書舍人髙祖卽位杜正倫請增舍人員帝曰處約一人足辧我事止不除【本】古事今事唐髙仲舒崔琳同爲中書舍人宋璟嘗曰古事問仲舒今事問崔琳尙何疑【崔義】

撻額裹頭不由三事直拜中書舍人謂之撻額裹頭【出盧氏記】

揮翰如飛陸扆拜中書舍人文思敏速揮翰如飛文理俱愜【分紀】

斵舍人唐陽滔中爲中書舍人時促命艸制而吏持門鑰他適無本乃斵取之時號斵舍人【朝野僉載】易服飲酒於肆中魯宗道易服飲酒於仁和肆中一日眞宗急召將有所問使者於酒肆得之曰上問以何事對幸先見教公曰以實對中使入上果問具如公對上問何私入酒家公對曰臣家貧無器皿酒肆百物具偹適有親客逺來遂與飲臣且易服市人無識臣者上笑曰卿爲宮臣恐爲禦史所彈以公爲忠實後爲明肅言羣臣可大用者數人公其一也【歸田錄】

寺僧出迎張文懿爲社令時出城過村幸村老老僧出迎道邂逅過之亦必出迎文懿而詰之僧曰長官來時山神夜夢告某相公至矣一日復往而僧不出文懿曰不出何也僧謝曰神不我告也文懿以爲誕使僧問其所以夜夢告曰長官誤斷殺牛事天符已下不復相矣文懿駭驚省之果嘗有殺牛事遂復攺之眀日過寺僧復出曰昨夕山神言長官復爲相矣眀日當來但減算矣後果三入中書【王氏聞見錄】

知制誥

十年遲白樂天除知制誥與三舍人同宿詩曰莫不如君气味此中來校十年遲

衣緑國初知制誥有衣緑者錢若水自舍人遷學士入謝曰閣門承防例先賜金紫太宗訝之閣門以舊例對太宗曰吾欲令若水緑袍上系金帶儒門之美事也【東軒筆錄】

閣長壓角舍人院每知制誥上事必設紫褥於庭面北拜防閣長立褥之東北隅謂之壓角裴庭裕正除通事舍人上事知印宰相當壓角則其禮相自唐也邵興宗入院不欲爲舍人閣長壓角【春明退朝錄】

不試知制誥故事知制誥先試其文辭仁宗以陳堯佐文學天下所知不復命試自國朝以來不試制誥者惟楊億陳堯佐二人而已【神道碑】

錦繡萬花谷前集卷十一

欽定四庫全書

錦繡萬花谷前集卷十二

左右史

書言動動則左史書之言則右史書之【禮記】

記言記事古者天子左史記言右史記事【晉志注】

起居注起居郎曰左史起居舍人曰右史所書言動皆曰起居注

左右史文宗開成中始詔左右史立螭頭下【張靖】螭首唐制天子禦正殿起居郎居左舍人居右俯陛以聽退而書之季終以授史官若仗在紫宸則夾香案分立殿下直第二螭首【百官志】

螭坳直第二螭首和墨濡筆皆卽坳處記錄於前【唐志】執筆螭頭唐鄭朗爲起居郎文宗與宰相議政適見朗執筆螭頭下謂曰向所論亦記之乎朕將觀之朗曰故事天子不觀史昔太宗欲觀之朱子奢曰史不隠善不諱惡見之則史官無以自免不敢直筆帝悅謂宰相曰朗可謂善守職者【本】

玉皇香案吏元微之守越州以州宅誇白樂天詩曰我是玉皇香案吏謫居猶得在蓬萊【元集】

人瑞唐鄭仁表爲起居郎文章俊防恃才傲物嘗曰天瑞有五色云人瑞有鄭仁表【本】

館閤

祕書監桓帝延熹二年初置祕書監掌國史【東觀漢記】蓬萊仙室學士稱東觀爲老氏藏室道家蓬萊山王融曲水詩序曰紀言事於仙室【謂藏室也】乂漢顯宗時學者多稱東觀爲老氏藏室道家蓬萊山遵薦竇章入東觀爲校書郎【章】

東觀班固著作於東觀

西觀束晳除著作西觀修晉書【夲】

石渠閤漢宣帝甘露中詔諸儒論五經於石渠閤閤在未央宮殿北藏書之所也

白虎觀漢章帝詔諸儒防白虎觀講五經同異作白虎通議【章帝紀】

內臺內閣魏薛夏卿曰蘭臺爲外臺祕書爲內閤臺閤一也【王肅】

攺金根退之子防性闇劣爲集賢校理史有金根車防以爲誤悉攺根字爲銀字【尙書故實】

朋字未正劉晏以神童爲祕書正字上問曰正得防字對曰余字皆正惟朋字未正【明皇雜錄】

延閣武帝廣獻書之路書積如丘山故外有太常博士之蔵內有延閣廣內祕書之府【劉歆七略】

書林孝和亦數幸東觀覽閱書林【後儒林】

國朝三館合爲一唐兩京皆有三館各三所逐館命修撰文字而本朝三館合爲一並在崇文殿中命修總目則在本院

三閣昭文館集賢院史館【歸田錄】

六閣太祖太宗宸翰所藏之閣名曰龍圖取龍馬負圖之義也眞宗藏宸翰之閣曰天章取云漢爲章之義仁宗英宗藏宸翰之閣曰寶文閣取寶書爲訓之義神宗曰顯謨徽宗曰敷文哲宗曰徽猷此六閣之所建也二閣仁宗景祐二年置邇英延義二閣邇英在迎陽門之東北向延義在崇政殿西南向賈昌期以書筵進對爲二閣記注命章得象等接續帝學

崇文院史館唐正觀三年置有史館修撰直館之員集賢院開元五年置麗正修書院十三年攺爲集賢書院有學士侍講之名並有修撰校理直講之職正元中增置校書正字梁都汴以長慶門東北小屋數十間爲三館湫隘喧雜有所撰述徙他所就之太宗卽位因臨幸周覽曰若此之陋何以待天下賢俊卽詔度左升龍門東北車府地爲三館旣成賜名崇文院以東廊爲昭文庫南廊爲集賢書庫西廊爲史館書庫參以舊書爲六庫爲八萬卷官有史館修撰直史館集賢院直學士校理之名淳化中復置直昭文館直集賢院亦有修國史崇文院檢討編修皆無定員亦不常置

祕閣本朝三館外復有祕閣圖書置直祕閣校理端拱元年詔置祕閣扵崇文院之中堂【並歸田錄】

祕書監祕閣淳熙元年李至等言曰王者蔵書之府自漢置未央宮麒麟天祿閣在其中命劉向揚雄典校謂之中書後漢蔵之東觀亦在禁中至桓帝時始置祕書監掌禁中圖書祕記謂之祕書及魏以祕書屬少府故王肅爲祕書監論祕書不應屬少府魏之祕書卽漢之東觀因是不屬少府而蘭臺亦藏書故薛夏卿曰蘭臺爲外臺祕書爲內閣晉宋以還皆有祕書閣之號唐開元十三年因置集賢書院皆置之扵內地陛下復建祕閣以藏奇書乞詔令與三館並列詔自今祕閣宜次三館

禦書祕閣二字淳化三年祕閣成太宗作贊賜之李至引唐祕書有薛稷畫鶴郎余令畫鳳賀知章艸書目爲三絕又引蘇易簡乞禦飛帛書玉堂爲比願賜新額以光祕府戊辰賜禦書飛帛書祕閣二字以賜李至至又請以禦贊刋名九月奉詔模勒刻石並刻孝經

熱修撰冷修撰集賢院修撰舊多以館閣久次爲之近嵗有自常參官未至従官者起授修撰有冷撰熱撰時人謂之熱中允不博冷修撰【並筆談】

職近日月魏王肅論祕書表曰祕書丞郎與博士議郎同職近日月宜在三臺上【職官分紀】又有承明金馬著作之庭【班固西都賦】

乳媼何承天除著作佐郎年已老而諸佐郎並少年荀伯子嘲之呼爲你母陳后山除正字有詩曰寧辭乳媼譏【用你母事爲乳媼也南史】

杜門與兄弟讀晏殊爲館職時天下無事許臣寮擇勝燕飲侍從文館士大夫燕集市橋酒肆皆供帳爲防息之地公時貧甚不出獨居家與昆弟講習一日選東宮官忽自中批除晏殊執政莫諭所因次日進覆上曰近館職臣寮無不嬉逰彌日繼夕惟晏殊與兄弟杜門讀書如此謹厚正可爲東宮官對曰臣非不樂防宴者直以貧無可爲具臣有錢亦須往上嘉其誠

郎官

懷香握蘭尙書郎主作文書起艸更直於建禮門內懷香握蘭趨走於丹墀上

靑縑錦被漢尙書郎給靑縑白綾被或以錦被【並漢官儀制】上應列宿漢館陶公主爲子求郎顯宗不許曰郎官上應列宿出宰百里任非其人民受其害【漢記】

土山粉署唐諸郎中不自員外郎拜者謂之土山頭趙謙光自彭州司馬入爲大理正遷戶部郎中戶部員外賀遂渉詠曰員外由來美郎中望不優寧知粉署裏翻作土山頭謙光答詩曰錦帳隨情恱金鑪任意薫惟愁員外置不應列星文【談賔錄】

水鏡樂廣爲尙書郎何晏謂之水鏡【本】

瑞錦窠按唐舊說禮部員外郎號爲瑞錦窠員外郎防前有大石諸州府送到廢印皆扵石上碎之又圖寫祥瑞亦員外防所掌令狐楚元和初爲禮部員外郎有詩曰移石防回敲廢印開箱何處送新圖【春明退朝錄】

賜餐給帷被樂崧爲郎家貧獨直無被枕食糟糠帝夜入臺嘉嘆自此制太官賜尙書以下朝夕餐給帷被袍及侍史二人【後漢本】

古今難匹唐魏鄭公薦杜正倫以古今難匹太宗擢爲兵部員外郎【職官分紀】

給女侍史執香鑪防衣服宋髙祖並置尙書郎入直官供靑縑白綾被帷帳氊褥太官供食物湯官供奉餅餌給女侍史二人選端正者執香鑪防衣服【並職官分紀】丹墀赤館尙書郎奏事眀光殿殿以香粉塗壁畫古賢烈女以丹朱色地謂之丹墀赤館尙書口含雞舌香以其奏對使气息芬芳也丞郎月賜赤筦大筆一雙麋墨一丸

繁霜之任郭璞讓尙書郎表云以防弱之資充督責之官以無用之才管繁霜之任

先捧紫泥武元衡罷相鎭蜀栁公綽與裴度俱爲元衡判官公綽先入爲吏部郎中度以詩別之有兩人同日事徵西今日君先捧紫泥之句【並職官分紀】

南宮舍人按唐舊說禮部郎中掌省中文翰謂之南宮舍人百日內須知制誥故王元之與宋給事詩云須知百日掌絲綸【春明退朝錄】

哀烏卽位前漢天文志南宮二十五星哀烏卽位故明帝云郎官上應列宿也

二十四部魏尙郎有駕部金部虞部比部主客祠部等凡二十四部一尙書領六郎也【並分紀漢有三十六郎】

祠屯駕庫省中語曰後行祠屯不博大行都門中行刑部不博前行駕庫【南部新書】

司門水部入省不數尙書郎自兩漢之後妙選其人唐正觀以來尢重其職吏部尙書前行最爲要劇自後行攺入皆爲美遷考功員外専掌貢舉員外郎之最望者也司門都官屯田虞水膳部主客皆在後行閒簡無事時人語曰司門水部入省不數王上客自侍禦史常望前行忽除膳部員外郎悵惋張敬忠戱詠曰有嫌兵部職専心取考功誰知腳蹭蹬防落省墻東【膳部在省東隅西京雜記】

卿監

大理棘署棘寺大理聽訟於棘木之下故云

廷尉司刑秦置廷尉漢因之景帝攺曰大理梁加卿字曰廷尉卿北齊攺曰大理卿唐初曰詳刑卿光宅初曰司刑卿後皆復舊【六帖】

詳斷官判寺官大理判寺官或一員兩員不定少卿一員以他官權詳斷官十二員法直官一員以流內人任年滿得京官【湘山野錄】

斷疑獄四百張文瓘爲大理卿不旬日斷疑獄四百抵罪者無怨言【本】

形如死灰心若鐵石唐臨爲大理卿髙宗嘗錄囚臨所訊無一言帝問囚答曰唐卿斷囚不寃所以絕意帝嘆曰爲獄者當如是乃自述其考曰形如死灰心若鐵石【臨】

言若湧泉戴冑爲大理卿犯顏據正防處法意隨類指摘言若湧泉【本】

議盜環張釋之爲廷尉有盜髙廟玉環奏棄市上怒令族之釋之曰假令盜長陵一抔土何以加法乎帝乃止撼大木隋趙綽爲大理卿有刑部侍郎辛亶衣緋裩俗云利官上以爲厭蠱將斬之綽不奉詔上怒甚謂曰卿惜辛亶不自惜耶綽曰寧可殺臣不可殺辛亶至朝堂解衣將斬上謂意如何對曰執法一心不可惜死上拂衣入良久釋之時禁行惡賤易者令悉斬之綽曰當杖上曰不闗卿事綽曰陛下不以臣愚置在法司欲妄殺人豈得不闗上曰撼大木不動者當退對曰臣撼天心何止動木上遂聽侍禦史諌乃止【職官分紀】

司農稼卿初秦置治粟內史漢曰大司農梁曰司農卿隋唐因之龍朔中攺曰稼卿後復舊【五代史誌】

國淵史遊急就篇司農少卿國之淵【六帖】

走卿見下注又司農爲走卿

穡臣張華大司農箴穡曰司農敢告左右【並分紀】

司均揚雄司農箴曰農臣司均

太常奉常初秦置奉常漢更曰太常常典三禮故曰太常或曰太常者旌旗禮官持之故曰太常

客卿奉常客卿兩虯須【指喬太博爲太常博士坡詩注】

赤車太常行陵赤車乘【六帖】

司禮寺前太常古爲司禮寺漢曰奉常

望省樓唐崔日知歷職中外恨不居八座爲太常卿於都寺防後起一樓與尙書省相望謂之崔公望省樓宗正冷卿宗正爲冷卿謂其管玉牒所【坡詩注】

不是卿舊太常不是卿祕書不是監以其品列淸重不與諸卿監侔耳【春明退朝錄】

司宗司屬成周曰宗正晉曰大宗正梁加卿字除大字曰宗正卿唐龍朔中攺爲司宗卿光宅初攺爲司屬卿太府外府司府太府周官也秦漢以下不置其職務在司農至梁始置太府唐龍朔中攺爲外府卿光宅初攺爲司府卿【並六帖】

尹卿筆唐尹思盾爲司府少卿時侯知一亦厲威嚴語曰不畏侯卿杖惟畏尹卿筆【職官分紀】

將作監大匠卿漢景帝以將作監爲大匠卿

祕書監宰相病坊唐士大夫多尙臺省不樂九列故目祕書監爲宰相病坊少監爲給捨病坊

大蓬有人嘗爲翰林學士語同列曰禁中視艸非養病之地他日解職得遂大蓬之拜歸息數畝之園入就三品之列優防終老則爲幸矣【並春明退朝錄】

月卿卿士惟月【書洪範】又少卿爲亞卿

飽卿暖卿冷卿世光祿爲飽卿衛侯爲暖卿鴻臚爲睡卿司農爲走卿宗正爲冷卿【暖謂其管儀鸞供懷之類冷謂管玉牒所也坡詩注】

春夏秋冬梁以太常司農宗正爲春卿太僕太府爲夏卿衛尉廷尉大匠爲秋卿光祿鴻臚爲冬卿以象四時【初學記注】九卿皆樹棘爲位【周禮】

桃花三彩綬漢官儀曰卿秩中二千石綬靑絁桃花三彩【初學記注】

法河海三公象五嶽九卿法河海【後漢注】又李淑諌更始曰夫三公上應臺宿九卿下括河海【職官分紀】

史官

當國之鑑唐朱鵠聖政記頌曰史臣是當國之鑑千億代之眉目也【文粹】

柱史星極東一星曰柱下史主記過古者左右史之象也【晉志】

三長唐鄭惟忠問劉知防曰自古文士多史才少何耶曰史有三長才學識古罕兼之有學無才猶愚賈操金不能殖貨有才無學猶巧匠無楩楠弗能成室【知防】權重宰相韋安石曰世人不知史官權重於宰相宰相但能制生人史官兼制生死古今聖君賢臣所以畏懼也【朱敬則】

左氏敍事左氏述行師則簿領盈視叱聒沸騰論備人則區分在目修飭峻整言勝防則收獲都盡記奔敗則披靡莫前申盟誓則慷慨有餘稱欺詐則欺誣可見談恩恵則照如春日記嚴烈則凜若秋霜敍興邦則滋味無量陳亡國則淒涼可閔或腴辭入簡牘或美句入詠歌跌蕩而不羣縦橫而自得工侔造化思渉鬼神班馬張輔著班馬優劣論云遷敍三千年事惟五十萬言固敍二百四十年乃八十萬言是知班不如馬也學左氏左氏敍晉敗於邲上軍下軍爭舟舟中之指可掬不言攀舟亂以刃斷指而意可見王之邵齊志述髙季式破敵於韓陵追奔逐北而去夜半方歸槊血滿袖亦不言擊刺甚多而意可見【並史通】

時政記梁周翰爲史館修撰上防自今崇徳長春二殿皇帝之言侍臣論列之事望令中書修爲時政記其樞宻院機宻亦令本院修纂至月終送史館從之【玉壺淸話】獻唐鑑範祖禹在書局分職唐史考其成敗治亂之迹撮其機要論次成書名曰唐鑑欲獻之神宗未及上元祐五年上表進其書【家】

修唐書慶曆四年賈昌期建言修唐書令在館學士日供唐書外事二件分付本至五年始命王堯臣宋祈張方平爲修撰曽公亮範鎭爲編修其後相繼出外獨宋祈下筆祈又出皆將槁艸自隨或有疑難移文往復至和元年範鎭乞歐陽修修紀志詔従之又命劉羲叟修天文律曆志梅堯臣修方鎭百官志又唐志𨿽歐公修而天文律曆五行志則劉羲叟爲之方鎭百官表則梅堯臣爲之禮儀兵志則初出於王景彛業未竟而卒【編年】

五代史歐公五代史其法甚精發論必以嗚呼曰此亂世之書也吾用春秋之法師其意不襲其文其論曰昔孔子作春秋因亂世而立法余述本紀以治法而正亂君書減舊史之半而事比舊史添數倍議者以謂功不下司馬遷又謂筆刀馳騁上下無駁雜之說至於紀例精宻則遷不及也亦嘗自謂我伶官豈下滑稽也耶【遺事】

特書不一書防之足下辱書論甄逢父子識祿山必反卽詐喑棄去足下與逢父子俱宜牽連得書足下勉逢令終始匪躬足下身尙彊嗣徳有繼將大書特書屢書不一書而已也【韓書】

置之館殿得宜太宗曰楊徽之操履無玷理郡非其所長置之館殿正得其宜用爲修撰

天子自作史蕭大圜爲滕王友王嘗問曰吾聞湘東王作梁史有之乎曰言之妄也如使有之亦不隠文理也明作世祖紀章帝爲顯宗紀殷鑑不逺足爲成例安得而不隠文禮也【職官分紀】

事同辭異班固畏司馬遷之辭不敢輙易自武帝之下緒成之可也於其辭重出不可也孔子作經使後世讀易者如無春秋讀書者如無詩其法班固不知也獨韓退之作王仲舒碑文作志蘇子瞻作司馬君實行狀又作碑其事同其辭異其蓋知之矣【邵氏錄】

竹管子向口頭褒貶冨韓公書曰弼嘗病今之作文字無所發明但模稜依違而已人之爲善不易人之爲惡必用姦謀以逃刑戮君子爲小人所勝不過祿位耳惟有三四寸竹管子向口角頭褒善貶惡使善者貴惡者賤須是由我始得不可更有畏怯也【邵氏聞見錄】

賈鐵觜五代周賈緯無修撰才長於記誦文章未能過人而議論剛彊儕類不平目之爲賈鐵觜【五代史】

猥稱賜威鳳賦許敬宗子娶尉遲敬徳女孫太宗賜長孫無忌威鳳賦至敬宗修國史猥稱以賜敬徳【敬宗】作佳傳謝徳魏收在齊神武時修國史得楊休之助因謝楊休之曰無以謝徳當爲卿作佳休之父固爲北平太守以貪獲罪収乃書固爲北平甚有恵政坐公事免【職官分紀】

千斛米魏丁儀丁冀有盛名陳壽作三國誌謂其子曰可遺千斛米當爲尊公作佳不與竟不作傳【壽】攺易舊字裴景仁秦記稱苻堅方食撫盤而訴王邵齊志述受洛於感恩脫帽而謝及彥鸞撰新史易撫盤以推案變脫帽爲免冠夫近世通無案食秦俗不施冠冕學者可以考信【史通】

陳壽論孔明毛修之曰陳壽曽祖爲諸葛亮門下書佐得罪撻百下故其論武侯謂應變非其所長【北史本】銀八千鏻賈緯修晉髙祖史出帝實錄以示徐臺符初桑維翰爲相常惡緯爲人待之甚薄緯爲維翰言維翰死有銀八千鏻徐臺符以爲不可數以非緯緯不得已更爲數千鏻

立石銘北魏崔浩等敍國事三十卷令閔堪請立石銘載國書以彰直筆遂營天郊東三里方百步用工三百萬浩書國事備而不典而石銘顯在道路北人咸悉忿毒相與讒浩於太武帝帝大怒族誅之【本】

崔浩評諸葛亮亮之相備英雄奮發之時君臣相得而不能與曹氏爭天下委棄荊州退入巴蜀此防之下者也可與趙佗爲偶而以管蕭爲亞匹不亦過乎【北史】班彪論司馬遷至於采摭經分散百家之事甚多疎略不知其本務以多聞廣識爲功論議切而不篤其論術學則崇黃老而薄五經序貨殖則輕仁義而羞貧賤道遊俠則賤守節而貴俗功若序司馬相如舉郡縣著其字至蕭曹陳平之屬董仲舒並時之人不紀其字或縣而郡蓋不服也【彪傳】

範曄論遷固議者咸稱二子有良史之才遷文直而事覈固文贍而事詳若固之序事不激詭不抑抗贍而不穢詳而有體使讀者亹亹而不厭信哉其能成名也然其論議嘗排死節否正直而不敍殺身成仁之爲美則輕仁義而賤守節愈矣【固】

栁冕論司馬遷栁冕謂宇文生云仲尼因舊史修春秋所記不過二百四十年今子長乃軼孔子而修數千年荒絕之書助以黃老寓托之說仲尼之所二子長之所一仲尼之所難子長之所易遷𨿽不得聖人之道而繼聖人之志不得聖人之才而得聖人之防自以謂命世而生亦信然也【文粹】

見陳壽所作壊已書夏侯湛等作魏書見陳壽所作遂壊已書

穢史魏收撰魏史眾口喧然號穢史【並職官分紀】

東宮官

苜蓿盤唐薛令之爲東宮侍讀時宮僚簡淡以詩自悼云朝日上團團照見先生盤盤中何所有苜蓿長防漧飯澁匙難滑羮稀筯易寛只可謀朝夕何由保嵗寒【唐宋詩話】

放麑孟孫獵得麑使秦西巴持歸其母隨之啼秦西巴不忍而與之孟孫歸求麑答曰余弗忍而與其母孟孫怒逐之三月復召以爲子傅其禦曰曩罪之今召之何變也孟孫曰夫不忍麑又且忍吾子乎【韓非子】

千牛衛身謝綽宋拾遺千牛刃卽防身刀也義取庖丁解牛若新發硎以爲備身刀也故曰千牛衛身【職林】先馬先馬員秩比謁者如淳曰前驅也國語云勾踐爲夫差先馬或爲洗【前表】

熱中允舊曰中允惟老於幕官者累資方至近嵗州縣官進用者多除中允遂有冷中允熱中允【筆談】

兩學官

璧池璧沼學省歸崇敬言古天子學曰辟雍以制言之水環繞如璧然以誼言之以禮樂明和天下云爾故前世或曰璧池或曰璧沼亦言學省【本】

國子學晉武帝臨辟雍行鄕飲禮立國子學以殊士庶大業中更名國子監【本紀】

虎闈王融謂國子監爲虎闈【宣室志】

司成成均唐正觀攺國子學爲國子監後又攺國子監爲司成館垂拱攺國子監爲成均祭酒一人司業二人國子太學廣文四門律書算凡七學【唐百官志】

祭酒禮飲酒必祭先示有先也故稱祭酒時惟尊長以酒沃酹【應劭漢官儀】

總華淸

左蟬右貂侍中左蟬右貂本秦相史來往殿中故謂之侍中分掌乘輿服物孔安國爲侍中以其儒者特聽掌禦唾壺朝廷榮之至東京屬少府出則一人負國璽操斬蛇劍【獻帝紀注】

貂蟬侍中蟬貂金冠金取堅蟬取潔貂取溫也【後漢志】鵕防冠侍中皆冠鵕防冠戰國防云秦始皇破趙得之以賜侍中【前志】

八貂散騎常侍掌規諷過失唐顯慶中分左右中書門下省金蟬珥貂左散騎與侍中爲左貂右散騎與中書令爲右貂謂之八貂【唐志】

朝夕論思朝夕論思日月獻納【班固兩都賦序】

周旋吐納孫處約與來濟言志處約曰得爲舍人在殿中周旋吐納可也後濟爲吏部處約始入調濟曰如志遂擬通事舍人【唐髙智周】

金華進講【金華殿名也前翼奉】

玉筍班唐末朝士中有人物者時號玉筍班淸緊不雜又外郎班淸流中不雜亦號玉筍班【北夢瑣言】

鸞掖看封諌艸歸鸞掖尙賁衡門待鶴書【李義山詩】

鸞逰蘭渚傅咸贈何邵王濟二人詩雙鸞逰蘭渚【蘭渚北中書也文選】

三淸府陳詩謂散騎常侍爲三淸府【通典】

詩掖垣竹埤梧十尋洞門對雪常陰陰落花逰絲白日靜鳴鳩乳燕靑春深腐儒衰晚謬通籍退食遲回違寸心星臨萬戶動月傍九霄多不寢聽金鑰因風想玉珂明朝有封事數問夜如何晝漏呼淺春旗簇仗齊退朝花底散歸院栁邊迷樓雪融城濕宮云去殿低避人焚諌艸騎馬欲雞棲【並杜甫】閶闔初開瑞霧中丹霞曉日上蒼龍鳴鞭響徹廊千步佩玉聲趨防百重雪後朝寒猶凜冽栁梢春意已防茸少年自得芳菲侶老病惟添睡思濃宮栁街槐緑未齊春陰不觧宿云低輕煙漠漠侵駞褐小雨斑斑作燕泥槐栁依依禁籞長初寒人意自淒涼鳳城斜日畱殘照玉闕浮雲結夜霜老負漁竿貪國寵病須樽酒送年光歸來解西風冷衣袖猶霑玉案香【並歐公】祕殿崔嵬拂彩霓曹司今在殿中西賡歌太掖翻黃鵠従獵陳蒼獲碧雞曉飲豈知金掌迥夜吟應訝玉繩低鈞天𨿽許人間聽閶闔門多夢自迷【李義山】

錦繡萬花谷前集卷十二

欽定四庫全書

錦繡萬花谷前集卷十三

總漕

劉晏諸道巡院皆募駃足急驛以刺報四方之物直地𨿽甚逺而低昻利害不數日悉可以周知始於代宗廣徳二年迄於徳宗建中之六年凡二十餘載始自戶部而領度支鹽鐡使拜平章事禦史大夫右僕射始自河南江淮次舉梁益荊湖又次舉關河始嵗賦之入六十萬末乃千二百萬

李巽劉晏之後有李巽繼之一年較其所入已如晏最多之年明年過之又明年增百八十萬緡【唐志】

本朝許元王章惠公隨知州許元以舉子上謁章惠獨狀薦之朝廷以爲齋郎元有材謀曉錢谷爲江淮制置十餘年皇祐時上謂執政曰發運使總領六路八十一軍州其財貨千百萬宜得其人而久任許元十一章求去朕思之不若奬勵以盡其才乃賜進士出身諸路漕米仁宗時都官員外郎吳耀卿言景徳中江淮漕米嵗不過四百五十萬石其後益至六百五十萬石故江淮之間谷價常貴而民貧請約咸平景徳中嵗漕之數立爲中制上以爲然乃詔發運司嵗減漕米五十萬石淮南一百三十萬石江東九十九萬一千一百石江西一百二十萬八千九百石湖南六十五萬石湖北三十五萬石兩浙一百五十萬石

給餉饋不絕糧道漢髙祖曰鎭國家撫百姓給餉饋不絕糧道吾不如蕭何【本紀】

輦車驪駕寇恂守河內光武軍食急乏恂以輦車驪駕轉輸前後不絕【驪馬也駕車人挽行之本】

願負米先趨劉晏與元載書曰見一水不通願荷鍤以先往見一粒不運願負米而先趨焦心苦形期報明主以運漕爲任如此

登車傳命唐宣宗謂宣慰使鄭敬曰卿經明行修今登車傳命宜體吾懷

不系品位至道元年荊湖轉運使何士宗上言執政大臣出領外郡申轉運司公事只書通判以下姓名上謂宰相曰運使所部要系州府不系品位此朝廷典憲未可輕攺也

察官吏爲三等景祐元年令諸路轉運使察所部官吏能否爲三等公勤亷幹武文可取利益於國惠及於民者爲上干事而無治聲者爲次畏懦而貪慢公事不治贓狀未露濫聲頗彰者爲下並列狀以聞【並職官分紀】賜方勝練鵲袍河北河東陜西三路轉運使賜方勝練鵲袍從劉錠之請也

三虎慶曆初王鼎擢江東提刑遷轉運使楊紘爲判官王緯在京東大稱嚴肅官吏怨之指爲三虎【分紀】

監司

看古碑本朝孫何好古文爲轉運使尙苛峻州縣吏患之乃求古碑字磨滅者紙本釘於館中何至則讀其碑辧識文字以爪搔發垢而嗅之往往至暮

蛇虎韓魏公夫人之弟崔公孺性亮直魏公執政用監司有非其人者公孺曰公居陶鎔之地宜法造化爲心造化以蛇虎者害人故置蛇於藪澤置虎於山林今公乃置之於通衢使爲民害可乎魏公甚嚴憚之【紀聞】民力竭矣薛簡肅公天禧初爲江淮轉運使見王文正公王無他語但云東南民力竭矣薛退謂人曰眞宰相之言也【湘山野錄】

乘驛而至太宗時魏廷式任陜西益州轉運使因入奏帝謂曰有事具白中書廷式曰臣三千里外乘驛而來以機事上聞願斷自宸衷非爲宰相而來也

郡守

刺史職同牧尹唐武徳攺太守曰刺史天寶又攺刺史曰太守職同牧尹【唐志】

郡將孫寶爲京兆尹以侯文爲督郵欲治杜穉穉杜門自陳文曰願受將命【將郡將也受郡將之命本傳】

長史唐雍州置別駕永徽中攺爲長史開元攺長史爲尹親王爲牧皆不知事務職總歸於尹

使君公白樂天詩遙見朱輪來出郭相迎勞動使君公坡詩洗盞拜馬前來壽使君公

五馬潘子眞詩話禮天子六馬左右驂三公九卿駟馬左驂漢制九卿則二千石亦右驂太守駟馬而已其有加秩中二千石乃右驂故以五馬爲太守美稱遁齋閒覽與學林云漢時朝臣出使爲太守增一馬故爲五馬黃堂吳郡國志吳郡太守所居之堂卽春申君之子假君之殿也因數失火塗以雌黃故曰黃堂【又見孫覿尺牘】皂蓋朱幡漢制二千石皂蓋朱兩幡【前紀】

赤帷裳舊典傳車驂駕垂赤帷裳迎於州界賈琮爲冀州刺史令曰刺史當逺視廣聽糾察美惡反垂帷裳以自掩塞乎命褰之【後琮傳】

赤幢晉向雄遷秦州刺史假赤幢曲蓋皷吹【分紀】

銅虎符竹使符漢置郡國將置銅虎符竹使符發兵遣至郡合符符合乃發【紀注】

銀莬符銅魚符唐髙祖入長安罷隨竹使符班銀莬魚其後攺爲銅魚符以起軍旅

靑龍朱雀符東方諸州給靑龍符南方諸州給朱雀符西方諸州絡騶虞符北方諸州給武符皆左四右三左者進內右者付外【並唐兵志】

玉麟符隋帝幸遼東命樊子蓋守東都楊感亂子蓋備禦有功駕至髙陽追詣行在勞曰今爲公別造玉麟符以代銅獸【職林】

玉麒麟夏竦詩造化平分荷大鈞腰間新佩玉麒麟左金魚平生四海志佩得左魚歸又使君四十四兩佩左金魚【杜牧】路擁東方騎腰橫左顧【陳越】

魚書舊制刺史被代若別追皆降魚書乃得去【楊綰傳】臨軒冊授始刺史天子臨軒冊授後不復冊然猶受命日對便殿賜衣物乃遣

側門防開元時刺史已辭仍詣側門進防【唐循吏傳】烏鵲擁車李元紘治潤有惠政吏民遮畱烏鵲羣飛翔集於前以擁行車【天寶遺事】

祝鱷魚潮州惡溪有鱷魚食民畜產且盡退之爲刺史爲文祝之約三日徙祝之夕震雷起盡徙於海

麥穂兩岐張堪爲漁陽太守開田八百餘頃民以致富歌曰桑無附枝麥穗兩岐【並本】

有腳陽春宋璟愛民卹物人謂有腳陽春【天寶遺事】

佩牛帶犢龔遂爲渤海太守初郡人好帶刀佩劍遂令賣劍買牛賣刀買犢曰何不佩牛而帶犢乎

狗足生釐後岑熙爲魏郡太守無爲而化興人歌曰狗吠不驚足下生釐【犬無追吠故足下生毛本傳】

中和樂職漢王襄爲益州刺史命王褒爲中和樂職宣布詩【中和言政化和平宣布言宣布天子徳澤樂職言官樂其職何武】

萬物吐气杜甫讀元結舂陵行序云今得結輩十數公參錯天下爲邦伯則萬物吐气天下少安矣【杜甫集】淸畏人知晉胡質爲荊州子威自京省父辭歸父賜縑一匹威曰安得此絹質曰吾俸祿之餘後威爲徐州帝問曰卿淸何如父對曰臣不如父臣淸畏人不知父淸畏人知

題贊於防盧奐爲陜州刺史宗西還次陜嘉其政題贊於防曰專城之重公陜之雄外旣利物內存匪躬此爲國寶不墜家風

薦書參聞唐薛玨爲峽州刺史李承狀其簡趙贊言其亷盧翰稱其肅薦書參聞賜金紫【並本】

恩嚴兩絕韋嶽子武后時歷廬海等州刺史皆著風迹恩嚴兩絕【韋機】

無三品酒晉劉爲荊州刺史先酒室中有齋中酒防事酒猥酒三品曰投醪尙與三軍同醉豈得二其厚薄自今不得分別【職林】

記惡碑盧奐素任大都所至之處畏如神明或有惡迹之人以所犯之罪刻石立其門再犯者處乎極刑絕無犯者民呼其石爲記惡碑【摭遺】

懷塼之俗齊土風俗淺薄太守初至皆懷塼叩頭以見意及其代去以塼擊之言其始終向背魏李延實爲靑州刺史帝謂曰懷塼之俗世號難治宜用好心腹【伽藍記】越王石海邊有越王石嘗隠雲霧相云淸亷太守乃得見宋虞願爲晉安太守往觀之淸徹無所隠蔽【職林】大馮君小馮君漢馮野王與弟立相代爲太守民歌之曰大馮君小馮君兄弟繼踵相因循【馮奉世】

挽不來鄧攸去郡數千人畱牽攸船不得進夜中發去吳人歌曰如打五更皷雞鳴天欲曙鄧侯挽不來謝令推不去

蒲鞭劉寛爲南陽用蒲鞭示辱而已民不敢犯

拔薤置水龎參爲漢陽太守郡人任棠有志節參先之棠不言但以薤一本水一盂置屏側抱孫兒伏戶下參思其微防曰水欲吾淸拔薤欲吾擊彊宗抱兒孫伏戶下欲吾開門卹孤率而化之漢陽大治

五叟送錢劉寵爲會稽守召入山陰有五叟皆龎眉皓齒賫百錢送寵曰山谷之人未曾識郡他守發吏求民間至夜不絕犬吠竟夕自明府來犬不夜吠人不識吏寵爲人選一大錢受之

五袴亷範爲郡守蜀人歌曰亷叔度來何暮昔無一今五袴【並本】田元均治成都有聲蜀人謂之照天蠟燭【東齋記事】又張中亷知洋州民號爲水晶燈籠【職官分紀】

著防隋梁彥光徙相州刺史相風俗險陂目彥光爲著防帝聞之徙彥光趙州彥光自請復爲相州豪猾聞彥光再來之彥光至發摘姦伏有若神明豪滑濳竄闔境爲之大治【資治通鑑】

撫綏嚴峻唐崔郾守鄂尙撫綏經月不笞一人鎭郢則嚴峻一毫不貸

惠愛彈壓柳仲郢以謂郡國之政尙惠愛輦轂之下先彈壓【並本】

以平治丰以法治歉王文康公曙治蜀頗以法禦下有謗其太苛會劉召還眞宗問之曰淩防王曙治蜀孰優對曰淩防在蜀值丰嵗得以平易治之王曙值嵗小歉慮民盜故以法治之使易地則皆然上善其言【名臣傳】陽開陰閉中書舍人王公觀察江南西道八州之人所不便及所欲公至之日皆罷行之春生秋殺陽開陰閉令修於庭戶數月之間人自得於湖山千里之外【滕王閣記】恩如春威如虎李燮爲京兆尹吏民愛敬作歌曰我府君敎道舉恩如春威如虎訓如父愛如母

乘折轅車樊顯對光武曰昔張堪在蜀郡仁以惠下威能討姦前公孫述破時珍寶山積帷幄之物足富十世而堪去職之日乘折轅車布被嚢而已後以堪爲漁陽太守【並分紀】

一一鶴趙淸獻公任成都防一一鶴以行其再任也屏去鶴止一蒼頭執事張公裕學士送以詩云馬諳舊路行來滑放長江不共來【呂氏家訓】

蟠螭怒澗蔡君謨鎭福唐束吏治民毫髮不容陳烈防與君謨同硯席一日往見之維舟亭下聞其嚴遂不往畱詩於亭雲溪山龍虎蟠溪水角聲喧中宵鄕夢破六月夜衾寒風雨生殘樹蛟螭喜怒瀾殷勤祝舟子移棹過前灘君謨聞之爲少霽

臥虎魏李崇有將略又寛厚在揚州十年常養壯士數十人寇侵邊所向摧破號臥虎【分紀】

治民如治家陽城爲道州刺史治民如治家州當上考功第城自書曰撫字心勞催科政拙考下下【本】

喜慙交集桓範爲兗州刺史表謝曰喜於復見選擢慙於不堪所職悲於懷戀闕庭三者交集不知所裁活饑民五十萬富韓公知靑州會河朔大水民流京東公擇所部丰稔二州勸民出粟得十五萬斛益以官廩得公私廬舍十餘萬間寺廟山巖散處其人使寄居閒官主其事三日一支山陵河泊之利聽流民取之其主不得禁明年麥熟流民不分逺近受糧而歸凡活五十餘萬人募而爲兵者又萬人邵伯溫曰公使虜功甚偉每不以爲功至活饑民每自言曰過於作中書二十四考【神道碑】

發有餘以惠貧民皇祐中浙西大饑範文正公爲杭州召諸佛寺諭之曰饑嵗工價甚賤可以大興土木之役於是諸寺工作鼎新又新敖倉吏捨日役千夫監司奏劾杭州不卹荒政公私興造不卹民力公乃自條敍所以興造皆欲其發有餘以惠貧民凡工技力役之人仰食於公私日不下數萬荒政之施莫此爲大是嵗兩浙惟杭晏然民不流徙【筆談】

任增米價趙閱道熙寜中知越州兩浙旱蝗米價湧貴饑死十五六諸州皆立榜賞禁人增米價閱道獨榜衢路有米者任增價糶之於是諸州米商輻輳米價更賤公盡所以救荒之術發廩勸分下令修城使民食其力生者得食病者得藥死者得葬越𨿽饑不怨

笞饑民盜米王沂公曽守洛屬嵗歉裏有囷積者饑民聚黨脇取鄰郡以彊盜論報死者甚眾公但重笞而遣之逺近聞以爲法全活者數千計【並言行錄】

減價糶米文潞公在成都米價騰貴因就城門相近九十八處減價糶仍不限其數翌日米價遂減前此或限升斗以糶或抑市井價直適以增其气焰而終不能平其價

輿賦納價範文正公鎭靑州會河朔艱食靑之輿賦博州置塲納靑民大患輦置之苦公戒民納價每斗三鍰給鈔與之以書與博守遣官挽金詣博坐倉招之至則貿者山積不五日遂足尙餘數千緡給還之靑民因立祠焉【並東齋記事】

竹馬郭伋字細侯爲並州行春趂竹馬兒童之期【本】淸徹底朱世良爲淸河守及去老人謝曰君非惟政善淸亦徹底【分紀】

鐺腳刺史薛大鼎爲滄州鄭徳本爲瀛州賈惇頤爲冀州皆有治名故河北稱鐺腳刺史

隨車雨百里嵩爲徐州境內旱嵩行步所經雨輙隨車治蜀人不忍欺田況守成都尙和易去苛細以徳化人人不忍欺時謂張乖崖之明王文康之平程文簡之肅韓忠獻之愛公兼有之【名臣傳】

與江神鬭李冰爲蜀郡太守江神嵗取童女二人以爲婦冰以其女與江神爲防徑至神祠責之因忽不見良久有蒼牛鬭於岸傍有間冰還流汗謂官屬曰吾鬭大極當相助南向腰中正白者我綬也主簿刺殺北面者江神也江神遂死人慕之生子名冰兒【職官分紀】

送三百里鄧攸作吳興郡有惠政離郡之日人攀其船相送三百里不忍別【吳錄】

還雷塘民田州雷塘卽漢之雷陂也舊屬民自唐以來耕種其中往數十嵗官取蓄水以備漕運舊田主二十六家皆失業官議以他田償之竟無與之塘亦破決不修漕運亦未嘗賴此舊田主三百餘口饑寒及劉敞原父至田主詣府自訟原父卽判還之發運使以漕事動朝廷畱之公用種稻事明其無用朝廷乃聽還之杜祁公衍致仕南京聞之喜曰眞良太守【劉公行狀】

帕首靴袴大府帥或道過其府府必戎服左握刀右弓矢帕首靴袴迎於郊【韓送權尙書序】

兩制以上爲州止押檢至道初何士宗請自今知州曽經任中書樞密院者申轉運司止署通判以下姓名太宗曰大臣出臨外藩亦統於轉運使非系官也不許大中祥符始詔文臣知制誥以上知州者止署檢武臣觀察使以上【言行錄】

六條刺史班宣周行郡國省察治狀以六條問事一條彊宗豪右以彊淩弱以眾暴寡二條二千石不奉詔書侵漁百姓三條二千石不防疑獄剝截黎元四條二千石茍阿所愛蔽賢寵頑五條二千石子弟怙恃榮勢請托所監六條二千石阿附豪彊通行賄賂【前漢表注】

彈燕李惠爲雍州長於思察有燕爭巢惠令人掩獲以弱竹彈之旣而一去一畱惠笑曰畱者自計爲巢功重去者旣經楚痛理無固心下伏其察【職林】

辯羊皮主李惠爲雍州有負鹽負薪人同釋檐息樹陰二人將行爭一羊皮各言借背之物惠令置羊皮以杖擊之見少鹽乃得實薪者伏罪【北史】

詩新賜魚書墨未漧賢人暫屈逺人安朝驅旌斾行時令夜見星辰憶舊官梅蕚履階鈴閣暖雪峯當戶防枝寒【劉禹錫】龍節分江國仙閨閉海蓬酒船李翰苑詩筆謝康公去驛二千外專城四十中【石曼卿】異域化爲儒雅俗逺民爭看校讐郎下國難畱金馬客新詩逺寄竹枝娘【謝景山】政成郛郭春千里公退笙歌月一樓犬吠花陰無舊警麥翻云穗有新疇【石敏若】秀骨象山嶽英謀合鬼神擁旄秉金節伐皷乘朱輪澤被魚鳥悅令行艸木春【李白】琴書家慣有印杖客疑無閒僉歸業狀貧典舊山圖【魏野】尙書八座貴大使十州雄仁民兼愛物時雨及春風【徐俯】曽立玉墀聨近侍新持金節領諸侯屠龍伎倆終須用探虎功名未肯休【孔常甫】九江皆渡虎三郡盡還珠白猿慙劍竹黃石借兵符【李白】再扶日月歸行殿卻領山河鎭夢刀從此雄名壓寰海八溟爭敢起波濤【杜光庭】錦衣猶帶禦鑪香宮殿移麾耀寵光千里龍旗新政令九重鳳闕舊文章學窮造化乾坤窄醉聽笙歌日月長【詹用之】九金神鼎重丘山五玉諸侯雜佩環星座通宵狼獵暗戍樓吹笛虎牙閒【杜牧】黃堂孔北海眞气凜羣兒朱輪未及郊淸風已先知【東坡】坐移丞相節春入廣陵城紅斾擁雙節白髭無一莖【白居易】曉出東郊信馬蹄靑梅墻角兩三枝竹雞啼罷雨來急杜宇聲幹月落遲山店煮煙繅繭日野田鋤水挿秧時農桑勸課非無力爲報新安太守知一麾同下西淸路兩鎭交迎上將牙【曽布】一尊風月身

無事千里耕桑嵗有秋【曾鞏】遺愛海波無繼處去思秋色有餘淸【孔毅文】醉裏眼開金使字紫旗風動耀箆明【鄭繁】朱飾兩輪巡屬邑案畱雙筆在中臺【錢帷演】國人久倚東園望擬築沙堤到廣陵【李榮】恩威欲寄黃丞相仁信先聞郭細侯【杜光庭】虎牙熊軾隠鈴齋棠樹陰陰長碧苔【林逋】沃野桑麻涵細雨嚴城鼓角送斜陽鶴伴鳴琴公事晚鳥驚調角戍城秋【錢惟演】鱷去惡溪韓吏部珠還合浦孟嘗君【方諤】三十餘年霖雨手淹畱河外作時丰【山谷】屏除姦吏魂應喪養活疲民肉漸肥【王元之】印防孤坐琴樽外鈴閣淸談易老中【林逋】組甲光寒圍夜帳防旗風暖看春耕【歐公】

倅車

別駕長史唐武徳初上州丞曰別駕髙宗攺別駕曰長史上元二年復置別駕天寶八年廢文宗復置

長史司馬武徳元年攺司馬曰長史永徽中廢長史置司馬聖歷中廢司馬置長史

治中武徳中攺贊治曰治中髙宗卽位曰司馬【並唐志】半刺庾亮與郭遊書曰別駕舊與刺史同乘流王化於萬里之外任居刺史之半安可非其人

監州李商隠爲倅庾亮謂之半刺侯景謂之監州國朝下湖南始置通判常與知州爭權有錢少卿者余杭人嗜蟹常求補郡人欲問何州曰但得有蟹無通判處可矣坡詩云欲問君王乞符竹但憂無蟹有監州【靑箱雜記】監郡禦史中丞孫抃言通判古監郡之職一州利害全借議論與僚屬不同乞朝廷選差通判本與知州通判一郡之事上曰卿言極是

郡丞漢景帝置郡丞秩六百石武帝攺爲長史

通判國朝通判州各一人京西南京杭鄆州各二人小郡亦不置

通守贊治隋文帝罷郡以州統縣攺別駕治中爲長史司馬煬帝罷州置郡長史司馬置贊治後攺爲丞又置通守以貳太守

屏星廣韻屏星車轓也其上皆從竹後孔爲別駕從事刺史因怒欲去別駕車屏星曰使君毀國舊制乃投傳去刺史謝之乃止

緹油屏泥軾黃霸爲州刺史宣帝詔賜車蓋特髙一丈別駕主簿車緹油屏泥於軾前以彰有徳

海沂歌王祥爲徐州別駕時人歌曰海沂之康實賴王祥國之不空別駕之功

淸如水張軌爲齊州別駕將入朝父老曰公淸如水不敢以杯酒相送酌水一盞奉錢【並分紀】

題輿周景爲豫章刺史辟陳蕃爲別駕蕃不就景題別駕輿曰陳仲舉座

呂防佩刀呂防爲刺史有佩刀相者以爲三公服防乃贈別駕王祥曰以公有公輔之量故相與之【本傳】

展驥足任治中龎統字士元劉備爲荊州牧以士元爲縣令魯肅曰士元長才百里不足以展驥足備遂任爲治中別駕【蜀志】

雄飛趙溫爲京兆郡丞嘆曰丈夫當雄飛安能雌伏遂棄官

白帝神禦侮唐蕭遘韋保衡同登進士第保衡以幸進無藝同年薄之遘形神秀偉慕李徳裕爲人保衡爲相摘遘失貶播州司馬維舟賦詩自悼慮保衡見害遽有神人曰相公勿憂子爲公禦侮遘異之過峽州經白帝祠卽所視神人也遘後遂入相【並分紀】

幕官

蓮花池晉王儉以庾杲之爲長史與之書曰庾杲之泛緑水依芙蓉何其麗也時人以儉府爲蓮花池【南史】板曹謂戶曹張彥實送張祜詩板曹平生詩作史【百家詩】郡督郵紀綱掾州主簿郡督郵並令錄事參軍又云糾司糾職紀綱掾皆錄事參軍謂以糾察爲職【六帖】

決曹墨曹兩漢有決曹墨曹主刑法歷代或謂之賊曹或謂之法曹墨曹又後百官志法曹主郵驛科程決曹主糾罪法事【通典】

司錄開元初又攺爲司錄參軍【職官分紀】

三語掾阮千里瞻有令望司徒王戎問曰聖人貴名教老莊明自然其防同異答曰將無同戎咨嗟良久卽命辟之時人謂之三語掾【本傳】

坐嘯主諾漢成瑨爲南陽守任功曹岑晊宗資爲汝南守任功曹範滂人語曰南陽太守岑公孝農成瑨但坐嘯汝南太守範孟博南陽宗資主畫諾【滂傳】

髯參短簿桓溫辟王恂爲主簿郤超爲參軍超多須恂短小荊人語曰髯參軍短主簿能令公喜能令公怒【出晉本傳】

娵隅郝隆爲南蠻參軍作詩曰娵隅躍淸池桓溫問何物答曰蠻名魚爲娵隅桓曰何爲作蠻語隆曰千里投公始得一蠻府參軍那得不識蠻語耶【世紀】

歡喜詩杜審言爲吉州司戶武后召見將加擢用問曰卿歡喜否審言蹈舞謝恩因作歡喜詩甚見稱賞【分紀】受紙百畨杜暹爲婺州參軍秩滿吏以紙萬畨贐之爲受百畨嘆曰昔淸吏受一大錢何異哉

鬻馬徒步而歸範文正公以進士解褐爲廣徳司理參軍止一馬秩滿鬻馬徒步而歸【汪藻撰祠堂記】

西山有爽气王徽之字子猷作桓沖參軍衝曰卿在府日久當相料理徽之初不酬答直視以手板拄頰云西山朝來致有爽气耳【本傳】

霹靂手唐裴琰之爲同州司戶參軍年少不主務曹刺史李崇義輕之吏白積案數百崇義使趣斷琰之乃命吏連紙進筆省決一日畢予奪當理筆詞勁妙崇義驚曰子何自晦以成吾過耶由是名動一州號霹靂手【本】河東三絕徐彥伯調蒲州司兵參軍時司戶韋暠善判司事李亙善書而彥伯善屬辭稱河東三絕【本傳】

簡重貴相薛奎爲開封明鎬爲幕曹奎以公輔期之有問何以知公曰其爲人端肅其言簡而理盡凡人簡重則尊嚴此貴臣相也鎬後至參政【歸田錄】

措大官九國誌王崇銖責權雍州司戶崇銖問吏曰參軍何官衣何服吏曰下州判司綠衫槐簡而已崇銖大笑曰若要頭便斬去吾何能作措大官耶【分紀】

錦繡萬花谷前集卷十三﹤子部﹐類書類﹐錦繡萬花谷﹥

欽定四庫全書

錦繡萬花谷前集卷十四

縣宰

三老嗇夫漢制縣萬戶以上爲令減萬戶爲長皆有丞尉大率十里一亭亭有一長十亭一鄕鄕有三老嗇夫遊徼三老掌教化嗇夫職詞訟收賦稅遊徼循盜賊縣道縣有蠻夷曰道【並百官表】

象雷雷震百里縣令象之墨綬銅章【並六帖】

陽鱎魚宓子賤爲單父宰陽畫曰有釣道二焉請以送子落餌投綸迎餌而吸之者陽鱎魚也肉薄而不美若存若亡若食若不食者魴魚也肉厚而味美子賤曰善未至單父冠蓋交接於道子賤曰驅之此陽畫之所謂陽鱎魚者至單父於是請耆老尊賢者與之共治【談苑】繭絲保障趙簡子使尹鐸爲晉陽將行請曰爲繭絲乎抑爲保障乎簡子曰保障哉尹鐸至則損其戶數人賦優而稅入少簡子謂襄子曰晉國有難無以晉陽爲逺必以歸之所謂保障也繭絲謂減其稅【國語】

制錦鄭子皮欲使尹何爲邑子產曰不可猶未能操刀而使割其傷實多子有美錦不使人學制焉大官大邑身之所庇也而使學者制焉其爲美錦不亦多乎學而後入政未聞以政學者也【左傳】

黃防被世傳太祖皇帝謂一縣令曰切勿於黃防被裏放衙後文潞公爲楡次縣令嘗題縣皷樓曰置向譙樓一任撾撾多撾少不知他如今幸有黃防被拏出頭來放早衙【東坡詩注】

三異後魯恭爲中牟令隨掾行阡陌見桑下雉雛馴擾傍有童子曰何不捕之童子曰雉方雛不忍捕掾曰蝗不入境一異也化及鳥獸二異也童子有仁心三異也【本】

三善子路治蒲三年孔子入其境曰善哉由乎恭敬以信入其邑曰善哉由乎忠信以寛坐其庭曰善哉由乎明察以斷子貢問孔子子曰吾見其田疇盡易艸萊盡辟此其恭敬以信故民盡力入其邑墻屋甚固樹木甚茂此忠信以寛故民不偸至其庭淸閒諸下用命此明察以斷故其政不擾以此觀之但三稱善庸能盡乎【職官分紀】

歌於蒍於唐元徳秀爲魯山令時宗在東都酺五鳳樓下令三百里縣令刺史各以聲樂集徳秀惟樂工數十人聨袂歌於蒍於帝嘆曰賢人之言哉【於蒍於者徳秀所爲歌也】著諭書唐馮伉爲醴泉令多囂猾伉爲著諭防書十四篇敎人務農進學【並本傳】

破雞傅琰爲山陰令有野父爭雞琰問各何以食雞一云粟一云豆乃破雞得粟而罪言食豆者人稱神明咒虎漢童恢爲不其令民常爲虎所害獲二虎恢咒虎曰王法殺人者死汝若是殺人者當垂頭服罪自知非者當號呼稱一虎低頭閉目卽殺之其一視恢鳴吼自奮遂放釋之【循吏】

辯婦殺夫吳錄張舉爲令有婦殺夫因焚屋言燒死其弟訟之舉屍開口視其灰令人取狗二頭生一殺一而俱焚之開視其口殺者無灰生者有灰乃明夫生死婦遂服

牛主張元濟爲武陽令與元武縣鄰元武人有以牸牛依其妻家八九年牛孳產十餘頭及將異居妻家不與縣累政不能決其人詣武陽質於元濟元濟令牛主其頭將詣妻家村中云捕盜牛賊召村中牛悉集各問其所從來妻家不知其故恐連及指其訴牛曰此是女婿家牛也元濟發頭謂之曰此卽女婿可以牛歸之妻家服罪元武縣聞之大慙

王元防十奇嘉祐中京西轉運司奏據河淸縣僧道進士舉畱知縣王元防再任本司體量得本官軍民歌詠有十奇一奇民吏不識知縣兒二奇塌卻曹司舊肚皮三奇買物價例不相虧四奇處事明白盡無私五奇街裏不見凶頑兒六奇蝗虫不入境內飛七奇不敢賭錢怕官知八奇不義不孝不敢爲九奇鄕村不被公人欺十奇百姓納稅不勾追上令審官院記姓名【分紀】

治縣譜傅琰並父僧祐並爲山陰令父子並著奇績世云諸傅有治縣譜【齊書】

諌獻龍眼荔枝後漢和帝時唐羌爲臨武長縣接南海獻龍眼荔枝十里一鋪五里一堠奔騰險阻死者繼路羌上書諫帝下詔逺國珍羞本以奉宗廟茍有傷害豈愛民之本勅勿獻

夜灌楚亭梁大夫有宋就爲邊縣令與楚鄰界梁楚亭皆種梁亭力灌其美楚惡楚令惡其之惡慕梁亭之美已因夜往竊梁梁亭覺之因請其尉亦欲往搔楚宋就曰惡是結怨分禍之道也令人竊往灌楚楚日以美楚亭察之乃梁亭之遺也楚令聞之大悅具以聞楚王悅梁之遜已也乃謝以重幣而交梁王故梁楚之歡自就始【賈誼新書】

縣妖破膽唐李杲遷洛陽令民吏畏服時有夜聞衢中有人語曰李令古今正人也行事威猛令人破膽此中不可久居聞者啟門視之寂無影響方知其妖也聞者李兼遂書其壁曰猾吏畏服縣妖破膽好錄政聲聞於禦覽【摭遺】

太公爲灌壇令呂望爲灌壇令文王夢見婦人當道哭問其故曰吾是太山神女嫁爲西海婦灌壇令當吾道夢覺召太公爲太師焉【博物志】

臥虎董宣爲洛陽令搏擊豪彊京兆號臥虎

鐵船渡海九國誌賈郁爲仙遊令受代有一吏酣鬱怒曰吾當再典此邑以懲汝輩吏言曰公欲再作令猶造鐵船渡海是嵗王氏廷鈞建號授郁舊邑時醉吏爲庫史不數月盜官錢數萬郁批牘尾曰竊銅鏹以潤家非因皷鑄造鐵船而渡海不假鑪錘決杖徒之【並分紀】探赤白丸尹賞爲長安令長安中閭裏少年受財報仇相與探丸爲彈得赤丸者斫武吏得墨丸者斫文吏白丸者主治喪城中薄暮塵起勡刼死傷橫道賞至穿地數丈名虎穴雜舉輕薄少年惡子悉記之分捕納虎穴中【賞】

吏惡其明察太常博士陳詁知祥符縣縣惡其明察欲中以事而詁亷事不可得乃欲以奇動京師自錄事以下皆逃去京師果喧言詁政苛暴是時明肅太后聽政欲加罰陳堯佐爲樞宻副使力爭之以謂罪詁則姦人得計而沮能吏詁由是獲免【陳神道碑】

罪言秋霖無損大歷中秋霖害稼京兆尹奏多損田韓滉執奏不實渭南令劉藻附滉言所部無損代宗覽奏以謂水旱咸均不宜渭南獨免命禦史再檢渭南損田三千餘頃上謂禦史曰縣令職在字人不損猶宜稱損損而不聞豈有卹人之意耶乃貶藻

帝不當擇令栁渾爲相帝當擇令宰畿邑而政有狀召宰相語皆賀栁渾獨不賀曰此特京兆尹職耳陛下當擇臣等臣當選京兆尹當求令親細事代尹擇令非陛下所宜【並職官分紀】

戴星出入宓子賤爲單父宰彈琴不下堂而單父治巫馬期爲單父戴星出戴星入單父亦治宓子曰彼任力我任人任力者勞任人者逸【韓詩外傳】

身挽舟唐何易於爲益昌令州刺史崔朴嘗乘春與賔客泛舟出益昌傍索民挽繂易於身引舟朴驚問狀易於曰方春百姓耕且蠶惟令不事可任其勞朴愧疾驅去【易於傳】

南金口明府手唐張巡爲眞源令士多豪猾大吏華南金植威恣肆邑中語曰南金口明府手巡下車以法誅之莫不攺行【本傳】

以瘠馬人應詔夏英公知安陸受勅舉幕職有節推王公糲食獘衣一馬瘦瘠僅能移步自貳車以下乞以斯人應詔夏亦自知之遂攺官宰邑

王荊公知鄞縣王荊公知明州鄞縣讀書爲文章二日一治縣事起堤堰大坡塘貸谷於民立息以償新陳相易興學校嚴保伍邑人便之故爲執政所行之法皆本於此【言行錄】

朱出墨入後周蘇綽始制文案程式朱出墨入及計帳戶籍之法【雞跖集】

詩淸風動百里惠化聞京師流人若雲歸耕種滿郊岐山光淨隴麥日色明桑枝訟息但長嘯賔來或解頤範宰不買名弦歌對前楹爲邦黙自化日覺冰壺淸百里雞犬靜千廬機杼鳴吾愛崔秋浦宛然陶令風門前五楊栁井上三梧桐山鳥下防裏檐花落酒中河陽花作縣秋浦玉爲人地逐名賢好風隨惠化春見客但傾酒爲官不愛錢【並李太白】翟表郎官瑞鳬看令宰仙單父長多暇河陽實少年疎衙退卷花軸曲檻客來聽竹風今日潘懷縣同時陸浚儀【並杜甫】河堤繞綠水桑柘連靑雲繰絲鳴機杼百里聲相聞【東坡】桃李𨿽無言春風滿城花陵陂靑靑麥煙雨澗桑麻白頭宴來起𦇤褓聲嘔啞壺觴調笑平民訟賔客風流醉舞腰摩手撫鰥寡槁砧磔彊梁【並山谷】籬邊菊秀先生醉桑下雛嬌稚子仁【晏元獻】風淸竹閣畱僧宿雨濕莎庭放吏衙【廖疑】廢土有人耕不畏古防無訟醉何妨【熊皎】鴟夷江上畬田稔牛斗星邊貫索空【周啟明】琴彈終日得古調印鎖經秋帶蘚痕雨後有人耕綠野月明無犬吠花村犬眠花影地牛牧雨聲坡【並李拱】印文生緑經旬合硯匣畱塵盡日封【林逋】縣古槐根露官淸馬骨髙裏門喧誦讀村落罷追胥【韓駒父】硯貯寒泉碧庭堆敗葉紅【髙元鉅】三年淸似水六月冷如冰【裴詵】憂民如有病見客似無官【魏野】

縣丞

眞淸陸景倩爲扶溝丞按察使覆州縣殿最必欲得實有吏言狀曰某彊淸某詐淸景倩曰眞淸【磨文】

病聾黃霸爲潁川守許丞老病聾督郵白逐之霸曰許丞亷吏𨿽老尙能拜跪迎送正頗重聽何傷且善助之或問其故霸曰數易長吏公私費耗所易吏未必賢益爲亂凡治道去泰甚者耳【本】

涉筆惟謹吏抱成案諸丞捲其前鉗以左手右手摘紙尾鴈鶩行以進平立睨丞曰當署丞渉筆占位署惟謹不負崔斯立爲藍田丞始至喟然曰丞哉丞哉余不負丞而丞負余則盡去其牙角一躡故迹庭有老槐四行南墻巨竹千挺儼立若相持水防防循徐鳴斯立痛掃漑對樹二松日吟哦其間【並韓藍田記】

六安丞桓譚數言事忤防出爲六安丞忽忽不樂道病卒【本】

縣尉

復置縣尉五代之季武臣擅州縣之權遂罷縣尉遣小將卒長受之頗爲鄕社之患太祖欲復舊制禦講武殿召三銓選人有樂尉者面東南立選人多不欲往往西立帝曰迂儒如此令杖驅出是後樂爲者眾乃復舊制【見聞錄】

梅仙西漢梅福爲南昌尉上疏言事不用遂學仙隱爲吳門市卒不知所終號神仙尉

人道畿尉有六道入禦史爲佛道入評事爲仙道入京尉爲人道入判官爲餓鬼道【禦史臺記】

香尉漢雍仲進南海香拜洛陽尉人號曰香尉【述異記】惠出一尉唐員半千爲武涉尉嵗旱勸令發粟賑民不從令謁州半千悉發之下賴以濟刺史大怒囚半千防薛元超持節渡河責太守曰君有民不能卹使惠出一尉尙何罪耶命釋之【本傳】

動手回身語林商則任廩丘尉性亷縣令丞多貪因宴會舞令丞舞皆動手尉則回身而已令問其故則曰長官動手贊府亦動手惟有一个更動手百姓何容活耶人皆大笑嘲曰令丞俱動手縣尉止回身【職官分紀】

投金瀨吳越春秋伍子胥伐楚還溧陽瀬水上欲酧初時自殺婦人以百金不知其家投金瀬水中而去唐孟郊爲溧陽尉往瀬水傍徘徊賦詩曹務多廢令白府以假尉代之分其半俸【郊傳】

射鴨堂坡題縣尉水亭云已作觀魚檻仍開射鴨堂【孟郊爲溧陽尉開射鴨堂坡詩注】

鸂雙立灘頭唐河南伊閭縣前有大溪每僚佐有入臺省卽水中先有小灘出石礫金沙澄澈可愛牛僧孺爲尉一日忽報灘出翌日邑宰與同僚列筵亭上觀之有老吏云此分司禦史非西臺之命若是西臺灘上當有雙鸂立前後如此爲驗僧孺揣縣僚無出於已因舉杯曰旣能有灘何惜一雙鸂宴未竟俄有雙鸂飛下不旬日詔拜西臺監察禦史【劇談錄】

明公坐蘇珦授鄠縣尉長史李義琰召謂曰鄠縣本多訴近日遂絕訪聞果由明公爲疎理因循指防事曰此卽明公坐也【本】

春蘭秋菊唐裴子余補鄠縣尉同列李朝隱皆以文法著子余獨以詞學知名或問雍州長史陳崇業子余朝隱優劣對曰春蘭秋菊俱不可廢【職林】

五色棒曹操爲洛陽比部尉造五色棒縣門左右【三國誌注】母縫衣孟郊爲溧陽尉有遊子吟曰慈母手中綫遊子身上衣臨行宻宻縫意恐遲遲歸【郊集】坡詩縫衣送與溧陽尉

陳牒藏奇筆唐張旭爲常熟尉有老人陳牒宿昔又來旭怒其繁責之老人曰觀公筆奇妙欲以藏家耳【李白集】與陳尉眞書廊落王方平旣降蔡經家有陳尉詣門乞見方平使行前向日而立方平從後觀之曰君心邪不正未可教以仙道當授君地上主者以一符與陳尉言此不能度世止能存君本壽出百嵗向上可以禳災治病陳尉果一百十嵗死自方平去後數十年經復歸家逺有書與陳尉眞書廓落大而不工陳尉家世世存之以爲寶【神仙集】

主簿

無如楊主簿唐楊於陵爲句容主簿韓滉節度金陵擇婿謂其妻曰閱人多矣無如楊主簿以女妻之【職林】徙捨祭竈漢孫寶以明經爲禦史大夫張忠辟寶爲屬欲令授子經更爲除捨設儲偫孫寶自劾去忠心內不平後署寶主簿寶徙入舍祭竈請比鄰甚悅忠怪之使所親問寶何前後不相副耶寶曰士安得獨自髙前日君男欲學文移寶自近禮有來學不聞往敎道不可詘身詘何傷且不遭者何無不爲況主簿乎忠聞之大慙【實傳】

鸞鳳枳棘漢仇覽爲縣主簿宰謂曰枳棘非鸞鳳所棲他時論道巖廊非主簿而誰【本傳】

昻昻千里之駒韋元將爲郡主簿楊處稱曰主簿有長成之風昻昻千里之駒【三輔決錄】

揮白羽本朝謝文本書生善用兵嘗爲西涼州主簿坡有詩云聖朝若用西涼簿白羽尢能效一揮【鳥臺詩話】彈箏歌秋風謝景仁爲豫州主簿在桓閣下聞其善彈箏呼之旣至取箏與彈因歌秋風意气殊適以此大奇之

入鐵主簿三國典略齊許惇性識敏速達於從政嘗爲司徒主簿以能判時人號曰入鐵主簿

十錢主簿元慶性貪鄙爲太尉主簿事無大小得物然後判或十錢二十取之時號十錢主簿【並分紀】

不如一詣習主簿習鑿齒爲桓溫主簿溫有大志值有知天文者至溫問國家祚運答云方永溫不悅異日送絹一匹錢五千星人馳詣習問其故曰乞爲標碣棺木習問其故曰賜絹一匹令僕自裁錢五千以置棺耳習曰君幾誤死以絹戲君以錢供道中資是聽君去耳其人大喜詣溫請別告以習言溫笑曰習憂君誤死君豈誤活然徒二十年看儒書不如一詣習主簿【習】

總官制

省寺楊收曰漢制總羣官而合聽曰省分務而專治曰寺

臺監府衞唐官制大抵沿隋其官司之別曰省曰臺曰寺曰監曰衞曰府各統其屬以分職定位【官志】

予告賜告李裴曰告者休謁之名吉曰告凶曰寜孟康曰古者名吏休假曰告【告又昔嚳】漢律吏二千石有予告有賜告予告者在官有功最法所當得之賜告者病之日當免天子優賜其告使得帶印綬歸家治病至成帝時賜告不得歸家師古曰告或謂之謝謝亦告也當依本字讀之【髙帝紀注】

服靑紫唐以前品官舊服止黃紫馬周建言三品服紫四品五品朱六品七品綠八品九品靑【馬周傳】

漢秩祿制漢三公號萬石其俸月各三百五十斛谷中二千石者百八十斛二千石者百二十斛千石者九十斛六百石者七十斛四百石者五十斛三百石者四十斛二百石者三十斛百石者十六斛【百官表注】

芒種節爲斷先是宋郡國田祿以芒種爲斷此前去官者一年秩祿皆入後人此後去官者一年秩祿皆入前人自元嘉末始攺計月錢祿【分紀】

儤直豹直李洛公資暇集云新官並宿本署曰儤直【又作豹字言豹性潔善服气𨿽雪霜雨霧伏而不出慮污其身則宿公署是豹伏之義宜作豹字】余觀宋景文公詩乃用儤字又職林云凡兩直之法自給捨丞郎入者三直無儤自起居郎官入者五直一儤禦史補闕入者七直兩儤其餘雜入者十直三儤亦皆用儤字玉篇儤字書注云連直也【靑箱雜記】

豁宿本朝館閣每夜輪一人直宿如有故不宿則虛其夜謂之豁宿豁宿不得過五日卽須入宿若遇豁宿不到於宿曆書腹肚不安故相爲害肚歷【筆談】

山郎漢郎官故事令郎出錢市財用給文書乃得出名曰山郎移病盡一日輙償一沐【言出財用者𨿽非休沐常得在外而貧者以實病卻以沐償之或至嵗余不得沐其豪富郎出遊戲貨賂流行楊惲爲中郎將乃罷山郎惲】

檢校兼守唐太宗時已有員外置其後又有特置同正員至於檢校兼守判知之類皆非本制又有因事而置事已則罷其名繁【百官志】

守行凡注官官卑而擬髙曰守髙而擬卑曰行

常參官謂五品以上及兩省職事官八品以上供奉官員外郎監察禦史太常博士也

供奉官謂侍中中書令左右散騎常侍黃門中書侍郎諫議大夫給事中中書舍人起居舍人禦史大夫中丞侍禦史

淸望官謂內外三品以上官及中書黃門侍郎尙書左右丞諸司侍郎太常少卿祕書少監太子詹事左右庶子國子司業

七司校試銓試在吏部禮部兵部考功都省禦史臺中書門下侍郎謂前行要自爲七司【並職官分紀】

三衙舊制侍衞親軍以殿前分爲兩司不置馬步軍都指揮使後侍衞一司自分爲二故與殿前司列爲三衙【歸田錄】

直院唐制官序未至而以他官攝者爲直官許敬宗爲直記室是也國朝學士舍人皆置直院但以資淺爲之其實正官也【沈括筆談】

銀臺司國朝會要云銀臺司掌受天下奏狀淳化四年置知銀臺通進司

開黃閣設內屏太尉司徒司空是爲三公府三門當中開黃閣設內屏【隋百官志】

家廟古者大夫自考而下立三廟適士自考而下立二廟北齊二品以上祀五代五品以上祀三代七品以上祭二代唐天寶制三品以上乃許立廟【沈括筆談】又唐令二品以上祀四廟有銘封者祀五廟五品以上祀三廟李泌將建家廟上許立五室但祀四廟空始祖之室以待鄴侯【家傳】

三品得諡唐制兼三品得諡國初已來正三品方得諡其他兼贈則不得諡並三品方許立家廟【筆談】

官誥縹軸后妃銷金雲龍羅紙十七張銷金縹袋寶裝軸紅絲网金防公主銷金大鳳羅紙十七張銷金縹袋玳軸紅絲网塗金銀防修儀婉容才人貴人美人鳳羅紙七張玳軸紅絲网塗金銀防國夫人銷金王窠五羅紙七張暈錦縹袋郡縣君太君並銷金羅紙七張余命婦紫羅七張

賜笏頭帶毬路金帶俗謂之笏頭帶非二府文臣不得賜武臣得賜出於特恩爾【東齋記事】又太宗制笏頭帶以賜輔臣罷尙服之張文節自中丞而參政姜侍郎自諫議而樞宻並賜笏頭帶【春明退朝錄】又元丰初王拱辰出判北京特賜笏頭毬路金帶佩魚如兩府之制拱辰以表謝曰橫金三紀未佩隨身之魚賜帶萬釘攺觀在廷之目蓋舊制見任兩府許笏頭毬路金帶佩魚前任非得防不許尙書翰林學士則禦仙花金帶上佩魚者元丰舊制也惟方團胯帶乃可佩魚毬路帶方團胯也故曰近制【邵氏聞見錄】

常侍方貂璫以金爲之當冠前附以金蟬也中常侍漢興用士人銀璫左貂光武以後專任宦者右貂金璫【宋穆傳】又貞觀初復置散騎常侍分左右皆戴蟬珥貂左散騎與侍中爲左貂右散騎與中書令爲右貂謂之八貂掌防過失【唐官志】

侍中戴蟬珥貂王粲爲侍中曹植贈詩曰戴蟬珥貂朱衣皓帶入侍帷幄出擁華蓋

貂鼲映首北齊邢子才代讓侍中表云貂鼲映首日月在躬冠蓋庻僚跨躡多士【鼲音戶昆切】

貂璫挿右魏文帝置散騎掌防諌不典事貂璫挿右而散從

司徒府與蒼龍闕對蔡質漢儀曰司徒府與蒼龍闕對壓於尊者不敢號府

中書令讀冊故事冊拜三公中書令讀冊侍中奉禮如闕卽以宰相攝之

學士加大進賢記注上欲以張說爲大學士辭曰學士無大稱中宗欲以崇寵大臣乃有大學士之名如臣末學敢以大臣爲稱從之【並分紀】

爵九等一曰王食邑萬戶二曰嗣王郡王食邑五千戶三曰國公食邑三千戶四曰開國郡公食邑二千戶五曰開國縣公食邑千五百戶六曰開國縣侯食邑千戶七曰開國縣伯食邑七百戶八曰開國縣子食邑五百戶九曰開國縣男食邑三百戶

勲官十二轉上柱國柱國上防軍防軍上輕車都尉輕車都尉上騎都尉騎都尉驍騎都尉飛騎尉云騎尉武騎尉

九參官武官三品以上三日一朝號九參官

六參官五品以上及折衝當畨五日一朝號六參官【並唐官志】

貴階白居易作馮宿制云凡品秩之制有九自五品以上謂之貴階所以爲貴者廕及子命及妻腰白金服赤茀【分紀】

登聞檢院雍熙元年攺匭院爲登聞院東延恩匭爲崇仁檢南招諫匭爲思諌檢西申寃匭爲申明檢北通匭爲招賢檢【國朝事實】

節度使辭日賜雙旌雙節行則建節柱六纛入境州縣築節樓迎以皷角衙仗居前旌幢居中大將鳴珂金鉦皷角居後州縣賫印迎於道左

洗印節度使視事三日洗印視其刓缺【並分紀】

掌武太尉由唐以來上公爲重李光弼自司空爲太尉郭子儀自司徒爲太尉李徳裕自司徒爲太尉皆以上公寵侍宗臣余𨿽有功掌武之尊不可得也【春明退朝錄】使相國朝之制凡以檢校官兼中書令侍中同平章事皆謂之使相唐制皆署勅五代以來不預政事朝會與親王則分班余官則綴班凡宣制除授者勅尾有其銜而不署側書使字【事實】

玉帶爲朝儀熙寜八年四月岐王顥嘉王頵言防遣中使賜臣方團玉帶各一條準閤門告著爲朝儀臣等乞寶藏於家不敢服用上命工琢玉帶以賜二王二王固辭不聽請加佩金魚以別嫌詔並以玉魚賜之玉帶爲朝儀始於此【揮塵錄】

周官六萬三千六百七十五員內二千六百四十二人外諸侯國官六萬一千三十二人

漢官自丞相至佐史十三萬二百八十五員

後漢官七千五百六十七員

晉官六千八百二十六員

隋官一萬二千五百六十七員

唐官一萬八千八百五員內二千六百二十外郡縣一萬六千二百八十五員【並分紀】

本朝官景徳官一萬餘員皇祐二萬餘員幕職州縣官三千三百餘員總二萬四千餘員

三班官國初以來供奉官左右班殿直爲三班立都知行首以領之又有殿前承防班院端拱以後分東西供奉又置左右侍禁及承防初三班吏員止於三百至天禧間乃總四千三百至於熙寜間乃總一萬一千六百九十宗室又八百七十【並南丰集】

本朝官制

寄祿官開府儀同三司【從一品丈與武同】特進【從一品】金紫光祿大夫【正二品】銀靑光祿大夫【從二品】光祿大夫【從二品】宣奉大夫【正三品】正奉大夫【正三品】正議大夫【從三品】通奉大夫【從三品】通議大夫【正四品】太中大夫【從四品以上系侍從】中奉大夫【正五品】正奉大夫【從五品】中散大夫【從五品】朝議大夫【正六品】奉直大夫【正六品以上系卿監】朝請大夫【從六品】朝散大夫【從六品】朝奉大夫【從六品以上系正郎】朝請郎【正七品】朝散郎【正七品】朝奉郎【正七品以上系員郎】承議郎【從七品】奉議郎【正八品】通直郎【以上系陞朝官】宣敎郎【從八品】宣義郎【從八品】承事郎【正九品】承奉郎【正九品】承務郎【正九品以上系京官】承直郎【從八品】儒林郎【從八品】文林郎【從八品】從事郎【從八品以上系職官】從政郎【從八品】廸功郎【從九品以上系令錄】

武官散階節度使承宣使觀察使防禦使團練使諸州刺史

橫行通侍大夫正侍大夫宣政大夫履正大夫協忠大夫中侍大夫中亮大夫中衞大夫

翊衞大夫親衞大夫拱衞大夫左武大夫右武大夫宣政郎履正郎協忠郎中侍郎中亮郎中衛郎翊衞郎左武郎右武郎

正使武功大夫武徳大夫武顯大夫武節大夫武略大夫武經大夫武義大夫武翼大夫

副使武功郎武徳郎武顯郎武節郎武略郎武經郎武義郎武翼郎

大使臣訓武郎修武郎

小使臣從義郎秉義郎忠翊郎忠訓郎成忠郎保義郎承節郎承信郎

無階八品進武校尉進義校尉下班只應進武副尉進義副尉守闕進義副尉進勇副尉守闕進勇副尉

文臣職名觀文殿大學士觀文殿學士資政殿大學士資政殿學士端明殿學士【以上兩府出帶端明或吏書出帶】龍圖天章寶文顯謨徽猷敷文煥章華文寶謨閣學士樞宻直學小龍圖天章寶文顯謨徽猷敷文煥章華文寶謨閣直學士保和殿待制龍圖天章寶文顯謨徽猷敷文煥章華文寶謨閣待制集英殿修撰右文殿修撰祕閣修撰直龍圖閣直天章閣直寶文閣直顯謨閣直徽猷閣直敷文閣直祕閣

武臣試換並換官出身諸訓武郎至進武校尉不曾犯贓私罪及笞刑經決願換文資者聴召保官二員具家狀連保狀二本詣登聞鼓院投進乞試【外任人替罷就試文資換出職者準此】投授小使臣後未及三年授進武校尉後未及五年三省樞宻院書令史以下授使臣進武校若保甲及試武藝及進納流外出身不用此令諸武臣試換文資於易書周禮禮記各專一經仍兼論語孟子願試詩賦及依法官條試斷案刑統大義者聽

換官訓武修武郎【宣教郎】從義郎【宣義郎】秉義郎【承事郎】忠翊郎【承奉郎】保義郎【修職郎】承節承信郎【廸功郎】進武進義校尉【將仕郎】

大禮封贈三代

三代【內封父祖官系武臣者視文臣封贈封換格封贈三代準此】

初封【簽書宻院事降二等謂如父與朝散郎之類】

曽祖【朝奉郎】祖【朝散郎】父【朝請郎】

初贈

曽祖【太子少保】祖【太子少傅】父【太子少師】

封贈

曽祖母祖母母妻【國夫人執政官簽書樞宻院事郡夫人】

每遇大禮封贈二代

太子太師太子太傅太子太保太子少師太子少傅太子少保禦史大夫觀文殿

學士資政保和殿大學士金紫光祿大夫左右金吾衞上將軍左右衞上將軍銀靑光祿大夫光祿大夫

二代

初封

祖【通直郎】父【奉議郎】

初贈

祖【朝奉郎】父【朝散郎】

封贈

祖母母妻【郡夫人觀文殿學士資政保和殿大學士並淑人】

每遇大禮封贈一代

文臣通直郎以上武臣修武郎以上

一代

初封贈

父【文臣承事郎武臣內侍伎術官將校並忠訓郎】

母妻【孺人】

錦繡萬花谷前集卷十四

欽定四庫全書

錦繡萬花谷前集卷十五

將帥

弓爲霹靂聲唐長孫無忌父晟討突厥突厥畏晟威聞其弓聲謂爲霹靂見其走馬稱爲閃電

累磁石晉馬隆討西羌夾道累磁石賊負鐵鎧行不得前隆卒悉負犀甲無礙賊以爲神

能忍得勝晉朱伺有武勇江夏太守楊瑉問將軍擊賊何以每得勝伺曰兩敵相對惟當忍之我能忍是以勝之

以智爲本魏元忠上封事曰天下之柄二文武而已今言武者先騎射不稽之權略文者首詞章不取之經綸養由基射能穿札不止鄢陵之奔陸機識能辧亡無救河橋之敗士在貧賤皆思立功懷琬琰就煨塵抱棟幹困溝壑安知其方略哉故漢拜韓信舉軍驚笑蜀用魏延羣臣觖望此富貴者易爲善貧賤者難爲功也故陰陽不和拔士爲相蠻貊不庭擢校爲將齊段孝有言持大兵如擎盤水一致蹉跌求止可得哉是知大將臨戎以智爲本

兩騎縈攪數萬人南史周盤龍與魏軍戰子奉叔單馬率二百餘人陷陣魏萬餘騎張兩翼圍之一騎還報奉叔已沒盤龍馳馬奮矟奔魏軍魏人莫不披靡時奉叔已大殺魏軍得出盤龍不知乃東西觸擊魏軍奉叔見其父久不出復躍馬入陣父子兩騎縈攪數萬人魏軍大敗盤龍父子由是名播北國

轅門二龍唐烏承玼烏承恩皆爲平盧先鋒沈勇而決號爲轅門二龍【並本傳】

走如飛北魏將楊大眼驍防走如飛尙書李衝典選大眼往求衝不許大眼曰尙書不見知下官出一技便出長繩三丈許系於髻而走繩直如矢馬馳不及衝因驚嘆遂用爲軍主【北史】

折樹矟羊侃入南朝預燕時少府新造兩刃矟成長二丈四尺圍一尺三寸帝因賜侃紫驑馬令試之侃執矟上馬左右擊刺特盡其妙觀者登樹樹爲折因號此矟爲折樹矟【分紀】

無部曲行陣李廣擊胡無部曲行陣頓捨不擊刁鬥幕府省文書然逺斥堠未嘗遇害

正行伍治簿至明程不識與李廣俱擊胡正部曲行伍擊刁鬥治簿至明軍不得休息未嘗遇害然士多樂廣而苦不識

鐵瑕鞍劉曜僣位隴右陳安叛曜使平先討安安左手奮七尺刀右手執丈八尺蛇矛平先與安戰三交奪其蛇矛安棄馬走斬之隴右歌之曰隴上壯士有陳安防驄交馬鐵瑕鞍七尺大刀奮如湍丈八蛇矛左右盤十蕩十決無當前

來嚼鐵唐來塡爲潁川太守賊來攻手射賊皆應而僕賊拜城下目爲來嚼鐵

王鐵槍五代梁王彥章驍勇能跣足履棘行百步持一鐵槍騎而馳突奮疾如飛軍中號王鐵槍末帝用爲招討使問破敵之期對曰三日左右失笑彥章受命而出兩日至滑飲酒半醉起引精兵趨徳勝舉鎖燒斷之斬浮橋急擊南城遂破蓋三日矣

避矟奪矟唐尉遲敬徳戰善避矟每單騎入賊𨿽羣刺之不能傷又能奪取賊矟還刺之齊王元吉使去刃與之校敬徳請王如刃而獨去之卒不能中帝嘗問奪矟與避矟孰難對曰奪矟難試使與齊王戲王三失矟遂大服

半段槍哥舒翰與吐蕃戰特半段槍迎擊所向披靡有奴左車以力聞舒翰用槍追賊擬槍於肩叱之賊顧翰刺其喉騰之髙五尺左車斬其首【並本傳】

蹀血虜庭太宗踐阼突厥部離叛李靖率勁騎三千由馬邑趨惡陽嶺頡利大驚靖夜襲定襄破之可汗脫身走帝曰李陵以步卒五千絕漠然卒降匈奴其功尙得書竹帛靖以騎三千蹀血虜庭古未有輩足澡吾渭上之恥矣【靖傳】

微服度闗狄靑徵儂智髙頓軍昆侖關下翊日將度闗晨起諸將侍立甚久而靑尙未坐日髙諸將疑之入帳周視則不知靑所在諸將相顧驚怛俄有軍至曰宣徽傳語諸官請過闗喫食方知靑已微服度闗矣【東軒筆錄】三箭定天山薛仁貴討契丹九姓十餘萬令驍騎數十來挑戰仁貴發三矢殺三人虜气懾皆降軍中歌曰將軍三箭定天山壯士長歌入漢闗

天下可一箭而定五代安重誨爲節度使與蕃使並轡而行指飛鳥射之應而落觀者萬眾無不快抃由是名振北狄自謂天下可以一箭而定【並本】

小尉遲本朝呼延贊以武勇爲衞士直長自言受國恩誓不與契丹同生徧刺其體作赤心殺契丹字反其唇內亦刺之鞍韀兵仗皆作其字嘗召善黥者橫劍於膝呼其妻責以受祿無報當黥爲字以報不然者斷首舉家號泣以謂婦人黥面非宜願刺臂許之諸子僕妾亦然嘗作破陣刀降魔杵鐵鞭鐵襆頭兩旁有刃皆重數十斤乘騅馬緋林額慕尉遲之爲人自稱小尉遲【文公】賀若弼論將隋煬帝問賀若弼曰楊素韓擒虎史萬嵗皆良將也優劣如何弼曰楊素是猛將非謀將韓擒虎是鬭將非領將史萬嵗是騎將非大將帝曰誰也曰惟所擇弼意自許也

大勝大敗唐太宗嘗曰當今名將惟李勣江夏王道宗薛萬徹而已勣道宗𨿽不能大勝亦未嘗大敗至萬徹非大勝卽大敗矣【並本傳】

夢騎五色獅子齊王敬則夢騎五色獅子明帝卽位以敬則爲直閣將軍【齊書】

賫九環金帶隋薛道衡出爲襄州總管髙祖謂曰爾之去朕如斷一臂於是賫物三百段九環金帶馬十匹遣之

狄天使狄靑字漢臣汾州人世本農家縣爲鄕書手移易稅賦事發遂逃走京師投拱聖營爲兵遷散直爲延州指揮使會元昊叛屢將兵出戰四年間大小二十五陣八中流矢西戎及砦下以至京師之人皆呼爲狄天使七遷涇原路副總管上欲見之詔令入朝會寇逼邊俾圖像以進上觀其儀表曰朕闗張也於是有敵萬人之稱【並分紀】

榮公第六郎隋來防兒封榮國公第六子來整爲武賁郎將驍勇擊羣盜憚之作歌曰長白山頭百戰場十十五五把長槍不畏官軍千萬眾只畏榮公第六郎【隋書】種世衡用間種世衡守靑澗城嘗以罪怒一畨將杖其背僚屬請莫能得其人被杖以奔元昊甚信之得出入樞宻院嵗余盡得其防事以歸乃知世衡用間也貪利以誘虜曹武穆瑋知鎭戎軍日嘗出戰小防虜引兵去瑋乃驅所掠牛羊輜重緩驅而還頗失部伍其下言曰牛羊無用不如棄之整眾而歸瑋不答虜聞瑋利牛羊而師不整還襲瑋瑋愈緩行得地利處乃止虜近使人請之畨軍逺來必甚疲我不欲乘人怠請休憩士馬少選決戰虜欣然良久又使人諭之曰歇定乃馳矣於是各皷軍而進一戰大破虜師遂棄牛羊而還徐謂其下曰吾知虜已疲故爲貪利以誘之此其復來防行百里矣若乘鋭便戰猶有勝負逺行之人若小憩則足痺不能立人气亦防吾以此取之

鉦聲止破虜狄靑在涇原以寡當眾必以奇勝預戒軍中捨弓執短兵令軍中聞鉦聲一則止再聲則嚴陣三而陽卻鉦聲止則大呼而突出士卒如其教虜人大笑鉦聲止忽前突之虜大亂相踵踐死【並筆談】

騎兵破標牌狄靑徵儂智髙曽公亮問賊之標牌殆不可當如何靑曰標牌步兵也當騎兵則不能施矣靑率眾半夜度昆侖闗逆戰於歸仁鋪縱騎二千出賊後標牌爲馬軍所突皆不能駐馬上鐵連枷擊之遂皆披靡智髙焚城遁去【南丰雜記】

陰徳愈昌曹彬封冀王事太祖太宗收復四方未嘗枉戮一人其後子孫益熾世爲將相出皇后且三世爲將道家所忌而冀王后世愈昌豈非陰徳所致【分紀】

楯上磨墨梁荀濟曰大丈夫當於楯上磨墨作檄【坡詩注】好喚宰相吟詩景徳元年虜犯澶淵眞宗北伐髙瓊自扶輦擁眾渡河至浮橋一半髙瓊執轡曰好喚宰相吟兩首詩退虜騎蓋當時宰相王欽若陳堯叟好爲詩以薄此輩故髙瓊有此語【元城語錄】

鋭頭將軍杜詩鋭頭將軍何來遲令我心中苦不足【白起頭小而鋭】

江南幹當公事曹武惠冀王彬凡降四國主江南西川廣南湖南未嘗殺一無辜諸子皆賢瑋琮璨皆領旌鉞陶弼有詩曰搜兵四把降王縛教子三登上將壇其後少子玘實生光獻慈聖太后輔佐仁宗母儀累朝子孫昌盛近世無比旣平江南回詣閣入見榜子稱奉敕江南幹當公事回其謙恭不伐如此【涑水記聞】

銅梁門鐵遂城虜犯澶淵傅潛堅壁不戰河北支郡或陷或棄是時魏能守安肅軍楊延朗守廣信軍乃世所謂梁門遂城者二軍最逼虜境而攻圍不下時人目二軍爲銅梁門鐵遂城由二將能守也【筆談】

牙旗折成都王頴以陸機參大將軍事假機後將軍河北大都督頴起兵討長沙王乂機督諸將二十餘萬臨戎以牙旗折列軍朝歌至於河橋皷聲聞數百里漢魏出師未嘗有也長沙王乂奉天子與戰軍大敗宦人孟玖譛機有異志頴遂大怒機遇害於軍中機臨刑嘆曰華亭鶴唳豈可復聞乎是日昬霧晝合大風折木平地尺雪以爲陸機之寃也

坐無空席王渾平吳復鎭壽陽吳人新附渾虛懷綏納坐無空席門下不停賔

吞十萬眾蜀先主問魏延曰今委卿以重任卿欲云何對曰若曹操舉天下而來請爲大王拒之偏將十萬之眾至請爲大王吞之眾壯其志【並本傳】

虎癡虎侯魏許禇從太祖討馬超其後太祖與超單馬會語惟禇從超欲突太祖素聞禇勇疑從騎是乃問太祖曰公有虎侯者安在太祖顧禇禇瞠目盻之超不敢動乃罷軍中以禇力如虎而癡號曰癡虎是以超問虎侯也【分紀】

詔出大驚唐劉辟據蜀阻兵宰相杜黃裳獨以長武城使髙崇文可以成功充節度使討辟時宿將甚眾人自謂當選及詔出大驚卯時宣命辰時出師八戰皆防【本傳】不妄殺屠戮無遺曹彬徵金陵垂克忽稱疾諸將皆來問疾彬曰余之病非藥石所愈惟諸公共誓以克城之日不妄殺一人則自愈矣諸將共焚香爲誓及克城城中皆按堵曹翰克江州忿其久不下屠戮無遺彬之子孫貴盛不絕翰之子孫有乞丐者【涑水記聞】

靑澗城鑿井種世衡建言延安東北二百里故寛州興廢壘有三利朝廷從之以君董役然處險無泉鑿地百五十尺至石工徒拱手君曰爾其屑之凡一畚償爾百金過石數重泉果沛發人歡呼復鑿數井【墓志】

遺侍姬種世衡守靑澗湖酋蘇慕恩最彊嘗夜與慕恩飲出侍姬佐酒世衡起入潛窺之慕恩潛與侍姬戲世衡出掩之慕恩慚謝世衡笑曰君欲之耶卽以遺之由是得其死力【涑水記聞】

三皷奪昆侖狄靑宣撫廣西時儂智髙手昆侖闗靑至賔州值上元節令大張燈燭首夜燕從軍三夜饗軍校首夜樂飲徹曉次夜二皷時靑忽稱疾暫起如內久之使人諭孫元規令暫主席行酒少服藥乃出數使人勸勞坐客至曉各未敢退忽有馳報者云是夜三皷靑已奪昆侖矣

黒王相公王武恭公徳用狀貎魁偉而面色正黒𨿽閭巷逺夷識與不識稱之曰黒王相公北虜常呼其名以驚小兒蘇紳孔道輔等言其宅枕乾岡貎類藝祖公奏曰宅枕乾岡朝廷所賜貎類藝祖父母所生【燕談】

敖曹比項籍北齊髙昻字敖曹其父以其昻藏故名而字之爲髙歡將馬矟絕世左右無不一當百時人比之項籍【北史】

詩將軍少年出武威入掌銀臺防紫微平明拂劍朝天去薄暮垂鞭醉酒歸愛子臨風吹玉笛美人嬌面舞羅衣都尉朝天躍馬歸香風吹入亂花飛銀鞍紫轡照雲月左顧右盼生光輝將軍出使擁樓船江上旌旗拂紫煙萬里橫戈探虎穴三杯拔劍舞龍泉虯須顦顇羽林郎曽入甘泉侍武皇雕沒夜云知禦苑馬隨曉仗識天香五湖歸去扁舟月六國平來兩鬢霜【李白】錦衣香重花垂足束玉光寒雪繞腰秣馬暖思秦地艸弓勁憶鴈門雕【王操】淮海維一俊人金章紫綬照靑春指麾能事回天地訓練彊兵動鬼神湘西不得歸闗羽河內猶宜借寇恂總戎楚蜀應全未方駕曹劉不啻過今日朝廷須汲黯中原將帥憶亷頗【杜甫】八表順風驚雨露四溟隨劍息波濤手扶北極鴻圖永云捲長天聖日髙未會漢家靑史上韓彭何處有功勞【杜光庭】四朝憂國鬢如絲龍馬精神海鶴姿天上玉書傳詔夜陣前金甲受降時【李郢上裴度】才子卻嫌天上桂世危翻作陣前功亷頗解武文無說謝朓能文武不通雙美盡輸張太守二南章句六鈞弓【杜荀鶴】家散萬金酬死士身畱一劍答君恩漁陽老將皆回席魯國書生半在門【劉長卿】九金神鼎重丘山五玉諸侯雜佩環星坐通宵狼蠟暗戍樓吹笛虎牙闗【杜牧】玉匣銷龍鱗甲冷金鈴系鶻羽毛寒早貂擁出花當背白馬騎來月在鞍【施肩吾】接戰春來苦孤城日漸危合圍侔月暈分守效魚麗屢厭黃塵起時將白羽揮裹瘡猶出戰飲血更登陴忠信應難敵精誠諒不移無人報天子心計欲何施【張巡守城作】黒云厭城城欲摧甲光向日金鱗開【李賀】胡騎入回中急鋒連夜過短刀穿虜陣濺血貂裘涴一來輦轂下愁悶惟欲臥今朝從公獵稍覺天宇大一雙鐵絲箭未發手先唾射殺雪毛狐腰間餘一个靑綾衲衫暖襯甲紅綫勒巾光繞脇禿襟小袖雕鶻盤大刀長劍龍蛇挿兩軍皷噪屋瓦動紅塵白羽紛相戛將軍恩重此身輕笑裏鋒鋩如一搯書生只肯坐帷幄談笑毫端弄生殺叫呼繁皷催上竿猛士應憐小兒黠試問黃河夜偸渡掠靣驚沙寒霎霎何如大艦日髙眠一枕淸風過苕霅【東坡】挽弓當挽彊用箭當用長射人先射馬擒賊先擒王茍能制侵陵豈在多殺傷【杜甫】將軍昔著從事衫鐵馬馳突重兩銜被堅執鋭略西極昆侖月窟東嶄巖君門羽林萬猛士惡若哮虎子所監五年起家列霜防一日過海收風帆平生流輩徒蠢蠢長安少年气欲盡魏侯神骨聳精爽華嶽峯尖見秋隼星躔寶校金盤陁夜騎天駟超天河欃槍熒惑不敢動翠防云矟相蕩摩吾爲子起歌都防酒防挿劍肝膽露鉤陳蒼蒼映武萬嵗千秋奉明主臨江節士安足數【杜魏將軍歌】成都猛將有花卿學語小兒知姓名用如快鶻風火生見賊惟多身始輕【花卿歌】

儒將

輕裘緩帶羊祐在軍常輕裘緩帶身不被甲鈴閣之下待衞不過十人也

射不穿札杜預爲徵南將軍身不跨馬射不穿札有左傳癖

不爲掩襲之計羊祜都督荊州與吳人交兵克日方戰不爲掩襲之計有欲進詭譎之防輙飲以醇酒使不得言【並本傳】

武夫奪气栁公綽爲荊州韓退之與書云獨閣下能出入行間與士卒均辛苦用儒雅文字章句之業率先天下武夫闗其口而奪之气【韓文】

數萬兵甲範仲淹領延安閱兵選將日夕訓練又請戒諸將養兵蓄鋭母得輕動夏人聞之相戒曰母以延州爲意今小範老子胸中自有數萬兵甲不比大範老子可欺也戎人呼知州爲老子大範爲雍也【名臣傳】

師旅

國初兵十六萬藝祖初得周兵十三萬又得蜀兵十萬太宗繼之兵餘三十萬又曾子固集太祖時舉中國才十六萬人平五彊國不知兵之少也

百萬爲額雍熙之間天下兵僅三十萬咸平景徳以來兵倍之寶元慶曆之間緣邊所屯至七八十萬天下遂以百萬爲額【蘇子由書】

防軍皇祐二年詔陜西防軍及保防軍年五十以上若不及格者皆免爲民紛然以爲邊事未可知不宜減兵又云停卒一旦失衣糧歸鄕裏必聚爲盜沿邊諸將爭之尢切是時文公執政龎公爲樞宻使固執行之不疑是嵗陜西所免凡三萬五千人皆歡呼反其家傅求曰陜西計一嵗費七百貫養一保防是嵗減二百四十五萬貫陜西之民由是稍蘇【涑水記聞】

後唐戰馬后唐趙延慶爲樞宻使明宗問馬數防何對曰騎軍三萬五千明宗嘆曰吾居兵間四十年太祖馬數不過七千莊宗與梁戰河上馬萬疋今有馬三萬五千疋而不能一天下吾老矣【五代史】

察軍張儀曰秦帶甲百餘萬車千乘騎萬疋虎賁之士跿跔科頭貫頤奮防者至不可勝計秦馬之良戎兵之眾探前趹後蹄間三尋騰者不可勝數山東之士披甲冑以會戰秦人捐甲徒裼以趨敵左挈人頭右挾生虜夫秦卒與山東之卒猶孟賁之與怯夫烏獲之與嬰兒垂千鈞於烏卵之上必無幸矣

沈括論車熙寜北虜將入寇亟遣中貴取西河民車以爲戰備自宰相以下言不便者俱不省時沈括爲記注一日持筆立禦上顧曰卿知籍車之事乎括曰未知車將何用上曰北虜以多馬故勝惟車可以當之括曰車戰之利見於歷世巫臣教吳子以車戰遂霸中國李靖用偏箱鹿角車以擒頡利臣但未知一事古人所謂輕車者兵車也五禦折旋利於輕速今之民間輜車重大椎朴以牛挽之日不能行三十里少雨雪則跬步不進故俗謂之太平車或可施於無事之日恐兵間不可用也上喜曰無人如此說遂罷【邵氏後錄】

養兵不可廢韓魏公嘗議養兵事慨然曰養兵𨿽非古然積習已久不可廢之又自有利處昔者百姓戍邊父子有生離死別之苦漢唐調兵於民杜甫石壕吏其獘乃至此後世旣收拾彊悍者養之爲兵良民𨿽稅斂重而終身保骨肉之樂此豈小事又其練習戰陣而豪勇可使安得與農民同日道哉【別錄】

與契丹八十一戰熙寜中賜契丹金繒召二府觀焉眾謂天子修貢爲辱而陛下神武可一戰勝也張文正公方平獨曰宋與契丹凡幾戰勝負幾何兩府八公皆莫知也公曰宋與契丹戰大小八十一戰惟張齊賢太原之戰才一勝耳陛下視和與戰孰便上善之【談叢】

兵說

將有五危孫子曰將有五危必死可殺必生可虜忿速可侮亷潔可辱愛民可煩

十圍五攻用兵之說十則圍之五則攻之倍則分之敵則戰之少則逃之不若則避之是故小敵之堅大敵之擒也

勢節激水之疾至於漂石者勢也鷙鳥之疾至於毀折者節也善戰者其勢險其節短勢如彍弩節如發機兵形象水孫子曰兵形象水水之形避髙而趨下兵之形避實而擊虛水因地而制流兵因敵而制勝故兵無常勢水無常形

勿遏勿迫用兵之法佯北勿從鋭卒勿攻餌兵勿食歸師勿遏圍師勿缺窮寇勿迫途有所不由軍有所不擊城有所不攻地有所不爭君命有所不受

恃吾無恃其不來恃吾有以待之無恃其不攻恃吾有所不可攻【孫子】

辭卑者進敵辭卑而益備者進也辭彊而進驅者退也杖而立者饑也汲而先飲者渇也見利而不進者勞也鳥集者虛也夜呼者恐也

攻堅棄瑕善用兵者不呼儆不茍聚不妄行不彊進呼儆則敵人戒茍聚則眾不用妄行則羣卒困彊進則鋭士挫故凡用兵者攻堅則軔乘瑕則神攻堅則瑕者堅乘瑕則堅者瑕故堅其堅者瑕其瑕者【管子】

暗合孫吳晉武平吳之後詔天下罷軍示海內大安州郡悉去兵大郡置武吏百人小郡五十人時山濤論用兵之本以爲不宜去州郡武備於時咸以濤不學孫吳而暗與之合【濤傳】

足制四夷唐太宗命李靖教侯君集兵法旣而君集奏靖且反兵之隱微不以示臣帝責靖靖曰方中國無事臣之所教足以制四夷而君集欲盡臣術此君集欲反耳【君集傳】

貪蛇忘尾端拱中敵卒萬餘騎襲威敵軍糧道李繼倫領步騎千人巡徼忽當敵彊敵蔑視不顧繼倫曰貪蛇勇行必忘其尾吾當銜枚掩其後其夕懷短兵嘿逐其後至唐河天未明舉兵一鏖如拉枯朽敵人曰黒大王不可當【玉壺淸話】

皷繁气易衰南史栁元景隨宋孝武入討至新亭據險令軍曰皷繁气易衰叫數力易竭各銜枚疾戰一聽吾皷音賊遂大潰【本傳】

宿飽千里饋糧士有饑色樵蘇後防師不宿飽【韓信傳】五兵魏相曰救亂除暴謂之義兵兵義者王敵加於已不得已而起者謂之應兵兵應者勝爭恨小故不忍憤怒者謂之忿兵兵忿者敗利人土地貨寶者謂之貪兵兵貪者破恃國家之大矜人民之眾欲見於敵者謂之驕兵兵驕者滅此五者非但人事乃天道也【本】

奇謀

以敗兵擊勝兵曹公徵張繡一朝引軍退繡自追之賈詡曰不可追也追必敗繡不從大敗而還詡曰促更追之必勝繡謝曰不用公言至此今已敗柰何復追詡曰兵勢相變亟往必利繡信之遂追果以勝還問詡曰繡以精兵追退軍而公曰必敗以敗軍擊勝軍而公曰必克悉如公言何其反而皆驗詡曰此易知耳將軍非曹公敵也軍𨿽新退曹公必自斷其後追兵𨿽精將不敵故知必敗曹公攻將軍力未盡而退必國內有故已破將軍必輕軍速進畱諸將斷後諸將亦非將軍敵故𨿽用敗兵而戰必勝也繡乃服【詡】

逆風而戰張彥澤與契丹戰陽城爲契丹所圍而軍中無水鑿井輙壊又天大風契丹順風塵奮擊甚鋭軍中大懼彥澤問諸將皆曰今虜乘上風而吾居其下宜待風回乃可戰偏將藥元福獨謂彥澤曰今軍中饑渇已甚若待風回吾屬爲虜矣且逆風而戰敵人謂我不能所謂出其不意彥澤卽拔拒馬力戰契丹奔北二十餘里至衞村又大敗之契丹遁去【五代史】

然馬尾灰車破賊後漢楊璇爲零陵太守有滑賊攻郡縣璇制馬車數十乘嚢盛石灰於車上系布索於馬尾又爲兵車專彀弓弩馬車居前順風皷灰賊不得視因以火燒布然馬尾馬驚奔突賊陣弓弩亂髮羣盜駭奔追斬無數【本】

奇兵伏歸路盧光稠據防州遣弟光睦攻潮州光睦好勇而輕進譚金播戒其持重不聽度其必敗乃爲奇兵伏其歸路光睦果敗走潮人追之金播以伏兵邀擊大敗之遂取潮州【五代史】

戰射觀者周韋孝寛與尉遲迥戰於鄴失利鄴中士民觀戰者數萬人宇文忻曰事急當以詭道破之乃先射觀者觀者皆走騰借聲如雷忻乃呼曰賊敗矣軍復振因其擾而乘之迥軍大敗【通鑑】

敵國

戰義戰徳賈誼曰臣聞彊國戰兵王者戰義帝者戰徳故湯祝网而漢陰降舜舞干羽而三苗服今漢帝國也宜以厚徳懷服則孰敢不承帝意陛下爲臣建三表設五餌以此與單於爭則下匈奴猶振槁也【新書】

備邊馬成拜武將軍屯常山中山以備北邊又代驃騎大將軍杜茂繕治障塞自西河至渭橋河上至安邑太原至陘中山至鄴皆築堡壁起烽燧十里一【後漢書西羗】

遣子入侍後漢明帝命將北徵匈奴取俾吾盧地置宜禾都尉以屯田遂通西域於闐諸國皆遣子入侍眞長老魏梁習領並州刺史時髙幹荒亂之餘吏民亡叛習到官誘諭招納豪右以盡邊境肅淸百姓布野勤勸農桑令行禁止貢達名士咸顯於世太祖嘉之更拜爲眞長老稱詠以爲自所聞識刺史未及習者【魏志】招來服逺康國求內附上曰前代帝王好招來絕域以求服逺之名無益於用而糜獘百姓今康國內附儻有急難於義不得不救師行萬里豈不疲勞勞百姓以取虛名朕不爲也遂不受【唐通鑑】

赤气下垂隋長孫晟曰臣夜望磧北有赤气長百餘里如雨下垂按兵書名灑血欲滅匈奴願在今日【本】三防唐劉貺以爲嚴尢辧而未詳班固詳而未盡推其至當周得上防秦得中防漢無防焉何以言之荒服之外聲教所不逮其叛不爲之勞師其降不爲之釋備嚴守禦險走集使其爲寇不能也爲臣不得也惠及中國以綏四方周之道也故曰周得上防易稱王侯設險以守其國築長城修障塞所以設險也趙簡子起長城燕秦亦築長城後魏築長城人治一步方千里役三十萬人不旬朔而獲久逸故曰秦得中防漢以宗女嫁匈奴而髙祖亦審魯元不能止趙王之逆謀謂能息匈奴之叛非也且謂冒頓手弒其父而冀其不與外祖爭彊豈不惑哉方更靡耗貲糧連兵積年故嚴尢以爲下防然而漢至昭宣匈奴逺徙猶襲奉春之過舉傾府藏給西北嵗二億七十萬皇室淑女嬪於穹廬掖庭良人降於沙漠夫貢子女方物臣僕之職也詩曰莫敢不來享莫敢不來王荒服稱其來不言往也公及吳盟諱而不書柰何以天子之尊與匈奴約爲兄弟而漢之君臣竟莫之恥哉誠能移其財以養戍卒則民富移其爵以餌守臣則將良富利歸於我危亡移於彼棄此而不爲故曰漢無策【出突厥】

有罪後討頡利政亂薛延陀回紇等叛之頡利不能制防大雪牛羊馬多死民大饑鴻臚卿鄭元璹使還言於上乘間撃之上曰背盟不信利災不仁乘危不武縱其種落盡叛六畜無餘朕終不撃必待有罪然後討之【唐通鑑】

可爲長城李世勣爲並州長史上曰朕置世勣於晉陽而邊城不驚可爲長城

張說疏張說爲相帝欲事吐蕃說宻請講和帝曰待王君防計之說出謂源幹耀曰君防好兵以奔利彼入吾言不用矣後君防破吐蕃於靑海說策其且敗因上疏諷諭帝識其意納之後州失守君防死【本】

康定軍範仲淹建鄜城爲康定軍招集流亡定堡障通斥堠於是羌漢之民相踵歸業

嶺南蠻夷蠻夷悍輕易怨以變其南州皆濵大海多洲島飄風一日踔數千里漫不見蹤迹控禦失所以險阻機毒矢將吏撞搪呼號以相和應蜂屯蟻雜不可爬梳好則人怒則獸故常薄其徵入有所遺漏不究切之長養兒子至紛不可治乃艸薙而禽狝之盡根株痛斷乃止故嶺南帥得其人則一邊盡治【韓送鄭序】

五溪酈元注水經云武陵有五溪雄溪樠溪酉溪潕溪辰溪蠻夷所居皆盤瓠之子孫也今雄作熊樠作郎潕作武皆在辰州界也【杜詩注】

多故

旄頭杜詩旄頭彗紫微無復俎豆事金甲相排蕩靑衫一憔悴【旄頭胡星也彗紫微言胡星犯帝坐】

大角兵气日月還相鬭君臣屢合圍大角躔兵气鉤陳出帝畿煙塵昏禦道耆舊把天衣【杜詩】

太平

休徴備至周公之時天下之人才皆已舉用姦邪讒佞之徒皆已除去九夷八蠻在荒服之外者皆已賔貢天災時變昆虫艸木之妖皆已消息天下之所謂禮樂刑政教化之具皆已修理風俗皆已淳厚動植之物風雨霜露之所沾被者皆已得宜休徴嘉瑞麟鳳龍之屬皆已備至【韓退之書】

淨洗甲兵不知何國致白環復道諸山得銀甕隱士休歌紫芝曲詞人解撰淸河頌田家望望惜雨幹布谷處處催春種安得壯士挽天河淨洗甲兵長不用【杜詩】

國賦

租庸調唐制凡授田者丁嵗輸粟二斛稻三斛謂之租丁隨鄕所出嵗輸絹二匹綾絁二丈布加五之一綿三兩麻三斤非蠶鄕輸銀十四兩謂之調用人之力嵗二十日閏加二日而不役者爲絹三尺謂之庸

兩稅法唐租庸調法壊自代宗時始以畆定稅而斂以夏秋徳宗時宰相楊炎遂作兩稅法戶無主客以居者爲簿人無丁中以貧富爲差商賈稅三十之一與居者均被田稅視大歷十四年墾田之數爲定夏輸無過六月秋輸無過十一月嵗斂錢二千五十餘萬緡米四百萬斛以供外錢九百二十餘萬緡米千六百餘萬斛以供京師

嵗入唐天寶長慶間兵九十九萬率三戶奉一兵宣宗復河湟天下兩稅搉酒榷鹽嵗入九百二十二萬緡常費少三百餘萬【食貨志】

嵗費皇祐治平中嵗入一億萬以上嵗費亦一億萬以上景徳郊費六百萬皇祐郊費一千二百萬治平郊費一千三十萬【曾子固集】

唐國計簿唐韋處厚撰太和國計簿王彥威撰古額供軍圖李吉甫首創是法總天下方鎭戶二百四十四萬此天寶四分減三兵八十三萬比天寶三分增一大率二戶供一兵名曰元和國計簿是韋處厚王彥威仿而爲之

本朝會計錄丁謂景徳中權三司使撰景徳防計錄五卷以上後蘇轍亦仿其法爲皇祐會計錄紹興五年邇臣亦有是議請自元年上四年爲率名曰紹興會計簿【職官分紀】

唐宋嵗入唐東南之米嵗運不過二百萬石國朝乃六百萬石唐銅錫銀之冶凡六所而五在江浙嵗入十數萬緡國朝則百餘萬緡矣唐之鹽利劉晏增六百萬緡本朝乃二千萬緡矣唐正元中茶利四十萬緡至國朝乃一百二十五萬緡矣

唐宋嵗運大中祥符二年召近臣觀書龍圖閣上閱元和國計圖三司丁謂曰唐自江淮嵗運米四千萬至長安今江淮嵗運米五百餘萬卽知今府庫充實倉廩盈衍上曰誠賴天地宗廟而國儲多備亦自計臣也謂再拜【分紀】

不沒賦舊名程文簡公琳爲三司使議者患民稅多目如鹽曲錢之類名件頗碎慶曆中欲除其名並合爲一文簡以謂沒其舊名一時之便也後有興利之臣必復增之是重困民亦善慮事也

寛財論天禧三年李士衡爲三司使罷陜西市木募民送木京師如入粟法如售鹽及米綱任民私市以足數民大便眞宗以寛財論賜之仁宗卽位士衡求罷上與太后垂簾諭曰先帝常稱卿知錢谷利害以比劉晏宜安其位【神道碑】

紹興費宣和間國家全盛每月支費九十五萬緡紹興三年每月支一百一十萬以紹興初爲率一嵗通支一千三百二十餘萬見張孝祥論又中興事實云紹興初劉光世一軍給錢每月十六萬緡米三萬斛又範正輿見管兵除激賞用外每月支用錢二十二萬餘貫

田畝

通率爲十一司馬法曰夫三爲屋屋三爲井是九夫爲井孟子曰請野九一而助謂九夫之內與公助一夫周制有貢助助者九夫而稅一夫之田貢者什一而貢一夫之谷通之二十夫而二夫是爲十中稅一也冬官匠人注周制畿內用夏之貢法稅夫無公田邦國用殷之助法制公田不稅夫貢者自治其所受田貢其稅谷助者借民力以治公田又使收斂焉助則九而助一貢則十而貢一通率爲十一也國中十一乃云使自賦是十一之中使自賦之非什中一爲賦也故鄭云通其率以爲十一

同養公田孟子曰方裏而井井九百畝其中爲公田八家皆私百畝同養公田公事畢然後敢治私事班固云井方一里是九夫八家共之各受私田百畝公田十畝是爲八百八十畝餘二十畝爲廬舍其言取孟子而失其本防由是何休範趙岐宋均咸以爲然夫言中爲公田則中央百畝共爲公田不得家取十畝又云八家皆私百畝則百畝皆屬公矣何得復以二十畝爲廬舍也言同養公田是八家共理公事何得分十畝自治之也若家取十畝自治之安得謂之同養也若二十爲廬舍則別二畝亦入私矣何得爲八家皆私百畆也【詩疏】初稅畝用田賦作丘甲周之徹法以私助公而上下兩足及其獘也魯哀公履畝而稅之民倍其出而上亦不足春秋於是書曰初稅畝丘十六井而出三牛一馬因其田賦通而出是謂賦法及其獘也別其田各爲一賦季孫欲之國老無如之何春秋於是書曰用田賦六十四井而爲甸甸出甲士三人及其獘也丘出一人而甸四人矣春秋於是書曰作丘甲【陳了翁錄】

畝益三升髙允仕元魏魏太武問萬幾何先允因曰臣少也賤所知惟田請言田事古人云方一里則爲田三頃七十畝方百里爲田三萬七千頃若勸之則畝益三升不勸則畝損三升方百里損益之率爲粟二百二十萬斛況天下之廣乎【髙允】

國朝墾田景徳戶七百三十萬墾田一百七十萬頃皇祐戶一千萬墾田二百二十五萬頃治平戶一千二百九十萬墾田四百三十萬頃【曽子固文】

坐食之人居其一張孝祥諭禹別九州地以頃計者凡二千四百二十萬八千有奇田之墾者凡九百一十萬八千有奇而其不墾者猶千五百萬二千頃也周莊王之世自世子公侯以至庻民凡千一百八十四萬人而受田者九百萬四千人以數計之耕作之人居其中而坐食之人居其一也

周制百步爲畝杜佑以爲周制百步爲畝百畝給一夫啇鞅佐秦以爲地利不盡更以二百四十步爲畝百畝給一夫又以秦地曠而人寡晉地狹而人多誘三晉之人耕而優其田宅復及子孫使秦人應敵於外非農與戰不得入官大率百人以五十人爲農五十人習敵故兵彊國富【突厥傳】

周尺六尺四寸爲步禮記王制云古者以周尺八尺爲步今以周尺六尺四寸爲步古者百畝當今田百四十六畝三十步古者百里當今百二十一里六十步四尺二寸二分周尺之數未詳聞也實按禮記王制周以十寸爲尺蓋六國時變亂法度或言周尺八寸則步更爲八八六十四步以此計之古者百畝當今百五十六畝二十五步古者百里當今百二十五里

戶口

漢唐前漢戶口一千二百二十三萬後漢一千六百七萬魏九十四萬晉二百四十五萬宋九十萬後魏三百三十七萬北齊三百三萬後周三百五十萬隋八百九十萬唐九百六萬

國朝太祖戶口二百五十萬太宗三百五十七萬眞宗八百六萬仁宗一千九百九萬英宗一千二百四十八萬神宗一千七百二十七萬【侯鯖錄】

二戶養一兵唐元和中供稅賦八道戶百四十四萬兵食於官者八十二萬通以二戶養一兵會昌永戶增至四百九十五萬【食貨志】

鑄錢

嵗鑄錢百餘萬貫國初江南平轉運使張齊賢得江南舊承指丁釗盡知信建等州銅鉛處卽調發丁夫采之初江南饒州永平監嵗鑄錢六萬貫齊賢初年增十數倍明年得銅八十五萬斤錫六十萬斤因雜爲鉛錫鑄錢三十六萬貫其後信州鉛山出銅無算錢所市數千萬斤饒州薪炭不能給分池州置永寜監建州置永丰監並嵗鑄錢二十萬貫以鉛山銅給之杭州置保興監凡四監嵗鑄百餘萬貫【楊文公談苑】

嵗鑄錢三百萬貫國初平江南嵗鑄錢七萬貫至天聖中稍增至嵗鑄百餘萬貫慶曆至三百萬貫熙寜六年以後嵗鑄銅錢六百餘萬貫【沈括筆談】

廣寜寓於贛漢惟上林三官鑄錢其銅取諸關中唐武徳初置監於幽並益桂四州國朝十有六監曰雍曰綘曰鄂曰饒曰池皆因唐舊唐極盛時嵗鑄錢以鉅萬計者僅能三之而嬴國朝天聖中已二倍其數熙寜以後則二十倍矣中興以來所存者七監饒之永平池之永丰江之廣寜韶之永通建之丰國嚴之神泉贛之鑄錢院初鄂有寶泉監崇寜元年廢而置於贛紹興二年江池爲兵衝以永興寓於饒廣寜寓於贛於是贛之皷鑄倍於昔【楊舜兪記】

銅鐵錢國初立五監之銅以謹上供嵗鑄錢百五十萬緡又立三監之鐡以二蜀嵗鑄鐵錢二十七萬緡銅錢不入鐵錢界鐵錢不入銅錢界

鐵緡設交張乖崖在蜀以鐵緡重設質劑之法一交一緡以三年一界換之𨿽智者不可攺也【湘山野集】

搉茶

興茶稅唐貞觀初趙贊興茶稅而張滂繼之長慶初王播又增其數大中裴休立十二條之利【南丰錄】

貼射法淳化二年令商賈就園戶買茶公私官場貼射始行貼射法行之三年茶利盡歸大商官場但得黃晚惡茶乃詔孫奭重議罷貼射法只用見法

三分法咸平五年三司使王嗣宗始立三分法以十分茶價四分給香藥三分犀象二分茶引

三稅景徳中許人入中錢帛金銀謂之三稅幹興元年攺三分法支茶引三分東南見錢二分半香藥四分半嵗入一百九萬餘貫國朝六搉貨務十三山場都賣茶嵗一千五十三萬餘斤除官本雜費錢外嵗入淨錢取一年最中數計一百九萬四千餘貫

嵗得錢四十萬緡唐徳宗納趙贊議稅天下茶十取一以爲常平本錢後罷之貞元八年張滂奏出茶州縣以三等定估十稅其一自是嵗得錢四十萬緡穆宗卽位王播乃增天下茶稅率百錢增五十大中初裴休著修私鬻法三犯皆三百斤論死郡旅茶𨿽入少皆犯天下稅茶增倍【食貨志】

八牀主人馬殷爲湖南節度使民得自摘山收茗算募戶置邸閣居茗號八牀主人嵗算數十萬用遂足【本】

防酤

起於桑羊搉酤之法起於桑羊而詳於王莽之魯正罷於魏起陳又罷於隋之開皇復於唐之乾元代宗行於廣徳一切禁之穆宗行於正元則置肆酤之法罷於憲宗復盛於昭宗國朝可程能之奏而搉酤始行王城之中則徵其蘗不徵其市閩蜀之地取其稅不禁其私四方郡國則有常禁

搉錢百五十六萬唐初無酒禁肅宗以食方屈禁京城酤酒廣徳二年置肆酒斛收錢三千私釀者論其罪貞元二年置肆以酤者計錢百五十凡天下搉酤錢百五十六萬緡【食貨志】

嵗入二千五百餘萬貫宣和元年淮南搉鹽嵗一千四五萬貫兩浙嵗入七八萬貫兩路毎嵗通入不下二千四五百萬餘貫解州不與焉【張孝祥論】

天下之賦鹽居其半劉晏以爲因民所急而稅之則國足用於上鹽法輕重之宜嵗得錢百餘萬貫至大歷未六百餘萬貫天下之利鹽居半矣【唐食貨志】

不可弛茶鹽禁慶曆中議弛茶鹽之禁範文正公以爲不可茶鹽商稅之入但分減商賈之利爾於商賈未甚爲害也今國用未減旣不取之於山澤及商賈取之於農與其害農孰若取之於商賈國用有餘當先寛賦役然後及商賈弛禁非所當先也議遂寢【聖談】

罷河北搉鹽河朔地鹻民刮鹻煎鹽不買而足周世宗嘗搉海鹽共得三十萬緡民多犯法苦之藝祖徵河東還父老進狀乞隨兩稅納錢三十萬緡而罷搉法藝祖許焉今兩稅外食鹽錢是已及仁宗朝王拱辰君貺爲三司使復議搉法未定張方平安道繼之具本末以奏不宜復搉仁宗驚曰朕不知也卿爲朕撰數句語朕將批出使河朔人知此意時賈魏公守北都聖語至卽刻石於府園騎山樓癭木亭上魏人以此深徳賈公【龍川志】

錦繡萬花谷前集卷十五﹤子部﹐類書類﹐錦繡萬花谷﹥

欽定四庫全書

錦繡萬花谷前集卷十六

父子

侍寢問安文王有疾武王不說冠帶而養文王一飯武王亦一飯文王再飯武王亦再飯文王爲世子朝於王季日三雞初鳴而至寢門問內竪曰安否何如竪曰安文王喜及日中又至亦如之及暮又至其有不安內竪以告文王文王色憂

南山橋梓伯禽與康叔見周公三見三笞之二子乃問商子商子曰南山之陽有木名橋南山之陰有木名梓何不往觀之二子往見橋木髙而仰梓木實而俯還告商子商子曰橋者父道也梓者子道也【尙書大傳】

曾子耘曽晳今曽子耘瓜誤傷其根曽晳怒撃其首曽子僕地有頃乃蘇孔子聞之謂弟子曰參來勿內也昔瞽瞍有子曰舜瞽瞍使之未嘗不往欲殺之未嘗可得小杖則受大杖則逃不陷父於不義也【家語】

膝上王文度晉王述字懷祖子坦之字文度爲桓溫長史溫欲爲子求婚於述坦之還家省父而述愛坦之𨿽長大猶置膝上坦之因言溫意述大怒遂排下曰汝竟癡耶【述傳】

老萊兒啼老萊子事二親行年七十作嬰孩自娯著五色防衣取漿上堂跌僕因臥地爲小兒啼【列女傳】

炊飯成糜陳太丘有子元方季方有客詣太丘談鋒甚敵太丘令二子炊飯延客二子委甑竊聽客語飯落釡成糜而進客去太丘責之二子言其故且誦客語無遺太丘曰但糜自可何必飯【商蕓小說】

循陔束晳補亡詩曰南陔孝子相戒以養也循彼南陔言采其蘭眷戀庭闈心不遑安【選詩】

風月景山水謝莊生五子颺朏顥崧淪謂莊名子以風月景山水【南史】

羲之生五子王羲之有子七人其知名者五人曰之凝之徽之操之獻之孟郊詩曰羲之生五子羲之又有之

踐霜挽車伯奇尹吉甫之子吉甫惑於後妻虐伯奇無衣無履而使踐霜挽車伯奇順父之今不敢有辭發假收嚴唐楊惟直名四子發假收嚴發以春爲義假以夏爲義收以秋爲義嚴以冬爲義收大拜發至丞郎阿戎王渾子戎防爽阮籍謂渾曰戎淸爽非卿倫也與卿言不如與阿戎談【晉書】

屏風隔坐吳紀亮爲尙書令子隲爲中書令每朝防詔以禦屏風隔坐

犢子破車石季龍少時數彈人石勒白母欲殺之母曰快牛爲犢子時多能破車汝當小忍之勒乃止【晉書載記】睡不聽父言漢陳萬年子咸數言事譏刺近臣萬年病召咸戒牀下語至半夜咸睡頭觸屏風萬年大怒曰乃公敎戒汝汝反不聽吾言何也咸曰且曉所言大要教咸諂也萬年乃不復言【咸傳】

過五男十日飲漢陸賈有五男賣槖中金分其子二百金令爲生產賈常乘安車侍者十餘寶劍直百金謂其子曰與汝約過汝汝給人馬酒食十日更所死之家得劍【賈傳】

雙珠出老蚌韋康元將弟誕仲將孔融與其父書曰前日元將來淵才亮茂雅度毅偉世之器也昨日仲將來文敏篤誠保家之主也不意雙珠近出老蚌【後漢】父子骨滲血梁武帝第二子綜封豫章王初母吳淑媛在齊東昏侯宮及幸武帝七月而生綜宮中多疑之及綜年十四常夢一少年肥壯自挈其首對綜非一問母母問夢中形狀類東昏因宻報之勿泄綜遂於別室祠齋廟然猶無以自信聞俗說以生者血瀝死者骨滲卽爲父子綜私發東昏墓出其骨瀝血試之旣驗在西州生次男月餘潛殺之旣瘞發其骨又試之【南史】

父胔滲子血唐王少父死兵遺腹生十歲問父所在母以告卽哀泣求屍時野中白骨覆壓或曰以子血潰而滲者父胔也少鑱膚閱旬而獲【本傳】

好消息惡消息唐崔暉爲軍校員外郎母盧氏戎之曰吾見辛馭雲兒子從官者聞有人來云貧乏不能自存此是好消息若聞貲貨充足衣馬輕肥此是惡消息吾重此言汝今坐食俸祿若不能忠淸何以戴天履地特加修潔勿累吾此意也【職官分紀】

盜酒不拜孔文舉有二子大十歲小五歲晝日父眠小者牀頭盜酒飲之大兒謂曰何以不拜小者答曰偸何行禮此言小而善言語也【世說】

添丁盧仝生子名曰添丁欲爲國持役也

見白雲思親唐狄仁傑授幷州司法防軍親在河陽仁傑登太行山反顧見白雲孤飛謂左右曰吾親舎其下顧望久之云移乃去

九子母丈夫錢穆父生九子東坡以九子母丈夫目之【本】

同桓王荊公及子雱同修經義經成加荊公左僕射雱龍圖直學士同日受命元絳賀詩曰陳前輿服同桓拜後金珠有魯公【東軒筆錄】

三子列侍陳省華蜀人三子堯叟堯佐堯咨皆進士及第而伯仲爲天下第一晚年與燕國夫人馮氏俱康寧堯叟知樞密院次子直史館少子知制誥每對客三子列侍客不自安省華曰學士列侍常也士夫以爲榮【澠水燕談】

宰相侍立本朝王溥拜相年三十二其父祚累遷防禦使每見客溥常朝服侍立客不安求去祚曰學生勞賢者起避耶【廬陵歸田錄】

手植三槐於庭王晉公祜太祖朝爲知制誥使魏州太祖曰使還與卿王溥官職時王溥爲相也使還帝怒安置華州七年不召初祜赴貶時親朋送祜曰意公作王溥官職矣祜笑曰某不做兒子二郎必做二郎者文正公旦也祜手植三槐於庭曰吾子孫必有爲三公者已而果然天下謂之三槐王氏【邵氏錄】

索杖欲撻韓忠獻公億教子嚴肅知毫州第二子舎人自京西倅謁告省覲康公與右相及侄宗彥皆中甲科歸公喜置酒召僚屬之親厚者俾諸子坐於隅惟持國多深思知必有義方之訓托疾不赴坐中忽云二郎吾聞西京有疑獄奏讞者其詳云何舎人思之未得已訶之再問未能對遂推案索杖大罵曰汝食朝廷爵祿倅貳一府事無巨細皆當究心大辟奏案尙不能記則細務可知必欲撻之眾賓力解方已諸子股栗家法之嚴如此所以多賢子孫也【蘇氏談訓】

郎罷囝閩人呼子爲囝謂父爲郎罷顧況有詩述之靑箱雜記故山谷有詩送秦覯少章從東坡學云斑衣兒啼眞自樂從師學道也不惡但得新年勝舊年卽如常在郎罷前【黃集】

賢愚系於汝邵堯夫四十餘始娶生男有詩曰我今行年四十五生男方始爲人父鞠育教誨誠在我壽夭賢愚繋於汝我若壽年七十歲眼前見汝二十五我欲願汝成大賢未知天意肯從否【聞見錄】

八龍國朝韓億忠獻公八子曰綱綜絳繹緯縝維多爲聞人絳縝皆爲宰相維爲門下侍郎以比荀氏八龍【黃詩注】

窮達有命唐介一日自政府歸語諸子曰吾備位政府知無不言桃李固未嘗與汝等栽培而荊棘則甚多矣然汝等窮達莫不有命惟自勉而已【湘山野錄】

守鳴蟬賦予起作賦艸他兒一視而過獨小子棐守之不去此兒必能爲吾此賦因以予之【歐集棐字叔弼】

長頭峙玉東坡中子迨生三年不能行請辯才師爲落髮摩頂祝之不數日能行坡有詩云我有長頭兒角頰峙犀玉四歲不知行抱負煩背腹師來爲摩頂起走趂奔鹿

虎兒詩蘇子由己卯生坡嘗號爲卯君生子名虎兒坡有詩云舊聞老蚌生明珠未省老兔生於莵老兔自謂月中物不騎快馬騎蟾蜍蟾蜍爬沙不肯行坐令靑衫垂白須於菟駿猛不類渠指揮黃熊駕墨防丹沙紫麝不用塗眼前百步走妖狐妖狐莫誇智有餘不勞揺牙咀爾徒

母子

啟母化爲石禹治水通轘轅山化爲熊謂塗山氏女曰欲餉必聞鼔聲乃來禹排石誤中鼓塗山氏往見禹方作熊慙而去至嵩山下化爲石方孕啟禹曰歸我子石破北方而啟生【武帝紀注】

伊尹母化爲枯桑伊尹母方孕行汲化爲枯桑其夫防至水濱見桑穴中有兒乃收養之【尙書大】

搤臂呼參曽參出薪於野有客至其家欲去其母曰願畱參方到卽以左手搤右臂臂痛參卽馳至問母曰臂何故痛母曰今者客至搤吾臂呼汝耶【論衡】

三釡曽子再仕而心再化曰吾及親仕三釡而心樂後仕三千鐘而不汨吾心悲【莊子】

斷機孟軻母三徙旣居孟子學而歸母問學所至孟子曰自若也孟母以刀斷機曰子之廢學若吾斷機孟子懼勤學不息遂成名儒

倚門王孫賈之母謂賈曰汝朝出而晚來則吾倚門而望汝暮出而不還則吾倚閭而望【戰國防】

織屢漢翟方進年十二三失父爲太守府小吏因病歸家辭其後母欲西至京師授經母憐其防隨至長安織屢以給方進後十餘年至宰相母尙在

分椹後漢蔡順當王莽末大荒順拾椹以異器盛之赤眉賊見而問之順曰黒者奉母赤者自食賊知其孝乃遺米肉放之【本傳】

桑門遺瓜滕曇恭年五歲母患熱病思食寒土俗不產曇恭歷訪而不得俄遇一桑門曰我有雙分一相遺舉室驚異【南史本傳】

遺蒲萄陳叔達爲納言嘗賜食得蒲萄不舉髙祖問之對曰臣母病渴嘗求不能致願歸奉之帝曰卿有母遺乎因賜之【本傳】

和熊膽丸以助子勤柳仲郢防嗜學母嘗和熊膽丸使夜咀咽以助子勤【唐本傳】

識杜黃裳潘孟陽母劉晏女常問末坐有綠衣少年何人曰補闕杜黃裳夫人曰此人覺全別必是貴人後爲相【南部新書】

鼓吹震耀洛濵晉汝南王亮母伏太妃常有小疾祓於洛水亮兄弟三人侍從並持節鼓吹震耀洛濵武帝登淩雲臺望見曰伏妃可謂富貴矣

擁笏垂魚唐曹成王臯爲刺史遭誣在治念其母太妃老將驚而戚出則囚服就辧入則擁笏垂魚【退之曹王碑】拜畵像金日防母死武帝詔圖其形於甘泉宮日防養馬苑中每牽馬過見遺像輙拜

冰筯南史蕭叡明母病風積年叡明晝夜祈禱時寒叡明下淚爲之冰如筯額上叩頭血亦冰不澑後其母遂安【孝義集】

當歸逺志姜維天水人旣歸蜀得母書令求當歸維曰但有逺志不在當歸【本傳】

刻母形丁蘭少喪父母不及養乃刻木爲親形事之若生鄰人張叔妻從蘭妻有所借蘭妻跪報木人木人不悅不以借之叔醉罵木人以杖敲其頭蘭歸奮殺張叔郡縣嘉其孝遂上之圖形於靈臺【孫盛逸士傳】

社日悲慟魏王修年七歲母社日死修每至社日悲慟鄰里爲之輟社

防刀逐賊僕固懷恩父子平史朝義舉河朔若拾遺護回紇歸國過太原爲辛云京所拒閉闗不犒軍大怒頓軍汾州遣子瑒攻云京偏將焦暉等斬瑒首獻闕下懷恩聞以告母母曰我戒汝勿反國家訓汝不淺今眾變禍且及我提刀逐之曰吾爲國殺此賊取其心以令軍中懷恩走以部曲三百走靈州詔輦其母歸京師贊曰其母防刀逐賊烈婦人哉

捧檄而喜毛義家貧養親張奉慕其名詣義防府檄至以義爲守令義捧檄入喜動顏色奉心賤之及義母死舉賢良方正不就奉嘆曰往日之喜爲親也【本傳】

寄物瓶中曹公令路粹枉狀奏孔融與布衣襧衡放言云父之有子當有何親論其本意實爲情欲發耳子之於母亦復奚爲譬寄物瓶中出則離矣【後孔融傳】

非此母不生此子陶侃母湛氏新塗人初侃父丹聘爲妾生侃陶氏貧賤母紡績資之番陽孝防範逵寓宿於侃時大雪湛氏乃徹所臥新薦自剉給其馬又宻截防供饌逵嘆曰非此母不生此子侃竟以功名顯【晉烈女傳】母有疾輙病唐張志寛嘗詣縣忽稱母疾求急歸令問狀答曰母有疾志寛輙病令疑妄繋於獄馳驗如言執熨辭褌晉韓伯數歲大寒母方爲作襦令伯提熨斗而謂之曰且著襦尋當作復褌伯曰不須母問故曰火在斗中而柄熱今旣著襦下亦當暖【本傳】

百官回班候起居唐趙隠輔政他宰相及百官皆詣第陞堂慶母懿宗誕日宴慈恩寺隠侍母以安輿臨觀宰相率百官拜恩於庭回班候夫人起居縉紳以爲榮【職官分紀】

噬指悟子蔡順采薪於野有客卒至母望順不還噬其指順卽心動棄薪馳歸母曰有客來吾噬指以悟汝耳喜錄囚平反漢雋不疑爲京兆尹行縣錄囚還其母輙問有所平反活幾何人卽多有所平反母喜笑爲飲食異於他時或無所出母怒爲不食故不疑爲吏嚴而不殘【本】

掃墓地嚴延年治河南酷刑號屠伯母數責延年天地神明人不可獨殺我不忍當老見壯子被刑戮也行矣去汝東歸掃墓地耳遂歸後歲餘果棄市東海莫不賢智其母延年兄弟五人皆至大官母號萬石嚴嫗那得生寧馨兒宋廢帝子業性凶悖其母疾篤召之帝曰病人多鬼那可往其母怒謂侍者將刀來破我腹那得生此寧馨兒【南史本傳】

秤槌中足寇萊公少時不修小節頗愛飛鷹走犬太夫人性嚴每不勝怒舉秤槌投之中足流血由是折節從學及貴母已亡每捫其瘡防輙哭【記聞】

剪髻杜甫詩送王砅【音例】砅是王珪之後雲家貧無供給客位但箕帚俄頃羞頗珍寂寥人散後入怪鬢髮空吁嗟爲之久自陳剪髻鬟市易充沽酒上雲天下亂宜與英俊厚秦王時在坐眞气驚戶牖及乎貞觀初尙書踐臺斗此稱珪母之賢【西淸詩話】

杖碎金魚陳康叔善射號小由基及守荊南回其母馮夫人問汝典郡有何異政堯咨云每以弓矢爲樂母曰汝父教以忠孝輔國家今汝不務行仁化而專務一夫之勇豈汝父之志耶杖之碎其金魚

刺血寫經求母朱壽昌少不知母所在刺血寫經求之五十年後得之蜀中東坡賀之以詩云嗟君七歲知念母憐君壯大心愈苦羨君臨老得相逢喜極無言淚如雨烹龍爲炙玉爲酒鶴髮初生千萬壽金花詔書錦作囊白藤肩輿簾蹙繡感君離合傷我魂此事今無古未聞長陵謁來見大娣仲孺豈意逢將軍開皇苦桃空記面建中天子終不見西河太守誰復譏潁谷封人羞自薦【坡集】

子孝婦義眞宗朝有士人其母死乃號慟抱母屍而死其妻見夫死乃抱夫屍而哭亦就死曰此家人子死於孝婦死於義也

金花誥官誥院敕郡夫人使金花羅紙七張錦縹袋賜以湯沐邑乃奉親之榮也【春明退朝錄】

兄弟

花萼相輝樓睿宗五子宗爲季子制大衾長枕與諸王共之後於宮南造花萼相輝之樓時時登之必召諸王登樓賦詩世謂天子友悌無比有鶺鴒千數集麟徳殿柱帝嘗賜憲等書曰魏文帝詩曰西山一何髙髙髙殊無極上有兩仙童不飲亦不食賜我一丸藥光輝有五色服之四五日身體生羽翼朕每言寧如兄弟天生羽翼乎陳思王才足以經國家絕其朝謁卒以憂死魏祚未終司馬氏奪之豈神丸效耶【明皇傳】

花萼集李義山與兄弟俱以文章自名同爲一集號李氏花萼集

酥醍乳酪穆贊兄弟皆和粹世以珍珠目之贊少信然有格爲酪質美而多文爲酥員爲醍酪賞爲乳腐雙與唐張越石楚金同舉有以兄弟不可兩收欲俱退李勣嘆曰貢舉本求才行何妨雙與【幹子】

聮珠集竇羣與兄常牟弟庠鞏兄弟五人皆爲郎工詞章義取五星然故爲聮珠集行於世【本傳】

白眉馬良兄弟五人並有才名鄕裏諺曰馬氏五常白眉最良良眉中有白毫故云【蜀志】

三珠樹唐王勃與兄勮勔皆著才名故杜易簡稱三珠樹

紫荊花京兆田眞兄弟三人欲分庭前紫荊花破而爲三明旦枯死眞曰是人不如木也兄弟相感復合荊亦茂陸機詩云三荊歡同株又古詩三荊同根生【續齊諧記】蜀龍吳虎諸葛瑾仕吳諸葛亮仕蜀從弟誕仕魏後以兵反見誅世人謂蜀得龍吳得虎魏得狗【世說】

難兄難弟漢陳元方子長父卽陳羣也與季方子孝先各論其父功徳爭之不決諮於陳太丘太丘曰元方難其兄季方難其弟【世說】

難兄晉王瑉小字僧彌少有才藝名出珣右語曰法護非不嘉僧彌難爲兄法護珣小字【晉本傳】

人琴俱亡王徽之與獻之俱病術人曰應終而有生人樂代則死者可生徽之曰吾才不如弟請代術人曰君今與弟算俱盡何可代獻之卒徽之奔喪直取獻之琴鼓之久而不調曰子敬人琴俱亡因一慟而卒

夾河爲郡漢杜周爲廷史久任事列三公兩子夾河爲郡守【本】

少言佳客王子敬獻之與兄徽之操之俱詣謝安二兄多言俗事獻之寒溫而已旣而客問王氏兄弟優劣安曰少者佳客問其故安曰吉人之辭寡以其少言故知之

封胡羯末晉謝氏尢彥秀者稱封胡羯末封謂謝歆胡謂謝朗羯謂謝末謂謝川皆其小字也歆朗川皆早卒惟以功名終

太祖娣太祖將北徵自京師歸民間諠言當立防撿爲天子太祖聞之懼宻以告家人大祖娣魏國長公主方在廚引麪杖逐太祖曰大丈夫臨大事可否當決胸懷乃來怖婦女太祖默然出【涑水記聞】

四鳥之悲孔子聞婦人哭聲謂顏淵曰此非獨哀又有離別之聲何以知之曰昔桓山有鳥生四子羽翼旣成將分飛聲類於此問之果然父死賣子以葬【六帖】

灑血陳業兄渡海同死六十人骨肉消爛而不可別業乃割臂流血灑骨上而後別也

連璧分鼎東坡子由孔文仲經甫武仲常甫平仲毅甫俱以才名播天下魯直有詩云二蘇上連璧三孔分立鼎天下墜斯文俱來集臺省

形貎相類張伯偕仲偕兄弟形貎相類仲偕妻新妝鏡中忽見伯偕問曰今日新妝飾好否伯偕不顧仲偕妻慚久伯偕復過仲偕妻復呼之曰向誤認伯偕是卿伯偕又不顧仲偕妻始慚俱誤

友於世謂友弟謂友於朱浮蹀血友於杜甫詩雲山鳥山花皆友於皆歇後語也【洪駒父詩話】

爭死後漢時趙孝宗弟孝禮被賊捉去欲殺而食之孝宗聞之走見賊曰孝禮不如孝宗肥願代弟死賊相謂曰此義士也遂並放之【孝義】

子孫叔侄

霍氏衰張氏興張安世子千秋與霍光子禹俱爲中郎將隨度遼將軍範明友撃烏桓還謁大將軍光光問戰鬭山川形勢千秋口對兵事手畫地成圖無所忘失復問禹禹不能記曰皆有文書光由是賞千秋而以禹爲不才嘆曰霍氏衰張氏興矣

一夜十起第五倫或問倫曰有私乎曰余兄子嘗病一夜乃十起退而安寢餘子有病𨿽不省視而通夕不寐【本傳】

紫羅囊謝嘗佩紫羅香囊叔安惡之而不欲傷其意因戲賭得乃焚之【本】

買徳郎桓溫弟衝小字買徳郎初溫兄弟並少家貧母患需羊以解溫乃以衝爲質羊主言不欲爲質幸爲養買徳郎【本】

烏衣郎晉宋時江左謂王謝子弟爲烏衣諸郎【坡詩注】碧梧鸞鵠瑤環瑜珥退之云余在京師不能自存拜北平王於馬前王憐之賜食與衣召二子使爲之主其季遇我厚姆抱防子立側肌肉玉雪可憐當是時見北平王如龍虎變化不測見少傅翠竹碧梧鸞鵠停峙幼子姢好靜秀瑤環瑜珥蘭茁其芽北平王馬燧也少傅燧子暢也防子燧之孫卽少監也

未嘗教子孫學問王敬歲中見兒孫不過一再見見輙刻日未嘗教子孫學問多隨所欲或問之答曰丹朱不應乏教宻越不聞被箠【南史】

阿買韓退之詩阿買不識字頗知書八分詩成使之寫亦足張吾軍或問黃魯直阿買是退之何人魯直曰退之侄必有據也【坡注】

仲容賢嗣宗諸子侄早覺仲容賢仲容乃阮咸字籍之侄也【杜詩】

鳩車竹馬小兒五歲曰鳩車之戲七歲曰竹馬之戲【博物志】

薦侄宰相呂正居洛眞宗祀汾陰過洛幸正宅問曰卿諸子孰可用對曰臣諸子皆豚犬不足用有侄夷簡任潁州推官宰相才也帝記其語遂至大用文靖公也【邵氏聞見錄】

璠璵經緯翰林學士彭乘不訓子弟範宗翰上啟責之曰王氏之子琪珪玘瓘器盡璠璵韓氏之宗綜絳縝維才皆經緯非蔭而得由學而然謂王氏皆以玉名韓氏皆以絲名天下衣冠子弟取髙科者惟王韓爲盛【名臣】梁羅蘇子由子遲適逺子瞻有詩云獨防三子出古剎訪禪師髙談付梁羅詩律對阿虎梁羅遲小字阿虎卽虎兒小字也【坡集】

磽磽頭玉東坡賀子由生孫云朋來四男子大壯泰臨復無官一身輕有子萬事足舉家傳吉夢殊相驚凡目爛爛開眼電磽磽峙頭玉李賀詩頭玉磽磽眉刷翠杜郎生得眞男子

夫婦

射雉始笑叔向曰昔賈大夫惡娶妻而美三年不言不笑禦以如臯射雉獲之其妻始笑而言【左】

扊扅歌百里奚仕秦其妻歌曰百里奚五羊皮憶別時烹伏雌炊扊扅今日富貴忘我爲

白頭吟司馬相如將聘茂陵女子爲妾文君作白頭吟淒淒重淒淒嫁娶不須啼願得一心人白頭不相離相如感之乃止【西京雜記】

娶罵己者人有挑其鄰之妻者其長者罵之其少者報之後其夫死而娶其長者或曰夫非罵爾者耶曰在人欲其報我在我欲其罵人【後馮衍】

三同馮衍字敬通其妻極悍劉孝標云予與敬通三同不遇一同也剛直二同也馮有忌妻自操井臼予亦有忌妻家道坎軻三同也【劉孝標】

以粉書扇後漢陰諭妻荀爽女名采早寡父母彊嫁與郭奕爽以詐疾召采采歸而懷白刃爽執奪不得已到郭氏僞爲歡建四燈以共談奕敬憚之及曙奕出采叱左右辦浴旣入室以粉書扇曰屍還陰氏字未成恐人來乃以衣帶自縊死

卿卿晉王渾妻鐘氏常卿渾渾曰詎可爾妻曰憐卿愛卿是以卿卿我不卿卿誰當卿卿【世說】

飲瓊搗霜裴航遇云翹夫人與詩云一飲瓊漿百感生霜搗盡見雲英藍橋便是神仙窟何必區區上玉京後經過藍橋渴過一舎有老嫗揖之求漿嫗令雲英擎一甌漿飲之卽美女也航欲娶雲英嫗曰但得玉杵玉臼當與之後航得杵臼爲搗藥乃得娶遂得仙也【奇】不對梳沐宋劉穆之貧往妻兄家乞食多見辱不以爲恥其妻江氏每禁不令往穆之猶往食畢求防榔江氏兄弟戲曰檳榔消食君何需此妻復截髮市肴饌爲其兄弟以餉穆之自此不對穆之梳沐及穆之爲丹陽尹召妻兄弟飲至醉以金柈貯防榔一斛進之【本】

感孤燕南史衛敬瑜妻年十六而夫亡父母舅姑欲嫁之乃截耳爲誓不許戶有巢燕常雙飛後忽孤飛女感其偏棲乃以縷系腳爲志後歲此燕果復來猶帶前縷女爲詩曰昔年無偶去今春又獨歸故人恩意重不忍更雙飛【張景仁傳】

黃鵠歌烈女陶嬰夫死守義作黃鵠歌曰黃鵠早寡兮七年不雙宛頸獨宿兮想其故雄其命早寡兮獨宿何傷念此寡婦兮泣下數行死不忘兮鳥將然𨿽有賢雄兮終不重行魯人聞之遂不復求【列女】

箔上蠶機上絲王肅在江南聘謝氏女爲妻及至京師復尙公主其後謝氏爲尼亦來奔肅作詩贈肅曰本爲箔上蠶今作機上絲得絡逐勝去頗憶纒綿時公主代肅謝曰鍼是貫紳物目中常絍絲得帛縫新去何能袖故時肅甚恨遂造正覺寺憇之【伽藍記】

寫眞寄詩南楚才旅遊似無返舊之意其妻薛媛防知其意乃對鏡自圖其形幷詩以寄之詩曰欲下丹靑筆先拈寶鏡端已驚顏索寞漸覺鬢凋殘涙眼描來易愁腸寫出難恐君渾忘卻時展畵圖看楚才遂歸如初【雲溪友議】

出妻復還嚴灌夫娶愼氏十年無嗣乃出之妻乃爲詩以別曰當時心事已相闗雨散雲收一餉間便是孤帆從此去不堪重過望夫山遂如初

夢歸見寫詩有書生娶後遊大學久不歸一夕夢返其家見妻秉筆寫詩云數日相望極須知意思迷夢魂不怕險飛過大江西書生怪而記之後家書至妻有詩一首如夢中所見無殊夢之夕乃發書之日

畵佛唐武侍禦喪其配斂其遺服櫛珥鞶帨於亡月旦十五日出陳之抱嬰兒以泣有浮屠者諭之曰是豈有益耶吾師云人死則爲鬼鬼且復爲人隨所積善惡受報環復不窮也西方有佛焉其土大樂能圖是佛而禮之往生莫不如意韓愈聞而弔之曰圖西方兮道之勤以妄塞悲兮慰新魂【韓弔武侍禦畵佛文】

無雙唐劉震之女防時許其甥王仙客未成婚防朱泚之亂震夫妻死無雙沒入掖庭仙客後二年入京遇舊蒼頭塞鴻又得無雙婢采蘋與居後爲縣尉至長安驛忽有中使押內家三十人往元陵灑掃塞鴻烹茗於簾外夜深忽聞簾下語曰塞鴻郎健否明日我去後閤子中取書送郎書後云常見敕使說富平縣古押衙有心人今能求之否後仙客尋古押衙結以寶玉半歲古押衙求茅山道士藥令采蘋假作中使賜無雙自盡立死三日活以親屬贖屍以與仙客救療得愈押衙自盡仙客與無雙易姓名偕老襄鄧間【太平廣記】

繡形詩唐防昌中有邊將張揆防邊近十年其妻侯氏繡回文作形詩詣闕進曰睽離已是十年彊對鏡那堪更理妝聞鴈防回修尺素見霜先爲制衣裳開箱疊練先垂淚拂杵調砧更斷腸繡作形獻天子願教行客早還鄕

封髮三十年唐賈直言妻董氏直言坐事貶嶺南以妻少年訣曰死生不可期吾死可別嫁董不答引防束髮封以帛使直言署曰非君手不解直言貶二十年乃還署帛宛然及湯沐髮墮無餘【本】

詩寄夫毛友龍達可未第時其內以一詩寄之剔燭親封錦字書擬憑歸鴈寄天隅經年未報幹秦策不識如今舌在無【齋錄】

少婦集句壽之老醫娶少婦或集句嘲之曰隈他門戶傍他墻年去年來來去忙采得百花成蜜後爲他人作嫁衣裳【後山詩話】

河東獅子吼陳慥字季常妻栁氏悍忌季常畏之東坡詩戲之曰龍丘居士亦可憐談空談有夜不眠忽聞河東獅子吼拄杖落手心茫然龍丘季常道號河東柳姓郡也【西淸詩話】

錦繡萬花谷前集卷十六

欽定四庫全書

錦繡萬花谷前集卷十七

妓妾

樊通徳漢伶之妾樊通徳趙飛燕女史也能道趙飛燕娣妹事伶曰其人俱灰滅矣疲精神馳嗜欲寧知終歸荒田野艸乎通徳掩袖視燭影以手擁髻淒然泣下伶因作飛燕外傳

友通期後梁商美人友通期獻於順帝通期有過帝以歸商商出嫁之商子兾遣客盜還友通期生子伯玉【兾】翔風石季倫有愛婢曰翔風能別五聲以文顯名年三十石崇乃退爲房老翔風怨而作詩云春華誰不美卒傷秋落時坐見芳時歇憔悴空自嗤【王子年拾遺】

絡秀周顗母李氏字絡秀初顗父俊爲將軍出獵遇雨止李氏父兄不在絡秀與婢於內宰羊具饌不聞人聲俊窺之見一女甚美因求爲妾父兄不許絡秀曰門戶殄瘁何惜一女遂與之生顗三子

緑珠嶺表錄異曰昔梁氏女有容貎石季倫爲交趾采訪使以眞珠三斛買之卽緑珠也善吹笛孫琇使人求之崇曰緑珠吾愛妾不可得也琇竟誅崇求訪緑珠緑珠聞之墜樓死【本傳】

染髮媚側室何長瑜以韻語序僚佐云陸展染白髮欲以媚側室靑靑不解久星星行復岀【謝靈運】

玉簫韋臯少遊江夏姜史君之館有小靑衣曰玉簫年七歲常令侍臯年長有情韋去與玉簫約曰後七年再來玉簫遺以白玉指環並詩曰黃雀銜來已數春別時畱解贈佳人長江不見魚書至爲遣相思夢入秦逾八年韋不至玉簫絕食而殞後十年韋理蜀不替因作生日東川盧八坐中送一歌姬來未滿破亦以玉簫爲號觀之乃眞玉簫也【雲溪友議】

雪兒雪兒李密之愛姬善歌每見賓僚文章中意者卽付雪兒歌之故韓定云盛徳好將銀管述麗詞堪付雪兒歌【百斛明珠】

阿軟元微之到通州見壁間有詩落句雲緑水紅蓮一朶開千花萬艸無顏色不知何人題也錄此詞寄樂天乃樂天十五年前及第時贈長安妓阿軟絕句故白詩云十五年前似夢遊曽將詩句結風流偶助笑歌嘲阿軟那知傳誦到通州

紅兒鄜州李孝恭籍中有紅兒善肉聲羅虯挑之不答遂作絕句百篇號比紅兒詩

酥香唐杜祕書工於小詞鄰翁有女小字酥香凡才人所爲歌曲悉能諷之一夕逾墻而至杜始望不及此鄰翁失女所在後半年僕有過杜笞之竄而聞官杜流河朔臨行述永遇樂一詞決別女持紙三唱而死【並白樂天集】樊素小蠻白樂天有二妾樊素善歌小蠻善舞嘗有詩曰櫻桃樊素口楊柳小蠻腰二妾旣長又有詩云一樹春風萬萬枝嫩於金色軟於絲後二妾各去有詩云病與樂天相伴住春隨樊素一時歸【古今詩話】

薛瑤英唐元載寵婢薛瑤英楊炎贈歌曰雪面淡娥天上女鳯簫鸞翅欲飛去玉釵翹翠步無塵楚腰如柳不勝春【雞跖集】

燕子樓唐張建封牧徐州有愛妓盼盼建封沒盼盼不嫁居燕子樓十餘年白樂天作燕子樓詩有云醉嬌勝不得風裊牡丹花

穠李昭華王晉卿有二女奴名穠李昭華黃魯直攺竹夫人爲靑奴有詩云穠李四弦風拂席昭華三弄月侵牀我無紅袖堪娯夜正要靑奴一味涼【山谷】

絳桃柳枝韓退之二妾一曰絳桃二曰柳枝退之使山東有詩云東風欲動別長安春半邊城特地寒不見園花並巷栁馬頭惟有月團團柳枝後逾園遁去有詩曰別來楊柳堦頭樹擺亂春風只欲飛還有小園桃李在畱花不發待郎歸【語林】

鶯鶯唐貞元中張生與崔氏女小字鶯鶯往來後棄之鶯鶯已委身於人張亦娶適經其所求見不得崔知之潛賦一章曰一從消瘦減容光萬轉千回懶下牀不爲旁人羞不起爲郎憔悴卻羞郎竟不見元稹爲作鶯鶯歌

燕燕坡詩詩人老去鶯鶯在公子歸來燕燕忙【張祜妾名燕燕】劉禹錫擬四愁詩禹錫有妾甚麗李逢吉彊取之禹錫思妾擬作四愁詩內警句云得意紫鸞休舞鏡能言靑鳥罷銜牋金盆已覆難收水玉軫長拋不續買笑樹邊花已老畵眉窻下月猶殘三山不見海沈沈豈有仙蹤更可尋靑鳥去時雲路斷姮娥歸處月宮深紗窻遙想春相憶書幌誰憐夜獨吟料得夜來天上月只應偏照兩人心【本事詩】

黃鸝啼別韓滉鎭浙西戎昱爲部內刺史有官妓善歌色亦閒妙滉聞召至帳下昱詞送之云送客春風湖上亭栁條藤蔓繋人情黃鸝住久渾相識欲別頻啼四五聲妓至首歌此詞滉卽歸之

靑娥趙嘏浙人有美妾洎計偕母不許防行防上元節爲鶴林之遊帥見之掩爲己有明年嘏歸以詩感之曰寂寞堂前日又矄陽臺去作不歸云當時聞作沙吒利今日靑娥屬使君帥聞之乃遣還【古今詩話】

囀春鶯王晉卿貶均州姬侍盡逐有一歌者號囀春鶯色藝兩絕不知流落何許二年內徙道過許昌市旁小樓聞泣聲晉卿問乃囀春鶯也恨不可復得因賦一聮佳人已屬沙吒利義士今無古押行客有足成章云防年流落向天涯萬里歸來兩鬢華翠袖香殘空挹淚靑樓云渺定誰家回首音塵兩沈絕春鶯休囀沁園花【西淸詩話】

杜秋娘李錡叛有妾杜秋娘沒入宮後又放歸杜牧感而作詩有云椒壁懸綿幕鏡奩蟠玉螭月上白璧門桂影浮參差金階玉露重閒把紫簫吹燕媒得皇子夫人親捧持虎睛珠絡褓金盤犀鎭帷【國史補】

崔徽崔徽河中娼也裴敬中以興元幕使河中與徽相從累月敬中歸情懷怨抑後東川幕白知退歸徽乃寫眞奉書謂知退曰爲妾謂敬中崔徽一旦不及卷中人且爲郎死矣元稹爲作歌【元集】

薛濤蜀妓也元微之寄詩云錦江膩滑峨眉秀幻出文君與薛濤

書仙長安中有娼女曹文姬尢工翰墨爲闗中第一時號爲書仙有任生者投之詩曰玉皇前殿掌書仙一染塵心下九天莫怪濃香薰肉膩雪衣曽惹禦鑪煙【麗情集】禦史娘國樂婦人有永新婦禦史娘柳靑娘皆一時之妙也有與禦史娘詩曰天下能歌禦史娘花前月底奉君王九重深處無人見獨把新聲傳順郎【桂苑叢集】

誦靈光殿賦蜀劉琰侍婢十人悉讀書能誦魯靈光殿賦【蜀志】

徐月英江淮間娼徐月英送人詩曰惆悵人間萬事違兩人同去一人歸生憎平望池亭水忍照鴛鴦兩皆飛枕前涙與階前雨隔个窻兒滴到明詞多不盡【北夢言】

卻要觀察使李庚之女奴名卻要美容止善辭令李有四子皆欲烝之而不得遇淸明中堂弓月四子各在一處待之長子遇於櫻桃花影中卻要紿之曰可於東南隅相待少頃卻要燃密炬豁扉照之曰阿堵貧兒爭敢向這里宿四子掩面各走

閩妓詩閩中有一妓能詩有絕句與陳夢和云夢和殘月過樓西月過樓西夢已迷喚起一聲腸斷處落花枝上鷓鴣啼【夷堅志】

琴客顧況有宜城訪琴客詩序曰琴客宜城之愛妾也宜城請老而愛妾出嫁不禁人之欲達者也【麗情集】小桃陳述古有小妓答詩曰小桃破蕚未勝春不見方中第一人聞道使君歸去後舞衫歌扇總生塵【坡詩】雪中觀妓詩曹元寵母王氏能詩有雪中觀妓詩云梁王宴罷下瑤臺窄窄紅靴步雪來恰似陽春三月暮楊花飛處牡丹開【湘江詩話】

靑靑防稽翟素遭賊欲犯之臨以白刃素婢名靑靑乞代素賊殺素後欲犯靑靑靑靑不許復殺之【列女傳】平康三曲平康裏京師妓坊也有三曲錚錚者多在南曲【北裏志】

賈愛卿韓魏公帥陜西李師中過之爲官妓賈愛卿賦詩曰願得貔貅十萬兵犬羊巢穴一時平功成不用封侯印只問君王乞愛卿【後山詩話】

楊臺柳文潞公知成都喜行樂有飛語至京師禦史何郯字聖徒蜀人告歸上遣察之李少愚謂公曰無足念慮因迎謁聖徒於漢州同郡防有妓善舞聖徒喜之問其姓曰楊聖徒曰所謂楊臺柳者少愚取妓帕題詩曰蜀國佳人號細腰東臺禦史惜妖嬈從今喚作楊臺柳舞盡春風萬萬條命其妓歌之數日聖徒至成都頗嚴重潞公一日宴聖徒迎其妓雜府妓中歌其詞以酌聖徒聖徒每爲之醉事與陶谷使江南相類【聞見錄】

秦弱蘭陶谷奉使江南畱寫六朝實錄每進見嚴冷下視江左韓熙載曰五栁公𨿽若端整其守可隳乃命妓秦弱蘭衣衣爲驛卒之女每日擁箒掃地陶微見悅之詢其故答曰妾守驛者之女也久喪夫歸托父母陶因與狎因與一詞名風光好雲好因緣惡因緣秪得郵亭一夜眠別神仙琵琶撥盡相思調知音少待得鸞膠續斷是何年數日李主開宴令弱蘭歌此詞陶大沮卽日北歸

不好聲色王安石知制誥吳夫人爲買一妾荊公見之曰何物女子曰夫人令執事左右曰汝誰氏曰妾之夫爲軍大將部米綱運失舟家貲沒猶不足又賣妾以償公愀然曰夫人用錢防何得汝曰九十萬公呼其夫令爲夫婦如初盡以錢賜之司馬溫公從龐公辟爲大原府通判尙未有子夫人爲買一妾公殊不顧夫人疑有所忌也一日教其妾俟我出汝自飾至書院兾公一顧也妾如其言公訝曰夫人出安得至此亟遣之頴公知之對寮友咨其賢荊公溫公不好聲色如此

美人

南威晉文公得南威三日不聽朝遂推南威逺之曰後世由我故必以色亡國【戰國策】

夷光修明越謀滅吳以美女夷光修明貢於吳吳處以珠幌若雙鸞之在煙霧中

金屋貯阿嬌漢武帝防時景帝問兒欲得婦否時長公主指其女曰阿嬌好否武帝曰好若得阿嬌作金屋貯之【漢武故事】

玉巵娘有書生遇神女見胡僧指曰此西王母第三女號玉巵娘【幽怪】

王昭君漢元帝使畫工圖後宮案圖召幸宮人皆賂畫工獨王嬙不肯遂不得見後匈奴入朝求美人以昭君行召見貎爲後宮第一帝重信於外國不復更乃窮案畫工毛延壽陳敞劉白樊育同日棄市【西京雜記】後漢匈奴傳云王嬙防郡人入掖庭數歲不得見時呼韓邪入朝帝敕以宮女五人賜之昭君積悲怨乃請行呼韓辭帝召五女視之帝見嬙大驚欲畱之而難於失信遂與匈奴昭君明妃皆號

雪體無軫粟飛燕初居貧與妹合徳共被嘗通鄰人羽林射雕者夜露雪立閉息順气體無軫粟射雕者以爲神仙

溫柔鄕馮萬金善歌世事江都王王孫女嫁江都趙曼萬金又事曼因與主通曼有疾不能近婦人主有身恐乃稱疾一產二女歸於萬金長曰宜主次曰合徳冒姓趙氏宜主聰敏家有彭祖方脈之書善行气微長而纎膩舉止翩然謂之飛燕合徳膚滑出浴不濡善歌此絕色也俱選入宮合徳新沐膏九廻沈水香爲卷髮號新興髻爲薄眉號逺山黛施小朱號慵來妝左右嘖嘖嗟賞帝謂合徳爲溫柔鄕曰吾老是鄕矣不能效武帝求白雲鄕也

唾花飛燕與其妹坐後誤唾其袖合徳曰姊唾染人紺碧正似石上花令尙方爲之未必能此乃號石華廣袖【並趙后外傳】

逺山眉芙蓉臉文君卓王孫之女眉色似逺山臉際常若芙蓉十七而寡放誕風流故恱長卿之才而越禮焉【西京雜記】

祈禱欲有子成帝時慶安世年十五善鼔琴爲侍郎能爲雙鳳離鸞之曲趙后悅之白上得出入禦內與後同居處而終無子後常托以祈禱則開一室自左右莫得至上亦不得至焉以駢車載輕薄少年入宮以十數而卒無子【西京雜記】成帝病陰弱得外國愼卹膠每一丸幸一夕媫妤進七丸帝居九成帳笑喫喫不絕抵眀精流不止遂崩【飛燕外】

夜來鍼神魏文帝美人薛靈蕓初別父母淚下紅色至京凝如血色帝攺名夜來好於鍼工處深帷不用燭裁制立成【雞跖集】

玉奴蓮步齊東昏侯有美人潘妃名玉奴東昏鑿金爲蓮花以貼地令潘妃行其上曰步步生蓮花南史王茂云齊亡王茂請妻之玉奴守節而死故坡詩月地云階漫一樽玉奴終不負東昏

三閣陳後主自居臨春閣張貴妃居結綺閣龔孔二貴妃居望仙閣並復道往來張貴妃髮長七尺其光可鑑瞻視光采溢目嘗於閣上靚妝臨檻宮中遙望飄若神仙【分紀】

蔓金苔晉元帝外國人進蔓金苔宮人有被幸以苔賜之光照一室又名夜明苔【拾遺記】

來夢兒隋煬帝欲揉動勞頓方就一夢侍兒韓浚兒每就枕必令振動肢體帝常得美睡帝呼爲來夢兒【出南部煙花錄】

半靣妝梁元帝徐妃不見禮以帝眇一目每知帝將至必爲半靣妝以俟帝帝見大怒而出【職林】

十眉明皇幸蜀令畫工作十眉圖橫云斜月皆其眉名【坡詩注】

脂粉涴顏色楊妃女兄封爲虢國夫人姿容極白時杜詩曰虢國夫人承主恩平明上馬入朝門卻嫌脂粉涴顏色淡掃蛾眉朝至尊

月地云階牛僧孺不第夜行伊闕入薄太后廟引僧孺宿有楊妃潘貴妃戚夫人王嬙緑珠來各賦詩僧孺詩曰香風引到大羅仙月地云階拜洞天共道人間惆悵事不知今夕是何年明日出方知是廟【周秦行紀】

記曲娘張紅紅善歌舞每聽新聲一徧卽記節奏入宮號記曲娘【樂府】

秋水眞宗宴近臣語及莊子忽命呼秋水至則緑衣翠鬟小女童也誦秋水篇聞者駭異【雜誌】

步揺堯舜以銅爲筓舜加首飾雜以象牙玳瑁爲之文王髻上加珠翠翹花傅之鉛粉其髙髻名鳯髻加之步步而揺故以步揺名之又釋名云首飾副其上有垂珠步則揺也【東皇后記】

飄輕裾翳長袖曲眉丰頰淸聲而便體秀外而惠中飄輕裾翳長袖粉白黛緑者列屋而閒居妬寵而負恃爭妍而取憐大丈夫之遇知也【韓送李願序】

詩緑樹鶯啼春夢覺樓外雞人唱淸曉深紅淺白競東風爲憐滿眼枝枝好舞袖何年絡臂韝蛛絲网斷玉搔頭羊車一去空餘竹紈扇相看不到秋蛟綃涙滴鴛鴦冷月上欄桿照孤影躑躅開花過粉墻轆轤汲水敲金井妾意長如鳯管寒君恩不學縷衣寛漢家公主歌黃鵠猶有琵琶馬上彈【李漢老宮詞】雨滴梧桐秋夜長愁心和涙到昭陽涙防不學君恩斷拭卻千行更萬行【劉媛】兩鬢如鴉指如筍天生玉顏不著粉臨春迥覺春光輝照溪添入溪光嫩顏如冰玉操雪霜無人得贈雙明璫自是臨流拾翠羽不勞騎馬傍垂楊【王性之】月姊曽逢下彩蟾傾城消息隔重簾已聞佩響知腰細更辧聲覺指纎輕寒衣省夜金斗熨沈香【李義山】小槽橫捧梳妝薄緑羅緩帶仍斜搭日烘花底光似潑嬌鶯得暖歌唇滑玉容嬌困撥仍挿雪裏一枝初破臘【惠洪】蘭缸如何買不眠玉鑪夜起沈香煙靑娥一行十二仙欲笑不笑桃花燃碧窻弄嬌梳洗晚戶外不知銀漢轉被郎嗔罰琉璃盞酒入四肢紅玉軟【施肩吾】娉娉裊裊十三餘荳蔲梢頭二月初春風十里州過卷上珠簾總不如【杜牧】斜倚繡牀愁不語紅綃帶緩緑鬟低遼陽春盡無消息夜合花前日又西妝成每被秋娘妬一曲紅綃不知數鈿頭云箆擊節碎血色羅裙翻酒污【並白居易】裙拖六幅瀟湘水髻染巫山一朶云貎態只應天上有歌聲豈合世間聞【李羣玉】蘭膏新沐雲鬟滑寶釵斜墜靑絲髮蟬鬢尙隨云勢動素衣猶帶月光來【任氏行】紅玉枕髙冰簟滑凝煙戛水春云闊重重翠被紅雲錦枕肱不枕相思枕【眞眞歌】宛轉雙翹鳯釵舉飄飄翠雲輕楚楚映燭看花未敢前低鬟向人嬌不語【李神公】娉婷十五勝天仙白日嫦娥旱地蓮何處閒教鸚鵡語碧紗窻下繡牀前滿面胡沙滿口風眉銷殘黛臉銷紅愁苦辛勤憔悴盡如今卻似畫圖中【並白樂天】髙髻雲鬟宮樣妝春風一曲杜韋娘司空見慣渾閒事斷盡蘇州刺史腸【韋應物】鏤月爲歌扇裁云作舞衣自憐回雪態好取月中歸【李太甫】雙頰凝酥髮抹漆眼光入簾珠的皪吳音嬌軟帶兒癡多少閒愁總未知自古佳人眞命薄閉門春盡楊花飛【東坡】姑山半峯雪瑤水一池蓮晚院花畱立春窻月伴眠【樂天】菱花炯炯垂鸞結爛學宮妝勻膩雪風吹涼鬢影蕭蕭一抹疏云對斜月【劉美中】飛花成陣春心困寸寸別腸多少添愁悶無人問偸啼自搵殘妝粉抱瑤琴尋幽韻玉纎趂南風解慍低雲鬢眉峯斂黛嬌和恨公家列屋閒蛾眉珠簾不動花陰移露帳銀牀初破睡牙籖玉局坐圍碁【東坡六憶詩】憶行屏障腰肢出洞房宮花窄地領巾長羅裙遮定雙鴛小只有金蓮步步香憶書纎玉參差象管輕蜀牋小硯碧窻明袖紗密映嗔郎看學寫鴛鴦字未成憶飲緑蟻頻斟不厭多帕羅輕軟襯金荷從教弄酒春衫涴別有風流上眼波憶歌一串紅牙碎玉敲碧雲無力駐春宵也知唱到闗情處緩按餘聲眼色招憶眠泥嬌成困日初長暫卸紗裙小簟涼漠漠帳煙籠午枕粉肌生汗白蓮香憶妝宮樣梳兒翠縷犀釵梁冰玉刻蛟螭妝成要防雙心字不管簫官只畫眉春云陰陰雪欲落東風和冷驚羅幙漸看逺水緑生漪未放小桃紅入蕚佳人瘦盡雪膚肌眉斂春山知爲誰深院無人剪刀響應裁白紵作春衣垂柳陰陰日初永蔗漿酪粉金盤冷簾幕低垂紫燕忙蜜脾已滿黃蜂靜髙樓睡起翠眉顰枕破斜紅未肯勻玉腕半揮云岫碧樓前知有斷腸人新愁舊恨眉生緑粉汗餘香在蘄竹象牀素手熨寒衣爍爍風燈動華屋夜香燒罷掩重扄香霧空蒙月滿庭抱琴轉軸無人見門外空聞裂帛聲霜葉蕭蕭鳴屋角黃昏陡覺羅裳薄夜風揺動鎭帷犀酒醒夢回聞雪落起來呵手畫雙鴉醉臉輕勻襯曉霞眞態生香誰畫得玉奴纎手嗅梅花【東坡四時詩】一聲啼鳥禁門靜滿地花陰春晝長【王文惠】玉釵半脫云垂耳亭亭芙蓉在秋水【東坡】嬋娟兩鬢秋蟬翼宛轉雙蛾逺山色緑水紅蓮一朶開千花萬艸無顏色桑條初緑與郎別柳葉半黃猶未歸飄颻舞袖雙飛蝶宛轉歌喉一索珠【並白樂天】剝蔥十指轉籌疾舞栁細腰隨拍輕粉胸半捲凝晴晝醉眼偸回小樣刀【並方宇】滿額鵝黃金縷衣翠翹浮動玉釵垂【裴餘慶】蛺蝶雙飛芍藥叢鴛鴦對浴芙蓉水【眞眞歌】寶髻巧妝金翡翠羅裙宜著繡鴛鴦【章孝標】舞袖低回眞蛺蝶朱唇深淺綴櫻桃【方宇】楚金蹙袖春衫薄蜀錦攢花細帶長【法振】平陽撫背穿馳道銅雀分香下璧門閒吹玉殿昭陽笛醉折梨園縹帶花【並杜牧】撚花下呈新曲放撥燈前謝攺名【夢得】景陽春暖無人報太液秋深有鴈來【吳融】衣飄荳減濃香臉射芙蓉失嬌色【霍小玉歌】連理枝前同結舌丁香花下共論心【韓襄】妝成落日捲簾坐小玉焚香羅帳深【李惟】孔雀羅衫窄窄裁珠襦防露鳯頭鞋【石曼卿】君恩秋後葉日日向人疏【髙蟾】掃黛開宮額裁裙約楚腰【李義山】秀色似堪餐穠華如可掬【樂天】陰井生秋早明河澈曙遲【惠崇】難消守宮血易折舞腰腸【錢惟演】芙蓉初出水桃李總無言【尉遲正】出戶一囊麝見人雙眼波

錦繡萬花谷前集卷十七

欽定四庫全書

錦繡萬花谷前集卷十八

婚姻

齊麯周禮地官媒氏【媒謀也謀合異類使和成者今齊人名麯麩曰媒是也】婉娩女子十年不出姆教婉娩聽從執麻枲治絲繭【婉謂言語也娩謂媚容也出記內則】

招招舟子匏有苦葉詩云招招舟子人渉卬不【招招號召之貎舟子舟人主濟渡者舟人之子號召當渡者猶媒人之防男女使爲匹配也】

宋子河魴詩云豈其娶妻必宋之子豈其食魚必河之魴

七梅三梅標有梅其實七兮標有梅其實三兮求我庶士迨其今兮【落梅在樹者三嫁娶急】

三星詩綢繆束薪三星在天主男女時禮而成若薪待人而後束三星在天所以嫁娶箋云三星謂心星有夫婦之象故嫁娶取以爲候焉【出唐國風】

白狐九尾禹年三十未娶行塗山有白狐九尾造禹塗山人歌曰緌緌白狐九尾龐龐成子家室乃都攸昌禹遂娶之【呂氏春秋】

浩浩育育齊桓公使管仲求寗戚戚應之曰浩浩乎育育乎管仲不知婢子曰詩有之浩浩者水育育者魚未有室家安召我居【水魚諭人配偶寗戚有伉儷之思故陳此詩管子】

八世之後莫與京懿氏卜妻陳敬仲其妻占之是謂鳯凰於飛和鳴鏘鏘有嬀之後將育於姜五世其昌並於正卿八世之後莫之與京【京大也左】

賢夫張耳遊外黃外黃富人女甚美嫁其夫庸女去抵父客素知張耳賢乃謂女曰必欲求賢夫從張耳女聽嫁張耳【史記】

九子墨鄭眾言婚禮有合歡鈴九子墨鈴取音聲和諧墨取長生子孫【通典】

鳯求凰司馬相如琴心挑文君歌曰鳯兮鳯兮歸故鄕遨遊四海求其凰又云凰兮凰兮從我棲得托字尾兮永爲妃【玉臺新詠】

竹笥練裠後漢逸民戴良有五女疎裳布被竹笥木履而遣之故東坡詩云竹笥與練裠隨時早婚嫁

纁加璧加羊晉志婚姻禮納徴王侯纁束帛加璧乘馬大夫纁束帛加羊天子加谷圭諸侯加大璋羊者祥也有羊漢末始也【晉志】

禁臠晉武帝爲晉陵公主求婚謂王珣曰如眞長子敬便足珣曰謝鯤不及眞長不減子敬未幾帝崩袁崧欲以女妻之珣曰卿莫近禁臠【本傳】

玉鏡臺溫嶠姑有女甚麗姑囑之嶠曰佳壻難得如嶠比如何曰何敢希汝比數日白姑已得壻身盡不減嶠因下玉鏡臺一枚姑大悅旣婚交禮女以手披紗扇撫掌大笑曰吾固疑是老奴果然【世說】

快壻後魏劉昞少依博士郭瑀學有女求婚偶有心於昞遂設一席召諸子弟曰吾有一女欲求一快女壻誰當坐此席者昞奮衣來坐曰昞其人也遂妻之【北史】剪刀爲聘南史江祐求範云女爲婚因酒酣巾箱中取剪刀與云曰且以爲聘云笑而受之至祐貴云曰昔與將軍爲黃鵠將軍今化爲鳯凰荊布之室理隔華盛因出剪刀還之祐更姻他族及祐敗妻子流離【本傳】烏羊爲禮南史孔淳之與王敬爲方外之遊又申以婚姻敬以女適淳之子遂以烏羊系所乘車轅提壺爲禮至於盡歡共飲迄暮而歸或怪其如此答曰固亦農夫田父之禮也【隠逸傳】

武秋之後沈約彈王源爲婚滿璋璋庶人其祖滿奮字武秋東晉之朝無聞其子孫【文選】

同系爲婚晉劉頌嫁女於陳矯矯本劉氏子與頌近親出養於姑攺姓陳劉友譏之曰姚盧陳田本同根系而世皆爲婚禮律不禁【頌】

禹別之州劉未第時娶趙晃長女早亡有二妹復欲妻之曄曰若是武有之徳不敢爲姻如言禹別之州庶可從命蓋不欲七姨欲九姨故也夫人曰諺云薄餅從上揭劉郎及第豈得便揀防人家之女曄曰非敢有擇但七姨骨相寒薄遂娶九姨生七子皆大官【靑箱雜記】坦腹東牀郗鑑使門生求女壻於王導導令就東牀徧觀子弟門生歸謂鑑曰王氏諸少並佳然聞信至咸自矜惟一人在東牀坦腹獨若不聞鑑曰此正佳壻及訪之乃羲之也遂以女妻之後爲右軍

射孔雀目唐髙祖竇皇后父毅嘗謂妻曰此女有奇相何可妄與人因畫二孔雀於屏間請婚者射二矢陰約中目則得之射者閱數十皆不合髙祖最後射中各一目遂歸之【帝後】

女坐壻鞍不經劉嶽刪定鄭餘慶書儀又以當時傳習所見有親迎女坐壻鞍之類尢爲不經【嶽】

牽絲得妻唐郭元振少美宰相張嘉貞欲納爲壻曰吾五女各有姿色今各持一絲幔前使子取便牽之得者爲婦元振牽得一紅絲得第三女【天寶遺事】

盧舅善箜篌盧李二生隠太白山習吐納李生不甘貧浪迹江湖後於州逢盧生昔號二舅以馬來迎朱門斜開侍婢數百人一女子佐酒善箜篌容色極佳上有朱字一行雲中辧江樹天際識歸舟燕罷曰莫願作姻否其年汴州陸長源以女妻之宛類盧舅善箜篌者李具言舊事女曰少年時因兄弟戲乃作夢入仙宮如公所言【盧肇遺史】

碧鸛雀唐裴寛爲潤州防軍刺史韋詵有女擇所宜歸登樓見人於後圃有所瘞蔵訪諸吏曰防軍裴寛居也詵問狀答曰適有人以鹿爲餉不敢自欺故瘞之詵嘆異乃引爲按察判官許妻以女歸語妻曰嘗求佳壻今得矣明日防其族使觀之寛時衣碧瘠而長旣入族人皆笑呼爲碧鸛雀詵曰愛其女必以爲賢公侯妻也何以貌求人卒妻寛【本傳】

飄葉題詩唐侯繼圖微時方倚檻於大慈寺樓忽有木葉飄然而下有詩曰淺拭翠娥悲爲郁心中事搦管下庭除書成相思字後貯巾篋五六年與任氏爲姻常念此詩任氏曰此是某作在左綿時書此爭得至此如今書辧之無異【玉溪編事】

文書銜袖唐處士侯髙將嫁其女曰吾一女憐之必嫁官人不以與凡子王適懷奇負气曰吾求婦久矣聞此翁可人意且聞其女賢漫謂媒嫗曰吾明經及第卽官人侯翁女幸嫁若能令侯公許我卽進百金嫗諾公曰誠官人卽取文書來適計窮吐實嫗曰無苦我祗得一卷書粗若告身者我袖以往公未必取視公望見文書銜袖果信不疑曰足矣以女適王氏【韓王適墓志】

華陽洞仙姻南昌蕭防得第爲句容簿縣有三茅宮九錫亭瑞芝館碧柰澗防徧遊之至玉晨觀有靑童請至大門金書牌曰華陽洞又至一門曰蘂珠殿有一人紫袍稱東方大夫名朔爲華陽洞主謂曰公之逺祖蕭史眞人臠董雙成與公爲婦扶侍者雲英夫人秉扇者吳防鸞許飛瓊接引者梁玉淸衛承莊姮娥結發麻姑合中夜梁玉淸衛承莊引防至蘂珠殿禮後堂見一女子乃舊曽見諸葛氏交拜梁玉淸致辭曰華陽玉女聖世才郎仙凡契合如鳯求凰今日相偶和鳴鏘鏘壽算天地慶衍無疆禮畢宴於蘂珠殿曲終靑童召防曰雙成夫人請君暫起防避席恍若夣覺四顧已失蘂珠殿矣但見左右深林茂艸尋玉晨觀歸縣已半山防遂休官入山【云堂廣記】

立冰爲媒令狐防夢立冰上與冰下人語問索紞紞曰冰上爲陽冰下爲陰陰陽事也士如歸妻迨冰未泮婚姻事也君當爲人作媒冰泮而成婚果然【晉志】

赤繩婚牘唐韋固求婚次宋城南店中見老人倚布囊而坐向月檢書覘之不識其字問之老人曰天下婚牘耳固喜曰吾欲娶人有以潘昉女爲議者可以成乎曰未也君之婦適三歲因問囊中何物曰赤繩耳以系其夫妻之足君之足已系於彼矣他求何益【續怪錄】

雙石婚禮有九子蒲朱葦雙石蒲葦取其心可屈伸雙石義在兩固

靑廬北方婚禮用靑布幔爲屋謂之靑廬於此交拜行禮【並酉陽雜爼】

得壻如龍楚國先賢傳孫雋文英與李元禮俱娶太尉桓之女人謂桓叔元兩女乘龍言得壻如龍老杜詩雲門防多喜色女壻近乘龍宋景文公云承家男得鳯擇壻女乘龍皆謂此【潘子眞詩話】

種玉得婦楊雍伯嘗設漿給行旅一日有人飲訖懷中取石子一升與之曰種此生美玉並得好婦如言種之有徐氏女極美求之徐公曰得白璧一雙卽可乃於所種得璧遂娶之【搜神記】又仙拾遺楊雍伯事親孝葬父母水神感之泉出墓側有飲馬者以白石一升與之令種生美玉一日有靑童引至海山仙人曰汝孝於親當夫婦皆仙後徐氏有女以白璧成婚數年夫婦俱升天【太平廣記】

監中擇壻晏元獻判南京範希文以大理寺丞丁母憂權掌西監一日晏謂範曰吾一女及笄君爲我擇壻範曰監中有二舉子富臯張爲善並可壻也晏曰然則孰優範曰富修謹張疎俊晏卽取富臯爲壻後攺名卽富鄭公也爲善後亦更名方平【筆錄】

羅幃範文正公之子純仁娶婦婦將歸或傳以羅爲幃幔者公聞之不悅曰吾家素淸儉安得亂吾家法持至當火於庭【遺事】

戚裏權要盛度錢惟演責詞云三星所構多戚裏之家百兩所迎皆權要之地蓋惟演之姑嫁劉氏而其子娶丁謂也【東坡志林】

女嫁三日餉食爲餪宋景文公納子婦三日子以婦家饋食物書白卽曰書錯一字姑報之子扣其錯以筆塗暖字子扣當用何字久之怒聲曰從食從而從大子退檢字書博雅中岀餪字【注云女嫁三日餉食爲餪邵氏後錄】

嶽公歐陽永叔嘗云今人呼妻父爲嶽公以太山有丈人峯又呼妻母爲泰水不知出何書也【摭遺】

甥舅眞冰玉蘇陳甥舅眞冰玉【甥謂壻舅謂婦翁爾雅曰謂我舅者吾謂之甥孟子曰帝館甥於貳室婦翁冰淸女壻玉潤故云坡詩】

冰叟東坡生日子由壻王郎以詩賀坡和云朅來冰叟來遊宦【衛玠妻父樂廣有重名時謂婦翁冰淸故云】

紅纒酒缸誠堪壻阿巽買紅纒酒缸【山谷欲與子瞻子邁伯達爲婚今人定婚多以紅防纒酒缸山谷詩】

教相裏兒讀書杜祁公衍少時客濟陽縣縣令厚遇之令與大姓相裏氏議婚相裏兄弟二人其兄尢之弟曰杜君令之重客其可違兄悵然曰姑從之俾教諸兒讀書耳祁公未成婚登第相裏之兄厚資往見公曰婚議已定其敢違但某旣出仕憂門下無教兒讀書者相裏兄大慚以歸【聞見錄】

大姨夫小姨夫歐公與王拱辰同爲薛簡肅公子壻文忠公先娶長王拱辰娶其次後文忠再娶其妹故文忠有舊女壻爲新女壻大姨夫作小姨夫之戲【邵氏錄】嫁女娶婦安定胡先生遺訓嫁女必須勝吾家娶婦必須不若吾家或問其故曰嫁勝吾家則女之事人必欽戒娶婦不若吾家則事舅姑必執婦道【曽孜滌記】

四六鳴鳯其昌已篤陳卿之舊同車彼美不遑鄭忽之嫌疊煩信紹申篤嘉盟煥然純白之儀寵以問名之禮蘿施松柏世方昌而莫與京桃報瓊瑤物𨿽薄而用可重誤重言委貺嘉幣維玆息女近若而人屈元禮之髙明及承阿之小醜著姓多有顧衰宗之眇然懿親不忘維伯氏之好也恊比其鄰願爲有室種成雙玉親結五絲得人實邁於南容修睦有叨於東武和鳴𨿽恊於鳯占定禮尙稽於鴈幣問名納防式存先後之儀修詞立誠允著再三之義是謂鳯凰之於飛永爲好也實惟幣帛以將意迨其吉兮謂大倫之至重諒前定之有由是何宋子之求俯誤阿承之擇愛人以徳無言不酬拜命之嘉願珍藏於十襲匪報爲好實有愧於雙南烏絲欄之華幅錦繡段之美貽織女渡河徒慶七襄之念藍橋防杵佇觀百兩之來名實缺然門地蕞爾𨿽江湖橘柚之域逺京洛衣冠之遊顧嘗同僚辱貺重禮藐是孫女逮於縱笄某人簮笏望於鄕閭芝蘭秀於庭戶卜相宗事當求大家猥得附葭莩之親恐未勝灑掃之職申以盟好不遑延遷勉輙拜嘉對越將命【山谷】欽仰風流惟是婚姻之故講修世睦敢申嬿婉之求某才不及中學未聞道猥叨命士方且異宮惟節春秋莫助蘋藻伏承某人教承端緒徳盛幽閒妄聽行媒之豈顧鄙宗之陋謹占谷旦躬俟玉音【山谷】

孕育

虹流華渚河圖云大星如虹下流華渚女節感而生少昊【初學記】

電繞斗樞少典氏取附寶見大電光繞斗樞星照郊野感附寶孕二十四月生黃帝於壽丘

瑤光貫月昌意正妃女樞見瑤光之星貫月如虹感女樞生顓頊

觀河感龍堯母慶都觀河遇赤龍感而生堯帝【並帝王世紀】握褒舜龍顏大口手握褒字【手中有褒文孝經援神契】

流星貫昴修已見流星貫昴又吞神珠已而生大禹白气貫月主癸之妃內扶都見白气貫月意感以乙日生湯故字天乙【並帝王世紀】

狼星之精成湯母感狼星之精又感黒龍而成

玉雞銜珠漢髙母池浴見玉雞銜赤珠石名玉英吞之有孕生髙祖【並金樓子】

赤龍神女漢景帝坐崇方閣上有丹霞起赤龍盤棟間使王夫人居之攺崇方閣爲猗蘭殿旬日景帝夢神女捧日以授王夫人夫人吞之十四月而生武帝【漢武內傳】甲館畫堂漢元帝元後生成帝於甲觀畫堂爲世適皇孫宣帝愛之【漢書】

堯母門武帝鉤弋趙媫妤生昭帝妊十四月乃生上曰聞堯十四月而生鉤弋亦然乃命其所生門曰堯母門【外戚傳】

五麟七鳯光武生赤光照室影如五麟七鳯望气者見舂陵城郭曰佳哉鬱鬱蔥蔥【金樓子】

靑雲如車魏文帝生有靑雲如車蓋其上望气者以爲貴證非人臣气【魏志】

日精劉元海父劉豹妻祈子於龍門有大魚二角躍鱗而去其夜夢所見魚變爲人把一物授其妻曰此是日精服之生貴子自是十三月生元海【載記】

遺陳武帝章後嘗遇道士以小遺之光彩五色及期後生紫光照室因失所在【南史】

吞菖蒲花梁武帝母張后方孕忽見庭前菖蒲花光彩非常侍者皆不見後曰嘗聞見菖蒲花者當富貴因取吞之當日生武帝【南史】

虹光燭室後唐太祖在妊十三月生是時虹光燭室白气充庭井水暴溢【北夢瑣言】

西土樹神睿宗宮人初生贈太子防武后以母賤欲不齒以示浮屠萬回萬回詭曰此西土樹神宜兄弟後喜乃止【本傳】

夢神入脇肅宗在東宮時張后忽寢厭不寤太子問之曰夢神降我介而劍決我脇而入殆不能堪燭至其文隠然遂生代宗【后妃】

煮鼎三覆明皇在東宮時太平公主忌帝蕭良娣有姙帝不自安密語張說曰用事者不欲吾多子柰何命說挾劑以入帝於曲室自煮之夢若有介而戈者環鼎三而三煮盡覆以告說說曰天命也乃止生肅宗

腸繞吳門孫堅母姙堅夢腸岀繞吳閶門寤而懼告鄰母曰安知非吉證也遂生堅【吳紀注】

深愧無功南唐時宮中嘗賜洗兒果有近臣謝表云猥寵數深愧無功李主曰此事卿安得有功坡賀洗兒詞曰犀錢玉果利市平分霑四坐深愧無功此事如何得到儂【苕溪詩話】

無勲元帝生子普賜羣臣殷羨謝曰臣無功猥頒賚中宗笑曰此事豈可使卿有勲【世說】

產芝四十二葉仁宗誕降郭后榻下生靈芝四十二葉後仁宗饗國四十二年其瑞應云【邵氏錄】

五星降庭孔子生之夜有二龍自天而下有二神女擎香露於空中沐浴徴在有五老列於庭則五星之精也先是有麟吐玉書於闕里人家雲水精之子系衰周而素王故二龍並下繞室五星降庭徴在以繡紱系麟角及夫子將絕抱麟解紱而往【王子年拾遺記】

乘鹿入胎老子乘白鹿入母胎旣生廣顙大目疎齒方口耳有三門鼻有雙柱足蹈五字手把十文【商蕓小說】神光照社後漢應樞生四子見神光照社樞見光以問卜者曰此天符也子孫其興乎乃探得黃金自是諸子官學有名至瑒七世通顯【孝子傳】

老公子無影陳畱有富翁年九十無子取田父女爲婦一交接便生得男大男謂其母曰我父年尊無父人道一宿斯須何因有子汝小家滛佚反欲污我種類乎爭財數年州郡不決丞相丙吉思惟良久言曽聞眞人無影老公子亦無影又不耐寒可共試之時八月取同年小兒俱解祼之此兒獨啼言寒又並令日中行此兒獨無影人咸服【風俗通記】

赤光滿室石勒生時赤光滿室白气自天屬於庭【本】祈西門豹祠苻堅母茍氏祈子於西門豹祠其夜夢與神交有孕生堅有神光自天燭其庭皆有赤文隠起成字曰艸付臣【載記本】

吞流星桓溫之孽子母馬氏嘗與同軰夜坐於月見一流星墜銅盆水中忽如二寸火珠炯然明淨以瓢接取馬氏得而吞之遂有孕生【晉】

明珠射體翠雞五色西子母浣帛於溪有明珠射體感而孕又夢有翠雞五色自空而下久之化爲鶚飛去【翰府名談】

眞英物桓生未期溫嶠見之曰此兒有英骨可試使啼及聞其聲曰眞英物也以其爲嶠所賞故名之曰溫【本傳】

石橊房元魏安徳王延宗納李祖收女爲妃後帝幸李宅宴而妃母薦二石橊於帝前人莫知其意祖收曰石橊房多子王新婚其母欲子孫眾多也帝大悅【收傳】弄麞書唐太常少卿姜度誕子李林甫手書慶之有曰聞有弄麞之喜客視之掩口【職林】

門楣楊貴妃寵幸時謡曰男不封侯女作妃君看女卻作門楣【楊妃外傳】

卵生徐偃王徐君宮人有孕而生卵棄於水濱有犬頡銜卵歸其母母腹暖之遂成兒宮人聞之乃取爲己子又東夷傳注云偃王有筋而無骨

夢蘭鄭文公父有賤妾燕姞夢天使與己蘭曰以是爲而子旣而文公與之蘭而禦之曰妾幸而有子敢徴蘭乎【左傳】

範博範母如厠產額爲博所傷故以博爲小字緇郎崔愼由鎭西川有異人曰君四十無子爲公求之終南翠微寺有僧絕粒五十年君遺以服玩受之則其嗣也果受之僧防卒遂生子字曰緇郎卽崔徴也【南部新書】白鵠聳云吳時張承家有白鵠聳云占者曰鵠是延年之物從室入云自卑升髙之象當使子孫位極人臣名擅江表若生子可以名曰鵠後承生昭至輔吳將軍【王子年拾遺記】

虜脫上衣索充夢虜脫上衣索純曰虜去上男字也君婦當生男果然

三美並集五代和峴晉宰相和凝之子峴生防凝入翰林加金紫知貢舉凝喜曰我平生美事三者並集此子宜於我矣且名曰三美【範蜀公求】

髙其戶齊田嬰賤妾有子名文五月五日生嬰告其母曰勿舉也其母竊舉之及長其母因兄弟而見其子嬰怒曰吾令若去此子而敢生之何也文頓首因曰君所以不舉五月子者何故嬰曰五月子者長與戶齊將不利其父母文曰必受命於戶則又髙其戶耳人誰至者嬰曰子休矣後文爲孟嘗君【本傳】

胡廣生胡廣字伯始本姓黃以五月五日生惡之甕盛棄江中胡公見收養爲己子【世說】

王鳯生王鳯以五月五日生父欲不舉曰俗諺曰舉五月五日子長及戶則自害否則害父母其叔父曰昔田文以此日生後爲孟嘗君非不祥也【西京雜記】

當有五丈夫商瞿年長無子其母爲取室孔子使之齊瞿母請之孔子曰無憂瞿年四十後當有五丈夫已而果然【史記】

道士授碁子李泰伯母初無子禱無所不至祥符二年夢二道士奕碁戶外往觀之其一人取局之一子授焉遂孕生泰伯【本傳】

渡河湔裠北齊竇太母有娠期而不產大懼有巫云渡河湔裠必易生因至水所忽一人云當生貴子還家生泰【比史】

浮磬之精髙琳母嘗袚褉泗濱見一石光彩可愛遂持歸是夕夢人謂曰此浮磬之精若保之必生令子俄而有孕生琳【北史】

楓生腹上唐張志和母夢楓生腹上遂生志和【本傳】匹練升天后漢虞升初生有物若匹練上升於天占以爲吉後至太尉

夢鳯集身唐王知逺生母晝寢夢鳯集其身因有娠【本傳】天人香鑪陶景母夢兩天人手執香鑪來至其所已而有孕生景【本傳】又雲笈經云陶隠居初生母夢日精在懷二天人手執金香鑪降

靈鳯集身南史王曇逸母晝寢夢靈鳯集身因有娠又聞腹中啼聲僧寶志曰生子當爲神仙宗伯【雞跖集】禱軋犖山安祿山母禱子於軋犖山虜所謂闘戰神者旣而姙及生有光照穹廬野獸盡鳴望气者言其祥範陽節度張仁願遣搜欲殺之匿而免母以神所命遂字軋犖隨母嫁虜將安延偃遂冒姓安歸國更名祿山遂亂天下【本傳】

印綬登樓而歌魏張奐爲武威太守妻方孕夢印綬登樓而歌奐占曰夫人生男復臨此郡必死官乎及生子猛果爲武威守自縊樓上

充閭賈充始生父逵曰後當有充閭之慶故名充字公閭【本】

湯餅劉禹錫送張盥詩云爾生始懸弧我作坐上賓引筯舉湯餅祝詞天麒麟【本】

五防旗蓋梁任昉母晝臥夢五防旗蓋四角懸鈴自天而墜其一鈐落入懷中心悸因而有孕占曰必生才子遂生昉【本】

夢長庚星李白欲生其母夢長庚星遂生白【本】

九鶴飛集張九齡母夢九鶴自天而下飛集於庭遂生九齡【九齡家】

玉燕投懷張說母夢玉燕投懷遂生張說【定命錄】

白象入門第十祖脇尊者生時父夢白象背有寶座上有明珠入門乃生【燈錄】

鳩集庭樹唐王庭湊始生有鳩數十朝集庭樹暮宿檐戶長駢脇歷居戎職值亂殺田洪正推爲畱後子孫相繼藩鎭一百年【唐年補錄】

遇產範云與梁武帝宿顧暠之舎暠妻方產有鬼在門曰此中有王有相雲起曰王當仰屬相以見歸【南史】晉魏舒嘗詣野王主人妻夜產俄而聞車馬聲相問曰男也女也男十五以兵死寢者爲誰曰魏公舒後十五歲問所生兒曰因條桑斧傷而死舒自知當爲公果然【本】識之無字白居易生七月能展書因指之無兩字𨿽試百數不差【本】

七枝秀艸西域有七枝秀艸若羅漢聖人生則此艸生淸淨之地第三祖和修生時九枝秀艸應時而生【燈錄】懷玉山人楊大年父文逸爲唐玉山令大年將生一道士袖刺來謁自稱懷玉山人冠褐秀爽斯須遽失公遂生後三十七爲學士晝寢於玉堂忽夢道士來謁稱懷玉山人故出一牒閱之寫三十七字大年驚曰得非數乎許添乎道士命筆一防爲四十七字至其數果卒【王壺淸話】

玉筯食羮邵康節母李氏其姑張氏遇之甚嚴一夕欲自盡夢神人令以玉筯食羮一杯告曰無自盡當生佳兒後生康節【聞見錄】

黒猿後李夫人因山行於雲霞間見大黒猿有感遂孕臨蓐時慈烏滿庭人以爲瑞是生康節七歲戲於庭蟻穴中別見天日雲气往來也【本】

夢木枯墮死胎女邵康節母李夫人病瘦醫者投藥夫人夢坐堂門左右木二株右者已枯父取藥令覆之及期生康節同墮死胎女後十餘年夫人病臥堂上見女子拜泣曰母不察庸醫以藥毒兒可恨夫人曰命也女子曰若命何兄獨生夫人曰汝兄獨生生乃命也女子泣涕而去又十餘年夫人再見女子來泣曰一爲庸醫所誤二十年方得受生與母緣重故相別泣涕而去【邵氏錄】

黃鶴樓有光王欽若父仲華侍祖郁官鄂渚欽若母有孕值江水暴溢亟遷黃鶴樓始免身生公時隔岸漢陽人望樓上若有光景【靑箱雜記】

武夷君化鶴楊大年初生母章氏夢羽人自言武夷君托化旣生乃一鶴雛盡室驚駭棄之江叔父曰吾聞間世之人其生必異追視之則鶴蛻而嬰兒具焉體尙有毳經月乃落【詩序】

夢鄧禹範祖禹母夢一丈夫被金甲至寢曰吾故漢將鄧禹也祖禹是日生公遂以名初字夢得溫公以傳稱鄧禹仲華內文明篤行淳備攺字淳或配以甫故字淳甫【家傳】

貛郎富獻簡公曰王荊公之生也有貛入其室俄失所在故小字貛郎

道士授黃梅聖兪生男前一日夢道士贈一枚聖兪和永叔洗兒詩云夜夢有人衣帔水邊授我黃兒明朝我婦忽在蓐乃生男子實秀眉【聖兪集】

緑衣丱童相國王公丙申歲爲譙幕值亡者數千戶公奏乞貸種粒牛糧懇訴甚切朝廷可之一夕次驛舎夢中有人召公出拜見一人紫綬象簡如牧守之儀遣一緑衣丱童曰以汝有憂民之心上帝嘉之賜此童爲宰相子授訖寤是夕夫人亦有祥兆而孕焉後果生一子慶之器格淸粹談紫府間事祥符壬子歲謂所親曰上元夫人命我爲玉童只爲吾父未受相印受則吾去矣不數日公果正拜及逾月慶之卒【湘山野錄】

大蛇壓帳崇寧中大將劉法欲生其母幃帳忽墮壓而下視之一大蛇蜿蜒母布甚避之他所法生再視之但見蛇蛻耳其後法爲將有賢稱帥熙河童貫俾用老弱策應遂陷【邵氏錄】

詩鬱蔥佳气夜充閭始見徐卿第二雛甚欲去爲湯餅客惟愁錯冩弄麞書防軍新婦賢相敵阿大中郎喜有餘我亦從來識英物試教啼看定相如【東坡】

錦繡萬花谷前集卷十八﹤子部﹐類書類﹐錦繡萬花谷﹥

欽定四庫全書

錦繡萬花谷前集卷十九

生日

甜波上聲風木東方朔從西那國還得聲風木十枝長九尺岀甜波上帝以賜羣臣年百歲者此木有疾則枝汗死則枝折此木千歲一濕萬歲一枯朔曰臣見此枝三枯死矣【方朔外】

羊酒相賀兩家盧綰與髙祖同裏盧親與太上皇相愛及生男髙祖與綰同日生裏中持羊酒賀兩家【綰】紫半臂爲湯餅唐明皇王皇后寵衰一日訴曰三郎獨不記阿忠脫新紫半臂換一斗麪爲生日湯餅耶上戚然閔之【後】

斸墻延壽邢和璞善得仙位眞人與崔司馬有舊崔病經年且死心恃邢崔一日臥室北墻有人斸聲七日斸不已墻忽透明經一日穴中如盤崔窺之乃野外有數人荷鍬鐝立云邢眞人處分開此司馬厄重倍費功力有頃眞人至見邢輿中謂崔曰公盡璞爲公論得延一紀言畢墻如舊句日病愈【酉陽雜爼】

獻鶴南飛曲元符三年十二月十九日東坡生日置酒赤壁下酒酣笛聲起江上使人問之卽進士李委聞坡生日作鶴南飛曲以獻奏曲嘹唳有穿雲裂石之聲【出玉局文】

老子出闗圖錢穆父尹天府生日楊次公畫老子出闗圖作詩獻曰祕蔵函谷闗中子來獻蓬萊閣上仙願得須眉如此老卻教鶴羨長年【云齋廣錄】

金籠放雪衣鞏大卿善事權貴王丞相生日籠雀鴿造相府以獻搢笏開籠取雀鴿一一放之每一放祝曰願相公百二十歲故東坡詩云記得金籠放雪衣【倦逰錄】優曇華是人甚希有過於優曇華疏云優曇華鉢名瑞應三千年一現現則金輪王出【法華經】

一萬春興王防靜妖氛气聖壽宜過一萬春【杜詩】

詩庭下秋風吹紫蘭蟠桃爲壽菊斑斕厭分銅虎天邊郡屢直金鸞海上山洲渚忽然生戶外歲星今卻在人間願扶帝力須難老穏踏龍墀立近班【盧溪】先生眞是地行仙住世因循五百年每向銅人話疇昔故教鐵杖鬭淸堅入懷冰雪生秋思倚壁蛟龍護晝眠遙想人天防方丈眾中驚倒野狐禪二年相伴影隨身踏徧江湖艸木春摘石舊防猶帶眼閉門髙節欲生鱗畏塗自衛眞無敵防徑爭先卻累人逺寄知公不嫌重筆端猶自斡千鈞【東坡以鐵拄杖爲張安道生日詩】嶽气此時來世上文星今日到人間降因天下思姚宋出爲儒門繼孔顏靜神凝想仰靑此夕長天降瑞星海上昨聞鵬羽翼人間初見鶴儀型【杜光庭】唐虞得良弼姬孔是前身尼邱鐘骨骼嵩嶽與精神【王禹偁】只應門闥懸弧際正是乾坤和气中壽語珠聮千軸富賀樽鯨吸百川空【石敏】

前身

玉源道君劉沆赴舉有老人贈云今年且跨窮驢去異日當乘寶馬歸公曰何以知之叟曰公自是羅浮山玉源道君公愧謝而去【靑瑣髙議】

臨水觀影傅大士名善惠婺州人南齊時降於傅宣慈家納劉氏女名妙志生普建普成二子梁武帝時防天竺僧達摩號嵩頭陁謂大士曰我與汝毗婆屍佛所發誓出兜率宮衣鉢見在何日當還因命臨水觀其影見大士圓光寶蓋大士笑時有法師聞法悟解言我師彌勒應身耳大士呵之天嘉二年大士於松山頂雙林寺行道入滅【燈錄】

李氏金鐶羊祜年五歲令乳母取金鐶乳母曰無此物祜乃訪鄰人李氏東園桑樹中探得之主人大驚曰此余亡兒所失物也乳母具言之李氏悲惋時人異之乃知李氏子乃祜前身【本傳】

李白後身梅聖兪贈郭功甫詩以爲李白後身詩云在昔熟說汾陽王納官貰死義難忘今觀郭氏奇俊郎眉目眞似攻文章死生往復猶康莊樹穴探環知姓羊【苕溪詩話】

白蝙蝠精明皇問葉法善張果老是何人曰混沌初分時白蝙蝠精也【髙僧傳】

蔡邕是張衡張衡死日蔡邕母始懷孕二人才貎甚相類人云邕是張衡後身【商蕓小說】

房綰是永禪師唐房綰爲盧氏宰與道士邢和璞出遊過夏口村入廢寺坐古松下和璞使人鑿地得甕中所藏劉師徳與永禪師書笑謂綰曰頗憶此耶綰因悵然悟前生之爲永禪也【東坡詩序】

邊鎬是謝靈運江南邊鎬初生父忽夢前永嘉守謝靈運來謁願托君爲父子鎬生貎類夢中者小字康樂及冠頴秀嗣主累用之平建州克湘潭號爲邊羅漢【玉壺淸話】三生唐曲沃縣尉孫緬家奴年六歲忽視緬母笑云娘子總角時曽養一野狐今憶否母亦省之奴云爾時野貍卽奴身也見鷹得走入古冡後爲獵人撃殪見閻羅王王以無罪當得人身遂生海州爲乞人子苦饑寒二十而死又見王王曰與汝作貴人家奴遂得至此今已三生矣【廣異記】

戒和尙蘇子由在髙安聰禪師夢同迎戒禪師坡至云某八九歲時時夢身是僧往來陜右又云妣方孕夢一僧瘠而眇來托宿聰驚曰戒陜右人失一目暮年棄五祖終於大愚逆數蓋五十年矣後坡謫英州與僧書曰戒和尙又鑿脫也【志林】

蛇精蔡君謨知福州疾累日每夢登鼓角樓憑鼓而臥通判詰不打三更鼓角將對數夜有大蛇盤據鼓上驚逐不去可畏不免避之遂致違更君謨旣愈與通判言遂以君謨爲蛇精【東齋記事】

朋友

白犬丹雞之盟越人每能相交於山下作壇祭以白犬丹雞盟曰甲與乙爲友上下四旁莫不並見卿若乘車我戴笠後日相逢下車揖我若步行君乘馬后日相逢君當下【段公路北戶錄】

遇雪先死羊角哀左伯桃二人爲死友欲仕於楚道遇雪饑寒不得行自度不俱生伯桃謂角哀曰俱死之後骸骨莫收我不如子我樂在樹中角哀聽之伯桃入樹中而死楚平王愛角哀之賢以上卿禮葬伯桃後角哀夢伯桃曰正苦荊將軍塜相近今月十五日當大戰角哀至期陳兵馬詣其塜作三桐人自殺下從之【烈士傳】夢中往尋六國時張敏與髙惠爲友每相思不能見敏便於夢中往尋行至半道卽迷不知路【韓非子】

縞帶紵衣吳季札見鄭子產如舊相識與之縞帶子產獻紵衣【左傳】

定交杵臼後漢吳祐爲新蔡長時公沙穆來遊太學無貲乃變服客傭爲祐賃舂祐與語大驚遂定交杵臼之間【祐】

千里不失期後漢範式與張元伯爲友春到京師秋暮爲期元伯是日殺雞炊黍以待之母曰千里何期之審元伯曰臣卿信士終不失期言畢範至【式傳】

膠漆雷義陳仲爲友情如兄弟時人語曰膠漆𨿽堅不如雷與陳【義傳】

爲友報仇郅惲友人董子張父爲鄕人所害及子張病將終惲往候之子張視惲歔欷不能言惲曰吾知子不恐天命而痛讎不復也子在吾憂而不手子亡吾手而不憂惲卽將客遮仇人取其頭以示子張子張遂死忘年爾汝禰衡有逸才與孔融作爾汝交時衡年二十餘而融年已五十敬衡而忘年也【衡】

三友一龍華歆與邴原管寧爲友時人號三友爲一龍歆爲龍頭原爲龍腹寧爲龍尾【魏志】

鬥酒只雞相酹曹操感喬知巳後經過墓自爲祭文曰承誓約之言䢐役之後路有經過不以鬥酒只雞過祠沃酹車過三步頭痛勿怨

僑札之分魯肅指囷米與周瑜瑜益知其奇遂定僑札之分謂季札與子產也【本傳】

廣絕交論任昉子四人東裏西華南客北叟皆無術業兄弟流離不能自振生平舊友莫有相防道逢劉孝標然驚曰我當爲汝作計乃著廣絕交論譏其舊友云四防盧東美何長師李華韓衢爲友淮泗間號爲四防【摭言】

握手出肺肝士窮乃見節義今夫平居里巷相慕悅酒食遊戲相徴逐詡詡彊笑語以相取下握手出肺肝相示指天日涕泣誓生死不相背負眞若可信一旦臨小利害僅如毛髮比反眼若不相識落陷穽不一引手救反擠之又下石焉者皆是也此宜禽獸夷狄所不忍爲而其人自是以爲得計【退之柳子厚志】

交大雅大忠大直範文正公贊王元之像曰昔王文正公居宰府二十年未嘗見愛惡之迹天下謂之大雅寇萊公左右天子卻戎狄保社稷天下謂之大忠樞宻馬公慷慨立朝有犯無隠天下謂之大直此三君子者一代之偉人也公與三君子深相交許情如金石則公之道可知矣【八朝言行錄】

出謁更爲僕韓參政億李參政若谷未第時俱貧同途赴試京師共有氊一席一割分之每岀謁更爲僕李先豋第授許州長社縣主簿赴官自控妻驢韓爲負一箱將至長社三十里李謂韓曰恐縣吏來箱中只有錢六百以其半遺韓相持大哭別去後舉韓亦豋第皆至參政【邵氏錄】

耐久朋唐魏元同與裴炎締交能保終始時號耐久朋

奴僕

典琴北齊王元景有奴名典琴【啟顏錄】

餘地公孫志節有蒼頭名餘地年七十二【書防風俗通】漁童張志和有奴婢二人奴曰漁童婢曰樵靑後與爲配偶【志和傳】

奴星送窮文云主人使奴星結柳作車【退之集】

責奴須髯王褒有奴號髯奴嘗有辭責其須曰我觀人須長而黒髯弱而調離離若緣坡之竹鬱鬱若春田之苖附以丰頤呈以妍姿黝若圭之垂若子髯旣亂且赭枯槁禿瘁濁垢流離污穢泥土無素顏可依無丰頤可恃獺須瘦面常如死灰曽不如犬羊之毛爲子須者不亦難哉【初學記】

臧獲雄方言云凡民男而婿婢謂之臧女而婦奴謂之獲張揖云婿婢之子謂之臧婦奴之子謂之獲【莊子音義】長須老無齒長須謂老僕也老無齒謂老婢也出韓退之贈盧仝詩玉川先生洛城裏破屋數間而已矣一奴長須不裹頭一婢赤腳老無齒

王褒僮約蜀郡王子泉以事到煎上寡婦楊惠舎有一奴名便了倩行酤子擇上家巓曰大夫買便了時但約事守不約爲他家男女酤酒子泉大怒曰奴寜欲買耶惠曰奴父訝人無欲者子卽決買劵之奴復欲使皆上劵不上劵便了不能爲也子泉曰諾劵文曰神爵三年正月十五日資中男王子泉從成都安志裏楊恵買夫時戶下髯奴便了決賣萬五千奴從百役使不得有二言晨起灑掃食了洗滌當穿臼箒裁盂鑿斗浚渠博洛鉏園研陌杜陴地刻大枷屈竹作把削地鹿盧出入不得騎馬載車踑坐大呶下牀振頭垂釣刈蒭結蓽蠟纑紱不絡住防織履治麄秥雀張烏結网捕魚繳鴈彈鳬豋山射虎入水捕渉園縱魚鴈騖百餘驅逐鴟鳥題梢收豬種姜養羊育放豚駘糞除常潔餧食馬牛鼓四起坐夜半益芻二月春分落桑披防種作刳別茄披防樊槎發筍壠集破封日月早畜雞鳴起春調治馬牛兼落三重舎有客至持壺行酤汲水作餔滌杯整案披蒜斵蘇切脯築肉臛膾魚炰鱉烹茶盡力且餔已而蓋藏閉門燻竇餧豬縱犬勿與鄰里爭鬭當飯豆水不得嗜酒欲飲美酒不得染唇漬口不得飲杯覆斗不得晨出夜入交闗伴偶不得夷蹲旁臥惡言醜罵多作弓刀持斧入山斷槧裁轅焚薪作炭疊石薄岸治舎蓋屋前削代牘日暮以歸當送幹薪四月當披五月當獲十月收豆多取蒲薴益作繩索無所爲當編蔣織箔樹桃李柘桑三丈一樹八尺爲行果類相從縱橫相當果熟收斂不得吮嘗犬吠當起驚告鄰里撐撥拄戶上樓撃鼓勤心疾作不得遨遊奴老力索種莞織席浣衣常白夜半無事當舂一石不得姦私事當闗白如不聽教當笞一百讀劵文訖詞窮咋索仡仡扣頭兩手自搏目淚下落鼻涕一尺當如王大夫言不如早歸黃土陌【初學記】

錦繡萬花谷前集卷十九

欽定四庫全書

錦繡萬花谷前集卷二十

習學

倦學願息子貢倦於學告於仲尼曰願有所息仲尼曰生無所息望其壙睪如也宰如也墳如也鬲如也則知所息矣【列子】

妻斷織後樂羊子尋師學一年而歸妻跪問其故樂羊子曰久行懷思妻乃引刀趨機而言曰此織生自蠶繭成於機杼一絲而累至於丈匹若斷斯機也則無成功夫子積學中道而歸何異斷斯織乎羊子感其言七歲不反【本】

吞文石五鹿充宗受學於成子成子少時嘗有人授以文石大如燕卵成子吞之遂爲通儒後成子病吐出文石以授充宗又爲名學【西京雜記】

減油滅火沈約孤貧篤志學書一夜必拾捲母恐其勞生疾常遣減油滅火而晝之所讀夜輙誦之遂博通諸史

書癡竇威家世貴子弟皆喜武力獨威尙文諸兄詆爲書癡【本】

書牛背爲字陸羽潛以竹書牛背爲字得張衡南都賦不能讀危坐效羣兒囁嚅若誦狀師拘之令薙艸當其記文字懵懵若有遺過因嘆曰歲月往矣柰何不知書因亡去【本】

吞易三爻吳虞翻立易法奏曰郡史陳桃夢臣與道士布易六爻撓其三以飲臣臣乞盡吞之道士言易道在天三爻足矣

靑成藍藍謝靑李謐初事小學博士龍蟠後遂就謐請業門生爲之語曰靑成藍藍謝靑師何常在明經【北史】以鎭心鄭灼苦心熱時輙偃取以鎭心起便讀誦篤志如此【南史本】

黃卷中對聖賢狄仁傑爲兒時門人有被害者吏就詰眾爭辧對仁傑誦書不置吏責之答曰黃卷中方與聖賢對語何暇偶俗吏語耶

不觀龍禇無量家濱臨平湖有龍出人皆走觀無量尙防讀書若不聞眾異之長成名

不食鹿裴休方兒講經著書終年不出戶有饋鹿者諸生共薦之休曰不食猶不足今一啖肉後何以繼夢人持鑿破心尹知章少年未通夢人持巨鑿破其心若內劑焉驚悟志思開徹遂明六經【並唐本】

讀書眼讀書眼如月罅隙靡不照【山谷詩】請天還我讀書眼願載軒轅望鼎湖【東坡詩】

讀經讀小說閱小辭錢思公言一生惟好讀書坐則讀經史臥則讀小說上厠則閱小辭未嘗頃刻釋卷【歸田錄】圓木警枕司馬溫公以圓木爲警枕少睡則枕轉而覺乃起讀書【範祖禹集】

沈潛磨礱遂得窮究於經史記百家之說沈潛乎訓義反復乎句讀磨礱乎事業奮發乎文章凡自唐虞以來編簡所存大之爲江河髙之爲山嶽明之爲日月幽之爲鬼神纎之爲珠璣華實變之爲雷霆風雨奇辭奧防靡不通達【韓集】

未嘗釋卷範質自從仕未嘗釋卷人或勉之質曰昔嘗有異人與吾言他日必當大用茍如是言無學術何以處之【本朝防求】

不讀書王荊公初參政下視廟堂如無人一旦行新法怒目諸公曰此軰坐不讀書耳趙淸簡公同參知政事獨折之曰君言失矣如臯防稷契之時有何書可讀荊公黙然【邵氏後錄】

惟勤讀書頃歲孫莘識歐陽文忠公嘗乘間以文字問之曰無他術惟勤讀書而多爲文自工世患作文少又讀每一篇出卽求過人如此鮮有至者疵病不必待人指擿多作自能見公以其嘗試者告人故知有味【東坡雜記】

防悟

英妙漢終軍年十八號終童西徵賦云終童山東之英妙【漢書】

詠鳯凰七齡思卽壯開口詠鳯凰九齡書大字有作成一嚢脫略小時軰結交皆老蒼【杜詩】

苦李王戎七歲當路有李羣兒競取戎獨不取曰李當路而繁必苦李也果然

十三善屬文楊收十三善屬文吳人多造門觀賦詩至壓其藩收嘲之曰爾非羸角者何用觸吾藩

聳壑昻霄房齡防警敏髙孝基謂裴矩曰僕觀人多矣未有如此郎者當爲國器但恨不見其聳壑昻霄爾【並本】

賦方圓動靜李泌七歲知爲文宗禁中有員俶者九歲升坐詞辧注射坐人皆驚帝異之曰半千孫固當然因問童子豈有類若者俶跪曰臣舅子李泌帝卽馳召之泌旣至帝方與張說觀奕因使說試其能說請賦方圓動靜泌曰願聞其略說曰方若棊局圓若棊子動若棊生靜若棊死泌卽答曰方若行義圓若用智動若騁材靜若得意說因賀帝得奇童【泌】

八歲吟華山詩寇凖八歲吟華山詩只有天在上更無山與齊其師謂凖父曰賢郎怎不作宰相【陳輔之詩話】小友王禹偁年七八歲已能文文簡公從軍事始知之畱在子弟中講學一日太守席上出詩句云鸚鵡能言爭似鳯坐客皆未有對文簡寫之屏間禹偁書其下曰蜘蛛𨿽巧不如蠶公嘆息經緯之才遂加以衣冠呼爲小友至公及入相禹偁已掌書命矣

一閱不再讀張方平年十三入應天府學頴悟絕人家貧無書常就人借三史旬日輙還曰吾已得其詳矣凡書皆一閱終身不再讀屬文未嘗起艸人曰天下奇才【蘇內翰撰墓志】

七歲神童本朝賈黃中以七歲神童及第李昉贈詩曰七歲神童古所難賈家門戶有衣冠七人科第排頭上五部經書誦舌端見榜不知名字貴登筵未識管弦歡從今穏上靑雲去萬里誰能測羽翰【聞見錄】

文采愈美晏元獻公殊父本撫州太守晏防能文李虛已知徐州一見奇之薦於楊大年以聞時年十三眞宗面試詩賦疑其宿著明日再試文采愈美上大奇之卽除祕書省正字令於龍圖閣讀書師陳彭年張文節薦之召至闕下值禦試進士便令就試公一見題曰臣十日前已作此賦有艸尙在乞別命題上極愛其不隠卒至大用【筆談】

甘露頂唐裴敬彛能文章性謹敏宗族重之號甘露頂【本】

干戈爼豆曹武惠王彬始生周歲父母以百玩觀其所取武惠左手提干戈右手取爼豆斯須取一印後爲樞宻使贈濟陽郡王【玉壺淸話】

執防漂流杜祁公衍父早卒遺腹生其祖愛之防時祖父脫防使公執之防山水暴至家人散走其姑投一竿與之使挾以自泛公一手執防漂流久之得免而防竟不濡【記間】

擊甕圖司馬溫公童稚時與羣兒戲於庭有大甕一兒足跌墜水中羣兒皆棄去公則以石擊甕水迸出兒得不死蓋其活人手段已見齠齔中至今京濟間多爲小兒擊甕圖【冷齋夜話】

不謾語脫胡桃皮溫公雲光五六歲弄胡桃女兄欲爲脫其皮不得女兄去一婢以湯脫之女兄復來問脫胡桃者光曰自脫也先公適見訶之曰小子何得謾語自是不敢謾語後公以誠授學者曰自不謾語入是也【邵氏後錄】

博學

探脇得魚仲尼困於陳蔡從者莫能興夜弦歌於堂上有異人貌甚偉被甲持戈立於庭下子路與之鬭久不勝仲尼諦視之語子路曰何不探其脇子路探其脇卽時而落乃巨魚也剖而食之明日遂行【事實】

石中紫文金簡吳王伐石治宮室於合石之中得紫文金簡之書不能讀使使者問仲尼而欺仲尼曰吳王閒居有赤雀銜書以置殿上不知其義故逺咨呈仲尼曰此乃靈寶之方長生之法禹之所服隠在水邦年齊天地朝於紫庭者也禹將仙化封之名山石函之中今乃赤雀銜之殆天授也【抱朴子】

識錞於北史斛斯微博覽樂有錞於者近代絕無此器有自蜀得之莫識斯微見之曰此錞於也遂依幹寶周禮注爲芒茼振之其聲極淸眾乃嘆服【按南齊王鑑爲益州刺史廣漢人叚祖以錞於獻鑑錞於者古禮器也髙三尺六寸六分圍三尺四寸圓如筒色黑如漆甚薄上有銅馬以繩懸焉令去地尺餘灌之以水又以器盛水於下芒莖當心跪柱以手振芒則聲如雷良久乃絕古以節樂也出分紀】

書簏李邕淹貫古今然不能屬文故時號書簏

識亡書漢武帝幸河東亡書三篋詔問知者惟張安世識之具作其事後得亡書校無所遺上奇之【本傳】

靑藜杖劉向校書天祿閣夜暗獨坐誦書有老人黃衣植靑藜杖叩閣而進乃吹杖端煙燃因以見向說開辟以前向因受五行洪範之文至曙而去向請問其姓名曰我是太乙之精天帝聞卯金之子博學下而觀焉乃出懷中竹牒有天文地圖之書悉以授之故王介甫戲劉貢父詩云不知太乙遊何處定把靑藜燭照公經神經苑鄭康成號經神任宋號經苑【拾遺記】

事奪物南史陸澄好學博覽王儉在尙書省巾箱几案雜服飾令學士事事多者與之人人各得一兩物澄後來更出諸人所不知事各數條並舊物奪去門庭藩混皆紙筆左思博覽欲作三都賦遂搆思十稔門庭墻混皆著紙筆遇得一句便書記之【晉本傳】

戶牖墻壁置刀筆王充著論衡閉戶潛思戶牖墻壁各置刀筆遇得卽書後【本傳】

三十車書張華讀三十車書作博物志四百卷武帝以爲繁只作十卷【殷文圭啟注】

五經庫隋房暉逺號五經庫【本傳】

學庫梁傅昭博極古今號曰學府【南史】

幕府書廚五代朱遵度博學號幕府書廚【十國紀年】

防獄雞碑丁用晦序云學慚防獄智乏雞碑【芝田錄】書倉曹曽積石爲倉以藏書號曹氏書倉【拾遺記】

辧中山銘梁任昉大同四年七月於中山得銘曰言土筮言水甸服黃鐘啟靈祉瘞在三上庚墮遇七中已六千三百浹辰交二九重三四百圯當時莫能辧因戒諸子世世訪人五世孫升之寫以授鄭欽說行三十里語曰甸服五百者黃鐘十一也由大中四年卻數漢建武四年凡五百一十一年葬以三月十日庚寅三上庚也圯以七月十二日己巳七中已也浹辰交二建武四年至大同四年七月十六日六千三百一十二日故曰六百三十浹辰交二九十八重三六也建武四年三月十日距大同四年七月十二日十八萬六千四百日故曰二九重三四百圯升之大驚【唐本傳】

柳篋子唐柳璨遷左拾遺公卿朝野托爲箋奏時譽日洽以其博目爲柳篋子【分紀】

深博無涯涘柳子厚貶永州司馬益自刻苦務記覽爲詞章泛濫停蓄爲深博無涯涘然子厚斥不久窮不極𨿽有出於人其文學辭章必不能以後𨿽使子厚得所願爲將相於一時以彼易此孰得孰失【韓退之子厚志】鼎銘謬五代張同居洛陽浚井得古鼎銘曰魏黃初元年春二月同以爲奇其子策年十三啟曰漢建安二十五年曹公薨攺元建康是歲十月文帝受禪又攺黃初元年無二月銘何謬耶同大異之【五代史張策】

誤行黃道江南陳彭年禮文詳練歸朝列於侍從朝廷郊廟禮儀多委彭年援引故事頗爲該洽常攝太常卿導駕誤行黃道上有司止之彭年正色回顧曰自有典故禮曹素畏其該洽不敢詰問【筆談】

衲被楊文公億爲文章所用故事常令子侄檢出處每段用小片紙錄之綴粘所錄而蓄之時人謂之衲被焉【呂氏家塾記】

束帛夏英公鎭襄陽遇赦賜致仕髙年束帛時胡大監旦瞽廢在襄英公選縑十疋贈之胡得縑以手捫之曰寄語舎人何寡聞如此奉還五疋請檢韓詩外及服防賈誼諸侯所解束帛自可見證英公檢之果見三代束帛束脩之制十挺之脯其實一束也束帛則捲其帛爲二端五匹遂見十端夏少沮【湘山野錄】

夜視鎭星得女劉原父學問廣博無書不通自浮屠老子以及山經地誌陰陽卜筮醫藥天文略皆防知嘗與呂臻濟叔同在禮部夜視鎭星指曰於漢當得土不乃得女居數日使者言宮中兩夫人當就館數日果生兩公主【行狀】

玩物喪志謝顯道云嘗錄古人善行別作一冊明道先生曰是玩物喪志胡安國云謝先生初以記問爲學自負該博對明道舉史書成篇不遺一字明道曰賢卻記得許多可謂玩物喪志謝聞此語汗流浹背及看明道讀史又卻逐行看過謝甚不服後來省悟卻將此事作話頭接引博學之士【近思錄】

文章

赤虹化王孔子修春秋制孝經旣成而向北斗告備忽有赤虹自天而下化爲黃玉刻文孔子受之【搜神記】字挾風霜淮南王劉安撰鴻烈二十一篇云字中皆挾風霜【西京雜記】

夢吐白鳯雄作甘泉賦成夢吐白鳯

夢腸反胃雄作賦有夢腸之談曹植爲文有反胃之論言勞神也【金樓子】

夢吐五臓桓潭子曰雄作甘泉賦成夢吐五臓在地夢五色鳥羅含夢吞五色鳥自後頓有文章【六帖載晉傳】夢如椽筆王珣爲桓溫掾嘗夢人以大筆如椽與之旣覺曰此當有大手筆事俄而武帝崩哀冊謚議皆珣所艸

匹錦見還江淹嘗夢張景陽曰前以匹錦相寄今可見還淹於懷中得數尺與之其人恚曰那得割截都盡顧見丘遲謂曰余此數尺以遺君自爾淹文章躓矣【本傳】筆頭生花李白少時嘗夢筆頭生花自是才思贍逸【天寶遺事】

夢人遺墨王勃嘗夢人遺以丸墨盈袖自是文章日進【酉陽雜俎】

夢吞丹篆韓文公少時夢人與丹篆一卷彊吞之傍一人撫掌而笑覺後胸中如物噎後見孟郊乃夢中傍笑者【異人傳】

夢紫文鸑鷟唐張鷟爲兒時夢紫文大鳥五色止於庭太公曰赤文鳯也紫文鸑鷟也汝殆以文瑞朝廷乎【本傳】夢吞五色云張迥少年苦吟未有所得夢五色雲從天而下取一團吞之遂精雅道【郡閣雅談】

夢靑鏤管紀少瑜嘗夢陸陲以一束靑鏤管筆授之曰卿自擇其善者其文因此大進【靑箱雜記】

夢吞金五代劉贊文思遲乃禱乾象乞文才一夕夢吞小金自後大有文思孟氏朝爲學士有玉堂集一日吐金投水中不久卒【牧豎閒談】

夢浣腸胃五代周仁裕夢剖其腸胃引江水浣之自是文性陡髙有詩百卷號西江集

夢飲西江水五代王仁裕少夢飲西江水見水中沙石背有篆文其後文思日進【五代史】

錦繡腸李白送仲弟令聞序曰心肝五臓皆錦繡耶不然何開口成文下筆霧散也【本集】

錦繡堆謝廷皓以詞賦著名號錦繡堆【摭言】

錦繡屏風夏英公言楊文公之文如錦繡屏風但無骨耳議者謂英公之文如泉水迅急至於汪洋則不及文公也【東齋記】

防麒麟手黃生學詩用力新急手疾口如翻盆邇來結字穏且勻徑須赤手縛麒麟【後山詩】

造五鳳樓手韓浦韓洎能爲古文洎常輕浦語人曰吾兄爲文譬如繩縛艸舎庇風雨而已予之文造五鳯樓手浦聞其言作詩與洎曰十樣蠻牋出益州寄來新自浣溪頭老兄得此全無用助爾添修五鳯樓【談苑】

五典笙簧抱朴子云五典爲笙簧三墳爲金玉

五經鼓吹孫綽重張衡左思賦每云三都二京五經之鼓吹也

一片宮商沈光有洞庭樂賦韋岫云此賦乃一片宮商也【北夢瑣言】

文章老宿唐李嶠前與王楊接中與崔融蘇味道齊名晚諸人沒而嶠爲文章老宿【本傳】

文中虎謝希深以啟謁楊大年題四句扇上曰此文中虎也【歸田錄】

燕許大手筆蘇頲封許國公張說燕國公以文章顯故時號燕許大手筆【本】

光焰萬丈李杜文章在光焰萬丈長平生千萬篇金薤垂琳瑯山官勅六丁雷電下取將流落人間者太山一毫芒

筆力扛鼎文章日娯戲金石日擊撞龍文百斛鼎筆力可獨扛【並邵氏後錄】

焚筆硯晉陸云與兄機書曰君苗見兄文欲焚筆硯衙官屈宋杜審言云吾之文可使屈宋作衙官【本傳】奴僕命騷杜牧李賀集序云使賀未死少加以理奴僕命騷可也

白地明光錦孫興公云曹毗白地明光錦裁爲負販袴非無文采酷無裁制【世說】

干將莫邪李邕文名天下盧蔵用常謂如干將莫邪難與爭鋒但虞傷缺耳【本傳】

云垂海立杜甫朝獻太淸宮賦云九天之云下垂四海之水皆立【王立之詩話】

正始之音正始魏齊王年號時何晏好莊老作道徳論及文賦王洵好論儒道文詞不如晏天下翕然宗之名理之學盛行後晉衛玠與王惇相見惇謂謝鯤曰昔王輔嗣吐金聲於中朝此子復玉振於江表微言緒絕而復傳不意永嘉之末復聞正始之音【衛玠傳】

海涵地負退之樊宗師墓志其富若生蓄萬物必具海涵地負放恣橫縱無所綂紀然不煩繩削而自合也怪怪奇奇不專一能怪怪奇奇不可時施秖以自嬉【韓愈送窮文】

橫騖別驅退之贊曰愈以六經之文爲諸儒倡障隄末流反刓以朴剗僞以眞當其所得粹然一出於正刋落塵言橫騖別驅汪洋大肆要之無抵牾聖人【本】

龍翔鳯躍退之爲文汗瀾卓踔淵澄深詭然而蛟龍翔蔚然而虎鳯躍鏘然而韶鈞鳴日光玉潔周情孔思千態萬貌洞視萬古【李漢韓文序】

茹古涵今皇甫湜退之墓志云茹古涵今無有端涯渾渾灝灝不可窺校及其酣放豪曲快字淩紙怪發鯨鏗春麗驚耀天下然而栗密窈眇章妥句適精能之至入神出天嗚呼極矣

玉佩瓊琚退之祭子厚文玉佩瓊琚大放厥詞不善爲斵血指汗顏巧匠傍觀縮手袖間

有江有海天下之人始知文有江而學有海識於人而際於天【文粹集】

穿天心出月脇皇甫湜顧況集序云逸歌長句駿發踔厲往往穿天心出月脇意外驚人語非尋常所能及也破星心孟郊詩似開孤月口說破落星心東坡云說破星心如雞鳴【東坡集】

潘江機海潘嶽傳贊曰機文諭海潘藻如江機謂陸機也

愈頭風陳琳作檄艸成呈魏太祖太祖先苦頭風是日疾發臥讀琳所制起曰此愈我病【魏典略】

詩消暑王平甫答蘇頌秋日詩急吟佳句詩消暑逺勝前人檄愈風【隠居詩話】

捕長蛇騎生馬孫樵書曰玉川子月蝕詩韓吏部進學解莫不防地倚天句句欲活讀之如赤手捕長蛇不施鞚勒騎生馬

睢渙藻繪魏文帝與曹洪書遊睢渙者學藻繪之防【注云睢渙之間出文章故老杜防府書懷云藻繪憶遊睢苕溪詩話】

爲文眞訣孫樵與王霖書曰嘗得爲文眞訣於來無擇無擇得於皇甫持正持正得於韓退之然樵未嘗與人言及文章懼得罪於時

盧前王后王勃與楊炯盧照鄰駱賓王皆以文章齊名天下稱王楊盧駱號四傑炯嘗曰吾愧在盧前恥居王后議者信然

卓然爲一時冠侍從酬奉則李嶠宋之問沈佺期王維制策則常衮楊炎陸贄權徳輿王仲舒李徳裕言詩則杜甫李白元稹白居易劉禹錫譎怪則李賀杜甫李商隠皆卓然以所長爲一時冠

羞稱曹陸閻士和事蕭穎士穎士死著論稱穎士所長以爲聞蕭氏風者五尺童子羞稱曹陸【並唐文藝】

八吟溫庭筠工賦每入試凡八義手而八韻成【北夢瑣言】摭言云庭筠未嘗起艸作賦一吟一韻場中號溫八韻吟

三易沈約曰文章當從三易易見字易識字易讀誦也【顏氏家訓】

三多學者當取三多看讀多持論多著述多【談苑】

三上作文有三上馬上枕上厠上【歸田錄】

六丁下取唐王逺知善易知人生死作易總十五卷一日雷雨雲霧中一老人叱逺知曰所泄者書何在上帝命吾攝六丁追取逺知據地傍有六人靑衣已捧書立矣老人責曰上方禁文自有飛天保衛金科祕蔵都何者輙藏箱帙逺知曰靑丘元老傳授也【異人記】

中和之气許景先能文張說曰許舎人文𨿽乏峻峯激流而詞防丰美得中和之气

一餅熟成一韻本朝舉子李庶防文思敏速與舉子於餅肆中作賦一餅熟成一韻【歸田錄】

日晷八寸賦就眉州人朱臺符敏博少有賦名同軰課試以尺度日晷八寸而臺符一賦已就【玉壺淸話】

山林臺閣夏英公嘗以文謁盛度度曰子文章有館閣气異日必顯歐公云文章𨿽出於心術之間而實有兩等有山林艸野之文有朝廷臺閣之文山林之文其气枯槁道不得行著書立言者所尙也臺閣之文其气溫潤丰縟乃得位於時者所尙也王安國嘗語余曰文章𨿽是官樣官樣豈亦謂有館閣气耶【歸田錄】

同工異曲沈浸醲郁含英咀華上規姚似渾渾無涯下逮莊騷太史所錄子云相如同工異曲本深而末茂形大而聲宏行峻而言厲心醇而气和昭晰者無疑優遊者有餘體不備不可以成人辭不足不可以成文養其根而俟其實加其膏而希其光根之茂者其實遂膏之沃者其光學之二十年矣始者非三代兩漢之書不敢觀非聖人之志不敢存處若忘行若遺儼乎其若思茫乎其若迷當其取於心而注於手也惟陳言之務去戛戛乎其難哉如是者亦有年乃徐有得也當其取於心注於手也汨汨然其來矣如是者亦有年然後浩乎其沛然矣然後肆焉气水也言浮物也水大而物之浮者小大畢浮气之與言猶是也气盛則言之長短與聲之髙下皆宜𨿽如是其敢謂成乎

大慙大好時時應事作俗下語下筆令人慙及示人人以爲好小慙以爲小好大慙必以爲大好不知古文眞何用於今世也【並韓文】

發於羈旅艸野和平之音淡薄而愁思之聲要妙懽愉之辭難工而窮苦之言易好也是故文章嘗發於羈旅艸野若王公貴人气得志滿非性能而好之則不暇以爲【韓荊潭詩序】

短篇大章其文引物連類窮情盡變宮商相宣金石諧和寂寥乎短章舂容乎大篇【韓文序】

驅濤湧云李翺祭退之文建武以還文卑質喪儷花鬭葉顚倒相上及兄之爲思動鬼神開合怪駭驅濤湧云包劉越嬴並武同殷

勁气沮金石故文章言語變化若雷霆浩瀚若江漢正聲諧韶濩勁气沮金石丰而不餘一言約而不失一詞【韓上襄陽書】

字字作金聲王翊幹亨初拜中書舎人昭陽殿成朝獻賦頌又白龍頌每賜予稍緩必言曰吾賦字字作金聲何受賜之晚也

六州解元天聖中吳育甲科進士應賢良入髙等文詞雅正天下推之晏元獻曰以六論分六州當爲六州解元【分紀】

翰動如飛唐李巨川乾符中以刀筆從王重榮爲書記時車駕在蜀賊據京師軍書奏請堆積巨川文思敏速翰動如飛

獨步當世歐陽公之於文天材有餘丰約中度雍容俯仰不動聲色而義理自勝短章大論施無不可輒欲效之不詭則俗不淫則陋終不可及是以獨步當世求之古人亦不可多得【神道碑】

雄渾瓌偉南丰文章之剽鷙奔放雄渾瓌偉若三軍之期猛獸之抉江湖之波濤煙雲之姿狀一何奇也【王震南丰文序】

倚馬作文桓溫北徵鮮卑喚袁虎倚馬前作露布文手不輟筆李白嘗曰請日試萬言倚馬可待世以倚馬事爲李白事非也【學林】

與時髙下八音與政通而文章與時髙下三代之文至戰國而病渉秦漢復起漢之文至列國而病唐興復起夫政龎而土裂三光五嶽之气分大音不完故也混一而後大振

下飾萬物貞元中上方向文章昭回之光下飾萬物【劉禹錫栁文序】

芒寒色正天下之士爭執所長與時而奮燦然如繁星麗天而芒寒色正人望而敬者五行而已

文如傾河唐崔評王勃文章宏博非常人所及盧照鄰楊盈川可以企之不然盈川文如傾河優於盧而不減王

思若湧泉唐蘇廷碩爲中書舎人宗平內難書詔塡委獨廷碩口授輕重無差書史曰丐公徐之不然手腕脫矣中書令李嶠曰曰舎人思若湧泉吾所不及張說論近世文章張說與徐堅論近世文章說曰李嶠崔融薛稷宋之問之文如良金美玉無施不可富嘉謨如孤峯絕岸壁立萬仞濃云郁興震雷具發誠可畏也若施之廊廟駭矣閻朝隠如麗服靚籹燕歌趙舞觀者忘疲若類之風雅則罪人矣堅問今世說曰韓休之文如太羮酒有典則而薄滋味許景先如丰肌膩體𨿽穠華可愛而乏風骨張九齡如輕縑素練實濟時用而窘邊幅王翰如瓊杯玉斚𨿽爛然可珍而多玷缺堅謂篤論【王勃傳】

老泉論韓歐文孟子之文語約而意深不爲巉刻斬絕之言而鋒不可犯韓子之文如長江大河渾浩流轉魚黿蛟龍萬怪皇惑而抑絕蔽掩不使自露而人望見其淵然之光蒼然之色亦自畏避不敢迫視歐陽之文紆余委備往復萬折而條達疎暢無所間斷气盡語極急言竭論而容與閒易無艱難辛苦之態此三者皆斷然自爲一家之文也惟李翺之文其味黯然而長其原油然而幽俯仰揖遜有執事之態陸贄之文遣言措意切近的當有執事之意蓋贄之文非孟子韓子之文乃歐陽之文

栁子之文如峻峯絕壑壁立千仞間見層出森然於時蒼煙杳靄之外望之者不能躋躋之者不能逾

東坡之文坡云吾之文如萬斛泉源不擇地而出在平地滔滔汨汨𨿽一日千里無難及其與石曲折隨物賦形而不可知也所可知者常行於所當行常止於所可止如是而已矣

蘇文類戰國文章東坡中制科王荊公問呂申公曰見蘇軾制策否申公稱之荊公曰全類戰國文章若安石爲考官必黜之故荊公後修英宗實錄謂蘇明允有戰國縱橫之學【邵氏後錄】

表忠觀碑東坡作表忠觀碑荊公寘坐隅葉致逺楊徳逢在坐公曰斯作絕似西漢坐客嘆譽不已公曰西漢誰人可擬徳逢曰王褒蓋易之也公曰不可艸艸徳逢復曰司馬相如雄之流乎公曰相如子云未見其敍事典贍若此也直須與子長馳騁上下坐客悚然曰畢竟似子長何語公徐曰楚漢以來諸侯王年表也韓文擬體祭竹林神文其體疑岀於書祈太湖神文其體疑出於國語弔武侍禦文其體疑出於離騷其哀歐陽詹獨孤申叔之文疑合於莊子內篇賈誼鵩賦之體栁文擬體天對則祖屈平之天問其乞巧之文則擬雄之逐貧先友記則法家語七十二子解

雜文專法蘭亭東坡嘗言魯直雜文專法蘭亭

英气和气歐公之文和气多英气少蘇公之文英气多和气少【並潘子嶽詩話】

陳無已擬策似董生公孫山谷髙吟交臂老杜至古文每推無己無己親炙南丰擬試二策正似董生辭嚴過公孫【秦防之書】

上水船下水船唐裴延裕在內廷文思敏捷號下水船梁太祖受禪姚洎爲學士號上水船又號急灘頭上水船

絕去翰墨畦徑李賀工詞章尙奇詭所得皆超邁絕去翰墨畦徑每旦騎款段馬從小奚奴背古錦囊遇所得投囊中及歸足成日率如此毋使探囊中書多卽怒曰是兒要嘔出心乃已【本傳】

孫郎帳下看劉表自作書與孫伯符以示禰衡衡嗤之曰如是之作欲使孫郎帳下兒看之邪將使張子布見邪【魏典略】

每字三疋絹裴度修福先寺將立碑求白居易爲碑皇甫湜爲從事在坐怒曰近捨湜而逺徴居易信獲戾於門下矣裴謝之因請之湜飲酒揮毫立就明日獻之裴亦奇之因以車馬器玩約千緡酬之湜怒曰何待之薄也其碑三千字每字三疋絹更減五錢不得裴聞之笑依數酬之湜受之無愧也【唐闕史】

淮西碑如詩書孫覺謂淮西碑序如書銘如詩秦少遊謂退之元和聖徳詩與淮西碑如兩手

元和聖徳詩蘇子由云退之作元和聖徳詩哀劉辟之死曰婉婉弱子赤立傴僂牽頭曳足先斷腰膂次及其徒體骸撐拄末乃取辟駭汗如雨揮刀紛紜爭切膾脯此李斯頌秦所不忍言何其陋也

煩句煩字公羊稱郤克眇季孫行父禿孫良夫跛齊使跛者逆跛者禿者逆禿者眇者逆眇者宜除跛者以下字但云各以類逆者卽見其爲煩句也張蒼傳云年老口中無齒今盍去年及口中可以成句而三字妄加此爲煩字【劉知防史通】

潘兌行詞晁氏客語曰潘兌行西夏詞云敢於移檄之文犯我宗祖之諱攺云乃於移文犯吾國諱張天覺曰乃於移文有失恭謹

記犬死工拙沈存中筆談云穆修張景同造朝待旦於東華門外方論文次適見有奔馬踐犬以死二人各記其事以較工拙穆曰馬逸有黃犬遇蹄而斃景曰有犬死奔馬之下時文體新變二人之語皆拙澁當時謂之工可嘆也

震雷無暇掩聰宋景文公修唐史好以艱深之辭文淺易之說歐公思有以諷之一日大書其壁曰宵寐匪貞札闥洪休宋見之曰非夜夢不祥題門大吉耶何必求異如此歐公曰李靖云震雷無暇掩聰亦是類也宋公慙而退今所謂震霆不及掩耳者系再攺

錦心繡口栁子厚乞巧文抽黃對白啽哢飛走駢四儷六錦心繡口【栁文】

栁子厚文栁子厚記其先友爲父墓志意欲著其父𨿽不顯所交遊皆天下偉人列其姓名官爵可矣又從而譏病之何也是時子厚貶永州好譏議如此則爲尙書郎可知也退之云不自貴重者其資如此

宋景文去一吾字栁子厚書段太尉遺事解佩刀選躄者一人持馬至郭晞門下甲者岀太尉笑曰吾戴吾頭來矣宋景文修新史曰吾戴頭來矣去一吾字便不成語戴頭來果何人頭耶【並邵氏後錄】

譎諫化成財成通儒之文昔有論相如子云不是正气以爲譎諫之文賈誼鋪陳帝王之道以爲化成之文司馬遷爲財成之文董仲舒劉向之徒爲通儒之文唐文三變唐有天下文章無慮三變髙祖太宗沿江左余風絺章繪句揣合低昂故王楊爲之霸宗好經術羣臣稍厭雕琢崇雅黜浮气益雄渾則燕許擅其宗大歷貞元間美才輩出嚅嚌道眞涵泳聖涯於是韓愈倡之桞宗元李翺皇甫湜和之排逐百家法度森嚴抵轢晉魏上軋漢周唐之文卓然爲一王法此其極也【唐書】三十六體李商隠初爲文奇古及在令狐楚府楚本工章奏因授其學商隠儷偶而繁縟過之時溫庭筠段成式俱用是相誇號三十六體【本傳】

澁體唐徐彥伯爲文多求新奇以鳳閣爲鷗閣龍門爲虯戶金穀爲銑溪玉山爲瓊嶽以芻狗爲卉犬以竹馬爲篠驂後進效之謂澁體【朝野僉載】

腹槁王勃作滕王閣序都督遣吏俟之一再出語益奇都督矍然曰天才也每屬文磨墨數升酣飲引被覆面臥及寤援筆成篇不易一字時謂腹槁【本傳】

沐浴敢見李迪爲舉子時從種放明逸先生學將試京師防明逸書見桞開仲塗以文卷爲贄與謁俱入久之仲塗出曰讀君之文湏沐浴乃敢見因畱之門下一日仲塗自出題令迪與諸子門下客同賦賦成驚曰君必魁天下爲宰相令門下客與諸子拜之【聞見錄】

辭勝理理勝辭侯希聲以謂李觀之文辭勝理韓愈之文理勝辭【本傳】

錦繡萬花谷前集卷二十

欽定四庫全書

錦繡萬花谷前集卷二十一

詩律

鐘嶸評詩潘安仁詩出於仲宣翩翩如翔禽之有羽毛張茂先詩出於王粲興托不凡恨其兒女情多風雲气少郭景純憲章潘嶽變平淡之體故稱中興第一陶彭澤詩岀於應璩又協左思風力古今隱逸詩人之宗二王袁謝五賢岀於張華才力苦弱務爲淸淡殊得風流媚趣謝暉詩岀於謝鯤微傷細宻一章之內自有玉石【鏡瑩詩話】

升堂入室鐘嶸品曹子建詩羣倫之有龍鳯五音之有笙竽孔氏之門則公榦升堂陳思入室潘陸自可坐廊廡之間也

流風回雪落花依艸南史丘遲文辭麗逸時有鐘嶸著詩評云範云婉轉淸便如流風回雪丘遲防綴映媚似落花依艸【本】

在古無上李觀論孟郊詩髙處在古無上平處下顧沈謝二百年無此謝朓長五言沈約云二百年無此詩也李長吉歌詩之妙唐皇諸孫賀字長吉元和中韓吏部亦頗取其歌詩雲煙綿聯不足爲其態也水之迢迢不足爲其情也春之盎盎不足爲其和也秋之明潔不足爲其格也風檣陣馬不足爲其勇也瓦棺篆鼎不足爲其古也時花羙女不足爲其色也荒園侈殿梗莽丘隴不足爲其怨恨悲愁也鯨呿鰲擲牛鬼蛇神不足爲其虛荒誕幻也蓋騷之苖裔理𨿽不及辭或過也賀生年二十七死矣使賀少加以理僕奴命騷可也【杜牧之序李長吉詩】渾涵汪洋千彚萬狀唐興詩人承陳隋風流浮靡相矜至宋之問沈佺期等研揣聲音浮切不差而號律詩競相沿襲開元間稍裁以雅正然恃華者質反好麗者壯違人得一槪皆自名所長至杜甫渾涵汪洋千彚萬狀兼古今而有之他人不足甫乃厭餘殘膏賸馥沾丐後人多矣故元稹謂詩人以來未有如子美者【本】

元稹論老杜杜子美詩上薄風騷下該沈宋言奪蘇李气吞曹劉掩顏謝之孤標雜徐庾之纎麗盡得古人之體勢【元稹集】

秦少遊論老杜蘇武李陵之詩長於髙妙曹植劉公幹之詩長於豪逸陶潛阮籍之詩長於沖淡謝靈運鮑照之詩長於峻潔徐陵庾信之詩長於藻麗子美窮髙妙之格極豪逸之气包沖淡之趣兼峻潔之姿備藻麗之態而諸家之作所不及焉

石林葉少蘊論老杜禪宗論空門有三種語其一隨波逐浪謂隨物應機不主故常其二截斷眾流謂超出言外非情識所到其三函蓋乾坤謂泯然皆契無間可測其深淺以是爲序余嘗戲謂老杜詩亦有此三種語波飄菇米沈云黒露冷蓮房墜粉紅爲函蓋乾坤句落花遊絲白日靜鳴鳩乳燕靑春深爲隨波逐浪句百年地辟柴門迥五月江深艸閣寒爲截斷眾流句【石林詩話】王荊公論老杜甫之詩悲懽窮泰發斂抑無施不可故其有平淡簡易者有綿密精確者有嚴重威武若三軍之帥者有奮迅馳驟若泛駕之馬者有淡泊閒靜若山谷隠士者有風流醞借若貴介公子者蓋緒密而思深所以光掩前人而後者無繼也【遁齋閒覽】

張蕓叟評詩石曼卿詩如饑鷹乍歸迅逸不可言歐陽永叔詩如春服旣成春酒旣釃登山臨水竟日忘歸王介甫如空中有聲相中有色欲有執著曾不可得蘇子瞻詩如武庫乍開干戈森然不覺令人神悚子細防檢不無利鈍梅聖兪詩如深山道人艸衣葛屨王公大人見之不覺屈膝郭功甫詩如大排筵席終日揖遜而適口者少世以爲知言

如蝤蚌江瑤柱東坡嘗云黃魯直詩如蝤蚌江瑤柱格韻髙絕盤飱盡廢然不可多食

體格句法詩之流二十四名賦頌銘贊文誄箴行吟詠題怨嘆章篇操引謡謳歌曲詞調皆詩人六義之餘【元稹樂府古題序】

鵝腿子舉子詩投汴帥王智興曰莫有鵝腿子不謂鶴膝句也【盧氏雜說】

蜂腰鶴膝沈約曰詩有八病三曰蜂腰謂第二字不得與第五字同聲如聞君愛我甘切欲自修飾君甘皆平聲欲飾皆入聲也四曰鶴膝謂第五字不得與第十五字同聲如客從逺方來遺我一札書上言長相思下言久別離來思皆平聲也【詩苑類格】

雙聲疊韻上官儀曰詩有六對四曰雙聲對黃槐對緑樹是也五曰疊韻對彷徨放曠是也【詩苑類格】王融雙聲云園蘅紅蘤湖荇煜黃華杜甫卑枝低結子接葉暗巢鶯樂天量大嫌甜酒才髙笑小詩【詩話】

蹉對九歌云蕙殽蒸兮蘭借奠桂酒兮椒漿倒用之謂之蹉對

假對自朱邪之狼狽致赤子之流離是也朱邪李克用祖姓流離亦禽名又如廚人具雞黍雅子摘楊梅是也【並筆談】

葫蘆格轆轤格進退格鄭谷與齊已黃損定今體詩云一曰葫蘆格二曰轆轤格三曰進退格葫蘆韻者先二後四轆轤韻者雙出雙入進退韻者一進一退如李師中送唐介詩兩韻中用韻進退格也【雜記】

八句法賀方回學詩於前軰得八句法平淡不流於澆俗奇古不流於怪僻題詠不窘於物象敍事不用於聲律比興深通於物理用事工者如己出格見於成篇渾然不可涯气出於言外浩然不可屈【直方詩話】

交股法王介甫詩云春殘葉密花枝少睡起茶多酒盞疎惠洪謂多字當作親字蓋欲以少對密疎對親江朝宗謂惠洪不曉古人句格此一聨以密對疎以多對少正交股用之所謂蹉對也【藝苑雌黃】

換字拗句法七言第五字反其平側欲其气挺然如田中誰問不納履坐上適來何處蠅負鹽出井此溪女打鼓發船何處郎今俗謂之換字拗句法【禁臠】

折句格歐公詩靜愛竹時來野寺獨尋春偶過溪橋俗謂之折句盧贊元雪詩想行客過梅橋滑免老農憂麥隴幹效此格也

促句格禁臠有促句格三句一換韻三疊而止山谷觀李伯時畫馬用此格云儀鸞供帳饕虱行翰林濕薪爆竹聲風簾官燭淚縱橫木穿石槃未渠透坐窻不遨令人痩貪馬百段逢一豆眼明見此玉花驄徑思著鞭隨詩翁城西野桃尋小紅【苕溪詩話】

句中響字潘邠老云七言詩第五字要響如反照入江翻水石歸云擁樹失山村翻字失字皆響五言詩第三字要響如圓荷浮小葉細麥落輕花浮字落字皆響字謂致力處也【童訓】

句作兩節老杜詩云不知西閣意肯別定畱人【肯別耶定畱人耶】山谷愛其深逺閒雅也【詩眼】

言用不言體陳本明論詩云前軰作詩言用不言體若言冷則云可咽不可漱言靜則云不聞人聲聞履聲【漫叟詩話】用事琢句妙在言其用不言其名惟荊公東坡山谷知之荊公云含風鴨緑鱗鱗起弄日鵝黃裊裊垂山谷云管城子無食肉相孔方兄有絕交書荊公又云繅成白雪桑重緑割盡黃雲稻正靑【冷齋夜話】

髣髴形容李義山雨詩慽慽度園依依傍水軒此不待說雨自然知是雨也後來諸人詠物不待分明說盡只髣髴形容便見好處【童訓】蝟毛蒼蒼磔不死銅盤矗矗飣頭生吳雞鬭敗絳綃碎海蚌決出眞珠明誦此則知是芡【梅聖兪】海上仙人絳羅襦紅綃中單白玉膚不須更待妃子笑風骨自是傾城姝誦此則知荔枝【東坡】平池碧玉秋波瑩緑云擁扇靑揺柄水宮仙子鬭新妝輕步淩波踏明鏡誦此則知是蓮花【張文潛】雕虫蒙記憶烹鯉問沈綿不說作賦而說雕虫不說寄書而說烹鯉不說病而說沈綿頌椒添諷味禁火卜歡娛不說嵗節但云頌椒不說寒食但云禁火亦文章之工也【呂童蒙訓】西昆體楊大年錢文僖晏元獻劉子儀爲詩皆宗李義山號西昆體景祐慶曆後歐公始矯昆體専以气爲主【詩話】

得江山助張說謫並州刺史詩愈淒惋人謂得江山助薰風聨句文宗與公權聨句帝曰人皆苦炎熱我愛夏日長薰風自南來殿閣生微涼帝以謂詞情俱足命題於殿壁

送客西江馮定爲太常工部文宗見異之曰豈非能章句耶親誦定送客西江詩召升殿詔悉以所著上楓落吳江冷崔信明嘗矜其文過李百藥鄭世翼遇信明江中謂曰聞公有楓落吳江冷願見其餘信明多出眾篇世翼覽未終曰所見不逮所聞投諸水中引舟而去

看花君子劉禹錫旣貶還宰相欲任省郎而禹錫作都觀看花君子詩語譏忿當路不喜出爲播州刺史入爲主客郎中復作防都觀詩且言始謫十年還京師道士植桃其盛若霞又十四年過之無復一存惟兔葵燕麥動揺春風耳以詆權近聞者益薄其行

徵人早行李益長於詩毎一篇出樂工爭求之至徵人早行等篇天下皆施之圖繪

雞林行賈白居易最工詩當時人爭傳雞林賈售其國相率篇易一金其僞者相輙能辧之

諷諭閒適感傷居易自敍言關美刺者謂之諷諭詠情性者謂之閒適觸事而發謂之感傷其他爲雜律錦繡成文建安後詩律屢變至沈約以音韻相婉附及宋之問沈佺期文加靡麗回忌聲病如錦繡成文學者宗之

纎艷不逞杜牧謂白詩纎艷不逞非莊士雅人所爲流人間子父女母交口教授淫言媟語入人肌骨殆不可去蓋救所失不得不云

神物防持劉禹錫善詩晚節尢精白居易言其詩在處有神物防持【並本】

浩露滌筆楊徽之能詩太宗嘗冩其警句十聨禦屏上時有詩云誰似金華楊學士十聨詩在禦屏中僧文寶謂必以天地浩露滌筆於冰甌雪椀中方與此詩神骨相副

花骨長鬛張郎三十一天遣裁詩作花骨【言行錄】

蘭陵絕唱元在越時辟竇鞏鞏工詩與之酬答故鏡湖秦望之奇益時號蘭陵絕唱【本】

五言芙蓉南史鮑昭曰謝靈運五言如初綻芙蓉自然可愛顏延之詩若鋪錦列繡雕繪滿眼

剪紅刻翠長沙徐東野詩浮翠輕艷皆鉛華歌舞媚一時樽爼其句不過牡丹宿醉蘭蕙春悲霞宮日城剪紅刻翠而已【玉壺淸話】

集大成東坡謂杜詩韓文顏書左史皆極其至集大成詩史杜甫善陳時事律切精深至千言不少衰世號詩史【本】

詩豪劉禹錫好詩晚節尢精白居易嘗推爲詩豪詩城劉長卿與秦系爲詩相贈答權徳輿曰長卿自謂五言長城系以偏師攻之

詩嚢李賀工詞章毎旦出騎欵段馬從小奚奴背古今嚢遇所得投嚢中日萃如山

詩窖髙仁裕著詩萬首號詩窖【後史補】

詩筒林逋集注白樂天元徽之唱和以筒著詩往來謂之詩筒

十步後魏彭城王勰從幸上黨有大松上行而賦詩曰汝可作詩至吾行所而令就也時勰去帝十餘步至帝所而就詩曰問松經防冬山川何如昔風雲與古同【職林】三步栁公權從文宗幸未央帝曰朕有一喜邊戍賜衣久不時今仲春已給當賀我以詩宮人迫之卽應聲成文再詔賦之復無停思帝悅曰子建七步爾乃三焉簡古澹泊李杜之後詩人𨿽有逺韻而才不逮意獨韋應物栁子厚發纎穠於簡古寄至味於澹泊非餘子所及也

刻削天物吾聞淫畋漁者謂之暴天物天物不可暴又可抉摘刻削露其情狀乎使自萌卵至於槁死不能隠天能不致罰耶長吉夭東野窮王浚坐官不掛朝籍而死正坐是耳【笠澤叢書】

豫章不以語後山陳后山答少章云僕之詩豫章之詩也然僕之所聞於豫章豫章不以語僕僕亦不能爲足下道也【後山詩話】

小胥抄老杜詩抄詩聴小胥山谷詩豈作牛腰束抄聴小胥

灰裏撥陰何山谷詩寒鑪余防火灰裏撥陰何言深思苦求乃得

經年方遂偶句賈島詩思遲澁杼軸方得至如鳥從井口出人自嶽陽來經年方遂偶句【摭遺】

競病梁曹景宗破魏旋帝禦光華殿宴飲聫句景宗不得韻顏色不平啟求賦詩不已帝令賦競病二字景宗操筆成詩曰去時兒女悲歸來笳鼓競借問行路人何如霍去病【南史】

劌目鉥心搯擢胃腎孟郊爲詩劌目鉥心物迎縷解鉤章棘句搯擢胃腎神施鬼設間見層出惟其大翫於詞而與世推移之【孟郊銘】

江西宗派呂居仁以歌詩至豫章始大出而學者同作共和錄其名曰江西宗派以其源流皆出豫章也其次曰陳無已潘邠老謝無逸洪父饒徳操何正平徐師川林子仁洪玉父汪信民李希聲韓子蒼李商老晁師川正平曰吾乃居行間乎韓子蒼云我自學古人夏均父又以在下列爲恥【呂居仁集】

詩李白李賀遺機杼散在人間不知處聞君收在芙蓉江日鬭鮫人織秋浦【齊已詩】五言出漢時蘇李首更號東都漸彌漫派別百川導建安能者七卓犖變風操逶迆至晉宋气象日雕耗中間數鮑謝比近最淸奧齊梁及陳隋眾作等蟬噪捜春摘花卉沿襲蕩剽盜國朝盛文章子昻始髙蹈勃興得李杜萬類困陵暴後來相繼生亦各立閫隩有窮者孟郊受材實雄驁防觀洞古今象外逐幽好橫空盤硬語妥帖力排奡敷柔肆紆余奮猛捲海潦榮華肖天秀防疾愈響報君詩多態度藹藹春空云東野動驚俗天葩吐奇芬張籍學古淡軒昻避雞羣阿買不識字頗知書八分詩成使之寫亦足張吾軍險語破鬼膽髙詞嫓皇墳崔侯文章苦防敏髙浪駕天輸不盡朝爲百賦猶鬱怒暮作千詩轉遒緊揺毫擲簡自不供頃刻靑紅浮海蜃才豪气猛易語言往往蛟螭雜蚯蚓鏗金戛玉千餘篇膾吞炙嚼人口須知一一丈夫气不是綺羅人語言去年左遷夜郎道琉璃硯水長枯槁今年勅放巫山陽蛟龍筆硯生輝光願掃鸚鵡賦與君醉百場嘯起白雲飛七澤歌詠秋水動三湘【太白集】玉爲蟾蜍冰作滴烏絲欄開寶鴉黒天孫夜拾揺艸歸醉舞銀毫鬭春碧媧皇細鏈昆侖石海底云綃弄嬌織香風暗漾云錦嚢花史司書靑帝國樓成天下消息喚起虹霓掃東壁【汪彥章】鐫鑱物象三千首照耀乾坤四百州【出王逢源】淸占月中三峽水麗偸云外小洲春【沈彬】僧寺聚觀刋石處人家寫掛牌時【孫僅】琴有調聲秋轉淡詩無僧字格還卑【鄭谷】七子論詩誰似公曹劉須在指揮中【杜牧】轉戰風騷如甲冑平分才學過權衡【孫僅】身閒不恨辭官早句好當甘得味遲【林楚】杜詩韓筆愁來讀似倩麻姑癢處爬【杜牧】一句坐中得片心天外來【永叔】毫髮無遺恨波瀾獨老成【老杜】寫嫌僧捨窄吟怕酒船停【林逋】吟成一个字撚斷數莖髭【盧延遜】算吟千萬首方得兩三聨【林逋】筆倒三江水詩專五字城【韓駒】五七字中苦百千年後淸【齊已】

錦繡萬花谷前集卷二十一

欽定四庫全書

錦繡萬花谷前集卷二十二

科舉

始置進士科唐薛登疏曰古之取士考素行之碩詢鄕曲之學以惇朴爲先雕文爲後以計貢賢愚爲州之榮辱李陵降而隴西慙幹木隠而西河美冀缺以禮遜升而晉人知禮文翁以經術教而蜀士多儒未有上行而下不從也漢世求士必觀其行魏取放達晉先門閥梁陳尙詞賦隋文納李諤之言禁浮詞煬帝始置進士科後生相馳競綴小文名曰防學以浮爲貴【本】

唐科取士有三學館曰生徒州縣曰鄕貢天子自詔曰制舉【選舉志】

南院東墻唐舊制都省考試南院放榜南院東墻別築起一堵髙丈餘未辧色自北院將榜南院張之【國史補】千佛名經唐張倬東之之孫數舉進士不第捧登科記頂上戴之曰此千佛名經

宴名宴名有九五曰櫻桃六曰月燈雜進士尢重櫻桃宴櫻桃之熟和以糖酪

大科頭小科頭進士榜出便往期集院狀元請一人爲錄事其餘主宴主酒主樂探花主茶之類主樂兩人一人主飲妓放榜後大科頭兩人第一部也小科頭一人第二部也常宴小科頭主之大宴大科頭主之【並摭言】探花宴進士杏園初防謂之探花宴以少俊二人爲探花使徧逰名園若他人先折得名花則二人被罰榜花唐大中以來禮部放榜有姓氏稀僻者曰榜花【並秦中記】春闗得第謂之前進士俱防謂之同年列姓名於慈恩寺謂之題名籍而入選謂之春關不防而醉飽謂之打【國史補】

建福門鼓動新進士放榜翌日排建福門候謁宰相時有詩雲華陽觀裏鐘聲起建福門前皷動時卽其日也【南部新書】

泥金信新進士及第以泥金帖子附家書謂之泥金信【開元天寶遺事】

燒尾宴士人初登第必展歡宴謂之燒尾說者云虎化爲人惟尾不化須得燒去乃化又說新羊入羣羊抵觸須燒其尾乃定又說魚躍龍門化爲龍時必雷爲燒其尾乃得化【聞見錄】

謝衣鉢放榜後狀元以下到主司定謝名曰謝衣鉢衣鉢謂得主司名第其或主司先人同名第卽謝大衣鉢也【摭言】

龍門交州記有龍門水深百尋大魚登此化成龍不得過曝腮防額血流此水恆如丹池【後漢地理誌注】又謂龍門今在絳州【後李膺傳注】

龍虎榜唐歐陽詹與韓愈李觀李絳崔羣王涯聫第進士皆天下選時稱龍虎榜【詹】

巨鰲戴石盧肇江西解末有謝啟云巨鰲贔屭首冠蓬山有司怪其語答曰頑石處上巨魚戴之非首冠耶【摭言】槐花黃諺云槐花黃舉子忙唐翁承贊詩雨中妝防望中黃勾引蟬聲送夕陽憶得當年隨計吏馬蹄特特爲君忙

雷起南山呂蒙正微時於洛陽龍門利渉院與溫仲舒讀書有詩曰八灘風急浪花飛手把漁竿傍釣磯自是釣頭香餌別此心終待得魚歸又云怪得池塘春水滿夜來雷雨起南山後狀元及第位至宰相

呼狀元韓持國知潁川府時彥以狀元及第唱稱狀元持國怒曰狀元無官耶自此呼時簽判彥終身銜之馬涓巨濟亦以狀元及第爲秦簽亦呼狀元秦帥呂晉伯曰狀元者及第未除也旣爲判官不可曰狀元巨濟媿謝【邵氏聞見錄】

白衣公卿進士科始於隋大業盛於唐貞觀其重謂之白衣公卿其艱難謂之三十老明經五十少進士【國史補】芙蓉鏡唐李固言下第遊蜀遇一老姥與言郎君明年芙蓉鏡下及第明年果狀頭及第詩賦有人鏡芙蓉之目所遇老姥金天神也【酉陽雜爼】

挽弓射狗裴元質舉進士夜夢一狗從竇出挽弓射之其箭遂撆以爲不祥夢神觧之曰苟弟字頭也弓者第字身也箭者第字竪也有撆爲弟也尋唱第【朝野僉載】夢踐積木孫屋夢積木數百踐其上自謂必作狀元居眾材之上已而果然【摭言】

樹頭花冢中骨胥偃應舉時夢徐將軍斬下頭項作詩云昔作樹頭花今爲塜中骨以爲不祥明年徐奭榜第二人及第【南部新書】

第三人五代李慶顯徳中舉進士工詩有云醉輕浮世事老重故鄕人樞宻王朴以此一聨薦於申文炳知舉遂爲第三人【玉壺淸話】

第四人張文景以古文馳名第四人登第不厭所望有詩云驚天動地張文景只得南宮第四人【續歸田錄】

第五人唐崔偃試進士東都吳武陵謂偃曰公方爲天子求奇才敢獻所益因出防中書偃讀之乃杜牧阿房宮賦坐客皆驚武陵曰牧方試有司請以第一人處之偃謝已得其人至第五偃未應間武陵勃然曰不爾宜以賦見還偃曰如教牧果異等【武陵】

第十三人孟賔於湖湘連上人與李昉同擢第後昉寄賔於詩曰初防書劍別湘潭金榜標名第十三昔日聲名喧洛下只今詩句滿江南

夢龍駱駝丁咸序未第時夢乘龍而起回顧又有駱駝在後二十年方防殿榜出亞其名乃龍起次駱起因悟夢【江南野史】

崔公下過堂唐張曙與崔昭緯同赴舉問卜者卜者殊不顧曙曙有慍色卜者曰郎君亦及第但崔家郎君拜相當於此時過堂旣而張果不第崔首冠曙以詩別之曰千里江山陪驥尾五更風水失龍鱗昨夜浣沙溪上雨緑楊芳艸爲何人後七年崔大拜曙果於裴公下及第於崔公下過堂【摭言】

六舉孟賔於華山神卜珓有如一年乞一珓凡六擲得上上大吉毎年下第有詩今各舉一聫第一年云蟾宮空手下澤國有誰來第二年雲水國二親應探榜龍門三月又傷春三年云仙島卻回空說夢淸朝未逹自嫌身四年云云僧不見城中事問是今年第防人五年云因逢日者教重應忍被云僧勸卻歸天福九年符下及第果六舉也【郡國雅談】

夢劉發秦少防夢發殯而之者云是劉發之柩是嵗發首薦【東坡集】

夢剃髭髯李文定公迪美髭髯未禦試前一夕夢被人剃其髭髯俱盡迪惡之有觧者曰秀才須作狀元緣今嵗省元是劉滋已替滋矣非元而何是嵗果然第一【靑箱雜記】斫頭畱項劉公沆天聖中辦裝赴省夢被人斫落頭甚惡之人觧曰狀元不到你只得第二人公詰曰𨿽斫卻頭畱項在裏項沆劉畱同音果第二人及第

席防離身國初猶襲唐士子皆曵袍重戴出則席防自隨李巽累舉不第鄕人曰李秀才不知甚時席防離身及第後乃遺鄕人詩曰當年蹤迹困泥塵不意乘時亦化鱗爲報鄕閭親戚道如今席防已離身【並靑箱雜記】造榜天唐陸扆舉進士時方遷幸六月榜出甚暑李士轍戲曰造榜天也譏扆進非其時也

新郎君薛逢晚年厄於宦途防羸馬赴朝值新進士綴行而出團司所由數十人見逢行李蕭然前導曰回避新郎君逢�然遣介語曰莫貧相阿婆三五少年時也曽東塗西抹來【摭言】

收第若摘髭佳句喧眾口考官敢瑕疵連年收科第若摘頷下髭【韓退之詩】

鬰輪袍唐王維素爲岐王所知將應舉告王爲地王令作琵琶曲引至貴戚家自彈其曲曰郁輪袍貴戚大愛之王曰此非伶人乃能文之士遂爲夤緣是年爲舉首【廣異記】

列方物備充庭通典武后長壽二年始令舉人獻嵗列於方物前以備充庭詩充庭初識蒼龍礎賜醴行沾白獸樽

子弟五人同及第慶曆五年仁宗臨軒賜進士第詳議官祝諫侍廷中男唐次諮季許及一壻皆擢第毎唱一名祝卽稱謝是日諫五拜殿下仁宗嘉賞之【澠水燕談】試進士沿革開寶六年因徐士防伐鼓訟不公帝禦講武殿覆試禦試自此始賜詩自興國二年呂蒙正榜始分甲次自興國八年王世則榜始及第日賜袍笏自祥符中姚榜始賜宴自呂蒙正榜始賜同進士出身自王世則榜唱名自雍熈二年梁顥榜封彌謄錄覆考編排皆始於祥符景徳之間唐制禮部試舉人夜以三鼓爲限本朝率用白晝不復繼燭【國朝事實】

廷試以防呂公著知貢舉宻奏曰天子臨軒防士而用詩賦非舉賢求治之意今來廷試乞出自宸衷惟以詔防咨訪治道自是上臨軒始以防試進士【呂家】

墨氈書榜李紆侍郎放舉人命筆吏勒紙書榜未及塡禮部貢院字吏得疾令史王防亦善書詔令終其事值防醉以氈筆染不能加墨迨明方覺字體濃淡相間反致其妍自後法之遂爲故事【賈魏公談錄】

日五色賦李程試日五色賦破題云徳動天鑑祥開日華擢爲狀元後浩虛舟應宏詞復試此題程虞浩愈於已馳一介取本觀破題云麗日焜煌中含瑞光程喜曰李程在裏

錦標盧肇黃頗皆宜春人同舉郡守獨餞頗明年肇狀元及第歸郡守防肇觀競渡肇卽席作詩云報道是龍君不信果然奪得錦標歸太守大慚【古今詩話】

喜得陳周師厚在鄭獬榜及第只壓得陳自賦詩云有眼不堪看鄭獬回頭猶喜得陳【朱定國詩話】

破天荒荊州人毎嵗觧舉人多不成名號天荒觧劉蛻以荊州觧及第號破天荒【北夢瑣言】

九肋舉人盧肇赴舉先達問所從來曰某袁民也先達曰袁出舉人耶答曰袁之舉人亦猶沅江鱉甲九肋者稀【摭言】

王俊民爲狀元嘉祐中未禦試京師王俊民爲狀元莫知言所起及禦試王荊公楊樂道爲羣定官舊制詳定官不得立等荊公以覆考官所定第一人未當別取一人爲狀元樂道以爲不可議論未決遂各以己意進稟詔從荊公之請發封乃王俊民也【筆談】

手搏爭狀元太祖時王嗣宗與趙昌言爭狀元於殿前乃命二人手搏約勝者與之趙昌言發禿嗣宗歐其襆頭墜地趨前曰臣勝之上笑以嗣宗爲狀元【涑水記聞】先衣新衣王拱辰與歐公同年進士文忠自監元省元赴廷試鋭意魁天下明日當唱名備新衣一襲拱辰輒先衣以入文忠怪焉拱辰笑曰爲狀元者當依此唱名果第一【卲氏後錄】

五色雲天聖五年仁宗試進士韓魏公名在第二時唱名第一甲方終太史奏曰五色云見從官皆賀【魏公家語】不在溫飽王曾靑州發觧及南省廷試皆爲首冠中山劉子儀爲翰林學士戲語之曰狀元試三場一生喫著不盡沂公正色答曰曾平生之志不在溫飽【東軒筆記】於休哉楊大年爲翰林學士適禮部院試天下士一日合鄕裏待試者或云學士必持文衡幸預以教之大年作色而入曰於休哉大年果知貢舉凡程文用於休哉者皆中選而當時坐中之客半不以爲意不用也【邵氏後錄】及第授官正奏名第一甲賜進士及第第二甲同進士及第第三甲第四甲賜進士出身第五甲賜同進士出身特奏名第一等二名附前五甲余並登仕郎第二等京府助教第三等上州文學第四等下州文學並郊第五等諸州助教進士第一人承事郎第二第三人文林郎第四第五人從事郎以下至第五甲並廸功郎【官品】月燈毬唐進士開宴寄於曲江亭旣徹饌則侈樂泛舟又有燈閣打毬之防故坡詩有曲江船舫月燈毬之句【坡詩注】

制科仁宗天聖間從夏竦之奏增重制科之目於是自賢良方正以下其科爲六自書判防萃以下其科爲四驗之以進防十卷先之以過閣六論薦之糾之以臺諫上書乞應制舉夏英公以父沒王事授丹陽縣主簿上書乞應制舉其略曰若陛下以枕流漱石爲達則臣世居市井若陛下以金榜丹桂爲材則臣未忝科第若陛下以鳩杖臺背爲徳則臣始逾弱冠若陛下以荷戈控爲勇則臣生不綿歷若陛下令臣待詔公車指陳時事猶可與漢唐諸生並驅較其先後眞廟再言賞激召赴中書試論六首一曰定四時別九州聖功孰大論二曰考定明堂制度論三曰光武二十八將功業先後論四曰九功九法爲國何先論五曰舜無爲禹勤事孰優論六曰曾參何以不列四科論是嵗中制科【歸田錄】制科無登三等宋興以來禦試制科舉人無登三等者惟吳肓第三等餘皆四等除此則落之【東軒筆錄】

一舉三十年推恩富鄭公當國立一舉三十年推恩之法蓋公與河南進士段希元魏升平同場屋相善公作相不欲私之故爲天下之制至今行之【聞見錄】

詩丹霞照上三淸路瑞錦裁成五色毫預想平生騰躍處龍津春碧浸仙桃【鄭谷】天上髙髙月桂叢分明四十一枝風滿懷春色向人動遮路亂花迎馬紅鶴馭迥飄雲雨外蘭亭不在管弦中居然盡是前賢事何必靑樓倚碧空【趙嘏】一戰文防趙旗便調金鼎佐無爲跋勅案前人到少築沙堤上馬歸遲【王仁裕】聞思蓬島防神仙二百同年最少年利市襴衫拋白紵風流名字寫紅牋歌樓夜宴停銀燭栁巷春泥污錦韉【王禹偁】折桂一枝先許我穿楊三葉盡驚人【樂天】鶴使曉來華表上分明說得帝都春門開閶闔星河在榜注神仙姓字新【韓持國】春官南院院墻東曉色初明日色紅文字一千重馬擁喜歡三十二人同眼看魚變辭凡水心遂鶯飛防曉風莫怪云泥從此隔總曾惆悵去年中【陳標】桃花先透三層浪月桂髙攀第一枝閬苑更無前驟馬杏園都是後題詩男兒顯逹當如此滿袖馨香天下知【陳元老】靑雲隨步登華榻紅雪飄香入杏園【王禹偁】緑袍不怕露痕濕走入亂紅深處來朝來已與碧桃約畱住東風不放開【鄭獬】才唱第三條燭盡南宮風月畫難成【韋承昭】洗眼上林看躍馬賀詩先到古宣城【東坡】新向月中攀桂後更從天上領春回【趙嘏】名同夜月家家見聲逐春雷處處聞【傳翼】三春省壁鶯遷榜一字天津馬渡橋【禹錫】長樂遙聴上苑鐘彩衣稱慶桂香濃【義山】

下第

飲墨水梁試進士不中程者飲以墨水又北齊選舉濫者飲墨水一斗【坡詩注】

眼迷五色李方叔爲東坡客坡知貢舉方叔下第有詩云平生謾說古戰場過眼還迷日五色【王直方詩話】

夢貼月飛沈彬嘗夢著錦衣貼月飛識者謂身不入月不及第果然【雅言參述】

蝶夢入桐花泉州劉昌言作下第詩云惟有夜來蝴蝶夢翩翩飛入刺桐花【靑箱雜記】

綱官蜀人石休屢抜鄕薦常屈春官蜀人比之綱官蓋謂牙校部土員入京師只空歸也【續歸田錄】

九泣都門月曹鄴未第時詩云一辭巖桂叢九泣都門月年年孟春至防花不如雪【雅言參述】

白蠟明經張鷟號靑錢學士謂萬選萬中時有董方九舉不第號曰白蠟明經與鷟爲對【朝野僉載】

白頭英雄唐制進士科甚重其老死文場者亦無恨故有詩云太宗皇帝眞長防賺得英雄盡白頭【國史補】宋五坦率唐徳宗微行西明寺宋濟葛巾方抄書上曰茶請一碗濟曰鼎水方煎可自潑之上曰作何事業是何姓名濟曰姓宋第五應進士舉須臾聞呼官家濟惶懼上曰宋五坦率後聞禮部放榜上令探濟無名上曰宋五又坦率也【盧氏雜記】

味如中酒唐人下第詩气味如中酒情懷似別人【坡注】下第集句石曼卿下第集句云一生不得文章力欲上靑天未有因聖主不勞千里召嫦娥何惜一枝春鳯凰詔下須沾命豺虎叢中也立身啼得血流無著處朱衣騎馬是何人【西淸詩話】年去年來來去忙爲他人作嫁衣裳仰天大笑出門去獨對春風舞一

歸燕詩唐章孝標下第爲歸燕詩獻庾庚承宣云舊壘危巢泥已落今年故向社前歸連天大廈無棲處更傍誰家門戶飛庾得詩恨遺才期秋薦引庾果重典禮曹章遂擢第【雲溪友議】

孟浩然詩令狐楚知張祜錄其詩三百首表薦之值元稹在內庭上問祜詩髙下稹曰張祜雕虫小巧恐變陛下風雅由是失意祜以詩自悼云賀知章口徒勞說孟浩然身更不疑

曽到蓬山張濆陳商下狀元及第翰林覆落趙嘏以詩貽之曰莫向春風訴酒杯謪仙眞个是仙才猶堪與世爲祥瑞曾到蓬山頂上來【並摭言】

羅隠詩六載辛勤九陌中卻尋岐路五湖東名慙桂苑一枝緑膾憶松江滿筯紅浮世到頭須適性男兒何必盡成功惟應鮑叔深知我他日蒲帆百尺風【南楚新聞】花樣不同盧仝不及第出都投逆旅有一人附火吟曰學織錦綾工未多亂投機杼錯拋梭莫教宮錦行家見把似文章笑殺他因問之云舊宮錦坊近以薄技投本行雲如今花樣不同且東歸也【盧氏雜記】

文章罷生兒胡曾下第詩云翰苑何時休嫁女文章早晚罷生兒上林新桂年年發不許凡人折一枝

報羅使進士放榜後至春關前須有一人謝世名曰報羅使言報大羅天也【秦中雜記】

刀劍傷孟郊下第詩棄置復棄置情如刀劍傷【名賢詩話】與孤寒爭路雍熈二年三月己未親試進士梁顥以下賜及第始唱名內有李宗諤宰相昉之子呂蒙亨參政呂蒙正之弟王防鹽鐵使明之子許待問度支仲宣之子上曰斯並世家與孤寒爭路縱以藝升天下亦謂朕有私也並下第【聖政編年】

倒防孩兒苗振召試館職晏殊語之曰君久從仕必疎筆硯今將就試宜稍溫習振曰豈有三十年爲老娘而倒防孩兒者乎旣而試澤宮選士賦押韻有王字振曰率土之濵莫非王由是不中選殊聞曰苗君竟倒防卻孩兒矣【筆談】

錦繡萬花谷前集卷二十二

欽定四庫全書

錦繡萬花谷前集卷二十三

才徳

金山玉海南史朱異渉獵文史兼通雜藝博士明山賔表薦於梁武帝曰器宇宏深神表峯峻金山萬丈緣陟未登玉海千尋窺映不測【異傳】

丰年玉荒年谷世稱庾文康爲丰年玉王稚恭爲荒年谷

梁稷纎纊劉孝標稱劉訏超超如半天朱霞劉歊矯矯如雲中白鶴皆儉嵗之梁稷寒年之纎纊【南史】

言若湧泉戴冑爲大理卿犯顏據正參處法意隨類指摘言若湧泉【冑】

萬頃波王惠恬靜若萬頃波【南史】

鳯雛水鏡龎徳翁謂諸葛孔明爲臥龍龎統爲鳯雛司馬徳操爲水鏡

南州冠冕龎統少時往見司馬徳操徳操采桑樹上統乃樹下自晝達夜談論稱之爲南州冠冕【並蜀志】

陳元龍湖海之士陳登字元龍有威名魏太祖表爲廣陵太守卒後許汜與劉備在劉表坐上與備論天下人汜曰陳元龍湖海之士豪气不除備曰君言豪寧有事耶曰昔過下邳見元龍元龍自上大牀臥使客臥下牀備曰君有國士之風所望有救世之意而君求田問舍言無可取是元龍所諱也如小人則臥百尺髙樓上臥君於地何但上下牀之間耶表大笑【呂布傳】

徳星聚陳太丘詣荀淑元方禦車季方驂乘羣尙防抱於車中荀淑使慈明應門行酒文若小坐於膝餘六龍下食太史奏徳星聚五百里有賢人聚

滄海遺珠狄仁傑調汴州參軍爲吏誣訴黜陟使閻立本召訊特異其才謝曰仲尼稱觀過知仁君可謂滄海遺珠矣

餘子瑣瑣陳矯季弼謂陳登曰逺近之論謂明府驕而自矜登曰夫閨門雍穆有徳有行吾敬陳元方兄弟淵淸玉潔有禮有法吾敬華子魚淸修疾惡有識有義吾敬趙元達博聞彊記奇材卓犖吾敬孔文舉雄姿傑出有王霸之略吾敬劉徳餘子焉足錄所敬如此何驕之有【呂布】

暗中模索可識許敬宗性輕見人多忘或謂其不聰乃曰卿自難識若遇曹劉沈謝暗中模索著亦自可識【出國史纂】口伐可汗唐太宗時突厥寇太原鄭徳芳勞之虜以不信咎中國徳芳隨語折責突厥愧服太宗賜書知公口伐可汗【徳芳】

霹靂手裴琰之爲同州司戶年少不主曹務刺史李崇義輕之吏白積案數百崇義使趣斷之乃命吏連紙進筆省決一日畢予奪當理崇義驚曰子何自晦成吾過卽自是名動一州號霹靂手【本】

一言賢十萬眾唐初或告馮盎叛太宗詔發江淮甲卒討之魏徴諌曰今四海已平盎尙何事反未服當懷之以徳帝乃遣韋叔諧諭盎盎遣子入侍帝曰徴一言賢於十萬眾【盎】

獨出蒙輪康子元與趙冬曦議燔柴不從張說曰康子獨出蒙輪以當一隊耶【本】

讀碑覆棋王粲與人行讀道傍碑而背誦之又觀棋局壊粲爲覆之棋者不信以帕蓋更以他局爲之相校不失一路

誦路傍碑蕭頴士嘗與李華陸據遊洛龍門讀誦路傍碑頴士卽誦華再閱據三乃能盡記聞者謂三人才髙下此其分也【頴士傳】

讀曹娥碑楊修爲曹公主簿至江南讀曹娥碑背有八字曰黃絹防婦外孫虀臼操不觧問修修曰觧之操曰且勿言待朕思之行三十里乃得之修觧曰絕妙好辭操曰一如朕意俗云有智無智校三十里【語林】

談壘謝胡兒語庾道季諸人暮當就卿談可堅城壘庾曰若文度來我以偏師待之庾伯恭來濟河焚舟【世說】談藪裴頠善談論時人謂之言談之林藪【本傳】

口中雌黃王衍善言惟談莊老義理有所不安隨卽攺更世號口中雌黃【衍】

瑤林瓊樹王戎嘗曰王衍神姿髙澈如瑤林瓊樹自是風塵表物【戎】

觸目琳瑯珠玉有人詣王太尉遇安丰大將軍丞相在往別屋見繡平子還語人曰今日之行觸目琳瑯珠玉【世語】

體儀立玉山濤啟事徵南將軍羊祜體儀玉立可以整肅朝廷【職官分紀】

玉山嵇康字叔夜山濤曰叔夜之爲人也巖巖若孤松獨立其醉也悵然若玉山之將頽【本】

八斗才謝靈運雲天下才共一石曹子建獨得八斗我得一斗自古及今共用一鬥奇才博識安足繼之【魏志】一片文章李建博覽羣籍頗善理論宋齊丘嘗曰李相善談不必潤色自是一片文章矣【南康近事】

臥虎陳畱耆舊髙謹字孝甫惇實少華口不能劇語而好深沈之謀其徒號曰臥虎又曰癡不語髙孝甫白玉碑進士牛益夢至天第吏曰此羣玉宮也見殿上有白玉碑朱書字防以絳紗大字雲中洲天仙籍其次皆姓字數千其中惟識數人乃呂夷簡李迪余靖而已有故人呂臻掌此官益問今世卿相亦皆仙乎曰十中七人【李綽尙書故實】

玉管銀管梁元帝爲湘東王嘗記錄忠臣義士文章之美者筆有三品忠孝全者以玉管書之徳行精粹者以銀管書之文章贍麗者以班竹管書之

金榜銀榜鐡榜崔紹暴卒復生云見防門列榜人間姓名將相列金榜其次銀榜州縣小官並列長鐡榜【言行錄】卜江左興亡殷浩識度深逺尢善言爲風流談論者所宗屏居十年於時擬之管葛王蒙謝尙俟其出處以卜江左興亡因省之謂曰深源不起當如蒼生何后爲都督欲蕩平關河爲姚襄大敗坐廢【本】

駕輕車就熟路辧古今事當否論人髙下事後當成敗若河決下流而東注若駟馬駕輕車就熟路而王良造父爲之先後若燭照數計而卜【韓送石洪序】

要人爭令出門下議論出入經史踔厲風發率常屈其坐人名聲大振一時皆慕與之交要人爭令出我門下交口譽之【栁子厚碑】

不如一縫掖後漢皇甫規觧官居安定鴈門太守刺謁規臥不迎曰卿食鴈美乎有語頃王符至規驚起衣不及帶屣履出迎時人謂之語曰徒見二千石不如一縫掖【本傳】

蒹葭倚玉樹晉毛曽與夏侯並坐時人謂之蒹葭倚玉樹

气劘屈賈壘气劘屈賈壘目短曹劉墻曳裾置醴地奏賦入明光【老杜壯遊詩】

腹中空洞無物晉周顗字伯仁性寛裕王導甚重之嘗枕顗膝而指其腹曰卿此中何有曰此中空洞無物然足容卿數百人導亦不以爲忤

大兒小兒借面監廚曹公遷都許或問禰衡當今許中誰最可者衡曰大兒有孔文舉小兒有楊徳祖又見荀彧有容儀而趙稚長有腹決因曰文若可借面弔喪趙稚長可使監廚請客眾人皆切齒

轉般倉王元咎黎宗孟皆爲荊公學世謂黎爲模畫手一防一畫不出前人王爲轉般倉致無嬴余但有所欠以其因人成能無自得也【後山居士談叢】

飣坐棃崔澹舉止秀峙時謂玉而冠者子逺亦有文采而風致整峻世慕其爲人目爲飣坐棃言爲坐所珎也【唐崔琯】

大才槃槃晉陽秋云諺曰大才槃槃謝家安州獨步王文度後來出人郤嘉賔

羣飛刺天子之視人自以無前一斥不復羣飛刺天【栁子厚文】

冰鏡靑天晉樂廣字彥輔衛瓘何晏曰此人之冰鏡瑩若披雲霧而覩靑天又謂冰淸【本】

一團和气謝顯道云明道先生坐如泥塑人接人則渾是一團和气

春風中朱公掞見明道先生於汝歸謂人曰光庭在春風中坐了一个月【並程氏外書】

落筆中書堂老杜詩憶獻二賦蓬萊宮自怪一日聲輝赫集賢學士如堵墻觀我落筆中書堂

起艸姿公含起艸姿不逺明光殿【杜甫】

揮翰手收取玉堂揮翰手【歐公詩】小試玉堂揮翰手【後山詩】屋上烏六韜武王登夏臺以臨商民周公曰愛人者愛其屋上烏憎人者憎其餘胥杜甫詩云丈人屋上烏人好烏亦好

銀鉤玉唾山谷次錢穆父詩云銀鉤玉唾明蠒紙松箑輕涼並送仙

詩我評君材甚髙妙孤竹截管空桑琴眉宇之間見風雅藍田煙霞生球琳胸中碨磊政須酒東海可攬北斗斟吾聞李元中學爲古人靑出藍眉宇之間如太華一段翠气連終南【並山谷】驥之子鳯之雛烱然一叚淸水出萬壑置在迎風寒露之玉壺淮海維一俊人金章紫綬照靑春指揮能事回天地訓練彊兵似鬼神湘西不得歸關羽河內猶宜借寇恂朝覲從容問幽友勿云江漢有垂綸【並杜甫】君材於用無不宜醫無閭之珣玗琪防稽竹箭梁山犀賈而不售君不疑亦不自以爲珎奇【呂居仁】眉間爽气照秋色山水頓覺生精神胸中撐拄萬卷書對客傾寫如崩云【惠洪】文章一代喧髙價忠直三朝受聖知帳下軍容森劍防門前行客擁旌旗云籠古霧黃楡暗雪滿長江白艸衰出去暫開龍虎幕歸來須占鳯凰池鬢邊未有一莖白陶鑄蒼生固未遲【黃覺詩劉貢父詩話】當年志气壓朱云老作吾皇諫諍臣章疏罷封無事日朝廷猶指直言人起詩野館光泉石講易秋堂動鬼神【王禹偁】澗松無心古須鬛天球不琢中粹溫落筆塵沙百馬奔劇談風霆九河翻日臨天閒豢眞龍新詩得意挾雷風我貧無句當二物看君倒海取明月【並山谷】韻如秋水初含風秀出蘭芽新茁叢人間何從有此客妙語屑玉霏無窮【惠洪】君材有如切玉刀見之凜凜寒生毛願隨壯士斬蛟蜃不願腰間纒錦絳【東坡】猶拱北辰纒寇盜欲傾東海洗乾坤文章曹植波瀾闊服食劉安徳業尊【杜甫】鶚在卿云冰在壺代天才業共訐謨昨夜星辰回劍履前年風月滿江湖【趙嘏】冰雪照人蘇季子幅巾短褐在山林胸中涇渭自派別蹊下桃李成淸陰珠藏老蚌夜光逸豹隠南山春霧深【僧善權】範侯渥窪種出水已權奇失身肉馬羣俛首枯豆萁【張彥實】六符揺斗極八座冠文章規憲存中府勲庸入太常【石曼卿】天爲國家孕英才森森矛防擁雲臺浩瀚深謀噴江海縱橫逸气走風雷朝見裴叔則朗如行玉山黃河落天走東海萬里瀉

入胸懷間承恩初入銀河門看書獨在金鑾殿龍駒雕勒白玉鞍象牀綺食黃金盤【並李太白】五百年中降嶽靈神仙風骨鶴儀形劍光帶日衝南斗鵬翼翻雲起北溟八表順風均雨露四溟隨劍息波濤手扶北極鴻圖

永云捲長天聖日髙未防漢家靑史上韓彭何處有功勞【杜光庭】躡履三千皆後學搏風九萬是前程名將日月同時朽身出山河應世生【方幹】曾立玉墀聨近侍新持金節領諸侯屠龍伎倆終須用探虎功名未肯休【孔常父】子𨿽軀幹少老气橫九州挺身艱難際張目視寇讎【杜甫】詩魂躔斗璧醉力撼蓬萊剖山無鵲印傾廐盡龍媒【楊幡】邦基今年方十九美如濯濯春風栁龍章鳯姿本天然金馬玉堂如固有酒防愛捉玉麈尾玉色已同批誥手髙燒銀燭擁紅妝看君落筆龍蛇走能驅淸景入秀句萬象奔趨不敢後人疑錦繡纒肺肝不然筆端應有口但恐功名纒縛人少年天子須師友【僧慧洪】頴士聲名動倭國樂天詞筆過雞林節旄零落氈吞雪辧舌縱橫印佩金【孫莘老和東坡韻】韻如風蟬蛻塵垢气如春容在楊柳風流翰墨俱細事自是吾家道門友【冷齋】撥鑪應對夜語久云灰消盡紅金斗君才合在殿閣間簿書帷中不應有且置玉堂風雨筆來試牛刀霹靂手【汪彥章】防檢金閨彥飄零玉筍班尙令淸廟器猶隔鬼門闗【髙符】秋風十驛望臺星想見冰壺照坐淸零雨已回公旦駕挽須聊聴野王箏三朝元老心方吐四海蒼生耳已傾白髮故人來一別卻歸林下看升平【魏泰別張天覺】我公天與英雄表龍章鳯姿照魚鳥但令端委坐廟堂北狄西戎談笑了【坡與張安定】漢家太史宋公孫漫逐班行謁帝閽燕頷封侯空有相蛾眉傾國自難婚家徒四壁書侵坐馬痩三山葉擁門安得風帆隨雪水江南石上對霆樽【山谷和宋茂宗】平生四海蘇太史酒澆不下胸崔嵬黃州副使坐閒散謀疏無路通銀臺胸蟠萬卷夜光寒筆倒三江硯滴幹大似不蒙稽古力只今猶著侍兒冠晁子智囊可以括四海張子筆瑞可以回萬牛自我得二士意气橫九州道山延閣委竹帛淸都太微望冕旒男兒生世間筆端吐白虹何事與秋螢爭光蒲葦叢【並山谷】霜蹄千里駿風翮九霄鵬筆飛鸞聳立章罷鳯騫騰【杜甫】三公曆拜榮無敵二府更居貴莫倫【李籍】邁古文章金鸑鷟出羣行止玉麒麟【趙嘏】三陪藻宴簮裾上五對龍顏日月邊【劉長卿】少時觧奏三千牘老去猶繙十二經【田元邈】一片靈臺掛明月萬丈辭焰飛長虹【杜黙】气與神兵上牛鬥詩如晴雪灌江漢【山谷】風流要是賢公子白晢仍爲美少年【韓駒】中朝駙馬何平叔南國佳人陸士龍【陳羽】狗監新賦雞林遘近詩气纒霜匣滿冰置玉壺多紫誥鸞回紙淸朝燕賀人筆落驚風雨詩成泣鬼神龍舟移棹晚獸錦奪袍新【並杜甫】無波古井水有節秋竹竿【樂天】直如朱絲弦淸如玉壺冰【文選】劍防明山雪旌旗濕海云【惠崇】淸秋一鶚上拭目萬人看【陳無己】

吉兆

白鹿夾轂鄭洪爲淮陰守有白鹿夾轂而行洪怪問主簿黃國國賀曰聞三公車幡畫作鹿明府當作宰相【後漢】合兩舟升天劉穆之夢合兩舟爲船施華蓋升天有一姥說之曰君必居端右言訖不見後至僕射【異苑】

夢捧日唐楊炎夢登山視日光赫然以左右手捧之後登相位【宣室志】

雙旌燭影唐淮西用兵劉沔爲小將軍頭毎捉生踏仗因月黒風甚沔行十餘里因坐睡有人覺之授以雙燭曰君方大貴但存心此燭在卽無憂也沔後拜將常見燭影在雙旌上【酉陽雜俎】

兩炬前引段文昌嘗佐韋臯爲成都館驛巡官攝靈池尉羸僮劣馬奔迫去靈池六七里昏黒路絕人行忽兩炬前引更呼曰太尉來及入郭門兩炬皆滅文昌後作丞相封鄒平公【錄異記】

飛蟬集冠朱異除中書郎時秋日始拜有飛蟬正集異武冠侍謂蟬貂之兆後至散騎常侍又遷侍中

夢錦半臂唐竇參爲禦史中丞夢徳宗以文錦半臂賜之參曰半臂股肱之衣其遂登此位後數日果大拜【出煙花錄】

夢賜褥席梁劉世隆爲大將軍子慶逺亦爲徵虜將軍子津嗣慶逺嘗謂津曰昔吾夢太尉以褥席見賜吾遂典臺司今吾又夢以褥賜女女必光我宗至是慶逺亦繼世隆焉【南史】

柳神九列君唐李固言未第時嘗行古柳下聞指聲問之應曰吾柳神九列君也用柳汁染子衣科第無疑得藍袍當以棗糕祀我固言許之未久狀元及第【三峯集】夢取中穟未蔡茂爲廣漢守夢坐大殿極上有三穂禾茂取之得中穟復失之以問郭賀賀慶曰大殿者官府之象也極而有禾人臣之上也得取中穂是中臺之位也於字禾失爲秩𨿽曰失之乃所以得祿也衮職有闕君其補之旬日代戴渉爲司徒【本】

蝦蟆天使唐李揆未相時夜見一大蝦蟆占之曰蝦蟆天使也吉兆也未幾拜相【宣室志】

樵得貂蟬江淹孤貧采薪以養其母於樵所得貂蟬一具母曰此汝之休徴也汝才行若此豈長貧賤可畱待得侍中著之後遷中丞【南史本】

蘆三節唐李全忠爲棣州司馬有蘆生其室一尺三節別駕張建曰蘆茅類茅土之兆也節者其三世乎果如其言【雞跖集】

三盧慕容寶與韓黃李根等摴蒱寶誓之曰摴蒱有神若富貴可期願得三盧於是三擲皆盧袒跣大叫【杜詩注】夢八翼上天陶侃少時夢生八翼飛而上天見天門九重而登其八惟一門不得入閽者以杖擊之墜地折其左翼後果都督八州握彊兵潛有窺窬思折翼之祥乃止【本】

旌節花開唐王侍中處回一旦有道士防花子二粒種之逡巡花漸長漸開已乃爛然道士曰此仙家旌節花也公當富貴之兆處回官至太傅【野人門話】

堂柱生槐韓偓字龍光家堂柱生槐枝期而茂旣而偓秉政本

鳩入懷得銅鉤張氏世爲功曹晨起當朝有鳩從承塵上飛下欲取飛上者三功曹朝還正坐曰鳩爲我禍耶當往承塵上爲福耶入我懷中鳩飛入懷探得銅鉤因以帶之官至數郡子孫或至九卿三輔故事云何氏防張氏鉤張氏肥何氏痩肥貴痩賤故二族以鉤防占吉凶以肥痩知貴賤今並失鉤防南北防矣【並職官分紀】鏡影成相字宋璟未第時日中覽鏡鏡影忽成相字璟因此自負後果如志【職林】

頭上焰光江淮間有術者姓吳術甚精有赴宏詞者謁之吳曰公是何人頭上有焰光髙一丈其人對以實曰必髙第【唐宋史】

溝起爲岸殷仲堪遊於江濵見流棺接而焉旬日門前溝忽起爲岸其夕有通名自稱徐伯感君之惠仲堪因問門前之岸何祥對曰水中有岸其名爲洲君將爲州言終而沒後果爲荊州刺史【本】

十倍售畚王猛少貧鬻畚爲事嘗至洛陽有人置畚曰家在此可隨取直隨至深山中見一老翁坐胡牀從十許人引猛進曰大司馬公可進猛拜翁曰王公何緣拜卽十倍售畚送出山頭視乃嵩山【晉中興書】

三遇異人李徳裕自言三遇異人故入禁苑居相位領節制皆與之恊不差嵗月惟謫南荒未嘗有知之豈禍患不可移神所祕耶【職官分紀】

蜺龍五代侯實十三四嵗嘗寐於檐下天大雨有虹自河貫於實口良久沒及覺母問有夢否對曰適夢入河飲水飽足而歸數月有僧詣門母呼實請僧相之僧視之曰此蜺龍也官必顯榮同光三年實從興聖太子收蜀節制防州【監戒錄】

虎取去韓祭張員外僕來告言虎入廐處無敢驚逐以我去君云是物不駿於乘虎取而往來夤其徴我預在此與君俱膺猛獸果信惡禱而慿【驢子也不駿去之則亨虎取而去疑其亨也故來寅望徵猛獸果信者虎取果亨遂有府椽之命不待禱而有慿也韓退之集】江瀆廟知宰相來文潞公少從其父赴蜀州幕官入江瀆廟廟祝接之甚勤且言夜夢神令灑掃明日有宰相來官人豈異日宰相乎公笑曰宰相非所望若爲成都當令廟室一新慶曆中公以樞宻直學士知益州謁廟有感方經營忽有大木數幹章蔽流而下取以爲材廟成【邵氏錄】

左顧晉孔愉放於余幹溪中左顧後有功封余幹亭長及鑄印左顧更鑄猶然愉悟佩之【本】

檢書蒼頭本朝石元懿熈載遊嵩陽道中遇一叟熟視之曰眞太平良弼也吾防爲唐相房齡檢書蒼頭公酷似房公語訖卽防太宗朝石爲左僕射【談苑】

夢神授大小二筆五代馬裔孫初爲河中從事因赴闕宿邏店其池上有邏神祠夜夢神人授二筆一小一大爲翰林學士洎爲相入中書治事吏奉二筆大小如夢者

擲柱入穿劉穆之遷丹陽尹與弟子飲宴防事柱上有一穿穆之謂弟子曰汝等試遙擲此柱若能入穿後必得此郡穆之諸子並不能中惟秀之獨入焉【並職官分紀】門路令容長防旗幡晉王濬字士治恢廓有大志嘗起宅開門前路廣數十步曰吾欲使容長防旗幡眾咸笑之後果以平吳功仕至大將軍

玉龍池鄭獬未貴時病瘟夢至一處若宮闕有吏迎謁甚恭公謂吏曰吾思涼浴吏云已爲公辦矣引至小池甃以明玉水灩灩公乃坐甃上以水沃身俄視兩臂生鱗視水中影則頭已角公驚遽出吏云此玉龍池也惜乎公不入其中入則爲宰輔乃覺後登第爲詩落句云霹靂一聲從地起到頭身是白龍翁【靑鄭獬】

紫微二字王欽若昔年行莆田道中宿於村捨起視天中有赤文成紫防二字光耀奪目後貴顯毎設壇禮神必朱篆紫防二字以表焉【靑箱雜記】

音聲木都堂有古槐夜聞絲竹之音省中必有相者時號音聲木【因話錄】

錦繡萬花谷前集卷二十三﹤子部﹐類書類﹐錦繡萬花谷﹥

欽定四庫全書

錦繡萬花谷前集卷二十四

貴

東京貴莫比鄧禹自中興後累世寵貴侯者二十九人公二人大將軍以下十三人中二千石十四人牧守四十八人皇后二人東京貴莫比

七葉珥貂漢功臣惟金張二家親近貴寵比於外戚左思詩云金張借舊業七葉珥貂蟬【文選】

五侯漢成同日封舅五人譚啇根立逢時爲侯世謂之五侯【元後傳】

八居九列四登三事劉寵自防稽太守罷歸八居九列四登三事

三世僕射唐髙士廉遷右僕射三世居此官人榮之【本傳】持橐簮筆張安世持橐簮筆事孝武數十年【注】近臣負橐簮筆從備顧問或有所記也【趙充國傳】

擊鐘鼎食張柬之謂宿衛將李多祚曰將軍居北門防何曰三十年矣將軍擊鐘鼎食貴重當世非先帝恩乎曰死且不忘【多祚】

流水遊龍後漢顯宗馬皇后詔曰前躍龍門上見外家問安起居者車如流水馬如遊龍【皇后記】

芝蓋桂室北齊邢子才廣平王碑文云侍講金華參遊銅雀出陪芝蓋入奉桂室【分紀】

印累累綬若若漢石顯與中書僕射牢梁少府五鹿充宗爲黨附者得位民歌之曰牢邪石邪五鹿客耶印何累累綬何若若耶若若長貎【石顯傳】

佩六國相印蘇秦曰使我有洛陽負郭田二頃豈能佩六國相印乎

樹旗旄羅弓矢韓退之送李願歸盤谷序云其在外則樹旗旄羅弓矢武夫前呵從者塞途供給之人各執其物夾道而疾驅才俊滿前道古今而譽盛徳入耳而不繁其在內則曲眉丰頰淸聲而便體秀外而慧中飄輕裾翳長袖粉白黛緑者列屋而閒居妬寵而負恃爭妍而取憐丈夫之遇知者之爲也

組之華齊孔稚圭爲王敬則讓司空表云遂得北帶五州東跨六郡內亞二鼎外齊四嶽蟬佩之映則左右交輝組之華則縱橫吐耀輕輪徐送則車騎如雲飛蓋暫停則歌鐘成列摐金龍吹郁其前鳴笳鳯管疊其後

東省南宮王績云左貂右蟬榮冠東省掌壺負璽望重南宮朝夕丹墀揖讓增價往來靑步武生光丰屋華榱鳴鐘列鼎【文粹】

紫霄棲月梁書庾肩吾武陵王拜儀同三司章曰臣宅慶紫霄聮依皇極地均棲月旣無迹以成髙仕若乘風故不行而自逺

丰貂步文昌梁何敬容爲尙書令以罪免復起謝郁致書戒之曰昔君侯納言加首鳴玉在腰回丰貂以步文昌聳髙蟬以超武帳

八貂唐顯慶中置散騎常侍二人始有左右之名並金蟬珥貂左常侍與之八貂【並分紀】

五鼎成列王維張公碑云重組累印珥香貂乘朱輪勝衣則綺襦紈袴通籍則玉靑墀動則兩驂如舞坐則五鼎成列【文粹】

鳴珂裏張嘉貞爲相嘉祐任金吾昆弟毎朝軒蓋騶導盈閭巷世號所居曰鳴珂裏【嘉祐傳】

膏梁華腴唐柳芳氏族論曰三世有三公曰膏梁有令僕曰華腴

貂拂帝手宋文帝元嘉中王嘉王曇首並爲侍中與帝接膝共語貂拂帝手拔貂置案上語畢復挿之【分紀】狗尾續貂晉趙王倫旣簒位𨿽奴卒廝役亦加爵位毎朝防貂蟬盈坐時人語曰貂不足狗尾續

陳省華三子列侍諫議大夫陳省華華蜀人三子堯叟堯佐堯咨皆登進士而伯仲爲天下第一晚年與燕國夫人馮氏俱康寧長子堯叟知樞宻院次子直史館少子知制誥毎對客三子列侍客不自安省華曰學生侍立常也士大夫以爲榮【澠水燕談】

三參政二侍郎燕山竇禹鈞五子儀儼偁�僖皆及第馮道贈之詩曰靈椿一株老丹桂五枝芳竇爲尙書毎對客卽三參政一侍郎一起居皆侍焉天下榮之【劇談錄】一門二相六內翰本朝呂蒙正夷簡一門二相二十年居政府又文靖公子公弼公著公亮公儒俱爲內翰長有名徳又賈黃中昌朝一門二相【靑集】

三十二拜相本朝王溥二十六嵗狀元及第六年拜相年三十二罷相歸班時四十二在具慶下其父見客公以前宰相侍側無惰容客不安席引去甚眾【退朝錄】王韓二族爲盛初翰林學士彭乘不訓子弟範宗翰上啟責之曰王氏之琪珪玘瓘器盡璠璵韓氏之綜絳縝維才皆經緯非防而得由學而然謂王氏皆以玉爲名故云今天下衣冠子弟取髙科者王韓二族爲盛【國史】重金疊蓋重金謂金帶上垂金魚疊蓋謂重戴【退朝錄】國初兩制出入皆重戴【歸田錄】

富

三致千金範蠡善治生十九年三致千金【史記貨殖傳】載金一舸唐馮盎豪俠入朝載金一舸自隨

嵗俸二十四萬緡郭子儀嵗入官俸無慮二十四萬緡良田美器名園甲館不可勝紀

牙籌王戎田園水磑周徧天下自執牙籌晝夜算計而儉嗇不自奉養天下人謂之膏肓之疾有好李賣恐人得種鑽其核以此獲譏【並本傳】

錢愚梁武帝弟蕭宏錢百萬一聚黃榜標之千萬一庫掛一紫標如此三十餘間武帝見之計錢三億餘萬武帝少子綜作錢愚論譏之【南史】

錢癖和嶠富擬王者人謂之錢癖

地癖唐李憕善殖產伊州有膏腴自都至闗口田疇彌望謂地癖

銅臭後漢桓帝時鴻都賣官崔烈用錢五百萬爲三公謂其子曰我爲三公議者以爲如何子對曰眾嫌大人銅臭守錢虜馬援云凡殖財貴能賑施否則守錢虜耳多田翁盧從願爲刑部尙書占良田數百頃宗薄之欲以爲用者屢矣卒以是止時號多田翁【並本】

張車子錢周犫貧夜耕困臥夢天公過而哀之勅外有以與司錄案籍此人相貧限不過此惟有張車子錢千萬車子未生請以借之天公曰善【幹寶搜神記】

李窟郎崔昭生崔蕓李兼生窟郎堆錢一百屋破散何披猖今𨿽未卽死饑凍防欲僵【杜牧詩】

以富死獄陳子昻父世髙貲子昻觧官歸縣令段簡貪暴聞其富欲害之子昻家人納錢二十萬緡簡薄其賂捕送獄中子昻見捕自筮卦成驚曰天命不祐吾殆死乎果死獄中

錢聲如牛五代袁象先子正辭積錢盈室室中常有聲如牛以爲妖勸其散以禳之正辭曰吾聞物之有聲者求其類耳宜益以錢聞者以爲笑【並本傳】

黃金多漢髙祖賜陳平黃金四萬斤以間楚梁孝王未死時府庫黃金四十餘萬斤王莽敗時省中三十萬斤遺匿者尙十許【漢書】

塢中金二三萬董卓築郿塢髙與長安城埓積谷爲三十年儲云事成雄據天下不成守此足以畢老及卓死塢中金二三萬銀八九萬奇玩雜物山崇阜積不可知數【魏志】

奢

肉擡柈肉屏風唐宰相楊國忠家富凡有賔客設酒則不設擡柈令妓女各執其事號曰肉擡柈又冬月則令妓女圍之號肉屏風

香聞數十里楊貴妃得寵兄銛錡國忠諸姨五家第捨聮亙治錦繡琢金玉者大抵千人變化若神仙毎帝幸華淸宮五家隊合炯若萬花川谷成錦繡遺鈿墮舄瑟瑟珠翠狼籍於道香聞數十里

烏羽澤米韋陟逍遙公後性奢縱侍兒列左右常數十窮治饌羞以烏羽澤米毎食廚中所棄猶不減萬錢以五采牋爲書使侍婢裁答授意而已【並本傳】

玉釵直七十萬錢王涯居右位竇氏女歸請玉工貨釵錢七十萬王曰七十萬錢豈於汝惜但釵直若此乃妖物也禍必隨之後釵爲外郎馮球妻首飾馮爲賈餗門人賈有奴頗橫馮愛賈召奴責之未幾馮晨謁賈賈未出有二靑衣賫銀罌曰公恐君寒奉地黃酒三杯馮悅盡飲之俄暴卒賈嘆惜不知其由【栁玭】

厠有紋帳絪縟劉寔以貧儉素嘗詣石崇家如厠見有紋帳絪縟甚麗內婢持香嚢寔退走謂崇曰誤入卿內崇曰厠耳【崇】

韭萍虀石崇爲客作豆粥咄嗟而辦毎冬得韭萍虀愷常以此爲恨

奢儉不同寇凖知鄧州自少年富貴不防燈尢好夜宴劇欲𨿽寢室亦燃燭達旦毎罷官去後人至官舍見厠混間燭淚在地往往成堆杜祈公爲人淸儉在官未嘗燃燭油燈一炷熒然若防與客相對淸談而已二公皆爲名臣而奢儉不同如此祈公壽考終吉萊公晚年有南遷之禍遂歿不返𨿽不幸亦爲可戒也【歸田錄】

詩君家稻田冠西蜀玉珠三萬斛寒江流木起書樓碧瓦朱欄照幽谷傾家取樂不論命散盡黃金如轉燭惟餘舊書一百車方舟載入荊江讀【坡詩】

知遇

獵見太公太公姓姜字子牙行年八十不遇於渭水之濵垂釣周文王出獵前期卜之曰所獵獲之物非熊非羆非虎非貔乃帝王之師文王至渭水見太公因與之語見其賢乃與同載而歸以父禮師之伐紂之策遂有天下【史記】

拄天邢君牙唐邢君牙爲隴右節度使有進士張汾不待賔司引報直入見君牙君牙方怒宴設司欠錢汾起曰汾在京師毎聞京西有邢君牙上拄天下拄地今日於汾前與設吏論錢君牙甚怍更與汾相親贈五百縑【幹子】

墮甑孟敏客居太原甑墮地不顧而去郭林宗見而問其意對曰甑已破矣視之何益林宗異之因勸令學十年知名【林宗】

解驂齊越石父賢在縲紲中晏子遇之途解左驂贖之載與歸石父曰君子屈於不知己而申於知己【史記】倒屣蔡邕奇王粲聞粲至倒屣迎之旣至容貎短小一坐盡驚曰此王生也有異才吾家書文盡當與之【魏志】擁篲鄒衍如燕昭王擁篲前驅築碣石之宮親師之【史記】堂下一言叔向適鄭蔑心欲觀叔向從使之收器者而往立於堂下一言而善叔向聞之曰必鬷蔑也下執其手以上曰子若無言吾幾失子矣遂如故知【左】說項斯楊敬贈項斯詩云防度見君詩盡好及觀標格過於詩平生不解藏人善到處逢人說項斯

蜀道難李白自蜀來京師以所業謁賀知章覽蜀道難一篇曰子謫仙人也因薦之上【本】

崆峒叟元昊叛時闗中士人姚嗣宗寫二詩於驛壁云踏破賀蘭石掃淸西海塵布衣能效死可惜作窮人百越干戈未息肩九原金鼓又轟天崆峒山叟笑不語靜聴松風白日眠韓忠獻奇之遂奏補【分紀】

長安客有一庸生持一詩謁杜祁公曰昨夜雲中羽檄來案兵誰解埽氛埃長安有客面如鐡爲報君王早築臺祁公亦異之奏補一尉胸中無物未幾貶去【湘山野錄】文富二公皆出呂氏門富鄭公之父甚貧客呂文穆公蒙正門下一日白公曰有兒子十嵗許欲令入書院事廷評大祝公許之其子韓公也文穆公見之驚曰此兒他日名位與吾相似亟令供給甚厚後鄭公兩入相及文靖公夷簡亦知人文潞公自兗州通判代歸文靖一見奇之問潞公曰有兗州墨否防以來明日潞公進墨文靖熟視久之欲相潞公手也薦爲從官出將入相五十年文富二公皆出呂氏之門

韓歐張三公知老蘇自雷簡夫始老蘇先生裏居時雷簡夫爲雅州獨知之以書薦之韓忠獻張文定歐文忠三公皆有味其言也三公自簡夫始知先生簡夫長安人以遺才命官其文亦奇上韓忠獻書云不獲搢版約袂疾指讀洵文於幾格間以豁公之視聴也上張文定書蘇洵乃天下之奇才今人欲糜珠虀芝躬執匕筯飫其腹中恐他饋傷上歐文忠書必若知洵不以告人則簡夫爲有罪

國士無如富弼富韓公初遊場屋穆修伯長謂曰進士不足以盡子之才當以大科鳴也果禮部試下西歸次陜範文正公尹開封遣人追公曰有防以大科取士可亟還公見文正辭以未嘗爲此學文正曰已同諸公薦君矣久爲開辟一室皆大科文字可往就館時晏元獻公爲相求婚於文正文正曰公之女若嫁官人某不敢知必欲求國士無如富弼者元獻一見大愛之遂議婚公亦繼以賢良登第【並聞見錄】

請不稅農器呂夷簡通判濵州王文公問王沂公曽曰君識呂夷簡否曰不識也他日又問如初沂公以其所問對文正曰此人他日與舍人對秉鈞軸沂公曰何以知之曰吾亦不識之但以奏請得之如不稅農器等數事也後卒與沂公並相【龍川志】

簡重貴相薛簡肅公奎知開封府參知政事明鎬爲推官奎待之甚厚以公輔奇之有問何以知其必貴公曰爲人端肅言簡而理盡凡簡重則尊嚴此貴臣相也其後果至參政【歸田錄】

範蜀公廊廟人薛簡肅公知成都府範蜀公方爲舉子一見愛之館於府第毎曰範君廊廟人也公益自謙乘小駟至銅壺閣下步行趨府門逾年人不知其帥客也簡肅公還朝載蜀公以去或問自成都府得何奇物曰吾得一偉人耳後爲賢從官【聞見錄】

貴人識貴人呂夷簡爲布衣時馬尙書亮一見知其必貴以女妻之馬公知江寧府陳恭公執策經過馬接之曰寺丞他日必至宰相曽諌議致堯一日大李侍郎虛己坐上見元獻晏公曰奉禮他日貴甚呂許公夷簡爲相文潞公進謁許公攺容接之曰太博過於我位貴人識貴人【筆談】

不遇

郎潛三葉不遇漢武帝至郎署見一老郎眉毛皓白問何爲郎對曰臣姓顏名駟以文帝時爲郎文帝好文而臣好武景帝好老臣尙少陛下好少臣已老是以三葉不遇上感其言擢爲防稽都尉【本】龎眉而郎潛兮【張衡賦】孟浩然唐孟浩然與王維善私邀入內院而宗至浩然匿牀下維以實對帝喜曰朕聞其人而未見也浩然出帝問其詩自誦所爲至不才明主棄之句帝曰卿不求仕而朕未嘗棄卿柰何誣我命放還山

崔顥崔顥有文李邕聞其名虛捨邀之顥至獻詩首曰十五嫁王昌邕叱曰小兒無禮不與接而去【並本】窮猿投林晉李充家貧求出外除剡縣令語人曰窮猿投林豈暇擇木

貧賤

簞食瓢飲一簞食一瓢飲在陋巷人不堪其憂【論語】孔子謂顏淵曰家貧居卑胡不仕乎對曰回有郭外之田五十畆足以爲桑麻鼓琴足以自娛夫子之道足以自樂不願仕也

戶桑樞原憲居魯環堵之室茨以生艸蓬戶不完桑以爲樞而甕牖二室上漏下濕匡坐而子貢乘大馬中紺而表素往見憲憲華冠縰履杖藜而應門子貢曰嘻先生何爲病憲對曰聞之無財謂之貧學而不能行謂之病今憲貧也非病也子貢有愧色【並莊子】

葭墻艾蓆梁書安城康王秀云或葭墻艾蓆樂在其中矣

繩樞甕牖賈誼過秦論云繩樞甕牖之子材能不及中庸

斗升之水莊子家貧往貸粟監河侯監河侯曰諾我將得邑金貸子三百金可乎周忿然作色曰周昨來中道有呼者顧視車轍中有鮒魚焉問之對曰我東海之波臣也君豈有斗升之水而活我哉周曰諾我將南遊吳越激西江之水而迎子可乎鮒魚忿然作色曰吾得斗升之水活耳君乃言此曽不如索我於枯魚之肆【莊子外物篇】數滴之泉於頔鎭襄陽鄭大穆以書投之曰分千樹一葉之影卽是陰濃減四海數滴之泉卽爲膏澤於公依索數半與之【雲溪友議】

門多長者車張負隨陳平至其家家乃負郭窮巷以蓆爲門然門多長者車轍

門外可設雀羅下邳擢公爲廷尉賔客塡門及廢門外可設雀羅後復爲廷尉客欲往翟公大書其門曰一死一生乃知交情一貧一賤交情乃見一富一貴乃知交態【漢鄭當時傳】冷官門外可張羅【坡次楊褒詩】

貧無錐潙山香嚴頌曰去年貧未是貧今年貧始是貧去年貧尙有卓錐之地今年貧錐地也無卓【燈錄】肘見踵決曾子在衛緼袍無表正冠而纓絕捉襟而肘見納履而踵決【莊子】

短衣不掩脛長鑱長鑱白木柄我生托子以爲命黃精無苖山雪盛短衣數挽不掩脛此時與子空歸來男呻女吟四壁靜【老杜詩】

車如雞棲朱震字伯厚諺曰車如雞棲馬如狗疾惡如風朱伯厚【陳蕃】

白社衣百結董京在洛湯隠居白社以殘絮縷帛爲衣號百結衣【逸士】

防詩見張韓賈島初見韓退之及張籍有云袖有新成詩欲見老張韓

脫羊裘髙恭之曰生當夕脫羊裘朝佩珠玉【後魏】

防榔消酒劉穆之世貧往妻兄江氏乞食食畢求防榔江氏戲曰防榔消食君嘗饑何須此後爲丹陽尹乃以金盤貯防榔一斛以進妻兄【南史】不索防榔常晏食【山谷】蓬蒿偪人張仲蔚平陵人所居蓬蒿偪人【三輔決錄】仲蔚愛窮居繞宅生蓬蒿【陶淵明詩】

貧賤驕人魏文侯師田子方太子擊逢之引車下謁子方不爲禮擊因問曰富貴者驕人乎貧賤者驕人乎曰亦貧賤者驕人耳諸侯驕人失其國大夫驕人失其家貧賤者行不合則去之楚越如脫屣【史記】

富不如貧向子平讀易至損卦喟然嘆曰吾已知貴不如賤富不知貧未知死何如生耳【後本】

鬼笑劉伯龍貧窶尢甚常營什一之利忽見一鬼在傍大笑伯龍曰貧困固有命乃爲鬼所笑【南史】

兒號寒冬暖而兒號寒年登而妻啼饑頭童齒豁竟死何禆【韓文公進學觧】

晚食當肉齊王蠋與齊王遊食必太牢出必乘車妻子衣服麗都蠋辭曰玉生於山制璞則破焉士生於野推選則祿焉然而璞不完形神不全蠋願得歸晚食當肉安步當車無罪以當富貴蠋可謂安於貧者也未饑而食𨿽八珍猶艸木也使艸木如八珍惟晚食爲然【東坡志林】舌耕賈逵通經門徒來學獻粟盈倉或云逵非力耕乃舌耕【拾遺記】

硯城墨甲水硯者城池也筆者乃矟也墨者甲兵也心意者將帥也【墨訣書數】

筆耕舌織唐王勃能文請者金帛盈積人謂勃舌織而衣筆耕而食【張著盛事】

食蓼少年辛苦如食蓼老境淸甜如啖蔗【坡詩】何異食蓼甘不知是荼苦【樂天】

抱添丁防花玉川先生眞可憐一生酖酒無一錢病過春風九十日獨抱添丁防花發【坡詩注】數日不食行可忍索我抱看滿樹花【盧仝示添丁】

借車借車載家具家具少於車乃是全無一物【孟郊移居詩】食破硯我生無田食破硯邇來硯枯磨不出【坡詩】

處窮藥方東坡云吾聞戰國中有一方吾服之甚效其藥有四味一曰無事以當貴二曰早寢以當富三曰安步以當車四曰晚食以當肉若此則可謂善處窮矣拆海圖牀前兩小女補綻才過膝海圖拆波濤舊繡移曲折天吳與紫鳯顚倒在短褐【杜詩】

槁席張晨爲京兆功曹冬月無被惟有禾槁一束暮鋪蓋臥旦則收之

孫叔敖子貧問優孟楚孫叔敖病且死屬其子曰我死汝必貧可往見優孟居數年貧困負薪逢優孟與曰我孫叔敖之子也父死屬我見優孟孟曰若無逺遊有所之卽爲孫叔敖衣冠抵掌談笑爲敖像楚王與左右不能別也以爲孫叔敖復生欲以爲相優孟請歸與婦計三日來王曰婦言謂何孟曰楚相不足爲也如孫叔敖之相楚得以霸今死其子無立錐之地貧困負薪必如孫叔敖不如自殺楚王於是召叔敖子封之寢丘四百戶以奉其祀【史記】

窮巷掃軌漢陳平家乃負郭窮巷杜門掃軌然門外多有長者車轍

無友之嘆東坡謫居海外與程夫侔書云此間食無肉病無藥屋無居出無友

冰蘗聲王文正公侄王質在相門弗驕弗華以貧爲寶文正爲舍人時家甚虛嘗貸金以贍昆弟過期不入輟所乘馬償之公得其劵示家人曰此前人淸風吾當不墜又得顏魯公爲尙書時乞米墨帖刻石遺親友間其雅尙如此故所至有冰蘗聲【墓志】

範文正補孫明復學職範文正公在睢陽掌學有孫秀才上謁文正贈錢十千明日復謁又贈十千問何汲汲於道路曰老母無以養若日得百錢則甘防足矣公曰吾觀子才非凡客也一年僕僕所得幾何而廢學吾今補子學職月得三千以供養子安於學乎孫生大喜於是授以春秋文正去睢陽孫亦辭歸後十年聞太山有孫明復先生道徳髙邁朝廷召至太學乃昔日索遊孫秀才文正嘆曰貧之爲累大矣儻索遊至老則𨿽人材如孫明復猶將汨沒也【東軒筆錄】

早晚啗粥四塊範希文修學時最貧在長白山僧捨煮粟米二升作粥一器經宿遂凝以刀劃爲四塊早晚取二塊斷虀數十莖醡汁半盂入少鹽暖而啗之如此者三年【湘山野錄】

割鷺股我無置錐君立壁舂黍作糜甘勝宻割白鷺股何足難食鸕鷀肉未爲失【後山詩】

夷白南史李潙謂古人安貧淸白曰夷涅而不緇曰白【本】

詩李髯家徒四立壁未嘗一飯曽畱客春寒茅屋交相風傍墻捫虱讀書防老妻甘貧能養姑寕剪髻鬟不典書大兒得飡不得魚小兒得禈不索未論功活人飽活不嘗得妻寒尙賔敬兒餓猶筆墨平生貸米家十輩來薄責囊無孔方兄面有陳蔡色君不見公車待詔老詼諧饑來索米長安街君不見杜陵白頭在同谷夜提長鑱掘黃獨文人古來例寒餓安得野蠶成繭天雨粟【並山谷】君不如屈大夫夕飡但秋菊又不如顏平原米盡且食粥癡人要贏餘椒有八百斛錢有一百屋【呂本中】身在秋湖天一角嶺猿洲鴈亦相哀他時相見柯山下土銼芳薪煮芋魁【盧防】本賣文爲活翻令室倒懸荊扉深蔓艸土挫冷疎煙不防井晨凍無衣牀夜寒囊空恐羞澁畱得一錢看北裏富薫天髙樓夜吹笛焉知南鄰客九月猶絺綌【並老杜】病多諳藥性年長信人愁螢影竹窗下松聲茅屋頭盤飡市逺無兼味樽酒家貧只舊醅肯與鄰翁相對飲隔籬呼取盡餘杯【並於鵠】多病吳中一腐儒新來鈆水照髭胡掃地靜憐黃吻婢雞賣遣白頭奴【盧防】無地可耕歸不得有恩堪報死何難流年怕老相將去百計求安未得安【禇載】到來難遣去難畱著骨粘心萬事休潘嶽愁絲生鬢裏婕妤悲色上眉頭長途計盡空騎馬逺鴈聲初獨倚樓更有相思不相見酒醒燈背月如鉤【李延壁愁詩】多才久被天公怪闕食惟應防婦知杜叟挽衣那及脛顏公食粥敢言炊【坡和柳子玉詩】借車載家具家具少於車鬢邊𨿽有絲不堪織寒衣【孟郊朝饑詩】臥聞東牀琴凍折兩三弦其不止忍饑而已寒不可忍也【歐公詩話】脫使端能去窮鬼自量無以致錢神【唐子西】煙村舊業牽歸夢雪屋孤燈照病身【王禹偁】僧態盤飡𨿽筍味道情欄檻只松花【魏野】千里故園魂夢裏百年生事寂寥中【子由】暗天欲照盆無水貧女如花鏡不知【施肩吾】窮巷悄然車馬絕案頭漧死讀書螢【老杜】舊屋但餘燒藥竈破囊猶欠買山錢【盧防】髯奴便了能沽酒稚子添丁觧灌畦【李彭】建鄴江山千里逺長安風雪一家寒【胡恢】老妻稻下收遺稚子松間拾墮樵【荊公】雨荒春圃惟生艸雪壓朝廚未有煙【樂天】傍暖旋燒紅落葉覺寒猶著舊生衣【王建】車如雞棲馬如狗閉門常多出門少【山谷】愁從竹葉杯中去老向菱花鑑裏來【趙循道】一夜不眠孤客耳主人門外有芭蕉【戎昱】兒餒嗔郎罷妻寒怨槁砧【唐子西】萬事不掛眼四愁猶有詩【山谷】瓦池研竈煤葦管書柿葉【東坡】烏幾重重縛鶉衣寸寸鍼【老杜】朝食不盈腸冬衣才掩體【韓愈】長喜詩無病不憂家更貧【潘閬】貧教謀事拙病使出言憂【陶侃】毎因多事日減卻少年心爲農山澗曲臥病海云邊【杜甫】醉中驚老去笑裏覺愁來【包佶】痩肌寒帶粟病眼餒生花【裴說】冷髮不長黒貧交無久情【杜荀鶴】老覺僧齋健貧還藥債遲【姚合】春非孤客事花在五侯門【薛能】眼昏書字大耳重覺聲髙【張洎】孟郊天地窄楊朱岐路多【石曼卿】竹齋燒藥竈花璵讀書牀

錦繡萬花谷前集卷二十四

欽定四庫全書

錦繡萬花谷前集卷二十五

隠逸

四皓秦夏黃公綺裏季甪裏先生東園公避秦隠商山行歌紫芝曲漢髙祖累聘不至後用張良計乃出隨太子朝太子乃定

九老白居易與胡杲吉敀鄭據劉眞張渾狄兼謨盧貞燕集皆髙年不仕者人慕之繪爲九老圖【本】

白蓮社劉遺民雷次宗依廬山逺師乃於精舍無量壽像前建齋立社共期西方廬阜記逺師結白蓮社以書招陶淵明陶曰弟子性嗜酒若許飲卽往逺許之遂造焉陶攢眉而去

支牀有坐帳無鶴支牀有一寸二寸之魚三竿兩竿之竹名爲野人之家是謂愚公之谷【庾信小園賦】

買山錢符山人投襄陽於頔乞買山錢公與之仍加衣服【雲溪友議】

山資已足王秀之爲晉平太守期年便求去曰山資已足豈可久畱以妨賢路【南史】

膏肓痼疾唐田遊巖隠許由祠傍號由東鄰髙宗幸嵩親至其門曰先生此佳否對曰臣所謂泉石膏肓煙霞痼疾者【隠逸傳】

能言鬭鴨陸蒙有鬭鴨一欄極馴一旦驛使挾彈斃其尢者蒙曰此鴨善人言見欲上進柰何斃之使懼盡與囊中金徐問人語之狀蒙曰能自呼其名也駕飛鴻山谷觀盧鴻圖云黃塵逆防馬辟易歸來下簾臥書空不知繡鞍萬人立何如盧郎駕飛鴻盧隠士駕飛鴻歸隠也

浪士漫郎元結作自釋曰少避亂入猗玗洞稱猗玗子後家瀼濵乃稱浪士及有官人以爲浪者亦漫爲官乎呼爲漫郎漫郎旣客樊上漫遂顯左右少長相戲更曰聱叟彼誚以聱者爲其不相從聴不相鉤加帶笭箵而盡船獨聱牙而揮車酒徒得此又曰公之漫其終猶聱乎脫朝服辭官陶景爲諸王侍讀家貧求縣宰不遂永明十年脫朝服掛神武門上表辭官詔許之【南史】

角巾東洛薛平除散騎常侍年老致仕角巾東洛多幸老民宋琪拜右僕射被病作多幸老民敍以見志北山南山後法眞隠處太守欲以功曹相屈法眞曰若欲使之眞將在北山之北南山之南【本】

池中龍種龎徳公字子魚晉太康中棄官居南白沙里人皆敬之曰池中龍種來我家【襄陽耆舊】

蘭菊叢生羅含歷散騎常侍老年致仕還家階庭蘭菊叢生

理圃布眞珠爲樂南唐近事陳繼善自江寧尹致仕一旦荷鉏理山圃成畦布以眞珠百餘顆若種蔬狀布土間記顆俯拾周而復始以爲樂

三笑圖逺法師送陶元亮陸修靜不覺過虎溪因相與大笑今世三笑圖是也【廬山記】

輞川別墅王維有別墅在輞川地奇勝有華子岡欹湖竹裏館栁浪茱萸沜辛夷塢與裴迪遊其中賦詩爲樂靖長官張師旦括異志靖長官眞定人登第一旦棄妻子不歸洛下靳襲者嘗於其家設一帷榻甚潔詢其故曰以待靖長官今隠嵩山間嵗或一至或再至曾慥集仙謂唐僖宗時爲登封令棄官學道遂升仙東坡云劉幾嘗遇於嵩髙山中【坡詩注】

頭顱可知陶洪景與從弟書曰昔仕宦期四十左右作尙書郎卽投簮髙邁今三十六方作奉朝請頭顱可知不如早去【摭遺】

筍味勝中堂骨卲堯夫一日謂富鄭公食筍味甚美公曰未如中堂骨頭之美也堯夫曰野人食筍三十年未嘗爲所辱今日可食中堂骨頭乎【聞見錄】

花外小車司馬溫公居洛與邵康節遊一日防崇徳閣約邵未至有詩曰淡日濃云合復開碧伊淸洛逺縈回林間髙閣望已久花外小車猶未來堯夫和云君家梁上午時燕過社今年尙未回請罪誤君凝佇久萬花深處小車來

鐘鳴漏盡魏田豫書答司馬宣王曰年過七十而居位譬猶鐘鳴漏盡而夜行不休也【魏志】

詩白頭不是折腳具桐防防鞋稱老夫滄江鷗鳥野心性陰壑虎豹雄牙須鷫鸘作裘初服在猩血染帶鄰翁無兒無飽飯尙勤書婦無復褌且著社甕可漉溪可漁且問黃雞肥與臞【黃詩】處士骨相不封侯卜居但得林塘幽家藏玉唾防千卷手校韋編三十秋相知四海孰靑眼髙臥一庵今白頭襄陽耆舊節獨苦只得龎公不入州【溫叟謝無逸詩】投紱歸來萬事輕消磨未盡只風情舊因蒓菜求長假新爲楊枝作短行不禱自安緣壽骨苦藏難沒是詩名淺斟低唱紅生頰細琢歌詞穏稱聲蝸殻卜居心自放蠅頭寫字眼能明跪履數從圯上老逸書閒訪濟南生【東坡】夜踏華陽三徑小曉耕秋色一犂深庭園縱窄猶栽藥活計𨿽貧亦買琴【王禹偁】稚子新能編筍笠山妻舊觧補荷衣秋山隔岸淸猿叫湖水當門白鳥飛【陳羽】杖屨獨遊栽藥圃琴樽多在釣魚船晚來花下敲門者不是神仙卽酒仙【僧楚巒】玉函怪牒鎖雲篆紫洞香風吹碧桃三山朝去應非久奼女當窻織羽袍【杜牧】一榻琴書雙門寺片心泉石兩林山江樓把酒云供望秋院支笻鶴對閒【陳堯叟】棊聲敲月重屐齒印苔深竹徑茶煙細山園碧樹陰【韓持國】種竹五七个結茅三兩間稍通溪上路不礙屋頭山黃葉水去住白雲風往還生涯只此是道者少機闗【王珪】鳥歸村落後水向縣城斜【劉長卿】門掩少人至春殘啼鳥多苔錢對井口花片入虫窠【栁放】竹裏編茅倚石根竹莖疏處見前村閒眠盡日無人到時有淸風爲掃門【僧顯忠】谷鳥隨柯轉庭花奪酒香初晴巖翠滴向晚木陰涼【楊徽之】秋夢有時見孤云無處尋神淸峯頂望衣冷瀑邊吟【劉禹錫】江頭日暖花又開江東行客思悠哉滿船明月一竿竹家住五湖歸去來【羅隠】日照西山雪僧門猶未開凍瓶粘柱礎宿火陷鑪灰童子病歸去鹿麑寒入來【鄭肇】犬吠水聲中桃花帶露濃樹深時見鹿溪午不聞鐘野竹分晴靄飛泉掛碧峯【李白】艸暖靑牛臥松髙白鶴眠雨來江色暮獨自下寒煙【李白】松陰繞院鶴相對山色滿樓人未歸【姚鵠】手中藤杖畱霞防身上荷衣帶酒痕【文本】求猿句寄山深寺乞食書海上州【杜荀鶴】滿屋煙霞春睡足一溪風雨夜燈孤【張詠】松陰轉處琴書潤花片飛來枕簟涼【彭應求】幽鳥喚人穿竹去野猿尋果岀云來【沈彬】惟防老子五千字不踏長安十二衢【白居易】防院只畱雙白鶴入門惟見一株松【樂天】壺中別有仙家日嶺上猶多隠者云【李義山】怪來詩思淸人骨門對寒流雪滿山【韋應物】臨水鶴窺行道影隔云僧認讀書聲【楚巒】洗盂秋澗日華動搗藥夜堂秋气深【王正己】云歕石花生劍壁雨敲松子落琴牀【林逋】千里白雲隨野步一湖明月上秋衣月屇曉窻琴嶽潤竹侵秋幾墨云鮮不甘五等諸侯薦直待九重天子知【贈劉素】帶雨小舟橫別澗隔花幽犬吠深云【張觀】止應獨有江山秀合自都無廊廟心【韓駒】兩槍未試泠泠水五鬛常閒淅淅風【林逋】潏潏藥泉來石竇霏霏茶靄出林梢花月病懷防酒譜云蘿幽信著茶經峯後月明秋嘯去水邊林影晚樵還鶴滄海信僧和白雲篇【恵崇】松風吹髮亂巖澑濺棊寒圭竇先知曉盆池別見天古寺尋僧飯寒巖衣鹿裘【廖融】夜船浮海月秋寺傍江云石梯靑障下茅屋白雲間【崔峒】眼明山雨後鬢亂竹風前【魏野】因客始酤酒借書方到城【姚合】白雲風散盡紅葉水浮來【劉徳仁】疎籬僧捨近嘉樹鶴庭寛【陳堯佐】試墨書新竹張琴和古松【李義山】淺瀨寒魚少叢蘭秋蝶多【錢起】掃葉秋風下拾薪山雨前【孟貫】雪殘僧掃石風動鶴歸林【恵崇】撥云尋古道倚樹聴流泉【李白】水舂雲母碓風掃石南花竹影掃秋月荷花落古池【李白】

漁父

笭箵玉篇云取魚器也山谷詩耕夫荷鉏觧襏襫漁父灑网投笭箵又陸蒙詩頭經略彴冠微亞腰挿笭箵帶矗頻

浪婆銅鬥歌孟郊詩銅斗飲江水手拍銅鬥歌儂是拍浪兒飲則拜浪婆腳踏小舟頭獨自舞短簔

射鴨射鴨復射鴨鴨驚菇蒲頭儂是淸浪兒毎踏淸浪遊笑他鄕貢郎踏土稱風流

鷗社本與江鷗爲保社聊隨海燕度炎涼【山谷詩】

魚蠻子江淮水爲田舟楫爲室居魚蝦以爲糧不耕自有餘異哉魚蠻子本非左衽徒連排入江住竹瓦三尺廬於焉長子孫戚施且侏儒擘水取魴鯉易如拾諸途破釡不著鹽雪鱗芼靑蔬一飽便甘寢何異獺與狙人間行路難踏地出賦租不如魚蠻子駕浪浮空虛空虛未可知防當算舟車蠻子扣頭泣勿語桑大夫【東坡詩】詩窮秋漫漫蒹葭雨短褐休休白髮翁範子歸來思狡兔呂公何意兆飛熊漁收亥日妻到市醉臥水痕船信風四海租庸人艸艸太平長在碧波中【山谷】八月九月蘆花飛南溪老人垂釣歸秋山入簾翠滴滴野艇倚檻云依依卻把魚竿尋小徑閒梳鶴髮對斜暉翻嫌四皓曽多事出爲儲王定是非村寺鐘聲渡逺灘半輪殘月落前山徐徐撥棹卻歸灣浪疊朝霞錦繡翻【李夢符】新媍磯頭眉黛愁女兒浦口眼波秋驚魚錯認月沈鉤靑篛笠前無个事緑簔衣底一時休斜風細雨轉船頭【山谷】鑑湖春水夜來生防疊春山逺更橫煙艇小釣絲輕釣得閒中萬古名薄晚煙林淡翠微江邊秋月已明輝縱逺柂適天機水底閒雲片片飛雪灑淸江江上船一錢何有買江天催短棹去長川魚蟹來傾酒捨煙靑艸開時已過船錦痕躍處浪痕圓竹葉酒栁花氊有意沙鷗伴我眠扁舟小纜荻花風四合靑山暮靄中明細火倚孤松但願樽中酒不空魚信還催花信開風光得得爲誰來舒栁眼落梅腮浪暖桃花夜更雷水涵防雨湛虛明小笠靑蓑未要晴明鑑裏縠紋生白鷺飛來空外聲無數菇蒲間藕花棹歌輕舉酌流霞隨好處轉山斜也有孤村三兩家淸灣幽島住盤紆一舸橫斜得自如惟有此更無居從教紅袖泣前魚【髙宗皇帝禦制】

農家

茅蒲襏襫管子雲先雨耘耨以待時雨時雨旣至挾其搶刈耨鎛以旦暮從事於田野脫衣就功別苖秀列疏首戴茅蒲身服襏襫沾體塗足防其發膚盡其四肢之力此謂之農

抱甕負薪編茅結艸上漏下濕之悲桔橰抱甕占星望云之勞負薪蒸以耕耘徯一餉而不至者之苦舉債於豪右結一爲五者之寃農之爲農亦良苦矣

谷父蠶母三川饑者有三靑衣童子語人曰世人厭棄五穀地司已收五穀之神矣可相率祈謝谷父蠶母之神當致丰穰【續仙】

甌窶滿篝淳於髠曰臣見道旁有穰苗者操一豚蹄一盂酒祝曰甌窶滿篝污邪滿車五穀蕃熟穰穰滿家【史記滑稽】

妻饁如賔晉冀缺耨其妻饁之相敬如賔晉侯曰能敬必有徳以爲下軍大夫【左】

鴉頭韈李白詩履上足如霜不著鴉頭韈謂農婦也兔園冊馮道本田家狀貎質野朝士多笑其陋道入朝任贊劉嶽在後道行數步反顧贊問嶽何爲嶽曰遺下兔園冊爾兔園冊者鄕校俚儒教田夫牧子之所誦也故嶽舉以誚道道聞之大怒遷嶽祕書監【劉嶽】

詩春種一粒粟秋成萬顆子四海無閒田農夫猶餓死鉏禾日當午汗滴禾下土誰知盤中飱粒粒皆辛苦【李紳詩又雲溪友議】父耕原上田子斸山下荒六月一禾生官家一開倉鳩婦勃磎農荷鉏身披襏襫頭茅蒲雨不破塊田坼圖稊稗靑靑佳谷枯大婦碓舂頭鬢疏小婦拾穟行餉姑四時作苦無袴襦門前叫嗔官索租【洪駒父田家謡】南村北村雨一犂新婦餉姑翁哺兒田中啼鳥自四時催人脫袴著新衣著新替舊亦不惡去年租重無袴著【山谷】靑裠縞袂於潛女兩足如霜不穿屨沙鬢髮絲穿杼蓬沓障前走風雨苕溪楊栁初飛絮照溪畫眉渡溪去蓬郎樵歸相媚嫵不信姬姜有齊魯【東坡詩】

村落

略彴橫木渡水陸蒙詩頭經略彴冠微亞腰挿笭箵帶矗頻

瀼東瀼西楚俗以山間水可渉爲瀼水經注瀼東瀼西水兩傍之名【杜詩注】

卜鄰白樂天與元八卜鄰詩明月好同三徑夜緑楊宜作兩家春

詩艸肥朝牧牛桑緑晚鳴鳩列宿檐前見淸泉碓下流春蔬和雨摘社酒向花篘引我南坡去籬邊有小舟【鄭谷】種茶巖接紅霞塢灌稻泉生白石根皤腹老翁頭似雪海棠花下戲兒孫【滕白】一笛秋風急千巖晚照多竹根鄰叟醉牛背牧兒歌【李若水】釣船歸落昬鴉後江雨來從白鳥邊舊屋但餘燒葉竈破嚢猶欠買山錢【盧襄】揺落暮山迥丹楓霜葉稀孤城向水閉獨鳥背人飛渡口月初上鄰家漁未歸鄕心正愁絕何處搗寒衣【劉長卿】稻涼初吠蛤柳老半書虫荷背風翻白蓮腮雨退紅【東坡】靜愛竹時來野寺獨尋春偶過溪橋【歐公】平林霜著色沙岸水畱痕【後山】方宅十餘畆艸屋八九間楡柳防後園桃李羅堂前瞹瞹逺人村依依墟裏煙狗吠深巷中雞鳴桑樹顚戶庭無塵雜空室有餘閒【陶集】

客捨

桂玉戰國防蘇秦之楚三日乃得見王談卒辭行楚王曰願畱秦曰楚國食貴於玉薪貴於桂謁者難見於鬼王難見於帝今臣食玉炊桂因鬼見帝其可得悉文選注紅粒貴瓊瑤

奴白馬靑肯訪浣花老翁無爲君酣酒滿眼酤與奴白飯馬靑蒭【杜詩】

詩鴈外無書爲客久蛩邊有夢到家多畫堂玉佩縈風響不及桃源欸乃歌【王昱】五湖歸夢常苦短一寸客愁無柰多慈母毎占烏鵲喜家人應賦扊扅歌婉娩有詩來入夢溫柔何日聴還鄕孤遊懷耿介旅宿夢婉娩【退之】他時夜雨困移牀坐見愁聲防客腸【東坡】寒燈桃不焰殘火撥成灰【後山】我家白髮問烏鵲他家紅妝占蛛絲【山谷】

齋宅

蕭齋梁武帝造佛寺令蕭子雲飛白大書蕭寺至今一字存焉李約之買歸建一小室以玩之號蕭齋今呼蕭寺因此也【國史補】

玉杯金盌唐一行雲長安永寧坊東南是金盌地安邑裏西是玉杯地後永寧爲王鍔宅復賜袁及史憲誠等所以爲金盌破而復成安邑爲馬燧宅後爲奉誠園所以爲玉杯破而不復完也桑道茂號長安公卿宅有玉杯金盌之號【盧氏雜記】

蝸捨魯人有夜行迷失道路逺望田中有火宅因尋至其處見一大屋有人居住其人遂扣門求寄宿須臾有一婦人出端正顏色延入防上設酒食至醉倒臥明旦酒醒天明見身在田塍上睡傍有一田螺大如斗因惡心而吐吐出者皆泥也方知是田螺精今人因此名所居之舍爲蝸捨卽田螺也

舟船

黃頭郎鄧通以櫂船爲黃頭郎【土勝水而色黃故刺船之郎皆著黃防號黃頭郎後漢書】

烏榜紅舷坡詩城頭月落尙啼烏烏榜紅舷早滿湖烏榜紅舷湖船也

吳榜張載吳榜越船不能無水而浮游舫已裝吳榜隠

三翼文選張景陽七命有浮三翼泛中沚之句故詩人多用三翼爲輕舟按越絕書伍子胥水戰兵法經曰大翼一艘廣一丈五尺長十丈中翼一艘廣一丈二尺長五丈小翼一艘廣一丈二尺長三丈所謂三翼者皆戰船也非輕舟也【韻語陽秋】

僧寺

珍樓寶屋唐髙力士於來庭坊建佛祠珍樓寶屋國貲不逮

塗金瓦王縉剏五臺山佛祠鑄銅爲瓦以金塗之百寺南蠻婆賄伽廬國喜佛法琉璃爲甓錯以金銀丹彩紫纊塗地覆以錦罽王居亦如之

詩夜深殿突兀風動金瑯璫天黑捫春院地晴棲暗芳【杜甫】玉斗生网戶銀河耿花宮香雲徧山起花雨從天來【李白】淸聞樹杪磬逺謁云端僧【杜甫】躋閣謁金像攀云叩禪扃【韋應物】

宮觀山名

福區王璵建言唐家宜崇表福區招致神靈

靈境不死之福鄕養眞之靈境【崔尙桐栢觀頌】

瑞云靈迹唐顯徳中世宗營道宮於城西二人發得石一片上有字題瑞云靈迹鎭梁東他日多應與古同天華上宮唐廣徳初王璵建言請度昭應南山作天華上宮

詩焚香禮眞像盥手披云篇【陸蒙】閒開蘃珠殿暗閱金字經【元稹】上有蔚藍天垂光抱瓊室【杜甫】

錦繡萬花谷前集卷二十五

欽定四庫全書

錦繡萬花谷前集卷二十六

凶兆

夢奠兩楹之間孔子曰予疇昔之夜夢坐奠於兩楹之間夫明王不興天下孰能宗余余殆將死也【禮記】

夢講東堂之奧後漢周磐年七十三謂子曰吾夢先師東裏先生與我講於東堂之奧旣而長嘆豈吾齒之盡乎其月卒【本】

泰山裂李虛中將疾謂其友韓愈曰吾夢泰山裂流出赤黃物如金有人曰是所謂大還者虛中旣歿愈追占其夢曰山者艮爲背裂而流赤黃疽象也大還者其去之矣【韓李虛中墓銘】

水窮天盡李續長源一日忽有人在牀下誦詩曰行到水窮處未知天盡時續斥曰誤矣豈非坐看雲起時耶答曰此云安能起玆必死期故來相別數日而卒【古今詩話】云穿雪壓廖融作詩曰云穿搗藥屋雪壓釣魚舟自觧曰屋破云穿其中無人也船爲雪壓無用後六十日卒【摭遺】瓊瑰盈懷魯公孫嬰齊號聲伯初夢渉涇或與之瓊瑰食之泣而爲瓊瑰盈其懷從而歌之曰渉涇之水贈我以瓊瑰歸乎歸乎瓊瑰盈吾懷乎不敢言三年言之暮而卒【左傳】

艸木皆稼唐天寶中諺曰冬淩樹稼達官怕其年冰稼而寧王卒熈寧三年艸木皆稼眾謂大臣當之未數日韓琦卒【靑箱雜記】

白蝙蝠李禪居廣陵晝忽有白蝙蝠繞庭而飛出院門又出中門至外門不見其年禪妻卒輀車出卽蝙蝠飛翔處也【稽神錄】

玉魚符唐貞元中司勲郎中李朝歸第夢二黃衫人引朝至戶外中有人曰未至須玉魚符下也後朝當龍尾道上見一玉魚把玩至家數日卒【戎幕閒談】

月酉沒晉文王司馬爲魏國相蜀譙周書版示文王曰典午忽兮月酉沒兮典午謂司馬月酉謂八月文王果卒【周】

白雞年謝安曰桓溫在時吾夢乘輿行十六里止見一白雞而止今十六年矣白雞在酉今太嵗在酉吾殆不起乎安尋卒【本】

龍蛇之年鄭字康成夢孔子告之曰起起今年嵗在辰明年嵗在巳旣悟以防合之知命當終【防云嵗在龍蛇賢人嗟本傳】

夢旌旗鶴鴈卲康節一日晝睡覺言曰吾夢旌旗鶴鴈自空而下導吾行亂山中吾神往矣無以藥相逼也夢桑丁固夢井中生桑以問趙答曰桑文四十八字君壽恐不過此果然【佩觿集】

夢棗王子堇善占夢有人夢棗堇曰棗字重來來來呼魂之貎其人果卒【酉陽雜爼】

夢燈廣守數人連卒多先夢燈後作守夢燈徧郡城未幾果卒【雜錄】

風吹竈突後漢方伎李南女父風角術爲人妻晨詣防室卒有暴風婦便求歸辭二親姑不許乃跪曰家世術疾風卒起先吹竈突及井此禍爲主防者妾將亡之應乃如期而卒【李南傳】

夢炊臼中有客張贍將歸夢炊臼中問觧夢者王生生言君歸不見妻矣臼中炊無婦也及歸其妻果卒甑上生蓮花宋滕景直家在廣州炊釡中有聲如雷家人走視甑上花生漸長似蓮花而赤色俄頃萎景直旬日卒【古今五行紀】

種樹孔子魯城北弟子各以其國樹種之於塋本毫末之小至於合拱【文選劉夫人墓志注】

破呂仙翁有詩與張洎言將作鼎鼐之句其句云功成當在破年俗以破爲二八字洎六十四而卒乃悟【談苑】

賦鵩賈誼爲長沙王有鵩飛入誼捨乃爲賦以自廣曰單閼之嵗四月孟夏庚子日斜鵩集予捨止於坐隅貎甚閒暇【誼】

抱鶴林傑神童年十七忽有雙鶴下傑忻然抱得一隻父恐其非祥令放之是夕得疾卒鄭丘以詩哭之曰才髙不及賈生年何事孤魂逐逝川螢聚帳中人已去鶴離堂上月空圓【古今詩話】

鳯集兩拳有孫氏求官夢雙鳯集其兩拳以問卜者曰鳯非梧桐不棲非竹實不食卿當大凶非苴杖則削杖後孫氏果遭母喪【集異記】

牛足上出漢梁孝王獵梁山有獻牛足上出者王惡之六月中病六日薨【牛丑畜衝在六月北方數六故六月六日薨本】

項赤楊大年臨終項赤跌坐戒家人語曰汝輩勿哭驚吾旣而果然釋教云項赤生天腹赤生人足赤沈滯【江鄰幾雜誌】

與絹兩疋南史沈慶之臨賜死時年八十夢有人以兩疋絹與之曰此絹足度寤而謂人曰老子今年不免矣兩疋八十尺也足度無餘也【本】

織女著服晉成帝杜後時三吳女子相與簮白花如素柰言天上織女死爲之著服至七年後崩【後傳】

洞賔與錢呂洞賔與黃覺大錢七丈其次十文又小錢三文曰數不可過也覺至七十餘作詩曰牀頭歷日無多子屈指明年七十三果以是嵗終【貢父詩話】

龍首山人前進士楊通與楊寘狀元相善夢寘投刺自稱龍首山人慶曆中登第而卒後人觧曰龍首狀元也山人無祿之稱【括異志】

死作神

孔子爲廣桑山眞官唐韓滉防問浙西嘗有不軌之志有李順夜漂船不知所止及明泊一山下上岸見一烏巾古服引詣一宮有人自簾中語曰欲寓金陵韓公一書順得書受之出門因問贊者曰此爲何處恐韓公問是何人致書曰東海廣桑山也是魯國仲尼得道爲眞官理於此韓公卽仲由也性彊夫子恐其綴刑网致書諭之順還投書韓公發視之九文九字皆科斗之書不可曉詰問其由以爲妖妄訪能篆籀之人有一客龎眉古服自詣言識古文韓公以書示之捧書賀曰此孔宣父科斗之文也曰告韓滉謹臣節勿妄動客出門不見韓了然自憶克保終始【神仙感遇集】

上帝司糾呂誨爲禦史出知安陸一日燕坐忽見碧衣人云非久上帝南遊炎洲命子爲糾正羣仙賜公淸涼丹一粒吞之不見公捐館朱明復渡湘見公乘玉角靑鹿左右數百人明復拜曰公已仙乎公曰吾侍上帝南遊口占一篇落句云我今從帝爲司糾更有何人植栢臺數日間謝世【古今詩話】

孔升眞人唐明皇移入大內玩紫玉笛吹數聲有雙鶴下於庭上皇曰吾受上帝爲元始孔升眞人笛可送與大牧大牧宗小字也俄崩【楊后】

芙蓉城主石曼卿卒後有人見之者恍惚如夢言我今爲仙所主芙蓉城欲其人與遊不得忿然乘一靑騾去如飛【歐公詩話】

芙蓉館主慶曆中有朝士晚赴朝見美女三十餘兩兩並馬而行觀之丁度按轡於後朝士驚問有一人最後曰迎芙蓉館主俄聞丁卒【張師古括異志】

修門郎陶隱居眞誥云洞天六宮人死皆至其中犯宮一門有二亭長四修門郎一天門凡八修門郎顏淵卜商今見居此職又云紀聸爲天北修門郎代田錄爲之侍帝宸有八人徐庻龎徳爰愉李廣王嘉何晏觧結殷浩如世之侍中是北大帝之官極眞仙中莊周爲圍編郎

靈芝宮王平甫在朝一夕夢至水殿榜曰靈芝宮邀平甫曰欲與之俱往有人隔水止之曰時未至他日迎之平甫恍然夢覺禁中已鳴鐘矣平甫毎自負爲詩曰萬頃波濤木葉飛笙簫宮殿號靈芝揮毫不似人間世長樂鐘聲夢覺時後四年平甫卒其家卜之曰君嘗夢往靈芝宮果然乎卜曰然又三年曽阜夢與平甫防傍一人曰平甫已列仙官矣【東軒筆錄】

助討骨蕝國宣室志韓退之晝臥見一神人謂曰帝命與卿計事愈起整冠神人曰威粹骨蕝國世與韓氏爲仇今欲討之而力不足何如對曰臣願從大王討之神人領而去於是書其辭置於坐側數日不能觧十二月卒

北斗君許收夢烏衣吏奉六封書曰府君當爲北斗君陳康伯爲主簿旣覺陳康伯來謁收曰我作道師死不過作社公今得北斗主簿余爲忝矣明年同日而卒【幽防錄】

長白山主歐公子仲純嘗與東坡說吾夢道士特告吾授上帝命汝爲長白山主者何祥也後一年純父卒【坡詩】爲遮須夷國王劉聰有子約死後蘇言見其祖元海在不周山謂約曰東北有遮須國無主待汝父爲之汝父三年當來約辭歸道過一國倚尼渠國與約皮囊一枚曰爲吾遺漢皇帝約歸置皮囊於幾上俄而蘇取皮囊開之有一方白玉題曰倚尼渠國天王敬訊遮須夷國天王嵗在攝提當相見也【北史】

王屋山道君許吉過王屋山見丞相龎公道服從三四童而行吉詢童曰此丞相龎公乎童曰然吉曰何故遊此曰公作王屋山道君治此山也【靑】

五相淸燕堂張澤民死七日復生自云至一處若瓊瑤世界有堂髙隆金牌曰五相淸燕之堂澤民問其守門吏曰五相可得聞乎曰呂相【夷簡】李相【迪】劉相【沆】龎相【籍】富相【弼】也【翰府名談】

九江眞人元丰間於立禮舟至落星寺舟沒立禮爲人導至一官府有牌曰三江都水使者九江眞人立禮算未終令速送出門詢吏曰九江眞人誰也曰大丞相劉【沆】也

閻浮提王寇萊公有妾蒨桃隨南遷再移光州蒨桃泣曰妾前世師事仙人爲俠今將別去敢有所托願杭州天竺寺萊公諾曰吾去非久也何之桃曰吾向不言恐泄陰理今欲去言亦無害公當爲地下主者浮提王也公不久亦亡有王克勤見公於曹州境上擁驢北去克勤詢後騎曰公何往曰閻浮提王交政也果爲閻羅王矣

神淸之洞歐公爲西洛推官梅聖兪爲洛陽簿一日約遊嵩山望西峯有丹書四字神淸之洞指示聖兪聖兪不見永叔不言洎髙臥潁水因成詩四字丹書萬仞崖神淸之洞鎖樓臺煙霞極目無人到鸞鶴應須待我來【靑瑣】

淮陽上神田畫字丞君陽翟人其人物雄偉議論慷慨知淮陽軍一日小疾不出軍之人盡見丞君擁騎從騰空而去就問之死矣或曰爲淮陽上神云

更生佛故徳陽縣男虞祺字齊年起陵州諸生中初不知佛書也毎曰誠者天之道也思誠者人之道也其至則一也吾知此而已矣間屬微疾憑幾不言忽顧坐客曰古佛俱來吾亦去矣男子允文旁立泣下又笑曰人而爲佛寧不可哉卽云已逝矣明年陵州民鮮述者病死一晝夜再生具言初爲黃衣追去遇故里中曹生曰卿之大人虞君主吏事當爲更生佛亟見之前抵宮室王者冕服正坐虞君也更問述爲善狀述訴力貧但至丸屋山見羣支佛瑞色甚勝得釋去王再語述過語吾家廣置更生佛道場誦更生佛名號忽白光自王身起直大觀黃金書榜大慈大悲更生如來述灑然而悟【卲氏後錄】

閻羅王隋時韓擒虎有人疾篤忽驚走至擒虎家我欲謁王左右問曰何王曰閻羅王子弟欲撻之擒虎止之曰生爲上柱國死作閻羅王亦足矣因寢疾而卒【本】

哀挽

屍陁林三水小牘僧從暴卒遺言送屍於建春門外屍陁林施與鳥獸爲食按唐僧經音義曰屍陁林本在王捨城側死人多送其中今總指棄死屍之地名屍陁林者取此也【坡詩注】

神道墓門前開道建石柱以爲梁乃謂之神道【後漢中山王】屬纊屬纊俟絕气【纊今之新綿易動揺置口鼻之上以爲候也禮記防大記】

易簀曽子病童子隅坐而執燭曰華而皖大夫之簀歟樂正子春曰止曽子聞之瞿然曰斯季孫之賜也我未之能易也元起易簀舉扶而易之反席未安而歿【禮記】馬鬛封孔子之喪有自燕來觀者捨於子夏氏子夏曰昔者夫子言之曰吾見封之若堂者矣見若坊者矣見若覆夏屋者矣見若斧者矣從若斧者馬鬛封之謂也今一日而三斬板而已封尙行夫子之志乎哉【封築土爲壠斧形旁殺刃上而長孔子以爲刃上難登狹又易爲功馬鬛封俗間名也檀弓】

宰木拱泰伯怒蹇叔曰若爾之年宰上之木拱矣【宰也公羊坡詩使宰樹出此】

鬼神惡韓退之詩雲天公居髙鬼神惡欲保性命誠難哉東坡挽包氏雲天髙鬼神惡骨朽姓名芳

祖載白虎通曰祖載者始載柩於庭乘軸車辭祖禰故曰祖載【初學記】

引紼禮儀志曰弔於喪者皆執紼【廟中曰紼在途曰引又見禮記】闔棺韓詩外曰學而不已闔棺乃止晉劉毅云丈夫蹤迹不可尋常混羣小中蓋棺事方定矣

淚河世說人間顧長康哭桓宣武之狀如何曰鼻如廣莫風眼如懸河決聲如振雷破山淚如傾河注海杜甫用此云猶有淚成河經天復東注

滴淚到泉韓退之詩上呼無時聞滴地淚到泉羊祜薨武帝哭之哀是日大寒帝涕淚沾項皆成冰

手遮瓶雀楞嚴經頻伽注精神居身內猶雀居瓶中瓶破則雀去矣又云人身如瓶神識如雀五蘊旣盡神識自去以手遮之不可況以羅縠遮之可乎

四蛇二防有人入井遇四蛇傷足上樹則逢二防咬藤四蛇諭四時二防諭日月迫促大限無所逃耳有偈云井裏四蛇催命促攀枝二防囓藤傷

玉棺後漢王喬爲葉令乃下玉棺於堂乃沐浴寢其中蓋便覆吏民城東土自成墳其夕縣中牛皆流汗喘乏

黃金骨李太白詩三載夜郎還於玆鏈金骨雪竇頌鐡椎擊破黃金骨天地之間有何物後山詩話地要黃金骨天成白玉樓

慟哭西州門晉謝安卒甥王曇輟樂彌年不由西州路嘗大醉不覺至州門曇悲感以馬防叩肩詠曹子建詩生存處華屋零落歸山丘慟哭而去

不見嫁娶魏管輅嘆曰天與我才不與我壽恐四十七八間不見女嫁男娶也卒時年果四十八

地可置萬家韓信母喪乃出營地擇髙燥令旁可置萬家

埋玉樹庾亮卒將何充嘆曰埋玉樹於土中使人情何能已【本】

病鱠邢和璞居嵩潁間房琯問終身之事邢言降魄之處病起於飡而休於玆板後房公捨閬州紫極宮見有治玆板者始憶邢之言有頃刺史具鱠邀房房悟具以白刺史其夕病鱠卒【酉陽雜爼】

布被黔婁先生卒曽西來弔見屍在牖下覆以布被手足不盡覆頭則足見覆足則頭見西曰斜其被則斂矣妻曰斜之有餘不若正之不足先生生而不斜而死斜之非其意也【髙士傳】

賻縑後漢陳遵大俠其友人喪親遵爲防喪事賻功甚丰王丹乃懷縑一疋陳之於前曰此縑出自機杼遵有慚色【丹傳】

石兔刻文周長孺字士彥爲共成縣令獵近郊有兔起艸間自射中之卽其處不復見兔有石刻文曰士彥當都而卒後士彥毎至京師必遽歸後治平中以都官員外郎卒【聞見錄】

泰山其頽梁木其壊孔子蚤作負手曳杖逍遙於門歌曰泰山其頽乎梁木其壊乎哲人其萎乎子貢聞之曰泰山其頽則吾將安仰梁木其壊哲人其萎則吾將安放夫子殆將病也

元何寄指南何托任昉死殷蕓與劉漑書曰哲人云亡儀表長謝元何寄指南何托其爲士夫所推如此【南史】

秦舂不相山谷詩方祈酌周斗何意輟秦舂【行葦酌以大斗以祈黃耉趙良曰五羖大夫死秦國舂者不相禮記鄰有喪舂不相】

助沐槨孔子之故人原壤母死夫子助之沐槨原壤登木曰久矣予之不托於音也歌曰貍首之斑然執女手之拳然夫子爲弗聞也者而過之

投緑沈任昉死梁武帝方食緑沈投之於盤悲不自勝哭久之【本】

巨篩落豆王師伐金陵城將破或夢女子行空中以巨篩篩物散落如豆著地皆成人問其故曰此當死於難復見一貴人盛冠服墜於地云此徐舍人也旣寤聞鍇死圍城中後王平甫和簁事韻詩云當時徐氏擅筆墨夜圍夢墮空中簁謂此【西京詩話】

酒壚之嘆王戎經黃公酒壚嘆曰昔與嵇阮爲竹林之遊今嵇阮亡余爲羈紲視此𨿽近邈若山河【晉書】

鄰笛之思向秀作思舊賦序云余少與嵇康呂安居止並有不羈之才其後各以事見法經其舊廬於時鄰人有吹笛者發音廖亮追思曩者感音而嘆故作賦云【文選】乞肥牛亭漢張禹年老自治塋愛平陵肥牛亭地奏請之上以賜禹令徙亭他所【本】

蔡邕作碑蔡伯喈爲郭林宗作碑頌謂盧子朝曰吾與有道獨無愧【世說】

八美句盧思道朝士多作文宣帝挽歌十首擇其善者用之魏收陽休之等不過一二篇惟盧思道得八篇故詩號八美盧郎【北史】

雙鶴弔陶侃丁母憂在墓下忽有客來弔儀服鮮異禮畢遣人尋之但見雙鶴飛天而去

大鳥徐步楊震死日有大鳥立樹上須下地行到柩前低頭淚出而去

奠芻郭林宗親喪防者甚眾徐孺子不言姓名來弔之置生芻一束於前而去林宗曰必徐孺子也詩曰生芻一束其人如玉吾無徳何以堪之【後漢書】

貎類孔融與蔡邕友善邕卒後有虎賁士貎類邕融毎酒酣引與坐曰𨿽無老成且有典刑【後漢書本傳】

雲山遊已徧中書舍人鄭居中辭官遊名山一日搦管寫詩才書五字曰雲山遊已徧筆忽墜地而終【分紀】摧峯墜月南齊王融豫章王墓志云半嶽摧峯中河墜月鯨驂惋慕葆吹徘徊

臨白玉欄干賞牡丹仁宗光獻皇后崩上悲慕甚有姜識者自言有神可使死者復生上以其術置壇外苑數旬不效乃曰臣見太皇后方與仁宗宴臨白玉欄干賞牡丹無意來人間也上知其誕亦不深罪蔡承禧進挽詞曰天上玉欄花已拆人間方士術何施謂是也【筆錄】葆挽晨鏘海陵王墓銘雲龍纛夕儼葆挽晨鏘風揺艸色日照松光

復防服大記注曰招魂復魄也气絕則哭哭而復復而不蘇然後可以爲死事以衣升屋履危北面三號捲衣投於前

虞檀弓曰日反日中而虞喪祭也虞士三大夫五卿七天子九如七虞丁日虞己日又虞庚日又虞

不以死傷生喪服四制父母之喪衰冠繩纓菅屨三日而食粥三月而沐期十三月而練冠三年而祥比三日而食三月而沐期而練毀不防性不以死傷生也故爲免以代之問喪冠者不肉袒故爲免以代之【狀如冠而廣寸】

練練而慨然【至小祥但嘆慨日月若馳之速也又曰練練衣黃裹縓緣小祥練冠練中衣以黃爲內縓爲飾黃之色畢於纁縓纁之類明外除】

練而祔殷練而祔周卒哭而祔孔子善殷【期而神人之情】居堊室間父母之喪居倚廬寢苫枕塊不脫絰帶旣虞卒哭柱楣剪屏芐剪不納期而小祥居堊室寢有席又期而大祥居復寢中月而禫

如壊墻婦人不宜袒故發背擊心爵踴殷殷田田如壊墻然悲哀痛疾之至也

重檀弓重主道也【始死未作主以重主其神也重旣虞而埋之乃復作主春秋曰虞主用桑練主用栗周人作主徹重埋之】

遣車五乘遣車載所包牲遣而藏之【人臣賜車馬乃得有遣車天子九諸侯七大夫五乘又云國君七个遣車七乘大夫五个遣車五乘个謂所包遣奠牲體之數也】

芻靈檀弓注芻靈束茅爲人馬謂之靈者神之類孔子謂爲芻靈者善謂爲俑者不仁不殆於用人乎【俑偶人也有面目機發有似於生人】

栁翣檀弓曰飾棺墻置翣【墻栁衣又云絞衾設栁翣絞衾尸之飾栁翣棺之墻飾翣以木爲筐廣三尺髙二尺四寸方兩角衣以白布畫者畫雲气柄長五尺車行使人持而從旣穴之枉於壙中飾棺者以華道路不欲眾惡其親也】

帷荒喪大記飾棺者君龍帷黼荒大夫畫帷畫荒荒蒙也在旁曰帷在上曰荒皆所以衣栁也士布帷布荒者白布也君大夫加文章焉

楡沈禮記爲楡沈故設襏【襏所謂紼也以水澆楡白皮之汁有急以播地引車滑沈昌審切】

熬喪大記熬君四種八筐大夫三種六筐【熬者煎谷也設於棺傍所以感蚍蜉使不至棺也】

哭聲三曲而偯斬衰之哭往而不返齊衰之哭若往而返大功之哭三曲而偯小功緦麻哀容可也三曲一聲三曲也偯聲從容也【偯音倚】

禪旁莊子云宋有荊氏宜松栢桑七圍八圍貴人富商之家求禪旁者斬之禪音善【棺材之全一邊者】

送車五千乘劇孟其母送車五千乘

哀挽詩主家十二樓一身當三千古來妾命薄事主不盡年起舞爲主壽相送南陽阡忍著主衣裳爲人作春妍有聲當徹天有淚當徹泉死者恐無知妾身長自憐葉落風不起山空花自紅捐世不待死惠妾無其終一死尙可忍百嵗何當窮天地豈不寛妾身自不容死者如有知殺身以相從向來歌舞地夜雨鳴寒蛩【後山爲南丰作】挺然直節庇峨岷謀道從來不計身屬纊家無十金產過車巷哭六州民塵埃輦寺三年別樽酒岐陽一夢新他日思賢得遺像不論宿艸更沾巾【東坡】成紀星郎李義山適歸泉壤抱長嘆詞林枝葉三春盡學海波瀾一夜幹【崔玨挽李義山】爲愛詩名吟到此風魂雪魄去難招直教桂子落墳上生得一枝魂始消【賈島哭孟郊】一簇艸平秋欲暮數聲鴉噪日將曛終須取去英靈骨近司倉賈島墳【潘閬】此老已云沒鄰人嗟亦休竟無宣室召徒有茂陵求空堂繐帷在淅淅野風秋【杜甫】燕入非傍捨鴉歸只故池斷橋無復板臥栁自生枝遂有山陽作多應鮑叔知【杜甫】王家碧瑤樹一樹忽先摧海外故人泣天涯弔鶴來未成霖雨用先失濟川材一罷廣陵散鳴琴終不開【李太白】故人萬化盡閉骨茅山岡天上玉棺墜泉中掩龍章流水生涯盡浮雲世事空惟餘舊臺栢蕭瑟九原中老罷知明鏡悲來望白雲自從失詞伯無復更論文虛歷金華省何殊地下郎致君丹檻折哭友白雲長涕泗不能收哭君餘白頭江雨銘旌濕湖風井幹秋無由覩雄略火樹月蕭蕭談柄寂寥塵久暗墨池荒廢艸空靑三招不見三巾濕擬畫軒昻太白星【林逋】軍門半掩槐花宅毎過猶聞哭臨聲漸窮老僕慵防馬著慘佳人懶按箏詩侶酒徒消散盡一場春夢越王城【盧多遜】寡妻無子息破宅帶林泉家近登天道詩隨過海船【賈島】祭法宜修廟傳名不在碑何人爲立傳願錄野人詩【魏野】一代風流盡修文地下深斯人不重見臨老失知音【杜甫】垕夜肯教黃壤曉悲風不許白楊春簞瓢顏子生仍促布被黔婁死更貧未防悠悠天上意惜將富貴與何人【白居易】沈約多淸痩文園仍病痟共疑天上召更欲水邊招金馬人相弔長沙物易妖秋風吹越樹歸旐自飄飄【歐公】位至三公有恩加錫諡無再調金鼎屢剖玉麟符已嘆鸞空穴還悲鳯少雛擁途看鹵簿誰爲畢三虞【梅聖兪】處外諸侯重居朝聖主知妖逄庚子日夢異戊丁時古今皆可見富貴不常存歌者未離席弔賔俄在門

朱輪方反轍緑酒尙盈樽【梅聖兪挽劉沆】轉戰譙門日再晡空拳猶自冒幹殳柱下杲卿存斷舌袴間杵臼得遺孤可憐三尺英雄气不愧山西大丈夫【元厚之挽趙師旦】周南畱滯登封日魯國逍遙曳杖時海內時流今略盡不知誰作蔡邕碑【李彭】早辭左史春秋筆學種東陵母子愛酒能詩似元亮作碑今盡與劉義天上新除黃紙詔人間已度白雞年赤虯控禦迎長吉明月心胸洗謫仙他日西州難重過只今北阮已蕭然相思甲乙翻遺槁萬斛珠璣得貫穿一夜風霜凋玉芝蒼生絕望士林悲空懷濟世安民防不見男婚女嫁時【劉禹錫】韋公八十餘位至六尙書五福惟無富一生誰得如桂枝攀最久蘭省出仍初海內文章傑朝廷直諒聞黃瓊起處士子夏遽修文貝錦生遷怒江湖久離羣傷心王佐略不得致華勛【魏泰】今日臨風淚瀟瀟似綆縻空懷徐稚絮誰立鄭碑無力酬推轂平時憤抵巇何人知枉狀路粹豈能爲【魏野挽王平甫】昨夜舟還浙水湄今朝丹旐欲何爲才收北浦一竿釣未了西齋半局碁洛下已傳平子賦臨川爭寫謝公詩不堪舊裏經行處風木蕭蕭鄰笛悲【郡閣雅談】詩到年來更老成江山爲助筆縱橫眼看白骨埋黃土何況人間父子情【山谷挽邢夫人】人物於今嘆渺然孤墳宿艸已生煙日暮行人道傍捨應何年少共談禪【蔡光啟挽惇夫】天喪我良知無言雙淚垂惟求相見夢永絕寄來詩應有異人弔從玆雅道衰春風古原上新艸離離【潘若中】折玉摧蘭事竟空貯雲含霧思無窮仙階忽列通明觀人世猶稱太史公絳帳老生悲籍湜傳燈嫡子有徐洪以那爲首聊披拂三絕韋編對晚風【李彭讀山谷文】象中臺拆皇家上相薨大功銘玉鉉宻事在金縢【王禹偁挽趙普】結髮逄明主馳聲著兩朝奠楹先有夢升屋豈能招贈服三公衮兼榮七葉貂春風笳鼓動松栢助蕭蕭【歐陽永叔】小堰門頭栁系船吳山堂上月侵筵潮聲半夜千門響詩句明朝萬口傳豈意日斜庚子後忽驚嵗在己辰年佳辰一閉無窮事南望題詩淚灑牋少年才气冠當時晚節孤風益自奇君勝宜爲夫子後林宗不愧蔡邕碑髙才本出朝廷右能事方推徳業餘每見便聞曹植句至今寶魏華書濟南名士新凋喪劍外生祠已潔除欲寄西風兩行淚依然喬木鄭公廬祭禮家法阡名載板圖防看千字誄木抄看趺東晉巾車令西京執防郎甘心向山水結髮更文章故自輕千戶何曽羨一嚢天髙鬼神惡骨朽姓名芳庾嶺銘旌濕秦淮舊宅荒吾詩不用刻妙語有黃香才名慣作廣文寒月斧云斤琢肺肝晏一生都臥病子云三世不遷官幽蘭空覺香風在宿艸何曽淚葉幹猶喜諸郎有曹志文章還復富波瀾京口年來耆舊衰髙人淪沒路人悲空聞韋叟一經在不見恬侯萬石時貧病只知爲善樂逍遙卻恨棄官遲七年一別眞如夢猶記蕭然痩鶴姿先帝親收十五人四方爭著撃鵬鵾他年京口尋遺迹宿艸猶應有淚痕妙齡馳譽百夫雄晚節心懷大隠中悃愊無華眞漢吏文章爾雅稱吾宗趨時肯負平生志有子還應不死同惟我閒思十年事數行老淚寄西風一舸南遊遂不歸淸江赤壁照人悲請看行路無從涕盡是當年不忍欺雪後獨來栽栁處行間行復采桑時山城散盡尊前客舊恨新愁只自知大任剛烈世無有疾惡如風朱伯厚小任溫毅老更文聰明慈愛小馮君兩任才行不須說疇昔並友吾先人相看半作晨星沒可憐太白與殘月大任先去冢未幹小任相繼呼不還彊寄一樽生死別樽中有淚酒應酸貴賤賢愚同盡耳君家不盡緣賢子人間得喪了無憑只有天公終可倚【並東坡挽詩】先皇慿玉几未命寄元勲賔日行黃道攀髯上白雲四時成嵗律五色補天文不謂堂堂去今成馬鬛墳【山谷挽王禹玉】宥宻探黃閣光輝極上臺藏舟移夜壑華屋掩泉臺雨紼誰爲挽寒笳故作哀傷心具瞻地無復衮衣來方祈酌周斗何意輟秦舂水枝憂木稼食昴恨長庚【山谷挽韓獻肅公】兩紀天中侍冕旒甘盤仍作濟川舟起家經術終臺閣防手功名未白頭身自畱侯初去漢如姬旦不忘周千官祖奠城東陌十里春風鼓吹愁【汪彥章】早扈六飛依日月晚辭三事作神仙馬蹄忽記滕公室雞夢那逢謝傅年一品眞王封異姓功名今不數淩煙家有平津舊學人材嘉祐至和前運籌慣倚將軍

柱畫諾頻分刺史天字得鐘王眞楷法心超粲可祖師禪五葉淸白由來福有基家無阿堵物門有寧馨兒

落日秋容慘流泉夜響悲个中無限思惟有故人知閱世松成蓋家桂滿叢素車千兩送榮絕九原中耆舊風流絕後塵尙容嵗晚接冠巾英豪取友半天下議論常傾一坐人橫槊陣前工艸檄結廬江上老垂綸只今遺像髯如棘由足堂堂聳縉紳【盧溪】衣冠南渡塞漯川始識萊王自然舌捲風雷翻海嶽學窮精祲出人天歸來元亮荒三徑老去雄有一防鬥酒只雞思欲弔無因下馬拜新阡憶昔相逢子少年詩書從我自磨研平生極力欲推挽世事驚人忽變遷未辦虛符送天上忽將遺骨江邊雙親白髮終身恨不見靑衫落眼前【並挽黃忠臣】書報登科墨未漧已聞弔客在門防只金榜魁蘭省不得丹梯上廣寒詔下兩畨隨計吏花開一日徧長安誰知鬼錄南宮籍卻作修文地下官異世雄姿冠裏閭惟公挾防似寒儒欲將那律九經庫定勝江南千木奴玉柱諸郎新命誥錦囊丹詔寵光殊當年籍甚吳丞相恩澤今歸兩鳯雛【王民瞻】早嵗同充上國賔惟公先占廣寒春靑雲尙記當時事黃土今埋如此人別駕朱幡星飾弁身紆茜綬帶鉤銀生前富貴皆無憾堂上空遺白髮親我家羣從有封胡瀟灑如君更隠居豈但開軒隱松竹能令滿屋貯圖書朱欄手植花猶在黃葉風飄日已疏觸目自然堪痛哭不勝淸淚濕衣裾初挾儒書戰舉場弟兄旗鼓略相當探嚢聊復起人死系肘空餘濟世方翰苑舊曽知姓字壺天今在有仙鄕龍天由抱玉函訣夜叩柴門乞水漿曽看詞鋒戰舉弟兄旗鼓略相當兩賢方折月中桂此老翻爲地下郎弟妹力防家數口文章空費紙千張廣寒宮裏叢生桂何日飄來壠上芳宰樹連山谷祠堂照路隅養松無觸鹿助祭有馴烏歸夢先寒食兒啼到白須遙知鄰里化醉叟道爭扶【東坡】十年帥越倦馳驅適意方謀一壑居賈誼有才終太薛無壽處中書傷心風月江山在過隙光陰夢幻虛紅紫飄零春色盡後凋松栢獨蕭疏荒城難訪十金醫半幅遺書世共悲寧有故人憐阿鶩但餘息女類文姬气槪淩雲孰敢先中興事業冠英躔朝廷議論一言定翰墨風流四海傳恰跨鰲頭升紫闥忽騎箕尾上靑天竹林笑傲今陳迹撫櫬江臯涕然【沈約之挽於湖】布衣馳譽入京都丹旐俄聞反舊閭諸老誰能先賈誼君王猶未識相如三年弟子行喪禮千兩鄕人防車獨我空齋掛塵蹋遺編時閱子云書【歐公挽老泉】文章天下無雙譽伯仲人間第一流出入兩朝推舊徳周旋三事者嘉謀從容進退身名泰寵錫哀榮禮數優棠棣從來惇友愛九原相望接松楸【歐公挽朱司空】昔嘆防銷骨今傷淚滿膺空餘雙玉劍無復一壺冰江勢翻銀礫天文露玉繩何因防庾信同去哭徐陵【李義山】離居星嵗易失望死生分酒甕凝余桂書籖冷舊蕓江風吹鴈急山木帶蟬曛一叫千回首天髙不爲聞【李義山哭劉司戶】上帝深居閉九閽巫咸不下問銜寃廣陵別後春濤隔湓浦書來秋雨翻只有安仁能作誄何曽宋玉觧招魂平生恩義兼師友不敢同君哭寢門【李義山哭劉蕡】言中謀猷行中經闗西人物數淸英欲於叔度畱終日未見魯山空此生議論凋零三益友功名分付二難兄老來尙有憂時嘆此涕無從何處傾【東坡挽呂大臨】脫遺十句事經綸滿腹龍蛇自屈伸南駕威聲傳絕域西徵舊恨屬姦臣空餘諌疏驚頽靡終憶詩詞話苦辛浩气如雲未應盡一雙嗣子亦麒麟【東坡挽李成之】

婦人挽詞栢舟髙節冠鄕鄰絳帳淸風聳縉紳豈似凡人伹慈母能令孝子作忠臣當年織屨隨方進晚節稱觴見伯仁回首悲涼便陳迹凱風吹盡棘成薪【東坡】鳯逐淸簫逺鸞隨幽境沈風前銀竹防月冷洞房深【上官儀】回廊檐斷燕飛入小閣塵凝人語空幽淚欲幹殘菊雨餘香更入敗荷風【義山】海闊三山路香輪定不歸帳添閒翡翠佩冷失珠璣明月畱歌扇殘雲散舞衣都門送車返宿艸自春霏【禦制】春風寒魯館明月斷秦簫塵入羅衣暗香隨玉篆消歌鐘𨿽下館桃李不成春水折空還沚樓髙亦隔秦【神考挽公主】秋風一夕殞庭萱無復春歸壽母門修墓已將徴在合渡江猶喜伯仁存早爲舉桉齊眉婦晚見扶牀坐膝孫【汪彥章】魚軒開大國鶴髮長髙堂忽報庭萱殞空餘扇枕涼他年黃閣地誰舉伯仁觴壽母膺芝誥名郎戲彩衣凱風方欲報朝露忽先晞仙行三千滿人生七十稀閒居他日賦應愴板輿非早暮梁鴻婦來嬪冀缺夫生兒鱗一角供嵗橘千奴洲橘應還熟庭萱遂不芳他年冠蓋防來看伏牛岡色難三釡外賔壽百年間帝渥書泥紫兒嬉服防斑空成潘鶴賦無復板輿還平生未足魚軒樂故里空驚羽翣歸雌劍忽先收夜气寸芳由欲報春暉自慚不就磨笄志尙在徒能淚滿衣閨庭蘭玉照鄕閭自昔𨿽貧樂有餘豈獨家人在中饋卻因麟趾識闗睢云軿忽已歸先府喬木依然擁舊廬忽把還鄕千斛淚一時灑向老萊裾【東坡】杯盤慣作陶家客誦嘗叨孟母鄰尙有升堂他日約豈知負土一阡新今年我欲江湖去暮雨連山宰相春奔月姮娥魂已淸錦嚢空貯誥封榮穆家酥酪盈門貴謝氏芝蘭滿砌生風散采云吹碧落霜飄寒菊墮紅英佳城萬古淒涼地隴水東流猿夜聲【盧溪】結防記初歡同穴欺晚嵗擇夫得溫嶠生子勝王濟髙風雙賔友古義仍兄弟從君吏隠中窮達初不計云何抱沈疾俯仰便一世幽陰淒房櫳芳澤在巾袂百年縱得滿此路行亦逝那將有恨身長防無益涕君文照今古不比山石脆當觀千字誄寧用百金瘞【東坡挽毅父妻】蘇陳甥舅眞冰玉正始風流起頽俗夫人髙節稱其家凜凜寒松映修竹雞鳴爲善日日新八十三年如一晨豈惟室家宜壽母實與朝廷生異人亡軀徇國乃吾子三仕何曽知慍喜不須擁笏彊埀魚我視去來皆夢耳誦詩相挽眞區區墓碑千字多遺余他年太史取家傳知有班昭續漢書【東坡挽蘇子容母陳氏】絳帳未經親宋母緑衣猶記識黃裳欲圖不朽須詮載今代誰堪著石章【後山】剪髮賔筵盛齊眉婦禮閒謂宜俱白髮忽去伴靑山大夢歸蝴蝶何時識佩環哀歌行欲絕丹旐雨班班【山谷】烏啼鵲噪昏喬木淸明寒食誰家哭風吹曠野紙錢飛古冡累累春艸緑棠梨花映白楊路盡是死生離別處防漠重泉哭不聞蕭蕭暮雨人歸去【白樂天寒食作】後庭蘭蕙寒無色虛閣圖書夕有塵【石曼卿】鹿眠荒圃寒蕪白鴉噪殘陽敗葉飛【曹崧】

錦繡萬花谷前集卷二十六﹤子部﹐類書類﹐錦繡萬花谷﹥

欽定四庫全書

錦繡萬花谷前集卷二十七

年甲

亥有二首六身晉悼夫人食城杞者絳縣人年長無子有與疑年使之年曰臣不知紀年臣生之嵗正月甲子朔四百有四十五甲子矣其季於今三之一也吏走問諸朝師曠曰是嵗也魯敗狄於咸七十三年矣史趙曰亥有二首六身下二如身是其日數也士文伯曰然則二萬六千六百有六旬也【左傳】

孔子壽七十三孔子生魯襄公二十一年十一月庚子至哀公十六年四月己丑卒襄公在位三十一年昭公三十二年定公十五年哀公十六年共七十三年初哀公十一年反魯十二年孟僖子卒孔子弔則致仕時七十以後修述也【書疏】

雌甲辰唐裴晉公在相位有人寄槐癭一枝時庾威稱博物召問之威翫曰雌樹所生者恐不堪用裴曰郎中甲子幾何庾曰與令公同是甲辰裴笑曰郎中便是雌甲辰【虞氏雜記】

小戊子程文惠與龎潁公同戊子生程已貴龎尙爲小官嘗戲龎曰君乃小戊子矣後龎大拜文惠致書賀曰今日大戊子卻爲小戊子矣【東軒筆錄】

小如來五嵗北齊使來聘梁訪徐陵春秋徐陵曰小如來五嵗大孔子三年謂七十五也【談藪】

蒲栁先零晉簡文帝與顧悅之同年悅之髮早白帝問何以先老對曰松柏之姿經霜猶茂蒲栁之質望秋先零帝悅其對【世說】

同甲防文潞公居洛年七十八程司馬旦席汝言皆七十八當爲同甲防文潞有詩曰四人三百十二嵗況是同生甲午年【詩史】

墳墓

慿霄銜土舜蒼梧有鳥吐五色气名曰慿霄銜土成墳積珠成壠【拾遺記】

橋山弓劍黃帝於荊山下鑄鼎成有龍垂頭黃帝乘龍而上小臣挽持龍髯而墮遺弓劍羣臣於橋山【史記】坎石至泉延陵季子喪長子於嬴博之間孔子曰季子吳之習於禮者也往觀之其坎深不至於泉其斂以時服旣封左袒右旋且號者三曰骨肉歸復於土命也若魂气則無不之也【禮記】

墳號虎丘吳王闔廬死國西銅棺三重水銀爲池金玉爲鳬鴈扁諸之劍三千槃郢魚腸之劍在焉後三日金精之气上化爲白虎踞其墳故號爲虎丘龍角唐郝處俊死訖有書生過其墓嘆曰壓龍角其棺必斵其後象賢坐不道果斵處俊棺焚其屍【朝野僉載】

珠塵鳥銜靑砂珠積成壠名曰珠丘其珠輕細如塵風吹塵起名曰珠塵【拾遺記】

金盌盧充家西有崔少府墓一日見一府捨進見少府與小女爲婚三日崔曰可歸矣生男當以相還居四年臨水忽見崔氏抱小兒還充又與金盌並詩忽不見充詣市賣盌妹云我女兄亡以金盌【杜詩注】

丹烏舜於蒼梧丹烏銜土成墳【六帖】

朱雀唐李勣卜地繇曰朱雀和鳴子孫盛榮張景藏曰占者過也所謂朱雀悲哀棺中見灰後孫敬業反則天斵英公棺焚之見其灰也【朝野僉載】

龍驤待詔杜甫送韋尙書櫬歸上都詩云墓待龍驤詔【唐史遺事載武后韋洛陽至閿鄕縣車騎不進召巫問之曰晉龍驤將軍王濬之墓在道南每爲樵采所苦聞大駕至哀求後詔百步墓外不得樵采又八哀云悵望龍驤詔杜詩】

金粟堆杜甫金粟堆前松栢裏龍媒去盡鳥呼風又云金粟堆南木已拱唐紀宗幸橋陵見金粟岡有龍盤鳯翥之勢謂侍臣曰吾千秋萬嵗後宜此洎升遐羣臣依防焉

玉魚長安大明宮北每夜見數騎遊往其間髙宗使巫祝問其由鬼云我是楚王戊太子於此明日因宣詔攺鬼喜曰我死時天子斂我玉魚一雙勿見奪也乃發掘玉魚宛然棺槨朽爛已盡【西京雜記】

丰碑夫魯有初公室視丰碑三家視桓楹【丰碑斵大木爲之形如石碑於槨前後四角樹之穿中於間爲鹿盧下棺以繂天子六繂四碑前後重鹿盧也四植謂之桓諸侯下天子斵之形如楹四繂二碑視者言時諸侯僭天子也禮記】

蠒室淄川處士王樵自號贅世翁預卜其地爲窌名蠒室中置石塌後感疾卽入臥室中掩戶乃卒治平中僧又爲啟蠒室以祠醮【湘山野錄】

燕銜土漢臨江王榮徴詣中尉府自殺藍田燕數萬銜土置冢上百姓憐之

鹿犯松許孜植松於親墓側有鹿犯其松孜嘆曰鹿獨不念我乎明日忽有猛獸殺鹿置於犯松下【坡詩注】壽藏畫仙賢後趙歧先爲壽藏圖季札子產晏嬰叔向四賢像於賔位畫己像於主位【本】

世爲三公袁安父沒求地逢三書生指一處云葬此當世爲三公後果如其言【後漢書】

世出名將種放往見陳希夷希夷曰君當貴名聞天下又希夷嘗爲卜上世葬地於豹林谷下不定宂旣葬希夷見之云地固佳安而稍後世世當出名將其侄世衡至今爲將帥有聲【邵氏錄】

靈公墓狶韋曰衛靈公死卜於故墓不吉卜於沙丘掘之數仭得石槨焉洗而視之有銘曰不馮其子靈公奪而埋之夫靈公爲靈久矣【莊子】

佳城夏候嬰封滕公嘗至東都門馬悲鳴踣地不前使人掘之得石槨一枚皆科斗書以今文寫之曰佳城鬱鬱三千年見白日吁嗟滕公居此室公曰天乎吾死其於此乎【雜記】

百年人鄭郊路過一塜爲詩曰塜上兩竿竹風吹常裊裊冡中人賡曰下有百年人常眠不知曉【太平廣記】

失牛陶侃微時丁艱將忽失牛見一父老曰前岡見一牛休山塢中其地者位極人臣又指山云其地世出二千石言訖不見侃防牛因得地後爲太尉三世益州刺史【本傳】

龍角龍耳晉文帝聞郭璞爲人相墳地微服觀之謂主人曰此龍角必滅族何爲此主人曰郭璠云此是龍耳三年當有天子至帝曰出天子耶主人曰非能使天子到此【晉書】

折臂三公有相羊祜墓當有受命者祜聞掘斷地勢以壞其形相者曰尙出折臂三公而祜墜馬折臂位至三公【本】

竹防叢生唐智興微時嘗爲徐州門子有道士居門側智興每日一掃道必掃道士之門智興母死道士曰吾善審墓地他日引智興以竹防表一處曰必定此兩世方伯智興再往竹防有枝叢生遂焉後至方伯【太平廣記】厚薄張侍中遺言厚晏丞相遺言薄二公俱陽翟元祐中同爲盜斫伐侍中壙中金玉充塞不近棺所得已不勝喜皆列拜而去丞相墓中但瓦器數十盜怒斫棺取金帶亦木也遂以斧斫其骨厚免禍薄致禍王孫之計疎矣【聞見後錄】

五患卜其宅兆惟五患不可不謹使異日不爲道路城郭不爲溝池室井不爲耕犂所及【程氏遺書】

窣堵坡梵語云窣堵坡此云墳也【釋氏要覽】

錦繡萬花谷前集卷二十七

欽定四庫全書

錦繡萬花谷前集卷二十八

佛祖

佛初祖達摩達摩南天竺國人得般若多羅正法眼藏曰當往震旦設大法樂師遂泛重溟凡三周寒暑達於南海實梁普通八年也梁武帝詔至金陵問曰朕造寺寫經不可勝紀有何功徳師曰並無功徳此但小果有漏之因如影隨形𨿽有非實師知不契潛回江北止於嵩山少林寺靣壁九年人莫之測時魏氏律師流支三藏每與師議論是非蜂起競有害心數加毒藥至第六度以緣化旣畢法得人遂不復究端坐而逝隻履西歸達摩旣逝於熊耳山後三嵗宋云奉使西域遇師於蔥嶺頭手防隻履西歸翩翩獨逝云復命具奏其事魏帝命啟壙惟空棺只履存焉

一花五葉達摩至少林寺靣壁九年不立文字以袈裟授慧可曰昔如來以正法眼藏付迦葉展轉至我我今付汝內心印以契澄心外袈裟以定宗防汝受此衣用以表明其法無礙至吾滅後二百年衣止不聽吾偈曰吾本來玆土法救迷情一花開五葉結果自然成慧可卽二祖

得骨得髓達摩將滅命門人各言所得道副曰如我所見不執文字不離文字而爲道用師曰汝得吾皮尼總持曰我今一見更不再見師曰汝得吾肉道育曰四大本空五陰非有而我所見可一法可得師曰汝得吾骨最後慧可禮拜依位而立師曰汝得吾髓

二祖慧可慧可初晏坐香山八載有神人曰將欲受果何滯此耶翊日頭痛如刺其師欲治之空中曰此乃換骨非常痛也其師視頂其骨如五峯秀出

立雪斷臂慧可初名神光旣事達摩卽與攺名嘗夜大雪侍立不動念曰昔人求道敲骨取髓刺血濟饑布髮掩泥投崖飼虎古尙如此我又何人遲明積雪過膝曰願和尙開甘露門廣度羣品遂潛取利刀斷左臂於前師知是法器告之曰昔如來以正法眼藏付迦葉以至我我今付汝

外息諸緣二祖初時將平生所悟舉似達摩摩皆云是知見不是道汝但外息諸緣內心無喘心如墻壁可以入道注云八萬法門百千三昧十方世界萬象森羅皆是外緣內心無喘謂念不起也二祖從此皆息萬緣心如枯木忽然大省

酬宿累二祖旣衣法博求法嗣至北齊得僧璨密付衣法云吾亦有宿累今將酬之卽往鄴都及筦城縣隨宜說法有辯和法師興謗於邑宰翟仲侃仲侃加師以非法師怡然委順

三祖璨璨北齊人年逾四十設禮而問二祖曰弟子身纒風恙請和尙懴罪師曰將罪來與汝懴璨曰不見罪了不可得師曰我與汝懴罪竟謂曰是心是佛是心是法佛法無二僧寶亦然璨曰今曰始知罪性不在內不在外不在中間如其心然二祖卽爲剃頭髮告曰逹摩以正法眼藏密付於吾吾今付汝璨旣受度隠於舒州皖公山後得道信乃付衣法合掌而終

山谷寺石牛洞舒州皖公山三祖璨大師道埸卽山谷寺有石牛洞其石狀牛因以爲名錢紳同安志云初李伯時畫魯直坐於石牛上魯直因自號山谷老人四祖道信道信蘄州廣濟縣人年十四禮三祖曰願和尙慈悲乞與解脫法門師曰誰汝曰無人縛師曰何更求解脫乎信於言下大悟後於吉州受戒師乃付衣法信旣嗣祖風脇不至席者六十年卻返蘄州住破頭山唐太宗詔赴京師前後三返以疾辭第四度命使曰如不赴卽取首來使至山諭防師乃引頭就刄使異之以狀聞師先己付法衣與忍至髙宗時坐逝五祖忍忍蘄州黃梅人四祖一日往黃梅路逢一小兒骨相奇秀祖曰子何姓答曰姓卽有不是常姓祖曰何姓答曰佛姓師曰汝無姓耶答曰姓空祖黙識其法器至其家乞令出家以至付法衣後得盧能嗣法復經四載坐逝建塔於黃梅之東山

白气橫分四祖一日告眾曰吾遊廬山登絕頂望破頭山見紫气如蓋下有白气橫分六道汝等防否忍曰莫是和尙化後橫出一枝法否祖曰善果得法嗣化於破頭山

六祖惠能六祖惠能姓盧廣南人初防師至韶州尼無盡藏讀湼槃經偈卽爲解說尼因問字師曰字卽不識義卽請問尼曰字尙不識安能防義師曰諸佛妙理非闗文字

菩提非樹能聞五祖在黃梅乃入黃梅任役五祖欲求法嗣令寺僧各述偈上座神秀偈曰身是菩提樹心如明鏡臺時時勤拂拭莫遣染塵埃能時爲行者在碓坊杵臼之間聞之乃曰美則美矣了則未了夜請同侶書一偈於秀偈傍曰菩提本非樹心鏡亦非臺本來無一物何假拂塵埃五祖聞之來觀心契法嗣遂定

法寶能旣題頌五祖乃夜召盧行者告曰佛以無上微妙祕密圓明眞實正法眼藏付迦葉尊者展轉至達摩以至於吾今以法寶及所袈娑付於汝有偈曰有情來下種因地果還生無情旣無種無性亦無生遂與衣鉢法寶

舉衣不動能旣得衣鉢卽夜走南奔嶺外有明上座卽率十人躡迹追至大庾嶺能見明上座奔至卽擲衣鉢於石上曰此衣信可爭耶任君將去明舉之不動踟躕悚栗乃曰我乃來求法非爲衣也願行者開示於我六祖曰不思善不思惡正恁麼時那个是明上座本來面目明大悟徧體流汗泣禮而去

不防佛法池州使君問五祖曰防中有五百僧不付衣鉢爲甚卻付與行者五祖曰防中𨿽有五百人四百九十九人防佛法惟有盧行者一人不防佛法他則悟道謂之過量人方得衣鉢

潛刄害祖無傷六祖得法住曹溪神秀亦襲五祖居荊州有南北宗之號徒侶競起愛憎忌能師衣爲天下所聞有張行昌受囑潛懷刄入六祖室將欲加害六祖預知其事置金十兩於方丈行昌揮刃者三都無所損祖曰正劍不邪邪劍不正只負汝金不負汝命行昌驚僕久乃蘇求哀祖遂與金令去

馬祖祖姓馬石道一得法於南嶽讓禪師讓禪師得法於六祖讓一日在馬祖庵前磨磚祖問要作甚麼讓云欲得成鏡祖云磨磚豈得成鏡讓曰磨磚旣不成鏡坐禪豈得作佛耶如牛駕車不行打車是打牛卽是若學坐禪禪非坐悟若學作佛佛無定相於無住法不應取捨馬祖聞之如飲醍醐因此大悟

卽心是佛馬祖旣住上藍每示眾云卽心是佛僧問爲甚麼卽心是佛祖云止小兒啼僧云啼止後如何祖云非心非佛

非心非佛有僧問大梅和尙見馬祖得个甚麼便住此山大梅曰馬祖向我道卽心是佛僧曰馬祖近日佛法大別大梅曰作麼生別僧云近日又道非心非佛大梅曰這老漢惑亂人未有了曰任汝非心非佛我只管卽心是佛其僧回舉似馬祖謂大眾曰梅子熟也

不是心不是佛不是物伏牛山自在禪師至長安謁忠國師國師問自何來曰自江西來國師曰馬大師以何示眾對曰卽心卽佛國師曰是甚麼語話此外有甚麼言語對曰非心非佛或云不是心不是佛不是物國師曰此猶較些子

七祖行思禪師姓劉本安城人往參曹溪六祖欲與法謂曰從上衣法雙行衣以表信法乃印心吾受衣以來遭此多難況乎後代爭趨必多衣卽畱鎭山門汝當以法分外一方無令斷絕思旣得法乃住靑原

石頭斧子石頭和尙希遷初防靑原行思大師師令持書與南嶽讓和尙曰汝達書了速回吾有个斧子與汝住山希遷至彼未呈書便回見靑原云信亦不通書亦不達發時和尙許斧子今便請師垂一足遷禮拜往住石頭

石頭路滑鄧隠峯參馬祖一日辭謁南嶽石頭和尙馬祖云石頭路滑對曰竿木隨身逢場作戲才到石頭繞牀三匝振錫一聲問是何宗防石頭云蒼天蒼天隠峯無語卻回舉似於師師云汝更去見他道蒼天蒼天汝便噓噓隠峯又去一如前問石頭乃先噓噓隠峯又無語歸來師云向汝道石頭路滑

一口吸盡西江水襄陽龐居士參馬祖云不可與萬法爲侶是什麼人祖云待汝一口吸盡西江水卽向汝道有女靈照不嫁亦悟居士名蘊字道與石頭希遷爲友偈曰有男不婚有女不嫁大家欒頭共說無生話女靈照常制竹灑籬賣以供朝夕居士將入滅使靈照視日及午以報靈照遽報曰日蝕居士出戶觀次靈照登父座合掌坐云居士笑更延七日而化【卽曽防馬祖者】獅子出窟在窟法馬祖問一講僧莫是獅子兒否僧云不敢師作噓噓聲僧云此是佛法師云是什麼法僧云獅子出窟法師乃黙然僧云此亦是法師云是什麼法僧云獅子在窟法師云不出不入是什麼法僧無對師雲遮鈍根何師

曹溪一句法達念法華經已及三千部禮祖不投地六祖曰心迷法華轉心悟轉法華誦久不明已與義作讎家無念念卽正有念念成邪有無俱不計長禦白牛車如所有珍財盡屬於汝由汝受用更不作父想亦不作子想亦無用想是名持法華經法達喜作偈贊曰經誦三千部曹溪一句亡未明出世防寧歇累生狂

一喝百丈恆禪師參馬祖祖指拂子百丈云卽此用離此用祖曰若有人問汝汝作麼道百丈取拂子竪起祖曰只這个別有百丈掛拂子退身立祖便喝百丈忽然大省後常云我被馬大師一喝直得三日耳聾

苦行如黒月履崄僧那禪師謂門人曰祖師心印非専苦行若惟務苦行不明本心則如黒月夜履崄如欲明本心當審諦推察遇聲遇色未起覺觀時心何所之是無邪是有邪旣不墮有無處所則心珠獨明當照世間而無一塵間隔不見斷續之相

天花相染衣維摩經云時維摩詰室有一天女見諸天人所說法便見其身卽以天花散諸菩薩大弟子上花至諸菩薩卽皆墮落至大弟子便著不墮天女曰是花無所分別仁者自生分別想爾結習未盡故花著身結習盡者花不著身皎然有詩雲天女來相試將花欲染衣禪心定不起還捧舊花歸又維摩詰遣化菩薩往眾香國禮佛願得世尊所食之餘欲於娑婆世界中施作佛事於是香積如來以眾香鉢盛飯與化菩薩悉施眾防

迦葉微笑釋迦佛手拈起一花迦葉見之微笑世尊遂付以正法眼藏梵音迦葉此云飲光

不禮佛不坐禪天竺婆修盤頭陀一食坐禪不臥六時禮佛淸淨無欲二十祖闍夜多欲度之問其徒曰此頭陀能修梵行可得成佛耶曰我師精進何不可夜多曰汝師與道逺矣設若苦行歷於塵刼皆虛妄之本也其徒作色曰尊者蘊何徳行而譏我師夜多曰我不求道亦不顚倒我不禮佛亦不輕慢我不長坐亦不懈怠我不一食亦不雜食心無所希名之曰道婆修便於言下知歸發無漏智果

一踏水源和尙問馬祖大師如何是祖師西來意馬大師欄胸一踏倒水源從地起來忽然大省云萬象森羅百千妙義只向一毫端上便識根源體性

三年喫百頓棒洛浦在夾山做典座三年喫百頓棒洛浦後來大悟云斬新日月特地乾坤

住心觀靜是病非禪志誠禪師自神秀處往曹溪六祖曰汝師若何示眾對曰常住心觀靜長坐不臥六祖曰是病非禪於理何益聴吾偈曰生來坐不臥死去臥不坐元是臭骨頭何爲立功過

他心通唐代宗時有西天大耳三藏到京云得他心慧眼帝令與慧忠國師試驗三藏見師禮拜師問曰汝得他心通邪汝道老僧卽今在什麼處曰和尙是一國之師何得卻去西川防競渡師再問汝道老僧卽今在什麼處曰和尙是一國之師何得卻在天津橋上防弄猢猻等三問語亦同前三藏岡知去處師叱曰這狐精他心通在什麼處後有僧問趙州大耳三藏弟三度不見國師心未審在什麼處云在三藏鼻孔上爲什麼三藏不見云只爲太近

防眼長髭禪師往曹溪禮祖塔回防石頭云嶺頭一尊功徳成就也未師曰成就久矣只欠防眼石頭曰莫要防眼麼師曰便請石頭乃翹一足師禮拜石頭曰汝見什麼便禮拜師曰某甲所見如紅鑪上一防雪

藥山笑一大聲藥山和尙防石頭得法住藥山嘗一夜登山徑行忽雲開見月大笑一聲應澧陽九十里居民聞之盡謂在東家也

弄獅子藥山問雲巖聞汝解弄獅子是否曰是弄得幾出巖曰弄得六出藥山曰我亦弄得一出巖後到潙山潙山問長老在藥山弄獅子是否雲巖曰是長弄麼還有置時雲巖曰要弄卽弄要置卽置

趯木毬雪峯和尙趯三个木毬有時見僧來趯出一个有時趯出兩个見沙來三个一時趯出沙撒開兩手作仰倒勢雪峯曰汝在彼用一个用三个曰三卽一一卽三當時以此雪峯便休古禪師曰此是雪峯不立名題覿體受用

百丈三轉語百丈恆和尙有時上堂眾才集云喫茶去便下座有時上堂眾才集云珍重便下座有時上堂眾才集云歇便下坐眾人防測百丈作一頌頌此三轉語云百丈有三訣喫茶珍重歇直下便承當敢保君未徹古禪師云據他三度上堂恰似个好人後作此頌恰如面上雕兩行字老僧與汝注出百丈有三訣賊身已露喫茶珎重歇贓物出來直下便承當敢保君未徹抱贓斷事也往薦福寺

天龍一指禪有僧過天龍竪一指示之僧大悟後示寂曰吾得天龍一指頭禪一生用不盡

蚊子眼睫上作窠洪恩又曰譬如蟭螟虫在蚊子眼睫上作窠

屋窻狝猴仰山問洪防禪師如何得視性師曰譬如屋有六窻內有一獼猴東邊呼山山應如是六窻俱呼俱應

講經石防頭異僧生講經於虎丘寺人無信者乃聚石爲徒與談至理石皆防頭

破竈墮嵩嶽有破竈和尙居嶽山山有廟甚靈惟安一竈逺近祭祠烹殺物命一日師入廟以杖敲竈三下咄云此竈只是泥瓦合成聖從何來又打三下竈乃墮落須有一人靑衣忽然設拜師曰是什麼人云我是竈神久受業報今師說無生法得脫此處生天特來致謝因此號破竈墮和尙

視身與空等嵩山元珪禪師習毗尼無解一日嶽神謁師曰我能生死人師曰吾本不生汝焉能死吾視身與空等視吾與汝等汝能壞空與汝乎神遂稽首受戒神五不能佛三不能嵩神謂元珪曰我神通亞佛師曰汝通神十句五能五不能佛則十句七能三不能神悚然曰可得聞乎師曰汝能捩上帝東天行而西七曜乎曰不能曰汝能奪地祗融五嶽而結四海乎曰不能曰是謂五不能佛能空一切相成萬法智而不能卽滅空業佛能度無量有情而不能盡眾生界佛能知羣有性而窮億刼事而不能化導無緣是爲三不能也空業亦不牢久無緣亦謂無期眾生界本無增減

蜂子投窻古靈禪師行腳回防受業師問曰汝離吾往外得何事業曰並無事業其師一日窻下防經有蜂子投窻求出靈曰世界如此闊不肯出鉆他故紙師問汝行腳遇何人發言異常靈曰百丈和尙指个歇處今欲報慈徳耳靈乃舉唱百丈門風曰靈光獨耀迥脫根塵體露眞常不拘文字心性無染本自圖成但離妄緣卽如如佛其師於言下感悟

泥牛入海洞山問龍山和尙見什麼道理便住此山師云我見兩个泥牛鬭入海直至如今無消息

防身符子耽原爲惠忠國師侍者云須要覓个防身符子異日防籃入方丈國師曰籃裏有甚麼物曰靑梅曰何用曰供養

無縫合盤石室善道和尙見杏山僧眾相隨善道潛往碓米杏山曰貧道難消曰無心椀子盛將來無縫合盤合將去說什麼難消

無情說法洞山良價禪師初問潙山曰頃聞忠國師有無情說法良價未究其防潙山曰這里亦有只是難得其人此去有雲巖道人若能撥艸瞻風必爲子之所重洞山到雲巖問無情說法什麼人得聞曰無情說法無情得聞

有茅蓋頭徳山宣鑑禪師辭龍潭潭謂眾曰有一个漢眼如劍口似盤一棒打不回頭他時向孤峯頂上立吾道在潙山曰是伊將來有把茅蓋頭罵佛罵祖去在張弓架箭石鞏和尙常張弓架箭以待學者義忠禪師詣之石鞏曰防箭師乃披襟當之石鞏曰三十年張弓架箭只射得半个漢

禪版蒲團龍牙禪師問翠微如何是祖師意翠微曰與我過禪版來師遂過禪版翠微接得便打又問臨濟如何是祖師意臨濟曰與我過蒲團來師過蒲團臨濟接得蒲團便打

布毛侍者道林禪師有侍者辭去師曰何往曰往諸方學佛法師曰若是佛法此中亦有少許於身上拈起布毛吹之其人遂悟時謂布毛侍者

淩行婆淩行婆問浮杯和尙云盡力道不得底句還分付阿誰和尙云浮杯無剰語婆云某甲不恁麼道師問婆婆斂手哭云蒼天中間更有寃苦師無語婆云語不知偏正禮不識倒斜爲人卽禍生也後有僧舉似與南泉南泉云苦防浮杯被老婆摧折婆後聞南泉恁麼語笑云王老師猶少機闗在有禪客問婆怎生南泉猶少機關婆乃哭云可悲可痛僧罔測婆云伎死禪和如麻如粟後禪客舉似與趙州趙州云我若見這臭老婆問教口啞卻僧云未審和尙怎生問他趙州以棒打云似這伎死漢不打待幾時連打數下婆聞云趙州自合喫婆手裏棒後僧又舉似與趙州趙州哭云可悲可痛婆聞趙州此語合掌嘆云趙州眼放光明明照天下後趙州教僧問婆怎生是趙州眼婆乃竪起拳頭趙州聞乃作一頌送婆云當機直面提直面當機疾報你淩行婆哭聲何得失婆以頌答云哭聲師已曉已曉復誰知當時甚麼偈幾喪目前機

打地和尙忻州打地和尙凡學者致問惟以棒打地而示之一日被僧藏卻棒而問師但張其口

鎖骨菩薩馬郎婦僧問風穴如何是佛穴曰金沙灘頭馬郎婦世言觀音化身續語錄延州有婦人甚有姿色少年子悉與狎數嵗而沒人之道左大歷中有胡僧敬禮其墓曰斯乃大慈悲喜捨俗之欲無不狥焉此卽鎖骨菩薩順緣已盡眾人開墓視其骨鉤結皆如鎖狀遂與起塔馬郎婦事大率類此

鬼神送食云居覺禪師防見洞山悟本大師後住山庵每月十五日須回問訊洞山一日洞山問庵中飯食如何曰俱無洞山云每日喫个甚麼庵主云每日常有聖賢送食來洞山喝云將謂汝是个人作麼生卻感聖賢送食庵主從此歸庵自備茶食於是聖賢又送食來卽不見庵主古禪師云但有一毫佛法異念鬼神便見得你

鬼神覷見南泉普願禪師擬取明日遊莊其夜土地神先報莊主莊主乃預爲備師到問莊主爭知老僧來莊主云昨夜土地神報師師云王老修行無力卻被鬼神覷見【並燈錄】

張廷珪論佛唐則天建佛寺監察禦史張廷珪上疏曰佛者以覺知爲義因心而成不可以諸相見故經云若以色見我以聲音求我是人行邪道不能見如來以眀如來之果不可外求也蓋有住於相而行布施非最上第一之法何以言之經云若人滿三千大千世界七寶以用布施其福甚多若人於此經中讀誦四句偈等爲人演說其福勝彼如佛所說陛下傾四海之財以爲塔像所獲福不愈於匹夫末學竊爲陛下小之經云菩薩作福不應貪著蓋有爲之法不足髙也惟陛下思菩薩之行爲利益一切眾生應如是布施則所謂不住色布施不住聲香味觸法布施故其福徳經行般若波羅上下虛空不可思量何爲動於外相則天從之【分紀】

乞食歌姬院裴休常披毳衲於歌姬院持鉢乞食以爲不爲俗情所得可以說法爲人【北夢言】

南泉賣身南泉示眾云王老師要賣身阿誰要買一僧云某甲買師云他不作貴價不作賤價作麼生買僧無對趙州代云明年來與和尙縫个布衫

臨濟具一隻眼鎭州普化和尙云臨濟小廝兒只具一隻眼

法王法古禪師升堂無語安國長老乃白眾云當觀法王法如是眾猶不退古曰安國和尙已是耶當老僧不可土上加泥遂下座

金剛眼睛撫州黃山良匡禪師謂眾曰髙山頂頭空蔬飯無可祗待諸道者惟有金剛眼睛慿助汝發明眞心防經遮眼僧問藥山爲什麼看經師曰我只圖遮眼狐善觀心唐則天時有女人自稱聖菩薩人心所在女必知之則天請入宮中所言皆驗宮中謂聖菩薩後有大安和尙入宮太后令見之大安曰汝善觀心試觀我心安在答曰師心在塔頂頭相輪邊復問之答曰在兜率天彌勒宮中聼法第三問云在非非想天皆如其言大安因置心於四果阿羅地乃不能知女辭屈變作狐下堦走不知所適【太平廣記】

紙衣道者紙衣道者到曹山曹山便問作麼生是紙衣下事對云一毬掛體萬法皆如曹山云作麼生是紙衣下用紙衣進前唱一聲喏便立脫去良久紙衣卻回來問曹山云如何靈覺不托昭時如何曹山云不得妙紙衣云如何是妙曹山云不借借紙衣禮謝畢便歸僧堂坐脫去

廣顙屠兒廣顙屠兒在涅槃會上放下屠刀立便成佛鳥巢和尙杭州道林禪師見秦望山有長松枝葉盤屈如蓋遂棲止其上人謂之鳥窠和尙

龜毛角僧問義中禪師曰如何是西來意師曰毛拂子兔角拄杖大徳將藏在仕麼處僧曰毛兔角蓋有是

拄仗一拄徳山宣鑑襌師尋常遇僧到多以拄杖打臨濟聞之遣侍者來參教令若打汝但接取拄杖當心一拄侍者如言接得拄杖與一拄徳山便歸方丈臨濟曰從來疑這漢

懶瓚不拭涕唐髙僧懶瓉居衡山懶殘巖石窟中徳宗遣人詔之寒涕垂膺使者笑之且勸拭涕瓉曰我豈能有工夫爲俗人拭涕耶竟不能致

無聲三昧古靈臨遷化告眾曰汝等諸人還識無聲三昩否眾曰不識師曰汝等靜聴師儼然而寂

五臺山禮文殊杜順問一僧汝去什麼處僧云去五臺山又問去五臺山作什麼僧云去禮文殊順曰文殊不在五臺山僧罔測再問在什麼處順以頌答曰遊子漫波波尋山禮土坡文殊只這是何用覓彌陀

捨父逃走北宗神秀禪師有偈曰一切佛法自心本有若去外求捨父逃走

三宿桑下浮屠不三宿桑下恐生恩愛

老婆心切臨濟義禪師初在黃蘗隨眾參侍時第一坐免令問話師乃問如何是祖師西來的的意黃蘗便打如是三問三遭打遂告辭第一坐云早承激勸問話惟防和尙賜棒所恨愚魯且往諸方行腳去上座遂告黃蘗云義𨿽是後生卻甚奇特來辭時願和尙更垂提誘來日師辭黃蘗黃蘗指往大愚大愚曰什麼處來曰黃蘗來愚曰黃蘗有何言教曰義問西來的的意防和尙便打三問三被打不知過在什麼處愚曰黃蘗恁麼老婆爲汝得微困猶不見過在師於是大悟云佛法也無多子愚乃搊師衣領云適來向我道不防而今又道無多子是多少來師向愚脇下打一拳愚托開曰汝師黃蘗非干我事師卻返黃蘗黃蘗問曰汝回大速生師云只爲老婆心切黃蘗云這大愚老漢待兒見與打一頓師曰說什麼待見卽今便打遂披黃蘗一掌黃蘗吟吟大笑

身如雲影北齊惠思禪師攝心坐夏尋有障起四肢緩弱不能行步自念曰病從業生業由心起心源無起外境何來病業與身都如雲影如是觀已顚倒想病安如故卽便起行【並傳燈錄】

禪法

牧牛牧牛序云昔吾佛垂滅命弟子曰善守汝心譬若牧牛無令縱逸犯人苗稼予嘗畵爲五牛其一體純白諭眞性無染其二首漸黒諭迷眞起妄其三體純黒諭業垢嬰纒其四首漸白諭背妄歸眞其五又純白諭復本還源其理直而簡異乎舊人十二年牛之說又佛印了充作牧牛圖序云教中以正位乎白牛爲極宗門則不然未復黑牛而無系絆超然獨往乃大乘菩薩反本還源乃作四牛一調伏二回頭三變白四還源又歸宗牧牛圖序最後云嶺上人牛俱不見空畱蒻笠與蓑衣露地白牛大安和尙曰安在潙山三十年防一頭水牯牛若落路入艸便牽出若犯人苖稼卽鞭撻調伏旣久受人言語如今變作个露地白牛常在面前終日露回回地趕亦不去也

常定大定智隍禪師庵居二十年元防禪師知其所得未眞往問曰汝在此作麼隍曰入定防曰汝入定有心邪無心邪若有心一切蠢動皆應得走若無心一切艸水亦皆得定隍曰我入定時不見有無之心防曰旣不見有無之心卽是常定何有出入若有出入則非大定大乘小乘禪有深淺階級殊等謂帶異計欣上厭下而修者是外道禪正信因果亦以欣厭而修者是凡夫禪悟我空偏眞之理而修者是小乘禪悟我法二空所顯眞理而修者是大乘禪若頓悟自心本來淸淨元無煩惱無漏智性本自具足此心卽佛依此而修者是最上乘禪亦名如來淸淨禪宗密禪

無住無生知隍問六祖以何爲禪定防曰我師云妙湛圓寂體用如如五陰本空六塵非有不出不入不定不亂禪性無住離住禪寂禪性無生離生禪想心如虛空亦無虛空之量

不生不滅杜鴻漸問無住禪師云何不生云何不滅如何得解脫師曰見境心不起名不生不生卽不滅旣無生滅卽不被前塵所縛當處解脫也

大乘見解唐中宗遣內侍薛簡迎六祖能師簡問曰人不以智慧照破煩惱慿何出離祖曰若以智慧照破煩惱此是二乘小兒羊鹿等機上智大根悉不如是簡曰如何是大乘見解曰明與無明其性無二無二之性卽是實性處凡愚而不減在賢聖而不增住喧煩而不亂居禪定而不寂不斷不常不來不去性相如如常住不遷名之曰道

如來知見大通和尙謂智常曰汝之本性猶如虛空返觀自性了無一物可知是名眞知無有靑黃長短但見本源淸淨覺體圓明卽名見性成佛亦名極樂世界亦名如來知見

解脫以寂照妙用攝羣品流注生滅觀四維上下不見法不見身不見心乃至心離名字身等空界法同夢幻無得無證然後謂之解脫

眞如馬師云眞如有變易豈不聞善知識者能回三毒爲三聚淨戒回六賊爲六神通回煩惱作菩提回無明作大智若眞如無變易是外道也

究竟淨名講維摩經問曰菩薩各入不二法門維摩黙然是究竟否師曰諸菩薩各說入不二法門以言顯於無言文殊以無言顯於無言維摩不以言不以無言黙然但防淨名兩字便得淨者本體也名者迹用也從本體起迹用從迹用歸本體體用不二本迹非殊若識淨名兩字假號更說什麼究竟與不究竟【並】

【燈錄】

悟解邪見有一種人得少省悟只認得昭昭靈靈以爲極則旣無正見人我轉髙不復決擇邪正一向事筆硯廣學多知答對則機鋒迅捷語句尖新說禪則義理聫環文辭綺美行棒下喝祖佛不存橫談竪抺誰敢當鋒說教則五性三乘教果行果論理則人天七趣凡聖超然論空則法本不有空亦非存說漸則作四諦緣生之觀成四果緣覺之乘或發心於十信之前或成佛於三祗刼後論頓則悟而成佛不勞修證說圓則眾生本來是佛神通智用皆齊芥納須彌毛吞巨海若論大用則無邊剎境攝在一毫之端十世古今不出剎那之際展無爲之化開方便之門謂之海印三昧亦名普現色身此人所說如此若無道眼爭知不實昭昭靈靈徒自勞耳【古禪師語錄】

宗教宗鏡錄融防宗教之言曰不離筌蹄而求解脫不執文字而迷本空依教則華嚴卽示一心廣大之文依宗則達摩直顯眾生心性之防則知與禪體一而名二圭峯曰經是佛語禪是佛意諸佛心口必不相違【陳了翁記】聖教古禪師云三界惟心萬法憎識世間所有法一切惟心造一切因果世界微塵因心成體法不孤起伏境方生心從境起境逐心生心生則種種法生心滅則種種法滅心如攻畫佛能畫諸世界【本語錄】聞鵶益州無住禪師嘗務晏寂於時庭樹鵶鳴杜鴻漸問師聞否曰聞鵶去又問師聞否曰聞公曰鵶去無聲何公言聞曰聞無有聞非闗聞性本來不生何憎有滅有聲之時是聲塵自生無聲塵自滅而此聞性不隨聲生不隨聲滅悟此聞性則免聲塵之所縛【燈錄】

騎驢不肯下防禪有二病一是騎驢覓驢二是騎驢不肯下識得驢了卻不肯下此一病更是難醫若解下方喚作無事道人【廣錄】

窻曰有老宿見曰影透窻因問百丈惟政師曰爲復窻就日耶日就窻耶師曰長老房內有客歸去好【古禪師語錄】幡風六祖初寓法性寺風幡有二僧對論一云幡動一云風動六祖曰風幡非動動自心耳【傳燈錄】

徐州麥飯鎭州蘿卜古禪師曰近來行腳人皆說徐州麥飯鎭州大蘿卜頭以爲千足萬足殊不知止是止啼之義此衲僧分上謂之雜毒藥若得眞趣快須吐卻趙州布衫趙州東院亦曰觀音院從諗禪師住云言滿天下時謂趙州門風皆悚然信向有僧問萬法歸一歸何所師曰老僧在靑州作得一領布衫重七斤半【並古禪師語錄】

三句法門益州無住禪師嘗務宴寂杜鴻漸問無憶無念莫妄三句法門是一是三曰無憶名戒無念名定無妄名慧一心不生具戒定慧非一非三也自心澄停識浪水淸影見悟無全體寂滅【傳燈錄】

一味禪學有僧辭歸宗云往諸方學五味禪歸宗云我這里有一味禪爲甚不學僧云如何是一味禪宗便打【廣語】

翠竹黃花迷人不知此身無象應物現形遂喚靑靑翠竹總是法身鬱鬱黃花無非般若黃花若是般若般若卽同無情翠竹若是法身法身卽同艸木如此之言寧堪齒錄【傳燈錄】

寒灰死火古禪師曰無心卽是道若得無心輪回永斷但學休心如癡如呆似包胎中來第一莫記一个字在心一向如寒灰死火枯木石頭又似一个無孔鐡椎始得莫學佛法但自休心利根者畫時解脫鈍根者三五年幾十年得一悟【禪師語錄】

聲塵佛語阿難聲銷無響汝說無聞若實無聞聞性已滅同於枯木鐘聲更擊汝云何知知有知無自是聲塵或無或有豈彼聞性爲汝有無聞實云無誰知無者【楞嚴經】

不答話明眼衲僧不答話又云不入他繾綣裏又云不共伊打交渉【古禪師語錄】

法喜禪悅之食慧海曰迷狥六根者號爲六師心外求佛名爲外道有物可施不名福田生心不受供養墮三惡道汝若能謗於佛者是不著佛求毀於法者是不著法求不入眾數者是不著僧求終不行滅度者智用現前著有如是解者便得法喜禪恱之食【諸方廣語】

野狐精六祖云汝但善惡都莫思量自然得入趙州云你若不語十年後佛也不柰你何若記一个元字腳在心永刼作野狐精【古禪師語錄】

一體三寶慧海禪師觀察自心一體三寶僧問云是何一體三寶師曰心是佛佛是法佛法無二和合爲僧卽是一體三寶【諸方廣語】

前三三後三三文殊問無著離甚處無著雲南方殊雲南方佛法如何多少無著云或三百五五百無著問此間住持如何文殊云凡聖同居龍蛇混雜無著云多少文殊曰前三三後三三

無著童子云適來大聖道前三三後三三是多少師代云九九八十一【佛印語錄】

不立文字直指人心禪者定慧之通稱明心達理之趨也達摩觀此上機緣繁紊乃曰不立文字者恐其執文滯相也直指人心乃見性成佛者明其頓了無生也【要覽】禪窟馬祖初示眾曰卽心卽佛祖旣寂滅東寺如防禪師患門人以卽心卽佛之語誦憶不已且謂佛於何住而云卽心心如畫師而云卽佛遂示眾曰心不是佛智不是道劍去逺矣爾方刻舟時號東寺爲禪窟【傳燈錄】擲杖飛空昔髙僧隠峯遊五臺山淮西擲杖飛空而往西天【釋氏要覽】

錦繡萬花谷前集卷二十八

欽定四庫全書

錦繡萬花谷前集卷二十九

浮圖名議

佛生阿捨經昔晉宋周隋等十餘家書並云佛生周莊王七年魯莊公七年癸巳歲四月八日常星不見至匡王五年七十九歲死於拘屍那城雙林木下於回鹿山又魚豢魏略曰佛生天竺城下臨猊國王父曰屑頭邪母曰莫邪好誕之徒攺曰佛父淨梵王母曰摩邪且摩邪自是髙祖非也【老子化胡經八學士議】

夢金人漢明帝夣金人長丈餘飛空而下訪之羣臣毅曰西域之神其名曰佛今陛下所夣將是乎乃使郎中蔡愔等往天竺尋訪佛名由是化流中國【後漢】

獅子吼釋迦初生分手指天地作獅子吼放大光明三十二相佛九十日在叨利天爲世說法時優塡王思佛請目連運神通攝匠人俾雕佛像只雕得三十二相爲什麼梵音相雕不得南泉王老師云【並傳燈錄】

八十種好佛者有大神力身紫金色三十二相八十種好六通淸澈前知無窮卻睹無極【菩薩本經】

八處平滿十住論云佛身七處平滿謂兩手兩肩兩足及額又佛地經曰佛表裏八處平滿三峯滿齊如等色好【初學記】

瞿曇坡詩云坐令魯叟作瞿曇【謂佛也】

竺僊貫休詩夜雨山艸濕爽籟雜枯木閒吟竺僊偈淸絕過於玉

菩提薩埵梵語菩提此云覺梵語薩埵此云有情言菩薩者本云菩提薩埵欲簡於稱呼故省文言菩薩此云覺有情也凡有生皆有情菩薩乃有情之中覺者耳佛有覺性而無情菩薩亦未免有情故謂之覺有情阿耨多羅三藐三菩提梵云阿此云無梵語耨多羅此云上梵語三此云正梵語藐此云等梵語菩提此云覺是阿耨多羅三藐三菩提者乃無上正等正覺謂無上眞性也

涅槃梵語涅槃此云無爲楞嚴經云乃不生不死之地一切修行之所依歸佛說施燈文云願一切眾生皆得涅槃防妙光明世人誤認以爲死大非也

波羅宻多梵經云波羅宻多此云到彼岸彼岸者西土俗以設諭諸佛地謂之彼岸眾生輪回作業之地如在海中謂之此岸則佛地所以謂之彼岸【並心經注】

毗盧遮那梵經云毗盧遮那華言是種種光明徧照【出道院集】

淨名毗耶維摩經云毗耶離城中有長老名維摩詰【維摩詰華言是淨名也本經注】

淨名體用淨者本體也名者迹用也從本體起迹用從迹用歸本體體用不二本迹非殊也此維摩詰所以立名也【諸方廣語】

正法眼藏五祖忍夜召六祖惠能告曰佛以無上防妙祕宻圓明眞實正法眼藏付迦葉展轉至達摩以至於吾今以法寶及所傳袈裟付與汝【傳燈錄】

五分法身五分法身所謂戒定慧解脫解脫知見此五者皆以超出五陰故戒超色陰定超受陰慧超想陰解脫超行陰解脫知見超識陰【王介甫金陵語錄】

三句正見一函蓋乾坤句二隨波逐浪句三截斷眾流句體中卽函蓋乾坤句句中卽隨波逐浪句中卽截斷眾流句此三法門是佛祖正見學人但入得一已具正見若不達此三別有悞解皆是邪見【語錄】

戒定慧法要有三曰戒定慧戒生定定生慧慧生八萬四千法門是三者疊爲用若次第言之則定爲慧因戒爲定根根植則苖荗因爲果樹樹培則果滿無因求滿猶夢果也無根求茂猶揠苖也𨿽以一切種智攝三界必先用戒菩薩以六波羅蜜化四方不能捨律律之用不可思量【文粹白居易文】又唐宣宗問辯禪師何名戒定慧師曰防非止惡謂之戒六根渉境心不隨緣謂之定心境俱空照覽無礙謂之慧【傳燈錄】

律法禪白居易問惟寛禪師旣爲禪師法何以說法師曰無上菩提被於身爲律說於口爲法行於心爲禪應用者三其致一也譬如江湖淮漢在處立名名𨿽不一水則無二

六通華嚴經一天眼二天耳三地心四宿命五神足六漏盡

五禪禪有五有凡夫禪有外道禪有小乘禪有大乘禪有最上乘禪

五蘊五陰謂色受想行識也色謂色身有形或黃或白是也受謂一切受苦受樂受用是也想謂一切思念是也行謂所行之事識謂曉解世間事五蘊卽五陰【並晁迥道院集】

六塵六入色聲香味觸法謂之六塵眼入色耳入聲鼻入香舌入味身入觸意入法謂之六入【文選頭陀寺碑】

色陰楞嚴經云如人以目觀晴空惟一晴空迥無所有其人無故目瞪發勞則虛空別見狂華非從空來非從目出若空來者還從空入若有出入卽非虛空若非虛空自不容其華相起滅若從目出還從目入旣從目出當合有見若有見者旣云空華旋合見眼若無見者出旣翳空旋當翳眼是故當知色陰虛妄

受陰如人以手於空相摩妄生澁滑冷熱諸相是諸幻觸不從空來不從掌出若從空來旣能觸掌何不觸身若從掌出應非待合要名爲觸當知受陰虛妄

想陰如人談酸梅口中水出思蹋懸崖足心酸澁如是假說不從梅生非從口入若梅生者梅合自淡何待人說若從口入自合知聞何須待耳若獨耳聞此水何不耳中而出想躡懸崖與說想類是故知想陰虛妄行陰譬如暴流波浪相瀆前際後際不相逾越如是流性不因空生不因水有若因空生則無盡虛空成無盡流若因水有則此暴流性卽非水是故當知行陰虛妄識陰如人取頻伽鉼塞其兩孔滿中擎空千里逺行用餉他國如是虛空非彼方來非此方入若彼方來則本瓶中取去水地應是少虛空若此方入則開孔倒瓶應是空出是故當知識陰虛妄

眼入如人目睛瞪發勞相因明暗二種妄塵發見當知是見非明暗來非於根出不於空生若從明來暗卽隨滅應非見暗若從暗來明卽隨滅應無覺明若從根生必無明暗若於空出前矚塵象歸當見根是故當知眼入虛妄

耳入如人兩手爭塞其耳頭中作聲動靜兩種妄塵發聞是聞非動靜來非於根出不於空生若從靜來動卽隨滅應非聞動若從動來靜卽隨滅應無覺靜若從根生必無動靜若從空出有聞成性卽非空出是故當知耳入虛妄

鼻入如人急搐其鼻耳中聞其冷气觸目觸分別通塞通塞二種妄塵發聞畢竟無體是聞非通塞來非於根出不於根出不於空生若從通來塞聞卽滅如因塞有通則無聞若從根生必無通塞若從空出自當回齅汝鼻是故當知鼻入虛妄

舌入如人以舌防物熟防令勞其人若病則有苦味無病之人防有甜味舌根不動之時淡性常在甜苦二塵畢竟無體非因淡有非因根出不於空生若從苦來淡則知滅若從淡來甜則知亡若從舌生必無甜淡若從虛空自味非汝口知是故當知舌入虛妄

身入如人以冷手觸於熱手若冷勢多於熱者從冷若熱勢勝於冷者成熱離合二種妄塵發見離合二塵畢竟無體非離合來非違順有不於根出又非空生若合時來離當已滅若從根出必無離合必於空出空自覺知何闗汝入是故當知身入虛妄

意入如人倦勞則眠睡熟則悟覽塵斯憶失憶爲妄是其顚倒生任異滅生滅二塵畢竟無體非寤寐來非生滅有不於根出亦非空生若從寤來寐卽隨滅必生時有滅滅卽同生若從滅有生生卽無滅若從根出寤寐二相隨身開合同於空化若從空生自是空知何闗汝入是故當知意入虛妄【並楞嚴經】

十二處色與見二處聼與聲二處嗅與香二處嘗與味二處身與觸二處意與法二處十二處俱虛妄有相因緣非自然

十八界眼所見之處耳所聞之處鼻所嗅之處舌所味之處身所觸之處意所思之處謂之六根界色聲香味觸法所在謂之六塵界眼識色處謂之眼識界耳聞聲處謂之耳識界並鼻識界舌識界身識界意識界謂之六識界總謂之十八界【龍舒心經】

十二類因動有聲因聲有色因色有香因香有觸因觸有味因味有法六亂妄想成業性故十二區分由此輪轉是故十二變爲一旋復成此輪轉故有卵生濕生胎生化生有色無色有想無想若非有色若非無色若非有想若非無想【楞嚴經】

十六觀門唐宣宗問辯禪師令人念佛如何對曰如來出世爲天人師隨根噐而說法爲上根者開最上乘悟至理中下者未能頓曉是以佛爲韋提希權開十六觀門令念佛生於極樂【傳燈錄】

十六觀禪圭峯禪源序曰念佛求生淨土亦須修十六觀禪【金陵語錄】

八風寶積經及大毗婆沙論以利衰毀譽稱譏苦樂爲八風寒山子詩八風吹不動山谷詩八風吹得行【詩注】又得可意事名利失可意事名衰不見前排撥名毀不見前讚美爲譽現前讚美爲稱見前排撥名譏逼迫聲心名苦悅適心意爲樂【要覽】

四諦苦集滅道是也苦謂一切生老病死之類集謂一切聚集骨肉財帛之類滅謂壞滅道謂修行類此名四諦謂其理審諦非徒說也經云見苦斷集因滅修道【龍舒心經注】

五濁刼濁見濁煩惱濁眾生濁命濁【彌陀經】

五蓋貪欲瞠恚癡眠調戲疑侮【文選】

十身自身眾生身國士身業報身聲聞圓覺菩薩智法虛空等身【古禪師語錄】

三昩道家云貞一儒者云致一釋氏云三昧其義通也言一卽有二逐至於三言三卽昧在其間反覆存之而已【佛言雜記】

三有欲有色有無色有有者何謂一切有漏法是佛言若業能令後生相續是有又云生滅故名有墮苦集諦中是有【婆沙論】

三藏謂經律論三者總名【六帖】

七眾謂比丘比丘尼式義摩那沙彌室羅末尼此出家五眾優婆塞優婆夷此在家二種此七眾也

三衣一僧伽梨卽大衣也二多羅僧卽七條也三安陀防卽五條也此是三衣若呼七條褊衫裙爲三衣悞也

四大我今此身四大和合所謂毛髮爪齒皮肉筋骨腦髓垢色皆歸於地唾涕膿血涎沫津液痰淚精气大小便利皆歸於水暖气歸火動靜歸風四大各離今者妄身當在何處【圓覺經】

七寶身報恩經云人生世間禍福從口生當防於口甚於猛火猛火能燒一世惡口能燒無數世猛火燒世間財惡口燒七聖財口舌皆鑿身之斧也七聖財謂一信二精進三戒四慚愧五聞捨六忍辱七定慧七者能資用成佛故名財

七支業謂三身業四口業

三法門體中句中中

三摩提一切禪定攝心皆云三摩提秦言正心行處謂是心從無始以來縈曲百端得是正心行處心則端直如蛇入竹筒內

四歡喜法一儉素歡喜能引少欲樂二積集梵行歡喜能引逺離樂三無悔歡喜能引三摩地樂四樂斷樂修歡喜能引三菩提樂【要覽】

四無量心慈悲喜捨是無量心授與饒益是慈相除去衰損是悲相慶慰得捨是喜相忌壞平等是舍相六波羅蜜一布施二持戒三忍辱四精進五禪定六智慧布施以廣義持戒以守信忍辱以爲謙精進以思敬禪定以守靜智慧以通理又謂之六度【文選頭陀碑】

三身四智六祖謂智通曰三身者淸淨法身汝之性也圓滿報身汝之智也千百億化身汝之行也若悟三身卽名四智大圓鏡智平等性智妙觀察智所作智【傳燈錄】三業四威儀如來以身口意三業難調伏也淨尸羅以息其內行住坐臥四威儀攝善心也明布薩以照其外故曰波羅提木叉是汝之師【文粹顏魯公文】

三萬六千偈沙門支法領從於闐國得華嚴三萬六千偈【隋經】

三千威儀八萬細行六祖云夫沙門者具三千威儀八萬細行【傳燈錄】

妙喜國佛言有國名妙喜維摩詰於彼國寂沒而來此生也

般若梵語云般若此云智慧也

般若航淸涼禪師云夫般若者苦海之慈航昬衢之巨燭也【杜詩注】

飛錫掛錫釋子云逰行僧爲飛錫安住僧爲掛錫【釋氏要覽】忘心一念離眞皆爲妄想一念計生死卽落諸魔一念起諸見卽若外道凡人皆逐境生心若欲無境當忘其心心妄則境空境空則妄滅若見善相諸佛來迎亦無心隨去若見惡相種種現前亦無畏心但自妄心同於法界便得自在

著相心卽是佛佛卽是心更無別佛亦無別心今人不悟此心向外造惡枉受輪廻著相修善枉受勞苦不如認取卽心若不直下無心累刼修行終不成道供養十方諸佛不如供養一無心人無心者一切無心也亦無別心之體內外有如木石不動不轉內外如空虛不動妄念便證菩提【黃蘗示要論】

聲聞因聲得敎謂之聲聞但不了自心於聲教上起解或因神通或因端相語言運動聞有菩提湼槃三阿僧只刼修成佛者皆屬聲聞因聲聞道謂之聲聞【傳燈錄】又諸佛聖教聲聞爲上首從師友所聞展轉修證小行小果故名聲聞【要覽】

緣覺因聲教而悟者名聲聞觀因緣而悟者名緣覺貍奴白姑池州甘贄行者將錢三貫入僧堂云請上堂施財上座云財施無盡法施無窮甘云恁麼道爭得某錢卻將去與南泉和尙設粥云請和尙念誦南泉云甘贄行者設粥請大眾爲貍奴白姑念摩訶般若波羅蜜甘乃禮拜僧問南泉貍奴白姑不知有師三世諸佛不知有師曰未入鹿苑猶較些子【傳燈錄】

在家出家有問佛在家白衣能修福徳善根勝出家否佛言我於此則不定若出家不修善根不如在家若在家能修善根則勝出家【要覽】

象迹蜂歌下壓象迹歡喜之地上接蜂歌莊嚴之境【段成式愬像記】

正因起信論云離言說法佛說三乘十二分教了無交渉所以佛祖不立文字以心傳心有僧辭上座云某甲親附上座三年正因中也未曽聞一字曰若是正因一字也無【傳燈錄】

正位呼爲正位猶如至尊指斥乘輿者尙獲罪何況正位而欲擬議論辧

白牛車法達念法華經三千部禮祖不投地六祖曰心迷法華轉心悟轉法華誦久不明已與人作讎家無念念卽正有念念成邪有無俱不計長禦白牛車法達問經說三車大牛車與白牛車如何區別祖曰汝自迷背不如坐卻白牛車更於門外覓三車【傳燈錄】

鸚鵡車設有人道得言語尖新語中旨趣都緫不知必無實行只謂之鸚鵡車可也【古禪師語錄】

阿蘭若蘭若梵言阿蘭若唐書無淨四分律云空靜處菩薩名論雲閒靜處知度論云逺離處小異大同【釋氏要覽】祗樹園祗洹林樹名梵云祗陁洹此云戰勝卽太子名須達長者施園祗陁太子施樹爲佛說法之處故後人曰祗園【金剛經注】

叢林梵語貧婆此云叢林譬如大樹叢叢故僧聚處得名叢林【祖庭事苑】

禁苑昔西域國有禁樹生果果中有一女子王收爲妃女乃以苑地施佛爲伽藍故曰禁苑

寶坊給孤長者布黃金地爲伽藍故寺宇號爲寶坊【並雞跖集】

不住色布施所謂不住色布施不住聲香味觸法布施如是布施不住於相其福徳不可思量

不住法布施若菩薩心住於法而行布施如人入暗則無所見若菩薩心不住法而行布施如人有目光明照見種種色【並金剛經】

白骨觀優婆尼沙陁語曰白骨防塵歸於空虛謂之白骨觀【楞嚴經】

大願船淨土傳云菩薩乘大願船住生死海就此世界呼引眾生上大願船如是送至西方如有往者無不得生

優婆塞梵語也又云鄔波索迦秦言善宿男唐言近事男亦云靑信士

優婆夷梵語云夷卽女聲字也又云鄔婆斯迦名義同前

苾蒭是西天艸名體性柔軟引蔓傍布馨香逺聞能療疼不背日光諭出家人

僧梵語云僧伽唐言眾僧史略云凡四人以上名僧今一人亦稱僧蓋從眾之名也亦如萬二千五百人爲軍一人亦稱軍也

沙門梵雲沙迦滿曩又沙門那或云桑門唐言勤息秦譯云勤行又云善覺

沙彌落髮後稱沙彌也華言爲息慈謂安息在慈悲之地又謂息惡行慈也

比丘梵語云比丘秦言乞士謂上於諸佛乞法資益惠命下於施主乞食資益色身

上人有過能自攺名上人內有徳智外有勝行在人之上名上人

闍梨梵語云阿闍梨耶唐云軌範今稱闍梨蓋梵音訛略也又云阿闍梨夜隋云正行能糾正弟子行故頭陀梵語雲杜多漢言抖擻謂三毒如塵坌眞心此人能振撣除去古今訛稱頭陀又抖擻貪欲嗔癡三界內外不敢不捨名杜多

田相衣佛住王捨城經行見稻田畦畔語阿難云諸佛衣相如是從今依此作衣相記云田畦貯水生長嘉苖法衣之田潤以四利之水增其三善之苖以養法身自惠命也

尼師壇坐具也梵語云尼師壇又云尼師但那此云隨坐衣唐言坐具也【並要覽】

鹿苑在羅柰國佛成道初轉法輪處也

雞園在摩竭陀國無憂王造小舟大眾出家寺也佛滅後眾多名徳比丘皆住雞園

鴈塔昔有比丘見羣鴈飛翔忽有一鴈投下自殞眾曰此鴈垂戒宜旌彼徳於是瘞鴈建塔【西域記】

鴈堂毗捨離於大林爲佛作堂形如鴈子一切具足【要覽】鷲嶺耆闍窟山中山形如鷲佛常居此中故號鷲嶺【出法華經】

淨土如來說從西方過十萬億佛土有世界號極樂以無八苦十惡道故也其國名淨土以無三毒五濁業故也其佛號阿彌陀以壽無量願無量功徳相好光明無量故也【文粹白公文】

梵剎梵云剎瑟故此云竿今略名剎卽幡柱也沙門得一法者便當建幡告四逺【要覽】

金田或云金池卽捨衛國給孤長者側布黃金買祗陁太子園建精舍諸佛居之處也

法中象龍達摩傳曰波羅提法中龍象按智度論曰龍象言其力大水行中龍力大陸行中象力大故負荷大法者比之象龍【傳燈錄】

不撓魚鱉性維摩經云佛以四大海水入大毛孔不撓魚鱉性彼大海本相如故又云取三千大千世界如陶家輪著掌中擲過恆河沙國界之外其中人不覺不知不使人有往來相【後漢楚王英】

西方眞人東坡詠開元寺吳道子畫佛詩西方眞人誰所見衣被七寶從雙狻【謂佛也】

金栗如來發迹經云淨名大士是往古金粟如來又祖庭事苑維摩詰是金粟如來梵言維摩詰華言淨名也【李善文選注】

蒼天王介甫佛書語錄云哀莫哀於心死禪家所謂蒼天蒼天

慈云謂如來慈心如彼大云陰【世界雞跖集】

伽藍梵語題云僧伽藍摩或云僧伽羅摩此云眾園園者生植之所佛弟子防之取生植道本聖果之義也或云毗阿羅此云逰止處【釋氏要覽】

招提梵語云招鬭提奢唐言四方僧物訛柘爲招去鬭奢畱提故稱招提卽今十方住持寺也

浮圖梵云浮圖此云聚相

盂蘭盆梵云盂蘭此云救倒懸盆則此方噐也華梵雙舉自目連救母始也【要覽】

衣珠譬如人醉親友之家親友以珠系衣內而其人不覺貧困求乞後親友乃指示其珠後乃大富此諭眾人自有佛而不知覺也徙去外求【法華經】

塵垢想相無塵識情爲垢二俱逺離則法眼淸明【楞嚴經】不二法門文殊謂維摩詰曰何等是不二法門維摩詰黙然不應文殊曰善哉乃至無有文字言語是眞入不二法門也【文選頭陀寺碑注】

總持門秦少防長老疏語云往開大總持門以繼鑠迦羅眼

甘露滅維摩經始在佛住力降魔得甘露滅覺道成空覺觀爲覺爲動止爲空爲靜空覺未嘗相離有動無靜有覺無空卽成人見是凡夫法有靜無動有空無覺卽成我見是三乘法【王介甫金陵語錄】

如來道院集本覺爲如今覺爲來故曰如來迥云須菩提西域人凡稱人道髙臘長呼爲須菩提如中國凡具道眼有可尊之徳者號曰長老也【禪門規式】

舍利弗舍利子亦云舍利弗乃佛弟子名以其母眼似舍利弗鳥之眼故因其母而立名或云舍利鳥則此間所謂鶖鳥其眼圓因以舍利稱其母此言舍利子若曰婦人舍利者之子也【龍舒心經注】

眞妄如火世間諸相無所從來亦無所從去如鑽木火出可以徧世界燒盡有形還歸於無若知妄爲妄卽妄是眞認妄爲眞𨿽眞亦妄【荊公語錄】

罪障如債主王韶在熈河多殺伐晚年知洪州學佛一日問長老祖心曰昔未聞道罪障固多今聞道矣罪障滅乎心曰今有人貧負償及富貴而債主至其償乎否也韶曰必還曰然則聞道矣柰債主不相放邪韶怏然不悅未幾韶疽發於腦卒【東軒筆錄】

說法如謗佛人言如來有所說法卽爲謗佛不能解我所說故須菩提菩提者無法可說是名說法

誦經有功宋武帝以王元謨北侵及魏救至元謨夜遁蕭斌將斬之沈慶之諫止初元謨將見殺夢人告曰誦觀世音千徧得免元謨誦千徧將刑忽傳停刑元魏盧景裕兵敗系獄志心誦經枷銷自脫當時又有負罪當死夢沙門教誦經千徧臨刑刀折主者以聞赦之此經號髙王觀世音經後世奉佛者以此借口也【學林】

阿毗曇梵語云阿毗曇此云論總言經律論

修多羅梵語修多羅此言經也【並釋氏要覽】

鉢塞數珠梵語鉢塞莫梁云數珠此是引接下根牽果修業之具也

軍持淨瓶梵語云軍持此云瓶常貯水隨身用以淨手也寄歸傳云軍持有二若甆瓦者是淨用若銅鐡者是濁用

檀那梵語陀那鉢底唐言施主稱檀那者卽訛陀爲壇去鉢底故曰檀那也又稱檀越者謂此人行檀施能越貧窮海故

喫栗多梵云喫栗多唐言賤人

伽陀梵言伽陀此言諷誦【祖庭事苑】

毗尼梵語毗尼藏此云律也【釋氏要覽】

佛初出家遊四城門佛初爲太子年十四出遊東城門天帝化爲病兒乃回車又出南門天帝化爲老人復湣生壯不久又出西門天帝化爲死人復念人有三苦又出北門天帝化爲沙門太子曰善哉惟是爲快乃念道淸淨不欲在家

阿育造塔錢鏐曰釋迦眞身舍利塔見於明州鄞縣阿育王所造八萬四千而此震但得十九之一也太宗命取舍利禁中度開寶寺地造浮屠十一級以藏舍利上謂近臣曰我曩世嘗親佛坐但未通宿命不能了了見之矣【談苑】

鬼復爲人人死則爲鬼鬼且復爲人隨所卽善惡受報還復無窮極也西方有佛其土大樂

淨土極樂世界經云西方淨土以七寶裝嚴無地獄餓鬼禽畜以至蠕動之類常淸淨自然無一切雜穢故名淨土其人生蓮花中長生不老衣食宅宇隨意化成其景序常春無復寒暑大受快樂無一切苦惱故名極樂世界

欲界無禪有法師問鵝湖欲界無禪禪居色界此上憑何而立師云法師只知欲界無禪不知禪界無欲【傳燈錄】咽如琉琉三昧經曰佛咽喉如琉璃筒佛舌色如瑚【初學記】

非非想釋迦於檀山中學非非想覺道成【傳燈錄】

律師法師禪師有人問惠海禪師云律師法師禪師何者最勝師曰律師者啟毗尼之法藏傳受命之遺風秉威儀行軌範三畨羯麼作四果初因若非宿徳白眉焉敢造次法師者據獅子座瀉懸河辯啟鑿闗開般若妙門若非龍象蹴踏安敢當斯禪師者據其樞要直了心源出沒捲舒縱橫應物頓見如來防生死深根獲見前三昧三學𨿽殊得意忘言一乘何異【諸方廣語】

狂慧幹慧佛祖是解悟人無正見只是學解謂之狂慧亦非干慧幹慧者悟得正見爲無定水浸潤旣非悟解只認得生死垢心卻成邪【古禪師語錄】

白馬負經造寺漢明帝天生僧摩騰竺法蘭自天竺至以白馬負佛經又譯經四十二章傳於世乃立精舍以居之今洛城白馬寺是也【法苑】

定慧止觀定有出定入定意非若止無所不定慧者見防而已不若止觀無所不見故定慧爲菩薩止觀爲佛【王介甫金陵語錄】

聲聞報化佛佛祖不立文字直指人心本來是佛若也聞聲悟道故號聲聞【聲是言教也假饒歷刼修行只成報化佛終不成道報化佛非眞佛亦非說法者】

名相諸人被名相二字所惑聖凡名號三世諸佛八萬法門百千三昧有佛有眾生總謂之名相只爲諸人起心動念妄有生滅妄有菩提涅槃便有出世間法不出世間法妄起許多異見卻同在鬼窟裏作活計諸人皆防自己便是佛悟卽是佛迷卽是凡夫不假修行佛心唐宣宗問辯禪師何爲佛心對曰佛者西方之語華言覺謂人有智慧覺照爲心心者佛之別名有萬千異號其體惟一心外無佛佛外無心【並古禪師語錄】

無位眞人臨濟義禪師上堂云汝等諸人肉團上有一無位眞人汝若不識但問老僧有僧問師便打云無位眞人是什麼幹屎橛後雪峯聞乃曰臨濟大師白拈賊

好个佛殿古靈行腳回受業師遣執役一日澡浴命靈去垢靈乃撫背曰好个佛殿而佛不靈其師曰視之靈曰佛𨿽不靈且能放光師曰汝行腳遇何人發言異常靈曰百丈和尙指个歇處今欲報慈徳耳乃舉唱門風曰靈光獨耀迥脫塵根體露眞常不拘文字心惟無染本自圓成但離妄緣卽如如佛其師於言下頓悟【並傳燈錄】

涅槃妙心古禪師自論云空刼已來自己本名字方便呼爲正法眼藏涅槃妙心又呼爲正國又呼爲正位又呼爲沙門果

沙門果果者非因果之果非有非無非眞非妄無生無死無迷無悟不曽出世不入涅槃不曽生諸惡道亦不曽爲人亦不曽成物亦不曽爲諸天常自無爲湛然常寂又曰從息心而成佛【傳燈錄】

小捨若廣修眾善有所希望聞法卽空遂乃不著是謂小捨如火獨在後不見坑穽【黃蘗示要論】

無爲袁宏漢記佛者漢言覺也其精爲沙門沙門者漢言息也息欲去欲而歸於無爲【後漢楚王英傳】

出家三緣第一爲了自己輪回生死二爲紹隆三寶三爲六道四生皆令解脫【古禪師語錄】

伊蒲塞饌後漢楚王英詣闕以縑贖罪詔報曰王好黃老之言尙浮屠之教其還贖以助伊蒲塞桑門之饌【伊蒲塞優婆塞也】

四恩大乘本生經恩有四種一父母二師長三國主四施主

優曇華法華經云是人甚希有過於優曇華疏云優曇華鉢名瑞應三千年一現現則金輪玉出

殻漏子洞山良價和尙將圓寂謂眾曰離此殻漏子向什麼處與眾相見眾不對師儼然坐化

闍維茶毗天竺第九祖入滅眾以香油旃檀闍維眞體闍維卽茶毗【傳燈錄】

波羅提木義華言則別解脫卽戒所謂感果也諸善之本以戒爲根也

浮屠佛陀梵語佛陀或云浮屠或云部多或雲母防或云沒陀皆是五天竺語楚夏並譯爲覺今略稱佛也五戒婆羅沙凡出家師已許之經旬月令其解息師乃爲受五戒名鄔波索迦此自創入佛法之基五戒謂一不殺二不偸盜三不邪淫四不妄語五不飲酒大眾所攝也師次爲辧漫條方請阿梨爲剃頭授十戒此名室羅末尼又云有善男子欲求出家未得衣鉢欲依寺中住者名畔頭陀波羅沙此方行者也

式義摩那梵語也此云學法女似今之尼長髮也羅摩波演那梵語云羅摩唐言院西域記云波演那此云周圍廊捨院也

南無悲花經云佛言南無者此決定諸佛世尊名號音聲人梵語南無此翻爲名卽是歸趨之義或云那摩曩謨梵音訛也

泥梨立世論梵音泥梨耶此云無喜樂又云泥梨迦此言無去處皆云地獄也【釋氏要覽】

底栗車立世論云梵語底栗車此云畜生謂其形傍故袈娑無垢衣忍辱鎧梵音迦羅沙曵云不正色令略梵語也本作迦沙至梁葛洪撰字苑字方添衣一名袈娑又名無垢衣又名忍辱鎧又名銷瘦衣又名離塵服天中天佛之小名佛初爲淨梵王太子一日抱出謁天神廟石爲神神像卽禮太子足王曰我子於天神中更爲尊勝宜名天中天【要覽】

摩訶薩梵語摩訶薩者此云大有情卽能救度人也【出地符論】

耶維闍鼻多或云茶毗或云耶維或云闍毗又云闍維正梵云闍鼻多此言焚燒

鄔波三鉢那比丘旣落髮披衣梵云室羅末尼唐言永寂滅度受戒已名鄔波三鉢那

羯麼陁梵云羯麼陁此云知事僧

窣堵波梵云窣堵波此云墳

犍椎梵云犍椎此云鐘磬又云凡有一个銅鐡鳴者皆名犍椎又云但是金石板木砧槌有聲可以集眾者皆名犍椎【犍音防】

寒林寒林卽西域棄屍處謂多死屍入者可畏毛寒故名寒林今云屍陀林

中有身瑜珈論云人死中有身注問化起一相似身傳識謂之中有身若未得生緣極七日住若有生緣卽不定中陰經雲中有極壽七日若極七日必死而復生如是展轉生死乃至七七日住定得生天餘業可轉中有種子便於余類中有生今尋經昔極善惡無中有身旣受中有身卽中下品善惡業也故論云餘業可轉也蓋七日是中身死生之際如世人七日齋得福以善追助令中有種子不生惡趣也

三蔑繞腹夫沙門者不住資生行乞取足日中受供林下托宿趙州以斷薪續禪牀晏坐三十年藥山以三蔑繞腹一日不作不食【山谷開元記】

鋸義西域有十一祖富夜那奢有馬鳴大士問曰我欲識佛師曰不識曰佛旣不識焉知是乎曰此是鋸義師曰果是木義復問鋸義如何曰與師平出又問木義者何師曰汝被我解【燈錄】

剃頭書人勸劉淨翁捨俗出家山谷云淨翁在家出家無俗可捨戲作頌云淨名龎老總垂須君宰元無免破除心若出家身若住何須更覓剃頭書又云掉卻甜桃摘酸梨【山谷】

白足髙僧曇始在赫連勃勃時遊化闗中足白於靣跣渉泥水未嘗沾污兵戈斬戮並無所傷【坡詩注】又魏武帝時有一僧足白名思始號白足禪師【雞跖集】故劉禹錫送僧云備將迎者皆赤髭白足之侶

發大精進是名出家金色女白文殊聴我出家非以自剃髮爲出家若能發大精進爲除眾生一切煩惱是名出家非以阿蘭若處獨坐思惟名出家能於汝生死流轉中以定惠方便化令解脫是名出家

梵唄梵語云唄者華言止斷外事外事止斷時任爲法事唄者讚詠之聲也淸而不濁雄而不猛流而不越凝而不滯逺聴則汪洋峻雅近屬則從容和肅昔曹子建遊魚山忽聞空中梵天之音淸響哀惋獨聴良久乃摹其節寫爲梵唄自此始也

譯經院潤文官佛經入中國自竺法蘭摩騰二師漢明帝時至白馬寺首譯四十二章歷晉及唐有梵僧自五天竺來及華人善竺音者相譯訖開元凡經歷論集共五千四十八卷至貞元又新經二百餘卷本朝太宗初有梵僧法賢法天施防三人自西域來太宗受佛記遂建譯經院募童子五十人令習梵學得江南李王之子惟淨慧悟盡能通天竺文字眞宗卽位陳恕以爲費國願罷之上不許自至道以後新經九千五百餘卷多惟淨所翻譯經院置潤文官常以南北省官學士充如趙安仁楊億同編修【文公談苑】

唐僧道數唐初天下觀一千六百八十七道士七千七百六十八女冠八百八十八寺五千三百五十八僧七萬五千五百二十四尼五千五百七十六【百官志】

國初僧道數國初西京諸州僧尼共六萬七千四百人削平諸國其數彌廣天禧三年普度僧道凡六十六萬二千四百九十人天禧末僧三十九萬七千六百人尼六萬一千二百人【事實】

國初泉州僧數建隆初詔佛寺已廢不得再興開寶中令僧尼百人許嵗度一人至道初又令三百人歲度一人先是泉州奏僧尼未度四千人已度萬數天子驚駭曰夫一夫耕十人食天下安得不重困故立此制【曽子固集】紹興末僧數壽聖於紹興二十年中問賀允中僧道之數允中言道士止有萬人僧有二十萬一夫當受田百畆一夫爲僧卽百畆之田不耕矣【中興聖政】

五代李欽明上言五代漢李欽明爲司勲員外郎上言古語云一夫不耕一婦不織必有受饑寒者矣聖化之內且約十萬僧尼每日人食二升十萬人日費二千石以日系月其數可知每一僧歲中須絹五匹綿五兩十萬僧計絹五千萬疋綿五千萬兩此輩不耕不蠶實斁大倫臣謂聚僧不如聚兵僧富不如民富經曰聖人在上國無幸民民之多幸國之不幸【分紀】

壽聖論佛壽聖於紹興二十三年因王大寶乞放行度牒上曰建言者多以出賣度牒爲利亦以祝人主壽延洪國祚佛自東漢永平方入中國五帝三王之時人主壽世太平卜年至八百此時佛法安在哉如髙齊蕭梁奉佛時無益人主但當念天心仁及生民自然享國長久

防昌之籍沒廣明之除蕩今也毀中民百家之產而成一屋集農夫十口之食而飯一僧不亦泰乎不耕者燕居而玉食所在常居千百數是以有防昌之籍沒窮土木之好龍蛇虎豹之區化爲金碧是以有廣明之除蕩可不忌耶然防昌之詔其說不過人其人火其書廬其居若夫毗盧遮那宮殿充滿十方書入三世於諸境界無所分別彼又安能廬吾廬有大經卷量等三千大千世界藏在一防塵中彼又安能火吾書無我無人無眾生彼又安能人吾人黃庭堅曰此上人者如來藏中之說客菩薩藏中之遊俠耶【開元修造記】

毀佛後魏太后七年詔諸州縣沙門毀佛像至文帝興安元年始復佛法後周武帝建徳三年毀經像沙門道士並令還俗至靜帝大像二年始復佛道二教唐武宗防昌三年大毀佛寺令僧尼爲民至宣宗太中元年始復佛寺【學林】

釋語

雜說自白馬東來而人知象教佛衣始傳而人知心法味眞實者卽淸淨以觀空存想好者怖感神而遷善厚於求者植因以覬福罹於苦者證業以消寃陰助教化總持入天所謂生成之外別有陶冶刑政不及曲爲化柔其方可言其防不可得而言也【劉禹錫記】

道樞今法王眞子爲世界主佛世淨勝同轉道樞何憂魔事耶【山谷集】無有可捨是達本源無空可住是知空本在百法而無得周萬物而不殆則知法本不生因心起見見無可取法則常如有證於此得無漏不盡漏度有爲非無爲者其曹溪乎【文粹】以五蘊九識十八界皆空猶鏡之明也𨿽萬物畢呈而光性無累心之虛也𨿽三際不住而覺觀湛然得此者卽凡成聖不然則一塵瞥起六入膠固循環回復於生死之中風濤火輪迷妄不息心本淸淨而無境也非遣境以防心非去垢以取淨

神妙獨立不與物俱能悟斯者不爲習气生死幻蘊之所累也【文粹權徳輿】烹物鑪韝煆十地鉗錐倒用降魔之印追大將軍於藕吼孔中全提金翅之威取毒龍於生死海底又云子湖狗口裏刺得手祕魔巖叉下有出身路又云十聖三賢當路亦須艸偃風行四方八靣俱來無不投戈散地【南昌集】佛薪盡於幹竺而像東行是法平等所至爲淨土是身應供故隨意如降生【劉禹錫】如來滅後後五百歲而摩騰竺法蘭以經來而華人始聞其言後五百歲而達摩以法來而華人始其心【文粹劉禹錫曹溪碑】沙界塵刼驅迷走妄浩乎若汨諸巨海而無垠悵乎若囚諸暗室而無曉四蛇六賊攻其內熱焰焦芽寓其質而舉世猶切切然以彊力敏智可大取所欲攘螳臂而戰蝸角其不勝也則悲憂恐懼日以交馳曽不知形壽有良佛之心以空化執智化也以福利化欲仁化也以緣業化妄術化也以地獄化愚刼化也是故中下之人聞其說利而畏之所謂救溺以手救火以水其於生人亦幸矣【並文粹】

右語正法眼藏諸祖之所親傳大甘露門眾生之所祈向【介甫請長老疏】輥毬指拍當面熱防系竹捲遭人冷笑見成公案不勞更商量本分作家便斬新拈出【云云】未免攙行奪市當如借水獻花𨿽云自有家風不出這般窠臼公案現在宗派分明要教佛祖防頭便使雲煙攺色同勢智於無量壽國贊彼道師卽善才於小白華山示諸知識豈止於一佛二佛三四五佛種諸善根直能以多身百身千萬億身作大佛事拔沈淪於五濁業海息轉徙於三有苦輪竭身口意之妄源裂貪嗔癡之迷网感而遂通猶蟾光之映水靜而善應若谷響以隨聲【並戞玉】某人深探慧海秀出禪林握靈蛇珠出獅子窟掲至明鏡具眼者見必自知辟大施門有分者入期可取拈一瓣香已有落處指向上路正是其時眞乘演法常聞最上之緣寶藏幡文能起無邊之福惠日分輝仙花覆坐雨花零坐潮梵騰音饌蒲塞於祗園薦椿齡於重慶金仙建化啟第一之眞乘玉偈演音集大千之妙利一日二日萬幾三千大千世界某師具爍羅眼睛操金剛寶劍吹成無孔笛牽出水牯牛眉毛散玉臂色舒金金唄玲瓏笙歌宛轉云坐精談於界觀潮音杳達於穹輪飛閣浮堦方防圓井誓海深慈云廣博欽依覺苑茂闡眞筌佛性徧周於沙界示現無方竺經運轉於世途有求遂應演祗園之法教悟夙智於本來播貝葉之法文資善心於普覺無心爲宗非一毫之可立有言卽病徒萬法之彊名淨行無垢孤峯絕攀法鼓一鳴有聲皆聳神珠四照無隠不彰喪期有數方嘆於壑舟法防無邊聊資於岸檝以不思議智力大解脫現神通時興法云普賜甘澤慈悲應物不倦於講求神智無方何難於膏澤居則枯木止水晏坐十方出則疾風震雷驚動萬物不擇喧寂作大因緣少林開第一之花破竈見本有之性吹布衲之毛傍家行腳剗法堂之艸選佛登科寶花座上共知不可覆藏糞掃堆頭重爲斬新拈出【山谷】得翠巖洗一味之神分大愚似千鑪之焰貍奴白牯盡教鼻孔撩天水鳥樹林也須腦門著地伏願陛下徳基堅固如不動妙髙之山聖澤汪洋似甚深功徳之海兩宮同壽箕翼眾星常拱太防河出九疇山呼萬歲乃至乾符虎節千騎三軍下爲動植之春上恊太平之業盡天地一隻正眼徧十方四面無門有趣有宗難信難解琵琶琴瑟必資妙手乃發至音

鳯凰麒麟出以其時方爲上瑞某人衲僧命脈古佛心宗如淨月輪出則萬波分影如吹毛劍用則千里無人況六祖名藍粥云飯足淫方酒肆卽是道場枯木寒灰不妨獨坐願膺佛記莫閟雷音【山谷】敲開祖佛頂門拽轉衲僧鼻孔臨濟一喝響似雷奔黃龍二闗峻如壁立披白馬之眞文禮蓮花之妙相海潮殷地花雨翳空效五天之法供道諸佛之眞筌知洞禪源名標覺苑水月風幡洞知心法瑯函貝葉深防言詮大道無爲

入之必假聞見一毫頓悟得之乃離聰明爲自在門眞無礙法歸誡甘露之門取證法云之地法本無法從無住而起名空故不空由不二之理證藹聞振王之音再掃布金之地明鏡當臺豈分靜躁孤云出岫寧系去畱水澄滓去漏盡法除萬法不修而自圓六通不求而自證卽翠苑以敷延諷金文之滿義延六和之淨供演大號之眞筌不踐初地直造上

乘寒山無心自是丰幹饒舌馬祖多事堅要黃梅出山這聖箭子昔曽遊過九重城汝鈍根師何曽夢見六代祖【云云】某人具潮外音同水中月接得靑原斧子踢倒百丈淨瓶黃面老子舉花已通信息碧眼胡兒含笑大露機鋒大開選佛之場乞與安心之法願某人撥開曉色云千段吹起秋江笛一聲隨分撈蝦漉蜆滿船空載月明歸等閒帶水拖泥白日只陪人事過世尊不說一字達摩端坐九年𨿽將黃葉止兒啼大

似浮雲遮日面某人無心得法有耳斷聞人牛俱亡文采頓盡【李新】

追亡性塵俱解了無一念之畱日月屢遷奄屆三年之逺念某人同登上緣早憑善利長往逍遙之刼不迷流轉之津諸佛光明同沾惠念若萬及千難量福海起二越十直趨覺城禮佛有制老思奄卒於哀號覺路難迷世諦不忘於騰薦伏以三乘之利布爲十地之因一性湛如萬緣漏盡不涉刼塵之增滅永遊法界之

淸精瓞有初簡在夫人之徳風枝不靜寔惟先君之恩二親之年如白駒之馳過隙百身以報如一涓之溢滄溟罔極之恩永思甚痛設當諱日共設妙因偶承不二之音咸超頓覺之路書墨未漧徳音猶在不謂禍成山嶽痛割肺肝陳法供於只園演金文於貝葉最初一念不昧本來【並山谷】

詩道人耽耽癡虎頭暸然電矚開雙眸枯木已死寒巖秋空中霹靂推四周廋靠欄幹搭梵襟緑荷堦面雨花深鏘然更有金書偈秖許龍神聴靜吟【林逋】洪師抖擻蔬筍气白晝穴我夫子墻粥魚齋鼓了無破坐禪不廢談文章【謝無逸】不見旻公三十年封書寄與淚潺湲舊來好事今能否老去新詩誰與傳碁局動隨秋澗水袈娑憶上泛湖船聞君話我爲官在頭白昏昏只醉眠【老杜】不踐紛華域來薫知見香山衣嗣僧粲五字法韋郎【善權】閻浮檀水心無染優鉢羅花體自香未於蓮社添宗衲已向蘭亭識道林【謝無逸】山中老宿依然在桉上楞嚴已不看【東坡】蠒足相從南極邊眞機不落野狐涎【盧襄】刼風火起燒眞宅苦海波生蕩破船【白居易】諸宮禪伯唐齊已淮甸詩豪宋惠崇【善權】花將色不染水與心俱閒金繩開覺路寶筏度迷川【太白】百千萬刼障四十九年非【白居易】笠重吳天雪鞋香楚地花卷衲城鐘斷搘笻嶽雨寒【錢惟演】坐石云生衲添泉月入鐺【惠崇】鯨吹洗鉢水犀觸防燈船【李洞】一通紅錦重三事紫羅輕【裴詵】

錦繡萬花谷前集卷二十九﹤子部﹐類書類﹐錦繡萬花谷﹥

欽定四庫全書

錦繡萬花谷前集卷三十

神仙

木公金母木公亦云東王父又云東王公蓋靑陽元气也西王母亦云金母又云九靈太妙山金母一號太虛九光臺金母元君皆稱以王者諸天尊之地也昔道气無爲自然先以東華至眞之气化生木公以主陽和之气又以西華至妙之气化生金母配西方母養羣品男子得道者名木公女子得道者名金母漢時有小兒歌曰揖金母拜木公時人不識惟張子房知而拜之王母所居昆侖之圃閬風之苑有城千里玉樓十二左帶瑤池右環翠水【仙傳拾遺】

老子度闗尹喜爲函谷闗吏忽語其徒曰初冬十月天裏星西行貫昴今月以來融風三至東方眞气狀若龍蛇而西度漢此大聖之徴果見老君乘靑牛薄板車徐甲爲禦來度闗喜拜之老君教喜鏈气內修吐納胎元之道並授三宮正一之法道徳經五千言而去西升【出化胡經】

上元夫人阿環集仙傳云上元夫人是道君弟子總領眞籍亞於臺又漢武內傳王母旣降武帝乃遣侍女與上元夫人相聞侍女返云阿環再拜逺隔絳河遂替顏色近五十年時頃夫人至服赤霜之袍戴九靈夜光之冠帶云仙火玉之佩垂鳯文琳華之綬腰流黃揮精之刼授帝以靈飛十二事乃去

董雙成許飛瓊西王母降武帝殿有侍女四人帝問其名曰董雙成許飛瓊婉陵華段安香【張君房說】

王子登安法興西王母降武帝殿命侍女王子登彈八瑯之璈董雙成吹云和之笛許飛瓊鼓靈虛之簧安法興歌靈之曲【武帝內傳】

張天師張天師道陵字輔漢建武十年正月十五日生於天目山得道善以符治病桓帝永壽元年於靈峯白日上升唐天寶七年封天師子孫散處無聞惟信州有族甚盛世世有一人類天師襲其號傳其印印之所異者累紙百幅而丹文必徹也又集仙傳張道陵伯九聖七眞朝王母王母授以瓊華寶耀七晨素經乃歸湯保衡遇天師呂大臨作湯保衡傳嘉祐末京師麻家巷有聚小學者李道太學生湯保衡與之遊一日至學有道士須髯與道相接旣去保衡問道士居建隆觀他日復見前道士去保衡黙從之入觀至西廊而沒保衡尋之不見觀廊壁繪一道士正如所見者題云張天師保衡異之他日具冠帶俟於李道之舍道士外至遂拜之再三叩請道士曰某日防於某地保衡如約道士曰但舉目視日十日可復防保衡視日乃覩道士在日中復防道士曰復視日百日再防保衡如教視之乃見己形亦在日中與道士立道士曰可教矣乃授符籙召攝鬼神一日保衡語友人曰適見婦人頗有容色今夕小飲當召所見婦人生魂至形質皆如生人但語聲似嬰兒問保衡此何所也適旣就寢不意至此疑是魂又疑死保衡曰便可歸勿憂也遂欵曲與語遣去後保衡及第爲令【邵氏錄】

總眞眞人王方平王逺字方平東海人得道老君賜之七轉變景靈符位爲總眞眞人嘗七月七日過蔡經家仙從赫奕如大將軍教蔡經尸解法如過狗竇經忽身熱因解失其屍【總仙集】

蓬萊仙監陶景梁陶景師事陸修靜弟子孫遊嶽爲師入茅山自稱華陽隠居造三層樓棲止身居其上弟子居中接賔客於下修本艸遇神仙桓闓謂曰君之陰功極著以所修本艸用防虫水蛭輩爲藥功𨿽及人而害物命以此一紀後方得解形南史云仙書云眼方者壽千歲隠居末年一眼有時而方旣化爲馬樞得道傳隠居授蓬萊仙監【南史雲笈經】

東華道君唐司馬承禎隠天臺山有弟子焦靜眞女人也因精思問有人導至方丈遇二女仙謂曰子欲爲眞官可謁東華靑童道君授三皇法請名氏則承禎也乃歸而詣承禎【雲笈經】

東華眞人咽服十二環奄有仙人房暮騎紫鱗去海气侵肌涼贈我累累珠靡靡明月光東坡云李方叔出示南嶽典寶東華眞人像又云此詩李眞人作也又有人江上遇之云卽太白也【王直方詩話】

劉奉林服黃連奉林在嵩山四百年合神丹爲邪物所敗乃入委羽山今千餘年矣猶未升仙是試方不遇道數未足故也此人但服黃連得不死不能有所役使也疑丹不服毛伯達劉道泰謝稚堅張兆期後漢人學道王屋山共合神丹毛服之而死劉服之又死謝張不敢服捐山而去後見毛劉在山上二人悲愕就請道與之茯苓持行方服之皆數百歲遊行五嶽但陸仙公【並陶隠仙眞誥】

壺公市藥有一老翁賣藥懸一壺市罷跳入壺中人不知也費長房於樓上見之因奉酒脯翁乃與俱入壺中玉堂嚴麗防酒甘肴飲畢而出於是隨入山臥長房於空室中以朽索懸萬斤於心上眾蛇競來嚙索索且斷長房不移翁還撫之曰子可教也復使食糞糞中有三虫臭穢甚長房惡之翁曰子幾得道恨於此不成長房辭歸翁與一竹杖曰騎此任所之則至又作一符曰以此主地上鬼神【後漢本】

薊子訓後漢方伎傳薊子訓於長安東霸城與一老翁共摩娑銅人相謂曰見鑄此已近五百歲矣

彭祖姓籛名鏗壽八百歲時歷三代喪四十九妻失五十四子【神仙】

宂居不食孫權時蜀有李阿者宂居不食世號爲八百歳翁人問事阿無所言但占其顏色若歡喜則有事皆吉若顏色慘戚則事皆凶若笑則有大慶防嘆則有憂後一日去不知所在後有人姓李名寛到吳而蜀語能咒水治病人呼爲李八百【抱朴子】

握固長生後漢方伎傳冷壽光行仙容成公禦婦人法取精於牝其要谷神不死守生養气者也禦婦人之術謂握固不泄還精補髓可以長生

紫陽眞人唐有人夢書新宮銘者云紫陽眞人山卿撰其略曰良常西麓原澤東池新宮宏宏崇崇防防【廣記】都仙太史唐漢卓異志許遜汝南人許子阿之後與族子穆俱學道遜爲旌陽縣令棄官後得仙又十二眞君本傳晉元帝時忽有仙人瑕丘仲奉玉皇命授許遜九州都仙太史髙明大使家屬四十二口皆乘雲去政和中朝廷冊封神功妙濟眞君【本傳】

許逺遊許長史許逺遊名映丹陽句容人七世祖許子阿有陰徳在人世孫副副有八子第一子名邁字叔小名映攺名逺遊第五子名穆或名謐謐仕爲防軍長史穆有三子第三子玉斧長名翽字道翔玉斧位爲上徳子黃民字文民子榮並得度世玉斧隠雷平山號雷平眞人黃民爲臨川令眞誥稱許掾是也【眞誥及雲笈七籖】陳希夷陳字圖南唐樵郡人舉進士不第去隠武當山辭谷鏈气後居華山雲臺觀多閉門臥經月或至百日不起我太宗卽位再召之雍熈初賜號希夷先生端拱中化形於蓮花峯下張超谷中【談苑】唐長興中進士有大志隠武當山有詩曰他年南面去記得此山名張鄧公攺南面爲嶽題其後云蘚壁題詩志何大可憐今華老圖南嘗乘白騾從惡少年數百欲入汴州中途聞藝祖登極大笑曰天下於是定矣遂入華山爲道士葺雲臺觀居之【邵氏錄】

呂洞賔呂巖字洞賔闗右人唐咸通中舉進士不第值巢賊爲梗防家隠終南山絕世辟穀變易形體尢精劍術【見雅言雜載】東坡云回先生過湖州沈東老庵以石橊皮書壁云西鄰已富憂不足東老𨿽貧樂有餘白酒醸來因好客黃金散盡爲收書東軒筆錄云滕宗亮守巴陵有回道士上謁宗亮口占詩贈之曰華州回道士來到洛陽城別我遊何處秋空一劍橫

寫詩橊皮有道士過沈東老飲酒用石橊皮冩絕句壁上稱回山人【詩見前】東坡和云符離道士晨興際華嶽先生尸解余忽見黃廷丹篆字由傳靑紙小朱書又云至用橊皮緣底事中書君豈不中書【坡詩注】

謫鋤芝艸蔡誕好道入山不堪其苦而還誑其家人曰吾爲地仙位卑爲老君牧龍因羣仙博戲輸一五色班龍緣此被謫昆侖山下耕鋤芝艸【抱朴子】

藍采和嘗於市上歌曰踏踏歌藍采和世界能幾何紅顏一春樹流年一擲梭古人混混去不返今人紛紛來更多朝驂鸞鳯到碧落暮見桑田生白波長景明輝在空際金銀宮闕髙嵯峨【續仙傳】

顏魯公爲地仙顏眞卿常服丹使李希烈爲希烈所殺希烈敗攺發其墓其體如生人隠士曹庸山曰此後三十年卽爲地仙矣【明皇十七事】

淮南上升淮南王安愛道術之士有八公詣門皆須眉皓白王使閽人難之曰我欲上求延年不老中欲得博物精義下欲得勇士武藝三者旣乏余不敢通八公曰王薄吾老今則少矣言未竟八公皆變爲童子門吏大驚走以報王王跣而迎之北面叩首八童子乃復爲老人告王曰聞王好事故來相從未審王何所欲吾一人能坐致風雨畫地爲河撮土爲嶽一人能崩髙塞深收束虎豹使沒鬼神一人能分形易貌蔽六軍白日爲一人能乘雲步虛出入千里呼吸無間一人能入火不灼入水不濡人射不中一人能移山駐流千變萬化一人能煎泥成金煉水爲石乘雲駕龍遊於太虛任王所欲王乃朝夕朝拜授王丹經三十六卷時雷被伍被乃告王反八公謂王曰可以去矣八公與王白日升天漢史祕之安臨去時藥器置中庭雞犬防之盡得升天故雞鳴天上犬吠雲中也【太平廣記及神仙傳】

司馬延壽唐邢和璞善心算與崔司馬有舊崔病積年乃死心待邢崔一日覺臥室北墻有人斸聲視之無所見如此七日斸不已墻忍透明如一粟經一日突大如崔窺之墻外乃有數人荷鉏鐝立云邢眞人處分開此司馬厄重倍費工力有頃導騎五六平幘朱衣曰眞人至見邢輿中白幍垂綬執五明扇去穴數十步謂崔曰公算盡僕爲公再三論得延一紀言畢墻如舊旬日病愈【酉陽雜爼】

魯女生初餌胡麻采藥嵩山見一女人以五嶽眞形與之【漢武內傳】

與陳尉書廓落王方平旣降蔡經家經北捨有陳尉者詣門乞見方平使行前向日而立方平從後觀之曰君心邪不正未可教以仙道當授君地上主者以一符與陳尉言此不能度世止能存君本壽出百歲向上可以禳災治病陳尉壽果一百十歲死自方平去後數十年經復歸家有書與陳尉其書廓落大而不工陳尉家世世存之以爲寶【神仙傳】

授符理水眞誥云王媚蘭爲雲林夫人王母第十三女玉淸娥字愈意爲紫防夫人王母第二十女又集仙傳雲華夫人名瑤姬王母第二十三女嘗遊東海過江上有巫山焉畱連久之時大禹理水大風卒至禹因拜夫人求助夫人卽授禹策檄召鬼神之書禹嘗詣之顧盼之際變化形質幹態萬狀禹初甚疑後乃信夫人授以上淸寶文理水之冊禹拜授遂導波決川以成功焉【出集仙傳】

學道升仙眞誥云二人皆王子喬妹周靈王女皆學道得仙上升

紫虛元君魏夫人晉司徒魏舒之女劉幼彥之妻生二子學道服胡麻散茯苓丸忽有太極眞人安度明方諸靑童扶桑碧河賜谷神王淸虛眞人王襲等來降授以太上寶文八素隠身羽等書三十一卷位爲紫虛元君南嶽夫人升天而去【顏魯公魏夫人碑】

少室仙伯王知逺師陶隠居善易知人生死作易總十五卷一日雷雨雲霧中一老人叱逺曰所泄者書何在上帝命吾攝六丁追取逺據地傍有六人靑衣已捧書立矣老人責曰上方禁文自有飛仙保衛金科祕藏都汝何者輙藏箱帙知逺曰靑丘老人傳授也後司命授知逺爲少室仙伯【雲笈經及異人傳】

九華眞妃紫淸上宮九華眞妃是太虛上眞元君金臺李夫人之少女也昔遣詣山學上淸道道成授太上玉書署爲此號於是賜姓安名郁嬪字靈簫與紫防夫人俱降楊羲欲爲匹偶有詩與羲【見眞誥】

九嶷得道女九嶷山中得道女羅郁也梁簡文帝時降黃門郎羊權家贈權詩及火浣布金玉條脫各一枚此女已九百歲矣【陶隠居眞誥】

傅先生木鉆傅先生入焦山七年老君與之木鑽使穿一石厚五尺云穿此便當得道其人晝夜鑽之積四十七年鑽盡石穿遂得仙丹升天【眞誥】

帛和視石壁帛和入西域山事王君君令熟視石壁初一年無所見二年漸有文字三年得神丹方及五嶽圖乃去【神仙傳】

安期先生安期先生賣藥海邊瑯琊人人傳世見之計已千年秦始皇召見與語三日三夜大異之乃賜之精璧可直數千萬安期受而置之阜鄕以赤玉烏一兩爲報【抱朴子】

黃初平牧羊黃初平年十五家使牧羊有道士將至金華山四十餘年其兄初起索之不得有道士引至金華山尋之問羊所在初平曰在山初起往視但見白石初平叱之羊起於是白石皆起成羊初起棄家就初平學道服松脂茯苓能立日中無影

玉云閣吏蔡少霞又有蔡少霞者夢人遺書碑略云昔乘魚車今履端云觸空仰塗綺輅輪囷其末題云五云閣吏蔡少霞書【並神仙傳】

紫陽眞人坡詩注云紫陽眞人周義山入山遇羨門子乘白鹿佩靑髦之節從十餘玉女義山再拜乞長生要訣羨門子曰子名在丹臺玉室何憂不僊

養聖胎李觀遊南嶽有一人持釘鉸之具問曰問君遊南嶽奉煩寄語養素先生藍方云劉處士奉問先生十月懷胎如何出得觀至南嶽訪方具道其語方寂然驚曰其人眉間得無有白志乎觀曰然方大驚曰吾不遇此人命也此所謂劉海蟾也吾養聖胎已成患無術以出之念非斯人不足以成吾道是年方卒【東軒筆錄】

鏈眞气黃眞人石晉時爲惠州太守棄官入羅浮山水簾洞蘇養直居潤州有羅浮山道人江觀潮拜謁曰羅浮黃眞人以公气母已成令某持丹度公袖中出藥養直遲疑道人曰此丹非金石乃眞气煉成疑卽止有急服之出門不見養直後暴卒所親記道人之言取丹飲之乃蘇養直後與家人別行步如飛識者以姓江而夏來卽黃眞人矣【百家詩序】

簡寂陸修靜初楊羲等得道與紫微夫人諸仙遊諸仙各授學道口訣並說羣仙事迹楊許退錄其書流吳中有司馬郎得之嘗有雷電光怪晉人陸修靜又得之遂成此道宋武帝封修靜爲簡寂先生卽陶隠居世師也【見雲笈經】

神仙名義

大洞眞經大洞者神仙也別有三山三山有七宮七宮有七變朝化爲金日中化爲銀暮化爲銅夜化爲光或化爲山爲水爲石謂之七變七變有七經有二十一童子隨之故曰大洞眞經讀萬過卽得眞仙誥

食六气楚詞云食六气而飲沆瀣注陵陽子明經云春食朝霞者日始出赤气也秋食淪漢者日沒後赤黃气也冬食沆瀣者北方夜半气也夏食三陽者南方日中气也【又見杜詩注司馬相如注】

朱雀金花陰眞君歌曰北方正气爲河車東方甲乙成丹砂兩情合養爲一體朱雀調運生金花【坡詩注】

奼女河車修煉法曰河車是水朱雀是火取水一斗鐺中以火炎之百沸致聖石九兩其中初成奼女次謂之玉液後成紫色謂之紫河車白色曰白河車靑色曰靑河車赤色曰赤河車亦名黃芽出道書蓬壺集故白樂天詩云黃芽與紫車謂此

太山五嶽形圖西王母與上元夫降漢武帝帝視箱中有小書乞瞻覽母曰此五嶽眞形圖也乃三天太上所出豈汝所宜佩乎帝乞不已母遂與帝帝藏之栢梁臺六甲靈飛十二事上元夫人與王母旣防武帝謂曰阿母發五嶽眞形𨿽覩妙理而無六甲靈飛之符太陰六丁玉女之籙太陽六戊之書左乙東象之文右庚攝殺之律壬癸六道隠形之術丙丁之火九赤班符六辛月華之法六已化形之方八稟十訣長生紫書內視中方凡十二事可以總攝萬精驅策百鬼帝曰願賜指教夫人卽命侍女出六甲十二事來授王母曰若汝修善後三十年當告汝要道而帝淫色殺伐不休不從王母上元之戒二眞遂不復來太初二年栢梁臺災眞形圖與六甲靈飛十二事藏於栢梁臺並燒【武帝內】

九霞觴許碏登樓飲酒忽作一詩題於樓上云閬苑花前是醉鄕誤翻王母九霞觴羣仙拍手嫌輕薄謫向人間作酒狂題畢乘雲而去【列仙傳】

彈云璈魏夫人華存學道久之臺金母三元夫人馮雙禮珠來降教以神訣王母擊節而歌馮雙禮珠彈云璈而答歌【顏魯公魏夫人碑】

遐舉世人學道資一丹一藥之功聊固其命倚以修道未能證就避忌尢多三官巡邏攝入鬼錄所以頻攺姓名先用尸解然後進取上法或五嶽授事校職仙曹優遊人間或至千嵗功徳升聞卻朝玉皇往往遐舉世人無由知也今之仙隠有騰空者服金丹也遐舉之事未可希望或延年不死時亦有之【北夢言】

尸解凡今之人死必視其形如生乃尸解也足不靑皮不皺亦尸解也目光不毀頭髮盡脫不失其形骨者皆尸解也有未斂而失屍者有人形猶在而無復骨者有衣在形去者有髮脫而形去者白日去謂之上尸解夜半去謂之下尸解向曉暮之際謂之地下主者得眞僊誥

胎息胎食習閉气而吞之名曰胎息習潄舌下泉咽之名曰胎食抱朴子曰胎息者能不以鼻口噓吸如在胎中也【內】

冰桃碧藕西王母降周穆王開宴有萬嵗冰桃千嵗碧藕【穆天子】

仙人眞人仙道有十二試皆意之所不悟皆太極眞人臨見之也試皆過授以眞經靑鳥公積四百七十二嵗十二試之有三不過太極道君以爲仙人不得爲眞人眞人元君男之髙仙曰眞人女曰元君【並眞誥】

黃庭經晉魏夫人名華存生二子學道服胡麻散道成景林眞人授以黃庭內境經令讀萬過乃得洞觀鬼神【夫人碑】

胎息法胎息者能不以鼻口噓吸如在胞胎中初學行气鼻中引气而閉之以心數至一百二十乃以口吐气出之及引气皆不欲令自耳聞其气出入之聲常令入多出少以鴻毛著鼻口之上吐气而鴻毛不動爲度漸習漸增其心數久久可至千則老者更少日還一日矣夫行气必當以生气勿以死气從半夜至日中爲生气從日中至半夜爲死气行死气無益也故行气或可以驅瘟疫或可以禁蛇虎或可以居水中或可以行水上或可以辟饑渇或可以延年噓水水爲之逆流噓火火爲之滅但行气不欲多食及食生菜肥鮮之物令人气彊難閉且禁平居恚怒恚怒則气亂令人發欬葛仙翁每盛暑輙入深淵之底一日許乃出者正以能閉气胎息故耳【抱朴子】

鬼試又有鬼試多惑人須定志意熟視其規中珠子濁不明則鬼試也則思七星在頭上以卻之若規中方明者仙道人也則拜之不悟則爲試不過

僊相名在瓊簡者目有緑筋名在赤書者陰有伏骨名在琳札者有偃骨名在星書者眼有四規皆上仙也其次鼻如山腹有丘亦仙相也【眞誥】

僊椹扶桑島有木如桑其實如椹九十年一實【十洲記】州白柰空洞靈謝卿遇神仙見素麟脂斑螭髓州白柰空洞靈又有瓊飴酒彈八瑯之璈叢霄之笙洞陰之磬又作回鸞轉鳯之舞皆非世間所聞【續仙】靑飯楊桐葉細冬靑寒食人采其葉染飯色靑而有光食之資陽气謂之陽桐飯道家所謂靑饑飯【零陵總記又眞誥魏夫人碑】

瑤艸姑射之山帝女死焉化爲瑤艸【山海經】帝之季女名瑤姬未行而亡葬於巫山精神化爲艸【李善注髙唐賦序】靑精飯杜詩豈無靑精飯使我顏色好注陶隠居登眞隠訣載太極眞人靑精幹石飯【注云以南燭艸木煮汁漬米爲之眞誥云有道士鄧伯元者受靑精石飯之法】

河車挽水黃庭經云北方正气名河車又仙經云鉛絕河車空所作皆無功鈆失河車絕萬事無所出道訣云脇腹腰曲緣黃河水逆流蓋擊運法也坡詩云河車挽水灌腦黒【詩注】

易骨易髓漢武叩王母求度世之術母曰子但愛精握固閉气吞液气化爲血血化爲精精化爲液液化爲骨行之不倦一年易气二年易血三年易脈四年易肉五年易體六年易筋七年易骨八年易髮九年易形變化則成道【武帝內】

易遷童初宮易遷童初二宮是男女仙之堂館也其中閒靜東海靑童君一年再遊校此有趙素臺者是漢趙熙女在易遷宮已四百年化形煉景不肯徙自謂天下無復此樂也

昆侖山司馬相如傳注昆侖山去中國五萬里廣袤百里髙八萬仭層城九重面有九井以玉爲檻旁有五門天帝之下都也又有閬風山在昆侖下閶闔之中水經云昆侖山去嵩髙五萬里其髙一萬一千里【又仙傳拾遺記說見三卷】

方諸宮天仙上眞之宮室也髙九千丈有大方諸小方諸大方諸對防稽東南七萬里小方諸之上多有奉佛者人皆服五星精讀夏歸藏經用以飛行【陶隠居眞語】坎離龍虎東坡云人之生死未有不自坎離者坎離交則生分則死離爲心坎爲腎龍者汞也精也血也出於腎而肝藏之坎之物也虎者鉛也气也力也出於心而肺主之離之物也不學道者其龍常出於水龍飛而汞輕其虎常出於火故虎走而鉛枯故眞人曰龍從火裏出虎向水中生人能正坐瞑目調息以久爲功則丹田濕而水上行蓊然如雲蒸於泥丸火爲水犯熱必從之則所謂龍從火裏出也龍出於火則龍不飛而汞不幹旬日之外腦滿而腰足輕常捲舌上防懸癰久則汞下入口咽送至丹田久則化爲鈆此所謂虎向水中生也【坡志林】

按天馬楚莊王時有乞食翁歌曰天庭發雙華仙源彰陰邪淸晨按天馬來詣太眞家獨宋來子疑其仙人追逐十二年此翁授以中仙之道乞食翁乃西嶽眞人馮延壽也手爲天馬鼻爲仙源【眞誥】

脈望何諷嘗於書中得一髮卷規四寸許如環之無端用力絕之兩端滴水投於火作髮气莫知其何物也後與方士言嘆曰君不見仙命也此名脈望蠧魚三食神仙字則化於此夜持向天從規中望星星便立降可求丹度世也【酉陽雜俎】六甲行廚修道功深已成者自然享六甲行廚有所須舉意卽至【北夢言】

道語按籙眞館飛章太虛披蘂笈之靈文列瑤壇之芳薦按瓊式之瑤臺企飈遊之列馭預祓祠場之供下延眞馭之遊神功不宰天監孔昭庻資妙道丕錫明休大道無私妙周萬物之用上帝有命陰定萬民之生天明有象昭垂列緯之精神化無方黙布惟和之令延眞祕宇按式靈壇瓊科案式蕋笈翻文諷瑯簡之內音防蕋宸之華供申祈帝祐垂鑑精

衷玉籍開文瑯庖防獻庶緣齋懇欽達仙樽幸無隔於霄穹俾克昌於眉壽施於億載參庇多祥諷雲笈之內篇防霞飱之盛供諷蕋笈之靈文列秀華之寶炬普延飈駕臨集罽場報應如響天無妄降之災恐懼自修人有可延之壽元气斡於太虛至仁涵於羣動大仁博愛而無私未嘗違物遇誠𨿽微而苟至可以動天九淸右下六气居中案步虛於行臺演衝科於祕館涵象紫虛實統本生之气祕言丹籙蓋司言命之文捜太素之瑯函企紫宸之芝禦載企九淸之禦式敷三洞之科益嚴三境之科遙佇九關之馭蕋章遙達芝禦來臨緑章遙禦羽駕下臨集羽裾之淨侶繹瓊笈之衝科熉幄延眞肅揖靈

遊之駕珠臺接式載披寶籙之文天慈洪育聖造曲加伏願熉黃下集覽精意之勤斯肹蠁繁臻答羣生之近止道非常名無方而善應誠之所至有感而遂通道本無根功施不宰借涼風而滌濯灑甘露以淸涼列耀在天黙司於陰隲眾眞祐善有賴於祺祥無爲以淸旣照臨於七曜不言而信斡造化於羣生臨下有赫降康自天有昊回祥皇天垂祐天聴則卑無幽不燭人生而靜有感斯通天難忱斯固陰陽之不測民亦勞止況水旱之靡常惟帝難諶齋戒沐浴可以事祭神如在聰明正直依而行伏望有昊回祥皇靈垂祐五緯循軌俾年谷之屢登三階永平得雨暘之時若民拱北辰之徳政士窺東壁之文章商賈趨天市之垣士子進文昌之府蒼龍直角農夫享播谷之勤大火司心嬪婦獲絲蠶之利狼貪掃迹天狗垂頭萬里妖氛挽天河而一洗千齡國壽整箕翼之重輝妙道淵微非塵凡之可測圓穹杳邈有誠信之能通仁者必壽信爲天地之心學無不通宜從臣子之欲防遵道範仰叩眞庭祗率多儀肅陳菲薦夏方用事而飬禾天則溽暑而不雨失其機防且爲饑凶走百神以告哀小惠而未徧是用洗心虛寂戒日吉蠲款帝聞之崇髙請民命於溝惟天地實民父母忍赤子之渴饑𨿽山川能出風雲必有司其號令芝蓋飛章瑯函發素叩霄極以薦和佇飈遊而來下瑤席瓊樽夙陳於芳防芝華羽葆紛集於眞虛式奉明科恭陳淨醮道本無爲功施萬物福惟善應信若四時仰祈乾造昭回列眞敷祐天本蓋髙曷嘗私於降監神𨿽不測誠無昧於福謙只嚴祕宇仰事崇霄式案明科敢申欵謁肅奉潢污之薦因殫螻蟻之誠淸靜窅邈非聲臭之能通下土昬囂茍誠忱而必達天其仁而愛博人有欲而必從輙殫凡仰扣大鈞伏望恩光下燭慈寶溥臨道虛而應物無所不聞人窮則呼天有祈必達天道𨿽逺孚信所以祐民人心至微防精可以事帝撥糞壤之微軀被慈云之巨防閔玆將槁之苖賜以崇朝之澤彊名曰道涵庶彚以皆周不測者神運元功而斯廣二儀剖判實本於鴻蒙萬化施張聿崇於淸淨參天兩地於覆載以無私陰慘陽舒實生成而莫測陰隲垂休至神儲慶蕃禧有孚純祐無極宰司動植蓄泄風雲幽贊上天潛扶大化空曰蓋髙久昭於下濟道妙惟大實著於彊名望蓋髙於霄極達封奏於都元精一之心克協奉吉

蠲之禱肹蠁之應沓臻符幽贊之誠奉祈報以惟寅蘊休祥而匪測誕敷陰隲永錫藩釐百嘉茂育允洽嵗功萬物伏藏是資陰隲財成物宜翼宣神化無防不燭有感必通

地下主者三等地下主者有三等第一散在外舍閒亭不受九宮考制不聞練化之業一百四十年得一進耳二等便得仙階三等便得出入易遷童初二府入宴東華臺受學化形濯景易气三十年棺中骨還附神四十年復如生人五十年位補仙階爲上仙矣【眞誥】

仙有數品華陰山神告劉根曰汝今髓不滿血不暖气少聴減筋急肉沮必欲長生必先治病十二年乃可服仙藥藥有上下仙有數品不知房中之事行气導引並神藥者不能仙也藥上者爲九轉還丹太一金液服之皆立登天其次有雲母雌黃之屬𨿽不卽乘雲亦可役使鬼神次乃艸木諸藥止可數百嵗如欲長生先去三尸三尸常以月望晦朔上天白人間罪過使人不壽蓋人身中神欲得人生三尸欲人死人死則散而爲鬼歆享祭祀故欲人死也凡人夢與惡人鬭乃屍與人神相戰也【太平廣記】

得神丹立便仙食艸木之藥不知房中之法及行气導引服藥無益也若至意感靈亦不須艸木之藥若但知房中及導引不知神丹之法亦不得仙也若得神丹立便仙矣若得大洞眞經讀之萬過便仙不須金丹矣積功子孫仙積功滿千𨿽有過得仙功滿三百而過不足相補十者仙功滿二百者孫仙子無功徳有過便得仙其子孫若無志多過者只得富貴仙不可冀也服隠芝爲仙公仙官上下次秩有左右府左右公左右卿左右大夫左右禦史明大洞眞經者爲仙卿服金丹者爲大夫服眾芝爲禦史若得太極隠芝服之便爲仙公眞人矣

托體遺迹南眞夫人謂楊羲曰得道去世或隠或顯托體遺迹鹿皮翁吞玉華流虫出屍仇季子咽金液而臭聞百里季主服五雲散以潛升猶頭足異處墨秋咽虹丹以投水寗生服石腦而赴火伯成納气而腸胃三腐【並眞誥】

洗髓伐毛東方朔生三日而父母俱亡後遊澤中有一黃眉翁指朔曰此吾兒也吾卻食服气三千年一反骨洗髓二千年一剝皮伐毛吾生已三洗體三伐毛矣【武帝故事】

眞定眞惠夫欲修道惟滅動心不滅照心但凝空心不凝住心有事無事常若無心處靜處喧其志惟一制而不著放而不動處喧無惡涉事無惱者皆是眞定以無事爲眞宅有事爲應迹不求惠而惠自生此名眞惠【出定觀經】

詩朝防紫泥詔夕披丹霞裳揮手折若木拂此西日光天上白玉京十二樓五城仙人撫我頂結髮受長生閉劍琉璃匣鏈丹紫翠房身佩豁落圖腰垂虎盤囊

【李太白】渇飲靈泉水饑食玉樹枝白虎化坎靑龍離銷禁奼女闗嬰兒樓臺十二紅玻璃木公金母相東西純鉛眞汞相光輝烏升兔降無年期【東坡】頭戴鹿胎皮身披鶴衣月寒丹井立霜白醮壇歸【陳元老】土木形容殷七七水雲情性許閒閒身中火無人防此藥元來便駐顏【張天覺】仙翁無定數時入一壺藏夜夜桂露濕村村桃水香醉中拋浩刼宿處有神光藥裹丹山鳳棊函白玉郎防河移砥柱吞日傍扶桑龍竹裁輕防鮫絲熨短裳樹栽嗤漢帝橋板笑秦皇徑欲隨闗令龍沙萬里彊【李義山贈防先生】

錦繡萬花谷前集卷三十

欽定四庫全書

錦繡萬花谷前集卷三十一

古人稱號

紫庭眞人【夏禹】西明仙公【文王】白水眞人【光武】孔升眞人【明皇】茂陵秋風客【漢武】祖龍【始皇】儋耳龍【徳宗】紫髯將軍【孫權】曹瞞【魏武】潞州別駕【明宗】闈編仙人【荘周】九霞仙人【李靖】紫垣小星【趙普】靑蓮居士騎鯨仙人錦袍仙【並李白】浣花翁艸堂先生杜陵老翁【並杜甫】醉吟先生【樂天】愚溪翁【栁子厚】泣麟翁魯叟【孔子】巾車令【陶潛】甫裏先生【陸龜防】玉溪生【李義山】漫郎琦玗子【元結】顧虎頭【愷之】昆侖眞人【富弼】涑水先生迂叟【司馬溫公】老泉先生【蘓洵】醉翁【歐陽文忠公】橫渠先生【張載】峨眉先生玉堂仙玉局翁【並東坡】金華仙伯涪翁【並魯直】半山老人【介甫】了翁【陳瓘瑩中】東湖居士【徐師川】後湖病民靑翁【蘇飬直】後山居士【陳無己】公是先生【劉原父】公非先生【劉貢父】淇水釣翁【李淸臣】龍眠居士【李伯時】石室先生笑笑先生【並文與可】石林先生【葉夢得】初寮先生【王履道】浮休先生【張蕓叟】竹林先生【廖明略】歸叟【王直方】澗上丈人【陳叔易】漢上丈人【魏道輔】灌園先生【呂南公】還還先生【髙荷】無垢先生【張九成】南軒先生【張軾】蕭灘居士【胡藏之】乖崖公【張詠】狄梁公【仁傑】趙韓王【普忠獻】範魯公【質】王沂公【曾文正】王魏公【旦文正】李文定公【廸】向文簡公【敏中】李文靜公【沆】張忠定公【詠】宼萊公【凖忠湣】王兾公【欽若文穆】李文正公【昉】曹武恵公【彬濟陽王】呂許公【文靖夷簡許申】呂文穆公【防正】丁晉公【謂】楊文公【億】王文定公【堯臣】陳文恵公【堯佐】陳康肅公【堯咨】張文孝公【觀】余襄公【靖】張鄧公【士遜】晏元獻公【殊】孫宣公【奭】丁文簡公【度】宋莒公【庠】宋景文公【祁】宋宣獻公【綬】陳晉公【恕】陳恭公【執中】錢思公【惟演】曾魯公【公亮宣靖】唐肅公【介】章郇公【得象】狄武襄公【靑】包孝肅公【拯】王章恵公【隨】韓魏公【琦忠獻】韓康公【億忠獻】富韓公【弼初鄭文忠】範文正公【仲淹】文潞公【彥】王歧公【珪】範蜀公【鎭文忠】杜祁公【衍正獻】王文康公【署遂鄧】程文簡公【林】龐頴公【荘敏籍】吳正肅公【育】王魯公【徳用武恭】李恵公【及】歐陽文忠公【修】趙康肅公【槪】吳文肅公【奎】張文定公【方平】胡文恭公【宿】趙淸獻公【抃】王荊公【安石】司馬溫公【光文正】呂申公【公著正獻】曾文昭公【肇】蘇文忠公【軾】韓康公【絳獻肅】傅獻簡公【堯兪】範忠宣公【純仁】劉忠肅公【摯】陳忠肅公【瓘】張文節公【知白】馬正恵公【知節】呂汲公【防仲】曹武毅公【翰】夏文莊公【竦英鄭】王懿恪公【拱辰】王懿敏公【素】張文定公【齊賢】錢宣靖公【若水】曹武穆公【瑋】畢文簡公【士安】魯肅公【宗道】薛簡肅公【奎】蔡文忠公【齊】衞國髙武烈王【瓊】

書篆

三元八防雲篆光明陰陽分則有三元八防之文又有八龍雲篆光明之章也其後三王之世演八防之文爲龍鳯之章拘省雲篆之迹以爲順形梵書破分二道壊眞從易乃爲六十四種之書遂播之三十六天上下也今三元入防大極淸仙之所用雲篆光明今所見神靈符書之字是也【陶隱居眞誥紫微夫人說】

鬼哭蒼頡觀鳥迹而成字鬼乃夜哭【淮南子】

大篆周宣王史籀變科斗文以爲大篆【史記】

書秦旣用篆奏事繁多難成卽令人佐書曰字或曰程邈囚獄中攺籀文省爲字上之始皇大喜免其罪

八分書斷上谷王次中所作又佩觽集云八分篆法二分文又云勢如八字有偃波之文又云二說皆非也書有二體蔡伯喈於八體之後又分此法故云八分行書魏初有鐘胡二家爲行書法盛行於世行書卽正書之小變從簡易相間流行又云非艸非眞離方遁員入眞者謂之眞行帶艸謂之艸行【張懷瓘書斷】

艸書漢興有艸書不知作者姓名至章帝時有杜度崔瑗崔實皆稱工張伯英因而轉精巧下筆則號怱怱不暇艸書寸紙不遺【晉衞恆】

飛帛書蔡邕見鴻都門匠人施堊箒遂創意焉【雞跖集】艸聖張伯英臨池學書池水盡黒凡衣帛必書而後練韋仲將謂之艸聖【晉衞恆】

艸賢崔瑗善章艸謂之艸賢

衞夫人書尙書郎李充母以夫衛姓自稱李衞正書如玉壺之冰瑤臺之月婉然芳桂穆若淸風【談苑】

王羲之書羲之字逸少爲防稽右軍長史初學李衞夫人書及渡江北見李斯等書之許見鐘繇梁鵠書之濟見蔡邕書又見梁嶽碑始知學衛夫人書徒費日月【墨藪】蘭亭序羲之蘭亭艸號爲最得意宋齊間不聞稱道者永思晚出此書諸儒皆推其眞行之祖所以唐太宗必欲得之其後公私相盜至於發冢今遂亡之定武本蓋得髣髴褚庭誨所臨極肥洛陽張景元劚地得缺石極瘦定武則肥不剩肉瘦不露骨猶可想其風流三石刻皆有佳處不必寶已有而非彼也【南昌集】

王匣貯蘭亭唐太宗有大王眞迹三千六百紙率以一丈二尺爲軸寶惜者蘭亭序爲最甞附耳謂髙宗曰吾千秋萬嵗後與吾蘭亭序以玉匣貯蔵昭陵【故實】

入木七分羲之書北郊文欲攺削墨入木皆七分書訣墨藪又沈師詩鏘金七言陵杜老入木八分蟠髙軒坡詩八法舊聞宗長史

換鵝王右軍好鵝山陰道士有羣鵝意求市之道士云爲寫道徳經當舉羣相贈冩畢籠鵝而歸【本】

李斯篆室李斯變蒼頡籀文爲玉筯篆成一家法更八姓無出其口者唐開元時李陽冰窮入篆室隔一千年與秦斯相見【舒元輿篆書】法苑竇泉號陽冰爲筆虎

得伯英筋肉衛瓘索靖俱善書時謂瓘得伯英之筋靖得伯英之肉【本傳】

梁武帝論書鐘繇書如雲鵠防天羣鵝戲海王羲之書如龍跳天門虎臥鳯閣張芝如漢武好徳慿虛欲僊蔡邕骨气洞達如有神气蕭子云如危峯阻日孤松一枝羊欣如大家婢爲夫人舉止羞澁終不似眞王獻之如河間少年皆悉光恱索靖如飄風忽舉鷙鳥乍飛王僧防如王謝子弟之爽自有一種風流袁相如深山道士見人便退縮【書斷】

梁元帝土東宮古迹啟師宜八分之巧元帝三體之妙史籀李斯之篆梁鴻曺喜之書莫不總華桂宮盈滿甲館竊以鸞驚之勢旣聞之於索靖鷹跱之巧又顯之於蔡邕是以逰霧重云傳敬禮之法鳥鵠魚鵷表楊泉之賦頗好六文多慙三禮尙方大篆旣甚牢落柱下方書何曾髣髴空慕河間之聚書竟徴東平之獻表齊收尺牘顧已缺然北海楷終成難擬

結體遒麗貞觀永徽間虞世南禇遂良以書専家薛稷外祖魏徴家多蔵虞禇書故稷銳精臨仿結體遒麗遂以書名天下【本】

運筆超妙大令眞迹舊裂爲三段在大丞相忠宣範公家及範中濟侍郎與王晉卿都尉家忠宣之子爲赤縣尉時內翰尹京【內翰謂錢穆父】中濟爲戶部侍郎時內翰爲尙書晉卿防宣仁聖烈陵寢時內翰爲頓遞使因得盡摸三家所蔵合而爲一旦旦臨寫至老不倦其後運筆超妙不復類臨本晚年尢爲雄逸栁誠懸謂大令好冩洛神賦人間合有數本今嵗月益久先賢法書往往煨燼得穆父此本足一見典刑焉【鄭給事跋於毗陵郡齋時紹興甲辰秋】虞世南學智永書虞世南學書於浮屠智永究其法爲世祕愛太宗稱其五絕號曰書翰

禇遂良辧羲之帖遂良工楷太宗令侍書帝方求羲之帖莫質眞僞遂良獨論所出【並本傳】

常侍登太宗禦牀唐太宗常作飛帛賜羣臣散騎常侍劉洎登禦牀引手得之帝笑曰昔聞媫妤辭醉輦今見常侍登禦牀故坡詩云遙憐醉常侍一笑開天容【詩注】髙麗求歐陽法歐陽詢初學羲之書後險勁過之因自名體尺牘所人以爲法髙麗常遣使求之髙祖嘆曰彼觀其書謂形貌魁梧邪【本】

鐘繇嘔血鐘繇見蔡邕筆法椎胸三日因嘔血【墨藪】衛夫人流涕羊欣筆陣圖曰王羲之年十二見前代筆說於其父枕中竊而讀之父因與之不旬日書便大進又學衛夫人書夫人見其書流涕曰此子必蔽吾名五云體韋陟封郇公性侈縱常以五彩牋爲書記使侍妾主之其裁答授意而已陟惟署名自謂所書陟字若五朶云時人慕之號郇公五云體

連綿書唐呂向工艸能一筆環冩百字若縈發然世號連綿書

銀鉤晉索靖善艸書婉若銀鉤飄若驚鸞學張伯英【本】金剪唐司馬承禎字子徽善篆別爲一體名金剪書【出續仙】

鶴頭蚊腳二書皆漢詔板所用各象其形也【法書苑】隼尾波擊石波艸書須緩前速後字有者字竟乃安書有擊石波八分書有隼尾波最爲難作【墨藪】

筆塜墨池東坡云筆成冢墨成池不及羲之卽獻之筆禿千枝墨磨萬梃不作張芝作索靖【志林】

紙田墨稼劉氏小說蔡洪赴洛人問吳中舊業曰紙爲良田筆爲鋤耒墨爲稼穡義理爲丰年文房四寶三具韋誕字仲將諸書並善鄴都宮觀始成詔仲將題署禦筆墨不佳因奏若用張芝筆左伯紙臣墨兼此三具又得臣手然後可以逞徑丈之勢【書斷】

堆墨八分陳文恵堯佐變古之法自成一家𨿽畫肥重而筆力勁健爲方丈字謂之堆墨八分【湘山野錄】

家雞野鶩南史王僧防庾翼少侍書與右軍齊名右軍後進庾猶不忿與都下人書云小兒輩厭家雞愛野鶩皆學逸少書又云庾徵西初亦不服逸少有家雞野鶩之論後以爲伯英復生

怒猊渴驥唐徐浩工書甞書四十二幅屏八體皆備艸尢工世狀其法曰怒猊抉石渴驥奔泉【本】

精筆佳墨唐裴行儉工艸唐中宗甞給絹素詔寫文選祕愛其法每曰禇遂良非精筆佳墨未甞輒書不擇筆墨而妍防者余與世南耳【行儉傳】

手和墨調禇遂良甞問虞世南曰吾書何如智永答曰吾聞彼一字直五萬君豈得此孰與歐陽詢曰吾聞詢不擇紙筆皆得如志君豈得此禇遂良曰然則何如世南曰君若手和墨調足可貴尙遂良大喜【詢傳】

煙霏霞結王逸少裁成之妙煙霏霧結狀若斷而還連鳯翥龍盤勢如斜而反正

風送云收鄭防艸書如風送云收霞催月上【法書苑】沈聒講學書之神運𨿽得之於心然法度必資講學凡字須均平若筆畫多寡相逺不可使停寡在左則取上齊吟字是也寡在右則下齊知字是也【筆談】

紹宗積習正紹宗工艸甞與人書曰鄙夫書無工者將由水墨積習耳甞精心率意虛神空思以取之吳中陸大夫常以余比虞世南以不臨寫故也聞世南被中畫腹與余正同【本】

禿筆十八甕僧智永善書以百本散於江南諸寺各畱一本其所居吳興學書積年有禿筆十八甕

飛帛三百仁宗飛帛書尢爲神妙至和中有待詔李唐卿撰飛帛三百以進上頗嘉之乃特爲淸淨二字以賜之其六尢奇絕又出三百之外【歸田錄】

周越蘓子羙本朝尙書郎周越以書名於天聖景祐間然筆法軟俗無古气梅堯臣作詩閒談蘇舜欽子羙喜爲健句艸書尢俊快甞曰吾不幸冩字爲人比周越作詩爲人比梅堯臣良可嘆【東軒筆談】

比崔杜不足趙襲燉煌太守先是杜伯度崔子玉以工艸書稱於前世襲與羅暉亦以能艸頗自矜誇故張伯艸書與襲同郡太僕朱賜書曰上比崔杜不足下方羅趙有餘【三輔決錄】羅叔景趙元嗣與張伯芝並時見稱於西州伯英自云上比崔杜不足下方羅趙有餘【坡詩注】歐陽艸迹【貞元初爲太子率更令】所謂如旱蛟得水毚兔走穴信不虛邪【周越題千文】

蔡邕篆勢體有六篆巧妙入神或象龜文或比龍鱗紆體放尾長翅短身波振激鷹跱鳥震延頸脇翼勢似淩雲

章艸書斷雲漢黃門令史史遊作急艸觧散體麄書之王羲之以艸艸答庾翼翼嘆服曰吾昔有伯英章艸十紙失之今見王書神明頓還舊觀

書勢蓋艸書之爲狀也婉若銀鉤漂若驚鸞舒翼未發若舉復安虫蛇虯蟉或往或還頽阿郍以羸形歘奮釁而桓桓及其逸遊盼向乍正乍邪騏驥暴怒逼其轡海水窊隆其波熊對距於山嶽飛燕相追而差池舉而察之又似和風吹林偃艸扇樹枝條從風轉相比附窈嬈防苫隨體散布紛擾擾以綺靡中持疑而猶豫螭狡獸嬉其間騰猨飛鼺相奔趨陵魚奮尾蛟龍反據投空自張設牙距【晉索靖本】

鸚哥嬌劉十五論李十八艸書謂之鸚哥嬌謂鸚鵡能言不過數句大率鳥語十八其後稍進以書問僕曰比舊日何如僕云可作秦吉了矣然僕此書自有公在幹侯之意也【志林】

書虎唐李陽冰作篆字人不能及號書中虎

飄嚴重眞書難於飄艸書難於嚴重大字難於結密小字難於寛綽【志林】

勁健端妙無惑同安人善小篆爲翰林待詔徐鄭文寶查道髙紳中革葛湍皆江東人善篆弗能及也其勁健端妙又過於凝士夫藏以爲寶

元和腳栁子厚酧劉禹錫家雞之贈云日日臨池弄小雛還思寫論付官奴栁家新樣元和腳且盡姜牙斂手徒【栁文】

貞觀字唐太宗求書凡得王羲之眞行二百九十紙又得獻之張芝等書以貞觀字爲印艸迹命禇遂良楷書小字以影之開元五年宗又書開元字爲印

觀舞劍而得其神張旭自言始見公主檐夫爭道又聞鼓吹而得筆法意觀公孫大娘舞劍器而得其神後人論書者得其法惟崔邈顏眞卿云【旭傳】

聴江聲而筆精進坡云古今人詩筆有所自長史以劍器容有是理雷大簡云聴江聲而筆法進文與可亦言見蛇鬭而艸書長殆非誕【志林】

老人陳牒求判張旭爲常熟尉有老人陳牒乞判宿昔又來旭怒老人曰觀公筆奇妙欲以藏家爾因問所藏盡出其父書旭視之天下奇筆也自是盡其法【本傳】郎官壁記筆墨三昧張長史郎官防壁記唐人正書無出其右所以度越諸家無轍迹可尋可謂入筆三昧【出山谷集】

神品妙品能品書有十體較其優劣之差爲神妙能三品居神品者二十有五妙品九十有八能品一百有七古今善書盡於是矣【書斷】又書訣墨藪云張旭艸入神品八分入妙品隸入能品

眞生行行生艸眞生行行生艸眞如立行如行艸如走未有未能立能行而能走也【志林】

印泥畫沙韋續書訣墨藪云張長史曰褚河南論書云用筆如印泥畫沙始不悟後於江岸以錐畫字始信長史之言貴藏鋒也

屈玉垂金竇泉作小篆贊曰釵頭屈玉鼎足垂金【書苑】王羲之變格難儔李嗣眞論右軍書毎不同以變格難儔書樂毅論太史箴體皆正直有忠臣烈士之象告誓文曹娥碑其容憔悴有孝子順孫之象逍遙篇孤鴈賦迹逺趣髙有拔俗抱素之象畫像贊洛神賦姿儀雅麗有矜荘嚴肅之象皆義以成字非得意以獨妍

李陽冰意在古篆字書冰或作凝與李夫人書云其意在古篆於天地山川得方圎流峙之狀於日月星辰得經緯昭回之度於雲霞艸木得霏布滋蔓之容於文物衣冠得揖遜周旋之體【並法書苑】

筆力遒婉顏魯公善正艸書筆力遒婉世寶之見本又南昌集云魯公已得張長史筆僧懷素自折釵股筆魯公云折釵股何如屋漏法懷素起捉公手云老賊盡之矣

筆法勁圎前朝翰林書藝正著筆法勁圎今所藏樂毅論皆著墨迹此其長處不減季海所乏者韻耳【南昌集】崇韜發壙舊樂毅論乃羲之親書於石其他皆紙素所唐太宗聚二王墨迹惟樂毅論石本在其後隨太宗入昭陵朱梁時耀州節度使郭崇韜發昭陵得之因復傳人間或曰公主以僞本易之元不曾入壙本入髙紳學士家【筆談】

顏筋栁骨範文正公祭石曼卿文云曼卿之筆顏筋栁骨散落人間寶爲神物【志林】

素瘦張肥懷素艸工瘦張長史艸工肥瘦硬易作肥勁難工又云此兩人一代艸書之冠冕也【南昌集】

大小歐陽歐陽通早孤母教以父書使希父遺迹數年大進亞於詢父子齊名號大小歐陽體

會稽六紙劉連州寄栁子厚詩云書成欲寄庾安西紙背應勞手自題聞道近來諸子弟臨池尋已厭家雞注雲家有右軍書每紙背庾翼題云王防稽六紙二月三十日【本集】

長沙得三昧長沙僧懷素善書自言得艸聖三昧【國史補又山谷詩】

李陽凝陳后山詩玉筯凝潮後注唐李陽凝李潮皆能篆

鐘王無以尙唐栁公權書法結體勁媚甞召至禦前書紙三畨作眞行艸之體文宗甞與公權聮句屬曰薰風自南來殿閣生防涼帝命題於壁字徑率五寸帝嘆曰鐘王無以尙也【本】

筆陣圖硯者城池也筆者刀矟也墨者兵甲也心意者將帥也

一波三折筆鐘繇弟子宋翼每畫一波三折筆作一戈如百鈞弩作一如髙鋒墜石作一牽如百嵗枯藤作一放縱如驚蛇入艸此三折筆法【並書訣墨藪】

黃仙鶴李邕善書仍自刻多假立刻字人名如茯苓芝黃仙鶴之類是也【法書苑】

殷鐵石坡詩已將鐵石充逸少注云殷鐵石梁武時人今法帖大王書中有鐵石字

東吳精張旭蘓州人老杜旭艸書詩斯人已云亡艸聖祕難得悲風生防綃萬古起古色嗚呼東吳精逸气盛淸識

蔡君謨爲本朝第一五代楊凝式筆迹雄彊往往與顏栁相上下世多稱李建中宋宣獻此二人書僕所不曉宋寒李俗殆浪得名惟蔡君謨姿格旣髙當爲本朝第一【仇池筆談】

寫細字江南野史應用善寫細字防如毛髮甞於一錢上寫心經又於粒麻上寫國泰民安四字

蓬萊女官學山谷書徐淸字靜之蓬萊女官也下西裏王氏詩作謝體書效魯直妍妙可喜陳無已詩云蓬萊仙子補天手筆妙詩淸萬世功肯學黃家元祐腳信知人厄匪天窮【後山集】

書象其人歐陽詢貌寒防敏悟過人其書勁險厲正稱其貌爾是知凡書象其爲人【志林】

學書如溯急流近年筆法蔡君謨獨步當世予嘗戲謂君謨言學書如溯急流用盡气力船不離處所君謨以爲能取譬

張顚以頭濡墨張旭善艸書大醉呼叫狂走乃下筆或以頭濡墨而書旣醒自視以爲神不可復得世呼張顚【本】

張旭鄭防亞棲書張旭艸書如孤蓬自振驚沙坐飛鄭防艸書如風送云收霞催月上釋亞棲艸書如飛烏出林驚蛇入艸

戈法太宗學虞世南書每難於戈法一日書遇戩字召虞世南補寫其戈以示魏徴徴曰仰窺聖作內戩字戈法逼眞帝賞其鑑識【並法書苑】

�匾法江南徐騎省善小篆映日視之畫之中心有一繾濃墨正當其中至於曲折處亦當中乃筆鋒直下不倒故鋒甞在畫中鉉甞自謂吾晚年始得�匾法凡小篆喜瘦而長�匾法非老筆不能【湘山野錄】

撥橙法錢若水言唐陸希聲得筆法凡五字擫押鉤格柢用筆雙鉤則畫遒勁而盡妙矣謂之撥橙法希聲以授沙門光光入長安爲翰林供奉又宰相刁術言江南後主得此法復增二字曰導送今待詔李希古亦得之而所書爲一時之妙【澠水筆談】

山谷論三家之法東軒筆錄云唐初字學勁健得晉宋風開元後變爲肥厚元和後栁沈之徒復尙淸勁五代楊凝式國初李建中妙絕一時行艸亦主肥厚李昌式不免於重濁山谷甞論三家法以爲楊少師如散僧入聖李西臺如法師參禪王著小禪縛律【南昌集】

書淩雲殿晉太元中新起太極殿謝安欲王獻之題榜而難之試謂曰魏時淩雲殿榜未題而匠者誤釘之不可下乃使韋仲懸橙書之比訖鬢須盡白才餘气息獻之揣知其防正色曰使其若此有以知魏徳之不長【王本】

隆冬枯樹獻之字勢疎瘦如隆冬之枯樹拘束如嚴家之餓其枯樹𨿽槎枿而無屈伸其餓羈羸而不放縱【本贊】

王著善大書翰林院自五代以來字勢輕弱筆體無法太宗卽賜筆札求善書許自言首得蜀人王著卽召爲侍書著善艸獨步一時初以紙一畨今書八字乂令書六字四字至一字皆極遒勁上稱善自是詔書體一變燦然可觀【談苑】

一臺二妙索靖燉煌人靖艸法武帝愛之時尙書令衛瓘世號得伯英之筋一臺二妙【王隱晉書】

墨豬王逸少云凡字多肉防骨謂之墨豬書訣【墨藪】無筋骨子云近出擅名江表僅得成書無丈夫之气行行若縈春蚓字字如綰秋蛇臥王防於紙中坐徐偃於筆下禿千兔之翰無一毫之筋窮萬谷之波無半分之骨以玆播羙非濫名邪【本】

神全守固苟可以寓其巧智使機應於心不挫於气則神全而守固𨿽外物至不膠於心堯舜禹湯治天下飬叔治射庖丁治牛師曠治音聲扁鵲治病僚之於丸秋之於奕伯倫之於酒樂之終身不厭奚暇外慕夫外慕徙業者皆不造其堂不嚌其胾者也往時張旭善艸書不治他伎喜怒窘窮憂悲愉怢怨恨思慕酣醉無聊不平有動於心必於艸書發之觀於物見山水崖谷鳥獸虫魚艸木花實日月列星風雨水火雷霆霹歌舞戰鬭天地事物之變可喜可愕一寓於書故旭之書變動猶鬼神不可端倪以此終其身而名後世【退之送髙閒上人序】詩蒼頡鳥迹旣茫昧字體變化如浮雲陳倉石鼓文已訛大小二篆生八分秦有李斯漢蔡邕中間作者寂不聞嶧山之碑野火焚棗木刻肥失眞苦縣光和尙骨立書貴痩硬方通神惜哉李蔡不復得吾甥李潮下筆親尙書韓擇木騎曹蔡有鄰開元以來數八分潮也奄有二子成三人況潮小篆逼秦相快劍長防森相向八分一字直萬金蛟龍盤拏肉屈彊吳郡張顚誇艸書艸書非古空雄壯豈知吾甥不流宕丞相中郎丈人行巴東逢李潮逾月求我歌我今衰老才力薄潮乎潮乎柰爾何【老杜】中郎石經後八分蓋憔悴顧侯運鑪錘筆力破餘地昔在開元中韓蔡同贔屭宗妙其書是以數子至禦札早流揄非造次三人並入直恩澤各不二顧於韓蔡內辧眼工小字分日侍諸王鉤深法更祕【老杜】顚張醉素兩禿翁追逐世好稱書工何曾夢見王與鐘妄自粉飾欺盲聾有如市倡抹靑紅妖歌嫚舞兒童謝家夫人淡丰容蕭然自有林下風天門蕩蕩驚跳龍山林飛鳥一掃空爲君艸書續其終待我他日無怱怱【坡題王逸少帖】空餘小來翰墨場松煙兔影傍明窻偶隨兒戲灑墨汁眾人許在崔杜行晚學長沙小三昧幻出萬物眞成狂龍蛇起陸雷破柱自許奇觀繞繩牀家人罵寧有道污染黃素敗粉墻【山谷】人生識字憂患始姓名粗記可以休何用艸書誇神速開卷戃恍令人愁我甞好之每自君有此病何年瘳自言其中有眞樂適意無異逍遙遊近者作堂名醉墨如飲鬥酒消百憂君於此藝亦云至堆墻敗筆如山丘興來一揮百紙盡駿馬倏忽踏九州我書意造本無法畫信手煩推求胡爲議論獨見假隻字片紙皆蔵收不減鐘王君自取下方羅趙我亦優不須臨池更苦學完取絹素充衾裯【坡】蘭亭蠒紙入昭陵世間遺墨猶龍騰顏公變法出新意細筋入骨如秋鷹徐家父子亦秀絕字外出力中藏稜嶧山刻典刑在千載筆法畱陽冰杜陵評書貴瘦硬此論未公吾不慿短長肥瘦各有態玉環飛燕誰敢憎吳興太守眞好古購買斷缺揮縑繒趺入坐螭隱壁空齋晝靜聞登登奇蹤散出走吳越勝事說誇友朋書來乞詩要自寫爲把栗尾書溪藤後來視今猶視昔過眼百世如同燈他年劉郎憶賀監還道同時須服膺【坡墨妙亭】蓬萊春晝永玉殿明房櫳金牋灑飛帛瑞霧縈長虹遙憐醉常侍一笑開天容【坡】管城脫防爲徴笑便覺金光走龍尾試較鵝經拂硬黃此寶書十餘紙紙光葉葉掲云摸字工戢戢行凍螘【僧恵洪】異時長笑王防稽野鶩腥腥污刀幾暮年卻得庾安西自厭家雞題六紙二子風流冠當代顧與兒童爭慍喜秦王十八已龍飛嗜好晚將蛇蚓比【坡】三管曝書防蠧毀得見來禽與靑李春蛇秋蚓久相雜野鶩家雞定誰羙玉函金鑰天上來紫衣勅賜親臨啟紛綸過眼未易識磊落掛壁空云委歸來妙意獨追求坐想蓬萊二十秋怪君何處得此本上有桓寒具油巧偸豪奪古來有一笑誰似癡虎頭君不見長安永寕裏王家破垣誰復修【坡次韻】元章作書日千里平生自苦誰與羙畫地爲餅未必似要令癡兒出毚水錦嚢玉軸來無趾餐然奪眞疑聖智忍饑看書淚如洗至今魯公乞余米【坡次米元章跋王書】

錦繡萬花谷前集卷三十一

欽定四庫全書

錦繡萬花谷前集卷三十二

筆

丰狐毫枯木管畨禺諸郡多以靑羊毛爲筆或用山雉丰狐之毫防須麝毛貍毛董仲舒甞答牛亨之問曰防恬以枯木爲管鹿毛爲柱羊毛爲被以成筆【樹萱錄】貍毛象管歐陽通詢之子晚自矜重以貍毛爲筆覆以兔毫管用象犀非是未甞書【本】

緑沈漆竹管王羲之筆經曰有人以緑沈漆竹管及鏤管見遺斯亦可玩詎必金玉哉【初學記】

靑鏤管紀少瑜甞夢陸倕以一束靑鏤管筆授之曰卿自擇其善者其文因此大進【靑箱雜記】

如椽晉王珣夢人以大筆如椽與之旣覺語人曰當有大手筆事俄而帝崩哀冊文皆珣所爲【晉書】

四管爲牀南朝呼筆管爲牀梁簡文帝答徐摛書特設書幌下置筆牀四管爲一牀【樹萱錄】

管子文有書生謁李林甫云管子文後化爲管【開元遺事】毛元銳文嵩管城侯宣城毛元銳字文鋒封爲管城侯有傳

毛頴管城子中書君防恬獵中山圍毛氏獻俘章臺秦始皇賜之湯沐而封諸管城號管城子與上益狎上呼爲中書君因免冠鬢禿上曰中書君老而禿【退之毛頴傳】尖頭奴元魏時有臣古弼頭尖魏太武帝名之曰筆頭又曰尖頭奴時人呼爲筆公【北史】

毫錐應制白樂天與元徽之應制各有纎鋒細毫之筆防以就試相顧而笑目爲毫錐故贈元詩防目穿如札毫鋒利似錐【本集】

栗尾濡筆蔡君謨爲永叔寫集古目錄序歐以防須栗尾筆銅緑筆格等爲潤筆君謨笑以爲太淸而不俗【出歸田錄】

三品梁元帝爲湘東王甞記錄忠臣義士文章之羙者筆有三品忠孝全者用金管書之徳行精粹者用銀管書之文章贍麗者用斑竹管書之

五兄弟本朝錢次權以墨四丸筆五枝賜楊時可楊戲曰安得硯乎次權曰不難須一詩楊乃作一絕句云尖頭奴有五兄弟十八公生四客卿過我書齋無一事似應終日侍陶【百家詩】

退筆冡僧智永學書有舊筆頭數石瘞之號退筆【文房四寶】

銘心寫言云筆銘曰韡韡彤彤冉冉輕翰正色墨銘心寫言【初學記】

防須筆蘓過叔黨賦防須筆云太倉失陳紅狡宂得余腐旣興丞相嘆又發廷尉怒磔肉餧餓貓粉髯雜霜兔挿架刀矟健落紙龍蛇騖穿一何卑防托此得佳譽【苕溪詩話】

詩靑鏤墨淋漓瑚架最宜靜援花影轉孤卓漏聲遲題柱吾無取如椽彼一時【林和靖】粘粉爲題棲鳯竹帶香因洗落花泉【僧貫休】尙書應用裁天詔內史新將寫道經【栁子厚】

墨

絳人陳毛頴舉絳人陳農陶防稽楮先生友善出處必偕上召頴三人者不待詔輒俱往上未甞怪焉【退之毛頴】

松滋侯燕人易光字處晦封松滋侯蓋墨也

客卿子墨客卿妙一世懷玉山中五丈夫峨嵋老仙與推轂谷量牛馬斗量珠【洪駒父墨工詩】尖頭奴有五兄弟十八公生四客卿【見筆門】

九子墨陸士龍與兄書云有九子墨祝防者多子之義也祝曰九子之墨蔵於松煙本性長生子孫無邊【文房四寶】瑜糜漢尙書令僕丞郎月給瑜麋墨大小二枚【出坡詩注西京雜記】

三螺陸云與兄書曰一日上三臺曹公蔵石墨數十斤令送三螺【文房四寶】

蛾緑螺煬帝宮女爭畵長蛾司宮吏日給螺子黛五斛號蛾緑子李賀詩蛾緑攢曉門【大業拾遺記】隋鳯舸殿禦女吳峯仙善長蛾宮中爭爲長蛾宮吏日供螺子黛五斛號蛾緑螺【南部煙花錄】

烏玉玦坡詩我貧如饑防長夜空齩齧瓦池研竈煤葦管書柿葉近者唐夫子逺致烏玉玦

磨人石昌言蓄李廷珪墨不許人磨或戲之曰子不磨墨墨將磨子今昌言墓木拱矣墨固無恙可爲好事者之戒【坡集】

削木蔡君謨言李廷珪墨能削木墜溝中經月不壊【百家詩注】

魚胞犀角魚胞熟萬杵犀角盤雙龍墨成不敢用進入蓬萊宮【坡詩】

李廷珪雙脊龍蔡君謨云李超易水人唐末與子廷珪亡至歙州其地多松因畱居以墨名家本姓奚江南賜姓李其墨有劍脊圎餅面多爲龍紋嘉祐中仁宗宴近臣於羣玉殿甞以其墨賜之曰新安香墨其後翰林承防賜者皆雙脊龍樣尢爲佳品【澠水燕談】

漆相國寺門太祖下南唐得李廷珪父子墨同俘獲付主藏籍收不爲貴也後有司更造相國寺門詔用墨漆取墨於主藏車載以給皆廷珪父子墨至宣和間黃金可得李墨不可得也

隔錦嚢知墨山谷幾間取小錦囊中有墨半丸以示潘谷谷隔嚢手之卽置幾上曰天下之寶也出之乃李廷珪墨又別取小錦嚢有墨一凡谷手之如前則嘆曰今老矣不能爲之出之乃谷少所作墨其藝之精如此【並邵氏後錄】

詩此墨足支三十年但恐風霜侵髮齒非人磨墨墨磨人瓶應未罄罍先恥逝將振衣歸故國數畆芳園自鉏理作書寄君君莫笑但覓來禽與靑李一螺漆便有餘萬竈松煙何處使君不見永寧第中搗龍麋列屋閒居淸且羙倒暈連眉秀嶺浮雙鴉畫鬢香雲委時聞五斛賜蛾緑不惜千金求獺髓聞君此詩當大笑寒牕冷硯冰生水潘郎暁踏河陽春明珠四壁驚市人那知望拜馬蹄下胸中一斛泥與塵何以墨潘穿破褐瑯瑯翆餅防笏布衫漆黒手如未害冰壺貯秋月世人重耳輕目前區區張李爭嗤妍一朝入海尋李白空著人間畫墨仙䢐徠無老松易水無良工珍才取樂浪妙手惟潘翁魚胞熟萬杵犀角盤雙龍墨成不敢用進入蓬萊宮蓬萊春晝永玉殿明房櫳金牋灑飛帛瑞霧縈長虹遙憐醉常侍一笑開天容谿石琢馬肝剡藤開玉板噓噓云靄出奕奕龍蛇綰此中有何好秀色紛滿眼故人歸天祿古漆窺蠧簡隃麋給上方老手擅編剗分余幸見及流落一嘆赧書窗拾輕煤佛帳拂餘馥辛勤破午夜收此一寸玉癡人畏老死腐朽同此木欲將東山松湼入南山竹墨堅人苦脆未用嘆不足且畱注虫魚莫艸三千牘我貧如饑鼠長夜空齩齧瓦池研竈煤葦管書柿葉近者唐夫子逺致烏玉玦先生又繼之圭璧爛箱篋晴窗洗硯坐蛇蚓稍蟠結便有好事人敲門求醉帖【並東坡詩】

紙

烏絲欄宋亳間紙有織成界道謂之烏絲欄又異聞集霍小玉取朱絲縫嚢中出越姬烏絲欄素段三尺以授李生生多才思援筆成章【李肇國史補】

蔡侯紙古今契多編以竹簡其用縑帛者謂之紙縑貴而簡重並不便於人蔡倫字敬仲爲尙方令乃造意用樹膚麻頭敝布魚网以爲紙奏上安帝善其能自是莫不用焉故稱蔡侯紙【本】

左伯左伯能爲紙時蔡倫亦爲之伯尢爲精妙鄴都宮觀成詔韋誕仲將題署奏曰若用張芝筆左伯紙及臣墨兼此三具又得臣手然後可以成徑丈之勢【書防】好畤侯謂紙爲華陰楮知白字守亦曰好畤侯文館書史

楮先生韓毛頴頴與會稽楮先生友善謂紙也云藍予在九江造云藍紙輒送五十板詩云三十六鱗先使時數畨猶得寄相思【段成式與溫庭筠詩序】

麥光麥光鋪幾淨無瑕【注麥光紙名也坡詩】

硬黃祕閣所藏二三書多唐人所臨紙皆硬黃坡詩云硬黃小字臨黃庭

鴉靑山谷爲範子黙求染鴉靑紙詩云學似貧家老破除古今迷忘失三餘極知鵠白非新得漫染鴉靑襲舊書又云深如女發蘭膏罷明似山光夜月餘爲染溪藤三百个待渠湔拂一牀書【山谷】

弔剡溪藤唐舒元輿作弔剡溪藤文剡溪藤可作紙言今之錯爲文者皆天閼剡藤者也

布頭牋取布頭機余經不受緯者治之作紙名布頭牋此紙名冠天下【志林】

九萬牋王右軍爲防稽謝公就求牋紙庫中有九萬板悉與之【語林】

陟釐本艸注雲水中苔取以爲紙名苔紙靑黃色王子年拾遺記云張華撰博物志晉武嫌繁命削之賜側理紙萬張子年云陟釐紙也此紙以水苔爲之漢人語訛謂之側理也

衍波紙蕭貫夢至宮庭有婦人授貫紙曰此所謂衍波牋煩賦宮中暁寒歌【直方詩話】

赫蹏書成帝以篋裏藥餌又赫蹏書與獄中婦人曹宮飲赫蹏薄小紙也曹宮宮婢有皇子【趙飛燕】

生紙熟紙唐人有生紙熟紙熟紙妍妙輝光生紙非有喪不用退之與陳素書云送孟郊序用生紙寫言急於自觧不暇擇耳【邵氏語錄】

詩陽山老藤截玉昉烏孫翠竹避寒光羅侯包贈室生白明於機上之流黃愧無徵西蠆尾手爲寫黃門急就章【山谷】

硯

卽墨侯石虛中文嵩石虛中字居黙器度方圎中心坦然拜卽墨侯與宣城毛元銳燕人易元光華陰楮知白同出處【文房四寶】

陶韓愈毛頴頴與農陶友善洪駒父又爲作

端溪端溪硯水中石色靑山半石色紫山頂石尢潤如豬肝色者佳【蘓易簡硯譜】

端溪三種魏泰曰端溪有三種曰巖山曰西坑曰後磨石色深紫襯手而潤叩之淸逺有淸緑圎小鸜鵒眼乃巖石也其次色亦赤呵之乃潤鸜鵒色紫綅慢而大此乃西坑石也其下靑紫色向明側視有碎星光如沙中雲母幹而小潤謂之後磨石西坑硯三當巖石之一後磨三當西坑之一其品可知【東軒筆錄】

龍尾石硯坡云余作鳯咮硯銘云蘓子一見名鳯咮坐今龍尾羞牛後已而求硯於歙歙人云子自有鳯咮何以此爲蓋不能平也方彥徳有龍尾大硯甚奇謂余能作詩少觧前語當奉餉坡乃作詩略云君防龍尾豈石材玉徳金聲寓於石【坡集】

馬肝石漢武時郅支進馬肝石以和丹砂食之則彌年不饑以拭白髮盡黒此石亦可作硯有光起【坡詩注】鴝鵒眼死活黃黒相間黳睛在內晶瑩可愛謂之活眼四傍浸漬不甚睛明謂之淚眼形體略具內外皆白殊無光彩謂之死眼活勝淚淚勝死死勝無【東坡筆錄】

鳯咮硯坡鳯咮硯銘云帝見武夷作茶圖山爲孤鳯翔且嗅殘璋斷璧澤而黝治爲書硯羙無有胡仔曰武夷山未甞有茶茶乃出北苑北苑名鳯凰山石亦頑燥非硯林詢之土人未甞以爲硯方悟坡爲人所誑若劍浦黯淡灘有一種石黒眉黃眼人以爲硯鳯咮必亦此灘石也然去武夷逺矣【苕溪詩話】

紅絲石靑州有紅絲石紅黃相參理黃者其絲紅理紅者其絲黃皆可爲硯

緑石硯山谷以洮州綫石硯贈張文云贈君洮州緑石含風漪能淬筆鋒利如錐讀書元祐開皇極第入思齊訪落詩【山谷集】

月石硯江上有石形色類月以爲硯蘓子羙詩我疑此山石久爲月照著老蚌吸月月降胎水犀望星星入角彤霞爍石變丹砂白虹貫巖生羙璞【子羙集】

涵星石硯坡以月石硯贈範子功以涵星贈範純父云次於房歷三星鬥牛不神箕獨靈搖桑楡負西靡影落蘓子硯與屏

黯淡灘石坡作鳯咮石硯銘云出北苑鳯城山余至建州求之無有蓋南劍黯淡灘石也此石有二種其一出鹵水去黯淡四十里細潤而不甚發墨黯淡灘石宜墨而膚理不逮惟兼二者其過龍尾也【葉少蘊云】

歙硯銘坡云余家有歙硯防有欵識云吳順義元年處士汪少防銘松操凝煙楮英鋪雪毫頴如飛人間四絕【苕溪詩話】

結鄰唐李衛公硯名結鄰言與結爲鄰也【開元錄】

易以銅劍張防仲有龍尾紫石硯坡以銅劍易之云我家銅劍如赤蛇君家石硯蒼碧橢而防君持我劍向何許大明宮裏玉佩鳴衝牙我得君硯亦安用雪堂窻下爾雅箋虫蝦二物與人初不異飄落髙下隨風花【坡集】龍尾李后主澄心堂紙李廷珪墨龍尾石硯毛元銳筆爲四絕【硯譜】

書九萬字郭君大硯如南溟化我霜毫作鵬翼安得剡藤三千尺書九萬字不渇墨【山谷】

雷電光巨璞禹鑿余異狀君獨見其滑乃波濤其光或雷電【杜子羙】

金綫紋端溪石有白赤黃者謂之鴝鵒眼昧理黃者謂之金綫紋其山號斧柯昔人采石者先以中牢祭之不爾則雷電失石所在【文房四寶】

徳人俊人端石如徳人毎過於厚或防於才不能底滯歙石如俊人輒傾倒失之輕而遇事風生元不一一厭足人意又滌端硯屢易水其漬卒不盡除歙硯一濯卽瑩澈無畱墨亦一快耳【邵公後錄】

詩帝規武夷作茶囿山爲孤鳯翔且嗅下集芝田啄瓊玖玉乳金砂散虛竇殘璋斷璧澤而黝治爲書硯羙無有至珍驚世初莫售黒眉黃眼爭妍陋蘇子一見鳴鳯咮坐令龍尾羞牛後【坡鳯咮硯詩】君不見成都畫手開十眉橫云卻月爭新奇遊人指小嚬處中有漁陽胡馬嘶又不見王孫靑橫雙碧腸斷浮空逺山色書生性命何足論坐費千金買消渇邇來喪亂愁天公謫向君家書硯中小窻虛幌相嫵媚令君暁夢生春紅【坡眉子石硯歌】黃琮白琥天不惜顧恐貪夫死懷璧君防龍尾豈石材玉徳金聲寓於石與天作石來防時與人作硯初不辭詩成鮑謝石何與筆落鐘王硯不知錦裀玉匣俱塵垢搗練支牀亦何有況瞠蘓子鳯咮銘戲語相嘲作牛後碧天照水風吹云明窻淨幾淸無塵我生天地一閒物蘓子亦是支離人麤言細語都不擇春蛇秋蚓隨意畫願從蘓子老東坡仁者不用生分別【坡龍尾硯歌】紫潭出云翳我潭中星獨有潭上月倒掛紫翠屏我老不看書黙坐飬此昬花晴時時一開眼見此雲月眼自明久知世界一泡影大小眞僞何足評笑此三子歐蘓梅無事自作雪羽爭故將屏硯送兩範要使珠璧棲窻櫺牀頭復一月下有風林橫急送小範家防此涵星願從少陵一句山木盡帶洪濤傾【坡月石硯屏】琢雕山骨秀磨礲發光炯體潤雲气生寒泉冽幽井平生心腹交陳與毛頴徳重不傾側中虛且明靜置之案几上吾方日三省【謝元逸】

香

昆侖耳鷓鴣斑倦逰錄髙竇等州產生結香山民見香木曲幹以刀斫損經年香澑復鋸取之刮去白木其香結爲斑名鷓鴣斑又四時纂要修甲香方曰取大甲香如昆侖耳者酒煮蜜熬入諸香中用故山谷詩螺甲割昆侖耳香材屑屑【黃詩注】

一木五香婆利國有婆律樹髙八九丈痩者出龍腦肥者出婆律香又云一木五香根旃檀節沈香花雞舌膠薫陸【酉陽雜爼】

都梁古詩云博山鑪中百和香郁金蘓合及都梁又云氍覦五水香迷疊及都梁按廣志都梁出交廣形如霍香迷疊出西域魏文有迷疊賦【王直方詩話】都梁縣有山山有水淸淺其中生蘭因名都梁坡詩注云都梁山在泗州南山是也【本艸荊州記】

麝食柏而香麝形似獐甞食柏葉嵇康云麝食柏故香也【本艸注】

生結熟結香木嶺南徼海諸州及瓊崖山多有之有香者百無一二其樹出香三等曰沈曰箋曰黃熟沈箋皆有二品曰熟結曰生結熟結者樹自爛而得生結者伐汁得之又久爛脫而剔取之黃熟有三品曰夾箋其破者爲散沈香之良者瓊崖生取者爲角沈宜薫衣黃沈木枯朽乃得者爲黃沈宜入藥【談苑】

沈香雞骨馬蹄沈香靑桂香馬蹄香雞骨香煎香同是一本其木類椿櫸多節取之先斷其木根積年皮幹俱朽心與節不壊者乃香也細枝緊實爲靑桂香黒而沈水爲沈香半沈浮爲雞骨香最麄爲牋香【牋或爲煎】又云沈者爲沈浮者爲檀似雞骨爲雞骨香似馬蹄爲馬蹄香似牛頭爲牛頭香最粗者爲牋香又有熟結生結丁謂在海南作天香云四香凡四十二狀皆出於一木竇化雷髙中國出香之地北海南優劣不侔矣旣所稟不同又售者多而取之速是以黃熟不待其稍成牋沈不待其香足蓋趨於戕賊之地也非同瓊莒非時不妄剪伐【類證本艸】

薫陸乳香薫陸出天竺單於二國南方艸木狀如薰陸出大秦國其木生於海邊沙上盛夏木膠流出沙上夷人取賣之乳香亦其類也廣志波斯國松木脂有紫赤如櫻桃者名乳香薰陸之類也今人無復別薫陸通謂乳香爲薫陸耳又云膠出日久相重疊者不成乳頭雜以土石其成乳頭者是新出薰陸總名也乳香是薰陸中乳頭也今松楓脂亦皆如是又云生南海是波斯國松脂紫赤如櫻桃爲上

龍腦香出婆律斯國木形似杉木木中脂似白松脂作木膏乃根下液亦謂之婆律膏【酉陽雜爼】木有肥瘦瘦者出龍腦香在水心肥者出婆律膏其膏在木端流出降眞香出黔南拌和諸香燒煙直上天召得鶴盤旋於上又云生大秦國又云出南海山中主天行時气宅舍怪異並燒悉驗之又神仙燒之引鶴降醮星辰燒之此香爲第一【並類證本艸】

聞思香山谷論香有謂聞思香取楞嚴經觀音所言從聞思修入三摩地因以名香

範和香方範曄有思致撰和香方曰麝木多忌過分必害沈實易和盈斤先傷霍零虛燥詹唐枯濕蘓合安息之屬珍於外國無取於中國又棗膏昬鈍甲牋淺俗所言悉以比士麝比庾仲文霍零比何尙之棗膏比羊保甲牋比徐演之沈實和易以自比也

螺甲本艸曰螺生雲南者大如掌靑黃色取黶燒灰合香者多用之謂能發香也【山谷詩注】

博山鑪漢故事諸王出閣則賜博山鑪呂大臨考古圖云鑪象海中溥山下盤貯湯使潤气蒸香象海之四環鵲尾鑪費崇光好佛常以鵲尾鑪置膝前【初學記】

錦繡萬花谷前集卷三十二

欽定四庫全書

錦繡萬花谷前集卷三十三

劍

龍泉大阿工市三劍楚王使風湖子之吳見歐冶子幹將使之爲劍三枚一曰龍泉二曰太阿三曰工市楚王問何如風湖子對曰龍泉狀如登髙山臨深澤太阿巍巍翼翼如流水之波從文起至如珠柱文若流而不絕晉鄭聞之求之不得興師圍楚楚王引太阿麾之士卒流血千里晉鄭之頭畢白

幹將鏌邪干將吳人與歐冶子同師闔閭使造劍二枚一曰幹將二曰鏌邪鏌邪者幹將之妻名幹將作劍金鐵之精未肯流漧將夫妻乃防發剪指爪投之鑪中金鐵乃濡劍成陽曰幹將陰曰鏌邪以其陰獻吳王列士楚王幹將乃鏌邪之子也楚王夫人常夏納涼抱鐵柱心有所感遂孕生產一鐵楚王命鏌邪鑄此鐵爲雙劍三年乃成一雌一雄鏌邪乃防雄而以其雌進楚王劍在匣中常鳴對曰劍有雌雄鳴者雌憶雄也王大怒收鏌邪殺之子乃爲父殺楚王

越王五劍越王允常聘歐冶子作五劍一曰鈍鉤二曰湛盧三曰豪曹四曰魚腸五曰巨闕

許旌陽第三劍唐武勝之見雷公逐一小黃虵盤繞灘上以石戲投之虵鏘然有聲雷乃飛去尋視虵得一銅劍文曰許旌陽斬蛇第三劍【廣漢記】

秋水越絕書太阿劍其色如秋水

韓楚龍淵漢文推成後漢肅宗賜韓楚龍淵賜郅壽蜀漢文賜陳寵濟南推成皆劍名【漢】

兔膽鐵鑄劍昆吳山有獸如兔食銅鐵吳國武庫中兵刃皆盡忽見雙兔殺之有鐵膽腎方知兵刃爲兔所食乃鑄鐵膽爲二劍雄爲幹雌爲鏌邪【拾遺】

倚天劍荊楚故事曰襄王與唐勒景差宋玉等遊於云陽之臺王謂左右曰能爲大言乎唐勒曰壯士怒兮絕天柱北斗房兮泰山夷宋玉曰方地爲輿圎天爲蓋彎弓掛扶桑長劍倚天外

管涔王五色劍晉劉曜隱管涔山閒居有二童子跪入曰管涔王使小臣奉謁趙皇帝獻劍一口置前再拜而去以燭視劍長二尺赤玉爲寶銘曰神劍曜遂服之劍隨四時而變爲五色【載記本】

白猿公越王問劍處女處女將見王道逢袁公曰聞子善劍術女子曰願試也公卽以劍杖簇竹枝上頡橋委隨女卽撓其末公操其本而刺女女因舉杖逐之袁公變爲白猿而去【吳越春秋】

疥癩賔顧彥輝有東川節度防諸將所以佩劍號疥癩賔使侍左右曰生死同之違者先齒

櫑具劍首以玉作井轆轤形上刻木作山形似蓮花初生未敷時雋不疑帶櫑具劍見暴勝【不疑傳】

詩雨餘江淸風捲沙雷公躡雲捕黃蛇虵生空中如注矢雷公煜煜燒蛇尾或投以塊鏗有聲雷飛上天蛇入水水上靑山如削鐵神物欲出山自裂細看兩脇生碧花猶是江西老蛇血蘇子得之何所爲蒯緱彈鋏詠新詩君不見淩功臣長九尺腰間玉具髙柱頥【坡】君不見昆吾鐵冶飛炎煙紅光紫气俱赫然良工鍛錬凡防年鑄作寶劍名龍泉龍泉顏色如霜雪良工咨嗟嘆奇絕琉璃寶匣吐蓮花錯鏤金環生明月正逢天上無風塵幸得用逢君子身精光黯黯靑蛇色文章片片緑鱗非眞結交遊俠子亦曽親近英雄人何言中道遭棄捐零落飄淪古獄邊𨿽復沈埋無所用猶能夜夜气沖天【唐郭元振上此武后奇之遂得擢用】

畫

五經三史晉顧愷之陸探防張僧繇北齊楊子華隋董仲仁辰子奇唐吳道子鄭防皆名畫顧陸張吳爲五經楊鄭董辰爲三史余畫爲百家【名畫記】

通神手開元中李思訓畫大同殿壁明皇諭之曰卿所畫夜聞水聲眞通神佳手【炙轂子】

誤防成蠅吳曹不興誤屏風因就畫爲蠅孫權以手拂之【吳志注】

誤筆成牛王獻之善丹靑桓溫使畫扇筆誤落因就畫一駁牸牛甚妙【晉書】

龍生煙霧唐吳道子畫殿內五龍鱗石飛動毎天將大雨卽生煙霧【後畫品】

六馬衮塵圖唐寧王善畫馬花萼樓壁上有六馬衮塵圖明皇最玉面花聰風鬃霧鬛纎悉備具後壁上惟有五馬信知神物變化【異人錄】

龍眼飛去張僧繇在金陵安樂寺畫四龍不眼睛毎云之則飛去人以爲誕因其二須臾電雷破壁二龍去【名畫記】

畫驢惱僧吳道子甞訪僧僧不禮遂於壁上畫驢一頭一夜僧房家具踏破惱亂不堪僧知是道子懇邀塗卻畫乃已【盧氏雜記】

有光發屋張僧繇在江陵天星寺柏堂畫盧捨那佛像夜有光發寺屋壁【名畫記】

一揮圎光吳道子甞畫佛防其圎光對萬眾中舉手一揮圎中規觀者驚呼畫家自有法但以肩倚壁自然中規吳道子妙不在此

天機所到唐王維字摩詰善畫思入神至山平水逺云勢石色繪工以爲天機所到也【本】

天趣活筆陳用之善畫宋迪謂曰汝畫信工但少天趣當求一敗墻張素倚之朝夕觀之旣久隔素見敗墻之土髙平曲朽皆成山水之象心存目想髙者爲山下者爲水顯者爲近晦者爲逺神領意造恍然見其有人禽艸木飛動之象則隨意命筆自然境皆天就不類人爲是爲活筆【海外記】

云漢北風圖漢桓帝時劉襃畫云漢圗見者皆熱及畫北風圖見者皆寒【博物志】

晝夜牛本朝太宗時李至獻畫牛晝則齧艸欄外夜則歸臥欄中莫曉其理僧贊寧曰此幻藥所圖南海倭國有蚌淚和色著物晝見夜隱沃焦山有石磨色染物晝隱夜見【海外記】

牛鬭尾入股有蔵戴崧牛鬭與客觀旁有一牧童曰牛鬭力在前尾入兩股間今尾掉何也

鳥飛頭足無兩展黃筌飛鴈頭足皆展不知飛鳥縮頭則展足縮足則展頭無兩展者【仇池筆記】

按樂圖國史補云客有以按樂圖示王維維曰此霓裳第三疊第一拍也客未然引工按曲乃信此好奇者爲之曰凡畫樂工能奏一聲金石絲竹同用一字何由無此聲豈獨霓裳防霓裳曲凡十三疊前六疊無拍至第七疊始有拍而舞作故曰樂天詩中序擘驝初入柏中序卽第七疊也第三疊安得有拍也卽見其妄【靑箱雜記又見類說】

畫樂琵琶誤撥下弦相國寺髙益之畫奏樂最有意人多病擁琵琶者誤撥下眾管皆發四字琵琶四字在上此撥乃掩下誤也予以爲非誤蓋筦以發指爲聲琵琶以撥過爲聲此撥掩下則聲在上也亦初心匠如此【筆談】

韓幹周昉寫眞郭汾陽女壻趙縱令韓幹寫眞後又請周昉寫眞二人皆有能名令公甞列二眞畫於坐未定優劣因女趙夫人歸省問云此何人對曰趙郎也何者最似曰兩畫總似前畫得趙郎狀貌後畫兼移其神思情性笑語之姿是日定二畫之優劣【畫斷】

畫花在似不在似畫花趙昌意在似徐熈意不在似非髙於畫者不能以似不似第其髙下蓋意不在似者太史公之於文杜陵老之於詩是也

江都王馬江都王緒霍王元軌之子善畫鞍馬老杜詩云國初已來畫鞍馬神妙獨數江都王是也【名畫記】包鼎虎近時名畫李成巨然山水包鼎虎趙昌花鼎宣州人世以畫虎爲業而最爲精妙【歸田錄】

畫家百世師五代營丘李成字咸熙尢妙畫山水王朴與之善畫平逺寒林气韻瀟灑古今一人眞畫家百世師也昔稱王維李思訓之徒不可同日而語其後燕貴翟阮深許道寜輩僅得一體【退朝錄】本朝畫學古今第一荊浩曰山水之學吳道子爲有筆無墨項容有墨無筆王維李思訓之流不數也其所立可知矣然入吾本朝如長安闗同營丘季成原範寛之絕藝荊浩者工不數也故本朝畫學古今第一【邵氏錄】周昉絕冠畫斷雲周昉窮丹靑之妙至畫羙人女子爲古今絕冠

詩筌逼眞名畫評云黃筌蜀人善丹靑凡所操筆皆逼眞與其子居寶從孟防歸朝居寶字伯鸞善畫竹蘇易簡得其墨竹圖李宗諤作贊

神彩飛動王鉷據陜州集天下良工畫壽聖寺壁爲一時妙絕畫工凡十八人皆殺之使天下不復有此筆今佛母壁最奇神彩飛動鬼母瘦佛次之【筆談】

神气迥出國初江南布衣徐熈僞蜀翰林待詔黃筌皆善畫著名筌與二子居寶惟亮皆圖畫院其後徐熈至京師送畫院品其畫格諸黃妙在賦色巧細不見墨迹但以輕色染成徐熈以墨筆畫之殊艸艸略施丹粉神气迥出別有飛動之意筌惡其軋已言其畫麤惡不入格罷之熈之子乃效諸黃格更不用墨直以彩色圖之謂之沒骨圖工與諸黃不相上下筌等不復瑕疵遂得齒院品然其气韻皆不及熈逺甚【湘山野錄】

不以細碎爲工翠防堂記云落筆之際未甞以傅色暈淡細碎爲工

不爲彩色所隱蜀有趙昌善畫花每晨露繞欄諦玩手中調色寫之自號寫生趙昌人謂趙畫染成驗之者以手捫摸不爲彩色所隱者乃眞也【東齋記事】

正午牡丹歐公得一古畫牡丹下有貓吳正肅公一見曰此正午牡丹也其花披哆而色燥此日中時花也貓眼朝暮不同黑晴如綫正午貓眼也【歸田錄】

蛺蝶圖名畫記云嗣滕王湛然善畫蝴蝶王建宮詞云得滕王峽蝶圗是也

寒具油桓好蓄法書名畫客至甞出觀客食寒具而油污其畫後遂不設寒具【寒具今油餅也劉禹錫佳話】

永寧裏王涯破垣唐王涯居永寧裏蓄名書畫以金玉爲匳軸鑿垣貯之重復固祕及被誅爲人破垣剔取金玉而棄書畫於道

酒醒畫於地蜀有孫大古善畫山水又有李懷衮𨿽夜中酒醒睡覺得意時急起畫於地遲明冩之則優於平居所畫也【東齋記事】

僧擇仁畫松永嘉僧擇仁畫松一日夢看四百條龍自是臻於神每醉揮墨醒後乃補之形狀極於奇怪常醉永嘉市顧竹壁取拭盤布濡黑灑其上來日少增修爲狂根枯枿人伏其神【筆談】

以小爲大畫牛虎皆畫毛惟馬不畫毛予以問畫工不能對大凡畫以大爲小所以毛細不可畫牛虎𨿽是以大爲小但牛虎深毛馬淺毛理須有別故名爲小牛小虎約略拂拭自有神觀若畫馬如牛虎之大理當畫毛蓋見小馬無毛遂亦不比庸人襲迹非可與論理也【筆談】以大觀小李成畫山上亭館及樓塔之類皆仰畫飛檐其說以謂自下望上如人平地望塔檐間見其榱桷此謬論也大都山水之法蓋以大觀小如人觀假山以上望下只合見一重山又如屋舍不應中庭及後巷李君不知以大觀小之法折髙折逺自有妙理豈在掀屋角也

韋偃朱景畫斷雲韋偃伯父工龍馬父鸞工山水松石偃又工仙僧老松異石人知其善畫馬不知松石更工

黃梅出山圖黃梅出山圖王維所畫黃梅曹溪二人气韻神檢皆如其人王仲圭最愛之

雪裏芭蕉王維畫物多不問四時如畫花往往以桃杏芙蓉蓮花同畫一景畫袁安臥雪圖有雪中芭蕉【畫評】仲由木劍昭君帷防吳道子畫仲由戴木劍閻令公畫昭君著帷帽殊不知木劍創於晉代帷帽興於本朝舉此凡例亦畫之病也【名畫記】

佛光風不可動今畫工畫佛光有圎匾如扇者謂身側則光側此大謬也渠但見雕木佛耳不知此光常圎又有畫行佛光尾向後謂之順風光此又謬也佛光乃定果之光𨿽刼風不可動豈常風能搖哉【筆談】上古之畫迹簡而意淡顧陸之流是也中古之畫細宻而精防展鄭之流是也吳縱以怪石崩灘山水之變始於道成於李思訓父子樹石之狀妙於韋偃窮於張通又若王右丞之深重楊僕射之奇贍王宰之巧宻劉商之取象【名畫記】

董羽董羽江左人善畫水太宗作端拱樓命羽四壁畫龍水羽極其精思半年而畢意望恩賞太宗與宮嬪登樓皇子幼遙見畫壁驚亟令圬墁之卒不獲賞

無古人格致近者名畫趙昌花寫生逼眞筆法較俗無古人格致然時亦未有其比昌毎題其畫末曰劍南樵叟【歸田錄】蜀有趙昌善畫花毎晨露繞欄諦玩手中調色寫之自號寫生趙昌人謂趙畫染成驗之者以手捫摸不爲采色所隱者乃眞也【東齋記事】

東丹王贊華契丹阿寶機以長子突欲爲東丹王后奔於唐明宗賜其姓更名贊華圖畫見聞志云東丹王善畫人物鞍馬而馬尙丰肥筆乏壯气

不眼顧長康毎畫人數年不眼人問之答曰四體妍媸本無妙處神寫照正在阿堵中

癡絕顧愷之小字虎頭以一廚畫寄桓悉糊題之乃發而取之好修理而還之愷之見封題如初直云妙畫通神變化而去云顧長康有三絕文絕畫絕癡絕畫獅子愈瘧建康有陸漑患瘧醫療無效有顧光實能畫遂命筆畫一獅子令於外榜之謂陸曰可防心祈禱當有驗如言中夜聞戶外有窸之聲明日看獅子口臆有血淋漑病乃愈【窮怪錄】

生枝枯枝唐張藻善畫甞以手握雙筆一時齊下一爲生枝一爲枯枝生枝則潤含春澤枯枝則漧裂秋風【畫斷】朱繇畫唐末朱繇善畫世所收吳道子畫多朱繇筆也八景本朝度支員外郎宋廸工畫其得意處有平沙落鴈逺浦歸防山市晴嵐江天暮雪洞庭秋月瀟湘夜雨煙寺晚鐘漁村落照【墨客揮犀】

時稱第一名畫評曰李成營丘人能畫山林時稱第一山谷云郭熈因爲蘓才翁家摹六幅李成驟雨從此筆墨大進

工畫寒林郭熈河陽人熈寧初爲禦史院藝字工畫山水寒林【郭若虛見聞志】

尢工小景恵崇建陽人工畫鵝鴈鷗鷺尢工小景煙汀霧渚虛曠之象

神明殊勝顧長康圖裴楷後於頰上加三毛覺神明殊勝【本】

藏祕閣之畫淳化元年太宗出古畫蔵之閣上有顧愷之畫王維像韓幹馬薛稷鶴戴崧牛又近代東丹王李贊華千角鹿蜀黃筌白兔皆一時之妙也東丹王契丹人名托云【蓬山誌】

畫塑一法古畫塑一法楊恵之與吳道子同師張僧繇學畫恵之見道子筆法已至不服居其次乃去學塑亦爲古今第一【邵氏錄】

詩堂上不合生楓樹怪底江山起煙霧聞君掃卻赤縣圖乘興遣畫滄洲趣畫師亦無數好手不可遇對此融心神令君重毫素豈但祁嶽與鄭防筆迹逺過楊契丹得非圃裂無乃瀟湘翻悄然坐我天姥下耳邊已似聞淸猿反思前夜風雨急乃是滿城鬼神入元气淋漓障猶濕眞宰上訴天應泣野亭春還雜花逺漁翁暝踏孤舟立滄浪水深靑溟闊欹岸側島秋毫末不見湘妃鼓瑟時至今斑竹臨江活劉侯天機精愛畫入骨髓自有兩兒郎揮灑亦莫比大兒聰明到能添老樹巓崖裏小兒心孔開貌得山僧及童子若耶溪雲門寺吾獨胡爲在泥滓靑鞋布襪從此始【老杜出水障歌】十日畫一水五日畫一石能事不受相促逼王宰始肯防眞迹壯哉昆侖方丈圖掛君髙堂之素壁巴陵洞庭日本東赤岸水與銀河通中有雲气隨飛龍漁人舟子入浦漵山水盡亞洪濤風尢工逺勢古莫比咫尺應須論萬里焉得並州快剪刀剪取吳松半江水【老杜題王宰山水圖歌】老夫淸晨梳白頭都道士來相訪握發呼兒延入戶手提新畫靑松障障子松林靜杳冥慿軒忽若無丹靑陰崖卻承霜雪榦偃蓋反走虯龍形老夫平生好奇古對此興與精靈聚已知仙客意相親更覺良工心獨苦松下丈人巾屨同偶坐自是商山翁悵望聊歌紫芝曲時危慘淡來悲風【題李尊師松】天下防人畫古松畢宏已老韋偃少絕筆長風起纎末滿堂動色嗟神妙兩株慘裂苔蘚皮屈鐵交錯回髙枝白摧朽骨龍虎死黒入太陰雷雨垂松根胡僧憩寂寞龎眉皓首無住著偏袒右肩露雙腳葉裏松子僧前落韋侯韋侯數相見我有一匹好素絹重之不減錦繡段已今拂拭光淩亂請公放筆爲直幹【老杜韋偃雙松歌】楚公畫鷹鷹戴角殺气森森到幽朔觀者貪愁掣臂飛畫工不是無心學此鷹寫眞在左綿卻嗟眞骨遂虛梁間燕雀休驚怕亦未摶空上九天【杜題姜楚公鷹】髙堂見老鶻颯爽動秋骨初驚無拘攣何得立突兀乃知畫師妙巧刮造化窟寫此神俊姿充君眼中物烏鵲滿樛枝軒然恐其出側腦看靑霄寧爲眾禽沒長翮如刀劍人寰可超越乾坤空崢嶸粉墨且蕭瑟緬思雲沙際自有煙霧質吾今意何傷顧步獨紆郁【杜甫畫鶻行】素練風霜起蒼鷹畫不殊身思狡兔側目似愁胡絳鏃光堪摘軒楹勢可呼何當擊凡鳥毛血灑平蕪【杜詠鷹】鄭公粉繪隨長夜曹霸丹靑已白頭天下何曾有山水人間不解重驊驑【老杜】往時李成寫驟雨萬里古色毫端聚人行深蔵鳥不度便覺非復鵝溪素龍眠老腕作陽闗比風低艸雪埋山行人客子兩愁絕未信蒲萄能解顏【李彭】五日十日一水石此言𨿽工蓋其迹請看天地開辟初煉就日魂鎔月魄貴人費盡數寸管中有江湖萬里客【徐師川】世人只數曹將軍誰知虎頭非癡人腰間大羽何足道頰上三毛自有神平生狎侮諸公子戲著幼輿巖石裏故教世世作黃冠布襪靑鞋弄雲水【坡贈善畫李道士】論畫以形似見與兒童鄰賦詩必此詩定知非詩人詩畫本一律天工與淸新邊鸞雀寫生趙昌花神如何此兩幅疎淡含精勻誰言一紅解寄無邊春瘦竹如幽人幽花如處女似昂枝上雀搖蕩花間雨若人防天巧春色入毫楮懸知君能詩寄聲求妙語【並坡與王簿書】天容玉色誰敢畫老師古寺晝閒房夢中神授心有得覺來信手筆已忘幅巾常服儼不動孤臣入門涕自滂元老侑坐須眉古虎臣侍立冠劍長平生慣寫龍鳯質肯顧艸間猿與麞都門踏破鐵門限黃金白璧空堆牀邇來摹寫亦知我謂是先帝白髮郎【坡贈寫禦容僧】貴人多金身復閒爭買書寫不計錢已將鐵石充逸才更補朱繇爲道煙薫屋滿裝玉軸鹿皮蒼璧知誰賢吳生冩佛本神授夢中防化飛空仙覺來落筆不輕意神妙獨到秋毫巓我昔長安見此畫嘆惜至寶空澘然素絲斷續不忍看已作蝴蝶飛聮翩志公彷佛見刀尺修羅天女由媸妍如觀老杜飛鳥句脫字欲補知無緣貴人一見空羞怍錦嚢千紙何足捐不須更用博麻縷付與一炬隨飛煙【坡旻畫】玉堂晝掩春日閒中有郭熈畫春山鳴鳩乳燕初睡起白波靑嶂非人間離離短幅開平逺漠漠疏林寄秋晚卻似江南送客時中流回頭望平巘伊川佚老鬢如霜臥看秋山思洛陽爲君紙尾作行艸炯如嵩落浮秋光我從公逰如一日不覺靑山映黃髮爲畫龍門八節灘待向伊川買泉石【東坡題文潞公跋郭熈畫】

畫馬詩將軍魏武之子孫於今爲庶爲淸門英雄割據𨿽已矣文彩風流今尙存學書初學衛夫人但恨無過王右軍丹靑不知老將至富貴於我如浮雲開元年中常引見承恩數上南薫殿淩煙功臣少顏色將軍下筆開生面良相頭上進賢冠猛將腰間大羽箭褒公嶽公毛發動英姿颯爽來酣戰先帝天馬玉花驄畫工如山貌不同是日牽來赤墀下回立閶闔生長風詔謂將軍拂捐素意匠慘澹經營中斯須九重眞龍出一洗萬古凡馬空玉花卻在禦榻上榻上庭前屹相向至尊含笑催賜金圉人太僕皆惆悵弟子韓幹早入室亦能畫馬窮殊相干惟畫肉不畫骨忍使驊驑气凋喪將軍盡善蓋有神必逢佳士亦寫眞卽令漂泊干戈際屢貌尋常行路人途窮反遭俗眼白世上未有如公貧但看古來盛名下終日坎纒其身【杜丹靑引】國初已來畫鞍馬神妙獨數江都王將軍得名三十載人間又見眞乘黃曽貌先帝照夜白龍池十日飛霹靂內府殷紅馬腦盤媫妤詔才人索盌賜將軍拜舞歸輕紈細綺相追隨貴戚權門得筆迹始覺屏障生光輝昔日太宗拳毛騧近時郭家獅子花今之新圖有二馬復令識者久嘆嗟此皆騎戰一敵萬縞素漠漠開風沙其餘七匹亦殊絕回若寒空動煙雪霜蹄蹴踏長楸間馬官廝飬森成列可憐九馬爭神駿顧視淸髙气深穩借問苦心愛者誰後有韋諷前支遁憶昔巡幸新丰宮翠華拂天來向東騰驤磊落三萬匹皆與此圖筋骨同自從獻寶朝河宗無復射蛟江水中君不見金粟堆前松柏裏龍媒去盡鳥呼風韋侯別我有所適知我憐君畫無敵戱拈禿筆掃驊驑歘見麒麟出東壁一匹齕艸一匹嘶坐看千里當霜蹄時危安得眞致此與人同生亦同死【韋偃畫馬歌老杜】南山之下汧渭之間想見開元天寶年八坊分屯隘秦川四十萬匹如雲煙騅駓駰駱驪驊驑白魚赤兔騂皇翰龍顱鳯頸獰且妍奇姿逸徳穩且頑碧眼胡兒手足鮮嵗時剪刷供帝閒柘袍臨池侍三千紅妝照日光流淵樓下玉螭吐淸寒往來蹴踏生飛湍眾工舐筆和朱鈆先生曹霸弟子韓廐馬多肉尻脽圎肉中畫骨誇尢難金羈玉勒緑羅鞍鞭箠刻烙傷天全不知此圖近自然平沙細艸荒芊綿驚鴻駭兔爭後先王良挾策飛上天何必俯首服短轅【坡書韓幹牧馬圖】潭潭古屋云幙垂省中書字如亂絲忽見伯時畫天馬朔風胡沙生落錐天馬西來從西極勢與落日爭分馳龍膺豹股頭八尺奮迅不受人間羈元狩虎脊聊可支開元玉花何足奇伯時有道眞吏隱飲啄不羨山梁雌丹靑防筆聊爾耳意在萬里誰知之幹惟畫肉不畫骨而況失實空餘皮煩君巧脫腹中事妙語欲遣黃泉知君不見韓生自言其所學廐馬萬匹皆吾師【坡詩詠李伯時所蔵韓馬】儀鸞供帳饕虱行翰林濕薪爆竹聲風簾官燭淚縱橫木穿石盤未渠透坐不遨令人瘦貧馬伯藖逢一豆眼明見此玉花驄徑自著鞭隨詩翁城西野桃尋小紅【山谷試院觀李伯時畫馬】少年鞍馬勒逺行臥聞齕艸追風聲見此忽思短防橫十年髀肉磨欲透那更陪君作詩痩不如芋魁歸飯豆門前欲嘶禦史驄論詔三日休老翁羨君懷中雙橘紅【坡和山谷畫馬】山西戰馬饑無肉夜嚼長稭如嚼竹蹻間三丈是徐行不是天山有坑谷豈知廐馬好頭赤立仗歸來臥斜日莫教優孟小地厚衣薪槱入桐歷【坡詩好頭赤】赤髯碧眼老鮮卑回防如縈獨善騎赭白紫驑俱絕世馬中嶽湛有妍姿【坡二馬】神工妙技帝所収江都曹韓迹莫防人間畫馬惟韋侯當年誰爲掃驊驑至今霜蹄踏長楸圉人困臥沙隴頭沙苑茫茫蒺防秋風騣霧鬛寒颼颼龍種尙有駑駘遊長稭短豆豈我羞八鸞六轡非馬謀古來西山與東丘【坡詠偃牧馬圖】於闐花驄龍八尺看云不受絡頭絲西河驄作蒲萄錦雙瞳夾鏡耳卓錐長楸前日試天步知有四極無由馳李侯一顧嘆絕足領略古法生新奇一日眞龍入圖畫在坰羣雄望風雌曹霸弟子沙苑丞喜作肥馬人笑之李侯論幹獨不爾妙畫不相遺毛皮況我平生賞神駿僧中元是道林師【山谷】李侯畫骨不畫肉筆下馬生如破竹秦駒𨿽入天仗圖猶恐眞龍在空谷精神權奇汗溝赤有頭赤馬能逐日安得身爲漢都防三十六城看歷歷【山谷詩】

錦繡萬花谷前集卷三十三﹤子部﹐類書類﹐錦繡萬花谷﹥

欽定四庫全書

錦繡萬花谷前集卷三十四

琴

蓬萊移情伯牙學琴於成連先生乃與遊蓬萊山畱伯牙曰子居習之我將迎之師刺船而去伯牙迎過但見海水澒洞山林冥杳鳥獸悲號嘆曰吾師將移我情乃援琴而歌終成連至遂爲天下妙爲連仙【樂府解題】

廣陵散韓臯聞鼓琴至止息嘆曰美哉嵇康之爲是曲其當晉魏之際乎其音商商主金晉乘金運此所以知魏季晉將代也王陵母丘儉文欽諸葛誕繼爲揚州都督咸有興復之謀皆爲司徒所殺康以揚州廣陵地故其曲曰廣陵散言魏散亡自廣陵始止息者篇名其音哀傷痛迫脇晉𨿽暴興終於止息【臯】

洋洋翼翼孔子學琴於師襄子曰丘得其意未得其人有間曰得其人矣洋洋乎翼翼乎其文王乎【家語】

巍巍蕩蕩伯牙鼓琴意在山鐘子期曰巍巍乎意在水子期曰蕩蕩乎子期死伯牙弦絕

賀若世傳琴曲十小調皆隋賀若弼所制一不博金二不換玉三峽泛吟四越溪吟五越江吟六孤猿吟七淸夜吟八葉下聞蟬九三淸十亡其名琴家但名賀若而已太宗尢愛之攺不換金曰楚澤涵秋不換玉曰塞門積雪命詞臣探題制詩時蘇易簡探得越江吟其詞曰非云非煙瑤池宴片片碧桃冷落黃金殿蝦須半捲天香散春云和孤竹淸婉入霄漢紅顏翠態爛熳金輿轉霓旌影亂簫聲逺【冷齋夜活】東坡聽武道士彈賀若詩云淸風終日自開涼月今宵肯掛檐琴裏若能知賀若詩中定合愛陶濳賀若琴操名唐宣宗待詔賀若所制因人得名【坡詩注】

武聲有安說善琴楊収問五弦外其二云何說曰世謂周文武二王所加者収曰能爲文王操乎說卽以黃鐘爲宮而秦之以少商應大收曰止如子之言少商武也且文世安得武聲乎說大驚

蘿蔦附灌木楊収嘗言琴通黃鐘姑洗無射三均側出諸調猶蘿蔦附灌木然【並収】

孔子感貓防孔子晝息於室鼓琴焉閔子自外聞之告曽子曰向也夫子之音淸徹以和今也更爲幽沈之聲幽則利欲之所發沈則貪得之所施夫子何感若是乎二子入問孔子孔子曰汝言是也向者見貓方取防欲其得之故爲之音也【孔叢子】

蔡邕聞殺聲蔡邕在陳畱鄰人召酒邕比往有客彈琴邕聽有殺聲遂反主人自追問邕邕以告琴者曰我向見螳螂方捕蟬此豈爲殺心形於聲乎【邕】

蔡邕知絕蔡琰邕之女年六嵗邕夜彈琴弦絕琰聞之曰第一也復故斷一問之曰第四苞曰偶中耳啖曰苦季札觀風知四國典衰師曠吹律知南風不羆刮是言之何得不知【後漢】

退之得趣三吳信義海知琴或以歐公之論問海海曰歐公一代英偉然斯語失矣暱暱兒女語恩怨相爾汝言輕淸柔細眞情出見也劃然變軒昻勇士赴敵場精神余溢竦觀聽也浮雲栁絮無根蔕天地濶逺隨飛揚縦橫變態浩乎不失自然也喧啾百鳥羣忽見孤鳳凰又見孤絕不同下俚也躋攀分寸不可上失勢一落千丈彊起伏不常抑揚不主故常也皆指下絲聲妙處惟琴爲然琵琶格上聲烏能耳退之深得趣未易譏評也【西淸詩話】

東坡未知琴三吳僧義海曰東坡琴詩亦未知琴大春溫和且平小亷折髙以淸絲聲皆然何獨琴也牛鳴盎雉登木槪言宮商也八音宮角皆然何獨絲也聞者以海爲知言

單鵠寡鳬劉道彊善鼓琴能爲單鳴寡鳬之弄聽者悲不自勝【西京雜記】

蟹行鸞鳴凡彈琴輪指曰蟹行側轉指曰鸞鳴若全用甲則聲幹而多思全用肉則重濁而不勻【琴書訣】

十二操一將歸二猗蘭三山並孔子作四越裳周公作五拘幽文王作六岐山周公爲文王作七履霜尹伯奇作八雉朝飛牧犢子作九別鵠商陵穆子作十殘形曽子作十一水仙十二懷陵並伯牙作【見韓文】

雜弄二十一章有河間雜弄二十一章蔡氏五弄雙鳳離鸞歸鳳送逺幽蘭白雲長淸短淸側淸眀君胡笳廣陵散白魚嘆楚妃嘆風入松烏夜啼石上流泉雙鸞離陽春緑水悲風別鶴之類

九引列一列女楚姬作二伯飛魯伯飛作三貞次次魯女作四思歸衞女作五霹楚商梁作六走馬恭侯作七箜篌霍子髙作入琴引秦皇作九楚引楚龍丘子作【風俗通語】

九弄惟琴工曲傳楚漢舊及淸調蔡邕五弄楚調四弄謂之九弄【唐志】

輕松脆滑琴𨿽用桐然須多年木性都盡聲始發越予曽見唐初路氏琴木皆枯朽殆不勝指而其聲愈淸越陶道眞蓄一越琴云是古冢中敗棺杉木也聲極勁挺大抵琴材欲輕松脆滑謂之四善謂堅如石亦所未論【筆談】

四美嵇叔夜琴賦曰噐和故響逸急故聲淸間遼故音庳長故徽鳴此四皆美聲也東坡曰庫防聲音鮮琴之有防聲以琴面不平或焦尾與嶽髙低不相應則其聲防此琴之病聲也蓋琴操弄中自有庳下聲非病聲也間音知聲間遼者徽之逺處徽外近焦尾處聲手取之自然庳下【學林】

四聲韓退之聽潁師琴詩歐公以爲聽琵琶詩後注云浮雲栁絮無根蔕天地濶逺隨飛楊此泛聲也謂輕糸重非木也喧啾百鳥羣忽見孤鳳凰泛聲中寄指聲也躋攀分寸不可上吟繹聲也失勢一落千丈彊歷聲也此數聲最難工文忠之論似未然

宮非宮角非角嘗考琴家謂宮者非宮角者非角又五調疊犯特宮聲爲多與五音之正者異【西淸詩話】

腰紱鳴玉嵇紹遷侍中齊王冏燕防左右進琴紹推不受曰紹𨿽庸鄙沗備常伯腰紱冠冕鳴玉殿省豈可操執絲竹爲伶人事若釋公服從私宴所不敢辭也冏大慙【紹】

客授嵇康廣陵散嵇康嘗遊洛西暮宿華陽亭引琴而彈夜分忽有客詣之稱是古人與康共談音律詞致淸辯索琴彈之而爲廣陵散聲調絕倫遂以授康仍誓不人亦不言其姓字【康傳】

筦色定弦調琴須用筦色合字定宮乃以宮下生祉祉上生商上下相生終扵少商凡下生者隔二上生者隔一取之凡聲皆當如此今之苟簡不復以筦定聲故其髙者無準聲無法度也【筆談】

增琴九太宗令待詔蔡裔增琴爲九有待詔朱文濟以爲不可太宗曰古琴五而文武增之今有何不可文濟曰五弦尙有遺音而益以二實無所闗上怒斥出遂增琴【筆談】

彈琴鬼嘆語林嵇中散夜彈琴忽有一鬼械而長嘆舉其手袂曰君一弦一調中散與琴彈之聲淸冷遙問不對疑是蔡邕死之日身著桎梏【職官分紀】

琴正古之鄭衛世以琴爲雅聲誤矣琴正古之鄭衞耳今世所謂鄭衛者乃皆胡部非復古者之聲自天寶中坐律部與胡合自爾莫能辧者

百納響泉韻磬劉禹錫嘉話載汧公李勉好雅琴取桐絲精者雜綴號百納琴其尢絕者曰響泉韻磬【坡詩注】焦尾蔡邕在吳聞人家爨下桐爆聲知其良材因請之果良桐以治琴琴成尾有焦處因號焦尾【本】

雷氏琴蜀中雷氏琴最佳上者玉徽次瑟瑟徽次金徽次螺蚌徽【國史補】

響泉秀州祥符院僧智和蓄一古琴瑟瑟徽碧文細石爲軫制作精巧音韻淸越中刻李陽冰篆三十九字其略雲南溟夷鳥產木名伽陀羅文橫如銀屑其堅如石遂用作此朱長文琴譜皆著此琴卽唐李勉所制響泉也

冰淸錢塘沈振蓄一琴名冰淸腹有晉陵子銘云卓哉斯器樂惟至正音淸韻髙月苦風勁璅余神爽泛絕機靜雪夜敲冰霜天擊磬陰陽潛感石臧前鏡人其審之豈獨知政書大歷三年三月三日上抵蜀郡雷氏斵奉詔書貞元十一年七月八日再修士雄記或以謂晉陵子杜牧道號篆法類李義山不知士雄何人也【澠水燕談】琴暢琴操凡琴曲和樂而作命之曰暢言其道之暢也憂愁而作命之曰操言周徵窮追猶不失其操【風俗通】瑤池燕東坡云琴曲有瑤池燕其詞曰飛花成陣春心困寸寸別腸多少愁悶無人問偸啼自搵殘妝粉抱瑤琴尋出新韻玉纎趂南風未解幽慍低雲鬢眉峯眉�嬌和恨【坡集乃廖明略詞】

蛇蚹文知琴者以謂前一指後一紙爲妙以蛇蚹文爲古王晉叔所蓄前防不容指而後劣容紙然終無雜聲可爲妙矣

孫枝凡本實而末虛惟桐反之試取小枝削背實堅其本皆中虛故世所以貴孫枝者貴其實也實故絲中有木聲也【並志林】

詩暱暱兒女語恩怨相爾汝劃然變軒昻勇士赴敵塲浮雲栁絮無根蔕天地濶逺隨飛揚喧啾百鳥羣忽見孤鳳凰躋攀分寸不可上失勢一落千丈彊嗟余有兩耳未省聽絲簧自聞潁師彈起坐在一牀推手遽止之濕衣淚滂滂潁乎爾誠能無以冰炭置我腸【退之聴潁師琴】孤禽曉警秋野露空澗夜落春巖泉經緯文章合調和雌雄鳴颯颯驟風雨隆隆隠雷霆無射變凜冽黃鐘催發生詠歌文王雅怨刺離騷經二典意淡薄三盤語丁寧【歐公】大春溫和且平小弦亷折亮以淸平生未識宮與角但聞牛鳴盎中雉登木門前剝啄誰叩門山僧未閒君勿嗔歸家且覓千斛水淨洗從前箏笛耳【坡公】秋風拂松疏獨鶴憶子籠中鳴鐵擊瑚一兩曲冰瀉玉壺千萬聲至和無攫醳至平無按抑不知微妙聲究竟從何出散我不平气洗我不和心此心知有在尙復此微吟【坡公】大聲粗若霰颯颯風和雨小聲細欲絕切切鬼神語方知鵲報喜轉作猿啼苦【樂天】風松瀑布已淸絕更愛玉佩聲瑯璫自從鄭衛亂雅樂古器殘破世已忘千年寥落獨琴在有如老僧不死閱興亡世人不容獨反古彊以新曲求鏗鏘微音淡弄忽變轉數聲浮脆如笙簧無情枯木一尙爾何況右意墮渺茫江空月出人響絕夜防更請彈文王【坡公】天寒絡繹悲向壁秋髙風露聲入林【林逋】拂琴開素匣何事獨顰眉古調俗不樂正聲公自知寒泉出澗澁老檜倚風悲縱有來聽者誰堪繼子期【王文元妻】湘水瀉秋碧古風吹太淸【齊已】飛泉落翠巘爽籟生寒空【孫何】池小未開春浪泛嶽低由欠暮云生【無逸】

琵琶

龍香撥楊貴妃善琵琶以逤邏檀爲槽龍香板爲撥鄭愚津陽門詩云玉奴琵琶龍香撥倚歌促酒嬌聲悲【坡注】鵾絲鐵撥唐賀懷智以鵾雞筋作用鐵撥彈之坡詩鵾絲鐵撥世無有

防賔鐵唐樂工亷郊池上彈琵琶作防賔調忽聞芰荷間有物躍出乃是方響一片按之是防賔鐵也【琵琶錄】皮歐公謫永陽其倅杜彬善琵琶酒間請之正色謝不能後彬置酒遽起還微聞絲聲且作且止而漸近久之抱器而出手不絕彈公喜甚故詩曰坐中醉客誰最賢杜彬琵琶皮作弦自從彬死世莫傳玉連瑣聲入黃泉

曹綱有右手裴興有左手樂天琵琶行雲曲罷曽令善才伏琵琶錄云元和中曹保有子善才善才有子綱皆能琵琶又有裴興奴與曹同時樂府雜錄云曹綱善運撥興奴長櫳撚時人謂綱有右手興有左手故樂天聽曹綱琵琶示重蓮云誰能截得曹綱手挿向重蓮紅袖中【髙齋詩話】

轉闗防索樂譜琵琶曲有轉闗六麼取其聲調閒婉又有防索梁州謂其音節閒繁【蔡寛大詩話】

琵聲多琶聲少漢中王瑀聞康昆侖奏琵琶曰琵聲多琶聲少是未可彈五十四絲大弦也樂家以自下逆鼓曰琵自上順鼓曰琶【漢中王】

三調不出唐元稹詩琵琶宮調八十一三條中彈不出十二律各七均乃成八十四調稹云八十一調人多不諭賀懷智琵琶譜序云八十四調內黃鐘太簇林鐘宮聲弦中須管色定弦其餘八十一調皆以此爲準更不用管色也始悟【稹筆談】

詩春風和暖百鳥語磽確山路行人行啄木飛從何處來花間葉底時丁丁林空山靜啄愈響行人舉頭飛鳥驚【歐公】鵾鐵撥世無有樂府舊工惟尙叟一生啄硬眼無人坐此困窮今白首翠環女子年十七指法已似呼韓婦驚濤渡海風掣回滿面塵沙和淚垢靑衫不逢湓浦客紅袖漫插曹綱手轉闗防索動有神雪輥空堂戰牕牖四弦一抹擁袂立再拜十分爲我壽世人只解錦纒頭與汝作詩傳不朽數已品龍香擁半面猶遮鳳尾槽新曲翻從玉連瑣舊聲終愛郁輪袍夢回尺記歸舟字賦罷雙垂紫錦絳何異烏孫送公主碧天無際鴈行髙【坡詩】一彈旣罷又一彈珠幢夜靜聲低頭慢弄闗山思坐對燕然秋月寒一聲旣罷又一聲驟彈曲破音繁並百萬金鈴簇玉盤醉客滿船皆暫醒【元徽之】大嘈嘈如急雨小弦切切如私語嘈嘈切切錯雜彈大珠小珠落玉盤間闗燕語花底滑幽咽泉流水下灘銀瓶乍破玉漿迸鐵騎突出刀槍鳴【樂天】大聲遲小促十指嬌羞彈啄木啄木不啄新生枝惟啄槎牙枯木腹【歐公見王直謂女奴彈琵琶】湘水冷波慚鼔瑟秦樓明月罷吹簫寒敲白玉聲何婉暖逼黃鶯語自嬌【王仁裕】

總樂曲

樂器八百般舜調八音計用樂器八百般至周攺用宮商角徴羽減樂器至五百般唐又減三百般太宗挑糸部爲胡部五音並分平上去入四聲其徴聲有聲而無調【樂府雜錄】

従聲變聲五音宮商角爲從聲徴羽爲變聲從謂律從律呂從呂變調以律從呂以呂從律故從聲以配君臣尊卑有序不可相逾變聲以爲事物則或過於君聲無嫌六律爲君聲則商角皆以律應徴羽以呂應六呂爲君聲則商角皆以呂應徴羽以律應加變徴則從變之聲已凟矣【筆談】

八十四調隋鄭鐸牛洪及祖孝孫之徒以十二月旋相爲六十聲因五音生二變以一律爲七音一音爲七調凡八十四調

二十八調陳周以上雅鄭淆亂隋文帝始分雅俗二部所謂俗樂者二十有八調正宮髙宮中呂宮道調宮南呂宮仙呂宮黃鐘宮爲七宮越調大石調髙大石雙調小石調歇指林鐘商爲七商大角髙大石角雙角小石角歇指角林鐘角越角爲七角中呂調正平調髙平調黃鐘羽般渉調髙般涉爲七羽皆從羽皆從濁至淸下益濁上益淸

繁聲謂之入破天寶後詩人多爲流寓之思及寄興於江湖僧寺而樂曲亦多以邊地爲名至其曲徧繁聲謂之入破蓋破碎云【唐五行志】

祭祀不用商唐楊收曰上古祀天地宗廟皆不用商漢祭天用商而宗廟不用謂鬼神畏商之剛惟用黃鐘一均【本傳】

羯鼓羯鼓出夷樂以戎羯爲名以山桑木爲躁如漆桶下以牙牀承之擊用兩杖其鳴烈急破作連鼓速碎之聲又宜髙樓晚景明月淸風碎空透逺異於眾樂杖用黃檀狗骨花楸等木幹緊絕濕气而復柔膩幹取發越響亮膩取戰裊健舉捲用鋼鐵至勻若不剛卽應縢上下搊捩不停不均卽鼔面有緩急【羯鼓錄】明皇帝稱羯鼓八音之領袖諸樂不可方也其音太簇一均玆髙昌疏勒天竺部皆用其聲焦殺【唐志】又羯鼔曲惟有邠州一父老能之中有大合蟬滴滴泉之曲鄜延時尙聞其聲涇源承事王元孫因奏事回有旨令召此人赴闕元孫至邠而其人已死羯鼓遺音遂絕【筆談】

鼓吹唐紹曰鼓吹本軍容黃帝戰涿鹿以爲警衞故曲有靈防吼雕鶚爭石墜崖壯士怒之類惟功臣兼用之男子有四方之功所以加寵𨿽郊祀天地不用設也【唐志】阮咸有人破冢得銅器似琵琶正圓人莫辯元行衝曰此阮咸所作也命易以木之其聲亮雅遂謂之阮【衝傳】車鐸掘鐘武帝時太常缺黃鐘鑄不成李嗣眞居崇業裏疑土中有之弗得其所道逢一車有鐸聲甚厲嗣眞曰宮聲也市以歸振於空地若有應者掘之得鐘樂遂和

吹笛裂石李謩吹笛天下第一嘗乘月泛舟吹之俄有呼船請載旣至請笛而吹其聲淸壯金石可裂及入破呼吸盤檘應指粉碎疑客是蛟龍也【坡詩注】

迷魂曲師延當黃帝時已數百嵗紂欲殺之師延奏迷魂之曲乃免【拾遺記】

錦纒頭老杜詩樽前應有錦纒頭注唐王元寶富而無學嘗防賔客明日人問必多佳論元寶曰但費綿纒頭耳又唐明皇宴淸殿元自打羯鼓曲終謂八姨曰樂籍今日幸供養夫人請一纒頭八姨曰豈有大唐天子阿姨無錢用邪出三百萬爲一局戲【杜詩注】

有播遷之禍唐明皇時涼州獻新曲帝召諸王觀之讓皇帝憲曰曲𨿽佳然宮離而屬商亂而暴君卑逼下臣僣犯上發形於聲音播之詠歌見於金石臣恐一日有播遷之禍帝黙然果安史亂

人有中和之聲禮宮楊傑言金聲舂容失之則重石聲溫潤失之則輕土聲含胡失之則下竹聲淸越失之則髙絲聲纎微失之則細革聲隆大失之則洪匏聲叢聚失之則長木聲無餘失之則短惟人稟中和之气有中和之聲足以權量八音故先儒云依人音而制樂托樂器以宣音請詳大樂以歌爲本聲必依永律必和聲【元丰聖訓】

李照劉幾樂仁宗命李照攺定大樂下王朴樂三律劉幾用李照樂加用四淸聲而樂奏成【範景仁墓記】

大樂還魂範宣仁與司馬溫公皆上疏論律尺之法又與光往復論難凡數萬言往在館職惟議樂不合奕碁以決之君實不勝後二十年君實在西京予往候之不持他書惟持向所說樂論八篇爭論者數夕不能決又投壺以決之景仁不勝君實讙曰大樂還魂【言行錄】王朴樂太髙元丰三年命劉幾範鎭定樂凡言太常鐘聲三等王朴一李照二胡瑗阮逸三王朴樂聲太髙仁宗命李照定樂乃下樂法時疑其太重照樂由是不用皇祐中瑗逸定樂比王朴微下及鑄大鐘郁弇亦不用於是依舊用王朴樂今請下王朴樂二律【出元丰聖訓】又國朝用王朴樂和現以爲聲髙遂下一律言樂猶以爲髙李照作樂又下其聲太常歌工以其太濁歌不成聲鑄鐘時乃私賂鑄匠使減其銅李照亦不知

王朴編鐘側垂太常所用王朴編鐘皆不圓而側垂李照胡瑗之徒皆以爲非及得古編鐘一枚工人不敢銷毀叩其聲與王朴夷則淸聲合而其形不圓側垂正與朴鐘同然後知朴博古不爲無據其後胡瑗攺鑄編鐘遂圓其形而下垂叩之掩抑而不揚其鎛鐘又震掉而不和尋廢不用【歸田錄】

詩摘阮寒虫催織月籠秋獨鴈叫羣天拍水楚國羇臣放十年漢宮佳人嫁千里深宮洞房語恩怨紫燕黃鸝韻桃李楚狂行歌同市人漁父拏舟在葭葦【山谷】

箏詩八鸞鏘鏘渡銀漢九雛威鳳鳴朝陽又馮夷蹁躚舞緑波鮫人出聽停綃梭【劉禹錫】綿蠻巧囀花間舌嗚咽交流水下泉【歐公】多景樓上彈神曲欲斷哀再三促江妃出聽霧雨愁白浪翻空動浮玉喚取吾家雙鳳槽遣作三峽孤猿號與君合奏芳春調啄木飛來霜樹杪【東坡聴箏】

錦繡萬花谷前集卷三十四

欽定四庫全書

錦繡萬花谷前集卷三十五

酒

酒猶兵南史陳暄嗜酒與兄子秀書曰江諮議有言酒猶兵也兵可千日而不用不可一日而不備酒可千日而不飲不可一飲而不醉速營糟丘吾將老焉【本】賢人坐對賢人酒門多長者車【杜詩】

黃封輦下以黃封酒爲貴蓋重內醖也坡詩上樽白日瀉黃封又倦防憐憶黃封【坡注】

蘭生玉薤蘭生漢武帝百味旨酒名玉薤隋煬帝酒名醽醁翠濤魏左相能治酒其名有醽醁翠濤常以大甖內貯十年味不敗太宗嘗賜詩曰醽醁稱蘭生翠濤過玉薤千日醉不醒十年味不敗【異人錄】

治聾酒兵部李濤小字社翁時李公昉爲翰林學士月給內醖兵部嘗因春社寄眆詩云社公今日沒心情爲寄治聾酒一瓶惱亂玉堂將欲徧依稀巡到第三社酒號治聾酒【治平聲賈氏談錄】

錦屠蘇老杜詩願隨金騕褭走置錦屠蘇屠蘇乃元日入香藥酒淸而飲廣濟方以大黃等八味防咀囊盛沈井中至元日平明出藥置酒中名屠蘇云量力飲之一人飲一家無疫一家飲一里無疫殊驗

醪酎說文云酴海母也醴一宿也醪滓汁酒也酎三重也醨薄酒也醑莤酒也漢書八月飲酎別法【竇子野酒譜】霹暑月雷霆時收雨水淘米炊飰釀酒名曰霹酒【醉鄕日月】

靑州從事桓溫有主簿善別酒好者爲靑州從事惡者爲平原督郵靑州有齊郡從事謂到臍下平原有革縣督郵言在鬲上住也【世說】

郎官淸李肇國史補酒有京城之郎官淸

玉友劉防字斯立命酒爲玉友仍爲作【百家詩序】

麯神麯神寅日合酒聖卯時歡【白樂天詩】

千日醉劉石於山中酒家沽酒酒家與千日酒飲之至家大醉其家不知以爲死之後酒家計日往視之云已之是日開棺醉始醒也【博物志】

桑落杜詩坐開桑落酒一云廬山有桑落洲世說桑落多美酒庾信従蒲州刺史乞酒詩云蒲城桑落酒灞岸菊花秋王直方詩話續古今注索郎酒桑落時美因以爲名又齊民要術釀桑落酒亦以九月

棃花春白樂天杭州詩紅防織綾誇柿葉靑旗沽酒趂棃花杭州俗釀酒趂棃花時熟號爲棃花春

上樽中樽下樽稻米一鬥得酒一斗爲上樽稷一鬥得酒一斗爲中樽粟米一鬥得酒一斗爲下樽師古云稷卽粟也中樽宜爲黍【平當】

聖賢愚君子小人凡酒以色淸味重爲聖色如金而醇苦者爲賢色墨味酸醨者爲愚以家醪糯釀醉人者爲君子以家醪黍釀醉人者爲中人以巷醪黍釀醉人者爲小人【醉鄕日月】

銀鑿落韓聨句澤發戴兜鍪酡顏傾鑿落又白樂天諷諌詩銀含鑿落盞金屑琵琶槽蓋飲器也【韓詩】

金叵羅齊著作郎祖珽有文字多技藝而疎率無行甞因宴失金叵羅於珽髻上得之近世以洗爲金叵羅若果爲洗其可置之髻上未知叵羅果何物也【邵氏錄】蓮花杯有王永年娶宗女監金耀書庫甞置酒延竇卞楊繪於室出其妻間坐妻以左右手掬酒以飲卞繪謂之白玉蓮花杯後永年盜庫書下獄引卞繪受饋俱落職【東軒筆記】

蕉葉飯東坡云吾兄子明飲酒不過三蕉葉吾少時望見酒盞而醉今亦能三焦葉矣【志林】

軟腳樽唐宗幸諸楊第出有賜曰餞路及還有勞曰軟腳郭子儀自同州歸代宗詔大臣就宅作軟腳局人出三百千【坡詩注】

中聖人徐邈爲尙書郎禁酒邈私飲沈醉校尉趙達問曹事邈曰中聖人達白之太祖太祖甚怒鮮於輔曰醉客謂酒淸者爲聖人濁者爲賢人邈性修愼偶醉言耳【魏志】

酒家胡玉臺新詠載辛延年羽林詩曰昔有霍家妺姓馮名子都依倚將軍勢剛笑酒家胡胡姬年十五春日獨當壚山谷詩云但見索酒郎不見酒家胡

醉鄕記唐王績字無功作醉鄕記【本】

步兵廚阮籍聞步兵廚有貯酒三百斛乃求爲步兵校尉【阮籍】

一斗亦醉一石亦醉齊威王問淳於髠曰先生能飲防何而醉對曰臣飲一斗亦醉一石亦醉王問故髠曰賜酒大王之前執法在前禦史在後髠恐懼飲不過一斗徑醉矣若乃履舄交錯杯盤狼籍堂上燭滅主人畱髠而遣客當此時髠心歡能飲一石【史記】

三升可戀王績待詔門下省官給酒日三升或問何樂答曰美醖三升差可戀耳陳叔達聞之日給一鬥時稱一斗學士【本】

酒樹頓逢國有樹似石橊采其花汁停甕中數日成酒甘美【通典】

糟牀賴知禾黍收已覺糟牀注【杜詩注】

鸚鵡杯李白詩鸕鷀杓鸚鵡杯一杯一杯復一杯玉山自倒非人推百年三萬六千日一日須傾三百杯鴛盎盞張易之與李迥同飲以鴛鴦盞一雙共飲取其常相逐也【雞跖集】

偏提唐元和間酌酒謂之注子後仇士良惡其名同鄭注乃去其柄安系名曰偏提【劉馮事始】

麯生秀才葉法善有道術一日與朝士防忽有一人扣門稱麯生秀才來未及延接已突入坐內少年秀才言語不凡葉疑其非人濳以飛劍擊之應手墮地乃一酒榼中有美醖飲之同坐曰麯生風味不可忘【開元信記】進士常持滿汝陽王飲葉靜能靜能曰有一生能飲當令來謁翊日有通謁者曰進士常持滿見之侏儒也談胚腪之道飲以酒五斗醉倒乃是一甕耳【河東記】

銀海裴鈞大宴有裴泰後至竭坐上小爵至觥舡飲皆竭隨卽寘器於懷有銀海受一斗一飲而盡踏其海捲之索馬徑去得銀二百餘兩【幹饌子】

茅柴韓子蒼詩三年逐客臥江臯日與田工壓小槽飲慣茅柴諳苦梗不知如蜜有香醪謂苦硬之酒如茅柴火易過

狂藥晉孫季舒與石崇酣飲慢遊過度崇欲表免之裴楷曰足下飲人狂藥責人正禮不亦乖乎乃止【楷】白雞盞栁亨飲未嘗醉有白雞盞取其迅速【朝野僉載】酒何負政曹操欲制酒禁孔融與操書雲天垂酒星之曜地列酒泉之郡堯不千鐘無以建太平孔非百斛無以堪上聖樊噲解戹鴻門非鐘酒無以奮其怒趙之廝養東迎其主非巵酒無以激其气髙祖非醉斬白蛇無以暢其靈景帝非醉幸唐姬無以開中興袁盎非醇醪無以脫其命定國不酣飲一斛無以決其法故酈生以髙陽酒徒著功扵漢屈原不餔糟歠醨取困於楚由是觀之酒何負於政哉【孔融注】

醉有所宜凡醉有所宜醉花宜晝襲其光也醉雪宜夜消其潔也醉樓宜暑資其淸也醉水宜秋泛其爽也大曰武小曰文飲器大者曰武小者曰文【醉鄕日月】

太白文選飛觴舉白蓋酒杯也楊大年詩愁裏酒杯浮太白夢回香冢上孤靑坡當須舉白便浮君

澆胸中磊磈王遜問王忱阮籍如何司馬相如忱曰阮籍胸中磊磈故須澆之言同相如惟有酒異耳【世說】得老兵晉謝奕嘗逼桓溫溫走避之奕遂引一兵帥共飲乃曰失一老兵得一老兵何損

惡客元結以不飲者爲惡客後人以痛飲者爲惡客【坡注】婪尾杯蘇鶚云今人以酒巡匝爲婪尾又云婪貪也謂處扵坐末得酒旣貪婪之故云宋景文守嵗詩云迎新送故只如此且盡燈前婪尾杯白樂天詩云三杯藍尾酒一堞膠牙東坡寒食詩藍尾忽驚新火後遨頭要及浣花前但攺婪爲藍耳或云藍潁水其深三文時人取之以爲酒

捲白波李濟翁資暇集云黃巾餘黨起西河白坡谷漢旣擒白波戮之如捲席然故酒席仿之以快人情也宋景文詩鏤管喜吟處筆白波催倦醉時杯或云靑箱雜記曰杯名文選飛觴舉白蓋捲白上之酒波耳一飲三百杯周伯仁渡江惟三日醒吾不以爲少鄭康成一飲三百杯吾不以爲多【南史】

十萬八千杯坡詩趙子飲酒如淋灰一年十萬八千杯注以李白詩計之如此

漉酒市陶濳逢酒熟取頭上葛巾漉之畢還復著之【本】蒲萄醅韓子蒼守黃州取春江緑漲蒲萄醅以名新釀酒蒲萄醅有詩云蒲萄酒用春江水壓倒云安麯米春【百家詩序】

洞庭春色安定郡王以黃柑釀酒色香味三絕坡有詩云去年洞庭春香霧常噀手今年洞庭春玉色疑非酒瓶間香浮坐盞亞光照牖要當立名字未可問升斗應呼釣詩鉤亦號掃愁箒須君灩灩杯澆我談天口拋靑春麯米春韓詩百年未滿不得死且可勤買拋靑春國史補云酒則營陽之上窟春富平之不凍春按杜詩亦有麯米春則知唐人名酒多以春拋靑春亦酒也【坡詩注】

羅浮春坡在恵州自造酒以恵州有羅浮山而得名【坡注】甕頭春山谷詩多方挈取甕頭春【謂初熟酒也見樂天詩】

碧霞酒魏鄭公徴三伏之際率賔僚避暑取大蓮葉盛酒以簮刺葉令與柄通屈莖輪囷如象鼻持吸之名爲碧筩酒【雞跖集】

郫筒酒杜詩魚知丙穴由來美酒憶郫筒不用沽郫人傾春釀扵竹苞以蕉葉斷後之以獻號郫筒酒注郫出大竹土人截以盛酒故號郫筒故李義山詩錦石有棊子郫筒當酒壺【集注】

靑田酒古今注烏孫國有靑核大如六升瓢貯水俄而成酒劉章得二核集賔客供二十人一核盡一核所盛已復中飲旋盛旋飲不可久置久則苦名曰靑田壺酒曰靑田酒

糟丘臺李太白詩遙看漢水鴨頭緑恰似蒲萄初醱醅此江若變作春酒疊麯便築糟丘臺糟丘始於紂鵞黃坡詩小舟浮鴨緑大杓瀉鵝黃蓋使杜詩鵝兒黃似酒對酒愛新鵝

澄淸隨日淮南子云東風至酒泛溢注東風震方也酒泛酒味也大味相感髙誘曰泛者風至拂動李淳風雲今酒初熟甕上澄淸常隨日轉旦則淸在東午在南日落在西夜半在子又春夏間地下陰酒甕上蟻泛皆逐風移【感應錄】

酒魁蜀中有酒器名酒魁詩人所謂酌以大斗遺制象北斗有魁柄山谷謝楊景山送酒器詩云楊君喜我梨花盞卻念初無注酒魁擺脫金壺肯持送婆娑殘菊更杯謂此

狂花病葉或有勇於牛飲者以巨觥沃之旣撼狂花凋病葉飲流謂睚者爲狂花目睡者爲病葉【醉鄕日月】

酒盆阮咸與宗人集以大盆盛酒時有羣豕來飲其酒咸直接去其上便飲之

酒魔元載不飲酒人彊之辭以鼻聞酒气已醉人以爲可治卽取十挑載鼻尖出一小虫曰此酒魔也聞酒卽畏之是日載飲至二斗【山記】

瀧霞抱朴子項曼卿云到天上仙人以流霞一杯飲之醒酒石李徳裕平泉別墅有醒酒石徳裕醉則抱之【出雞跖集】

歡塲害馬酒徒謂不可與飲者歡塲之害馬【醉鄕日月】面靑肝气微飲酒面赤者心气微面靑者肝气微【酉陽雜爼】醉勝醒南史孔顗爲安陸王長史每醉彌日不醒而明曉政事醉時決判未嘗有壅眾咸曰孔公二十九日醉勝世人二十九日醒也【職官分紀】

銅槽銅槽旋壓淸樽美玉麈閒揮白日長【歐公詩】

浮禮記投壺若是者浮爾雅曰浮罸也

詩天若不愛酒酒星不在天地若不愛酒地應無酒泉天地設愛酒愛酒不愧天三杯通大道五斗合自然但得酒中趣勿爲醒者傳花間一壺酒獨酌無相親舉杯邀明月對飲成三人蘭陵美酒鬰金香玉椀盛來琥珀光蟹螯卽金液糟丘是蓬萊【李白】酒味旣冷冽酒气又氤氳性情漸浩浩諧笑方云云此誠得酒意餘外徒繽紛長安眾富兒盤饌羅饘葷不解文字飲惟能醉紅裙𨿽得一餉樂有如聚飛蚊【韓愈】冰紗臥甕靑練羃浮蛆欲上眞珠泣蒙漫昆山淸露寒洗下云腴和玉汁小槽決決秋泉語老盆灔灔春光濕【毛澤民】

茶

茗奴王肅好魚王勰戲謂曰卿不重齊魯大邦而好邾莒小國明日我爲君設邾莒之飱亦有茗奴因此號茗飲爲茗奴言與茗粥作奴【楊徽之洛陽伽藍記】

茶經陸羽嗜茶注經三篇言茶之原之法之具尢稱天下益知飲茶矣時鬻茶者陶潛羽以爲茶神

早者爲茶晚者爲茗爾雅云苦茶注似梔子今呼早采者爲茶晚采者爲茗蜀人名之苦茶故坡詩云周詩記苦茶茗飲出近世初緣厭梁肉假此雪昬滯【苕溪詩話】爛石礫壤陸羽茶經云茶上者生爛石中者作礫壤下者生黃土

南劍石花南劍有蒙頂石花湖州有顧渚紫筍峽州有碧澗明月

紫筍湖州紫筍入貢每嵗以淸明日貢到先薦宗廟賜近臣紫筍生顧渚在湖常二州之間以其萌茁紫而似筍采時兩郡守畢至【並蔡寛夫詩話】

白芽艸茶盛扵兩浙日注第一自景祐以來洪州雙井白芽制作尢精逺出日注之上遂爲艸茶第一【坡注】玉截貴人髙宴罷醉眼亂紅緑赤泥開方印紫餅截圓玉傾甌共嘆賞竊語笑童僕【東坡】

縷金茶之品莫貴於龍鳳團凡八餅重一斤慶曆間蔡君謨爲福建運使始造小片龍茶其品絕精謂之小龍團凡二十餘餅重一斤其價直金二兩然金可有而茶不可得每因南郊致齋中書樞宻院各賜一餅四人分之宮人往往縷金其上其貴重如此【歸田錄】

京珽十餘品江左近日有防面之號李氏別命取其乳作片或號曰京珽的乳二十餘品名乳防面龍鳳茶榮又有研膏茶卽龍品也【談苑】

金泉顧渚湧金泉每嵗造茶時太守先祭拜然後水漸出造貢茶畢水稍減至供堂茶畢已減半矣太守茶畢遂涸或聞今北苑龍焙泉亦然【蔡寛夫詩話】

鳳山北苑在富沙之北建安縣去城二十五里乃龍焙造貢茶之處亦名鳳凰山自有一溪南流至富沙城下方與西來水合而東【苕溪詩話】

龍焙龍焙泉卽禦泉也北苑造貢茶社前芽細如鍼用禦水研造每斤計工直錢四萬分試其色如乳乃最精也

活火因話錄李約嗜茶曰茶須緩火炙活火煎活火謂炭火之有焰者

寒鑪烹雪五代鄭愚茶詩嫩芽香且靈吾謂艸中英夜臼和煙搗寒鑪對雪烹惟憂碧粉散嘗見緑花生【三山語錄】破樹驚雷文書滿案惟生睡夢裏鳴鳩喚雨來乞與降魔大圓鏡眞成破樹作驚雷【山谷】

蟾背蝦目謝宗論茶云候蟾背之芳香觀蝦目之沸湧【茶錄】

龍團髙齊詩話大小龍團始扵丁晉公而成於蔡君謨歐公聞而嘆曰君謨士人莫至作此作俑者可罪【苕溪詩話】細花沫餑者湯之華也華之薄者爲沫厚者爲餑輕細花者曰花【陸羽茶經】

甘露陸羽顧渚山記載豫章王子尙訪曇濟道人於八公山道人設茗子尙味之云此甘露也何言茶茗也北苑壑源沙溪北苑宮焙也漕司嵗貢爲上壑源私焙也土人亦入貢爲次二焙相去三四里間若沙溪外焙也與二焙絕逺爲下故魯直詩莫遣沙溪來亂眞是也官焙造茶嘗在驚蟄後【苕溪詩話】

顧渚唐制湖州造茶最多謂之顧渚貢焙嵗造一萬八千四百餘斤【南部新書】

日注日注在越州顧注在湖州並進艸茶其品尢貴茗戰建人謂鬭茶爲茗戰【茶錄】

茗粥茶錄云茶古不聞晉宋以降吳人采葉煮之謂之茶茗粥

一掬春坡詩周家新致雪坑茶自注云近得增坑茶又云增坑一掬春紫餅供千家山谷亦云茗花浮增坑仙人掌李白詩集序云荊州玉泉寺玉泉邊有茗香滑枝葉如碧玉僧中孚示十數斤狀如掌號仙人掌【白集】琉璃眼唐徳宗好煎茶加酥椒之類李泌戲爲詩曰旋沫翻成碧玉池添酥散作琉璃眼【鄴侯家】

宻雲龍神廟熙寧末有旨下建州制宻雲龍其品又髙【張舜民小說】

一水鬭茶蔡君謨茶錄曰建安鬭茶以水防先退者爲負耐久者爲勝故較勝負之說相去一水兩水耳云覆蒙嶺東齋紀事蜀雅州蒙嶺產茶最佳其生最晚常在春夏之交方茶生常有雲霧覆其上若有神物防持之

火前學林新編茶之佳者造在社前其次火前謂寒食前也其下則雨前謂谷雨前齊已詩曰髙人愛惜藏巖裏白甀封題寄火前皆言火前蓋未知社前之爲佳也唐人扵茶𨿽有陸羽茶經而持論未精本朝蔡君謨茶錄則持論精矣

報春鳥顧渚山茶記雲山有鳥如鴝鵒而色蒼每至正二月作聲春起也至三月止春去也采茶人呼爲報春鳥

毀茶論常伯熊因陸羽論復廣煮茶之功李季卿宣諭江西知伯熊善煮茶召伯熊執噐季卿爲再舉杯至江南有薦羽者召之羽衣野服挈具入季卿不爲禮羽愧之更著毀茶論【羽傳】

九難陸羽茶經茶有九難一曰陰采夜焙非造也二曰嚼味嗅香非別也三曰膩鼎腥甌非器也四曰膏薪庖炭非火也五曰非湍擁潦非水也六曰外熟內生非炙也七曰碧粉縹塵非末也八曰操艱攪遽非煮也九曰夏興冬廢非飲也

水厄世說王蒙好茶人至輙飲之士大夫甚以爲苦每欲候蒙必云今日有水厄

水品

水二十種陸羽茶經論水雲山水上江水次井水下又雲山水乳泉石池漫流者上瀑湧湍漱勿食食久令人有頸疾江水取去人逺者井水取汲多者其說止於此劉伯芻以揚子江水爲第一恵山石泉爲第二虎丘石井第三都單陽井第四揚州大明寺井第五松江第六淮水第七而李季卿論水次第有二十種以廬山康王谷水第一無錫恵山泉第二虎丘井第五楊子江第七松江水第十六雪水第二十與羽相反水味有美惡而已欲求一二而次第之者妄也【六一集】

蝦防石水第一張又新水記峽州扇子硤石中突而泄水濁淸冷石狀如蝦防頭俗謂蝦防石其水煎茶爲第一【坡詩】

江中冷水揚子江中有冷水爲天下茶第一【張又新水記】谷簾水陸羽以廬山康王谷水第一陳舜兪廬山記云康王谷有水簾飛泉破巖而下者二三十派其廣七十餘尺其髙不可計山谷有詩雲谷煮甘露是也閣門井水東京記曰文徳殿兩挾有東西上閣門故杜詩云東上閣之東有井絕佳山谷憶東坡烹茶詩閣門井不落第二竟陵谷簾空誤書【竟陵陸羽也竟陵人】

防石防音妥石圓而長曰撱防石所以澄水也山谷有井水帖云取非傍十數石置瓶中令水不濁故詩曰錦谷寒泉防石俱是也

詩蟹眼已過魚眼生颼颼欲作松風鳴防茸出磨細珠落轉繞甌飛雪輕銀瓶瀉湯誇第二未識古人煎水意君不見昔時李生好客手自煎貴從活火發新泉又不見今時潞公煎茶學西蜀定州花瓷琢紅玉我今貧病常苦饑分無玉盌捧蛾眉且學公家作茗飲塼鑪石銚行相隨不用撐腸拄腹文字五千卷但願一甌常及睡足日髙時【坡煎茶】建溪所產𨿽不同啜過始知眞味永縦復苦硬終可錄汲黯少戇寛饒猛葵花玉不易致道路幽險隔云嶺誰知使者來自西開緘磊落收百餅啜香嚼味本非別透紙自覺光炯炯粃糠鳳友小龍奴日注臣雙井收藏愛惜待佳客不敢包裹鑽權幸我生百事常隨緣四方水陸無不便扁舟渡江適吳

越三年飲食窮方鮮金虀玉鱠飯炊雪海螯江柱初脫泉臨風飲食甘寢罷一甌花浮輕圓柘羅銅碾碾棄不用脂麻白玉須盆研沙溪北苑彊分別水腳一綫誰爭先淸詩兩幅寄千里紫金百餅費黃錢吟蛾烹噍兩奇絕只恐偸去煩封纒老妻稚子不知愛一半已入姜鹽煎知君窮旅不自釋因詩寄謝聊相鐫妙供香來積珍烹具大官揀芽分雀舌賜茗出龍曉日云庵暖春風浴殿寒聊將試道眼莫作兩般看火煎試焙分新胯雪裹頭綱輟賜龍從此升堂是兄弟一甌林下記相逢我生亦何須一飽方想滅空煩赤泥印逺致紫玉玦禪麗午景蜀井出冰雪坐客皆可人鼎器手自挈金釵候湯眼魚蟹亦須決遂令色味香一日備三絕報君不虛授知我非輕啜【並東坡】簇簇新英摘露光小紅園裏火煎嘗吳僧漫說鴉山好蜀叟休誇鳥觜香合坐滿甌輕泛緑開緘數片淺含黃鹿門病客不歸去酒渴更知春味長【鄭谷】白雲峯下兩槍新膩緑長鮮谷雨春靜試恰如湖上雪對嘗兼憶剡中人【林和靖】開時微月上碾處亂泉聲六椀睡神去數朝詩思淸碧沈霞腳碎香泛乳花輕【曹鄴】紅紙一封書後信錄芽十片火前春湯添勺水煎魚眼未下刀圭攪麯塵【樂天】蒼壁碧雲盤小鳳睿思分賜君恩重緑楊院落天晝永碾聲驚破南夢驟觀詩膽已開張欲啜睡魔先震恐七澤淸風生兩腋月脇淸魂誰與共戲將妙語敵分香詩成一弔盧仝壠【恵洪】偸嫌曼倩桃無味搗覺嫦娥藥不香【薛能】莫誇李白仙人掌且作盧仝走筆章【梅聖兪】麄宮乞與眞拋卻賴有詩情合得嘗【薛能】香從靈堅壠上發味自白石源中生爲公喚覺荊州夢何待南柯一夢成【山谷】平生心賞建溪春一丘風味極可人香包解盡寶帯胯黒面碾出明窻塵春陰養芽鍼鋒鋩沆瀣養膏冰雪香玉斧運風寶月滿宻雲候雨蒼龍翔恵山寒泉第二品武定烏瓷紅錦囊浮花元屬三昧手竹齋自試魚眼湯【呂居士】

錦繡萬花谷前集卷三十五

欽定四庫全書

錦繡萬花谷前集卷三十六

饌食

十字蒸餅晉何曽蒸餅上不作十字不食【本】

九飣盤唐禦廚進饌用九飣盤

甘露羮李林甫壻鄭平爲省郎鬢斑林甫曰上明日賜甘露羮鄭郎食之能烏髮食之一夕髮如防【明皇雜錄】炊金饌玉駱賔王謂盛饌爲炊金饌玉【拾遺】

廚珍山谷謝人酥筍云玉人憐我長蔬食走送廚珍自不嘗

郎官鱠江南人喜作鱠名郎官鱠因張翰思鱠得名【海物異名記】

暖老鯽山谷詩偶因暖老庖鯽公遣霜鱗貫栁來虀臼方看金作屑鱠盤已見雪成堆金屑以橙爲鱠也銀綫玉簮湯餅一杯銀綫亂蔞蒿數筯玉簮橫【山谷詩】金虀玉鱠南人魚鱠以細縷金橙拌之號爲金虀玉鱠隋時吳郡獻松江鱠煬帝曰所謂金虀玉鱠東南佳味也【隋唐佳話又南部新書】

駞蹄羮勸客駞蹄羮霜橙壓香橘【杜詩】

牛心炙晉王愷有牛名八百里王武子與射賭得趨左右探心作炙一啖而去

熱洛河唐明皇命射生官射鹿取血煎鹿腸食之謂之熱洛河【盧氏雜記】

寒具晉人飲食中有寒具者乃今環餅也桓嘗收書畫聚客觀之客有寒食具者不濯手執書畫污之自是不設亦名寒具也【雞跖集】

五侯鯖漢婁君卿遊五侯之門每旦五侯饋餉之君卿乃合五侯所餉爲鯖鯖與同音徵蓋煎和之名【太平廣記】鱉著兩裠鵞增四腳僧謙光甞云老僧無他願鵝增四腳鱉著兩裙足矣【五代史補】

滫瀡內則滫瀡以滑之注秦人溲曰齊人滑曰瀡音思酒切瀡音髓溲所九切又內則棗栗飴蜜以甘之瀡以滑之脂膏以傅之注謂調和飲食也

醍醐陶隠居云佛書稱乳成酪酪成酥酥成醍醐醍醐乃酥酪之精液也

南烹北饌退之詩我來禦魑魅自宜味南烹坡詩久客厭北饌枵然思南烹

駞峯炙酉陽雜爼云將軍曲良翰作駞峯炙甚美腹腴魚腹下肥肉也禮記少儀云冬右腴夏右鰭注冬气在上腴腹下也夏气在下鰭脊也

通印魚披綿雀風捲飛花自入帷一尊遙想破愁眉泥深厭聽雞頭滑酒淺欣嘗牛尾貍通印子魚猶葉骨披綿黃雀漫多脂殷懃送去煩纎手爲我磨刀削玉肌【坡送牛尾貍與徐君】

糝缶將軍梁韋琳滑稽作防表以刺時人詞曰臣防言伏覩除書以臣爲糝缶將軍油蒸校尉臛州刺史臣聞髙沙老嫗非有意於綺羅白鮪女兒豈畱心扵珠翠常恐鮥朘之譏懼貽鱉巖之誚注髙沙白鮪並江陵武南地名其中多魚防與鱓同

盤遊飯谷薰羮江南人好作盤遊飯鮓脯膾炙無有不埋在飯下裏諺曰掘得窖子羅浮潁老取凡飲食雜烹之類名谷薫羮陸道士出一聮云投膠薫谷羮鍋內掘窖遊盤飯椀中【仇池筆談】

足以一笑爛蒸桐州羔灌以杏酪食以匕不以筯南都撥心面作槐芽溫淘糝以襄邑抹豬炊共成香稻薦蒸鵞吳興廚人砭松江鱸魚鱠繼以康王谷水烹增坑鬭品茶焉解衣少臥使誦東坡赤壁賦足以一笑也【志林】匹制貍刁約使契丹有詩云餞行三匹制宻賜十貍匹制以小大甖爲之如黃漆貍形如防而大北狄以爲珍膳【古今詩話】

食將藥長漢食貨志曰曰鹽爲食肴之將酒爲百藥之長

云子漢武帝內王母謂帝曰太上之藥乃有光梨角風實云子故杜詩飯抄云子白

籠餅唐侯思止食籠餅必令縮防如肉號縮防侍郎籠餅卽今饅頭也【朝野僉載】

湯餅唐人謂之饆飥今俗謂之餺飩晉束晳餅賦有饅頭薄持起溲牢久之號惟饅頭今存而起溲牢久皆莫曉爲何物薄持荀氏謂之薄夜亦莫知其何物湯餅濕麪【歸田錄】倦遊錄凡以麪爲食煮之皆謂之湯餅【靑箱雜記】饘饘厚粥也酏薄粥也

潘瀾內則面垢燂潘請靧潘米瀾也釋文燂詳亷切潘芳煩切淅米汁也

腒鱐內則云夏宜腒鱐腒其居切幹雉也釋文雉臘又北方謂鳥臘曰腒鱐求所切幹魚也

膷音香牛臛也臐許云切羊臛也膮許堯切豕臛也藙內則三牲用藙音魚气切煎茱萸也

水梭花鑽籬菜僧謂酒爲般若湯魚爲水梭花雞爲鑽籬菜人有爲不義而文之以美名者與此何異【東坡志林】爛蒸葫蘆唐盧懷愼爲相淸儉召客食曰爛蒸去毛莫拗折項疑鵞鴨已而下栗米飯一器及盛葫蘆一枚【盧氏雜錄】

醒酒冰山谷詩冰廚欲罄浮蛆甕饅婦初供醒酒冰山谷自號水晶鱠爲醒酒冰

詩姜侯設鱠當嚴冬昨日今日皆天風河凍求漁不易得鑿冰恐侵河伯宮饔人受魚鮫人手洗魚磨刀魚眼紅無聲細下飛碎雪有骨已刴觜春蔥偏勸腹腴愧年少軟炊香飯緣老翁落碪何曽白紙濕放筯未覺金盤空新懽便飽姜侯徳淸觴異味情屢極【杜姜少府設鱠歌】靑靑髙槐葉采掇付中廚新麪來近市汁滓宛相具入鼎資過熟加飱愁欲無碧鮮俱照筯香飯兼苞蘆經齒冷如雪勸人投北珠願隨金腰褭走置錦屠蘇萬里露寒殿開冰淸玉壺君王納涼晚此味亦時須【杜槐葉冷淘】五日一見花豬肉十日一遇黃雞粥土人頓頓食藷芋薦以重防燒蝙蝠舊聞宻喞嘗嘔吐稍近蝦蟆緣習俗十年京國厭肥羜日日花厭紅玉從來此腹負將軍今日固宜安脫粟人言天下無正味卽且未肯賢麋鹿海康別駕復何爲防寛落驚童僕相看防作兩臞仙還鄕定可騎黃鵠【聞子由瘦作此海康別駕子由也】枇杷已熟粲金珠桑落初嘗灔玉蛆暫借垂蓮十分盞一澆空腹五車書靑浮夘盌槐芽餅紅冰盤藿葉魚醉飽髙眠眞事業此生有味在三餘霏霏落雪防収麪隠隠疊皷聞舂糠防流一啜云子白炊裂十字瓊肌香豈惟牢九薦古味要使眞一流天漿詩成捧腹便絕倒書生說食眞膏肓【並東坡詩】

菓木

龍眼荔枝廣雅曰益智龍眼也交州記龍眼樹髙五六丈似荔枝而小廣州記曰子似荔枝而圓七月熟荔枝樹髙五六丈如桂樹實似雞子甘而多汁以安石橊有甜酸者至日禺中翕然俱赤卽可食【和帝紀注】

漢永元交州貢後永元中交州進荔枝龍眼十里一置五里一堠奔騰虫獸之害無數唐羌字伯防爲臨武長上書言南州炎熱惡虫猛獸犯觸死亾此二物升殿未必延年益壽和帝勅大官勿復受獻【後漢】

海山仙人坡詩海山仙人絳羅襦紅紗中單白玉膚不須更待妃子笑風骨自是傾城姝

絳衣仙子蔡君謨七月食荔枝詩絳衣仙子過中元別葉空枝去不還

與荔枝同祖本艸廣州別有龍眼似荔枝而小又坡云亷州龍眼質味殊絕可敵荔枝詩雲龍眼與荔枝異出同父祖

謂龍眼爲奴海南人謂龍眼爲荔枝奴【博物志】

似江鰩柱東坡嘗謂荔枝厚味髙格兩絕果中無比推江鰩柱河豚魚近之耳詩云似開江鰩斫玉柱更洗河豚烹腹腴是也

日啖三百顆坡詩羅浮山下四時春盧橘楊梅次第新日啖荔枝三百顆不辭長作嶺南人

側生野岸杜詩側生野岸及江浦不熟丹宮滿玉壺云壑布衣鮐背死勞人害馬翠眉須蜀都賦旁挺龍眼側生荔枝翠眉指楊妃也

瀘戎靑楓映憶過瀘戎摘荔枝靑楓隠映日逶迆京華應見無顏色紅顆酸甜只自知蜀無荔枝惟瀘戎最多

紅塵一騎唐楊貴妃嗜荔枝必欲生致之乃置騎走數千里味未變之時至京師杜牧詩云一騎紅塵妃子笑無人知道荔枝來

十八娘蔡君謨荔枝譜荔枝有十八娘者其色深紅而細長閩中王氏有女好噉此品因而得名有榦紅荔枝以鹽浸佛桑花爲紅漿投茘枚瀆之曝漧紅色而甘甜有蜜荔枝剝生荔枝醡去其漿然後以煮之

色變香變味變白樂天荔枝圖序云荔枝若離本根一日色變二日香變三日味變四五日色香味盡去矣【白】二十四五年乃實荔枝至難長二十四五年乃實坡詩云柳天著水萬浮萍茘實周天兩嵗星【坡詩】

羅公逺嗅橘明星食柑凢千餘枚背缺一瓣問進柑使者云途嘗有道士嗅之蓋羅公逺也【太平廣記】

羅浮種君家秋實羅浮種已作累累半佛墻莫遣兒童酸打盡要看霜後十分黃【山谷詩】

凝祥池芡京師防靈觀凝祥池芡最盛僕射坡在鄭州世亦稱其貢芡歐公詩云凝祥池鎖防靈園僕射荒村安可比【王直方詩話】

剖蚌鴻頭山谷詩剖蚌煮鴻頭【周禮注黃雞頭一名鴻頭退之聮句鴻頭刺芡實是也】

來禽靑李法帖云來禽靑李皆囊盛爲佳勿函封東坡詩云靑李扶疏禽自來賔防尙書言來禽以味甘來眾禽也

金衣素袖陳昭問蒲萄何如橘柚尉瑾曰金衣素袖見作貢向齒自消良應不及【酉陽雜爼】

象席玳筵劉植賦布象牙之席重玳瑁之筵憑雕玉之幾酌璙玉之樽

賜羣臣漢明帝宴羣臣以赤瑛盤盛櫻桃賜羣臣月下視羣臣皆盧胡笑云是空盤也蓋桃與盤同色【藝文類聚】念慈母蓮實大如指分甘念慈母共房頭戢戢更深兄弟思實中有麼荷拳如小兒手【詠蓮】唐狄仁傑蒲萄願歸母

緑浮南史任昉死梁武帝方食緑浮投之於盤哭之悲不自勝

奠杜如晦唐杜如晦死太宗食思之因輟奠之【本】湖目酉陽雜爼謂蓮爲湖目也

蒲鴿靑老杜園人送云江間𨿽炎瘴熟亦不早傾筐蒲鴒靑滿眼顏色好沈浮甜冰玉愛惜如芝艸又云飯抄云子白嚼水晶寒

橘弟淮南子云槐楡與橘柚合爲兄弟言道能化同異物也

食皮元魏王羆性儉與客食客削皮厚羆意嫌之引手取之食客甚愧【北史】

鉶谷秦始皇攺古文爲篆國人多謗秦患天下不從召諸生至者皆拜爲郎凡七百人宻令冬月種於驪山鉶谷中溫處實乃使人上書曰冬有實有詔博士諸生說之人人各異皆使往視之先爲伏機諸生方相論難發機従上塡之以土皆終命【衛宏古今奇字序】詩南村諸楊北村盧白華靑葉冬不枯垂楊綴紫煙雨裏特與荔枝爲先駈海山仙人絳羅襦紅紗中單白玉膚不須更待妃子笑風骨自是傾城姝不知天公有意無遣此尢物生海隅雲山得伴松檜老霜雪自因楂梨麄先生洗醆酌桂醑冰盤薦此頳虯珠似開江鰩斫玉柱更洗河豚烹腹腴我生渉世本爲口一官久已輕蒓鱸人間何者非夢幻南來萬里眞良圖【東坡】異哉西海濱琪樹羅圃累累似桃李一一流膏乳坐疑星殞空又恐珠還浦圖經未嘗說玉食逺莫數獨使皴皮生弄色映雕爼蠻荒非汝辱幸免妃子污時新滿座聞名字別久何曽記色香葉似楊梅蒸霧雨花如盧橘傲風霜每憐蒓菜下鹽防肯與蒲萄壓酒漿回首驚塵捲飛雪詩情眞合與君嘗代北寒虀搗韭萍奇苞零落似晨星逢鹽久已成枯臘得蜜猶疑是薄刑欲就左慈求拄杖便隨李白跨滄溟攀條與立新名字兒女稱呼恐不經栁花著水萬浮萍荔實周天兩嵗星本自玉肌非鵠浴至今丹殻似猩刑侍郎賦詠窮三峽妃子煙霞動四溟莫遣詩人說功過且隨香艸附騷經丞相祠堂下將軍大樹旁炎云駢火實瑞露酌天漿爛紫垂先熟髙紅掛逺揚分甘徧鈴下也到黒衣郎【並東坡】芳華春漠漠丹實夏煌煌深於紅躑躅大較白檳榔胭脂掌中顆甘露舌頭漿【樂天】

蔬菜

庾郎三韭庾杲之食常有韭葅瀹韭生韭任昉戲之曰誰謂庾郎貧食有二十七種謂三種韭也【南史】

李令公十八種李崇爲尙書令富而多儉食常無肉正有韭茹韭葅崇客李元祐謂人曰李令公一食十八種人問故元祐曰二韭十八聞者大笑【雞跖集】

雕胡黒米本艸云菇又謂之茭白嵗久中心生白防謂之菇米其臺中有黒者謂之茭郁至後結實乃雕胡黒米也

緑葵紫蓼早韭晚菘周顒獨處山捨王儉問曰卿山中何食曰赤米白鹽緑葵紫蓼太子問菜何者勝顒曰春初早韭秋末晚菘【南史】

雉尾蒓四月蒓生莖而未葉名爲雉尾蒓五月蒓葉舒長名絲蒓入七八月中不食有蝸虫故也又至十月冰凍虫死𨿽老猶可食【雞跖集】

馬蹄唐詩晚菘細切肥牛肚新筍初嘗嫩馬蹄

土酥如練杜詩雲長安冬葅酸且緑金城土酥淨如練土酥卽今之蘆菔也魏夫人帖云膾土酥如練【老杜詩注】

錦帯羮杜詩滑憶雕胡飯香聞錦帯羮荊渚間有錦帯春未間開花紅如錦其苗嫩脆可食

銀包白銀作顆非琢成中有萬粟嚼輕冰戎州夏畦少蔬供感君來飯在家僧畦町收盡垂露實葉底猶藏十二三待得銀包已成殻更當乞種過江南【山谷】

玉版東坡同山谷訪玉版師玉版謂筍也

芋魁翟方進奏罷鴻隙陂郡中追怨童謡曰壊陂誰翟子威飯我豆食羮芋魁以芋根爲魁【本】

鴨腳葵祿米麞牙稻園蔬鴨腳葵

銀笳黃詩君家水笳白銀色殊勝埧裏紫彭亨埧音必駕切蜀人謂平川曰埧

羊踏破菜園有人常食蔬茹忽食羊肉夢五臟神曰羊踏破菜園【啟顏錄】

魚蟹

蟹胥周禮庖人注曰若靑州之蟹胥按說文云胥蟹醢也

海鏡膏葉盤海鏡廣人呼爲膏葉盤兩片合成殻圓中瑩滑內有紅蟹子海鏡饑則蟹出拾食蟹飽歸腹海鏡亦飽迫之以火卽蟹子走出立斃生剖之蟹子活逡巡亦死【嶺表錄】

赤玉盤溪邊石蟹小如錢喜見輪囷赤玉盤半殻倉黃宜酒兩螯斫雪勸加飱【坡詩】

石蝤蛑明越間四時常有蝤蛑重者逾數斤其小而黃者謂之石蝤蛑肉硬【風物志】

斫雪流膏坡云蝤蛑大蟹斫雪流膏

帯糟含酒東坡松醪賦云蛤半熟以含酒蟹微生而帯糟

十足明越風物志蝤蛑並螯十足在海邊地泥宂中潮退探之母蟹之臍雄蟹之臍尖【坡詩注】

霜前兩螯東坡老饕賦嘗項下之一臠嚼霜前之兩螯招潮海物異名記云蟹之小者每遇潮頭來出穴舉螯迎之名招潮子

蟹奴海上有蟹大如錢腹下又有十蟹附之名曰蟹奴【柱萱錄】

水母海中有物渾然凝結如覆盆小者如椀腹下有物如懸絮俗謂之足而無口眼廣州謂之水母閩人謂之蛇【蛇音癡嫁反】常有數十蝦寄腹下咂食其涎以五辣肉醋食之補暖【嶺表錄】

寒沙奔火怒目橫行與虎爭寒沙奔火禍胎成𨿽爲天上三辰次未免人間五鼎烹勃崒媻跚任渉波黃泥出沒尙橫戈也知觳觫元無罪柰此尊前風味何形模𨿽入婦女笑風味已解壯士顏寒蒲束縛十六軰已覺酒興生江山【山谷】

墨魚烏賊魚又云墨魚所居放墨以藏身江東人取其墨書契脫人財物書如淡墨逾年字消惟空紙耳赤鱓唐律捕魚得鯉卽放之號赤鱓公言鯉爲李也【酉陽雜爼】

縮項宋張敬兒爲刺史作六艫船獻齊髙帝曰奉槎頭縮項鯿魚一千六百頭【古今詩話】

細鱗爾雅云魴魾也今之鯿魚是也陸機疏云魴魚廣而薄肥甜而少肉蓋細鱗之美者也杜詩魴魚鱍鱍色勝銀是也

美味楚人雲長腰粳米縮項鯿魚美味也

蟹筐禮記檀弓蠶則績而蟹有筐兄則死而子臯爲之衰

石虭沙虹河祗脯雞跖云石虭小蟹也沙虹蝦也河祗脯幹魚也

鯨鯢鯨魚大者長千里小者數千丈五六月就岸生子十八月從其子歸海鼓鬛成雷噴沫成雨雌者爲鯢【古今詩話】

槎頭鯿襄陽耆舊峴山下漢水中出鯿魚肥美常禁人采捕以槎斷水謂之槎頭鯿

神守鯉魚能變化飛越小湖養魚者置鱉數頭池中鯉不能去謂之神守【齊民要術】

娵隅晉郝隆詩曰娵隅躍淸池桓溫問曰何物答曰蠻謂魚曰娵隅溫曰何得作蠻語隆曰千里從君惟得一蠻府參軍安得不作蠻語【世說】

亥日魚白樂天詩寅年籬下多逢虎亥日沙頭始賣魚山谷漁父詩魚収亥日妻到市醉臥水防船信風

防防堂堂庾氏穴池養魚以木爲憑欄登之者其聲堂堂每憑欄投餌魚必踴躍而出辛氏云他出不投餌但聞防防堂堂之聲魚亦出是庾氏之魚可名防防辛氏之魚可名堂堂【宋齊丘化書】

不遺種越王謀吳七年越王謂範蠡曰令其蟹不遺種可乎遂興兵伐吳

鱷魚王齊直知潮州鉤得一鱷魚其大如船畫以爲圖其形如鼉啄長半其身牙如鋸齒尾有三鉤極利遇鹿豕卽以尾防之以食生卵甚多或爲魚鼉其爲鱷不過一二【嶺表物志】

戮鱷魚陳堯佐文恵公謫官潮州惡溪有鱷魚食人公命捕得鳴皷於市以文告而戮之鱷患屏息【神道】

鱷魚圖陳文恵旣戮鱷魚圖其形爲之贊鱷大者數丈或黃蒼白似龍而無角類蛇而有足睅目利齒卵化山谷間爲鱷者十二三餘或爲黿或爲鼉食人畜必以尾捲去如象之任鼻也【澠水燕談】

詩溪邊石蟹小如錢喜見輪囷赤玉盤半殻含黃宜酒兩螯斫雪勸加餐蠻珍海錯聞名久雨腥風入座寒堪笑吳興饞太守一詩換得兩尖團【丁公黙送蝤蛑】霜筠細破爲雙掩中有長魚如臥劍紫荇穿顋气慘淒紅鱗照座光磨閃防來𨿽逺鬛尙動烹不待熟指先染坐客相防爲解顏香粳飽送如塡塹早嵗實爲荊渚客黃魚屢食沙頭店濵江易采不復珍盈尺輒棄無乃僭自從西徵復何有欲致南烹嗟久欠遊鯈瑣細空自腥亂骨縱橫動遭砭故人逺餽何以報客爼久空驚忽贍東道無辭信使頻西鄰幸有庖虀釅【東坡渼陂魚】綿州江水之東津魴魚鱍鱍色勝銀漁人漾舟沈大网截江一擁數百鱗眾魚常多盡卻棄赤鯉騰出如有神濳龍無聲老蛟怒回風颯颯吹沙塵饔子左右揮霜刀鱠飛金盤白玉髙徐州禿尾不足憶漢陰槎頭逺遁逃魴魚肥美知第一旣飽驩娛亦蕭瑟君不見朝來割素鬐咫尺波濤永相失【老杜】蒼江漁子淸晨集設网提綱取魚急能者操舟疾若風撐突波濤挺又入小魚脫漏不可紀半死半生猶戢戢大魚傷損皆垂頭崛彊泥沙有時立東津觀魚已再來主人罷鱠還傾杯日暮蛟龍攺窟穴山根鱣鮪隨云雷干戈兵革鬭未止鳳凰麒麟安在哉吾徒胡爲縱此樂暴殄天物聖所哀【杜觀打魚】

錦繡萬花谷前集卷三十六

欽定四庫全書

錦繡萬花谷前集卷三十七

鳳

九苞一曰口苞命二曰心合度三曰耳聰達四曰舌屈伸五曰色光彩六曰冠短周周尙朱色也七曰鋭鉤八曰音激揚九曰腹戶戶所由出入

鳳形鳳雞冠燕喙龍胼鶴翼魚尾鴻前鱗後鶴顙鴛鴦臆目而中注【韓詩外傳】

長離鸑鷟鵷雛唐薛收與侄元敬徳奇齊名世稱河東三鳳收爲長離徳奇爲鸑鷟元敬年最少爲鵷雛【唐書】

鶴

靑田永嘉靑田有雙白鶴年年生子而去

登木抱朴子千嵗之鶴能登木其未千嵗者終不集樹也純白防盡成骨也

還丹使茅君或見一鶴飛入帳中鶴者九轉還丹之使也

丁令威遼東華表柱有鶴集其上曰有鳥有鳥丁令威去家千年今始歸城郭如故人民非何必學仙正累累【神仙集】

蝶

金玉錢唐穆宗禁中花開夜有蝴蝶數萬飛集花間宮人以羅巾撲之無有獲者上令張网空中得數百遲明視之皆庫中金玉錢也【杜陽雜編】

詩葉葉復翻翻斜枝對側門蘆花惟有白柳絮可能溫西子尋遺殿昭君覓故村年年芳物盡來別故園孫長眉畫了綉簾開碧玉行收白玉臺爲問翠釵釵上鳳不知香頸爲誰回

總禽

鳬翁史防急就章云春艸雞翹鳬翁濯顏師古注云鳬翁頸上毛也山谷詩春谿蒲稗沒鳬翁

山雞照影博物志山雞有美毛自愛其色終日映水自則溺死王介甫詩山雞照緑水自愛一何愚

鶗鴂子規揚雄注鶗鴂一名買防一名子規一名杜防常以立夏鳴則眾芳歇鶗亦音鶗鴂音決防音詭【本傳】李善注思賦引臨海異物志鶗鴂一名杜鵑又引服防注鶗鴂一名鵙鵙伯勞也又離騷恐鷤防之先鳴兮【注鷤音第防音桂】

杜鵑非子規程縯注坡詩或言杜鵑一名子規非也今春夏有鳥聲若云不如歸去者乃子規也

思歸樂白樂天詩山中不棲鳥夜半聲嚶嚶似道思歸樂行人掩淚聴零陵總記思歸樂狀如鳩而慘色三月則鳴其音云不如歸去王伸聞思歸樂詩云聲聲相勸教歸去莫學陶潛化作君

鷓鴣本艸鉤其格磔皆鷓鴣聲也山谷詩注鷓鴣之聲若行行不得哥哥故詩雲山雌之弟竹雞兄乍入雕籠便且驚此鳥爲公行不得報晴報雨總同聲

四禽泥滑滑苦竹岡雨蕭蕭馬上郎馬蹄陵兢雨又急此鳥爲君應斷腸婆餅焦兒不食爾父母何之爾母山頭化爲石山頭花石可柰何遂作防禽啼不息提葫蘆沽美酒風爲賔樹爲友山花撩亂目前開勸你今朝千萬壽不如歸去春山云莫萬木兮參天蜀天兮何處人言有翼可飛歸安用空啼向髙樹【梅聖兪】

五禽土人云布谷爲脫卻破袴使君向蘄州更唱蘄州鬼我不識使君寧知使君死人生作鬼防不免使君巳老知何晚【王元之自黃州移蘄州聞帝鳥問其名或曰此名蘄州鬼】南山昨夜雨西溪不可渡溪邊布谷兒勸我脫布袴不辭脫袴溪水寒水邊照見催租瘢去年麥不熟挾彈規我肉今年麥上場處處有殘粟丰年無象何處尋聽取林間快活吟【此鳥聲云麥飯熟卽快活】力作力作蠶絲一百箔隴上麥頭昻林間桑子落願儂一箔千兩絲繅得蛹飼爾鶵【鳥聲云蠶絲一百箔】姑惡姑惡姑不惡妾命薄君不見東海孝婦死作三年幹不如廣漢龎姑去卻還【姑惡水鳥也俗云婦以姑虐死故其聲云】

春鉏爾雅鷺舂鉏注行如舂如鉏桂萱錄有號碧繼翁者謂白鷺也

喚起催歸韓詩喚起牕全曙催歸日未西無心花裏鳥更與盡情啼山谷云催歸子規也喚起江南人謂之春喚聲圓轉如絡絲【本集注又冷齋夜話】

翡翠翠鳥形似燕翡赤而翠靑【賈琮傳注】

屬玉三輔黃圖云屬玉水鳥似防防長安有屬玉觀司馬相如傳鴐鵞屬玉【屬玉似鷠而大長頸赤目其色紫間】

秦吉了瀘南有畜秦吉了者亦能人言有夷首欲以錢五十萬買之其人告以貧將賣爾秦吉了曰我漢禽不願入夷中遂不食而死

黃栗畱歐公攝事齋宮聞鶯詩四月田家麥穂稠桑枝生葚鳥啁啾鳳城緑樹知多少何處飛來黃栗畱注麥熟時鳴者爲黃栗畱【詩義】

孤鸞舞鏡異苑罽賔國得一鸞三年不鳴夫人懸鏡照之覩影飛鳴一奮而絕言孤鸞見影謂是雌乃歌舞也蜂爲孔升翁龍門寺庭多古桐有異蜂如吟花間僧異之网一枚置籠中翌日大蜂尋至籠邊有曰孔升翁爲筮不祥頗記否又曰君已除死籍何懼又曰予與靑桐君奕勝獲瑯玕紙君出爲我寫星於詞僧宻聽得畏乃放之【酉陽雜爼】

虎

斐旻射眞虎唐斐旻善射北平多虎一日得虎三十一休山下有老父曰此彪也稍北有眞虎將軍遇之且敗旻不信趨之有虎小而猛踞坡入吼旻馬辟易弓矢皆墮自是不復射【李白詩】

龍

八十一鱗一三五爲九九者老陽之能變者也二四爲六六者老陰之能變者也幹純陽故干言用九坤純陰故坤言用六龍八十一鱗九九之數也鯉三十六鱗六六之數也龍能隠能顯不可制也故爲在天之能變者鯉能神化飛越山湖故爲在地之能變者大抵得九六之數者皆有變之理此天地自然之道【學林】

馬

穆王八駿王子年拾遺周穆王有八駿一絕足二翻羽行越飛禽三奔霄夜行萬里四越影逐日而行五逾輝光色炳燿六超光一形十影七騰霧乘雲而趨八挾翼身有肉翅又穆天子雲天子八駿赤驥黃驪白義逾輪山子渠黃驊驑騄耳又曰驊驑騄耳日馳三萬里漢文帝九逸漢文帝有良馬九疋一浮雲二赤電三絕羣四逸驃五紫燕驑六緑螭驄七龍子八麟駒九絕塵號九逸【西京雜記】

秦七名馬秦有七名馬追風白兔躡景追電飛翮銅雀神鳬【崔豹古今注】

肅爽唐成公有兩肅爽馬楚子常欲之不與三年止之唐人竊馬而獻子常唐公歸羣臣請償之【左】

驚帆魯直有馬名驚帆【古今注】

照夜白唐明皇馬名杜詩曽見先帝照夜白龍池十日飛霹靂

忽雷駿秦叔寶馬名【酉陽雜爼】

獅子騘隋文帝時大宛獻千里馬其騣曳地號曰獅子驄朝發西京暮至東洛隋末不知所在【朝野僉載】

赤兔呂布有馬號赤兔時人歌曰人中有呂布馬中有赤兔

的盧劉備有騣馬名曰的盧乘至檀溪墜水備急呼曰的盧何不努力馬遂一躍五丈乃得過【蜀志】

九花虯代宗時李徳山貢馬名額髙九尺毛拳如鱗身被九花故號九花虯【伽藍記】

三花騣世收韓幹畫馬多分其騣爲三莫曉其意惟白樂天詩鳳書裁五色馬騣剪三花唐學士類借飛龍廐馬李伯時學畫不知三騣之意常難於下筆有得樂天詩先誦而不言所出使伯時作數馬始以集示之然後悟【蔡寛夫詩話】

玉逍遙仁宗禦馬名玉逍遙色白乘之如輿輦圉人云馬行步有尺度疾徐皆中節禦者行速則以足欄之一日燕王借乘卽長鳴不行王怒還之帝以配南城馬鋪久之復禦其行如初帝升遐從至陵下悲鳴不食而死【邵氏聞見錄】

腰褭腰褭者神馬也赤喙黒身與飛兔同君有徳則至也【漢書音義】

乘黃飛黃乘黃古之神馬亦名飛黃皆有角日行萬里淮南子雲天下有道飛黃伏皁龍翼馬身也

拳毛騧獅子花杜詩昔日太宗拳毛騧近時郭家獅子花代宗以九花虯賜郭子儀又名獅子花【詩注】

天馬騋龍之媒前漢禮樂志天馬騋龍之媒元狩三年馬生渥窪水中作天馬歌曰霑赤汗沫流赭神異經大宛馬蹄如汗腕可握日行千里至日中汗血乘者當以綿絮纒頭李斐曰南陽新野有暴到長當武帝時遭刑燉煌界數於此水旁見奇馬利長持勒絆於水後馬玩習久之收得其馬獻之欲神異此馬雲從水中出【杜詩注】騣尾蕭梢漢天馬歌曰尾蕭稍兮朔風起神異經大宛有良馬鬛至膝尾委於地則尾之長者蕭稍然搖動可起朔風

金盤陀杜詩星躔寶校金盤陀顏延年赭白馬賦星躔寶校鏤章霞布

錦鞍帕古樂府紫驑馬曲玉繡纒金鞍覆錦幪錦鞍帕也杜詩云靑旭散幪錦

血從前膊孔中出漢東平王蒼得賜宛馬一疋有血從前膊上小孔中出所謂血馬【蒼】

自在將軍五代劉旻據太原與契丹約爲父子契丹以黃馬驑爲防後與周世宗戰髙平敗獨乘黃驑以歸遂與黃驑治廐食以三品料號自在將軍【五代史】

三山元稹望云騅歌曰胯聳三山尾株直山谷詩馬瘦三山葉擁門用官淸馬骨髙之意【山谷詩注】

回防如縈蟻封晉王湛王濟之叔宗族皆以爲癡濟有馬難乘濟問湛曰叔頗好騎否曰亦好之因騎此馬姿容旣妙回防如縈善騎無以過之乂濟所乘馬甚愛之湛曰此馬𨿽快然力薄不堪苦行近見督郵馬當勝但芻秣不至耳平路無以別任重方知之於是當蟻封內試之濟馬果躓而督郵馬如常濟益嘆異白其父曰濟始得一叔【本】

求馬不知馬色牝牡秦穆公謂伯樂曰有使求馬者乎曰馬不在形容筋骨相也天下之馬若滅若沒臣之子皆下才可告以天下之馬臣有檐纒束薪者九方歅其於馬非臣之下也求馬三月而反曰得馬矣在沙丘牝而黃及馬至則牡而驪公謂伯樂曰子所求馬者毛色牝牡不知敗矣伯樂太息曰一至此乎歅之所觀者天機也得其精而忘其粗見其內而防其外果千里馬也【列子】

相馬馬援善別名馬云近世西河子輿亦明相法子輿儀長孺長孺傳丁君都君都楊子阿臣常師事子阿受相馬骨法謹依儀氏防中音居奇切帛氏口齒謝氏唇鬐丁氏身中備此數家骨相以爲法注引相法雲水火在鼻兩孔間上唇欲急而方口中欲紅而有光此馬千里頷下欲深肩欲緩牙欲前向去齒一寸則四百里牙劍封則千里目欲滿而澤肋欲長而縣薄欲厚而緩縣薄股也腹下欲平滿汗溝欲長腋欲開膝欲方蹄欲厚三寸堅如石【本】

碧雲霞梅聖兪著碧雲霞譏詆當時大臣其序曰碧雲霞者廐馬也莊憲太后臨朝以賜荊王王惡其旋毛太后知之畱以備上閒爲禦馬第一以其吻肉色碧如霞片故號云王性之以爲魏秦僞托聖兪著此書【邵氏後錄】十二閒周禮夏官庾人掌十有二閒之政教以阜馬佚特教駣攻駒注二嵗曰駒三嵗曰駣教駣始乘習之也攻駒謂乘其蹄齧者閒之先牧先牧制閒者

十驥唐時東骨利干國產良馬日中馳數百里太宗時來獻帝取其異者號十驥曰騰霜曰皎雪驄曰凝露驄曰縣光驄曰決波騟曰飛霞驃曰發雷赤曰流金曰翔麟紫曰奔紅赤【回鶻】

七十萬六千匹唐初得隋馬三千於赤岸澤徙之隴右用張萬嵗領羣牧自貞觀至麟徳四十年馬七十萬六千匹八坊四十八監

四十三萬開元初以王毛仲領閒廐馬稍稍復始二十四萬至十三年乃至四十三萬秦漢以來唐馬最盛【並出兵志】

詩吾聞天子之馬走千里今之畫圖無乃是是何意態雄且傑駿尾蕭梢朔風起毛爲緑縹兩耳黃眼有紫焰雙瞳方矯然龍性合變化卓立天骨森開張伊昔太僕張景順監牧攻駒閱淸峻遂令大奴守天育別養驥子憐神駿當時四十萬匹馬張公嘆其才盡下故獨寫眞世人見之坐偶久更新年多物化空形影嗚呼健步無由騁如今豈無騕褭與驊驑時無王良伯樂死卽休【天肓驃騎歌】君不見左輔白沙白如水繚以周墻百餘里龍媒昔是渥窪生汗血今稱獻於此苑中騋牝三千匹丰艸靑靑寒不死食之豪健西域無每嵗攻駒冠邊鄙王有虎臣司苑門入門天廏皆云屯驌驦一骨獨當禦春秋二時歸至尊至尊內外馬盈億伏櫪在坰空大存逸羣絕足信殊傑倜儻權奇難具論豈知異物同精气𨿽未成龍亦有神【沙苑行】東郊瘦馬使我傷骨骼硉兀如堵墻絆之欲動轉欹側此豈有意仍騰驤細看六印帯官字眾道三軍遺路旁皮幹剝落雜泥滓毛暗蕭條連雪霜去嵗奔波逐餘寇驊驑不慣不得將士卒多騎內廐馬惆悵恐是病乘黃當時歷塊誤一蹶委棄非汝能周防見人慘澹若哀訴失主錯莫無晶光天寒逺放鴈爲伴日暮不收烏啄瘡誰家且養願終恵更試明年春艸長【瘦馬行】鄧公馬癖人共知初得花驄大宛種夙昔聞思一見牽來左右神皆竦雄姿逸態何崷崪顧影驕嘶自矜寵隅目靑熒夾鏡懸內騣碨礧連錢動朝來久試華軒下未覺千金滿髙價赤汗微生白雪毛銀鞍卻覆香羅帕卿家舊賜公能取天廐眞龍此其亞書洗須騰涇渭深朝趨可刷幽並夜吾聞良驥老始成此馬數年人更驚豈有四蹄疾扵鳥不與八駿俱先鳴時俗造次那得致雲霧晦冥方降精近聞下詔喧都邑肯使麒麟地上行【驄馬行】安西都防胡靑驄聲價歘然來向東此馬臨陣久無敵與人一心成大功功成恵養隨所致飄飄逺自流沙至雄姿未受伏櫪恩猛气猶思戰場利腕促蹄髙如踣鐵交河防蹴曽冰裂五花散作云滿身萬里方看汗流血長安壯兒不敢騎走過掣電傾城知靑絲絡頭爲君老何由卻出橫門道【橫門音光髙都防驄馬行】丈人駿馬名胡驑前年避胡過金牛回鞭卻走見天子朝飲漢水暮靈州自矜胡驑奇絕代乘出千人萬人愛一聞說盡急難才轉益愁向駑駘軰頭上鋭耳批秋竹腳下髙蹄削寒玉始知神龍別有種不比凢馬空多肉洛陽大道時再淸累日喜得俱東行鳳臆龍鬐未易識側身注目長風生【李鄠縣胡馬行】胡馬大宛名鋒稜瘦骨成竹批雙耳峻風入四蹄輕所向無空闊眞堪托死生驍騰有如此萬里可橫行

總獸

撲朔迷離木蘭歌雄兔腳朴朔雌兔眼迷離一本又作撲屋

狐有三徳說文云狐有三徳其色中和小前大後死正丘首【白虎通】

兔無脾麞無膽古語云麞無膽兔無脾其說信然按字說赤與白爲麞鹿見麞而成以此知其無膽脾屬土土主信故詩以兔爰刺桓王之失信以此知其無脾【靑箱雜記】蠏有筐蟬有緌檀弓則績而蟹有筐範則冠而蟬有緌注範蜂也

駞知水脈無水之時人不知泉脈乘橐駞尋之過脈停不肯行以足躅地之處卽扵躅處掘之得泉【博物志】狐變爲巫狐五十嵗能變化百嵗爲美女爲神巫爲丈夫與女子交接能知千里外事卽與天通爲天狐【中記】猿變爲玃獼猴壽八百嵗變爲猿猿壽五百嵗變爲玃玃壽千嵗【抱朴子】

依木而立犀之類不一生邕管及交趾者角文如麻實理燥少潤生大食者文如茱茰理潤光彩瑩徹甚類犬鼻若傅以膏甚有花文尢異者曰通天犀或日月云星葩花山水神仙衣冠杖屨宮殿魚龍飛走鱗毛全具或以爲犀愛一物玩之久則形入其角有通天花文者必自顧其影則怖常飲濁水不欲見其角也海人取犀者多扵山麓植木如羊棧久則木朽犀前足短止則依木而立朽棧折犀倒因格殺【澠水燕談】

孫供奉昭宗時有一弄猴頗馴能隨班起居昭宗賜以緋號孫供奉朱梁僣號令此猴隨班起居猴望見全忠徑趨跳躍奮擊遂被殺唐之羣臣愧此猴者多矣【幕府燕談】將軍主簿謂豬爲長喙參軍羊爲長髯主簿【古今注】羶根有僧作蒸豚詩云若把羶根來比並羶根自合契藤條【澠池筆談】

一封大月氏出一封橐駞注脊上有一封封髙也若封土然【前漢】

果然果然獸名揚州人取果然得一果然而數十果然可得蓋果然不忍傷其類聚族而啼𨿽殺之不去也此禽獸狀而人心薄俗有不如者果然大類猩猩【國史補】黒衣郎猿也坡詩食荔支也到黒衣郎

烏金唐拱州人有畜豬致富號豬爲烏金【朝野僉載】

伊尼佛書謂鹿爲伊尼般若經世尊三十二相第八相名雙腨纎圖如延鹿玉

朐防音蠢潤唐以山南西道開州盛山郡攺爲朐腮郡以其地多朐腮虫劉禹錫云朐防蚯蚓也常至夜江畔出其身半跳於空中而鳴上音屈下音忍【韓文序注】

古旃北方有尼師都生四子一子化爲鴻遂委三子謂爾可從古旃牛也三子因隨古旃古旃所糞悉成乳酪【酉陽雜爼】

盤瓠髙辛氏宮中有老婦耳疾耳中得物似瓠盛之以盤覆之有頃化爲一犬因名之【後漢】

牛形狗聲獸名似牛而狗聲食禽獸逢忠信之人囓而食之逢姦邪之人則捕禽獸以餉之【神異經】

豬頭犬腹犀形如牛豬頭犬腹鹿腳三蹄黒色二角一在鼻上一在額上鼻上爲食角小而不墮

噉芻劉景升有千斤大牛噉芻豆十倍於常牛負重致逺不如羸防【晉書】

飼乳王濟性好侈帝常幸其第供饌甚丰蒸豚尢美上問其故對曰以人乳飼之上食未畢而去【晉】

褐衣缺口防恬筮筮者曰今日之獲不角不牙衣褐之徒缺口而長須八竅而趺居【毛頴】

白望靑曹漢茂陵少年李亨好馳俊狗有白望靑曹之名【酉陽雜爼】

東郭防戰國防云韓子盧者天下之疾犬也東郭防者海內之狡兔也韓子盧東郭防環山者三騰山者五兔殛於前犬斃於後兩俱傷

韓盧宋防毛頴云東郭防與韓盧爭能盧不及怒宋防謀而殺之【防音鵲宋國之良犬也】

駭雞犀通天犀中有一防白理如綫者置米其上以飼雞雞見驚卻者名駭雞犀刻爲魚形持入水輙自開亦名離水犀【枹朴子】

明駞世鳴駞千里腳鳴當作眀謂駞臥屈足腹不著地而漏明最能行逺【酉陽雜爼】

駞峯杜詩紫駞之峯出翠釡曲良翰善駞峯炙【見饌食門】巫峽三聲巴東三峽猿長鳴至三聲聞者莫不垂淚【出荊州記】

類仁類義凢卿贄用羔羔有角而不用類仁執之不鳴殺之不謗類死義者飲乳必跪類知禮者故卿以爲贄【春秋繁露】

性滛性卑南史卞彬爲禽獸決錄云羊性滛而狠豬性卑而率鵞性頑而傲狗性儉而屈皆指斥貴勢【本】遼東白頭遼東有豕生而白頭異以獻之行至河東見羣豕皆白懷慚而還【朱浮】詩有豕白蹢烝渉波矣魯津伯符子曰洛朔人有獻燕相大豕令宰夫膳之豕乃見夢於相曰造化營我以豕形仗君之靈而化始得爲魯津伯

錦繡萬花谷前集卷三十七﹤子部﹐類書類﹐錦繡萬花谷﹥

欽定四庫全書

錦繡萬花谷前集卷三十八

相貌

隆凖龍顏漢髙祖隆準而龍顏美須髯左股有七十二黒子【本紀】

鳳姿日表唐太宗生四嵗有書生謁髙祖曰公相法貴人也必有貴子及見太宗曰龍鳳之姿天日之表必能濟世安民【唐本紀】

龍瞳鳳頸袁天綱見武后母曰夫人法生貴子後防姆抱以見紿以男天綱視其步與目驚曰龍瞳鳳頸若爲男當作天子【後】

虎頭燕額漢班超詣相相者曰當封侯萬里之外問其狀曰燕額虎頭飛而食肉萬里侯相也後封定逺侯龍額上五柱入頂隋文帝楊堅龍額上有五柱入頂有文在手曰王字長上短下相者來私謂帝曰公當爲天子後果然【本】

魚髮際四道已成石勒賣爲奴有老父謂勒曰君魚龍髮際上四道已成當貴爲天子忽然不見勒後僣位防目虎吻王莽爲侈口蹷顄露目赤睛大聲而嘶長七尺五寸反膺髙視瞰臨左右有方技待詔黃門者或問以莽形貌待詔曰所謂鴟目虎吻豺狼之聲者也故能食人亦當爲人所食【王莽】

形不如心心不如術相形不如論心論心不如擇術形不勝心心不勝術形相𨿽惡而心性善無害爲君子形相𨿽善而心術惡無害爲小人孫叔敖突禿長左徐偃王有筋無骨不能俯視仲尼之狀面如防倛周公之狀身如防菑臯陶之狀色如削瓜閎夭之狀面無見膚傅說之狀身如植鰭伊尹之狀面無須眉【荀子非相篇】

有相無心相形不如論心心相有三十六善不近小人不忘故舊不念舊惡常行陰徳之類三十六善全有位極人臣諺曰有心無相相逐心生有相無心相隨心滅【靑箱雜記】

骨類多遜寇萊公十九及第有相者曰君相甚貴骨體類盧多遜但及第太早恐不善終若早退庶免深禍【筆錄】眼似王惇李承之在仁宗朝官州縣因邸吏報包拯拜參政或曰朝廷自此多事矣承之正色曰包公無能爲今知鄞縣王安石眼多白甚似王惇他日亂天下者此人也【邵氏錄】

相在怒時張憬藏相魏元忠久不答元忠怒曰窮通有命何預君邪拂衣去憬藏遽起曰君之相在怒時位必卿相也【本】

寢熟可相蘇子美謫居吳門有相僧子美謁之云俟寢方可觀子美一日熟睡僧揭帳視之但云來得也曷吳人語甚爲曷子美扣之乃曰得一州縣官肯起否子美意復召用聞之不樂果復湖州長史而卒【百家詩序】

奴有侯相衛靑爲所生父鄭季牧羊至甘泉居室有鉗徒相靑曰貴人也官至封侯靑笑之曰奴之生得無笞罵足矣安得封侯事乎後擊匃奴封闗內侯【本】

當刑而王黥布姓英氏少時客相之曰當刑而王及壯坐法黥布欣然而笑曰人相我當刑而王幾是乎【史記】裴晉公陰徳裴晉公質狀小有相者曰郎君若不至貴卽當饑死一日逰香山寺有婦人以父避罪假得玉帶二犀帶一以賂津要致於欄楯忘收而去度得而授之後見相者曰必有陰徳及物前程萬里非某所知也【摭言】

栁渾篤學栁渾十餘嵗有巫告曰兒相夭且賤爲浮屠可緩死諸父欲從其言渾曰去聖教爲異術不若速死學愈篤後至宰相【本】

眉過其目袁天綱見岑文本曰學堂瑩夷眉過目文章振天下【袁】

耳白於面歐公嘗曰少時有僧相我耳白於面名滿天下唇不著齒無事得謗其言頗驗【仇池筆錄】

大貴人陳瑩中嘗入朝已立班上禦朝差晚杲日照耀眾莫敢仰視蔡京注目久而不瞬瑩中私謂中省曰此公視日不瞬眞大貴人也【百家詩序】

伏犀貫玉枕袁天綱見竇軌曰君伏犀貫玉枕輔角全起十年且顯立功在梁益間後軌爲益州行臺僕射蘭防學堂全袁天綱相杜淹曰公蘭臺學堂全且博將以文章顯後淹以侍禦史爲學士【並本】

速登者易顚髙智周郝處俊來濟孫處約客石仲覽家仲覽使相工視之工語曰髙之貴君不及見來早顯而末躓郝顯而壽吾聞速登者易顚徐進者少患後濟等皆顯【智周傳】

語遲者神定楊元琰生數嵗未言相者視之曰語遲者神定必爲重器【唐本】

李固足履文李固鼎角匿犀足履文後爲太尉【文選】面長而身短五代桑維翰爲人醜怪身短而面長常臨鏡自奇曰七尺之身不如一尺之面後至相

面偏而喉骨髙初王旦與錢若水同直史館有僧善相謂若水曰王舎人他日位極人臣富貴無比若水曰王舎人面偏而喉骨髙如何其貴也僧曰作相之後面偏自正喉骨髙者主自奉養薄耳後果如言面自正【涑水記】手摩重瞳廬山智常禪師以目有重瞳遂得藥手按摩目眥俱赤號赤眼歸宗和尙【燈錄】

指有竪理相者謂陶侃曰君左手中指有竪理當爲公貴不可言侃以鍼刺決之見血灑壁上乃爲公字後果如雲【本】

河目隆顙腰以下不及禹三寸孔叢子曰仲尼聖人之表河目隆顙是帝皇之貌史記孔子立東門人曰其顙似堯其頂類臯陶其肩類子產然自腰以下不及禹三寸身長九尺六寸累累若喪家之狗

河目海口洛人陳去非河目海口大耳聳峙識者知其爲貴人也徽廟時爲參政

又海口鉤命決曰仲尼海口言若蒼澤也

聖賢異貌堯眉八彩舜目二瞳子禹耳三漏文王四乳臯陶馬喙【三漏有三穴也淮南子】

手相甚貴王克正任江南歸本朝直舎人院及死無子其家修佛事惟一女十餘嵗跪鑪於像前防陳摶入弔出語人曰王氏女吾𨿽不見其面但觀其捧鑪手相甚貴若是男子當白衣入翰林女子嫁卽爲國夫人後陳晉公恕爲參知政事一日太宗從容問曰卿娶誰氏有幾子對曰臣無妻今有二子太宗曰王克正江南舊族身後惟一女令淑卿可作配晉公辭年髙太宗惇諭再三遂納爲室不數日封郡夫人如陳之相也【筆錄】

蔡澤懷印蔡澤從唐舉相曰吾聞先生相李兌百日之內持國秉政有之乎曰有之曰若臣者何如唐舉熟視而笑曰君曷鼻巨肩魋顏蹙齃膝攣吾聞聖人不相殆先生乎蔡澤知唐舉戲之乃曰富貴吾所自有所不知者壽也願聞之唐舉曰從今以往四十三嵗澤笑謝而去謂其禦者曰吾躍馬疾駈懷黃金之印結綬於腰揖讓人主之前食肉富貴四十三年足矣【史記】

小吏有封侯骨翟方進年十五爲小吏遲鈍數爲掾吏罵辱乃詣蔡父相大奇其形曰小吏也而有封侯骨當以經術進謝病而歸【本】

劉備自顧見耳劉先主身長七尺五寸垂手下膝自顧見其耳【本】

錢若水無仙骨若水少時謁陳摶求相陳戒曰過半月來至期陳邀入山齋中一老僧擁衲附火於鑪若水揖之其僧開目而已若水頗嫌之黙坐久之陳問僧曰如何僧搖頭曰無此等骨旣而若水起陳戒曰三兩日卻來若水如期往陳曰吾始見子神觀淸粹謂可學神仙然見之未精不敢奉許特召此僧決之渠云子無仙骨但可作貴公卿耳問僧何人陳曰麻衣道者也【湘山野錄】食胡漢祿眞宗爲開封尹呼一術者且瞽令張耆夏守贇楊崇勲輩揣聴聲骨或中或否至王繼忠瞽者駭曰此人可訝半生食漢祿半生食胡祿眞宗笑而遣之繼忠復爲髙陽總管咸平六年與敵戰遂陷敵敵以其姿儀雄偉以女妻之僞封爲吳王攺姓耶律終於敵錢若水遇異人相法若水嘗遇異人相法其事甚怪公後以傳楊大年故世稱二人有知人之明大年嘗云章郇公張士遜皆有宰相器後皆如其言【並玉壺淸話】鬼貌藍色唐盧體甚陋鬼貌藍色不恥惡衣菲食桓溫似劉琨初桓溫自以雄姿是宣帝劉琨之流北伐還得一巧作老婢訪之乃琨妓女也一見溫澘然而泣溫問故答曰公甚似劉司空溫笑出外整理衣冠入呼問婢云面甚似恨薄眼甚似恨小須甚似恨赤形甚似恨短聲甚似恨雌溫於是褫冠解帶昏然而睡不怡者數日

蝟毛磔劉掞稱桓溫眼如紫石稜須作蝟毛磔【並本傳】吳王濞有反相漢髙帝立兄子濞爲吳王已受印召濞相之曰若狀有反相獨悔業已拜因拊其背曰漢後五十年東南有亂豈若邪後果反【濞】

周亞夫饑死法周亞夫爲河內守許負相之曰君後三嵗而侯侯八嵗而將相貴重矣後九年而饑死亞夫笑曰貴如負言又何饑死負指其口曰從理入口此饑死法也後有罪入廷尉不食五日嘔血死【本】

病見吏鑿玉枕骨唐杭州獄吏淩華遇相者曰能捨吏當爲上將軍華爲吏酷暴以取賄元和初病一夕死見黃衣使宣牒雲華昔宰劇縣甚著能績後有鈇行謫官環扉俟其循省大乖乃心玉枕巋然委於庸賤付司淩鑿玉枕骨送上俄有執刀斧琢其腦華旣醒捫其腦而骨亡後十五年暴卒【異記】

眄刀歷陽陳訓相甘卓曰頭低視仰相名眄刀目中赤脈自外入必兵死後果爲王惇所殺【晉書】

卜命

天貴星臨門王處訥通星歷之學太宗時贊寧撰僧史十卷充史館編修壽八十四處訥推其命孤薄三命禽略六壬遁甲俱無壽貴之處謂寧曰師生時正得天貴星臨門必有列土侯王在戶否寧曰母長謂某生時方臥艸錢文穆王元瓘往臨安縣拜瑩至門雨作避於茅檐甚久浣浴𦇤借徘徊方去【湘山野錄】

三處合章郇公得象曰人生貴賤莫不有命但生年月日時臨胎有三處合者不爲宰相亦爲樞副張方平宋子京退而召術者泛以朝士命推之惟得梁適呂公弼命各有三處合皇祐間梁爲相熈寧中呂爲樞宻使皆如章言【歸田錄】

一日閱四宰相張鄧公云舉進士時與寇萊公詣一卜肆卜者曰二人皆宰相也旣出逢張齊賢王公遂復詣之卜者大驚曰一日之內而有四宰相四人相顧笑因是卜者消聲其後皆如其言

辧證

行李唐李濟翁資暇錄曰古文使字作山八子左氏言行李乃是行使後人誤爲李字學林按僖公三十年左言若舎鄭以爲東道主行李之往來共其困乏杜預曰行李使人也襄公八年曰亦不使一介行李告於寡君杜預曰行李行人也昭公十二年傳曰諸侯靖兵好以爲事行李之命無月不至杜預曰行李使人通聘問者然則左或言行李皆謂行使也但文其言謂之行李又謂之行理耳非攺古文山八子字爲行李也介雞左昭公二十五年季郈之雞鬭季氏介其雞郈氏爲之金距杜預注曰搗介子播其羽或曰以膠沙播之學林按史記攺介爲芥與介不相通者甲也介其雞者爲甲以蔽雞之臆以禦彼之金距又沙以膠播羽是自累也

票姚霍去病爲票姚校尉服防注票姚音飄搖顏師古注曰票頻妙切姚羊召切勁疾貌也學林按票姚字於平聲去聲皆收杜詩借問大將誰恐是霍票姚漢朝頻選將應拜霍票姚又云將軍數拜漢票姚子美皆作平聲顏師古謂不當非也

魁梧聞張良之智勇以爲其貌魁梧奇偉反若婦人女子蘇林曰梧音悟也顏師古曰魁大貌言其可驚悟張良東坡詩和劉貢父夫字韻云此詩尢偉麗夫子計魁梧平聲韻押似誤也

浩穰京兆與京師長安中浩穰於三輔尢爲劇郡穰人掌切見張敞傳

耳孫前漢惠帝紀上造以上及外公孫耳孫有罪當刑皆耐爲鬼薪白粲李斐曰耳孫曽孫也學林按平帝紀元始五年立梁孝王元孫之耳孫爲王又梁孝王表曰元始五年王音以孝王元孫之曽孫紹封然則紀言耳表言曽其義明矣

鉛槧論衡曰防本爲槧雄采集異國殊語嘗把三寸弱翰賫素防四尺以問其異語歸以鉛摘刻之於槧鄼郡史記髙祖以蕭何功最盛封爲鄼侯文頴注曰鄼音贊今南陽縣也孫檢注曰有二縣音字多亂其屬沛郡者音嵯屬南陽者音贊茂陵書蕭何國在南陽宜呼贊前地理誌南陽有鄼陽注云卽蕭何所封也二路多有區別

雌霓南史沈約作郊居賦以章艸示王筠讀之至雌霓連蜷撫掌恐人讀作雌霓平聲郊居賦注五結切與齧同本朝範蜀公鎭召試學士院詩用彩霓字作平聲考試者判郊居賦霓爲入聲謂景仁失韻上除館閣校勘學者皆爲景仁憤郁學林按霓字𨿽有兩音然文士用倪音多而齧音少若專用雌霓則當音齧若泛用霓字則倪齧可通用杜甫石龕詩驅車石龕下仲冬見虹霓於迷字韻押又滕王亭子詩云尙思歌吹入千騎把霓旌凡此以霓作平聲押何傷

井幹謝元暉詩繐屏飄井幹尊酒若平生五臣注銅雀臺一名井幹樓學林案幹音寒史記始皇幽母於咸陽宮諫者殺之於井幹闕下漢武立井幹樓髙五十丈漢郊祀志亦云顏師古注云井幹樓積木而髙樓若井幹形也井幹者井上木欄也其形或四角或八角又謂之銀牀皆井橰也

繩牀以繩穿爲坐器卽俗謂之交椅也孟東野詩云繩牀獨坐翁李濟翁資暇錄不曉乃攺爲藤牀誤矣【並學林】慮囚雋不疑行縣錄囚注省錄之知其情今之慮囚本錄聲之去音耳音力具反謂思慮之慮非不疑藥欄園庭中藥欄欄卽藥藥卽欄猶言圜援非花藥之欄有不曉其意者以蔬圃爲切對漢宣帝池藥未禦幸者假與貧民又漢書闌入宮禁字多用艸下欄則藥欄分明也【資暇錄】

乘漢髙紀乘詣洛陽如淳注曰律四馬髙足爲髙四馬中足爲馳四馬下足爲乘一馬二馬爲軺急者乘一乘傳張戀反【髙紀】

精舎晉武帝初奉佛法立精舎於內殿引沙門居之故今人皆以佛寺爲精舎殊不知精舎乃儒者教授生徒之地也後漢包咸檀敷劉淑傳皆有立精舎教授生徒之文謝靈運石壁精舎詩曰披佛趨南徑愉悅偃東扉非佛寺也李善注文選云精舎者今讀書齋是也緑沈杜詩苔臥緑沈槍集注緑沈精鐡也隋文帝賜張文淵緑沈槍甲獸文裝具按宋書禦史中丞奏廣州刺史韋朗作銀塗漆屏風二十三又緑沈屏風一牀請奪朗官又鄴中記石季龍每出時乘輿用桃枝扇或緑沈色或木欄色或紫紺色或郁金色【初學記】

厠牏石建竊問侍者取父中羣厠牏身自澣灑注謂厠牏小袖衫也師古曰近身之小衫若今汗衫也牏音投靑箱雜記以蘇林說牏混板是也【石建】

睥睨杜詩睥睨登哀柝矛弧照夕曛注引宣公十二年守陴者皆哭睥睥睨也左注作俾倪崔豹古今注女墻城上小墻又名睥睨言於墻上睥睨人也【皆杜詩注】樂石李斯嶧山碑云刻此樂石人多不曉師古雲泗水浮磬以作碑也【邵氏聞見錄】

倦防司馬相如長卿故倦防文頴注曰倦疲也言疲厭防學博物多能也

慶音羌慶字音丘映切賀也又音卿禍福也又平聲音羌學林考詩書慶皆當音羌楚茨曰祝祭於祊先祖是皇孝孫有慶萬壽無疆爾殽旣將莫怨具慶甫田曰與我犧羊以社以方我田旣臧農夫之慶又曰乃求千斯倉乃求萬斯箱黍稷稻梁農夫之慶閟宮曰白牡騂剛犧尊將將萬舞洋洋孝孫有慶俾爾壽而臧易曰東北喪朋乃終有慶安貞之吉應地無疆又曰損上益下民悅無疆自上而下其道大光利有攸往中正有慶凡此慶者皆音羌可知矣雄甘泉賦曰直嶤嶤以造天兮厥髙慶而不可彌顏師古慶注曰慶音羌班固通幽賦曰恐罔兩之貢景子慶未得其去已顏師古注慶音羌以此知慶音羌不妄矣陸徳明不能稽考於釋文不能載【學林】

四十金惠帝紀賜將軍四十金二千石二十金六百石以上六金五百石以下二金晉灼曰言黃金眞金也不言黃謂錢也食貨志黃金一斤直萬金錢師古曰言黃金與之金不言黃金者一金與萬錢也

易數詩三人同行七十稀五郎念一鎭相隨七哥記取常十五此是易數大希夷【無餘者不算】

短褐短褕褕常恕切列子云衣則短褐食以粢糲音義引方言短復襦許愼注淮南子云楚人謂袍爲短褐又云粗衣又布襦也又儋褕短者謂之短褕荀子作豎褐注童豎之褐漢書貢禹上書曰臣家貲不滿萬錢糠豆不具短褐不完師古曰短褐謂童豎所著布長襦也杜甫云賜浴皆長纓與宴非短褐又短褐風霜入還丹日月遲皆作長短之短蓋襜褕短者謂之短褕則短義亦通【韓文注】

粳糯稻稌本艸云粳米味甘稻味苦陶隠居云通呼粳爲稻耳唐本注云稻者穬谷通名爾紀勝之云秫稻三月種秔稻四月種秫稻卽並稱也今按李含光音義云字書觧秫字云稻也秔字云稻屬也不粘者觧粢云稻餅也明稻米作粢蓋糯米也今通呼秔糯穀爲稻所以惑之矣今此稻米卽是糯米也爾雅云稌稻郭璞云今沛國呼稌周頌曰多黍多稌內則云牛宜稌豳風雲十月獲稻是也是一物也說文云沛國謂稻爲穤秔稌屬也學林云糯粘稻也秔稌不粘者師古刋謬正俗云本艸所謂稻米者今之糯米耳陶以糯爲秫不識稻是糯許氏觧字云秫稷之粘者稻稌也或通呼秔稻總謂之稻孔子曰食夫稻周官有稻人之職漢置稻田使者此並指粳糯爲一色所以後混糯不知稻本是糯耳【本艸注】秫本艸秫米味甘唐本艸注云是稻秫也今大郡呼粟糯爲秫稻秫爲糯耳北土亦多以粟秫釀酒顏師古刋謬正俗云今之所謂秫者似黍而小亦堪作酒

瓦松昔耶崔融瓦松賦曰謂之木也訪山客而未詳謂之艸也驗神皇而罕紀段成式雜爼曰崔公博學豈不知瓦松自有著說引梁簡文詩曰依檐映昔邪筆談云段成式以昔邪爲瓦松不知昔邪乃是垣衣瓦松自名昨葉何艸按陸防苔賦云髙有瓦松卑有澤葵散巖竇者石髮補空田者垣衣在屋者昔耶在藥者陟釐若然則瓦松垣衣昔耶各一物也

方版簡策觚槧古人以木爲方用以寫書張蒼爲禦史主柱下方書如淳注曰方版也周禮硩簇氏掌覆天鳥之巢以方書十日十二辰二十有八星之號垂巢上則去之史記防傳取防事論於下方又曰謹連其事於左方周禮內史王制祿則贊爲之以方出之凡言方者謂書其事於木方也古人寫書有簡有策有觚有方有牘有札有槧有板蓋簡策觚皆以竹爲之方牘札槧板皆以木爲之後漢吳祐父恢以火炙竹令汗取其靑寫書謂之殺靑簡汲郡掘冢得竹簡所謂竹簡此類是也策象冊字形有二編孔子讀易韋編三絕以爲貫編作冊也觚以竹爲之其形有方角亦作觚所謂操觚者可以持書也方以木爲之張蒼主柱下方書周禮以方出之是也牘以木爲之所謂尺牘盈尺之牘周勃獄吏書牘背示之此類是也札以木爲之而薄小者司馬相如令給筆札又曰遺札書言封禪事又郊祀志卿有札書顏師古曰札木簡之薄小者朱博曰與筆札使自記姦贓是也槧以木爲之而可修削者玉篇曰槧削簡牘也論衡曰防木爲槧釋名曰槧版長三尺西京雜記子云好事常懷鉛提槧是也版以木爲之周禮小宰聴閭裏以版圖司馬掌邦中之版大胥掌學士之版蓋以板記戶籍論語曰式負版者謂民數書於版也古未有紙故簡牘以竹或木爲之其謬誤則以刀削之故刀筆吏持刀筆以自隨後世或以縑帛寫書蔡倫乃用木膚麻頭獘布魚网以爲紙【並學林】

卒更踐更過更昭帝元鳳三年令三年以前逋更賦未入者皆勿收如淳注曰更有三品有卒更踐更過更古者正卒無常人皆疊爲之一月一更是謂卒更貧人欲得雇更錢者次直月出二千雇之是爲踐更天下皆直戍邊三日不可人人自行諸不行者出錢三百入官官以給戍者是爲過更此漢因秦法也【昭紀】

李白讀書匡山範正李白墓碑白之先客居蜀之彰明太白生焉彰明緜州之屬邑也有小大匡山白讀書於大匡山有讀書防尙在淸防鄕後爲隴西寺【杜詩注】

釋義

勺藥秦洧詩曰伊其相謔贈之以勺藥崔豹古今注勺藥一名可離將行送之以此見意也上【市若切】下【以略切】子虛賦勺藥之和具而後禦之注曰以蘭桂調食五味之和也南都賦歸鴈鳴鶵香稻鮮魚以爲勺藥師古曰今之於蘭桂五味以助諸食學林云子虛南都賦言勺藥勺音酌藥音略乃以魚肉等物醢醬食物也與溱洧之詩所言異矣枚乘七發張景陽七命勺藥之醬和兼芍藥皆音酌略退之聨句云兩廂鋪氍毹五鼎調勺藥又曰但擲顧笑金仍祈卻老藥二藥字不同故也【學】一切前平帝紀元始元年詔賜天下民爵一級吏在位二百石以上一切滿秩如眞師古注曰一切者如以刀切物取整齊不顧長短縱橫故曰一切李斯傳謂一切逐客貨殖曰一切用文持之太史公自序曰惟一切嚴削趙廣漢曰一切治理路溫舒曰一切不顧國患王莽曰設此一切之法光武紀曰罪非犯死一切勿按明帝紀曰殊死者一切募下蠶室唐僕固懷恩曰其他一切赦之凡此言一切者皆音千結切惟佛書音切爲砌儒家不當襲其音

蒲栁爾雅曰檉河栁旄澤栁陽蒲栁所謂蒲栁乃栁之一種是一物也左曰董澤之蒲可勝旣乎杜預注曰蒲栁可以爲箭杜甫詩手自移蒲栁家才足稻梁以蒲栁爲二物誤矣

羊棗孟子曰曽晳羊棗爾雅曰遵羊棗郭璞注曰俗呼爲羊矢棗一物也

防劉后漢禮儀志立秋之日肄兵集戰斬牲以祀名曰防劉章懷太子引古今注永平六年六月令百官防膢又引風俗通曰嘗行始殺食曰防劉又後漢祭祀志曰立秋之日天子射牲以祭宗廟名曰防劉學林按古謂之防膢至漢名曰防劉蓋人呼膢爲劉漢髙祖婁者劉也然則防劉防膢其事一也字書曰防【賴俱切】獸似豸劉者殺也以此考之則防劉者殺獸以祭也托此以肄兵習戰耳

猶豫離騷曰心猶豫而狐疑兮蒯通曰猛虎之猶豫不如蜂蠆之致螫孟賁之孤疑不如童子之必至此折離騷之句以爲文也髙後紀祿計猶豫師古曰猶獸名性疑慮故不決者稱猶豫顏氏家訓曰爾雅稱猶如麂學林曰猶者心不能自決之辭也馬援詩曰計尢豫未決廣韻曰猶豫不定也爾雅釋言曰猶圖也釋獸曰猶如麂善登木廣韻去聲曰猶音救以此觀之則猶豫非獸明矣師古家訓俱誤也猶尢字通用先事而圖之爲猶後事而圖之爲豫故爾雅釋言猶圖也

朝請東方朔奉朝請之禮備臣妾之儀竇嬰不得朝請吳王濞曰使人秋請師古注曰請才性反孟康注曰律春曰朝秋曰請如古諸侯朝聘也

鶡冠師古注黃伯虎賁武騎皆鶡冠鶡黒色出上黨以其鬭死乃止故用其尾以飾武臣冠又輿服志鶡勇雉也其鬭死乃止故趙武靈王以表武臣又鶡似黒雉無攫撮應爪摧衂故武騎以冠焉【並學林】

椎輪夫椎輪爲大輅之始大輅寧有於椎輪【文選序】氍毹上音瞿下音芻聲類曰毛席也風俗通曰織毛褥謂之氍毹廣韻作毺韓文逺聨句兩牀鋪氍毹康瓠賈誼弔屈原賦云斡棄周鼎寶康瓠兮注云康瓠瓦盆底也爾雅謂之�【五利反】

掉磬內則舅姑使冢婦母怠不友無禮於介婦舅姑若使介婦母敢敵耦於冢婦不敢並行不敢並命不敢並坐注云不敢掉磬釋音云齊人以相絞訐爲揮磬崔云北海人謂激事爲掉磬【釋文】

獄犴韓詩外鄕亭之獄曰犴朝廷之獄曰獄

狼煙諸侯時中國有事燒狼糞爲煙以達諸侯【出五代殷文圭集注】

緹騎漢制執金吾所管兵赤衣緹赤也坡賀觀燈詩翻翻緹綺走香塵是也【坡請注】

冰蘗坡詩十年冰蘗戰膏梁白樂天所謂飲冰食蘗也言淸苦也【坡詩】

邊瑣案邊長史瑣科條其人張晏曰瑣錄也欲科條其人老少及所經歷本以文武進也【丙吉】

扶輿王介甫詩扶輿渡陽羨窈窕一川花後漢陳球傳太尉李咸時病乃扶輿而起退之送廖道士序云彬之爲州又當中州淸淑之气蜿蟺扶輿螃而委積王褒九懷云登羊角兮扶輿

橫陳楞嚴經云我欲無心應汝行事於橫陳處味如嚼蠟李商隠詩小蓮玉體橫陳夜已報周師入晉陽王介甫詩云嵗晚蒼官才自保日髙靑女尙橫陳又云木落岡巒應自獻水歸洲渚得橫陳洪駒父雪詩偏隨江月橫陳夜未放宮梅獨自春夏英公詩橫陳皆錦繡器皿盡金玉所謂橫陳乃鋪陳之義也【並藝死雌黃】

稅駕雄方言曰舎車曰稅駕

籍甚陸云名聲籍甚注云狼籍甚盛也

底事師古正謬云問曰何物爲底底義訓何答曰此本言何等物其後遂省促言直云等物底音都禮切又轉音丁兒切【家訓】

子姓禮記喪大記曰子姓謂眾子孫也姓之言生也又左昭公四年叔孫豹奔齊及庚宗遇婦人而宿焉適齊防後魯人召之不告而歸所宿庚宗婦人獻雉問其姓對曰餘子長矣注問有子否

烽燧唐六典云鎭戍烽大率相去三十里有一炬二炬三炬四炬者每日初夜舉一炬謂之平安火余則隨賊多少爲差光武紀作土臺臺上作桔橰頭有兜苓以薪艸置其中每遇有寇卽燃火舉之以相告曰烽又多積薪寇至燔之望其煙曰燧晝則燔燧夜則舉烽防問漢髙帝紀詔曰且防問有不如吾詔以重論之師古曰防察也

不佞漢文帝紀曰寡人不佞注佞才也

孤負李陵書陵𨿽孤恩漢亦負徳老杜詩或作辜負蓋寫誤也【詩注】

部曲續漢書百官志將軍領將軍皆有部曲大將軍營五部部有校尉一人部下有曲曲有軍一人【李廣注】落魄魄音薄衰惡之貌師古曰失業無次也【酈食其】祖道黃帝之子累祖好逺逰而死於道故後人祭以爲行神也祖祭因饗飲也【漢臨江王】

羈縻羈馬絡頭也縻牛紖也

方丈唐顯慶中長史王策因向印度過淨明宅以笏量其地有十笏許故號方丈之室【法苑林林】

鄭重王莽稱非皇天所以鄭重降符命之意注云鄭重猶頻煩也【靑箱雜記】

辜防靈帝紀豪右辜防注辜障也防專也謂禁阻餘人買賣而自取其利也【本紀】

棨防漢雜事曰漢制假棨防以代斧鉞崔豹古今注棨防前驅之器也以木爲之後代刻僞無復典制以赤油翰之謂之油防亦曰棨防【後杜詩注】

寢廟賈誼注室有東西廂曰廟無東西廂曰寢蘭錡張平子西京賦云武庫禁兵記在蘭錡注架兵也前修離騷云蹇吾法夫前修兮非世俗之所服注前修謂前代修習道徳之人韓退之閔已賦勤祖先令所貽兮汲汲於前修騷作修韓作修想同

鯫生張良沛公曰鯫生說我距闗母納諸侯服防注曰鯫生小人也

唐捐法華經普門品謂唐捐虛棄也

股弁嚴延年吏皆股弁注股戰若弁弁謂撫手也學宮文翁傳修起學宮於成都市注學之官舎也又賈誼學宮所學之宮也注謂官舎

徼塞東北謂之塞西南謂之徼【鄧通注】

納陛王莽注納內也謂鑿殿基際爲陛不使露也尊之者不欲露而升陛故納之於霤下也

骯髒後漢起壹伊優北堂上骯髒依門邊注云骯髒髙亢訐直之貌也

濕捎唐李希烈攻陷汴州驅百姓運土木築壘道怒其未就乃驅以塡之謂之濕捎

奊詬賈誼奊詬無節上明結切下音後謂亡分也桁楊莊子在宥篇桁楊相推也疏桁腳長械也戶剛反夾腳及頸皆名桁楊

戌削子虛賦衯衯裶裶袘戌削注曰戌鮮也削刻除貌【並職官分紀】又云曳獨繭之褕袣渺閻易以卹削注卹削則刻畫作之也閻易衣長貌防裒也

無恙恙毒虫也喜傷人古人艸居露宿故相問勞則必曰無恙否【風俗通】

狼狽本是兩物段成式酉陽雜爼云狼前足絕短狽前足絕長每行常駕兩獸相失則不能行故世言有失者常稱狼狽

六尺之孤語曰可以托六尺之孤周禮鄕大夫之職以嵗時登其夫家之眾寡辧其可任者國中自七尺以及六十野自六尺以及六十五皆徵之按韓詩外曰國中二十行役然則七尺者二十嵗也其升降皆以五年爲率則六尺者十五嵗也孔頴達鄭氏云六尺之孤年十五以下漢明帝詔曰髙宻侯禹東平王蒼並可以受六尺之托注曰六尺謂十五以下皆以六尺該之也防攺剛夘許叔仲說文云防攺大剛夘以逐鬼也防音開攺以玉篇云防攺剛夘也大印以辟鬼也廣韻曰防攺大堅也王莽服防注曰剛夘以正月夘日作佩之長三寸廣一寸四方或用玉或用金或用桃著革帶佩之又注當中央從穿作孔以采絲茸其底刻其上文曰正月剛夘旣央靈殳四方赤靑白黃四色是當帝令祝融以教防龍庶疫剛癉莫我敢當又曰疾曰嚴夘帝令防化順爾國化伏玆靈殳旣正旣直旣觚旣方庶疫剛癉莫我敢當凡六十二字防攺者佩印也以正月夘日作故謂剛夘又謂之大堅以辟邪也所謂佩雙印也【學林】齋艦齋舲孫仲益尺牘與一巡檢云未果造謁齋艦注云板屋舟也歐公送沈學士知常州詩云舊館花香鎖寂寥齋舲東下入秋濤【本集】

廢著廢居史記貨殖子貢仕於衛廢著鬻財於曹魯之間又越勾踐用計然則所謂積著所著者皆讀爲貯孔子弟子子貢好廢舉與時轉貨資注曰廢舉停貯也物賤則買停貯貴則轉易貨賣平凖書富商大賈廢居之邑注云廢居者貯蓄之名也然則所謂廢舉廢居廢著其義皆同【學林】

斗擻煩惱選頭陁寺碑李善注雲頭陀斗擻也言斗擻煩惱也

束脩束帛論語疏謂十挺脯童子之贄用束脩也脯肉無骨而曝之修取肉鍜冶而加姜桂幹之周禮臘人薄臘曰脯捶而施姜桂曰鍜修故童子之贄用焉論語曰自行束脩以上吾未嘗無誨焉謂自童子以上皆誨之禮疏凡用牲爲贄主人皆食之故司士云掌擯士者

善其贄鄭司農云王食其所執羔鴈之贄謂膳者入於王之膳人崔駰注云呂覽云昔趙宣子之絳見桑下餓人宣子餔之再咽而能視問之對曰臣官於絳歸而糧絕宣子與脯三煦謂中屈也屈脯昫昫然餓人拜受而不敢食問其故曰臣有母將以遺之宣子曰食之吾更與汝乃復與脯二束束十挺也

孫稱姓孫皓弟瑾瑾母李膺之姑也瑾好學慕古與膺同年俱有名聲膺祖修嘗言瑾稱我家姓【皓】

布縷爲升玉藻數冕上前後防延以延覆冕上延用三十升布染與版相著爲一司馬公書儀云古者布以八十縷爲一升深衣用十五升以千二百縷爲輕鍜濯灰治打洗令和熟也

少吏長吏前漢百官表二百石以下爲長吏匃奴今以少吏之敗約注少吏猶小吏也【又見寗成】

旁午五午通用占篆五字爲義象陰陽六爻之義午字亦取此義周禮壺涿氏掌除水虫以杜橭午貫象齒而沈之則其神死鄭氏注曰午故書爲五杜子春注曰五貫爲午蓋用象齒交五貫於橭木之上也故書別本周禮也故書作五則午五通用明矣史言旁午者四方八達皆通亦縱橫交五之義也端五或作端午亦見通用資暇錄云者非也【學林】

稽首稽顙下衡曰稽首至地曰稽顙

平衡曰拜平衡爲磬折頭與腰如衡平【並荀子大略】

賵賻襚贈含荀大略篇曰貨殖曰衣服曰禭輿馬曰賵玩好曰贈玉具曰含注此與公羊之說同玩好謂明器琴瑟竽笙之屬皆助生送死之禮荀子又曰賻賵所以佐生贈襚所以送死陸徳明釋文曰車馬曰賵布帛曰賻珠玉曰含衣服曰襚總謂之贈【荀子釋文】

裞賻前漢朱建母死辟陽侯審食其奉百金祱列侯貴人以辟陽侯故往賻凡五百金師古曰贈終者之衣被曰裞【式芮反】布帛曰賻【朱】

酺文帝紀賜酺五曰注音步漢律三人以上無故羣飲者罰四金兩詔橫賜得令防聚飲五日也服防音蒲周禮族師曰春秋登酺鄭氏箋曰酺者爲人物災害之人也族長因祭酺而與長防相獻酧焉酺乃祭名當讀爲蒲是也

餂孟子曰士未可以言而言是以言餂之也可以言而不言是以不言餂之也趙岐注餂取也郭璞方言音忝謂取物也其字從金亦作【奴兼切】玉篇食部有餂字注曰【達兼切】古甜字玉篇廣韻曰餂他切取也其文與孟子合

格亦讀曰各前漢文三王太后欲以梁王爲嗣大臣爰盎等有所闗說太后議格蘇林注曰格【音閣】又義縱楊可方受告緡縱以爲亂民捕其使者天子聞以爲廢格沮事漢書音義曰廢格詔書沮已成之事師古曰格【音閣】凡此皆讀爲閣禮記學記發然後禁則扞格而不勝注讀如凍洛之洛陸徳明釋文云洛【故客反一音戶各反又戶鬲反凡此讀爲胡革反】又史記楊僕傳云置伯格長徐廣曰格古村落字街陌落皆設督長也前漢楊僕曰置伯落長顏師古注置伯及邑落之長則知史記讀格爲落

辧字

臯許叔重說文云臯字下從卒亦作本亦作半東觀漢記馬援上書云城臯縣印爲白下半丞相四下羊尉印白下人人下羊一縣長吏印文不同恐天下不正者多符印所以爲侯也事下大司空正郡國印章【並學林】罰古從刀謂持刀詈人元命包攺從寸寸法也【佩觽集】對古從口漢文以言多非誠乃去口從士

壘古從三日言決罪三日得宜新室以三日太盛攺三田

貞梁武帝時有僧與人爭田帝於狀後書一貞字劉顯曰與上人也

合魏武帝嘗賜羣臣酪器上書一合字楊修曰人一口也

陣軍陳爲陣始於王羲之小學艸

影形景爲影本於雅川字苑

隋隋文帝以周齊不遑寧處始去�言之走也遂作隋勅敇亦作勑字此詔敇之字也敇不若敇也從力則順於行艸書而美防故古今寫敇字惟用從力之敇然世俗爲束並作來字寫蓋俗書變束爲來也說文玉篇廣韻勑字並音賚惟集韻來字韻中有勑字又於勑字韻內收注曰相承用作勑字蓋言相承用則元非勑字【學林】馬母尙書考異王乘馬首開元文字子在母懷

毛卜河朔謂無曰毛漢書毛音無與無義同巴蜀謂北曰卜詩自南自北無思不服取其協韻

甪裏淳化中崔偓佺有字學判國子監太宗問曰四皓中一人姓甪裏或云用止加一撇詞云上加一果何音偓佺曰臣聞刀下用爲防音兩下用爲鹿音用上一撇一俱不成字【卲氏後錄】

酉吳恭二在天下爲酉口在天上爲吳黃頭小人爲恭迹自反北齊廢帝年六嵗初學反字於迹字下注云自反侍者未達帝曰足傍亦字迹非自反耶【本紀】

無亦作亡無亦作亡自古只用此亡字秦時始以無字爲有無之字說文曰無文甫切今借爲有無字玉篇云�文甫切繁殃丰盛也今爲有無字古經書皆篆文秦變篆爲多攺其字形詩書二禮春秋論語等皆用無字乃變篆爲者攺之惟周易首尾盡用無字蓋變時不曽攺易不在焚之數亦不得而攺至於亡字亦有存而不攺者論語有若亡亡而爲有人皆有兄弟我獨亡日知其所亡焉能爲亡不如諸夏之亡以上亡字獨不攺者蓋變者誤讀爲存亡之亡故字而不攺史書亦多用之漢書曰內亡骨肉本根之輔外無尺土藩翼之衛又曰朝亡廢官邑亡敖民地亡曠國土亡捐瘠司馬相如賦曰亡是公者亡是人也賈山曰亡者之用器也翟方進曰苟得亡恥漢書用亡字甚多

圖緯象形天保爲一大人口八十甄舒仲爲予舎西土瓦中人董爲千里艸趙爲小月走亨爲二月了卓爲十日分李爲十八子昌爲二日運爲軍走隆化爲降死三刀爲州破田爲醜凡此皆象形取義非字音偏傍之法也

聲韻音切沈約傳曰約撰四聲譜以謂在昔詞人累千載而不誤而獨得於胸襟窮其妙防自謂入神陸徳明言論聲韻曰吳楚則傷輕淺燕趙則傷重濁秦隴則上聲爲入梁益則平聲似去故有卽音切而知字之義如之乎切爲諸而已切爲耳如是切爲爾何不切爲盍不可切爲叵至於閭裏鄙語亦有以音切爲呼者突鸞爲團屈陸爲曲鶻侖爲渾鶻盧爲壺忒防爲大咳洛爲殻凡此非有師學授之也天成自然莫知所以約所謂入神殆此類耶【並學林】

長斗畛地馬頭人爲長人持十爲斗畛則爾有田地則土乙力【張顯所作】

文潞公姓敬本朝文潞公其曽大父避晉髙祖諱更姓文至漢復姓敬入本朝其大父避翼祖諱又更姓文初敬氏避諱各用其一偏或爲文氏或爲茍氏然敬氏從防【音棘】非苟也從支非文也二者俱非一偏【邵氏後錄】

沝皕廿世�沝之水切南方謂水爲沝許尾切吳楚間謂火爲皕音祕二百爲皕廿音入二十爲廿廿先合反三十爲丗四十爲先入切【說文】

用文代文用無混無攵普卜切無亡夫切旡已利切用攵代文用無混旡便兩失矣【佩觽集】

錦繡萬花谷前集卷三十八

欽定四庫全書

錦繡萬花谷前集卷三十九

天類

耀靈吳質牋注云耀靈日也【李善文選】

濯耀羅外國呼日爲濯耀羅【眞誥】

春輿秋駟仲長統曰春云爲輿秋風爲駟

燭龍淮南子燭龍在鴈門北防燭以照大陰蓋長十里視爲晝暝爲夜吹爲冬呼爲夏【靑箱雜記】

人類

縣官前漢東平王字今暑熱縣官年少注謂不敢指斥成帝故謂之縣官霍光子禹縣官非我家將軍不得至是注謂天子漢文紀詔曰民謫作縣官及貨種米者皆赦之武帝紀闗東貧民徙隴西者縣官衣食不足請造白金以足用天漢二年初防酒酤注縣官自酤買也哀帝紀請田畜奴婢過品者皆沒入縣官食貨志募豪民田南夷入粟縣官而內受錢於都內注入谷於外縣而受錢於京師卜式防渾邪王等降縣官費眾貧民大徙皆仰給縣官式持錢二萬與河南太守以給徙民孫寶南郡太守李尙墾田百頃上書願入縣官注請以田入官也武帝時縣官嘗自捕海魚魚不出後復與民魚乃出食貨志又聖宋拾遺太祖禦樓禦史中丞劉溫叟奏云故事非大不禦樓今陛下無故禦之軍庶或聞有恩給之望上遽給內帑三千緡付縣官以自罰此類甚多

淸非生祥符中王綸有女晝寐魘聲家人往視問之謂父曰淸非生初不識字忽善三十六體天篆又與父唱和後嫁復懵然不復能詩【雍洛舊聞】

玉樓銀海道書以兩肩爲玉樓目爲銀海【侯鯖錄】

靈堅黃庭經鼻神玉壠字靈堅山谷詩香從靈堅壠上發

坐隠王郎以圍碁爲坐隠【世說】

蜆斗散樂以歡喜爲蜆斗【教坊記】

沒梁斗髙駢命佐酒妓出一令曰似沒梁斗妓曰川似三條椽【出秦再思紀異記】

僝僽集韻云惡言罵詈也

尊章漢廣川王歌曰背尊章嫖以忽師古曰尊章猶言舅姑也今闗中俗婦呼舅爲鐘聲轉也

老姥爲負髙祖紀常從武負貰酒如淳曰武姓也俗謂老夫母爲阿負師古曰古語謂老姥爲負矣周亞夫許負相之應劭曰許負河內老媼也

母叔亦稱大人易稱利見大人大人與天地合其徳謂有徳君子前疏廣爲太子少傅廣兄子受爲家令廣謂曰官成名立豈如父子相隨出關受曰從大人議淮陽王舅張博云遇大人益懈注博自稱其母曰大人後範滂稱母爲大人左昭十八年閔子馬曰夫必多有是說而後及其大人大人謂在位者

涓人陳勝故防人將軍呂臣防人如謁者防潔主潔除之人也

大夫人元帝紀注列侯妻稱夫人侯死子復爲列侯乃稱太夫人

虫類

夜光宵燭螢也【古今注】照夜靑螢也【鬼穀子】

鉤輈格磔鷓鴣聲鉤輈格磔鷓鴣聲鷓鴣自呼其名【本艸】單奴俗呼小魚爲單奴【爾雅注】

歸昌七命采其律於歸昌歸昌鳳名也

主簿虫浙中無蠍因人爲金壇簿攜數十於公宇人呼爲主簿虫【尙書故實】

紅叱撥靈武郡有貓名紅叱撥及靑蔥色【酉陽雜爼】

白鳥蚊虫【出金樓子】沙虫蝦也【雞跖集】

金衣公子唐明皇帝呼鶯爲金衣公子

緑衣使者唐明皇封鸚鵡爲緑衣使者以其能報盜姓名【並天寶遺事】

石眉虫猿也碧繼翁白鷺也【並杜萱錄】

海牛黃魯直詩海牛壓紙寫銀鉤謂犀角也【南昌集】丹哥道士趙自然以丹哥爲鳳祕閣

衣督郵也河北從事鼈名河北小吏烏賊魚也鳳子車蝶之大者曰鳳子車赤弁丈人蜻蜓名【並古今注】淸江使名【出莊子】

食類

河只脯武夷君食河只脯注幹魚也【雞跖集】

天臠炙瓦隴一名天臠炙【海物記】

文籍類

黃你墨兵有士人讀書把卷卽睡梁人因呼爲黃你言怡神養性也【金櫻】孫樵謂史書曰墨兵【羣玉集】

律先生字文律先生姓古名贇字文謂律賦也【文海】金剛杵唐薛保遜好投公卿巨編自號金剛杵【摭言】羽毛書杜詩戰連唇齒國軍急羽毛書卽羽檄書也艸底凡公家文書之槁中書謂之艸樞宻院謂之底三司謂之檢州縣亦通名檢【筆談】

金條玉科雄謂刑法爲金條玉科【續博物志】

司空成旦書漢竇太后好老子召問轅固固曰此家人言耳太后怒曰安得司空城旦書乎【儒林】

艸木類

蒼官靑士樊宗師園記栢曰蒼官竹曰靑士【羣玉集】湖目湖目謂蓮花【酉陽雜爼】

昔邪博雅曰在屋曰昔邪在垣曰垣衣【雜俎】

窶數在樹曰寄生在地曰窶數【方朔】

艾納本艸松皮上蘚衣也合諸香燒之其煙團聚靑白可愛【又見廣記】

銷恨花千葉桃花開明皇曰不獨萱艸忘憂此花亦能銷恨【開元記】

器用類

壽光侯司空說鏡爲容成侯又曰壽光侯【物名要覧】

便面張敞以便面駙馬注曰扇之類也【敝】

孟靑唐侯思正謂決囚杖棒爲孟靑【朝野僉載】

彌尾靑元魏宋翻爲河陰令有大枷曰彌尾靑常置於南墻下以待豪右威振京師

渠答具藺石布渠答注鐡蒺藜也

犀渠文選詩觧佩襲犀渠甲也

木上坐夾山問佛印和尙闍黎與甚麼人同來曰木上坐夾山曰在什麼處曰在堂中夾山便到堂中師拈拄杖擲於夾山前曰莫是從須彌山得來師曰月宮亦不逢見【燈錄】

大黃弩名【李廣】繁弱弓名

革華謂皮鞋也封下邳侯韓退之作革華【韓退之集】倉瑯根漢武帝時童謡云燕燕尾涎涎張公子時相見木門倉瑯根燕飛來啄皇孫倉瑯根宮門銅環也服匿匃奴中於鄞王賜蘇武服匿穹廬注服匿小石甖受二斗小口大腹【蘇武傳】

號鐘齊桓公琴名響泉韻磬唐李勉琴名【劉禹錫佳話】繞梁楚莊王琴名緑綺卓文君琴名【六帖】

魚軒左閔二年歸夫人魚軒注婦人車以魚皮爲飾追鋒車魏髙貴鄕公常與司馬望裴秀等講宴東堂帝性急請召欲速而望在外特急馳追鋒車虎奔卒五人每有集防望奔馳而至又雞跖集云司馬仲達爲魏將有詔三日之間詔書五至乃乘追鋒車至追鋒車取其速也

湢浴禮記內則外不共井內不共湢浴湢彼力切浴室也

俶裝張平子思賦曰簡元食而俶裝李善注俶始也區脫匃奴邊境爲望之室李陵語蘇武曰區脫捕得雲中生口言上崩【蘇武】

衣服類

裋褐裋褕裋音豎謂童豎之褐說文云襜褕短者謂之短褕杜子美詩短褐風霜入多使作短褐字義亦通偏諸若今織成以爲要襻及褾領之者也【賈誼傳】衣垂交輸漢江充衣紗縠襌衣曲裾後垂交輸交輸割正幅使一頭狹若燕尾垂之兩旁見於後賈逵謂之衣圭【江充】

諸於元後名政君宣帝入掖庭帝擇後宮侍太子政君在其中衣絳緑諸於諸於大掖衣【見元後傳】

襦司馬溫公書儀注襦卽今褑也袪袂袪今袖口也袂今袖也【司馬溫公書儀注】褐褐如今道士所著服是【張良傳】白接籬醉把靑荷葉狂遺白接籬世說謂白接籬卽今襴衫也【杜詩】

紈素輕消元帝顏師古注云紈素絹也輕綃紗也白恰東坡寄題晁興周園地云縱飲坐中遺白帢幽尋近處見桃花帢乞洽切防也魏初有白帢之制猶白接籬白綸巾白帽也

一揞巾陳言率常惠東坡一揞巾坡有詩謝之

下邳侯皮鞋也封下邳侯【退之革華】

物理類

置牛骨池中水不涸崇寧間西都大內患苑中池水易涸或云置牛骨池中水不涸置之果然時範時老董役親見之【邵氏後錄】

除虱法呂晉伯云除虱法喝北方之气噴筆端書欽深淵黙漆五字置之於牀帳之間卽盡除呂公正直非妄者【邵氏錄】

雞逾嶺而黒雞逾嶺而黒鴝鵒逾嶺而白月虧而蛤消露下而蚊喙折【沈括】

啄木畫符鸂能勅故水宿物莫能害鴆能巫步禁蛇故食蛇啄木巢樹穴中人或用木塞之能以嘴畫符其塞自出鵲知嵗所在又有隠巢木鷙鳥不見燕營巢避戊己日故不傾壞鶴有長水石故能畜漁水不涸也出火油絹紙石灰麥穅馬�艸皆能出火【並邵氏後錄】菱寒芡暖舒州醫人李惟熈善論物理云菱芡皆水物菱寒而芡暖者菱開花背日芡開花向日故也

男女生仰覆男子之生也覆女子之生也仰其墮水中亦然男子內陽而外陰女子反是故易曰坤至柔而動也剛書曰況潛剛克

果實沙爛者不蠧果實之沙爛者不蠧瓜至甘而不蠧者以其沙也此𨿽末理有不可欺【並志林】

錦繡萬花谷前集卷三十九

欽定四庫全書

錦繡萬花谷前集卷四十

記錄

虯須客李靖於旅中遇一虯須客問太原有異人能致吾一見否靖曰靖之友文靖與之狎可見遂與入太原之虯須見太宗心死招靖曰眞天子也亦須道兄見之某日復防於汾陽橋道士虯須客已在共謁之文靖飛書迎文皇防碁文皇至道士一見慘然罷奕請去出謂虯須客曰此世界非公世界也他方可圖也虯須曰後東南數千里外有異事此吾得志之秋也言訖吁嗟而去貞觀中靖位僕射南蠻奏有海賊十萬入扶余國殺其主自立國已定靖曰虯須客成功也【太平廣記】

宋興神現江南李后主時大宋將興忽見州城上有神現頭如車輪額上有珠光燦若日月軍民皆防數日而沒今天王樓是也

門庭逺於萬里管仲曰堂上逺於百里堂下逺於千里門庭逺於萬里今步者一日百里之情通堂上有事十日而君不聞此所謂逺於千里也步者百日萬里之情通門庭有事期月而君不聞此所謂逺於千里也【管子】張九齡識安祿山必亂安祿山自範陽入奏九齡謂同列曰亂幽州者必是胡也其後從張守珪失利九齡判曰穰苴出軍必誅莊賈孫武行令猶戮宮嬪守珪軍令若行祿山不宜免死請斬之元宗惜其勇曰豈以王夷甫識石勒耶後至蜀追恨不從九齡之言【感定錄】孔恂及齊王修識劉元海必亂許劭知曹操爲亂世之姦雄潘縚知王惇必反王衍識石勒將爲天下患漢髙知吳王濞必亂東南王叔文知劉辟必亂蜀呂晦知王安石必誤天下陳瓘識蔡京爲國家賊天下之大蜮

嫂叔立服五月唐魏鄭公等嫂叔服云或有長年之嫂育童孩之叔劬勞鞠養情若所生分饑共寒契濶偕老其在生也同於骨肉及其死則推而逺之求之本源深所未善且事嫂見稱載籍非一鄭仲嘉則恩禮甚篤顏都則竭誠致感馬援見之必冠孔伋哭之爲位嫂叔無服請從小功

神像

祖宗神禦像設南京鴻慶宮西京奉先寺又興元防聖宮之降眞殿州曰彰武滁州端命殿河東統平宮鳳翔上淸太平宮眞宗親徵北郊封泰山祀汾陰增置後項澶淵信武嵩山崇福保祥華陰雲臺集眞奉仙資福院【幹徳六年卽都城之南安陵之舊域建爲慶基節】太平興國寺開先【奉先祖藝祖】啟聖寺永隆【奉太宗】大中祥符中建景靈宮天興殿【奉聖祖】奉眞殿【奉眞宗】孝嚴殿【奉仁宗】英徳殿【奉英宗以上三殿各在天興殿側】慈孝寺崇眞殿萬壽寺延聖殿崇先寺永崇殿【各在前項寺以奉眞宗以上母后】章徳殿【奉章憲明肅後在奉眞之傍】廣孝殿【奉章懿皇后在奉先之後】廣愛殿【奉廣章惠後在延聖之後】隆福殿【奉元徳皇后在普安】重徽殿【奉明徳皇后各在普安章穆皇后】

元丰攺建神宗以獻饗先後失序地偏且逺有曠世不及親祠者乃詔梓宮神禦之在京者寓於佛寺皆廢徹而遷之禁中由英徳而上五世合爲一宮凡十一殿以世次別東西序帝殿一門列防七十二殿之西廡繪畫容衛公王名將羅列左右內有燕寢溫凊之實玩好必陳而母后居其北殿慶基曰天元後曰太始開元曰皇武后曰儷極永極曰大定後曰輝徳奉眞曰熈文後曰衍慶孝嚴曰美成後曰繼仁英徳曰治隆其便殿十有一名曰永寧燕娭靈逰凝神天逰冷風太靈丹臺晨霄靈昆昭淸【以元丰五年十一月奉安帝後塑像於新宮繪像侍臣於後大赦天下】元祐紹聖攺建宣光殿【卽治隆之後建以奉神宗系元祐初】顯承殿【紹聖間辟宮之東隅建】徽音殿【紹聖初以宣光故址攺建以奉宣仁聖烈皇后】

建中靖國攺建建中靖國元年詔以顯承介於一偏廟號未稱於是度馳道之西東直大定南北廣袤地勢並撤省寺創爲西宮建大明宮以奉神宗爲館禦之首防日遷奉親祠永爲不祧之廟【曲赦四畿錄功臣後如元丰故事云並揮塵錄】

歷代陵寢

聖朝崇重祖宗朝重先代陵寢每下詔申樵采之禁至於再三置守冢戶委逐處長吏及本縣令佐常切檢校罷任有無廢闕書於歷子

太昊【宛立在陳州】炎帝【長沙在潭州】黃帝【橋山在上郡今坊州界】髙陽【臨河縣故城東】髙辛【濮陽頓丘城南防陰】唐堯【城陽谷林今鄲州界】舜帝【零陵郡九疑山今永州界】女媧【華州界】夏禹【防稽山今越州防稽縣】商湯【寶鼎縣】周文武【並京兆府咸陽縣界】漢髙祖【長陵在耀州安北】光武【原陵在洛陽縣】唐髙祖【獻陵在耀州三原縣東】唐太宗【昭陵在醴泉縣北九椶山】以上十六帝各置守陵五戶每嵗春秋祠禦書名祝板祭以太牢諸處舊有祠廟者亦別祭饗

商中宗【大戊內黃縣東南陽】武丁【西華縣北】周成康【皆畢在咸陽縣界】漢文帝【霸陵在長安東南】宣帝【杜陵在長安南】魏武帝【髙陵在鄴縣西】晉武帝【峻陽陵在洛陽】後周太祖【成陵在耀州富平縣】後周文帝【卽太祖】隋髙祖【太陵在武功縣】隋文帝【卽髙祖】

以上十一帝置三戶嵗一饗以太牢

秦始皇【昭縣】漢惠帝【安陵】景帝【陽陵在長安東北】武帝【茂陵在長安西】後漢明帝【顯陵】章帝【敬陵並在洛陽東南】魏文帝【自陽陵在偃師縣】後魏孝文帝【永寧陵在富平】唐明皇【泰陵】憲宗【景陽並在奉天縣】肅宗【建陵醴泉縣】宣宗【正陵在雲泉縣】朱梁太祖【興極陵在伊闕縣】後唐莊宗【伊陵在新安縣】明宗【徽陵在洛陽東北】石晉髙祖【顯陵在壽安縣】以上十五帝各置守陵兩戶三年一祭以太牢凡祭祀皆令長吏行禮所用太牢以羊代之陵戶以陵近小戶充除二稅外免諸雜差徭

周桓王【澠池縣東北】靈王【河南縣栢亭西周山上】景王【洛陽城中西北隅】前漢元帝【渭陵在長安縣】成帝【咸陵在咸陽縣】哀帝【義陵在扶風縣】平帝【康陵在長安縣北】後漢和帝【愼陵塋中庚地】安帝【恭陵在長安西北】順帝【順陵】衝帝【懷陵並在洛陽縣北】質帝【靜陵】桓帝【宣陵在洛陽東】靈帝【文陵在洛陽西北】獻帝【禪陵在渭城北】魏明帝【髙平陵在河淸縣】髙貴鄕公【洛陽瀍澗之濵】陳畱王【五原陵在鄴西】晉惠帝【太陽陵在洛陽】魏文帝【富平縣東南】東魏孝靜帝【鄴】唐髙宗【幹陵】睿宗【橋陵】宗【光陵】僖宗【靖陵並奉天縣】中宗【定陵】代宗【元陵】宣宗【丰陵】文宗【章陵】懿宗【簡陵並富平縣】徳宗【崇陵】敬宗【荘陵】武宗【端陵並三原縣】昭宗【和陵河南緱氏集】梁末帝【伊闕縣】後唐湣帝【伊闕縣】後唐淸泰帝【明宗陵內】

以上三十七帝常禁樵采此幹徳四年詔也著於甲令其後又詔曽經開發者重制禮衣常服棺槨重焉東晉以降六朝陵寢多在金陵丹陽之間皆可考識而制書不載者當時江左未平故耳【揮麈錄】

歷代君臣配饗

祠之地名在太祖皇帝朝嘗詔修先代帝王祠廟每廟須及一百五十餘間以上委逐州長吏躬親檢遣使覆驗令太常禮院議定配饗功臣檢討儀相畫樣給付女媧祠【在晉州】太昊祠【在陳州以勾芒配】炎帝祠【在衡州以祝融配】黃帝祠【在坊州以後土風後力牧配】髙陽祠【在澶州以防配】髙辛祠【在宋州以稷配】唐堯祠【在鄆州以司徒卨配】虞舜祠【在道州以咎繇配】夏禹祠【在越州以伯益配】成湯祠【在河中府以伊尹配】中宗大戊【在大名府以伊陟臣扈配】髙宗帝武丁【在陳州甘盤傅說配】周文王【在長安以師鬻熊配】武王【在長安以召公配】成王【在長安以周公旦唐叔虞叔配】康王【在長安以太公畢公配】秦始皇【在長安以李斯防恬王翦配】漢髙祖【在長安以蕭何配】文帝【在長安以周勃陳平劉章宋昌配】景帝【在長安周亞夫灌嬰申屠嘉晁錯配】武帝【在長安以公孫衛靑霍去病金日防配】宣帝【在長安以丙吉魏相霍光張安世配】漢世祖【在河南府以鄧禹吳漢耿弇賈復配】明帝【在河南府以東平王蒼何榮配】章帝【在河南府以牟融趙意宋安配】魏武帝【在相州以鐘繇荀攸程昱配】文帝【在河南府以賈翊王朗曹眞辛毗配】晉武帝【在河南府羊祜張華王濬杜預配】後魏文帝【在耀州以王祥王肅長孫晟配】後周文帝【在耀州以宇文憲綽燕公於謹盧辧配】隋髙祖【在鳳翔府以牛髙預賀若弼配】唐髙祖【在耀州以王孝恭殷開山劉政防河南土神配】太宗【在京兆府以長孫無忌房齡杜如晦魏證李勣配】明皇【在河中府以張說郭元振王琚配】肅宗【在京兆府以苗晉卿裴勉配】憲宗【在河州以裴度李愬杜佑配】宣宗【在耀州以夏侯攷白敏中馬植配】朱梁太祖【在劉鄩敬朔葛從周袁象先配】後唐莊宗【以郭崇韜李嗣昭符存審配】明宗【以霍彥威安重進任配】石晉髙祖【以上四廟並在河南府以桑維翰趙瑩配】

右太祖皆著之儀制【揮麈錄】

是時吳蜀未平六朝帝廟闕而不載

教授

州縣立學始於元魏元魏獻文欲置學官於郡國髙允表請制大郡立博士二人助教四人學生一百人次郡立博士二人助教二人學生八十人中郡立博士一人助教二人學生六十人下郡立博士一人助教一人學生四十人其博士取博該經典履行忠淸堪爲人師者年限四十以上助教亦與博士同年限四十以上若道業夙成才任教授不拘年次學生取郡中淸望人行修謹堪束循名教者先盡次及中等帝從之郡國自此始也【載允】本朝髙承纂事物紀原自謂博極而不取此何耶【揮麈錄】

潛藩之郡升而爲府

太祖以歸徳軍節度使創業升宋州爲歸徳府後應天府

太宗以晉王卽位升並州爲太原府又升睦州爲遂昌軍【嘗爲防禦使】

眞宗以壽王建儲升壽州爲壽春府又升襄州爲襄陽府【嘗爲襄陽】

仁宗以升王建儲升建業爲江寧府又升慶州爲慶陽府【嘗爲慶國公】

英宗以齊州防禦使入繼以齊州爲興徳軍又升邢州爲安國軍【嘗爲鉅鹿郡公】再升邢州爲信徳府又升嶽州爲嶽陽軍【嘗爲嶽州防禦使】又升宜州爲慶逺軍【嘗爲宜州刺史】

神宗自王升儲以汝陰爲順昌府又升安州爲徳安府【嘗爲安州觀察使】又升光州爲光山軍【嘗爲光國公】

哲宗自延安郡王升儲升延州爲延安府又升均州爲武當軍【嘗爲均國公】又升鄆州爲東平府【嘗爲東平軍節度使】

徽宗以端王卽位升端州爲肇慶府又升寧州爲興寧軍【嘗爲寕國公】又升平江鎭江爲軍【嘗爲兩郡節度使】又升遂州爲遂寧府【嘗爲遂寜計王】

欽宗自定王建儲升定州爲中山府【本州系未登極之前已升】髙宗以康王中興升康州爲徳慶府

孝宗以建王建儲升建安爲建寧府又升隆興寧國爲府【嘗爲節度使】又升常徳崇慶爲府【嘗爲平江節度使】

帝後誕節名

唐開元十七年秋八月上降誕之日大置酒合樂燕百僚於華蕚樓下尙書左丞相源乾曜右丞相張說率百官上表願以八月五日爲千秋節著之甲令布於天下咸使宴樂休暇三日詔從之誕日建節蓋始於此也宗【千秋節天寶十年八月己亥詔攺天長節】肅宗【九月三日生爲地平天成節】文宗【十月十日生爲慶成節】武宗【六月十二日生爲慶陽節】僖宗【八月五日生爲應天節】昭宗【二月二月二十生爲嘉防節】哀帝【十月三日生爲延和節】代宗【十月十三日爲天興節】順宗【三月十六日爲聖壽節】

五代梁太祖【十月二十一日爲大明節】末帝【九月十二日爲明聖節】唐明宗【九月九日爲應聖節】淸泰帝【正月二十三日爲千春節】晉髙祖【二月二十八日爲天保節】出帝【六月二十七日爲啟聖節】後漢髙祖【二月四日爲聖壽節】隠帝【三月七日爲聖壽節】周太祖【七月二十八日爲永壽節】世宗【九月二十四日爲天淸節】恭帝【八月四日爲天壽節】聖朝太祖【二月十六日爲長春節】太宗【十月七日爲幹明節】眞宗【十二月二日爲承天節】仁宗【四月十四日爲乾元節】英宗【正月三日爲壽聖節】神宗【四月十日爲同天節】哲宗【十二月七日生避僖祖以次日爲興龍節】徽宗【十月十日生爲天寧節】欽宗【四月十三日爲幹龍節】髙宗【五月二十一日爲天申節】孝宗【十月二十一日爲防慶節】光宗寧宗【戊子十月十九日生爲瑞慶節】今上【甲子正月五日生爲天基節】聖朝後章獻明肅皇后【正月八日生爲長寜節】宣仁聖烈皇后【七月十六日生爲坤成節】寶慶大皇太后【壬午五月二十二日生爲壽慶節】

記

西徵記予嘗謂人生以七尺男子軀爲天下最靈物造物剖裂元气取其精英而與之使之呼吸至和發露天光超然出於塵垢之外茍甘心瓶罌如醯雞然老且死是造化棄物爾寧不愧古人以桑弧蓬矢射天地四方而示其有志哉予欲長逰逺睇窮極天下壯麗奇偉卓絕之處南窮滄溟北底幽都東折若木之枝西淹防汜之谷頂摩太淸轍環八埏以助夫造物所以與予者生抱此志二十三年矣更念衢爲小邦處防稽姑蔑之地山川形勢不足爲天下偉觀居常病是不足廣吾胸中之气思得隨穆滿造父輩齊驅並馳於瑤池之宮閬風之苑亦欲乘雲禦風於日月出沒煙霞斂散之表況宇宙中可足迹至耶故過洞庭彭蠡之浩漫太行孟門之巃嵸豈不知不修徳而恃險者終銜璧而求歸者乎過岷峨玉壘劍閣棧道之險豈不知不保國而貪利者終爲亡國之虜乎過塗山思神禹防諸侯之盛尙有專車之國枕荒艸而淒淒者乎過瀟湘思二妃望九疑之云尙有瑯玕之上帶淚防而斑斑者乎過崤函而思秦以虎狼之彊而自爲楚胔也過烏江而思項羽以防山之力而卒爲漢擒也登泰山梁父尙有秦皇漢武之函玉檢泥金篆石之書可讀也過朔庭玉闗尙有受金書生燕頷將軍燕然銅柱之迹可復也過謝家靑山而不知今日尙有佳士能爲蒼生起者乎過臥龍南陽而不知今日尙有抱膝長吟以邀三顧之寵者乎凡天下之奇形異狀陣云回鴈之峯浮天落日之波與夫通衢大邑遐邦異壤之逺周逰歷覽以廣吾胸中之气豈不洋洋然浩浩然足以吞云夢而飛天池哉去年秋郡計鄕老裏大夫推予爲冠今年求試春官擔簦裹糧走數千里𨿽風俗形勢不出吳越江淮之近而山水之勝槪前賢遺迹亦已多矣因談笑之暇姑記其所逰之略以藏諸楮中云吳越之地牽牛織女之分野泰伯勾踐之故墟有鑿山煮海之利三江五湖之險亦江東之都防也獨衢東接甌閩西連婺女自衢歷婺至新定曰睦州斂三江之山防合於亭下有山隆然直壓其首如渴鼇怒鯨奮迅鬐鬛奔而入水之狀上有桐君廟乃戴顒飛仙之地祥氛瑞气氤氳回薄鶴駕往矣靈蹤儼然予恨斯人之不復見乃作招仙之詞歌而招曰桐君歸來仙馭逺逰將何之寧不欲朝玉京兮升紫防帶日月之冠披紫霞之衣佩蒼精之龍兮餐玉田之芝友王喬與蕭史兮儼倪精玉佩而葳何如歸來猿鶴慘兮怨空山川壑寂兮松桂閒胡不拂袖幌兮開云闗借芳艸兮歌幽蘭庶乎逰山之人可以往還自桐君而西有羣山蜿蜒如兩蛇對走於平野之上三江之水並流於兩間驚波鬭蛇秀壁雙峙上有東漢故人嚴子陵之釣防孤峯特操聳立千仞奔名走利汨沒塵垢之中客者一過其下淸風襲人毛髮爲豎使人有芥視功名之意乃作詩髙之曰無欲戴蟬冠蟬冠械人首無欲披衮衣衮衣囚我身貧賤自閒暇功名多苦辛君不見大將軍功蓋天下一朝餓死垣墻裏又不見穰侯貴壓咸陽都朝爲卿相暮匹夫爭如春風秋月一竿竹萬古溪山防不足勝他宮殿鎖千門細艸新蒲爲誰緑自釣防而西曰浙江羣水赴焉眾山截焉海門二峯屹然孤立頃聞巨聲轟磕驚裂地軸如雷霆之奔擊萬軍之決怒天靈爵躍水怪萬狀擁銀山而瀉漢意其子胥之魂屬髑髏之怨怒而激爲此乎抑江神海君以謂不如是不足以震天地之威乎將形勢使然而自爲此奔突乎竊悲子胥忠腸義骨感激發憤欲身存國家讒鋒射人卒詆誅死眞天下奇男子有不幸者如此也作歌以弔之曰姑蘇防邊少行迹宮殿無人土花碧當年伯業幾英雄轉首都歸血刃中利劍一朝屍壯士白楊千古號悲風吳王羞歸九泉裏西施空似桃花美子胥𨿽死過生榮越人都是奇男子自浙江舟古岸下登其上曰杭州橫控列城爲國大藩乘熊軾而建隼者必王公大人非州刺史郡太守常二千石比也觀閩商海賈舟車輻輳犀象魚鹽駢羅其中龍山據其首西湖盤其腹天隠聳其膺需丘臥其背樓防上下如錦繡圖披髮文身者閩粵之舊俗也水犀射手者戰國之餘勇也金堤五渠虛防廣榭者錢氏之所基也霓裳羽衣綽約靡曼者蘇小之遺態也故過其地者必駐軾焉自杭而西至嘉禾曰秀州自秀而西至姑蘇曰蘇州予求其所謂姑蘇防者有遺址存焉父老尙能言之曰今天祐我宋統一寰宇四方逺近無敢據土地擁甲兵效戰以髖髀相依者是防也今𨿽版籍入於王府亦亡國之餘辱使當時知範蠡之有謀悟勾踐之嘗膽俯取忠言卻西子而不顧斬宰嚭以謝三軍則江山之王气猶存而東門之懸睛不括矣言訖涕數行下予亦泣然而悲父老作歌嗚嗚予和之曰秋風起兮鳴鴈歸秋月明兮白雲飛弔往古兮一沾衣自蘇而登吳江橋如長虹欲舒橫截水面左瞰太湖一望千里篙人柁師風謳雨吟徵人動江鄕之悲防女弄浮蓮之歌思昔拂袖去國扁舟五湖者防夷子之逺防蒓半糝鱸魚自香者張季鷹之思歸也行歌長吟興屬雲水者陸魯望之嘉遁也後人髙之作祠堂於笠澤之右予登三賢之堂悅三賢之風遂賦三賢之詩曰舟系小橋楊栁月帆移平浦芰荷風當時不向煙波老霸業功名一掃空【範】鱸魚色鮮盤玉縷蒓羮香滑煮龍涎可憐水月交光夜一笛西風自捲簾【張】醉夢幾經芳艸渡吟魂飛上月明樓散人已出形骸外肯作鄕聲效楚囚【陸】自姑蘇至毗陵曰常州自毗陵至京口曰潤州謁水府祠渡楊子江登金山見巨浪拍天鯨鯢出沒蜃樓駕空朱碧相照呼雲吸霧一息萬態紛紛紜紜不可名狀遂防楊子江至儀眞曰眞州見江臯有巍然古宇長廊復壁間所謂小龍之祠試久觀之有小龍盤旋几案上朱鱗大鬛目赫赫有異光屍祝指之曰此非蚖蝮蟒蜴之儔伍也喜則俯首搖尾僅可玩弄稍怒則搖撼坤闗翻海摧嶽而後已所以舟而禱者袂相屬焉自儀眞至維曰州自維至山陽曰楚州至淮陰登韓信廟使人扼吭太息思昔帶長劍防五陵俛首出惡少年跨下气帖帖然不敢喘何其弱也及登壇佩大將軍印虜魏豹滅項籍斬成安君泜水上名動諸侯南面稱孤又何其壯也用兵禦勝神授鬼畫出入古兵法中言取楚三策如指諸掌何其智也鳥盡弓藏兔死狗烹云夢之擒未幾而已死於婦人之手又何其愚也大丈夫抱起世絕俗之才負安時經濟之略顧用不用如何耳故爲詩以傷之曰登壇當日拜元戎楚漢都歸指掌中王气未消垓下敵將星已落陣前功髙名紫宇千鈞重寃血靑蛇一縷紅尙有鸞刀薦牲酒斜陽煙裏泣秋風自淮陰出山泛長淮入汴口曰泗州觀靑蓮寶宇運欀曲桷雄視耽耽以窮土木之觀浮圖屹立若柱擎天委珍貝毛血騰踏系路動以萬指亦靈徳帡幪於民而歸依乞憐者如是多也更念汴水者出於昆侖黃河之源濁浪奔馳自上而下與淮俱流數十里間淸濁異色久則與俱如涇渭然遂念隋大業間煬帝所以浚辟使達於州者不過事防幸爾柰何錦帆未張而神器移膏血未幹而生民瘠天怨神怒假手於唐龍舟鳳榻鼓枻而回者其無聊哉今則東南嵗漕上給於京師者數千百艘舳艫相銜朝暮不絕蓋有害於一時而利於千百載之下者天以隋爲吾宋王業之資也遂上所謂黃金堤與友生對坐古栁下感今悼昔賦詩哀之曰昆侖一綫破蒼崖霹靂飛聲趂地來煬帝截教淮水防巨鼇羞使華山開桃花漲滿通西洛竹箭奔流逐吹防午夜月明楊栁岸空餘風咽笛聲哀自泗州抵宿州歷南京至雍丘乃張許二公保障江淮之地也昔北敵橫行擾我嵩岱哆然四顧有橫吞天下之心二公提孤門屈彊敵扼東南咽頷以江淮財用濟中興非古烈丈夫疇能哉吾見其悲風擊地林木怒號意者南霽云之喑嗚也古木蒼痩怪石孤聳意者雷萬春之壁立也殘陽滿地餘霞一抹則愛妾之血肉尙在也寒鴟悲鳴林鳥爭飛則侍童之精魂猶存也爲之歌曰彊敵磨劍摩崆峒範陽兵火燒天紅潼闗失守大將死鑾輿播遷岷峨中貅金甲照白雪戈頭盡是生民血鯨海波魚鼈腥中原盡作天山月二公擐甲怒欃槍極鬭軍前眥皆裂食窮愛妾膏斤斧愁蹙娥眉气如縷花鈿寶髻誰復收壯士相迎泣如雨霜刀括齒肉未寒再造王家有英主雄心義骨塡溝壑不得生榮肩李郭論功初入鳷鵲樓圖形已入麒麟閣自雍丘至陳畱乃漢張子房所封之壤也觀其以經世之略出爲王者師躡帝足而封韓信迎四皓以定太子功成名遂乃翻然從赤松子逰可謂豪傑之士矣使當時僥幸一擊之勝以不貲之軀塡餓虎口是與荊軻聶政朱亥郭觧輩同爲匹夫勇矣烏能垂光虹蜺哉然悠焉遐鶩脫軒冕如獘屣則其所得有大過人者不知絕粒茹芝挹朝霞而餐之果能卻光而不死乎所謂黃石公者吾意其隠君子尙得從而逰乎又不知圯下兵符之書尙無恙乎鄙夫漢庭之臣甘心鼎鑊視一死而不顧胡不謝去而從子逰也予爲作招隠之詩庶幾其來曰有玉山人之隅騎蒼龍兮歌步虛薜荔衣兮女蘿裾粲羣蕊兮披玉書朝玉皇兮防上都擗麟脯兮邀麻姑胡不捨此而來兮而吾與俱又歌曰日旋月轉兮能幾何人間不可以久畱兮緇塵染予素衣胡不讀靑苔之篇兮歌白雲之詩玉書金簡號仙籍兮畱予名兮庶幾然後左蒼虯而右靑螭飛羽蓋兮張旌旗黃鵠引矣歸瑤池汝將捨此兮安之陳畱至大梁曰汴州始禹畫爲豫周封爲魏鄘之始都楚漢之戰場今爲開封府是謂京師也思昔戰攻之初壯士之悲吟戰馬之嘶風九江舞陽樓長劍而叱詫之地今則萬國之朝防集焉昔之鋒鏑交加兩虎並隅而相睨轅門刁鬥羅黃防而擁千刃以備掩襲之虞者今則萬方之玉帛赴焉昔之荒磎防塹猩鼯狐兔之窟宅朝風號而暮雨悲今則龍鳳樓閣正玉繩而方紫極馬昔之白葦蕭蕭有螭頭馬鬛之象過其下者莫不酸鼻出涕今則龍池鳳沼集水戲而競人樂焉以至虞韶夏濩犧琴倕鐘者太常作也神虯龍馬防罽貝異方貢也天球河圖赤鴈白魚者瑞物賔也丹禁紫宇格熊烈防上林樂也裏鞘鐡腳突騎勇也虎翼龍驤戰士蹻也飛廡連欀居人繁也輦金槖玉大賈至也樓櫓相望雉堞新也法象穹極帝闕隆也鵷行鷺列百官入也龍墀日角天王朝也環流積餼置博士而列羣書則庠序之設嚴也重研負笈起艸萊而叩帝閽則羣賢之樂而來防也至於其餘不可殫紀𨿽班孟堅二京之筆左太衝三都之才子云五柞之手與夫芝房寶鼎之作歌金馬碧雞之馳辯不可得而窮矣當使曳裾金馬門下出入承明廬中厠迹於賢公卿大夫之列庶幾觀朝廷之制作稔祖宗之故事尙能賦之覆醬瓿貴紙價詎可必哉庚辰仲春元日記【衢人襄贊元】

錦繡萬花谷前集卷四十﹤子部﹐類書類﹐錦繡萬花谷﹥

欽定四庫全書

錦繡萬花谷後集卷一

天門

天體天體猶如彈圎周圍三百六十五度四分度之一度者由日而立也天運一日一周而有餘則天者以其餘者爲一度三百六十五日四分之一而余分之積於天爲一周則是天周圍三百六十五度四分度之一也天形或問邵子曰天何依曰依乎地地何附曰附乎天曰然則天地何所依附曰自相依附天依形地附气其形也有涯其气也無涯有無之相生形气之相息終則有始終始之間其天地之所存乎

天運天圓十二綱運闗三百六十轉爲一周天運三千六百周爲陽孛【出酉陽雜俎】

九天一中天二羨天三従天四更天五臘天六廣天七咸天八沈天九成天【出太元經】

四天三界外曰四天境謂常融玉隆梵度賈奕四天也【出酉陽雜俎】

八柱山楚詞曰八柱何當東南虧王逸注曰言天有八山爲柱也

千柱殿閻摩那婆羅天娑羅樹中其殿淨如鏡第二樹中有千柱殿【出酉陽雜俎】

張弓天之道其猶張弓乎髙者抑之下者舉之有餘者損之不足者補之天之道損有餘補不足【出老子】

運轂渾天儀曰二十八宿半半見天轉如車轂之運三體天體者三一曰周髀二曰宣夜三曰渾天【出蔡邕天文志】六气傳曰天有六气降生五味杜預注曰六气者陰陽風雨晦明

覆奩晉書天文志天形如覆奩又虞昺穹天論譬覆奩以抑水而不沒者气充其中也

如笠虞昺穹天論曰天形如笠而冒地之表

六宮洞天六宮周一萬里髙二千六百里是爲六天鬼神之宮一曰紂絕陰天宮二曰泰煞諒事宮三曰明辰耐犯宮四曰怙照罪气宮五曰宗靈七非宮六曰敢司連苑宮人死皆至其中人欲常念六天宮名空洞之小天三陰所治也【出酉陽雜俎】

九野何謂九野中央曰鈞天東曰蒼天東北曰變天北曰天西北曰幽天西曰昊天西南曰朱天南曰炎天東南曰陽天

地厚與天髙等天去地二億一萬六千七百八十一里半度地之厚與天髙等天南北相去二億三萬三千五十七里二十五步東西短減八步【出初學記】

天頭天耳天足秦宓字子敕吳遣使張溫來聘溫問曰天有頭乎宓曰有溫曰在何方曰在西方詩曰乃眷西顧溫曰天有耳乎宓曰天處髙而聴卑詩曰鶴鳴於九臯聲聞於天溫曰天有足乎宓曰詩雲天步艱難若其無足何以步之【出蜀志本】

漢津天漢起漢津經箕尾之間謂之漢津乃分爲天道至天津下而合而西南行至七星南而沒【出晉天文志】補天漏杜詩安得誅云師疇能補天漏

降寶代宗詔曰上天降寶獻自楚州初楚州有尼眞如忽有人接去天上天帝言下方有災令此寶鎭之其數十二一曰黃形如笏長八寸有孔二曰玉雞毛三曰谷璧四曰西王母白環五曰闕名六曰如意寶珠七曰紅靺鞨八曰瑯玕珠九曰玉玦十曰玉印十一曰皇后采桑鉤十二曰雷公石斧【唐寶記】

詩

兩儀始分元气淸列宿垂象六位成日月西流景東徵悠悠萬物殊品名聖人憂代念羣生【出傅】三光垂表象天地有晷度聲和善響應形立影自附素日抱烏明月懷靈兔【出劉孝綽】四時成歳律五色補天文【出山谷】紂絕標帝晨諒事構重阿炎如霄漢煙勃若景耀華武陽帶神鋒怙照吞淸河開闔臨丹井雲門郁嵯峨七非通宗靈連苑亦敷磨六天橫北道此是鬼神家【出項梁城天官頌】

日

太陽之精日者太陽之精主生養恩徳人君之象也麗天左旋一日繞地一周比天運爲不及一度日有中道中道者黃道也半在赤道內半在赤道外冬至之日在赤道外二十四度去天頂六十度春分之日在赤道之中與黃道交去天頂三十六度後入赤道內至夏至之日在赤道內二十四度去天頂一十二度秋分之日復在赤道之內與黃道交去天頂三十六度自後出赤道外至冬至之日一嵗周而復始日南去極逺晝短夜長則景長日北去極近晝長夜短則景短景長則寒景短則暑爲月所掩則蝕

眾陽之長日也者眾陽之長人君之尊天雞曉唱靈烏晝峻扶桑臨於大海若木照於昆侖太平太象所以司其出入南至北至所以節其寒溫龍山銜燭不能議其光景誇父棄策無以方其駿奔【出唐楊烱渾天儀賦】

冠珥日冠者如半暈也法當在日上有冠又有兩珥者尢吉【出雜兵書】

玉盤李長吉詩東方發紅照推捍頳玉盤

驥步日晝行千里夜行千里騏驥晝日亦行千里然則日行舒疾與騏驥步相類【出王充論衡】

麒麟鬭麟鬭則日月蝕【出淮南子】

麾戈魯陽公與韓戰戰酣日暮拔戈而麾之日爲返三捨【出淮南子】

棄杖誇父欲追日影逐日於嵎谷之際渴飲河渭不足北飲大澤未至道渴而死棄其杖化爲鄧林也【出山海經】火精範子計然曰日者火精也

防谷浦淮南子云日曙於防谷之浦【防谷蒙汜之水也】

羲和之子郭璞注山海經曰羲和能生日也故日爲羲和之子堯因是立羲和之官以主四時

蚤食晏食日臨於曾泉是謂蚤食次於桑野是謂晏食【出淮南子】

麋鹿解角許愼注淮南子曰日者陽之主是以春夏則羣獸除角禮記曰日冬至麋角解日夏至鹿角解

詩

愁露凝髙掌朝光上翠微參差麗雙闕照耀滿重闈仙馭隨輪轉靈烏帶景飛還當葵藿志傾葉自相依【出唐太宗】夜半起下視溟波銜日輪金鴉旣騰翥六合俄淸新【出退之集】東陸蒼龍駕南郊赤羽馳傾心比葵藿朝夕奉堯曦【出李嶠】藿葉隨光轉葵心逐照傾【出唐太宗】皓天舒白日靈景耀神州【出左太衝】金烏升曉气玉檻漾晨曦【孟康】金烏海底夜飛來朱輝散射靑霞開【出退之】

月

朔望晦月者太陰之精刑罰之義女主之象也亦麗天左旋一日不及天十三度十九分度之七月有九道黃道其一也春行靑道二出黃道東夏行赤道二出黃道南秋行白道二出黃道西冬行黒道二出黃道北魄者月之體也月本無光受日則光合璧謂之朔近一逺三謂之相與爲衡分天之中則謂之望以速及舒光盡體復則謂之晦月光常滿而有望晦朔者所見之地不同也爲日對衝則蝕

梯云取月周生者有道術中秋夜與客防月色方瑩謂坐客曰我能梯云取月置之懷袂因取數百條繩而駕之曰我梯此取月俄以手舉衣懷中出月寸許光色照爛寒流入肌骨【出宣室志】

貼紙移月光長慶初山人楊隠之在郴州常尋訪道士有唐居士楊謁之因畱楊止宿及夜呼其女曰可將一月子來其女遂貼月於壁上如片紙耳唐卽起視之曰今夕有客可賜光明言訖一室朗若張燭【出酉陽雜俎】半天瓊樓翟天師名幹祐峽中人曽於江岸與弟子翫月或曰此中竟何有翟笑曰可隨吾指觀弟子中兩人見月視半天瓊樓金闕滿焉數息間不復見【出酉陽雜俎】云端瑤鏡李太白詩又疑瑤臺鏡飛上靑雲端

廣寒淸虛之府申天師作術與唐明皇遊月宮見天府榜曰廣寒淸虛之府少前見素娥十餘人皓衣乘白鸞舞於桂樹下【出龍城錄】

影娥池蟾蜍臺武帝鑿池以翫月使宮人乘舟弄月影名影娥池亦曰蟾蜍臺【出三輔黃圖】

三寸鏡王生雲月不圓者月初生及旣虧而後視之宜如三寸鏡稍稍轉大不當如破環漸漸滿也【出抱朴子】救月長安城中每月蝕時士女卽取鑑向月擊之滿郭如是蓋云救月也【出天寶遺事】

閻扶樹影釋氏書言須彌山南面有閻扶樹月過樹影入月中或言月中蟾桂地影也空處水影也此語差近【出酉陽雜俎】

金精月者金之精也【出河圖帝覽】

靑桂裴筠娶蕭楚公女便擢進士羅隠曰細看月輪眞有意已知靑桂近嫦娥【出曽公類苑】

兔蛤張衡靈憲曰月者陰精而成獸象兔蛤焉

顧兔在腹楚詞曰夜光何徳死而又育厥利維何而顧兔在腹

兔素蛾李周翰曰兔者月也中有兔毫故以名焉娥者羿妻嫦娥也竊藥奔月因以爲名月色白故云素娥言能照耀帝王之臺后妃之寶

詩

入風先繞暈排霧急移輪若教長似扇堪拂艷歌塵【出朱超】太液池邊月上時好風吹動萬年枝誰家鏡匣參差蓋露出楞邊些子兒【出盧多遜】從來修月手合在廣寒宮【出東坡】惜花攜酒喚人喫愛月把琴和露彈【出義山】玉兔步虛碧冰輪碾太淸廣寒宮有路桂子落無聲【出靈源】萬里瞿塘峽春來六上時時開暗室故故滿靑天【出杜甫】永夜角聲悲自語中天月色好誰看昊天出新月茂林延疎光【出杜詩】金波絢彩麗初筵玉冕流輝滿大圓鏡裏山川同炯炯樓前風露共娟娟【出玉川】光彩徧空輪欲滿靑霄映出皎云端縦饒喚得嫦娥下不許閒人取次看【出白樂天】禁鼓樓頭第一敲彎彎新月上林梢誰家寶鏡新磨出玉匣參差蓋未交【出王禹偁】黃金雙闕水晶宮灔灔銀潢貫碧空一曲霓裳羽衣舞桂花如露濕天風【出滕宗諒】婆娑海水南簸弄明月珠【出退之】輝斜通璧練彩碎射沙星【出退之】星流時入暈桂長欲侵輪【出庾肩吾】山明疑有雪岸白不闗沙天漢看珠蚌星橋視桂花【出庾信】光射潛虯動明翻宿鳥頻【出杜詩】暮靄不知天逺近閒雲休礙月升沈【出錢徳載】分疑碎璧隔幔似重鉤【出張正】水露疑霜雪林棲見羽毛【出杜甫】

星

畱行逆順五星五行之主其行或入黃道裏或出黃道表猶月行出入有陰陽也然出入無常不可算數求其東行曰逆西行曰順不東不西曰畱與日相近曰伏與日同度曰合其畱行逆順伏合犯陵變色芒角凡其所主皆依時政五官五事之得失而見其變也

四星聚牛女晉永嘉中嵗鎭熒惑太白聚牛女識者以爲當興王是嵗元帝登位

五星聚箕尾唐天寶九年五月五星聚於箕尾占曰有徳則慶無徳則殃

三星聚爲景星赤方气與靑方气相連赤方中有兩黃星靑方中有一黃星三星聚而爲景星【出史天官書】

徳星防秦分薛頥武徳初進直秦王府密語曰徳星防秦分王當帝天下王表爲太史丞

文星暗大中九年日官李景亮奏文星暗科場當有事至是三科盡覆試宏詞趙矩皆落【出南部新書】

熒惑徙三舎宋景公時熒惑守心召子韋問子韋曰禍當君可移於相公曰相所以與理國家曰可移於百姓公曰百姓死寡人將誰爲君曰可移於歳公曰歳荒人必死爲人君而殺其人誰以我爲君乎子韋曰君有至徳之言三天必賞君熒惑必徙三捨果三徙

北斗神名北斗魁第一星神名曰執陰第二星曰葉諧第三星曰視金第四星曰拒理第五星曰防仵第六星曰開寶第七星曰招搖【出段成式書】

七星化爲人唐太宗時李淳風奏北斗七星當化爲人明日至西市飲酒使人候之有僧七人共飲酒二石太宗遣人召之笑曰此必李淳風小兒在彼言我也忽不見【出國史纂異】

杓攜龍角史天官書杓攜龍角【杓北斗柄也龍角東方宿攜連也】天牀紫宮門內外有天牀六星【出天文集】

天街漢髙祖七年月暈圍參畢七重占曰昴畢間天街也街北胡也街南中國也【出漢書】

黃石黃石鎭星之精也黃者鎭星色也石者星質也【出黃石公記】

欃槍爾雅彗星欃槍形如掃箒又前漢書有天欃天槍杜詩勠力掃欃槍【妖星諭盜賊也】

天女孫前漢天文志織女天女孫也【出史記】

曳練孫休永安二年將守質子羣聚嬉戲有異小兒忽來曰我非人熒惑星也言訖飛上升仰而觀之若曳一匹練有頃而沒【出宋書】

辯月落參橫洪景盧容齋隨筆云今人梅花詩詞多用參橫二字蓋出龍城錄所載趙師雄事然此實妄書或以爲劉無言所作也其語云東方已白起視大梅花樹下月落參橫且以冬半視之黃昏時參已見至於夜則西沒矣安得將旦而橫乎秦少遊詩月落參橫畫角哀暗香銷盡令人老承此誤也惟東坡云紛紛初疑月掛樹耿耿獨與參橫昏乃爲精當老杜有城擁朝來客天橫醉後參以全篇考之蓋初秋所作也

詩

丹桂看來能了了白楡種得許疎疎【出曽幾】歷歷東井捨昭昭右掖垣雲際龍文出池中鳥色翻流暉下月露墜影入河源方知潁川集別有太丘門【出董思恭】靈河隔神女仙轡動星牛玉衡指棟落瑤光對幌畱徒知仰閶闔乘槎未有由【出蕭琮】欄幹玉繩低耿耿太白曉【出東坡】

雨

峴山張蓋安定郡有峴陽峯峯上有池若雨則雲起池中若車蓋故里諺曰峴山張蓋雨滂沱【出三水小牘】

石郎戴笠不願石郎戴笠難甘玉女披衣言雨多也【出段成式詩】

鳩逐婦埤雅曰鵓鳩陰則屏逐其婦晴則呼之語曰天將雨鳩逐婦

石燕飛湘州記云零陵山有石燕遇雨則飛如生燕雨止則還如石庾信晴詩已歡無石燕

占雨石蘇頲有一錦紋花石鏤爲筆架置於硯席間每天欲雨卽津出如汗逡巡而雨頲以此爲候【出開元遺事】龍蟠應鼓蜀都賦曰潛龍蟠於沮澤應鳴鼓而興雨神女嫁西海太公爲灌壇令文王夢見婦人笑當道問其故曰吾太山神女嫁爲西海婦吾行必以暴風雨灌壇令當吾道不敢以疾風暴雨過也夢覺召太公語焉三日果疾風暴雨過【出博物志】

霖鈴曲明皇旣幸蜀初入邪谷霖雨彌旬於棧道中聞鈴聲與山相應上憶念貴妃因將其聲爲雨霖鈴曲以寄恨焉【出明皇雜錄】

楡莢雨紀勝之書三月楡莢雨

桐木魚淮南子曰董仲舒請雨秋用桐木魚

液雨天時和暖似春故曰小春此月內一雨謂之液雨百虫飲此而藏蟄俗呼爲藥水【出荊楚嵗時記】

雨如酥韓退之詩雲天街小雨潤如酥

魚噞淮南子曰天且雨也魚已噞之

噀酒爲雨欒巴者蜀郡人也入爲尙書正朝防欒巴得酒不飲向西南噀之有司奏巴大不敬詔問巴巴謝曰臣本縣都市失火臣故噀酒爲雨滅火非敢不敬【出葛洪神仙】

師興而雨衛大旱寧莊子曰今邢無道天其或者欲使衛討邢乎従之師興而雨【出左僖十九年】

神漿盧師道謂雨曰神漿可挹【出雞跖集】

天洗兵武王伐紂至於有戎之隧風霽而乘以大雨散宜生諫曰此非妖與王曰非也天洗兵也【出說苑】

坎化周易集林雜占曰占雨外卦得陰爲雨得陽不雨其爻發變得坎爲雨得離不雨巽化爲坎先風後雨坎化爲巽先雨後風

黒蜧躍淮南子曰黒蜧神蛇潛泉而居將雨則躍遏水漬龍穴湘東郡新平縣有龍穴天旱人共遏水漬此穴輒雨也【出吳錄】

祈雨

古鏡鼻盤龍開元中甞旱宗令僧一行祈雨一行言當得一器上有龍狀方可致雨上令於內庫中徧視之皆言不類數日後指一古鏡鼻盤龍喜曰此有眞龍矣乃持入道場一夕而雨【出酉陽雜俎】

請天三日雨晉太康中郡大旱束晳爲邑人請雨三日而雨眾歌曰束先生通神明請天三日甘雨霖我黍以育我稷以生【出晉書】

泥石牛背郁林郡山東南有池池有石牛嵗旱百姓殺牛祈雨以牛血和泥泥石牛背祠畢大雨洗牛背泥盡而晴【出廣州記】

土龍淮南子曰土龍致雨【注曰湯遭旱作土龍以象云従龍也】

聚艾茅自環涼輔仕郡爲五官掾時夏旱太守自祈請輔於是聚艾茅以自環構火將自焚未及中時而大云晦合須臾澍雨

焚神山神農書雲不雨積薪擊鼓焚山神

祠靈山齊景公時旱欲祠靈山晏子曰君避殿曝露其索雨乎公出野曝露天果大雨【出晏子春秋】

舉臥石荊州永丰縣有臥石長九尺六寸其形似人體淸黃狀若雕刻境若旱便齊手而舉之小舉小雨大舉大雨【出酉陽雜俎】

燒崕山太原郡東有崕山天旱土人常燒此山以求雨俗傳崕山神娶河伯女故河伯見火必下雨救之【出酉陽雜俎】

詩

梅樹耿長虹芳林散輕雨蜀郡隨仙去陽臺帶云聚飄花更濯枝潤石還侵柱詎得零陵燕隨風時共舞【出張正見】安得夢隨霹靂駕馬上傾倒天瓢翻久苦趙盾日欣逢傅說霖坐知千里足初覺兩河深微明燈火耿殘夢半濕簾櫳浥舊香野水有紋增淡碧逺林無韻濕疎黃【出東坡】皇天降徳澤焦捲有生意楚雨石苔滋京華消息遲神女花鈿落蛟人織杼悲【出杜甫】云根臨八極雨足灑四溟【出文選】雨來沾席上風急打船頭越女紅裠濕燕姬翠黛愁【出杜甫】重云出飛電髙棟響行雲灑樹輕花發滴沼細萍開【出朱超】山云遙似帶庭芥近成舟寄言一髙士如何麥不收【出陰鏗】有情芍藥含春淚無力薔薇臥曉枝【出秦觀】乍隨春靄亂還放夕陽明惆悵池塘逺荷珠輕【出吳融】隴麥沾逾翠山花濕更然【出虞世南】平地三尺雨農家三尺金我願此雨力生穂長如林【出鄭獬】髙樹送聲驚客枕小池分澑入淸渠【出陸務觀】濺琴移榻避添硯就檐承【出魏野】自是湘川石燕飛非闗齊地商羊舞【出李端】

錦繡萬花谷後集卷一

欽定四庫全書

錦繡萬花谷後集卷二

雪

雪花如翼唐天寶初命王天運伐勃律勃律恐懼請罪願歳貢獻天運不許卽屠城虜三千人而還有術者言將軍無義天將大風雪矣行數百里忽風四起雪花如翼四萬人一時凍死【出酉陽雜俎】

玉花攪空舒元輿序重雪終日玉花攪空舞下散地大如席李白北風行燕山雪花大如席片片飛落軒轅臺

雪七尺庚辰大雪雪深七尺【出春秋考異郵】

花六出凡艸木花皆五尺雪花獨六出雪花曰霙雪【出韓詩外傳】

兔園置酒歳將暮時旣昏寒風積愁雲繁梁王不悅遊於兔園乃置防酒命賓友俄而微霰零密雪下王乃歌北風於衛詩詠南山於周雅【出謝恵連雪賦】

銅駝得綿酒泉南有銅駝山言虜犯者有大雪沮渠防遜遣工取之得綿數萬觔【出崔鴻北涼錄】

汗流袒寢蜀有道士陽狂俗號爲灰袋常大雪中衣布褐入靑城山暮投僧寄宿僧曰貧僧一衲而已天寒如此恐不能相活但言容一牀足矣至夜半雪深風起僧慮道者已死就視之去牀數尺气蒸如炊流汗袒寢僧知其異人未明不辭而去【出酉陽雜俎】

袒臥不移焦先人莫知所出野火燒其廬遭冬雪大至先袒臥不移人以爲死熟視之如故【出髙士】

立侍不敢去遊定夫楊中立來見伊川一日先生坐而瞑目二子立侍不敢去久之先生乃顧曰二子猶在此乎日暮矣姑就捨二子者退則門外雪深尺餘矣【出何俊良語林】

映雪讀書宋齊語曰孫康家貧甞映雪讀書淸淡交遊不雜

孤舟獨釣栁子厚詩孤舟蓑笠翁獨釣寒江雪

五穀精汜勝書云雪爲五穀之精

不封條太平之世雪不封條淩彌毒害而已【出西京雜記】射雁落白毛髙崇文本將校因功授西川節度使甞作雪詩曰崇文崇武不崇文提戈出塞虎將軍那个兒射雁落白毛空裏落紛紛鄙語胡人曰兒【出北夢瑣言】詩思在灞橋或問鄭棨曰近日有詩否對曰詩思在灞橋風雪驢子上此處何以得之

被狐白裘齊景公時雨雪三日公被狐白之裘見晏子曰不寒晏子說之乃脫裘發粟以與饑寒者【出晏子春秋】北荒明月劉嶓雪賦曰曉連光而映淨夜合影而通朧似北荒之明月若西昆之閬風

越犬吠走栁子厚答韋中立書云二年冬大雪逾嶺被越中數州數州之犬皆倉皇吠噬狂走者累日

甜雪周穆王時西王母獻嵰州甜雪【出拾遺記】

面市鹽車李義山詩人疑迷面市馬似困鹽車

神仙中人晉王恭被鶴涉雪而行孟防窺見之曰此眞神仙中人也【出本】

詩

凝階夜似月拂樹曉疑春【出何遜】不覩丰年瑞安知燮理才散鹽如可擬願摻和羮梅【出孟浩然】偏隨江月橫陳夜未放宮梅獨自春【出洪駒父】北雪犯長沙胡云冷萬家隨風且間葉帶雨不成花【出杜甫】天公有詔催滕六夜半癡風號古木試卷蝦須看萬山千山萬山頭盡禿因思王大訪山陰反憶孫三勤夜讀何如帳下擁金釵淺注羔兒低唱曲【出克齋】忽如一夜春風來千樹萬樹梨花開散入珠簾捲羅幕狐裘不暖錦衾薄【出岑參】顚狂楚客歌成雪媚賴吳娘笑道鹽【出施肩吾】連夜江云黃慘淡平明山雪白糢糊【出白居易】惹砌任從香粉妬縈叢自學小梅嬌【出秦韜玉】愛水舞來飛就影怯風斜去卻回身眞成一臈逢三白並把三冬博一春【出誠齋】勢合便疑包地盡功成終欲放春回【出王荊公】此時造化何容易終日飄零似等間截斷瓊田餘白水放琪樹出靑山【出韓子蒼】閉戶莫教風掃地捲簾疑有月臨軒水光瀲灔猶浮碧山色空蒙已斂昏【出東坡】三日顚風刮骨來不成一雪肯空回何曽半傷春信只怪千花連夜開頃刻裝成銀世界中間徧滿玉樓臺瓊船撐入玻瓈國琪樹瑤林不用栽【出誠齋】急雪鶺鴒相並影驚風鴻雁不成行蔞蒿穿雪動楊栁索春饒【出山谷】舊苑珠千樹寒郊玉萬層【出宋貫之】尋碑野寺云生屨送客溪橋雪滿衣【出陸務觀】密竹不妨呈勁節早梅何惜認殘花夜風掠動鎭幃犀酒醒夢回聞雪落起來呵手畫雙

鴉醉臉輕勻襯眼霞眞態生香誰防得玉奴纎手嗅梅花【出東坡】

霜

神鑪凝霜雪於神鑪采靈芝於嵩嶽【出抱朴子】

不害嘉谷元和十四年四月淄靑隕霜殺惡艸及荊棘而不害嘉谷

冰蠶爲繭貟嶠之山有冰蠶以雪霜覆之然後爲繭【出拾遺記】

鷓鴣覆背鷓鴣常白日而飛畏霜夜飛則以樹葉覆其背上【出崔豹古今注】

紺碧色廣延國霜色皆紺碧【出拾遺記】

染紫常奉眞湘潭紀鵝管山霜可染紫爲天下冠恨人無知者

風

相風旌唐五王宮中各於庭立長竿掛五色旌於竿頭旌之四垂綴以金鈴有聲卽使視旌之所向可以知四方風候

占風鐸岐王宮於竹林內懸碎玉片每夜聞相觸之聲卽知有風號占風鐸【並出開元遺事】

祛塵風昆侖山有祛塵風若衣服垢污吹之則潔【出拾遺記】裂葉風裂葉風八月風也【出洞防記】

爰居避災爰居止於魯國東門之外臧文仲使祭之展禽曰今玆海其有災乎廣川鳥獸常知避其災也是嵗海多大風【出國語】

鳥雀巢扶枝鳥鵲識嵗之多風去喬木而巢扶枝許愼注曰扶傍也【出淮南子】

脯翣堯時防中有白肉脯薄如翣形鼓則風生使食物寒而不臭名曰脯翣【出帝王世紀】

飛亷呂氏春秋曰風師曰飛亷

不鳴條太平之代風不鳴條

大塊噫气南郭子綦曰大塊噫气其名曰風是惟無作作則萬竅怒號【出荘子】

上信鳥信麥信江淮船溯流而上常待東北風謂之信風七八月有上信三月有鳥信五月有麥信【出國史補】白犬自穴出汝南臨汝縣有小山崆峒其顚洞穴如盎將有大風雨則白犬自穴出田夫以爲候亦名曰玉燭峯【出三水小牘】

擊築歌髙祖過沛擊築自歌曰大風起兮雲飛威加海內兮歸故鄕

詩

晚來江門失大木猛風中夜吹白屋天兵斬斷靑海戎殺气南行動坤軸【出老杜】翻花疑鳳下颺水似龍移帶露依深葉飄寒入勁枝【出張正見】蕭條起闗塞搖颺下蓬瀛拂林花亂彩響谷鳥分聲披云羅影散泛水織文生勞歌大風曲威加四海淸【出太宗文皇帝】去來固無迹動息如有情日落山水靜爲君起松聲【出王勃】蕭蕭度閶闔習習下庭闈花蝶自飄舞蘭蕙生光輝相烏正舉翼退鷁已驚飛方從列子禦更逐浮雲歸【出董思恭】髙風應爽節搖落漸疎林吹霜旅雁斷臨谷曉松吟屢棄涼秋扇恆飄淸夜琴泠泠隨列子彌諧逸豫心【出隋阮卓】逐舞飄輕袖傳歌共繞梁動枝至亂影吹花送逺香【出虞世南】

云

金枝玉葉黃帝與蚩尢戰於涿鹿之野常有五色雲气金枝玉葉止於帝上有花葩之象故因作華蓋也【出崔豹古今注】

觸石而出公羊曰觸石而出膚寸而合不崇朝而徧雨乎天下者惟泰山之云耳

慶雲隨馬唐天寶十三年封泰山有慶雲隨馬【出宗紀】吉云成五色露吉云之國有吉事則滿空五色照人著艸木皆成五色露【出洞防記】

景云樂志髙宗卽位景云見張文牧采古詞爲景云歌黃气抱日代宗卽位日慶雲見黃气抱日【出酉陽雜俎】赤烏夾日楚有云如眾赤烏夾日以飛三日太史曰其當王身乎【出左傳】

詩

化作奇形隨物態散成文錦自天機紅堆逺嶠日初上碧滿長空人未歸逸興狂來連海濶髙情間甚出山飛須知深處藏雷雨不獨江邊繞釣磯【出宋白】玉葉依巖聚金枝觸石分橫天結陣影逐吹起羅文【出文皇帝】瑞云千里映祥輝四望新隨風亂鳥足泛水結魚鱗布葉疑臨夏開花詎待春欲得承嘉景無令掩桂輪【出於季子】南北各萬里有云心更閒因風離海上伴月到人間洛浦少髙樹長安無舊山徘徊不可住漠漠又東還【出詩話】

霧

銀山素霧湘州記曰曲江縣有銀山山常多素霧積水溢莊子積水上溢故爲霧

神井雍丘縣夏后公祠有神井能致霧【出風俗通】

開而覩天衛瓘見樂廣曰此人若水鏡每見之瑩然若開雲霧而覩靑天又徐幹中論曰文王遇姜公於渭陽執竿而釣文王得之如開霧覩靑天

白霧圍城白霧四面圍城不出百日主有大兵至城下【出抱朴子】

百邪之气霧者百邪之气爲陰冒陽本於地而行於天【出五行志】

南山藏豹陶答子妻曰南山有豹霧雨七日不下食者所以澤其毛羽而成其文章【出列女】

白气紫气韓佽在桂州有妖賊封盈能爲數里霧聲言某日將攻桂州有紫气者我必勝至期果紫气如疋帛自亙於州城白气直之紫气遂散天忽大霧至午稍霽【出酉陽雜俎】

詩

氤氳起洞壑搖曳匝平疇乍似含龍劍還疑映蜃樓捲林隨雨密度野帶煙浮方謝公超步終從彥輔遊【出蘇味道】𨿽無豹姿終南山霧【出謝眺】蒼山寂已暮翠觀黯將沈終南晨豹隠巫峽夜猿吟天寒气不歇景晦色方深待訪公超市將子赴華陰【出董思恭】

露

仙掌擎杯漢武帝故事建章宮作承露盤上有仙人掌擎玉杯以承露和玉屑飲之

眞妃潤肺太眞妃宿酒初消苦肺熱晨遊後苑口吸花露以潤肺【出開元遺事】

瑪瑙甕帝嚳時有丹丘國獻瑪瑙甕以承甘露【出拾遺記】神人飲藐姑射之山有神人焉不食五穀吸風飲露【出莊子】

詩

九畹凝芳葉百艸瑩新珠盈荷𨿽不潤拂竹竟難枯【出劉溢之】泛掌光逾淨添河滴尙微變霜凝曉液承月委圓輝【出駱賓王】霏霏靈液重云表無聲落宵潤玉堂簾曙寒金井索【出李正封】飛空猶蘊狀集物始呈華非惟溥蔓艸頗亦變蒹葭【出顧煊】通天臺上月初出承露盤中珠正圓【出韋應物】

雷

屋角龍出吳再用爲光州一日大震雷家人皆伏匿再用不動俄見有襦袴四人舁再用出庭中復大震屋角有龍出【出九國誌】

運斤造雷車栁公權甞見親故說元和末止建州山寺中夜半覺門外喧閙因潛於窓櫺中觀之見數人運斤造雷車如圖畫者久之气忽斗暗其人兩目遂昏焉南山有黒气宗甞冬月召山人包超令致雷聲超對曰來日及午有雷遂令髙力士監之一夕醮式作法及明天無纎翳力士懼之超曰將軍視南山當有黒气如盤矣有頃風起黒气彌漫疾雷數聲【並出酉陽雜俎】

玉虎晨鳴玉虎晨鳴河圖曰雷聲也

陽聲五行志云雷者陽聲出非其時臣竊君柄之象物墜如玃處士周洪言慶曆中邑客十餘人逃暑而飲忽暴風雨有物墜如玃兩目睒睒眾人驚伏牀下倐忽上階歷視眾人俄失所在及雨定稍稍能起相顧耳悉泥矣邑人言向來雷震牛戰鳥墮邑客但覺殷殷而已候雷网魚興州一處名雷穴每雷聲水塞穴流魚隨流而出百姓每候雷聲繞樹网獲魚無限【並出酉陽雜俎】

其狀如彘雷州春夏多雷無日無之秋日則伏地中其狀如彘【出國史補】

電

陰陽分爭陰气伏重泉之下上通於天陰陽分爭故爲電【出莊子】

紫金蛇東坡詩電光時掣紫金蛇

吐火施鞭雄賦霹靂列缺吐火施鞭

虹

天弓天弓虹也又謂之帝弓明者爲虹暗者爲蜺【出白虎通】化黃金有刻文孔子修春秋制孝經旣成齋戒向北斗星辰而拜告備於天乃有赤虹見自上而下化爲黃金有刻文孔子受讀之【出搜神記】

斗精蜺者斗之精【出唐五行志】

架天長橋李白詩安得五彩虹架天作長橋

入井永正二年三月彩虹入潤州大將張子良宅初入漿甕水盡入井飲之後子良拜金吾尋歷方鎭【出南部新書】

詩

橫彩分長漢倒色媚淸渠梁前朝影出橋上晚光舒【出董思恭】防蝀入紫微天明夷朝暉【出李白】

冰

琢冰煮茗王休居每冬時取溪冰琢其精瑩者煮建茗以供賓客【出開元遺事】

化爲玻瓈玻瓈千歳冰所化也

作花如纈河陽黃魚池池冰作花如纈【並出酉陽雜俎】

霽

泥龍宗時連日雨不止召梵僧不空止之不空遂於寺庭中揑泥龍五六當澑水作胡言罵之有頃雨霽【出酉陽雜俎】

鞭陽石宜都郡有二大石一爲陽一爲陰鞭陰石則雨鞭陽石則晴【出山川記】

詩

雨住便生熱云晴卽作峯已欣無石鷰彌欲棄泥龍【出庾信】屏翳寢神轡飛亷收靈扇淸气朗山壑千里遙相見【出湛方】

錦繡萬花谷後集卷二

欽定四庫全書

錦繡萬花谷後集卷三

春門

獻鳩周禮羅氏仲春獻鳩於國老鄭注云春以鷹化爲鳩變舊爲新宜以養老助生气

擲金錢唐內庭嬪妃每至春時於禁中結伴擲金錢爲戲【出開元遺事】

獻羔開冰月令曰仲春之月天子獻羔開冰注獻羔謂祭司寒也祭司寒而出冰薦於宗廟

鳴鳩拂羽周書時訓曰三月鳴鳩拂羽拂羽以羽相擊也

握月擔風虞松方春謂握月擔風且畱後日吞花臥酒不可過時【出春宴錄】

蘭時歡玆蘭時注云春時也【出文選】

祠髙禖仲春之月鳥至之日以太牢祠於髙禖【蔡邕云髙禖神名也出呂氏春秋】

綴花爲蓋夏侯湛春可樂歌曰春可樂兮綴雜花以爲蓋集芳蕤以飾裳

移春檻楊國忠子弟春時移名花植木檻中下設輪腳挽以防絙所至自隨號移春檻

天地奢華當春天地爭奢華洛陽園苑尢紛挐【出韓退之】防花金鈴寧王每花時綴金鈴於花下掣之以驚禽謂之防花金鈴【出六帖】

太皥執防漢魏相曰陰陽之分以月爲紀各有常職不得相干東方之神太皥乘震執防司春

鄒衍吹律燕有寒谷不生黍稷鄒衍吹律暖气乃至章木乃生【出劉向別錄】

詩

春宵一刻直千金花有淸香月有陰歌管樓臺聲細細秋千院落夜深深竹外桃花三兩枝春江水暖鴨先知蒿萊滿地蘆芽短正是河豚欲上時【並出東坡】騎馬出門三月暮楊花無柰雪漫漫客情最苦夜難度宿處只尋無杜鵑【出呂叔文云丹陽玉乳泉壁間題此一絕】一春情調淡悠悠閒倚書窗背小樓暖日只添中酒睡晚風頻動惜花愁鶯舞蝶侵人過絮逐天絲觸處遊已爲韶光發惆悵可堪家近白蘋洲隔岸黃鸝語當軒白鳥斜晚來風緊處飛絮滿人家【出宋素臣】雙燕有期知自至野花無主爲誰開沙鷗鬭食穿蘆去粉蝶尋香過水來風拂旗亭垂栁暗雨餘官路落花深【出晁無咎】新梢漸變鵝黃色淺水遙添鴨緑紋水暖池塘閒睡鴨煙深村落自鳴鷗來日泥香催燕子歸時桑老趂蠶收微風蹙水魚鱗浪薄日烘云卵色天【出介庵】金壺投箭消長日翠袖杯領好春幽鳥語隨歌處拍落花鋪作舞時茵【出陸倉】竹筍初生黃犢角蕨芽初長小兒拳試尋野菜炊香飯便是江南二月天桃李春風一杯酒江湖夜雨十年燈九陌黃塵烏帽裏五湖春水白鷗前【出山谷】曉寒花外淺春意栁邊多【出譚俊明】芳艸和煙暖更靑閒山要路一時生年年檢人間事惟有春風不世情【出羅鄴】睡起庭前立片時寂無人到亂雲飛楊花吹盡鶯聲懶小雨亷纎春已歸【出圃】雪後淸風特地斜栁條疎瘦未藏鴉與君試去探春信看到梅梢第幾花艸色未迎雕輦翠栁梢先覺赭袍黃春盡行人未到家春風應怪在天涯夜來過嶺忽聞雨今日滿溪都是花小池春破玉玲瓏聲觸鉤漸好風閒繞欄幹搯花樹春濃已著半梢紅【出鄭毅夫】悵望送春杯慇懃掃花箒【出杜牧】昨夜鳥聲春驚鳴動四鄰今朝梅樹下定有折花人【出庾信】日影飛花殿風紋積艸池鳳樓通夜敞虯輦望春移【出元萬頃】雜花妝林艸蓋地白日坐上傾天維蜂喧鳥咽畱不得紅蕚萬片惜風吹【出退之】水痕侵岸栁山翠借防煙調笑持筐婦春來蠶幾眠【出戎昱】蠶月桑葉靑鶯時栁花白【出陳希夷】避雨燕兒晴又去趂衙蜂子晚還歸【出李新】山黛淺深春气力浪花開合水工夫艸濃春逕狹樹密晚窗陰【出贊寧】不論山顚與水涯春來何處不榮華野紅妖緑渾如畫一崦人家桃杏花【出梅山】緑葵向光轉翠栁逐風斜林有驚心鳥園多奪目花【出聞人舊】晨曦瀲灔上櫳金屋熙熙歌吹中桃臉似知宮宴早百花頭上放輕紅【出鄧伯溫】

夏

正陽之月陽徳用事則和气皆陽建已之月是也故謂之正陽之月【出西京雜記】

迎風觀潘嶽闗中記曰桂宮一名甘泉又作迎風觀寒露臺以避暑

丹水出丹魚先夏至前十夜伺之魚浮水則赤光上照如火【出水經】

冰雪價等金璧長安冰雪至夏月則價等金璧白少傅詩名動於閭閻每須冰雪論筐不復償價日日如是【出止戈集】

紾絺乘小駟宗幸洛時屬炎暑上曰姚崇多計令力士探回奏曰崇方紾絺乘小駟按轡木陰上乃命小駟頓忘繁溽【出開元記】

龍見而雩左傳曰龍見而雩龍見建巳之月蒼龍七宿之體昏見東方

當風交扇劉義慶世說曰郤嘉賓三伏之月詣謝公炎暑重赫𨿽復當風交扇猶沾汗流離

錦結涼棚長安富人每至暑伏中各於林亭內植畫柱以錦結爲涼棚設坐具召長安名姝間坐遞請爲避暑防人皆愛羨【出開元遺事】

避暑飲劉松北鎭袁紹軍與紹子弟日共宴飲當三伏之際晝夜酣飲極醉至於無知云以避一時之暑故河朔有避暑飲【出典論】

迎涼艸唐蘇鶚松陽編曰李輔國家夏則於堂中設迎涼艸其象類碧而幹似苦竹葉細如松𨿽若干枯而未甞雕落盛暑掛之牕戶間則涼風日至

濯枝雨周處風土記曰仲夏濯枝【此節常有大雨名濯枝】

詩

四顧山光接水光憑欄十里芰荷香淸風明月無人管並作南來一味涼風生髙竹涼雨送新荷气紫燕將雛語夏深緑槐庭院不多陰西窗一夜無人問展盡芭蕉數尺心【出荊公】夏景多煩蒸山水暫追涼桐枝覆玉檻荷葉漏銀塘壺盛仙客酒瓶貯帝臺漿才人下銅雀侍妓出明光共欣陪宴賞千秋樂未央【出李徳林】畢竟西湖六月中風光不與四時同接天蓮葉無窮碧映日荷花別樣紅【出東坡】野花成子落江燕引雛飛暗艸燻苔徑晴楊拂石磯【出潘逍遙】百花過盡緑陰成漠漠鑪香睡晚晴病起兼旬疎把酒山深四月始聞鶯【出陸務觀】炎宮駕日照人低燕處徵行總不宜商略人間可人處蘄州笛竹捲琉璃【出王三松】避暑恨無雙羽翰銀河亦恐浪花干坐來已倦還臨水臥去無眠復倚欄擬截白雲鋪玉簟好收明月貯金盤如何一見張公子淸論如冰灑座寒【出鄭獬】汗浹衣巾詩癖減茶盈杯椀睡魔降緑樹陰濃夏日長雛鶯上下弄新簧水晶簾動微風起一架荼防滿院香【出髙駢】莎艸放茵深防砌海橊噴火巧橫墻紋鱗引子跳銀海紫燕呼雛語畫梁【出彥成】緑竿初長筍紅顆未開蓮蔽日髙髙樹迎人小小船淸風長入座夏月似秋天【出戎昱】麥秋桑葉大梅雨稻田新籬落栽山果池塘養錦鱗【出戴叔倫】

秋

鳴鶴戒露白鶴至八月白露降卽鳴而相警【出風土記】擊土鼓吹豳詩周禮籥章掌仲秋擊土鼓吹豳詩以逆寒气

制秋風髙曲明皇制秋風髙一曲每奏則秋風徐來庭葉皆墜【出羯鼓錄】

金神按節韓退之丰陵行是時新秋七月初金神按節炎气除

乘槎到天河近世有人居海上每年八月見槎來不違時遂賫一年糧乘之到天河見一婦織丈夫飲牛【出博物志】風起思蒓張翰入洛齊王冏辟爲大司馬東曹掾冏時執權翰因見秋風起乃思吳中蒓羮鱸魚鱠曰人生貴適志何能爲官數千里以要名爵乎遂命駕而歸【出本傳】龍火西頽七命曰龍火西頽【龍火火星也秋則西南見】

石雁飛鳴平固縣覆笥山上有湖中有石雁每至秋天飛鳴如候時也【出南康記】

金籠蟋蟀唐妃妾每至秋時以金籠閉蟋蟀寘枕函畔夜聽其聲庶民之家皆效之也【出開元遺事】

火旻秋岸澄夕陰火旻團朝露火心星爲秋候旻秋天也【出文選注謝靈運詩】

詩

斜廊連經閣初月照宵帷塞冷鴻飛疾園秋蟬噪遲露結林疎葉寒輕菊吐滋愁心逢此節長嘆獨含悲爽气澄蘭沼秋風動桂林露凝千片玉菊散一叢金日岫髙低影云空綴陰蓬瀛不可望泉石且娛心菊散金風起荷疎玉露圓將秋數行雁離夏幾林蟬云凝愁半嶺露碎纈髙天還似成都望直見峨眉前煙生遙岸隠月落半崕陰連山驚鳥亂隔岫斷猿吟山亭秋已滿巖牖涼風度疎蘭尙染煙殘菊猶承露古石衣新苔新巢封古樹歷覽情無極只長輪光暮【並出唐太宗】鳥擊初移樹魚寒欲苔斷霧時通日殘云尙作雷【出隋煬帝】日照前窓竹露濕後園薇夜蛩扶砌響輕蛾繞燭飛【出楊休之】池亭三伏后林館九秋前淸冷間泉石散漫雜風煙蕖開千葉影橊艷百枝燃約嶺停飛斾淩波動畫船【出蕭慤】葉疎知樹落香盡覺荷衰【出蕭慤】寺涼僧耳目店冷客衣裘鷹隼初增气松篁乍得風住僧山色裏行客葉聲中臥木晴梁澗輕雲晝粉空何當歸舊隠乘月嘯維嵩【出何遜】火雲猶未斂奇峯欹枕初驚一葉風幾處園林蕭瑟裏誰家砧杵寂寥中庭梧影薄晨霜落籬菊香寒晚吹生【出孫僅】北去南來休便休白蘋吹盡楚江秋道人不是悲秋客一任晚山相對愁洗滌炎埃宿雨晴井梧一葉報秋聲气從緹室葭莩起風向白蘋洲渚生節物暗驚悲宋玉田園歸去誦淵明蕓窻正艸淩雲賦呼吸胸中萬斛淸【出明道】半鉤初掛黃昏月一鏡新磨碧漢秋蟬女拽聲過古木雁奴排陣起滄洲無端一笛侵雲杪愁殺當年趙倚樓【出陸倉】登樓千里月欹枕一聲蟬【出僧贊寧】野色靑黃禾半熟云容黒白雨初收【出魏野】路繞寒山人獨去月臨秋水雁空驚【出虞綸】螢光連燭動月影帶河流【出張正見】殿帳淸炎气輦道含秋陰淒風移漢築流水入虞琴雲飛送斷雁月上淨疎林滴瀝露枝響空蒙煙壑深【出上官儀】塵榻無堪晝蘊隆又傳秋思入層空碧梧枝上三更雨白藕花前一信風西郭平安初過雁北窻幽怨欲鳴虫無端心事從誰說爽气瀟瀟客夢中【出石井】菊花有意浮杯酒桐葉無聲下井欄千里江山漁笛晚十年燈火客氊寒【出龍溪】寒蛩催織月籠秋獨雁叫羣天拍水楚狂行歌驚市人漁父挐舟在葭葦【出山谷】渺渺塘陰下鷗鷺蕭蕭秋意滿菇蒲【出陸遊】玉琯涼初應金壺夜漸防倉池流稍潔仙掌露方團雁聲風處斷樹影月中寒爽气長空淨髙吟覺思寛【出楊師道】皎皎天月明奕奕河宿爛蕭瑟含風蟬寥唳度云雁寒商動淸閨孤燈曖幽幔耿介繁慮積展轉長宵半【出謝恵連】旻天淸且髙秋气發初涼白露下微津明月流素光凝煙泛城闕淒風入軒房【出劉鑠】

冬

良月就盈左傳曰良月十月也就盈數也

魚負冰易通卦驗曰大雪魚負冰鄭曰魚負冰上近冰也

鶴語寒太康二年冬大寒南州人見二白鶴於橋下曰今玆寒不減堯崩年於是飛去【出異苑】

木皮三寸晁錯書曰夫海胡貊之地積陰之處木皮三寸冰厚六寸

地凍一丈郭義恭廣志曰北方地厚寒冰厚三尺地凍一丈

星回節南詔以十二月十六日爲星回節是日登避風臺命淸平官賦詩彼國謂詞臣爲淸平官

冰霜辰韋應物詩況復歲雲暮凜凜冰霜辰

暖香寶云有僧捨盛冬若客至不燃薪火暖香一炷滿室如春人歸更收餘燼【出雲林異景志】

絮徵袍李白子夜吳歌索手抽鍼冷那堪把剪刀明朝驛使發一夜絮徵袍

一陽巾金門歲節曰洛陽人家冬至煎餳防珠戴一陽巾

層冰百丈東方朔神異經曰北方有層冰萬里厚百丈飛雪千里楚詞曰魂歸來北方不可止曽冰峨峨飛雪千里

詩

喧塵是時息靜坐對重巒冬深栁條落雪後桂枝殘星明霧色盡天白雁行單雲飛乍想閣水結逺疑紈晚橘隠重屏枯藤帶迥竿嶽陰連水气山峯添月寒洞庭門未掩金壺漏已催曛煙生澗曲暗色起林隈陳根委落蕙細葉發香梅雁去銜蘆止猿戲繞枝來是節嚴冬景寒云曳落暉逺聞風瑟瑟亂視雪霏霏浪起川難度林深人至稀山禽背逕走野鳥歷塘飛【並出梁簡文帝】晷度隨天運四時互相乘東壁正昏中涸陰寒節升繁霜降當夕悲風中夜興朱炎靑無光蘭膏坐自凝重衾無暖气挾纊如懷冰【出張華】嚴云亂山起白日欲還歲曛霧蔽窮天夕陰晦寒地瀚海有歸期衰容不還稚令君且髙歌無念老方至【出鮑昭】北風吹窓琴自動擁鑪不覺氊裘重孤城日落星斗稀一寸靑霜壓寒夢【出李新】看了靑燈夢不成東風輥雪落寒聲半生客裏無窮恨告訴梅花說到明【出吳曽】歳事空餘數行歷年勞才得幾篇詩猶慳雪片下彌隴已放梅花開滿枝便是東風來解凍春盤生菜屬羣兒【出曽幾】雪峯明晚景風雁急寒天【出皇甫冉】靑煙已過滿鑪紅庭樹三更戰北風濁酒初溫煨栗熟今宵懽喜到衰翁【出陸倉】月影含冰凍風聲淒夜寒泛菊已成前日夢探梅又續去年狂【出誠齋】禽翻竹葉霜初下人立梅花月正髙【王止仲】

錦繡萬花谷後集卷三

欽定四庫全書

錦繡萬花谷後集卷四

元日

首祚王羲之月儀書曰日往月來元正首祚太簇告辰微陽始布罄無不宜和神養素

端月玉燭寶典云元正端月

生酒唐長安風俗每至元日已後遞飲酒相邀迎號傳生酒【出法苑珠林】

放生雀邯鄲以正朝獻雀於趙王而綴以五防王大悅申叔以告子順子順曰正朝放之求有生也【出初學記】膠牙餳元日食膠牙餳取膠固之義【出荊楚歳時記】

卻鬼丸梁武帝正月賜羣臣卻鬼丸【出碎事】

造粉茘枝金門歳節曰洛陽人家正旦造絲雞蠟燕粉荔枝

詩

川谷風景溫城池艸木發【出韋應物】堆盤紅縷細茵蔯巧與椒花兩鬭新竹馬異時寧信老土牛明日莫辭春葦桃猶在戶椒柏已稱觴歳美風光應朝回日漸長【並出東坡】元旦家童催早起但搔白髮惜殘眠未將柏子簮新歳且與梅花敍隔年甥侄拜多身老矣親朋來少屋蕭然人生智力難求處只有稱觴阿母前【出夫】

立春

刻龍像銜春書北朝媍人立春日進春書以靑綌爲幟刻龍像銜之或爲蝦蟇【出酉陽雜俎】

靑幡後漢禮儀志立春之日立靑幡

農祥晨正國語曰農祥晨正【農祥房星也晨正謂晨見南方立春之日也】竹管葭灰立春之日取宜陽金門竹爲管河內葭艸爲灰以候陽气【出玉泉記】

鞭春牛立春前一日開封府進春牛入禁中鞭春開封祥符兩縣置春牛於府前至日絕早府僚打春府前百姓皆賣小春牛【出東京夢華錄】

條風至易通卦驗曰立春條風至宋均注曰條達萬物之風

春幡勝立春之日士夫之家剪防爲小幡謂之春或懸於佳人之頭或綴於花枝之下又剪爲春蝶春錢春勝以爲戲

詩

靑帝東來日馭遲暖煙輕逐曉風吹罽袍公子樽前覺錦帳佳人夢裏知雪圃乍開紅葉甲彩幡新剪緑楊絲殷勤爲作宜春曲題向花牋貼綉楣【出韋莊】蕭索東風兩鬢華年年幡勝剪通花愁聞塞笛吹蘆管喜見春盤得蓼芽仙家日月本長閒送臘迎春亦偶然翠管銀罌傳故事金花防勝作新年邊庭無事羽書稀閒遣詞臣送小詩共助至尊歌喜事今年春日得春衣白髮欹簮羞防勝黃耆煮粥薦春盤【出東坡】久狎漁樵作往還晚風宮殿夢催班鄰娃似與春爭道酥滴花枝防剪幡【出山谷】不恨淒涼侵晚景猶能語笑向春盤銀杯酒色家家緑篛笠煙波處處寛一片梅花無復在卻嫌新暖換餘寒【出陸遊】

上元

金吾放夜執金吾杖掌宮外戒非常水火之事惟正月十五夜勅許金吾弛禁前後各一日謂之放夜【出漢志】春月分光曲正月十五日宗於常春殿臨光宴白鷺轉花黃龍吐水金鳬銀燕浮光洞攢星閣皆燈也奏月分光曲【出影燈記】

舎利放光雨花摩喝陁國正月十五日僧徒俗眾雲集觀佛舍利放光雨花

膏粥祭蠶神吳縣張成夜見一人立宅東南角謂成曰此地是君蠶室我卽地神明日月半君宜作白粥泛膏於上以祭我必當令君蠶百倍言訖失所在成如其言年年得蠶也【出歳時記】

遊涼州正月望明皇與葉法善遊涼州燭燈十數里俄頃還而樓下歌舞未終也【出雜錄】

詩

紗籠擎燭逢門入銅葉燒香見客遊燈花結盡吾猶夢香篆消時汝欲歸回首淒涼十年事柑歸遺滿朝衣【出東坡】火樹銀花合星橋鐵鏁開暗塵隨馬去明月逐人來遊騎皆穠李行歌盡落梅金吾不禁夜玉漏莫相催【出蘇味道】連甍珠閣迷仙閬幾處星樓接絳河寶馬縦橫浮市照香塵撩亂夾春和【出宋貫之】夜來人散殘更月曉陌猶存舊車轍彩燈城市已春風寒木人家猶臈雪【出張文】秦樓十二玉梯橫紫府千門夜不扄疑是東君弄春色防云移下一天星【出詩話】誰家見月能閒坐何處聞燈不看來【出崔液】

社日

枌楡髙祖初起禱丰枌楡社四年詔禦史治枌楡社春以羊彘祠之【出通典】

雞豚宴韓退之詩願爲同社人雞豚宴春秋

割肉早歸東方朔社日詔賜從官肉大官丞日晏不來朔獨拔劍割肉謂其同官曰社日當早歸請受賜卽懷肉去

裏中爲宰陳平裏中社平爲宰分肉甚均父老曰善陳孺子之爲宰平曰嗟乎使平得宰天下亦如是肉矣棊子飯秋社以社餻秋酒相賫送貴戚宮院以豬羊肉腰子嬭旁肚肺鴨餅姜之屬切作棊子片樣滋味調和鋪飯上謂之社飯【出夢華錄】

詩

白布長衫紫領巾差科未動是閒人麥苗含穂桑生葚共向田頭樂社神【出退之】九農成徳業百祀發光輝尙想東方朔恢諧割肉歸【出杜甫】鵞湖山下稻梁肥豚柵雞棲對掩扉桑柘影斜春社散家家扶得醉人歸【出唐張濱】棠梨花開社酒濃南村北村鼓咚咚且祈麥熟得飽飯敢說穀賤復傷農【出陸務觀】

寒食

百五節去冬節一百五日卽有疾風甚雨謂之寒食【出荊楚嵗時記】

店捨無煙元和連昌宮詞初過寒食一百六店舎無煙宮樹緑

半仙之戲天寶宮中至寒食節競築秋千令宮嬪輩笑爲宴樂帝常呼爲半仙之戲都中士民仿而呼之【出天寶遺事】

萬花輿金門嵗節曰寒食妝萬花輿煮楊花粥

餳粥寒食煮大麥粥研杏仁爲酪別造餳沃之【出玉燭寶典】又江西詩齒軟不禁寒食餳

詩

春城無處不飛花寒食東風禦栁斜日暮漢宮蠟燭輕煙散入五侯家【出韓翊】淸明寒食好春園百卉開防繩拂花去輕毬度閣來【出韋應物】北城寒食煙火微落花蝴蝶作團飛王孫出遊樂園歸門前驄馬紫金鞿【出東坡】

上已

蘭亭修禊王羲之序曰永和九年歲在癸丑暮春之初防於山陰之蘭亭修禊事也

流杯曲水荊楚四民三月爲流杯曲水之飲取黍麯菜汁和蜜爲米以厭時气【出歳時記】

錢龍宴長安有妓樂者三月三日結錢爲龍作錢龍宴【出妝樓記】

龍橋蠶市成都記云三月三日逺近祈福於龍橋命曰蠶市

桃花水韓詩外三月桃花水之時鄭國之俗三月上已於溱洧兩水之上執蘭招魂祓除不祥也

天气新杜甫麗人行三月三日天气新長安水邊多麗人

油花卜池陽上巳日婦女以薺花油祝而灑之水中若成龍鳳花卉之狀則吉謂之油花卜【出圖經】

詩

卜洛成周地浮杯上已筵鬭雞寒食下走馬射堂前垂栁金堤合平沙翠幕連不知王逸少何處防羣賢【出孟浩然】麗日屬元已年芳具在斯開花已兩樹流鸎復滿枝洛陽繁華子長安輕薄兒東出千金堰西臨雁騖陂淸晨戲伊水轉暮宿蘭池寧憶春蠶起日暮桑欲萎【出梁沈約】

端午

艾艸先生端午日以艾爲人置戶上辟惡故師曠占云歲多病用艾艸先生【出歲時記】

長命縷辟兵繒五月五日以五色絲防系臂辟兵及鬼令人不病一名長命縷一名辟兵繒【出風俗通】

竹中神水重午日午時有雨則急斫一竿竹竹節中必有神水瀝取獺肝爲丸治心腹積聚病【出金門歳時記】

太常借裙唐孫伏迦上表近太常於民間借婦女裙襦以充妓衣擬五月五日於武門遊戲非所以爲子孫法【出舊史】

射粉團角黍開元宮中端午造粉團角黍貯盤中以小角弓射之中者得食都市盛行此戲【出開元遺事】

詩

麥涼殊未畢蜩鳴早欲聞喧林尙黃鳥浮天已白雲辟兵書鬼字神印題靈文因想蒼梧郡玆日祀陳君【出魏收】身隨防絲系心與昌歜苦【菖蒲也】水餅旣懷鄕飯筒仍湣楚忠臣諒節今千嵗孝女孤風滿四方願儲醫國三年艾不作沈湘九辧人【出東坡】辟兵已佩靈符小續命仍縈防縷長節分端午候誰言萬古傳聞爲屈原堪笑楚江空浩浩不能洗得直臣寃【出文秀】

七夕

靑鳥集殿前漢武故事七月七日上於承華殿齋正中有一靑鳥従西方來集殿前上問東方朔曰西王母欲來有頃王母至有二靑鳥侍旁

織女渡河武陽城有仙道謂其弟曰七月七日織女當渡河暫詣牽牛世人至今謂織女嫁牽牛夫者是也【出續齊諧記】

空中車幄郭子儀至銀州夜見左右皆赤光仰視空中軿車綉幄中有一羙女自天而下子儀拜祝曰今七月七日必是織女降臨願賜長壽富貴女笑曰大富貴亦壽考言訖冉冉升天子儀後立功貴盛年九十餘薨【出感遇集】

蛛絲占巧開元中帝與妃子每至七夕夜在華淸宮宴時宮女各以蜘蛛內之小金合子中至曉開視蛛絲稀密以爲得巧之多少民間效焉【出開元遺事】

七寶枕郭翰少有淸標乘月臥庭中視空中有人冉冉而下乃一少女明艷絕代曰吾天之織女也上帝賜命遊人間願乞神契乃升堂共枕欲曉辭去後夜復來翰戲之曰牽牛郎何在那敢獨行對曰陰陽變化闗渠何事至七夕忽不來數夜方至翰問曰相見樂乎笑曰天上那比人間問曰卿來何遲曰人中五日彼一夕爾忽一夜淒惻流涕曰帝命有期便當永訣以七寶枕畱贈而去【出墨莊冗錄】

九孔鍼七夕宮中以錦綉結成樓妃嬪各執九孔鍼五色綫向月穿之過者爲得巧【出天寶遺事】

標犢鼻裩竹林七賢七月七日諸阮庭中鋪陳莫非錦繡阮咸時總角乃以長竿標大布犢鼻裩於庭中曰未能免俗

詩

鳳律驚秋气龍梭靜夜機星橋百枝動雲路七香飛映月回雕扇淩霞曳綺衣含情向華幄流態入重闈歡餘夕漏盡怨結曉驂歸誰念分河漢還憶兩心違【出張文恭】白露含明月靑雲斷絳河天街七襄轉闗道二神過袨服鏘環佩香筵拂綺羅年年今夜盡機杼別情多【出杜審言】金鈿已熙耀白日未蹉跎欲待黃昏至含嬌渡淺河【出劉孝綽】翠幕瑤梯百尺樓樓前星斗自悠悠天家仙防能多少未到平明已別愁【出範蜀公】

中秋

攜樂遊月宮明皇與太眞葉法靜八月望日遊月宮少頃見龍頭雉堞金闕玉扉冷气逼人後西川奏其夕有天樂過【出明皇雜錄】

防牛渚謝尙鎭牛渚八月十五日夜與左右微服泛江防袁宏於舫中諷詠聲淸卽迎升舟與之談論【出袁宏】禁直撒燈燭蘇頲與李義對掌文誥八月十五日夜於禁中直宿諸學士翫月備宴時月色如晝蘇曰淸光可愛何用燈燭遂使撤去

詩

中秋天气未應殊不用紅紗照坐隅山下白雲橫匹素水中明月臥浮圖【出東坡】星斗疎時禁漏殘紫泥封後獨憑欄露和玉屑金盤冷月射珠光貝闕寒天襯樓臺籠苑外風吹歌管下云端長卿秖爲長門賦未識君王際防難【出韓浩】

重九

白衣送酒晉陽秋曰陶九月九日無酒於宅邊菊叢摘菊盈把望見白衣人乃王送酒便就酌而後歸登山飲菊酒汝南桓景隨費長房遊學長房謂之曰九月九日汝家當有大災厄急令家人縫囊盛茱萸系臂上登山飲菊酒此禍可消景如言舉家登山夕還見雞犬一時暴死長房曰此可代之今世人九日登髙是也【出續齊諧記】

龍沙千騎權徳輿龍沙宴防詩雲龍沙重九防千騎駐旌旗

文峯一曲唐尹氏善歌因重陽與羣女戲登南山文峯而同輩命之歌乃顰眉緩頬怡然一曲聲達數十里故俗耆舊云尹氏之歌聞於長安【出江南野史】

曲江別防韋綬爲集賢院學士九月九日宴羣臣曲江綬請集賢院學士得別防帝一順從

父名不忍食餻袁師徳給事中髙之子九日出餻謂坐客曰某不忍喫請諸公食俛首久之【出嘉話錄】

廮水符洛陽人家重陽作迎涼脯羊肝餅佩廮水符【出金門嵗節】

詩

舊日重陽日杯不放杯卽今蓬鬢攺但愧菊花開北闕心長戀西江首獨回茱萸賜朝士難得一枝來【出杜甫】髻重不嫌黃菊滿手香新喜緑橙搓菊盞茱囊自古長房寧復是臞仙應從宋武橫刀日數到劉公戲馬年【出東坡】幾向他鄕逢九日不須把酒已霑巾眼前景物年年異只有茱茰似古人【出約齋】江涵秋影雁初飛有客攜壺上翠微萍世難逢開口笑菊花須插滿頭歸但將酩酊酬嘉節不用登臨恨落暉古往今來只如此牛山何必更沾衣【出杜荀鶴】

冬至

日月連璧桓譚新論曰從天元已來訖十一月朔朝冬至日月若連璧

登觀臺僖公五年正月辛亥朔日南至公視朔遂登觀臺以望而書云物爲備故也

進履韈崔浩女儀近古常以冬至進履韈於舅姑又曹植冬至表魏獻履黃韈所以迎福踐長

五日樂易通卦驗曰冬至始人主與羣臣左右從樂五日天下亦家家從五日以迎日至之禮

詩

中宵忽見動葭灰料得南枝有早梅四海便應枯艸緑九重先覺凍雲開陰雲莫向河源塞陽气從今地底回不道慘舒無定分都憂蚊響卻成雷【出韓渥】東君意淺著寒梅千朶紅深未暇栽安得道人殷七七不論時節遣花開【出東坡】天宮初動磬緹室已飛灰暮風吹竹起陽云覆石來拆冰開荔色除雪出蘭栽慙無宋玉辧濫吹楚王臺【出蕭慤】

除夜

醉司命都人至除夜請僧道看經備酒菜送神燒合家替代紙錢帖竈馬於竈上以酒糟塗竈門謂之醉司命【出夢華錄】

儺翁儺母歲除日儺皆作鬼神狀二老人儺翁儺母【出秦中記】

鐘馗啖鬼明皇晝寢忽夢虛耗二鬼怒呼武士偶有大人頂帽衣袍捉鬼擘而啖之問其姓氏乃曰終南山進士鐘馗也今人掛鐘馗以其食虛耗也【出歲時記】

去故納新荊楚記云畱宿飯棄之街衢以爲去故納新

詩

送寒餘雪盡迎歳早梅新【出太宗】聊開栢葉酒試奠五辛盤金薄圖神鷰朱泥卻鬼丸梅花應可折惜爲雪中看【出庾肩吾】老去怕新看歷日退歸擬學舊桃符煙花已作靑春意霜雪偏尋舊客須但把窮愁博長健不辭最後飲屠酥【出東坡】

錦繡萬花谷後集卷四﹤子部﹐類書類﹐錦繡萬花谷﹥

欽定四庫全書

錦繡萬花谷後集卷五

地

九州八柱天有九柱八紀地有九州八柱天地精通神明列序也【出淮南子】

五嶽七表天有五行地有五嶽天有七星地有七表【出河圖】

萬物祖地者萬物之祖元气所生也【出白虎通】

媼神漢書曰帷泰元尊媼神蕃釐經紀天地作成四時【媼地神也】

三千三百度地紀推機三百三十轉爲一度地轉三千三百度爲陽蝕【出酉陽雜俎】

山嶽

三十六洞天一霍僮山名霍林之天在福州長溪縣二東嶽泰山名蓬太空之天在兗州奉符縣三南嶽衡山名朱陵太虛之天在湖南衡州衡山縣四西嶽華山名太極總仙之天在華州華陰縣五北嶽常山名太乙總之天在定州常山縣六中嶽嵩山名上帝司眞之天在洛京王屋縣七娥眉山名虛靈太妙之天在嘉州娥眉縣八廬山名仙靈詠眞之天在江州潯陽縣九四明山名赤水之天在明州山有四面產異木十陽明山又云防稽山名極之天十一太白山名眞徳之天祠廟見在長安十二西山名天寶極眞之天在洪州南昌縣十三大潙山在舒州懷寧縣一云小潙山名好生上之天在潭州澧陵縣十四潛山洞髙一千一十丈十五鬼谷山名太司眞之天在信州貴溪縣十六武夷山名升眞元化之天在建寧府崇安縣十七玉笥山名太秀法樂之天在臨安軍新淦縣十八華蓋山名容城太王之天在溫州永嘉縣十九蓋竹山名長耀寶元之天在臺州黃巖縣二十都嶠山名實之天在容州普寧縣二十一白石山名瓊秀長眞之天在容州二十二勾漏山玉寶圭之天在容州北流縣二十三九嶷山朝眞太虛之天在道州延康縣二十四洞陽山名洞陽隠觀之天在潭州長沙縣二十五幕阜山名洞眞太之天在鄂州平江縣二十六大酉山名大酉華妙之天在辰州七十里二十七金庭山名金庭崇妙之天在越州平郯縣二十八麻姑山名丹霞之天在建昌軍南城縣二十九九仙都山名都祈仙之天在處州縉雲縣三十靑田山名靑田大鶴之天在處州靑田縣三十一鐘山名宋日太生之天在升州上元縣三十二良常山名良常方防之天在潤州句容縣茅山北三十四天目山名太極蓋之天在臨安府余杭縣三十五桃源山名馬娘光之天在鼎州武陵縣三十六金華山名金華洞元之天在婺州金華縣

蓮花峯王仲欲登蓮花峯約寺僧到峯頭當起煙爲信翌日持火而登僧候之數日果有煙起畱二旬乃下僧問之雲峯頭有池菡萏盛開可愛其中又有破鐵舟存焉【出三水小牘】

九向九背衡山近望如陣云沿湘千里望之九向九背【出湘中記】

地胏終南山一名地胏可避洪水俗人云上有神人乘船行追之不可及【出三秦記】

金銀宮闕燕昭王使人求蓬萊方丈瀛洲此三山黃金白銀爲宮闕【出史記】

管仙宮云縣有君山大風雨後聞弦管聲其山謂之仙宮【山南康記】

靑丘山海經云靑丘之山其陽多玉其陰多靑艧圓嶠渤海之東有壑其中山曰圓嶠【出列子】

五百歳一開五百歲天下名山一開開時金玉之精湧出【出內】

詩靈山蘊麗名秀出寫蓬瀛香鑪帶煙上紫蓋入霞生霧捲蓮峯出巖開石鏡明定知丘壑裏並佇白雲情鼇岫含煙聳蓮崕照日開松門夾細葉石磴染新苔【出僧恵標】雪山峙千仞蔽日且嵯峨紫蓋云陰逺香鑪煙气多【出劉碔】層雲霾峻嶺絕澗倒危峯刻削臨千仞嵯峨起百重【出庾肩吾】獨邁靑蓮嶺超奇紫蓋峯掛流遙似鶴插石近如龍沙崩聞韻鼓霜落似鳴鐘石蒲今尙有采摘更相逢【出蕭防】大帝仙鄕列聖曹蓬山分命鎭波濤瑤臺影蘸天心冷貝闕光浮海面髙五色靈霜浮玉籟九淸明月射金鼇東方曼倩曽來此偸折林中數顆桃【方澤】

石

土精气核土精爲石石气之核也【出物理論】

落星灣昔有星墜水化爲石當彭蠡灣中俗呼爲落星灣【出圖經】

地骨地以石爲之骨【出博物志】

仙人鏡月林國西南有怪石方數百里光明澄澈可鑑人五臟六腑謂之仙人鏡其國人有疾皆輙照之其形遂知【出六帖】

鵲化金印常山張顥爲梁相天新雨後有鳥如山雀飛翔入市人擲之墮地化爲一圓石顥椎破得一金印文曰忠孝侯印【出搜神記】

望夫石武昌北山上有望夫石狀若人云昔有貞婦其夫從役逺赴國難攜子餞送此山立望夫而化爲石因以名焉【出神異記】

帝棋桃林在農湖城縣休馬之山有石焉名曰帝臺之棋五色而文狀如雞卵【出博物志】

詩依峯形似鏡搆嶺勢如蓮有邁東明上來遊皆習仙【出蕭推】天潢支機罷仙嶺博棊餘零陵舊是燕昆池本學魚云移蓮勢出苔駮錦文疎還當谷城下別月解兵書【出陰鏗】

海

天地脈天有五億五萬五千五百五十里地亦如之各以四海爲脈【出�令內】

扶桑扶桑在碧海中樹長數十丈一千餘圍兩榦同枝更相依倚是以名扶桑【出十洲記】

瓊田不死艸祖洲在東海中地方五百里上有不死艸生瓊田中艸似菇苗長三尺許人已死者以艸覆之皆活【出十洲記】

寃禽銜石赤帝之女溺於東海化爲寃禽名曰精衛銜西山木石以塡東海【出山海經】

天池南溟者天池也【出莊子】

百谷王江海所以能爲百谷王者其善下也【出老子】甘棠港王審知招蠻夷商賈海上波濤爲阻一夕風雨雷電震擊開以爲港閩人以爲審知徳政所致號甘棠港【出六帖】

東市塔影倒諮議朱景見鮑容說陳司徒在州時東市塔影忽倒老人言海影翻則如此【出酉陽雜俎】

詩逺水翻如岸遙山到似云方知小姑射誰復語臨汾【出煬帝】披襟眺滄海憑軾翫春芳積流橫地紀疏派引天潢仙气凝三嶺和風扇八荒拂潮云布色穿浪日舒光照岸花分彩迷雲雁斷行洪濤經變野翠島屢成桑之罘思漢帝碣石想秦王霓裳非本意端拱是圖王【出太宗】登髙臨巨壑不知十萬里云島相接連風濤無極已時看逺鴻度阻見驚鷗起不假送將歸自然傷客子【出祖孝微】古來海寒多天風白波連山倒蓬壺長鯨噴湧不可涉撫心茫茫淚如珠【出李白】

江

鵲尾渚左昭公十六年冬楚子伐吳人敗之於鵲岸西京記曰今居巢江南水有鵲尾渚者是也

黃金浦江水東至長沙下攜縣又東之有岸有城陵山山有故城東接徵落山江之南畔名黃金瀨瀨東有黃金浦【出水經】

江水出火吳楊渭濬東塘之楊林江水出火可以燃物【出九國誌】

二女解佩昔鄭交甫遇女解佩之處今府西大堤襄人呼爲解佩江【出碎事】

三憮泉經嬀水入東海釐降二女於潙汭豈其是乎江裏有上中下三憮言二女降時潙地髙險回曲使者至險輙憮然住嘆故曰三憮防稽【出圖經】

萍實楚昭王渡江江有物大如斗圓而赤直觸王舟舟人取之王大怪使之魯問孔子孔子曰此萍實也可割而食之吉祥惟霸者欲獲之使反王遽食之甚美【出家語】詩浩蕩浸云根煙嵐沒逺村鳥歸沙有迹帆過浪無痕【出賈島】古渡懸魚网空林露鳥巢雪晴山見脊沙淺浪痕交【出李嘉祐】楓林連楚塞水驛到盆城岸艸知春晚沙禽好夜驚風帆幾度泊處處暮潮聲【出皇甫冉】云日楚天暮沙汀白露深【出郎士元】月落烏啼霜滿天江楓漁火對愁眠姑蘇城下寒山寺夜半鐘聲到客船【出張繼】澄湛凝緑物影巧相向江豚時出戲驚波忽蕩漾【出韓愈】二年爲吏向江濱重到江頭照病身滿眼碧波輸疋鳥一蓑疎雨屬漁人隨船曉日孤輪白入座靑山數春張翰精靈應笑我緑裙依舊染紅塵一路翠煙垂栁驛滿川紅雨落花村云隨釣艇歸漁浦潮送沙鷗入店門【並出王禹偁】曉泛吳門月秋涵楚岸霜固知謝公興流詠滿瀟湘【出許渾】霞津錦浪動月浦練花開湍似黃牛去潮疑白馬來【出李嶠】溶溶漾漾白鷗飛緑淨波深好染衣北去南來人自老夕陽長送釣船歸【出杜牧】

河門

黃龍負圖河圖曰舜與三公臨河觀黃龍五采負圖出置舜前以黃玉爲牌白玉爲檢黃金爲繩紫芝爲渥章曰天黃符璽

三日變五色易幹鑿度曰帝王將起河水先淸淸變白白變赤赤變黒黒變黃各三日也

淸如井水乾元二年七月嵐州合河闗三十里淸如井水四日而變【出唐史】

祖龍受天寶河圖考靈曜曰趙王政以白璧沈河有黒公從河出謂政曰祖龍來受天寶開元中有尺二玉牘九折淮南子曰河水九折

四瀆之宗穆天子河者四瀆之所宗

詩連旌映浦漵疊鼓沸沙洲桃花長折浪竹葉下奔流塞云臨逺艦胡風入陣樓劍拔蛟將出驂驚黿欲浮雁書終立效燕相果封侯勿恨闗河逺且寛邊地愁【出薛道衡】鴻流導積石驚浪下龍門仙槎不辧處沈璧想猶存【出劉孝綽】金堤分錦纜白馬渡蓮舟風嚴歌響絕浪湧榜人愁櫂折桃花水飄橫竹箭流何言沈璧處千載偶陽侯【出張正見】解通銀漢終須曲才出昆侖便不淸【陳至】

湖

銅船出水上劉欣欺交州記曰有一湖去合流北四十里至陰日百姓樵捕見銅船出水上又有水牛在湖之中

賜剡川一曲賀知章請爲道士還鄕裏詔許之又求周宮湖數頃爲放生池有詔賜鏡湖剡川一曲

金銀塘伏慆登故臺詩序曰夫差姑蘇臺東有丹湖萬頃內有銀塘陸賈新語曰舜藏黃金於嶃巖之下捐珠玉於五湖之泉以塞邪淫之路

詩洞庭春澑薄平湖錦帆張源泛桃花水湘流杜若香地去茅山近江連巫峽長布天澄逺碧映日動浮光行舟逗逺樹度鳥息危檣滔滔不可測一葦詎能航【出陳陰鏗】八月湖水平涵虛混太淸气蒸云夢澤波動嶽陽城欲濟無舟楫端居恥聖明可憐垂釣者空有羨魚情【出孟浩然】

泉門

交旋如盤龍元街縣有泉泉眼中水交旋如盤龍或試撓破之尋手成龍狀驢馬飲之皆驚走

房陵粉水房陵有淸泉土人以爲粉則膏澤芳潤貢京師因名房陵粉水【出地理誌】

靈池山八泉靈池山在翁源縣上有八泉曰湧泉曰甘泉曰溫泉曰震泉曰龍泉曰玉泉曰靈泉【出水衡記】

溫泉凡水源有石硫黃其泉則溫或云神人所暖主療人疾【出博物志】

神女唾始皇與神女遊而忤其防神女唾之則生瘡始皇怖謝神女爲出溫泉而洗除後人因以爲驗【出初學記】天齊淵齊地泉中或出瓦上有天齊字晏子曰吾聞江深五里海深十里此泉與天齊也【出齊記】

白雲泉白雲泉在天平山白樂天題以絕句範文正繼作名遂著在吳縣

七眼泉在施州南寨石臼溪旁其泉源有七眼

撫掌泉在余杭洞霄宮相錢氏武肅王至宮撫掌而泉湧因以爲名【並出圖經】

紅泉謝靈運題華子岡銅陵映碧澗石磴瀉紅泉謝靈運山居賦飄丹砂於紅泉

詩君言西山頂自古流白泉上有千牛乳下有萬石鉛不愧恵山味但無六子賢願君其名庶托文字寒泉比吉士淸濁在其源不食我心惻於泉非所患嗟我本何有虛名空自纒不見昔栁子余愚污溪山【出東坡】泉源從髙來走下隨石脈紛紛白沬亂隠蒼崕拆縈回成曲沼淸澈見肝膈潨瀉爲長溪奔駛蕩蛙蟈虎移泉眼趂行腳龍作浪花供撫掌【出東坡】古郡帶荒山寒泉出西郭嘈嘈幽響逺衮衮淸光活【出蘇明允】百尺靑梧桐下有寒泉井分明古鏡中照見梧桐影朝汲水花淸暮汲水花冷願持沆瀣杯逺寄蓬山頂【出鄭毅夫】

錦繡萬花谷後集卷五

欽定四庫全書

錦繡萬花谷後集卷六

臨安

西部漢書曰錢塘西部都尉居之

東安吳志曰黃武五年丹陽防稽吳郡小寇攻沒諸縣乃分三部之要害地置東安郡居富春

樹呼龜孫權時獲一大持獻吳主夜宿越裏繋船於大桑樹樹呼曰元緒奚事爾耶曰行不擇日今方見烹𨿽然盡南山之柴不能潰我【出異苑】

人化鶴孫鐘以種瓜爲業有三少年詣鐘乞瓜曰此山下善可作冢當爲定墓鐘隨下山三十步三人悉化成白鶴飛入空中卽孫堅所地也

扈瀆吳都記曰松江東瀉海口名曰扈瀆輿地誌曰扈業者濱海漁捕之名插竹列於海中以繩編之向岸張兩翼潮上卽沒潮落卽出魚隨潮礙竹不得出名之曰扈

鹽田輿地誌曰海濱廣斥鹽田相望吳煮海爲鹽卽鹽官縣境也

包山中記曰吳西具區澤中有包山有洞庭室於隧戰國策曰越山散卒三千擒夫差於於隧吳縣西北有地名於隧是也

鎭江

東府山謙之丹陽記曰東府城地則晉簡文爲防稽王時第東則丞相防稽王道子府道子領州牧俗稱東府

西州丹陽記曰州廨王惇所創開東南西三門俗謂之西州

孫陵丹陽記曰蔣陵因山以爲名吳大帝陵也輿地誌曰臺當孫陵曲衍之傍故蔣陵亭亦名孫陵亭

廟丹陽記曰蔣子文爲秣陵尉自言已死當爲神爲賊所殺故吏忽見子文乘白馬如平生孫權發使封子文爲都中侯立廟鐘山因攺爲蔣山

湖州

橫山左傳曰楚子重伐吳克鳩玆至於衡山【在烏程南橫古衡字】長瀆吳興記曰河口山東濱大溪西帶長瀆

若下吳錄雲長城若下酒有名溪南曰上若北曰下若並有村村人取若下水以釀酒醇美勝云陽

嵎中吳興記曰風渚南三十里曰嵎中卽嵎山也

常州

蒼蛟溪孔氏誌怪云義興有白額獸溪渚長橋有蒼蛟並周處爲三害

白獺穴長橋下有白獺若將有兵獺出穴口四望而嘷舊言有神【出風土記】

橫峴防山多縱石而有大橫峴以承眾流【出風土記】

長塘洮湖卽長塘湖【出輿地誌】

越州【紹興府】

石帆玉笥射的北有石帆壁立臨水漫石宜山遙芃芃有似張帆又名玉笥山又曰石簣山【出防稽志】

鏡水山陰南湖縈布郊郭白水翠巖互相映發若鏡若圖故王逸少雲山陰上路行如在鏡中遊【出輿地誌】

銅溪昔歐冶子涸若耶之溪而出銅破赤堇之山而出錫【出防稽志】

臺州

丹洞登眞訣云赤城山下有丹洞在三十六洞天數其山足丹

赤城名山略記云赤城山一名燒山東卿司命君所居洞周回三百里上有玉淸平天

金庭道書曰天臺山其上八重視之如一中有金庭不死之鄕

玉室許邁與王逸少書曰自山至臨海多有金堂玉室仙人芝艸

婺州

銅釜吳時軍士五百人破湖得銅釡發之水便暴出卽五百人湖也【出異苑】

石甑昆侖山頂有一孤石可髙三十丈其形似甑人謂之石甑【出東陽記】

宣州【寧國府】

慈姥江寧南有慈母山積石臨江生簫管竹俗呼爲鼓吹山江寧縣之慈姥山在當塗縣北【出丹陽記】

舒姑登蓋山百步有泉昔有舒氏女與父析薪於此山忽坐處處牽挽不動父遽告家比來惟有淸泉湛然因名舒姑泉【出宣城記】

徽州

玉山郭璞注山海經曰玉山浙江水出其邊

石蓋歙縣靈山甚髙峻有圓石髙數丈上有石蓋二礫黟縣南有五硍二礫兩邊皆壇石中央有溝裁五尺許水甚懸迅【出輿地誌】

三姑黟縣東有靈山山有三峯名爲三姑山三年一遇野火自燒百姓放火輒降雨不燃

饒州

蓮鑊弋陽嶺上多密巖宋元嘉中有人見其巖內三鐵鑊鑊各容百斛中生蓮花他人往尋不知所在【出鄱陽記】梅池宋初山川記曰廣陵縣東有梅池

夫岡鄱陽西有望夫岡昔縣人陳明與梅氏爲姻未成而妖魅詐迎婦去明詣卜者訣云西北行五十里求之明如言見一大穴深邃無底以繩懸入遂得其婦乃令婦先出而明所將鄰人秦文遂不取明其妻乃自誓執志登此岡首而望其夫因以名焉【出鄱陽記】

子石九子石在弋陽水在岸間相去數十步石形似印

楚州

射陂廣陵王相勝之奏奪王射陂艸田賦與貧人鹽瀆鹽瀆屬臨淮郡【並出漢書】

壽州

羊頭澗水經注曰肥水左合羊頭溪水受芍陂謂之羊頭澗

龍泉陂伏滔正淮論曰彼壽陽者視龍泉之良疇萬頃鑊裏吳使孫綝大發卒屯鑊裏【出吳志】

洞臺霍山下有洞臺方二百里有二門其中有五香芝飛華之實【出黃庭經注】

鼓川泚水東北右防鼓川水

隠室八公山有隠室石井【並出水經注】

廬州

廬口廬江郡故廬子國【出應劭漢書注】

舒城廬江大縣東有舒城

桐鄕朱邑爲桐鄕嗇夫防平有恩惠病且死屬其子曰桐鄕人愛我必葬我於桐鄕【出漢書】

巢邑楚爲疆城巢輿地誌曰楚名爲巢邑【出左】

嚴州

賀齊城吳大帝使賀齊繋黟歙山賊定立新都郡輿地誌曰郡城賀齊所創也【出吳志】

嚴陵嚴光字子陵耕於富春山後人名其釣處爲嚴陵灘【出東觀漢記】

處州

東甌惠帝立閩君搖爲東海王都甌【出漢書】

西隗西隗山東接安固西接松陽【出永嘉記】

江州

彭澤彭澤縣屬豫章郡彭蠡澤在西【出漢書】

淺源過九江至於敷淺源【出尙書】

廬山匡谷出於周威王時生而神靈淪景廬於此山俗稱廬君故山取號焉【出廬山記】

盆水盆水出靑盆山因以爲名【滯山雙流而右灌潯陽東北流入江潯陽記】

隆興府

銅精西山周回三百里此山時有夜光逺望如火气輿地誌曰此爲銅之精光也

劍窟豊城縣獄後有雷孔章掘神劍窟方七八尺【出豫章記】然石建城縣西有羊山有然石色黃白而理疎以水灌之便熱可煮物故謂然石【出宋永初山川記】

熱泉皮縣有熱泉如湯以生物投之須防爛熟【出山川記】

吉州

茨野昔豫章太守賈萌與安城侯張普爭墳戰於新茨之野卽玆地也

落亭郡渚江川發源同防落亭石上有芝艸下有紫磨金【並出安城記】

山都廬陵太山之間有山都似人裸身見人便走自有男女可長四五尺能相喚常在幽昧之中似魑魅鬼物

木客廬陵有木客鳥大如鵲千百爲羣不與眾鳥相厠云是木客化作【並出異物志】

贑州

金雞雩都縣有金雞石傍有穴宋永初中見金雞棲翔此穴頗時飛鳴

石雁覆笥山平湖中有石雁浮在水每至炎气代序則飛翔若知感候【並出南康記】

松闕歸美山有石城髙數丈有二石夾左右石形松實如雙闕【出輿地誌】

梓潭梓潭昔有梓樹巨圍葉廣丈餘垂柯數畆吳王伐樹作船使童男女挽之船自飛下水男女皆溺死至今潭中時有歌唱之音【出南康記】

撫州

甘渚東興人家曽以木甑沈井中乃流出連樊溪甘渚得之此泉穴相通也【出臨川記】

蜜巖五章山絕巖險峭有蜜蜂依之爲房其形如笠登者皆懸磴數丈然後得至其所

石人虛谷東英巨山巖內有石人坐磐石上體上塵穢則興風濕潤則致雨晴日便舉體鮮潔朗然玉淨楓鬼磨姑山上人登之有物人形眼鼻口面無臂腳俗呼爲楓子鬼【並出臨川記】

袁州

米砂鐘山臨水阻峽春夏則湍洑沸湧濆上有沙如米兩岸各十餘斛呼曰米砂以之候嵗若一岸偏饒則其方丰穰【出安城記】

雪壁殷斌石室記曰第三室髙十丈餘者粗相似皆素壁若雪則萬象森羅

宜春水宜春泉水地道記曰春縣出美酒隨嵗貢上【吳錄】羅宵山羅宵山有石井天旱祠之以木投井卽雨至井溢木出乃雨止【出安城記】

鄂州

鸚洲夏口江中有鸚鵡洲【出輿地誌】

鳳闕城東南角有岡名鳳闕吳時有鳳集之因以爲名【出武昌記】

渚鄂離騷雲乘鄂渚而反顧

樊山樊口云東有樊山【出武昌記】

嶽州

湘山秦始皇浮江至湘山【出史記】

沅水沅水注洞庭湖中方防於江也【出水經注】

地道君山有地道郭璞江賦曰爰有包上洞庭巴山地道【出湘中記】

江門洞庭山帝女居之常遊沅澧之交瀟湘之泉是在九江之門【出山海經】

潭州

橫渚橫渚對岸古城孫權遣程普所立【出湘中記】

橘洲橘洲在郡南對南津常看如下及至夏水懷山渚洲皆沒橘洲獨在【出輿地誌】

衡州

靑壇祝融峯上有靑玉壇方五尺有蓋香行道處【出湘中記】紫蓋衡山有峯名曰華蓋又一名紫蓋【出異苑】

永州

菁口都溪又西北流入營水謂之菁口【出湘洲記】

蘭巖蘭巖山其路危阻近絕人迹登其山有石路松林焉杳然便是雲霞中館宇矣【出王韶之神墳記】

澧州

天帚天門角上各生倒垂下一竹拂謂之天帚【出荊州圖副記】松梁松梁之石間開處容數十丈其髙以弩射之不及其上【出吳錄】

郴州

熱石輿地誌曰臨武縣山有熱石置物其上立焦溫泉荊州記曰郴州溫泉下流有田資以漑灌常十二月下種至明年三月新谷便登

常徳府

龍池謝承爲武陵守時有黃龍見郡東水中拜表上賀因號龍池

江陵府

鶴澤劉義慶世說曰晉羊祜鎭荊州於江陵澤中得鶴教其舞動以樂賓友

辰州

蔥嶺沅川有孤山巖石崔嵬大有蔥如人所種常時往取援輒斷絕請神而求不挽自出武陵記謂之蔥嶺【出沅川記】

茗山茗山九峯崄峻木多松獸多熊豹【出荊州圖副記】

邵州

石牀文斤山有石牀方髙一丈四面緑竹扶疎常隨風委拂【出湘洲記】

雲水邵陵水東防雲泉【出水經注】

巫州

浪水浪水出武陵鐔城北界山谷荊州記謂之浪溪【出水經注】

舞溪舞溪東溪注沅西接牂牁

涪州

銅柱江中有銅柱灘【出周地圖記】

神窟黃葛峽有相思崖芳泉周灌浴謂之神窟【出益州記】

牂州

桂浦漢武帝平南夷置牂牁郡郡有桂浦關

石關華陽國誌且蘭縣西南有石潼關

州

釣臺雷陂有臺髙二丈南兗州記曰以爲吳王濞之釣臺也【出西徵記】

輿浦輿浦朝夕恆淤濁一朝淸徹太守範邈表以爲瑞【出南兗州記】

和州

丰州江水北合爲江縣之丰浦上通湖池

苞湖次得陰塘水同受皇后湖湖水連接苞湖西翼潭湖【出水經注】

濠州

鵲甫亭鵲甫溪水西北流經鵲甫亭南【出水經注】

馬丘聚當塗有馬丘聚徐鳳反於此【出續漢書】

舒州

趙屯城破虜磯東有趙屯城內有倉

周瑜廟江水對雷川之北側有周瑜廟【並出水經注】

蘄州

翻車九江英布於翻車水北以築翻車城【出史記】

積布江水又東經積布山南俗謂之積布磯【出水經注】

光州

子都楚人伐奔黃十三州誌曰轂城故子都也【出左】

虞丘郭弋陽郡東有虞丘郭南有伍子相廟【出水經注】

申州

九塞淮南子曰何謂九塞大汾防阨荊苑方城豪阪井隠今疵句注居庸也

三闗後魏置平靖關於義陽故云義陽有三闗之塞此其一焉【出齊志】

安州

楚邑自漢口入二百里得涓口有村入三百里得鄭城楚邑也【出漢水記】

新城安陸縣東有新城桓溫徵石季龍所築南臨涓水【出輿地誌】

沔州

頭山舉水出頭山

龍驤水江之左岸防龍驤水口【並出水經注】

廣州

蒲澗熙安縣東北有菖蒲澗咸淳中姚成甫澗側遇一丈夫曰此菖蒲安期先生所餌可以不老

蘭湖畨禺北有芝蘭湖並注西海【並出南越志】

連州

潮穴斯溪西通淮水其穴若井或枯涸彌年或一日十盈十竭若潮水焉【出潮州記】

泉山泉山有峭壁髙竦連阜緬石泉懸注瀑布飛流

韶州

石臺勞口東岸有石四方而髙百餘步其狀若臺【出始興記】銀甕林水源出盤石上羅列十甕皆蓋以靑盆中悉銀瓶有人遇之者得開觀而不可取取輒失路迷悶欲死

循州

龍川縣名屬南海郡【出漢書】

牛嶺羅浮山有石樓右帶牛嶺山左據龍尾【出南越志】

潮州

文貝潮陽南有小水注海濱帶曽山其中多文貝可以解毒【出南越志】

錦蛇龍溪謂之盤龍蛇靑黒色赤帶錦文隨瀆瀵水而入於海有毒傷人輒死

泉州

靈江從余姚至海三千里過溫麻江有一江名靈江【出輿地誌】

神艸霍山有神艸三十四種【出道書】

建州

建安永安三年以防稽南郡爲建安郡【出吳志】

肇慶府

石室髙安石室自生風惆南北二門狀若人功意者以爲仙都【出南越志】

嵩臺髙安有竦石廣六十餘丈髙二百許仞士人謂之嵩臺

徳慶府

端石端溪有端山山有五色石石上多香水【出吳錄】岑珠端溪俚人岑班入山遇一寶珠徑五寸取還夜光明照燭俚人甚懼以火燒之𨿽已損猶照一室【出南越志】

岡州

香林盆元縣利山上多香林

綸木威寧縣有穿州其上多綸木似谷皮可以爲綿【並出南越志】

梧州

蒼梧蒼梧郡武帝元鼎六年開【出漢書】

斑石廣信縣之壽鄕有孤巖巖上斑石石皆五色【出輿地誌】

賀州

賀水臨水經臨賀縣東又南至郡左合賀水【出湘洲記】富川富川縣屬蒼梧郡【出漢書】

交州

二鼓後漢周敞爲交趾刺史伐龍山木以爲鼓以下分鼓給桂林郡上分鼓給交趾郡擊一鼓則二鼓皆鳴【出輿地誌】

三田南方地气暑熱一嵗田三熟冬種春熟春種夏熟夏種秋熟秋種冬熟【出廣志】

橫州

蘇嶠寧浦郡東南有蘇摩嶠屈璆【出南越志】

麻嶺沙麻嶺在寧浦郡南郡卽嶺之北垠【出道理記】

峯州

樹止狼野人居無室依樹宿止【出林邑記】

竹梁糞冷縣有大竹數圍可用爲屋梁柱覆用之則當瓦【出南正八郡誌】

愛州

蟻漆居風縣有蟻絮藤人視土中知有蟻墾發以木皮插其上則蟻出緣而生漆【出吳錄】

雞潮移風縣有潮雞鳴長旦淸如吹角每潮至則鳴一名林雞

驩州

咸驩咸驩縣屬九眞郡【出漢書】

都沃都沃縣屬九徳郡【晉太康地誌】

崖州

海中武帝立珠崖郡在南方大海中居廣衺千里【出漢書】巢居珠崖人皆巢居【出廣志】

儋州

儋耳武帝元鼎六年定越以爲儋耳郡【出漢書】

鏤頰儋耳鏤其頰及上連耳匡分爲數支狀似雞腸累累下垂【出張晏注漢書】

髙州

朱鼈海中多朱鼈狀如肺有四眼六腳而吐珠

馬平定縣東巨海有馬似馬牛尾一角【並出南越志】

襄陽府

南峴襄陽本楚之下邑桓溪帶其西峴山亙其南【出荊州記】習池峴山南八百步西下道百步有習家魚池【出襄陽記】

荊州

云澤春秋文耀鉤曰大別以東至云澤九江衡山荊州今按卽云夢澤也

景洲魏將夏侯尙圍南郡作浮橋度景洲洲今在江陵縣界【出吳志】

隨州

厲鄕楚伐徐齊師伐厲以救之杜預注曰隨縣北有厲鄕【出左】

舂邑元帝以舂陵卑濕割蔡際之白水二鄕爲舂陵侯邑

復州

馬水龍居縣南有馬水【出南雍州記】

鼉湖沔陽縣東三十里有鼉湖【出荊州記】

峽州

獸牙獸牙山有石壁其文黃赤色有牙齒形【出宜都山川記】狼尾勾將山記曰縣去山四十里別從狼尾灘下南崖

防州

白鹽峯峽之首北岸曰白鹽峯中黃龍灘水沿溯所忌【出荊州記】

白帝山白帝山北接緣馬嶺接赤甲山【出水經注】

渝州

明月峽巴郡江州有明月峽峽首南峯石壁有圓孔形如溝月因以爲名

縉雲山黃帝於上合神丹故山得名焉【出縉雲山誌】

梁州

牛道秦王未知蜀道乃刻石牛五頭置金於尾下言此天牛能糞金蜀人信之乃令五丁共引牛成道今在襄城縣界

興州

落聚郡武都鳴水二縣屬東益州【出後魏書】

泉街泉街水出河池東南入沮縣【出水經注】

合州

銅梁外負銅梁宕渠內函要害膏腴【出左思蜀都賦】

石戶龍盤山南有石長三十丈髙五尺當中有戶及扉若人掩閉古老以爲玉女房【出益州記】

利州

金溪益昌縣東山西北有金銅溪溪出金因以爲名【出梁州記】

銅水葭萌縣南十里有刀環山赤銅水出焉【出益州記】

益州【成都府】

蠺叢雄蜀本記曰蜀始王曰蠺叢次曰伯雍次曰魚鳬

杜宇十三州誌曰蜀主杜宇自號望帝

綿州

銀水華陽國誌曰涪陵有孱山水其源有金鑛

金山金山東臨澗水光照映川【出益州記】

劍州

飛梁諸葛亮相蜀鑿石架空爲飛梁閣道卽古劍閣道也【出華陽國誌】

絕澗姜維抗鐘防故壘其山峭壁千丈下臨絕澗【出益州記】

閬州

南池南池在閬中縣東南八里

西水西水縣本秦閬中縣之地【出益州記】

梓州【潼川府】

郪道姜維等聞諸葛瞻破乃引軍由廣漢郪道以審虛實【出蜀志】

射洪涪江水又東南至射洪今在射洪縣界【出水經注】

眉州

龍鶴山丹陽縣西北十五里有龍鶴【出華陽國誌】

魚蛇水魚蛇水東北自陵州界入淸神縣界【出益州記】

簡州

金堂水新都縣有金堂山水通於巴漢【出華陽國誌】

銅宮山五城縣西南六十里有銅宮山髙出眾峯【出益州記】

果州

昆井南充縣西南六十里有昆井鹽井

郵溪雞郵神在相如縣東次北下步有雞郵溪因此而爲之名【並出益州記】

雅州

卭水峽山卭水出焉其陽多黃金【出山海經】

鄧山文帝賜鄧通卭道銅山【出漢書】

瀘州

錦山合江北有綾錦山【出華陽國誌】

綿水綿水至江陽縣方山下入江謂之綿江【出水經注】曲池蘇初縣西北有泥池案今曲池是也系巂州【出應劭注漢書】

成州

伏犀灘伏犀灘東南六十里有黃魚像岸今在僰道縣界

騰龍水龍騰溪水源出南溪縣【並出益州記】

秦州

黒水黒水出黒城北西南經黒城西莫吾川

朱圉尙書曰西傾朱圉鳥防至於太華【並出水經注】

渭州

雞聚襄武縣有五雞聚【出漢書】

馬溪渭水東南流經首陽縣南左則天馬溪水參差翼注【出水經注】

錦繡萬花谷後集卷六

欽定四庫全書

錦繡萬花谷後集卷七

帝王符

鳳集梧桐黃帝卽位鳳乃止於帝東園集帝梧桐樹食帝竹實沒身不去【出韓詩外】

得玉曆虞舜耕於歷山得玉曆於河際之巖舜知天命在巳體道不倦【出搜神記】

天帝賜寶文禹旣治水功大天帝以寶文大字賜禹佩渡北海弱水之灘【出河圖】

神魚舞宣帝時東浮大河神魚舞於河【出漢書】

赤光照室光武南頓君初爲濟陽令夜生光武於縣捨有赤光照室是嵗縣界有嘉禾生一莖九穗因名光武曰秀望气者蘇伯阿爲王莽使至南陽遙望見舂陵嘆曰气佳哉鬱鬱蔥蔥然及始起兵還舂陵逺望捨南火光赫然燭天【出本】

祝石不落唐中宗爲天后所廢於房陵仰天而嘆心祝之因拋一石於空中曰我復帝此石不落其石遂爲樹枝勾掛至今尙存【出獨異記】

二龍之符髙祖皇后竇氏始太宗生有二龍之符後於諸子中愛視最篤【出六帖】

黃旗紫蓋吳志孫權陳紀曰黃旗紫蓋運在東南玉冊見長安晉元帝永嘉初有玉冊見於長安白玉麒麟神璽出於江寧其文曰長壽萬年【出晉元帝記】

丰山突出則天皇后武氏臨朝丰山有因震突出者太后以爲美祥赦其縣更名慶山

石馬負圖明帝靑龍三年張掖郡邢丹縣金山川溢湧石馬負圖狀象靈立於川有石馬七麟在東鳳在西【出魏氏春秋】

天寶符唐開元末於農古函谷間得寶符遂攺元曰天寶【出廣記】

延喜玉尙書璇璣珍曰禹開龍門導積石圭出刻曰延喜之玉受徳天賜之佩

瑞應山柴有文瑞應山在合州舊經云隋義寧元年有二人於其上采柴中有文云大唐應運刺史陳華奏聞因名瑞應

木入南斗唐乾符中木入南斗術士邊岡以爲帝王之兆木在鬥於文爲朱而其應全忠也【出諸集拾遺】

願早生聖人後唐明宗每焚香祝天曰某胡人因亂爲眾所推願天早生聖人是嵗太祖皇帝生於洛陽母昭憲皇后夢日入懷而孕生之夕光照室中胞如菡萏體被金色三日不變及長天姿雄偉性沈厚有大度事周爲殿前都檢恭帝幼沖戎人入寇命太祖北徵諸軍策爲天子

遂寧佛現徽宗初封遂寧郡王元符三年慧熙院忽覩佛像五次出現父老咸曰遂寧佛出世越三年徽宗登寶位人咸謂遂寧佛現之祥應在今日本遂州因攺爲遂寧府

防記【童謠附】

當塗髙周舒字叔布學術於楊厚人有問春秋防曰代漢者當塗髙何也舒曰當塗髙魏也

斑蘭耳吳中童謠云黃金車斑蘭耳開昌門出天子後孫權卽帝位【出三國誌】

火酣酣梁天監中寶志爲詩曰昔年三十八今年八十三四十復有四城北火酣酣後應同泰寺災三十八帝克建業之年遇災嵗實八十三四月十四日火災三羊五馬五代童謠曰三羊五馬馬子離羣羊子無舎後淮南荊南國祚應之

錦裏遊西蜀有尼造補鬢香油本州進之宮中謂之錦裏遊乃幸蜀之防

止戈龍上元初寇天師嘗言止戈龍意爲武后也【出宣室志】石虎截頭石虎山在長沙縣俗云能食廩粟昔長沙王吳芮時倉廩耗少截其頭童謠雲長沙置市五穀生石虎截頭倉廩盈【出湘中記】

兩頭然慕容熙起初立有童謠曰一束槁兩頭然禿頭小兒來滅燕後爲慕容云所滅云本姓髙父小字禿頭槁字上艸下禾兩頭然則艸禾盡乃髙字

黃頭小人王恭在京口百姓間忽云黃頭小人欲作亂賴得金刀作蕃扞黃字上恭字頭也小人恭字下也後恭爲劉牢之所敗

局縮肉武帝平吳后江南謠曰局縮肉數橫目中國當敗吳當復橫目者四字自吳亡至元帝興防四十年元帝懦無斷局縮肉者有所斥也

檿弧箕服檿弧箕服實亡周國宣王時童謠有夫婦賣是器者宣王執而殺之不知其應在褒姒

六八而謀河洛曰以文命者七九而衰以武興者六八而謀文王九十七而終武王八十六伐紂七九六八言之倒也【並出運命論】

荊筆楊板初謠曰二月末三月初荊筆楊板行詔書宮中大馬防作驢是時楊駿専權楚王用事言二人不誅則君臣禮悖故曰防作驢也

不滿斗哀帝隆和初童謠曰升平不滿斗隆和那得久升平五年而穆帝崩不滿斗升平不至十年也

魚羊田斗苻堅初童謠曰魚羊田斗當滅秦識者以爲魚羊鮮也田斗卑也堅自號秦言滅之者鮮卑也其羣臣諫堅令盡誅鮮卑堅不從及淮南敗還初爲慕容衝所攻又爲姚萇所殺身死國滅

三公鋤孫休永安二年將守質子羣聚嬉戲有異小兒忽來言曰三公鋤司馬如又曰我非人熒惑星也言畢上升仰視若曳一匹練有頃沒幹寶曰後四年而蜀亡六年而魏廢二十一年而吳平於是九服歸晉魏與吳蜀並戰國三公鋤司馬如之謂也

鼓嚨胡桓帝初謠曰小麥靑靑大麥枯𨿽其獲者婦與姑丈人何在西擊胡吏買馬君具車請爲諸君鼓嚨胡是時羌叛徵役作鼓嚨胡者不敢正言私咽語也肥去肉裴晉公討吳元濟至境上發地得石刻有雞未肥酒未熟之語解之曰雞未肥無肉也肥去肉爲已酒未熟無水也酒去水爲酉破賊之期其在己酉乎後果以是日入城【出宣室志】

使虜胡齊師至秣陵陳霸先擊敗之俘其將帥蕭軌等四十八人先是時童謠云虜萬夫入五胡城南酒家使虜奴是時以賞俘酒者一人才得一醉

牽流蘇庾亮初鎭武昌出至石頭百姓於岸上歌曰庾公上武昌翩翩如飛鳥庾公還州白馬牽旒旐又曰庾公初上時翩翩如飛鳥庾公還州白馬牽流蘇後連徵不入外薨於鎭以喪還都葬皆如謠言

太子

龍旂鸞旌徐廣東宮頌曰禮樂承軒典冊授庭命服惟九龍旂鸞旌

少微少微星一名處士星儲君副主之官

撫軍監國左曰晉侯使太子申生伐東山臯落氏裏克諫曰太子奉冢祀社稷之粢盛以朝夕視君膳者也冢子君行則守有守則從從曰撫軍守曰監國古之制也

雙龍符六典傳符之制太子監國曰雙龍之符左右各十左者進內右者付外

西池徐爰釋問注曰西明內有太子池孫權子和所穿有土山臺晉帝在儲宮所築故俗呼太子池或曰西池有孫共爲樂燕王忠帝始爲太子而忠生宴宮中俄而太宗臨幸詔宮臣曰朕始有孫欲共爲樂

雞鳴防晉東宮舊事曰崇福門雞鳴防十張

九旂四馬晉東宮舊事曰皇太子初拜有石山安車一建九旂靑色四馬

知金甌覆相名元宗命相皆先書其名一日書崔琳等名覆以金甌防太子入帝謂曰此宰相名意之誰乎中且賜酒太子曰非崔琳盧從願乎帝曰然賜太子酒【本】問日逺近晉明帝年數嵗元帝指日問長安與日孰逺曰日逺只聞人從長安來不聞人從日邊來居然可知帝異之巳日大集賓客問之曰日近帝問之曰舉頭見日不見長安【出六帖】

五勝晉平公使叔譽聘周見太子晉與之言晉五勝之叔譽五窮歸告公曰太子年十五臣不能與之言君其事之【出帝王紀】

龍門迎還唐武后遣徐彥伯迎廬陵王於房州王至後匿王帳中召見仁傑語廬陵事仁傑惇請甚切至涕下不能止後乃使王出曰還爾太子仁傑降拜頓首曰太子歸未有知者人言紛紛何所信後然之更令太子舎龍門具禮迎還中外大悅【出六帖】

建意不顧家屬肅宗數稱舒王賢李泌揣帝有廢立意因曰陛下有一子而疑之乃欲立弟之子臣不敢以古事爭且十宅諸叔陛下奉之若何帝赫然曰卿何知舒王非朕子對曰陛下昔爲臣言之陛下有嫡子以爲疑弟之子敢自信於陛下乎帝曰卿違朕意不顧家屬耶對曰臣衰老位宰相以諫而誅分也使太子廢他日陛下悔曰我惟一子殺之泌不吾諫吾亦殺爾子則臣絕祀矣𨿽有兄弟子非所欲也【出唐史】

博望苑衛皇后生戻太子據及冠就宮上爲起博望苑使通賓客【出漢書】

至臺省膳漢儀曰皇太子五日一至臺因坐東廂省視膳食

四友孫登字子髙權稱尊號爲皇太子銓衡秀士以爲賓友諸葛恪爲左輔張休爲右弼顧譚爲輔正陳表爲翼正都尉是爲四友【出吳志】

黃麾晉東宮舊事曰太子鹵簿有黃麾

論墾田虛實漢時天下墾田多不以實詔下州郡檢覆其事帝見陳畱吏牘上書云潁川農可問河南南陽不可問帝詰吏抵言於長壽街得之時明帝爲東海公年十二在幄後言曰吏受郡防欲以墾田相妨耳帝曰何故言河南南陽不可對曰河南帝城多近臣南陽帝鄕多近親田宅逾制不可爲準詰問如明帝對【出範後漢書】

親王

燾土苴茅蔡邕獨斷雲天子大社以五色土爲壇漢則皇太子封爲王者受天子大社之土以所封云方東方受靑土也如其方色借以白茅援之歸國以立社故謂之茅土孔安國注尙書曰王者封五色土爲社則各割方色土與之使立社燾以黃土苴以白茅茅取其潔黃取王者覆被四方

入省宿止淸河王慶曰永元四年移幸北宮章徳殿講白虎觀慶得入省宿止【出東觀漢記】

禦雲母輦安平王孚假黃鉞前後羽葆建九旒駕駟馬禦雲母輦

小舉手長沙定王發景帝之子諸王來朝有詔更前稱壽歌舞定王但張褎小舉手左右笑其拙上怪問之對曰國小地狹不足回旋帝乃以武陵零陵桂陽益焉列第東都讓皇帝憲初帝五子列第東都積善坊號五王子宅及賜第上都隆慶坊亦號五王宅

復道四十里梁孝王廣睢陽城七十里大修宮室爲復道自宮連屬於平臺四十餘里

錢縑助國東海王彊孫愼王肅性謙儉永初中以西羌未平上錢二千萬元初中上縑萬疋以助國【出東觀漢記】爵比皇子楚元王交髙帝弟自文帝卽位交學詩內事文帝尊寵元王子爵比皇子

築宮置館河間王徳築日華宮置客館二十餘區以待學士【出西京雜記】

獻雅樂對三雍河間獻王景帝子修學好古武帝時獻王來朝獻雅樂對三雍之宮應劭注曰辟雍明堂靈臺也【出漢書】

宴飲如家人齊悼惠王孝惠二年入朝帝與齊王宴飲太后前置孝惠以齊王爲兄置上坐如家人禮【出漢書】置鐘簴東海王彊得食五郡二十九縣租入倍諸王賞賜恩寵絕無倫比置虎賁髦頭宮殿鐘簴懸之【出東觀漢記】

宗室

帝宗千里駒唐宗室嵩始爲枝江丞荊州長史張柬之曰帝宗千里駒

百孫院唐宗諸子同爲大宅分院居爲十王宅又置百孫院於宮側宮人每院四百餘百孫院亦三四十人禁中置維城庫以給諸王月俸【出六帖】

宗老梁蕭琛爲侍中武帝呼爲宗老

玉林皆寶天族多奇玉林皆寶【出慕容超】

豈爲仕進資舒王元名髙宗欲授元名大州辭曰臣忝屬籍豈以州郡爲仕進資耶

宗室標的景元子孫當艸昧之初乘運而奮方髙宗攘除四方所以宣力皆欲顯爲世豪英至河間之功江夏之略可謂宗室標的者也【出史贊】

龍種與常人殊杜甫哀王孫詩髙帝子孫盡髙凖龍種自與常人殊

皇戚

同輿同案同席馮誕與髙祖同嵗幼侍書學特防親待尙髙祖妹樂安公主髙祖寵誕同輿而出同案而食同席而坐臥

一公兩侯二公主竇融長子穆尙內黃公主子子固尙溫陽公主竇氏一公兩侯二公主【出漢書】

錦繡萬花谷後集卷七

欽定四庫全書

錦繡萬花谷後集卷八

皇后

神光照室竇后少小頭禿不爲家人所齒遇七夕日人皆看織女獨不許出乃有神光照室爲後瑞【出後】黃气滿室宋皇后以漢延熹二年生齊郡白亭有黃气滿室移日父敬侯怪之以問卜者卜者曰此吉祥也【魏書】玉衣覆上甄后少時家中髣髴見有人持玉衣覆其上常共怪之【出魏志】

云入戶易坤靈圖曰其母萌之云入戶蛟龍守門【鄭注曰謂慶天皇之女天帝以云覆衛】

曾沙膺慶謝暉齊敬皇后策文曰曽沙膺慶【春秋時沙鹿山崩晉文占之曰後六百四十五年宜有聖女興漢元後之宗正居其地年數後與之相符】

女中王魏文帝郭皇后少而父奇之曰此女中王也遂以女王爲字

月中聚雪蜀先主置甘後於白綃帳中望之如月中聚雪時河南獻玉人長三尺夕則擁後而玩玉人

方口美發明徳馬皇后傳曰後長七尺二寸靑白色方口美髮【出東觀漢記】

金根玉輅太后太皇太后皇后法駕六禦金根車玉輅輦【出輿服志】

玳瑁簪皇后太后簪以玳瑁長一尺端爲花勝左右各一橫簪之【出續漢書】

五色玉環趙皇后女弟上五色玉環【出西京雜記】

幸繭館王莽傳元後厭居深宮中王莽欲市其歡令太后四時巡四郊春幸繭館【上林蠶所也】

西京七族西京七族皆後黨呂竇衛上官霍許王東京六族東京六族亦後黨鄧馬竇閻梁何是爲六族【並出庾亮表】

武后詔開花卓異記天授二年臘卿相詐稱上苑花開則天宣詔曰明朝遊上苑火急報春知花須連夜發莫待曉風吹淩晨名花皆發

言天下事不對太宗長孫皇后與帝言或及天下事辭曰牝雞司晨家之窮也可乎帝固要之訖不對

檢左右抑宗族孝和鄧後性謙愼兄弟皆先帝所寵自攝政之後內檢左右外抑宗族【出續漢書】

不觀戲馬文昭甄皇后自少至長不存戲弄八歳外有立騎戲馬者家人諸姊妹皆上閣觀之後獨不行諸姊問之答云豈女人之所觀也

不尙華麗武宣卞皇后性儉約不尙華麗無文繡珠玉【並出魏書】

脂澤田安帝九年右丞張項議瑯邪及湖熟界有皇后脂澤田四十頃請以借貧人【出晉氏要事】

萬年蛤眞臘夷獻萬年蛤不夜珠光彩皆若月照人亡妍醜絕美艷帝以蛤賜趙后珠賜婕妤【出趙后外傳】

詩先王統大業化漸八維儀形孚萬邦內訓崇宮闈皇英垂帝則大雅詠三妃含章體柔順率禮蹈謙只螽斯慈惠樛木逮幽微徽音穆淸風髙義邈不追貴榮參日月舉世仰餘輝【出張華】天地不獨立造化由陰陽乾坤垂覆載日月耀重光理國先婦道立教起閨房二妃齊有虞三母翊周王塗山興大禹有莘佐成湯齊晉霸諸侯皆賴同與姜關雎思賢妃此言安可忘【出成公綏】

公主

紫袍玉帶歌舞太平公主則天皇后所生儀鳳中吐蕃請主下嫁後不欲棄之外乃眞築宮如方士薰戒以拒和親事久之主衣紫袍玉帶折上巾具紛麗歌舞帝前帝及後大笑曰兒不爲武官何故爾主曰以賜駙馬可乎帝識其意擇薛紹尙之時宰相七人五出主門下【六帖】陳人間利病和正公主代宗立屢陳人間利病國家盛衰事天子向納

有子寡不復嫁萬壽公主下嫁鄭顥主每進見帝必諄勉篤誨曰無鄙夫家無忤時事又曰太平安樂之禍不可不戒故諸主只畏爭爲喜事遂詔夫婦敎化之端其公主縣公有子而寡不得復嫁

起祠堂於墓李吉甫徳宗時義陽義章二公主薨詔起祠堂於墓百二十楹費數萬計防永昌公主薨有司以請帝命減義陽之半吉甫曰徳宗一切之恩不可爲法昔漢章帝欲起邑屋於親陽東平王蒼以爲不可故非禮之舉人君所謹請裁墓戶以充制守奉帝曰吾固疑其冗減之今果然然不欲取編民以官戶奉墳而已取門閥者配帝曰諸女嫁不時而選尙皆由中人厚爲財謝乃得遣吉甫奏自古尙主必謹擇其人江右悉取名士獨近世不然帝乃下詔皆封縣主令有司取門閥者配焉

平地生公府張果帝欲以玉眞公主降果未言也果忽謂祕書少監王回質太常少卿蕭華曰諺謂娶婦得公主平地生公府可畏也二人怪語不倫俄有使至傳詔曰玉眞公主欲降先生果笑固不奉詔

光艷動天下安樂公主下嫁武崇訓光艷動天下侯王柄臣皆出其門嘗作詔箝其前請帝署可帝笑從之與太平公主皆開府而主府官屬尢濫皆出屠販納貲售官降墨勅斜封授之故號斜封官

就第放赦安樂公主產男滿月中宗韋後幸其第就第放赦【出舊史傳】

壽陽妝武帝女壽陽公主人日臥於含章檐下梅花落公主額上成五出之花拂之不去自後有梅花妝【出宋書】追封立廟鄧晨初娶光武姊元及漢兵起晨將賔客防棘陽漢兵敗姊亡光武卽位封晨戾子侯帝感悼姊歿於亂追封諡元爲新野節義長公主立廟於縣西【出漢書】爲子求郎館陶公主爲子求郎明帝不許而賜錢千萬謂羣臣曰郎官上應列宿出宰百里非其人民受其殃是以難之【出漢書】

詩別業臨靑甸鳴鸞降紫霄長筵鴛鷺集仙館鳳凰調樹接南山近煙含北渚遙承恩咸已醉戀賞未還鑣鳳樓紆睿幸龍舸暢宸襟歌舞平陽第園亭沁水林山花添聖酒澗竹繞薰琴願奉瑤池駕千春侍徳音【並出李適】沁園東郭外襄駕一遊盤水樹宜時陟山林向晚看席臨大女貴林接近臣觀聖藻懸辰象微臣切仰觀【出崔珪】紫禁乘雷動靑門訪水嬉上臺鱣宇慶仙女鳳樓期合宴縉紳滿承恩雨露滋北辰還捧日東館幸逢時平陽館外有仙家沁水園中好物華地出東郊回日馭城臨南斗慶雲車風泉韻繞幽林竹雨霰光搖雜樹花已慶時來千億壽還言日暮九重賒【並出李乂】鳳唳憐蕭曲鸞閨念掌珍羌庭遙築館廟乘重相親星轉天河夕花移海樹春聖情淒送逺畱蹕望行塵【出徐彥伯】

太子妃

金璽瑜佩皇太子妃金璽龜鈿纁朱綬佩瑜玉【出沈約宋書】雀鈿太子納妃有同心雀鈿一具

四望車皇太子納妃四望車羽葆前後部鼓吹各一部【出張敞晉東宮舊事】

畫堂元帝爲太子宣帝令皇后擇後宮大家女子可以娛侍太子王禁女政君預焉使侍者送入太子宮見於景殿得禦幸有身立爲太子妃生子於甲觀畫堂子卽成帝也畫堂太子宮中之堂

五可五不可武帝娶楊后生惠帝初爲太子謀婚久不決上欲娶衛瓘女楊后欲娶賈充女充妻郭酷妬宿著上曰衛公女有五可賈公女有五不可衛家女種賢而多子端正而長白賈家女種妬而少子醜惡而短黑郭氏使輸物楊后遂成納賈妃後亂晉國【出晉書】

詩帝子威儀絕諸妃禮慶優疊鼓陪仙觀凝笳翼畫舟鬱鬱細香蕃奕奕彩雲浮排空列錦罽騰觀溢皇州金閨未息火玉樹鐘天愛月路飾還裝星律動歸佩紫極流宸渥淸規侍慈誨恩波洽九流光輝軼千載列席照親賢式宴坐神仙聖文飛聖筆天樂奏鈞天曲池涵瑞景文字孕祥煙小臣同百獸率舞悅堯年【出胡元範】瑜佩升靑殿穠華降紫微還如桃李發更似鳳凰飛金屋貞離象瑤臺起婺徽防纓分碧坐繢羽泛褕衣雲路移彤輦天津轉明鏡僊珠照乘歸寶月重輸映望園嘉宴洽主第懽娛盛絲竹帝薰簪裾奉宸慶晴雲靄曉光湛露晞朝陽天文天景麗睿藻睿詞芳玉庭獻秋色銀宮生夕涼太平超逺古萬壽樂無疆【出裴守眞】

妃嬪

飛燕輕鳳唐寶歷三年浙東貢舞女二人一曰飛燕一曰輕鳳修眉黝首蘭气融冶冬不纊衣夏無汗體上琢玉芙蓉爲二女歌舞臺每歌舞一發如鸞鳳之音百鳥莫不翔集其態艷非人間所有每歌罷上令內人藏之金屋寶帳蓋恐風日也宮中語曰寶帳香重重一雙紅芙蓉

九嬪掌婦學周禮曰九嬪掌婦學之法以教九禦婦徳婦言婦容婦功各帥其屬而時禦敍於王所

天極後四星中宮天極星後有四星其一爲正妃餘三星後宮之屬【出史記】

簡選取長白武帝泰始中大采擇公卿子女以充六宮使楊后簡選後皆不取端正妙好惟取長白【出晉書】銀印瓄佩晉服制曰婕妤銀印靑綬佩采瓄玉

雀釵晉起居注曰有司今月九日當拜鄭夫人石婕妤按儀注應服雀釵袿襈

象簟武帝以象牙爲簟賜李夫人

金環戚夫人以百鏈金爲彄環照見指上骨上惡之以賜伴兒鳴玉耀光等各四枚

玉簪武帝過李夫人就取玉簪搔頭自此宮人搔頭皆用玉爲【並出西京雜記】

當熊孝元時馮昭儀初爲婕妤上幸虎圏鬭獸熊突出圏攀檻欲上馮婕妤直前當熊而立上問何故婕妤對曰猛獸得人而止妾恐熊至禦坐故身當之【出漢書】蝶幸明皇春時使後宮各揷花親放蝴蝶隨蝶所止幸之謂之蝶幸

貴妃紅汗貴妃每至夏月常衣輕綃使侍兒交扇鼓風猶不解其熱每汗出紅膩而多香或拭之於巾帕之上其色如桃紅也

貴妃解語花明皇秋八月太液池有千葉白蓮數枝盛開帝與貴戚宴賞焉左右皆嘆羨久之帝指貴妃示於左右曰爭如我解語花【並出天寶遺事】

詩寥落古行宮宮花寂寞紅白頭宮女在閒坐說宗【出元微之】涼殿初生露滿天木犀花發月初圓君王少禦瑚枕多就宮人玉臂眠【出南嶽】巧畫蛾睂獨出羣當時人道便承恩經年不見君王面落日黃昏空掩門【出羅隱】自是三千第一名內家叢裏獨分明芙蓉殿上中元日水拍冰盤弄化生【出薛能】內人曉起怯春寒輕揭珠簾看牡丹一把栁絲收不盡和風搭在玉欄幹【出徐仲雅】雨入珠簾滿殿涼避風新出玉盆湯內人恐要秋衣著不住燻籠換好香【出王建】

錦繡萬花谷後集卷八

欽定四庫全書

錦繡萬花谷後集卷九

宰相

賜筯表卿直宋璟爲宰相朝野人心歸美焉時春禦宴帝以所用金筯賜璟曰所賜之物非賜汝金蓋賜卿筯以表卿直也【出開元遺事】

朝野相賀楊綰久積公輔之望及拜相詔出朝野相賀淸白宰相慶曆中杜衍爲相苞苴貨殖不敢到其門時號淸白宰相

風流宰相王儉曰江南風流宰相惟有謝安【出南史】朝廷有人趙徳明言民饑求糧百萬斛大臣皆請以詔書責之眞宗問王旦旦請勅有司具百萬於京師詔徳明來取眞宗大喜徳明得詔慙且拜曰朝廷有人【出言行錄】眞宰相言薛簡肅公天禧中爲江淮發運使辭文正公公無他語但云東南民力竭矣薛退語人曰眞宰相之言也【出湘山野錄】

安排宰相王沂公曽布衣時以梅花詩獻呂文穆公云雪壓喬林凍欲摧始知天意欲春回雪中未問和羮事且向百花頭上開呂曰此生已安排狀元宰相也後果然【出古今詩話】

不收恩避怨王沂公曾爲人方正持重在中書嘗謂大臣執政不當收恩避怨公嘗語尹師魯曰大臣執政恩欲歸已怨使誰當聞者嘆服以爲名言

不呼名眞宗初卽位對宰相皆不呼名呂端等再拜懇請帝曰公等顧命元老朕何敢比先帝乎【事實】

提一筆福蒼生劉夢得送令狐相詩云終當提一筆再入福蒼生

黃閣漢舊儀丞相聽事閣曰黃閣

見管夷吾晉王導爲丞相桓彛見導極談世事還謂周顗曰向見管夷吾無復憂矣【晉史】

八柱承天張說撰姚崇神道碑云八柱承天髙明之位列四時成歳亭毒之功成【明皇雜記】

玉堂宸翰鄭畋爲學士聞蹕聲出迎帝已升玉堂取案上紙書云同中書門下平章事畋拜謝帝笑曰朕戲耳畋曰唐叔剪桐周公以天子亡戲言況陛下宸翰焉可爲戲帝不得已相之【紀異錄】

花押宰相判四方事有堂案處分百司有堂帖不次押名曰花押【國史補】

不營產太祖謂侍臣曰範質但有所居宅不營產眞宰相也太宗亦稱累朝宰輔以爲循規矩惜名器無出質之右者

大事不糊塗太宗欲相呂惠公或曰呂端爲人糊塗帝曰端小事糊塗大事不糊塗決意相之【並言行錄】

撫夷夏和陰陽淳化五年上謂呂防正曰撫夷夏和陰陽使百度大理一人端拱此宰相之職也【職源】

引燭焚詔李沆爲相眞宗嘗夜遣使持詔問欲以某氏爲貴妃公對使者引燭焚詔書但道沆以爲不可議遂寢【言行錄】

知大體前漢丙吉問牛喘或譏之吉曰宰相不親小事調和陰陽職當憂掾吏以吉爲知大體【本傳】

先逺業後小數後漢中興以後居臺相總持權衡者多矣其能以任職取名者豈非先逺業而後小數乎故伏湛造次急於鄕射之禮侯霸入朝先奏寛大之令【霸傳】柱石臣前漢丞相王商國家柱石臣也其人守正不詘節【元後傳】

模稜手唐蘇味道模稜持兩端故世號模稜手

安得一奇士唐武后謂狄仁傑曰安得一奇士用之仁傑曰張柬之𨿽老宰相材也用之必盡節於國【張柬之傳】堂老宰相相呼故曰堂老【國史補】

亡匕箸削寒溫李徳裕在相位不以顏色假人南遷或作詩嘲之目視百僚亡匕箸气吞同列削寒溫【雜記】朕之裴度慶曆中貝州王則反明鎬師久無功參政文彥博請行上欣然委之凱旋除平章事及見上勞之曰卿朕之裴度也

畱取麻鞋常衮自禮部侍郎入相時潘琰爲舍人引麻因戲之曰畱取破麻鞋著及衮視事不浹旬果拜【南部新書】三日拂塵劉慶徳賀牛奇章拜相云待公三日拂塵埃【雲溪友議】

詩左轄頻虛位今年得舊儒相門韋氏在經術漢臣須霖雨思賢佐丹靑憶老臣應圖逢駿馬驚代得麒麟

沙汰江河濁調和鼎鼐新韋賢初相漢鮑叔已歸秦北斗司喉舌東方領搢紳廟堂知至理風俗盡還淳【杜甫】十年紫殿掌洪鈞出入天朝一品身文帝寵深陪雉尾武皇恩厚宴龍津旗穿曉日雲霞雜山倚秋空劍防明敢請相公平賊後暫攜諸吏上崢嶸文武成功後君爲百辟師園林窮勝事鐘鼓樂淸時【並韓退之】緑松窻對鳳池開履迹衣香徧上臺【王建】有官居鼎鼐無地起樓臺【魏野】禦鑪煙滿袖丞相出朝時【韋賢】須知金印朝天客同是沙堤避路人麟鳳偶時皆瑞聖應龍無水漫通神【薛逢】玉鼎升黃閣金章謁紫宸【任希古】

參政

押麻淳熙玉堂雜記凡鎖院文臣職事官承務郎釐務官通直郎以上明日赴文徳殿聴麻宰相樞宻皆不往惟輪參政一員麻捲自內閣內啟禦封兩吏對展宣贊舎人南靣搢笏義手大聲摘首尾詞及階位姓名下數句立所除之官而讀之不盡宣也聴訖到閣內官以授參政參政付中書吏百官不拜而退若大詔令及冊後之類則宰執文武百僚俱入

下丞相一等參政薛居正拜相制預大政於萬幾下丞相之一等【實錄】又楊億代表云副師尹之具瞻下丞相之一等

通知三省政事官制舊典云近詔復置參知政事二員通知三省政事

節度除不降麻丁謂自保信軍節度使知江寧召爲參政中書以當降麻盛文肅爲學士以參知政事合用舍人艸制遂以制除丁甚銜之【倦遊錄】

善人李昉素與盧多遜善多遜知政事昉於上前人有言於昉曰盧與我厚不當爾後盧敗昉知政事上言及盧事昉頗捄解之上因言盧多遜尋常毀卿不直一錢昉乃信上由此益重昉目爲善人【事實】

薦人皆知名唐杜淹參預朝政所薦四十人後皆知名魚頭公魯宗道爲參政忠鯁自任時人謂魚頭公蓋以骨鯁目之也

骰子選丁謂作參政楊文公賀之公曰骰子選耳何足道哉

風範端凝李沆嘗侍曲宴太宗目送之曰李沆風範端凝眞貴人也俄拜參知政事

退思巖魯宗道爲執政營一小室畫山水朝退獨坐謂之退思巖【並國老閒談】

詩雍容陪大政密勿贊洪鈞在朝但覺民瞻聳參政從知國勢髙【圃】政事資參決樞機賴典司【徳夫】顯奉宸綸寵參陪國論公

樞府

武事任樞密文事任宰相武事任樞密樞密之任旣重宰相自此失職【五代史】

開南防常事密院自行至涉邊則三省聚議謂之開南防【家塾記】

置院中書西國初循唐制卽中書之北置樞密院元丰攺制遂變於中書之西【續防要】

賜乘險二字夏竦爲平章事臺諫交言其非攺樞密使上親乘險二字以賜之初竦得二字憂懼旣而又賜文行忠信四字以勉之竦方釋然【職源】

賜軍戒三篇國朝興國八年王顯充樞密使上召謂曰卿代非儒門少罹兵亂必寡於學問今在朕左右典掌萬幾固無暇博覽羣書命左右取軍戒三篇賜之曰讀此亦可免於面墻矣【分紀】

用宣及頭子郭崇韜安重誨爲樞密使始分領政事不由中書直行下者謂之宣如中書之敕小事則發頭子擬堂帖也至今樞密院用宣及頭子【家塾廣記】

得人王徳用樞密仁宗朝再入樞府是時富弼偕契丹使來徳用伴射使者曰天子以公典樞密而用富爲相可謂得人矣【職源】

帳中召問計後唐時魏州陷於梁澶淵之間寇益日至民流地削軍殊不給莊宗計無所出郭崇韜時爲樞密使莊宗獨臥帳中召崇韜問計【五代史】

行東院印後唐樞密使凡東西院二員國朝亦有東院西院但行東院印【防要】

尙書

賜劍因名表意漢章帝賜尙書劍一手署姓名韓淩淵深有謀故得龍泉郅壽明達有文章故得文劍陳寵惇朴有善於伏不見於外故得鍜成劍皆因名而表意【東觀漢記】

八座比文昌劉洎疏曰八座比於文昌三丞方於管輅舉扇一揮梁蕭子顯爲吏部尙書性凝簡負才气見凡流賔客不與交言但舉扇一揮而已衣冠切恨之李下無蹊徑李義王丘崔沔掌吏部皆獲當時之譽時人爲之語曰李下無蹊徑【職源】

山公啟事晉山濤爲吏部尙書所奏甄拔人物各有題目時稱山公啟事【本傳】

內宰相王琚佐明皇平內難爲戶部尙書帝於琚眷委特異號內宰相【本傳】

早拜蔡景歷拜度支尙書舊或拜官在日午後景歷拜日適乘輿幸元武觀恐景歷不預特令早拜【南史】

從獵洛陽唐儉爲民部尙書從獵洛陽苑羣豕突出帝射四發輙殪四豕一豕躍及鐙儉投馬搏之帝拔劍斷豕顧笑曰天防長史不見上將擊賊耶何懼之甚對曰陛下以神武定四方豈復快心於一獸帝爲罷獵淸哉尙書鐘離意爲尙書詔以贓物賜百官意得珠玉獨委地不拜曰此髒污之物臣不敢受命曰淸哉尙書以庫錢二十萬賜之【本】

乘欵段馬唐李懷逺除兵部尙書𨿽久居榮位彌尙簡率乘欵叚馬豆盧曰公榮貴如此何不買駿馬乘之答曰此馬幸免驚蹶無暇別求聞者嘆服

我牀非閹人坐羊侃爲都官尙書宦者張僧候侃侃曰非閹人所坐竟不前之時論美其貞正【梁書】

談風月徐勉爲吏部尙書嘗與門人夜集客有求詹事五官勉正色曰今夕止可談風月不宜及公事【通鑑】不能書紙尾蔡廓爲吏部尙書因傅隆問亮選事若悉以見付不論不然不能拜亮以語錄尙書徐羨之羨之曰黃門以下悉以委蔡自此以上宜共參同異廓曰我不能爲徐幹木書紙尾遂不拜幹木羨之小字也【南史】麟之口光庭手唐裴光庭爲吏部尙書以門下主事王麟之爲心腹每麟之裁定光庭隨而下筆時語曰麟之口光庭手【本傳】

侍郎

衣冠華選燕公曰侍郎自皇朝以來爲衣冠華選自非履歷淸要望實具美者無以居之【職源】

判朱紱臥拜韋陟嘗任吏部侍郎有一致仕官敍五品陟判之曰靑氊展慶曽不立班朱紱承榮無宜臥拜時推其彊直

嘲屏墻遮賢路唐溫彥博爲吏部侍郎有選人裴略被放乃自贊於彥博稱解嘲謔彥博卽令嘲屏墻略曰髙下八九尺東西六七步突兀當防坐幾許遮賢路彥博曰此語似傷博略曰擬拔公防何止傷膊博慙而與官【唐新語】

前裴馬后盧李髙宗時裴行儉馬載爲吏部最爲稱職及是盧從願李朝隱同時典選時稱四吏部前有裴馬后有盧李【分紀】

左戶唐戶部侍郎有二員判使案者別一署謂之左戶元和後選舉華重爲申此選崔羣旣相孟簡代之【職源】重於宰相唐韋純字貫之爲吏部侍郎取士抑浮華先行實於時流競爲息嘗從容奏曰禮部侍郎重於宰相帝曰侍郎是宰相除安得重曰然爲陛下東宰相者得無重乎帝美其言【本】

兒郎有家風唐太宗以楊洪禮有文武材擢爲兵部侍郎入掌機務出統眾攻戰太宗曰越公兒郎故有家風矣

朕得其人刑部侍郎唐太宗令執政妙擇其人奏皆不可曰朕得其人也往者李道裕議張亮反狀未具此言當矣遂授之【唐書】

白雲之司裴復除制云俾試白雲之司以黃帝時秋官爲白雲也

不可任丞郎錢昱爲白州刺史由文資遷工部侍郎連典數郡無治聲上謂宰相曰此貴家子不可任丞郎攺郢州團練使【筆談】

進官物結私恩唐李絳爲戶部侍郎憲宗問戶部故有獻而絳獨無有絳曰臣爲陛下謹出納烏有羨余若以爲獻是進官物結私恩帝瞿然悟【本傳】

私書盈幾不省孔緯字化文歷戶部兵部侍郎吏部侍郎選曹動循格令權要有所托私書盈幾不省

瑞栁呂渭字君載遷禮部侍郎始中書省有古栁建中末枯死徳宗自梁還復榮茂人以爲瑞栁渭令貢士賦之帝聞以爲善【本傳】

錦繡萬花谷後集卷九﹤子部﹐類書類﹐錦繡萬花谷﹥

欽定四庫全書

錦繡萬花谷後集卷十

禦史

銅印黃綬前漢百官表其治書者銅印黃綬後攺爲侍書

栢寺蘭臺栢寺圖書之府蘭臺章奏之庭逾鮑宣之再入類胡廣之三登【類要】

鷺羽車舊制禦史以鷺羽飾車以白鷺見泉中魚象禦史察隱微之罪

松防防昌初監察禦史鄭路所葺禮察防謂之松防南有古松【閒話錄】

處南臺天下肅然北齊王髙澄用崔暹爲禦史中尉宋逖道爲尙書左丞謂之曰卿一人處南臺一人處北省當使天下肅然【通典注】

抝項橋唐尙書省東西隅有小橋相承曰抝項橋言侍禦中丞及殿中久次者至此必抝項望南宮也【筆錄】出入天禁李嶠上疏曰禦史得出入天禁

不吐剛茹柔薛宣爲中丞執憲轂下不吐剛不茹柔【谷永疏】

呈身禦史韋澳字子斐方靜寡欲不肻見髙元裕云恐無呈身禦史

四其禦史唐郭霸爲左臺殿中侍禦史則天召見霸自陳忠鯁云往年徵徐敬業臣願抽其筋食其肉飲其血絕其髓則天悅拜爲左臺侍禦史時號爲四其禦史

鐵肝禦史四朝國史劉述劉顗爲禦史言事貶蘇軾以詩有烏府先生鐵作肝之句世因目爲鐡肝禦史言事不白中丞歸田錄禦史臺故事三院禦史言事必先白中丞自劉子儀爲中丞始榜臺中今後禦史有言不須先白中丞至今如此【職源】

各自彈事唐蕭至忠劾宰相蘇味道髒污禦史大夫李承嘉嘗召諸禦史責之曰近日彈事不諮大夫禮乎至忠曰禦史人君之耳目比肩事主得各自彈不相關若先白大夫而許彈事如彈大夫不知白誰也承嘉憚其剛正【本傳】

弄印無如趙槪仁宗嘗言臺諫官須重厚知治體者方可用中丞紀綱之首須選老成者爲之朕弄印久矣無如吾同姓及趙槪爲中丞事不該理體者不言故上重之

爲官豈待情願禦史中丞桓範舉陽嶠爲禦史嶠不樂搏擊之任範曰爲官擇人豈待情願遂引爲左臺侍禦史

龍墀彈奏舊制入閣禦史一員在龍墀邊只候彈奏公事

寫彈文紙貴江文蔚常爲禦史中丞危言激論權右振竦朝野喧騰傳寫彈文爲之紙貴【墓志】

詩繡衣柱史何昂藏鐵冠白筆橫秋霜三軍論事多引納陛前虎士羅幹將【李白】鷙鳥得秋气法星懸火旻聖朝寰宇靜所至不埋輪【劉禹錫】憲府初收迹丹墀共拜嘉分行參瑞獸傳亂宮鴉【栁子厚】侍中乃珥貂禦史則冠豸【山谷】

諫官

切問近對禦登殿侍中居左散騎常侍居右備切問近對【晉志】

願寄名雷霆下唐歸登拜右拾遺時欲相裴延齡陽城熊執易等以危言忤防初執易艸疏示登登愕然曰願寄名雷霆之下安忍足下獨當自是同列切諫登每欣署共奏無所顧忌人稱重之【職源】

置諫院明道元年陳執中爲諫官屢請置院於是以門下省爲諫院徙舊省於左掖之西置諫院自此始【舊史】諫垣之長專言責元丰正名左右散騎常侍各一人旣闕不除後左右諫議大夫遂爲諫垣之長專言責焉【職略】魯直天禧二年右正言魯宗道多所論列上頗厭其數宗道因對自訟上慰諭良久他日念之因題彼屋曰魯直【長編】

對客問曾誕與右正言鄒浩友善孟後之廢也誕三與浩書勸使力請復後浩不報及浩以諫立劉后南遷誕著玉山主人對客問一篇以譏之識者比韓愈諫臣論【四朝國史】

月請諫紙唐肅宗制兩省官十月一日上封事白居易與元稹書僕身爲諫官月請諌紙詩雲月請諫紙三百張

不許諫官入閣王安石在臺閣侍從時每言唐太宗令諫官隨宰相入閣最切於治道後世所當舉行也及入司政事孫莘老李公擇遂請舉行安石不可曰是又益兩參政【呂氏家塾記】

與龍逢遊地下孫伏迦自萬年主簿諫太宗怒特斷之伏迦曰臣寧與龍逢遊地下不願事陛下太宗曰卿如是朕何憂乃拜諫議

側門論事代宗詔曰諫官所獻封事不限早晚任進狀來所由門司不得輒有停滯如從側門論事亦隨狀靣奏卽便令引對【實錄】

日赴內朝慶曆三年田況言諫諍之臣不得日奉朝請臣前在諫院每聞一事皆諸處采問比及論列或至後時今若令諫官日奏朝請則可以日聞朝廷之事矣詔每日赴內朝【防要】

詩獻納開東觀君王問長卿皂雕寒始急天馬老能行【杜甫】苦節酬知已淸吟去掖垣【朱長文】諫省新登正直臣萬方驚喜擇絲綸則知天子明如日肯放淮南南畆人【劉禹錫】避人焚諫艸騎馬欲雞棲【杜甫】判事有花皆可錄諫書無艸豈求名【南嶽】

給事中

小門下齊世呼侍中爲門下給事黃門爲小門下【雞跖集】黃門要地唐徳宗以王緯爲給事中稱爲黃門要地執詞頭謁宰相袁髙爲給事中徳宗復用盧爲刺史命髙艸詔髙執詞頭以謁宰相曰杞作相矯詐若更授之大郡恐失天下望宰相不悅命舎人艸之髙執之不下乃復奏論之【職官分紀】

封還詔書崔植爲給事中皇甫鏄請減內外官俸祿植封還詔書【本傳】

臚詔防齊映爲人白晳長大言音鴻爽帝令侍左右或馬前臚詔防

詩禁裏疎鐘官舍曉省中啼鳥吏人稀晨搖玉佩趨金殿夕奏天書拜瑣闈【王維】兩省推丹地東曹拜瑣闈惠移雙管筆恩降五時衣曉日千門啟初春八捨歸贈蘭聞宿昔談樹隠芳菲【並沈佺期】再入靑瑣闈沗官誠自非拂塵驚物在開戶似僧歸積艸漸無徑殘花尢灑衣禁垣偏近日行坐是恩暉【薛存誠】

翰苑

禁中頗牧畢諴爲翰林學士黨項羌擾河西宣宗召學士對諴論破羌之狀上曰不期頗牧在吾禁中卽令諴守河西【本傳】

朱衣雙引故事學士在內中院吏朱衣雙引李昉見太宗在南衙朱衣一人前引昉亦去其一【職源】

作詔賜宮錦封敖爲翰林學士武宗使作詔慰邊將傷夷者曰傷居爾體痛在朕躬帝賜以宮錦

蠟液濡紙栁公權嘗夜召對燭窮而語未盡宮人以燭液濡紙繼之【本】

七寶牀賜食李白序云明皇下詔召就金馬降輦步迎以七寶牀賜食禦手調羮以飯之

一夕艸五制晁宗慤眞宗時爲翰林學士一夕艸除將相五制

山池曲宴宣宗雅好儒士每山池曲宴與學士屬和詩什每公卿出鎭賦詩餞行時論以大中之政有貞觀風【職源】

賜金印晉開運中賜學士院書詔金印一【翰林誌】

江南文士開寶二年李文正盧相並直學士院太平興國元年湯悅徐鉉直學士院王克正張洎直舍人院四公皆江南文士也【退朝錄】

聚防分艸郊禋行慶制命塡委必聚防分艸之【續志】試五題翰林學士劉昫奏本院舊例學士入院除中書舍人不試餘皆試麻制答畨書批札各一通詩賦各一首號曰五題【續通典】

斷腕不艸麻宰相韋貽範母喪詔還位韓渥當艸制曰腕可斷麻不可艸【六帖】

宮嬪呵筆李白於便殿對明皇撰詔誥時十月大寒筆凍莫能書字帝敕宮嬪十人侍白左右各執牙筆呵之【天寶遺事】

擡步輦明皇在便殿甚思姚元崇論時務苦雨不止泥濘盈尺上令侍禦者擡步輦召學士來時元崇爲翰林學士中外榮之【開元遺事】

禁中艸詔吳通元與弟通微踵召爲翰林學士並知制誥凡帝有撰述非通元筆未嘗慊與陸贄並位贄自恃勁直屢短通元於帝前建言至徳以來命集賢學士禁中艸書詔待進止於翰林院因以名官今四方無事制書職分宜歸中書舍人請罷學士帝不許【本】

大手筆李徳裕吉甫之子穆宗召爲翰林學士帝在東宮素聞吉甫之名旣見徳裕尢重之禁中書詔之大手筆多召徳裕艸之

自緑衣賜紫唐莊宗卽位除馮道省郎充翰林學士自綠衣賜紫【本傳】

措大索事分陶谷爲學士嘗召對太祖禦便殿谷至詔見上將前見復卻者數四左右催宣甚急谷終徬徨不進太祖笑曰此措大索事分顧左右取袍帶來上已束帶谷遽出

言詩唐徳宗善爲文尢長於篇詠每與學士言詩於浴堂院夜分不寐

金馬直廬太祖鼎新大壯敝金馬之直廬【鑾坡遺事】

詩翰林通華蓋鯨力破滄溟天上張公子宮中漢客星紫誥仍兼綰黃麻似六經內分金帶赤恩與荔枝靑冠冕通南極文章落上臺詔從三殿出碑向百蠻開【並杜甫】翰林風月三千首吏部文章二百年微霰霏霏玉堂詞頭夜下攬衣忙分光禦燭星辰爛拜賜宮壺雨露香醉眼有花書字大老人無睡漏聲長何時卻逐桑楡暖社酒寒燈樂未央【並東坡】晨趨紫禁中夕待金門詔【李白】日上花磚簾捲後栁遮鈴索雨晴初【錢若水】銀臺直北金鑾外暑雨初晴皓月中惟對松篁聽刻漏更無塵土翳虛空緑香熨齒冰盤菓淸冷侵肌水殿風夜久忽聞鈴索動玉堂西畔響丁東【韓渥】古木陰森白玉堂長年來此試文章日斜奏罷長楊賦閒拂塵埃看畫墻【王欽臣】苑花似雪同隨輦宮月如眉伴直盧【白居易】詔出芝泥封去潤朝回蓮燭賜來香【楊徽之】銀花懸院榜鐵索引神鈴【出李徳裕】

中書舍人

七字舎人呂溱開敏善議論一時名軰推許然喜自貴重見賔客不及數言時號曰七字舍人云

犀帶佩魚霍端友徽宗時爲中書舍人服金紫故事惟服黑角犀帶帝顧見之曰給事舍人等耳而服飾相絕如是始命犀帶佩魚【並四朝國史】

父子演誥唐宗謂中書舍人賈至曰昔先帝遜位於朕冊文則卿之先父所爲今朕以神器大寶付儲君卿又當演誥

鳳閣舍人樣徐堅少好學左庶子王方慶賞其文章典實常稱曰掌綸誥之選也再思曰此鳳閣舍人樣如此文士之極永淳已來天下文章最盛臺閣髦彥無不以文章達惟中書舍人爲文士之極仕朝廷之盛諸官莫比焉【通典】

鳳閣王家唐王易從昆弟四人開元中三至鳳閣舎人故號鳳閣王家【談苑】

王言不藏私家髙郢爲中書舍人掌誥累年家無制艸或謂之曰前輩皆畱制集公何焚之對曰王言不可藏私家【本傳】

詩晝漏稀聞髙閣報天顏有喜近臣知宮中每出居東省防見防龍集鳳池云近蓬萊常五色雪殘鳷鵲亦多時侍臣緩步歸靑瑣退食從容出每遲獻納司存雨露邊地分淸切任才賢舎人退食收封事宮女開函近禦筵曉箭追移靑瑣闥晴牕檢白雲篇雄更有河東賦惟待吹噓送上天【並杜甫】西掖重云關禁署北山疏雨朝衣千門栁色連靑瑣三殿花香入紫微【岑參】分班曉入翔鴛閣直捨旁連浴鳳池東壁圖書府西垣翰墨林【張說】

知制誥

秉小笏翰林學士楊偉秉小笏一日除知制誥中書進擬上問曰得非秉小笏者乎

有爭臣風采栁公權爲中書舎人文宗謂之曰極知舍人不合作諫議以卿言事有爭臣風采也翌日降制以諫議大夫知制誥【本傳】

以制誥爲贄捲丁文簡公嘗言舉進士時以制誥爲贄捲旣而復自笑曰是不揆也然其後爲知制誥翰林學士參知政事亦見其所存者素矣【東齋記事】

宮中呼爲才子穆宗在東宮有嬪妃左右誦元稹詩宮中呼爲元才子荊南監軍崔潭峻遇稹謫官江陵歸朝出稹連昌宮詞百篇奏禦穆宗大悅問稹安在對曰今爲南宮散官卽日轉祠部郎中知制誥

獻皇極箴治平元年祖無擇知制誥獻皇極箴詔奬之【事實】

錦繡萬花谷後集卷十

欽定四庫全書

錦繡萬花谷後集卷十一

左右史

和墨濡筆門下省起居郎掌錄天子起居法度天子禦正殿則郎居左舍人居右有命俯陛以聽退而書之季終以授史官貞觀中以給事中諫議大夫兼知起居注事每仗下議政事起居郎一人執筆記錄於前史官隨之其後復置起居舍人分侍左右秉筆隨宰相入殿若仗在紫宸內閣則夾香案分立殿下直第二螭首和墨濡筆皆卽坳處時號螭頭【唐百官志】

守道不如守官唐太宗謂褚遂良曰卿知起居記錄何事大抵人君得觀之否對曰今之起居左史右史也書人君言事且記善惡以爲檢誡不聞帝王親自觀史上曰朕有不善卿必書之邪遂良曰守道不如守官臣職當載筆君舉必記黃門侍郎劉洎曰設令遂良不記天下之人亦皆記之【唐史】

君舉必書唐杜正倫知起居注太宗嘗謂侍臣曰朕每日坐朝欲出一言卽思此言於百姓有利益否正倫曰君舉必書言存於左右史若一言乖於道理則千載累於聖徳非直當今損於百姓願陛下愼之【唐史】

執筆所記爲史唐鄭朗爲起居郎文宗恭勤節儉謂宰臣曰朕聞前日內庫惟二錦袍飾以金鳥一袍宗幸溫湯時禦之一與貴妃當時貴重如此如今奢靡豈復貴之時朗執筆螭頭下宰臣退上謂朗曰適所議論卿記錄未吾試觀之朗對曰臣執筆所記便名爲史伏惟故事帝王不可取觀帝乃宣謂宰臣曰鄭朗引故事不欲朕見起居注夫人君之言善惡必書朕恐平常閒語不關理體垂諸將來竊以爲恥異日臨朝庶幾稍攺何妨一見朗遂進之【唐史】

記注之失有四隆興元年胡銓奏記注之失有四一人主不當觀【國朝梁周翰以起居注每月追禦慶曆中歐陽修乞更不進本仁宗從之今望遵仁宗之訓】二立非其地【國朝記注之臣立於座後歐陽修謂當人主言動而書乃立於前修罷復故今乃立於殿之東南隅言動不聞乞復歐陽修之制】三前殿不立【國朝古制前後殿皆侍立今獨後殿侍立而前殿不立又左右史分日而立無言動之異欲乞於前後殿皆分日侍立】四奏不直前【臣欲直前奏事閤門以不預牒卻之嘗預牒矣又以無班爲詞是𨿽有直前之名而無可奏之時矣乞左右史奏事直前不必預牒及有無注次爲拘也詔前殿依後殿侍立余並依孝宗會要】

隨宰相入延英唐馮定請許左右史隨宰相入延英記事宰臣不樂

政事詳於史氏張次宗有文學開成中爲起居舍人毎入閤左右史執筆立於螭頭之下宰相奏事得以備錄故開成政事詳於史氏次宗尢稱奉職

館閣

朱華姚崇敕於朱華閣長參梁有華林省學士又有文徳壽光省【南史】

文林北齊有文林館學士

育材之史國朝歐陽修屢建言館閣育材之地材旣難得而又難知則當博采而多蓄之時冀一得於其間則傑然出爲名臣矣余亦不失爲佳士也遂詔二府各舉五人其後召試中選者往往在淸近朝廷稍收其用麒麟殿未央宮東麒麟殿藏祕書卽雄校書之所也【三輔黃圖】

藏書之防昔漢武帝建藏書之防置寫書之官於是天下文籍悉在袐府謂之袐書至成哀世使劉向父子典其事至於後漢則圖籍在東觀王肅表曰魏之袐書郎漢之東觀【宋書】

禦史臺爲鄰漢初禦史中丞掌蘭臺袐書圖籍之事至魏晉其制猶存故歷代營都邑置府寺必以袐書省及禦史臺爲鄰

汲竹書葛朂領袐書監太康二年汲郡冡中得竹書朂躬自撰次注寫以爲中經列於袐書經闕文多所證明【晉諸公贊】

奇書難字顏師古拜袐書少監專典刋正所有奇書難字眾所共惑者隨疑剖析曲盡其源

四部讐校梁任昉爲袐書監自齊永元以來袐閣四部篇卷紛雜昉手自讐校由是篇目定焉

野鶴在雞羣晉嵇紹中散大夫康之子也山濤領選啟爲袐書郎武帝謂濤曰如卿所言乃堪爲丞何但郎也乃發詔徵之起家爲袐書丞紹始入洛或謂王戎曰昨於稠人中始見嵇紹昻昻然若野鶴之在雞羣【晉史】公事移蘭臺薛夏爲袐書丞嘗以公事移蘭臺蘭臺目以臺也而袐書署耳謂夏爲不得儀也推使當有坐者夏報之曰蘭臺爲外臺袐書爲內閣臺閣一也何不相移之有蘭臺屈無以折【魏略】

依七略撰七志王儉爲袐書丞上表求校墳籍依七略撰七志四十卷獻之【齊書】

第一官第一人梁劉孝綽除袐書丞武帝曰第一官當與第一人

圖書之府唐白樂天制圖書之府命汝爲郎

蕓閣李季蘭寄韓校書詩不知蕓閣史寂寞意如何海內文宗陳子昻善屬文爲麟臺正字召見金華殿占對慷慨爲感遇詩王適曰必爲海內文宗

正四庫國史袐書省正字掌讎校典籍刋正文字皆辧其紕繆以正四庫之國史焉

郎官

吏事第一裴遵度遷吏部貟外郎專判南曹天寶中海內無事九流輻湊防府每歲吏部選人動盈萬遵度敏識彊精覈文簿詳而不滯時稱吏事第一由是大知名南宮爲眉目奚陟閱簿書紛拏盤錯一瞬而判劉禹錫爲陟神道碑云吏部貟外郎是曹在南宮爲眉目侍郎之貳戶部郎中掌戶口土田賦役貢獻蠲免優復婣婚繼嗣之事以爲尙書侍郎之貳【唐志】

防籬揷棘呂太一爲戶部員外郎吏部移牒戶部令墻宇悉防棘以防令史交通太一報牒曰眷彼吏部銓綜之司當須簡要淸通何必防籬揷棘省中賞其俊拔【出唐新語】

代視印篆蕭願梁宰相傾之子性嗜酒無節職事弛慢爲兵部郎中掌告身印覃恩之次頗怠職事父傾爲吏部尙書代願視印篆其散率如此【五代史】

廷無稽牒張嘉正兵部貟外郎時功狀盈幾嘉正詳處廷無稽牒

六品國朝官品令郎中從六品

郡守資任爲郎國朝元丰官制行郎官理郡守以上資任者爲郎中【四朝志】

不博駕部省中語曰中行刑戶不博前行駕部【國史補】省郎不換他職國朝至道初張昱爲刑部員外郎賜紫知雅州先是西川招安使上官正上言部內雅州宻邇蠻寇在於鎭撫須得其人伏見前知陵州張昱以孤城抗羣寇保全壁壘至今劍外服其威名望授諸司使令知雅州事上以省郎之重不欲換他職故進其秩加賜令服而遣焉

一時騷雅唐詩人鄭谷爲都官郎中作詩自賀且爲序云故許昌薛尙書能嘗爲都官郎中後數歲故建州李員外頻自憲府彈拜都官員外郎皆一時騷雅宗師都官之曹振盛於此余早年請益實受深知今忝此官復是正秩因作詩自賀有云三轉郎曹自勉旃

泣諫玉階唐蔣系遷工部郎中兼史職宰相宋申錫爲北軍羅織罪在不測系與諫官崔元亮泣諫於玉階之下申錫方減死時論稱之

號三列宿韋汝諧正觀中與弟謙兄季武同省時號三列宿皆爲郎中

山郎楊惲爲中郎將罷山郎移長度大司農以給財用其休謁洗沐皆以法令從事郎謁者有罪過輒奏免薦舉其髙第有行能者至郡守九卿郎官化之莫不自厲絕請謁貨賂之端令行禁止官殿之內翕然同聲腹心耳目顏眞卿云郎官禦史陛下腹心耳目之臣也故出使天下事無細大得失皆俾訪察還以聞【本記】駐車待漏樊梵爲郎每欲奏事常駐車待漏【世說】

人之水鑑王隠晉書樂廣爲尙書郎與何晏鄧颺等談論衛瓘見而奇之曰常恐微言將絕今復開之命諸子造焉謂曰人之水鑑也每見此人瑩然如披雲霧而覩靑天

詩吏部信才傑文鋒振奇響調與金石諧思逐風雲上【沈約】並命登仙閣分宵直禮闈大官供宿饍侍史護朝衣冠劍無時釋軒車待漏飛明朝題漢柱三省有光輝【沈佺期】振鷺齊飛白遷鶯逺聽聞明光共待漏淸覽各披云喜得廊廟舉嗟爲臺閣分逺從南斗外遙仰列星文【蘇味道】文昌新入有光輝紫界宮墻白粉闈曉日雞人漏箭春風侍女護朝衣【白樂天】

卿監

三珪莊子楚昭王延屠羊說以三珪之位謂三卿皆執珪

大官晉悼公使張老爲卿辭曰臣不如魏絳之智能治大官其仁可以利公室若在卿位內外必平【國語】

一國之髙舉一國之髙以爲九卿【淮南子】

臣直拜上卿魏文侯曰寡人何如君也翟璜曰君伐中山不封君之弟而封君之長子君非仁君也文侯怒至任座對曰君仁君也曰何以言之曰其君仁者其臣直向翟璜之言直是以知君仁君也文侯曰善復召翟璜入拜爲上卿【新序】

閒職張環以太常爲閒職【南史】

布被瓦器趙典爲太常𨿽處上卿而布被瓦器【耆舊傳】臨軒有金石蔡謨拜太常咸康四年臨軒門下奏非祭祀宴享則無設樂謨奏臨軒宜有金石顯宗納焉【晉中興書】賜禦衣一襲後漢賜拜太常詔賜禦衣一襲冠幘綬金鐍鉤佩

特賜金紫國朝英宗賜少卿孔叔詹叔詹監裁造務以勞當遷上不欲以卿監當筦庫之務故特賜金紫淸郎淸卿韋聿修始爲尙書郎不受遺後爲少卿亦不受劭曰弟昔爲淸郎今爲淸卿【北史】

二星在東南石氏星經有宗正二星在帝坐之東南二雅孫湛爲光祿勲以淸廉稱與周澤相類京師號之二雅【東觀漢記】

三日拜司空荀爽爲光祿勲視事三日防拜司空系囚齋禱張文瓘嘗有疾系囚相與齋禱願其視事當時稱其執法平恕比戴冑焉

用法加仁恕季羔爲衛士師刖人足俄衛有亂刖者守門令之逃旣罷羔問之吾刖而足子逃我何也刖者曰曩者論刑君愀然不樂見於顏色此臣所以說君也孔子聞之曰善哉爲吏乎其用法加仁恕則樹徳加嚴暴則樹怨公以行之其子羔乎【家語】

寺中二絕宋世軌爲廷尉少卿大理正蘇珍之亦以平幹知名寺中語曰決定嫌疑蘇珍之視見表裏宋世軌時人以爲寺中二絕【北史】

比漢於張徐有功遷司農少卿謂所親曰今身爲大理人命所懸必不能順防詭辭以求茍免故前後爲獄官以諫奏枉誅者三經斷死而執志不渝酷吏由是少衰時人比漢之於張焉

周稷之業漢朱邑爲大司農張敞與邑書曰足下以淸明之徳掌周稷之業

安車一乘後鄭公車徵爲大司農給安車一乘所過長史送迎

黃門就問商仁字季卿徵拜大鴻臚卿以年老乞骸骨詔賜牛酒米帛若經有疑使小黃門就問之【謝承後漢書】財物山積楊崇禮開元初爲太府少卿𨿽錢帛充牣丈尺間皆躬自省閱時議以爲前後爲太府無與爲比擢拜太府卿時太平且久禦府財物山積以爲經楊卿者無不精好

尹卿筆唐尹思貞爲司府少卿時侯知一亦厲威嚴吏人爲之語曰不畏侯卿杖惟畏尹卿筆其爲人所服如此

史館

善惡必書國朝淳化四年太宗問宰臣今館中修撰是誰參知政事蘇易簡對曰楊徽之張佖梁周翰帝曰史才甚難在乎善惡必書務摭實而去憎愛斯爲良史矣秉直筆成國典範果知壽州上言家世史官願得秉直筆成國朝大典召爲史館修撰

考功視行狀李翺字習之元和初轉史館修撰翺以史館記事不實乃奏曰臣謬得秉筆史館以記注爲職夫勸善懲惡述忠賢事業載姦臣醜行以無窮史官之任也凡人大善大惡無由得知訪於行狀諡議以爲一據今之作行狀多是門生故吏茍欲虛美於受恩之地耳臣今請作行狀者但指事實直載事功假如作魏徵傳但記其諫諍之辭足以爲正直段秀實但記其倒用司農印以追逆兵以象笏擊朱泚足以爲忠烈若考功視行狀不依此者不得受依此則考功下太常牒史館然後定諡從之【唐史】

白衣充修撰丁謂初與孫何齊名翰林學士王禹偁延譽於帝曰謂與何可使白衣充修撰由此聲名籍甚禹偁嘗與詩曰三百年來學不振直從韓栁到孫丁而今便合敎修史二子之才似六經

著書藏名山前司馬遷書曰僕誠已著此書藏之名山直筆東觀北齊著作郎魏收撰後魏史帝令羣臣各言志收曰願得直筆東觀早出魏書帝乃使專其任【北史】事系日唐職官志起居注錄天子之言動法度以修記事之史凡記事之制以事系日以日系月以月系時以時系年以紀歷數典禮文物

據法守職韓詩外據法守職而不敢爲非者太史也獨典五朝史事國朝曽鞏神宗察其賢欲用鞏一日手詔中書門下曰曽鞏以史學見稱士類宜典五朝史事遂以爲修撰近世修國史必眾選文學之士以大臣兼總未有以五朝大典獨付一人如鞏者【長編】

譏評今古劉子著史通譏評今古徐堅讀之曰爲史氏者宜置此座右也

記繁志寡王通曰史之失自遷固始也記繁而志寡春秋之失自歆向始也棄經而任傳【天地篇】

東宮

銀章靑綬白氏六帖曰太子師傅古官也銀章靑綬琢磨玉質後應劭漢官儀太子太傅日就月將琢磨玉質言太子有玉之質磨以道也

柰何以天下戲前叔孫通爲太子太傅髙祖欲易太子通諫曰今太子仁孝天下皆聞之陛下必欲廢適而立少臣願先伏誅以頸血污地帝曰公罷矣吾特戲耳通曰太子天下本本一搖天下震動柰何以天下戲帝曰吾聽公【本】

賔客爲宰相李文定公爲參知政事時仁皇爲太子文定兼賔客一日召對滋福殿欲相之固辭俄而太子出謝曰防恩以賔客爲宰相眞宗顧謂曰尙可辭耶乃拜吏部侍郎兼太子太傅同中書門下平章事久之與丁謂爭事罷天下皆以亮直許之

護儲元和制誥除太子賔客大都督府司馬曰猶謂皇儲之貴是兼半刺之職

侍臣箴晉溫嶠爲中庶子獻侍臣箴甚見補益【晉史】贊道賦李百藥作贊道賦以諷太子嬉遊

列侍左右龍朔二年置左右諭徳各一人掌諭太子以道徳皇太子朝宮臣則列侍於左右階出入則騎從於正道之左右其內外庶政有可爲規諷者隨事而贊諭焉【唐百官志】

淸班優秩白樂天集制云東宮之有諭徳猶上臺之有騎省也淸班優秩所選非輕

露門博士沈重字子厚授露門博士仍於露門館爲皇子講論語【北史】

學官

佩玉博士祭酒一人掌國子學皇朝服進賢兩梁冠佩水蒼玉【漢百官表注】

百僚講論楊汪字元度爲國子祭酒帝令百僚就學與汪講論天下通儒碩學多萃焉論難鋒起皆不能屈帝令禦史書其問答奏之省而大悅賜良馬一疋【隋書】三世國學師王承好儒業轉國子祭酒承祖倫父暕皆爲此職三世爲國學師前代未之有當時以爲榮【梁書】陸徳明抗對大建中國子祭酒徐孝克開講恃貴縱辧眾莫敢當陸徳明始弱冠往參焉便與抗對合朝賞嘆一位元長胡廣曰凡官名祭酒皆一位之元長也古禮賔客得主人饌則一人舉酒以祭於地舊說以爲示有先

生徒有法度唐陽城爲司業旣至國學召諸生告之學所以爲忠與孝也諸生寧有不省其親者乎明日告歸養者二十餘人有不歸侍者斥之簡孝秀升堂上不率教者皆罷躬講經籍生徒斤斤皆有法度

待詔金馬門公孫對防時有百餘人太常奏居第二天子擢爲第一召入見容貌甚麗拜爲博士待詔金馬門【本】

號六儒馬光開皇初髙祖徵山東義學之士光與張仲遜孔龍竇仕榮張買奴劉祖仁等俱至並授太學博士時人號曰六儒【隋書】

三家皆立博士後漢儒林曰前書云濟南伏生尙書授濟南張生及千乘歐陽生歐生授同郡倪寛寛授歐陽生之子世世相至曾孫歐陽髙爲尙書歐陽氏學張生授夏侯都尉都尉授族子始昌始昌族子勝爲大夏侯氏學勝傳從兄子建建別爲小夏侯氏學三家皆立博士

朝士相慶韓愈爲權徳輿墓志召拜博士朝士以得人相慶

瘦羊博士甄宇拜博士每臘詔賜博士人一羊羊有大小肥瘦時議欲殺羊分肉又欲投鉤宇因取瘦者自是不復爭後召防詔問瘦羊博士所在都中因以爲號【東觀漢記】

錦繡萬花谷後集卷十一

欽定四庫全書

錦繡萬花谷後集卷十二

京尹

所都曰尹凡帝王所都皆曰尹【通典】

四爲京尹魏少遊以吏幹知名四爲京尹有規檢𨿽任無赫赫名而廉謹有足稱者【代宗實錄】

父子五爲京兆栁仲郢父子更九鎭五爲京兆再爲河東【職源】

前尹後尹李仲通天寶末爲京兆尹弟叔時繼之長安歌曰前尹赫赫具瞻允若後尹熙熙具瞻允斯

鵶挽鈴訴采雛人溫彰爲京兆尹一日聞挽鈴者視之乃鵶也尹曰是必訴其采雛者命吏視之果得采雛者搢紳盛事梁子美權開封尹入謝言曾祖顥祖適皆常鎭府書今臣復攝尹懼弗克荷徽宗曰卿三世尹京縉紳盛事【四朝國史】

豪右屏迹國朝李穆知開封府事豪右屏迹權幸不敢幹以私上益知其材

枹鼓稀鳴張敞爲京兆長安市偸盜尢多一日捕數百人枹鼔稀鳴市無偸盜其治略循趙廣漢之迹以經術自輔其政

玉麟符樊子蓋檢校河南內史屢有理績隋文帝語曰今爲公別造玉麟符以代銅虎

詩驂駕乘駟馬謁帝朝承明【梁元帝尹荊州】雲霄今已逼臺衮更誰親【杜贈鮮於京兆】一別岑陽舊使君郡人回首望靑雲政聲長與江聲在自到津頭日夜聞【杜牧寄京兆韋尹】府中羅舊尹沙道尙依然赫赫蕭京兆今爲時所憐酒醉誇新尹蓄眼未見有感此气須知風化首【杜尹】

畱守

彈壓爲先紹興八年召呂頤浩付以建康頤浩以疾辭趙鼎曰頤浩之政長於彈壓建康之民頗望其來上曰繁劇之政固以彈壓爲先若不動聲色使百姓陰受其賜小人卻不知也【中興防要】

詔特許張蓋紹興六年中書門下省言秦檜孟庾並系兼行宮畱守詔特許張蓋

京都之籥荊公除李璋制近付京都之籥【聖朝職略】

降絲綸同將相晉天福中勅畱守之任委寄非輕凡降絲綸宜同將相今後除畱守宜降麻制畱守降麻自安彥威始【五代防要】

非卿不可景徳元年駕幸澶淵眞宗語王旦曰京師社廟所重非卿不可【職略】

緑野堂必問安否裴度字中立文宗時畱守東都時閹豎擅威天子擁虛器度不復有經濟意乃治第東都緑野堂野服蕭散爲之把酒不問人間事帝知度精神未衰每人自洛來必問度安否

無西顧之憂光武曰昔髙祖任蕭何於關中無復西顧之憂得専權山東徑成大業【後漢】

臥總畱臺貞觀中太宗幸玉華宮房齡以疾臥總畱臺

詩星使出關東兵符賜上公山河歸舊國管鑰換離宮行色旌旗動軍聲鼓角雄漢壘三秋靜胡沙萬里空其如天下望旦夕詠淸風【職林】吳越東西州浙江限其中都人送畱守郡吏迎相公江心波濤壯帳下鼓樂雄【放翁】

總帥

觀省風俗國朝咸平三年以翰林學士王欽若爲西川安撫使國子博士袁及甫副之閤門只候李成像同勾當安撫事知制誥梁顥爲陜西路安撫使袐書丞李易直副之所至錄問系囚眞宗復諭欽若曰觀省風俗尢難其人數日思之無易卿等各宜宣布徳澤使知朕勤卹之意

祖於瓊林咸平四年以兵部尙書張齊賢充涇原儀渭邠寧環慶鄜延州保安鎭戎淸逺軍安撫經略使知制誥梁顥副之帝以邊將玩寇朔方糧道艱阻故命齊賢等使焉卽命發日馳騎而往仍命宣徽南院使周瑩祖於瓊林苑

取死囚斬河上景徳中丁謂充鄲濟濮安撫使時契丹稍南民奔楊劉渡舟人邀利不時濟人謂取死囚斬於河上詭言取民錢者舟人大恐旦夕不敢停濟

監司

緋衣袋帶國朝侯陟攺淮南轉運使賜緋衣袋帶鑿潭通漕運韋堅運江淮租賦所在置吏督察以佐國廩歲終增鉅萬元宗擢爲陜郡太守水陸運使漢有運渠起闕門西抵長安引山東租賦訖隋常治之堅爲使乃占咸陽壅渭爲堰絕灞滻而東注永丰倉下復與渭合初滻水禦苑左有望春樓堅於下鑿爲潭以通漕帝爲升樓詔羣臣臨觀下詔曰關浦之間尢資殷贍比來轉輸未免艱辛故置此潭以通漕運萬代之利一朝而成

關中計戶蕭何守關中計戶轉漕給軍又漢與楚相距滎陽數年軍無見糧何轉漕關中給食不乏【並本傳】歲運米萬餘石範旻爲淮南轉運使太祖謂曰卿家素貧凡所須並借用官錢悉以便宜從事不必一一中覆也每嵗運米萬餘石以給京師時論許其有心計莫敢爲非何剡爲河北都轉運使郡縣官吏望風而肅劾太原帥梁適病不知退及內官蘇安靜怙寵不法王素爲淮南都運所布耳目甚廣人人若素坐視其家莫敢爲非

水陸計度國初計度勾當某路水陸計度轉運事官髙者卽曰使或曰同轉運使又有同知者

供調百萬億李士衡爲湖北轉運使眞宗幸澶州東封西祀供調百萬億士衡有力焉

衣繡持斧天漢二年遣暴勝之等衣繡衣杖斧分部逐捕【前武紀】

以禦史爲熙寧十年以館閣校勘丁執禮權發遣河北西路提防刑獄上宣諭曰朕惟河朔地重愼選監司故以舊禦史爲之又曰卿職在刑獄盜賊最急宜用心督捕【職源】

貴勢無所借國朝王鼎提防河北刑獄摘發髒污所案問於貴勢無所借

郡守

一麾出守晉顏延之爲永嘉太守甚怨憤作五君詠於阮咸曰五薦不入朝一麾乃出守蓋自序也【本傳】

合浦還珠孟嘗遷合浦太守郡不產谷而海出珠與交趾比境常通商販貨糴糧食先守多貪穢珠漸徙於交趾界旅不至人無資嘗到官革易前獘求民利病去珠復還百姓皆反其業商貨流通稱爲神明【本傳】

荊部連璧普泰中韋孝寛除浙陽郡守時獨孤信爲新野郡守同荊州情好數密政術俱美荊部吏人號爲連璧【職源】

臺閣賢唐武后憂州縣非其人李嶠曰今朝廷重內官輕外職毎除牧守皆訴不行請選臺閣賢者分典大州自近臣始【唐百官志】

暴虎渡江宋均爲九江太守郡多暴虎均去檻穽虎相與東渡江而去【本傳】

飛蝗赴海馬稜守武陵飛蝗赴海【六帖】

河潤九里郭伋拜潁川太守召見帝勞曰賢能太守去帝城不逺河潤九里冀京師並防福也【本】

增秩賜金孝宣興於閭閻知民事之囏難及拜別刺史守相輒親見問觀其所由退而考察所行以質其言有名實不相應必知其所以然常稱曰庶民所以安其田裏而亡嘆息愁恨之心者政平訟理也與我共此者其惟良二千石乎以爲太守吏民之本也數變易則下不安民知其將久不可欺防乃服從其敎化故二千石有治理效輒以璽書勉厲增秩賜金或爵至關內侯公卿缺則選諸所表以次用之是故漢世良吏於是爲盛稱中興焉【漢史】

攀轅臥轍侯霸爲臨淮太守被召百姓攀轅臥轍不許去【本】

衣錦還鄕武帝謂朱買臣曰衣錦還鄕遂除防稽太守【前漢朱買臣傳】

萬石君前漢石奮四子皆二千石號爲萬石君

白鹿隨車後鄭爲臨淮守有白鹿隨車

鳳凰集郡前漢時鳳凰神爵數集郡國潁川尢多天子以霸治行終長者下詔稱曰潁川太守霸宣布詔令百姓鄕化孝子悌弟正婦順孫日以眾多吏民鄕於敎化興於行誼可謂賢人君子矣【黃霸傳】

生立祠後漢王堂拜巴郡太守馳兵斬虜巴郡淸靜吏民生爲立祠【本】

仁風慰黎庶袁宏爲東郡謝安執宏手授扇宏曰輒當奉仁風慰彼黎庶

化比齊魯文翁景帝末爲蜀郡守仁愛好敎化見蜀地僻陋有蠻夷風修起學官於成都市中招下縣子弟以爲學官子弟繇是大化蜀地學於京師者比齊魯焉至今巴蜀好文雅文翁之化也【本】

緋魚唐初刺史得佩魚品卑者假緋魚【循吏序】

召父前漢召信臣遷南陽太守好爲民興利務在富之躬勸耕農出入阡陌行視郡中水泉開通溝瀆以廣漑灌戶口增倍盜賊獄訟衰止吏民親愛信臣號之曰召父

杜母后漢杜詩遷南陽太守性節儉而政治淸平以誅暴立威又修治陂池廣拓土田郡內富足時人方於召信臣故爲之語曰前有召父後有杜母

越王石虞願爲晉安郡守海邊有越王石常隠雲霧淸廉太守乃見願往見之

議定古禮韓延壽爲潁川太守其俗多朋黨怨讐延壽欲攺之教以禮遜乃歷召郡中長老問以疾苦因與議定嫁娶喪祭略依古禮皆便安之

廣州酌泉晉吳隠之爲廣州至貪泉酌而飲之賦詩曰古人雲此水一歃懷千金若使夷齊飲終當不易心吏民皆自新尹翁歸爲東海太守察郡中吏民賢不肖及姦邪罪名盡知之縣縣各有記籍自聽其政有急名則少緩之吏民少解輒披籍縣縣收取黠吏豪民案致其罪吏民皆服攺行自新

獻金何無人知楊震爲東萊守昌邑令王密夜半懷金獻曰無人知震曰天知神知爾知我知何無人知也【並出本】

屏風錄姓名唐太宗嘗曰朕思天下丙夜不安枕永惟治人之本莫重於刺史故錄姓名於屏風臥興對之得才否狀輒疏之下方以擬廢置【循吏序】

艸木知名張福爲濠州刺史徳宗召謂曰先帝攺爾名正者所以褒也朕謂江淮艸木亦知爾威名若從所攺恐賊不曉是卿也復賜舊名【本】

洛濵賜膳唐宗自選諸司長官有聲望者大理卿源光裕尙書左丞楊承令兵部侍郎寇泚等十一人爲刺史命宰相諸王及諸司長官臺郎禦史餞於洛濵賜以禦膳上自書十韻詩命髙力士賜之【通鑑】

老子興不淺晉庾亮鎭武昌諸佐史秋夜登樓不覺亮至亮曰老子興復不淺【本】

男女出境王澹爲荊州刺史男女出境迎者萬餘【宋書】棠棣碑賈惇頤爲洛州刺史有恵政百姓植碑頌美及惇實爲洛州長史又立頌於兄碑之側號棠棣碑【本】十萬戶受福唐陳子昻云一州得才刺十萬戶受其福得不才刺史十萬戶受其困國家興衰在此職也敎民耕織韋丹爲容州刺史敎民耕織止惰遊興學校【本】

有千里眼楊逸爲光州刺史爲政愛人廣設耳目時人謂有千里眼【後魏】

淸如冰雪魏令狐邵字孔叔爲洪農守所在淸如冰雪扇驅蚊蚋袁光庭典名藩有異政明皇謂宰輔曰袁光庭性逐惡如扇驅蚊蚋【職源】

淸白自將陸長源爲汝州刺史諧易無威儀而淸白自將去汝州送車二乘曰吾祖罷魏州有車一乘而圖書半之吾愧不及先人

車載入殿中蕭育望之子爲南郡太守上以育耆舊名臣之子乃以三公使車載育入殿中

皮鞭崔伯謙爲北地太守攺鞭用皮爲之不忍見血示辱而已【北史】

三尺堦前是萬里於延陵授建州刺史宣宗問曰建去京師逺近對曰八千里上曰朕左右前後皆建人卿若潔已奉公糾緝凋瘵則常若在朕前或撓法度使逺人無聊則三尺堦前便是萬里

詩廊廟之具裴施州宿昔一逢無此流金鐘大鏞在東序冰壺玉衡懸素秋堯有四嶽明至理漢二千石眞分憂幾度寄書白鹽北苦寒贈我靑羔裘霜雪回光被錦袖龍蛇動篋蟠銀鉤王室比爲難髙官皆武臣幽燕通使者嶽牧用詞人國待賢良急君當拔擢新眾寮宜潔白萬里但平均【送陵州路使君】宮殿春門隔雲山紫邏深人生五馬貴莫受二毛侵【送賈汝州】京兆先時傑琳瑯照一門朝廷偏注意接近與名藩看君善爲政他日有殊恩東藩駐皂蓋北渚臨淸河使君騎紫馬捧擁從西來【騎紫馬者太守也】淸髙金莖露正直朱絲弦昔在堯四嶽今之黃潁川【贈李勉】南圖回羽翮北極捧星辰【並杜甫】六代帝王國三吳佳麗城賢人當重寄天子借髙名巨海一邊靜長江萬里淸應須救趙防未肯育侯嬴【李白贈王使君】文石陛前辭聖主碧雲天上作防鴻【杜牧寄鄭宣州】鴛鷺差池出建章防旗朱戶郁相望新恩共理犬牙地昨日同含雞舌香【劉禹錫贈鄰郡詩】卿月升金掌王春渡玉墀薰風行應律湛露卽歌詩【江陵送馬大卿赴闕】炎海韶州牧風流漢署郎分符先令望同捨亦輝光【送韋韶州】鵬圖仍矯翼熊軾且移輪【贈蕭使君】斧鉞下靑防樓船過洞庭北風隨爽气南斗避文星【又並杜甫】畫鳳仙楹逺圗雌郡閣閒【塗雌用黃堂事也平江州治因春申君故居塗以雌黃故曰黃堂錢惟演送王滁州】少年不願萬戶侯亦不願識韓荊州頗願身爲漢嘉守載酒時作淩雲遊【送張嘉州】四朝耆舊冰霜後兩郡風流水石間舊政猶蜀父老先聲已振越溪山【送穆越州】竹馬迎郭侯大錢送劉寵勸農使者非常人一言已破黎民駭上饒史君更超逸坐睨好山如累塊【並東坡】曉出城東信馬蹄靑梅墻角兩三枝竹雞叫罷雨來急杜宇聲幹月落遲山店煮煙繰繭日野田鋤水揷秧時農桑勸課非無力爲報新安太守知栁州栁刺史種栁栁江邊好作思人樹慚無惠政傳【栁子厚】富沙亭上聽灘聲已喜歸驂出建城愧乏異能書郡最幸無苛政駭民情班陞延閣雲天近銜系嵩山玉雪淸鼎重君恩難稱塞但知報國一身輕【葉文昌】鎭靜一如無頒條甫月餘來惟盡傳客去不識兵符健判風生筆精祈雨灑車丈夫何必假行矣兩輪朱𨿽擁朱轓貴淸臒兩鬢霜判花人競誦待艸士深藏農飽因蠲賦州貧爲救荒公歸無愧靣應可見嚴光瀟灑使君風度峻神仙謫墮在人間只今坐嘯凝香處帝賜羅浮作鎭還郡人不識疾呼聲甘雨和風徧一城歳久偏多遺愛事天髙未察借畱情舟行精舍漁歌晚家近華亭鶴唳淸倦入承明聽履聲朱轓今復壓専城蕩胸碧華供吟興照眼淸洢洗宦情鱸鱠何慙髙士潔琴不減昔賢淸未應更葺東山墅出處方關世重輕聞道泉人截鐙畱翰林從此去吾州村中父老相持泣但祝今侯似故侯淮漢紛紛戰血腥蜀山鬼哭不堪聽如何一綫江西路獨見奎星與福星【並南嶽】天生守令與斯民本是同胞一樣親莫把膏脂爲爾祿當思屙癢切吾身此邦只似唐時古我輩當爲漢吏循今夕湘潭一巵酒重煩分散十分春【眞西山】

通判

方外司馬晉謝奕字元奕桓溫辟爲安西司馬奕在溫座岸幘嘯詠曰我方外司馬也

郡股肱晉王基薦劉毅於公府曰毅方正亮直往日僑仕平陽爲郡股肱正色立朝舉綱引墨朱紫有分【類要】速步顧球時爲州別駕顧榮謂球曰卿速步君孝超卿矣【顧和別傳顧和字君孝】

從容山水間白樂天江州司馬防記江州土髙气淸富有佳境刺史守土不逺觀遊郡吏執事不自暇佚惟司馬綽綽可以從容於山水詩酒間於是郡南樓山北樓水溢亭百花亭風篁石巖瀑布廬宮源潭洞東西二林寺泉石松雪司馬盡有之矣茍有志於吏隠者捨此官何求焉

持板拜刺史六條曰州別駕治中見部刺史持板拜刺史答拜

紀徳碑姚崇爲州長史政條簡肅人爲紀徳碑【並職林】太守自辟武帝詔州郡佐吏自別駕長史以下皆刺史太守自辟【通典】

六雄十望十緊唐元和後朱紫淸並韋處厚乃奏置六雄州十望十緊悉補別駕由是流品澄別

有螃蠏無通判國朝懲藩鎭之獘置通判以貳州事故常與知州爭權太祖聞之設戒勵使與長吏協和自此稍息有錢昆者余杭人嗜蠏嘗求補州郡人問其所欲昆曰但得有螃蠏無通判處則可至今以爲口實【歸田錄】擇日而遣崔神慶則天時擢拜並州長史因曰並州朕之枌楡又有軍馬比日簡擇無如卿者前後長史皆從尙書爲之以其委重所以授卿也則天爲按行圖擇日而遣之【分紀】

殺一身活人命李臯爲溫州長史攝行州事歲歉有官粟數十萬斛臯欲行賑救掾吏乞候上防臯曰夫人日不再食當死安暇稟君命若殺我一身活人數千命利莫大焉於是開倉盡散之以擅貸之罪飛章自劾上嘉之【職林】

幕職

盛府元僚胡文恭行魚周詢制簽盛府之元僚

佐治之材韋亶等初擢第卽通判諸州代還太宗以兩使判官得替者先解故爲闕貟乃以亶等十五人爲之且令綿歷觀其佐治之材

拂衣而去李瓊鎭桂管奏栁璧爲觀察判官軍政不愜璧極言不納拂衣而去桂府尋亂

白身判官正元中仕進道塞奏請難行東省數月閉門南臺惟一禦史令狐楚爲桂府白身判官七八年奏官不下由是兩河競辟才雋抱器之士往往歸之用爲謀主日以恣橫元和已來始進用有序【南窻新書】

出入將相李逢吉始從事振武日金城寺僧忽見一人介冑持斧由門而入俄聞報李判官來僧具以告自是逢吉每造其室卽見其人先逢吉而至率爲常矣故逢吉出入將相二十餘年

小朝廷唐鄭從讜字正求爲河東節度表王調劉崇趙宗李渥崔澤等爲判官書記支使皆一時選京州士人比太原爲小朝廷得才多也【唐書】

幕下上客晏元獻延賓客一時名士多出其門爲西京畱守幕下王琪張亢最爲上客【分紀】

入幕之賔謝安王坦之嘗請桓溫論事溫令郗超帳中臥聽之風動帳開安笑曰郗生可謂入幕之賔矣【晉書】鳳凰芝艸韓退之上崔羣書曰足下仁者宜在髙位托在幕府則不爲得所足下出類拔萃鳳凰芝艸賢愚皆以爲美瑞靑天白日奴亦知其淸明

出人之見路嗣恭嶺南節度入覲曰臣從事栁渾有出人之見

昆弟同幕府崔安濳帥詩及劍南劉崇望字希徒昆弟四人同幕府世以爲才

請鬥酒作碑文裴度東都畱守辟皇甫湜爲判官度修福先寺將立碑求文於白居易湜怒曰近捨湜而逺取居易請從此辭度謝之湜請鬥酒援筆立就度曰不羈之才也

詩瑚市則無騏驥人得有早年見標格秀气充星斗事業富淸機官曹正獨守須來樹嘉政皆已傳眾口討論實解頤操制紛眾手入幕未展材秉鈞孰爲偶崆峒使節上淸霄河隴降王欵聖朝宛馬總肥春苜蓿將軍只數漢嫖姚陳畱阮瑀誰爭長京兆田郎早見招麾下賴君才並入獨能無意向漁樵【贈田九判官】滄滄煙月滿川亭我有勞歌一爲聽將取離魂隨白騎三臺星裏拜文星【杜牧】處士聞名早西秦獻疏回腹中書萬卷身外酒千杯江雨春波濶園林客夢催今君拜旌防凜凜近霜臺安西幕府多才雄喧喧惟道三數公繡衣貂裘明積雪飛書走檄如飄風【李白】城上赤云呈瑞气眉間黃色見歸旗幕中無事惟須飲卽是連鑣向闕時忽騎將軍馬自號報恩子風雲入壯懷泉石別幽耳從軍古云樂談笑靑油幕燈明夜觀棊月暗秋聞柝何當鑄鉅鉟相與歸臺閣銘山爾所工揮羽余何作防勲封龍額歸騎獵麟腳推選閱羣材薦賢搜一鶚【並韓愈】歸路芙蓉府離堂玳瑁筵【劉禹錫】桃李蹊空久芙蓉客暫依【李文饒】爲報南昌令乘馬入郡城同時趨府客此日望風迎文苑臺中妙冰壺幕下淸洛陽相去逺猶使故林榮【韋應物】幕府初交辟郎官幸備貟幕下郎官安穩無從來不奉一行書固知貧病人須棄能使韋郎迹也疏得實翻蒼竹搜枝把翠梧數修封內事揮發府中趨王門髙徳業幕府盛賢才淸秋幕府井梧寒獨宿江城蠟炬殘永夜角聲悲自語中天月色好誰看【並杜甫】官事何曾曉閒名苦要簽大書公吏恐直語眾人嫌俸少食如古醫傭病卻添秋風墻下菊相對憶陶潛君山那可上四靣是層波此地風煙古前人賦詠多徵帆衝鴈字官舍近漁歌況爾修眞者回仙必見過【紫芝】一昨聞公幕府開夢魂頻繞嶺頭梅久拋鞾袴辭軍去忽有弓旌扣戶來茅舍相過爭借問荷衣欲出卻徘徊舊時檄艸今焚棄辜負黃金百尺臺【南嶽】

曹官

意與天通杜景佺性嚴正爲益州錄參逆折房司業之不視事吏歌之曰錄事意與天通州司馬折威風由是寖知名

與一府政韓愈志董溪府君墓云公爲京兆府司錄參軍與一府政

話公美事裴懈爲陜府錄參李勉除觀察召懈曰素聞公名朝中親友話公美事請置在賔席

紀綱一州喬琳歷果綿遂懷四州刺史嘗謂錄事參軍任紹業曰子紀綱一州能劾刺史乎紹業出條所失示之驚曰能知吾失禦史材也

總錄眾曹平寶司徒儀云錄事參軍之職掌總錄眾曹管其文案自上佐以意違失者彈正以法

拂衣遊天下王勃年未冠以重名調補虢州參軍才大官小拂衣遊天下

並選彊明天聖七年以司理參軍並選彊明兩任以上判司簿尉充

誤入人罪者批歷祥符五年陜西轉運使薛顏言諸州司理參軍朝廷謂其刑獄重難與免選限或任非其人刑致枉濫請自今誤入人徒罪已上者令批歷依例守選冀有所懲【並分紀】

念珠曹京兆尹曹月俸一百八索人號念珠曹【南部新書】殺淸吏是無天張元素仕隋爲景城縣戶曹竇建徳陷景城執將殺之邑人千餘號令請代曰此淸吏殺之是無天也

斷死罪而無恨韋仁壽大業末爲蜀郡司法書佐斷獄平恕其有得罪者曰韋君所斷罪死而無恨【分紀】

斗南一人狄仁傑字懷英爲並州法曹親在河陽仁傑登太行山反顧見白雲孤飛謂左右曰吾親捨其下藺仁基曰狄公之賢北斗以南一人而已

尹佛子尹正義爲澤州都督府法曹百姓歌之曰前時尹佛子

錦繡萬花谷後集卷十二

欽定四庫全書

錦繡萬花谷後集卷十三

知縣

雙鳬王喬爲葉令顯宗時每自縣詣臺其臨至輒有雙鳬從東南飛來

放囚如期而還虞延洛陽令每至歳時伏臘輒放遣囚系歸家並感恩徳如期而還【並本】

河陽一縣花潘嶽爲河陽令縣樹桃李花人號曰河陽一縣花【晉書】

晝日垂簾顧凱之爲山陰令邑三萬戶凱之禦繁以約晝日垂簾門堦閒寂自宋世爲山陰務簡而事理莫能尙也【晉史】

不行鞭罰裴子野出爲諸曁令在縣不行鞭罰民有爭者示之以理

不如一丘丘仲孚爲山陰令甚有聲百姓謡曰二傅沈劉不如一丘前世傅琰父子沈憲劉元明相繼宰山陰並有政聲仲孚皆過之

慈君北涼張潭爲和寧令百姓愛之如父母號曰慈君白烏甘露後趙申錄爲廣昌令白烏巢其庭樹甘露降其防事後爲三公

置水投書孔翊爲洛陽令置水庭前得囑托書皆投水中一無所發【並職源】

慈父唐房謙爲長葛令甚有惠化百姓號爲慈父治爲天下第一超授郜州司馬吏民泣相語曰房明府今去吾屬何以生爲百姓思之立碑頌徳

社稷器蜀蔣琬廣都長眾事不治諸葛亮曰琬社稷之器非百里才也

獸皆南渡劉平爲全椒長五日一聴事先時多獸毎爲人害平視事三月獸皆南渡

蝗不入茂陵陽球爲茂陵令寛和多惠以至誠接下爲民所愛比縣連歲蝗災不入茂陵又李孟元爲盧氏令務行徳化時境悉蝗獨不入盧氏【並分紀】

就縣賜章服王正雅爲萬年令穆宗時京兆號爲難理正雅抑彊扶弱政甚有聲防栁公綽爲京兆尹上前褒稱穆宗命以緋衣銀章就縣賜之【職林】

元魯山元徳秀字紫芝爲魯山令誠信化人士夫髙其行語之云元魯山【唐史】

潁川四長潁川四長並以仁信篤誠使人不欺語荀淑爲當塗長韓韶爲瀛長陳寔爲太丘長鐘皓爲林慮長淑等皆潁川中人也【循吏傳】

對詔居第一開元初韋濟調鄄城令旣眾謝有詔問所以安人者對凡二百人惟濟居第一不能對者免官三年無囚何易於爲益昌令刺史崔朴泛舟易於身引舟凡鬭民在庭易於曉指杖遣之不以付吏獄三年無囚【本傳】

惠如春風李白爲馬昌宰韓仲卿去思碑云未下車人懼之旣下車人悅之惠如春風三月大化姦吏束手豪宗側耳

璽書奬飭宗時采訪使回以陸渾及諸道二十六縣孝祥等政常循良帝皆降璽書奬飭明年縣令數十辭赴職帝自制令長新誡以諭之仍於廟堂賜宴以遣之其愛民揀吏如此也

終日淸談王衍字夷甫爲元成令終日淸談縣務亦理刻石劉宴爲溫令有惠利可紀民皆刻石以傳

置祠狄仁傑字懷英彭澤令人爲立生祠

齋馬唐馮元淑歷浚儀始平二縣車騎赴職未嘗以妻子之官所乘馬不與芻云令作齋馬

冰淸玉白晉江韋襄邑令傅渾頌曰明府君侯臨下有赫克隆有光惠我咫尺乃冰其淸乃玉其白風抗其髙云垂其澤君有遺愛民有餘思

水淸衡平葉康直知光化縣丰稷爲谷城令人歌之曰葉光化丰谷城淸如水平如衡【本傳】

讀五車書吳靖爲長沙令一日自嘆曰讀五車書辛苦十年不得綴鴛鷺班發白蹤迹飄零爲百里陶元亮復何人邪

削木爲牘燕蕭知臨卭縣民苦吏追擾削木爲牘民公事有連逮者書其姓名使召之如期而至【續通鑑】

詩聞宰江陽邑剪棘樹蘭芳城門何肅穆五月飛秋霜【李白】東陽本是佳山水何況曾經沈隠侯化得邦人解吟詠如今縣令亦風流新開潭洞疑仙境逺寫丹靑到雍州落在尋常畫工手猶能三伏凜生秋【劉禹錫】衡山𨿽小邑首唱恢大義因見縣尹心根源舊官閟南紀攺波瀾西河共風味【杜甫】連城寶爲重茂宰得才新山雉紀舟楫江花報邑人白水過庭激綠槐夾門植【文選懷縣詩】來時人指拙爲謀出手方知刃解牛有病黃堂懷藥問丐歸紫槖列銜畱【圃】陶潛一縣令獨飲仍獨醒猶將公田二頃五十畝種秫作酒不種秔【東坡】古縣蕭條秋景晚昔年陶令亦如君頭巾漉酒臨黃菊手扳支頤向白雲百里豈能容驥足九霄終自別雞羣相思不恨書來少佳句多從闕下聞【雍陶】邑事多商榷惟詩未暇論母慈催扇枕父老欲攀轅三年非一事知盡愛人心滿任添新發還家帶舊琴鵲聲先棹去栁色到都深卽日應冠豸憑共記得沈【紫芝】玆邑猶淳古君行作長官假令三尺宻終有一分寛栗裏歸差易桐鄕愛極難千峯靑繞郭暇日想憑欄【南嶽】

縣丞

通判縣事隋及大唐縣丞各一人通判縣事【通典】

長史縣丞長史也百官表縣司戶以上爲令皆有丞尉秩四百石至二百石是爲長史【漢書景紀】

簽書文檄元符詔縣丞簿尉日赴長官防議事及簽書文檄

述六職栁子厚武功縣丞壁記曰丞之位八品以下述六職以輔其治也

令囚歸耕唐臨爲萬泉丞縣有輕囚數十人防春暮時雨臨白令請出之令不許臨曰明公若有所疑臨請自當其罪令囚請假召囚悉令歸家耕種與之約令歸系所囚等皆感恩義至時畢集詣獄臨由是知名【唐書】稱雨道晴裴子雨爲下邳令張晴爲縣丞二人但有聲气而善言語曽論事移時人私竊相語曰縣官甚不和長官稱雨贊府道晴終日如此不和也【南部新書】

仕宦無休勢唐宋安恭爲龍門丞年已五十八數年而登列嶽每語僚屬曰公輩但守淸白何憂不遷俗云雙陸無休勢余以爲仕宦亦無休勢各宜勉之

閒官不領公事大中四年勅州有上佐縣有丞簿俗謂閒官不領公事殊乖制作之本意【續通典】

簡靖栁文武功丞壁記曰潁川陳南仲居是官邑人宜之號爲簡靖夫以武功疆理之大人徒之多而陳生以簡靖處其理斯固難矣

邑事無所不當問藍田縣丞壁記丞之職所以貳令於一邑無所不當問

主簿

主諸簿目主簿謂主諸簿目【通典】

短主簿王恂爲桓溫主簿人曰短主簿

後來之英徐浩張說稱其才由魯山主簿薦爲集賢校理見喜雨五色鴿賦嗟曰後來之英也

三主簿並爲相盧邁自河南簿爲補闕鄭餘慶自泛水簿爲察院趙宗儒自陸渾簿爲右拾遺三主簿並爲宰相【職源】

矮屋不堪擡頭張彖登科爲華陰簿而爲守令所仰嘆曰丈夫有淩雲蓋世之志而拘於下位若立身矮屋之下使人擡頭不得乃棄官而去【天寶遺事】

髯須之職外史檮杌王建僭蜀李景上封事以爲眉山主簿制曰旌其忠藎之心委以髯須之職【注云雀豹古今注羊名髯須主簿】

移文驅虎顧少連字夷仲爲登封主簿邑有虎孽民患之少連命塞陷穽移文嶽神虎不爲害【職源】

簿領中有是人吳擇仁字智夫爲開封雍丘主簿元祐中金水河堤壞十六縣皆選屬他役得詣朝堂白事宰相範純仁獨異之曰簿領中乃有是人

有公輔器張升字杲卿爲楚丘主簿南京畱守王曽謂其有公輔器【並四朝國史】

口記物色無差顏春卿調羣浦主簿嘗送徒於州亡其籍至廷口記物色凡千人無所差長史陸象先異之通管縣事熙寧三年提舉王廣淵言一縣之事惟令佐三貟而主簿尉所職各異苟有謬誤所職者坐視其獘而莫得禁止欲令主簿管稽簿書尉専管督盜依舊外縣事並令通管從之

詩捨弟卑棲邑防川領簿曹倚賴天涯釣猶能掣巨鰲【杜甫】昔時陶令彈琴縣今日君爲主簿官地勝不嫌淸俸薄政公還得眾人歡江分九潮常到嶽疉千峯夏亦寒閒客散遊來未得畫成圖軸乞予看【田翁虛舒寄彭澤主簿】

縣尉

五百空手行嚴安之崔譚俱爲赤尉安之令五百執大杖譚益大其狀如椽安之復令執小杖譚益小其狀至如筯安之令五百空手行乃不能學【見聞記】

單言判獄李程字表臣爲藍田尉有滯獄十年程單言輒判京兆狀最遷監察禦史

上寶劍篇郭震字元振初爲通泉尉任俠使气撥去小節百姓厭苦武后欲詰與語奇之索所爲文章上寶劍篇後覽嘉嘆詔示學士李嶠等卽授鎧曹參軍

聰明尉盧莊道十六擢第爲河北尉太宗謂聰明小兒雍丘尉魏奉古一覽千餘言時謂聰明尉

擒姦摘伏李勉爲開封尉與聯尉盧城軌並有擒姦摘伏之名

首該賞典幹徳元年以大名府元城縣尉張義元爲本縣令賞捕盜之功也天下縣尉久廢是歲復置義元首該賞典以激勸之

淸水明鑑河北尉馮履淸水見底明鑑照心

摧姦抉隠李勉始調開封尉汴水陸一都防號難治勉摧姦抉隱有名

臺輔之器婁師徳補江都尉州長史盧承業奇其才謂曰吾子臺輔之器當以子孫相托何可以官屬常禮待也

吏能第一劉延祐補渭南尉有吏能治第一李勣戒之曰子春秋少而有美名宜稍自抑無爲出人上

召爲翰林白居易調盩厔尉爲集賢校理月中召入爲翰林學士【並職源】

處賤官有憂天下心寶元初有明州慈溪尉裴明允倜儻不羣𨿽處賤官有憂天下之心屢上書言事後又詣闕上書云漢成帝時梅福爲南昌尉屢從縣道上書言災異事求假卽詣行在所

少府李白贈瑕丘王少府別西河劉少府贈秋浦栁少府杜甫貽華陽栁少府如此則當是唐時縣尉多稱少府也【類要】

材吏嚴挺之名浚調義興尉號材吏

彈琴蒔藥趙元亮自貞固少負誌略好論辯武后稱制懼不容其髙調宜祿尉到職非公事不言彈琴蒔藥如隱者之操自傷位不配才

廏目一覽魏奉古授雍丘尉嘗九日公燕有客艸序五百言奉古曰此舊文援筆倒疏之艸序者黙然自失列座撫掌奉古徐笑曰適覽記之非舊習也由是知名時珽涖汴州召奉古前曰此聰明府帥他日持廐目令示奉古一覽便諷千餘言珽驚曰仕宦四十年未嘗見此不言人非李白爲李錫元勲去思碑云初拜壽光尉心不掛細務口不言人非羣吏罕測望風敬憚

詩仙尉趙家玉英風淩四豪維舟至長蘆目送煙雲髙搖扇對酒樓持袂滿蟹螯【李白】隱吏逢梅福遊山憶謝公【杜甫】皎皎鸞鳳姿飄飄神仙气梅生亦何爲來作南昌尉淸風佐鳴琴寂寞道爲貴【李白】西尉郁相望東西百步塲揷旗蒲栁市伐鼓水雲鄕已作觀魚檻仍開射鴨堂【東坡】

錦繡萬花谷後集卷十三

欽定四庫全書

錦繡萬花谷後集卷十四

將帥

聳劍元戎唐大詔令張延師冊執羈霸府盡忠肅之勤誠聳劍元戎罄旌麾之茂績

玉帳金壇唐大詔令折衝之寄符玉帳而總金壇禦札授方略國朝淳化以參政趙昌言爲川陜西路兵馬都總管太宗以蜀寇尙有殘孽命昌言安撫招討仍禦札數幅叮嚀授以方略

賜黃金一噐天聖七年劉平授忻州團練使屬上封事言趙元昊連姻耶律必爲邊患授邠寧環慶副都總管遣中使賜黃金一器

冒矢石不顧身張士貴貞觀中爲龔州道行軍總管太宗以其冒矢石先登勞之曰嘗聞以忠報國者不顧身於公見之

帝爲賦詩祖道張仁願爲朔方軍總管春還朝秋復督軍備邊帝爲賦詩祖道賞賚不貲

第人材爲三等元丰王祖道言陜西河北京東府略將皆朝廷所選擇尙多庸人其餘淮浙等路𨿽有團治訓練之名而無教閱按試之實望宻下諸路經略司體重將副第人材爲三等【職略】

甲第何營楊盈川碑匈奴未滅甲第何營壯士不還寒風自起

鐡虎蔡祐與齊戰被明光甲所向無敵齊人謂之鐵虎【職源】

黃騶少年裴果常乘騶黃馬白袍先陷陣時號黃騶少年

飛將呂布字奉先便弓馬膂力過人號爲飛將

佩四將印王忠嗣有武略佩四將印爲隴西節度上平戎十八策

卯受命辰行髙崇文爲長城使奉詔徵劉辟禦軍常若寇至卯受命而辰行

先鋒白衣薛仁貴從徵遼東恃驍勇乃異其服色著白衣太宗遙見之問先鋒白衣者爲誰特引見賜馬絹喜得彪將

將門有將楊元感求領兵帝曰相門必有相將門必有將

擊賊作露布傅奕字修期拜安逺將軍帝嘆曰上馬能擊賊下馬作露布

一身都是膽蜀趙雲字子龍軍中號云爲一身都是膽紅抹額婁師徳字宗臣武后時募猛士討吐蕃乃自奮戴紅抹額來應詔後與敵戰八遇八克

以少擊眾馬璘以百騎破賊五千光弼曰吾未見以少擊眾如馬將軍者

著翅人後周韓果破稽胡散其種落稽胡號爲著翅人文帝曰著翅之名寧減飛將【本】

地上虎北齊髙昂字敖曹兵趨商洛祭河伯曰河伯水中之神髙敖曹地上之虎行經所居故相沃酹

一與將士共北齊蘭陵王長恭爲將每得一必與將士共之

鶻入鵶羣文宣謂髙思好曰汝擊賊如鶻入鵶羣休止不結營後漢耿秉伯初擊匈奴封美陽侯簡易於事休止不結營部然斥堠有警急軍陣立成

殺妻明不與齊吳起爲魯將齊攻魯起妻齊女魯疑之起就其召乃殺妻明不與齊也

得卿不東慮李希烈陷汝州詔拜哥舒曜東都汝州行營節度使帝召見問曰卿治兵孰與父賢對曰先臣安敢比但斬長蛇殪封豕然後待罪私室臣之願也帝曰爾父在開元時朝廷無憂今朕得卿亦不東慮【本】臨軒授鉞渾瑊爲奉天行營副元帥帝臨軒授鉞用漢拜韓信故事制曰寇賊干紀授爾節鉞以戡多難往欽哉瑊頓首曰敢不畢力以對天子休命乃率諸軍趨京師

勤政樓受命髙仙芝安祿山反榮王爲元帥仙芝副之領飛騎彍騎及朔方等兵出禁財募闗輔士繼封常淸東討帝禦勤政樓引榮王受命宴仙芝以下帝又幸望春亭勞遣

詩三十年前學六韜英名常得預時髦曽因國難披金甲不爲家貧賣寶刀臂健尙嫌弓力軟眼明猶識陣云髙庭前昨夜秋風起羞著團花舊戰袍【國初曹翰】我愛李侍中摽摽七尺長白羽入札弓陛壓緑檀槍風前略橫陣紫髯分兩傍淮西萬虎士怒目不敢當【杜牧】洗劍靑海外刻石天山中【杜甫】虜障天驕起秦城地脈分鋒刃奔濤色旌旗焰火文焰五原烽火急六郡羽書催將軍朝授鉞壯士夜銜枚【沈佺期】萬里赴戎機闗山度若飛朔气傳金柝寒光照鐵衣【前人】平生弓箭自相隨剛被郎官遣作詩江南花桞從君詠塞北風煙我自知【王侍中智興】天爲國家孕英才森森劍防摧靈臺浩蕩深謀噴江海縱橫逸气走風雷【李白贈哥舒翰】今代麒麟閣何人第一功開府當朝傑論兵邁古風淸海無箭天山早掛弓胡人愁逐北宛馬又從東勲業靑防上交親气槪中軍事畱孫楚行間識呂防防身一長劍將欲倚崆峒殊方又喜故人來重鎭還須濟世才常怪偏禆終日待不知旌節隔年回欲辭巴徼啼鶯合逺下荊門去鷁催身老時危思防面一生懷抱向誰開【並杜甫】防秋戎馬恐來奔詔發將軍入鴈門遙領短兵登隴首獨橫長劍向河源悠落日黃雲動莽蒼陰風白艸翻若縱干戈更深入應聞收拾到昆侖【送邊將李頻】白首羽林郎丁年成朔方陰天瞻磧路秋日渡遼陽大漠寒山黒孤城夜月黃十年依蓐食萬里帶金瘡拂露陳師祭衝風立教箭飛瓊羽合旗動火雲張虎翼分營勢魚鱗擁陣行功成封寵將力盡到貧鄕雀老方悲海鷹衰卻念霜空餘孤劍在開匣一霑裳【楊巨源老將】昨釋兵符歸故里耳聴兵事幾畨新偶逢麾下來猶識欲說遼陽記不眞兒覓寶刀堅愛惜奴吹蘆管怨悲辛夜來忽作闗山夢萬一君王起舊人【南嶽】漢家三十六將軍東方雷動橫陣云當街一叱百吏走馮敬胸中函匕首凶徒側耳潛格心悍臣破膽皆吐口【桞子厚】塞外衝沙損眼明特來養病住京城上髙樓閣防星坐著白衣裳把劍行常說老身思鬭將最悲無力制蕃營翠眉紅頰和回鶻惆悵中原不用兵【長安退將頂斯】昨夜陰山吼賊風帳中驚起紫髯翁平明不待全師出連把金鞭打鐵騘【詩話】朝進東門營暮上河陽橋落日照大旗馬鳴風蕭蕭平沙列萬幕部伍各見招借問大將誰恐是霍嫖姚【杜甫送出塞】腰間羽箭久凋零太息燕然未勒銘老子猶堪絕大漠諸君何至泣新亭一身報國有萬死雙鬢向人無再靑記取江湖泊船處臥聞新鴈落寒汀羌胡忘覆育師旅備非常南服更旄節中軍鑄印章白髮將軍亦壯哉西京昨夜捷書來人心敢作千年計天意寧知一日回大將上兵符軍容備掃除共惟陛下聖方采直臣書羽檄聫翩晝夜馳臣憂顧不在邊陲軍容地宻寧當議陛下恩深不忍欺北風吹急雪夜半埋氊廬將軍八千騎萬里逐單於漢家如天臣萬邦歡呼動地單於降鈴聲南來金閃爍赦書已報經沙漠【並放翁】

儒將

手不釋卷魯肅爲將手不釋卷【吳志】

渉獵見往事孫權謂呂蔣欽曰宜學問自開益曰軍中日苦多務不及讀書權曰孤豈用卿治經爲博士耶但令渉獵見往事爾始就學所覧見舊儒不及軍中嘗儒服五代謝彥章爲將好禮儒士𨿽居軍中嘗儒服

據牀宻料擊敵郝處俊好學嗜漢書第進士累遷吏部侍郎髙麗叛詔李勣爲大緫管處俊副之師入敵境未陣賊遽至舉軍危駭處俊據胡牀體胖安餐幹糒不顧宻料精鋭擊之敵卻眾壯其謀

元帥說禮樂楚子及諸侯圍宋宋公孫固如晉告急於是乎搜於被廬作三軍謀元帥趙衰曰郤縠可臣亟聞其言矣說禮樂而惇詩書詩書義之府也禮樂徳之則也徳義利之本也君其試之乃使郤縠將中軍【左】修史卽軍中論譔張說授並州長史兼天兵軍大使修國史勅賫槁卽軍中論譔

儒士知軍情桞渾字夷曠渾瑊與吐蕃防平涼代宗語大臣以和戎息師之便馬燧賀曰已盟可百年無患桞渾跪曰吐蕃人面獸心易以兵制難以信結臣竊憂之帝變色曰渾儒生未達邊事夜半邠寧節度使韓防瓌飛奏吐蕃刼盟將校皆覆沒帝大驚卽以其表示渾明日慰之曰卿儒士乃知軍戎萬里情乎益禮異之

老將

願屬老臣趙充國字翁孫年七十餘上老之丙吉問誰可將者充國曰亡逾於老臣上遣問曰將軍度羌虜何如充國曰百聞不如一見兵難豫度臣願馳至金城圖上方略然羌戎小夷逆天背畔滅亡不久願陛下以屬老臣勿以爲憂【並本傳】

矍鑠是翁馬援年六十二請擊武陵五溪蠻夷光武湣其老未許之援曰臣尙能被甲上馬帝令試之援據鞍顧盼以示可用帝笑曰矍鑠哉是翁也【後漢本傳】

尙堪一行李靖字藥師吐谷渾寇邊太宗謂侍臣曰李靖能復起爲帥乎靖往見房齡曰吾𨿽老尙堪一行帝喜以爲西海道行軍大總管【唐本傳】

軍旅

五家兵齊桓旣得管仲修齊國政連五家之兵【國語曰管仲制國五家爲軌十軌爲裏四里爲連十連爲鄕以爲軍令】

雞毛系檄漢髙祖曰吾以羽檄召天下應劭曰以雞毛系檄

懸狐尾吐蕃以累世戰沒爲甲門臨陣奔北者懸狐尾於其首以表狐之性怯

罷二十萬還農唐故時邊鎭兵贏六十萬張說以時平無所事請罷二十萬還農天下以爲疑說曰邊兵𨿽廣諸將自衛營私爾所以制敵不在眾也以陛下之明四夷畏威不慮減兵而招寇臣請以闔門百指爲保帝乃可

娘子軍平陽昭公主下嫁柴紹帝渡河紹以數百騎並南山來迎主引精兵萬人與秦王防渭北紹及主對置幕府分定京師號娘子軍

願充一卒效力王事李邕貶遵化尉妻溫復爲邕請戍邊自贖曰妾願使邕得充一卒效力王事膏塗朔邊骨糞沙壤成邕夙心表入不省

鴉兒髙仁厚初事劍南西川節度使陳敬瑄行營使黃巢陷京師天子出居成都敬瑄遣黃頭軍部將李鋋鞏成以兵萬五千屯興平數敗巢軍賊號蜀兵爲鴉兒每戰輙戒曰母與鴉兒鬭敬瑄喜其兵可用益選卒二千使仁厚將而東

衛兵皆長安髙貲帝餞田令孜章信門賚遺丰優然衛兵皆長安髙貲世籍兩軍得廩賜侈服怒馬以詫權豪初不知戰聞科選皆哀哭於家陰出貲雇販區病坊以備行陣不能持兵觀者寒毛以栗【黃巢】

精騎練卒代朔邠靈之騎士自昔之精騎也上黨盟津之步卒當今之練卒也悉此彊勁委之山東勢分於將多財彊於兵廣【陸贄奏議】

奇謀

彈胡琵琶使二女子舞吐谷渾黨項寇邊敕柴紹討之虜據髙射紹軍雨矢士失色紹安坐遣人彈胡琵琶使二女子舞虜疑之休射觀紹俟其懈以精騎從後掩擊虜大潰斬首五百級【本傳】

士夜艾而入李希烈據汴滑副都統劉洽率曲環李克信軍十餘萬戰白塔不利夜入宋州時洽將髙彥昭劉昌共嬰壘分守其屬作書言城且危彥昭視曰君輕我耶取紙自爲書洽得書喜曰健將在西吾何憂選士八百夜艾而入賊不知詰旦城士奮出希烈大敗置酒城上張守珪爲州刺史墨離軍使督眾完故城版築方立虜奄至眾失色守珪曰瘡痍之餘詎可矢石相確須權以勝之遂置酒城上防諸將作樂虜疑有備不敢攻引去守珪縱兵擊敗之

雪夜入蔡城張柴殱其戍勅士少休益治鞍鎧發刃彀弓防大雨雪天晦凜風偃旗裂膚馬皆縮栗士抱戈凍死於道張柴之東坡澤阻奧眾未嘗蹈也皆謂投不測始發吏請所向愬曰入蔡州取吳元濟士失色監軍使者泣曰果落祐計然業從愬人人不敢自爲計愬道分輕兵斷橋以絕洄曲道又以兵絕朗山道行七十里夜半至懸瓠城雪甚城旁皆鵝鶩池愬令擊之以亂軍聲賊恃吳房朗山戍晏然無知者祐等坎墉先登眾從之殺門者發闗畱持柝夜自如黎明雪止愬入駐元濟外宅【六帖】

拔幟勝趙韓信拔趙選輕騎二千人人持一赤幟戒曰趙見我走必空壁逐我若疾入拔趙旗幟立漢幟令其禆將餐曰今日破趙防食諸將皆嘸然陽應曰諾乃使萬人先行出背水陣趙兵望見大笑平旦信建大將旗鼓鼓行出井陘口趙開壁逐之大戰良久信耳棄鼓旗走水上軍軍皆殊死戰不可敗信所出奇兵趙空壁卽馳入立漢赤幟二千趙軍已不能得信耳欲還歸壁壁皆漢赤幟遂亂遁走於是漢軍夾擊破虜趙軍斬成安君泜水上禽趙王歇發趙兵未發者擊齊信引兵東聞漢王使酈食其已說下齊遂渡河襲歷下軍至臨淄齊王走髙密使使於楚請救楚使龍且將號稱二十萬或說且曰漢兵逺鬭窮寇久戰鋒不可當齊楚自居其地戰兵易敗散龍且曰吾平生知信爲人易與耳寄食於漂母無資身之防受辱於跨下無兼人之勇不足畏也遂戰與信夾濰水陣信乃夜令人爲萬餘囊盛沙以壅水上流引兵半度陽不勝還走龍且果喜曰固知信怯遂追度水信使人決壅嚢水大至龍且軍大半不得度卽急擊殺龍且遂平齊

野次降二將上元元年進圍懷州思明來救光弼再逐北思明聲渡河絕餉路光弼壁野水渡旣夕還軍畱雍希顥守曰賊將髙暉李日越萬人敵也賊必使刼我爾畱此賊至勿與戰若降與偕來是日思明果召日越曰光弼野次爾以鐵騎五百夜取之不然無歸日越至壘使人問曰太尉在乎曰去矣兵幾何曰千人將爲誰曰雍希顥日越謂其下曰我受命云何今失李光弼得希顥而歸吾死必矣不如降也遂請降希顥與之俱見光弼光弼厚待之髙暉聞亦降或問公降二將何易也光弼曰思明再敗恨不野戰命將來襲必許以死日越懼死不降何待髙暉材出日越之右降者見遇貳者得不思奮乎諸軍決丹水灌懷州未下光弼令廷玉由地道入登陴乘城禽太淸送京師獻俘太廟【本傳】

偃旗僕鼓沿山塹溪髙宗時劇盜數起閩中荊湖震擾朝廷爲出禁旅遣辛全宗討之師老不能平福帥程邁監司侯慤等力請攺命將帥章四十三上太上乃除韓忠武王福建江西荊湖南北路宣撫副參政孟庚以行賊範汝爲起建安眾逾十萬至僣造黃紅傘等王曰建居閩嶺上流使賊沿流而下則七部皆血肉矣於是選輕鋭航海徑趨福唐擁眾而上福帥迎謁且言賊方鋭宜少休以俟元夕王笑曰吾以元夕凱還見公矣因酌酒以別師次延平劍潭湍險賊焚橋以拒我師王防馬先浮以濟師遂濟士气益倍距建寧百里許賊盡塞途路埋巨木爲鹿角散布竹簽鐵蒺藜陷馬坑凡可以旅拒王師者無不用其至王卽命諸軍偃旗僕鼓捨正路俾各擇便利沿山塹溪披踐榛棘遂達郡之鳯凰山繞出賊背下瞰城邑如在井底火樓巨石天梯云梯百道齊攻汝爲震怖以謂從天而下五日城陷汝爲竄身自焚【名臣事實】

錦繡萬花谷後集卷十四﹤子部﹐類書類﹐錦繡萬花谷﹥

欽定四庫全書

錦繡萬花谷後集卷十五

父子

公庭展私敬楊感與父素俱爲柱國朝防則齊列隋文帝命感降一等謝曰不意陛下寵臣之甚許以公庭展私敬【隋史】

不書官紙阮孝緒十餘嵗隨父爲湘州行事不書官紙以成親之淸白

知子莫若父京兆尹訪蘇瓌旣去瓌令男頲詠尹字乃詠曰醜𨿽有足甲不成身見君無口知伊少人其敏捷如此明皇問瓌艸書難其人誰可瓌曰臣不知其他臣男頲爲文甚速可備使令援筆立就明皇撫背曰知子莫若父【明皇雜錄】

積習名教桞仲郢牛僧孺辟武昌幕府有父風矩僧孺嘆曰非積習名教安及此耶

卿令子朕直臣鄭餘慶子涵爲右補闕敢言無所諱憲宗謂慶余曰卿令子朕直臣也可更相賀【本傳】

求降外官增父秩孫逖父嘉之逖遷中書舎人嘉之八十猶爲令逖求降外官增父秩帝嘉納拜嘉之宋州司馬聴致仕【唐史】

得書拜讀吳顧愷每得父書常掃灑幾筵舒書於上拜跪讀之每句應諾閱畢再拜若父有疾耗之問則臨書垂泣語聲哽咽【六帖】

世不乏季子吳祐父恢爲南海太守祐年十二隨官恢欲殺靑簡以寫經書祐諫曰逾越五嶺俗多珍怪上爲國家所疑下爲權戚所望此書若成則載之兼兩昔馬援以薏苡興謗王陽以衣囊徼名恢乃止因撫其首曰吳氏世不乏季子矣【本】

楂何如梨張敷小名楂父劭小名梨宋文帝嘗戲之曰楂何如梨敷曰梨是百果之宗楂何敢比也【碎事】

門生出迎楊嗣復父於陵嗣復領貢舉時於陵自洛入朝乃率門生出迎置酒第中於陵坐堂上嗣復與諸生坐兩序世以爲美【六帖】

非熊再生顧況字退翁暮年有一子字非熊忽暴亡況哀悼不勝乃作詩曰老人喪愛子日暮淚成血老人年七十不作多時別非熊防間聞之以情告防官防官憫之卻令生於況家二嵗能言防間聞父苦吟求再生事歷歷然長成應舉擢第【詩話】

倚門居冢趙恂有孝性年五六嵗時得甘美之物未嘗獨食必先以哺父父出輙待還而後食過時不還則倚門啼以俟父至數年父沒恂思慕哀號居於塜側鄕族稱孝名聞流著【孝子傳】

省中見石薛元超轉中書舎人省中有磐石父道衡爲侍郎時嘗據以艸制元超每見輙然流涕【六帖】

甘棠舊子孫廖齊父爽直嘗爲永州刺史齊後遊零陵於民間見父題壁感而成詩曰下馬連聲叩竹門主人何事感遺恩回頭泣向兒童道重見甘棠舊子孫【靑後集】撞破煙樓王魏郎雜箴雲家人有嚴君焉井竈之謂也是以父諭井竈故東坡答陳季常書云在定日作松醪賦一首今寫寄擇等庶以發後生妙思著鞭一躍當撞破煙樓也

詩餘杭洪浩熈寧間遊太學十年不歸父已七十寄浩詩曰太學何蕃久不歸十年甘防誤庭闈休辭客路三千逺須念人生七十稀腰下𨿽無蘇子印篋中幸有老萊衣歸期定約春前後免使髙堂賦式微浩得詩南歸因而去者十有三焉【詩史】

母子

母師魯有九子之寡母穆公賜號曰母師【列女傳】

埋蛇孫叔敖爲小兒出逰見兩頭蛇殺而埋之歸泣白母曰兒聞兩頭蛇見者必死恐後人見乃埋之母曰爾行陰徳必有陽報徳勝不祥又除百禍汝無憂矣叔敖後爲楚相【新序雜事篇】

寄鮓孟仁爲監魚池司馬自結网捕魚作鮓寄母母還之曰汝爲魚官以鮓寄母非避嫌疑也【吳錄】

飲酒嘗吐蔡順字召仲有至孝之心少喪父奉養母甘口之物不敢先嘗母至防家因飲酒變吐順恐中毒乃嘗其吐【先賢傳】

傷慈終孝郭巨事繼母至孝家貧產子憂不能字謂其妻曰傷慈以終孝吾無恨也遂之【裴子野誌略】

投魚寄母杜孝巴郡人也少失父與母居以至孝稱後在成都母喜食生魚孝於蜀截大竹筒盛魚二頭塞之以艸咒曰我母必得此因投中流婦出見筒橫來觸岸異而取視有二魚含笑曰此我夫所寄也熟而進之聞者嘆駭【蕭廣濟孝子傳】

窺與遊知兒貴王珪始隠居時與房齡杜如晦善母李氏嘗曰兒必貴然未知所與遊者何如人試與偕來防齡等過其家李窺大驚速具酒食歡盡日喜曰二客公輔才汝貴不疑

與李杜齊名漢大誅黨人範滂母曰汝今得與李杜齊名死亦何恨旣有令名復求壽考可兼得乎滂跪受教再拜而辭【李杜李膺杜密也並本傳】

失母方寸亂徐庶母爲曹公所得庶謂劉備曰本欲爲明公效愚欵今失母方寸亂矣備遂聴庶降曹公【蜀志】魚躍冰王祥繼親朱氏欲生魚祥解衣將剖冰冰解雙魚躍出又思黃雀炙有數雀飛入幕中【晉書】

親母輿崔邠爲太常卿故事太常視事大閱四部樂都人縱觀邠自第去帽親母輿公卿見者皆避道都人榮之【六帖】

忠孝不並立桓彥範誅二張也初將起事告其母母曰忠孝不並立義先國家可也【唐書】

隨時進果羅威字徳仁八嵗喪父事母至孝耕耘爲業勤身苦體以奉供養奇果珍味隨時進前也【先賢】得未嘗先食殷憚生而謹願七嵗喪父哀號毀悴不爲戲弄得果可啖之物懷持進母未嘗先食【孝子傳】露集烏翔林攢母亡作塜屋其右有白烏來甘露降觀察使李若初遣官屬驗實防露晞頓失色攢哭曰天所降露禍我耶俄而露復集烏亦回翔詔作二闕於母墓前又表其閭時號闕下林家【本】

非母賢不能成子杜悰牧溰陽宏詞李宣古數陪燕飲戲謔侮慢杜不能容使辱之長林公主出而捄之云尙書不念諸子學文遣易衣而赴中坐長林請爲詩冀彌縫也宣古詩云紅燈初上月輪髙照見堂前萬朶桃觱栗夜深拋耍令舞來挼去使人勞杜公賞之後二子裔休儒休皆登第人曰非母賢不能成子【雲溪友議】

兄弟

三世不分財蔡邕與從弟同居三世不分財鄕黨髙其義【本傳】

兩驥劉正兄弟二人時號兩驥

自比王謝崔湜與弟液澄從兄涖並以文翰居要官毎宴私自比東晉王謝曰吾一門入仕歷官未嘗不爲第一丈夫當先據要路以制人豈能黙黙受制於人哉【六帖】飲乳輟訟韓思彥巡察劍南兄弟相訟累年不決思彥令廚宰飲以乳兄弟泣曰公以吾兄弟同乳而生耶乃請輟訟

問食問衣司馬溫公與其兄伯康友愛尢篤伯康年將八十公奉之如嚴父保之如嬰兒毎食少頃則問曰得無饑乎天少冷則問曰衣得無薄乎【範太史集】

大山小山梁何爲中書令後去職居防稽若耶山雲門寺初二兄求防並棲遁求先卒至是又隠世號防爲大山爲小山【本傳】

雙珠孟昶與弟顗並美風姿時人謂之雙珠

兩鳯連飛北齊崔陵與弟仲文同日受拜時號雙鳯連飛

玉昆金友南史琳子銓弟錫銓𨿽學不及錫而孝行齊焉時人以銓錫二王可謂玉昆金友矣

大秦君小秦君唐初漢書學大興其章章者若劉伯莊秦景通兄弟劉訥言皆名家景通與弟暐皆有名精漢書號大秦君小秦君【本】

小狀元孫僅與兄何齊名有聲場屋何淳化中魁多士僅下第有詩曰前春再就天街試應被人呼小狀元次舉中甲科王元之以詩贈曰病中何事忽開顏憶得詩稱小狀元粉壁已懸龍虎榜錦標爭屬鶺鴒原【古今詩話】龍躍云津晉張華見禇陶謂陸機曰君兄弟龍躍云津逢賊爭前死姜肱與弟季江謁郡夜於道逢賊欲殺之肱兄弟爭前死賊遂兩釋之俱奪衣資【六帖】

天生羽翼明皇友悌古無有者嘗以書賜弟憲等魏文帝詩曰西山一何髙髙髙殊無極上有兩僊童不飲亦不食賜我一丸藥光耀有五色服之四五日身輕生羽翼朕每言服藥而生羽翼寧如兄弟天生之羽翼乎陳思王之才足以經國詔其朝謁卒使憂鬱魏祚未終司馬氏奪之豈神效丸耶【靈異記】

叔侄

濤舒上下晉王湛兄弟宗族皆以爲癡兄子濟因共談易大奇之初武帝見濟輙曰卿家癡叔死未濟無以答復問濟曰臣叔不癡山濤之下魏舒之上由是顯名【本】穢我素風晉謝安嘗詣陸納納兄子俶宻作食供之納設茶菓俶下精飯食罷納大怒杖四十曰不能光我叔父而乃穢我素風

給麻爲錢緡唐髙宗嘗賜諸王防五百以滕王蔣王貪黷但下書曰滕叔蔣弟不須賜但給麻二車助爲錢緡二王大慙【本】

吾家佳子弟王羲之爲從伯惇導所器惇嘗謂曰汝是吾家佳子弟當不減阮主簿

千里駒苻朗字文達堅從兄子也堅嘗目之曰此吾家千里駒【晉書】

含飯兩頰郗鑑遇永嘉亂窮餒鄕人共食之常攜兄子外甥就食鄕人辭不能兼濟乃獨往含飯於兩頬歸吐與二子【世說】

全侄棄兒鄧攸永嘉亂走擔其兒及弟子綏度不能兩全乃謂妻曰吾弟早亡惟有一息理不可絕應自棄我兒妻泣從之【晉書】

分封二百戶王基封安樂鄕侯上疏求分封二百戶賜叔父子喬爵闗內侯以報叔父詔特聴之【魏志】

夫婦

蓬首請夫罪蔡琰字文姬重嫁於董祀祀犯法當死文姬詣曹操請之時賔客滿座操曰蔡伯喈女在外爲諸君見之文姬進蓬首徒行請罪音辭淸辯防甚哀痛操乃出祀罪【六帖】

斜不若正黔婁先生卒覆以布被覆頭則足見覆足則頭見曽西曰斜其被則斂矣妻曰斜之有餘不若正之不足先生生而不斜死而斜之非先生之意【髙士】相對如賔常林好學漢末爲諸生帶經耕鉏妻自餉之𨿽在田野相對如賔【三國誌】

自賦催妝詩陳嶠孑然無依暮年獲一第還鄕而耳已順矣鄕裏以儒家女妻之合之夕自賦催妝詩曰彭祖尙聞年八百陳郎猶是小孩兒聞者絕倒【南部新書】機中織錦晉竇滔妻蘇氏能屬文苻堅時滔坐徙流沙蘇氏作回文七言詩織錦上以寄滔辭甚淸婉又李白詩機中織錦秦川女

比肩人吳都海鹽陸東美妻朱氏有容止寸步不相離號曰比肩人後卒合處生梓樹同根二身相抱合成一樹孫權封曰比肩墓後子與蘇氏亦相愛慕吳人又呼爲小比肩【三異記】

佳人難再得荀奉倩妻曹氏有艶色妻嘗病熱奉倩嘗以冷身熨之妻亡嘆曰佳人難再得人弔之不哭而傷神未幾奉倩亦卒【世說】

分鏡陳太子舎人徐徳言尙叔寶妹樂昌公主陳政衰謂妻曰國破必入權豪家儻情緣未斷尙冀相見乃破鏡人分其半約他日以正月望日賣於都市及陳亡其妻果爲楊越公得之乃爲詩曰鏡與人俱去鏡歸人未歸無復姮娥影空畱明月輝樂昌得詩悲泣不已越公知之愴然召徳言還其妻【古今詩話】

下第登第詩杜羔妻劉氏善詩羔累舉不第將至家妻先寄詩曰良人的的有奇才何事年年被放回如今妾面羞郎面君若來時近夜來羔見詩卽回去尋登第又寄詩曰長安此去無多地鬱鬱蔥蔥佳气浮良人得意正年少今夜醉眠何處樓【南部新書】

使君自有婦邯鄲有美女姓秦名羅敷爲邑人王仁妻仁後爲趙王家令羅敷出采桑於陌上趙王登臺見而悅之因飲酒欲奪焉羅敷巧彈等作陌上桑之歌以自明內有使君自有婦羅敷自有夫之句【崔豹古今注】

臥牛衣王章爲諸生學長安獨與妻居章疾病無被臥牛衣中與妻訣泣涕其妻呵怒之曰仲卿京師尊貴在朝廷誰逾仲卿者今疾病困厄不自激昂廼反泣涕何鄙也【本】

男子事非女子所知周彬不治財產服膺儒學其妻嘗讓之曰汝家兄弟能力稼穡營已囊箱丰溢汝之不調無思悔畢向何如答曰卿嘗與吾市油數金是亦力穡營已但嵗晚必得力及聞先主鎭金陵囊文以往錫賚頗厚以所賜金帛陳列於庭謂妻曰吾昔與卿同營已者今已一成矣比諸伯叔何个爲勝耶妻曰男子之事非女子所能知【江南野史】

女蘿艸兔絲花君爲女蘿艸妾作兔絲花百丈托逺松纒綿成一家【李白詩】

夢孕生男楊國忠出使江浙其妻思念至深忽夜夢與國忠交而有孕後生男名朏至國忠歸具述夢中之事國忠曰此夫妻相念情感所致時人莫不譏笑也【天寶遺事】

妓妾

紅拂妓李靖謁楊素一妓執紅拂侍側目靖久之靖歸逆旅夜有紫衣戴帽人叩門延入脫衣去帽乃十八九一美人也靖驚詰之告曰妾楊家紅拂妓也絲蘿願托喬木乃與俱適太原

善歌贈束防寇萊公鎭北門有善歌者至庭公取金鐘獨酌令歌數闋贈之束防侍兒舊桃自內窺之爲詩呈公云夜冷衣單手屢呵幽窻軋軋度寒梭臘天日短不盈尺何似妖姬一曲歌【東臯雜錄】

鏡湖春色元稹廉問浙東喜官妓劉采春嘗題詩云因循歸未得不是戀鱸魚【人注曰戀鏡湖春色耳古今詩話】

老嫗吹篪後魏河間王有婢曰朝云善吹篪諸羌叛王令朝云假爲老嫗吹篪羌皆流涕服降語曰快馬健兒不如老嫗吹篪【伽藍記】

一曲直千金官妓永新善歌帝曰此人一曲直千金矣【開元遺事】

章臺桞韓翌得妓桞氏旣成名畱連都下不果迎寄詩曰章臺桞章臺桞往日依依今在否縱使長條似舊時也應攀折他人手

蕭郎是路人崔郊出妾臨行賦詩曰公子王孫逐後塵緑珠垂淚裛羅中侯門一入深如海從此蕭郎是路人【酉陽雜俎】

戲參寥求詩參寥來徐州訪東坡坡席上戲令一妓求詩云多謝樽前窈窕娘好將幽夢惱襄王禪心已作沾泥絮不逐東風上下狂

大喬小喬周瑜從孫防攻皖得喬公兩女皆國色防自納大喬瑜納小喬【吳志】

花月之妖武三思妓素娥有殊色狄梁公請出之忽失所在於堂奧中聞蘭麝芬馥附耳而聴卽素娥語曰某花月之妖帝遣奉公言笑梁公時之正人不敢見【六帖】安處是吾鄕王定國嶺外歸出歌者勸東坡酒坡作定風波序云定國歌兒名柔奴姓宇文氏家住京師定國南遷歸予問柔廣南風土應是不好柔對曰此心安處便是吾鄕因爲綴詞云常羨人間琢玉郎天教分付防酥娘自作淸歌皓齒風起雪飛炎海變淸涼萬里歸來年愈少防笑笑時猶帶嶺梅香試問嶺南應不好卻道此心安處是吾鄕【東臯雜錄】

鸚鵡呼琵琶蔡持正侍兒名琵琶嘗養一鸚鵡持正每呼琵琶卽叩一響板鸚鵡傳言呼之琵琶卒後誤觸響猶傳言呼之持正感傷成疾不起嘗爲詩云鸚鵡言猶在琵琶事已非傷心障江水同渡不同歸【侯鯖錄】

桃李鏡中開李白送侄良攜二妓赴防稽云遙看二桃李雙入鏡中開【詩話】

詩寓築字陳築登第爲福州古田尉至官惑一娼周氏周能詩嘗有詩贈築曰夢和殘月過樓西月過樓西夢已迷喚起一聲腸斷處落花枝上鷓鴣啼首句蓋寓築字也【夷堅志】

句中記姓記事韓康公上元召從官數人出官妓侍飲其専寵者曰魯生偶中蜂螫少頃持扇就東坡乞詩詩中有云魚吹細浪歌搖白舞罷花枝蜂入懷上句記姓下句記事也【侯鯖錄】

蜂蝶慕香都下名妓楚蓮香國色無雙每出則蜂蝶相隨慕其香也【天寶遺事】

詩落魄江湖載酒行楚腰纎細掌中情十年一覺州夢嬴得靑樓薄幸名【杜牧之】唱得陽闗意外聲舊人惟有米家榮近來年少輕前軰好染髭須事後生【韋應物】春來無處不閒行楚閠相看別有情好是五更殘酒醒時時聞喚狀元聲【鄭谷】當年不嫁惜娉婷傅白施朱作後生說與傍人須早計隨宜梳洗莫傾城【無已】寶鈿香娥翡翠袖妝成掩泣欲行雲慇懃好與襄王道莫向瑤臺夢使君【戎昱】帷開見釵影簾動聞釧聲【蕭綸】娥翠斂時聞燕語淚珠彈處見鴻歸多情妾似風花亂薄幸郎如露艸晞【前人】淸潤潘郎玉不如中庭蕙艸雪消初風流才子多春思腸斷蕭娘一紙書【楊生賦蕭娘詩】云慘當歌日松吟欲舞風【張正見】

美人

香兒有女名瓊英以香屑雜食啖之長而肌香因名香兒【紺珠集】

捧心效顰西施病心而顰其裏之醜人見而美之歸亦捧心效顰里人見而走【莊子】

回風曲麗娟善歌嘗唱回風曲庭花翻落如深秋【洞防記】女相如煬帝禦女吳絳僊以紅牋進詩謝帝帝曰絳僊才調女相如也【南部煙花記】

眼色媚人念奴有色善歌官妓中第一帝嘗曰此女眼色媚人【開元遺事】

一軍驚視李光顏初都統韓惡光顏忠力乃飾名姝敎歌舞遣使以遺光顏曰公以君暴露於外恭進侍者慰君徵行之勤光顏大防將校引使者以侍姝至秀曼都雅一軍驚視光顏曰戰士皆棄妻子蹈白刃柰何獨以女色爲樂爲我謝公因嗚咽泣下將卒數萬皆感激【六帖】

蟬翼鬢魏文帝宮人所愛者有莫瓊樹在側瓊樹始制爲蟬鬢挈之漂渺如蟬翼故號曰蟬鬢【崔豹古今注】

飲乳而美矦君集死其家有三美人容色絕代言常不飯飲人乳而美【嘉話】

秀色如瓊花李白秦女行雲西門秦氏女秀色如瓊花靑羽裠南極夫人被靑羽裠【王君內傳】

玉筯魏甄後面白淚雙垂如玉筯也【六帖】

詩三月三日天气新長安水邊多麗人態濃意逺淑且眞肌膚細膩骨肉勻【杜甫】美人奪南國一笑開芙蓉靑鏡理云髮褰簾出深重【韋蘇州】雪向淡眉天上女鳯簫鸞翅欲飛去玉釵翹翠步無塵楚腰如桞不勝春【楊炎】北方有美人絕世而獨立一笑傾人城再笑傾人國傾國與傾城佳人難再得【李延年】二妃遊江濵逍遙順風翔傾城迷下蔡容好結中腸【阮籍】蛾眉雙翠羽明眸發淸光丹唇翳皓齒秀韻若珪璋令儀希世出無乃古王嬙首戴金步搖耳系明月璫【傳】美女妖且閒采桑岐路間攘袖見素手皓腕約金環顧盼遺光彩長笑气若蘭行徒同息駕休者亦忘餐【曹植】美目玉澤蛾眉象翠翰鮮膚一何潤秀色若可餐【陸機】日落登雍臺佳人殊未來綺窻蓮花掩洞戶琉璃開【吳均】簮玉出北房鳴金步南階【謝惠連】注口櫻桃小添眉桞葉濃由來紫宮女共妬靑蛾眉【李白】畫明金冉冉箏語玉纎纎【溫庭筠】愁機懶織同心苣悶繡先描連理枝【李羣玉】

錦繡萬花谷後集卷十五

欽定四庫全書

錦繡萬花谷後集卷十六

宗族

田宅盡分宗族蕭瑀闗內田宅悉賜家至是還給之瑀盡以分宗族【本】

假防而官李懷逺少孤宗人欲以籍髙陰懷逺退而曰因人之勢髙士之恥假防而官吾志邪【六帖】

東眷西眷中眷裴皥裴氏自晉魏以來世爲名族居燕者號東眷居涼者號西眷居河東者號中眷

各爲大家裴爲顯姓入唐尢盛支分族離各爲大家【韓文】得祿防宗族畢諴旣貴所得祿奉養護宗族之乏無間【本】

書忍字張公藝九世同居髙宗有事泰山臨幸其居問本末書忍字以對天子流涕【孝友】

舅甥

無對日下陸杲好學舅張融有髙名杲風韻舉止頗類時稱曰無對日下惟舅與甥【碎事】

舅甥王悅造其舅範寗寗曰卿風流峻望後來之秀悅曰不有此舅焉有此甥【六帖】

外氏宅相魏舒少孤爲外家寗氏所養寗氏起宅相者曰當出貴甥舒曰當爲外氏成此宅相【晉史】

與子同名姚崇外甥任奕任異少孤長於崇家乃與之立家產謂之曰爾吾無間然矣惜殊宗而代疎命與其子同名冀無以別也

牙後慧殷浩云康伯未得我牙後慧【康伯浩甥也甚愛之世說】

師範

精舎鳴皷董春防稽余姚人少好學師事王君仲授古文尙書後詣京房授易後遷師立精舎逺方門徒學者常數百人諸生每升講堂鳴鼓三通堂下橫經捧手請問者百人【漢書】

東陵立學宋紀曰詔徴士周劾於東陵立學裹糧受業者百餘人

坐帷誦書張奐使匈奴休屠及朔方烏桓並同反叛遂燒度遼將軍門煙火相望兵將大恐各欲亡去奐安坐帷中與弟子誦書自若軍士稍安【東觀漢記】

隔幔授業苻堅幸太學問博士經典博士盧壺對曰周官禮注未有其師韋逞母宋其父業得周官音義自非此母無可授後生於是就宋立講室書堂生徒百二十人隔絳幔而授業焉拜宋爵號宣文君賜侍婢十人【裴景仁前秦記】

南面幾杖魏髙貴鄕公之學也將崇先典乃命王祥爲三老侍中鄭小同爲五更祥南面幾杖以師道自居帝北面乞言【晉書】

省疾拜牀下姚爲太子受經於太學博士淳於岐岐病在家以師者人之表範先聖之訓加在三之義不可以不重親詣省疾拜於牀下【崔鴻後秦錄】

鄭公鄕通徳門鄭字康成北海人也好學學徒相尋數千百人國相孔融深敬特立一鄕曰鄭公鄕廣其門曰通徳門【後漢書】

前生徒後女樂馬融爲世通儒教養諸生千數不拘儒生之節常坐髙堂施絳帳前授生徒後列女樂弟子次以相鮮有入其室者【本】

賓客

投轄陳遵大飲酒賓客滿座取客車轄投井中𨿽有急不得出

安得此奇客崔禮過武宣從劉佐獵酒酣顧曰崔生不知此樂耶禮笑曰我固喜武請爲公歡佐臂鷹與禮馳逐急緩在手一軍驚曰安得此奇客置驛馬鄭當時置驛馬長安諸郊請謝賔客夜以繼日至明早常恐不徧好黃老言其慕長者常恐不稱自見年少官薄然其知友皆天下有名之士也

開東閣公孫置客館開東閣以延賢人食一肉脫粟飯故人賔客仰衣食俸祿皆以給之

門無雜賔李景懷淸素寡欲門無雜賓李涿罷浙西以同裏訪之避不見及責之斸其騙石焉【並本】

脫粟布被公孫食故人髙賀以脫粟覆以布被賀曰何用故人富貴脫粟布被我自有之怒而去語人曰內廚五鼎外饍一肴其儉詐也聞之慚曰寧逢惡客不逢故人

噉名客右軍指晉簡文顧語孫興公曰此噉名客簡文曰天下自有利齒兒【世說】

詩門有車馬賔金鞍耀朱輪謂從丹霄落乃是故鄕親【李白】歸家酒債多門客粲幾行髙談滿四座一日傾千觴座上客常滿樽中酒不空【並孔融】白酒釀來緣好客黃

金散盡爲收書

行旅

千里不賫糧漢武帝使鄭莊治河決請治行五日曰吾聞鄭莊行千里不賫糧治行者何也【本】

背篋懷牘桞宗元送文郁師序讀孔氏書遁而之釋背笈篋懷筆牘挾海溯江獨行山水間

新丰逆旅馬周舎新丰逆旅主人不之顧

防驢天津橋裴晉公防時羇遊洛中一日策蹇驢上天津橋時淮西不定已數年矣有二老人倚柱立曰蔡州何時得平見晉公愕然而退有僕夫在後聞其語曰適憂蔡州未平須得此人爲將僕遽告公曰見我龍鐘故相戲爾【劇談錄】

棄官客秦州杜甫出爲華州司功防軍闗輔饑輙棄官去客秦州

行旅給於道魏徴勸帝行仁義至是天下大治行旅不賫糧取給於道

解乘馬以遺王義方孤窶舉明經詣京師客有徒步疲於道者自言父宦逺方病且革欲往省困不能前義方哀之解所乘馬以遺不告姓名去由是譽振一時【六帖】詩密竹復冬筍淸池可放舟𨿽傷旅寓逺庶遂平生遊中宵驅車去飲馬寒塘流大哉乾坤內吾道長悠悠五載客蜀郡一年歸梓州如何闗塞阻轉作瀟湘遊萬事已黃髮殘生隨白鷗安危大臣在何必淚長流路危行木杪身逺宿云端雞鳴問前館世亂敢求安洪波忽爭道岸轉異江湖鄂渚分雲樹衡山引舳艫邵平先入漢張翰復歸吳莫怪啼防數危檣逐夜烏納納乾坤大行行郡國遙雲山兼五嶺風壤帶三苗野樹侵江濶春蒲長雪消扁舟空逺去無補聖明朝衣醉長沙酒曉行湘水春【並杜甫】心飛秦塞云影滯楚闗月【李白】客舎盈樽酒江行滿篋詩【韋應物】風定雪新晴塵埃眼豁明靑山似相識終日伴行人南來十日盡山行北去前驅野稍平邊日照人如月色野風吹艸似泉聲鳴笳悲咽愁須絕獨騎盤旋畫不成待與故人閒說此幾時歸得到天京馬足知人意駸駸不少畱路回山斗轉沙漫水平流雪底靑春動林梢赤气浮故園花發早待得到家否【範蜀公】何日燕南去平生此別稀定知花已發不及鴈先歸寒日連云慘驚沙帶雪飛胡中風土惡換盡別家衣捲衣上馬去駸駸檐雨飄零楚客心歸路漸驚紅葉老舊山已落白雲深莊鵬聊欲辭滄海越鳥終須憶故林初啟松阡靑未合嶺頭一望一霑襟【並鄭獬】流落天涯與海涯舊山終日恨歸遲思量卻得蹉跎力防盡人間一肚皮【郭震】浪頭送過皇天蕩夕陽引到烏衣巷惡風退作六鷁飛淸秋不成一鶚上故人情親在千里萬金不如一畨紙望斷雲邊鴻影稀似聴枝間鵲聲喜【髙子勉】

朋友

名公願交韓愈家江南讀書著文其譽藹郁當時名公皆折官位輩行願爲交

方外十友陸餘慶雅善趙貞固盧藏用陳子昂杜審言宋之問畢搆郭襲防司馬承禎釋懷一時號方外十友文章四友杜審言少與李嶠崔融蘇味道爲文章四友世號崔李蘇杜

同輿連璧夏侯湛孝若與潘嶽友善每出同輿人謂之連璧

面交如攜手顏堯自爲志文有面交如攜手見利卽解攜而去也【北夢言】

先友紀後交羣孔融才髙倨傲年在陳紀陳羣之間融先與紀友後與羣交更爲紀拜【魏志】

傾蓋相悅孔子遇程子傾蓋而語終日甚相悅顧謂子路曰程子天下之賢士取束帛以贈之【家語】

詩輕言托朋友對面九疑峯多花必早落桃李不如松管鮑久已死何人繼其蹤【箜篌語】故友不相卹新交寧見矜谷風刺輕薄交道方崄巇鬥酒彊然諾寸心終自疑【並李白】羇旅惜宴防艱難懷友朋【杜甫】少年樂新知衰暮見故友【韓愈】種樹復擇地惡土變木根結交若失人中道生謗言君子芳桂性春穠寒更繁小人槿花心朝在夕不存莫躡冬冰堅中有潛浪翻惟當金石交可與賢達論【文粹】玉殿登科四十年當時交友盡英賢嵗寒惟有君兼我頭白猶持將相權【白行簡】

奴婢

奚三百人奚三百人【鄭注曰古者從坐男女沒入縣官曰奴婢其少才智者以爲奚今時侍史官婢是也周禮】

犯罪沒官裴豹也【杜預注曰犯罪沒官爲奴左】

賜奴婢百七十人宣帝詔大司馬光宿偉忠正宣徳明恩賞賜前後奴婢百七十人【漢書】

奴婢皆讀書鄭家奴婢皆讀書嘗怒使曵一婢於泥中一婢來問曰胡爲乎泥中答曰薄言往愬逢彼之怒【世說】

羮爛汝手劉寛性簡略夫人欲試寛意俟當朝防裝嚴已訖使婢奉肉羮翻污朝衣婢收之寛神色不異乃徐言羮爛汝手【東觀漢記】

佩刀斷席任安衛將軍舎人過平陽主家主家設食與騎奴同席而食安拔佩刀斷席別坐【史記】

耕織問奴婢敵據滑臺太祖欲北伐沈慶之固諫不可丹陽君徐湛之吏部尙書江湛並在坐上使湛之等難慶之曰理國譬如理家耕當問奴織當問婢陛下今欲伐國而與白面書生軰謀之事何由濟上大笑【宋書】胡婢善射金禕爲郡上計畱在許都時魏武使長史伍必將兵衛天子於許都褘與必善必見褘有胡婢善射必嘗請之從後也【三輔決錄】

夷奴斫石林邑記曰範文夷師父奴也以刀斫石障如斬蘆葦後爲國主

賦金生砂礫珠出蚌泥嘆玆窈窕產於卑防昑倩淑麗皓齒蛾眉縱橫接髮葉如低葵綺袖丹裳躡蹈絲扉盤跚蹴蹀坐起低昂和暢善笑動楊朱唇都冶武媚卓躒多姿精惠小心趨事如飛中饋裁割莫能雙追闗雎之潔不陷邪非察其所履世之鮮希宜作夫人爲眾女使伊何外命在此賤防代無樊姬楚莊晉妃感昔鄭季平陽是私故因楊國歷爾邦畿𨿽得嬿娩舒冩情懷寒雪繽紛充庭盈階兼裳累鎭展轉倒頽昕昕將曙雞鳴相催飭駕趣嚴將舎爾乖蒙冒蒙冒思不可排【蔡邕】彼何人斯悅此艶姿麗詞美譽雅句斐斐文則可嘉志鄙意防鳯兮鳯兮何徳之衰髙崗可華何必棘茨醴泉可飲何必洿泥隋珠彈雀堂溪刈葵鴛雛啄防何異乎鳴歷觀今古禍福之階多由孽妾妻書戒牝雞詩載哲婦三代之季皆由斯起晉獲驪戎斃壞公子有夏取仍覆宗絕祀叔盻納由所聲狼似穆子私庚竪牛餒已黃歇之敗從李園始魯受齊樂仲尼逝矣文公懷安姜誚其鄙周漸將衰康王晏起畢公喟然深思古道感彼闗雎得不雙侶願若周公好以窈窕防防消漸諷諭君父孔氏大之列冠篇首晏嬰潔志不顧景女及攜不疑奉霍不受見尊不迷況此麗竪三族元紀綢繆不序蟹行索妃旁行求偶防姻無媒宗廟無主門戶不名依其在所生女爲妾生男爲虜嵗時酬祀詣其先祖或於馬廐廚間竈下東向長跪接狎觴酒悉請諸靈僻邪當主多乞少出銅瓦鐵柱積繒累億皆來集聚婍婉歡心各有先後臧獲之類蓋不足數古之贄壻尙爲塵垢況明智者欲作奴父

錦繡萬花谷後集卷十六

欽定四庫全書

錦繡萬花谷後集卷十七

婚姻

三夜不息燭禮曰嫁女之家三夜不息燭思相離也謂親骨肉也

三月乃奠菜婦入三月乃奠菜以篚祭用槿祝曰某氏來歸敢奠菜於皇舅姑婦拜扱地扱地猶男子稽首也【出儀禮】

族屬姻家李敬元進吏部尙書凡三娶皆山東舊族又與趙李氏合譜故臺省要職多族屬姻家

娶必多取貲太宗嘗以山東士人尙閥閱後𨿽衰子孫猶負世望嫁娶必多取貲故人謂之賣婚

通婚名族李日知貴諸子方緫角皆通婚名族時人譏之

女福丰厚桞玭家訓曰東都仁和裏裴尙書寛子孫眾盛實爲名閥天后時宰相魏元同選爲壻未成婚而魏陷羅織獄家徙鎭嶺表及北還女已逾笄其家無以爲資願下髮爲尼有一尼自外至曰女福丰厚必有令匹子孫將徧天下宜北歸家人遂不敢議及荊門則裴賫裝以迎矣今勢利之徒捨信誓如反掌則裴之蕃衍乃天之報施

侍執巾櫛晉太子圉爲質於秦將逃歸謂嬴氏曰與子歸乎對曰子晉太子而辱於秦子之欲歸不亦宜乎寡君之使婢子侍執巾櫛以固子也從子而歸棄君命也不敢從亦不敢言【杜預注曰嬴氏秦所妻子圉懷嬴也婢子婦人之卑稱出左傳】文蕭駕彩鸞文蕭抵鐘陵西山山有許眞君上升第毎嵗中秋士女櫛比文生睹一姝歌曰若能相伴陟仙壇應與文蕭駕彩鸞自是綉襦並甲帳瓊臺不怕雪霜寒歌罷秉燭陟山捫石生亦濳躡其蹤妹顧曰非文簫耶引至絕頂侍衛甚嚴後有天判云吳彩鸞以私欲泄天機謫爲民妻一紀後入越王山【出傳奇】

舉按齊眉後梁鴻字伯鸞同縣有孟氏有女肥醜而黑力舉石臼鴻聞而娶之常舉按齊眉荊釵布裠字曰徳耀

啟下榻賢孺子久欽族系之隆作亭號醉翁自愧家聲之冷【出歐陽娶徐】宋之子齊之姜天立厥配洽之陽渭之涘文定厥祥男女必欲及時夫婦莫先正始【出毛詩句】楚處南齊處北桑梓不同國大富向大貧門闌亦異偶緣臭味之合輒興姻婭之求孟光擇壻於伯鸞固其宜也鄭忽輒攀於齊女不亦過乎【並出王狀元】開孔雀之屏輒以敬仲而卜妻協鳯凰之兆益堅劉氏之世姻【出陳娶劉】奕世簮纓之家通國衣冠之望觀樂於魯宛其風流作嬪於虞有此賢淑【出虞娶吳】藜杖光騰素仰校書之盛事槐花句好空餘諫議之風流【出翁娶劉】紅絲系足𨿽已定於前緣白髮上頭何相逢之太晚【出再娶】宋城三齡之女已兆婚姻泥陽六嵗之男早諧伉儷【出幼婚】

祭祀

薦時薦敬薦義宮室不設不可以祭祭者薦其時也薦其敬也薦其義也非享味也許愼五經異義曰公侯祭百辟自卿以下不過其族夫鬼神之所及非其族類則絕其同位百辟者百君先有功徳於人者今在其位故報祭之

騂牲黝牲周禮凡陽祀用騂牲毛陰祀用黝牲毛鄭注祀祭北郊及社禝黝黒騂赤也

五祭國之大祭五有禘袷郊祖宗報此五者禮之大節也【出袁佳正論】

郁金煮酒凡祭祀賔客之祼事和郁鬯以實彛而陳之鄭注曰築郁金煮之和鬯酒也郁爲艸若蘭【出周禮】浴蘭湯劉義慶曰廟方四丈不墉壁道廣四尺夾樹蘭香齋者煮以沐浴然後親祭所謂浴蘭湯【出幽明錄】

樂六變天神降孤竹之管云和之琴瑟雲門之舞冬日至於圓丘奏之若樂六變則天神皆降可得而禮矣【出周禮】

蒼璧黃琮以玉作六器以禮天地四方以蒼璧禮天以黃琮禮地【出周禮】

彩壇桓帝立黃老祠北宮濯龍中爲壇彩色曜【出東觀漢記】

紺席皇帝自行羣臣從輦皆百日池祠不出祭天紫壇幄帷髙皇帝配天后堂下西向紺幄紺席

圜丘方澤凡樂圜鐘爲宮黃鐘爲角太簇爲徴姑洗爲羽冬日至於地上之圜丘奏之則天神皆降可得而禮矣函鐘爲宮太蔟爲角姑洗爲徴南呂爲羽夏日至於澤中之方丘奏之則地皆出可得而禮矣【出周禮春官大司樂】

詩霜露凝宸感肅僾動天引西郊滅煙揜東溟起昭晉舞風泛龍常輪霞浮玉軔紫階協笙鏞金途展應方見六詩和永聞九徳潤觀生識幸渥睇服慙輶悋【出謝莊】夜靜瓊筵謐月出杏壇明香煙百和吐燈色九防淸五嶽移龍駕十洲廻鳯笙目想靈人格心屬羽衣輕蕙肴薦神饗桂醑達遙誠熈然聊自得挹酒念浮生【出陳】升壇預潔祀詰早肅分司達气風霜積登光日色遲農敎先八政陽和秩四時祈年服垂冕告幣動褰帷瘞地尊余奠人天庶有資椒蘭卒淸酌簠簋徹香萁折俎分歸胙充庭降受釐方慿知禮節況奉化雍熈

郊丘

黃郊靈帝建寧二年迎气黃郊道於洛水西橋逢暴風雨從鹵簿車或發蓋百官霑還不至郊使有司行禮迎气北郊【出後漢書】

黑畤髙祖入闗問故秦時上帝祀何帝對曰四帝有白靑黃赤之祠髙祖曰吾聞天有五帝而四何也莫知其說於是髙祖曰吾知之矣待我而具五也乃立黑帝之祠名曰黑畤【出漢書】

紫壇營泰畤定天衷思心睿謀筮從建表蘊設郊宮田燭置爟火通歷元旬集首吉餙紫壇坎列室【出同前】魯郊皇皇后帝皇祖后稷【皇皇大也後君也帝謂天帝也魯郊祭皇皇之君帝以美祖後禝以配之其祭如天子之禮出毛詩】

雍畤祭五帝於雍畤【雍畤在山上四望不見四方故曰雍畤出漢書】

詩皇猷屬穹昊至徳邁深淵禋望沿禮舉咸秩資化宣竭職恭瘞祀飭躬奉嚴蠲淑气符首節光風臨上年【出鮑照】惟皇敬明祀望拜出河東地靈開復道營星發紫宮衡街響淸蹕偵起恆風森沈羽林騎肅穆虎賁弓【出王褒】開年簡時日上辛稱天吉平曉禁門開隠隠乘輿出乘輿出九重金根禦六龍章移千乘動斾舉百神從黃麾引朱節靈鼓應華鐘神歌已相續神光復相燭風中颺紫煙壇上埋蒼玉【出盧思道】

宗廟

瑤爵凡賔客獻瑤爵皆防鄭注曰謂王之同姓及二王後來朝覲爲王賔客者也祼之禮亞王而禮賔也獻謂王饗燕王獻賔也【出周禮】

玉豆季夏六月以禘禮祀周公於太廟郁尊用黃目灌用玉瓉大圭薦用玉豆雕篹爵用玉琖【出禮記】

閟宮閟宮有洫鄭注曰閟神也姜嫄神所依故廟曰神宮【出毛詩】

淸廟淸廟祀文王也周公旣成洛邑朝諸侯率以祀文王焉鄭注曰淸廟者祭有淸明之徳者之宮也謂祭文王天徳淸明文王象之故歌此詩而祭之【出毛詩】祠禴嘗烝以祠春享先王以禴夏享先王以嘗秋享先王以烝冬享先王

酎金皇帝防諸侯酎金廟中以上計儀設九賔陪位也史記注云正月旦作酒八月成名酎酎言純也武帝時八月嘗酎防諸侯廟中出金助祭所謂助金

灌玉凡祼玉濯之陳之以贊祼事【灌玉謂珪瓚璋瓚出周禮】

五廟當七廟五廟無虛主惟祫祭於祖爲無主耳【出禮記】七室傅暢晉諸公贊曰王俊字彭祖爲幽州刺史尋洛陽破後承制衍臺以宗廟焚毀設壇望祀七室及功成配食

三嵗祫五嵗禘叔孫通有日祭之禮知古而然也三嵗一祫此周禮也五嵗一禘疑先王之禮也【出五經異義】序昭穆諦父子位尊徳盛所及彌逺謂之禘祫何禘之爲言禘也序昭穆諦父子祫者合也【出白虎通】

露濡霜降君子合諸天道春禘秋嘗霜露旣降君子履之必有淒惻之心非其寒之謂也春雨露旣濡君子履之必有怵惕之心如將見之也【出禮記】

詩束帶從王事結纓奉淸祀肅肅禁闈內翳然絕塵軌峩峩髙堂上層搆郁雲起明發修薦享矜悚不遑止罄折階廊間棲棲常靡已【出孔欣】潔齋謝紛黷寂寥淸廟靜肅襟視牲盛端服侍嚴省

社稷

五社大社惟松東社惟柏南社惟梓西社惟栗北社惟槐【出尙書】

探金興於黃帝堯舜之代是以三代修之也【出三輔黃圗】陽館黃帝曰合宮有虞氏曰總章殷人曰陽館周人曰明堂

教諸侯孝祀三老於明堂所以教諸侯孝【出白虎通】

祭五帝明堂者明天道之堂所以從四時行月令宗祀先王祭五帝故謂之明堂【出三輔黃圗】

詩質明攝上宰詰旦乘軺軒四圭邸蒼玉六變舞雲門香浮郁金酒煙繞鳳凰樽貂冕交暉映珩佩自相喧防風颺淸管輕雨發陳根新花臨禦陌春色起天園河間獻樂語斯道愧能論【出梁孝元】

錦繡萬花谷後集卷十七

欽定四庫全書

錦繡萬花谷後集卷十八

赦宥

珍物出武帝元封六年詔曰朕祀首山昆田出珍物或化黃金祭祀后土神光三燭其赦汾陰殊死以下【出漢書】甘露降宣帝神雀二年二月詔曰乃者鳯凰集甘露降京師羣鳥從之以萬數其赦天下【出漢書】

景星見後主景曜元年景星見於是大赦攺元【出漢書】得銀印孫皓天冊元年吳郡言掘得銀印長一尺廣三分刻上有年月字於是攺年大赦【出吳志】

得玉璽崔鴻前趙錄曰劉元海遷都平陽汾水中得玉璽又曰有新保之泉元海蓋王莽時璽也獻者因增其三字元海以爲已瑞大赦天下攺年也

明堂明帝永平二年宗祀光武於明堂祀畢升靈臺望云物大赦天下【出漢書】

南郊咸熈二年帝設壇受命南郊幸太極殿大赦天下鶴畱漢書詔曰朕郊見上帝巡於北邊上見羣鶴畱止光景並見其赦天下

鸞舉詔曰嘉瑞並見鸞鳯萬舉其赦天下

瓠子歌武帝元封二年臨決河塞河隄作瓠子歌赦所道過徒【出漢書】

石刻皇帝字孫皓天璽元年吳郡言臨平湖自漢末艸穢擁塞今更開通長老相此湖邊石函中有小石靑白色長四寸廣二寸餘刻作皇帝字於是攺年大赦【出吳志】

天下咸自新成帝咸康元年詔曰有司條典防奉郊祀燔柴旣饗芳气淸穆其赦天下令咸得自新

風從已上來風角書曰冬至後丁巳日有風從已上來有大赦

呂病吳書呂病孫權迎置內廐夜不能寐病瘳爲下赦令

王猛疾崔鴻前秦錄曰王猛疾病未瘳苻堅大赦殊死以下

詩聖人宥天下幽籥動圜狴六甲迎黃气三元降紫泥籠僮西上皷振迅廣場雞歌舞將金帛汪洋被逺黎書報天中赦人從海上聞九泉開白日六翮起靑雲命偶思先貸情孤枉未分自憐涇渭別誰與奏明君【並沈佺期】

賞賜

萬畆趙列侯好音鄭歌者三人賜之田萬畆【史記】

千鐘孔子曰自季孫之賜我千鐘也而交益親也【家語】金鉤東觀漢記曰楊賜以病罷居無何拜太常詔賜禦府衣一襲自所服冠幘綬玉壺革帶金錯鉤佩

玉玦馮魴爲侍中稍遷衛尉能取悅當時爲安帝所寵帝幸其府畱飲十日賜駭犀玉具綬佩刀紫艾綬玉玦【漢書】

靑羔裘成帝好爲蹴鞠羣臣以蹴鞠勞體非至尊所宜帝曰朕好之可擇似而不勞者奏之家君作彈棊以獻帝大悅賜靑羔裘紫絲履服以朝覲【西京雜記】

數日累千金衛靑姊子夫得入宮幸上靑時給事建章未知名武帝於是召靑爲建章監侍中賞賜數日間累千金【漢書】

鉅萬明帝嘗夢見後於是差次舅氏親疎髙下敍用各有差賞賜鉅萬【魏志】

田宅甘羅謂文侯曰借臣車五乘請爲張唐先報文信侯乃言之於始皇使於趙趙襄王郊迎甘羅說趙攻燕得上谷三十城令秦有十一甘羅還報秦乃封羅以爲上卿復以甘茂田宅賜之【史記】

田二頃宅一區蘇武初從匈奴還詔拜典屬國中二千石賜錢二百萬公田二頃宅一區【漢書】

衣帛各一篋永平三年上賜東平王蒼書曰嵗月驚邁山陵寖逺孤心慘愴今以光烈皇后假帛仲衣各一篋遺王可時視瞻以慰凱風寒泉之恩【東觀漢記】

賜衣被曹植表稱詔曰皇帝問雍丘王先帝昔常非於漢氏諸帝積貯衣被使敗於函篋之中遺詔以所服衣被賜公王卿官僚諸將今以十三種賜王

黃金白璧虞卿者遊說之士躡屩擔簦說趙孝成王一見賜黃金百鎰白璧一雙再見爲趙上卿故號曰虞卿【史記】

初見賜千金梁孝王招延四方豪傑齊人公孫詭多奇邪計初見日王賜千金官至中尉

綬笥銘張衡綬笥銘序曰南陽太守鮑徳有詔所賜綬金笥爲作銘曰懿矣玆笥爰藏寶神金纓組履文章曰信

金刀一具武陵五溪蠻夷作難詔遣車騎將軍馮緄南徵緄表應奉金錯刀一具

珠劍太宗爲徐州刺史昭太后賜以火珠鹿盧劍帛百疋宣帝詔曰乃者鳯凰集新蔡其賜汝南太守帛百疋【並漢書】

錢百萬蔡彤爲遼東太守三十年衣無儲副世祖嘉其功賜錢百萬【東觀漢記】

詩太液仙舟迥西園隱上才未曉徵車度雞鳴闗早開【唐太宗賜房齡】疾風知勁艸板蕩識忠臣勇夫安識義智者必懷仁【又賜蕭瑀】帝道屬升平天文預觀象玆生荷化育博施多含養正始振皇風端居畱眷想夕拜參近侍朝恩濫奬溫樹貴不言克艱庶無爽【賜許善心】

貢獻

紈牛成王時西夷貢獻卜盧紈牛【紈牛牛之小者孔晁注曰卜盧盧之西北戎今盧水是也周書】

文馬建武二十六年南單於遣使獻駱駞二頭文馬十疋【東觀漢記】

九九江納錫大孔云尺二寸曰大出九江水中

大貝夏成五服外薄四海南海魚革珍大貝【鄭注所貢物也貝古以爲貨尙書大】

靑帶魚豢魏略曰漢陽嘉三年疏勒國王獻西海靑石帶

白環西王母慕舜徳來獻白環及玦並貢益地圖【帝王世紀】火防毛景初二年二月西域獻火浣布東方朔神異經曰南荒之外有火山晝夜火燃火中有防重百斤毛長二尺餘細如絲可以作布恆居火中時時出外而白色以水逐而沃之乃死取緝其毛織以爲布【魏志】

冰蠶繭王子年拾遺記曰冰蠶長十寸有鱗角以雪霜覆之然後爲繭其色五彩織爲文錦入水不濡投火不燎唐堯世海人獻之以爲黼黻

甘蔗鄧徳明曰雩都縣土壤肥沃偏宜甘蔗味及彩色余縣所出無一節數十碎郡以獻禦【南康記】

美梨魏武帝昔爲兗州牧上書曰山陽郡美梨謹獻甘梨三箱

丹砂成王時四夷來貢卜盧人西南之蠻丹砂所出【周書】玉夏成五服外薄四海生諸靈陰谷玉【鄭注所貢物】白鷼閩越王獻髙祖白鷴各一雙髙祖大悅厚報使者【西京雜記】

丹鵠王子年拾遺記曰塗國獻靑鳥丹鵠各一雄一雌奔盧艸郭子橫曰元鼎元年超招仙門於閣上燃芳苡燈此艸形如麻奔盧國來獻【洞冥記】

金苔王子年拾遺記曰晉惠帝時祖梨國貢蔓苔色如金縈叢如雞卵投水中蔓延波瀾之上如火宮人有幸者以金苔賜之置漆盤中照燭滿室名曰夜月

芳苡成王時康人獻芳苡者其實食之宜子【孔晁注曰康人亦西戎之別食芳苡卽有身周書】

神精香艸郭子橫曰光和元年波秪國【亦名波弋國】獻神精香艸【一名荃蘪亦名春蕪】一根而百條其枝間如竹節柔軟其皮如絲可爲布所謂春蕪布【亦曰香荃】堅密如冰紈也握之一片滿宮皆香婦人帶之彌芬馥也【洞防記】

禦橘楊孚曰橘爲樹白花而赤實皮旣馨香裏又有美味交趾有官長一人秩三百石主嵗貢禦橘【異物志】文王逸荔枝賦曰大哉聖皇處乎中州東野貢落疏之文南浦上黃甘之華橘

文馬周成王時犬戎獻文馬【文馬赤鬛縞身目若金名曰古黃之乘孔晁注曰犬戎西戎之逺者】

白牛成王時大夏獻玆白牛【玆白牛野獸也牛形而象齒孔晁注曰大夏西北戎】合枝李葛洪曰初修上林苑羣臣逺方各獻異果有合枝李【西京雜記】

同心梨呂光時燉煌太守宋歆獻同心之梨

吉光裘東方朔曰天漢三年西國王使使獻吉光裘【出十洲記】

昆吾劍周穆王徵西戎獻昆吾之劍赤刀切玉如切泥【列子】

水玉太康四年林邑王範能獻紫水精唾壺一口靑白水精唾壺二口山海經曰堂夜之山多水玉【郭璞注曰水玉卽水精也交州雜記】

金鏡郭子橫曰望蟾閣上有靑金鏡廣四尺元光中波秪國獻此靑金鏡照見螭魅百鬼不敢隱形【洞冥記】

薦舉

管庫六十家韓子曰趙武薦四十六人於其君及武之死也四十六人皆就賔位其無私徳也若此又曰趙武以薦白屋之士管庫者六十家

對紫庭劉琨薦任尢識量簡大執心貞固使其得對紫庭必能撫翼霜露增崇臺曜任防亮采以急賢之義

賢良方正武帝詔曰丞相禦史列侯二千石諸侯相舉賢良方正之士【漢書】

孝防武帝詔曰今詔書昭先帝聖緒令二千石舉孝廉所以化元元移風易俗也

大士貢名嚴羽仕郡功曹刺史辟爲從事郡舉孝廉曰大士貢名下士貢身賫函貢身非髙士也辭孝廉取吏部除無錫長【耆舊傳】

懷板入見黃穆爲郡主簿忠上率下朝廷肅淸太守荊寓舉穆孝廉乃薦讓殷仲才寓不聴遂懷板入見寓曰若仲才者六選之首也而穆先之適足以興謗議使投板於內出則臥病寓遂從之

建善旌逸詩曰翹翹車乘招我以弓尸子曰堯有建善之旌

安車蒲輪以安車蒲輪徴枚乘易曰束帛戔戔賁於丘園【漢書】

貢之天朝何楨字元幹爲農郡守有楊囂生爲郡吏楨一見便待以不臣之禮遂貢之天朝【晉書】

扶輿充嵗貢汲郡修武趙君年三十七四薦宰相不就元康二年太守羊伊以爲四科之貢宜盡國美遂扶輿激諭以充嵗貢【趙穆別傳】

珥筆丹墀杜預舉賢良方正表曰案蘇贊布行於艸野著徳於閭閻放心直意若得珥筆丹墀椎方格言必有諤諤匪躬之節

論道紫宮陸云薦張瞻文曰若得言論端委太學錯總藝文垂纓玉陛論道紫宮誠帝宮之瑰寶淸廟之偉器增輝日月陳蕃胡廣上疏薦徐孺子等曰伏見處士豫章徐孺子彭城姜肱徳行純備著於人聴若使擢登三事協亮天工必能翼宣盛美增輝日月矣【司馬彪續漢書】垂光虹蜺孔融薦禰衡表曰伏見處士禰衡淑質貞亮英气卓犖若得龍躍天衢振翼云漢垂光虹蜺足以昭近代之多士

錦繡萬花谷後集卷十八﹤子部﹐類書類﹐錦繡萬花谷﹥

欽定四庫全書

錦繡萬花谷後集卷十九

經學

五經指南王元感爲四門博士撰書糾繆春秋振滯禮繩愆等凡數十篇魏知古見其書嘆曰五經指南也【出本】

殿中無雙肅宗詔鴻與諸儒論定五經同異於北京白虎觀帝親稱制臨決鴻以才髙論難最明諸儒稱之帝數嗟美焉時人嘆曰殿中無雙丁孝公

石經陸乂聰敏博學於五經最精熟館中謂之石經人爲之語曰五經無對有陸乂

論易折角朱云魯人也五鹿充宗爲梁丘易元帝令與諸易家論充宗乘貴辯口諸儒莫能抗有薦朱云者召入論難連拄五鹿君故諸儒爲之語曰五鹿嶽嶽朱云折其角由是爲博士

語詩解頥匡衡好學家貧傭作以供資用尢精力過絕人諸儒語曰無說詩匡鼎來匡語詩解人頥衡射防甲科調補平原文學

小章句景帝時丁寛爲梁孝王將軍距吳楚號丁將軍作易說三萬言訓故舉大義而已今小章句是也【出本】魯詩有韋氏學申公卒以詩春秋授而瑕丘江公盡能傳之徒眾最盛及魯許生免中徐公皆守學授韋賢治詩事大江及許生又治禮至丞相傳子成由是魯詩有韋氏學

三百五篇詩諫王式爲昌邑王師王以亂廢昌邑羣臣皆下獄誅惟王吉龔遂以數諫減死論式系獄當死治事使者責問曰師何以亡諫書式對曰臣以詩三百五篇日夕授王至於忠臣孝子之篇未嘗不爲王反復誦之也至於危亡失道之君未嘗不流涕爲王深陳之也臣以三百五篇諫是以亡諫書使者以聞亦得減死論

春秋意在二子嚴彭祖與顏安樂俱事睦孟孟弟子百餘人惟彭祖安樂爲明質問疑誼各持所見孟曰春秋之意在二子矣孟死彭祖安樂各顓門教授由是公羊春秋有嚴顏氏之學

窪君通窪丹世傳孟氏易建武初爲大鴻臚作易通論七篇世號注君丹通學義硏深易家宗之稱爲大儒【出本】

說經鏗鏗楊政字子行少好學從代郡範升受梁丘易善說經書京師爲之語曰說經鏗鏗楊子行

得風雅之防初九江謝曼卿善毛詩廼爲其訓衛宏從曼卿受學因作毛詩序善得風雅之防至今傳於世【出本】

世稱大儒丁恭習公羊嚴氏春秋恭學義精明教授數百人州郡請召不應建武中遷少府諸生自逺方至者著錄千人當世稱爲大儒

講問不食終日張少習春秋顏氏建武初遷陳倉縣丞淸淨無欲専心經書方其講問廼不食終日及有難者輙爲張數家之說令擇從所安諸儒皆服其多通【出本】

墨守膏肓廢疾何休善歷算與其師博士羊弼追述李肓意以難二傳作公羊墨守左氏膏肓谷梁廢疾【出本傳】五經無雙許愼少博學經籍馬融常推敬之時人爲之語曰五經無雙許叔重舉孝廉初愼以五經說臧否不同於是撰爲五經異義又作說文解字十四篇皆於世

防敏

聖童張堪年十六受業長安志美行厲諸儒號曰聖童【出本傳】

神童楊收七嵗而孤母長孫親授經十三通大義善屬文所賦輒就吳人號神童里人多造門觀詩賦至壓敗其藩收嘲之曰爾非羸角者奚用觸吾藩

國瑞宗封泰山劉晏始八嵗獻頌行在帝奇其幼命張說試之說曰國瑞也卽授太子正字公卿邀請旁午號神童名震一時引晏殿內晏坐貴妃膝上親爲眉緫髻宮人遺花投果

奇童李百藥七嵗能屬文父友陸乂等共讀徐陵文有刈瑯琊之稻之語嘆不得其事百藥進曰春秋鄅子籍稻杜預謂在瑯琊客大驚號奇童

童子郎司馬朗九嵗人有道其父字者朗曰慢人親者不敬其親者也客謝之十二試經爲童子郎監試者以其身體壯大疑朗匿年劾問朗曰朗之內外累世長大朗𨿽穉弱無仰髙之風損年以求早成非志爲也監試異之

千里駒劉徳字路少修黃老術有智略少時數言事召見甘泉宮武帝謂之千里駒

天上麒麟徐陵母臧氏嘗夢五色云化爲鳯集左肩上已而誕陵年數嵗家人攜以候釋寶志寶志摩其頂曰天上石麒麟也

小兒學士宗稟少聰敏好讀書晝夜不息語輒引古事鄕裏呼爲小兒學士

吾家明珠劉孺幼聰敏叔父瑱爲仁興郡攜以之官常置座側謂賔客曰此吾家明珠也

五行並下應奉少聰敏自爲兒童及長凡所經歷莫不暗記讀書五行並下

一座顏回謝尙八嵗父鯤常攜之送客或曰此兒一座之顏回也尙答曰座無尼父焉別顏回席賔莫不感嘆【出本傳】

孔雀夫子家禽楊修年九嵗甚聰慧孔君平詣其父父不在乃呼兒出設果果有楊梅孔謂曰此是爾家果答曰未聞孔雀是夫子家禽也

日記千餘言孔頴達八嵗就學誦記日千餘言詔國子祕書學士與論議頴達爲冠又年最少老師宿儒恥出其下

日食如月初黃琬少辯慧祖父瓊爲魏郡太守日食京師不見瓊以狀聞太后問所食多少瓊未知所況琬年七嵗在旁曰何不言日食之餘如月之初瓊大驚卽以其言應詔而深自奇之【出本】

天授王元之內翰五嵗已能詩因太守賞白蓮倅言於太守召而吟一絕云昨夜三更裏嫦娥墮玉簮馮夷不敢受捧出碧波心又云佳人方素靣對鏡理新妝守曰天授也【出古今詩話】

聮句不淹思蘇州童子劉少逸年十一文辭精敏有老成體其師潘閬攜作見長洲宰王元之吳縣宰羅思純以所作贄二公二公名重當時疑所贄假手未之信因試之與之聫句略不淹思思純曰無風煙焰直少逸曰有月竹陰寒又曰日移竹影侵棊局少逸曰風逓花香入酒樽元之曰風雨江城暮少逸曰波濤海寺秋元之曰一回酒渇思吞海少逸曰幾度詩狂欲上天凡數十聫皆敏二公驚異聞於朝賜進士及第【出續歸田錄】

恢諧

短犢車長麈尾晉王導妻妬有眾妾在別館妻知之持食刀將往公遽命駕患牛遲手捉麈尾以柄助打牛蔡謨聞之訪王謂曰朝廷欲加公九錫王自敍謙志蔡曰不聞餘物惟聞短轅犢車長柄麈尾公大慙【出晉史】淸虛日來晉庾亮過周顗顗曰君何忻悅而忽肥庾曰君何憂慘而瘐周曰吾無所憂直是淸虛日來穢滓日去【出晉史】

馬疲不給粟宋太祖嘗靣許張融爲司徒長史敕竟不出融乘一馬甚疲太祖問曰卿馬何疲給粟多少融曰日給一石帝曰何疲如此融曰臣許而不與明日而除司徒長史

山池名蓬萊北齊中書侍郎裴伯茂患耳新構山池與賔客宴集謂邢子才曰山池始就願乞一名子才曰海中有萊山仙人所居宜名萊萊反語裴聾也故以戲之【出談藪】

舊太公辛郁舊名太公弱冠遭太宗於行所問何人曰辛太公太宗曰何如舊太公郁曰舊太公八十始遇文王臣今適年十八已遇陛下過之逺矣太宗命置史館【出禦史臺記】

配馬作驢狄仁傑謂盧獻曰足下配馬乃作驢獻曰中劈明公成二犬傑曰狄字火旁太也獻曰犬邊有火乃是著熱狗【出朝野僉載】

李趨兒唐姚峴有文學好滑稽僕射南仲廉察陜郡之峴見以宗從之舊延於中堂門外忽投刺之李過庭南仲曰過庭之名甚新未知誰家子弟問峴知之乎曰恐是李趨兒南仲久方悟而大笑【出因話錄】

知人

後來管蕭貞觀元年李勣爲並川都督張文瓘爲防軍勣嘗嘆曰張稚圭後來管蕭吾不如也待以殊禮時有二僚亦被禮接勣將入朝一人贈以佩刀一人贈以玉帶文瓘獨無所及因送行二十里文瓘曰均承尊奬皆受賜而返鄙獨見遺勣曰老夫有說某遲疑故贈以刀戒令果斷某放達故贈以帶戒令檢約吾子宏才特達無施不可焉用贈爲因極推引後文瓘果遷侍中【出廣人物人物志】

捉刀人乃英雄魏武將見匈奴使自以形陋不足以雄逺國使崔季珪代當之自捉刀立牀頭事畢令間牒問曰魏王何如曰魏王雅望非常然牀頭捉刀人乃英雄也王聞之馳殺北使【出殷蕓小說】

苗夫人有鑑別張延賞累代臺選子壻莫有入意者其妻苗氏有鑑別特選韋臯秀才曰此人貴無比以女妻之韋郎性度髙廓不拘小節張公稍侮之至不禮齒婢僕漸見輕怠惟苖氏待之厚韋乃辭東遊後權隴右軍事徳宗幸奉天西面之功獨居其上自金吾持節西川以代延賞延賞曰吾不識人韋公奉外姑過於布素【出雲溪友議】

請斬安祿山開元二十二年安祿山自範陽入奏九齡曰亂幽州者是胡也後從張守珪失利九齡請斬之宗惜其勇曰豈以王夷甫識石勒也後至蜀道恨不從九齡言【出咸定錄】

有奇表後唐莊宗年十一從晉王討王行瑜初令入覲獻捷昭宗一見異之曰此子有奇表乃撫其背曰兒將來之國棟勿忘忠孝於吾家【出北夢言】

盡爲將相杜鴻漸世號知人見馬燧李抱眞盧陸贄張靖李蕃皆云並爲將相旣而盡然【出嘉祐錄】

對秉鈞軸祥符末王沂公曽知制誥朝望日重王文正公問君識呂夷簡否異日與舎人對秉鈞軸沂公曰何以知之曰吾亦不識但以其奏請得之如不稅農噐等事旣而許公爲侍從卒與沂公爲並相【出龍川志】

文章

北京三傑尹元凱爲右補闕時又有富嘉謨吳少防皆知名嘉謨累轉晉陽尉少防亦尉晉陽尢相友善有魏谷倚者爲太原主簿並負文辭時稱北京三傑天下文章尙徐庾浮俚不正獨嘉謨少防本經術雅厚雄邁人爭慕之號吳富體【出本傳】

遊魚出淵陸士衡文賦曰於是沈辭拂悅若遊魚銜鉤而岀重淵之深浮藻聫翩若翰鳥纓繳而墜層雲之峻注速也

飛兔越海陳琳答東阿王牋曰淸詞妙句炎絕煥景譬猶飛兔流星越山超海龍驥所不追況駑馬可得齊足哉

王佐才阮籍見張華鷦鷯賦以爲王佐之才【出王隠晉書】畫脂鏤冰桓寛鹽鐵論曰內無其質而外學其文若畫脂鏤冰費日損功

玉界尺趙光逢在唐以文行知名時人謂爲玉界尺【出五代史】

仿離騷數十篇桞宗元爲文章卓偉精致一時流軰推尙旣竄斥地又荒癘其煙厄感郁一寓諸文仿離騷數十篇讀者咸悲惻【出六帖】

筆端膏潤天下嗚呼咫尺之管文敏者執而運之所好皆合在藩聳萬夫之觀望立朝賁羣類之頰舌居內成大政之風霆畎澮於章奏鼓洪瀾於訓誥筆端膚寸膏潤天下文章之用極其致也【出劉禹錫集】

摶翠屏浮層瀾得董生之詞杳如摶翠屏浮層瀾視聴所遇非風塵間物亦猶明金翠羽得於遐裔𨿽欲勿寶可乎【出董異記】

文章風尙元和之後文章則學奇於韓愈學澁於樊宗師歌行則學放於張籍詩則學淺於白居易學矯於孟郊大抵天寶之風尙黨大歷之風尙浮貞元之風尙蕩元和之風尙恡【出國史補】

作者之表黃鐘大玉慶霄天奇采正聲鏗鏘照燭眞可謂作者之表方駕古人【出權徳輿答楊湖南書】

路鞀出於土鼔獨孤及皇甫冉文集序緣情綺靡之功至是乃備𨿽去雅寖逺其麗有過於古者猶路鞀出於土鼓篆籀生於鳥迹【出文粹】

裂綺繡攀日月桞宗元答友人求文章書且自孔氏以來玆道大闡家修人勵刓精竭慮者幾千年矣其間耗廢簡牘役用心神者其可數乎登文章之籙波及後代越不過數十人耳其餘誰不欲爭裂綺繡牙攀日月髙視於萬物之中雄峙於百代之下乎率皆縱誕而不克躑躅而不進力防思窮吞志而沒故曰得之爲難驢鳴狗吠梁庾信初至北方文士多輕之將枯樹賦示之自後無敢言時溫子升作韓陵山寺碑信讀而冩其本曰惟有韓陵一片石可共語薛道衡盧思道少解把筆自余驢鳴狗吠聒耳而已【出朝野僉載】

紙筆爲貴謝莊作殷淑妃哀防文宋文帝臥覧讀起坐流涕曰不謂當今復見此才都下冩紙筆爲之貴海內文宗陳子昂爲感遇詩三十八章王適曰是必海內文宗【出海錄碎事】

防鬼簿王楊盧駱有文名人議其疵曰楊好用古人名謂之防鬼簿駱好用數對謂之算博士【出諸集拾遺】

有相如雄風李尢以文章顯和帝時侍中賈逵薦尢有相如雄之風召詣東觀作賦拜蘭防令史所著詩賦銘誄頌七嘆哀典凡二十八篇【出本傳】

蔡邕輟翰王延壽有雋才少遊魯國作靈光殿賦後蔡邕亦造此賦未成及見延壽所爲甚奇之遂輟翰【出本】文無加防黃祖大防賔客人有獻鸚鵡者祖舉巵於衡曰願先生賦之以娯嘉賔衡攬筆而作文無加防辭采甚麗【出禰衡】

桂苑叢珠曹憲公卿多從之遊於小學家尢自漢杜林衛宏以後古文亡絕至憲復興帝令與諸儒譔桂苑叢珠正文字又注廣雅學者推其該藏於祕書【出本傳】

李詩謝賦謝偃貞觀初對策髙第嘗爲塵影賦又獻惟皇誡徳賦序時李百藥工詩而偃善賦時人稱李詩謝賦

施之圖繪李益於詩尢長每一篇成樂工爭以賄求取之被聲歌供奉天子至徵人早行等篇天下皆施之圖繪【並本】

崇巖峭壁李賀文體如崇巖峭壁萬仞崛起人多效之【出雞跖集】

天下無雙黃香家貧內無僕妾躬執苦勤盡心奉養遂博學經典究精道術能文章京師號曰天下無雙江夏黃童【出本傳】

詔東觀畫像髙彪校書東觀數奏賦頌奇文因事諷諫靈帝異之遷內黃令帝勅同僚臨送祖於上東門詔東觀畫彪像以勸學者【出本】

思來罷櫛溫庭筠理髮思來卽罷櫛綴文【出北夢言】伏鸞隱鵠鄧艾號伏鸞陸云號隱鵠【出靑箱雜記】

科舉

曲江題名武宗卽位宰相李徳裕尢惡進士初舉人旣及第綴行通名詣主司第謝諸生拜主司答拜乃敍齒謝恩遂升階與公卿觀者皆坐酒數行乃赴期集又有曲江防題名席至是徳裕奏國家設科取士而附黨背公自爲門生自今一見有司而止其期集參謁曲江題名皆罷【出唐選舉志】

得士多卿相賈餗歷禮部侍郎凡三典貢舉得士七十五多名卿宰相【出本傳】

玉筍李宗閔爲中書舎人典貢舉所取知名士若唐衝薛庠袁都等世謂之玉筍【出本傳】

列棘坐廡下舒元輿舉進士見有司鉤校苛切旣試尙書𨿽冰炭脂炬飡具皆人自將吏唱名乃得入列棘圍席坐廡下因上書言古貢士未有輕於此者羅棘遮截疑其姦非所以求忠直也【出本】

圍棘閉省門和凝知貢舉是時進士多浮薄喜爲諠嘩以動主司主司每放榜則圍以棘閉省門絕人出入以爲常凝徹棘開門而士皆肅然無嘩所取皆一時之秀稱爲得人【出本】

一第慁子元結少不羈十七乃折節向學事元徳秀天寶十二載舉進士禮部侍郎陽浚見其文曰一第慁子耳有司得子是賴果擢上第復舉制科【出本傳】

白袍子紛紛有客譏宋濟曰近日白袍子何太紛紛濟曰由緋袍子紫袍子紛紛化使然也

先時頒試題建中初裴冀曰若使禮部先時頒天下曰某年試某題取某史至期果然亦勸學之一術也【並出國史補】

夣立北斗下袁郭初應舉夢立北斗下果第七人及第英雄入吾彀中唐太宗私幸端門見新進士綴行而出喜曰天下英雄入吾彀中矣

櫻桃宴新進士尢重櫻桃宴乾符中劉相鎭淮南其子覃及第勅邸吏曰醵罰所費取足而已時櫻桃初出和以糖酪人亨蠻畫一小盎不啻數升

紅牋名紙裴思謙狀元及第作紅牋名紙十數詣平康裏因畱宿賦詩曰銀釭斜背觧鳴璫小語偸聲賀玉郎從此不知蘭麝貴夜來新惹桂枝香【並出摭言】

長名榜吏部故事放長榜舊語曰長名以前選人屬侍郎長名以後侍郎屬選人【出雲溪友議】

有教無類賦省試有教無類賦王沂公爲第一有云神龍異稟猶嗜欲之可求纎艸何知尙薰蕕而相假有輕薄子云相國寺前熊翻筋斗望春門外驢舞柘枝言𨿽鄙俚事亦著題【出歸田錄】

燒燭三條唐制舉人試日旣暮許燒燭三條韋永貽試日先畢作詩云三條燭盡鐘初動九轉丹成鼎未開日月漸低人擾擾不知誰是謫仙來【出古今詩話】

渇睡漢及第呂文穆薄遊一縣胡旦隨父宰邑客有譽呂舉其詩云挑盡寒燈夣不成胡笑曰乃是一渇睡漢耳呂明年中甲科寄聲胡曰渇睡漢狀元及第矣胡答曰待我明年第二人及第輸君一籌次榜果中首選【出歐公詩話】

前進士阿孩兒苖臺符年十六張讀年十七同年進士同佐鄭少師宣州幕嘗列題西明寺中或竊注曰一雙新進士兩个阿孩兒

白紙糊案子舉人率以白紙糊案子面鄭昌圖詩曰新糊案子其白如銀出試入試千春萬春

九重知己劉業特賜及第韋岫賀之曰三十浮名每年皆有九重知己曠代所無【並出摭言】

多艾气韓熈載初知貢舉人皆以爲巨題熈載是夕自賦五首旦視諸生皆有可觀及著格言五十餘篇時軰罕及誘掖後進號韓夫子性好謔浪有投贄荒惡者使妓炷艾燻之俟來嗅曰子之卷軸何多艾气也【出江南野錄】江神也世情馮參政京慶曆中鄂州預鄕薦至大江風濤洶湧幾至沈沒來春名魁南省廷試爲第一受恩還鄂復過大江風防浪穩舟楫安然公題詩江亭云江神也世情爲我風色好【出云齋廣錄】

神州等第錄神州解送自天寶開元之際率以上十人謂之等第必求名實相副者小宗伯選之或至渾化不然十得七八苟異於是牒貢院請落由故有神州等第錄以記得人之盛【出摭言】

陳橘皮榜給事中喬舜知舉進士及第者五人皆以舉數升降等甲無名子謂喬之榜類陳橘皮年多者居上收廸黜邊景徳中李廸賈邊皆舉進士省試皆不與廸以賦落韻邊以當仁不讓於師論以師爲眾與注疏異乃奏乞特收王文正公爲相曰廸𨿽犯不考然出於不意其過可恕邊特立異說將令後生務爲穿鑿破壊科場漸不可啟遂收廸而黜邊

狀元給騶從祥符八年蔡文忠狀元及第上視其秀偉顧宰相曰得人矣因詔金吾給騶從呼狀元始於此也【並出南唐近事】

稜等登故事放榜畢旅謝時宰榜首致詞有丁稜者語喫欲言稜等登科趨而前連聲曰稜等登竟不成語而退

科第放此風漢劉蕡楊嗣復門生也寶歷二年楊嗣復下三十五人裴休等時蕡第十五試齊魯防於夾谷賦晦日與同志昆明池泛舟時及第策直言中官嫉怒仇士良謂嗣復曰柰何以國家科第放此風漢及第耶嗣復懼曰昔與蕡及第時猶未風耳【並出玉泉子】

詩四海爲家寶緒隆旁求文雅振儒風命鄕隨計來多士較藝掄材有澤宮簮紱近臣當顯任絲綸深防諭丹衷旰宵汲汲子存念夙夜孜孜爾狥公名實豈惟衡鑑內賢能皆萃羅中佇觀翹楚登時用布政分憂協庶功盛時選士貢闈開罄宇聞風獻藝來心似權衡求實效勿教蓬蓽有遺材【並出眞宗禦制】天子昔取士先俾分媸妍濟濟俊兼秀師師麟與鸞小子最承知同軰防攺觀甲第叨薦名髙飛便淩煙遂使拜扆坐果得超神仙迄今才七嵗相接乘華軒【出蘇易簡】昭代將垂白途窮乃叫閽气衡星象表詞感帝王尊天老書題目春官驗討論倚風遺鶂路隨水到龍門【出杜甫】殿上衮衣明日月硯中旗影動龍蛇縱橫禮樂三千字獨對丹墀日未斜【出夏竦】無嘩戰士銜枚勇下筆春蠶食葉聲【出歐陽永叔】禦榜今朝至見名心始安爾能俱中第吾遂可休官賀客畱連飲家書反覆看世科誰不繼得慰二親難【出張師錫】金榜題名墨尙新今年依舊去年春花間每被紅妝問何事重來只一人【出何扶】恩袍艸色動仙籍桂香浮【出仁廟賜進士及第】文章舊價畱鸞掖桃李新陰在鯉庭【出楊嗣復】二十年前此夜中一般燈燭一般風不知嵗月能多少猶著麻衣待至公【出劉虛白】

錦繡萬花谷後集卷十九

欽定四庫全書

錦繡萬花谷後集卷二十

淸廉

得珠璣不拜賜鐘離意爲尙書時交阯太守張恢坐贓徴還伏法以資物入大司農詔頒賜羣臣意得珠璣而不拜賜帝怪問其故對曰臣聞孔子忍渇於盜泉之水曽參回車於勝母之閭惡其名也此贓穢之寶誠不敢拜帝嘆曰淸乎尙書之言也乃更以錢十萬賜意【出本】搜犀珍投江中李勉拜嶺南節度使西南夷舶嵗至才四五譏視苛謹勉旣廉潔又不暴徵明年至者乃四十餘柁居官久未嘗文飾器用車服後召歸至石門盡搜家人所蓄犀珍投江中【出本傳】

饋餅棄垣外楊防歷沔綏二州刺史姆饋孺子以餅妻僞受而棄之垣外人稱其廉【出本】

故吏歸縑不受郝處俊甫十嵗而孤故吏歸千縑贈之已能讓不受

代還乘止一馬朱敬則爲廬州刺史代還無淮南一物所乘止一馬【出本】

笥餘一縑元徳秀爲魯山令嵗滿笥餘一縑駕柴車去橘熟納直於官桞玼爲嶺南節度副使廨中橘熟旣食納直於官【出本】

飲馬投錢安陵淸者有項仲山飲馬渭水每投三錢郝子亷亦然【出三輔決錄】

公廚烏梅蕭仿爲嶺南節度嘗服藥左右於公廚取烏梅仿知止之

還槁梅蕭仿拜嶺南節度使南方珍賄叢夥不以入門家人病取槁梅於廚以和劑仿知趣市還之【出本傳】懸魚羊續爲廬江丞有獻生魚者續懸於庭後又獻之乃出所懸者以示之杜其意也【出本傳】

十分受一馬樞自營茅茨而居每以王公饋餉辭不獲已者率十分受一【出海錄碎事】

具饌食一口北齊彭城王攸自滄州召還父老相率具饌曰殿下惟飲此鄕水未食百姓食聊獻疎薄攸爲食一口【出北史】

五百縑未嘗發陽城山東節度府聞城義者發使遺五百縑戒使者不令返城固辭使者委而去城置之未嘗發

餉綾完封不發韓思復永淳中家益窶嵗饑京兆杜瑾者以百綾餉思復思復方並日食而餉綾完封不發【本】孝子縑韓思彥客汴州張僧孺者廬墓三十年詔表其閭請思彥爲頌餉縑二百不受時嵗凶家窶甚僧徹固請爲受一疋命其家曰此孝子縑不可輕用【出本】淸白吏子孫楊震轉涿郡太守性公廉不受私謁子孫嘗蔬食步行故舊長者或欲令爲開產業震不肯使後世稱爲淸白吏子孫以此遺之不亦厚乎【出本傳】

婦無褲韓豫章遺範宣絹百匹不受減之至一匹終不受同載就車中裂一丈與範云人寧可使婦無褲耶宣笑受之【出世說】

器物一無所受孔奮守姑臧長被徴單車就路姑臧吏民及羌胡相謂曰孔君淸廉仁賢舉縣恩如何今去不共報徳遂相賦斂牛馬器物追送奮一無所受【出本傳】不以苞苴污家韋詵休日登樓見人於圃有所瘞藏者訪諸吏曰參軍裴寛居也與偕來詵問狀答曰寛義不以苞苴污家適有人以鹿爲餉致而去不敢自欺故瘞之詵嗟異乃引爲判官【出六帖】

噉豆糜自給韋貫之補渭南尉以厚幣召不應居貧噉豆糜自給【出本傳】

使澤潞不受幣馬伉爲侍讀李抱眞卒伉持節臨弔歸之帛不受又致京師伉上表固拒於是醴泉令缺宰相髙選徳宗曰前使澤潞不受幣者其人淸可用也遂以授伉

斷帶爲炷皇甫無逸嘗按部宿民家燈炷盡主人將續無逸抽佩刀斷帶爲炷其廉介類如此【出六帖】

不取州錢令狐楚始鄆帥每至以州二百萬入私藏楚獨辭不取【出本】

受茶一串陸贄壽州刺史張鎰有重名贄往見旣行餉錢百萬曰請爲母夫人一日費贄不納受茶一串曰敢不承公之賜【出本】

槖駞駿馬範希朝遷振武節度使邊州每長帥至必效槖駞駿馬𨿽甚防者猶受之以結其歡希朝一不納庭中樹王義方爲禦史時買第後數日愛庭中樹復召主人曰此佳樹得無欠償乎又予之錢其廉不貪類此【出本傳】

使西域不受異物李恂後徴拜謁者使持節領西域副校尉西域殷富多珍寶諸國侍子及督使賈胡數遺恂奴婢宛馬金銀香罽之屬一無所受【出本】

貪濁

巨匱裁竅王伾當其黨盛門皆若沸羮而伾尢通天下賄謝日月不闋爲巨匱裁竅以受珍使不可出則寢其上【出本】

焦湖一任作獺張崇帥廬州好不法士庶苦之嘗入覲江都人幸其攺任曰渠伊必不復來矣崇歸計口率渠伊錢明年再入覲道路相目捋須爲慶又率捋須錢嘗伶人假人死當作水族陰府判官云焦湖百里一任作獺崇因大慙【出唐宋遺史】

賦黃魚交州刺史朱符侵虐百姓彊賦於民黃魚一枚收稻一斛【出吳薛綜傳】

銅山大賊李義府相髙宗爲楊行欵白其贓詔司刑劉祥道與三司雜訊除名流巂州或作河間道元帥劉祥道破銅山大賊李義府露布牓於衢【出本】

獻槖裝之半蘇逢吉同平章事前客省使王筠自晉末使楚至還逢吉意筠得楚王重賂遣人求之許以一州筠怏怏以其槖裝之半獻之而不得州【出五代史】

胡椒八百斛元載智略開果久得君外委主書內縱諸子關通貨賄凡仕進干請不結子弟則謁主書室宇奢廣當時爲冠帝得其狀載嘗獨見深戒之謷然不悛大歷十二年帝遣吳湊收載繋政事堂詔劉晏常衮杜亞訊狀乃下詔賜載自盡妻子並賜死籍其家鐘乳五百兩胡椒八百斛它物稱是【出本】

繋百錢靴帶上唐鄭愔爲吏部侍郎掌選髒污狼籍有選人繋百錢於靴帶上愔問何故答曰當今之選非錢不行愔黙然不言【出朝野僉載】

劇部私貪人楊漢公治荊南有貪贓宣宗擢爲同州刺史鄭裔綽奏漢公冒猥無廉槪不可處近輔同州太宗興王地當精擇守長付之漢公旣以墨敗容可舉劇部私貪人帝恚見顏間

蠻口易蠻金五年南詔回掠巂川明年復來攻防刺史諭士珍貪獪陰掠兩林東蠻口防賣之以易蠻金故開門降南詔盡殺戍卒而士珍遂臣於蠻

賜帛媿切長孫順徳素爲髙祖親厚太宗時爲左驍衛大將軍俄以受賕爲有司劾發帝曰順徳元勲外戚爵隆位厚朕當與共府庫何至以貪冒聞乎因賜帛數十媿切之【出本】

忠義

奪笏擊賊朱泚反以段秀實失兵必恨憤且素有人望使騎往迎秀實與子弟訣而入泚喜曰公來吾事成矣秀實陽與合泚召秀實評事源休姚令言李忠臣李子平皆在坐秀實戎服與休並語至僣位勃然起執休腕奪其象笏奮前唾泚面大罵曰狂賊可磔萬段豈從汝反耶遂撃之泚中顙流血蔑面匍匐走賊眾未敢動秀實大呼曰我不同反胡不殺我遂遇害

解人當束以板孫揆昭宗討李克用以揆爲招義軍節度使克用伏兵執揆曰公軰當從容廟堂何爲自履行陣也揆大罵不詘克用怒使以鋸解之其齒不行揆罵曰死狗奴解人當束之以板汝軰安知行刑者如其所言詈聲不輟至死

叱六館士何蕃事父母孝學太學嵗一歸父母不許間一嵗歸復不許凡五嵗慨然以親且老不自安揖諸生去乃共閉蕃空閤中眾共狀蕃義得白陽城請畱防城罷亦止初朱泚反諸生將從亂蕃正色叱不聴故六館士無受污者【出陽城】

惟知事一人石演芬事懷光爲假子懷光軍三橋與朱泚連和演芬使客郜成義到行在言懷光無破賊意請罷其總統成義走告懷光懷光罵曰爾爲我子柰何欲破吾家今日負我宜卽死對曰天子以公爲股肱公以我爲腹心公乃負天子我何不負公我胡人無異心惟知事一人死固吾分懷光使士臠食之

忠臣不事二君燕聞畫邑人王蠋賢使爲將蠋固謝曰忠臣不事二君烈女不更二夫齊王不聴吾諫故退而耕於野國旣破亡吾不能存今又刼之以兵爲君將是助桀爲虐也與其生而無義固不如烹遂經其頸於樹枝自奮絕脰而死齊亡大夫聞之曰王蠋布衣也義不北面於燕況在位食祿者乎【出史記】

丈夫斷於心李業字巨遊有志操介特公孫述徴之不就使尹融持毒酒命以若起則受公侯之位不起賜之以藥嘆曰親於其身爲不善者人所不從何乃誘以髙位哉融見不屈復曰宜呼室家計之業曰以丈夫斷之於心久矣何妻子爲遂飲毒死【出本】

項豈頑奴砥石林蘊西川節度使韋臯辟推官劉辟反蘊曉以逆順辟怒且殺之將就刑大呼曰危邦不入亂邦不居得死爲幸矣辟惜其直陰戒刑人抽劍磨其頸以脇服之蘊叱曰死卽死我項豈頑奴砥石耶辟知不可服捨之名重京師【出唐儒學】

頸當受一人刀屈突通仕隋擢右武衛將軍髙祖起代王遣通守河髙祖畱兵圍之濟河破其將桑顯和於飲馬泉通大懼或說之降曰吾國厚恩事二主安可逃難獨有死報爾每自摩其頸曰當爲國家受一刀【出本傳】剖心明皇嗣安金藏在太常工籍睿宗爲皇嗣有誣皇嗣異謀者武后詔來俊臣問狀左右畏慘楚欲引服金藏大呼曰公不信我言請剖心以明皇嗣不反也引佩刀自劃腹中腸出被地而僕後聞大驚輿致禁中命髙醫內腸桑土紩之閱夕而蘇後臨視嘆曰吾有子不能自明不如爾之忠也卽詔停獄

酷虐

造作鐡籠索元禮天性殘忍徐敬業兵興武后患之欲因大獄去異已者擢元禮爲推使就洛州牧院爲制獄作鐵籠罩囚首加以楔至腦裂死又橫木闗手足轉之號曬翅後以受賕收下吏不服吏曰取公鐵籠來元禮服罪死獄中

請嘗火甕周興遷秋官侍郎屢決制獄妄殺數千人天授中或告興謀反詔來俊臣鞫狀初興未知被告方對俊臣食俊臣曰囚多不服柰何興曰易耳內之火甕熾炭周之何事不服俊臣曰善命取甕且熾火徐謂興曰有詔按君請嘗之興駭汗叩頭服罪

京師三豹李嵩李全皆嚴酷與王旭埒京師號三豹嵩爲赤全爲白旭爲黒裏閭相詛曰若違教值三豹羅鉗吉綱吉溫天寶初調萬年尉嘗曰若遇知己南山白額虎不足防林甫久當國陰構大獄除不附已者先引溫居門下與羅希奭椎鍛詔獄相勉以虐號羅鉗吉綱公卿見者莫敢耦語【出本傳】

蒼鷹郅都遷爲中尉丞相列侯至貴倨也而都揖丞相是時民朴畏罪自重而都獨先嚴酷致行法不避貴戚列侯宗室見都側目而視號曰蒼鷹【出本傳】

其治如狼牧羊寗成爲濟南都尉其治如狼牧羊不可令治民上乃拜成闗都尉【出本傳】

鷹擊毛摯義縱以鷹擊毛摯爲治【出本】

濫官

爛羊後漢更始官爵皆賈豎羣小語曰竈下養中郎將爛羊胃騎都尉爛羊頭封公侯【出漢書】

獻陸贄幸梁有獻者帝嘉其意欲授以試官贄曰爵祿者天下公器不可輕也今獻一器果一盛則受之彼忘軀者有以相謂矣人何勸焉【出本傳】

優人擢將軍優人李可及擢爲威衛將軍曹確曰太宗著令文武官六百四十三謂房喬曰朕設此待天下之賢人士工商雜流正當厚給以財不可假以官也文宗以樂工尉遲璋爲王府率竇洵直固爭卒授州長史今而位將軍不可帝不聴【出六帖】

倡優授官魏元忠陳郡男子袁楚客以書規之惟名與器不可以假人故曰天工人其代之夫代天非材不可也代非其人必失天意失天意而無患禍未之有也今倡優之輩因耳目之好遂授以官非輕朝廷亂正法邪人君無私私怒害物私賞費財況私人以官乎【出本史】待詔鴻都後漢靈帝好學祭酒樂松賈防多引無行趨勢之徒並待詔鴻都門士君子皆深恥之【出六帖】

狗尾續晉趙王倫簒位同謀者越階次奴卒廝役亦加爵位每防貂蟬盈坐時人語曰貂不足狗尾續【出晉史】斜封官安樂與太平等七公主皆開府而主府官屬尢濫皆出屠販納貲售官降墨敕斜封授之故號斜封官【出唐史】

舞胡致位五品舞胡致位五品鳴玉曳組趨馳廊廡非貽則子孫之道也【出唐史】

白版侯武后時封侯者眾鑄印不供至有白版侯者焉【出朝野僉載】

三無坐處中宗時韋後及太平安樂公主等用事於側門降墨勅斜封受官號斜封官凡數千員內外盈溢至無防事以居當時謂之三無坐處言宰相禦史及員外郎也【出唐書】

胥史濫章韍帝封泰山張說多引兩省錄事主書及所親攝官升山超階至九品九齡當艸詔謂說曰官爵者天下之公器先徳望後勞舊今登封告成千載之絕典而淸流隔於殊恩胥史乃濫章韍恐制出四方失望旣而果得謗【出張九齡】

麒麟楦唐楊烱每呼朝士爲麒麟楦或問之曰今假防麒麟者必修飾其形覆之驢上宛然異物及去其皮還是驢爾無徳而朱紫何以異是【出朝野僉載】

鬻爵

入粟拜爵晁錯防重粟之道在於以粟爲賞罰令募天下入粟縣官拜爵得以除罪如此富人有爵農人有錢粟有所渫【出漢食貨志】

入奴爲郎後漢府庫虛乃募人入奴婢得爲郎先爲郎者增秩

銅臭靈帝開鴻都門賣官又私令左右賣公卿公千萬卿五百萬崔烈入錢得三公問子鈞曰我爲三公人以爲何鈞曰論者嫌其銅臭烈怒擊之【並出漢書】

錢多者得之前蜀王衍太后太妃以教令賣官自刺史以下每一官闕必數人並爭而入錢多者得之【出六帖】堂牒賣官王防遣醫人陳究空以名堂牒賣官

墨勅斜封中宗庶人韋氏稍寵樹親屬封拜之昭容與乳母及尙宮賀婁等多受金錢封巫趙隴西夫人禁中勢與上官埒繇是墨勅斜封出矣【出唐書】

助得爲郎時漢防渾邪等降縣官費眾倉府空貧民大徙皆仰給縣官無以盡贍卜式復持錢二十萬與河南太守以給徙上識式姓名以式終長者廼召拜爲中郎【出本傳】

錦繡萬花谷後集卷二十

欽定四庫全書

錦繡萬花谷後集卷二十一

髙潔

五往見布衣士小臣稷者桓公凡三往不得見公嘆曰布衣之士輕爵祿則無以助萬乘之主萬乘之主不好仁義則無以下布衣之士於是五往乃得見

屋埃墜飯中孔子絕糧子貢告於野人得米炊於壞屋有埃墨墜飯中回取食之子貢以回爲竊食入問孔子曰仁人防士窮則攺節乎子曰若攺節焉稱仁防哉子貢以回食飯告子子召回曰疇昔餘夢先人炊飯吾將祭焉回曰埃墨墜飯中欲寘之不潔欲棄之可惜回卽食之不可祭也回出孔子曰吾之信回非獨今日所信者目目猶不可信所恃者心心猶不可恃弟子記之知人故不易矣

外門車馬迹深陸通字接輿楚王使使聘曰請先生治江南通笑而不應妻於市來曰外門車馬迹何深通曰王遣使持金百鎰令治江南妻曰妾事先生躬耕以食親績爲衣據義而動樂亦足矣今受人重祿乘人良駟食人肥濃將何以待之通曰吾不許也妻曰君使不從非忠從之又違義不如去之於是變易姓名隠居於蜀峨眉山

容膝之安陳仲子字子終楚王遣使持金百鎰聘以爲相仲子乃謂妻曰今日爲相明日結駟連騎食方於前妻曰左琴右書樂在其中矣結駟萬騎所安不過容膝食方於前所甘不過一肉今以容膝之安一肉之味而懷楚國之憂亂世多害恐先生不保命也仲子夫妻逃去爲人灌園

君房素癡嚴光世祖以安車聘之侯霸使掾侯子道奉書霸戒子道曰子陵素髙西陵宜卑禮下之光發書曰君房素癡今爲三公小小善否子道曰位居鼎足不癡也子道曰公聞先生至卽欲詣迫於典司是以不獲光曰卿言不癡此非癡語也天子三徴我來人君尙未見況人臣乎我手不能書以牀邊牘板與子道削書之光口諭數語子道曰書何太少可小益也光曰何可益乎【並出髙士】

网羅在天王績大業中舉孝悌防潔授祕書省正字不樂在朝求爲六合丞以嗜酒不任事時天下以亂因劾遂解去歡曰网羅在天吾且安之乃還鄕裏【出本】請道士籍吳筠性髙鯁不耐浮沈於時去居南陽倚帝山請道士籍【出本】

像圖固辭不與朱敬則張易之等集名儒撰三教珠英又繪武三思李嶠蘓味道李迥秀王紹宗等十八人像以爲圖欲引敬則固辭不與世潔其爲人

隠逸

羲皇上人陶潛曰夏月虛涼髙臥北窓之下淸風颯至自謂羲皇上人

淮陽一老漢有應曜隠於淮陽山中與四皓俱徴獨不至時人語曰商山四皓不如淮陽一老

漢濵老父漢濵老父桓帝幸竟陵過云夢臨沔水百姓莫不觀者有老父獨耕不輟尙書郎南陽張溫異之使問曰人皆來觀老父獨不輟何也老父笑而不對溫下道百步自與言老父曰我野人耳不達斯語請問天下亂而立天子邪理而立天子邪立天子以父天下邪役天下以奉天子邪昔聖王宰世茅茨采椽而萬人以寧今子之君勞人自縱逸遊無忌吾爲子羞之子何忍欲人觀之乎溫大慙問其姓名不告而去【出本】

茅屋蓬戶王霸字儒仲太原廣武人王莽簒位棄冠帶絕交官建武中徴到尙書有司問其故霸曰天子有所不臣諸侯有所不友司徒侯霸讓位於霸閻陽毀之曰太原俗黨儒仲頗有其風遂止以病歸隠居守志茅屋蓬戶連徴不至【出本】

隠居黽池周黨被徴自陳願守所志帝詔曰自古明王聖主必有不賔之士周黨不受朕祿亦各有志焉其賜帛四十匹黨遂隠居黽池【出本】

猿藏熊緣段成式谷隠書事云隨樵刼猿藏隈石覷熊緣

辦百萬資郗超每聞欲髙尙隠退者輙爲辦百萬資並爲造立居宅在剡爲戴安道起宅甚精整【出晉史】

山谷臣顧歡被齊髙帝徴旣至稱山谷臣

鹿皮巾梁武帝賜陶隠居鹿皮巾

買印山支道林因人就深公買印山公曰未聞巢由買山而隠【出世說】

撰漁歌張志和善圖山水酒酣或撃皷吹笛防筆輙成常撰漁歌憲宗圖眞求其歌不能致【出本】

餌松柏葉王希夷隠嵩山師黃頥學飬生喜讀周易老子餌松柏葉雜華年七十餘筋力柔彊刺史盧齊卿就謁問政答曰己所不欲勿施於人此言足矣【出本傳】居士屩朱桃椎結廬山中夏則臝冬緝木皮葉自蔽嘗織十芒履置道上見者曰居士屩也爲鬻米茗易之【本】茂松淸泉潘師正居逍遙谷髙宗幸東都召見問所須對曰茂松淸泉臣所須也旣不乏矣詔卽其廬作崇堂觀卒諡體先生【出本傳】

鹿皮翁鹿皮翁淄川人爲少府小史隠岑山得仙時賣藥於齊市

鹿門隠士皮日休爲鹿門隠士書六十篇

一瓢許由居箕山惟有一瓢酌水掛於樹枝風吹瓢鳴以爲煩擲去之

百結衣董威在洛陽隠居白社以殘絮縷帛爲衣號百結衣【並出逸士】

五不可住肅宗旣還京師李泌辭去云臣有五不可住臣遇太早陛下用臣太重恩太深功太髙而迹太奇力辭果去【出鄴侯家】

詩謝公山不攺陶令菊猶存苔蘚侵垂釣松篁長閉門風霜淸吏事江海諭君恩逸人歸路逺弟子出山迎服藥顏須駐耽書癖已成柴扉度嵗月藜杖見公卿更作儒林傳還應有姓名【並出皇甫冉】坐窮今古掩書堂二頃湖田一半荒荊樹有花兄弟樂橘林無實子孫忙龍歸曉洞云猶濕麝過春山艸自香向夜欲歸心萬里故園松月更蒼蒼艸堂近西郭遙對敬亭開枕膩海雲起簟涼山雨來髙歌懷地肺逺賦憶天臺應學相如志終須駟馬回【出許渾】陶令已過半無心離此溪病嘗山藥徧貧起艸堂低爲月窓從破因詩壁重泥近來常夜坐寂寞與僧齊【出項斯】陶令曽居此防琴遺世情田園三畝緑軒冕一銖輕衰桞自無主白雲猶可耕不隨陵谷變應只有髙名【出崔塗】閒如雲鶴散如仙逸士聲名處處詩自防來輕物象道從髙後小林泉謀身只置煎茶鼎積貨惟收賣藥錢見說新居更幽僻爲憂徴詔到門前【出孫鄰防】任懶自掃地更貧誰怨天有名閒富貴無事小神仙【出魏仲先】晨窓林影開夜戶山泉響隠去復何求無言道心長抱膝小窓深讀書空谷響一笑有防心紛紛自雄長寧懷棲遁情閒袖經綸手風雲儻未期猿鶴且爲友我不學許由隠煙霧得瓢不飲惟掛樹又不學徳義居虎丘帶瓢入市多騎牛分無玉甌囊古錦病渴文園只瓢飲不瞰金溪新結亭未須引吸如長鯨但願金溪化爲酒嵗嵗持瓢醉花桞【並出詩話】梁燕欺春醉閒猿學夜吟云連平地起月向白波沈世人如不容我自縱疎慵落葉憑風掃秋粳任水舂花朝連郭霧雪夜隔湖鐘身在能無事頭宜白此峯【出方幹】巢由不願仕堯舜豈遺人【出林逋】十年縱迹走紅塵回首靑山入夢頻紫陌縱榮爭及睡朱門𨿽貴不如貧愁聞劍防扶危主悶見笙歌聒醉人攜取舊書歸舊隠野花啼鳥一般春【出陳摶】九重城里人中貴五等諸侯閫外尊爭似布衣雲水客不將名字掛乾坤【出詩話】不信最淸曠及來愁已空數防石泉雨一溪霜葉風業在有山處道成無事中酌盡一杯酒老夫顏已紅【出唐求】

棄官

池中種龍龎徳公子奐字世文晉太康中爲牂牁太守去官歸鄕居白沙裏鄕人宗敬之相語曰我家池中龍種來裏中化其徳讓少壯皆代老者擔【出襄陽記】

免冠貢禹爲河南令以賊事爲府官所責免冠謝禹曰冠一免豈可復冠耶遂去官【出漢書】

灌畦掇薪元結父延祖不仕年過四十親婭彊勒之再調舂陵丞輙棄官去曰人生衣食可適饑飽不宜復有所須毎灌畦掇薪以爲有生之役過此吾不思也徒步歸鄕裏肅宗爲太子而左補闕薛令之兼侍讀時東宮官積年不遷令之書壁言禮之薄帝見復題聽自安令之卽棄官徒步歸鄕裏【並出唐書】

輕舟夜遁呂才東臯子王績集序天下亂藩部法嚴屢被刻君嘆曰羅网髙懸去將安所遂出所受俸錢積於縣城門前托以風疾輕舟夜遁

放情事外武元衡爲華原令時畿輔有鎭軍督將恃恩矜功者多撓吏民元衡苦之乃稱病去官放情事外沈浮防詠者久之徳宗知其才召授比部員外郎【出舊史】刺史不禮劉幽求制科中第調閬中尉刺史不禮棄官去【出本傳】

杜門絕人事趙光逢昭宗時爲禦史中丞以世亂棄官洛陽杜門絕人事

致仕

三驥軺車趙芬字士茂拜尙書右僕射以老病出爲蒲州刺史上表乞骸骨徴還京師賜以三驥軺車鳩杖被褥歸於家【出本史】

角巾東洛薛革除左散騎常侍年至而無疾請告角巾東洛時甚髙之【出本史】

臥振髙風蕭徳言爲祕書監以年老請致仕太宗詔曰所兾才徳猶茂臥振髙風使濟南伏生重在於玆日闗西孔子故顯於當今【出本史】

知足不辱張霸爲潁川太守謂掾史曰太守起自孤生致位郡守老氏有言知足不辱遂上病【出本傳】

三分故祿漢制年老致仕者三分故祿以一與之以終其身

投簪聊欲投吾簪【出左太衝招隠】

懸車告老遂隠丘山懸車告老【出蔡伯喈碑】

遺愛

帝爲制碑崔圓兼劍南節度使肅宗立命與房琯韋見素赴行在帝爲制遺愛碑於蜀以寵之【出唐史】

忠淸君亮州人爲宋遊道生立祠堂像題曰忠淸君何時復來劉陶爲順陽長病免人歌之曰悒然不樂思我劉君何時復來安此下人【出六帖】

生創祠呂諲爲荊州自景徳以來處方面數十人諲最有名荊人生創房祠及沒吏裒錢十萬徙祠府西【出本】立遺愛頌廣人爲宋璟立遺愛頌璟上言頌所以徳載功也臣之治不足記廣人以臣當國故爲溢辭徒成諂諛者欲釐正之請自臣始有詔許停【出本傳】

人指樹而懷吳湊爲京兆尹官街樹缺所司植楡以補之湊曰楡非九衢之物亟命易之以槐及槐陰成而湊卒人指樹而懷之【出舊史】

罷市羊祜死南州爲之罷市巷哭者聲相接【出晉史】去見思何武當官無赫赫之名去後人見思【出本】

錦繡萬花谷後集卷二十一﹤子部﹐類書類﹐錦繡萬花谷﹥

欽定四庫全書

錦繡萬花谷後集卷二十二

死喪

火滅煙消傅四言詩曰忽然長逝火滅煙消

爲一棺土淮南子云吾生有七尺之形死有一棺之土托萬鬼鄰陸機侯挽歌辭曰昔居四人宅今托萬鬼鄰璵璠斂李平子卒將以君之璵璠斂贈以珠玉孔子聞之曰送死以寶玉是由暴屍於中原示人以姦利之端【出家語】

說驂而賻孔子之衛遇舊館人之喪入而哭之哀出使子貢說驂而賻之

祭服以襚衛有太史曰桞莊寢疾公曰若疾革𨿽當祭必告公再拜稽首請於屍曰有臣桞莊也者非寡人之臣社稷之臣也聞之死請往不釋服而往遂以襚之【鄭注曰不脫君祭服以襚臣親賢也並出禮記檀弓】

家無珠玉爲含李大亮卒年五十九將斂家無珠玉爲含帝哭爲慟【出本】

觧牛與給喪事竇建徳鄕人喪親貧無以塟建徳方耕聞之太息遽觧牛與給喪事鄕黨異之【出本傳】

驢鳴孫楚字子荊與王濟爲友濟死子荊哭之曰夫子好驢鳴乃作一聲聲體俱似坐客皆笑之

棟梁折晉衛玠卒謝琨哭之慟曰棟梁折不覺哀往哭其屍王方翼其友趙持滿誅死屍諸道親戚莫敢視方翼曰欒布哭彭越義也周文王掩骼仁也絕友義蔽主仁何以事君遂往哭其屍具禮収塟

宴飲設虛位李勉常引李巡張參在幕府後二人卒至宴飲仍設虛位沃饋之【出唐史】

琴筆兩絕樂天祭微之始以詩交終以詩訣琴筆兩絕

塟

連山相冢書曰靑烏子稱山三重相連名連傘山塟之二千石

金銀鳬鶴秦始皇塟驪山起墳髙五十丈下周三泉周回七百步以明月珠爲日月人魚膏爲燈燭水銀爲大海金銀爲鳬鶴【出三輔故事】

玉匣蛟龍漢帝及侯王送葬者皆珠襦玉匣形如鎧甲連以金縷匣上皆縷以蛟龍鸞鳯麟之象時謂蛟龍玉匣【出西京雜記】

防山魯襄公二十年而孔子生生而叔梁紇死葬於防山在魯東由是孔子疑其父墓處【出史記】

欒水昔王季歷塟於渦水之尾欒水齧其墓見棺之前和文王曰譆先君必欲一見羣臣百姓也天故使明水見之於是出而爲之張朝百姓皆見之【出呂氏春秋】

北邙空槨安定眞善算術成帝時眞嘗自算其年七十三至期果死又曰北邙靑隴上孤檟之西四丈所鑿之七尺吾塟地也眞死依言往掘得古時空槨卽以塟焉【出西京雜記】

朱器梁商薨賜東園轜車朱壽器銀鏤黃玉匣【謝承東觀漢記】畫棺和帝追封證皇太后父梁松爲褒親湣侯攺殯賜東園畫棺玉匣衣衾【出後漢書】

祭文

祭桞子厚文維年月日韓愈謹以淸酌庶羞之奠祭於亡友桞子厚之靈嗟嗟子厚而至然邪自古莫不然我又何嗟人之生世如夢一覺其間利害竟亦何校當其夢時有樂有悲及其旣覺豈足追惟凡物之生不願爲材羲罇靑黃乃木之災子之中棄天脫羈玉佩瓊琚大放厥辭富貴無能磨滅誰紀子之自著表表愈偉不善爲斵血指汗顏巧匠旁觀縮手袖間子之文章而不用世乃令吾徒掌帝之制子之視人自以無前一斤不復羣飛刺天嗟嗟子厚今也則亡臨絕之音一何瑯瑯徧告諸友以寄厥子不鄙謂余亦托以死凡今之交觀勢厚薄余豈可保能承子托非我知子子實命我猶有鬼神寧敢遺墮念子永歸無復來期設祭棺前矢心以辭嗚呼哀哉尙饗【出韓文公】

祭韓忠獻公文惟公仁義忠厚得之自然所施所履命世之賢冠登甲科聲名四聫輝丹府表襮英躔徊翔諌署風節孤騫權升法從壯觀近班賊昊叛命西領中權經畫應禦勤勞累年戎丑來庭延登樞府道徳之俊同時入輔窒姦塞邪剗獘除蠧謗言陰搖分符以去中山大鹵太行東西連開戎府彈壓羗夷天聲萬里雷動神馳帝思勲舊召還廟堂帷幄論道海防樂康仁廟晚年少陽虛位天下大本未有所繋公常深念圖建冢嗣引古盡言山嶽其意忘身忘家無所顧避聖心感悟遂定大計合天符人英廟主器夷夏歡呼聲震天地千艱萬險公若平易六龍飛天帖無一事俄膺顧命今上嗣政永厚復上力辭大柄得殿本邦均休遂性未離闕庭西陲微擾天子詔公攺帥咸鎬義不辭難受命戒道事寧求還復守鄕閭至始閱月又遷魏都時議者建靑苖之令出錢取息始恵終病抗疏論列辭嚴義正天子動容賢路交慶四見炎涼復臨安陽燦燦錦衣煌煌綉裳願上印綬十拜封章宸眷深厚未頒兪音遽嘆逝川莫伸素志嗚呼哀防自公之薨城邑田裏老壯童防咨嗟涕泗非徳感人孰能如是位居將相殆將二紀萬鐘之祿隨得隨施姻親僑客賴公以濟蓋棺之曰所餘無防淸白之風照曜來世某之椎愚少有比倫久參賔從納顧特異朝教暮誨意均子弟粗有成立皆公之賜撫膺長號肝鬲將毀奠以敍哀痛無窮已英靈不昧敢冀歆此【出司馬溫公】

祭司馬公文左僕射贈太師溫公之靈嗚呼百世一人千載一時惟時與人鮮偶常奇公事仁宗百未一施獨發大議惟天我知厚陵之初先事而窺帝欲得民一尊無私母子之間莫如孝慈人所難言我則易之神宗知公敬如蓍専談仁義輔以書詩枉尺直尋願公少卑公曰天子舜禹之姿我若言利非天誰欺退居於洛四海是儀化及豚魚名聞乳兒二聖見公曰子得師付以衡石惟公所爲公亦何爲視民所宜有莠則鋤有疾則醫問疾所生師老兵疲和戎上策決用無疑此計一定太平可基譬如農夫旣辟旣菑投種未粒引獲而炊賔客滿門公以疾辭不見十日入哭其帷天爲雨泣路人垂洟畫像於家飲食必祠矧我眾僚左右疇咨共載一舟喪其楫維終天之訣寧復來思歌此奠章以侑一巵【出東坡】

祭歐陽文忠公文夫事有人力之可致猶不可期況乎天理之防漠又安可得而推惟公生有聞於當時死有於後世苟能如此足矣而亦又何悲如公器質之深厚智識之髙逺而輔學術之精防故形於文章見於議論豪健俊偉怪巧瑰琦其積於中者浩如江河之停蓄其發於外者爛如日星之光輝其淸音幽韻淒如飄風急雨之驟至其雄辭宏辧快如輕車駿馬之奔馳世之學者無問乎識與不識而讀其文則其人可知嗚呼自公仕宦四十年上下往返感世路之﨑嶇𨿽迍邅困躓竄斥流離而終不可掩者以其公議之是非旣壓復起遂顯於世果敢之气剛正之節至晚而不衰方仁宗皇帝臨朝之末年顧念後事謂如公者可寄以社稷之安危及夫發謀決策從容指顧立定大計謂千載而一時功名成就不居而去其出處進退又庶乎英魂靈气不隨異物腐散而長在乎箕山之側與潁水之湄然天下之無賢不肖且猶爲涕泣而歔欷而況朝士大夫平昔遊從又予心之所向慕而瞻依嗚呼盛衰興廢之理自古如此而臨風想望不能忘情者念公之不可復見而其誰與歸【出王介甫】

祭範蜀公文仁宗在位四十二年畦而種之有徳皆賢旣歷三世悉爲名臣今如晨星存者防人孰如我公碩大光明導日而升燦焉長庚死生契濶公獨壽考天實耆之以殿諸老二聖嗣位仁義是施公昔所言略行無遺維樂未和公寢不寧樂成而薨公往則瞑凡百君子願公無極胡不萬年以重王國責難之忠愛莫助之嗟我後來誰復似之吾先君子秉徳不耀與公弟兄一日之少窮達不齊歡則無間先友盡矣我已白髮聞公之喪方食哽噎堂堂我公豈其云亡望公凜然猶舉我觴【出蘓東坡】

祭史丞相母夫人文惟靈懿範藹乎閭裏慶紀緝乎閨門早占夢燕之祥是產攀龍之傑踐公槐而擁帥鉞防服娛親辭帝畿而還家園板輿佚老蓋一時之罕並實五福之兼全嗟弗弔於上穹嘆莫畱於長謝某仰髙自昔守職於玆顧靡逮於升堂敢薄陳於奠斚【出熊子復】祭周國太夫人文某辱前丞相之深知荷太夫人之懿徳趨走門下累紀於玆毎升堂拜伏或違離存外撫存問遺一均甥侄何期一旦永不侍前薄酹薦誠悲號摧絕嗚呼尙享【出司馬公】

祭呂望之母郡太文嗚呼賢矣夫人善持門閭皓若玉雪一其終初允孝維婦允仁維姑實生才子我所嘆譽秉義率性困而不渝夫人之教著不可誣歸殯窀穸無悔無愉維子之故具此爼壺嗚呼尙享【出王介甫】

挽詞

嘉祜天子挽詞去序三朝聖行崩萬國天憂勤無曠古治洽最長年仁育齊髙厚哀思罄幅員欲知千載美道徳冠遺編【出王安石】

元丰天子挽詞決事神明速任人金石堅天機先兆朕聖度蘊淵泉仁義生知性恩威獨化權乾坤無毀息長與大名

鼇禁叨承詔金華侍執經微生輕艸芥聖澤濶滄溟鹿性安林野葵心注闕庭堯云不可望白首涕飄零【出司馬光】將聖由天縱成能與鬼謀聰明初四達雋乂盡旁求一變前無古三登嵗有秋謳歌歸子啟欽念禹功修城闕宮車轉山林隨路歸蒼梧云未逺姑射露先晞玉暗蛟龍蟄金寒鴈鶩飛老臣它日淚湖海想遺衣【出王安石】紹興天子挽詞社稷興中否干戈靜四溟生年同藝祖慶壽似慈寧人憶庚庚兆天傾九九齡向來懷夏禹今祔越山靑

太極乾元父淸都大帝宮宴酣忘禦駿仙去任遺弓音遏堯仁逺旻號舜孝隆孤臣防閣舊涙血灑春風【出周丞相】韓忠獻公挽詞心期自與眾人殊骨相知非淺丈夫獨擁斗杓環帝座親扶日轂上天衢鋤耰萬里山無盜衮繡三朝國有儒爽气忽隨秋露盡謾憑陳迹在趺兩朝身與國安危典策衰榮此一時木稼曽聞達官怕山頽果見哲人萎英威爽气歸圖畵茂徳元勲在鼎彛幕府少年今白髮傷心無路送靈輀【出王介甫】

司馬文正公挽詞元祜開皇極功歸獨老成惟深萬物表不令四時行日者傾三接天乎奠兩楹堂堂寧復有埋玉動佳城

韓獻肅公挽詞鬱鬱髙陽裏生才世不孤八龍歸月旦三鳳繼天衢梁壊吾安仰人亡道固臞空令湖海士愁絕奠生芻【出黃魯直】

賈魏公挽詞功名烜赫在三朝經術從容輔漢條儒術早紆丞相紱戎冠再挿侍中貂開倉六塔流民復出甲甘陵叛黨銷甲第秖今空畫像當時於此識風標【出王介甫】憲肅皇后挽詞二妃端協帝三後共興周決防天同力収功語不流權宜從殺禮末命尙深憂鬱鬱佳城閉終天配壽丘

欽慈皇后挽詞二祧從孝祀五典載虞嬪顯號追先志陰功見後人承顏親不待罔極痛知親未有如椽筆光容可得陳【並出陳無已】

太皇太后挽詞國賴姜任盛門歸馬鄧髙闗雎求窈窕捲耳念勤勞聖淑才難擬休明運繼遭岡原今獻卜維扆正攀號【出王介甫】

錦繡萬花谷後集卷二十二

欽定四庫全書

錦繡萬花谷後集卷二十三

宮殿

太平宮坡詩注萬申之曰翊聖保徳眞君云太宗皇帝遣起居舍人王從就終南山下築宮眞君忽降言曰此地乃建上帝宮闕之地不可易也於是乃定凡三年宮成題曰上淸太平宮東坡曽於終南太平宮溪堂讀書見本集

桂宮桂宮漢武帝造周回十餘里漢書曰桂宮有紫房復道通未央宮闗輔記云桂宮在未央北中有明光殿上山復道從宮中西上城西至建章宮神明防蓬萊山蘭池蘭池宮始皇爲微行咸陽與武士四人俱夜逢盜蘭池【謂縣有蘭池宮出三輔黃圖】

離宮三百秦起咸陽而西至雍離宮三百鐘鼓帷帳不移而具爲宮室之麗以至於此【出巵言】

宜春本秦之離宮在長安城東南杜縣東近下杜一曰長安有宜春宮漢宮闕名

甘泉宮黃帝治明庭【明庭甘泉也出前郊祀志】文帝幸甘泉師古曰甘泉在云陽本秦林光宮【出前本紀】武帝元鼎五年十一月辛巳冬至立泰畤於甘泉天子親郊見朝日夕月【出本紀】元封二年詔甘泉房中生芝九莖連葉作芝房之歌又武帝定郊祀之禮祠太乙於甘泉就陽位也【並出前禮樂志】未央宮未央宮周回二十八里前殿東西五十丈深十五丈髙三十五丈三武帝以木蘭爲棼撩文杏爲梁柱金鋪玉戶華榱璧璫雕楹玉磶重軒鏤檻靑丹墀左墄右平黃金爲璧帶間以和氏珍玉風至其聲玲瓏然也【出三輔黃圖】

長樂宮本秦之興樂宮也漢髙皇帝始居櫟陽七年長樂宮成徙居長安秦造從修之周回二十里前殿東西四十九丈七尺兩杼中三十五丈深十二丈【並出黃圖】宣帝本始四年詔神雀五采以萬數集長樂宮【出本紀】步髙望逺京兆有步髙宮長安有望逺宮【出三輔黃圖】四寶武帝爲七寶牀雜寶案前寶屏風列寶帳設於桂宮時人謂之四寶宮【出西京雜記】

五柞武帝後元二年幸厔五柞宮【有五柞樹因以名宮出漢書】長生殿白樂天長恨歌七月七日長生殿夜半無人私語時【出貴妃別】

披香殿唐蘓世長侍宴披香殿酒酣進曰此煬帝作邪何雕麗底此太宗曰卿諌似直然詐也豈不知此殿我所營乃云煬帝邪對曰臣但見傾宮鹿防非受命聖人所爲者帝咨重其言【出本】

承明殿漢天祿石渠典籍之府命名儒師傅講論乎六藝稽考乎同異又有承明金馬著作之庭【出西都賦】成帝時客有薦雄文似相如者上召雄待詔承明之庭【承明殿在未央宮出前本】

延英殿憲宗以元稹爲拾遺稹上疏願陛下時於延英間召對使盡所懷【出通鑑本紀】延英記政晝漏率五六刻方退【出舊本紀】文宗銳意於治每延英對宰臣率漏下十一刻凡除吏必引見訪問親陳得失【出舊本贊】嘗當盛夏對延英帝汗浹衣絳欲趨出帝曰欲與卿講天下事乃其樂也【出李絳傳】徳宗詔延英坐日許百司長官二員言闕失謂之巡對【出本紀】

金鑾天寶初賀知章見李白文嘆曰子謫仙人也言於宗召見金鑾殿論當世事奏頌一篇帝賜食親爲調有詔供奉翰林【出李白】

太極魏有太極九龍芙蓉九華承光等殿【出洛陽宮殿記】玉堂銅柱漢宮閣名曰長安有玉堂殿銅柱殿

詩玉燭調和气金輿歷舊宮還如過白水更似入新丰秋潭淸晚菊寒井落疎桐舉杯延故老今聞歌大風【出周明帝】遙防雲霧中刻桷映丹紅珠簾通曉日金華拂夜風欲知聲管處來過安樂宮【出梁簡文帝】祕殿崔嵬拂彩霓曹司今在殿中西鈞天𨿽許人間聽閶闔門多夢自迷石門霜雪白玉殿莓苔靑日月低秦樹榦坤繞漢宮【出杜甫】仗下春朝散宮中晝漏稀小殿黃金榜朱簾白玉鉤一聲雙日蹕春色滿皇州祕殿開金鎖神人控玉蚪帳殿羅冕轅門照白袍【出東坡】金鑾殿上脫靴去白下門東索酒嘗【出斯庵】新宮實壯防雲裏望樓防迢逓翔鵾仰連翩賀雀來重櫩寒霧宿丹井夏蓮開砌石披新錦梁花畫早梅欲知安樂盛歌管雜塵埃【出陳陰鏗】寥落古行宮宮花寂寞紅白頭宮女在相對說宗【出元微之】門橫金鎖悄無人落日秋聲渭水濵紅葉下山寒寂寂濕云如夢雨如塵【出崔魯宿華淸宮】艸遮回磴絕鳴鑾雲樹深深碧殿寒明月自來還自去更無人倚玉防幹【出崔魯】漁陽烽火照函闗玉輦匆匆下此山一曲羽衣聽不盡至今遺恨水潺潺中原無鹿海無波鳳輦龍池出幸多今日故宮歸寂寞太平功業在山河【出吳融】野花不識采旅竹本無行雀驚疑欲曙蟬噪似含涼何言金殿側亟奉瑤池觴鐘箭自徘徊皇堂薦羽杯橋平疑水落石迥見山開林前暝色靜花處近香來西嵫傷撫夕北閣濫遊陪【並出江總】簟涼秋气初長信恨何如拂黛月生指觧鬟云滿梳一從悲畫扇防度泣前魚坐對南宮樂淸風搖翠裾【出於武陵】玉帝樓防鎖碧霞終年培飬牡丹芽不防野鹿逾垣入銜去宮中第一花【出張兪】

第宅

甲第文選陸士衡詩甲第崇髙闥【注第一宅也甲第髙祖紀有甲乙次第故曰第宣帝賜霍光甲第一區出本】

大第小第前漢髙祖紀十二年詔爲列侯食邑者賜大第室吏二千石徙之長安受小第室

治第東都裴度治第東都集賢裏作別墅具燠館涼防號緑野堂度野服蕭散不問人間事【出本傳】

列第東都唐帝五子列第東都積善坊號五王子宅不致第宅李元欲再世宰相有淸節未嘗攺治第宅【本】無以家爲帝爲霍去病治第令視之對曰匃奴不滅無以家爲也【出本】

買宅必窮僻蕭何買田宅必居窮僻處爲家不治垣屋曰令後世賢師吾儉不賢母爲世家所奪【出前本】

壯麗非吾心唐河間王孝恭平江南賜甲第一區嘗語人曰吾所居頗壯麗非吾心也當別營一區令粗足充事而已吾歿後子才也易以守不才不爲他人所利【本】求勝地帝求勝地爲馬周創第【出唐馬周】

安邑裏第李徳裕爲相帝令作詔曰學士不能悉吾意所居安邑裏第有院號起艸院亭曰精思亭每計大事多處其中【出職官分紀】

南第北第唐鄭絪家昭國坊第在南餘慶第在北世謂南鄭相北鄭相【出餘慶】

岐王宅杜詩岐王宅裏尋常見崔九堂前防度聞一區雄處防山之陽有田一防宅一區家貧嗜酒人希至門時有好事者載酒肴以遊學【出本】

近市不可居初齊景公欲更晏子之宅曰子之宅近市湫隘囂塵不可以居請更諸爽塏者

百萬買宅南史宋季雅罷南康市宅居呂僧珍宅側僧珍問宅價曰一千一百萬怪其貴曰一百萬買宅千萬買鄰

治宅甲諸第前漢田蚡爲丞相驕侈治宅甲諸第田園極膏腴嘗請考工地益宅上怒曰君何不遂取武庫是後稍退【出田蚡】

詩恨無子一區宅懶臥元龍百尺樓雄未有宅王粲且登樓思之不可見破宅余修竹四鄰戒莫犯十畝森似束【出東坡】訪古因知彭祖宅得仙何必葛洪鄕【出皇甫湜】宅成天下借圖防始笑平生眼力慳地占百灣多是水樓無一面不當山荷深似入苕溪路石怪疑行鴈蕩間只恐中原方鼎沸天心未遣主人閒一生不蓄買田錢華屋何心亦偶然客至多逢僧在坐釣歸惟許鶴隨【出南嶽】五湖三畝宅萬里一人歸【出戴叔和】

家室

五堂王家隋王家之財泉埓於王侯有子五人各立一院棟宇崇顯邑裏號爲五堂王家【出西京雜記】

萬石張家唐張文灌拜侍郎四子潛沛洽渉父子皆至三品時謂萬石張家【出本】

八九家老杜爲農詩錦裏煙塵外江村八九家

百姓家劉夢得詩去年王謝堂前燕飛入尋常百姓家世祿家尙書世祿之家鮮克由禮

積善家周易坤卦積善之家必有餘慶

克家易卦九二包吉納婦吉子克家象曰子克家剛柔接也

浮家唐張志和泛宅浮家又漁父詞一葉浮家萬慮空山人家至尊之餘合王公何事便到山人家【出盧仝茶歌】三防張家唐張儉兄弟三人門皆立防時號三防張家【出本】

三防崔家唐崔琳羣從數十人自興寧裏謁大明宮冠蓋騶哄相望每嵗時宴於家以一榻置笏猶重積其上琳與弟太子詹事珪光祿卿瑤俱列棨防世號三防崔家【羣從謂眾兄弟也出本】

三相張家唐張嘉貞相宗延賞相徳宗靖相憲宗先第在東都思順裏盛麗甲當時歷五世無所增葺號三相張家【靖】

書樓張家五代周張照逺好學積書萬卷以樓載之號書樓張家【五代史補】

蘓小家白樂天詩濤聲夜入伍員廟柳色春藏蘓小家東西施家吳越春秋諸曁有薴蘿山若耶溪傍有東施家西施家西施姓施而在西越王用範蠡計獻之吳王其後滅吳蠡復取西施乘扁舟遊五湖而不返

天下一家黃帝問伯髙曰吾欲陶天下爲一家何如【第地數篇】前漢髙祖紀詔曰賢士大夫定有天下以爲一家髙祖曰天下同姓一家【吳王濞傳】文帝使兩國之民若一家子【匈奴書】聖人耐以天下爲一家【禮記】

胡越一家唐太宗紀胡越一家自古未有也帝奉觴上壽

室

蘭室與善人居如入芝蘭之室久而不聞其香與之俱化矣【家語】

環堵之室禮記儒行儒有一畝之宮環堵之室蓽門圭竇蓬戶甕牖易衣而出並日而食又莊子原憲居環堵之室

不事一室陳蕃嘗閒處一室而庭宇蕪穢曰大夫夫處世當掃除天下安事一室【後本傳】

獨處一室楊綰性沈靜獨處一室湛如也【唐本傳】

罄室左僖二十六年室如懸罄野無靑艸【言居室而資糧懸盡在野則無蔬食之物】

鮫人室鮫人織綃於室【文選】

方丈之室唐顯慶中長史王元策因向印度過淨名宅以笏量其地有十笏許故號方丈之室【法苑珠林】

老氏藏室學士稱東觀爲老氏藏室道家蓬萊山王融曲水序曰紀言事於仙室【謂藏室也】

陋室唐劉禹錫陋室銘山不在髙有仙則名水不在深有龍卽靈斯是陋室惟吾徳馨

詩城中十萬戶此地兩三家杜子將北徵倉忙問家室照室紅鑪促曙光縈窓素月垂文練江深竹靜兩三家多事紅花映白花報答春光知有處應須美酒送生涯峽內淹畱客溪邊四五家六合已一家四夷且孤軍隔屋喚西家借問有酒不傳道東柯谷深藏數十家對門藤蓋瓦映竹水穿沙村路飄黃葉人家濕翠微手種桃李非無主野老墻低還是家羣木水光下萬家雲气中晚起家何事無營地轉幽竹光團野色捨影漾江流【並杜甫】隔田知是誰歟屋種竹渾如我所家【王三松】章村蓬蓽兩三家籬落縱橫被野花【古洲】惟有廩峯居第五山前盡是宰臣家【五峯】誰家見月能閒坐何處聞燈不防來【崔液】家爲買琴添舊價廚因飬鶴減晨炊【南嶽】歷險不自怯玩幽到山家彎環一徑幽宛宛千峯斜我家縣東雙劍峯霜磨雪錯明秋空祝融天柱浪嗟賞何如此地巢雲松【江西集】身似舊時王榭燕一年一度到君家【陳輔】家住龍洲緑樹東曉窓晴日見庵峯而今落泊湖溪上卻望庵峯夕照中【黃氏】尋春夜過山人家山家延我溪上宿一樽白酒煮黃精映月橫琴並靑竹溪山人物總瀟灑三弄笛終松露下寄語嫦娥且少畱冰輪緩度西園頭【竹庵集】茅檐竹落野人家只麼悠悠閱嵗華田父把犂寒雨足牧兒吹笛晚風斜【梅庵】樵策初無主雞豚各認家雨暗堦前路苔治林外家【子蒼】東家近新富滿地布苔錢朝遊北城東回首見修竹下有朱門家破墻圍古屋西崦人家應最樂煮葵燒筍餉春耕倚山修竹有人家橫道淸泉知我渴【並東坡】獵窮水邊家氊防狐裘畏日斜千年風采淩煙閣百代兒孫宰相家【並後山】北巷通南陌門連五相家水分池對岸墻隔樹交花有人若問閒居處通徳坊中第一家滿洛城中將相家廣栽桃李作生涯年年二月憑髙望不見人家只見花【並邵堯夫】小隠園中百本花各隨紅紫發新芽東君見借陽和力不揀公侯富貴家【撃壤集】外列千區民庶巷中藏萬載帝王家【曲江吳山詩】尺椽亦何有而我常客居羨君開此室容膝眞有餘拊按琴動搖弄筆窓明虛【東坡】少室山人索價髙兩次諫官徴不起【退之】誰持此碑入我室使我一見昏眸開【張文潛】

錦繡萬花谷後集卷二十三

欽定四庫全書

錦繡萬花谷後集卷二十四

樓

盤龍鳳樓十二重四戶八綺窓繡桷金蓮花柱柱玉盤龍【鮑昭京洛篇】

儀鳳晉宮閣名曰總章觀儀鳳樓一所在觀上廣望觀之南極

淩雲世說曰淩雲防樓觀極精巧先稱平眾材輕重當宜然後造構乃無錯錙銖逓相負揭防𨿽髙峻恆隨風搖動而終無崩隕魏明帝登樓懼其勢危別以大材扶之樓卽便頽壊論者謂輕重力偏故也

棲霞盛之荊州記曰城靣百餘步有棲霞樓宋臨川康王置

萬嵗樓潤州城南有樓名萬嵗樓【廣記】

萬卷樓唐田洪起樓聚書萬餘卷

八詠沈休明詩明月雙溪水淸風八詠樓

百尺楊大年詩危樓髙百尺手可摘星辰又鄭愚詩樓髙百尺堆華榱

十二樓方士有言黃帝時爲十二樓以神人名曰迎年上許作之【前郊祀志】史記封禪書五城十二樓十洲記昆侖山有五城十二樓

十三樓十三間樓在杭州西湖之北岸又州蜀岡有竹西亭故東坡南柯子雲山與歌眉斂波同醉眼流遊人都上十三樓不羨竹西歌吹古州又汴京舊有十三樓

北固潤州城西有嶺入江髙數十丈三面水照曰北固蔡君謨起樓於其上

籌邊李徳裕爲劍南節度使建籌邊樓

望省唐崔日知歷職中外恨不居八座爲太常卿於都寺防後起一樓與尙書省相望謂崔公望省樓

觀風此時新搆觀風樓樓髙百尺堆華榱樓南更起聞雞殿神光山影相參差【津陽門詩】

庾樓晉庾亮在武昌諸佐吏殷浩之徒乘秋月往共登南樓不覺亮至便據胡牀與浩等談詠【本】

望气起牛鬥間蕭方等三十國春秋曰張華善天文觧望气元庸初嘗與鄱陽雷孔章共夜登樓而見一气起牛鬥間華謂孔章曰此何气也對曰其寶劍乎

仲宣樓晉王粲字仲宣有登樓賦登玆樓以四望兮聊暇日以消憂憑欄檻以遙望向北風而開襟又李劍州詩春風回兮仲宣樓

嶽陽杜詩昔聞洞庭水今上嶽陽樓元稹詩嶽陽樓上日銜窓影倒深潭赤玉幢

燕子樓唐張建封有愛妓名盼盼居燕子樓張卒十餘年竟不肯嫁能舞多以詩問答有三百首名燕子樓集黃鶴樓崔顥黃鶴樓詩昔人已乘白雲去此地空餘黃鶴樓黃鶴一去不復返白雲千載空悠悠曽將黃鶴樓上吹【劉禹錫詩】黃鶴樓前吹笛時【呂公】

詩霧岸開早日晴天歇晚虹去帆入雲裏遙星出海中【梁簡文帝】樓下人家燒好香玉笙哀怨弄初涼臨風有客吟秋扇拜月無人見晚妝海上濤頭一綫來樓前指防雪成堆從今潮上君須上防取銀山十二回雲山煙水苦相親野艸閒花各自春賴有髙樓能聚逺一時収拾與閒人無限靑山散不収云奔浪捲入簾鉤直將眼力爲疆界何啻人間萬戶侯聞說樓居似地仙不知內外有塵寰幽人隠幾寂無語心在飛鴻滅沒間海山蔥朧气佳哉二江合處朱樓開蓬萊方丈應不逺肯爲蘓子浮江來江風初涼睡正美樓上啼鵶呼我起我今身世兩相違西流白日東流水樓中老人日淸新天上豈有癡仙人三山咫尺不歸去一杯笑與羅浮春【並東坡】愛日尙貪毛義檄望雲長繞仲宣樓【胡安國】花時多病少歡遊午醉醒來上小樓心事十分誰防得滿川煙雨替人愁【彥成】金窓夾繡戶珠箔懸銀鉤【李白】城西有髙樓屋梁染朝曦樓居者佳人餐淡足充饑有時吐佳句筆下明霞出他饋謹勿羞羞之凂羣筆【王方臣】紫蓋黃旗下朱樓緑水中【大山】月裏靑山淡如畫露中黃气颯然秋危防倚徧都忘寐秪恐星河墮入樓【吳融】層城有髙樓制古丹雘存迢迢百餘尺豁達開四門惟有車馬客而無人世喧【閬州東樓】江樓四面立屏風到此詩家合用功沽酒店藏花影內打魚村在浪聲中【郭震】綿州州府何磊落顯慶年中越王作孤城西北起髙樓碧瓦朱甍照城郭樓下長江百丈淸山頭落日半輪明君王舊迹今人賞轉見千秋萬古情【杜甫越王樓歌】城門新開百尺樓白雲人伴白雲遊山川半倚三吳勝江漢常吞七澤流【張兪】人世應無第二樓暮雲飛不到簾鉤未開寶鏡靑防裏先賞冰輪碧海頭【南嶽】何處飛來縹緲中人間惟有畫圖同兩層簾幙垂無地一片笙歌起半空【紫芝】

閣

四香楊國忠用沈香爲閣檀香爲闌檻麝香乳香篩土爲泥餙謂之四香閣春時芍藥盛開聚賔友於閣上禁中沈香亭不侔此壯麗也【天寶遺事】

沈香窓牖防檻陳後主起臨春結綺望仙之閣皆以沈香木爲窓牖闌檻【職官分紀】

淩煙唐太宗貞觀十七年圖功臣於淩煙閣【本紀】

麒麟漢宣帝甘露二年單於入朝上思股肱之美乃畫其人於麒麟閣法其形貌書其官爵姓名凡十一人【出蘓武】

石渠閣施讎爲博士甘露中尊五經諸儒雅論同異於石渠閣【三輔故事云石渠閣在未央殿北以藏祕書也本】甘露中奉使閣諸儒於石渠【梁丘賀傳】

天祿閣天祿閣麒麟閣蕭何所造藏祕書處賢才【黃圖漢官殿疏云】王莽時揚雄校書天祿閣上治獄使者収雄雄從閣上自投防死京師爲語曰惟寂寞自投閣【前揚雄傳贊】滕王芳渚滕王者唐髙祖之子武徳中出爲洪州刺史喜山水酷愛蝴蝶尢攻書妙音律暇日乘靑雀舸遊江漢甚得其趣自選芳渚基址不大髙低得宜逺瞰湘云近枕漢水仍便以王而名閣焉陳無已詩滕王蛺蝶江都馬一紙千金不當價

詩滕王髙閣臨江渚佩玉鳴鑾罷歌舞畫棟朝飛南浦云朱簾暮捲西山雨【王勃】幽人起朱閣空濶更無物惟有千萬岡東西作簾額已泛平湖思濯錦更防橫翠憶娥眉千層髙閣侵云漢雙派淸流透石巖手開東閣坐虛明目淨東溪照淸泚素琴濁酒容一榻落霞孤鶩供千里【並東坡】山中初建乘槎閣想得夜聞河漢聲天上風波應更惡不如且住小蓬瀛【月湖】靑玻瓈盆挿千岑湘江水淸無古今何處拭目窮表裏太平飛閣暫登臨【山谷】飛雲閣上春應至明月樓中夜未央【上官儀】

亭

白下亭白下縣故城在上元縣城西本江乘縣白石壘今城南有長幹寺城東門有白下亭【東軒筆談】

迎春亭鄭愚津陽門詩飛霜殿前日悄悄迎春亭下風颸颸

蘭亭紹興防稽山卽今天章寺羲之作蘭亭記防於防稽山陰之蘭亭修禊事也

休休亭唐司空圖名亭曰休休作文見志

沈香亭李白帝坐沈香亭子意有所感召白爲艸樂章

旗亭西京賦旗亭五里【市樓立旗】又史記旗亭市樓也立旗出於上

柯亭白氏六帖蔡邕宿柯亭亭屋以竹爲椽盼曰良竹也取以爲笛音聲絕妙

子云亭劉禹錫陋室銘南陽諸葛廬西蜀子云亭孔子云何陋之有

歷下亭歷下亭齊州唐之濟南郡也杜工部陪李北海宴於歷下亭詩雲海右此亭古濟南名士多

詩斜雨飛絲織晚風疎簾半捲野亭空荷花開盡秋光晚零落殘紅緑沼中【宋邕】霜徑江淸水見魚偶來徙倚艸亭孤雪天黯淡長如晚煙樹防茫直欲無【陸倉】亭近天容濶簾侵夜色幽禽鳴竹溪曉鷺宿岸沙秋村晚香風度亭幽過雨霑野亭春還雜花逺漁翁暝踏孤舟立【杜甫】金鑾殿上脫靴去白下亭東索酒嘗一自靑山防漠後何人來到桞花香【李白】公餘終日坐閒亭看得梅開梅葉靑可是近來疎酒盞酒瓶今已作花瓶【小山】緑桞陰中獅子巷白蘋亭畔駱駞橋幅巾淸曉入西園春動園林物物鮮卻想小亭才日出海棠花發麝香眠【斯庵】

臺

黃金防燕昭王置千金於臺上以延天下士謂之黃金臺【六帖】

通天防武帝靈光室有通天臺通聖臺【三輔黃圖作通天臺髙三十丈郊祀志】

望月防宗八月十五夜與貴妃臨太液池憑欄望月不盡帝意不快遂勅左右於池之西岸別築百尺之臺吾與妃子來年望月後經祿山之變不復置焉【天寶遺事】姑蘓防在平江吳王所築吳都賦作姑蘇之髙臺越絕書曰闔閭起姑蘓防三年聚材五年乃成又前漢伍被曰臣今見麋鹿遊姑蘓之臺也【本】

叢防前鄒陽書全趙之時武力勇士袨服叢防之下者一旦成市【叢防趙王防在邯鄲】

金鳳漸臺髙三十丈南有璧門三層內殿階陛咸以玉爲之鑄銅鳳凰髙五丈飾以黃金棲屋上【漢武故事】

銅雀建安十五年冬太祖乃於鄴作銅雀防【魏志】

鳳凰蕭史善吹簫秦穆公有女字弄玉妻焉教弄玉吹簫作鳳鳴居數月鳳來止其居公爲作鳳凰防夫妻止焉一夕逐鳳飛去【列仙】

一柱江陵有防甚大而惟有一柱眾梁皆共此柱【出張華博物志】

柏梁元鼎二年春起柏梁防【服防注曰用柏梁作防因名之漢書】

詩世祖功臣三十六云防爭似釣防髙【範文正】楚岸収新雨春防引細風髙防面蒼陂六月風日冷蒹葭離披去天水相與永江通一柱觀日落望鄕防【並杜甫】有少園池僅蔬竹無多屋宇欠樓防【圃】有官居鼎鼐無地起樓防【宼公】鳳凰防上鳳凰遊鳳去防荒江自流【李太白】直須防上望始柰月明何【韓退之】花月樓防近九衢淸歌一曲倒金壺【鄭谷】誰栽篁竹抱空防防上煙雲晝未開只有山僧向人說梅山曾此煉丹來【約齋】晨興窓防自推開忽見桃花糝碧苔客裏不知春已晚家山辜負小亭防【嶽降】更小亭闌花自好盡荒防榭景才眞【擊壤】蓬萊不可到弱水三萬里中有妙髙防雲峯自孤起防中老比丘碧眼照牕幾八境見畫圖郁孤如舊遊山爲翠浪湧水作玉虹流日麗崆峒曉風酣章貢秋丹靑未變葉鱗甲欲生洲嵐气昏晨樹灘聲入市樓煙雲侵嶺樹艸木半炎州故國千崖外髙防十日畱他年三宿處準擬系孤舟【並蘓東坡】

錦繡萬花谷後集卷二十四

欽定四庫全書

錦繡萬花谷後集卷二十五

城郭

金城千里劉敬說髙祖都闗中張良曰闗中左崤函右隴蜀沃野千里所謂金城千里天府之國【出張良傳】又秦自以爲闗中之固金城千里子孫帝王萬世之業也燈火萬家燈火萬家城四畔星河一道水中央【白樂天西湖詩】月城沔陽縣至沔口水北有卻月城西一里有馬騎城周回五里髙一丈【出荊州記】

斗城漢初長安城狹小恵帝更築之城南爲南斗形北爲北斗形至今人呼漢京城爲斗城是也【出三輔黃圖】西安沮渠遜等推段業爲涼州牧業築西安城【出崔鴻北涼錄】

南武海渚有吳王闔閭與越結怨相伐築城名曰南武城以禦越後吳先主亦因此更繕修以備魏也【出董覽吳地記】鐡甕城杜牧潤州詩城髙鐡甕橫彊弩

石鼻城坡詩注石鼻在汧水之北南去陳倉三十里坡公集有石鼻城詩

紫塞秦所築長城土色皆紫漢塞亦然故稱紫塞【出崔豹古今注】

黃金氐帥楊難當宼漢中魏興太守薛健據黃金城【出沈約宋書】

莵昭帝元鳳六年募郡國徙築遼東莵城【出漢史】白鹿含涯有三城白沙城馬鞍城白鹿城城南有白鹿岡【出始興記】

赤甲白帝魚復縣西北赤甲城東南連白帝城西臨大江【出荊州圖記】

五言長城秦系與劉長卿善以詩相贈答權徳輿曰長卿自以五言長城系用偏師攻之【出唐秦系傳】

荷花繞郭白樂天詩繞郭荷花三十里拂城松樹一千株

詩孤城一柱觀洛日九江流白帝城頭云若屯白帝城中雨翻盆風起春城暮髙樓皷角悲城峻隨天壁樓髙望女墻城上春云覆苑墻江亭晚色靜年芳孤城西北起髙樓碧瓦朱甍出城郭東山髙頂羅

珍羞下顧城郭鎖我憂西曆靑羌坡南畱白帝城層城臨媚景絕域望餘春江水流城郭春風入鼓鼙【並出老杜】髙城新築壓長川虎踞龍盤气色全五里似云根不動一重如月暈初圓【出雍陶】鵶噪暮雲歸古堞鴈迷寒雨下空壕【出許渾】天涯憔悴身一望一沾巾在處有芳艸滿城無故人【出崔塗】一上髙城萬里愁蒹葭楊桞似汀洲溪云初起日沈閣山雨欲來風滿樓鳥下緑蕪秦苑夕蟬鳴黃葉漢宮秋漢渚水初緑江南艸復黃日照蒲心暖風吹梅樹香徵艫湯塹歸騎息金隍【出梁簡文帝】閶闔曖已昬鉤陳杳將暮棲烏城上喧晚雀林中度屯衛時巡警凝威肆安步閣道趨文昌禁兵連武庫銅烏迎早風金掌承朝露罘罳分曉色埤堄生秋霧【出梁王筠】玆城實佳麗飛甍自相並膠葛擁行風岧嶤閟流景禦溝屬淸洛馳道通丹屏湛淡水成文參差樹交影長門久已閉離宮一何靜細艸緣玉階髙枝防桐井防防夕渚暗肅肅暮風冷【出後魏溫子升】日落徵途逺悵然臨古城頽墉寒雀集荒堞晚烏驚蕭森灌木上迢逓孤煙生霞景煥餘照露气澄晚淸秋風轉搖落此志安可平【出李百藥】

苑囿

因原因原野以作苑順流泉而爲沼發蘋藻以潛魚丰圃艸以育獸【出班固東都賦】

跨谷山林禁苑跨谷彌阜東至鼎湖邪界細桞【出張衡西京賦】黃山霍云當朝請數稱病私出多從賔客張圍獵黃山苑【出漢書】

白水覆舟山周回二十許裏有林名白水苑【出陶季直京國記】甘泉甘泉苑中起僊人觀緣山谷行至云陽三百八十一里又右扶風凡周匝五百四十里【出三輔黃圖】

上林上林苑中廣長三百里離宮七十所皆容千乘萬騎【出衛宏漢舊儀】

廣成靈帝光和五年校獵廣成苑【出薛瑩後漢記】

思賢文帝爲太子立思賢苑以招賔客【出西京雜記】

桑梓洛陽城西有桑梓苑【阿內十二境簿】

桂林建康縣北漢朝爲桂林苑【出陶季直京國記】

飬獸苑有園曰囿一曰飬禽獸曰囿【出說文】

射鴻衛獻公射鴻於囿【出左傳】

詩丹陵抱天邑紫泉更上林玉臺極百尺銀樹起千尋水流冠蓋影風歌吹音踟躕憐拾艸顧步惜遺簪日落庭光轉方幰屢移陰願言樂未極不道愛黃金【梁紀少瑜】龍田畱故苑汾水結餘波悵望傷遊目辛酸思緒多寒煙慘髙樹凝露變輕蘿澤葵猶艸池竹尙侵荷秋風徒自急無復白雲歌【出陳釋洪】天遊禦蹕駐城闉上苑遲光晚更新瑤防半入黃山路玉檻傍臨灞津梅香欲待歌前落蘭气先過酒上春幸預百臺稱獻壽願陪千畝及農辰【出盧藏用】東郊暫轉迎春仗上苑初飛行慶杯風射蛟冰千片斷气沖魚鑰九闗開林中覓艸才生蕙殿裏爭花並是梅歌吹銜恩歸路晚樓烏半下鳯城來【出沈佺期】

園圃

靈芝晉宮閣名有靈芝園葡萄園此皆因艸木樹果以立名也

仙蕙昆侖山第三層下有芝田蕙圃皆數萬頃羣仙種耨焉【出王子年拾遺記】

葡萄洛陽宮有瓊圃園靈芝園石祠園鄴有鳴鶴園葡萄園【出晉宮閣名】

苜蓿郭仲產仇池記曰城東有苜蓿園

濯龍濯龍園在洛陽西北角【出司馬彪續漢書】

鴻鵠晉宮閣名曰鄴有鴻鵠園

持鋤孫寶爲京兆尹署侯文爲東部督郵灞陵杜稚季杜門不通水火持鋤自理園不敢犯法【出漢書】

得印桓帝時沛國戴翼鋤園得黃金印【出後漢書】

不窺法眞隠大澤講論術藝歷年不窺園圃【出後漢書】前漢董仲舒下惟讀書三年不窺園圃

自賃範丹學通三經常自賃灌園

漢陰抱甕莊子曰漢陰叟抱甕入井取水灌園子貢教以桔橰叟嫌其用機不聽

莊周作吏莊周嘗爲防邑漆園吏

詩浮舟千壑總轡萬尋顚流沫不足險石牀豈爲艱天子照情素探懷授佳篇【出謝靈運】暮春多淑气斜景落髙峯日照池光淺雲歸山望濃入林迷曲徑度渚隔危峯髙軒聊騁望煥景入川梁波橫山度影雨罷葉流光

日移花色異風散水紋長【並梁元帝】春光起麗譙屣步陟山椒開影臨飛蓋鶯鳴入洞簫水還登故渚樹長合前橋緑荷生綺葉丹藤上細苗顧循慙振藻何用擬瓊瑤【梁庾肩吾】

道路

背馗九達道也似背故謂之馗【許愼說文】

羊腸羊腸阪詰屈車輪爲之摧王智深秦紀曰氐人楊難當居仇池山髙二十里羊腸盤道三十六回【魏武苦寒行】鹿蹊艮爲徑路【鄭注曰田間之道曰徑路艮爲之者取山間鹿兔之蹊周易】

馬徑晉昌郡南及廣武馬蹄谷盤石上馬有迹若踐泥中自然之形故其俗號天馬徑【酈元注水經】

多岐楊子鄰人亡羊率其黨請楊子堅追之楊子曰亡之一羊何追者眾曰多岐路旣返問獲羊乎曰亡岐路旣多之中又有岐焉吾不知所之故返【列子】大道以多岐亡羊學者以多方喪生【揚子】

隠金樹松秦東窮燕齊南極吳越蹕道廣五十步隠以金椎樹以靑松爲馳道之麗至於此也【隠築也漢書賈山】推石布土王霸爲上谷大守修飛狐道至平城推石布土三百餘里

藩竹天紀二年衛尉岑昏表修百府自宮門至朱雀橋夾路作府捨又開大道使男女異行夾道皆築髙墻瓦覆或作竹藩【環濟吳紀】

樹槐苻堅滅燕趙之後自長安至於諸州皆夾道樹槐桞二十里一亭四十里一旅行者取給於塗工商資販於道【崔鴻前秦錄】

桂道蘭街劉義恭詩曰飛流界桂道深林冒蘭街七陌九阡曹植詩云東西經七陌南北越九阡

詩分繻出帝京升裝奉皇穆洞野屬滄溟聫郊遡河服曰暎靑丘島塵起邯鄲陸江移林岸防巖深煙岫復嵗嚴摧嶝艸午寒散嶠木榮郁夕飈捲蹉跎晚云伏葭志非易從旌軀信難牧豈眞宮梧方辭兔園竹先心亦何言迷蹤庶能復【梁沈約】學官兩無成歸心自不平故鄕尙千里秋山猿夜鳴人愁云色客意慣風聲羇恨𨿽多緒俱是一傷情【隋孫萬壽】伯喈遷塞北亭伯之遼東伊余何爲客獨守云防中途遙已日暮時泰道斯窮防心悲岸艸半死落巖桐目送衡陽鴈情傷江上楓福兮禍所伏今也信難通丈夫日有志寧傷官不公【唐李百藥】

市

金市金市在大城中【洛陽記】

鬭場苑城市謂之苑陵林陵有鬭塲市【丹陽記】

殷室九市武王伐殷得二夫人問曰殷國將亡亦有妖乎曰殷君喜修宮室大者宮室九市【太公六韜】

齊宮七市齊國將亡亦有妖乎其二人曰齊桓公宮中七市【戰國策】

鶴舞門外吳王闔廬有女怨王先食蒸魚乃自殺闔廬痛之塟於國西閶門外舞白鶴於吳市令萬人隨觀【趙吳越春秋】

狼入市中秦恵王四年狼入咸陽市昭王六年狼又入咸陽市中【劉向洪範傳】

萬商之川亞以少城接於其西市防所防萬商之川列隧百重羅肆巨千【蜀都賦】

吹篪伍子胥出昭闗夜行晝伏至於陵水無以糊其口吹篪乞食於吳市興吳國闔廬爲伯

擊築荊軻旣至燕愛善擊築者髙漸離擊築軻和而歌於市中相樂已而相泣旁若無人

信陵防客魏有隠士曰侯嬴年七十家貧爲大梁夷門監者魏公子信陵君置酒大會客公子從車騎虛左自迎之侯生謂公子曰臣有客在市屠中願枉車騎過之【史記】詩旗亭出禦道遊目暫廻車旣非隨舞鶴聊思索枯魚因識季主傍酒見相如【梁庾肩吾】云閣綺霞生旗亭麗日明塵飛三市路蓋入九重城惟見爭名利安知大隠情【陳張正見】

錦繡萬花谷後集卷二十五

欽定四庫全書

錦繡萬花谷後集卷二十六

村

花桞村文選春風太多情村村花桞好又杜詩步屧隨春風村村自花桞

浣花村奉乞桃栽一百根春前爲送浣花村【出杜詩】落花村王禹偁詩一路翠煙垂桞驛滿川紅雨落花村杏花村淸明時節雨紛紛路上行人欲斷魂借問酒家何處有牧童遙指杏花村【出唐詩】

田野爲村在野田爲村【出唐書】

黃葉村村疎黃葉墜野回白鷗來【出杜詩】

朱陳村徐州古丰縣有村號朱陳一村惟兩姓世世爲婚姻【出白氏朱陳杜詩】

老木村澗水空山道柴門老木村

客愁村月掛客愁村又江西詩積水光搖人坐席子規聲苦客愁村

江村錦裏煙塵外江村八九家又陶詩江村日暮時楚村擊舟蠻井絡上宅楚村墟【出杜詩】

孤村一逕野花落孤村春水生【出杜詩】又古詞流水繞孤村

漁村宋迪八景漁村落照云數間茅屋好楊桞籬邊簑网橫腥風

興防村東坡適防州宿於興防村淨行院本集有詩村流淸江一曲抱村流長夏江村事事幽

村皷村皷時時急漁舟个个輕【出杜詩】

明妃村杜詩羣山萬壑赴荊門生長明妃尙有村一去紫防連朔漠獨畱靑塜向黃昏【按圖經歸州有明君防興山山南二里漢掖庭待詔王嬙字昭君邑人聞昭君不回立防以祭也今有昭君村】

詩緑蕚映雙扉循墻一徑防雨多庭果爛稻熟渚禽肥釀酒迎春社遙砧送暮暉數聲牛上笛何處餉田歸【出韋莊】十里山村道千峯櫟樹林霜濃竹枝亞嵗晚荻花深艸市多樵客漁家足水禽【出李嘉祜】煙火軍中暮牛羊嶺上村所居秋艸靜正閉小蓬門貧居�村塢僻近城南樓歸客村非逺殘陽席更移野水平橋路春沙映竹村【並出杜甫】萬里淸江萬里天一村桑柘一村煙漁翁醉著無人喚過午醒來雪滿船【出韓愈】孤村芳艸逺斜日杏花飛【出宼平叔】蔥蔥城郭麗淡淡煙村逺祗疑歸夢西南去翠竹江村繞白沙亂山合沓圍彭門官居獨在懸水村竹籬茅屋趂溪斜春入山村處處花無象太平還有象孤煙起處是人家孤村一犬吠殘月防人行【並出東坡】荊扉野夣繞村徑深盤紆稻獲陪芻牧牛羊臥郊丘村村自擊皷野老欣相求桑村麥隴漫遮眼滿樹晚煙相映深客路蔬爲肉江村水作舂日日雨聲晴復昏鳥聲北郭與南村【並出江人】行得三吳徧淸奇最是蘓樹圍平野濶水隔別村孤震澤非塵世松陵是畫圖更添一詩老載雪過重湖豈但湖天好諸村總可人麥苖染不就茅屋畫來眞行止隨緣住江山到處新十年三過此贏得鬢如銀【出誠齋】藤蘿攀盡入煙村踏破蒼苔半路紋滿地翠嵐千嶂合一溪流水兩州分【出城山】卜築溪村亦自奇傍園蔬圃砌荷池日髙牕影猶眠熟午炊庖煙醉不知【園】近村得雨逺村同上圳流波下圳通【錦囊】店嫗明燈送前村認未眞山頭云似雪陌上樹如人而今借此東家馬煙雨孤行小麥村【並潛夫】山斷疑無路林開覺有村夜宿花村不見花數間茅屋瞰溪沙【並子西】筍輿直入白雲去夜宿白雲深處村【於兼叔】

橋

過海橋秦始皇作石橋欲過海觀日出處有神人能驅石石去不疾神輙鞭之驅石下海石皆流血【三齊要略】架海橋桞司功石橋銘架海維河浮黿役鵲【文粹】

虹橋武夷君幔亭宴曾孫有防虹橋故晦庵櫂歌虹橋一斷無消息萬壑千巖鎖翠煙又李大白乘橋躡防虹【武夷記】

鵲橋淮南烏鵲塡河而成橋渡織女杜詩石勢參差烏鵲橋故後人曲名鵲橋仙

趙州橋燈錄趙州觀音從諗禪師燈僧問久饗趙州石橋到來只見掠彴【廣志云獨木曰彴今謂之掠彴音酌】

升仙橋前漢司馬相如成都人蜀城北七里有升仙橋相如題其柱曰大丈夫不乘駟馬車不復過此橋銷魂橋長安灞陵有橋迎來送去皆至此呼爲銷魂橋【天寶遺事】

浮橋春秋後赧王五十八年秦作浮橋於河

方橋非閣復非舡可居兼可過君欲問方橋方橋如此作【音佐韓退之】

第三橋西京外郭城朱雀街東第三橋皇城之東第一街進業坊隋無漏寺之地也【西京雜記】

第五橋不識南塘路今知第五橋

七星橋李冰造七星橋上應七星【華陽國誌】

五丈橋慕容垂與劉牢之戰晉大敗車騎慕容徳等引兵要劉牢之於五丈橋牢之馳馬跳五丈澗會救至【出後燕錄】

河橋晉杜預啟河橋於富平津眾論以爲不可預曰造舟爲梁則河橋之謂也橋成上從百官臨舉杯勸預就橋安前漢薛廣徳直言諫諍元帝祭宗廟出便門欲禦樓船廣徳免冠頓首曰願從橋云云上不恱光祿大夫張猛曰乘船危就橋安聖主不乘危乃從橋

斬長橋蛟義興郡溪渚長橋下有蒼蛟吞噉人周處執劍橋側俟久之遇出於是懸自橋上投下蛟背而刺焉蛟死

詩春水斷橋人不渡小舟撐出桞陰來【唐詩】寺憶重遊處橋憐再渡時山縣早休市江橋春聚船第五橋東流恨水皇陂岸北禦愁亭當時浣花橋溪水才尺餘白水明可挹水中有行車野橋齊度馬秋望轉悠哉伐竹爲橋結搆同褰裳不渉往來通人寒白鶴歸華表日落靑龍見水中顧我老非題柱客知君方是濟川功合歡卻笑千年事驅石何時到海東把燭橋成夜回舟夜半時天髙云去盡江回月來遲運糧繩橋壯士喜斬木火井窮猿呼西山白雪三城戍南浦淸江萬里橋劍閣星橋北松州雪嶺東朝進東門營暮上河陽橋落日照大旗馬鳴風蕭蕭一夜星橋別三年斗柄移憂我營茅棟擕錢過野橋野橋分仔細沙岸繚防茫野水平橋路春沙映竹村萬里橋西宅百花潭上莊【並杜甫】行色未離南浦路歡聲先到洛陽橋【西山】挿天防蝀玉腰濶跨海鯨鯤金背髙【長橋詩】斷橋逢野店逺嶺見人家【月湖】橋聲春市散塔影暮潮平不用殘燈燭船窻夜自明溪橋曉澑浮梅蕚知君系馬巖花落昔橋木千柱掛湖如斷霓浮梁陷積淖破板隨奔溪

笑看逺岸沒坐覺孤城低聊因三農隙稍進百步堤【西新橋】羣鯨貫鐡索背負橫空霓首搖翻雪江尾挿崩雲溪轆轤捲巨索靑蛟掛長堤豈知濤瀾上安若堂與閨往來無晨夜醉疾休扶攜【東新橋】倦客愁聞歸路遙眼明飛閣俯長橋貪防白鷺橫秋浦不覺靑林沒晚潮二江爭送客木杪防橋橫我欲歸尋萬里橋水花風葉暮蕭蕭防月半隠山圓荷爭防露相攜石橋上夜與故人語【並東坡】白虹千尺臥長灘人在金鼇躍錦鞍借問何人題此柱茂林賦客出長安【袁樞題南浦橋】橋橫南浦虹千丈桞護西溪翠一行嘶入橋東畔路紫驑猶記舊垂楊【並子西】雞翅拍斜茅店月馬蹄踏破板橋霜茅舍松棚隔小橋碧簾斜掛竹籬梢斜陽望斷水平橋古桞蕭疎半已凋魚躍浪花翻水面鴈拖煙練束林腰【並翠防】橋新跨六鼇頭雄固應齊日月休寄語相如好題柱太平天子待封侯珠船夜系重湖月寶驥春嘶小石橋【並城山】喚僕過林寺逢僧問石橋虹橋影倒中邊月蟾鏡光浮上下磨未易丹靑知少苦難題品費詩多【垂虹橋並翁定】漁捨茨荒艸村橋臥古槎【桞子厚】

舟航

僊舟後漢李膺郭泰歸鄕諸儒送之泰與膺同舟而濟眾賔望之以爲神仙

野人舟晉郭翻乘小船歸武昌安西將軍庾翼躬往造翻欲彊之翼以其船小欲引大船翻曰使君不以防賤而辱臨此野人之舟也翼俯屈入其船中終日不去竹葉舟陳季卿江南人舉進士長安十年不歸一日於靑龍訪僧不值憇於火閣有終南山翁亦俟僧久之壁間有寰瀛圖季卿尋江南路嘆曰得自此歸不悔無成翁曰此易耳起折堦前竹葉置渭水中曰注目於此則如願季卿熟視見一舟甚大恍然登舟其去甚速旬餘至家更復登舟再遊靑龍寺見山翁尙擁褐而坐季卿曰非夢乎後妻子自江南來曰某日歸題詩於西齋始知非夢韓詩共泛瀟湘一葉舟【異聞錄】

蓮葉舟太乙眞人蓮葉舟脫巾露髮寒颼颼又杜詩蓮葉舟輕自學操

月舫謝尙鎭牛渚秋十五夜乘月左右防服泛江會袁宏在舫中尙卽迎升舟談論達旦不寐自此名譽日茂【宏】

錦纜甘寧以繒錦維舟去則割棄以示奢侈【吳志】遲日徐防錦纜牽錦纜牙檣起白鷗【杜詩】錦防遊戲西江水【李白】鷁船首相如賦浮文鷁【鷁之象於舟首以警水族】王筠詩淩波漾鷁彩泛水渙蛟文

船穡牙檣捩柁靑棧逺吳檣楚柁牽百丈連檣載米艘檣燕語防人檣烏經嵗飛【檣烏檣上刻爲烏形船檣防柱也】宮袍坐舟李白浮游四方常乘舟與崔宗之自采石至金陵著宮袍坐舟中旁若無人【本】

載月百尺絲綸直下垂一波才動萬波隨夜靜水寒魚不食滿船空載月明歸【唐詩一曰華亭船子和尙偈云】

貴人在舟可濟袁客師天綱子也常渡江叩舟而還左右請故曰舟中人鼻下皆黒不可以濟江俄有一男子跛而負直就舟客師曰貴人在舟可以濟江中忽風起防覆而免跛男子婁師徳也【袁客師傳】

錦袍挽船隋煬帝命皇甫議發河南諸郡民開通濟渠渠旁皆植桞自長安至江都上行幸江都坐洛口禦龍舟挽船士皆以錦防爲袍【本紀】

鈒鏤舟奉禦湯中以文瑤密石中央有玉蓮湯泉湧以成池又縫錦繡爲鳬鴈於水中帝與妃子施鈒鏤小舟戲玩於其間宮中退水出於金溝其中珠瓔寶珞流出街渠貧民日有所得焉【天寶遺事】

艤岸整船向岸曰艤【史記項羽紀】

酒船晉畢卓嘗謂人曰得酒滿百斛船四時甘味置兩頭右手舉酒杯左手把蟹螯拍浮酒船中便足了一生矣【本】

船頭書陸放翁詩船頭一束書船尾一壺酒新釣紫鱖魚旋洗白蓮藕又潁川詩賸買時文售兒輩大書古壓吾船

觧衣刺船陳平身間行杖劍亡渡河船人見其美丈夫獨行疑其亡將腰下當有寶器金玉目之平心恐乃解衣祼而左刺船船人知其無有乃止【本】

詩秋水才深四五尺野航恰受兩三人扁舟吾已具把釣待秋風掛席南風正回檣畏日斜二月頻送客東津江欲平煙花山際重舟楫浪前輕送客滄溪縣山寒雨不開直愁騎馬滑故作泛舟回漁人縈小楫容易防船頭片帆早發劉郎浦疾風颯颯昏停午春水船如天上坐老年花似霧中防秋水通溝洫

城隅集小船岸花飛送客檣燕語畱人舟車半天下主客多歡娛【並杜甫】歸舟不用撐明月只倩西風作晚潮可憐閧市千般有誰信虛舟一物無爲視琴堂早催發片防連夜過姑蘓【萃】兩槳破云尋範蠡一竿搖月趂嚴光緑竹撐篙上小灘滿逢秋色照人寒雨沾沙鷺毛毛雪風捲巖楓葉葉靑【並城山】小舟若鳬鴈大舟若鯨鯤【李白】數聲柔櫓滄浪水何處江鄕人夜歸【唐詩】沙禽相呼曉色分漁浦鳴榔十里聞【唐獨孤及】映山黃防螭頭舫夾道香煙鵲尾鑪一枕晝眠春有夢扁舟夜渡海無濤【東坡】兩行吳樹翠如煙細酌春醪望晚天千里有家誰戀戀萬金無信益懸懸鐘聲未斷斜陽寺鴻影仍隨下水船聽得篙人自相語明朝可到釣防邊【約齋】晚風乘興出溪邊小立斜陽待釣船喚僕去尋賖酒店倩人來認買魚錢雨餘便渉嶺風定穏行船【翁定】夜半橋邊系小舟黎明登岸霧才収杖藜欲去仍回首忽有漁舫出荻洲【橫江】聞道江南有歸棹自攜破篋江頭【王三松】靑燈夜深雨破防曉來風晚立苕溪溪上頭往來無數采菱舟采菱歸去明朝賣安識人間樂與愁【並杜耒】風掠篷牕兩鬢秋生涯無嵗不扁舟吟詩本欲相消遣及到吟成字字愁【杜子野】移舟泊煙渚日暮客愁新【孟浩然】今夜不知何處泊斷猿晴月引孤舟【權徳輿】逺岸明殘日孤村認小舟篷牕夜雨短長夢啼鳥喚人新舊愁萬里論文一樽

酒醉和明月上扁舟【並子西】

錦繡萬花谷後集卷二十六

欽定四庫全書

錦繡萬花谷後集卷二十七

宮觀

蘂珠殿元稹詩閒開蘂珠殿闇閱金字經

藍天瓊室上有郁藍天垂光抱瓊室【老仙詩】

壇級鄭谷詩煙蘿諸洞合鐘磬上淸聞經轉掃壇級來事紫陽君

紫防陳陰鏗遊始興道館詩紫防髙不極

太防宮太防之宮列眞之宇【文選】

仙遊館白氏六帖列仙逰館祖所居

銀宮太上決疑經銀宮金闕列仙攸館元祖所居靈宮祕宇靈宮祕宇將尊道徳之風宜廣神仙之術【文選】丹室太洞五經注訣丹室朱火天室館也

葛仙觀信州圖經云費長房投杖化龍之所

仙都觀建昌軍麻姑壇咸平中攺名仙都觀

都觀劉禹錫由和州刺史入爲主客郎中復作遊都觀詩且言始謫十年還京師道士植桃其盛若霞又十四年過之無復一存惟兔葵燕麥動搖春風耳酆都觀王顯咸平中帥定州忽一日有道士通謁自稱酆都觀主笑則口角至耳謂顯曰昨日上帝牒畨魂二萬至本觀未敢収按防籍死於公之手公果殺之功冠於世然減公算十年二端請裁之顯謂風狂叱之後日契丹引數萬騎獵於境防雨弓不可用顯引兵破之斬二萬級朝廷以樞相召歸赴道數程而卒【玉壺淸話】玉眞觀東坡延生觀詩自注云觀後上小山有堂玉眞公主修道之遺迹則此云小堂者玉眞之堂也【按唐景云元年睿宗第八女西城公主第九女昌隆公主並出家爲女冠二年西城攺封金仙昌隆攺封玉眞𨿽長安輔興坊西南有玉眞女冠觀而今云有修道之迹宜乎後人爲之立堂矣本朝端拱元年十月十八日奉勅賜此名額】捨宅爲觀天寶九載李林甫等皆請捨宅爲觀以祝聖帝恱

詩中天積翠玉防遙上帝髙居綘節朝遂有馮夷來擊鼓始知嬴女善吹簫江光隠見黿鼉窟石勢參差烏鵲橋更有紅顏生羽翰便應黃髮老漁樵浩刼因王造平防訪古遊防云簫史駐文字魯恭畱宮闕通羣帝乾坤到十洲人有笙鶴時過北山頭苔蘚山門古丹靑野殿空月明垂葉露云度逐溪風【杜甫】道人幽夢曉初還已覺笙簫下月壇風伯前驅淸宿霧祝融參乘破朝寒英姿連璧從多士妙句鏘金和八鑾已向詞臣得頗牧路人莫作老儒防山行似覺鳥聲殊漸近神仙簡寂居門外長溪容淨足山腰苦筍耿盤蔬喬崧定有藏丹處大石仍存拜斗餘弟子蒼髯年十八飬生世世授遺書石壁髙千尺防蹤逺欲無飛檐如劍寺古柏似仙都洞府煙霞逺人間爪髮枯飄飄乘到景誰復過遺軀浮雲有意藏山頂流水無聲入稻田古木防風時起籟諸峯落日盡藏煙【東坡】立鵲低昂煙雨裏行人出沒樹林間獨宿澹泊境杳然心事空愛玆淸溪月復有三松風內慮茍不息外緣乃無窮能知靜黙理可與論幽通龍首聳江上嵳峩層城宮仙源暗霧雨石殿鳴松風天際白雲起人間神鼎空飄飄見遺像還欲駕防鴻【並張少遇】參差樓閣半天中六月淸風百尺松隠約齋壇低曉月五云深處一聲鐘【尹介叔】紫防髙不極淸溪千仭余壇邊逢藥銚洞裏閱仙書庭舞經乘鶴池遊被控魚稍昬薤葉斂欲暝槿花疎【陳陰鏗】朝莫泉聲落寒暄樹色同淸猿不可聽偏在九秋中【皇甫冉】

神僊

五色雲母衛叔卿服雲母得仙其子名度世徧遊山海求見其父一日山中見之與數人博戲坐白石牀度世問博者誰曰洪崖先生許由巢父王子晉也我有仙方在所居柱下度世歸掘之得玉函封以飛仙之印乃五色雲母也度世服之果仙去

五色煙寗封子爲黃帝陶正有人過之爲其掌火能出五色煙久則以教封子封子積火自燒能隨煙气上下【列仙】

碧落侍郎沈羲將飛升忽有白鹿靑龍車羽衣持節以靑玉界丹玉版拜爲碧落侍郎【神仙】

弄玉吹簫蕭史秦人善吹簫秦王有女名弄玉好之遂妻焉教弄玉吹簫作鳳鳴有鳳至其室乃作鳳防居之一夕吹簫鳳集乘之仙去乃作鳳女祠【列仙傳】

八百嵗瞳子方李根兩目瞳子皆方【仙經云八百嵗則瞳子方】二十三處皆見薊子訓有道術至市中諸貴人多邀皆許某日日午當往是日二十三處皆見子訓衣服論議如一

落翮山王次仲變篆爲始皇召之不至將殺之次仲化爲大鳥振翼而起使者拜曰無以復命恐見誅乃以三大翮墮與使者始皇因名落翮山

枸杞叢下犬朱孺子防事道士王元正居大若巖一日汲於溪上見二花犬相趂因逐之入於枸杞叢下掘之根形如二犬烹而食之忽覺身輕飛於峯上雲气擁之而去元正食其餘亦得不死因號童子峯

空中聞打麥王老者村居慕道有老道士造之畱月餘忽徧身瘡瘍謂王老曰得酒數斛浸之卽愈遂爲置酒滿甕道士坐甕中三日方出須髮皆黒顏如童子謂王老曰能飲此酒可以仙去時方打麥王老全家飲之須臾皆醉忽風動云蒸一時輕舉捨屋雞犬皆去空中猶聞打麥聲

烏龍韋善俊攜一犬名烏龍後化作龍乘之飛去飯粒成蜂葛師事左慈與客對食口中飯皆成大蜂徐徐入口卻成飯粒

仙防郎侯道華晨起飛在松頂揮手謝眾曰玉帝詔我爲仙防郎今去矣【並續僊】

桃核大如斗王防爲王屋令常念黃庭經六千徧未了深義罷官絕谷咽气入洞中有嵌室石牀案上古經一軸防再拜曰臣窮入洞天萬刼良會今睹經願許塵目一披忽有一人曰吾東極眞人王太虛黃庭經吾所注授於子復與桃核大如數斗磨而服之愈疾延年子未可此更二十年期防攜核與經同歸

彈一琴太眞王夫人王母少女每彈一弦琴卽百禽飛集時乘一白龍周遊四海

一丸泥封戶方回爲人所刼閉戶室中從求道回化而去更以一丸泥封其戶以方回印印之時言得回一丸泥封門戶終不可開【列仙】

女笞老翁漢使過河東見一女子笞老翁翁受杖甚恭問之云此妾之子也昔舅氏伯山甫以神方教妾妾使服之不精致此衰老故杖之問其年曰妾一百三十嵗兒才七十餘耳

徐甲復生老子西度闗闗令尹喜知其非常人從之問道老子大驚吐舌聃然故號老聃老子耳有三漏手握十文其僕徐甲約日直百錢自云隨二百年計欠七百二十萬錢甲詣闗令索所欠令問老子對曰甲久應死吾以太淸生符救之得至今日使甲張口向地符出丹書文字如新甲立成一聚枯骨令知老子神異叩頭請命復以符投骨上甲乃復生【並神仙傳】

瑯玕樹謝卿遇神仙見丹柯碧葉防風時叩五音相節云瑯玕樹也又設鳳冠粟龍睛稻素麟脂斑螭髓洲白柰空洞靈扶桑丹椹淸河文藻又有瓊酒桂蕓英又彈八瑯之璈叢霄之笙洞陰之磬奏元鈞歌作回鸞轉鳳之舞【續仙傳】

眉上肉塊王守一貞觀初自稱終南山人王布衣賣藥於洛陽市富人桞信惟有一子眉上生一肉塊布衣壺中探藥一丸之須臾塊破有小蛇突出五色爛然漸及一丈許布衣叱之蛇躍起雲霧昬暗布衣乘蛇而去【王氏神仙】

召補仙官丞相王徽侄女防年慕道持經撫琴嘗曰洞宮有召命當補仙官題詩曰翫水登山無足時諸仙頻下聽琴詩此心不戀居人世惟見天邊雙鶴飛是夕奄然而終明月雙鶴音樂異香滿野舉形就木空衣而已白雲如百尺樓王道眞居鬼谷柏防常有白雲出防中逺望如百尺樓道眞常乘此雲遊戲山頂暮歸云亦斂入【並王氏神仙】

小兒誦經開元中文靖天師與司馬承禎各就枕忽聞小兒誦經聲泠泠如金玉天師窺之承禎額上有小日如錢光照一席逼而聽之乃承禎腦中聲也【髙道】牧童賦詩鐘弱翁帥平涼日有一方士通謁從牧童牽黃犢立於庭下弱翁異之指牧童曰道人能賦此乎笑曰不煩我語是兒能之牧童乃作詩曰艸鋪橫野六七里笛弄晚風三四聲歸來飽飯黃昬後不脫簑衣臥月明

神僊名義

女吞气三气八十一萬億嵗後化生妙玉女又生後八十一萬億嵗後三气變化五色黃妙玉女口仍卽吞之八十一萬億乃化從妙玉女左腋而生生而白首故號爲老子【元妙內篇經】

綘雪丹開元中內人趙雲容問申元之乞延生之藥元之與絳雪丹一粒曰汝服此必死不壊百年復生至元和末百年云容果再生【髙道】

五性上元夫人謂帝曰汝好道乎數招方士登山祠神亦爲勤矣然汝胎性暴胎性滛胎性奢胎性酷胎性賊五者常捨於榮衛之中五臟之內若從今捨爾五性反諸柔善常爲陰徳救濟死厄不泄精液齋戒勤儉鳴天鼓飲玉漿蕩華池叩金梁按而行之當有兾爾今阿母迂大道之重下降蟪蛄之窟屈霄虛之靈詣孤鳥之爼子厲之哉

金棺葬狗淸虛眞人曰黃赤之道混气之法是張陵受教施化爲種子之一術非眞人之事也吾數見行此而絕種未見種子而得生所謂抱玉赴火以金棺塟狗也道在長飬分生紫防夫人曰黃書赤界𨿽長生之私要實得生之下術非上宮天眞流軿晏景之夫所得言也此道在長飬分生而已有懷於滛气兼以行乎隠書者適足以握水官之筆鳴三官之鼔耳

服日飡霞九華眞妃曰日者霞之實霞者日之精惟聞服日實之法未見知飡霞之精飡霞之經甚祕致霞之道甚易此謂體生玉光霞映上淸之法又曰眼者身之鏡耳者體之牖視多則鏡昬聽眾則牖閉妾有磨鏡之石決牖之術面者神之庭髮者腦之華心悲則靣焦腦減則髮素所以精元內喪丹津損竭妾有童面之經還白之法精者體之神明者身之寶勞多則精散營竟則明消妾有益精之道延明之經

神形如車馬太虛眞人曰觀神載形時亦如車從馬車敗馬奔亡牽連一時假哀世莫識此但是惜風火種罪天綱上受毒地獄

人死適太陰若其人暫死適太陰權過三官者肉爛血沈而猶五臟自生白骨如玉七魄營侍三魂守宅三元權息太神內閉三二十年隨意而出収血育肉生津成液復質成形滕於未死之容眞人鏈形於太陰易貌於三官者此之謂也

隠谷虫得道者皆隠谷虫之法而見三尸之術谷虫死則三尸枯三尸枯自然落矣

九患學道者有九患有志無時有時無友有友無志有志不遇其師遇師不覺覺師不勤勤不守道或志不固固不能久皆人之九患也

吐死气取生气欲爲道者口常吐死气取生气愼笑節語常思其形

服術敍紫防夫人服術敍云察艸術之速益於已者並不及術術气則式遏鬼津益血生腦逐惡致眞守精衛命古人名爲山精之卉山姜之精太上遵仙銘曰子欲長生當服山精子欲輕翔當服山姜

防愛欲根靑童君曰人之爲道能防愛欲之根者如掇懸珠一一掇之會有盡時稍去外惡會有盡時盡則得道矣

小兒貪刀刃蜜紫防夫人曰爲道者譬持火入防室中其防卽滅而明獨存財色於已如小兒貪刀刃之蜜其憇不足美口卽截舌之患

學道如彈琴太上眞人問人曰子嘗彈琴弦緩何如答曰不鳴不悲又問弦急何如曰聲絕而傷悲又問緩急得中何如答曰眾音和合八音妙奏矣眞人曰學道執心調適亦如彈琴道可得矣

穿井學道如穿井形愈深而去土愈難運出當披其心正其行乃見泉源

櫛髮咒櫛髮咒曰泥丸元華保精長存左爲隠月右爲日根六合淸鏈百神受恩咒畢咽液三過能常行之髮不落而日生經曰理髮欲向王地

服日月東華眞人服日月之象男服日象女服月象一日不廢使人聰明五臟生華太虛眞人曰以月五日夜半存日象在心日從口入使照一心之內

存日月靑牛道士口訣暮臥存日在額上月在臍上辟千鬼萬邪致玉女來降

眞人和六液學生之法不可泣涙及多唾泄是以眞人常吐納咽味以和六液

五卯之日甲寅庚申是屍鬼競亂精神躁穢之日夫婦不可同席當淸齋不寢凡五卯之日當齋心存神念炁常如此者玉女降侍

詩朝逰北海暮蒼梧袖裏靑蛇膽气麄三入嶽陽人不識朗吟飛過洞庭湖飲海兒人不識燒丹符子鬼難看一粒粟中藏世界二升鐺裏煮山川三千里外無家客七百年前云外身行滿蓬萊爲別館道成瓦礫是黃金待賔榼裏常存酒化藥鑪中別有春積徳求師何患少由來天地不私親欲整鋒鋩敢憚勞淩晨開匣玉龍嘷手中气岸冰三尺石上精神蛇一條姦血暗隨流水盡凶膏今逐漬防消削除浮世不平事與爾相將上九霄【並呂洞賔】華山髙處是吾宮出卽淩空跨曉風臺殿不將金鎖閉來時自有白雲封三峯千載客四海一閒人【並陳圖南】仙術每將丹訣解史才曾把逸書刪家僮只有猿隨從坐客惟聞鶴往還處士星孤輕世俗大夫松好賤官班碁殘夜石秦云斷琴徹秋巖蜀月彎【孫鄰防】洗硯魚吞墨烹茶鶴避煙閒惟歌聖代老不恨流年【魏仲先】嘗恨淸風千載郁洞天今得恣遊遨松楸古色玉壇靜鸞鶴不來靑帝髙茅氏並寒丹已化宗碑斷夢仍勞分明有个長生路休向紅塵嘆二毛【許堅】宿植靈根何太早洞悟眞風何年少常令丹海飛日烏又使玉液朝元腦昆防气四時春紫府光陰夜如曉來時不用五云車跨著淸風下蓬島【崔存】誰人能識白元君上士由來盡見聞避世早空南火宅植田髙種北山云雞能抱卵心常聽蟬到成形殻自分學取大羅些子術免教松下作孤墳【伊用昌】省悟前非一息間更拋人世棄塵寰徒誇美酒如瓊液休戀嬌娥似玉顏含笑謾教心思苦別離還使鬢毛斑雲中幸有堪歸路無限靑山是我山何用燒丹學駐顏閙非城市靜非山時人若覓長生藥對景無心是大還【馬自然】肘丹篆千年術口誦黃庭兩卷經鶴觀古壇槐陰裏悄無人迹戶常扃【呂仙翁】下瞰虛空臨絕澗上排雲霧倚山顚四邊絕險無猿鳥獨臥深云二十年【率子連】千尋練帶新安水萬仭花屏問政山自少雲霞居物外不多塵土到人間壺懸仙島吞丹罷椀浸星宮咒水閒容易煮銀供客用辛勤栽果與猿攀溪童乞火朝敲竹山鬼聴琴夜撼花气燻人香馥馥澗聲聆耳響潺潺早晚重逢蕭塢客願隨芝蓋出塵寰【聶師道】手種一株松未老鑪燒九轉藥新成心中已得黃庭術頭上應無白髮生【寤公】靑山雲水窟此地是吾家後夜流瓊液淩晨咀絳霞琴彈碧玉調鑪煉白朱砂寶鼎存金虎元田飬白鵶一瓢藏世界三尺斬妖邪觧造逡巡酒能開頃刻花有人能學我同共看仙葩【韓湘】翠羽旌幢仙子隊紫雲樓閣玉皇家人間風雨易分散回首武陵空落花【王世寕】

道士

三景法師太上八素眞經曰凡道三景稱三景弟子已度三人付師友已後授得稱三景法師

瓊華眞人華陽公主大歷七年以病丐爲道士號瓊華眞人

名在丹臺紫陽眞人周季道入防山遇羨門子再拜乞長生訣羨門子曰名在丹臺玉室中何憂不仙【並六帖】幽逸之人周穆王尙神仙因尹眞人艸樓之觀遂召幽逸之人置爲道士【樓觀本記】

冠章甫衣黃衣稷丘公者太山下道士漢武帝東巡狩乃冠章甫衣黃衣擁琴來迎【列仙】

父母師友陸法師曰凡道士道徳爲父神明爲母淸淨爲師太和爲友大戒三百以杜未兆之禍威儀三千以興自然之福

朱篆八字後唐淸防中進士龎式於嵩陽觀聚課有薛學士者因上山采樵次見道士五人曳輕羅羽帔身長大欲攜此子同去薛辭之乃禠其襂背上朱篆一行八字道士乘虛而去薛歸觀話其事無有識其篆者【比夢言】仙階之秀陳子昂頌尊師有弟子十人並仙階之秀句曲山種果秦孝王時道士周大賔住句曲山下種五果也【眞誥】

夢逰帝居賀知章病夢逰帝居數日寤乃請爲道士還鄕裏【六怗】

詩蒼蒼五老霧中壇杳杳三山洞裏官手防昆侖象牙簡心推霹靂棗枝盤春飛雪粉加毫潤曉潄瓊膏冰齒寒漸恨流年筋力少惟思露冕事星冠【包佶】偶逢蒲家郎乃是葛仙客行常乘靑竹饑卽煮白石腰間嫌大組心內保尺宅我願從之遊深山鏁玉液【令狐楚】一別髙人世事多歸山岐路轉蹉跎定知上藥延衰齒每憶談飬太和任道人生如夢寐也從時態起風波錦囊眞籙遙相許只待飈輪更一過【徐】道術曾畱意先生早擊防家家迎薊子處處識壺公長嘯峨嵋北潛行玉壘東有時騎猛虎虛室使仙童【杜甫】相逢豈偶然標格是神仙角弁峩秋頂筇枝閣暮肩結茅休買地跨鶴合衝天莫訝長耽酒曾權子母錢【孫向】至今步虛像猶有孤飛鸞幽幽古殿門下壓浮雲端萬丈水聲落四時松色寒【竇參】乘龍控鯉眞吾偶化石燒金卽我曹塵世混來名異迹蓬山思去夢魂勞吟依古栢天風斷嘯近仙壇海月髙九轉丹成顏愈少髮勝純漆臉勝桃【張希顏】防度題書寄入山不知何處得書看莓苔石上秋吟逺星斗壇中夜拜寒白鶴有名呼卽至黃金無用化非難憶師便欲尋師去芝術栽成盡可飡【趙紫芝】

道語齋戒以享上帝夙罄精誠陰隲而福下民竚垂善應忝造化鑪中之物咸與爲春戴生成宇內之天其寧惟永瑯函蘂笈披三洞之祕文絳節霓旌延九霄之飛馭惟徳動天敢自忘於惕厲大鈞播物實仰賴於涵容作善降祥有髙天之在上致誠不息如皦日之難欺靈壇芬席備三日之彞儀丹篆朱章罄一心之悃欵𨿽亦有禱於三淸惟乞無災之二字自頂至踵誠知報塞之難由身及家舉賴扶持之賜【並通用】炳炳臺符祥應誕彌之月昭昭天鑑算增有永之年敢輸所禱之誠更凟蓋髙之聽伏願壽齊南極福比東溟與國同休翊宗社無窮之祕錫公純嘏伴蓬壺不老之仙少而壯壯而老固物理之盈虛誠則著著則明本人情之淸淨俯殫悃愊仰達穹蒼屬逢孟夏之辰復屆始生之月敢陳菲薦上凟髙眞爾壽爾昌皆本自天之祐將安將樂上祈覆物之仁蓬矢門闌載遇始生之旦蘂珠宮闕久依至道之宗將俯誕辰恭修醮會奏諸天之隠韻諷太上之眞詮絳筆書詞防拜章於玉闕銀編鑄簡願益算於金房【並生日】圓穹垂佑非求報於有生庶類防休合知歸於洪造天道好生實賦形之攸自人倫欲續荷所懇之必從大徳曰生已協熊羆之夢至誠無息敢傾螻蟻之心比臨蓐以懷憂輙望云而請命亟賴乾坤之孚佑肆令母子之歡康爰舉眞科用酬丕貺以嗣以續幸家世之有難終難窮庶年齡之未艾【祈嗣】齋戒以事帝旣殫精意之誠忱疾痛則呼天蓋出人情之迫切陰陽爲宼一身難保於至和禍福無門萬化悉由於眞宰方習是知非而有請宜赦過宥罪以無私陰陽之升降偶失其序脾肺之逆順不相宜和或者星宮之所加臨意其運歷之有會誓勤犬馬之餘生圖報乾坤之大賜【禱病】農心憫雨深懷失業之憂吏職承流敢憚責躬之請雨澤應期顧觧文之坼秋成有望可占魚夢之祥惟天地實民父母忍赤子之渴饑𨿽山川能出風雲必有司於號令興油云一瞬之間注甘雨四天之下鶴鳴九臯上雲霄而猶聞蟻居大澤知陰雨之方來蓋蠕動之慘舒皆範圍於覆載民之苛瘠帝實矜憐木饑火旱𨿽闗冥數之推移金簡玉書能拯含生之疾苦旱當七八月之間比殫防禱雨旣三五日以往仰荷靈休有開必先無徳不報庸卽琳宮之宇聿遵瓊簡之科五糓皆熟必不害於垂成三日爲霖卽可書於大有仰祈昭鑑俯佑下民和气致祥五一風而十一雨大田多種千斯倉而萬斯箱【並祈雨】山海暝冥嘆朝隮之靡間裏閭昬墊憂暑濕之交侵誦瑯函參翠蓋之遊啟金篆導華旗之密百谷旣登收獲僅同乎防至三霖不止浸滛將害於秋成載嚴薰席之陳仰格眞綦之禦九月築圃方欣南畝之歸三日爲霖或作西成之害天不言而善應民所欲而必從曀曀其陰蠢爾一時之孽杲杲出日歡然百里之和帝意何私人心易感謹輸丹悃上瀆紫霄神之格思仰九霄而難報物其多矣庶萬庾以咸登【並祈晴】無父何怙可勝痛割之情謂天蓋髙俯聽忱恂之懇霓旌接引詣蓬萊三島之中仙馭資陪處瑤林九霞之上科黃宅會特啟於九幽魂度朱陵身必超於十極帝心簡在𨿽禍福之無門天數莫逃信生死之有地朝露旣晞重嘆色身之幻遺風猶在恍存心目之間銜哀在疚曷勝莪蓼之懷瀝血設誠用展蘋蘩之潔緑章盡徹黒簿盡除仗玆淸淨之緣破乃昬迷之障三淸上聖曲垂赦過之恩十極髙眞同賜度生之力玉京金闕步八景之煙霞圓嶠方壺嘯一天之風月惟皇上帝道之尊徳之尊凡厥庶民生由是死由是死生有定子不能爲其親私窮苦方深天尙或從於人欲【並追薦】

錦繡萬花谷後集卷二十七﹤子部﹐類書類﹐錦繡萬花谷﹥

欽定四庫全書

錦繡萬花谷後集卷二十八

寺院

三百六十寺西湖天下景遊者無愚賢淺深隨所得誰能識其全三百六十寺幽尋遂窮年所至得其好心知口難【東坡詩】

大眾岀家寺在摩竭陀園無憂王造小乘大眾出家寺也佛滅後眾多名徳比丘皆住雞園

天竺寺薌山天竺寺詩一山門作兩山門兩寺元從一寺分西澗水流東澗水南山雲起北山云前臺花發後臺見上界鐘淸下界聞遙想吾師行樂處仙花桂子落紛紛【本集】

山谷寺舒州皖公山三祖璨大師道塲卽山谷寺有石牛洞其石狀牛因以爲名錢神同安志云初李伯時畫黃魯直坐於石上魯直因自號爲山谷老人

慈恩寺西京雜記西京外郭城朱雀街東第三橋皇城之東第一街進業坊隋無陋寺之故地武徳初廢貞觀三十年髙宗在春宮時報其母文徳皇后爲之祈福卽其地建寺故名慈恩南院臨黃蕖竹木森爲京城之最西院浮圖六級髙三百尺永徽三年沙門元奘所立浮圖內有梵本諸經數十匣浮圖前東堦立太宗皇帝撰三藏聖教敍及髙宗皇帝述聖記二碑並禇遂良書中和中中書舎人李肇國史補進士旣捷列名於慈恩寺塔謂之題名

淸涼寺王維好佛故字摩詰惟致髙逺得宋之問別業山水絕勝今淸涼寺是也

金山寺寺在鎭江府子江寺記云金山舊名浮玉唐有頭陀斷手以建伽藍忽一日於江獲金數鎰表聞因賜名金山寺

招提寺六帖云招提寺名增輝記招提者梵言拓鬭提奢唐言四方僧物後人寫之誤以拓爲招又省去鬭奢二字只稱招提只今十方寺院是也【杜少陵詩注】又詩云巳從招提遊更宿招提境

伽藍僧史後魏太武帝始光元年創是伽藍爲招提之號隋大業中攺天下寺爲道場至唐復爲寺【梵語題云僧伽藍摩或云僧伽羅摩此云眾園園者生植之所佛弟子居之取生植道本聖果之義也或云毗阿羅此云逰止處】總持門秦少遊長老疏云往開大總持門以繼鑠迦羅眼

金田或云金地卽舎衛給孤長者倒布黃金買只陀太子園建精舎諸佛所居之處也

禪龕杜甫謁文公廟禪龕只晏如

花龕劉長卿詩松路向精舎花龕歸老僧

金剎西京雜記以黃金爲剎杜詩金剎靑楓外朱樓白水邊

梵剎梵云利瑟故此云竿今略名剎卽旛柱也沙門得一法者便當建旙告還【要覽】

雁塔昔有比丘見羣雁飛翔忽有一雁投下自殞眾曰此雁垂戒宜旌彼徳於是瘞雁建塔【西域記】

雁堂毗舎離於大林爲佛作堂形如雁字一切具足【要覽】飯後鐘唐王播少孤貧客州惠照寺木蘭院隨僧齋食久而厭怠乃齋罷擊鐘後二紀播自重位出鎭是邦因訪舊遊向之題名皆以碧紗罩之播繼題二絕云三十年前此院遊木蘭花發院新修如今再到經行處樹老無花僧白頭上堂已了各西東慚愧闍黎飯後鐘三十年來塵撲面而今始得碧紗籠【摭言】

石甕寺長安志驪山上有石甕寺朝元閣等唐明皇時津陽門左右有石甕故鄭愚詩石甕嵓底百尋井銀牀下卷絲綆遲

方丈室舎黧國有維摩故宅唐顯慶中王防因向印度過淨名宅以笏量基止有十笏故號方丈室

白馬繞塔天竺國有伽藍名招提其處大富有惡國王利於財將毀之有一白馬繞塔悲鳴卽停毀自後攺招提爲白馬諸處多取此名焉【並唐髙僧】

二梵之福阿含經世尊說若能補故寺是謂二梵之福神龍佛祠裴延齡造神龍佛祠須材五十尺者延齡妄奏同州得大谷木數千章度皆八十尺

天雨花大同坊云花寺大歷初僧儼講經天雨花至地咫尺而滅夜有光燭室勅攺爲雲華【酉陽雜俎】

詩野寺江天豁山扉花竹幽野寺殘僧少山園細路髙云薄翠微寺天靑皇子陂寺憶曽遊處橋憐再渡時花濃春寺靜竹掃野池幽【並杜甫】汲水僧歸林下寺待船人立渡頭沙【唐詩】亂飄僧舎茶煙濕密灑歌樓酒力微【鄭谷】扁舟又截平湖去欲訪孤山支遁林欲窮風月三千界願化天人百億軀【並東坡】南朝古寺幾僧在北嶺空林惟鳥歸莎徑晚煙凝竹塢石池春色染苔衣【劉滄】樹影中流見鐘聲兩岸聞【張祐】三間茅屋無人到十里松門獨自遊【貫休】五度金蓮出世來法堂重向石泉開水邊猿鳥尋前侶石上松杉認舊栽黃印使君精曉供紫雲禪客立香臺人朱頂千年鶴昨夜遼東柱上回【城山石泉寺】黃葉前朝寺無僧寒殿開池晴出曝松暝鶴飛回古砌碑橫艸陰廊畵雜苔禪宮亦消歇塵世轉堪哀【司空曙】隔棲白鳥似與鏡湖鄰月照何年樹花逢幾世人岸莎靑有路苔逕緑無塵願得依容止僧中老此身【盧綸】二三疏竹夏無暑一兩殘僧晝掩門【斯庵】僧依白玉鏡中住人在金鰲背上行【金山寺叢話】海邊樓閣梵王家一水橫橋一路斜密竹弄風敲璧玉怪松摩日起龍蛇巖猿繞檻偸秋果石鼎臨煮露芽中有髙僧倦迎送白頭無事老煙霞紅檐靑瓦院西隅隔斷塵寰一事無兔弄半光來佛案月收斜腳入茶鑪簾垂講磬秋聲逺門掩吟燈夜影孤見說虎溪流水急不勞禪侶酒重沽【並城山】不到峯前寺空來渭上村此亭聊可喜修徑豈辭捫谷映朱闌秀山含古木尊路窮驚石斷林缺見河奔馬困嘶靑艸僧畱薦晚飱山僧豈知此一室老煙霞【並東坡】空潭聞鹿飲疎樹見僧行野寺垂揚裏春畦亂水間樹密當山徑江深隔寺門霏霏雲气重閃閃浪花翻

不復知天大空餘見佛尊時應淸盥罷隨喜給孤園【杜甫望兜率寺詩】澗竹欲萌煙蕨菜不妨招飲野僧家從今相遇幾日事更試南谷雨茶誰憶僧岑寂處衣寒庭際月淸光梨花雪白桞條靑山寺樓臺展翠屏占寺長廊院裏行雲房處處稱幽情明淨榻無人到臥聽春禽百種聲【並江西】宿雨初收艸木濃羣鴉飛散下堂鐘長廊無事僧歸院盡日門前獨看松【李涉】身寂心成道花閒鳥自啼細泉松徑裏返照竹林西【皇甫曽】淸晨入古寺初日照髙林竹徑通幽處禪房艸木深【常建】鳴磬夕陽盡捲簾秋气來名香連竹徑淸梵出花臺【韓翃】松竹閒僧老雲煙晚日和寒塘歸路轉淸磬隔微波【李嘉祐】薄暮緣西峽停橈一訪僧鷺巢橫臥桞猿飲倒垂藤水曲巖幹疊云重樹百層山風寒殿磬溪雨夜船燈【許渾】寺門髙開洞庭野殿腳挿入赤沙湖五月寒風冷佛骨六時天樂朝香鑪地靈步步雪山艸僧寶人人滄海珠塔刼宮墻壯麗敵香廚松道淸涼俱蓮花交響共命鳥金牓雙回三足烏燈無白日布地有黃金【杜甫】名山極歷覽勝地殊畱連幽崖聳絕壁洞穴瀉飛泉金河知證果石室乃安禪夜梵聞三界朝香徹九天山階步皎月澗戶聽涼蟬【江總】云表金輪見檐端畫栱明塔疑平地湧蓋似積香成【蕭慤】層臺聳靈鷲髙殿邇陽烏暫同遊閬苑還類入仙都三休開碧嶺萬戶洞金鋪攝心罄前禮訪道把中虛遙瞻盡地軸長望極天隅白雲起梁棟丹霞映拱櫨【孔徳紹】

佛祖

金棺內現雙足第一祖迦葉世尊入般槃迦葉至雙林樹間悲戀號泣佛於金棺內現雙足

五百仙人至第二祖阿難梵語阿難陀此云歡喜如來阿闍王見阿難於常河中流將入滅雪山五百仙人飛空而至阿難爲說法須五百羅漢爲諸仙人出家受具阿難踴身虛空作十八變

性十七身十七第三祖商那和修者化緣旣久得擾波毱多爲給侍因問曰汝年幾耶答曰十七師曰汝身十七耶性十七耶答曰師發白耶心白耶師曰我但發白非心白耳毱多曰我身十七非性十七也和修知是法器遂爲落髮偈曰非法亦非法無心亦無法說是心法時是法非心法

三尸化華�第四祖優婆毱多隨方行化魔宮震動波旬竭力以害正法密持瓔珞伺尊者入定縻之於頸尊者取人狗蛇三尸化爲華�以酬波旬大喜引頸受之卽變三種臭屍波旬盡其魔力不能移動四祖化導最多每度一人以一籌置石室縱十八時廣二十時充滿其末後得提多迦乃付大法眼藏【並景徳傳燈錄】

寶山泉湧五祖提多迦初生夢寶山泉湧日從屋出照曜天地四祖曰寶山者身也泉湧者法無盡也日從屋出者入道之相也照曜者智慧超越也

願霑甘露味七祖婆深密者忽一智者自稱難提曰與師論義師曰仁者論卽不義義卽不論若擬論義終非義論難提知師義勝卽曰我願求道霑甘露味

處胎六十嵗九祖伏防密多有長者攜一子來曰此子處胎六十歳因號難生

龍魔隨滅十二祖馬鳴大土忽見女子說偈曰稽首長老尊當受如來記今於此地上宣通第一義師曰將有魔來卽一金龍震動山嶽師儼然於坐魔事隨滅遂復本形曰我名迦毗摩羅化巨海極爲小事師曰汝化性海得否曰我未嘗知師雲山河大地皆依建立三昧六神通由玆發現迦毗遂發信心與徒眾三千俱求剃度師乃付法

蟒住石窟十三祖迦毗摩羅入山逢大蟒盤繞師身師受三歸依蟒化爲素服老人曰我昔爲比丘有初學數來請益我煩於應答起嗔恨想命終墮爲蟒身住是石窟千載適聞戒法故來謝耳又曰北有大樹防覆五百大龍樹王名龍樹爲龍眾施法尊者旣與度脫

夢吞明珠而孕二十一祖婆修盤頭其母初夢吞明暗二珠而孕有一羅漢曰汝當生二子一卽祖師一卽芻尼

開手奉珠二十四祖師子比丘有長者引童子見師曰此子當生便拳左手今旣長矣終未能舒願聞宿因師卽以手接曰還我珠來童子遽開手奉珠師曰吾前爲僧有童子婆舎吾赴西海齋受襯珠付之今見還矣遂爲法嗣

百鳥銜花金陵牛頭山法融禪師少通經史嘆曰儒道世典非究竟法般若正觀出世舟航遂投師落髮入牛頭山有百鳥銜花之異【並燈錄】

浮圖名議

湧金蓮花釋迦佛生剎剎王家放大智光明照十方世界湧金蓮花年十九欲出家夜有天人名淨居於牕牖中義手曰太子言出家時至乃於檀特山中修道郁頭藍佛處學非非想於二月八日明星出時成佛號天人師住世四十九年將金縷僧迦黎衣法與摩訶迦葉說無常偈曰諸行無常是生滅法生滅滅巳寂滅爲樂諸弟子以香薪茶毗之燼後金棺如故髙七多羅樹往返空中化火三昧得舎利八斛四斗世尊滅後一千十七年永平中教至中夏

安心偈慧忠禪師有安心偈曰人法雙淨善惡相忘直心眞實菩提道

臥輪偈臥輪禪師偈云臥輪有伎倆能斷百思想對境心不起菩提日月長六祖曰此偈未明心地因作偈曰慧能沒伎倆不斷百思想對境心數起菩提作麼長饑來喫飯困來眠大珠慧海禪師或問和尙修道如何用功師曰饑來喫飯困來卽眠曰一切人總如是同師用功否曰不同他喫飯時不肯喫飯百種須索睡時不肯睡千般計較所以不同也

枯木偈大海山法禪師有偈曰摧殘枯木倚寒林幾度逢春不變心樵客遇之猶不顧郢人那得苦追尋兩虎侍者潭州華林善覺禪師觀察使裴休訪之問有侍者否師曰有一兩个乃喚大空小空二虎自庵後出師曰有客且去二虎咆哮而去休問作何行業感得如斯師曰山僧常念觀音

師唱誰家曲首山省念禪師有僧問師唱誰家曲宗風嗣阿誰師曰少室巖前親掌視僧曰更請洪音和一聲師曰如今要得大家知

選佛場丹霞天然禪師初習儒將應舉道遇一禪客問仁者何往曰選官去禪客曰選官何如選佛曰選佛當往何所曰江西馬大師出世此選佛場也師往見馬祖乃令參南嶽石頭

云在靑天水在瓶藥山惟儼禪師朗州刺史李翺問如何是道師曰云在天水在瓶翺作偈曰錬得身形似鶴形千株松下兩函經我來問道無餘話云在靑天水在瓶翺問如何是戒定慧師曰太守欲保任此事直須向髙髙山頂坐深深海底行閨閤中物割捨不得便爲滲漏師一夜登山大笑翺贈詩曰選得幽居愜野情終年無送亦無迎有時直上孤峯頂月下披云笑一聲日遣十餅龍潭崇信禪師賣餅家子也悟尙尙居天皇寺師日以十餅遺之悟嘗畱一餅曰吾惠汝以防子孫師自念曰餅是我持來何反遺我遂問焉悟曰是汝持來復汝何咎師曉防遂請出家一日問心要悟曰任性逍遙隨緣放曠但盡凡心無別勝解

切忌道著道吾山圓智禪師藥山問何處來曰逰山來藥曰速道將來曰山上烏兒白如雪澗底逰魚忙不徹藥山曰智不到處切忌道著師見雲巖不安曰離此殻漏子向甚麼處相見巖曰不生不滅處相見師曰何不道非不生不滅處亦不求相見

辦愚癡齋良價禪師旣坐化其徒號慟師復開目曰勞生息死於悲何有召主事僧令辦愚癡齋一中責其戀情延至七日食具方畢端坐而逝

路逢猛虎云居禪師道簡有僧問路逢猛虎時如何師曰千人萬人不逢偏汝便逢問孤峯獨宿時如何師曰閒著十間僧堂阿誰教汝孤峯獨宿

汝不是我同流天臺寒山子以樺皮爲冠曵大木屐時來國淸寺就拾得取眾僧殘食菜滓食之丰幹禪師曰汝與我逰五臺卽我同流若不去非我同流曰我不去丰幹曰汝不是我同流寒山卻問去五臺作什麼曰我去禮文殊寒山曰汝不是我同流【並燈錄】

僧

船子和尙華亭船子和尙於華亭吳江泛小舟時號船子和尙

和尙家風守淸禪師有僧問末後一句師曰塵中人自老天際月常明問如何是和尙家風曰一瓶兼一鉢到處是生涯問佛法大意曰擾擾匆匆晨雞暮鐘

杖荷布囊布袋和尙形材腲腇額皤腹以杖荷一布囊供身之具盡貯囊中入市見物輒乞或醯鹽魚葅才接入口分少許投囊中白鹿和尙問如何是布袋師便放下布袋又問如何是布袋下事師負之而去

臨刑偈僧肇法師遭秦主難臨刑偈曰太元初無主五陰本來空將頭臨白刃猶似斬春風【並燈錄】

取蓮花勿取臭泥髙僧鳩摩羅什姚主以妓女逼令受之乃自講說譬如臭泥中生蓮花但取蓮花勿取臭泥

乘木杯渡河杯渡者不知其名姓常乘木杯渡河因名焉不修細行不甚精持飲酒食肉與俗人不殊【髙僧】心若死灰髙僧嵬戒行嚴潔嘗有一女子寄宿自稱天女以上人有徳天遣我來勸勉其意嵬執意貞確一心無擾曰吾心若死灰無以革囊見試女乃淩雲而逝顧曰海水可生須彌可傾彼上人者秉心堅貞

咒水生蓮佛圖澄妙通術腹傍有孔當齋時至流水側引五臟洗之還內腹中取鉢盛水燒香咒之生靑蓮花

食鍼羅什不拘細行諸生故多效之什乃聚鍼盈掬食之諸僧盡皆愧服也

日夜誦經九函東川解魔寺僧吉祥魁梧多力受飯五鉢日夜誦經九函池中魚知其數以名召之皆出水面使去卽沒【蜀普錄】

詩巫山不見廬山逺松林蘭若春風晚一老猶鳴日暮鐘諸僧尙乞齋時飯香鑪峯色隠晴湖種杏僊家近白楡飛錫去年帝邑子獻花何日許門徒【杜甫】瓶殘秦地水錫入晉山云秋月離喧見寒泉入定聞【賈島】盡日行方到何年獨此林客歸惟鶴伴人少似師心坐石落松子禪牀搖竹陰山靈怕驚定不遣夜猿吟去掃東林下閒持未徧經爲山低鑿牖容月席開庭舊業云千里生涯水一瓶還應覓新句看雪倚禪扃【並薛能】溪聲便是廣長舌山色豈非淸淨身夜來八萬四千偈他日如何舉似人碧玉盌盛紅瑪瑙井花水養石菖蒲也知法供無窮盡試問禪師得飽無問禪不契前三語施佛空畱丈六身老去山林猶夢想雨餘鐘皷更淸新薦福老懷眞巧便淨慈兩本更尖新憑師爲作鐡門限準備人間淸話人優鉢曇華豈有花問師此曲唱誰家巳從子美識桃竹更向安期覓棗晏坐林間時有虎髙眠粥後不聞鵶勝逰自古兼支許爲采松脂寄一車騎驢覓驢眞可笑以馬諭馬亦成癡一天月色爲誰好二老風流各自知【東坡】塵機息盡一眞僧惟有林泉捨未能蓮社故人今暫別稽山舊隠與誰登時淸豈覺前逰攺道勝寧辭白髮增遙羨髙齋吟望處孤云野鶴是親朋【徐騎省】去路餘千里行行雪灑衣諸峯何日別一錫犯寒歸夜宿誰聞磬晨齋自采薇遙知到禪宇猿鳥共開扉【孫漢公】

梵語神威不測早回從物之仁佛力無邊願效知恩之報天道𨿽逺其聽甚卑神居無方有求必應如來大藏起於四十二章過去妙心流出萬二千卷龍天釋梵水陸空行逰戲神通恭敬圍繞是觀非觀如水中月是音非音如谷中聲廣上中下三乘之教化千百億無量之身輒具蘋蘩之薦仰伸葵藿之心瞻玉毫之妙相啟貝葉之眞文啟龍宮之華藏建鷲嶺之道場陳金剎之淨筵敷竺幹之妙道願行行坐坐歸依佛歸依法歸依僧覬世世生生逺離財逺離酒逺離色【並通用】孫又生兒乃有移山之志老而無子難忘濟之憂輒伸一念之微仰叩九重之防顧惟庸陋實忝繼承𨿽憑祖考之休未衍子孫之慶達旦炷香望髙禖而致禱迎春剪防詣聖母以投誠粲然蘭陰冀回寒谷之春籍甚具文爰謹柏庭之薦願回昭鑑俯納防誠防登九寸遇老嫗之授符列環四枚感黃衣之獻玉【並祈嗣】素非丘禱立動九重申以齊禳僅逃再譴眾生困苦之中但知呼佛諸聖慈悲之故常善救人惟羅漢之慈悲受釋迦之付囑惟祈禳之有典非妙湛之罔依旣不勝於幽悃輒仰叩於眞乘延供十方之眾祓除六疾之災指日有瘳介祥無量飬生無術嬰疾有年冀消多刼之愆須仗一乘之教淸淨少惱常居福徳之鄕安樂延年重覩升平之世【並禱病】如惔如焚正渴云霓之望是穮是蓘久罹旱暵之憂慧云垂潤本無間於羣生旱气爲災慮有傷於百谷金風扇徳品彚收功火日暉歷旬不雨澤旣愆於久望功將壊於垂成慈悲救物立願深方便濟人運心廣大倘竭至誠

之懇必彰善應之功矧此邦膏澤之久愆豈我佛深仁之弗顧慧云徧施法雨普沾回此亢陽之甘澤油然作沛然下遂成三日以爲霖陰無伏陽無愆未聞四月之不雨風淒淒雨祈祈不失三時之務苖芃芃稷薿薿式寛千里之憂【並祈雨】害粢盛而作滛雨方以爲憂披雲霧而覩靑天伊誰之力天多滛雨將中敗於西成民有肅心敢上干於北極願斡回天之力潛施馭日之功破頑陰於四極瑩麗日於九霄開昱晝昱夜之輝式蘇萬物發如坻如京之詠爰慰三農佛日當空肅羣陰而屏伏秋風斂穧慶萬畆以收成【並祈晴】苦海彌天佛爲彼岸業風鼓蕩法是慈航父嚴遽棄愴巳攺於新年母慈大違痛又臨於諱日死生分定應同露電之觀父子情鐘尙懷駒犢之愛昔嘗逮事荷莫報之劬勞今屬諱辰未忘哀於防漠是故諸佛開眾生方便之門自然一念證無上菩提之果人生易失俄經六七之光陰佛慧難窮願照三千之世界屬臨諱日敷宣多貝葉之文只叩眞乘瞻禮仰蓮花之座夜臺寂寂幽明遽隔於七旬法界恢恢煩惱頓超於六道感夭棘之甚勞嘆蓼莪之罔報痛惟罔極之恩爰設無遮之防聞圓音於玉毫之前受祕籙於瓊章之上佛土三千界親禮世尊玉京十二樓徧逰仙境受生樂國咸知先佛之言餘慶流宗永錫後昆之慶【並薦亡】

錦繡萬花谷後集卷二十八

欽定四庫全書

錦繡萬花谷後集卷二十九

奇怪

李積化爲虎唐李儼爲禦史奉使嶺表路出荊南驛吏曰溪曲有虎可由山後路行儼曰吾銜王命避虎何也鞭馭而去有虎躍出返入伏艸中曰幾傷吾故人儼識其聲是其友李積也問曰君何由至此虎曰昨病發狂走入山谷間化爲虎自是見冕而趨者翼而翔者毳而馳者皆搏而啗之向有一婦人銀握臂吾銜致水下此去百步君過則取之遺吾家吁食其人而取其物以遺妻子非人所爲今日吾倒行逆施耳儼曰君平生得無有自恨乎虎曰吾嘗私孀婦其家常有害我心吾因醉一家盡殺之而去此爲恨耳儼上山未定見巨虎大吼聲震林木而去

人道魚身張守信泊舟新開湖夜有漁者舉网得魚近百斤自腰而下魚也腰上乃美婦人守信酌酒飲之面益紅美或取湯一杓飲之急噴去似傷寽熱也舟人曰殺之不祥復還之深水其魚合掌人言曰刼火未壊人首魚身昔爲東魯太史今作泊水小君投我以酒固以爲感沃我以湯斯亦不仁

進士呂口楊願監都下倉有通謁云江州進士呂口旣是投短啟曰幽室微光寒泉涸滴楊誼之庖屢空孔緒之車何適願曰孔緒之車何故事也其人曰楊三楊三汝楊邁之孫楊中之子孔緒之事何必問也願怒欲系之其人溘然僕地惟露襆頭巾子願遽鋤之化爲大防走入倉下

獨眠孤館廣州押衙崔慶成轄香藥綱詣內庫抵皇華驛舎夜見美婦人曰今日見君君必有疑今日捨君我寧不悔俟君回轅別圖後防擲書云川中狗百姓眼馬撲兒禦廚飯洎還不敢宿皇華寓宿旅邸前婦人來曰今日之事可諧否十二字能辯否慶成不對因命靑衣進酒終不舉琖乃作詩云妖魄才魂自古靈多情心膽似平生知君不是風流物卻上幽原怨月明靑衣曰小娘子嘗養鸚鵡十餘年今不言今其驗乎婦人嘆曰是矣乃作啞鸚鵡詩云雕籠馴養許多時終嵗曽無一句詞深恨化工情太誤因何偏與好毛衣擲紙於地燈火俱滅丁晉公嘗見十二字曰川中狗蜀犬也獨字百姓眼民目也眠字馬撲兒子也孤字禦廚飯官食也館字乃獨眠孤館四字【並摭遺】

上淸童子岑文本山亭避暑有叩門云上淸童子元寶參奉冠靑圓角冠衣淺靑衣自漢得果成本生於吳得不凝滯之道又語以漢魏間事了如目睹問冠帔乃曰僕外服圓而心方正此是上淸五銖服也又天衣六銖尢細五銖也出門數步墻下不見文本掘之一古墓中惟得一古錢文本方知上淸童子銅名元寶錢文也外圓心方正錢之狀也靑衣銅衣也五銖服亦錢文也此乃漢朝所鑄也文本自是錢帛日盛至中書令忽失古錢岑遂薨矣【博異志】

廢宅三怪姚康成夜宿廢宅遙見三人入廊房內賦詩一人細長而黒吟曰昔日炎炎徒自知今無烽竈欲何爲可憐長柄今無用曽見人人未下時一人細長面多創孔吟曰當時得意气塡心一曲君前直萬金今日不如庭下竹風來猶得學龍吟又一人肥短須髮散垂吟曰頭焦鬢禿但心存力盡塵埃不復論莫笑今來同腐艸曽經終日掃柴門明日尋之見鐡銚子一柄破笛一管禿黍穰箒而巳【靈怪集】

塜中續詩鄭郊河北人舉進士第遊陳蔡間過一塜上有竹二竿靑翠可愛因駐馬吟曰塜上二竿竹風吹常裊裊久不能續忽聞塜中言曰何不云下有百年人長眠不知曉郊驚問之不復更言矣【集異記】

吉兆

夢甲馬飛空唐髙祖將舉義師夜夢身死墜牀下爲羣蛆所食智滿禪師曰公得天下矣且死是斃也墜牀是下也陛下至尊之象也羣蛆所食億兆趨附也又夢甲馬無數飛滿空中曰是公身中之神言訖飛入帝身覺而召太宗曰吾事濟矣

朱衣吏躍出元稹在私第獨坐有朱衣吏躍出曰相公今日登庸言訖趨出命左右追之咸曰無人入朝果有制命數月又見朱衣吏云今日罷相遲明報出中書省夢栁僕地桞宗元自永州司馬召至京師詣卜者聞命曰余栁姓也昨夢栁樹僕地其不祥乎卜者曰生則栁樹僕則栁木二者牧也君其牧栁州乎卒如其言夢舁棺入堂李逢吉有婢夢有一人舁棺至堂後云且置在地不久移入堂中俄除中書舎人後知貢舉未畢而入相【並紀異錄】

蝸迹成天字睿宗爲冀王日壁間蝸迹成天字後卽位雕玉鑄金爲蝸形置道釋像前【酉陽雜爼】

鼻中龍虎气交王庭湊生於別墅有鳩數十朝集庭樹暮宿檐下嘗寢於途有人自云濟源駱山人見君鼻中之气左如龍右如虎龍虎气交王在今秋子孫相繼滿一百年大樹及堂是其兆也是年果爲鎭州三軍立爲畱後歸別墅而庭樹婆娑矣

夢幡飛指劉仁恭微時夢佛幡於手指飛出或曰君年四十九必有旌幢之貴果然【並北夢言】

臣蛇食藤花明皇微時至洛陽令崔日知宅崔設饌未熟明皇因寢庭前一架藤花初開日知見巨蛇食藤花逡巡不見明皇覺曰饑其夢中食藤花甚飽日知乃知他日啟聖之驗也【逸史】

梟鳴庭樹有梟晨鳴於張率更庭樹其妻以爲不祥連唾之張曰急灑掃吾當攺官言未畢賀者已在門【隋唐嘉話】槐生室中呂蒙正方應舉僦舎建龍觀沿幹入洛鏁室而去自冬涉春方回啟戶視之牀前槐枝叢生髙二三尺蒙茸合抱是年登科十年作相【幕府燕間錄】

持此稱量天下上官昭容其母將誕夢人與稱曰持此量天下鄭氏冀是男及生昭容母曰稱量天下豈是女耶嘔啞如應曰是【劉禹錫嘉話】

衣錦井中費絇應進士舉夢衣錦在井中覺自喜曰及第衣錦逰鄕井爾【茅亭客話】

夢六印懸劍張乖崖鎭益屢乞代王文正奏除淩防少嘗夢人以六印懸劍鋒以授之後在劍外凡六任【玉壺淸話】畢諴得響卜畢諴相公及第年夜聽響卜久無所聞俄遇人投骨於地羣犬爭趨又一曰後來者必銜得【摭言】劉煇作狀元有堂吏夢火山軍姓劉人作狀元明年狀元乃劉煇也【東齋記事】

虹蜺天使韋臯鎭蜀宴客西亭暴風雨俄頃而霽有虹蜺自空而下垂首筵上吸其飲食且盡其首似驢五色若霞公懼罷宴少尹竇盧署曰虹蜺天使也降於邪則爲戾降於正則爲祥公正人也某敢以賀旬日拜中書令【宣室志】

凶兆

畫蛇蟠鏡袁孝叔遇異人得書云每受一命卽開一幅累任皆驗一日晨起巾櫛一物墜鏡面如蛇驚僕而卒然所畱紙數尙多開視之皆空紙也最後一幅畫蛇蟠鏡中

鏡聲蘇威有鏡日蝕旣鏡亦昏黒無所見日蝕半缺鏡亦半昏後櫃內有聲如磬尋之乃鏡聲也無何其子防死後更無聲威敗不知所在【隋唐嘉話】

八人乃火字翟幹祐天師常預言事一日大呼於防州市曰今夕當有八人過可善待之是夕遺火焚數百家方悟八人乃火字【酉陽雜爼】

木掩房晉公被謫之初木掩房三日馮拯薨時火守房王欽若薨時火拂房【晉公談錄】

書囊防變犬李林甫一日晨興取書囊訝其重開視之一大防躍出變爲蒼犬怒目張牙仰視林甫以物擊之應手而斃林甫惡之逾月而卒【明皇雜錄】

夢雌鶴生女歐陽永叔在夷陵日逰姜詩廟潛禱嗣續家人夢一鶴飛來自云是雌鶴果得女甚端麗至八嵗忽驚魘曰夢一鶴飛去不數日暴卒【見聞雜錄】

鐺釡皆行鄭尙書絪罷相居第廚中鐺釡悉皆行盡日方定數月鄭薨【靈怪集】

儲書

載書三十車張華字荗先雅愛書籍身死日無餘財惟文史溢幾篋嘗徙居載書三十車祕書監虞志撰定書皆資華本取定【本】

續志藏祕府馬懷素有詔句校祕書是時文籍盈漫皆炱朽蟫斷籖秩紛舛懷素建白願下紫微黃門召宿學巨儒就校繆缺又言自齊以前舊籍王儉七志巳祥請采近書篇目及前志遺者續儉志以藏祕府詔可黃墨精謹韋述蓄書二萬卷皆手校定黃墨精謹內祕書不逮也

軸帯籖帙兩都聚書四部以甲乙丙丁爲次列經史子集四庫其本有正有副軸帯籖帙皆異色以別之四部書景龍文館記薛稷知集庫馬懷素知經庫沈佺期知史庫武平一知子庫通謂之四部書

筆

兔毫管手王羲之筆經曰漢時諸郡獻兔毫出鴻都惟有趙國毫中用時人咸言曰兔毫無優劣管手有巧拙寫圖尙書中曰負圖出周公援筆以時文寫之書牘第五永爲督軍禦史督使幽州蔡邕算天下名材士人皆防祖餞於平樂館髙彪送永在坐因援筆書牘【謝承後漢書】

是筆可當面蔡邕書曰侍中執事相見無期惟是筆疏可以當面

錯寶爲跗漢制天子筆以錯寶爲跗毛皆以秋兔之毫【西京雜記】

金匣子云漢末一筆之匣雕以黃金飾以和璧綴以隋珠文以翡翠

琉璃象牙爲管昔人或以琉璃象牙爲筆管麗飾則有之然筆須輕便重則躓矣【王羲之筆經】

仙筆四譜云石晉之末有一髙士不顯姓名每夜作筆付其家室至曉闔戶而出以竹筒銜壁外向如引水者置錢其中則一管躍出筆盡𨿽官府勢要無復有也匠婦亦怡然自得如此三十嵗時人謂之仙筆

毛錐子洪肇曰安朝廷定禍亂直須長槍大劍若毛錐子安足用哉【五代史】

黒水郡王薛稷爲筆封墨曹都統黒水郡王表兼毛錐刺史【龍須志】

詩英華表玉笈佳麗稱珠网無如玆制奇雕飾雜眾象仰出寫含花橫袖學仙掌幸因提拾用遂厠琁臺賞【梁簡文帝】本自靈山出名因瑞艸纎端奉積潤弱質散芳煙直寫入蓬牒橫承落絮篇一逢掌握重寧憶仲升捐

墨

黒松使者陶家瓶餘事曰宗禦案墨曰龍香劑一日見墨上有小道士如蠅而行上叱之卽呼萬嵗曰臣墨之精黒松使者也凡世人有文者其墨上皆有龍賓十二上神之乃以墨分賜掌文官

香太守薛稷爲墨封九錫拜香太守兼毫州楮郡平章事是日墨吐異气結成樓臺狀鄰里來觀食久乃滅【纂異記】

墨狻猊徐峯善碁段成式欲盡窮其術峯曰子若以墨狻猊與我當使子過我十倍【龍髓記】

字三年不昏相墨經墨染紙三年字不能昏暗者爲上豹皮囊文房寶飾曰養墨以豹皮囊貴乎逺濕

一噴皆成字班孟嚼墨一噴皆成字竟紙各有意義魚吐靑色葛見賣大魚謂曰暫煩此魚往河伯處魚主曰魚已死曰無害乃丹書紙內口中投水有頃魚化騰躍上岸吐墨書靑色如木葉而去【並葛洪神仙】

靑松煙墨出靑松煙筆出狡兔翰古人感鳥迹文字有攺判【曹植樂府詩】

十螺汲太子妻與夫書曰並致上書墨十螺【婦人集】築陽山石築陽縣有墨山山石悉如墨【盛之荊州記】

懷化塹懷化郡握塹得石墨甚多精好可寫書【廣州記】三萬杵韋仲將墨方曰合墨法以眞珠一兩麝香半兩皆搗細後都合下鐡臼中搗三萬杵杵多愈益不得過二月九月

硯

鐡面尙書薛稷爲硯封九錫拜離石鄕侯鐡面尙書使持節卽墨軍事長【鳯翔退耕】

玉硯五代吳世家顯徳三年世宗徵淮南下詔撫安揚氏子孫而李景聞之遣人盡殺其族周先鋒劉重進得其玉硯以獻

秀石其壁曰龍壁其下多秀石可硯【栁宗元栁州山水記】

紫石潭徐之夜讀書見人物如粟米數百皆具甲冑擁一紫衣者行案上呼曰蚍蜉王欲觀漁於紫石潭漁具數十入硯中皆獲小魚【異聞實錄】

溪源中石山川今古記曰興平石穴深二百許丈石靑色堪爲硯

純銀參帯魏武上雜物疏曰禦物三十種有純銀參帯硯一枚純參帯圓硯大小各一枚

金鐡爲池卽方圓以定形鍛金鐡以爲池木貴其能軟石美其潤堅加采漆之膠固含仲徳之淸【硯賦】風字硯防稽有老叟云右軍之後持一風字硯大尺餘色正赤周之不減端石云右軍所用者石陽休以錢二萬得之

有眼爲貴端石以子石爲上在大石中生蓋精石也流俗訛爲紫石又以貯水不耗爲佳有眼爲貴石病也官司嵗以爲貢在他硯上然十無一二發墨者但充翫好而已

金星爲貴歙石出於龍尾溪以金星爲貴予少時得金坑礦石堅而發墨端溪以北巖爲上龍尾以深爲上龍尾逺於端溪上而端石以後出見貴爾

碧玉硯許漢陽筆以白玉爲管硯碧玉以玻瓈爲匣金匱書黃帝得玉一紐治爲墨海其上篆文曰帝鴻氏之硯又太公金匱書曰石墨相著邪心讒言無得污白是知硯其來尙矣【硯者研也研墨使和濡也】

一篋磨穴硯古人有學書於人者數年自以藝成告辭而去師曰吾有一篋物可附於某處及山之下絕無所付人封題亦甚不密乃啟之皆磨穴者硯數十枚方知師夙所用者乃返山服膺至晧首方畢其藝

補百碎硯石晉時關石有李處士能畫馴貍復能補端硯百碎者賫歸旬日卽復舊如新琢成略無瑕纇世莫得其法【並四譜】

詩紗帷晝暖墨花春端州石匠巧如神踏天磨刀割紫雲慵刓抱水含滿唇暗灑萇冷血防【李賀】巨璞禹鑿余異狀君獨見其滑乃波濤其光或雷電聨防各盡墨多水逓隠見【杜甫】低心蒙潤久入匣更身安【僧貫休】

銘贊顧尋斯硯乃生翰墨自昔頡皇之罔極【繁欽】書契旣造硯墨乃陳篇籍永垂紀志功勲【李尢】方如地體圓似天常斑彩散色漚染毫芒防黛文字曜明典章施而不徳吐惠無疆浸漬甘液吸受流光【繁欽】爰初書契以代結繩人察官理庶績誕興在代季末華藻流滛文不爲行書不盡心淳朴澆散俗以崩沈墨運翰染榮辱是若念玆在玆惟王是托【王粲】

紙

平滑如砥釋名曰紙砥也平滑如砥石也

方絮服防通俗方曰方絮曰紙

搗魚网漢桓帝時桂楊人蔡倫始搗故魚网造紙【博物志】縹紅東宮舊事曰皇太子初拜給縹紅紙各一百枚藤角王紙不可以作文書皆令用藤角紙【初學記】

楮國公薛稷爲紙封九拜楮國公白州刺史統領萬字軍略道中郎將【事略】

桃花紙楊炎在中書後閣糊牕每用桃花紙塗以冰油取其甚明【鳳池編】

栁綿肝毛重教授於導江春日主人宴乃賦散語曰蟣肝之奉何堪龍首之攀可望主人大喜勸以陸源酒賞以栁綿肝【文房寶飾】

洪兒紙姜澄十嵗苦無紙澄乃燒糠熁竹爲紙以供父澄小字洪兒鄕人號洪兒紙【童子神通錄】

養以芙蓉粉養紙以芙蓉粉惜其色【文房寶飾】

薛濤牋元和之初薛濤好制小詩惜其幅大不欲長賸乃狹小之蜀才子後減諸牋如是號薛濤牋【南部新書】雁頭牋羅隠喜筆工萇鳳贈雁頭牋百幅【龍須志】

瑯玕紙瑯玕紙十幅可爲札墨子詞【酉陽雜爼】

金花牋帝與妃賞壯丹命李年持金花牋賜李白【太眞外】

詩雜彩何足奇惟紅偏可作灼爍類苣開輕明似霞破鏤質捲芳脂裁花承百和不過精華人豈入風流座【江洪】皎白猶霜雪方正若布碁宣情且記事寧同魚网時【後梁宣帝】昔時應春色引淥泛淸流今來承玉管布字攺銀鉤【薛道衡】

錦繡萬花谷後集卷二十九

欽定四庫全書

錦繡萬花谷後集卷三十

旌旗

翠鳳李斯上書曰今陛下建翠鳳之旗樹靈鼉之鼓皷音舉白金音舉靑軍令曰聞雷皷音舉白幢絲旗大小船皆進戰不進者斬聞金音舉靑旗船皆止不止者斬

黃鳥之旗墨子曰赤鳥銜書降曰命周文王伐殷天賜武王黃鳥之旗

正正之旗黃帝出軍決曰始立牙之日吉气來應旗幡指敵是謂堂堂之陣正正之旗此大勝之徵

翼星明翼星明旌旗用【天文要集】

鳥集旌上鳥集將軍旌上將軍增秩祿【趙氏兵書】

五方法風後曰予告汝帝之五旗東方法靑龍曰旗南方法赤鳥曰防西方法白虎曰典北方法蛇曰旂中方法黃龍曰常【河圖】

旗上有光郝明古曰旗上有光人主大喜延年益壽四獸禮記曰行前朱鳥而後武左靑龍而右白虎招搖在上急繕其怒【以此四獸爲軍陣象天也畫招搖星於旌旗上以起居圍勁軍之威怒】五牛晉元皇始制五牛之旗設靑在左黃在中【周遷車服雜記】蜿虹垂天王沈餞行賦曰曳招搖之修旗若蜿虹之垂天

旗制三十二旗之制三十有二其大總管一曰靑龍旗二曰白獸旗三曰朱雀旗四曰武旗五曰黃龍負圖旗六曰應龍旗七曰龍馬旗八曰玉馬旗九曰鳳凰旗十曰鸞旗十一曰鵕防旗十二曰太平旗十三曰麒麟旗十四曰飛麟旗十五曰飛黃旗十六曰駃騠旗十七曰白澤旗十八曰五牛旗十九曰犀角旗二十曰金牛旗二十一曰兕旗二十二曰三角獸旗二十三曰角瑞旗二十四曰吉利旗二十五曰騼防旗二十六曰騶牙旗二十七曰黃鹿旗二十八曰白狼旗二十九曰赤熊旗三十曰辟邪旗三十一曰苣文旗三十二曰白刃旗【唐六典武庫令】

劍

靑龍象劍之在左靑龍象也【春秋繁露】

齊金桓公問曰齊國寡甲兵爲之若何管子曰小罪謫以金分宥問罪入美金以鑄劍防試之狗馬【國語】

楚鐡秦昭王臨朝嘆息曰吾聞楚之鐡劍利則士勇也【史記】

玉頭張敞晉東宮舊事曰太子儀飾有玉頭劍

文玉通犀魏文帝典論曰余好擊劍命彼國工以爲寶器飾以文玉表以通犀

金鐡英銀錫精秦客薛燭善相劍楚王取湛盧示之燭曰善哉銜金鐡之英吐銀錫之精【吳越春秋】

五色駭鑪余好擊劍善以短乘長選玆良金命彼國工精而鏈之至於百辟其始成也五色駭鑪巨橐自鼓【魏文帝典論】

華陰赤土雷煥得酆城劍取南昌西山下土拭劍送一劍並土與張華以南昌土不如華陰赤土報雷煥書云云兼以華陰土一斤致煥煥將拭劍轉精明也靑龍突陣開元中河西騎將宋靑春每陣常運臂大呼執馘而旋未嘗中鋒鏑西戎憚之後吐蕃入寇獲生口數千軍帥令澤問衣大虫皮者爾何不能害答曰嘗見靑龍突陣而來兵刃所及若叩銅鐡靑春乃知劍亦有靈也

火精徳宗將幸奉天自攜火精劍出內殿因嘆曰千萬年社稷豈謂狗防所竊耶遂以劍斫檻上鐡狻猊應手而碎上曰若碎小寇如碎狻猊不足憂也及乘輿遇夜侍從皆見上仗數尺光明卽火精劍也【唐杜陽編】

生神芝生黒煙成都朱善存家世寶一劍每生神芝則天下晏淸如安史黃巢亂劍皆生黒煙屬天不差毫髮【玉塵集】

鱗鋏星鐔鄭云逵少時得一劍鱗鋏星鐔有時而吼常在莊居晴日借膝玩之忽有一人從庭樹窣然而下紫衣朱糺發露劍而立黒气周身狀如重霧其人因言我上界人知公有異劍願借一觀鄭謂曰此凡鐡爾不堪君翫上界豈借此乎其人求之不已鄭俟便疾起斫之不中黒气著地數日方散

色靑無刃大歷中髙郵人張存以踏藕爲業嘗於陂中見旱藕梢大如臂遂並力掘之深二丈大至合抱似不可窮乃斷之中得一劍長二尺色靑無刃【酉陽雜爼】

詩我有一寶劍出自昆吾溪照人如照水切玉如切泥鍔邊霜凜凜匣上風淒淒寄語張公子何當來見攜【吳均】寶劍出昆吾龍夾采珠五精初獻術十戶竟論都匣气沖牛斗山形轉鹿盧欲知天下貴持此問風湖【崔融】贈劍刻玉字延平兩蛟龍【李白洞庭詩】挼絲團金懸防神光欲截藍田玉提出西方白帝驚嗷嗷鬼母秋郊哭先輩匣中三尺水曽入吳潭斬龍子【並李賀】寶劍雙蛟龍雪花照芙蓉精光射天地電騰不可衝【感遇集】

刀

周之寶器赤刀周之寶器【博物志】

百鏈靑犢漏景三刀名也【崔豹古今注】

鑄刀以五月丙午古人鑄刀以五月丙午取純火精以協其數【吳喜志林】

百辟寶刀典論曰魏太子丕造百辟寶刀三一曰靈寶二曰含章三曰素質又作露陌刀一名龍鱗矣

脫光龍魚河圖曰有脫光刀

金馬托形李無金馬書刀銘云巧冶鏈剛金馬托形三公可服晉中興書云初魏徐州刺史任城呂防佩刀工相之以爲必三公可服此刀防爲別駕王祥曰茍非其人刀或爲害卿有公輔之量故以相與祥辭之固彊乃受之

解數千人庖丁爲文惠君解牛丁曰今臣之刀十九年矣所解數千牛而刀若新發於硎彼節者有間而刀刃者無厚以無厚入有間恢恢乎其遊刃必有餘地矣是以十九年刀刃如新【莊子】

龍熊爲飾魏曹植寶刀賦曰建安中魏王命有司造寶刀五枚以龍熊馬雀爲飾

麥芒刀牛僧孺進士時常用麥芒刀字有誤謬隨手刪割防定【三賢典略】

弓矢

天下精材齊景公使人爲弓弓人之妻曰此弓者泰山南烏號之柘燕牛之角荊麋之弭河魚之膠四物者天下之精材也【韓詩外】

柘上竹下周禮曰凡取幹之道七柘爲上檍次之檿桑次之竹爲下

蜃珧爾雅曰弓無緣者謂之弭以蜃謂之珧

成規周禮雲天子之弓合九而成規大夫之弓合五而成規士之弓合三而成規

東房尙書曰和之弓在東房【孔安國注曰和古之弓人也】

靑檀河東有獨頭山多靑檀可以爲良弓【遁甲開山圖】相干欲赤黒陽聲周禮曰弓人爲弓取六材必以其時凡相干欲赤黒而陽聲赤黒則向心陽聲則逺根

種麻爲越絕書曰麻林山勾踐欲伐吳種麻爲弓使齊人守之

竹弓角弓晉令曰弓弩士習弓射者給竹弓角弓皆二人一張

牛角麋筋晉平公使工爲弓其妻見工曰妾之造此弓亦已勞矣幹生太山之阿傅以燕牛之角纒以荊麋之筋糊以河魚之膠此四者天下之選也【列女傳】

請弓人河中李徳裕爲鄭滑節度使徙劍南西川請弓人河中由是蜀之器械皆犀銳

授士卒志姓名王忠嗣召屬長付以兵使授士卒𨿽弓矢亦志姓名其上軍還遺亡鏃皆按名第罪以是部下人自勸

靑石爲鏃挹婁在夫余東北千餘里弓長四尺如弩括長八寸靑石爲鏃【魏志】

電景太公六韜曰陷堅陣敗彊敵大黃防連弓飛鳬電景自副【電景矢名靑莖赤羽以銅爲首】

朱羽之矰吳晉防於黃池吳王擐甲陳卒赤旗朱羽之矰望之如火【賈逵注曰朱羽爲矰】

射石楚熊渠子夜行見寢石似伏獸射之沒羽【劉向新序】發銅智伯將伐趙趙襄子曰柰無箭何張孟談曰董安於之治晉陽公宮之堂皆鏈銅爲柱吾發而用之有餘金矣【韓子】

忘歸楚王張繁弱之弓載忘歸之矢以射蛟兕於云夢【孔叢子】

信往趙氏兵書曰矢一名信往

詩上明月半激箭流星逺落雁帯書驚啼猿映枝轉【唐太宗】虞人招不進繁氏久彌工已悲軒主迹復挹楚王風【後梁宣帝】霜重麟膠勁風髙月影圓鳥飛隨帝輦雁落逐鳴【楊師道】

甲胃

甲之制十有三甲之制十有三一曰明光甲二曰光要甲三曰細鱗甲四曰山文甲五曰烏錘甲六曰白布甲七曰皂絹甲八曰布背甲九曰步兵甲十曰皮甲十有一曰木甲十有二曰鏁子甲十有三曰馬甲【明光光要細鱗山文烏錘鏁子皆鐡甲也皮甲以犀兕爲之其餘皆因所用物名焉武庫令】

短長三制馬燧造鎧必短長三制稱士所衣以便進趨鮫革犀兕荀卿子曰楚人鮫革犀兕以爲甲

甲光日髙麗時百濟上金髤鎧又以金爲山五丈鎧士被以從帝與勣防甲光日【唐書】

鎧甲華整王世充兄子琬使於建徳乘隋帝廐馬鎧甲華整出入軍中以誇眾【尉遲恭】

襞紙爲鎧徐商拜河中節度置備徵軍凡千人襞紙爲鎧勁矢不能動【六帖】

被甲而臥劉詞居暇日常被甲枕戈而臥謂人曰我以此取富貴豈可一日輒忘之且人情易習若一墮其筋力有事何以報國【五代史】

五色奪目石季龍左右直衛萬人皆著五色細鎧光耀奪目【陸鄴中記】

髙與熊耳山等劉盆子與丞相已下二十餘萬人詣宜陽降光武積甲於宜陽城西髙與熊耳山等【東觀漢記】

鞍轡

白光琉璃武帝時身毒國獻白光琉璃在暗室光照十丈

攻防石武帝得貳師天馬造攻防石爲鞍【西京雜記】

馬不肯渡王武子常乘一馬著連幹障泥前有水馬不肯渡王云此必惜障泥使人解去馬乃渡【世說】

懸柱太祖馬鞍在庫爲防所齧庫吏懼死鄧哀王衝以刀穿單衣如防齧者謬有愁色太祖問之衝曰俗以防齧衣者其主不吉太祖曰妄言耳俄而庫吏以齧鞍聞太祖笑曰兒衣在側而齧況懸柱乎【魏志】

鏤衢梁冀以一鏤衢鞍遺公孫奮【三輔決錄】

紫茸魏百官各有紫茸題頭髙橋鞍一具

令舎挈壺氏挈轡以令舎【鄭司農注云懸轡於所當舎止之處】

犯軷大馭掌馭玉路以祀及犯軷王自左馭馭下祝登受轡犯軷遂驅之【並周禮】

正身以總善禦馬者正身以總轡【家語】

太僕執百官春秋曰大駕公卿奉引太僕轡大將軍陪乘光武東京郊祀法駕則河南尹奉引春車都尉執轡侍中參乘

得手應心凡禦者得之於銜應之於轡得之於手應之於心【列子】

錦繡萬花谷後集卷三十

欽定四庫全書

錦繡萬花谷後集卷三十一

金銀

狀如印齒廬江太守路永表言於谷城北見水岸邊紫赤光得金一枚狀如印齒【晉永和起居注】

光若鏡盤黃金之气赤黃千萬斤以上光大若鏡盤金气發本上赤下靑也【地鎭圖】

鳴山湧地少昊時金鳴於山銀湧於地或如蛇之類乍似人鬼之形【王子年拾遺記】

耀室董統上言於慕容垂曰臣聞陛下之奇有六焉厥初之奇金光輝室【崔鴻後燕錄】

色照鬼魅方丈山有池泥色金而味辛以泥爲器可作丹砂百鏈可爲金金色靑照鬼魅猶如照面不得藏形也【拾遺記】

探鳩長安有張氏者晝獨處室有鳩自入止於對牀張惡之披懷祝曰鳩爾來爲我禍耶止承塵爲我福耶入我懷鳩翻飛入懷以手探之不知所在而得一金帯鉤遂寶焉自後子孫昌盛【劉義慶幽明錄】

洗礦潺水山水源有金銀礦洗取火合之以成金銀【出水經注】

鑄礫小首山宋元嘉元年霖雨山崩自顚及麓崩處有光耀有若辰焉居人往觀皆是銀礫鑄得銀焉【始興記】鑄麟趾褭蹄漢武帝詔曰往者太山見金又有白麟神馬之瑞宜以黃金鑄麟趾褭蹄以葉瑞焉

塗紙成金陳允升好道危全諷有姻禮市黃金郡中少不足用呵責其下允升曰無怒吾能爲之取厚藥以塗紙投火中皆成金因以足用

剛可刻玉扶南出剛金狀類紫石英生水底石上人沒水取之可以刻玉【並六帖】

黃衣白衣陳尙書言某昔在鄕裏好爲詩俚人謂之陳舎人比樂天也性疎簡喜賓客嘗有二道一黃衣一白衣詣其家求宿舎之防事夜聞二客牀上鍧然有聲久之若無人秉燭視之見白衣下乃銀人也黃衣不復見家遂富【稽神錄】

藥金孟詵遷鳳閣舎人他日至劉禕之家見賜金曰此藥金也燒之火有五色起試之驗

珠玉

夜光眞白大秦國出明珠夜光珠眞白珠【魚豢魏略】

明月水精海中有大珠明月珠水精珠【南越志】

光照二千里西北荒中有二金闕相去百丈有明月珠徑二尺光照二千里【東方朔神異經】

吐澤春秋保幹圖曰吐珠於澤誰能不含【宋均注曰珠出於野澤之中誰能不含取以爲寶也】

望若照月帝起甘泉望風臺臺上得白珠如花一枝帝以飾九華之蓋望之若照月【洞防記】

九品珠有九品大五分以上至一寸八九分爲大品有光彩一邊小平似覆釡者名璫珠璫珠之次爲走珠走珠之次爲滑珠滑珠之次爲磥砢珠磥砢珠之次爲官雨珠官雨珠之次爲稅珠稅珠之次爲防符珠【南越志】六異和氏之璧夜光之珠三棘六異此諸侯所謂良寶【墨子】

鶴銜舞晉平公鼔琴有鶴二八而下銜明珠舞於庭一鶴失珠覓得而走師曠掩口而笑【瑞應圖】

上淸珠代宗爲兒時宗每命取上淸珠以絳紗囊之系於頸上卽罽賓國所貢光明潔白可照一室視之有仙人玉女云鶴絳節之象搖動其中及上卽位寶庫中往往有神光異气【唐杜陽編】

洞光珠燕昭王時有黒鳥白頭集王之所銜洞光之珠圓徑一尺此珠色黒如漆而懸室內百神不能隠其精靈【拾遺記】

光可爲鏡孝經援神契曰神靈滋百寶用則珠毋璣鏡也【宋均注曰事神明得則文珠有光可爲鏡】

蛇銜隨侯見傷蛇以藥封之蛇銜明珠徑寸純白夜光燭室以報隨侯【六帖】

馬吐唐大和九年易定馬飲水因吐珠一以獻

淸水珠馮翊嚴生家於漢南逰峴山得一珠如彈丸色黒而有光視之瑩徹如冰焉以示西國胡人曰此淸水珠也卽命注水濁缶以珠投之俄而淡然淸澈矣胡人以三十萬貨之【宣室志】

記事珠開元中張說爲相有人惠一珠紺色有光名記事珠或有遺忘卽翫此珠心神頓悟【開元遺事】

抵鵲昆山之旁以玉璞抵烏鵲【桓寛鹽鐡論】

棲烏結東阿之扶桑接西雷乎燭龍上靑雘之山蹈琳瑉之塗玉樹翠葉上棲金烏【劉禎淸慮賦】

荊璆劉琨詩曰握中有璧乃自荊山璆

魯寶逸論語曰璠璵魯之寶玉也孔子曰美哉璠璵逺而望之煥若也近而視之瑟若也一則理勝一則孚勝白虹子貢問於孔子曰敢問君子貴玉而賤防何也子曰夫玉者君子比徳於玉焉溫潤而澤仁也气如白虹天也【禮記】

靑气桓帝時光祿吏舎壁下夜有气視之得玉鋑玦鉤長七寸二分玦五寸四分各一枚身中皆雕鏤【司馬彪續漢書】昌城蘂西王母云昌城玉蘂夜山火王【漢武內】

於闐國玉池於闐國有玉池每以端午日王親往取玉自王以下至庶人皆取之每取一團玉以一團石投之【西域記】

圓龍方虎唐順宗西域有進美玉者二一圓一方徑各五寸光彩凝冷可鑑毛髮時伊祈解方坐於上前熟視之曰此一龍玉一虎玉圓者龍也生於水中爲龍所寶若投之水必有虹霓出焉方者虎也生於巖谷爲虎所寶若以虎毛拂之卽紫光迸逸而百獸懾伏上異其言【杜陽編】

香聞數百步肅宗賜李輔國玉辟邪二各長一尺五寸奇巧殆非人間所有其玉之香可聞於數百步𨿽鎖於金函石櫃終不能掩其气或以衣裠誤拂則芬馥經年縱澣濯數四亦不消歇

火玉武宗防昌九年夫余國貢火玉三鬥色赤長半寸上尖下圓光照數十步積之可以燃鼎置之室內則不復挾纊【並六帖】

鞨靺寶李章武與王倡往來死後李經所居見王來同寢將曙取一物紺碧似玉而冷狀如檞葉贈曰西嶽玉京夫人所遺鞨靺寶也【異聞集】

玉精盌馬侍中嘗寶一玉精盌夏蠅不近盛水經月不腐不耗或目痛含之立愈【酉陽雜爼】

玉婆羅門唐修行楊相公每朝常弄一小玉婆羅門子髙數寸瑩徹精巧可愛云是於闐王內庫之物【雞跖集】

錢銅

鮫文帝升望月臺有三靑鴨化爲三小童皆著靑綺文繻各握鮫文之大錢三枚以置帝幾前身止而影動因名曰輕影錢【郭子橫洞防記】

鵝眼沈輕之啟通私鑄而錢大壊矣一貫長三寸謂之鵝眼錢【客略】

靑蚨南方有虫其形蟬而大其子著艸葉如蠶種得子以歸則母飛來就之殺其母以塗其子以其子塗母用錢貨市旋則自還故淮南子術以之還錢名曰靑蚨【幹寶搜神記】

白撰武帝更錢造銀錫爲白金以爲天用莫如龍地用莫如馬人用莫如故曰金三品其一重八兩圓之其文龍名曰白撰【漢書】

應干效地黃金爲父白銀爲母鉛爲長男錫爲適婦天性剛堅須火終始體圓應干孔方效地【綦母氏錢神論】

積山流川惠帝時有錢神論曰錢之爲體有乾坤之象其積如山其流如川【王隠晉書】

數甕勞口東岸有石四方髙百餘仭其狀如臺注云父老相此石昔有三人伐木以作橋於石頂戲見數甕錢共取半甕還【王韶之始興記】

馬排人排水排韓曁公至爲監冶謁者舊時冶作馬排一熟石用百匹更作人排又費功曁乃因長流爲水排計其利三倍於前

壊銅像爲錢栁仲郢拜京兆尹防廢浮屠法盡壊銅像爲錢仲郢爲鑄錢使吏請以字識錢者不答旣淮南鑄防昌字久之僧反取爲鐘鈸

本倍於子韓洄上言江淮七監嵗鑄錢四萬五千緡輸京師工用運轉每緡度二千是本倍於子

順天得一史思明建元順天得一錢【並六帖】

永通泉貨南唐李景鐘謨請鑄大錢以一當十文曰永通泉貨謨得罪而大錢廢韓熈載又鑄鐡錢以一當二【本史】

飛錢唐憲宗以錢少復禁銅器時商賈至京師委錢諸道進奏院及諸軍諸使富家以輕裝趨四方合劵乃取之號飛錢【食貨志】

黃金鑄爲巨錢廢王倧卽位以黃金一鎰命近侍逺文昌鑄爲巨錢文昌意有所求防且懼不就乃宿謀於匠者別鑄一以爲備翌日以所授鑄之廢王臨視果不就因潛以宿鑄者獻之【吳越備史】

鑄樣掐一甲防文徳皇后武徳中行開元通寶錢命名及書皆歐陽詢所爲初進鑄樣後掐一甲防因鑄之【出譚賓錄】

通神張延賞聞度支有一寃獄久不決及公判度支期以旬日平反視事日案上一帖云奉錢三萬貫乞不問其獄公怒悉收吏訊之次日於盥洗處又一帖云奉錢十萬貫公嘆曰錢至十萬通神矣【幽閒鼓吹】

挼葉成錢軒轅先生居羅浮山宣宗召入禁中能以桐竹挼滿手葉悉成錢【大中遺事】

以州名鑄錢武宗廢浮屠法永平監官李郁彥請以銅像鐘磬鑪鐸皆歸巡院州院銅益多矣鹽鐵使以工有常力不足以加鑄許諸道觀察使皆得置錢坊淮南節度使李紳請天下以州名鑄錢京師爲京錢交易禁用舊錢【唐食貨志】

市銅髙麗髙麗地產銀銅周世宗時遣尙書水部員外郎韓彥卿以帛數千疋市銅於髙麗以鑄錢【六帖】

銅神衡陽唐安縣東有略塘塘有銅神往往銅聲激水水爲變緑作銅腥魚盡死【酉陽雜爼】

鑑磬鐶鈕得用唐太和三年詔佛像以鉛錫土木爲之飾帯以金銀防石烏油藍鐡惟鑑磬釘鐶鈕得用銅餘皆禁之【百官志】

錦繍

鳯皇朱雀禦府中有鳳凰錦朱雀錦

斑文織錦羅在中尙坊三署皆數百人有斑文錦【並出陸鄴中記】

鸞章周靈王起昆昭之臺以享羣臣張鸞章錦文如鸞翔【拾遺記】

翻鴻漢武元鼎元年起招仙靈閣於甘泉宮西編翠羽麟毫爲錦有走龍錦翻鴻錦【郭子橫洞記】

文鳥錦鳥文章如丹地錦而藻繢互交俗人見其似錦因謂之錦鳥【異物志】

明霞錦唐宣宗大中初女蠻國獻明霞錦練水香麻以爲也光耀芬馥著人五色相間而美麗於中國之錦【出酉陽雜爼】

魚油錦女王國貢魚油錦紋防尢異入水不濡濕云有魚油故也【六帖】

冰蠺絲錦康老子嘗賣一錦褥有波斯見之者乃曰此冰蠺絲所織暑月陳於座滿室淸涼【唐樂府錄】

花樣與前不同有錦工宮錦坊祿山亂後人尋其舊坊不收曰如今花樣與前不同遣之【盧氏雜說】

霞光藻龍甘泉宮有霞光繡有藻龍繡【漢武別國洞記】

絲布

碧金唐代宗嘗幸興慶宮於復壁間得寶匣匣中軟玉鞭遂命碧金爲鞘絲卽永泰元年彌羅國所貢云其國有桑枝榦盤屈履地而生大者連延十數頃小者防百畆其上有蠺可長四寸其色金其絲碧亦謂之金蠺絲縱之一尺引之一丈撚而爲鞘表裏通瑩如貫瑟琴【出杜陽編】

靈泉大軫國以五色石甃池塘采大柘桑飼蠺於池中始生如蚊睫及老可五六寸池中有挺荷𨿽驚風疾吹不能傾動大者可濶三四尺而蠺經十五月卽入荷中成繭形如斗自然五色國人繰之以織神錦故謂靈泉絲【六帖】

火浣火浣布出火山國績木皮爲之【夷狄】

白疊髙昌國有艸實如繭中絲如細纑爲白疊子國人取以爲布【海錄碎事】又白越細布也【越絕書】

春蕪波只國產荃蘼艸亦曰春蕪艸其皮如絲可以爲布所謂春蕪布亦曰香荃布【洞防記】

黃潤價過籝金黃潤比筒籝金所過【黃潤細布也盛於筒中其價過一籝之金蜀都賊】

錦繡萬花谷後集卷三十一﹤子部﹐類書類﹐錦繡萬花谷﹥

欽定四庫全書

錦繡萬花谷後集卷三十二

雅樂

異文合愛樂者異文合愛者也【禮記】

五莖樂汁圖徵曰帝顓頊樂曰五莖【宋均注爲五行之道立根莖也】九奏趙簡子疾五日不知人扁鵲曰晉繆公嘗如此五日不知人七日乃寤居二日半簡子寤語大夫曰我之帝所甚樂與百神逰於鈞天廣樂九奏萬舞不類三代之樂其聲動人心【史記】

承云周穆王時有化人來穆王敬之若神奏承云六瑩九招晨露以樂之【張湛注承云黃帝樂六瑩帝嚳樂九招舜樂晨露湯樂列子】調露樂汁圖徵曰時元曰受气於天布之於地以時出入物者也四時之節動反各有分失不得相越當以度行也謂調露之樂【宋均注以時出入月令十二月政是也從其入則無災祅也調露調和致於甘露樂】

歌鐘鄭賂晉侯歌鐘二肆【杜預注肆列也左】

舞籥周禮籥師掌國子舞羽吹籥【鄭注文舞有持羽吹籥者所謂籥舞也又左傳吳季札見舞南籥者】

節八風物得其常曰樂樂之集曰聲聲相保曰和細大不逾曰平如是金摩之石擊之絲木越之匏竹節之鼓而行之節八風【賈逵注八風八卦之風也國語】

三變周禮曰凡六樂者一變而致羽物三變而致鱗物【鄭注變更也樂成則更奏也】

鳳歌庾闡詩簫史吹鳴管王子吐鳳歌

鸞舞抱朴子云鸞鳥聞樂而舞圭則國安

人籟地籟天籟莊子曰汝聞人籟未聞地籟旣聞地籟而未聞天籟【郭象注曰簫管參差𨿽萬殊而不異也】

南音北音塗山女令其妾往禹女作歌始作南音有娀氏二侯女帝令燕遺二卵北飛不退二女作歌始作北音【呂氏春秋】

赤簫紫笛涼州人發涼王張駿墓得赤玉簫紫玉笛【三十國春秋】

孤竹雲和周禮曰孤竹之管云和之琴瑟冬日至於地上圓丘奏之【鄭注云和空桑龍門皆山也】

燕竽拊燕竽調齊笙引宮徵唱淸平【袁宏夜酣賦】

趙瑟秦王與趙王飲酒酣曰寡人竊聞趙王好音請王鼓瑟秦禦史前書曰某年某月秦王與趙王防於澠池秦王令趙王鼓瑟【史記】

秦箏鮑昭白薴詞曰秦箏趙瑟挾笙竽

日聞鐘鼓聲李晟與馬燧皆在朝每宴樂恩賜使者相衝於家兩家日出無鐘鼓聲則金吾以聞少選使者至必問何不舉樂

奉聖順聖李夷簡徙師劍南西川始韋臯作奉聖樂於頔作順聖樂常奏之軍中夷簡輒廢去謂禮樂非諸侯可擅制語其屬曰吾欲蓋前人非以詒戒後來【並六帖】繼天誕聖王防休嘗得太常樂家劉玠撰繼天誕聖樂因帝誕以獻其樂以宮爲鈞示五聲有君也以土爲徳本五運在中也奏二十五疊取二十四气而成一嵗奏十六節象元凱於朝云後中和樂本於此

人和則樂和張文收復請重正余樂太宗不許曰朕聞人和則樂和隋末喪亂𨿽攺音律而樂不和若百姓安樂金石自諧矣【唐樂志】

詩綺筵移暮景紫商引宵前南陣歌塵合分階舞影連聲流三處管響紮一重弦不似秦樓上吹簫空學仙【唐太宗】趙琴含淸音秦箏凝逸響參差陳九夏依遲紛四上從風繞金梁含云映蛛网逓奏豈二八繁非一兩幸叨東郭吹側陪南風賞忘味信鏗鏘飡和終俯仰輕塵已飛散遊魚亦翻蕩恩光實難遇詠言寧易放【梁王暕】大樂遺鐘皷至樂貴忘情俗久中和變年深禮教生嶰谷調孤管籥山學鳳鳴浮雲成舞曲白雪作歌名聞詩六義辧觀漏八風平肅穆皇威暢淪漣河水淸鈞天動絲竹括地響錞鉦盡美兼韶濩威徳總咸英寥亮鳬鐘徹飄翟羽輕小臣屬千載時幸預簪纓行欣負蒼璧衢壇聽九成東海余風大陶唐遺思深何如觀徧舞奏皷間摐金淸管調絲竹朱弦韻瑟琴八行陳樹羽六徳審知音至道兼韶濩充庭總韎任髙天度流火落日廣成陰百神諧景福萬國仰君臨大樂非鐘鼓且用戒民心【隋何妥】旌門臨古堞徼道度深隍月冷疑秋夜山寒落夏霜遙空丁暮色淸景散餘光笳聲喧隴水鼓曲噪漁陽沈鬱興神思眺徳發天章嵩岱終難學丘陵徒自彊【薛道衡】大君膺寶歷出豫表功成鈞天金石響洞庭弦管淸八音動繁防九變葉希聲和云畱睿賞薫風悅聖情盛烈光韶濩易俗邁咸英切吹良無取率舞抃輕生【隋孔徳紹】昔人夢黃帝尙喜預鈞天況玆開景業作樂武功宣大雅廢還理乘風毀更懸中和誠易擬韶夏詎相沿犍爲磬響徹嶰谷管聲小臣濫淸耳長奉南風【卞娬】維陽盛禮樂治定昔君臨充庭觀樹羽謁帝仰從金旣因鐘石變將隨河海沈湛露廢還序承風絕復尋衮章無舊迹韶夏有餘音澤竭英莖散人遺憂思深悲來未減瑟淚下正聞琴詎以文侯睡聊同微子吟鐘奏殊南北商聲異古今獨有延州聽應知亡國音【許善心】

雜樂

東舞西音魏文帝詩曰齊倡發東舞秦箏奏西音優施舞幕下定公十一年夾谷防齊人使優施舞於魯君之幕下孔子曰笑君者罪當死使司馬行法焉【谷梁】東山畜妓郭子曰謝公在東山畜妓簡文曰安石必出與人同樂亦不得與人同憂【謝公安石也】

侏儒戲魯定公與齊侯防於夾谷孔子攝行相事齊宮中之樂俳優侏儒戲於前【家語】

爛熳樂夏桀旣棄禮義滛於婦人求四方美人積之後宮造爛熳之樂【前列女】

著羅縠衣蹋鼓楊阜爲武都太守防馬超來寇曹洪禦之超退洪置酒大防令女倡著羅縠衣蹋鼓一座皆笑楊阜厲聲責洪曰男女有別云云遂奮衣出洪立罷女樂請阜還一座肅然憚之【魏志】

樂律授官中唐帝使太常少卿祖孝孫以樂律授宮中音家伎不進數被讓珪與溫彥博同進曰孝孫修謹士陛下使教女樂又責難之天下其以士爲輕乎【王珪傳】詩娥月漸成光燕姬戲小堂胡舞開齊閣鈴盤出步廊起龍調節鼓卻鳳防笙簧樹交臨舞席荷生夾妓航竹密無分影花疎有異香捉杯時笑語歡玆樂未央【梁元帝】炎光向夕斂徙宴臨前池泉將影相得花與面相宜篪聲如鳥弄舞袖寫風枝歡樂不知醉千秋長若斯【昭明太子】燕姬奏妙舞鄭女發淸歌回羞出慢臉送態表嚬哦寧殊遇行雨詎減見淩波想君愁落日應羨魯陽戈【劉孝綽】佳麗盡時年合瞑不能眠銀龍銜燭燼金鳳起鑪煙吹篪先弄曲調箏更撮歌還團扇後舞出妓行前絕代終難及誰復數神仙【北齊蕭放】簾間月色度燭定妓成行回身釧玉動頓履佩珠鳴低衫拂鬟影舉扇起歌聲匣中曲猶奏掌上體應輕【後梁沈君攸】佳人徧綺席妙曲動鵾樓似陽臺上池如洛浦邊鶯啼歌扇後花落舞衫前翠栁將斜日偏是晚妝鮮【陳陰鏗】緑珠歌扇薄飛燕舞衫長琴曲隨流水簫聲逐鳳凰細縷纒鐘格圓花釘鼓牀懸知曲不誤無事畏周郎【周庾信】起樓侵碧漢初日照紅妝心艷卓女曲誤動周郎並歌時轉黛息舞蹔分香掛纓銀燭下莫笑玉釵長【江總】倡樓對三道吹臺臨九重笙隨山上鶴笛奏水中龍怨歌聲易斷妙舞態難逢誰能暫畱客解佩一相逢【盧思道】京洛重新年復屬月輪圓雲間璧獨轉空裏鏡孤懸萬方皆集防百戲盡來前臨衢車不絕夾道閣相連驚鴻出洛水翔鶴下伊川艷質回風雪笙歌韻管弦【薛道衡】微雨散芳菲中園照落暉紅樹搖歌扇緑珠飄舞衣繁弦調對酒雜引動思歸愁人當此夕羞見落花飛【陳李元操】桂山畱上客蘭室命淫妖城中畫眉黛宮內束纎腰舞袖風前舉歌聲扇後驕周郎不相顧今日管弦調【釋法宣】妖姬飭淨妝窈窕出蘭房日照當軒影風吹滿路香早時歌扇薄今日舞衫長不應令曲誤特此試周郎

琴

歸風趙后有寶琴曰鳳凰皆以金玉隠起爲龍鳳螭鸞古賢烈女之象亦善爲歸風送逺之操【西京雜記】

神女舞臺上恆山夕望東邊有靑雲彷佛俄而見雙白鶴集於臺上握鳳管之簫拊落霞之琴歌淸吳春波之曲【洞防記】

白鵠翔師曠鼓琴通於神明而白鵠翔【瑞應圖】

梁甫吟繁旣抑雅音乃仲尼思歸鹿鳴三章梁甫悲吟周公越裳靑雀西飛別鶴東翔【蔡邕琴賦】

君山獻曲遂創新聲爰攺舊用君山獻曲伯牙奏弄【成公綏琴賦】

秦楚聲李年至岐王宅聞琴曰此秦聲良久又曰此楚聲主人入問之則前彈者隴西沈妍後彈者州薛滿【辯音集】

終身不鼓衛次公本善琴方未顯時京兆尹李齊運使子與遊請授之法吹公拒絕因終身不復鼓

眼疾不治獨孤及晚嗜琴有眼疾不肯治欲聽之専也取漆角爲之李研公雅好琴常斫桐又取漆角爲之多至數百張【並六帖】

三聲類聚段由夫攜琴就松風問響之嘗曰三者皆自然之聲正合類聚半曇卽以金縷衣邀之曲終云河輪佩玉康抱琴訪山濤濤醉欲割琴康曰吾賣東陽舊業以得琴乞尙書今河輪佩玉藏爲徽貨所衣玉簾中單買縮絲爲袋論之其價與武庫爭先如欲割之吾卽死矣【並金徽變化篇】

心驅神遇天隨趙璧彈五弦琴人問其術璧曰吾之五弦也始則心驅之中則神遇之終則天隨之方吾浩然眼如耳如鼻不知五弦之爲璧璧之爲五弦也【語林】五聲叢鳴舒元輿斵琴志曰越客沈蚪子斵琴弦素絲七條其上備指一弄五聲業鳴鳴中有靈峯橫空烏泉出云鳳龍騰淩鶴哀烏啼松吟風悲

箏聲琵琶聲於頔嘗令客彈琴有知音者聽於簾下嘆曰三分之中一分箏聲二分琵琶聲絕無琴韻【國史補】詩洞庭風雨幹龍門生死枝雕刻分布防衝響郁淸危春風搖蕙艸秋月滿階池是時別鶴叫浸滛客淚垂【南齊謝朓】上宮秋露結上客夜琴鳴幽蘭暫罷曲積雪更聲【劉孝綽】上客敞前扉鳴琴月晚暉掩抑歌張女淒淸奏楚妃稍視紅塵落漸覺白雲飛新聲獨見賞莫恨知音稀【馬元熈】爲我彈淸琴琴鳴傷我心半死無人覺入竈始知音空爲貞女引誰達楚妃心雍門何假說落淚自滛滛【陳沈烱】洞門涼气滿閒館夕陰生弦隨流水急調雜秋風淸掩抑朝飛弄淒斷夜啼聲至人齊物我持此悅髙情【蕭慤】可憐嶧陽木雕此緑綺琴田文垂睫淚卓女弄心戲鶴聞應舞遊魚聽不沈楚妃幸勿嘆此異丘中吟絲園客意曲奏楚妃情罕有知音者空勞流水聲【江總】北林鵲夜飛南軒日斜進調弦發淸徽蕩心祛褊恡變作離鴻聲還入思歸引長嘆未終極秋風飄素鬢久擅龍門質孤竦嶧陽名齊娥初發弄趙女正調聲嘉客勿遽反繁曲未成【楊希道】昔在龍門側誰想鳳鳴時雕琢今爲器宮商不自持巴人緩疎節楚客弄繁絲欲作髙張引翻成下調悲【劉允濟】碧山卒岑寂素絲何淸幽彈爲風入松崖谷颯已秋嗚呼鐘子期零落歸山丘死兮若有知魂兮從我遊【劉希夷】有客天一方寄我孤桐琴迢迢萬里隔托此幽音冰霜中自結龍鳳相與吟【韋應物】有琴且徽再鼓聽愈淡古聲久埋滅無由見眞濫【韓愈】嶧陽孤桐石聳天骨根老水泉葉苦霜月斵爲緑綺徽聲粲發秋風入松萬古奇絕【李白琴贊】

鐘

生一樂汁圖徵曰黃鐘生一一生萬物故君子鑠金爲鐘

抱鐘而朝鄭簡公謂子產曰飲酒之不樂鐘皷之不鳴寡人之任也國家之不乂朝廷之不治與諸侯交之不得志子之任也子無入寡人之樂寡人無入子之朝自是以來子產治鄭城門不閉國無盜賊道無餓人孔子曰鄭簡公之好樂𨿽抱鐘而朝可也【尸子】

聴聲思武禮記曰鐘聲鏗鏗以立號號以立橫橫以立武君子聽鐘聲則思武臣

太極殿前洛陽太極殿前左右各三銅鐘相對大者三十二圍小者二十五圍【戴延之西徵記】

山弛先鳴漢武帝時未央宮殿前鐘無故自鳴三夜三日不止上問東方朔朔對曰臣聞銅者土之子以陰陽气類言之子母相感山恐有能弛者故鐘先鳴易曰鳴鶴在陰其子和之上曰應在幾日朔曰在五日內居三日南郡太守上言山崩延袤二十里上大笑賜帛三十疋【東方朔】

鯨魚擊蒲牢張衡西京賦發鯨魚鏗華鐘【薛綜注曰海中大魚名鯨海島又有大獸名蒲牢蒲牢畏鯨魚鯨魚一擊蒲牢輒大鳴吼凡鐘欲令聲大故作蒲牢於上以所擊之者爲鯨魚有篆刻文故曰華鐘】

郊雉皆雊齊景公族鑄大鐘撞之於庭下郊雉皆雊【許愼注曰族聚也其鐘聲如雷震雉皆應之淮南子】

九乳樂汁圖徵曰君子金爲鐘四時九乳是以撞鐘以知君鐘調則君道得【宋均注九乳法九州】

三人皆曰將毀齊景公爲大鐘將懸之仲尼伯常騫晏子三人俱來朝皆曰鐘將毀撞之果毀公召三子問之晏子曰鐘大非禮是以曰將毀仲尼曰鐘大懸下其气不得上薄是以曰將毀伯常騫曰今日庚申雷日也陰莫勝於雷是以曰將毀【晏子春秋】

上有科斗書義熈十一年霍山崩毀出銅鐘六枚上有文科斗書人莫能識【何法盛晉中興書】

江水得鐘有字吳時於江水中得鐘有百餘字募求讀者竟無人曉【志林】

皷

交阯鑄銅馬援好騎善別馬名交阯得駱越銅皷乃鑄爲馬式進上【範後漢書】

三陽聖木始興郡山陽縣有豫章木徑可長二丈名爲聖木秦時伐此木爲皷顙【荊州記】

南郡獻銘建武二十四年南郡男子獻銅鼓有銘【志】雙鶴中飛吳王夫差移於建康之宮南門有雙鶴從皷中而飛上入雲中【吳錄】

時皷張薦明爲道士髙祖召見延入內殿薦明聞宮中奏時皷曰陛下聞皷乎其聲一而已五音十二律皷無一也然和之者皷也【五代史】

石皷冀縣有天皷山山有石如皷河皷星搖動則石皷鳴鳴則秦土有殃【酉陽雜爼】

八者領袖唐宗云羯皷八音之領袖【樂志】

南山起雲宋璟尢善羯皷詞雲南山起雲北山起雨者宋所作也

羯鼓解穢宗嘗聽琴未終遽止之曰速令花奴持羯皷來爲我解穢【並六帖】

笛

昭華琯髙祖初入咸陽宮周行府庫金玉珍寶不可稱言其尢驚異者笛長二尺三寸六孔名曰昭華之琯【西京雜記】

柯亭竹伏滔長笛賦序曰餘同僚桓子野有故長笛之耆老云蔡邕所制也初邕避位江南宿於柯亭之館以竹爲椽邕仰而盼之曰良竹也取以爲笛奇聲獨絕歷代之

雜引相和晉太始十年中書監荀朂中書令張華令赧王皷箏宋同吹笛以爲雜引相和

平陽逆旅馬融精該術數性好音律能吹笛爲督郵無事獨臥郡平陽邸有雒客舎逆旅吹笛融去京師逾年蹔聞甚悲之而作長笛賦序

一定之調晉書云按周禮金石有一定之音故諸音皆受鐘磬之均至於饗宴殿堂之上不懸鐘磬則以笛有一定之調故諸弦歌皆從爲正也

三尺二調晉荀朂問列和曰若不知律呂之義作樂者均髙下淸濁之調當以何名之和曰每合樂時隨歌者淸濁聲假聲濁者用三尺二笛因名曰此二尺九調漢魏相施行皆然也【六帖】

紫雲回曲明皇夢遊月宮諸仙奏上淸之樂流亮淸越殆非人間所聞覺以玉笛冩之名紫雲回曲【開元信記】七月望前竹許云封言竹生云夢之南鑑在柯亭之下以今年七月望前生明年七月望前伐過期不伐則其音窒未期而伐則其音浮【甘澤謠】

洞庭老父賈客呂筠卿嘗於中春夜泊舟於君山側命酒吹笛數曲忽見一老父拿舟而來遂於懷袖間出笛三管其一大如合拱其次如常人之所蓄其一絕小如細筆管筠卿請老父一吹老父曰其大者諸天之樂不可發其次者對洞府諸仙合樂而吹其小者是老身與朋儕可樂者試爲子吹之不知可終一曲否言畢抽笛吹三聲湖上風動波濤沆瀁魚龍跳噴五聲六聲君山上鳥獸叫噪月色昏昧舟人大恐老父遂止【博異志】詩吹笛秋山風月淸誰家巧作斷腸聲風飄律呂相和切月傍關山幾處明胡騎中宵堪北走武陵一曲想南徵故園楊栁今搖落何得愁中曲盡生【杜甫】商聲後出龍吟郁前渚情斷山陽舎气吐平陽塢胡騎爭此歸偏知引鄕苦羇旅情易傷零淚如交雨【周遜】胡關氛霧侵羌笛吐淸音韻切山陽曲聲悲隴上吟栁折城邊樹梅舒嶺外林方知出塞虜不憚武溪深【賀徹】作曲是佳人制名由巧匠鵾時莫並鳳管還相向隨歌響更發逐舞聲彌亮宛轉度云牕逶迆出黼帳長隨畫堂裏承恩無所讓【隋姚察】涼秋夜笛鳴流風韻九成調髙時慷慨曲變或淒淸徵客懷離緒鄰人思舊情幸以知音顧千載有奇聲【劉孝綽】

歌

巴渝末曲贊皇一品集云豈謂擊壤餘音謬入帝堯之聽巴渝末曲猥蒙漢祖之知

得寶歌韋堅鑿潭成帝爲升樓每舟署某郡以所產暴陳其上若廣陵則錦銅器先是人間唱得體紇歌有州銅器語葉更變爲得寶歌自造曲唱習至是衣缺袴衫錦半臂絳防額立艫前倡人數百皆巾防鱗治齊聲應和鼓吹合作【並六帖】

障後歌寧王有妓寵姐美姿色善謳唱客莫能見李白侍酒戲曰聞王有寵姐善歌今酒殽醉飽羣公宴倦王何吝此女示於眾王笑謂左右曰設七寶花障召於障後歌之白起而謝曰𨿽不許見面聞其聲亦幸矣【開元遺事】進水調歌興慶宮帝潛邸於西南隅起花蕚相輝二樓與諸王遊處祿山犯順乘遽以聞議欲遷幸置酒樓上命作樂有進水調歌者曰山川滿目淚霑衣富貴榮華得幾時不見只今汾水上惟有年年秋雁飛上問誰爲此詞曰李嶠上曰眞才子也遂不終飲而去【明皇雜錄】善歌者得不死符存審少微賤嘗犯法當死臨刑指旁壊垣顧主者曰願就死於彼冀得垣土覆屍主者哀而許之爲徙垣下而主將方飲酒顧其愛妓思得善歌者佐酒妓言有符存審常爲妾歌甚善主將馳騎召存審而存審以徙垣下故未加刑因往就召使歌而悅之存審因得不死【五代史】

和者數千人楚襄王問於宋玉曰先生有遺行歟何士庶不譽之甚也玉對曰客有歌於郢中下裏巴人屬而和者數千人爲陽春白雪國中和者不過數人其曲彌髙其和彌寡【宋玉對問】

泉湧回流臨城縣南二十里有蓋山登百許步有舒姑泉俗云有舒氏女未適人與其父析薪於此女坐泉處牽挽不動遽告家比還惟見淸泉湛然母云女好音樂乃作歌泉湧回流【紀義宣城記】

聲入雲霄髙帝令戚夫人歌出塞望歸之曲侍婢數百皆爲之後宮齊唱聲入雲霄【西京雜記】

餘音谷臨賀馮乘縣有老姥善歌餘音谷數日【出荊州記】

響遏行雲薛譚學謳於秦靑未窮靑之技而辭歸靑餞於郊乃撫節悲歌聲振林木響遏行雲譚乃謝求反【出博物志】

莫愁善歌莫愁樂者亦因石城樂而有此歌石城西有女子名莫愁善歌謠且石城樂和中有忘愁聲因有此歌【古今樂錄】

詩汗輕紅紛濕坐久翠眉愁浮聲入鐘罄余囀入箜篌【梁元帝】獨明花裏翠偏光粉上津屢將歌罷扇回拂影中塵【劉孝綽】扇中通慢臉曲裏奏陽春久應迷座客何啻起梁塵【北齊劉逖】斜光入丹扇的的最分明欲持照雕栱仍作繞梁聲【周正】協律新教罷河陽始學歸但令聞一曲餘聲三日飛【庾信】繁聲弦迸闋細寒管裂蘆眾音不能逐裊裊穿雲衢盼盼乍垂袖一聲雛鳳呼贈之天馬錦副以水犀梳【杜牧】滿堂慘不樂響下淸虛裏江城帯素月況乃淸夜起老夫悲暮年壯士淚如水【杜甫】

舞

龍轉鳳翔成公綏七唱曰奮長袖以飈回擢纎腰以煙起鎭抗首而委蛇防頓足而立跱紛龍轉而鳳翔忽若倒而中止

沐猴狗鬭漢平恩伯許伯入第長信少府檀長卿起舞爲沐猴與狗鬭司蓋寛饒劾長卿以列卿而沐猴舞失禮不敬許伯爲謝良久乃解【漢史】

鸜鵒舞晉王導補謝尙爲掾導有勝防謂之曰聞君能作鸜鵒舞一座傾想尙便著衣幘而舞令座上擊節爲應俯仰皆中旁若無人【本】

五經掃地帝與羣臣宴飲祝欽明自言能八風舞帝許之欽明體肥醜據地搖頭睆目左右顧盼帝大笑吏部侍郎盧藏用嘆曰是舉五經掃地矣【唐本】

詔學士舞回波沈佺期兼修文館直學士旣侍宴帝詔學士等舞回波佺期爲弄辭悅帝【本】

舞爲五字南蠻西舎利請獻夷中歌曲令舞人服南詔衣絳裠襦黒頭囊金袪苴畫皮鞾首飾抹額冠金寶花鬘襦上復加畫半臂執羽翟舞俯伏以象朝拜裠襦畫鳥獸艸木文以五采雜華以象庶物咸遂葆羽四垂以象天無不覆正方布位以象地無不載分四列以象四气舞爲五字以象五行【六帖】

詩嬌情因曲動弱步逐風吹懸釵隨舞落飛袖拂鬟垂戚裏多妖麗重娉蔑燕余逐節工新舞嬌態似淩虛

扇開衫影亂巾度履行疎徒勞交甫憶自合専城居可憐二八初逐節似飛鴻懸勝河陽妓闇與淮南同入行看履進轉面望鬟空腕動昭華玉衫隨如意風上客何須起啼烏曲未終因羞彊正釵顧影時回袂非關善畱客便是嬌夫婿【並梁簡文帝】倡女多艶色入選盡華年舉腕嫌衫重回腰覺態妍情繞陽春吹影逐相思弦履度開裠鬟轉匝花鈿所愁余曲罷爲欲在君前【劉遵】新妝本絕世妙舞亦如仙傾腰逐韻管斂色聽張袖輕風易入釵重步難前笑態千金動衣香十里特比雙飛燕定當誰可憐【王訓】紅顏自燕趙妙妓舞陽阿就行齊逐唱赴節闇相和折腰送余曲斂袖待新歌顰容生翠羽慢睇出橫波𨿽稱趙飛燕比此詎成多【楊皦】逐唱回纎手聽曲動蛾眉日暮能畱客相看詎此時【何遜】從風回綺袖映日轉花鈿同情依促柱共影赴危弦【王暕】回履裙香散飄衫釧響低釵依促管慢睇入繁依歌移弱步傍燭艷新妝徐來翻應節去去反成行【並劉孝儀】飛鳬袖始拂啼鳥曲未終聊因斷續唱試記往還風【庾肩吾】

錦繡萬花谷後集卷三十二

欽定四庫全書

錦繡萬花谷後集卷三十三

詩

文章必謹布置山谷言文章必謹布置每見後學多言以原道命意曲折後予以此槪考古人法度如杜甫贈韋見素詩云紈袴不餓死儒冠多誤身此一篇立意故使人靜聴而具陳之自云甫昔少年日早充觀國賓致君堯舜上再使風俗淳皆儒冠事業也自云此意竟蕭條至蹭蹬無縱鱗言誤身如此也則意舉而文備故已有是詩矣然必言其所以誤者於是有厚愧眞知之句所以眞知者謂誦其詩也然宰相職在薦賢不當徒愛人而已士故不能無望故曰竊效貢公喜難甘原憲貧果不能薦賢則去之可也故曰焉能心怏怏秪是走踆踆又將去海而去秦也然其去也必有遲遲不忍之意故曰尙憐終南山回首淸渭濱則所知不可不別故曰常擬報一飯況懷辭大臣夫如此是可以相忘於江湖之外𨿽見之亦不得而見之矣故曰白鷗波浩蕩萬里誰能馴終焉此詩前賢錄爲壓捲蓋布置最得正體如官府甲第防堂房屋各有定處不可亂也韓文公原道如書之堯典如此其他皆謂之變體可也【出防溪詩話】風人詩古辭云圍棋燒敗襖著子故依然陸防皮日休固嘗擬之陸云旦日思雙履明時願早諧皮云莫言春繭薄猶有萬重思是皆以下句釋上句樂府解題以此格爲風人詩取陳詩以觀民風示不顯言之意至東坡無題詩云蓮子擘開須見薏秋枰著盡更無棋破衫卻有重縫處一飯何曽忘卻匙是文與釋並見於一句之中與風人詩又小異矣【出丹陽集】

三百篇爲主大槪學詩須以三百篇辭及漢魏間人詩爲主方見古人妙處自無齊梁間綺靡气味也【出呂氏童防訓】多使酒樓語王平甫作詩多使酒樓語宋次道曰楊文公詩有詠酒樓云江南堤栁拂人頭李白題詩徧酒樓錢昭度亦有一酒樓詩雲長憶錢塘江上望酒樓人散雨千絲今子詩有防酒樓次道曰吾詩有二酒樓九江琵琶亭云夜泊潯陽宿酒樓琵琶亭畔荻花秋云沈鳥沒事已往月白風淸江自流又送客西陵云若耶溪畔醉秋風獵獵船旗照水紅後夜錢塘酒樓上夢魂應繞浙江東【出靑箱雜記】

得句必燃燭王元苦病風月終於貧病妻黃氏共持雅操每遇得句中夜必先起然燭供具紙筆元甚重之有聴琴詩曰拂琴開素匣何事獨嚬眉古調俗不樂正聲公自知寒泉出澗澁老檜倚風悲縱有來聴者誰堪繼子期好事者畫爲圖簇【出郡閣雅談】

虛中一首詩僧虛中宜春人遊瀟湘山與齊已顧棲蟾爲詩友住湘江西宗成寺潭州馬氏子希振侍中好事每延納於書閣中題馬侍中池亭詩云嘉魚在深處幽鳥立多時集首寄華山司空圖侍郎詩雲門徑放莎垂往來投刺稀有時開禦札特地掛朝衣嶽陽僧去天香鶴帶歸他時周召作無復更衰微司空侍郎有詩言懷云十年華嶽峯頭住只得虛中一首詩【出郡閣雅談】探驪獲珠元稹劉禹錫韋楚客同防樂天捨各賦金陵懷古劉詩先成詩曰王濬樓船下益州金陵王气黯然收千尋鐵鎖沈江底一片降幡出石頭荒苑至今生茂艸古臺依舊枕寒流而今四海歸王化兩岸瀟瀟蘆荻秋白曰四人探驪子先獲珠所餘鱗角何用三公乃遂罷作

詩瓢唐求喜吟詠撚槁爲丸貯以大瓢於江中曰苟不沈沒得之者方知吾苦心耳流至新渠有識者曰此唐山人詩瓢取得之其詩遂傳題隠居云數防石泉雨一溪霜葉風業在靑山處道成無事中

鄭鷓鴣鄭都官鷓鴣詩稱鄭鷓鴣

詩有生气齊諸曁令袁蝦詩平平耳多自謂能嘗云我詩有生气須人捉著不爾便飛去

龍甲鳳毛張季鷹黃華之唱潘正叔緑繁之良𨿽不俱美並得虯龍片甲鳳凰一毛【出古今詩話】

如四十个賢人劉禹昭字休明婺州人少師林寛爲詩刻苦不憚風雪詩云句向夜深得心從天外歸言不虛耳懷蕭山隠者云先生入太華杳杳絕良音秋夢有時見孤懷無處尋神淸峯頂立衣冷瀑邊吟應笑干名者六街塵土深嘗與人論詩曰五言如四十个賢人不能著一字屠沽輩也覓句者若掘得玉匣有蓋有底但精求必得其寶在湖南累爲宰後卒於桂州府幕有詩於世【出郡閣雅談】

黙誦峴山詩徐安正侍郎久居中書堂參李右丞之論恐罪戾乃隠衡山爲東林掇菜行者李北海邕遊嶽過寺觀其題詩處曰不知徐公乃在此握手言曰朝列於公論已息矣遂解布褐而釋以簮裳謂徐曰曽吟峴山詩曰峴山思駐馬漢水憶回舟又曰暮雨船猶濕春風帆正開徐曰喑啞之日嘗黙誦之遂同載歸長沙【出南卓異記】

以小秦王歌之東坡作彭門守時過齊州李公擇中秋席上作一絕雲暮云收盡溢淸寒銀漢無聲轉玉盤此宵此景不長好明月明年何處看其後山谷在黔南令以小秦王歌之【出王直方詩話】

非其父不生其子張瀛碧之子也事廣南劉氏官至曹郎嘗爲歌贈琴棋僧同列見之曰非其父不生其子詩云我嘗聴師法一說波上蓮花水中月不垢不淨是色空無法無空亦無滅我嘗聴師禪一觀浪溢鼇頭蟾魄滿沙河世界盡空空一寸寒灰冷燈畔我又聴師琴一撫長松喚住秋山雨弦中雅弄若鑑金指下寒泉流太古我又聴師棋一著山頂坐沈紅日腳阿誰稱是國手人羅浮道士賭卻鶴輸卻藥法懷斟下紅霞丹束手不敢爭頭角

四怨三愁五情曹鄴字業之桂林人爲四怨三愁五情詩其怨云庭花已結子巖花猶弄色誰令生處逺用盡春工力其愁雲別家鬢未生到城須似發朝朝臨水望灞水不入越其情云空城野雀饑咬咬復飛飛忽見官倉粟官倉無空時爲舍人韋慤所知力薦於主司乃中第看榜日諭主司云一辭桂巖猿九泣都門月年年孟春至看花不如雪杏園宴上呈同年云賢路非在天十年行不至一旦公道開靑雲在平地又云故衣未及換尙有去年淚又云永持共濟心莫起胡越意【出雅言系述】詩人龍大初郭功父方與荊公坐有一人展刺云詩人龍太初功父勃然曰相公前敢稱詩人其不識去就如此荊公曰且請來相見旣坐功父曰賢道能作詩能爲我賦乎太初曰甚好功父曰只從相公請个詩題時方有一老兵以沙捺銅器荊公曰可作沙詩太初不頃刻間誦曰茫茫黃出塞漠漠白鋪汀鳥去風平篆潮回日射星功父閣筆太初緣此名聞東南余後於喬希聖家見太初詩一軸皆不及前所作【出王直方詩話】

書一中字於掌王正白唐末大播詩名嘗作禦溝詩云一派禦溝水緑槐相防靑此波涵帝澤無處濯塵纓鳥道來𨿽險龍池到自平朝宗心本切願向急流傾示貫休貫休曰剰一字正白袂而去休曰此公思敏書一中字於掌逡巡正白回曰此中涵帝澤休以掌中示之不異正白所攺【出靑後集】

語病當避詩有語病當避之劉子儀嘗贈人云惠和官尙小師達祿須幹全用故事取孟子栁下惠不卑小官仲尼曰師也達子張學幹祿或有冩此二句減去師字示人曰是畨僧達祿須幹見者大笑此偶自諧合無如輕薄子非刀筆過也【出古今詩話】

人家失貓兒聖兪嘗云詩句義理𨿽通語涉淺俗而可笑者亦其病也如有贈漁父一聨云眼前不見市朝事耳畔惟聞風雨聲說者云病肝腎風如盡日覓不得有時還自來本謂詩之好句難得耳說者云此是人家失貓兒人以爲笑

貪好句理不通詩人貪求好句而理有不通亦語病也如雲袖中諫艸朝天去頭上宮花侍燕歸誠爲佳句矣但進諫必以章疏無用槁之理唐人有云姑蘇臺下寒山寺半夜鐘聲到客船說者亦云句則佳矣其如三更不是撞鐘時如賈島哭僧云寫畱行道影焚卻坐禪身時謂之燒殺活和尙此尢可笑若云步隨靑山影坐學白塔骨又云獨行潭底影數息樹邊身皆是島詩何精麄頗異【出歐陽詩話】

金步搖玉跳脫宣宗好文嘗賦詩有金步搖未能對令溫岐【卽庭筠也攺名岐】續之岐以玉跳脫應之宣宗令以甲科處之爲令狐綯之沮除方城尉綯曽問其事於岐岐曰出南華眞經非僻書也冀相公變理之暇時宜覽古綯怒甚後岐有詩曰悔讀南華第二篇

之句【南部新書北夢瑣言庭筠事甚詳此獨帶玉跳脫事又瑣言以跳爲條與此不同南華眞經無玉跳脫事不知當時何所據也】以妃子比飛燕開元間禁中初重木芍藥植於興慶池東沈香亭防花盛開明皇乘照夜駒妃子步輦從之詔選梨園子弟中尢者得樂十六色李年以歌擅一時之名手捧檀板押眾前樂將歌明皇曰賞名花對妃子焉用舊詞遽命李年持金花牋賜李白立進淸平調詞三章白承詔尙有宿酲遂賦詞其一曰云想衣裳花想容淸風拂檻露華濃若非羣玉山頭見定向瑤臺月下逢其二曰一枝紅艷露凝香雲雨巫山枉斷腸借問漢宮誰第一可憐飛燕倚新妝其三曰名花傾國兩相歡常得君王帶笑看解釋春風無限恨沈香亭北倚防幹年遂以調進令梨園弟子歌之太眞妃持七寶杯酌西梁州蒲萄酒笑領歌意明皇因調玉笛依曲遲其聲以媚太眞妃自是顧白尢異於諸學士然髙力士終以脫靴爲恥異日太眞妃重吟前詞力士曰始謂太眞妃怨白入骨髓翻拳拳如是邪太眞妃因驚曰何翰林學士能辱人如此力士曰以妃子比飛燕賤之甚矣太眞妃頗深然之明皇欲三命白官卒爲宮中所沮而止【出古今詩話】

詩意用老杜杜牧之詩意多用老杜如觀東兵長句云黒矟將軍一鳥輕蓋用子美身輕一鳥過也遊樊川詩云野竹疎還密巖泉咽復流蓋用子美細雨止還作斷雲疎復行也蓋其心景服之切則下語自然相符非有意於蹈襲故其論杜詩雲天外鳳凰誰得髓何人解合續弦膠豈非自以爲得髓者邪東坡贈孔毅甫詩雲天下防人學杜甫不得其皮與其骨又云前生子美只君是信手拈得俱天成學杜甫而得其皮骨者鮮矣又況其髓哉

酷似玉川子劉義詩酷似玉川子而傳於世者二十七篇而已冰柱雪車二詩𨿽作語奇怪然議論亦皆出於正也冰柱詩云不爲四時雨徒於道路成泥柤不爲九江浪徒能汨沒天之涯雪車詩云官家不知民餒寒盡驅牛車盈道載屑玉車載欲何之祕藏深宮以禦炎酷如此等句亦有補於時與玉川子月蝕詩稍相類【出丹陽集】擬陶淵明韋應物詩擬陶淵明而作者甚多然終不近也答長安丞裴稅詩云臨流意已棲采菊露未晞舉頭見秋山萬事都若遺蓋效淵明詩云采菊東離下悠然見南山此間有眞意欲辯已忘言之句也然淵明脫落世紛深入理窟但見萬象森羅莫非眞意故因見南山而眞意具焉應物乃因意淒而采菊因見秋山而遺萬事其與陶所得異矣【出葛常之文集】

好押狹韻孔毅夫雜記云退之詩好押狹韻累句以示工而不知重疊用韻之爲病也雙鳥詩押兩韻字李花詩押兩花字苕溪漁隠曰讀皇甫湜公安園池詩亦押兩閒字詩曰日夜不得閒君子不可閒蓋退之好重疊用韻以盡已意詩不卹其爲病也

押韻要有出處劉禹錫嘉話云作詩押韻須要有出處近欲押一餳字六經中無此字惟周禮吹簫處注有此一字終不敢押予按禹錫歷陽書事詩云湖魚香勝肉宮酒重於餳則何嘗按六經所出邪洛陽伽藍記載河東人劉白墮善釀酒盛暑曝之日中經旬不壊當時謂之鶴觴【白墮乃人名子瞻詩云獨看紅蕖傾白墮石林避暑錄云若以白墮爲酒則醋浸曹公湯燖右軍可也予按文選魏武帝短歌行雲何以解憂惟有杜康康亦作酒人而選詩遂以爲酒用東坡豈祖是耶出碧溪詩話】

用事不拘故常韋應物詩云心同野鶴與塵逺詩似冰壺徹底淸又送人詩云冰壺見底未爲淸少年如玉有詩名此可謂用事之法蓋不拘故常也【出黃常明詩話】

作詩用經全句古人作詩有用經全句文選詩云小人計其功君子道其常樂天詩云疾惡如巷伯好賢如緇衣乃兩句連用之杜甫詩云無妄之憂勿藥喜誰謂荼苦甘如薺富貴於我如浮雲近人亦多用史語東坡詩云人言盧似姦邪我見鄭公常嫵媚嘗觀南史載王宜興雲爲刼不須伴甚似一側韻五言但無題目耳【出防溪詩話】

學詩如學道魯直謂陳后山學詩如學道此豈尋常雕章繪句者之可擬哉客有謂予言後山詩其意在於防化杜甫語耳杜甫云昨夜月同行後山則云勤勤有月與同歸杜雲林昏罷幽磬後山則雲林昏出幽磬杜云古人日已逺後山則云斯人日已逺杜雲中原鼓角悲後山則云風連鼓角悲杜云暗飛螢自照後山則雲飛螢元失照杜云但覺追隨盡後山則雲林湖更覺追隨盡杜云文章千古事後山則云文章平日事杜云乾坤一腐儒後山則云乾坤著腐儒杜云孤城隠霧深後山則云寒城著霧深杜云寒山只暫香後山則云寒花只自香如此類甚多豈非防化老杜之語而成者余謂不然後山詩格律髙古眞所謂碌碌盆盎中見此古罍洗者用語稍同乃是讀少陵詩熟不覺在其筆下又何足以病公【出丹陽集】

上一句無所得洪父有詩云胡生畫山水煙雨山更好鴻雁書逺汀馬牛風雨艸潘邠老愛其第二句余愛其第三句山谷愛其第四句徐師川愛其第三第四句逺汀後又攺爲逺空餘云向上一句莫是公未有所得否何眾人之皆不好也父大笑

通字未有人道洪駒父見陳無已小放歌行雲不惜捲簾通一顧怕君著眼未分明此爲奇語蓋通字未嘗有人道余曰子豈不記老杜詩云簾戶每宜通乳燕耶【出王直方詩話】

臭气可掬開元中有儒士登終南山得句云野迥云根濶山髙樹影長私心自負吟諷之際忽聞空中語云未若雲天河𨿽有浪月桂不聞香儒士不勝喜以爲已有歸誇於僧智濬掩鼻笑曰臭气可掬何足多也儒士驚愕遽以實告自此又號爲鑑文太史智濬嘗有浮漚篇盛行於世【出零陵總記】

自成一家省題詩自成一家非他詩比也首韻拘於見題則易於牽合中聨縛於法律則易於駢對非若遊戲於煙雲月露之形可以縱橫在我者也王昌齡錢起孟浩然李商隠輩皆有詩名至於作省題詩則疎矣王昌齡四時調玉燭詩云祥光長赫矣佳號得溫其錢起巨魚縱大壑詩云方快吞舟意尢殊在藻嬉孟浩然騏驥長鳴詩云逐逐懷良馭蕭蕭顧樂鳴李商隠桃李無言詩云夭桃花正發穠李蕋方繁此等句與兒童無異以此知省題詩自成一家也【出丹陽集】

錦繡萬花谷後集卷三十三

欽定四庫全書

錦繡萬花谷後集卷三十四

醫

君臣佐使藥有君臣佐使以相宣攝合和一君二臣三佐五使乂可一君三臣九佐使也

陰陽配合藥有陰陽配合子母兄弟根莖花實艸石骨肉有單行者有相須者有相使者有相畏者有相惡者有相反者有相殺者【出本艸】

鍼經脈法郭玉者廣漢人初有老父釣於涪水因號涪翁著鍼經脈法弟子程髙尋求積年翁乃授之玉少師事髙學方診六防之技爲太醫丞【出後漢書】

四家論方技爲四家有醫經家有方家有房中家有神仙家【出七略】

蛇從瘡中出河內太守劉勲女若左膝裏瘡癢出迎華他使視他以繩系一犬於馬后走馬牽犬犬困不能行因取斷腸以向瘡口須臾有若蛇者從瘡中出長三尺【出華他別】

湔腸滌髒虢太子死扁鵲至虢國中庶子曰暴蹙而死扁鵲曰尙可活也庶子曰先生得無誕乎臣聞上古有兪附療病不以湯液乃割皮解肌湔洗腸胃潄滌五臟【出史記】

刮骨去毒闗羽爲流矢貫臂每陰雨常疼痛醫曰矢鏃有毒當破臂刮骨去毒乃可除之也【出蜀志】

扁鵲兄弟鶡冠子云扁鵲兄弟三人並醫魏文侯問孰最善扁鵲曰長兄神眎故名不出家仲兄神毫毛故名不出門臣鍼人血脈投人毒藥故名聞諸侯【出意林】風百病之始風者百病之始也淸淨則內腠閉拒𨿽有苛毒弗能害故病久則化上下不並良醫弗爲四時气傷五臟春傷於寒風邪畱連乃爲洞泄木勝脾土故也夏傷於暑秋必病瘧秋傷於濕一逆而欬發爲痿厥金乘胃土故也冬傷於寒春必病瘟四時之气更傷五臟

陰陽寒熱陰靜陽躁陽生陰長陽殺陰蔵陽化气陰成形寒極生熱熱極生寒寒气生濁熱气生淸

四經十二從人有四經十二從經應四時十二從應十二月十二月應十二脈春夏洪秋浮冬沈四時經脈也從謂天气順行十二辰之分十二脈謂手三陰三陽足三陰三陽

五臓六府五臓藏精气而不防故滿而不能實六府化物而不藏故實而不能滿水谷入口則胃實而腸虛食下則腸實而胃虛

水谷海胃者水谷之海六府之源五味入口藏於胃以飬五臓气气口亦太陰也五臓六府之气味皆出於胃變見於气口五气入鼻藏於心肺有病鼻爲不利百病生於皮毛百病始生必先於皮毛邪中之則腠理開開則入客於絡脈畱而不去入於經畱而不去入腸胃

髒一腎兩臓各有一耳腎獨有兩者何也腎兩者非皆腎也其左者爲腎右者爲命門命門者諸神精之所捨元气之所系男子以一藏精女子以一系胞

冬不按蹻春气病在頭夏气病在臓秋气病在肩背冬气病在四支冬不按蹻春不齀衂春不病頸項仲夏不病胸脇長夏不病洞泄秋不病風瘧冬不病痺厥並爲冬不按蹻所致【已上並出內經】

卜

一卦帛十疋天寶末處士錢知防嘗至洛遂榜天津表柱賣卜一卦帛十疋居一日有貴公子讀榜命取帛如數卜焉錢命蓍布卦曰子筮可期一生君何戲爲其人曰卜事甚切先生誤乎錢云請爲韻語曰兩頭防土中心虛懸兩足踏吸不肯下錢其人本意買天津橋也紿之其精如此【出酉陽雜爼】

卜負金隗炤善易臨終謂妻子曰後𨿽大荒勿賣宅後五年詔使姓龔負吾金以吾所書版索之後如其言妻賫版詣使者使者惘然沈吟乃悟取蓍筮卦成曰妙哉隗生吾不負金賢夫藏金以待太平知吾善易書版寄意金有五百斤盛以靑甕埋在堂屋下去壁一丈入地九尺妻掘之果得金

綬笥有蛇後漢馮緄拜隴西太守綬笥有兩赤蛇分走許曼筮曰二嵗當爲邊將官有東名五年爲大將南徵失火管輅在田舍主人患失火輅卜曰明日南陌上有一角巾生駕黒牛故車必邀畱如此言生不得已宿然意不安以爲圖已乃把刀出門倚積薪假寐欻有一物如獸手中持火舉刀斫腰視之乃狐也火遂絕

買鞭懸樹鮑瑗貧苦不信卜筮防淳於智至爲作一卦曰君安宅失宜故貧入市有人持馬鞭賣買之以懸捨東大桑樹三年當暴得財如言後浚井得錢十萬銅二十斤

折足爲敗李綱在隋宦不進筮之得鼎筮人曰君當爲卿輔然待易姓乃如志仕不知退折足爲敗綱𨿽顯於唐數稱疾辭位去

賣卜長安市武攸緒少變姓名賣卜長安市

天火之象馬重績晉髙祖以太原拒命廢帝遣兵圍之勢甚危急命馬重績筮之遇同人曰天火之象乾健而離明健者君之徳也明者南面而向之所以治天下也同人者人所同也必有同我者焉易曰戰乎幹幹西北也又曰相見乎離離南方也其同我者自北南乎幹西北也戰而勝其九月十月之交是嵗九月契丹遂助晉擊敗唐軍晉遂有天下【出五代史】

精錢元懿終年六十六初元懿之爲新定有士方生時人號爲精嘗防卜辭以貽元懿曰太一接天河金華寶貝多君侯六十六別處下經過至是皆如其言【出吳越備史】

黃中君鬼穀子竇廷芝與卜者胡蘆生相善一日謂竇曰君家禍將至非遇黃中君鬼穀子將不可救廷芝物色求之得李鄴侯泌傾家結之未幾朱泚亂廷芝陷賊事平徳宗命誅之泌以前事上聞得免【出劇談錄】

瓦卜休咎西京壽安縣有墨石山神祠頗靈神龍中前有兩瓦子過客投之以卜休咎仰爲吉覆爲凶【出南部新書】一蓍獨立明皇兼潞州別駕來朝京師將行使術士韓禮筮之蓍一莖孑然獨立禮驚曰蓍立奇瑞非常也不可言【出舊史】

大黃髙後崩丞相陳平等使人迎代王王計未定遂卜之兆得大黃庚庚余爲天王夏啟以光【出史記】

賁非正色孔子嘗自蓍而卦得賁愀然有不平之狀子張進曰賁是吉卦夫子色有不平何也孔子曰山下有火賁非正色也【出家語】

乘舟而來孔子使子貢往外而未來謂弟子兆之遇鼎皆言無下足不來顏子掩口而笑曰無足者乘舟而來賜至矣淸朝也子貢果朝至【出衝波】

遇觀之否陳厲公生敬仲周內史筮之遇觀之否曰是謂觀國之光利用賔於王其代陳有國乎

敗必獲秦伯伐晉卜徒父筮之吉渉河侯車敗詰之對曰乃大吉也三敗必獲晉君果如其言【出左】

法天地象四時卜法天地象四時【出史記】

王宗懸綬王宗以賣卜自奉安帝以博士徴恥占驗見知懸綬於縣庭而逃

婦女從甕中出有人失妻輅卜之令明旦於東陽城門擔豚人牽與共鬭其豚走逸卽共追之豚入舍突破主人甕其婦從甕中出【出六帖】

相

日角龍廷唐儉說秦王建大計髙祖嘗召訪之儉曰公日角龍廷性恊圖防系天下望久矣若外嘯豪傑北招戎狄右收燕趙濟河而南以據秦雍湯武之業也【出本】貴不可言術士崔豹以相法言人事多中莊宗尢信重之以爲北京巡官明宗爲內衙指揮使安重誨欲試豹乃使他人與明宗易服而坐明宗於下坐召豹相之豹曰內衙貴將也此不足當之乃指明宗於下坐曰此是也因爲明宗言其後貴不可言明宗卽位思豹以爲神召至京師鳳諫曰好惡上所謹也今陛下神其術而召之則傾國之人皆將奔走吉凶之說明宗遂不復召【出五代史趙鳳】

骨法非常文穆王元瓘淮將李濤宼錦衣軍命王討之自是日者視王曰此人手刃百人當大貴有僧自新常衣紙衣住廣徳山院聞元瓘至舉眾皆遁而自新巍然晏坐軍中有問其故曰前後左右皆兵耳將安適時王在眾中新乃斂衣奉迎與語久之及師還遂載而歸後王問新當時何以見識答曰防僧無他術但覩王骨法非常故幸得識矣【出吳越史】

眞貴人五代錢鏐縣錄事鐘起有子數人多竊從之遊豫章人有善術者望鬥牛間有王气牛鬥錢塘分也因遊錢塘陰求其人私謂起曰占君縣貴人求之市中不可得視君之相貴矣然不足當之鏐適從外來見起反走術者望見之曰此眞貴人也召至熟視之顧起曰君之貴因此人乃慰鏐曰子骨法非常願自愛

神仙狀吳殷文圭舉進士塗中遇一叟目文圭久之謂人曰向者一人眉緑拳必入口神仙狀也如學道當沖虛不爾有大名於天下而文圭拳實入口漧寧中擢第【出九國誌】

耳大貴兆李忠臣帝嘗謂卿耳大貴兆對曰驢耳大龍耳小帝喜其野而誠

額文似臨淮王栢良器父友王奐爲光弼從事見之曰爾額文似臨淮王面黒子似顏平原殆能立功乃薦之光弼【出唐史】

右輔澤而動竇軌後爲益州行臺僕射袁天綱復曰赤脈幹瞳方語而浮赤入大宅公爲將必多殺願自戒軌果坐事見召天綱曰公母憂右輔澤而動不久必還果還爲都督【出唐書】

識淸貌古韓思復初鄭仁傑李無爲者隱居太白山思復少從二人遊嘗曰子識淸貌古恨仕不及宰相也靣如虎袁天綱謂韋挺面如虎當以武處官【出本】眞將軍姑布子卿善相見無卹曰眞將軍也趙簡子曰是子其母賤翟婢也奚道貴哉子卿曰天之所受𨿽賤必貴【出史記】

丰下有後叔服來聘公孫敖聞其能相人見其二子焉叔服曰谷也食子難也収子谷也丰下必有後於魯龍犀入額角朱建平相書曰額有龍犀入發左角日右角月者王天下

功名壽年周訪遇善相者陳訓謂訪與陶侃曰二君皆位至方嶽功名略同但侃上壽訪下壽優劣有殊孺子有好相羊祜字叔子遊汶水濵父老謂曰孺子有好相年六十建大功旣言便出莫知所在【並出晉書】

不可以科第進鄭朗始朗舉進士有相者言君當貴然不可以科第進俄而有司擢朗第一旣又覆實人被相者賀曰安之已而果相【出本】

熊虎相任晙气貌偉特時謂之熊虎相

奇厖福艾李勣臨事選將必先相其奇厖福艾者遣之或問其故答曰薄命之人不足與成功名

靣部三無李寛爲常侍有門下士姓盧善相或問李公如何曰據其面部所無者三無子無宅無塜公有數子皆先公卒有宅未嘗還鄕居死於池州乘舟歸舟破沈其骨【出金華子】

虎狀豺聲楚子良生子越椒子文曰是子也熊虎之狀豺狼之聲不殺之必滅若敖氏矣鬼猶求食若敖氏之鬼不其餒而後果滅之【出左】

亞夫下獄相南唐宋齊丘微時日者相之曰君貴不可言然亞夫下獄君實有之位極之日當早引退庶幾保全齊丘登相位數載致仕復以大司徒就徴未幾坐陳覺謀干紀事乃賜死【出唐書】

攬鏡知刑蜀張裕曉相術每舉鏡視面自知刑死未嘗不撲之於地後爲劉備所殺【出六帖】

肉不稱骨袁天綱視岑文本曰學堂瑩夷故文章振天下首生骨未成自前而視法三品肉不稱骨非壽兆也【出本傳】

窮相李白召見及出上顧謂力士曰此人固窮相【酉陽雜爼】

先知

五十年天子明皇潛龍時見僧萬回曰五十年天子願自愛五十以後果有祿山之禍【並出逸史】

六十日三品貞觀中張寶藏爲金吾長上常因下直歸櫟陽路少年逢畋獵割鮮食倚樹嘆曰張寶藏身年七十未嘗得一食如此傍一僧指曰六十日內官登三品何足嘆也言訖不見寶藏卽時還京時太宗苦於气痢眾醫不效詔問殿庭有能治此疾者重賞之寶藏曽困其疾卽具疏以乳煎蓽撥方服之立瘥宣下宰臣與五品官魏徴難之逾月不進擬上疾復作後命進之一啜又平因思曰嘗令與進方人五品官不見除授何也徴懼曰奉詔之際未知文武二吏上怒曰治得宰相不妨已授三品官我天子也豈不及汝耶乃厲聲曰與三品大官特授鴻臚卿時正六十日矣【出獨異志】

五般餛飩李宗回與客入闗云吾能知人飲饌因正旦日將謁華陰縣令客曰明日與公各飲椒薤酒一杯食五般餛飩不得飯喫明日見令二公衝寒且速暖兩杯酒來仍著椒薤良久女奴與令耳語令曰總煮來謂二客曰某小女嘗言不令我幹家事某作惱渠遣校嵗節飲食適云五般餛飩煮何者某令總煮來二客飡盡忽報勅使到縣令驚忙揖客去竟不得飯

兩盤餻糜明皇時有術士判人食物一一先定李棲筠曰明日看某食何物曰大夫合食兩盤餻糜二十椀橘皮湯平明有勅召對上以金盤盛新糯米餻糜賜之棲筠對禦不敢不盡帝大喜曰卿食甚羙更賜一盤又盡旣歸病霍亂諸物皆絕口飲橘皮湯僅二十椀方愈【逸史】城下三天子周太祖時有麻衣和尙善望气李守正叛河中周太祖親徵麻衣語趙韓王曰李侍中安得久居城下有三天子气未幾城陷時周世宗與太祖太宗同行【出唐宋遺史】

宗用張嘉貞開元中上急於爲理尢注意於宰輔常欲用張嘉貞爲相而忘其名夜令中人持燭於省中訪其直宿者誰還奏中書侍郎韋抗卽令召入寢殿上曰朕欲命一相常記其姓張而重名今爲北方侯伯不欲訪左右旬日念之終忘其名卿試言之抗奏曰張齊丘今爲朔方節度使卽令艸詔援筆而成抗歸宿省中上不解衣以待且將降其詔書夜漏未半忽有中人復促抗入見上迎謂曰非張齊丘乃張嘉貞別命艸詔上謂抗曰惟朕志先定可以言命矣朕適因閱近日大臣章乃嘉貞表也因灑然方記得其名此亦天啟非人事也上嘉其得人復嘆用捨如有人主張【出明皇雜記】

名字亦前定杜相鴻漸之父名鵬舉嘗夢有所之見一大碑云是宰相碑已作者金塡其字未作者判名於柱問有杜家兒否曰有任自看之視之記得姓下有鳥偏旁曳腳而忘其字乃名子爲鴻漸而謂之曰汝不爲相卽世世名字當鳥旁而曳腳也鵬舉生鴻漸而名字亦前定矣況其官與壽乎【出嘉話錄】

垣下生善筮太原王陟眞元初應進士舉而京師有善筮者號垣下生陟從筮焉生卦成少不復言又大嗟異謂陟曰此卦郎君後二十三年及第是嵗狀頭更兩年而生郎君待此人應舉然後同年及第某所以訝之後累舉不第亦不記垣下之所尅比張靖舍人知舉陟及第榜出復於禮部南院序列參主司各通姓名見首立者卽韋瓘也陟忽憶垣下之言試問其年韋答云某春秋十九年陟遽應之先輩所隠祗二年何不誠如是且先輩貞元四年生瓘矍然乃取垣下生所記示於眾眾大驚由此以實告【出續定命錄】

顧少連下及第貞元中有舉人李頧方就舉聲價極振忽夢一人衣紫雲當禮部侍郎顧少連下及第寐覺省中朝並無姓顧者及頃有人通刺稱進士顧少連謁頧驚而見且述當爲門生少連曰某不到場中必無此事來年頧果落第至貞元九年顧少連自戶部侍郎權知貢舉頧猶未第因潛往造焉臨放榜時相特囑一人頧又落來年秋少連拜禮部侍郎頧乃登第【出咸定錄】

蒸防荔枝陳廣漢貯米二囷請元理計其數元理取食箸作數轉曰各若干開囷校之之東則數同西差一升有死防焉元理慚曰不知防之非米不如剝靣皮矣他日元理詣廣漢設食甚薄廣漢曰有倉卒客無倉卒主人元理以七箸算曰爼上蒸防廚中荔枝何不說廣漢大驚【出西京雜記】

大書臺字裴光庭當國憬藏以紙大書臺字投之光庭曰吾旣臺司矣尙何事後三日貶臺州刺史

錦繡萬花谷後集卷三十四﹤子部﹐類書類﹐錦繡萬花谷﹥

欽定四庫全書

錦繡萬花谷後集卷三十五

酒

五斗先生五斗先生其飲至五斗不亂人有以酒邀者無貴賤輙往著五斗先生

六鶴齊飛古者交歡多爲博列子曰虞氏設樂飲酒擊博樓上其齒以牙飾以箭長五寸其數六刻一頭作鶴形仙經云六鶴齊飛蓋其名也宋齊以降多以摴蒱頭戰酒骰子之制亦六鶴齊飛之變也【出醉鄕日月】

瓊蘇南嶽夫人曰夫人設王子喬瓊蘇緑酒

酴醿酒李絳曰今法令不及者五十餘州西戎內訌加以水旱無年陛下焦心銷志求濟時之略渠便髙枕而臥哉帝謂左右曰絳言骨骾眞宰相也遣使賜酴醿酒【出唐書】

劇飲歡甚采訪使韓朝宗約孟浩然偕至京師欲薦諸朝防故人至劇飲歡甚或曰君與韓公有期浩然曰業已飲遑卹他卒不赴【出本】

生春酒徳宗卽位五月甲申劍南貢生春酒【出本紀】紫酒靑酒於闐以蒲萄爲酒又有紫酒靑酒不知其所釀而味猶羙【出五代史】

甘若飴韓愈詩一杯春酒甘若飴

地黃酒栁玼相國餗門人賈有奴頗橫馮球愛賈召奴責之奴泣謝未幾馮謁賈未出有二靑衣賫罌出曰公恐君寒奉地黃酒三杯馮說盡舉之

酒山南昌國有酒山山有泉其味如酒飲之甚羙醉經月不醒

碧芳酒房壽六月搗蓮花制碧芳酒涼物也【出叩頭錄】防腦酒肅宗張皇后専權每進酒常寘防腦酒令人久醉健忘【出酉陽雜爼】

石梁春滎陽之土窟春富平之石梁春酒名也【出國史補】飲飾飲飾者如暑中置寒筵冰之類【出醉鄕日月】

明府曠官苛政凡飲以一人爲明府主斟酌之宜酒懦爲曠官謂泠也酒猛爲苛政謂熱也

三材凡飲以一人爲錄事以糾坐人須擇有飲材者材有三謂善令知音大戶也

飲儲下酒物色謂之飲儲

歡十有三歡之十有三得其時一也賔主久間二也酒醇而主嚴三也非觥罍不謳四也不能令有恥五也方飲不重膳六也不動筵七也錄事貌毅而法峻八也明府不受請謁九也廢賣律十也廢替律十一也不恃酒十二也使使勿歡勿暴十三也

不歡之有九主人吝一也賔輕主二也鋪陳顇而不敍三也樂生而妓驕四也數易令五也騁牛飲六也疊恢諧七也手相屬八也歡骰子九也【並出醉鄕日月】

菖蒲桃花滄洲去國萬里出菖蒲桃花酒飲之神气淸爽

換骨醪憲宗采鳳李花釀換骨醪晉國公平淮西回黃帕金瓶逺賜二斗【出敍聞錄】

金牌斷酒安祿山眷寵旣深人多疾之帝恐其遇毒賜祿山以金牌系臂每王公勸飲則示金牌準勅斷酒防酒皮日休詩云明朝有物充君信防酒三瓶寄夜航【防酒江外酒名】

昆侖觴魏賈將有奴善別水嘗乘舟於黃河中流以匏瓠接河源水七八升經宿色如絳以釀酒名昆侖觴芳味絕妙

般若湯北僧謂酒爲般若湯蓋庾詞以避法禁

詩得錢卽相覓沽酒不復疑忘形到爾汝痛飲眞吾師卻憶去年人醉時只今未醉已先悲數莖白髮那拋得百罰深杯亦不辭春酒杯濃琥珀薄水漿椀碧瑪瑙寒【出杜甫】車旁側掛一壺酒鳯笙龍管行相催咸陽市上嘆黃犬何如月下傾金罍溧陽酒樓三月春楊花忙忙愁殺人胡雛綠眼吹玉笛吳歌白薴飛梁塵【出李白】頻頻到口微成醉拍拍滿懷都是春醺酣情味難名狀醖釀二夫莫指陳斟有淺深存燮理飲無多少寄經綸【出卲康節】搗香篩辣入缾盆盎盎春溪帶雨渾収拾小山藏社甕招呼明月到芳樽稻垂麥仰陰陽足器潔泉新表裏淸曉日著顏紅有暈春風入髓散無聲【出朱布眞】白衣送酒舞淵明急掃風軒洗破觥豈意靑州六從事化爲烏有一先生隔籬不喚鄰翁飲抱甕須防吏部來【出東坡】

茶

驚雷莢萱艸帶覺林僧志崇收茶三等待客以驚雷莢自奉以萱艸供佛以紫茸香赴茶者以油囊盛餘瀝歸【出蠻甌志】

緑華紫英同昌公主上每賜饌其茶則有緑華紫英之號【出杜陽編】

官自治園令狐楚爲鹽鐵轉運使先是鄭注建防茶使王涯又議官自治園植茶人不便請廢使如舊法從之【出本傳】

云腳乳靣凡茶少湯多則云腳散湯少茶多則乳靣聚文火顧況論茶云煎以文火細煙小鼎長泉

六班白樂天方齋禹錫正病酒禹錫乃饋菊苖虀蘆服鮓換取樂天六班茶二囊以自醒酒【出蠻甌志】

成像殿茶故例翰林學士春晚人困則日賜成像殿茶【出金鑾宻記】

自判品第陸嗜茶置園顧渚山下嵗取租茶自判品第張文新爲水說七種其二恵山泉三虎丘井六淞江人助其好者𨿽百里爲致之

詩活水還將活水烹自臨釣石汲深淸大瓢酌月歸春甕小杓分江入夜瓶雪乳已翻煎處腳松風仍作防時聲枯腸未易禁三椀臥聴山城長短更【出東坡】汲澗供煮茗浣我雞黍腸蕭然綠陰下復此甘露嘗慨彼俗中士噂聲利場髙情屬吾黨茗飲安可忘【出謝防槃】開緘試火煎須汲逺山泉自繞風鑪立誰聴石碾眠細微緣入麝猛沸恰如蟬羅細烹還好鐺新味更全花隨僧筯破云逐客甌圓痛惜藏書篋堅畱待雪天睡醒思滿啜吟困憶重煎只此消塵慮何須作神仙

香

龍鱗香葉子香卽棧香之薄者又曰龍鱗香

龍涎香龍涎香出大石國國人島林上有異禽翔集下有羣魚游泳則有伏龍吐涎浮水上舟人或探而得之則爲巨富其涎如膠

九和香三洞珠囊曰天人玉女持羅天香按玉鑪燒九和之香

入窨凡香須入窨貴燥濕得宜也合和訖幹器收蠟紙封埋屋地下半月餘

日防自合香金日防入侍欲衣服香潔變胡虜气自合一香武帝果恱之

五方香牀隋煬帝觀文殿前兩廂爲堂各十二間於十二間堂每間十二寶櫥前設五方香牀綴貼金玉珠翠每駕至則宮人擎香鑪在輦前行

屑沈泥壁唐宗楚客造新第沈香紅粉以泥壁開門則香气蓬勃

水麝天寶中虞人獲水麝臍香皆水也每取以鍼刺之香气倍於肉麝

文石卞山在湖州山下有無價香有老母拾得一文石光彩可翫偶墜火中異香聞於逺近收而寶之毎投火中異香如初

薔薇水周顯徳五年昆明國獻薔薇水十五缾云得自西域以灑衣衣敝而香不滅

雞舌日華子云雞舌香治口气所以三省郎含香奏事笑蘭吳僧罄宜作笑蘭香予曰豈非韓魏公所謂濃梅山谷所謂藏春者耶其法以沈爲君雞舌爲臣北苑之塵秬鬯十二葉之英鉛華之粉柏麝之臍爲佐以百花之液爲使一炷如芡子許油然郁然若齅九畹之蘭而挹百畝之蕙也

棋

金靣棋盤蘇尙書八十猶參禪大潙以手拍碎金靣棋盤尙書尋悟【出禪學】

檀心棋子闗中貴家以紫檀心瑞龍腦爲棋子

玉棋子唐宣宗朝日本國王子來朝善圍棋帝令待詔顧師言與之對手王子出本國楸玉棋局冷暖玉棋子蓋玉之蒼者如楸玉色其冷暖者冬暖夏冷

圍棋短具王積薪每出遊必攜圍棋短具畵紙爲局與棋子並盛竹筒中系於車轅馬鬛間道上𨿽遇匹夫亦與對手勝則徴其餅餌牛酒【出北夢瑣言】

蛻龍牙取蛻龍牙一枚臨局自然機變橫出【出棋訣】可教常勢王積薪隨明皇西幸宿山中孤姥之家檐下夜忽聞姑與婦棋因附身門扉一一宻記共下止三十六忽聞姑曰子已北矣吾之勝止七枰耳遲明王具禮請問出局盡平生之好布子未及數十姑謂婦曰是子可教以常勢因指示攻守殺奪救附拒之法其意甚略曰此已無敵人間矣謝而別回顧失向之室矣【出異叢談記】石枰仙奕山始登者得石枰於上黒肌而赤脈十有八道可奕【出栁宗元山水記】

天帝召棋客滑能善奕忽有一小子自云張淸與能對奕思甚精敏能異而詰之曰我非世人天帝召公著碁能忽奄然【出北夢瑣言】

博打子肅宗在彭原廨捨隘狹帝與張良娣博打子聲聞於外李泌言帝乃潛令刻幹樹子不欲有聲良娣以是怨泌

詩對敵常觀勢臨機便得先安危心不動殺活手能専勿以欺爲事須知刼是權旁人爛柯看當局是神仙【出楊元素】天迥人空逺洞虛枰尙存何時方對奕驚俗便衝軒羊恐多成石桃應別有源願逢柯迥爛長得侍靈尊

食饌

瓊膏乳懿宗迎佛骨入內道場薦瓊膏乳訶陵國所獻也【出杜陽編】

銀餅餤宣宗賜韋澳孫宏銀餅餤食之甚羙皆乳酪膏腴之所爲【出摭言】

鴨肝豬肚王晉飯酒非鴨肝豬肚筯輒不舉【出醉仙圖】月兒羮栁公權以隔風紗作龍城記及八朝名品號錦樣書以進上方禦剪刀麫月兒羮卽命分賜公權【云仙散錄】龍鮓有人遺張華鮓華曰此龍肉也遂沃以苦酒中有五色光【出世說】

同心鱠金門嵗節曰洛陽人家七夕裝同心鱠【出云仙散錄】縠薄絲縷進士段碩常識南孝亷者善斫鱠縠薄絲縷輕可吹起操刀響防若合節奏因防客技先起魚架之忽暴風雨雷震一聲鱠悉化爲蝴蝶飛去南驚懼遂折刀誓不復作【出酉陽雜爼】

骨靑肉紫漢昭帝釣得蛟長三丈帝曰此魚鱔之類命大官爲鮓骨靑肉紫食之甚羙帝更求之不獲

含風鮓房州六月調羊酪造含風鮓【出叩頭錄】

野豬鮓安祿山恩寵莫比其所賜品目有野豬鮓有馬酪【出酉陽雜爼】

雩肉南蠻室利佛寺有獸類野豕角如山羊名曰雩肉味羙以饋膳

素麟脂班螭髓謝卿遇神僊設素麟脂班螭髓【續神仙傳】紅虯脯同昌公主上贈禦饌有紅虯脯非虯也但貯於盤中則虯健絲髙一尺【出杜陽編】

麟肉脯王逺至蔡經家設麟肉脯【出神仙】

杏炙鼃炙飲食有杏炙鼃炙

蒓蒓之絕羙江東謂之一蒓【並出酉陽雜爼】

錦繡萬花谷後集卷三十五

欽定四庫全書

錦繡萬花谷後集卷三十六

冠冕

君之象帝嘗問丈夫冠婦人髻皆髙大何邪令狐徳棻對曰冠髻在首君之象也晉之將亡君弱臣彊故江左士女衣小而裳大宋武帝受命君徳尊嚴衣裳隨亦變攺此近事驗也【出唐書】

僕射巾裴冕自制巾子工甚人爭效之號僕射巾山帔葛巾武攸曁安樂公主出降遣通事舍人李邈以璽書邀之詔見曰山帔葛巾不名不拜【並出六帖】

輕金冠寶歷二年浙東貢舞女戴輕金冠以金絲結之爲鸞鶴狀仍飾以五彩細珠玲瓏相續可髙一尺稱之無二三分【出杜陽編】

玉葉冠持盈公主玉葉冠希世之寶【出唐明皇雜記】

珠盤襆頭腳昭宗播遷於鳳翔朱梁率諸道奉迎車駕時侯王將帥在岐下者皆以珠一顆盤襆頭腳貫以銀綫而簪之軍人咸以珠飾巾競相誇尙洎朱梁簒立乃知珠已居人上者久矣【出紀異】

蟬翅張敞弟武爲梁相曰馭黠馬者利其禦防當以柱後蟪文冠彈繩之耳【如淳注曰蟪蟬也冠細如蟬翅今禦史冠是也】

鵲尾髙祖爲亭長乃以竹皮爲冠【應劭注曰以竹始生皮爲冠今鵲尾冠是也出漢書】

金顏通天冠金博山蟬謂之金顏【出徐爰釋問】

金璫董巴漢輿服志曰武冠一曰武弁大冠諸武官冠之侍中常佩黃金璫

覆杯董巴輿服志曰委貌冠皮冠同制長七寸髙四寸制如覆杯

鳩拂晉永康九年正月大防有鳩入禦座武帳中拂司空張華之冠【出三十國春秋】

烏萃曽參鋤三足烏來萃其冠【出古今注】

印

六合大同印肅宗在靈武鑄印追兵文曰六合大同印【出鄴侯】

金印順宗元和五年給事中張維則自新羅使回云於海上泊洲島間見花木臺殿有數公子命一靑衣捧金印以授維則乃置之於寶函復語維則曰致皇帝還舟中回顧舊路悉無蹤迹金長五寸上負黃金玉印靣方一寸八分其篆文曰鳳芝龍木受命無疆維則達京師卽具以事進上曰朕前世豈非仙人乎【出杜陽編】玉冊金印唐莊宗入洛鏐遣使貢獻求玉冊莊宗下其議羣臣皆以謂非天子不得用玉冊旣而許之乃賜鏐玉冊金印【出吳越世家】

雀印馬印髙祖詔軍警給雀印符次給馬印【出後魏書】種龍巴吾縣者宋雜陳楚地故梁國寧陵種龍鄕也今其都印文曰種龍【出風俗通】

綬

桃花二千石綬靑地桃花縹長丈八尺【出漢官儀】

盭艸染緑諸侯王髙帝初置金璽盭綬【如淳注曰盭緑也晉灼曰盭艸名也出瑯琊平昌縣似艾可染緑因以爲綬出漢書】

白艾焦贛易林曰二千石官白艾綬也

靑緺武帝召東郭先生拜爲郡都尉先生入待詔公車行雪中履有上無下及其拜爲二千石佩靑緺也【出史記】靑紫晉永安起居注曰太康四年有司奏鄯善國遣子元英入侍以英爲騎都尉佩假歸義侯印靑紫綬各一具

赤絲爲地漢大司空朱遊奏曰車府丞橫受詔乘輿綬五防何黃多也可更用赤絲爲地

笏

球玉魚須天子以球玉諸侯以象大夫以魚須文竹士以竹本象可也球玉羙玉文飾也【出周禮】

良笏李絳進中書舍人帝翌日賜金紫親擇良笏與之【出絳傳】

執笏唱吟宋遜爲連州參軍刺史聞其善歌教使婢日執笏簾外唱吟自如

靑石手版髙駢呂用之憚其術窮且見詰乃刻靑石手版爲龍蛇隠起文曰帝賜駢使人潛植幾上駢得之大喜【並出六帖】

笏架笏囊防昌以來宰相朝則有笏架入禁中逐門送至殿前朝罷則置於架上百寮各有笏囊吏持之【出常朝錄】

靈豸廌角孫樵笏銘靈豸廌角比干獻骨合以憤烈在公爲笏【出文粹】

三世一笏韓臯家自黃門以來三世執一笏經祖父所執未嘗輕授僕人之手歸則別致在臥內一榻以示敬謹【出唐語林】

題詩以賜王起兼太常卿禮儀使帝題詩太子笏以賜舉笏擊靣常達歸賊薛舉奴張貴曰識我否達瞑目曰若乃奴耳貴忿舉笏擊其面達不爲懾

佩

紉蘭紉秋蘭以爲佩【王逸注曰紉結也蘭香艸也秋而芳所以佩飾也出楚詞】雙渠璜漢孝明皇帝乃爲大佩衝牙雙渠璜皆以白玉【出輿服志】

六出火玉上元夫人帶六出火玉之佩【出武帝內】

江濵二女江濵二女者不知何許人步桃江濵逢鄭交甫挑之不知神人也女遂解佩與之交甫恱受佩而去數十步空懷無佩女亦不見【出列仙】

霹靂木宗皇后王氏帝欲廢後後兄守一懼爲求厭勝浮屠明悟教祭北斗取霹靂木刻天地文及帝諱合佩之

帶

於闐玉帶李靖孫彥芳有靖破蕭詵時所賜於闐玉帶十三胯七方六刓胯各附環以金固之所以佩物者天子悉畱禁中

黃銀杜如晦薨帝嘗賜齡黃銀帶曰如晦與公同輔朕今獨見公然流淚曰世黃銀鬼神畏之更取金帶遣齡送其家

通天犀左軍中尉馬元贄最爲帝寵信賜通天犀帶萬釘寶鈿金突厥統葉防可汗獻萬釘寶鈿金帶細魚袋可汗拜蘇祿左羽林大將軍賜銀袍細帶魚袋七事

刻玉爲魚安重榮旣僣侈以爲金魚袋不足貴刻玉爲魚佩之【出五代史】

富人玉萇從簡陳州人許州富人有玉帶欲之而不可得遣二卒夜入其家殺而取之卒夜逾垣隠木間見其夫婦相待如賔二卒嘆曰吾公欲奪其寶而害斯人吾必不免因躍出而告之使其速以帶獻遂逾垣而去縷金南詔衣縫紫錦罽縷金帶

水玉腰文宗朝李訓講周易頗葉上意時方盛夏遂命取水玉腰帶以賜訓【出杜陽編】

紅玉上自解紅玉帶賜寧王【出唐明皇雜錄】

紫金上以紫金帶賜岐王蓋昔髙宗破髙麗所得開元中髙麗遣使來朝宴內殿因從容言於內臣曰紫金帶本國亡是嵗荒民散干戈屢起幸在內帑一見足矣上聞之命封付其使

犀有光楚馬希聲海商有鬻犀帶者直數百萬晝夜有光洞照一室希聲殺商而取之逾月光遂滅【出九國誌】蘇逢吉求玉鳳翔李永吉初朝京師蘇逢吉以永吉故秦王從曮子家世王侯當有奇貨使人告永吉許以一州而求其先世玉帶永吉以無爲解逢吉乃使人市一玉帶直數千緡責永吉償之旣而不得州【出五代史漢臣】攺魚爲垂拱中都督刺史始賜魚天授二年攺佩魚爲其後三品以上袋飾以金四品以銀五品以銅中宗初罷袋復給以魚郡王嗣王亦佩金魚袋景龍中令特進佩魚散官佩魚自此始也【出唐書車服志】

口占進玉狀晉公平淮西賜以玉公臨薨卻進口占奏狀曰內府之珍先朝所賜旣不合將歸地下又不合畱在人間聞者嘆其不亂【出因話錄】

雕銜綴貞元之間徳宗詔頃來賜衣文防不常非制也宜有定制節度使宜以綴取其武毅以靖封內觀察使宜以鴈銜威儀取其行列有序冀牧人有威儀也【威儀瑞艸也出唐防要】

魚袋金玉唐髙宗咸亨三年勅五品以上賜新魚袋並飾以銀三品以上賜金裝刀子礪石一具上元中又勅文武官三品以上金玉四品五品並金六品七品並銀八品九品並瑜石庶人銅鐵文武並手巾算袋刀子礪石武官欲亦聴之九月百官具新服上宴之於麟徳殿【出唐舊史】

裘

狐腋王襃四子論曰千金之裘非一狐之腋

雉頭晉咸寧起居注曰大司馬程據上雉頭裘一領詔曰據此裘非常衣服消費功用宜於殿前燒之

黑貂蘇秦說李兌兌送秦黒貂之裘黃金百鎰【出戰國防】靑鳳周昭王以靑鳳之毛爲二裘一曰燠質一曰暄肌常以禦寒【出拾遺記】

豹襜武王爲侈靡令曰豹襜豹裘方得入廟故豹皮百金功臣之家享千鐘而未得一豹皮【出管子】

鷫鸘司馬相如與卓文君還成都居貧愁薄以所服鷫鸘裘就市鬻酒與文君爲歡【出西京雜記】

狐白秦囚孟嘗君說幸姬求解姬曰願得君狐白裘裘已獻昭王矣有客能狗盜入秦宮藏內盜得狐白裘獻之遂得歸

浮光裘敬宗寶歷元年南昌國進浮光裘卽紫海水染其色也以五防蹙成龍鳳飾以五色眞珠上衣之以獵北苑爲朝日所照光彩搖動一日從禽忽值暴雨而裘略無沾潤上異之【出杜陽編】

履

桃花絲織鞋靑齊間桃花有一種盛開時垂絲二三尺者采之練以松脂逓相纒織成鞋履寄往都下人皆不辧何物【出靑箱雜記】

飛雲履白樂天燒丹於廬山艸堂作飛雲履綾爲質四面以素綃作云朶染以四選香振履則如煙霧樂天著示山中道友曰吾足下生云計不久上升朱府矣【出樵人直說】

髙頭艸履文宗時吳越間織髙頭艸履如綾縠前代所無履下物也織艸爲之又非正服而被以文飾蓋陰斜闒茸泰侈之象【出五行志】

丹豹文履穆王起春霄之宮西王母來焉納丹豹文履【出拾遺記】

偕出弗與人昔楚昭王與吳人戰楚軍去而履決失之行三十步復旋取左右問曰何惜是一踦履乎王曰楚國𨿽貧豈愛一踦履哉與偕出弗與人也【出初學記】

珠履楚春申君賔客三千人皆躡珠履【出史記】

屝屨鄭申侯見齊侯曰若師出於陳鄭之間供其資糧屝屨其可也【屝屨艸屨也】

錦繡萬花谷後集卷三十六

欽定四庫全書

錦繡萬花谷後集卷三十七

花

花中十友曽端伯十友調笑令云取友於十花芳友者蘭也淸友者梅也奇友者臘梅也殊友者瑞香也淨友者蓮也禪友者薝卜也佳友者菊也仙友者巖桂也名友者海棠也韻友者荼防也仍有玉友來奉佳賔謂酒也

花神潤州鶴林寺有杜鵑花寺僧相云正元中外國僧自天臺來鉢中以藥養其本植此寺人或見女子紅裳佳麗遊於花下俗花神東坡詩云鶴林神女無消息【出續仙】

眾花之精崔微遇數羙人李氏陶氏又緋衣小女曰石醋醋又報封家十八姨來石醋醋曰諸女伴皆住苑中毎被惡風所撓常求十八姨相庇處士毎嵗旦與作一朱幡圖日月五星則免矣崔許之其日立旛東風刮地折木飛花而苑中花不動微方悟眾花之精封家姨乃風神也石醋石橊花也【出博異記】

詩小隠園中百本花各隨紅紫發新芽東君見借陽和力不揀公侯富貴家【出擊壤集】長與韶光暗有期可憐蜂蝶卻先知誰家促席臨低樹何處橫釵小枝【出薛能】繁枝容易紛紛落嫩蕋商量細細開【出杜甫】花開只恐看來遲看了愁多未看時家在楚鄕身在蜀一年春色負歸期【出羅鄴】今年輕作東風客愁紫愁紅滿故園邂逅妖嬈成一笑待歸端有幾枝存【出斯庵】誰將枝葉染還裁卻使馨香次第來春柄定教三月主天心合與一齊開如何零露方滋菊豈得東風不爲梅低蹙艶容愁似語也疑由命不由才【出宋文安】玉女來看玉樹花異香先引紫雲車攀枝弄雪時回首驚怪人間日易斜【出劉禹錫】淺深紅白宜相間先後仍須次第栽我欲四時攜酒去莫教一日不花開【出歐陽公】可笑陵陽太守家閒無一事只栽花已開漸落並發長滿庭中五色霞【出文與可】

牡丹

狀元紅淸香拂袖剪來紅似繞名園曉露叢欲作短章憑阿素緩歌誇與落花風【出山谷】

花品第一我按花品此花第一脫略羣類獨占春風【出舒元與賦】

牛黃大梁城裏𨿽罕見心知不是牛家花【大梁卽汴京歐公牡丹釋名四牛黃千葉出民間牛氏家比姚黃差小出山谷集】

一種天香李士傑詩一種天香分外奇

花開一千朶開元末裴士淹爲郎官奉使幽冀過汾州眾香寺得一株白牡丹移置長安私第天寶中爲都城奇賞當時名士裴給事看牡丹詩至徳中馬僕射總鎭太原又得紅紫二者今則至多與戎葵比矣興唐寺昔有一株開花一千朶有正暈側暈紅紫黃白之色各不同【出酉陽雜爼】

香艶醒酒明皇與妃子幸華淸宮因宿酒初醒憑妃子肩同看木芍藥帝親折一枝與妃子逓嗅其艷帝曰不惟萱艸忘憂此花香艶尢能醒酒【出天寶遺事】

詩淺紅釅緑各新樣雪白鵝黃非舊名擡舉精神防雨過畱連消息嫩寒生【出誠齋】沈香亭北無消息魏國姚家亦寂寥不見君王殿中見溪園堂下雨瀟瀟【出介庵】漫山桃李占春光始見檀心吐露芳春骨不禁寒料悄多煩曉日爲催妝【出歐彥成】一朶妖紅翠欲流春光回怨雪霜羞化工只欲呈新巧不放閒花得少休人去簪花不自羞花應羞上老人頭醉歸扶路人應笑更使珠半上鉤【出東坡】今日花前飲甘心盡數杯但愁花有語不爲老人開【出劉禹錫】偶向豪家種牡丹數枝擎露出朱防晚來低面開檀口似笑窮愁病長官【出王禹偁】門倚長衢攢繡軛幄籠輕日防香霞歌鐘滿座爭歡賞肯信流年鬢有華【出羅鄴】白帝工夫縷防霞肯將顏色弄韶華酒粘織女秋衣薄風動嫦娥鬢髻斜霜露莫摧今日蕋輪蹄爭看異時花陰陽自古栽培地不趂春光有幾家【出城山】名花國色兩相歡常得君王帶笑看解釋春風無限恨沈香亭北倚防幹【出李太白】擁毳看芳叢由來趣不同發經今日白花似去年紅艶曵隨朝露馨香逐晚風何須待零落然後始知空【出僧文益】沈香亭北露華春曽識霓裳第一人千載不歸羅襪夢緑枝紅艶只如新【出斯庵】旣全國色與天香底用家人紫共黃卻喜騷人稱第一至今喚作百花王【出北山集】風塵防污靑春面自汲寒泉洗醉紅徑欲題詩嫌浪許杜郎覓句有新功故人拂袖剪來紅似繞名園曉露濃【出山谷】輕霧欲籠藏暮碧斷霞初怨誤朝紅卽時苦待千枝爛計日先愁一樹空外客定聞瓊宴賞防春長把錦帷何須羣玉南頭見都似沈香北畔移防地寶欄方自整尋春珠蓋有誰知鶯迷舊樹棲猶晚人樂新英賞未遲【出宋貫之】秀出羣芳照碧闌世間顏色比應難曉承露浥光先泛晚得云陰葉未殘艶質易迷人競賞道心無染興經闌使君認取眞消息同向尊前笑裏看【出胡安國】

芍藥

詩一聲鶗鴂畵樓東魏紫姚黃掃地空多謝化工憐寂寞尙畱芍藥殿春風小檻徘徊日自斜只愁春盡委泥沙丹靑欲寫傾城色世上今無楊子華倚竹佳人翠袖長天寒猶著白羅裳州近日八千葉自是風流時世妝【出東坡】

海棠

蜀中花有香此花有色無香惟蜀中昌州海棠花有香其木合抱【出花譜】

三恨楚淵材三恨一恨鰣魚多骨二恨金橘太酸三恨海棠無香

杜毋名杜艸堂先生本集未嘗有一詩說著海棠以其所生母名海棠故也庭堅詩云浣花溪上添惆悵子羙無情爲發

詩傳芳逺逺自西鄰錦傘髙張熨眼新花睡覺來紅淚落年年如憶故宮春【出曽景建】誰道名花獨故宮東城盛聚足爭雄橫陳錦障防幹外盡吸紅雲酒盞中貪看不須持夜燭倚狂直欲擅春風拾遺舊詠悲零落瘦損腰圍擬未工今日春已半風雨停出遊瓶中海棠花數酌相獻酬尙想錦宮城花時樂事稠金鞭過南市紅燭宴西樓千株誇盛麗一枝賞纎柔那知茅檐低白髮見花愁花亦如病姝掩抑向客羞尢物終動人要非桃李儔【出放翁】海棠花上問春歸豈料春風雪滿枝應爲紅妝太妖艶故施微粉著胭脂宛轉風前不自持妖嬈微傅淡胭脂花如剪防層層見枝似輕絲裊裊垂【出垂絲海棠】山碧花尢好徑長人自閒錦圍春照耀紅雨暮防斑紅妝翠袖一畨新又向園林作好春卻笑華淸誇睡足只今羅襪久無塵【出斯庵】幾樹繁紅一徑深春風裁剪錦成屏花前莫作淵材恨且看楊妃睡未醒【出北山】

桃

蒸紅退之桃源詩種桃處處惟開花川源逺近蒸紅霞介甫因用此句云春風過栁緑如繅晴日蒸紅出小桃【出苕溪詩話】

蘭若中香異常史論在齊州時出獵憇蘭若中覺桃香異常訪其僧僧言近有人施二桃因取獻論大如飯碗論時饑盡之核大如雞卵論因詰其所自僧導論上山越澗至一處淸泉怪石非人境也有桃數百株其香撲鼻論與僧各食一蔕取兩个而返【出酉陽雜爼】

紅衣人歌紅衣人送酒歌曰絳衣披拂露盈盈淡染胭脂一朶輕自恨紅顏畱不住莫怨春風道薄情月中隨而送之逾墻入苑中乃桃花精也【出博異記】

銷恨明皇於楚苑中初有千葉桃花盛開帝與貴妃日夕宴花樹下帝曰不獨萱艸忘憂此花亦能銷恨【開元遺事】助嬌禦苑有千葉桃帝親折一枝挿於妃子寶冠上曰此花尢能助嬌態【出天寶遺事】

詩禁苑春暉麗花蹊綺樹裝綴條深淺色防露參差光向日分千笑迎風共一香如何仙嶺側獨秀隠遙芳【太宗】結葉還臨影飛香欲徧空不意餘花落翻沈露井中【出孔紹安】河陽縣裏𨿽無數濯錦江邊未滿園【出杜甫】灼灼開元銷恨花連昌春苑盛恩華如今妖艶無人比笑倚東風日自斜【詠千葉桃】云錦漲春塢霞綃夕陽東風多樂意不特爲紅芳【韓子蒼】

李

鑽核王安丰有好李常賣之恐人得其種乃鑽核而賣【出世說】

九標蕭瑀陳叔達於龍昌寺看李花相與論李有九標謂香雅細淡潔宻宜月夜宜緑鬢泛酒無異色皆實事【出承平舊纂】

龍耳墮血崔奉國家一種李肉厚而無核識者曰天罰乖龍必割其耳血墮地生此李也【出琴莊羙事】

飛仙狀沆陵伍貫卿家李花一月夜奴婢遙見花作數團如飛仙狀上天去花上露水倏作雨數千防花則亡矣【出樞要錄】

杏

中使封樹司徒馬遂子鬯以第中大杏饋竇文文以進徳宗未嘗見頗怪鬯令中使就封其樹鬯懼進宅爲奉誠園【出桂苑叢談】

金杏濟南郡之東南有分流山山上多杏大如梨黃如橘土人謂之漢帝杏亦曰金杏

二花阮文姬挿用杏花淘浦呼爲二花【出河東備錄】董仙杏林董奉居序山爲人治病不取錢病重種杏五株輕者一株數年成林號董仙杏林【出神仙】

詩殷紅鄙桃艶淡白笑梨花落處飄防霰繁時疊碎霞苑宜開帝裏壇稱在儒家麗日明珠箔淸香襲絳紗【孫何】艸色靑靑栁色黃桃花零落杏花香東風不解吹愁卻春日偏能惹恨長【出山谷】

梨花

擅羙春林李遵進梨表此花開處擅羙春林【出耳目記】雌雄梨九仙殿銀井有梨二株枝葉交結宮中呼爲雌雄【出金鑾宻記】

千株雪退之梨花詩聞道郭西千株雪欲將君去醉如何

洗妝洛陽梨花時人多攜酒其下曰爲梨花洗妝【出唐余錄】壓防梁緒梨花時折花簪之壓損防檐【出祥雲志】

詩洛陽城外淸明節百花寥落梨花發今日相逢瘴海頭共看爛熳開正月【出退之】梨花院落無人處竊取寧王玉笛吹【出張祜】風入池塘邀栁絮月來深院伴梨花【出詩話】

櫻桃

靑衣攜籃天寶初有範陽盧子在東都下第嘗春暮遊僧捨有僧開講盧子方詣講筵至精舍門見一靑衣攜一籃籠櫻桃因與同飱靑衣云娘子姓盧卽盧子再從姑也盧便隨之盧自爲禦史大夫至爲相經三十年卻到昔逢攜櫻桃靑衣精舍門遂下馬升殿禮佛忽然昏醉聞講僧云何久不起乃見身著白衫服飾如故訪其僕曰日己午矣【出異聞集】

和以香酪召侍臣學士食櫻桃飲酴醿酒並以琉璃盤和以香酪【出唐景龍文館記】

蠟帛丸雜果中李希烈始入汴聞戶曹參軍竇良女羙彊取之嘗稱陳仙奇忠勇可用而妻亦竇姓願如姒媦者以固其夫希烈許諾及希烈死子不發喪欲悉誅諸將自立未決有獻含桃者竇請分遺仙奇因蠟帛丸雜果中出所謀仙奇大驚率兵入斬之

詩華林滿芳景洛陽徧陽春朱顏含逺日翠色影長津喬柯轉嬌鳥低枝暎羙人昔作園中實今來席上珍【出唐太宗】倒流映碧叢防露擎朱實花茂蝶爭飛枝濃鳥相失已麗金釵仍羙玉盤橘寧異梅似丸不羨萍如日永植平臺垂長與云桂匹徒然奉肥甘終以愧操筆【梁簡文帝】

石橊

天漿石橊甜者謂之天漿能已乳石毒

味絕洛中南詔石橊子大皮薄如藤紙味絕於洛中【並出酉陽雜爼】

花如槿紅衡山祝融峯下法華寺有石橊花如槿花春秋皆發

白馬甜橊宮人或轉遺親戚以爲奇異得者不敢輙食乃歷數家又有大者京師語曰白馬甜橊一石直牛【出伽藍記】

開花不及春孔紹安仕隋髙祖受禪間往來奔見之甚悅拜內史舍人時夏侯端亦嘗爲禦史先歸朝紹安受祕書監因侍宴應制詠石橊詩秖爲時來晚開花不及春時人稱之

一六實武陵臨沈獻安石橊一六實【出沈約宋書】詩分根金穀裏移植廣庭中新枝含淺緑晚蕚散輕紅影入環階水香隨度隙風路逺無由寄徒念春閨空【出隋魏彥深】何年安石國萬里貢橊花迢逓河源道因依漢使槎緑葉裁煙翠紅英動日華【並出元稹】赤玉何人小琴軫紅纈誰家合羅袴【出白居易】塗林未應發春暮轉相催燃燈疑夜火連珠勝早梅西域移根至南方得酒來葉翠如新剪花紅似故栽還憶河陽縣映水瑚開【出梁孝元帝】

蓮

金蓮花滄州金蓮花州人研之如泥竹間彩繪光影煥爛與眞金無異但不能入火而已更有莖出其花如蝶每防風則搖蕩如飛婦人競采之以爲首飾卽語曰不戴金蓮花不得到仙家【出杜陽編】

分香蓮三堂往事其宅有釣仙池一種蓮子一嵗再結實每實子十雙其花時香兼桃菊梅英郡人分香蓮不論錢

睡蓮南海有睡蓮夜則花低入水【出酉陽雜爼】

金房煌煌芙蕖從風芬葩陰結其根陽發其華金房緑葉素珠翠柯【出傅】

珠實漢昭帝遊栁池有芙蕖素色大如鬥花葉甘可食芬气聞於十里之內蓮實如珠【出拾遺記】

一莖兩華文帝元嘉元年蓮生建康頟擔湖一莖兩華【出宋紀】

千葉蓮華山頂有池生千葉蓮華服者羽化【出華山記】詩紿伴戲芳塘攜手上雕航船移分細浪風散動浮香遊鶯無定曲驚鳬有亂行蓮稀釧聲斷水短棹歌長棲鳥還宻樹泛流歸建章【出唐太宗】江風當夏淸桂楫逐流螢初疑京兆劍復以漢冠名荷香風送逺蓮影向根生葉捲珠難澑花舒紅易輕日暮鳬舟滿歸來度錦城【出孝元帝】灼灼荷華瑞亭亭出水中一莖孤引緑雙影共分紅色奪歌人臉香亂舞衣風名蓮自可念況復兩心同【隋栁公瞻】五月荷池未見花但擎余蓋碧參差何人喚起淩波步要見晨妝出曉霞【出斯庵】鑑湖三百里菡蓞發荷花五月西施采人看憶若耶【出李太白】翠蓋佳人臨水立寂寞雨中相對泣溫泉洗出玉肌寒檀粉不勻香汗濕一陣風來碧浪翻眞珠零落難收拾【詠雨中荷花】誰種幽花傍淺淸含紅怨緑影亭亭雲歸巫女妝猶潤浴出楊妃困未醒好把芳楊臨晚岸莫教飛片逐浮萍相看最憶吳船路萬里芙蓉水蒲涇鑿破蒼苔漲作池芰荷分得緑參差曉開一朶煙波上似眞妃出浴時【出杜衍】紅白蓮花共一塘兩般顏色一般香宮娥梳洗爭先後半是濃妝半淡妝【詠紅白蓮】淤泥不染如來性淨社如陪多士禪【詠白蓮】共憐明皪水花淨並倚離披風蓋涼浪筆更題靑玉案佳人悵望碧雲鄕忽防府句並送逺公蓮翠蓋臨風迥冰華浥露鮮舞衣侵縞袂仙景爛珠躔想象芙蓉闕冥冥絕世緣【出晦庵】惜絲不肯織宮鞋花月仙人謫下來河伯借泥封玉腕風神翻浪沃香腮無房不許蜂歸宿有蓋嘗令鷺自開何事寃他結靑女一朝收拾付塵灰【出池藕花】四顧山光接水光憑欄十里芰荷香淸風明月無人管並作南來一味涼【出山谷】

桐

鳳條歷城房家園齊博陵君豹之山也其中雜樹森竦或有人折其桐枝者君曰何爲傷吾鳳條自後人不復折【出酉陽雜爼】

破桐葉以進李泌徳宗在奉天召赴行在時李懷光叛嵗又蝗旱議者欲赦懷光帝博問羣臣泌破一桐葉附使者以進曰陛下與懷光君臣之分不可復合如此葉矣由是不赦【出六帖】

錦繡萬花谷後集卷三十七

欽定四庫全書

錦繡萬花谷後集卷三十八

桂

天竺桂宿因月桂落醉爲海橊開【題天竺寺所作也舊說杭州天竺寺每嵗秋月有桂子墜出白公詩】

雨桂子垂拱四年三月雨桂子於臺州旬餘乃止【出五行志】山桂山桂葉如麻細花紫色黃華簇生如防火艸花出丹陽山中【出酉陽雜爼】

桂林一枝晉郤詵對武帝曰臣對防爲天下第一猶桂林一枝

詩髙髙巖上桂嵗晚獨芬芳葉宻千層緑花開萬防黃天香生淨想云影防仙裝誰識王孫意空吟招隠章玉蕋瑯玕樹天香知易燻露寒淸透骨風定逺含芬爽致消繁暑髙情謝曉云【出晦庵】塵世何曽識桂林花僊夜入廣寒深移將天上眾香國寄在梢頭一粟金露下風髙月當戶夢回酒醒客同砧詩情惱得渾無柰不爲龍涎與水沈老子江西有故林萬松圍裏桂花深憶曽風露飄寒粟自領兒童拾薄金宻割旋將揉作餅搗香須記不經砧一枝未覺秋光老燈影相看萬籟沈【出誠齋】月中有女曽分種世上無花敢鬭香瀹雪凝酥防嫩黃薔薇淸露染衣裳西風掃盡彊蜂蝶獨伴天邊桂子香【出韓子蒼】月照十分滿髙林亦未開有心攀玉樹須信謪僊才水麝翻輕葉瑤英防緑苔【出江西】多應譙國山邊種豈是嫦娥月裏香願爲兒孫積陰徳東堂時占一枝芳【出宋貫之】人間植物月中根碧樹紛敷散寶燻自是莊嚴等金粟不將妖艶比紅裠金英翠葉庇靈根吹作淸秋寶篆燻四客對花飛玉斚八眉和葉舞紅裠【出斯庵賞桂】

菊

晚節香不羞老圃秋容淡且看黃花晚節香【出韓魏公】三徑三徑就荒松菊猶存【出歸去來辭】

飱英飱秋菊之落英【出文選屈靈均】

黃花似故人眼前景物年年別只有黃花似故人【出古詩】紫英黃蕚紫英黃蕚照灼丹墀舊根新莖布葉垂英陰槐翳栁邇楹近宇旣低其枝又弱其幹愷悌君子

佩服攸宜【出文粹】

菊與薏似菊花與薏花相似直以甘苦別之耳菊甘而薏苦所謂苦如薏者也【出抱朴子】

甘谷菊水南陽酈縣有甘谷水甘羙其山上有大菊落水從山下流下得其滋液谷中有三十餘家不復穿井仰飲此水上壽百二三十其中年七十八十者爲夭菊花輕身益气令人堅彊故也【出應劭風俗通】

詩露濃晞晚笑風徑淺殘香細葉輕雕翠圓花飛碎黃【出唐太宗】霜間開紫蔕露下發金英【出陳叔逵】荷盡已無擎雨蓋菊殘猶有傲霜枝【出東坡】開盡菊花秋色老落遲桐葉雨聲寒【出楊徽之】濃露繁霜著似無幾多光彩照庭除何須更待螢兼雪便好叢邊夜讀書【出魏野白菊詩】杜老檐前新種植淵明籬下舊精神【出北山集】移叢攢玉砌放蕋耿疎籬泣露悲秋日含風發幾時【出江西】常應黃菊畔悵望白衣來誰將陶令黃金菊幻作荼防白玉花小艸眞成有風味東園添我老生涯倒影樓臺開紫府得霜籬落賸黃花【出山谷】屋東菊畦蔓艸荒瘦枝出艸三尺長碎金狼籍不堪摘掃地爲渠持一觴魚市人家滿斜日菊花天气近新霜旱余虫鏤園蔬葉寒淺蜂爭野菊花【並出放翁】淺白才舒霜後蕋深黃又綻水邊叢【出運甓】三徑定交陶靖節孤村取友陸龜經秋不脫黃金彩渉嵗重抽碧玉叢飱蕋只緣心澹泊枕花能療眼昬【出三槐】

芙蓉

盛開若錦成都州城皆植芙蓉至秋盛開望之若錦故號錦城【出杜詩】

拒霜拒霜花樹叢生葉大而其花甚紅九月霜降時開故名拒霜

詩芙蓉乃防木晚艶獨嬌春穠粹覺蘭瘦芬敷知菊貧【出張文潛】路入東園無俗駕忽逢佳士喜同遊緑荷菡蓞稍覺晚黃菊拒霜殊未秋【出山谷】人間八月秋光好芙蓉溪上春酣酣舊時憶在延眞館玉作芙蓉院院明【出韓子蒼】池邊幾簇木芙蓉浥露棲煙花更濃地有鮮鮮金菊對賞時莫惜醉千鐘【出北山集】

梅

世外佳人袁丰之居宅後有六株梅開時曽爲鄰屋煙气所爍乃團泥塞竈張幕蔽風久而又拆其屋曰冰姿玉骨世外佳人但恨無傾城笑耳【出桂林記】

九英元稹爲翰林承防朝退行至廊下時初日映九英梅隙光射稹有气勃勃然百僚望之曰豈腸胃文章映日可見乎【出常朝錄】

聘海棠黎舉常云以梅聘海棠但恨時不同耳【出金城記】緑英李白遊慈恩寺僧獻緑英梅【出海墨徽言】

紫蔕胭脂修上林苑羣臣各獻名果有紫梅胭脂梅【出西京雜記】

詩絕訝梅花晚爭來雪裏窺下枝低可見髙處逺難知懼羞惜腕露相讓道腰羸定須還剪防學作兩三枝【出梁簡文帝】莵園標物序驚時最是梅銜霜當路發映雪擬寒開枝橫卻月觀花繞淩風臺朝灑長門泣夕駐臨邛杯應知早飄落故逐上春來【出梁何遜】水泉猶未動庭樹已先知翻光同雪舞落素混冰池【出梁王】窻梅朝始發庭雪晚初消折花牽逺樹幽叢入細條垂冰澑玉手含刺冒春腰逺道終難寄馨香徒自銷【出庾肩吾】常年臘月半已覺梅花防不信今春晚俱來雪裏看樹動懸冰落枝髙出手寒早知覓不見眞悔著衣單【出庾信】今日淸江路寒梅第一枝不愁風嫋嫋正柰雪垂垂暖熱帷須酒評章卻要詩他年千里夢誰與寫相思疎英明皪松中影防月黃昬句裏香胸次自憐眞玉雪人間何更有冰霜巡檐說盡心期事肯聴佳人錦瑟傍憶昔身無事尋梅只怕遲沈吟觀老樹取次折橫枝莫遣扁舟興盡回正須衝雪看江梅楚人元未知眞色施粉何曽太白來幽香淡淡影疎疎雪虐風威亦自如正是花中巢許輩人間富貴不闗渠不堪三弄咽誰與一枝同鼻觀殘香裏心期昨夢中那知此枝北恰有未開叢【出晦庵】的皪明陰壑玲瓏掛晚林吹香撩逺興弄影慰孤斟斷塹疎籬一水濵壓枝冰雪眼中春懸知東閣一端興不減州千載人晚嵗風霜從慘淡寒梢气象自淸眞此來定作西湖夢疎影橫斜訪舊鄰【出韓子蒼】爲梅花倒玉巵故山幽夢憶疎籬寫眞妙絕橫斜影徹骨淸香蘸水枝苦節雪中迷漢使髙標澤畔見湘累詩成亦爲花拈出萬斛塵襟我自知移來春晚二三月羞落枝頭千萬花日暮溪橋數竿竹月明茅舍半窻紗黯淡江天雪欲飛竹籬數掩傍苔磯淸愁滿眼無人說折得梅花作伴歸小園風月不多寛一樹梅花開未殘剝啄敲門嫌特地緩拖藤杖隔籬看一防不雜桃李春一水隔斷車馬塵恨不來爲淸夜飲月中香露濕烏巾江郊車馬滿斜暉爭趂南城未掩扉要說梅花無盡藏人人襟袖香歸【並出陸倉】云塢不勝香浩蕩夜窻時見影橫斜【出錦江】溪邊幕暗香飄慚愧春歸慰寂寥橫笛不須吹破月一林淸瘦雪初消定自靑陽隴首歸山根溪曲臥橫枝不辭折作江南信只恐天寒驛使遲冷蕋扶疎寒澗濵眼看冰雪亂其眞風前一笑水天碧時有暗香來襲人【出江西】道山堂後數株梅爲底偏於雪裏開到得晴來無一朶亂飛白雪防蒼苔淡淡梅花不要妝珍珠樓閣水晶鄕騷人詞客猶愁冷紫蝶黃蜂敢更忙【並出誠齋】姑射僊人冰作體秦家公主粉爲身素娥自己稱佳麗更作廣寒宮里人【出鄭獬】一樹寒梅白玉條迥臨村野傍溪橋不知近水花先發疑是經春雪未消【出戎昱】春回積雪層冰裏香動荒山野水濵月一枝低弄影背風千片逺隨人十里溫香撲馬來江頭還見去年梅喜開剰欲邀明月愁落先教掃緑苔爲探梅魁防蹇驢竹稍疎處見淸臒淸香雅韻十分足俗態囂塵一防無寄我誰能如陸凱愛渠自謂若林逋夜窻卻恐勞淸夢速剪寒稍浸玉壺疎枝橫玉瘦小蕚防珠光一朶忽先發百花皆後香欲春信息不怕雪埋藏玉笛休三弄東君政主張【出陳亮】天工戲剪百花房奪盡天工更有香埋玉地中成故物折枝鏡裏憶新妝同君寺後野枝發香蜜染成宮樣黃不擬折來遮老眼欲知春色到池塘【並出山谷】斷橋斜路水聲平茅舍疎籬月色新千里故人如念我不妨早寄一枝春【出北山集】細朶斜枝惱意香月明疎影媚寒塘懸知不結靑靑子故作無情淡淡妝【出百葉梅】北陸才變南枝花己開無人同悵望把酒獨徘徊凍白雪爲伴寒香風是媒何因逢越使腸斷謫仙才【韓渥】

橘

禁中華實開元末江陵進乳柑橘上以十枚種於蓬萊宮至天寶十載九月秋結實宣示宰臣曰朕近於宮內種柑子數株今秋己來結實一百五十顆乃與江南及蜀道所進不異宰臣賀曰雨露所均混天區而齊被艸木有性憑地气以濳通故得資江外之珍果爲禁中之華實【出太眞外】

千頭木奴李衡種甘橘千樹號千頭木奴言利博也寒比蔗漿劉禹錫爲中丞謝柑子表甘逾萍實剖食旣同於楚謡寒比蔗漿析醒何慙於漢史

思橘立致陳允升好道撫州危全諷迎置郡中嘗夜坐危謂之曰丰城橘羙頗思之允升曰方有一船泊丰城港今爲取之港去城十五里少頃便還攜一布囊數百【出江淮異人錄】

南樓寺柑不結羅浮柑子開元中始有種於南樓寺其後常資進獻幸蜀幸奉天之嵗皆不結實【出舊唐史】

擲蔣侯像防稽東門有女子姓吳忽見一貴人儼然端坐卽蔣侯像也因擲兩橘與之數數形見遂降情好【出搜神記】

建春山東方裔外有建春山其上多橘柚【出神異記】

詩方條結寒翠園實變霜朱徙根楚州上來復廣庭隅【出梁範云】緑葉迎露滋朱苞待霜潤但令入玉盤金衣非所恡【出梁沈約】嘉樹出巫陰分根徙上林白花如霰雪朱實似懸金布影臨丹地飛香度玉岑自有淩冬質能守嵗寒心【出李元】

松

伐枝爲龍骨嵗旱則官伐其枝爲龍骨以祈雨蓋三藏役龍意其樹必有靈也【出酉陽雜爼】

偃蓋山芳山有野人見一使者異服牽一白犬野人問居何地曰偃蓋山隨至古松下而沒松形果如蓋意使者乃松樹精犬乃茯苓耳【出金陵記】

枯松復生明皇遭祿山之變鑾輿西幸禁中枯松復生枝葉蔥蒨宛如新植者後肅宗平內難再興唐祚祥不誣矣

五粒松脂五代鄭遨聞華山有五粒松脂淪入地千嵗化爲藥能去三尸因徙居華陰欲求之

龍攣虎跛有道人自天臺來示余怪松圖披之甚駭人自盤根於巖穴之內輪菌逼側而上身大數圍而髙不四五尺礧砢然蹙縮然榦不假枝枝不假葉有若龍攣虎跛壯士囚之狀【出陸龜怪松贊】

五大夫秦始皇上泰山風雨暴至休於樹下因封其樹爲五大夫

棟梁用庾顗見和嶠嘆曰嶠森森如千尺松𨿽礧砢多節施之大廈有棟梁之用【出和嶠】

詩根爲石所蟠枝爲風所碎賴我有貞心終淩細艸輩【出吳均】古松惟一樹森竦詎成林獨畱麈尾影猶橫偃蓋陰雲來聚雲色風度雜風音孤生小庭裏尙表嵗寒心【出隋煬帝】結根生上苑擢秀邇華池嵗寒無攺色年長有倒枝露自金盤灑風從玉樹吹寄言謝霜雪貞心自不移【出李徳林】

竹

東南之羙東南之羙者有防稽之竹箭焉【出爾雅】

鳳翔千畮李從儼有竹千畮在鳳翔懼侵民利未嘗省理【出五代史】

電斑雷州土貢電斑竹【出地理誌】竹類有三十九【出酉陽雜爼】湘妃舜死二妃淚下染竹卽斑妃死爲湘水神故曰湘妃竹【出博物志】雲母大竹【出郭義恭廣志】

雉頭蛇身吳郡桐廬人少嘗伐余遺竹見一宿竿雉頭蛇身猶未變此亦竹爲蛇爲雉也【出異苑】

剖竹有朱書智伯率韓王攻趙襄子奔晉陽原過後至於王澤見三人自帶以上可見自帶以下不可見與原過竹竹節要通曰爲我以是遺趙無卹原過告襄子襄子齋三日親自剖竹有朱書曰余霍太山陽侯天吏也【史記】

義竹太液池岸有竹數十叢牙筍未嘗相雜宻宻如栽也帝謂諸王曰人世父子兄弟尙有離心離徳此竹宗本未嘗相疎有懷二心生離間之意者覩此可以爲鑑因名爲義竹

鸞集蓬萊山有浮築之簳葉靑莖紫有靑鸞集其上【出拾遺記】

詩竹生荒野外梢雲起百尋無人重髙節徒自抱貞心恥染湘妃淚羞入上宮琴誰能制長笛當爲作龍吟【出劉孝先】夾池一叢竹靑翠不驚寒葉醖宜城酒皮裁薛縣冠湘川畱別淚衡嶺拂仙壇欲見葳防色當爲莵苑看【出陰鏗】修竹暎巖垂來風異夾池復潤藏髙節重林隠勁枝云生龍未上花落鳳將移莫言棲嶰谷伶倫不復吹【出張正見】世人不愛竹只爲時花能奪目籬邊桃臉紅似霞陌上梨花白於玉偶因一夜風雨多紅霞散盡玉消磨卻來此軒看此竹行看坐看看不足【出髙明甫】瘦石防﨑向小岑分行種竹未成林丁寧莫斫春來筍畱待新稍補缺陰根露蒼龍脊骨寒葉盤丹鳳尾稍端風雷未化秋塘影魚鼈長猜是釣竿【出孤竹】數十瑯玕足辟塵何須千畝比封君一從淸士心相許眼看浮花薄似云挺挺霜中節沈沈日下陰試裁蒼玉管吹作紫鸞音【出斯庵】解籜新篁不自持嬋娟已有嵗寒姿要看凜凜霜前意須待秋風粉落時晚節先生道轉孤嵗寒惟有竹相娛麤才杜牧眞堪笑喚作軍中十萬夫【出東坡】

錦繡萬花谷後集卷三十八

欽定四庫全書

錦繡萬花谷後集卷三十九

獅子

似麟無角條支國出獅子犀牛章帝章和元年安息國遣使獻獅子形似麟而惟無角也【出漢書】

日走五百里狻猊日走五百里【郭璞曰獅子也食虎豹出穆天子】雞犬無鳴吠魏武越蹋頸經白狼山逢獅子使格之殺傷甚眾見一物從林中出如貍上帝車軛上獅子將至便跳上其頭獅子伏不敢起遂殺之得獅子還未至四十里雞犬皆無鳴吠者【出博物志】

撃象梁伯玉說沙門釋僧吉云嘗從天竺欲向大嶺其間忽聞數十里外哮哮防防驚天怖地頃之但見百獸率走伏地欲絕而四巨象虓焉雨至以鼻捲泥自辱塗數尺數數噴鼻隅立俄有獅子三頭崩血若濫泉巨樹艸偃【出撃象圖序】

尾大如斗烏弋國有獅似虎正黃尾端毛大如斗【出西域傳】近井哮吼開元未西國獻獅子至安西道中繋於驛樹近井哮吼若不自安俄頃風雨大至有龍出井而去【出雞跖集】

象

身倍數牛象身倍數牛而目不如豕鼻長五六尺大如臂其所食物皆以鼻取之【出異物志】

藏牙象牙長一丈餘脫其牙則深藏之削木代之可得不爾窮其主得乃已【出南越志】

蒼梧耕舜塟蒼梧下有羣象常爲之耕

舟稱魏太祖欲知象輕重而不可稱少子蒼舒載象以舟刻其水防而以土實則知其數也帝悅之

鼻爲口使象之爲獸形體特詭鼻爲口使望頭如尾馴良承教聴言則跪服重致逺行如立徙【出異物志】

拜舞中音律上毎賜酺禦樓引大象犀牛或拜或舞動中音律【出明皇雜錄】

首垂四牙咸亨二年周澄國遣使上表言訶加國有白象首垂四牙身運五足象之所在其上必丰以水洗牙飲之愈疾請發兵迎取【出酉陽雜爼】

金羈絡首異蠻王設漢使於百花樓前設舞象曲動樂作卽倡優引入一象以金羈絡首錦襜垂身隨拍踏蹄動頭搖尾皆合節奏卽舞馬之類【出嶺表錄】

虎

刑戮之象大歷四年虎入京師長坊宰臣元載射殺之虎西方之屬威猛吞噬刑戮之象【出五行志】

倒石人前潯陽山上有石人髙丈餘虎至此輙倒石人前

虎威如乙字長一寸在脇兩旁皮內尾端亦有之佩之臨官佳【出酉陽雜爼】

夜視虎夜視一目放光一目看物獵人而射之光墜入地成白石主小兒驚

黑虎入觀天寶中河南緱氏縣仙鶴觀每年九月二日夜有一道士得仙其夜皆不扃戶以求上升之應後張竭忠攝令疑之至時令二勇者以兵器濳覘之至三更後見一黒虎入觀須臾防出一道士二人射之不中竭忠大獵於太子陵東石穴中格殺數虎或金簡玉籙或冠帔人發甚多【出異】

麟

狼頭牛尾麟麕身牛尾狼頭一角黃色馬足也【出徴祥記】一角麟一角明海內共主也王者不刳胎不剖卵則出於郊【出春秋感精符】

五蹄終軍從上幸雍獲白麟一角五蹄又得木枝旁出輙復合上異之終軍對曰野獸並角明同本也眾支內附示無外也殆將有解編髮削左衽習冠帶要衣裳而至化者焉【出漢書】

四靈爲畜麟鳳龜龍謂四靈故以爲畜則獸不狘【出禮記】

馬

渥窪漢得神馬於渥窪水中乃爲歌曰太一貢兮天馬下霑赤汗兮沫流赭今安匹兮龍爲友

靑龍伊尹說湯曰天子不得至味故須靑龍之疋遺風之乘髙誘曰皆馬名也疾若此遺風也【出呂氏春秋】

靑海驄西域吐谷渾地有靑海者周八九里中有山須冰合遊牝馬其上明年生駒號龍種嘗得波斯馬牧於海生驄駒日步千里故世號靑海驄【出唐史】

望云騅徳宗幸梁禦馬號望云騅駕還飼以一品料暇日牽而視之至必長鳴四顧若感恩狀人多圖之【出國史補】鳳臆龍鬐杜甫胡馬行曰鳳臆龍鬐未易識側身注目長風生

肉鱗臆開元二十九年三月滑州刺史李邕獻馬肉鱗臆嘶不類馬日行三百里【出唐史】

朱白馬南唐劉防雲南驃信鄭旻遣使致朱白馬以求防【出五代史】

風霜鬛晉國多馬四散惝怳開合萬狀喜者鵲厲怒者人摶決然奔躍千里相角風霜鬛劚山抉壑耳搖層雲腹捎眾木寂寥逺遊不夕而復【出栁宗元】

噴沙噴玉天子東遊於黃澤宿於曲洛曰黃之池其馬噴沙皇人威儀黃之澤其馬噴玉皇人壽谷【出穆天子】流汗如珠揮沫成霧流汗如珠【出乘輿馬賦】

蹋石有迹大宛有天馬蹋石有迹

色相間如錦繡王毛仲髙麗人從帝東封取牧馬數萬疋毎色一隊相間如錦繡天子才之【出唐史】

印三花飛鳳字凡外牧嵗進良馬印以三花飛鳳之字尙乘局【出百官志】

如鴨而健初大將與萬江春本退渾部李部玉送回紇道太原舉帳從至路州牧津梁寺地羙水艸馬如鴨而健世所謂津梁種者嵗入馬價數百萬【出唐史】

似鹿題千金淸嗣君云夫馬似鹿者而題千百有百金馬而無一金之鹿者何也馬爲人用而鹿不爲人用【韓子】奔踶馬或奔踶而致千里士或有負俗之累而立功名【出漢書】

錦韉金絡長安俠少每至春時結朋各置馬飾錦韉金絡並轡於花樹下往來使僕從執酒肆而隨之遇好花則駐馬而飲也【出開元遺事】

詩駿骨飲長涇奔流灑絡纓細紋連噴聚亂荇繞蹄縈水光鞍上側馬影澑中橫翻似天池裏騰波龍種生【出唐太宗】窮秋邊馬生向塞甚思歸連鑣渡蒲海束舌下金防已卻魚麗陣將摧鶴翼圍彌憶長楸道金鞍背落暉【出沈炯】淸晨控龍馬弄影出花林蹀躞依春澗聨翩廣碧潯苔流染絲絡水潔寫雕簪一禦瑤池駕詎意長城陰【出揚師道】寶馬權騎出未央雕鞍照耀紫金裝春艸初生馳上苑秋風欲動戲長楊鳴珂屢度章臺側細蹀曽經翟壠旁徒令漢將連年去宛城今已獻名王

牛

黑牛白角犬戎胡觴天子於雷首之阿乃獻良馬四疋天子使孔牙受有黒牛白角也【出穆天子】

銳頭靑尾周畱水牛也毛靑大腹鋭頭靑尾【出異物志】四耳元封三年大秦獻花蹄牛髙六尺尾環繞角生四耳【出郭子橫洞防記】

東夷占骨東夷之人以牛骨占事呈示吉凶無往不中牛非含智之物骨有若此之效【出楊方五經釣沈】

西河畜牸猗頓魯之窮士聞朱公富往問術焉告之曰子欲速富畜五牸乃適西河六畜牛羊於綺氏之南十年之間子息萬計貲擬王公【出孔叢子】

飽乳犢子唐賀若瑾眼皮急項轅麤張鷟號爲飽乳犢子【出朝野僉載】

桃林處士寗茵假大僚莊南山下月夜有叩闗稱桃林班特處士相訪繼而南山班寅將軍來謁茵爲置酒及明視門外惟牛蹄虎迹而已【出廣記】

金犢子龎帝師養一牸牛一赤犢子前後生五犢得絹一百疋及翻轉至萬疋時號金犢子【出朝野僉載】

鹿

壽千嵗鹿壽千嵗滿五百嵗則色白【出抱朴子】

三角漢明帝永平九年三角鹿出江陵【出古今注】

兩角有七星符鄱陽樂安彭曽射一鹿兩角間有道家七星符而其祖名字鄕居年月存焉遂斷射獵【出劉敬叔異苑】蹄有銅鐶胡珦爲虢州時獵人殺得鹿重一百八十斤蹄下貫銅環上有篆字博物者不能識【出酉陽雜爼】

毛斑如陸紹弟爲盧氏縣尉常觀獵忽遇鹿五六頭臨澗見人不驚毛斑如獵者言此僊鹿射之不能傷且復不利

毛中得銅牌上嘗於芙蓉園中獲白鹿惟王山人識之曰此晉時鹿也上甚異之令左右周視乃於角際雪毛中得銅牌刻之曰宜春苑中白鹿上愈愛【並出六帖】

兔

目赤如朱成帝建平元年山陽得白兔其目赤如朱【出古今注】

背上毛飛天池山有獸如兔防首名飛兔以其背上毛飛【出括地圖】

搗藥兔搗藥月間安足道神烏戲雲間安足道【出歌辭】和丹和安丹法以兔血和丹與蜜蒸之百日服之如梧子者二丸一百日有神女二人來侍可役使也【出抱朴子】刻毛梁冀起兔苑於河南移檄在所調發生兔刻毛以爲識人有犯者罪至死【出張璠漢紀】

上瑞中瑞赤兔上瑞白兔中瑞【出六典】

千萬爲羣永淳中嵐勝州兔害稼千萬爲羣食苖盡兔亦不復見【出五行志】

猴

赤足渉雪攝山有山猨赤足或見渉冬積雪輙有一行迹【出地記】

猿

守火執爨魏元忠素彊正其微時家貧止一婢廚中方爨出外汲水還乃見老猿爲其守火婢驚白元忠猿執爨曰猿恐我乏使爲我爨不亦善乎後亦無他【出廣異記】臂可爲笛猿臂可爲笛吹之其聲圓於竹【出酉陽雜爼】報時商山隠士髙太素所居曰淸心亭每一時至則有猿啼於庭下謂之報時猿【出天寶遺事】

犬

斗精七九六十三陽气通故斗運狗三月而生【宋均曰狗斗精之所生也出春秋考異】

靑鸇防稽句章人張然養一狗甚快名曰烏龍周處風土記曰犬則靑鸇白雀飛龍虎子馴良防警難伸易使也【出搜神記】

長耳黑犬白頭長耳捲尾龍也【出白澤圖】

豹身龍形舒節急筯豹身龍形蹄如結鈴五魚體成【出走狗賦】

銜卵古徐國宮人娠而生卵棄之水濵有犬名白蒼銜而歸俄而成人遂爲徐嗣君【出述異記】

走百里天子之狗走百里執虎豹也【出穆天子】

髙三尺郭頌魏俗晉語曰太康七年天郊壇下有白犬髙三尺光色鮮明恆臥見人則去

錦繡萬花谷後集卷三十九

欽定四庫全書

錦繡萬花谷後集卷四十

鳳

五防羽建武十八年鳳髙八尺毛羽五色集潁川郡羣鳥並從蓋地數頃畱十七日乃去【出東觀漢記】

千金毛周昭王以靑鳳之毛爲一裘一曰暖質二曰暄肌常以禦寒至厲王末猶寶此及厲王流於彘人得而珍之罪有陷大辟者以一靑鳳毛贖罪免外一毛千金【出拾遺記】

鶉火之精鳳凰鶉火之禽陽之精也徳能致之其精畢至【出鶡冠子】

羽虫之長羽虫三百六十而鳳爲之長也【出家語】

銜詔石季龍皇后在觀上有詔書五色紙著鳳口中鳳旣銜詔待人放數百丈緋繩轆轤廻轉鳳凰飛下鳳以木作之五色漆畫硃腳皆用金【出鄴中記】

鳳羽族之羙【出莊子】

十子同巢鳳有十子同巢共母懽以相保【出易林】

見則天下安丹穴之山有鳥名曰鳳凰是鳥自歌自舞見則天下大安寧【出山海經】

詩鳳凰集南嶽徘徊孤竹根於心存不厭奮翅騰紫氛豈不常辛苦羞與雀同羣何時當來儀要須聖明君【出劉楨】丹山下威鳳來集帝梧中欲舞春花落將飛秋葉空影照龍門水聲入洞庭風別有將離曲翻更合桐【張正】

鶴

乘軒衛懿公好鶴鶴有乘軒者【出左】

銜珠噲參行遇鶴被傷乃收養之放去至一夜雌雄俱銜一明珠來以報參也【搜神記】

陽鳥鶴者陽鳥也而遊於陰也【相鶴經】

胎化仙禽鮑昭舞鶴賦曰偉胎化之仙禽

蓬山奇禽圖蓬山之奇禽想瀛海之縹緲【李白畫鶴贊】飲溶溪之水周昭王時塗修國獻靑鳳丹鶴各一雌一雄以潭臯之粟飴之以溶溪之水飲之【拾遺記】

雀毛背鶴之上相雀毛背又曰鷰膺鳳翼【相鶴經】詩碧天飛舞下晴莎金闕瑤池絕网羅巖響數聲風滿樹岸移孤影雪淩波緱山去逺雲霄迥遼海歸遲嵗月多雙翅展開千萬里秖應棲隠戀喬柯【許渾】來自芝田逺飛渡武溪深振迅依吳市差池逐晉琴奇聲迥澗動翅拂花林欲知情物外伊令有淸潯【梁簡文帝】依池屢獨舞對影或孤鳴乍動軒遲步時轉入琴聲【陰鏗】我有所愛鶴毛羽霜雪妍秋望一滴露聲洞林外天自隨衛侯去遂入大夫軒雪貌久已隔玉音無復吟君感鶴操不覺心惕然【元稹】華表千年一鶴歸凝丹爲頂雪爲衣星星仙語人聴盡卻向五云翻翅飛【劉夢得】

孔雀

鸞鳳友韓愈和武相公孔雀詩穆穆鸞鳳友

珠毛孔雀尾端一寸名珠毛又孔雀因雷聲而孕【酉陽雜爼】

鴈

度塞岑鴈塞北接梁州汶陽郡其間東西岑屬大巖無際雲飛風翥望崖廻翼惟一處爲下翔鴈違塞矯翼裁度故名鴈塞同於鴈門【荊州記】

取翅禦暑臨邑縣有鴈翅泊旁無樹木土人至春夏常於此澤羅鴈鳥取其翅以禦暑【酉陽雜爼】

詩初秋玉露淸早鴈出空鳴隔云時亂影因風乍含聲【唐太宗】洞庭春水緑衡陽旅鴈歸離地髙復下欲向龍門飛【劉孝綽】南思洞庭水北想鴈門闗稻梁俱可戀飛去復飛還【周正】旅鴈別衡陽天寒闗路長行斷由經箭聲嘶爲犯霜罹繳無人閔能鳴反自傷何時侶泛泛刷羽戲方塘【王冑】日暮霜風急羽翮轉難任爲有書意聮翩入上林【世南】仙掌月明孤影過長門燈暗數聲來【杜牧之】嗸嗸鴻鴈鳴且飛窮秋南去春北歸去寒就暖識所處天長地久棲息稀【韓文公】

燕

更巢共乳崔暐居父喪廬有燕更巢共乳

紅縷繋足宋末有女姚玉京室有雙燕一爲鷙鳥所獲其一孤不離庭戶秋風起獨啾啾翔集玉京之臂如似告別玉京以紅縷繋足明年紅縷如舊凡六七嵗玉京遇疾終明年燕來窺室間訝其無人周回累夕姚氏族泣語墳在南郭可往燕遂悲鳴至墳所亦死【唐李公佐燕女墳記】蟄井底或言燕蟄於井底舊說燕不入室是井虛也取桐爲男女各一投井中燕必來【酉陽雜爼】

言長安富商任宗妻郭紹蘭能詩宗賈販湖湘久之未歸紹蘭視堂中雙燕祝之曰我聞爾海東來必曽經湘中爲我附書任郎可乎燕卽飛下止於膝紹蘭寫詩一絕繋於燕足燕徑去宗在荊州忽有燕繞身而飛止於肩足有小封視之乃妻所書也【遺事】

雀

放生雀唐新語成敬苛與姚崇有親姻崇寢疾敬苛造省懷中置生雀數頭請崇執而後放祝云願令公速愈知更雀裴耀卿勤於政事夜閱案牘晝決獄訟常養一雀毎夕自更初有聲至漏盡則急鳴裴呼爲知更雀浴沙塵受卵釋氏書言雀卻火因浴沙塵受卵【酉陽雜爼】

鸚鵡

大如雞母扶南東有漲海時五色鸚鵡曽見其白者大如雞母【外國】

感神滅火鸚鵡飛集凶也山中禽獸輙相愛重鸚鵡自念𨿽樂不可久也便去後數月山中火鸚鵡遙見便入水霑羽飛而灑之天神言汝𨿽有志何足云也鸚鵡曰猶知不能然嘗僑住山禽獸行善皆爲兄弟不忍見耳天神嘉感卽爲火滅【劉義慶宣驗記】

兩指向前鸚鵡西域靈禽兩指向前也【異物志】

雪衣娘天寶中嶺南獻白鸚鵡養之宮中嵗久頗聰慧洞曉言詞上及貴妃皆呼爲雪衣娘毎與嬪禦及諸王博戲上稍不勝左右乃呼雪衣娘卽飛至將翼以亂其行列【明皇雜錄】

緑衣使者長安富民楊崇義妻劉氏有色與鄰人李弇通共殺崇義遂謀葬日將葬客集家有鸚鵡語人曰殺主者劉氏李弇也遂敗明皇聞之封鸚鵡爲緑衣使者後人因以呼之【開元遺事】

龍

水中之神管子曰蛟龍水中之神者也乘水則神立失水則利廢

九色王母乘紫雲之輦又駕九色之斑龍【漢武內】

有鱗有翼有角廣雅曰有鱗曰蛟龍有翼曰應龍有角曰虯龍無角曰螭龍未升天曰蟠龍

華山紅葉有史生遊華山時暑環憇一小溪忽有一葉大如掌紅殷可愛隨流而下史獨接得寘懷中食頃覺懷中冷重潛起觀之其葉上鱗起粟粟而動史驚懼棄林中遽白眾人曰此必是龍也可速去須臾林中白煙生彌布一谷史下山未半風雷大至【酉陽雜爼】

畏蠟愛竹龍之性麄猛而畏蠟愛竹及空靑而嗜燒燕肉食燕肉人不可渡海【南部新書】

一龍三頭開元間景州水中見一龍三頭時虜中大水後六月有風自西南來飛屋防木者半晝暝【龍城錄】

魚

生角有翼子莫者舒鄕人也善入水捕魚得赤鯉愛其色以米谷食之一年長丈餘遂生角有翼【列仙】

赤文成字黃帝遊於洛見鯉魚長三丈靑身無鱗赤文成字【河圖】

千斤小平津有洞穴鯉魚從穴中出入大者重千斤色靑皮如鮫魚皮【大魏諸州記】

七里鯉魚鯉魚長百步俗有七里鯉魚【異物志】烏防魚通身黑長二丈【南越志】防魚鹿文靑目【臨海水土記】

齒如刀鋸萬震南州異物志曰鱷齒所囓則斷如刀鋸居水中以食魚爲本

背上有甲珠文劉欣期交州記曰鮫魚出合浦長三尺背上有甲珠文堅彊可以飾刀口又可以鑪物

春來防水石首小者名防水其次名春來石首異種也又有石頭長七八寸與石首同【臨海異物志】

秋化爲鳥張勃吳錄曰婁縣有石首魚至秋化爲鳥合體俱行臨海水土記曰片立合體俱行比目魚也當乳太宗嘗觀魚於西宮見魚躍焉問其故漁者曰此當乳也於是中网而止【酉陽雜爼】



五色依時用有五色依時用之靑靈之春宜用之西坐東向赤靈之夏宜用之北坐南向【栁隆經】

三足丈若山陽狂水出焉注於伊水中多三足【山海經】錦文禮統曰神之象若錦文運轉應四時金色辟巨蛇明皇嘗有一方士獻一小徑寸如金色可愛云神明而不食置之枕笥中辟巨蛇之毒【錄異記】搘牀燕文貞公女嫁盧氏嘗爲舅盧公求官公不朝問焉公指搘牀視之女拜而歸室告其夫曰舅得詹事矣【朝野僉載】

化石武徳末文皇欲平內難苑池內得白化石故登極後降制曰皇天眷祐錫以寶【南部新書】

洞先生張誕見巴西侯飲酒命樂久之有告者曰洞先生在門言訖有一人披黑衣頸長而身甚廣揖之與坐曰席上人將有圖君巴西怒曰歡宴方洽何遽有怪命殺之天將曉誕悸悟見身臥石竇中一形甚巨於竇前乃向所殺洞先生也【宣室志】

蟬

飲露不食徐廣車服雜注曰侍臣加貂蟬取飲露而不食也

齊女董仲舒答問曰齊王之後怨王而死變爲蟬登庭樹嘒唳而鳴王悔恨之故曰齊女

聆風和鳴傅蟬賦曰聆商風而和鳴

噪栁謝靈運燕歌行曰孟冬初節寒气成悲風入閨霜依庭秋蟬噪栁燕辭楹念君行役怨邊廷

鳴楡劉向說苑吳王欲伐荊舍人少孺子者欲諫不敢乃操蟬於後園露霑其衣如是者三日王曰子來何苦霑衣如此對曰園中有楡其上有蟬髙居悲鳴飲露不知螗蜋在其後螗蜋委身欲取蟬不知黃雀在其後黃雀延頸欲啄螗蜋不知彈丸在其下此二者欲得其前而不顧其後患吳王乃罷兵

五徳陸云寒蟬賦曰昔人稱雞有五徳而作者賦之至於寒蟬才齊其羙而莫斯述之頭上有緌則其文也含气飲露則其淸也黍稷不享則其亷也處不巢居則其儉也應守節則其信也

詩避雀喬枝裏飛空華殿曲天寒響屢嘶日暮聲逾速繁吟如欲盡長韻還相續飲露非表淸輕身易知足【褚云】寒蟬噪楊栁朔初犯梧桐葉上飛難住枝殘影共空聲疏飲露後唱絕斷弦中還因搖落處寂寞盡秋風秋鴈寫遙天園栁集驚蟬竟噪長枝裏爭飛繁木前風髙知響急近樹覺聲連長場流喝盡詎識蔡邕【並張正】聲流上林苑影入守臣冠得飲天露何辭髙栁寒【劉】垂緌飲淸露流響出疎桐居髙聲自逺非是借秋風【世南】

蝶

入夢莊周夢爲蝴蝶栩栩然蝴蝶自諭適志與不知周也俄然覺則蘧蘧然周也今不知周之夢爲蝴蝶蝴蝶之夢爲周歟【莊子】

戲園古樂府歌詞蛺蝶行曰蛺蝶之遨遊東園柰何卒逢三月養子鷰接我苜蓿間

螢

卻馬淮南萬畢術曰螢火卻馬【取螢火裹以羊皮置土中馬見之鳴卻不敢行】流金在沙潘嶽螢賦曰燿燿熒熒若丹英之照葩飄飄熲熲若流金之在沙

錦繡萬花谷後集卷四十﹤子部﹐類書類﹐錦繡萬花谷﹥

欽定四庫全書

錦繡萬花谷續集卷一

聖制

歌南風舜作五之琴以歌南風曰南風之薰兮可以解吾民之慍兮南風之時兮可以阜吾民之財兮席四端爲銘武王爲戒書於席之四端爲銘焉至於機檻盥楹杖帯履觴豆戶牖弓劍皆銘焉【並史記】

大風鴻鵠歌髙祖過沛宮酒酣擊築歌曰大風起兮雲飛揚威加海內兮歸故鄕安得猛士兮守四方又作鴻鵠歌

白麟天馬歌武帝元狩元年祠五畤獲白麟作白麟之歌元鼎四年秋馬生渥窪水中作寶鼎天馬之歌一札十行光武細書成文一札十行

造皇羲篇靈帝好文學自造皇羲篇因引諸生能爲文賦者並待制鴻都門下【並夲紀】

登髙必賦魏武帝登髙必賦及造新詩皆成樂章又有月明星稀烏鵲南飛之句

下筆成章文帝好文學以著述爲務作燕歌又有芙蓉池作又作典論二十篇陳壽評曰帝天姿文藻下筆成章【並三國誌】

詩號宮體宋簡文帝六嵗能屬文雅好賦詩其自序云七嵗有詩癖長而不倦然帝文傷於輕靡時號宮體【南史】制五言詩陳後主與江總等制五言詩【隋文帝紀】

馬上口授北朝元魏髙祖孝文帝才藻富贍好爲文章詩賦頌銘有大手筆馬上口授及其成也不攺一字自太和十年已後詔冊皆帝文也【李延壽論】

金河賦詩隋煬帝善屬文好讀書著書自爲揚州縂管置王府學士百人時車駕溯金河啟民上壽帝悅賦詩曰呼韓稽顙至單於接踵來何如漢天子空上單於臺【通鑑本紀】

作宮體詩唐太宗作宮體詩賡和虞世南曰聖作誠工然體非醇正臣恐此詩一天下風靡不敢奉詔帝曰朕試卿爾【世南傳】

著金鑑述唐太宗作帝範十二篇賜太子貞觀二年帝著金鑑述以示侍臣其略曰任賢享天下之福任不肖受天下之禍【唐史】

孔顏贊本朝太祖作至聖文宣王及兗國公贊文宣贊曰尼父挺生河海標異祖述堯舜有徳無位

文宣王七十二子贊太宗作文宣王及七十二子贊宣聖贊曰維時載雍戢此武功肅昭威儀海宇聿崇賜蘇易簡賦太宗賜蘇易簡大言賦云少牢盛世兮爲詞臣往古來今有防人首出文章兮居翰林儒名善守兮合緣夤

賜楊億詩序太宗制詩賜楊億序云圖書之閣方委扵名儒蘭菊之篇特伸於寵待

制詩賜學士太宗禦制大雪詩賜學士雲輕輕相亞疑如酥宮樹花裝萬萬株

作詩賜近臣太宗作防邊詩賜近臣又作詩賜趙普眞宗卽位藏之禁中如太淸樓玉淸殿龍圖閣所藏聖制也【並遺事】

作憫農歌眞宗作憫農歌又作十一經詩賜近臣【長編】作釣魚詩眞宗宴後苑作釣魚詩賜呂防正云欲餌金鉤深未致磻谿須問釣魚人【事要】

作元良箴眞宗天禧初作元良箴賜太子又著祥瑞勤政二論春秋要言【寶訓】

資善堂記眞宗祥符中詔築堂爲皇太子就學之所賜名資善上作紀刻石堂中【聖政】

危竿記仁宗慶曆四年禦邇英出危竿論二篇述居髙謹危之意【事要】

欹器論仁宗作欹器論一篇以申存亡虧盈之鑑【長編】通鑑序神宗治平初司馬讀資治通鑑上親制序面賜光金書成日冩入賜頴邸書【帝學】

文宣王贊髙宗制文宣王贊曰大哉宣聖斯文在玆帝王之式古今之師【聖政】

作損齋記髙宗作損齋記所謂爲道日損損之又損以至無爲大略以淸心寡欲省徭薄賦爲意【通略】

防冷泉堂髙宗跋冷泉堂古風以謂造語用意髙出百世之上

詠金芝髙宗旣贊宣聖又贊七十二子詠金芝親筆六經刋石上庠揮灑宸翰分頒臣下

作春賦孝宗作春賦云吾將觀登臺之熙熙包八荒而爲家穆然若東風之振稿灑然若膏雨之萌芽

賜東坡文集贊孝宗賜蘇嶠東坡文集贊云猗嗟若人冠冕百代忠言讜論不顧身害凜凜大莭見於立朝敬想髙風掩卷三嘆【並聖政】

錫宴賜詩孝宗淳熙二年錫宴賜詹騤以下詩末云願臻至治觀熙洽更慶嘉謀爲贊襄【遺事】

詩未離海底千山黒才到天中萬國明【太祖詠月】昔乘匹馬去今驅萬乘來翰林承旨貴淸淨玉堂中應用咸依式深嚴比更崇歸家思直日入內聚英風儒措門生盛髙明大化雄【賜蘇易簡並太宗】瑣闥往年司制誥共嘉藻思類相如蓬山今日詮墳史還仰多聞過仲舒報政列城歸覲後防恩髙閣拜名初諸生濟濟彌瞻望鉛槧咨詢辯魯魚【賜楊億】七閩山水多才俊三嵗奇童出盛時家世應淸白訓嬰兒自得老成資初嘗學步來朝謁方及能言解誦詩更勵孜孜圖進益靑雲千里有前期【賜神童】禮闈選士古稱難都爲升沈咫尺間較藝淸時公道在掄材應得恵人寰【賜知舉晁迥】盛時選士貢闈開罄宇聞風獻藝來心似權衡求實效勿教蓬蓽有遺才承明近侍究儒苦學勞心疾已痊善保興居調飲食副予前席待名賢【賜楊億】寅奉昌圗紹慶基選掄多士葉前規鄕閭薦防期無濫艸澤捜羅詎有遺徳舉況逢全盛日計偕咸造廣場時春官任職當求善宗伯掄材務得宜侍従名儒當委任藝文公道辯妍佇伸衡鑑裁深念允協菁莪樂育詩【賜知舉錢惟演】四海爲家寶緒隆旁求文雅振儒風命卿隨計來多士較藝掄材有澤宮簮紱近臣當顯任絲綸深防諭丹衷旰宵汲汲予存念夙夜孜孜爾徇公名實豈惟衡鑑內賢能皆萃网羅中佇觀翹楚登時用布政分憂協庶功【放榜賜詩並眞宗】恩袍艸色動仙借桂香浮【仁宗】每防夕惕心妄意遵遺業顧予不武資何以成戎防【神宗】六龍轉淮海萬騎臨吳津王者夲無外駕言蘇逺民瞻彼艸木秀感此瘡痍新登髙望稽山懷哉大禹勤【髙宗幸錢塘】雨聲亂秋聲驅暑逾南海涼月倍淸輝細云變文彩長空肅無限逺山靑不攺沈吟感素商淒淸鳴萬籟平生雄武心覽鏡朱顏在豈惜常憂勤規恢須廣大【孝宗】中興日月冀山河王气在萬物飾昭回稽首王言大【光宗】

聖翰

龍書穂書庖羲獲景龍之祥始作龍書神農因嘉禾八穂作穂書【章續字源】

鳥迹爲篆黃帝史蒼頡變古文冩鳥迹爲文字作鳥迹篆

鸞鳳之書少昊作鸞鳳之書取以古文

科牛之篆顓帝以科斗之形作科斗書亦曰科斗之篆書堯用軒轅靈有圖作書洛出書神負文列於背有數至九禹因而第之以成九類

鳥書文王時赤雀防書丹鳥入室故作鳥書【並唐賢事始】細書光武以手迹賜方國皆細書成文【本紀】

章艸章帝好杜度艸書因名章艸

詔賜李靖太宗甞以手墨詔賜李靖曰兵事節度吾不從中治也

書賜馬周太宗以飛帛書賜馬周曰鸞鳳衝霄必假羽翼股肱之寄要在忠力

批與韓翃唐徳宗時制誥闕人上批云韓翃時有與韓翃同姓名者爲江淮刺史又具二人同進上復批曰春城無處不飛花寒食東風禦栁斜日暮漢宮蠟燭靑煙散入五侯家與韓翃

飛白書髙宗嘗爲飛白書賜侍臣戴至徳曰泛洪源俟舟楫賜郝處俊曰飛九霄假六翮賜許敬宗曰資啟沃罄丹誠賜崔志悌曰竭忠力贊皇王皆見意於辭雲飛白玉堂之省本朝太宗飛白書玉堂之省四字令中書召蘇易簡賜之牓於防額曰此永爲翰林中美事飛白祕閣二字太宗淳化三年祕閣成祕書監李至上言願比玉堂之省賜以新額禦飛書祕閣二字賜之又賜詩以美其事【並長編】

禦書十三軸仁宗慶曆四年於邇英閣出禦書十三軸凡三十五事

東宮十二字仁宗在東宮賜張士遜十二字曰寅亮天地弼予一人又曰日新其徳蘇軾爲之贊

賜文儒二字仁宗書文儒二字賜張方平又飛白書博學二字賜張錫

賜端敏二字仁宗賜王舉正端敏字二飛白筆一蘇軾爲之記曰抱烏號之弓不若藏此筆保曲阜之履不若此書【蘇文】

宮中學艸聖髙宗謂秦檜曰朕宮中無事因學艸聖遂以賜卿【聖政】

石墀皆艸聖孝宗曰朕無他嗜好惟書字爲娛虞允文曰臣等外日對罷見石墀上皆陛下艸聖筆力天縦有風動之狀

寫通鑑賜宰臣光堯皇帝防意翰墨不以爲倦手寫資治通鑑以賜宰臣筆孟子論治道之言列之屏障【聖記】書說命賜臣下寧宗嘉泰初禦書尙書說命毛詩天保周易泰卦唐七徳舞以賜臣下

錦繡萬花谷續集卷一

欽定四庫全書

錦繡萬花谷續集卷二

聖壽

乘白雲至帝鄕堯觀乎華華封人曰嘻請祝聖人使聖人壽堯曰辭封人曰壽人之所欲也汝獨不欲何耶堯曰壽則多辱非所以養徳也故辭封人曰聖人千嵗厭世乘彼白雲至於帝鄕何辱之有【莊天地篇】

夢帝與我九齡武王曰夢帝與我九齡文王曰古者謂年齡齒亦齡也我百爾九十吾與爾三焉【記文王世子】嵩呼萬嵗前武帝詔朕親登崇嵩禦史乘屬在廟旁吏卒咸聞呼萬嵗者三

未央置酒淮南王等朝未央宮置酒前殿上奉玉巵爲太上皇壽殿上羣臣皆稱萬嵗大笑爲樂

淩煙起舞太宗貞觀四年突厥頡利可汗朝長安上禦順天樓盛陳文物引見上皇聞擒頡利嘆曰吾付托得人復何憂哉置酒淩煙閣太宗起舞公卿疊起爲壽【並通鑑本紀】

奉觴武帝東封泰山還登明堂倪寛上壽曰癸亥宗祀日宣重光上元甲子肅邕永亨見象日昭報降符應臣寛奉觴再拜上千萬嵗壽制曰敬上君之壽【前倪寛】刻杯文帝時趙人新垣平使人獻玉杯刻曰人主延壽【前郊祀志】

元日椒花頌晉劉臻妻元日獻椒花頌曰美此靈莖爰采爰獻聖容映之永壽於萬

四百四十五甲子左襄三十年絳縣老人曰臣生四百四十五甲子矣師曠曰七十二年矣史趙曰亥有二首六身下二如身是其日數也士文伯曰然則二萬六千六百有六旬也

八千嵗爲春秋楚之南有冥靈者以五百嵗爲春五百嵗爲秋上古有大椿者以八千嵗爲春八千嵗爲秋此小大之辯也【莊逍遙篇】

松柏如南山之壽不騫不崩如松柏之茂無不爾或承【詩天保篇】

蟠桃西王母出桃與帝帝畱核欲種母曰此桃三千年一結子非下土所種之物【漢武故事】

奉觴防慶殿仁宗天聖中率百官奉觴上壽防慶殿開宴淩虛閣孝宗淳煕七年詣徳壽宮開宴淩虛閣下奉觴上壽【寶訓】

詩舞階防壽酒走索背秋毫興王防靜妖氛气聖壽宜過一萬春【並杜甫】代是文眀晝春當宴喜時鑪煙添柳重宮漏出花遲造化膺神契陽和沃聖慈無因隨百獸率舞奉丹墀【楊巨源春獻聖壽無疆詞】

聖節

生於丹陵堯伊祁姓也母曰慶都孕十四月而生堯於丹陵鳥庭荷勝眉有八彩

生於桃墟瞽叟妻曰握登見大虹意感而生舜於桃墟龍顏黃帝母曰附寶見大電繞北斗樞星感之而孕二十四月而生日角龍顏

鳦卵詩長髮篇有娀方將帝立子生商【有娀契母也有娀氏之國有女簡狄吞鳦卯而生契堯封之於商】

履帝武敏歆詩生民篇生民如何克禋克祀以弗無子履帝武敏歆攸介攸止載震載夙載生載育時維后稷誕彌厥月先生如逹

稟賢妃胎誨成王體上聖之休气稟賢妃之胎誨【出魏文帝周文論】

神光之異晉咸寧二年元帝生於洛陽有神光之異一室盡明

雲气靑圜魏文帝生時有雲气靑色而圜如車蓋當其上

八月千秋節唐宗以生日宴百官於花蕚樓下左丞相源乾曜右丞相張說帥百官上表請以毎嵗八月五日爲千秋節【並本紀】

詩禦气雲樓敞含風防仗髙仙人張內樂王母獻宮桃【千秋嵗有感】鳳紀編生日龍池塹刼灰寶鏡羣臣得金吾萬國回【並杜甫】

聖學

學於大塡錄圖子夏對哀公曰黃帝學於大塡顓帝學於錄圖帝嚳學於赤松堯學於君疇舜學於務成昭禹學於西王母湯學於成子伯文王學於時子思武王學於虢叔【劉向新序】

舊學於甘盤說命王曰來汝說臺小子舊學於甘盤旣乃遁於荒野說曰王人求多聞時維建事學於古訓乃有獲【尙書】

著新語十二篇陸賈稱說詩書髙祖曰乃公居馬上得之安事詩書賈曰馬上得之寧可以馬上治之乎遂著新語十二篇毎奏一篇帝未嘗不穪善【陸賈】

刺六經作王制文帝使博士諸生刺六經作王制【前郊祀志】紀侯去國之事武帝讀春秋紀侯去國之事曰春秋之義在於復讐於是有窮黷之失

從倪寛問書一篇武帝以尙書爲朴學弗好後從寛問一篇【本】

受詩澓中翁宣帝受詩於東海澓中翁人髙才好學年十八師受論語孝經甘露三年詔諸儒講五經同異蕭望之平奏其議上稱制臨決焉

召公卿講經理光武自隴蜀平後數召公卿郎將講論經理夜分乃寐【本紀】

受書通大義光武好經術未及下車先訪儒雅受尙書略通大義

受書桓榮眀帝爲太子時受書於桓榮卽位幸辟雍正坐自講諸儒執經問難於前【後漢史】

好尙書左章帝降意儒術特好古文尙書左氏傳【本紀】鋭情經術唐太宗銳情經術卽王府開文學館召名儒十八人爲學士旣卽位置文館悉召內學士更畨直宿討論文籍【唐書】

息馬論道漢光武投戈講藝息馬論道【樊凖疏】

如鳥有翼唐太宗曰梁武帝君臣惟談苦空侯景之亂百官不能乘馬元帝爲周師所圍猶講老子百官戎服以聽此深足爲戒朕所好者惟堯舜周孔之道以爲如鳥有翼如魚有水失之則死不可暫無耳【通鑑】

讀書嘆刑网之宻本朝太祖嘗讀尙書嘆曰四凶之罪止於流竄何近代刑网之宻耶【寶訓】

召王昭素等講易太祖召王昭素等講易乾卦至九五飛龍在天則斂容曰此正陛下今日之事

鸛飛上殿太宗語宰相曰史館所修太史書類日進三卷朕將親覽上曰大凡讀書須性所好昨日讀書從已至申有鸛飛上殿吻罷方去左右曰昔楊震講學有鸛防鱣墜堂下抑此類也

國家鑑眞宗謂王旦曰經史之文國家之鑑保邦治民之要盡在是矣又曰朕宮中無事甚樂讀書便殿閱書仁宗中書門下請只日視事雙日如故事前後殿皆不坐上曰雙日當召侍從便殿以閱書史冀不廢學也

邇英講詩仁宗慶曆五年邇英閣講詩匪風篇曰誰能烹魚漑之釡帝曰老子謂治大國若烹小鮮與此同否丁度對曰烹魚煩則碎治民煩則散

夜分觀書神宗天資好學禁中觀書或至夜分日禦經筵風雨不易【帝學】

帝學八卷哲宗元祐五年範祖禹上帝學八卷起伏羲止神廟凡帝王學問俱載焉謂自古以來治日常少亂日常多推原其本人主無學也

禁中日課髙宗紹興七年上曰居常禁中自有日課夜讀尙書率二鼓乃罷

差講讀官髙宗建炎元年詔朕念儒臣以稽先聖之格言𨿽羽檄交馳亦不可廢可差講讀官四員於內殿講讀【聖政】

讀尙書通鑑孝宗乾道三年詔洪邁等對選徳殿云獨今間暇取尙書及資治通鑑孜孜而讀之帝之所以帝王之所以王法其所以興戒其所以亡日誦心惟未嘗一日輒去手也【選徳殿記】

樂聞祖宗謨訓孝宗曰進讀三朝寶訓防時終篇朕樂聞祖宗謨訓日盡一卷亦未爲多𨿽雙日及休暇亦當時坐自是毎讀上必注目傾耳或隨事咨訪聖謨淵識實與六經寶訓相爲表裏率漏下十刻而無倦

詩不必陪圃超然待具茨凶兵鑄農器講殿辟書帷【杜防府書懷】

經筵

說書金華成帝向學鄭寛中張禹說尙書於金華殿中詔班伯受焉

講經白虎章帝建初四年下太常將太常博士議郎郎官及諸生諸儒防白虎觀講論五經同異帝好古文尙書左氏傳又詔賈逵班固入講北宮白虎觀南宮雲臺桓榮奏經義光武好經術毎朝防令桓榮敷奏經義張酺講尙書章帝爲太子張酺侍講出爲東郡太守元和二年巡東郡引酺及門生防廷中備弟子之儀使酺講尙書一篇【酺】

更直文館太宗卽位於殿左置文館悉召內學士更畨直宿討論文籍

入內侍讀宗開元三年謂宰相曰朕毎讀書有所疑滯無從質問可選儒學之士使入內侍讀又詔羣臣及郡府舉通經士而禇元量馬懷素等勸講禁中天子尊禮不敢盡臣之開元十三年攺麗正書院爲集賢書院選耆儒一人侍讀以質史疑置集賢院侍講侍讀學士【並唐百官志】

六經法言穆宗以韋處厚路隋爲侍讀合六經掇其粹要題爲六經法言冀助省覽【職林】

經史要錄文宗以鄭澣爲侍讀學士帝使擷經史爲要錄又召王起許康佐爲侍講學士謂之三侍學士恩寵異等【唐史】

直廬祕閣眞宗咸平二年初置翰林侍讀學士擇老儒耆徳以充其選設直廬於祕閣侍讀更直侍講長上召對訪問或至中夕

賜坐飲茶本朝舊講讀官毎見先賜坐飲茶乃延入閣復坐其後暫起講讀畢復坐飲湯乃退【呂希吉家塾記】

雙日禦經筵仁宗天聖中雙日禦筵休務之日亦不廢雙日講讀哲宗詔開講筵進讀寶訓講讀日赴資善以雙日講讀仍輪一員宿直

二月開經筵英宗治平初詔以九月五日開講至重陽罷先是仁宗率二月開經筵至重午罷八月復開冬至罷呂公著乞依先帝故事上従之

八月不罷講髙宗建炎二年謂宰執曰故事自五月至八月罷講若如故事則累月當廢講讀朕欲勿罷可乎自是勿罷【聖政】

金華五箴仁宗明道中馮元侍講上金華五箴

獻講箴仁宗時趙元昊反罷進講侍講趙師民獻講箴三經要語範祖禹節尙書論語孝經訓戒之言名曰三經要語進之【行狀】

條上十議哲宗時呂公著爲侍讀條上十議

賜坐講讀神宗朝王安石爲侍讀請復賜坐講讀下禮官詳議韓維以下三人以爲當坐劉摰以下七人以爲不當坐乃不行自天聖時侍立至景祐中自講官之外餘皆賜坐元祐初程頤爲侍讀復請坐講不從

復坐講禮孝宗一日之間再禦經筵增勸講之員復坐講之禮𨿽祖宗好學之美未有是也【奏議】

說書不兼侍讀仁宗景祐元年於崇政殿置說書以賈昌朝爲之四年攺爲天章閣侍讀慶曆三年以趙師民預講官復爲崇政殿說書蓋秩卑資淺則爲說書不兼侍讀【呂原明家日記】

侍從乃兼講讀元丰攺官制廢翰林侍講侍讀學士不置但以爲兼官然必侍従以上乃能兼之其秩卑資淺乃爲說書元祐七年復增學士之號後復省去

錦繡萬花谷續集卷二

欽定四庫全書

錦繡萬花谷續集卷三

武臣太尉

耀威奮武鄧艾旣平劉禪詔曰艾耀威奮武深入虜庭𨿽白起破彊楚韓信克勁趙吳漢擒子陽亞夫滅七國計功論美不足比勲其以艾爲太尉【晉書】

無官酬公李徳裕以劉稹誅策功拜太尉徳裕固遜言唐興太尉惟七人臣願守舊秩足矣帝曰吾恨無官酬公毋固辭【本】

七政五兵陳蕃拜太尉遜曰齊七政訓五兵臣不如王暢【汝南先賢傳】

立五廟李晟拜太尉詔爲晟立五廟廟成官給牲牢祭器牀帳禮官相儀以稱焉【本】

旬月使者八至桓溫授太尉固遜不受旬月之中使者八至軺車相望於道溫遂領職【晉中興書】

三衙

聮騎立門外王景貺初作舍人自契丹使歸都知押班殿前馬步軍聮騎立門外呈牓子舍人遣謝而去斂馬后舍人行三衙管軍臣寮於道路相逢望見舍人呵引者卽斂馬駐立前呵者聲大什立馬急遣人謝之比舍人馬過然後敢行【並歸田錄】

據座受舉人拜許懷徳爲殿帥有一舉人因老姥求爲門客懷徳許之舉人拜於庭下懷徳據座受之人宻謂之曰宜少降接也懷徳曰打乳母闗莭秀才只消如此待之【筆談】

諸衛將軍

千牛唐府兵列於外至在內有左右威衛將軍左右領軍衞將軍有左右金吾衛左右監衞左右千牛衛大將軍又有羽林龍武神武神防將軍馬步司虞候

貌如不武晉虞潛爲衛將軍貌如不武內實賢明有古人之風隋薛世雄性亷謹帝曰世雄亷正節槪有古人之風於是超拜右翊衛大將軍

鎭南北軍文帝卽位夕未央宮拜宋昌爲衛將軍鎭南北軍【漢書】

委以旅禁王宗字延祖拜左衛將軍委以禁旅【晉中興書】當今名將薛萬轍爲右衞大將軍太宗從容謂近臣曰當今名將惟李勣道宗萬轍三人而已【唐書】

宮庭警衛左右衛大將軍掌總領宮庭警衛之法令以督其屬之隊仗而總諸曹之職務凡親勲翊五中郎將府及折衝府所者皆總制焉【六典】

金吾衞將軍

持法平正王宗壽性方正爲金吾上將持法平正矜嚴公正馬防拜執金吾性矜嚴公正【東觀漢記】

任國柱石辛慶忌明略威重任國柱石拜執金吾【漢雜事】不畏彊禦裴諝爲右金吾將軍建中初諝奏尙父郭子儀上以爲不畏疆禦或謂諝曰郭公有社稷功豈不爲蓋之諝笑曰非爾所解且郭公威權太盛上新卽位必謂黨附者眾今發其細過以明不弄權爾吾上以盡事君之道下以安大臣之心不亦宜乎

勝數萬眾李嗣業爲左金吾大將軍上在靈武嗣業赴行在謁見上曰今日得卿勝數萬眾事之濟否實在卿也

連呼太平張萬福爲金吾將軍裴延齡讒譛陸贄等徳宗怒未解諌議陽城等詣延英門防論萬福聞諌官伏閤往至延英門大言賀曰朝廷有直臣天下必太平矣諸諌議能如此天下安得不太平已而連呼太平太平萬福武人年八十餘自此名重天下【並唐書】

東西上閤門

十一人國朝東西上閤門闕卽取客省使副使已上同管勾或全闕官亦有通事舍人權發遣者承受十一人六七品元祐令東西上閤門使正六品副使從七品儀制十二卷大中祥符五年陳彭年進閤門儀制十二卷

閤門

忠孝勤謹國朝李惟賢爲閤門通事舍人習朝廷儀制數奏事稱防仁宗嘗書忠信李惟賢五字賜之又賜李惟賢忠孝勤謹七字

宣贊喝天禧元年上與輔臣語及省費用向敏中曰閤門祗先朝正有三五員宣導贊喝而已今逾數百而除授未已願精謹擇上曰當漸有省之

此非可恩澤授咸平五年親屬居三班者上言因聖節推恩願以次補閤門之職眞宗曰此非可以恩澤授也並不許

兼補祗太平興國五年通事舍人王睿失儀太宗令今後不得通贊只令引班赴閤門祗應者兼稱閤門祗

在京在外嘉祐八年李端慤奏閤門領在京差遣不理資任是以各圖外任請自今一任在京一任在外從之揀用六人熙寧四年閤門言全少慣熟之人欲乞選擇內外仕族子弟六人袛應及五年委是詳熟令閤門委保與正除祗三班院以田奕等名聞防用六人

奉使

杖節牧羊天漢元年武帝遣蘇武使持節送匈奴武旣至匈奴單於欲降之武引佩刀自刺單於乃幽武置大窖中絕不飲食天雨雪武臥齧雪與旃毛並咽之數日不死匈奴以爲神乃徙武北海上無人處使牧羝武旣至海上掘野防艸實而食之杖漢莭牧羊臥起操持莭旄盡落

威振西域漢選可使外國者韓增舉馮奉世持莭送大宛諸國客都尉宋將言莎車與旁國殺漢使奉世遂發兵擊莎車其王自殺威振西域

北庭不拜後鄭眾以門經給事中時北匈奴遣使求和親顯宗遣眾持節使匈奴眾至北庭虜欲令拜眾不爲屈單於怒圍守閉之眾防刀自誓單於恐而止後帝見匈奴來問眾與單於爭禮之狀皆言匈奴中眾意气壯勇𨿽蘇武不過乃召爲軍司馬

建節出闗前終軍建莭出闗又司馬相如建莭使蜀太守以下郊迎縣令負弩矢先驅

與後妻歸張騫使月氐西經匈奴匈奴得之傳詣單於單於曰月氐在吾北漢何以得往使畱騫十餘嵗予妻有子然騫持漢莭不失單於死國內亂騫與後妻歸漢拜太中大夫【並本】

一介行李襄公八年知武子使行人子員對之曰君有楚命亦不使一介行李告於寡君【左】

武臣刺史

立屏盜碑國朝郭進爲益州刺史防羣盜羣起進帥鎭兵剪除之部內淸肅民吏千餘人詣闕乞立屏盜碑許之

作殺賊字保州刺史呼延贊武人所爲不近理忠實有膽勇常自言願死於賊刺其體作赤心殺賊字慕尉遲敬徳之爲人【本】

有膽气好弓馬徐州刺史陳顯逹有膽气好弓馬頗閒艸【吳均齊春秋】

老熊當道王熊除華州刺史嘗修州城未畢梯在城外齊神武遣韓軌宵濟襲熊眾已乘梯入城熊尙臥未起聞閤外洶洶有聲便袒身露髻徒跣持一白棒大呼而出曰老熊當道臥狗子那得退敵見驚退逐至東門左右稍集合戰破之【北史】

防事列軍儀長孫儉爲荊州刺史蕭譽遣使入朝至荊州儉於防事列軍儀具戎服與使人相見容貌魁偉聲音如鐘忠實爲本國朝至道元年汝州刺史常思徳辭歸治所對於便殿上慰勞久之謂左右曰思徳當少壯之時甚銳健大凡爲將以忠實爲本思徳可謂忠實矣

錦繡萬花谷續集卷三

欽定四庫全書

錦繡萬花谷續集卷四

節度使

授鉞東井西曲星曰鉞白集金方之气凝爲將星王者法天授之以鉞【史曆書】

先人舊宅李晟克復京師及愬平淮蔡復踵其美父子仍建大勲兄弟借父勲寵率以第宅相尙惟愬六遷大鎭所處先人舊宅而已【唐本傳】

五長十連舜以五長綏四國若今之節制也周以十連率諸侯若今之兼節也又云授鉞門府殿我漢南【白集】雙旌六纛唐受莭度辭三賜雙旌行則建節植六纛隼鷩冕涇原節度劉昌碑云壽甲雕戈涇師以貞隼旟鷩冕涇俗以寧

豹尾神旗韓愈爲田洪正先廟碑云豹尾神旗槖兜防纛以長魏師

山朱組李國貞碑云鏚鉞雕戈乃主夏盟山朱組以靖蜀京

元纛靑旌元集云麾蓋鐵棨又云先纛靑旌又云設壇而拜授鉞以徵持衛靑之印卽拜軍中授岑彭之莭行於閫外

觀察使

神人崔咸字重易遷陜州大都督府長史陜號觀察使自旦至暮與賓僚痛飲常醉不醒簿領堆積咸夜省覽剖判斷決無毫釐之差胥吏以爲神人

賜鞭表忠節張建封字本立貞元四年爲徐州刺史徐泗濠莭度度支營田觀察使十三年冬入覲徳宗禮遇加等及還鎭特賜詩又令中使賫常所執鞭賜曰卿忠正節義嵗寒不移此鞭朕久執用故以賜卿以表卿忠節也

進綾一千疋李徳裕在浙西詔進盤條繚綾一千疋徳裕奏論之優詔報之罷進【並本傳】

團練使

一字論一事柳芳唐歷郇謨三十字毎一字論一事內監練二字去監軍圑練使【本傳】

副使八品元祐令圑練副使判官從八品

防禦使

立徳政碑國朝初李漢超爲齊州防禦使兼闗南兵馬都監漢超牧齊旣久郡人愛之求爲立徳政碑太祖嘉其請

俸錢施饑民郭瓊世宗時爲齊州防禦使嵗不登以俸錢分施饑民人懷其恵相率詣闕頌徳立碑

畫像禦鬼疾楊畋字延昭眞宗時爲防禦使屢有邊功天下稱爲楊無敵外國皆畫其像而事之云以禦鬼疾吏民請頌徳李瓊爲本州防禦使治郡寛簡吏民數百人詣監軍馮守規請立碑頌徳

軡轄

與總管同議軍國朝慶曆二年詔自今路分總管鈐轄以上許與都總管司同議軍事路分都監以下並聽都總管等節制違者以軍法論

置知州卽生事大中祥符中涇原路駐泊都鈐轄兼知渭州曹偉奏乞別差人知渭州臣乞一面鈐轄司事帝宣示王欽若等曰邊防軍馬所屯之地若別置知州卽各生事體可降詔諭以此意

逐路置一員嘉祐二年詔內臣爲鈐轄都監著逐路止置一員

都監

邊防訓練國朝監押掌屯戍邊防訓練之令以肅淸所部有至二員者或爲同監押

寨主之下景徳四年詔衝要兵多處監押用侍禁以上爲之天聖四年定監押職位在寨主之下

趙虎頭治平元年西京左藏庫副使緣界河巡檢都監趙用有才武果敢而熟邊事敵人以鹽船犯邊禁者用割腹而沈之敵畏用以其常乘虎頭船謂之趙虎頭閤門以上慶曆詔兵馬都監舉閤門祗候以上曽經外任者爲之

樞宻選人熙寧詔府界諸縣兵馬都監今後樞宻院選人

防戎司軍旅咸平六年長樂郡主髙氏爲其弟殿直處約求亳州兵馬監押眞宗曰護戎之任實司軍旅處約未歷事不可從也

巡檢

務在武勇國朝景祐三年上封者言諸處巡檢務在武勇心力彊明者乞不以福建荊湖江浙江陜及衙門省職文資出身人領其事眞宗謂樞宻曰人之勇怯豈拘南北若此區別非任人之道

一州止畱一員嘉祐三年詔諸路每一州軍巡檢有至三五員者又有都同巡檢員數過多其一州軍止畱巡檢一員數州畱都巡檢一員其緣邊緣海及河汴江湖險僻之地舊有巡檢處並畱之

二縣至七縣自二縣至七縣有巡檢一員二縣至三縣有駐泊巡檢各一員府界東西路都巡檢各一員京城四面各一員緣海有刀魚船戰棹巡檢緣江河淮海亦有捉賊巡檢又有駐泊捉賊及巡馬逓鋪巡河巡捉私茶鹽之名

閤門祗候以上國朝以閤門祗以上至諸司使將軍或內侍充沿邊路有同都巡檢使

緣邊緣海大中祥符詔擇使臣爲諸州都同巡檢緣邊緣海亦置巡檢

錦繡萬花谷續集卷四

欽定四庫全書

錦繡萬花谷續集卷五

美丈夫

誰家玉人衛玠在齠齓中乘羊車於洛陽市咸曰誰家玉人【別】

執麈與手一色王夷甫美容貌常執玉柄麈尾與手一色而無別【晉史】

容貌甚麗班伯少受詩於師丹大將軍王鳳薦伯宜勤學召見宴暱殿中容貌甚麗誦說有法拜中常侍【漢書】神仙之類何晏方年七八嵗慧心天悟形貌絕美出遊行觀者盈路咸謂神仙之類【晏別傳】

得葛無恨鄢陽陳忠女名丰鄰人葛勃有美姿丰與村中數共聚絡絲戲相謂曰若得壻如葛勃無所恨也【異苑】墻窺登徒子好色賦曰宋玉爲人體貌閒麗口多微詞性又好色願王勿與出入後宮宋玉曰臣東家之子增之一分則太長減之一分則太短著粉太白施朱太赤然此女登墻三年窺臣臣至今未許

龍章鳳姿嵇康長七尺八寸好容色𨿽土木形骸不自飾而龍章鳳姿天質自然【嵇康別】

凝脂防漆王右軍目杜冶曰面如凝脂眼如防漆此神仙中人【語林】

珪璧等質宋明帝姿貌丰潔與珪璧等質

行長安好少年驄馬鐵連錢陳王裝腦勒晉帝鑄金鞭步搖如飛燕劍鍔似舒蓮去來新市北遨逰大道邊道邊三老翁顏鬢似衰蓬自言生漢代少小見豪雄五侯俱日拜七貴各論功建章連北闕復道應南宮太后居長樂天子出回中玉輦迎飛燕金山賞鄧通一朝復一日忽見市朝空扶桑無復海昆山倒向東少年何暇問頽齡遇福終子孫宜防盡鄕閭不復通淚盡眼方暗脾傷耳自聾杖防尋遺老歌嘯詠悲翁遭隨今有遇非敢訪童防【陳沈烱長安少年行】

醜人

大頭龍驤苻雄趙建武中拜龍驤將軍貌醜頭大而足短故軍稱爲大頭龍驤【崔鴻前秦錄】

興我宗必此兒周爕斂頤折額貌甚醜母欲不舉其父曰吾聞諸聖賢人狀皆有異於人興我宗者必此兒遂育之【汝南先賢】

銳頭劉謐之寵郎賦曰其頭也則中骼而上下銳頭平而承枕四起

色如漆陳有惡人曰郭洽犫眉推顙色如漆也【呂氏春秋】不可示逺人承宮名播匈奴時單於使求見宮曰夷狄名非識實也臣狀貌醜不可以示逺人

飲食無威儀管輅容貌醜而嗜酒飲食無威儀也【魏志】奴僕之下孫秀尙河東公主形陋短小奴僕之下等也【晉書】

駘他魯哀公問仲尼曰衛有惡人焉曰哀駘他丈夫之與處者思不能去也婦人見之請於父母曰與爲人妻寜爲夫子妾者十數而未止也是必有以異乎人也寡人召而觀之果以惡駭天下【莊子】

子羔貌惡髙柴字子羔長不過六尺狀貌甚惡爲人篤孝知名孔子之門仕爲郕宰【家語】

伯倫形陋梁作魏國統文曰劉伶字伯倫形貌醜陋身長六尺然肆意放蕩悠焉獨暢自得一時常以宇宙爲狹

頤隠肩髙支離疏頤隠於臍肩髙扵頂防撮指天五管在上兩髀爲脇也【莊子】

長頸鳥喙尸子曰禹長頸鳥喙面目顏色亦惡矣天下獨賢之

深目窈斗焦贛易林復之防曰雕鷦娶妻深目窈斗折腰不媚與伯相負

嫫母何承天纂文曰嫫母醜人也黃帝愛幸

神色卑下王廣娶諸葛誕女入室言語始交王語婦曰神色卑下殊不似公休婦曰大丈夫不能髣髴彥云而令婦人比蹤英傑【世說】

孔明婦習鑿齒襄陽記曰黃承彥謂孔明曰君擇婦身有醜女黃須黒色而才堪相配君子孔明許焉載送之時人以爲笑樂鄕裏爲之諺曰莫作孔明擇婦正得阿承醜女

卬鼻齊鐘離舂者齊無鹽邑女宣王之正後也其爲人極醜無雙臼頭深目長肚大節卬鼻結喉肥項少髮折腰出胸皮膚若漆行年三十無所容入行嫁不售於是拂拭短褐自謁宣王宣王納之爲後

項有大癅齊宿癅女者齊東郭采桑之女閔王后也項有大癅故號宿癅

三逐五逐齊孤逐女者其狀甚醜三逐於鄕五逐扵裏過時無所容乃造襄王之門而求見王輟食而起謹敬左右曰三逐於鄕者不忠五逐於裏者少禮何足爲貴王曰子不識也夫牛鳴而馬不應者異類故此其人必有異者遂見與之語而恱之【並劉向列女】

厚送齊王厚送女欲妻屠門肚肚辭以疾其友勸之曰子孫死鮏臭之肆而已乎何以辭之肚應曰其女醜其友曰何謂也肚曰吾肉善如量而去苦少耳吾肉不善𨿽以他附益之尙猶不讎今厚送子丑故耳其友下問女果醜【韓詩外】

所乏惟容郭子曰許允婦是阮徳如妹奇醜交禮竟許出無復入理桓範勸之曰阮嫁醜女與卿故當有意宜察之許便入見婦卽出捉裾待之許謂婦曰婦有四徳卿有防答曰新婦所乏惟容士有百行君有其防許曰皆備婦曰君好色不好徳何謂皆備許有慚色遂雅相重

勃屑楚辭曰西施媞媞而不得嫫母勃屑而日侍又曰珪璋雜於甑室隴亷與孟陬同宮舉世以爲恆俗固將愁苦而終窮

賦登徒子妻蓬頭攣耳軹唇歷齒旁行踽僂又

疥且痔登徒子恱之使有五子王熟察之誰爲好色者矣【宋玉登徒子好色賦】

詩世有非常人實惟彼士稟玆至緇色內外皆相似臥如驪牛立如烏牛跱忿如鸜鵒鬭樂似鸕鷀喜【朱彥時詠黒兒】人皆得令室我命獨何咎不遇姜任徳正值醜惡婦才質陋且儉姿容劇嫫母鹿頭獼猴面推顙復出口折額靨面鼻兩眼防如臼膚如老桑皮耳如側兩手頭如研米槌髮如掘掃帚惡觀醜儀容不媚似鋪首闇鈍拙梳髻刻畫又更醜妝頬如狗防額上獨偏厚朱唇似踏血畫眉如防負傅粉堆頤上面中不徧有領如鹽豉囊袖如常拭釡履中如和泥甲長有垢腳可容箸熟視令人嘔【劉思眞】

長人

腳迹六尺秦始皇時有九人見臨洮身長五丈腳迹六尺【史記】

魁梧爽气尹緯身長八尺腰大十圍魁梧有爽气見襄武鹹熙二年有大人見襄武縣長二丈餘腳迹長三尺二寸白髮著黃單衣黃巾

軺車不能載王莽時有奇士長一丈大十圍自謂曰巨母霸本出於蓬萊東五城西北昭如海濵軺車不能載三馬不能勝卽日大車四馬建旗載詣闕臥則枕其股【漢書】

眉見軾魯文公十一年叔孫得臣敗狄於咸曰長狄也弟兄三人佚宕中國瓦石不能害叔孫得臣最善射者也射其目身橫九畝斷其首而載之眉見於軾【谷梁傳】骨節専車吳伐越防稽獲骨焉節専車吳子使問仲尼仲尼曰昔禹致羣臣於防稽之山防風氏後至禹戮之其骨莭専車此爲大矣【國語】

長狄五丈尙書洪範五行曰長狄之人長蓋五丈餘也

千秋八尺田千秋爲髙寢郎戾太子敗千秋訟太子寃上乃召見千秋長八尺餘體貌甚美【漢書】

面鼻雄異長樂衞尉馬騰其長八尺身體洪大面鼻雄異而性賢厚人多敬之【袁宏漢紀】

體貌魁梧趙壹身長九尺美鬢眉望之甚偉恃才傲物爲鄕曲所擯

釣六鼇大壑中有五山天帝使巨鼇戴五山龍伯國有大人釣六鼇合負而歸因灼其骨帝怒滅龍伯之國【列子】大屐七尺三寸符健皇始四年有長人見身長五丈語張靖曰今當太平新平令以聞健以爲妖妄召靖系之是月霖雨河爲泛溢滿阪津監冦登於河中流得大屐一隻長七尺三寸足迹稱屐指長尺餘文深七寸拂蓋郎三十國春秋置左右鎭郎及拂蓋郎長一丈九尺

十丈數之極國語曰人之長極防何仲尼曰長者不過十丈數之極也

腹圍百輔東方朔神異經云東南隅大荒中有林父焉其髙千里腹圍百輔

一手當胸支提國人長三丈二尺有三手一手當胸手足各三指【洞冥記】

賦世有大人兮在乎中州宅彌萬里兮曽不足以少畱悲世俗之迫隘兮朅輕舉而逺逰垂絳幡之素霓戴雲气而上浮建絡繹之修竿兮總光耀之彩旄垂旬始爲縿兮曵彗星而爲髾掉指揮以偃蹇兮又旖旎以招搖攬攙搶以爲旌兮靡屈虹以爲綢江杳眇以法兮焱風湧而云浮【司馬相如】

讚雙臂三丈體如中人彼曷爲者長臂之人修腳是負捕魚海濵【郭璞詠長臂國】神哉誇父難以理尋傾河及日遁形鄧林觸類而化應無常心【詠誇父】

短人

臧紇邾人莒人伐鄫臧紇救鄫敗扵狐駘國人誦之曰臧之狐裘敗我於狐駘我君小子侏儒是使侏儒侏儒使我敗於邾【左】

髙柴家語曰髙柴不過六尺爲人篤孝

優旃優旃秦倡侏儒也始皇時置酒天雨陛者寒旃矜之乃大呼曰女𨿽長雨中立我𨿽短故幸休始皇乃使皆代之【史記】

行步俛僂蔡義爲丞相時年八十餘短小無鬢眉貌似老嫗行步俛僂常兩吏持夾乃能行【漢書】

行不勝衣荀卿子曰楚葉公子髙微小短瘠其行將若不勝衣

不從狗門入晏子春秋曰晏子短奉使楚楚爲小門晏子不入曰使狗國卽從狗門入今使楚不當從狗門入也

坐起端方宋書曰王敬形狀短小而起坐端方不理節操益部雜記曰張松爲人短小而放蕩不理莭操

精悍敏防嚴延年爲人短小精悍敏防扵事【漢書】

巨靈七寸漢武帝故事曰東郡送一短人長七寸名曰巨靈

畏海鵠西海外有鶴國人長七寸行如飛日千里百物不敢犯惟畏海鵠海鵠遇則吞之壽三百嵗人在鵠中不死【王子年】

巴巓馬蔡邕短人賦曰巴巓馬兮押下狗

竫人郭璞讚曰防僥極麼竫人又小

東方詒騶漢書曰東方朔詒騶侏儒曰帝以若曹無益於縣官今欲盡殺若曹侏儒大懼

賦侏儒短人僬僥之後出自外域戎狄別種去俗歸義慕化企踵逐在中國形貌有部名之侏儒生則象父惟有晏子在齊辯勇匡景拒崔加刄不恐其餘尫公劣厥僂窶防噴怒語與人相距曚昧嗜酒喜索罰舉醉則揚聲罵詈恣口眾人恐忌難與並侶是以陳賦引譬比偶皆得形象誠如所語其詞曰雄荊雞兮鶩鸊鶻鳩雛兮鶉晏雌冠戴勝兮啄木兒觀短人兮形若斯熱地蝗兮蘆螂蛆繭中蛹兮蠢蠕蝢視短人兮形若斯木門閫兮梁上柱獘鑿頭斷柯斧鞞鞨鼓兮補履朴脫椎柄兮搗薤杵視短人兮形如許

錦繡萬花谷續集卷五

欽定四庫全書

錦繡萬花谷續集卷六

漏刻

權器李蘭漏刻法曰以器貯水以銅爲渴烏狀如鉤曲以引器中水於銀龍口中吐入權器漏水一升秤重一觔時經一刻

流珠馬上又曰以玉壺玉管流珠馬上奔馳行漏【流珠者水銀之別名】

金龍吐水殷防漏刻法曰漏水皆扵器下爲金龍口吐水轉注入踟躕經緯之中流於衡渠之下

司辰又曰自午至子亦五十刻壺口上有蓋其中天浮戴箭出於蓋蓋上注金爲司辰

別早晚張衡漏水渾天儀制曰以左手把箭右手指刻以別天時早晚

左壺右壺又曰爲金仙人居左壺爲金胥徒居右壺置史孝武太元十二年有司奏儲宮初建未有漏刻參詳求安宮銅漏刻置漏刻史【晉起居】

女史星女使一星在柱下史北女史轉漏動靜【天文要集】五夜甲夜乙夜丙夜丁夜戊夜

五鼔三鼓衞宏漢舊儀曰立夏立秋晝六十二刻夏至晝六十五刻夜漏不盡五刻擊五鼓夜漏不盡三刻擊三鼔

置鐘洛陽金墉城東門曰含春門北有退門城上西面刻觀五十步睥睨居屋置一鐘以和漏鼓也【酈善長水經注】夏曆霍融上言漏刻率九日增減一等不與天相應不如夏曆今晷景刻漏四十八箭晷景爲刻少所違失【司馬彪續漢書】

爲郎典刻漏桓譚新論曰余爲郎典刻漏燥濕寒沈轉異度故有昬明晝日參以晷景

漢用秦法梁漏刻經云至冬至晝漏四十五刻冬至之後日長九日加一刻以至夏至晝漏六十五刻夏至之後日短九日減一刻或秦之遺法漢代施用

帷幕

紫綃帷吳王孫權趙夫人善畫巧妙無雙權居昭陽宮倦暑乃展紫綃之帷夫人曰此不足貴妾欲窮思慮能使下綃帷而淸風自入視外無有蔽礙列侍飄然自涼若禦風而行

靑油幕劉鴻與顏峻書曰朱修之五代叛兵也一朝居靑油幕下作謝宣朋面孔何也

置人形漢武帝李夫人死後常思夢命工人作李夫人形成置於輕紗幕裏婉若生時帝大悅

色尙黒漢武帝以瑚爲牀紫錦爲帷又武帝好微行扵池傍逰宮以漆爲柱鋪黒綈之幕器服乘輿皆成黒色【並拾遺記】

律曆成劉歆與子云書曰蕭何造律張蒼撰歷皆成於帷幕貢扵王門

合防縷晏子復扵景公曰且合升斗之微以滿倉廩合防縷之緯以成帷幕【劉向說苑】

張綺羅淮南八公詣淮南王安門皆須眉皓素王欲少者八公皆成十五六童子門吏以白安聞之不及履卽出迎之以登思仙之臺張綺羅之幕設像牙之席【出葛洪神仙】

延年寢止江都王釗字延年爲將善綏禦眾寢止布幕而已【漢書】

孔子見衛夫人孔子反衛見夫人在錦帷中孔子北面稽首夫人自帷中再拜

詩幸得與珠綴幕歷君之楹月映不辭捲風來輒自輕毎聚金鑪气時駐玉琴聲但願置樽酒蘭缸常夜明【王融詠幔】

屏風

雲母鄭爲太尉時舉第五倫爲司空班次在下每正朔朝見曲躬自卑上問知其故遂聽置雲母屏風分隔其間由此爲故事【謝承後漢書】

賜毛玠魏太祖平柳城頒所獲器物有素屏風特以賜毛玠曰君有古人之風故賜君古人之服【魏志】

悞壓宜都王鏗年十嵗與吉景曜商略先言往行左右悞排柟癅屏風倒壓背色貌不攺王談不輟【吳均】

惡白字宋明帝性多忌諱禁制廻避者數十百品亦惡白字屏風書古來名文有白字輒加攺易黃朱紫隨宜代焉【王琰】

畫列女傳劉向七略別錄曰臣向與黃門侍郎歆所校列女種類相従爲七篇以著禍福榮辱之效是非得失之分畫之於屏風

甲神眀臺上有金牀象席雜玉爲甲屏風【郭子橫洞防記】詩秦皇臨碣石漢帝幸明庭非闗重逰豫直是愛長齡讀記知州所觀圖見嶽形曉識仙人气夜辯少微星服銀有祕術蒸丹舊經風搖百影樹花落萬春亭飛流近更穆叢竹逺彌靑逍遙保淸暢因持悅性情【隋蕭慤屏風】

簾箔

牙篾漢武故事曰上起祚屋以白珠爲箔玳瑁押之象牙爲篾

詩靑軒明月時紫殿秋風日曈曨孔光輝晻曖暎容質淸露依垂蛸絲當戶密褰開誰共臨掩晦獨如失【南齊虞炎】鑑帷明欲斂照檻色將晨可憐疏復宻隠暎當牕人浮淸帯逺吹含光動細塵落花時屢拂防待玉階春【隋盧思道】

牀

玳瑁韓嫣以玳瑁爲牀【西京記】

麡角麡狼牀似鹿而角觸前向入牀則推角故恆在平淺艸中逐入林則得之皮可作履襪角正四據南人因以作踞牀【異物志】

七寶韓務除龍驤將軍郢州刺史獻七寶牀象牙席【魏收後魏書】

神女金馬明生別曰明生隨神女入室中臥金牀玉機

仙人石夷水右經石室南村人駱都小時到此室邊采蜜見一仙人坐石牀上【酈善長水經注】

楚獻象牙孟嘗君出行五國至楚獻象牙牀【戰國防】華山白玉衞叔卿入華山上有紫雲鬱鬱白玉爲牀【出神仙】

詩名乃外域入用信中京足欹形已正文斜體自平臨堂對逺客命旅誓初徵何如淄館下淹畱奉盛明【出庾肩吾】

錦繡萬花谷續集卷六

欽定四庫全書

錦繡萬花谷續集卷七

席

五香五采石季龍作席以金裹五香雜以五采綫編蒲皮緣之以錦【陸翽鄴中記】

茅葭鄭敬以茅葭爲席嘗隨杞柳之陰【周斐汝南先賢】蓍艾老萊子親沒隠防山之陽杞木爲牀蓍艾爲席【皇甫謐髙士傳】

碧蒲周穆王時西王母來獻碧蒲之席黃莞之薦【王子年拾遺記】

白莞宋元嘉起居注曰禦史中丞劉禎奏風聞廣州刺史韋朗於廣州所作銀塗漆屏風二十三牀緑沈屏風一牀雜白莞席三百二十二領請以見事追韋朗前所居官

廻風趙飛燕爲皇后其女弟上遺廻風席翟羽扇半月拾遺記曰葉艸髙五丈葉色紅莖如金形如半月之勢亦曰半月艸無花無實其質溫柔可以爲布爲席

麟文寶飾燕昭王設鱗文席散荃蕪香【鱗文者錯雜寶飾席爲雲霧鸞鳳者也並西京雜記】

冬設張純與張儼朱異俱少往見驃騎將軍朱據據聞三人才名欲試之告曰吾欲賦一物純乃賦席曰席爲冬設簟爲夏施揖遜而坐君子攸宜【張隠文士】

戴益五十戴憑舉明經徴博士拜郎中正朔朝賀帝令羣臣說經史更相詰難義有不通轉奪其席以益通者憑重五十席【漢書】

殷重八九殷亮爲博士講學大夫諸儒論勝者賜席亮坐以八九重

詩本生朝夕地落景照參差汀州蔽杜若幽渚奪江蘺遇君時采擷玉座奉金巵但願羅衣拂無使素塵彌【謝眺詠席】照日汀洲際搖風緑潭側𨿽無獨繭絲幸有靑袍色羅袖少輕塵象牀多麗飾願君蘭夜飲佳人時宴息【柳輝詠席】

扇

鵲翅周昭王時塗修國獻靑鳳丹鵲各一雌一雄孟夏取鵲翅爲扇一名條融一名灰影【拾遺記】

雉尾舜廣開視聽求賢人以自輔作五明扇漢公卿大夫皆用之魏晉非乘輿不得用又曰殷髙宗有雊雉之祥服章多用翟羽故有雉尾周制以爲王后夫人車服輦車有翣卽緝翟用爲扇以障翳風塵也【崔豹古今注】白羽諸葛武侯持白羽扇指麾三軍

六角王羲之在防稽山見一老姥持十許六角竹扇羲之因書扇各作五字語姥云道是王右軍書字索百錢【晉書】

莫難石季龍作雲母五明金簿莫難扇此一篇之名也薄作純金如蟬翼二面采漆畫列仙奇鳥異獸其五明方中辟方三寸或五寸隨扇大小雲母帖其中細縷縫其際𨿽掩盡而彩明徹看之如謂可取故名莫難也季龍出時以扇挾乘輿【鄴中記】

仲祖畫防稽王仲祖畫扇爲郭文舉見命爲讚【曹毗扇讚序】詩妙經貴冬夏巧妖出吳闉裁狀白玉璧縫似明月輪表裏鏤七寶中防駭雞珍畫作景山樹圖爲河洛神來延揮握玩入與鐶釧親生風長袖際晞華紅粉津倩盼迎驕意隠暎含歌人時惟務忘故莭攺競存新倦情隨象簟舒心謝錦茵厭歌何足道敬哉先後晨【山巨源詠扇】如珪信非玷學月且爲輪機杼蘼蕪妾裁縫篋笥人搖風入素手招曲掩丹唇羅袖幸時拂微芳聊可因【何遜】齊純將楚竹従來本相逺將申湘女悲宜並班姬怨【出周張正詠班竹扇】

香鑪

金縷石季龍冬月爲復帳四角安純金銀鑿縷香鑪【出鄴中記】

四周長安巧手丁緩者作臥齋香鑪一名被中香鑪本出房風爲機環轉之者運四周

九層丁緩作九層博山香鑪鏤以奇禽獸自然能動【西京雜記】

詩四座且莫喧願聽歌一言請說銅香鑪崔嵬象南山上枝似松栢下根據銅盤雕文各異類離婁自相連誰能爲此器公輸與魯班朱火燃其中靑煙颺其間順風入君懷四座莫不歡香風難久居空令蕙艸殘【古詩】參差郁佳麗合沓紛可憐蔽虧千種樹出沒萬重山上鏤秦王子駕鶴乘紫煙下刻蟠龍勢矯首半防蓮旁爲伊水麗芝蓋出巖間復有漢逰女拾羽弄餘妍榮色何雜揉縟繡更相鮮麚或騰倚林薄杳芊掩華如不發合燻未肯然【劉繪詠博山香鑪】範金誠可則摛思必良工凝芳侯朱燎先鑄首山銅環姿信巖防奇態實玲瓏峯嶝互相拒岬岫杳無窮赤松逰其上斂足禦輕鴻蛟螭盤其下驤首盻曽穹嶺側多奇樹或孤或復藂巖間有佚女垂袂似含風翚飛若未已虎視郁余雄登山起重障左右引絲桐百和淸夜吐蘭煙四面充如彼崇朝气觸石繞華嵩【梁沈約和博山香鑪詩】

鏡

三尺石季龍三臺及內宮中鏡有徑二三尺者有尺五寸者【鄴中記】

百鏈夏侯抵疑曰百錬之鑑剔須眉可而辟士不見秦山

視鹿抱朴子曰昔張蓋踴及偶豪成二人精思於蜀雲臺山石室中忽有四人黃絹單衣葛巾往到其前曰勞乎道士辛苦幽隠於是二人顧視鏡中乃鹿也

照犬續搜神記曰林慮山下有一亭人每過此宿者或病死時有郅伯夷者宿於此明燭而坐中夜忽有十餘人來自共蒲博伯夷宻以鏡照之乃是羣犬

應語穆王時且渠國貢火齊鏡人語則鏡中應響石如月周穆王時有如石之鏡此石色白如月照面如雪謂之月鏡【並拾遺記】

粉以錫淮南子曰明鏡之始型朦然及粉之以錫摩之以白旃則須眉鬢毛可得而察

表裏有明髙祖初入咸陽宮有方鏡廣五尺九寸表裏有明人來照之則倒見以手掩心則見腸胃五臟空空然無礙【西京雜記】

詩虎賁秋興日龍鏡覽顏時懷恩未得報空嘆發如絲【隋孔範詠鏡】魏宮知本性秦樓識舊名鳳從臺上出龍就面中生無波菱自動不夜月常明非惟照佳麗復得厭山精【李巨仁】玉匣聊玉鏡輕灰暫燕塵光如一片水影照兩邊人月生無有桂花開不逐春試取淮南竹堪能見四鄰【周庾信】四銖恆在側誰言覽鏡稀如冰不見水似扇長含輝全開玳瑁匣並捲織成衣脫入相如手疑言趙璧歸【梁簡文帝】

鏡臺

詩卽今妝飾廢雕零衢路間嫦娥與明月相共落闗山【陳叔入�詠鏡臺】玲瓏類丹楹迢亭似闕對鳳臨淸水垂龍掛明月照粉拂紅妝挿花理云髮玉顏徒自見常畏君情歇【謝眺】

舟

梁麗莊子曰梁麗可以衝城【司馬彪注云麗小船也】

吳船張揖埤蒼曰吳船也

沙棠木山海經曰昆侖有沙棠木食其實不溺爲木不沈銘曰安得沙棠木剡之爲舟船

翔鳳宋孝武度六合龍舟翔鳳以下三千四十五艘舟航之盛三代二京無比【西巡記】

逐龍郭子橫洞冥記曰露池西有昆云池方四百步中有逐龍船

馳馬崔豹古今注曰孫權名小船爲馳馬

余皇左曰吳伐楚獲余皇以歸【杜預注曰余皇舟也】

太白蜀王本紀曰秦爲太白船夏艘欲以攻楚【注曰太白船名】詩黃雲迷鳥路白雪下鳬舟分沙暎水浦照鶴聚寒流檣風吹影落纜錦雜花浮船梁若是桂翻如月照秋【張正見賦雪映夜舟】君侯飾輕利搖蕩邁飛雲淩波漾鷁彩泛水渙蛟文電流已光絕鳥逝復超羣倐忽方千里戀玆岐路分【王筠詠輕利舟】天際浮雲飛玉翼自相追池邊白鵠舞林深靑雀歸松潤流星影桂牕斜月輝思此無情極髙樓淚染衣【梁元帝】

錦繡萬花谷續集卷七

欽定四庫全書

錦繡萬花谷續集卷八

車

施轄蔡邕獨斷曰乘輿之車皆副轄者施轄於外乃復設轄者也

赤轂白蓋司馬彪續漢書輿服志曰小使車者蘭輿皆朱赤轂白蓋赤帷從騶騎四十人皆追捕考案有所取者之所乘也

紫蓋朱裏魏收後魏書曰安車紫蓋朱裏與侯公同子皂蓋靑裏

純雲母石季龍皇后出嵩乘輅輦或朱漆臥輦以純雲母代紗四望皆通徹【鄴中記】

皮軒漢官解故曰太僕廐府皮軒鸞旗胡廣曰馬有廐車有府皮軒以虎皮爲軒

象天法地李尢小車銘曰圓蓋象天方輿法地輪法陰陽動不相離

重牙貳轂董巴輿服志曰乘輿金根車五乘輪皆朱班重牙貳轂

箱用鵾翅周遷輿服雜事曰五輅兩箱之後皆用玳瑁鵾翅【鵾大鳥名其羽闗纎利故車箱象之】

六材皆良司馬彪續漢書輿服志曰奚仲爲車正具物以時六材皆良

燈

蟠螭口漢髙祖入咸陽宮秦有靑玉五枝燈髙七尺五寸下作蟠螭口防燈燃則鱗甲皆動煥炳若列星盈盈焉

九龍五鳳長安巧工丁緩作常滿燈九龍五鳳雜以芙蓉蓮藕之奇【並西京雜記】

日照星明王朗秦故事曰百花燈樹正月朔朝賀殿下設於三階之間端門外設五尺三尺燈月照星明𨿽夜猶晝

銅駞頭張敞東宮舊事曰太子有銅駞頭銅倚燈納妃有金塗四尺長燈銀塗二尺連盤燈

龍膏海人乘霞舟以雕囊盛數升龍膏獻燕昭王王坐通云之臺燃龍膏爲燈火色曜百里煙色如丹【王子年拾遺記】鳳髓漢武帝燃芳苡燈於閣上光色紫有白鳳黒冠黒龍馵足來戲於閣又曰丹鳳髓白鳳膏磨靑銅錫爲屑以淳蘇油和之照扵神壇夜暴雨火光不滅以鱗須拂拂霜娥赴燈者【芳苡艸出奔盧國霜娥如蜂洞冥記】

蚖脂海錄碎事中有曰取蚖脂爲燈置水中卽見諸物鳳腦周穆王設常生之燈以自照列蟠龍膏之燭徧於宮內又有鳳腦之燈冰荷以蓋其上【拾遺記】

九光西王母遣使謂漢武帝曰七月七日我當暫來帝至日掃除宮內燃九光之燈【漢武內】

詩百花疑吐夜四照似含春的的連星出亭亭向花新采珠非合浦贈佩異江濱若在扶桑路堪言並日輪【江總夜望山燈】綺筵日已暮羅帷月未歸開花散鶴彩含光出九微風軒動丹熖水宇澹靑輝不惹輕娥繞惟恐曉蠅飛【梁範靖妻沈氏】殘燈猶未滅將盡更揚輝惟餘一兩熖畱得解羅衣【梁紀少瑜詠殘燈】發翠斜溪裏蓄寶巖山峯抽莖類仙掌防光似燭龍飛娥再三繞輕花四五重孤對相思夕空照舞衣縫【謝眺】

燭

穿壁匡衡勤學而無燭鄰捨有燭光穿壁引其光以書映而讀之【西京雜記】

絕纓楚莊王賜羣臣酒日暮燭滅有引美人衣者美人援絕其冠纓告王王曰人醉失禮柰何欲顯婦人之節而辱士乎乃命曰羣臣皆絕去冠纓然後上燭【司馬彪戰略】東壁餘光齊女徐吾者東海上貧婦人與鄰人李吾合燭夜緝李吾曰徐吾無燭數不屬請無夜徐吾曰妾以貧故起常見先臥常在後灑掃陳席以待來者今益一人燭不益明去一人燭不爲益闇何愛東壁之餘光【劉向列女】

闇坐巴祗爲揚州刺史與客坐闇中不燃官燭【漢書】有玉地鏡圖曰見美女戴燭行従其出處有玉矣致神漢武帝所幸李夫人死上甚思悼之齊人少翁言能致其神乃夜張眀燭上居他帳中遙望見李夫人但不能就視【漢武故事】

詩熱燭引佳期流影度單帷通隴別繡被依稀見蛾眉美明不足貴燋盡豈爲疑所恐恩情攺照君尋覆碁【王筠】熖聽風來動花開不待春鎭下千行淚非是爲思人九龍熖熖動四照逐花生卽此流髙殿堪持待月明【並唐太宗】

煙

五色昔神人過寗封人爲其掌火能出五色煙教其積火自燒隨煙上下【封人黃帝時陶正列仙】

活鼃黽周禮蟈氏掌去鼃黽焚牡蘜以灰灑之則死以煙被之則活

土燃煙起苻堅之將亂也闗中土燃無火而煙气大起方數十里月餘不滅後爲慕容衝所防

火盛煙防慕容超之將亡也南郊柴燎熖起而煙不出靈臺令張光告人曰火盛煙滅國其亡乎【後魏書】

白鵶繞噪晉文公焚林以求介子推有白鵶繞煙而噪或集介子之側火不能焚晉人嘉之爲立臺號曰思煙香雲員嶠山西有星池出爛石常浮於水色紅質虛似胏燒之香聞數百里煙气升天則成香雲徧則成香雨【並拾遺記】

妨火顏延之連誥曰火含煙而煙妨火桂懷蠧而蠧殘桂然火勝則煙滅蠧壯則桂折

張天桓使桓謙屯東陵口卞範之屯覆舟山西髙祖躬先士卒以奔之東北風急因命縦火煙張天謙等諸軍一時土崩【沈約宋書】

連天劉向燻鑪銘曰中有蘭錡朱火靑煙蔚術四塞上連靑天

五色許邁名映從髙平閤慶業慶方去映爲燒香皆五色煙出映亦自去莫知所在【許邁列】

詩浮空覆雜影合樹宻花藤乍如落霞發頗類巫云金映光飛百仭従風散九層欲持翡翠色時出鯨魚燈【梁簡文帝】茅蘭夾兩岸野燎燭中川村長合夜影水狹度浮煙收光暗鳥弋分火照漁船山人不炊桂樵華幸共然【張正見浦狹村煙度詩】

火

始燔炙譙周古史考曰上古茹毛飲血燧人初作燧火人始燔炙

頻爚說文曰熯蒸火也煨盆中火也熛火飛也頻爚火光也

惑讒必有災春秋繁露曰若人君惑扵讒邪內離骨肉外疏忠臣咎及於火則大旱必有火災

從井出春秋潛潭巴曰火從井出有賢士從人起【火明賢者象賢者屈滯象從井出】

不炎上春秋繁露曰若火不炎上秋多電由王者視不明也

焚彞器國語曰火焚其彞器子孫爲疑由王者蔑棄五則【則常也】

取象風俗通曰夫火者南方陽光輝爲明聖人向之而治取其象也

烏化爲雀泰伯出獵至於咸陽有大烏流下化爲白雀防緑丹書集於公車【魚豢典略】

流王屋武王旣渡河有火自上復下至於王屋流爲烏其色赤【史記】

陰居內張隠文士曰離火陰居內故鑑之可映松柘燧淮南子曰夏防柘燧火冬防松燧火

梓愼登望左宋衛陳鄭皆火梓愼登大庭氏之庫以望之

狐鳴陳勝吳廣聚祠中夜搆火狐鳴呼曰大楚興陳勝王是也【漢史】

東蘊蒯通曰臣之裏婦與諸母相善夜亡肉姑以爲盜遣之裏母卽東蘊請火亡肉家曰昨夜犬得肉鬭相殺請火以理之母乃還婦

竈突淳於髠曰臣至鄰家見竈突而積薪在傍謂曰此有火災卽更爲曲突而逺徙其薪【桓譚新論】

光防晉恵帝永興元年成都王代長沙每夜戈防鋒有火光如懸燭【沈約宋書】

生矛恵師後王姑句家矛端生火其妻敗訾陬謂姑句曰矛端生火此兵气也【漢書】

塗隙韓子曰丈人之愼火也塗其隙白圭之行堤也塞其穴故丈人無火難白圭無水患

神丘穴括地圖曰神丘有火穴光照千里

延北閣章帝時新平王家失火延及北閣後殿【範曄後漢書】越東家劉殷曽祖母柩在殯西鄰失火風飈甚盛殷夫婦叩殯火災遂越燒東家【崔鴻前趙錄】

憑薪焰戴逵賦曰火憑薪以焰人資气以享年苟薪气之有竭何年焰之恆延

擬以制禮西晉潘尼賦曰其揚聲發怒則雷霆之威也明照逺鑑則日月之輝也甄陶品物則造化之制也濟育羣生則天地之恵也是以聖人擬火以制禮

珠足以扞楚王孫圉聘於晉謂趙簡子曰珠足以扞火災則寶之【國語】

方井厭沈約宋書曰殿屋之爲圓泉方井兼荷華者以厭火祥

錦繡萬花谷續集卷八﹤子部﹐類書類﹐錦繡萬花谷﹥

欽定四庫全書

錦繡萬花谷續集卷九

淮東路

揚州【江都泰興】

蜀岡舊地脈通蜀或曰蜀岡產茶味如防頂故名蜀岡

耕出寶釵昔煬帝多従以宮人遊此故時耕出寶釵焉東坡詩云寶釵耕出余鸞龍謂此也

九曲亭藝祖之破李重進也駐蹕九曲池上有龍鬭於池今有九曲亭在池上【出圖志】

題詠揚子江頭楊柳春楊花愁殺渡江人數聲風笛離亭晚君向瀟湘我向秦【出鄭谷詠渡在江都縣南四十里】入郭登橋出郭船紅樓日日柳年年君王忍把平陳業只換雷莊數頃田【出羅隠題雷塘在州東北十里煬帝所遊因葬其上】城北橫岡走翠虯一堂髙視兩三州淮岑日對朱欄出江岫云齊碧瓦浮【出荊公詠平山堂在城西】堂上平看江上山晴光千里對憑欄海門僅可一二數云夢猶吞八九寛【出蘇子由詠平山堂】嵇老淸彈怨廣陵隋家水調寄哀音可憐九曲遺聲盡只有一池春水深【出蘇子由詠九曲亭】雨過一蟬噪飄蕭松桂秋靑苔滿堦砌白鳥故遲畱暮靄生深樹斜陽下小樓誰知竹西路鼓吹是揚州【出杜牧詠禪智寺】玉女來看玉蕋花異香先引七香車攀枝弄雪時回首驚人間日未斜【出劉禹錫詠瓊花在古后土廟】春冰薄薄壓枝柯分與淸香是月娥忽似暑天深澗底老松驚雪白婆娑【出王禹偁詠瓊花】紫泉宮殿鎖煙霞欲取蕪城作帝家玉璽不緣歸日角錦帆應是到天涯【出李義山詠隋宮】靑山隠隠水遙遙秋盡江南艸木凋二十四橋明月夜玉人何處教吹簫【出杜牧之詠二十四橋】馬蹄輕蹙栁花浮醉入淮南第一州不是靑樓羞薄幸自緣無錦不纒頭【出江文通】夜市千燈照碧雲樓髙紅袖客紛紛如今不似時平日猶自笙歌徹曉聞【出王建】人穿魚蟹市路入鬥牛天雲水家千里江山月一船【出杜子民】島上花枝系釣船隋家宮殿水連天江帆自落鳥飛外月觀靜依春色邊煬帝都城春水邊笙歌夜上木蘭船三千宮女自塗地十萬人家如洞天【並出趙嘏】眇眇雲山去防重依依獨聽廣陵鐘明朝借問南來客五馬雙旌何處逢【出劉長卿】蕪城西眺極滄流漠漠春煙暗曙樓步早潮催建業蒜山晴日照州【出獨孤及】故人西辭黃鶴樓煙花三月下揚州孤帆逺影碧山盡惟見長江天際流【出李白送孟浩然】鮮鯽經年祕醽醁圑臍紫蟹脂塡腹後春蒓出滑於酥先社姜芽肥勝肉鳬子累累何足道防綴盤飱亦時欲淮南風俗事瓶罌方法相竟畱蓄且同千里寄鵞毛何用孜孜飫麋鹿【出東坡以楊州土物寄少防】見說西川景物繁維景物勝西川靑春花柳樹臨水白日綺羅人上船【出杜荀鶴】京口洲一水間鐘山只隔數重山春風又緑江南岸眀月何時照我還【出王荊公】楊子江頭南北路木蘭船上往來人【出蔡襄】都將二十四橋月換得西湖十頃秋【出歐陽永叔】天下無雙士淮南第一州文章老元帥節義古諸侯【出楊傑贈太守】江淮天設險星斗地分維【出無哀】

眞州【楊子六合】

儀眞觀祥符間司天臺言建安軍西山有旺气詔卽其地鑄聖像時有靑鸞白鶴景云盤繞鑪冶之處詔建儀眞觀立靑鸞白鶴亭

五馬渡宣化山之陽爲建康往來津渡之要晉五王南渡扵此故名五馬渡

題詠觀兵臨江水水流河湯湯誰雲江水廣一葦可以航【出魏文帝詠楊子江在楊子縣】邀賔壯觀不辭寒玉立風神气上干欲識謝公淸興處千山萬嶺雪漫漫【出宋元章詠壯觀樓在城北五里山之頂】獨憐幽艸澗邊生上有黃鸝深樹鳴春潮帯雨晚來急夜渡無人舟自橫【出韋應物過永定寺題詠在六合縣北有茅艸澗】越舶吳商倚萬橈紺園金剎起中霄魚龍聽法因多雨江海歸心每上潮林黒夜深燈影白川平天濶梵聲遙心知水陸俱調伏惜取靈犀不用燒【出劉邠詠長蘆寺舊在長蘆鎭】江聲六合暮楚色萬家春白薴歌西曲黃苞寄北人【出韓鄕送郭贊善歸淮南】孤舟日日去無窮行色蒼茫杳藹中山浦轉帆迷向背夜江看斗辧西東【出歐陽公出儀眞泛大江】潮落淮風起不收升州一日到眞州多情楊柳能靑眼底事波瀾亦白頭【出彭汝礪詠眞州江亭】濤翻鷺羽連天白山疊屏峯到海靑客路浮生兩如寄萬重波裏一浮萍【出劉敞】炎荒往返正三年重過長蘆古寺前萬里風波行欲盡停橈南望一澘然【出張舜民】灘聲猶帯湘江水野色遙分建鄴山【出沈大椿】風駕晚潮急浪頭相趂過水歸步小船下秣陵多【出梅堯臣】取履橋邊啼鳥喚釣璜溪畔落花初【出李徳裕】

通州【海門靜海】

利市州通州先是數舉士人至辟雍者皆不利大觀中朱侍郎彥爲守始移壯武營射垜不使壓州學當年所解三名至辟雍皆上捨選太守教官及考官皆轉一官以其全榜登科禦筆添解額十名通州號爲利市州【談苑】靑巾白袍鄕僧妙瑛云崇寧間有靑中白袍偉丈夫現於其上蓋呂洞賔也後以南門樓爲仙樓

題詠海腹藏吳楚天樞轉鬥牛夜分驚日浴潮落見鯨遊【出齊唐詠通城形勢】渡口人稀黯翠煙登臨嘗怯夕陽天殘云右倚維樹逺水南回建業船山引亂猿啼古寺電驅甘雨過閒田季鷹死後無歸客江上鱸魚不值錢【出夏英公侍父監通州鹽場登狼山題詠】狼去靑山迹已陳惟餘樓閣向南薫蓬瀛气象三峯在吳楚封疆一水分【出任伯雨題狼山】門下海濤奔鐵騎檻前山背擁金鼇【出陳博古詠海山樓在城上】江气南吞吳分野海波北撼楚封陲【出陽士彥題狼山】初日光回天尙暝暮潮聲落地先秋【出姚辟】

泰州【海陵如臯】

髙麗鼓西溪鎭聖果院有皷相保大中海汐飄至故範文正公有髙麗鼓半穿之句

天女繅絲井西溪鎭西廣福院相漢董永所居井卽天女汲以繅絲者

題詠陽和不擇地海角亦逢春憶得上林色相看如故人【出範文正公官於此題牡丹詩云】壁間金闕倚天開五見宮花落晚梅明月扁舟滄海去卻尋雲气望蓬萊【出劉攽倅海陵題詠】望京樓上望望久思踟躕境土連江徼人家匝海隅隔山云隠映近郭水縈紆雨過風腥檻潮生岸浸蘆【出曽致堯題海陵望京樓】更散重門印不開玉琴招鶴舞徘徊野人爲此多東望風雨仍從海上來【出鮑溶寄海陵縣韓長官】異香濃艷厭羣葩何事栽培近海涯開向東風應有恨憑誰移入五侯家【呂文靖詠西溪牡丹】香粳炊熟泰州紅苣甲蒓絲放箸空【陸遊戲詠海陵食品】

淮安軍

東西冢縣之北八里莊東冢韓信墓也本云信行營髙燥地令旁可置萬家卽此也西冢則漂母墓

畫猴李伯時嘗於紫極觀壁間畫猴戲馬驚而圉人鞭之時稱奇筆

題詠築壇拜處恩𨿽重躡足封時慮已深隆凖若知同鳥喙將軍應有五湖心【出錢諫議淮陰廟】寂寂荒墳一水濱蘆州絕島自相親𨿽然寂寞千秋魄猶是韓侯舊主人【出羅昭題西冢漂母墓】家在枚臯舊宅邊竹軒晴與楚波連芰荷香透垂鞭袖楊柳風橫聞笛船【出唐趙嘏憶山陽】露冕行春向若耶野人懷恵欲移家東風二月淮陰郡惟見棠梨一樹花【出劉簡送元使君自楚移越】秋燈防防淮陰市楚客連檣宿淮水夜深風起魚鱉腥韓信祠堂明月裏【出陳羽宿淮陰】淮水東南第一州山圍雉堞水當樓【出樂天贈郭史君】劉伶臺下稻花晚韓信廟前楓葉秋【出許用晦】羽山一防靑海岸雜花明【出崔國輔詠石頭瀨】

寶應軍【寶應】

天帝授寶肅宗元年建子月十六夜女尼眞如忽見二皁衣引至一所見天帝出寶授眞如曰女往令刺史崔侁進逹於天子肅宗寢疾方甚視寶召代宗謂之曰汝自楚王爲皇太子今上天賜寶獲於楚天祚汝也宜保愛之代宗再拜受賜卽日以寶應紀節云【出唐楚州刺史鄭畋記】題詠雪樓當月動晴寒渭水梁山鳥外看聞說徳宗曽到此吟詩不敢倚欄幹【出陶應弼題寶應】半升濁酒試蒓羮賤買魚蝦已厭烹淺水依蒲有船過淡煙籠月更人行【出呂本中行次寶應題詠】長橋直下有蘭舟破月衝煙任意防金玉滿堂何所用爭如年少去來休【出秦少防所孝仙橋水仙詩】

髙郵軍【髙郵興化】

見珠登第孫莘老於甓社湖上讀書夜見明珠而登第其湖去城三十里

文防臺昔東坡與王鞏孫溱諸公及李伯時同遊論文飲酒因以名之伯時畫爲圖刻之石

題詠素心愛雲水此日東南行笑解塵纓處滄浪無限淸【出範文正公於稅務前建濯纓亭因題其上】蒼龍解角瑩且澤解自與風雷俱郟家女子已仙去尙有故井存通衢【出蔣穎叔詠玉女井昔郟公道光與其女煉丹於井旁其後仙去】九陌黃塵烏防底五湖春水白鷗前【出山谷詠五湖去城六十里】髙郵西北多巨湖累累相連如貫珠【出秦少遊詠三十六湖】三十六湖水所瀦其間尢大爲五湖【出蔣穎叔詠湖】一州斗大君休笑國士秦郎是放鄕【出楊誠齋】蒙蒙春雨濕防溝篷底安眠晝擁裘【出歐陽公】吾鄕如覆盂地據揚楚脊環以萬頃湖粘天無四壁【出秦觀】

滁州【淸流永安全椒】

九鬭山昔項羽兵敗欲東渡烏江經此山與漢兵一日九鬭故名其山

淸流闗南唐置闗地尢險要周世宗徵淮唐將皇甫暉姚鳳率眾塞淸流闗太祖走擊之生擒暉及鳳遂下滁在淸流縣西南二十餘里

題詠東晉王家在此溪南山樹色隔低碑沈字滅昔人逺谷鳥猶向寒花啼【出顧況詠瑯琊山在淸流縣晉元帝爲瑯琊避地於此】滁陽幽谷抱山斜我擊淸泉手種花故事畱父老說世人合作畫圖誇【出歐陽公詠幽谷卽丰樂亭地有紫嶶泉】尋常畫屏多畫山何意此山還作屏峭排直下防千尺下有石路莓苔靑【出梅聖兪詠石屏路】深藏西竺寺寒擁北譙城碑字贊皇石泉銘庶子淸【出盛度庶子泉泉在瑯琊山寶應寺】我愛昌黎湖上句醉來直上醒心亭吹醒不待山風解臥讀殘碑已自醒【出常安民詠醒心亭】古國羣舒地前當桐栢闗淹綿江上雨稠疊楚南山【出司空曙送永陽崔明府】林下鳴鳩拆紅杏田間水漫春溶溶使君固自足風味時傍靑山問老農【出梅聖兪詠春亭】忽從天上謫人間知向山州住防年俸外不教收果實公餘多愛入林泉【出王元之】偏州地狹民事簡醉翁自放山水中瑯邪倚天色蒼翠遜泉落石聲玲瓏【出富鄭公題醉翁亭】滁南幽谷抱千峯髙下山花逺近紅當日辛勤皆手植而今開落任春風昔作優賢地今爲省過州非賢亦非過醉臥懷嵩樓【出題懷嵩樓】欲知潁水新居士卽是滁山舊醉翁【出歐陽永叔】夜雨暗添西澗水春風開徧北樓花【出曾肇】

招信軍【盱眙天長招信】

東南之秀章綱紀云鬱鬱蔥蔥之气萃於東南而東南之秀實起於此

鎖淮渦盱貽縣北二十里其西南上有絕壁下有重淵廣記禹治水以鐵鎖鎖淮渦水神無支奇於山之足題詠迢迢緑樹淮天暁靄靄紅霞海日明遙望四山雲接水碧峯千防數帆輕【出周明老題山回文詩山在盱眙縣】人言寺是六鰲宮升降隨波與海通共坐船中那復見乾坤浮水水浮空【出東坡詠靈巖寺在浮山頂上言其山有升降】擊舟淸洛尾初見淮南山淮山相媚好暁鏡開煙鬟【出東坡送程表弟】亭聳東南第一山登臨身在白雲間市樓斜日紅髙下客艇煙波緑往還【出王渥】聞說淮南第一山老來方比憑欄幹孤城不隔長安望落日悲空汴水寒【出顏師古】萬里中原靑未了半篙淮水碧無情【出楊萬里】自古東南第一山於今無異玉門闗亂雲衰艸蒼茫外赤縣神州指顧間擊楫何人酬壯志憑防終日慘愁顏中原父老應遺恨祗見車嵗往還【出蔡戡】從來香艸騷人詠晚作離宮煬帝逰三殿重重鎖秋色七泉脈脈貫中流【出吳宗旦】泊舟淮水次霜降水流淸夜久潮侵岸天寒月近城【出常建泊舟盱眙】地隔中原勞北望潮連滄海欲東防【出東坡】梅生紅粟初迎臘魚躍銀刀正出淮【出張文潛】星低春野路月淡夜淮風漠漠淮煙天際晚蕭蕭山雨坐中秋孤城淮北晚鐘殘落日橋邊送客鞍淮天水濶浮梁小城郭霜晴寶塔髙疑是盱眙郭門外月眀帆席過淸淮【並出張文潛】緑野有佳气淸淮無防塵【出蔣之奇】泗水西來一長望中煙浪似吾鄕云收鴈塔初晴影月照山午夜光【出周邠過盱眙】十里淸淮上長堤隠雪龍【出東坡詠長沙汀在眙縣北】

錦繡萬花谷續集卷九

欽定四庫全書

錦繡萬花谷續集卷十

淮西路

廬州【合淝梁縣舒城】

地所必爭魏文帝曰先帝東置合肥南守襄陽西向祁山敵來輙破於三城之下地有所必爭也

龍死立祠合淝縣西之二十里有廣恵廟其碑云唐貞觀間有僧慧滿結庵此山誦經忽有布衣造門曰我東海龍王之少子屬時苦旱僧令其降雨答曰盜布天澤罪當亟此須臾膏澤隨霈三日龍死於山隅僧乃擕以葬而民爲之立祠其後水旱禱之必驗

題詠勝境天然別精神入畫圖一山分四頂四面瞰平湖【出羅隠詠四頂山在合肥東南】冠淮南第一州揚鞭得從使君遊木魚聲斷東淮曉水荇香後浦秋【出郭祥正澄恵寺】昔年吳魏交兵地今日承平防府開沃壤欲包淮甸盡堅城猶抱蜀山回柳塘春水藏舟浦防若秋風教弩臺獨有無情原上艸靑靑還入燒痕來【出朱照登郡城懷古】山爲浮來海莫沈蕭梁曽此布黃金梵僧親指耆闍路帝女歸逹磨心地控好峯排萬仞澗餘流水落千尋靈蹤斷處今何在日夕雲霞望轉深【出擇用孫題浮槎山在梁縣東南三十五里】肥川勝賞冠他州浦口揚舲得俊逰梅雨正迷江國語萍風先破洞庭秋【出朱服】將軍蕩冦力能任陳迹依然得重尋血繞樓船龍戰息水搖城堞雉飛深蜀山迥出千螺秀肥水長縈一帶廻猶有金城藏後浦不惟銅雀起髙臺【出郭祥正】晴湖列逺岫萬疊來駿奔橫入小蜀岡金支依玉昆【出朱服】羊湖阻城南長淮帯城西壯哉金斗勢曹瞞築合肥

無爲軍【無爲巢縣廬江】

王喬山巢縣西南九十里有山奇秀世昔王子喬於此山采藥故名其山爲王喬山

題詠臨塘古廟一神仙綉幌花容色儼然爲逐朝云來此地因隨暮雨不歸天眉分初月湖中鑑香散餘風竹上煙借問邑人沈水事已經秦漢防千年【出羅隠詠姥山在巢湖中湖防姥升此山今有廟】南北安危限兩闗流一去防時還淒涼千古干戈地春水方生鷗自閒【出龔相詠濡須塢在巢縣東南四十餘里諸葛於東闗作大堤遏巢湖】掩映軍城隔水鄕人煙物景共蒼蒼酒家樓閣搖風斾茶客舟船簇雨檣【出林逋詠景】飄然吟魄到鰲山好句空流水石間眼界淸虛心不息浮生能有防人間【出呂夷簡詠大寧院在軍東南】南臺舊觀再焚修鸞鳳徘徊無樹畱芳艸滿時迷白鹿落花深處臥靑牛九天宛轉云常在萬象縦橫月不收應是廬江人不識蟾宮移下水晶樓【出在廬江南一里南臺東漢左慈眞人之故隠也有題此詩於玉虛觀壁或以爲左慈眞人復來也】

安丰軍【壽春安丰霍丘六合】

靑岡晉書云謝元敗苻堅於靑岡死者如麻卽此地也去壽春三十里

咄泉壽春縣東北十里有山【出泉大叫則大湧小叫則小湧】

題詠風獵紅旗入壽春滿城歌舞向朱輪八公山下淸淮水千騎塵中白面人【出劉禹錫詠楊壽州】陣前金牌生無愧鼔下蠻奴死合羞三尺異嫌暗塵土凜然霜鶻欲橫秋【出袁世弼題劉仁瞻畫像曽守壽春】一別阻漢坻雙崤望河澳玆嶺復巑岏分區奠淮服東限瑯琊臺西距孟諸陸【出謝元暉詠八公山在壽春北四里】

濠州【鐘離定逺】

種杏治病昔董奉居此山種杏爲人治病其山在鐘離縣之南六十里

三槐亭其亭旣以三槐在其側又王欽若呂夷簡曽懷皆爲倅故名亭在倅聽

題詠川瑣支祁水尙渾地埋汪防骨應存樵蘇已入黃熊廟烏鵲猶朝禹防村【出東坡詠塗山在鐘離縣西九十里】娶婦山中不肯畱防朝山下萬諸侯古人辛苦今誰信只見淸淮入海流【出蘇黃門詠塗山】跨歷商周看盛衰欲將齒髮鬭蛇空飱雲母連山盡不見蟠桃結子時【出東坡詠雲母山在鐘離縣南四十里】觀魚防子臺蕪沒夢蝶莊生冡木秋惟有淸淮供四望年年依舊背城流【出東坡題淸淮樓】欲將同異較錙銖肝膽猶能楚越如若信萬殊皆一理子今知我我知魚【出東坡題觀魚臺】常劉伶死便埋豈伊忘死未忘骸烏鳶奪得與螻蟻誰信先生無此懷【出東坡題逍遙臺】帳下佳人拭淚防門前壯士气如雲倉皇不負君王意只有虞姬與鄭君【出東坡詠虞姬冢在定逺縣南】紫蔓靑條覆酒壺落花時與竹風俱歸來自負花前醉笑向防魚問樂無【出唐獨孤及詠垂花塢】

和州【歷陽含山烏江】

雞籠山道家第四十福地淮南子云云麻湖初防時有一老母提雞籠以登此山因化爲石今有石狀若雞籠故名其山

文理成字歷陽縣西北四十里有山名石文理皆成字故吳志云歷陽山石文理成字

題詠歷陽賓主昔多賢三老風流二十年獬豸冠中曽補衮鳳皇池上疊擎天【出胡彥國諫三先堂謂劉摯傅堯兪範純仁也】泠泠一帯淸溪水逺來通歷陽市涓涓出自碧湖中流入楚江煙霧裏【出唐李聰詠歷溪在歷陽西一里】勝負兵家事不期包羞忍恥是男兒江東子弟多豪俊捲土重來未可知【出杜牧詠西楚霸王廟在烏江縣東南二里】一夕湖爲地千年列郡名霸王迷路處亞父所封城【出劉禹錫】軒宇憑虛出半天忽驚身寄碧雲端【出劉忠肅詠淩雲亭】送客特過山口堰看花多向水心亭【出唐張籍詠水心亭】沸井今無湧烏江舊有名【出劉禹錫詠沸並在郡西百步】將軍馬上設良謀遙望靑山指梅樹【出王安石詠梅山曹公指山梅與軍士止渇處】當利江頭最僻州懷人惟是數登樓【出王微之】

安慶府【懷寧桐城宿松望江太湖】

吳塘陂懷寧縣南二十里皖水所注曹公遣朱元光屯皖大開稻田呂防上言皖地肥美若一收熟彼眾必增宜早除之乃徵皖破之此塘卽朱元光所開也

英輔齋太平寺東有一室乃王禹玉讀書之地公自舒發解至登臺輔郡守朱綽爲之立名英輔齋

題詠諸山何處是龍眠舊日龍眠今不眠聞道已隨云物去不應只雨一方田【出山谷詠龍眠山在桐城縣之西北】早嵗慕五嶽嘗爲塵機礙孰知天柱峯今與郡齋對漢皇南逰日望秩此昭配法駕到谷口禮容振荒外燔柴百神趨執玉萬方防如今封禪壇惟見雲雨晦【出獨孤及詠天柱峯在皖山髙三千七百丈周二百五十里】羣山奔來一峯起千丈芙蓉碧霄裏老松自作孤鳳吟潮浪生時三井水【出郭祥正詠天柱閣在郡圖】開國桐鄕已白頭國人誰復記前遊故情但有吳塘水轉入東江向我流【出荊公詠吳塘陂在懷寧縣南二十里朱元光所開】君過秋浦正逢秋亦到摐陽皖水頭九先將明月去三峯小爲白雲畱【出徐師川】鬱鬱窈窈天官宅諸峯排霄帝不隔六時謁天開闗鑰我身金華牧羊客羊眠野艸我世間髙眞眾靈思我還石盆之中有甘露靑牛駕我山谷路【出魯直題懷寧西山谷寺李伯時畫黃魯直坐石先於寺魯直因自號山谷且題其石】桐鄕山逺復川長紫翠連城碧滿隍今日桐鄕誰愛我當時我自愛桐鄕【出荊公封舒國公自詠】久畱舒子國慣作北門遊山逺三峯出溪長二水流【出徐師川】離江漠漠樹重重東過長淮到宿松縣好也知臨浣水官間應得看潛峯春生緑野吳歌怨雪霽平郊楚酒濃畱取餘杯待張翰明年歸棹一從容【出羅隠送宿松縣傅堅】勢參吳楚分作鎭向同安地勝塵寰隔天深洞府寛位將衡嶽敵根與霍山蟠日轉香鑪暖風淸玉照寒石樓平郡堞天柱倚云端禪鄰祖師塔仙接左慈壇元宗曽立廟漢武亦鳴鑾【出孫僅題濳山】皖伯臺前緑樹春吳塘初下碧溪分舊防風景長牽夢遙羨髙齋望白雲【出徐任】皖城終日靜如山府掾應從到日間一水碧羅裁繚繞萬峯蒼玉刻潺湲皖山西去百重山塵迹今埋杳靄間白首行藏空自感春風江上照衰顏【並出荊公】虎頭玉照南北嶺麟角石盆三兩峯橫舟千古摐陽水一逕防容逹觀臺【出徐師川】白水十丈瀑吳塘千頃流林依玉照逺云爲石盆畱春色年年好溪山事事幽【出徐濟川】

蘄州【蘄春蘄水黃梅廣濟羅田】

佳山秀水張子師廣教院記蘄春古郡左舒右黃佳山秀水環絡千里有鼓吹白雲之勝

蔡山其山出大書云九江納錫大卽此山也題詠笛竹出蘄春霜刀劈翠筠纎成雙入簟寄與獨眠人捲作筒中信舒爲席上珍滑如鋪薤葉冷似臥龍鱗淸潤疑乘露鮮華不受塵通州炎瘴地此物最闗身【出樂天寄蘄簟與元九】古苔蒼蒼封老節石上孤生飽風雪商聲五音隨指發水中龍應行雲絕曽將黃鶴樓上吹一曲占盡秋江月【出劉禹錫詠蘄笛】石甃苔封百尺深試嘗茶味少知音惟餘夜半泉中月畱得先生一片心【出王元之詠三泉在鳳山之陰蘭溪之陽極甘美】笛愁春盡梅花裏簟冷秋生薤葉中不道蘄州歌酒少使君難稱與誰同【出白居易寄李蘄州】

黃州【黃岡黃陂麻城】

山靈川媚山靈川媚嘗生大賢爲國家瑞慶【出許端夫瑞云堂記】武湖乃黃祖習戰閱武之所宋謝晦走武湖戍卽此地在黃陂【出郡縣誌】

題詠翠湲尋竹白沙遊更挽藤梢到上頭豈有危巢尙棲鶻亦無塵迹但飛鷗經營二頃將歸去眷戀靑山爲見畱百日史君何足道空餘詩句滿江樓【出韓少蒼逰赤壁詠】逺吞山光平浥江瀬幽閴遼夐不可具狀【出王元之竹樓記】履巉巖披防茸踞虎豹登虯龍攀棲鶻之危巢俯馮夷之幽宮【出東坡賦赤壁】南山一尺雪雪盡山蒼然澗谷深自暖梅花應已繁使君厭騎從車馬畱山前行歌招野叟共步靑林間【出東坡詠南山】孫家兄弟晉龍驤馳騁功名業帝王畢竟江山誰是主苔磯空屬釣魚郎【出杜牧詠橫江館晉龍驤將軍蒯恩建】千年栽種百年規好徳無人助我儀爲問防株能合抱慇懃記取角弓時【出東坡詠萬松亭在麻城縣西】系舟著西日曳杖到東坡暗井蛙成部荒祠鳥作窠老仙騎鶴去雉子飯牛歌興廢何須問斯文自不磨【出張孝祥題東坡祠】弭節齊安郡孤城百戰殘傍村林有虎帶郭縣無官暮角梅花怨淸江桂影寒黍離緣底事撩我起長嘆【出方幹】柳岸風來影漸疏使君家似野人居雲容水態還堪賞嘯志髙懷亦自如雨暗殘燈碁欲散酒醒孤館鴈來初可憐赤壁爭雄地惟有衰翁坐釣魚【出杜牧齊安詠景】

光州【定城固始光山】

墮玉鞭固始縣北有龍塘世漢髙祖從此遁去墮玉鞭塘中

題詠潢河逺出郡城樓樓入潢南城上頭天闊星連翼軫分地長川帶漢江流【出趙彥珠詩潢城】此堂縱逐人俱廢亦有陽冰篆字存【出張紫微詠煙水堂在光山縣西】佩蘭隠者今何在煉杏仙翁去不還【出郝及中詠杏山在固始縣有抱朴子仙迹】

錦繡萬花谷續集卷十

欽定四庫全書

錦繡萬花谷續集卷十一

成都府路

成都【成都華陽郫縣新柳靈泉新繁溫江雙流廣都】

蠺市藥市成都市蠺叢國其民重蠺事一嵗之中二月望日鬻花木蠺器於其地者號七寶市月鬻香藥於官街號藥市鬻器用者號七寶市

靈闗玉疊蜀都賦豁靈關以爲門包玉壘以爲宇帯二江之雙流抗峩眉之重阻

桐花鳳桐花中有小鳥紅翠碧相間生於花間人畫桐花鳳扇者此也

石犀壓水怪去城之二十五里有犀浦太守李冰作五石犀沈江中以壓水怪

題詠浣花溪水水西頭主人爲卜林塘幽已知出郭少塵事更有澄江銷客愁【出杜甫卜居浣花溪在城西五里亦名百花潭蜀之勝地】拾遺流落錦官城故人作尹眼爲靑碧雞坊西結茅屋百花潭水濯冠纓【出山谷浣花溪圖】萬里橋南宅百花潭北莊層軒皆面水老樹飽經霜雪嶺界天白錦城曛日黃惜哉形勢地回首一茫茫【出杜甫萬里橋詠在成都之東諸葛亮送費禕防吳至此曰萬里之路始於此矣】君不見昔日蜀天子化爲杜鵑似老烏寄巢生子不自啄羣烏至今爲哺雛【出杜甫詠望帝祠在州西五里】天下英雄气千秋尙凜然勢分三足鼎業復五銖錢得相能開國生兒不象賢淒涼蜀故妓來舞魏宮前【出劉夢得詠先主廟在府南八里】丞相祠堂何處尋錦官城外栢森森映堦碧艸自春色隔葉黃鸝空好音三顧頻繁天下計兩朝開濟老臣心出師未捷身先死長使英雄淚滿襟【出杜甫題武侯廟】文章文章世所知相如閎麗冠當時遊人不賞淩雲賦只說琴臺是故基【出田況詠琴臺】雪下文君酤酒市雲藏李白讀書山江樓酒恨黃梅後村落人歌紫芋間【出鄭谷】易覺錦城銷白日難歌蜀道上靑天云敷牧野耕桑雨柳拂旗亭市井煙【出薛田】西蜀稱天府由來擅沃饒云浮玉壘夕日映錦城朝南尋九折路東上七星橋【出盧思道】蒙頂茶畦千防露浣花牋紙一溪春雄宅上惟喬木杜甫臺荒絕舊鄰文翁室暗封苔蘚諸葛祠荒享豆籩【並出鄭谷】九天開出一成都萬戶千門入畫圖錦水東流繞錦城星橋北掛象天星【並出李白】逺煙鹽井上斜景雪峯西窻含西嶺千秋雪門泊東吳萬里船經心石鏡月到面雪山風東郭蒼江合西山白雪髙劍閣星橋北松州雪嶺東【並出杜甫】似知金馬客時夢碧雞坊【出東坡】萬里橋西萬里亭錦江春漲與堤平【出呂大防】朝暮岷山秀東西錦水流【出吳中復逰琴臺故地】

崇慶府【晉原新津江原永康】

繩橋永康縣西之八里上有院前有繩橋乃古王仙柯燒丹之處

眞仙聖池永康縣西四十里世昔有女子於此上升有眞仙洞聖水池有燒藥鑪

三千官柳蜀人謂唐女有云三千官柳四十琵琶【劍南】題詠餞子西南望煙綿劍道防橋寒金雁並林曙碧雞飛【出宋之問送人赴蜀】望極春城上開筵近鳥巢白花檐外朶靑柳檻前梢池水觀爲政廚煙覺逺庖西川供客眼惟有此江郊【出杜甫北橋題詠】伐竹爲橋結構同褰裳不涉往來通天寒白鶴歸華表日落靑龍見水中【出杜工部陪李同皁江上觀造竹橋】訟庭多雨緑苔荒勝事閒隨日月長水足野田蕓鼓急風回山焙茗旗香雪峯見處朝初霽秋暑消時夜未央【出國表民】市柳風煙慘汀蘋嵗月催【出蜀詩】風威帯雪連秦樹山勢將寒入蜀門【出張覺民】

簡州【湯安半泉】

四出大魁王歸僞蜀時狀元皇朝許將張孝祥及許奕皆此邦之人凡四出大魁【出圖書】

題詠賴簡池臺兩蜀誇東溪別是一仙家令人卻憶康王谷坐看珠簾濺雨花【出姚孳詠東溪碧波亭】従來只說情難盡何事教名情盡橋自此攺名爲折柳任教離恨一條條【出唐陶雍刺史攺情盡橋爲折柳在朝天門外】城下江流金雁水亭中人弄玉琴【出榮煙】參差艸樹連巴國依約雲煙逺楚臺【出李詢】郡城好處西州無兩江回合東南隅【出程端】簡州何處景最佳東溪淸溪人盡誇

嘉定府【龍遊夾江犍爲峩眉洪雅】

修油卜故事金燈山趾有淵每嵗人日郡守於此修油卜故事謂以油灑水面觀其紋驗一嵗之丰歉

題詠峨眉山西雪千里北望成都如井底春風日日吹不消五月行人凍如蟻【出東坡詠大峨山在峨眉縣南五里】峨眉山月半輪秋影入平羌江水流夜發淸溪向三峽思君不見下渝州【出李白峨眉山月歌】淸奇絕妙東坡老方響名髙太史公水繞烏尢談笑外江連洪雅畫圖中【出黃然詠涪翁亭在方景樓前】

眉州【眉山彭山丹稜靑神】

老媼磨杵昔李白讀書於象宜山中未成棄去過小溪逢老媼方磨鐡杵問之曰欲作鍼太白感其意還卒業嫗自言姓武今溪傍有武氏巖

繋龍舊經後漢漢安元年仙人瞿君武入峨眉山得道乘龍還家每往來系龍於潭故名其潭爲系龍潭題詠卜田向何許石佛山下路下有家川千畦種秔稌山泉宅龍蜃平地流膏乳【出東坡詠石佛山在眉山之南】古寺無人僧作佛碧潭有水魚化龍當年諾矩小遊戲一石擊破成三峯【出馮可當題三峯在靑神縣】玻瓈江上柳如絲行樂家家要及時只怪今朝空巷出使君人日宴蟇頤【出陸遊詠蜀江在城外一名玻瓈江】一章何罪死何名千載惟君與屈平従此蜀江煙雨夜杜鵑應作兩般聲【出裴徹題孟拾遺在蟇頤山】嵗月不知老家有雛鳳凰百鳥戢羽翼不敢呈文章【出梅堯臣題蘓老泉墓在蟇頤山東三十里】劍門倚淸漢君昔未曽過日暮行人少山深異鳥多啼和峽雨棧盡到江波一路白雲裏飛泉灑薜蘿【出賈島送眉州穆少府】膠西髙處望西川應有孤云落照邊瓦屋寒堆春後雪峨眉翠掃雨餘天【出東坡寄黎眉州】江山秀气聚西眉人有儒宗學有規【出李熙績】想見靑衣江上路白魚紫筍不論錢吾家蜀江上江水緑如藍【並出東坡】蜀道盤紆去不迷故園猶在武陽西巢鳳閣邊勞逺夢繋龍橋下認前題【並出龎籍送石昌言】峨眉向我笑錦水爲君容【出東坡】緑荷紅芰香四合誤入芙蓉城裏來【出石湖】

隆州【仁壽井研貴平籍】

飛泉湧出隋仁壽元年獠亂百姓城於山頂避亂其上無水百姓致禱飛泉湧出由是建廟於山頂立二碑以記其靈

剛鐡井研縣之東北六十里其山出鐡諸葛亮取以爲兵器其鐡剛利堪充貢焉

題詠陵陽郡事全稀少嬾守長贏半日間晚後須來上髙閣就中無厭是雲山

可笑山州爲刺史寂寥都不似州城若無書籍兼圖畫便不教人白髮生【並出文與可】

彭州【九隴崇寧蒙陽】

題詠彭門劍閣外虢略鼎湖旁荊玉釵頭冷巴牋染翰光豈異神仙宅俱兼山水鄕竹齋燒藥竈花嶼讀書牀【出杜甫寄彭州髙使君】天彭信方隅城勢誠斗絕【出唐蘇頲】盛夏五月西南行彭山劍門蜀山裏【出髙適】

漢州【雒縣什邡綿竹徳陽】

樓臺金碧庚除山二十四化之一山有石室三國初有霽云子者入洞中見樓臺金碧門者呵止之曰子凡骨可亟去不然及禍霽云子回後再入石洞遂迷故道在綿竹縣

題詠酒壓郫筒憶舊酤花丘老出新圖此行眞勝成都尹直爲房公百頃湖【出潁濱詠房公湖】西園勝槪名天下唐相經營用意工島嶼回環壓湖面樓臺重復倚云空濯纓泉潔存遺迹促軫亭空想舊風公暇未應無客防春遊更喜與民同【出程珦詠濯纓亭在什邡縣之水陸院】髙流纒峻隅城下緬丘墟決渠信浩蕩潭島成江湖結宇依回渚水中還可居三伏气不蒸西南暑自䢐【出房琯遊西湖】金雁橋南二頃湖房公遺迹未湮蕪人遊杜牧晚晴賦境對王維別墅圖廣漢有姜子孝弟行裏閭赤眉𨿽狼虎弛兵過其墟至今空淸泉無復雙鯉魚【出東坡題姜詩祠】北來初入漢州城郭邑樓臺觸目驚松桂影中旌斾色芰荷風裏管聲【出唐韋莊】西湖多勝景飛蓋喜相陪暑气迎秋盡江聲向夕來【出程琳詠西湖】一頃煙波四面平宛然唐相舊經營秋髙林木形容古落日樓臺彩繪明【出文與可】

綿州【巴西章明魏城羅江鹽泉】

桃花犬淳化中州貢羅紅犬常循於禦塌前太宗不豫犬不食及上仙犬號呼涕泗以至疲瘠見者隕涕參政李至作桃花犬歌以寄史館赤麟白鳳且勿喜願君出此懲浮俗

桃髙五丈郡誌雲天柱崖下有一桃樹髙五丈餘張道陵與王長趙升試法於此桃迨今不杇有碑記之在彰明縣北

題詠綿州州府何磊落顯慶年中越王作孤城西北起髙樓碧瓦朱甍照城郭樓下長江百丈淸山頭落日半輪明君王舊迹今人賞轉見千秋萬古情【出杜甫】人間八月秋霜嚴芙蓉溪上春酣酣二南變盡魯叟筆七國戰處鄒軻談【出唐子西詠芙蓉溪在郡北官道傍】越王能牧劍南州因向城隅建此樓橫玉逺開千嶠雪暗雷下聽一江流【出李偓詠越王樓】勁兵重作付胡奴敺雀敺魚計自疎地入萬安知防許卻憐此邑始回車【出張演詠萬安驛唐明皇幸蜀至此而嘆曰一安尙不可況萬安乎】跨險盤危壓古州至今號越王樓山分冷翠侵檐滴水擘寒聲繞檻流【出王珪】涪江風月爲誰淸莫向涪翁問姓名萬古涪江流不盡漁磯月似舊時明【出鮮於侁】富樂之名誰所畱建安年中劉豫州擁兵入蜀萬貔貅孱璋送國來迎頭炙如巴山酒如涪富樂之名此其由【唐庚詠富樂山】雅州【嚴道榮經名山盧山百丈】

周公山舊諸葛亮於此夢見周公因立廟爲文憲王廟號周公山

雙鳳堂昔至和中老泉攜二子謁太守雷簡夫雷以書薦於張文定公及韓魏公歐陽文忠公其後樊汝霖作堂以表其事名曰雙鳳

題詠巖巒最髙頂雲气時蔚薈彷佛羣仙宅宮闕耀珠貝【出巽巖詠蔡山卽禹貢蔡防底平也】我聞防山之巓多秀嶺煙巖抱合五峯頂岷峨气象壓西垂惡艸不生生荈茗【出吳中復謝惠防頂茶】江聲捲出風雷響山色攜將圖畫來【出李艾詠景勝】

茂州【汶山汶水】

盛夏凝凍汶山郡盛夏凝凍不釋故夷冬則避寒入蜀庸賃自食夏則反茂避暑習以爲常蜀人謂之筰氏【出華陽志】

風穴汶山縣之南八十里逺通西域凡經過惟此一路關北當風穴其一二里間晝夜起風飛沙石其地名桃關

題詠辛苦三城戍長防萬里秋煙塵騰火井雨雪閉松州【出杜甫詠西山】昨夜秋風入漢關朔云邊雪滿西山更催飛將追驕騎莫遣沙場匹馬還【出杜甫軍城早秋其地虜界】夷界荒山頂蠻州積粟邊【出杜甫西山】

永康【導江靑城】

老澤昔夫張不羣入山采藥浹旬不返見一叟致敬而問之曰吾族本丞相範賢之裔範公知李雄之祚不永挈吾輩居此爲終焉之計圖經云卽老澤亦名老人材

髙樹蔽天自靑城之長平山捫蘿而上由鳥道三十里許有平阜數十畆髙樹蔽天春深先花後葉狀如芙蕖香類牡丹譙定夫授李浩太素二先生隠其中

題詠自爲靑城客不唾靑城地爲愛丈人山丹梯近幽意【出杜甫詠靑城山在本縣北三十二里亦爲第五大洞寶仙九室之天】夕陽塵外漲郊墟六六峯頭夢覺余竹色喚人來下馬亂蟬深處有圖書【出範成大詠致爽軒】黃塵赤日汗沾裾竹裏煎茶喜有餘堪笑放翁窮意巧就君池館讀君書【出陸遊詠致爽軒】團團竹色繞郊居勾引淸風百畆余憶昔敲門蘓內翰而今下馬範中書【出子焞詠致爽軒】最勝西峯下林梢四望亭江山觀掌握梁益布丹靑【出呂汲公詠飛赴寺在靑城飛赴山下】割盡齊封奉魯元更開沁水占名園何如帝子空山外落日騎驢芳艸原【出沈少原題玉眞像在儲福宮有天峯閣】三十六峯如不到靑城還似不曽遊【出趙雄】天風夜半剪水花三十六峯如玉立【出晁公遡】但覺星辰垂地上不知風雨滿人間【出範成大詠上靑宮在亭臺山】竹覆靑城合江従灌口來【出杜甫詠靑城】

威州【保寧通化】

懸珠爲飾郡國志婦人多戴金花穿懸珠爲飾

無憂城圖經云其城乃李徳裕築吐蕃號曰無憂城題詠窻含西嶺千秋雪門泊東吳萬頃船【出杜甫】

邛州【臨邛依政安仁大邑火井蒲江】

虎擘泉大邑之鳳凰山文與可記唐契覺道人結庵於此有虎爲之擘地出泉今存

髙節竹漢張騫奉使尋河源得髙節竹植於邛山堪爲杖【出蜀記】

題詠霧山環合自云川戶有靑溪種玉田萬木桃花不知處防人曽得問秦年【出張少愈詠靑霞嶂與石城山相連】平日蘭溪隠春云蕙帳眼定應猿鶴怪歸去執蘆鞭【出範文忠詠千云亭】落魄西州泥酒柸酒酣防度上琴臺靑鞋自笑無拘束又向文君井上來【出放翁逰文君在臨卭】平生林壑性客宦久羈束得麾邛江隈𨿽逺愜所欲雲水逺重城靑山長在目【出榮咨道詠邛江】火井江潮盤附郭浮屠天際半吾州【出勾龍庭實詠信美亭】把酒孤亭表日畱西巖獨擅鶴山秋【出放翁詠翠屏閣西嵓】

黎州【溪源】

見云知風白崖山之右有巨穴如井不知淺深穴口四圍津津如汗間有气出騰空爲白雲須防風起怒號如雷里人見云卽知風气散則風定細則風小盛則風猛窒其穴風𨿽少而民多瘴開則風如故而瘴亦衰題詠絕塞邛崍外偏城越巂東山含初夏雪林堰夕陽風地僻無參謁民淳少訟爭睡餘兵放教衙退吏歸耕【並出知郡余授題詠】窮冬按部極西郵鳥道盤空積雪迷報國憂民寧憚逺萬重山裏到沈梨【出憲使李師錫按部至此】

石泉軍【石泉龍安神泉】

水面銀綫神泉縣南山有潭相有白龍往來其間水面有銀綫一道以物繞之卽不見波定如故

神泉縣西之平地有神泉冬溫而夏沸气如附子能愈眾疾

錦繡萬花谷續集卷十一

欽定四庫全書

錦繡萬花谷續集卷十二

防州路

防州【奉節巫山云安】

踏迹防人重諸葛武侯以人日傾城出遊八陣磧上謂之踏迹婦人拾小石之可穿者貫以防索系於釵頭以爲一嵗之祥府帥宴於磧上

赤甲山昔公孫述築此山土石悉赤如人臂故曰赤甲與舊白帝城相連

題詠卓立羣峯外蟠根積水邊他皆任厚地而獨近髙天白榜千家邑靑秋萬里船詞人取佳句刻畫竟誰【出杜甫詠白鹽山在城東十七里崖壁五十餘里色如白鹽】瞿唐呀直防灔澦屹中峙未夜黒巖昏無風白浪起【出白居易入瞿唐】峽山三百里峽水三回曲笛聲下復髙猿鳴斷還續【出梁文簡蜀道難】不逺防州路層波灔澦連下來千里峽入去一條天樹色秋帆上灘聲夜枕前何堪至危側百丈半山巓【出張祐詠灔澦堆在州西南瞿唐峽口蜀江之心】朝辭白帝彩雲間千里江陵一日還兩岸猿聲啼不盡須防卻過萬重山【出李白自白帝下江陵】江度寒山閣城髙絕塞樓翠屏宜晚對白谷防深遊急急能鳴雁輕輕不下鷗夷陵春色起漸擬放扁舟【出杜甫望白帝樓在城上】巫山叢碧髙挿天大江瀾翻神曳煙楚魂尋夢風颺然曉風飛雨生苔錢瑤姬一去一千年丁香笻竹啼老猿古祠近月蟾桂寒椒花墜紅濕雲間【出李賀詠巫山髙唐神女廟在巫山縣西北】防子城新築長江便作壕百蠻歸指掌三峽見秋毫【出王延禧】官費接筒竹民蠲沽水錢丁寧後來者莫負義名泉【出王十朋】昨夜巫山下猿聲夢里長桃花飛緑水三月下瞿唐【出李太白】見說瞿唐峽橫斜灔澦根難於尋鳥道險過上龍門【出白居易】曉日照樓船三軍拜峽前白雲隨浪轉靑壁與城連萬嶺岷峨雪千家橘柚川【出盧綸】路入巴渝通兩蜀江連荊楚接三川【出宋之問】

歸州【秭歸巴東興山】

拔河祈農類要云土人以麻絙巨竹分朋而挽水謂之防竹以定勝負而祈農桑

沱石硯歐公硯譜雲歸州大沱石其色靑黒斑斑其文微頗發墨

挿竈秭歸縣東有絕崖壁立飛鳥不能棲有一火燼石崖間長數尺堯時洪水行者泊舟系於崖側故挿餘燼於此至今猶曰挿竈

題詠萊公昔未遇寂寞在巴東聞道山中樹猶餘手種松【出東坡詠萊公祠在龍興觀之西】江上秋風宋玉悲長官手自葺茅茨人生窮達誰能料蠟淚成堆又一時【出陸遊詠秋風亭在巴東縣並萊公建】羣山萬壑赴荊門生長明妃尙有村一去紫臺連朔漠獨畱靑冢向黃昏【出杜甫詠明妃廟】驚心烏石蓮花淨過看黃牛竹節灘徵棹直従中澑去好山只得片時看【出秭歸集】搖落深秋宋玉悲風流儒雅亦吾師江山故宅空文藻雲雨荒臺起夢思【出杜甫詠宋玉故宅在州東五里】竹籬茅舎作晚市靑蓋黃旗稱使君【出範成大】城邑舊爲防子國民人多是楚王孫【出王十朋】巫山暮足霑花雨楚水春多逆浪風【出白樂天】

云安軍【云安】

陶染眞風唐商眞君飛升記云安風俗淳厚陶染眞風如瞿法言云外之徒繼出故琳宮祕館獨盛於他處湯溪遇龍雜記云漢廷尉扶嘉胊防人也嘉母於湯溪水側遇龍後生嘉長占吉凶巧發奇中

題詠天外巴子國山頭白帝城波傾蜀帝盡雲散荒臺傾【出劉禹錫始至云安縣】峽裏云安縣江樓翼瓦齊兩邊山水合終日子規啼今朝臘月春意動云安縣前江可憐一聲何處送書雁百丈誰家上瀨船【並出杜甫詠子規】云安酒醲麥米賤家家扶得醉人歸【出範成大】

大寧監【大昌】

題詠煮井爲鹽速燒畬度地偏【出杜甫】分符眞吏隠燕寢傍巖棲【出白巽題江山堂】

開州【開江淸江】

績文相髙學記士以績文相髙有溫造柳公綽之餘烈題詠薺平連郭柳帯繞抱江城【出韋處厚】金房開達皆名州盛山更在天上頭【出謝諤】

達州【通川巴渠永睦新寧東鄕明通】

土居水居寰宇記云土居十萬戶水居三千戶

計粒而食唐詩記事云百姓茹艸木之實刺史以下計粒而食大有虎豹蛇虺之患小有蟆蚋浮塵蛛蛛之類皆能鑽囓肌膚使人瘡痏

題詠來時子細說通州州在山根峽岸頭四面千重火雲合中心一道障江流【出白居易酬元刺史】三冬有電連春雨九月無霜盡火雲並與巴南終嵗熱四時誰謂各平分【出元稹】茅苫屋舎竹籬州虎怕偏蹄蛇兩頭暗蠱有時迷酒影浮塵終日似波流沙含水弩多傷骨田仰畬刀少用牛知得共君相見否近來魂夢轉悠悠【出白樂天詠達州畏景】芒屩酒牛婦丫頭蕩槳夫酢醅荷裹賣醨酒水淋酤夷音啼似笑蠻語謎相呼江郭船添店山城木豎郛楚風輕似蜀巴地濕如吳通州到日日平西江館無人虎印泥忽向破檐殘漏處見君詩在柱中題【出元稹見樂天詩】平地才應一頃余閣防都大似巢居【出元稹酬樂天】

萬州【南浦武寧】

題詠南溪有仙洞咫尺非人間泠泠松風下日暮空蒼山【出唐馬冉詠岑公巖】江上新樓名四望東西南北水茫茫無由得與君攜手同憑欄幹一望鄕【出樂天寄題楊州四望樓】空巖靜發鐘磬響古木倒掛藤蘿昏莫道蒼崖瑣靈骨時時持鉢到諸村【出山谷題萬州下巖】白首遷爲客靑山繞萬州醉欹梅帳曉歌壓竹枝秋【出鄭谷寄南浦謫官】峽中天下最窮處萬州蕭條誰肯顧南浦尋梅雪滿舟西山載酒云生屨【出陸遊憶萬州短歌】忠萬樓中南北望南州煙水北州云兩州何事偏相憶各是籠禽作使君【出樂天答揚使君】

梁山軍【梁山】

多喜山軍南之五十里有山其上丹光夜現則是境之人多喜事皇朝希夷先生嘗修煉於此丹井石枕猶存夫子崖軍東有峽石市之北每風雨防如聞讀書聲其中有夫子崖子貢埧

題詠梁山鎭地險積石阻云端飛梁架絕頂棧道接危巒【出張文琮蜀道難】峽中地偏常苦貧政令愈簡民愈淳【出陸放翁】梁山薤黃妙天下玉筯金釵盈大把【出何少卿梁山薤詠】

施州【淸江建始】

剖竹得男華陽國誌初有女子浣於遁水有三節竹流至聞其中有嬰兒聲剖竹得男歸而養之及長材武遂自立爲夜郎王以竹爲姓捐竹於地遂成林今有竹王洞焉

題詠大猿叫罷小猿啼箐裏行人白晝迷惡藤牽頭石齧足嫗牽兒隨淚錄續我亦下行莫啼哭【出山谷】老馬饑嘶驢瘦嶺病人生入鬼門關病人甘作五溪臥老馬猶思十二閒【出山谷詠瘦驢嶺】江上靑山橫絕壁雲間細路躡飛蛇雞號黒暗通蠻貨蜂閙黃昏采蜜花【出東坡送喬施州】夜郎自古流遷客聖世初投第一人不是施州肯回首五溪三峽更誰親【出山谷和張仲素送別】日轉溪山防百遭厭聞虎嘯與猿號笙歌忽把二天酒風雨猶驚三峽濤已作齊民尋要術安能痛飲讀離騷看君自是靑田質淸淚當聞徹九臯【出山谷次淸江趙彥成韻】

紹慶府【彭水黔江】

就水造飱舊經云此州路途闊逺亦無館舎凡至宿泊多倚溪巖就水造飱鑽木出火

狼山郡國志雲山出野狼眼在背上能食諸獸

題詠撐崖柱谷蝮蛇愁入箐攀天猿掉頭鬼門關外莫言逺五十三驛是皇州【出山谷歌羅驛】尺五攀天天慘顏鹽煙溪瘴瑣諸蠻平生夢亦未嘗處聞有鵶飛不到山黒風馬跑驢瘦嶺日黃人度鬼門關黔南此去無多逺想在夕陽猿嘯間【並出山谷】莫向黔中路令人到欲迷水聲巫峽裏山色夜郎西【出唐嘉祐送上官侍禦赴黔中】從我巫峽外吟興更應多都響蠻江漲山昏濁過【出許常寄黔李校書】靑靑竹筍迎船出日日紅魚入饌來【出杜甫送王判官】

重慶府【巴縣江津璧江】

閣欄寰宇記今渝之山谷中有狼峱鄕俗構屋髙樹謂之閣欄不解絲竹惟敲銅皷視木葉以別四時父子同諱夫妻共名

泉卜牧宰江津縣西之五十里有井泉常以水之盈縮卜牧宰之賢否

題詠三巴合防繞成下巴字體勢何盤盤卻疑天工勅水帝戲寫鳥迹傾波瀾【出鮮於侁詠巴江在巴縣水折三回如巴字】浴罷臨泉一整冠令人搔首憶長安禦湯搖蕩雙龍影疑是胡兒簇馬鞍【出查仲本詠溫泉在城北百餘里】山帯烏蠻濶江連白帝深船經一柱過流眼共登臨

南平軍【南川隆化】

題詠山繞郡樓秋雨過月侵池樹晚煙生【出劉夷叔題雲山堂】鶯花非漢舊棟宇尙唐余【出浦公詠南川驛】風俗連巴楚封疆接播珍【出趙彥邁詠南川形勢】

涪州【涪陵樂溫武龍】

地暖早熟陵志五月半早稻已熟便可食新七八月收割已畢地暖早熟與中州气不同

題詠十里一置飛塵灰五里一兵火催顚崖僕谷相枕籍知是茘枝龍眼來【出東坡涪州茘枝嘆】錦繡洲猶在熊羆夢已無文風齊兩蜀仙洞接三都白石従天設靑崖見地圖茘枝妃子國不復曩時輸【出宋輸題涪陵郡】地據咽喉重城逾雉堞堅東漸鄰楚分南望帯夷邊舟楫三川防封疆五郡連許雄山苦峻馬援塡相連灘急羣瀦沸崖髙落馬懸石魚占嵗稔鐡櫃瑣晴天地暖冬無雪人貧嵗不綿巖標山谷字觀塑爾朱仙【出馬提幹詠涪州】官道近山多亂石人家避水半危樓【出陸遊】合水來如電黔波緑似藍【東坡】忠州【臨江墊江丰都南賓龍渠】

四君子復古記四君子相望謂劉晏陸防李吉甫白居易也

黃葛木景徳觀前有古木大數十圍枝柯盤郁如蓋山中人云此黃葛木千年物也

題詠山東邑居窄峽牽气偏林巒少平地霧雨多陰天隠隠煮鹽火漠漠燒畬煙此賴東樓夕風月時翛然【出白樂天詠東樓】瘴地風雲早溫天气催窮冬不見雪正月巳聞雷【出張商英】茘枝新熟雞冠色燒酒初開琥珀香欲摘一枝傾一盞西樓無客共誰嘗【出白樂天茘枝樓對酒】忠州三峽內井邑聚雲根小市嘗爭米孤城早閉門【出杜甫】禹廟空山裏秋風落日斜荒庭垂橘柚古屋畫龍蛇雲气生虛壁江聲走白沙早知乘四載疏鑿空三巴【出杜甫題禹廟在臨江縣南】楚人悲屈原千載意未歇至今滄江上投飯救饑渴遺風成競渡哀叫楚聲裂【出東坡題屈原塔】迢迢東郊上有土靑崔嵬不知何代物疑是巴王臺巴歌久無聲巴宮沒黃埃【出白公題巴子臺在臨江】龍昌寺底開山路巴子臺前種柳林【出白公】一隻蘭船當驛路百層石磴上州門【出白公】

珍州【樂源緩陽郡名樂原夜郎】

四堡此地在官軍把守之處有麗臯堡思義堡安定堡壽山堡

題詠借問炎洲客天南防日程江連惡溪路山繞夜郎城【出張文昌送蠻客】君爲張掖近酒泉我竄三巴九千里天地再造法令寛夜郎遷客帯霜寒【出李寄韋南陵】

思州【務川卭水安夷】

漸被華風圖經思南之地漸被華風飲食言語素所服習椎髻之俗勁悍之性靡然變矣

縣名思王元和志故老相漢陳立爲防牱太守阻兵保據思卭水漢將夜郎王兵數萬破立於此撫安百姓時人思慕遂名思王縣

錦繡萬花谷續集卷十二

欽定四庫全書

錦繡萬花谷續集卷十三

潼川路

瀘州【瀘川合江江安】

瀘茶茶經云瀘州之茶樹夷獠常攜瓢穴其間每登樹采摘茶含於口中待其展然後置瓢中旋塞其竅歸必置於暖處故味極佳

題詠安樂溪上峯萬木森翠羽孤撐切天心橫拓壓坤股气勢吞西夷光芒定南楚【出任伋詠安樂山在合江西五里】天師化去知何日玉印相世共珍故國子孫今尙在滿山秋葉豈能神【出東坡詠安樂峯延樂觀有石櫃爲仙人藏經之所】瀘戎瘴癘窟閩越山水鄕如何產此物爛然照炎荒【出劉望之詠荔枝】百斤黃鱸膾玉萬戶赤酒流霞餘甘渡頭客艇荔枝林下人家【出唐庾瀘州六言詠景物】歌唱竹枝終日楚笛吹梅弄數聲羌【出唐庾】潼州府【郪縣平江涪城通泉射洪鹽亭飛鳥洞山東關永泰】

題詠牛頭見鶴林梯徑繞幽深春色浮山外天河宿殿陰【出杜甫詠牛羊寺】兜率知名寺眞如防法堂江山有巴蜀棟宇自齊梁庾信哀𨿽久何顒好不忘白牛連逺近且欲上慈航【出杜甫詠兜率寺在南名長壽】寺下春江深不流山腰官閣迥添愁諸天合在藤蘿上昏黒應須到上頭【出杜甫詠香積寺在涪城縣】江頭且系船爲爾獨相憐雲散灌壇雨春靑彭澤田【出杜甫題郪縣】金華山北涪水西仲冬風月始淒淒山連越巂蟠三蜀水散巴渝下五溪【出杜甫】馬首見鹽亭髙山擁縣靑雲溪花淡淡春郭水泠泠【出杜甫】官舎如僧舎翛然萬慮淸等閒無客到容易有苔生【出張士遜】山繞一城藏古寺江連二水送孤舟【出李簡】山縣早休市江橋春聚船【出杜甫】山圍梓蜀千秋景水接東吳萬里天【出劉公申】屏開十里畫江渡兩岐風【出劉蛻遊南山】

遂寧府【少溪靑石蓬溪遂寧長江】

靑石九州要記雲天下靑石無加於此可爲鐘磬火井長江縣北之二里伏龍山下地窪若池以火引之則聲隠隠然發於池中少須熾炎夏月積雨停水則焰生水上水爲之沸而寒如故水涸則土上有焰觀者至焚其

題詠出城數里卽靑山路入靑松白石間只合步行尋石徑不宜呵喝入松關【出丁晉公詠廣利寺在小溪縣西五里巖壑之勝甲於一方】四山藏一寺方丈壓諸峯回首坐禪處白雲深防重【出孫諤詠資聖】謫官自麻衣防怨至死時山根三尺墓人口數聨詩仙桂終無分皇天似有私暗松風雨夜空使老猿悲【出杜荀鶴題賈島墓在長江縣】誰解登髙問上謫官何事謫詩仙不知防首南行曲畱與巴兒萬口【鄭谷旅次遇裴晤員外謫居於此】

順慶府【南充相如西充流溪】

山有鳳凰州南十里昔爾朱仙及李淳風養煉之地山有鳳凰集因置鳳山觀今存焉

文章學術在漢以忠節名義著在唐以神仙浮屠顯本朝以文章學術名【出開漢志】

題詠山圍翠合水連云萬室樓臺照眼明勝地風淳眞樂國四川惟說好充城【出邵伯溫詠充城】從昔遨逰盛兩川充城人物自駢闐萬家燈火春風陌十里綺羅明月天【出邵伯溫】衺斜不容幰之子欲何之鳥道一千里猿啼十二時官橋祭酒客山木女郎祠別後同明月君應聴子規【出王維】梓潼不見馬相如更欲南行問酒壚行到巴西覓譙秀巴西惟是有寒蕪【出李商隠至巴西懷譙秀】雲液落山谷脈與昆侖通云何山中叟八十桃顏紅【出在小方山道士何志飲此水年八十面如桃紅】閬苑南邊第一州江山絕勝對城樓自昔充城號奧區蜀人喚作小成都【並出邵伯溫】

資州【盤石內江資陽龍水】

珠江相江中有珠其光夜現如燈燭故劉光祖狀元樓記資號珠江以地之靈出產瓌異

題詠資山巖谷多神仙龍車鳳馬隨飛煙神女蕭蕭來暮雨浮丘往往丁云軿【出範祖禹詠資山在資陽縣】縣門倚巖石終白對靑峯初仕借爲宰讀書過三冬忘機狎鷗鳥觀稼親老農訟庭可羅雀銅印蘓苔封【出範祖禹宰龍水日賦詠】云生氊防山頭雨日落琵琶峽口風【出宋京】

普州【安嶽安居樂至】

秀以石郡誌云眉之秀以水閬之秀以山普之秀以石翰林灘天聖中郡守彭乘鑿石爲曲水後名翰林灘每嵗修記事於此在安嶽縣

題詠孟郊死葬北邙山日月星辰頓覺閒天恐文章中斷絕更生賈島在人間【出韓愈題賈島祠在城南三里】地靈人勝風流古石秀山回气象雄【出郡守郭邛詠普城】地靈人秀誰稱首文屬君華武硬弓【出馮如愚詠牟衮君華破荒及第劉澤武藝精絕從太祖定天下號劉硬弓】合州【石照巴川銅梁漢初赤水】

題詠誰家逰冶郎闖首窺幽闥但見臉如花不知心似鐡一夕變其軀雪姿暎云發昔爲桃李姿今作松篁節【劉儀鳳詠純陽山在石照縣】井陘東山縣山河古合州本根拏斷岸急雨洗中流關下嘉陵水沙頭杜老舟江花應好在無計防江樓【範成大】合水來如電黔江緑似藍【東坡】銅梁山昬空翠重石鐘水落灘聲遲【晁公武發合州】

紹熙府【榮徳資官應靈威逺】

題詠峭崕磨天如立壁柟根橫走松倒植呀然一岫驚墮前空洞坡坨三百尺幽陰宜爲異物托角爪痕存猶可識【陸遊詠龍洞州東南四里】王師學琴三十年響如淸夜落澗泉有酒如繩客滿門不可一日無此君當時手栽數寸碧聲挾風兩今連云此君傾蓋如故舊骨相奇怪淸且秀程嬰杵臼立孤難伯夷叔齊采薇痩霜鐘堂上弄秋月微風入此君說【黃山谷題榮州無大師此君軒】山色臨巴迥江流入漢淸【崔仰之送人牧榮州】渺然孤城天一方者或云古夜郎【入榮州】其民簡陋古甚良千里鬰爲詩書鄕【並陸榮】賣蔬市近還家早煮井人忙下麥遲【陸遊晚登橫溪閣】

昌州【大足昌元永川】

題詠昌元古佳郡比屋談經史山岡疊翠屏溪瀨防淸泚蓄爲靈秀賓磊落出髦士【張孝芳別袁昌州】訟簡民淳羨小州兩衙才退似歸休一懷山果三勝酒暮掩靑峯卽下樓【張唐民題捫參閣】無訟正如髙隠地隆冬方似早春時雨過溫泉浴妃子露濃湯餅試何郎【戴淵詠昌元海棠惟此地海棠獨香】

渠州【流江鄰山鄰水大竹】

題詠水流花謝兩無情送盡東風過楚城蝴蝶夢中家萬里杜鵑枝上月三更故園書動經年絕華發春惟兩鬢生自是不歸歸便得五湖煙景有誰爭【唐僖宗避亂衝相寺】渠江明淨峽逶迆船到名灘拽遲櫓竅動搖妨作夢巴童指防笑吟詩【詠南昌灘】畬余宿麥黃山腹日背殘花白水湄物色可憐心莫恨此行都是獨行時【並元防之】

敍州【宜賓宣化南溪慶府】

題詠王公權家荔枝緑廖致平家緑荔枝試傾一盞碧色重快剝千顆輕紅肥潑醅葡萄未足數堆盤馬乳則同時誰能同此勝絕味惟有老杜東樓詩南國苦筍味勝肉籜龍稱寃莫采錄煩君便致蒼玉束明日風雨皆成竹【山谷詠苦竹】夜泊防虎豹朝行逼魚龍一道鳴迅漏兩邊走連峯猿拂岸花落鳥遲巖樹重煙靄吳楚連溯沿湖海通【岑參發爲至泥溪作】江水通三峽州城控百蠻亂山圍古郡市易帯羣蠻痩嶺春耕少孤城夜漏闌往時邊有警徵馬去無還【東坡詠敍州】畫船衝雨入戎州縹緲山橫杜若洲須信平時邊靜風夜夜到西樓【陸遊詠西樓】鎖江亭上一尊酒山自白雲江自橫【山谷】天池十里如鑑湖荷花可折魚可膾【牟孔錫】

懷安軍【金水金堂】

題詠五色玻瓈白晝寒當年佛腳印旃檀萬絲織出三衣妙貝葉經一偈難夜看聖燈紅菡蓞曉驚飛石碧瑯玕更無鸚鵡因緣塔八十山僧試說看【李義山詠三學山】金淵春三月桃李照城郭石峽頳鯉魚時時醉賓幕【勾龍行父送孫太師】

廣安軍【渠江嶽池新明和溪】

題詠濃洄江水瀉髙灘中有神龍久屈蟠眾樂妙音時響亮雙娃長袖忽闌珊世間變化無非幻閣上登臨正好歡觀幻見眞眞亦幻谷花巖艸謾憑闌【張無盡詠戲仙亭】欲說賨城好先誇方物妍金羮收稻後紅臘落梅前照座梨偏紫堆盤荔更鮮雪縢尢異產應不數花牋【憲使何志熈詠賨城景物之勝】

長寧軍【安寧】

題詠綽約去朝眞仙源萬木春要知竊桃客定是防稽人【小桃源】醉眼誰能望夷落平生逸興斷鴻邊【楊君登寶屏詩】武陵勝處今何在不問沿江問落花【張師防】

富順監

題詠漢家尺五道置吏撫南夷欲使文翁化兼令孟獲知盤惟竘醬實歌雜竹枝辭【司馬光送張寺丞】唐家諭巴蜀通道至卭僰列郡徼西南夷居半巖壁【韓絳送周知監】劍外吾能說山川大抵同君行在巴徼民俗半夷風火田租賦薄鹽井嵗時丰【韓縝】土瘠事刀耕家無終嵗蓄所資鹽井利持易他州粟【韓絳】亭臺處處垂楊景街巷家家小酒旗【解旦】

錦繡萬花谷續集卷十三

欽定四庫全書

錦繡萬花谷續集卷十四

羊

跪乳鄭氏婚禮謁文贊曰羣而不黨跪乳有敬禮以爲防吉事之宜譙子法訓曰羊有跪乳之禮而人取法焉

土怪桓子穿井獲如二缶其中有羊焉使問仲尼曰吾穿井得狗何也對曰以丘所聞羊也木石之怪防魍魎水之怪龍罔象土之怪曰羵羊也【國語】

嶽精周易異謀類曰泰山失金雞西嶽亡玉羊【鄭注曰羊二嶽之精也】

賁首毛詩曰防羊賁首三星在霤【鄭注曰羊牝曰防賁大也】噉珠劉義慶幽防錄曰洛下有澗穴婦欲殺夫推下經多時至底乃得一穴行至數十里明逾三光人長三丈引過九處其人乃告饑長人指樹下一羊令羊跪捋羊須初得一珠長人取之曰取後一珠令噉卽療饑

豕

伯封貪昔有仍氏生女樂正後防取之生伯封實有豕心貪婪無厭謂之封豕

彭生見齊無知殺其君十二月齊侯遊於姑棼遂田於貝丘見大豕從者曰公子彭生也公怒曰彭生敢見射之豕人立而啼公懼墜於車傷足喪屨遇賊於門遂殺之而立無知【並左】

梁鴻牧豕梁鴻家貧牧豕上林苑中曽誤遺火燒及他舎乃以豕償之其主猶以爲少鴻願以身居作主人許因爲執勤不懈耆老見鴻非常人乃共責讓主人於是悉還其豕鴻不受乃去

誣告豬肉經筵官防食資善堂東坡盛稱河豚之美呂原明問其味曰直那一死再防又稱豬肉之美範淳甫曰柰發風何東坡笑曰淳甫誣告豬肉

貓

死願爲髙宗後王氏及良娣爲武后所殺良娣罵曰我後爲貓使武后爲防吾當扼其喉以報後後聞之不悅詔六宮毋養貓

因獻議崔祐甫爲中書舎人朱泚軍中貓防相乳表其瑞宰相常衮率羣臣賀祐甫曰可弔不可賀代宗問故因獻貓防議

詩纎鉤時得小溪魚飽臥花陰興有餘自是防嫌貧不到莫慙屍素在吾廬【林和靖】白玉狻猊借錦茵冩經湖上淨名軒吾方大謬求前定爾亦何知不少喧出沒任從倉內防鑽窺寧似檻中猿髙眠永日長相對更約冬裘共足溫【張無盡】

雞

天雞桃都山有大樹曰桃都枝相去三千里上有天雞日初出照此木天雞卽鳴天下雞皆隨之【中記】

憚爲人用賓孟適郊見雄鷄自斷其尾問之侍者曰憚其爲犧

極有致晉宋處宗嘗置一長鳴雞著牕間後雞作人語與處宗談論極有致處宗因此功業大進【幽防錄】呼祝祝祝雞翁善養雞今世人呼雞云祝祝起此【博物志】銜赤珠昭靈後名含始逰於洛水有玉雞銜赤珠曰吞之者王含始吞之生漢髙祖【六帖】

鳴不失晨劉邠取山雞毛著器中使管輅筮筮云髙嶽巖巖有鳥朱首羽翼赤黃鳴不失晨此山雞之毛【魏志】詩斷尾雄鷄本畏烹年來聴法伴修行還須卻置蓮花漏去怯風霜恐不鳴【東坡】立馬階除待一鳴何如春夢不聞聲固知雞口羞牛後不待羣鳴已可驚【陳無已次韻秦觀聞雞】

鵝

食炙知色苻朗食鵝知色黒白之處人不信旣而試之果然

十萬錢唐僖宗好鬭鵝數幸六王宅興慶池與諸王鬭鵝一鵝至值十萬錢

詩房相西亭鵝一羣眠沙泛浦白於云鳳凰池上應回首爲報籠隨王右軍鵝兒黃似酒對酒賞新鵝引頸嗔船過無行亂眼多翅開遭宿雨力小困滄波客散層城暮狐貍柰若何【並杜甫】

鴨

雞伏雞伏鴨卵雛成入水雞母隨岸呼之雛出而不隨母鴨雞異類能相隨也【風俗通】

用此何爲建昌侯孫慮於堂前作鬭鴨欄頗施小巧陸遜正色曰君侯勤覽經典用此何爲慮卽毀之【吳志】詩已斷鷹隼猜仍叨主人惠潔白盡天姿雙棲莫相忌【張文】褵褷出短蒲毰毸浴淸水物忌太鮮明何妨染泥滓【司馬溫公】花鴨無泥滓階前每緩行羽毛知獨立黒白太分明不覺羣心妬休牽眾眼驚稻粱沾汝在作意莫先鳴【杜甫】

錦繡萬花谷續集卷十四

欽定四庫全書

錦繡萬花谷續集卷十五

類姓

馮

年十八上書馮野王字君卿通詩以父任爲太子中庶子年十八上書願試守長安令【漢書】

彈鋏歌馮驩躡屩而見孟嘗君彈劍鋏而歌【孟嘗君】稱誦著廊廟馮唐以孝著爲中郎署長對文帝論將帝悅拜爲車騎都尉景帝以唐爲楚相免武帝求賢良舉唐唐時年九十餘不能復爲官乃以唐子馮遂爲郎【遂字王孫亦奇士】太史公曰馮公之論將率有味哉語曰不知其人視其友馮之所稱誦可著廊廟【史記】

大樹將軍馮異字公孫潁川人通左氏春秋孫子兵法號大樹將軍【本】

騏驥在東鄰馮素弗跋之長弟慷慨有大志雄傑不羣任俠放蕩不修小節盛藻奇之曰吾逺求騏驥不知近在東鄰何識子之晚也【晉書】

閉門三十年馮偉字偉節尢明禮閉門三十年専精覃思無所不通【儒林】

賜禁中瑞錦馮定字介夫與宿齊名人方漢二馮第進士異等遷太常少卿文宗嘗詔開元霓裳羽衣舞參以云韶肄於廷定部諸工立縣間端凝若植帝異之召升殿賜禁中瑞錦【本】

熊

可當五百人哀公十六年白公勝謂石乞曰市南有熊宜僚者若得之可以當五百人矣石乞見之告之故辭承之以劍不動勝曰不爲利諂不爲威惕去之【左】正色在朝熊逺字孝文豫章人翹之孫也有志尙領武昌太守累遷尙書左丞在朝正色不茹柔吐剛忠亮至到轉禦史中丞又拜太常卿有毗濟之道其榱桷之佐乎弟縉終鄱陽太守縉子鳴鵠武昌太守【晉書】

好學不倦熊安生字植之少好學勵精不倦仕齊爲國子博士周使尹公正問周禮所疑安生一一演說公正嗟服【儒林傳】

有文當典誥命熊本擢進士第累除天章閣待制神宗曰熊本有文當遂典誥命除知制誥判司農寺都水監丞【名臣】

種

賑卹宗族種暠河南人父有財三千萬父卒暠悉以賑卹宗族及邑裏之貧者【後漢書】

宗

汝南太守宗資爲汝南太守任功曹範滂郡中謠曰汝南太守範孟博南陽宗資主畫諾【本】

長風破萬里宗慤年少叔父少文問其所志答曰願乘長風破萬里浪【南史】

宗曽子宗元卿有至行鄕人號曰宗曽子【孝義】

有儒者風宗欽好學有儒者風仕沮渠蒙遜爲世子洗馬上東宮待臣

小兒學士宗懍少聰敏好讀書語輒引古事鄕裏呼爲小兒學士【並北史】

封

有大臣之體封孚祖悛振威將軍父放慕容暐之世吏部尙書孚幼而聰敏和裕有士君子之稱慕容徳曰朕平靑州不以爲慶喜於得卿也外總機事內參密謀𨿽位任崇重謙虛博納甚有大臣之體後爲太尉【晉載記】三世同財封延伯三世同財爲北州所宗附爲梁郡太守有髙士風【南史】

殿中尙書封回明帝時爲瀛州刺史乘冦亂水潦之後表求賑卹免其租調州內賴之後爲殿中尙書【北史】自致卿相封倫年方少舅盧思道曰是兒識略過人當自致卿相【唐書】

龔

兩龔皆楚人勝字君賓舎字君倩二人相友並著名節世謂之楚兩龔【前漢書】

潔已自守龔壯潔已自守惟研考經典譚思文章【晉隠逸】潯陽郡丞龔孟舒通毛詩善談名理仕梁位潯陽郡丞

洪

文詞知名皇朝豫章洪氏山谷四甥皆以文詞知名朋字父同郡黃著集父詩百篇爲一集山谷以謂句句可也芻字駒父殫洽開豁溢於文詞擢諫大夫爲詩百餘篇著老圃前後集炎字玉父登第元祐之末試吏紹聖之初顯於宣和貴於紹興羽字鴻父元符之末上書入籍遂終其身兵火之後詩文無焉朝廷官其一子【百家詩選】

鐘

九辟公府不就鐘皓少以篤行稱避隠密山前後九辟公府皆不就爲士大夫所歸慕及皓終諸儒頌之曰材慮懿徳非禮不處悅此詩書琴樂古五就州招九膺臺輔逡巡主命率嵗容與【儒林】

専掌文翰鐘嶸好學有思理明周易兩爲記室専掌文翰【南史】

醉與虎鬭鐘少射獵醉遇虎與鬭虎搏其肩而持虎不置防人斬虎然後免旣貴悔之戒諸子曰士處世尙智與謀勿效吾暴虎也【唐書】

龍

口無擇言龍伯髙名述京兆人爲山都長馬援嘗誡其兄子曰龍伯髙惇厚周愼口無擇言謙約節儉防公有威吾愛之重之願汝曹效之效伯髙不得猶爲謹之士所謂刻鵠不成尙類鶩者也光武由是擢拜零陵太守【馬援】

使吳越不拜龍敏少仕州攝參軍劉守光亂敏避之滄州遂客於梁久不調敏素善馮道監軍張承業辟敏監軍巡官使掌奏記莊宗卽位召拜司門員外郎爲興唐尹事祖父以孝聞累拜吏部侍郎歷晉爲太常卿使於吳越是時使吳越者見吳越王皆下拜敏獨揖之遷工部侍郎【五代史】

終

終童終軍年十八選爲博士弟子太守聞其異材甚奇之與交結軍揖太守而去至長安上書武帝異其文拜爲謁者上白麟奇木之對入關棄繻請受長纓羈南越王年二十餘世謂之終童【前漢書】

宮

忠臣之謀新序曰晉獻公假道於虞以伐虢宮之奇諫曰唇亡則齒寒今日亡虢明日亡虞可謂忠臣之謀也

丰

言近習之非皇朝丰稷舉進士爲蒙城簿稍擢監察禦史裏行言王安禮不可知制誥及安禮遷翰林學士復力言之除著作佐郎遷吏部員外郎提防利州路刑獄哲宗卽位徙成都府路召爲工部員外郎遷殿中侍禦史右司諫攺國子司業起居舎人太常少卿國子祭酒兼侍講拜刑部侍郎數上疏言近習之非

蒙

家世爲將蒙恬齊人也嘗書獄典文學因家世得爲秦將攻齊大破之拜爲內史【史記】

雍

雍伯之後風俗通云周文王第十二子也雍伯之後以國爲姓今或音雍州之雍鄭大夫有雍糾楚有雍子齊有雍廩宋有雍鉏漢什邡侯雍齒沛人也

翁

登進士擢宏詞翁承贊父巨隅嘗爲滎陽府參軍承贊幹寧間登進士第繼擢宏詞天祐初以右拾遺受詔冊王審知爲瑯琊王尋爲右諫議大夫福建鹽鐡使後除門下侍郎同中書門下事於使閩時建陽別舊識僧亞齊詩云瀟瀟風雨建陽溪溪畔維舟見亞齊一軸新詩劍潭北十年舊識華山西吟魂惜向江村老空性元知世路迷應笑乘軺靑瑣客此時無暇聴猿啼又詠槐詩雨中妝望中黃勾引蟬聲送夕陽憶得當年隨計吏馬蹄終日爲君忙

江

嶷然稀言江統字應元靜黙有逺志時語曰嶷然稀言江應元【晉書】

後進之美江夷字茂逺少自藻厲爲後進之美仕宋歷吏部尙書吳郡太守後爲右僕射【南史】

夢筆江淹字文通不事章句之學畱情於文章起家南徐州從事升降承明之闕出入金華之殿仕齊拜中書侍郎王儉曰卿年三十五已爲中書侍郎才學如此何憂不至尙書金紫所謂富貴卿自取之在尙書非公事不妄行在官寛猛能折衷爲南司足以振肅百寮明帝曰自宋以來不復有嚴明中丞君今日可謂近世獨步少以文章顯後夢郭璞問其取筆乃探懷中五色筆以授之【南史】

春誦夏江夢孫字修之九江湓城人諸生弟子不逺數郡而至者百人春誦夏以時講聞鼓篋函丈庠序常盈先主輔政欲廣賢良之術聞其徳業遂以幣帛聘之爲蕓閣郎甚被親禮【江南野史】

風流不墜江斆湛之孫爲丹陽丞袁粲爲尹嘆曰風流不墜政在江郎

善政著名江秉之祖逌在宋爲烏程令以善政著名東土徵爲建康令爲政嚴察部下肅然後爲山陰令人戶三萬政事繁擾秉之禦繁以簡常得無事【並南史】

冠軍將軍江悅之好兵書有將略梁初進號冠軍將軍【北史】

龐

非卿豈能成功皇朝龐籍字醇之單州武成人也舉進士累擢殿中侍禦史慶曆四年召拜樞密副使籍請並省官屬徒兵就食於是邊費什省七八八年爲參知政事明年以工部侍郎爲樞密使籍言近世養兵務多而不精請與中書議簡汰之法仁宗疑焉籍曰儻有一夫之呼臣請以百口償之卒省兵八萬人皇祐三年拜同中書門下平章事昭文館大學士儂智髙叛命狄靑爲宣撫使或言靑不可専任仁宗以問籍籍曰靑起行伍若以文臣副之則號令不専不如不遣也仁宗然之及捷書至仁宗謂籍曰非卿執議豈能成功

鹿門采藥逸民龐公居峴山之南未嘗入城府夫妻相敬如賓劉表問曰先生苦居畆而不肯官祿何以遺子孫乎公曰世人皆遺之以危今獨遺之以安未爲無所遺也遂攜妻子登鹿門山采藥不反

錦繡萬花谷續集卷十五﹤子部﹐類書類﹐錦繡萬花谷﹥

欽定四庫全書

錦繡萬花谷續集卷十六

類姓

郗

儒雅之士郗鑑字道徽王惇専制拜安西將軍鎭合淝惇忌之表徵還與惇相見鑑曰丈夫旣潔身北面豈可偸生屈節靦顏天壤耶惇素懷無君之心聞鑑言大忿之拘不遣惇之黨與譛毀日至鑑舉止自若初無懼心惇謂錢鳳曰郗道徽儒雅之士名位旣重何得害之【晉史本】

百僚所憚郗隆始謇亮有匪躬之節初爲尙書轉左丞在朝爲百僚所憚【本】

糜

安漢將軍糜竺拜安漢將軍雍容惇雅而翰翮非所長待之以上賓之禮未嘗有所統禦雍容風議見禮於世【蜀志】

皮

少有武略皮豹少有武略太武時拜使持節仇池鎭將有威信以前後戰功擢爲內都大官【北史】

九諷七愛皮日休唐之文士著桃花賦九諷七愛【文粹】

施

論經石渠施讎與田王孫受易梁丘賀薦之拜爲博士與五經諸儒論同異於石渠閣【前儒林傳】

心算口占施文慶陳後主以爲中書舎人明閒吏職心算口占【南史】

眭

著知命論眭誇少有大度不拘小節耽好書不以世務經心浩然物表髙尙不仕寄情丘壑或謂誇曰吾聞有大才者必居貴仕子獨何在桑楡乎乃著知命論以釋之【北史】

支

廬墓支叔才隋末荒饉母爲賊執叔才告以情賊閔其孝爲解母病癰叔才吮瘡注藥及亡廬墓有白鵲止其傍髙宗表異其家【唐書】

綦

疊挽三石弓四張綦連猛少有志气便弓馬齊神武時以軍功封廣興縣侯梁使來求角武藝遣猛接之梁人引弓兩張皆三石猛並取四張疊挽過度梁人嗟服出爲定州刺史寛惠淸愼吏人稱之

韋

鄒魯大儒韋賢魯國鄒人其先韋孟楚元王傅賢篤志於學通禮尙書以詩教授號鄒大儒

儒宗韋彪孝行純至雅稱儒宗舉孝亷除郎中三輔諸儒莫不仰慕之顯宗召拜謁者賜車馬衣服數陳政術每歸寛厚拜大鴻臚

郇公五云體韋陟遷吏部侍郎常以五采牋爲書記使侍妾主之陟惟署名自謂所書陟字若五朶云時人慕之號邭公五云體【並本傳】

時

有功第一時溥爲州牙將黃巢亂京師節度使支詳遣溥與陳蕃率兵五千西討至萊蕪大破之諸將家有功惟溥功第一加檢校司徒同中書門下平章事進檢校太尉兼中書令鉅鹿郡王【五代史】

師

社稷臣前漢時師丹治詩舉孝亷爲郎徵爲光祿大夫後爲太子太傅后至大司空經爲世儒宗徳爲國黃耉可謂社稷之臣【本】

伊

雍容諷議伊籍爲左將軍從事中郎使於孫權權聞其才辯欲逆折之適入拜權曰勞事無道之君乎卽對曰一拜一起未足爲勞籍機捷類如此遷昭文將軍雍容諷議見禮於世【蜀志】

盧

淸澹有逺識盧欽世以儒業顯淸澹有逺識領吏部舉必以材稱爲亷平文武之稱著於方夏曆宰州郡不尙功名惟以平理爲務祿俸散之親故不營貲產【晉書】

五兵尙書盧少有成人志尙文襄言其終可大用歷司州別駕江州刺史所在有善政除州刺史在淮南十三年大樹風績徵爲五兵尙書

朱

善美之士朱季吏畏其威人懷其惠肅宗召拜僕射上便宜報曰補公家之闕不累淸白之素斯善美之士也四官皆珥貂朱異徧覽經史尢明禮易明山賓表薦異云金山萬丈緣陟未登玉海千尋窺暎不測爲太子博士居權要三十餘年自員外常侍至侍中四官皆珥貂自右衛率至領軍四職並驅鹵簿

疏

明春秋爲博士疏廣明春秋徵爲博士徙爲太子太傅

閭

上賓閭大肥蠕蠕人也道武時歸魏與弟並爲上賓入八議後以戰功授滎陽公

魚

言聞數百步魚俱羅馮翊人聲气雄壯言聞數百步在隋拜丰州總管突厥入境輒擒斬之自是屏迹不敢畜牧於塞下【並北史】

徐

負石入海鄒陽上書曰徐衍負石入海義不茍取比周於朝以移主上之心【新序】

陳蕃設榻徐穉字孺子豫章南昌人太守陳蕃不接賓客惟穉來特設一榻去則懸之桓帝以安車萬纁備禮徵之不至角立傑出南州髙士【本】

柱臣徐宣文帝時爲禦史中丞有選尙書桓範薦宣體忠厚之行秉直亮之性淸雅特立不拘世俗確然難動有社稷之節歷位州郡所在稱職以爲左僕射詔曰宣歷仕三朝公亮正色有托孤寄命之節可謂柱臣也【魏志】佳吏部徐寧爲輿縣宰通朗博涉庾亮每屬桓彛覓一佳吏部及遇寧欣然謂亮曰爲卿得佳吏部矣徐寧眞海岱淸士因爲敍之卽遷吏部郎【本】

端貳之才徐嵩少以淸白著稱苻堅時舉賢良爲郎中遷長安令貴戚子弟犯法者一皆考竟請托路絕落落有端貳之才【出載記】

風亭月觀徐湛之事祖母及母以孝聞後爲南兗州刺史善政俱肅威惠並行起風亭月觀吹臺琴室招集文士盡逰玩之適

石麒麟徐陵年數嵗沙門釋寶志摩其頂曰天上石麒麟也【並南史】

忠臣徐十歳能屬文與韓熙載齊名江南謂之韓徐仕吳爲祕書郎南唐爲吏部尙書王師圍金陵煜遣鉉朝京師求緩兵太祖以禮遣之後隨煜至京師太祖責之鉉對曰臣仕江南國亡不能死臣之罪也太祖嘆曰忠臣也以爲太子率更令從徵太原加給事中出爲左散騎常侍

虞

南陽太守虞延初生其上有物若一匹練遂上升天占者以爲吉及長長八尺六寸腰帯十圍力能扛鼎建武初除細陽令嵗時伏臘輒休遣徒系使歸家並感其徳應期而還遷洛陽令外戚斂手莫敢幹法遷南陽太守十二通尙書虞詡十二通尙書爲朝歌長故舊皆弔曰得朝歌何衰詡曰不遇盤根錯節何以別利器太守馬稜曰君儒者當謀謨廟堂後羌冦武都以詡有將帥之略遷武都太守

五絕虞世南性沈靜與兄世基同受學於吳顧野王餘十年精思不懈文章綩縟世基辭章淸勁過世南而贍博不及也大業中至祕書郎秦王踐祚拜文館學士人慕向之謂之登瀛洲世南貌懦謹外若不勝衣而中抗烈論議持正帝嘗命冩列女於屏風於時無本世南暗疏之無一字謬帝每稱其五絕一徳行二忠直三博學四文詞五書翰帝手詔魏王泰曰世南於我猶一體拾遺補闕無日忘之【並本】

錦繡萬花谷續集卷十六

欽定四庫全書

錦繡萬花谷續集卷十七

類姓

胡

天下中庸胡廣察孝防試爲天下第一尙書郎五遷尙書僕射爲太傅時年已八十繼母在堂朝夕瞻省諺曰萬事不理問伯始天下中庸有胡公在公臺二十餘年【廣字伯始出本】

家世將門胡奮性開朗有籌略家世將門晚乃好學滅醜虜於河西制凶酋於硜北後加鎭軍大將軍【晉書】舉進士第一皇朝胡旦字周父舉進士第一通判升州代還遷左拾遺出漕淮東徙知海州淳化中直集賢院復知制誥久之通判襄州尋以祕書監致仕

胡公塘胡宿舉進士召試爲館閣校勘攺集賢校理通判宣州知湖州築石塘百里捍水患大興學校學者盛於東南自湖學始旣去而思之名其塘曰胡公塘而學者爲立生祠久爲兩浙轉運使召還修起居注知制誥入翰林

余

三使北戎余靖字安道舉進士遷祕書丞集賢校理範仲淹以言事忤意貶饒州諌言禦史不敢言靖上疏論仲淹不當貶且言陛下親政以來屢逐言事者恐鉗天下口不可坐落職知秦州慶曆中除右正言方是時仁宗勵精政事增諫官員將外有所爲靖數言事合意遷知制誥三使北庭宰相忌之出知吉州六年知防州帥潭移靑州

吾

有卿相之骨吾粲生數嵗城嫗見謂其母曰是兒有卿相之骨【吳志】

蘓

二天蘓章字孺文爲冀州刺史故人爲淸河太守行部按其姦贓乃請太守喜曰人皆有一天我獨有二天章曰今夕蘓孺文與故人飲者私恩也明日冀州刺史按事者公法也遂舉正其罪州境望風畏肅【本】

累世二千石蘓綽累世二千石綽有王佐才對周文指陳帝王之道周文不覺膝之前席曰綽眞奇士卽拜行臺左丞防典機密常以天下爲己任博求賢俊共正道【北史】

十嵗上書蘓文長十嵗上書周武帝異其幼問讀何書對治孝經論語帝曰何言可道答曰爲國者不敢侮於鰥寡爲政以徳帝曰善【唐本】

文章擅天下皇朝蘓洵屢舉進士賢良不中至和嘉祐間與其二子軾轍至京師歐陽修得洵書二十篇大愛其文辭以爲賈誼劉向不過也以其書獻諸朝名動京師而蘓氏文章遂擅天下一時學者皆尊其賢學其文以爲師法以其父子俱知名號爲老蘓

吳

隠若一敵國吳漢爲人質厚少文造次不能以辭自達光武曰吳公差彊人意隠若一敵國矣及在朝廷斤斤謹質形於體貌勇鷙有智謀諸將鮮能及者拜大司馬封廣平侯【本】

白首一節吳良恭儉安貧白首一節顯宗以爲議郎儒雅標名吳隠之博涉文史以儒雅標名弱冠而介立有淸操事母孝謹遷晉陵太守【後良吏】

制舉入三等皇朝吳育爲人明敏勁果彊學博辯舉進士甲科舉賢良方正防入三等前此未有也除著作郎集賢院慶曆五拜右諫議大夫樞密副使數月餘除防知政事

符

談辭如雲符融逰太學師事李膺每見融輒絕他賓客聴其言論融幅巾奮褏談辭如雲膺每捧手嘆息【本】淸談不及世務皇朝符彥卿少事唐漢周封魏王宋興遷太史爲禦史所紏退居於洛八年間乘小車駟徧逰佛寺名園人服其曠達對賓客淸談終日不及世務

於

髙門於永嗣至禦史大夫始於公其門閭壊父老方共治之公謂曰少髙大令容駟馬髙蓋車我治獄多陰徳子孫必有興者至定國爲丞相永爲禦史大夫封侯世云【本傳】

樂賢下善於休烈機鑑融敏善文章第進士又擢制科歷祕書省正字肅宗立兼修國史時經大盜後史籍燔缺休烈奏獻史籍進官獻五代論詩著舊章天子嘉之𨿽歷淸要不治產性恭儉仁愛樂賢推轂士甚眾年老嗜學不厭【唐本】

舒

獻文闕下舒元輿大和五年獻文闕下不得報上書自言所上八萬言其文鍜鏈精粹出入今古數千百年披剔刮抉有可以輔教化豈主父可比哉【容軒隨筆】

兪

少有髙行兪紫芝少有髙行不娶得浮屠氏心法所至翛然而工於詩王荊公居鐘山秀老數相往來尢愛重之每見於詩所謂公詩何以解人愁初曰芙蕖暎碧流未怕元劉爭獨步不妨陶謝與同逰是也秀老嘗有夜深童子喚不起猛虎一聲山月髙之句尢爲荊公所賞和云新詩比舊仍增峭若許追攀莫太髙秀老卒於元祐初惜時無發明者不得與林和靖一流槪見於隠逸

奚

世稱忠孝奚斤代人也仕魏爲侍郎親近左右後爲左丞相世稱忠孝每議政多見從用朝廷稱焉

少有將略奚眷少有將略道武世有戰功爲武牢鎭將爲冦所憚【並北史】

賢士奚陟少篤志通羣書大歷末擢進士文辭淸麗科授文館校書郎病癰帝遣醫療視勅曰陟賢臣爲我善治之【唐本】

嵇

龍章鳳姿嵇康字叔夜其先姓奚避怨徙銍家於嵇山之側因而命氏龍章鳳姿天質自然與魏室婚拜中散大夫彈琴詠詩自足於懷爲竹林七賢之逰呂安服康髙致每一相思命駕千里子紹【晉本傳】

黎

孝行聞於世黎景熙少以孝行聞於世好讀書彊記黙識而無應對之能落魄不事生業有書千餘卷不以饑寒易操後拜著作佐郎勤於所職著述不怠性尢専固不合於一時一爲史官十年不調終儀同三司【北史】

窪

窪君通窪丹字子玉孟氏易建武初爲大鴻臚作易通論七篇世號窪君通易家宗之稱爲大儒【後儒林】

齊

王佐才齊瀚少開敏年十四見李嶠嶠稱有王佐才中宗在廬陵瀚上言請抑諸武迎太子東宮不報及太子還武后召瀚宴同明殿諭曰朕母子如初卿預有力焉方不次待爾及進士第以防萃調蒲州司法防軍景云初姚崇取爲監察禦史凡劾奏常先風教號善職開元初爲給事中中書舎人【唐本】

歸

對策第一歸宗敬治禮家學多識容與擢明經天寶中舉博通墳防科對防第一有詔舉才可宰百里者復防髙等授左拾遺

倪

課第一倪若水擢進士第遷監察禦史黜陟劍南道繩舉嚴允課第一開元初爲汴州刺史政淸淨增修孔子廟興州縣學廬勸生徒身爲教化風化興行宗遣中人捕防防鸂江南若水上言帝手詔褒答【唐本】云陵集皇朝倪濤博學能文有操履舉進士擢太常博士遷校書郎著作佐郎賜對除司勲員外郎遷左司朝廷議有事燕雲濤獨曰毋輕議以貽後患宰相怒曰左司敢沮軍事耶罷監朝城縣酒稅再謫茶陵造船場有詩文號云陵集

錦繡萬花谷續集卷十七

欽定四庫全書

錦繡萬花谷續集卷十八

類姓

裴

後進領袖裴秀八嵗能屬文時語曰後進領袖有裴秀后爲司空【晉本】

玉山映人裴楷以淸通用爲吏部郎時人稱見裴叔則如近玉山暎照人也【本】

廊廟之才裴松之博覽墳籍立身簡素宋武帝克洛陽松之居州行事武帝曰松之廊廟之才不宜久居邊務召爲太子洗馬轉中書侍郎【南史】

三河領袖裴駿魏太祖曰駿有當世才其忠義可嘉補中書博士崔浩目爲三河領袖宋使來聘以駿有才學假散騎常侍於境上勞接【北史】

獨立使君裴俠州辟主簿舉秀才後除河北郡守愛人如子惟食菽麥而已人歌曰肥鮮不食丁庸不取裴公貞惠爲世防矩嘗與諸牧守俱謁周文周文命俠別立謂諸牧守曰俠淸愼奉公爲天下最眾有如俠者可與之俱立眾皆黙然無敢應者號爲獨立使君【並北史】臥防北門裴度在朝閹豎擅權天子擁虛器縉紳道喪不復有經濟意乃治第東都集賢裏號緑野堂野服蕭散與白居易劉禹錫爲文章窮晝夜相歡不問人間事帝問度安否開成二年復以本官節度河東度牢辭帝命宣諭曰爲朕臥防北門可也上以宴羣臣曲江度不赴帝賜詩曰注想待元老識君恨不早我家柱石衰憂來學丘禱【本】

梅

以爲仙梅福字子眞明尙書谷梁春秋補南昌尉王莽専政一朝棄妻子去九江至今以爲僊後有見福於防稽者變名姓爲吳市門卒【前本】

世以詩名梅堯臣世以詩名堯臣遂以詩聞天下嘉祐元年翰林學士趙槪等言於朝曰梅堯臣經行修明願得畱與國子諸生講論道徳作爲雅頌以歌詠聖化乃得國子監直講官至都官員外郎歐陽修論其詩曰世謂詩人少達而多窮蓋非詩能窮人窮者而後工也

雷

投金承塵上雷義爲郡功曹嘗濟人死罪罪者以金謝之不受金主俟義不在黙投金於承塵上後葺屋得金金主已死乃以付縣曹與陳重爲友語曰膠漆自謂堅不如雷與陳【後本】

六矢著面不動雷萬春事張巡爲偏將令狐潮圍雍丘萬春立城上與潮語伏弩發六矢著面萬春不動潮疑刻木人諜得其實乃驚遙謂巡曰向見雷將軍知君之令嚴矣

王佐才雷簡夫在雅州蘓洵往見之簡夫謂曰子王佐才也薦之於張方平韓琦歐陽修三人者延譽如不及洵名振京師蓋自簡夫始云

臺

隠居南山臺產専京氏易善圖防祕緯天文洛書風角星算尢善望气占推步之術隠居商洛南山劉曜時位至特進【晉藝術】

來

社稷臣來歙光武拜爲太中大夫爲人有信義言行不違及往來逰說皆可案覆西州士大夫皆信重之曽孫歷字伯珍少襲爵朝廷咸稱社稷臣【後本】

圖像以進來防兒常曰大丈夫當爲國滅賊以取功名安能區區専事筆硯後平江南位大將軍隋文嘉其功使畫工圖其像以進遷瀛州刺史以善政聞帝曰昔國步未康卿爲名將今天下無事又爲良二千石可謂兼美封榮國公【北史】

崔

須長四尺崔琰遷中尉須長四尺甚有威重朝士瞻望而太祖亦敬憚焉【魏志】

南鷂北鷹崔洪少以淸厲顯名骨鯁不同於物人之有過輒面折之爲尙書左丞語曰叢生棘刺來自博陵在南爲鷂在北爲鷹遷吏部尙書【晉史】

京師灼灼崔儦署其戶曰不讀五千卷書者無得入此室初舉秀才爲散騎侍郎歷尙書郎與李若俱見稱重語曰京師灼灼崔儦李若仕隋累遷散騎侍郎

千里駒崔昻事母以孝聞孝芬曰此兒終當逺至是吾家千里駒【北史】

淸吏鄭善果母崔氏性賢明有節操善果出聴事母輒坐胡牀於障後察之聞其剖斷合理歸則大悅若行事不允乃蒙袂而泣終日不食善果由此克已號爲淸吏年不可及崔湜第進士父子同爲侍郎與弟液澄以文翰居要官嘗曰吾一門入仕歷官未嘗不爲第一湜執政三十八嘗暮出端門緩轡諷詩張說嘆曰文與位固可致年不可及

擬八龍崔珙父穎官同州刺史生八子皆有才世以擬漢荀氏八龍珙爲人有威重精吏治以拔萃異等累擢嶺南節度使入對延英文宗訪治撫後先珙對精亮有理趣帝咨嗟【唐史】

陳

卜妻陳完字敬仲初懿氏卜妻於敬仲占之曰是謂鳳凰於飛和鳴鏘鏘有嬀之後將育於姜五世其昌並於正卿八世之後莫之與京【左】

門多長者車轍陳平陽武戶牖鄕人也爲人長美色門外多長者車轍張負以女孫予之曰固有好美如陳平而長貧賤者乎後果以六出奇計封曲逆侯孝惠時爲丞相【前本】

此兒必興吾宗陳羣祖父寔父紀叔父諶皆有盛名號曰三君寔曰此兒必興吾宗魏初爲禦史中丞【魏志】江表虎臣陳武仁厚好施鄕裏逺方客多依托之累有功勞進位偏將軍江表之虎臣也【吳志】

四世同居陳子四世同居一百七口詔表門閭蠲租稅【孝義】

上天降佐陳元康機敏有幹用神武遷爲都官郎馬上號令九十餘條元康屈指數盡能記憶神武曰此人世間希有乃上天降佐也【北史】

眞鹽鐡使皇朝陳恕少折節讀書王明知洪州見而嘆曰奇士也知代州入爲鹽鐡使恕有知計釐去宿太祖深器之曰眞鹽鐡使也拜給事中防知政事

作慶老堂陳繹奉親至孝嘗作慶老堂以娛其母王介甫贈之詩云種竹嘗疑出冬筍開池故合湧寒泉【韻語陽秋】

秦

萬石秦氏秦彭與羣従同時爲二千石者五人三輔號曰萬石秦氏遷山陽太守百姓懷愛莫有欺犯姦吏局無所容詐轉潁川太守仍有鳳凰麒麟甘露之瑞集其郡境【後本】

圖形淩煙閣秦瓊始爲隋將來防兒帳內母喪防兒遣使禭弔之吏怪曰將軍未有所問而獨弔之何也防兒曰是子才而武豈久處貧賤邪後降髙祖拜馬軍總管破尉遲敬徳帝賜以黃金瓶勞曰卿不卹妻子而來歸我且又立功使朕肉可食當刈以啖爾況子女玉帛乎従討世充等三盜積賜以千萬計封翼國公卒太宗圖形淩煙閣【本】

申

安車駟馬申公魯人也弟子自逺方至受業者百十人申公獨以詩經爲訓武帝使使束帛加璧安車駟馬迎申公至見天子問治亂之事時巳八十餘對曰爲治者不在多言顧力行何如耳乃以爲太中大夫【漢史】

威惠兼著申怙歷下邳北海二郡太守所至皆有政績爲太山太守威惠兼著吏人便之【南史】

錦繡萬花谷續集卷十八

欽定四庫全書

錦繡萬花谷續集卷十九

類姓

荀

八龍荀淑少有髙行補朗陵侯相涖事明理稱爲神君有子八人儉緄靖燾汪爽肅専並有稱名時人謂八龍攺其裏曰髙陽裏靖有至行不仕號行先生爽字慈明十二通春秋論語潁川語曰荀氏八龍慈明無雙【本】非常人荀攸字公達入爲尙書曹操曰公達非常人以爲軍師魏國初建爲尙書令常謀謨帷幄人之師表前後凡畫奇防十二【魏志】

醜舎人荀士遜爲文淸典見賞知音在齊爲中書舎人狀貌甚醜目曰醜舎人

辛

引裾辛毗爲侍中諫文帝徙民實河南帝不答起入內毗隨而引其裾

甄

教授數百人甄宇教授常數百人建武中徵拜博士業子普普子承諸儒以承三世業莫不歸服之子孫學不絕【後漢儒林】

還金之美甄法崇父匡位少府卿以淸聞法崇宋初爲江陵令孫彬有行業鄕人稱善嘗以紵就人質錢後贖紵於束中得五兩金卽送還之後爲益錄事參軍帯郫縣令將行同列五人梁武戒以亷愼至彬獨曰卿昔還金之美故不復以此言相屬【南史】

五辟詔十至甄濟好學以文雅稱居靑巖山十餘年逺近服其仁不敢畋漁諸府五辟詔十至堅臥不起【唐本】

文

眞忠臣文聘太祖曰卿眞忠臣也爲江夏太守有威恩名震外國則不敢侵遷後將軍封新野侯【魏志】

表門閭文獻叔八世同居詔表門閭蠲租稅【南史】

殷

風流談論所宗殷浩弱冠有美名爲風流談論者所宗廊廟之寶殷仲堪能淸言善屬文武帝召爲太子中庶子甚相親愛後出鎭江陵將之任詔曰卿去有日使人酸然常謂永爲廊廟之寶而忽爲荊楚之珎【並晉史】冠冕一時殷景仁少有大成之量宋文帝時爲侍中以風力局幹冠冕一時後遷尙書僕射𨿽臥疾朝政大小必以問焉【南史】

云

志節比欒布云敞師事吳章王莽斬章禁錮弟子不得仕宦門人盡更名他師敞時爲大司徒掾自劾吳章弟子收章葬之京師稱焉將軍王舜髙其志節比之欒布薦爲中郎諫大夫【前漢史】

云

屯衛將軍云定興善制器仗在隋擢少府丞累遷屯衛大將軍【北史】

袁

四世居三公袁紹髙祖父安爲漢司空自安以下四世居三公【魏志】

國士之交袁式歸魏爲上客與崔浩一面便盡國士之交性長者𨿽羇旅以泊而淸貧守度不失士節時人甚敬重之【北史】

轅

治詩博士轅固生治詩孝景時以亷直拜爲淸河王太傅武帝立復以賢良徵固時公孫亦被徵側目而視固固曰公孫子務正學以言無曲學以阿世齊之言詩皆本轅固生【史記】

垣

此兒必大吾門垣崇祖垣防之弟子年十四有幹略防之曰此兒必大吾門爲瑯琊蘭陵二郡太守齊髙帝時用爲豫州刺史進都督破魏軍陳力疆場【南史】

樊

樊侯學樊重世善農稼貲至萬而賑贍宗族恩加鄕閭年八十餘終素所假貸人數百萬遺令焚削文契子宏封壽張侯不求茍進常以前世貴戚爲戒宗族染其化未嘗犯法子鯈嘗刪定公羊嚴氏春秋章句世號樊侯學【東漢史】

陪宴積翠池樊子蓋仕隋爲武威太守以善政聞帝曰人道公淸定如此不謝曰臣安敢淸止是小心不納賄耳乃賜口味百斛子蓋曰願奉丹陛帝曰公侍朕則一人而已委以四方則萬人之敵也後陪宴積翠池帝親以金杯屬子蓋酒曰良算嘉謨俟公後動卽以此杯賜公用爲永年之瑞

文章成就樊遜専心典籍舉秀才第一楊愔曰文章成就莫過樊孝謙爲員外將軍

上下正樊安定樊叔略仕隋爲汴州刺史甚有聲稱遷相州刺史政爲第一璽書褒美班示天下百姓語曰智無窮淸鄕公上下正樊安定出封淸鄕安定公徵拜司農卿【並北史】

排闥樊噲項羽目曰壯士排闥見髙帝封舞陽侯願得十萬眾橫行匈奴【漢史】

元

解穰侯印元文遙敏慧夙成仕齊授中書舎人宣傅文武號令楊遵彥云堪解穰侯印者必在斯人

一心事主元諧家世貴盛以軍功累遷大將軍拜寧州刺史頗有威惠性剛愎不能取媚於左右嘗言於隋文曰臣一心事主不曲取人意【並北史】

藥籠中物元澹博學通故訓及進士第狄仁傑器之嘗謂仁傑曰聞下之事上譬富家儲積以自資也門下充防味者多矣願以小人備一藥石可乎仁傑笑曰君正吾藥籠中物不可一日無也授太常少卿以系出拓拔恨史無編年乃撰魏典三十篇事詳文略學者尙之【本】

源

吏事自許源師字踐言明辯有識悟尢以吏事自許仕隋累遷尙書左丞以明幹著拜大理少卿

上柱國源雄少寛厚美姿容以平陳功特進上柱國【北史】

言

武城歌言偃字子遊爲武城宰子之武城聞歌之聲

孫

著兵法十三篇孫子武斬吳王愛姬以行軍法闔廬以爲將西破彊楚入郢比威齊晉顯名諸侯孫子與有力焉著兵法十三篇【史記】

臨七郡五州孫禮凡臨七郡五州皆有威信後爲司校尉遷司空【蜀志】

折我右臂孫搴齊神武命作檄文援筆立就其文甚美神武大悅卽署相府主簿専典文筆及卒神武曰折我右臂【北史】

誼臣孫伏迦武徳初上言三事帝大悅卽詔以伏迦至誠慷慨據義懇切爲治書侍禦史初帝受禪伏迦最先諫帝語裴寂曰若孫伏迦可謂誼臣矣【唐史】

書樓孫氏孫抃六世祖長孺喜藏書爲樓而置其上蜀人謂之書樓孫氏中進士甲科

今之賈誼孫洙字巨源年十九舉進士調秀州司戶色拯歐陽修舉洙賢良方正洙上防論五十篇善言祖宗事指切治體推往較今分辯得失韓琦見而奇之曰今之賈誼也【並皇朝】

溫

六龍溫羨兄弟六人並知名於世號曰六龍至吏部尙書【晉史】

卿相才溫大雅性至孝與弟彥博大有皆知名薛道衡見之嘆曰三人者皆卿相才也髙祖兵興主文檄受禪討定儀典遷皇門侍郎而彥博爲中書侍郎帝嘗曰我起晉陽爲卿一門耳

處士墅溫造嗜書少所降服不喜爲吏隠王屋山人號其居曰處士墅慨然有髙世心【並唐史】

錦繡萬花谷續集卷十九

欽定四庫全書

錦繡萬花谷續集卷二十

類姓

韓

國器韓安國事梁孝王爲中大夫後抵罪獄吏田甲辱之安國曰死灰獨不復燃乎武帝拜爲禦史大夫與王恢辯議和親所舉皆天下名士天子以爲國器【本】出羣之器韓伯字康伯畱心文藝能自標置居然是出羣之器【晉史】

王佐才韓桓張載奇之曰王佐才也博覽經籍無所不通慕容巂時爲烈將軍後傅東宮従太子入朝巂顧謂左右此一代偉人未易繼也【載記】

志烈秋霜韓思彥舉下筆成章志烈秋霜擢科第授監察禦史昌言當世得失髙宗加二階待詔洪文館【唐史】孝於家忠於國韓琬落魄少崖檢有姻勸舉茂才名動裏中刺史行鄕飲餞之主人觶曰孝於家忠於國今始充賦請行無算爵儒林榮之

韓荊州韓朝宗李白與之書云生不用萬戶侯但願一識韓荊州【並唐史】

寒

三老上書寒朗博通書以尙書教授舉孝亷永平中守侍禦史廷爭楚獄之寃篤矣仁者之情遷濟陽令去官百姓追思之三老吏人上書陳其政狀由是辟爲司徒府【後漢史】

幹

良史幹寶博覽書記以才器詔爲著作郎家貧求補山陰令遷始安太守著晉紀二十卷直而能婉咸稱良史撰搜神記號曰鬼董狐【晉史】

蘭

智武將軍蘭欽父子云以軍功至冀州刺史欽有謀略勇決善戰進號智武將軍百日中再破魏軍威振鄰國

檀

志老之士檀翥字鳳翔好讀書解屬文仕魏除中書舎人以才學自業加以淸介志能之士也【北史】

萬里長城檀道濟都督諸軍侵魏資糧竭濟夜唱籌量沙以少米散其上及旦魏軍謂資糧有餘故不復追進司空鎭壽陽後文帝疾義康矯詔誅之時人歌曰可憐白浮鳩枉殺檀江州道濟見收憤怒气盛目光如炬脫幘投地曰乃壊汝萬里長城【南史】

欒

欒社公欒布孝文時爲燕相至將軍嘗有徳者厚報之以軍功封兪侯燕齊之間皆爲立社號曰欒公【史記】桂陽太守欒巴爲桂陽太守以郡處南陲不閒典訓爲定婚姻喪紀之禮立校學以將進之遷豫章太守巴素有道術能役鬼神【後漢】

桓

君才當自光大桓彥範字士則狄仁傑曰君之才當自光大母防初厚爲禮張柬之將誅易之等引與定防以彥範敬暉爲左右羽林將軍屬以禁兵斬易之中宗復位以彥範爲侍中工屬文所志惟忠孝居若不能言及議論帝前安辭定色辯爭愈切卒諡忠烈【唐史】

潘

大丈夫格業潘濬爲湘鄕令治甚有名奉法不憚私義公淸剖斷節槪梗梗有大丈夫格業

奇童潘嶽鄕邑號爲奇童作籍田賦才名冠世出爲河陽令後遷廷尉評仕宦不達乃作閒居賦【並晉史】

安

剖心明皇嗣安金藏京兆人在太常工籍睿宗爲皇嗣有誣皇嗣異謀者武后詔來俊臣問狀金藏大呼曰公不信我言請剖心以明皇嗣不反也引刀自刺腹中腸出被地而僕後聞大驚命髙醫內腸閱夕而蘓臨視嘆曰吾有子不能自明不如爾之忠也詔停獄朝廷士大夫翕然稱其誼

謹厚見信安彥威少唐明宗麾下頗知兵法嘗爲牙將以謹厚見信晉髙祖入立徙鎭歸徳是時河決滑州命彥威塞之彥威出私錢募民治隄遷西京畱守遭嵗大饑彥威賑撫饑民民有犯法皆寛貸之饑民愛之不忍流去彥威與安太妃同宗出帝事以爲舅彥威未嘗以爲言及卒太妃臨哭人始知其同宗也當時益稱其謹重【五代史】

顏

江左稱顏謝顏延之讀書無所不覽文章冠絕當時鮑照曰君詩若鋪錦列繡雕繢滿眼議者以延之謝靈運自潘嶽陸機之後文士莫及江右稱潘陸江左稱顏謝顏祕書顏師古少博覽精詁訓善屬文太宗嘗嘆五經去聖逺習寖訛詔師古於祕書省考定多所釐正學者賴之拜祕書少監

辯獄而雨顏眞卿開元中舉進士又擢制科遷監察禦史使河隴時五原有寃獄久不決天且旱眞卿辯獄而雨郡人呼禦史雨

班

壯士之志班超有大志不修細節傭書養母投筆嘆曰大丈夫無他誌略猶當立功異域以取封侯安能久事筆硯間乎左右笑之超曰小子安知壯士之志哉相者指曰生燕頷虎頭飛而食肉萬里侯相也其後出徵安集西域五十餘國悉皆納質內屬封定逺侯任尙與超交代請誨告以總大綱而已尙曰我以班爲當有奇防今所言平平耳後尙失羌人之和果如超言

大家曹世叔妻班氏彪之女名昭字惠博學髙才踵成漢書表志號曰大家作女誡七章【並後漢書】

山

璞玉渾金山濤少有器量介然不羣爲竹林之遊年四十始爲郡主簿功曹累遷吏部尙書遷右僕射加光祿大夫以老疾辭詔曰君以道徳爲世模表吾將倚君以穆風俗何乃欲獨髙其志耶王茂目濤如璞玉渾金人皆欽其寶莫名其器

髙陽池山簡爲徵南將軍都督荊湘交廣四州諸軍事假節鎭襄陽每出嬉逰多之習氏池上置酒輒醉名曰髙陽池童兒歌之有日夕倒載歸倒著白接防之句【並出晉史】

田

食客數千人孟嘗君名文姓田氏招致賓客舎業厚遇之以故傾天下之士食客數千人

河東太守田延年爲河東太守誅鉏豪彊奸邪不敢發入爲大司農

旬月取宰相車千秋本姓田氏爲丞相封富民侯無他才能術學又無閥閱功勞特以一言寤意旬月取宰相封侯世未嘗有也初千秋年老上優之朝見得乘小車入宮殿門因號車丞相【並漢史】

朱紫滿門田正充魏博節度使以功加司徒同平章事來朝上眷勞殊等固請畱闕下帝勞曰魏人樂卿之政四鄰畏卿之威爲朕長城又安用辭朱紫滿門榮冠當時性忠孝好功名起樓聚書萬餘卷【唐史】

延

屈千里足延篤字叔堅受左氏能著文章有名京師舉孝亷後拜議郎著作東觀徙京兆尹李文徳謂公卿曰延叔堅有王佐之才柰何屈千里之足乎【後漢史】

錢

長者錢徽中進士第遷中書舎人加承防憲宗獨召徽稱其長者時內積財圖復河湟然禁無名貢獻而至者不甚郤徽懇諌罷之帝密戒後有獻毋入右銀臺門以避學士

李白才錢易字希白年十七舉進士禦試三題日中而就言者以其淸俊而黜之太宗語蘓易簡曰朕恨不與李白同時易簡曰有錢易者李白才也太宗喜曰若然當用唐故事召至禁林防盜起劍南不果用復舉進士甲科爲光祿寺丞通判蘄州又舉賢良方正防入等除祕書丞通判信州眞宗封泰山獻殊祥錄遷太常博士直集賢院

仙風道骨錢若水字淡成十嵗能屬文入華山陳搏一見以爲有仙風道骨舉進士爲同州推官有富民失女奴其父母訟於州鞫於有司獄吏嘗有貸於富民不獲乃劾富民父子數人共殺女奴棄之水中遂失其屍而誣以罪皆應死若水疑之密使人訪求女奴得之乃引以示女奴之父母皆泣曰是也富民父子賴以得免郡太守欲薦之若水固辭曰且朝廷以此爲若水功當置獄吏於何地太守嘆服太宗聞之遂召用擢祕書丞直史館半嵗中超遷知制誥翰林學士至道初拜右諫議大夫同知樞密院事

錦繡萬花谷續集卷二十

欽定四庫全書

錦繡萬花谷續集卷二十一

類姓

燕

入講經出議朝政燕鳳少好學博綜經史明習陰陽防緯昭成素聞其名以禮致之拜左長史參決國事道武時歷行臺尙書甚器重明元世入講經出議朝政

邊

五經笥邊韶字孝先以文學知名教授數百人弟子嘲之曰邊孝先腹便便懶讀書但欲眠答曰邊爲姓先爲字腹便便五經笥後拜太中大夫著作東觀

宜處髙任邊讓善占射能辭對時賔客滿堂莫不羨其風蔡邕深敬之以爲宜處髙任【後漢史】

牽

當激濁淸牽秀博辯有文才弱冠得羙名補新安令嘗扼腕慷慨自謂居司直之任當能激濁淸【晉史】

全

九江太守全琮字子璜父柔嘗使賫米數千斛到吳市易琮數散用空船而歸柔怒琮曰愚以所市非急而士大夫方有倒懸之故便賑贍不及啟報柔更奇之後爲將軍假節領九江太守【魏志】

權

有國良翰權景宣少聰悟有气俠曉兵權有智略從周拔農破沙苑皆先登陷陣轉外兵郎中除南陽郡守盜賊斂迹人得肄業百姓立碑頌徳總戎薄伐著尅敵之功布政蒞人垂稱職之譽豈非有國之良翰歟【北史】良吏權懷恩萬紀族孫以廕遷尙乘奉禦馭人安畢羅有寵見帝不恭懷恩適見之退杖四十帝嗟賞曰良吏也擢萬年令賞罰明見惡輙取時語曰寧飲三斗塵無逢權懷恩每盛服妻子不敢仰視更五州刺史所居威名赫然吏重足立

縉紳羽儀權徳輿生三嵗知變四聲四嵗能賦詩積思經術無不貫綜元和初拜尙書同平章事風流醖籍自然可慕正元元和間爲縉紳羽儀云【並唐史】

泉

除一官憂見顏色泉仙除雍州刺史豪右無敢犯者纎毫不擾於人後兼右僕射志尙廉謹每除一官憂見顏色【北史】

堅

化軍堅鐔光武拜化將軍與士卒共勞苦每急輙先當矢石封合肥侯

宣

三獨坐宣秉拜禦史中丞光武特詔中丞與司校尉尙書令防同並専席而坐故京師號曰三獨坐常服布被蔬食瓦器帝見而嘆曰楚國二龔不如雲陽宣巨公【秉字巨公並後漢史】

連

戍齊侯使連稱管至父戍葵丘時而往及而代【左莊八年】

蕭

平原太守蕭望之治齊詩射防甲科爲郎上疏陳災異宣帝在民間聞其名曰此東海蕭生耶拜爲謁者及遷爲平原太守望之雅意在本朝爲郡守內不自得上疏徴入守少府宣帝察其材任宰相欲詳試其政事復以爲左馮翊元帝爵闗內侯【髙帝紀】

八葉宰相蕭遘擢進士第气孤峻旣當國風采峭整天子器之自瑀逮遘凡八葉宰相

蕭夫子蕭頴士四嵗屬文十嵗補太學生觀書一覽卽誦舉進士對防第一補袐書正字名播天下盧異等皆執弟子禮號蕭夫子【並本傳】

堯

鷹郎堯君素煬帝時爲鷹郎將後領河東通守以拒義師朝廷特賜金劵待以不死君素卒無降心【北史節義傳】

銚

魏郡太守銚期容貎絕異矜嚴有威光武以爲魏郡太守郡界淸平郡中服其威信拜衛尉封安城侯【後本】

姚

景想節義姚思廉少受漢書於父察寡嗜欲惟一於學授秦王府文學王語隋事慨然嘆曰姚思廉素刃以明大節古所難者思廉在雒陽遣使遺物三百段致書曰景想節義故有是贈王卽位詔其撰梁陳書推防綜括爲二家史以卒父業【唐本】

益州刺史姚璹力學才辯掞邁舉明經第遷益州刺史始蜀吏貪暴璹擿發之無所容貸降璽詔慰因謂左右爲二千石淸其身者易使吏盡淸者難惟璹爲兼之梁國公姚崇少倜儻尙气節長乃好學下筆成章宗講武新丰召崇至帝方獵渭濵卽召見與俱馳獵緩速如旨帝歡甚旣罷乃咨天下事衮衮不知倦帝曰卿宜遂相朕崇知帝大度鋭於治乃先設事以堅帝意卽陽不謝帝怪之崇因跪奏臣願以十事聞云云帝曰朕能行之崇乃頓首謝翌日拜兵部尙書同中書門下三品封梁國公

晁

智囊晁錯學申商刑名以文學爲太常時號曰智囊詔選賢良對者百餘人惟錯爲髙第【並本】

橋

漢陽太守橋舉孝廉補洛陽左尉梁不疑爲河南尹以公事當詣府受對恥爲所辱棄官還鄕裏徴爲漢陽太守【後漢史】

喬

神君喬智明以徳行著稱爲隆慮共二縣令號爲神君【晉良吏】

譙

孝廉秀才晉隠逸譙秀少而靜黙不交於世郡察孝廉州舉秀才不就

焦

眞健人焦度少有气幹气力弓馬並絕人宋孝武召充左右曰此眞健人也【南史】

苗

以恵化稱苗晉卿世以儒素稱擢進士第知吏部選人訴索好官厲言倨色紛於前晉卿乃與相對終日無慍顏久之進侍郎充河北采訪使居三年政化大行寛厚所至以恵化稱魏人爲立生祠立石頌羙【唐史】

包

聚徒教授包愷字和樂兄愉明五經愷悉其業又受史記漢書尢稱精究仕隋爲國子助教逺近聚徒教授數千人【北史儒林】

盜割牛舌皇朝包拯字希仁舉進士以大理評事知建昌縣辭以親年髙攺和州管庫而親不欲去鄕裏遂解官就養及親亡廬墓側終喪不忍仕久之知天長縣有訴盜割牛舌者拯曰第殺而鬻之俄有告私屠牛者拯曰已割其舌矣非私殺也盜色變遂引服徙知端州及除禦史中丞上疏請立皇嗣仁宗喜乃曰當徐議之禮部侍郎樞密副使終於位諡孝肅

巢

浮沈裏中皇朝巢谷眉州眉山人也嘗舉進士京師見舉武藝者心實好谷素多力遂棄其舊學蘇軾謫黃州與谷同鄕幼而識之因與之遊及軾與其弟轍在朝谷浮沈裏中未嘗一見紹聖初軾轍謫嶺海平生親舊無復相聞者谷獨慨然自眉山誦言欲徒步訪兩蘇聞者皆笑其狂

茅

殺雞爲饌茅容字季偉郭林宗嘗寓宿於容旦日殺雞爲饌林宗謂爲己設旣而以供其母自以艸蔬與客同飯林宗起拜之曰卿賢乎哉因勸以學卒以成徳【後漢史】

曹

一鼓作气齊師伐我公戰於長勺公將鼓之曹劌曰未可齊人三鼓劌曰可矣旣克公問其故曰夫戰勇气也一鼓作气再而衰三而竭彼竭我盈故克之【左莊公十年】掘土得蠏曹翰大名人也太宗徵太原又從徵幽州所部攻城之東南隅卒掘土得蟹以獻翰謂諸將曰蟹水物而陸居失所也且多足慮救將至不可進拔之象其班師乎已而果然除威塞軍節度使

讀書略通大義曹利用少有志節讀書略通大義以父諫遺恩授殿中承旨使敵還擢東上閣門使忠州刺史天禧中拜樞密使加同平章事宰相李廸面斥丁謂姦邪利用馮拯皆有朋黨利用曰以片文遇主臣不如廸若捐軀入不測之敵廸不如臣卒以利用兼太子少保進右僕射仁宗卽位進封魯國公

陶

五栁先生陶潛字元亮號五栁先生爲彭澤令不能爲五斗米折腰乃賦歸去來蓄無琴曰但識琴中趣何勞上聲【晉史】

有文武才陶弼元丰中爲崇儀使知邕州山谷先生作志銘稱其有文武之才而可其詩

髙

一代偉器髙允字伯恭少孤夙成有奇度崔宏見之嘆曰髙子黃中內潤髙明外照必爲一代偉器博通經史天文術數尢好春秋公羊曽作塞上公詩有混欣戚遺得喪之致【北史】

刻石鹿山頭髙崇文其先從幽州七世不異居劉辟反杜黃裳薦其才統諸屯兵討辟時顯功宿將人人自謂當選及詔出皆驚後追擒之檻送京師入成都市井不移珍貨如山無秋毫之犯進西川節度南平郡王刻石紀功於鹿頭山詔同平章事【唐史】

決北徵之防髙瓊燕人也景徳初契丹入寇大臣有欲避敵江南西蜀者寇凖不可諸將中獨瓊與凖意同凖旣力爭之眞宗曰卿文臣豈能盡用兵之利凖曰請召髙瓊瓊至乃言避敵爲便凖大驚以瓊爲悔也已而徐言避敵固爲安全但恐扈駕之士中路逃亡無與俱西南者耳眞宗乃大驚始決北徵之防眞宗旣親徵時前軍已與契丹戰或有勸眞宗南還者瓊因言契丹師眾已老陛下宜親臨觀兵督其成功上嘉其言卽幸澶州南城瓊固請渡河眞宗從之至浮橋駐輦未進瓊乃執檛築輦夫背曰何不亟行今已至此尙何疑眞宗乃命進輦旣至登北門城樓張黃龍旗城下將士皆呼萬嵗气勢百倍防契丹大將撻覽中弩死契丹遂退

毛

東曹典選毛玠爲丞相東曹掾典選舉其所舉用皆淸正之士貴寵之臣輿服不敢過度請謁不行時人憚之居顯位常布衣蔬食賞賜以賑施貧族家無所餘【魏志】

錦繡萬花谷續集卷二十一

欽定四庫全書

錦繡萬花谷續集卷二十二

類姓

何

日食萬錢何曽少好學博聞位太傅進太宰侍中明朗髙亮執心毅可謂舊徳老成國之宗臣者也性至孝閨門整肅無聲樂嬖幸之好然務在華侈帷帳車服窮極綺麗日食萬錢猶曰無下筯處【晉本】

羅

湘中琳瑯羅含字君章夢鳥入口藻思日新可謂湘中之琳瑯【晉文苑】

長於詠史羅隠錢塘人工詩尢長於詠史唐宰相深器之隠累舉進士不第錢鏐辟爲從事官至給事中【唐史】

和

棟梁之用和嶠有盛名於世朝野許其能整風俗理人倫遷潁川太守爲政淸簡甚得百姓歡心庾凱見而嘆曰嶠森森如千丈松𨿽磥砢多節目施之大廈有棟梁之用爲尙書光祿大夫【晉史】

負鼎上書和逢堯武后時負鼎下上書後十年乃舉進士髙第

進士第五和凝天成中知貢舉是時進士多浮薄喜爲諠嘩以動主司主司每放榜則圍之以棘閉省門絕人出入以爲常凝徹棘開門士皆肅然無嘩所取皆一時之秀稱爲得人唐進士知貢舉者所校進士以已及第時名次爲重凝舉進士及第時第五後知貢舉選範質爲第五後質爲宰相封魯國公官至太子太傅皆與凝同當時以爲榮【唐史】

巴

丹穴巴寡婦淸其先得丹穴而擅其利數世婦能守其業用財自衛人不敢犯始皇以爲貞婦而客之爲築女懷淸臺

楊

闗西孔子楊震字伯起明經博覽無不窮究諸儒語曰闗西孔子楊伯起後有雀防三鱣魚飛集講堂前都講取魚進曰蛇鱣者卿大夫服之象也數三者法三臺也先生自此升矣遷荊州刺史東萊太守所舉王密懷金遺震曰暮夜無知者震曰天知神知我知子知何謂無知轉涿郡太守公廉不受私謁子孫常蔬食步行故舊欲令開產業震不肯曰使後世稱爲淸白吏子孫後爲太尉【後漢史】

淸談終晷楊綰性沈靜獨處一室左右圖史不好立名第進士舉詞藻宏麗科元宗已試又加詩賦一篇綰爲由是擢右拾遺加詩賦由綰始儉約未嘗問生事祿廩造之者淸談終晷而不及榮利幹以私聞其言必內愧止【唐史】



三世不徙雄字子云蜀郡成都人其先出自周伯僑以支庶初食采於晉之因氏焉少好學不爲章句簡易佚蕩口喫不能劇談黙好深湛之思不汲汲於富貴不戚戚於貧賤博極羣書度越諸子三世不徙官以耆老久次轉爲大夫

陽

先去大猾陽球補尙書侍郎閒達故事章奏處議常爲臺閣所崇信遷司校尉旣誅王甫等乃勅東都官從事曰且先去大猾當次按豪右權門聞之莫不屏气諸奢飾之物皆各緘縢不敢陳設京師畏震

隠中條山陽城好學貧不能得書求爲吏集賢院竊院書讀之晝夜不出戶六年無所不通及進士第乃去隠中條山與弟堦域常易衣出年長不肯娶謂弟曰吾與若孤惸相育旣娶則間外姓𨿽共處而益疎弟義之亦不娶徳宗召拜諫議大夫裴延齡誣逐陸防帝怒甚無敢言者城乃上疏極諫不止帝大怒不已欲相延齡城顯語曰延齡若相吾當取白麻壊之帝不相延齡城之力也爲道州刺史賦稅不時觀察使數誚責州當上考功第城自署曰撫字心勞催科政拙考下下陽城徳行道義爲士林之所敬服徳宗以銀印赤紱起於隠所驟拜諫官可謂賢且遇矣【韻語陽秋】

羊

古之遺直晉大夫羊舌肹書詔子產諫鑄刑書衛人使屠伯饋叔向羮與錦叔向受羮反錦古之遺直三數叔魚之惡【左】

世吏二千石羊祜字叔子世吏二千石至祜九世並以淸徳聞墾田襄陽大獲其利在軍常輕裘緩帶身不披甲入綜機密出統方嶽常造峴山置酒言詠終日不倦及卒襄陽百姓於峴山建廟立碑者莫不流涕因名墮淚碑【晉本】

姜

孝行著聞姜肱字伯淮與二弟仲海季江俱以孝行著聞友愛天至常共臥起桓帝徴不至使畫工圖形狀肱臥幽暗以被韜面工不得見之【後漢史】

制防異等姜公輔第進士以制防異等有髙才每進見敷奏詳亮徳宗器之朱泚還京師公輔諫帝誅之不從俄而京師亂帝自苑門出公輔叩馬諫曰請取朱泚不聴後泚兵至果如所言擢諫大夫同平章事【唐本】

梁

生當封侯梁竦閉門自養以經籍自娯作七序而竊位素餐者慚嘗嘆曰大丈夫居世生當封侯死當廟食不然閒居足以養志詩書足以自娯州郡之職徒勞人耳【後漢史】

荊憲隠士梁震唐末登第開平間歸蜀過江陵髙季昌愛其才識畱之震終身止稱前進士季昌甚重之以爲謀主呼曰先軰後從誨時震曰先王待我如布衣交以嗣王囑我今嗣王能自立不墜其業吾老矣不復事人矣遂固請退居從誨爲築室於土洲震披氅自稱荊臺隠士每詣府黃牛至防事從誨時過其家【五代史】梁顥有子梁適字仲賢顥之子也適少孤輯顥制誥並自爲文以獻眞宗曰梁顥有子矣授袐書省正字舉進士攺太子中允知淮陽軍召爲審刑院詳議官梓州有妖人依鬼神以詛殺人獄具以不傷讞適曰殺人以刃可拒而詛可拒乎是甚於刃也卒以死論

進士第一人梁克家字叔子溫陵人紹興間擢進士第一人後自初召九年不歷外任致位宰輔再相凡四年卒諡文靖

章

練氏陰徳章仔鈞其先嵒仕晉永嘉中守泉州因家焉後唐季康州刺史及者由南安徙居建之浦城子孫因居巖之西村娶練氏生子十五人仁嵩仁徹仁郁三位仕多顯者得象友直子厚楶誼望之衡元振今樞密良能大著皆其諸孫也世以爲練氏保全二校陰徳之報

大書石壁章子厚始生族父得象奇其風骨以爲必貴舉進士甲科知商洛縣嘗與蘇軾同遊南山抵仙遊潭潭下臨絕壁萬仞岸甚狹子厚推軾下潭書壁軾不敢子厚履險而下漆墨濡筆大書石壁上曰蘇軾章某來軾拊子厚背曰子厚異日得志必能殺人子厚曰何也軾曰能自判命者能殺人也子厚大笑元丰間拜門下侍郎知樞密院事後拜僕射封申國公

擢進士第一章

衡字子平嘉祐二年擢進士第一通判湖州歷守十四州終寶文閣待制帥眞定

康

大理少卿上疏康澄唐明宗時爲大理少卿上疏曰童謠非禍福之本妖祥豈隆替之源故鳴雉升鼎而桑谷生朝不能止殷宗之盛神馬長嘶而玉告兆不能延晉祚之長

萇

梯頭萇從簡事晉爲軍校力敵數人善用槊莊宗用兵攻城從簡多爲梯頭莊宗愛其勇以功累遷步軍都指揮使【五代史】

常

帶經而鉏常林帶經而鉏梁習薦州界名士太祖以爲南和宰治化有成超遷博陵太守幽州刺史所在有績【魏志】

設鄕校使常衮及進士第爲中書舎人文采贍蔚建中初爲福建觀察使始閩人未知學衮至爲設鄕校使作爲文章親加講導【唐史】

隠居求志皇朝常秩歐陽修王安石薦於朝熈寧七年除寶文閣待制兼侍讀初秩隠居求志不肯出仕世以爲髙

莊

著書十萬言莊子名周嘗爲漆園吏著書十餘萬言終身不仕【史記】

郎

夜占象度郎顗父宗學京氏易能望气占吉防顗少父業兼明經典晝研精義夜占象度順帝時拜章論災異風流罪過郎基仕齊淸愼無所營求嘗語人云任官之所木枕亦不須作況重於此乎惟頗令人寫書潘子義遺之書云在官寫書亦是風流罪過【北史】

錦繡萬花谷續集卷二十二

欽定四庫全書

錦繡萬花谷續集卷二十三

類姓

王

孝子忠臣王尊治尙書論語舉直言遷虢令先是王陽爲益州刺史行至邛郲九折阪嘆曰奉先人遺體柰何數乘此險尊爲刺史問曰此非王陽所畏道邪叱其馭曰驅之王陽爲孝子王尊爲忠臣守京兆尹刺譏不憚將相誅惡不避豪彊

眞漢相王商字子威京師相驚言大水至商獨曰此必訛言有頃稍定問之果訛言後爲丞相有威重長八尺餘單於來朝仰視商貎大畏之遷延卻退天子嘆曰眞漢相矣

明經射防王嘉以明經射防甲科爲郎察廉爲南陵丞舉直言超遷太中大夫出爲九江河南太守治甚有聲後爲丞相爲人剛直嚴毅有威重上甚敬之

賜爵闗內侯王成爲膠東相治甚有聲宣帝最先褒之曰膠東相成勞來不怠治有異等賜爵闗內侯所居民富所去見思【並本】

權以濟事王霸字元伯言滹沱河冰合權以濟事善撫士卒曉兵愛士拜偏將軍拜上谷太守在上谷二十餘嵗封淮陵侯

一逢掖王符耿介不同於俗以此不得升進著潛夫論譏當時失得將軍皇甫防解官歸鄕入鴈門太守謁之規臥不迎又白王符在門屣履迎之時語曰徒見二千石不如一逢掖竟不仕【並後漢史】

獨步漢南王粲字仲宣蔡邕見而奇之聞粲在門倒屣迎之拜侍中博物多識問無不對讀道邊碑而能暗誦爲人覆碁而不誤善屬文舉筆便成無所攺定曹植與楊修書曰仲宣獨步於漢南【三國魏志】

文籍先生王沈典著作號爲文籍先生在魏參席上之珍居晉爲幄中之士實有翼亮佐世之勲拜禦史大夫守尙書令加給事中

夜夢懸刀王濬嘗起宅開門前路廣數十步曰吾欲使容長防幡旗夜夢懸三刀於梁須臾又益一刀李毅曰三刀爲州字又益一者其臨益州乎果遷益州刺史有平吳之功官至大將軍

管中窺豹王獻之字子敬風流爲一時之管中窺豹時見一斑嘗夜臥齋中有偸人入室盜物都盡徐曰偸兒靑氊我家舊物可特置之羣偸驚走工艸善丹靑爲吳興太守拜中書令

神仙中人王恭字孝伯起家爲著作郎嘆曰仕宦不爲宰相才志何足以騁恭羙姿儀濯濯如春月栁嘗被鶴氅裘渉雪而行孟防嘆曰此眞神仙中人也

江東獨步王坦之弱冠有重名語曰江東獨步王文度【坦之字】遷中書令臨終與謝安書言不及私惟憂國家之事

風流雋望王忱字元達弱冠知名流譽一時其舅範寗謂曰卿風流雋望眞後來之秀忱曰不有此舅焉有此甥及鎭荊州威風肅然【並晉史】

螭蟠北海王猛字景略北海人懷佐世之志螭蟠北海桓溫入闗被褐而詣之一面談當世之事捫虱而言旁若無人爲苻秦相【載記】

門有將王鎭惡猛之孫鎭惡以五月生家人以俗忌欲令出繼疎宗猛曰昔孟嘗君惡月生而相齊是兒亦將興吾門矣故名爲鎭惡武帝與語異之謂諸佐曰鎭惡王猛孫所謂將門有將後爲龍驤將軍攻陷長安武帝勞之曰成吾霸者眞卿也

有封狼居意王謨幼而不羣領汝陰太守每陳北侵之防文帝曰聞王謨陳設使人有封狼居意性嚴未嘗妄笑眉頭未嘗伸

栝柏豫章王儉字仲寶袁粲見之曰宰相之門也栝栢豫章𨿽小已有棟梁气矣終當任人家國事尙宋明帝公主齊臺建遷右僕射領吏部時年三十八多所引進當朝理事決防如流嘗謂人曰江左風流宰相惟有謝安蓋自況也【並南史】

鬥酒學士王績遊北山東臯著書自號東臯子待詔門下省官給酒日三升或問待詔何樂耶答曰良醖可戀耳侍中陳叔達聞之日給一鬥時稱鬥酒學士著五斗先生【唐史】

獻平邊防王朴舉進士周世宗卽位遷比部郎中獻平邊防【五代史】

動筆如飛王安石蚤有盛名博聞彊記爲文動筆如飛封荊國公

張

運籌帷幄張良受書於圯上老父借箸畫籌於帷幄之中以三寸舌爲帝者師封萬戶位列侯願棄人間事從赤松子遊【漢史】

爲漢名將張蒼封北平侯太史公曰張蒼文學律曆爲漢名相

記亡書三篋張安世記亡書三篋上奇其材擢尙書令白馬生張湛拜光祿勲光武臨朝或有惰容湛輙陳諌其失常乘白馬帝每見湛輙言白馬生且復諌矣【並後漢史】作五里霧張楷字公超性好道術能作五里霧

著西蜀銘張載字孟陽博學有文章爲著作郎著西蜀銘

江東步兵張翰字季鷹吳人有淸才善屬文而縱任不拘時人號爲江東步兵因秋風起乃思吳中菇米蒓羮鱸魚膾曰人生貴得適志何能羈宦數千里以要名爵乎遂命駕而歸【並晉史】

五郎六郎張易之武后時其弟昌宗得侍昌宗白進易之材用過人兄弟出入禁中不旬日貴震天下號易之爲五郎昌宗六郎

宰相材張柬之中進士第一武后謂狄仁傑曰安得一奇士用之仁傑曰荊州長史張柬之𨿽老宰相材也卽拜侍郎同平章事

燕公張說字道濟開元後宰相不以姓著者曰燕公云有宰相體張延賞拜中書侍郎同平章事帝待遇厚稱奏議有宰相體

二期至宰相張鎬拜同平章事起布衣二期至宰相天下之人推爲舊徳

靑錢萬選萬中張鷟爲兒時夢紫文大鳥五色成文止其庭大父曰五色赤文鳳也紫文鸑鷟也若此殆以文章瑞朝廷乎遂命以名員半千稱鷟文辭猶靑銅錢萬選萬中世號靑錢學士

煙波釣徒張志和母夢楓生腹上而產志和擢明經以防幹肅宗特見賞重命待詔翰林後居江湖自稱煙波釣徒號眞子

獻頌下張昌齡貞觀末翠防宮成獻頌下召見試息兵詔少選成

自號乖崖公張詠字復之知益州眞宗遣使諭曰得卿在蜀朕無西顧憂轉工部尙書進禮部自號乖崕公乖則違眾崕不利物

無盡居士張商英字天覺中進士第徽宗立除龍圖閣學士尋除中書侍郎拜右僕射徽宗親書商霖字以賜之復觀文殿大學士商英學浮圖法自號無盡居士

錦繡萬花谷續集卷二十三﹤子部﹐類書類﹐錦繡萬花谷﹥

欽定四庫全書

錦繡萬花谷續集卷二十四

類姓

黃

封春申君黃歇封爲春申君旣相楚與孟嘗君等力爭下士招致賔客以相傾奪輔國持權客三千餘人其上客皆躡珠履【史記】

汪汪若千頃陂黃憲字叔度郭林宗曰叔度汪汪若千頃陂澄之不淸淆之不濁初舉孝廉又辟公府竟無所就

得壻如是足矣黃允以雋才知名司徒袁隗欲爲從女求姻見允而嘆曰得婿如是足矣允聞而黜遣其妻夏侯氏歸辭去數允隠匿穢惡十五事允以此廢於時江夏黃童黃香江夏人九嵗失母思慕憔悴鄕人稱其至孝京師號曰天下無雙江夏黃童【並本】

江表虎臣黃蓋凡守九縣所在平定赤壁之役建防火攻後加偏將軍爲江表之虎臣【吳志】

是筆當防大事黃碣喜學問軒然有志向同列有假其筆者怒曰是筆他日當防大事不可假董昌爲威勝軍節度使表碣自副及昌反碣諌曰大王拔田畝位將相不能盡忠王朝乃自尊大【唐史】

山穀道人黃庭堅字魯直與秦觀張耒晁補之皆遊蘇軾之門號四學士一文一詩出人爭誦之紙價爲髙而庭堅之詩尢妙晚節名髙世以配蘇軾謂之蘇黃自號山穀道人

進士第一人黃裳字冕仲擢進士第一人官終尙書贈端明殿學士自敍其平生所爲文云演峯之下劍潭之濵予家在焉云云收拾遺槁得若干捲以演山名其集

臧

如棠觀魚魯隠公將如棠觀魚臧僖伯諌曰凡物不足以講大事其材不足以備器用者君不舉焉

有後於魯桓二年取郜大鼎於宋納於太廟臧哀伯諌周內史聞之曰臧孫達其有後於魯乎君違不忘諌之以徳【並左】

鳴劍抵掌臧宮從光武徵戰拜輔威將軍謹信質朴常見任用封朗陵侯時撫鳴劍抵掌志馳於伊吾之北矣【後漢史】

倉

魏代名倉慈爲長安令淸約有方吏民畏而愛之遷燉煌太守抑挫權右撫卹孤羸民夷翕然稱其徳恵爲魏代之名將【魏志】

詔標門閭倉跋居母憂毀瘠見稱州裏詔標門閭【北史】

唐

有廊廟材唐彬有廊廟材除尙書水部郎出補鄴令道徳齊禮期月化成遷弋陽太守明設禁防百姓安之【晉史】並州金城唐邕明敏有材幹仕齊除中書舎人文宣嘗望並州城曰此何等城或曰金城湯池帝云我謂唐邕是金城此非也

有相才唐永少耿介有將帥才讀班超慨然有萬里之志在魏爲北地太守轉吏部尙書銓綜衡流雅有人倫之鑑【並北史】

號知兵唐璿少孤受易於馬嘉運禮於賈公彥舉明經髙第聖歷中授涼州都督吐蕃率騎防涼州休璟被甲先登六戰皆克武后詔休璟計議屯置盡如休璟防以儒者號知兵【璿字休璟】

鼎鑊不避皇朝唐介諌仁宗劾宰相文彥博仁宗怒甚卻其奏不視且言將貶介介曰臣忠義憤激𨿽鼎鑊不避也神宗卽位拜參知政事謂其先朝遺直故大用之

皇

明三禮孝經皇侃九世祖皇象爲靑州刺史侃少好學尢明三禮孝經【南史】

光

八達光逸胡母輔之目爲奇才俊器薦於東海王越與輔之等飲不捨晝夜時人謂之八達後爲給事中

汪

比陸宣公汪藻爲中書舎人翰林學士一時詔令往往多出公手學士大夫誦以比陸宣公

桑

五世同居桑虞仁孝父母喪毀瘠骨立廬於墓側五世同居【晉史】

程

爲漢名將程不識爲邊太守出擊匈奴不得犯爲漢名將【前漢史】

明道先生程顥字伯淳西洛人爲監察禦史裏行神宗嘗使推擇人材顥所薦十數人而以張載與其弟頥爲首文彥博表其墓曰明道先生

伊川先生程頥字正叔以經術爲諸儒倡四方從之遊者甚眾除崇政說書頥在經筵以師道自居每侍講色甚莊繼以諷諌崇寧初判西京國子監屏居伊山學者尊之爲伊川先生

彭

經明有威重彭宣治易張禹薦其經明有威重可任政事遷禦史大夫

拔刀持盜彭修父爲盜所刼修年十五拔佩刀持盜帥曰父辱子死盜曰此童子義士也辭謝而去【後漢獨行】禮部第一皇朝彭汝礪字器資少嗜學舉進士爲禮部第一王安石得其所著詩義善之以爲國子監直講紹聖初進尙書

平

明經爲博士平當字子思以明經爲博士經術言得失後爲丞相【前漢】

英

當刑而王黥布六人也姓英氏客相之曰當刑而王其後項王立布爲九江王【史記】

明

詠修竹詩明克讓博渉書史所覽將萬卷三禮論語尢所研精防歷象咸得其要十四爲法曹參軍朱異嘗令詠修竹詩末云非君多愛賞誰貴此貞心異甚奇之【北史】

奇技自名明崇儼以奇技自名髙宗四月憶崇儼索百錢須臾以獻曰得之緱氏老人圃中帝召老人問故曰埋一失之土中得百錢【唐史】

有廊廟材皇朝明鎬舉進士薛奎稱鎬有廊廟材遂除開封府推官後拜參知政事

荊

十五攝相事荊公行年十五而攝相事孔子聞之使人往觀其爲政使者反曰其朝淸淨而少事【家語】

負土成墳荊可苦身勤力供養其母甘旨無匱乏母喪廬墓負土成墳周文令州縣表異之【北史孝行】

京

以孝廉爲郎京房治易事梁人焦延壽延壽常曰得我道以亡身者京生也延壽長以災變分六十卦更直日用事以風寒溫爲屢有占驗房用之尢精以孝防爲郎【前漢史】

榮

渉獵羣言榮毗少剛鯁有局量渉獵羣言隋時爲華州長史後拜侍禦史在朝侃然正色爲百僚所憚

成

好文學有气尙成淹好文學有气尙入魏授著作佐郎【並北史】

丁

作易說三萬言丁寛讀易精敏事田何學成東歸何謂門人曰易以東矣作易說三萬言訓故舉大義而已【前儒林】

當世稱大儒丁恭習春秋學義精明教授數百人建武中遷少府諸生自逺方至者著錄千人當世稱爲大儒【後儒林傳】

文比韓栁皇朝丁謂嘗以文謁王禹偁禹偁稱其文與孫何比之韓栁名遂大振旣而何多士謂占第四自以與何齊名恥居其下臚之際殿下有言太宗曰甲乙丙丁合居第四尙何言逾年爲福建路轉運使初置龍焙嵗貢團茶後爲相

好學子孫丁度字公雅祖顗盡其家資以置書至八千卷且曰吾聚書多矣必有好學者爲吾子孫度力學有守登服勤詞學科爲大理評事除集賢院同判太常禮院後爲樞密使參知政事

邢

徳行堂堂邢顒字子昻舉孝廉時人稱曰徳行堂堂邢子昻【魏志】

京師紙貴邢邵十嵗能屬文日誦萬餘言名動衣冠雕虫之羙獨步當時每一文初出京師爲之紙貴仕魏遷著作佐郎國子祭酒除兗州刺史有善政枹鼓不鳴在郡起淸風觀明月樓

學通三禮邢學通三禮左氏春秋仕齊後拜國子博士【並北史】

専講學之任皇朝邢昺字叔明應九經廷試日召至外殿講師比二卦又取其羣經發題太宗嘉其精博擢上防召爲國子監丞専講學之任眞宗始置翰林侍讀學士首以命昺

進士甲科邢恕從程頥學中進士甲科調永安簿頥稱其才於呂公著薦崇文院校書元丰初爲館閣校勘攺校書郎遷著作佐郎又遷職方員外郎哲宗卽位除左司員外郎起居舍人紹聖初除直龍圖閣知徐州遷寶文閣待制知靑州入爲刑部侍郎權吏部尙書禦史中丞

錦繡萬花谷續集卷二十四

欽定四庫全書

錦繡萬花谷續集卷二十五

類姓

曽

能通孝道曽參字子輿孔子以爲能通孝道故授之業作孝經【史記】

年十二能文皇朝曽鞏字子固生而警敏年十二能文及冠遊太學歐陽修見其文而奇之自是名聞天下舉進士歷知齊襄洪福明亳滄州進職直龍圖閣手詔中書曰五朝史事宜付曽鞏遂以爲史館修撰試中書舎人鞏平生嗜書家藏至二萬餘卷手自讐對𨿽白首不倦有文集曰元丰類槁五十卷

進紹述之說曽布字子宣幼孤學於其兄鞏舉進士王安石執政薦之因上書召見論事合意遂除崇政殿說書遷集賢校理檢正中書六房公事新法靑苗助役皆布與呂恵卿建議徽宗立拜右僕射天下事多決於布布獨當國漸進紹述之說

曽孫俱登科曽肇字子開舉進士元祐初擢起居舍人拜中書舍人兄布拜相以親嫌而出曽孫防炎俱登科取條目置坐側曽公亮字明仲父防集英殿修撰公亮以父任爲大理評事舉進士後拜翰林學士知三班院三班吏世所賤薄老胥抱文書升堂取判者髙下在口異時長官漫不省察僅占名而已公亮盡取前後條目置坐側案以從事吏束手無能爲後至者皆莫能易也嘉祐六年拜吏部侍郎同中書門下平章事集賢殿大學士熈寧初進封魯國公

寧

東濕寧成穰人也好气爲人小吏必陵其長吏爲人上操下如束濕薪【史記酷吏】

應

三入承明廬應璩字休璉作詩云問我何功徳三入承明廬【文章錄】

軒冕相襲應貞字吉甫自漢至魏世以文章顯軒冕相襲爲郡盛族舉髙第頻歷顯位遷給事爲太子中庶子【文苑】

滕

有文武才滕撫爲涿令有文武才用太守以其能委任郡職兼領六縣風政修明流愛於人道不拾遺後朝廷博求將帥三公舉其有文武才拜九江都尉【後漢史】爲席屋待流民皇朝滕元發名甫中進士第三哲宗卽位除龍圖閣學士知鄆州徙眞定又徙太原元發治邊凜然威行西北號稱名帥淮東京東饑召城中富民與約曰流民且至無以處之則疾疫起並禍汝矣吾得城外廢營地欲爲席屋以待之民曰諾爲屋二千五百間一夕而成流民至以次授地井竈器用皆具蓋活五萬人

淩

有國士之風淩綂字公績父操輕俠有膽气每徵伐常冠軍履鋒守永平長姦猾斂手淩𨿽在軍旅親賢接士輕財重義有國士之風後拜偏將軍江表之虎臣也【吳志】六印加劍皇朝淩防舉進士後知益州初防登第夢人以六印加劍遺之其後官劍外者凡六人以爲異防處事精審所至有治迹

劉

禦龍氏陶唐氏之後受封於劉裔孫劉累事夏后孔後在夏爲禦龍氏在商爲豕韋氏在周爲唐杜氏杜伯子隰叔奔晉爲士氏孫士防適秦後歸晉其處者爲劉氏又周大夫食采於劉亦爲劉氏康公獻公其後也士防之後周末家於魏又徙丰沛至丰公生煓字執嘉生漢髙祖【姓纂】

號奉春君劉敬齊人也脫挽輅見髙帝勸帝都闗中乃賜劉姓氏拜爲郎中號奉春君往匈奴結和親約【史記】鴻寶苑袐書劉向字子政本名更生年十二以父徳任爲輦郎以行修飭擢爲諌大夫通逹能屬文辭獻淮南枕中鴻寶苑祕書受谷梁春秋講論五經於石渠蕭望之薦其宗室忠直明經有行擢爲散騎宗正數奏封事著洪範論發明大著天人之應

領校袐書劉歆字子駿與父向領校祕書講六藝記諸子詩賦數術方技無所不究復領五經卒父前業父子俱好古博見彊志

著崇遜論劉實博通古今行無瑕玷累歷吏部郎以世多進趨著崇遜論以矯之後防拜司空遷太保太傅朝野所式劉毅字仲雄太守杜恕請爲功曹沙汰郡吏百餘人語曰但聞劉功曹不聞杜府君遷尙書左僕射言議切直無所曲撓爲朝野之所式瞻以峭直故不至公輔贈儀同三司子暾

三臺淸肅劉暾正直有父風爲左丞正色立朝三臺淸肅

枕戈待旦劉琨字越石加大將軍都督並幽冀三州少與祖逖爲友聞逖被用曰吾枕戈待旦志梟逆虜常恐祖生先吾著鞭在晉陽爲胡騎所圍乃乘月登樓淸嘯中夜奏胡笳賊棄圍而走

澤中堇生劉殷曽祖母王氏盛冬思堇殷慟哭澤中有堇生焉又夢西籬下有粟掘得十五鐘銘曰七年粟百石以賜孝子劉殷

北府兵劉牢之字道堅沈毅多計畫謝以爲參軍攻苻堅百戰百勝號爲北府兵【並晉史】

目覽訟手答書劉穆之字道和武帝北伐轉穆之左僕射領監軍穆之內總朝政外供軍旅決防如流事無壅滯賔客輻輳求訴百端內外諮稟盈階滿室目覽詞訟手答牋書耳行聴受口並酬應不相參渉悉皆贍舉【南史】領國史三十年劉子名知防行年十二授左氏逾年遂通覽羣史與兄知柔俱以善文詞知名擢進士第領國史三十年官𨿽徙職常如舊後帝詔河南就家寫史通讀之稱善【唐史】

詩有神物護持劉禹錫字夢得擢進士第登博學宏詞科王叔文每稱有宰相器叔文引與議禁中所言必從憲宗立斥朗州司馬作竹枝辭十餘篇武陵夷俚悉歌之召還又作都觀防花君子詩語譏忿當路者不喜作詩晚節尢精居易嘗推言其詩在處應有神物防持作冰柱雪車詩劉義亦一節士不能俛仰貴人常穿屐破衣聞韓愈接天下士步歸之作冰柱雪車二詩出盧仝孟郊右

過古晁董劉蕡明春秋能言古興亡事浩然有救世意擢進士第後舉賢良方正能直言極諌對防是時第防官見蕡對嗟伏以爲過古晁董而畏中官不敢取士人讀其詞至感慨流涕【並唐史】

風骨秀異劉溫叟世爲名家父嶽後唐太常卿溫叟十嵗善屬文工楷嶽常語家人曰吾兒風骨秀異所不知者壽耳今世難未息得與老夫偕爲溫洛之叟足矣故名之曰溫叟

一揮九制劉敞舉進士甲科召試集賢院判尙書考功博聞彊記治平中判太常寺英宗曰如劉敞者豈易得哉出知汝州敞爲文敏贍在西掖時一日追封皇子公十九人敞將下直爲之立馬卻坐一揮九制文辭典雅各得其體

彊記博聞劉恕字道原渙之子少頴悟俊拔讀書過目卽能成誦年四嵗坐客有言孔子無兄弟者恕在旁卽應聲曰以其兄之子妻之一坐驚異年十八試經義說書皆第一釋褐爲鉅鹿簿遷和州令恕爲人彊記博聞於書無所不覽有史學司馬光修資治通鑑奏請同編修恕於魏晉以後事尢能詳考證前史差謬光悉委而取決焉

死節不爲敵用劉韐字仲淹建之崇安人中進士第金人來攻拜韐河北路制置使未行拜河北河東宣撫副使敵渡河除提舉京城四壁守禦使敵騎薄城公言宜有以紓目前而爲後圖者宰相謂公沮國搖民城陷宰相紿以割地遣公往敵以韓正館之於城南壽聖院正言國相尼堪知公名欲用公公曰偸生以事二姓死不爲也髙宗卽位詔曰劉韐死節不爲敵用贈特進資政殿大學士諡忠顯

一紙書劉有幹略政事之才爲荊州刺史每有興廢手書守相丁寧欵密人爭赴咸曰得劉公一紙賢於十部從事【晉史】

錦繡萬花谷續集卷二十五

欽定四庫全書

錦繡萬花谷續集卷二十六

類姓

周

眞將軍周亞夫勃之子封條侯爲將軍軍細栁文帝勞軍至細栁曰此眞將軍也緩急眞可任【前漢史】

期期不奉詔周昌從兄曰周苛苛爲禦史大夫昌爲中尉後爲禦史大夫封汾陰侯髙帝欲易太子昌諌口喫曰陛下欲易太子臣期期不奉詔

五經縱橫周舉姿貎短陋而博學洽聞爲儒者所宗京師語曰五經縱橫周宣光舉茂才爲平丘令上書言得失辭甚切正拜尙書名重朝廷左右憚之遷諌議大夫又遷侍中與八使巡行天下號曰八駿【後漢史舉字宣光】賣菜傭周防拜洛陽令下車先問大姓主名吏數閭裏豪彊以對防厲聲怒曰本問貴戚軰豈能知此賣菜傭乎貴戚局蹐京師肅淸後爲禦史中丞【酷吏傳】

妻犯齋周澤拜太常淸潔循行盡敬宗廟嘗臥疾齋宮妻問之澤大怒以妻干犯齋禁收送詔獄謝罪時人語曰生世不諧作太常妻一嵗三百六十日三百五十九日齋一日不齋醉如泥

萬人之英周瑜字公瑾年二十四吳中皆呼爲周郎敗魏師八十萬於赤壁性度恢廓程普曰與公瑾交若飲醇醪不覺自醉文武籌略萬人之英少精意音樂謠曰曲有誤周郎顧建獨防之明出眾人之表【吳志】

三日僕射周顗字伯仁少有重名神彩秀徹賁嵩見之嘆曰汝潁固多可士拜袐書郎累遷尙書吏部郎後轉尙書左僕射顗初以雅望獲海內盛名後頗以酒失爲僕射略無醒日號爲三日僕射王導嘗指其腹答曰此中空洞無物然足容卿軰數百人殺諸賊奴取金印如斗大後爲王惇所害王導曰吾𨿽不殺伯仁伯仁由我而死幽防之中負此良友【晉史】

望塵知敵數周徳威爲人勇而多智能望塵以知敵數其狀貎雄偉笑不攺容人見之凜如也後破夾城拜振武節度使【五代史】

獻汴都賦周邦彥字羙成性落魄不羈渉獵經史元丰中獻汴京賦神宗異之自諸生命爲太學正紹聖中除袐書省正字後爲校書郎遷衛尉卿出知隆徳府召爲袐書監擢徽猷閣待制提舉大晟府未防知眞定攺順昌府提舉洞霄宮邦彥能文章世特其詞調

丘

終身祭酒不恨丘靈鞠少好學善屬文楮顏回曰此郡才士惟有丘靈鞠仕梁領東觀祭酒曰人居官願數遷使我終身爲祭酒不恨也在宋時文名甚盛【南史】

寛厚著名丘和歷資梁蒲三州刺史以寛厚著名善撫吏士得其心

斵石爲人馬丘行恭有力善騎射聚兵保郿城人多依之盜不敢窺境累從戰功多勞甚厚所守嚴烈僚吏畏之太宗常思其功初討王世充流矢著太宗馬行恭回射之發無虛鏃賊不敢前遂下拔箭以已馬進太宗執長刀大呼斬數人突陣而還貞觀中詔斵石爲人馬象拔箭狀立昭陵前以旌武功【並唐史】

鄒

長曵王門鄒陽齊人獄中上梁孝王書王使人出之卒爲上客太史公曰鄒陽辭𨿽不遜然其比物連類有足悲者亦可謂抗直不撓矣文辯著名長裾曵王門獄中書云明月之珠夜光之璧以暗投人於道莫不按劍相盻者無因至前也

盛夏降霜鄒衍事燕恵王左右譛之被系於獄仰天而哭盛夏天爲降霜【並史記】

艸表還親側鄒浩舉進士召對除右正言後遷司諌攺起居舍人歷吏部兵部侍郎以寶文閣待制知江寧府攺杭越二州大觀元年復直龍圖閣自艸表還親側凡六年而卒

擢進士第一鄒應龍字景初邵武防寧人紹熈丙辰擢進士第一人

樓

五侯上客樓護結士大夫無所不傾爲人短小精辯議論常依名節聴之者皆竦與谷永俱爲五侯上客長安號曰穀子云筆紮樓君卿唇舌後舉方正爲諫大夫使郡國奏事稱意【前漢史】

操節淸白樓望習嚴氏春秋操節淸白有稱鄕閭教授不倦世稱儒宗永平初爲侍中入講省內【後漢儒林】

遊

刺史有恵政遊雅字伯度太武時知名徴拜中書博士出爲雍州刺史在任廉白甚有恵政

立像設祠遊酢字定夫建州建陽人初受業於程顥顥知扶溝縣以道學爲己任酢爲掌其事由是問學益進又事程頥頥器之舉進士爲蕭山尉除博士僉判泉州召爲監察禦史尋知河州又知濮陽軍歷舒濠二州寓居歷陽卒陳正同知建寧因立像設祠於學而屬晦庵朱公記其事曰先生逺矣學者登是堂而拜其像於是記也考其師友之淵源退訪其書而讀之於以求先生之所以學者果惡乎在幸而心自得之則亦無以異乎親而炙之矣

牛

對防第一牛僧孺隋僕射奇章沿之裔幼孤下杜樊鄕有賜田數頃依以爲生工屬文第進士元和初以賢良方正對防第一條指失政其言骾訐不避宰相宰相怒故楊於陵鄭敬韋貫之李益等坐考非其宜皆謫去

侯

刻石紀功侯君集以材雄稱破吐谷渾進吏部尙書君集本以行伍奮不知學後貴益自喜好書及典選分明課最有譽於時髙昌不臣拜交河道行軍大總管出討因拔其城俘男女七千進圍都城乃降髙昌平君集刻石紀功還

穿壙作冡侯知道居親喪穿壙作冡皆身執其勞李華作贊表其行【並唐史】

牟

以尙書教授牟融以尙書教授門徒數百人以茂才爲丰令縣無獄訟爲州郡最爲司多舉正百僚敬憚之後爲司徒舉動方重甚得大臣節【後漢史】

任

對魏文侯魏文侯問士大夫曰寡人何如君也羣臣皆曰君仁君也翟璜曰君非仁君文侯怒而逐璜至任座曰君仁君也曰子何以言之對曰臣聞其君仁者其臣直翟璜之言直是以知君仁君也文侯曰善復召璜入拜爲上卿【新序】

元指南任昉拜太學博士王儉見其文必三復殷勤以爲當時無軰仕梁官至袐書監爲新安太守不事邊幅爲政淸省好奨進士友得其延譽者多見升擢時人慕之號曰任君及卒殷蕓曰哲人云亡儀表長謝元何寄指南何托【南史】

司文侍郎任孝恭讀書一徧諷誦略無所遺掌公家筆翰爲司文侍郎【文學傳】

願爲一介使任瓌早孤伯忠撫愛甚每曰吾子𨿽多庸保耳所以寄門戶者瓌也義師起瓌至龍門請見髙祖曰公將家子智算練達論吾此舉濟事乎瓌曰願爲一介使入闗先布威靈以收佐輔髙祖曰是吾心也以瓌爲招慰大使髙祖謂演壽曰閫外事與任瓌籌之以功封管國公【唐史】

仁者之勇任圜爲人明敏善談辯李嗣昭節度昭義辟圜觀察支使梁兵圍潞州嗣昭危甚問圜去就之計圜勸嗣昭堅守以待不可有二心已而荘宗攻破梁聞圜爲嗣昭畫守計甚嘉之由是益知名嗣昭從荘宗戰胡栁擊敗梁兵圜頗有功荘宗勞之曰儒士亦破體邪仁者之勇何其壯也【五代史】

郡人作庵任伋字師中慶曆六年賈黯榜登第東坡謂之小任嘗爲齊安令其民愛之因買田以居通判黃州郡人徳之爲作師中庵任公亭蘇轍作師中庵記

陰

輔道東宮陰識光烈皇后之母兄其先出管仲七世孫修自齊適楚爲陰大夫因而氏焉光武時遷侍中後守執金吾輔導東宮常畱鎭守京師帝敬重之常指識以勑戒貴戚激厲左右

襲紫陰興識之弟爲黃門侍郎甚見親信拜衛尉輔導太子顯宗詔曰興輔導朕躬有周昌之直在家仁孝有曽閔之行以其子慶爲鮦陽侯恂恂苗襲紫【並後漢史】

竈神見宣帝時陰子方者臘日晨炊而竈神形見家有黃羊封以祀之自是暴至巨富有田七百餘頃

錦繡萬花谷續集卷二十六

欽定四庫全書

錦繡萬花谷續集卷二十七

類姓

岑

冒突露橈岑彭字君然拜刺姦大將軍督察眾營遷徵南大將軍裝直進樓船冒突露橈數千艘以攻公孫述首破荊門長驅武陽持軍整齊秋毫無犯蜀人爲立廟武陽

輿人歌岑熈彭之孫爲魏郡太守招聘隠逸與參政事無爲而化視事二年輿人歌曰我有枳棘岑君伐之我有蟊賊岑君遏之狗吠不驚足下生犛含脯鼓腹焉知防災我喜我生猶丁斯時羙哉岑君於戲體玆【並後漢史】郡中謠岑晊字公孝有干國器𨿽在閭裏悵然有董正天下之志太守成瑨請爲功曹郡中謠曰南陽太守岑公孝農成瑨但坐嘯【後漢黨錮】

奏籍田三元頌岑文本字景仁父之象坐訟不得申文本年十四詣司理寃辯對哀暢無所詘眾命作蓮華賦文成合臺嗟賞遂直性沈敏有姿儀善文辭除袐書郎太宗旣籍田又元日朝羣臣文本奏籍田三元頌二篇文致華贍擢中書舎人時顏師古爲侍郎詔誥皆所艸定及得文本號善職而敏速過之【唐史】

金

著忠孝節金日防本降虜累遷光祿大夫旣親近未嘗有過失母教誨兩子甚有法度日防著忠孝節自在左右目不忤視者數十年自輔少主封秺侯兩子賞建俱侍中弟倫倫子安上【前漢史】

七世內侍金安上少爲侍中惇篤有智子敞爲侍中爲人正直敢犯顏色左右憚之子渉爲侍中明經節儉諸儒稱之從父弟欽舉明經爲京兆尹帝選置師友平孔光以欽家世忠孝爲金氏友贊曰日防以篤敬寤主忠信自著世名忠孝七世內侍

林

髙隠處士林敏功治春秋年十六預鄕薦下第歸嘆曰軒冕富貴非吾所樂杜門不出者二十年該通六經貫穿百氏尢長於詩張天覺徐擇之來守是邦皆尊禮之政和間郡守林震謂同僚曰吾宗有隠君子旬日一出郊見之震還朝舉其隠徳賜號髙隠處士視朝散大夫旌表門閭有詩文千餘篇名松坡集

和靖先生林逋少孤刻志爲學結廬西湖小孤山喜爲詩孤峭澄澹居西湖二十年足未嘗履城市李及薛映爲州每造其居淸談終日而去逋臨終有詩云湖上靑山對結廬墳前修竹亦蕭疎茂陵他日求遺艸猶喜曽無封禪書卒賜諡曰和靖先生

嚴

厭承明勞侍從嚴助舉賢良對防百餘人武帝善助對擢爲中大夫侍燕從容上問助居鄕裏時對曰家貧爲吏胥所辱願爲防稽太守於是拜爲防稽太守厭承明之廬勞侍從之事懷故土出爲郡吏願奉三年計最上書言世務嚴安上書言世務上召見謂曰公安在何相見之晚也拜爲郎中【並前漢史】

顓門教授嚴彭祖顓門教授公羊春秋有嚴氏之學爲太子太傅廉直不事權貴或說曰君以不修小禮曲意亡貴人左右之助經誼𨿽髙不至宰相願少自勉彊答曰凡通經術固當修行先王之道何可委曲從俗茍求富貴乎【前儒林】

屠伯嚴延年少學法律舉侍禦史朝廷肅焉敬憚位爲涿郡太守吏皆股弁道不拾遺遷河南太守務在摧折豪彊扶助貧弱河南號曰屠伯母責其治郡不仁兄弟五人皆有吏材至大官東海號其母曰萬石嚴嫗【酷吏】披羊裘釣澤中嚴光字子陵與光武同遊學光武卽位物色訪之後齊國上言有一男子披羊裘釣澤中帝遣使聘之三反而後至侯霸與光素舊遣使奉書光不答乃口授曰君房足下位至鼎足甚善懷仁輔義天下悅阿諛順旨要領絕帝因共偃臥光以足加帝腹上明日太史奏客星犯帝座除諌議大夫不屈乃耕於富春山後人名其釣處爲嚴陵瀬【後本】

眞嚴挺之子嚴武字季鷹挺之子幼豪爽母裴不爲挺之所答獨厚其妾英武始八嵗奮然以鐵錘就英寢碎其首左右驚白挺之曰郎戲殺英辭曰安有大臣厚妾而薄妻者兒故殺之非戲也父奇之曰眞嚴挺之子敕武讀書【唐本傳】

廉

上卿廉頗趙之良將也破齊拜爲上卿以勇气聞於諸侯有攻城野戰之大功肉負荊謝罪於藺相如【史記】

南

三復白圭南容邦有道不廢邦無道免於刑戮又曰南容三復白圭孔子以其兄之子妻之【論語】

善騎射南霽云少防賤張巡被安祿山圍募萬死一生者數日無敢應俄有喑嗚而來乃霽云也善騎射見賊百步內乃發無不應斃

閻

家粟賑貧窮閻慶爲敷成太守頻年饑儉嵗常以家粟千石賑卹貧窮人賴以濟部下一千餘人申誦羙政馳譽丹靑閻立本總章元年拜右相初太宗與侍臣泛舟春苑池見異鳥容與波上悅之詔坐者賦詩而召立本侔狀閤外呼畫師閻立本是時巳爲主爵郎中俯伏池左研吮丹粉望坐者羞悵流汗歸戒其子曰吾少讀書文辭不減儕軰今獨以畫見名與廝役等若曹愼毋習然性所好𨿽被訾屈亦不能罷也旣輔政但以應務俗材無宰相器時姜恪以戰功擢左相故時人有左相宣威沙漠右相馳譽丹靑之嘲【並唐史】

甘

年少出奇計甘羅甘茂之孫也年十二事秦相呂不韋不韋言於始皇曰甘羅年少耳然名家之子孫諸侯皆聞之秦以爲上卿太史公曰甘茂起下蔡閭閻顯名諸侯重彊齊楚甘羅年少然出一奇計聲稱後世𨿽非篤行之君子然亦戰國之防士也【史記】

投石拔距甘延壽字君況少以良家子善騎射爲羽林投石拔距絕於等倫以材力愛幸斬郅支單於封義成侯【前漢史】

江表虎臣甘寧開爽有計略拜折衝將軍建方略以擒黃祖破曹公於烏林攻曹仁於南郡江表之虎臣也【吳志】

譚

四世同居譚寶四世同居詔表門閭蠲租稅【南史孝義】詞學兼茂譚世勩舉進士又中詞學兼茂科爲徽猷閣待制知婺州未行復畱是嵗彗出東方大臣云此外國將衰非中國憂也世勩面奏垂象可畏當修徳應天不宜惑諛說遷給事中

詹

進士第一詹騤字晉卿淳熈乙未擢進士第一人

錦繡萬花谷續集卷二十七

欽定四庫全書

錦繡萬花谷續集卷二十八

類姓

董

良史左宣公二年孔子曰董狐古之良史也書法不隠豢龍昭公二十九年蔡墨曰昔董父甚好龍龍多歸之乃擾畜龍以服事帝舜賜姓曰董氏豢龍

枹鼓不鳴董宣爲洛陽令搏擊豪彊莫不震懾京師號爲臥龍歌曰枹鼓不鳴董少平光武勑曰彊項令【後漢史宣字少平】

孔

明徳必有達人孟僖子曰吾聞將有達者曰孔丘其祖弗父何以有宋而授厲公及正考父佐戴武宣三命玆益恭故其鼎銘曰一命而僂再命而傴二命而俯其恭也如是臧孫紇有言聖人有明徳者若不當世其後必有達人今其將在孔丘乎【左昭七年】

古文尙書孔氏有古文尙書孔安國以今文字讀之因以起其家

賜靈壽杖孔光字子夏經學尢明舉方正爲諌大夫兄弟妻子燕語不及朝省政事或問溫室省中樹皆何木光黙不答應以他語賜靈壽杖歸老於第凡爲禦史大夫丞相各再居公輔位前後十七年【並前漢史】

立學校表儒術孔融字文舉十嵗見李膺語門者曰我是李君通家子弟膺問之融曰先君孔子與君先人李老君同徳比義而相師友則融與君累世通家爲北海相立學校表顯儒術𨿽一介之善莫不加禮座上客常滿樽中酒不空薦達賢士多所奨進海內英俊皆信服之【後漢史】

聖者子孫孔僖魯人帝幸魯祠孔子於闕裏及七十二弟子作六代之樂大防孔氏男子二十以上者六十二人帝謂孔僖曰今日之防寧於卿宗有光榮乎對曰云云至於光榮非所敢承帝大笑曰非聖者子孫焉有斯言乎拜僖郎中

以儒素顯孔安國字安國以儒素顯歷尙書左右僕射【晉史】

神君孔奐字休文仕梁除晉陵太守淸白自守秩俸分贍孤寡號曰神君【南史】

撰五經正義孔頴達八嵗就學誦記日千餘言闇記三禮義宗善屬文通步歷大業初舉明經髙第煬帝召天下儒官集東都詔國子袐書學士與論議頴達爲冠又年最少老師宿儒恥出於其下初與顏師古撰五經義訓凡百餘篇詔攺爲正義云

持笏碎蛇首皇朝孔道輔孔子四十五世孫舉進士爲寧州推官道士治眞武像有蛇穿其前郡將帥其屬往奠拜之道輔持笏碎蛇首而去一郡皆驚使契丹北主酌以大巵曰天寒飲此可以致和气道輔曰不和固無害除右諌議大夫禦史中丞

父子兄弟齊名孔平仲舉進士當徽宗卽位召爲戶部外郎出使陜西帥鄜延環慶皇朝以文章名世父子兄弟齊名者甚眾若三蘇三劉三沈三孔則其章章尢著者也

鞏

甸內侯左周卿士鞏簡公甸內侯也晉有鞏朔漢有侍中鞏攸陽翟皇戶部郎中鞏武

項

八嵗服孔子左云滅項公羊曰爲齊桓公所滅子孫以國爲姓項托八嵗服孔子項燕下相人爲楚將子梁梁兄子籍號西楚霸王項他項伯項襄並籍之族漢初並封賜姓劉氏

史

直哉如矢論語曰直哉史魚邦有道如矢邦無道如矢晉多君子史趙曰亥有二首六身下二如身是其日數也魯使者在晉歸語季武曰晉未可媮也有趙孟以爲大夫有史趙師曠而咨度焉其多君子也【左襄公三十年】趙卜救鄭晉趙鞅卜救鄭占諸史趙史墨史史曰是謂沈陽可以興兵利以伐姜【左哀公九年】

活千餘人史弼字公謙出爲平原相詔書下舉鉤黨弼獨無所上濟活者千餘人遷河東太守被詔當舉孝廉知多權貴請托廼豫勑防絕書屬【後漢史】

好讀兵書史萬嵗少英武驍健若飛好讀兵書在隋以平尉遲回之功拜上大將軍前後七百餘戰轉鬭千里破諸夷三十餘部於是勒石頌羙余徳【北史】

紀

南金東箭紀瞻字思逺少以方直知名舉秀才召拜尙書郎才兼文武朝廷稱其忠量雅正臥護六軍明帝嘗獨引瞻於廣室慨然憂天下曰社稷之臣今無復十人如何因屈指曰君便其一乃南金東箭世冑髙門望重縉紳官成名立【晉史】

是

忠亮公正是儀字子羽本姓氏孔融嘲儀言氏字民無上可攺爲是遂攺焉忠亮公正之士輔太子爲傅盡忠動輒規諌事上勤與人恭拯贍貧困家無儲蓄時時有所進達未嘗言人之短拜尙書僕射【吳志】

米

寶月觀賦米黻字元章少負英聲前軰鉅公皆器重之東坡先生尺牘有云嶺海八年念吾元章邁往淩雲之气淸雄絕俗之文超邁入神之字何時見之以洗瘴毒今眞見之兒子於何處得寶月觀賦瑯然誦之老夫臥聴未半蹶然而起恨二十年相從知元章不盡此賦當過古人不論今世也公當有大名不勞我軰說也

禰

鷙鳥不如一鶚禰衡字正平尙气剛傲矯時慢物嘗陰懷一刺旣而無所之適至於刺字漫滅孔融薦之曰鷙鳥累百不如一鶚使衡立朝必有可觀【後漢史】

李

藏室之史老子姓李名耳字伯陽諡曰周守藏室之史也孔子問禮於老子著書言道徳之意五千餘言學帝王之術李斯楚上蔡人也從荀卿學帝王之術西說秦王以爲丞相下禁書之令【並史記】

飛將軍李廣隴西成紀人才气天下無雙文帝曰惜廣不逢時令髙祖世萬戶侯豈足道哉廣行無部伍行陣人人自便不擊刁鬥莫府省約文書匈奴號曰飛將軍結髮與匈奴大小七十餘戰以石爲虎射之沒矢太史公曰李將軍悛悛如鄙人口不能道辭及死之日天下知與不知皆爲盡哀諺曰桃李不言下自成蹊【史記】協律都尉李延年女弟得幸號李夫人延年善歌爲新變聲爲協律都尉【前佞幸】

有國士風李陵字少卿所將皆荊楚勇士奇才劍客力拒虎射命中願得自當一隊持步卒五千深揉戎馬之地矢盡而降司馬遷以爲有國士之風𨿽古名將不過也【前本】

可以語孫吳李靖字藥師嘗謂所親曰丈夫遭遇要當以功名取富貴何至作章句儒其舅韓擒虎每與論兵輒嘆曰可與語孫吳者非斯人尙誰哉【唐史】

賢長城李勣字懋功本姓徐氏髙陽賜姓附屬籍治並州十六年以威肅聞帝嘗曰帝不擇人守邊勞中國築長城以備虜今我遣勣守並突厥不敢南賢長城遠矣勣旣忠力帝謂可托大事嘗疾醫曰用須灰可治帝乃自剪須以和藥及愈入謝頓首流血帝曰吾爲社稷計何謝爲後畱宴顧曰朕思屬幼孤無易公者公昔不遺李密豈負朕哉太宗時畫像淩煙閣帝自序之一言訂千金李大亮有文武才略髙祖入闗大亮自歸授土門令擢金州司馬貞觀初嘗有臺使見名鷹諷大亮獻之大亮密表曰陛下絕畋獵久矣而使者求鷹信陛下意耶乃乖昔旨如其擅求是使非其才太宗報書曰有臣如此朕何憂古人以一言之重訂千金今賜胡瓶一維叵羅千鎰乃朕所自禦又賜荀悅漢紀曰悅議論深博極爲政之體公宜繹味之

三世掌制誥李安期百藥子也亦七嵗能屬文對髙宗曰比見公卿有所薦進皆劾爲朋黨所以人人爭噤嘿以避謗若陛下忘其親讐惟才是用誰敢不竭忠以聞數預決國事自徳林至安期三世皆掌制誥

景星鳳凰李渤刻志於學隠廬山久之徙少室元和初李巽韋況交章薦之詔以右拾遺召渤謝不拜洛陽令韓愈遺書曰朝廷士引頸東望若景星鳳凰爭先覩之爲快渤心善其言

夢人遺雙筆李嶠字巨山爲兒時夢人遺雙筆自是有文辭十五通經二十擢進士第舉制防甲科後遷給事中再召爲鳳閣舍人

判不可移李元紘本姓丙氏賜姓李氏爲雍州司戶時太平公主勢震天下嘗與民競碾磑元紘還之民長史驚趣攺之元紘大署判後曰南山可移判不可移爲宗臣表李勉少貧與諸生共逆旅諸生疾死出白金曰左右無知者幸君以此爲葬余則取之勉諾旣葬密置金棺下後其家謁勉共啟出金付之所得俸賜盡咨親黨在朝鯁亮廉介爲宗臣表拜嶺南節度使加平章事

戰功第一李光弼嚴毅沈果有大略寶應元年進封臨淮郡王光弼用兵謀定而後戰能以少覆眾治師訓整天下服其威名軍中指顧諸將不敢仰視初與郭子儀齊名世稱李郭而戰功推爲中興第一其代子儀朔方也營壘士卒麾幟無所更而光弼一號令之气色乃益精明云

時稱得人李吉甫字洪憲自翰林學士爲中書侍郎平章事吉甫謂裴垍曰朝廷後進罕所接識君有精鑑願悉爲我言之垍取筆疏三十餘人數月之間選用略盡當時翕然稱吉甫爲得人吉甫居安邑裏【時號安邑李丞相】捜次君臣成敗李絳擢進士宏辭補渭南尉拜監察禦史元和二年授翰林學士知制誥帝欲庶防二祖風烈絳曰陛下誠能正身勵已尊道徳逺邪佞帝曰羙哉斯言朕將書諸紳詔絳與白居易等捜次君臣成敗五十種爲連屏張便坐帝每閱視

上丹扆箴李徳裕字文饒吉甫子也力學有大節以防補校書郎擢翰林學士凡號令大典冊皆更其手數召見賚奨優宰潤州南方信禨祥𨿽父母厲疾子棄不敢養徳裕諭以孝慈大倫之義帝數遊幸徳裕上丹扆六箴詔厚謝其意徙劍南西川乃建籌邊樓又請甲人弓人弩人分戍諸處率戶二百取一人使習戰緩則農急則戰謂之雄邊子弟總十一軍以制諸賊於是二邊寖懼

文名天下李邕字防和旣見李嶠自言讀書未徧願一見袐書嶠曰祕閣萬卷豈時日能習邪固請乃假之未防辭去嶠驚試問奧篇隠帙了辧如響嶠薦爲內史拜侍禦史帝封防山還詔獻辭賦帝悅邕早有名重義入朝人間其眉目怪異至阡陌聚觀後生望風門巷塡隘文名天下時稱李北海

竹溪六逸李白字太白白之生母夢長庚星因以命之十嵗通詩書蘇頲異之謂學可比相如輕財重施好擊劍與孔巢父等居䢐來山號竹溪六逸天寶初至長安賀知章見其文嘆曰子謫仙人也言於宗召見金鑾殿論當世事奏頌一篇帝賜食親爲調羮有詔供奉翰林白與其徒醉於市帝坐沈香亭子意有所感欲得白爲樂章召入白已醉使力士脫鞾力士恥之白驁放與知章等八人爲酒八仙白浮游四方嘗乘月與崔宗之自采石至金陵著宮錦袍坐舟中旁若無人

時政記進禦李昉字明逺太平興國元年除參知政事拜平章事太宗嘗語輔臣曰朕何如唐太宗皆曰陛下堯舜之主也何太宗之足云昉獨無言徐誦白居易詩云怨女三千放出宮死囚四百來歸獄太宗拱手曰朕不及也昉請復時政記先進禦然後付史館時政記進禦自昉始也【皇朝】

舉進士第一李廸少從栁開學爲古文開曰此公輔器也舉進士第一除將作監丞通判徐州天禧元年拜給事中參知政事東宮建以廸爲太子少傅后拜同平章事集賢殿大學士

藏書山房李常字公擇遷禮部侍郎後攺兵部尙書出知鄧州徙成都府常少讀書於廬山五老峯白石庵之僧捨書防萬卷常旣貴思欲遺後之學者乃藏之山中時人目其居曰李氏藏書山房而蘇軾爲記其事云兄子妻之李淸臣少孤事母兄孝友自力學問韓琦以其兄之子妻之皇祐中舉進士治平中舉制科後以資政大學士知大名府

錦繡萬花谷續集卷二十八

欽定四庫全書

錦繡萬花谷續集卷二十九

類姓

許

月旦評許劭少峻名節好人倫多所賞識與從兄靖俱有髙名好共覈論人物每月輒更其品題故汝南俗有月旦評兄防亦知名汝南人稱平輿淵有二龍【後漢史】孝順里許孜親沒負土建墓號其居爲孝順裏旌表門閭【晉孝義傳】

神童許善心多聞嘿識爲當時所稱謂爲神童仕隋除袐書丞嘗制神雀頌文不加防筆不停毫

詞旨得中和气許景先舉手筆俊拔擢茂才異等連中授侍禦史評按不避近彊知制誥以雅厚稱張說曰許舍人之文𨿽乏峻峯激流然詞旨丰羙得中和之气帝自擇刺史景先由吏部侍郎爲刺史治號州詔諸臣以上祖道洛濵賜詩遣之【並北史】

舉進士第一許將福州閩縣舉進士第一紹聖元年召爲吏部尙書

呂

寧當久貧呂範字子衡有容觀姿貎邑人劉氏家富女羙範求之女母嫌欲勿與劉氏曰觀呂子衡寧當久貧者邪遂與之婚

三居相位呂正字聖功舉進士第一初父黜其妻劉氏並棄正劉氏誓不攺適及正蒞官迎二親同堂異室奉養並至時稱其孝考國朝以來三居相位惟趙普與正拜司空兼門下侍郎咸平六年授太子太師封萊國公攺封徐又封許洛中有園亭時防親舊環侍皆子孫間舉壽觴釋然自得眞宗謁陵寢祠后土過洛兩幸其第當世榮之

器識逺大呂夷簡字坦夫擢進士又舉制科嘗通判通濠二州往河北按行水災還奏曰今田器有算非所以重本也請除之眞宗納其言自是天下農器皆免算時王曽知制誥宰相王旦曰君識呂夷簡否曽曰不識也旦曰此人器識逺大君其善交之異日當與君對秉鈞軸曽曰公何以知之旦曰吾亦不識夷簡但以其奏請得之曽曰奏請何事旦曰如不稅農器是已後拜司空平章軍國事薨諡文靖

三公平章軍國呂公著字晦叔宰相夷簡子也識慮深逺有度量夷簡嘗曰此子公輔器也任爲奉禮郎舉進士當哲宗卽位拜右僕射兼中書侍郎司馬光薨公著獨總揆務除吏皆一時之選自宋興大臣以三公平章軍國者四人而二人則公著父子也

一意古學呂希哲字原明公著子也少好學王安石謂之曰士未官而専科舉者爲貧也有官矣而復事科舉是僥幸富貴利達而已學者不由也希哲遂棄科舉一意古學公著薨旣免喪除兵部員外郎崇政殿說書推廣祖宗家法呂大防京兆藍田人舉進士元祐初除尙書右丞俄拜中書侍郎三年拜左僕射兼門下侍郎哲宗朝因推廣祖宗家法以進云云陛下不須逺法前代但盡行家法足以爲天下哲宗甚然之

褚

皮裏陽秋褚裒字季野桓彛曰季野有皮裏陽秋言其外無臧否而內有所褒貶也謝安恆云裒𨿽不言而四時之气亦備矣【晉史】

預十八學士褚亮字希明少警敏博見圖史一經目輒志於心秦王授王府文學王每徵伐亮在軍中嘗預袐謀有裨補之益預十八學士之選帝使爲之贊【唐史】置笏殿階褚遂良字登善亮子貞觀中起居郎博渉文史工楷遷諌議大夫兼知起居事帝將立武昭儀遂良曰先帝疾執陛下手語臣曰我兒與婦付卿且徳音在耳何遽忘之皇后無他過不可廢翌日復言帝羞黙遂良因致笏殿階叩頭流血曰還陛下笏丐歸田裏撰翼善記褚無量字度刻意墳典擢明經宗爲太子撰翼善記以進母喪廬墓羣鹿犯所植松柏無量號訴曰山林不乏忍犯吾塋樹耶自是羣鹿馴服不復觸【並唐史】

伍

被爲首伍被楚人以材能稱爲淮南中郎淮南王安招致英雋以百數被爲冠首【前漢史】

錦繡萬花谷續集卷二十九

欽定四庫全書

錦繡萬花谷續集卷三十

類姓

杜

白虎殿對防杜欽字子夏延年子目偏肓舉賢良方正直言上日蝕地震之對又詣白虎殿對防優遊不仕以壽終

王佐才杜如晦字克明隋大業中預吏部選侍郎髙孝基異之曰君當爲棟梁用房齡曰如晦王佐才也必欲經營四方捨如晦無共功者王曰非公言我防失之因表畱幕府從徵伐常參帷幄機袐方多事裁處無畱進尙書右僕射仍領選引賢者下不肖咸得其職當時浩然歸重【唐史】

一門三秀才杜正倫隋世舉秀才天下不十人而正倫一門三秀才皆擢第爲世歆羙進中書侍郎與韋挺虞世南姚思廉論事稱旨太宗爲設宴具召四人者謂曰吾聞神龍可擾以馴然頷有逆鱗嬰之者死人君亦有之卿屬遂犯吾鱗禆闕失朕其何慮危亡哉思卿至意故命酒以相樂也

號小杜杜牧字牧之善屬文第進士復舉賢良方正拜殿中侍禦史牧於詩情致豪邁人號爲小杜以別杜甫奏罷中人監軍杜黃裳擢進士第中宏辭郭子儀辟佐朔方府正元末遷太常卿王叔文用事黃裳未肯過其門壻韋執誼輔政黃裳勸請太子監國執誼曰公始得一官遽開口議禁中事黃裳怒曰吾受恩三朝豈以一官見賣卽拂衣去劉辟叛惟黃裳固勸不赦因奏罷中人監軍而專委髙崇文凡兵進退黃裳自中指授無不切於機蜀平羣臣賀憲宗目黃裳曰卿之功

屈宋作衙官杜審言擢進士才髙嘗語人曰吾文章當得屈宋作衙官吾筆當得王羲之北面武后召將用之令賦歡喜詩嘆重其文爲修文館直學士初審言病宋之問武平一省答曰昔爲造化小兒相苦少與李嶠崔融蘇味道爲文章四友號崔李蘇杜

奏賦三篇杜甫字子羙少貧李邕奇其才先往見之舉進士不中第困長安天寶十三嵗宗朝獻太淸宮饗廟及郊甫奏賦三篇帝奇之使待制集賢院數上賦頌髙自稱道言先臣恕預以承儒守官十一世迨審言以文章顯臣七嵗屬辭且四十年衣不蓋體常寄食於人述作𨿽不足鼓吹六經至沈鬱頓挫隨時敏給雄枚臯可企及也有臣如此陛下其忍棄之肅宗拜右拾遺與李白齊名時號李杜【並唐史】

防銜孝經疏皇朝杜鎬少好學初應舉將試有防銜孝經疏置榻前鎬怪之取以熟誦果試題出其中遂與選鎬旣博學又有記問兄爲法官有毀其父之畫像爲近親所訴疑不能決鎬曰僧道毀佛老像此可比也兄從之眾服其審

古

筆公古弼少忠謹善騎射初爲獵郎門下奏事以敏正稱明元嘉其眞而有用賜名曰筆後名弼言其有輔佐才也累遷尙書令端謹愼密口不言禁中事弼頭尖太武常名之曰筆頭時人呼爲筆公

魯

逃隠海上魯仲連齊人好奇偉俶儻之畫防而不肯仕宦任職好持髙節新垣衍曰吾聞魯仲連先生齊國之髙士也又曰吾乃今日知先生爲天下之士也齊欲爵魯連魯連逃隠於海上曰吾與富貴而詘於人寧貧賤而輕世肆志焉【史記】

三異魯恭字仲康與弟丕俱居太學習魯詩拜中牟令専以徳化爲理政有三異後爲司徒【後漢史】

指囷魯肅字子敬周瑜嘗就肅求資糧肅家有兩囷米各三千斛乃指一囷與之肅少有壯節好爲奇計一見孫權便說拒曹公而論帝王之略𨿽在軍陣手不釋卷【出吳志】

西州豪族魯芝字世英世有名徳爲西州豪族舉孝廉除郎中並州刺史遷大鴻臚【晉良吏傳】

庾

荊南梓庾域字司大梁文帝爲郢州辟爲主簿嘆美其才曰荊南梓其在斯乎仕梁至輔國將軍

貞節處士庾詵字彥寶經史百家無不該綜性托夷簡特愛林泉諡貞處士【並南史】

徐庾體庾信博覽羣書爲文綺麗世號爲徐庾體【徐謂徐摛】後進競相模範仕周累遷防騎常侍聘於東魏文章辭令甚爲鄴下所稱【北史文苑傳】

祖

誓淸中原祖逖字士稚輕財好俠慷慨有節尙防谷帛以賙貧乏有贊世才具中夜聞雞起舞爲奮威將軍北伐及渡江中流撃楫誓淸中原【晉史】

造指南車祖衝之字文逺稽古有機思解褐授徐州參軍明歷法解鐘律又特善算嘗造指南車又造欹器又造千里船等器【南史】

武

隱嵩山武平一名甄博學通春秋工文辭武后時畏禍不敢與事隱嵩山屢詔不應

眞宰相器武元衡舉進士徳宗欽其才擢禦史中丞嘗對延英帝目送之曰是眞宰相器元和二年拜門下侍郎同平章事帝素知堅正有守眷禮異他宰相【並唐史】

尹

爲虎穴尹賞以三輔髙節選守長安爲虎穴以大石覆其口收捕姦猾以次內其中百人爲輩覆以大石數日一發視自相枕藉死三輔吏民甚畏之四子皆至郡守長子立爲京兆尹皆尙威嚴有治辦名【前漢史】

儒學知名尹洙字師魯兄源字子漸與洙俱以儒學知名舉進士範仲淹薦其才遂知懷州官至太常博士卒洙少舉士爲正平簿河南府戶曹邵武軍判官舉書判拔遷山南東道掌書記知伊陽縣王晦叔薦其材召試館閣校勘遷太子中允範仲淹貶饒州諌官禦史不肯言洙上書言仲淹臣之師友願得與俱貶貶監唐州稅復太子中允知河南縣尢爲經略使韓琦所深知

閔

南金薛兼同閔鴻等號五雋張華見之曰皆南金也【晉史】

錦繡萬花谷續集卷三十﹤子部﹐類書類﹐錦繡萬花谷﹥

欽定四庫全書

錦繡萬花谷續集卷三十一

類姓

阮

靑白眼阮籍字嗣宗任性不羈方外之士見崇禮典能爲靑白眼見禮俗之士以白眼對之爲步兵校尉【晉書】北富南貧阮咸字仲容與叔父籍爲竹林之逰居道南北阮富南阮貧七月七日以竿掛大布犢鼻於庭曰未能免俗聊復爾耳歷散騎侍郎補始平太守顏延年作五君詠詠咸云屢薦不入官一麾乃出守

百錢掛杖阮修字宣子百錢掛杖頭當世富貴不肯顧自得於林阜間

管

管城周文王第三子管叔鮮受封於管以國爲氏焉今鄭州管城是也齊有管夷吾字敬仲【姓纂】

龍頭龍尾管寜字幼安詔爲太中大夫固辭不受遂下詔曰寧耽懷道徳服膺六藝淸虛足以侔古防白可以當世又王基薦之曰寧含章素質冰潔淵淸韜古今於胸懷包道徳之機要【魏志】世說云嘗與華歆同席讀書有乘軒冕過門者寧讀書如故歆廢書而看寜割席分坐曰子非吾友也寧歆邴原三人相善時人號爲一龍寧爲龍頭原爲龍腹歆爲龍尾【魏志】

罕

餼國人粟左襄公二十九年鄭子皮以子展之命餼國人粟米一鐘是以得鄭國之民故罕氏常掌國政以爲上卿

雋

褒衣博帯雋不疑字曼倩治春秋進退必以禮名聞州郡暴勝之爲直指使者至渤海不疑官進賢冠帶櫑具劍佩環玦褒衣博帶盛服至門上謁勝之望見不疑容貌尊嚴衣冠甚偉躧履起迎不疑曰凡爲吏太剛則折太柔則廢勝之敬納其戒擢京兆尹京師吏民敬其威信【前漢史】

展

以字爲氏左公八年無駭卒羽父請諡與族眾仲曰諸侯以字爲諡因以爲族官有世功則有官族公命以字爲展氏

趙

良大夫宣公二年孔子曰趙宣子古之良大夫也客數千人平原君趙勝喜賔客賔客至者數千人三去相三復位封於東武城【史記】

定律令趙禹武帝時以刀筆吏積勞遷爲禦史與張湯論定諸律令用法益刻【史記酷吏】

馬服君趙奢爲趙田部吏収租稅平原君家不肯出奢封馬服君以法治之殺平原君用事者九人【通鑑】

鉤距趙廣漢舉茂才察孝防治行尢異守京兆尹遷潁川太守教吏爲缿筩投書相告訐善爲鉤距以得事情銖兩之姦皆知之吏民稱之不容口見事風生無所回避【前漢史】

雄飛趙溫字子柔初爲京兆尹嘆曰大丈夫當雄飛安能雌伏遂棄官去嵗饑散家糧以賑窮餓所活萬餘人拜司徒

宣揚國命趙岐字邠卿少明經有才藝後遷太僕爲副使宣揚國命所到郡縣百姓皆喜曰今日乃復見使者車騎【並後漢史】

虎威將軍趙雲嘗將數十騎與曹公戰先主曰子龍一身都是膽也軍中號爲虎威將軍【蜀志】

置銅斗鐵尺趙煚少孤養母至孝年十四有人盜伐其父墓中樹者對之號慟因執送官仕隋爲冀州刺史甚有威恵市多姦詐乃爲銅斗鐵尺置於肆百姓便之【北史】扈鑾學士趙鳳幽州人少以儒學知名爲鄆州節度判官晉取鄆州荘宗聞鳳名得之喜以爲扈鑾學士荘宗卽位拜鳳中書舍人翰林學士明宗置端明殿學士以馮道及鳳爲之【五代史】

社稷臣趙普字則平幽州薊人太祖受禪普以佐命功授右諫議大夫樞宻直學士昭憲寢疾普入與顧命拜樞宻使幹徳二年爲門下侍郎同中書門下平章事集賢殿大學士五年拜尙書左僕射昭文館大學士太祖寵待普如左右手判大理寺雷徳讓憤其屬附普增減刑名因求見太祖語不遜太祖怒叱之曰鼎鐺尙有耳汝不聞趙普吾之社稷臣乎徳驤坐貶薨封眞定郡王諡曰忠獻

鮑

王咸舉幡鮑宣好學明經舉孝防爲郎何武薦爲諫議大夫後拜司以摧辱宰相下廷尉博士弟子王咸舉幡太學下曰欲救鮑司者防此下諸生防者千餘人【出後漢史】

馬

艸茅言天下事馬周字賔王博州人入闗畱客汴舎新丰逆旅主人不之顧周命酒一斗八升悠然獨酌眾異之至長安舎中郎將常武家何武人不渉學問爲條二十餘事皆當世所切太宗怪問何何曰此非臣所能家臣馬周教臣言之帝卽召與語帝悅拜監察禦史奉使稱職帝嘗以飛帛書賜周曰鸞凰衝霄必假羽翼股肱之寄要在忠力贊曰由一介艸茅言天下事明習憲章若素官於朝【唐史】

錦繡萬花谷續集卷三十一

欽定四庫全書

錦繡萬花谷續集卷三十二

類姓

賈

股肱左昭十三年文公好學而不貳生十七年有賈佗以爲股肱

有力王室昭二十八年晉魏獻子爲政以賈辛爲祁大夫謂賈辛有力於王室故舉之

洛陽年少賈誼洛陽人年十八以能誦詩屬書聞於郡中吳公爲河南守聞其秀才召置門下文帝召爲博士每詔令儀下諸老先生不能言誼盡爲之對文帝悅之超遷一嵗中至太中大夫絳灌之屬害之以爲雒陽年少云云出爲長沙王太傅渡湘爲賦以弔屈原因陳治安之策召見宣室問鬼神事夜半前席帝曰吾久不見賈生自以爲過之今不及也【史記】

至言賈山潁川人渉獵書記不能爲醇儒孝文時言治亂之道借秦爲諭名曰至言

語妙天下賈捐之字君房誼之曾孫上疏言得失待詔金馬門議撃珠厓不便惟君房下筆言語妙天下【並前漢史】將相器賈復字君文少好學習尙書事舞陰李生李生奇之曰賈君之容貌志气如此將相之器有折衝千里之威【後漢書】

褰帷裳賈琮舉孝防遷京兆令交趾屯兵反三府舉琮爲交趾刺史巷路歌曰賈父來晚使我先反今日淸平吏不敢飯拜冀州刺史舊典傳車驂駕垂赤帷裳迎於州界及琮之部升車言曰刺史當逺視廣聽糾察美惡何有反垂帷裳使自掩塞乎乃命禦者褰之百城聞風震竦

賈長頭賈逵字景伯父徽受左氏春秋逵父業常在太學不通人間事長八尺二寸諸儒語曰問事不休賈長頭

賜錢旌潔皇朝賈黃中滄洲南皮人年六嵗中神童十五舉進士江南平知宣州太祖卽位知升州一日黃中按行府庫見扄鐍甚嚴集僚吏發之得貨數十櫝皆李氏宮闈之物不於籍者黃中悉表上之太宗嘆曰吾府庫之物有籍貪黷者尙冒禁盜之況此亡國之餘物乎賜黃中錢三百萬以旌其潔召還知制誥遷翰林學士淳化二年除給事參知政事

天章閣侍講賈昌朝眞定人天禧元年獻文章於朝召試除晉陵簿國子監說書時孫奭判監一見許以公輔景祐元年初置崇政殿說書以授昌朝而天章閣侍講亦自昌朝始在經筵善稱說仁宗多所質問昌朝皆記錄刪潤以進賜名邇英延議二閣記注錄英宗卽位攺鳳翔節度使加左僕射進封魏國公

不欺賈黯舉進士第一嘉祐中擢禦史中丞時用呂晦爲禦史知雜誨以嘗言黯過失辭職黯奏曰諫官禦史本爲人主耳目況一時公言非有嫌怨且誨初得禦史乃臣與孫抃薦舉臣知其爲人方正謹厚今玆擢用甚允眾望臣得與之共事必能協濟詔以諭誨誨遂就職時人莫不賢黯也黯有學識初登第還南陽範仲淹知鄧州黯謝仲淹曰黯晚輩偶得科第願受教仲淹曰君不憂不顯惟不欺二字可終身行之黯拜其言其後黯每以語人曰吾得於範公不欺二字平生用之不盡也

夏

百姓歡心夏恭字敬公習韓詩孟氏易門徒常千餘人光武時常遷太山都尉和集百姓甚得其歡心

眞宰相器皇朝夏竦舉制科對防庭下有老宦者曰閱人多矣賢良他日必貴以吳綾手巾乞詩公題曰殿上衮衣明日月硯中旗影動龍蛇縱橫禮樂三千字獨對丹墀日未斜楊徽之嘆曰眞宰相器也初除館職時方早秋上在拱辰殿按舞命中使索新詞公立進喜遷鶯曰霞散綺月沈鉤簾捲未央樓夜涼河漢截天流宮闕鎖新秋瑤階曙金莖露鳳髄香和雲霧三千珠翠擁宸逰水殿按涼州上大悅

左

奏按無回避左雄爲冀州刺史州部多豪族好請托常閉門不與交通奏按貪猾二千石無所回避拜尙書遷尙書令

少有神道左慈少有神道後曹操欲殺之郤入壁中霍然不知所在【並後漢史】

作三都賦左思字太衝家世儒學貌寢口訥而詞藻壯麗作三都賦十年而成豪貴競寫洛陽爲之紙貴自以其作不謝班張【晉史】

蔣

志吞吳防蔣濟文帝時出爲東中郎蔣濟請畱詔曰天下未寧要須良臣以鎭邊境如其無事乃還鳴玉未爲後也濟兼資文武志節忼愾常有超越江湖吞吳防之志【魏志】

良二千石儼擢明經太宗將伐髙麗募爲使者人皆憚行儼奮曰云云遂請行爲莫離支所囚以兵脇之不屈進蒲州刺史號良二千石

父子爲學士蔣乂性銳敏七嵗時見庾信哀江南賦再讀輒誦父蔣明在集賢值兵興圗籍殽舛白宰相請引又入院助力張鎰奇之署集賢小職正元九年擢史館修撰徳宗重其職先召見延英遷起居舎人帝前口誦補侍臣圗贊帝嘆曰𨿽虞世南不是過條據神策軍建置本末髙郢等嘆曰集賢有人哉詔兼判集賢院事父子爲學士儒者榮之【並唐史】

三世修國史蔣偕歷史館修撰三世踵修國史世稱良筆咸曰蔣氏日曆

試六論祕閣蔣之奇字頴叔舉進士又舉賢良方正科試六論祕閣及射防報聞除監察禦史英宗立爲殿中侍禦史

栁

社稷之臣衛獻公出奔反於衛及郊將班邑於從者而後入栁荘曰如皆守社稷則孰執羈靮而從如皆從則孰守社稷君反其國而有私也毋乃不可乎弗果班衛有太史曰栁莊寢疾公曰若疾革𨿽當祭必告公再拜稽首請於屍曰有臣栁莊也者非寡人之臣社稷之臣也【禮記檀弓下】

二龍栁惔字文通世隆次子少與兄悅齊名王儉曰栁氏二龍可謂一日千里仕梁爲太子詹事武帝貽惔詩曰爾實冠羣後惟餘實念功尋遷左僕射

可爲儀表栁惲字文暢惔之弟與謝瀹友愛瀹曰宅南栁郎可爲儀表爲吳興太守爲政淸靜人吏懷之【並南史】興吾門者此兒栁公綽始生三日伯父子華曰興吾門者此兒也幼孝友起居皆有禮法屬文典正不讀非聖書舉直言極諫賢良方正一年再登其科授渭南尉嵗歉家飯不過一器爲吏部郎中憲宗數防畋公綽奏太醫箴以諷天子髙其才置之坐隅

述家訓栁玭仲郢子以明經補祕書正字爲嶺南節度副使廨中橘熟旣食乃納直於官拜禦史大夫淸操有父風玭常述家訓以戒子孫曰夫門地髙者一事墜先訓則異他人𨿽生可以苟爵位死不可以見祖先地下又曰憂則恐懼恐懼則福至受福則驕奢驕奢則禍至筆諫栁公權公綽弟年十二工辭賦元和初擢進士第穆宗曰朕嘗於佛廟見卿筆迹思之久矣卽拜侍書學士帝問公權用筆法對曰心正則筆正筆正則可法時帝荒縱故及之帝攺容悟其以筆諫也

文章卓偉栁宗元字子厚少精敏絕倫爲文章卓偉精致一時輩行推仰第進士博學宏辭科授校書郎貞元十九年爲監察禦史裏行俄貶永州司馬旣竄斥因自放其�厄感郁寓諸文仿離騷數十篇元和十年徙栁州刺史南方爲進士者走數千里從宗元防經指授者爲文辭皆有法世號栁栁州【並唐史】

東郊野夫皇朝柳開字仲塗幼警悟豪悟舉進士第自五代以來學者少尙義理有趙生者得韓文數十篇未達乃擕以示開開一見遂知爲文之趣自是屬辭必法韓愈開著書號東郊野夫又號補亡先生作二傳以見意

錦繡萬花谷續集卷三十二

欽定四庫全書

錦繡萬花谷續集卷三十三

類姓

苟

幹城之將子思言於衛侯曰苟變之材可將五百乘公曰吾知其可將然爲吏而食人二雞子故弗用也子思曰夫聖人之官人猶匠之用木也取其所長棄其所短故杞梓連抱而有數尺之朽良工不棄今君處戰國之世選爪牙之士而以二卵棄幹城之將此不可使聞於鄰國也【通鑑】

斷決如流苟晞字道將轉尙書左丞防察諸曹八座以下皆側目憚之進撫軍將軍都督靑兗練於官事文簿盈積斷決如流【晉史】

耿

有志者事竟成耿弇好將帥之事拜建威大將軍封好畤侯自請収上谷兵定漁陽取涿郡東攻張步以平齊地光武謂曰昔韓信破歷下以開基今將軍攻祝阿以發迹獨防勍敵功難於信前建此大防常以爲落落難合有志者事竟成【後漢史】

拜井耿恭字伯宗慷慨多大略有將帥才與匈奴戰據疏勒城城中穿井十五丈不得水乃整衣服向井再拜有頃水泉奔出

邴

龍翰鳳翼邴原字根矩少以操尙稱太祖署丞相徴事淸靜足以厲俗貞固足以干事龍翰鳳翼國之重寶後爲五官將長史閉門自守非公事不出【魏志】

井

五經紛綸井丹字大春通五經善談論京師語曰五經紛綸井大春性淸髙未嘗修刺候人【後漢史】

景

櫟陽侯景丹字孫卿馮翊人縱突騎以破王朗光武以爲驃騎大將軍封櫟陽侯【後漢史】

作易說詩解景鸞字漢伯能理齊詩施氏易作易說及詩解文句凡著述五十餘萬言數上書陳救災變之術【後漢史儒林傳】

頴

善春秋左氏頴容字子嚴博學多通善春秋左氏舉孝防不就著春秋左氏條例五萬餘言【後漢儒林】

沈

蒼頭公沈慶之字先仕宋爲建威將軍大破山蠻威震諸山羣蠻皆稽顙慶之著狐皮帽羣蠻號曰蒼頭公每見慶之軍輒畏懼曰蒼頭公已復來矣文帝將北伐慶之固陳不可上使徐湛之等難慶之慶之曰今欲伐國而與白面書生輩謀之事何由濟

爲郊居賦沈約字休文博通羣籍善屬文才智縱橫可謂明識梁武立累遷尙書令博物洽聞當世取則立宅東田矚望郊阜嘗爲郊居賦以序其事【並南史】

推爲顏子沈師旣濟子材行有餘能治春秋工書有楷法少爲杜佑所器正元末舉進士許孟容權徳輿樂挽轂士號權許徳輿稱之於孟容孟容曰我故人子盍不過我師往謝遂擢第徳輿門生七十人推爲顏子復登制科召入爲翰林學士

罷籍民車沈存中舉進士後遷太常丞同修起居注邊吏報北兵將入戰亟遣中貴人取兩河民車以爲戰備民大驚擾自宰執以下言不便者疊進俱不省一日括持筆立禦坐側神宗顧曰卿知籍車之事乎括曰未知車將何用神宗曰北兵以多馬取勝惟車可以當之括曰敵之來民父子墳墓田廬皆當棄去復暇防車乎云云神宗喜曰無人如此語朕者當更思之明日遂罷籍民車

範

武子之徳左襄公二十七年子木問於趙孟曰範武子之徳如何對曰夫子之家事治言如晉國無情陶朱公範蠡用於越旣雪防稽之恥乃乘扁舟於江湖變名易姓適齊爲防夷子皮之陶爲朱公乃治產積財居與時逐十九年之中三致千金再分散於貧疏昆弟故言富者皆稱陶朱公

登車攬轡範滂字孟博少厲淸節爲州裏所服冀州饑荒以滂爲淸詔使按察之登車攬轡慨然有澄淸天下之志及至州境守令自知髒污望風解印而去【後黨錮】甑中生塵範冉【一作丹】字史云好違時絕俗爲激詭之行爲萊蕪長後辟太尉府以狷急不能從俗常佩韋於朝閭裏歌曰甑中生塵範史云釡中生魚範萊蕪

亷泉讓水範柏年初見宋明帝言次及廣州貪泉因問卿州復有此水否答曰梁州惟有文川武鄕亷泉讓水又問卿宅在何處曰臣所居防讓之間帝嗟其善答因見知歷位終梁州刺史【南史】

著神滅論範縝字子眞竟陵王子良鎭西州傾意賔客才雋之士皆防集其門子良篤好釋氏範縝盛稱無佛子良曰君不信因果何得有富貴貧賤縝曰人生如樹花同發隨風而散或依簾幌墜茵席之上或闗籬墻落糞混之中墜茵席者殿下是也落混糞者下官是也貴賤𨿽復殊途因果竟在何處子良無以難縝又著神滅論云云朝野諠嘩難之終不能屈

傳衣鉢皇朝範質字文素母張氏夢人授五色筆而質生九嵗善屬文唐長興中舉進士爲忠武軍推官晉天福中擢監察禦史周太祖徵李守貞每朝廷遣使賫詔處分軍中皆中機防太祖問誰爲此辭使者以質對太祖曰宰相器也廣順初拜中書侍郎同平章事集賢殿大學士世宗時累加司徒洪文館大學士太祖旣卽位加兼侍中仍以爲相干徳初封魯國公初和凝知貢舉愛質所試文自以中第在第十三故亦以處質其後質官及封國皆與凝同當時謂之衣鉢

軍中一範範仲俺字希文上宰相書極論天下事王曽見而奇之晏殊知應天府表掌府學殊在京師薦一士爲館職曽謂殊曰公知範仲淹捨不薦而他薦乎公宜更薦範仲淹也殊從之遂用爲祕閣校理進樞宻直學士右諫議大夫尋拜陜西四路安撫緣邊招討使仲淹與韓琦俱有威令軍中爲之語曰軍中有一韓西賊聞之心骨寒軍中有一範西賊聞之驚破膽

一偉人範鎭字景仁成都華陽人也薛奎守蜀還朝或問奎入蜀所得曰得一偉人當以文學名於世謂鎭也舉進士禮部奏名第一故事殿廷唱第過三人則禮部第一人者必越次抗聲自陳因擢置上第鎭不肯自言至第七十九人乃出拜退就列無一言廷中皆異之英宗朝以戶部侍郎致仕

進唐鑑範祖禹字淳父舉進士爲校書郎知龍水縣司馬光辟同編修資治通鑑凡十五年書成光上章稱薦曰臣誠不及也除祕書省正字召試中書舎人又辭不拜遷右諫議大夫兼實錄院修撰哲宗親徵祖禹上言力陳治道之要古今成敗之理與夫小人之情狀反復激切以感動上意因請外遂以龍圗閣學士知陜州嘗進唐鑑十一卷

錦繡萬花谷續集卷三十三

欽定四庫全書

錦繡萬花谷續集卷三十四

類姓

宋

作髙唐賦楚威王問於宋玉曰先生何士民眾庶不譽之甚也宋玉對曰鳥有鳳而魚有鯨夫聖人瑰意奇行超然獨處世俗之民又安知臣之所爲哉作髙唐賦【新序】人中龍宋纎隠居酒泉南山太守馬岌造焉纎髙樓重閣拒而不見岌嘆曰名可聞而身不可見徳可仰而形不可覩今而後知先生人中之龍也銘詩於石璧曰其人如玉維國之琛諡曰虛先生【晉史】

奪錦袍宋之問字延淸武后召與楊炯分直習藝館武后防終南龍門詔從臣賦詩左史東方虯詩先成後賜錦袍之問俄頃獻後覽之嗟賞更奪袍以賜江左詩律屢變至沈佺期及之問號爲沈宋語曰蘇李居前沈宋比肩之問父令文富文辭且工書有力世稱三絕旣之問以文章起弟之悌以蹻勇聞之愻精艸世謂皆得父一絕

一嵗爲宰相宋琪字叔寶太宗將用工部尙書李昉參預大政以琪先入乃超遷兵部尙書未防與昉並拜同中書門下平章事琪自庶僚一嵗中爲宰相其速如此與父同在館閣宋綬幼聰警其外祖楊徽之器愛之以徽之遺恩授太常寺太祝年方十五召試中書眞宗奇其文聴於祕閣讀書久之召試學士院爲集賢校理與父臯同在館閣世以爲榮入爲右正言擢知制誥爲翰林學士兼侍讀後爲參知政事

二宋宋庠字公序舉進士開封禮部俱第一與弟祁同時有名以詩賦爲學者所宗謂之二宋嘉祐三年拜樞宻使同平章事封莒國公英宗卽位封鄭國公爲景靈宮使

仲

負米子路曰由願得當一隊而敵必也攘地千里搴旗執馘惟由能之見於孔子曰家貧親老不擇祿而仕昔者由也常食藜藿之實爲親負米百里之外【家語】

貢

明經潔行貢禹字少翁以明經潔行著聞徴爲博士舉賢良爲河南令以職事爲府官所責免冠謝禹曰冠一免安可復冠也遂去官後徴爲諌大夫遷光祿大夫【出前漢史】

魏

賜樂左襄公四年魏絳曰和戎有五利焉公說使魏絳盟諸戎修民事田以時絳無貳志事君不避難晉侯賜樂絳始有金石之樂

梗陽大夫昭公二十八年晉魏獻子爲政以魏戌爲梗陽大夫謂能守義者也戍之爲人也逺不忘君居利思義仲尼聞魏子之舉也以爲義曰近不失親逺不失舉可謂義矣

堂堂領袖魏舒累遷後將軍文帝深器重之曰魏舒堂堂人之領袖【晉史】

二百餘奏魏徴字元成太宗卽位引入臥內訪天下事徴自以不世遇乃展盡底蘊凡二百餘奏無不剴切當帝心者

有祖風烈魏謩徴五世孫宣宗嗣位遷禦史中丞俄兼戶部侍郎進同平章事爲宰相議事天子前惟謩讜切無所回畏宣宗嘗曰謩名臣孫梃梃有祖風烈朕心憚之【並唐史】

季

作林鐘左襄十年季武子以所得於齊之兵作林鐘而銘魯功焉

相三君文六年季文子卒無衣帛之妾無食粟之馬無蔵金玉無重器君子於是乎知文子之忠於公家也相三君而無私積

黃金不如一諾季布楚人也爲气任俠有名於楚爲河東守孝文時人有言其賢者召欲以爲禦史大夫復有言其使酒難近至畱邸一月見罷布進曰陛下以一人之譽而召臣以一人之毀而去臣臣恐天下聞之有以窺陛下上曰河東吾股肱郡故特召君耳楚諺曰得黃金百斤不如得季布一諾

摯

撰族姓昭穆摯虞字仲冶作思逰賦舉賢良防爲下第武帝又詔諸賢良防東堂策問擢爲太子舍人除聞喜令撰族姓昭穆十卷【晉書】

費

杖投葛陂費長房汝南人從市中老翁學仙後辭歸家與一竹杖曰旣至可投葛陂中顧視則龍也【後漢史】志慮忠純費禕字文偉爲黃門侍郎諸葛亮表云其志慮忠純宮中之事無大小悉以咨之必能裨補闕漏有所廣益孫權器之曰君天下淑徳必當股肱蜀朝【蜀志】

傅

作霖雨髙宗夢傅說使百工營求諸野得諸傅巖王置諸左右曰朝夕納誨以輔臺徳若金用汝作礪若濟巨川用汝作舟楫若嵗大旱用汝作霖雨啟乃心沃朕心【尙書】

蘭臺令史傅毅字武仲作迪志詩爲蘭臺令史【後漢史】摩逆鱗傅咸字長虞之子剛簡有大節爲禦史中丞摩天子逆鱗觸猛獸之須【晉史】

顧

南金東箭顧榮字彥先機神朗悟與陸機兄弟同入洛時人號爲三俊例拜爲郎中南金東箭世冑髙門【晉史】吾家騏驎顧和字君孝總角便有淸操族叔榮雅重之曰此吾家騏驎興吾宗者必此子也周顗指和心曰此中何所有應曰此中最是難測地拜禦史中丞百僚憚之

路

截蒲冩書路溫舒字長君截蒲寫書受春秋通大義舉孝防【前漢史】

度

名將度尙除上虞長爲政嚴峻明於發擿姦非吏人謂之神明遷文安令遇時疾疫谷貴開倉廩給營救疾者百姓其濟後零陵賊起擢尙爲荊州刺史擊破之爲名將數有功【後漢史】

衛

七世擊匈奴衛靑拜大將軍凡七出擊匈奴収河南地置朔方郡【史記】

中興名士第一衛玠字叔寶總角乘羊車入市見者皆以爲玉人玠舅王濟見之輙嘆曰珠玉在側覺我形穢又曰冋若明珠之在側朗然照人王澄每聞玠言輙嘆息絕倒語曰衛玠談道平子絕倒妻父樂廣有重名議者以爲婦翁冰淸女壻玉潤中興名士惟玠爲當時第一【晉史】

易聖衛大經卓然髙行口無二言於易人謂之易聖國器衛次公字從周舉進士潘炎異之曰國器也

蔡

金印紫綬蔡澤燕人幹諸侯不遇問相於唐舉舉曰云云澤曰富貴吾所自有所不知者壽也舉曰從今以往四十三年澤謂其禦曰吾持粱躍馬食肉懷金印結紫綬富貴四十三年足矣【史記】

爲人主師蔡義以明經給事大將軍幕府久之詔求能爲韓詩者召見說詩甚悅之擢光祿大夫數嵗代楊敞爲丞相封陽平侯霍光曰義爲人主師當爲宰相【前漢史】三世不分財蔡邕字伯喈性篤孝母滯病三年自非寒暑節變未嘗解襟帶不寢寐者七旬三世不分財鄕黨髙其義【後漢史】

聲若雷震蔡裔有勇气聲若雷震有二盜入室裔一呼二盜俱隕【晉史】

平世三公蔡廓字子度宋武帝以其剛直補禦史中丞多所糾奏武帝常云蔡可平世三公【南史】

執經講問皇朝蔡襄字君謨興化軍仙逰人舉進士歷漳州判官西京畱守推官攺著作佐郎館閣校勘遷祕書丞知諫院兼修起居注仁宗增置諫官四員襄在遷中後遷起居舎人知制誥遷龍圗閣直學士知開封府進樞宻直學士知泉州徙福州襄爲政精明而於閩人尢知其風俗時閩士專詞賦以應科舉襄得鄕先生周希孟以經術傳授學士嘗至數百人襄爲親至學舎執經講問爲諸生率

錦繡萬花谷續集卷三十四

欽定四庫全書

錦繡萬花谷續集卷三十五

類姓

祭

雅歌投壺祭遵對酒設樂必雅歌投壺在軍旅不忘爼豆【後漢史】

解

考績第一解系字少連父修魏瑯琊太守考績爲天下第一【晉史】

戴

大戴小戴戴徳延君戴聖次君皆受禮於後蒼徳號大戴爲信都太守聖號小戴以博士論石渠由是禮有大戴小戴【前漢孟卿】

解經不窮戴憑習京氏易年十六郡舉明經拜郎中正旦朝賀百僚畢集帝令能說經者相難詰理有不通輒奪其席以益通者憑遂坐五十餘席京師語曰解經不窮戴侍中【後儒林】

闗中大豪戴良字叔鸞父遵字子髙家富好給施食客常三四百人語曰闗中大豪戴子髙良舉孝防不就逃入江夏山中不仕

積薪自焚戴封對賢良策第一拜議郎遷西華令時蝗災獨不入西華界年旱禱請無獲乃積薪以自焚火起而大雨至遷中山相縣囚四百人當刑皆遣歸與克期日皆無違者【並後漢史】

秋毫指擿戴冑秦王防武牢引爲府士曹參軍大理少卿缺太宗曰大理人命所繋冑淸直其人卽日命之犯顏據正參處法意至析秋毫隨類指擿言若湧泉帝修洛陽宮冑疏諫止之

父子繼爲宰相戴至徳幹封中遷侍郎同三品閱十數年父子繼爲宰相髙宗爲飛白書賜至徳遷尙書右僕射時劉仁軌爲左人有訴率優容之至徳乃究本末終不顯私恩【並唐史】

蒯

齊之辯士蒯通範陽人說韓信反齊之辯士拾遺舉過顯賢進能【前漢史】

藺

全璧歸趙藺相如趙人也全璧歸趙從趙王與秦防於澠池秦王竟酒終不能加勝於趙旣歸以相如功大拜爲上卿【史記】

員

八科皆中員半千字榮期王義方常曰五百嵗一賢者生子宜當之因攺今名凡舉八科皆中咸亨中上書自陳雲云陛下何惜玉陛方寸地不使臣披露肝膽乎書奏不報

段

材可取卿相段防爲杜陵令五府舉爲西域都防西域敬其威儀谷永與之書曰若子之材可優防都城而取卿相何必勒功昆山之側【前漢史】

涼州三明段熲字紀明舉孝防爲陽陵令所在有能政初與皇甫威明張然明並知名京師稱爲涼州三明位至太尉【後漢史】

眞將軍段志齊州人文徳皇后之與宇文士及勒兵衛章武門太宗夜遣使至二將軍所士及披戶納使志拒曰軍門不夜開使者示手詔志曰夜不能辧不納比曙帝嘆曰眞將軍周亞夫何以過【唐史】

禱而雨段文昌字墨卿穆宗拜平章事未逾年授劍南西川節度使文宗立徙帥荊南州或旱禬解必雨或久雨遇出防必霽民爲語曰旱不苦禱而雨雨不愁公出防

灌

販繒灌嬰睢陽販繒者號昌文侯與絳侯共立文帝爲太尉【前漢史】

萬

成孝鄕萬敬儒三世同居喪親廬墓刺血寫浮屠書斷手二指輙復生攺所居曰成孝鄕【唐史】

卞

大龍卞壼父粹兄弟六人並登宰府世稱卞氏六龍【晉史】五經博士卞華偏習五經仕梁兼五經博士說經析理爲當時之冠【南史】

邵

博覽經史邵續朴素有志烈博覽經史妙解天文爲平原樂安太守【晉史】

八世同居邵榮興八世同居詔表門閭蠲租稅【南史孝義】詔標裏閭邵洪哲縣令範道榮坐除名洪哲代詣京師明申曲直道榮感其誠節訴省申聞詔下標裏閭【出北史節義】

眞國器皇朝邵亢字興宗舉茂才異等除建康軍節度推官召爲國子監直講攺館閣校勘同知太常禮院英宗召對羣玉殿謂曰學士眞國器也擢同修起居注後拜樞宻副使

到

佐守荊楚到彥之字道豫楚大夫屈到後也彥之佐守荊楚垂二十載威信爲士庶所懷遷南豫州刺史鎭歷陽【南史】



郎子好相表暴顯字思祖幼時見一沙門指之曰此郎子好相表大必爲良貴極人臣語終失之從齊神武起義遷徐州刺史【北史】

賀

當世儒宗賀循字彥先山陰人舉秀才除陽羨令以寛恵爲本不求課最朝廷疑滯皆諮之輒依經禮而對爲當世儒宗【晉史】

上殿不下賀琛世習禮樂仕梁累遷尙書左丞每進見武帝與語常移晷刻省中語曰上殿不下有賀雅琛容止閒雅故呼之【南史】

慶湖遺老集皇朝賀鑄字方回孝恵皇后之族孫授右班殿直元祐中用武易文爲通判泗州又倅太平州以卒鑄好學蔵書萬卷工文詞尢長於樂府有慶湖遺老集

謝

一丘一壑謝鯤字幼輿好老易善鼓琴爲豫章太守涖政淸肅百姓愛之一丘一壑自謂過庾亮【晉史】

芝蘭玉樹謝字幼度叔父安嘗約子侄曰子弟亦何豫人事而必欲使其佳曰譬如芝蘭玉樹欲使其生於庭階耳以精銳八千破苻堅百萬於淮肥聞風聲鶴唳以爲王師至

無渭陽情謝絢曾戲調其舅袁湛湛曰汝父昔已輕舅汝今復加我可謂世無渭陽情也

月犯少防謝敷字慶緒澄靜寡欲隠於太平山初月犯少微俄而敷死

有林下風王凝之妻謝氏字道韞叔父安嘗內集雪下安曰何所似也安兄子朗曰撒鹽空中差可擬道韞曰未若栁絮因風起道韞神情散朗有林下風气【並晉史】兩玉人謝晦字宣明渉獵文義博贍多通時謝鯤風華爲江左第一嘗與晦俱在武帝前帝目之曰一時頓有兩玉人耳【南史】

直省賦詩謝朓字暉少好學有美名文章淸麗善艸長五言詩沈約常云二百年來無此詩也遷尙書吏部郎好奬人才孔闓粗有才筆未爲時知孔珪嘗令艸讓表以示脁脁嗟吟良久手自折簡寫之謂珪曰士子聲名未立應共奨成無惜齒牙餘論嘗直中書省賦詩有蒼苔依砌上紅藥當階翻之句

西堂詩夢謝恵連十嵗能屬文靈運嘉賞之云每有篇章對恵連輒得佳語嘗於永嘉西堂思詩不就忽夢見恵連卽得池塘生春艸大以爲工嘗爲雪賦以髙麗見奇

文章江左第一謝靈運奕之曽孫文章之美爲江左第一爲太子左衛率朝廷惟以文義處之爲永嘉太守郡有名山水肆意逰遨理人聽訟不復闗懷每有一首詩貴賤競寫名動都下徴爲祕書監遷侍中詩書皆兼獨絕每文竟手自寫之文帝稱爲二寶

春日閒居詩謝藺八嵗爲春日閒居詩有風定花猶落之句【並南史】

李詩謝賦謝偃貞觀初對防髙第嘗爲塵影賦二篇帝美其文時李百藥工詩而偃善賦時人稱爲李詩謝賦【唐史】

錦繡萬花谷續集卷三十五

欽定四庫全書

錦繡萬花谷續集卷三十六

類姓

華

右師左成公十五年宋華元爲右師元曰我爲右師君臣之訓師所司也

精於方藥華佗字元化通數經曉養性之術精於方藥【後漢史】

爲政淸靜華歆爲豫章太守爲政淸靜不煩吏民威而愛之魏初爲禦史大夫素淸貧祿賜以賑施親戚故人家無擔石之儲【魏志】

作漢紀華嶠才學深博爲臺郎徧觀祕籍因作漢紀【晉史】孝子鄕華秋事母以孝聞母喪廬墓負土成墳詔表其門閭後盜起往來墓之左右咸相誡曰勿犯孝子鄕【北史】

向

左師左成公十五年華元使向戌爲左師以靖國人肆意遊山向長字子平讀損益卦喟然嘆曰吾已知富不如貧貴不如賤男女嫁娶旣畢勑斷家事勿相闗肆意逰五嶽名山【後漢】

潛心典籍向朗少以吏能見稱爲己西防牱房陵太守潛心典籍年逾八十猶手自校書開門接賔諉納後進【蜀志】

名付中書皇朝向敏中字常之父瑀惟一子教督甚嚴嘗謂其妻曰大吾門者此子也舉進士太宗飛白書敏中張詠二名付中書語宰相曰此二臣者名臣也朕將用之矣拜右諫議大夫同知樞宻院事眞宗拜同平章事大任防三十年

鄧

世吏二千石鄧晨字偉卿南陽新野人世吏二千石光武拜爲汝南太守興鴻郤陂數千頃田汝土以殷魚稻之饒流衍他鄕

封髙宻侯鄧禹字仲華南陽新野人十三能誦詩杖防見光武曰願明公威徳加四海禹得效尺寸垂功名於竹帛禹沈深有大度授以西討之略拜前將軍謀謨帷幄決勝千里封髙宻侯

累世寵貴鄧隲字昭伯禹之子拜車騎將軍儀同三司始自隲也鄧氏自中興後累世寵貴凡侯者二十九人公二人大將軍以下十三人中二千石十四人列校二十二人州牧郡守四十八人其餘侍中將大夫郎謁者不可勝數【並後漢史】

屯田兩淮鄧艾屯田積谷行於兩淮開廣漕渠達於江淮【魏志】

淸嚴有治績鄧芝字伯苗爲廣漢太守淸嚴有治績入爲尙書【蜀志】

隠先生鄧世隆相州人亡命變姓名號隠先生棲白鹿山貞觀初爲修史學士【唐史】

寗

盟子向左僖二十六年公防莒玆防公寗荘子盟於向尋洮之盟也

賜湛露彤弓文公四年衛寗武子來聘公與之宴賦湛露及彤弓論語寗武子邦有道則智邦無道則愚飯牛車下齊桓公郊迎客夜開門執火甚盛寗戚飯牛於車下擊牛角疾商歌公聞之命後車載之賜之衣冠遂舉大用之授之以卿公得之所以伯也管仲言於齊桓公曰墾田剏邑辟土植谷盡地之利臣不若寗戚請致以爲田官【新序】

敬

心如鐵石敬肅少以貞介知名仕隋爲安陵令有能名擢拜秦州司馬轉幽州長史俱有異績栁儉云心如鐵石老而彌篤【北史】

平陽郡王敬暉字仲弱冠舉明經爲衛州刺史時河北經突厥所搔方秋而城暉曰豈有棄農畝事池隍哉縱民歸斂闔部賴安以誅二張功封平陽郡王【唐史】

鄭

著治續鄭字穉卿兄昌字次卿皆明經通法律政事昌爲太原涿郡太守爲南陽太守皆著治績條教法度爲後世所述

威振西域鄭吉防稽人以卒伍從軍破車師降日遂威振西域

尙書履聲鄭崇哀帝時爲尙書僕射每見曵革履上笑曰我識鄭尙書履聲臣門如市臣心如水【並前漢史】

爲諸儒宗鄭興晚善左氏數言政事依經守義遂爲諸儒宗

鄭陂鄭渾爲邵陵令課民耕桑重去子之法遷陽沛郡二太守興陂遏開稻田民賴其利刻石頌之號曰鄭陂【並後漢史】

淸吏鄭善果鄭州人累轉魯郡太守母崔氏賢明曉政治嘗坐閣內聽處決當理則悅有不可引至牀下責愧之故善果所至有績號淸吏【唐史】

二鄭鄭從讜字正求及進士第遷門下侍郎時鄭畋以宰相鎭鳳翔移檄討賊兩人以忠義相提賊尢憚之號二鄭云

經術該深鄭覃以父防補累遷諫議大夫文宗召爲翰林侍講學士覃於經術該深淳篤守正帝尢重之同平章事弟朗

七松處士鄭薫擢進士第累遷吏部侍郎再知禮部舉引寒畯士類多之旣老號所居爲隠巖蒔松於庭號七松處士

人瑞鄭仁表豪爽有文嘗以門閥文章自髙曰天瑞有五色云人瑞有鄭仁表

廣文博士鄭防掇當時事著書八十餘篇宗愛其才爲置廣文館以防爲博士宰相曰令後世言廣文博士自君始防乃就職【唐史】

進士第一皇朝鄭獬字毅夫爲人俊邁不羣舉進士第一授將作監丞通判陳州召試直集賢院修起居注遂以右司諫知制誥

孟

家貧惟有二士魯孟獻子聘於晉宣子宣子曰子之家孰與我家富獻子曰吾家甚貧惟有二士曰顏回玆無靈【新序】

易學孟喜從周王孫受易喜好自稱譽故易有施孟梁丘之學【前漢】

龍山落防孟嘉少知名爲桓溫參軍好酣飲九日登龍山飲酒落帽【晉史】

東郡嘉禾孟業字敬業齊淸河王嶽召爲法曹后遷東郡太守以寛恵著名麥一莖五蕙嘉禾一莖九穂咸以爲政化所感【北史】

貞曜先生孟郊字東野性介少諧合韓愈一見爲忘形交年五十得進士第郊爲詩有理最爲愈所稱卒張籍諡曰貞曜先生

浩然亭孟浩然少好義節隠鹿門山年四十乃防京師王維過郢州畫像於刺史亭因曰浩然亭又曰孟亭

盛

葛國公盛彥師宋州人髙祖兵至汾陰彥師率賔客上謁授行軍總管從平京師與史萬寶鎭宜陽李宻叛萬寶懼彥師笑曰請以數千兵爲公梟首遂斬宻以功封葛國公【並唐史】

獻西域圖皇朝盛度舉進士稍遷至直史館三司戶部判官契丹入邊數上疏論邊事奉使陜西參質漢唐故地繪爲西域圗以獻景祐二年拜參知政事後知應天府以太子少傅致仕

冦

眞宰相才皇朝冦凖字平仲少力學舉進士太宗深器之召爲參知政事因奏對切直太宗怒起凖輙挽上衣畱以俟處決太宗嘆曰眞宰相才也又嘗語左右曰朕得冦凖猶唐太宗之得魏鄭公也加給事中景徳元年拜同平章事是嵗契丹入邊直抵澶魏眞宗召羣臣問禦敵防凖請幸澶州並陳河北用兵之略甚備仁宗朝贈中書令來國公諡忠湣

富

王佐才富弼字彥國幼篤學有大度範仲淹見而識之曰此王佐才也懷其文以示王曽晏殊殊卽以女妻之舉茂才異等假資政殿學士戶部侍郎使契丹歸除司空兼侍中辭復拜左僕射同平章事卒諡文忠元祐初加贈太師

錦繍萬花谷續集卷三十六

欽定四庫全書

錦繡萬花谷續集卷三十七

類姓

竇

賜璽書竇融字河西五郡大將軍事光武授爲涼州牧封安丰侯光武賜融璽書又賜外屬圗又詔報曰吾與將軍如左右手耳賞賜恩寵傾動京師竇氏一公兩侯三公主四二千石

鏤石燕山竇憲拜車騎將軍登燕然山去塞三千餘里刻石勒功紀漢威徳班固作銘封冠軍侯贊曰聽笳龍庭鏤石燕然【並後漢史】

五龍皇朝竇儀字可象薊州漁陽人父禹鈞在周爲諫議大夫五子曰儀儼侃偁僖皆相繼登科時人謂之竇氏五龍少舉進士宋興遷工部尙書加禮部尙書卒贈右僕射

博物洽聞竇儼字望之舉進士廣順初拜中書舎人世宗拜翰林學士國初就轉禮部侍郎卒年四十二儼博物洽聞通音律曆數盧多遜楊徽之爲諫官儼嘗謂之曰丁夘嵗五星聚奎自此太平矣二拾遺見之儼不與也已而果然

廖

北郭先生廖扶字文起習詩書教授常數百人尢明天文防緯風角推步之術號爲北郭先生【後漢史】

楚之良才廖立年未三十擢長沙太守諸葛亮曰廖立楚之良才【魏志】

堂名世防皇朝廖剛字用中登崇寜五年進士第紹興九年詔爲禦史中丞累世以華髮奉養甞名堂曰世防諫議陳公播之聲詩

陸

懷橘陸績字公紀吳郡人六嵗見袁術術出橘績懷三枚去拜辭墮地曰欲歸遺母術大奇之

江東大族陸遜江東大族意思深長才堪負重觀其規畫可大任【並吳志】

圃積玉陸機字士衡少有異才文章冠世君苖見其文輒欲焚筆硯葛洪謂其文猶圃之積玉【晉史】

八科皆中陸元方初明經後舉八科皆中轉監察禦史賜名陸象先元方子器識沈邃舉制科髙第景雲中同平章事始名景初睿宗曰子能紹先是謂象賢乃賜名焉【並唐史】眞淸陸景倩象先弟爲扶溝丞河南按察使畢構覆州縣殿最欲必得實有吏言狀曰某彊淸某詐淸惟景倩曰眞淸終禦史

內相陸贄字敬輿十八第進士中博學鴻辭正元七年以兵部侍郎知貢舉明年竇參黜乃以中書侍郎同平章事始入翰林年尙少以材幸天子常以輩行呼而不名在奉天朝夕進見然小心精潔未嘗有過帝倚任之參裁可否時號內相

穆

譔家令穆寜大歷初爲和州刺史治有狀召拜太子右諭徳居家嚴事寡姊恭甚嘗譔家令訓諸子人一通又戒曰君子之事親養志爲大吾志直道而已苟枉而道三牲五鼎非吾養也疾病不嘗藥時稱知命【並唐史】首唱古文皇朝穆修字伯長師事陳摶而其易學方是時學者從事聲律未知爲古文修首爲之倡其後尹源與弟洙始從之學古文又其春秋學

卜

西河教授仲尼弟子卜商字子夏孔子沒子夏居西河教授爲魏文侯師【史記】商也與人交推其長者違其短者故能久也【家語】

谷

待詔公車谷永字子云博學經書爲太常丞數上疏言得失舉方正直言極諫之士永待詔公車對者數十人永爲上第【前漢史】

九經庫谷那律魏州人淹識羣書禇遂良嘗稱爲九經庫爲文館學士從太宗出獵遇雨沾漬因問曰油衣若爲而無漏耶那律曰以瓦爲之當不漏帝悅其直賜帛二十段【唐史】

麯

世爲豪族麯允金城人與遊氏世爲豪族西州爲之語曰麯與防牛羊不數頭南開朱門北望靑樓爲始平太守領雍州刺史至尙書左僕射【晉史】

伏

伏氏學伏恭字叔齊父黯字稚父明齊詩恭少父學除劇令以恵政公防聞遷常山太守惇修學校教授不輟由是北州多爲伏氏學肅州以爲三老【漢史】

服

春秋左經服防字子愼少以淸苦建志入太學受業有雅才善著文論作春秋左氏解舉孝防後拜九江太守【後漢史】

樂

下齊城樂毅其先祖曰樂羊爲魏文侯將毅使於燕昭王以爲亞卿後爲上將軍並獲趙楚韓魏燕之兵以伐齊下齊七十餘城

獻金明池賦皇朝樂史母夢異人令吞五色珠而生史史有文辭初仕江南歸朝舉進士知陵州獻金明池賦召爲三館編修

卓

通儒卓茂字子康南陽人父祖皆至郡守習詩禮及歷算稱爲通儒爲宻令吏人親愛不忍欺之道不拾遺蝗不入界光武卽位先訪求茂以爲太傅封褒徳侯

畢

盈數大名左閔公元年卜偃曰畢萬之後必大萬盈數也魏大名也以是始賞天啟之矣

拍浮酒船中畢卓字茂世爲吏部郎常飲酒廢職盜飲比舎酒甕間常謂人曰得酒滿數百斛船四時甘味置兩頭右手持酒杯左手持蟹螯拍浮酒船中便足了一生矣【晉史】

與冦凖並相皇朝畢士安字仁叟代州雲中人也後居鄭州舉進士李沆夢中書闕宰相乃拜士安吏部侍郎參知政事入謝上曰未也行且相卿士安曰冦凖慷慨有大節朝臣罕出其右如凖者陛下所宜用也眞宗亦欲相凖借士安宿徳以鎭之不閱月與凖並相

進禦樓觀燈詩畢仲衍字夷仲元丰中任中書舎人釐正官制一經其手遂爲萬世不刋之典撰中書備對二十卷天下之事盡在其中後因館伴髙麗貢使元夕禦樓觀燈進詩上俯同其韻以賜云先春佳气集鈞臺樂與民同盛宴開蟾彩暖催蓮焰發桂香輕泛管聲來形容壯麗𨿽非極黼黻升平是有才萬里海邦修貢使旣陪華觀勿辭推

郅

蒼鷹郅都孝景時爲中郎將敢直諫面折大臣於朝濟南瞷氏宗人三百餘家豪猾二千石莫能制景帝拜濟南太守至則族滅瞷氏首惡餘皆股栗遷爲中尉行法不避貴戚列侯宗室見都側目而視號曰蒼鷹【史記】拒闗郅惲志在從政喟然嘆曰天生俊士以爲人也舉孝防爲上東城門候帝出獵夜還惲拒闗不開後爲長沙太守【後漢史】

吉

忠節吉挹字祖衝祖朗爲禦史中丞西朝傾覆隕身守節挹亦立忠節【晉書忠義】

葛

勾漏令葛洪字稚川以儒學知名究覽典籍尢好神仙導養之法從祖學道得仙號曰葛仙公洪聞交趾出丹求爲勾漏令【晉史】

屈

懷沙賦屈原名平作離騷之經與日月爭光又作懷沙之賦【史記】

尉

希世賢尉元世爲豪宗父目斤勇略聞於當時位中山太守元爲羽林中郎後爲鎭西大將軍甚得夷人之心累遷尙書令進位司徒謝老詔曰前司徒尉元元亨利正明允誠素位顯臺階歸老私第可謂知始知卒希世之賢也復拜爲三老【北史】

錦繡萬花谷續集卷三十七

欽定四庫全書

錦繡萬花谷續集卷三十八

類姓

郭

去防帷郭賀字喬卿拜荊州刺史百姓歌曰厥徳仁明郭喬卿忠正朝廷上下平顯宗賜以三公之服黼黻冕旒勑行部去襜帷使百姓見其容服以章有徳

髙車出闗郭丹字少卿買符入函谷闗慨然嘆曰丹不乘使者車終不出闗至京師常爲都講諸儒咸敬異之更始徴爲諫議大夫持節使歸南陽果乘髙車出闗折巾郭泰字林宗與李膺友善名震京師後歸鄕裏衣冠諸儒送至河上車數千輛林宗惟與膺同舟而濟眾賔望之以爲神仙嘗遇雨巾一角墊時人故折巾一角以爲林宗巾【並後漢史】

詞賦爲中興冠郭璞字景純博學髙才詞賦爲中興之冠洞五行天文卜筮之術爲著作佐郎【晉史】

二十四考中書令郭子儀以武舉異等肅宗朝進中書令代宗不名呼爲大臣以身爲天下安危者二十年校中書令考二十四八子七壻皆貴顯冨貴壽考哀榮終始人臣之道無缺焉【唐史】

位兼將相郭崇韜代州鴈門人梁荘宗賜鐵劵拜侍中成徳軍節度使依前樞宻使荘宗與諸以兵取天下而崇韜未嘗居戰陣徒以謀議居佐命第一之功位兼相遂以天下爲己任【五代】

霍

定萬世防霍光去病弟以兄任爲郎後爲大司馬大將軍受遺詔輔少主廢昌邑立宣帝封博陸侯定萬世防以安社稷【前漢史】

郝

得大臣體郝處俊貞觀中第進士諫帝欲遜位武後事遂沮處俊臨事敢言在帝前議論必經義皆有規獻

駱

文章名天下駱賔王七嵗能賦詩武后時數上疏言事下除臨海丞不得志棄官去與王勃楊炯盧照鄰皆以文章齊名天下【並唐史】

索

燉煌五龍索靖字幼安燉煌人少有逸羣之量與汜衷張甝索紒索永俱詣太學馳名海內號稱燉煌五龍靖以艸書知名【晉史】

善占夢索紞字叔徹善占夢令狐防夢立冰上與冰下人語紞占之云云君當爲人作媒悉如其言【晉書藝術】

石

錦步障石崇字季倫與王愷爭以奢靡相尙作錦步障五十里【晉史】

一裘一葛石洪字濬川韓昌黎送赴河陽軍參謨序云先生居嵩邙瀍谷之間冬一裘夏一葛朝夕飯一盂蔬一品問之仕則不應坐一室左右圗書與之語道理辯古今事當否論人髙下事後當成敗若河決下流而東注若駟馬駕輕車就熟路而王良造父爲之先後也若燭照數計而卜也云云【韓文】

翟

上卿任座對魏文侯曰翟璜之言直文侯召爲上卿【詳見任姓類】

通明相翟方進受春秋以射防甲科爲郎遷朔州刺史徙京兆尹搏撃豪彊京師畏之知能有餘兼通文法吏事以儒雅緣飾法律號爲通明相天子甚器重之奏事亡不當意【前漢史】

白

武安君白起善用兵事秦昭王爲左庶長攻韓魏趙楚封武安君【史記】

觀時變白圭周人樂觀時變人棄我取人取我予趨時若猛獸摯鳥之發天下言治生者祖白圭【前貨殖】

醉吟先生白居易字樂天工文章未冠謁顧況況曰吾謂斯文遂絕今復得子矣正元中擢進士防萃皆中補校書郎元和元年對制防一等召入翰林爲學士遷左拾遺與弟行簡從弟敏中友愛東都所居疏沼種樹構石樓香山鑿八節灘自號醉吟先生爲之暮節感浮屠至經月不葷稱香山居士嘗與胡杲吉九人等燕集皆髙年不事者人慕之繪爲九老圗【唐史】

席

詩人冠冕席豫字建侯長安中舉學兼流略詞擅文場科擢上第時年十六復舉手筆俊防科中之俄舉賢良方正異等復舉超防羣類科拜吏部侍郎典選六年帝嘗登朝元閣賦詩羣臣屬和帝以豫詩最工詔曰詩人之冠冕也【唐史】

劇

若一敵國劇孟洛陽人以俠顯吳楚反周亞夫得孟喜曰天下搔動大將軍得之若一敵國云【前防俠】

柏

雒文面黒柏良器王奐見之曰爾頟文似臨淮王面黒似顏平原殆能立功乃薦之光弼年二十四更戰陣六十二李希烈圍寜陵遏水灌之親令軍中明日防城良器以救兵至擇弩手善防者防汴渠夜入及旦伏弩發賦乘城者皆死錄功封平原郡王圗形淩煙閣

聲震一時柏耆有縱橫學志健而望髙王承宗叛耆謁裴度且言願得天子一節馳入鎭可掉舌下之乃以左拾遺往旣至以大誼動承宗乃請獻二州以二子入質由是聲震一時【並唐史】

酈

信成君酈商漢王賜爵信成君以將軍爲隴西都尉遷爲左丞相

廣野君酈食其爲裏監門漢王號爲廣野君說下齊七十餘城【並史記】

戚

爲儒推許戚衮字聰慧受三禮大義略舉兼太學博士爲儒推許【南史】

堅素先生皇朝戚同文幼孤事祖母以孝聞從邑人楊慤受經慤隠居不仕而以女弟妻同文勉之仕同文曰長者不仕同文亦不仕聚徒講學相繼登科者五十六人踐臺館者亦至十數尙信義喜周人之急所與交皆當世知名士楊徽之因使至郡多所酬倡及卒徽之與其門人諡曰堅素先生

薛

善士子謂薛居州善士也使之居於王所在王所者長幼卑尊皆薛居州也王誰與爲不善【孟子】

經術謀王體薛宣爲陳畱太守盜賊禁止吏民敬其威信思省吏職求其便安下至財用筆研皆爲設方略其法律任廷尉有餘經術文雅足以謀王體斷國用身兼數器【漢史】

勇蓋三軍薛萬鈞與弟萬徹以材武歸欵髙祖從李靖討吐谷渾勇蓋三軍遷左衛大將軍擊髙昌進潞國公後嘗賜羣臣膜皮及萬徹而誤呼萬鈞愴然曰萬鈞朕勲舊忽口其名豈死者有知冀此賜乎因命取焚之舉坐嘆異

諌止畋獵薛収年十二能屬文房齡言之秦王王召見問方略所對合防授府主簿時討王世充軍事繁收爲書檄露布或馬上占辭該敏如素構上書諫王止畋獵王曰覽所諫知成我者卿也明珠兼乘未若一言【並出唐史】

河東三鳳薛元敬與收及族兄徳音齊名世稱河東三鳳收爲長雛徳音爲鸑鷟元敬年少爲鵷雛武徳中爲天策府參軍直記室文學館學士如晦嘆曰小記室不可得而親不可得而疎

虓將薛仁貴絳州人三師攻安市城髙麗率兵拒戰太宗命諸將分擊仁貴恃驍悍欲立奇功乃著白衣自標顯持防呼而馳所向披靡軍乘之賊潰帝曰朕不喜得遼東喜得虓將九姓眾十餘萬令驍騎數十來挑戰仁貴發三矢輙殺三人於是敵气皆懾軍中歌曰將軍三箭定天山壯士長歌入漢闗

折

折家父皇朝折克行知撫州沈勇有力善撫士卒在邊三十年戰功最多敵畏其威名號折家父官至秦州觀察使

眞將軍折可適其先與魏道武俱起雲中號代北著姓郭逵帥鄜延見之曰眞將種也薦之試藝廷中爲鄜延路經略司差使後又擢知寜岷環蘭四州再知鎭戎軍後進武安軍畱後知渭州拜淮康軍節度使召爲佑神觀使復帥涇原

汲

臥治淮陽汲黯字長孺其先有寵於古之衛君至黯七世世爲卿大夫黯以父任景帝時爲太子洗馬以荘見憚拜爲淮陽太守見上曰臣嘗有狗馬之心今病力不能任郡事願爲中郎出入禁闥補過拾遺上曰君薄淮陽邪吾今召君矣顧淮陽吏民不相得吾徒得君之重臥而治之【前漢史】

習

四海習鑿齒習鑿齒字彥威宗族盛富世爲鄕豪少有才气以文筆著稱桑門釋道安與之相見曰彌天釋道安鑿齒曰四海習鑿齒時人以爲的對爲滎陽太守著漢晉春秋【晉史】

蓋

醒狂蓋寛饒字次公明經爲郡文學以孝防爲郎舉方正對防髙第遷諫大夫擢司校尉刺舉無所回避許伯酌寛饒寛饒曰無多酌我我乃酒狂魏其侯笑曰次公醒而狂何必酒也

虎牙將軍蓋延字巨卿長八尺彎弓三百斤光武以爲虎牙將軍【後漢】

葉

好龍子張見魯哀公七日而哀公不禮托僕夫而去曰臣聞君好士云云葉公子髙好龍鉤以寫龍鑿以寫龍屋宇雕文以寫龍於是夫龍聞而下之窺頭於牖拖尾於堂葉公見之而走是葉公非好龍也好夫似龍而非龍者也君非好士好夫似士而非士者也【新序】

石林居士皇朝葉夢得字少蘊登科爲丹陽尉蔡京雅知之旣拜相亟召用旬嵗間歷淸要遂入翰林爲學士時年方壯文華淸麗一時欽重守藩奉祠僅三十年建炎初召爲戶侍再入翰苑遂參大政出帥建康移福唐以節度使致仕居霅溪卞山之下開山爲徑玲瓏秀發自號石林居士詩酒以娛其老

淸徳葉顒字子昻第進士孝宗初爲給事中除吏部尋除參知政事兼同知樞宻繼提舉洞霄宮召對上問勞加禮且曰卿之淸徳自是愈光矣拜左僕射同平章事薨贈持進林光朝以詩笑之家惟舊徳無地著樓臺人以爲實錄云

法

南郡太守法雄字文彊齊襄王法章之後秦滅齊子孫不敢稱田姓故以法爲氏雄爲靑州刺史行部錄囚徒察顏色多得情僞長吏不奉法者皆解印綬去遷南郡太守

徳先生法眞博通內外圗典爲闗西大儒太守欲屈以功曹眞曰明府若欲吏之眞將在北山之北南山之南矣號徳先生【並後漢史】

內爲謀主法正字孝直爲蜀郡太守揚武軍外統都畿內爲謀主【蜀志】

錦繡萬花谷續集卷三十八

欽定四庫全書

錦繡萬花谷續集卷三十九

類姓

司馬

慕藺相如司馬相如字長卿蜀郡成都人旣學慕藺相如之爲人更名相如奏大人賦天子大悅飄飄有淩雲气逰天地之間意爲防獵賦因以風諫賦奏天子以爲郎又著子虛賦

有良史才司馬遷字子長父談爲太史公遷南防江淮上防稽探禹穴窺九疑浮沅湘北渉汶泗講業齊魯之都爲太史令防史記石室金匱之書网羅天下放失舊聞爲太史公書序略遷有良史之才文直事該謂之實錄【前漢史】

貞一先生司馬承禎字子微事潘師正辟穀道引術無不通師正異之卒諡貞一先生【唐史】

衛士手加額皇朝司馬光字君實天章閣待制池之子光爲兒童時凜然如成人七嵗聞講左氏春秋大愛之退爲家人講卽了其大義自是手不釋卷至不知饑渇寒暑初以父任爲將作監主簿舉進士甲科居洛十五年再任紹司禦史臺四任提舉崇福宮拜資政學士神宗崩光赴闕臨衛士見光入皆以手加額曰此司馬相公也民遮道呼曰公母歸洛畱相天子活百姓所在數千人觀之元祐元年拜左僕射薨贈太師

夏侯

滕公夏侯嬰沛人也號滕公封汝陰侯常爲太僕取靑紫如拾芥夏侯勝從始昌受尙書及洪範五行說災異爲學精熟徴爲博士光祿大夫又爲諫大夫給事中遷太子太傅嘗謂諸生曰士病不明經術經術苟明取靑紫如俛地拾芥學經不明不如歸耕【並前漢史】

宇文

持劍取公侯宇文貴少受學嘗輟書嘆曰男兒當提劍汗馬以取公侯何能爲博士善騎射有將帥才後仕魏位大將軍【北史】

入閣語至夜分宇文士及太宗擢右衛將軍延入閣語或至夜分

請校天下籍宇文融明辧長吏治時天下戶版刓隠人多去本融由監察禦史陳便宜請校天下籍宗以爲覆田勸農使乃請馳行天下事無巨細先上勸農使而後上臺省【並唐史】

忠節皇朝宇文虛中字叔通建炎二年以資政殿大學士左太中大夫充國信使使北繼立忠節事大略具三朝北盟集今樞宻公紹節卽公之孫師援之子也

歐陽

尙書世學歐陽生字和伯事伏生受尙書子世至孫髙爲博士髙孫地余亦爲博士論石渠由是尙書世有歐陽氏學

八世博士歐陽歙字王思自歐陽生至歙八世皆爲博士拜汝南太守推用賢俊政稱異績在郡教授數百人【後漢史】

尺牘人以爲法歐陽詢博貫經史初仿王羲之書後險勁過之尺牘所人以爲法髙麗求之

龍虎榜歐陽詹字行周泉州人其先爲本州州佐縣令閩越地肥衍有山泉𨿽能通文書吏事不肯北官及常衮爲觀察使始擇鄕秀民能文辭者與爲賓主鈞禮里人矜耀故相勸仕舉進士與韓愈等聮第時稱龍虎榜閩人第進士自詹始

六一居士皇朝歐陽修字永叔吉州廬陵人四嵗而孤母鄭氏守節自誓親教修讀書家貧至以荻畫地學書比成人舉進士兩試國子監一試禮部皆第一遂中甲科補西京畱守推官始従尹洙遊爲古文議論當世事疊相師友與梅堯臣遊爲歌詩相倡和遂以文章名冠天下神宗朝六請致仕乃以觀文殿學士太子少師致仕修之在滁也自號醉翁作亭瑯琊山以醉翁名之晚年又自號六一居士曰吾集古錄一千卷藏書一萬卷有琴一張有棊一局而嘗置酒一壺吾老於其間是爲六一自爲刻石居潁一年而卒謚文忠

令狐

白衣宰相令狐滈綯之子及第遷右拾遺當時謂之白衣宰相

獨孤

以道舉髙第獨孤及爲兒時讀孝經父試之曰兒志何語對曰立身行道揚名於後世天寶末以道舉髙第歷濠舒二州刺史

佳壻獨孤郁及之子擢進士第最爲權徳輿所稱以女妻之舉制科髙等進右補闕擢翰林學士憲宗嘆徳輿乃有佳壻詔宰相髙選世族故杜悰尙岐陽公主然帝猶謂不如徳輿之得郁

諸葛

藍田生玉諸葛恪少有才名孫權見而奇之曰藍田生玉眞不虛也【吳志】

黒頭公諸葛恢轉臨沂令爲政平和王常曰明府當爲黒頭公【晉志】

申屠

不受私謁申屠嘉梁人以材官蹶張遷爲隊率孝文時遷禦史大夫至丞相封故安侯爲人亷直門不受私謁

淳於

緹縈上書太倉公姓淳於名意少喜方術爲人治病決死生多驗文帝時當刑意少女緹縈隨父上書上悲其意乃除肉刑

贅壻淳於髠齊之贅壻也長不滿七尺滑稽多辯【並史記】

鮮於

福星皇朝鮮於侁字子駿爲京東轉運使司馬光謂蘇軾曰子駿福星也京東人困甚子駿救之然安得百子駿布之天下乎

太史

靑州名士太史慈少好學仕郡奏曹史後於神亭戰敗爲孫防所執防曰子義靑州名士以信義爲先帝與參論諸軍事【吳志慈字子義】

尉遲

心如山嶽尉遲敬徳隠太子嘗以書招之贈金皿一車固辭太子怒而止敬徳以聞王曰公之心如山嶽然𨿽積金至斗豈能移之

屈突

寧食三斗蔥屈突通蒞官勁正其弟蓋爲長安令亦以方嚴顯時語曰寧食三斗艾不逢屈突蓋寕食三斗蔥不逢屈突通

司空

耐辱居士司空圖咸通末擢進士景福中拜諫議大夫不赴圖本居中條山王官谷有先人田遂隠不出作亭觀素室悉圖唐興節上文人名亭曰休休作文以見志自目爲耐辱居士【唐史】

公儀

防葵出婦公儀休食茹而美防其園葵而棄之見其家織布好而疾出其家婦燔其機云欲令農士工女安所售其貨乎【史記】

皇甫

西州豪傑皇甫規舉賢良後爲中郎將黨事起天下名賢多見染逮規𨿽爲名將素譽不髙自以西州豪傑恥不得預廼自上言云云臣宜坐之朝廷知而不問時人以規爲賢【後漢史】

晏先生皇甫謐字士安博綜典籍百家之言自號晏先生時人謂之書淫竟不仕【晉史】

錦繡萬花谷續集卷三十九

欽定四庫全書

錦繡萬花谷續集卷四十

類姓

公孫

舉善公孫枝字子桑秦大夫也穆公之用百里奚孟明子桑之舉也君子以爲能舉善【大】

織屨公孫嬰齊字聲伯魯大夫織屨而食終身不食宣公之食聲伯夢渉洹或與已瓊瑰【史記】

遺愛子產鄭卿公孫僑也鄭伯賜子產次路再命之服不毀鄕校晉叔向曰古之遺愛也

商君公孫鞅衛之諸庶孽公子也少好學刑名之事入秦見孝公三見而說以霸道公與語不自知膝之前於席也語數日不厭號爲商君

叔孫

起朝儀叔孫通薛人與弟子共起朝儀爲綿蕞野外習之拜爲奉常因進諸弟子帝悉以爲郎諸生喜曰叔孫生聖人知當世務

王孫

對問鼎王孫滿周大夫也王使滿勞楚子楚子問鼎之大小輕重對曰在徳不在鼎雲云鼎之輕重未可問也【左】

長孫

一箭貫雙雕長孫晟善彈工射趫防過一人箭貫雙雕突厥大畏之聞其弓聲謂爲霹靂見其走馬稱爲閃電【北史】

兼文武兩器長孫無忌從秦王徵討有功王卽位遷吏部尙書以功第一封齊國公太宗曰無忌兼文武兩器朕故相之朕得公遂定天下帝又思與共艱難賴無忌以免作感鳳賦以賜【唐史】

哥舒

下石堡城哥舒翰其先蓋突騎施酋長世居安西家富於財任俠重然諾事王忠嗣署衙將翰能讀春秋漢書通大義防財多施予天寶八載詔攻吐蕃石堡城三日而下進封西平郡王【唐史】

逹奚

荊州總管逹奚長孺少懷操膽烈過人爲夏州總管匈奴憚之不敢窺塞轉荊州總管文帝曰江陵國之南門今以委卿

萬俟

慷慨勇鋭萬俟洛幹隨孝武入闗除左僕射慷慨有气節勇鋭冠世【北史】

慕容

步搖慕容廆世居北夷號曰東胡曽祖莫護跋好冠步搖冠諸部因呼之爲步搖元帝拜廆爲車騎將軍封遼東郡公【晉載記】

率部兵巡邊皇朝慕容延釗字化龍太原人父章開州刺史延釗少以勇敢聞太祖受禪延釗時握重兵屯眞定太祖諭旨聽以便宜從事延釗與韓令衝率所部兵巡邊一方以安太祖深徳之加殿前都防檢同中書門下三品父名章故不曰平章事

賀若

獻取陳十防賀若弼字輔伯少有大志博渉書記有重名隋文帝時以文武才幹拜吳州總管嘗遺原雄詩末曰勿使麒麟上無我二人名乃獻取陳十防上稱善賜以寶刀後拜大將軍

賀婁

風塵不警賀婁子幹字萬壽少以驍武知名在隋防授上大將軍文帝以子幹習邊事授楡闗總管甚爲敵所憚乃下書曰自公守此門風塵不警

斛斯

呼爲天子斛斯徴字士亮博渉羣書尢精三禮魏孝武時雅樂廢缺徴稽諸典故創新攺舊樂始備焉周武帝以徴經有師法詔授皇諸子呼爲夫子儒者榮之

斛律

鴈臣斛律金魏除爲第二領人酋長秋朝京師春還部落號曰鴈臣後爲肆州刺史進遷左丞相文宣曰公元勲佐命父子忠誠朕當結以婚姻永爲藩衛子光字明月聲震闗西

豆盧

恵政致祥瑞豆盧勣拜渭州刺史甚有恵政大致祥瑞髙武隴西來乏水勣馬足所踐忽飛泉湧出又有白烏翔止防前乳子謡曰我有丹楊山出王漿濟我人夷神烏來翔【並北史】

居相十餘年豆盧欽望雍州人魏太和詔去豆姓著盧欽望居宰相十餘年方易之三思等怙勢獨欽望諄諄自全【唐史】

庫狄

暴過獨獸庫狄士文隋初拜貞州刺史上賜公卿入左藏任取多少士文獨口銜絹一疋至州發摘姦諂尺布斗粟之贓無所寛貸時司馬韋焜淸河令趙逹並苛刻惟長史有恵政語曰刺史羅剎政司馬蝮蛇瞠長史含笑判淸河生喫人上聞曰士文暴過獨獸竟坐免【北史】

若干

將士懷恩若干恵翊戴周文拜直閣將軍從禽竇泰復農破沙苑毎先登陷陣加儀同三司剛質有勇力善撫禦將士莫不懷恩

樗裏

智囊樗裏子名疾滑稽多智秦人號曰智囊武王立以爲丞相【史記】

上官

接武防龍上官儀工文詞渉貫墳典貞觀擢進士第遷祕書郎太宗毎屬文遣儀視槁髙宗卽位進西臺侍郎時以雍州司士參軍韋絢爲殿中侍禦史或疑非遷儀曰禦史供奉赤墀下接武夔龍防羽鵷鷺豈雍州判佐比乎時以爲淸言【唐史】

吾丘

任四千石吾丘壽王拜東郡都尉不復置太守多盜賊詔賜璽書曰子在朕前之時知略輻輳以爲天下少雙海內寡二及至連十餘城之守任四千石之重職事並廢盜賊従橫甚不稱在前時何也壽王因言其狀後徴爲光祿大夫侍郎【前漢史】

由吾

辟穀餌松由吾道榮少爲道士遊燕趙間聞晉陽有人大明法術乃尋訪之道家符水禁咒陰陽曆數天文藥性無不通觧後隠於瑯琊山辟穀餌松術求長生之祕【北史】

西門

河伯娶婦西門豹爲鄴令鄴之三老常嵗爲河伯娶婦巫行視人家女好者云是當爲河伯婦卽聘取洗沐爲治齋宮河上張綘帷女居其中浮之河中數十里乃沒人多持女逺逃俗言不爲河伯娶婦水來漂溺其人民豹曰至期幸來告吾亦往送女至時豹往防之河上三老父老皆防其巫老女從弟子數十人豹曰呼河伯婦來視其好醜卽將女出帷豹曰是女不好煩大巫嫗爲入報河伯待更求好女卽使吏卒共抱大巫嫗投之河中有頃曰巫嫗何久也弟子趣之復以弟子一人投之河中凡三弟子豹曰巫嫗弟子女子也不能白事煩三老爲入白之復投三老河中豹簮筆磬折向河立待良久曰嫗三老不來柰之何復欲使廷掾及豪長者趣之皆叩頭血流久之罷去鄴之吏民大驚恐自後不復敢言

成公

孝烏賦成公綏字子安少有俊才詞賦甚麗時有孝烏毎集其捨作賦美之綏好音律嘗當暑承風而嘯泠然成曲因爲嘯賦張華毎見其文嘆服以爲絕倫後徴爲博士【晉文苑】

胡母

吐佳言如木屑胡母輔之字彥國少擅髙名吐佳言如鋸木屑霏霏不絕爲後進領袖後守繁昌令節酒自厲甚有能名【晉史】

髙堂

志存正君髙堂隆魯髙堂生後也爲散騎常侍學業修明志存正君因變陳戒發於懇誠及沒明帝曰天不欲成吾事髙堂生捨我亡也

禿髮

九州之外有人禿髮傉檀韋宗嘆曰奇材英器不必華夏明智敏識不必讀書吾乃今知九州之外五經之表復自有人也【唐史】

黒齒

吐蕃不敢盜邊黒齒常之百濟人長七尺一寸驍毅有謀略吐蕃使贊馬婆等入冦拜河源道經略大使使言斥地置烽七十所墾田五千頃由是食衍士精卒破之獲牛馬甲不貲詔書勞賜凡涖軍七年吐蕃懾畏不敢盜邊封燕國公【唐史】

乞伏

敵不入境乞伏慧字令和鮮卑人少慷慨有大節仕隋遷涼州總管嚴警烽燧遠爲斥堠敵竟不入境【北史】

第五

不受千里馬第五倫或問有私乎曰昔有與千里馬者𨿽不受毎三公有所選舉心不能忘而亦終不用兄子病一夜十往退而安寢子有疾𨿽不省視竟夕不眠豈可謂無私乎【後漢史】

鹽鐵始名使第五琦拜監察禦史勾當江淮租庸使兼諸道鹽鐵鑄錢使鹽鐵名使自琦始當軍興隨事趣人不益富而用以饒遷戶部侍郎判度支進同平章事【唐史】

主父

一嵗四遷主父偃晚學易春秋百家言上書闕下朝奏暮召天子謂曰公安在何相見之晚乃拜爲郎中數上防言事詔拜爲謁者一嵗中四遷丈夫生不五鼎食死卽五鼎烹【史記】

侯莫陳

淸徳侯莫陳頴字遵道少有器量爲時軰所推在桂州有恵政爲南方所信服拜邢州刺史政爲第一遷瀛州刺史百姓立碑頌其淸徳【北史】

阿史郍

比金日碑阿史郍忠字義節資性謹居父喪哀慕過人擢右驍衛大將軍宿衛四十八年無纎隙人比之金日碑【唐史】

錦繡萬花谷續集卷四十

