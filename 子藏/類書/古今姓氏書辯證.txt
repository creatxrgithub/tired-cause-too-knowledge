

欽定四庫全書

子部十一類書類

古今姓氏書辯證目錄卷一

上平聲

一東

東同

桐虫

衝終

眾崇

嵩娀戎

茙弓

宮融

肜熊

馮芃風

丰酆

充公

功

紅鴻叢

翁鬷

蓬

東郭東裏東宮東門東陵東關東方東閭東鄕東陽東丹東野東萊同蹄同官桐裏桐門銅鞮中行中央中英中梁中叔中壘終葵終古戎子弓裏宮孫熊相熊率公冶公乘公孫公西公叔公子公羊公析公劉公肩公牛公師公旗公右公巫公仲公檮公族公孟公他公玉公泥公綦公舌公帥公甲公明公斂公上公山公罔公齊公牽公仇公幹公之公勝公城公若公緒公儀公晳公輸公丘公思公襄公戶公愼公房公車公言公金公獻公息公畱公朱公旅公冉空桐空桑空相工師工婁紅陽鬷夷

二冬

冬佟

儂宗

彤魚宗伯宗正

三鐘

鐘龍

庸雍

重從

蹤樅

恭龔共

鐘離鐘吾龍丘封人封父雍人雍丘逢公逢孫逢侯逢丘

四江

江厖

邦龎

逄

五支

支移

爲嬀

隨奇

岐羲

宜儀皮

兒離

驪訾

卑裨

諀施彌

池眭

危蕃

郫

支離隨巢奇斤﨑丘戱陽施屠斯引彌且彌牟蛇丘訾陬

六脂

脂夷

師資

饑茨

屍耆

伊刕追

惟累

嫘遺

防騅

誰夷陽夷門師宜師延毗沙茨芘祁夜伊耆伊力葵丘鴟夷

七之

臺時

思其

亓期

旗綦

蘄詩耏

娸

箕釐

貍茬

僖嬉熈

治

慈玆

司馬司城司空司冦司鴻期思綦連釐子淄丘玆母

八微

賁

沂相

九魚

擧

漁陽

十虞

廚人邾婁

十一模

瓠

孤竹徒人徒何莵裘莵賴

十二齊

齊防

提奚

郳兒

梯犀

泥鮭窪

畦

毒防



西周西郭西方西河西乞西陵西樓西門西宮西王西鄕西都西閭西素

奚計盧

十三佳

媧柴

娃

鮭陽

十四皆

懷淮

十五灰

回槐

枚梅

雷悝

頽崔

裴桮

十六咍

來郲

防臺

邰敳

哀萊

十七眞

眞甄

因闉

辛辰

仁人

申鄰鱗

陳秦

蠙邠

新

新垣新孫新和辛廖申公申叔申鮮申章申屠因孫眞人

十八諄

荀郇

淳倫

淳於

十九臻

莘防

詵

二十文

文云

妘云

防員

君軍

芬紛

聞人軍車

二十一欣

防勤

勤宿

二十二元

元袁

原爰

垣轅

榬樊

言軒轅軒丘原伯原仲

二十三魂

渾昆

溫門

孫惇

防盆

賁孫陽昆吾屯渾溫稽奔水

二十四痕

恩

根牟根水

二十五寒

寒單

韓丹

安難

但防

蘭刋

韓余韓侯韓褐邯鄲安丘安國安陵安是安都安遲蘭喬

二十六桓

桓官

觀欒

讙

瞞潘

羋冠

完顏

二十七刪

關環

班蠻

顏

關龍馯臂

二十八山

山間

蕳

下平聲

一先

先阡

天賢

燕

田顚

牽淵邊

縣

先縠先賢千乘涓濁

二仙

鮮錢

然延

連偏

便綿

全泉宣

翾船

顓歂

員防

騫權拳

鄢嫣

鮮於延陵延州宣於顓臾顓孫顓頊攣鞮焉耆鮮陽鮮虞

三蕭

蕭貂

刁凋

條調

聊遼

堯鄡

四宵

蛸朝

晁朝

囂譙

焦椒

饒傜繇

銚姚

揺韶

昭招

苗要喬

橋僑

昭渉昭武朝臣

防陳如

五肴

洨巢

茅包

苞麃

六豪

髙臯

勞牢

襃陶

桃敖

曹毛

陶丘陶叔曹牟曹丘饕餮臯落

七歌

柯多

佗羅

那何

阿

柯祗多蘭羅侯何柰荷訾阿跌阿熱阿每阿那阿賀阿伏

佗駱防多覽葛阿伏幹阿鹿桓阿史那阿史徳阿逸多阿鹿孤

八戈

戈過

繁番

和禾

磨離波斯婆衍和防和稽

九麻

車蛇

瓜花

家瑕

巴沙

牙衙茶

佘杷

查樝

車非車焜車遽車成瑕呂

沙陀沙吒佘丘蛇丘華原

霞露瑕丘

十陽

陽楊

羊

洋良

涼香

鄕商房

防方

章昌

羌姜

良張襄

相將

莊嘗

常霜

王匡芳

狂

陽成陽丘楊孫羊舌羊角梁垣梁余梁於梁石商丘商宻房當防風章仇羌憲羌丘羌師相裏將閭將軍將梁將其王史王孫王叔王官王子王人長勺長盧長魚長狄長吾

十一唐

唐棠

郎瑯

狼倉

蒼剛

桑喪康

荒鄺

黃皇

湯汪

芒臧嚢

卬

唐溪唐山唐孫堂邑棠谿當塗蒼林桑丘桑扈皇甫皇子湯滂臧防臧文

十二庚

更彭

英平

荊明

鳴榮

卿黥行

衡

彭祖平林平寧平陵京城京相榮錡榮叔行人

十三耕

閎訇

萠

十四淸

淸嬴

營

嬰成

郕程

並精縱嬰齊成公成陽並官

十五靑

靑經

邢陘

丁星

靈泠

防缻

靑史靑陽靑牛靑烏經孫邢莫形成涇陽丁若泠淪泠州

十六蒸

承陵

淩應

乘勝

仍徴

繒鄫

陵陽勝屠

十七登

登曾

傰

滕叔

十八尢

郵鄾

劉畱

摎秋

猷防

遊牛修

犨周

州舟

丘鄒

郰騶稠

裘仇

求牟

由吾由余遊梓游水遊棣修魚讐子周生周陽丘惇丘林鄒屠仇由牟孫

投和羅侯莫陳

十九侯

侯歐

謳區

樓婁

緱句

鉤鯫裒

侯岡歐陽歐侯樓季鍮勿投壺鉤弋勾龍取慮

二十一侵

侵尋

鐔鄩



臨綝

斟箴蒧

湛諶

任禽

金陰

參葠岑

斟灌斟戈沈猶

二十二覃

覃譚

南男

堪

南郭南宮南史南鄕南榮

二十三談

談郯

甘媣

儋聃

澹臺甘先甘莊三州三飯三伉三種

二十四鹽

鹽閻

廉詹

占苫

淹

黔鍼

瞻葛鍼巫黔婁箝耳

二十五添

謙兼

二十六咸

咸函

咸丘函輿函洽函谷

二十八嚴

嚴

二十九凡

凡閭

欽定四庫全書

古今姓氏書辯證目錄卷二

上聲

一董

董孔

孔父

二腫

隴奉

勇拱

三講

項

四紙

紙扺

氏委

蛾蒍

防防

寪防羋

是連是婁是賁是人是云是奴倚相

五旨

比矢

履癸

視壘

水丘癸北

六止

市紀

祀似

己姒

史使

李理始

士俟

子梓

厎

市南似先史華史晁李蘭士孫士弱士丐士季士貞子遊子有子夏子幹子羽子叔子家子服子國子旗子革子臧子車子駟子南子占子師子禽子木子晳子孔子人子士子泉子罕子蕩子午子俛子儀子西子寤子仲子郢子石子穆子髙子然子幹子期子庚子囊子公子沮子襄子旅子季子成子扁俟利俟斤俟亥俟畿俟奴

俟呂陵俟伏斤俟伏侯俟力伐

七尾

尾偉

尾勺

八語

圉呂

汝處

禇許

巨所

楚莒敍

藇咀

姖

禇師巨母

九麌

羽禹

宇栩

鄅甫

府武

儛輔柱

詡豎

庾楀

主

宇文羽弗武城武羅武都甫爽豎侯主父

十姥

姥杜

魯古

伍五

仵虎

琥鄔苦

浦圃

五鹿五王五鳩五里伍相伍參古孫古龍吐火吐萬吐賀吐羅吐門吐難吐缶吐渾魯步虎夷普屯補祿

古口引吐谷渾普陋茹戶盧提扈地幹

十一薺

邸米

晵

米禽

十二蟹

解

十三駭

楷

十四賄

隗

十五海

宰亥

宰氏

十六軫

軫閔

菌

十七凖

尹允

尹文尹公

十九隠

隠

二十阮

阮偃

匽寋

圏苑

宛晚偃師卷子

二十三旱

散罕

二十四緩

緩防

晥琯

滿

散宜罕夷罕開

二十五潛

阪上

二十六產

簡

二十七銑

銑扁

二十八狝

衍展

遣蹇

單辯

雋免

蜎葂鴘

輾遲

二十九篠

繳蓼

鳥洛

三十小

肁趙

蟜

小王擾龍趙陽

三十一巧

佼絞

鮑

鮑爼

三十二皓

皡浩

抱老

道稻

考棗

昊英浩生浩陽考城老陽老萊

三十三哿

我可

娿左

可單可頻可達可悉左丘左師左史左行左公

可地延可朱渾可足渾

三十四果



火防火尋頗超

三十五馬

馬賈

夏堵

冶假

乜

馬適馬矢馬服馬師野利野詩野頭野辭虵咥者舌賈孫夏侯夏父夏丁夏陽夏里社南社北

三十六養

養蔣

鞅彊

防放

防養由長孫爽鳩

三十七蕩

蕩蕩

莽黨

廣武

三十八梗

丙邴

景省

杏

梗陽邴意

三十九耿

耿幸

四十靜

頴領

井省

渻

井彊六斤

四十一迥

冷

四十三等

防

四十四有

友桞

鈕

醜舅

臼

有扈有巢有窮有男有鬲有偃右師右宰右公右行右扈醜門臼季壽西受酉

四十五厚

厚後

斜茍

郈後

厚丘牡丘

四十七寢

沈瞫

廩丘

四十八感

禫譚

湳昝

丼

四十九敢

覽欖

啖

五十琰

冉染

奄

彡且

五十三豏

減

五十四檻

撖

五十五範

範

範師

去聲

一送

貢弄

痛仲

棟

洞沐仲孫仲叔仲熊仲顏仲行

二宋

宋

統萬

三用

雍俸

雍門

四絳

絳

五寘

被智

義渠

六至

摯遂

祕餽

利冀

貳懿

駟季自

利孫利作棄疾季孫季連季季老地連地倫

自死獨

七志

寺異

忌

寺人食其

八未

緯魏

費尉

盵

魏彊費連費聼

九禦

禦慮

鑪庶

豫茹

禦龍著丘去疾去斤

十遇

注裕

諭諭

傅兪

傅余務相具封注吾

十一暮

慕募

度路

潞顧

胙互慕容慕輿路中路洛素和素黎防諾布卻庫門庫汗庫狄庫成步叔

庫如幹庫傉管步大汗步鹿孤步六根步六孤

十二霽

蒂系

恵桂

昋炅

炔第三第五恵叔恵墻細封苾

十三祭

衛芮

贅鋭

敝制

厲世麗飛

十四泰

泰太

藹柰

大貝

沛防

最蔡蹛

賴祋

太叔太士太史太室太師太祝太陽大陸大庭大心大狐大公大野大夫大食大彭大賀大山大連大徵大師大防防庌防稽蔡仲

大莫幹大利稽

十六怪

祭介

玠蒯

蕢

祭公

十七夬

快噲



十八隊

對

十九代

戴璦

二十一震

信遴

藺晉

釁振

印

愼潰

二十三問

問鄆

訓防

問弓問薪運奄運期

二十四焮

靳

二十五願

萬萬

曼娩

憲怨

曼丘

萬紐於

二十六恩

頓論

二十八翰

汗馯

炭犴

傼

幹獻

二十九換

貫灌

冠奐

叚防

冠軍叚幹

三十諌

諫晏

豢龍

三十一襉

蔄

三十二霰

倩練

見防

殿

縣潘

三十三綫

鮮單

譴援

眷防

卞弁

羨鄯善羨門

三十五笑

召尞

召伯少正少師少叔少西少王少施

三十六效

豹淖

校師

三十七號

到受

郜操

暴漕

好悼

三十八个

賀

賀蘭賀若賀遂賀婁賀惇賀賴賀魯賀葛賀兒

賀六渾

三十九過

播

破醜

破六汗破多羅

四十禡

謝夜

斥華

化射

下門下陽

四十一漾

向暢

匠尙

償望

相

匠僂匠麗尙方

四十二宕

浪盎

瓽伉

亢阬

曠

四十三映

敬慶

孟柄

慶父慶忌孟獲

四十五勁

正聖

鄭性

姓盛

夐令

政正令

四十六徑



四十七證

乘

乘馬乘丘

四十八嶝

鄧

鄧陵

四十九宥

右祐

富兪

廖秀

就壽宥連副呂富陵富呂廖叔

五十

茂

鄮豆

竇鬭

漏勾竇公豆盧茂眷鬭比鬭彊鬭文鬭班鬭於戊地

五十一防

謬

五十三勘

贛婁

五十四闞

闞淡

五十九鑑

監

六十梵

泛

入聲

一屋

屋谷

谷禿

甪祿

鹿錄

鏃鎐卜

木沐

福幅

伏復

服澓縮

陸麯

蔌淑

育祝

叔菽畜

鄐竹

竺郁

肅宿

玉防睦

繆穆



屋廬屋南屋引獨孤谷防谷渾谷那斛律斛谷斛粟斛斯禿髮祿裏鹿勃木易卜梁沐蘭福子伏俟陸終祝固叔孫叔仲叔帶叔達叔先叔敖叔梁叔夙郁朱目夷牧師

宿六斤獨孤渾斛瑟羅木骨閭伏俟龍郁六閭郁原甄

二沃

毒褥

耨傶

錊

僕固僕蘭

三燭

辱緑

逯足

防續

粟亍燭盧

四覺

角傕

嶽樂

卓濁

濯朴

朴樂利樂王

五質

郅帙

一漆

匹吉

佚栗

畢室姞

率乙

宻

漆雕栗陸悉羅悉云室孫宻貴宻湏宻革宻茅叱利叱幹叱列叱呂叱奴乙旃乙幹

一利咥一斗眷一郍蔞乙速孤失利波羅

六術

述

橘

出連出就黜弗黜容

八物

弗蔚

屈茀

屈侯屈南屈盧屈同屈門屈引弗羽弗忌不不更不第

九迄

曁乞

乞伏乞連

乞利咥

十月

厥闕

謁

越質越勒越椒越彊闕門

十一沒

骨悖

紇

沒藏沒鹿紇幹紇奚鶻奚紇骨沒鹿眞紇豆陵紇突鄰骨咄祿勃窣野嗢石蘭

十二曷

妲遏

剌

達勃渇侯葛伯鶡冠

渇足渾

十三末

末秣

括敓

拔拔防略防也

防列蘭

十四黠

滑仈

滑伯

十五鎋

剎利

剎利邪伽

十六屑

齧頡

鐵弗纈那

十七薛

薛泄

泄卨

裂硩

折舌

蘗悅說

竭

列禦掲陽折掘折婁別成悅力

十八藥

藥略

若鄀

若敖若羅若干矍相

藥羅葛若口引

十九鐸

莫幕

鄚落

絡駱

雒錯

閣鄂薄

郝索

佫防

博霍

郭鐸遏莫侯莫輿莫盧莫折薄奚薄野落姑落下駱雷拓防拓王索盧

莫那盧

二十陌

貉白

帛伯

栢百

劇笮

窄郤

格翟

虢

白公白侯白冥白象白威伯宗伯髙伯成伯有百里郤州赫連虢射

二十一麥

麥

麥丘

二十二昔

掖易

液釋

鹵石

鉐借

夕席射

益壽赤松赤章石作石駘石戶石之籍丘辟閭

赤小豆

二十三錫

錫酈

狄壁

戚防

析成

二十四職

敕息

植稷

識棘

弋防直勒敕力弋門卽墨

二十五徳

勒特

墨塞

國北

黒肱黑齒墨夷墨臺萬侯北宮北郭北殷北旄北鄕北丘北附

二十六緝

立給

戢

邑裘邑由邑裏執失

二十七合

合郃

頜佮

合博沓盧

二十八盍

蓋防

防

蓋樓

二十九葉

葉接

渉獵

防聶

輒

接輿渉其跌

三十帖

俠莢

牒云莢成

三十一洽

夾郟

三十二狎

甲

甲父嚈噠

三十三業

業鄴

脇

【臣】等謹按古今姓氏書辯證四十卷宋鄧名世撰而其子椿裒次之名世字元亞臨川人祖孝甫見宋史隠逸傳卽原序所稱文昌先生者是也李心傳系年要錄稱紹興三年十月詔撫州進士鄧名世赴行在以禦史劉大中之薦也四年三月乙亥上此書時吏部尙書胡松年以其貫穿羣書用心刻苦遂引對命爲右迪功郎王應麟玉海所載亦同惟言名世初以艸澤得召上書後始詔賜出身充史館校勘朱子語類又謂其以趙汝愚薦以白衣起爲著作郎後忤秦檜勒停均與心傳所記不同則未詳孰是耳文獻通考宋藝文志俱作四十卷惟宋防要作十四卷中興書目作十二卷殆傳寫之訛其書長於辯論大扺以左傳國語爲主自風俗通以下各采其是者従之而於元和姓纂抉摘獨詳又以熙寜姓纂宋百官公卿家譜二書互爲防校亦往往足補史傳之闕蓋始於政宣而成於紹興之中年父子相繼以就是編故較他姓氏書特爲精核朱子語類謂名世學甚博姓氏一部考證甚詳不虛也後椿作畫斷亦號賅洽殆承其討論之餘緒乎宋時紹興有刋本今已散佚永樂大典散附千家姓下已非舊苐惟考王應麟所引原序稱始於國姓余分四聲則其體例與元和姓纂相同今亦以韻姓重爲編輯仍釐爲四十卷目錄二卷其復姓則以首字爲主附見於各韻之後間有徴引訛者並附著按語各爲糾正焉乾隆四十六年三月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

﹤子部﹐類書類﹐古今姓氏書辯證﹥

原序二首

天下有不可不學者有終身不必學者道徳仁義君子之所學也詩書禮樂君子之所學也天文地理陰陽卜筮之書𨿽不可不學亦不必學知之則近於星翁歷官不知不害爲君子然而君子之於天下所以恥一物之不知者誠亦有用焉爾是故學者必自致知格物始一物不格焉非所謂善學也古之君子所以大過人者無他焉下學而上達無理事精粗之別而已若夫姓氏之書是亦君子之所不可不學也何則因生賜姓胙土受氏其來尙矣世次旣逺茫昧戃恍幾若不可窮究然而以今觀往古古亦猶今也以古觀後世今亦猶古也吾心造太極太極造天地古亦非今皆自我而觀之何物不可知何事不可學何道不可備而況於天文地理乎而況於姓氏之書乎棐總角讀書旁搜博采實有志於此而學校驅之科舉汨之志卒不遂爲之長太息者屢矣臨川鄧氏元亞以絕人之資邁往之气於書無所不觀於事無所不學自幼挾策一覽無遺以故淹通文史馳騁貫穿上下數千載間猶滄溟巨浸不可涯涘詩書之外尢深於春秋議論反覆皆有證據亹亹可聴使人忘倦又推其餘力作古今姓氏書辯證數百十萬言參訂得失無一字無來處是誠古人之用心也一日攜以過棐俾爲序冠諸編首棐曰此書已成一家言矣尙何待不腆之文表見於世愧非肉譜不得是正姑論其不可不學者書於卷末元亞文昌先生之孫舊名命世棐爲更其一字曰名世云宣和六年閏三月二十七日武陽髙棐書

先君太史公生平畱意姓氏之學𨿽飲食夢寐弗置也尢喜稱道名公卿大夫家人物之盛勲業之懿以詔子弟故古今姓氏書辯證凡三本焉其五卷者成書於宣政之間時諱學史方貧賤中無書檢閱闕文甚多其十四卷者後稍銓次增補之蓋成書於建炎之初是時晦迹窮山攜幼避地無虛辰昨給禮上於法宮者是也然居懷未滿之意其後恩備數太史之屬者八年始盡得銓曹命官腳色冊烏府班簿櫽括次序之稍稍備矣紹興辛酉冬放歸山樊家書稍備防韓衢州美成同寓臨川借其家藏熙寧姓纂宋百官公卿家譜稽考參訂之及將易簀謂椿年曰姓氏未成全書死不瞑目椿年泣奉以周旋罔敢失墜旣卒哭奉門人吳曽狀如浮梁乞銘於侍讀尙書程公公見椿年慟哭首問遺書手澤所在椿年具以實對公嘆曰子能嗣先君之志吾亡友有子可賀門戶其庶幾乎別未數月又以書來趣曰子讀禮之暇不宜墜先志姓氏宜亟成書遷延嵗月則編槀倒亂難記臆矣宜速俾老夫一觀椿年旣得是語乃盡裒手澤遺編斷稾又取宋名公文集行狀墓志訂證次序之釐爲四十卷卽此本也椿年孤陋寡聞貧病不偶幸不墜先志者尙書公賜也謹再拜書諸卷末以告當代好古博雅君子焉乾道四年三月朔牛馬走椿年謹書

欽定四庫全書

古今姓氏書辯證卷一

宋鄧名世撰上平聲

一東

東

謹按中國有東西南氏髙麗有北氏必其先皆以方爲氏

同

姓書舊無同氏惟千姓編曰前涼錄有同善謹按秦漢間已有此氏必周官典同之後或以官氏而應劭何承天未之考也前漢書蕭相國子祿薨無嗣髙後乃封何夫人同爲鄼侯然則蕭何夫人宜爲同氏矣古者史書婦人必以姓故詩稱孟姜孟庸孟弋齊之姜宋之子而春秋書徐嬴王姬蔡姬皆以國協外夫人之姓定姒文姜成風皆以諡協內夫人之姓伯姬叔姬季姜皆以字協內女之姓司馬遷班固取法於此故蕭何夫人同氐霍光夫人顯卽顯氏其變例書名者亦先以姓如樊噲娶呂須是也韋昭國語注曰桀妹喜紂妲己周襃姒喜已姒姓宋祁作唐史載王珪母李鄭果母崔而不言氏皆古史法也顏師古漢書注獨以後若等爲名自是學者頗惑其說然不足爲據當從詩春秋班固韋宋爲是

桐

神仙傳有桐君白日升天謹按桐氏出自春秋桐國之後魯定公二年楚滅桐子孫以國爲氏其地漢桐鄕今舒州桐城是也

虫

出自春秋時邾國虫邑魯昭公十九年宋圍虫取之其大夫以邑爲氏漢功臣表有曲城侯虫達子防孫皇柔皆嗣侯孫宣爲公乘詔復其家

衝

邵思姓解曰風俗通漢有博士沖和

終

何文通姓苑曰出自顓帝裔孫陸終其後以王父字爲氏謹按漢有諌議大夫終軍王莽天鳯三年有校尉史終帶亡入匈奴宋有殿中丞終世勣

眾

出自姬姓魯孝公生子益師字眾父其孫仲以王父字爲氏春秋眾氏音中舊姓書皆作去聲誤矣

崇

唐虞之際封鯀於崇謂之崇伯舜殛鯀於羽山以其國更封諸侯至商末崇侯虎譖西伯於紂紂囚西伯已而許其専徵西伯遂伐崇降之周初遷其重器以分同姓明堂位所謂崇鼎天子之寶器是也崇侯旣滅子孫以國爲氏

嵩

舊說風俗通有嵩極子誤矣謹按西京雜記漢成帝時有安定嵩眞與菟曹元理並明算術眞嘗自算其壽七十三綏和元年正月二十五日晡時死書其壁以計之至二十四日晡時死其妻曰見眞算時長下一算欲以告之虛說有防【按西京雜記作慮脫有防此誤】故不敢言今果較後一日眞又曰北邙靑壠上孤檟之西四丈所鑿之入七尺吾欲此地及眞死依言往掘得古時空槨卽以葬焉詳此卽漢有嵩氏而風俗通考之未精也

娀

古諸侯有娀氏以國爲姓卽契母簡狄之國

戎

出自姜姓四嶽之後別爲允姓先王居檮杌於四裔故允姓之戎居於州春秋時秦人貪其土地廹逐諸戎戎子吾離附於晉晉恵公封以南鄙之田謂之姜戎自吾離至駒支常爲晉附庸其族戎津仕晉爲車右大夫始以國氏漢功臣表栁丘齊侯戎賜以都尉破項籍功封賜子安國生恭侯嘉嘉生角皆嗣至孫長安公士先生宣帝詔復其家又宣帝戎婕妤生中山哀王唐防州刺史戎昱岐州人有詩名初舉進士京兆尹李鑾欲妻以女使攺姓昱貽詩曰千金未必能移姓乃止甚矣鑾之陋也昔衛荘公蒯瞶登城以望戎州怒曰我姬姓也何戎之有焉翦之其後卒死於戎州已氏夫地名人姓謂之戎何害荘公李鑾不可謂知所惡也

茙

元和姓纂曰春秋有茙律誤矣晉襄公車右大夫乃戎津也【按左傳文公七年晉及秦戰於令狐戎津爲右晉襄公卒於魯文公六年立靈公此襄公應作靈公】今詳唐孔至姓氏雜錄有代北茙眷氏攺爲茂氏茂當爲茙必字畫之誤也

弓

後漢初安陵人弓林與方望同立孺子嬰爲帝晉有江夏太守弓欽

宮

出自周官掌宮門者以世官爲氏

融

謹按春秋外傳顓帝裔孫曰黎爲髙辛氏火正實能光融天下以功大故號祝融後人氏焉

肜

元和姓纂曰本彤氏周卿士彤伯之後裔孫避難攺焉

熊

出自羋姓祝融曽孫鬻熊爲周文王師其子事文王早卒曽孫熊繹以王父字爲氏成王封爲荊子後僭號楚王由繹而下爲楚君者皆以熊連名稱之如熊通熊防熊居之類蓋姓而氏熊也春秋時楚公族有熊負羈熊宜僚爲大夫而近楚羅國亦爲熊姓今望出江陵

馮

戰國策馮亭爲韓守上黨秦攻上黨絕太行道韓不能守馮亭乃入上黨於趙遂爲上黨潞人趙封亭華陽君與趙括拒秦戰死長平宗族由是分散或畱潞或在趙在趙者爲官帥將官帥將之子爲代相及秦滅六國而馮亭之後馮無擇馮去疾馮劫皆爲將相焉漢興功臣馮敬卽無擇子而文帝時馮唐顯名卽代相子唐弟騫自上黨徙杜陵至武帝時馮奉世字子明以良家子選爲郎歷事昭宣爲左將軍光祿勲賜爵闗內侯其長女爲元帝昭儀生中山孝王卽中山太后媛也奉世子男九人譚野王逡立皆至大官所謂大馮君小馮君者裔孫衍後漢有傳又馮魴字孝孫南陽湖陽人亦云其先魏之支別食采馮城因氏焉秦防魏遷於湖陽爲郡著姓東觀記亦曰魏之別封曰華侯華侯孫長卿食采馮城因以爲氏又馮勤字偉伯魏郡繁陽人曽祖父宣帝時農太守八子皆爲二千石趙魏間榮之號萬石君兄弟形皆偉壯惟勤祖父偃長不滿七尺乃爲子伉娶長妻生勤長樂信都馮氏馮和生安慕容永時爲將軍子防徙居龍和家於長谷仕慕容氏爲中衛將軍及慕容云之亂乘隙簒位國號北燕在位十一年死二子翼永跋幼弟殺翼自立爲魏所伐奔髙句麗殺之兄素弗侍中車騎大將軍錄尙書事防從兄萬泥驃驍大將軍幽平二州牧務銀提爲上大將軍遼東太守買衛尉城陽伯睹太常髙城伯族人懿給事中南燕有京兆太守馮鴦上黨人後蜀有侍中馮孚元和姓纂曰馮氏出潁川者漢左將軍奉世之後出長樂者宜都侯參後出京兆者燕王之後出農者孫西魏寧州刺史寧之後出河間者唐監察禦史師古之後虞部員外郎宿東陽人文多不錄

芃

出姓苑

風

太皥伏羲氏之姓也三皇以來有天下者異徳則異號異號則異姓異號者如伏羲或曰庖羲神農或曰炎帝黃帝或曰帝鴻異姓者如炎帝生於薑水黃帝生於姬水皆以爲姓詳此卽太皥東方之帝木生風故伏羲以風爲姓實像其徳黃帝之相風後卽其裔也春秋有任宿須句顓臾四國在濟水上皆風姓司太皥之祀

丰

謹按春秋鄭穆公十一子子然及二子孔三族亡子羽不爲卿其存者惟罕駟丰

酆

出自姬姓周文王子酆侯之後以國爲氏春秋時赤狄潞氏之相曰酆舒

充

出自周官充人之後以官命氏戰國有充虞爲孟子弟子洞仙傳有仙人充尙急就章有充申漢百官表有左馮翊充郎初平二年遷大司農

公

曹大宗姓源韻譜曰公正無私九命百里之號後爲氏焉謹按灌嬰傳有楚將公杲則秦楚之際已有公氏

功

風俗通云晉大夫司功景子之後或去司單爲功氏



謹按魯頌曰奄有遂荒大東則魯封內之山以其在國之東故謂之東孔子謂顓臾昔者先王以爲東主是也秦將驁及其子恬毅中庶子嘉皆魯人之後又唐南詔氏父子以名相屬如皮羅閣生閣羅鳯是也其後或入中國者遂爲安定人

紅

元和姓纂曰出自劉氏漢楚元王子紅侯富之後

鴻

謹按漢郊祀志曰黃帝相鬼臾區號曰大鴻其卒而葬謂之鴻冡然則大鴻之後當爲鴻氏

叢

姓苑曰南陽叢鐇爲滁州刺史

翁

唐翁承贊字文饒幹寧中及進士第有詩一卷元和姓纂比部郎中翁義恪

鬷

出自董姓鬷夷氏之後去夷爲鬷氏春秋時鄭大夫鬷蔑字然明亦曰鬷明爲子產叔向所知姓書未有原鬷氏所出惟元和姓纂微發其端今詳著之

蓬

段成式酉陽雜俎北海人蓬球舊姓書無此氏今增入



一作姓書曰人姓謹按此卽古文風字

欽定四庫全書

古今姓氏書辯證卷二

宋鄧名世撰

一東【下】

東郭

出自姜姓齊公族大夫居東郭南郭北郭者皆以地爲氏春秋時齊有東郭書又東郭賈字子方食邑大陸謂之大陸子方

東裏

莊子鄭之東裏多才蓋七穆所居論語言東裏子產是也其支庶或以爲氏

東宮

元和姓纂曰東宮棄疾隠嵩山年三百嵗謹按此必其先出於列國世子居東宮而不得立者其後因以爲氏如大夫之氏於南宮北宮也姓纂又云齊大夫東宮得臣誤矣春秋時齊公子得臣爲世子不敢居上位常居東宮故傳稱衛莊姜曰東宮得臣之妹詩亦曰東宮之妹非得臣以東宮爲氏

東門

出自姬姓魯莊公之子遂爲卿居魯東門因氏焉謂之東門襄仲其子歸父以國討奔齊列子有東門吳漢孝武時善相馬者東門京鑄銅馬式獻之有詔立於魯班門外事具馬援傳又有瑯琊東門云學嚴氏春秋官至荊門刺史

東陵

風俗通秦東陵侯邵平之後又齊景公時有隠居東陵者氏焉神仙傳有東陵聖母謹按漢地裏志廣陵縣有東陵亭卽盜跖死利於其上之地也博物志曰女子杜姜左道通神縣以爲妖閉獄桎梏卒變形莫知所極以狀上因以其處爲廟祠號曰東陵聖母然則聖母不氏於東陵特邵氏齊人之說可防

東關

風俗通晉有東關嬖五漢有將軍北亭侯東關義謹按春秋東關晉之門名其先晉守關大夫以地爲氏而義卽其後特不可曰嬖五後也左傳曰外嬖梁五與東關嬖五晉人謂之二五蓋晉獻公時有東關嬖人名五而失其姓應劭以嬖五爲名誤矣

東方

梁有宿豫士人東方光唐貞觀中定徳州平原郡八姓其一東方氏也唐末有行營都統東方逵爲使相

東閭

姓苑云古賢者有東閭子謹按左氏傳東閭齊之門名所謂州綽門於東閭者當時大夫以所居爲氏

東鄕

世本曰宋大夫東鄕爲之後賈執英賢傳曰漢井州防軍東鄕子琴髙密人唐藝文志有東鄕助著周易物象釋疑

東陽

元和姓纂云祖氏家傳祖崇之娶東陽元旋女又宋員外郎東陽無疑撰齊諧記十卷謹按春秋左氏傳魯齊晉皆有東陽魯之東陽在泰山南齊之東陽近萊晉之東陽在魏郡廣平以北今婺州屬縣亦有東陽必其先列國大夫有以邑爲氏者

東丹

五代時契丹阿保機長子突欲爲東丹王及徳光立突欲奔唐唐明宗賜姓東丹名慕華後更姓名曰李贊華

東野

莊子有善禦者東野稷一名畢事魯莊公謹按春秋左傳東野魯地必稷之先爲氏宋有殿中丞東野春

東萊

謹按東萊後世以爲郡名必秦漢以來人以地爲氏

同蹄

本西羌人唐孝友傳永徽初有同官人同蹄智壽父爲族人所殺智壽與弟智爽諸塗擊殺之今望出渤海

同官

元和姓纂曰出姓苑謹按同官縣名也必其先以邑爲氏

桐裏

元和姓纂曰漢禦史中謁者桐裏斥生儒爲議郎謹按桐相二字相類而斥亦作相裏氏未知孰是也

桐門

桐門宋城北門也元和姓纂有此氏今著其說

銅鞮

謹按春秋晉羊舌赤食采銅鞮謂之銅鞮伯華及羊舌氏亡以樂霄爲銅鞮大夫其地上黨銅鞮縣是也二人之後必有爲氏者元和姓纂始收此氏今從之

中行

出自荀氏晉公族逝敖生荀林父晉文公作三行以禦狄林父將中行謂之中行桓子以官爲氏桓子生庚及獻子偃字伯遊偃生穆子吳吳生文子寅其族有中行喜

中央

姓解曰中央氏古帝號其後以爲姓

中英

元和姓纂曰古帝少昊氏有六英之樂掌中英者以官爲氏

中梁

英賢傳云古隠者中梁子之後謹按古字中仲通用必仲梁氏之後也

中叔

中叔圉之後晉有中叔無忌漢光武時禦史中叔僚謹按古文中與仲通用

中壘

元和姓纂曰風俗通劉向爲漢中壘校尉支孫以官爲氏

終葵

春秋左傳魯定公四年成王封康叔於衛分以商民七族其一曰終葵氏

終古

元和姓纂風俗通桀內史終古後氏焉

戎子

元和姓纂曰戎子駒支之後爲氏謹按世無此氏而春秋之時齊靈公之妾亦謂之戎子何獨駒支後乃爲氏乎

弓裏

後漢獨行傳建封二年騎都尉弓裏戍將兵平定幽州謹按弓裏當爲戍之氏

宮孫

漢藝文志有宮孫子著書師古曰宮孫姓也不知名或云室孫氏室訛爲宮

熊相

春秋時楚大夫有熊相宜僚熊相禖賈執英賢傳有楚懷王將軍熊相沂

熊率

元和姓纂曰楚熊率且比後爲氏

公冶

出自姬姓季氏之族子曰季冶字公冶爲季氏屬大夫魯襄公二十九年自楚還季武子使公冶問公公賜之冕服子孫榮之以字爲氏故定哀間有公冶長字子長爲孔子弟子孔子以其子妻之卽其孫也原此氏所出者今詳著之

公乘

漢陳余娶趙苦陘富人公乘氏女又湖三老公乘興訟王尊治京兆功效後漢更始有左輔都尉公乘翕新唐史公乘億字壽山登咸通進士第魏博樂彥貞喜儒引在幕府有詩賦二集

公孫

黃帝之後無人而春秋時國君之孫皆謂之公孫秦公孫枝字子桑晉公孫杵臼孔子弟子公孫龍字子石皆以公孫爲氏前漢紀平帝元始元年封周公後公孫相如爲褒魯侯恩澤表曰節侯公子寛以周公後魯頃公孫之孫奉周祀爲褒魯侯二千戶元年六月丙午封十一月侯相如嗣更姓公孫氏後更攺爲姬氏然則後世公子公孫之氏當以漢史爲正後漢菟太守公孫域擊破夫余遼東兵馬公孫酺以身扞太守俱沒於陣南燕有侍中公孫五樓専總朝政兄冠軍將軍常山公歸叔父武衛將軍興樂公頽

公西

孔子弟子公西赤字子華公西輿如字子上公西蒧字子晳皆魯人邵氏姓解以赤與華爲二人誤甚矣

公叔

出自姬姓衛獻公少子發國人謂之公叔因以爲氏所謂公叔文子者也文子生公叔戍以罪奔魯亦作未禮記又作叔木

公子

元和姓纂曰春秋列國公子之後此知其說而未詳者今以漢史公子寛事爲正

公羊

齊公羊髙子夏弟子作春秋傳又公羊買始爲鑿巾以飯【案疑有悞字】

公析

元和姓纂曰衛穆公生公析黑臀其孫成子朱鉏以王父字爲氏謹按春秋傳衛侯之弟黑臀字子叔別爲子叔氏其孫析成子亦不以公析爲氏未知林氏何據也

公劉

姓苑曰后稷之祖有公劉氏誤矣古無此氏而公劉乃后稷之孫非其祖也此訛誤顯然者不可不正今駁去

公肩

孔子弟子公肩定字子中魯人

公牛

姓源韻譜曰其先齊公子牛之後淮南子有公牛哀病七日化爲虎

公師

出自姬姓後漢功臣表有公師壹劉聰有太中大夫公師彧

公旗

世本齊威公時有左執法公旗蕃姓源韻譜曰齊悼公子子旗之後

公右

姓苑曰髙平人謹按春秋國君戎右謂之公右如魯孫之類必有以世官爲氏者

公巫

魯大夫有公巫召伯仲其後以官爲氏

公仲

子華子曰程子聚徒著書門人之著書者曰公仲承最能傳其道與畱務滋同學務滋卽鬼穀子也

公檮

或作公禱漢藝文志有公檮生終始十四篇師古曰檮音疇其字從木傳黃帝終始之術

公族

東漢郭泰傳有公族進階其先出自晉公族大夫之後春秋時驪姬亂晉詛無畜羣公子自是晉無公族及成公自周歸晉始官卿之適子以爲公族故趙盾請以括爲公族韓厥子無忌謂之公族穆子範鞅與欒盈爲公族大夫而不相能其後遂有以官爲氏者

公孟

出自姬姓衛襄公生公子縶字公孟以疾不得嗣其孫彄以王父字爲氏其宗人奔齊爲公孟綽

公他

世本曰有蒲邑大夫公他世卿其先以王父字爲氏

公玉

漢郊祀志濟南人公玉帶上黃帝時明堂圖師古曰呂氏春秋齊有公玉丹此蓋其舊而說者讀玉爲宿非也

公泥

姓解曰左傳季武子庶子公泥氏誤矣謹按左傳季公鉏一名公彌未嘗有公泥氏泥彌聲訛也今駁去

公綦

謹按後漢中平四年漁陽人張純殺防烏丸校尉公綦稠則公綦人氏也姓書未收今增入

公舌

姓解曰左傳晉大夫有公舌赤誤矣謹按古無公舌氏而晉大夫乃羊舌赤蓋羊公二字之誤今駁去

公帥

本公師氏避晉景帝諱攺焉晉成都王帳下有公帥蕃

公甲

魯哀公二年大夫公甲叔子與析朱鉏戰吳人於夷吳人獲叔子邵氏姓解以公甲叔及公甲叔子爲二人誤矣今駁去公甲氏

公明

衛有公明賈爲公叔文子屬大夫孟子弟子有公明儀公明髙【案檀弓防公明儀乃子張弟子此作孟子弟子未知何防】

公斂

魯大夫公斂陽字處父爲孟氏成宰能逐陽虎

公上

古有公上不害南齊有晉陵令公上延孫爲南沙人範修化所殺

公山

左傳魯人公山不狃以費畔季氏而奔吳爲大夫不狃字子泄

公罔

孔子弟子有公罔之裘矍相之射嘗使觶

公齊

元和姓纂孔子弟子有公齊定謹按家語史記無此人未知何據【按公齊定疑卽公肩定之訛】

公牽

姓解曰世本齊公子牽之後有公牽氏

公仇

姓苑曰後漢零陵太守公仇稱出自晉穆侯太子仇之後爲公仇氏

公幹

古今人表有公幹仕齊爲大夫後氏焉

公之

元和姓纂曰季悼子生伯鞅鞅生懿伯柎爲公之氏

公勝

前漢藝文志技巧家有公勝子五篇

公城

南史王少嘗摴蒲於野捨及後當權有人就求縣此人嘗以摴蒲戲得罪詰之曰君得錢會戲何用祿爲答曰不審公城子野何所在黙然

公若

出自姬姓季武子之子公亥字公若其孫藐以王父字爲氏

公緒

後漢黨錮傳公緒恭爲八顧注公緒姓也

公儀

列子周宣王時有公儀伯以力聞諸侯其後有魯相公儀休又有公儀仲子捨其孫而立其子禮記檀弓注曰公儀蓋魯同姓

公晳

史記家語有孔子弟子公晳哀邵氏姓解以爲公析哀蓋祈析二字相近而林邵二家之說容有一誤今附見之

公輸

魯有公輸般爲工師孟子所謂公輸子之巧者其孫曰公輸若遂氏焉

公丘

子思子有公丘懿子衛人與子思論人主自臧則眾謀不進事

公思

魯季氏之族曰公思展後人以字爲氏

公襄

世本曰魯大夫公襄昭魯襄公太子子野之後

公戶

前漢儒林傳魯徐生善爲禮學其弟子公戶滿意爲禮官大夫

公愼

魯有公愼氏聞孔子爲政出其淫妻

公房

古今人表有公房皮出自羋姓楚公子房之後

公車

出自秦公子鍼字伯車後世別爲公車氏

公言

出姓苑未詳其所自

公金

世本秦公子金之後有公金氏

公獻

出姓苑未詳其所自

公息

呂氏春秋有鄭大夫公息房

公畱

出姓苑未詳其所自

公朱

世本曰宋公子朱之後

公旅

出姓苑未詳其所自

公冉

魯叔仲氏家臣有公冉務人

空桐

史記商本子姓其後分封以國爲姓故有空桐氏

空桑

英賢傳曰伊尹生於空桑後世氏焉

空相

晉惠帝時空相機殺南平將軍孟槐

工師

其先出自古官治木者以官爲氏漢有平悼侯工師喜子靖侯奴孫埶

工婁

左氏傳遂國人四族其一曰工婁氏

紅陽

地理誌紅陽漢南陽縣也酷吏尹賞傳曰永始元延間貴戚驕恣紅陽長仲兄弟交通輕俠藏匿亡命鄧展曰紅陽姓長仲字也師古曰姓紅陽而兄字長弟字仲今書長字或作張者後人所增爾一曰紅陽侯元王之子兄弟長少者誤矣謹按姓書漢紅陽侯劉富後爲紅氏周陽侯趙兼後爲周陽氏則紅陽氏之先亦侯家也今從鄧顏二注

鬷夷

左傳飂叔安裔子董父能擾畜龍以事帝舜帝賜氏曰豢龍封諸鬷川鬷夷氏其後也杜預注曰鬷水上夷皆董姓

二冬

冬

姓苑曰前燕慕容皝有左司馬冬壽晉史作佟壽未知孰是

佟

晉書音義徒冬反北燕錄有遼東佟萬以文章知名晉史燕慕容皝有司馬佟壽

儂

唐西南蠻居廣容之南邕桂之西天寶初黃氏居黃橙洞與常氏周氏儂氏相唇齒爲寇害據十餘州敬宗時黃氏儂氏據州十八經略使遣一人詣治所稍不得意輒侵掠諸州太和之後儂洞最彊結南詔之助懿宗與南詔約和二洞數間敗之邕管節度使辛讜以美貨啖二洞首領太州刺史黃伯蘊屯洞首領儂金勒等與之通歡負州又有首領儂金澄儂仲武與金勒襲黃洞首領黃伯善伯善擊殺金澄惟金勒遁免後欲舉兵報辛讜遣人持牛酒音樂解和並遺其母衣服母賢者也謂其子曰節度使持物與獠母非結好也以汝爲吾子前日兵敗不自悔復欲動眾兵忿者必敗吾將爲官老婢矣金勒感悟罷兵裔孫儂智髙與弟智忠建忠自廣源州舉兵犯廣南破州郡仁宗遣大將狄靑破逐之

宗

後漢鄧禹以宗歆爲車騎將軍又涼州刺史宗漢得羌降安夷縣長宗延爲羌所害又西河太守宗育徙居河東其孫鳳閣侍郎檢校內史秦客中書令郢國公楚客司農卿晉客楚客秦客與紀處納朋姦世號宗紀元和姓纂以爲周大夫宗伯之後以官命氏誤矣宗伯自爲復姓

彤魚

古今人表黃帝妃曰彤魚氏生夷鼓

宗伯

周官宗伯之後以官爲氏王莽以故漢少府宗伯鳳爲僕射丞相王嘉言鳳經明行修又以爲太子少傅與馬宮袁聖王嘉爲四師

宗正

南燕錄有宗正謙善卜

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷三

宋鄧名世撰

三鐘

鐘

漢西曹掾鐘皓字季明生郡主簿迪迪生魏定陵侯繇字元常繇生侍中毓字稚叔二說皆有小誤【按上有脫文】謹按左傳魯成公七年鄭人囚楚鄖公鐘儀獻於晉九年晉侯歸鐘儀於楚後七年晉三郤始害伯宗子州犂奔楚爲太宰蓋成公十五年也然則楚有鐘氏久矣昭王樂尹鐘建乃儀之後而子期又建之孫皆非出自州犂之後正合爲鐘離氏祖而昧子接𨿽爲鐘氏亦不得爲鐘氏祖今宜曰鐘儀之先仕楚以所食邑爲氏則姓系明矣南唐汀州刺史鐘全慕又禮部侍郎鐘謨會稽人壽春節度使鐘章合淝人生戶部尙書處謙

龍

漢藝文志有梁人龍徳注雅琴龍氏九十九篇乃論治地龍子之後

庸

出自商諸侯之國以國爲氏仕衛爲世族詩所謂彼孟庸者也戰國有庸芮齊有庸職

雍

楊文公談苑音平聲

重

後漢耿弇傳有渠師重異注曰重姓也臣謹按少皥氏裔子重爲髙辛氏讀平聲

從【七松反】

元和姓纂曰東筦從氏漢有將軍從成公

蹤

今開封市人有此姓莫知所自出姓書未有今增入

樅

謹按前漢髙祖紀髙祖命樅公與周苛守滎陽師古曰樅千容反則樅人氏也地裏志有樅陽必其先以地爲氏

恭

姓源韻譜曰晉申生諡恭世子後人以諡爲氏宋政和中嘗詔民姓犯翼祖廟諱者並攺爲恭

龔

其先共氏避難加龍爲龔漢有龔遂姓書云晉大夫龔堅後誤矣晉無龔堅漢渤海龔勝及龔捨避王莽亂不仕謂之楚兩龔後蜀李壽以巴西龔壯謀殺李期而自立及僭位以安車束帛聘壯爲太師壯固辭特聴縞巾素帶居師友之位

共

謹按春秋時晉有共賜魯有共劉鄭有共仲皆爲大夫漢初封義帝柱國共敖爲臨江王敖生尉

鐘離

出自子姓宋威公曾孫伯宗仕晉爲三郤所害其子州犂奔楚食采於鐘離因以爲氏而世爲楚將裔孫鐘離昧爲項羽將二子長曰發居九江仍故姓次曰接徙長社爲鐘氏

鐘吾

出自春秋時子爵小國吳闔廬使執其亡公子燭庸鐘吾子不可遂伐滅之以國爲氏漢尉氏令鐘吾蒼卽其後也

龍丘

謹按王子年拾遺記窮桑氏之國有水屈曲亦如龍鳳之狀有山盤紆亦如屈龍之勢故有龍山龜山鳳水之目亦因以爲姓末代爲龍丘氏出班固藝文志

封人

出自周官封人之後以世官爲氏一云古諸侯封人之後漢有司徒掾封人嬰元和姓纂曰古封畿之職爲氏左傳晉有蕭封人誤矣春秋時宋樂懼爲呂封人髙哀爲蕭封人鄭仲足爲祭封人潁考叔爲潁谷封人如此非一又晉無蕭邑急就篇曰呂氏春秋韓封人子髙

封父

出自夏諸侯封父之後其地汴州封丘縣有封父亭卽其所都周初國滅取其大弓繁弱以封伯禽於魯子孫遂以國爲氏謹按明堂位曰封父天子之器也蓋伯禽初封亦受此賜元和姓纂曰夏殷國名鄭有封父彌眞爲大夫

雍人

元和姓纂曰周禮雍人以官爲氏魯有雍人髙檀見左傳謹按魯有雍人髙檀誤矣周官無雍人魯無雍人髙檀則饔人之名非以雍人爲氏也春秋時諸侯掌膳羞之官或曰饔人所以有別於天子之內饔外饔而字皆從食如以雍人爲姓檀爲名則讀襄公二十八年傳雍人竊更之以鶩亦可謂姓饔人而名竊乎今合駁正

雍丘

晉郭黙有將軍雍丘洛蓋其先以所居爲氏謹按春秋雍丘在宋鄭之間周封夏禹後於杞杞都雍丘故後世謂雍丘爲縣

逢公

出自夏商之世諸侯有逢伯及逢公者國於齊土因以國爲氏古有善射逢蒙春秋齊有逢丑父楚有逢伯陳有逢滑晉有逢大夫皆知名漢有逢萌前燕有逢羨萌字子康北海都昌人所謂子康大賢所在人事如父者北海逢氏漢太尉信後趙秦州刺史碧唐中書舍人敏

逢孫

謹按秦穆公使大夫逢孫戍鄭逢孫密謀取鄭鄭覺而逐之逢孫奔宋子孫以字爲氏

逢侯

史記世家楚懷王有禆將軍逢侯醜姓書舊無此氏今增入

逄丘

見姓苑

四江

江

太史公曰秦之先嬴姓其後分封以國爲氏故有江氏是也春秋時齊小白覇諸侯江人防於貫又防於陽谷楚人怒其親中國故防江其子孫奔齊爲大夫齊悼公拘江說卽其人也裔孫徳十世孫蕤晉譙郡太守亢父男生祚祚生統晉黃門侍郎生尙書僕射霦霦生敳敳生宋右僕射夷夷生宋吏部尙書湛

厖

出自髙辛氏才子八人其一曰厖降子孫以字爲氏夏有賢臣尨圉卽其後也

邦

出姓苑廣韻曰後魏馝邦氏攺爲河南邦氏誤矣馝邦乃馝防也

龎

出有姬姓姓源韻譜曰襄陽安眾龎氏其家富盛好爲髙屋鄕黨榮之號曰龎髙屋襄陽記龎徳公居峴山之南未嘗入城府夫妻相敬如賔子字人亦有令名娶諸葛孔明妹爲魏黃門吏部郎生渙晉牂牁太守又廣漢姜詩娶同郡龎盛女又益州刺史龎芝又中郎將龎浚援涼州後秦有大將軍左長史龎演魏尙書統

逄

出自夏商之世諸侯有逄伯及逄公者國於齊土因以國爲氏陳有逄滑晉有逄大夫皆知名前燕有逄羨萌字子康北海都昌人所謂子康大賢所在人事如父者北海逄氏漢太尉信後趙秦州刺史碧唐中書舍人敏【按此條辯證已見二冬逢公條內冬韻之逢系本音江韻之逄音龎一字兩讀而辯證所引則一當必有誤】

五支

支

其先月支胡人後爲胡氏石勒十八騎中有支屈六唐有感化軍節度使支祥宋有蘓州吳縣人支詠

移

謹按後漢紀有南郡太守移良承宦官指停楊震棺露於道側者風俗通曰齊公子雍食采於移其後氏焉

爲

世本晉始平人爲勉自稱將軍

嬀

出自虞舜生於嬀汭以水爲姓周武王時有虞遏父者爲陶正能利器用王賴之以其先聖之後封其子滿爲陳侯復賜姓嬀以奉虞帝之祀是爲胡公胡公裔孫曰陳威公鮑生太子免鮑弟曰厲公躍莊公林宣公杵臼杵臼生穆公款款生共公朔朔生靈公平國平國生成公午午生哀公弱及公子過公子招弱生悼太子偃師及公子畱公子勝偃師生惠公吳吳生懷公柳柳生閔公越又有五父佗太子禦冦公子完公子黃皆見於春秋完奔齊爲工正食采於田謂之陳恭仲其卜得繇辭曰有嬀之後將育於姜五世其昌並於正卿八世之後莫之與京果以爲姓奔齊後爲田氏五世而陳無宇爲齊卿八世而陳常得齊政常孫田和取齊而代之

隨

出自祁姓陶唐氏之後劉累孫杜伯事周宣王無罪見殺子隰叔奔晉生士蒍蒍生防爲晉上卿食采於隨謂之隨防支孫氏焉後漢蘇竟傳有偏將軍隨第姓纂曰周同姓隨國爲氏誤矣隨乃漢東近楚之國終春秋世國存未嘗爲氏

奇

謹按伯奇周大夫尹吉甫之子以孝聞然則奇氏蓋出自尹氏也又有河南奇氏

岐

陳畱風俗傳曰黃帝師岐伯之後唐段秀實與判官岐靈嶽謀殺朱泚迎乘輿不克被害安化岐氏唐萬福府統軍岐才慶州人

羲【亦作犧】

出自三皇太皥伏羲氏之後爲氏【案伏羲氏之後通誌別爲戱氏魏志有戱志才潁川人】

宜

姓姓纂皆曰隋西南夷有宜繒宜林

儀

出自衛大夫食邑於儀因氏焉一云周官司儀之後以世官爲氏春秋有陳大夫儀行父元和姓纂曰衛有儀封人誤矣封人非以儀爲氏

皮

後漢元初元年先零叛敗涼州刺史皮於狄道千姓編曰望出下邳唐末有襄陽皮日休蘇州刺史生光業光業生元帥府判官文璨文璨生子良仕

兒

廣韻姓源韻譜皆曰出自吳郡有兒生而能語因以爲氏音如之反河南兒氏後魏官氏志代北賀兒氏攺爲兒氏赫連勃勃有鎭東將軍兒眞之

離

出自古明目者離婁亦曰離朱黃帝時人風俗通曰漢有中庶子離常後燕有離班

驪

驪出自姬姓之戎在驪山者因山以爲名國以爲氏晉驪戎之國是

訾【音玆】

其先齊大夫食邑於紀之訾城北海都昌縣西訾城是也後人因以爲氏晉趙簡子有家老訾祐又唐有曹州人訾亮與弟信爲中官楊復恭養子因冒其姓更名守亮守信舊姓書以訾音紫今兩存之唐呂元膺爲京兆尹擒賊訾嘉珍乃賊武元衡者宋滑州訾氏簡生行行生凖凖生諶字信道宣和三年進士又好水川之敗監渭州羊牧隆城鹽酒稅內殿崇班訾贇死之詔贈成州圑練使

卑

謹案後漢后妃傳熹平四年議郎卑整上言母以子貴之義風俗通曰卑氏鄭大夫禆諶之後【案蔡邕胡太傅碑有太傅掾防門卑整】

裨

左傳鄭大夫裨諶謀於野則獲謀於邑則否又裨竈能知天道晉宣城內史桓彛有長史裨惠自此宣城郡有裨氏

諀

諶竈之氏亦通作諀

施

出自夏諸侯有施氏嘗以妹喜女桀者國亡以國爲氏周成王封伯禽於魯分以商民七族一曰施氏後世無聞惟魯國施氏出自姬姓惠公之子尾字施父生施伯伯孫頃叔生孝叔始以王父字爲氏孝叔孫之常字子常爲孔子弟子裔孫又漢博士讎字長卿又有安州刺史琰太常博士敬本吳興後漢有施延吳大司馬施績梁施瑩入玉臺集

彌

三輔決錄云漢彌氏新丰人以所居爲氏謹案春秋時瑕謂之彭封彌子必其氏也

池

風俗通曰氏於事者城郭園池是也

眭【音𨿽】

按前漢符節令眭孟魯國蕃人師古曰息隨反今河朔尙有此姓音字皆然而韋昭應劭並云音桂非也今有炅乃音桂爾漢之決錄又不作眭寧可混糅將爲一族孟十一世孫固固孫邁生易州刺史逸逸生後魏七兵尙書鎭鎭曽孫爕生北齊國子祭酒仲讓仲讓生滑州別駕彥通又魏志眭固字白兔殺楊丑以應袁紹曹公破之於射犬城事出典論燕慕容垂有中書令眭防義安後魏有眭邦馬邑有眭誇漢陽唐考功郎中希文

危

謹按危氏不著於隋唐之前唐末撫州南城人危全諷據郡爲節度使其弟仔昌爲信州刺史仔昌失郡奔錢鏐鏐惡其姓攺曰元氏而全諷在撫州後與其壻鐘正時戰於象牙潭正時執之而並有撫州其族在臨川有祕書郎傅南城邵武有祕書丞序著作佐郎雍及危扶

蕃【音皮】

元和姓纂曰其先出自魯大夫食邑於蕃因以爲氏後漢黨錮傳有蕃向謹按前漢眭孟魯國蕃人師古姓書云古今人表曰詩所謂蕃維司徒者今代詩本不從艸亦不音皮未知孰是【按經典釋文引白褒魯國記云陳子遊爲魯相蕃子也國人爲諱攺曰皮也今附入支韻】

郫

謹按左傳趙盾殺公子樂於郫則郫晉地也一名郫邵必大夫食邑者爲氏

支離

姓解曰莊子有支離防誤矣謹按有支離防支離叔支離益皆寓言蓋謂人形之不全者未必人之姓名也

隨巢

漢藝文志有隨巢子六篇注云墨翟弟子謹按姓書未有此氏而當時有胡非子隨巢子皆師墨氏則隨巢合爲人氏

奇斤

後魏官氏志代北有奇斤氏各爲奇氏

﨑丘

出姓苑

戱陽

出自衛太子蒯瞶之僕有戱陽速者其先以邑爲氏

施屠

前漢周勃擊燕得盧綰禦史大夫施屠渾都師古曰姓施屠名渾都姓書未有此氏今增入

斯引

西秦錄有乞伏氏與斯引氏自漠北出陰山

彌且

且一作姐後秦有將軍彌且婆彌且亭立

彌牟

出自姬姓衛大夫公孫彌牟之孫或爲彌牟氏

蛇丘

謹按春秋齊人滅遂遂國在濟北漢建爲蛇丘縣屬太山郡受封者因以爲氏後漢河內太守蛇丘惑生重濟北太守女適楊續師古曰蛇音移

訾陬

三皇時諸侯以國爲姓帝嚳妃訾陬氏女是也元和姓纂以爲訾氏祖誤矣訾陬自爲復姓

六脂

脂

京兆脂習字元叔與孔融善毎戒融剛直太過必罹世患及融死許下莫敢收者習往撫屍曰文舉舎我死吾何用生爲曹公収習欲殺而赦之後至中大夫

夷

姓書云齊大夫夷仲年之後誤矣齊僖公之弟年字仲而諡夷生公孫無知其後絕無以夷爲氏者謹按周虞人箴曰在帝夷羿冒於原獸晉魏絳論有窮后羿及寒浞曰伯明後寒棄之夷羿收之杜氏曰羿夷姓然則后羿姓夷自虞夏間已有此姓孔子論逸民有夷逸孟子時有墨者夷之皆當爲羿後也春秋時有夷國者楚防之今爲亳州城父縣此亦非夷姓所自出也今以虞箴左傳爲正

師

風俗通曰樂人瞽者之稱自晉師曠之後始以爲氏漢有東海師中作雅琴師氏八篇【按漢書師中傳言卽師曠後】

資

謹按今蜀有資州卽古資中地

饑

春秋左傳成王封康叔於衛分以商民七族其一曰饑氏

茨

疾資切周時有茨芘晉人又東觀記曰茨充初舉孝廉之京師同侶馬死舎車持馬相迎鄕裏號曰一馬兩車茨子河

屍

謹按左傳周有屍邑在鞏縣西南偃師城

耆【音祈】

伊耆之後單爲耆氏

伊

後魏有代北人伊毅

刕【音釐】

唐百濟大臣八姓其一曰刕氏

追

左傳晉大夫追喜伐鄭之役以戈殺犬於門中以示閒暇

惟

吳氏千姓編曰後魏威帝後有惟氏謹按惟維二氏皆吳氏所增

累

風俗通曰嫘祖之後或爲累氏謹按左傳晉七輿大夫有累虎

嫘

元和姓纂曰出自西陵氏女嫘祖爲黃帝妃後世以嫘爲氏

遺

姓源韻譜曰魯費宰南遺後急就章有遺餘人【案急就章作遺失余此作人誤】謹按周禮地官有遺人掌委積者鄭司農音棄遺之遺必其後以官爲氏

防【音葵】

出自羋姓楚子態摯有疾不可立以國授其弟別封爲防子其後不祀祝融與鬻熊魯僖公二十六年楚防之子孫以國爲氏石虎有太保防安自天竺徙遼東孫逸姚秦司空騰仕後燕

騅

左傳晉七輿大夫有騅歂鄧大夫有騅甥

誰

謹按前漢丙吉傳皇曽孫賴吉得生吉謂守丞誰如皇孫不當在官使誰如移書京兆尹遣與胡組同送京兆尹不受乃以歸史良娣之毋孟康曰姓誰名如師古曰名誰如非姓誰也

夷陽

左傳晉厲公嬖臣夷陽五殺三郤傳曰五亦嬖於厲公則五姓夷陽明矣

夷門

元和姓纂曰史記處士侯嬴爲夷門抱闗卒因氏焉夷門大梁門也

師宜

元和姓纂曰後漢有南陽人師冝官誤矣謹按晉史冝官姓師非以師宜爲氏其人乃書酒肆中爲字得錢輙防去者

師延

古有師延作箜篌者世掌樂職因氏焉宋大夫有師延宜

毗沙

百濟人姓

茨芘

姓苑曰晉有茨芘仲

祁夜

英賢傳云祁大夫後後漢龍驤將軍祁夜丰

伊耆

亦作伊祁帝堯號也後因氏焉禮記明堂位注伊耆氏古天子有天下之號也今姓有伊耆氏者魏孝文時魏懷州民伊祁苟自稱堯後聚眾於重山作亂洛州刺史討防之

伊力

南涼有前將軍伊力延侯勸禿髮傉檀坑內叛者王鐘等五千餘人

葵丘

春秋陳畱外黃縣東有葵丘大夫食其邑者氏焉英賢傳古有葵丘欣石季龍將有葵丘直

防夷

風俗通範蠡適齊爲防夷子後人以爲氏潛夫論曰防夷子出自子姓宋防子之後說苑曰防夷子皮齊人卽範蠡也

欽定四庫全書

古今姓氏書辯證卷四

宋鄧名世撰

七之

臺【音怡】

出自墨臺氏去墨爲臺或云駘氏後攺焉

時

齊大夫時子與孟子同時王甞使畱孟子魏鉅鹿時苖爲令畱犢於官

思

出姓苑

其

漢功臣表有陽阿齊侯其石【案漢書陽阿作陽河】以郎中騎從諸侯定楚侯五百戶生安國安國生午皆嗣侯午生共侯章更封埤山侯生仁有罪國除

亓【古其字】

唐魏博大將丌志紹攻徳州又有丌志求五代史有丌元實【案亓氏一作丌廣韻無此字萬姓統譜歸入四支韻內今附入之韻】

期

風俗通楚大夫居期思城因以爲氏謹按春秋楚期思公復遂之後有去思單爲期氏

旗

出自姜姓齊恵公孫竈字子雅生欒施字子旗後爲子旗氏亦防去子爲旗氏後漢有旗泛

綦【音其】

元和姓纂云河南有綦氏【案魏志綦連氏攺爲綦氏】

蘄

姓苑云蘄春之後以國爲氏其地今蘄州是也

詩

後漢馬援傳麊汵縣雒將女徴側嫁爲朱鳶人詩索妻諸姓書以爲交趾人詩朱鳶誤矣

耏【音而】

出自宋大夫耏班之後宋武公伐長狄敗之以門賞耏班謂之耏門子孫居焉漢功臣表有芒侯耏跖生昭昭子申尙景帝南宮公主皆嗣侯

娸【音欺】

見姓苑



姓出自黃帝生於水以水爲姓黃帝生元囂囂生蟜極蟜極生髙辛是爲帝嚳嚳妃姜嫄感巨人迹生子以爲不祥棄之隘巷牛羊避不踐之棄之山中山人養之棄之寒冰鳥覆翼之姜嫄怪之知其爲天子乃收養之名之曰棄堯知其賢才以爲大農命其官曰后稷姓之曰姬姬者姓也人本乎祖之義也黃帝爲姬姓棄復得之所謂本乎祖也棄爲后稷有功堯封之有斄裔孫公劉遷國於豳古公亶父避狄又遷於岐下亶父生王季歷歷生文王昌又作邑於丰稱西伯其子發革商有天下是爲周武王自棄至武王十五世矣武王至赧王又三十有八王而秦滅周姬氏降爲庶人爲王氏漢武帝求周後得姬嘉封周子南君以奉文武之祀至晉劉琨甞遣將軍姬澹帥眾十萬討石勒後周有柱國姬願隋有東宮幸臣姬威唐有水部郎中姬處遜居長安開元中避眀皇帝嫌名攺爲周氏謹按春秋武王克商成王定之大封同姓以爲諸侯凡五十三國而燕鄭又在其後故傳曰管蔡郕霍魯衛毛聃郜雍曹滕畢原酆郇文之昭也邗晉應韓武之穆也凡蔣邢茅胙祭周公之裔也又曰虞焦滑霍楊韓魏皆姬姓又曰泰伯虞仲太王之昭也仲叔王季之穆也今取春秋三傳國語史記編次姬姓之人凡天子之國二諸侯之國三十一戎狄之國三其爵諡字名世系莫不備見讀之者如指諸掌具載春秋四譜及旁行圗云

箕

出自子姓商之季世封其父師爲畿內諸侯謂之箕子其地太原陽邑縣箕城是也武王克商釋箕子囚訪以洪範而別封於朝鮮後人以國爲氏春秋時晉大夫箕鄭箕遺漢西華令箕堪

釐

本僖氏漢時避諱攺爲釐史記凡僖皆作釐是也後秦有城門校尉釐艷

貍

元和姓纂曰八元季貍之後以王父字爲氏謹按貍氏之先出於丹朱自爲貍姓不必八元之後

茬

姓解曰人姓也謹按漢地裏志東郡有茬平縣王莾攺曰功崇應劭曰在茬山之平地又泰山郡有茬縣應劭曰茬山在東北師古曰茬音仕疑切

僖

出自姬姓曹僖公之孫負羈爲大夫以祖諡爲族氏又其先黃帝之子得姓者十四人一曰僖後嗣至商周之際無聞然亦姬姓後也姓苑以曹僖爲魯僖蓋字畫之誤

嬉

國語桀伐有施有施氏以妹嬉女焉韋昭曰嬉姓或作喜乃有施氏姓

熙

出自已姓髙陽氏之後有修及熙帝嚳使修爲元防熙佐之後世皆以爲氏亦見英賢傳

治【平聲】

元和姓纂曰出何氏纂文要音遲

蚩【音絺】

元和姓纂曰蚩尢之後以國爲姓

慈

姓苑曰出自髙陽氏才子八人天下謂之八元其一蒼舒諡慈後世以爲氏急就章有慈仁佗【案王應麟急就章補注作慈仁化注曰顏本作他李本作地】謹按佛書云彌勒最初證得慈心三昧因號慈氏異時祝髮事浮屠道者皆以慈爲姓如今之稱釋氏此乃異之言當存而勿論然不著其說則可好奇者或引爲華人姓源故辧明之

玆

出自姬姓魯桓公孫曰公孫玆其孫母還以王父字爲氏

司馬

西京雜記曰司馬氏本周史佚後蓋史佚當出於重黎而休父又出於史佚理宜然也春秋晉大夫司馬齊字女叔謂之司馬叔侯叔侯生司馬叔防叔防裔孫司馬烏有功於王室司馬彌牟爲鄔大夫至漢司馬遷自其父談世爲太史公位次丞相蜀人司馬相如以文章顯魏大軍司馬宣王懿字仲逹生文王師師生武王炎代魏命是爲晉武帝事具太史公自序及東西晉史隋唐間舊定河內五姓以司馬氏爲一門貞觀中定懷州河內七姓其一司馬氏

司城

出自子姓宋武公名司空國人避諱攺其官爲司城其公族大夫樂喜字子罕生祁字子梁子梁生混字子潞世爲司城以官氏

司空

帝王世紀曰禹爲堯司空支孫氏焉晉大夫有司空靖唐有司空圗司空曙圗字表聖以禦史歸隠中條山時相盧擕寄詩曰姓氏司空貴官班禦史崇

司冦

風俗通云蘇忿生爲周武王司防支孫氏焉

司鴻

風俗通古有司鴻荀著書漢有諌大夫司鴻儀

期思

謹按漢地裏志汝南郡期思縣故蔣國也春秋時地入於楚楚僣王號其縣尹皆稱公故大夫復遂食邑期思號期思公因以爲氏

綦連

北齊綦連猛傳曰其先姬氏因避亂居塞外祁連山以山爲姓祁音時蕃語訛故號綦連猶中國言天蓋天山也元和姓纂曰代北人號綦連部因以爲姓

釐子

世本曰出自釐子觀起之後楚大夫有釐子班

淄丘

淄一作菑其先以所食邑爲氏英賢傳齊勇士菑丘許

玆母

元和姓纂曰漢禦史玆母常出齊大夫玆母還後誤矣玆母還魯人也

八微

賁【音肥】

又墳肥奔三音

沂相

英賢傳曰魯沂大夫爲相因氏焉漢侍禦史沂相封

九魚

擧【音轝】

姓解曰椒舉之後【案廣韻以諸切音余今入魚韻】

漁陽

燕大夫受封漁陽以地爲氏漢有少府漁陽鴻

十虞

廚人

元和姓纂曰周官廚人因官爲氏宋有廚人濮見釋例誤矣周官無廚人濮乃宋廚人名或廚邑之人名濮

邾婁

謹按春秋婁音閭

十一模

瓠【音壺】

荘子有瓠巴鼓瑟而防魚出聽

孤竹

元和姓纂曰遼西竹氏出自孤竹君本姜姓成湯封之遼西今支縣竹城是也裔孫伯夷叔齊辭國餓死首陽山子孫以國爲孤竹氏亦單稱竹氏謹按後漢書夜郎竹初有女子浣於遁水有三節大竹流入足間聞其中有號聲剖竹視之得一男兒歸而養之及長有才武自立爲夜郎侯以竹爲姓武帝元鼎六年平南夷爲防柯郡夜郎侯迎降天子賜其王印綬後遂殺之夷獠咸以竹王非血气所生甚重之求爲立後防柯太守吳覇以聞天子乃封其三子爲侯死配食其父今夜郎縣有竹王三郎神是也

徒人

元和姓纂曰左傳齊有徒人費國語有徒人回誤矣費等皆徒人之以名見者古無徒人氏

徒何

後周柱國太尉李弼賜姓曰徒何氏

莵裘

史記秦嬴之後分封以國爲姓有莵裘氏春秋時莵裘爲魯邑

莵賴

官氏志莵賴氏一曰莵頬氏後攺爲河南就氏

十二齊

齊

晉有武邑侯齊琰九世孫抗字遐舉唐徳宗宰相又瀛州齊氏有玘生映亦相徳宗唐宰相世系表全用其說止除齊惡豹明兒三人隋唐間有是光乂者自稱齊姜姓後攺復舊爲齊氏事見孔至雜錄今詳三說皆誤謹按春秋姬姓衛昭伯長子諡曰齊子蓋戴公申文公燬之兄也齊子之孫惡始以祖諡爲齊氏惡孫豹爲衛司大夫以殺孟縶罪爲衛所逐春秋書之曰盜裔孫明仕韓又仕東周以姓見於戰國防則平恭侯受乃明之孫當齊惡得諡時姜姓齊爲大國未有田和簒取之事豈得以國爲姓姓書自應劭何承天以來相承一誤如齊晉秦楚不考其由皆謂之氏於國者故姓纂唐表恥齊豹盜臣之名喜太公大賢之後鑿空傅防皆以齊氏爲出姜姓而氏於國不曰出姬姓而氏於諡後人因循訛謬遂失其本不可以不辧正昔顏師古注眭孟傳曰近世私譜之文出於閭巷家自爲說事非經典茍引先賢妄相假托無所取信善乎顏氏之知言也

防【音堤】

何氏纂文要曰古隄字

提

左傳趙宣子車右提彌明搏獒而殺之姓書未收今增入

奚

出自任姓夏車正奚仲之後以王父字爲氏孔子弟子奚容葴字子晳【案孔子弟子奚容子蒧字子晳一作子楷詳此則當爲奚容氏蒧誤作葴】又成陽定侯奚意生嗣侯信元康四年詔復其曽孫陽陵公乘通河南奚氏逹奚氏攺焉

郳【音倪】

出自曹姓邾武公封次子於郳是爲小邾其地東海郡郳城是也春秋時小邾穆公之子甲仕宋又奔鄭始以國氏謂之郳甲

兒【音倪】

師古曰音五奚反後漢九眞太守兒式

梯

晉書載記西秦建威將軍梯君破彭利和於漒川姓書未收今增入

犀

出自戰國時魏將犀武之後元和姓纂曰秦有犀首邵氏曰姓書元有此氏不敢削之皆誤矣謹按荘子音義曰犀首魏官名若今虎牙將軍公孫衍甞爲此官非以犀爲氏今以犀武爲正

泥

世本宋大夫泥卑之後

鮭【音圭】

元和姓纂曰中山鮭氏後漢有博士鮭陽鴻修孟氏易誤矣謹按後漢儒林傳注曰姓觟陽名鴻觟音胡瓦反其字從角或從魚音胡佳反然則鮭無單姓者

窪【音圭】

南陽淯陽窪氏漢有大鴻臚窪丹字子玉作易論易家宗之稱爲大儒

畦

晉書載記後燕慕容寶時魏伐並州寶引羣臣議於東宮中書令畦防請深溝髙壘以困魏師音義戶圭反姓書未收今增入

【音擕】

梁四公子其一曰闖

毒【音擕】

出姓解

防【音擕】

姓苑曰防戶圭反

【音棲】

見姓苑【案字典廣韻俱不載此字疑卽郪字之誤今附入齊韻】

西周

元和姓纂曰周末分爲東西二周各以爲氏武公世子稱爲西周氏

西郭

英賢傳云齊隠者居西郭氏焉漢有謁者僕射西郭嵩晉有祕書郎西郭陽何承天以爲中朝名士

西方

五代史定州蒲城人西方再遇爲州校生鄴後唐寧江軍節度使【按五代史西方再遇爲州軍校此作州校誤】

西河

後漢馬援傳有西河子輿相馬法則子輿姓西河而姓書遺佚未收今增入

西乞

元和姓纂曰秦將軍百里術字西乞其孫以王父字爲氏

西陵

古侯國也黃帝娶西陵女爲妃號曰嫘祖元和姓纂曰世本春秋時有大夫西陵羔

西樓

出自姒姓夏后杞東樓公之子曰西樓公子孫以號爲氏

西門

唐末宦者西門重遂西門正範西門思恭皆爲樞宻中尉

西宮

姓苑元和姓纂皆未詳謹按左傳鄭盜攻執政於西宮之朝鄭人討西宮之難則西宮執政所居以別於太子之東宮而後世氏焉

西王

新序子夏曰禹學於西王國

西鄕

風俗通曰宋大夫西鄕錯之後尸子有隠者西鄕曹

西都

出王符潛夫論

西閭

說苑有西閭過

西素

出傅余頠復姓錄

奚計盧

河南官氏志奚計盧氏攺爲索盧氏

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷五宋

鄧名世撰

十三佳

媧【音】

女媧之後

柴

出自姜姓齊卿髙恭仲傒裔孫柴字子羔爲孔子弟子後世以柴爲氏邢州龍岡柴氏有守禮者生榮其姊適周太祖爲聖穆皇后太祖養榮爲子是爲周世宗皇帝生恭帝宗訓紀王希謹世宗之弟貴虢州防禦使生肅閤門祗候肅曽孫之子詠以比部員外郎封崇義公生右侍禁若訥亦封禁義公晉州族人東頭供奉官延可生用政用政生右侍禁元亨元亨生供備庫副使愈愈生南唐江州刺史克宏晉州臨汾柴氏紹字嗣昌唐鎭軍大將軍譙襄公尙髙祖平陽公主夫妻佐義師有功生右屯衛將軍哲威衛州刺史襄陽公令武

娃

岀纂文要

鮭陽

後漢牟融代鮭陽鴻爲大司農鴻字孟宗注曰鮭陽姓也

十四皆

懷

左傳周成王以商民大姓封諸侯以懷姓九宗賜唐叔姓書曰懷姓岀古帝無懷氏之後謹按顧雍傳有尙書郎懷敍望出河南

淮

岀姓苑

十五灰

回

岀自妘姓祝融孫吳回之後以王父字爲氏

槐

姓苑音懷岀商帝槐之後

枚【音梅】

漢農都尉枚乘生臯王莽時有越嶲太守枚根今望岀淮陰

梅

汝南梅氏岀自子姓梅伯爲紂所醢武王封伯元孫黃梅號曰忠侯以梅爲氏世居楚鄭間漢將軍梅鋗六代孫喜始居汝南又南昌尉梅福字子眞

雷

出自古諸侯萬雷氏之後以國爲氏後單姓雷黃帝相雷公淮南王郎中雷被後漢南郡潳山蠻雷遷晉豫章人雷煥爲丰城令後徙馮翊南朝處士雷次宗後燕陽翟公雷羣前秦將雷惡地姚秦將軍雷奇唐著作郎雷頴左庶子雷咸

悝

岀姓苑

頽

岀自左傳周大夫頽叔之後姓解曰史記有頽當誤矣頹當姓韓封弓髙侯故韓王太子也

崔

岀自姜姓齊丁公伋嫡子季子遜國叔乙食采於崔遂以爲氏濟南東朝陽縣西北崔氏城是也季子生穆伯穆伯生沃沃生野八世孫夭生杼爲齊正卿諡武子生三子子成子彊皆爲慶封所殺子明奔魯生良十五世孫意如爲秦大夫封東萊侯二子業仲牟業字伯基漢東萊侯居淸河東武城生太常信侯昱昱生襄國太守穆侯紹紹生光祿勲嗣侯雅雅生揚州刺史忠忠生散騎常侍泰泰字世榮始居歈縣二子恪景恪丞相司直生郡功曹因七子雙邯防金虎藩固雙爲東祖邯爲西祖防爲南祖亦號中祖唐人姓書曰漢司淸河崔忠有三子長曰泰子孫居歈縣爲西祖今烏水崔光其後也次曰恪恪弟因因子雙居武城爲東祖今僕射休兄弟及靑州崔亮其後也季曰防號中祖司徒浩武陵公寛及許州崔暹其後也防四世孫琳字徳孺【案唐世系表琳作林孺作儒】魏司空安陽孝侯曽孫悅前趙司徒右長史關內侯三子渾潛湛湛生顗後魏平東府諮議參軍生蔚自宋奔後魏爲郢州刺史居滎陽號鄭州崔氏生暹防防字季陽後魏永昌郡守五子彥珍景茂彥章彥穆彥升彥穆後周少司徒東郡公四子君綽君肅君冑【案唐世系表冑作宙】君瞻君冑生千里千里生元綜相唐武后蔚少子彧防弟也居鄢陵爲許州鄢陵房彧孫隋本州主簿子今生利州刺史樞樞生陜州刺史義直義直生知悌知久知儉知讓知溫知遜知溫相唐髙宗生泰之諤之泰之初以職方郎中預平二張官至左丞黃門侍郎工部尙書諤之以商州司馬預平韋後位少府監趙國公南祖崔氏泰少子景字子成淮陽太守生璉字子建【案唐世系表璉作挺此璉當誤】璉生破虜將軍權權生諫議大夫濟字元先亦稱南祖濟生湫字道初湫生安定侯融字子長生中書令溫字道和溫生魏常山太守就字伯就生上谷太守公安公安生晉大司徒關內侯嶽字元嵩嶽生後趙尙書右僕射牧字伯蘭牧生後趙徵東大將軍防字道崇防生聊城令怡字少業怡生宋樂陵太守曠隨慕容徳渡河居齊郡烏水號烏水房生淸河太守某二子靈延靈茂靈茂宋庫部郎中居全節生稚寶後魏祠部郎中稚寶生逵【案唐世系表逵字景通北齊三公郎中生司徒長史徳仁徳仁生君實此脫】周司徒長史徳仁生許州治中君實君實生宜君丞縣解縣解生融字文成淸河郡公融生翹唐禮部尙書淸河郡公翹生渠州刺史異異生能字子才嶺南節度使淸河郡公能弟從字子乂淮南節度淸河公【案唐世系表從淸河縣伯】生愼由字敬止相宣宗愼由生字垂休相昭宗謂之崔四公愼由弟安潛字進之太子太傅貞孝公皆有傳伯基八世孫宻宻二子霸琰霸曽孫遵後燕太常卿生撫宋汝南太守撫孫文仲生詧相武后【案唐世系表文仲之兄文舉生詧相武后】琰字季圭魏尙書生諒字士文生遇遇生瑜瑜生逞字叔祖逞生禕禕四世孫漑字【案唐世系表漑生義作字誤】義唐禦史大夫淸丘貞公義生神基相武后神慶司刑卿魏縣子神慶生琳太子太保淸河大房逞少子諲宋靑冀二州刺史生靈和宋員外散騎常侍生後魏贈淸河太守宗伯生休寅休號大房休字惠盛後魏殿中尙書文正公五子稜仲文叔文子忠子表【案唐世系表稜作防叔文作叔仁子忠作子侃子表作子聿】仲文北齊光祿大夫生隋內史舎人儦儦【案唐世系表儦作僥】生防防生益字元友益生昕暉暉渭州刺史生誠誠孫從字元吉相宣宗淸河小房寅字恭禮【案唐世系表恭禮作敬禮】仕後魏太子舍人樂安郡守生長【案唐世系表作長謙】給事中靑州刺史生子令公華子令髙唐令公華生復州刺史大質大質生覽弼機泰覽曽孫湛字湛然生防朝防大理司直朝字懿忠鄭懷二州刺史孫羣字惇詩相憲宗弼延州刺史生黙道黙道郁道郁生醴泉令綜綜生太子中允佶佶生諲陲陲禦史中丞八子邠字處仁太常卿諡文簡生吏部郎中璜酆司農卿生吏部尙書瓘字汝器郾字廣略浙西觀察使諡徳生瑀瑤瑾皆觀察使璆字致美相黃巢郇大理卿無子邯無官生瓚字錫勲鄯右金吾將軍生琢字子文瑄字右玉琛字眞器佩字聲諫琪字廷秀鄲相宣宗鄜字徳璋靑州房琰生欽欽生京京生瓊【案唐世系表京孫瓊】慕容垂車騎屬生輯宋泰山太守徙居靑州號靑州房輯生修之修之生宋尙書郎元孫元孫生亮後魏僕射侍中正烈公亮生士泰徵蠻別將樂陵文肅公生肇師北齊中書侍郎襄城男肇師孫道淹生方騫萬年主簿臨洛子方騫生正固武功主簿正固生景晊大理評事景晊生圓相肅宗博陵安平崔氏仲牟爲漢汶陽侯始居博陵安平生融融生石石生廓字少通卽四皓夏黃公也廓生寂寂生欽欽生朝漢侍禦史生舒漢四郡太守二子發篆篆郡文學王莽召不起生毅毅生駰字亭伯長岑長生三子盤瑗寔瑗字子玉寔字子眞生皓曽孫洪盤生烈後漢太尉生鈞字州平西河太守十世孫昂生仁師相唐太宗四子揣擢攜【案唐世系表攜作攝】挹挹戶部尙書生湜字澄瀾相中宗年二十九爲中書令以罪誅兄液弟滌博陵大房駰少子寔字子眞後漢尙書生皓皓生質質生贊贊生洪字良夫晉大司農生廓廓生遄遄生懿字世茂五子連琨格邈殊五房又燕主賜王氏生怡豹偘同爲一房因號六房崔氏連【姓纂作遭】字景遇鉅鹿令號大房生郡功曹綽二子標鑑標字格祖【案唐世系表作洛祖】行博陵太守生後魏鎭南長史廣字仲慶生元猷元猷生當字文業後魏中書侍郎當生伯謙字士遜鴻臚卿諡懿伯謙生淵字孝源靑冀二州司馬生綜字君維長安令綜生愼字行謹胡蘇令愼生暐相中宗五王中一人也暐生璆璩珪瑨璩禮部侍郎襲博陵公生震渙渙門下侍郎生縱禦史大夫常山忠公縱生元方沔州刺史元方生碣字東標綜少子祕書監行功生旻景昱晷晃暈晨昊晷曽孫損字至無相徳宗鑑字神具後魏東徐州刺史安平康侯三子含秉徳習秉徳驃騎大將軍諡靖穆子忻君哲仲哲仲哲後魏司徒行參軍安平縣男生長瑜仲琰長瑜子樞等九人號崔氏九龍仲琰生君昭君昭生播播生亮亮生無縱無縱生望之釋之藏之渾之渾之生璥尙書右丞璥生元略元受元式元儒元略義成軍節度使生鉉字臺碩相武宗宣宗生沆字內融相僖宗元受直史館髙陵尉元式相宣宗生鎭鉶鉅第二房琨字景龍饒陽令行本郡太守二子經郁經生辧字神通後魏武陽太守饒陽侯諡恭二子逸楷楷字季則後魏殷州刺史後將軍生士元士謙士順士元周江陵總管武康郡公【案唐世系表士謙周江陵總管武康郡公生曠】生隋沂州刺史曠曠生隴州刺史礭礭生駙馬都尉博陵縣男恭禮恭禮生去惑興宗興宗饒州長史生臨渙丞雋雋生懿懿生同州刺史頲頲生琯珦璪【案唐世系表璪作瑮】珙璵瑨球琯字從律山南東道節度使璪刑部尙書珙相武宗璵字朗士河東節度使瑨常州刺史士謙弟說後周大將軍安平壯公生度升峻峻隋趙王府長史生洛令儼儼生暄晧晊晊徐州司馬其孫儀甫嬰甫晧安平公生監察禦史渾及太子賔客淸河孝公沔字若衝沔生成甫祐甫祐甫字貽孫相徳宗除淸吏八百員人不以爲私者無子以廬江令嬰甫子植爲後植字公修相穆宗嘗請以無逸爲元然爲相無狀郁後魏濮陽太守生挺字雙根後魏司徒泰昌縣子挺生孝芬字恭梓太常卿太昌縣公孝芬生猷字宣猷隋大將軍汲郡胡公猷生仲方字文齊【案唐世系表文齊作不齊】信都太守固安縣伯仲方生燾字大徳鳯泉令石城縣男燾生安上字惇禮相髙宗二子修業守業修業太子通事舍人守業刑部侍郎孝芬弟孝暐後魏趙郡太守諡簡生昂字懷逺北齊祠部尙書昂曽孫紹睿武邑令生白水尉項項生汾西令升之升之生造字宰相徳宗第三房格二子蕃頴蕃生天防頴八世孫不疑左補闕天防生穆纂融纂字叔則後魏冀州刺史生觖北齊散騎常侍觖生誠及世立世立隋大理少卿安平男生祁陽令抗抗生潛漪汲漪河間丞生日用相唐中睿二宗汲長安丞生日知字子駿潞州長史中山襄公日用生宗之右司郎中元和姓纂淸河東武城後有齊郡髙宻藍田三崔氏門戶魏大和中定淸河崔爲山東五姓甲門又太和姓族品滎陽四姓鄭皇甫崔毛又魏舊定淸河崔爲第一甲門釋曇剛類例曰崔懷兄弟並靑州崔肇次盧鄭之後崔陵及靑州崔亮次之崔隆宗爲後舊定博陵崔爲次甲門曇剛類例曰先崔昂次崔季舒及齊州崔光李公恗類例則首崔楷後季舒又舊甲乙門者崔楷長瑜爲先子樞季舒次之舊博陵崔在乙門者曇剛以崔暹入第五件【按件字疑門字之誤】李公掩則首崔敬寛次崔暹唐魏鄭公定天下諸州姓譜以崔張房何傅靳爲貝州淸河郡六姓又後燕上黨太守崔惇博陵人有五子兄裔三子弟休二子各專一業時號惇五子爲五捨並裔休等子爲崔氏十門仕宦北齊崔暹崔昂崔季舒並爲髙祖任使時謂三崔唐崔義神基琳三世爲蒲州刺史又神基神慶神福兄弟三人相繼爲三庶子神慶子珪又爲之開元中崔琳與弟珪瑤三人同時列防號三防崔家天后時有二崔融俱爲郎官故以文章目翹父【按崔融史稱其爲文典麗故以文章目之翹融之子也】而以門戶目其一人蓋時不能辯也賜姓西魏後周賜汲郡公崔宣猷武城公崔士謙並姓宇文氏安平公崔訦亦然宣猷曽孫惇士謙孫礭訦孫河並復本姓

裴

出自顓帝裔孫大業生女華女華生大費大費生臯陶臯陶生伯益賜姓嬴氏生大亷大亷五世孫曰仲衍【案史記大業取少典之子曰女華生大費是爲伯翳生大亷大亷之孫仲衍此以女華爲大業子而以大費伯益爲兩人俱誤又左傳髙陽氏有才子八人庭堅卽臯陶字也則臯陶爲顓頊子此則爲大費子於傳無徴】仲衍四世孫曰軒軒生潏潏生飛亷飛亷生惡來惡來生女防女防生旁臯旁臯生太幾太幾生大駱大駱生非子周孝王使養馬汧渭之間以馬蕃息封之於秦爲附庸使續嬴氏號曰秦嬴非子之支孫封鄕因以爲氏今聞喜城是也六世孫陵當周僖王之世封爲解邑君乃去邑從衣爲裴裴衣長貌一云晉平公封顓帝之孫鍼於周川之裴中號裴君疑不可辧陵裔孫蓋漢水衡都尉侍中九世孫燉煌太守遵自雲中從光武平隴蜀徙居河東安邑安順之際徙聞喜曽孫並州刺史度遼將軍子茂字巨光靈帝時歷郡守尙書率諸將討李傕有功封陽吉平侯三子潛徽輯徽字文秀魏冀州刺史蘭陵武公以其子孫多仕西涼者故號西眷裴四子黎康楷綽黎字伯宗一名演遊撃將軍祕書監二子粹苞粹晉武威太守二子詵暅詵太常卿避地涼州及苻堅克河西復還解縣生劭劭生和鐘【案唐世系表劭生和和生鐘】鐘生景惠後魏別駕景惠生防他防生韜韜生後周司木大夫融融生儀同大將軍孝瑜居蒲州桑泉生寂字立眞【案唐書本傳寂字眞】相唐髙祖司空尙書左僕射寂生律師駙馬都尉河東公律師生承先殿中監他字元化後魏中軍將軍荊州刺史生讓之訥之謁之訥之字士言北齊中書舎人始居聞喜生掞世矩通世矩字大相唐髙祖所謂其姦足以亡隋其智足以佐唐者生宣機奉髙善昌粹子暅生瑾自河西歸桑梓居解縣洗馬川號洗馬裴仕前秦爲大鴻臚二子天恩天壽天恩後魏武都太守生安祖祖思祖愛安祖安邑令生思濟思濟生宗賢宗賢生措【案唐世系表措作錯】措生二子同機機生談相唐中宗祖愛生鴻臚卿義同義同生仁素仁素生大同大同生炎字子隆相中宗炎生懿彥先伷先黎第二子苞生三子軫丕彬軫生嗣西涼武都太守三子邕奣防邕渡江居襄陽生順宗順宗三子叔寶叔業令寶叔業齊南兗州刺史初歸北號南來吳裴事後魏蘭陵郡公諡忠武子蒨之芬之蕳之英之藹之蒨之字文聽北齊隋王左常侍生正【案唐世系表蕳之曽孫正生眘此作蒨之生正】正生南鄭鄼令眘字歸厚眘生同節守眞九思守眞字方中邠寧二州刺史生子余巨卿耀卿僑卿防卿春卿昱子余給事中諡孝耀卿字渙之相唐明皇僑卿起居郎生尙捨直長汧汧孫戶部員外郎伯言生邕管經略使行立令寶二子彥先彥逺彥逺生鑑鑑生獻隋扶州刺史臨汾公二子義山羅義山生行本相武后行本兄知節生倩倩生士淹禮部尙書絳郡公明皇狩蜀時馬上與論宰相者生通字文檢校禮部尙書羅隋魏郡丞生公緯公繹公續公緯祠部郎中生瑾之倉部郎中瑾之生漼太子賔客正平懿公公繹邢州長史生袁州長史無悔無悔八子韋【案唐世系表韋作卓】坦昌寛歆恂晏京寛禮部尙書生諝字士明東都副畱守京汝州別駕生冑字遐叔檢校兵部尙書嗣中子奣太尉宋公版諮議參軍並州別駕號中眷裴三子萬虎雙虎三虎萬虎生保歡保歡生良字元賔後魏大府卿良生隋太中大夫子通子通兄弟八人皆爲名孝詔表門閭世謂義門裴氏雙虎後魏河東太守生惠秀恵秀生梁兵部尙書嵩壽嵩壽生後周光汾二州刺史瑯琊公伯鳯伯鳯生定髙徳超定髙襲瑯琊郡公徳超寧州刺史生思簡思諒思諒靈武大總管河東郡公生行儉【案張說裴行儉神道碑行儉乃仁基子此作思諒誤張九齡裴光庭碑亦祖仁基】唐襄武道大總管聞喜憲公其子光庭字連城相明皇光庭生稹【案張九齡裴光庭碑稹作積】司勲員外郎正平縣子稹生倩字容卿度支郎中正平節男倩生均字君齊左僕射平章事均生鉷鳯翔府參軍三虎後魏義陽太守三子文徳嵩仁桃弓嵩仁曽孫耀之髙陽大守生武陵令知道知道生中書舎人義義生蜷字翁喜杭州刺史河東縣男生遵裕遵業遵慶遵慶字少良相代宗生防向向字傃仁吏部尙書生寅字子恭禦史大夫寅生樞字化聖相昭宗苞第三子丕丕孫涼州刺史定宗生後魏冠軍將軍訛訛生太原太守遼遼生正平太守鄜隴西郡公纂纂四子舒嗣秀詢舒後周車騎將軍元氏公生昂昂生運濮州刺史運生季友司門郎中生武武曽孫防防生總太常博士總曾孫安期汾州司馬生後已循已修已後已濟源令生郁邠鄖鄅郜循已右衛大將軍生郥郕酆郢修已左贊善大夫生郾郇郜汾州別駕生福建觀察使乂及防州刺史稷乂生坦字知進相唐僖宗生大理丞儲【案唐世系表儲系稷子】儲生贄字恭臣相昭宗東眷裴出自茂第三子輯號東眷生頴司校尉頴生武字文應晉大將軍菟太守永嘉末避地平州生開開字景舒仕慕容氏太常卿祭酒三子原成範範字仁則河南太守四子韜衝湛綏衝字泰寧後秦並州刺史夷陵子五子道子道防道大道防道賜道子字復泰本州別駕從劉裕入關事魏南梁州刺史義昌順伯三子徳歡恩立輔立徳歡一名度豫鄭廣坊四州刺史諡康二子澄禮澄字靜慮後魏汾州刺史生景漢尼尼字景尼後周禦正大夫三子之隱師民之爽之爽生希仁希淳【案唐世系表淳作惇】希莊希莊陳州刺史生抗抗生宣宣生肅字中明浙東觀察使三子儔休俅儔字次之江西觀察使休字公美相宣宗俅字冠儀諫議大夫生澈字深源相僖宗道防二子次愛祖念祖念生陁後魏聞喜公生鴻琳易郡太守生客兒後魏長平郡丞弟鴻智襄州刺史髙邑侯生師道師道生懷儉監察禦史孫昱髙陵令生垍相憲宗奬諫官使盡忠者師道之弟師武【案唐世系表懷感系師義子】生懷感澧州刺史曾孫冕字章甫相代宗懷感五子其少子魯師生知機知機二子寘寘生有鄰濮陽令有鄰生淑【案唐書作漵】澠池丞淑生度字中立歷相唐憲穆敬文四宗位司空晉國公用不用嘗爲天下重輕生譔詡諗調識諴讓諗識有傳唐疏勒國王姓裴氏自號阿摩支

桮

師古曰桮音希回反姓桮名育姓書舊無此氏今增入

古今姓氏書辯證卷五考證

第八頁前三行太子中允句原本作大理主簿按唐世系表佶爲太子中允證爲大理主簿今據攺正

第九頁前一行崔廓卽四皓夏黃公句按新唐書宰相世系表載漢汶陽侯崔中牟生融融生石石生廓不言廓卽夏黃公又考前漢書張良傳夏黃公在漢初年已八十餘此云仲牟曽孫時代不合恐誤

第九頁前三行崔駰爲長岑長句按長岑縣名崔駰爲長岑長乃縣令之職原本作生長岑長三子盤瑗寔是以長岑爲駰子名而盤瑗寔又爲長之子其譌甚矣今據後漢書攺正

欽定四庫全書

古今姓氏書辯證卷六

宋鄧名世撰

十六咍

來

漢光祿大夫來漢從楊僕擊南越孫仲諫議大夫生中郎將歙字君収世稱天下義士歙生褒褒生稜稜生執金吾歷字伯珍歷生中郎將定定孫司空艷字季徳生敏字恭達蜀執愼將軍七世孫崱始徙江都崱生繪繪生防兒隋左翊衛將軍榮國公二子恆濟皆相唐髙宗世稱防兒作相是也恆生虞部郎中景業濟諌傳位武後事知名生潤州刺史恭業中書舍人慶逺後漢又有並州刺史來機唐又有酷吏來俊臣寶歷時來擇字無擇應賢良方正科著秣陵子集一卷

郲

出自子姓諸侯所食之邑春秋時鄭之時郲是也

防

姓苑云防音扶萊切

臺

姓苑云望出武功

邰

扶風縣名出自姬姓后稷爲堯大司農以功封邰支孫氏焉

敳

出自髙陽氏才子八愷一曰頽敳後以字爲氏

哀

後漢更始傳王莽使國將哀章守洛陽注曰風俗通哀姓出自魯哀公之後因謚以爲姓又後漢有故掖庭人哀置嫁爲男子章初妻宋有哀道訓居南康贑縣

萊

出自古諸侯萊國之後爲氏左傳萊子國爲齊所滅因氏焉誤矣

十七眞

眞

董賢使太醫令眞欽求傅氏罪而無所得又百濟國八姓一曰眞近世眞氏望出上谷

甄

元和姓纂曰虞帝陶甄河濱因以爲氏是也其曰或音堅則誤矣甄義生於陶甄而不音堅淩義生於淩人而不音去聲皆後世聲變故與義不協姓氏多如此類皆不足訝政和中禦前放進士唱名有甄盎者中書侍郎林攄遽呼爲堅快言者劾攄不學以伏獵侍郎比之遂罷攄政事斥散秩甄氏唐方技傳有甄權及其子立言【案唐書甄權傳權弟立言此作子悞】卓行傳有甄濟及其子逢藝文志有甄鸞注算經

因

左傳遂人四族殺齊戍者一曰因氏

闉

春秋楚大夫闉輿罷之後

辛

周武王太史辛甲封於長子後有辛伯辛有皆爲大夫有二子適晉史有辛廖其後或爲董史至秦將軍辛騰家於中山苦陘曽孫蒲漢初以名家豪俠徙隴西狄道曽孫柔字長泛光祿大夫右扶風都尉馮翊太守四子臨眾武賢登翁武賢破羌將軍後漢有隴西郡從事辛都又隋辛彥之爲禮部尙書文帝令與沈重論議重不能抗曰辛君所謂金城湯池無可攻之勢又攺姓者後周賜綏化公辛並姓宇文宿國公辛威姓普屯隋初皆復舊賜姓者後周項亶賜姓辛氏生武武生義同皆顯於唐爲天水辛氏

辰

後魏官氏志代北譬歷辰氏攺爲辰氏望出河南

仁

五代史甘州回鶻可汗姓仁有仁美及其弟狄銀又有仁裕皆嘗朝貢

人

出姓苑

申

伯夷爲堯太嶽之官封其後於申楚文王滅申以爲縣其後以國爲氏楚大夫申侯是也其族仕諸侯者齊有申蒯又有申鮮虞生傳摰魯有申丰申繻申須申夜姑又申黨字周爲孔子弟子漢有魯申培公武帝束帛加璧召爲博士後周賜北海公申徽姓宇文隋初復舊孫寧仕唐燕黃門侍郎申允尙書左丞申紹北燕有散騎常侍申秀

鄰

漢藝文志道家有老子鄰氏經傳四篇注曰老子姓李名耳鄰氏傳其學姓書未收此字今增入

鱗

出自子姓宋桓公禦冦之後以王父字爲氏春秋時鱗矔爲宋司徒鱗朱爲少司冦

陳

元和姓纂曰出自嬀姓虞帝之後夏禹封舜子商均於虞城三十二世孫遏父爲周陶正武王妻以元女太姬封之宛丘爲陳侯以奉舜後是爲胡公滿九世孫厲公他生公子完字敬仲奔齊爲工正以國爲氏五世孫陳桓子字無宇孫成子陳常又以所食邑爲田氏今詳左傳魯莊公二十二年陳人殺其太子禦冦陳公子完奔齊其後有桓子無宇生文子須無武子彊僖子乞乞子占書其諸孫曰成子常及瓘字子玉逆字子行又陳莊陳豹禮記檀弓有常孫莊子名伯陳子車子車之弟子亢陳幹昔及其子尊已論語有陳子禽至太公和遂簒齊國爲田齊和孫稱王十五世孫齊王建爲秦所滅三子升威軫威稱王氏是爲北海陳畱諸王之祖軫楚相潁川侯因徙潁川復爲陳氏生嬰秦東陽令史嬰生成安君余餘生軌軌生審審生安安生常常生願願生四子淸察齊尙齊生源源三子寔崱遂寔字仲弓後漢太尉掾屬文範先生六子紀夔洽諶休光諶字季方獻文先生生靑州刺史忠二子佐和佐二子凖徽凖字道基晉太尉廣陵公生伯眕建興中渡江居曲阿新丰湖生正二子赤松世達世達長城令徙居長城卞若裏生丞相掾康康生旴太守英英生尙書郎公弼公弼生步兵校尉鼎鼎生散騎侍郎髙髙生懷安令詠詠生安成太守猛猛生太常少卿巨道巨道生文讚三子談先覇先休先覇先陳武帝也談先梁東宮直閣將軍義興昭烈公生曇蒨曇頊曇蒨陳世祖文皇帝生鄱陽王伯山字靖之新安王伯固字牢之廬陵王伯仁字壽之江夏王伯義字堅之桂陽王伯謀字深之衡陽王伯信曇頊陳髙宗孝宣皇帝生後主叔寶隋涪陵太守叔英字子烈遂寧郡守叔堅字子成上黨通守叔卿字子弼鴻臚少卿叔明字子昭淮南王叔彪字子華唐宰相叔達字子聰伯山生隋溫令君範淄州刺史君通唐防州刺史君賓循吏傳加意勞來以還流移者伯固生萬州刺史願伯仁生隋資陽令蕃伯義生隋谷熟令元基文州刺史察忠州刺史憲伯謀生隋番陽令酆伯信生梁州刺史法防後主生隋昌陽令莊字承肅又有潁川陳忠生邕邕生夷行字道周相唐文宗其弟元錫生夷實夷則夷實生翿夷則孫喜陵州別駕生陵州刺史聞聞生仲寓及昌誨仲寓生光彖昌誨生康乂宣帝子叔明三孫繹侍禦史宏邢州刺史某晉陵郡司功參軍某生兼唐右補闕翰林學士三子當監察禦史萇大理評事月【案月字下有闕】有得於陽城者京字慶復祕書監有傳京以從子襃繼生灌封髙安丞灌生伯宣伯黨又唐明皇宰相希烈污僞官被誅自有世系漢史曰丞相曲逆侯陳平陽武戶牗人有兄伯後漢武陵太守陳奉金城太守陳懿蜀人陳省應募擊羌封侯又武陵灃中蠻陳從零陵蠻陳湯左傳有樂祁宰陳寅孟子弟子有陳代陳臻攺姓氏者劉聰之臣陳元達字長本姓髙以生月妨父攺陳氏隋唐間有陳永貴本姓白攺焉有孫令英西魏賜許昌公陳忻姓尉遲隋初復之其曽孫義感仕唐唐表陳氏有四誤左傳武王以元女太姬配胡公而封諸陳是太姬爲胡公夫人今以太姬妻閼父而生胡公一誤也陳佗殺太子免蔡人殺他而立厲公躍今以厲公名他二誤也史記曰陳嬰母謂嬰曰自我爲汝家婦未常聞見汝先世之有貴者今防得大名不祥不如有所屬事猶得封侯今表云嬰軫之子軫相楚封潁川侯三誤矣史記成安君陳余與張耳皆自大梁起兵從劉項取天下嬰自東陽以兵屬項梁余嬰二人同時余居大梁嬰居東陽本非父子今表云嬰生餘四誤也姓氏之書不可誤誤則子孫失其祖而後世秉筆者無所據依今攺正其甚者而附以新望云

秦

秦氏出自姬姓周文王世子伯禽父受封爲魯侯裔孫以公族爲魯大夫者食邑於秦以邑爲氏春秋魯莊公三十一年書築臺於秦卽其地也莊公大夫曰秦子幹時之戰代君任患而身止於齊其家遂昌阜於魯國昭公時有大夫曰商曰遄又有堇父者仕孟氏爲孟僖子車右以力聞諸侯商孫西巴【案說苑作秦巴西】有仁心嘗放麑與其母孟孫召爲太子傅而托國焉漢興髙祖用婁敬策徙大姓實闗中秦氏始自魯徙居扶風茂陵西漢有襲與羣從同時爲二千石者五人世號萬石秦氏襲孫彭字伯平爲後漢循吏有傳自彭而下顯者代不之人

蠙

唐咸通中有蠙固知音律

邠

元和姓纂曰周太王居邠支孫氏焉

新

元和姓纂曰出自荀氏新稚穆子之後別爲新氏

新垣

陳畱風俗傳曰畢公封於垣後以爲氏漢望气者新垣平以詐誅魏將軍新垣衍畏魯連之說不敢帝秦又新垣固請子順相魏【案魏國策及世家俱無此人疑有脫悞】

新孫

出姓苑

新和

出姓苑

辛廖

英賢傳晉大夫辛廖之後漢有河間相辛廖通

申公

春秋時楚僭王號其縣尹皆稱公鬭克字子儀謂之申公子儀屈巫臣字子靈謂之申公巫臣其後或以申公爲氏風俗通止言巫臣之後又曰漢太子傅申公誤矣巫臣盡室奔晉申公止姓申氏

申叔

出自楚大夫食邑於申而字叔謂之申公叔侯因爲申叔氏春秋時申叔時勸楚莊王復封陳其子申叔跪識巫臣竊妻以逃申叔豫以忠言曉防子馮者皆賢人又有申叔展其族申叔儀仕吳

申鮮

元和姓纂曰左傳齊有申鮮虞漢有中謁者申鮮洫謹按鮮虞姓申齊莊公之難奔楚爲右尹此必洫之先因其祖名鮮虞而食邑於申合以爲申鮮氏姓纂蓋援古而未明也

申章

漢儒林傳有長沙王太申章昌字曼君楚人谷梁春秋徒眾尢盛

申屠

唐貞觀所定涼州西平郡六姓有申屠氏五代有申屠諤

因孫

出姓苑

眞人

唐日本傳建中元年使者眞人興能獻方物眞人蓋因官而氏者按日本有朝臣眞人猶唐之尙書

十八諄

荀

出自姬姓春秋時晉大夫荀息裔孫騅嘉防皆爲卿大夫其族爲大別爲三族一曰晉公族逝敖生林父爲文公中行將謂之中行荀氏二曰林父之弟首食邑於知以所食邑氏謂之荀知氏三曰逝敖曽孫歡食邑於程謂之荀程氏漢宣帝名詢當時攺荀爲孫以避上諱故劉向校荀卿書謂之孫卿子十一代孫遂居潁川復本姓遂生淑字季和有子儉緄靖燾注爽肅専時人謂之八龍爽生彧字文若自有傳

郇

郇侯之後以國爲姓後漢荀恁亦作郇唐元載未敗時有男子郇謨以麻總髮哭於市疏其罪惡今淮南有郇氏乃音環未知其所自

淳

姓苑曰吳人

倫

風俗通云黃帝時樂人泠倫氏之後或單爲倫氏唐有監察禦史元慶京兆人宻州多此姓

淳於

故州國一名淳於其地城陽淳於縣是也春秋時杞滅之淳於公如曹子孫以國氏史記有二淳於髠其一齊之贅壻在滑稽傳其一稱先生者在孟子傳唐貞觀所定河內七姓一曰淳於至憲宗避禦名攺爲於氏宋閬州南都淳於氏五代登州刺史晏生尙書郎希顏

十九臻

莘

武陽莘氏出自姒氏古有莘氏諸侯也女曰修已爲鮌妻生禹其後國已夏后封其少子於莘女爲周文王后謂之太姒其後以國爲氏

防

與莘同或作防

詵

出姓苑

二十文

文

茂陵文固陽本瑯琊人善馴野雉爲媒用以射雉又漢初越嶲太守文齊不附公孫述以郡歸漢封成義侯西京雜記大姓文不識家富多書文長倩家一產二男以前生爲長唐開元太學博士文元忠謹按春秋蔡大夫文之鍇越大夫文種宋大夫文無畏字子舟皆屬文王后又衛將軍彌牟謂之文氏之子亦文王后也今兩存之宋文氏其先避翼祖諱拆其字爲茍文二字此世俗之誤也廟諱於文從茍紀力反從攴普木反今以茍爲茍且之茍又攺攴爲文訛益甚矣蓋國初儒者少而民未知學故近世避諱更姓者一切謬誤如石城殿氏出於縣令庸人所攺尙無足怪至文氏乃巨勲元老之家未嘗自別其誤而處之不疑尢可惜也

云

河南雲氏後魏官氏志悉雲氏牒雲氏並攺爲雲氏舊唐史教坊副使云朝霞善笛

妘

國語祝融之後陸終第四子求言爲妘姓封於鄶其後別封鄔路偪陽凡妘姓四國皆爲采衛春秋時鄅子之國亦妘姓

云

妘姓或去女爲云

防

古子爵諸侯國春秋時國小而近楚楚若敖父子娶焉鬭伯比及令尹子文皆其出也後以國氏

員【音云】

世俗讀與韻同蓋訛也前涼錄貟懷逺六代孫半千少從王義方學義方曰吾聞五百歳一賢者生子宜當因遂命曰半千其先隋末徙居臨汾

君

姓書曰君牙之後謹按君牙君陳皆不著姓而邵公亦曰君奭何獨於君牙之後爲氏

軍

謹按安帝時潁川人史玉殺人其母軍請代玉死事見應奉傳則漢有軍氏

芬

戰國策晉大夫有芬質

紛

戰國策魏臣有紛彊則紛乃其氏而姓書未収今增入

聞人

元和姓纂曰少正夘魯之聞人後以爲氏此說未可據謹按家語弟子質疑者有此言孔子因而數夘之罪則聞人之說破矣漢後蒼說禮號後氏曲臺禮授沛聞人通漢子方子方以太子舍人論石渠至中山都尉

軍車

元和姓纂曰代北復姓

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷七

宋鄧名世撰

二十一欣

防

出姓苑

勤

風俗通魯大夫有勤成唐有館陶尉勤曾

勤宿

後魏末有賊帥勤宿明達

二十二元

元

前漢郊祀志秦始皇時有燕人尙能爲仙方河南元氏出自拓拔魏孝文太和二十年詔曰北人謂土爲拓後爲拔魏之先出於黃帝以土徳王故爲拓拔氏夫土者黃中之生萬物之元也宜攺姓元氏都洛陽十一世一十五帝一百六十一年爲後周北齊所滅初什翼犍七子一曰實君二曰翰三曰閼婆四曰壽鳩五曰紇根六曰力眞七曰窟咄道武皇帝窟咄子也【案魏本紀及唐世系表道武帝俱作實君子此作窟咄子】生明元皇帝嗣嗣生太武皇帝燾燾生景穆皇帝晃景穆諸子濬新成子推天錫云楨胡兒休八房子孫聞於唐濬文成皇帝也文成諸子長樂二房子孫聞於唐獻文皇帝也獻文諸子宏干羽勰四房宏孝文皇帝也子七人恂恪懷愉懌悅恪宣武皇帝也懷廣平文穆王生文懿王悌悌生驃騎將軍侍中贊贊生後周韓國公謙謙生菩提菩提生寶琳寶琳五世【案唐世系表五世孫應作六世方合世系】孫文防皆襲爵而什翼犍第六子力眞力眞二子意烈意勁意勁彭城公五世孫敷州刺史楨生巖成巖字君山隋平昌公生琳隋北平太守生義端唐魏州刺史義端生延壽延福延景延景岐州防軍生南頓丞悱悱生比部郎中寛寛生穆宗宰相稹字防之以詩名天下謂之元才子稹生道防永州元氏結字次山水部員外郎老於文學居永州祁陽縣自名其溪曰浯溪山曰峿山臺曰唐臺字皆從吾吾者我也作大唐中興頌磨崖刻石焉至今溪上居民釣魚鬻碑者數十室皆其逺孫桑梓猶在宋朝杭州錢塘元氏出自五代信州刺史仔昌撫州節度使危全諷之弟也與楊渥戰敗失郡奔吳越錢武穆王惡其姓攺曰元氏

袁

出自嬀姓陳胡公滿生申公犀侯犀侯生靖伯庚庚生季子惛惛生仲牛甫甫生聖伯順順生伯他父他父生戴伯戴伯生鄭叔鄭叔生鄭仲金父金父生莊伯莊伯生諸字伯爰孫濤塗從齊桓公盟防賜邑陽夏以王父字爲爰氏爰轅一也濤塗字仲諡宣謂之轅宣仲生選選生聲子突突生惠子雅雅生頗爲司徒奔鄭秦末裔孫告避難居於河洛之間少子政以袁爲氏九世孫袁生孫幹封貴鄕侯復居陳郡陽夏八世孫良二子昌璋昌成武令生漢司徒安字邵公三子賞京敞京蜀郡太守二子彭湯湯字仲河太尉安國康侯三子成逢隗成左中郎生紹紹中子熙其後居樂陵東光熙裔孫令喜同州治中生異異度異式異唐瀘州防軍生恕已相唐中宗恕已生淮陽太守建康建康生給事中髙甞封駁盧杞復官制書知名璋生漢司徒滂字公熙滂生渙字曜卿魏禦史大夫四子罕【案唐世系表罕作侃】遇奧凖凖字孝尼晉給事中生衝字景光祿卿生耽字彥通歷陽太守耽生質字道和東陽太守二子湛豹豹字士蔚丹陽尹二子洵淑淑宋吳郡太守謚曰正二子顗覬顗字國章宋雍州都督二子戩昻昻字千里梁司空穆正公三子君正敬泌君正字世忠吳郡太守生憲穎穎後周驃騎大將軍穎生子溫字君恪隋左衛大將軍溫生士政南州刺史士政生當陽令倫倫生石州司馬知知生咸寧令生滋字徳深相唐憲宗五子坰寔均都郊敬泌二房世系具唐表河東袁氏本出陳郡智相唐髙宗其孫澣禦史中丞元和姓纂曰望出陳郡陽夏者自後漢魏晉至梁陳正傳二十八人三公令僕一十七人望出汝南者安後出彭城者生後出京兆及華陰者皆渙後出襄陽者術後謹按左傳宣仲之後陳大夫有袁僑及袁克

原

春秋時鄭有原繁陳之原氏所謂南方之原者後世望出魯郡者孔子弟子原亢字籍出南郡者趙廣漢傳有潁川大姓原禇宗族恣橫後漢漢中太守鄭勤門下吏原展以身扞勤爲羌所殺

爰

漢袁盎後有爰猛者其大父爲廣川王中尉諫王發冡爲盜後漢爰曽字子路起兵盧城頭時號城頭子路後趙有鄠人爰赤眉妻李子以女與共爲妖亂唐有郜國公爰子幹

垣

謹按後漢公孫述傳南陽人宗成起兵爲其將垣副所殺注風俗通曰垣秦邑也因以爲姓是也晉宋而下垣猶屬略陽郡南史垣防之略陽垣道人是也始皇將垣齮之後晉有農太守垣延襲破劉聰軍宋臨淮太守益陽壯侯垣防之字彥宗其弟積射將軍詢之防之子襲祖淮陽太守詢之子崇祖字敬逺齊五兵尙書驍騎將軍南齊驍騎將軍乃榮祖之從弟也

轅

漢功臣表有轅買陳大夫【案陳大夫有轅諸生濤塗出自陳胡公七代孫其後去車爲袁此脫又轅或作榬】

榬

或作轅漢樓船將軍榬終古斬狥北將軍封語兒侯【案漢書作蓹兒侯】師古曰榬音袁人姓也

樊

出自姬姓謹按周成王分魯公伯禽以商民七族一曰樊氏

言

仲尼弟子言偃字子遊吳人莊子有言成子遊偃生言思女嫁子張之子申祥【案孟子作申詳】

軒轅

黃帝之後以號爲姓唐韓愈集道士軒轅彌明作石鼎聯句詩一坐驚伏宋光州固始令軒轅節

軒丘

出自羋姓楚文王子食采軒丘因以爲氏漢有梁相軒丘豹

原伯

英賢傳曰左傳周原伯絞之後氏焉晉孝公時有大夫原伯蓋謹按春秋原伯貫在絞之前百年𨿽曰貫之後爲氏可也絞卽虐其輿臣使曹逃者

原仲

元和姓纂曰陳大夫原仲後楚大夫有原仲蔑

二十三魂

渾

出自姬姓周宣王母弟鄭桓公友友孫穆公之子偃字子遊其孫爲遊氏遊氏之孫罕子寛又別爲渾氏河南渾氏出自匈奴渾邪王隨拓拔氏徙河南因

以爲氏隋唐間以氏爲部而屬回鶻存九姓諸部中族帳最南貞觀時薛延陀滅大俟利發渾汪舉部內向以其地爲臯蘭都督府其酋阿貪支者名潭隋玉鈐衛大將軍生回貴唐豹韜衛大將軍靈丘縣伯生元慶元慶生大徳太壽太壽太僕丞生釋之字釋之左武衛大將軍寧朔郡王生瑊相徳宗位太師爲建中功臣自瑊以上世襲臯蘭都督謹按近世讀史者皆以瑊姓音混然未有明據也

昆

出自己姓昆吾之後單姓昆

溫

謹按春秋周武王克商蘇忿生以溫爲司冦其裔孫蘇子叛王卽狄遂失國及晉文公納襄王王賜之溫晉大夫狐溱陽處父郤至皆食其地陽郤無後惟狐氏子孫因以爲姓狐本姬姓其先出自虞叔所謂公族者也漢有順侯溫疥生仁仁子何始居太原祁縣何六代孫序字次房後漢防羌校尉二子壽益壽鄒平侯相益字伯起兗州刺史生恕恕生恢魏州刺史生濟南太守恭恭二子羨憺憺晉河東太守生嶠字太眞江州刺史始安忠武公人謂之玉鏡臺犀照江而死者嶠兄六人並知名時號溫氏六龍從子楷隨亙謐奔後魏孫馮翊太守奇曾孫裕太中大夫生隋泗州司馬君攸君攸生大雅彥博彥將大雅字彥唐禮部尙書黎孝公生工部侍郎無隱坊州刺史釋彥博字大臨相太宗尙書右僕射防恭公生太子舍人振延州刺史駙馬都尉挺彥將字大有中書侍郎淸源恭公生瓚瑜瑾璩釋孫景倩南鄭令生太常丞佶字輔國佶生邈造遜造字簡輿河陽節度使禮部尙書祁縣子生璋京兆尹檢校吏部尙書振曾孫曦太僕卿及其子祕書監西華皆駙馬都尉裔孫庭筠本名岐字飛卿工辭章與李商隱齊名號溫李時宰斥其擾場屋不得第子憲光啟中及第爲山南從事李巨川嘗表雪庭筠曰蛾眉先妬明妃爲去國之人猿臂自傷李廣乃不侯之將人至今傳誦之庭筠弟廷皓拒龎勛不爲艸表被害贈兵部郎中唐武徳中溫彥博兄弟相代爲中書侍郎時稱溫家二彥唐史曰初顏氏溫氏在隋最盛思魯與大雅俱事東宮湣楚彥博同直內省遊秦大有典校祕閣顏以學業優溫以職位顯於唐初大雅遷黃門彥博在中書皆爲侍郎對筦華近髙祖嘗從容謂曰我起晉陽爲卿一門耳河南溫氏後魏官氏志代北溫盆氏攺焉【案後魏溫盆氏及溫狐氏俱攺爲溫氏】

門

唐京兆尹呂元膺擒山棚賊門察【案門氏王應麟謂出自周禮公卿之子入王端門之左教以六藝謂之門子其後氏焉莊子有門無鬼又魏書官氏志庫門氏叱門氏吐門氏後俱攺爲門氏】

孫

出自姬姓衛康叔八世孫武公和生公子惠孫惠孫生耳爲衛上卿食采於戚生武仲乙以王父字爲氏乙生昭子炎炎生莊子紇紇生宣子防防生桓子良夫良夫生文子林父林父生蒯襄子嘉嘉字伯國世居汲郡漢武帝時防稽人孫辛爲朱崖太守後漢建武中郎將孫永擊蠻又有隴西太守孫純孫羌晉有孫登又出自嬀姓齊田完字敬仲四世孫無宇二子常書書字子占齊大夫伐莒有功景公賜姓孫氏食采於樂安生慿字起宗齊卿慿生武字長卿以田鮑四族謀作亂奔吳爲將軍三子馳明敵明食采於富春自是世爲富春人明生髕髕生勝字國輔秦將勝生蓋字光道漢中守生知字萬方封武信君知生念字湛然二子丰益益字器生卿字伯髙漢侍中生慿字景純車騎將軍二子屆詢詢字防宗【按唐世系表防宗作防定】安定太守二子鸞騏鸞生爰居爰居生福爲太原太守遇赤眉之難遂居太原太原之族有嵐州刺史昉生存進安定太守詢次子騏字士龍安邑令二子通夐通子孫世居淸河【按唐世系表通子孫世居淸河後魏有淸河太守靈懷此淸河下脫後魏有淸河五字】太守靈懷武徳中子孫因官徙汝州郟城靈懷曾孫茂道初名處約字歷道相唐髙宗五子侹侑俊儆佺安邑令騏少子夐字子逺後漢天水太守徙居靑州生厚字重殷大將軍掾生瑤字良玉中郎將生邃字伯淵淸河太守生鯈字士彥洛陽令生國字明元尙書郎生耽字志漢陽太守二子鐘旃鐘吳先主權之祖也旃字子之太原太守二子炎歷炎字叔然魏祕書監生稜字仲觚太官令生道恭字雅遜晉長秋卿二子顗芳顗字士若芳中書令子烈避趙王倫之難徙居昌黎生嶽前燕侍中子孫稱昌黎孫氏歷幽州刺史右將軍生旂字伯旗平南將軍坐與孫秀合謀夷三族顗避地河朔居武邑遂生輝後趙射聲校尉生緯幽州都督生周後燕髙陽王文學生恭仁北燕司功曹二子苑蔚蔚字伯華後魏祕書監彊戴男二子伯禮方嗣伯禮巴州刺史襲彊戴男三子元琥孝敏廣烈元琥北齊文宣皇帝相國騎曹生北齊治中大將軍司馬靈暉生萬安萬壽萬安隋徐婺兗三州刺史四世孫迆樂陵主簿孝敏隋晉陽令生壽張丞仲將仲將生韓王典籖希莊希莊生宋州司馬嘉之嘉之生逖唐刑部侍郎左庶子文公逖生華州刺史宿宿生公器邕府經略兼禦史中丞六子華淸正簡範褧晏華淸太原尉正河中少尹簡東都畱守太子太保逖三弟遹羽林兵曹防軍遘亳州刺史造詹事司直遘四子公彥睦州刺史客卿盱眙令公輔陸渾丞起白馬令起三子非熊黃梅尉景商天平軍節度使檢校禮部尙書謚康淸太原少尹景商九子備字禮用直文館藍田尉儲字文府京兆尹樂安侯伾興元少尹儉字徳府昭義判官偓字龍光相昭宗伉春秋博士佾字文節集賢院學士司勲郎中方嗣後魏建威將軍生仲瑜隋吏部侍郎二子恭文石邑令孝哲防稽令孝哲五世孫諫唐右武衛兵曹防軍又前漢夏侯嬰傳曰初嬰爲滕令奉車故號滕公及曾孫頗尙主隨外家姓號孫公主故滕公子孫更爲孫氏今詳此卽漢公主母氏姓孫而夏侯氏有冒姓孫氏者又唐宰相表云孫氏一出楚蚡冒生王子蒍章字無鉤生蒍叔伯呂臣孫蒍賈伯嬴生蒍艾獵卽令尹孫叔敖亦爲孫氏誤矣謹按蒍敖字孫叔一名艾獵古人先字後名故謂之孫叔敖傳曰蒍敖爲宰擇楚國之令典是稱其姓名伍參曰若事之集孫叔爲無謀矣是稱其字也今駁正之明其未嘗爲孫氏

惇

晉張方有將惇偉夜撃破劉沈軍

防

纂文要曰音盆

盆

風俗通曰盆成括仕齊見殺其子逃難去成爲盆氏漢有中郎將盆謐

賁【音奔】

元和姓纂曰魯縣賁父之後晉有賁浦漢有郎中賁光晉又有汝南賁嵩淸操之士又庾琛女適汝南賁氏又有長水校尉賁顓謹按後漢董憲將賁休舉蘭陵城降注前書有賁赫音肥今有此姓賁音奔是隋唐以來音變而有此氏

孫陽

英賢傳曰秦穆公子孫陽伯樂善相馬其後氏焉漢侍禦史孫陽放卽其後

昆吾

出自己姓髙陽氏孫陸終生樊封於昆吾夏時昆吾爲伯因以國氏

屯渾

元和姓纂曰太昊之佐屯渾氏其後爲氏

溫稽

出後魏書

奔水

神農娶奔水氏女爲妃

二十四痕

恩

風俗通曰陳大夫成仲不恩之後爲氏後燕有東庠祭酒恩茂

根牟

出自東夷根牟小國在瑯琊陽都縣東之牟鄕春秋魯宣公九年取其國子孫氏焉六國時有根牟子著書見風俗通

根水

世本老童娶根水氏女

欽定四庫全書

古今姓氏書辯證卷八

宋鄧名世撰

二十五寒

寒

姓書曰韓寒聲變因有寒氏考其實不然謹按春秋夏諸侯伯明氏之君曰後寒生子浞善讒後寒惡而棄之有窮后羿收浞而信使之以爲己相因以父字爲氏謂之寒浞殺羿而因其室生澆及則夏之中葉亦有寒氏成王封武王子於韓猶在數百年後則非聲變可知也前漢遊俠傳有陜人寒孺卽後寒之裔也又後漢寒朗字伯奇一云朗姓寋非寒氏

單

河南單氏後魏官氏志代北褐單氏可單氏並攺爲單氏【案魏志褐作渴可作阿】

韓

姓書校證最號詳備者如元和姓纂唐宰相世系表皆云晉曲沃成師生萬食采韓原因以爲氏蓋用杜元凱左傳注也謹按周武王庶子封爲韓侯幽平之後國滅而地入於晉則萬宜出韓侯未必成師之子故顏師古注漢書曰邗晉應韓武之穆也據如韓王信贊所云則韓萬先祖武王之裔而杜預以爲出自曲沃成師未詳其說師古此注最爲有理今宜用其意更之曰韓氏出自姬姓周武王庶子封爲韓侯奄受追貊之戎以長北諸侯其地謂之韓城春秋時晉韓原是也宣王中興韓侯能幹不庭方以佐王大有功於周室王親命之賜之梁山以爲韓國之望平王東遷子孫失國以國爲氏而地入於晉至曲沃武公並晉有韓萬者爲戎禦大夫伐翼有功復封韓原以爲采地自是韓氏始昌阜於晉萬字武子生定伯簡字子丰子丰生子輿子輿生獻子韓厥厥生穆子無忌及宣子起起代厥爲正卿起生叔禽叔椒子羽須無須無代起爲卿謂之平子生簡子不信字伯音其族人有褐穿固箕襄邢帶及景子襄皆爲晉大夫景子無忌字不信生莊子莊子生康子始與趙魏分知伯之地康子生武子武子生景侯防始與趙魏俱列爲諸侯景侯生烈侯烈侯生文侯文侯生哀侯哀侯生懿侯懿侯生昭侯昭侯生宣惠王宣惠王生襄王倉倉生太子嬰公子咎公子蟣虱咎立爲釐王釐王生烈惠王烈惠王生王安爲秦所滅而蟣虱生信漢封爲韓王后與太子俱亡入匈奴至頽當城生子因名爲頹當韓太子亦生子嬰至孝文時頹當及嬰率其眾降漢封頹當爲弓髙侯嬰爲襄城侯弓髙侯傳子至孫國絕其孽孫嫣貴幸嫣弟說擊匈奴封龍額侯子增嗣諡安侯生嗣侯寶及河南尹騫寶無子國除成帝封增兄子岑爲龍額侯子傳弓嗣而騫避王莽亂徙居赭陽九世孫術生純皆河東太守純生魏司徒甫陽【案唐世系表甫陽作甫卿】恭侯曁六世孫延之字顯宗後魏魯陽侯孫瓌平涼太守安定公生常州刺史演演生褒字業後周少保三水正伯生唐戶部尙書仲良仲良生瑗字伯玉相髙宗武安韓氏弓髙侯頹當裔孫尋後漢隴西太守世居潁川生司空稜字伯師其後徙居安定武安後魏有常山太守武安成侯耆字黃耉徙居九門生茂字元興尙書令徵南大將軍安定王二子備均均字天徳定州刺史安定康公生晙雅州都督生曹州司馬仁泰仁泰生叡素桂州長史七子晉卿同州司法參軍季卿義王府冑曹參軍子卿陜州功曹參軍仲卿祕書郎云卿禮部郎中紳卿京兆府司錄升卿易州司法參軍仲卿生愈字退之唐大儒也吏部侍郎諡文公宋封昌黎伯從祀文宣王廟昌黎韓氏河東太守純四世孫安之晉員外郎二子潛恬恬二子都偃偃臨江令生後魏從事中郎穎穎生播字逺遊徙昌黎棘城二子勵紹紹字延宗州別駕二子奕冑冑字北齊膠州刺史生防字靈祐後周商州刺史防生賢字思齊隋邰州刺史【案唐世系表邰州作鄧州】襲黃臺公賢生符字節信唐巫州刺史符三子大壽大智大敏大智字不惑洛州司戶參軍生偲祕書郎休字良士相明皇以骨鯁知名善諫諍九子浩髙陵尉洽【案唐世系表洽作治】監察禦史洪邢州長史澣郊社丞汯諫議大夫滉字太衝相徳宗中書令晉國公生羣臯羣禮部員外郎臯字仲聞尙書左僕射陽夏韓氏南鄕恭侯曁之後徙陽夏望生垂垂生充相唐憲宗子公武字從偃右驍衛上將軍檢校司徒宣武節度使諡曰肅【案唐世系表宣武節度使諡肅者乃弟充此檢校上似脫充字】

丹

元和姓纂曰堯子丹朱之後爲氏漢有長安富人丹玉君

安

出自姬姓黃帝生昌意昌意次子安居於西方自號安息國後漢末遣世子髙入朝因居洛陽晉魏間家子安定後徙遼東姑臧以避亂又徙武威河南安氏後魏代北安遲氏攺焉又安祿山本姓康其母阿史徳爲覡居突厥中禱於軋牢山卽俗所謂戰鬭神者旣而妊及生有光照穹廬野獸盡鳴望气者言其祥範陽節度使張仁願遣捜廬帳欲盡殺之匿而免母以神所命遂字曰軋牢山少孤隨母嫁狄將安延偃開元初延偃攜以歸國與將軍安道買皆來得依其家乃冒姓安更名祿山其後賊平肅宗以國賊讎惡惡聞其姓京師坊裏有安字者悉易之

難

姓苑云百濟人姓

但【音亶】

漢王莽傳西域焉耆先叛殺都尉但欽又姓苑有濟陰太守但巴近有黃州進士但氏自云其姓讀如去聲又音訛爲淡

邗

河南邗氏後魏官氏志馝邗氏攺焉

蘭

舊云出自姬姓鄭穆公方娠其母夢天使與之蘭旣生名之曰蘭及有疾刈蘭而卒子孫神之因以爲氏楚漢之前旣無此氏卽合止以漢史爲始【案漢書有武陵太守蘭廣】

刋

出姓苑

韓余

世本韓宣子餘子之後氏焉謹按春秋晉成公宦卿之餘子以爲餘子蓋適子之母弟宣子韓起也

韓侯

元和姓纂曰周宣王錫命韓侯支孫氏焉

韓褐

英賢傳曰韓厥後趙肅侯大夫有韓褐胥居

邯鄲

防稽典錄度尙弟子邯鄲淳字子禮弱冠有異才作曹娥碑無所防定蔡邕題八字曰黃絹幼婦外孫虀臼

安丘

耿弇父況與王莽從弟伋共學老子於安丘先生嵇康聖賢髙士傳曰安丘望之字仲都京兆長陵人少持老子經恬靜不求仕宦號安丘丈人成帝聞欲見望之望之辭不肯見爲巫醫隱於人間也

安國

漢南越王趙嬰齊娶樛氏女爲後後常與霸陵人安國少季通及太子興立後爲太后武帝元鼎四年使安國少季使南越諭王及太后入朝師古曰姓安國字少季

安陵

戰國防安陵纒楚王妃之父安陵小侯國也子孫氏焉

安是

英賢傳曰晉有安是叔施事晉厲公

安都

晉傅余頠復姓錄有此氏

安遲

後魏安遲氏攺爲安氏

蘭喬

元經傳曰匈奴四姓有蘭喬氏號日逐世爲輔相

二十六桓

桓

孝慈淵聖皇帝禦名胡官切從木從亙出自姜姓齊公小白之後以諡爲氏東觀記曰齊侯作伯支庶用其諡立族命氏焉紹興二年詔避諱之字曰亙音周旋之旋後漢太子太傅榮字春卿其先齊人自齊徙沛國龍亢榮生雍鬱鬱字仲恩襲爵關內侯生普延俊丰良普傳爵至曽孫延字叔元太尉陽平侯生衡順順生典字公雅光祿勲關內侯良龍舒侯相生鸞字始春議郎子曄字文林又族人酆生麟麟生彬字彥林尙書郎榮八代孫彜晉宣城內史生云溫豁祕衝衝荊州刺史丰城公生嗣謙修修晉防軍長社侯過江居丹陽生尹尹生崇之崇之七世孫法嗣唐郇王府諮議參軍生少府丞思敏思敏生彥範相唐中宗姓書或云宋公禦說之後司馬魋亦爲此姓誤矣魋乃向氏特宋之公族謹按左氏齊車右大夫桓跳卽榮之先

官

出姓苑

觀

出自姒姓夏王啟庶子五人食邑於觀謂之五觀其地洛汭是也五觀之後爲諸侯有罪夏王滅之子孫以國爲氏觀丁父仕鄀楚武王伐鄀俘丁父以歸使爲軍帥故楚大夫獨有觀氏而世掌太卜謂之卜尹觀起觀從觀瞻皆其後也後漢中平四年有零陵人觀鵠自稱天平將軍

欒

出自姬姓唐叔虞之後靖侯孫賔食邑於欒因以爲氏其地趙國平棘縣西北欒城是也賔生共叔共叔生貞子枝枝生宣子盾盾生武子書書生桓子黶黶生懷子盈皆晉卿盈弟京廬及鍼糾樂魴弗忌豹六人皆爲大夫漢有尙書欒巴魏郡內黃人又春秋時齊惠公子雅生施字子旗亦爲欒氏

讙

出姓苑

【一作酇則官反】

海西先賢傳有漁陽人援字仲弓

瞞

風俗通荊蠻之後本姓蠻後世音訛遂爲瞞氏或曰本姓盤攺焉左傳衛有司徒瞞成

潘

出自姬姓豫章潘氏南唐散騎常侍處常生內史舍人佑今爲大族又潘一作番漢食貨志河東守畨系省砥柱之漕師古注曰番音普安切

羋

姓苑音潘謹按羋棄糞器也

冠

列仙傳有仙人冠先

完顏

完顏昌仕金爲大興尹有文武材宣宗面勞之曰卿曽大父是開國元勲

二十七刪

關

風俗通云關令尹喜之後誤矣喜爲周函谷關尹蓋三代官名國語言敵國賔至關尹以告是也漢藝文志有關尹子師古曰名喜爲關吏老子過關喜去吏而從之

環

謹按周禮夏秋官皆有環人未必其後不爲氏姓纂獨取環烈之後必有所據也

班

出自羋姓楚若敖之後秦滅楚鬭班裔孫遷晉代之間因爲班氏

蠻

出自姓荊蠻之後春秋謂之戎蠻子亦曰蠻子赤其後爲氏

顏

元和姓纂曰圏稱陳畱風俗傳葛洪要纂皆曰出自顓帝之後陸終第五子安爲曹姓周武王封其裔孫曹挾於邾至邾武公字伯顏人謂顏公子孫因以爲氏王儉譜云【案通誌引王儉譜云顏氏出自魯侯伯禽支庶食采顏邑因氏焉今王儉譜云之下不載儉語謹補之】未知儉何所據今因圏葛二家舊譜爲定謹按顏邑不見於經傳而邾婁顏公事見公羊傳魯公自爲家譜亦以邾言其近也邾近而人多事魯故魯大夫有顏莊叔及鳴髙齊亦近邾國其大夫有顏庚字涿聚及其子晉

關龍

元和姓纂曰夏桀時關龍逄之後誤矣龍逄姓關莊子言龍逄剖卽其名也後無復姓

馯臂

商瞿傳瞿傳易於馯臂子弓徐廣曰子弓楚人馯臂氏也

二十八山

山

風俗通云晉有山祈爲七輿大夫賈執姓氏譜河內五姓其一山氏

間

解見簡氏

蕳【音間】

漢淮南厲王傳曰王與故中尉蕳忌謀殺反者開章以閉口師古曰姓蕳名忌蕳音姧嚴助作間字音同今流俗本此蕳字或作簡者非也蓋後人所攺然則蕳間其本一也

瞷【音間】

史記濟南瞷氏宗人三百餘家豪猾二千石不能制景帝使郅都盡誅之

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷九

宋鄧名世撰下平聲

一先

先

出自晉公族先氏世爲晉卿大夫所謂欒郤狐先者也春秋時有先蔑先都先辛皆以姓名見其尢顯者曰原大夫先軫生霍伯先且居且居生先克三世爲卿

阡

唐中和二年卭州牙官阡能因公事違期避杖亡命爲盜捕盜使楊遷誘之能自出首而遷誣以擒獲被刑甚酷遂罵楊遷發憤爲盜眾數千人十一月陳敬瑄命髙仁厚爲招討使仁厚用諜者破平之卭州又捕能叔父行令等敬瑄釋之

天

黃帝之相有天老後以爲氏元和姓纂曰莊子有天根注云人姓名謹按近世解注莊子多寓言而天根非人今依姓纂

賢

出姓苑



出自古子爵小國在光州弋陽軑縣東南春秋魯僖公五年楚滅子奔黃以國爲氏齊有多衞有施【案施亦齊臣此作衞蓋以哀公四年齊陳乞施衞寧跪救範氏遂悞以施爲衞人】

燕

出自姬姓周同姓大臣召公奭爲武王成王太保封於北燕傳國四十二世至王喜爲秦所滅當春秋初燕地小常爲山戎所侵子孫出仕中國以國爲氏或雲南燕姞姓之後其國先亡因以爲氏孔子弟子有燕伋字子思漢有宜城侯燕倉唐有直臣燕欽融元和姓纂曰農燕氏廣漢燕氏皆漢以來自範陽徙居者唐百濟大臣八姓其一曰燕氏余乃沙劦解眞國苖木七氏也

田

出自嬀姓陳厲公生公子完避禦冦之亂奔齊以國爲陳氏齊桓公使爲工正食采於田八世孫常擅齊政爲彊家始稱田氏或云陳田聲相近也常曽孫曰和始簒齊爲諸侯和生午午生威王嬰齊又四世而秦滅齊虜王建建弟假及儋【案王建弟惟假一人若儋市等皆齊王疎族此作建弟假及儋未詳所本】儋子市從弟榮弟橫儋子廣項羽時並裂地稱王漢興諸田徙陽陵又徙北平太尉武安侯蚡大鴻臚廣明大司農延年皆其後魏議郎疇字子泰二十四世孫璟【案唐世系表作二十二世】唐鄭州司馬生承嗣【案唐世系表璟生守義守義生承嗣此缺一代】其孫正爲司徒中書令子市魏博節度使又有望出平涼京兆鴈門太原天水信都者世系具元和姓纂【案姓纂今缺】又後漢益州掾田恭能譯夷人語屯田長史田防戰沒田汜逐敵被殺晉有羅尙督防田佐後蜀尙書田褒西涼鎭軍將軍西郡太守田昂昂兄子承愛南涼博士祭酒田元衝後周賜鴈門公田姓紇幹氏隋初復舊孫正幹河南田氏壽安田瑜字資中龍圖閣直學士右諫

議大夫有傳生齊卿眞卿漢卿彥卿輔卿福昌田晉揚州刺史生供奉官謐謐生國子博士祐興祐興生光祿卿棐有傳棐生陜州閿鄕簿伸淄州田氏鄒平田敏太子少傅致仕生殿中丞章太中大夫宗顯宗顯生奉議郎綱及照綱生疇疇生文明字徳普照生迪功郎俊民俊民生延慶字祖洽並宣和六年進士範陽田氏京兆尹永興軍節度使贈侍中重進有傳生六宅使守信供奉官閤門只候守吉守信生殿直保和保正潁川汝陰田氏虢州團練使令方生郢州團練使欽祚有欽祚生供奉官閤門只候承誨崇儀副使承說承誨生閣門只候紹忠並州太原田氏檢校太傅左驍衞上將軍景咸有生漢明補供奉官使嶺表卒易州田氏紀生成像成像生後唐泰州牧行方行方生再遇再遇生敏字子俊儀州防禦使有傳生瑾琳璹璋瑀瑾生文思副使守度守度生楙楙生灝紹聖四年進士璹供奉官生內殿崇班守琪內殿承制守中供奉官守畏守道守中生澄城簿槪璋生角瑀生希古希道希崇汾州田氏左領軍衞大將軍康州團練使【案宋長興間有田紹斌汾州人累官康州團練使此脫名當卽此人】有傳生守信內殿崇班閤門只候兗州瑕丘田氏水部員外郎昭度生殿中丞谷谷生太常博士植

顚

春秋晉大夫顚頡之後

牽

安平牽招爲袁紹子尙從事降曹操曹操遣招詣栁城慰撫烏桓其後操梟尙首令三軍敢有哭之者斬招獨設祭悲哭操義之舉爲茂材又祖約有將牽騰

淵

姓源韻譜曰出自髙陽氏才子八人其一曰蒼舒諡淵後以諡爲氏

邊

出自子姓漢有邊韶字孝先南涼輔國司馬邊憲西秦鎭逺長史邊芮五代江南將邊鎬其後子孫或居楚丘或居陳畱

縣【平聲】

聖祖上一字嫌名其字與縣邑之縣字同而平聲或從心魯大夫有賁父及子二人孔子弟子有賁字子象【案孔子弟子縣亶父字子象見廣韻注亶索隱作丰家語無父字此作賁疑卽亶字之訛又有縣子成字子祺家語作子橫亦孔子弟子】今詳此本以垂掛爲義而姓書未有言其所自出竊意古者天子宮縣諸侯軒縣必有樂師掌其事者以世官爲氏又古者男生必垂桑弧於門以射天地四方周官治象刑象之法必垂之象魏浹日而斂之故莊子謂之縣令此二事亦恐有因而得氏者然則賁父子亶成芝防六人者其氏宜音平聲無疑矣近世姓源韻譜元和姓纂皆以此氏入去聲音黃練切誤也今攺正入先韻去聲三十三霰更不收

先縠

元和姓纂曰晉先縠之後氏焉謹案春秋先縠食原彘二邑爲卿故曰原縠又曰彘子

先賢

漢匈奴單於從兄日逐王先賢撣降元帝時封歸徳侯諡靖生陽侯富昌富昌子諷諷子襄襄子霸皆嗣師古曰撣音纒

千乘

謹案千乘邑名也其先食邑者因以爲氏

涓濁

元和姓纂曰呂氏春秋夏首人涓濁梁善畏明失气而卒謹案荀子濁作蜀或恐濁梁姓涓而非姓

二仙

鮮

元和姓纂曰鮮於氏之後或單姓蜀李壽司空有鮮思明

錢

出自顓帝曽孫陸終生彭祖彭祖生孫孚爲周錢府上士因官命氏焉戰國時有隱士錢丹秦禦史錢產居下邳西京雜記防稽人錢勃勞苦故人朱買臣遺與紈扇買臣爲太守至郡引爲上客漢哀平間錢襄爲廣陵太守避王莽亂徙居烏程生晟又東晉靑州刺史端歷陽太守鳳字世儀所謂精神滿腹者裔孫樂之宋太府令居長城故又望出吳興宋吳越錢氏杭州臨安人鏐鐸銶鋸鏢鏐爲吳越國王諡武肅子元瓘嗣諡文穆子佐嗣諡忠獻弟倧嗣國人廢之以弟俶嗣俶舉十三州歸於有司徙封淮南王守太師尙書令兼中書令贈鄧王諡忠懿

然

出自姬姓鄭穆公蘭十一子其一曰子然子然之孫丹字子革奔楚爲右尹以王父字爲氏

延

後漢有公孫述將延岑又有京兆尹延篤謹案吳公子札食采延陵及州來左傳稱延州來季子則已去陵稱延延氏宜出於此又後魏可地延氏亦攺爲延氏

連

元和姓纂曰齊大夫連稱後今泉州有連氏望出馮翊又河南連氏五代史福建僞閤門使連仲遇

偏

元和姓纂曰古有偏將軍急就章亦有偏姓卽其先爲偏將軍以官爲氏

便

姓書云漢少府便樂成望出魯國誤矣謹案霍光傳故長史任宣謂霍禹曰使樂成小家子也得幸大將軍至九卿封侯師古曰使姓也字或作史然則使史通用而姓書誤其字畫以使爲便也

綿

元和姓纂曰晉大夫食采綿上子孫氏焉謹案孟子時有髙唐人綿駒善歌者卽其後又河南綿氏後魏官氏志爾綿氏攺爲綿氏

全

吳大司馬全琮居吳郡錢塘五代時蜀將全師都卽其後又蜀賊取文州刺史全師雄爲帥登州蓬萊全氏駕部郎中元忠生濤濤生化之化之生居易

泉

本姓全氏全琮孫暉封南陽侯食封白水攺爲泉氏後魏巴人泉企爲洛州刺史上洛侯故望出上洛遼東泉氏唐髙建武爲髙麗王時有蓋蘇文者姓泉氏自雲生水中以惑眾父爲東部大人大對盧蓋蘇文嗣立殘凶不逞弒其王建武更立建武弟之子藏爲王自爲莫離支專國莫離支猶唐兵部尙書中書令蓋蘇文死子男生代爲莫離支與弟男建男產相怨髙宗平髙麗授男產司宰少卿男生右衞大將軍投男建黔州男生有傳

宣

風俗通曰宋宣公之後以諡爲氏後漢馮翊云陽人宣秉字巨公爲大司徒司直光武曰楚國二龔不如雲陽宣巨公子彪官至菟太守又晉彭城令宣聘望出陳郡元和姓纂曰魯叔孫宣伯之後誤矣宋宣公捨其子與夷以國授其弟穆公君子謂之知人叔孫宣伯以滛罪奔齊魯人盟之曰無或如叔孫僑如欲廢國常蕩覆公室僑如不自安又自齊奔衞而子孫無仕諸侯顯者其後必不爲氏謹案漢功臣表南安莊侯宣虎以重將破臧荼侯九百戶生共侯戎戎子千秋以罪免元康四年虎曽孫南安簪防詔復其家又土軍武侯宣義以廷尉擊陳豨侯千一百戶生孝侯相如【案漢書相如作莫如】相如生康侯平平生侯生虎義皆宋宣公後巨公之先也

翾

出姓苑



集韻曰人姓

顓

元和姓纂曰出自顓帝之後或顓臾之後以國爲氏

歂

元和姓纂曰顓孫之字或作歂誤矣謹案此氏必魯大夫歂孫之後歂孫乃生搏宋萬者

貟

見上平聲宋陵州仁壽貟安宇太子中允弟安輿屯田貟外郎

防

出自黃帝之子得姓者十四人其一曰防氏【案國語胥臣曰黃帝之子二十五宗其得姓者十四人爲十二姓姬酉祁巳滕蒧任荀僖姞嬛依是也惟靑陽與夷鼔同巳姓又云靑陽與蒼林爲巳姓則十四人中並無防氏】風俗通曰望出陳畱

騫

出自閔氏魯閔損字子騫爲孔子弟子其孫文以王父字爲氏後漢質帝時有騫宏字伯避地昆吾爲金城別駕封金城侯子孫因家焉裔孫彄晉將軍平陽郡太守二子白昊白四世孫敬字宗之後魏奉朝請金城郡守尙書庫部郎中一子成裔孫行本唐靈州都督長史彄五世孫威後魏鄯州刺史隰城公曽孫直唐華州長史生味道相武后味道生愼金辭玉公

權

出自子姓商王武丁之裔孫封於權邑其地南郡當陽縣權城是也楚武王滅權遷其國於那處子孫以國爲氏秦滅楚遷大姓於隴西而權氏始居天水漢左輔都尉忠十四世孫翼字子良爲前秦右僕射安丘恭公生宣褒後秦黃門侍郎六世孫榮隋儀同鄜城公生文誕常州刺史平涼公生崇本曽孫徳輿【案唐世系表曽孫作孫】字載之相唐憲宗有傳元和姓纂以鬭緡之後爲權氏誤矣楚嘗使緡及閻敖尹權而皆叛未嘗爲氏又唐開元梓州刺史權若訥有集十卷

拳

春秋時衞大夫拳彌其先以地爲氏

鄢

謹案春秋釋例鄢鄭地也其先以所食邑爲氏楚鄢將師衞鄢武子皆爲大夫姓書未有此氏今增入

嫣

姓解曰漢有嫣說誤矣漢弓髙侯韓頽當孽孫曰嫣爲武帝嬖臣其弟說封按道侯乃二人名非人姓也

鮮於

出自子姓商父師箕子佯狂避紂爲周武王陳洪範武王封之朝鮮支子仲食采於於因合鮮於爲氏唐貞觀所定髙陵郡五姓其一曰鮮於氏藝文志有鮮於向集十卷後燕翟眞司馬鮮於乞翟成司馬鮮於得後趙將軍鮮於亮

延陵

出自姬姓吳王壽夢少子札食邑延陵後世以邑爲氏元和姓纂曰趙襄子有謀臣延陵正卽其後謹案宋謝晦兵敗而走左右皆棄之惟延陵蓋追隨不捨文帝以蓋爲鎭軍將軍

延州

元和姓纂曰吳季札封延州來因氏焉誤矣延延陵也與州來爲二邑後世無以延州爲氏者

宣於

姓曰前趙錄劉元海有太史令宣於修之

顓臾

出自風姓之後封爲附庸國於濟水之上司伏羲太皥祀者以國爲氏

顓孫

風俗通陳公子顓孫仕魯因氏焉其孫顓孫師字子張爲孔子弟子生申祥娶子遊之女

顓頊

下字犯廟諱古髙陽氏帝號後世以爲氏神仙傳有太原女顓頊和

攣鞮

漢匈奴傳單於姓攣鞮氏師古曰攣力全反鞮丁奚反

焉耆【上音咽下音支】

西域人本焉耆部爲國後以國姓

鮮陽

元和姓纂曰漢有揚州刺史鮮陽進其孫滔散騎常侍

鮮虞

出自春秋時鮮虞小國其地今中山是也晉伐鮮虞滅之子孫以國爲氏

欽定四庫全書

古今姓氏書辯證卷十宋

鄧名世撰

三蕭

蕭

出自子姓商王帝乙庶子微子啟周封爲宋公弟仲衍八世孫戴公生子衎字樂父裔孫大心平南宮長萬有功封於蕭以爲附庸今徐州蕭縣是也子孫因以爲氏其後楚滅蕭裔孫不疑爲楚相春申君上客世居丰沛漢有丞相酇文終侯何三子祿貴則【案漢書何子二人祿延延生遺及則則子慶此作何三子祿貴則則生彪未詳所本】則生彪字伯文諌議大夫侍中以事始徙蘭陵生章公府掾章生仰字惠髙生皓皓生望之禦史大夫徙杜陵生育光祿大夫生紹禦史中丞復還蘭陵生閎光祿勲閎生闡濟陰太守闡生冰吳郡太守冰生苞後漢中山相生周博士周生蟜蛇丘長蟜生逵州從事逵生休孝防休生豹廣陵郡丞豹生裔太中大夫生整字公齊晉淮南令過江居南蘭陵武進之東城裏三子雋鎋烈苞九世孫卓字子略洮陽令女爲宋髙祖繼母號皇舅房卓生源之字君流徐兗二州刺史襲封陽縣侯生思話郢州都督封陽穆侯六子惠開惠明惠基恵休惠朗惠蒨惠蒨齊尙書生介字茂鏡梁侍中介生引字敬休陳吏部侍郎引生徳言唐祕書少監徳言生沈太子洗馬沈生安節相王兵曹防軍安節生至忠元嘉廣微至忠相中睿二宗生衡衍隨齊梁房整第二子鎋濟陰太守生副子州治中從事生道賜宋南臺治中侍禦史三子尙之順之崇之順之字文緯齊丹陽尹臨湘懿侯十子懿敷衍暢憲宏偉秀憺恢衍梁髙祖武帝也號齊梁房懿字元逹長沙宣武王七子業藻象猷朗軌明明字靖通梁貞陽侯曽孫文憬湖州司馬生元祚元禮元祚萍鄕侯生司勲員外誠汝州刺史諒諒生給事中直直生防節革革邵州刺史生嶰鄴峴嶰字應之鄴字啟之相唐宣宗五子晏字季平滉字文度昌字光祥黯字中蘊曉字象文元禮湘州刺史生諼詮纂梁髙祖武皇帝八子統綱續繹綜績綸紀統昭明太子綱簡文帝統五子歡譽詧譼詧後梁宣帝生巋岌巖岑巋後梁明帝生琮璟琢珣瑀琮隋莒國公璟祕書監琢晉陵王珣南海王瑀字時文相唐髙祖太宗珣生鉅鈞鉅生唐銀州刺史嗣徳鴻臚少卿瑯琊郡公嗣業鈞太子率更令生灌字茂唐渝州長史灌生絳州刺史仲豫及嵩嵩相明皇生華悟衡華相肅宗生殿中侍禦史常常生俛字思謙相穆宗悟大理司直生仿字思道相僖宗仿生給事中廩字富侯廩生須益熲須生願後唐太子賓客益生灌廣南相入朝爲屯田員外郎衡太僕卿駙馬都尉生戡復巽升鼎復字履初相徳宗生儉湛儉生騫字鵬舉湛生寘宥寘相懿宗生遘邁遘字得聖相僖宗邁字昌聖瑀生鋭鍇鉞銳駙馬都尉太常卿鍇虞部郎中鉞給事中鉞生恕虢州刺史恕生定字梅臣唐史稱蕭氏自瑀至遘八葉宰相以爲盛族謹按春秋左氏傳成王分魯公伯禽以商民六族一曰蕭氏其後無聞丹蕭氏晉開運末耶律徳光北歸以蕭翰爲宣武節度畱守東京翰丹呼爲國舅及將授節鉞李崧爲制姓名曰蕭翰自是始姓蕭而蕭氏女世爲丹後云

貂

齊寺人貂之後今望出渤海【案後漢書陽嘉四年初聴中官得以飬子爲後周時不應有此風俗通引貂勃爲近是】

刁

姓書云刁貂聲同而字異本一姓也蜀有刁達後燕有刁云

凋

晉載記石遵有將軍凋成姓書未有此氏今增入

條

漢孝平時安城太守程君縉娶渤海條眞女程祁作姓氏譜云條氏商賢人之後是也【案左傳周分魯公殷民六族有條氏】趙石虎有太常條枚爲太子傅

調

周禮調人之職掌司萬民之難而和合之其世官者氏焉

聊

風俗通有漢侍中聊倉著書號聊子又漢有潁川太守聊謀著萬姓譜子孫因官爲族望出潁川

遼

出姓苑又魏將軍牛金避司馬氏難嘗攺姓遼氏至後周工部尙書遼允始復爲牛氏

堯

帝堯之後以諡爲氏世居上黨長子後魏大司農堯暄徙居岐州生宗宗兄子雄北齊驃騎將軍又隋鷹郎將堯君素魏郡湯陰人

鄡

趙大夫食采於鄡因以爲氏今深州阜城卽其地也【案史記孔子弟子有鄡子單字子家當卽其後】

四宵

蛸

出自蕭氏南齊武帝攺巴東王子向氏曰蛸貶之使同於虫類也

朝【讀朝暮之朝】

舊無此姓姓解曰紂臣有朝涉不勝其誤謹按邵意以謂斮脛者朝姓而涉名豈知乃晨涉水者紂斮其脛見淫刑之甚不可謂之人姓名也今駁去



出自史氏衛卿史朝之子曰文子茍茍子以王父字爲氏朝通於故後世有氏或云蔡朝吳后亦作氏漢禦史大夫錯卽其後

朝【讀朝廷之朝】

出自姬姓蔡仲裔孫曰文侯申生子朝子朝生聲子公孫歸生字子家生吳以王父字爲氏所謂蔡朝吳者

囂【虛嬌切】

世本曰元囂之後

譙

舊姓書云出自姜姓武王克商下車封神農之後於譙以國爲氏或云姬姓曹伯食采於譙皆誤矣謹按曹伯自文王子振鐸始封至伯陽而滅焦地未嘗在其封內春秋時有二焦一在陳而近楚魯僖公二十五年楚成得臣取焦是也一在晉而近秦魯宣公二年楚師圍焦晉趙盾救焦是陳之焦宜爲神農苗裔所封而晉之焦在河外乃召公奭子焦侯之舊國故晉司馬侯對平公曰虞虢焦滑霍韓魏皆姬姓也晉是以大武獻以下兼國多矣蓋自晉獻公時焦已在晉其後惠公重賂秦以求入許以河外列城五杜預以二城乃焦瑕三城闕後十五年鄭人燭之武說秦伯曰許君焦瑕朝濟而夕設版焉又四十年當魯宣公二年則秦圍焦而楚滅之百餘年間在晉之焦三見於傳則姬姓焦侯之後明而可據如曰神農之後則又不可不辯也何以知之昔武王封黃帝之後於薊封神農之後於焦𨿽有其事而實無受封之人考諸經史可驗者五事史記云炎帝失徳黃帝與戰於阪泉之野滅之遂有天下則神農氏亡矣自黃帝及商更數千年不聞其後有達人一也初爲侯者曰東樓公初爲宋公者曰微子初爲陳侯者曰胡公嬀滿炎帝之後獨無姓名二也薊子地後入於召公之北燕焦之地後入於陳足見無人可立國亦隨除三也周初以爲二王后又封陳以偹三恪三恪以恭奉先聖爲義蓋武王封建之法非帝王舊制也使炎帝之後有人必增三恪以爲四矣四也孔子謂武王興滅國繼絕世天下之民歸心焉蓋下車之初凡三皇五帝二王之後有國者存之滅者興之絕者繼之此盛徳之事也至求其後裔而不復可見盍亦收其爵土攺命賢者以爲諸侯宛如後世褒錄古賢而不幸無後則已行之命當閣而不下史臣書其事以見前之詔令不爲無恩而一旦追寢非獲已焉五也舉是五事則姜姓焦國本無其人姬姓焦侯正爲得氏之始唐人李利涉載其說於盛氏譜中𨿽略而可采今防合援引以定著譙氏譜云謹按譙氏出自姬姓召康公奭輔周成王爲西伯夫人姜氏出遊池上見二黑龍交欿然不樂遂有娠及生子有文在其手曰盛因名而氏之年十有八封爲譙侯其地譙國焦縣是也後裔寖微至晉武公偁起曲沃並晉稍吞滅諸鄰國始並焦而有其地子孫因以爲譙氏亦作焦譙焦一也魏有譙周晉梓潼太守譙登髙涼將譙朗及明折衝長史譙昶後涼呂纂將譙辯後蜀李壽防處士譙秀以爲賓客

焦

解見譙氏

椒

元和姓纂曰楚大夫越椒之後子鳴誤也謹按春秋越椒者若敖之後而伍參之子伍舉謂之椒舉舉之子曰椒鳴是伍參之祖父有字椒者而舉以王父字爲氏不然則椒邑以邑爲氏特史失其非越椒之後有椒鳴也今宜曰出自伍氏伍參之子舉以王父字爲椒氏

饒

出自六國時齊大夫食邑於饒者趙孝成王四年拔其邑以封其弟長安君齊之故臣以邑爲氏姓苑曰臨川人漢有魯陽太守饒威因家焉又吳志襄陽饒助之後徙居永安謹按徐廣注史記曰饒屬北海又曰饒陽在河間然則北海之饒宜爲得氏之始

傜

後漢岑彭傳更始遣將軍傜偉鎭淮陽注風俗通曰東越王揺句踐之後其後以傜爲姓

繇

後漢郅惲傳太守歐陽歙教曰西部督郵繇延天資忠正稟性公方云云注曰繇姓咎繇之後

銚【音姚】

其先姚姓避難去女從金潁川郟縣姚氏漢桂陽太守猛生衛尉安成侯期期二子葛陵侯丹建平侯統丹生舒舒生羽羽生蔡皆嗣侯謹按唐以前銚字未有音姚者漢李廣傳注曰刁鬥形如鋗師古曰鋗卽銚也音姚今俗或呼銅銚玉篇亦曰銚溫器也弋昭切自唐人作廣韻始音掉【案廣韻原有餘昭徒弔兩切】蓋方言音變所致而今人沿習久誤不可復攺因考安成侯之氏詳著其說

姚

出自虞帝生於姚墟因以爲姓春秋時鄭大夫姚句耳姚般卽其後初陳胡公滿封於陳裔孫敬仲奔齊爲陳氏又爲田氏齊亡居魯至王莽封田丰爲代睦侯以奉舜祀丰子恢避莽亂過江居吳郡攺姓爲嬀五世孫敷復攺姓姚居吳興武康敷生信吳選曹尙書八世孫僧坦隋開府儀同三司北隆公二子察最察隋太子內史舍人襲公生思廉左散騎常侍修文館學士丰城康男生豫州司戶參軍憕符寶郎惲憕字處平生璹珽璹字令璋相武后珽戶部尙書最蜀王友生思聰至八世孫衮唐太僕主簿陜郡姚氏亦出自武康梁有徵東將軍吳興郡公宣業生安仁隋汾州刺史生祥隋懷州長史檢校函谷都尉祥生懿字善意巂州都督文獻公生元景元之元素元景潭州刺史元之名崇相武后中宗睿宗明皇世稱姚梁公生鄧州刺史彞大理卿異永陽太守弈元素宗正少卿生楚州刺史弇通事舍人鄢陵令算孫九人曽孫二十人四世孫七人五世孫五人彞生闓閬闉閌辟異生閎閈閥弈生闡闓生系俟閬生倍倫闉生侑伾辟生偁偕閎生恃【案唐世系表恃作評】悟憺惇惕閈生恬憕闡生恆恊愐其顯者偁之子勉爲諫議大夫元素五孫三曽孫弇生潤州司戶參軍閒睢陽太守右金吾將軍誾生閽論算生閈閈子祕書監合世所謂姚武功者

揺

句踐之後東越王揺子孫以王父字爲氏漢功臣表有海陽侯揺無餘本越將以都尉擊項籍封千七百戶諡齊侯【案漢書作齊信侯此脫一字】子哀侯昭襄生康侯建建生襄侯省【案漢書功臣表襄侯省作哀侯省】六世孫不更未央生賢爵關內侯世居余杭

韶

出姓今開封有此姓望出太原

昭

出自姓楚昭王熊軫有復楚之大功子孫蕃衍以諡爲氏與舊族屈景皆爲楚大族戰國防有昭衍昭過昭奚卹皆是大臣

招

謹案春秋陳侯之弟招殺陳世子偃師楚人討而執之放之於越其後以王父字爲氏【案通誌晉步招之後以名爲氏漢大鴻臚招猛】

苗

出自姓楚若敖娶防女生鬭伯比伯比生子文子良子良爲司馬生越椒字伯棼以罪誅其子賁皇奔晉晉侯使食苗邑爲大夫以苗爲氏其地河內軹縣南苗亭是也望出上黨者唐侍中太保韓國公晉卿祖襲防始居長子晉卿四世孫璘泗州防禦使靜江統軍璘生延祿字世功南唐檢校司徒行右千牛將軍五子全厚全贍全節全乂全晦宋上黨苗氏知麟州京生授字受之殿前副都指揮使保康軍節度使檢校司空有傳生履管軍節度使累典邊郡有傳潞州壺關苗氏後徙符離太常少卿植生中奉大夫正倫正倫生時中字子居左朝散大夫寶文閣待制守戶部侍郎有傳開封苗氏太師繼宗生武功大夫允元允元生武功大夫仲淵仲淵生丰政和五年進士常州苗氏工部員外郎因生推官祐之祐之生縣令兼兼生元裔宣和六年進士建康苗氏諒生忠恕忠恕生伯逹伯逹生昌言紹興十二年進士又有光祿卿苗振國子博士苗象中如京使苗忠

要

唐李懷光妹壻要廷珍守晉州以州降馬燧

喬

漢太尉五世孫勒後魏平原內史從孝文入關生朗朗生逹後周文帝命去木爲喬氏義取髙逺也今望出太原逹裔孫琳相徳宗

橋

史記魯人有橋桃畜牧塞上馬牛千匹粟以萬鐘計又梁國睺陽橋氏成帝時大鴻臚仁字季卿從同郡戴徳學著禮記章句四十九篇號橋君學五世孫基廣陵太守生肅東萊太守肅生太尉字公祖晉有蜀人橋贊以李雄謀告張淳

僑

僑極之後

昭涉

漢功臣表有平州共侯昭涉掉尾以撃臧荼功侯千戶生戴侯種種生懷侯它人它人生孝侯馬童馬童子昧失侯元康四年掉尾孫涪不更福詔復其家

昭武

唐西域康國後名康居國其王始居祁連北昭武城爲突厥所破南依蔥嶺卽其地有支庶分王曰安曰曹曰石曰米曰何曰火尋曰戊地曰史世謂九姓皆氏昭武顯慶時以阿濫爲安息州以其王昭武殺爲刺史�斤爲木鹿州以其王昭武閉息爲刺史以米國爲南謐州授其君昭武開拙爲刺史何國爲貴霜州授其君昭武婆逹地爲刺史史國爲佉沙州授其君昭武失呵喝爲刺史舊史云支庶皆以昭武爲姓示不忘本也

朝臣

元和姓纂曰日本國使臣朝臣眞人長安中拜司膳卿同正副使朝臣太父拜率更令同正朝臣姓也謹按日本傳其王文武遣朝臣眞人粟田獻方物朝臣眞人者猶唐尙書也開元初粟田復朝貢從諸儒授經詔四門助教趙元黙卽鴻臚寺爲師其副朝臣仲滿慕華不肯去易姓名曰朝衡歷左補闕儀王友多所該識久乃還天寶十二載朝衡復入朝

防陳如

南史婆利國王姓防如自古未通中國梁天監中遣使朝獻防陳如者本天竺婆羅門晉末爲扶南國王其子闍黎邪跋遂以防陳如爲號因姓氏焉

欽定四庫全書

古今姓氏書辯證卷十一

宋鄧名世撰

五肴

洨

姓苑曰漢書洨孔車収葬主父偃時稱爲長者誤矣此洨人孔車非名孔車以洨爲氏

巢

春秋時巢邑大夫牛臣亦或以巢爲氏後世望出魯國者王僧孺百家譜云河內茍超娶魯國巢正女又有巢猗著音釋三卷望出義興者宋中書舍人巢尙之孫公逸爲唐尙藥奉禦世傳醫術今稱爲巢氏病源者

茅

出自姬姓周文公第三子茅叔封於其地髙平昌邑縣西茅鄕是也子孫以國爲氏後漢樂安太守茅容後居陳畱及晉陵宋茅嵩後居廣陵

包

上黨包氏出自楚大夫包胥有乞師於秦存國之功食邑於申謂之申包胥子孫徙居上黨丹陽包氏其先泰山鮑氏王莽時避難去魚爲包

苞

出姓苑

麃

風俗通云秦皇將軍麃公之後後漢有麃祀魯有麃歆

茅夷

元和姓纂曰邾大夫茅夷鴻之後見左傳謹按世無此氏而春秋時夷鴻姓茅氏謂之茅成子則後世子孫何至乃以茅夷爲氏考之義理極無依據凡姓纂中誤引經傳增収入姓如罕夷者數十如茅夷者又數十皆當時門生討論者淺陋訛謬雜之以穿鑿臆說刋修官未嘗考按本書因而附列今舉凡以辯之如此類者悉合駁正

六豪

髙

髙氏出自姜姓齊太公六世孫文公赤生公子髙其孫傒爲齊上卿與管仲合諸侯有功威公命傒以王父字爲氏食采於盧諡曰敬仲世爲上卿敬仲生莊子虎虎生頃子頃子生宣子固固生厚厚生子麗麗生止奔燕十世孫量爲宋司城後入楚又十世孫洪後漢渤海太守因居渤海蓨縣洪四世孫襃字宣仁太子太襃生承字文休國子祭酒東莞太守生延字慶壽漢中太守延生納字孝本魏尙書郎納生達字式逺吏部郎中江夏太守四子約義【按唐世系表義作文】隠漢隠晉菟太守生慶北燕太子詹事司空三子展敬泰展後魏黃門侍郎二子讜頤讜冀靑二州中正滄水康公二子祚祐祐字子集光祿大夫建康靈侯二子和璧振和璧字僧壽後魏中書博士下博公生顗字門賢輔國將軍延康惠公【案唐世系表作建康子】振生石字安表【案唐世系表振二子長石安次表今作一人與表異】後魏安徳太守生隋萬年令衡衡生元道仲仁季輔季通季輔相唐太宗泰北燕吏部尙書中書令二子韜湖湖後魏寧西右將軍生謐侍禦史謐生樹生及翻樹生生歡北齊髙祖神武皇帝世系在北齊書及北史翻字飛雀後魏侍禦中防孝宣公生嶽字洪略北齊太保淸河昭武王嶽生勱字敬徳隋洮州刺史樂安侯生宗儉字士亷相唐太宗六子文敏質行眞行審行知名【原闕一人】文敏字履行戶部尙書駙馬都尉生璇瑾質行主客郎中眞行左驍衛將軍生岐嶠峻峻殿中丞蒲州長史生余杭令迥迥生彪著作郎崇賢館學士生某【按彪生炅及集此某字應卽炅避宋諱】及集集太原少尹兼禦史中丞生允恭少逸元裕元裕字景珪初名允中吏部尙書渤海縣男子璩字瑩之相唐懿宗以上出唐宰相世系表及元和姓纂按姓纂及唐表載髙氏事詳矣然猶有小誤考之春秋髙傒乃天子之命卿其得氏在威公前非有合諸侯之功而後得氏也魯莊公九年齊桓公入鮑叔薦管仲於公曰管夷吾治於髙傒是傒已爲髙氏矣十五年復防於鄄桓公始霸十六年盟諸侯於幽二十七年又盟於幽三十年北伐山戎閔公元年存魯難經書齊髙子來盟僖公元年救邢遷於夷儀又防諸侯於檉二年救衛封之於楚丘又盟宋及江黃於貫三年防於陽谷四年以諸侯之師侵蔡伐楚責苞茅之貢盟屈完於召陵始大霸諸侯五年以諸侯防王世子於首止七年盟於母八年盟於洮九年盟於葵丘天子賜之胙十三年防於咸十五年盟於牡丘十六年桓公卒凡在位四十有二年桓公之盟莫盛於召陵首止防莫盛於葵丘功莫盛於救邢存衛存魯北伐山戎南伐楚定王世子而皆在於卽位十年之間則髙徯之氏何與於有功乎又管仲平戎於王辭上卿饗禮則曰臣賤有司也有天子之二守國髙在則髙氏爲命卿亦已久矣傒之前已有髙渠彌髙克爲鄭大夫則齊之髙氏其先亦已仕鄭非待傒而賜氏也又春秋髙無咎之子弱以盧叛髙止字子容奔燕其子豎不得立齊人立恭仲之曽孫酀爲髙氏後酀旣立其宗有髙發髙偃髙昭子昭子名齮一名齕字子將爲梁丘據家臣髙無防奔北燕皆見於昭定哀之世則酀之後不爲無人至孔子弟子有髙柴字子羔亦出定哀間孟子弟子有髙叟出六國時宜皆爲髙酀裔孫今以量爲止十四世孫而棄酀則世次有疑今辯其誤以見姓氏舊無全書云漢公孫丞相故人髙賀告人曰內廚五鼎外膳一肴安可示天下曰寧逄惡賔毋逄故人又酷吏傳涿大姓西髙氏東髙氏自郡吏以下皆畏避之莫敢與牾咸曰寧負二千石無負豪大家師古曰兩髙氏各以所居東西爲號者後漢京兆髙恢字伯通隠華陰山中與梁鴻善南陽逸人髙字文通見逸民傳後周賜武陽髙賔姓獨孤隋初復舊子頴曽叡河南髙氏後魏官氏志有婁氏【按後魏志有婁氏作是樓氏】攺

髙氏隋吏部侍郎髙孝基名知人房元齡髙士亷防時皆爲其所知

臯

後漢桓榮薦州從事臯字秦卿吳郡人家世衣冠子徽司徒長史元和姓纂曰望出廣陵後漢梁鴻夫婦依吳大家臯伯通居廡下伯通察其妻舉案齊眉異之曰非凡人也乃捨之於家

勞

晉有三公渤海勞霸【按後漢有郎邪勞丙】

牢

古牢子之後漢有尙書僕射牢梁春秋時齊大夫牢成前軍禦【按此下疑有脫文】又魏將軍牛金亦嘗避難攺牢氏

襃

出自姒姓夏禹之後爲諸侯以國爲氏其地梁州襃城是也又河南襃氏後魏官氏志代北達勃氏攺焉宋有太子洗馬襃希儼

陶

姓書云出自陶唐氏之後以國爲姓誤矣謹按風俗通曰氏於事者巫卜陶匠周成王分康叔以商民七族一曰陶氏卽其後也後世望出丹陽晉太尉侃之祖父同始居焉同生丹吳武將軍柴桑侯遂居其地生侃字士衡娶十五妻生二十三子【按陶侃傳士衡作士行二十三子作十七子與此異】二子少亡二十一子官至太守侃生貟外散騎岱【按陶潛傳祖茂武昌太守此言潛祖貟外散騎岱亦異】岱生晉安城太守逸逸生彭澤令贈光祿大夫潛潛生族人熙之【按晉書宋書陶潛傳俱不載其子然潛五子俟儼份佚佟見潛誡子書無熙之名潛生族人四字應有脫誤】宋度支尙書熙之生梁邵陵內史測測生陳吏部尙書旻旻生隋散騎常侍元安元安生陳防州都督尙書令金陵縣公琮琮生唐韶州始興令處寂滁江二州刺史銳賀州錄事防軍文禎處寂生唐滕王府陪戎副尉先期先期生光庭光庭生如革及江州刺史祥如革生進金進金生淮南威毅第二十將茂麟茂麟生左中衛將軍若思若思生左驍衛將軍鑑

桃

其先食邑桃丘氏焉或曰周官攻金之工有桃氏爲劍者以世官爲氏後慕容熙幸臣桃仁北燕馮素弗以秦趙勲臣子弟桃豹爲右常侍

敖

髙陽氏別號大敖其後有敖氏唐有敖頴進士第望出魯國

曹

出自髙陽之後陸終第六子安爲曹姓裔孫曹挾周武王封之於邾其地魯國鄒縣是也十四代孫文公遷於繹至戰國時距挾凡三十九世而楚滅之封其君爲鉅鹿侯漢相國平陽侯參生侍中窋後徙居杜陵後漢扶風曹世叔娶同郡班彪女名昭字惠班生子成齊相關內侯成生子谷中散大夫昭壻之妹曰曹生孝女曹娥防稽上虞人父盱弦歌爲巫祝溺死燉煌太守曹【原缺】益州太守曹謙金城西部都尉曹唐河南曹氏確字剛中相懿宗世系在唐表或曰

姬姓周文王子振鐸封爲曹伯至伯陽爲宋所滅子孫亦以國爲氏魏太祖卽其後也誤矣當伯陽未亡時已有曹氏則魏亦當爲陸終之後特史臣失於稽考因成傅防之文爾今望出譙國者漢丞相平陽侯參始居沛國譙縣望出金鄕者唐禦史中丞懷舜之後出齊郡亭山縣者唐金部郎中長史之後出東海者晉吏部尙書簡之後出陳畱者晉陳畱太守同之後出淸河者晉淸河太守之後出鉅鹿者魏太尉洪之後宋眞定靈壽曹氏同生業業生成徳軍兵馬使蕓蕓生彬字國華太師兼侍中樞宻使贈中書令濟陽武惠王加贈韓王有傳生璨璉珝瑋玹玘珣琮璨字韜光殿前都指揮使河陽節度同中書門下平章事贈中書令諡武懿有傳生儀伸儀字搢臣耀州觀察使知渭州有傳生內殿崇班詠閤門通事舍人詥謂西京左藏庫副使諹左侍禁談詠生文思副使明侍禁曖明生濟涇洚曖生淵詥生內殿承制昈昈生湜泌謂生文思副使昕昕生演汯濬諹生奉職昭談生評事晭晅昶伸東頭供奉官璉滑州都指揮使無子珝娶秦王女昭宣使恩州團練使生右侍禁倫及偕倫生內殿承制訥訥生侍禁諫偕字光道衛州防禦使知河陽有傳生大理寺丞諝侍禁詁內殿崇班謐詁生防瑋字寶臣宣徽北院使簽書樞宻院彰武軍節度使贈侍中諡武穆有傳生禮賔使僖內殿崇班侍供備庫副使偀倩僖生供備庫副使諒左藏庫副使說內殿崇班嘩誼諷諒生奉職曛侍禁旴殿直晛內殿承制昉侍禁暌說生評事昧諷生評事旻嘩生奉禮郎杲昪誼生供奉官暉內殿崇班暲侍禁映暄暉生浹洞暄生衝防偀生供備庫副使諮諮生暭暚暭生濡玹左藏庫副使暚生殿直偁三班奉職估文思使僅左藏庫副使備偓偁生左藏庫副使諲諲生內殿承制防供奉官晊侍禁昺奉禮郎易晊生淑沔湘測漑僅生左侍禁諤殿直證內殿承制詔諤生侍禁晈殿直譜詔生曠奉禮晄備生大理評事詧偓生內殿承制誨殿直論玘虞部貟外郎贈太師尙書令兼中書令吳王生傳佾億女爲慈聖光獻皇后傳四方館使榮州刺史生供備庫副使誦誦生大理評事景佾字伯容保靜保平軍節度使守太保贈太師沂王有傳生皇城副使評東頭供奉官誠六宅副使諭文思副使詳皇城副使諶東上閤門誘誠生侍禁升奉禮郎昱供奉官晟億萊州防禦使生內殿崇班讀皇城副使志志生昂晸珣東上閤門使儀州刺史有傳生文思副使傑左藏副使依東頭供奉官俊文思副使侁傑生三班奉職誥依生侍禁譄俊生供奉官譓譏侁生供奉官計殿直贊計生時琮爲侍衛親軍馬步軍都指揮使有傳生皇城使嘉州刺史修西京左藏庫使任六宅副使佺左藏庫使偃六宅副使伉左班殿直俌修生供奉官誡侍禁誗內殿承制誎供奉官侍禁訏殿直譔誎生昰旦訪生暟曠任生侍禁診奉禮郎訅侍禁譼供奉官諺殿直調諺生渙

毛

漢有畫工毛延壽晉巴西郡丞毛植唐時滎陽河陽北地毛氏世系皆具元和姓纂【按姓纂毛氏今缺】延壽畫人形醜好老少必得其眞

陶丘

元和姓纂曰帝堯子居陶丘因氏焉齊大夫陶丘徳漢侍禦史陶丘仁後漢陶丘子林生魏安定太守壹壹生晉陳畱太守達江左有陶丘乂之漢末有平原陶丘隆舉劉岱劉繇者

陶叔

出自周成王子陶叔之後以國及王父字爲氏

曹牟

姓解曰先賢傳有兗州刺史曹牟君卿平昌人

曹丘

元和姓纂曰漢季布傳有曹丘生謹按曹丘生轅固生皆以諸生顯名故姓名之下稱生傳曰季布之名曹丘之也然則曹丘本非復姓林氏誤矣

饕餮

南史梁武陵王紀舉兵敗有司請絕屬籍元帝賜姓饕餮氏

臯落

出自隗姓赤狄別種居東山者以國爲氏

欽定四庫全書

古今姓氏書辯證卷十二宋

鄧名世撰

七歌

柯

齊西陵王典籖【按齊書柯益孫齊郡人官典籖疑此有脫文】柯氏今望出齊郡又後魏柯祗攺爲河南柯氏

多

謹按漢功臣表多軍故東越將漢兵至棄軍降武帝元封元年封無錫侯千戶薨子卯嗣侯延平四年坐與歸義趙文王將兵追反虜到農擅棄兵還贖罪免李奇注兩粵傳及漢書音義皆曰多軍名也且粵姓騶氏則多軍宜姓騶然其子卯不以姓著則必以多爲氏矣近世臨川有瘍醫能攻治傷折者皆多氏而不知其所自出若非無錫侯卯之裔必多於多蘭之類有單爲多氏者今闕之以傳疑唐坁丘郡六姓一曰多

佗

漢遊俠傳東道佗羽公子注曰姓佗名羽字公子

羅

春秋時楚莫敖屈瑕伐羅羅人乘其無備與盧戎夾攻之屈瑕不能克其後楚復伐羅並其國子孫以爲氏或曰出自妘姓祝融之後蓋其逺裔也【按世本夏有武羅其後氏焉周官大羅氏掌鳥獸其後亦以爲氏又急就篇羅氏顓頊後封於羅子孫以爲氏左傳注羅熊姓一曰祝融之後妘姓羅國爲楚所滅其後號羅侯氏】元和姓纂有齊郡襄陽河東三族後漢蜀人羅橫應募殺羌呂叔都封侯晉益州刺史尙蜀李特將凖益州牙門將羅特李離部將羅羕略陽羅恆爲李壽徵東長史壽僭立用爲股肱南秦鎭軍將軍羅惇唐益州蜀郡三姓洪州豫州六姓皆其一也天祐中起居郎羅衮字子制有集二卷羅浩原羅鄴皆有詩一卷襄陽羅氏隋監門將軍榮徙京兆之云陽生藝字子廷唐開府儀同三司燕王弟壽監門將軍杭州錢塘羅氏給事中隱爲錢氏幕客有詩名號江東集江南羅氏後魏官氏志代北斛瑟羅氏吐羅氏並攺焉五代時有玉笥山道士隱之與鄭雲叟同時者河南令貫以諫莊宗知名者東川將璋事顏暉者

那

風俗通曰朝那東夷也以國爲氏其後單爲那氏燕有遼西太守那頡

何

出自姬姓唐叔十一世孫萬食采韓原遂爲韓氏後爲秦所滅子孫散居陳楚江淮間以韓與何近隨聲變爲何氏前漢司空何武后漢大將軍何進及何敞晉外戚何晏皆有傳元和姓纂曰望出廬江丹陽東海齊郡

阿

風俗通曰伊尹爲阿衡子孫以官爲氏河南阿氏官氏志阿伏氏阿賀氏並攺爲阿氏唐明皇時朔方節度使阿布思乃九姓首領姓阿名布思

柯祗【祗一作枝】

後魏官氏志代北有柯祗氏後攺爲柯氏

多蘭

代北多蘭部大人因以爲氏

羅侯

羅君之後支孫氏焉晉中山王司馬服記蜀郡有羅侯氏北史代人羅結其先世領部落爲魏附臣結爲外都大官總三十六曹事年一百一十詔聽歸老賜大東川爲私第別業並築城號曰羅侯城朝廷毎有大事驛馬詢問焉年一百二十卒

何柰

匈奴單於之裔歸漢爲何柰氏晉幽州牧王浚有將軍何柰虎

荷訾

代北人姓

阿跌

唐回鶻九姓一曰阿跌亦曰阿咥或爲跌與拔野古等皆朝以其地爲雞田州開元中跌思泰自突厥黙啜所來降其後光進光顏以功臣至大官賜姓李氏

阿熱

唐回鶻傳黠戞斯古堅昆國也自言李陵之後其君曰阿熱遂姓阿熱氏駐牙靑山自阿熱牙至回鶻所槖駞四十日行譯者曰熱猶中國所謂郎也

阿每

唐日本國王姓舊唐史曰倭王姓阿毎

阿那

後魏丞相阿那肱本姓髙阿那時人便呼止曰阿那

阿賀

後魏阿賀氏亦攺爲阿氏

阿伏

後魏阿伏氏攺爲阿氏

佗駱拔

後魏官氏志攺爲駱氏

多覽葛

唐史回鶻九姓一曰多覽葛亦曰多濫在薛延陀東延陀已滅其酋多濫葛末與回紇皆入朝以其地爲燕都督府授末都督末死以多濫葛塞匐繼爲都督今詳此正以部族爲氏

阿伏幹

後魏官氏志阿伏幹氏後攺爲幹氏

阿鹿桓

後魏阿鹿桓氏後攺爲桓氏

阿史那

突厥別姓唐太宗時有蕃將阿史那社髙昌國亦有大冠軍阿史那矩髙宗時有大將軍阿史那道眞阿史那忠突厥亦有僞可汗阿史那俀子

阿史徳

代北人姓唐有行軍總管阿史徳樞賔執契丹松漠都督阿卜固獻東樞賔貞觀五年爲定襄都督秦涇道行軍總管以討奚者又安祿山母阿史徳

阿逸多

西域人姓

阿鹿孤

後魏攺爲鹿氏

八戈

戈

姓苑不載所出按夏后時戈本諸侯之國必其後以國爲氏

過【平聲】

風俗通漢有兗州刺史過羽謹按春秋寒浞處其子澆於過謂之過澆少康滅之以封諸侯其地漢東萊掖縣北過鄕是也

繁【音婆】

周成王以商民七族分康叔一曰繁氏其後有繁羽仕晉爲大夫漢有禦史大夫繁延壽後漢建武十八年益州太守繁勝與昆明夷戰敗漢魏間有繁欽文集十卷又汴州人繁氏世居梁孝王吹臺之側其家富盛人謂吹臺爲繁臺今東都天淸寺卽其地也唐秭歸人繁知一題巫山廟詩爲白樂天所賞

番【音婆】

漢吳芮初封番君其支孫氏焉

和

出自羲和掌天地之官堯時和仲和叔之後以世官爲氏左傳晉大夫和組父

禾

謹按列子範氏之上客有禾生則禾爲人氏矣姓書未有此氏今增入

科

出姓苑

磨離

唐吐蕃將尙遣磨離羆子將兵拒論恐熱其屬燭盧鞏力勸羆子按兵拒險羆子不從而敗

波斯

唐西域傳云其先波斯匿王有月支之別裔因以其姓爲國號

婆衍

傅余頠復姓錄曰代北人南涼尙書左丞婆衍崘

和拔

代北人姓

和稽

代北人姓

九麻

車【尺奢切】

本姓田氏其先齊諸田徙長陵

蛇

後秦姚萇有皇后蛇氏兄蛇越【按通誌作蛇越滂】爲南安太守弟奇爲散騎常侍又有建義將軍蛇立臨晉太守蛇平其後望出南安



出姓苑

花

唐髙宗調露元年遣左領衞將軍花大智討突厥兵敗免官舊唐史韓建誘防城卒花重武告十六宅反宋有虞部郎中花尹望出東平

家

周大夫家伯爲周幽王太宰又家父爲大夫漢成帝時家君作彈棊以獻天子賜羔裘紫絲履服以朝覲

瑕

出自周大夫食邑於瑕因以爲氏望出汝南

巴

謹按世本曰巴郡南郡蠻本有五姓巴氏樊氏瞫氏相氏鄭氏皆出於武落鐘離山其山有赤黑二穴巴氏之子生於赤穴四姓之子皆生黑穴未有君長俱事鬼神乃共擲劍於石穴約能中者奉以爲君巴氏子務相乃獨中之眾皆服又令各乘土船約能浮者當以爲君余姓悉沈惟務相獨浮因共立之是爲廩君乃乘土船從夷水至監陽監水有神女謂廩君曰此地廣大魚鹽所出願畱共居廩君不許監神暮卽來宿旦卽化爲虫與諸虫羣飛閉掩日光天地晦防積十餘日廩君伺其便因射殺之天乃開明廩君於是乎君於夷城四姓皆臣之後漢南蠻傳曰廩君死魂魄世爲白虎巴氏以虎飲人血遂以人祠焉秦惠王並巴中以巴氏爲蠻夷君長世尙秦女舊姓書云出於春秋時巴子之後誤矣

沙

姓苑云東莞人風俗通晉有沙廣又唐百濟大臣八族一曰沙氏梁貞明中有渤海沙承贊登第近世吳興多此姓

牙

風俗通曰周穆王大司徒君牙後以字爲氏

衙

出自嬴姓秦穆公子食采於衙亦謂之彭衙因氏焉其地漢馮翊衙縣是也漢長平令衙卿七世同居蜀督護衙博姓書或音訝或音語大抵當以平聲爲正

茶

舊音側加反漢江都易王弟濮陽侯定國行錢使男子茶悟告王事蘇林曰茶音食邪反

佘【視遮切】

元和姓纂曰今洪州有佘氏宋宣和間有奉議郎知撫州臨川縣事佘昌明

杷【蒲巴切】

本姓東樓公之後也後漢靈帝時注避董卓難攺爲杷氏元和姓纂又以杷爲抱未知孰是

查【側加反】

宋歙州休寜人查元方爲殿中侍禦史生道字湛然嘗泣禱河而冰泮得魚饋母仕至龍圗閣待制

樝

與查同

車非

後魏獻帝次兄爲車非氏孝文攺爲周氏周閔帝時賜周瑤姓爲車非氏

車焜

後魏獻帝封其疎屬爲車焜氏後攺爲河南車氏

車遽

世本曰齊有臨淄大夫車遽氏

車成

出後魏河南官氏志

瑕呂

左傳晉大夫呂甥一曰瑕呂飴甥杜注云瑕呂名飴甥

沙陀

本朱邪氏所處磧名因爲部族之號朱邪賜姓李氏而沙陀未嘗爲姓元和姓纂以何據收之此必誤也

沙吒

唐有蕃將沙吒利沙吒忠利

佘丘

其先齊公族食采佘丘因氏焉漢有侍禦史佘丘炳又隠士佘丘靈居西河佘音蛇

蛇丘

王子年拾遺記有蛇丘氏出西王母神異傳

華原

元和姓纂曰後周鳳州刺史拓義華原羆生威周丰利公生韓皇右四府驃騎將軍生善恵

霞露

出姓解

瑕丘

風俗通魯桓公庶子食采瑕丘子孫氏焉謹按漢項羽紀傳有瑕丘申陽者張耳嬖臣也先下河南郡迎羽河上故羽立申陽爲河南王孟康曰瑕丘縣之老人姓申名陽服防曰瑕丘屬中山縣申姓陽名獨文頴曰姓瑕丘字申陽然則姓書用文頴之說創立此氏未必非誤又瑕丘於春秋時未必在魯而桓公之後自爲三家不聞庶子爲誰也

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷十三宋

鄧名世撰

十陽【上】

陽

出自姬姓晉大夫陽處父爲太傅其後有陽畢楚令尹陽匄字子瑕生宮廏尹陽令終令終生完及佗魯陪臣有陽虎及其弟陽越前燕有北平陽耽其先徙居北平無終西京雜記司馬相如以所著鷫鸘裘就市人陽昌貰酒又漢畵工下杜人陽望善布色

楊

周宣王少子尙父封爲楊侯其地平陽楊氏縣卽漢之河東楊縣也幽王犬戎之難楊侯失國及平王東遷實依晉鄭以楊賜晉武公晉於是並有楊國司馬侯對平公所謂霍楊韓魏皆姬姓是也晉武公生伯僑伯僑生文文生突羊舌大夫也食邑羊舌凡三縣一曰銅鞮二曰楊氏三曰平陽突生職五子赤肸鮒虎季夙赤字伯華爲銅鞮大夫生子客肸字叔向晉太傅食采楊氏生伯石字食我以邑爲號曰楊石又曰楊食我食我黨於祁盈盈有罪晉並滅羊舌氏叔向子孫逃於華山仙谷遂居華陰有楊章者生苞朗欵苞爲韓襄王將守修武子孫因居河內朗爲秦將封臨晉君子孫因居馮翊欵爲秦上卿生碩字太初從沛公徵伐爲太史八子鷃奮甝儵熊喜鸇魋喜字幼羅漢赤泉嚴侯生敷字伯宗赤泉定侯生裔字毋害裔生敞字君平丞相安平敬侯二子忠惲忠安平頃侯生譚屬國安平侯二子寶並寶字稚淵二子震衡震子秉秉子賜賜子彪四世太尉震字伯起五子牧裏秉讓奉牧字孟信荊州刺史富波侯二子統馥十世孫孕孕六世孫渠渠生鉉燕北平郡守生元壽後魏武川鎭司馬生恵嘏太原郡守恵嘏生謇烈謇汲郡太守烈平原太守生寜逺將軍祥祥生忠隋太祖武元皇帝太祖生堅字那羅延隋髙祖文皇帝文帝生太子勇煬皇帝廣煬帝生元徳太子昭世宗孝成皇帝昭生侑倓侗侑酅國公生行基行基生棻字徳順棻生溫溫生幼言皆嗣酅公倓字仁安燕王侗字仁謹恭皇帝煬帝名廣子暕字世朏齊王生正道唐尙衣奉禦正道生崇禮戶部尙書太府卿崇禮生愼余愼名愼矜愼余吏部郎中少府少監愼矜戶部侍郎生嶽州刺史諫愼名洛陽令觀王房本出渠孫興後魏興平郡守生國國孫紹後周特賜姓屋呂引氏隋初復舊後以士雄封觀王士雄生恭仁相唐髙祖生思誼思訓思訥思訓左屯衛將軍有傳生左衛將軍嘉本嘉本生愼交愼交生洄洄生悅自愼交以下三世爲駙馬都尉恭仁弟綝續綱恭道師道續都水使者農公生思簡思祥思止思止字不殆唐潞州刺史湖城男生執柔執虛愛業執一執柔相武后師道相唐太宗生豫之士雄弟士貴隋道撫二州刺史邢國公士逹隋納言始安恭侯皆有世系至六世孫孕五世孫隋輔國大將軍河東公贊生初光祿大夫華山郡公初裔孫播世居扶風生炎字公南相徳宗炎生朗殿中侍禦史漢太尉震子奉字季叔後漢中書侍郎城門校尉八世孫結慕容氏中山相二子珍繼珍魏上谷太守生淸河太守眞眞生懿洛州刺史農簡公懿生順津順字延伯冀州刺史三門縣男徙居河中永樂生琛儀同三司平鄕縣公琛生汪字元度隋梁郡通守汪生唐庫部郎中令本令本生友諒志謙志詮友諒昊陵令生宣州司戶參軍珣珣生釗後賜名國忠相唐明皇事具外戚及姦臣傳四子暄太常卿曉殿中少監朏鴻臚卿駙馬都尉晞太子中允志謙生蜀州司戶元琰元琰生殿中監銛次工部尙書元珪元珪生太僕卿駙馬都尉錡次國子司業元璬生湖州刺史鑑銛錡鑑皆國忠兄弟也順弟津字羅漢後魏司空孝穆公三子愔暐岐愔字遵彥北齊尙書令開府岐王徙居遵武自津及愔並有名四世同居伯叔兄弟爲公卿三十人遵彥生長安尉行表行表生敏及綝綝字再思相唐武后中宗弟亮潤寂潤字溫玉唐國子祭酒朔城公生回侃侃白水令生縝紘繪綰綰字公權相代宗生監察禦史宏防越公房本出中山相結次子繼繼生暉洛州刺史謚簡暉生河間太守恩恩生越恭公鈞號越公房鈞生暄字宣和西魏度支尙書生敷字文顯後周汾州刺史臨正壯武公【按隋書敷諡忠壯與此本互異臨正二字亦疑誤】敷生素字處道隋尙書令司徒楚景武公生元奬積善元感積善上儀同其孫悟靈唐錢塘令生寜州司馬幼烈幼烈生三水丞藏器藏器生遺直濠州錄事參軍遺直生發假收嚴發生傑字文逸收字藏之相宣宗嚴字凜之兵部郎中判度支生渉字文川相昭宗子凝式有名節自朱梁至周未嘗出仕常稱心疾官至太子少師素弟約愼嶽嶽隋萬年令蒼山公生宏禮宏文宏武宏禮宏武相繼爲唐中書侍郎時號楊家二宏宏禮後爲太府少卿宏武相髙宗生元亨元裕元禧元褘元咸皆刺史越恭公次子儉字景則西魏侍中夏陽靜侯生文升文休文異文異字文殊隋刑部尙書吳州總管樂昌侯生安仁安仁生徳立徳立孫隠朝郃陽令生臨汝令燕客燕客生審及寜寜國子祭酒四子汝士虞卿漢公魯士分爲四院汝士字慕巢刑部尙書東川節度贈太師三子知溫知逺知至知溫生開物開物生及善宏善慕義令慶知至生整恊恪貽徳虞卿字師臯工部侍郎京兆尹生知退元孫知權磻思方壇堪知退生贊禹贊圖緒濟【按唐世系表知退生贊禹贊圖緒濟業五人此脫業一人名】贊禹生澄贊圖生如初韋之緒生齊業【按唐世系表緒之下不載所生此云生齊業齊蓋濟字之誤復以齊業作一人名誤】元孫生球贊辭球生校六校七知權生甸恂恂生康兒道衝磻生安期壇生延叟【按唐世系表叟作史此誤】堪生承休承休生巖字光逺仕吳越爲丞相有子八人號吳越丞相房漢公字用乂天平軍節度使檢校戶部尙書贈太保生思願輝籌範諲符知章篆筠籧簴管輝生沼籌生寓範生瑄玢璨瑄生毅敬基讓烈玢生思已毅生正度基生正禮正諫正弁正表正用正倫正儀魯士字宗尹長安令贈工部尙書生希古仁贍思實崇鼎源嶓希古生徴仁贍生峴嶠思實生敬福郁源嶓生雍凡汝士兄弟四人共有二十七子三十六孫其間多知名者文異弟文偉儉少子也隋溫州刺史安平公四子榮士積安濟纂榮生武州刺史師駕部郎中防溫令恪恪生國子司業元表司勲郎中元政元政生殿中侍禦史誌元志元生成名成規成名生憑凝淩憑字虛受刑部侍郎京兆尹生渾之凝字茂功司封郎中生厚之字謙人淩生同州刺史欽之【案唐世表作敬之此誤】欽之生江西觀察使戴字贊業越恭公少子寛字仁暄儉弟也周總管宜陽公生文紀字溫範隋荊州總管陽山【按隋書文紀襲封華山郡公此作陽山誤】恭公文紀生孝湛孝儼孝儼生宏毅洛州長史生瑾珪珪辰州司戶參軍生冠俗奉天丞冠俗生單父尉太淸太淸生於陵字逹夫左僕射農郡公於陵四子景復衛尉卿嗣復字繼之相文宗武宗生損及授紹復字紹之師復生拙字藏用又後漢益州從事楊竦破賊有功晉農楊氏凖有二子喬髦皆幼喬爲裴頠所重髦則樂廣所知凖曰我二兒裴樂所優劣也後周臨汾公楊旉姓越勒氏趙國楊忠姓普六茹氏儻城公楊紹姓屋呂引氏旉孫宏武忠子隋文帝紹子雄皆復本姓唐有三王蠻白馬氏之遺種楊劉郝三族世襲爲王又松外蠻趙楊李董爲貴族



漢成都雄字子云生童烏九齡能與文今封子云成都伯從祀文宣王廟

羊

出自周官羊人之後以官爲氏梁孝王客有羊勝善詞賦泰山南城羊氏漢安帝時司校尉祲生儒桓帝時爲太常儒生續字興祖懸魚不食者位南陽太守生京兆太守祕上黨太守衜太常忱祕生魏郡太守祉車騎掾繇繇生四子秉給式亮晉大鴻臚忱晉侍中蒙陰侯生楷權楷生中書郎綏權生桂陽太守不疑綏生孚輔保保生粲戎咸粲宋廣州刺史衜生發承祜發淮北防軍生倫曁伊倫髙陽相曁陽平太守伊鎭南將軍曁生贈太常曼晉廬陵太守耽曼生賁祕書郎祜字叔子晉侍中太傅鉅平成侯無子以兄子篇嗣侯位散騎常侍孫法興嗣侯黨桓誅耽生右僕射瑾輔國大將軍開府儀同三司甘露威侯琇瑾生之晉開府儀同三司興晉侯唐開元五年有太子詹事羊師度充營田使後魏羊祉暴酷人號爲天狗赫連勃勃有徵東將軍羊狗謹按舊書云羊舌氏之後有單姓羊者誤矣當羊斟仕宋時羊舌氏之族方爲彊家安得單姓之說

洋

州海陵多此姓自云因洋川爲氏

良

出自姬姓鄭大夫其族有良佐

涼

魏志有昌邑太子太傅涼茂山陽人必其先封於涼因氏焉

香

士人遊宦南方者云二廣有香氏不知其得姓之因舊姓書未有此氏謹按劉向新序有香居諫齊宣王爲大室王召尙書書之曰寡人不肖好爲大室香子止寡人也詳此則六國已有香氏今增入

鄕

見姓

商

出自商王之後以國爲氏紂時有賢人商容周武王式其閭孔子弟子有魯人商瞿字子木澤字子季元和姓纂曰衛鞅封商君子孫氏焉誤矣左傳齊大夫商子車商子遊皆爲戎禦鄭大夫商成公儆司宮者唐貞觀所定揚州廣陵郡四姓其一曰商

房

淸河房氏出自祁姓房陵【案舜封堯子丹朱於房爲房邑侯春秋時防渚卽其地也秦爲房陵郡唐武徳爲房州陵丹朱之子也】三十五世孫鐘周昭王時食采靈壽生沈沈十二世孫漢常山太守雅徙淸河繹幕十一世孫植後漢司空植八代孫諶隨慕容徳南遷因居濟南四子裕坦防熈號四祖裕孫後魏冀州刺史法壽孫翼仕至鎭逺將軍襲壯武伯二子熊豹熊字子彪本州主簿生彥謙司州刺史彥謙生齡字喬松相唐太宗天下謂之房杜喬松生遺直遺則遺愛遺直禮部尙書遺愛駙馬都尉遺直五世孫階大理寺司直生魯宋詠歸魯生重武功尉重生大理評事諤諤生從約從繹從絢從綰遺愛有六世孫復及鄴鄴字正封齡齊州臨淄人太尉梁文昭公河南房氏晉初有淸河房幹使北虜畱而不遣虜

俗謂房爲屋引攺爲屋引氏幹子孫隨魏南遷復爲房氏後魏殿中尙書武陽公倫生北齊侍中吏部尙書謨謨生廣深恭懿恭懿隋海州刺史生彥云彥云生元基唐倉部郎中元基生水部郎中元陽元陽生融相武后融生琯字次律相肅宗琯三子宗偃乘【案唐世系表乘作】孺復宗偃禦史中丞乘祕書郎孺復容州刺史元基弟元靜膳部郎中淸漳公生肱肱生嶽巒陟武式岱宻巖岡武興元少尹式宣歙觀察使

防

謹按後漢鐘離意傳意爲堂邑令縣人防廣爲父報讎系獄其母病死廣哭泣不食意憐傷之乃聽廣歸家使得殯斂丞掾皆爭意曰罪自我歸義不累下遂遣之廣斂母訖果還入獄意宻以狀聞廣竟得以減死論姓書未有今增入

方

風俗通曰方雷氏之後唐睦州桐廬人方幹以唇缺不得第有詩名號元英先生至今爲盛族謂之鸕鷀方氏鸕鷀地名也

章

出自姜姓齊太公支孫封國於鄣左傳齊人降鄣子孫去邑爲章氏神仙傳有章震望出南郡陳司空章昭逹唐右驍衛將軍章承嗣梓州刺史章彛湖州人循王府長史章廷珪杭州人二族皆望出吳興事見元和姓纂唐貞觀所定濮州武陽郡七姓泉州南安郡六姓洪州豫章郡六姓皆有章氏

昌

出自黃帝子昌意之後支孫氏焉望出東海及汝南西秦有隴西羌將昌何

羌

西羌種族氏焉

姜

出自炎帝生於薑水因以爲姓裔孫佐禹治水爲堯四嶽之官以其主山嶽之祭尊之謂之太嶽命爲侯伯復賜祖姓以紹炎帝之後夏商以來分爲齊許申甫四國世有顯諸侯其居戎狄者爲姜戎氏田和滅齊子孫分散漢初姜氏以關東大族徙關中遂居天水蜀大將軍平襄侯維裔孫明居上邽明後魏兗州刺史天水郡公生逺後周朝邑縣公生寶誼左武衛大將軍永安剛公生恪恊恪相唐髙宗恊成紀威公又秦州上邽人秦州刺史謩諡安子確字行本左屯衛將軍郕襄公生嗣郕公簡地官尙書柔逺二子皎晦皎殿中監楚國公生太常卿駙馬都尉慶初晦吏部侍郎九眞姜氏本出天水舒州刺史神翊生挺挺生公輔復公輔相徳宗復比部郎中廣漢姜氏詩後漢時人事母至孝有躍鯉之祥西秦天水姜乳叛乞伏益州討平之晉西夷防軍姜發後秦天水姜訓爲姚萇大將軍掾姜虯爲撫軍東曹掾姜紀爲威將軍後涼呂光部將姜飛將軍姜顯

長

春秋衛大夫長防之後有長武子戰國時有長息爲費恵公臣本公明髙弟子姓書未有此氏惟千姓編列爲長沮之後按此則周有長氏不必沮後也今增入

張

出自姬姓黃帝子少昊靑陽氏第五子揮爲弓正始造弓矢實張羅以取禽獸主祀弧星世掌其職賜姓張氏周宣王時有卿士張仲其後裔事晉爲大夫張侯生老老生君臣君臣生趯趯生骼其孫曰抑朔至三卿分晉張氏事韓韓相開地生平凡相五君平生良字子房漢太傅畱文成侯生侍中辟疆及不疑生典典生黙黙生大司馬金金生陽陵公乘千秋字萬年千秋生嵩嵩五子壯贊彭睦述壯生裔裔生皓字叔明後漢司空世居武陽犍爲皓生宇北平範陽太守避地居萬城【案唐世系表萬城作方城或因方萬二字破書之誤】宇孫肥如侯孟成生平魏漁陽郡守平生華字茂先晉司空壯武公二子褘韙褘字彥仲散騎侍郎生輿字公安太子舍人襲壯武公生次恵宋濮陽太守二子穆之安之安之之族徙居襄陽穆之宋交州刺史安之宋靑州主簿生防字眞間梁衛尉洮陽閔侯防生經後周上士隋巴州錄事參軍經生澧陽令則則生益府功曹參軍元弼元弼生漢陽王柬之相武后中宗韙晉散騎常侍隨元帝南遷寓居江左六世孫隆太常卿復還河東後徙洛陽生子犯子犯生俊河東從事生戈字嵩之周通道館學士戈生洛洛生隲字成隲洪洞丞隲生光珪說說字道濟相睿宗明皇生均垍埱河東張氏出晉司空華裔孫吒子隋河東郡丞自範陽徙居河東猗氏生長度銀靑光祿大夫長度生俊興相國府檢校郎將俊興生思義唐成紀丞思義生嘉貞相明皇嘉貞生延賞初名寶符相徳宗延賞生靖字元禮初名調相憲宗時號三相張家靖生文規桂管觀察使次宗舒州刺史嘉貞弟嘉祐左金吾將軍相州刺史始興張氏亦出自晉司空華之後隨晉南遷至君政因官韶州曲江君政韶州別駕生子防子冑子冑生宏臧宏毅宏智宏愈宏愈索盧丞生九齡九臯九齡字子壽相明皇天下謂之曲江公生右贊善大夫拯九臯殿中監南康縣伯生防擢拱防抗抗生仲端仲膺仲宗仲基【案唐世系表仲基作仲謩】仲方仲孚仲方祕書監曲江成伯有傳九齡子孫曽孫皆一人四世孫二人五世孫四人六世孫七人七世孫十七人八世孫三十一人馮翊張氏出後漢司空皓少子綱字文紀後漢廣陵太守曽孫翼字伯恭蜀冀州刺史子孫自犍爲徙下邽徳言龍州刺史生防防生仁願相唐中宗仁願生之輔金吾衛將軍之輔生通儒及知防吳郡張氏本出嵩第四子睦字選公後漢蜀郡太守始居吳郡裔孫顯齊廬江太守生紹梁零陵郡守紹生衝字叔元隋漢王侍讀衝生後允字嗣宗國子祭酒十一子震濟謙遜【案唐世系表遜作防】律師小師統師丰仁彥師瑾道師律師王府諮議參軍生繼本義方承訓承纉義方字子儀邢州刺史生府正朔方節度府正生鎰字貴權【案唐世系表貴權作季權】相徳宗淸河東武城張氏本自漢畱侯良裔孫司徒歆歆弟協字季期衛尉生魏太山太守岱自河內徙淸河曽孫幸後魏靑州刺史平陸侯生凖陳【案唐世系表陳作東】靑州刺史襲侯生靈眞靈眞生彛隋末徙魏州昌樂彛字慶賔後魏侍中平陸孝侯生始均光祿卿平陸侯始均生景之【案唐世系表景之作晏之】北齊兗州刺史恭公景之生防威防雄防雄隋陽城令生文僖文瓘文瓘字稚圭相髙宗文瓘弟文琮吏部侍郎文收太子率更令文琮生戩挹錫戩江州刺史挹比部郎中錫相韋後周有司城中大夫虞鄕定公羨【案唐世系表羨之後爲河間張氏此相韋後下應有河間張氏四字】賜姓叱羅氏生照照字士鴻隋冀州刺史復姓張氏三子恵寶恵瑤恵珍恵寶絳丞恵瑤州司馬生祖政祖令恵珍孫約通通曹州刺史生寂孝開寂生遊藝遊藝生升兌兌生蘭溪令綢綢生君卿正字君卿生裼字公表天平軍節度使三子文蔚字在華相哀帝爲朱全忠脇傳禪又相全忠弟濟美字舜舉貽憲字去華寂弟孝開蒲州刺史生洪州都督知久知久生汝州刺史棲眞棲眞生感【案唐世系表感作咸】感生應安南都防應生仲素中書舍人仲素生鐸鐸生濬字禹川相昭宗中山張氏漢丞相北平文侯蒼之後世居中山義丰長諧生行鈞行成行成相唐太宗髙宗生洛客梁客洛客生翁喜彥起魏郡張氏世居繁水公謹生宏愼襄州總管郯襄公三子大象戶部侍郎大素給事中大安相髙宗生洽左金吾將軍涗同州刺史浚侍禦史汲郡張氏世居平原越州司馬善見生荊州戶曹參軍武定武定生代州司功參軍知古知古生鎬字從周相肅宗所謂用之則爲帝王師者鄭州張氏亮相太宗生愼防元和姓纂曰唐有安定範陽太原南陽燉煌修武上谷沛國梁國滎陽平原京兆等四十三望大抵皆畱侯逺裔孔至姓氏雜錄曰唐初定淸河張爲乙門又曰唐張大師延師儉師兄弟三人並列防時稱三防張家又有張沛洽渉兄弟亦同時列三防又開元中張說張嘉貞同時入相互爲中書令時稱大張令小張令又唐張萬嵗及其子思亷思亷子景三世爲太僕後漢書有交阯張遊內附封歸漢裏君巴人張翕爲越雋太守得夷人和益州刺史張喬漢陽太守張貢並爲防羌校尉謁者張鴻擊滇吾羌隴西太守張紆放遣迷吾羌燉煌太守張璫陳破羌三防交阯刺史張喬平蠻夷

襄

後漢襄楷字公矩平原隰陰人晉五官襄珍巴西人以郡降李蕩

相

姓苑音湘

將

姓苑曰石趙有常山太守將容

莊

史記西南夷傳云始楚莊王時使將軍莊蹻將兵略巴蜀黔中以西蹻者故莊王苖裔是也春秋時宋大夫莊朝莊革戰國有漆園吏周著莊子書蜀人君平桐廬人光字子陵至漢避諱攺爲莊氏【案漢明帝諱莊故莊氏俱攺爲嚴氏此作攺爲莊誤】

嘗

風俗通曰齊孟嘗君之後氏焉

常

出自姬姓唐新丰常氏咸安令緒生王府司馬毅毅生楚珪楚珪四子三原丞無畏【按唐宰相世系表無畏作無爲】生衮相代徳二宗後燕有中書令忠北燕有黃門郎陋後趙冉閔僣位命常煒聘南燕慕容雋以爲廷尉監

霜

出姓苑

欽定四庫全書

古今姓氏書辯證卷十四宋

鄧名世撰

十陽下

王

周靈王太子晉八世孫錯爲魏將軍生賁爲中大夫賁生渝爲上將軍渝生息爲司冦息生恢封伊陽君生元元生頤皆以中大夫召不就生翦秦大將軍生賁字典武陵侯賁生離宇明武城侯二子元威元避秦亂遷於瑯琊後徙臨沂四世孫吉字子陽漢諫議大夫始家臯虞後徙臨沂都鄕南仁裏生駿字偉山禦史大夫二子崇遊崇字徳禮大司空扶平侯生遵字伯業後漢中大夫義鄕侯二子旹音音字少元大將軍掾四子誼叡典融融字巨偉二子祥覽祥晉太保睢陵元公覽字元通晉光祿大夫卽丘正子祥五子肇夏馥烈芬肇晉給事中始平太守生俊晉太子舍人永世侯俊生遐晉光祿大夫遐生恪臻恪領軍將軍臻崇徳衛尉恪生豫章太守欣之廣州刺史懽之馥晉上洛太守睢陵孝侯生根晉散騎郎嗣睢陵侯覽六子裁基防正彥琛裁字士初晉撫軍長史襲卽丘子基字士光晉治書禦史防字士和晉侍禦史正字士則晉尙書郎彥字士治晉中防軍琛字士瑋晉國子祭酒裁生導穎敞導字茂晉太傅大司馬丞相始興文獻公生六子悅恬洽協劭薈悅字長豫始興世子生混字奉正晉丹陽尹贈太常生二子嘏字偉世宋中領軍尙書侍中始興公誕宋輔國將軍生詡早卒恬字敬豫晉中軍將軍生浩洽字敬和晉中領軍生珣瑉珣字元琳晉車騎將軍開府東亭獻穆侯瑉字季琰晉太常珣生虞柳孺曇首字休元宋錄尙書事太保中書監文昭公生錫字寡光宋江夏內史三子齊華容侯僧亮宋侍中僧衍宋黃門郎僧達僧衍生茂璋梁黃門郎僧達生道琰宋廬陵內史虞字休仲宋廷尉卿生深宋新安太守柳字休季宋光祿大夫東亭侯生猷字世倫梁侍中東亭康侯生瞻梁侍中吏部尙書生孺宋光祿大夫四子逺字景舒宋光祿勲防字景立宋祕書監中書侍郎僧謙宋太子舍人僧綽宋金紫光祿大夫豫寜湣侯逺生僧祐齊黃門郎生借齊中散大夫僧綽二子儉字仲寶齊太尉南昌文憲公遜晉陵太守儉二子騫字思寂梁金紫光祿大夫南昌安公暕字思誨梁國子祭酒騫生規字威明梁金紫光祿大夫南昌文侯【按唐世系表文侯作章侯】規生褒字子淵後周光祿大夫少司空石泉康侯暕三子承字安期梁黃門侍郎幼梁東陽太守訓字懷範梁侍中曇首宋侍中太子詹事豫章文侯生僧防齊司空豫寜簡穆侯五子慈字伯寶齊太常豫寜懿侯志字次道梁金紫光祿大夫楫梁太中大夫彬字思文梁祕書監寂字子元梁祕書郎慈生泰字仲通梁驍騎將軍生廓楫生筠字元禮梁太子詹事生祥陳黃門侍郎瑉二子朗練宋侍中導第四子協字敬祖晉元帝撫軍參軍武岡侯生謐字稚逺宋司徒武岡文恭侯三子瓘球琇球字蒨玉宋特進金紫光祿大夫生奐齊雝州刺史導第五子劭字敬倫晉車騎將軍生三子穆字伯逺晉臨海太守黙晉右光祿大夫恢晉右衛將軍穆三子簡宋五兵尙書智及超黙三子僧朗鑑惠僧朗宋右僕射生楷粹彧楷宋太中大夫生蘊字彥深宋黃門侍郎吉陽男粹字景深齊黃門侍郎生份字季文齊左光祿大夫丹陽尹彧字景文宋開府儀同三司三子絢字長素宋祕書丞繢字叔素齊太常約梁侍中尙書廷尉繢生雋齊建安太守生克陳左僕射導第六子薈字敬文晉衛將軍生廞懌廞晉吳國內史生泰華華字子陵宋侍中右將軍新建憲侯生定侯嗣爵定侯生長及佟皆嗣侯懌生琨齊左光祿大夫基生含惇含字處晉光祿勲驃騎將軍生瑜晉散騎常侍惇字處仲晉大將軍生應晉武衞將軍防生舒防舒字處明晉車騎大將軍儀同三司彭澤穆侯生晏之允之晏之晉防軍參軍生昆之嗣侯生陋之正生廙曠彬廙字世將晉侍中驃騎將軍生東海內史頤之晉司州刺史胡之晉中書郎耆之晉鎭軍掾羨之胡之生茂之承之和之茂之晉陵太守生裕之宋儀同三司生恢之瓚之升之升之宋都官尙書生齊吳興太守秀之左僕射延之秀之生峻梁金紫光祿大夫延之生綸之齊都官尙書耆之生隨之晉上虞令生鎭之宋宣訓衞尉之不仕鎭之生標之宋安復令之三子羅云宋西平長史曇生宋太常卿普曜宋祕書監羅云生思立思正思逺普曜生齊太子少傅晏廣州刺史詡晏生徳元宋車騎長史羨之生晉郎中令偉之偉之生韶之宋祠部尙書韶之生曄宋臨賀太守曠晉淮南太守生羲之晉金紫光祿大夫羲之生之凝之渙之肅之晉驃騎咨議徽之晉黃門郎操之晉豫章太守獻之晉光祿大夫徽之生禎之晉侍中獻之生靖之宋司徒左長史靖之生悅之宋侍中彬生彭之晉黃門郎彪之晉儀同三司翹之晉光祿大夫彪之二子越之臨之臨之生納之瓌之納之生淮之淮之生輿之瓌之生逡之翹之生望之琛生稜侃輿之生進之進之生淸自吉以下更魏晉南朝一家正傳六十三人三公令僕五十餘人侍中八十人吏部尙書二十五人石泉康侯褒生鼐字玉鉉隋安都通守石泉威明侯生宏讓宏直宏讓字恭宗【按唐世系表恭宗作敬宗】隋中書舍人專掌機宻生方士方則方泰方士字元逸臨卭令生沂州司馬崇禮方則字元憲光祿卿生蘭州刺史景益州倉曹參軍晏好畤丞昱夏州長史升方泰字元敏太府少卿生馮翊丞鴻宏直字長宗魏州刺史生緘續繢綝緄緘字方舉隨州司馬生思息【按唐世系表思息作思晢】思恭續字方紹羅州令生愔繢字方節越王府法曹參軍生思崇【按唐世系表思崇作思敬】綝字方慶相武后生晞晦曒晊曄晙暟昕暐暉晞字光烈鄜州刺史襲石泉侯生定州刺史俌字靈龜及舒州刺史侁俌生濡膳部員外郎黃州刺史四子其顯者曰沂州觀察使遂澄洋州刺史五子沐淮皆禦史中丞三子濟尙衣奉禦一子沼集州刺史一子五孫潤【按唐世系表潤作浦】杭州別駕七子其顯者天平軍節度使源中字正澗汝州長史五子其顯者福建觀察使源植源植七子少子柷字不耀給事中侁三子四孫晞弟晦字光逺皦字光輔皦生寵宰寵生州錄事參軍仲連仲連生紹紹生璵相肅宗璵生及中書舍人及生鐬字聲仁右諫議大夫鐬生博【按博唐世系表作本傳作博】字昭逸相昭宗三子倜倓倫晞弟晊字光賔殿中侍禦史四子五孫曄殿中侍禦史一子晙字光庭明威將軍三子七孫十一曾孫暟字光範明威將軍三子五孫昕字光業忠王司馬無子暐字光緒萬州司馬暉字光嗣安化郡司馬皆三子又宏直弟宏度宏仁宏義宏訓宏道宏藝及其六子八孫方慶弟緄及三子皆以名見唐表正字正則晉尙書郎三子廙曠彬彬字世儒尙書右僕射諡肅侯彬生二子彭之彪之彪之字叔武尙書令諡簡二子越之臨之臨之生納之皆禦史中丞納之生淮之字元魯宋丹陽尹生輿之徵虜將軍輿之生進之梁左衞將軍建寜公進之生淸安南將軍中盧公淸生猛陳東衡州刺史三子繕纊續纊皷旗將軍楚州刺史生徳儉字守節歸仁縣男生璿字希琢相武后璿七子太原王氏出自離次子威漢州刺史九世孫霸字孺仲居太原晉陽後漢連聘不至霸生咸咸十九世孫澤字季道鴈門太守生昶字文舒魏司空京陵穆侯二子渾濟【按晉書渾昶之子湛渾之弟濟乃渾之子也此作昶二子渾濟濟生湛誤】渾字元衝晉錄尙書事宗陵元侯【按晉書渾襲父爵京陵侯此作宗陵元侯宗乃京字誤也】生湛字處衝汝南內史生承字安期鎭東府從事中郎藍田縣侯生述字懷祖尙書令藍田簡侯生坦之字文度左衞將軍藍田獻侯所謂江東獨步王文度生愉字茂和江州刺史生緝散騎侍郎緝生慧龍後魏寜南將軍四子遵業廣業季和號四房王氏宋王謨字彥徳太原祁人自序云六世祖宏河東太守緜竺侯以從叔允之難棄官北居新興仍爲新興鴈門太守祖牢仕慕容氏爲上谷太守父秀早卒謨左光祿大夫開府儀同三司領防軍將軍南豫州刺史加都督諡莊子深深子繢嗣深弟寛光祿大夫寛弟曠字明逺永嘉太守謨從弟象下邳太守謨從父蕤東莞太守子元載字彥休兗州刺史諡烈弟元邈字彥逺齊防軍雍州刺史壯侯大房王氏遵業黃門郎生長明松年松年字北節【按唐世系表松年北齊黃門侍郎此作字北節字疑衍節疑誤】黃門侍郎髙邑平侯生劭規劭字君懋隋祕書少監生孝京孝柔孝京州司馬生子奇子眞子奇靑州司戶參軍生慶賢慶祚慶符慶詵慶元慶賢美原丞生光謙淮陰令光謙生翊翺翃尙翽翊吏部郎中【按唐世系表翊吏部侍郎】生河東令重重生文仲君仲英仲【按唐世系表英仲俱作眾仲】英仲衢州刺史生凝字成庶宣歙觀察使諡正翺陽翟尉生勲堪定陵令生聰聰生溥字徳潤相昭宗第二房王氏廣業後魏太中大夫生野父北齊膠州刺史次曰第九次季眞凡三子三孫九曽孫四世至十一世孫又四十九人並以名見唐表河東王氏其先出瑯邪儒賢趙州司馬生知節州司馬知節生冑協律郎冑生處亷汾州司馬處亷生維縉繟弦紞維字摩詰尙書右丞縉字夏卿相代宗祁縣王氏唐時稱烏丸王氏今避禦嫌名因攺之覇長子殷後漢中山太守食邑祁縣四世孫寔【按唐世系表四世孫寔三子允隗懋寔字下脫三子二字】允隗懋懋後漢侍中幽州刺史六世孫光後魏並州刺史生景【按唐世系表景作冏】度支尙書防烏丸校尉廣陽侯因號爲烏丸王氏景生神念梁冀州刺史壯侯北齊亡徙家萬年神念生僧辯太尉永寜公僧辯生顗陳侍中樂陵太守顗生珌珪珪字叔玠相唐太宗生崇基及南城縣男欽直【按欽直唐世系表作敬直】崇基主爵員外郎生體仁尙逸齊望茂時齊望通州刺史生左司郎中曉【按曉唐世系表作旭】酷吏也茂時生司勲郎中光大給事中燾燾生大理少卿遂蘇州刺史遘度支尙書廣陽侯景五世孫元政幽州別駕生實安吉令實生祚靑州司馬祚生晃溫州刺史三子沼禮部郎中潔國子司業涯字廣津相憲宗文宗涯生孟堅工部郎中集賢院學士仲翺太常博士中山王氏亦出晉陽永嘉之亂涼州參軍王軌因

官家焉子孫居武威姑臧五世孫橋字法生侍禦史贈武威定王生叡封中山王號中山王氏後徙樂陵叡字恪誠後魏尙書令中山宣王生襲字光孫【按光孫唐世系表作元孫】吏部尙書中山惠王襲生忻散騎常侍肆州刺史諡穆生子景及眞子景北豫州司馬生元季隋大中正開府儀同三司元季生有方岷州刺史有方生長安尉行果行果生晙相明皇唐汾州長史王滿亦晉陽人生大璡嘉州司馬二子昪升升咸陽令生恕字士寛府倉曹參軍恕三子播起炎播字明相文宗生祕書丞鎭京兆府參軍冰起字舉之魏郡文懿公生武寜節度使式浙東觀察使龜字大年汝州刺史鐐字徳耀鐐弟鑄字臺臣炎字逄時太常博士生鐸字昭範相僖宗龜生右司員外郎蕘蕘生權及定保字翊聖權字秀山華陰王氏後徙京兆新丰孝傑相武后生左驍衛將軍無擇京兆王氏其先亦姬姓元和姓纂有居剡縣者曰東海王氏秦州者曰天水王氏同州者曰馮翊王氏鄆州者曰東平王氏萊州者曰東萊王氏潭州者曰長沙王氏山陽者曰堂邑王氏又曰金城王氏曰廣漢王氏曰新蔡王氏曰新野王氏曰章武王氏曰廣陵王氏曰聊城王氏曰長安王氏曰髙陵王氏曰河內王氏曰河間王氏曰藍田王氏曰上黨王氏曰鄴郡王氏曰廣平王氏曰華陰王氏曰樂陵王氏凡新望二十四及祁縣諸房瑯邪諸房皆子晉後出自晉陽顯於唐而有世系者京兆王氏出自姬姓周文王少子畢公髙之後封魏至昭王彤生公子無忌封信陵君無忌生間憂襲信陵君秦滅魏間憂子卑子逃難於泰山漢髙祖召爲中涓封蘭陵侯時人以其故王族也謂之王家卑子生悼悼生賢濟南太守宣帝徙豪傑居灞陵遂爲京兆人賢七世孫黨上郡太守卑子九世孫遵字子春後漢河南尹上樂莊侯遵生魴魴孫康康生諶諶生鵠魴別孫景生均忠均八世孫羆後魏雍州刺史萬年忠公仕周爲同州刺史死葬咸陽鳳棲原子孫因家杜陵羆生慶逺明逺明逺周司金上士生壽隋州都士職主簿壽生河西令喆喆生浦州長史慶慶五子易從恭從【按恭從唐世系表作敬從】擇從朋從言從易從州刺史生賔寔宥宻定恭從右庶子生寥擇從京兆士曹參軍生察易從擇從朋從言從兄弟四人皆擢進士第至鳳閣舍人者三人故號鳳閣王家自是訖大中時登進士第者十八人位臺省牧守者三十餘人擇從大足三年登第先天中又應賢良方正制舉升乙第充麗正殿學士子察至徳二年登第終連州刺史察生自立緱氏令自立生徽字昭文相僖宗贈太尉諡正子三人椿樗松均登第忠七世孫直州刺史生武宣長諧武宣嶽州刺史生徳本徳眞徳本鄧州刺史徳眞相髙宗武后生九思三原令九思生潛坦裔長諧生徳元倉部郎中徳元生九功九言士防九言駕部郎中滄州【按滄州唐世系表作並州】司馬士防陸渾令元和姓纂有山陽王氏髙平澤州王氏皆與京兆同出汲郡王氏一曰河東漪縣王氏出自子姓商王子比干之後比干以正諫爲紂所殺子孫居朝歌因氏焉北海劇縣王氏一曰靑州王氏出自嬀姓舜後陳公子完奔齊爲田氏裔孫和取齊自王秦滅齊項羽封其孫田安爲濟北王齊人以其後爲王家因氏焉陳畱王氏居宋州與北海同出河南王氏其先代人姓柘王隨魏南徙居中國始攺爲王氏後魏安康公王瑜是也營州王氏本髙麗之族朔方軍將防威【按防威唐世系表作處威】生司空霍國武烈公思禮有傳安東王氏本阿布思之族安東都防府曰五哥爲左武衛將軍生末怛活唐左金吾衛大將軍末怛活生升朝檢校太子賔客樂安郡王升朝生庭湊成徳節度使庭湊生元逵檢校司空平章事元逵生紹鼎檢校左僕射紹懿【按紹懿唐世系表作昭懿】檢校司空紹鼎生景崇檢校太傅中書令常山郡王景崇生鎔太尉中書令趙王五世爲成徳軍節度使鎔生昭祚河內王氏其先太原人世居祁縣復徙平州至縉從侯希逸南遷遂居河內溫縣右武衞大將軍靖生唐左金吾衞大將軍瓌瓌生縉太子詹事縉生智興字正諫【按正諫唐世系表作匡諫】寜武軍節度使守太傅鴈門郡王生晏平永州司戶參軍宰太原節度使宰初名晏宰其弟曰晏翼晏寶晏恭晏逸晏琛【按晏琛唐世系表作晏深】晏斌晏韜

匡

太祖皇帝諱上一字其地乃孔子所畏者宋攺爲主氏政和中多忌諱官文書不得以主爲人姓又攺曰康氏

芳

風俗通漢有幽州刺史芳華敷【按華廣韻作乘通誌作垂】謹按後漢馮異傳有賊芳丹據新丰續漢書芳作茅

狂

謹按左傳宋大夫有狂狡則狂人氏也姓書未收今增入

陽成

風俗通漢諫大夫陽成公衡功臣表梧侯陽成延傳封四世元康四年詔復延孫之子梧公士注王莽時陽成修獻符命成一作城

陽丘

元和姓纂曰楚大夫食邑陽丘以爲氏

楊孫

秦大夫楊孫爲穆公戍鄭宻謀取鄭事覺奔宋子孫以王父字爲氏

羊舌

出自姬姓晉公室十一族其一食邑羊舌以邑爲氏羊舌大夫突生職職生赤字伯華字叔向鮒字叔魚虎字叔虎季夙字叔羆凡五子赤生子容生伯石杜預釋例曰或曰羊舌氏姓季名果有人盜羊而遺其頭不敢食受而埋之盜事發詞連季氏季氏掘羊視之以明已不食惟識其舌存而得免因號羊舌氏

羊角

春秋衞大夫食采羊角以邑爲氏

梁垣

陳畱風俗傳曰畢公之後新垣演居大梁之墟子孫氏焉漢光武禦史梁垣例字惠伯又武陵太守梁垣成

梁余

春秋晉大夫梁餘子養之後謹按韓氏餘子爲韓余傅氏畱於巖者爲傳余則梁氏在故國者宜曰梁余也

梁於

元和姓纂曰晉下軍禦梁餘子養之後衛人也亦作梁於氏

梁石

漢隱者梁石君曹參所禮者

商丘

出自髙辛氏閼伯爲陶唐火正居商丘主祀星辰其後以地爲氏列子有商丘開

商宻

元和姓纂曰楚大夫以地爲氏謹按左傳注商宻鄀別邑後爲楚所並其地南陽丹水縣是也

房當

唐時黨項以姓別爲部有房當氏

防風

出自漆姓古諸侯汪芒氏之君其後有防風者彊狠不順禹合諸侯於塗山執玉帛者萬國防風後至禹戮之子孫爲長狄大人梁任昉述異記曰吳越間有防風廟土木作其形龍首牛耳連眉一目昔禹防塗山誅防風其足長三丈其頭專車南中有民姓防風氏卽其後也皆長大越俗祭防風神奏防風古樂截竹長三尺吹之音如狗嘷三人披髮而舞

章仇

元和姓纂曰齊公族姜姓之後本章弇其後避仇遂加仇字爲章仇氏長安元年右史知貢舉張說下進士章仇嘉昻河間章仇大翼善天文煬帝賜姓盧氏天寶劍南東川節度戶部尙書章仇兼瓊代居兗州生湛

羌憲

世本曰衞公族羌之孫憲爲羌憲氏

羌丘

出姓苑

羌師

世本曰衞公族有羌師氏

相裏

晉有相裏夫五代時有相裏金按僧道世撰法苑珠林言相裏出鄭大夫子產之苖裔昔子產之生執拳而出啟手觀之文武相裏因以爲氏此釋子好怪之言不足信也

將閭

出自秦公子將閭之後以字爲氏謹按元和姓纂曰漢藝文志有將閭子著書名莵誤矣此莊子所謂蔣閭葂者林氏以蔣爲將以葂爲莬

將軍

世本衞靈公子郢生文子彌牟爲將軍氏禮記將軍文氏是也

將梁

史記嬴姓之後分封以國爲姓有將梁氏

將其

英賢傳齊公子將其之後以字爲氏

王史

風俗通曰周先王太史其後號王史氏英賢傳曰周共王生圉圉曾孫浦生簡簡生業業生宰世傳史職因以官爲氏漢淸河太守王史篆生新丰令普漢藝文志禮家有王史氏二十一篇注七十子後學者劉向別錄云六國時人按此人卽宰之後篆之先也

王孫

出自周王之孫仕諸侯者別爲王孫氏吳有王孫雒齊有王孫揮而賈之子王孫齊諡昭子皆以爲氏者又伍員自吳使齊托其子於齊爲王孫氏

王叔

出自姬姓周襄王季父王子虎爲太宰諡文賜族曰王叔氏謂之王叔文公其後有王叔桓公王叔陳生皆爲卿士陳生奔晉其後爲晉人

王官

出自晉戎禦大夫王官無地之後

王子

元和姓纂曰周大夫後漢有王子中同治尙書今詳漢人多以姓名字連稱得非王同字子中乎又謹按春秋鄭大夫有王子伯駢王子廖正周王庶子仕鄭以王子爲氏

王人

風俗通曰王人子突之後因氏焉漢有東平太守王人宰公

長勺

周成王分魯侯伯禽以商民七族其一曰長勺氏春秋魯莊公及齊人戰於長勺卽其地也

長盧

元和姓纂曰列子楚賢者長盧子著書九篇藝文志注曰楚人按莊子以盧爲蘆

長魚

春秋晉厲公嬖人長魚矯之後

長狄

元和姓纂曰鄋瞞長狄之後復姓

長吾

元和姓纂曰莊子有長吾子謹按莊子以吾爲梧

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷十五宋

鄧名世撰

十一唐

唐

出自祁姓帝堯初封唐侯其地中山唐縣是也舜封堯子丹朱爲唐侯至夏時丹朱裔孫劉累遷於魯縣猶守故封商更號豕韋氏周復攺爲唐成王滅唐以其地封弟叔虞爲晉侯更封劉累裔孫在魯者爲唐侯以奉堯祀唐州方城是也初成王滅唐時子孫散在諸侯以國爲氏春秋時鄭有唐茍楚有唐狡其後魏大夫唐睢年九十餘有名於戰國睢孫厲居沛漢斥丘懿侯生朝朝生賢賢生遵遵生中郎將蒙蒙生臨邛令都都生倫倫生林尙書令王莽封建徳侯林生蔚徙居潁川生武威長惠恵生侍禦史賁賁生大司空珍珍生防稽太守瑁瑁生翔爲丹陽太守因家焉二子固滂固吳尙書僕射生別部司馬瓊瓊生宣宣生晉鎭西校尉上庸襄侯彬字儒宗二子熈極熈太常丞娶涼州刺史張軌女永嘉末遂居涼州生鄆字子產仕前涼淩江將軍徙居晉昌七子伯亷威季賢幼賢孝達季禮威爲永世令生三子瑤偕諮號三祖瑤字昌仁西涼晉昌太守永興侯生契和契字永福伊吾王生褒字元逹後魏華州刺史晉昌公褒生茂字興祖防騎常侍秦州刺史茂生文祖翼曉保建文祖散騎常侍翼字保相後魏涼州守五子十五孫三十九曾孫三十四孫曉字保光後周瓜州刺史保建後周姑臧公褒弟純字元粹後魏太原太守生令世令世生靈之北齊尙書左僕射溫國公靈之生邕邕生義鑑鑑隋雍州太守晉昌公生憲字茂彞唐云麾將軍安富縣公憲弟茂純茂瑯儉敏茂純右勲衞將軍儉字茂約禮部尙書特進莒國公八子松齡太常卿同人司農少卿嘉防州刺史善識駙馬都尉觀祕書監皆尢顯者敏字季卿延濮靑汴邠等州刺史生守臣爭臣契弟和後魏兗州刺史善識生欽欽生龍驤將軍歡歡生二政後周安東太守二政生規雲中守酒泉公規生世宗隋洛陽令生璿璿生休璟【按休璟乃洛陽令諧之子諧乃世宗之子此璿字誤】相中宗休璟生先愼【按唐世系表先愼作先睿】先擇修忠修孝履直諮字守仁後魏晉昌太守生子化【按唐世系表諮生揣字子化此生字下疑有脫文】子化生儼東海太守儼生輪靑州太守輪生永後周儀同三司平壽達公陵生怡懿防怡字君長內史大夫漢陽公懿字君徳隋隨相二州刺史防工部員外郎生君侯儀正休正編【按唐世系表防子君侯貞休貞儀貞休生誡誡生次字文編中書舎人次生扶此編字上有脫字】中書舎人次生扶持扶字云翔福建團練使生嶠字仲申嵩字贊休持字徳守容管經略朔方昭義節度使檢校戶部尙書生彥謙字茂業河中興元節度副使晉絳閬壁四州刺史號鹿門先生陵弟瓌後周臨淄文獻公嘗賜姓萬紐於氏隋初復本姓五子詮諒則歆字君裕職方郎生簡炎皎皎字本明尙書左丞益州長史七子如珪字令問祕書郎如玉字令徳河南府兵曺防軍不占字思義金部貟外不佞字思直考城令之武字知言懷集令之奇字知子給事中舉兵討武后亂者季孝【按季孝唐世系表作遺孝】字幼忠益州倉曺防軍【益州一作汴州】皎弟臨字本徳雍州長史工刑兵禮吏戶六尙書四子旦字曉明太子中舎晃字正明晉州長史景字廣明河南府士曺防軍升字髙明邢州司功防軍景生給事中紹字遵業驪山講武時以軍容不整被誅紹生朝徹字宣慈

棠

出自姜姓齊大夫棠公食采棠邑其子無咎隨母適崔武子以棠爲氏

郎

出自姬姓魯懿公孫費伯帥師城郎因居之子孫氏焉郎魯邑也春秋魯荘公築臺於郎季武子築郎囿卽其地漢有郎含後漢郎顗字雅光北海人石趙司空郎安丘又含五世孫魏伏波將軍芳徙居中山新市縣後燕有祕書監郎敷五代梁有軍將郎公逺

瑯

姓苑云齊有瑯過

狼

晉大夫狼瞫齊大夫狼蘧防之後又河南狼氏後魏官氏志叱奴氏攺焉

倉

漢文帝時爲吏者長子孫掌倉吏亦以倉爲氏魏倉慈字孝仁爲燉煌太守民夷稱其徳惠唐貞觀所定果州武都郡七姓一曰倉【按急就篇作黃帝史官倉頡之後左傳周有倉葛又漢倉公姓淳於號倉公】

蒼

出自髙陽氏才子八人天下謂之八愷其一曰蒼舒後世以字爲氏漢江夏太守蒼英因官居焉遂爲江夏人

剛

出姓苑宋有防只剛仁遇抵罪

桑

出自少皥氏一號窮桑子孫以桑爲氏謹按王子年拾遺記曰窮桑者西海之濵有孤桑之樹直上千尋葉紅根紫萬嵗一實食之後天而老白帝子與皇娥泛於海上窮桑以贈答謂之桑中皇娥生少昊號曰窮桑氏姓苑諸書皆曰出自嬴姓秦穆公時公孫枝字子桑其孫以王父字爲氏或單爲桑氏齊大夫有桑掩胥漢禦史大夫桑羊石晉宰相桑維翰河南洛陽人生大理司直坦左拾遺塤宋朝濟州鉅野桑氏河西節度使贊有傳生徳昌徳昻徳荘並供奉官

喪【亦作�】

姓苑云人姓無定望元和姓纂說同謹按五代史桑維翰舉進士主司惡其姓以爲桑喪同音則世宜有喪氏惟姓源韻譜以爲楚大夫襄老後誤矣襄老姓屈其後自爲襄氏古人以奉葬爲襄事亦不音喪不宜附防而爲之說也

康

出自姬姓周文王子封爲衞侯謚曰康叔支孫以謚爲氏或云康叔初食采於康故謂之康叔其地潁川康叔城是也南史康徇字長明華山藍田人其先出自康居初漢置都護盡臣西域康居亦遣侍子待詔河西因畱不去其後遂氏焉晉時隴右亂遷於藍田徇曾祖堅爲苻堅太子詹事生穆穆爲姚萇河南尹宋永初中率鄕族三千餘家入襄陽之峴南宋爲置華山郡藍田縣寄立於襄陽以穆爲秦梁二州刺史生絢伯元龍父元撫並爲流人所推相繼爲華山太守絢司州刺史衞尉卿謚壯唐徐浩作康府君墓志云康叔子王孫牟謚康伯子孫爲氏唐太學博士康國安逺祖過江居丹陽又徙防稽國安崇文館學士以明經髙第供奉白獸門有集十卷又開元臺州刺史康希詵字南金有集二十卷希詵兄顯爲修書學士有辭苑麗則三十卷海蔵連珠三十卷瀘州刺史康元辯字通理有集十卷本朝避太祖廟諱攺匡氏爲主氏政和間以民姓主爲嫌並攺爲康氏

荒

出姓苑

鄺

謹按唐叛臣傳髙駢故吏鄺師防收葬駢

黃

出自嬴姓少昊金天氏裔子曰昧爲水官號防師生臺駘能業其官宣汾洮障大澤有功顓帝嘉之封諸汾川其後爲沈姒蓐黃四國以國爲姓東周時黃人出仕諸侯衞懿公有前驅將黃夷晉欒盈之黨有黃淵是也齊威公覇諸侯黃人嘗防盟於貫於陽谷魯僖公十二年楚滅黃其族遂仕楚春申君歇卽其後西京雜記曰古有東海黃公能制蛇禦虎立興雲霧坐成山河漢丞相覇太尉瓊世居江夏后漢尙書令香居防稽余姚香孫南陽太守子廉名守亮又居零陵魏侍中權又居巴西香嘗爲東郡太守又家東郡唐貞觀所定虢州江夏郡三姓泉州安南郡六姓括州松陽郡三姓曹州東陽郡十一姓濮州濮陽郡六姓皆有黃氏元和姓纂有江陵洛陽晉安三族皆唐世士人新望

皇

風俗通云三皇之後非也謹按皇氏出自子姓宋戴公子充石字皇父爲宋司徒其孫南雍缺以王父字爲皇父氏或去父稱皇氏蓋古者冠字而六十稱父別爲兩氏於理有稽春秋時皇氏仕宋其族仕鄭在宋者曰充石十世孫皇瑗爲宋司徒生麇野般鄖麇司徒野字子仲司馬食邑於酁謂之酁般又大司馬非我右師緩皇國父皇奄傷皇伯皇懷仕鄭者曰皇武子皇頡皇辰皇戍戍子皇耳元和姓纂曰吳靑州刺史皇象居江都後裔徙吳郡神仙傳有皇初平居山陰隋上州刺史新丰伯皇衝自云漢皇運之後出上洛

湯

出自子姓成湯之後以諡爲氏五代有唐嵐州刺史湯羣董昌僞相湯臼今望出範陽

汪

出自古諸侯汪芒氏之裔春秋時魯公爲有嬖僮汪錡【案汪錡左傳作錡檀弓作踦】能執干戈以衞社稷戰齊師死焉孔子命魯人勿殤之唐歙州刺史汪華始居新安故望出新安今黟歙之人十姓九汪皆華後也陳稷州別駕汪剛陳亡自歙州徙河間又有河間汪氏

芒

出自商王帝芒之後史記魏有芒卯

臧

出自姬姓魯孝公子彄字子臧其孫以王父字爲氏一曰彄食采臧邑爲臧孫氏【案公子彄左傳卽稱臧僖伯此云彄字子臧其孫始以王父字爲氏則彄子達何以卽稱臧哀伯服虔云庶公子則以配字爲氏尊公族展氏臧氏是也禮記正義庶子以二十字爲氏亦臧氏也惟通誌謂以邑爲氏】後世單爲臧氏僖伯彄生哀伯臧孫達達生文仲臧孫辰辰生宣叔臧孫許許生武仲臧孫紇及定伯臧爲皆魯卿又昭伯賜頃伯防臧賔如臧疇臧賈臧石臧堅皆魯大夫後漢二十八將城門校尉朗陵侯臧宮世居潁川又有烈士臧洪晉有臧混六世孫榮緒居東莞莒縣唐羽林大將軍臧懷亮居天水故望出潁川東莞天水

囊

出自姓楚荘王公子貞字子囊其孫瓦字子常爲令尹以王父字爲囊氏

卬

後蜀李壽攻朱提以卬攀爲前鋒姓苑云出自穆公子卬後以王父字爲氏

唐溪

後漢延篤從潁川唐溪典受左氏傳先賢行狀曰典字季春秋左傳魯襄公二十二年齊侯伐衞齊大夫狼蘧防爲右翼車右其字與晉狼曋之狼衞蘧瑗之蘧同今姓書皆以狼爲瑯以蘧爲過而脫去防字起於何承天一誤而後世疑僞相承至今未攺𨿽林寶能通春秋惜乎未嘗是正今如此類者皆駁去之

唐山

漢禮樂志有房中祠樂髙帝唐山夫人所作韋昭曰唐山姓也

唐孫

世本祁姓唐堯之後其孫仕晉自爲唐孫氏

堂邑

前漢張騫應募使月氐與堂邑氏奴甘父俱出隴西汪漢書音義曰堂邑氏漢人其奴名甘父騫後與胡妻及堂邑父俱還漢上拜堂邑父爲奉使君

棠谿

其先周大夫食邑棠谿謂之棠谿公後地入於楚故吳王之弟夫槪王奔楚爲棠谿氏其後字訛爲唐谿氏

當塗

後漢公孫述傳光武與述書曰圗防云代漢者當塗髙東觀記曰姓當塗名髙

蒼林

黃帝二十五子其一曰蒼林氏與靑陽同爲己姓

桑丘

漢有桑丘公著書五篇元和姓纂曰下邳有桑丘氏謹按王子年拾遺記曰少皥號曰窮桑氏亦曰桑丘氏六國時桑丘子著陰陽書卽其裔也

桑扈

史記桑扈子古賢人英賢傳曰農有此氏

皇甫

出自子姓宋戴公臼生公子充石字皇父爲司徒生季子來來生南雍缺以王父字爲氏缺六世孫孟之生遇避地奔魯裔孫鸞漢興自魯徙茂陵攺父爲甫後漢皇甫規字威明安定朝那人祖父稜度遼將軍父旗扶風都尉又漢安定郡嵩生陵始居安陵裔孫珍義資建二州刺史生嵩陵令文亮黃門侍郎文房文亮生鏡幾鄰幾知常鄰幾太子洗馬生憬悰愔愉愉生鏞字和卿太子少保鎛相憲宗生珪字徳卿珪生蘊字待價京兆萬年皇甫氏隋並州司馬誕生唐民部尙書滑良公無逸字仁儉五代晉將皇甫遇甘陵將皇甫暉唐貞觀所定涇州安定郡六姓其一曰皇甫賈執姓氏譜謂之安定五姓魏定安定皇甫在乙門又舊滎陽四姓

皇子

元和姓纂曰荘子有皇子告敖

湯滂

唐武徳時東女國王姓湯滂氏始遣使入貢髙祖厚報之

臧防

元和姓纂曰魯大夫臧須伯防之後別爲臧防氏

臧文

元和姓纂曰魯大夫臧文仲後氏焉

欽定四庫全書

古今姓氏書辯證卷十六宋

鄧名世撰

十二庚

更

戰國策魏有更盈能虛弓落鴈鴈先被傷故得之後世傳鳥聞虛而下蓋起扵此

彭

出自顓帝髙陽氏之後顓帝曾孫犂爲髙辛氏火正有大功實能光融天下命曰祝融弟吳回嗣守其職生陸終陸終有子六人其三曰籛爲彭姓封於大彭今彭城是也大彭氏謂之彭祖其後別封豕韋諸稽舟人三國商之中世大彭豕韋皆伯諸侯而豕韋之裔別爲韋氏諸稽之後無聞舟人後自爲禿姓惟大彭常爲彭姓商末大彭氏失國子孫處申楚文王伐申取彭仲爽以歸使爲令尹相楚有功能滅申息以爲郡縣廣楚封畛至扵汝水而陳蔡之君皆入朝故仲爽家世爲楚大夫後秦鎭軍將軍彭白狼揚威將軍彭虴後涼張掖太守彭晃南涼彭敏秦隴之冠

英

出自偃姓臯陶之後封國於英春秋時楚滅英子孫以國氏漢九江王英布六人【案漢書黔布六人也姓英氏】

平

出自韓侯少子婼食采平邑秦滅韓因徙下邑氏焉漢丞相平當生司徒晏九代孫自扶風徙燕郡薊門前燕有防軍將軍領作大匠平熈唐有詩人平曽

荊

史記燕荊軻謂之荊卿唐時荊氏望出絳郡今望出廬陵

眀

出自姬姓虞仲之後公族有井伯奚生孟明視孟眀字也古人先字後名故曰孟眀視視爲秦穆公將覇西戎有功其孫以王父字爲氏後居鬲縣望出平原南史眀僧紹傳曰百里奚子孟眀以名爲姓誤矣僧紹祖玩州從事父略給事中僧紹字休烈生元琳仲章山賔山賔字山若梁國子祭酒弟少遐字處黙都官尙書生司空記室罕僧紹兄僧裔冀州刺史慧照弟僧暠靑州刺史眀氏南渡𨿽晚並有名位自宋至唐爲刺史者六人唐有諌議大夫眀崇儼

鳴

出自趙賢人竇犨字鳴犢非罪被殺子孫以字爲氏

榮

魯荘公時有榮叔來錫命文公時有榮叔來歸含皆周大夫又魯宣公弟叔肸之子曰聲伯嬰齊生榮字駕鵞亦以榮爲氏謂之榮成伯孔子弟子有榮旂字子旗漢有魯人榮廣字王孫通谷梁春秋楚大夫亦有榮黃字季勸子玉捨瓊弁者晉寧朔軍榮胡以彭城降慕容雋又叚遼將榮保

卿

風俗通云虞卿之後或云項梁將卿子冠軍之後戰國策有卿秦爲魏將軍【案史記燕王喜使卿秦攻代趙使亷頗破之則秦乃燕將此作魏將誤】唐貞元時邵州進士卿侃望出邵陽

黥

淮南王英布少時人相之當黥而王已而坐法黥以刑徒謫輸驪山後王九江及淮南因謂之黥布

行

周禮大行人之後以官爲氏後漢初隗囂遣將行巡冦扶風注曰行姓巡名風俗通云漢有行祐爲趙相

衡

風俗通云伊尹爲阿衡因以爲氏一云魯公子公衡之後以王父字爲氏漢莒人衡胡傳白氏易又臨淄衡氏袁紹敗後支孫避難衡山攺爲衡氏唐邕管經略使董昌誣殺參軍衡方厚

彭祖

大彭支孫以號爲氏

平林

元和姓纂曰史記平林老之後氏焉【案史記乃平陵老元和姓纂亦作陵此引爲平林氏誤】

平寧

出姓苑

平陵

出姓苑

京城

鄭京城太叔之後亦爲京城氏列子曰京城氏之孀妻卽其家也

京相

晉京相璠注地裏書桑欽酈道元皆引用之

榮錡

謹按左傳魯昭公二十一年周景王田北山崩於榮錡氏杜注曰河南鞏縣西有榮錡澗然則大夫食其地者氏焉今增入

榮叔

韓有大夫榮叔遇

行人

元和姓纂曰左傳陳行人儀之後衛有行人燭過皆以官爲氏謹案春秋陳行人子徴師晉行人子員行人子朱衛鄭皆有行人子羽未嘗爲氏今以儀燭過後爲氏者林寶之誤也

十三耕

閎

史記周文王四友閎夭之後漢有廣陵相閎孺顏師古注尹翁歸傳曰閎姓也

訇

許橫切謹案蜀錄秦州流民訇氐據成都求救於成成主李雄以兵救之又天水人訇琦殺成太尉李離

萠

出姓苑【案字典廣韻均不載此字疑卽萌字之訛正字通有五代蜀禆將萌慮者今附入耕韻】

十四淸

淸

出自晉大夫食邑於淸其地河東聞喜縣北淸源是也晉厲公嬖大夫淸沸魋始以邑爲氏史記貨殖有巴蜀寡婦淸秦皇帝以爲貞婦而客之

嬴

出自顓帝裔孫【案索隠女修顓頊之裔女吞鳦子而生大業其父不著而秦趙以母族而祖顓頊非生人之義左傳郯國少昊之後而嬴姓蓋其族也則秦趙宜祖少昊氏卽史記本紀亦未嘗謂出自顓頊此作出自顓頊未詳所本】曰女修吞鳥墮卵生大業大業取少典之子曰女華女華生大費與禹平水土帝賜之皁斿佐舜調馴鳥獸是爲栢翳舜賜姓嬴氏大費二子一曰大亷寔鳥俗氏二曰若木寔費氏其孫曰費昌或在中國或在夷狄費昌當夏桀時去夏歸商爲湯禦以敗桀於鳴條大亷孫曰孟戲仲衍鳥身人言爲帝太戊禦世有功以佐商國故嬴姓多顯孫中潏在西戎保西陲生蜚防蜚亷生惡來父子俱以材力事紂惡來生女防女防生旁臯旁臯生太幾太幾生大洛大洛生非子周孝王使主馬汧渭之間馬大蕃息於是孝王曰昔栢翳爲舜主畜畜多息故有土賜姓嬴氏今其後世亦爲朕息馬朕其分土爲附庸邑之秦使復續嬴氏祀號曰秦嬴生秦侯秦侯生公伯公伯生秦仲秦仲始大有車馬禮樂侍禦之好國人作車鄰之詩美之生莊公荘公生襄公襄公備其兵甲以討西戎始取周地受顯服爲諸侯有田狩之事園囿之樂僣西畤祭白帝大夫作駟�小戎終南之詩美之孫曰寧公生武公徳公徳公生宣公成公穆公穆公名任好能用賢人大霸西戎子四十人可見者太子防防弟女簡璧皆夫人晉姬所生防立爲康公康公生秦伯稻是爲共公共公生桓公桓公生景公及後子鍼字伯車景公生恵公哀公哀公曽孫悼公悼公五世孫獻公獻公生孝公用商鞅計彊兵力農以雄諸侯孝公生恵王恵王生武王昭襄王昭襄王生孝文王孝文王生荘襄王荘襄王生始皇帝政攺姓趙氏始皇立二十六年初並天下在位五十一年少子胡亥立爲二世皇帝趙髙弒二世立其兄太子扶蘓之子子嬰項羽誅之遂滅秦春秋時又有黃徐梁葛防谷麋七國皆嬴姓與秦同出【案史記秦之先爲嬴姓其後分封以國爲姓有徐氏莒氏終黎氏運奄氏菟裘氏將梁氏黃氏江氏修魚氏白冥氏蜚亷氏秦氏然秦以其先造父封趙城爲趙氏】其以人見於左者曰秦公子憗徐子章禹及其夫人防子防夫人麋子梁伯及其女梁嬴卜招父父子至漢有嬴公治公羊春秋爲睦孟師世居東平不知爲何國之後望出東平

【音盈】

出姓苑

營

風俗通曰周成王卿士營伯之後氏焉

嬰

風俗通曰晉大夫趙嬰齊之後氏焉

成

出自姓楚若敖之孫令尹得臣字子玉以王父字爲氏得臣生太心字孫伯及子西子孔子孔名嘉與孫伯皆爲令尹其後成虎字熊爲大夫裔孫散仕他國者周蒍大夫成愆秦成差宋成讙晉成何成鱄是也漢成雄居上谷孫羨後周常山公唐中書令成汭五代有將軍成美謹按春秋時周魯皆有成邑當時大夫之食其邑者未必不以爲氏姓成氏自子玉孫伯而下皆以名顯諸侯後嗣又不乏人則以王父字爲氏在理不疑而周大夫宜亦楚人之裔也

郕【音成】

出自姬姓周文王子叔武封爲郕伯後失其國子孫以國爲氏戰國時郕午仕趙攺爲成氏

程

出自顓帝生稱稱生老童老童二子重黎重爲南正司天唐表又曰重爲火正司地其後世爲掌天地之官裔孫封於程是爲程伯雒陽上程聚卽其地西漢地理誌右扶風安陵縣闞駰以爲卽古之程邑是也周宣王時程伯休父失其官守以諸侯入爲王司馬故以邑爲程氏其族別爲司馬氏程氏世居長安唐利州刺史思奉生左贊善大夫子珪子珪生太子左諭徳獻可獻可生異字師舉相憲宗異生防謹案左氏傳晉荀氏支子食邑於程以邑爲氏晉下卿程鄭大夫程滑後漢漢中上計吏程漢中五官掾程信漢中程文矩爲安眾令魏安鄕侯程昱文中子弟子程元陳鎭西將軍重安忠壯公靈洗詳具尙書郎畨陽程祁忠彥所撰世譜

幷【平聲】

梁大同七年有幷韶者交阯人富於詞藻詣選求官吏部尙書蔡樽以幷姓無前賢除廣陽門郎韶恥之還鄕與李賁爲亂

精縱

英賢曰周成王子精別封縱邑因以爲氏

嬰齊

元和姓纂曰出姓楚令尹子重曰公子嬰齊後氏焉

成公

李利涉編古命氏曰出自姬姓周昭王子成公男之後漢藝文志有成公生與李斯子由同時而不仕晉成公綏字子安有石虎有左校令成公叚以造庭燎不善被誅南涼有大司農成公緒宋棣州成公氏安仁令斁生幹州判官恕恕生三出身湘湘生階州司戶純臣

成陽

漢有安陽防軍成陽恢生謁者僕射升

幷官

幷一作弁先賢云孔子娶幷官氏生伯魚【案幷一作亓音堅或作笄或作上未有可證不能定從何字又據亓本作開說文曰兩幹對舉也然則亓官者其掌幵之官而後以爲氏者歟】

欽定四庫全書

古今姓氏書辯證卷十七宋

鄧名世撰

十五靑

靑

黃帝子靑陽氏爲靑氏

經

千姓編曰望出平陽

邢

出自姬姓周公第四子靖淵封爲邢侯其地廣平襄國縣是也春秋魯僖公二十五年衛文公滅邢子孫以國爲氏齊大夫邢公晉大夫邢伯邢侯勇士邢蒯其後世爲滁州全椒人漢司空邢綏之後有文偉相唐武后五代梁洺州刺史善益萬勝小將師遇晉衛尉卿徳昭髙麗廣評侍郎順杕州民旌門閭者釗

陘【音形】

元和姓纂曰魯大夫有陘氏之後

丁

出自姜姓藝文志有丁子著兵書後漢末南郡太守丁遵因官家焉故望出濟陽漢儒林傳濟陽丁寛之後望出陳郡又丁固夢松生腹上爲三公後漢末有丁原晉秦州刺史丁聿又望出譙國扶風曹世叔子婦丁氏作曹大家贊桓參軍丁赤又望出西河赤四世孫興魏西河太守後燕莊獻太子妃丁氏兄子七兵部尙書信南燕有右僕射通宋開封祥符丁氏贈太師顗生逢吉贈太師中書令逢吉生度工部侍郎參知政事觀文殿學士贈右僕射諡文簡有傳

星

羊氏家傳曰南陽太守羊續娶北海星重女今望出濟北

靈

出自子姓宋文公子圍字子靈其孫不緩爲左師以王父字爲氏左傳晉趙宣子得靈輒於翳桑別一族漢功臣表有陽羨定侯靈常以擊黥布功侯生共侯賀賀生哀侯勝元康四年詔復常孫南和大夫橫家左傳越大夫靈姑浮以戈擊傷吳闔廬

泠

元和姓纂曰後漢方伎有泠壽光江都人宋有狂民泠靑開封人

防

史記太史公曰禹本姒姓其後分封以國爲姓有防氏漢冥都治公羊春秋泰山人師事堂谿惠故公羊顏氏復有冥氏

缻【音平】

風俗通漢太子太傅缻守後漢北海缻巽字子然孔融以其賢配社祭之元和姓纂曰後趙有缻刪謹按孔融傳或作甄子然未知孰是

靑史

英賢傳云晉太史董狐之子受封於靑史因氏焉漢藝文志有靑史氏其書五十七篇世以史書總謂之靑史其說蓋起於此

靑陽

風俗通曰靑陽黃帝子國語曰靑陽爲己姓黃帝娶方雷氏女生靑陽少昊氏也後世以爲氏漢有東海太守靑陽愔又有東海中尉靑陽精前蜀王氏樞宻使唐道襲其母靑陽氏夢白衣神人逼而交之乃生道襲又範禹偁有門生靑陽誠對語終日飲井水一杯唐貞觀所定鄭州滎陽四姓一曰靑陽

靑牛

謹按後漢方伎傳有封君達號靑牛道士

靑烏

神僊傳有靑烏公

經孫

出姓苑

邢莫

官氏志代北邢莫氏後攺爲莫氏

形成

邵氏姓解曰史記有此姓

涇陽

秦太后弟封涇陽君因氏焉漢有駙馬都尉涇陽犫

丁若

風俗通云齊丁公子懿伯食采於若因氏焉晉有遂興令丁若某字堅固【案元和姓纂作丁若賢字固】

泠淪

元和姓纂曰黃帝樂官泠淪氏之後氏焉

泠洲

元和姓纂曰伶州鳩之後誤矣州鳩周景王之伶人也左氏國語未嘗以泠州爲姓後世亦無此氏

十六蒸

承

世本衛大夫承叔之後後漢侍中承宮字少子瑯邪姑幕人子疊官至濟陰太守神僊傳承蟾白日升天

陵

宋泰寧軍節度使李從善母陵氏封吳國太夫人

淩

齊有淩居又出防稽諸曁又唐節度使王翃誅河中悍將淩正

應【平聲】

出自姬姓周武王子應侯之後以國爲氏漢有應曜隠居淮陽山中與四皓俱召曜獨不至時人語曰商山四皓不如淮陽一老孫順字華仲居汝南南頓後漢建武初有應嫗者生四子而寡見神光照社試探之乃得黃金自是諸子宦學並有才名至瑒七世通顯嫗卽華仲母也華仲爲河南尹次子疊江夏太守生郴武陽太守郴生奉字世叔讀書五行俱下爲司校尉著後漢書序感騷三十篇奉子劭字仲逺一作仲援太山太守著漢官儀風俗通及春秋斷獄三十卷劭弟珣字季瑜司空掾生瑒璩瑒字徳璉魏太子文學璩字休璉侍中從弟君苖君冑璩子貞晉散騎常侍弟純純子詹過江晉賜觀烈侯子誕晉江州刺史自順居汝南南頓故望出汝南唐靖州刺史智育

乘【平聲】

河南人乘晉吳興人乘越皆爲郡望

勝【平聲】

元和姓纂曰本勝屠氏後世避仇攺爲勝氏

仍

夏諸侯有仍氏後以國爲氏左傳夏后相娶有仍氏女曰後緍生少康是也

徵

仁宗皇帝嫌名字與角徵之徵同出自理徵之後吳有率更令崇望出河南又王莽嘗遣大司馬嚴尢與亷丹擊匈奴皆賜姓徵氏號二徵將軍

繒

出自姒姓鄫子之後以國爲氏亦作繒氏漢功臣表有繒賀以戰彭城斬項羽功封祁谷侯子頃侯胡嗣胡生它宣帝時復其孫茂陵公大夫賜家

鄫

出自姒姓鄫子之後仕魯者以國爲氏

陵陽

姓苑曰子明釣得白魚腹內有谷服之登僊

勝屠

漢有河東太守勝屠公

十七登

登

元和姓纂曰後漢有左馮翊登道將作大匠登豹蜀有闗中流人登定舊望出始平今望出南海

曽

出自姒姓夏少康封其少子曲烈於鄫魯襄公六年莒滅鄫鄫太子巫仕魯去邑爲曽氏居南武城巫生夭爲季氏宰天生阜爲叔孫氏家臣阜生字晳防一作蒧生參字子輿參生元申元生西西生欽欽生防防生羨羨生遐遐生盈盈生樂漢山陰縣都鄕侯樂生浼浼二子旃光旃生嘉光生壽壽生弁弁生子方家長沙是爲長沙房嘉二子寶頊頊家扶風是爲扶風房生二子玉後家冀州昌後家靑州寶生琰琰生據避王莽亂渡江居廬陵縣吉陽鄕是爲吉陽房據二子闡瑒闡生植植生橫橫生興興生丞丞三子珪舊略珪吉陽鄕舊云蓋鄕略居撫州南丰是爲撫州房闡十世孫震忽又家韶州爲韶州房瑒生永家防州爲防州房瑒十二世孫通始家交州是爲交州房此曽氏舊譜也譜之後又著九祖一祖晉永嘉二年徙居防稽一祖詮之後家扶風一祖漢尙書令偉自云參五世孫一祖漢福州刺史曜曽孫晉景侯渙之後家蜀郡一祖漢禦史大夫防二十四世孫撫州長史盈之後家豫章一祖漢泗州別駕惠十四世孫詠之後家吳郡一祖參六代孫潁川太守岌之後家河內一祖襄州錄事參軍炅十六代孫黃門侍郎琦之後家襄陽又蜀郡爲第二房豫章第三房南陽第四房吳郡第五房河內第六房又有居江夏者漢岐州刺史綸之後綸子迥嘗爲廷尉司云

傰

姓書曰漢南山盜帥傰宗音多亦音朋此以形似取之之誤也謹按王尊傳尊爲髙陵令時南山盜帥傰宗等數百人爲吏民害尊捕殺之蘓林曰傰音朋晉灼曰音倍師古曰晉音是然則諸書音多無據合從師古爲正【案傰一作倗集韻廣韻唐韻均音朋今仍收入登韻】



元和姓纂曰唐避諱攺爲洪氏風俗通曰衛大夫延之後漢五鹿充宗受學於成子成子少吞五色石大如燕卵遂大明悟爲天下通儒宋朝避諱攺爲洪今居丹陽豫章者是也

滕

出自姬姓黃帝子得姓者十四其一曰滕或云周文王子封爲滕侯所謂滕叔繡叔繡之後以國爲氏孟子弟子滕更是也

滕叔

元和姓纂曰滕叔繡之後爲氏楚考烈王時有大夫滕叔肅

欽定四庫全書

古今姓氏書辯證卷十八宋

鄧名世撰

十八尢

郵

出自王良字無防爲晉趙簡子禦食邑於郵子孫以邑爲氏

鄾

鄧大夫食采南鄙鄾邑楚並其地子孫氏焉

劉

豕韋徙封於唐居堯之故墟又爲唐氏周成王滅唐封其後於杜陵又爲杜氏杜伯事周宣王無罪見殺其子隰叔奔晉生士蒍爲士師有功因官命氏又爲士氏蒍生成伯缺缺生武子防魯文公六年晉人使士會逆公子雍不得入士會遂畱事秦晉靈公八年晉召士會於秦秦人歸之其子孫處秦者爲劉氏生明明生逺逺生陽十世孫戰國時獲於魏遂爲魏大夫秦滅魏居大梁生淸徙居沛淸生仁號丰公生太公煓字執嘉卽太上皇也煓四子伯仲邦交邦字季漢髙祖皇帝劉向頌髙祖云漢帝本系出自唐帝降及於周在秦作劉涉魏而東遂爲丰公是也髙皇帝八男呂后生孝恵帝曹夫人生齊悼恵王肥薄姬生孝文帝戚夫人生趙隠王如意趙姬生淮南厲王長諸姬生趙幽王友趙共王恢燕靈王建淮南及其子衡山濟北王自有傳髙祖弟楚元王交字防生太子辟非夷王郢客平陸侯禮休侯富沈猶侯歲宛朐侯執棘樂侯調夷王生戊有罪立平陸侯禮爲楚文王生安王道道生襄王注注生節王純純生延壽國除休侯富子四人辟疆字少卿爲宗正生宗正陽城侯徳徳字路生向字子政本名更生爲漢名儒光祿大夫中壘校尉著新序說苑列女傳少子歆字子駿爲王莽國師有傳髙祖兄伯子信爲羮頡侯子喜爲代王仲子濞爲吳王從父兄賈爲荊王從祖兄澤爲燕王有荊燕吳傳孝文皇帝四男竇皇后生孝景帝梁孝王武諸姬生代孝王參梁懷王楫有文三王傳孝景帝十四男王皇后生孝武皇帝栗姬生臨江閔王榮河間獻王徳臨江哀王閼程姬生魯恭王余江都易王非膠西於王端賈夫人生趙敬肅王彭祖中山靖王勝唐姬生長沙定王發王夫人生廣川恵王越膠東康王寄淸河哀王乘常山憲王舜有景十三王傳孝武皇帝六男衞皇后生戾太子據趙婕妤生孝昭皇帝王夫人生齊懷王閎李姬生燕刺王旦太子生史皇孫史皇孫生宣帝有武五子傳孝宣帝五男許皇后生孝元皇帝張婕妤生淮陽憲王欽衞婕妤生楚孝王囂公孫婕妤生東平思王宇戎婕妤生中山哀王竟孝元皇帝三男王皇后生孝成帝傅昭儀生定陶王康馮昭儀生中山孝王興皆有傳定陶恭王生欣成帝無子以欣爲皇太子卽位是爲孝哀帝追尊恭王爲恭皇置寢廟京師中山孝山興生衎哀帝無子召中山王衎入卽位是爲孝平皇帝攺立東平思王孫成都爲中山王奉孝王祀後漢世祖光武皇帝諱秀字文叔南陽蔡陽人髙祖九世孫出自景帝子長沙定王發生舂陵節侯買買生郁林太守外外生鉅鹿都尉回回生南頓令欽蕭令良良趙孝王也南頓君娶同郡樊重女字嫺都生三男長齊武王縯字伯升次魯哀王仲次光武光武皇帝十一子郭皇后生東海恭王彊沛獻王輔濟南安王康阜陵質王延中山簡王焉許美人生楚王英光烈皇后生顯宗東平憲王蒼廣陵思王荊臨淮懷王衡瑯邪孝王京孝明皇帝九子賈貴人生肅宗孝章皇帝陰貴人生梁節王暢後宮生千乘哀王建陳敬王羨彭城靖王恭樂城靖王黨下邳恵王衍淮陽頃王昞濟陰悼王長孝章皇帝八子宋貴人生淸河孝王慶梁貴人生和帝申貴人生濟北恵王壽河間孝王開後宮生千乘貞王伉平春悼王全城陽懷王淑廣宗殤王萬嵗和帝二子平原懷王勝孝殤帝殤帝無子立淸河孝王慶長子祐是爲孝安帝安帝後宮李氏生孝順帝順帝後宮虞姬生孝衝帝衝帝無子立河間王孫解瀆亭侯萇之子是爲孝靈帝靈帝何后生太子辯王美人生孝獻帝謹按東周時王之卿士食采於劉者以邑爲氏出自姬姓王季子劉康公生定公劉夏夏生獻公劉摰摰生文公劉卷一名狄字伯蚠捲生劉桓公及劉毅劉佗劉州鳩其族仕晉者曰劉難與定公同時此別一家也彭城劉氏漢宣帝生楚孝王囂囂生思王衍衍生紆紆生居巢侯般字伯興般生愷字伯豫後漢太尉司空愷生茂字叔盛司空太中大夫徙居叢亭裏六世孫訥晉司校尉孫憲生羨羨二子敏該敏生慶後魏東徐州刺史生軫北齊髙平太守生通字子將隋毗陵郡通守通生徳威徳敏徳智徳威字尙重唐刑部尙書生審禮工部尙書彭城公生佺壽侍庶易從易從通州長史生中書舎人升給事中晟徳智滁州刺史生汾州刺史延嗣敏從子僧利後魏羽林監生世明世明生偉字世英北齊睢州刺史二子瑗瑉瑉北齊睢陽太守生務本務本生藏器唐比部員外郎藏器生知柔知章子子字知幾中書舎人居巢文公六子其顯者曰貺彚餗貺起居郎生浹滋浹生惇質惇儒滋相徳宗生約緒餗河南兵曹防軍生贄彚尙書右丞生贊字公佐宣歙觀察使彚弟秩國子祭酒房琯愛之所謂曵洛河𨿽多豈能當我劉秩者秩弟迅左補闕迥給事中又有劉升生景字司光鄜州從事景生瞻字幾之相懿宗彭城輿綏裏劉氏漢髙祖弟楚元王交之後交十五代孫混始過江居晉陵丹徒縣京口裏官至武原令混生靖東安太守靖生郡功曹翹翹生裕字得輿小字寄奴宋髙祖武皇帝髙祖生少帝義符太祖文皇帝義隆太祖生孝武帝駿平元凶劭之亂卽位生前廢帝子業及遇害立文帝第十八子彧爲明帝明帝生後廢帝昱順帝凖凡八主六十年南史傳曰宋武帝遺詔京口要地去都密邇自非宗室近戚不得居之劉氏之居彭城者分爲三里帝室居綏輿裏左將軍劉懷肅居上裏豫州刺史劉懷武居叢亭裏三里及劉道產所居呂縣凡四劉𨿽同出楚元王由來不序昭穆孝武帝大明元年深忌竟陵王誕不欲使居京口遷之廣陵始以道產子延孫爲南徐州據京口以防誕與之合族使諸王序親五年始召誕孫還復以京口授帝子京兆武功劉氏本出彭城後周石州刺史懿生韶上儀同二子文靜文起文靜唐佐命功臣相髙祖位納言魯國公生樹義駙馬都尉魯公文起散騎常侍農劉氏髙祖兄代王嘉之後梁郡劉氏漢明帝子梁節侯暢之後居梁尉氏劉氏漢章帝子河間孝王開世居樂城十世孫通徙居尉氏通後魏建武將軍南陽太守樂城侯孫能北齊冠軍將軍能生熾唐淮陽王參軍熾生子威子威生仁軌仁相仁軌字正則相髙宗生滔濬濬工部員外郎生晃太常卿襲樂城公晃生子藩子藩生煟雅州刺史煟生瑑字子全相宣宗臨淮劉氏出自漢光武子廣陵思王荊子兪鄕元侯平平生彪襲封事繼母以孝聞世號仁義侯生生熈尙書郎熈生述東平太守述生建晉永城令世居臨淮建生會歷瑯邪內史從元帝渡江居丹陽曾孫彥英宋給事中通直散騎常侍二子隠人逸人迨梁末又徙晉陵隠人五世孫子翼字小心唐著作佐郎文館學士生懿之給事中禕之相武后南陽劉氏出自長沙定王生安眾康侯丹襲封三世徙沮陽裔孫廙字恭嗣魏侍中關內侯無子以弟子阜嗣阜字伯陵陳畱太守生喬字仲彥晉太傅軍諮祭酒生挺頴川太守二子簡耽耽字敬道爲尙書令生栁字叔恵徐兗江三州刺史又徙江陵曾孫虯字靈預宋當陽令文藝先生生之遴字思正梁都官尙書曾孫洎字思道相唐太宗生都官郎中廣宗廣平劉氏出自漢景帝子趙敬肅王彭祖生陰城思侯蒼蒼薨嗣子有罪不得立遂居廣平肥鄕蒼十一世孫邵字孔才魏散騎常侍十一世孫藻生矜兗州刺史矜孫林甫中書侍郎樂平男林甫生祥道慶道應道祥道相髙宗生齊賢更名景先亦相髙宗應道吏部侍郎生令植元勉令植禮部尙書生京兆少尹孺之孺之生從一相徳宗元勉括州刺史生朐山丞如璠如璠生廼字永夷兵部侍郎正恵公廼生伯芻字素芝刑部侍郎伯芻生寛夫字盛之澤潞掌書記寛夫生允章字韞中煥章字文中元章字求中丹陽劉氏世居句容刑部侍郎三復生鄴字漢藩相懿宗僖宗曹州南華劉氏一曰濟陰劉氏出自漢楚元王交之後自彭城避地徙南華築堌以居世號劉堌隋有東萊令晉字進之三子郁多讓多退郁字蔚卿唐文館學士生懷器恭【按唐世系表恭作防】恭字伯寅新井令生知晦字仲昌武功丞如晦生昱暹晏昱字士明大理司直生經専經善經深經暹字士昭杭州刺史生談經通經全經瞻經遵經志經談經字辧之大理評事生大理卿蒙字潤之志經字仲修雅州刺史生潼字子固河東節度使晏字士安相肅宗代宗爲名臣所謂據馬防鞭如見錢流地上者晏生執經宗經信都劉氏唐冀州武彊人幽求相睿宗爲尙書右僕射同中書門下三品相明皇守尙書左僕射知軍國事徐國文獻公贈司徒平原劉氏景帝子膠東王寄傳國五代後漢有河南尹暹居平原至唐而絕平原髙唐劉氏淮南厲王長子濟北王勃生崇始居髙唐東平劉氏景帝子魯恭王余之裔封東平侯因居之廣陵劉氏武帝子廣陵厲王胥之後範陽劉氏廣陵王胥子西鄕侯宏後徙範陽濮陽劉氏唐潤州刺史頴秀之後宋州虞城劉氏唐有左驍騎衛將軍襄武肅公師旦並州劉氏唐有少府監葛國公義節本名世龍生鳯昌有從子箕州刺史思禮雍州池陽劉氏唐衞尉卿魯襄公基生仁實又有蘭陵劉氏抒秋劉氏宣城劉氏陳畱劉氏並史失其傳河南劉氏出自匈奴漢髙祖以宗女妻冒頓其俗貴者皆從母姓因攺爲劉氏中平中單於羌渠使子扶羅將兵助漢討平黃巾扶羅死子豹爲左賢王生前趙主元海名淵元海生和及聰族子曜皆繼立四主二十六年而匈奴左賢王去卑裔孫庫仁字沒根後魏南部大人淩江將軍弟眷生羅辰定州刺史永安敬公其後又居遼東襄平元魏平定遼東徙家於代隨孝文遷洛遂爲河南洛陽人羅辰五世孫環雋字仲賢北齊中書侍郎秀容懿公弟仕雋生坦字寛夫隋大理卿昌國縣伯坦生政會唐民部尙書邢襄公生意字深之汝州刺史駙馬都尉意生天官侍郎奇奇生獲嘉令愼知愼知生東阿令褧褧生藻字茂實祕書郎藻生符字端期蔡州刺史八子皆登進士第崇龜字子長淸海軍節度使崇彞字子憲都官郎中崇望字希徒相昭宗尙書左僕射同平章事贈司空崇魯字郊文水部員外郎知制誥哭李磎白麻失明者崇謩字成禹太常少卿文館直學士初崔安潛帥許及劍南崇望昆弟四人同幕府世以爲才崇望生珪瓌玕涿州歸義劉氏幽府左司馬乘生幽州巡官因因生耀逺晉司空平章事修舊唐史行於世後漢荊州刺史劉度爲蠻所破隴西太守劉旴中平二年破滇羌涼州刺史劉乘備羌建武中武威將軍劉尙擊南蠻中郎將劉羌亦擊蠻南史劉旴與族兄歊並履髙操隠居不仕族祖孝標嘗曰旴超超絕俗如天半朱霞歊矯矯出塵如雲中白鶴皆儉嵗之膏粱寒年之纎纊又劉穆之字道和宋武帝左僕射內總朝政外供軍旅決斷如流事無壅滯賔客輻輳求訴百端內外諮稟盈階滿室目覽詞訟手答牋書耳行聽受口並酬應不相參涉皆悉贍舉隋劉字光伯彊記黙識莫與爲儔左畫方右畫圓口誦目數耳聽五事同舉無所遺失然躁又儀同三司劉臻精兩漢書時人稱爲漢聖又平鄕令劉曠百姓感其徳化在職七年獄無系囚囹圄生艸庭可張羅賜姓劉氏漢髙祖五年誅項羽封項伯四人爲列侯賜姓劉氏功臣表有射陽侯劉纒卽項伯也又是年六月封婁敬爲奉春君帝曰婁者劉也賜姓劉氏後周賜武鄕公劉志姓宇文長廣公劉亮姓侯莫陳隋初復舊志孫旻亮孫順

畱

出自周封內大夫食采於王畿之畱以邑爲氏周莊王時有畱子國畱子嗟皆賢人莊王不明畱氏放逐國人作詩刺之今丘中有麻是也謹按子華子後序云子華子程叔本聚徒著書自號程子門人甚多其著書者曰畱務滋子又曰鬼穀子姓畱卽務滋也【按鬼穀子神仙傳作姓王名誗唐陸詩謂名訓不詳所從出髙氏子略謂無鄕裏俗姓名隋志亦不著其名此作畱務滋未詳所本】漢功臣表有畱盻以客吏從髙祖入漢又以都尉擊項羽功封彊圉侯傳國三世又河間元王有少史畱貴史記日者傳有畱長孺以相彘立名皆子嗟之後魏晉而下常有姓名見於史者元和姓纂姓源韻譜廣韻皆曰衛大夫畱封人之後誤矣莊王者平王之孫也周自平王東遷四十九年而春秋作當是時畱子爲周大夫而畱爲周之采邑未嘗與衛則子國之先氏於邑與春秋隨會原縠同意以地裏考之周衰而畱入於宋故祭仲往畱而宋人執臣瓚注漢志陳畱郡曰宋亦有畱彭城畱是也畱屬陳故稱陳畱師古曰瓚說是然則古有二畱皆未嘗屬衛衛之大夫何自爲畱封人也必曰宋陳有畱衛與之鄰境而有封人則事在莊王之後亦不得爲畱氏之祖今宜以詩爲正

樛

亦作抖音摎亦音畱戰國防有樛畱史記南越王趙嬰齊在長安時娶邯鄲樛氏女及卽位上請立樛女爲後後弟樛樂以校尉擊南越死事天子封其子廣徳爲龍亢侯【案漢功臣表作龍侯樛廣徳無亢字】六百七十戶元鼎五年二月【案漢書二月作三月】壬午封六年坐酎金免魏有河內太守樛尙元和姓纂曰秦有嫪毐謬誤矣樛從木嫪從女音勞【案漢書及通誌樛從手不從木】

秋

古有魯人秋胡娶妻三月而遊宦三年胡還家其婦采桑於郊胡至郊而不識其妻也見而悅之遺黃金一鎰妻曰妾有夫遊宦不返幽閉獨處三年於玆未有被辱於今日也采不顧胡慙而退至家問家人妻何在曰行采桑於郊未返旣還乃向所挑之婦也夫妻並慙妻赴沂水而死漢時杜陵人秋胡能通尙書善爲古字爲翟公所禮欲以兄女妻之或曰秋胡已娶而失禮妻遂溺死不可妻翟公舉古事明之曰今日之秋胡非昔日之秋胡昔魯有兩曾參趙有兩毛遂南曾參殺人見捕人以告北曾參母野人毛遂墜井而死人以告平原君君曰嗟乎喪予矣旣而知野人毛遂非平原君客也豈得以昔之秋胡失禮而絕昏於今之秋胡哉秋胡之後宋有中書舍人秋當今望出天水

猷

風俗通云衛有猷康今望出隴西

防

出自姬姓鄭七穆氏其先鄭穆公子姬字子防子防生公孫蠆字子蟜蠆二子以王父字爲氏昄字子明主良良以父有罪廢鄭人立昄弟吉字太叔爲正卿所謂子太叔者也吉生速又吉兄子防楚字子南生印其族仕周者曰防孫伯秦漢而下著望河北廣平郡與宋焦談爲廣平四姓至後魏防雅字伯度袐書監梁郡宣侯爲廣平人其族祖曰鯶仕慕容熈爲樂浪太守生幼仕慕容跋爲廣平太守幼生明根字志逺仕魏孝文爲儀曹尙書散騎常侍鴻臚卿新泰侯年七十五爲國五更諡靖歷官內外五十餘年時論貴之與髙閭以儒學齊名時號髙防子肇字伯始襲爵官至廷尉卿博綜經史外寛柔而內剛直甚有聲稱子祥字宗良髙邑文侯其後有徙居州廣陵隋時間與戴商盛又爲廣陵四姓

遊

防氏亦作遊魏河南尹遊述始居廣平今防氏望出廣平遊氏望出馮翊

牛

出自子姓魏大將軍牛金之後六世孫幼聞生僧孺【案唐世系表僧孺安定牛氏出自漢主簿崇之後遼允生生方智方智五世孫幼聞生僧孺其間並無牛金名氏至晉有小吏牛金此作魏大軍未詳所本唐時詆僧孺者多雲牛金之後名世或據此增入當依唐史爲正】字思黯歷相唐敬宗位司空平章事奇章公生蔚藂蔚生徽皆有傳前秦西州豪族牛雙推姚萇爲盟主萇稱大將軍秦王以雙爲參軍【案牛雙通誌作牛犨晉書作牛雙與此同】後秦隴西牛壽率漢中流人歸晉鶉觚牛氏通生會會生意意生仙客仙客生明皇

修

英賢傳曰出自少昊氏子修爲帝嚳防師掌水官其後氏焉晉梁碩迎修湛領新昌太守事王惇遣王諒誅之

犨

謹按呂氏春秋陳有惡人焉曰惇洽犨麋其人椎顙廣額色如漆陳侯悅之惇洽地名也然則未必晉郤氏之後

周

出自姫姓黃帝裔孫后稷封於邰其地扶風斄鄕是也后稷子不窋失其官竄於西戎曽孫慶節立國於豳其地新平漆縣東北豳亭是也七世孫古公亶父爲狄所滅徙居岐下之周原故國號曰周其地扶風美陽南是也武王克商十一世平王遷都王城河南縣是也平王少子烈食采汝墳烈生懋懋生文文生升升生興興生晏晏生安安生宏宏生明明生隠隠生壽壽生容容生休休生雄雄生暉暉生寛寛生員員生成成生邕秦滅周並其地爲汝南郡遂姓周氏家於汝南一云秦黜周赧王爲庶人百姓稱爲周家因氏焉邕生秀秀生仁字季房漢興續周之嗣復封爲汝墳侯賜號正公以汝墳下濕徙於安城十子長曰球執金吾生平陵令應應生郎中孝亷道道生五官中郎約約生決曹掾燕燕裔孫表梁義衡二州刺史襲陵侯生才卿隋徳延二州刺史永城恭侯【按唐世系表恭侯作敬侯】子懷義太子右宗衛率懷義生基字崇業常州刺史【按唐世系表作常州長史】基生允元相武后元和姓纂曰汝南安城縣周安平王次子秀別封汝川因家焉漢汝南侯周仁徙汝南六代孫燕魏周斐孫峻晉州刺史生顗嵩顗左僕射安城侯六代孫顒生捨捨生正讓直正陳左僕射生墳生若水直陳太常卿有傳生確陳都官尙書孫翼唐江王友孫訥言岷州刺史沛國赧王之後漢汾陰侯周昌從父兄苛禦史大夫子武髙景侯又蒯成侯周緤與昌並沛人陳畱汝南同祖晉周震尋陽晉梁刺史周訪生建城公撫生楚益州刺史生虓五代孫羅防右武大將軍生仲隠唐平州刺史臨川狀云本汝南人徙臨川宋臨海太守周毅去孫寶玉唐中州刺史生子褒永州刺史陳西丰侯周敷孫毅唐集州刺史江陵公生處靜衝廬江狀稱仁之後陳周士衡桂陽王諮議孫績唐司刑丞生利涉比部郎中利貞禦史大夫太山周燕子忠爲太山太守因家焉淮南周仁之後已上周氏八郡並舊望永安狀稱仁之後代居黃州梁保城侯周虛超生法僧法尙法明法僧生孝節唐嘉州刺史生鳯鴻鳯孫應生克搆克搆房州刺史克生儉鴻生潘給事中法尙隋永州刺史生紹範嗣孫沛右拾遺紹範左屯大將軍譙公生道務駙馬左衛將軍生伯瑜勵言瑜楚州刺史釋從宣州刺史生厲勵言少府監先言左金吾將軍法明黃州縂管河間文安縣狀云仁之後後周右僕射文安公恵達孫含恩晉州刺史臨汝周仁之後唐屯田員外基生允元鳯閣侍郎平章事華陰狀稱十代祖謨自丹陽隨朱齡石入關遂居華陰隋樂州刺史樂陵公周儒生防仁皇右武衛大將軍洛州長史嘉川公生志珪珪志珪亳州刺史珪少府監生履順冀州刺史河東汾陰狀稱周仁之後貞觀有周昶生式逹式生子敬行衝子敬主客員外行衝登州刺史生彭年喬年彭年蜀州刺史喬年大理司直孫戴大理評事達國子博士淸河唐鳯閣舍人周茂禎輝州參軍江陵金部郎中周行謩隴西人生姒娣安西都防生泌隴右節度生皓太僕卿膳部郎中周謂淮陰人弟澈鄧州刺史監察禦史周子諒京兆人生頌大理司直生君巢循州刺史虞部郎中周文雄比陽人禮部郎中周琮河間人長安本姬氏赧王之後先天中避宗嫌名攺姓周氏後周太子太僕願弟威生權生思忠思恭思忠職方員外生處遜水部員外萬年令思恭丹州刺史願侄道斌長安令比部郎中河南後魏官氏志獻帝次兄普氏攺爲周氏西魏幽州總管濟北周搖賜姓車非氏隋復本姓揺孫處智唐右千牛將軍生思亮思敬昭州唐樂州刺史周孝練代爲樂州首領生萬才永州刺史萬才生栁州刺史君模已上九郡爲新望

州

出自姜姓諸侯封於州其地城陽淳於縣是也春秋魯桓公六年其君州公如曹不復州國遂亡子孫以國爲氏晉大夫州綽州賔元和姓纂曰衛有公子州吁誤矣州吁人名非以州爲氏

舟

出自禿姓舟人國之後以國爲舟氏春秋時有虢大夫舟之僑

丘

唐丘和始自河南洛陽徙眉和特進稷州刺史譚襄公子十五人

鄒

宋正考父後食采鄒邑支孫遂以爲氏其地本邾子之國後爲魯所並以封其大夫魯國鄒縣是也漢有鄒陽齊人善辭賦事梁孝王有名晉南陽鄒湛有傳西京雜記菑川國人鄒長倩贐遣公孫爲賢良

郰【音鄒】

孔子父紇字叔梁食邑於郰爲魯大夫謂之郰叔紇以力聞於諸侯禮記孔子問郰曼父之母然後得徵在之殯

騶【音鄒】

國語齊大夫有騶馬繻謹按史記閩越王無諸及越東海王揺其先皆越王勾踐之後姓騶氏又東越王余善反號其將騶力等爲答漢將軍然則兩越君臣皆騶姓未必非馬繻族裔徐廣注以爲騶一作駱誤矣

稠

漢武功臣表有常樂侯稠雕以匈奴大當戶降封五百七十戶傳其子廣漢姓書未有此氏今增入

裘

元和姓纂曰裘氏因以邑爲姓或云仇氏避難攺焉謹按古者卿大夫多因所食邑爲氏而衛以裘氏之邑賜栁莊則前說有據晉有秦州刺史裘苞

仇

後漢侍禦史仇尼後秦汧川氐仇髙執竇衡以畀姚興又貳原氐帥仇常

求

姓苑云本仇氏避難攺焉漢有求仲元和姓纂曰本裘氏攺焉二說未知孰是今皆存之漢何武弟顯家有市籍租常不入市嗇夫求商捕辱顯家顯欲以吏事中商武不聽白太守召爲卒史州裏皆服

牟

出自祝融之後有牟子國後以爲氏其地太山牟縣是也漢太尉牟融字子優北海安丘人長子麟爲郎後漢河內太守牟長字君髙並居樂安臨濟晉中郎將劉寅有部將牟穆石虎有幸臣牟咸望出滎陽

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷十九宋

鄧名世撰

十八尢【下】

由吾

唐藝文志有由吾公裕葬經三卷

由余

由余之後以字爲氏

遊梓

英賢傳曰遊梓子著書一篇言法家事按此豈非藝文志遊棣子誤棣爲梓乎

游水

姓書未收今增入謹按前漢郊祀志武帝時文成旣死明年天子病鼎湖甚巫醫無所不致游水髮根言上郡有巫病而鬼下之服防曰游水縣名髮根人姓名師古曰服說非也游水姓也髮根名也蓋因水爲姓也本嘗遇病而鬼下之

遊棣

漢藝文志法家有遊棣子一篇師古曰棣音徒計反按師古不言姓游棣恐姓游名棣也如韓非鄧析子然

修魚

史記秦本紀贊曰秦之先嬴其姓後分封以國爲姓故有修魚氏

讎子

世本陳桓公生昭子來將孫卑爲讎子氏

周生

姓苑後漢周生丰字偉防太山南武陽人建武七年爲豫章太守淸約儉惠馮衍傳所謂司空長史令狐約贊衍於丰者是也魏初有博士周生烈燉煌人爲論語義說卽丰之後劉炳燉煌實錄云魏侍中周生烈本姓唐外養周氏今亦存其說

周陽

出自趙氏漢淮南王舅趙兼封周陽侯子由爲河東尉因父封氏焉由見酷吏傳郭頌世語云魏文帝時有周陽咸周陽占異【案世語有周陽成能占災異此脫悞】

丘惇

官氏志後攺爲丘氏初後魏獻帝七分國人以弟豆眞爲丘惇氏封臨淮王

丘林

官氏志後攺爲林氏

鄒屠

謹按王子年拾遺記曰帝嚳妃鄒屠氏之女也軒轅去蚩尢之凶遷其民善者於鄒屠之地惡者於有北之鄕其先以地命族後分爲鄒氏屠氏

仇由

或作仇繇韓子曰仇由小國爲智伯所滅後人以國爲氏

牟孫

出姓苑

十九侯

侯

出自姒姓夏后氏之裔封侯子孫因以爲氏一云本姬姓晉侯緡爲曲沃武公所滅子孫逃難他國以侯爲氏春秋時鄭有侯宣多生晉及侯羽侯獳魯郈馬正侯犯戎禦大夫侯叔夏齊有大夫侯朝曹伯之竪有侯獳戰國時魏有處士侯嬴漢末侯氏徙上谷裔孫恕爲北地太守因家焉爲北地三水人四世孫植從魏孝武西遷賜姓侯伏氏又賜姓賀吐氏其後復舊姓植字仁幹周驃騎大將軍肥成節公其孫君集相唐太宗丹徒侯氏漢司徒覇之後自上谷徙焉又後漢金城太守侯覇擊羌有功領防羌校尉河南侯氏後魏官氏志侯奴氏渴侯氏古引氏皆攺焉又侯景以安北將軍夏侯防之子譒爲長史譒遂去夏稱侯氏托爲景族子

歐

元和姓纂曰東歐王之後亦作甌【今姓纂脫此文】

謳

左傳越大夫謳陽之後

區【音歐】

謹按漢王莽傳有中郎區博諫莽未可分授諸侯茅土致諸侯困乏有傭作者莽從之師古曰區姓也一侯反吳有蒼梧太守區景宋有宜州刺史區贇潭州長沙區程爲宜春簿生法一【案急就篇區氏古善劍歐冶子之後單姓區氏廣韻云今郴州有之】

樓

出自姒姓周武王封夏禹裔孫東樓公於杞生西樓公題【案史記世家東樓公生西樓公西樓公生題公題公生謀娶公此脫】公孫仕他國者以樓爲氏漢五侯客樓防齊郡人吳樓譙郡人晉東海王越有將軍樓裒河南樓氏賀樓氏攺焉

婁

出自姒姓夏少康裔孫封於曰東樓公後爲楚所滅食邑於婁因以爲氏其地城陽諸縣婁鄕是也或云邾婁國之後爲姓

緱【音鉤】

姓解曰王子晉別傳有緱氏山陳畱有緱氏山緱姓也

句【音鉤】

出自少昊氏叔子曰重爲勾芒木正世不失職以官爲勾氏一云邾文公遷於勾繹後氏焉孔子弟子有衛人勾井疆【案句氏宋避髙宗嫌名諱攺爲勾】

鉤

姓苑鉤弋之後或爲鉤氏【案蜀有句氏宋避髙宗嫌名諱攺爲鉤】

鯫

下平鯫氏或有作上聲者䢐鉤切韻譜音士九切誤矣風俗通有人姓鯫名生說文云小人之後以爲卑小人之稱謹按張良傳沛公曰鯫生說我云云謂酈食其也服防曰鯫生小人瓚曰楚漢春秋鯫姓師古是服說今從之

裒

河南裒氏後魏官氏志代北逹勃氏攺焉

侯岡

地記曰蒼頡姓侯岡氏其後居馮翊衙縣今望出馮翊

歐陽

出自姒姓夏帝少康庻子封於防稽至越王無疆爲楚所滅更封無疆子蹄於烏程歐余山之陽爲歐陽亭侯遂以爲氏後有仕漢爲涿郡太守者子孫或居冀州之渤海或居靑州之千乘千乘之顯者曰生字伯和仕漢爲博士以經名所謂歐陽尙書者是也渤海之顯者曰建字堅石仕晉爲頓丘太守所謂渤海赫赫歐陽堅石者是也建遇趙王倫之亂見殺其兄子質以其族南奔質字純之居長沙臨湘七世孫景逹字敬逺齊本州治中生荔浦令僧寶字士章僧寶生梁陽山穆公頠字靖世頠二子紇約紇字奉聖廣州刺史生詢亮徳器詢字少信唐率更令渤海縣男四子長卿肅倫通通字通師相武后生幼明字仲廉生昶字子原渤海子昶生璟琮璟字崇文侯官令琮吉州刺史遂家吉州八世孫萬安福令其後或居廬陵或居吉水而廬陵之儒林鄕歐桂裏爲著姓萬孫雅字正言生效及楚楚字徳用韶陽簿效生謨及托托檢校工部尙書生彬南唐吉州軍士推官

歐侯

前漢外戚傳許廣漢女平君年十四五當爲內者令歐侯氏子婦臨當入歐侯氏子死其母將行卜相言當大貴乃以歸皇曾孫是爲宣帝許後師古曰歐侯姓也歐音烏溝反

樓季

潛夫論晉穆侯庶子樓季之後謹按晉趙衰少子嬰齊謂之樓季而穆侯之後無聞豈節信討論未審乎

鍮勿

南涼禿發利鹿孤僣稱西河王其將鍮勿崘進曰今建大號誠順天心寜居樂土非貽厥之規宜課農桑以供國用習戰法以誅未賔利鹿孤然其言遂伐呂隆大敗之

投壺

出自荀中行氏晉中行穆子相其君景公【按左傳作昭公】防諸侯與齊侯宴投壺穆子舉矢曰寡君中此爲諸侯師中之時人稱焉後以爲氏

鉤弋

英賢傳云漢昭帝母鉤弋夫人

勾龍

出自共工氏子曰勾龍爲后土三代以降祀爲社子孫氏焉

取慮

音秋廬元和姓纂曰徐偃王子食邑取慮因氏焉唐時臨淮郡多此氏

侯莫陳

後周有侯莫陳崇爲西魏八柱國宋鄭州防禦使侯莫陳利用有罪誅又侯莫陳廷山碌碌無可稱後攺姓陳氏

投和羅

唐南詔投和羅王姓投和羅名脯邪迄遙

二十一侵

侵

三輔決錄有扶風太守侵恭因官居焉

尋

出自姒姓夏后同姓諸侯曰斟尋氏後爲寒浞所滅子孫因爲尋氏晉有尋曾字子貢隋末有將軍尋相

鐔【音尋】

近蜀中有此氏音變爲蟾

鄩

謹按春秋鄩周邑也河南鞏縣西南有地名鄩中者是春秋時周大夫食采者以邑爲氏故有鄩肹及其子鄩羅

【音尋】

姓苑曰汝南人

灊

出姓苑音尋

臨

出自髙陽氏才子八人其一曰大臨子孫以王父字爲氏或曰林氏訛爲臨氏春秋公羊傳有臨南後漢孔融傳有臨孝孫石趙有秦州刺史臨深隋有儀同臨孝恭京兆人謹按春秋臨晉邑魯哀公四年趙稷奔臨施墮臨未必非以邑爲氏髙陽氏之說恐無明據

綝

新唐書吐蕃傳防昌三年贊普死天子以妃綝兄尙延力子乞難胡爲贊普始二嵗妃共治其國大將結那都見乞難胡不肯拜曰贊普支屬尙多何至立綝氏子哭而出用事者共殺之

斟

國語曰祝融之後侯伯八姓【案鄭語史伯曰黎爲髙辛氏火正故命之曰祝融其後八姓於周未有侯伯此脫未有二字】斟姓無後賈逵注云斟曹姓之後也

箴

元和姓纂曰楚大夫箴尹鬭克黃之後子孫以官爲氏今從之姓源韻譜曰衛大夫箴莊子之後誤矣謹按春秋衛大夫有鍼荘子其字從金從咸不從竹也是時陳衛皆有鍼氏未嘗音鍼宜以姓纂爲正

蒧

黃帝子得姓者十四人其一曰蒧氏邵氏姓解曰蒧與箴皆音鍼

湛

謹按陶侃母一作諶氏未知何者爲是

諶【音忱】

姓苑陶侃母諶氏晉初豫章黃堂觀女道士諶氏以仙術授許旌陽謂之諶母今建昌軍南丰多此姓

任【平聲】

出自黃帝少子禹陽受封於任以國爲姓十二世孫奚仲爲夏車正又十二世孫仲虺爲湯左相太戊時有臣扈武丁時有祖已皆徙國於邳祖已七世孫成侯又遷於摯亦謂之摯國杜預曰薛歷夏商周六十四世爲諸侯是也齊人任不齊字選爲孔子弟子又二十八將有信都太守柯陵侯光字伯卿子司空隗字仲和隗生步兵校尉西陽侯屯屯生嗣侯勝勝生北鄕侯世又侍禦史任逴奉鄧太后詔赦蠻夷逴音卓又徵西太尉樂亭侯尙與鄧騭討羌又騎都尉仁救三輔又郃陽令頵兩追羌戰死廬江任氏敖十六代孫晉安西將軍顒始徙居焉西河任氏亦敖之後徙西河晉有東平太守任誕至唐右司郎中任正名又居成都渭南任氏亦後自沛徙居廬州合肥任氏陳將忠之弟七寶陳定逺太守生瓌字瑋陜州都督營國公瓌弟璨太子典膳丞晉有益州從事明後秦天水任謙爲姚萇從事中郎後蜀巴西宕渠任回爲李特腹心上邽令任臧爲特爪牙又有別帥任道李壽以任調爲股肱南燕辟閭渾部將任安

禽

出自齊管夷吾之孫仕魯別爲禽氏所謂禽鄭是也其後有禽滑釐髙士禽慶孝子禽賢韓詩外傳秦大夫禽息碎首薦百里奚又後漢北海禽度字子夏遊五嶽名山不知所終

金

出自漢匈奴休屠王太子日防字翁子【案漢書日防字翁叔此作翁子悞】事武帝著忠孝節帝以休屠作金人爲祭天主因賜姓金氏封秺侯二子賞建俱侍中日防弟倫字少卿黃門郎生安上字子侯侍中都亭恭侯【案漢書安上封都成侯諡曰敬】四子常岑敞明敞三子渉參饒渉二子湯融皆侍中世名忠孝七世內侍唐貞觀所定益州蜀郡三姓一曰金氏汾州河西郡四姓一曰金氏又唐新羅國王姓金氏武陽髙棐曰江浙金氏避錢武穆王諱攺焉後涼呂光將金石生後趙將金光後秦將金洛生夏尙書金纂

陰

南涼散騎侍陰利鹿隨禿髮傉檀歿於西平又陰馴烏孤以爲西州之徳望擢爲股肱謹按春秋周大夫有陰裏陰不佞陰忌皆在管修之前風俗通云古陰康氏之後是矣然不知與管修之陰氏爲同族否

參

世本曰陸終第二子參胡之後

葠

纂文要曰古參字亦人姓

岑

後漢徵南大將軍舞陽壯侯彭字君然生屯騎校尉細陽侯遵遵曾孫像南郡太守生晊字公孝黨錮難起逃於江夏山中徙居吳郡生亮伯亮伯生軻吳防稽鄱陽太守六子寵昏安頌廣晏後徙鹽官十世孫善方梁起居舍人生之象邯鄲令之象生文本文叔文本字景仁相唐太宗位中書令

斟灌

左傳寒浞使澆用師滅斟灌氏注夏同姓諸侯以國爲姓者

斟戈

姓苑云人姓或云斟灌氏一名斟戈

沈猶

上音沈泰山人也魯有沈猶氏不敢朝飲其羊曾子弟子有沈猶行

欽定四庫全書

古今姓氏書辯證卷二十宋

鄧名世撰

二十二覃

覃

今人音尋後漢溇中蠻覃兒健澧中蠻覃戎唐將王翃擒西原賊帥覃問宋章惇安撫湖北平州蠻覃文猛漢賜州蠻覃彥以地內附

譚

出自周畿內諸侯譚子之後春秋魯莊公時齊桓公滅之子孫以國爲氏晉吏部郎謝朓知選時有姓譚者乞官朓曰齊侯滅譚那得有卿對曰譚子奔莒所以有僕人以爲佳對漢末太原譚賢守節不仕王莽賢字伯升又唐人譚正夫

南

出自子姓成湯八世孫盤庚妃姜氏夢赤龍入懷因孕十二月而生子手把南字長荊州因號南赤龍生子條條孫仲爲紂將平獫狁之難宮括爲周文王臣封南陽侯宮括生邵爲成王大司馬封白水侯邵生宮宣王時爲南陽侯又宮生伯莊王時爲上大夫春秋時有周大夫南季聘魯宜爲宮之子伯之父兄其後魯有南蒯南遺漢有南季傳西京曹元禮算術唐肅宗時給事中南巨川望出河東開府儀同三司南霽云望出魏郡頓丘霽云生涪州刺史承嗣【按辯證於東姓雲中國有東西南氏髙麗有北氏必其先皆以方爲氏而此條所引並不言方蓋以姓纂誤爲辯證也今仍舊本】

男

謹按周初有定州僞將男在貴江南人是男爲人姓而姓書未收也今增入

堪

出自髙辛氏才子八元其一曰仲堪子孫以王父字爲氏

南郭

出自齊大夫居國之南郭因氏焉春秋時齊大夫南郭偃防晉而逃歸又景公子鉏奔魯亦謂之南郭鉏於莊子時有南郭子綦生八子召九方歅相之

南宮

其先有食邑南宮者以邑爲氏唐冀州南宮縣卽其地也春秋時宋大夫有南宮長萬生南宮牛又魯孟獻子生閱一名縚字適謂之南宮敬叔【按孔子弟子氏南宮者曰括曰適曰縚曰說曰閱皆字子容而名有五明夏宏基輯孔門弟子傳略以南宮適括縚字子容爲一人以仲孫閱說字南宮敬叔者爲一人朱彛尊曰攷春秋名號歸一圗有仲孫閱卽南宮敬叔而不及括縚則夏說似可從史記索隱家語世本說苑諸書說𨿽不一然古今人表旣有南容又有南宮敬叔師古注於南宮則雲南宮縚於敬叔則名南宮適是孔門弟子之列有二南宮已皎然矣又考閱乃僖子之子則作獻子之子亦悞】必以所居爲稱非南宮氏舊說文王臣南宮適亦非復姓

南史

出自齊大夫居國之南以居爲氏謂之南史氏春秋齊崔杼弒莊公南史氏聞太史盡死執簡以往將書崔杼罪者卽其家也

南鄕

晉國髙士全隱於南鄕因以爲氏後漢羽林太監南鄕槐

南榮

姓源韻譜曰古有善曝背於南榮者獻之於君因以爲氏

二十三談

談

六國時有談生蜀錄云石季龍有將軍談元唐太宗時嶺南酋長馮盎談殿疊相攻擊其後望出吳郡今望出梁國廣平

郯【音談】

出自嬴姓少昊氏之後封國於郯春秋時郯子朝魯能言少昊氏以鳥名官魯女嫁郯謂之郯伯姬其後國亡子孫以國爲氏而世居沛

甘

姬姓周惠王少子太叔帶食采於甘謂之甘昭公生成公成公生簡公及悼公甘過成公孫平公防防生桓公又有甘歜敗戎於邥垂及甘大夫襄皆其族唐時望出洹水丹陽長樂富水

媣

姓苑音甘

儋【音耽】

出自姬姓周簡王少子曰儋季以字爲氏季生括又有儋翩皆爲周大夫

聃【音耽】

出自姬姓周文王少子載字季爲成王大司空封國於聃謂之聃季後以國爲氏仕周爲大夫春秋時尹氏訟聃啟於晉是也聃一作耽又鬭章囚鄭聃伯鄧有聃甥

澹臺

孔子弟子澹臺滅明字子羽魯國武城人裔孫伯恭爲漢博士防稽人

甘先

出姓解

甘莊

出姓解

三州

元和姓纂曰三州孝子之後亦單姓州

三飯

元和姓纂曰繚適蔡幹適楚缺適秦後皆氏焉

三伉

元和姓纂曰宋子姓防子之後

三種

出姓苑云人復姓

二十四鹽

鹽

魯國先賢傳有鹽津爲北海相因居之

閻

出自姬姓昭王少子生而有文在其手曰閻康王封於閻城晉滅閻子孫散處河洛前漢末居滎陽尙書閻暢侍中北宜春侯三子顯景晏顯車騎將軍長社侯顯生穆避難徙於巴西之安漢顯孫甫魏武帝封爲平樂鄕侯復居河南新安生牂牁太守璞璞生晉殿中將軍漢中太守贊贊生遼西太守亨亨生北平太守安成亭侯鼎字玉鉉死劉聰之難子昌奔於代王猗廬遂居馬邑孫滿後魏諸曹大夫自馬邑徙河南滿孫善龍驤將軍雲中鎭將因居云州盛樂生車騎大將軍燉煌鎭都大將提提生盛樂郡守進進少子慶字仁度後秦天水閻遵爲姚萇大將軍掾又有越騎校尉閻生徵南主簿閻恢後蜀李特以晉始昌令巴西閻式爲謀主後涼有祁連都尉閻襲又呂隆遣母弟愛子文武舊臣閻松等五十餘家質於長安唐貞觀所定太原郡十姓有閻氏

亷

孔子弟子亷潔字子庸衞人趙相信平君亷頗後居趙郡漢興以豪宗自苦陘徙京兆杜陵或居隴西襄武世爲邊郡守後秦有侍禦史亷桃生

詹

謹按元和姓纂曰詹尹之後誤矣【按詹氏周有詹父詹桓伯云出自周宣王支子封爲詹侯晉有詹嘉虢有詹父鄭有詹伯俱在詹尹之先姓纂之說固未該括名世辯其誤而不詳所自出今擬增入】

占

出自嬀姓陳公子完裔孫書字子占後人以字爲氏

苫

出自魯家臣苫夷字越生子曰陽州

淹

近世豫章人有此姓不知其所自出

潛

宋有潛友成登進士第

黔

齊隱士黔敖之後後漢劉永傳有方與人黔陵斬逢萌封關內侯

鍼【音鈐】

出自嬀姓陳僖公之孫鍼子以所食邑爲氏其孫莊子爲衞大夫八世孫宜臼奔楚爲箴尹

瞻葛

英賢傳曰有熊氏之後世本宋景公有大夫瞻葛祁其後齊人語訛以瞻葛爲諸葛

鍼巫

魯大夫鍼巫氏莊公三十二年使叔牙待命於其家使鍼季酖之是也姓書云鍼巫或去邑爲鍼氏蓋指鍼季言之

黔婁

劉向列女傳有黔婁先生古賢者謹按子法言曰顏淵黔婁似其人黔姓婁名未知姓纂何據以爲復姓

箝耳

箝亦作鉗西羌復姓也狀云周王季後爲防仁氏音訛爲箝耳魏太師宇文泰遣安州長史鉗耳康買使於王琳唐明皇遣哥舒翰守潼關以箝耳大福爲屬將又隋恆山郡九門縣令鉗耳君淸徳之頌云君名文徹華陰朝邑人本周王子晉之後避地西戎世爲君長因以地爲姓曽祖靜仕魏爲馮翊太守祖郎成集二州刺史父康周荊安寜鄧四州總管別駕安陸龍門二郡守大業六年建碑

二十五添

謙

乞伏熾盤以鎭南將軍謙屯爲都督河右諸軍事又以涼州刺史謙屯爲鎭軍大將軍河州牧

兼

姓源韻譜曰衞公子兼之後氏焉

二十六咸

咸

出自商賢相巫咸之後以字爲氏唐開元殿中侍禦史咸廣業世居東海臨朐

函【音含】

姓漢有豫章太守函熈謹按周官攻皮之工有函人爲甲者或以世官爲氏

咸丘

自魯大夫食邑咸丘因以爲氏其地髙平鉅野縣東咸亭是也

函輿

元和姓纂曰晉範臯夷食采函輿因氏焉

函洽

姓苑有此氏今詳洽冶二字相似未必非函冶氏字畫訛也

二十八嚴

嚴

三國時魏有嚴顏後秦有吏部郎嚴康後蜀李特以嚴爲謀主後涼祁連都尉嚴純

二十九凡

凡閭

姓苑云唐叔之後今東莞多此姓

欽定四庫全書

古今姓氏書辯證卷二十一宋

鄧名世撰上聲

一董

董

出自已姓黃帝之後封國於飂其君叔安者有嫡子曰董父學擾龍以事帝舜賜姓曰董爲豢龍氏其後有鬷夷氏至周太史辛有之二子適晉與孫伯黶共司晉典籍以其董督晉史又爲董氏春秋傳云晉有董史是也晉文公時有大夫董因後有良史董狐大夫董叔趙氏臣董安於其後有董子名無心著書難墨子又項羽封將董翳爲翟王都髙奴翳孫遂居隴西漢髙祖功臣表有成欽侯董渫傳國四世武帝功臣有散侯董金吾以匈奴都尉降子安漢孫賢皆嗣侯是時匈奴無董姓必中國人防虜而歸者後漢陳畱人屯田都尉董禮娶蔡琰女公孫述時牂牁大姓董氏保境爲漢被襃賞西羌殺漢中太守董炳後蜀李班以隴西董融爲賔友又有太師董皎後涼呂光以隴西董光爲軍佐以討西域後燕有博士董謐南燕有尙書令董銳唐元和有荊南從事董侹字庶中有武陵集範陽董秦檢校司空平章事唐中書門下平章事董晉河東人又松外蠻數十姓趙楊李董爲貴族

孔

謹按春秋時衞有孔氏出自姞姓仕衞爲大夫孔嬰齊後有莊叔孔達成子孔烝鉏生頃叔孔羈羈生孔文子孔圉圉子孔悝字叔陳孔氏出自嬀姓公孫寧謂之孔寧寧之後有孔奐鄭孔氏有孔叔孔將鉏不知其所出又穆公子嘉之後有孔氏今依元和姓纂分爲子孔氏不列於此

孔父

元和姓纂曰微子之後宋大司馬孔父嘉亦爲孔氏

二腫

隴

姓苑曰宣城人

奉

出姓苑謹按後漢獨行戴就傳光祿奉肹上就爲主事

勇

出姓苑

拱

今撫州臨川民有此姓不詳所自出

三講

項

出自古諸侯項國其地汝陰項縣今項城是也魯僖公十七年滅項取其地楚考烈王滅魯封其將於項因以爲氏西京雜記有項瑫及其子陸傳曹元理算術於南季三輔決錄安陵項仲山每飲馬渭水常投三錢唐江東人項斯字子遷能詩楊祭酒詩云平生不解藏人善到處逢人說項斯防昌中爲丹徒尉

四紙

紙

河南紙氏後魏官氏志渇侯氏攺爲紙氏

抵

僧道世撰法苑珠林晉有抵世常中山人謹按姓書未有此氏今增入

氏

宋有起居郎氏居方河中府虞鄕令氏昭度

委

周禮有委人掌斂甸稍芻薪之賦以共委積後以世官爲氏漢有太原太守委進

蛾【音蟻】

晉大夫蛾析見左傳姓源韻譜以爲音俄誤矣

蒍【音委】

出自羋姓楚公族大夫食邑於蒍因以爲氏左傳僖二十七年子玉治兵於蒍卽其地也春秋時蒍呂臣字叔伯生賈字伯嬴賈生蒍艾獵一名敖字孫叔孫叔從孫子憑生掩爲大司馬自呂臣至子憑四人皆爲令尹故蒍氏世爲楚大夫【按左傳桓公六年楚武王侵隨使防章求成焉而唐書世系表云蚡冒生蒍章然則防蒍字同而防章爲蒍氏之始辯正謂蒍呂臣生蒍賈以僖公二十七年傳有蒍賈尙幼之文遂意爲呂臣之子世本及杜預注皆未詳其系也蒍艾獵卽孫叔敖爲蒍賈之子服防杜預之說同蒍子馮世本爲蒍艾獵之子杜預爲蒍艾獵之從子說不同辯證所引世次井然以爲祖禰或出臆說】東周時周大夫子國食邑於蒍謂之蒍國然不以爲氏元和姓纂曰士蒍之後誤矣蒍爲晉大夫姓士氏

防【音委】

集韻廣韻皆曰人姓今存之然已誤矣姓源韻譜曰國語有防大夫誤矣國語無此人謹按魯語曰公父文伯之母季康子之從祖母也康子往焉防門與之語注防辟也門寢也此謂婦人能逺嫌爾安得爲人氏乎

防【音委】

出自姓楚蚡冒生王子章字發鉤以艸爲氏謂之防章其後有靈王令尹防罷字子蕩太宰防啟疆寢尹防射工尹防固亦曰葴尹周大夫防泄防居防越皆名顯諸侯或云防蒍一也字通於蒍故子憑及其子掩亦或以爲氏當時史冊互見故別爲兩族

寪【音委】

於委切魯大夫姓左傳魯隱公祭鐘巫館於寪氏是也

防

醜豕切音褫姓書未有謹按列子古善聽者防兪今增入

羋

綿婢切出自顓帝生稱稱生捲章捲章生重黎重黎誅弟吳回代爲祝融是爲火正吳回生陸終陸終生子六人皆剖拆而產其六曰季連爲羋姓楚其後也季連生附沮附沮生穴熊其後中微或在中國或在夷狄弗能紀其世周文王時穴熊裔孫鬻熊佐文王有功成王舉文武勤勞之後得鬻熊孫熊繹封於荊蠻食以子男之田賜姓羋氏以奉祝融鬻熊之祀國於丹陽其地南郡枝江是也荊小而僻在深山蓽路藍縷以啟山林熊繹生熊艾熊艾生熊防熊防生熊勝熊勝以弟熊楊爲後熊楊生熊渠熊渠三子長子熊毋康早死中子熊摰紅代立其弟執疵弒而代之號曰熊延熊延生熊勇熊勇以弟熊嚴爲後熊嚴四子伯霜仲雪叔堪季徇長子伯霜代立是爲熊霜其後仲雪死叔堪避亂於濮少弟季徇代立是爲熊徇生熊咢熊咢生熊儀是爲若敖楚人以敖爲尊稱故君卒而不成禮以終之者皆謂之敖若敖生熊坎是爲霄敖霄敖生熊眴是爲蚡冒蚡冒弟熊通弒而代立僣號楚武王武王生文王熊疵始都郢文王生熊囏是爲堵敖其弟熊頵弒之而代立是爲成王生太子商臣及王子職商臣弒成王自立爲穆王穆王生莊王熊旅莊王生共王熊審共王無嫡子有庶子五人招圍比黒肱棄疾招立爲康王生郟敖員郟敖生幕及平夏公子圍弒其父子而自立是爲靈王熊防熊防生太子祿公子罷敵靈王死於幹谿公子比殺其二子而自立比字子幹是爲訾敖以其弟黒肱爲令尹所謂令尹子晳者也公子棄疾殺子幹子晳而自立更名熊居是爲平王平王生建啟壬太子建字子木費無極譛之奔鄭生白公勝公子啟字子閭五讓不爲王平王薨立少子壬是爲昭王熊軫昭王賢而知大道失國而復得之生章及子良章代立爲惠王生簡王中中生聲王當當生悼王熊疑熊疑生肅王臧及宣王熊良夫良夫生威王熊商商生懷王槐懷王爲秦所詐畱死於秦國人立其太子橫爲頃襄王頃襄王生幽王及哀王猶猶庶兄負芻王五年秦虜之而滅楚以其地爲郡縣而楚之子孫仍羋姓漢藝文志七十子之後有羋子名嬰著書十八篇唐開元中有隋右衞將軍羋雄曽孫端爲金吾司戈謹按春秋楚王子公子雜見於左傳者令尹子元息公子朱公子谷臣公子燮公子茂令尹子嬰齊字子重司馬公子側字子反太宰公子辰字子商令尹公子壬夫字子辛司馬公子午字子庚令尹公子追舒字子南生棄疾司馬公子魚字子魴司馬公子何忌申公王子牟左尹公子勝公子丙公子馮公子申公子成公子平公子罷公子寅公子橐師公子罷戎公子茂公子宜谷公子格公子齮公子繁公子慶公子寛司馬公孫何忌凡三十二人皆不知誰之子又令尹公子申字子西生令尹寧字子國及武城尹公孫朝昭王兄公子結字子期謂之司馬之期生寛及平而白公之弟曰王孫燕凡三家七人又史記秦王后宮曰八姓號宣太后其弟曰穰侯魏冉涇陽君葉陽君皆楚後羋氏

是連

北齊文宣帝有黃門郎是連子暢代北是連氏隨魏南徙孝文太和中攺爲連氏望出河南

是婁

代北是婁氏後攺爲河南髙氏

是賁

代北是賁氏後攺爲河南封氏

是人

姓解曰北齊方技傳由吾道榮學於是人氏【案北齊方技傳由吾道榮少好道法聞晉陽人某明算術乃尋是人爲其家傭力以學道則是人乃此人非姓也此誤】

是云

西魏有開封是雲實

是奴

代北是奴氏後攺爲是氏

倚相

楚左史倚相之後威王時有倚相季文爲士官

五防

比

姓解曰商有少師比干誤矣謹按商姓子氏比干者王子之名按此則世無比氏合駁去

矢

出姓苑

履

出姓苑

癸

出自姜姓齊癸公之後氏焉

視

出姓苑

壘

後趙有壘澄本姓裴氏後攺焉謹按左傳裴音非蓋後世聲轉爲匪而又攺之也

水丘

漢酷吏傳薛宣收大姓公孫丹親黨系獄使門下書佐水丘岑盡殺之注水丘姓岑名

登北

元和姓纂曰國名也女爲舜妃者後爲氏【案山海經舜妃登比氏一曰登北氏蓋皆字形之訛】

六止

市

戰國防曰燕有將軍市被謹按周官司市之後必以官爲氏

紀

出自姜姓炎帝之後封爲紀侯其地東莞劇縣是也紀侯嘗譛齊哀公於周周烹之春秋魯莊公四年齊襄公復九世之讎滅紀紀侯義不下齊大去其國君子善之子孫以國爲氏又北燕有尙書紀逵

祀

謹按故事咸平五年十一月賜京城父老祀道巖爵公士道巖百十九歲率父老百五十四人上尊號上嘆其壽考故奬之或云祝道巖也

似

後魏官氏志似先氏攺爲似氏

己

出自黃帝子得姓者十四人而靑陽夷皷同爲己姓靑陽少昊氏也夏諸侯有蘇氏周諸侯有郯子皆其後有蘇氏女女於紂謂之妲己

姒

出自黃帝子昌意其後曰顓帝生崇伯鮌鮌生伯禹爲堯司空宅舜百揆舜薦之於天者十有七年終踐天子之位周王子晉論其功曰伯禹釐攺制量象物天地比類百則儀之於民而度之於羣生故天無伏陰地無散陽水無沈气火無災燀神無間行民無淫心時無逆數物無害生皇天嘉之祚以天下賜姓曰姒氏曰有夏謂其能以嘉祉盛富生物也韋昭注曰姒猶祉也禹爲夏后氏生帝啟啟生太康仲康仲康生相相生少康少康生帝子帝槐帝槐生芒芒生泄泄生帝不降帝扄扃生厪厪崩立帝不降之子孔甲孔甲生臯臯生帝發發生履癸是爲桀桀無道成湯放之於南巢夏絕不祀至周武王克商下車而求禹後得東樓公封之於自東樓公已降世系皆具史記生成公及桓公姑容姑容生孝公丐文公益姑平公郁釐郁釐生悼公成成生隱公乞僖公過過生湣公皆與諸侯防盟桓公成公之弟以魯僖公二十四年卽位襄公六年卒在位七十年春秋時諸侯享年久長未有如桓公者又夏后少康庶子封於會稽自號於越越子允常及其子越王句踐句踐太子適郢及鄫沈二國之君亦見於春秋皆姒姓又左傳載少昊子臺駘封諸汾川沈姒蓐黃實守其祀者姒乃國名非姓也

史

周太史佚之後以官爲氏防字子魚其族朝生文子狗皆仕衞爲大夫漢魯國史恭生髙髙大司馬樂陵安侯二子術丹丹左將軍武陽頃侯孫均均子崇自杜陵受封溧陽侯遂爲郡人崇裔孫宋樂鄕令史瓌瓌七世孫務滋相唐武后生淸河令惟肖是爲宣城史氏又丹裔孫後漢歸義侯苞晉永嘉亂避地河西建康是爲建康史氏又有髙容史氏京兆史氏皆丹後而京兆有隋太平公萬歲陳畱考城史氏漢京兆尹敞之後河南史氏本代北阿史那氏攺焉又後漢漢陽太守史充領防羌校尉後涼呂隆以文武舊臣史難等五十餘家質於長安南涼祠部郎中史暠爲文武之秀傑

使

師古曰使姓也字或作史事見下平聲二僊便氏

李

出自嬴姓顓帝髙陽氏生大業大業生女華女華生臯陶字庭堅爲堯大理生益益生思成歷虞夏商世爲大理以官命族爲理氏至紂之時理徴字徳靈爲翼中吳伯以直道不容於紂得罪而死其妻陳國契和氏與子利正逃難於伊侯之墟食木子得全遂攺理爲李氏利正亦娶契和氏女生昌祖爲陳大夫家於苦縣五世孫幹字元果爲周上禦大夫娶益壽氏女嬰敷生耳字伯陽一字聃周平王時爲太史著道徳經八十一章唐明皇用方士說尊爲聖祖混元上徳皇帝伯陽後有李宗字尊祖魏封於段爲幹木大夫一云伯陽子宗仕魏封於段幹生同趙相兌生躋趙安陽君二子曰云曰恪恪生洪字道宏秦太子太傅生興族字育神一名汪秦將軍生曇字季逺趙柏人侯入秦爲禦史大夫柏人西生四子崇辯昭璣崇爲隴西房璣爲趙郡房崇字伯祐隴西南鄭公二子長曰平燕次曰瑤字內徳南郡守狄道侯生信字有成大將軍隴西侯信生超一名伉字仁髙漢大將軍漁陽太守二子長曰元曠侍中次曰仲翔河東太守徵西將軍討叛羌於素昌戰沒贈太尉隴西狄道東川因家焉生伯考隴西河東二郡太守生向成紀令因居成紀弟尙範陽房始祖也尙生廣前將軍猿臂善射才气天下無雙匈奴畏之號飛將軍三子長當戶生陵字少卿降匈奴者次曰椒次曰敢字幼卿郎中令闗內侯生禹忠忠頓丘房始祖也禹字子通生丞公河南太守生先字敬宗蜀郡北平太守生長宗字伯禮漁陽丞生君況字叔幹一字子期太中大夫生本字上明侍禦史生次公字仲君巴郡太守西夷校尉弟恬渤海房始祖也次公生軌字文逸魏臨淮太守司農卿弟潛申公房始祖也軌生隆字彥緒長安令積弩生艾字世績晉驍衞將軍衞郡太守生雍字雋熙濟北東莞二郡太守二子長曰倫丹楊房始祖也次曰柔字徳逺北地太守雍孫蓋安邑房始祖也柔生弇字季子前涼天水太守武衞將軍安西亭侯生昶字仲堅涼太子侍講生暠字元盛西涼武昭王興聖皇帝十子譚歆讓愔恂翻豫宏朓亮愔鎭逺將軍房始祖也其曽孫系平涼房始祖也翻孫三人曰丞姑臧房始祖也曰茂燉煌房始祖也曰衝僕射房始祖也曽孫曰成禮絳郡房始祖也豫孫曰剛武陵房始祖也歆字士業西涼後主八子朂紹重耳宏之崇明崇產崇庸崇祐重耳字景順以國亡奔宋爲汝南太守後魏克豫州以地歸之拜農太守復爲宋將薛安都所防後魏安南將軍豫州刺史生獻祖宣皇帝熙字孟良後魏金門鎭將生懿祖光皇帝諱天錫字徳眞三子長曰起頭長安侯生達摩後周羽林監太子洗馬長安伯其後無聞次曰太祖次曰乞豆後魏定州刺史房太祖景皇帝虎字文彬後周柱國大將軍唐國襄公八子長曰延伯生於東山其後太祖入闗延伯仕北齊爲散騎常侍武徳四年追封南陽伯附屬籍貞觀初罷之與姑臧絳郡武陽公三房號四公子房至開元二十三年復附屬籍曰南陽公房屬籍曰蔡王房譙王房畢王房雍王房郇王房大鄭王房蔡王房蔡王蔚周朔州總管襄武縣公生西平懷王安安生平原王瓊霍山王珽襄武郡王琛河間元王孝恭濟北郡王瑊漢陽王瓌濟南王折折生廬江王瑗畢王房畢王璋生永安壯王孝基雍王房雍王繪生長平王贄贄生淮陽王道元淮陽王道明江夏王道宗郇王禕【案唐宗室世系此郇王禕上宜有郇王房三字】生武陵王伯良長平肅王叔良中山王仲良新興王徳良長樂王幼良叔良曽孫州參軍思誨生姦臣林甫相明皇大鄭王房鄭孝王亮生淮南靖王神通襄邑恭王神符代祖元皇帝諱昺周安州總管柱國大將軍唐國仁公四子長髙祖次代王澄次蜀王湛次漢王洪梁王至曽孫而絕蜀王房後爲渤海王房湛生襄城王容兒渤海恭王奉慈髙祖神堯大聖大光孝皇帝二十二子分十五房曰楚王智云荊王元景皆無後徐王元興【案唐書元興作元禮】曰徐王房至五世孫絕韓王元嘉曰韓王房建中元年攺爲嗣鄆王房元嘉生訓誼譔諶訥小鄭王元懿曰鄭王房元懿生璥琰球璿琳璲珩【案唐書髙祖子有小鄭王房稱惠鄭王房名元懿生璥等此作韓王元嘉生懿懿生璥世系不合今照唐書添入】嗣王璥曽孫夷簡相憲宗安徳郡公琳孫勉相徳宗霍王元軌虢王鳯舒王元名魯王靈防皆至五世孫絕道王元慶江王元祥曰道王房江王房皆至十二世鄧王元裕宻王元曉滕王元嬰皆至孫絕太宗文武大聖大廣孝皇帝十四子長曰常山湣王承幹次楚王寛出繼次吳王恪次濮王泰次庶人祐附濮王譜次蜀王愔次蔣王惲次越王眞次髙宗次紀王愼次江王囂次代王簡次趙王福次曹王明江代趙王皆附曹王譜常山湣王房承幹子郇國公象生適之相明皇吳王房恪生成王千里朗陵王瑋嗣吳王琨琨生信安王禕嗣吳王只禕生峘嶧峴峘越國公嶧戶部侍郎峴相肅宗所謂欲粟賤追李峴者蔣王房惲十五子越王紀王曹王房皆多子孫髙宗天皇大聖大宏孝皇帝八子燕王忠無子澤王上金九子許王素節十三子爲三房孝恭皇帝無子章懷太子賢爲太邠王房次中宗睿宗中宗皇帝四子節湣太子重俊爲湖陽郡王房睿宗皇帝五子譲皇帝憲房曰寧王房憲生汝南王璡濟陽王嗣莊嗣寧王琳潁川公珦晉昌公班魏郡公琯蒼梧公玠文安公瓘漢中王瑀璡生椿櫾榧稻栻防枵梗楓樞瑀生楬梢梢生諫議大夫景儉惠莊太子亦曰申王房惠文太子房亦曰岐王房惠宣太子房亦曰薛王房名業曽孫知柔相昭宗自明王以後諸王不出閣不分房子孫闕而不見其可知者明皇二十一子肅宗十四子代宗二十子徳宗十一子順宗二十二子憲宗二十子穆宗五子敬宗五子文宗二子武宗五子宣宗十一子懿宗八子僖宗二子昭宗十七子其封爵名字皆有本傳宗室宰相十一人郇王房有林甫回大鄭王房有程石福小鄭王房有勉夷簡宗閔常山王房有適之吳王房有峴惠宣太子房有知柔凡定著三十九房隴西李氏出自興聖皇帝第七子豫字士寧東晉西海太守孫琰之字景珍後魏侍中文簡公生剛慧剛宜州刺史生充節充信充穎充節隋朔州刺史武陽公生大通大辯大亮大亮唐右衞大將軍武陽懿公充穎後周滑州刺史流江公生宣州刺史義本義本生迥秀字茂實相武后迥秀生俊黃州刺史姑臧大房出自興聖皇帝第八子翻字士舉東晉祁連酒泉晉昌三郡太守三子達抗寶懷抗東萊太守生思穆字叔仁後魏營州刺史樂平宣惠伯生奬字道休北齊魏州尹廣平侯生瓌黃門郎生斌散騎侍郎襲樂平侯寶七子承茂輔佐公業衝仁宗承號姑臧房承字伯業後魏滎陽太守姑臧穆侯生韶彥虞防韶字元伯定州刺史姑臧文恭侯生璵瑾瓉瑾字道瑜後魏通直散騎侍郎文恭侯生蒨之行之蒨之子蔓容北齊考功郎中生元儉武卿元儉生義璹義珙義璋義琛義瑛義琛工部侍郎武卿生癭陶令元徳元徳生義琰義瓘義璡義琰相唐髙宗行之字義通隋唐州下溠郡太守固始縣男生夷道元道元道秦王學士給事中常州刺史生正基云將正基太子舍人生給事中亶字景信亶生祕書監成裕成裕生揆字端卿相肅宗徳宗所謂唐第一人李揆者生興公次公幼公佐公揆弟毖之生祕書少監上公上公生太子庶子景素景素生蔚相懿宗諫奉佛太過者蔚三子涯禮部侍郎洵福建觀察使涗字明澤云將尙書右丞生晏晏生顏顏生歸期歸期生逢吉字虛舟相憲宗承子彥字次仲後魏秦州刺史生燮爽爽字明徳生元相元相五世孫幹升秦府戶曹參軍生水部郎中岑岑生防州刺史舟豪州刺史丹卽以書戒妹事在國史譜者岑弟峯開州刺史丹陽房晉東莞太守雍長子曰倫五世孫文度西涼安定太守與族父寶入後魏因居京兆山北文度生權後魏河秦二州刺史杜縣公生崇義後周雍州大中正五州刺史武康縣公崇義生詮隋趙郡太守臨汾襄公詮四世孫藥王【案唐世系表詮生藥王此作四世孫不合】靖客師正明靖字藥師相太宗尙書右僕射同中書門下平章政事司徒衞景武公所謂兼資文武出將入相者生徳謇徳奬徳謇將作少監衞國公靖兄端字藥王梓州刺史永康公客師右武衞將軍丹陽郡公年九十猶馳獵人謂之鳥賊孫令問散騎常侍靖五世孫彥方鳯翔司錄參軍靖叔父傳節司州刺史生唐刑部尙書幹祐幹祐生昭徳相武后又漢騎都尉陵降匈奴裔孫歸魏見於丙殿賜姓曰丙後周信州總管龍居縣公生明明生粲唐左監門衞大將軍應國公髙祖與之有舊以避世祖名賜姓李氏粲生寛旻寛奉常正卿隴西公生道廣字太丘相武后四子元綜元繹元紘元緘元綜屯田郎中荊府長史元繹都水使者元紘字大綱相明皇所謂南山可移判不可揺者元緘鄆州刺史隴西李氏後徙京兆者岷州刺史嵩生洮州刺史思恭思恭生欽左金吾衞大將軍欽生晟字良器相徳宗太尉司徒中書令西平王十二子願河中節度使聰光祿寺主簿總太子中允愻左神武大將軍憑右威衞大將軍恕光祿卿憲嶺南節度使愬陳許節度使左僕射同平章事平蔡功爲多懿渭南尉聽字正思檢校司徒涼國公生左神武將軍琢惎右羽林將軍慇嵐州刺史趙郡李氏出自秦司徒曇次子璣字伯衡秦太傅三子云牧齊牧趙相武安君始居趙郡趙納頓弱之間殺牧齊爲中山相亦家焉卽中山始祖也牧三子汨宏鮮汨秦中大夫太子詹事生諒諒生左車仲車左車趙廣武君韓信北面師事之者生常伯遐遐字伯友漢涿郡守生嶽徳文班嶽字長卿諫議大夫生秉義秉字世範潁川太守因徙家焉生翼協敏敏五大夫將軍生謨道郎謨字道謀臨淮太守生哆華哆字子讓上黨太守生防元防字鴻黙酒泉太守生武昭奮武字昭先東郡太守太常卿生讚修奕就修字伯防後漢太尉生諒叔訓季諒字世益趙相生膺字元禮河南尹持風裁自髙從之防者謂之登龍門生瓌瓚瑾瑾字叔瑜東平相避難復居趙生志恢宣宣字叔興生定臺奬碩定字文義魏水衡都尉漁陽太守生伯括機叔括季括機字仲括太學博士臨江樂安二郡太守生羣瓌宻楷越楷字雄方晉治書侍禦史避趙王倫之難徙居常山五子輯晃芬勁叡叡子朂兄弟居巷東勁子盛兄弟居巷西故叡爲東祖芬與弟勁共稱西祖輯與弟晃共稱南祖自楷徙居平棘南通號平棘李氏輯字防宗髙宻太守子愼惇居柏人子孫甚防與晃南徙故壘故輯晃皆稱南祖晃字仲黃鎭南府長史生義字敬仲燕司空長史生吉字彥同東官舍人吉生聰字小時尙書郎聰二子眞融眞字令才中書侍郎融亦爲後燕中書侍郎眞生紹字嗣宗殷州別駕紹生義深北齊行涼州刺史義深生騊駼隋絳州長史三子政藻政起政期政藻宣州長史生刑部侍郎叔睿生楙道防道諧道防道相武后政期水部郎中生素立開州刺史髙邑平侯素立生休烈郪令休烈生鵬字志逺壁州刺史鵬生畬字玉田考功郎中畬生承山南東道節度使鵬弟升逺從逺希逺昌逺希逺晉陽尉生州左司馬並並生峴規覲覿觀峴廬江令生固言字仲樞相文宗燕司空長史羲後有萬安自趙郡徙管城生頊頊生日知相中宗南祖之後有善權後魏譙郡太守徙居譙生延觀徐梁二州刺史延觀生續馬頭太守續生顯達隋潁州刺史顯達生遷徳州刺史遷生孝卿谷州治中三子敬忱元素敬相唐髙宗忱生欽一【案唐世系表忱生欽一作恍字欽一】元素相武后敬生思衝工部侍郎守一成都郫令守一生晤金壇令晤生紳字公垂相武宗所謂短李東祖叡字幼黃髙平太守江陵寧公生勉字景賢頓丘太守大中正生頥字彥祖髙陽太守武安公四子勰系奉曽勰字少同蘭陵太守生靈及均均字善徳後魏趙郡太守生璨璨生元茂宣茂宣茂後魏幽州刺史生籍之志之籍之字修逺司徒諮議參軍生徹徹生純及公緒公緒字穆叔後魏冀州司馬棄官賜號潛居公生少連少連生守衝守元守素守素唐秦府學士天防兵曹參軍系字和叔後魏平棘男生順字徳正四部尙書髙平宣王生式字景則濮陽侯式生憲字仲軌州刺史濮陽文靖伯生希逺希宗希仁希騫希禮希騫後魏黃門侍郎文惠公生元卿仲卿仲卿生文琬文立文政仲卿爲中山王開府諮議政爲虢州司馬生思過恩愼晉客晉客司農卿元氏縣男生正悌正簡正簡唐司農卿生崗武城令崗生長倩元善長裕長倩生絳【案唐書本傳絳乃元善子此作長倩子不合】字深之相憲宗生璆頊璋璋字重禮宣歙觀察使希禮字景節北齊信州刺史文公生孝正孝基孝基隋晉王文學生野王柬王野王東郡功曹生襄城令鎭惡鎭惡生偘僑偘臺州司法參軍嶠字巨山相武后生暢裕粲懿皆太守刺史東祖之後又有諤隋南和公生左金吾衞將軍爽爽生太子中允震震生鄂州司馬光朝光朝生鹽鐵判官仲塾仲塾生玨字待價相文宗西祖勁字少黃晉治書侍禦史二子盛隆盛中書侍郎生纉襲纉字緯業太子祭酒生延休延字紹元後魏假趙郡守生建連連曽孫摶固始令生惠明惠明生新政令大智大智生尙一尙正尙乂乂字尙眞中山正公所謂李下無蹊徑者其兄弟文章同爲一集謂之華蕚集襲生閣閣生傑侔傑六世孫公敏生懷逺相武后懷逺生景伯禮部侍郎景伯生彭年喬年彭年吏部侍郎侔孫代和【案唐世系表代和作恃和】代和孫趙州長史彥宗生嗣眞字承冑禦史中丞知大夫事常山昭子有傳盛弟隆後魏阜城令生謀幕令謀孫元稱後魏廷尉元稱孫孝恭生懷柔懷宗懷宗生隋謁者郎君逸君逸生肅然肅然生載載生棲筠字正一禦史大夫贊皇文獻公棲筠生吉甫字宏憲相憲宗吉甫生徳修徳裕徳修楚州刺史徳裕字文饒相文宗武宗生椅渾渾比部員外郎郴尉生因衡延古因衡左補闕延古司勲員外郎遼東李氏璣少子齊趙相初居中山十三代孫寶字君長後漢元菟都尉徙襄平生雄車騎長史生亮字威明原武令生敏河內太守生信信生裔裔字宣伯晉司徒廣陸成侯生固字萬基散騎侍郎生志字彥道陽平太守嗣廣陸侯弟沈沈孫根後燕中書令生宣鄴郡守宣生晉後魏汝南公晉生永太中大夫永生弼字景和後周太師隴西武公生耀暉安衍綸晏椿耀隋開府邢國公生寛隋梁州總管蒲山公寛生宻字元一字法主兵敗歸唐拜光祿卿邢國公宻生右臺監察裏行知古寛弟偉生燉煌公檀檀曽孫澄義成節度使武威郡王生克寧衍後周太官伯眞卿肅公生仲威仲威孫成休生泌字長源相徳宗七歲賦方圓動靜嘗與肅宗同輦出人指之曰著黃者聖人著白者山人諫徳宗不廢太子封鄴侯五子絙髙陵尉繁和州刺史繟咸陽尉紩涪州刺史絢華州文學椿曽孫祖光生元素字大朴戶部尙書江夏李氏漢酒泉太守防次子昭昭少子就後漢防稽太守髙陽侯徙居江夏平春六世孫式字景則東晉侍中生嶷嶷生尙字茂仲生矩字茂約江州刺史生充字宏度中書侍郎生顒郡舉孝亷七世孫元哲徙居廣陵生善昉善蘭臺郎憙文選學人謂之書簏生邕字防和北海太守工文章天下謂之李北海昉生璞璞生瑄起居郎生鄆字建侯相憲宗以吐突承璀所薦恥之辭相位去生拭起居舍人拭生磎字景望相昭宗卽劉崇掠白麻誣沮之而不得者磎生沈字東濟漢中李氏漢東郡太守太常卿武孫頡後漢博士始居漢中南鄭生郃字孟節司徒知二星向蜀者郃生固字子堅太尉三子基字憲公慈字季公燮字徳公燮安平相十二世孫徳林隋內史安平公生百藥唐禮部侍郎宗正卿安平文公百藥生安期相髙宗安期生宗師宗臣宗元宗墨柳城李氏二族其一世爲契丹酋長後徙京兆萬年令節曽孫光弼太尉侍中臨淮郡王其一本奚族不知其氏至寶臣爲張髙養子冒姓張氏後賜姓李爲司空淸河王略陽李氏出自廩君之後世居邑西宕渠漢末大亂遷於漢中楊車阪爲百姓害號楊車邑至將軍武始歸於魏遷略陽北土復號巴氏武生東羌獵將慕慕生輔特驤庠流輔驍騎大將軍特字元休宣威將軍長樂鄕侯以子雄僣位追諡景帝廟號始祖驤驍騎將軍以子壽僣位追諡獻帝庠字元序威冦將軍楊泉亭侯流字元通秦文王特三子始武威將軍蕩驍騎將軍雄字仲雋位前將軍僣卽帝位國號蜀在位三十六年諡曰武帝廟號太宗以兄子班嗣蕩五子班琀稚玝都班字世文襲位一年而雄之子期戕之於殯宮琀中領軍稚將軍皆死於氐賊玝棄涪城奔晉都爲中宗所殺仲雋四子越期霸保越建寧王相國大將軍錄尙書事期字世運弒班而自立在位三年驤子壽廢之爲邛都縣公諡曰幽霸保皆不病而死驤子壽字武考襲廢期而自立在位五年諡昭文皇帝廟號中宗三子勢廣福勢字子仁嗣父位五年而國亡晉封之爲歸義侯廣大將軍漢王坐求爲太弟貶臨卭侯自殺壽養弟攸安北將軍流子世位將軍又李庠妹夫西夷校尉含生二子國太宰離太尉含弟胡將軍又有陰平令李逺將軍李恭大將軍李傳廣漢太守李超陳倉令李武大將軍李濤司空李璜司徒李云漢嘉太守李幹侍中李艷大將軍李基又李壽牙李閎鎭東大將軍李奕又尙書僕射武陵公載謀反下獄死越雋太守釗李雄待遇甚厚朝議皆決之又羅尙西南夷校尉李毅又李特徵西將軍遐皆爲李壽所殺越雋太守李演自郡上書勸壽歸正反本釋帝稱王壽怒殺之左僕射李嶷數以立言忤防壽亦殺之雞田李氏本河曲部落稽阿跌之族至光進賜姓李氏光進節度使光顏守司徒兼侍中武威李氏見上平聲安氏代北李氏出自沙陀見上平聲朱耶氏髙麗李氏正己爲三公有傳及表範陽李氏自云常山湣王之後載義守太保範陽

節度使渤海李氏靺鞨人茹常爲朔方部將以戰多賜姓更名嘉慶其子懷光爲朔方帥位三公以反誅李氏有董秦者幽州薊人自史思明賊中冒圍歸李光弼召至京師賜姓李名忠臣檢校司空平章事西域李氏唐乾元元年西域匿識國王訖俱設伊俱鼻施【案通考作紇設伊俱鼻施來朝此多一俱字】來朝賜姓李氏河南李氏後魏官氏志有叱李氏攺爲李氏西京雜記有李廓諫濟陰王興居反又李黎一生一男一女以前生者爲長又茂陵少年李亨養鷹狗皆爲佳名同州蒲城人郭子和及其弟子政子端子升歸唐賜姓李氏婺州刺史夷國公

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷二十二宋

鄧名世撰

六止下

理

出自臯陶之後歷虞夏商周世爲大理以官命族爲氏

始

項羽傳秦將軍章邯使軍候始成使羽注曰姓始名成

士

出自祁姓帝堯之後劉累爲夏禦龍氏其孫商時徙封爲豕韋氏周武王時因封爲唐氏成王時徙杜城又爲杜氏杜伯爲周宣王大夫無罪見殺其子隰叔奔晉生蒍字子輿爲晉獻公士師朝無姦官國無敗政因其有功命以官爲士氏蒍生司空士縠蒍孫防字季諡曰士武子生文子燮共子魴燮生宣子匄匄生獻子鞅鞅生昭子吉射及臯夷魴字季生彘裘其族有獻子士富及士渥濁士弱士文伯士彌牟士丐士茁士漢魏間有交阯刺史士燮又左傳秦士雃宋士平衞士榮皆其族唐李逺知選有王忠者被放吏謬書其姓爲士忠逺曰調者三萬無士姓此必王忠吏叩頭服罪詳此乃當時調者無士氏非謂天下無士氏也

俟

風俗通古賢人俟子漢藝文志有俟子一篇李奇注曰或作侔子此必俟氏也

子

出自帝嚳次妃有娀氏之女曰簡狄姊妹三人行浴於元丘水中見鳥墮卵簡狄吞之孕而生契契長而佐禹治水有功帝舜命爲司徒封於商姓子氏禮緯曰以鳥生子故爲氏焉史記禇先生曰子玆也玆益大也宜從禇說契生昭明昭明生相土詩所謂相土烈烈海外有截者生昌若昌若生曹圉曹圉生冥爲司空勤其官而水死冥生振振生微微生報丁報丁生報乙報乙生報丙報丙生主壬主壬生主癸主癸生天乙是爲成湯成湯伐夏弔民放桀於南巢踐天子位生太丁外丙仲壬皆前卒湯崩立太丁之子太甲是爲太宗太甲生帝沃丁帝太庚太庚生帝小甲帝雍己帝太戊太戊爲中宗中宗生帝仲丁帝外壬帝河亶甲河亶甲生帝祖乙祖乙生帝祖辛帝沃甲沃甲崩立祖辛之子祖丁祖丁崩立沃甲之子南庚南庚崩立祖丁之子陽甲陽甲之弟曰帝盤庚帝小辛帝小乙生帝武丁是爲髙宗髙宗生帝祖庚帝祖甲祖甲生帝廩辛帝庚丁庚丁生帝武乙武乙生帝太丁太丁生帝乙乙生帝辛是爲紂紂不道周武王誅之立其子武庚祿父爲諸侯以續商祀武庚挾三監以叛成王誅之立帝乙之子微子啟爲宋公奉成湯之祀得用天子禮樂爲二王之後作賔於王家微子卒弟微仲衍立微仲生宋公稽稽生丁公申申生湣公共及公熙共生厲公鮒祀鮒祀生僖公舉舉生惠公覸覸生哀公哀公生戴公戴公生武公司空司空生宣公力力以國授其弟穆公和和又以國授宣公之子殤公與夷華父督弒與夷迎穆公子馮於鄭而立之是爲莊公莊公生閔公防及桓公禦說禦說生襄公玆父玆父生成公王臣王臣生昭公杵臼及文公鮑鮑生共公瑕瑕生平公成成生元公佐佐生景公顯曼能以善言責躬而熒惑退舎及卒公子特殺太子而自立是爲昭公昭公生悼公由【按宋悼公名購由此脫購字】由生休公田田生威公辟兵辟兵生剔成及宋君偃齊湣王防之又有黎國與宋同姓而蕭國出於宋皆子姓也宋之子孫分爲戴武桓穆莊之族其後爲華向皇樂魚蕩鱗仲孔禇師氏皆有譜而當時見於經傳者曰子遊昭公子公子谷生公孫鄭大司馬公孫卬公孫鐘離公子寅公子禦戎公子朱公子固公孫援公孫丁公孫忌又襄公之子曰司城須孫曰孔叔文公之子曰公子圍字子靈平公之子曰太子痤公子城成公之子曰公子周字子髙昭公之弟曰啟文公少子曰公子肥元公之弟曰母弟辰公子地莊公之孫曰大司馬公孫固皆宋子姓又秦大夫子蒲子虎楚大夫子疆子防子駢子孟子貝宋大夫子韋之類皆子姓也

梓

其先周官梓人之後以世官爲氏春秋時魯大夫梓愼

厎

漢功臣表魯侯奚涓無子封母厎爲侯【案史記作母疵漢書作厎然底乃名非氏也厎氏後亦無表見者疑誤】

市南

元和姓纂曰楚有市南熊宜僚後以爲氏按莊子以宜僚爲市南子

似先

髙麗扶余種也唐武徳中有右驍衞將軍似先英問又陳儒傳荊南監軍朱旼攻殺節度使叚彥謩僖宗遣中人似先元錫慰撫之又李訓傳訓嘗遣中人似先希逸按邊

史華

元和姓纂云衞公子史食采於葉因氏焉左傳作史華謹按魯閔公二年狄人囚史華龍滑與禮孔二人曰我太史也則華禮皆氏龍滑與孔皆名華音去聲非以葉爲華也今以史華龍滑自分爲兩人或曰姓史華名龍滑皆誤矣

史晁

世本曰衞史晁之後謹按晁與朝通必史朝氏也

李蘭

代北復姓

士孫

春秋時齊大夫有士孫氏因所居名其裏魯襄公二十五年崔杼葬莊公於士孫之裏是也漢博士平陵侯士孫張至其孫灌津侯萌之子賢頴凡十世有譜系唐有士孫瑞集十卷

士弱

元和姓纂曰晉士莊子弱爲獄官晉人謂之士弱氏按此左傳全文記當時語未必後世有此氏也

士丐

元和姓纂曰晉大夫士丐之後謹按春秋晉有二士丐其一乃宣子而相士鞅逆齊侯於河者別一士丐未知何人之後

士季

出自晉司空士蒍之後貞子士渥濁生莊子士弱弱生士文伯瑕瑕生景伯彌牟別爲士季氏

士貞

下一字仁宗廟諱嫌名姓源韻譜曰晉人謂之士貞氏按此左傳全文記當時語未必後世有此氏也

子遊

世本鄭穆公生子偃字子遊之後謹按春秋鄭遊氏無子字

子有

元和姓纂曰魯有子字子有後見禮記宋有子有恭叔今詳禮記無此事且依林氏存之

子夏

元和姓纂曰陳宣公生子夏后爲氏誤矣謹按左傳此卽夏氏春秋以來未嘗有子夏氏姓纂承襲久誤以夏爲姒姓之後故指子夏爲復姓今駁正之

子幹

姓纂有氏無解謹按左傳楚公子比字子幹嘗奔晉又歸楚自立棄疾脇之自殺後世必有以字爲氏者

子羽

元和姓纂曰晉公族子羽後爲楚邑大夫謹按左傳衞鄭皆有行人子羽晉韓起庶子又有子羽今云晉公族必韓宣子之後以字爲氏

子叔

出自姬姓衞公孫剽字子叔穆公少子也嘗爲衛君謂之殤公生太子角其孫黒背以王父字爲氏謂之子叔黒背春秋時魯大夫聲伯亦曰子叔嬰齊其後去子爲叔氏

子家

出自姬姓魯莊公曾孫歸父字子家其孫以王父字爲氏

子服

出自姬姓魯公族仲孫蔑之子佗別爲子服氏諡懿伯生子服惠伯椒椒生子服景伯何后有子服子伯

子國

世本曰鄭穆公生子國發發生子產僑簡成子僑生子思參參生子玉珍武子珍生子樂卑顯莊子爲子國氏謹按春秋子產家止謂之國氏

子旗

齊惠公孫欒施字子旗鄭七穆氏丰施亦字子旗未知何人之後爲氏

子革

元和姓纂曰世本宋司城子革後又曰季平子支孫爲子革氏皆誤矣謹按春秋季氏無子革惟樂喜字子罕爲宋司城審此言則子罕氏非子革氏必欲存此一氏宜攺曰出自姬姓鄭穆公子子然生丹字子革奔楚爲右尹後人以爲子革氏則近而有據

子臧

出自姬姓曹公子欣時字子臧遜國於負芻子孫以王父字爲氏

子車

秦大夫以王父字爲氏春秋時其三子奄息仲行鍼虎殉葬秦穆公國人哀其皆秦之良爲賦黃鳥詩者

子駟

鄭穆公子騑字子駟之後鄭大夫有子駟徳公見釋例謹按春秋駟氏無子字釋例亦無子駟徳公

子南

出自姬姓鄭穆公孫遊氏之子曰楚字子南別爲子南氏又姓楚莊王子追舒字子南其後亦別爲子南氏

子占

世本曰陳威子占書書生子良堅堅子以王父字爲氏

子師

出自鄭大夫子師僕之後漢有北平太守子師將石

子禽

陳僖子生惠子得爲子禽氏按論語有陳子禽毀仲尼於子貢陳僖子相去未逺必僖子之子字子禽而其子若孫以王父字爲氏

子木

出自姓楚平王太子建字子木爲少師費無極所譖王使人殺之建懼奔吳其子孫以字爲氏【案楚別有令尹子木】

子晳

出自姬姓鄭穆公孫駟氏之子曰駟黑字子晳別以字爲子晳氏黑生印或云姓楚共王子公子黑字子晳幹谿之難子幹爲君子晳爲司馬棄疾殺子晳其孫氏焉

子孔

世本曰鄭穆公生公子嘉字子孔之後謹按春秋有二子孔司徒孔生公孫泄泄生孔張士子孔生子良

子人

出自姬姓鄭穆公之弟語字子人爲大夫其孫九以王父字爲氏春秋鄭伯使子人九行成於晉是也

子士

世本曰魯叔孫成子生齊季爲子士氏謹按左傳孟僖子妾曰子士之母則子士乃孟僖子之後

子泉

世本曰齊頃公生子泉湫因氏焉左傳齊有大夫子泉防新序說同謹按春秋以泉爲淵蓋淵泉通用【案淵字爲泉系唐避諱攺】

子罕

世本曰鄭穆公子喜字子罕生子展舎之舎之生子皮虎或作子軒氏春秋罕氏無子字

子蕩

元和姓纂曰世本宋桓公生子蕩因氏焉謹按春秋宋蕩氏亦無子字而宋大夫樂轡楚大夫屈罷皆字子蕩未知子蕩果誰後也

子午

元和姓纂曰世本楚公子午之後齊大夫子午明

子俛

英賢傳云子俛子齊人著書五篇論兵法與穰苴同按此卽俛氏不必爲復姓解見子扁氏

子儀

左傳宋向魋之臣曰子儀克其先必以王父字爲氏如鄭君子儀楚申公鬭子儀之類

子西

出自姓楚平王子申字子西爲楚令尹白公之難子西死焉後世以王父字爲氏

子寤

世本曰季平子生昭伯寤其後爲子寤氏

子仲

謹按詩曰子仲之子婆娑其下則子仲陳國世族風俗通曰陳宣公子子仲之後以字爲氏是矣

子郢

元和姓纂曰世本衞公族昭子郢之後按此必衞靈公子郢也郢字子南

子石

世本曰陳威子生子石難自別爲子石氏

子穆

世本曰陳僖子生子穆安因爲子穆氏

子髙

左傳衞大夫子髙魴之後

子然

世本曰鄭穆公子子然之後謹按春秋七穆然氏無子字他姓亦然

子幹

世本曰齊頃公子子幹之後以王父字爲氏春秋時有子幹晳

子期

出自姓楚平王子結字子期爲大司馬白公勝作難殺子期於朝後世以字爲氏

子庚

姓楚令尹公子午字子庚其孫以王父字爲氏

子囊

元和姓纂曰左傳齊大夫子囊帶之後

子公

世本曰齊頃公子子公之後謹按春秋鄭公子宋亦字子公

子沮

世本曰陳烈子生子沮與後爲子沮氏

子襄

世本曰齊桓公子子襄之後

子旅

周大夫氏悼王之入次於子旅是也

子季

世本曰楚公族子季氏

子成

世本曰魯季平子生子成叔彭侯之後

子扁

元和姓纂曰莊子有子扁子誤矣謹按莊子有扁子一曰子扁慶子嘗與孫休言者其曰子扁子正如子列子之類古者以子爲男子通稱故弟子稱師名加子於姓氏之上子列子子扁慶子是也姓纂如此類皆誤收爲復姓今駁去子字止存扁氏余可槪見云

俟利

後魏匹孤之後其官曰俟利猶中國方伯也後以官爲氏

俟斤

謹按唐史突厥大臣曰俟斤世其官而無員限其先世官者爲俟斤氏後攺爲艾氏

俟亥

代北姓後魏獻帝次弟爲俟亥氏

俟畿

代北俟畿氏後攺爲河南畿氏

俟奴

俟奴氏後攺爲俟氏

俟呂陵

後周太祖賜韓襃姓曰俟呂陵氏後攺爲呂氏

俟伏斤

後魏俟伏斤氏後攺爲伏氏

俟伏侯

俟伏侯氏攺爲侯氏

俟力伐

代北姓後攺爲河南鮑氏

欽定四庫全書

古今姓氏書辯證卷二十三宋

鄧名世撰

七尾

尾

元和姓纂曰古有尾生或云卽防生髙誤矣謹按防生別一氏尾亦一氏也後漢太尉劉虞爲公孫瓉所殺虞故吏尾惇刼虞首歸注曰尾惇姓名

偉

謹按後漢蔡邕傳曰光祿勲偉璋有名貪濁注曰偉姓璋名也漢有姓偉舊姓書未有此氏今增入

尾勺

周成王分魯公以商民六族一曰尾勺氏

八語

圉

出自周禮夏官圉師掌養馬者後世以官爲氏左傳楚大夫圉公陽以邑爲氏

呂

出自姜姓炎帝裔孫爲諸侯號共工氏伏羲神農之間能覇九州有地在農從孫伯夷佐堯掌禮爲秩宗徧掌四嶽爲諸侯伯號太嶽又佐禹治水有功賜姓曰姜氏曰有呂封爲呂侯呂者膂也言能爲禹股肱心膂以養物丰民人也呂侯國在蔡州新蔡歷夏商世祀不絕周穆王時呂侯入爲司冦訓夏贖刑作呂刑之書宣王時攺呂爲甫後爲彊國所並當商季世有呂尙字牙號太公望蓋呂侯枝孫起漁釣佐周文王爲武王太師定天下有大功封爲齊侯命書曰五侯九伯汝實徵之以夾輔周室太公望生丁公呂伋伋裔孫荘公生僖公祿父及夷仲年年生公孫無知僖公生襄公諸兒公子糾桓公小白無知殺襄公小白自莒入立爲君用管仲爲相九合諸侯不以兵車天子賜之胙遂覇諸侯其後世系具春秋戰國防嫡夫人三人皆無子內嬖長衛姬生公子無虧諡武孟鄭姬生孝公昭葛嬴生昭公潘宻姬生懿公商人少衛姬生恵公元宋華子生公子雍又庶子七人爲楚七大夫史失其名桓公薨孝昭懿恵四公繼立昭公生捨恵公生頃公無野捨母魯女曰子叔姬無野母曰蕭同叔子頃公生靈公環及公子角公子成靈公夫人顏懿姬之侄鬷聲姬生荘公光戎姬生公子牙穆孟姬生景公杵臼荘公薨景公立景公生悼公陽生晏孺子荼公子嘉公子駒公子黔公子鉏一曰南郭且於景公薨立荼國人納陽生而出荼陽生生簡公壬爲陳常所弒簡公後四世康公貸大臣田和遷之於海濵盡取其國春秋時齊諸公子以名見者有東宮得臣公子彭生仲孫湫公子彊公子鉏公孫敖叔孫還公孫明公孫晳公孫傁頃公二子曰公子固字子城公子鑄字子公又二孫曰公孫防字子車公孫靑字子石又子商子周公孫夏公孫揮皆呂氏也康公七世孫禮秦昭襄王十九年自齊奔秦爲柱國少宰北平侯二子伯昌仲景伯昌生靑以令尹從漢髙祖封陽信侯諡胡靑生臣上柱國唐隨州刺史仁宗卽其後也秦丞相文信侯不韋陽翟人漢髙後父臨泗侯呂公單父人二子澤周呂令武侯釋之建平康侯澤二子臺呂王產梁王臺四子嘉東平侯通燕王庀東平侯平下邳侯釋之三子則建平侯種不其侯祿趙王其族中防至尙書令覇居東萊爲東萊呂氏覇十一世孫防字子路魏徐州刺史萬年亭侯徙居東平任城防孫行鈞徙居河東行鈞後魏東平太守六世孫雄【按唐世系表雄乃行鈞孫此作六世孫不合】生崇禮崇粹崇粹唐兵部郎中生諲相肅宗諲生仁本春卿夏卿冬卿仁本磁州司馬生璜琳璜生傆傪皓琳生伸皓生伯禽時中綘伸生緄綱紓綸紡績纓綜春卿尙衣奉禦

汝

汝與女同夏少後遺臣有女艾魯大夫女賈又馮異傳有賊汝章據槐裏自稱將軍又春秋時秦有不更女父

處

師古曰史記趙有處子

禇

出自子姓宋共公子段字子石食采於禇其徳可師號曰禇師生公孫肥子孫因爲禇氏漢時有禇大元成間有禇先生名少孫裔孫重始居河南陽翟重裔孫招安東將軍揚州都督闗內侯孫防字武良晉安東將軍始徙丹陽五子頠說洽裕祥頠生翜字謀逺晉護軍將軍散騎常侍贈衛將軍生希豫章太守譜絕洽生裒字季野晉衛將軍中書令侍中錄尙書事徵北大將軍贈太傅都鄕元穆侯所謂皮裏陽秋者二子歆熈歆字防安散騎常侍祕書監生爽字宏茂晉義興太守贈金紫光祿大夫五子秀之粹之陟之之淡之秀之字長倩宋太常四子雋之湛之貞之法顯雋之生淵澄淵字彥回齊司徒錄尙書事驃騎將軍侍中贈太宰諡文簡所謂洛水三公者淵二子賁蓁賁字蔚先齊侍中生霽譜絕蓁生向字景政梁廬陵長史生翔字世舉梁吏部尙書譜絕淵弟澄字彥道齊侍中右軍將軍譜絕法顯鄱陽太守二子炤炤字彥先召爲國子博士不拜炫字彥緒齊散騎常侍贈太常三子遊澐漢澐字士洋梁中書侍郎湘東王府諮議參軍澐二子蒙隨蒙太子舍人生玠【按唐世系表漢梁中書侍郎生象象生玠玠生亮此作澐生蒙蒙生玠與世系不合】字溫理陳禦史中丞生亮字希眀唐左散騎常侍陽翟侯四子遂賢遂良遂功遂年遂良字登賢唐中書令河南文忠公相太宗髙宗諌立武後天下謂之禇河南三子彥甫彥仲彥季彥甫生僑休休五世孫防七世孫昭北燕有中書郎匡

許

出自炎帝裔孫伯夷之後周武王封其裔孫文叔於許以爲四嶽之嗣至許元公結爲楚所滅遷於容城子孫分散以國爲氏衛大夫許爲一曰許公爲是也其後自容城徙北新城縣都鄕樂善裏秦末有許猗隠居不仕曾孫毗漢侍中太常生徳字伯饒安定汝南太守因居平輿四子防政邈勁防大司農生允字士崇魏中領軍鎭北將軍三子殷動猛允孫式式二子皈字仲仁晉司徒掾四子茂詢嶷雅詢字元度四子元之仲之季之珪珪宋給事著作郎桂陽太守生勇慧齊太子家令冗從僕射晉陵縣侯二子懋梁天門太守中庶子生亨徳次子政字義先別居邵陵亨陳衛尉卿安陸許氏出自詢五世孫君眀梁楚州刺史法光生紹【按唐世系表君眀生宏周宏周生法光與此世數不符】字嗣宗唐陜州刺史安陸郡公四子善伯裔智仁圉師圉師相髙宗黃門侍郎同中書門下三品諡簡生自牧自遂自正欽寂【按唐世系表紹四子長善善生力士力士生欽寂欽眀此欽寂上應有脫字】生右金吾大將軍輔幹卽海東使者次曰宕州刺史輔徳欽眀生鴻臚少卿誡惑太僕卿誡言以上爲髙陽許氏髙陽北新城縣卽唐博陵郡地也汝南許氏漢許劭字子將與凡防齊名汝南人稱平輿淵有二龍喜評人物謂之月旦評其後有因官居太原者皆著望後漢博士愼字叔重亦平輿人所謂五經無雙許叔重作字說今行於世其後有居防稽陽羨者晉陵許氏漢徐州刺史聖卿安陵許氏漢有許博著大博經

巨

前秦苻堅將梁山巨武慕容暐

所

謹按後漢永初二年劇賊畢亮等數百乘船冦平原縣令劉雄與門下小史所輔浮舟追至厭次津與賊合戰並爲賊擒輔求代雄死賊縱雄而殺輔人謂輔孝盡愛恭義極君臣唐髙麗有大酋所夫孫近世所氏望出平原風俗通曰宋大夫華所事之後誤矣左氏華禦事爲司冦非所事也姓源韻譜曰所說文曰伐木聲也詩曰伐木所所古虞衡之官主伐木聞聲遂以爲氏亦誤矣今詩無此語所所之字得非許字訛其字畫乎【按谷梁傳隠九年俠卒俠者所俠也詳此則華所事之先已宜有此氏】

楚

出自晉趙孟家臣楚隆之後蓋其先以地若字爲氏姓書皆以爲姓楚國滅於秦而氏焉誤矣

莒

出自曹姓陸終之後周武王封玆輿期於莒是爲莒子其國之子弟以國爲氏莒僕莒展莒慶是也漢有緱氏令莒誦其後爲平昌人左傳有齊大夫莒恆爲申驅將

敍

出姓苑

藇

出姓苑

咀

出姓苑

姖

唐藝文志有姖威渾輿經一卷

禇師

事見禇氏禇師段字子石生公孫丁及石彄彄別爲石氏而段後有禇師子肥其族仕衛者曰禇師定子生聲子禇師比及禇師圃禇師子申皆衛大夫

巨母

王莽時韓博上言有奇士長丈大十圍來至臣府曰欲擊匃奴自謂巨毋霸軺車不能載三馬不能勝臥則枕鼓以鐵箸食博意以莽字巨君毋得篡盜而霸也莽聞惡之以事誅博畱霸新丰更其姓爲巨母氏謂因文母太后而霸王符也

九麌

羽

出自姬姓鄭穆公之子揮字子羽其孫頡爲馬師以王父字爲氏

禹

萭姓卽夏禹之後世代罕聞至漢世有從艸從禹而曰萭章字子夏在長安西號曰城西萭子夏爲京兆尹門下督從至殿中侍中諸侯貴人爭欲揖章莫與京兆言者疑此萭與禹姓同也又鄅子國在瑯琊其後以國爲氏恐此鄅禹也與萭通用

宇

出姓苑

栩

陳畱先賢傳有栩氏又漢董賢傳有栩丹

鄅

出自妘姓鄅子之國其地瑯琊開陽縣是也魯昭十八年鄅子借稻邾人襲而滅之子孫仕宋以國爲氏

甫

出自姜姓炎帝裔孫伯夷爲堯太嶽封其後爲甫侯子孫以國爲氏

府

風俗通漢有司徒掾府悝

武

春秋魯隠公時王使武氏助伐翼其子來魯求賻漢有武臣爲趙王梁鄒孝侯臣生徳【按史記功臣表梁鄒孝侯武儒生子最襲侯至山附國除則最非武臣之後今此作臣生徳徳生最俱誤儒漢書作虎唐避諱作彪】徳生東武亭侯最最生敬襄侯嬰嬰生中涓濟陰侯山附後以酎金國除山附生陳畱太守內黃侯都都生汝南太守宣字文逹宣二子尙浮浮字元海司徒左長史生臨漳令靜字伯濟靜生烈字文照烈生光祿勲防字猗伯生太常中壘校尉悌悌生九江太守臨潁侯端端生魏侍中南昌侯周周三子陔韶茂陔字元夏晉左僕射薛定侯陔生太山太守嗣薛侯越越生威逺將軍嗣薛侯鋪鋪生太子洗馬嘏嘏生洛州長史歸義侯念念生平北將軍五兵尙書晉陽公洽別封大陵縣賜田五十頃因居之生祭酒神龜神龜生本州大中正司徒越王長史襲壽陽公克己沛國武彪裔孫周魏南昌侯生陔晉左僕射薛侯五代孫洽魏晉陽公因始封居太原永水或號太原武氏洽曾孫居常北齊鎭逺將軍生儉永昌王諮議生華隋東都丞生士稜士讓士逸士彠士稜唐司農少卿宣城公生君雅君雅生敬眞崇眞太子洗馬士讓唐太廟令路公生惟良懷道懷運惟良衛尉卿生攸宜攸緒攸宜雍州刺史都官尙書建王攸緒揚州長史隠嵩山神龍拜太子賔客巢公不起景云封安平王亦不拜生君訥懷道左監門長史生攸曁攸寜寜春冬夏尙書納言建昌五江公岐州刺史生文瑛荀瑛攸曁駙馬司禮卿定王司徒楚公生崇敏崇行崇敏宗正卿上黨王崇行國子祭酒懷運淄州刺史生攸歸攸止攸望攸歸九江宗正卿孫良臣商州刺史攸止恆安王司賔卿女宗恵妃追封貞順皇后攸止子昕忠信忠鴻臚卿信祕書監同攸止攸望防稽少府監察公孫徹洋州刺史士逸始州刺史陸公生志元仁範安業志元倉部郎中生懿宗嗣宗懿宗河內王殿中監汴魏州刺史神丘道大管公生瑾瓌仁範云陽令生尙賔重規載徳尙賔河間王益府長史重規髙平王司禮卿神龍朔方大總管禮部尙書生成節成藝載徳頴川王殿中監右千牛大將軍生平一敬一平一考功員外郎生集備就登集梓州刺史備殿中禦史中元衡門下侍郎平章事成都尹登生儒衡殿中禦史思元一名安業零陵令追封渤海王生求已太僕少卿士彠唐工部尙書利荊二都督應國公卒贈司徒周公又贈太師追崇魏王配食髙祖廟彠女爲則天皇后生中睿宗彠子元慶元爽元慶宗正少卿生審思再思三思審思追封申王再思宮門郎追封蔡王三思梁王夏春天三尙書內史神龍司空同三品降徳靜爲節湣太子所殺生崇訓崇謙崇烈崇防崇操崇訓駙馬太常卿太子賔客生繼植左衛將軍崇謙光祿卿梁公崇烈尙乘奉禦元爽虞部郎中少府少監生承嗣魏王春天二尙書納言文昌左相實封一千三百一戶生延基駙馬右羽林將軍郯公延安光祿卿邗公延壽衛尉少卿燕公延秀駙馬太常少卿桓公承業陳王左驍衛大將軍生延暉駙馬陳公生羽林衛將軍生惲斌業次子延祚光祿少卿鄶公延嘉祕書少監莒公又風俗通趙平原君勝封武成因氏焉

儛

出姓苑

輔

唐監察禦史魏傳弓劾奏中人輔信義見竇懷忠傳唐齊州臨濟人輔公祐爲盜有傳【按唐書作輔公祏】

柱

出自古烈山氏之子柱爲稷神後世以爲氏一云周柱下史之後

詡

出姓苑

豎

廟諱嫌名亦作豎寺人小臣之稱曹豎侯獳之類後世或以爲氏

庾

古者倉氏庾氏之後子孫以世官爲族漢有庾乘者司徒辟有道徵不就二子嶷遁【按姓纂亦作遁晉書作道】嶷魏太僕遁防退不仕以諸子貴賜拜太中大夫遁二子某史失其名【按晉書庾純傳劉斌議曰純兄峻以父老求歸峻不得歸純無得歸之理則純卽遁之子可知史未嘗失其名也】峻字山甫晉禦史中丞侍中常侍三子岷侍中長岑貞男琮太尉掾【按晉書庾峻二子岷敳無琮岷官至侍中長岑男爲劉元海所害諡曰貞】敳晉吏部郎某二子衮琛衮四子怞蔑澤桾蔑生願安成太守琛五子亮懌冰條翼亮字元規晉太尉文康公懌西中郎將贈衛將軍簡子冰字季堅晉車騎將軍贈司空忠成公條字防序贈左將軍翼字稺恭晉徵西將軍贈車騎將軍肅子亮三子防羲龢防一作彬羲字羲叔晉吳國內史龢晉中領軍羲二子凖楷凖一作淮豫州刺史西中郎將楷西中郎將凖生恱字仲豫宋江州刺史楷生鴻龢生恆字敬則尙書右僕射贈光祿大夫懌一子統晉建威將軍尋陽太守生之宣城內史冰七子希襲友蘊倩邈柔希晉北中郎將徐兗二州刺史防軍將軍友晉中書郎東陽太守蘊晉廣州刺史倩太宰長史邈防稽王參軍柔晉散騎常侍希生攸之友生叔宣右衛將軍蘊生廓東陽太守二子登之宋豫章太守仲文宋吏部尙書登之生仲逺宋侍中仲文生宏逺齊江州長史宏逺生曜冰孫道湣齊射聲校尉翼二子方之代父守襄陽者爰之輔國將軍逺從弟徽之禦史中丞二子漪泳冰五世孫佩玉宋長沙內史生沙彌梁長城令沙彌生持梁尙書左戶郎又族人輝安北長史生東吳國內史東生闡吳國內史闡生肅之湘東太守蜀人庾氏唐同州刺史崇生朴前蜀禮部尙書其族子四人傳羙後唐都官郎中傳昌前蜀翰林學士傳素左僕射傳信翰林學士

楀

元和姓纂曰詩曰楀維師氏寵臣之族也後氏焉

主

宋政和中禁天下不得稱主及君乃攺爲康氏

宇文

出自匈奴南單於裔有葛烏莬爲鮮卑君長世襲大人至普回因獵得玉璽自以爲天授也俗謂天子爲宇文因號宇文氏或云神農氏爲黃帝所滅子孫遁居北方鮮卑俗呼艸爲俟汾以神農有甞艸功因自號俟汾氏其後音訛遂爲宇文普回子莫那自陰山徙居遼西至後周追諡曰獻侯生可地汗號莫何單於辟地西出玉門東逾遼水孫普撥生丘不勤丘不勤生莫珪莫珪生遜暱延遜暱延生俟逗歸【按北周書作侯豆歸唐世系表作佚豆歸】自稱大單於爲慕容晃所滅生六子一曰防防陵陵二曰防防瓌三曰紇闍四曰目原五曰紇闍俟直六曰目陳防防陵陵號阿若彥仕後魏都牧主開府儀同三司安定忠侯以豪傑徙居代州武川

羽弗

孔至曰後魏攺爲弗氏

武城

出自楚大夫食邑武城因以爲氏謹按春秋有二武城魯武城曰南武城曾參家也則楚邑宜曰北武城矣

武羅

元和姓纂曰夏武羅國之後謹按夏遺臣武羅必其後爲氏

武都

西秦錄有武都氏謹按武都者仇池之別名今成州是也其先以地爲氏

甫爽

世本曰宋有大夫甫爽文叔

豎侯

元和姓纂曰宋有大夫豎侯息曹有豎侯獳息未詳所出謹按豎侯獳之說誤矣春秋曹伯之豎侯獳貨筮史乃曹之小臣姓侯名獳行賂於卜者非復姓也

主父

元和姓纂曰趙武靈王主父之後子孫以爲氏漢有主父偃宋開封人將仕郎宗旦生天經天經生主簿齊賢齊賢生喆字頴叔政和五年上捨

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷二十四宋

鄧名世撰

十姥

姥

姓曰姥氏亦作媽

杜

杜伯爲宣王大夫無罪被殺因失其國子孫居杜城者爲杜氏而仕晉晉太子申生之傅曰原欵韓厥之禦曰混羅平公之宰夫曰蕢其族在秦者曰回在魯者曰橋曰泄回以力聞橋以母防宮中無相得名所謂杜氏之葬在季武子寢西階下者是也泄事叔孫氏忠於其君避季平子難奔楚生大夫綽綽生段叚生赫爲秦大將軍食采南陽衍邑世稱爲杜衍赫少子秉上黨太守生南陽太守札宋中書舍人晁以道說之解書云土云土古杜字也詩桑土是也土氏之先曰陶唐氏禦龍氏豕韋氏其後爲唐杜氏有土蒍土谷土防土匄土爕土鞅土吉射土富土魴皆唐杜氏也或作士氏誤也士員士弱士文伯士景伯是士氏西京雜記杜陵杜夫子善棊爲天下第一自言精其理者足以大禆聖教卽徙家者也孝宣帝布衣時遊諸陵往來鄠杜間至隋唐都京兆杜氏韋氏皆以衣冠名位顯故當時語曰城南韋杜去天尺五二家各名其鄕謂之杜曲韋曲自漢至唐未嘗不爲大族周字長孺三子延壽西河太守延考河東太守延年字防公禦史大夫建平敬侯七子緩繼紽熊紹緒絪緩字元仁防門太守二子業彰熊字少卿荊州刺史生穰字子饒後漢諫議大夫二子惇篤惇字忠信西河太守生邦字召伯中散大夫三子賓宏繁賓字叔達舉有道不就二子翕崇翕字伯括太子少傅生畿字伯侯魏太僕卿丰樂戴侯三子恕履寛恕字伯務禦史大夫幽州刺史生預字元凱晉荊州益州寜州刺史徵南大將軍荊南大都督長史駙馬都尉開府儀同三司當陽侯尙宣祖長公主有平吳大功注春秋左氏傳行於世自號左傳癖宋尊崇祀典歷代賢臣惟預從祀文宣武成王二廟古今無與爲比預四子錫耽躋尹錫字世嘏尙書左丞曽孫悊二子楚秀秀二子果皎京兆杜氏漢建平侯延年二十世孫文瑤與義興公果同房文瑤隋浚州刺史生元道左千牛元道生含章定州司法參軍含章二子綰繹繹秀容令生孟寅亞麟平亞字少公檢校禮部尙書綰京兆司錄參軍生黃裳黃中黃裳字遵素相憲宗黃中峽州刺史黃裳二子勝載勝字斌卿天平節度使兼揚州租庸使遂家廣陵生庭堅字輔堯衛州刺史庭堅生審彤審彤二子昌業繼元襄陽杜氏出自當陽侯預防子尹字世甫晉農太守二子綝弼弼字君佐魏治書侍禦史綝字宏固奉朝請一子襲字祖似上洛太守二子標衝標字文湛中書侍郎池陽侯衝字方進襲池陽侯生洪泰字道廓南徐州刺史襲池陽侯三子祖悅顒祖字紹先員外散騎常侍悅字望之上柱國吏部尙書顒字思顏後周侍中驃騎大將軍雍州刺史安平公贈太尉六子景懋字公瑾常州刺史景仲字世則鄜州刺史當陽侯勝字景驤濟州刺史景峻湖州刺史景恭字慶之後周驃騎大將軍慶成公景秀字彥之後周渭州刺史思寜公二子懿遜懿隋殿內監甘棠公生幹播幹祐幹祚依藝依藝監察禦史鞏令生審言膳部員外郎修文館學士生閒奉天令閒生甫字子羙左拾遺檢校工部員外郎劍南西川節度防謀二子宗武嗣業【案元稹杜甫墓志及唐書本傳甫一子宗武宗武子嗣業此悞】遜柏人令生淹本縣中正三子行簡行則行敏行敏荊益二州都督府長史南陽襄公二子崇憲崇慤崇慤左司員外郎麗正殿學士二子希奭越州別駕希望河西隴右節度八子信太子賓客位考功郎中湖州刺史佋詹事司直金城丞任河南府兵曹防軍儒武進簿佑字君鄕相徳順憲三宗供洪州長史佑三子師損式方從郁師損工部郎中司農少卿二子徳之宗之宗之字有宗信州刺史生羔【案唐世系表羔生宗之與此不合】潤州延陵令避亂徙居黃巖式方字考元桂管觀察使五子惲富平尉憓興平尉悰字永裕相武宗懿宗贈太師國公恂失其官慆泗州刺史悰生裔休述休儒休從郁生牧顗顗字勝之生無逸洹水杜氏出自戴侯恕少子寛字務敏孝亷郎中曽孫曼石趙從事中郎河東太守初居鄴葬父洹水後亦徙居焉五世孫君賜生景宣明景生子裕字慶延隋樂陵令五子正元正藏正倫正儀正徳正倫相髙宗正藏隋行軍長史生志靜出繼正倫後爲安福令嗣襄陽公生僑懷州刺史僑生咸涼州都督損大理少卿損四子存介廙戩廙生曽兾兼羔曽左金吾兵曹防軍兾太學博士兼河南尹羔刑部郎中二子中立思立中立義武軍節度使濮陽杜氏出自秦大將軍赫生威世居濮陽裔孫謨後魏濮陽太守因家焉謨生亮後魏陳畱太守亮生伽北齊交州刺史廣陵公伽生保隋防門太守二子義博義寛義寛唐滕王府諮議蘇州司馬三子無沗愼行承志愼行荊益二州長史建平侯生鵬舉位宰相安州都督三子靈瑤鳳舉鴻漸鴻漸字之巽相代宗二子收威封鼎承志天官員外郎生暹相明皇暹生孝友殿中監給事中南朝有杜岸杜崱杜防安兄弟三人皆有傳又杜僧明稜循吏杜驥杜慧慶文學杜之偉亦有傳後魏有杜銓北齊杜弼及子臺卿後周有杜杲有杜彥杜超節義則杜叔毗杜松贇循吏則杜纂皆有傳後蜀李匡長史杜淑後涼呂光部將杜進殿中監杜尙後燕慕容熙起承華殿典軍杜靜載棺詣闕上書極諫熙怒斬之南燕平原令杜雄

魯

出自姬姓周公子伯禽所封傳國三十四世至魯頃公滅於楚遷於下邑子孫以國爲氏世吏二千石漢哀平間自魯徙扶風平陵漢魯匡爲王莽羲和生武陵太守某某生恭字仲康漢司徒生謙隴西太守謙子旭太僕恭弟丕字叔陵爲侍中所謂五經復興魏荊州刺史芝自平陵徙郿縣南燕有尙書魯邃

古

出自姬姓周太王亶父避狄人之難去國於岐山之下自號古公後氏焉漢有京兆古生爲都掾史四十餘年善訑慢二千石隨以諧謔趙廣漢黜之京師以古掾曹爲俳戲後漢東平憲王從王古覇長沙孝子古初唐髙宗時部將古神威宋朝嶺外人古成之及進士第爲綿竹令嘗遇異人授道

伍

伍氏出自春秋時楚莊王嬖人伍參以賢智升爲大夫生舉食邑於椒謂之椒舉其子曰椒鳴伍奢椒鳴得父邑而奢以連尹爲太子建太傅費無極譖之王逐太子而殺伍奢及其子棠君尙尙弟員字子胥奔吳事闔廬爲卿破楚入郢以報父讐吳夫差時忠諫不見聽屬子於齊爲王孫氏

五

謹案史傳伍奢父子皆作五則伍五通用陳涉傳有銍人五逢

仵【音午】

姓曰襄陽多此姓晉有仵戎謹案唐忠義傳薛舉遣其將仵士政招降者劉鋹有賀州守將仵彥柔

虎

出自髙辛氏子八元伯虎之後子華子虎以字爲氏風俗通有合浦太守虎旗

琥

黃帝之後

鄔

出自晉大夫司馬彌牟帥師平周亂納恭王有功食采於鄔爲大夫其地太原鄔縣是也子孫以邑爲氏又昭二十七年晉祁勝與鄔臧通室卽鄔是也近世望出南昌宋撫州崇仁鄔氏延伯生綬綬生思思生執權字少達左宣教郎湖廣京西江西總領司幹辦公事

苦

莊子有南方之墨者苦獲

浦

元和姓纂曰晉起居注有尙書令浦詳或曰浦選

圃

見姓

五鹿

晉文公封舅犯於五鹿因氏焉漢有五鹿充宗風俗通曰氏於官者三烏五鹿

五王

東莞五王氏史記云自齊威王至王建爲五王建虜於秦子孫別以五王爲氏

五鳩

少昊氏以五鳩爲鳩民之官鳩集也其後以官爲氏後趙有將軍五鳩盧

五里

出姓

伍相

吳相伍員子孫吳人號之伍相之後事見元和姓纂

伍參

世本曰伍參之後楚昭王時有伍參蹇

古孫

元和姓纂賈孫氏後訛爲古孫氏音亦訛變

古龍

唐南蠻扶南國王姓古龍氏

吐火

河南官氏志後魏代北人姓

吐萬

代北人姓

吐賀

後魏有吐賀眞

吐羅

或作叱羅後魏官氏志吐羅氏攺爲羅氏南陽有叱羅協

吐門

或作叱門後魏官氏志攺爲門氏

吐難

後魏官氏志吐難氏攺爲山氏

吐缶

後魏官氏志攺爲祝氏望出河南

吐渾

與吐谷渾獨孤渾渴足渾四氏並見補遺

魯步

西羌有魯步氏

虎夷

出姓

普屯

後魏太祖賜辛威姓普屯氏

補祿

英賢傳云晉惠帝時殿中中郎將補祿彣

吐谷渾

或作吐渾出自慕容廆庶兄吐谷渾後將所部居西零之西甘松之南極乎白蘭數千里其孫葉延曰禮云孫子得以王父字爲氏遂爲吐谷渾氏

普陋茹

代北人姓後攺爲河南茹氏

古口引

後魏虜姓

戶盧提

唐吐蕃列傳徳宗卽位遣使韋倫歸蕃俘是時乞立爲普姓戶盧提氏謂倫曰我乃有三恨云

扈地幹

後魏官氏志扈地幹氏攺爲河南扈氏

十一薺

邸

風俗通漢上郡太守邸杜北齊酷吏行臺僕射邸珍字安寶中山曲陽人後徙洛陽隋吏部主事邸懷道諫煬帝幸江都

米

西域米國胡人入中國者因以爲姓唐藝文志有米遂明堂論一篇又回紇僕固部有米懷玉爲達幹又有供奉歌者米嘉榮及其子米和郎五代有沙陀部人米至誠吳節度使今望出隴西髙平

晵【音啟】

出姓

十二蟹

解

謹案左傳晉郇瑕之地沃饒而近盬卽河東解邑今之解州也晉解狐後有解梁不受楚賂以死致君命於宋【案左傳宣公十五年楚子圍宋傳晉使解如宋此云解梁與傳不合】解張字張侯爲郤克禦破齊師有功皆爲名大夫姓纂討論此氏最詳明可據今從之唐百濟國大臣八姓一曰解氏又巴西解思明爲後蜀李壽徵東長史壽僭立用爲謀主後坐勸立漢王廣爲太弟所誅

米禽

唐黨項以姓別部有米禽氏事見去聲六至利氏

十三駭

楷

出姓

十四賄

隗

元和姓纂曰春秋時翟國隗姓子孫氏焉後漢隗囂望出天水成紀隗紹望出汝陰此說有據今從之謹案春秋時狄人伐廧咎如獲其二女叔隗季隗晉公子重耳娶季隗以叔隗妻趙衰又周襄王以狄伐鄭王徳狄人立女隗氏爲後則隗亦赤狄之姓當時見於經傳者凡五種曰東山臯落氏曰廧咎如曰甲氏曰潞氏曰畱吁鐸辰皆赤狄隗姓惟甲潞臯落別以其部爲氏餘二者有號無氏則隗之爲姓舊矣姓源韻譜曰天水成紀隗氏出自大隗之後此誤也莊子言黃帝見大隗於具茨之山蓋寓言非有是人不可以爲據西涼折衝司馬隗仁與乞伏熾磐力戰五年乃得還姑臧沮渠遜執其手曰卿孤之蘇武也以爲髙昌太守

十五海

宰

後漢有西部都尉宰鼂後漢農人宰宣上言封大將軍妻爲邑君以媚梁兾

亥【音海】

孟子有亥唐晉平公時人河南亥氏後魏官氏志俟亥氏攺焉

宰氏

元和姓纂曰範蠡傳云陶朱公師計然姓宰氏字文子葵丘濮上人今詳此必單姓而姓纂誤指爲姓也【案計然辛氏元和姓纂悞以爲宰且又指爲復姓舛謬甚矣辯證蓋因其譌也】

十六軫

軫【眞上聲】

姓云出自軒轅氏造車車後用橫木爲軫因賜姓軫氏元和姓纂曰春秋貳軫國後爲氏廣韻曰今吳縣有之

閔

周大夫閔子馬字馬父生損字子騫爲孔子弟子後漢司徒掾閔仲叔子孫居太原南朝齊梁間何昌防爲吏部尙書嘗有一客姓閔求官昌防謂曰君是誰後答曰子騫後昌防團扇掩口而笑謂坐客曰遙遙華冑前秦苻堅將閔亮北燕太史令閔尙

菌

出姓

欽定四庫全書

古今姓氏書辯證卷二十五宋

鄧名世撰

十七準

尹

周宣王時尹吉甫爲天子三公東遷之後世掌其職尹武公尹文公尹言多尹固尹辛尹圉皆爲卿大夫故詩言尹氏太師惟周之氐春秋亦書尹氏卒尹氏立王子朝以譏世卿漢功臣表有城父侯尹恢傳國三世後漢中郎將尹就壽春刺史尹耀福祿長尹嘉欲解印綬與復父讐女趙娥俱亡牂牁大姓尹氏公孫述時保境爲漢遣使奉貢光武賞之乂母斂縣人尹珍字道眞自以生荒裔從許愼應奉受經書還鄕教授官至荊州刺史後秦天水尹氏緯字景亮仕姚興官至尙書左僕射號名臣贈司徒淸河忠成侯又西州大族尹赤以佐命功爲姚萇大將軍左長史又有大將軍參軍尹延年別部帥尹嵩京兆尹尹昭大將軍尹元寜朔將軍農太守尹雅又尹敵守杏城爲赫連勃勃所執後蜀驃騎大將軍右丞相尹奉後丘池令尹興苻堅將尹國唐有禦史大夫尹思正亦天水人

允

謹按春秋周王使詹威伯辭於晉曰先王居檮杌於四裔故允姓之戎居於州杜預曰允姓陰戎陸渾之祖與三苖居於三危者然則允姓宜出於三苖元和姓纂曰允格之後允格金天氏之裔未知與三苖爲親疏也

尹文

齊定王時有尹文先生卽考成子從之學幻者漢藝文志名家有尹文子說齊宣王時事在公孫龍前劉向云與宋鈃俱遊稷下者

尹公

衛大夫尹公佗之後

十九隠

隠

吳志廷尉監隠蕃自云魯隠公之後以諡爲氏蕃靑州人逃奔吳欲爲亂事覺被誅又河閒中尉隠哀北海人

二十阮

阮

後漢巴吾令阮惇生瑀字元瑜漢司空祭酒二子熈武都太守籍字嗣宗晉步兵校尉熈生咸字仲容晉散騎郎始平太守二子瞻字千里晉太子舎人孚字遙集晉丹陽尹鎭南將軍廣州刺史孚從孫廣籍生渾字長成晉太子庶子渾生深籍從祖諶生武字文業魏淸河太守籍從祖略齊國內史生覬汝南太守二子放字思度晉交州刺史贈廷尉裕字思廣晉金紫光祿大夫東陽太守放生晞之南頓太守裕三子傭州主簿寜鄱陽太尉普驃騎咨議參軍傭生歆之中領軍歆之生彌之寜二子腆祕書監萬齡郡從事普生長之宋中書郎族人修字宣子太子洗馬種字徳猷平原侯相漢侍中胥卿八世孫共字伯彥子偘字徳如與嵇康友善位至河內太守皆望出陳畱尉氏

偃

出自顓帝裔孫女修生大業大業孫曰臯陶字庭堅爲舜大士明五刑有功賜姓偃氏封於河東爲諸侯貳軫州絞蓼六羣舒皆其後也春秋時楚盡滅偃姓之國遂絕其後吳有大夫偃州員王莽時有偃宗

匽【音偃】

後漢孝莊帝母匽氏諱明史記曰匽姓臯陶之後按此則偃姓後世或去人爲匽

寋【音蹇】

其偃切邵氏姓觧音愆未知何據

圏【音捲】

瑯邪圏氏風俗傳云因避仇攺爲捲焉仍音求晚切

苑

音於阮切漢太山太守康字仲眞渤海重合人見黨錮傳唐人家譜云商武丁孫受封於苑因氏焉或音怨非也楚莊王以常侍苑庾爲上卿芮國公苑君璋居馬邑生孝政其曰宛春之後者誤矣

宛

春秋左傳楚大夫宛春晉大夫宛沒齊大夫宛茂鄭大夫宛射犬字公孫未知孰爲先後其字或音平聲後漢有下邳太守宛暹吳有吳興太守宛方

晚

漢藝文志雜家有子晚子三十五篇齊人好議兵與司馬法相似姓書未有此氏今增入

偃師

元和姓纂曰出自嬀姓陳悼太子偃師爲公子招所殺裔孫以王父字爲氏或曰周人食邑偃師氏焉今河南偃師卽其地也

卷子

世本衛文公後卷子子州氏焉

二十三旱

散【上聲】

周文王大臣散宜生之後或爲散氏姓書以爲宜生姓散誤矣

罕

出自姬姓鄭穆公之子曰公子喜字子罕其孫以王父字爲氏子罕生公孫捨之字子展子展生罕虎字子皮及其弟罕魋子皮生嬰齊字子齹生罕逹字子姚一曰武子賸子展弟曰公孫鉏字罕朔又晉獻公時有大夫罕夷不知其得氏之始

散宜

古今人表帝堯妃女皇散宜氏女也後有散宜生爲周文王臣佐武王定天下

罕夷

元和姓纂曰晉大夫罕夷之後誤矣謹按罕氏名夷子孫何至兼其祖之姓名以爲復姓況後世未嘗有罕夷氏則姓纂援據誤矣竊意元和中置局討論容有諸儒臆說聚於其中而當時官長見簡牘繁穰不暇一一刋正謹一洗之無使後世轉失其眞而姓氏訖無全書也

罕開

虜姓

二十四緩

緩

魏官氏志有如稽氏後攺爲緩氏如稽一作緩稽

防

音院唐時荊州多有此姓也

晥

姓解曰音緩

琯【音管】

出纂文要

滿

魏有滿寵爲州刺史生太尉翼翼生奮字武秋晉尙書令世爲山陽昌邑人墓在濟州金鄕分爲二族曰南滿北滿云

二十五澘

阪上

元和姓纂曰上黨屯畱人其先居阪上因氏焉晉恵帝時有殿中將軍阪上囂

二十六產

簡

元和姓纂曰晉大夫狐鞠居食采續邑號爲簡伯誤矣師父鞠居皆春秋時人而師父在前已爲簡氏

二十七銑

銑

出姓苑

扁

姓解曰音卞莊子有扁子爲孫休師

二十八狝

衍

出姓苑

展

出自姬姓魯孝公之子字子展其後有夷伯夷伯孫無駭爲魯司空隠公命以王父字爲展氏

遣

出姓苑

蹇

九輦切宋成都雙流蹇氏周輔字磻翁歷度支副使寶文閣待制戶部侍郎知開封府中書舎人刑部侍郎終朝請大夫知廬州爲人深文刻核喜言利故老云嘗攺鹽法病民東南大窮幾至於亂有傳二子逢辰屯田員外郎序辰亦爲三司副使懷安金水蹇氏翔生逢逢生綬官朝奉郎綬生汝明紹興四年進士

單

出自姬姓周成王封少子臻於單邑爲畿內諸侯因氏焉春秋時有單伯曰襄公頃公獻公成公穆公武公平公皆爲天子卿士裔孫莊後漢濟陰太守因家焉防稽太守長沙侯熈又徙山陽宋徳安單氏恵連生熈及煦煦字孟陽犯廟諱以字稱光祿卿有傅又駕部員外郎從化孟陽生沨朝議大夫沨生孝擇宣和六年進士

辯

出姓苑

雋

案後漢馬援徵五溪蠻軍次下雋有壺頭與充兩道可入注曰下雋縣名屬長沙縣故城今辰州沅陵縣雋音字兗反詳此卽或有上雋下雋二邑不疑之先以邑爲氏

免

出自衛卿免余之後以王父字爲氏

蜎

已見下平聲一先廣韻收入此韻今兩存之

葂

出姓苑【案廣韻無此字海篇莬字通作葂音免今附入狝韻】

鴘

出姓苑

輾遲

後魏官氏志輾遲氏後攺爲展氏

二十九篠

繳

神宗朱墨本第六十三卷

三月戊午以左班殿直繳順爲東頭供奉官

蓼

蓼出自偃姓臯陶庭堅之後封國於蓼楚滅蓼子孫以國爲氏

鳥洛

元和姓纂曰伯益仕堯有養鳥獸之功賜姓鳥洛氏支孫又以路洛爲氏史記曰大費子太亷爲鳥俗氏俗誤作洛

三十小

肁

與肇同亦作兆戰國防趙將軍肁賈之後

趙

趙氏本與秦同祖出自顓帝髙陽氏裔孫曰女修女修織鳥墮卵女修吞之生子大業大業娶少典之子曰女華女華生大費與禹平水土功已成帝錫圭禹受命曰非我能成亦大費爲之輔於是帝舜曰咨爾費贊禹功其賜爾皂斿爾後嗣將大出乃妻之姚姓之玉女大費拜受佐舜調馴鳥獸多馴服是爲柏翳生大亷大亷四世孫仲衍鳥身人言爲帝太戊禦世有功以佐商國遂爲諸侯仲衍四世孫仲潏生蜚亷蜚亷生季勝季勝生孟增孟增幸於周成王生衛父衛父生造父造父爲穆王禦日馳千里攻徐偃王大破之以功封趙城子孫氏焉其地河東永安縣是也造父已下六世至奄父號公仲爲周宣王禦脫王於千畆之戰奄父生叔帯叔帶以周幽王無道去周仕晉文侯始建趙氏於晉國五世孫夙晉獻公戎禦賜采邑於耿今河東皮氏縣耿鄕是也夙弟衰字子余【原按趙安仁歐陽修等皆云夙生共孟共孟生衰誤矣杜預注左傳曰趙衰者獻公戎禦道夙之弟今詳春秋閔公二年夙爲戎禦以滅耿僖公四年文公重耳奔蒲則夙爲衰之兄明甚必夙諡共孟衰謚成季也】驪姬之亂從公子重耳奔翟翟人伐廧咎如得二女隗氏納諸重耳重耳以叔隗妻衰生盾衰從重耳亡於外十九年遂得晉國立爲晉文公文公以衰爲原大夫升爲上卿任以國政又以女妻衰生原叔同屏季括樓季嬰齊衰卒諡成子國人並字與諡稱之謂之成季子盾嗣盾字孟嗣父爲卿諡宣子盾卒子朔嗣朔娶晉成公女生武朔卒諡莊子屠岸賈之難朔客公孫杵臼及其友程嬰得朔遺腹子匿之旣長從其母姬氏育於公宮其後晉景公疾卜之曰大業之後不遂者爲祟以問韓厥厥知趙孤在乃曰大業之後在晉絕其祀者其趙氏乎成季之勲宣孟之忠而亡其後爲善者其懼矣景公乃立趙武而反其田邑武平公時爲正卿有令名以主諸侯諸侯不敢名而字之曰趙孟趙孟卒諡文子文子生景子成成生簡子鞅鞅生襄子無防襄子之子獻侯浣始以周天子命與韓魏三分晉地恭侯卒子成侯種立成侯卒子肅侯立肅侯子武靈王生恵文王何恵文王生孝成王丹孝成王生悼襄王偃偃生幽繆王遷遷八年秦並六國趙人立遷兄嘉爲代王后降於秦秦使嘉子公輔主西戎西戎懷之號曰趙王世居隴西天水西縣至漢京兆尹廣漢之後居涿郡代逾千祀而僖祖皇帝生焉臣聞之太史氏曰僖祖立道肇基積徳起功懿文憲武睿和至孝皇帝生於涿長於燕歷永淸文安幽都三縣令生順祖恵元皇帝累官兼禦史中丞贈右驍衛將軍實生翼祖簡恭睿徳皇帝歷營薊涿三郡刺史生宣祖昭武睿聖皇帝贈太尉宣祖五子長邕王光濟次太祖皇帝次太宗皇帝次秦王廷美次防王光贊太祖啟運立極英武睿文神徳聖功至明大孝皇帝二子長魏懿王徳昭次楚康恵王徳芳生名連惟字惟字生名連從字及守字從字守字生名連世字世字生名連令字令字生名連子字子字生名連伯字伯字生名連師字師字生名連希字太宗至仁應道神功聖徳文武睿烈大明廣孝皇帝九子長漢恭獻王元佐次昭成太子元僖次眞宗皇帝次魯恭靖王元份次陳文恵王元傑次韓恭懿王元偓次蔡恭恵王元偁次吳恭肅王元儼次代國公元億魯恭靖王后封商王生濮安懿王安懿王生舒王宗懿康王宗朴昌王宗晟懷王宗暉樊王宗輔建王宗藎信王宗治蕭王宗慱彭王宗衮崇王宗瑗襄王宗愈袁王宗勝景王宗漢陳韓蔡吳代五王生名連允字允字生名連宗字宗字生名連仲字仲字生名連士字士字生名連不字不字生名連善字善字生名連汝字汝字生名連崇字秦悼王廷美十子曰髙宻郡王徳恭字復禮廣平郡王徳隆字日新頴川郡王徳彛字可久廣陵王徳雍保平軍節度使徳鈞字子正忠正軍節度使徳欽字丕從金城侯徳潤字溫玉申王徳文姑臧徳願字公謹武昌軍節度使徳存字安世十子生名連承字承字生名連克字克字生名連叔字叔字生名連之字之字生名連公字公字生名連彥字彥字生名連夫字眞宗膺符稽古成功讓徳文明武定章聖元孝皇帝六子曰溫王禔次悼獻太子祐次仁宗皇帝次昌王祗次信王祉次欽王祈仁宗體天法道極功全哲神文聖武睿徳明孝皇帝四子周懷靖王昉後封褎王唐悼穆王昕後封豫王燕悼懿王曦後封鄂王次英宗皇帝英宗體幹膺歷隆功盛徳憲文肅武睿神宣孝皇帝六子長神宗皇帝次潤王顏次嘉王頵次益王次岐王頵次吳王顥五王生名連孝字孝字生名連安字安字生名連居字居字生名連卿字神宗體元顯道法古立憲帝徳王功英文烈武欽聖仁孝皇帝十四子曰成王佾恵王僅唐王俊襄王伸冀王僩哲宗皇帝次豫王價徐王倜陳王佖沂王偉次徽宗皇帝次燕王俱楚王似越王偲哲宗憲元繼道世徳功欽文睿武齊聖昭孝皇帝一子越王茂冊贈太子徽宗聖文仁徳顯孝皇帝子長孝慈淵聖皇帝次衮王檉鄆王楷荊王楫肅王樞景王杞濟王栩益王棫次欽宗皇帝次邠王材祁王模莘王植儀王朴徐王杕沂王防定王栱和王榛信王栻漢王椿安康郡王楃廣陵郡王楗陳王機相國公梃建康郡王楧嘉國公椅溫國公棟涇王橞儀國公桐昌國公柄原王樅余未出閣扶風趙氏出自天水漢中大夫禹之後徙焉河

間趙氏與涿郡同出漢京兆尹廣漢支孫居頴州徙河東蠡吾縣又徙河間酒泉趙氏其先因官於酒泉者自天水徙焉隋武侯將軍才卽其後隴西天水趙氏公輔十二世孫融字長後漢右扶風大鴻臚七世孫瑤後魏河北太守瑤曽孫幹贊仕隋爲幽州刺史陽武公生元極唐忻州刺史元及生仁本相髙宗二子誼司僕少卿諌左羽林將軍誼生道先蒲州錄事參軍道先生憬字退翁相徳宗憬四子宣亮全亮元亮承亮天水之族又有賔生英特英特生叔文三世爲忠武軍牙將叔文生犫昶珝保陳州抗巢賊有功兄弟繼爲忠武軍節度使犫同平章事贈太尉昶亦贈太尉珝贈侍中犨二子麓梁列卿霖梁駙馬都尉租庸使戶部尙書珝子糓梁宣徽北院使新安趙氏後徙京兆奉天向樂令徳暠生景旦普安令景旦生唐城平令漼然漼然生植字道茂嶺南節度使檢校工部尙書謚簡生下邽尉公儀及遵約仁約存約從約滂存約興元節度判官二子隠字大隠相懿僖二宗隲字元華州刺史隠三子光逄字延吉唐太常卿梁司徒平章事光裔相後唐莊宗光嗣南漢劉防宰相光逄生熈字績臣梁諌議大夫光裔二子損益損二子承遜承讜隲生光逺從約二子防蘊防生昌齡滂字思齊三子峻字義山崇字爲山禦史大夫太子少保峋字徳山燉煌趙氏又曰張掖趙氏其先自天水徙居隋鷹府郎將子遷生監察禦史武蓋武蓋生彥昭字奐然相唐中宗金城趙氏中山曲陽趙氏南陽縣趙氏長平趙氏汲郡趙氏皆與天水同祖華陰趙氏五代江陵縣丞生孺祕書省正字孺生居晦居晦生瑩字元暉晉宰相二子易則易從易則晉刑部郎中蔡州趙氏唐末淮安王徳禋生凝及明徳諲凝皆爲襄州節度使明字贊堯荊南畱後奔王建爲工部尙書以淸白著名後漢蜀郡太守趙溫別部司馬趙瑾越騎校尉趙代漢陽太守趙博武威太守趙衝及子義陽亭侯愷並見西域羌傳酒泉龐涓母趙名娥復父讐州郡表其閭犍爲盛道妻同郡趙氏女字瑗姜西魏八柱國家一曰趙賁又賜淸河公趙肅姓乙弗隋初復舊孫宏智事唐

蟜

古無蟜氏出於蟜牛之後而鄭公孫蠆字子蟜考其世在蟜固前恐固乃蠆孫以字爲氏

小王

晉大夫小王桃甲之後邵氏以小爲少誤矣

擾龍

元和姓纂曰劉累之後漢有侍禦史擾龍羣又擾龍宗爲侍禦史詣董卓白事不解劍卓撾殺之

趙陽

潛夫論衛公族有趙陽氏公子趙陽之後也

三十一巧

佼

後漢劉永傳更始拜西防賊帥佼彊爲橫行將軍注曰佼音絞又曰周原伯佼之後見蓋延傳

絞

元和姓纂曰左傳有絞國在隨唐之南以國爲氏

鮑

出自姒姓夏諸侯國子孫氏焉裔孫叔牙相齊桓公名顯諸侯謚曰共曽孫牽曰鮑莊子國曰鮑文子國孫鮑牧皆齊卿牧之家臣曰差車鮑防其族仕晉者曰鮑癸漢元光七年鮑敞問雨雹及陰陽事於董仲舒見西京雜記其後鮑氏居東海剡縣鮑宣生永永生昱三世爲司校尉宣不屈王莽而死光武甞令貴戚斂手以避二鮑卽永也

鮑爼

代北姓

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷二十六宋

鄧名世撰

三十二皓

皥

蜀錄有皥氏出武落鐘離山黑穴中

浩

出自六國時浩生不害之後

抱

漢末有枹羌避董卓亂攺姓抱北史有抱嶷抱老壽皆其後姓纂以抱爲把未知孰是

老

左氏注云老佐戴公之子誤矣佐去戴公甚久非其子也

道

左傳楚大夫道朔其先以國爲氏謹按春秋齊桓公行覇有江黃道柏四國附之漢地理誌有安陽縣應劭曰道國也今道亭是又顏師古注漢地理誌汝南郡應劭曰陽安縣道國也弋陽黃國也今黃城是西平柏子國也今柏亭是安陽故江國也今江亭是

稻

謹按周官稻人掌稼下地者必以官氏

考

名世曰今汴都開封人有此姓



晉幽州刺史王浚壻棗嵩人呼爲棗郎唐藝文志有棗據集二卷棗嵩集二卷棗腆集二卷



音好未詳【案乃古文好字廣韻集韻俱不言人姓正字通曰侴字變體爲侴姓𨿽有表見者然一音醜一音好聲亦不類今案字典有妞字女久切音紐姓也髙麗人有之疑卽妞氏之訛然廣韻載而無妞今仍其舊云】

昊英

古天子昊英氏之後

浩生

元和姓纂曰以浩生不害爲復姓浩生氏

浩羊

風俗通齊大夫浩羊氏名嘉

考城

元和姓纂曰老城氏或爲考城氏今詳濟陽考城得非以城爲氏者或去土爲成乎

老陽

周大夫老陽子之後

老萊

元和姓纂曰老萊子古賢人著書

三十三哿

我

漢藝文志有我子一篇劉向云爲墨子之學

可

河南可氏後魏阿伏幹可地幹氏並攺爲可氏北史可悉陵年十七從太武獵空手搏猛獸以獻後封曁陽子

娿

姓書皆音烏可切姓纂無此氏謹按荘子有娿荷世乃寓言非人姓姓纂削之是也

左

後漢鄧禹以左於爲軍師又左雄南陽溫人晉羅尙牙門將左汜後秦徵東府寮左雅

可單

後魏可單氏後攺爲河南單氏音簞

可頻

後周書王雄之太原人或曰代人涇州總管庸國公西魏賜姓可頻氏生諫【案後周書王雄本傳雄單名無之字生子謙此作諫亦悞】周益州總管唐建中時有藍田尉可頻瑜

可達

世爲武昌人隨魏南徙後魏司徒可達安

可悉

後魏都幢將曁陽子可悉陵

左丘

臨川季瑞卿言蜀人有賣卜者左丘氏自云左丘明之後又嘗見禦史姓左者問其先丘明家乎禦史曰左與左丘本自兩氏因知蜀卜者果不妄姓書未有此氏今增入

左師

出自子姓宋公子魚世爲左師以官爲氏

左史

元和姓纂曰古者左史記言因氏焉楚有左史倚相後以官爲氏

左行

春秋晉文公時先蔑將左行後以爲氏漢有禦史左行恢

左公

邵氏姓解曰左氏衛左公子誤矣左公子衛官泄其名後世或有左公氏亦非必泄後也

可地延

後魏可地延氏後攺爲河南延氏

可朱渾

後魏並州刺史可朱渾買奴孝文時攺爲朱氏望出河南

可足渾

後燕以新平公可足渾潭爲車騎大將軍尙書令

三十四果

瑣

唐史奚傳雲開元二十年奚酋長李詩瑣髙等以部落五千人降史思明傳云思明初走奚詭稱使者將還奚王令百人從入朝奚有部落瓉髙者名聞國中思欲禽以贖罪訹王曰從我者𨿽多無足與見天子者惟髙材可與至中國王恱命將帳下三百與俱旣至平盧殺其兵囚髙以獻今詳瑣乃髙之氏合增入

火防

唐哥舒翰守潼關蕃將火拔歸仁以本軍麾下及潼關失守歸仁執翰以降賊

火尋

唐西域傳康居九姓一曰火尋

頗超

唐時黨項以姓別爲部有頗超氏事具去聲六至利字

三十五馬

馬

出自嬴姓伯益之後趙王子趙奢爲恵文王將有功賜爵爲馬服君馬服者言能服馭馬也奢生牧亦爲趙將子孫以馬服爲氏世居邯鄲秦滅趙牧子興徙咸陽秦封武安侯三子珪琛嵩嵩生述字正恵漢太子傅平通侯生權爲寧東將軍三子何羅通倫通字達黃門侍郎重合侯坐何羅反徙扶風茂陵成懽裏生賔議郎繡衣使者三子慶昌襄昌生仲元武司馬四子況余援員援伏波將軍也余字聖栁中壘校尉州牧二子嚴敷嚴後漢將作大匠七子固伉歆鱄融畱續融字季長二女論芝皆有才藝歆十一世孫黙生岫黙後魏雍州侍中生思歡岫字子嶽生喬卿梁襄州主簿喬卿生君才右武衛大將軍南陽公生萬嵗令瑉均州刺史懿瑉生季龍嵐州刺史大同使三子炬炫燧燧字洵美相唐徳宗位司徒生太僕少卿彚少府監暢彚生赦敭皆參軍暢生繼祖殿中少監扶風馬氏唐有曛生植字存之相宣宗生鬱鬱生

儔字後已博州茌平馬氏齊有茌平令暹因官居焉暹生周相太宗生恂載尙書左丞吏部侍郎生觀覬覬吏部郎中生元振元極恂河南尹丹州刺史又後漢騎都尉賢撃零昌有功封都鄕侯賢孫光以賢及二子死羌兵封舞陽亭侯又張掖太守續領防羌校尉又防羌從事元後蜀李壽以馬當爲股肱坐勸立太弟夷三族後涼呂光有中田校尉馬又門下侍郎馬權以讒被誅南涼馬輔爲中州之令族北燕有吏部尙書廣宗公馬弗勤

賈

出自姬姓晉唐叔虞少子公明周康王封之於賈爲附庸謂之賈伯河東臨汾縣賈鄕卽其地也曲沃武公取晉並賈國以其子孫爲大夫其族仕諸侯者陳有賈獲齊有賈寅至漢長沙王太傅賈誼洛陽人生璠尙書中兵郎二子嘉惲嘉宜春太守最好學有名生敻防擊將軍五子洪潤汭湘注汭輕騎將軍生下邳太守二子冰淵冰遼東太守三子納邠丕丕生沂【案唐世系表沂作昕】祕書監二子廷玉秀玉秀玉武威太守肅侯生機駙馬都尉關內侯【案唐世系表秀玉武威太守生衍兗州刺史衍生龔輕騎將軍徙居武威二子防詡詡後魏太尉肅侯生璣駙馬都尉此作秀玉生機中有脫誤】又徙長樂二子通延通車騎大將軍三子仲安仲謀仲逺仲逺穎川太守生疋字彥度輕車將軍雍州刺史酒泉郡公二子乂康康祕書監二子鍇鈞鈞生弼防騎侍郎二子躬之匪之躬之四子希鑑希逺希逸希叟希鑑生稅義興太守稅生執梁太府卿精世譜學撰姓氏英賢傳二子暹肇肇二子寰宏宏後梁中軍長史生勰北齊靑兗二州刺史河東公二子皥巘巘殿中少監三子懿慤憲憲字元楷後周祕書監葛榮之難避地浮陽生處靜處澄處靜生敬言滑州刺史敬言生令思禮部員外郎令思曾孫耽字惇詩相唐徳宗【案唐世系表敬言子逺則逺則生知義知義生元琰元琰生耽相徳宗據此則耽乃敬言之元孫逺則之曽孫此作令思曾孫與唐表不合】子孫居樂陵又樂陵賈氏有至曾父子世掌誥命至在先天時艸睿宗傳位詔曾又艸明皇冊肅宗詔天子美之曾爲黃門侍郎平陽公至爲黃門侍郎晉國公至生系衡州刺史系生穜司門員外郎穜生昶太子司議郎昶生琛河南宻令琛生翃常州刺史兼鹽鐵使江淮畱後翃生潭字孟澤南唐檢校司徒泰州刺史洛陽宣子三子彬穆修彬爲朝散大夫大理司直穆爲泰州司倉參軍河南賈氏世居姑臧冑生寧寧生餗字子美相文宗後漢侍禦史賈昌使日南北地太守賈福撃羌不利西京雜記戚夫人侍兒賈佩蘭言宮中事甚詳晉東夷防督賈沈迎立扶余王子卒復其國後涼呂光討西域以武威太守賈防爲軍佐後燕慕容永將賈韜後秦章武太守賈堅

夏

姓書皆曰姒姓夏王之後誤矣夏非國氏與齊秦正同謹按春秋出自嬀姓陳宣公庶子西字子夏別其族爲少西氏生禦叔禦叔娶鄭宣公子貉之妹生徵舒字子南始以王父字爲夏氏而其母謂之夏姬魯宣公九年徵舒弒靈公十一年楚荘王討夏氏亂轘徵舒於栗門因滅陳爲縣感申叔時諫乃復封之鄕取一人以歸謂之夏州而徵舒三世孫夏齧四世孫夏區夫皆仕陳爲大夫裔孫夏之禦冦亦仕齊爲大夫漢有司徒夏勤後漢交阯太守夏方九江人降蠻有功晉有防稽人夏統字仲禦唐大歷中有太常博士夏玨堂後官嘉州長史夏徳崇

堵

出自鄭大夫食邑於堵因以爲氏鄭文公時有堵叔爲政謂之三良又有堵兪彌堵女父堵狗皆爲鄭臣春秋音義音者正合入此韻

冶

其先周官冶氏掌爲兵器以世官爲氏衛大夫冶厪魯大夫冶區夫

假

見姓苑漢有陳畱假倉字子驕治尙書受學於平陵張山拊官至膠東相騎都尉尙書有假氏學

乜

蕃姓今秦隴間有之望出趙郡

馬適

漢功臣表有畢侯馬適育又昭紀元鳯元年武都氐人反遣執金吾馬適建擊之注雲姓馬適名建然則建必育之後也

馬矢

後漢二十八將有馬宮本姓馬矢氏後攺爲馬氏

馬服

出自趙奢封馬服君子孫氏焉後漢注曰馬服者言能服馭馬也

馬師

出自姬姓鄭穆公曾孫羽頡爲鄭馬師始以官氏謂之馬師頡

野利

唐黨項傳慶州有破醜氏族三野利氏族五把利氏族一與吐蕃姻援擾邊十年代宗用郭子儀計遣使招慰於是破醜野利把利三部皆入朝芳池州野利部並徙綏延州大歷末野利禿羅都與吐蕃叛子儀擊斬之而野利景庭野利剛以其部入附雞子川又有六州部落曰野利越詩其後世事夏國李元昊將野利遇乞善用兵元昊分山界戰士之半付之中國尢苦邊患慶曆中種世衡用間殺遇乞元昊遂衰

野詩

唐鳯翔將野詩良輔以名雄邊朝廷遣使至吐蕃虜輒言唐家稱和好豈妄邪不爾安得任良輔爲隴州刺史

野頭

宇文士及之先姓野頭氏後攺賜焉

野辭

唐時黨項以姓別爲部有野辭氏

虵咥

一作野咥後魏虜姓

者舌

世本曰康居國人朝後魏因畱中國

賈孫

姓苑曰衛有王孫賈出自周王之後其孫自以去王室逺攺爲賈孫氏漢侍中有賈孫彊

夏侯

漢太僕汝陰侯嬰裔孫唐駕部郎中審封生孜字好學相宣宗懿宗又漢太子太傅勝家居長安號長安夏侯氏南史夏侯亶夏侯防繼爲豫州刺史並有恩惠於鄕裏百姓歌曰我之有州頻得夏侯前兄後弟布政優優

夏父

出自曹姓邾婁顏公之子曰夏父與魯孝公同時以國授其弟盱盱請分國而治則六分之而受其一國人稱焉其後以王父字爲氏魯文公時有夏父展宋有大夫夏父祉

夏丁

出自衛大夫太叔悼子之甥曰夏戊其祖字丁以王父字爲夏丁氏戊生期爲衛司徒

夏陽

晉大夫夏陽說其先以所食邑爲氏

夏裏

元和姓纂曰漢四晧夏裏黃公河內軹人

社南

姓苑云扶風安陵有社南氏社北氏風俗通曰齊昌徙居社南因以爲氏

社北

風俗通曰齊昌徙居社南因以爲氏又有居社北者亦以爲氏漢髙娶扶風社北氏女

欽定四庫全書

古今姓氏書辯證卷二十七宋

鄧名世撰

三十六養

養

楚大夫食邑於養因以爲氏

蔣

周公第三子伯齡封蔣子孫氏焉因在汝南期思縣宋攺爲樂安漢有蔣詡蔣郎樂安今光州僊居縣也宋有蔣恭義興詡十代孫休自樂安徙義興陽羨縣十一代孫元遜陳左衛將軍堂侄曽孫儼唐蒲州刺史生安遇郢州刺史儼再從侄岑膳部員外司農少卿生晁兼禦史岑堂弟勵已生至著作郎儼五從【案五從下有脫字】挺主爵郎中國子司業生冽湲深冽尙書左丞生先諫光祿少卿鎭工部侍郎湲禮部尙書東都畱守生鉥【案唐世系表將明父瓌此作鉥不符】起居舍人國子司業生將明生乂太常少卿並元遜之族也又生系伸佶偕系檢校左僕射興元節度中書侍郎華州刺史【案唐史伸相懿宗此中書侍郎上疑脫去伸字】生泳佶國子祭酒東萊膠東狀稱魏太尉蔣濟之後唐吏部侍郎大理卿蔣欽緒生浟演漾溢溶沇淸浟鳳州刺史生都郁邵演兵部員外生邗酆防殿中丞禦史酆大理評事漾咸陽令溢長安丞生郢郕溶奉先令安州刺史生鄅沇刑部侍郎大理卿生郅兼監察禦史淸鞏縣尉兄子郕繼施州刺史緒堂侄溥

鞅

出晉卿趙鞅之後

彊

彊氏依千姓編移入上聲

防

宋景徳四年西夏趙徳眀母罔氏卒起復鎭軍大將軍十月罔氏命閤門只候袁禹爲弔祭使

放【上聲】

尙書堯臣放齊之後



姓曰呼朗切今涇州有之

防

鑪黨切今辰沅州蠻種有此氏謂之防溪蠻

養由

元和姓纂曰楚養由基之後謹按春秋楚人謂由基爲養叔蓋單姓養氏豈後人別爲復姓乎

長孫

出自拓跋氏郁律生二子長曰沙莫雄次曰什翼健什翼健卽魏道武皇帝祖也後魏法七分其國人以兄弟分統之沙莫雄爲南部大人後攺名仁爲拓拔氏生嵩太尉柱國大將軍北平宣王道武以嵩宗室之長攺爲長孫氏至孝文以獻帝長兄爲紇骨氏次兄普氏爲周氏又次兄爲達奚氏又次兄爲伊婁氏又次兄惇丘氏【案魏志作丘惇氏此悞】爲丘氏又次兄俟氏爲萬俟氏【案魏志侯氏後攺爲亥氏此不合】叔父之後乙旃氏爲叔孫氏疏屬車焜氏爲車氏是爲十姓太和中詔自代北而徙者皆爲洛陽河南人嵩三子泰同惇泰徵南將軍都督中外諸軍事生大將軍延年延年生陜州刺史鄫國公儉儉生相州刺史昌寧侯平二子道生道開道生太尉上黨靖王三子旃【案魏書旃作抗此作旃與唐世系表及元和姓纂同惟與本傳不合】太一徳一旃司空上黨康王生觀司徒上黨定王生稚澄稚字防卿西魏尙書令太師上黨文宣王二子子裕子彥子裕右武衛將軍平原公二子紹逺兕紹逺字師西魏大司空河中獻公【案魏書稚凡五子子彥子裕紹逺士亮季亮以紹逺爲子裕子與唐書長孫皇后傳及世系表俱同惟與本傳不合】生覽字休因後周大司徒薛公姓書曰稚爲太師孫紹逺爲大司空逺子覽爲大司徒三世三公覽生洪寛龕操操唐金部郎中樂壽安男生憲誼鑑詮詮尙衣奉禦駙馬都尉少卿平安男熾隋戶部尙書饒陽公晟字季成隋淮陽太守齊獻公五子無乃唐左監門衛將軍淸都郡公無傲昌寜郡公無憲兵部尙書薛國公無忌字輔機相太宗髙宗太尉趙國公無逸云麾將軍郫縣公無忌十二子衝祕書監駙馬渙鴻臚少卿上黨郡公濬常州刺史安康伯淹長水令安城縣公溫尙衣直長澹太子洗馬淨尙衣奉禦漵成州刺史津尙衣奉禦澤左千牛衛長史潤太常少卿金城縣子衝生延通事舍人延生宣州刺史元翼元翼生寜州刺史陳畱縣公訓訓生福昌尉釗釗生三子守正守英守亷守正鴻臚卿生全緒寜州刺史全緒生燧涇原營田判官試太子通事舍人慥邠州刺史燧生紹先恭先孝先雅先慥先生凝沍

爽鳩

元和姓纂曰少皥氏司防曰爽鳩氏封爲諸侯居齊地以地爲氏

三十七蕩

蕩

出自子姓宋桓公禦說生公子蕩蕩生公孫壽壽生意諸世爲司城意諸以王父字爲蕩氏其後有蕩虺爲宋大夫而魯女伯姬嫁爲蕩氏婦

蕩

集韻曰人姓音儻

莽

前漢反者馬何羅後漢明徳馬后恥與同宗攺爲莽氏

黨【音黨】

後秦將軍黨刪又姚興將黨志隆以東鄕降大夏赫連勃勃用爲光祿勲

廣武

出自趙廣武君李左車之後氏焉廣韻曰何氏姓苑陳余封廣武君後爲氏誤余乃成安君以不用廣武君計敗死泜水之上韓信得廣武君而師事之

三十八梗

丙

齊大夫邴歜後去邑爲丙氏又李陵裔孫自匃奴歸魏見於丙殿賜姓丙氏

邴

出自齊大夫食采於邴以邑爲氏春秋時有邴歜邴夏邴師邴意玆其族仕晉者曰邴豫邴師仕魯者有邴泄元和姓纂以爲晉邴豫食采而得氏廣韻以邴音柄而引去聲皆誤矣

景

出自姜姓齊景公之後以諡爲氏景醜景春皆其裔也戰國時景氏世爲楚相景翠景鯉景捨尢其顯者後有景差能賦或云楚之公族別爲景氏漢髙紀東陽人立景駒爲楚王文穎注曰楚族景氏駒名髙帝九年徙齊楚大族景氏昭氏屈氏田氏懷氏五姓闗中與利田宅好畤華陽諸景是也後漢大將軍櫟陽侯景丹居馮翊櫟陽侍郎景勃居蜀郡後漢廣漢人景毅爲越嶲太守有仁恩南涼有太史令安亭侯保

省

左傳宋大夫有省臧

杏

出姓苑

梗

晉大夫食采梗陽其後氏焉

邴意

元和姓纂曰齊大夫邴意玆之後望出千乘博昌

三十九耿

耿

出自姬姓侯伯之國其地平陽皮氏縣東南耿鄕是也商王祖乙嘗圯於耿卽其所都春秋魯閔公二年晉獻公滅耿以封趙夙耿國子孫奔楚爲大夫以國爲氏耿之不比是也【案晉獻公滅耿傳在閔公元年非二年也且莊公二十八年荊伐鄭傳已有耿之不比爲斾語是不比之仕楚在滅耿之先矣今觀此文義似不比於滅耿之後然後奔楚爲大夫疑屬附防】後漢遼東太守耿防斬句驪渠歸功曹耿耗戰沒元莬太守耿臨破句驪又謁者耿潭破羌京兆虎牙都尉溥漢陽太守種受羌降騎都尉秋擊羌東觀記嵩履淸髙之節齓童介然特立不隨俗漢鉅鹿耿氏武帝時以吏二千石徙扶風茂陵上谷太守牟平烈侯況字俠遊六子弇舒國廣舉覇弇字伯昭建威大將軍好畤湣侯子忠騎都尉忠子馮馮子侍中良一名無禁良子協皆嗣侯舒伏胡將軍牟平侯生襲襲生大將軍寶皆嗣侯寶生侍中牟平侯箕陽亭侯常寶弟子承羽林郎將林慮侯覇隃麋侯生文金文金生喜喜生顯爲羽林左監顯生河陽太守援皆嗣侯援字伯緒其孫宏猶襲爵廣舉皆中郎將國字叔慮大司馬二子秉防秉字伯初光祿勲美陽威侯子漢陽太守衝嗣秉曽孫紀爲少府防字定公度遼將軍粟邑侯中郎將廣子恭字伯崇長水校尉子溥京兆虎牙都尉生宏字季遇度遼將軍耿氏自中興已後迄建安之末大將軍二人將軍九人卿十三人尙公主三人列侯十九人中郎將防羌校尉刺史二千石數十百人蓋與漢興衰云東郡太守東光成侯純父鉅鹿宋子人艾爲王莽濟平尹生東郡太守東光成侯純字伯山子莒鄕侯阜生旴及騰並封髙亭侯騰子忠忠孫緒皆嗣侯純三弟植輔威將軍武邑侯宿代郡太守遂鄕侯訊赤眉將軍著武侯凡宗族封列侯者四人闗內侯三人爲二千石者九人唐大歷拾遺耿湋徙居河東江淮異人錄有女冠耿先生善黃白術事南唐晉有成都內史耿縢後涼軍司馬耿稚

幸

後漢幸子豹破蠻以功爲朱崖太守晉方技傳幸靈唐幸南容並洪州人望出南昌

四十靜

穎

謹案穎鄭地也鄭大夫考叔爲穎谷封人因以爲氏後漢陳畱長安人穎容字子嚴撰春秋釋例至今望出陳畱宋著作佐郎穎贄防中賢良方正科遷太子中允

領

程氏世譜宋新安郡丞艾亭侯程法曉娶吳郡領氏謹案領氏未詳所出

井

虞大夫食邑於井謂之井伯後爲氏漢扶風郿人井丹字大春以文學知名所謂五經紛綸井大春者廣韻以井氏爲姜子牙之後未知何據後涼有臨松令井祥

省

出姓

渻

左傳齊大夫渻竈之後

井彊六斤

代北四字姓

四十一迥

冷

顏師古曰音零漢功臣下相莊侯冷耳以拒黥布功侯子順嗣元康四年詔復耳孫長安公士安家元帝功臣駟望侯冷廣望出河內者又淮南冷封字次君傳公羊顏氏學自名其家官至淄川太守急就章漢有冷防功河內人後漢防羌校尉冷徹

欽定四庫全書

古今姓氏書辯證卷二十八宋

鄧名世撰

四十三等

防

穆天子傳防伯綮之後防國在虞苪之間

四十四有

友

梁冀美人友通期謹按此舊書未有豈吳氏誤以友爲支識者更詳辧之【案東觀漢記友通期一作支通期】

柳

柳謹按禮記衞太史柳莊衞君稱爲社稷之臣又衞人柳若問子思爲出母服自爲展禽之後

鈕

東晉有吳興鈕滔宋開封鈕氏太理寺丞約生棐建中棐宣徳郎生定國生昌言政和五年上捨建中左班殿直生太常博士華國

【音久】

百濟人姓

醜

後漢袁紹傳有醜良

舅

晉大夫狐偃字子犯文公重耳之舅子孫或氏焉

臼

春秋時宋華氏家臣臼任之後

有扈

史記曰禹之先姒姓其後分封以國爲氏故有有扈氏

有巢

古帝者有巢氏後

有窮

謹按春秋傳昔夏之後后羿自鉏遷於窮石號有窮氏子孫或以爲姓

有男

史記曰禹之先姒姓其後分封以國爲姓故有有男氏

有鬲

夏諸侯以國爲氏少康之臣靡嘗奔焉自其國收三國之燼以滅寒浞

有偃

元和姓纂曰臯陶偃姓之後有偃子臯爲晉士官

右師

謹按後漢包咸師事博士右師細君則右師氏冝收而姓書未有今增入春秋時宋有左師右師皆國相而華元爲右師以官爲氏細君蓋其後也

右宰

謹按春秋衞國之官有右宰其世官者氏焉衞大夫右宰醜涖殺州吁其孫右宰谷自言狐裘羔防者

右公

衞右公子職之後以官爲右公氏

右行

姓解曰晉賈華爲右行其後氏焉漢有禦史中丞右行綽謹按春秋賈華者晉太子申生之屬七輿大夫也其後晉文公作三行以禦戎屠擊將右行亦或爲氏晉大夫右行詭右行辛皆以氏見者也邵氏惟此一說稍有據今兩存之

右扈

出姓苑

醜門

西秦錄有下將軍丑門弟子

臼季

元和姓纂曰齊公子臼季宣孟誤矣謹按二人春秋時皆晉大夫臼季胥臣也宣孟趙盾也胥臣字季食邑於臼謂之臼季爲晉司空謂之司空季子詳此卽世有臼季氏必胥臣之後爲氏然未必有也

壽西

謹按漢紀昭帝元鳯元年冬十月詔曰燕王遣壽西長孫縱之等賂遺長公主丁外人云云蘓林曰壽西姓也長名也孫姓縱之名未知林果何據如無所據必孫縱之爲壽西長或壽西人姓長孫名縱之者也【案長孫之氏後魏獻帝時以拓防氏攺焉始有此氏漢時不應有此名世此案似未可據】

受酉

姓解曰後魏書有受酉氏

四十五厚

厚

出自姬姓魯孝公八世孫瘠食采於厚謂之厚成叔因氏焉厚與郈通

後

五代漢隱帝嬖臣後贊今夷門多此姓

鈄【音斗】

音天口切【案通鑑鈄他口徒口切十國紀年吳越有鈄滔急就篇鈄氏見姓苑】

茍

出自黃帝子得姓者十四人其一曰茍【案顏師古注茍氏一日本晉大夫荀氏之後避難攺爲茍氏】戰國時茍變可將五百乘子思薦於衞侯秦州刺史茍池望出隴西後魏代北若干氏攺爲茍氏望出河南近世有避廟諱從其偏旁爲茍氏誤矣廟諱偏旁乃茍氏紀力反乃轉爲茍且之茍於姓氏本源失之愈逺程氏世譜云以河內地方多茍杞氏曰茍誤矣胥臣無是語也

郈

郈於春秋爲魯叔孫氏邑陪臣食焉者爲氏郈成叔瘠郈魴假是也

後

出自共工氏之子曰句龍爲后土自三代以來祀爲社神子孫以後爲氏越大夫後庸孔子弟子後處字子裏

厚丘

出姓苑

牡丘

姓苑有鉅鹿太守牡丘勝謹按其先食邑牡丘故以爲氏

四十七寢

沈

古字作邥出自姬姓春秋魯成公八年爲晉所滅【案左傳定公四年蔡公孫姓帥師滅沈以沈子嘉歸傳稱晉使滅之則事在定公四年此作成公八年爲晉所滅於傳無徴】沈子逞字循之奔楚遂爲沈氏生嘉字惟良二子尹丙尹戊尹戊字仲逹隠於靈山爲楚左司馬生諸梁字子髙及後臧子髙亦爲左司馬食采於葉號葉公生二子尹射尹文尹射字修文爲楚令尹旬日亡去隠於華山二子尹朱尹赤尹赤字明禋生郢郢字文明召爲丞相不就生平字俊之封竹邑侯生遂字佐時秦博士生倧字文甫左庶長竹邑侯生遵字伯吾漢齊王太傅敷徳侯徙居九江壽春二子盛逵逵字伯宏驃騎將軍生幹字仲元尙書令生承承字元良南陽太守彭城侯生助【案唐世系表承作助作朂】字子衡武校尉鎭軍三子嵩奮奉奮字仲異禦史中丞生格字仲悌將作大匠格生謙字文恭禦史中丞謙生靜字文光濟陰太守避王莾之亂隠居桐柏三子勲戎臺戎字威卿後漢光祿勲以九江從事說降劇賊尹良漢光武封爲海昏侯辭不就因避地徙居防稽烏程縣之餘不鄕遂家焉順帝永建元年分防稽爲吳郡靈帝初平五年分烏程爲永安縣孫皓寶鼎二年分吳郡爲吳興郡晉太康三年攺永安爲武康卽爲郡人戎四子酆懿齊恭酆字聖通零陵太守四子滸仲髙景景河間相生彥彥裔孫君亮相武后其曽孫超生嵩字文甫

瞫【音審】

後漢武落山黒穴中出四姓瞫氏相氏樊氏鄭氏事見巴氏說

廩丘

齊大夫廩丘子其先以所食邑爲氏英賢傳齊有隠者廩丘充

四十八感

禫

出姓苑

譚

徒感切姓苑曰吳人

湳

奴感乃感二切水經曰湳水出西河美稷縣東南流東觀記羌人因水以氏之漢衝帝時羌湳狐奴歸化蓋其渠帥也潘安仁關中詩曰虛皛湳徳徳乃狐奴之後

�【子感切】

晉載記李驤子壽追尊母�氏爲皇太后又有前將軍�堅卽後族也後魏官氏志代北姓外盧氏攺爲�氏望出太原及彭城吐蕃大酋昝插武后長壽元年四月吐蕃別部酋長�捶帥羌蠻八百餘人內附宋博州髙唐�氏居潤宣徽北院使東京副畱守判開封府檢校太尉左領軍衛上將軍義成軍節度使贈太師有傳生惟質至內園使惟質孫建中三班借職居潤弟居濟水部員外郎

�【都感切】

姓苑有�氏

四十九敢

覽

徒感切前秦錄有將軍噉鐡噉與啖通【案文與標題不相蒙疑有錯簡噉亦重出】

欖

余靖安道作屯田郎中黃府君碑雲母欖氏累封眞陽曲江南陽縣太君謹按姓書未有此氏今增入

啖

舊姓書音上聲集韻音淡今從集韻秦王苻堅有秦州刺史啖鐵本武都氐又氐啖靑廢枹防帥衞平迎立苻登者乃鐡之祖也唐潤州丹陽簿啖助治春秋謂之啖先生大歷中水部郎中啖彥珍河東人

五十琰

冉

元和姓纂曰大夫叔山冉之後按此本無明據而周文王子封於聃太史公省聃爲冉則冉出於聃最爲有理今冝曰魯國冉氏出自姬姓周文王子聃季載以國爲氏後人去耳爲冉氏春秋時冉爲魯大夫唐初有開州首領冉肇則又有防州首領冉種

染

按史記染姓亦作冉字畫之變也

奄

風俗通周成王旣伐奄其子孫以國爲氏元和姓纂曰秦大夫奄息誤矣息姓子車氏



音閃蕃姓也今詳三姓止當爲一姓以傳寫字畫之誤遂成三字【按此所云三姓未明著其文應有脫誤考廣韻集韻蕃姓有二姓義佩觿集姓也並失冉切音閃本文所云三姓當指此三字或以形似而訛也】

彡姐

漢馮奉世傳永光三年秋隴西彡姐旁種反師古曰彡音所廉反又先廉反姐音紫今西羗尙有此姓音先冉反

五十三豏

減

音咸漢有減宣急就章有減罷軍師古注漢志曰減姓也音減省之減宣爲中丞本字作咸

五十四檻

撖

音檻元和姓纂曰胡感切今河內懷州多此氏

五十五範

範

出自祁姓帝堯之後爲陶唐氏裔孫劉累學擾龍以事夏王孔甲賜氏曰禦龍以更彭姓豕韋之後劉累遷於魯縣至商爲豕韋氏與大彭更伯諸侯商末國於唐周成王滅唐以封大叔徙封唐氏於杜京兆杜縣是也杜伯事周宣王無罪見殺其子奔晉生蒍字子輿爲晉士師以官爲氏士蒍生成伯缺缺生武子防爲晉上卿佐文公襄公尊事天子爲諸侯盟主又滅赤狄有功王賜之黻冕使爲晉太傅食邑於範因氏焉謂之範武子其地濮州範縣是也武子生範文子爕爕生宣子範匄匄生獻子範鞅字叔鞅生昭子及臯夷昭子名吉射臯夷側室子也又戎禦大夫範無卹智伯滅範氏範氏子孫出奔他國三卿分晉範氏歸事魏魏相範痤卽其後魏範睢避魏齊之難變姓名爲張祿先生入秦爲丞相應侯越相範蠡功成泛扁舟遊五湖變姓名爲鴟夷子陶朱公皆名重諸侯後漢司校尉滂字孟愽汝南人後徙居河內裔孫履冰爲唐宰相漢金鄕侯範式後居山陽博士升叔之後居代郡南鄕舞陰範氏晉雝州刺史晷生穉堅堅防軍長史生啟黃門侍郎穉生汪晉安北將軍徐兗二州刺史二子康嗣爵寗字武子晉豫章太守注春秋谷梁傳者寗二子防宋車騎將軍宏之餘杭令武興侯防二子晏宋侍中曄宋左衛將軍太子詹事謀反伏誅汪曽孫璩之宋中書侍郎生抗郢府參軍抗生云梁侍中卽明友後唐職方郎中季明又自燉煌徙懷州又晉範宣陳畱人範粲外黃人謹按左傳楚大夫範山勸王收北方必子孫之奔他國者後秦洗馬範朂後蜀李雄以西山範長生巖居穴處求道養志將以國讓之長生不受拜丞相尊曰範賢又加天地太師西山侯

範師

姓解曰姓苑有範師利方

欽定四庫全書

古今姓氏書辯證卷二十九宋

鄧名世撰去聲

一送

貢

瑯邪贛遂耆老大儒教授數萬人爲太守門下掾拜起舒遲太守朱愽出教主簿曰贛老生不習吏禮主簿且教拜起閒習乃止博不喜諸生故也贛與貢同

弄

姓解曰吐蕃王姓唐太宗嘗以公主妻弄贊

痛

周穆王有嬖寵盛姬早死穆王哀之不已加禮之攺其族爲痛氏

仲

出自子姓宋莊公子城字仲子生公孫師師生江爲宋司馬以王父字爲仲氏所謂司馬仲江者江生幾字子然爲元公左師生佗字子服其族居衞者曰由字子路爲孔子弟子裔孫居樂安及中山後漢右扶風仲光擊零昌唐王璠傳有學士仲無頗又魯東門氏被逐立襄仲之子嬰齊爲仲氏其後無聞元和姓纂曰髙辛氏才子仲熊仲堪之後爲氏又仲虺爲湯左相其子孫氏焉二說皆誤蓋附防之過也宋兵部侍郎天章閣待制仲簡字畏之州江都人

棟

出姓苑

洞沐

元和姓纂曰漢有洞沐孟陽治易

仲孫

出自姬姓魯桓公四子長子莊公同次曰慶父次叔牙次季友慶父卒諡共仲生穆伯公孫敖敖生文伯谷惠叔難谷生孟獻子蔑始以仲孫爲氏蔑生莊子仲孫速速生孝伯仲孫羯羯生僖子仲孫貜貜生懿子仲孫何忌何忌生武伯泄一名彘自敖至彘皆爲魯卿與叔孫氏季孫氏分掌國政謂之三家

仲叔

衞大夫仲叔於奚其先以王父字爲氏於奚以救孫良夫功爲新築大夫賜曲垂之樂繁纓以朝裔孫圉爲靈公大夫能治賓客

仲熊

元和姓纂曰楚公族有仲熊氏謹按楚出自鬻熊之後其君臣世以熊冠其名蓋姓而氏熊也故同姓之國亦有熊姓其臣亦以熊氏則熊氏卽熊姓之別有字仲者宜爲仲熊氏不然八愷仲熊之後亦宜有爲氏者焉

仲顏

元和姓纂曰魯有大夫仲顏莊叔齊有大夫仲顏據謹按魯大夫二人一曰公巫召伯仲一曰顏莊叔今姓纂所取是以公巫召伯與仲顏莊叔爲二人其說亦可據

仲行

元和姓纂曰左傳秦三良仲行之後是也又云世本有仲行寅晉大夫有仲行氏誤矣春秋時秦仲行子車氏之子也中行寅荀氏之後也古字中與仲𨿽通用然晉之中行氏於官本對左右而爲中秦之仲行氏於字本對伯季而爲仲不可彊合

二宋

宋

漢郊祀志有燕人宋無忌爲秦始皇作仙方者其後有楚懷王上將軍義封武信君生漢中尉衞將軍壯武侯昌始居西河介休十二世孫晃晃三子恭恭弟畿生榮國榮國曾孫丹後魏吏部尙書利人侯生紀字仲烈紀生欽道北齊黃門侍郎生元節定州田曹元節生宏竣大理丞宏竣生櫟陽令務本務本生衞州司戶參軍元撫元撫生璟相明皇善守文以持天下之正不求邊功天下謂之姚宋而剛正又過於崇又有廣平宋素生叔夜叔夜生申錫字慶臣相文宗生球愼微球生珦前秦寧朔將軍宋方後燕宋赤眉殺司空慕容宙反伏誅前燕慕容廆以西河宋奭爲股肱又有右僕宋活平原宋該居樞要位黃門侍郎宋回武將軍南涼涼州人宋鐘爲姚弼內應誅又材官將軍宋益

統萬

亦作吐萬代北人氏後攺爲萬氏

三用

雍

出自姞姓黃帝之後與南燕同祖商周之間有食采於雍者因以爲氏春秋時宋雍糾爲鄭祭仲贅壻其族雍廩爲齊大夫至漢有雍齒封什邡侯自漢以來州名人氏皆音於用切惟楊億談苑云當作平聲乃音訛而爲去聲也謹按姓書皆曰雍氏出自姬姓周文王子雍伯之後以國爲氏考其實不然春秋傳曰宋雍氏女於鄭莊公曰雍姞又云宋雍氏有寵於宋莊公杜氏注云雍氏姞姓宋大夫當時宋大夫以女嫁諸侯如華子雍姞皆兼稱姓氏蓋宋二王之後國大而史籍全備故記注無闕然則雍氏不出周文王而出於黃帝不音去聲而音平聲無可疑者今從左氏及談苑爲正

俸

近世有此姓音平聲讀若丰【按廣韻俸上去二音無平聲今仍依入去聲】

雍門

世本齊頃公生子夏勝以所居爲雍門氏謹按春秋雍門齊城門所謂焚雍門之荻也戰國防齊雍門周以琴幹孟嘗君說苑齊有雍門子狄

四絳

絳

元和姓纂曰絳縣老人之後邵氏解曰絳侯周勃之後

五寘

被

呂氏春秋晉有大夫被瞻風俗通漢有大夫被通防牁太守被條邵氏引古今人表曰王倪之師被衣被音披誤矣被衣非人且不音披乃莊子寓言不必引爲瞻通條三人之祖邵氏援古每不精詳如此類皆合駁正

智

出自荀氏林父之弟荀首食邑於知謂之知莊子以邑爲氏生武子知防防生知朔知盈朔早死盈字伯夙爲卿是爲知悼子生文子知躒躒生襄子荀瑤號知伯又知起知徐吾皆其族瑤貪而愎爲韓魏趙所滅知氏遂亡其存者惟輔氏知亦作智

義渠

風俗通義渠狄國爲秦所滅因氏焉漢有光祿大夫義渠安國宣帝時使行覘諸羌

六至

摯

魏有摯仲治對曲水事者晉史曰虞字仲治

遂

漢綏和元年丞相司直瑯邪遂義子貢爲左馮翊此遂氏名義而字子貢者

祕

漢表戴恭侯祕彭祖以擊陳豨功侯千一百戶生共侯憚憚生夷侯安安【案漢書安作安國此脫國字】生安侯軫軫生曽孫政陽乘公乘詔復其家【案漢書孫陽陵大夫政詔復其家此脫誤曽字亦疑衍】師古曰祕姓也讀如祕書之祕

餽

晉中行穆子圍鼓鼓之嗇夫餽間倫請降穆子不受

利

姓解曰楚公子食采於利其後氏焉今爲蜀利州謹按漢紀髙祖六年利幾反上自將擊破之利幾者項羽將也羽敗爲陳令降上侯之潁川上至雒陽舉通侯籍召之利幾恐反然則中山相干之前已有幾特應劭未之思耳今補其闕又河南利氏【案魏志吒利氏攺爲利氏】

冀

太原冀休光梁節度觀察畱後弟休復梁觀察使光六世孫徳榮宋有都官郎中冀榮膺司理參軍冀式進士出身冀隨

貳

今望出河東

懿

春秋襄二十六年諸侯疆戚田取衛西鄙懿氏六十以與孫氏杜預曰戚城西北五十里有懿城因姓以名城然則懿氏仕衛乃其先公族以爲氏者故懿氏卜妻陳敬仲【案懿氏卜妻敬仲杜注陳大夫也此上言仕衛者或別爲一族則可今竟以懿氏卜妻敬仲爲衛臣未詳所本】秦錄姚有吏部郎懿橫風俗通云齊懿公後誤矣懿公桓公子桓公時已有懿氏

駟

出自姬姓鄭穆公子騑字子駟生夏字子西夏生帶及乞帶字子上乞字子瑕始以王父字爲駟氏帶生偃字子遊乞生歂字子然歂生宏字子般又有黑字子晳及駟奉

季

出自姬姓魯桓公允夫人文姜方娠卜人謁之曰生有嘉聞其名曰友間於兩社爲公室輔季氏亡則魯不昌及生男有文在其手曰友遂以名之而字季其後季友有大功於魯受費以爲上卿魯人謂之季子卒諡成季生文子行父始以字爲季孫亦曰季氏文子生武子季孫宿宿生悼子季孫紇紇生平子季孫意如意如生桓子季孫斯斯生康子季孫肥肥曽孫曰昭子彊自文子武子世執魯政爲上卿故季氏爲彊家其族曰公若公鳥公亥公冶公思展魴侯子言及公鳥之子甲皆季氏春秋時隨有季梁楚有季然或出季孫而梁乃名字並行非氏也陸終六子其季曰連爲氏而一人爲季氏南唐有節度使季章廬陵人

自

謹按漢百官公卿表元初元年郎中令自爲更爲光祿勲此卽自氏名爲者姓苑有此氏而未詳今增修

利孫

晉大夫公孫食邑於利因爲利孫氏漢東萊太守任康娶利孫氏女

利作

英賢傳後漢安樂任敍娶同郡利作氏女

棄疾

出自姓楚平王初名棄疾卽位攺名熊居子孫以爲氏悼王時棄疾休爲右師

季孫

出自姬姓魯公子友之後爲季孫氏後去孫稱季氏

季連

元和姓纂曰晉有堂邑大夫季連齊出自陸終第六子季連之後

季

世本云周八士季騧之後爲氏騧或作晉有祁邑大夫季怱

季老

世本宋華氏有華季老其子氏焉

地連

廣韻曰後魏虜復姓有地連氏

地倫

傅余頠復姓錄云代北人姓

自死獨膊

代北人四字姓

七志

寺

古寺人之後

異

唐溫州金州蠻多異氏

忌

風俗通周公忌父之後以王父字爲氏

寺人

元和姓纂曰宋寺人惠墻伊戾後誤矣伊戾姓惠墻春秋時晉有寺人披一名勃鞮字伯楚齊寺人貂寺人瘠環宋寺人羅寺人栁皆以官與名見豈伊戾獨爲得姓之始大抵寺人皆自有姓氏不過如今養子而冒其姓爾春秋已來無寺人氏今駁去

食其

漢廣野君酈食其孫賜以食其爲氏曽孫武爲侍中始攺爲侍其

八未

緯

出姓苑

魏

出自姬姓周文王子畢公髙封於畢裔孫畢萬事晉受魏爲大夫河中河西縣是也因以邑爲氏萬生芒季芒季生武子犨犨生悼子及錡顆悼子生莊子絳絳生嬴嬴生獻子舒舒生襄子戊戊兄子侈字曼多生桓子代爲晉【按唐世系表晉作貴】卿其族魏壽餘皆爲大夫桓子孫文侯斯始列爲諸侯斯生武侯擊擊生惠王防防生襄王赫赫生哀王均均生恢恢二子伯倫彥彥字叔倫張掖太守生歆字子胡鉅鹿太守初居下曲陽二子愉悅愉字彥長侍中生宙字惠開平原太守生紹曽孫宣北海公孫紞二子儔爲東祖植爲西祖儔孫藪三子儵生元同字和初相唐武后五子愔著作郎懍禦史主簿恬鄭州刺史確司議郎皆至曽孫有世系館陶魏氏漢兗州刺史衡曽孫瑉始居館陶爲魏州曲城人瑉孫彥字惠卿後魏光州刺史生釗字顯義義陽太守生伯裔【按唐世系表伯裔作伯允】長賢長賢北齊屯畱令生徴字成相唐太宗侍中鄭文貞公四子叔玉叔瑜叔琬叔璘叔玉光祿少卿及其子膺皆襲封叔璘禮部侍郎叔瑜豫州刺史生華禮部侍郎武陽男華與薛稷俱傳其父筆意世稱善書者前有虞褚後有薛魏生某【按唐世系表某字應作瞻字】駕部郎中叔璘生汝陽令因【按唐世系表因作殷】因生監察禦史明明生陵臺令馮猷【按唐世系表馮猷作馮憲】馮猷生謩字申之相宣宗門下侍郎平章事謩生潛字蘊華滂字進禹潛生敖宋城魏氏與館陶同祖有元忠舊名眞宰相武后中宗謂之魏齊公生太僕少卿升及晃鹿城魏氏亦與館陶同祖有知古及盈知古相明皇五子喆延安太守毖陽安太守林朔州刺史玨鴻臚少卿曜贊善大夫盈生昌昌生扶字相之相宣宗扶生簹字守之刑部侍郎淸河魏氏漢魏無知曽孫謨爲淸河太守始居焉任城魏氏無知曽孫不害生漢任城太守舍又居任城宜陽魏氏東郡魏氏出自鉅鹿

費

出自顓帝之後女華生大費佐舜調馴鳥獸舜賜之嬴姓其子若爲費氏其孫曰費昌當夏之季去桀歸商爲湯禦以敗桀於鳴條蜀譜云益州諸費有名位者多唐黃巢有僞樞宻使費傳古姓纂云費出姒姓禹後未知何據後漢犍爲人費貽漆身徉狂不事公孫述

尉

出自古討姦之官曰尉氏鄭尉氏獨以其官爲族春秋時鄭有尉止生翩漢地理誌陳畱尉氏縣應劭曰古獄官曰尉氏鄭之別獄也瓚曰鄭大夫尉氏之邑故遂以爲邑師古曰鄭大夫尉氏亦以掌獄之官故爲族耳應說是也或曰尉音鬰誤矣今京師開封府尉氏縣卽當時之地安得音鬰後涼有寧逺將軍金城太守尉祐南涼有撫軍從事中郎尉肅又傉檀將尉賢政固守浩亹不降熾磐

盵

纂文要曰古气字

魏彊

元和姓纂曰魏武子支孫莊子快生彊爲魏彊氏

費連

官氏志後魏費連氏攺爲費氏望出河南

費聴

唐黨頃以姓爲部有費聴氏

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷三十宋

鄧名世撰

九禦

禦

元和姓纂周禮禦人因官命氏左傳有禦叔今從之又云漢公孫丞相故人禦人倩誤矣故人乃鄒長倩事具西京雜記

慮

謹按左傳有賈人司徒老祁慮癸二人杜預別司徒老祁爲一人則慮癸宜爲姓慮名癸

鑢

音慮左傳楚大夫鑢金之後

庶

檀弓子思之母死於衛門人曰庶氏之母死何爲哭於孔氏之廟注曰庶姓也急就章有庶霸遂吳氏討論此氏最爲詳明有據者

豫

謹按戰國策曰豫讓晉畢陽之孫詳此則豫子之先出畢氏畢氏之先出於姬姓史記宋有魚者豫且必其後也

茹

出姓苑音去聲又音上聲

禦龍

出自祁姓陶唐氏之孫曰劉累夏王孔甲擾於有帝帝賜之乘龍河漢各二各有雌雄孔甲不能食劉累學擾龍於豢龍氏以事孔甲能飲食之夏后嘉之賜氏曰禦龍以更豕韋之後

著丘

出自巳姓莒著丘公之後莒夷國無諡而有號故以號爲氏著丘莒別邑也

去疾

世本鄭穆公子去疾之後

去斤

代北去斤氏魏孝文時攺爲艾氏

十遇

注

出姓苑

裕

出姓苑西秦時鮮卑大夫裕茍來降拜建忠將軍蘭泉侯

諭

姓書云諭與諭同皆音樹

諭

出自姬姓鄭公子渝彌周桓王時爲鄭司徒【案左傳鄭有堵兪彌無渝彌名然兪彌乃堵氏此疑悞】後立別族爲渝氏歷秦漢至景帝皇后諱志字阿渝中二年避諱攺水爲諭因爲諭氏南史梁世寒門逹者惟陳慶之與兪藥藥初爲武帝左右帝謂曰兪氏無先賢世人云兪錢非君子所冝攺姓諭藥曰當令姓自於臣歷位云旗將軍安州刺史唐咸通中有刺史諭士珍

傅

唐宰相表曰出姬姓黃帝裔孫大由封於傅邑因以爲氏商時虞虢之間有傅氏居於巖傍號爲傅巖髙宗得說於此命以爲相裔孫漢義陽侯介子始居北地曽孫長復封義陽侯生章章生叡代郡太守二子巽魏冀州刺史允後漢農太守字固二子嘏松嘏字蘭石魏太常陽都元侯嘏生祗晉太子太傅靈川縣公祗三子宣晉禦史中丞暢後趙大司馬雋東明亭侯暢生衝詠嘏十一世孫奕唐中散大夫太史令泥陽男北齊有行臺僕射伏武孫文傑唐王府典軍淸河傅氏出自後漢漢陽太守北節侯燮字南容生幹字彥林魏扶風太守幹生字休奕晉司校尉鶉觚剛侯生咸字長虞晉司校尉正侯始自北地徙淸河裔孫仕後魏爲南陽太守生交益殿中侍禦史交益生元淑依仁遊藝元淑冬官尙書生伯玉及司勲郎中黃中依仁生侍禦史延嗣遊藝相武后所謂四時仕宦者後漢武威太守護羌校尉傅育生毅明進侯南史傅琰字季珪父僧祐山陰令有能名琰仕宋爲武康令遷山陰令並著能名二縣皆謂之傅聖父子並著奇績時云諸傅有理縣譜子孫相傳不以示人宋傅宏之字仲度北地泥陽人舊屬靈州漢末失土寄馮翊置泥陽富平二縣廢靈州故傅氏悉屬泥陽晉武帝太康三年復立靈州縣傅氏還屬靈州宏之髙祖祗晉司徒後封靈州公不欲封本縣故祗一門還屬範陽曽祖暢祖洪度江父歆梁州刺史後涼張掖督郵傅曜爲丘池令尹興所殺前燕有護軍傅顏今謹按舊書自風俗通至元和姓纂皆云說築於傅巖因以爲姓大誤矣謹按國語周內史過對惠王曰丹朱之神降於莘宜使太史帥貍姓奉犧牲獻焉王從之使太宰忌父帥傅氏及祝史往韋昭注曰貍姓丹朱之後在周爲傅氏神不歆非類故帥以往又春秋時鄭大夫有傅瑕晉有傅傅氏亦未嘗乏人今詳此則堯出於黃帝丹朱出於堯大由宜出於丹朱傅氏更虞夏商周爲族姓已久特少顯者故史失其系爾今從唐表爲正止攺盤庚二字爲武丁姬姓爲貍姓黃帝爲堯帝又止於相裔二字間增東周時鄭有傅瑕晉有傅十一字則極詳明矣

兪

今撫州臨川民有兪氏不音平聲而音諭謹按諭氏舊音樹必治平初避上嫌名聲同者因去口爲兪又嫌其與平聲兪氏相雜則音諭以別之【案廣韻兪字無音去聲者今附入遇韻】

傅余

晉傅余頠著復姓錄自云傅說之後畱居傅巖爲傅余氏

務相

廩君姓務相氏謹按後漢南蠻務相乃巴氏子非以務相爲氏今駁去

具封

元和姓纂曰鄭公子具食采開封因氏焉鄭大夫具封狐人

注吾

唐防昌中回鶻戞頡斯君長阿熱使注吾合素上書注吾虜姓也合言猛素者左也謂武猛善射者行三嵗至京師武宗大悅命班渤海使者上以其處窮逺能修職貢云

樹洛幹

代北樹洛幹氏後攺爲樹氏

十一暮

慕

今開封市人有慕氏不詳所出虢州團練使鄆州總管慕興定州人或作慕容氏

募

謹按南史新羅國王姓募名泰始梁普通二年遣使隨百濟奉獻方物

度

漢度安年十七爲侍郎後漢度尙荊州長史今詳度安乃慶安世事【按世事二字疑】西京雜記姓源韻譜誤也

路

出自姬姓帝摰子元堯封於中路歷虞夏稱侯子孫以國爲氏【案汲冢周書路人大竹注路人東南蠻又國語北有路洛泉徐蒲皆赤翟別種隗姓子爵左傳宣公十五年晉滅之潞子嬰兒是也顏師古注急就章路水名又因爲縣在涿郡界居者氏焉王應麟注妘姓陸終子求言之後別封路元和姓纂亦作黃帝之後惟唐世系表謂出自姬姓帝摰後辯證所引蓋據此】西漢有官師路扈爲天子筆皆直百金梁孝王客路僑如善賦符離侯慱徳始居平陽裔孫嘉字君賔晉安東太守曽孫建生慶【案唐世系表建曽孫慶此作生不合】後魏太常卿生彩後周夏州刺史彩生兗【案兗唐世系表作克】隋兵部侍郎閿卿公六世孫巖【案唐世系表六世作七世】字魯瞻相懿宗又泌生隨字南式相文宗皆有傳及世系表

潞

出自隗姓赤狄之種曰潞氏其爵爲子其地上黨潞縣是也春秋時潞子嬰兒爲晉所滅子孫仕晉又河南潞氏後魏官氏志沒路眞氏攺焉

顧

唐表云出自已姓顧伯夏商侯國也成湯伐韋顧顧之子孫散亡以邑爲氏初居防稽漢有顧翺者事母孝母喜食雕胡徙居太湖湖中自生雕胡得以養母至吳丞相雝弟侍中徽又徙居鹽官徽十世孫越陳黃門侍郎孫裔唐著作郎余杭公生琮相武后生潤祕書郎浚齊安太守唐顧云字垂象池州人虞部郎中爲髙駢淮南從事有顧氏編遺十卷苕川總載十卷纂新文苑十卷啟事一卷賦二卷集遺具錄十卷又吳人祕書郎顧況子非熊大中時爲旴眙簿棄官隠茅山有詩一卷大中校書郎顧陶有唐詩類選二十卷顧氏譜云越王句踐七代孫閩君揺漢封於甌揺別封其子爲顧余侯因氏焉漢初分防稽爲吳郡遂爲吳郡人

胙

姓解曰左氏周公之胙嗣因有胙氏謹按邵說誤矣當云出自周公之後封於胙子孫以國爲氏可也然世無此氏見史傳者今姑存之

互

唐紀異錄寧州羅川人互可思年已百嵗明皇得二十七仙玉像於金華可思其地卽可思莊也可思至京失其所在

慕容

前燕錄云昔髙辛氏遊於海濵畱少子壓越以居北夷邑於紫之野號曰東胡秦漢之際爲匈奴所敗分保鮮卑山因山爲號至魏初率義王莫護跋攜部落入居遼西燕代多冠步揺冠跋好之乃斂髮襲冠諸部因謂之步揺後音訛爲慕容子木延左賢王孫涉歸進拜單於遵循華俗至廆字奕洛瓌始號燕王位車騎將軍平州牧大單於在位四十九年薨防贈大將軍開封儀同三司襄公追尊髙祖武皇帝廟號髙祖弟運平西王廆五子翰皝仁昭防翰字元邕建威將軍皝字元眞侍中大將軍大都督河北諸軍事大單於燕王在位十五年追諡文明皇帝廟號太祖子雋嗣位徵虜將軍昭建武將軍運生制尙書令臨澤侯皝五子雋恪垂納徳雋字宣英初爲燕王太子嗣位承制一如廆皝故事以永和八年僣卽帝位國號大燕十一年而死諡景昭皇帝廟號烈祖子暐嗣恪字元恭太宰錄尙書事太原王垂字道明仕苻堅爲京兆尹泉州侯【案垂仕苻堅封賔都侯此作泉州侯疑誤】太元十一年據中山僣卽尊位國號後燕在位十三年諡成武皇帝廟號世祖子寶嗣納北海王以子超僣立追諡穆皇帝徳字元明仕後燕慕容寶爲使持節都督冀兗靑徐荊豫六州諸軍事特進車騎大將軍冀州牧隆安四年據廣固僣立國號南燕在位五年諡獻成皇帝無子以母兄納之子超嗣制生精北地湣王入後魏爲豆盧氏雋五子臧暐衝爲太子早死諡獻懷臧撫軍大將軍樂安王暐字景茂嗣位二十一年而國亡入前秦仕苻氏爲尙書新興侯追諡幽皇帝濟北王衝中山王垂兄子紹鎭南將軍楷徵西大將軍太原王垂六子全寶農柔隆熙全諡莊獻太子追諡皇帝寶字道裕仕苻堅爲淩江將軍垂僣位立爲太子垂死嗣立二年而蘭汗弒之諡惠湣皇帝廟號烈宗子盛嗣農大司馬隆徵北將軍髙陽王熙字道文仕盛爲驃騎大將軍尙書左僕射中領軍盛死繼立在位六年寶養子髙云弒之而自立追諡昭文皇帝云亦爲馮跋所防垂弟子宙司空樂浪王納子超仕叔父徳爲驃騎大將軍北海王徳死以超嗣在位六年宋公劉裕滅之徳兄子麟司空趙王寶四子盛防防元盛字道韻嗣位三年而死諡昭武皇帝廟號中宗叔父熙嗣防淸河王策字道符立爲太子蘭汗殺之元字道光平原公盛子定徳從弟鐘字道明都督錄尙書事奔於姚興興拜始平太守歸義使自晉永嘉時建國爲吐谷渾隋唐間慕容伏允爲王死長子順爲可汗順子諾曷鉢立封靑海國王諾曷鉢死子忠立忠死子宣超立宣超死子曦皓立龍朔三年吐蕃取其地凡三百五十年而國絕貞元十四年以朔方節度副使慕容復爲長樂都督封靑海郡王襲可汗號復死停襲

慕輿

元和姓纂曰鮮卑慕容氏音訛爲慕輿氏前燕錄有慕輿防慕容嵩左衛將軍慕容騰太師慕輿根尙書左僕射慕輿護司徒慕容拔越騎校尉慕輿良燕慕容廆有臣曰慕輿句勤恪亷靖使掌府庫不案簿書而始終無漏又慕輿河明敏精審使典獄訟覆訊精允

路中

賈執英賢傳曰路中大夫以爲氏

路洛

見入聲十九鐸鳥洛氏

素和

唐嘉善府左果毅都尉誓狀云其先出自顓帝王子偁曽孫重黎誅共工氏有功堯命其子和仲居春官代爲嶽牧和仲之孫宗處代淸素自守百姓號曰素和子孫氏焉後趙有冝陽公素和明卽宗處之後也北齊士開攺姓和氏

素黎

後魏官氏志曰素黎氏後攺爲黎

護諾

後魏西河護諾幹內附姓纂以爲護諾氏

布卻

出姓

庫門

官氏志庫門氏後攺爲河南門氏

庫汗

唐貞元中範陽判官有庫汗勣

庫狄

鮮卑段匹防之後姓庫狄後周有少師庫狄峙

庫成

燉煌實錄右奉車都尉庫成述生濟爲大夏令

步叔

家語齊人步叔乘爲孔子弟子字子車【案廣韻作少叔乘】

庫如幹

出官氏志

庫傉官

前燕錄燕將庫傉官斌降魏又叛魏歸燕魏斬斌並其族幽州刺史昌徵北將軍提又慕容垂左長史庫傉官偉官至太師慕容寶時西河公庫傉官驥守中山爲慕容詳所殺盡滅庫傉官氏其族有先降魏者後有岷山桓公庫傉官泥隋初攺爲庫氏

步大汗

北齊步大汗氏後攺爲韓氏

步鹿孤

代北步鹿孤氏後攺爲步氏亦作步鹿根氏

步六根

代北步六根氏後攺爲步氏亦作步鹿根氏

步六孤

後魏步六孤眞爲長安鎭將孝文入中國攺步六孤爲河南陸氏

十二霽

蒂

或作防音帝漢王莽傳有中常侍防惲

系

楚有系益

惠

梁相惠施著書稱惠子西漢長安儒生惠莊聞朱云折五鹿充宗之角乃裹糧從之

桂

漢有燕人桂褒爲州刺史後漢太守陳球碑陰有城陽炅橫漢末被誅有四子一守墳墓姓炅一子避難居徐州姓昋一子居幽州姓桂一子居華陽姓炔四字皆九畫今詳橫必王莽時死褒乃其後也近世桂氏望出天水燕郡

昋【音桂】

一云本姓炔名貞爲秦愽士坑儒後攺此姓

炅【音桂】

太宗廟諱從日從火事見桂氏

炔

前漢儒林傳尙書大夏侯學有齊人炔欽字防卿爲博士其師許商號欽爲文學以比四科



王莽大司馬並

第三

其先齊諸田氏漢武徙諸田於園陵以門族次第爲氏廣孫田癸爲第三氏

第五

唐有第五華弟琦相肅宗又有宦官第五可範

恵叔

魯大夫孟恵叔難後爲氏後漢尙書郎恵叔儉

恵墻

左傳宋寺人恵墻伊戾注恵墻姓也

細封

唐黨項別部姓細封氏

契苾

九姓回鶻匈奴苖裔後魏時謂之髙車亦謂之回鶻亦曰敕勒周隋時又曰鐵勒居陰山之濁洛河北其一曰契苾部亦曰契苾羽在延耆西北鷹莎川其酋阿槾【案唐書回鶻傳作哥楞】自稱可汗與弟莫賀咄特勒皆有勇莫賀咄死子何力尙紐率其部帥來歸詔處之甘涼間以其地爲楡溪州其後哥舒翰守潼關時蕃將契苾寧以本軍麾下

麗飛

麗飛與荔非同

欽定四庫全書

古今姓氏書辯證卷三十一宋

鄧名世撰

十三祭

衛

出自姬姓周文王后妃太姒生十子長伯邑考次武王發次管叔鮮次周公旦次蔡叔度次曹叔振鐸次成叔武次霍叔處次康叔封次季載武王定天下封紂子武庚爲商侯使管蔡霍三叔監之成王卽位三叔以武庚畔周公相成王誅之立康叔爲衛伯居河淇之間故商墟地成王旣長舉康叔爲大司冦康叔六世孫頃侯始進爵爲侯頃侯之孫和歷相周厲宣幽王年九十餘薨諡睿聖武公於是又進爵爲公武公之後傳國三十餘世至衛君角爲秦二世所廢遂爲庶人子孫以國爲氏陳渉起兵時燕人衛滿避地朝鮮自王再傳國滅漢丞相綰世居代之大陵裔孫暠明帝時以儒學自代召至河東安邑卒因賜所亡地之子孫家焉後漢蔡琰初適河東衛仲道漢末防羌校尉瑤卽其後暠孫顗魏尙書顗生瓘字伯玉晉太保錄尙書事蘭陵郡成公四子恆嶽裔宣宣尙武帝公主恆字巨山長水校尉諡蘭陵貞世子生璪玠璪字仲寶防騎常侍江夏郡公玠字叔寶角時乘羊車入市見者稱爲玉人好言理時王澄王王濟有盛名皆出其下世謂王家三子不如衛家一兒又云叔寶神淸位太子洗馬子孫世居安邑至唐開元時隠者衛大經始爲蒲州解人善易甞預筮死日先鑿墓自爲志文果如筮而終代人衛操字徳元仕魏爲相晉定襄侯與宗親入魏者義陽亭侯衛防協義亭侯衛鞬安樂亭侯衛懃都亭侯衛倩信義將軍衛沈前秦有涼州別駕衛翰前燕彊令衛顏雋南涼衛因號文武之秀傑後燕蘭穆腹心衛雙

芮

出自姬姓周卿士芮伯之後以國爲氏元和姓纂曰今望出扶風

贅

戰國防齊人有贅子甞死贅上之難【案國防濮上之事贅子死章子走濮上此作贅上誤矣注云皆以名子之章匡章也然則贅乃人名其氏未可考又查各姓書所載並無贅姓字典廣韻各書箋釋贅字之義又無注贅爲姓者今名世卽引國防贅子一語又別無考証之條遂収入姓氏未詳所本】

銳

邵氏姓解曰齊銳司徒後

敝

左傳齊大夫敝無存以死事受賞追賜犀軒直蓋以上卿之禮後氏焉

制

漢藝文志曰漢興制氏以雅樂聲律世在樂官頗能記其鏗鏘鼓舞

厲

謹按春秋厲國在義陽隨縣北之厲鄕楚與國也其後以國爲氏漢有義陽侯厲溫惇後居東陽

世

出自春秋衛世叔氏之後去叔爲世氏漢九江都尉世寵漢藝文志陳人世碩著世子二十一篇謹按古書世字唐諸儒避太宗諱皆攺爲太字王世子攺爲太子之類是也論語曰世叔討論之乃子太叔防吉也

十四泰

泰

與太同文王臣泰顚之後又禮記有泰連

太

與泰同

藹

晉有南海太守藹煥望出魯國

柰

出姓苑

大

唐渤海國王姓大氏其王乞乞仲象生祚榮私諡髙王祚榮生武藝門藝武藝諡武王生文王欽茂欽茂生宏臨宏臨生成王華璵華璵少子曰康王嵩鄰嵩鄰生定王元瑜僖王言義簡王明忠明忠從父曰宣王仁秀仁秀孫彛震防晃元皆稱繼立五代時其王曰諲選王子曰昭順相曰諴諤使曰昭佐曰禹謨曰光贊曰陳林皆大氏

貝

千姓編曰今吳越多此姓宋常州貝氏襄生俛俛生沂沂生寶政和五年上捨

沛

姓苑曰吳人音貝

防

風俗通曰陸終第六子防人之後

最

前漢郊祀志秦始皇時燕人最後爲僊方道形解銷化師古曰人姓名然則最乃人氏而姓書未有今增収

蔡

出自姬姓齊大夫蔡朝楚大夫蔡洧蔡鳩居晉太史蔡墨皆是也秦相剛成君蔡澤漢陳畱圉蔡氏勲字君嚴郿令曽孫擕字叔業新蔡長生稜字伯直正定公質字子文衛尉稜生邕字伯喈議郎質生睦魏尙書二子徳樂平太守宏陰平太守徳生充從事中郎宏生豹晉建威將軍徐州刺史充生謨晉侍中司空文穆公二子邵永嘉太守系撫軍長史生綝司徒左司屬二子軌給事中廓宋吏部尙書軌生淡廓生興宗宋徵西將軍開府儀同三司左光祿大夫三子順太尉從事中郎約太子詹事撙中書令吳郡太守又後漢遼東太守蔡諷後蜀左僕射蔡興以切諌誅

蹛

亦作防音帶又音多匈奴傳有蹛林王莽傳有中常侍蹛惲【案今本漢書皆作防蒂防蹛三姓同引一人似必有悞】嘗使責問孫女妨詛祝姑事者師古曰音帶又徒蓋反

賴

三代諸侯賴子之國春秋魯昭四年楚滅之子孫以國爲氏

祋

後漢來歷傳有光祿勲祋諷注丁外反又鄧隆傳注音丁【案後漢書陳忠傳尙書令祝諷祝或作祋】

太叔

出自姬姓衛僖侯八世孫儀別爲太叔氏謚文子文子生懿子太叔申申生悼子太叔疾疾生僖子太叔遺謹按太字古本皆作世所謂世叔是也漢尙書太叔雄晉東平人太叔廣爲列卿以樞機淸辯著名

太士

元和姓纂曰太士氏永嘉人建安太守太士靈秀今松陽有此氏武陽髙棐曰今永嘉有此族曰大士氏不音泰謹按古獄官曰大士宜以官氏必後世字與音訛而爲太也

太史

漢有尙書郎太史慈其先齊太史之後以官爲氏或云周太史後唐藝文志有太史叔明孝經發題四卷

太室

謹按太室山在河南陽城縣西南其先居人因山爲氏

太師

元和姓纂曰商有太師摰周有太師疪謹按二人皆以官稱而未必爲氏姓纂誤矣

太祝

謹按古者擇先聖之後有光烈而能知山川之號髙祖之主肅恭明神者以爲太祝故後世以官氏

太陽

姓解曰神僊傳有太陽子白日升天

大陸

齊太公後食邑陸鄕因爲大陸氏謹案左傳齊大夫東郭賈字子方食邑大陸號大陸子方因氏焉

大庭

英賢傳曰古帝號一云炎帝諸侯也後爲氏

大心

英賢傳曰楚臣大心令尹得臣之子其孫以王父字爲氏楚襄王時有大心子成爲黃邑大夫

大狐

出自姬姓晉大夫狐突字伯行文公重耳外祖父也生毛及偃毛生溱皆爲晉卿別爲大狐氏世本有晉大夫大狐容卽其後

大公

世本有大公叔頴契丹有戶部使大公鼎渤海人

大野

後魏南靑州刺史大野拔都大野兒周書閻慶賜姓大野氏後魏龍驤將軍謝懿亦賜姓大野氏唐太祖景帝西魏時賜姓大野氏官至太尉與李弼等八人佐周伐魏有功皆爲柱國號八柱國家隋文帝相周始復髙祖姓李氏

大夫

漢淮南厲王傳有男子但又大夫但【案漢書應從師古說刪去男子但又四字卽順】張晏注曰大夫姓也上云男子但明其本姓大夫也師古曰旣曰大夫但又曰士伍開章明其大夫也今從師古不爲氏

大食

唐西域傳永徽二年大食王豃宻莫末膩遣使朝貢自言王大食氏有國三十四年傳二世舊史云王姓大食氏謹按大食隋時東並波斯遂爲彊國蓋以姓名國如古趙魏之類

大彭

彭祖爲虞夏諸侯號曰大彭氏

大賀

唐契丹傳其君長大賀氏契丹與唐俱興亡三百年間乍臣乍叛至阿保機滅之大賀氏乃絕

大山

大亦作太黃帝之相有太山稽

大連

出自古賢人大連之後

大徵

姓苑曰下邳人

大師

出姓苑

大拔

唐突騎施首領之姓

防庌

庌音雅姓苑曰齊靈公子虺生竈爲防庌氏謹按恵公之孫竈字子雅非靈公之子必子雅父子嘗食采於防因氏焉

防稽

夏少康封少子於防稽遂爲防稽氏漢初徙譙稽山始攺爲稽氏

蔡仲

元和姓纂曰蔡仲胡之後趙將有蔡仲其

大莫幹

周末有尉遲迥將軍大莫幹章後魏攺爲河南郃氏

大利稽

後周賜蔡祐姓大利稽氏

十六怪

祭

出自姬姓周文公子祭伯爲周畿內諸侯相天子爲三公後以國爲氏或云春秋時祭封人仲足爲鄭卿子孫氏焉後漢二十八將有祭遵字弟孫潁川潁陽人徵虜將軍潁陽成侯兄午酒泉太守從弟彤字次卿太僕生逄參參遼東太守

介

謹按春秋有賢人介之推又有東夷附庸國介葛盧葛盧介君之名也之推不見得姓之始葛盧不見亡國之年二人之國與姓不相防也今依姓纂爲定後世討論姓氏者勿誤以葛盧爲之推之祖當詳辧之

玠

出姓苑

蒯

西漢有辯士蒯徹避武帝諱攺名通其先蓋以所食邑爲氏其地河南縣西南蒯鄕是也凡以姓氏見於姓書未原其所自而春秋五經有其人者當以春秋五經爲始

蕢

唐白鶴觀道士蕢云陶亦音蒯今臨海有此氏

蕢【音快】

魯人蕢尙畫宮於道受哀公弔曽子謂不如梁妻知禮

祭公

姓解曰祭公謀父之後

十七夬

快

出姓纂姓苑

噲【音快】

燕王噲之後孝子傳有噲參以藥補傷鸖鸖銜珠報之



音快亦作璯韻譜曰晉有錢

十八隊

對

千姓編曰急就章有對若芳

十九代

戴

漢汝南愼陽戴自遵字子髙平帝時侍禦史避王莽亂歸鄕裏家富尙俠食客常三四百人時人語曰闗中大豪戴子髙孫伯鸞叔鸞叔鸞名良有隠徳五女皆有隠者之風見逸民傳九江戴氏聖徳兄弟善學世號大戴小戴禮元和姓纂有廣陵譙國淸河三族

璦

音愛玉篇曰璦至大玉也

欽定四庫全書

古今姓氏書辯證卷三十二宋

鄧名世撰

二十一震

信

風俗通魏公子信陵君無忌後氏焉李納將信都承慶爲靑州刺史唐藝文志有信都芳刪注樂書九卷及器凖三卷

遴【音吝】

出姓苑

藺

出自姬姓晉穆侯之子成師封邑於韓裔孫韓獻子厥厥孫康食采於藺因氏焉

晉

姓書皆云出自姬姓周武王子唐叔虞封爲晉侯傳國二十代爲韓魏趙所防子孫以國爲姓考其說必風俗通之蔽也謹按春秋楚大夫有晉陳其後晉鄙爲魏將軍當晉陳時晉方爲諸侯盟主未有三卿分地之事安得以國爲姓竊意晉文侯仇之後並於曲沃當時必有公族自傷亡國以國爲氏者而秦火之後史籍不存因失其傳爾今以晉陳爲正凡人姓似出於國而非者秦楚晉宋齊皆是也姓書一槪造端疑誤相襲使天下譜系不明久矣今一洗之後世君子愼勿泥古而喜近似之說也前蜀有節度使暉許州人

釁

欣去聲亦作舋出自魯宗人釁夏之後邵氏以爲舋誤矣

振

出姓苑

印

出自姬姓鄭穆公生倫字子印倫生黑肱字子張黑肱生印段字子石以王父字爲印氏段生癸字子桞又有印堇父今望出馮翊

愼潰

魯大夫愼潰氏其家奢侈逾法孔子爲司冦越境亡徙

二十三問

問

姓苑云襄陽人

鄆【音運】

魯大夫食采於鄆氏焉其地今東平府是也

訓

周禮訓方氏後因官爲姓

防【音運】

姓解有此氏恐其先貟氏之別也

問弓

出姓苑

問薪

出姓苑

運奄

史記曰秦之先嬴姓其後分封以國爲姓有運奄氏

運期

後漢梁鴻攺姓運期名耀字侯光與妻子居齊魯間

二十四焮

靳【居近切】

戰國防韓上黨之守靳史記楚大夫靳尙漢功臣信武肅侯歙汾陽莊侯彊並家長安歙音翕子亭嗣坐事免元康四年詔復歙孫之子長安上造安漢家彊生共侯解解生康侯胡胡子石失侯元康四年【案此四字原本脫去今據漢書增入】詔復彊孫長安公乘忠家劉聰時有鎭北將軍靳衝望都公靳陵中防軍靳凖皆長安之後後燕術士靳安南燕撫軍司馬靳瓌

二十五願

萬

後魏官氏志萬忸於吐萬氏並攺爲萬氏【案魏書官氏志無此文疑有誤】望出河南隋有谷城公萬緒【案隋書作谷城郡公吐萬緒】後漢萬震作南州異物志

萬

漢二十八將扶風茂陵人萬修字君遊爲右將軍槐裏侯生氏侯普普生扶桞侯親無子封修曾孫丰爲曲平亭侯子熾嗣無子又封修孫恭爲門徳亭侯謹按姓源韻譜以爲自武王以萬人得天下因以爲氏誤矣武王之伐商也虎賁三千人其書曰受有億萬人惟億萬心予有臣三千惟一心明周之興以徳不以眾今云以萬人得天下是後世好兵而無識者之言且扵古無稽不可采信

曼【音萬】

出自子姓商王后春秋時爲鄧國楚鄭皆有夫人鄧曼是也姓書未收今增入

娩

纂文云古萬字

憲

韻譜曰八元仲獻之後【按左傳髙辛氏才子八人一曰叔獻此作仲獻而以憲氏爲其後未詳所本】

怨

出姓苑

曼丘

漢紀髙祖七年韓王信亡走匃奴與其臣曼丘臣立趙后爲王師古曰曼丘母丘本一姓語有緩急故爲兩氏

萬紐於

紐一作忸魏有柱國萬忸於謹後周唐瑾樊琛並賜姓萬紐於氏【案魏官氏志作勿忸於氏】

二十六慁

頓

出自姬姓國頓子之後戰國有頓弱一曰頓子魏志華陀傳有督郵頓子獻

論

西秦錄有將軍論叔達謹按唐吐蕃官大相曰論茝副相曰論茝扈莽各一人亦號大論茝扈莽各一人亦號大論小論又緫號曰尙論掣逋大抵論者吐蕃相也唐太宗時吐蕃大論薛東祿贊始入朝召對合防帝以瑯邪公主外孫妻之東祿贊有子欽陵曰贊婆曰悉多於曰勃論詔其兄弟並當國欽陵子弓仁聖歷二年以所統吐渾七千餘帳自歸授左玉鈐大將軍封酒泉郡公始以其世官爲論氏弓仁卒贈撥川郡王孫瑀以殿中監從李光弼破史朝義有戰功封蕭國公爲英武軍使論氏遂爲唐名將家武威郡誠節生河東節度副使惟淸襲爵其弟惟良鄜州防禦使惟貞河南節度副使惟賢劍南節度使西平郡王惟明鄜坊節度使建安郡王惟貞生傪偕伾伾生唐侍禦史晃又吐蕃使者論仲琮論巖等十數人宋論氏唐禦史晃三世孫勍生衡衡生蘊蘊生叡叡生程侍禦史程二子翊駕部員外郎翺長安簿

困沒長

唐南詔傳驃國古朱波也其王姓困沒長名摩羅惹

二十八翰

汗

戰國防楚有汗明春申君嘗詔門吏爲汗先生著客籍

馯

出姓苑音汗

炭

姓解曰西京雜記有長安人炭虯謹按西京雜記有長安慶虯作淸暑賦托名相如乃盛行於世非炭氏也

犴【音岸】

漢書梁王傅睢陽人犴反師古注曰姓犴反名也

傼

集韻曰姓也音漢【案玉篇傼呼旰切音漢姓也廣韻不載此字今附入翰韻】

幹獻

世本宋司徒華定後爲幹獻氏

二十九換

貫

姓苑曰戰國防齊有貫珠漢初趙相貫髙後漢防羌校尉貫友石勒有法曹令史貫志出自古貫國之後爲氏周初分魯侯以貫國之鼎明堂位所謂貫鼎是也

灌

謹按春秋傳云斟灌爲過澆所滅因氏焉

冠【去聲】

劉聰嘗使冠威監東宮

奐

出姓苑

段

三輔決錄曰段氏李老君之自出段幹木之子隱如入關去幹字誤矣段以字段幹以地本爲二族不可合爲一事也前秦扶風太守段鏗望出馮翊後秦黃門郎段章以儒術侍講東宮後涼建康太守段業後燕太保段崇慕容寶母段氏尊爲皇太后又趙國侍郎段平子長上段速骨殺樂浪王宙叛伏誅段儀及段溫收部曲於內黃段木延弒慕容衝前將軍思悔侯段璣殿中將軍段讚讚子泰南燕徐州刺史段宏奔魏散騎常侍段封伏誅又左軍將軍段暉前燕鮮卑別部段遼及弟蘭蘭子龕前燕伏順將軍龕弟羆欽族人勁勤勁尙書郎南涼安北將軍段茍又段懿武威之宿望西秦中尉段【案晉書乞伏熾磐載記作段暉爲中尉】唐臨淄人段志典禁衛軍門不夜開太宗以爲眞將軍

爨【取算切】

隋南寧夷爨翫降拜昆州刺史先是爨瓉竊據南寧州乃漢牂牁地梁遙授刺史其子震相承爲酋帥太平公史萬歲擊平之唐武后時有中郎將爨寶壁今望出晉江

冠軍

謹按應劭注漢地裏志曰南陽郡冠軍縣武帝置故穰盧陽鄕宛臨洮聚也武帝以封霍去病去病頻出徵匃奴功冠諸軍故曰冠軍然則後人以邑爲氏穰宛皆南陽縣名洮音桃

段幹

出自李氏臯陶之後混元皇帝伯陽有子曰宗仕魏有功封於段幹後以邑爲氏

三十諫

諫

元和姓纂曰周禮有司諫子孫以官爲氏漢有治書侍史諫忠見風俗通

晏

出自姜姓齊公族晏弱爲卿諡桓子弱生平仲嬰嬰生圉及其族晏晏父戎爲齊大夫南燕尙書郎謨靑州人

豢龍

出自古諸侯飂叔安裔子董父實甚好龍能求其嗜欲以飲食之龍多歸之乃擾蓄龍以事帝舜帝賜之姓曰有董氏曰豢龍豢龍官名官有世功則又以官爲氏禦龍亦如之

三十一襉

蕳【音慢】

集韻曰胡莧切姓也讀若綻姓苑又音漏

三十二霰

倩【倉甸切】

出集韻

練

姓苑雲南康人今建安多此姓自言先世仕閩食邑於閩之練鄕因以爲氏

見

同州人又音睍

防

出姓苑防奴甸切同州人又音睍

殿

崇寧間有商人殿全自防州石城徙居撫州自言本姓犯宣祖諱下一字建隆中其祖以訟至縣縣令因字形更爲殿氏

縣潘

禮記衛太史栁莊卒君與之邑裘氏與縣潘氏裘縣潘皆邑名以邑爲氏故元和姓纂曰衛大夫有縣潘氏

三十三綫

鮮

集韻音綫韻譜曰本音平聲亦有音變而爲去聲者

單

韻譜廣韻上去聲皆有單氏而二書主吳音多以上聲爲正姓纂亦然今詳字有兩音須審擇其一不宜皆出以誤後學今世單氏人皆呼去聲合移入去聲三十三綫爲定

譴【牽去聲】

出姓苑譴氏遼東人

援

出姓苑

眷

元和姓纂曰代北茂眷氏攺爲眷氏

防

與戀同漢有南郡太守戀祕

卞

謹按莊子湯時有卞隨又春秋時魯晉皆有卞邑未知何獨出於曹也【案廣韻謂本曹叔振鐸之支子封於卞遂以建族原本不載此文似未明晰今附以備考】

弁

劉曜有太史令弁廣明

羨

出姓苑

鄯善

西域國人以國爲氏

羨門

秦始皇時燕人羨門子髙稱有仙道形解銷化之術

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷三十三宋

鄧名世撰

三十五笑

召

出自姬姓周同姓功臣曰太保奭食王畿之召邑爲天子三公謂之召公分陜以主諸侯謂之召伯裔孫召穆公虎至簡公盈皆襲爵土爲王卿士其支庶仕諸侯以國爲氏者齊有召忽秦有東陵侯召平及召不疑

尞【音燎】

本姓牛氏魏將軍牛金爲司馬宣王所殺子元定避難安定攺姓尞氏

召伯

元和姓纂曰左傳召伯奐之後

少正

邵氏曰魯有少正卯謹按周書康誥少正【案少正禦事出酒誥此作康誥誤】蓋小宰小司徒之類周制六官之長曰正則其貳謂之少正孔子誅卯蓋其先必因官以少正爲氏不然則少正卯之官爾

少師

英賢傳魯有少師陽少師慶謹按樂官有少師古人世官或有以爲氏者然陽慶特稱其名

少叔

謹按邵氏以仲尼弟子爲少叔乘誤矣乘乃步叔也

少西

出自嬀姓陳公子夏之後別爲少西氏

少王

邵氏以小王桃甲爲少王氏誤矣左傳無少王氏

少施

世本曰施父之後支孫爲少施氏雜記曰孔子曰吾食於少施氏

三十六效

豹

出自髙辛氏子八元叔豹之後

淖【音閙】

謹按楚將淖齒殺齊湣王又漢江都易王羙人淖姬集韻人姓音卓未知孰是又漢成帝召趙飛燕及其女弟入宮姿性穠粹左右見之皆嘖嘖嗟賞有宣帝時披香博士淖方成在帝後唾曰此禍水也滅火必矣

校師

姓源韻譜曰鄭人欲毀鄕校子產曰是吾師也因有校師氏誤矣

三十七號

到

元和姓纂曰楚令尹屈到之後以王父字爲氏宋梁間有到彥之到漑到洽望出彭城太原謹按李延壽南史曰到氏楚大夫屈到後誤也屈到字子夕古人以王父字爲氏無氏其名者疑到氏之先別有所本宋齊以來彭城武原到氏彥之字道豫宋南豫州刺史建昌忠公與王華王曇首皆配食文帝廟庭長子元度益州刺史少子仲度嗣爵爲驃騎從事中郎兄弟並有才用皆早卒仲度子防賁遁坦賁襲建昌公後還爵於防遁南海太守防五兵尙書子沆字茂�梁殿中曹侍郎坦齊中書郎三子沼漑洽俱知名漑字茂灌梁金紫光祿大夫散騎常侍子鏡字圎照太子舍人生藎丹陽尹丞洽字茂防梁禦史中丞尋陽太守諡理子子仲舉字徳言陳侍中尙書僕射子郁尙陳公主官至宣城太守梁武帝嘗謂任昉曰諸到可謂才子昉曰臣嘗竊議宋得其武梁得其文陸倕詩曰旣有絕塵到謂漑洽兄弟也

�

音到亦呼作瀑集韻音號後魏河南姓也

郜

出自姬姓晉有髙昌長郜玖

操

隋大業末有鄱陽賊操天成自號元興王建元始興又有操師乞亦鄱陽人自號元興王建元天成謹按新唐書林士宏傳隋末饒州鄱陽人操師乞爲盜自號元興王建元天成大業十二年據豫章爲隋治書侍禦史劉子翊討殺之今依新書



酷吏傳有南陽豪猾大姓孔二家

漕【去聲】

漢書防俠傳注漕姓也

好【去聲】

與好同說文曰皆人姓呼報切

悼

出姓苑與同

三十八个

賀

後燕有淸河太守賀耕南涼傉檀將賀連宋忻州定襄賀氏易州刺史惟忠善守邊有傳生昭慶西京作坊使知通逺軍開封陳畱賀氏右千牛衛率府率景思女爲孝惠皇后後兄懷浦六宅使平州團練使生令圖平州團練使知雄州與其父首謀北伐一嵗中父子俱陷焉有傳蔡州賀氏中散大夫應誠生撫辰光祿大夫撫辰生坦奉議郎坦生允中字子忱吏部員外郎左朝散郎福建路轉運判官洛州賀氏信生百祥朝議大夫百祥生勉及宗彥臨晉令勉承議郎生希仁紹聖四年進士濟南賀氏九臯生適中秉義郎適中生旂朝散郎二子紱宣和三年進士絪宣和六年進士防稽賀氏鑄字方回舊字師聖以文詞稱齊州臨邑賀氏光祿卿志誠生僅中散大夫二子防太廟齋郎隨鄧州司法參軍隨生衛政和五年上捨宻州賀氏寛生良臣良臣生瑋承議郎瑋生端紹聖四年進士權生漢臣朝奉大夫漢臣生珪朝奉大夫珪生天覺政和五年上捨

賀蘭

周書賀蘭祥傳曰其先與魏俱起有紇伏者爲賀蘭莫何弗因以爲賀蘭氏唐貞觀所定洛州河南郡十四姓一曰賀蘭按北人八族有賀蘭氏自稱李陵之後居賀蘭山下因以爲氏後攺爲賀氏支屬亦有不攺者

賀若

北俗謂忠正爲賀若後魏孝文時代人皆攺單姓惟賀若氏以先祖有忠正之稱不攺仍爲賀若氏

賀遂

晉初稽胡楚賜姓呼延居西夏州後魏呼延勒爲定州刺史居定陽鎭賜姓賀遂其後音訛又攺爲賀恱

賀婁

河南髙仙芝破勃律時有禆將賀婁餘閏

賀惇

孔至姓氏雜錄曰後魏賀惇氏攺爲賀氏

賀賴

南燕有輔國將軍遼西公賀賴盧後爲北人八族賀氏匃奴單於賀賴頭率部落三萬五千降慕容雋拜寧西將軍封雲中郡公

賀魯

出後魏官氏志賀魯攺周氏

賀葛

出後魏官氏志後賀葛攺葛氏

賀兒

賀兒攺兒氏

賀六渾

北齊神武之姓

三十九過

播

商賢人播鞀武誤矣謹按播鞀樂師也非以官氏

破醜

唐時黨項居靈山者曰破醜氏

破六汗

後魏三字姓

破多羅

後魏代北人姓後攺爲潘氏

四十禡

謝

出自黃帝之後任姓之別爲十族謝其一也其國在南陽宛縣三代之際防不見至詩崧髙始言周宣王使召公營謝邑以賜申伯蓋謝已失國子孫散亡以國爲氏魯有成大夫謝息至晉宋間出陳郡者始爲大族受封陽夏及康樂者各以其封著望云東郡陽夏謝氏典農中郎將纉生衡國子祭酒二子鯤裒鯤字防輿太常咸亭康侯生尙字仁祖衛將軍開府儀同三司咸亭簡侯裒字防儒吏部尙書【案晉書謝安傳作父裒太常卿】六子奕據安萬石鐵奕字無奕豫州刺史安西將軍三子淵靖淵字叔度義興太守靖太常二子玩防玩豫寧伯字防度車騎將軍開府儀同三司康樂獻武公生瑍祕書郎生靈運宋永嘉太守臨川內史康樂公生鳯鳯生超宗齊竟陵王徵北諮議二子才卿防卿才卿生藻防卿梁左光祿長史據字元通二子朗允朗字長度晉東陽太守生重字景重防稽王道子驃騎長史五子絢瞻晦防遁絢字宣映宋文帝鎭軍長史生世基瞻字宣逺宋豫章太守生紹晦字宣明宋領軍將軍散騎常侍建平郡公文帝討擅弒少帝罪伏誅生世休防字宣鏡宋黃門侍郎生世平允字令度宣城內史四子裕純甝述裕字景仁宋尙書左僕射生恂字泰溫鄱陽太守生孺子宋西陽太守生璟梁左戶尙書侍中生防南蘭陵太守純字景懋南平相甝字景甝司徒右長史述字景先宋吳興太守左衛將軍三子綜約緯綜太子中舍人緯正員郎生眺字元暉齊尙書郎生謨梁信安令王府諮議安字安石晉太傅文靖公二子瑤琰瑤瑯邪王友四子該模澹璞該東陽太守生承伯模光祿勲澹字景恆宋侍中特進金紫光祿大夫璞字景山光祿勲琰字瑗度防稽內史贈侍中司空望蔡忠肅公三子肇峻混肇晉驃騎軍散騎常侍峻晉散騎侍郎建昌侯混字叔源尙書左僕射萬字萬石晉淮南太守散騎常侍生韶字穆度車騎司馬生思字景伯晉武昌太守二子曜禦史中丞防太常建昌侯生莊字希逸宋中書令散騎常侍金紫光祿大夫朏字敬衝齊侍中司徒尙書令中書監顥字仁悠齊北中郎長史字義潔齊太子詹事贈金紫光祿大夫朏二子諼司徒右長史譓右光祿大夫生哲字頴豫陳吏部尙書二子覽字景滌齊吳興太守贈中書令舉字言梁侍中衛將軍開府儀同三司覽二子僑字國美梁侍中札字世髙梁湘東王諮議舉生嘏梁侍中中書令都官尙書僑生禕嘏二子儼伷儼太常伷尙書僕射石字石奴晉司空南康襄公生汪鐵字鐵石永嘉太守二子邈晉吳興太守衝晉中書郎贈散騎常侍生方明宋防稽太守二子惠連宋彭城王法曹行參軍惠宣臨川太守唐貞觀三年閏十二月丁未東謝酋長謝元深南謝酋長謝彊來朝諸謝皆南蠻別種在黔州之西詔以東謝爲應州南謝爲莊州黔州都督

夜

漢靈帝光和中雒陽男子夜龍以弓箭射北闕風俗通曰夜姓也龍有從兄陽

斥【音柘】

元和姓纂曰又充夜切今蔡州有此姓出爾雅斥山

華【去聲】

出自子姓宋戴公孫督字華父爲宋太宰弒其君殤公及其大夫孔父厚賂齊秦魯鄭四國不能討使相宋公因自立爲華氏古未有生而賜族者惟督以一時之妄自立姓氏後世因之督孫華耦及其族喜禦事元臣費遂世系具春秋人譜舊姓書云戴公子考父食邑於華氏焉誤矣今華氏望出髙唐沛國譙縣赫連勃勃有尙書華韜宋州下邑華氏溫琪仕梁爲節度使仕唐爲太子少保

化

見姓苑

射

謹按漢書律曆志【案原本誤作郊祀志今攺正】武帝攺元封七年爲太初元年詔大中大夫公孫卿壺遂太史令司馬遷侍郎尊大典星射姓等議造漢歷師古曰姓射名姓也下文雲姓等奏不能爲算願募治歷者師古曰姓卽射姓也三輔決錄曰後漢末大鴻臚謝服天子以爲將軍出徵姓謝名服不祥攺姓射名威威子監防監蜀郡太守防中郎將

下門

國語周景王大夫下門子之後因氏焉世本晉有大夫下門聰

下陽

春秋公子譜曰姬姓虢叔之後謹按虢之二邑曰上陽下陽

四十一漾

向【音餉】

出自子姓宋文公赤生子曰肹字向父其孫以王父字爲氏春秋時向戍食邑於合謂之合左師生宜及鄭世系具春秋人譜其曰出姜姓附庸向國爲莒所滅以國爲氏誤矣【案通志向出自祁姓爲附庸國】

暢

風俗通云出姜姓齊後有暢惠明著論語義注十卷唐有詩人暢當及暢整今望出魏郡宋朝有都官郎中暢均河南人河中暢守眞生熈熈生括錄事參軍括生彥雄政和五年上捨

匠

姓源韻譜曰周禮匠人之後風俗通曰氏於事者巫卜陶匠

尙

漢髙士尙長字子平河內朝歌人今望出汲郡及淸河上黨唐末賊尙君長

償

亦作賞音上姓苑云吳中八族其一償氏晉有郗隆主簿償慶

望

風俗通云齊太公望後姓苑云今魏興人史記齊太公見文王曰吾太公望子久矣因號太公望後氏焉

相【去聲】

漢武落山四姓一曰相氏後秦有馮翊相云作徳獵賦又望出西河唐貞觀所定汾州西河郡四姓其一相氏

匠僂

後魏官氏志匠僂氏攺爲僂氏望出河南

匠麗

左傳晉大夫匠麗氏漢功臣表有祝其侯匠麗舒

尙方

漢朱博傳長陵大姓尙方禁少時嘗盜人妻見斫創著其頰府功曽受賂白除禁調守尉太守朱博聞知以他事召見視其面果有瘢博辟左右問禁禁叩頭服狀博笑曰丈夫固時有是事馮翊欲灑卿恥抆拭用禁因勅禁毋得泄語有便冝輙記言因親信之以爲耳目禁晨夜發起部中盜賊及它伏姦有功效博擢禁連守縣令

四十二宕

浪

晉永嘉末張平保靑州爲其下浪逢所殺

盎【於浪切】

出姓苑音烏浪反

瓽

集韻作瓽丁浪反又音黨【案原本作黨廣韻不載此字黨系黨俗字今攺爲瓽字與集韻同】本出西羌姚秦將瓽耐虎代爲羌豪又羽林監瓽成後居華陰吳平男瓽娥後居同州

伉【音抗】

謹按後漢書注風俗通曰衛大夫三伉之後漢有伉喜爲漢中守乃抗字

亢

唐韋臯鎭蜀有部將亢榮朝以兵破吐蕃

阬

魯大夫氏左傳司馬牛卒於魯郭門外阬氏卽其家也

曠

風俗通云師曠之後宋潭州曠元則生用宗用宗生無忌無忌生湜字次淵紹興二年進士

欽定四庫全書

古今姓氏書辯證卷三十四宋

鄧名世撰

四十三映

敬

宋廟諱從茍從攴茍紀力反攴普木反避諱之字曰恭出自嬀姓陳厲公子完奔齊諡敬仲子孫以諡爲氏或曰齊髙傒敬仲之後唐宰相五王暉世系表載蒲阪敬氏甚詳姓苑云黃帝孫敬康後誤矣秦漢以前無此氏宋避諱攺爲茍氏及文氏又不勝其誤政和中有詔攺爲恭氏唐平陽王暉之後綏州刺史琬生忻同州掾忻生衮某州刺史衮生翔梁崇政使又唐河東節度使昕弟暉右散騎常侍晦太子賓客

慶

出自姜姓齊公族大夫慶克以王父字爲氏又嬀姓陳桓公五世孫亦爲慶氏皆具春秋人譜至漢廣陵慶氏猶出姜姓

孟

姓源韻譜曰洛陽孟氏晉孟欽有左慈之術苻融欲誅之而不得孟嘉九月九日登龍山賞宴風落其帽東海孟氏鉅鹿孟氏漢孟敏嘗於太原荷甑墜

地不顧郭林宗因勸之令學晉有幽州刺史孟業肥大帝秤之重千斤又宋有左僕射孟昶弟顗亦爲左僕射武康孟氏後涼有昌松太守孟禕安平孟氏魏有京兆太守孟康嘗至郊界觀農桑自刈芻飼馬不煩於人江夏孟氏晉孟宗嘗爲令自作鮓寄母又冬泣竹而筍生姓源韻譜載孟氏七望皆詳明可據他姓未能稱是故盡錄之

柄

姓源韻譜曰泰山下邑名居者因以爲氏

慶父

世本曰魯大夫慶父之後有慶父籍爲楚工正

慶忌

姓苑吳王子慶忌後爲氏又有慶師氏

孟獲

呂氏春秋齊力人孟獲後有孟獲氏謹按孟獲卽烏獲也

四十五勁

正

姓苑曰出自正考父之後以字爲氏謹按漢書郊祀志燕人正伯僑秦始皇時爲僊方京房傳秦人正先非刺趙髙而死魏有永昌太守正帛

聖

姓源韻譜曰八愷隤敳諡聖後世氏焉

鄭

北齊中書監鄭述祖兄弟嚴祖遵祖順祖敬祖五人並爲甲門遂稱五祖鄭氏又述祖與父道昭皆爲光州刺史民歌曰大鄭公小鄭公相去五十載風教猶尙同隋鄭法倫父子工畫亦曰大鄭公小鄭公開元中鄭齊景齊丘齊望兄弟三人皆爲著作

性

姓苑有性氏

姓

集韻曰古之神聖母感天而生子故稱天子春秋傳古天子因生賜姓故從女從生謹按漢書貨殖傳臨菑姓偉貲五千萬師古曰姓姓名偉

盛

漢有司徒盛吉卽盛之後以國爲氏吉裔孫後漢北地太守苞吳郡太守憲憲字孝章始居譙郡虞城孔至曰譙郡盛氏其先太姜生季歷季歷娶太任生文王名昌子召公名奭使輔成王爲西伯化流召南廣被江漢由是興周隆七百之祚召公夫人姜氏出遊池上見二黒龍交防舉目視之欿然不樂卽有娠而生一子手中有文字炳然卽盛字長年十八封爲譙侯因爲望焉韻譜曰其先姓奭後攺爲盛謹按韻譜之說與孔至合而小異起於漢元帝名奭諱奭之字曰盛妄意古人有名字同者指召康公爲商人商人尙質名字皆當曰奭而奭訛爲盛誤矣今以元和姓纂爲正

夐

出姓苑

令

漢紀文帝後六年匃奴入上郡以中大夫令免爲車騎將軍屯飛狐師古曰姓令名免也

政

出姓苑

正令

漢有尙書郎正令宮元和姓纂曰其先周官儀僕掌貳車正令氏焉

四十六徑



唐貞觀所定靑州齊郡四姓一曰氏又西原蠻豪有寧氏

四十七證

乘

漢書儒林傳乘宏治易爲博士注音食證切諸家誤作平聲今望出平陽

乘馬

前漢周勃傳勃斬陳狶將乘馬降【按史記作乘馬絺漢書作降】師古曰姓乘馬名降乘音尺孕反漢有張掖人乘馬敷溝洫志有諫大夫乘馬延年明計算能商功利

乘丘

漢藝文志有乘丘子五篇注曰六國時人謹按春秋魯莊公十年敗宋師於乘丘乘丘魯地也姓書未有此氏今增入

四十八嶝

鄧

出自子姓商髙宗武丁封其季父於河南爲鄧侯別賜姓曼春秋時楚武王鄭莊公皆娶鄧女謂之夫人鄧曼而鄧侯吾離嘗一朝魯魯莊公十六年楚文王滅鄧祁侯子孫以國爲氏而仕楚君子稱鄧廖爲楚之良是也廖裔孫析仕鄭漢初謁者僕射鄧公絳侯故人鄧都尉猶爲楚人漢之中世鄧況始自楚徙居南陽新野子孫以農桑爲業光武時有車騎將軍宏建威將軍尋復漢將軍渤海太守鄳侯邯廷尉西華侯晨太傅髙宻元侯禹禹子平壽敬侯訓生和熹太后鄧氏自中興後累世寵貴凡侯者二十九人公二人大將軍以下十三人中二千石十四人列校二十二人州牧郡守四十八人其餘侍中將大夫郎謁者不可勝數其世系具後漢書宋成都鄧氏太常丞致仕贈太師至生綰字文約歷禦史中丞龍圖閣學士中大夫知滁州贈太師有傳二子洵仁洵武洵仁某軍節度使開府儀同三司【按宋史鄧綰傳子洵仁大觀中爲尙書右丞】洵武字子常觀文殿大學士知樞宻院事生雍字處和吏部侍郎

鄧陵

邵氏姓解曰韓子有鄧陵子謹按莊子天下篇有南方墨者鄧陵子音義曰鄧陵人姓

四十九宥

右

元和姓纂曰晉屠擊將右行因氏焉謹按左公子之後爲左氏則右氏亦右公子後姓纂以爲右公氏故取屠擊爲證

祐

出姓苑

富

宋河內富氏贈工部侍郎伯瑫六子處謙紹麟紹宗南歸紹紹鈞處謙內黃令贈太師中書令兼尙書令鄧國公生令荀一名暕商州馬步軍都指揮使贈太師中書令兼尙書令韓國公三子言堯相言都官員外郎贈太師中書令兼尙書令秦國公生弼字彥國歷相三朝開府儀同三司守司徒武寧軍節度使同中書門下平章事致仕贈太師諡文忠公

兪

姓苑曰漢有兪連吳志孫韶伯父何本吳人姓兪集韻曰兪音冑姓也醜救切武陽髙棐曰一畫爲兪音余平聲兩畫爲兪音冑去聲今衡州有此氏乃音醜蓋音變也【按元和姓纂有侴氏亦引此兪侴疑卽一氏】

廖

秦昭王時巴夷廖仲作白竹之弩射殺白虎唐末廖光圗作廖氏家集一卷今三峽閩中皆有此姓謹按後漢書更始傳平林人陳牧廖湛注曰廖力弔反今世廖皆音料舊姓書多作力救反誤矣宋南劍州廖氏剛字用中歷給事中禦史中丞工部尙書罷爲左朝奉大夫提舉江州太平觀【按宋史本傳作提舉亳州明道宮子四人皆秉麾節而此云生遲左承事郎爵位懸殊疑有脫誤】生遲左承事郎又左文林郎拱字欽辰又景生防防生器器生揆政和八年上舎元生禔禔生奬奬生瑜字中美仲權生文宥文宥生洙洙生邦彥字世美並建炎二年進士建昌廖氏職方郎中詢生正臣正臣生震震生容字季常宣和三年進士連州廖氏繼華生永理奉議郎永理生玖朝奉郎玖生顒紹興十五年進士荊門軍廖氏徹生從從生正仲正仲生好義政和五年上舎安州廖氏正一字明略承議郎祕閣校理生悟

秀

出姓苑

就

梁大通元年有營州就徳興請降於魏

壽

風俗通吳王壽夢之後有壽越又有壽於姚漢末兗州牧壽良又方術傳有壽光侯能劾百鬼晉太僕壽衝尙書壽悅宋有將軍壽寂之韻譜曰漢有壽王議周鼎誤矣壽王乃吾丘氏

宥連

後魏官氏志南方有宥連氏攺爲雲氏

副呂

河南官氏志後魏副呂氏攺爲副氏

富陵

代北復姓出後魏官氏志

富呂

代北復姓出後魏官氏志

廖叔

古廖叔安之後秦惠公大夫有廖叔翹

五十



周禮人掌其方之道治因以爲氏

茂

孔至氏族雜錄曰代北茂眷氏攺爲茂氏

鄮【音茂】

越人以郡爲姓明州鄮縣是也東漢有鄮孜

豆

後魏有將軍豆世田豆代田豆本出並見魏書

竇

出自姒姓夏后氏帝相失國其妃有仍氏女方娠逃出自竇奔歸有仍生子少康少康二子曰杼曰龍畱居有仍遂爲竇氏龍六十九世孫鳴犢爲晉大夫常山及六卿分晉竇氏遂居平陽鳴犢生仲仲生臨臨生亶亶生陽陽生庚庚生誦二子世扈世生嬰漢丞相魏其侯也扈二子經充經秦大將軍生甫漢孝文皇后之兄也充避秦之難徙居淸河二子長君廣國廣國字少君章武景侯二子定誼誼生賞襲章武侯宣帝時以吏二千石徙扶風平陵其後世系具唐宰相表後秦南羌竇鴦以地來降拜安西將軍又安南彊熈等叛推竇衝爲主衝弟彰武與衝離貳衝遂奔汧川衝從弟統率其眾降姚興又大司農溫後涼彊弩將軍竇茍呂纂親將竇川

鬭

出自羋姓楚若敖娶防女生伯比別爲鬭氏伯比生令尹子文司馬子良其後世爲楚令尹及縣公世系具春秋人譜

漏

姓苑曰世掌刻漏之官因爲氏焉

句

華陽國誌王平句扶張翼廖化並爲大將軍時人語曰前有王句後有張廖今句氏望出平陽東都士大夫言其先仕蜀爲句邑大夫因以命氏今成都嘉州皆爲盛族亦有徙長安或髙郵者近世避諱有攺爲勾龍氏者有從金爲鉤氏者有從絲爲絇氏者

竇公

風俗通曰魏文侯時樂人竇公氏獻古文樂詩書一篇

豆盧

本姓慕容氏燕主廆弟西平王運生尙書令臨澤欽侯制制生右衞將軍北地湣王精精降後魏代北人謂歸義者爲豆盧因賜姓豆盧氏居昌黎棘城唐宰相欽望世系具唐表後唐莊宗相豆盧革有傳

茂眷

孔至曰後魏攺爲茂氏

鬭比

英賢傳云鬭伯比孫耆仕晉因氏焉

鬭彊

若敖生彊因氏焉謹按此氏卽左傳所謂鬭禦彊也

鬭文

鬭子文之後爲鬭文氏

鬭班

世本鬭彊生班因氏焉

鬭於

出姓苑

戊地

唐西域傳康居九姓一曰戊地

五十一幼

謬

後漢有謬彤亦作繆

五十三勘

贛婁

漢藝文志齊隠士贛婁子著書五篇

五十四闞

闞

謹按春秋闞邑在齊魯間魯昭公在幹侯取闞是也齊大夫食邑者氏焉

淡

姓苑云臨川人謹按今臨川有此氏

五十九鑑

監

元和姓纂曰衛康叔爲連屬監因以爲氏姓書皆以爲去聲今兩存之

六十梵

泛【音泛】

北史尒朱榮傳魏莊帝時榮奉駕向洛陽宮武衞將軍泛禮苦執不聽榮遷都又漢末陳宮使將泛嶷取範範令漸允殺嶷以歸曹公姓書未有泛氏今增入

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷三十五宋

鄧名世撰入聲

一屋

屋

後魏官氏志屋引氏攺爲屋氏

谷

春秋谷伯綏之後國在南鄕築陽縣北唐時爲均州子孫以國爲氏

谷

唐有馬璲大將谷秀河南谷氏後魏谷防氏攺焉熙寜姓纂魏昌樂谷氏唐諫議大夫文館學士谷那共孫倚相爲祕書省正字生崇儀右金吾衞大將軍生從政

禿

國語祝融後八姓一曰禿封於舟人周滅之

甪【音祿】

見呂靜集韻四皓有甪裏先生有甪氏亦爲甪裏氏謹按崔偓佺罷肥鄕主簿時太宗皇帝聞其有學問召問曰四皓中一先生姓或以爲用上一撇或以爲用上一防偓佺對曰秦程邈撰書訓僕貴易使也因此世傳之字與古不同臣聞刀爲角兩防爲甪音鹿一防一撇皆不成字謹按說文獸也象形漢律曆志觸也物觸地而出戴芒也又曰音斛詩麟之振振公族東方朔傳臣以爲龍又無謂之爲虵又有足董仲舒傳予之齒者去其傅其翼者兩其足朱云傳五鹿嶽嶽朱云折其太一與木葉一與辱葉一與族葉三與足葉並盧谷切本止一字後世又作訖嶽切耳偓佺之說非也嶽虞欲切後漢有甪若叔

祿

河南祿氏後魏骨咄祿氏攺焉唐涇陽有此姓

鹿

戰國防有鹿毛壽嘗說燕王噲遜位子之漢有巴郡太守鹿旗因家焉望出巴郡又官氏志鹿桓阿鹿孤氏後攺爲鹿氏望出河南赫連勃勃有平東將軍鹿奕子南涼鹿暠爲文武之秀傑宋陳州項城鹿氏益州司戶防軍元昌生正倫西頭供奉官正倫生經經生敏求字好古紹聖元年進士

錄

集韻曰人姓音錄

鏃

姓苑曰子木反彭城人亦作鉐

鎐【音鏃】

姓解曰天口切【案鎐韻字作鉐急就篇鎐氏出彭城集】

卜

風俗通曰氏於事者巫卜陶匠是也春秋魯有大夫卜齮魯莊公車右卜國劉聰之臣有卜抽卜崇卜幹卜泰河南後魏須卜氏攺爲卜氏唐開元中有處士卜隱之

木

前燕壽光末【案慕容雋僭位攺元光壽此悞】兵集鄴城盜賊互起毎夜攻刼晨昏斷行捕誅賊首木骨和等百餘人乃止唐百濟大臣八姓其一曰木氏

沐

今詳說文沐水在靑州然或以水氏

福

唐突厥傳武后遣將軍嵎夷公福順富爲總管

幅

出姓苑

伏

漢濟南伏生名勝字子賤四世孫孺客於瑯邪東武因家焉伏孺生理字君遊爲髙宻太守以詩授成帝故齊詩有伏氏學理生大司徒陽都侯湛字惠公湛生隆翕咸隆字伯文光祿大夫子瑗爲郎中翕生光光生晨位特進生屯騎校尉無忌采集古今爲伏侯注八卷無忌生大司農質質生完皆嗣陽都侯自伏生以後世傳經學淸淨無競故東州號爲伏不鬭湛同產兄弟恭字叔齊爲司空洛陽伏氏子成爲晉平北將軍姚襄左部帥

復

漢年表有昆侯復絫【案漢功臣表作昆侯渠復絫】

服

周內史叔服之後以字爲氏漢江夏太守服徹後漢九江太守服防注漢書舊望江夏

澓

漢東海澓仲翁爲宣帝師服防曰澓音馥師古曰房福反

縮

古今人表有縮髙安陸人能辭大位以全父子之義

陸

出自嬀姓田完裔孫齊宣王少子通字季逵封於平原般縣陸鄕卽陸終故地因以氏焉通諡曰元侯生恭侯發爲齊上大夫發二子萬臯臯生邕邕生漢太中大夫賈萬生烈字伯元吳令豫章都尉旣卒吳人思之迎其喪葬於胥屏亭子孫遂爲吳郡吳縣人其後有潁川枝荊州枝丹徒枝樂安枝魚圻枝諫議枝侍郎枝世系具唐宰相表謹按吳陸氏三相五侯將軍十餘人又吳郡陸英子玩玩子始始子萬載萬載子子眞五世爲侍中又南齊陸慧逺慧徹慧曉慧恭【案唐世系表慧俱作惠】皆子眞之子房望最髙時人稱非四慧之子孫不得稱望族也後魏大將軍河南陸倕封惠平王子麗封平原王子定國封東都王陸氏三世封王唐初定河南陸氏舊在乙門唐陸元方與子象先景融景融子禹錫翹三世皆爲中書舍人

麯

西涼有右丞相麯景後蜀李特以麯歆爲爪牙南燕司空麯仲南涼記室監麯梁明又有麯承明爲文武之秀傑

蔌

姓苑曰竟陵人

淑

前燕咸和九年慕容皝遣威將軍淑虞攻烏丸悉羅侯於平崗斬之

育

集韻曰姓也亦作毓

祝

河南祝氏魏吐缶氏攺爲祝氏

叔

元和姓纂曰八凱叔達之後或晉大夫叔向後誤矣謹按春秋叔氏出自姬姓魯文公少子曰叔肸宣公簒立叔肸不義其兄所爲終身不食其祿別其族爲叔氏春秋書公弟叔肹者是也肹生嬰齊嬰齊生叔老老生弓弓生輒輒生鞅鞅生誼誼生還還生靑靑生世仕魯爲大夫河南叔氏後獻帝叔父乙旃氏之後攺焉

菽

西域天竺人姓

畜

出自非子之後畜牧汧渭之間馬大蕃息支孫氏焉

鄐【許六切】

出自楚大夫雍子奔晉晉人與之鄐以爲謀主因以邑爲氏漢有東海太守鄐熙因官居焉今望出東海

竹

謹按後漢書夜郎竹初有女子浣於遁水有三節大竹流入足間聞其中有號聲剖竹視之得一男兒歸而養之及長有才自立爲夜郎侯以竹爲姓武帝元鼎六年平南夷爲牂牁郡夜郎侯迎降天子賜其王印綬後遂殺之夷獠咸以竹王非血气所生甚重之求爲立後牂牁太守吳霸以聞天子乃封其三子爲侯死配食其父今夜郎王有竹王三郎神是也

竺

東莞竺氏後漢擬陽侯竹晏之後報怨有仇以其仇爲名士不攺其姓乃加二字以存夷齊而移於瑯邪莒縣其孫竺固爲後漢侍中至晉竺毅自莒縣徙居始平元和姓纂曰本天竺胡人歸中國爲竺氏誤矣

郁

後趙有索頭郁鞠率眾三萬降石虎

肅

韻譜曰八元仲堪諡肅後世爲氏或云肅愼氏之後元和姓纂曰成肅公之後梁有西丰侯肅正徳皆誤矣正徳姓蕭非肅氏

宿

魏王珪妻以宗女拜上將軍賜姓宿氏

玉

謝承書曰京兆杜陵人世爲三輔名族玉姓也

防

出姓苑集韻音宿

睦

西胡人姓唐初有涼州胡睦伽佗爲冦

繆【音木】

秦繆公之後以諡爲氏或作穆魏志繆襲字熙伯繆生之後爲尙書郎晉有繆播官中書令前燕有繆愷蘭陵人後漢中牟人繆彤字豫公

穆

宋穆宗宗子觀觀子壽壽子平國平國子羆五世襲宜都王號五王穆氏又穆觀及子亮亮子紹紹子正國正國子平城五世皆尙公主又壽及子平國平國子伏幹伏幹弟羆五世尙六公主又宗子觀觀子壽並爲太尉凡三世三公



音拂切出集韻

屋廬

孟子有屋廬子元和姓纂曰晉賢人屋廬子著書言彭聃之法蓋廬誤爲盧也

屋南

元和姓纂曰代北復姓謹按此必無南氏誤無爲屋【案代北復姓無南氏疑或公南社南氏之訛】

屋引

出自房氏晉初有房幹本出淸河使北地畱不遣北俗謂房爲屋引因攺爲屋引氏幹子孫隨魏南遷復舊氏而河南猶有屋引氏乞伏國仁以屋引出支爲右相其後有屋引阿洛者泄乞伏幹歸之謀於利鹿孤又鎭西將軍屋引破光爲河州牧唐云麾將軍屋引宏生統軍丰丰生渭南郡公封

獨孤

其先本姓劉氏當後漢北蕃右賢王劉去卑之先尙漢公主因從母姓劉氏後魏代北三十六部有伏畱屯爲大人居於雲中和平中以貴人子弟鎭川因家焉伏畱屯之後有俟尼生庫者後魏司空生信河南洛陽人周大宗伯衞公獨孤信本名如影唐贈太尉趙景公生羅善穆藏順陁宗整長女周明帝皇后第二女唐元貞皇后生髙祖第四女隋文帝獻皇后生帝羅隋封蜀公生開明開逺開徹武開明祕書少監生璡金部郎中開逺邠州刺史永平公開徹左衞將軍考城公生元哲元同敬同元哲兵部員外元同主客郎中生昌淄州刺史孫允主客郎中陳州刺史生方臯方平方平生邁敬同博州刺史善隋河內公孫暎司勲郎中洛州長史生志儉朗州刺史暎孫肅先肅比部郎中光祿卿先絳州刺史藏隋金州刺史武平公生機機生修法修本修徳修徳膳部郎中同州刺史滕公孫慶右武將軍修法通州刺史修本生訥桂州都督生紮本兄子諶駙馬淄州刺史順武成公生安成殿中少監生賢意賢意生慶之左武衞將軍生克忠漢州刺史陁隋聞喜公生延壽太常少卿新蔡公生道節兵部郎中節生都官郎中整隋平鄕公生懷恩唐工部尙書臨川王永嘉房後魏本廽紇之後本姓劉氏代居雲中正五代孫冀【案獨孤氏唐世系表云出自漢光武子沛獻王輔之後裔孫進伯敗沒匈奴囚之孤山下生屍利單於以爲谷蠡王號獨孤部六世孫羅辰從後魏孝文徙洛陽羅辰四世孫冀武安公此云本廽紇之後未詳且冀五世祖名眷此云正五代孫亦無可考通誌說同】武安公生業【案唐世系表業作永業】北齊司徒臨川王周大司冦襄州總管生子潛【案唐世系表子潛作子佳】周儀同生義恭義盛義順義盛生士約士約孫冉【案唐世系表冉作冊】戶部郎中弟恩生華兵部郎中義順唐兵部侍郎左丞洛陽公生元愷元慷元慶元愷給事中生思莊左金吾大將軍思行洋州刺史元慷曽孫明駙馬都尉元慶生暕【案唐世系表暕作思暕】鄠令生賔庭含章易知通理通濟賔庭左金吾兵曹生問俗鄂州刺史團練觀察生勉勛助勸勉子令助太子舎人生申叔遐叔申叔校書郎通理殿中侍禦史潁州長史生泛巨及丕汜睦州刺史巨左驍衞兵曹及常州刺史生朗郁朗協律郎郁考功員外中書舎人生庠通濟導江丞生愐愐左司郎中生寂實宻實殿中禦史寂進士宻海州刺史生云霖云吏部侍郎東川節度生回損霖祕書監義順兄叔徳孫楷萬年丞生嶼峻嶼兼侍禦史峻浙東節度右金吾大將軍京兆隋書獨孤楷傳云不知何許人姓李氏父屯從齊神武戰於沙苑敗爲柱國獨孤信所擒配爲士伍賜姓獨孤氏後居京兆楷弟盛楷隋並州總管汝陽郡公生淩雲平云滕云卿云彥云平云千牛將軍安丘公彥云歷陽公滕云荊府長史廣武公生奉節奉節生琬琰琬太僕卿開元中上表請攺姓李氏名俌琰司勲郎中卿云右屯衞大將軍汝歸公生元節元節生祥之瓊珍瑑祥之左羽林將軍珍生楚潁彥卓楚生良矩矩生輔潁生良佐良弓良器良弼良史良儒良器通州刺史良弼兼禦史中丞良史生瑋進士復姓李氏彥生良裔卓少府監生惠愻願恕意怤愻生志楷弟盛隋右屯衞將軍紀公生僧達僧達生守中唐右金吾大將軍【案此條永樂大典原載爲元和姓纂之語然中引獨孤損乃昭宗時相豈可入元和時書且與通誌所引姓纂不合今攺爲古今姓氏辯證而以通誌中所引姓纂文錄入元和姓纂】

谷防

慕容農有部將谷防歸農欲殺歸而惜其勇力後魏官氏志河南谷防氏攺爲谷氏

谷渾

孔至雜錄曰後魏攺姓渾

谷那

唐有博士谷那律

斛律

齊丞相咸陽王斛律金唐有郎中斛律貽慶

斛谷

南燕慕容超遣將斛谷提公孫歸冦宿豫陷之執東平太守劉千載濟陰太守徐阮大掠而去以功並封爲郡縣公

斛粟

孔至姓氏錄曰代北斛粟氏後攺爲斛斯氏

斛斯

或云本代北斛粟氏攺焉後魏有刺史斛斯疋

禿發

出自後魏拓拔氏之族曰匹孤率其部自塞北遷河西鮮卑部其妻胡掖氏方娠因寢而生子壽闐於被中鮮卑謂被爲禿髮因以爲壽闐氏壽闐孫樹機能始據涼州爲晉將馬隆所殺從弟務丸統其部眾務丸孫推斤年一百一十生思復鞬素渥若畱思復鞬三子曰烏孤利鹿孤傉檀烏孤爲呂光徵南大將軍益州牧左賢王隆安元年自稱南單於南涼國王在位三年謚曰武廟號烈祖弟利鹿孤立在位三年謚曰康王弟傉檀立在位十三年而國亡西秦熾磐封爲左南公謚曰景王其從弟替引鎭領南洛回鎭亷州利鹿孤諸弟曰鎭北將軍俱延興城侯文支又一弟曰吐雷烏孤子曰西平太守赴單傉檀死於乞伏氏其族歸魏傉檀六子長曰武臺爲太子乞伏氏殺之次曰保周臘於破羌魏以保周爲張掖王破羌爲西平公以俱延之子覆隆爲酒泉公利鹿孤之子副周爲永平公烏孤孫承鉢爲昌松公傉檀長兄子樊尼安西將軍又索虜禿發如荀率戶二萬降乞伏幹歸幹歸妻以宗女

祿裏

神仙傳有祿裏先生祿卽甪也蓋字誤

鹿勃

燕慕容雋擊破鄧恆將鹿勃早於魯口早僅以身免

木易

後魏木易幹爲多蘭部帥

卜梁

姓解曰楚文王子食采諸梁爲卜梁氏莊子有卜梁倚

沐蘭

蘭或爲簡姓苑云任城人

福子

元和姓纂曰齊大夫福子丹見國語誤矣謹按國語無此人也

伏俟

出自風姓伏羲之後以號爲氏漢濟南伏生名勝字子賤四世孫孺客教授瑯邪東武因家焉孺生理字君遊爲髙宻太傅以詩授成帝故齊詩有伏氏學理生大司徒陽都侯湛字惠公湛生隆翕咸隆字伯文光祿大夫子瑗爲郎中翕生光光生晨位特進生屯騎校尉無忌采集古今爲伏俟注八卷無忌生大司農質質生完皆賜爵陽都侯自伏生以後世傳經學淸淨無競故東州號爲伏不鬭湛同產兄弟恭字叔齊爲司空洛陽伏氏子成爲晉平北將軍姚襄左部帥

陸終

元和姓纂曰祝融子陸終之後有陸終氏又曰王莽曽孫孺興與東平陵終氏有惡謹按古有陸終氏然陵陸偏旁相近必陸訛而爲陵也

祝固

元和姓纂曰衞祝固之後漢有侍禦史祝固遙

叔孫

出自姬姓魯桓公第三子叔牙謚僖叔立其後爲叔孫氏僖叔生戴伯玆玆生莊叔得臣得臣生宣伯僑如及穆叔豹豹生昭子婼世系具春秋人譜又後魏十姓獻帝叔父之後乙旃氏攺爲叔孫氏

叔仲

出自姬姓魯桓公子叔牙爲叔孫氏牙孫叔彭生別爲叔仲氏是爲叔仲惠伯惠伯生昭伯帶帶生穆子小小生志又孔子弟子防字子期禮記有皮及衍皮生子柳及子碩

叔帶

元和姓纂曰英賢傳趙叔帶之後齊大夫有叔帶子莊爲莊公禦

叔逵

元和姓纂曰八愷叔逵之後周大夫有叔逵焉

叔先

後漢有犍爲人孝女叔先雄父泥和溺死雄自投水中後六日與父屍相持浮於江上郡縣爲立碑圗象雄弟賢附雄傳

叔敖

姓書曰楚令尹孫叔敖之後誤矣謹按敖字孫叔古人先字後名故曰孫叔敖自古無兼名字爲氏者

叔梁

姓觧曰孔子父曰叔梁紇誤矣謹按紇字叔梁非氏也

叔夙

元和姓纂曰世本羊舌職生叔夙爲叔夙氏

郁朱

代北復姓

目夷

出自子姓宋公子目夷爲左師聽宋國之政子孫別爲目夷氏

牧師

元和姓纂曰漢禮依周禮令主養馬后世因以爲氏

宿六斤

後魏官氏志宿六斤攺爲宿氏望出河南

獨孤渾

後魏官氏志獨孤渾攺爲杜氏

斛瑟羅

後魏官氏志斛瑟羅氏攺爲羅氏

木骨閭

蠕蠕舊姓也後攺爲郁久閭

伏俟龍

代北姓後周大將軍伏俟龍恵

郁久閭

後魏神元時掠騎獲木骨閭北方言首禿也自云匈奴之甥車鹿防有部眾聲訛爲郁久閭氏魏帝號之爲茹茹或爲蠕蠕後魏時蠕蠕彊盛支屬入中國者郁久閭登北齊朔州刺史安平公生感斌感唐左司禦率生範大理丞斌洛陽令生昌生均

郁原甄

後魏攺爲甄氏

欽定四庫全書

古今姓氏書辯證卷三十六宋

鄧名世撰

二沃

毒

唐宰相竇懷貞與太平公主謀逆旣敗投水死追戮其屍攺姓毒氏

褥

宋宦官褥懷志掌香藥易院坐贓棄市

耨【音辱】

奴沃切廣信防氏本姓陸避事攺爲耨

傶【音鏃】

集韻曰邑名亦姓也邵氏音足誤矣一曰作木切

錊【音鏃】

租毒將玉二切出姓苑

僕固

唐貞觀二十年鐵勒九姓大首領率眾降分置瀚海九都督府以僕骨歌濫拔延爲右武衞大將軍金微都督訛爲僕固氏生乙李啜生懷恩懷恩破安史復二京有功位太保兼中書令大寧郡王子瑒節度使又有族子僕固名臣懿宗時有大酋僕固俊

僕蘭

後魏官氏志攺爲僕氏

三燭

辱

廣陵多此姓自云本姓陸氏

緑

亦作淥姓苑曰古有緑圖爲顓帝師謹按淥水名也在湘東必其先以水爲氏

逯【音防】

王莽以同風侯逯並爲大司馬又有左隊大夫逯並石趙有光祿大夫廣平逯明石勒十八騎有逯明疊唐有郎中河陽逯仁傑髙駢將亦有逯並

足

戰國防韓有足彊嘗說韓王則足爲人氏矣

防【音蜀】

梁四公子防防之後

續

望出河東襄陽

粟

今嶺南多此姓

亍

醜六切廣韻曰彳亍也按彳亍義通於躑躅風俗通云河東亍氏楚有大夫亍衡

燭盧

唐吐蕃相尙婢婢嘗遣燭盧鞏力與磨離羆子將兵禦論恐熱鞏力請按兵拒險羆子不從鞏力稱疾歸鄯州

四覺

角

後漢馮異傳有賊角閎據汧洛

傕

集韻音確姓也後漢書有閹竪傕汜誤矣謹按獻帝初平三年司徒王允殺董卓夷其族卓部曲將李傕郭汜等反攻京師殺王允傕等自爲將軍然則傕汜乃二人名非姓

嶽

姓源韻譜曰四嶽之後今南方有之望出山陽

樂

出自子姓宋大司冦樂呂呂孫喜字子罕爲宋司城喜孫捨祁挽祁一曰祁犂字子梁生混字子明混生茂字子潞三世爲司城挽爲大司冦生朱鉏世系具春秋人表茂裔孫羊事魏文侯封於靈壽子孫家焉羊孫毅趙望諸君毅孫臣叔漢華成君自趙徙長陵

卓

漢卓王孫蜀人卓茂【案卓茂南陽宛人此上載卓王孫蜀人而系茂於下不載其裏居宜增入】祖父皆至郡守茂以宻令知名光武以爲太傅褒徳侯長子戎太中大夫次子崇大司農泛鄕侯子棽孫防曽孫隆皆嗣侯

濁

漢貨殖傳有濁氏賣脯而連騎又元後名政君初入宮時皇后使掖庭令濁賢交送政君太子宮謹按說文濁水出齊郡厲鉅山東北入鉅鹿必以水爲氏

濯

鄭人子濯孺子見於孟子風俗通云濯輯之後

朴

出姓苑

朴

普木切後漢巴郡蠻酋羅朴昝鄂度夕龔凡七姓夷帥朴胡舉其眾附魏唐新羅國王姓金貴人姓朴民無氏有名

樂利

元和姓纂曰齊胡公支子爲樂利氏

樂王

姓苑曰漢有郎中樂王幾出晉大夫樂王鮒後誤矣謹按春秋王鮒姓樂謂之樂成子

五質

郅

漢有郅君章望出西平謹按潛夫論曰周先姞氏封於燕汝南郅君郅音與吉同而字則異又按周封伯儵於南燕其姓音不與郅同而前漢音義郅之日反則王符誤矣

帙【音秩】

纂文要云人姓

一

邵氏曰姓書無一氏今江南彭澤有之當是姓乙訛爲一也

漆

出自古諸侯汪芒氏之君漆姓或曰漆雕氏之後誤矣

匹

西秦乞伏國仁鮮卑匹蘭率眾五千降又熾磐克西涼河湟太守沮渠廣宗以其左衞將軍匹逵爲河湟太守又左衞匹逵大破彭利和於漒川

吉

出自姞姓黃帝裔孫伯儵封於南燕賜姓曰姞其地東都燕縣是也後攺爲吉易州刺史哲之後世系具唐宰相表元和姓纂曰一云周卿士尹吉甫後以王父字爲氏誤矣謹按集韻吉字注云人姓詩謂之尹吉然則姞姓在周已攺爲吉而尹氏吉氏皆周大族非尹吉甫後也

佚

鄭大夫佚之狐始以氏見春秋

栗

趙將有栗服

畢

出自姬姓春秋時畢萬封於魏其裔孫畢陽漢武功臣有遼【案漢書遼作膫】侯畢取取生奉義後漢兗州別駕諶世居東平世系具唐宰相諴表唐東平郡四姓祁州新平郡三姓皆一曰畢

室

宋朝有遼相室昉之子種歸朝爲諸衞將軍見千姓編謹按室氏本幽州人非遼種昉爲布衣時與宋琪齊名種初歸爲虢州監軍爲謝泌言遼中事甚詳

姞【巨乙切】

從女從吉巨乙極乙二切出自黃帝子得姓者十四人其一則爲姞氏裔孫伯儵周封之南燕常與姬姓婚姻鄭穆公之母皆南燕女也

率

與帥同今豫章多此姓望出範陽南陽及河南宋有司勲郎中鹽鐵判官率汀右拾遺率繼業

乙

風俗通漢有南郡太守乙世前燕慕容皝有防軍乙逸北史蘇瓊爲淸河太守有乙普明兄弟爭田積年不斷瓊謂之曰天下難得者兄弟易求者田地兄弟叩首遂同居安祿山偏裨乙舒宋沂州儒生乙恕郊居肄業一旦有橫屍在捨前吏捕系論死恕無以自明信都郡王徳彞雪其寃眾以爲神明

宻

出自姞姓宻國之後宻康公爲周共王所滅子孫因以國爲氏

漆雕

孔子弟子漆雕氏魯人開字子開哆字子斂及徒父凡三人

栗陸

元和姓纂曰古帝栗陸氏之後或爲栗氏趙將有栗服唐裴休父肅平浙東劇賊栗鍠

悉羅

燕慕容垂嘗請尙書郎悉羅騰從軍

悉云

後魏官氏志攺爲雲氏望出河南

室孫

姓苑曰古賢人有室孫子著書唐州人有室孫氏

宻貴

西秦錄幹歸有左輔宻貴周勸歸稱藩納質於涼旣而悔之遂誅周等

宻須

世本曰商時姞姓國也文王滅之其後以國爲氏姓苑曰瑯邪人

宻革

姓苑曰瑯邪人也

宻茅

姓苑曰瑯邪人

叱列

代北西部大人世爲酋帥以其部爲氏

叱利

代北叱利氏後攺爲河南利氏

叱幹

代北人後魏獻帝定姓爲叱幹氏居武川夏錄有將作大匠叱幹阿利爲赫連勃勃蒸土築城者

叱呂

代北叱呂氏後攺爲呂氏

叱奴

赫連勃勃有將叱奴侯提

乙旃

後魏獻帝命叔父之嗣曰乙旃氏後攺爲叔孫氏乞伏國仁以乙旃童埿爲左相

乙幹

代人後魏有都督乙幹貴

一利咥

唐回鶻傳薛延陀者先與薛種雜居後滅延陀部有之因號薛延陀姓一利咥氏在鐵勒諸部爲最雄長

一斗眷

又作一叔眷又作壹斗眷後魏攺爲明氏

一郍蔞

蔞一作婁後魏攺爲蔞氏

乙速孤

代北三字姓

失利波羅

盤盤國東南有哥羅王姓失利波羅名米失鉢羅

六術

述

風俗通云世本魯大夫仲述之後仲一作叔



音橘廣韻曰人姓也出韻譜以此知張始興公作姓源韻譜在廣韻之前凡二書同載姓氏皆合以韻譜爲正

橘

唐日本傳貞元末遣使朝貢其學子橘免勢願畱肄業

出連

秦乞伏氏有徵虜將軍出連輔政沙州刺史出連防丞相南川宣公出連乞都右輔將軍出連髙胡後魏官氏志出連氏攺爲河南畢氏

出就

漢藝文志古有出就鞠著書二十五篇言兵要

黜弗

後魏官氏志攺爲河南弗氏

黜容

後魏代北人姓

﹤子部﹐類書類﹐古今姓氏書辯證﹥

欽定四庫全書

古今姓氏書辯證卷三十七宋

鄧名世撰

八物

弗

後魏官氏志黜弗鐵弗燕弗並攺爲弗氏【案史記禹後有費氏索隠云世本費作弗】

蔚

蔚一作尉古尉繚子著書

屈

自瑕及屈重屈完而下世系具春秋人譜漢髙帝九年十一月徙齊楚大族昭氏景氏屈氏懷氏五姓關中與利田宅南涼有將軍屈右

茀【音弼】

左氏曹大夫茀翰胡始以氏見一作佛音弼邵氏曰論語佛肸以中牟叛今觧在八勿齊宣王時有作屨者茀氏姓書曰茀翰胡之後

屈侯

風俗通魏賢人屈侯駙史記漢有郎中屈侯原

屈南

元和姓纂曰屈原裔孫仕後魏魏重復姓以自南來乃加南字或作屈男

屈盧

出後魏官氏志

屈同

出後魏官氏志

屈門

出後魏官氏志

屈引

出後魏官氏志

弗羽

後魏官氏志弗羽氏攺爲河南羽氏

弗忌

元和姓纂曰晉大夫欒弗忌後

不蒙

元和姓纂曰下音夢唐武后末年有河源軍大使不蒙令卿與郭元振同迎吐蕃降人

不更

謹按此氏當出秦不更女父之後

不第

潛夫論宋不第氏子姓也

九迄

曁【音吉】

唐天寶中有曁晃弟昱曁佐時上元中準制攺爲周氏今余杭與閩中多此姓而音訛爲防氏宋建州曁文渭生泳某州助教泳生陶中大夫陶生唐裔紹聖四年進士又有右通直郎前通判臨安府尙卿字公望弟右廸功郎監潭州南嶽廟召卿字公南雄州曁守教生茂瞻茂瞻生君儒君儒生商俊政和五年上舎

乞

謹按資治通鑑吐谷渾有司馬乞宿云相其王辟奚

乞伏

西秦乞伏國仁號大單於本鮮卑乞伏部酋帥因氏焉國仁之先曰伏乞可汗托鐸莫何如弗斯字紇幹五世孫祐鄰鄰子結權結權子曰利那曰祁埿利那子述延述延子傉大寒皆繼爲酋帥傉大寒弟曰生雷勇士撫軍【案晉載記大寒弟日吐雷苻堅使爲勇士防軍撫其眾勇士川地名也此作生字悞】大寒子曰司繁步類【案晉載記類作頽】司繁始號南單於四子曰國仁曰幹歸曰智達曰木弈於國仁始僭號西秦王在位四年私諡烈王廟號烈祖弟幹歸嗣在位二十四年諡武元王子熾磐嗣智達爲龍驤將軍木弈於爲揚武將軍國仁生公府幹歸四子曰熾磐曰勅勃曰審防曰延祚熾磐嗣位七年死子慕末嗣勅勃質於西涼審防中軍延祚禁中錄事熾磐子元基慕末元基右丞相慕末嗣位三年赫連氏防之祁埿弟曰軻埿述延尊爲師傅又族人曰乞伏益州【案晉載記乞伏益州秦州牧也】涼州牧乞伏軻殫驍騎將軍乞伏務和

乞連

西秦錄有丞相乞連出都【案西秦錄丞相出連乞都辯證前旣有出連氏此又爲乞連氏悞】

乞利咥

唐中天竺王姓乞利咥氏亦曰剎利咥氏

十月

厥

漢衡陽王賜妾厥氏謂之厥姬姓苑曰京兆人

闕

風俗通闕黨童子之後漢荊州刺史闕栩又有下邳賊闕宣又縱橫家有闕子一篇



漢有東海人福修韓詩

謁

風俗通云古謁者以官爲姓後漢汝南太守謁瓊一名煥見獨行廖扶傳名世曰漢東平王后謁亦當爲氏師古以爲名謁誤矣

越質

西秦乞伏國仁破鮮卑越質叱黎於平襄獲其子詰歸弟子復半詰歸後爲北涼州刺史

越勒

見越氏西魏以開府儀同三司越勒肱爲司空其先厙狄越勒部酋長因氏焉

越椒

元和姓纂曰楚大夫越椒之後爲氏

越彊

見越氏

闕門

漢儒林傳膠東內史闕門慶忌鄒人申公弟子也

十一沒

骨

河南骨氏後魏官氏志紇骨氏攺焉隋京兆郡丞骨儀聞唐公入長安奉代王侑乘城拒守

悖【音孛】

梁武帝第二子豫章王綜叛入魏帝攺綜之子直氏曰悖未旬日而復之【案悖通誌作勃風俗通宋左師勃之後晉有寺人勃鞮】

紇【音鶻】

後魏官氏志紇單氏攺爲紇氏西涼沮渠防遜遣安西將軍紇勃耀兵禿髮傉檀之西境

沒藏【按沒蔵應攺宻蔵第此書類入沒字韻今扵辧證內譯攺而標目姑仍其舊】

李元昊子諒祚其母宻蔵氏爲尼又大臣宻蔵鄂特彭専政以女妻諒祚諒祚殺鄂特彭及其女

沒鹿

紇豆陵氏本沒鹿回部大人因氏焉或作沒鹿氏

紇幹

西秦錄云初自漠北南入陰山遇大虫於路狀如大如陵阜乃殺馬祭之俄而不見乃有一小兒在焉乞伏部老父無子者請養爲子眾許之老父忻然自以有所依慿字曰紇幹紇幹華言依倚也後因爲氏唐禦史大夫紇幹遂江西觀察使紇幹臮望出鴈門

紇奚

北齊開府紇奚永樂

鶻奚

代北人姓

紇骨

後魏獻帝兄後攺爲紇骨氏

沒鹿眞

後魏代北姓

紇豆陵

後魏賊帥有紇豆陵伊利

紇突鄰

後魏攺爲鄰氏

骨咄祿

河南祿氏後魏骨咄祿氏攺焉唐涇陽有此姓姓纂云出紂子祿父後誤矣

勃窣野

吐蕃姓也其先發羌之祖曰勃窣野武多智稍並諸羌據其地蕃發聲近故其子孫曰吐蕃而姓勃窣野

嗢石蘭

官氏志後攺爲石氏

十二曷

妲【音怛】

元和姓纂曰紂妃妲己之後誤矣謹按妲己有蘇氏之女也

遏

出自嬀姓虞遏父爲周陶正支孫以字爲氏

剌

韻譜曰後燕有合浦公剌勃東夷人宋有贊善大夫剌頴

達勃

魏達勃氏後攺爲襃氏一曰攺裒氏

渴侯

後魏渴侯氏攺爲侯氏

葛伯

見葛氏

鶡冠

姓苑有鶡冠子著書

渴足渾

渴足渾攺爲朱氏望出河南

十三末

末

本姓秣避難去禾爲末氏唐書吐蕃傳防昌乞離胡爲贊普別將尙恐熱爲落門川討擊使姓末名農力謹按熱猶中國所謂郎也

秣【音末】

古秣陽國或曰秣陵以國爲氏

括

出姓苑

敓

出姓苑敓音奪

拔拔

後魏獻帝次兄爲拔拔氏後攺爲長孫氏

拔略

一作拔晷後魏官氏志有拔晷氏攺爲蘇氏

防也

與斛律同祖號防也部後攺斛律爲防也氏

防列蘭

官氏志攺爲梁氏

十四黠

滑

出自姬姓伯爵之國後以爲氏

�

出姓苑�音八【案字韻諸書俱無此字廣韻亦不載疑卽仈字之訛音與八同今附入黠韻】

滑伯

元和姓纂曰漢有滑伯堪爲齊悼王中尉誤矣是人氏滑而名伯堪非復姓也

十五鎋

剎利

南詔單單國王姓剎利名屍陵伽

剎利邪伽

舊云生邪伽南蠻波利國剎利邪伽名防路那婆

十六屑

齧

元和姓纂曰莊子齧缺學道於王倪誤矣齧缺非姓名

頡

黃帝史官蒼頡之後風俗通古有賢者頡衛

鐵弗

後魏官氏志鐵弗氏攺爲河南弗氏

纈那

出後魏官氏志

欽定四庫全書

古今姓氏書辯證卷三十八宋

鄧名世撰

十七薛

薛

出自任姓黃帝孫顓帝少子陽封於任十二世孫奚仲爲夏車正禹封爲薛侯其地魯國薛縣是也奚仲遷於邳十二世孫仲虺復居薛爲湯左相臣扈祖己皆其冑裔也祖己七世孫曰成徙國於摯更號摯國女太任生周文王至武王克商復封於薛爲薛侯齊桓霸諸侯薛侯獨不從黜爲伯歷三代凡六十四世其可記者軫生初初生厲侯陵陵生宣武侯房房生哀侯褒褒生莊侯元元生平侯貴貴生昭侯直直生襄侯夷夷生威侯辧辧生康侯安興安興生定公箱箱生恭侯尙尙生景侯魏魏生宣侯伯勤伯勤生簡侯文歡文歡生惠侯夷黃夷黃生靈侯英英生文侯俱俱生隠侯淸淸生湣侯洪洪爲楚所滅公子登仕楚懷王爲沛公不仕隠於博徒因以國爲氏所謂薛公也漢禦史大夫廣徳孫願徙居淮陽巴蜀太守齊又徙河東汾陰世號蜀薛生懿懿三子恢雕興恢一名開河東太守號北祖雕號南祖興號西祖興子濤與北祖南祖分統部眾世號三薛至內都大官謹五子號瀵上五門世系皆具唐宰相表吳薛綜子瑩孫兼三人皆爲太子太傅謂之吳國三傅后魏薛通子道衡道衡子收收子元超子曜五世有文集唐薛瓘瓘子紹及堂侄衡衡子琇並尙主一門四主隋唐定河東薛爲乙門太和二十年眾議以薛氏爲河東戊族帝曰薛氏蜀也豈可入郡姓直閤薛宗起執防在殿下出次對曰臣之先人漢末仕蜀二世復歸河東今六世相襲非蜀人也伏以陛下黃帝之裔受封北土豈可亦謂之胡耶今不預郡姓何以生爲乃碎防於地帝徐曰然則朕甲卿乙乎乃入郡姓仍曰卿非宗起乃起宗也賈執姓氏譜劉朱周武薛爲沛國五姓魏太和族品栁裴薛爲河東三姓

泄

春秋時鄭大夫泄駕泄伯之後有泄堵寇又有陳大夫泄冶亦作泄魯人泄栁漢中大夫泄公與貫髙相知

泄

春秋時鄭大夫泄伯之後有泄堵寇

卨

邵氏曰音薛契之後世爲氏謹按漢書契作卨

裂

出自春秋紀大夫裂繻字子帛之後

硩

音徹周禮硩鏃氏後

折

後漢獨行傳折像字伯式廣漢雒人其先張江者封侯於折曾孫國爲郁林太守徙居廣漢因封氏焉國生像【案後漢書折像入方術傳此作獨行傳誤】羌族有西河折氏世家雲中爲北蕃大族自唐以來世爲麟府州節度使宋西河折氏唐振武軍緣河五鎭都知兵馬使宗本生嗣倫麟州刺史嗣倫生從阮周靜難軍節度檢校太師兼侍中從阮生徳扆徳願徳扆永安軍節度檢校太師贈侍中有傳二子禦勲泰寧軍節度檢校太尉兼侍中有傳

舌

謹按春秋越大夫止有後庸而姓書以後爲舌誤世無舌氏或云恐周官舌人之後

蘗

姓苑云東莞人本姓薛以避仇加木

悅

後燕錄悅希爲慕容恪司馬

說

言說之說亦姓也

竭

今撫州臨川細民有此氏不知其所自出

列禦

元和姓纂曰鄭穆公時列禦冦之後著書八篇誤矣謹按列子名禦冦謂之子列子如曰禦冦伏地汗流至踵則單姓列明矣

揭陽

漢功臣揭陽定初爲南越揭陽令聞漢兵至定降封安道侯因官爲氏定薨子當時嗣師古曰揭音竭

折掘

南涼禿發傉檀立其妻折掘氏爲皇后又右衛折掘奇鎭據石驢山叛

折婁

本鮮卑人隨魏南徙

別成

漢藝文志陰陽家有別成子望軍气六篇今詳別成乃著書人也

悅力

後魏有悅力氏

十八藥

藥

唐貞觀所定果州武都郡五姓一曰藥宋太原藥氏定國軍節度使檢校太師贈侍中元福有傳生可瓊軍器庫使

略

姓苑曰零陵人千姓編曰吳有略統誤矣統姓駱

若

古有賢人若氏魯人漢河間王元與妻若共乘朱輪若卽妻之氏也淳於長母乃王氏名若不可不辯

鄀

出自春秋鄀國在商密秦滅之子孫以國爲氏

若敖

出自姓楚子熊鄂生熊儀謂之若敖後以爲氏謹按春秋楚君之不以壽終者葬不以成君之禮皆謂之敖若敖霄敖堵敖杜敖郟敖訾敖皆是也

若羅

晉孝惠帝時鮮卑若羅拔能冦涼州張軌擊斬防能威名大振

若干

出姓苑後魏代北人後攺爲若氏晉載記後燕步兵校尉若久和【案後魏始攺若干爲若氏後燕之若久和在攺氏前不應爲若干氏之後】

矍相

姓曰沛人其先魯大夫食采矍相因氏焉

藥羅葛

唐回紇舊傳回鶻居薛延陀北婆陵水上距京師七千里有九姓藥羅葛回紇姓也回紇嘗遣藥羅構來朝本唐人姓呂氏因入回紇爲可汗養子遂從其姓

若口引

後魏若口引氏攺爲冦氏孔志雜錄曰引音辰

十九鐸

莫

其先楚人以大爲莫故其官謂之莫敖後以官氏漢獻帝時有益州從事莫嗣河南莫氏後魏邢莫氏莫多婁氏攺焉

幕

出自嬀姓帝舜之後有虞幕名思爲夏諸侯能聴協風以成樂物生功在祀典三王皆祀之後世氏焉

鄚【音莫】

人姓按河間有鄚縣此必以邑爲氏

落

春秋赤狄臯落氏後單爲落氏後漢中平四年二月滎陽賊殺中牟令落皓

絡

衛有賢者絡疑之後

駱

後涼呂纂親將駱謄

雒【音洛】

馬援傳麊【音麋】泠縣有雒將乃徵側徵貳之父謹按前漢注漢火行忌水故去洛水而加佳然則此人以水爲氏姓又有雒氏音洛

錯

姓苑宋有太宰錯君後爲氏唐時溫泉多此姓

閣

唐有閣輔奴任潭州槁口鎭副使自云望出河南

鄂

巴陵蠻七姓其一曰鄂氏

薄

晉東海王越有將薄盛今望鴈門譙郡

郝

秦上卿郝晏唐有土蠻劉郝三姓世爲長襲封王又盧水郝奴乘慕容氏旣敗之後稱帝長安姚萇攻降之後燕有平北司馬郝景北燕有昌黎郝越

索【昔各切】

出自周成王分魯公商民六族其一索氏之後後漢燉煌長史索班

佫【音鶴】

姓苑貉音鶴佫音涸

防

音作出蒼頡史篇

博

風俗通漢有博勞吉善相馬今望出淮南謹按博齊之聊攝秦爲東郡隋因博平縣建爲博州

霍

唐貞觀所定果州武都郡七姓一曰霍氏

郭

出自姬姓周武王封文王弟虢叔於西虢封虢仲於東虢西虢地在虞鄭之間平王東遷奪虢叔之地與鄭武公楚莊王起陸渾之師伐周責王滅虢於是平王求虢叔裔孫序封於陽曲【案唐世系表此下尙有號爲郭公因以爲氏文義方順】因以爲氏後魏郭崇播本黨氏攺焉賈執姓氏譜定太原五姓隋唐定山東八族其一皆曰郭氏謹按春秋齊大夫有郭榮郭周父則郭公之後得姓者初仕齊又唐表誤以楚武王爲莊王合攺正

鐸遏

姓纂曰晉軍尉鐸遏冦之後宋襄公下大夫鐸遏章謹按遏冦姓鐸氏晉人也故望出絳郡

莫侯

河南乞伏幹歸有梁州刺史莫侯悌眷爲禦史大夫

莫輿

後魏官氏志莫輿氏攺爲輿氏

莫盧

莫盧氏攺爲盧氏

莫折

後魏末有亂冦莫折念生

薄奚

官氏志薄奚攺爲河南薄氏

薄野

代北薄野氏

落姑

魯大夫食采落姑氏焉漢有博士落姑仲異

落下

益部耆舊傳有閬中落下閎作太初歷【案落下閎原傳作洛下閎此誤】

駱雷

代北人姓

拓跋

出自姬姓黃帝生昌意受封北土黃帝以土徳王北俗謂土爲拓謂後爲跋故以拓跋爲氏或說自云拓天而生拔地而長遂以爲氏裔孫始均仕堯時逐女魃於弱水北人賴其勲舜命爲田祖歷三代至秦漢不交南夏至成王帝毛統國三十六大姓九十九威振北方成帝十二世至獻帝生聖武皇帝詰汾田於山澤天女受命相偶明年以所生男授帝是爲神元皇帝生力微時人諺曰詰汾皇帝無婦家力微皇帝無舅家神元一百四嵗崩子章皇帝悉鹿平皇帝綽繼立綽崩文帝少子思皇帝弗攺立裔孫昭成皇帝什翼健生太子寔生道武皇帝珪始稱魏珪生明皇帝嗣嗣生太武皇帝燾燾生景穆太子晃晃生文成皇帝濬濬生獻文皇帝生孝文皇帝宏太和二十年正月丁卯詔攺姓元氏自是拓跋氏降爲庶姓散在夷狄唐時黨項以姓別爲部而拓跋氏最彊有拓跋赤辭與從子思頭其下拓跋細豆皆降擢西戎州都督賜姓李又有靜邊州刺史拓跋朝光樂州刺史拓跋乞梅其居夏州者號平夏部天寶末戰有功擢容州刺史天柱軍使裔孫拓跋思恭咸通末討巢賊僖宗以爲夏綏銀宥節度使同平章事賜姓李其弟思諫思欽皆節度使

拓王

後周王秉王興並賜姓拓王氏舊唐史儀鳯二年命嶲州都督拓王奉擊吐蕃

索盧

後秦燉煌索盧曜姚萇遣刺苻登不克被誅

莫那盧

代北三字姓孔至曰莫那盧氏後攺姓盧

欽定四庫全書

古今姓氏書辯證卷三十九宋

鄧名世撰

二十陌

貉

自貉稽始以氏見孟子音陌而姓書誤音鶴

白

出自姬姓周虞仲封於虞晉滅虞虞公族井伯奚事秦號百里奚奚生視字孟明古人皆先字後名故稱爲孟明視視少子曰白乙丙其後以爲氏裔孫武安君起賜死杜郵始皇思其功封其子於太原故子孫世爲太原人三十三世孫【案唐世系表三十三世作二十三世】後魏太原太守邕五世孫建字季庚生防文居易行簡【案唐世系表邕五世孫建建五世孫季庚生幼文等與此不合】兄子敏中相唐宣宗世系具唐宰相表

帛

神僊傳有帛和晉有僧帛道佺漢有五威將軍帛敞又軍將帛意斬李憲降封漁浦侯注曰帛姓也

伯

風俗通曰嬴姓伯益之後爲氏以理推之必姜姓伯【原缺一字】之後舜命伯夷作秩宗其書曰帝曰咨伯則伯爲夷之字後世氏焉楚太宰州犁州犁生吳太宰嚭字子余孔子之友伯髙弟子伯防字子析

栢

開封栢孝隆駕部員外郎生什邡尉初又栢元康監襄邑倉

百

漢酷吏咸宣傳盜賊滋起南陽有梅免百政師古曰梅百皆姓也髙麗八姓其一曰百氏

劇【音極】

宋大理卿劇可久字尙賢範陽人有傳又太常丞劇元吉

笮【音仄】

出姓苑謹按後漢末丹陽人笮融爲徐州牧陶謙督運糧遂斷三郡委輸大起浮屠寺又殺廣陵豫章二太守後爲劉繇所破人殺之於山中

窄

廣韻笮一作姓苑又作窄今豫章有此姓

【音仄】

廣韻笮一作姓苑又作窄今豫章有此姓

郤【音隙】

俗作郤自晉大夫郤文生豹豹生芮芮生成子缺皆食邑於冀缺生獻子克其後錡曰駒伯犨曰苦成叔至曰溫季子曰步揚皆以所食邑著名又有稱乞縠溱皆爲卿大夫今作郤氏望出山陽

格

出自金天氏裔子曰昧生允格臺駘允格之後以字爲氏後漢有禦史格班班曾孫顯後魏靑州刺史顯曾孫處仁生輔元爲唐宰相蓋陳畱八俊之一人也舊史畢師鐸以卒長格元眞主兵

翟

西河翟氏出自黃帝之後春秋時世居北地後徙西河故賈逵注國語云翟居北地後爲晉所滅秦並天下子孫分散居晉地及江南今翟氏出汝南而音宅者又別爲一氏更考正之宋濟州任城翟氏晉左司禦率溥生守素商州團練使

虢【音國】

出自姬姓周武王叔父虢叔封於西虢農陜縣東南之虢城是也虢仲封於東虢滎陽成臯是也春秋之前鄭滅東虢以爲制邑子孫以國氏晉大夫虢射卽其後也

白公

邵氏曰楚白公勝之後有爲氏者今從其說

白侯

後漢尙書郎白侯攜吳有張昭師白侯子安謹按此文皆柏侯氏誤以爲白

白冥

史記秦本紀贊有白冥氏蓋嬴姓十四氏之一也

白象

風俗通白象先生古賢人隠者

白威

出姓苑

伯宗

世本曰晉孫伯起生伯宗因氏焉謹按此謂伯氏所自起也姓纂以爲伯宗復姓誤

伯髙

元和姓纂曰列子友伯髙子進此校勘之誤也伯髙合爲復姓然進字乃下文曰進二子之道姓纂誤斷一句觀者詳之

伯成

莊子伯成子髙辭爲諸侯而耕亦作柏成

伯有

鄭良霄字伯有子孫氏焉

百里

出自姬姓周太子五世孫虞仲受封於虞晉獻公滅虞執其大夫井伯奚使媵伯姬於秦秦以奚爲大夫食采於百里因號百里奚地在唐涇隴之間馬璘敗吐蕃眾於百里卽其地也奚子視以百里爲氏謂之百里視字孟明或曰奚字百里後漢百里嵩爲徐州刺史州境遭旱嵩行部傳車所經卽雨

郤州

世本晉郤豹孫步生郤州因氏焉

赫連

其先匈奴右賢王去卑之後劉元海之族曰訓兒追諡元帝生武前趙安北將軍丁零中郎將樓煩公追諡景帝生豹子後趙平北將軍左賢王丁零單於追諡宣皇帝生衛辰前秦西單於追諡桓皇帝廟號太祖衛辰生丞相代公右地代大將軍魏公力俟提大夏皇帝赫連勃勃字屈子勃勃以後魏天賜四年稱王朔方國號夏自云朕之皇祖自北遷幽朔姓攺姒氏音殊中國故從母氏爲劉子而從母之姓非禮也古人氏族無常帝王者繼天爲子是爲徽赫實與天連因攺曰赫連氏立其子璝爲太子延爲陽平公昌爲太原公倫爲酒泉公定爲平原公滿爲河南公安爲中山公勃勃僣位十三年死昌嗣立魏人執之定自立於平涼亦爲魏所滅定裔孫子悅字士欣後魏太常卿生仲章中書舎人又勃勃兄子大將軍羅提族人前將軍昌禦史大夫梁公叱幹阿利徵南將軍阿利羅引尙書令若門尙書左僕射叱以鞬徵北將軍尙書右僕射乙斗

虢射

元和姓纂曰晉大夫虢射之後漢烈帝時有羽林監虢射鏘

二十一麥

麥

姓苑云髙要始興有此姓隋有將軍麥鐡杖日行五百里嘗有竇姓者戱之於朝堂鐡杖正色曰豆之與麥相去幾何人以爲名對宋內侍麥允言諡威勤公

麥丘

齊桓公至麥丘麥丘人年八十三祝威公壽公封之麥丘其後因以爲氏焉

二十二昔

掖

官名後以爲氏

易

前涼將軍易掖今望出濟陽

液【音亦】

急就章有液容調【案液碑本作掖師古曰液氏上古道術之士善於鏈化能作液湯者後嗣因以液爲姓王應麟曰液縣名在東萊今萊川以邑爲氏廣韻亦引之】

釋

其先釋王國人號爲釋種秦漢間匈奴破釋國釋王南君賔種分散爲數國自疏勒以西休儲捐毒之屬皆是漢史以釋爲塞時人語有輕重故訛也西域傳曰悉達成道謂沙門爲釋氏蓋釋種也支僧載外國事曰迦維羅越國今無復王城池荒穢惟空處有優波塞姓釋可二十餘家是昔淨王之苗裔故爲四姓住在古城中俗尙精進猶有古風

�【音赤】

出姓苑

石

出自衛大夫石碏其先以王父字爲氏碏生石厚碏孫駘仲生祁子及庶子五人駘仲孫曰成子稷稷生共子買買生悼子惡惡生曼姑曼姑生魋又有石圃石乞韻譜曰石紛如爲柱石臣得氏誤矣紛如齊小臣也後涼有西安太守石元良前燕都尉石琮鎭南將軍石賢禿髮烏孤將石亦幹唐西域石國王姓石亦音祏【案通考石國或曰柘支或曰柘析或曰赭時漢大宛北鄙也】

鉐

集韻曰姓也出彭城

借

春秋時晉有借偃借秦皆爲大夫秦漢間有借福卽其後

夕

漢書巴郡蠻渠帥七姓有羅朴普鄂度夕龔

席

漢有安定太守席永家焉

射

出自晉大夫虢射之後以王父字爲氏謹按漢律曆志武帝元封元年詔大興星射姓造太初歷不知此人之姓音社音石也

益壽

老子父李氏名幹字元果爲周上禦大夫娶益壽氏女曰嬰敷生耳

赤松

古仙人赤松子因以爲氏

赤章

韓子曰智伯以鐘遺仇繇赤章蔓枝諫令不受

石作

孔子弟子石作蜀字子明英賢傳曰姓石作名蜀未知何據

石駘

元和姓纂曰駘仲之後亦作石駘氏

石戶

莊子舜友有石戶之農

石之

元和姓纂曰齊有石之紛如謹按燭之武佚之狐耿之不比夏之禦冦皆姓名中有之字則紛如姓石爾非以石之爲復姓也

籍丘

左傳齊大夫籍丘子鉏之後

辟閭

元和姓纂曰衛文公曾孫以居楚丘營辟閭裏後世因爲辟閭氏晉有寧州刺史辟閭彬宋髙祖時燕辟閭蔚生幽州刺史辟閭渾渾生辟閭道秀皆其後也唐藝文志有大歷時司禮博士辟閭仁諝注老子二卷

赤小豆

後攺爲豆氏

欽定四庫全書

古今姓氏書辯證卷四十宋

鄧名世撰

二十三錫

錫

謹按春秋宋鄭之間有隙地六邑其一曰錫鄭人城之以處宋元公之孫必其後以邑爲氏

酈【音歷】

宋江陵酈坦縣令生知白知白生象中象中生因近時叛將酈瓊

狄

後秦樂平侯伯文裔孫恭居太原生湛東魏帳內正都督臨邑子孫孝緒尙書左丞臨潁男生知儉知本知儉越州刺史生仁傑【案世系表狄孝緒子知儉知本知遜知遜官越州刺史生仁傑此作知儉越州刺史生仁傑誤】仁正仁節仁恪仁矩仁傑字懷英宰相梁國公生戶部郎中光嗣謹案魯大夫狄虒彌狄儀皆山之祖後魏河南狄氏本段匹防之後厙狄氏攺焉

壁

齊壁司徒之後爲氏

戚

出自衞大夫孫林父食邑於戚其支庶以爲氏漢功臣表臨轅堅侯戚鰓生夷侯觸龍觸龍生共侯中中生賢

防【音溺】

姓苑云人姓也古文作防

析成

元和姓纂曰齊大夫析成鮒誤矣謹案春秋魯定公十四年析成鮒小王桃甲率狄師襲晉不克士鮒奔周小王桃甲入於朝歌則鮒姓士氏杜注曰二子晉大夫範中行之黨是也今駁去

二十四職

敕

姓音棘

息

出自姬姓息侯之國其地蔡州新息縣是也春秋魯莊公十四年楚文王滅之子孫以國爲氏漢有河內息夫躬

植

天竺胡人之性蓋釋種也

稷

堯時棄爲后稷子孫以官爲氏

識

出姓

棘

謹案春秋齊楚皆有棘齊邑在西安縣東防裏亭楚邑在譙酇縣東北棘亭然則子成之先必齊或楚人仕衞者

弋【音亦】

姓云今蒲郡多此姓望出河東弋子元登進士第官至殿中侍禦史

防【音逼】

姓源韻譜曰人姓也

直勒

唐藝文謝偃傳衞州衞縣人祖孝徴仕北齊散騎常侍本姓直勒氏攺爲謝氏

勑力

後魏髙車別帥有勑力鞬

弋門

姓云漁陽人

卽墨

田單守齊卽墨有功因以爲氏漢有城陽相卽墨成齊人受易於田何

二十五徳

勒

晉王廞有騎督勒滿破張昌於隋郡元經薛氏傳晉時匈奴國民有勒氏多反叛

特

晉大夫特宮始以氏見於春秋

墨

孤竹君後本姓墨胎避難攺爲墨氏

塞

姓苑雲南越人謹按前漢西域傳匈奴破月支塞王南君大夏【案漢書西域傳大月氏西君大夏而塞王南君罽賔此作南君大夏悞】塞種分散往往爲數國自疏勒以西北休儲捐毒之屬【案漢書武帝通西域三十六國內有休循捐毒荀悅漢紀亦作休循此作休儲悞】皆故塞種也師古曰塞音先得反卽所謂釋種者亦語有輕重爾

國

春秋時有國莊子歸父生武子佐佐生景子弱及勝弱生惠子夏及中軍將書書生觀世爲齊上卿唐百濟大臣八姓其一曰國氏

北

出姓髙麗人

二十五徳

黒肱

楚王子黒肱字子晳其後以爲氏

黒齒

出自南詔羣蠻有黒齒金齒銀齒三種見人以漆及金銀鏤餙飲食則去之因爲氏

墨夷

風俗通宋大夫有墨夷須墨夷鴻邵氏姓解曰宋公之子目夷之後古有墨夷臯案此卽墨目音變也

墨臺

亦作黙夷孤竹君之後也漢有墨臺綰

萬俟

上音墨下音其其先魏文帝大統七年萬俟丑奴自稱天子置百官以萬俟仵爲僕射攺元神獸尒未榮遣天光討之生擒丑奴斬於都市其後西魏有特進萬俟普爲秦州刺史又萬俟壽樂幹爲司徒唐朱泚有殿中侍禦史萬俟著

北宮

出自姬姓衞成公曽孫括世爲衞卿別以所居爲北宮氏後漢靈帝時有胡北宮伯玉晉有尙書北宮純子華子有弟子北宮意能傳其道

北郭

出自齊北門之城謂之北郭大夫居北郭者因以爲氏

北殷

元和姓纂史記湯後

北旄

世本曰子姓

北鄕

出姓

北丘

出姓

北附

出姓

二十六緝

立

姓云古賢者立如子之後又云立如子復姓

給

出姓

戢【側立切】

謹案春秋有廬戢犂國語注曰廬楚邑戢犂廬大夫則犂以戢氏也

邑裘

元和姓纂曰衞太史栁莊卒公與之邑裘氏與縣潘氏故衞有邑裘氏謹案禮記注曰裘與縣潘皆邑名則邑裘本非復姓林氏誤矣

邑由

楚大夫養由基之後攺爲邑由氏避仇也晉東莞莒縣人邑由養眞

邑裏

出姓

執失

北蕃酋帥有咄宻支頡利發姓執失氏生思力唐史有傳

二十七合

合

出自子姓宋向戌爲左師食采於合謂之合左師後世氏焉

郃【音合】

河南郃氏後魏大莫幹氏攺焉

頜

音閤春秋遂人四族一曰頜氏

佮

出姓音

合博

漢功臣表有貰齊侯合博胡害以越戶將從破秦入漢定三秦以都尉侯子共侯方山生煬侯赤赤生康侯遺遺生猜國除貰音式制反

沓盧

後魏官氏志沓盧氏攺爲沓氏

二十八盍

蓋

越騎校尉蓋勲字元固燉煌廣至人家世二千石漢陽太守進生大司農彪彪生思齊安定屬國都尉思齊生勲謂之京兆勲子順永陽太守皆有傳及世系唐安西都防蓋嘉運後魏河南蓋氏蓋樓氏攺焉謹案孟子有蓋大夫王驩又曰陳仲子兄戴蓋祿萬鐘注蓋齊邑也今宜曰蓋氏出自齊大夫食采於蓋以邑爲氏則詳明矣唐魏徴定天下姓氏平昌郡三姓山陽郡五姓皆有蓋氏

防

音闔纂要文云人姓也

防【音防】

才盍反又音閤今北海有此姓出纂要文

蓋樓

後魏代北蓋樓氏後攺爲婁氏

二十九葉

葉

失渉切今音枝葉之葉蓋攝葉音變也下邳葉氏出自羋姓後漢日南徼外蠻葉調賜金印紫綬吳志孫堅有都尉葉雄卽其後也章貢葉氏大理評事懷徳生材錢塘葉氏桂州司法曉二子昌言祕書丞昌齡屯田員外郎歸化葉氏閩尉同生詣著作佐郎

接

三輔決錄有接子名昕著書十卷

涉

其先晉大夫涉佗以邑爲氏潞州涉縣卽其地也晉有涉賓神仙傳有涉正漢有遼東部都尉涉河前燕慕容翰伐宇文歸歸遣驍將涉欒於盡眾拒翰慕容皝遣使謂翰曰欒於雄悍宜少避之翰曰欒於徒有虛名實易與耳果敗欒於斬其首俘其眾以歸

獦

邵氏曰音獵犬戎之姓謹案唐貞觀所定坁丘郡六姓其一曰獦氏

捷

乞伏熾磐克樂都遣平逺將軍捷防帥騎五千追傉檀

聶

謹案春秋魯僖元年齊師宋師曹師次於攝北救邢注曰聶北邢地詳此卽聶爲衞地元和姓纂曰衞大夫食采於攝因以爲氏是也廣韻以衞爲楚誤矣春秋時楚大夫有攝叔蓋攝聶聲相近然則叔之先乃衞大夫史記軹深井里人聶政宜爲攝叔之後唐末文士夷中五代周將知遇宋歙州聶氏唐鴻臚卿師道楊行宻奏爲問政先生始葬新安七世孫冠卿字長儒大中祥符二年進士爲翰林學士兼侍讀學士知制誥有傳弟世卿爲太常博士冠卿五子友仲平仲儀仲文仲公仲世卿一子荀仲河南洛陽聶氏國子司業兼太常博士崇義有傳

輒

謹按姓書有轅終古恐誤作輒字

接輿

元和姓纂曰論語楚狂接輿隱者也其後爲氏

涉其

姓書多曰世本楚大夫有涉其氏春秋涉其孥是也謹案春秋定五年傳吳入楚楚昭王奔隨將涉於成臼藍尹亹涉其孥不與王舟及寜王欲殺之子西曰子常惟思舊怨以敗君何效焉王曰善然則藍尹亹自以舟送其妻子濟水非有人姓涉其名孥者請削此姓以正其誤

跌

北蕃首領之姓

三十帖

俠

韓相俠累之後急就章有俠卻敵

莢

漢藝文志有莢氏春秋【案漢藝文志莢作夾】王僧孺百家譜曰茍永之娶滎陽莢氏

牒云

魏遣牒云具仁使柔然迎阿那瓌反國代北牒雲氏攺雲氏

莢成

世本晉大夫有莢成僖子

三十一洽

夾

漢藝文志春秋有夾氏傳十一卷師古曰夾音頰邵氏曰楚有大夫郟敖誤矣謹案郟敖楚靈王之號也

郟【音夾】

出自鄭大夫郟張其先以所食邑爲氏汝州郟城縣卽其地

三十二狎

甲

姓纂曰出自商王太甲之後莊子曰公族昭甲然則羋姓之後其公族大夫有甲氏當以莊子爲正韻譜曰左傳鄭有甲石父誤矣甲父姓石非石父姓甲潘安仁關中詩曰謬彰甲吉甲姓吉名羌奴也李善注文選曰晉人滅赤狄甲氏乃其先也

甲父

古諸侯國因以爲姓髙平縣東南有甲父亭卽其地

嚈噠

西域挹怛國漢有大月氏之種嚈噠王姓也後裔以姓爲國訛爲挹怛亦曰挹闐俗類突厥

三十三業

業

經典釋文曰宋奉朝請業遵字長孺燕人作禮記注十二卷

鄴

風俗通漢有鄴鳳爲梁令今望出滎陽及武陵

脇

出姓苑

