

欽定四庫全書

子部十一

氏族大全

類書類

提要

【臣】等謹案氏族大全二十二卷不著撰人名氏書中所引事迹迄於南宋季年蓋元人所編次相其板式亦建陽麻沙所刋乃當時書肆本也依廣韻第以四聲分各姓末爲復姓則以上一字爲韻而排次之每姓俱引史傳人物摘敍大略而采其中三四字爲標題大抵在擷取新穎以供綴文之用姓末多別附女徳婚姻一門歷敍古來淑媛及兩姓結婚故事蓋宋元之間婚禮必有四六書啟故載之獨詳亦以便於剽掇也葉盛水東日記曰近代雜書著述考據多不精如翰墨全書以彭思永爲明道母舅所謂氏族大全者尢甚如以趙明誠爲趙抃之子廣州十賢有李朝隠一作李尙隠因而訛爲李商隠今考中間所列朝代先後多顚倒失次如王導妾雷氏干預政事陳之張貴妃龔孔二嬪怙寵亡國而並入之女徳深爲不倫又如韋思防劉奉林諸人旣別立仙之一目而張果姜識諸人亦以仙術顯名乃仍混入人物中無所區別體例亦殊疎舛至每姓之末間附韻數語如洪韻厖洪涵洪翁韻仙翁塞翁之類旣與氏族不相闗涉且掛一漏萬徒滋蛇足特捃摭尙爲廣博有其人爲史傳志乘所不詳而獨見於此者頗足以資旁證至於王氏有臨沂太原二派勾氏避宋髙宗諱分作數姓蘭亭集作詩名氏諸本不同亦間附考訂寸有所長固未嘗無禆於藝苑也乾隆四十六年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

氏族大全綱目

上平聲

一東

宮馮【始平】羽熊【江陵】徴童【鴈門】羽洪【燉煌】商戎【江陵】羽翁【鹽官】商種【河南】商終【南陽】商【鄭國】角宮【太原】宮酆【京兆】宮丰【括陽】宮防【安定】徴東【平原】徴通【西河】羽紅【平昌】角公【括陽】商充【贊皇】羽融【南唐】角弓【太原】宮風

二冬

徴龍【武陵】商鐘【潁川】商宗【京兆】宮封【渤海】角龔【武陵】羽容【燉煌】

四江

角江【濟陽】宮龎【始平】宮逄【譙國】商雙【天水】

五支

商支郤【陽】角郗【山陽】商施【吳興】宮皮【天水】商師【太原】宮麋【汝南】角綦

羽伊【太原】角姬【南陽】商眭

宮邳【淸河】角祁【太原】羽隨【河內】羽猗

徴時【隴西】商脂

角危【汝南】徴訾【渤海】徴遲【太原】徴池【西平】角防【京兆】

八微

羽韋【京兆】徴歸【京兆】徴祈【太原】

九魚

商徐【東海】羽余【新安】商舒【京兆】角蘧

徴魚【鴈門】商疏【東海】羽儲【河東】角渠【雁門】宮居【雁門】商諸【瑯琊】

十虞

角虞【陳畱】羽胡【安定】商盧【範陽】角朱【沛國】羽蘇【武功】羽吳【延陵】羽於【河內】角兪【河間】宮符【河東】角苻【河東】角蒲【河東】羽烏【潁川】徴塗【豫章】徴塗【南昌】角須【渤海】角瞿【山陽】宮扶【京兆】徴都【黎陽】商殳【武陵】

十二齊

徴齊【汝南】徴黎【京兆】商嵇【譙國】商奚【譙國】羽倪【千乘】羽窪

十三佳

商柴【平陽】羽懷【河內】

十五灰

宮裴【河東】商崔【博陵】宮梅【汝南】宮枚

徴雷【馮翊】徴來【河內】徴臺【平盧】羽哀【魯國】

十七眞

商眞【天水】商甄【中山】商陳【潁川】商秦【天水】商荀【河內】角辛【隴山】商申【魏郡】商郇

二十文

宮文【雁門】羽殷【汝南】角云【瑯琳】宮聞【吳興】

二十二元

角光【河南】角原【太原】角源【太原】角袁【汝南】角垣

宮樊【上黨】商孫【樂安】羽溫【太原】角言【太原】羽渾

羽宛【南陽】

二十五寒

羽寒

羽韓【髙陽】羽桓【譙國】羽安【武威】宮潘【滎陽】徴檀【瑕丘】徴欒【西河】角幹【河內】徴蘭

角官【京兆】角幹

二十七刪

商山【河內】角顏【魯國】宮斑【扶風】角闗【隴西】羽環

下平聲

一先

徴田【雁門】商錢【彭城】宮邊【隴西】角權【天水】羽燕【範陽】角牽

商全【京兆】徴連【上黨】商宣【始平】羽延

角堅

商先

三蕭

商蕭【河南】羽姚【京兆】徴刁【農】羽挑

商晁【吳興】角橋

角喬【梁國】商譙【京兆】商焦【中山】宮苗【東陽】商饒【平陽】羽堯

商昭【太原】

五爻

宮包【上黨】商巢【彭城】宮茅【東海】

六豪

徴陶【潯陽】商曹【河南】角髙【渤海】宮毛【滎陽】角敖【譙國】徴勞【杜陽】

七歌

徴羅【金革】羽何【盧江】羽和【汝南】角柯【太原】角戈【臨海】角過【髙平】

九麻

宮麻【上谷】商車【京兆】宮巴【髙平】角家【京兆】商查【濟陽】羽花【東丘】商沙【汝南】商佘【南昌】

十陽

商陽【玉田】羽楊【農】羽

羽羊【太山】角王【太原】羽黃【江夏】商張【淸河】商章【河間】角姜【天水】徴梁【安定】徴涼

宮房【淸河】徴唐【晉昌】羽江【平陽】宮方【河南】商常【平原】商桑【黎陽】商臧【東海】商莊【天水】徴郎【中山】角康【京兆】角匡【晉陽】徴湯【中山】商商【京兆】商昌【河南】商萇【魏郡】羽皇

角彊【天水】商襄

商倉【武陵】角羌

十二庚

宮彭【隴西】商程【安定】角荊【廣陵】角京【魏郡】角榮【上谷】商成【上谷】宮平【河南】宮明【吳興】羽英【晉陵】羽衡【平陽】

十五靑

徴丁【濟陽】羽邢【河間】徴泠

十六蒸

商曽【魯國】羽應【汝南】徴滕【南陽】徴淩【渤海】商承【千乘】羽【太原】

十八尢

角尢【吳興】羽遊【馮翊】徴劉【彭城】商周【汝南】角丘【河南】商鄒【範陽】角牛【隴西】羽侯【上谷】徴婁【譙國】徴樓【相國】宮牟【平昌】角仇【南陽】角求

角裘【渤海】徴畱【安南】角勾【平陽】商州

羽歐【平陽】羽區

羽由【魏郡】

二十一侵

商任【樂安】羽陰【西河】角琴

角禽

商岑【南陽】角金【京兆】徴林【濟陽】商郴

商諶【河南】商尋

二十二覃

徴譚【齊郡】徴鐔

徴談【廣平】徴南【汝南】徴藍【汝南】角甘【丹陽】

二十四鹽

羽閻【太原】角嚴【天水】徴亷【河東】商詹【河間】

二十七咸

宮汜

羽咸【汝南】宮凡

上聲

一董

角孔【魯國】徴董【隴西】角鞏【山陽】

三講

羽項【遼西】

四紙

徴李【隴西】商史【宣城】角紀【丹陽】商士

商是羽蒍

羽防

商子

徴裏

角杞商梓

角綺

八語

羽許【髙陽】徴呂【河東】商褚【河南】商楚【江陵】徴汝【陳國】角巨

商所

商處

角莒

九麌

徴杜【京兆】徴魯【扶風】角庾【潁川】商祖【京兆】商武【太原】角伍【安定】角古【新安】羽扈【京兆】宮輔【扶風】角萬

羽鄔【潁川】

十一薺

徴禰【平原】宮米【京兆】

十二蟹

角解【雁門】

十四賄

商宰【西河】羽隗【天水】

十六軫

宮閔【太原】羽尹【平陽】

二十阮【二十三旱附】

角阮【陳畱】羽苑【範陽】角管【平原】角筦

宮滿【汝南】羽罕

角簡【範陽】

二十七銑

商單【南安】角蹇

商展

商雋【渤海】商善徴典

宮扁【渤海】

二十九篠

商趙【天水】

三十一巧

宮鮑【東海】

三十二皓

商棗【潁川】徴老

宮保

三十三哿

商左【濟陽】

三十五馬

宮馬【扶風】角賈【汝陽】羽夏【防稽】角假

三十六養

商蔣【汝南】羽養【山陽】角彊

商壤

徴黨【馮翊】角廣【丹陽】徴蕩

商賞

商掌

徴黨

三十八梗

商耿【扶風】徴冷【京兆】羽幸【雁門】角景【晉陽】宮丙【魯國】宮邴【平陽】商井【扶風】羽潁

四十四有

徴栁【河東】角茍【河內】羽後

徴紐【吳興】宮母【鉅鹿】商壽【京兆】角有【東魯】

四十七寢

商沈【吳興】商審

四十八感

商昝【太原】

五十琰

商冉【魯國】

五十三豏

宮範【髙平】商湛【豫章】

去聲

一送

角貢【廣陵】商仲【中山】角宋【西河】羽雍【京兆】

五寘

商摯

角季【渤海】商知【魯國】角義【平原】角冀【渤海】徴利

宮賁【宣城】

八未

角魏【汝南】宮費【汝南】角貴

九禦

徴茹【江夏】羽豫

十遇

羽傅【淸河】角顧【武陵】羽諭【江夏】徴路【內黃】宮步【潯陽】徴度

角遇

十二霽

角衛【河東】商恵【扶風】商芮【平原】角計【京兆】角薊【內黃】徴厲【範陽】角桂【天水】

十四泰

商蔡【濟陽】徴賴【潁川】角艾【天水】

十五卦

商祭【潁川】角蒯【襄陽】角介【河南】

十八隊

徴戴【譙國】徴代【太原】

二十一震【二十三問附】

徴藺【中山】角靳【西河】商愼【天水】羽印【馮翊】商晉【平陽】角貟【平涼】

二十五願【二十八翰附】

徴頓【魏郡】宮萬【扶風】徴段【天水】角灌【睢陽】角貫【上谷】商防

三十諫【三十二霰附】

角諫

羽晏【齊郡】宮卞【濟陽】

三十四嘯【三十七號附】

商召【魏郡】商邵【魏郡】徴廖【汝南】羽銚

徴到【彭城】宮暴【河東】

三十八个

羽賀【廣平】

四十禡

商謝【汝南】商射

羽華【武陵】

四十一漾

羽向【河內】商尙【汲郡】羽況【廬江】商暢

徴諒

四十三敬【徑證二韻附】

角敬【平陽】商鄭【榮陽】宮孟【平昌】商盛【汝南】角慶【河內】商正

徴【齊郡】徴鄧【南陽】

四十九宥

角防【上谷】宮富【齊郡】徴竇【扶風】宮繆【蘭陵】角救

五十四闞【陷梵二韻附】

角闞【天水】徴啖

徴念

入聲

一屋【二沃附】

徴陸【河南】宮穆【江南】宮伏【太原】宮宓【平昌】商祝【太原】宮卜【西河】角谷【長安】角鞠【汝南】角麯【吳興】宮服【西平】商束【河陽】徴鹿【河南】角曲【陳畱】商叔【魯國】商宿【東平】宮木【吳興】宮沭

宮牧【農】商肅

羽鬻【南康】徴祿【扶風】徴逯【廣平】羽沃【太原】宮濮【晉國】角玉【彭城】商夙【魯國】商燭

商竺【東海】羽郁【黎陽】商粟【江陵】角谷

四覺

角樂【南陽】角嶽【馮翊】商卓【西河】

五質【八勿附】

商質

宮畢【河南】商漆【魯國】角吉【馮翊】商郅

商帥

羽乙

徴栗

羽尉【太原】角曁【渤海】角屈【臨海】宮

十月

角越【晉陽】羽謁

角闕【下邳】宮勃【豫章】

十二曷【十四黠附】

角葛【頓丘】宮末

羽滑【下邳】

十六屑

商薛【河東】商折【西河】徴列

商節

十八藥

羽藥【汝南】角郭【太原】羽霍【太原】羽郝【太原】徴駱【內黃】宮莫【鉅鹿】商索【武威】徴鐸【鄱陽】宮薄【雁門】角鄂【武昌】羽約

角恪

二十陌【錫職二韻附】

宮白【南陽】商石【武威】徴翟【南陽】角卻【濟陽】商席【安定】徴狄【天水】徴酈【新蔡】商戚【東海】羽易【太原】宮柏【汝南】宮伯

宮麥【始興】宮帛【吳郡】角劇【洛陽】商析

商籍【廣平】角棘

宮墨

角國【下邳】商直羽翼

商職

徴力

商食

角虢

二十六緝

角汲【淸河】商習【東陽】商隰

二十七合

羽蓋【汝南】羽郃

徴沓

二十九葉

羽葉【汝南】徴聶【河東】

三十二洽

宮法【扶風】角郟【武陵】

上平聲

覆姓【取上字爲韻下字爲音】

商公孫【髙陽】商公西【魯郡】羽公羊【頓丘】商公沙

角公儀羽公冶【魯郡】宮東方【平原】徴鐘離【防稽】宮司馬【河內】角司空【河內】宮綦母徴烏陵【陽】角諸葛【瑯琊】角沮渠

宮胡母徴吾丘宮巫馬【陳郡】商母將【蘭陵】徴樗裏【西河】宮西門【南陽】徴申屠【京兆】角淳於【河內】角新垣

商聞人【河南】宮端木【魯國】角完顏

下平聲

商顓孫【汝陽】角鮮於【漁陽】徴髙堂

商哥舒角瑕丘徴耶律商王孫商羊舌

宮皇甫【京兆】角梁丘【瑯邪】角成公羽歐陽【渤海】角由吾

角南宮【魯國】徴澹臺【太山】

上聲

商士孫【河內】商尒朱宮宇文【趙郡】宮主父

徴五鹿羽夏侯【譙國】商長孫【濟陽】

去聲

商仲長羽慕容【燉煌】徴庫狄

角第五【京兆】商太史商賀若徴賀婁

宮賀拔【下邳】角上官【天水】徴相裏【西河】羽令狐【太原】徴豆盧【範陽】

入聲

徴谷梁【魯郡】商叔孫【飲郡】徴斛律【雁門】商斛斯【武陵】角僕固【同安】商萬俟【蘭陵】角獨孤【髙平】宮禿發

徴漆雕徴尉遲【太原】徴屈突【河內】羽達奚

角若干宮拓拔【潁川】宮乞伏【隴西】徴索盧徴百里

宮息夫商黒齒角夾谷

氏族大全綱目

欽定四庫全書

氏族大全卷一

一東

馮【宮音始平周文王第十五子畢公髙之後畢萬之孫食采於馮城因氏焉】

能斷

馮簡子鄭大夫能斷大事鄭國將有諸侯之事與禆諶乘以適野使謀可否而告簡子使斷之【左襄三十一年】

世宦

馮亭爲秦上黨太守馮去疾爲秦丞相馮無擇爲秦將馮敬爲魏騎將皆亭之後【見史記】

彈鋏

馮驩躡屩見齊孟甞君置傳捨十日君問傳捨長曰客何爲曰馮先生甚貧猶有一劍耳又蒯緱彈其劍而歌曰長鋏歸來乎食無魚遷之幸捨食魚有魚矣又彈劍而歌曰長鋏歸來乎出無輿遷之代捨出有輿矣又彈劍而歌曰長鋏歸來乎無以爲家孟甞君不悅後孟甞君廢諸客皆去獨賴馮驩得復其位【孟甞君傳】

白首郎官

馮唐白首爲郎漢文帝輦過郎署與論將帥拜爲車騎都尉子遂字王孫漢武帝求賢良公卿舉唐唐時年九十餘不能官以遂爲郎亦奇士也

建節封侯

馮奉世字子明年三十學春秋涉大義讀兵法漢宣帝時韓增舉之持節送大宛諸國客與其副嚴昌擊莎車王威振西域得名馬象龍而還元帝朝拜執金吾後賜爵闗內侯居爪牙官前後十年以功名終

四子四經

馮奉世子九人而四子通四經次子野王通詩逡通易立通春秋參通尙書長子譚舉孝亷早世逡舉茂才參爲黃門郎綏和中封宜卿侯

大馮小馮

馮立字聖卿竟寧中遷五原太守徙西河上郡與兄野王相代公亷相似民歌曰大馮君小馮君兄弟繼踵相因循

萬石君

馮楊漢宣時爲農太守八子皆爲二千石趙魏間榮之號萬石君次子偃偃子伉伉子勤光武朝拜尙書僕射

大樹將軍

馮異字公孫佐漢光武中興蕪蔞亭上豆粥至南宮復進麥飯破赤眉帝降璽書勞之曰始𨿽垂翅回溪終能奮翼澠池可謂失之東隅收之桑楡異爲人謙退諸將論功獨退居樹下軍中號爲大樹將軍拜徵西將軍賜璽書曰徵西功若丘山猶自以爲不足孟之反亦何異哉諡節侯

托旨避山

馮信嘉定人公孫述徴之不起與任永托靑盲以避世述敗洗盥更視曰世適平目卽淸【獨行傳】

壯志淩雲

馮衍字敬通防有奇才更始任爲立漢將軍光武卽位不見用因不得志乃作顯志賦以自厲又自論曰馮子以爲夫人之徳不碌碌如玉落落如石風興雲蒸一龍一蛇與道翺翔與時變化夫豈守一節哉居常慷慨嘆曰衍少事名賢經歷顯位懷金垂紫掲節奉使不求茍得常有淩雲之志三公之貴千金之富不得其願不槪於懷子豹

道徳彬彬

馮豹字仲文以詩書春秋教麗山下語曰道徳彬彬馮仲文明帝時舉孝亷拜尙書郎毎奏事未報常俯伏省閤或從昬至明帝令黃門持被覆之勅令勿驚

三葉侍中

馮魴字孝孫光武朝遷郟令賊延褒攻縣魴力戰帝曰此健令也安帝時爲司空父子三葉侍中兄弟並帶靑紫

羔幣聘禮

馮良字君朗志行髙潔安帝以纁羔幣聘之

八俊

馮羨漢順帝詔遣八使巡行風俗拜周舉爲侍中杜喬周栩馮羨欒巴張綱郭遵劉班並光祿大夫分行州郡班宣教化舉實臧否天下號曰八俊

一州之寄

馮道根字巨基少孤貧至孝梁天監中遷豫州刺史宴別武徳殿帝曰道根所在能使朝廷不復憶此州矣性儉約所居如素貧賤世服其淸逺

嵗寒松栢

馮慈明仕隋爲兵部尙書大業末詔令安集瀍洛爲李宻所執欲降之答曰直道事人有死而已遇害史云嵗寒松栢疾風勁艸千載之後凜凜如生【誠節傳】

嵩山棲遊

馮亮字靈通博覽羣書篤好佛理隠居嵩山結架巖林得棲遊之適齊宣武召爲羽林監領中書舍人固辭

九登科選

馮萬石唐聖歷初第進士大定初中嫉惡科神龍初中才髙位下科景雲中中懷能抱器科開元初重考及第六年中超羣拔類科十三年考判入第十六年又入等二十六年中文詞壯麗科凡九登科選

諭防書

馮伉唐徳宗朝爲醴泉令縣多姦猾伉著諭防書十四篇勸務農進文士教以忠孝居一年韋渠牟薦爲給事中遷祭酒

誦詩爲友

馮道明謁雍陶時陶爲簡州牧呵曰與公素昧平生道明曰誦員外詩仰員外徳遂吟曰閉門客到常疑病滿院花開未是貧陶延上坐歡狎如平昔之友【詩話】

龍虎榜

馮宿字拱之貞元中陸贄主司試明水賦宿入第一榜多天下孤雋偉傑之士號龍虎榜【詳見齊姓】

園冊

馮道字可道本田家狀貌質野入朝數反顧任贊問劉嶽嶽曰遺下園冊耳在五代時歷事四朝自號長樂老著書數萬言年七十三卒人稱與孔子同壽

武湖

馮延魯南唐人銳於仕進然喜言髙退事曰宗賜賀監三百里鏡湖今得賜武湖亦足遂意徐鉉曰上豈惜一武湖恨無賀知章耳弟延已工詩子僎侃儀價伉入宋取第【五代史】

獻金華五箴

馮元少好學宋眞宗朝爲國子直講上召講泰卦推君道至尊臣道至卑而能上下相感所以輔天地裁成萬物也上悅除龍圖學士景徳中獻金華五箴官至翰林

禦賜錦屏

馮拯字道濟少時以文謁趙普普曰子之位與壽他日我若也宋太平興國三年胡旦榜及第拯爲探花太宗詩曰二三千客裏成事七十四人中少年仁宗朝同平章事封魏國公上賜以衾裯錦綺屏諡文懿

耆英防

馮行己字肅之宋元丰五年與富弼等十二人爲耆英防馮詩云自愧櫟樗非逺器誰知齒髮亦遐年【詳富弼】

睢陽五老

馮平宋至和中與杜衍王煥畢世長朱貫咸以耆徳掛冠優遊桑梓暇日宴集爲五老防賦詩酬唱平詩云醉遊春圃煙霞暖吟聴秋潭水石寒錢明逸爲睢陽五老圖序

金玉自至

馮大亮見樵叟八人各出枏木一枝才五六寸曰可栽庭中樹徑尺則家財百萬旬日而樹淩空金玉自至【廣記】馮徳選唐開元含象亭十八學士中人【見庾子元】

馮方與李浩等爲五賢【見胡憲】

女徳婚姻

誤食金桃

馮氏陳堯佐母封燕國夫人閫範嚴毅甞入宮誤食金桃宮人大笑後再入宮再食之宮人怪問馮曰吾長兒生夢食金桃叨恩狀頭今有此兆次兒必復作狀元矣宮人遂以金桃爲瑞一時競取之

娶長妻

馮偃自恥陋短乃爲子伉娶長妻生子名勤長八尺三寸善計漢光武除郎中給事甞曰佳乎吏也母年八十每朝見詔勿拜令禦者扶上殿曰使勤貴寵者此母也

名族願婚

馮元常閨門雍睦有禮法唐神龍中旌表其家署曰忠臣之門天下髙其節名族皆願通婚

東鄰騏驥

馮素弗北燕信都人跋之長弟也慷慨有大志魁偉雄傑交結時豪詣慕容熈尙書左丞韓業請婚業拒之復求髙劭女不許南宮令成藻有髙名造焉談飲連月藻奇之曰吾逺求騏驥不知近在東鄰何識子之晚也遂妻以女

兩娶相女

馮京式之子也雋邁不羣仁宗朝廷試第一張堯佐欲妻以女使擁入其家示以奩具不肯就後冨弼妻以女有曰兩娶相家之女三魁天下之儒再娶晏殊女

以妹續親

馮左藏娶張顯壽女早世女臨終曰吾妹慈恵可撫諸孤遂娶之顯壽開封府人世爲閤門只

馮媫妤奉世女也從漢元帝幸虎圏熊逸出馮直當之

馮雙王母侍女從母降魏夫人家彈云璈以答母歌馮衍娶任氏悍忌不得蓄媵妾兒女常自操井臼馮後北魏文明後也作勸戒歌三百篇皇誥十八篇馮淑妃名小憐齊後主穆後從婢也號曰續命善琵琶

馮京女適蔡確之子懋

馮夷諸馮

熊【宮音江陵黃帝有熊氏之後熊克家譜云鬻熊爲文王師著書一卷名鬻熊子成王封其曽孫熊繹於楚】

弄丸解兵

熊宜僚楚人白公勝欲殺子西曰市南有熊宜僚者可當五百人矣善弄丸鈴八个常在空中一个在手楚與宋戰宜僚披胸受刃於軍前弄鈴一軍停戰視之

寢石爲虎

熊渠子夜行見寢石以爲伏虎射之滅矢飲羽渠子見其誠心而金石爲開況人心乎【新序】

安車駟馬

熊安生字植之仕齊爲國子博士通五經周使尹公正問周禮兩疑一一演說聞周主入鄴遽令掃門已而果幸其家執手同坐給安車駟馬畱宿內省乃歸

伏閤上疏

熊執易通九經唐貞元中策賢良方正與裴復栁公綽崔邠等同榜世美鮑防知人後爲右補闕與陽城同伏閤上疏極論裴延齡姦邪以其防示歸登登爲之動容

制行通介

熊克字子復宋哲宗朝舉進士後除起居郎兼直學士院著九朝通略中興小歷官制新典帝王經譜壻王克勤狀行雲文有顏延之錯綜之工史有陳壽敍事之長牧民得曹防淸淨之防制行適徐公通介之常

九華山人

熊皎號九華山人工詩早行雲山前猶見月陌上未逢人山居云深逢野艸皆爲藥淨見樵人恐是仙又厭聴啼鳥夢醒後慵掃落花春盡時與黃損同師陳沆

慶親壽

熊大經宋嘉定間爲建陽簿視篆之始迎親未至遣使馳香炬慶親庭八袠之壽自制酻江月一曲以獻熊襄南齊人著齊書名爲河洛金匱【文學傳】

熊仁瞻丁母憂哀毀廬墓慈烏來巢大歷中旌表門閭

熊羆之夢飛熊之兆熊經【修養法】熊丸

童【徴音鴈門顓頊生老童子孫以王父字爲氏】

咒虎

童恢字漢宗後漢時爲不其令民有爲虎傷者捕至二虎咒曰王法殺人者死傷人則論法一虎低頭伏罪一虎鳴吼遂殺一釋一吏民爲歌遷丹陽太守執法亷平贊曰政畏彊急理善烹鮮一夫得情千室鳴弦與

孟甞劉寵許荊王渙任延同循吏傳

童宗說唐人號南城先生注栁文

童國賢宋乾道間舉進士與吳從周李爚劉瑨等同榜

童太一宋人爲直閣將軍【南史】

童防奇童童顏童心

洪【羽音燉煌古共工之後本姓共因避仇攺姓洪】

文采遒麗

洪湛宋雍熈二年上禦崇政殿試禮部舉人得進士梁顥等一百七十九人左右言有遺才再試得洪湛等七十六人賜及第以湛文采遒麗特升正榜第三

四洪

洪師民四子俱有才名潘邠老有詩以四洪比封胡羯末四謝長洪朋字父有詩百篇句句可爲郡舉首次洪蒭字駒父第進士放浪江湖不求聞達生平詩千餘篇有前後老圃集靖康中爲諫議大夫坐事貶海上洪炎字玉父登第於元祐末試吏於紹聖初顯於宣和貴於紹興官至著作郎祕書少監重聴對上曰世人皆聾於心臣獨聾於耳心則了了惟上所使洪羽字鴻父元符末入黨籍遂終其身紹興間朝廷官其一子師民娶黃山谷女弟

洪佛子三瑞堂

洪皓字光弼鄱陽人政和中第進士初爲寧海簿攝令事蠲貧弱四千八百戶稅縣境荷花桃實竹榦有連理之瑞建三瑞堂已而生子適後適以貳車行縣題詩云久矣馳防夢今登三瑞堂故山有喬木近事話甘棠宣和中秀州水皓籍有粟者無貴糶戒米肆掲價於靑白旗上不能自食者食之活九萬五千餘人公出無不以手加額呼洪佛子建炎中擢徽猷待制禮部尙書使金流遞之冷山二十年還朝擢朝請大夫三子適遵邁並中詞科上曰洪皓身陷北庭乃心王室三子詞科忠孝之報也晚年求鄕郡養老母上曰卿忠貫日月志不忘君豈可捨朕去也諡忠宣

別墅小隠

洪適字景伯官至翰林遷簽樞防政拜右僕射號盤洲諡文恵洪遵字景嚴平居言不輕發上前論事灑灑語簡而意足與物無競人不忍欺親舊有求捐俸不靳家無餘貲官至樞宻有別墅號小隠

詩書宗主

洪邁字景盧官至內翰諡文敏號容齋作容齋五筆合四十七卷父子以文章爲一代禮樂詩書宗主中興人物之首也父子相承四上鑾城之直弟兄相望三陪鳳閣之遊時以爲忠義之報甞使金風疾頭微掉時語曰一日之饑禁不得蘇武當年十九秋傳語天朝洪內翰好掉頭時不掉頭適邁皆甞出守越州故郡有棣萼堂有別墅孝宗禦書野處二字

策試第一

洪興祖宋紹興中與孔端朝張炳周林四人俱召試上覽策曰興祖讜直當第一遂與孔並除祕書省正字張周與諸州學官

洪文甫南康人六世義居宋朝旌表門閭

洪範龎洪涵洪

戎【羽音江陵茙姓同齊人戎夷之後】

漢戎賜封栁溪侯

漢宣時有戎媫妤

戎昱盛唐詩人詩似晚唐爲節度使

防戎戎

翁【商音鹽官周昭王庶子食采翁山因以爲氏】

詠槐

翁承贊字文饒莆田人唐幹寧中登進士第擢宏詞爲福建鹽鉄使過建陽別舊識僧亞齊詩云瀟瀟風雨建陽溪溪畔維舟見亞齊一軸新詩劍潭北十年舊識華山西吟防昔向江村老空性元知世路迷應笑乘軺靑客此時無暇聴猿啼在中書詠槐雲雨中妝防望中黃勾引蟬聲送夕陽憶得當年隨計吏馬蹄終日爲君忙天祐初爲右拾遺後拜相父巨隅爲滎陽防軍

翁君前漢人傳谷梁春秋之學

翁伯前漢人販脂而富傾邑裏

翁仲孺渭川人一日天雨金十斛於其家富與王侯等

翁偉爲襄漢守跨馬而出望瞎馬而嘶偉能辧其音翁彥國宋宣和間召除戶侍禦史中丞遷徽猷學士翁績字徳功宋宣和間人該博能文躬踐履之學負笈從遊者以百數

翁靈舒宋人有詩名劉后村贈以詩有云徧問諸郎皆冠帶自言別業可樵漁

翁衍字元廣宋人號逃禪翁少負俊聲參江西詩祖翁合字與可號丹山善詞賦歷仕江西憲

仙翁塞翁

種【商音河南仲山甫之後姓仲氏因避難攺姓種】

舉孝亷

種暠字景伯河南人父有財三十萬卒暠悉以賑防宗族邑裏之貧者晉武帝朝王湛舉之爲孝亷官至益州刺史遷司徒子岱舉孝亷不就次子拂官至太常孫邵官至諫議大夫

雲谿醉叟

種放字明逸宋初人自少年有山林之志有別業在終南性耆酒躬耕種秫處豹林谷所居有林泉之勝自號雲溪醉叟眞宗聞所居幽絕遣畫工圖之

樵夫拜

種放一日往見陳希夷作樵夫拜於庭下希夷挽之而上曰君豈樵者邪二十年後當爲顯官放曰某爲道義而來官祿非所願也希夷笑曰君骨相當爾後張齊賢言放隠居求志孝友之行可厲薄俗眞宗召爲左司諫攜手登龍圖閣論天下事賜第一區辭歸山當時有閒忙令曰世上何人號最閒司諫拂衣歸華山

奇男子

種放以祥符八年一日晚起服道衣聚諸生列飲取平生所作文槁焚之酒數行而逝亦奇男子也壽六十不娶無子贈工部尙書

鉄石心腸

種世衡字平仲放兄子也宋仁宗朝知靑澗城事築靑澗城開營田二千頃甞爲屬吏所訟經略使龎籍奏世衡披荊棘若一拘文法邊將無所措手足矣詔勿問及徙環州別龎公曰世衡心腸鉄石也今日爲相公下淚矣知環州五年開示恩信羌人悅服八子詁診詠諮諤防記誼詁字大質杜門讀書時稱小隠居諤字子政神宗以爲將子可任除知延州誼字壽翁倜儻有气莭紹聖初知蘭州

山西望族

種師道字彞叔世衡之孫也知兵有謀巍然有柱石之望山西望族惟種姚二家子弟各不相下宋靖康中金人圍城師道以河東河北制置使將援兵至闕入對爲戰守之計除同知樞宻院京畿宣撫使弟師中終【徴音南陽陸終之後以字爲姓】

終童

終軍字子云濟南人漢武朝十八嵗選爲博士弟子初步入闗闗吏與繻軍曰丈夫西遊終不復傳還棄繻而去後爲謁者給事中建節東出闗闗吏識之曰此使者前棄繻生也除諫議大夫自請願受長纓以羈南越王頸致之闕下時軍年二十餘世謂之終童

書薦不遇

終愼思苦學董儲以書薦於士人之富者不遇取書歸董啟云魯箭髙飛謂聊城之必下秦都不割懷趙璧以空歸

鬷【商音鄭國】

一言而善

鬷蔑字然明晉叔向如鄭然明從收器者立於堂下一言而善叔向曰嘻鬷明也下堂執其手以上曰子如不言吾幾失子矣

問政見心

然明始見知於子產子產問爲政焉且曰吾他日見蔑之面而已今吾見其心矣

宮【角音太原南宮適之後】

三復白圭

宮縚孔子曰獨居思仁公言以義一日三復白圭之玷是宮滔之行【家語】

宮之奇虞人也晉荀息以屈產之乘垂棘之璧假道於虞以伐虢宮之奇諫不聽遂以其族行

酆【宮音京兆周文王子酆侯之後以國爲姓】

酆舒赤狄潞子之相也有三雋才晉伯宗曰狄有五罪雋才𨿽多何補焉遂滅潞殺舒

丰【宮音括陽】

丰稷宋哲宗朝爲殿中侍禦大夫司諫首論蔡京之罪數上疏言近習之非

防【宮音安定】

防鶩其先齊人仕秦昭王居上卿子武孫恬毅恬爲秦將築萬里長城始制筆毅位至上卿東【徴音平原舜十友東不訾之後】

通【商音西河巴大夫食采通川因氏焉】

紅【宮音平昌紅侯楚元王交劉富之後】

公【羽音括陽魯公衍公爲之後】

充【宮音贊皇漢充由仙人充向之後】

融【宮音南康祝融之後】

弓【羽音太原魯大夫叔弓之後漢有弓祉爲光祿勲】

風【宮音闕

伏羲之後魯僖公母須向國風姓女故曰成風】

二冬

龍【羽音武陵舜朝龍作納言子孫以王父字爲氏龍子曰治地莫善於助龍旦爲項羽將救齊】

刻鵠類鶩

龍伯髙爲山都長馬援戒兄子曰龍伯髙惇厚周愼口無擇言謙約節儉亷公有威吾愛之重之願汝曹效之效伯髙不得猶爲謹飭之士所謂刻鵠不成尙類鶩者也

揣骨相

龍復本唐開成中人無目善聴聲揣骨知人官祿年壽揣蕭寘骨曰宰相骨又揣宋祈骨曰長官骨後皆驗

龍駱

龍起擢進士第丁咸序未第時夢乘龍而起回顧又有駱駝在後及登第次其下者乃龍起駱起也

知名東南

龍太初工詩王荊公退居與郭功父坐有士人上謁視其刺則曰詩人龍太初功父叱之曰相公前敢稱詩人令賦沙詩頃之卽云茫茫黃出塞漠漠白鋪汀鳥去風平篆潮回日射星功父閣筆由此知名東南【詩話】

龍敏字欲訥事祖父以孝聞仕石晉爲太常卿龍昌朝宋人劉敞奏其非聖不經而賜昌朝五品服龍澄遊瀼水見水中一石合獲玉印五文字如星霞傍有九天使者謂曰此上帝所寶可投元處後登科

臥龍神龍驪龍婿乘龍技屠龍

鐘【角音潁川宋微子啟之後桓公曽孫伯宗仕晉生州犁仕楚食采鐘離因以爲氏】

知音

鐘子期伯牙爲友伯牙鼓琴子期善聴伯牙志在髙山子期曰峩峩然若泰山誌在流水曰洋洋然若江河子期死伯牙絕弦以世無知音者【列子】

九膺臺輔

鐘皓字秀明少以篤行稱隠宻山以詩教授門徒千餘人前後九辟公府皆不就李膺笑曰鐘公至徳可師漢桓帝朝爲林慮長諸儒頌曰林慮懿徳非禮不處悅此詩書弦琴樂古五就州招九膺臺輔逡巡王命卒嵗容與與陳寔荀淑韓韶爲潁川四長孫繇

一代偉人

鐘繇字元常仕魏封平陽侯一代偉人也文帝甞賜之五熟釡銘與胡昭並師劉徳升艸書繇書若飛鴻戲海舞鶴遊天世傳胡肥鐘瘦子防筆法絕似荀朂甞詐爲朂書就朂母鐘夫人取寶劍二子毓

防鐘毓機防談笑有父風遷禦史中丞鐘防魏末爲鎭西將軍與鄧艾平蜀有異志死於兵

石心松操

鐘雅字彥冑晉蘇峻之亂與劉超侍衛天子拜侍中死之史臣曰雅正直當官﨑嶇宼難契闊艱虞匪石爲心寒松比操

詩評

鐘嶸字仲偉齊朝人明易義兩爲記室専掌文翰作詩評品藻古今詩人其論最詳齊明帝躬親細務上書切諫上不懌曰鐘嶸何人乃欲斷朕機謀【文學傳】

小鐘

鐘紹京繇十代孫工艸書世號小鐘唐中宗景龍中拜中書侍郎進中書令皇甫徹詩有云唐元佐命功輝煥何烈烈

終南進士

鐘馗唐武徳中應舉不防觸殿階而死後現夢於明皇曰臣終南山進士鐘馗願爲掃天下虛耗之孽

摶虎之勇

鐘傅洪州人少射獵醉遇虎與鬭持虎不置人得斬虎旣貴曰士處世尙智與謀勿效吾暴虎也畫摶虎狀戒子孫在唐僖宗朝拜鎭南節度使檢校太保中書令潁川郡王今之云石墟鐘家防者卽傅所置也

操南音

鐘儀楚人囚於晉琴操南音【左】

女徳婚姻

娶季芊

鐘建楚小臣也昭王避亂使負其妹季芊而逃及反國季芊曰所以爲女子者逺丈夫也鐘建常負我矣以妻鐘建爲樂尹【左定五】

姑舅婚

鐘瑾好學慕古有退讓風與李膺同年俱有令名瑾之母乃膺之姑膺祖太尉常言瑾似我家性復以膺妹妻瑾生四子亮

叔訓

秀號四龍安帝時俱爲牧守

鐘禮郝法

鐘夫人琰繇之曽女孫數嵗能屬文博覽羣籍適王渾禮儀法度爲中外所則王湛妻郝氏亦有行徳琰𨿽貴與郝雅相敬重時稱鐘夫人之禮郝夫人之法

金陵才士

鐘輻五代時金陵才士也年少气豪樊若水愛其才以女妻之後輻中甲科樊氏早世輻遂隠終南山終身不仕

萬鐘龍鐘情鐘琉璃鐘

宗【宮音京兆周大夫宗伯之後以官爲氏】

主畫諾

宗資漢延熹中爲汝南太守以範滂爲功曹凡事委之郡中謡曰汝南太守範孟博南陽宗資主畫諾

棲丘飲谷

宗炳字少文好琴書圖畵每臨山水佳處忘歸東晉末劉毅領荊州辟爲主簿不就答曰吾棲丘飲谷三十年豈可於王門折腰爲吏邪【蓮社中人】

乘風破浪

宗慤字元幹少時叔父炳問其志答曰願乘長風破萬里巨浪爲豫州太守曰得一州如斗大何足以展吾志伐林邑入象浦其國裝象以戰慤制爲獅子與象相

禦象果驚奔尅林邑珍寶山積慤一毫無犯歸惟被枕

小兒學士

宗懍字元懍【音稟】少聰明鄕裏呼爲小兒學士梁元帝鎭荊州令兼記室遷吏部尙書撰荊楚嵗時記

忠義

宗澤字汝霖有文武才略宋建炎初爲東京畱守李綱所薦澤前後二十餘疏請髙宗還京爲汪黃所沮未及一年憤死詠杜詩云出師未防身先死長使英雄淚滿襟子潁

宗慈漢黨人名列八顧顧者言能以徳行引人也宗元卿至行盡孝稱爲宗曽子

宗楚客唐神龍初拜相以文章得幸

女徳婚姻

宗連長安富人季女賢而有色求賢夫時趙元淑豪宕家徒四壁連謂之曰吾有愛女願爲箕箒妾公子意何如元淑聘焉及嫁奴婢二十口馬十餘疋金帛錦綺無數元淑遂爲富人

宗慤外甥樂藹防悟慤奇之

宗少文妻羅氏

儒宗大宗亢宗

封【宮音渤海封鉅爲黃帝師因氏焉封父夏時侯國君也今封江是】

士君子

封孚字處道仕燕官至太尉有士君子之稱得大臣之體

封公復來

封隆之北魏人寛和有量四爲冀州刺史每臨郡郡中舊齒曰封公復來矣歷事五帝四爲侍中諡宣懿

四戒

封仕北魏兼散騎常侍博覽經傳爲務徳愼言逺佞防姦四戒子偉伯博學有才思弱冠除太學博士

同文苑傳

封肅字元邕博涉經史仕元魏爲尙書郎中與袁躍邢臧盧觀溫子升裴伯茂同列文苑傳

宮錦玉帯

封敖字碩夫唐防昌中除翰林學士李徳裕以平劉稹功進太尉敖艸制云謀與吾同言不他惑徳裕解玉帶贈之武宗使作詔慰邊將傷夷者云傷居爾體痛在朕躬上喜賜以宮錦

三世同財

封延伯字仲連三世同財爲梁郡太守有髙士風【南史】

威儀閒雅

封孝琰字士元位祕書丞風流自立威儀閒雅【北史】封嵩兄弟躍龍騁驥

女徳婚姻

死節

封氏殷保晦妻也爲黃巢所執罵曰吾死猶生豈辱賊手

封郎

封徳彞本名倫舅盧思道曰是兒識量過人當自致卿相楊素與論天下事奇之薦爲內史舍人妻以從妹撫牀曰封郎終據此地貞觀中拜僕射

仙偶

封陟字少登居少室山一夕有仙姝顧揖以詩求爲仙偶陟固拒之

侯封華封黃封斜封蟻封酒泉封

龔【角音武陵晉大夫龔堅之後】

牛劍之化

龔遂字少卿漢宣帝朝爲渤海太守單車至府勸民農桑使民賣劍買牛賣刀買犢與黃霸王成朱邑文翁召信臣同列循吏傳

楚兩龔

龔勝字君實三舉孝亷漢哀帝徴爲諫大夫王莽秉政歸老鄕裏莽遣使奉印綬安車駟馬徴之拜秩上卿勝謂門人髙暉等曰誼豈以一身事二姓不食死居彭城亷裏後世刻石表其裏門

龔捨字君倩通五經魯詩詩教授與孔休卓茂蔡勲劉宣鮑宣同志不仕初以勝薦徴爲諫大夫復拜光祿大夫終不起二人並著名節世謂之楚兩龔

結廬山中

龔之字道好學潛黙於臨湘山中結廬而居養一白鹿以自偶朝廷徴爲國子博士不就

荊楚仙人

龔祈風姿端雅範述見之嘆曰此荊楚仙人也【南史】

秀山斗門

龔穎爲常徳太守常篆秀山斗門四字劉海蟾遊鬥門曰此秀水乃武陵郡一條玉帶也宋端拱初除侍禦史

冠豸

龔央字彥和宋徽宗召爲殿中侍禦史論五朝寶訓乞令不可增損時鄒浩爲右正言張舜民爲右諫議董惇逸爲在諫議故山谷詩云且喜龔鄒冠豸又聞張董上坡

相繼登科

龔茂字實之宋舉進士莆人也樞宻黃祖舜聞其賢薦爲祕書省正字位至參政日安日政堪

塤皆其子孫夢良遂良史良友良日嚴日章皆其羣從並相繼登科

賜緋

龔明之字熈仲防孤鞠於祖母李氏李甞語之曰吾少時夢緑袍判官曰與汝七十七宋崇寧中及此數果病亟明之焚香於頂泣禱於天願減已算五年以益祖母之壽李病愈至八十三而終淳熈中遷宣教郎服銀緋

乘龍往來

龔聖者邵武道人也結庵修竹間有異道乘龍往來勅封神濟妙應大師所居峯上有磐石嵗旱禱雨置淨瓶石下水滴瓶中水滿卽止

女徳婚姻

龔貴妃孔貴妃居望仙閣張貴妃居結綺閣陳後主居臨春閣並復道相往來

龔氏陶侃妻也

容【宮音燉煌黃帝時容成之後又云春秋時南容之後】

氏族大全卷一﹤子部﹐類書類﹐氏族大全﹥

欽定四庫全書

氏族大全卷二

四江

江【商音濟陽顓頊孫伯益之後封於江後爲楚所滅子孫以國爲氏】

說客

江乙說安陵君曰以財交者財盡而交絕以色交者華落而交渝是以嬖女不敝席寵臣不敝軒

子孫博士

瑕丘江公受詩書春秋於申公以詩授韋賢以春秋授榮廣子孫皆博士

奇士

江充爲人魁岸漢武異之曰燕趙固多奇士拜直指繡衣使者治巫蠱獄迫促衛太子太子斬之

巨孝

江革字次翁齊郡人事母自挽車鄕裏稱之曰江巨孝舉孝防遷諫議大夫告歸漢元和中詔齊相以見谷千斛賜巨孝由是名聞天下

雞

江逌字道載晉殷浩北伐請爲諮議參軍擊姚襄逌取雞數百以繩連之系火於足飛集襄營因其亂擊之從子績有志气爲南郡相遷禦史中丞

江左馳聲

江統字應元靜黙有逺志時語曰嶷然稀言江應元晉惠朝爲太子洗馬作徙戎論以警朝廷史贊云霦統兄弟江左馳聲彬彬藻思卓冠羣英子思思悛

夢筆

江淹字文通年十三孤貧賣薪以養母於樵所得蟬冠一具母曰此汝休徵也可畱待得侍中時著之後果如其言少以文章顯晚節微退云爲宣城太守時罷歸泊禪靈寺渚夢張景陽謂曰前以匹錦相寄今可見還探懷中得數尺與之此人大恚曰那得割截都盡顧見丘遲曰余此以遺君自是淹文章躓矣又少時夢人授以五色筆自是文藻日新後宿冶亭夢郭璞曰吾有筆在卿處多年可見還淹乃探懷中得筆還之後爲詩絕無美句時人謂之才盡嘗作別賦云春艸碧色春水緑波送君南浦傷如之何齊武帝朝除侍郎王儉謂曰卿年三十五已作中書侍郎何憂不至尙書所謂富貴卿自取之梁天監中遷金紫光祿大夫封醴陵侯

禦龍騁驥

江革字休映【一作休明】少孤貧弟兄自相訓朂俱詣太學補國子生舉髙第王融謝眺雅相敬重眺嘗過革時大雪革敝絮單席而耽學不倦眺脫所著並手割半氊與革充臥席而去梁建安王爲雍州刺史以革爲記室參軍革弟觀同爲記室沈約任昉與書云卿昆季可謂禦雙龍於長途騁騏驥於千里

刻燭賦詩

江拱與蕭文琰丘令楷等並以文稱竟陵王夜集賦詩約四韻刻燭一寸而成又共擊鉢立韻響絕而成【南史】

觀書祕閣

江子一仕梁爲侍郎啟求觀書祕閣武帝許之有勅直華林省侯景反與二弟子四子五同死國難追諡子一曰義子子四曰毅子子五曰烈子

狎客

江總字總持蒨之孫也少孤依外氏故杜詩云江總外家養仕陳爲尙書侍後主遊宴後庭多爲艷詩與孔範陳聘等十餘人謂之狎客劉禹錫詩雲南朝詞臣北朝客歸來惟見秦淮碧池臺竹樹三畆余至今人道江家宅

江髙齊名

江文蔚字君章後唐長興二年盧華榜下進士八人文蔚張沅吳承範湯鵬範禹偁五人爲學士後歸南唐爲禦史對仗彈馮延已常夢錫大言曰白麻𨿽佳要不如江文蔚一疏與髙越俱以能賦擅名江表

抗疏

江公望字民表宋徽宗朝除左司諫與王縉並以風節著抗節極論時政爲陳上堯舜之道累數百言有云一池四監未知其孰守十羊九牧未知其孰從陛下不以先入已信之言宿於心不以未入遽告之言拒於耳決事如析薪從理如破竹上稱奇者數四曰卿文采甚奇

气節

江萬里號古心文章气節當代推敬宋咸淳中拜右相閒居值大元革命之際赴水死弟萬頃號古崖

女徳婚姻

解佩

江妃二女不知何許人出遊江濵逢鄭交甫解佩二珠與之交甫受而懷之行數十步女不見佩亦隨失【韓詩外傳】

梅妃

江氏女名采蘋唐開元中選入宮性愛梅明皇戲名曰梅妃吹白玉笛作驚鴻舞【遺事】

金盤防榔

江嗣女妻劉穆之穆之微時苦貧嘗往妻家食畢求防榔江之兄弟曰君常饑何須此後爲丹陽令召妻兄弟以金盤貯防榔一斛以進

我顧伊

江霦娶諸葛恢長女此女初適庾亮之子會防死攺適霦次女適羊楷楷子衡娶鄧攸女於時謝尙求婚其小女恢云羊鄧是平婚江家我顧伊庾家伊顧我

風流江郎

江斆字叔文湛之孫爲丹陽丞袁粲嘆曰風流不墜正在江郎齊孝武謂謝莊曰此小兒當爲名器尙臨汝公主三子蒨字彥標曇字彥徳祿字彥遐皆爲梁顯官

舅氏鐘愛

江總之母蕭氏總少依外家舅蕭勵鐘愛之曰爾神采英拔後世當出吾右

西江濯錦江烏江曲江

龎【宮音始平周文王子畢公髙之後支子封於龎鄕因氏焉】

兵法

龎防魏人與孫臏同學兵法後與臏戰臏使人斫大樹白而書之曰龎防死此樹下防夜至伏兵起戰敗智窮自剄

宰相器

龎參字仲逺漢安帝朝爲漢陽太守郡人任棠有奇節參往候之棠抱兒當戶以一盂水拔大本薤獻之參曰水者欲吾淸也拔大本薤者欲吾擊彊宗也抱兒當戶者欲吾開門卹孤也虞詡薦之有宰相器

鹿門采藥

龎徳公居峴山之南平生不入城府劉表問曰先生不肯受官祿何以遺子孫曰世人遺之以危我遺之以安司馬徳操嘗謁之值其上冢徑入其室妻子羅拜堂

下命速作黍徐元直當來乃設具須臾徳公還直入相就不知何者爲客也諸葛亮每造之獨拜牀下徳公初不令止漢建安中攜妻入鹿門山采藥不返【逸民傳】從子統

鳳雛

龎統字士元南州士之冠冕也蜀先主使守耒陽令不治魯肅曰士元非百里之才處之治中別駕之任始當展其驥足耳少朴鈍惟徳公司馬徽重之徳公以爲鳳雛

陶令故人

龎通之淵明故人也王欲識淵明而不能致乃命通之賫酒於栗裏半道以邀之

造禪

龎居士名蘊深造禪理嘗參馬祖祖云待汝一口吸盡西江水卻道居士大悟

貧宰相

龎籍字醇之宋明道中召拜殿中侍禦史孔道輔曰龎君可謂天子禦史與程文惠同戊子生程已貴而籍尙小官程戲之曰君乃小戊子慶曆中龎大拜程以書賀云今日大戊子卻爲小戊子矣年七十六致仕家居讀書自娛賦詩云田園貧宰相圖史舊書生封潁公諡莊敏

聾醫

龎安常黃州人善醫而聾然甚穎悟以指畫字示之深防人意東坡嘗戲之曰余以手爲口君以眼爲耳魏龎徳號白馬將軍以戰死諡壯侯

女徳婚姻

孝養

龎盛女爲姜詩妻養姑篤孝姑好飲江水汲不時至詩怒逐之龎氏止於鄰家紡績供養【見姜氏】

坐逝

龎居士女名靈照以賣竹漉籬自給後得道日中坐居士之坐而逝

師友婚

龎直溫博學範景仁少受學焉後直溫之子昉卒於京公娶其女爲孫婦養其妻子終身

逄【宮音長樂夏殷諸侯有逄公伯陵封於齊其子孫因氏焉】

代君任患

逄丑父齊大夫齊侯戰敗丑父與易位晉韓厥獲之卻子將戮之呼曰自今無有代其君任患者乃免之

掛冠城門

逄萌字子慶初爲亭長擲楯嘆曰大丈夫安能爲人役哉遂去之王莽専政萌謂友人曰三綱絕矣不去禍將及身卽解冠掛東都城門歸將家屬浮海光武連徵不起

雙【宮音始平顓頊之後封於雙城因氏焉後魏有雙士洛爲涼州刺史號天水公】

五支

支【徵音邵陽支雄傳云其先月支胡人也今瑯琊有支氏】

講經

晉支遁字道林天竺人與許詢講維摩經杜詩云空忝許詢輩難酬支遁詞

天下博知

支謙受業於支亮亮受業於支懴世稱天下博知不出三支

白鵲之異

支叔才至孝母亡廬墓有白鵲止其旁唐髙宗表異其門

郗【角音山陽一讀作卻】

儒雅著名

晉郗鑑字道徽漢禦史大夫慮之孫博覽經籍躬耕隴畆吟詠不倦以儒雅著名與王導受遺詔輔少主拜司空諡文成二子曇

愔

修褉成詩

郗曇字重熈爲中書郎中遷禦史中丞永和修褉成五言一首【見王姓】郗愔字方回襲父爵南昌縣公徵拜門下中書侍郎有三子超融衝

入幕之賔

郗超字景興少卓犖不羈父愔好聚斂積錢數千萬超一日散與親故俱盡桓溫辟爲府掾府中語曰髯參軍短主簿能令公喜能令公怒超多須而王珣短也桓溫入朝謝安與王坦之詣溫溫令超臥帳中聴客語風動帳開安笑曰郗生可謂入幕之賔矣

伊川田父

唐郗士美字和夫張九齡稱之自拾遺七遷至中書舍人還東都徳宗召拜學士不就世髙其節

女徳婚姻

坦腹東牀

郗鑑嘗使門生求婚於王導導使徧觀東廂子弟一人獨坦腹東牀訪之乃王逸少遂妻之

戒弟勿至

王右軍郗夫人戒二弟曰王家見汝輩來平平耳可毋煩復至也

乘果生天

郗氏夫人梁武帝妻也梁王作懴郗氏得以生天施【徵音吳興魯惠公子施父尾生施伯公五代孫因氏焉】

兵學得祿

魯施氏二子一好學一好兵皆以得祿孟氏二子效之而皆以得禍【列子】

執經聖門

施之常字子恆孔子弟子魯人也贈乘氏伯封臨濮侯贊曰開國乘氏有徳斯彰參稽百行贊理三綱

論經石渠

施讎字長卿從田王孫受易梁丘賀薦之拜爲博士與諸儒論難五經同異於石渠閣以經授張禹

修道上升

施芩字太玉棲紫玉府修道晉寧康二年禦蒼虯上升

蓋竹山

施眞人名存洽隠蓋竹山在衢州仙都縣天下第二福地也

朝士執經

施士匄在太學十九年爲博士韓愈銘其墓云先生明毛詩通春秋左氏傳朝士大夫從而執經考疑者踵於門子友直縣簿次友諒齋郎

文有古風

施師防字聖愈十嵗通六經十二嵗能文宋紹興中入太學髙公閌爲司業見公文嘆其深醇有古風孝宗淳熈中樞宻院事搜訪人才手書置夾袋中薦胡晉臣有廊廟器後果大用公執政柄旣久果於引去疏凡五上識者韙之謂進退之義合於時中

心算

施文慶陳後主時爲中書舍人心算口占應時條理

進中興雅頌

施鍔州人宋紹興中進中興頌紹興雅十篇詔免文解進士及第

文帶之寵

施鉅宋紹興中與宋朴鄭仲熊同日遷侍郎受詔日易服謝朴鉅緋仲熊緑賜毬文帶

女徳

東西施

越女姓施住東者曰東家施住西者曰西家施東醜而西妍【寰宇記】

達施先施設施嬙施

皮【徵音天水漢有皮容受蒲昌齊詩後漢有皮究爲諫議大夫】

賦桃花

皮日休唐文士也有桃花賦九諷七愛諸篇黃巢入長安日休孟浩然皆隠於鹿門山有鹿門艸隠書序云不醉則遊不遊則息息於道思其所未至息於文慙其所未用故復艸隠書焉自戲曰醉士又曰酒民作酒箴食箴歸氏子有詩嘲之云八片尖斜砌作毬火灰撏之水中揉一生閒气如常在惹踢招拳卒未休與陸爲友有松陵倡和集

機悟

皮子信機悟有風神位儀同三司勲貴子弟稱其識鑑【北史】

五羊皮橊皮掇皮羊質虎皮

師【徽音太原周師尹之後以官爲氏】

轉轂致財

師史前漢人轉轂百數郡國無不至過邑不入門能致十千萬【貨殖傳】

儒宗

師丹治詩事匡衡舉孝防爲郎漢哀帝朝領尙書事徙犬司空平帝朝封義陽侯經爲世儒宗徳爲國元輔可謂社稷臣矣

墨帖

晉師宜官工書王右軍贊之云師宜墨帖之奇令去官字

麋【宮音汝南】

麋竺以妹事劉備爲夫人奴客三千貨幣助軍資先主待以上賔之禮爲安漢將軍弟芳子威【三國誌】綦【角音】

綦宗禮字叔厚三世取進士明經科遂爲北海名家宋建炎中除翰林學士上曰綦某之文有體眞學士也以文翰際遇在玉堂前後五載退居合州賔客到門攝衣延坐𨿽一介韋布之士亦與均禮故家子弟淪落不自給者援橐金推月俸以賑其乏

伊【宮音陳畱古天子有伊祈氏其後因以伊爲姓】

耕莘

伊尹耕於有莘之野湯以幣聘之

才辯機捷

蜀伊籍使孫權權聞其才辯欲逆拒之入拜權曰勞事無道之君乎曰一拜一起未足爲勞其機捷如此

拽牛卻行

北魏伊馛善射力能拽牛卻行走及奔馬太武擢爲祕書監拜司空賜爵河南公

吾伊我顧伊郁伊

姬【徵音南陽帝嚳生姬永支子因氏焉】

周姬旦制禮作樂以開千萬世之治

漢姬嘉號周子南君

唐姬處遜爲水部郎中

瑤姬蒼姬周姬

眭【商音】

眭字孟從嬴公受春秋以明經爲議郎漢昭帝元鳳中因推大石起立枯栁復生之異霍光惡之奏妄設妖言惑眾伏誅

邳【宮音淸河】

邳肜信都人歸光武信都反者捕系其父弟妻子使爲手書招肜肜報曰事君者不顧家後以功封靈壽侯圖像雲臺

祁【角音太原】

祁奚請老晉平公問嗣焉舉其子祁午建一官而三物成能舉善也

隨【羽音河內晉大夫隨武子之後】

隨何爲謁者說九江王黥布歸漢

猗【羽音】

猗頓魯之窮士用盬鹽起家與王者埒富

時【徵音隴西】

畱犢

時苗少淸白漢建安中爲壽春令之官用黃防牛牽車嵗餘生一犢及去畱其犢以初來本無犢也【魏略】

紫蓋府

時荷字道陽從許君學道晉寧康二年與陳眞君孝舉執防導從許君上升荷有遺迹在紫蓋府今爲南昌縣防宋封爲洪施眞人

破黃巢

時溥徐州人破黃巢功第一後兼中書令封鉅鹿郡王【五代】脂【商音】

脂習京兆人漢末與孔融相友善及曹操殺融習往撫之曰文舉捨我死吾何用生爲文帝以習有欒布之節加中散大夫【孔融傳】

危【角音汝南】

危稹字逢吉號驪塘宋嘉定中柴與之得謫稹送以詩有云人才自系國輕重吾道亦闗公去畱爲世所稱登進士第

訾【徵音渤海帝嚳妃訾娵氏之後古有訾順爲樓虛侯】

遲【徵音太原遲任設賢人也】

池【徵音西平漢有池瑗爲中牟令北魏有池仲魚爲城門侯】

防【羽音京兆楚有防國子孫因以國爲氏】

斯【闕】

八微

韋【羽音京兆顓帝天彭之後封於豕韋苗裔以國爲氏】

鄒魯大儒

韋賢字長孺漢宣朝拜相在位五年致仕賜第一區封扶陽侯自韋孟至賢五世爲鄒魯大儒

金籯

韋成字少翁賢幼子也以父仕爲郎與五經諸儒雜論於石渠閣元帝朝拜相封侯故國父子俱以明經至相諺曰遺子黃金滿籯不如教子一經

五處士

韋著博學篤行陳蕃薦處士徐穉韋著等徳行純備可登三事桓帝以安車纁備禮徵之

明珠出蚌

韋端二子長元將次仲將孔融與端書云不意雙珠近出老蚌前日元將來淵才亮茂雅度毅經世之器也昨日仲將來文敏篤誠保家之主也

徑丈之勢

韋仲將善大字魏初鄴都宮觀始就詔仲將題署奏云若用張芝筆左伯紙及臣墨又得臣手然後可以逞徑丈之勢明帝立陵云觀誤先釘榜以籠盛仲將書扁轆轤引之去地二十五丈旣下須髮皓白

竹如意

韋叡字懷文梁武朝名將也臨陣交鋒緩服乘輿執竹如意以麾進止任豫州刺史進爵爲侯

逍遙公

韋瓊字敬逺澹於勢利前後十見徵辟不就所居枕帶林泉娛翫琴書時人號爲居士周文帝勅有司日給河東酒一升號逍遙公兄孝寛西魏名將

東西眷

韋氏東眷有逍遙公瓊鄖公孝寛西眷有平齊公瑱固安公法保並爲盛門至今稱四公之後【北史】

動揺山嶽

韋思謙字仁約唐髙宗朝擢監察禦史曰出不能使動揺山嶽者爲不任職丈夫當敢言地須明目張膽以報天子安能錄錄保妻子邪子承慶嗣立

一門三相

韋承慶在武后朝代父爲天官侍郎嗣立代兄爲鳳閣舎人長安中拜鳳閣侍郎一門父子三人爲相兄弟相繼大拜制曰芝蘭並秀見謝石之階庭騏驥齊驅有劉山之昆季嗣立子濟天寶中尙書左丞孫慶長慶間名卿

五云體

韋陟字殷卿安石長子年十嵗美文辭開元中遷禮部侍郎常以五防牋爲書記使侍婢主之陟惟署名自謂書陟字若五朶云時號郇公五云體肅宗朝與弟斌從兄由及縚同時列防罕比父安石武后朝進中書令

延英賜對

韋渠牟初爲浮屠已而復冠少工詩李白異之韓滉表試校書郎徳宗誕日進詩七百言未浹旬擢諫議大夫對延英殿輒五六刻乃罷

儲書

韋述家儲書二千卷兒時誦之略徧撰唐春秋三十篇開元譜二十篇元宗朝任史官二十年祿山亂抱國史藏南山弟五人迪逍回巡迫俱進士及第時趙冬曦兄弟亦知名當時張說曰韋趙弟兄人之杞梓

二妙

韋維開元中爲戶部郎中善裁割宋之問爲員外善詩人稱戶部二妙

召講太液

韋處厚字徳載家藏書萬卷舉賢良方正與路隋爲侍講穆宗召入太液亭講闗睢洪範文宗朝拜相

松菊主人

韋表微字子明羈丱能文元和三年崔邠榜及第一榜十三人長慶中同年五人庾敬休栁公權李紳髙鉞表微皆爲翰林學士授表微監察禦史裏行不樂曰吾將爲松菊主人

子弟之賢

韋羣玉賢而有才韓愈與陸祠部書云求子弟之賢而能業其家者羣玉是也

覆以蜀袍

韋綬爲翰林學士帝幸其院綬方寢以蜀袍覆之而去

三世學士

韋貫之在憲宗朝其伯兄綬在徳宗朝其子澳在宣宗朝澳之子庠在僖宗朝弟郊在明宗朝三世五人皆爲翰林學士

呈身禦史

韋澳字子裴武宗朝擢宏詞十年不調髙元裕欲薦之諷澳謁已澳曰恐無呈身禦史周墀表署幕府

山林友

韋溫字育綬之子七嵗日誦書數千言年十一舉兩經及第換著作郎謝歸事親疾彌二十年衣不防帶文宗朝遷尙書右丞性剛峻少合惟與蕭祐善不以塵事自號山林友

凝香齋

韋應物工詩代宗朝爲蘇州太守有凝香齋館自娛日與文士宴集有詩云兵衛森畫防燕寢凝淸香

丹鼎未開

韋承矩僖宗朝防試夜書一詩於都堂壁云褒衣博帶滿塵埃獨上都堂納捲回蓬巷幾時聞吉語棘籬他日免重來三條燭盡鐘初動九轉丹成鼎未開殘日漸低人擾擾不知誰是謫仙才

勸農興學

韋丹字文明孝寛六世孫唐憲宗朝擢明經爲容州刺史教民耕織興學校徙江西觀察使徳被八州治行第一子宙爲永州刺史築常平倉置社立學官宣宗朝拜相

女徳婚姻

著女訓

韋溫女工屬文續曹大家女訓

韋氏適王琳琳卒韋年二十五不嫁自處一室著女訓行於世

仙婚

韋恕有女及笄有張老者六合縣之園叟也求婚恕曰今日內得五百緡則可老曰諾不移時而錢至旣娶負鐝穢地鬻蔬不輟妻執防濯王屋山下有小莊女謂恕曰他日可令大兄來相訪後恕令男義方訪之至一甲第見一靑衣人引一衣冠人卽張老也曰賢妹梳頭卽令引入堂內敍寒溫經日別奉金三十鎰並一舊席帽曰可於州王老家取錢一千萬持此爲信歸往王家果得錢再尋之不復有路矣

識貴人

韋臯秀才也張延賞之妻苗夫人選爲婿延賞不禮臯東遊攺名韓翺唐徳宗幸奉天臯以功持節西川代延賞公慙懼郭圍詩云當時甚訝張延賞不識韋臯是貴人

族望淸華

韋詵爲潤州刺史族望淸華特選參軍裴寛爲婿時寛衣碧瘠而長族人呼爲碧鸛雀詵曰愛女必以爲賢公侯妻何可以貌求人卒妻之

定婚店

韋固旅次宋城店議司馬潘昉女爲婚見老人月下檢書云此婚不合後娶刺史王泰之女宋城題其店曰定婚店

指腹婚

梁韋叡之子放字元眞爲徐州刺史與吳郡張率皆有側室方孕指腹爲婚後率亡放贍卹之以子娶率女時稱其能篤舊

奇才

韋孝寛齊神武嘗稱之云闗西男子屬楊侃爲大都督出鎭潼闗引孝寛爲司馬奇其才以女妻之

翁婿同相

韋執誼杜黃裳之婿也翁婿同時爲相近古衣冠無比

翁婿相知

韋夐爲京兆尹時薛裕弱冠爲丞相參軍載酒肴候之談宴終日夐遂以女妻之裕曰韋公退不丘壑進不市朝怡然守道榮辱不及

通家婚

韋堅娶姜皎之女李林甫舅子也韋陟堂妹年十九與崔元綜議婚韋丹初娶淸河崔諷之女再娶蘭陵中書令蕭華之孫殿中侍禦史恆之女也

佩韋脂韋

歸【徵音京兆春秋時晉有歸生子孫因氏焉】

博通墳典

歸崇敬字正禮家學治禮唐天寶中舉博通墳典科對防第一有詔舉才可宰百里者復防髙等授左拾遺使新羅國東夷傳其淸徳子登

竄名

歸登字衝之唐徳宗貞元初防賢良爲右拾遺陽城熊執易論裴延齡以疏示登登動容曰願竄吾名雷霆之下君難獨處故同列聯署無所回諱

祈【徵音太原】

舉善

祈奚爲晉公族大夫祈奚能舉善矣稱其讎不爲諂立其子不爲比子祈午

勇士

祈彌明爲趙盾車右國之勇士也

呼窗

晉祈嘉字孔賔夜窗忽有聲呼曰祈孔賔歸去來修飾人間事甚苦不可諧

九魚

徐【商音東海顓頊之後嬴姓伯益之兄受封於徐子孫因氏】

入海求仙

徐市因始皇遊海上上書請與童男女各五百人入海求三神山不死藥

上書闕下

徐樂趙人漢武朝上書言事天子召見曰公等安在何相見之晚拜郎中遷中大夫

賜帛

徐福茂陵人漢宣朝三上書言霍氏奢僣後賜福帛十疋遷爲郎

南州髙士

徐穉字孺子南昌人家貧常自耕稼非其力不食恭儉義讓所居服其徳陳蕃薦五處士穉居其一桓帝以安車纁備禮徵之不就【見韋著】太尉黃瓊辟之亦不就郭林宗丁母憂穉往弔之置生芻一束而去林宗曰此必南州髙士徐孺子也太守陳蕃特設一榻以待之子篤行孝弟隠居不仕

名將

徐晃字公明魏武名將每戰必先爲不可勝攻圍陷陣功最多遷右將軍卒諡壯侯

柱石臣

徐宣字寶堅魏人歷仕三朝有托孤寄命之節可謂柱石之臣諡貞侯

十年西省

徐邈字景山魏初爲尙書郎嘗私飲沈醉趙達問以曹事曰中聖人魏亡歸晉太傅謝安舉之補中書舍人處西省前後十年志髙行潔通介有常可謂國之良材時之彥士

建安七子

徐幹字偉長魏人擅名東土與陳琳阮瑀應防劉楨曹植王粲皆好文章號建安七子騁騏驥於千里仰齊足而並馳

佳吏部

徐寧字子期東晉人桓彞謂庾亮曰爲卿得一佳吏部矣眞海岱淸士也

托孤

徐羨之字宗文起布衣宋武帝朝位司空與傅亮謝晦等同被顧命

風亭月觀

徐湛之字孝源爲南兗州刺史廣陵舊有髙樓起風亭月觀吹臺琴室招集文士盡遊翫之適伎樂之妙冠絕一時

人中騏驥

徐勉字修仁宋人徐孝嗣見之曰此人中騏驥必能致千里王儉謂其有宰輔之量後事梁爲尙書左丞客有求詹事者正色曰今夕止可談風月不宜及公事嘗曰人遺子孫以財我遺以淸白諡簡肅公

石麒麟

徐陵字孝穆陳人摛之子也母臧氏夢五色云化爲鳳集左肩已而生陵年數嵗沙門寶志摩其頂曰天上石麒麟也任吏部尙書爲一代文宗子儉爲郎中儀爲尙書份爲洗馬

南徐北魚

襄陽舊志云徐鯤魚宏尙豪侈人化之府中諺曰北路魚南路徐

鳳閣舎人樣

徐齊八嵗能文唐太宗召試賜所佩金削刀子堅與張說修三教珠英楊再思目爲鳳閣舍人樣徐則唐時東海隠士杖策入縉雲山後入天臺山卓矣仙才飄然騰气千尋萬頃莫測其涯【六帖】

天下無寃

徐有功舉明經武后時補蒲州司法參軍爲仁政不忍杖罰民相約曰犯徐參軍杖者眾共斥之訖代不杖一人遷肅政臺侍禦史天下灑然相賀潘好禮曰有功斷獄天下無寃人仁恕過漢於張盧若虛曰徐公當雷電之震而能全仁恕千載未有其比

河東三絕

徐彥伯七嵗能文對防髙第調蒲州司兵參軍時司戶韋嵩善判司士李亙工書彥伯屬文時稱河東三絕

怒貎渴驥

徐嶠善書以其法授其子浩書四十二幅屏八體皆備艸隸尢工如怒猊抉石渴驥飲泉肅宗朝授浩中書舍人張說見其喜雨賦嘆曰後來之英

篤舊

徐晦素爲楊慿所厚李夷簡彈慿貶臨賀尉獨徐公送至藍田夷簡奏爲監察禦史曰公不負楊臨賀豈負國乎

天上麒麟

徐卿生二子杜甫歌云孔子釋氏親抱送並是天上麒麟兒【未云】吾知徐公百不憂積善衮衮生公侯徐偉有子八人號徐氏八龍

白髮靑衫

徐遹宋初作特奏狀元詩云白髮靑衫晚得官瓊林頓覺酒腸寛平康裏過無人問畱得宮花醒後看

狀元

徐奭宋祥符時人狀元及第試鑄鼎象物賦云足惟下正詎聞公餗之欹傾乃上居可比王臣之威重

甘露連理

徐積字仲車獨行人也毋終廬墓三年所居茅舍不蔽風雨而農夫樵婦瞻仰如神毎嵗甘露降於墳所墳左有杏樹一本而兩枝一日兩枝之端相合成連理與山谷同登治平四年第徽宗朝除宣徳郎諡節孝處士

詩派法嗣

徐俯字師川懷奇負气七嵗能詩爲其舅山谷所知呂居仁作江西傳衣詩派圖列陳無已等二十五人爲法嗣陳無已潘大臨謝無逸徐俯洪朋洪炎林敏修林敏功王直方洪芻饒節髙荷江革李錞晁衝之潘大觀江端本李彭謝遵楊符何顗韓子倉夏均父僧仕可僧善權謂皆出於豫章也

見如骨肉

徐君猷宋元丰中知黃州時東坡謫居與子由詩云舉眼無親識君猷一見如骨肉

江南文士

徐南唐人十嵗能文與韓熈載齊名時謂之韓徐歸宋直學士院時稱江南文士弟鍇與齊名李穆使江南見之曰二陸不能及

水墨髙品

徐熈江南布衣也工畫宋初至京師其妙但以墨筆畫之殊艸艸略施丹粉神气迥出別有飛動之象

徐復之舉進士不第退而學易號衝晦處士

女徳婚姻

績分餘光

齊女徐吾貧共鄰婦燭光夜績曰妾以貧故起常先去常後布席以待來者坐常處下今一室之中益一人燭不爲益暗去一人燭不爲益明何愛東壁餘光乎皆莫能應

八嵗能文

徐惠生五月而能言四嵗通論語毛詩八嵗能屬文父孝徳嘗使擬離騷爲小山篇云仰幽蘭以流盻撫桂枝以凝想將千齡兮此遇荃何爲而獨往唐太宗聞之召爲才人及卒贈賢妃

蓬萊女官

徐淸字靜之蓬萊女官也下西裏王氏詩得謝體書效山谷妍妙可喜後山詩云蓬萊仙子補天手妙筆詩淸萬世功肯學黃家元祐腳信知人厄匪天窮

種璧成婚

徐氏洛陽人陽雍伯因給義漿有一人飲漿罷懷中出石一升與之曰種此則生玉並得好婦後得白璧一雙娶徐氏女天子聞而異之拜爲大夫生十男位至卿相

委禽

徐吾犯之妹美公孫黒彊委禽焉卒與子南

擇婿

徐邈有女才淑大防僚佐使女於內觀之指王濬告母遂以妻之時濬爲江東從事

徐陵仕陳爲吏部尙書虞世基一見奇之謂朝士曰當今潘陸也以女妻之

擇婦

徐廣字野民晉朝爲祕書郎仕宋遷祕書監娶中山劉謐之女

徐非【一作俳】娶劉孝標妹劉三娘作文尢淸拔可喜徐氏盧惟淸妻也盧貶播州尉死徐迎屍還足繭流血

靑徐舒徐虛徐

余【商音下邳秦由余之後以王父字爲氏】

四賢四諌

余靖字安道宋慶曆中除右正言知制誥時範文正以言事忤大臣落職公上書謫監筠州酒稅尹洙歐陽修抗防亦逺謫士大夫號爲四賢初歐公餘靖王素俱列諫官蔡襄詩曰禦筆新除三諫官喧騰朝野競相觀當年流落丹心在自古忠良得路難必有謀謨禆帝右更須風采動朝端世間萬事皆塵土畱取功名久逺看三人以詩聞於上亦除諫官時謂之四諫爲廣帥十年不載南海一物廣州有八賢堂【見潘美】英宗朝遷工部尙書諡襄公

劍井瑞气

余中熈寧中狀元及第常州有劍井先一嵗瑞气氤氳上騰數日乃大魁之防也

石月老人

余安行號石月老人鄒道卿常與之遊作春秋新傳李綱序之紹興中扣閣論時事遭斥逐而不悔

未老投紱樂道養恬坐忘屢空而憂國之心切切焉

神救水患

余端禮字處恭未十嵗時衢婺大水與里人共處一閣閣將沈空中有聲云余端禮在內當爲宰相可防之有頃一物如黿鼉長數十丈來負此閣達於平地眾賴以全宰烏程縣決事風生事紛如蝟庭寂如水防輩膽落鶩行股栗臺湖嚴三州之民有口算錢曰丁絹臨安之民有口算錢曰身丁公請與復三年又請減免衢州雜稅符旣下五州之民欣舞宋光宗朝相封郇國公

教子

宋余良弼教子詩云白髮無慿吾老矣靑春不再汝知乎年將弱冠非童子學未成名豈丈夫幸有明窗並淨幾何勞鑿壁與編蒲功名欲自殊頭角記取韓公訓阿符

余佛

余崇字景望在孕時母葉氏夢星入懷童稚穎異宋淳熈中擢甲科家藏書萬卷出入經史貫串古今扁其堂曰靜勝徜徉其中視升沈淡如也開禧中冑専權公獨立不倚嘗曰名節至重官職至輕力求去出知江州卹民禱雨民呼爲佛

孝行裏

余齊有孝行父亡號叫而絕秦攺其裏爲孝行裏【南史】

女徳

余媚娘初適周氏夫亡介潔自守陸希聲爲郎中娶之劈牋泳墨更倡疊和後希聲又娶名姬栁舜媚娘手刃之

由余

舒【徵音京兆舒子後以國爲姓】

賦牡丹

舒元輿唐元和進士太和中獻書闕下所上八萬言出入古今作玉筯篆志云斯去千年冰生唐時冰復去矣後來者誰千年有人誰能得之後千年無人篆止於斯嗚呼主人爲吾寶之作牡丹賦文宗摘其傑句拜監察禦史死於甘露之禍

鸞鳳隠起

舒亶字信道熈寧中夢入空中見樓閣金壁輝煌有瓊琚瑯佩者數百人揖亶請詩且曰此間文章要似鸞鳳隠起與織女分巧亶吟曰天風吹散赤城霞染出連云萬樹花誤入醉鄕迷去路傍人應笑卻還家一人曰未免近凡調臨海縣民有醉酒逐其叔母者亶執之而斷其首投劾去題壁云一鋒不斷凶渠首千古誰知將相材時荊公當國奇之爲攺調官禦史裏行號亦樂居士

雪月苦

舒堯夫苦學坡翁夜過其家戲作詩云先生堂前雪月苦弟子讀書喧兩廡撞門入室書縱橫蠟紙燈籠似雲母

捲舒望舒荊舒

蘧【角音】

蘧伯玉名瑗衛人孔子弟子贈衛伯淮南子云蘧伯玉年五十而知四十九年之非衛靈公與夫人南子夜坐聞車聲轔轔至闕而止夫人曰此伯玉也公曰何以知之曰大臣不爲冥冥惰行伯玉賢大夫也不以暗昧廢禮是以知之

魚【徵音鴈門宋司馬子魚之後以王父字爲氏宋有魚容爲左師魚府爲少宰成十五年】

梁魚容性侈靡以象齒沈檀造一睡牀金蓮花捧琥珀支牀腳

唐魚朝恩肅宗朝知內侍省事爲觀軍容宣尉使觀軍容自朝恩始

南徐北魚

疏【商音東海】

疏廣字仲翁少好學明春秋漢地節三年拜太子太傅兄子受拜太子少傅居職五年乞身去送者車數百兩觀者皆曰賢哉二大夫

儲【羽音河東齊儲子之後漢有儲太伯】

唐儲光羲工詩爲汜水尉山中流泉詩云映地爲天色飛空作雨聲

渠【角音鴈門周大夫渠伯之後後漢有渠參封贊侯】

居【宮音鴈門晉大夫先且居之後以王父字爲氏漢有居般封宋城侯】

諸【商音瑯邪越大夫諸稽郢之後漢有諸於爲洛陽令】

氏族大全卷二﹤子部﹐類書類﹐氏族大全﹥

欽定四庫全書

氏族大全卷三

十虞

虞【角音陳畱舜有天下曰虞子商均封虞以國爲氏周武王封虞仲於河東其後因以字爲氏】

擔簦

虞卿遊說之士躡蹻擔簦說趙孝王一見賜黃金百鎰白璧一雙再見爲趙上卿故號虞卿著書八篇世號虞氏春秋

匹練

虞延字子大初生時屋上有物若一匹練升天力能扛鼎漢永平中位司徒

增竈

虞詡字升卿祖父經爲郡獄吏平允寛恕曰吾子孫何不爲九卿邪及詡生年十二通尙書太守王朗待以賔友之禮鄧隲惡之遷爲朝歌長時朝歌賊方盛故舊皆弔之詡曰不遇槃根錯節何以別利器鄧太后以詡有將帥之略遷武都太守日夜進道令吏士各作兩竈日增倍之羌不敢逼後大破之漢順帝朝尙書僕射子恭有俊才次子顗

琥珀受芥

虞翻字仲翔年十三客有其兄者不過翻與書曰琥珀不受腐芥磁石不受曲鍼吳孫權拜爲騎都尉數有酒失流交州講學不倦注老子國語行於世

淸防

虞願字士恭宋朝爲晉安太守郡有越玉石常隠雲霧淸防太守乃見願往觀淸徹無所蔽褚彥回嘗詣願不在見牀上積塵書數卷嘆曰虞君之淸至此拂地掃牀而去晉安舊出蚺蛇膽可爲藥有遺願蛇者願放之蛇歸者再仁心所致也

南金之貴

虞世基陳人與弟世南歸隋比二陸博學有俊才善艸孔奐見之嘆曰南金之貴屬在斯人

五絕

虞世南字伯施外謹懦而中抗烈唐太宗時爲文館學士謂之登瀛洲後以銀靑光祿致仕圖形淩煙諡文懿上嘗命冩列女傳於屏風無本暗疏之無一字繆上每稱其五絕一徳行二忠直三博學四文詞五書翰上嘗出行有司請載書以從上曰虞世南在行祕書

也

翹材館

虞允文字彬父十嵗賦詩有驚人語諸老知其逺器宋紹興中督師江淮有采石之捷劉錡執其手曰朝廷養兵三十年今日大功乃出儒者我輩愧死矣及作相置翹材館延四方賢士懷袖有方冊曰材館錄間人一善必書首薦胡銓張震等二十人一時得人之盛凜凜有慶曆元祐之風諡忠肅

虞放楊震門徒也漢桓帝朝爲司空封都亭侯虞溥晉人字允源篤志典墳謂學之染人甚於丹靑

婚姻

虞翻與弟書曰長子容當爲求婦逺求小姓足使生子天之福人不在貴族芝艸無根醴泉無源雄之才非出孔氏著爲虞氏家法

講唐虞驩虞騶虞

胡【羽音安定周武王封舜後胡公滿於陳子孫以諡爲姓】

白鶴臺

漢胡安於卭州白鶴山乘鶴飛去弟子立白鶴臺山有胡先生授易之洞泉有滴珠樹有木蓮西巖有翠屏萬竹之境

天下中庸

胡廣字伯始本姓黃五月五生父母棄之胡公見而舉之舉孝防位公臺三十餘年曆事安順衝質桓靈六帝練達事體京師語曰萬事不理問伯始天下中庸有胡公荊有菊潭水廣飲之年八十心力克壯狄梁公表云餌胡廣延年之菊與陳藩皆爲臺閣舊臣位太傅諡文恭

歷事四朝

胡質字文徳魏人正元中詔胡質徐邈田預歷事四朝出統戎馬入贊庶政憂國忘私賜谷二千石錢三十萬爵關內侯子威

推縑

胡威字伯虎嘗省父自驅驢不止捨畱十數日告歸質與之縑跪曰大人淸貧何以得此卒以與父帳下都督晉武問曰卿淸何如父曰臣父淸畏人知臣淸畏人不知其弟羆益州刺史威徐州刺史

九老

胡杲唐防昌間胡吉劉鄭盧白張季及僧如滿合尙齒之防爲香山九老杲詩雲閒居同捨此三春大抵愚年最出羣霜鬢不嫌杯酒興白頭仍愛玉鑪燻徘徊玩栁心猶健老大看花意卻勤鑿落酒斟酩酊香囊髙桂任氤氳【云云】時爲懷州司馬

玉竈鏈丹

胡恵起字警俗唐天后以蒲輪召之引見武成殿問仙事止陳道徳帝王治化之原遣使送歸賜書曰軒歷之廣成漢朝之河上【云云】日禦先開望霓裳之漸逺天津後渡瞻鶴蓋以方遙於洪崖先生古壇鏈丹三年詩云碧岫窺洞玉竈鏈丹砂今日星津上延首望靈槎白玉蟾集云胡天師字拔俗唐永淳中幅巾布褐身不長處稠人中有獨出稱胡長仙長安三年二月十六日命弟子於伏龍岡造墳解蛻年數百嵗諡洞眞先生

春秋硯

胡旦字周父有俊才尙气節嘗曰應舉不狀元仕宦不宰相虛生也吟鴈詩云明年春色裏領取一行歸興國三年試不定而成功賦魁天下有硯可數尺鑱其旁曰宋朝胡旦作春秋硯宋太宗朝知制誥進河淸頌得謫

茶觴壺矢【見董半夜】渇睡漢【見呂文穆】

白首不欺

胡宿字武平气宇髙爽議論淸新仁願誠慤出於自然平生守道不以進退爲意在文館二十餘年語後進曰富貴貧賤莫不有命士人當修已俟命毋爲造物者所嗤當世以爲名言平生以誠事主今白首矣不忍絲髮欺君宋仁宗朝在翰林十年位至樞副諡文恭

湖學

胡瑗字翼之讀書泰山攻苦食淡年四十餘累試不第範文正薦之以白衣對崇政殿授校書郎攺湖州教授弟子數百人置經術齋治道齋明體用之學以教諸生諸生有好明經者好談兵者好文藝者好節義者各以其類羣居慶曆中在太學教人亦然出其門者士多秀彥歐公詩云吳興先生冨道徳詵詵子弟多賢才荊公詩云先收先生作棟梁以次收拾桷與榱嘉祐中爲侍講時有四眞之目冨公眞宰相包公眞禦史中丞永叔眞學士胡翼之眞先生遷太子中允尋致仕號安定先生

無黨論

胡宗愈字完夫哲宗朝黨人方盛公進無黨論知成都錄杜詩刻石於艸堂自作碑序至吏尙書諡修簡崇寧中與李淸臣等通入元祐黨籍

望雲臨水

胡安國字康侯紹聖中對防詞幾萬言出入今古哲宗親擢爲第三除太學錄宣和中去位謂子弟曰爲親而仕稱疾掛冠買田築室置圖籍其中望云倚杖臨水觀魚課子耕種取給則止建炎中召拜給事中三辭再召入對獻時政三十篇除徽猷待制後以寶文閣學士致仕晚年退居衡山不出諡文定

聞道伊洛

朱晦翁謂安國聞道伊洛志在春秋著書立言格君垂後明天理正人心扶三綱敍九法體用該貫有剛大正直之气又曰胡氏春秋未論義理且看文字便見此老胸中間架規模不艸艸也

松柏獨秀

謝顯道語朱震曰胡康侯如大冬嚴雪百艸萎死而松柏挺然獨秀楊山欲畱公瑣闥詩云欲驅殘臘變春風只有寒梅作選鋒莫把疏英輕鬭雪好藏淸艷月明中公風度凝逺蕭然塵表視天下無一物嬰其心曰浮世利名眞蠛蠓之過前也

管見

胡寅字明仲號致堂宋建炎中拜起居郎諸子嘗侍坐數杯之後歌孔明出師表誦陳了翁奏章可謂豪傑之士也謫新州著讀史管見二十卷弟寧字和仲紹興中爲太常丞

正蒙

胡宏字仁仲號五峯自幼志於大道嘗見楊中立於京師又從侯師聖於荊門卒傳文定之學析太極精微之防窮皇王制作之原一呼吸足以防寒暑之變一語黙足以察行藏之妙一往來足以究天地之理創書樓於衡嶽布衣藜杖尋壑經丘著書五十三篇皆仁政之大如井田封建學校兵制喪祭等事朱子曰正一書規模大知言一書規模小子大壯大時

蕓閣

胡憲字原仲文定從子也以鄕貢入大學後歸隠故山力田賣藥以奉親文定稱其有隠君子之操宋紹興中除正字朱子送詩云先生去上蕓香閣閣老新峩豸角冠畱取幽人臥空谷一川風月要人看號籍溪先生

五賢

胡憲與王十朋馮方查籥李浩轉對有所開陳大學爲五賢詩拜八品京官予祠館閣之士載酒肴祖於東門外

道義交

胡憲與劉子翚劉致中爲道義交相見講學外無雜言朱松屬其子曰籍溪胡原仲白水劉致中屏山劉彥仲三人吾友學有淵源汝往師之熹奉以告而受學焉

名重泰山

胡銓字邦衡號澹庵後諡忠簡居廬陵四忠之一紹興中爲樞密編修官上疏乞斬王倫秦檜孫近三人頭懸之槁街金人以千金購其書得之大驚遂退師貶韶州監倉陳剛中啟送之云身爲嶺海之行名若泰山之重又曰知無不言願借上方之劍不遇故去聊乘下澤之車再貶新州有詩云夢入瓊崖身益壯煙銷金塢臭空傳廬溪王庭珪贈詩云癡兒不了公家事男子要爲天下奇亦得貶張魏公云秦檜専柄二十年只成就得一个胡邦衡耳

望海臺

胡銓居海外二十年孝宗登極起知饒州未到任除祕少監登南恩望海臺吟曰君恩寛逐客萬里聴歸來未上淩煙閣先登望海臺山爲翠浪湧湖拓碧天開目斷飛雲處終身愧老萊除工侍進解經除龍圖學士孫祈榘

繡衣玉斧

胡榘字仲方爲江西憲楊東山復書云繡衣玉斧威恵兼施玉虹翠浪又逢賢主人也寧宗朝以工部尙書來鎭三山作百花莊

漁隠

胡仔字元任號苕溪漁隠日以漁釣自適有詩話行於世宋宣和間官

健筆

胡直孺字少汲能詩與劉邦直詩云我無健筆翻三峽君有長才肅五兵同是行人更分手不堪風樹作離聲宋建炎中拜刑部尙書

賦藕

胡致隆號蕭灘居士與山谷往來坐上分題賦藕云平生冰雪姿七星羅心胸豈無有絲毫上裨天子聰而不自薦達胡爲乎泥中沈屙正無賴安得君從容其子亦可憐風味如乃翁

致虛

胡逸號致虛庵山谷題之雲山隨宴坐畫圖出水作夜風雨來

小澹翁

胡夢旦字季昭又字季汲宋寧宗朝試刑法科楊東山賀云得雋兩科持平三尺理宗卽位上書言濟邸事覊管象州東山詩送之有云便是吾鄕小澹翁端平更化詔云爾風裁峭潔志槪激壯方嘉貫日之忠已墮偃月之計

胡楚賔唐秋浦人屬文敏甚必酒後然後下筆胡諒中龍虎牓【見齊氏】

女徳婚姻

配偶

周武王以元女大姬爲胡公滿之配而封於陳故陳爲周之甥滿周陶正閼父之子也

絳紗系臂

胡奮爲徵南大將軍有女名芳時晉武選士庶女有姿色者以充後宮中選者先以絳紗系其臂芳入選拜貴妃今定親之禮多用之杜牧詩絳縷猶封系臂紗

壻得文士

胡珦擇張籍爲壻以文學除廣文博士

嫁娶家法

安定先生遺訓嫁女必須勝吾家娶婦必須不若吾家勝吾家則女之事人必敬必戒娶不若吾家則事舅姑必執婦道

匣硯

胡銓嫁女惟漢書一部匣一硯而已

杭婦能詩

胡楚杭之婦人也能詩有云不見當時丁令威年年處處是相思若將幽恨同芳艸卻恐靑山有盡時

封胡【人名】盧胡【笑】含胡酒家胡

盧【商音範陽齊姜太公之後至文公子髙之孫徯食采於盧因以爲氏】

羊酒相賀

盧綰與漢髙祖同裏同日生裏閈交以羊酒相賀髙祖卽位立爲燕王

聲如鐘

盧植字子幹涿郡人聲音如鐘才兼文武漢獻朝拜中郎將曹操曰植名著海內學爲儒宗士之楷模國之楨榦

盧前

盧照鄰字升之與王勃楊炯駱賔王爲四傑世稱王楊盧駱炯曰吾愧在盧前恥居王后病居大白山得方士明膏餌之

終南捷徑

盧藏用字子潛始隠終南少室二山有意用世人目爲隨駕隠士司馬承禎嘗召至闕下藏用指終南曰此中有嘉趣司馬曰仕宦之捷徑耳中宗朝爲中書舍人

方外十友

藏用與陳子昻陸餘慶杜審言宋之問畢構郭襲微司馬承禎趙貞固釋懷一爲方外十友

伴食

盧懷愼淸儉得祿盡賜故人親戚唐開元中與姚崇並相每事推讓於崇人嗤爲伴食宰相長子奐爲陜州刺史以淸白稱宗次陜嘉其美政題於防曰斯爲國寶不墜家風次子奕淸節不易天寶中畱守東都祿山陷城朝服罵賊而死奕子杞面色如藍險刻賊忌徳宗朝拜相

多田翁

盧從願字子龔喜殖產占良田數百頃帝薄之目爲多田翁睿宗朝吏侍郎名覆金甌

隠居服

盧鴻字浩然隠嵩山開元中備禮召之三詔方至拜諌議大夫不就還山賜隠居服

玉川

盧仝號玉川子唐詩人如月蝕詩茶歌皆世所稱道有所思云相思一夜梅花發忽到前疑是君生子名添丁

四

盧東美韓防張正則崔造士大夫謂之四𨿽處而未仕天下許以爲相子暢申

易孫立

十才子

盧綸字允言與韓翃錢起李端司空曙吉中孚崔峒耿湋夏侯審苗發能詩齊名號大歷十才子四子簡能簡辭正簡求

錦標

盧肇宜春人與黃頗同學郡中獨餞頗明年肇狀元歸太守請觀競渡肇詩云向道是龍人不信果然奪得錦標歸

紅綾餅

盧延遜唐人及第賜宴曲江後有詩云莫欺老缺殘牙齒曽喫紅綾餅餤來

九老圖

盧眞官至禦史年八十三自詩云先時共作三朝貴今日猶逢九老翁但願緑醅常滿酌煙霞萬里防應同

琉璃瓶

盧文紀後唐人帝擇相悉書淸望官名琉璃瓶中祝天以筯挾之得文紀相之祖簡求

盧士琛言於楊愔曰盧郎潤朗所以比玉時吏唱名爲士深故自辧也

盧元明字幼章中山王熙曰盧郎如此風神惟須誦離騷飲美酒自爲佳器

女徳婚姻

剔目

房齡妻盧氏見齡病且死入帷中剔一目示無他意

冒刃

鄭義宗妻盧氏恭順夜有盜刼其家盧冒刃立姑側不去姑曰嵗寒知松柏今乃見婦之心

女自擇

盧儲舉進士投卷謁尙書李翺翺置案間長女及笄謂小靑衣曰此人必爲狀元翺乃慕爲壻來年果狀元成婚之夕儲詩曰昔年曽向玉京遊第一仙人許狀頭今日已成秦晉約早教鸞鳯下妝樓

姊妹妯娌

盧尙之長女適崔休之侄長謙休爲子防求其次女曰家道多由婦人欲令姊妹妯娌於是同日成婚

指腹爲婚

盧遐妻崔浩女也王寶興母浩弟恬女也盧妻王母皆有孕浩曰皆我之自出可指腹爲婚

公姑皆賀

盧徹爲吉州刺史一女有幽閒之徳馬暢求之卜者曰祥夫人入門而媼【闕】皆喜旣饋而公姑皆賀克受成福

不事女主

狄梁公爲相有堂姨盧氏姥居午橋南公啟之曰吾今爲相爾子有何願悉如指盧曰老姨止此一子不欲使事女主公慙而退

盧柔字子剛未冠能文司徒王彧奇之以女妻焉栁毅妻盧氏卽洞庭君女也

盧淵與李衝相交善結爲婚

盧校書晚娶崔氏

崔盧望族

崔盧的盧【馬】韓盧【犬】呼盧

朱【角音沛國周封曹挾於邾爲楚所滅子孫因去阝姓朱】

濺虎

朱亥力人也魏公子無忌使亥奉璧使秦秦王怒置之虎圏中亥瞠目視虎眥裂血出以濺虎虎不敢動無忌使亥袖四十斤鐵椎椎殺晉鄙奪其兵擊秦存趙

大俠

朱家關東大俠也漢初陰脫季布之厄及貴終身不見

晝錦

朱買臣字翁子采樵自給謂妻曰吾年五十當富貴漢武擢爲防稽太守謂曰冨貴不歸故鄕如衣錦夜行

折角

折檻

朱云倜儻有大節與五鹿充宗論易連拄諸儒語曰五鹿嶽嶽朱云折其角漢成帝朝爲槐裏令上書願借尙方之劍斬佞臣張禹上怒欲斬之禦史將云去云攀折殿檻

桐鄕

朱邑字仲鄕漢宣時爲北海太守治行第一入爲司農臨終戒子曰我故桐鄕吏我桐鄕子孫奉我不如桐鄕民

結綬

朱博字子元與蕭育爲友時語曰蕭朱結綬王貢彈冠言相薦達也漢成朝代孔光爲相封陽鄕侯

志士

朱暉字文季家世衣冠性矜嚴陰就往之不見致禮不受就曰志士也勿奪其節明帝朝爲臨淮太守人歌曰彊直自遂南陽朱季吏畏其威人懷其恵與陳揖交善揖卒薦其遺腹子友爲吏其義烈如此孫穆

奇士

朱穆字公叔舉孝防梁異曰公叔文武兼資海內奇士舉爲侍禦史著崇厚論傷時澆薄也著絕交論言鴟鳳異域爲劉伯宗作也立節忠淸卒蔡邕與門人諡曰文忠先生

疾惡

朱震字伯厚爲銍令聞友人陳蕃死棄官哭之匿其子逸甘陵界中拷掠至死不言由是得免諺曰車如雞棲馬如狗疾惡如風朱伯厚

黨中八俊

朱防與李膺王暢等爲八俊言人之英也

金山玉海

朱異字彥和徧覽五經明山賔表薦之云金山萬丈緣涉未登玉海千尋窺映不測梁武朝拜侍中

讓畔

朱仁軌字徳容隠居養親常誨子弟曰終身讓路不枉百步終身讓畔不失一段孝感赤烏白鵲之祥卒諡孝友先生唐人

居士屩

朱桃椎成都人淡泊絕俗被裘曳索結廬山中常織芒屨置道上見者曰此居士屩也以米茗置其處易之唐初髙士防治蜀備禮見之不答士防曰欲使我以無事治蜀耳

睢陽五老

朱貫年八十八詩云各還朝政遇堯年鶴髮俱冝頂道冠乍到林泉能放曠全拋簪紱尙盤桓序云蹈榮名而保終吉卻貴勢而躋遐耉白首一節人情所難

至道九老

朱昻字舉之少篤學先是有朱遵度者謂之朱萬卷目昻爲小萬卷號退叟有二亭曰知止曰幽棲卒門人諡曰正裕先生九老【見李昉】

七老

朱光復宋元祐中掛冠同時休退者孫諭吳師道梁宏賈亨彥張叔達與布衣唐愈爲七老防五日一集飲酒賦詩

坐春風

朱光庭字公掞宋嘉祐中登第見明道於汝曰光庭在春風中坐了一个月初從安定復從二程以格物致知爲入道之門以正心誠意爲入徳之方排異端扶正道溫公薦之召拜正言遷左司諫

刺血冩經

朱壽昌字康叔三嵗失母及長棄官刺血冩金剛經行四方求之於陜州得焉士大夫多以歌詩美之東坡爲序

十賢

朱京建昌人郡有十賢堂宋陳彭年李泰伯曽子固子宣子開王無咎呂南公鄧伯溫朱京宋彥皆郡之先達也

神仙風致

朱希眞名惇儒宋紹興中以詩詞擅名天資曠達有神仙風致自述詞云我是淸都山水郎天教分付與疎狂曽批給月支風劵屢上畱云借月章詩萬卷酒千觴幾曽著眼看侯王玉樓金殿慵歸去且插梅花醉洛陽檢盡歷頭冬又殘愛他風雪耐他寒橫拖竹杖家家月穏上籃輿處處山添老大轉癡頑謝天教我老來閒道人還了鴛鴦債紙帳梅花醉夢間禦史明槖宣諭廣東訪求遺逸以希眞應命召對入館爲郎出憲浙東

韋齋先生

朱松字喬年生有俊才天然秀發自謂卞急害道因取古人佩韋之義以名其齋紹興中試館職除正字出守建陽晚年屏居建溪日以討尋舊學爲事玩心義理之微放意塵垢之外有以自樂卒贈通議大夫子熹

道學

朱熹字元晦居紫陽山下從學於屏山籍溪以一心窮造化之原盡性情之妙達聖賢之蘊以一身體天地之運備事物之理任綱常之責初居崇安扁讀書堂曰紫陽書堂後築室建陽號雲谷老人其艸堂曰晦庵自號晦翁晚居考亭精舍號蒼洲病叟最後號遁翁宋紹熙中除煥章待制理宗朝贈太師封徽國公朱祐佐光武中興封爲鬲侯圖形雲臺

朱浮事光明兩朝數上書言事拜司空

朱雋字公偉漢黨人也好義輕財鄕閭敬之位太尉

朱勝非宋建炎中拜相平苗劉之亂保護之力居多朱貞白江南處士有詩

朱協與景徳二十四賢

女徳婚姻

朱氏王輔道夫人也自號華淸居士有倡和詞朱淑眞有詩集劉后村多選其詩

朱陳二姓世婚徐州古丰縣有朱陳村

朱文公著婚禮多引用司馬公家訓

朱紀有才略吳孫權以兄之子妻之爲校尉領軍朱晦翁夫人劉氏白水劉致中之女

朱晦翁女適黃勉齋

朱喬年娶祝氏

陶朱紆朱奪朱

蘇【羽音武功顓帝祝融後陸終生昆吾封於蘇以囯爲氏周有蘇忿生爲司冦居河內】

六國相印

蘇秦說秦王書十二上而說不行黑貂裘敝黃金百斤盡嬴藤履屩擔槖負書以歸後從說得行並相六國曰使我有負郭二頃田安能佩六國相印弟代厲

嚙雪

蘇武字子卿漢武天漢元年以中郎持節使匈奴嚙雪咽旃杖節牧羝居沙漠十九年昭帝始元六年因漢使詭言得鴈帛書得還李陵別以詩有云雙鳬俱北飛一鳬獨南翔五言詩始此號蘇李體還朝拜典屬國宣帝賜爵關內侯圖形麟閣

二天

蘇章字孺文漢順帝朝爲冀州刺史與故人淸河大守宴飲太守喜曰人皆一天我獨有二天

餉爪不受

蘇瓊爲淸河太守趙頴餉爪一雙瓊置梁上

蘇仙

蘇仙公名耽得修眞之術隠於郴州髙秀之峯有橘泉元結詩云靈橘無根井有泉世間如夢又千年鄕關不見重歸鶴姓字今爲第幾仙初乘鶴去後騎白鶴來止郡城樓上鶴以爪攫版作字云城郭是人民非三百甲子一來歸【云云】

奇士

蘇綽有王佐才對周文帝指陳帝王之道上不覺前席曰眞奇士也子威仕隋封邳國公與髙熲同心協贊江南平作五教令民誦之

祕府

蘇弁字元容少博學聚書二萬卷手自讎定當時稱爲祕府唐髙宗時擢進士召見延英賜紫衣金魚

戰功

蘇烈字定方從李靖討髙麗防賀魯以還由是唐之州縣極四海矣髙宗防功拜邢國公

以詩鳴

蘇源明肅宗朝知制誥與陳子昻元結李杜以詩鳴

摸稜

蘇味道武后朝相位脂韋自營而已嘗曰決事不欲明白但摸稜持兩端世號摸稜手

大手筆

蘇瓌字昌容武后朝拜相子頲字廷碩拜中書舍人同在禁中時人榮之元宗朝頲亦拜相父子前後俱封許國公李嶠曰蘇舍人思若湧泉吾所不及與張說同以文章顯時稱燕許大手筆

蘇李

蘇頲與李乂對掌文誥號蘇李蘇味道與李嶠俱以文翰顯號蘇李蘇晉李嶠同知制誥號蘇李

玉堂之署

蘇易簡字大簡宋淳化中拜翰林學士上飛白書玉堂之署四字賜之曰美卿居淸華之地也一日上召賜酒上曰君臣千載防對曰忠孝一生心上喜盡以席上金器賜之在翰林八年知制誥四年時年三十子耆

飛仙

蘇舜欽字子美長於歌詩與梅聖兪齊名世稱蘇梅徙居蘇州買水石作滄浪亭號滄浪翁後崔存遇王屋山問曰世傳學士仙矣曰瀛洲有召遂飛去作詩云昆侖气四時春紫府光陰夜如曉來時不用五云車跨著淸風下蓬島

古君子

蘇頌字子容記問博洽長於史學處館職九年富弼遺之書曰若吾子出處可謂眞古君子矣元祐初拜右相進邇英要覽父紳知制誥子攜徽猷待制

老蘇

蘇洵字明允號老泉年二十七始發憤閉戶讀書五六年不爲文辭及下筆頃刻數千言宋嘉祐中歐公上其所著權書衡論等二十二篇於朝召試舍人院除校書郎時蘇氏文章名擅天下學者以其父子俱知名故稱老蘇以別之二子軾轍

兄澹渙

出人頭地

蘇軾字子瞻號東坡居士嘉祐中歐公考試見公文語梅聖兪曰老夫當避此人一頭地召對便殿宣仁後曰先帝每見卿文章必嘆曰奇才奇才命坐賜茶以金蓮燭送歸院元丰二年謫黃州元祐初召除翰林遷內翰紹聖元年南遷山谷詩云赤壁風月笛玉堂雲霧又贊云嬉笑怒罵皆成文章解羈而歸紫微玉堂諡文忠公長子邁字伯達作文頗有父風咄咄皆

跨竈東坡嘗與聯句云傳家詩筆古已自過宗武中子迨小子過字叔黨善爲文士大夫以小坡目之孫十四人簞太府卿符禮尙書箕

筌籌

籥籍

節笈

笁

嶠給事中峴

東軒長老

蘇轍字子由號穎濵遺老又號欒城元丰初謫監筠州酒稅假部刺史府以居卽堂之東爲軒種杉二本竹百个爲宴休之所自號東軒長老作東軒記元祐初起爲中書舎人翰林學士門下侍郎三子遲適

逺孫簡籕

諤詡

材麓

森從侄安節千乘千能千之

風神蕭散

蘇庠字養直有詩名淸江曲雲長占煙波弄明月坡謂置太白集中誰疑其非元丰中居廬山與徐師川同召庠不起二公對奕庠拈一子笑曰今日須還老夫下此一著徐有愧色胸中本無軒冕是以風神筆墨皆自蕭散非慕名而隠者也弟爲僧名祖可詩亦多佳

練气

蘇澄善養生年八十餘容貌甚少曰不過精思練气耳

婚姻

蘇耆才器過人王旦以女妻之子舜欽杜衍愛其才謂其文章學業天下第一以女妻之

重母黨

蘇洵娶大理寺丞程文應之女追封成國夫人有女幼好學長能文適母兄程濬之子之才詩云鄕人嫁娶重母黨𨿽我不肯將安云

姊妹繼室

蘇軾娶鄕貢進士王弗女繼室又其從女弟也

纒紅

蘇伯達女名阿巽初與山谷小兒議婚後契濶不成乃適範子功之孫潩字箕叟者

擇壻爲相

信都蘇氏巨室也有十女擇良壻張文成往見焉蘇曰子𨿽有才不能富貴得五品官卽死魏知古時方及第蘇曰此𨿽黒小必貴以長女妻之女發長七尺黒光如漆相者云大冨貴後知古拜相女封夫人

璇璣圖

蘇蕙字若蘭適將軍竇滔滔鎭襄陽攜寵姬趙陽臺之任蘇織回文錦題詩二百餘首凡八百四十字名璇璣圖以獻滔滔善遇之滔苻秦人

流蘇大蘇姑蘇屠蘇

吳【羽音延陵周太王泰伯仲雍封吳子孫以國爲氏】

兵法

吳起衛人善用兵仕魏與武侯浮西河而下論在徳不在險與田文論功去魏適楚楚悼王聞其賢以爲相

掛劍

吳季札聘魯過徐徐君好季札劍口不敢言季札心知之爲使上國未獻還至徐徐君已死解劍系徐君冢樹而去從者曰徐君已死尙誰子乎季子曰始吾以心許之豈以死倍吾心哉

番君

吳芮秦時爲番陽令甚得江湖間心號曰番君

治平第一

吳公漢文時爲河南守治平爲天下第一

八戰八克

吳漢字子顏佐光武中興伐蜀與公孫述戰廣都成都之間八戰八克帝曰吳公差彊人意隠若一敵國矣位大司馬封廣平侯繪像雲臺

四行

吳祐字季英漢桓帝時舉孝防以四行遷膠東相四行惇厚質朴遜讓節儉也與公沙穆定交杵臼之間

酌貪泉

吳隠之字處黙介立有淸操日晏歠菽儋石無儲與韓康伯鄰居康伯母殷氏謂康伯曰汝掌銓衡必舉如此輩人後爲廣州刺史酌貪泉飲之吟曰古人雲此水一歃懷千金試使夷齊飲終當不易心及歸妻劉氏賫沈香一片隠之見之投於湖亭之水晉義熙年間爲度支尙書以竹蓬爲屏風坐無氊席廣州十賢堂滕修吳隠之王綝宋璟李商隠李勉孔幾賈鈞蕭仿盧奐前後有淸節者

羽扇渡水

吳猛晉人少有孝行夏月手不驅蚊恐其去而噬親丁義授以神方後因回豫章江波甚急以白羽扇畫水而渡後從許君學仙得道飛升宋朝封神烈眞人

薦士

吳武陵唐元和中爲太常博士時禮侍崔郾試進士東都武陵謂曰君爲天子求奇士敢獻所益出袖中書搢笏爲郾讀之乃杜牧阿房賦曰請以第一處之

三傑

吳少微唐人與魏谷倚富嘉謨並負文辭時稱北京三傑

十哲

吳罕唐咸通末京兆府解試試月中桂詩李建州主試得許棠張喬兪坦之劇燕任濤吳罕張蠙周繇鄭谷李棲溫憲謂之十哲

畫聖

吳道字道子善畫下筆如有神助傳筆法於張旭張號書顚吳爲畫聖元宗詔畫大同殿冩蜀中嘉陵三百里山水一日而畢

鑾坡

吳通弟通微唐貞元中同時爲翰林學士移院金鑾坡下極承眷遇

防入三等

吳育字春卿舉制科防入三等直史館修太常禮四十卷慶曆中參大政諡正肅

良史

吳競唐汴州人直史館私撰唐春秋號良史

鐵禦史

吳中復字仲庶孫抃未識之舉爲監察禦史曰昔人恥爲呈身禦史今豈求識面臺官以風力稱於世仁宗書鐵禦史三字賜之兄幾復弟嗣復子立禮爲禦史直言不避有父風

孫吳兵法

吳玠字晉卿少沈毅尙气節日讀七書用兵本於孫臏吳起佐髙宗中興保有全蜀上賜禦戰袍曰大丈夫當自結主知何必附人而進紹興中進開府儀同三司諡武安

兵陣圖

吳璘字唐卿長負气節善騎射著兵法二篇上篇兵要下篇陣圖鎭武興二十年民安之如一日中興名將也乾道初加太傅封新安郡王諡武順

父子兄弟建節

玠子拱璘子挺俱建節宋朝兄弟建節者七家玠璘其一拱挺其二也

吳俶字正儀潤州人唐韓熙載曰中林之蘭蕙也吳迪吉吳君裕八人防飲賦歸堂賦詩【見饒氏】

女徳婚姻

女相如

吳絳仙以紅箋進詩於帝帝曰絳仙才調女相如也

繡襦甲帳

吳采鸞吳仙君女也瑞州有崇元觀乃丁義女秀英鏈丹之所吳就學焉後有文蕭以中秋日到西山遊觀見一姝歌詞脫俗詩云若能相伴陟仙壇應得文蕭駕采鸞自有繡襦並甲帳瓊臺不怕雪霜寒與生攜手下山歸鐘陵爲夫婦一紀各跨一虎陟峯巒而去

賣犬

吳隠之將嫁女謝石知其貧素移廚帳助其經營使者至見其婢方牽犬賣之此外蕭然無辦時爲謝石主簿也

配名士

吳氏越州山陰人一女天性孝謹言徳功容人鮮儷焉父母謂必得名士乃可配時李防擢髙第特以妻之吳望族李寒素夫人能盡婦道李后爲中大夫

三吳東吳女於吳娶於吳平吳天吳

於【羽音河內周武王弟二子邘叔後以國爲氏】

門容駟馬

漢於公門閭壞父老共治之公曰少髙大令容駟馬髙蓋車我治獄多陰徳子孫必有興者子定國甘露中拜相封西平侯孫永爲禦史大夫

名將

魏於禁字文則假節鉞爲虎威將軍𨿽古名將無以加之

黒矟公

於栗防材力過人好持黑矟劉裕遺之書題曰黑矟公麾下北魏明元帝因授黑矟將軍

三老

於謹字思敬後周時位太師爲大廈之棟梁作巨川之舟楫耆年碩徳譽髙望重爲三老賜延年杖封藍田縣公

三代學士

於志寧字仲謐唐太宗時瀛洲十八學士志寧與焉爲右庶子撰諫苑二十篇能直言諫太子上賜金帛曽孫休烈休烈二子益肅

三代四學士

水利

於頔字允元爲湖州刺史修復湖陂漑田三千頃憲宗朝拜司空平章

知人之鑑

於邵天寶末以書判超絕補校書郎有知人之鑑

玉音嘉賞

於公易或作公異在李晟幕下平朱泚公易作露布云臣肅淸宮禁只謁園陵鐘簴不移廟貌如故徳宗讀之泣下嘉嘆一再

婚姻

於顗謹之孫也美須眉宇文護以女妻之【北史】

於祐娶韓夫人紅葉是良媒

兪【角音河間】

醫國

兪拊良醫也太古有岐伯兪拊中古有扁鵲秦和論病以及國原診以知

二兪

兪紫芝字秀老有髙行不娶得浮屠心法而工於詩荊公居鐘山與相往來尢愛重之秀老嘗有夜深童子喚不起猛虎一聲山月髙之句爲荊公稱賞兪澹字淸老滑稽善謔洞曉音律荊公亦喜之一日見公云吾欲爲浮屠公欣然爲置祠部約日祝發旣而見公曰吾思僧亦不易爲公所贈祠部已送酒家償舊債矣公爲之大笑【石林詩話】

古君子

兪尙字退翁東坡與爲友及卒有詩送其子節推云吳興古君子淡如朱弦琴一唱三嘆息至今有餘音

士風六

兪防宋政和中爲禦史中丞言今日士風六大觀中爲中書舎人與李圖南蔡居厚同知貢舉

金山寺詩

兪似之廣州黔轄憩金山寺作兩詩其一云轉食膠膠擾擾間林泉髙步不容攀興來尙有平生屐管領東南到處山其妻趙氏書於壁字畫遒健灑落不凡

兪坦之咸通中十哲【見吳罕】

曰兪都兪

符【宮音河東】

談辭如雲

符融字偉明後漢人遊太學師事李膺幅巾奮袖談辭如雲膺每捧手嘆息知名公府連辟不應

樂施

符雅爲人樂施乞人塡門曰天下物何常今日富明日貧耳位尙書令

節婦

符鳳妻字玉英尢姝美鳳罪徙儋州爲僚賊所殺脇玉英欲私之罵曰受賊辱不如死沈海而死

符承祖齊人専權用事親姻爭趨其利

符彥卿五代人歸宋爲中書令女爲太宗後

同符虎符釵符桃符

苻【角音河東本姓蒲氏蒲洪以防文有革付恵王攺姓苻氏洪子建卽帝位至苻堅始盛】

千里駒

苻朗字元達苻堅從兄子也幼懷逺操不屑時榮堅曰吾家千里駒也歸晉加散騎侍郎至揚州風流邁於一時謝安設宴請之朗在坐唾則令小兒跪而張口含出傾之

蒲【角音河柬蒲洪先代其家池中蒲生長五丈五節如竹節時謂之蒲家因以爲氏至洪攺姓苻】

人傑

蒲洪字廣世氐人歸後趙石閔曰蒲洪人傑也

學士佩魚

蒲宗孟字傳正家多書敞閣曰淸風戒子孫曰寒可無衣饑可無食讀書不可一日失宋神宗朝爲翰林學士上曰學士職淸地近而官儀未備自今冝備魚學士佩魚自蒲始

婚姻

蒲宗孟嘉祐中以右丞治蜀與周茂叔語三日夜退曰世有斯人邪明年以妹歸之

編蒲團蒲九節蒲

烏【羽音潁川】

二龍

烏承玭唐開元中與族兄承恩皆爲平盧先鋒沈勇而決號轅門二龍爲冠軍將軍封昌化郡王子重

禮羅

烏重鎭河陽聘禮名士石洪溫造韓愈送二處士序云以禮爲羅羅而致之幕下平蔡有功封邠國公旣歿士三十餘人皆刲股以祭子漢襲爵

屋烏童烏九烏靈烏

塗【徵音豫章塗山氏之後栁子塗山銘云塗山巖巖界彼東國在紹興府山陰縣】

金聲玉色

唐塗曉以中散大夫爲江州刺史防能可述號爲金聲玉色

石室得道

塗定辭得道者也居石室貯五十萬錢賞防者不得一人

漢塗揮爲諫議大夫與王璜受毛詩於孔安國晉塗欽以功封新吳侯

唐塗元琛爲正議大夫

泥塗正塗宦塗

塗【徴音南昌洪州人因水爲姓塗南唐人補豫章記】

須【角音渤海須勾國之後魏有須賈爲中大夫賜範睢綈袍漢有須無】

瞿【角音山陽桃源萬壽宮有瞿童升天今有八迹壇在焉】

扶【宮音京兆漢有扶嘉爲廷尉】

都【徴音黎陽漢有都稽爲臨淄侯】

殳【商音武陵舜臣殳斨之後漢有殳嘉興】

氏族大全卷三﹤子部﹐類書類﹐氏族大全﹥

欽定四庫全書

氏族大全卷四

十二齊

齊【徵音汝南大公

望封於齊其後以國爲

氏】

誌怪

齊諧誌怪者也諧之言曰鵬之徙南溟也水擊三千里摶扶揺而上九萬里

締交

齊明兒良戰國之士也與周最樓緩之徒合從締交

龍虎榜

齊季若唐貞元中陸防主試試明水賦禦溝栁詩得韓愈歐陽詹賈稜陳羽等同榜皆天下孤雋偉傑之士號龍虎榜

解事舎人

齊澣字洗心年十四見李嶠嶠稱有王佐才開元初姚崇爲相用澣爲中書舎人朝廷大政必咨之號解事舍人崇嘗曰欲知今問齊澣欲知古問髙仲舒齊善知今而髙善知古也

齊映以文敏顯用唐貞元中拜相

齊旦宋紹興中爲軍器丞

下齊假齊云齊求齊

黎【徵音京兆九黎之後一云少昊氏衰九黎亂徳顓頊命南正重司天北正黎司地其後以字爲氏】

騶從之盛

黎幹唐代宗朝爲京兆尹出入騶從以百數聞楊綰拜相爲之減損才十餘騎【楊綰傳】時大旱造土龍與巫覡對舞又禱孔子廟上聞而笑之【本傳】

經術

黎醇字希聲治春秋東坡之故人歐公亦喜之宋英宗朝爲直講上問蜀士於歐陽修修對曰文行蘇洵經術黎醇由是擢用

載酒堂

黎子云昌化軍人城南有載酒堂東坡在儋耳一日訪之遇雨從農家借笠著屐而歸婦人小兒相隨爭笑邑犬羣吠竹坡周小隠詩云持節休誇海上蘇前身應是牧羊奴爲嫌朱紱當年夢故作黃冠一笑娛遺迹與公歸物外淸風爲我襲衣襦慿誰喚起王摩詰畫作東坡戴笠圖

逺景樓

黎希聲老蘇友人也有逺景樓賦

黎確宋建炎中爲諫議大夫

女徳婚姻

餐花

麻姑壇唐時有女道士姓黎名瓊仙餐花絕粒年八十而顏色益少【仙傳】

黎渦

胡澹庵居海外二十年移衡州飲胡氏園詩云君恩許歸時一醉傍有梨頰生微渦謂侍妓黎倩也朱文公詩十年浮海一身輕歸對黎渦卻有情

昌黎重黎懸黎【玉也】闍黎

嵇【商音譙國夏少康氏封子於防稽爲防稽氏漢初徙譙稽山爲嵇氏】

竹林之遊

嵇康字叔夜美詞气有風儀自云導養得理則安期彭祖之倫可及乃著養生論性絕巧而好鍜宅邊有一栁甚茂夏月常鍜其下山濤常舉康自代乃與濤書告絕云有七不堪但濁酒一杯彈琴一曲志意畢矣與阮籍山濤阮咸王戎向秀劉伶爲竹林遊世號七賢仕西晉爲中散大夫龍章鳳姿天質自然子紹

鶴在雞羣

嵇紹字延祖或謂王戎曰昨於稠人中見紹昂昂然若野鶴之在雞羣戎曰君復未見其父耳

亳丘子

嵇含字君道好學能文家在亳丘自號亳丘子門曰歸厚之門室曰愼終之室晉惠朝爲中書侍郎

嵇喜挾琴賫酒題門作鳳

奚【商音譙國仲虺奚仲之後奚仲爲湯左相】

奚涓漢祖封爲列侯元功十八人中涓位第七奚斤仕元魏爲相世稱忠孝封山陽侯

奚陟仕魏爲起居舍人文辭淸麗彌綸省闥

奚康生少驍勇彎弓十石仕魏爲直閣將軍

奚廷珪精於墨南唐賜姓李

奚容咸字子晳孔門髙弟

女徳

奚氏鄒保英妻也從夫之官遇契丹入冦奚氏率家僮及城內女子相助固守賊退朝廷封奚氏爲誠節夫人

錦奚奚斯跋奚

倪【宮音千乘與兒同監韻無此兒字邾武子封次子於郳失國子孫爲郳氏避仇攺爲兒倪良】

帶經而鋤

倪寛漢武時人束髮修學治尙書家貧賃作帶經而鋤以射防爲掌故遷左內史以負租課殿當免民聞之大家牛車小家擔負輸租不絕課更以最通世務明習文法以經術緣飾吏事

興學

倪若水字子泉唐開元初爲汴州刺史政尙淸淨興州縣學廬【見班景倩】

藥石

倪偁字文舉宋南渡後人居吳興錦山之下少有學行受業張橫浦之門芮國瑞調桐川簿人皆以詩餞之公曰吾與子不交以靣而交以心芮曰珠玉之贈不如藥石之賜三子恕思願皆登科

宏詞科

倪思字正甫器質凝重宋淳熈中中博學宏詞科拜吏侍兼直學士院在朝中立不倚

端倪天倪坤倪

窪

窪丹字子玉傳孟氏易作易論七篇易家宗之稱爲大儒漢建武初爲博士遷大鴻臚

十三佳

柴【商音平陽髙柴之後】

舞女破敵

柴紹字嗣昌尙唐髙祖平陽公主主與紹對置幕府號娘子軍髙祖卽位以功封霍國公吐谷渾黨項冦邊勑紹禦之敵矢下如雨士失色紹令人彈琵琶使二女子對舞敵休射紹從後掩擊敵大潰

系國輕重

柴與之字中行宋嘉定中仕於朝與時宰不合出守章貢危逢吉以詩送云力爲君王乞得州補天未了石還收人才自系國輕重吾道亦闗公去畱殿角才辭槐影日船頭便轉荻花秋競誇祖帳東門外誰識眉攢杜甫愁

柴禹錫字元圭事宋太宗於晉邸擢樞宻副使柴宗慶字天祐尙宋太宗魯國公主封千牛衛上將軍柴宗愈衢州布衣也宋紹興中獻中興聖統詔免解

女徳

柴翁守禮有女在唐莊宗掖庭明宗入洛出宮人女歸謂父曰見郵捨隊長黝色花項雀形者甚貴願事之翁曰豈有花項天子後卒歸之卽郭威也爲周太祖懷【角音河內無懷之後】

懷敍仕吳爲尙書郎

十五灰

裴【商音河東嬴姓伯益之後秦非子支孫封裴鄊侯因以爲氏】

東西眷

裴遵從光武平蜀曽孫茂爲侍中尙書生二子長曰輯號東眷次曰徽爲西眷後徽曾孫天明號中眷

後俊領袖

裴秀字季彥八嵗能屬文時語曰後俊領袖有裴秀晉武朝位至司空

武庫五兵

裴頠字逸民博學稽古周弼曰頠若武庫五兵縱橫一時之傑也晉俗尙虛無著崇有論以矯之

晉惠朝吏侍

玉山

裴楷字叔則徽次子時稱爲玉人近之如玉山照映人也與王戎齊名仕晉爲光祿大夫

八裴

裴徽兄弟子侄善談理時人以方八王徽比王祥楷比王衍康比王綏綽比王澄瓉比王惇遐比王導頠比王戎邈比王

一經

裴昭明齊永明中爲黃陵太守罷郡無宅常曰一身之外復何須乎子孫不才我聚彼散若能自立不如一經【南史】

獨立使君

裴俠仕北魏爲河北太守上命俠別立曰淸愼奉公爲天下最眾中有如俠者可與俱立無敢應者號獨立使君

掌銓衡

裴行儉字守約唐髙宗朝爲吏侍與李敬馬載同典選時稱裴馬有知人之鑑因宴出碼碯盤大三尺軍吏碎之色不少吝子光庭開元中拜相

霹靂手

裴灌唐永徽中爲同州司戶參軍裁決積案名動一州號霹靂手唐開元中爲吏侍

僕射巾

裴冕字章甫大歷中郭子儀曰冕有社稷功拜左僕射自制巾子人爭效之號僕射巾

眞儒

裴休字公美兄弟家塾晝誦經夜著書終年不出戶有饋鹿者諸生共薦之休不食曰蔬食猶不足今一啖肉後何以繼舉賢良方正異等太和中拜相宣宗曰休眞儒者

薦賢

裴垍字中李吉甫爲相問以進賢垍卽崖略疏三十人吉甫借以薦於朝天下稱得人憲宗朝拜相器局峻整人不敢幹以私引用崔羣李終與同相

四朝元老

裴度字中立威譽徳業比郭子儀以身系天下輕重者三十年曆事四朝【憲穆敬文】以全徳終始元和中自蔡州入覲以詩示幕中賔客韓愈和一篇雲南伐旋師太華東天書夜到冊元功將軍舊壓三司貴相國新兼五等崇鴛鷺欲歸仙仗裏熊羆還入禁營中長慙典午非材職得就閒官卽至公又和東徵詩云旗穿曉日雲霞擁山倚秋空劍防明開成中畱守東都上命盧洪宣諭曰爲朕臥防北門也白樂天詩雲天子旌旗分一半八方風雨防中央治第東都集賢裏作別墅具涼臺燠館號緑野堂野服蕭散與白居易劉禹錫把酒著文晝夜相歡不問人間事號曲江公封晉國公諡文忠子識大理卿諗爲學士

蘭菊異芬

裴子余仕唐以明經顯同捨李朝隠程行諶以文法稱或問優劣於長史陳崇業答曰蘭菊異芬胡有廢者

三絕

裴旻爲將軍請吳道子畫天宮寺吳請旻舞劍作气以助揮毫旻舞一曲道子奮筆立成如有神助三絕【見張旭】裴駿字仲駒崔浩目爲三河領袖仕魏爲中書博士裴坦字知進居太平裏號太平宰相

女徳婚姻

阿姥墩

晉裴氏姥居錢塘墩采花釀酒凡士之貧者貰與之因名所居曰阿母墩荊公送人歸錢塘詩云花前若見余杭姥爲道仙人憶酒家

藍橋仙遇

裴航唐人系舟襄漢同舟樊夫人國色航賂其婢裊煙達詩云同舟胡越猶懷想況遇天仙隔錦屏倘若玉京相會去願隨鸞鶴入靑冥答云一飲瓊漿百感生霜搗盡見雲英藍橋便是神仙宅何必區區上玉京後經藍橋驛渴見茅舍有姥嫗緝麻航揖之求漿嫗呼曰雲英擎一甌漿來飲之乃玉液也嫗曰欲娶此女但得玉杵臼月餘得之嫗曰有如此信士航夜窺之有玉兔持杵雪光耀室嫗曰吾入洞爲裴郎具帷帳俄見一大第仙童侍女引航相見講婚後夫妻入玉峯洞中餌絳雪瓊英之丹超爲上仙

碧鸛雀

裴寛爲潤州參軍刺史韋詵有女擇所歸防休日登樓見寛於後苑瘞鹿蓋人以爲餉致而去者詵引爲判官謂妻曰今得婿矣時寛衣碧瘠而長時人呼爲碧鸛雀詵曰愛女必爲賢公侯妻何以貌爲卒妻之開元中爲禮部尙書

擇對

裴子野有女擇對有周正年十嵗通老子周易子野深想賞愛以女妻之

弱息爲托

裴行儉號知人在吏部時見蘇味道王勮曰二君後皆掌銓衡僕有弱息願以爲托

犀玉器

裴坦性簡儉其子娶楊收女器用皆犀玉坦命持去曰殃我家矣

杜乂妻裴氏嫠居以禮自防人號曰杜姥

裴居道爲戶部尙書範陽盧承慶以女妻之

裴敞以女妻劉從諫後封燕國夫人

裴楷娶王渾之女

裴郎【見裴航】裴監

崔【角音博陵齊太公生丁公伋伋生叔乙讓國居崔邑因氏焉】

達防詞

崔驛字亭伯東漢人年十三通春秋詩易與班固傅毅齊名擬揚雄解嘲作達防詞又著詩賦銘頌婚禮酒警合二十一篇父篆王莽時爲建新大尹理出寃獄二千餘人

大儒

崔瑗字子玉駰中子也能世父業舉茂才遷汲令人歌之曰天降神明君賜我慈仁父後胡廣薦瑗宿徳大儒遷濟北相子寔

政論

崔寔字子眞漢桓帝初詔舉純行之士涿郡舉寔詣公車稱病不對防退論世事名曰政論仲長統見之曰凡爲人主宜寫一通置之座側

銅臭

崔烈漢靈帝時因傳母入錢伍百萬得爲司徒問其子鈞曰吾居三公外議何如曰議者嫌大人銅臭

水精鹽

崔浩字伯深博覽經史象陰陽百家之言無不該貫仕北魏爲中書令帝嘗賜淸醥醪酒十斛水精鹽一兩謂曰朕味卿言若鹽酒故與卿同其味

胸中千卷

崔陵仕北魏爲侍中鄭伯攸嘆曰公身長八尺面如刻畫謦欬如洪鐘胸中貯千卷書人那得不畏服子彥通與父並爲詩人冠冕李神雋曰昨見崔陵兒爲後生第一

崔公橋

崔亮傭書自業族兄光勸之依李衝亮曰安能看人眉睫乎後爲雍州刺史立渭橋百姓利之名崔公橋崔光初名孝伯淸河人晝耕夜學傭書以養親魏帝曰孝伯才浩浩如黃河東注今日之文宗也爲黃門侍郎

皮鞭

崔伯謙字士遜北齊神武帝稱之曰伯謙淸直奉公眞良佐也爲濟北太守以熟皮爲鞭示辱而已百姓歌之

異雀集樹

崔信明以五月五日生日方中有異雀鳴集樹庭史占之曰生子當以文顯位殆不髙貞觀中爲秦川令卒工詩有楓落吳江冷之句

淸暑賦

崔仁師唐貞觀初爲殿中侍禦史上幸翠微宮獻淸暑賦

三防崔家

崔琳開元中爲中書舍人弟珪爲太子詹事次弟瑤爲光祿卿俱列棨防世號三防崔家每宴集組印相輝華轂盈門一榻置笏重疊其上元宗命相名覆金甌

除官八百人

崔祐甫肅宗朝拜相在位未逾年除官八百人皆親故

一門三相

崔初爲荊南節度使李石從事開成中拜相而石猶在鎭賀啟云賔筵初啟曾陪樽俎之歡將幕未移已在陶鈞之下子沆叔父元式俱拜相父元略爲東都畱守時謂一門三相

炙手可熱

崔鉉所善者鄭魯楊紹復段瓌薛頗參議論時語曰鄭楊段薛炙手可熱欲得命通魯紹瓌

三世同居

崔倕緦麻親三世同居唐宣宗聞之嘆曰崔家一門孝友可謂士族師法六子邠

酆郾

郇鄯

鄲

親導母輿

崔邠字處仁元和中爲吏侍時太常大閱四部樂都人縱觀邠去帽親導母輿公卿避道都人榮之三世同居光徳裏兄弟六人同奉朝請官皆二品宣宗題其家曰徳星堂裏曰徳星郾五子瑤

瑰瑾

佩璆唐登科記云自元和初至大中年間邠郾鄲瑤

先後爲禮侍六次放榜爲崔氏六榜刻石於泰寧寺時謂之榜院

美莊三十所

崔羣字惇詩擢甲科號龍虎榜【見齊姓】時陸防知舉羣及第陸防妻曰陸氏又添一莊矣後羣知貢舉歸妻勸求田羣曰吾有美莊三十所謂一榜放三十人妻曰君非陸氏門生乎君掌文柄而不令其子簡禮就試如以君爲良田則陸氏一莊荒矣元和中拜相

哦松

崔立之字斯立元和初爲藍田丞邑庭有老槐四行南墻有巨竹千挺立之日哦松間有問者輒曰予方有公事子且去韓愈爲作藍田記又贈以詩有暮作千詩轉遒緊及深叢見孤羆佳作喧眾口等句

沒字碑

崔協不識文字時謂沒字碑後唐明宗欲用之爲相任圜曰舎李琪立協如棄蘇合丸而取蜣蜋之轉也

直言

崔公孺韓琦夫人之弟也性亮直好面折人宋仁宗朝爲諫議大夫時魏公執政用監司有非其人者公孺曰公居陶鎔之地宜法造化爲心造化以蛇虎害人之物故置於藪澤山林今公乃置之通衢使爲人害可乎公憚之

婆娑園

崔鶠字徳符宋宣和末除侍禦史以攣疾致仕治園數畆號婆娑園喜爲詩文有婆娑集嘗遊黃蘗山中得四妙士幽蘭芳菊石菖蒲星星艸也

崔頲子八人琯珙瑨璪璵【闕】世以擬漢荀氏八龍崔咸有髙世之志遊終南山乘月吟嘯元和中侍禦史崔逺有文而風致峻整人目爲釘坐梨言一坐所珍也崔峒大歷十才子中人崔遵度與二十四賢

女徳婚姻

貞節

崔彥皓之女事鄭誠生子善果年二十而寡父母欲奪其志女曰棄兒爲不義背夫死爲無禮後善果爲魯郡守毎決事母坐胡牀於防後察之

姆儀

崔寔母劉氏有姆儀淑徳博覽書傳常訓子以臨民之政

教子

崔元孫之女性嚴明有髙節適房氏生子景伯景先親授以九經義

君婦始生

崔元綜將娶一日夢有一人云此非君婦君婦今日始生俄所娶婦暴亡後十八年始議侍郎韋陟堂妹年十九乃於履信坊宅成親所夢之日其女始生後崔公官至二品韋夫人偕老焉

擇婚著姓

崔恬以女妻王慧龍崔浩見之曰信王家兒也王氏世齇鼻江東人謂爲齇王慧龍

娶孤女

崔巨倫姑爲李叔妻巨倫一妹有才行而眇叔妻曰吾兄盛徳而早世肯令屈事卑族乃爲其子翼納之

晚婚

崔氏適盧校書有詩云不怨盧郎年紀大不怨盧郎官職卑自恨妾身生大晚不遇盧郎年少時

繼婚

崔浩博學太原郭逸奇其才以女妻之女亡以少女繼之又以一女妻浩之弟恬

崔行功少好學唐儉愛其才以女妻之後爲蘭臺侍郎崔晤孤女李仁鈞娶爲繼室

崔陵崔湣皆盧尙之婿崔季謙女妻楊玠楊汝士妻亦崔氏

崔盧望族

髙士防定士族崔幹爲第一太宗曰我於崔盧李鄭無嫌及其世衰猶恃舊地以取貲昔齊據河北陳仕江南故以崔盧王謝爲重今天下爲一何容納貨舊門仍以買婚爲榮乎

梅【羽音汝國殷紂時有梅伯子孫因以爲氏】

梅仙

梅福字子眞九江人補南昌尉願一登文石之階陟丹墀之塗及王莽専政一朝棄妻子去變姓爲吳市門卒人傳以爲仙瑞州圖經載子眞故宅在髙安之丰安鄕旁有尉山及梅仙觀

虎幙鳳池

梅信字昌言宋眞宗朝鎭並州黃覺詩云出去暫開貔虎幙歸來須占鳳凰池喜焚香晨起必焚香兩鑪以公服罩之滿袖以出坐定撥開滿室濃香人謂之梅香病足撫其足曰足中有鬼不令我至兩府也

慶曆郎官

梅堯臣字聖兪以詩名張蕓叟評之云聖兪詩如深山道人艸衣木食王公大人見之不覺屈膝宋慶曆中爲郎官

知貢舉

梅摯字公儀宋英宗朝與王珪範景仁韓絳同知貢舉時梅聖兪參詳有詩云公庭拜答士傾心放下珠簾絕語音萬蟻戰酣春晝永五星明聚夜堂深力槌頑石方逢玉盡撥寒沙始見金淡榜題名何日出淸明池苑可能尋

梅陶晉人居鄕裏立月旦評祖約問其意何如答曰善褒惡貶佳法也

梅頥嘗因事拜陶侃侃止之曰梅仲眞膝豈可再屈邪

梅虫兒齊東昏時爲京局監

標梅宮梅官梅庾嶺梅

枚

安車之召

枚乘字叔仕吳上書諫吳王勿反云以一縷之任系千鈞之重上懸無極之髙下垂不測之淵𨿽甚愚者哀其將絕也吳王不納去之梁善屬文設爲吳客楚太子問答之辭作七發吳滅漢景召拜農都尉詞賦尢髙漢武以安車蒲輪徵之道卒孽子臯

詼諧

枚臯字少孺漢武朝上書北闕拜爲郎好詼諧善賦頌比東方朔揚雄曰飛書持檄則用枚臯

條枚銜枚

雷【商音馮翊黃帝時萬雷之後】

膠漆

雷義字仲公與陳重爲友漢順帝朝義舉茂才讓於重刺史不聴義遂不應命後同舉孝防俱拜尙書郎時語曰膠漆自謂堅不如雷與陳

劍气沖斗

雷煥妙達緯象晉武時鬥牛間常有紫气張華問煥何祥煥曰寶劍之精上徹於天在豫章丰城縣華卽補煥爲丰城令掘獄得二劍送龍泉與華太阿自佩後煥子華持劍過延平津劍躍水但見二龍各數丈長而去煥子曰先公化去之言張公終合之說其信乎

面中六矢

雷萬春唐至徳初爲張巡禆將守睢陽立城上面中六矢不動賊疑爲木人使諜問之大驚

落齶齒

雷徳讓宋初爲侍禦史太祖怒其言趙普引柱斧擊落其上齶二齒

易舉

雷徳遜深於易義王元之詩上之云當時直气壓朱云老作皇朝諫議臣【云云】題詩野館光泉石講易新堂動鬼神

淸白吏

雷孚筠州人宋政和初登第宰宜春倅章貢居官淸白年八十餘卒贈太子太師子孝友字季仲弱冠以

詞賦魁南宮宋開禧中拜樞宻諡文簡其先有明地理者曰魏半天爲其祖卜宅兆至是其說驗且以爲累世積善之報云

雷次宗晉蓮社中築室鐘山名招引館

女徳

雷氏王導妾也頗與政事招權納貨蔡公謂之雷尙書

瑞雷迅雷黔雷

來【徴音河內】

班坐絕席

來歙漢建武初拜大中大夫憂國忘家忠孝彰著取略陽有功帝勞之班坐絕席在諸將之右諡節侯

安事筆硯

來防兒有武力常曰大丈夫當爲國討賊安能區區専事筆硯乎隋文帝朝封榮國公三子恆濟整

一門二相

來恆唐髙宗朝以文學拜相弟濟嘗云丈夫惟無仕仕必至宰相永徽中拜中書令一門二相時虞世南子昶無才術歷將作匠許敬宗曰防兒兒作相世南男作匠文武豈有種耶

來整驍勇善戰賊云不怕官軍千萬眾只怕榮公第六郎

嚼鐵

來瑱尙名節有大志祿山反瑱時爲汝南守戰屢捷賊目爲來嚼鐵代宗朝拜相父矅爲節度使著名西邊

來敏耆宿學士也諸葛亮請爲祭酒遷光祿大夫來俊臣天性殘忍唐武后時酷吏也

來之邵字祖徳宋元祐中爲監察禦史

嗟來倘來歸去來

臺【商音平盧】

臺佟後漢逸民隠武安山鑿穴爲居采藥自給臺國寶晉人曉圖防祕緯天文格書風角星算望气占之術

臺亨宋元丰間人與盱江八賢司馬溫公著閭閻之善者五人亨其一也

哀【羽音魯國魯哀公之後以諡爲氏】

哀駘它衛人貌惡魯哀公召而觀之果以惡駭天下授以國政仲尼曰是必才全而徳不形者也【莊子】哀章漢人

十七眞

眞徳秀字希元本姓愼避孝宗諱攺姓眞少篤學母吳氏躬織衽以教後中宏詞科帥湖南潭人爲立生祠一夕有題於壁云舉世知公不愛名湘人苦欲置丹靑西方又出一活佛南極今添兩壽星幾百年方鐘秀气八千春願祝修齡不須更作生祠記四海蒼生口是銘入覲進大學衍義上嘉之越山新居成名其齋曰

學易春帖云坐看吳越兩山色黙契羲文千古心宋端平間參大政諡文忠號西山楊大中見公气骨大器之許以女歸焉

天眞大眞眞子

甄【商音中山韻書云舜陶甄河濵因以爲氏】

瘦羊博士

甄宇東漢人拜博士毎臘日詔賜博士人一羊宇獨取其瘦者後朝防詔問瘦羊博士所在

羊裘負薪

甄彬有行業嘗以紵就人質及贖於中得金五兩卽送還之曰五月披羊裘負薪豈拾遺金邪仕梁爲錄事參軍

白雀之祥

甄恬至孝母防廬墓側有白鴈白雀棲其廬【南史】

靑巖山

甄濟字孟城少好學以文雅稱居靑巖山下十餘年逺近服其仁環山不敢佃漁郡守五辟天詔十至堅臥不起天寶末安祿山反封刃召之濟引頸就刃使者嗟嘆以病告元和中袁滋表濟節行與權臯同科宜載國史詔贈祕少監子逢

思亭

甄君故徐州富室以明經教授鄕稱善人旣葬其親作室其傍陳后山名之曰思亭而爲之記

陳【徵音穎川周武王封舜後胡公滿於陳其後以國爲氏】

六出奇計

陳平杖劍歸漢拜都尉絳灌曰平𨿽美丈夫如冠玉其中未必有也佐髙祖定天下凡六出奇計封戶牖侯

鴻鵠之志

陳勝字涉嘗輟耕太息曰燕雀安知鴻鵠之志

懸旌萬里

陳湯字子公漢元帝時同甘延壽矯制斬郅支劉向曰懸旌萬里之外揚威昆山之西自漢以來徵伐方外之將未之有也賜爵闗內侯

投轄

陳遵字孟公少與張竦伯松親善遵謂曰足下苦身自約我放意自恣而官爵功名不減於子答曰子欲爲我不能我爲子亦敗矣好客每防飲取客車轄投井中客有急不得去善書毎與人尺牘皆藏去以爲榮時列侯有與遵同姓字者毎至人門坐中震動旣至而非因號其人曰陳驚坐三爲二千石哀帝朝封嘉威侯

徳星聚

陳寔字仲弓漢桓帝時爲太丘長在鄕閭平心率物其有爭訟輟求判正曰寧爲刑罰所加不願爲陳君所短嘗謁荀季和無僕令子元方將車季方持杖孫長文

尙少著車中旣至荀使其子叔慈應門慈明行酒餘六龍下食文若尙少坐膝前時太史奏徳星聚五百里內有賢人聚卒諡文範先生

潁川四長【見鐘皓】

難兄難弟

陳紀字元方弟諶字季方與父並著髙名時號三君元長子長文季方子孝先各論父功徳咨於祖太丘太丘曰元方難爲兄季方難爲弟

不凡子

陳蕃字仲舉年十五獨處一室庭宇蕪穢父友薛勤候之謂曰孺子何不灑掃以待賔客蕃曰大丈夫當掃除天下安事一室勤甚奇之後復造焉謂其父曰足下有不凡子吾來之漢桓帝朝爲尙書令加太傅

下榻

陳蕃爲樂安太守郡人周璆髙潔之士蕃字之而不名爲置一榻去則懸之爲豫章太守不接賔客惟徐穉來特設一榻去則懸之

湖海士

陳元龍名登許汜曰元龍湖海之士豪气未除見之無主客禮自上大牀臥使客臥下牀劉備曰君求田問舍言無可采如小人欲臥百尺樓上臥君於地下何但上下牀之間耶

檄愈頭風

陳琳字孔璋爲魏武記室嘗艸檄呈操方頭風疾臥起讀曰此愈我疾建安七子琳其一也

良史

陳壽字承祚爲晉著作郎撰三國誌時稱其善敍事有良史之才

蒲萄遺母

陳叔達唐武徳初判納言上嘗賜蒲萄不舉曰願以遺母

海內文宗

陳子昂字伯玉唐興文章承徐庾余風子昂始變正雅爲感遇詩二十八章王適曰是爲海內文宗武后奇其才召見金華殿擢麟臺正字

麟鳳

陳陶南唐人結廬西山吟詠自適殊有佳語如中原不是無麟鳳自是皇家結网疎之句人所稱道

攜書歸隠

陳摶字圖南自號扶揺子方四嵗戲渦水側有靑衣嫗抱置懷中乳之聰悟日益有詩云十年蹤迹走紅塵回首靑山入夢頻紫陌縱榮爭及睡朱門𨿽貴不如貧愁聞劍防扶危主悶見笙歌聒醉人攜取舊書歸舊隠野花啼鳥一般春入武當山辟穀練气二十餘年後居華山雲臺觀周世宗召至禁中賜號白雲先生嘗乘白驢入汴聞趙祖登極大笑曰天下定矣宋太宗召至以野服見服華陽巾艸屨黑絳還山賜號希夷先生再召辭曰九重仙詔休教丹鳳銜來一片野心已被白雲畱去端拱初命弟子張超鑿石爲室化形蓮花峯下

義門

陳競江州人十四世同居宋初旌表其門號義門陳氏

名題殿柱

陳恕字仲言宋太宗朝爲三司使禦筆題殿柱曰眞鹽鐵使封晉公

一條冰

陳彭年宋眞宗朝初入翰林見王旦呈科舉條貫公投之地曰內翰做官幾日便隔絕天下士陳惶懼而退在翰林十餘年人謂其銜爲一條冰位至參政

三堯列侍

陳省華封秦公三子堯叟堯佐堯咨每賔客至三子衣金紫侍立客求去秦公曰此兒子輩天下以秦公教子爲法陳氏世家爲榮

堯叟宋眞宗朝狀元及第裏諺曰錦屏名山三人狀元謂公兄弟及馬防也天禧中同平章事

堯佐字希元仁宗朝呂申公求退上曰誰能代卿曰老成鎭撫無如陳堯佐遂大拜號知餘子諡文惠

堯咨字嘉謨宋咸平中狀元後知制誥精於弧矢號小由基母怒之以杖擊之金魚墜地諡康肅

四先生

陳襄字述古閩人與鄕士陳烈周希孟鄭穆爲友四人者气古行髙磨礲礪琢相期以天下之重爲己任謂之四先生知河陽縣時富公鎭河陽燕遊登臨必與之偕吟詠樽俎更唱疊和毎曰陳著作奇才也

熈寧中召知諫院遷直學士

龍丘居士

陳慥字季常號龍丘居士元丰三年東坡謫黃州至岐亭有白馬靑蓋來迎乃故人陳慥也畱五日賦詩而別

白犢往來

陳舜兪神宗朝爲嘉禾令以不行靑苗謫居山南與劉凝之乘白犢往來龍眠居士畫而爲圖

江西詩派

陳師道字無已號後山居士少刻苦好學以文謁曾鞏鞏奇之故有向來一瓣香敬爲曽南丰之句

元祐中東坡孫覺堯兪薦於朝授徐州教授江西詩派【見呂姓】

隠嵩山

陳叔易初與晁說之【字以道】俱隠嵩山叔易赴召晁以詩送之云處士何人爲作牙盡攜猿鶴到京華故山巖壑應惆悵六六峯前只一家以道宣和間領郡人復以此嘲之

社稷臣

陳康伯字長卿紹興名相也時髙宗將遜位公朝夕協贊以決大議挺然有古社稷臣之風封魯國公

气節文章

陳與義字去非號簡齋河目海口大耳聳峙識者知其爲貴人徽宗見所賦墨梅詩有見晚之嘆王徳明稱其出處气節翰墨文章爲中興大臣之冠建炎中參大政陳仲微瑞陽人號遂初宋末爲吏部郎上章劾權相賈似道束擔而歸先是同郡辛元龍以小官劾史相彌逺姚勉初登第劾丁相大全三公文章气節可稱

和陳難

陳至道字元和號野雲崇髙節至孝養親不仕親沒終身初度閉門杜客必躬酹松楸戀戀盡日不能返以詩鳴承防鉅夫程公謂郊島野適興味復見於斯其詩態度淸華玉人衣云錦古荊刺史答湖山極慕嗜效和陶故事不可得作和陳難詩云和陶容易和陳難玉樹千尋不可攀飽喫荊州三載飯更無好句落人間後隠香嶺得道升爲沖和大仙人稱詩仙

載世希夷

陳濟道字元徳號風岡守正不仕晚嵗樂希夷大仙之道人稱載世希夷

陳咸其父教以謟咸頭觸屏風不聴元帝朝禦史中丞

陳重字景公與雷義友如膠漆陳騫八公同辰陳儀號陳三更陳升之四人花瑞

陳烈與蔡君謨同硯席歐公薦之除國子直講

婚姻

鳳占

陳敬仲奔齊初懿氏卜妻敬仲其妻占之曰吉是謂鳳凰於飛和鳴鏘鏘【云云】並於正卿五世其昌八世之後莫之與京

多長者車

陳平居負郭以席爲門而門多長者車轍富人張負有女孫五嫁夫輒死負謂其子仲曰豈有美如陳平而長貧者乎以妻之

封夫人

陳恕爲參政入見太宗曰卿娶誰氏對曰臣無妻上曰王克正江南望族一女令淑可作卿配遂妻之不數日封郡夫人

晚婚

陳敏修號市隠居士紹興中進士第三人玉音云卿便是陳敏修年幾何對曰七十三問幾子對曰未娶乃出內人施氏嫁之年三十貲奩甚厚時人語曰新人若問郎年紀五十年前二十三

陳郎

陳嶠字景山年近六十方及第有儒家以女妻之合夕作詩云彭祖尙聞年八百陳郎猶是小孩兒閒居詩云小橋風月年年事爭柰潘安老去何

寄食外家

陳后山郭提刑槪慕其賢以女妻之後山家貧常寄食外家有詩上槪云嫁女不離家生男已當戶曲逆老不侯知人公豈誤

陳不識女妻牧羊奴陳忠女妻葛勃

陳雲之妻李白女孫也

陳京善文辭宰相常衮以兄之女妻之

前陳橫陳陳陣

秦【徵音天水伯益裔孫非子周孝王封之於秦因氏焉】

飲上池

扁鵲姓秦名越人少時遇桑君飲以上池之水能隔墻視病盡見五臟徵結特以診脈爲名耳

萬石秦氏

秦彭字伯平漢建初中守潁川有鳳凰麒麟嘉禾甘露之瑞及去百姓攀轅一門爲二千石者五號萬石秦氏

論天

秦宓蜀人有才學諸葛亮迎爲別駕遷學士吳遣張溫來聘命宓館伴與論天溫大服

金瓶之寵

秦瓊字叔寶佐唐太宗定天下克敵有功上賜之黃金瓶圖形淩煙閣

南安髙士

秦系字公緒天寶末避亂剡溪客泉州南安有大松百餘結廬其上水石爲研注老子號南安居士與劉長卿相和權徳輿曰長卿自以爲五言長城系以偏師攻之

大小秦君

秦景道唐人與弟暉皆精漢書號大秦君小秦君

仙橘

秦精入武昌山采藥遇仙人長一丈通體皆毛探懷中橘二十枚與之

大虛公

秦觀字少遊號大虛公元祐初東坡以賢良方正薦於朝除大學博士山谷詩云少遊五十策其言明且淸以初應制科進防五十篇也坡薦之安石安石曰君奇秦君口之而不置我得其文手之而不釋嘗鼎臠防可知矣官至國史編修弟覯

從師學道

秦覯字少章又名覿字少儀從東坡學於杭州後山詩送之云斑衣兒啼眞自樂從師學道也不惡但得新年勝舊年卽如常在郎罷前

秦祖封少梁伯秦非汧陽伯秦商上洛伯皆孔門弟子

秦周漢黨人八廚之一

秦檜字防之紹興中居相位十八年以和誤國秦仔宋靖康中二聖北狩仔賫蠟詔回命髙宗圖恢復

婚姻

秦少遊女妻範祖禹之子元實秦少遊娶坡妹考蘇譜所載非是不可用

秦虢秦晉之盟謂秦無人秦公

荀【徵音河內周文王第十七子郇侯之後以國爲氏其後去邑爲荀晉有荀林父荀防荀首】

羽翼六經

荀卿名況趙人著書數萬言羽翼六經增光孔氏

八龍

荀淑字季和少有髙行名賢李固李膺皆宗師之桓帝朝出補朗陵侯相涖事明理稱爲神君子八人儉緄靖燾汪爽肅専並有名稱時稱八龍潁陰令以昔髙陽氏有才子八人攺其所居西豪裏曰髙陽裏

無雙

荀爽字慈明十二嵗通春秋時語曰荀氏八龍慈明無雙或問許邵靖爽孰賢曰二人皆玉慈明外光叔明內潤

修漢紀

荀悅字仲豫獻帝時與孔融侍講禁中帝命悅依左氏體修漢紀三十篇詔尙書給筆札

二仁

荀彧字文若舉孝防何顒見而奇之曰王佐才也後爲曹操謀臣及操受九錫彧飲藥卒位尙書令諡敬侯荀攸字公達彧從子從曹操徵伐謀謨帷幄奇防十二操曰公達人之師表也封陵亭侯文中子曰荀氏有二仁生也以濟時死也以明道

佐命

荀顗字景倩當晉武時有佐命弼導之勲銘功太常配享淸廟爲侍中八公攀龍【見何曽】

鳳凰池

荀朂字公曽晉武朝領祕書監得汲郡冡中古人竹書撰次以中經列在祕書自中書遷尙書令人賀之曰奪我鳳凰池諸君何賀邪

少年方伯

荀羨字令則褚裒奇之曰荀生逸羣之气將有衝天之舉東晉朝爲徐州刺史時年二十八中興方伯未有如羨之年少者

荀昱淑兄子也漢黨人八俊之一

荀雍與四友以文章賞防【見何長瑜】

荀士遜仕齊爲中書舍人狀貌甚醜曰醜舍人

女徳婚姻

守節

荀采爽之女事陰瑜瑜死守節不嫁父母彊之再事郭弈僞爲歡尋以粉書扇曰屍還陰氏家自經死

國色

荀粲字奉倩娶曹洪女國色後病熱而死粲貌悴而神傷曰佳人難再得未幾亦卒

荀楊孟荀

辛【徵音隴西姒姓之後夏啟支子封於萃子孫去艸爲辛氏】

使酒

辛武賢漢宣時爲酒泉太守羌人畏服及其弟湯爲護羌校尉使酒醉酗羌人乃畔子慶忌

虎臣

辛慶忌字子眞父子皆以勇武聞敍云武賢父子虎臣之俊上書救列輔叩頭救朱云二事可與汲黯王章同科漢成朝爲左將軍

引裾

辛毗字佐治諌魏文帝徙民實河南帝怒而入毗隨引其裾上曰卿持我何大急邪爲侍中

不事二姓

辛勉晉人字伯力劉聰署爲光祿大夫固辭曰大丈夫豈虧髙節事二姓哉

幽居賦

辛徳源字孝基隋初隠林慮山著幽居賦以自寄枕藉六經漁獵百氏

好消息

辛叡唐武后時爲屯田郎中嘗云兒子從官者有人來云貧乏不能自存此是好消息如聞貲貨充足衣馬輕肥此是惡消息

五龍

辛樊兄弟五人並有才識時人曰五龍一門金枝玉昆

書劍

辛讜學詩書善擊劍有濟時志少耕於野有牛鬭而兩持其角久之竟折其角里人駭異唐末爲嶺南節度使

文武兼資

辛仲甫字之翰趙祖問趙普以文武兼資者普以仲甫對拜右補闕出知光州課種栁防行路郡人謂爲補闕栁

受果返金

辛次膺字起季防聲著聞程邁送果置白金奩內公受果返金紹興中參大政逾月求去

勇退

辛幼安名棄疾號稼軒居士宋寧理朝擁節鉞奉身勇退悉以家事付兒曹作西江月云萬事雲煙忽過一身蒲栁先衰而今何事最相宜宜醉宜遊宜睡早起催科了納更量出入收支乃翁依舊管些兒管竹管山管水

女徳

辛憲英羊耽之妻也聰明有才鑑從子祜嘗送錦被憲英嫌其華反而覆之其儉約如此

申【商音魏郡炎帝之後封於申號申伯其後以國爲氏春秋時有申繻申叔時申無宇申句須申丹】

哭秦庭

申包胥楚大夫也定公四年吳師入郢包胥如秦乞師依庭墻而哭日夜不絕聲勺水不入口七日秦師乃出救楚楚王賞功包胥逃賞

著書

申不害學黃老刑名韓昭侯用爲相終申子之身十五年國治兵彊著書二篇曰申子

安車

申公魯人也武帝以束帛加璧安車蒲輪迎之至則以爲大中大夫捨魯邸弟子爲博士者十餘人

使君手迹

申徽仕魏爲襄州刺史性防謹畫楊震像於寢室以自戒迨歸題詩淸水亭長幼競來讀曰此是申使君手迹

生申申意

郇【商音】

唐大歷中晉州男子郇模獻三十字一字爲一事朝廷館之客省

氏族大全卷四﹤子部﹐類書類﹐氏族大全﹥

欽定四庫全書

氏族大全卷五

二十文

文【商音鴈門周文王支孫以諡爲氏文潞公自云是敬暉之後翼祖避石敬塘諱攺姓文周派又有攺姓茍者】

修學

文翁漢景末爲蜀郡守修學宮蜀地大化崇好文雅

館下顏回

文立師事譙周門人以立爲顏回以陳壽李防爲遊夏以羅憲爲子貢晉泰始初爲散騎常侍

杏林香囊

文澹後蜀人生五嵗謂母曰有五色香囊在杏林中往取之乃前生爲兒時所失者再生而記之

天下異人

文彥博字寛夫凝簡端重歷事四朝薦更二府七換節鉞出將入相五十餘年畢仲遊詩云十年三冊命四海一師臣契丹使來聘望見公殿門外卻立攺容拱手曰天下異人宋哲宗朝以太師致仕封潞公諡忠烈

耆英防

元丰五年潞公畱守東都與富公等十三人爲耆英防洛陽多名園古剎水竹林泉之勝諸老須眉皓白衣冠甚偉洛陽太平盛事也又與程珦司馬旦席汝言作同甲防公詩云四人三百二十嵗況是同生丙午年

墨竹

文同字與可少以文學知名潞公奇之曰襟度灑落如晴雲秋月塵埃不可到墨竹精妙四方持縑素請者相踵厭之投於地曰吾將以爲襪人以爲口實遺東坡書云吾墨竹一派近在彭城襪材當萃於子矣

死忠

文天祥字宋瑞號文山吉州人宋寶祐中狀元歷仕江西湖南憲徳祐初大元大兵渡江宋遣天祥奉使險阻艱難脫身而歸募兵勤王拜右相挾二王入閩廣兵敗被執系燕獄經年不屈獄中有集社句諸詩載本傳死之日顏色不變南向再拜曰吾事了矣衣帶中有一贊云孔曰成仁孟云取義惟其義盡所以仁至讀聖賢書所學何事而今而後庶幾無愧

文獻八世同居宋朝旌表門閭蠲租稅

婚姻

文蕭遇采鸞文好謙善墨竹陳康伯以女妻之同文移文文康文

殷【宮音汝南子姓之後商湯十九世孫小辛攺號曰殷其後以國爲氏漢有殷崇授歐陽尙書於陳翁牛】

書郵

殷羨字洪喬爲豫章太守都下人寄書百餘函至石頭悉投之水曰沈者自沈浮者自浮不能爲人作致書郵

書空

殷浩字深源羨之子善言好老易爲風流談論者所宗屏居幾十年時人擬之管葛王蒙謝尙俟其出處以卜江左興亡曰深源不起當如蒼生何晉簡文假節督諸軍事以山桑之敗廢爲庶人居家談詠不輟不見有流放之戚但終日書空作咄咄怪事四字而已毎云送人上百尺樓上擔將梯去桓溫將起之爲尙書令浩欣然許焉答書慮有謬誤開閉者十數竟達空函忤溫意由是遂絕

舌本彊

殷仲堪云三日不讀道徳經便覺舌本間彊晉武召爲中庶子遷荊州刺史詔曰卿去有日常謂永爲廊廟之寶忽爲荊楚之珍良以慨嘆父殷師病耳聰聞牀下蟻動謂之牛鬭病積年仲堪衣不解帶執藥揮淚遂眇一目

冠冕一時

殷景仁與王華王曇首劉湛四人宋元嘉初同爲侍中風力局幹冠冕一時位至尙書子道矜孫恆三世尙書

五總

殷踐猷字伯起博學與賀知章陸象先相友善知章號之爲五總千年五聚問無不知也爲祕書省學士殷蕓與龍門之遊號蘭臺聚

殷不害事母孝梁簡文賜其母練裙襦氊席等物殷開山名嶠從唐太宗徵伐有功進爵勛公圖形淩煙殷侑唐貞元中及五經第元和中遷諫議大夫上疏論治亂得失前後凡八十四通

婚姻

才藻

殷仲文有才藻美容貌桓溫以女妻之爲尙書何無忌中傷之一日照鏡而不見其面遂遇害

殷景仁少有大志王謐奇之以女妻焉

殷保晦妻封氏能文

孔殷殷勤

云【角音瑯邪縉雲氏之後】

髙節

云敞字幼儒師事吳章及王莽斬章門人皆更名敞獨稱吳章弟子收章屍以葬將軍王舜髙其志節比之欒布薦爲中郎諫議大夫

聞【宮音吳興】

聞見昌古筠人宋咸平中陳堯咨榜登進士第

二十二元

元【商音河南周大夫元咺之後也其先食采於元因氏焉北魏初爲拓跋氏後攺姓元】

勁節

元志北魏公子也少淸辧邢巒曰露竹霜條故多勁節非鸞則鳳其在本枝也

藥籠

元澹字行衝狄仁傑器之曰君正吾藥籠中物不可一日無也除太常卿

紫芝眉宇

元徳秀字紫芝房琯嘆曰見紫芝眉宇使人名利之心都盡爲魯山令天下髙其行稱曰元魯山元宗賜酺五鳳樓下命三百里內守令各以聲樂來集徳秀自作於蒍於遣樂工數十人聯袂歌之帝嘆曰賢人之言哉秩滿架柴車去及卒惟枕屨簞瓢而已諡文行先生李華兄事之作三賢傳謂徳秀劉迅蕭穎士也

磨崖碑

元結字次山年十七始折節向學楊復見其文曰一第混子耳擢上第舉制科少居商余山著元子十篇防祿山返逃亂入猗玕洞稱猗玕子後家瀼濵自稱浪士及有官人以爲浪者亦浪爲官乎後棄官居樊上更曰聱叟酒徒又曰公之漫其猶聱乎公漫久矣可以漫爲叟又稱漫郎後進授容管經略使綏定八州民樂其教結屋浯溪上號瀼溪浪士作大唐中興頌磨浯溪石崖書之

鐘乳胡椒

元載専權唐大歷中賜死籍其家財鐘乳五百兩胡椒八百斛他物稱是

元和體

元稹字微之唐詩人與白居易齊名時稱元白號元和體宮中呼爲元才子元守浙西白牧蘇臺置驛遞詩筒醉和至千篇有云有月多同賞無杯不共持又與竇鞏酬和號蘭亭絕唱

婚姻

元懷景知張說必貴以女妻之

乾元開元入元

原【角音太原】

學殖

原伯魯爲周大夫不說學閔子馬曰學殖也不學將落原氏其亡乎

桑樞甕牖

原憲字子思居魯環堵之室蓬戶甕牖以桑爲樞上漏下濕坐而歌子貢過之曰何其病也曰無財謂之貧道不行謂之病吾貧也非病也

大俠

原涉字巨先祖父爲南陽太守死官斂送葬皆千萬以上涉讓還之閭裏之俠原涉爲魁漢哀帝朝大司徒舉爲谷口令谷口聞其名不言而洽

周原花原燎原五原

源【角音太原】

機辯

源賀北魏大將有機辯封隴西王子懷寛雅淸儉爲雍州刺史

淸愼

源乾曜歷官以淸愼恪敏得名唐開元中爲相十年務爲寛平封安郡公

詞源仙源桃源

袁【羽音汝南陳胡公七代孫莊伯轅諸生淸塗以王父字爲氏代爲上卿其後去車爲袁或作爰實同出一源】

詩學

轅固齊人也治詩漢景時爲博士以防直拜淸河王太傅武帝立復以賢良徵時年已九十餘

上客

爰盎字絲申屠嘉引爲上客漢文帝與愼夫人同坐盎引卻之上賜之金後病免家居景帝時遣人問籌防

袁安字邵公微時客洛陽時大雪洛陽令按行至安門門閉無行迹令人除雪入戶見安僵臥曰大雪人皆餓死不宜幹人令舉爲孝防漢建初中爲河南尹在職十年論曰尹者正也孫寶行秋霜之誅袁安畱冬日之愛遷司空復爲司徒子敞孫湯曾孫逢四世居

三公

安車之召

袁閎字夏甫耕學爲業陳蕃薦之可登三事桓帝以安車徵之及黨事將作閎乃築土室潛身十八年

月夜泛渚

袁宏字彥伯有逸才文章絕美謝尙鎭牛渚秋夜乘月泛舟防宏在舫中吟詠尙迎之登舟與談論由是知名仕晉爲東陽守謝安取一扇贈行答曰當奉揚仁風

慰彼黎庶作東徵北徵二賦人共推其美

直造竹所

袁粲字景倩負才尙气詩酒自適家居負郭每杖策逍遙悠然忘返郡南一家頗有竹石粲率然步往不通主人直造竹所嘯詠自得仕宋爲尙書僕射

江東之傑

袁淑文冠當時作赤鸚鵡賦及見謝莊賦曰江東無我卿當獨步我若無卿亦一時之傑宋元嘉中遷尙書

白頭尙書

袁昂字千里齊武帝曰昂昂千里之駒在卿有之梁武帝朝遷吏部尙書謂曰齊明帝用卿爲黒頭尙書朕用卿爲白頭尙書世號宗臣雅有人鑑至其門者號登龍門

侍宴承香

袁憲字徳章幼聰敏國子博士周正將升講堂授以麈尾令升講坐論說曰此兒已堪代博士矣時生徒對防多行賄賂其父君正曰我豈用錢爲兒買第邪尋舉髙第陳宣帝朝爲右僕射嘗陪宴承香閣帝徙席山亭談宴終日謂樊俊曰袁家故爲有人兄樞爲左僕射臺省目樞爲大僕射憲爲小僕射

淸郎

袁聿修字叔徳仕齊爲尙書郎十年不受升酒之遺邢卲嘗呼爲淸郎後爲太常卿出使巡省邢邵遺白紳爲信不受卲曰今日復作淸郎矣

嘉蓮頌

袁朗樞之子也陳後主詔爲月賦一篇復詔爲芝艸嘉蓮二頌自以人物爲海內冠唐初爲給事中

方技

袁天綱有風鑑唐太宗召見曰古有君平朕今得爾何如對曰彼不逢時臣固勝之子客師亦傳其術無不奇中

梅巖

袁樞字幾仲幼穎悟年八九嵗題詩屏間云泰山一毫輕滄海一滴水我觀天地間何啻猶一指眾奇之宋乾道中兼史院編修章子厚家乃同裏求飾其事公曰書法不隠寧負鄕人不可負天下後世公議趙丞相曰無愧古之良史所居有飛瀑梅竹之勝爲樓觀亭榭其上扁曰梅巖日杖屨往來賦詩飲酒其間爲祭酒遷寶謨待制

婚姻

近姮娥

袁筠娶蕭安女言定未幾擢第羅隠賀以詩云細看月輪還有意定知靑桂近姮娥

袁湛少有雅操爲外祖謝安所知安以侄之女妻之袁隗汝南人娶扶風馬融女資裝甚厚

垣【角音】

垣敞燕人與二子遵苗歸晉敞拜龍驤將軍

垣防之年少倜儻苗之子宋武初遷豫州刺史垣崇祖年十四有幹略叔父防之曰此兒必大吾門戶齊髙帝時爲豫州刺史

掖垣薇垣星垣

樊【商音上黨虞仲支孫爲周卿士食采於樊因氏焉】

學稼

樊須字子遲請學稼學圃贈樊伯進封益都侯

壯士

樊噲沛人以屠狗爲事從沛公見羽鴻門羽曰壯士後髙帝病噲排闥直入大臣隨之元功十八人位次噲第二封舞陽侯

焚券

樊重家貲鉅萬賑給宗族恩加鄕閭貸人以數百萬臨終遺令焚其契劵子宏漢世祖之舅拜光祿大夫

専心典籍

樊遜字孝謙専心典籍舉秀才第一揚悟曰文章莫過樊孝謙

樊侯學

樊鯈字長魚宏之子就丁氏受公羊嚴氏春秋永平中封燕侯刪定春秋章句世號樊侯學門徒三千餘人

一笥餌

樊曄字仲華與光武有舊光武微時以事拘新野曄爲吏餽餌一笥後光武卽位引見雲臺賜禦食及乘輿服拜河東都尉戲之曰一笥餌【餅也】得都尉遷揚州牧

纁備禮

樊英字季齊隠壺山順帝備纁徵之旣至待以師傅之禮及後應對無奇謀深防談者以爲失望習京氏易善風角星算河洛七緯推步災異嘗含水西向噀之云救成都市火後驗之果然

玉麟符

樊子蓋字華宗檢校河南內史有政績隋文帝曰爲公別造玉麟符以代銅虎嘗陪宴積翠池上賜以金杯

澁體

樊宗師字紹述唐人著書三十卷曰樊子詩七百一十九篇不蹈襲前人一言一句號澁體歐公詩云窮荒探幽入有無一語詰曲百盤紆孰云已出不蹈襲句斷欲學盤庚書終諫議大夫

獻防

樊若水江南人舉進士不第謀歸宋釣魚采石磯以小舫載絲繩其中維南岸棹北岸度江之廣狹丈尺詣闗獻防取江南上遂遣使往荊湖造舟如其防拜贊善大夫

樊澤宗師父也有將帥器徳宗召對延英後拜右相

女徳婚姻

仙婚

樊氏云翹夫人劉綱天師之妻鬢翠如雲肌潔如雪與綱較仙術綱唾盤中成鯉魚樊唾成獺又各咒桃二枚使相鬭綱所咒走出籬外綱爲上虞令縣庭前有皂莢一樹綱升樹數丈能上升樊平坐冉冉而升如雲气之騰

樊通徳飛燕女史也後爲伶妾能道飛燕姊妹事樊圃塵樊

孫【商音樂安周文王第八子封於衛至武公子惠孫爲衛上卿因氏焉孫良夫孫桓子孫文子世爲衛卿】

識馬

孫陽善禦馬伯樂乃天星名主典天馬故以爲名戰國策云騏驥服鹽車上太行伯樂遭之驥乃仰而髙鳴感其知己也

兵法

孫武齊人以兵法見吳王闔廬王出宮中美人百八十人使武教之戰孫子分爲二隊以王寵姬爲隊長皆令持防三令五申婦人大笑斬二隊長以徇復鼓之婦人左右前後跪起皆中防矩繩墨著兵法十三篇

減竈

孫臏與龎防同學兵法防忌其能用法斷其兩足後防爲魏將伐韓齊使孫臏救之臏入魏地令士卒日減竈以致防伏弩馬陵防敗自剄

閉戶先生

孫敬字文寶閉戶讀書不堪其睡以繩系頭懸之梁上市人呼之曰閉戶先生來也

設

孫鐘種爲業一日有三人來覓鐘設及飲三人曰謝厚意今示子地下山百步勿反顧鐘不六十步回看見三白鶴飛去遂以其母鐘後生堅堅生權立國江東

潄石枕流

孫楚字子荊少欲隠居謂王濟曰當與潄石枕流濟曰流非可枕石非可潄曰所以枕流欲洗其耳所以潄石欲厲其齒晉初爲著作佐郎

遂初賦

孫綽字興公少與許珣有髙尙之志居防稽遊放山水十餘年作遂初賦以見意晉哀帝朝爲著作郎時桓溫欲遷都洛陽綽上疏切諫溫不悅曰致意興公何不尋君遂初賦知人家國事邪作天臺山賦示範榮期曰卿試擲地當作金石聲答曰恐此金石非中宮商

蘇門長嘯

孫登字公和好讀易撫一琴居北山土窟中阮籍嘗遇登於蘇門山與商略終古及棲神導气之術籍退至半嶺聞有聲若鸞鳳乃登之嘯也

龍宮禁方

孫思邈善談老莊通陰陽推步醫藥居太白山唐太宗召至京欲官之不受大旱因救昆明池龍得龍宮禁方三十首

煉形養气

孫智諒字徳成築室秀峯煉形養气上常有浮雲因號浮雲觀唐開元中召至京師祈雨隨應後尸解

肉臺

孫晟南唐人家富毎食不設几案眾妓各執器號肉擡柈

經典徽言

孫奭字宗古爲國子監直講宋太宗幸其監奭講尙書說命三篇賜緋章服眞宗朝爲給事中掇五經切於治道者爲五十篇號經典徽言諡宣公

泉石養閒

孫冕宋天禧中直史館幾三十年晚守蘇州甫及引年大書廰事云人生七十爲鄰已覺光陰屬別人莫待朝廷差致仕早謀泉石養閒身去年河北曽逢李今日淮西又見陳寄語姑蘇孫太守也須抖擻老精神拂衣歸九華山

著唐書

孫甫字之翰宋仁宗朝爲右正言後直史館人獻一硯云直三十千呵則出水甫曰一呵得水一擔才直三錢不受著唐書七十五卷未成而卒詔藏之祕府溫公書其後云孫公此書甚自重惜常別緘其藳於笥一日出而家失火弟子負其笥避於池中島上還及門曰唐書在乎余無所問

賢良

孫洙字巨源仁宗朝舉賢良方正上防論五十篇韓琦見而奇之曰今之賈誼也

銀魚

孫復字明復居泰山之陽範文正在睢陽掌學有孫秀才上謁文正贈之錢一千明年復謁又贈一千文正曰觀子辭气非乞客也當補子學職月俸三千於是授以春秋明年各去後十年間泰山有孫明復先生以春秋教授者道徳髙邁朝廷召至乃向日孫秀才也仁宗朝範公富公薦除國子監直講車駕幸學賜緋衣銀魚召拜邇英閣說書

四休居士

孫昉字景初爲大醫自號四休居士山谷問其說對曰麄茶淡飯飽卽休補破遮寒暖卽休三平二滿過卽休不貪不妒老卽休山谷曰此安樂法也山谷云四休家有二畆園花木鬱鬱客來傳酒煮茗與余相善因作小詩令家僮歌以侑酒茗富貴何時潤髑髏守錢奴與抱官囚大醫診得人間病安樂延年萬事休無求不著看人面有酒可以畱人嬉欲知四休安樂法聴取山谷老人詩一病能惱安樂性四病長作一生愁借問四休何所好不令一防上眉頭

楚孫叔敖本姓蒍【見四紙】

孫盛著晉陽春秋辭直理正時稱良史晉給事中孫康幼淸介常映雪讀書後爲禦史大夫

孫諭元祐中與七老同時掛冠早退

孫覺字莘老與喬執中秦少遊齊名號三賢

孫抃六世祖長孺喜藏書置書樓上蜀人稱書樓孫氏

女徳婚姻

金章

虞潭母孫氏恭順和貞有婦徳潭拜武昌侯太夫人加金章紫綬王導以下皆就拜焉年九十五卒諡曰定夫人

有諸兄風

孫權以妹妻劉備才捷剛猛有諸兄風後有題先主廟云元徳當年婿仲謀並緣葛得荊州男兒若假裙襦力卒世如何得舉頭爲譏黃勉齋恃晦翁而作

靑鸞木雞

張復年老妻孫氏妙年因病煩主簿周黙診視黙見孫秀麗他日折簡送詩云五十衰翁二十妻目昏發白巳頭低絳帷深處休論議天外靑鸞伴木雞答雲雨集枯池時暫緑藤籠古木一畨新如今且說眼前景妝防亭臺隨分春得君簡急毀恐彰子之過也後復死黙遣媒通好娶之

娶相女

孫明復枯槁憔悴須鬢皓白李文定公見之嘆曰先生年五十一室獨居誰事左右不幸風雨飲食生疾柰何吾弟之女賢可以奉先生箕箒先生辭文定曰吾女不事先生不過一官人妻先生徳髙天下幸婿李氏榮貴莫大先生曰宰相女不妻公侯貴戚而以嫁山谷衰老藜藿不充之人吾不可不成相國之賢妻之女亦甘淡薄盡禮

孫氏張齊賢母封晉國夫人年八十餘上賜手書存問孫壽梁冀之妻善爲愁眉啼妝墮馬髻折腰步齲齒笑孫綽頑女妻阿智

孫防納大喬

孫咎有獨行娶虞喜弟預之女棄華尙素與咎同志孫雋字文英娶太尉栢叔元之女

孫泰娶姨母盲女曰人有廢疾非泰何適

王孫童孫天孫

溫【商音平原唐叔虞之後晉公族受封河內之溫邑因以爲氏】

然犀照怪

溫嶠字太眞風儀秀整有棟梁之任爲劉琨奉表江東其母崔氏固止之絕裾而去旣至元帝器而嘉之明帝時蘇峻反時嶠爲江州刺史有眾七千灑泣登舟約陶侃同赴國難侃𨿽盟主而處分規略一出於嶠峻平還至牛渚磯然犀照水怪夜見於夢因中風而卒諡忠武

陵顏轢謝

溫子升字鵬舉博覽百家文章淸婉避難歸魏濟陰王云子升足以陵顏轢謝含任吐沈庾信自南朝至北方惟愛子升韓山寺碑曰惟韓山一片石堪取余驢鳴犬吠

卿相才

溫大雅字彥宏與弟彥博大有俱知名薛道衡見之曰三人皆卿相才也與董常等師王通北面受王佐之道太宗朝封黎國公弟大有字彥將封淸河郡公

水南山人

溫造字簡與隠王屋山其居曰處士墅慨然有髙世之心烏公羅而致之幕下韓愈詩雲水南山人又繼往者此也唐長慶末爲侍禦史彈奏李祐違詔進馬祐曰今日膽落於溫禦史矣

慈鴉挽鈴

溫璋爲京兆尹設鈴以通寃訴者一日聞挽鈴聲視之乃鴉也璋曰是必訴人采子命吏視之果得采子者政有績賜之金紫

八義手

溫庭筠少敏悟工辭章與李商隠齊名號溫李工於賦入試凡八義手而八韻成唐大中末授方山尉

死節

溫廷皓唐咸通中署徐州幕府值龎勛反以刃脇之作表罵曰我豈以筆墨事汝邪速殺我勛笑曰儒生有膽邪

狀元自期

溫仲舒少與呂正讀書洛陽龍門山誓不作狀元不仕及呂爲狀元溫中甲科大不適意宋淳化中參大政溫彥博名大臨通書記善辭令太宗朝拜中書令溫憲咸通中及第與張喬等爲十哲

溫羨兄弟六人世號六龍

溫商正元中及第號龍虎榜

婚姻

溫嶠從姑劉氏有女資慧屬嶠覓婿後報之曰得婿矣門地身材名位皆不減嶠因下玉鏡臺一枚姑大喜旣婚女以手披紗扇撫掌大笑曰我固疑是老奴

春溫溫恭紫裘溫

言【角音太原】

言偃字子遊孔門髙弟居文學科贈吳侯封丹陽公武城弦歌

渾【羽音】

忠義感士

渾瑊唐建中末從徳宗出守奉天但以忠義感激將士上臨軒授以節鉞托以討賊瑊頓首曰敢不畢力以對揚天子休命朱泚平拜侍中同平章事封咸寧王諡忠武

渾良夫衛孔圉之豎也彊盟孔悝而納蒯瞶

宛【羽音南陽左傳衛宛春鄭宛射皆音鴛】

宛暹仕漢爲下邳相

宛方仕漢爲吳興太守

十五寒

寒【羽音】

寒朗字伯奇舉孝亷爲濟陰令去官百姓追思漢永平中爲侍禦史心傷楚獄之寃冒死廷爭由是理出者眾

庇寒一寒齒寒廣寒

韓【商音南陽唐叔虞之後曲沃桓叔之子名萬食邑韓原其後以國爲氏】

見易象

晉韓宣子適魯見易象與魯春秋曰周禮盡在魯矣

法律之學

韓非韓之諸公子與李斯俱事荀卿善刑名法律之學作說難孤墳五蠧說林五十六篇

國士

韓信淮陰人蕭何奇之曰如信國士無雙漢王設壇具禮拜爲大將與張良蕭何爲漢三傑

死灰復然

韓安國初事梁孝王得罪獄吏田甲辱之安國曰死灰不復然乎甲曰然則溺之漢武時爲禦史大夫

長活饑民

韓韶潁川人爲嬴長流民入界者甚眾韶開倉賑之主者爭不可韶曰長活溝壑之人以此伏罪含笑入地矣潁川四長

飛談捲霧

韓伯字康伯殷浩之甥也勝气籠霄飛談捲霧出羣之器也晉吏部尙書

躍龍騁驥

韓緯南燕人爲右僕射封嵩爲左僕射嵩弟融爲東中郎將綽弟軌爲西中郎將四人同拜帝曰躍二龍於長衢騁雙驥於千里

平定江表

韓擒虎字子通初名擒容貌魁岸有雄傑之表隋文帝委以平陳之任功成進位上柱國死作閻羅王

韓長者

韓思復爲滁州刺史黃芝五莖生州署民刻石頌之遷禦史大夫卒元宗親題一碑曰有唐忠孝韓長者之墓

識荊

韓朝宗思復子也爲荊州刺史李白詩云生不願封萬戶侯但願一識韓荊州襄有二井飲者死朝宗移書諭神飲者無恙人號曰韓公井

社稷計

韓休開元中拜相峭鯁尙直左右曰休入相陛下殊瘦於舊上曰吾貌𨿽瘦天下肥矣吾用休爲社稷計

詩人

韓翃工詩唐徳宗時制誥闕人上批曰與韓翃時有與翃同姓名者上復批曰春城無處不飛花寒食東風禦栁斜日暮漢宮傳蠟燭靑煙散入五侯家與此韓翃

泰山北斗

韓愈字退之唐之文宗李漢序文云日光玉潔周情孔思千態萬貌卒澤於道徳仁義炳如也宋景文公贊云愈以六經之文爲諸儒倡學者仰之如泰山北斗云徳宗朝爲監察禦史以論宮市貶憲宗朝遷刑侍

以論佛骨貶潮州上表謝移袁州召拜祭酒遷吏侍諡文公號昌黎先生當時後進從遊者皆號韓門弟子

元田寶鼎

韓湘愈侄老成之子字淸夫落魄不羈文公勉之學曰吾所學非公所知公使言其意作詩曰靑山雲水窟此地是吾家後夜流瓊液淩晨咀絳霞琴彈碧玉調鑪養白朱砂寶鼎存金虎元田養白鴉一瓢藏世界三尺斬妖邪解造逡巡酒能開頃刻花有人能學我同共看仙葩公曰子能奪造化乎曰玆事甚易卽聚土以盆覆之良久花開花片上出金字一聯云雲橫秦嶺家何在雪擁藍闗馬不前公不曉湘曰事久可驗後公貶潮州途中遇雪俄有人冒雪而來乃湘也詢其地乃藍闗公遂足成一詩與同宿傳捨湘又詩云舉世盡爲名利醉吾今獨向道中醒他時定見飛升去衝破秋空一防靑乃出藥一粒曰服此可禦瘴也

王佐才

韓防愈之宗兄有友四人自謂王佐才號四防【見盧姓】

香奩集

韓偓字致光工詩髙秀實云韓偓香奩集麗而無骨李端叔酷喜之誦其序云咀五色之靈芝香生九竅咽三危之瑞露美動七情唐昭宗時以翰林承防謫嶺表有詩云謀身拙爲安蛇足報國危曽捋虎須滿世可能無黙識未知誰擬試齊竽其詞淒楚不忘君也

宰相韋貽範母防還位偓當艸制偓曰腕可斷麻不可艸

五鳳樓

韓浦唐末人與弟洎俱有詞學洎常輕浦曰吾兄爲文繩樞艸舍庇風雨而已吾之文宜是修五鳳樓手

襪綫之才

韓昭仕僞蜀王氏爲禮尙書琴棋書算皆涉獵李臺瑕曰韓八座伎藝如拆襪綫無一條長

韓徐

韓熈載字叔言初舉進士投書李晟曰釣大鼇者不投取魚之餌斷長鯨者焉用割雞之刀唐明宗時坐事奔南唐除知制誥書命典雅有元和風與徐鉉齊名號韓徐

出謁更僕

韓億字宗魏布衣時與李若谷俱貧同試京師止一氊割而分之毎出謁更爲僕李先登第韓次之位皆至參政億八子綱綜綘繹維縝緯緬綘縝皆拜相世謂桐樹韓家蓋門有桐樹人以別魏公也陸農師詩云棠棣行中排宰相梧桐名上識韓家宋仁宗朝參大政諡忠憲

弟艸兄制

韓綘字子華神宗朝拜相弟維在翰林艸制兄弟友悌天至同時爲宰相近輔者三人衣冠之盛近世未有封原國公諡獻肅

一代冠冕

韓維字持國與司馬文正呂正獻王荊公爲四友富弼帥河東辟掌機宜文字荊公贈詩云韓侯冰玉人不可塵土雜【云云】防當薦還朝立子在閶闔元祐初除門下侍郎子元龍元吉號南澗名家文獻政事文學爲一代冠冕

晝錦堂

韓琦字稚圭相州人年二十登進士第唱名第一甲終太史奏日下五色云見與範公在兵間最久二公名重一時朝廷倚以爲重天下稱爲韓範軍中有一韓一範之謡嘉祐中拜平章事時曽公亮爲亞相趙槪歐公參政凡事闗政令則曰問集賢典故則曰問東防文學則曰問西防至大事則自決人以爲得宰相體爲相十年光輔三後上曰侍中國之鑑歐公心服其徳量嘗曰累百歐陽修何敢望韓公公判相州歐作晝錦堂記有云臨大節決大事垂紳正笏不動聲气而措天下於泰山之安可謂社稷之臣矣公嘗謂保初節易保晚節難故晚年事事著力在北門時有九日詩云不羞老圃秋容淡且看黃花晚節香公姿貌英特圖繪傳天下人謂如髙山大嶽望之气象雄傑蓄泄雲雨藏匿寶怪或問伊川曰魏公可學否曰魏公是間气英宗朝封魏國公薨神宗親制神道碑賜之題曰兩朝顧命定防元勲之碑諡忠獻徽宗朝追封魏王曽南丰挽詩云錙銖赤舄無驕志咳唾黃金有古風覆冒遐荒知大度委蛇艱急見孤忠謀謨丙魏丹靑力擁立昭宣柱石功禦筆新詩在新隴哀榮誰得似初終四子忠彥粹彥純彥幼子嘉彥徽宗朝拜相封儀國公

官樣文章

韓駒字子蒼自布衣時有詩名著詩法名陵陽正法眼呂居仁列爲江西詩派法嗣曽端伯謂文章有兩等山林艸野之文其气枯槁朝廷臺閣之文其气溫潤王安國亦云文章格調須得官樣若子蒼之文乃臺閣之文所謂官樣者歟宋政和初召除正字終徽猷待制

中興元勲

韓世忠字良臣少貧賤人呼爲韓潑五跳澗以習騎洞貫以習射宋建炎初爲統制勇冠三軍大功數十紹興中加少保禦筆書忠勇韓世忠於白旗以賜之狻猊之鍪連鎖之甲掠陣斧尅敵弓皆其遺法也秦檜主和議成爲大傅充醴泉使自此杜門謝客絕口不談兵時跨驢攜酒從一二僮奴遊西湖以自樂好浮屠自號淸隠居士隆興中封蘄王諡忠武子彥直彥質彥古韓增漢宣時功臣圖形麒麟閣

韓延壽漢宣時守馮翊恩信徧二十四縣

韓滉貞元中拜相性淸儉衣裘防祉十年一易韓唐元和中平蔡有功拜中書令

子公武節度使

退之子昶小字符幼讀書城南長慶中第進士爲集賢校理

退之父仲卿武昌令伯父云卿禮部郎叔父紳卿涇陽令弟滂聰悟奇偉從愈之潮之袁而卒

女徳婚姻

韓夫人城

韓夫人者朱序之母也序守襄陽苻堅遣將攻之韓夫人自登城行曰西北角先當受攻領百餘婢及城中女丁於其角築城二十丈後果潰眾守新築城寇退號韓夫人城

紅葉之緣

韓夫人者唐僖宗宮女也嘗題紅葉雲流水何太急深宮盡日閒殷勤謝紅葉好去到人間放禦溝中有士人於祐拾得就題一葉云曽聞葉上題紅怨葉上題詩寄阿誰溝逆流韓夫人拾得後帝放宮人時祐托韓泳門館泳以韓夫人有同姓之親作伐嫁祐及成禮各示所得葉韓泣曰事豈偶然莫非前定泳開宴曰今日可謝媒韓笑答曰一聯佳句題流水十載幽思滿素懷今日卻成鸞鳳友方知紅葉是良媒

師友婚

韓愈門人李漢辱知最厚以其子妻之張徹亦從愈學以從弟兪之子妻之兪女事進士周況

爛盈

韓侯娶妻汾王之甥蹶父之子韓侯迎止於蹶之裏八鸞鏘鏘爛其盈門韓侯姬姓之國傳所謂邘晉應韓是也

韓介愈親兄也妻鄭氏視愈如子愈所謂鞠於嫂氏者介次子老成卽愈所祭十二郎者也

韓滉擇楊於陵爲婿

韓壽因竊香取賈充女

韓翃妻栁氏爲沙吒利所得

識韓仰韓三韓

桓【宮音譙國齊桓公及宋桓公之後向魋亦號桓氏】

鹽鐵

桓寛前漢人善屬文推衍鹽鐵之議著數萬言自成一家

非防

桓譚字君山漢建武初拜議郎時帝方信防譚極言防之非經帝怒出爲六安郡丞著書二十九篇號曰新論

稽古力

桓榮字春卿漢明帝朝拜爲五更遷太子少傅賜以輜車乘馬榮大防諸生陳其車馬印綬曰今日所稽古力也

書學

桓郁字仲思榮之子惇重篤學以尙書教授門徒常數百人初學受尙書於朱普章句四十萬言榮刪二十三萬言郁復刪定爲十三萬言由是有桓君大小章句位侍中

驄馬禦史

桓典字公雅榮之曽孫漢靈帝拜侍禦史常乘驄馬京師畏憚之語曰行行且止避驄馬禦史桓氏自榮至典父子兄弟以經學代爲帝師致位卿相

樹碑頌徳

桓彬字彥林郁之曾孫漢靈帝拜尙書郎與蔡邕齊名邕論彬有過人者四夙智岐嶷早成也學優文麗至通也仕不茍祿緣髙也辭隆從窊絜操也乃樹碑而頌焉

仁者之勇

桓彞字茂倫榮九世孫也周顗特重之曰茂倫嵚崎歷落固可笑人也東晉初遷吏部郎後爲宣城內史蘇峻反守節而死史臣曰茂倫抱中和之气懷不撓之節仁者之勇不其然乎五子溫

云豁

祕衝

英物

桓溫字子元生未期溫嶠見之曰此兒有奇骨因試使啼聞其聲曰眞英物也豪爽有風槪姿貌甚偉面有七星少與劉惔善惔曰溫眼如紫石稜須作蝟毛磔嘗撫枕嘆曰男子不能流芳百世亦當遺臭萬年

庾翼言於康帝曰桓溫有英雄之才宜委以方面之任必有濟艱難之勲哀帝朝加大司馬假黃鉞六子孽子以簒誅

盡忠王室

桓沖性儉素其妻嘗進新衣衝怒促持去復進之曰衣不經新何緣得故衝乃笑而服之

孝武朝爲荊州刺史代溫居任盡忠王室

三子嗣

修謙

兄豁六子石虎石秀石民石生石綏石康俱知名

嗣之子有淸操位至中書令

胡牀三弄

桓伊字叔夏小字野王善音樂江左第一初與王子猷不相識偶相遇爲之據胡牀三弄笛而去不交一言帝召伊飲謝安侍坐命伊吹笛安泣下沾衿乃越席就之捋其須曰使君於此不凡太元中以淮淝功封永修縣侯

止瘧

桓石防小字鎭惡有文武器幹從桓溫入闗威震敵人時有病瘧者謂桓石防來以怖之多愈爲豫州刺史

復辟元勲

桓彥範字士則同張柬之定防安唐中宗復辟爲侍中封譙國公後封王是爲五王諡忠烈

女徳婚姻

挽鹿車

桓氏字少君鮑宣嘗就少君之父學父奇其淸苦以女妻之資送甚厚宣曰少君生富驕習美飾吾貧賤也不敢當禮少君曰大人以先生修徳守約故使賤妾侍巾櫛奉承君子惟命是從宣曰能如是吾志也少君乃更著短衣與宣共挽鹿車持甕出汲修行婦道鄕裏賢之

義嫠

桓鸞之女適劉長卿夫死兒夭乃刑其耳自誓沛相王吉奏聞髙行顯其門閭號行義桓嫠鄕裏有祀必膰焉

女乘龍

桓叔元郁之子也明經篤行二女適孫雋及李元禮時人謂其二女俱乘龍言得婿如龍也

盤桓

安【商音武威】

玉舄

安期生瑯琊人賣藥海邊秦王請見與語三日夜賜金璧萬數出阜鄕亭皆置之而去畱書以赤玉舄一兩爲報曰後千嵗求我於蓬萊山下廣州有菖蒲澗安期所餌也郭祥正詩云菖蒲澗中生九節流水遂作菖蒲香安期服之已仙去謾說兩舄畱秦皇

剖心

安金藏在大常工籍武后時或有誣睿宗反者金藏大呼曰請割心以明皇嗣不反引刀劃腹腸出被地而僕詔停獄母喪葬南闕口泉忽湧流李冬有花詔鑱其名於泰華二山碑以爲榮

讀奏上前

安重誨驍果善騎射唐明宗朝拜相上目不知書每四方奏事皆令讀之弟重榮仕石晉爲節度使常佩玉魚

平心奉詔

安燾字厚卿宋嘉祐中劉輝榜爲探花試堯舜性仁賦歷仕提刑時朝廷方行新法或迎合求進或異趍爲髙燾平心奉詔數有陳論

放浪山水

安昌期宋皇祐中舉進士調橫州永定尉去官不仕放浪山水間治平中攜一童至淸逺峽山寺遊和光洞數日不返僧疑爲虎所食求之洞前石壁有詩云蕙帳將辭去猿猱不忍啼琴書自爲樂朋友孰相攜丹竈非吾樂靑雲別有梯峽山予暫隠人莫擬夷齊

安惇字處厚以上捨釋褐元符中爲禦史中丞安堯臣上書論童貫以宦寺専命交結權臣

女徳

安法興王母侍女也安郁嬪仙女也

居安槐安偸安竹報平安

潘【羽音滎陽畢公之子季孫食采於潘因氏焉】

貫札

潘黨字叔黨楚大夫與養由基蹲甲而射貫七札【成十六】

花縣

潘嶽字安仁鄕邑號爲奇童才名冠世爲眾所病棲遲十年出爲河陽令滿縣種桃李花美姿容少時挾琴彈出洛陽道婦人皆投之以果滿車而歸藻思如江濯錦綺而增絢文苑羽儀詩人鑑晉惠朝爲黃門侍郎

金穀友

潘嶽與石崇謟事賈謐毎候其出望塵而拜謐開閣延賢金穀園二十四友嶽爲之首次石崇左思陸機陸云郭彰劉琨歐陽建杜斌王粹鄒頴崔基劉瓌周恢陳防劉訥繆徵摯虞諸葛詮和郁牽秀許猛劉與杜育並附防於謐

板輿奉親

潘嶽仕途不達作閒居賦以見誌略曰凜秋暑退熈春寒往微雨新晴六合淸朗太夫人禦板輿升輕軒昆弟斑白兒童稚齒壽觴舉慈顏和浮杯樂飲絲竹駢羅頓筵起舞就席髙歌人生安樂孰知其他從子尼有淸才爲中書令

逍遙谷

潘思正居逍遙谷唐髙宗幸東都召問所須對曰茂松淸泉臣所須也詔卽其居作崇唐觀年九十餘卒諡體先生

遊山寺

潘孟陽登博學宏詞科唐元和初除鹽鐵轉運副使詔馳驛視江淮財賦並察諸路治否孟陽所至會賔客畱連娼樂名譽大損後鄭敬宣諭江淮帝戒之曰勿效潘孟陽殫財酣飲遊山寺而已

劍術

潘扆自稱野客善劍術海州刺史鄭匡國求學焉扆乃探懷出二錫丸俄出如虹旋繞匡國頭上有聲錚然匡國懼汗下如雨扆乃收之

八賢

潘美字仲旬事趙祖平嶺南又與曹彬同下江南以功拜宣徽北院使諡武惠廣州八賢堂潘美向敏中余靖魏瓘陳世卿郡曄陳從易張頡

催租敗興

潘大臨字邠老唐太僕卿季荀之後宋元丰中寓居齊安得句法於東坡與徐師川友善山谷嘗稱之曰天下奇材也謝無逸嘗問有新詩否曰秋來景物件件是佳句昨日得句云滿城風雨近重陽忽催租人至遂敗意只此一句奉寄

逍遙子

潘閬自號逍遙子宋初人作苦吟詩云發任莖莖白詩須字字精貧居雲長喜詩無病不憂家更貧坐盧多遜黨得罪匿舒州潛山寺爲行者又入中條山初與許洞錢易爲友狂放不羈至是許洞贈之詩云潘逍遙平生志气如天髙仰天大笑無所懼天公愼爾口呶呶【云云】中條山神鎭長在驅雷逐電依前趕出這老怪

墨仙

潘谷宋元丰間人精墨法山谷嘗以錦囊貯其墨半丸後飲酒三日發狂浪走赴井死人下視之趺坐井中手尙持數珠也坡詩云一朝入海尋李白空看人間畫墨仙

女徳婚姻

知人之明

潘孟陽母劉晏女也問坐末緑衣少年何人曰此人全別必是貴人乃杜黃裳也

蓮步

潘妃小字玉奴齊東昬妃也鑿金蓮花於地令妃行其上曰步步生金蓮花齊亡王茂淸欲妻之玉奴守節而死

潘楊之睦

楊經字仲武潘之世親也潘嶽誄文云借三葉世親之恩子之姑余之伉儷潘楊之睦有自來矣

鄭曄娶長樂潘氏生六子俱賢

韋固議潘昉女不成

檀【徵音瑕丘】

照千里

檀子者齊人也威王言吾臣有檀子等四人將照千里豈特如魏王徑寸之珠照十二乘哉

八及

檀敷字文有漢黨人八及之一也立精舎教授常數百人後舉方正遷議

唱籌量沙

檀道濟宋武顧命元臣元嘉中伐魏糧盡夜唱籌量沙平明魏軍見之不敢逼妻向氏嘗戒之曰髙世之勲道家所忌後果爲朝廷所疑見收憤怒目光如炬脫幘投地曰壞汝萬里長城位司空兄韶子臻臻子珪

蟬腹

檀珪字伯玉王僧防以爲參軍求祿不得與書曰蟬腹腸爲日已久餓彪能嚇人遽與肉餓麟不噬誰爲落毛乃以爲安成郡丞

檀翥字鳳翔志能淸介之士仕北魏爲中書舍人檀敷禮黃山谷在荊州有帖與之覓硯山

紫檀樹檀

欒【徵音西河晉靖侯孫食采於欒以邑爲氏】

輸力王室

欒書晉大夫成公二年伐齊而歸公勞之對曰士用命也書何力之有焉成十六年晉鄢陵之捷欒鍼掀公出於淖襄二十一年晉逐欒盈盈過周辭曰昔陪臣書輸力王室王施惠焉

欒公社

欒布初爲梁大夫梁王彭越誅布獨祠而哭之髙祖義之拜都尉景帝時吳楚反布以功封鄃侯燕齊之間皆爲立社號欒公社

立學

欒巴字叔元漢桓帝朝四遷桂陽太守定婚姻喪紀之禮興立學校有道術能役鬼神帝嘗正旦大防羣臣巴忽含酒西噀云救蜀火災遣使往驗果云是日火有雨從東北來火息有酒气【仙傳】拜尙書陽嘉八使

圑欒

幹【角音河內】

著晉記

幹寶字令升博覽書紀以才器召爲著作郎著晉紀二十卷直而能婉咸稱良史作搜神記三十卷以示劉惔惔曰卿可謂鬼之董狐仕晉爲始安太守

夫妻得仙

幹大本姓許旌陽族也得仙道攺姓幹夫妻偕隠西山下大詩云自從明府升仙後出入塵寰直至今不是戴名混時俗賣柴沽酒貴無心妻詩云醉舞狂歌踏落花緑羅裙帶有丹砂往來城市賣生藥那介西山是我家

斯幹長幹江幹

蘭【宮音中山鄭穆公支孫以王父字爲氏】

漢有蘭廣爲武陵太守

蘭欽有謀略武勇進號智勇將軍爲衢州刺史有恵政甚得百姓心

官【商音東陽】

官鑑宋人朱文公石鼓書院記云蘇侯詡官侯鑑皆賫金幣割公田以佐其役

幹【角音】

幹思彥性倜儻賀遂亮贈以詩云志气百年內平生一寸心欲交天下士未面已虛襟

二十七山

山【商音河內周山師之官掌山林以官爲氏風俗通云古烈山氏之後】

璞玉渾金

山濤字巨源器量不羣與阮籍爲竹林之友晉武朝爲吏部尙書典選十餘年甄拔人物各爲題目而奏之時稱山公啟事王戎目之爲璞玉渾金人莫知其器子簡

髙陽池

山簡字季倫晉永嘉初出爲徵南將軍鎭襄陽毎出嬉遊多之習氏池上置酒輒醉名之曰髙陽池時有童兒歌曰山公出何許往至髙陽池日夕倒載歸酩酊無所知時時能騎馬倒著白接防舉鞭問葛彊何如並州兒

侍宴歌詩

山惲侍唐中宗宴惟誦鹿鳴蟋蟀二章上嘉其直賜服一稱

紫陽眞人

山卿名不傳世唐時有夢人遺新宮銘者略曰新宮宏宏崇軒防防末云紫陽眞人山卿撰

女妻權門

衛玠妻亡山簡曰戴良嫁女惟賢是與況衛氏權門貴戶乎以女妻之

山遐濤之孫爲東陽太守爲政嚴猛郡境肅然龍山天山力抜山泣牛山

顏【商音魯國出瑯琊本伯禽支庶食采於顏邑者因而聚族又武公字曰顏故公羊傳稱顏公後遂爲氏】

簞瓢樂道

顏回字子淵有郭外之田五十畆足以給饘粥郭內之田十畆足以給絲麻鼓琴足以自娛學夫子之道足以自樂也贈兗國公

顏蠋戰國時人有處窮方其藥有四味一曰無事以當貴二曰早寢以當富三曰安步以當車四曰晚食以當肉東坡云若此可謂巧於處窮矣

三葉不遇

顏駟龎眉皓發爲郎漢武輦過郎署問何其老也駟曰文帝好文臣好武景帝好美臣貌醜陛下好少臣已老是以三葉不遇上拜爲都尉

修已守道

顏含字都有操行郭璞過含欲爲之筮含曰年在天位在人修已而天不與者命也平道而人不知者性也自有性命無勞蓍晉成帝朝爲侍中加光祿大夫

顏彪

顏延之字延年文章冠絕當世與謝莊齊名鮑照曰謝五言如初發芙蓉公詩如鋪錦繡亦雕繢滿眼江左稱顏謝宋文帝嘗召之不見但酒店酣歌了不應對他日醉醒乃見問諸子才能對曰竣得臣筆測得臣文防得臣義曜得臣酒何尙之曰誰得卿狂曰其狂不可及性激直言無忌避論者謂之顏彪

孝武加金紫光祿大夫

考定五經

顏師古字籕性簡峭視輩行傲然

初爲祕書監太宗命考定五經多所釐正又注班固漢書上之時人謂杜徵南顏祕書爲丘明孟堅忠臣

撰五禮成進爵爲子

禦史雨

顏眞卿字淸臣唐開元中遷監察禦史使河隴時五原有寃獄久不決天旱眞卿辧獄而雨郡人呼爲禦史雨

嚴霜烈日

眞卿爲平原太守祿山反公獨倡義討之元宗嘆曰河北二十四郡無一忠臣邪及聞眞卿討賊曰朕不識眞卿何如人所爲乃如此

四朝元老忠直孝友羽儀王室史贊云𨿽千五百嵗其英烈言言如嚴霜烈日可畏而仰哉詩評云千五百年如烈日二十四郡惟一人朝衣視坎趍前死羽服行山卽此身位太師封魯郡公諡文忠

碧霞丹

眞卿出使希烈親族餞之公曰吾少遇陶八八道士授刀圭碧霞丹曰八十有厄卽服之他日待我於羅浮山後希烈殺之瘞於城南家人啟棺面如生徧身金色後有商人至羅浮山見二道圍棋曰奉寄一書至北山顏家子孫得書大驚曰此先太師親翰也書法蠶頭馬尾眞得仙矣兄春卿子頵碩

從兄杲卿

罵賊

顏杲卿天寶末爲常山太守祿山反城陷被執罵賊爲臊羯狗賊鉤斷其舌杲卿含胡而絕子泉明有孝節

寒畯

顏標寒畯士也唐咸通中鄭薰主文錯認爲魯公之後以爲狀元無名子嘲之云主司頭腦太冬烘錯認顏標作魯公

顏闔得道之人守陋閭魯君遣使致幣闔不答魯顏息侵齊射人中眉退曰我無勇吾志其目也顏竣字子遜宋武帝藩舊専斷眾務及卽位加中書令顏相時爲瀛洲學士次弟勤禮亦爲文館學士兄師古

顏楊庭表師古所撰匡繆正俗八篇

女徳婚姻

從父所制

顏氏有三女叔梁紇求婚父問曰陬大夫父祖爲士武力絕倫誰能事之小女徵在曰從父所制父曰卽汝能矣遂以歸紇生仲尼

不答拜

王渾娶顏氏交拜之夕不答拜謂顏爲妾顏氏恥之

承顏花顏解顏鑄顏

班【徵音扶風楚若敖孫令尹子文爲虎所乳楚人謂虎班其子因名鬭班秦滅楚遷之晉代之間因氏焉】

神明

班伯漢元成間爲定襄太守郡中稱爲神明入爲侍中

貴老莊

班嗣修儒學尢貴老莊桓生借其書嗣報曰若莊子者絕聖棄智修生保眞漁釣於一壑棲遲於一丘不絆聖人之网不齅驕君之餌今子旣系攣於世教何用大道爲

王命論

班彪字叔皮才髙而好述作専心史籍敷文華緯以國典值漢光中興之初隗囂竊據彪著王命論以諷之囂不悟彪乃避地河西子固

著漢書

班固字孟堅漢永平中爲郎典校祕書専以著述爲業章帝時與賈逵等入講白虎觀南宮雲臺著典引

賔戲銘頌詩賦文記凡四十二篇著西漢書後坐爲竇憲客死獄中弟超

萬里侯

班超字仲升有大志不修小節傭書養母投茟嘆曰大丈夫當立功異域以取封侯安能久事筆硯間乎左右笑之超曰小子安知壯士之志哉有相者曰虎頭燕頷飛而食肉萬里侯相也明章兩朝出徵西域安集五十餘國封定逺侯和帝朝久在絕域年老思土上書曰臣不敢望到酒泉郡但願生入玉門闗乃召還子勇有父風

登仙

班景倩開元中自揚州采訪使入爲大理少卿過大梁刺史倪若水望其行塵久之反謂官屬曰班生此行何異登仙

班斿博學舉賢良擢諫議大夫與劉何校書子嗣兄伯

斿弟稚方直自守哀帝出爲廣平相子彪

班肅貞元中髙郢知貢舉擢肅第一栁子有送歸序

女徳婚姻

怨歌行

班婕妤班況之女班伯之妹漢成帝朝爲婕妤後希見寵幸乃作怨歌行托扇自況

女誡

班昭彪女也適曹世叔號曰大家作女誡七章兄固著漢書未就而死詔昭踵而成之

春班筍班仙班

關【商音隴西夏大夫闗龍逢之後一云周尹喜爲闗尹其後以官爲氏】

萬人敵

闗羽字雲長事蜀先主收江南諸郡拜前將軍假節鉞威震華夏孔明答之書云馬超兼資文武猶未及髯之絕倫逸羣也羽美髯故云爲世虎臣稱萬人敵報效曹公有國士之風二子平興

談易

闗朗字子明北魏人太和末王虯穆公封晉陽朗爲公府記室與談易虯曰天下奇才也文中子有闗朗篇

盲宰相

闗播字務先盧杞薦以爲相時李希烈叛播以李元平知汝州爲希烈防去罵曰盲宰相以汝當我何相輕也

女徳

闗圖有妹能文每語人曰自是一進士恨不櫛耳適鹺客之子常修修略曉文墨闗氏與習讀數年咸通中登第

陽闗藍闗斬闗

環【羽音闕

楚環泉之後漢環茂爲江東太守晉環濟撰吳紀三十卷】

環中宋紹興中爲祕書丞嘗進春秋表沈與求奏之不當先魯後周上曰爲人臣而不知尊主之義豈可置之三館

氏族大全卷五﹤子部﹐類書類﹐氏族大全﹥

欽定四庫全書

氏族大全卷六

一先

田【徵音鴈門陳厲公子名完諡敬仲仕齊以陳字爲田氏】

貧賤驕人

田子方魏文侯以爲師文侯之子擊遇於道下車伏謁子方不爲禮擊問曰貧賤者驕人乎富貴者驕人乎曰亦貧賤者驕人耳【史記】

食客三千

田文號孟嘗君父嬰號靖郭君齊威王公子也相齊十一年有子四十餘人文賤妾子也以五月五日生長而豪俠招致天下賢士食客常數千人

黃金橫帶

田單多智習兵仕齊守卽墨用火牛之防大破燕軍復齊七十餘城襄王封爲安平君攻狄不下問於魯仲連對曰將軍之在卽墨坐則織簣立則杖插有死之心無生之气今將軍西有淄上之娛東有夜邑之奉黃金橫帶而騁乎淄澠之間有生之樂無死之心單厲气巡城明日乃下

司馬兵法

田穰苴田完之苗裔也齊景公以爲將曰將受命之日則忘其家臨軍約束則忘其親援枹鼔之則忘其身齊威王使大夫追論司馬兵法附穰苴於其中號曰司馬穰苴兵法

學黃老術

田叔學黃老術事趙王張敖爲郎中敖得罪叔隨之至長安事白髙祖召與語漢廷臣無出其右者拜漢中守後爲魯相少子仁

一言寤意

田千秋訟戾太子寃拜大鴻臚一言寤意旬月取宰相封富民侯

推轂

田蚡漢景王皇后母弟也好儒術學盤盂諸書【孔甲有盤盂二十六篇】武帝卽位蚡以肺腑爲相推轂趙綰王臧等所言皆聴封武安侯

荊株復茂

田眞兄弟三人堂前有紫荊一株茂甚共議破之爲三未幾枯死兄弟曰木同株因分析而憔悴況人兄弟孔懷而可離乎相感復合荊亦復茂

泉石膏肓

田遊巖隱大白山後入箕山居許由祠旁自謂爲東鄰唐髙宗幸嵩山親至其門田野服出拜曰臣所謂泉石膏肓煙霞痼疾者召至京師拜崇文館學士宅居奉天宮左天子自書榜其門曰隱士田遊巖宅與韓法昭宋之問爲方外友云

三世金吾

田仁防仕唐爲平州刺史嵗旱自暴祈雨雨大至民歌曰父母育我兮田使君挺精誠兮上天聞中田致雨兮山出云倉廩充實兮禮義申君常在兮不患貧遷右金吾子歸道歸道子賔延三世並爲金吾將軍

聚書萬卷

田正初名興性忠孝好功名起樓聚書至萬餘卷唐憲宗時爲魏博節度使來朝上燕見麟徳殿眷勞殊等進侍中子布平蔡凡十八戰有功授禦史中丞爲河陽節度使正徙成徳軍節度使父子同日拜命當時榮之

禦覽三十卷

田錫字表聖宋眞宗至道中擢知制誥召對上禦覽三十卷禦屏風五卷詔褒之上嘗目之曰朕之汲黯也

照天蠟燭

田況字元均治蜀人不忍欺號之曰照天蠟燭言聴防明也天下顒顒望以爲宰相致太平宋嘉祐中拜樞使

田何受易於孫虞虞以傳丁寛寛以傳田王孫王孫以傳施仇孟喜等漢言易者本之田何

田延年字子賔宣帝之立延年以決疑定策封陽城侯

田鳯字季宗爲郎靈帝過其署曰堂堂乎張京兆田郎田神功折節謙損唐大歷中爲右僕射

婚姻

田敬仲完懿氏卜妻之曰吉是謂鳯凰於飛

田豹晉人因令狐防求郡人張公徵女冰泮成婚

藍田原田桑田負郭田

錢【徵音彭城顓帝曽孫陸終生彭祖孫孚爲周錢府上士因官爲氏】

詩中首選

錢起晚唐人少時寓驛舍聞人吟二句云曲終人不見江上數峯靑後十年就進士試試湘靈皷瑟詩起詩旣成思結句未得忽憶初年所聞驛舍二句以結之試官李暐曰神句也遂中首選官至翰林學士錢翊起之諸孫工詩有雪晴早朝詩云紫微晴雪帶恩光繞仗偏隨鴛鷺行長信月畱寜避曉宜春花滿不飛香錢起詩多佳篇後五卷多翊所作

衣錦城

錢鏐字具羙世居杭州唐昭宗時爲鎭海軍節度使攺鏐所居爲衣錦城宴故老山林皆衣以錦幼年常與羣兒戲裏中大木下署其木曰衣錦將軍梁太祖賜之玉帶一匣打毬禦馬十匹唐莊宗賜之玉冊金印故東坡表忠觀碑有金劵玉冊虎符龍節之說卒諡武肅王子元瓘瓘子俶趙大祖時來朝賜劍履上殿詔書不

名太宗時復來朝畱爲大師中書令四十年俶七子惟濬惟治惟渲惟灝惟溍惟演惟濟

楊劉齊名

錢惟演字師聖幼有俊才父俶使賦逺山詩云髙爲天一柱秀作海三峯俶深器之嘗自謂人以不得於黃紙後書名爲恨文學與楊億劉筠齊名家聚書侔於祕府宋咸平中除知制誥翰林學士尋知樞密諡文僖公子暄暄子景臻景臻子忱自俶至忱四世節度

父子兄弟建節

錢景臻官至少師子忱亦至少師宋朝父子建節者十三家景臻父子其一也兄弟建節者七家錢忱錢愐其一也

嗜蟹

錢昆字裕之倧之子隨俶歸朝有文集十卷性嗜蟹求補外郡曰但得有蟹無監州處足矣官至祕書監

父子制科

錢易昆之弟十七舉進士禦試三題日中皆就俊邁過人爲文章數千言頃刻可就蘇易簡曰錢易李白才也宋眞宗朝爲翰林學士章聖嘗圖山水扇命易作詩

末云好開今日太平基萬里山河歸掌握上喜之二子彥逺明逸父子俱登制科

急流勇退

錢若水字淡成河南人十嵗能屬文入華山陳摶一見以爲有仙風道骨請麻衣道者相之以火著畫灰作做不得三字徐曰急流中勇退人也宋眞宗曰錢若水儒臣中知兵者也位至樞副年未四十致仕諡宣靖

安定門人

宋神宗問大臣今安定門人在朝爲誰對曰錢藻之淵篤孫覺之純明範純仁之直溫錢公輔之簡諒

女徳婚姻

燕洞宮

錢妙眞二姊妹依陶隱居誦黃庭經積功修行三十年至梁普通二年道成入洞唐天寶七年奉勅建宮名燕洞宮卽茅山燕洞也至今有紫菖蒲碧桃在焉其姊披白鏈衣先入洞妹後至洞已扄矣宋淳化五年夏侯嘉貞與道士五人往投龍是夜雷霆其洞復開一吏深入遇道士與林檎一枚食之絕粒田霖題詩云燕口龍气象淸錢眞此處有遺靈仙兄去後師猶在女弟來時戶已扄云片尙如披白鏈泉聲長似誦黃庭碧桃花發菖蒲紫畱與人間作畫屏

得佳婿

錢供奉俶之近屬栁開知潤州謁供奉見壁間畫一婦人甚美錢曰女弟笄矣栁喜曰願求爲繼室遂彊委禽錢走價白父父面奏栁開劫娶臣女仁宗曰栁開奇傑之士卿家可謂得佳婿矣朕爲卿媒可乎錢拜謝而出錢惟演之姑適劉氏子娶丁謂之女

仗頭錢食萬錢擲金錢

邊【徵音隴西宋平公子邊之後以王父字爲氏】

邊韶字孝先敎授常百餘人弟子或嘲之曰邊孝先腹便便懶讀書但欲眠韶應之曰邊爲姓孝爲字腹便便五經笥但欲眠思經事寐與周公通夢靜與孔子同意師而可嘲出何典記漢桓帝徵爲大中大夫

顏冉之亞

邊讓字文禮善屬文作章華賦多艶麗之詞而終之以正亦如相如之諷也蔡邕薦於何進曰生唐虞則元愷之次值仲尼則顏冉之亞孔融亦薦其有俊逸才爲九江太守

邊羅漢

邊鎬初生父母夢謝靈運來故小名康樂南唐主用之克湘潭號邊羅漢

二十四气

邊肅有文行宋眞宗景徳元年宻采羣臣有聞望者得二十四人召對崇政殿置於臺省館閣鞠仲謀郝太衝邊肅朱恊李馬京何亮衛太素陳昭度崔端趙湘姜嶼滕涉曹廣周

綘謝濤髙謹微張若谷皇甫選陸圭李奉天崔遵度陳越【闕】比唐修文館學士好事者號爲二十四气

權【徵音天水顓帝之孫封楚楚若敖之孫鬭緡尹權因以爲氏】

明經

權防南齊人少受鄭易詩書二禮文義該洽諸儒所推

智略

權景宣字暉逺曉兵權有智略除南陽守立碑頌徳總戍著克敵之功布政稱職之譽有國之良翰歟【北史】

五州刺史

權懷恩唐髙宗時爲萬年令賞罰明信時語曰寜飲三斗塵毋逢權懷恩歷五州刺史威名赫然

縉紳羽儀

權徳輿字載之四嵗能詩唐徳宗朝知制誥在西掖八年風流醖借爲縉紳羽儀結廬江南蓬蒿晏如每遇一勝境得一佳句怡然獨笑如獲貴仕元和中同平章事父臯字子由在祿山幕府度其必反逸去上召拜爲起居舍人不就名入卓行傳子璩監察禦史

名家駒

權邦彥字朝美七嵗能讀毛詩十三入郡庠頭角嶄然父奇之曰眞名家駒一日千里也宋紹興中獻十議以圖中興時爲兵部尙書簽書事楊誠齋贊云補天重光扶日再中

權萬紀大宗朝爲治書侍禦史因奏鑿山冶銀被黜

婚姻

權徳輿夫人崔造之女也徳輿奇獨孤郁之才以女妻之憲宗曰徳輿乃有佳婿

權臯之妹妻福昌尉仲謩後能脫臯祿山之難燕【羽音始興召公奭封於燕其後以國爲氏】

定樂

燕肅字穆之仁宗朝考定雅樂巧思創物造指南車作蓮花漏世服其精擢龍圖待制

文武兼資

燕達字逢辰善騎射以材武選親衛宋神宗嘗問之曰用兵愛克厥威乎曰威非不用也以愛爲先上嘉之官至武康軍節度使

燕伋孔門弟子贈漁陽伯進汧源侯

燕倉漢功臣也封宜城侯

燕鳯慱綜經史明習陰陽防緯魏道武朝爲尙書士趍燕

牽【角音】

武功

牽招字子經魏文帝朝拜右中郎將次子猛毅有父風隨鄧艾伐蜀有功拜振威防軍在綿州築臺爲京觀以彰武功

金穀友

牽秀字成叔晉人博辯有文才弱冠得美名補新安令金穀二十四友秀其一也【見潘嶽】

餼牽錦纜牽

全【商音京兆】

棄官

全柔錢唐人漢靈帝時舉孝亷補尙書右丞值董卓亂棄官而歸子琮

好施

全琮字子瑾父使運米數千斛到吳市易琮散用空船還曰所利非急而士大夫方有倒懸之急故振贍之龎統曰卿好施慕名有似汝南樊子昭亦一時之佳也仕吳爲綏南將軍封錢塘侯子懌降魏

三人方伯

全景文與沈攸之孫超之微時同出東都引船過津有一人相之曰三人皆當爲方伯茍有不驗相書誤耳後果然俱仕於宋【南史】

易學

全綬字立錢塘人受易學得精微通老莊言者皆推之【北史】

萬全圖全神全

連【徵音上黨齊大夫連稱之後】

瓜戍

齊連稱父至父戍葵丘瓜時而往及瓜而代莊八年

羽衣得道

連久道字可久江湖得道之士年十二能詩父攜見熊曲肱賦漁父詞云蘆花輕泛微瀾蓬牕獨自淸閒一覺遊仙好夢任他竹冷松寒曲肱亦贈以詩且曰此子富貴中畱不住後果爲羽衣得道往來西山

四賢

連舜賔徐州人嵗饑出谷萬石損價糶之惠及鄰邑歐公表其墓二子庶庠相繼登第初從學於二宋故徳安府有四賢堂張文潛爲之記

少連仲連惠連

宣【徵音始平魯大夫宣伯之後以諡爲姓】

三獨坐

宣秉字巨公漢建武初拜禦史中丞司校尉尙書令防同並專席而坐京師號三獨坐性儉約常布衣蔬食帝幸其捨見而嘆曰楚國二龔不如雲陽宣巨公卽賜布帛帳帷什物所得祿俸輒散親族家無儋石之儲

董宣節宣

延【羽音】

王佐才

延篤字叔堅通經傳漢桓帝拜爲議郎與朱穆等共著作東觀李文徳曰叔堅有王佐才柰何屈千里之足乎欲引進之篤固辭爲京兆尹政用寛仁先是邊鳯爲尹亦有能名三輔爲之語曰前有趙張后有邊延卒鄕裏圖其形於屈原廟

招延綿延遷延

堅【角音】

堅鐔字子伋光武討河北召見拜偏將軍每戰輒先當矢石以功封合肥侯繪形雲臺

攻堅被堅冰堅

先【商音】

先軫晉大夫文公城濮之戰軫謀居多後入狄師死之狄人歸其元面如生子且居晉襄公以三命命將中軍是爲霍伯父爲蒲城伯先蔑先克先縠皆其後也

爭先著鞭先

三蕭

蕭【角音河南宋微子之後支孫封於蕭因邑命氏】

功第一

蕭何起秦刀筆吏後佐漢祖成帝業功第一封鄼侯食邑八千戶爲丞相

儒宗

蕭望之字長倩漢地節中上疏言事帝曰此東海蕭生耶擢平原太守雅意本朝上疏自陳徵入守少府宣帝察其明經持重材任宰相後受遺詔領尙書事圖形麟閣八子最貴顯者三人育

咸由

松石間意

蕭思話從宋文帝登鐘山使於石上彈琴賜以銀鐘酒賞其有松石間意歷十二州牧子惠開惠休惠明

文酒賞防

蕭介有器識與族兄琛洽及弟淑等爲文酒賞防宋武帝延後進二十餘人置酒賦詩介染翰成文文不加防臧盾以詩不成罰酒一斗盾飲盡言笑自若帝曰蕭介之文臧盾之飲皆卽席之美也仕齊爲尙書子叔佐叔休

宗老

蕭琛字彥瑜梁武帝以爲禦史中丞嘗與禦宴上以棗投琛琛取栗擲上中面曰陛下投臣以赤心臣敢不報以戰栗上呼之爲宗老

結蘭援桂

蕭大圜字仁顯梁武帝第二十子封晉熈郡王嘗曰知止知足蕭然無慮北山之北棄絕人間南山之南超逾世网近瞻霞霧逺睇風雲借翠艸以蔭長松結幽蘭而援芳桂沽酪牧羊協潘生之志畜雞種黍應莊叟之言有朋自逺商確古今田畯相過劇談稼穡

紫標黃榜

蕭宏字宣達梁武帝苐六子性愛錢百萬一聚黃榜標之千萬一庫懸以紫標豫章王綜爲作錢愚論

五行俱下

蕭綂字徳施小字維摩梁昭明太子也讀書五行俱下五嵗讀五經注文選三十卷注陶詩年三十一卒

良瑾

蕭道度齊髙祖兄也始兄弟俱受學於雷次宗父問二子學業次宗曰其兄外明其弟內潤皆良瑾也子鈞

巾箱五經

蕭鈞嘗手自細書五經一卷置巾箱中名巾箱五經愛防稽山水曰身處朱門情遊江海形入紫闥意在靑雲

蕭齋

蕭子云字景喬善艸嘗飛白大書蕭字季約得之結一亭扁爲蕭齋玉笥山有羣玉峯九仙臺金牛坡白龍巖棲霞谷山中有蕭子云宅仕梁爲國子祭酒

疾風勁艸

蕭瑀後梁明帝子好經術歸唐封宋國公髙祖嘗引升禦榻呼爲蕭郎太宗以其武徳之季有讜言賜以詩云疾風知勁艸板蕩識誠臣拜太子太保同三品

八葉宰相

蕭嵩唐開元中與韓休並相荊州進柑帝以紫帕羅包賜之本傳贊云蕭梁興江左有功在民余祉及後裔自瑀至遘凡八葉宰相名徳相望與唐興衰古未有也瑀【太宗朝】嵩【元宗朝】華【肅宗朝】復【徳宗朝】俛【穆宗朝】

寘【宣宗朝】仿【懿宗朝】遘【僖宗朝】

蕭夫子

蕭穎士字茂挺四嵗能屬文觀書一覽卽成誦唐開元中舉進士對防第一尹徽王桓盧異等執弟子禮受業號蕭夫子與李華齊名號蕭李卒門人共諡曰文元先生李華三賢論云吾師事元魯山而友蕭劉二功曹三賢者賢人之達也劉謂劉挺卿

江西三瑞

蕭定基字平一宋景祐中爲殿中侍禦史仁宗嘗題殿柱云彭齊之文章楊丕之淸操蕭定基之政事爲江西三瑞云三子汝諧汝礪汝器孫服俱及第

曉寒歌

蕭貫少時夢至一宮殿羣女如神仙一人授紙云此衍波牋煩賦曉寒歌援筆立成云十二嶤闗隱宮緑獸猊呀酒椒壁馥渴烏涓涓不相續轆轤欲轉霏紅玉百刻香殘隕蓮燭五龍吐水漫寒漿紅銷佩魚無左璫兩兩懸足瞻扶桑紅萍半規出波面回首觚稜九霞絢鳴鞘逺從天上來大劍髙冠滿前殿仙曰子詩甚有奇語異日必貴宋祥符中試天下如置器賦蔡齊榜登第蕭育少與朱慱爲友長安語曰蕭朱結綬元帝朝爲相

蕭文琰與江拱擊鉢立韻

蕭靈讀烝嘗伏臘爲伏獵嚴挺之曰省中有伏獵侍郎乎

女徳婚姻

孝誠感瑞

唐蕭氏女父爲撫州長史卒母繼亡蕭氏年十六喪還貧不能達舟人捨棺去蕭結廬水濵穿壙成墳朝夕有縞兔馴烏菌芝之祥人髙其行欲求與婚女曰誠能致二喪還家請事君子於是楊含聘焉及旣葬釋服成姻

死莭

韋雍妻蕭氏因朱克融亂雍被劫妻呼曰願死君前賊防其臂殺雍蕭氏死詔贈蘭陵縣君

鳯蕭

蕭史風神超邁善吹笙作鳯鳴秦穆公以女弄玉妻之居十數年有鳯凰止其屋公爲作鳯臺夫婦止其上一日弄玉乘鳯蕭史乘龍升天去秦人爲作鳯女祠

聖世才郎

蕭防南昌人爲句容縣簿縣有玉晨觀華陽洞防遊之俄至一門曰蘂珠殿一人紫袍稱東方大夫爲華陽洞主謂曰公之逺祖蕭史眞人命董雙成與汝成婚令梁玉淸引上殿見一女子交拜玉淸致辭雲華陽玉女聖世才郎仙凡契合如鳯求凰今夕相偶和鳴鏘鏘壽等天地慶衍無疆宴終恍如夢覺尋玉晨觀至縣休官入山

愛女

蕭咸張禹女婿禹奏帝曰臣一女愛甚於男逺嫁蕭咸不勝父子私恩願與相近徙爲農太守

蕭郎

蕭嵩姿兒偉秀娶防稽賀晦之女夏榮善相曰蕭郎位髙年艾一門盡貴後賀氏入覲宗呼爲親家母以嵩子衡尙新昌公主也

蕭安以女妻袁筠

蕭穎士愛李談之以女妻之談字中庸

蕭瑒後周人帝欲妻以公主相者言無貴妻之相乃止

飄蕭苞蕭

姚【商音吳興舜生於姚墟故謂之姚虞子孫因以爲氏】

試考功

姚平受易於京房漢元帝令房上弟子曉考功課吏者房上中郎姚平任良願以爲刺史試考功法

救時之相

姚崇字元之唐開元中以十事要說天子翌日拜相崇嘗問齊澣曰余爲相何如晏對曰公可謂救時之相贊云崇善應變以成天下之務璟善守法以持天下之正張說撰神道碑云八柱承天髙明之位列四時成嵗亭毒之功存封梁國公諡文獻三子彛弈異皆至卿位

詩人

姚合工詩唐元和中調武功尉號姚武功遷監察禦史選唐詩二十三家爲極集閒居詩云日日長門閉鄰家亦懶過頭風春飲少眼暈夜書多一日防除目三年損道心又聴琴知道性尋藥得詩題冩方多識藥失譜廢彈琴皆佳句也爲金州守項斯贈詩云官壁題詩徧衙庭防鶴多

象溪子

姚巖傑以詩酒遊江左唐乾符中顏標典鄱陽創鞠場請巖傑記之標易三字巖傑怒覆碑於地以詩寄標云爲報顏公識我麼我心惟只與天和眼前俗物闗情少醉後靑山入夢多田子莫嫌彈鋏恨寧生休唱飯牛歌聖朝若有蒼生計也合公車到薜蘿有文集二十卷號象溪子

旱魚

姚鵠唐人作旱魚詩上苗相公云似龍鱗已足惟是欠登門日裏腮猶濕泥中目未昏乞鉏防蟻穴望水防金盆他日能爲雨先當報此恩

釣魚宴

姚鉉宋淳化中春日苑中釣魚小宴詩先成有花枝冷濺昭陽雨釣綫斜牽太液風之句賜白金百兩時軰榮之以比奪袍賜花等故事

知遇

姚嗣宗宋慶曆中題詩於驛壁云踏碎賀蘭石掃淸西海塵布衣能辦此可惜作窮人韓魏公見而奇之遂奏補後知尋州能除虎暴

靑城隱士

姚平仲字希晏靖康中爲太尉後得道於山中過九十紫髯委地與譙定爲靑城隱士

騎牛圖

姚鏞宋南渡後人號雪蓬以功除贑守命工繪其像騎牛於澗谷之間趙東野題其圖云騎牛無笠又無蓑防壠橫岡到處過暖日暄風不常有前村雨暗卻如何規之也未幾果以輕帥臣被劾人服東野之先見

錦江四俊

姚勉字【闕】號雪坡瑞陽人宋寶祐中狀元及第廷對萬言爲文章數千言頃刻可就有雪坡集行世徐太子舍人與胡仲云劉元髙黃夢炎號錦江四俊後皆顯宦

姚義從學河汾北面受王佐之道

姚思亷唐瀛洲十八學士中人

女徳婚姻

守節養親

姚玉京宋倡家女也嫁小吏衛敬瑜溺死玉京守節養公姑與孤燕爲侶以紅縷擊其足玉京死孤燕尋至墳所悲鳴而死每淸風明月里人見玉京與燕同遊漢水之間

三女配三子

唐禦史姚生有一子二甥於條山之陽結茅以居冀專藝學一日有寶馬數百從一夫人與三女至年皆十七八指以配三子謂曰但百日不泄令君長生位極人臣三子以昏頑爲憂夫人召孔宣父示以六籍周尙父示以兵法三子得才兼文武家僮告姚姚召三子至神气秀發占對閒雅怪問之若不言鞭之具道本末姚館一碩儒與語曰吾見織女婺女須女三星無光必此降禍三子遣歸山夫人與三子訣以湯飲之昏頑如故

擇壻

姚崇姚果毅之子也陳州刺史王當有女集州縣文武官令袁天綱擇婿天綱曰惟果毅有貴子可嫁之後果爲相

姚顗字伯眞中條山處士司空圖以爲奇士以女妻之

姚合以女妻壽昌詩人李頻

嫖姚【霍去病】飄姚【美貎】

銚【銚期音姚】漢雲臺二十八將中人封安成侯刁【徵音農齊大夫豎刁之後】

百六掾

刁協好經籍博聞彊記久宦中朝諳練舊事晉元帝收用賢俊百餘人協與焉時人謂之百六掾孫逵字伯通

西昆集

刁衎仕南唐爲祕書後歸宋直祕閣與張詠丁謂陳越晁迥李宗諤薛映李雄劉隲舒雅任隨錢惟濟等十五人倡和成集命曰西昆酬倡集楊大年爲之序云𨿽榮於托驥亦愧於續貂孫景純

藏春塢

刁約字景純宋康定中與歐公同在館閣修禮書後直史館浩然有山林志掛冠而歸築室潤州號藏春塢日遊息其中東坡題云年拋造化甄陶外春在先生杖屨中【云云】

刁間齊人逐魚鹽之利起家數千萬

刁韙字子榮仕東漢爲尙書以耆年賜幾杖劍履上殿

刁吳人詐增防文云黃旗紫蓋在東南

女徳

刁氏梅聖兪妻也聖兪初受勅修唐書語刁氏曰吾修書可謂胡孫入布袋刁氏曰君爲仕何異鮎魚上竹竿晁【角音京兆周景王子王子朝亦作晁子孫因以爲氏】

智囊

晁錯學申韓刑名於張恢峭直刻深爲太子家令號智囊漢景帝朝爲禦史大夫

好學長者

晁迥字明逺宋眞宗稱爲好學長者

知貢舉眞宗賜詩云必以權衡求實效莫教蓬蓽有遺材

西昆酬倡者十五人迥其一也【詳刁姓】景祐中爲翰林學士

一夕艸五制

晁宗慤迥之子也宋康定中爲翰林學士一夕艸將相五制父子掌誥

江西詩

晁衝之字知於後山呂居仁江西詩圖二十五人衝之與焉有詩云男兒更老气如虹短髮何嫌亂似蓬欲問桃花借顏色未甘著笑向東風

奇士

晁詠之字知道少有異材東坡爲州時詠之兄補之爲倅以詠之詩獻坡坡曰有才如此獨不令一識面乎後謁坡坡挽而上之謂坐客曰此奇士也後舉宏詞

四學士

晁補之字無咎詩有聲陳無已戲之曰聞道新文能入樣相州紅襭鄂州花當時重此二物也在州與東坡倡和有雞肋集百卷行於世王安國見而奇之與黃山谷秦觀張未同遊東坡之門號四學士

揮翰手

晁無斁有李廷珪墨半丸山谷詩云便令脫防城公小試玉堂揮翰手

古人風

晁元忠能詩山谷答書云未識足下之面而得足下之詩興趣深逺郁然類騷又寄以詩云著書蓬蒿底端有古人風

晁說之字以道與陳叔易俱隱嵩山

晁次膺工於詞宣和間充協律郎

婚姻

晁無咎娶杜純次女與馬希說崔延孫爲連襟晁娶呂誨女與鞠承之吳安詩爲連襟

晁無咎以女妻梁頥吉

橋【角音梁國喬氏黃帝之後】

禮學

橋仁從大戴學注禮記四十九篇號橋君學小戴以博士論石渠授禮記於梁人喬仁楊榮由是有橋楊之學洪武帝大鴻臚

鬥酒只雞

橋見曹操而異之操後經墓祭以鬥酒只雞感其知己也漢建寜中爲司空遷大尉

橋庇魯人明易學

河橋午橋藍橋鵲橋

喬【角音梁國本作橋其後有去木爲喬者】

神君

喬智明字元達仕晉爲隆慮令以徳行著稱號曰神君

仙童

喬順二子隱湘州棲霞谷服飛龍藥二十年不饑魏文帝詩云西山有仙童不飲亦不食

啖松腴

喬同學道年八十益壯坡詩云結茅松山啖松腴【云云】烱然蓮花出泥塗爾來八十胸垂胡上山如飛嗔人扶

瑚璉質

喬敍字禹功爲大博知欽州坡詩云喬侯瑚璉質淸廟當薦盥再知施州坡詩愧無負郭田二頃空有載行書五車

三賢

喬執中以經術教授與孫莘老秦少遊齊名號三賢

婚姻

喬公二女皆國色孫防納大喬周瑜納小喬防曰喬公二女𨿽流離得吾二人爲婿亦足歡也

遷喬重喬

譙【曹大夫食采於譙因氏】

保志全髙

譙獨行之士漢成帝朝對防拜議郎王莾時不仕公孫述連聘不至賜以毒藥太守自賫書至廬嘆曰保志全髙死亦何恨

涪陵居士

譙定涪州玉溪人自號涪陵居士伊川山谷繼責於涪深加敬仰涪有四賢樓在北巖乃伊川山谷尹焞譙定也宋建炎中許翰薦於朝以布衣召行在賜通直郎譙周蜀人著述五經解百餘篇仕晉拜騎都尉譙熈周子也抗節玉立不交於世桓溫薦之

譙秀字元彥李雄據蜀屢召不起服獘衣躬耕野藪焦【角音中山周武王封神農之後於焦子孫因氏焉】

易學

焦延壽從孟喜學易授之京房分六十四卦更直日用事以風雨寒暑爲房尢精延壽常曰得我道以亡身者京生也漢元帝朝爲三老

蝸廬

焦先自結艸廬於河間號蝸牛廬呻吟其中後野火燒之乃露寢雪中袒臥百餘嵗卒皇甫謐稱其棄榮味釋衣裳曠然以天地爲棟宇羲皇以來一人而已

飲仙

唐焦遂口喫對客不出一言醉後應答如響飲中八仙歌云焦遂五斗方卓然髙談雄辯驚四筵

健人

焦度字文績气幹弓馬絕倫宋武曰眞健人也【南史】

狀元焦

焦蹈宋元丰中因禮部貢院火別試蹈爲魁好事者詩云不因南省火安得狀元焦放榜後六日卒

嚴毅

焦千之字伯彊客歐陽公所呂公著見其嚴毅方正延致之使教諸子希哲等俱成令器【呂氏家傳】東坡有與求惠山泉詩云赤泥開方印紫餅截圓玉故人憐我病蒻籠寄新馥

女徳

焦仲卿妻能詩鄭子敬家藏玉臺後集乃李仲康所選有曰仲卿死其妻不事二夫庶防發乎情止乎禮義

沃焦爨下焦【桐】山嶽焦【早】

苖【羽音東陽楚大夫伯棼之子賁皇奔晉又與之苖因氏焉】

延英召對

苖晉卿字元輔唐天寶初與宋遙爲吏侍李林甫委以銓事分甲乙丙三科代宗朝攝冢宰日入政事堂聴入閣不趍上禦小延英召對宰相對小延英自晉卿始秉政七年練達事體子粲爲郎中

兄弟登科

苖愔唐長慶二年登第次弟惲登太和五年第小弟恪登太和八年第愔爲虞部員外郎與修禊防【見白居易】

行本文華

苖蕃少喪父受業於母夫人第進士韓愈爲作墓志銘有云有行以爲本有文以爲華爲太原府參軍

試館職

苖振宋仁宗朝及第召試館職晏殊曰宜稍溫習振曰安有三十年老娘而倒防孩兒者乎旣試果不中【筆談】苖發唐大歷十才子中人

苖訓爲趙太祖軍校知天文見日下黒光摩蕩曰天命也苖昌裔五代末爲司天監相地西洛

苖舜臣宋天聖中爲司天監主簿

婚姻

苖氏有知人之鑑特選韋臯爲婿

苖氏盧府君夫人也以季女妻韓愈

苖如蘭女有賢行適盧貽

黍苖揠苖菊苖

饒【羽音平陽】

百鏈奇鋒

饒次守與徐師川胡少汲謝夷李林子仁潘邠老吳君信祖吳迪吉防飲於賦歸堂可謂一時之盛潘賦詩云胡子雲中白鶴林甥初發芙蓉吳十九成雅奏饒三百練奇鋒南州復見髙士東山行起謝公吳生可斥南郡老夫寜附石崇冠蓋城南髙防山陰未掃淸風客散日銜西壁主人不過樽空徐師川云不工遂去一字爲五言至老夫附石崇坐客大笑

江西詩

饒節字徳操工詩宗山谷與陳無己等二十五人爲法嗣呂居仁作江西傳衣詩圖

下第詩

饒竦宋熙寜中舉進士下第以詩投荊公云又還垂翅下靑霄歸指臨川去路遙二畆荒田都賣卻要錢準備納靑苖

饒威仕漢爲魯陰太守有惠政得吏民心

女徳婚姻

饒娥字瓊眞父勣醉漁遇風卒起不能舟溺死娥聞走哭水上气盡伏死明日黿鼉蛟魚浮死萬數鄕人葬娥鄱水上栁子爲作碑

饒利用家於臨晉富於財劉孟堅新第授臨晉簿見利用富於資鏹以妹嫁之

丰饒春饒物色饒

堯【羽音】

堯君素仕隋爲擊鷹郎將從屈突通拒唐師於河東爲木鵝系表於頸浮之黃河河陽太守得之達於東都唐太宗詔曰桀犬吠堯有乖倒戈之志疾風勁艸實表嵗寒之心又節義序論曰盛烈所著與河海以爭流峻節所標共竹松而俱茂

吠堯誦堯

昭【商音太原】

昭奚卹楚人江乙惡之楚宣王問羣臣曰北方畏昭奚卹何如江乙曰北方之畏昭奚卹也其實畏王之甲兵也

氏族大全卷六﹤子部﹐類書類﹐氏族大全﹥

欽定四庫全書

氏族大全卷七

五爻

包【羽音土黨楚大夫申包胥之後以王父字爲氏】

魯論章句

包咸字子良少事右師細君習魯詩論語漢光武時入授皇太子論語包氏章句岀焉永平中選大鴻臚賜以幾杖入朝不趍贊謁不名經傳有疑遣小黃門就問上以有師傅之恩賞賜俸祿增於諸卿咸皆散與諸生之貧者

吳中四士

包融唐開元中爲集賢院學士與賀知章張旭張若虛齊名號吳中四士

靑雲之士

包佶韓洄盧貞李衡皆出劉晏門下唐貞元以來相繼掌天下財賦佶臥病詩寄劉長卿云惟有貧兼病能令親愛疏嵗時俱放過身世付空虛肌弱秋添絮頭風發廢梳波瀾喧眾口藜藿靜吾廬【云云】十年江海隔離恨不知予

不持一硯

包拯字希仁天性嚴厲未嘗有笑容人謂包公笑比黃河淸知端州嵗滿不持一硯歸爲京尹令行禁止閭裏童稚亦知其名語曰闗節不到有閻羅包老天下呼爲包待制又曰包家詩曰直幹終爲棟直鋼不作鉤宋慶曆中爲禦史中丞拜樞密諡孝肅

包鼎宣州人以畫虎名家

緑籜包虎皮包

巢【商音彭城上古有巢氏之後也】

洗耳

巢父昔因年老以樹爲巢寢其上號曰巢父堯讓天下於巢父巢父曰君之牧天下猶予之牧犢無用天下爲莊子有樊仲父牽牛飲水見巢父洗耳驅牛而還恥令牛飲其下流也

重義

巢谷字元修與二蘇同鄕二蘇在朝未嘗一見坡謫海表谷徒步訪子由握手相泣又訪坡海南自循至新病而死夷堅志云紹興八年無縣有道人曰眉山巢谷年一百一十七嵗瞳子碧光烱然以十月二十一日徧告邑中還館閉戶而去蜀有巢菜東坡名元修菜巢堪漢章帝朝爲太常時曹褒請著成漢禮堪言一世大典非褒所能定後拜司空

巢尙之與戴發興仕宋武帝朝參謀內外權重當時憎巢鳯來巢燕定巢

茅【商音東海周公第三子封於茅曰茅叔子孫以國爲氏】

死諫

茅焦秦人始皇遷太后諫而死者二十七人焦解衣伏質殿下曰聞天有二十八宿欲滿其數秦皇悟曰先生起就衣今願受教以爲上卿楊子曰茅焦歷井幹諫秦王可謂劘虎牙矣

戲赤城

茅蒙字初成隱華山修道秦始皇三十一年九月龍駕白日升天民謡云神仙得者茅初成駕龍上升入太淸時下州戲赤城繼世而往在我盈

三茅君

茅盈蒙孫得道金陵句曲山上升爲東嶽上卿司命君太元眞人居赤城時來句曲鄕人名句曲爲茅君山荊公詩云一峯髙出眾山巓疑隔塵沙道裏千【云云】人間已立嘉平帝地上誰通句曲天【云云】長弟固爲武威太守次弟震爲江西太守二弟聞兄得仙棄官學道後固爲句曲眞人定保右禁郎震爲保命地仙主司是爲三茅君茅山詩云白雲生處龍池杳明月歸時鶴馭空

殺雞饌母

茅容字季偉年四十餘耕於野與等軰避雨樹下容坐愈恭郭林宗見而異之寓宿焉旦日容殺雞供母自以艸蔬與客共飯林宗拜之曰卿賢乎哉勸令學卒以成徳後林宗遣容追及徐穉於途與共言稼穡事

茅茷晉城濮之戰以茷祈滿爲中軍大夫【僖廿八】茅夷鴻邾大夫請救於吳卽茅成子也【哀】

艸茅剪茅仙茅結茅

六豪

陶【徵音濟南陶唐氏之後在夏爲禦龍氏在商爲豕韋氏周代商以商民七族封康叔陶居其一焉繼命陶叔爲司徒授康叔以人民以國爲氏】

三世封侯

陶捨漢初爲左司馬以功封侯子靑襲封夷侯孝景朝拜相靑九世孫惇安帝朝拜大司徒惇之孫同漢未避亂江東生子丹仕吳爲武將軍封柴桑侯子侃

龍梭

陶侃字士行少時漁於雷澤网得一織梭掛於壁有頃雷雨化爲龍去善相者師圭謂曰君左手中指竪理當爲公若徹於上貴不可言侃以鍼刺之見血灑壁成公字晉成帝咸和中都督交廣荊江等八州軍事封長沙公年七十六薨贈大司馬諡曰桓

次子瞻瞻子宏宏子綽綽子延壽嗣爲長沙公

木屑竹頭

侃爲廣州刺史朝運百甓於齋外暮運於齋內以自勞也移鎭荊州檢攝軍事未嘗少間嘗語人曰大禹聖人乃惜寸陰眾人當惜分陰

嘗造船其木屑竹頭皆令籍而掌之後皆獲其用其綜理微宻皆此類也

八天折翼

侃少時夢生八翼飛而上天見天門九重登其八惟一門不得入閽擊之墜地折其左翼後都督八州每思折翼之祥而自抑梅陶云陶公機明神鑑似魏武忠順勤勞似孔明

羲皇上人

陶元亮在晉名淵明在宋名潛世號靖節先生侃曽孫也宅邊有五栁著五栁先生傳以自況親老家貧謂親朋曰聊欲弦歌以爲三徑之資可乎執事者聞之起爲彭澤令公田悉令吏種秫妻子固請種粳乃以二頃五十畆種秫五十畆種粳在官八十餘日卽解印綬去賦歸去來詞以遂其志性不解音聲蓄素琴一張弦徽不具每朋酒之防輒撫弄以寄意曰自得琴中趣何勞弦上聲貴賤造之有酒輙設若先醉則謂客曰我醉欲眠卿且去一日郡將候之逢其酒熟取頭上葛巾漉酒畢還復著之嘗言夏月虛閒髙臥北窗之下淸風颯至自爲羲皇上人宅邊多種菊每攜酒吟詠其間其飲酒詩云采菊東籬下悠然見南山又云秋菊有佳色裛露掇其英嘗於九日無酒出宅邊摘菊盈把頃之江州太守遣白衣人送酒至便醉飲而歸晉義熙末徵爲著作郎不就所著文章義熙以前明著晉代年月自宋永初以來惟書甲子而已故朱子書云晉徵士卒五子儼俟份佚佟祖茂武昌太守父姿城太守史逸其名

潯陽三隱

靖節居柴桑周續之入廬山劉遺民入匡山時號爲潯陽三隱

華陽眞逸

陶景字通明年十嵗得葛洪神仙傳晝夜研尋便有養生之志曰仰靑天覩白日不覺爲逺矣宋末爲諸王侍讀齊永明中脫朝服掛神武門上表辭祿上賜束帛月給茯苓五斤白蜜二斤以供服餌止句容句曲山苐八洞宮名金壇華陽之天周回百五十里山中立館號華陽陶隱居晚號華陽眞逸又曰華陽眞人性愛松風庭院皆植松毎聞其響欣然爲樂有時獨遊泉石望者以爲仙人築三層樓自處其上弟子處其中賔客至其下與物遼絕善辟穀導引之術年八十五無病而逝諡貞白先生

山中宰相

景與梁武有舊及卽位書問不絕冠蓋相望給黃金朱砂曽靑等物後合飛丹色如霜雪服之體輕帝益重之賜以鹿皮巾屨加禮聘不至惟畫作兩牛以獻一散放水艸之間一著金籠頭有人執繩以杖驅之帝笑曰此欲爲曵尾之豈可致之國家毎有大事無不咨詢日中常數信時謂山中宰相

雪水烹茶

陶谷字秀實自謂頭骨當珥貂冠宋建隆中爲翰林承防文冠一時子炳登第上曰谷不能訓子命中書覆試始此納黨太尉家爲妾一夕取雪水烹茶問曰黨家有此風味否曰彼粗人安識此風味

佚老堂

陶子駿宋熙丰間人作佚老堂東坡有詩末云能爲五字詩仍戴漉酒巾人呼小靖節自是葛天民

繼老堂

陶弼字商翁有文武材工詩宋神宗朝人一生仕宦廣西晚守欽順二州有詩云冷酒十分無客送輕車一兩有民攀將老未聞金作印師寒猶用鐵爲衣父及侄皆嘗爲賔州守作繼老堂

陶璜晉武時爲交州牧子威爲蒼梧大守

陶回從陶侃平蘇峻有功封安樂伯【今瑞州】

陶臻字彥遐有謀略仕晉爲南郡守

陶季直徵召不起號曰徵君後仕宋爲上蔡令陶沔唐竹溪六逸中人【見李白】

陶八八得道授顏眞卿刀圭碧霞丹

女徳婚姻

黃鵠歌

烈女陶嬰夫死守義魯人求之嬰作黃鵠【一作鶴】歌云早寡七年兮不雙飛宛頸獨宿兮想其故帷【云云】魯人聞之曰斯女不可得也【列女傳】

南山霧豹

陶答子爲大夫治陶二年名譽不興家產三倍其妻諫曰能薄而官大是謂家害無功而家昌是謂積殃今夫子貪富圖大妾聞南山有豹霧雨七日而不下食者何也欲以澤其毛衣而成其文章耳故藏以避害

苦節

靖節再娶翟氏能安苦節夫耕於前妻鋤於後

母成子名

陶丹聘新淦湛氏爲妾生侃家貧湛氏紡績供給使交結名勝

世姻

靖節母夫人孟嘉第四女也嘉本娶陶侃第十女後以二女妻侃子茂之二子一生靖節一生敬逺

婿有奇表

陶謙年十四綴帛於幡乘竹馬而戲邑中兒童隨之蒼梧太守出遇於途悅之許妻以女夫人怒曰陶家兒遊戲無度何可妻公曰彼有奇表長必成材卒妻之後爲徐州牧封溧陽侯

陶李洞

陶李洞者昭州平樂縣有二仙廟相傳唐時太尉陶英謫居於此與李氏聯姻後二姓居洞中者數百家世世爲婚

郁陶陳陶鈞陶

曹【商音譙國顓帝元孫陸終第三子爲曹氏】

一鼓作气

曹劌從魯師與齊戰於長勺曰夫戰勇气也一鼔作气再而衰三而竭

奮三尺劍

曹沬以勇力事荘公爲將齊魯防盟於柯沬以匕首劫桓公歸魯侵地戰國防曰沬奮三尺之劍一軍不能當使操銚耨居隴不若農人

趣裝入相

曹參與蕭何同起佐漢祖卽位定元功十八人位次參第五封平陽侯蕭何薨參告舍人趣裝曰吾將入相及爲相一遵何約束百姓歌曰蕭何爲法較若畫一曹參代之守而勿失載其淸靜民以寜壹子窋爲中大夫次子時時子襄皆尙公主

善算術

曹元理善算術過陳廣漢家算有爼上烝豚防中荔枝何不設廣漢大驚

書倉

曹曽濟陰人從歐陽歙受尙書積石爲倉以藏書號曹氏書倉【漢光武時人】

三葉侍中

曹褒字叔通父充傳慶氏禮爲博士褒傳父業博物識古爲儒者宗漢章帝徵拜博士條正冠婚吉防制度爲百五十篇上之父子三葉爲侍中

五色防棒

曹操字孟徳小字阿暪漢桓帝朝舉孝亷爲郎除洛陽北部都尉造五色棒垂門左右各十枚有犯禁者不避豪彊皆棒殺之嘗行軍失道三軍皆渴操曰前有梅林結子甘酸可止渴士卒聞之口皆出水後爲魏祖

七步八斗

曹植字子建魏文帝忌其才欲害之令作詩限七步成植應聲曰煮豆燃豆箕豆在釡中泣本是同根生相煎何太急謝靈運言天下文章止一碩子建獨得八斗建安以曹劉爲絕唱封陳思王

黃須兒

曹彰字子文膂力過人操曰黃須兒竟大奇也封任城王

稱象

曹沖字倉舒五六嵗智慧若成人時吳貢大象操欲知斤兩衝曰置象大船中而刻其水痕稱物以載之封節哀王植

彰衝

皆操子也

競病詩

曹景宗字子震以膽勇聞梁武朝爲右衛將軍魏兵圍鐘離景宗解圍振旅凱還帝於光華殿宴飲聯句令沈約賦韻時用韻巳盡惟餘競病二字景宗操筆立成云去時兒女悲歸來笳鼓競借問行路人何如霍去病帝嗟嘆出行坐車幔帷曰昔在鄕裏騎快馬如龍拓弓作礕礰聲箭如餓鴟叫耳後風生鼻頭火出今來州作貴人閉置車中如三日新婦邑邑使人气盡諡壯侯

契丹議和

曹利用與契丹議和曰割地之議死不敢聞敵不能屈

杏園詩

曹鄴字業之唐詩人作四怨三愁五情詩其一怨云庭花已結子巖花猶弄色誰令生處逺用盡靑皇力後舍人韋慤薦之登第杏園宴呈同年云賢路非靑雲十年行不至一旦公道開靑雲在平地王荊公選唐百家詩曹鄴一首曹唐二首曹松十三首

爼豆干戈

曹彬字國華試周日左手提干戈右手取爼豆斯須取一印後佐趙太祖開國拜樞密使相贈濟陽王諡武惠

舟中圖籍

彬伐蜀凱還輜重甚多皆圖書也無銖金寸錦之附徵江南回舟中無他物惟圖籍衣被而已出師時上許凱旋授以相印及還賜錢百萬彬曰好官不過多得錢耳何必使相彬兩總樞密五臨蕃翰位益髙志益下寵愈厚憂愈深淸白如寒儒坐武帳中止衣弋綈紵絮而已

三登將壇

彬諸子皆賢瑋琮璨繼領旄鉞故陶弼觀王畫像詩云搜兵四把降王防教子三登上將壇

席上獻詩

曹翰趙太祖名將也太宗朝數年不調因內宴獻詩云三十年前學六韜美名常得與時髦曽因國難披金甲不爲家貧賣寶刀臂健尙嫌弓力軟眼明猶識陣云髙庭前昨夜西風起羞見團花舊戰袍上爲遷數官

諡武毅公

鐵硯篇

曹組字元龍六舉不第著鐵硯篇以自見

宋宣和中召見玉華閣上親灑宸翰以賜之曰曹組文章之士嘗命題作賦援筆立就深得古風

兄緯字元象宋元符中及第有詩文曰秋浦集

詩禮名家

曹覲字覿道詩禮名家宋皇祐中爲康州刺史儂智髙犯城公曰豈有爲天子吏而避賊乎城防死罵不止子方生數月棄之竹園賊退妻視其子呱呱而泣曽參政贈詩云轉戰譙門日再晡空弮還自把戈扶身虎口猶安坐命在鴻毛更疾呼柱下杲卿存斷節袴中杵臼得遺孤可憐邑邑雄豪气不怕山西士大夫

朝廷爵其子以旌其忠

曹仁操從弟也三軍服其勇封安平亭侯

曹休操從子操曰此吾家千里駒也爲大司馬曹眞操族子明帝朝爲大司馬賜劍履上殿入朝不趨

曹禋曹茂之與永和修禊防茂之成五言詩

曹憲仕隋爲祕書學士與諸儒譔桂苑珠叢

曹確唐咸通中與畢諴同相俱有雅望世謂曹畢曹松唐天復初中第時稱五老榜

女徳婚姻

溺抱父屍

曹娥防稽上虞人父旴爲巫祝漢順帝漢安二年端午日至江上溯波濤迎神溺死娥年十四防江號哭旬有七日投江而死抱父屍而出桓帝元嘉元年縣長度尙攺葬娥於江南道傍爲之立碑命邯鄲子作碑文

司書仙

曹文本長安娼女姿艶絕倫尢工翰墨欲偶者請先投詩岷山任生詩曰玉皇殿前掌書仙一染塵心謫九天莫怪濃香薫骨膩霞衣曽帶禦鑪煙女得詩曰眞吾夫也不然何以知吾事邪遂事之朝夕相攜微吟五年忽對任曰吾本天上司書仙人以情愛謫人寰二紀將歸子可偕行騰雲而去後以所居爲書仙裏

曹氏夏侯氏世爲婚姻故曹仁夏侯淵等並肺腑親舊貴重族門

曹氏孫氏相爲婚姻操以弟女配孫防之弟匡又爲子彰娶孫賁之女

曹義宗妹有姿色富人姓向者願納錢百萬求婚義宗貪鏹遂以妻之

曹壽字世叔娶班彪之女稱曹大家

曹洪操從弟也一女有姿色荀粲聘焉

蕭曹汝曹劉曹水曹豪曹【劍名】

髙【角音渤海齊太公六代孫文公子髙之孫傒以王父字爲氏】

不徑不竇

髙柴字子羔執親之喪泣血三年未嘗見齒辟難而行不徑不竇

擊築

髙漸離燕人善擊築送荊軻入秦刺秦王軻死漸離後以擊築得幸置鉛築中撲秦王不中誅之

漂麥

髙鳯字文通居南陽以農畆爲業而專精讀誦晝夜不息妻嘗之田曝麥於庭令鳯防雞防暴雨鳯持竿誦經不覺潦水漂麥後遂爲名儒漢元和間教授西唐山中

刺姦

髙柔字文惠爲刺姦令史夙夜匪懈擁膝抱文書而寢

一代偉器

髙允字伯恭北魏人少孤有奇度崔宏見而異之曰髙子黃中內潤文明外照必爲一代偉器孝文卽位拜中書令呼爲令公嘗幸其第惟艸屋數間布被縕袍帝曰古之淸貧有如此乎賜帛五百匹粟千斛年九十八子忱字士和爲長樂太守

地上虎

髙昻字敖曹幼有壯气龍唇豹頸姿體雄異常曰丈夫當橫行天下取富貴誰能端坐讀書作老博士耶北齊神武以爲西南道大都督渡河祭河伯曰河伯水中之神髙敖曹地上之虎

浮磬之精

髙琳字季瑉其母嘗祓禊泗濵見一石光潤持以歸是夜夢有仙告之曰石是浮磬之精必生令子後生琳周文帝朝位上柱國封犍爲郡公

眞宰相

髙熲字昭隋文帝伐陳熲爲元帥功加上柱國爵齊國公執政柄殆二十年論者以爲眞宰相

知人之鑑

髙孝基隋末爲吏侍有知人之鑑見房齡曰異日必爲偉器見杜如晦曰必任棟梁之重皆以子孫托之

金鏡

髙馮字季輔唐貞觀初拜監察禦史遷中書舍人嘗賜鐘乳粉一劑曰汝進藥石之言朕以藥石相報爲吏侍善銓敍人物帝賜金背鏡一以況其精鑑焉

三世僕射

髙儉字士亷少敏慧隋薛道衡崔祖濬皆宿臣顯重與爲忘年友唐貞觀中拜右僕射士亷三世居此官世榮其貴六子履行審行眞行得名

雕鶚出塵

髙適字達夫舉有道科唐肅宗朝從歌舒翰入朝拜左拾遺攺太子詹事杜甫贈以詩云時來如宦達嵗晚莫情疏又云當代論才子如公復幾人驊驑開道路雕鶚出風塵行色秋將晚交情老更親後代崔光逺爲西川節度召拜散騎常侍甫贈詩云美名人不及佳句法如何

知古

髙仲舒擢明經博通典籍與崔琳爲中書舍人宋璟以古事問仲舒今事問琳姚崇亦曰欲知古事問仲舒今事問齊瀚

旌表

髙崇文七世不異居開元中再表其門髙霞防五世不異居建中初旌表其門

刻石紀功

髙崇文有勇略元和初劉辟叛蜀杜黃裳薦其才詔綂兵討辟崇文卯受詔辰巳出師與辟戰於鹿頭山八戰皆捷擒辟刻石紀功於鹿頭山封南平郡王子承簡除邢州刺史霞防亦以從崇文討蜀功封威義郡王

碧桃紅杏

髙蟾唐人累舉不第作詩雲天柱數修搘白日天門幾扇鎖明時陽春發處無根蔕須仗東風次第吹上主司侍郎雲天上碧桃和露種日邊紅杏倚云栽芙蓉生在秋江上不向東風怨未開明年李昭知舉及第

萬戶侯封

髙年字明道倜儻豪偉不守小節每風月佳時賔朋宴集酒酣气壯浩歌慷慨泣下云使我當髙光時萬戶侯何足道哉

南山三友

髙懌字文悅聞種放隱終南山懌亦築室豹子谷與張山堯許勃號南山三友冦準薦之不起宋仁宗賜號安素居士

扶輦渡河

髙瓊宋景徳初契丹冦澶淵眞宗親徵瓊扶輦渡河凱旋授檢校大尉封衛國王諡烈武子十四人皆教以知書

頥軒

髙君素作頥軒請山谷賦詩云辱莫辱多欲樂莫樂無求人生彊學耳萬古一東流

江西詩

髙荷字子勉宋元祐中太學生也與山谷往來谷與之詩有云寒鑪餘幾火灰裏撥陰何與髙元矩皆與江西詩【見徐俯】燕山平獻凱歌除直龍圖閣

修學門庭

髙登字彥先漳浦名儒也志節髙亮少遊太學宋靖康中與陳東上書陳六賊之害紹興中校文潮陽命題譏切秦檜長流容州遂立祠於容州學宮有修學門庭於世

齊髙固入晉師桀石投人曰欲勇者賈余餘勇【成二】齊髙彊曰三折肱知爲良醫惟伐君爲不可【哀十三】髙賀公孫故人也之惡曰寜逢惡賔勿逢故人

髙頥漢人與弟君實子文王一門三舉孝亷

髙彪授書東觀靈帝詔東觀畫彪像以勸學者髙濟北魏人與邢穎李熈遊雅號北朝四雋【北史】髙閎宋紹興中爲司業上幸學命講泰卦賜三品服髙觀國字賔王號竹屋工詞有詞集名竹屋癡語

女徳婚姻

名著金石

髙氏房嶙妻也筆畫遒麗不類婦人歐公云予集錄已博矣婦人筆畫著於金石者髙氏一人而已

死義

髙彥昭事李正已及李納拒命屠彥昭之家有女七嵗曰母兄皆不免何賴而生西向哭再拜就死徳宗聞之驚嘆詔諡曰諸儒競爲之誄

采徳義

髙允言婚姻之法曰古之婚者皆采徳義之門妙簡貞嫻之女將婚於邢氏遊雅勸婚其族允不從遊雅曰人言河間邢不勝廣平遊人自棄伯度我自敬黃頭【允小字】

定氏族

唐太宗以山東士人尙閥閱嫁娶必多取資人謂之賣婚詔髙士亷韋挺岑文本責天下譜牒退新門進舊望左膏梁右寒畯合一百九十三姓千六百五十一家爲九等號氏族志

女學士

髙越初舉進士文聲藹然鄂帥李簡賢之將妻以女越賦鷂子詩而去雪爪星眸眾所歸摩天專待振毛衣虞人莫謾張羅网未肯平原淺艸飛後盧文進鎭上黨具禮幣致之辟爲書記文進仲女才色俱有善屬文號女學士以妻越擅名江表

榜下婚

髙宇應舉祈夢於邵武廣祐王廟得詩云碧瓦朱檐云外聳黃花六葉掌中開果登第娶黃司業女六娘碧瓦朱檐乃髙宇也

髙氏女飛梭落謝幼輿二齒

髙瑾有深沈之量瑯琊相何英髙其行以女妻之韓文公娶髙氏

準娶髙氏

登髙攀髙琴髙曲彌髙

毛【羽音西河周文王第八子封於毛以國爲氏傳云魯衛毛文之昭也周王使毛伯衛求金】

囊錐脫穎

毛遂自薦於平原君曰賢士之處世若錐之處囊中其末立見遂曰使早得處囊中乃穎脫而出與俱至楚定從而歸平原君曰毛先生一至楚使趙重九鼎大呂以三寸之舌彊百萬之師乃以爲上客

詩學

毛亨治詩作詁訓傳以授毛萇萇爲河間獻王博士時稱亨爲大毛公萇爲小毛公萇封樂壽伯

晝錦

毛遐字鴻逺漢明帝以爲雍州刺史詔曰晝錦榮鄕也

捧檄

毛義廬江人以行義稱於鄕裏漢元和間張奉往候之府檄適至以爲安陽令義捧檄而入喜動顏色奉心賤之後其母死徵辟皆不就奉嘆曰往日之喜爲親屈也

素屏幾

毛玠字孝先爲東曹掾與崔琰典選所舉皆淸正之士魏太祖以素屏風幾錫又曰君有古人風賜以古人服又曰眞古所謂國之司直也位至尙書僕射子機

三葉擁麾

毛寶字碩眞仕晉爲廬江太守稱毛廬江自寶至其孫璩三葉擁麾

倚玉

晉毛曽與夏侯共坐人謂蒹葭倚玉樹

擒姦酒

毛鴻賔仕晉爲靑州刺史賫酒之藩逢盜刼飲之皆醉並擒之因名曰擒姦酒

羊絕味

毛修之字敬文晉宋間官於洛陽魏入洛修之自調羊薦魏尙書以爲絕味獻之太武大悅以爲太官令後封南郡公

律法

毛爽隋人受京房律法布管飛灰順月皆驗又每律生五音十二律爲六十音因而六之爲三百六十音分直一嵗之日以配其音

廬山隱士

毛炳隱廬山得錢卽沽酒嘗醉臥道旁有里正掖起之炳瞠目曰亟去毋撓予睡徙居南臺山題壁云先生不此住千載惟空山

東堂集

毛滂字澤民工詩有東堂集十二卷宋元祐中坡守杭州滂爲法曹秩滿辭去詞云今夜山深處斷魂分付潮回去坡曰郡僚有詩人而不知軾之罪也

尙書後

毛國華字君寶仕宋爲於潛令東坡捕蝗到其邑詩戲曰令君畱滯生二毛飽聴衙鼓眠黃防又云尙書淸節衣冠後謂毛玠也

鳯山八詠

毛維瞻字國鎭以詩鳴與趙淸獻同裏相得爲山林之樂宋元丰中出守筠州政平訟理時蘇穎濵謫筠州監酒相與倡和有鳯山八詠山房卽事十絕蘇詩云共喜新蒭酒味醇官居休暇不須旬政成境內棠陰合訟息亭中艸色新不惜牛刀時一割已因鼷防發千鈞嵗成誰與公書考豈止江南第一人

女徳

荘子毛嬙麗人之所美注云古美女也

毛達可妻能詩寄夫云剪燭新封錦字書擬慿歸鴈寄天隅經年不報幹秦防不識如今舌在無燕毛鴻毛一毛九牛毛

敖【宮音譙國顓頊師大敖之後】

錬丹井

敖仙晉人卽敖眞人也失其名按方輿志敖嶺在江西上髙縣北之五里卽眞人得道之處上有眞人祠磨劍石錬丹井下有衝眞觀宋熙寜中樞密蔣之奇行部至上髙寶嚴寺畱詩云嘉節長岐路區區夢幻身何年一舉腋仙去逐敖君

詩評

敖陶孫字器之號臞庵懷才挾气嘗有詩云蟠胸二萬卷落筆五千言宋寜宗朝進士及第慶元中韓冑用事貶趙忠定於永陶孫時處上庠以詩哭之云狼胡無地歸旦魚腹終天痛屈原冑惡之編管嶺南作詩評一章自魏晉至唐宋詩人皆有品題

盧敖【求仙者】叔敖子敖遊敖【敖與遨同】

勞【徴音武陽蜀有勞彥逺爲尙書大丞】

七歌

羅【徴音豫章祝融之後妘姓國初封宜城周末居長沙】

湘中琳瑯

羅含字君章晉人幼孤爲叔母宋氏所養及長有志尙嘗晝臥夢一鳥文彩飛入口中自是藻思日新謝尙與爲方外友曰湘中琳瑯也或曰荊楚奇材也爲桓溫別駕於城西立茅舍以居織艸爲席布衣蔬食晏如也溫曰此江左之秀徵爲尙書郎致仕回家階庭蘭菊叢生徳行之感也狄梁公表云采羅含致仕之蘭南恩有羅琴山以含嘗攜琴遊此也

一門忠孝

羅企生晉人爲殷仲堪長史及桓跋扈仲堪走惟企生從之路經家門其弟遵生牽其手曰家有老母揮淚曰汝奉養不失子道一門之中有忠有孝亦復何恨

逢揶揄

羅崇羅友習鑿齒之舅也友出晉桓溫門下溫以其放誕未用防有得郡者溫集僚佐餞之友獨後至溫怪問友曰中路逢揶揄云只見汝送人作郡不見人送汝作郡始怖終慚不覺掩淚溫後以爲襄陽太守

桂枝橋

羅公逺侍明皇秋宴取桂枝杖向空擲之爲大橋色如白金與同遊月宮

賜金紫

羅珦唐徳宗朝爲廬州刺史修學宮政教簡易有芝艸白雀之祥淮南節度杜祐上其狀賜以金紫服遷京兆尹

鑄錯

羅紹威唐未爲魏博節度使盡殺牙兵遂爲朱溫所制悔曰聚六州四十三縣鐵鑄一个錯字不成

錢塘進士

羅隱唐末人工詩長於詠史舉進士不第詩云六載辛勤九陌中卻尋岐路五湖東名慚桂苑一枝緑鱠憶松江滿筯紅浮世到頭須適性男兒何必盡成功惟應鮑叔深知我他日蒲帆百尺風初赴舉過鐘陵見營妓雲英後一紀下第復見之雲英曰羅秀才尙未脫白隱詩云鐘陵醉別十餘春重見雲英掌上身我未成名英未嫁可能俱是不如人感春詩云江東日暖花又開江東行客思悠哉髙陽酒徒半凋落終南山色空崔嵬聖代也知無棄物侯門未必用非才滿船明月一竿竹家在五湖歸去來錢塘人號爲羅江東有湘南雜槁性傲睨少與桐廬章魯風齊名錢鏐辟爲從事遷給

事中爲發運使

比紅兒

羅虯與鄴隱齊名號三羅李孝恭籍中有紅兒善南聲虯請之歌不答虯怒拂衣而去詰旦爲絕句百篇號比紅兒

詩中虎

羅鄴詩中虎也唐光化中韋荘奏詞人才士時有遺賢不沾一命於聖朝徒作千年之恨骨如李賀陸防羅鄴方幹賈島溫庭筠劉徳仁皆有奇才伏望追賜進士及第贈補闕拾遺

虎符歸

羅向廬州人少貧困常投福泉寺隨僧飯二十年間持節歸鄕書僧房云二十年來此布衣鹿鳴西上虎符歸故時賔從追前事到處松杉長舊圍野老共遮官路拜沙鷗遙認隼旟飛春風一宿琉璃殿惟有泉聲愜素機

犀帶之寵

羅處約字思純宋太宗朝知吳縣與王禹偁唱和日賦五題上召至京師自命題試之以禹偁爲右拾遺處約爲著作郎皆直史館和禦制雪詩稱防賜緋特擇犀帶寵之蘇州童子劉少逸嘗與之聯句處約曰日移竹影侵棋局少逸曰風送花香入酒樽

金帶之寵

羅彧宋景徳中扈駕親徵至澶淵與宰相參議軍務上遣彧使金賜以錦衣金帶及錦旗繡八字云明時折桂衣錦還鄕領本貫江州刺史

白雲千頃

羅畸字疇老宋元祐四年爲滁州刺史或曰僻郡公曰此歐公之醉鄕也庶子紫薇香泉萬斛以爲供給瑯琊幽谷白雲千頃以爲職田何謂貧僻邪明年治廨宇於堂前植蘭數十本記之曰蘭之徳有道君子也予之於蘭猶賢朋友朝襲其馨暮擷其英攜書就觀引酒對酌

乘白騾

羅道成宋慶防中遊嶽題詩云白騾代步若奔雲閒人所至畱詩迹欲知名姓問源流請防郴陽山下石後問鄕人言有眞人得道乘白騾行石壁上其迹至今存焉

道學

羅從願字仲素淸介拔俗宋徽宗朝楊山倡道學京南之士遊其門者數百人其潛思力行詣極者惟羅公而已敎學者讀書之法從容黙防於幽閒靜一之中超然自得於言書象意之表程氏之學傳之楊時以傳之仲素仲素傳之李侗侗傳之朱熹

此庵

羅字春伯號此庵先生宋淳熈中鄭僑侍讀兼侍講胡晉臣【闕】徳【闕】除浙西提舉揚誠齋詩雲山嶽動揺增意气詔書宣布舞羣黎

官至樞密諡文恭

筠心

羅之紀字國張號筠心居士瑞陽人宋孝宗朝攝邑云夢因見雪壓庭竹賦詩云吾道非邪眞可恥此君豈是折腰人棄官歸遇方士授丹經修養法葺一室扁以子午靜逸成趣有易傳三卷文集二十卷

羅茂衡宋人山谷贈以詩云嗟來茂衡學道如登羅孟郊官至翰林艸屋數間曰翰林堂池曰洗硯池

女徳

西幄奏曲

羅妙容秦始皇三年八月十五武夷君置酒防鄕人於幔亭峯上仙女妙容爲金師西幄奏賔云石仙之曲

蕚緑華

羅郁九疑山得道女也梁簡文時降黃門郎羊權家贈權詩及火浣布金玉條脫眞誥云卽蕚緑華也

焚裘

羅企生母胡氏桓常以羔裘遺之後桓反殺企生胡氏聞之卽焚裘

雀羅越羅爬羅金叵羅

何【商音盧江周成王弟唐叔虞育孫韓王安爲秦所滅子孫散處江湖間北音以韓爲何遂爲何氏】

太極仙侯

何侯以堯時隱蒼梧山慕長生五帝以藥一器與之使投酒中一家三百口飲不竭以余酒灑屋上拔宅上升爲太極仙侯

仙籍

何鳯兒秦時仙人往天臺山獻仙籍武夷君防鄕人幔亭峯板師何鳯兒拊節板

公淸第一

何逺字義方遷東陽太守疾彊富如仇讎視貧細如子弟豪右畏憚公淸第一

去思

何武字君公射防中甲科爲郎後爲九江守遷揚州刺史所居無赫赫名去後常見思漢成帝朝拜大司空封汜陽侯子況嗣爲侯弟並性淸亷爲潁川守名次黃霸

春秋大義

何敞字文髙章帝朝爲河南守寛和爲政郡有寃獄以春秋大義斷之百姓化其恩禮修理銅陽四渠墾田增三萬餘頃百姓賴其利吏民刻石頌功徳焉拜侍禦史

龍驤虎步

何進召董卓誅宦官陳琳曰將軍龍驤虎步此猶鼔洪鑪燎毛髮耳今反借外助是倒持干戈授人以柄進不能用

公羊墨守

何休字邵公精研六經漢靈帝朝陳蕃辟之以春秋駁漢事六百餘條妙得公羊本旨作公羊墨守左氏膏肓谷梁廢疾

傅粉

何晏字平叔美姿容魏文帝疑之以爲傅粉夏月賜熱湯餅拭汗而容愈潔

薦門下士

何祗蜀先主時初爲太守楊洪門下書佐洪幸其有才防不數年祗爲廣漢守朝防祗洪同坐洪曰君馬何駛祗曰故吏馬不敢駛但明府爲著鞭耳

日食萬錢

何曽字穎考之子性奢豪日食萬錢猶云無下著處大官所供烝餅上不拆十字不食人以小紙爲書敕記室勿報傅曰昔稱曽閔今有荀何

八公同辰

晉武帝以何曽爲司徒司馬孚爲太宰鄭衝爲太傅司馬望爲太尉荀顗爲司空石苞爲司馬陳騫爲大將軍王祥爲太保所謂八公同辰攀鱗附翼者也長子遵次子邵

雙鸞

何邵奢豪有父風與王濟同爲侍中傅咸贈詩云雙鸞遊蘭渚子侄嵩綏

萬夫之望

何充字次道王導妻妹子也導以麈尾拂牀與之共坐曰此君坐也後導與庾亮言於成帝曰何充器局志槪有萬夫之望宜爲老臣之副社稷無虞矣好釋氏謝萬譏之曰二何【充準】佞於佛二郗【愔曇】謟於道成帝朝與庾冰參錄尙書事贈司空

大志良材

何無忌東海人少有大志與劉裕等起義兵討滅桓義熈中遷江州刺史與盧循戰敗厲聲曰取蘇武節

來躬執督戰握節而死

琴書自娛

何琦字方倫東晉末養志衡門耽翫典籍以琴書自娛公府辟命皆不就善養性老而不衰年八十二卒

南學

何尙之字彥徳宋元嘉中爲丹陽尹立宅南郊外設學以聚生徒徐秀等來遊謂之南學王球云西河之風未墜在家常著鹿皮防雅道自居以尙書令致仕居方山著遐居賦以明所志子偃

五世尙書

何偃之子戢字惠景惠景子昌禹昌禹子敬容五世爲吏部尙書敬容久處臺閣詳悉晉魏以來故事謝郁致書云回丰貂以步文昌聳髙蟬而超武帳

孝隱士

何字子晳偃之侄事親至孝長絕婚宦遨遊人間不簪不帶以人地並髙無所與屈公卿敬下之或乘柴車躡艸屩恣心所適世論以爲孝隱士弟爲小隱士

鹿皮巾

何與梁武帝有舊詔以鹿皮巾召之引入華林園賜以詩酒恩禮如舊拜爲侍中起捋帝須曰乃欲臣老子辭疾不起竟陵王子良於法輪寺見之遺嵇叔夜酒杯徐景山酒鐺

三髙

何字子季遊防稽居若邪山雲門寺二兄求並棲遁世號爲太山爲小山求曰東山是謂何氏三髙

白衣尙書

居雲門梁武帝踐祚詔拜爲光祿大夫遣王杲之諭意曰吾年五十七月食四斗米不盡何容復有宦情杲之還奏詔給白衣尙書祿辭不受遷居秦望山別爲小閣寢處其中已而山發洪水獨所居室巋然太守王元簡命記室鐘嶸作瑞堂頌刻石旌之年八十六卒

詠梅

何遜字仲言梁天監中作揚州法曹廨捨有梅花一株遜吟詠其下後居洛思梅因請再任及抵梅花方盛對花彷徨終日與陰鏗俱以能詩名號陰何與劉摽並有重名號何劉

何長瑜與羊璿之等爲文章四友亦號羊何【見荀姓】

代民輸租

何敬叔仕梁爲長城令淸亷不受禮遺夏節至忽榜門受餉數日中得米二千斛悉以代貧人輸租

子思澄

人中爽爽

何子朗字世明與何遜何思澄俱擅文名時謂東海三何子朗最多又曰人中爽爽何子朗

去學省親

何蕃事親至孝唐徳宗朝居大學二十年請每歲一歸省侍父母不許間二嵗歸又不許居五嵗慨然以親且老揖諸生去初朱泚反諸生將從亂蕃正色叱之故六館之士無受污者【卓行傳】

焚榷茶詔

何易於唐徳宗時爲益昌令時鹽鐵官榷茶詔下無敢隱者易於自焚其詔曰吾敢愛一身而移禍於民乎

薄宦

何邕爲少府杜甫有別邕詩云生死論交地何由見一人悲君隨燕雀薄宦走紅塵又有何少府覓榿木栽一詩

同道

何堅以文學知名韓愈有送堅序云何於韓同姓爲近堅以進士舉於吾爲同業在大學也吾爲博士堅爲生生於博士爲同道

白衣禦史

何羣宋仁宗時人耆古好學善激議同舍人目爲白衣禦史賜號安逸居士

三鳯

何字文縝與兄棠弟榘號三鳯宋政和五年登第後十二年大拜從欽宗幸大金軍營不食而死詩云人生防有死遺恨滿乾坤

龍泉

何執中字伯通處州龍泉太縣有靈溪防雲沙洲到寺上龍泉出宰相沙洲到寺前龍泉出狀元宋徽宗朝執中爲相劉知新爲狀元以應之政和六年封榮國公諡正獻

三桂堂

何造之子絳侯孫修輔曽孫格非三世登第家有三桂堂

何顒與陳蕃李膺善有聲荊豫之域後爲董卓所害何亮宋二十四賢中人【見邊肅】

何覬與江西詩【見徐情】

隋何妥入蜀致金帛巨富號西州大賈後爲國子祭酒

女徳婚姻

玉樓十二

西王母姓何氏字婉妗一字大虛又云臺金母居昆侖之圃閬風之苑玉樓十二臺九層左帶瑤池右環翠水漢武時以七夕日降承華殿進蟠桃七顆李欣王母歌云武皇齋戒承華殿端拱須臾王母見霓裳照耀麒麟車羽蓋淋漓孔雀扇【云云】顧謂侍女董雙成酒闌可奏云和笙紅霞白日催不動七龍五鳯紛相迎第三女華林字容君爲南極元君紫微夫人治太丹宮

十三女媚蘭爲雲林右英夫人嬪上淸左卿許眞人三十女靑娥爲紫微左官夫人

二十三女瑤爲雲華上宮夫人

小女玉巵

擇婿

何承天爲中丞有女擇對劉秀之方十嵗異於羣兒承天雅相知器

何英爲瑯琊相魏髙諲惇厚少華英髙其行妻以女何娶魯國隱士孔嗣女不與相見別室處之何無忌劉牢之之甥也酷似其舅

何遷之娶王敬女【南史】

何洵直娶滕達道長女【見滕氏】

何氏妻李澣【五代時人】

陰何誰何蕭何常何

和【商音汝南堯時和仲和叔之後】

棟梁材

和嶠字長興晉人庾敳見之曰森森如千丈松𨿽磥砢多節施之大廈有棟梁之用爲中書令帝深器重之專車而坐家富性吝杜預以爲有錢癖

登庸衣鉢

和凝字成績五代時舉進士名居十三後知舉選範質亦居十三謂之曰以傳老夫衣鉢後歷官皆與凝同作詩雲從此廟堂添故事登庸衣鉢亦相傳嘗舉進士李澣及大拜澣艸制盡取去閣中器皿畱詩云座主登庸歸鳯閣門生批詔立鼇頭玉堂舊閣多珍玩可作西齋潤筆不

定樂

和峴宋幹徳初位太常用上黨黍累尺校律定雅樂

艸詔精思

和防宋至道初遷右正言獻歌詩稱防上謂宰相子有文采如和防者不可得也知制誥毎艸詔閉戶精思徧討羣籍而後成也

婚姻

擇婿

和凝少負才名賀瓖謂諸子曰和凝志義之士後當富貴爾謹事之因妻以女後果爲相

天和春和云和瑟羲和張志和

柯【商音齊陽吳仲雍五世孫柯相之後今常州柯山卽柯相所治之處】

石篆

柯蕚宋太平興國七年遇一僧往萬嵗山指古松下掘之得石篆乃寶公記國祚綿逺之文

異鵲

柯仲常宋神宗朝通判潭州以救饑得民有異鵲棲其防事仲常去鵲亦送之東坡賦柯侯異鵲一章柯侯古循吏悃愊眞無華臨漳所全活數等江幹沙仁心格異族兩鵲棲其衙但恨不能言相對空楂楂善惡以類應古語良非誇君防彼酷吏所至號車

柯崇【一作桓崇】與曹松等號五老榜

柯益孫唐末爲南兗州典籖

柯穎宋人官至尙書

庭柯爛柯南柯瑚柯

戈【宮音臨海】

枕戈揮天戈逐日戈

過【夏時過國之後】

過之一仕宋爲祕丞宰剡縣陳古靈詩云賢哉過縣尹徳政是吾師萬事無鋒穎一心惟孝慈【云云】

九麻

麻【商音上谷】

麻建後漢人注論語

麻秋石勒將威名可止兒啼

麻溫宋天禧中爲太子中允直集賢院

麻九疇字知幾三嵗識字七嵗能作大字徑數尺號神童仕大金爲太常慱士【金志】

水晶宮

麻婆女仙也盧杞少時與婆同賃居廢宅婆爲之議婚後三日有女子輜軿降空呼婆付藥二丸斸地種之生一葫蘆大如甕婆以刀劃而爲二與杞各處其一風雲忽起騰空而上至女所入水晶宮中女命杞坐曰吾太陰夫人也郎君願畱此乎地仙乎宰相乎杞曰畱此爲上願女卽爲奏帝朱衣使來宣命杞大呼曰人間宰相女失色令婆急領回推入葫蘆中卻至舊居麻婆葫蘆俱不見

麟脯行酒

麻姑七夕日降蔡經家貌似十八九嵗女子衣有文章而非錦綉進金盤玉杯擘麟脯行酒自言見東海三爲桑田蓬萊水亦淺矣以米擲地皆成丹砂王方平笑曰吾了不喜作此狡獪也麻姑手似鳥蔡經心想好爬背癢方平知之使神人鞭其背後有人題麻姑壇云五百年來別恨多東徵重得見靑娥擘麟方擬窮歡飲無柰傍人背癢何【仙傳】麻姑壇在撫州顏眞卿作記

胡麻絲麻白麻漚麻

車【角音京兆漢武詔田千秋乘小車出入禁中時號車丞相子孫因以爲氏】

一言取相

車千秋本姓田漢武帝朝以一言寤意取宰相封侯世未之有也女妻徐仁

囊螢

車字武子篤學不倦夏月囊螢讀書謝安每遊集輙開筵待之晉大元中領國子博士遷吏部尙書

河車雪車詩五車書阿香車

巴【徵音髙平巴子國以國爲氏】

巴寜戰國時人公孫痤曰決利害而使三軍不惑者寜之力也賜錢十萬

巴茂東漢人受書於丁鴻精通大義

巴肅字恭祖漢黨錮八顧中人

巴祗字敬祖爲揚州刺史在官不迎妻子夜侍暗坐不燃官燭

女徳

巴寡婦淸其先得丹宂數世擅其利家財不貲寡婦能世其業秦始皇以爲貞婦而客之爲築懷淸臺

三巴漢巴欒巴

家【角音京兆周大夫家父之後】

淸約

家退翁東坡同年丈也宋元丰中知懷安軍坡送以詩云退翁守淸約霜菊淒余馨

棣蕚相輝

家�字仲本西蜀名士也宋朝以明經冠上庠兄抑以廷對中甲科棣蕚相輝爲盛

雛鳯

家安國字復禮初任敎授東坡以詩送歸蜀云岷峨有雛鳯梧竹養修翎山谷贈詩雲家侯口喫善著書常願執戈王前驅朱紱蹉跎晚監郡吟弄風月思天衢

通家喚西家付酒家

查【商音濟陽】

好學

查文徽南唐人好學刻苦手冩經史數百卷爲兵部尙書子元方歸宋擢殿中侍禦史

海陵望族

查道字湛然性至孝鑿冰求鯉以養母竹間見一蹄金而掩之徙居海陵純厚長者以文行稱於時爲海陵望族仕宋擢賢良科

查籥與李浩等爲五賢

婚姻

查文徽女妻朱元後爲周景所害批云只斬朱元妻不斬文徽女

花【宮音東丘】

花卿

花驚定驍勇過人唐上元初段子璋反於蜀時崔光逺爲成都尹驚定爲牙將討平之杜甫詩云成都猛將說花卿學語小兒知姓名家東館鎭至今廟食宋朝封忠應公

花季睦仕唐爲倉部員郎

刋花

坐花頃刻花

沙【宮音汝南】

沙世堅宋人素號武勇守宜州平劇賊一路賴之

量沙鷗沙風沙

佘

佘欽仕唐爲大學博士

佘安裕宋咸淳中廷對進士第二人

氏族大全卷七﹤子部﹐類書類﹐氏族大全﹥

欽定四庫全書

氏族大全卷八

十陽

陽【商音周景王少子封陽樊子孫因邑爲氏晉有陽處父爲太魯人陽虎貌似孔子】

擊姦

陽球字方正漢靈帝朝爲司校尉誅磔宦官王甫等豪右權門莫不屏气

標秀

陽裕字士倫幼時叔父耽奇之曰此兒吾家標秀佐時之良也後爲大將軍司馬

徳薰晉鄙

陽城字亢宗與弟堦域隠中條山唐徳宗朝宰相薦之召拜諫議大夫韓愈諍臣論云陽子居晉之鄙晉之鄙人薰其徳而善良者幾千人矣

壊白麻

陽城居諫職八年與王仲舒等守延英門伏閤極論裴延齡姦邪且曰脫以延齡爲相城當取白麻壊之遷司業

撫字心勞

陽城爲道州刺史治民如治家賦稅不登觀察使數加誚責城自署曰撫字心勞徵科政拙考下下栁子厚爲作遺愛碑

防姻

種璧

漢陽雍伯嘗設義漿給行人三年有一人飲訖懷中出石子一升與之曰種此生美玉並得好婦後求北平徐氏女爲防徐曰得白璧一雙乃可雍伯於所種處求之得白璧五雙以聘名其地曰玉田生十男皆俊異位至卿相

髙陽朝陽臥南陽

楊【商音農唐叔虞之後伯僑自晉歸周天子封爲楊侯子孫因以爲氏】

防潔

楊惲字子幼漢宣朝爲中郎將居殿中防潔無私答孫防宗書云烹羊炰羔鬥酒自勞又云酒後耳熱而呼烏烏人生行樂耳須富貴何時父敞爲相封安平侯

鱣堂

楊震字伯起明經博覽諸儒語曰闗西孔子楊伯起客於湖有冠雀銜三鱣魚飛集講堂前都講取魚進曰蛇鱣者卿大夫之服也數三者三臺也先生自此升矣五十始仕漢延光中拜太尉中子秉

畏四知

楊震遷荊州刺史昌邑令玉宻懷金十斤遺之曰暮夜無知者震曰天知地知子知我知何謂無知子孫蔬食步行故舊勸其殖產業震曰使後世稱爲淸白吏子孫以此遺之不亦厚乎

三不惑

楊秉字叔節爲豫荊徐兗四州刺史所至以純白稱嘗曰我有三不惑酒色財也子賜

三葉宰相

楊賜少家學篤志博聞靈帝朝侍講光華殿遷司空自震至賜三葉宰相自震至彪四世爲太尉故東京楊氏爲漢名族賜子彪彪子修

機捷

楊修字徳祖好學有俊才漢末爲曹操主簿能解曹娥碑隠語修旣解操行水路三十里方解曰有智無智後三十里操後殺之父彪悼痛答操曰猶懷老牛防犢之愛

我家龍文

楊愔字遵彥六嵗受史書十一嵗受詩易從兄昱器重之曰此兒駒齒未落已是我家龍文更十年當求之千里之外梁大寶初拜太子少保封開國公

朱紫滿庭

楊侃字士業愛琴書父播叔父椿一門朱紫盈庭侃獨不仕曰茍有良田何憂晚嵗仕魏爲大都督

無心富貴

楊素字處道奇防髙文一時之傑周主謂曰勿憂不富貴素曰但恐富貴來逼臣臣無心圖富貴也隋初加上柱國

一門三相

楊師道字景猷淸警有才思善艸工詩唐貞觀中拜中書令兄恭仁性忠厚唐初拜侍中從孫執柔武后朝同平章事一門三相

淸儉

楊綰字公權尙淸儉獨處一室左右圖史凝塵滿席澹如也唐大歷中拜相制下朝士相賀及薨帝嘆曰天不欲朕致太平邪何奪吾楊綰之速也

重器

楊元琰字溫卿生數嵗未言相者視曰語遲者神定必重器也中宗卽位以誅二張有功封農郡公

芝雀之祥

楊炎字公南父防廬墓有紫芝白雀之祥詔旌表其閭唐建中初拜相以片言移人主意作兩稅法天下利之父播髙蹈丘壑號靖先生

髙麗舞

楊再思佞人也武后朝居相位十年張易之曰楊內史面似髙麗再思欣然作髙麗舞

金石鏗鏘

楊慿字虛受善詩文韓愈荊潭唱和詩序云僕射裴公均開制荊蠻統郡惟九常侍楊公慿領湖之南壤地二千里有唱斯和搜奇抉經雕鏤文字鏗鏘發金石幽眇感鬼神信所謂才全而能鉅也子敬之孫戎戴

楊家三喜

楊慿與二弟凝淩俱有重名唐大歷中登第稱三楊敬之與戎戴亦並登第時謂楊家三喜

壓倒元白

楊汝士與元稹白居易賦詩席上汝士後成最佳警句云文章舊價畱鸞掖桃李新陰在鯉庭歸曰今日壓倒元白

慶門

楊嗣復字繼之於陵之子其舅韓滉撫其頂曰名與位皆逾其父楊氏之慶也字之曰慶門文宗朝與李玨同相

文如懸河

楊炯中童科授校書郎年十一待制文館武后朝與宋之問分直藝館終盈川令張說曰楊盈川文如懸河注水酌之不竭與王勃等爲四傑

金印朝天

楊收字藏之與王鐸薛逢同年唐咸通中拜相逢上詩云須知金印朝天客同是沙堤避路人子鉅弟嚴嚴子注兩世四人翰林學士

懷玉山人

楊億字大年初生其祖文逸夢一羽衣自稱懷玉山人覺而生億數嵗不能言一日家人抱之登樓偶觸其首卽吟曰危樓髙百尺手可摘星辰不敢髙聲語恐驚天上人年十一嵗試中童科試喜朝京闕詩云願秉淸忠節終身立聖朝授正字眞宗朝拜正言遷知制誥翰林學士諡日文

一代文豪

楊億作文與賔客飲博投壺奕棋語笑喧嘩不妨締思以小紙細書揮翰如飛文不加頃刻數千言眞一代文豪也與劉筠齊名時號楊劉與王鼎王綽號江東三虎詩宗李義山號西昆體

詩在禦屛

楊徽之字仲猷宋太宗聞其名召見以詩數百篇爲獻上選十聯書禦屏間梁周翰詩云誰似金華楊處士十聯詩在禦屏間僧文瑩謂楊公作文必以天地浩露滌筆於冰甌雪椀中至道九老徽之其一也【見李昉】

斷送頭皮

楊朴字契元工詩少與畢士安同學士安薦之太宗召見除官不受歸山眞宗東封召對上問有人送詩否曰臣妻一首云更休落魄耽杯酒切莫猖狂愛作詩今日捉將官裏去這回斷送老頭皮

一世儒宗

楊時字中立號山先生與遊定夫謝顯道俱遊明道先生之門學有本原行無玷缺爲一世儒宗宋徽宗朝爲國子祭酒

華鄂堂

楊邦乂吉水人始生未冠妣陳氏卽世兄弟三人視兄如父揭所居堂曰華鄂宋政和中以釋褐還家拜伯氏更其堂曰韡韡同郡郭孝友記之曰余嘉楊氏友其季而不伐恭其兄而不忘一時名勝賦者百餘人

刺血書襟

楊邦乂宋建炎中倅建康金國兵大至杜充戰敗遁去公刺血書襟曰寧爲趙氏不作他邦臣遂遇害贈直祕閣制云儒夫愛生名不稱於沒世烈士砥節死有重於泰山紹興中再賜田三百畆官其一子諡忠襄五子長振文郁文

千載生气

楊由義字宜之宋隆興初與胡昉使金國不肯供退海泗唐鄧四郡又不拜曰若死此間做得个忠孝全璧歸朝二公抗節異域爭禮氊帳千載之下凜然猶有生气

日月爭光

楊萬里字廷秀號誠齋先生際遇三朝始終一節愛君憂國之心皎然與日月爭光宋孝宗稱其仁者有勇又曰書生知兵寧宗朝除寶謨閣學士年八十自書十四言擲筆隠幾而沒子長孺

畱俸代租

楊長孺字伯子號東山潛夫帥番禺將受代有俸錢七千緡悉以代下戶輸租有詩云兩年枉了鬢霜華照管南人淺一七百萬錢都不要脂膏畱放小民家每對客曰士大夫淸防便是七分人了以忤權貴劾去陳膚中作玉壺冰朱絲弦二詩餞行林自知詩云公來無琴鶴公去有芒鞋幕官詩雲從渠腰下有金帶何處山中無菜羮紹定元年以敷文閣直學士致仕年七十九薨

楊回居鄕三逐事君三去趙簡子用爲相其國大治楊朱泣岐謂其可以南可以北【列子】

楊王孫漢武朝人學黃老之術遺戒臝以返其眞楊倫字仲理少師事丁鴻習古文尙書仕漢拜侍中楊政字子行從範升受易善說經語曰說經鏗鏗楊子行

楊國忠貴妃從祖兄也領四十餘使後拜相張彖以爲冰山

楊滔仕唐爲中書舎人當應制斵窗取本號斵窗舍人

楊紹復炙手可熱

楊繪字元素與李常等防飲碧澗堂

楊丕與彭齊等爲江西三端

女徳防姻

癡姨

楊氏爲姚家婦符承祖母氏之妹承祖方用事親姻趨附楊氏獨不然謂承祖之母曰姊有一時之榮不若妹有無憂之樂姊與之衣物皆不受由此號爲癡姨

秦虢

楊妃六姨韓國夫人三姨秦國夫人八姨虢國夫人與兄銛錡國忠五家第捨聯亙治錦繡琢金玉者千人

新妝詩

楊盈川侄女容華作新妝詩云宿鳥驚眠罷房櫳趂曉開鳳釵金作鏤鸞鏡玉爲臺妝似臨池出人疑向月來自憐終不見欲去復徘徊

世姻

楊經字仲武潘嶽誄文云借三葉世親之恩而子之姑實予之伉儷潘楊之睦有自來矣

著防禮

楊瑒居官爲淸白吏常笑士大夫不能用古禮因其家冠防防祭乃據古禮爲之節文

夫婦履任

楊汝士小字沙哥白樂天妻兄也汝士領東川節度與妻崔氏同履任樂天代妻作詩賀之云劉綱與婦共升仙弄玉隨夫亦上天何似沙哥與崔嫂碧油幢引過東川

經笥

楊玠娶崔季讓女崔家富於圖籍玠防後造其門徧取觀覽捫腹曰已藏之經笥矣

佳婿

楊於陵字達夫有奇志年十八擢進士第韓滉少許可獨奇之謂妻栁氏曰吾閱人多矣求佳婿貴且壽無如於陵者有子必爲宰相以女妻之唐徳宗朝爲中書舍人

仙防

越漁者楊父一女絕色有謝生求娶焉父曰吾女有詩兩句能續之則可詩曰珠簾半牕月修竹一簾風謝曰何事今宵景無人解與同女曰天生吾夫遂偶之七年忽瞑目而逝後見之江中曰吾本水仙謫居人間耳楊敬眞田家女也適王淸後得仙去

楊収女妻裴坦之子器用多用犀玉坦命碎之楊徽之無子一女賢明知書以妻宋臯

楊侃奇韋孝寛之才以女妻之

楊素從妹妻封徳彞

楊雅以女妻歐陽永叔

楊東山母羅氏宋嘉定初侍母夫人入京就職潘楊長楊穿楊



奏四賦

揚雄字子云少好學口喫不能劇談漢元鼎中居岷山之陽有田一防有宅一區漢成帝朝有薦雄者上召雄待詔承明之庭奏甘泉河東校獵長揚四賦以經莫大於易作太莫大於論語作法言史篇莫善於蒼頡作訓纂箴莫善於虞箴作九箴賦莫深於離騷作反騷辭莫麗於相如作四賦家貧嗜酒有好事者載酒從遊劉棻從學作奇字王莽投棻四裔辭連雄雄時校書天祿閣治獄使者來雄恐從閣上投下幾死後仕莽故晦庵書曰莽大夫

鐵面

王休字子美調臺州黃巖尉白郡黥一武斷豪民州閭稱賀號爲鐵面少府

雞窠小兒

避舉瓊州人李守奉使至瓊道遇之至其家其諸父年百二十餘祖宋卿年百九十五次見雞窠小兒出頭下視宋卿曰此九代祖也不語不食不知其年

淸荀班荊

羊【商音河上按氏族譜云春秋末晉羊舌氏之後始單姓羊】

羊羮之怨

羊斟爲宋華元禦士元殺羊食士而不及斟斟曰疇昔之羊子爲政今日之事我爲政與入鄭師故敗

死友

羊角哀與左伯桃爲友聞楚王賢而歸之道遇雪度不能俱生乃並衣服與角哀伯桃入樹死角哀至楚爲上大夫平王以角哀賢備上卿禮葬伯桃後角哀自殺下從之

懸魚

羊續字興祖漢靈帝朝爲南陽太守獘衣羸馬府丞送生魚續受而懸於庭丞再送續出前所送者以杜其意

探環

羊祜字叔子續之孫蔡邕之外孫方五嵗令乳母於鄰家李氏園桑樹下探取金環李氏驚曰此吾亡兒所失乃知李氏子祜之前身也晉武時鎭襄陽在軍中輕裘緩帶身不被甲鈴閣之下侍衛不過十數人好遊峴山嘗與從事鄒湛同登慨然浩嘆及沒襄陽人建廟立碑其上望者流涕杜預名之曰墮淚碑遷尙書僕射

獸炭

羊琇仕晉爲散騎常侍性豪侈屑炭和作獸形以溫酒洛下豪貴效之

食藕

羊惇仕晉爲廣平太守嵗饑家餽不至拔藕而食朝廷聞之賜谷千斛以旌其淸

八伯八達

羊曼嗜酒與阮放等八人相友善號兗州八伯阮放爲宏伯郗鑑爲方伯胡母輔之爲達伯卞壺爲裁伯蔡謨爲朗伯阮孚爲誕伯劉綏爲委伯羊曼爲防伯擬古八俊

眞率

羊固仕晉拜臨海太守饌客甚盛羊曼拜丹陽尹饌客隨宜論者以固之丰腴不如曼之眞率也

晝臥書裙

羊欣字敬元年十二隨父爲令時王獻之爲吳興甚愛之欣嘗著新絹裙晝寢獻之入縣見之書裙數幅而去

折樹矟

羊侃善馬矟時少府造兩矟新成帝令試之侃執矟上馬左右擊刺提矟登樹樹折號折樹矟仕北魏爲侍中

踏龍尾道

羊昭業唐大順中與顧云同修史時僕射劉子長有淸名求髙逢休書爲先容謁之云潛啟書觀之但云昭業擬將一尺三寸汗腳踏龍尾道無一語及云云嘆息而已

羊陟漢黨錮八顧中人少淸直三遷爲尙書令羊衜仕魏爲上黨太守孫登表其有專對才子祜羊曇謝安之甥安與侄賭墅顧謂曇曰以墅乞汝羊璿之與謝靈運等爲四友【見荀氏】

防姻

羊祜身長七尺餘郡將夏侯威異之以兄霸之女妻焉後封萬嵗鄕君食邑五千戶

公羊相羊食萬羊叱石爲羊

王【商音太原周靈王子晉王子喬之後】

鬼穀子

王詡周末人受道老君居淸溪之谷號鬼谷先生

臣義

王陵少文任气漢髙帝功臣十八人位次陵居十三封安國侯髙後欲王諸呂陵爭之先儒云人臣之義當以王陵爲正

驪歌

王式爲昌邑王師以詩授王王廢徵式爲博士江公疾之令諸生歌驪駒式曰客歌驪駒主人無庸歸江公曰何拘曲也式謝病歸

後世必興

王翁孺漢武朝爲繡衣禦史嘆曰吾聞活千人者有封吾所活者萬餘人後世其興乎子禁禁子譚商立根逢時漢成帝朝同日封侯是爲五侯鳳曼崇亦禁之子共八子

獻頌

王褒字子淵蜀人益州刺史王襄令作中和樂職宣布詩因奏褒有軼材上徵之旣至作聖主得賢臣頌上令往益州祠金馬碧雞之神道病卒宣帝朝爲諫大夫

三世淸防

王吉字子陽漢宣朝爲博士諫大夫子駿元帝朝爲諫大夫駿子崇平帝朝爲司空三世以淸防著名

孝子忠臣

王尊字子贛爲益州刺史先是王陽守是州行部至卭郲九折阪嘆曰奉先人遺體柰何乘此險尊至是問吏曰此非王陽所畏道邪叱其馭曰驅之王陽爲孝子王尊爲忠臣爲東平相王以至親驕奢尊謂曰天下皆言王勇顧乃負貴安能勇如尊乃勇耳爲東郡太守河決浸瓠子金隄水盛隄壊吏民奔走惟一主簿在尊旁立不動水稍卻乃還漢成帝朝爲光祿大夫

牛衣

王章字仲卿漢成帝朝爲京兆尹欲上封事妻止之曰人當知足獨不念臥牛衣中涕泣時邪章不聴

養性論

王充字仲任家貧無書常遊洛陽市肆閱所賣書一見輒能誦著論衡八十五篇二十餘萬言晚年著養性論十六篇裁節嗜欲順神自守章帝詔以公車徵之不行

潛夫論

王符字節信漢末人少好學與馬融張衡崔瑗友善隠居著書號潛夫論皇甫規解官歸安定鴈門太守謁規規不爲禮王符在門規屣履迎之時語曰徒見二千石不如一縫掖言書生道義之貴也

望廬而還

王烈字彥方漢末人少有行義鄕裏有爭訟者將質之於烈或至塗而返或望廬而還

繡被墜前

王純字少林嘗詣京師於空舎中見一書生疾困曰吾腰下有金十斤願以相贈乞收骸骨純書生卒賣一斤營葬餘金置棺下後爲大度亭長有駿馬馳入亭而止大風飄綉被墜前乘馬到雒縣馬逸入他捨主人曰此我家馬也純因言葬書生事主人悵然曰我子也姓金名彥大恩久不報天以此彰卿徳耳

依劉

王粲字仲宣漢末避亂往依劉表於荊州曹子建云仲宣獨步於江南蔡邕每聞粲在門倒屣迎之與曹劉等爲建安七子【見陳琳】

臥冰得鯉

王祥字休徵事繼母朱氏盡孝母欲生魚時天寒冰凍祥解衣剖冰求之雙鯉躍出魏末爲三老南面幾杖以師道自居天子幸學北面乞言五子肇夏馥烈芬弟覽晉武朝八公同辰【見何曽】

輟社

王修七嵗防母以社日亡每社設祭哀哭閭裏爲之罷社

渾黙深沈

王昶字文舒魏末爲兗州刺史遷司空名其子曰渾曰深名其侄曰黙曰沈爲書以戒之有云物速成則疾亡晚就則善終朝華之艸夕而零落松柏之茂隆寒不衰

門容幡防

王濬少有大志嘗起宅開門前路廣數十步曰吾欲使容長防旛旗晉武朝爲益州刺史以平吳功拜大將軍

牀頭周易

王湛字處衝渾弟也少言語宗族以爲癡渾子濟嘗詣之見牀頭周易湛因剖析微濟嘆服晉武每見濟曰卿家癡叔死未對曰臣叔不癡爲汝南內史時稱王汝南

巖下電

王戎字濬仲渾子也幼而穎悟神彩秀徹視日不裴楷日戎眼爛爛如巖下電阮籍每適渾輒過視戎良久出謂渾曰濬仲淸賞非卿倫也與卿言不如共阿戎談嘗經黃公酒壚下過顧爲後車客曰吾昔與嵇阮酣暢於此自彼云亡吾便爲時羈紲今日視之𨿽近邈若山河晉元康中拜司徒封安丰侯

金溝

王濟字武子渾次子也風流豪爽气盡一時性好馬時洛陽地貴買地爲馬埒編錢滿之時謂之金溝

寧馨兒阿堵物

王衍字夷甫神情明秀方總角見山濤濤曰何物老嫗生此寧馨兒妻郭氏性貪鄙衍疾之口不言錢妻令婢以錢繞牀衍晨起謂婢曰舉此阿堵物去

口中雌黃

王衍初補元城令終日淸談每捉玉柄麈尾與手同色義理有未安隨卽更攺世號口中雌黃

風塵表物

王衍神姿髙徹王戎謂其如瑤林瓊樹自是風塵表物王惇曰夷甫處眾中如珠玉在瓦石之間顧愷之

稱其巖巖淸峙壁立萬仞晉永嘉初拜司徒

絕倒

王澄字平子有髙名每聞衛玠言輒嘆息絕倒時語曰衛玠談道平子絕倒永嘉初拜荊州刺史

三窟

王衍爲司徒以弟澄爲荊州惇爲靑州曰足以爲三窟矣

新亭之宴

王導字茂少有風鑑識量淸逺佐晉元帝中興號爲仲父諸賢出新亭飲宴周顗等相顧流涕嘆曰風景不殊舉目有山河之異導曰當與戮力王室尅復神州何至作楚囚對泣邪拜司空錄尙書事永寧初進位太保封郡公賜劍履上殿入朝不趨六子悅恬洽協邵薈

黑頭公

王珣字元琳洽長子也爲桓溫掾溫曰王掾當作黒頭公後果然嘗夢人以大筆如椽與之覺而語人曰當有大手筆事晉太元中爲散騎常侍弟瑉子曇首

難兄

王岷字季琰少有才藝名出珣右時語曰法防非不佳僧彌難爲兄後代王獻之兼中書令二人素齊名時謂獻之爲大令瑉爲小令

蠟珠之戲

王曇首內集任子孫戲適僧達下地作彪子僧防累十博棊不墜僧綽采蠟珠爲鳳凰

佳子弟

王羲之字逸少導從子也王惇曰此吾家佳子弟也與王承王悅爲王氏三少仕晉爲右軍將軍防稽內史

羲帖

王羲之臨池學書池水盡黑艸爲古今之冠論者稱其筆勢飄若遊雲矯若驚龍又曰煙霏霧結狀若斷而實連鳳翥龍蟠勢若斜而反直其最爲後世重者蘭亭記樂毅論黃庭經也性愛鵝爲山陰道士寫道徳經畢籠鵝以歸在戢山爲老姥書六角扇各五字人競買之子七人其知名者之凝之徽之操之獻之也獻之子靜之

蘭亭勝集

王羲之爲防稽內史上已日與同寮宴於山陰蘭亭賦詩成四言五言各一首者十一人王羲之謝安謝萬王肅之凝之林之徽之徐丰之孫綽孫統袁嶠之成五言一首者十五人郗曇華茂庾犮王丰之魏滂謝繹曹茂之

庾蘊華平桓偉王元之蘊之渙之孫嗣詩不成罰酒者十六人王獻之謝瑰卞廸

卓髦王模孔熾劉宻虞谷華耆謝藤呂系呂本曹禋任凝後綿勞夷宋景祐中防稽守蔣某修永和故事詩云一段西園曲水聲水邊終日防冠纓幾多詩筆無停輟不似當年有罰觥

西山爽气

王徽之字子猷風流爲一時之冠爲桓沖參軍衝曰卿在府日久比當相料理徽之初不酬答但以手扳拄頰云西山朝來致有爽气耳性愛竹嘗寄居空宅中便令種竹曰何可一日無此君邪居山陰夜雪初霽月色淸朗忽憶戴逵逵時在剡溪便乘小舟造門不前而返曰乘興而來興盡而返何必見戴安道邪仕晉爲黃門侍郎

管中窺豹

王獻之字子敬髙邁不羈年數嵗觀門生樗蒲曰南風不競門生曰此卽於管中窺豹時見一斑獻之怒拂衣去有愛妾名桃葉其妹名桃根子敬嘗臨渡歌以送之因名其渡曰桃葉渡晉大元中爲中書令

廢蓼莪

王裒字偉元父死廬墓攀柏悲號涕著於樹爲之枯隠居教授讀詩到蓼莪未嘗不三復流涕門人爲之廢蓼莪一篇【晉孝友傳】

神仙中人

王恭字孝伯美姿儀人目之曰濯濯如春風栁嘗披鶴涉雪而行孟昶見而笑曰眞神仙中人

王掾不癡

王述字懷祖年三十未知名人謂之癡王導辟爲中兵屬問以江東米價述張目不答導曰王掾不癡人何言癡

江東獨步

王坦之字文度述子也甚愛之長猶抱置膝上弱冠與郗超有重名時語曰盛徳彬彬郗嘉賔江東獨步王文度四子怡

愉國寶忱

述坦之愉三世皆中書令

披褐捫虱

王猛字景略隠華陰山懷佐世之志晉桓溫入闗猛披縕袍詣之捫虱談當世事旁若無人溫異之後仕秦苻堅爲相

將門有將

王鎭惡猛之孫五月五日生猛曰是兒將興吾門矣年十三而苻氏敗寓食黽池李方家曰遭英雄主取萬戶侯當厚相報歸晉客荊州劉裕見而異之曰將門有將署參軍裕北伐鎭惡爲龍驤將軍過黽池造李方家升堂拜母厚加酬賚鎭長安爲沈田子所圖裕受命追封龍陽縣侯

貂裘采藥

王之字方平宋武辟召不就拂衣歸耕宋文帝時從兄敬爲吏部尙書解貂裘與之卽著以采藥釣於上虞之石頭或問漁師得魚賣否曰亦自不得得亦不賣

白面書生

王謨爲彭城太守勸宋文帝伐魏帝言謨諫事令人有封狼居胥意沈慶之曰陛下欲伐國而與白面書生謀之事何由濟

蓮幕

王儉字仲寶袁粲曰此兒𨿽小已有棟梁之器年十八拜祕書郎仕齊領吏部用庾杲之爲長史蕭沔與儉書云庾景行泛緑水依芙蓉何其麗也時人以儉府爲蓮花幕

金友

王銓字公衡王錫字公嘏梁人皆琳子也銓學不及弟而孝行齊焉世謂玉昆金友

白圑扇

王摛善屬文時王儉使賔客事多者賞之何憲爲勝賞以五花簟白圑扇摛後至操筆立成文辭華美乃命抽憲簟掣取扇登車而去

靑箱學

王淮之字元魯梁人自曾祖彪之而下四世並禦史中丞家世相傳並諳江左舊事緘之靑箱世傳王氏靑箱學

明珠彈雀

王貞字孝逸七嵗善綴文隋開皇初齊王暕以書召之曰夫山藏美玉光照廊廡之間地蘊神劍气浮星漢之表貞謝啟曰學無半古才不過人枉髙車以載鼷辱明珠之彈雀

鼔琴河汾

王通字仲淹初篤學慨然有濟蒼生之志西遊長安見隋文帝於太極殿奏太平十二防不見用楊素甚禮重之居河汾教授生徒續詩書修元經董常程元房杜王魏等咸北面受王佐之道蓋千餘人鼓琴於汾亭有釣者過而嘆曰居山澤而有廊廟之志諡曰文中子弟凝字叔恬二子福郊福畤三孫勔勮勃

鬥酒學士

王績字無功隋大業中舉孝防還鄕種黍蒔藥釀酒自供以周易老子置牀頭遊北山東臯著書自號東臯子唐武徳初待詔門下省官給酒一斗號鬥酒學士

飲至五斗不亂著五斗先生傳及醉鄕記

激濁淸

王珪字叔玠唐太宗朝爲諫大夫嘗令品藻當代人物珪曰激濁淸臣於數子亦有一日之長當時以爲確論

碧紗籠

王播字明微時客揚州木蘭寺隨僧飯厭之飯後擊鐘後鎭是邦前所題詩已碧紗籠矣唐穆宗朝拜相

五經指南

王元感唐武后朝明經髙第撰書糾繆春秋振滯禮繩愆數百篇魏知古嘆曰五經指南也徐堅等薦之詔褒美爲儒宗授四門博士

三珠樹

王勃字子安唐髙宗朝對防髙第與兄勔勮並著才名林易簡稱爲三珠樹勃爲文磨墨數升酣飲引被覆面臥及寤援筆成篇不易一字時謂腹藳請爲文者日眾金帛丰積人謂勃心織筆耕因作沛王鬭雞檄被斥終朝散郎

輞川

王維字摩詰開元中維爲尙書左丞弟縉爲蜀州刺史維表已五短縉五長別墅在輞川有欹湖栁浪茱萸沜辛夷塢與裴迪遊其中賦詩爲樂東坡云摩詰詩中有畫畫中有詩祿山亂爲所得宴凝碧池維詩云萬戶傷心生野煙百官何日再朝天秋槐葉落空宮裏凝碧池邊奏管弦賊平維以此詩獲宥

宮詞

王建唐元和間人以宮詞名家凡一百有四篇逸詩九篇

沈香檻

王元寶巨富以金銀疊屋紅泥泥壁置禮賢堂沈香爲軒檻碔砆甃地錦文石爲柱礎銅綫穿錢爲園徑人謂王氏富窟

西江集

王仁裕幼夢出其腸胃以西江水滌之見江中沙石皆籕文文思日進乃集平生所作詩文爲西江集五代漢髙祖時爲翰林學士遷尙書知貢舉門生王溥和凝範質皆至宰相與門生飲掛詩板於坐次云二百一十四門生春風初長羽毛成

金鼎

王溥字齊物趙太祖朝拜相座主王仁裕賀以詩云一戰文場拔趙旗便攜金鼎贊無爲白麻驟降何恩厚黃閣初開喜可知跋敕案前人到少築沙堤上馬行遲押班長得遙相見親狎爭如未貴時藏書萬卷長子貽孫徧覽之幼子貽永慶曆中拜相

三槐堂

王祐字景叔趙太祖命使魏州曰卿還當與王溥官職及還得謫或曰意公作王溥官職矣曰祐不做兒子二郎必做手植三槐於庭曰吾子孫必有爲三公者天下謂之三槐王氏官至兵侍子旦

聖徳老臣

王旦字子明相眞宗於景徳祥符間福祿榮名者十有八年爲天書使常悒悒不樂魏野獻詩云西祀東封俱了畢歸來相伴赤松遊公甚喜仁宗親篆其碑云聖徳老臣之碑諡文正三子雍衝素

四諫

王素字仲儀宋仁宗禦筆親除四諫官素其一也【見蔡襄】帝曰王素眞禦史也時目爲擊鶻出入侍從將帥三十餘年以工部尙書致仕諡懿敏子鞏

冰蘗聲

王質字子野文正之侄也其在相門弗驕弗華以貧爲寶仁宗朝歷蔡州盧州荊南府數郡所至以冰蘗聲

經綸才

王禹偁字元之七嵗能文畢文簡畱於子弟中講學一日太守席上出詩句云鸚鵡能言爭似鳳文簡書之屏間元之書其下云蜘蛛𨿽巧不如蠶公曰經綸才也太宗聞其賢召拜右拾遺賜緋特命文犀帶寵之獻端拱箴上曰元之文章當是天下獨步眞宗朝除知制誥子嘉言嘉祐

手搏狀元

王嗣宗字希阮趙太祖朝與趙昌言爭狀元上命二人手搏嗣宗勝故種放曰卿以手搏得狀元爲泰山司理有詩云欲掛衣冠神武門先尋水竹近南村卻將舊斬樓蘭劍買得黃牛教子孫

紫微

王欽若字定國少時夜視天文有紫微字宋祥符中大拜以故相守杭州有一老尉蒼顏華發乃同年生也公憐之薦於朝特攺京秩尉詩謝云當年同試大明宮文字𨿽同命不同我作尉時君作相東皇元沒兩般風

眞宰相

王曾字孝先眉目如刻畫布衣時以梅詩謁呂文穆云雪中未問和羮事且向百花頭上開呂曰此已安排作狀元宰相矣弱冠三試皆首冠劉子儀戲之曰狀元試三一生喫著不盡公正色答曰曾生平之志不在溫飽仁宗朝大拜範文正曰王公眞宰相也韓魏公言沂公徳器謹厚當時有得其品題兩句者皆以爲榮封沂公

變法

王安石字介甫宋熈寧中自參政拜相變新法有靑苗市易保馬保甲新經字義水利雇役等名色後罷相歸金陵自悔變法之非於鐘山書院多寫福建子三字恨爲呂惠卿誤也先是拜相之日取筆題窗雲霜松雪竹鐘山寺投老歸歟寄此生致仕居金陵白下門外遊鐘山憩法云寺是日正當霜雪虛窗松竹皆如詩中之景公憮然山谷云公晚年詩律精嚴毎諷味之便覺沆瀣生牙頰間封荊公號半山子雱弟安國在經筵二十七年

西漢風

王珪字禹玉宋慶曆中及第試學士院其文典麗有西漢風治平四年召至蘂珠殿兼端明學士賜盤龍金盆神宗朝大拜晚號志堂居士有華陽集百卷同範景仁知貢舉

花瑞

王珪監維陽郡王安石爲幕官陳升之爲衛尉丞時韓魏公出守是邦初夏圃內芍藥開有金腰帶四朶公召四人同賞各簮一朶後相繼爲相果花瑞也

元祐名臣

王存字正仲恂恂不爲詭激至有所中確不可奪溫公曰並馳萬馬之中能駐足者其王存乎呂希哲薦爲元祐名臣官至尙書

天子門生

王奇字漢謀爲李文定客嘗題詩屏間云鴈聲不到歌樓上秋色偏欺客路中文定薨章聖臨奠見而愛之召見賜及第有詩謝云不拜春官爲座主親逢天子作門生

梅溪集

王十朋字齡紹興中廷試第一賦不欺詩云室明室暗兩奚疑方寸常存不可欺莫問天髙鬼神惡直須先要自家知號梅溪有梅溪集朱文公爲序爲司業遷侍禦史太學五賢詩

王霸王梁王常並雲臺二十八將中人

王粹金穀二十四友中人

王曇首旣爲家寶又爲國珍兄弟分財惟取圖書而已王彬曇首之子善艸時語曰三眞六艸天下之寶王渙睢陽五老中人

僊道

七轉靈符

王逺字方平明天文圖防漢桓帝問以災祥題宮門四百餘字帝令人削之入板裏老君賜之七轉靈符號總眞眞人領仙公萬五千人嘗降蔡經家教以尸解

鳬舄

王喬漢明帝時爲葉令每朔望自縣詣朝帝怪之宻令太史伺望言其臨至輒有雙鳬從東南來舉羅張之但得一隻舄詔上方視則四年所賜尙書官屬履也

肉芝

王喬蜀人益州北平山有白蝦蟆謂之肉芝非仙材莫之致也喬食之得道武陽有喬仙祠

柯山

王質入石室山伐木見二童子奕棋局終坐下斧柯爛矣

石室石髓

王烈字長休入河東抱犢山中於石室中見一卷素書歸言於嵇康與共往取而失其所在又得石髓如飴卽自服半余畱半與康康不敢服凝而爲石烈私語弟子曰叔夜不應得道故也

懸崖取桃

王長趙升從張天師學道一日與臨萬仞懸崖下有紅桃二株師令下取之投崖而墜正立桃樹上道成得仙

瓊花金蟾

王興爲蒲江主簿隠秋長山洞中有千嵗金蟾見者得道山有瓊花開則有人升天興見瓊花金蟾白日上升

鏡中冠帔

王迪宋熙寧中爲洪州左司理有道人磨鏡俾迪自照見星冠羽帔縹緲鏡中遂棄官與妻偕隠新建簿劉簿送以詩云發如抹漆左參軍脫去靑衫作隠淪世上更無羈紲事壺中別有自由身鼎烹玉免山前藥花看金鼇背上春莫怪少年能決烈藍田夫婦總登眞

金地玉泉

王公名敖號閬仙入白玉洞修道經年能藥及詩題龍宮云靈剎倚山光無塵染洞房云籠金地暖龍噴玉泉香王禦史贈以二詩一云白布襴衫白布裙不羈蹤迹似浮雲而今卻有靑牛跨便是當年李老君

少室仙伯

王逺知天臺山道士也師陶隠居傳符籙作易經十五卷一日雷雨雲霧中一老人叱曰所泄禁書何在上帝命攝六丁雷電取去後司命授逺知爲少室仙伯【雲笈經】

女徳防姻

貞婉

王惠風衍之女也貞婉有志節爲湣懷太子妃太子廢衍請絕防惠風號哭而歸

燕華君

王綸宋祥符中爲太子中允有女年十八自稱燕華君謂父曰與汝有洞天之緣初不識字而能詩其雪詩云何事月娥欺不在亂飄瑞葉到人間與人言天上有瑞木花開六出後適呂氏懵然不復能詩矣

二八字媒

王氏暮年未嫁作詩曰白藕作花風已秋不堪殘睡更回頭晚雲帶雨歸飛急去作虛牕一夜秋趙徳麟鰥居見詩求防人以爲二十八字媒也

卿答

王渾妻鐘氏嘗卿王渾渾止之答曰親卿愛卿是以卿卿我不卿卿誰當卿卿渾字衝見猶子濟趨庭而過渾曰生子如此足慰人心鐘曰使新婦得配參軍生兒當不止是謂渾弟淪也

王郎

王凝之娶謝奕女道蘊女初適凝之意殊不樂曰不意天壤間有此王郎

奇男子

王適懷奇負气處士侯髙有一女曰吾女必嫁官人不與凡子適曰吾求婦久矣此翁差可人意謂媒嫗曰吾明經及第卽官人也嫗曰得一卷書粗若告身者袖以往則可翁見文書銜袖卽許之後聞金吾將軍李惟簡喜士造門曰天下奇男子王適願見將軍白事一語合意薦爲參軍遷監察禦史

婿有風姿

王凱與弟粲避地荊州依劉表表欲以女妻粲嫌其形陋以凱爲風姿遂以妻凱

公輔器

王曾未第時李文靖慕之爲婿語夫人曰此人當爲公輔時呂文穆亦欲擇之爲婿曾曰李公知我從李氏

頑僻

王坦之弟小字阿智年長昬愚無肯爲防孫綽曰我一女不惡坦之白父驚喜成防女之頑僻過於阿智

擇徳

王通曰防娶而論財非也古者男女之族各擇徳焉王荊公之妹能詩適張奎封長安縣君

王荊公之女能詩適吳安持封蓬萊縣君

王仲舒二女長適諫議大夫李行修早世復防其妹東坡娶王氏後又娶其妹爲繼室

王仲徳宋將軍也有妹賢淑以妻郭逸

王克正一女手相甚貴以妻陳恕

王敬與孔淳之世爲方外之遊以女妻其子王當爲陳州刺史擇姚崇爲婿

王戎女適裴頠貸錢十萬未還女歸寧戎不悅王平甫之女適劉天保有詩云不緣燕子穿簾幙春去春來那得知

王毛仲嫁女曰萬事皆已具但未得客耳

王逸少坦腹東牀郗鑑曰此正佳婿

王湛自求郝仲將之女有淑徳

王旦娶趙昌言女及爲相防姻不求門閥

王純亮娶山谷妹山谷有畱王郎一詩

王禹玉選鄭達夫爲婿後拜樞相

王陶滕甫爲連袂王炳張恕亦爲連袂

薛元超三恨第一恨不娶王家女

王仁妻名羅敷姓秦氏邯鄲美女也

花王山王蜂王象王

王氏於晉爲盛而有兩派一派漢王書之後有王融融二子祥覽覽有從兄曰雄雄二子渾乂渾生戎封安丰侯乂生衍爲尙書令覽六子長子裁生導其後最盛四子正生曠曠生逸少其後亦盛此瑯琊臨沂王氏也一派漢代郡守王澤之後澤生昶昶四子渾深淪湛渾四子尙濟澄汶湛子承承子述述子坦之世封藍田縣侯故稱述爲王藍田此晉陽太原王氏也有兩渾一戎父爲涼州刺史一濟父錄尙書事兩澄一衍弟字平子一濟弟字道深兩安期一含子應一湛子產兩愷一晉武舅一

切之子兩處衝一邃字一湛字兩人一衍父一緒父然世說云王武子與從兄恬不平則其初豈亦同源乎抑或朝貴盛而通譜乎後之王姓皆出此兩族云

蘭亭考異

任凝【一作汪凝】曹禋【一作禮】王摸【一作楊摸】

卓髦【一作丘髦】後綿【一作澤】庾犮【一作旻】

黃【商音江夏顓帝曾孫陸終之後受封於黃其後以國爲氏】

珠履

黃歇號春申君相楚二十三年門下客三千人其上客皆躡珠履趙使見之大慙

叱石起羊

黃初平牧羊有道士將入金華山石室中四十餘年其兄初起尋之道士引至山中相見兄問羊所在曰在山東往視之但見白石初平叱云羊起白石俱起成羊數萬頭初起就之學道服松脂茯苓常有童子色後初平攺爲赤松子初起攺爲魯般【仙傳黃一作皇】

政治第

黃霸字次公守潁川外寛內明治爲天下第一在郡八年吏民咸稱神明

黃童無雙

黃香字文彊年九嵗失母事父盡孝暑則扇其牀枕寒則以身溫席太守劉防聞而異之署爲門下孝子幼能文章專精經典京師語曰天下無雙江夏黃童漢肅宗詔詣東觀讀所未見書又召詣安福殿言政事拜尙書郎遷尙書令子瓊

被褐懷寶

黃瓊字世英漢永建中公卿多薦之公車徵至拜議郎稍遷尙書僕射初隨父在臺閣習見政事及後居職達練官曹與周舉同時輔政名重朝廷郎顗薦之曰被褐懷寶含味經籍孫琬

陂量汪汪

黃憲字叔度漢安帝朝舉孝防不就陳蕃周舉常相謂曰旬月之間不見黃生鄙吝之萌復存乎心矣郭泰曰叔度汪汪若千頃陂澄之不淸淆之不濁不可量也

對日食

黃琬字子琰少辧慧祖瓊爲魏郡太守漢建和元年正月日食京師不見而瓊以狀聞詔問所食多少瓊未有以對琬在旁曰何不云日食之餘如月之初卽以其言應詔後爲五官中郎將

柘枝舞

黃通累舉不第作官數任年將耳順再應舉或嘲之曰老婦舞柘枝剰員呈武藝

龍頭獨露

黃裳字冕仲常有魁天下之志自敍云予家劍潭之濵斗牛之光上下相照風雷之信有時變現宋元丰中南劍州譙門一柱忽爲雷擊作詩云風雷昨夜破枯株借問天公有意無莫是臥龍蹤迹困放開頭角入云衢次年果魁天下工詩有演山集

黃氏審言

黃庶字亞夫工詩如書對聖賢爲客主竹兼風雨似咸韶史解戮人惟戮古地能埋死不埋愚皆奇崛又怪石絕句爲世所稱山谷嘗手書其宿趙屯一詩刻於星子灣跋云先君平生刻意於詩與子美吾祖冠古之評何異亞夫眞黃氏之審言矣子大臨庭堅叔達

江西詩祖

黃庭堅字魯直東坡薦之云瑰奇之文絕妙當世孝友之行追配古人初與李公擇相見於舒州石牛洞山谷寺常遊而樂之故自號山穀道人謫涪州別駕因號涪翁謫黔州寓開元寺寺有摩圍泉因號摩圍老人呂居仁等推爲江西詩祖元祐中爲太史子相

惇厖

黃相小字小徳生母出於微賤故谷詩云解著潛夫論不妨無外家坡次韻有云名駒已汗血老蚌空泥沙山谷在黔中與王瀘州帖云小子相今年十四骨相差厖厚又詩云小兒未可知客或許惇厖

雪鴒風鴈

黃大臨字元明自號寅庵山谷之謫黔州也元明送之故書萍鄕縣壁云兄元明自陳畱山渡漢沔上防峽過一百八盤涉四十八渡送余至摩圍山掩淚握手臨別有詩云急雪鴒相並影驚風鴻鴈不成行

騎驢圖

黃叔達號知命君在黔中所作數詩附山谷集中殊有家法當由山谷潤色以成弟之名嘗與陳履常謁法云禪師夜歸衣白衫騎驢緣道揺頭而歌履常行於後一市驚以爲異人明日李伯時畫以爲圖邢惇夫作歌

靑瑣登賢

黃防字夷仲山谷叔父也元祐中拜給事中議論引大體山谷詩云廊廟從來不在邊黃庭靑瑣慶登賢

忠鯁

黃昭字晦甫山谷伯父也元祐中爲閩漕召拜禦史山谷曰伯父在家著孝犮之譽立朝有忠鯁之節子友聞友益友顏

酒失

黃友聞字聞善與栁氏兄弟杯酒相失山谷有詩云自入醉鄕無畔岸心與歡伯爲友朋更闌罵坐客星散午過未蘇發鬅鬙

貧樂齋

黃友顏字顏徒作貧樂齋山谷以二詩詠之其一云小山作朋友義重子輿桑香艸當姬妾不須珠翠妝鳥烏窺凍硯星月入幽房兒報無炊米浩歌繞屋梁

幼悟

黃鑑七嵗不能言其祖喜其風骨之美遇物誨之一日攜至池上祖曰水馬池中走對曰遊魚波上浮後任臺閣

稼村

黃公度宋紹興中進士第一喜詩有稼村集十三卷與定光子倡和有云嗜酒揚雄官落魄耽詩沈約瘦伶俜何時握臂論今古經庫勞君一啟扄

十要道

黃中字通老宋紹興中爲祕書監以言不盡用浩然有歸志乃陳十要道之說晦翁致書云明公兩朝元老上還印綬天子賜幾杖而乞言焉天下知徳之士莫不仰慕下風俱有執鞭之願而進於門人弟子之列官至端明殿直學士年八十五

遇僊

黃覺因送客都門外入旅捨遇洞賔乃取酒與共飲呂曰明年江南相見旣而果得江南見一道士俵大錢七文其次十文又小錢二文仍與藥可數寸許曰毎嵗但以酒磨服可保一嵗無疾年七十餘藥亦垂盡作詩曰牀頭歷子無多日屈指明年七十三是年果卒

黃祖性急爲江夏太守以禰衡爲書記竟害之黃蓋爲周瑜部將赤壁之捷建防火攻爲江表虎臣黃敬直武陵人晉太元中緣溪釣魚至桃花源黃滔字文江以賦擅名有景陽井館蛙宮等賦有泉山秀句集二十卷唐幹寧中登第仕至禦史

女徳婚姻

國色

黃公者齊人有二女皆國色常謙辭云醜惡醜惡之名播於逺近長而無婚衛有鰥夫冒然娶之乃國色此違名而得實矣

醜女

黃承彥沔南名士也謂諸葛孔明曰聞君擇婦家有醜女才堪相配孔明許婚卽載送之諺曰莫學孔明擇婦正得阿承醜女

十年擇對

山谷季妹適張叔和有詩云有齊先生之季女十年擇對無可人莫笑張公堂上塵家風孝友故相親一妹適王純亮字世弼山谷有詩云墨以傳千古文章之印歌以寫一家兄弟之情江山千里俱頭白骨肉十年終眼靑一妹適李安詩亦文章士也

娶巫女

黃霸微時與善相者同出見一婦人相者曰此婦人當貴訪之乃巫家女霸卽娶之與終身焉

黃郎

黃仁覽字紫庭師許君學仙許君以女妻之稱曰黃郎嘗爲靑州從事晝居官所夜則還家父母怪之紫庭自陳其誠取所攜靑竹杖化靑龍乘去封衝道眞人

重義

黃年字徳昭號竹溪先生初應科舉有縣尉爲考官見公大奇之曰安得此郎出我門下旣領薦尉喜許妻以女及登第回尉已捐館妻子防防相遇於道公哭之慟使人導意遂定婚焉宋紹興中爲侍禦史遷給事中

黃山谷娶謝師厚女

山穀子相骨气厖厚眉人石信道以女妻之早嵗成婚

黃芻字季野陳魏公以聶夫人女弟妻之而季野早夭

黃榦字直卿號勉齋從朱晦翁學朱以女妻之蘇黃雌黃黃姚黃鵝黃飛黃

氏族大全卷八﹤子部﹐類書類﹐氏族大全﹥

欽定四庫全書

氏族大全卷九

十陽下

張【商音淸河黃帝第五子靑陽生揮爲弓正觀弧星始制弓矢主祀弧星因姓張氏魏範雎入秦攺姓張氏】

通先生

張果隠中條山世傳數百嵗其貌如年六七十者唐宗遣徐嶠以璽書邀之肩輿入宮詔以玉眞公主降先生果笑不奉詔還山擢銀靑光祿大夫賜號通先生未幾卒帝爲立棲霞觀

善頌

張老晉大夫獻文子成室張老曰美哉輪焉美哉奐焉君子謂之善頌善禱

舌在

張儀魏人學穀子之術以遊說顯名楚相誣以盜金箠擊徧體歸謂其妻曰視吾舌尙在否曰在曰舌在足矣後爲秦相

取履

張良字子房少遊下邳圯上【楚人謂橋曰圯】有一老父至其所墮履圯下曰孺子下取履良取而跪進父以足受之曰孺子可教矣期以再防良凡三往父乃出書一編與之曰讀是爲王者師後十三年見我濟北谷城下黃石卽我也旦日視書乃太公兵法後過濟北果得黃石寶祠之良死並葬其石伏臘上冢祠黃石佐漢祖運籌帷幄決勝十里與蕭韓爲三傑封畱侯曰吾以三寸舌爲帝者師封萬戶侯此布衣之極於良足矣願棄人間事欲從赤松子遊耳泗水亭銘漢功臣十八良第三諡文成侯子不疑嗣爲侯次子辟彊年十五爲侍中

美士

張蒼秦時爲禦史主柱下方書歸漢從沛公攻南陽當斬解衣伏質身長大肥白如瓠王陵怪其美士言於沛公而免之以文學律曆爲漢名相歷事兩朝年老無齒食女子乳百餘嵗卒

結襪

張釋之事漢文帝十年不得調後爲廷尉天下無寃民王生者善爲黃老言嘗召至廷中公卿盡防王生顧

謂釋之爲我結襪釋之跪而結之聞者重王生而賢釋之

乘槎

張騫漢武時奉使大夏乘槎到河源見一婦人織一丈夫牽牛飲渚女與一石歸問嚴君平君平曰此織女支機石也漢書不載

防獄

張湯爲兒時隨父爲長安丞守舍防盜肉父怒笞之湯掘燻得防及余肉劾防掠治傳爰書訊鞫論執具獄磔防堂下父視其文辭若老獄吏大驚乃使書獄漢武朝遷大中大夫子安世又八世至張吉皆貴盛故班固不敢以入酷吏傳

七葉侍中

張安世字子孺漢宣立以定防功拜大司馬安世以父子封侯在位太盛乃辭祿詔都內別藏張氏無名錢以百萬數自宣元以來金張之家七葉皆侍中三子千秋延壽彭祖

五日京兆

張敞字子髙漢宣帝朝尹京兆九年枹鼓稀鳴椽絮舜以敞有劾當免曰五日京兆耳嘗爲婦畫眉長安中傳京兆眉嫵

帝師

張禹字子文明習經學試爲博士身居大第前堂教授後堂理絲竹管弦於弟子中親愛戴崇敬彭宣而疏之崇至則將入後堂飲食管弦鏗鏘極樂宣來但於便坐講論經義日晏賜食不過一肉巵酒相對元帝朝詔禹授太子論語成帝卽位尊禮師傅令與鄭寛中說書金華殿河平中拜相封安昌侯傳曰禹以儒宗居相位子宏嗣安帝朝亦有張禹字伯逺封安鄕侯

白馬生

張湛字子孝漢光武朝拜光祿勲常乘白馬上毎見之輒曰白馬生且復諫矣

岐麥之歌

張湛字君遊少時志美行厲諸儒號曰聖童漢建武中爲漁陽太守民歌曰桑無附枝麥穗兩岐張君爲政樂不可支視事八年冦弭民富

張曾子

張霸字伯饒七嵗通春秋博覽五經鄕人號曰張曽子初舉孝防和帝召拜侍中中子楷

五里霧

張楷字公超通春秋尙書門徒百人徙隠農山學者隨之所居成市後華陰山南道有公超市性好道術能作五里霧順帝徵之不至

埋輪

張綱字文紀順帝漢安元年遣八使循行天下風俗綱獨埋其車輪於洛陽都市亭曰豺狼當道安問狐貍遂奏劾梁冀八使【名見馮羨】

印

張顥爲梁相一日雨後見一墮地化爲圓石顥椎破之得金印曰忠孝侯印顥表聞藏祕府靈帝朝爲太尉

十腰銀艾

張奐字然明前後仕進十腰銀艾注云銀印緑綬也以艾艸染之漢永壽中遷安定屬國都尉涼州三明【見段氏】

艸聖

張芝字伯英臨池學書池水盡黑凡衣帛必書而後練韋仲將謂爲艸聖靈帝朝爲太尉

萬人敵

張飛字益徳雄壯威猛爲世虎臣魏程昱等咸稱爲萬人敵蜀先主拜爲右將軍封西鄕侯評曰飛義釋嚴顏有國士風

博物

張華字茂先博物洽聞著博物志千篇嘗徙居載書三十乘作詩出於王粲猶恨兒女情多風雲態少晉武朝拜侍中中書賜金章紫綬永熙末少子韙以中臺星折勸華避位不聽竟爲趙王倫所害

思蒓

張翰字季鷹有淸才善屬文號爲江東步兵晉惠朝齊王冏辟爲東曹掾謂顧榮曰吾本山林間人以明防前以智慮後榮曰吾當與子采南山蕨飲三江水耳因秋風起思吳中菇米蒓羮鱸魚鱠嘆曰人生貴適志耳富貴何爲卽引去嘗曰使我有身後名不如生前一杯酒

當代文宗

張載字孟陽爲當代文宗貌極醜遊洛陽市羣女以瓦石擲之仕晉爲著作佐郎弟協字景陽次弟亢字季陽並博學有俊才與陸機云齊名時稱三陸三張贊云載協飛芳棣華相映

六經鼓吹

張衡字平子作二京賦十年乃成孫綽曰張衡左思二京三都賦六經之鼓吹也作渾天儀著靈憲算罔論數術窮天地制作侔造化晉永和中拜尙書

理窟

張慿字長宗嘗詣劉惔惔處之下坐王蒙與惔論言有不通慿於末坐判之一坐皆驚惔延之上坐晉簡文帝召之與語曰張慿勃窣爲理窟

正始遺風

張緒風姿淸雅時靈和殿前植蜀栁帝曰此楊栁風流可愛似張緒少年時帝毎嘆其淸談袁粲曰緒有正始遺風宋明帝朝爲中書令子充

髙臥風月

張充字延符與王儉書云介然之志聳峭霜崖確乎之情風行海岸又雲飛竿釣渚濯足滄洲獨浪煙霞髙臥風月不能事王侯覓知己也儉以示緒緒杖之一百梁初爲祭酒

孝張裏

張敷字景小名樝父小名梨宋文帝問之曰樝何如梨對曰梨是百果之宗樝何敢比父卒毀瘠過制詔攺其居曰孝張裏宋武帝朝拜中書郎子融

海賦

張融字思光弱冠有名道士陸修靜以白鷺羽扇遺之曰此旣異物以奉異人作海賦顧凱之曰實超虛但恨不道鹽耳卽注曰漉沙白熬波出素積雪仲春飛霜暑路有文集數十卷行世名玉海集初解褐爲宋參軍

碧山學士

張褒梁天監中不供學士職禦史彈劾之褒曰碧山不負吾乃焚章長嘯而去杜詩云碧山學士焚銀魚

論事回天

張素諫唐大宗修洛陽宮魏徵聞之曰張公論事有回天之力可謂仁人之言爲左庶子

翠微頌

張昌齡王公謹舉進士王師旦知貢舉黜之以其文浮靡恐傷雅道貞觀末翠微宮成詣闕獻翠微頌上愛其文補通事舍人

三防張家

張儉字師約貞觀中爲營州都督兄文師大僕卿弟延師左將軍並賜銀靑光祿大夫兄弟門皆立防時號三防張家

萬石張家

張文瓘字稚圭髙宗朝拜侍中四子潛沛洽涉官皆三品時號萬石張家

靑錢學士

張鷟字文成兒時有紫文大鳥止於庭太公曰五色赤文鳳也紫文鸑鷟也殆將以文章瑞朝廷乎遂名鷟髙宗朝八以制舉皆中甲科貟半千稱其文猶靑銅錢萬選萬中時謂靑錢學士

明經髙第

張知謇歷十一州刺史則天奇其貌詔工圖之中宗立封範陽郡公弟知晦知泰知黙共五人皆明經髙第

六郎

張易之弟昌宗得幸於則天兄弟出入禁中貴震天下呼易之五郎昌宗爲六郎楊再思曰人言六郎似荷花乃荷花似六郎耳

宰相材

張柬之爲荊州長史則天欲得一奇士用之狄仁傑曰張柬之𨿽老宰相材也卒用爲相誅二張中宗復辟有安社稷功封漢陽郡王皇甫徹詩云烈烈張漢陽左袒誅諸武茂勲鑄鐘鼎江山食茅土至今稱五王卓立邁千古

金鑑錄

張九齡字子壽唐開元賢相也千秋節公王皆獻寶鑑九齡上事鑑十章號千秋金鑑錄李林甫欲中傷之九齡作海燕詩雲海燕𨿽微物乘春亦暫來豈知泥滓濺只見玉堂開繡戶時雙入華堂日幾回無心與時競鷹隼莫相猜帝賜白羽扇獻賦自況末云苟效用之得所𨿽殺身而何忌又曰縱秋气之移奪終感恩於篋中開元後天下呼曲江公而不名弟九臯九章子拯孫仲芳生而岐嶷父友髙郢異之曰此兒必爲國器後爲禦史

鳴珂裏

張嘉貞唐開元中拜中書令弟嘉祐進左金吾毎朝軒蓋騶導盈園巷時號所居坊曰鳴珂裏子延賞延賞子靖靖子次宗四世並爲中書舍人

識一丁

張靖字元理爲盧龍節度使曰而輩挽兩石弓不如識一丁字軍士銜之唐元和中拜平章事祖父爲相號三相張家

幽谷一叟

張鎬字從周有大志觀經史猶漁獵然蕭嵩薦之曰用之則爲帝王師不用則幽谷一叟耳杜詩云張公一生江海客元宗擢爲右拾遺不數年出將入相

曵白

張奭唐開元中就試花萼樓下手持試紙竟日不成一字時人謂之曵白

矮屋擡頭

張彖爲華陰簿爲守令所抑嘆曰大丈夫有淩雲蓋世之气而拘於下位如立身矮屋之下使人擡頭不得棄官歸

罵賊

張巡志气髙邁唐天寶中祿山反巡守睢陽防槁爲人剡蒿爲矢大小四百戰糧盡城陷罵賊而死尹於奇以刀抉其口齒存者三四

燕許筆

張說字道濟唐開元中爲中書令封燕國公蘇頲封許國公皆以文章著名時號燕許筆帝有所爲必使視艸三子均垍淑均授大理卿杜贈詩云通籍逾靑瑣亨衢照紫泥後均垍皆以從祿山而敗

煙波釣徒

張志和字子同金華人母夢楓生腹上產志和初名齡肅宗命待詔翰林賜今名因親喪不仕居江湖自號煙波釣徒每垂釣不設餌志不在魚也號眞子觀察使陳少遊表其居曰眞坊爲買地大其閭號回軒巷門前阻水爲構一橋號大夫橋陸羽問孰與往來對曰太虛爲室明月爲燭與四海諸公共處未嘗少別何有往來帝賜奴婢各一志和配爲夫婦名曰漁童樵靑有漁歌云西塞山前白鷺飛桃花流水鱖魚肥靑蒻笠綠簔衣斜風細雨不須歸松江蠏捨主人歡菇米蒓亦共餐楓葉落荻花幹醉宿漁舟不覺塞雲溪灣裏釣魚翁舴艋爲家西復東江上雨浦邊風更著荷衣不嘆窮兄鶴齡築室越州東郭椽棟不施斤斧

艸聖

張旭嗜酒善艸書每大醉呼叫狂走乃下筆或以頭濡墨而書旣醒自視以爲神世呼張顚與李白等爲飲中八仙杜甫歌云張旭三杯艸聖傳揮毫落紙如雲煙

艸木知名

張萬福三世明經徳宗召拜濠州刺史謂曰先帝攺爾名所以褒也朕謂江淮艸木亦知爾威名仍賜舊名

天麒麟

張盥始生三朝劉禹錫與宴故其詩云爾生始懸弧我作座上賔舉筯引湯餅祝詞天麒麟

雙與

張越石與弟楚金同中第有司以兄弟不兩收將罷越石楚金自陳請俱退李勣曰貢舉本求才行何惜雙與

十防

張齊賢字師亮趙太祖幸西都齊賢以布衣陳十防四說稱防堅執其餘皆善以束帛遣之歸謂晉王曰吾幸西都得一張齊賢異日可用爲相太宗卽位放進士齊賢適在第三甲有防一榜盡與京官不十年拜相致仕歸洛陽得裴度午橋莊鑿渠通流栽花植竹日與故舊乘小輿攜觴遊釣詩云午橋今得晉公廬水竹煙花興有餘師亮白頭心已足四登五府九尙書諡文定

方面之任

張詠字復之登太平八年第嘗曰吾榜得人最多謹重雅望無如李公【沆】深沈有徳無如王公【旦】面折廷爭無如冦公【準】當方面之任詠不敢辭及第後寄友人霖詩云前年失腳下漁磯苦戀明時未忍歸爲報巢由莫相笑此心不是愛輕肥嘗從陳希夷學道欲分華山一半陳以筆墨蜀牋贈之後帥蜀寄希夷詩云性愚不肯住山林剛要淸流擬致君今日星馳劍南檄回頭慚愧華山云性極淸介燕處惟紗帽皂絳布裘而已畫像衣兔褐自贊云乖則違俗崖不利物乖崖之名聊以表徳因號乖崖公遷工部尙書再充十州宣撫使諡忠定

好官員

張晞顏爲萍鄕宰時範延賞貴爲殿直過金陵張詠爲守問天使見好官員否範曰萍鄕宰張晞賢好官員也自入其境橋道完田萊辟野無惰農市肆無賭博夜聞更鼓分明詠曰天使亦好官員也同薦於朝二人後皆良吏

三世衣冠

張士遜字順之少時植桐於蕭寺宋淳化壬辰登第後告老畱於寺云桐枝手植有桐孫二紀重來愧此身三世衣冠聨貴仕十州軒冕接淸塵耕桑𨿽喜多新隴耆艾堪嗟少故人蕭寺門前題粉壁壁書丁巳對壬辰眞宗朝與陳堯佐同秉政及致仕寄以詩云赭案當年並命時蒹葭衰颯倚瓊枝皇恩乞與桑楡老鴻入髙防鳯在池

閒忙令

張君房宋祥符中爲著作佐郎學士院辭命多其代作時章聖詔撰日本國祥光寺記而君房方醉飲樊樓中使三促紫微大窘後因舉閒忙令錢希白雲世上何人號最忙紫微失卻張君房

白雲孤鶴

張兪字少愚又字叔才仁宗朝西戎犯邊上書陳攻取十策授校書郎歸隱靑城山之白雲溪文潞公田況呂夷簡屢薦之皆不起凡六辭召命有詩云欲作外臣誰是友白雲孤鶴在巖扉遊驪山二絕後夢太眞賜百合香

六客詞

張復守秀州郡圃有六客亭先是李公擇守此郡張子野劉孝叔在焉楊元素蘇軾陳令舉過之防飲於碧澗堂子野作六客詞今張復守是邦蘇軾曹子方劉景山蘇伯固張秉道來過與復爲六可繼前事坡爲後六客詞

文有三代風

張方平李安道少頴悟家貧無書借人三史旬日還之曰已知其詳矣凡書一覽終身不再讀宋綬蔡齊以爲天下奇才共以茂才異等薦之慶曆初元昊叛公上平戎十策上手詔褒之曰文章典雅有三代風熙寜初參大政諡文定子恕

三影郎中

張先字子野詩筆老健倅秀州創花月亭詞中警句云云破月來花弄影浮萍斷處見山影隔墻送過秋千影世號爲張三影神宗朝爲郎中

浮休居士

張舜民字蕓叟少慷慨善論事元祐中司馬公舉之云才气秀異剛直敢言召試祕閤自號浮休居士

虎皮講易

張載字子厚學古力行爲闗中士友宗師皆稱爲橫渠先生在京師坐虎皮說周易聽徒甚眾一夕二程至次日撤去虎皮曰二程深明易道吾不如諸子宜師之遂歸陜西故晦庵贊之云蚤說孫吳晚逃佛老勇撤臯比一變至道有訂頑砭愚二銘後攺爲東西銘有正防經學行於世神宗朝同知太常禮院弟戩

無盡居士

張商英字天覺童時日記萬言趙抃薦之召之赴闕防艸茅憂國書以進紹興中權相時久旱彗出天心是夕大雨彗沒徽宗書商霖二字賜之學浮屠法號無盡居士

忠貫日月

張浚字徳逺號紫巖先生紹興中拜相充川陜宣撫忠貫日月孝通神明勲在王室恩在生民威震四夷功垂永世後公謫於永胡澹庵謫於衡二公手書往來無一語不相勉以天人之學無一念不相憂以國家之事述四徳銘以示人曰忠則順天孝則生福勤則業進儉則心逸遣人鑱之於石去國二十年𨿽小兒婦女亦知天下有張都督也孝宗卽位進封魏國公諡忠獻子栻

義利之辧

張栻字敬夫自幼侍魏公左右所見聞莫非仁義忠孝之實及長學於胡五峯之門學必先義利之辧官至祕閣修撰號南軒先生

橫浦居士

張九成字子韶號無垢八嵗黙誦六經十嵗能屬文諸老先生嘆異之曰奇童子也始學於山之門紹興中對策集英殿上曰忠鯁可嘉擢寘第一一嵗薦寒士館地十數人而得魁天下之報謫南安閉門謝客以經史自娛倚柱觀書庭磚雙足趺隱然公自題柱曰老來目病執書就明者十四年倚立積久雙趺隱然可一笑也因自號橫浦居士官至祕閣修撰子遜厚幼厚

張相如漢文稱爲長者封東陽侯

張邵字元伯與範巨卿爲雞黍之約

張字希祖範寗謂王忱曰張吳中之秀

張裕五子演

鏡永

辯嶽

俱知名時謂張氏五龍

張楚事母至孝榜其門曰孝行之閭裏曰孝行之裏張稷仕梁爲左僕射武帝埒其須曰張公可謂異人張祐元和中詩人令狐楚錄其詩三百首表薦之張季友等號龍虎榜張渾香山九老【見胡姓】

張喬咸通中號十哲張正則號四

張好問爲太子中允至道九老中人

張燾字景先張問字昌言爲耆英防

張耒字文潛爲蘇門四學士

張中庸知洋州民號水晶燈籠

張亢世尙儒學號書樓張家與王琪爲晏元獻上客張知白宋天聖中權相淸約如寒士諡文節

女徳婚姻

閨房之秀

晉張字希祖妹有才質適顧氏濟尼曰顧家婦淸心玉映自是閨房之秀

當梁之忌

張華少孤貧鄕人劉毅奇其才以女妻焉華嘗著感婚賦有云彼婚姻之俗忌惡當梁之在行俗以子午夘酉爲當梁年婦不可娶舅姑重禁之

公侯妃

張宣子並州豪族富於財與劉殷同郡時齊王攸徵殷殷辭宣子勸之就徵殷曰今王母在堂旣應他命不得就養矣此子輿所以辭齊大夫也宣子嘉嘆以女妻之妻怒曰吾女姿識如此何患不作公侯妃而以與劉殷乎宣子曰非爾所及也卒妻之女性柔婉事王母盡孝奉殷如父

婚家

張詠之子娶王禹偁之女張齊賢嘗言於上曰詠本無文凡奏疏皆婚家王禹偁代爲之

婚姻榮盛

張說男女數人婚姻榮盛次子垍尙公主爲三品夫人次女適盧氏爲舅盧公求官與徐堅徐安皆再召入禁中謂之翰林待詔垍供奉翰林以所得禦賜誇其兄兄曰此婦翁賜女壻非天子賜學士也

友婿

張方平娶馬氏大常少卿絳之女也女適王鞏子恕娶滕達道第五女與何洵直王渙之並爲友婿

仙婚

張老種園叟也下聘錢五百緡娶韋恕女後同歸王屋山夫婦成仙

狀元婚詩

張又新唐元和中狀元及第乃謂楊防州曰吾少擅美名得美室足矣旣婚殊失所望作牡丹詩云牡丹一朶直千金將謂從來色最深今日滿園開似雪一生辜負賞花心

妓妾

記曲娘子

張紅紅大歷中才人也韋靑納爲歌姬樂工撰新聲未進潛聴而記其拍矣敬宗召入宮號記曲娘子

紫雲車

張好好善歌沈著作納之杜牧詩云君爲豫章姝十三才有餘主人再三嘆爲言天下無又云身外任塵土樽前極歡娛飄然集仙客載以紫雲車

燕子樓

張建封舞妓盼盼居燕子樓公薨誓不他適有燕子樓詩三百首白樂天爲之作序又作三絕云滿窗明月滿樓霜被冷燈殘拂臥牀燕子樓中霜月苦秋宵只爲一人長今春有客洛陽回曾到尙書冡上來見說白楊堪作柱爭教紅粉不成灰

燕燕

張祜妾名燕燕又漢成帝時童謡云燕燕尾涎涎張公子時相見故東坡賀子野買妾云公子歸來燕燕忙張浚母秦國夫人髙壽浚知福州就州宅建眉壽堂【此以後並婚姻】

張齊賢母封晉國夫人【見孫氏】

張負戶牖富室也以女孫妻陳平【見陳氏】

張禹愛女以妻蕭咸【見蕭氏】

張嘉貞五女重牽絲之選【見郭姓】

張公徵以女妻太守田豹之子仲春成婚【見令狐氏】張顯壽二女適馮左藏【見馮氏】

張延賞不識韋臯是貴人【見韋氏】

張率韋放指腹爲婚【見韋氏】

張鎰女倩娘妻外甥王宙【見王姓】

張日用見鄭獬奇之妻以女旣而鄭果魁天下張撤娶韓氏之女【見韓氏】張借娶尙書胡珦之女張說微時元懷景知其必貴以女妻之

張耳遊外黃外黃富人有女甚美庸奴其夫父曰欲求賢夫宜從張耳遂嫁之

鋪張蘇張譸張金張更張

章【商音河間齊大公支孫封於鄣其後以國爲氏去邑爲章齊將章子秦將章邯皆其後也】

升臺鉉

章昭達字伯通吳興人性倜儻輕財尙气陳文帝夢昭達升臺鉉及旦告之曰何以償夢對曰當效犬馬之用以盡臣節後拜司空

歸燕詩

章孝標唐元和中進士下第作歸燕詩上考官庾承宣云積累危巢泥已落今年欲向社前歸連云大廈無棲處更傍誰家門戶飛上知舉侍郎鄭愚云翩翩飛燕畫堂開送古迎今幾萬回長向春秋社前後爲誰歸去爲誰來

譏諷

章碣唐詩人也邵安石隨髙湘歸朝湘知貢舉安石中第碣作詩譏之曰懶修珠玉望樓臺眉目連娟幸不開縱使東巡也無益君王自帶美人來

孝子

章全益唐人家涪城少孤爲兄全啟鞠養兄亡服斬衰斷一指以報不娶賣藥自給居成都四十年號章孝子

庭橫象笏

章得象字希言仔鈞之後生時母夢庭橫象笏因以得象名之性端重宋仁宗朝在翰林二十年怡然自得處相位八年親戚子弟皆抑而不進封郇公諡文簡

風骨奇貴

章惇字子厚始生族父得象奇其風骨以爲必貴宋元丰中拜相封申國公子持援

兄弟甲科

章援宋元祐中進士第一人兄持第十人時東坡知貢舉屬意李方叔令叔黨持一簡與之值其出僕受簡置幾上偶章持兄弟來訪取簡竊視乃劉向優於揚雄論二篇持去已而果出此題二章模仿坡作坡取之意必方叔乃二章也子厚諸孫傑

潛泳

深澥洽箴

梓籥俱及第

水龍吟

章楶字質夫與東坡往來倡和嘗作水龍吟詠楊花坡與之帖云切聞公防用香藥皆珍異之物極爲蕃商之苦公若奏罷之陰徳非小補也栁花詞絕妙使來者何以措辭宋徽宗朝爲樞宻諡莊敏

河堤便民

章衡字子平宋嘉祐進士第一人帥眞定府滹沱河每春彌漫爲民大患衡爲築橫堤二十餘丈以障衝突民獲安處終寶文待制

秋霜烈日

章穎字茂顯宋光宗朝爲左司諌中書一日奏事擬公紫微上曰章穎好諫官何以遷之寧宗朝爲侍禦史遷禮尙書諡文肅贊曰公風規峻整踐履端直凜乎如秋霜烈日之不可犯

篤實君子

章才邵篤學能文世稱爲篤實君子喜吟詩過淸逺峽雲巖頭風急樹欹斜江畔漁樵十數家老盡往來名利客年年秋水映蘆花晚年閒居與朱晦翁遊

仙道

章思防得道靈異之迹見於處州天慶觀有章眞人畫像自贊云狂走兀坐端立靜眠黙而又黙顚而不顚漏身走脫且守三田人以爲怪

章仔鈞五代時人安貧樂道居鄕有賢行子孫多顯仕

婚姻

章仔鈞娶練氏生子十五人仁嵩仁郁居長多爲顯官家於浦城之西村

章文虎江寧人妻劉氏字文美能詩詞

天章含章建章蘇章

姜【商音天水炎帝生於薑水因氏焉】

釣璜

姜子牙釣於磻溪之慈泉釣得玉璜刻曰周受命呂佐【書大傳】周西伯出獵卜之曰所獲非龍非彲非虎非羆所獲伯王之輔果遇子牙於渭之陽曰吾太公望子久矣故號之曰太公望載之後車立爲師封於呂故曰呂尙【齊世家】兵法六韜曰文韜武韜虎韜豹韜龍韜犬韜

共被

姜肱字伯淮與弟仲海季江友愛甚至肱事後母篤孝常與二弟共被臥以慰母心嘗與季江詣郡夜遇盜肱曰吾弟父母所憐且未聘娶可殺我季江曰吾兄國之珍寶願代兄死盜兩釋之漢桓帝安車徵之不至

江水出鯉

姜詩事母至孝妻龎氏奉姑尢謹母好飲江水嗜魚膾一日捨側忽有湧泉味如江水每旦輒出雙鯉取以供母漢永平中舉孝防

膽斗

姜維字伯約蜀先主用爲徵西將軍孔明與張裔書曰伯約忠勤涼州上士也後錄尙書事魏破蜀維因鐘鄧之亂欲復立蜀主事不成將士格殺之剖其腹膽如斗

衣錦

姜謩山西豪族也唐髙祖擢爲泰州刺史曰昔人稱衣錦還鄕今以本州相授所以償功

一心穿地

姜師度唐元宗朝爲河東尹遷同州刺史以淸白稱收棄地二千餘頃皆爲上田時傅忠孝以知星顯時語曰孝忠知仰天師度知相地傅兩眼看天姜一心穿地

破天荒

姜唐佐字公弼瓊人從東坡學坡嘗跋其課冊又贈之詩云滄海何曽斷地脈白袍端合破天荒子由足成一篇云生長茅間有異芳風流稷下占諸姜適從瓊管魚龍窟秀出羊城翰墨場【入前二句】錦衣他日人爭看始信東坡眼力長

一世大儒

姜潛石守道門人也呂希哲薦潛及王回吳回張載爲一世大儒潛之孫自號金城居士宋熈丰間爲承議郎後山有寄姜承議詩云金城已作歸田計玉版方書濟物情【黃帝素問有玉版篇居士善醫故云】

雙白石

姜防字堯章宋南渡後人居苕溪與白石洞天爲鄰潘轉翁號之曰白石道人且畀以詩云人間官爵似樗蒲采到枯松亦丈夫白石道人新拜號斷無繳駁任稱呼姜答雲南山仙人何所食夜夜山中煮白石世人喚作白石仙一生費齒不費錢仙人食罷腹便便七十二峯生肺肝【云云】時姜與黃巖老同學詩於蕭千巖而黃亦號白石時稱雙白石

璽書之寵

姜嶼宋景徳中劉文質奏部內官髙輔之李易直艾仲孺梅詢髙貽慶姜嶼六人有治迹賜璽書褒諭【又見邊肅】

方士

姜識方士也自言有神術可使死者再生時仁後薨上悲慕俾試其術旬日不效乃曰臣見太皇太后與仁宗臨白玉闌賞牡丹無意人間世也

姜公輔徳宗朝拜相在奉天直諌上謂其賣直售名爾姜度生子李林甫手書賀云聞有弄麞之喜【錯寫璋字】

婚姻

姜宇字子居少孤貧爲河北陳不識家牧羊年十五身長七尺九寸美風儀聰慧夜專讀書達旦而止不識奇之欲妻以女妻不從其女曰觀其姿才豈久爲人牧羊者乎遂妻之

姜詩娶龎盛之女

姜遵字從式爲樞副以女妻範文正公

姬姜齊姜

梁【商音安定伯益之後秦仲有爲功平王封其少子康於夏陽是爲梁伯其後以國爲氏】

生當封侯

梁竦字叔敬登髙逺望嘆曰大丈夫生當封侯死當廟食如其不然閒居可以養志詩書足以自娛州郡之職徒勞人耳著書名曰七序班固見之曰孔子作春秋而亂臣賊子懼梁竦作七序而素餐竊位者慚漢明帝朝辟命交至並不就肅宗納其二女爲貴人生和帝

良輔

梁商字伯夏竦之孫漢順帝選其女爲後拜商大將軍商自以戚屬居大位每存謙柔虛已進賢辟巨覽陳爲掾李固杜喬爲從事中郎京師翕然稱爲良輔子冀字伯卓鳶肩豺目質帝目之曰跋扈將軍也後誅

五噫

梁鴻字伯鸞扶風人東漢逸民也東出闗過京師作五噫歌易姓連期名耀與妻居齊魯之間又適吳依大家臯伯通居廡下卒伯通爲求地於吳要離冡傍曰要離節士伯鸞淸髙可令之相近

嘉禾之瑞

梁彥先字修之少岐嶷父母曰此兒風骨不凡當興吾宗後爲岐州刺史嘉禾連理木出於其境奏課第一

甘露之瑞

梁文貞至孝親亡廬墓喑然三十年有甘露降塋木白兔馴擾縣令刻石紀之【唐孝友傳】

荊臺隠士

梁震唐末登第過江陵髙季興愛其才欲畱之震退築室洲上披鶴氅自稱荊臺隠士曰吾老不能復事人矣

鳳樓賦

梁周翰字元褒宋幹徳中大修宮闕周翰撰丹鳳樓賦以進時李昉爲相以其名聞除起居舍人眞宗朝知制誥栁開贈之詩云九重城闕新天子萬卷詩書老舎人與朱昂楊大年同在禁掖

靑雲得路

梁顥宋雍熈二年試庭燎賦進士第一人時年八十二謝啟云白首窮經少伏生之八嵗靑雲得路多太公之二年詩雲天福三年來應舉雍熈二載始成名從教白髮巾中滿且喜靑雲足下生觀榜更無朋輩在歸家但有子孫迎也知年少登科好爭柰龍頭屬老成【遁齋閒覽】先正云以史考之顥字太素雍熈二年登第景徳元年以翰林知開封府卒年四十三遁齋所言非也子固

狀元兒

梁固宋祥符二年試大徳曰生賦擢掄魁魏野詩賀云封禪汾陰連嵗榜狀元俱是狀元兒本朝人物熈熈盛風虎雲龍防遇時後直史館卒年三十三

名在禦屏

梁鼎宋淳化中爲殿中丞出守吉州擊狂猾上賞其能賜緋魚犀帶且記其名於禦屏

玉堂硯

梁燾宋熈寧中蘇頌贈以石硯曰畱爲異日玉堂之用後頌拜相燾在翰林艸制用此硯也

甘露亭

梁紹仕宋爲廣東提幹事母孝母病掛冠歸及卒廬墓手植松栢號碧林亭甘露降芝艸生東坡在海外聞其孝節往見之易其亭曰甘露亭松曰瑞松皆爲親題

調鼎

梁克家字叔子嘗館於東齋梅花忽開詩云九鼎燮調終有待百花羞澁敢言芳宋紹興中果魁天下後爲相梁鱣字叔魚孔門弟子封千乘侯

梁統字仲寧漢建武中封義成侯出守九江有治迹梁松字伯孫統之子問馬援疾拜牀下援不答松恨之

女徳婚姻

寃訟

梁嬺【於計切】梁貴人之姊南陽樊調之妻竦之女時二妹爲貴人以竇氏譛死嬺上書爲之訟寃帝引見畱宮中賞賜十萬號梁夫人擢樊調爲光祿大夫

緑珠

梁氏女有容色石崇爲交趾采訪使以眞珠二斛買之名曰緑珠趙王倫簒位孫秀求之緑珠墜樓而死崇遇害山谷詩云欲買娉婷供煮茗我無二斛明月珠

舉按齊眉

梁鴻有髙節勢家爭欲女之平陵縣孟光狀肥醜而黒力舉石臼擇對不嫁年三十曰欲得賢如伯鸞者鴻聞而娶之旣成婚鴻曰吾欲裘褐之人可與隠深山者爾今衣綺縞傅粉黛豈予願哉光曰妾又有隠居之服乃更爲堆髻著布衣操作而前鴻大喜曰眞梁鴻妻字之徳耀與俱入霸陵山以耕織爲業詠詩彈琴自娛後又同適吳依大家臯伯通爲人賃舂每歸妻具食舉案齊眉

河梁呂梁濠梁屋梁

涼

涼茂字伯芳少好學議論常據經典爲魏郡太守拜甘陵相所至有治績魏之良吏也文帝朝拜尙書僕射房【商音淸河堯子丹朱封爲房邑侯子孫以父封爲氏】

校書

房鳳字子元漢成帝時大司馬王根薦之明經通達擢爲光祿大夫與王龔劉歆共校書三人皆侍中

規矩

房植漢桓帝時爲河南尹有名當朝鄕人謡曰天下規矩房伯武因師獲印周仲進由是甘陵有南北部之議

五經庫

房暉逺字崇儒幼有志行明三禮詩易春秋隋文帝禪遷太常博士牛服其博稱之爲五經庫

三輔最

房恭懿字愼言隋開皇初蘇威薦之授新丰令政爲三輔之最上嘉之賜物四百緞米三百石恭懿以賑貧人上嘗呼至榻前訪以理人之術

慈父

房彥謙字孝衝唐髙祖時爲長昌令百姓號之爲慈父立碑頌徳後去寂不仕居家屢空怡然自得謂其子齡曰人皆因祿貴我獨以官貧所遺子孫淸白耳

聳壑昂霄

房齡字喬孫防警敏年十八舉進士髙孝基謂裴矩曰僕閱人多矣未有如此郎者當爲國器恨不見其聳壑昂霄耳唐武徳初太宗時爲秦王延四方文學之士以記室房齡杜如晦虞世南姚思防李道褚亮蔡恭允薛元敬顏相時於志寧蘇世長薛收李守素陸徳明孔穎達蓋

文達許敬宗蘇朂兼文學館學士號十八學士時人謂之登瀛洲太宗卽位以有決勝帷幄定社稷功居第一進左僕射更封魏居相位十五年孜孜奉國年七十一薨諡文昭

家法

齡治家有法集古今家戒書爲屏風令諸子各取一具曰畱意於此足以保躬子遺愛尙主驕恣永徽中誣告兄遺直上令長孫無忌鞫其事因得遺愛與公主謀反之狀遺愛伏誅公主賜死李世勣云房杜辛苦立門戶爲不肖子蕩覆無餘

片言悟主

房琯字次律宰相房融之子隠陸渾山十年天寶末明皇幸蜀琯上謁拜平章事與韋見素奉冊靈武立肅宗吐辭洪暢上傾意待之詔收復西京遇賊於陳濤斜琯效古法用車戰大敗贊云琯以忠義自奮片言悟主取宰相

女徳婚姻

房齡妻剔一目示信【見盧氏】

房愛親妻親授子九經

房武幼壯爲良子弟老爲賢父兄娶滎陽鄭氏生六男次卿次公次膺次回次衡次元

藥房子房張君房費長房

唐【徵音晉國陶唐氏之後封唐侯子孫以國爲氏唐叔得禾異畆同穎作嘉禾篇書】

丹崖

唐節唐宗時爲縣令去官家於崖下號丹崖翁元結重之作丹崖公詩銘曰磳磳丹崖其下誰家門前釣舟籬下釣車不知幾峯爲其西墉竹出石磴泉飛戶中

辧謗略

唐次字文編儉裔孫也唐徳宗時因遭謗黜十年不遷作辧謗略三篇憲宗立見而善之命學士沈師等再增十篇號曰元和辧謗略

詩瓢

唐求放曠疎逸唐末方外人也吟詩有得卽將槁撚爲九投入瓢中後臥病投瓢於江曰得之者方知吾苦心耳瓢至新渠江有識之者曰此唐山人詩瓢也接得十才二三題鄭處士隠居云不信最淸曠及來愁已空數防石泉雨一溪霜葉風業在有山處道成無事中酌盡一杯酒老夫顏亦紅

識面臺官

唐介字子方爲人簡伉端勁孫抃薦介及吳中復爲禦史與二人未嘗相識或訝之抃曰昔人恥爲呈身禦史今豈求識面臺官邪宋仁宗朝爲禦史裏行彈張堯佐特加六品服以旌敢言又言文彥博以燈籠錦媚張貴妃致相位上怒貶英州別駕徙監郴州稅李師中送以詩有去國一身輕似葉髙名千古重於山之句介渡淮中流遇風作詩云聖世非狂楚淸淮異汨羅平生仗忠信今日任風波舟楫欹斜甚黿鼉出沒多斜陽幸無事沽酒聽漁歌神宗朝參大政諡質肅子淑問義問待問嘉問之問

宋詩人

唐庚字子西工詩湖上云佳月明作哲好風聖之淸暮歸云艸靑仍過雨山紫更斜陽語意俱新宋紹聖中張商英薦其才除提舉常平號魯國先生有文集二十卷

唐舉戰國時人善相相李兌貴相蔡澤壽皆驗唐都方士也漢武詔求民間治歷者二十餘人都與焉唐林字子髙唐遵字伯髙明經飭行仕莽爲九卿唐擅字子產東漢人好星占著書二十八篇號唐子唐彬同王渾等破吳稱疾史臣曰避名全節有廊廟材唐瑾周朝吏尙書有人倫之鑑平江陵惟載書二車歸唐儉佐太宗定天下爲天防長史封呂公圖形淩煙閣唐愈宋元祐末掛冠爲七老防

唐璘字伯玉宋寶慶間爲察院凜凜有直聲

女徳婚姻

唐瓊華楚大夫唐勒之女勒妻一產二子男一女一男曰正夫女曰瓊華

唐衡漢中官也荀彧娶其女彧父緄畏其聲勢故與婚唐儉愛崔謙之才以女妻之

唐光韓愈爲友婿俱娶盧貽女

荒唐髙唐陶唐晚唐

汪【商音平陽古汪茫氏之後五代末汪族有自歙徙居婺源皆以髙貲爲江左著姓】

衛社稷

汪踦魯童子也仲尼曰能執干戈以衛社稷𨿽欲勿殤也不亦可乎

居下訕上

汪輔之字正夫宋神宗朝爲北京運判時文彥博以侍中判署北京輔之宻劾公不治事上批云輔之小臣敢爾無禮

龍溪淸風

汪藻字彥章紹興中爲翰林學士艸髙麗詔不許入貢云壊晉館以納車庶無後悔閉玉闗而謝質匪用前規上稱其得代言體髙麗謝表至上以所禦白圑扇親書紫誥仍兼綰黃麻似六經十字以賜之自號龍溪結茅爲亭面愚溪之口有羣鷗日馴其地名曰玩鷗亭有龍溪集行世晚年詩文益奇與栁儀曹相望於數百嵗後文章格力實相上下七子恬悟恪惇憺憘惲

十科薦士

汪愷紹興五年詔復十科取士葉夢得薦愷及徐度汪藻薦徐度王棠中興後以十科薦用自此始

掄魁之選

汪應辰字聖錫元名洋紹興五年進士第一禦賜今名後爲祕書監食罷防茶一同捨就枕不起或戲之曰宰予晝寢於予與何誅汪曰子貢方人夫我則不暇合坐稱美累遷吏尙書號玉山

義莊

汪大猷字仲嘉在四明置田二十畆以爲義莊欣慕者眾積置三頃郡守林大中助絕產二頃遇士族之貧者家有吉凶隨事白郡郡下莊給之爲無窮之利初調衢州江山尉分鄕警捕境內肅然後有諭徳之除龍大淵在閤門聞之亟稱以爲當曰某昔在三衢只見說江山縣尉之賢孝宗朝除敷文待制特升學士

賜榮園

汪綱字仲舉宋乾道中知紹興府築一園曰賜榮取李白憶賀監詩勅賜鑑湖水爲君臺沼榮之意創鎭越堂自爲記又創月臺於堂之前王十朋詩云人望使君如望月要須如鏡莫如鉤後以郎官爲本路憲兼帥在任九年召爲戶侍

汪革字信民宋紹興中省元與江西詩派

汪徹字明逺宋乾道中除樞宻使諡莊敏公

婚姻

汪勃娶祝景先之女朱文公書祝確遺事云確景先次子也景先死時四妹猶未行公竭已資遣之其一歸汪公勃仕登三府徳公不忘人兩賢之

憲量汪汪

方【商音河南周大夫方叔之後風俗通云方霄氏之後】

泥印

方回爲盜所刼閉之室中回化而去仍以一丸泥封其戶以方回印印之

鑑湖處士

方千字雄飛居桐廬釣臺東之白雲原時號方處士隠鑑湖任情漁釣吟詩有警句庭接停猿樹巖飛浴鶴泉野渡波揺月山城雨翳鐘孫洽稱之云其秀也仙蕊於常花其鳴也靈鼉於眾響以唇缺有司不與科名晚年遇醫補之人號爲補唇先生唐元和間韋莊奏賜千及第

髙尙鑑

方楷千之後也宋範文正詩云髙尙鑑先君巖居與俗分幽蘭在深處終日自淸芬

惡詩

方圭好爲惡詩仁宗朝宋庠知揚州圭來謁燕於平山堂圭誦詩不已適見野外有牛就木磨癢謂坐客胡詼曰靑牛恃力狂挨木詼應聲曰妖鳥啼春不避人圭悟其意飲散擊詼

題南樓

方澤字公悅宋神宋朝守鄂渚有題南樓畫閣詩山谷過之登樓次其韻二篇又作詩寄公悅末云庾公風流冷如鐵誰其繼之方公悅

名士

方丰之號北山紹興名士也有絕句云舎人早定江西派句法須從活處參參取陵陽正法眼寒花承露落毿毿

輟俸抄書

方崧字季申宋隆興初登第和气接物二十年安分有守始終所得淸俸以爲抄書之費子信孺倅肇慶

花木僚友

方孚若新居成劉后村賀以詩云按行花木皆僚友主掌湖山卽事權宋寧宗朝爲寺丞終寶謨知府

奇怪

方嶽字巨山號秋崖長於詞翰有小槁行世方澄孫序之云奇奇怪怪之文如其人磊磊落落之气如其文宋理宗朝兩爲文學掌故宮中祕書出守康廬秀水二郡

方達源宋元祐中爲禦史子元修元若元矩俱有材名方君式與毛國華從東坡遊西菩提寺坡有詩刻於石方廷實宋紹興中拜監察禦史剛直敢言

方孟卿紹興中爲右司諫

方仲號烏山宋理宗朝爲博士和劉后村梅詩百首

婚姻

方勉字及甫娶許虞部之女好學能詩

義方大方肘後方越人方

常【商音平原衛康叔支孫封於常邑因氏焉一云黃帝臣常先之後】

奉使不辱

常惠太原人漢武時隨蘇武使匈奴拘畱十餘年乃還昭帝嘉其勤勞拜光祿大夫諡壯武侯

忠節

常達陜州人從髙祖徵伐帝曰君忠節正可求之古人

帶經耕鉏

常林字伯槐家貧苦學帶經耕鉏梁習薦爲名士魏太祖以爲南和宰後拜光祿大夫

儒林先生

常爽字仕明北魏人少聰敏五經百家多所研綜置館溫水之右教授門徒七百餘人嚴厲有方髙允稱之曰文翁柔勝先生剛克立教𨿽殊成人一也不事王侯獨守閒靜時爲儒林先生子文通孫景

知人受賞

常何唐貞觀中爲中郎將陳便宜二十餘條上怪其能對曰臣家客馬周具艸耳上以何爲知人賜絹三百匹

設鄕校

常衮唐建中初爲福建觀察使始閩人未知學衮爲設鄕校教導之自是文風始盛代宗朝爲中書舍人文彩贍蔚長於應用譽重一時後拜相

論奏時相

常安民字希古宋元祐中公卿薦其才召爲太常博士上疏論蔡京姦足以惑眾辯足以飾非巧足以移人主之視聴力足以顚倒天下之是非建炎中官其子孫二人紹興中其子固爲禦史中丞敢言

汝陰處士

常秩字夷甫潁川汝陰人長於春秋居陋巷二十餘年歐公荊公聞而稱之嘉祐中薦於朝除國子直講不就熙寜中被召遂起累遷除寶文待制時歐公致仕治第於潁有詩云笑殺汝陰常處士十年騎馬聽朝雞常景字永昌雅好文章澹於榮利初爲叶律博士常思字克恭郭威少孤捨於思家及卽位呼爲常叔

婚姻

常衮以兄之子妻陳京常修娶闗圖之妹

綱常馬氏五常

桑【商音黎陽秦大夫子桑之後以王父字爲氏】

心計

桑羊漢武時領大農盡管天下鹽鐵作平準之法以心計不用籌算言利事析秋毫元封中賜爵左庶長

五世同居

桑虞字子深晉人五世同居閨門雍穆有園去宅數里果初熟人盜之虞以園多荊棘使奴開道盜覺之來請罪

遁甲

桑道茂唐人善遁甲待詔翰林所言皆驗

鐵硯

桑維翰字國僑爲人醜怪身短面長嘗臨鑑自奇曰七尺之軀不如一尺之面初舉進士有司惡其姓與防同音不取人或勸其他仕乃著日出扶桑賦以見志鑄鐵硯示人曰硯則攺而他仕卒第進士晉髙祖拜爲相

桑慥有素行宋天聖中除監察禦史

桑懌宋景祐中遷閤門祗侯賞平蠻獠之功懌辭或譏懌好名懌曰若避名則善皆不可爲矣

扶桑柴桑苞桑

臧【商音東海魯孝公子彊食采於臧是爲臧僖伯子孫因以爲氏臧文仲武仲宣叔昭伯皆其後世爲大夫】

有後

臧哀伯魯大夫周內史曰臧孫達其有後於魯乎君違不忘諫之以徳

撫劍抵掌

臧宮字君翁佐光武中興封朗陵侯圖形雲臺史臣論曰臧宮馬武撫鳴劍而抵掌志馳伊吾之比矣臧盾侍宋武帝宴賦詩不成罰酒一斗

臧榮緒宋人隠居京口教授生徒號披褐先生臧厥拜晉安守下車宣化凶黨皆去人謂之臧彪臧質字含文有气幹宋文帝謂可大任以爲徐兗二州刺史元嘉末守旴卻魏兵三十萬眾

莊【徵音天水楚莊王支孫以諡爲姓周有莊辛齊有莊賈景公使監穰苴軍後至遂斬之莊暴見孟子】

漆園傲吏

莊子名周防人也嘗爲防漆園吏楚威王厚獘迎以爲相莊子絕之終身不仕著書十餘萬言名南華經莊舄越之鄙人仕楚執圭

莊靑翟前漢人以功臣侯子孫拜相

莊大成十嵗能誦史書宋紹興中擬試童科

黑莊康莊蒙莊

郎【商音中山魯懿公之孫費伯城郎居之子孫因氏焉】

善風角

郎顗北海人父宗善風角星算望气占候顗少父業兼明經典晝妍精義夜占象度漢順帝時拜章言災異之故召對復陳便宜七事召拜中郎辭病不就

削木剪紙

郎基字世業本文吏有武略北齊擢爲海西鎭將梁兵攻城基削木爲箭剪紙爲羽固守還朝拜侍禦史子茂字蔚之七嵗誦騷雅日千餘言次子楚之【北史】

西昌逸士

郎詠西昌采樵爲業或擔入郡市遇人買則曰我西昌逸士酒中人也我今獻公所缺公當惠我所無

培塿松栢

郎余令唐初爲霍王元軌參軍從父和年亦爲王友王曰郎家二賢皆入府不意培塿而松栢成林也弟餘慶爲吏淸而刻

錢郎

郎士元晚唐詩人佳句甚多與錢起齊名時人語曰前有沈宋後有錢郎

檀郎夜郎郭郎

康【商音京兆衛康叔之後以諡爲姓】

艸封禪儀

康子元唐開元初詔舉能治易老莊者張說以子元應詔除侍講上封泰山說引子元艸封禪儀徙宗正卿

六可畏

康澄唐明宗時爲大理少卿上疏言國家有不足懼者五有深可畏者六詔奨之

金帶

康延孝以百騎奔莊宗解禦衣金帶賜之【五代】

射藝

康保裔宋眞宗朝人善騎射以十五矢引滿括鏑相繼而墜人服其妙後戰沒子伯雄爲桂州觀察使

待詔金馬

康與之字伯可號順庵宋南渡後有聲樂府秦申公薦於上以文詞待詔金馬門凡中興粉飾治具兩宮宴集皆假其歌詠故應制之詞居多嘗題徽宗畫像云玉輦宸遊事已空尙餘奎藻繪春風年年花鳥無窮恨盡在蒼梧夕照中髙宗見之一慟而已

康絢字長明倜儻有志气仕齊爲華山守歸梁除衛奕康眞人名桑治三十九福地在常州宜興縣

嵇康孫康顧長康

匡【商音晉陽魯匡邑宰匡句須之後】

廬山君

匡裕周武王時人兄弟七人皆有道術結廬山中後得仙去空廬在焉故曰廬山漢武封裕爲大明君又稱爲廬山君廬山記載匡裕爲周威王時人

解頥

匡衡字稚圭家貧好學常鑿鄰壁引光讀書精力絕人諸儒語曰無說詩匡鼎來匡語詩解人頥宣帝朝射防甲科元帝朝史髙薦於上遷博士給事中建初三年拜相十年之間不出長安城門而至相位子咸亦明經歷位九卿家世多爲博士者

至孝

匡昕字令先有至性母病亡經日昕奔還號叫母卽蘇皆以爲至孝所感

湯【商音中山商湯之後以諡爲姓】

詩僧

湯惠休宋孝武時沙門也善屬文武帝命之還俗官至揚州從事史江淹擬惠休雜篇二十一首

潤筆

湯文圭吳人時李徳誠加司空文圭艸麻濡毫之賂不至湯以詩促之云紫殿西頭日欲斜曽艸臨川上相麻潤筆已曾闗奏謝更飛章句問張華時人笑之

同年學士

湯鵬後唐長興二年盧華榜下登第同榜五人皆爲翰林學士張說湯鵬吳承範江文蔚範禹偁也

東西府

湯鵬舉字致逺宋紹興中參大政家於潤之金壇時張綱居縣西人呼張爲西府湯爲東府同時執政也

禦軍有法

湯東野宋建炎初試工部知建康府代連南夫之任時戍兵喜摽掠市井東野峻法繩之民恃以安

三元坊

湯璹長沙人宋淳熈中爲省元先是同郡王容釋褐易袚爲狀元故郡有三元坊

湯悅與徐鉉直學士院皆江南文士

湯思退試博學宏詞宋紹興末拜相封岐公商【宮音汝南商湯之後以國爲氏商鞅本衛公子公孫氏受秦封於商號商君其後亦以商爲氏】

傳易

商瞿字子木傳易孔門【古注商瞿姓也】有若曰商瞿年長無子孔子曰勿憂瞿年四十後當有五丈夫已而果然

蛤詩

商凝式隋人煬帝好食蛤忽一蛤推擊不破夜有光肉又自脫有一佛三菩薩像乃悔不食凝式詩曰𨿽因雀變化不逐月虧盈惟有天中像神功詎可成

昌【商音汝南黃帝之子昌意之後】

昌義之梁天監中封永丰侯遷徐州刺史魏兵十萬攻鐘離義之固守救兵至大破之【南史】

昌懿邕州進士補文學紹興中上疏言馬政

昌湜宋仁宗朝爲大理寺丞胡文恭公行制

昌永宋紹興中特奏狀元

萇

萇周敬王時爲大夫孔子從而問樂焉莊子外物篇云萇死於蜀藏其血三年而化爲碧【碧玉也】萇鳳唐末人嘗贈羅鴈頭牋百幅

萇從簡善用槊力敵數人仕後晉爲金吾將軍皇【三皇之後因氏焉又出宋戴公之後皇封子爲宋大夫僖二十皇國父爲宋太宰襄十七皇初平

見黃姓】

皇東漢人受書於朱普

皇侃好學尢明三禮爲國子助教梁武帝召入壽光殿說禮記義善之加散騎常侍

彊【商音天水左傳彊鉏平聲】

彊循爲雍州參軍華原無水人畜多渴死循引渠水以浸田一方利之號彊公渠

彊獻明錢塘人宋熈寧中兄弟五人相繼登第皆至顯官獻明工部架閣浚明尙書郎淵明翰林學士偉明陟明歷外任皆有名績

襄

襄楷字公矩好學博古善天文陰陽之術漢桓帝時災異數見楷詣闕上疏不見采陳蕃舉楷方正不就倉【望出武陵黃帝史官倉頡之後漢循吏居官長子孫有倉氏庫氏漢倉公姓淳於爲太倉令故號倉公】

倉頡四目觀鳥迹而制字淮南子云頡作書而天雨粟鬼夜哭

倉孝仁魏太和中遷燉煌太守良二千石也

倉跋北魏人孝行見稱鄕裏詔旌表門閭史臣曰竭股肱之力盡愛敬之心承膝下之歡忘軒冕之貴羌

羌岵五代時人與桑維翰有宿怨維翰拜相令韓魚召之來與之一官及至誣其謀反殺之他日公坐小軒岵來謁見責公報怨何深未幾維翰卒

氏族大全卷九﹤子部﹐類書類﹐氏族大全﹥

欽定四庫全書

氏族大全卷十

十二庚

程【商音安定周程伯休父之後程國名休父爲大司馬其後以國爲氏晉程鄭爲乘馬禦六騶屬焉成十八】

立孤

程嬰晉趙氏客也屠岸賈攻滅趙氏趙朔夫人有遺腹及生男夫人置之袴中得脫朔客公孫杵臼謂嬰曰胡不死嬰曰死易立孤難杵臼曰吾爲其易子爲其難取他人嬰兒匿山中嬰繆呼曰與我千金吾告趙氏孤處屠岸賈諸將隨嬰殺杵臼及趙孤而趙氏眞孤乃在嬰家後十五年因韓厥復立之是爲趙武嬰乃自殺曰我得下報宣孟與杵臼矣【史記】劉后村詩賢矣兩家臣存孤極苦辛後來有曹馬亦是受遺人宋紹興爲立廟封二子爲侯

傾蓋

孔子之郯遇程子於途傾蓋而語終日甚相親也顧子路取束帛一以贈先生

程李

程不識漢元光初與李廣爲東西衞尉程治軍極嚴廣極簡易俱爲名將灌夫罵坐曰今日斬首宂胸何知程李

膽過賁育

程昱字仲徳魏武表爲東平相嘗曰程昱之膽過於賁育拜奮武將軍二子武延及孫曉

褦襶

程曉仕魏爲汝南太守作伏日詩曰平生三伏時道路無行車今世褦襶子觸熱到人家

伊洛道學

程顥字伯淳十嵗能爲詩賦十二三居庠序如老成人與弟頥以經術爲諸儒倡坐如泥塑人接人渾是一團和气窓前有茂章覆砌或勸芟之曰常欲見造化生意置盆池蓄小魚數尾時時觀之或問之曰欲觀萬物自得意範祖禹與陳瑩中論顏子不貳過惟伯淳能之瑩中曰伯淳誰也公曰不識程伯淳邪曰予生長東南實未知也乃作責沈文以自責宋神宗朝爲監察禦史裏行上問所以爲禦史對曰使臣拾遺補闕裨贊朝廷則可使臣掇拾臣下短長以沽直名則不能上曰得眞禦史體上使擇人才薦十數人而以父表弟張載與其弟頥爲首張茂則嘗招講官啜茶觀畫先生曰平生不喫茶亦不識畫元丰八年卒年五十四文潞公表其墓諡曰明道先生其表略云才周萬物而不自以爲髙學際三才而不自以爲足行貫神明而不自以爲異識照古今而不自以爲得晦庵贊云休山立玉色金聲元气之會渾然天成

眞侍講

程頥字正叔以經學淑人呂申公司馬公同薦之云河南處士程頥力學好古安貧守節年逾五十不樂仕進眞儒者之髙尙聖世之逸民朱光庭言頥道徳純備學問淵博有經天緯地之才有制禮作樂之具以言乎道則貫徹三才而無一毫之爲間以言乎徳則並包眾美而無一善之或遺以言乎學則博古通今而無一物之不知以言乎才則開物成務而無一理之不明乃天民之先覺聖代之眞儒元丰八年以通直郎召授崇政殿說書入侍經筵文潞公聞其講說曰眞侍講也紹聖中孔文仲奏先生爲五鬼之魁胡宗愈深詆之範致虛奏先生惑亂眾聴事下河南府盡逐學徒

元祐黨籍涪州編管徽宗卽位復宣徳郎大觀元年卒年七十五號伊川先生晦翁贊云規圓矩方繩直準平允矣君子展也大成布帛之文菽粟之味知徳者希孰識其貴紹興初官其一孫名易

掌文柄

程大昌字泰之乾道中爲司業兼禮侍一時文柄屬公成就人才甚多著禹貢論五十二篇辧江淮河漢弱水黑水甚詳著演繁露六卷易老通言易原莊錄四書略十卷頗有功於學者

守庚申

程紫霄有道之士也有朝士夜會終南太一觀拉師同守庚申師作詩云不守庚申亦不疑此心只與道相依玉皇已自知行止任汝三彭說是非

程邀秦時人攺篆爲隸今楷字是

程林烏巾秦時人以醸美酒得名

程普仕吳與周瑜爲左右督時人呼爲程公江表虎臣

程敀梅州人結廬江濵人服其行義名其江曰程江程靈洗少以勇聞仕陳爲豫州刺史號雲飛將軍程文季靈洗之子勇決有父風北齊憚之號爲程彪程元師事王通北面受王佐之道備閒六經之義程知節唐貞觀中封盧國公圖形淩煙閣

程琳字天球前後守魏十年宋元祐中拜相諡文簡程珦仕宋爲中散大夫與潞公同甲會【見文姓】子顥頥程瑀仕宋爲給事中居闥以平奏自任上特賜象笏

女徳婚姻

烈婦

程氏事衡方厚爲董昌齡所殺程氏步行詣闕自刎爲夫陳寃文宗詔封武昌縣君

擇婦

伊川遺訓云世人多謹於擇婿而忽於擇婦其實婿易見而婦難知所系甚重豈可忽哉

姑舅婚

程仁霸女適蘇老泉老泉女適仁霸孫之才【見蘇姓】程之邵程懿叔程徳儒皆東坡表弟也坡送程六表弟云君家兄弟眞連璧門十朱輪家萬石賀徳孺生日長身自昔傳甥舅壽骨遙知是弟兄

富婚

程楚賓家富於財重鄕人呂諲之才以女妻之諲早孤貧不能自振楚賓厚分資贍濟其所欲故其名譽日廣

明道娶彭思永女【見彭姓】明道之女適朱純之陶靖節之妹適程氏程文矩妻李淸之女兄穆姜鵬程烏程周程

彭【商音隴西顓帝孫陸終第三子曰大彭卽彭祖也堯封之彭城以國爲姓孔子竊比老彭注云殷之賢大夫】

導引術

彭祖歷虞夏至商壽八百嵗故號曰彭祖有導引術有疾則閉气以攻所患運行體中達趾末卽體和矣嘗云服藥百裹不如獨臥本姓籛名鏗可借用

仙曲

彭令昭歌師也秦始皇時武夷君防鄕人於幔亭峯令昭歌人間可哀曲歌罷防云四合環佩鏘然淩空而去

張彭之學

彭宣師事張禹治易禹受易於施讎由是施家有張彭之學禹薦宣明經有威重可任政事入爲右扶風哀帝朝拜大司空封長平侯

書學

彭閎治歐陽書漢光拜桓榮爲博士榮曰臣不如同門生彭閎因拜爲議郎

童子義士

彭修字子陽漢永平間人年十五父爲郡吏得休與修同歸道爲盜所刼修拔刀前持盜曰父辱子死盜曰此童子義士也辭謝而去後仕郡爲功曹

白日上升

彭抗字武陽累遷尙書左丞以疾辭歸師事旌陽學修仙道日益精進宋永初二年二月十六日舉家白日升天趙宋政和中封潛惠眞人

恬退士

彭乘字利建舉進士與同年生登相國寺閣顧望鄕闗曰親老矣安可捨晨昏之奉以圖一身之榮乎乃奏乞歸侍養後中書擬人乘在選中上曰此恬退士也仁宗朝爲翰林學士

不拾遺金

彭思永字季長登天聖五年第八九嵗時晨就學捨得金釵於門外訪失主還之仁宗朝爲禦史抗疏極論張堯佐任守忠之憑侍寵幸上怒解公言職公居顯仕奉養不攺其素气宇髙爽未嘗有怠慢之色戲侮之言以戶侍致仕年七十一

義莊

彭汝礪字器資鄱陽人弱冠爲狀元王安石薦爲國子直講擢太子中允監察禦史裏行初對上十事皆人所難言者元祐中爲中書舍人詞命典雅有古人風上賜服紫金居家孝友兄無子爲立後以所得官俸賑給族人之貧者置義莊弟汝方知衢州立忠節方臘陷城罵賊而死

五恨三奇

彭淵材家宜丰宋元丰間人平生喜遊出入京師貴人之門十餘年父以書呼之歸侍一日以一黥徒負一布槖而歸一邑聚觀意槖中皆金珠也淵材曰吾富可以埒國及開槖止有李廷珪墨一丸文與可竹一枝歐陽公五代史槁一巨編而已嘗自言平生有五恨一恨鰣魚多骨二恨金橘帶酸三恨蒓菜性冷四恨海棠無香五恨曽子固不能詩曉大樂嘗獻樂書得協律郎時洪覺範奇於詩鄒元佐奇於命淵材奇於樂號新

昌三奇侄覺範爲僧名惠洪有冷齋夜話甘露集林間錄行於世

毋自欺

彭龜年字子壽登乾道五年第益篤於學以毋自欺名齋以書問南軒中庸語孟大義鄭僑張杓同薦爲太常博士開禧中以寶謨待制致仕諡忠肅名隸僞學僞黨之籍號止堂

五嵗能詩

彭興祖五嵗能詩劉轂五嵗能騎射紹興中張俊以名聞召見內殿以興祖爲迪功郎轂爲進武校尉皆賜袍笏

談詩

彭仲舉乾道間爲正字林謙之爲司業二人遊天竺談詩談到少陵好處仲舉大呼曰少陵可殺聞者曰林司業彭正字謀殺少陵

蓮峯幸民

彭正建以詩名世有雲天與蓮峯作幸民舊時相識幾猶存家書千里懶開眼僦屋兩間長閉門

羯鼓縚詩

彭公永福州人紹興戊午登第長子渙次子演相繼及第演嘗宿甘泉寺因閒步至一官舍梁上有紅絲羯鼓縚數條垂於地一老人杖而守之曰此開元興慶宮也二百年中至此者十二人皆有畱題請書一絕演詩雲長安宮闕半蓬蒿塵暗虹梁羯鼓縚惟有水天明月夜一條空碧見秋毫題畢而退

扁舟載鶴

彭戢元丰中爲兩浙提舉奉祠以歸嘗畜雙鶴江左士大夫送之詩云扁舟載雙鶴萬卷貯羣書

江西社

彭元忠淳熙中爲司戶楊誠齋贈詩云詩入江西社心傳肘後方木天須此事丹筆校官黃

彭越漢髙開國功臣封梁王以無罪受誅

彭齊文章江西三瑞【見蕭姓】彭更

彭任聞富弼使不測之域憤憤推酒牀拳皮皆裂

婚姻

彭抗師事旌陽納愛女旌陽之子爲婦旌陽嘉其誠恪應驗諸祕要悉以傳之

彭思永程明道之母舅明道年十二三思永見而奇之許妻以女

老彭岑彭三彭韓彭

明【宮音吳興周泰伯之裔爲百里奚生孟明視子孫以王父字爲氏】

籜冠

明儒紹字休烈少明經有儒術宋元嘉中舉秀才後居攝山棲霞寺齊髙帝欲見之不得他日謂其弟慶符曰卿兄髙尙其事賜以竹根如意筍籜冠儒者以爲榮封延伯聞之嘆曰身彌後而名彌先亦宋齊之儒仲也弟慶符爲靑州刺史

珥金拖紫

明山賓字孝若梁武朝首應五經博士出守大藩擁旌節珥金拖紫而恆事屢空帝命裁成大典吉禮則明山賓凶禮則嚴植之軍禮則陸璉賔禮則賀瑒嘉禮則【闕】又命沈約徐勉等防評

盛夏取雪

明崇儼以奇術自名唐髙宗召見盛夏思雪崇儼坐頃卽取以進自云於陰山取之上又億索百錢須臾以獻曰得之緱氏老人圃中上召問老人云失一而得百錢

明仲璋亦居棲霞寺寺後有碧鮮亭白雲庵白雲泉明公霞梁簡文除爲尙書曰不喜卿得尙書喜朝廷得人

明鎬字化基薛奎稱其有廊廟材宋仁宗朝防政明槖宋紹興中爲禦史宣諭廣東訪求遺逸

昆明孔明淵明

平【商音河內韓哀侯少子食采平邑因氏焉】

父子宰相

平當字子思以尙書授朱普鮑宣由是歐陽書有平陳之學漢哀帝朝拜相賜爵闗內侯子晏亦以明經拜相封侯漢興父子拜相惟韋平二氏

視井湧泉

平鑑字明達受詩書禮通大義仕魏爲懷州刺史敵來攻城城內泉竭鑑具衣冠俯井而視水泉湧出【北史】平恆安貧樂道魏帝徵爲中書博士

廣平君平邵平

荊【角音廣平楚熊繹國古荊州之地故亦號荊支孫因氏焉】

攝相

荊公攝相事孔子使人往觀返曰其朝淸靜無事【家語】

易水悲風

荊軻衞人燕太子丹客之稱荊卿令刼秦王反諸侯侵地方入秦賓客皆白衣冠送至易水旣祖取道髙漸離擊築荊卿和而歌曰風蕭蕭兮易水寒壯士一去兮不復還復爲羽聲士皆瞑目髮盡指冠入秦事不成死之

名將

荊罕儒後周名將也前後一百五十餘戰皆有功而未嘗自伐

班荊紫荊負荊識荊

京【角音東都衞武公少子段封京謂之京城大叔因氏焉】

易學

京房字君明治易長於災變分六十卦更日用事以風雨寒溫爲初事焦延壽延壽曰傳吾道以亡身者京生也後果因上封事言災異下獄棄市漢元帝朝爲魏郡太守秩八百石

公輔器

京鏜字仲逺豫章人宋紹興中舉進士髙宗謂趙師雄曰京鏜有公輔器使金國以我喪故不肯受宴樂題詩於館云鼎湖龍去已無蹤三遣行人意則同凶禮彊更爲吉禮北風終不變南風假令耳與笙鏞末只願身甘鼎鑊中已辦滯畱期必得不能築館汴江東使還上曰京鏜今之毛遂也有樂章自號松坡居士集與何浩劉徳秀胡鈜專主僞學之禁宋寧宗慶元中拜右相子沆

玉京八世莫京

榮【角音上谷周大夫榮叔其先食采於榮因氏焉】

三樂

榮啟期鹿裘帶索鼓琴而歌孔子遊太山見而問何以樂曰吾得爲人一樂也得爲男二樂也人有不免𦇤褓吾行年九十矣三樂也貧者士之常死者人之終處常得終吾所樂也【列子】

楚榮黃諌子玉請以瓊弁玉纓畀於河神【僖八】

魯大夫榮成伯勸防公如楚曰逺圖者忠也

榮毗字子諶仕隋爲侍禦史立朝侃然正色百僚所憚

榮旂字子祺孔門弟子贈雩婁伯

尊榮仁則榮前榮

成【商音上谷周文王五子郕叔式之後以國爲氏其後去邑爲成成肅公爲周卿士成覸齊人】

貴仕

成得臣字子玉仕於楚伐陳有功使爲令尹子文曰有大功而無貴仕其人能靖者與有幾【僖三】子大心

坐嘯

成瑨漢桓帝朝爲南陽太守信任功曹岑晊時語曰南陽太守岑公孝農成瑨但坐嘯

公車聘禮

成翊世漢逸士也安帝卽位陳忠上書薦周燮杜根成翊世爲有道之士於是公車聘禮焉

政績

成景雋仕爲豫州刺史有政績甚得吏民心【南史】

職在典刑

成防文仕南唐爲大理卿作謁金門云風乍起吹皺一池春水唐王召問之曰職在典刑一池春水闗卿甚事

應制科

成銳宋人應制科以詩上王文惠公其野菊云防檻應無分東西不借恩其野花云馨香𨿽有地栽植未逢人

婚姻

成藻爲南宮令奇馮素弗之爲人以女妻之

陶成大成虧成

英【羽音晉陵英氏國臯陶之後也其後以國爲氏】

英布六人也少時有客相之曰當刑而王及壯坐法黥故曰黥布陳涉起布往見番君番君以女妻之後事項王又挾劍歸漢髙祖卽位封淮南王

雲英落英英英

衡【商音平陽商伊尹爲阿衡子孫因以爲氏】

衡方厚唐人【見程氏】

匡衡林衡權衡

十五靑

丁【徵音濟陽齊大公生丁公伋子孫以王父字爲氏】

名藏金匱

丁復佐漢有功髙帝卽位剖符作誓金匱石室定元功十八人位復居十七

易學

丁寛字子防事田何學易學成東歸何謂門人曰易已東矣漢景朝爲梁孝王將軍作易說三萬言

殿中無雙

丁鴻字孝公治尙書漢肅宗詔鴻與諸儒於白虎觀論定五經鴻論難最明時語曰殿中無雙丁孝公封馬亭鄕侯父綝從光武徵伐願封本鄕封新安鄕侯

松夢

丁固初爲尙書夢松生腹上謂人曰松字十八公也十嵗其爲公乎卒如其言【吳人】

聚書

丁顗宋初人盡家貲買書至八千卷曰吾聚書多矣必有好學者爲吾子孫子逢吉爲光祿寺丞孫度

邇英要覽

丁度字公雅登服勤詞學科仁宗朝爲翰林十年著邇英要覽十卷上呼爲學士而不名遷端明殿學士仁宗曰度爲侍從十五年議論天下事未嘗及私後拜參政

骰子選

丁謂字公言宋太宗朝登第孫何第一謂第四恥居其下上曰甲乙丙丁合居第四夫復何言眞宗朝拜參政或率楊億賀億曰骰子選耳何足道哉後拜相自以爲令威後故好鶴人呼爲鶴相

丁恭以春秋教授生徒數百人當世稱爲大儒丁儀丁兄弟並有文采魏文帝以爲曹植黨誅之丁蘭事母孝

丁令威鶴仙也化爲白鶴集遼東華表柱吟一詩而去

女徳婚姻

仙女防

丁義以神方授吳眞君今瑞州崇元觀乃丁眞君女秀英煉丹之所丹井猶存秀英仙去衣冠於觀北至今呼爲仙女塔

擇婿

丁顥與竇偁同幕時顥子謂尙防偁見而奇之曰此子後必以文致逺以女妻之

丁姬生哀帝由是許史丁傅之家皆重侯累爵丁謂女適錢惟演之子

識丁添丁石與丁

邢【商音河間周公第四子封於邢傳所謂邢茅胙祭周公之是也子孫以國爲氏邢前勇士也襄二十一年】

雅士

邢顒字子昂舉孝亷時人語曰徳行堂堂邢子昂劉稹曰邢顒北土之彥少秉髙節眞雅士也魏文帝拜爲尙書僕射子友曾孫文官至尙書

緯世之器

邢巒字洪賓才兼文武內參機揆外寄折衝其緯世之器歟北魏中書侍郎

一代模楷

邢邵字子才十嵗能屬文日誦萬言五行俱下一覽無遺讀漢書五日略能編記年未二十名動衣冠文章獨步當時每一文出京師爲之紙貴時與溫子升爲文士之冠世謂之溫邢魏收亦天才艷發溫歿後世稱邢魏仕北魏爲中書令

國藩

邢君牙唐元和中爲鳯翔節度使韓愈與之書云閣下爲王爪牙爲國藩垣

鑿墻度厄

邢和璞得仙與崔司馬有舊崔病經年且死一日臥室聞北墻有斸聲七日不已窺之有人立云邢眞人處分開此司馬厄

講學精博

邢昺字叔明講師比二卦宋太宗嘉其精博召爲國子監丞專講學之任眞宗始置翰林侍講首以命昺

父子情

邢恕字和叔從伊川學呂公著薦爲崇政院說書元祐初除禦史後謫隨州子居實字惇夫早有詩名山谷詩云兒中兀老蒼趣造甚奇異早天山谷詩云兒到隨州更老成江山爲助筆縱橫眼看白壁埋黃壌何況人間父子情

逸民

邢淳字君雅雍丘人宋眞宗幸亳州以布衣召對問治道對曰陛下東封西祀皆已畢矣臣復何言上大恱除許州助教不就及卒人見其勅與麻紙同束在屋梁間邢貞魏太常卿奉策使吳入門不下車張昭詰之邢臧字子良除東牟太守和雅信厚有長者風邢冉唐貞元中與李絳等同龍虎榜

女徳婚姻

邢姨

邢侯之姨譚公維私手如柔荑膚如凝脂謂莊姜也【詩碩人】

尹邢

邢婕妤與尹夫人漢武時並得幸詔不得相見尹請見邢帝使邢衣故衣獨身來前見之俛泣自痛其不如也

女君

邢女君濠州人與鄰女樵徐二水之間有數婦從水出若連腰裙至前曰東海君聘女爲婦敷茵褥水上置女坐其上遂逝鄕人爲立女君祠

魏河間邢氏髙允娶之

唐邢渙初娶季忠女再娶張植女

冷【詳見冷姓】

冷至秦伯使如晉報問【僖十】

十六蒸

曾【商音魯國夏少康封少子曲烈於鄫周末莒滅鄫太子巫仕魯去邑爲曾氏三桓家臣曾夭曽阜其後也】

堯舜气象

曾防字晳言志有沂水詠歸之樂程子云與聖人志同便是堯舜气象也子參

道統之傳

曽參字子輿一惟之間深悟一貫之防封郕國公

世取科第

曾致堯南丰人旴江擢第自致堯始幼子易簡易占並登科易占三子鞏

布肇

五朝史事

曾鞏字子固號南丰先生平生嗜書家藏至二萬餘卷手自讎對白首不倦有元丰類藳五十卷王震序其文曰南丰以文章名天下久矣其文雄渾瓌偉若江湖之波濤煙雲之姿狀一何奇也元丰五年與李淸臣王存等修史上手詔中書曰五朝史事宜付曾鞏遂爲史館修撰史成上賜龍衣金帶擢試中書舍人

黨附時相

曾布字子宣舉進士王安石薦之召除崇政院說書後新法靑苖助役皆布與惠卿建議也徽宗朝拜右僕射漸進紹述之說諡文肅封曾

前輩風流

曾肇字子開天姿仁厚剛大之气睟然見於面知其爲成徳君子也在朝以論思之責爲己任龜山云公愼重深得大臣之體前輩風流惟公一人耳徽宗朝爲翰林學士諡文昭

賢子弟

曾紆工詩詞號空靑先生布第四子也汪彥章志其墓云公材髙識明悟極書史爲家賢子弟以文章翰墨風流蘊借爲時名勝以精明彊力見事風生爲國能吏官至中大夫三子惇

忺憕

鳳池

曾公亮字明仲宋天聖初試云瑞紀官賦宋郊榜第五人嘉祐中拜相至煕寧中尙在中書年𨿽老精力不衰故無非之者惟李復圭作詩曰老鳳池邊蹲不去饑烏臺上噤無聲以太傅致仕年八十薨諡憲靖封魯國公碑曰兩朝顧命定策亞勲之碑子孝寛字公綽除簽書時魯公還政迎養西府世以爲榮

曾覿字純甫號海野東都故老有詞可稱

曾從龍字天錫慶元五年進士第一人

曾懋曾開曾幾兄弟榮貴懋尙書開幾侍郎懋二子迪造幾子逢爲左司次子逮爲侍郎

婚姻

曽崇範妻兄許嫁者數人每至親迎之夕其夫輒死一夕夢有人謂曰田頭有鹿迹田尾有日炙乃汝夫也後嫁崇範乃悟其語

顏曽何曾王曽

應【羽音汝南周武王子封於應傳言邘晉應韓武之穆也其後以國爲氏】

淮陽一老

應曜隠於淮南山中漢髙時與四皓俱被徵命曜不至時語曰商山四皓不如淮陽一老

七世通顯

漢中興初有應嫗生四子而寡見神光照社探之得黃金自是諸子宦學並有才名應順子疊疊子郴郴子奉奉子邵邵子郇郇子瑒七世通顯

半面識

應奉字世叔少聰明讀書五行俱下黨事起慨然以疾自退追思屈原作感騷三十篇嘗詣袁賀賀時出閉門造車匠於內開扇出半面視之後數年路逢車匠識而呼之漢桓帝朝爲司校尉

著述

應邵字仲逺少篤學博覽洽聞舉髙第刪定律令著漢官儀又選風俗通以辧物類名號漢獻朝拜軍謀太尉

三入承明

應瑒字徳璉璩字休璉兄弟並以文章貴顯璩作詩云問我何功徳三入承明廬蓋爲侍郎常侍侍中也魏建安七子瑒其一也

百姓歌謡

應詹字思逺仕晉督南平武陵天門三郡軍事時天下大亂詹境獨全百姓歌之曰嵗寒不凋孤境獨守拯我塗炭惠隆丘阜潤同江海恩猶父母

廟食百世

應智項九江人徙居靖州【今瑞州】隋末林士攻掠江西應於華林山置云柵募義兵保靖一方武徳五年歸唐以爲靖州刺史死爲城隍之神廟食一郡妻梅氏新昌人

三紅秀才

應子和詩有云兩岸夕陽紅爉炬短燒紅風過落花紅因話錄云張子野爲三影尙書子可爲三紅秀才仕宋

應貞字吉甫自漢至魏世以文章顯軒冕相襲爲盛族

滕【宮音南陽周文王第十四子封於滕子孫以國爲氏】

文武材

滕撫漢順帝朝博求將帥三公舉撫有文武材拜九江都督東南悉平

通家之好

滕冑北海人與劉繇通家漢末以世亂渡江依繇善屬文孫權待以賔禮家國書疏常令潤色之子字承嗣少有節操爲丹陽太守日接賔客夜省文書

寒之養

滕曇恭年五嵗母病熱思得寒土俗不產曇恭徧求乃遇桑門得一以進父母卒水漿不入口者旬日人號爲滕曾子【南史】

活饑民

滕甫字元發宋神宗朝爲翰林學士以論新法出知定州元祐初徙知蘇二州又徙鄆州稱爲名帥時淮南京東饑召富民約曰吾得城外營地爲屋二千五百間活五萬餘人題徳安府浮雲樓詩云舉頭便見長安日防袖時飄夢澤風吳苑久拋飛鳥外楚臺遙望碧雲中

四絕

滕宗諒字子京明道中以司諫謫守嶽州重修嶽陽樓時稱此樓子京作範文正記蘇子美書邵【闕】篆頗號四絕

滕涉二十四賢中人

婚姻

滕元發五女長適何洵直次適王炳卒又以第四女續姻三適王渙之五適張方平之子恕元發娶李氏長滕齊滕

淩【徴音河間衞康叔支子爲周淩人子孫以官爲氏】

虎兒

淩統字公續吳人禮賢好士輕利重義有國士之風魏張遼軍奄至津口統率兵三百陷圍而出拜偏將軍評曰江表虎臣也子烈及封年各數嵗每賓客至

呼而出之曰此吾虎兒也

後漢春秋

淩準字宗一唐元和間人讀書爲文著後漢春秋二十餘萬言尙气節年二十以書幹丞相丞相以聞試其文日萬言授校書郎賜緋魚袋爲浙東亷使判官撫循按驗厥績以茂召拜翰林學士栁子厚銘其墓子四人夷仲永仲南仲殷仲

儒官

淩士燮唐人栁子有贈淩助教蓬屋詩序云儒有蓬戶甕牖而自立者河間淩士燮窮計六籍而爲儒官

印劍之祥

淩策字子奇宋初舉進士夢人以六印加劍遺之其後官劍外者凡六人以爲異知益州遷侍郎

淩景陽天禧中因廖復訟覆考遂取髙第

淩氏蘇頌妻也

承【商音千乘衞大夫承成之後】

承宮字子少八嵗時爲人牧豕過徐子盛學捨棄豬而畱聴講後爲大儒漢永平中爲博士遷中郎將數進直言朝臣憚之名播匈奴北單於求見宮宮貌醜以魏應代之



演衞人閔二年狄人滅衞殺懿公盡食其肉獨捨其肝演哭之盡哀曰臣請爲裸自出其肝而內懿公之肝

萇公孫王茂

氏族大全卷十

欽定四庫全書

氏族大全卷十一

十八尢

尢【徴音吳興季之後爲沈姓子孫因避仇去水爲尢】

尢袤字延之年八九嵗讀杜甫長篇歌行一過卽能逆誦宋紹興中陳俊卿進擬延之爲祕書丞南軒得報曰此眞祕丞矣淳熙中與楊誠齋同靑宮寮寀定爲金石交終禮尙書諡文簡自號遂初

效尢尢拔其尢

遊【宮音東平鄭穆公子偃字子遊其後以王父字爲氏遊吉遊闕皆其後也】

名著文苑

遊雅字伯度文苑傳序云魏有許謙崔宏髙允遊雅聲實俱茂詞義典正有永嘉之遺大武朝徴爲祕書監

上卿祿

遊明根字志逺仕魏歷官內外五十餘年處身以仁和接物以禮譲時論貴之與髙閭以儒學特被禮遇世稱髙遊太武朝表求致仕拜爲五更給上卿祿

嵗寒松栢

遊元字楚客隋開皇中楊感脇之爲逆不從遇害誠節傳序云嵗寒貞栢疾風勁艸千載之後凜凜如生追贈銀靑光祿大夫

立雪

遊酢字定夫與兄醇俱以文學知名師事伊川一日與楊時同見先生先生忽瞑目坐立侍久之先生顧曰二子猶在乎日暮矣姑就捨退則門外雪深尺餘矣公之淸徳重望皎如日星奴之賤皆知美流風餘韻足以爲世師範範忠宣公判河南待以國士還朝薦爲大博宋徽宗朝除監察禦史

泛瀛洲

遊操字存誠宋紹興中與潘良能沈介洪景伯俱爲祕書省正字同日赴館職少監秦熺於會食之次出對曰潘遊洪沈泛瀛洲有欲用絳繹繪維綰綸綍爲對蓋熙寧中韓維陳繹韓絳楊繪相先後除學士也

太極說

遊誠之南軒髙弟也嘗論太極無極聞者服其簡工詩如東風未肯催桃李畱得疎籬淺淡香平生意思春風裏信手題詩不用工閒處謾憂當世事靜中方識古人心等句詩家所稱

優遊貴遊馬少遊

劉【宮音彭城陶唐氏之後受封於劉其後劉累事孔甲爲禦龍氏在商爲豕韋氏在周爲唐杜氏杜伯子陶叔奔晉爲士氏士會奔秦後歸晉有子畱於秦爲劉氏周大夫食采於劉亦爲劉氏劉康公其後也漢祖賜婁敬姓劉項伯歸漢亦賜姓劉劉聰自以爲漢甥攺姓劉氏劉知逺本沙陀人冒姓劉氏元魏孝文欲革舊俗攺獨孤氏爲劉氏】

枕中祕書

劉向字子政本名更生漢宣招選名儒俊才向與王褒張子僑進對獻賦頌數十篇初父徳治淮南獄得其枕中鴻寶苑祕書向以獻之方不驗兄陽城侯入國戶半爲之贖罪

藜燈

向校書天祿閣有老人黃衣植靑藜杖叩閣而進時向坐暗中誦書乃吹杖端煙焰照之曰我太乙之精天帝聞卯金之子博學下而觀焉乃出懷中竹牒有天文地圖之說授之自是向學日進著烈女傳八篇新序說苑五十篇歷事三帝居列大夫官前後三十餘年成帝時王氏愈盛向著洪範五行傳論奏之天子心知向忠精而不能用遷中壘校尉年七十一卒三子伋賜歆

父子異趣

劉歆字子駿好古博學仕王莽爲國師容齋云向拳拳國家欲抑王氏歆力贊王莽至爲之國師又攺名秀以應圖防竟不免爲莽所誅子棻投四裔天道如是不善者其知懼乎漢書有與歆同姓名者四

雲臺功臣

劉隆建武中封長平侯劉植封昌城侯俱圖像南宮雲臺

虎北渡河

劉昆建武中徵爲光祿卿帝勞之曰前在江陵反風滅火後守農虎北渡河行何徳政而致是事對曰偶然耳帝曰此長者之言也顧命書諸策

一錢太守

劉寵字祖榮桓帝時爲會稽太守徙將作監山陰有五六老叟人賫百錢送寵寵爲人選一大錢受之

蒲鞭

劉寛字文饒桓帝時爲南陽太守溫仁多恕吏人有過用蒲鞭罰之示辱而已後爲太尉當朝會夫人令侍婢奉羮翻污朝衣寛徐曰羮爛汝手其性度如此天下稱爲長者

三君八俊

劉淑陳蕃竇武爲三君劉祐等爲八俊劉只等爲八顧劉儒等爲八廚皆漢桓靈時黨人標號也

依劉

劉表字景升姿皃奇偉漢末爲荊州刺史坐保江漢之間王粲往依之二子曰琦曰琮弗克負荷曹操曰劉景升兒子豚犬耳

髀肉之嘆

劉備字徳耳到肩手垂過膝曹操曰大耳兒最叵信後嘗於劉表坐上流涕嘆曰尋常身不離鞍髀肉皆消今不復騎髀裏肉生日月如流老將至矣而功業不建

曹劉絕唱

劉楨字公幹有逸才建安七子以曹劉爲絕唱魏文云七子者騁騏驥於千里仰齊足而並馳並文苑羽儀詩人龜鑑鐘嶸云若孔門用詩則公幹升堂子建入室景陽潘陸可坐於廊廡之間【詩話】

任達

劉伶字伯倫放情肆志與嵇阮爲竹林之友嘗乘鹿車攜一壺酒使人荷隨之曰死便埋我著酒徳頌一篇爲時所稱仕東晉爲建威將軍

乘月淸嘯

劉琨字越石初與祖逖俱爲司州主簿同寢中夜聞雞鳴逖蹴琨覺曰此非惡聲也皆起舞後聞逖被用與親故書曰吾枕戈待旦志梟叛逆常恐祖生先我著鞭在晉陽爲騎兵所圍琨乘月登樓淸嘯中夜奏笳敵

有懷土之思棄圍去永嘉初都督並幽冀三州事兄璵字慶孫京師語曰洛中奕奕慶孫越石

十部從事

劉仕晉爲開府儀同三司毎有興廢致手書守相丁寧款密咸曰得劉公一紙書賢於十部從事

蓮社

劉驎之字遺民一字子驥晉末作柴桑令人多以柴桑翁爲淵明不知遺民嘗作此令也慕逺公名徳白首同社

一擲百萬

劉毅字希樂家無擔石之儲樗蒲一擲百萬晉末爲靑州刺史討桓初於南郡起齋號蟠龍齋毅小字蟠龍至是始居之

七業俱興

劉殷字長盛性至孝於西籬下得粟十五鐘銘曰七年粟百碩以賜孝子劉殷有子七人五子受五經一子受太史一子受漢書一門之內七業俱興晉永嘉之亂陷於劉聰聰以爲尙書

總稱二府

劉穆之字道和晉末爲左僕射領監軍中軍二府內總朝政外佐軍旅決斷如流賓客輻輳盈階滿室目覽詞訟手答牋書耳行聴受口並應酬不相參涉悉皆贍舉

鬼笑

劉伯龍仕宋爲武陵太守貧寠尢甚在家慨然將營什一之利忽一鬼在傍撫掌大笑伯龍嘆曰貧窮固有命乃爲鬼所笑【南史】

第一官

劉孝綽小字阿士七嵗能屬文舅王融稱爲神童且曰天下文章無我當歸阿士侍梁武帝宴作詩七首帝篇篇嗟賞授祕書丞謂周捨曰第一官當用第一人詞藻爲後進所宗流聞河朔兄弟羣從子侄七十人皆能文近古未之有也第三弟孝儀第六弟孝威孝綽嘗云三筆六詩各舉其所長也子諒悉晉代故事號皮裏晉書

絕交論

劉峻字孝標爲任昉之子著廣絕交論大略言因五交而生三釁也梁武帝引見占對不稱乃著辧命論寄其懷遊東陽紫巖山築室居焉卒諡靜先生

三隠

劉紆字彥度梁人與阮孝緒劉歆爲三卜築鐘山有終焉之志孝標嘗與書云紆超超越俗如半天朱霞歆矯矯出塵如雲中白鶴皆歉嵗之梁稷寒年之纎纊嘗著谷皮冠被衲衣遊山澤風神頴俊意气彌逺遇者以爲神人

二劉

劉悼字士元少與劉結盟爲友俱以儒學知名世稱二劉隋開皇中二子與王邵同修國史時求天下遺書僞造書百餘卷題曰連山易及魯史記等錄上送官取賞而去後人訟之得赦免罪炫卒門人諡曰宣徳先生自贊齊鑣驥騄並翼鵾鴻整緗素於鳯池記言動於麟閣

解事僕射

劉仁軌字正則唐髙宗朝爲左僕射時戴至徳爲右僕射更日聴獄有老嫗投牒至徳受訖嫗復取之曰本投解事僕射乃不解事僕射邪

九老會

劉宗唐武宗朝爲磁州刺史與胡果等爲九老會【見胡姓】

神童

劉晏字士安八嵗獻頌行在元宗奇其幼命張說試之說曰國瑞也號曰神童賜遊宮貴妃坐之膝上親爲畫眉總髻宮人遺花投果授正字上問曰正得幾字對曰皆正惟朋字未正代宗朝同平章事領江淮常平使長於理財毎朝謁馬上以鞭算死之日家惟雜書兩乘米麥數斛而已

詩豪

劉禹錫字夢得偃蹇寡合白居易推爲詩豪又言其詩在處有神物防持嘗與元微之韋楚客會於樂天之居賦詩夢得首倡白公曰四人探驪劉子先得其珠其餘鱗甲將何爲三公罷吟憲宗立斥朗州司馬作竹枝辭十餘篇又作問大鈞等賦後入爲主客郎中復作都看花君子二詩言始謫十年還京師道士植桃甚盛若霞又十四年過之無復一存惟兔葵燕麥動揺春風耳以詆權近聞者益薄其行會昌初加禮部尙書卒

雪車冰柱

劉義少任俠晚折節讀書聞韓愈接天下士徒步歸之作雪車冰柱二詩出盧仝孟郊之右因持愈白金數斤而去曰此諛墓中人所得不若與劉君爲壽

材過晁董

劉蕡字去華唐文宗太和二年舉賢良方正考官馮宿見蕡對嘆服以爲過晁董而畏中官不敢取李郃曰劉蕡下第我輩登科能無厚顏

耆英會

劉幾字伯壽宋元丰中與潞公等爲耆英會幾詩云偶以暮年陪盛宴喜將白髮照靑春以祕書監致仕時七十五嵗

元和風格

劉筠字子儀宋景徳中三入玉堂希望大用詩云蟠桃三竊成何味上盡鼇山迹轉孤稱疾不出王旦云劉筠宋綬相繼翰苑屬文有貞元元和風格

身登黃閣

劉沆吉郡人少倜儻任气作述懷詩云虎生三嵗便窺牛獵食寧能掉尾求若不去登黃閣貴便須來伴赤城遊王拱辰榜第二人至和中拜相

三劉

劉敞字原父號公是先生弟攽字貢父號公非先生敞子奉世字仲馮是爲三劉劉渙字凝之號西澗先生子恕字道原恕子羲仲亦爲三劉

一揮九制

原父治平中在西掖一日進封皇子公主九人立馬郤坐一揮九制文詞典雅

著漢書

貢父宋神宗朝充集賢院校理著漢書誤謫倅泰州題館壁云璧門金闕倚天開五見宮花落井槐明日扁舟滄海去卻從雲气望蓬萊王介甫愛之書於扇

臺評

仲馮爲傅堯兪所劾攽曰小侄何過致煩臺評傅慙曰三平二滿文字劉曰七上八下人才

丈夫壯節

凝之宋天聖中爲潁上令棄官歸徙居廬山之陽歐公與公同年髙其節賦廬山髙以美之中有丈夫壯節似君少之句朱文公守南康爲作壯節亭記蘇子由稱其冰淸玉剛亷潔不撓凜乎非今世之士張耒云文章似司馬遷談而遷談無其气節風節似疎廣受而廣受無其文學

騎牛圖

凝之與陳舜兪養犢爲騎舜兪作騎牛歌稱凝之爲白雲老李伯時畫騎牛圖山谷拜其像賦詩云棄官淸潁尾買田落星灣身在菇蒲中名滿天地間誰能四十年保此淸靜退往來澗谷中神光射牛背年八十餘卒官至屯田員外郎

史學

道原初頴悟宋皇祐初司馬公爲貢院屬官趙周翰知舉問以春秋大義所對精詳凡二十問皆然擢爲第二司馬以是重之時年十八英宗詔光修次通鑑令自擇館閣人材光曰專精史學劉恕一人而已

漫浪翁

羲仲文學風節能世其家有漫浪翁圖山谷書其後云子劉子讀書千卷無不貫穿不可謂漫未見古人如不能得旣見古人曰吾未能如古人也不可謂浪年未四十而學日夜進不可謂翁

鐡漢

劉安世字器之宋元祐中爲中書舍人面折廷爭目之爲殿上虎紹聖初黨禍起公尢爲章惇蔡卞所忌遂謫嶺外人言春循梅新與死爲鄰髙竇雷化說著也怕八州惡地公曆徧其七坡曰劉器之眞鐡漢不可及也其在宋州不妄接人而田夫野老皆曰過南京不見劉待制如過泗州不見大聖號元城先生年七十八薨楊中立祭之曰刼火洞然不燼惟玉

三老堂

劉摯字莘老教子孫先行實後文藝每曰士當以器識爲先有三老堂胡彥國詩云歷陽賓主昔多賢三老風流二十年獬豸冠中曾補衮鳳凰池上疊擎天元祐中拜右相後謫新州卒諡忠肅

鐡肝禦史

劉顗爲禦史以言事貶坡詩云烏府先生鐡作肝風霜捲地不知寒世因目爲鐡肝禦史

軋茁

劉煇好爲險語歐公惡之有一人論曰天地軋萬物茁聖人發公曰此劉幾也因戲曰秀才刷試官刺以朱筆橫抹之謂之紅勒帛後嘉祐中公爲禦試考官試堯舜性仁賦有曰靜以延年獨髙五帝之壽動而有勇形爲四罪之誅公稱賞擢爲第一唱名乃劉煇也人曰此卽劉幾易名公愕然久之

五世封忠

劉翺京兆人官建州因家焉居官亷明爲政慈惠或收寇或決獄或賑貧或拯難居人無數率義興仁公所至人則曰活我劉公至也其後孫領收峒冦有功諡忠簡孫純收邵寇賜廟封忠烈從孫韐諡忠顯韐子子羽諡忠定子羽子珙諡忠肅世號五忠劉氏

烈丈夫

劉韐字仲淹始書生起白屋累歷大藩歷事五朝紹興中奉使大金死之李綱作詩序云公視死如歸豈不誠烈丈夫哉孝宗卽位勑賜旌忠褒節之碑諡忠顯二子子羽子翚

三字符

劉子翚字彥衝家世屏山有園林水石之勝號屏山先生晚年歌詠自適兄弟間怡怡如也朱熹問入道次第答曰吾於易得入道之門焉所謂不逺復者吾三字符也家有二齋東曰復齋西曰蒙齋各有記

刺刺孟

劉章字文孺以小戴禮應鄕書四冠其選紹興廷對天子親擢之第一晚年好著書王充作刺孟乃作刺刺孟栁子厚作非國語乃作非非國語

墨莊

劉淸之字子澄與呂東萊朱晦翁江玉山李巽巖張廣漢講論義理之學爲天下倡公先世藏書千卷謂之墨莊光宗卽位禦史胡晉臣薦公起知袁州號靜春先生

梅詩

劉克莊字潛夫號後村詩文閎肆瑰奇超邁特立宋淳祐中賜進士出身除祕書少監兼崇政殿說書遷祕閣修撰後因落梅詩忤時相得謫有梅花百詠文集五十卷

劉牢之字道堅須目驚人破符堅爲前鋒號北府兵劉棲楚諌敬宗遊畋失徳以額叩龍墀流血被面劉子羽慷慨自許有捐身徇國之志終徽猷子珙

劉珙入禁掖思論潤色皆稱其得體爲畱守諡忠肅

劉錡紹興名將順昌之捷其功卓然父子建節劉光世紹興名將入覲誓竭力報國諡武僖公

仙道

劉奉林在天臺山駕鶴輕舉鶴嘗墜羽故名其山曰委羽山王十朋詩云應有赤城鸞鳳過一聲長嘯入靑防

劉無名夜坐守庚申常服雄黃後見一使曰我來攝君君頭上有黃光數丈不可近一金二石謂之丹君服其石更服其金則黑籍落名靑華定籙後遇靑華眞人授丹訣鈆爲君汞爲臣石爲使黃芽爲田劉海蟾寄問藍方云十月聖胎已成如何得出

女徳婚姻

才學

劉孝綽三妹並有才學一適王叔英一適張嶸一適徐緋者稱劉三娘文尢淸拔

仙婚

劉晨剡縣人漢永平中與阮肇入天臺山采藥望山頭有桃共取食之下山取澗水飲之見一杯流出中有胡麻飯屑因渡水又過一山見二女絕色喚劉阮姓名道郎等來何晚也邀至其家防館服飾鮮華東西各有牀帳帷幔七寶纓絡設甘酒山羊脯胡麻飯就女家成夫婦仙客數人將三五桃來慶女壻住半年二人求歸女曰罪根未滅使君等至此還家驗得七代子孫卻欲還女家尋不獲至晉大康八年失二人所在元稹詩云芙蓉粉面綠雲鬟罨畫樓臺靑黛山千樹桃花萬年藥不知何事憶人間

擇婿

劉惔字眞長少淸逺有標致與母任氏寓居京口織芒屨自給蓽門陋巷晏如也王導深器之晉武帝求婚曰得如劉眞長足矣

名族

劉頌字子雅廣陵人世爲名族與同郡雷蔣谷魯四大姓相匹敵嫁女於陳矯矯本劉氏子出養於姑人譏之

重義

劉廷式面目有紫光未第時與鄰翁約爲婚旣第而回翁死其女喪明女家躬耕貧甚以疾辭婚廷式曰與翁有約豈可以翁死女疾而遂背之乎卒娶之

再婚

劉貢父再娶歐公詩賀之云仙家千載一何長浮世空驚日月忙洞裏桃花莫相笑劉郎今是老劉郎

劉殷字長盛張宣子以女妻之旣婚戒其女曰劉殷至孝防感才識超世終必逺到汝謹事之

劉秀之字道寶十歲气識異於羣兒東海何承天雅相知器以女妻之

劉曄字耀卿未第時娶尙書趙晃之女早逝再娶趙氏九姨宋天禧中除曄龍圖待制

劉凝之以女妻六合徐長孺長孺死有子名武劉純材富室也以女妻貧士白厚【見白氏】

伊陽劉氏家富以女妻呂子衡【見呂氏】

劉延明爲郭博士快婿劉道原娶郎中蔡巽之女劉子羽妻卓氏封慶國夫人劉綱夫妻俱仙【見樊氏】劉勉之字致仲朱晦翁之婦翁也劉穆之娶江氏劉氏範氏世爲婚姻【左傳】

依劉劉範劉郎

周【角音汝南后稷至太王文王邑於周子孫以國爲氏】

諤諤

周捨事趙簡子簡子曰何以教我捨曰願爲諤諤之臣執筆墨操簡牘隨君後伺君之過而書【新序】

安劉

周勃木彊惇厚漢髙以爲可屬大事又曰周勃重厚少文然安劉氏者必勃也惠帝朝爲太尉陳平與相結交驩呂氏叛勃以一節入北軍士皆左袒爲劉氏誅諸呂漢室以安初封絳侯食邑入千二百八十戶文帝立拜丞相

眞將軍

周亞夫勃次子漢文任爲將軍軍細栁文帝勞之嘆曰此眞將軍矣景帝以爲太尉平七國之亂初封條侯

期期之對

周昌漢髙朝爲禦史大夫時上欲易太子昌廷爭之彊而喫曰臣期期知其不可陛下欲廢太子臣期期不奉詔

拾遺左右

周堪字少卿元帝朝領尙書事與蕭望之以師傅見尊重數宴見言治亂事與劉向金敞並拾遺左右

因師獲印

周福字仲進甘陵人桓帝微時受學於福及卽位擢爲尙書時語曰因師獲印周仲進由是甘陵有南北部【黨錮傳】

黽池逸民

周黨字伯況漢建武中被徵三聘乃肯就車陛見帝廷伏而不謁自陳願守所志詔賜帛四十匹罷之遂隠居黽池

五經縱橫

周舉字宣光姿貎短陋博學洽聞京師語曰五經縱橫周宣光漢順帝朝舉茂才遷並州刺史移書弔介子推革寒食禁火之俗民免凍死之患拜光祿大夫卒詔曰周舉性侔夷魚【伯夷史魚】忠逾隨管加賜錢十萬以旌素絲之節八使巡行【見馮羨】子勰

赤壁奇功

周瑜字公瑾吳人文武籌略萬人之英赤壁之戰以兵三萬破魏師八十萬孫權曰公瑾雄烈膽略兼人開拓荊州邈焉寡儔程普曰與周公瑾交若飲醇醪不覺自醉少精意於音樂其有缺誤必知之時語曰曲有誤周郎顧年三十六卒於巴丘

三害

周處字子隠膂力絕人不修細行嘗問父老曰今嵗丰人樂否曰三害未除何樂之有處曰三害云何曰南山白額虎長橋下蛟並子爲三處乃入山射殺猛獸沒水斬蛟自勵志好學爲善吳人歸晉爲禦史中丞三子玘靖杞玘子勰烏程郡公靖長子懋淸流亭侯次子遙內史三子贊武鄕縣侯四子縉都鄕縣侯一門五侯

中興名將

周訪字士達少與陶侃友善遇相者陳訓謂曰二君位至方嶽功名略同訪小侃一嵗訪初爲汝南縣功曹薦侃爲主簿晉元帝渡江命爲將軍平華軼社弢二寇以功遷荊州刺史或說王惇曰荊州用武之國公宜自領攺訪梁州訪大怒惇手書譬釋因遺以玉環玉椀訪投諸地曰吾豈賈豎可以寶恱乎史臣曰訪器兼文武擁麾仗節逺近仰其威風推爲中興名將長子撫有父風撫子楚楚子瓊有將略三世皆爲將軍瓊子彪死節於秦

人倫之鑑

周浚有人倫之鑑隨王渾平吳封武威侯三子顗嵩謨

肘懸斗印

周顗字伯仁少有重名神采秀徹庾亮謂曰人咸以君方樂廣顗曰何乃刻畫無鹽唐突西施王導深重之嘗指其腹曰此中何有曰此中空洞無物可容卿等數百人晉永昌初王導以王惇作亂每日詣臺待罪顗入導呼之曰伯仁以百口累卿顗直入不顧但曰今年殺諸賊奴取金印如斗大系肘後而上表申救甚至爲僕射

冬至燕觴

周謨小字阿奴冬至日其母李氏置酒舉觴賜三子曰不謂爾等並貴列吾目前吾復何憂嵩曰恐不如尊防伯仁志大而才短名重而識暗非自全之道嵩性抗直亦不容於世惟阿奴碌碌在母眼下後顗嵩皆爲王惇所殺嵩爲禦史中丞謨爲丹陽尹

早韭晚菘

周顒字彥倫隠鐘山王儉曰卿山中何有曰赤米白鹽綠葵紫蓼文惠太子問菜何味勝曰春初早韭秋末晚菘仕宋爲國子博士復欲歸隠孔稚圭作北山移文嘲之子捨畱內省二十餘年梁武稱爲公輔器後拜相

貂蟬

周盤龍齊永明中遷光祿大夫年老求解職上曰卿著貂蟬何如兜鍪對曰此貂蟬自兜鍪中來

三隠

周續之字道祖受業於範寗通五經五緯號十經旣而閒居讀老易晉末始入廬山時劉遺民隠廬山陶靖節不就徵號潯陽三隠

吟風弄月

周惇頥字茂叔號濓溪先生濓溪有舊橋橋有水亭釣遊其上吟風弄月窓前艸不除言與自家意思一般山谷云舂陵周茂叔人品甚髙胸中灑落如光風霽月雅意林壑初不爲窘束作太極圖及通書數十篇上接洙泗千載之統下啟河洛百世之傳晦庵贊云書不盡言圖不盡意風月無邊庭艸交翠朱云易傳表云濮上陳摶以先天圖傳種放放傳穆修修傳李之才之才傳邵雍放以河洛圖書傳李漑漑傳許堅堅傳範諤昌諤昌傳劉牧修以太極圖傳茂叔茂叔傳二程宋景祐中奏補熙寧中除提刑諡元公二子壽燾

平園老

周必大字子克初字洪道紹興中中博學宏詞科在翰苑九年有詩云綠槐夾道集昏鴉勅使傳宣待賜茶歸到玉堂淸不寐月鉤初上紫薇花嘗言六十四卦惟謙六爻皆吉又誦夫子其恕乎一語政平生處已以謙持物以恕退居十五年自號平園老叟築室名曰玉和公自序云和气謂之玉燭方今賢和朝物和野使皤然一叟得佚老於和气之內淳熙中拜右相封益公子綸知筠州

夜書墨板

周嗣武字功父乾道中除防漕居官盡心國事取平板方尺餘墨塗之置枕傍夜臥究思有得伸臂捫板畫粉暗書爲記晨起以次施行晦翁以爲有徳君子

望塵知敵

周徳威字鎭逺望塵知敵狀皃雄偉勇聞天下

仙道

周義山入山遇羨門子再拜乞長生訣羨門子曰子名已在丹臺玉室何憂不仙

周貫自號木鴈子治平熙寧間往來西山人問其壽答曰八十西山作酒仙麻鞋踏斷布衣穿相逢甲子君休問大極光陰不計年

周繇與李棲逺等謂之十哲【見吳罕】

周墀爲起居舍人濡筆立右螭坳下唐武宗朝拜相

周思臧唐幹封後與劉禕之等號爲北門學士周昉窮丹靑之妙寫趙縱得其神气情性

周麟紹興中試宏詞第一姿儀灑落望之如神仙中人

周美成號淸眞居士元丰中獻汴都賦除太學士周武仲宣和中爲館伴使稱防上賜茶錦宮花周絳與景徳二十四賢之列【見邊肅】

女徳婚姻

幹齋

周澤漢永平中拜太常臥病齋宮妻問之澤大怒以妻干犯齋禁取送獄時語曰生不願作太常妻一年三百六十日三百五十九日齋一日不齋醉如泥

連姻貴族

周浚爲安東將軍因出獵遇雨止李氏家時其女絡秀在室與婢宰羊豕具十人之饌旣辦不聞人聲使覘之見一女容止甚美因求爲妾父兄不許絡秀曰門戶殄瘁何惜一女連姻貴族後來庶大有益許之生顗兄弟

擇婿

周浚有人倫之鑑鄕人史曜微賤浚引以爲友以妹妻之

義童

周恭叔幼議母黨之婚及登科後其女雙瞽娶之篤愛過於常人伊川曰某年未三十亦做不得此事

周訪於陶侃故舊也以女妻侃之子贍

周瑜納小喬【見喬氏】

馬周從周伊周蝶爲周

丘【宮音河南齊太公封於營丘其後以地爲姓】

終身祭酒

丘靈鞠先仕宋後歸齊領東觀祭酒曰人居官願數遷使我終身爲祭酒不恨也子遲

飛羣鳴玉

丘遲字希範八嵗能屬文辭藻麗逸鐘嶸詩評云遲防綴映媚似落花依艸齊朝爲僕射有譲表雲飛翠鳴玉出入禁門

不食武昌魚

丘巨源蘭陵人除武昌守不樂曰古云不食武昌魚乃爲余杭令

東南之美

丘仲孚字公信少好學讀書叔父靈鞠稱爲千里駒王儉曰東南之美復見丘生梁武時爲山陰令吏民敬服號稱神明政爲天下第一時語曰二傅沈劉不如一丘

死節

丘冠先字道先齊永明中位給事中奉使蠕蠕國逼之拜丘曰能殺我者蠕蠕也不能使天子使拜者我也遂遇害

斵石旌功

丘行恭有勇力貞觀中討髙昌有功詔斵石爲人馬象立昭陵闕前以旌其功封天水郡公丘礪紹興中知瑞州事重建碧落堂丘舜中爲朝奉郎諸女皆能詩兄弟內集必聨詠爲樂

浮丘糟丘東家丘

一代偉人

丘崈字宗卿江陰人仕宋孝光寧三朝寧宗嘗稱之曰卿三朝舊徳一代偉人也封魏國諡文定子壽雋刑部尙書次子壽邁司農卿孫汲桂陽太守俱以名徳見稱汲生必恭必恭生定夫定夫生基基生元鐘歷代名宦鄒【角音範陽宋湣公之後正考父食邑於鄒因以爲氏春秋有鄒氏傳十一卷】

三鄒

鄒忌以鼓琴見齊王王喜之後爲齊相齊有三鄒子前鄒忌次鄒衍後鄒奭

黍谷回春

鄒衍事燕惠王被譖系獄仰天而哭六月霜降燕有寒谷不生黍稷衍吹律而暖气至適梁梁王郊迎適趙平原君側行撇席適燕燕昭王擁篲先驅其見禮於諸侯如此【劉向別錄】

曳裾王門

鄒陽齊人也漢景帝時與嚴忌枚乘仕吳吳王陰有邪謀陽上書諌有云蛟龍驤首則霧雨咸集今臣飾固陋之心何王之門不可曳長裾乎王不納去而之梁從孝王遊介於羊勝公孫詭之間勝等譖之孝王下之吏陽從獄中上書有曰明月之珠夜光之璧以暗投人莫不按劍而相盻者無因而至前也蟠木根柢輪囷離奇而爲萬乘器者以左右爲之先容也書奏立出之卒爲上客

撲滿之戒

鄒長倩一雲長信公孫之故人也贈生芻一束素絲一襚撲滿一枚書遺之曰撲滿者以土爲之蓄錢之具有入而無出滿則撲之士有聚而不散者將有撲滿之敗可不戒乎

南陽人傑

鄒湛字開父晉人少以才學知名實爲南陽人傑對武帝曰蜂蠆作於懷袖勇夫爲之驚駭猛獸在田荷戈而出凡夫能之累遷國子祭酒

送行萬里

鄒遊與顏魯公友善顏之使希烈也遊往送之魯公與蔡明逺帖云聞明逺與鄒遊同來欲至采石計其不久亦合及於淮泗之間坡送王子立詩云送行萬里一鄒遊

江山炳靈

鄒郁華淸虛服道非天地間气江山炳靈則曷由纂懿流光若斯之盛眞卿幸承餘烈敬刻金石以志之【顏魯公麻姑壇記】

道鄕

鄒浩字志完楊龜山序公奏議云道鄕鄒公自少以道學行義知名於時蓋仁人君子也遇事接物如虛舟然堅挺之姿如精金良玉不可磨燐元祐中爲太學博士徽宗卽位召拜右正言除中書舍人遷吏侍謫昭州江水不可飲暑月苦於逺汲所居嶺下忽有泉湧疏爲小池日得四五斛名感應泉大觀中復龍圖待制子柄

國家之光

鄒柄紹興中擢爲禦史上曰直臣之子也使言事聳動四方亦足爲國家之光

少陵戶牖

鄒定字應可新吳人寓居於筠有詩名嘗過杜工部祠賦詩云疇昔哦詩憶耒陽玆因捧檄過祠堂一生忠義孤吟裏千載淒涼古道傍自是風霜侵病骨非千牛酒涴詩腸明朝解纜秋江上問訊先生一辦香誠齋志其墓云詩句自徐師川上遡山谷以入少陵戶牖官奉議郎

鄒捷爲散騎常侍金穀二十四友中人

鄒景初衡之子也慶元丙辰以春秋擢掄魁

鄒永年字天錫爲松滋宰山谷有寄鄒松滋苦竹泉詩

鄒元佐精通五行有洪範福祿奧防五卷三奇【見彭姓】

鄒至字致之新昌人授諸子各一經號五經鄒氏

女徳婚姻

義聲

鄒徳懲妻從夫官於湘陰遭亂爲賊所掠將污之不屈節死於水賊去得屍義聲動江南李華爲作哀節婦賦

富婚

鄒鳳熾富商也時人稱爲鄒駱駝以其傴也市南山木每株估一匹絹自雲山木可盡我絹有餘其嫁女也請朝士賓客數千供帳華麗及女郎將出侍婢圍繞綺羅珠翠垂釵曳履尢艷麗者數百人不知誰是新婦

之鄒枚鄒隴

牛【宮音隴西宋微子之後司冦牛父子孫以王父字爲氏】

牛繼馬

牛金仕晉爲後將軍時石圖有牛繼馬后之防宣帝乃忌牛金爲二榼共一口以毒酒鴆之而恭王妃夏侯氏通小吏牛氏而生元帝焉

徳量

牛字顯仁有弟弼醉酒因射殺駕車牛妻曰叔射殺牛是異事曰作脯妻言至再曰已知讀書不輟隋開皇初爲祕書監

宰相才

牛仙客本河湟使典開元中爲河西節度使能勤職業李林甫曰仙客宰相才也遂以同中書門下三品封豳國公

金灘

牛僧孺字思黯元和初以賢良方正對策第一初爲河南伊閭縣尉舊傳縣有人入臺縣前水中先有灘出石礫金沙一日灘出老吏曰此必分司禦史若是西臺當有一雙鸂鶒牛祝曰旣能有灘何惜鸂鶒言訖一雙飛下旬日牛拜察院歷事四朝罷相文宗賜以彜樽龍勺詔曰精金古器以比君子治第洛陽歸仁裏多致嘉石美木與賔客相娛樂封奇章公宣宗朝加少師卒

禱井

牛存節仕後梁守鄜州爲朱友謙夾圍欲持久以渇疲之存節乃禱而鑿井八十有水皆甘

賜防

牛希濟蜀臣也降於後唐明宗召賦蜀主降唐詩云唐主再懸新日月蜀王難保舊山川明宗曰不忘君規忠孝也賜防百端

舞袖破敵

牛臯嶽飛愛將也宋建炎中廬州守仇愈告急於飛飛遣臯以二千騎赴之坐未定敵甲騎五千破城矣臯遙謂曰牛臯在此展幟示之敵愕然臯舞袖徑前賊疑有伏奔潰

牛堪唐元和中太學生也及第歸韓愈作序送之

婚姻

牛僧孺長女適苖愔次適張洙三適張希復四適鄧叔

風馬牛火牛木牛

侯【商音山谷晉侯緍之後秦有侯生譏伐始皇以成坑儒之過漢有侯公遣之說羽約平分天下】

虛左自迎

侯嬴魏隠士也爲大梁夷門監者信陵君置酒大會賔客從車騎虛左自迎侯生坐上坐賓客皆驚

矯世論

侯瑾字子瑜以禮自牧獨處一房如對嚴賓作矯世論

臥轍

侯霸字君房家累千金篤志好學王莽時爲臨淮大尹更始徵之百姓老弱相攜遮使者當道而臥曰願乞侯君復畱一年建武初拜尙書令

位至鼎足

侯霸與嚴光有舊光至京師霸遣使奉書光答曰君房足下位至鼎足甚善懷仁輔義天下恱阿諛順言腰領絕霸卽封奏之

刻石紀功

侯君集以材雄稱從太宗徵伐有功平髙昌刻石紀功而還封潞國公圖形淩煙閣

獬豸觸邪

侯思止爲髙元禮奴唐武后朝因告舒王謀反擢遊擊將軍後問識字否對曰獬豸不識字而能觸邪後大恱【酷吏傳】食籠餅必令縮蔥加肉號縮蔥侍郎

石鼎聨句

侯喜唐元和中有詩聲與軒轅彌明指石鼎聫句彌明好句層出喜大服

虎榜

侯繼唐貞元中及第號龍虎榜【見齊姓】王爲河南尹辟繼爲參謀官愈送以詩云君今得所附勢若脫韝鷹

蜺龍

侯實五代時人年十三四夢爲虹飲於河數月有僧相之曰此虹龍也後爲節度使

勁正之學

侯仲良字師聖呼二程爲舅氏伊川嘗謂侯子議論只好隔壁聴朱子曰其學淸白勁正而無深潛醲郁之味人有欲館侯子者侯子造焉其家壁垂佛像幾積佛書侯子去之

侯瑱字伯玉討侯景有功陳文帝卽位授太尉侯安都善騎射爲邑裏雄豪陳文帝卽位遷司空

女徳婚姻

繡回文

侯氏張暌之妻唐會昌中暌戍邊十年侯氏繡回文詩作龜形云暌離已是十年彊對鏡那堪理舊妝聞鴈幾回修尺素見霜先爲制衣裳開箱疊防先垂淚拂杵調砧更斷腸繡作龜紋獻天子願教行客早回鄕詣闕獻之暌得歸

侯髙女嫁官人【見王適】侯繼圖拾葉題詩【見任氏】侯道濟娶程珦女

公侯射侯武侯

婁【徵音譙國邾婁國之後子孫因氏焉】

脫挽

婁敬齊人漢髙五年脫挽見虞將軍曰願見上陳便宜虞與鮮衣曰臣衣帛衣帛見衣褐衣褐見不敢易衣見上說都闗中上從之賜姓劉號奉春君攺封建信侯

跛男子

婁師徳字宗仁有徳量唐初爲江都尉揚州刺史盧承業異之曰子臺輔器也其弟守代州教之耐事弟曰人有唾面潔之而已師徳曰潔之是逆其意正使自幹耳狄仁傑曰婁公盛徳我爲所包容久矣天授中拜鳳閣鸞臺同平章事爲將相三十年【本傳】初袁客師渡江見舟中人鼻下皆有黑气不渡俄有一跛男子負直就舟客師曰此貴人也可以濟矣男子乃師徳也【袁天綱傳】

幼悟

婁機字彥發幼頴悟日誦數百言作文以韓栁班馬爲標的攝宰潛川治庠序擇儒士而李延光首與選擢賢科親書桂枝坊以表其廬士益知勸宋嘉定中參大政攝中書令年七十九

奎婁離婁

樓【徵音杞國夏少康之後周封杞東樓公支孫因以樓爲氏】

樓防字君卿漢元成間人時王氏五侯賓客各有所厚惟防盡入其門鹹得其歡心與谷永俱爲五侯上客長安語曰穀子云筆札樓君卿唇舌言其見信用也【遊俠傳】每旦五侯饋餉之君卿乃合五侯所餉爲鯖名五侯鯖【唐記】

樓鑰趙宋人善書髙宗時太學成奉勅書扁

樓望字次之習春秋操節淸白世稱儒宗

牟【宮音平陽祝融之後爲牟子國子孫以國爲氏】

牟長字君髙習歐陽尙書漢建武中爲博士居河內諸生從學者常千餘人注尙書俗號牟氏章句

牟融字子優少博學以尙書教授門徒數百人名稱州裏初舉茂才漢永平中拜司空

牟衮宋人兄弟接迹登科號一門四柱

中牟貽牟岑牟

仇【宮音南陽宋仇牧之後】

碎齒恨君

仇牧宋大夫宋萬弒閔公牧聞之趍至手劍而叱之萬擊牧碎其首齒

棲鸞

仇覽一名香字季智漢延熹中爲蒲亭長化陳元爲孝子考城令王渙署爲主簿曰聞不罪陳元而化之得無少鷹鸇之志邪覽曰以爲鷹鸇不若鸞鳳渙曰枳棘之林非鸞鳳所集以一月俸資之入學郭泰符融賫刺謁之泰下牀爲拜曰君泰之師非泰之友也

告老

仇伯工字粹夫仕宋爲戶侍上表牘乞致仕云乞骸以老敢希漢傅之髙風鼓腹而嬉願遂堯民之至樂仇璋王通門人北面受王佐之道備聞六經之義仇季子治第三十五福地金精山在處州

好仇

求【角音】

求仲漢隠士也與羊仲皆以治車爲業挫亷逃名蔣元卿捨中竹下開三徑二人常從之遊時稱二仲【嵇康傳】

冉求唐求【詩人】營求

裘【角音渤海魯孟獻子之友裘牧仲之後】

裘萬頃字元量不樂仕進以薦者召爲司直在朝賦詩云新築書堂壁未幹馬蹄催我上長安兒時只道爲官好老去方知行路難千里闗山千里念一番風雨一番寒何如靜坐茅齋下翠竹蒼梧子細看遂乞歸【詩話】

菟裘羊裘狐裘

畱【徵音安南吳畱略爲東海太守晉畱璠爲江夏令】

畱正字仲至徐處士知其必貴以女妻之虞允文與語以宰相器奇之宋孝宗朝歷四郡召還西府拜相封國公孫元剛中博學宏詞科

勾【宮音平陽古勾芒氏之後勾姓自宋建炎以來以避髙宗嫌名各不同有易其姓字者紹興進士勾聲是也有更其音者史館修撰勾濤是也加金字者鉤光祖是也加絲者約紡是也加艸者勾諶是也增爲勾龍者如淵是也攺爲句者句思是也累世之後不復別矣】

勾井疆孔門弟子

州【商音】

州綽晉勇士奔齊莊公指殖綽郭最曰是寡人之雄也綽曰君以爲雄誰敢不雄平陰之役先二子鳴二子者譬於禽獸臣食其肉而寢處其皮矣

皇州韓荊州西涼州

歐【商音平陽】

歐冶子善作劍越王聘之作五劍一曰純鉤越王以示薛燭燭曰光乎如芙蓉始生曹植表云歐冶攺視鈆刀易價今潭陽縣南石屋山西有鑄劍坑卽歐冶作劍之所

區【羽音闕

韓文音歐又冶子之後東漢末長沙有區景】

文義卓然

區冊廣州人韓愈送區冊序云愈謫居山陽有區生者自南海擊舟而來儀貌甚偉坐與之語文義卓然

靑玉案

區革宜州人與黃山谷遊爲瓊州掾山谷贈以靑玉案

由【羽音魏郡】

由余著兵法六篇秦穆公用其謀拓地千里遂霸西戎

許由子由

氏族大全卷十一﹤子部﹐類書類﹐氏族大全﹥

欽定四庫全書

氏族大全卷十二

三十一侵

任【宮音樂安黃帝十二子以徳爲姓第一子爲任姓】

釣海

任公子以五十犗爲餌投竿東海期年不得魚已而大魚食之騖奮鬐海水震蕩得而臘之制河以東蒼梧以北莫不厭若魚者【莊外物】

窖粟

宣曲任氏其先爲督運倉吏秦之敗豪傑爭取金玉任氏獨窖倉粟楚漢相距榮陽民不得耕種米碩至萬錢豪傑金玉多歸任以此起冨

聖童

任延字長孫年十二明詩易春秋顯名太學號任聖童漢建武中徵爲九眞太守教民婚娶養子人生子名任

屯田

任峻漢末從曹操爲典農中郎將募民屯田許下軍國之饒起於棗祗成於任峻謚成侯次子覽闗內侯

一食萬錢

任愷魏人性豪侈一食萬錢猶云無下筯處子罕字子倫有賢行時稱爲淸平佳士仕晉爲大鴻臚

旗鈴入夢

任昉字彥升父遙仕齊爲中散大夫母裴氏夢五色采旗四角懸鈴一鈴落入懷中遂有娠生昉八嵗能屬文褚彥回謂遙曰卿有令子所謂百不爲多一不爲少家聚書萬卷所著文章數千萬言

蘭臺聚

任昉梁武帝朝爲禦史中丞簪裾輻湊預其宴者殷蕓劉孺劉顯劉孝綽張率陸倕日爲龍門遊號蘭臺聚出爲新安太守卒於官諡曰敬子

文館

任敬臣字希古七嵗防母問父英曰若何可以報母父曰名顯親可也乃刻志從學舉孝防虞世南器之嵗終書上考唐初詔爲文館學士

因詩免役

任濤筠州人唐咸通中進士謂之十哲見吳罕詩名早著常侍李隲見其詩有露漙沙鶴起人臥釣船流之句特與免役鄕民訟之隲判云江西界內有詩似淸者並與免役

禦書閣

任中師字祖聖宋仁宗朝除右諌議大夫上以飛帛書賜之及歸裏中建禦書閣鄕人榮之諡安恵兄中立參大政諡康懿

五知

任布字應之宋慶曆中拜樞副歸休洛中作五知堂一知恩二知命三知足四知道五知幸諡恭恵子遜

大任小任

任孜字道聖與弟伋知名於蜀東坡謂之大任小任詩云大任剛烈世無有疾惡如風朱伯厚小任溫毅老更文寛柔恵愛小馮君伋字師中慶曆中倅黃州郡人徳之作任公亭蘇轍作記孜之子伯雨字徳翁宋元符中除正言上章論章惇蔡卞熙寧中坐黨論貶

任座直言魏文侯親下堂迎之以爲上客【史記】

任鄙力人也秦武王好力鄙扣關自鬻【史記】

任安衛靑客也靑罷諸客皆去惟任安不去【衛靑傳】任永與馮宿同隠公孫述徵之托靑盲不就

任光漢光武功臣封何陵侯圖形雲臺子隗任棠漢陽幽人隠居教授凡三辭徵命【見龎參】

任孝恭讀書一徧諷誦無遺仕齊爲司文侍郎任圜唐明宗立爲相孔循曰天下事一則任圜二則任圜圜乃何人

婚姻

題葉之緣

任氏能詩一日題詩於葉云拭翠斂蛾眉爲郁心中事搦管下庭除書成相思字此字不書石此字不書紙書向秋葉上願逐秋風起天下有心人盡解相思死侯繼圖本儒素倚大慈寺樓因秋風四起拾此葉貯巾篋五六年與任氏婚任見曰此吾在左綿時書葉侯仕至尙書

仙遇

任生隠嵩山讀書夜有女子來曰防數合與君爲姻凡三題詩其三云阮郎迷不悟何處伸情素明日海山春防舟卻歸去生竟不納而去後數月任生病爲黃衣吏所攝道遇女仙笑曰嵩山薄命漢汝數盡更與三年

選婿

任瞻字育長少有令名晉武崩選一百二十挽郎極一時之秀彥育長與焉王安豊從挽郎中選女婿得四人任在其中任童少時神明可愛時人謂育長影也好任遙娶河東裴氏髙明有徳行生子助

唐崔寧妻任氏散家財募兵擊楊子琳破之

馮衍妻任氏性悍忌

任生投曹文姬以詩而成姻

治任大任力難任

陰【宮音始興齊管仲七世孫修適楚爲陰大夫因氏焉周有陰不佞世居南陽折闕至西漢末始盛】

黃羊祀竈

陰子方漢宣朝人至孝臘日晨炊竈神形見子方再拜受慶家有黃羊因以祀之自是暴至巨富田七百餘頃子方常言我子孫必大後有陰典爲漢衛尉典孫名鄰鄰長子識次子興女麗華爲光烈皇后

輔導東宮

陰興字君陵漢建武中爲黃門侍郎帝詔興欲封之興固讓曰臣未有先登陷陣之功而一家並蒙爵土誠爲盈溢拜衛尉輔導太子兄識字次伯爲侍中從兄嵩素與興不相能興疾言於帝曰席廣陰嵩經行明修逾於公卿子慶博員丹

賢徳

陰慶有賢徳推其居第田園奴婢分與二弟但佩印而已當代稱美漢永平中封鮦陽侯

霞綬云

陰長生與王方平修道仙都觀坡詩云眞人王逺陰長生飛符禦气朝百靈蘇子由詩云道士白髮尊面若嵐气染自言王方平學道古有驗後有陰長生此地亦所占並騎雙龍翔霞授紫雲檐陽陽玉堂上與世作丰歉

忍垢

陰子春身服垢污腳數年一洗言每洗則失財敗事在梁州以洗足致梁州敗山谷詩云何須忍垢不濯足苦學梁州陰子春仕梁爲梁州刺史

陰何

陰鏗字子堅工五言梅詩云花舒雪嘗飄照日不俱銷詩與何遜齊名號陰何體爲梁湘東王法曹參軍嘗與賔客晏見行觴者因回酒炙授之眾皆笑鏗曰吾儕終日酣酒而執爵者不知其味非人情也及侯景亂鏗爲賊擒或救之得免乃前行觴者

陰世師少有節槪隋邦張掖太守戎狄憚之

女徳

陰麗華陰典孫女也漢光微時適新野聞其美嘆曰仕宦當作執金吾娶妻當得陰麗華後納爲後在位恭儉性仁孝

華陰山陰惜分陰

琴【角音】

琴牢字子開孔門弟子贈南陵伯進頓丘侯

琴髙水仙也坡詩云腳踏赤鮮公跳下淸泠中禽【角音】

禽滑釐與田子方叚幹木受業子夏爲王者師禽息秦大夫也薦百里奚而不納穆公出息當車以頭擊之曰臣生無補於國不如死也公感其言用百里奚爲相

禽慶王莽時與栗融蘇章以儒生去官

岑【宮音南陽周文王封異母弟耀之子渠爲岑子因氏焉】

徵南公

岑彭字君然建武中爲徵南將軍伐蜀裝樓船有攻蜀浮橋詔報曰劍門之事一由徵南公爲重而己所向無前進至武陽公孫述以杖擊地曰是何神也一夕駐軍地名彭亡刺客詐爲亡奴降夜刺殺彭諡壯侯子遵嗣

徳政謡

岑熙彭孫也順帝朝爲魏郡太守視事二年輿人歌之曰我有枳棘岑君伐之我有蟊賊岑君遏之狗吠不驚足下生犛含哺鼓腹焉知凶災美矣岑君於戲休玆

文墨致相

岑文本字景仁少時山亭避暑有叩門云上淸童子元寶參衣上淸五銖之服出門至墻下不見掘之得古錢一枚自是富盛【傳異志】年十四父之象坐獄文本詣司理寃作蓮花賦合臺稱賞父寃遂直唐貞觀中爲中書令或勸營產業文本曰吾漢南一布衣徒步入關所望不過祕書郎縣令耳今無汗馬之勞以文墨致宰相俸防已重況殖產業邪家事皆令其弟文昭主之

江東三岑

岑羲字仲華武后時爲金壇令時弟仲翔爲長洲令仲林爲溧水令皆有治績宰相宗楚客謂本道巡察禦史曰毋遺江東三岑後皆列淸要皆文本孫也

一門三相

岑長倩文本從子也唐垂拱初自夏官尙書拜文昌右相鳳閣鸞臺三品特進文本中書令長倩內史羲侍中一門三相

詩出肺肝

岑參詩與李杜相頡頑歌行則流出肺肝無斧鑿痕郊島旬鍜月鏈者參談笑爲之爲嘉州守號岑嘉州岑晊字公孝李膺王暢稱其有干國器

李白有鳴臯歌送岑徵君云白鷗兮飛來長與君相親

岑仲唐聖歷中爲縣令登仙杏山尋覓仙人杏金【角音少昊金天氏之後漢金日防本匈奴休屠王之子武帝賜姓金氏漢朝金姓多其後也】

七葉珥貂

金日防字翁叔漢武任爲侍中信愛之漢侍中官入侍帝帷出負國璽冠金貂蟬金取堅蟬取潔貂取溫又著鵕防冠著忠勲之節封秺侯【上音奼】諡敬侯與張安世皆七葉珥貂漢代衣冠金張爲盛弟倫二子賞建昭帝時俱爲侍中賞嗣侯佩兩綬及孫而衰

緑車之寵

金涉敞之子也成帝時拜侍中以緑車載送衛尉捨【緑車皇孫輦也】涉弟欽平帝時爲京兆尹以家世忠孝遷光祿大夫

遊華山

金榜一陳希夷詩集云昔有衣冠子金礪遊華山問予曰向見先生先生睡未覺亦有道乎予答詩云至人本無夢其夢亦遊仙云云鑪裏名爲藥壺中別有天金倫子安上惇篤有知爲侍中封侯安上四子常敞岑明

金敞元帝時爲侍中與蕭望之周堪劉向同心謀議金彥東漢人以金贈王忳得

金彥寶慶府人宋朝舉孝亷天下第一號義門金氏金去僞晦庵門人也名見附錄

女徳婚姻

金節婦者安南賊帥齊亮之母以忠義誨齊亮齊亮不聴遂絕之自田而食自紡而衣唐大歷初下詔褒之賜兩丁侍養

金賞娶霍光之女宣帝卽位賞遷太僕霍氏事萌芽賞上書去妻獨得不坐

籝金懷金諾金

林【宮音西河毅比干之子逃難長林山因以林爲姓】

徳門

林臯爲趙相生九子國人號爲九徳之父十徳之門趙王聞而嫉之欲誅之出令曰欲幸諸國擇其木果繁者伐之臯曰此王欲殺我父子也遂父子相攜入白雲山王聞而嘆曰賢哉林臯父子也

甘露之瑞

林攢唐貞元中爲福唐尉母亡廬墓有白鳥來甘露降詔表其閭蠲徭役時號闕下林家

翰林人物

林字彥福宋崇寧人用韓維例除翰林學士宋朝不由科第而除學士者惟此二人

西湖處士

林逋字君復少孤刻志於學結廬小孤山喜吟詩梅詩疎影一聨爲世所稱有髙節範文正公贈詩雲巢由不願仕堯舜豈遺人風俗因公厚文章到老醇蓄雙鶴縱之飛入雲霄歸則復入籠中逋或遊西湖諸寺有客至童子放鶴卽棹小舟歸眞宗朝賜號和靖先生

髙隠處士

林敏功字子仁蘄春人年十六預鄕薦下第歸嘆曰軒冕富貴非吾願也杜門不出者二十年該通六經貫穿百氏宋元符末蔡元度薦之不就徵政和中林震爲郡守謂同僚曰吾宗有隠君子出郊見之及還朝舉其隠徳賜號髙隠處士旌表其門子仁謝表云自是難陪英俊之遊何敢妄意髙尙之事臥牛衣而待旦寒如之何搔鶴髮以興懷老其將至有詩文千餘篇松坡集江西宗派法嗣二十五人之一【見潘姓】

聖賢之舉

林謙之莆田人宋隆興中下第歸専心聖賢踐履之學晚登仕版在詞掖多論駁不得其言而歸號文軒先生

風節

林大中字和叔宋寧宗登極除中書舍人癸丑嵗朱熹坐客有知天文者曰星變正人當之熹曰其林和叔乎已而公果出臺去國一節風誼凜然明年熹與公同在從班相得如平生歡公淸瘦不勝衣而毅然有任重道逺之意平生言不出口而論事有回天之力古之所謂大臣歟

林放字子丘魯人從孔子問禮之本

林回棄千金之璧負赤子而趍彼以利合此以天屬林湜字正甫善人君子也宋紹興中爲監察禦史

女徳

林氏封魏國夫人劉后村之母也

雞林鄧林杏林翰林

郴【商音】

郴寶晉人代居江夏

諶【商音河南】

諶自求宋寧宗朝人家於旴江好學能詩求師友於千里外得意處自謂前輩不能及【異齋集】

諶仲字文疊南昌人有徳行漢和帝朝郡舉有道仕至荊州刺史

諶禮字秀登漢和帝朝爲薛令

女徳

諶姆居丹陽郡黃堂潛修至道後以銅符鐵劵金丹寶章傳付許君及還帝鄕取香茅一根南望擲之俾許君認茅落處立祠今豫章有黃堂觀

尋【隋末有尋相】

二十二覃

譚【徵音齊邦譚子國在齊州平陰縣西南齊滅之譚子奔莒子孫氏焉孟嘗逐於齊而返有譚拾子逆之於境】

仙道

譚峭得仙有詩云綫作長江扇作天靸鞋拋向海東邊蓬萊信是無多地只在譚生拄杖前【仙傳】

數學

譚忠唐元和中爲幽州大將說劉總歸唐曰天地之數合必離離必合河北與天下離六十年數窮必合總從之

三防

譚世勣字彥威長沙人唐末中詞學兼茂異科除給事中時北騎南牧上奏以守邊爲上策守河爲中策巡幸江淮下防也

聰悟

譚惟寅肇慶府人幼聰悟讀書一覽終身不忘宋紹興末梁克家榜登弟

譚宏寶四世同居詔旌表門閭蠲其租稅【南史】

譚必韶州人應神童科

譚燠南雄人舉八行科

女徳婚姻

譚子娶齊女碩人詩云譚公維私妹妹之夫曰私吳琪妻譚氏守節罵賊而死

鐔【漢書音徒南切】

鐔顯漢和帝朝陳寵爲廣漢太守王渙爲功曹顯爲主薄寵皆引以爲腹心及還朝對上曰顯拾遺補闕臣奉詔書而已後遷廷尉

談【宮音廣平】

談謩唐開成中爲四門博士與裴度洛瀆修禊之晏【見白姓】

談庚安吉布衣也宋紹興中言本邑去秋園並蔕合而爲一此皇帝孝治天下故見祥瑞以昭天意塵談手談阿戎談

南【徵音汝南周大夫南仲之後魯有南遺南蒯】

死節

南霽云善騎射唐天寶末祿山反張巡守睢陽受圍急築臺以募萬死一生者有人喑嗚而來乃霽云也巡遣求救於臨淮賀蘭進明無出師意霽云拔劍斷一指示信一坐大驚城陷巡呼曰南八男兒死爾應曰公知我者敢不死宣宗朝圖其像於淩煙閣子承嗣七嵗爲婺州別駕賜緋魚袋歷施涪二州

松滋令

南卓唐人因言事出爲松滋令詩贈從事云翺翔曽在玉京天墮在江南地幾年從事不須輕縣宰滿身猶帶禦鑪煙

南伯逢學仙道傳初平服松根茯苓之訣

女徳婚姻

南孺子季桓子之妻生男則以告君而立之

南威之妹美晉文公得之三日不朝遂推而逺之曰後世必有以色亡國者

南子衛靈夫人孔子適衛而見之夫人在錦帷中再拜環佩玉聲璆然

南楚材娶薛氏後欲別婚貴族薛圖形寄詩乃止鬥南圖南終南指南

藍【徵音汝南出自藍田春秋時楚大夫藍尹亹】

望仙樓

藍采和唐末時有逸士襕衫緑袴黑術腰帶一足靴一足跣夏服絮衫冬臥冰雪出气如蒸自號藍采和歌曰踏踏歌藍采和世界能幾何紅顏三春樹流年一擲梭古人混混去不少今人紛紛來更多朝騎鸞鳳到碧落暮見桑田生白波長景明輝在空際金銀宮闕髙嵯峨防長繩施錢以行錢散不收後至濠梁飛升遺下靴帶襕衫濠州今有望仙樓相傳采和登仙時人聚此樓望之【仙傳】

乘鶴飛仙

藍喬龍川人後遊洛陽布衣百結入酒肆中一飲數斗常置紙百番於足下令人片片拽之無一破者蓋身輕也語人曰吾羅浮山仙人一日復置紙於足下令人取盡足浮風雲翛翛而去有仙鶴南來空中歷歷聞笙簫

四卿堂

藍承宋天聖中與趙誠宋宜陳侁於泉州朱明院讀書後皆登科同時爲列卿故朱明院有四卿堂

詩名

藍元威宋朝人有詩名其寒詩云朔風陣陣送將來日午柴門寂不開靈照只教添短褐孟光重喚暖深杯苦吟檐角玲瓏玉閒撥鑪頭搰拙灰移步東籬紅日晚細看凍蝶尙依梅其霜詩錦句云潤松盡作龍鐘結匝地渾銷鴈齒髙皆爲時所稱【詩話】

藍方號養素先生修道南嶽【見劉氏】

出於藍采藍云藍

甘【宮音渤海夏時侯國也以國爲氏殷髙宗舊學於甘盤旣乃遁於荒野左傳周甘人與晉大夫爭閻田】

息壤

甘茂事秦武王爲左相伐韓宜陽與王盟於息壤而行宜陽五月不拔樗裏子果爭之王召茂欲罷兵茂曰息壤在彼昭王時茂亡奔齊道逢蘇代謂代曰吾聞貧人女與富人女防績曰我無以買燭而子之燭光有餘可分我餘光今臣亡而妻子在秦願以餘光振之孫羅

防士

甘羅年十二事文信侯呂不韋不韋言於始皇以爲上卿太史公曰甘羅年少出一奇計聲稱後世𨿽非篤行君子亦戰國一策士也

懸旌萬里

甘延壽字君貺少以良家子善騎射爲羽林投石拔距嘗超逾羽林亭樓漢元帝朝與陳湯奉使西域斬郅支劉向奏其功遂封千戶賜黃金百斤拜長水校尉【見陳湯】

懷逺

甘英漢永元九年爲班超掾超遣之窮臨西海而還凡前世所未至山經所未詳者莫不備其風俗焉【班超傳】

江表虎臣

甘寧爲孫權將有計略破曹公於烏林亦江表虎臣也

麟車乘雲

甘戰字伯武許君學道付以金丹妙訣陳大建元年駕麟車乘雲而去宋政和中封精行眞人【仙傳】

徳政

甘卓字季思晉梁州刺史鎭襄陽善於綏撫徭役悉除市無二價西土稱其徳政

甘蠅古之善射者彎弓而獸鳥下弟子飛衛【列子】甘龍與衛爭變法曰緣法而治者吏習而民安之

婚姻

甘公爲蒼梧太守以女妻陶謙【見陶氏】

二十四鹽

閻【宮音大原周武王封泰伯曽孫仲奕於閻鄕因氏焉晉閻嘉與甘大夫爭閻田於周左昭九年】

臨食三嘆

閻沒晉魏舒屬大夫時魏子將受梗陽人女樂閻沒女寛入諫魏子召之食比置三嘆魏子問其故答云願以小人之腹爲君子之心屬饜而已獻子辭梗陽人【左昭二十八】

明府

閻憲爲綿竹令邑人有夜行得遺錦者平明送縣憲曰夜行得錦是天賜也對曰縣有明府犯此則慙人歌之曰閻君賦政明且昶

有大節

閻纉字續伯博覽墳典該通物理慷慨有大節不修細行懷太子廢纉輿棺詣闕上書訟寃仕晉爲漢中太守

孝門

閻允明至孝行著鄕閭詔表爲孝門復其租調自序云願盡膝下之歡忘懷軒冕之貴

馳譽丹靑

閻立本唐貞觀中爲主爵郎中上與侍臣泛春苑池見異鳥容與詔坐者賦詩而召立本侔狀閣外傳叫畫師至則俯伏池左研吮丹粉羞悵流汗因歸戒其子愼勿習之總章元年拜右相時姜恪以戰功拜左相故曰左相宣威沙漠右相馳譽丹靑兄立徳將作大監弟立行衛尉卿立徳子邃司農卿父子兄弟四大卿監

文館學士

閻朝隠唐中宗朝修文館大學士張說論近世文朝隠若麗服靚妝燕歌趙舞觀者忘疲

雅望

閻伯嶼唐時爲豫章都督王勃滕王閣記云都督閻公之雅望棨防遙臨

髙唐館

閻欽受宋朝禦史宿濠州髙唐館有詩云借問襄王安在哉山川此地勝樓臺今宵寓宿髙唐館神女何曽入夢來

北魏閻仁慶爲龍驤將軍子毗篆書艸妙絕當世

閻慶禮爲敷城太守嵗以家粟千萬賑卹貧者人賴以濟

閻安中宋紹興中進士唱名王十朋第一安中第二閻溫字伯儉爲上郅令立忠節【魏志】

婚姻

閻伯嶼壻吳子章隨婦翁守洪都時滕王閣落成子章作記欲於席上出以誇客王勃爲之閻意不恱杜純妻閻氏有賢行

閭閻南閻

嚴【宮音天水姓之後楚莊王支孫以諡爲姓莊氏漢明帝諱莊故漢書攺爲嚴如嚴助嚴光之類皆然】

先進

嚴助防稽人漢武朝以賢良對防擢爲中大夫是時上親任司馬相如枚臯等而助最先進每令助等與大臣辧論中外相應以義理之文後因侍宴從容乞爲防稽太守上與之數年上賜之書曰君厭承明之廬懷故土間者闊焉久不聞問其以春秋對助上書謝畱爲侍中後坐與淮南王交通棄市

近古逸民

嚴遵字君平西漢時人卜筮於成都市日閱數人每依卦辭教人以忠孝曰得百錢足以自養則閉肆下簾而讀老子揚雄少從之學曰其風聲足以激貪勵俗亦近古之逸民也蜀人羅衝爲具車馬衣糧勸之仕君平曰我有餘君不足柰何以不足奉有餘衝曰吾家萬金子無儋石之儲何謂有餘曰吾嘗宿子家見子晝夜汲汲未嘗有足今我賣卜不下牀而錢至尙餘數百塵埃厚寸不知所用明我有餘而子不足也益州牧李彊召爲從事不就年九十餘以其業終

嚴顏之學

嚴彭祖字公子與顏安樂俱事眭孟孟弟子百餘人惟二子能質問疑義孟曰春秋之義在二子矣由是公羊春秋有嚴顏之學宣帝朝爲博士

客星閣

嚴光字子陵小字狂奴少有髙名與光武同學帝卽位光披羊裘釣澤中乃備安車纁聘之三反乃至除諫議大夫不屈去耕於富春山後人名其釣處爲嚴陵瀨云釣臺在桐廬縣南東西二臺各髙數百丈有羊裘軒客星館招隠堂

知天文

嚴譔字善思唐武后時爲大史令長安元年熒惑入月犯天闗譔曰當亂臣伏罪嵗余張柬之誅二張先是爲監察禦史公直敢言後令按問告宻者皆引虛伏罪

材吏

嚴挺之名浚資質軒秀擢制科調義興尉號材吏累遷給事中俄攺濮汴二州刺史重交遊許與生死不易開元中九齡薦爲尙書左丞知吏部天寶初李林甫

擠之降爲詹事卒

挺之有兒

嚴武字季鷹幼豪爽母裴氏不爲挺之所答獨厚其妾英武八嵗袖鐵錘就英寢碎其首左右驚白挺之以爲戲殺武曰安有大臣厚妾而薄妻者兒故殺之非戲殺也父奇之曰眞嚴挺之子天寶中爲劍南節度使最厚杜甫甫嘗登武牀睨之曰嚴挺之乃有此兒武累欲殺之母救免

歷三鎭

嚴綬初過湖州於閿【無問切】鄕尉李達飯他客不接之後達適並州謁綬綬方晏謂曰吾昔羈旅君不顧我今我亦不敢畱公達慚綬才不逾中人而歷三鎭所奏辟位將相者九人憲宗朝拜左僕射封鄭國公

歌姬賭帶

嚴續有歌姬唐鎬有通犀帶唐有慕姬之意嚴有欲帶之心各出姬解帶賭之唐采大勝乃酌酒姬歌一曲而別續悵然遣之

嚴安上書武帝召見曰公等安在何相見之晚拜郎中

嚴震徳宗朝封馮翊郡王子公弼治行爲山南第一

女徳婚姻

萬石嚴媼

嚴延年兄弟五人皆至大官東海號其母曰萬石嚴媼

教子以禮

嚴氏名憲爲杜有道妻十二嵗而嫁十八而居有子名植有女名鞾教以禮度植遂名顯鞾亦有淑徳傅求鞾爲繼室遂成婚前妻之子咸六嵗嘗隨其母省侍嚴氏曰千里駒也以其妹之女妻之

嚴灌夫娶愼氏無嗣而出之愼氏別之以詩遂止師嚴許嚴戒嚴

亷【角音河東顓帝曽孫大防之後以王父字爲氏亷絜孔門弟子也封服成伯】

刎頸交

亷頗趙良以勇气聞於諸侯拜爲上卿與藺相如爲刎頸交彊秦不能加兵於趙者以此兩人在也趙王信秦反間頗亡之魏後乃遣使至魏視頗可用否頗對使者一飯斗粟肉十斤被甲上馬以示可用郭開與使者金歸報曰亷軍年老尙善飯然與臣坐頃之三遺屎矣遂不復召

襦袴之歌

亷範字叔度漢明帝朝爲蜀郡大守百姓歌之曰亷叔度來何暮不禁火民安作昔無襦今五袴與慶鴻爲刎頸交時語曰前有管鮑後有慶亷

飛亷孝亷髙士亷

詹【羽音河間周宣王次子賜姓詹封詹侯晉人使詹嘉處瑕以守桃林之塞文十三使詹桓伯辟於晉昭九】

粒餌引魚

詹何楚詹尹之後以獨繭絲爲綸芒鍼爲鉤荊條爲竿剖粒爲餌引盈尺之魚於百仞之淵綸不絕竿不撓【列子】

世宦

詹洸爲福州侯官令子豪移家建陽生三子一居嚴陵一居信城一居婺女之間畱武夷者二在唐有詹肇爲禦史中丞詹沆爲侍禦史在宋有詹庠爲工侍

忠節

詹良臣爲縉雲尉方臘犯境守忠節罵賊而死徽宗朝官其二子長子大萬紹興中拜簽書尋參大政詹邈施州人元祐中擢倫魁之選

詹字晉卿淳熙中進士第一人

詹範宋靖康中官於汴逃歸行在所髙宗曰卿忠臣也

詹適爲禦史臺主簿東坡有和詹適飲饌亭詩江上同三黜天涯又一樽

女徳

詹茂先妻有寄夫詩錦江之上探春回消盡寒光落盡梅爭得兒夫似春色一年一度一歸來

二十七咸

汜【音泛】

農師

汜睠之撰農書十八篇劉向別錄云使教田三輔有好田者師之漢武時爲議郎遷禦史

五龍

汜昭漢桓靈間人濟北英賢傳云汜昭戴所徐晏夏隠劉彬時人號爲濟北五龍

琴書

汜滕舉孝亷爲郎中散家財五十萬以施宗族柴門灌園琴書自適

世儒

晉汜毓奕世儒業惇睦九族時人號其家兒無常母衣無常主撰春秋釋疑

汜衷與索靖等馳名海內人號燉煌五龍【見索氏】晉汜稚春有操行七世同居家人無怨色【淵明與子疏】咸【羽音汝南】

漢咸宣爲禦史幾二十年【酷吏傳】

咸冀宣唐開元十八學士之一圖形含象亭【見庾子元】凡姬姓之後以國爲姓云凡邢茅周公之

是也

氏族大全卷十二

欽定四庫全書

氏族大全卷十三

一董【二腫附】

孔【角音魯國子姓之後防子啟封宋弟微仲衍六世至考父生孔父嘉子孫以王父字爲氏鄭有孔張出於子孔衛有孔悝魏有孔逹出於姬姓姓同而族異也】

先聖世系

孔子名丘字仲尼孔父嘉四世孫爲叔梁紇紇生夫子以周靈王二十一年庚戌歳生敬王四十一年壬戌夏四月己丑卒葬泗水上唐宗諡爲文宣王宋眞宗加諡至聖二字元加諡大成至聖文宣王子鯉字伯魚過庭聞詩禮之訓孫伋字子思受道於曽子作中庸一書白【子上】求【子家】箕穿【子髙】順鮒

襄忠延年覇

福房

均【光武封】志損

曜元羨

震嶷

撫谷

鮮【宋朝封】乘靈珍文泰【北齊封】渠長孫【隋封】嗣哲徳倫【唐封】崇基璲之萱

齊卿惟房榮

昭儉光嗣仁王宜【宋朝封】延世聖佑宗願若虛端友先

聖之後世爲曲阜令襲封文宣公至宋仁宗朝攺襲封衍聖公

著書

孔叢子一書漢藝文不載但於儒家有常蓼侯孔臧著書十篇今附見叢子嘉祐四年宋咸始注釋以進叢子者先聖八世孫孔鮒字子魚所論集也鮒爲陳涉博士

書學

孔安國先聖十一世孫申公弟子治古文尙書承詔作傳武帝朝爲諫議大夫

褒城君

孔覇治尙書漢宣帝時授皇太子經元帝卽位爵闗內侯食邑八百戶號褒城君

靈壽杖

孔光字子夏明經學居公輔前後十七年曆事成哀平三朝上賜靈壽杖歸老於家

累世通家

孔融字文舉先聖二十世孫十歳詣河南尹李膺造門曰我是李君通家子弟膺曰髙明祖父與僕有舊恩乎曰先君孔子與君先世李老君同徳比義而相師友則融與君累世通家膺異而禮之

北海樽

孔融爲北海相立學校表儒術漢獻都許召融拜大中大夫賔客日盈其門常曰坐上客常滿樽中酒不空吾無憂矣後忤曹操操殺之坡贊云文舉以英偉冠世之賢師表海內此人中龍也

布衣之心

孔子建世傳古文尙書與崔篆善及篆仕王莾勸子建仕答曰吾有布衣之心子有衮冕之志各從所好【孔僖傳】

印龜左顧

孔愉字敬康與同郡張茂字偉康丁潭字世康齊名號防稽三康隠新安山晉建興初始出應召以功封余不亭侯嘗行經此亭見籠龜於路買而放之溪中龜中流左顧者數四及鑄侯印而印龜左顧三鑄如初愉悟而佩之後遷侍中子安國孫靖三世皆爲僕射

酒豪

孔羣字敬休愉從弟性嗜酒與親友書云今年田得秫七百石不足了麯糵其耽湎如此仕晉歷中丞卒

醉勝人醒

孔覬字思逺宋孝建中爲長史不媚權幸醉日居多而明曉政事醒時判決無壅眾云孔公一月二十九日醉勝世人二十九日醒也弟道存從弟道徽美任回十餘船綿絹紙席覬曰汝輩忝預士流何至作賈豎邪

蛙當鼓吹

孔珪【一作孔圭】字徳璋風韻淸疏居宅盛營山水門庭內艸萊不剪中有蛙鳴笑謂客曰我以此當兩部鼓吹周顒出而再隠珪作北山移文譏之仕齊爲都官尙書

神君

孔奐字休文陳永定中除晉陵太守郡中號曰神君曲阿富人殷綺見其儉素餉以衣氊一具奐曰太守身居美祿豈不能辦此但百姓未周不容獨享溫飽不煩厚意

孔獨誦

孔休源字慶緒梁武帝問徐勉求一學藝解朝儀者爲尙書儀曹郎勉舉休源卽日除拜時多攺作每訪以前事休源以所誦記斷決任昉常謂之孔獨誦後爲晉安王長史行荊州府事王於齋中別設一榻云此是孔長史坐

靑成藍

孔璠爲小學博士李謐師之後數年璠還就謐請業門生語曰靑成藍藍謝靑師何常在明經【北史】

三世司業

孔頴達八歳記誦日千餘言隋初舉明經髙第唐初以右庶子兼司業子志孫徳元三世並爲司業時人榮之瀛洲十八學士頴達與焉

座右置水

孔若思博學唐初擢明經歷庫部郎中嘗曰仕宦至郎中足矣座右置止水一石明自足意後遷禮侍弟仲思遷給事中三任並與兄同府時人榮之子至著作郎

竹溪逸士

孔巢父字若翁先聖三十七世孫起爲參軍歸江東杜父送以詩雲巢父掉頭不肯住東將入海隨煙霧詩卷常畱天地間釣竿欲拂瑚樹徳宗朝爲宣慰使

二宜去

孔戣唐憲宗朝嶺南節使旣至免屬州逋賦十八萬緍米八萬斛穆宗召爲左丞以老自乞韓愈曰公尙壯何去之果孔曰吾年一宜去吾爲左丞不能進退郎官二宜去愈上防言戣守節淸苦以禮部尙書致仕歳致羊酒如徴士禮諡曰貞十賢堂【見吳隱之】

擊蛇笏

孔道輔字原魯先聖四十五世孫初任爲寧州推官時有道士治眞武像巨蛇穿其前州將率屬往拜之道輔卽舉笏碎其首眾大服明道中除禦史中丞郭后廢道輔率諫官伏閣請對宦者闔扉拒之道輔拊門銅鐶大呼乃入後上在兗州近臣有獻詩百篇者上曰是詩𨿽多不如孔道輔一言子宗翰爲刑侍

四瞪

孔宗旦宋仁宗朝爲邕州司戶參軍與徐尙同等爲監司耳目號四瞪人多憚之

立鼎

孔文仲字經父宋元佑初中書舍人武仲字常父直學士平仲字毅父爲戶部郎兄弟皆以文章名世山谷詩云二蘇上連鼎三孔分立鼎天不墜斯文俱來集臺省孔奕愉從父明察過人識酒重水輕爲全椒令孔熾爲參軍永和修褉詩不成罰酒三觥【見王逸少】孔祐隱四明山徳操松桂古之遺徳也

女徳婚姻

女司馬

顧琛母孔氏年百餘嵗晉安帝隆安初平吳亂有功封爲貞烈將軍及孫防亂東土饑荒孔氏散家糧以賑邑裏全活者眾生子皆以孔爲名

可妻

孔子謂公冶長可妻也以其子妻之南容三復白圭以其兄之子妻之兄名孟皮字伯尼

烏羊爲聘

孔淳之字彥深少髙尙性好山水與王敬爲方外之遊申以婚姻敬以女妻淳之子尙以烏羊系所乘車轅提壺爲禮至則盡歡迄暮而歸或怪之答曰固亦農夫田父之禮也

眼孔帶孔鍼九孔

董【角音隴西黃帝之後有飂叔安裔子曰董父好龍龍多歸之乃擾畜龍舜賜姓董氏曰豢龍】

良史

董狐晉史官也左宣二年趙穿弒晉靈公狐書曰趙盾弒其君孔子曰董狐古之良史也書法不隱趙宣子古之良大夫也爲法受惡

天人三防

董仲舒少治春秋爲博士下帷誦講三年不窺園漢武卽位以賢良對策三策畢天子以爲江都相循吏傳云仲舒儒者通庶務明習文法以經術潤飾吏事班固曰劉向稱仲舒有王佐之才伊尹無以加管晏殆不及然考其師友淵源所漸未及遊夏子孫皆以學至大官

彊項令

董宣字少平漢光武朝爲洛陽令湖陽公主蒼頭白日殺人宣格殺之帝召宣使謝主兩手據地終不肯俯因勑彊項令出賜錢三千萬悉以頒諸吏搏擊豪彊京師號曰臥虎死之日止有大麥數斛敝車一乘帝傷之曰董宣廉潔死乃知之賜文綬葬以大夫禮

通儒

董鈞字文伯習慶氏禮漢永平初爲博士艸立郊祀禮樂威儀世稱爲通儒遷中郎將

郿塢

董卓字仲頴漢末擅權築郿塢與長安城埒塢中金寶山積袁紹曰天下健者豈惟董公

褒貶

董扶字茂安漢靈帝朝拜侍中褒秋毫之善貶纎芥之惡

羔羊素節

董和蜀人與黃權李嚴皆劉璋所信用也爲益州守家無儋石之儲而蹈羔羊之素子允

忠亮

董允字休昭事蜀秉心公亮專獻納之任諸葛孔明曰侍中董允忠亮死節之臣也

杏林

董奉吳人有道爲人治病不取錢病重而愈者栽杏五株輕者栽二株數年計十餘萬株號董仙杏林

宿白社

董京晉逸士也初至洛陽逍遙吟詠常宿白社中後不見

腰龜杖節

董徴字文發魏人遷安州刺史因過家置酒髙防曰腰龜返國昔人稱榮杖節還家云胡不喜【北史】

畫家三史

董伯仁隋人善畫名畫記云顧陸張吳爲正經楊鄭董爲三史

受業河汾

董常河南人北靣王通受王佐之道備聞六經之義

上柱國

董晉字混成唐貞元中拜相累陞上柱國封隴西郡開國公四子皆善士長全道著作郎次溪祕書郎三全素太子舍人幼澥太常寺太祝

盤龍衣

董遵誨趙太祖委以方靣守通逺軍十四年上解所服眞珠盤龍衣賜之

董半夜

董儼陳儀太宗朝爲三司使趙昌言爲樞副胡旦知制誥皆同年生旦夕防飲樞第茶觴壺矢未嘗虛日夜歸金吾馬首聲喏諺曰陳三更董半夜

踏槐

董字至和有詩名嘗與東坡相從坡和其詩云麄繒大布裹生涯腹有詩書气自華厭伴老儒烹瓠葉【劉昆教授以瓠葉爲俎豆】彊隨舉子踏槐花囊空不辦尋春馬眼亂行看擇婿車得意猶堪誇世俗詔黃新濕字如鴉韓魏公知長安薦之而己卒

擕妻去官

董鉞字義夫自梓漕得罪歸鄱陽遇東坡於齊安曰吾再娶柳氏三日而去官吾固不戚戚而憂柳氏亦欣然同憂患處富貴是難能也令家僮歌其所作滿江紅坡次其韻結句云便相將右手把琴書雲間宿蓋用樂天左手引妻子右手把琴書句也

董賢漢哀帝幸臣嘗晝寢偏借上袖上斷袖而起董陽三世同居詔榜曰篤行董氏之閭【南史】

董方九舉不第號白臘明經時以張鷟靑錢學士爲對

董惇逸宋徽宗朝爲諫議大夫極言蔡卞過惡

女徳婚姻

束髻守節

董氏賈直言妻也賈坐事貶嶺南與妻訣曰生死不可期吾去可亟嫁妻不答以繩束髻封以帛使直言署之曰非君手不解直言貶二十年方還署帛宛然

奏云和

董防成王母侍女也王母降武帝殿命侍女王子登彈八瑯之璈防成吹云和之笛許飛瓊鼓靈虛之簧安法興歌靈之曲【又見何姓】

奏曲西幄

董嬌娘仙女也武夷君防鄕人於幔亭峯上嬌娘與謝英妃呂荷香黃次姑朱小娥羅妙容等西幄奏賔云右仙之曲

織女爲婚

董永後漢人家貧傭力父死就主人貸錢一萬以葬道遇一婦人求爲永妻永與俱詣主人令織縑三百疋以償一月而畢辭永而去乃曰我天之織女緣君至孝天帝令我助君償債言訖淩雲而去

董祀娶蔡邕女

董溪女嫁新及第人陸暢

晁董賈董

鞏【宮音山陽周卿士鞏簡公之後】

鞏朔晉大夫宣十二年行成於鄭成二年獻防於周鞏伋爲漢侍中秉忠正之節

鞏嶸宋孝宗朝提坑冶定鑄額十五萬緍

鞏湘宋淳熈中知廣州除龍圖閣待制

竇鞏【詩人】膠鞏

三講

項【商音遼西本姬姓國齊桓滅項子孫以國爲氏春秋時有項橐七嵗而爲孔子師】

力扛鼎

項燕世爲楚將燕子梁梁從子籍字羽力能扛鼎秦末起兵吳中自立爲西楚霸王后敗垓下歌曰力拔山兮气蓋世時不利兮騅不逝騅不逝兮可柰何虞兮虞兮柰若何

鴻門翼蔽

項伯羽季父也沛公見羽鴻門伯爲之先容後項莊拔劍起舞欲擊沛公於坐伯以身翼蔽沛公得免髙祖卽位封伯爲列侯賜姓劉氏

飲水投錢

項仲山飲馬渭水每投三錢郝廉亦然

逢人說項

項斯唐詩人楊祭酒詩云幾度見君詩盡好及觀標格過於詩平生不解藏人善到處逢人說項斯由此知名【詩話】

黨人

項安世宋寧宗朝與徐誼劉光祖陳傅良等皆黨人也

背項相望

四紙

李【徵音隴西堯時臯陶爲理官子孫以理爲氏殷末有理微攺爲李唐太宗賜徐世勣姓李昭宗賜朱邪赤心姓李南唐賜奚廷珪姓李各有譜系】

紫气浮闗

老子名耳字伯陽諡曰母懷之八十一嵗乃生從母左腋而出指李爲姓周武王時爲柱下史所出度世之法九丹八石玉醴金液治心養性絕粒變化役使神談道徳五千言嘗乘靑牛薄板車徐甲爲禦度函谷闗闗吏尹喜先望見紫气而知之乃授以長生之術

立犀

李冰仕秦爲蜀守蜀多水災冰立三石犀沈之江浦水患以息宋子京文翁祠碑云蜀廟食千五百年而不絕者秦李冰漢文翁而已

控龍乘鶴

李少君字云翼入泰山采藥病困遇安期生以神樓散一與服而愈乃上言於漢武曰臣能凝汞成白銀化丹沙成黃金控飛龍而八遐徧乘白鶴而九垓同防海之棗如鐘山之李如瓶臣皆得而食之遂生奇花上尊禮之

飛將軍

李廣隴西成紀人材气天下無防文帝曰惜廣不逢時令當髙祖世萬戶侯何足道哉武帝朝拜右北平太守匈奴號之曰漢之飛將軍嘗謂王朔曰諸妄校尉以下【妄猶凡也】以軍功取侯者數十人廣終無尺寸功豈吾相不當侯耶後從衛靑出塞上以廣數奇不令當單於乃令廣出東道失利自剄子當戶孫陵

國士風

李陵所將皆荊楚勇士奇材劍客力扼虎射命中與單於戰大防後以矢盡降匈奴司馬遷云陵事親孝與士信奮不顧身以徇國家之急有國士之風

鼎角匿犀

李固字子堅郃之子狀貎有奇表鼎角匿犀足有文少好學負笈從師不逺千里究覽墳籍爲世大儒順帝朝爲泰山太守杜喬按察兗州奏李固政爲天下第一郎顗薦之曰潔白之行有同皦日元精所生王佐之臣衝帝卽位拜太尉後爲梁冀所害子爕

登龍門

李膺字元禮性簡亢無所交接惟以同郡荀淑爲師陳寔爲友荀爽嘗就謁因爲其禦旣還喜曰今日乃得禦李君矣桓帝朝拜司隸校尉獨持風裁以聲名自髙士有被其容接者名爲登龍門時名賢更相褒舉學中語曰天下楷模李元禮不畏彊禦陳仲舉天下俊秀王叔茂黨禍作詣詔獄死黨人八俊之首

三老

李躬年耆學明漢永平中拜爲三老安車輭輪供綏執綬以二千石祿養終身

陳情表

李密字令伯蜀人事祖母至孝蜀平晉帝徴爲太子洗馬密上表陳情云臣無祖母無以至今日祖母無臣無以終餘年臣年四十有四祖母劉年九十有六烏鳥私情願乞終養上嘉之【蜀志】

老拳

李陽防與石勒鄰居爭漚麻池相歐擊後勒曰李陽壯士召至引陽臂笑曰孤往日厭卿老拳卿亦遭孤毒手賜甲第一區拜參軍都尉

孝義裏

李謐字永和少好學惟以琴書爲業屢辭徴辟諡貞靜處士表其門曰文徳門裏曰孝義裏

孝敬村

李徳饒字世文仕隋爲監察禦史性至孝送父母喪雪中單縗徒跣行四十餘里後有甘露降於庭所居村曰孝敬村裏曰和義裏【孝義傳】

出粟賑饑

李士謙家富嘗出粟數千石貸鄕人值歳饑召債家設酒燔劵至春又出糧種分給趙郡農人曰此李參軍遺徳也仕元魏爲開府參軍歸隋不仕

王佐才

李靖字藥師姿貎魁奇嘗謂所親曰大丈夫當以功名取富貴何至作章句儒其舅韓擒虎與論兵曰可與語孫吳矣牛見之曰王佐才也唐貞觀中出將入相封衛國公圖形淩煙

賢於長城

李勣字懋功唐貞觀中拜並州都督在州十六年帝曰我用勣守並州賢於長城逺矣封英國公圖形淩煙

七品淸要

李素立貞觀中以親喪去官旣除服上詔授以七品淸要官有司擬雍州司戶上曰此官要而不淸又擬祕書郎上曰此官淸而不要乃授侍禦史

人貓

李義府唐太宗初召見詠烏詩云上林無限樹不得一枝棲上曰當全林借汝髙宗朝拜參政狡險忌刻與人語嬉怡微笑陰中傷之人謂笑中有刀柔而害物又曰李貓

翰林六絕

李邕字泰和揚州人父善淹貫今古不能屬辭人號爲書簏邕少知名唐武后時李嶠張廷珪薦之召拜左拾遺開元中遷北海太守時稱李北海又號翰林六絕謂文章書翰等過人也李林甫忌其才殺之

良金美玉

李嶠字巨山兒時夢人遺雙筆自是文辭大進張說云嶠文如良金美玉無施不可武后朝爲鳳閣舍人又爲鸞臺侍郎

花蕚集

李乂字尙眞兄尙一尙眞兄弟俱以文章名同爲一集號李氏花蕚睿宗朝擢監察禦史請謁不行時人語曰李下無蹊徑姚崇惡其軋已薦爲紫薇侍郎

山判

李元紘爲雍州司戶時太平公主勢震天下與民爭碾磑元紘判還民長史竇懷貞趣攺之元紘大書曰南山可移判不可攺開元中拜中書侍郎端午日宴武成殿賜臣下衣特以紫服金魚賜之

樂聖

李適之唐天寶元年代牛仙客爲相後李林甫以計去之適之詩云避賢初罷相樂聖且衘杯試問門前客今朝幾个來喜賔客飲酒至斗餘不亂

篆室

李陽冰工篆法舒元輿篆書云秦李斯作玉箸篆更八姓無出其右唐開元中陽冰窮入篆室獨能隔千年與李斯相見其格峻其力猛天以字寶瑞吾唐矣處州有吏隠山乃陽冰嘗爲縉陽令秩滿退居此山也篆刻至今在焉

偃月堂

李林甫小字哥奴唐天寶中拜相姦猾専政好防人以甘言而陰防之世謂口有蜜腹有劍有堂如偃月號偃月堂居相位十九年

奇童小友

李泌字長源七歳能文開元中召至令張說試之時方奕令賦方圓動靜立就說賀帝得奇童張九齡呼爲小友詔賜束帛敕其家曰善視養之肅宗卽位召至因賜金紫拜司馬賊平隠衡山給三品祿賜隠士服代宗召至捨蓬萊殿書閣賜第拜杭州刺史徳宗召拜平章事後月蝕東璧泌曰吾當之矣果卒子繁爲隨州刺史封於鄴韓愈詩云鄴侯家多書挿架三萬軸

十年宰相

李泌長而辟穀每引骨節然人謂鎖子骨作詩雲天覆吾地載吾天地生吾有意無不然絕粒升天衢不然鳴珂遊帝都安能不貴復不去空作昂藏一丈夫居衡嶽僧明瓚號懶殘撥火中芋以防之曰領取十

年宰相

金鑾召對

李白字太白生時母夢長庚星入懷因以命之天寶初至長安賀知章見其文嘆曰子謫仙人也言於上召見金鑾殿論當世事賜食親爲調羮有詔供奉翰林帝嘗坐沈香亭召白作樂章援筆成文婉麗精切上愛其才欲官之防力士以脫靴爲恥摘其詩以激怒貴妃故妃輒阻止浮游四方嘗乘月與崔宗之自采石至金陵著宮錦袍坐舟中旁若無人【夲傳】嘗騎驢過華陰縣縣令止之白索筆供云曽使龍巾拭唾禦手調羹力士脫靴貴妃捧硯天子門前尙容臣走馬華陰縣裏不得我騎驢令愧謝之杜詩云昔年有狂客號爾謫仙人筆落驚風雨詩成泣神韓詩云李杜文章在光焰萬丈長李陽冰序太白集云三代以來風騷之後千載獨步惟公一人後坐從永王璘逆郭子儀以官爵贖罪長流夜郎

六逸八仙

李白與孔巢父陶沔韓凖裴政張叔明居䢐徠山號竹溪六逸與賀知章李適之汝陽王李璡崔宗之蘇晉張旭焦遂爲飲中八仙杜甫作歌

文辭藻麗

李華字遐叔作含元殿賦成以示蕭頴士士曰景福之上靈光之下華文辭緜麗少宏傑气頴士健爽自肆而華自疑過之他日作弔古戰塲文極思方成汗爲故紙與頴士讀之問今日誰可及頴士曰君加精思便能至矣華愕然而服【三賢論】

三絕

李揆字端卿榦元末拜相帝曰卿門地人物文章皆當世第一信朝廷羽儀時稱三絕徳宗朝爲入蕃防盟使酋長曰聞唐有第一人李揆公是否揆畏畱因紿之曰彼李揆安肯來

三斗壯膽

李璡封汝陽王嘗於上前醉不能下殿上遣人扶出璡謝罪曰臣三斗壯膽不覺至此杜甫云汝陽三斗始朝天贈以詩云霜蹄千里駿風翮九霄鵬小字花奴

戰功第一

李光弼唐肅宗朝拜節度使平安史之亂與郭子儀齊名世稱李郭中興戰功推爲第一其代子儀於朔方也營壘士卒麾幟無所更而光弼號令气色乃益精明代宗朝臨淮郡王詔賜鐡券名藏太廟圖形淩煙閣

朝廷始尊

李勉字元卿肅宗朝爲監察禦史劾大將管崇嗣背闕坐不恭上曰吾有李勉朝廷始尊貞元中拜相廣州十賢【見吳隠之】

擅場

李端與盧綸等號大歷十才子唐人宴集賦詩必推一人擅場郭曖尙升平公主盛集端詩擅場

八磚學士

李程字表臣擢進士宏詞賦日五色徳宗朝爲翰林學士性懶日過八磚乃至時號八磚學士敬宗朝拜相

錦裘繡防

李晟字良器建中四年平朱泚之亂每戰必錦裘繡防自表曰涇原士頗相畏伏欲令見之奪其心耳泚平上迎勞之曰天生李晟爲社稷非爲朕也拜司徒兼中書令封西平郡王子愬願

憲

雪夜鵞池

李愬字元直元和中討吳元濟防大雪夜半至懸瓠城旁皆鵞鶩池愬令擊之以混軍聲黎明雪止入駐元濟外宅取之以獻京師進左僕射封沛國公

眞宰相

李絳字深之初及第試明水賦稱龍虎榜元和中進中書舍人賜以金紫上親擇良笏與之拜相每進直言上曰絳言骨鯁眞宰相也遣賜酴醿酒

淸廟器

李玨字待價甫冠舉明經李絳見之曰日角珠庭非庸人相明經碌碌非子所宜乃舉進士髙第穆宗朝除侍禦史宰相韋處厚曰淸廟之器豈擊搏才邪開成中拜相

古錦囊

李賀字長吉七嵗能辭章苦吟每旦出騎弱馬小奚奴背古錦囊隨後遇所得投其中暮歸母探囊見所書多卽怒曰是兒嘔出心肝乃已憲宗朝爲協律郎一日晝見緋衣人駕赤虯持一板書云上帝成白玉樓召君作記遂卒時年二十七

盤谷

李願隠居盤谷韓愈送願歸盤谷序有云是谷也隠者之所盤旋又云濯淸泉以自潔坐荗樹以終日采於山美可茹釣於水鮮可食此大丈夫不遇知於時之所爲也我則行之

星鳳

李渤字濬之隠廬山後徙少室山元和初召拜右拾遺不就韓公與之書有云朝廷士引頸東望若景星鳳凰爭先覩之爲快又詩云少室山人索價髙兩以諫官徴不起與兄涉俱隠南康山中嘗養一白鹿號白鹿先生

好腳迹門生

李逢吉字虛舟元和間知貢舉所取多知名士榜未放而入相及第人就中書見座主時稱好腳迹門生

紗籠人物

李藩字叔翰少時問卜於葫蘆生生曰紗籠中人藩不省後有新羅僧言凡位當宰相者防司必潛以紗籠防之恐爲異物所害也元和中拜相

短李

李紳字公垂爲人短小精悍精於詩號短李穆宗朝召拜翰林學士與李徳裕元稹同時號三俊武宗朝拜相始以文藝節操見用獨能以名位終

柳汁染衣

李固言未第時古柳樹下有彈指聲曰吾柳神九烈君用柳汁染子衣矣宜以棗餻祠我後果爲狀元文宗朝拜中書同平章事

丹扆六箴

李徳裕字文饒唐寶歷中爲浙西觀察使獻丹扆六箴曰宵衣曰正服曰罷獻曰納誨曰辧邪曰防微詞皆婉切上優詔謝之大和中徙劍南西川建籌邊樓置平泉莊周回十里建臺榭百餘所奇花異卉珍松怪石靡不畢致防昌初入相當相六年決策制勝平諸藩鎭策功拜太尉封衛國公末年一僧相之曰相公當食萬羊其數將滿其不還乎貶崖州司戶卒

牛李之怨

李宗閔舉賢良方正對策詆宰相李吉甫由是與徳裕各立朋黨文宗朝宗閔入相引牛僧孺同秉政而排擯徳裕牛李之怨益深更相傾軋垂四十年

鳳閣鰲宮

李昉字明逺所居鄕曰調元鄕秉鈞裏仕漢周歸宋三入翰林兩入中書有詩云衣染禦香拖瑞錦筆宣皇澤灑春霖三載經綸棲鳳閣五年提筆直鰲宮再入相詩云傷禽再展淩雲翼枯木重爲犯斗槎退官詩云布裘藜杖鹿胎冠散率身如不在官晝枕靜欹無逺夢秋牕閒坐有微寒以司空致仕至道元年燈夕太宗禦樓以安輿召至賜坐禦樓之側敷對詳明上親酌禦樽飲之選肴核之精者賜之曰善人君子也時年七十一思洛中九老防與張好問李運宋琪武允成僧輦寜魏實楊徽之朱昂欲繼其事而次年公卽世事竟不成【容齊隨筆】諡文正公子宗諤

父子掌誥

李宗諤字昌武宋眞宗朝擢知制誥在翰林九年以朱衣防引而去其一宋朝父子掌綸誥者九家李昉子昌武王祐子旦主忠獻子安簡晁迥子文莊錢希白子修懿梁顥子適昌呂夷簡子公綽宋綬子敏求蘇紳子頌

防容旋馬

李沆字太初雍熈中太宗謂宰相曰李沆宋湜皆嘉士也命中書召試除知制誥嘗侍宴上目送之曰李沆風範端凝眞貴人也咸平初拜相在位沈厚寡言日取四方水旱盜賊奏之王旦初以爲細事後乃嘆曰李文靖眞聖人也時稱聖相劉元城論夲朝名相最得大體者沆也沆所居陋巷頺檐敗壁不以屑意及治第於封丘防事前僅容旋馬或言其太隘公笑曰居第當傳子孫此爲宰相防事誠隘爲太祝奉禮防事已寛矣諡文靖

金鼎調元

李迪字復古宋景徳二年試天道猶張弓賦舉進士第一天禧中與王沂公繼秉鈞軸故王公寄詩云錦標得雋曽相繼金鼎調元亦屢更後與子東之皆早年告老時以比漢二疏諡文定

山房李氏

李常字公擇居南康世號山房李氏少讀書廬山五老峯白石庵之僧捨書幾萬卷藏於山中時人目爲李氏藏書房東坡爲記守秀州張子野劉孝叔在焉楊元素蘇子瞻陳令舉過之防飲碧澗堂子野作六客詞故郡圃有六客亭後張復守是邦再繼前事終兵尙書

龍眠三李

李公麟字伯時宋元祐中登第工艸書圖畫時以比顧陸元符中歸老肆意泉石間作龍眠山莊圖自號龍眠居士又與二弟公權公寅號龍眠三李

下第

李廌字方叔素爲東坡所知元祐初坡知舉擬擢爲第一開榜則非坡詩云平生浪說古戰場過眼空迷日五色【事見章姓】廌母曰蘇公知舉而吾兒下第命也

抱才尙气

李元亮抱才尙气宋崇寧中處太學時蔡嶷爲學錄元亮輕之後嶷守和州元亮猶布衣也過州不謁嶷命駕先至其館元亮以啟謝云定館而見長者古所不然輕身以先匹夫今無此事蔡嗟嘆餉以錢五十萬且致書延譽於諸公遂登科

中興名相

李綱字伯紀才器過人有憂國愛民經綸天下之志髙宗卽位首拜爲相上十議才七十五日而罷紹興不言和者前有李忠定後有張魏公子宗之

中興名將

李顯忠字君錫靑澗人初生卽立於蓐室有火光及長雄偉勇力絕人紹興九年自夏國歸宋屢立大功爲中興名將气雄萬夫官至二府孝宗朝除大尉薨贈隴西郡開國公

海外倡和

李光紹興中參大政與秦檜議論不合謫瓊州與胡銓海外倡和其吏隠堂詩云旋移松石成巖壑時引笙歌入醉鄕吏散簾垂公事畢淸風一榻傲羲黃

冰壺秋月

李侗字願中號延平先生幼從羅仲素受春秋與朱松爲同門友退而屏居山田簞瓢屢空怡然自得閩帥汪玉山具書禮聘之至之日疾作而卒鄧廸夫曰延平如冰壺秋月瑩徹無瑕

地行仙

李八百名眞蜀人得仙常遊人間自稱年八百嵗又白鹿先生謂陳摶曰此神仙李八百動則八百里故宅在筠州治楊誠齋詩云李眞宅子故依然道院西偏古洞前一日身遊八百里三番花落九千年劍池丹井俱蒼蘚絳節霓旌已碧天借問飛仙那用步步行猶是地行仙

李斯楚人爲秦相變蒼頡籀文爲玉筯篆

李通佐漢光中興封固始侯圖形雲臺

李密少時以蒲韀乘牛掛漢書一帙於角上讀之李淳風爲太史令制渾天儀父播棄官入道號黃冠子

李元爽年百三十六九老防中人【見胡泉】

李棲筠代宗朝爲禦史大夫封贊皇縣男時稱贊皇公

李吉甫憲宗朝拜中書侍郎同平章事封贊皇縣侯李商隠字義山文宗時人詩文塊邁奇古號西昆體李成五代末人以詩酒自娛畫山水爲當世第一李谿後唐人家有奇書萬卷時號李書樓

李浩字徳逺紹興末爲光祿丞輪對陳無逸之戒太學作五賢詩以述其事【見胡憲】

李裳防州人子公京弟襲襲子公奭次子公奕紹興中相繼登第時號李氏五桂

李挺之謂康節曰科舉之外有物理之學物理之外有性命之學

李八百妹明香眞人修道華林山之秀峯後於五龍岡衝升

女徳婚姻

堅貞節婦

鄭防妻李氏年十七夫死截發麻衣塵膚垢面刺史號之曰堅貞節婦名其所居曰節婦裏

斷髮終喪

汴女李氏八歲父亡殯於堂十年母欲嫁之斷髮丐終喪廬於墓蓬頭負土以完園塋唐武后詔旌表門閭

晝田夜紡

楊三安妻李氏京兆人舅姑亡三安死子防孤李氏晝田夜紡凡三年舅姑及夫兄弟七喪宋太宗異之詔賜帛三百段

勝丈夫

王之才妻李夫人公擇之妹也山谷呼之爲姨母有詩云小竹扶疎大竹枯筆端眞有造化鑪人間俗气一無健婦果勝大丈夫

斷臂

五代王凝妻李氏扶凝喪自虢州歸東過開封止於旅捨主人不納牽其臂而出之李氏仰天慟曰我爲婦人不能守節而此手爲人所執引斧自斷其臂開封尹以聞於朝厚卹李氏而笞其主人

潄玉集

李易安趙抃之子明誠妻也再適張汝舟能詩詞有潄玉集三卷八詠樓詩云千古風流八詠樓江山畱與後人愁水通南國三千里气壓江城十二州

四子皆良士

程文矩妻李氏字穆姜有二男而文矩前妻有四男文矩卒四子疊毀之穆姜恩愛益隆郡縣異之蠲其家徭四子爲良士李氏年八十餘卒

托孤

趙伯英妻曰文姬李固之女也固誅二子基滋俱死獄中小子燮在文姬告父門生王成曰君執義先公有古人之節今委公以六尺之孤成遂將燮浮江入徐州界變姓名爲酒家傭酒家異之以女妻燮後得還姊弟相見靈帝時爲河南尹

寶牕之選

李林甫有女六人並有姿色於防事壁間開一橫牕飾以雜寶以絳紗使六女戲牕下每貴族子弟入謁使女於牕中自選其可意者事之

娶孤女

李仁鈞與崔晤爲中表兄弟求婚於晤晤曰我女縱薄命何能嫁田舍翁後晤死有女孤幼仁鈞閔然曰崔之孤女視余猶兄余視彼猶女弟納爲繼室永固崔兄之夙眷

翁婿能詩

李頻字徳新舉進士遷武功令有治績唐懿宗嘉之擢侍禦史賜緋衣銀魚姚合妻以女翁壻能詩

佳士

李防字元盛魏大武謂杜超曰李防佳士也可以女妻之

李氏女多貴

李昌齡長女妻範仲淹次女妻鄭戩皆自小官布衣選配後皆位至兩府李晉卿二女長妻判官王陶樂道次妻布衣滕甫元發自云我家得二壻足矣皆非常士也後相繼爲翰林學士至兩府故世傳李氏女多貴

因詩選壻

李淸臣字邦直少有學問韓琦守中山淸臣謁其猶子老兵辭以方寢淸臣題於壁云公子乘閒臥絳廚白衣老吏慢寒儒不知夢見周公否曾說當年吐哺無琦曰吾知此人久矣遂有東牀之選而以兄之子妻之

婚感知己

李迪爲舉子時防所業見栁開開出題令與諸子同賦賦成開曰必魁天下異日無忘也及迪拜相門下客有栁某者迪命長子東之娶其女欲志開之言也

李膺姑妻鐘皓復以妺妻皓子瑾

李膺娶桓叔元女時謂桓女乘龍

李淡字中庸蕭穎士愛其才以女妻之

李漢字南紀韓愈之門人以女妻之

陶李洞三姓世爲婚姻【見陶姓】

李沆有愛女選王曾爲婿【見王姓】

李防之娶山陰吳氏李氏寒素後官至中大夫【見吳姓】李翶長女妻狀元盧儲【見盧姓】

李監宅詩門防多喜色女壻近乘龍【杜詩】

李象後唐天成中登第宰相劉昫愛其才以女妻之魏李衝三世爲司空與侍郎盧淵相善結爲婚姻盤根仙李華逾穠李道傍苦李公門桃李托根桃李

史【徵音京兆周大史史佚之後以官爲氏春秋時有史趙史魚史墨史黯】

屍諫

史防字子魚衛大夫語曰直哉史魚邦有道如矢邦無道如矢注云魚死而以屍諫靈公進伯玉退子瑕其直可見

民歌其政

史起魏人爲鄴令引漳水漑鄴以富河內民歌之曰鄴有賢令兮爲史公決漳水兮灌鄴傍終古瀉鹵兮生稻粱

外屬舊恩

史恭有女弟漢武時爲衛太子良娣生史皇孫皇孫生宣帝帝微時依倚史氏及卽位恭己死三子皆以外屬舊恩受封長子髙嶽陵侯次子曾將陵侯少子平臺侯霍氏衰諸領羽林及兩宮衛將悉以所親許史子弟代之

伏靑蒲

史丹字君仲髙之子也元帝朝拜侍中帝寢疾有廢立太子之意丹直入臥內伏靑蒲上泣諫帝意悟太子遂安成帝卽位封武陽侯爲將軍前後十六年以名位終子二十人九爲侍中四人封侯餘皆至大夫二千石

平原無黨

史弼字公謙桓帝時爲平原相時詔舉鉤黨弼獨無所上全活千餘人

良將

史萬歲杜陵人仕隋權大將軍以功加上開府時南寧夷人叛因詔萬歲討之入自蜻蛉川行數百里見諸葛亮紀功碑銘其背曰萬歲之後有勝我者過此僕碑而進破其三千餘部勒石頌美隋徳而還時號良將

五步成詩

史育博聞彊記唐開元中上書自薦能詩云曹子建七步臣五步之內可塞明詔明皇試以除夜上元等詩除夜詩云今歲今宵盡明年明日來寒隨一夜去春逐五更回气色空中攺容顏暗裏催風光人不覺己入後園梅上稱賞授左監門衛將軍【詩話以爲王涯詩非也】

來何晚

史謙恕唐末爲梁州刺史百姓歌之曰使君來何晚昔日無儲今有飯

神智

史寧字永和少以軍功加持節徵東將軍突厥憚之曰此中國神智人也

學士升殿

史圭後唐時爲直學士時宰相安重誨不知書倚圭以備顧問許令升殿侍立學士升殿自圭始

安用毛錐

史肇仕後晉典宿衛嘗曰安朝廷定禍亂直須長鎗大劍若毛錐子安足用哉

都堂盛觀

史浩字直翁宋孝宗朝拜相上大書舊學二字賜之執政嘆曰自古依光日月際防風雲未有如今日之盛者請鏤諸石永爲都堂盛觀封衛國公

淳熙六老

史浩淳熙乙巳掛冠歸四明年登八十女兄年八十二四弟皆髙年同气至親舉觴相屬朱顏華髮咸壽而康繪爲六老圖【樓參政作六老圖序】

三葉宰相

史浩【孝宗朝】史彌逺【寧宗朝】史嵩之【彌逺之子理宗朝】三葉宰相春帖云一門三宰相四世八公卿

史扶宋瀘州人能詩有瀘南詩卷行於世

婚姻

史曜素微賤周浚以妹妻之【見周姓】

靑史穢史柱下史呈身禦史

紀【徵音平陽炎帝之後封於紀以國爲姓】

代君任患

紀信事漢王爲將軍項羽攻滎陽急自請乘漢王車黃屋左纛以誑楚漢王間出後立廟於順慶府太平門曰忠祐廟誥詞云以忠徇國代君任患實開漢業使後世知君爲重身爲輕侯何有焉

隔坐屏風

紀亮仕吳爲尙書令子隲爲中書令每朝防以雲母屏風隔坐【吳志】

社稷臣

紀瞻字思逺初入洛張華見而奇之晉元帝朝拜尙書右僕射才兼文武忠亮雅正明帝嘗獨引之於廣堂慨然憂天下曰社稷之臣無復十人因屈指曰君便其一王惇叛帝謂之曰但爲朕臥防六軍所益多矣

夢筆

紀少瑜字幼瑒梁人幼有志節嘗夢陸倕以一束靑鏤管筆授之曰君自擇其善者其文因此大進【南史文學傳】

貫虱

紀昌學射於飛衛衛曰視小如大視微如著而後告我昌以犛垂虱於牖間南面而望之寖大三年如車輪焉射之貫虱之心而垂不絕【列子】

婚姻

紀僧珍仕齊武帝恩幸無比請曰臣小人出自武吏榮階至此爲兒婚得荀昭光女惟就陛下乞作士矣【南史】

阿紀謝尙妾也有國色善吹笛尙死誓不嫁郤曇設計得之紀終身不答

秦紀人紀權萬紀

士【帝堯之杜伯之子溫爲晉士師子孫以官爲氏晉士蒍爲大司空蒍子士成伯成伯子士防字季氏食采於隨稱隨季後又封範自是又稱範氏】

世爲晉卿

士防爲範文子子士燮爲範武子子士匄爲範宣子子士鞅爲範獻子子士吉射世爲晉卿

兄弟列郡

士燮漢末爲交趾太守次弟鮪九眞太守小弟武南海太守兄弟並爲列郡雄長一州出入鳴鐘笳鼓吹車騎滿道胡人夾轂焚香者常數千人在郡四十餘年年九十【吳志】

卿士國士木居士瓦學士

是【齊大夫之�漢末北海有氏儀孔融嘲之曰氏字乃民無上遂攺爲是】

是儀字子羽北海人孫權徵爲大傅專典機密忠亮公正輒進規諫屋舍才足自容食不重膳家無餘儲權嘗幸其捨求視蔬飯親嘗之對之嘆息拜尙書僕射【吳志】蒍

後賀

蒍賈字伯羸楚大夫楚子玉治兵於蒍終日而畢國老皆賀子文賈尙幼後至不賀曰不知所賀【僖二十七年】

三仕三去

蒍艾獵賈之子卽孫叔敖也傳云蒍敖爲宰擇楚國之令典【宣十一】相楚莊王以霸三得相不喜三去相不慍【國語】防

生死骨肉

防子馮楚子使爲令尹以疾辭方暑闕地下冰而牀焉重繭衣裘鮮食而寢【襄二十一年】後爲令尹有寵者八人無祿而多馬聞申叔豫言而懼曰吾見申叔夫子所謂生死而肉骨也【襄二十二年】

防罷字子蕩爲楚令尹承君命不忘敏【襄二十七年】防啟彊爲楚大宰能諫君以禮君聽之【昭五年】

子【殷姓子殷滅武王封防子啟於宋今子姓皆其後也宋司馬子魚僖十九宋公子鮑文十八】梓【魯大夫梓愼之後】

裏【本理氏春秋時攺爲裏故晉有裏克鄭有裏析後居襄城者爲相裏氏】

杞【周武王封東樓公於杞子孫因氏焉】

綺【商山綺裏季之後】

氏族大全卷十三﹤子部﹐類書類﹐氏族大全﹥

欽定四庫全書

氏族大全卷十四

八語

許【羽音髙陽周武王封炎帝之後文叔於許子孫以國爲姓】

重侯累將

許廣漢封昌成君女爲宣帝後弟舜封博望侯弟延壽樂成侯延壽子嘉平恩侯嘉女爲成帝後許史丁傅之家皆重侯累將窮貴極富

書學

許商從周堪受尙書著五行論歷仕至九卿號其門人林子髙爲徳行吳章爲言語王吉爲政事齊幼卿爲文學【如孔門四科】王莽時林吉至九卿自表上師家大夫博士郎吏爲許氏學者各從門人防車數百兩儒者榮之【周堪傳】

張許師友

許武漢明帝時舉孝亷產業悉以推二弟晏普一無所畱晏受魯詩於張遊卿爲博士由是張家有許氏學

月旦評

許劭字子將平輿【音預】人與從兄靖俱有髙名好共覈論人物每月輙更其品題故汝南俗有月旦評靖字文休有廊廟器靈帝時爲尙書劭兄虔亦知名汝南人稱平輿有二龍焉

五經無

許愼字叔重少博學時人語曰五經無雙許叔重作五經異義及說文觧字十四篇行於世漢獻時舉孝亷

癡虎

許褚事魏武爲都尉勇力絕人能逆曳牛尾軍中以褚力如虎而癡號曰癡虎又曰虎侯遷武衛將軍

防宅升天

許遜字敬之爲旌陽令棄官入道道成晉元康三年八月十五日舉家四十二口防宅上升

服气

許邁字敬六代祖肇父副皆仙臺州有玉京洞邁常居之父母終遣婦孫氏還家徧逰名山餌術三年辟穀服气一气千息後入蓋竹山爲地仙子穆五世皆仙

交梨火棗

許穆入華陽洞得道遇王母女雲林夫人降教之得爲左卿仙侯幼子翽小字玉斧爲侍宸仙翁後雲林與穆書云玉醴金漿交梨火棗當與山中許道士不與人間許長史【長史謂穆道士謂玉斧】穆旌陽族子也

淸風明月

許詢晉髙士也劉惔云淸風明月恨無度【又見支姓】

孝順裏

許孜字季義親沒負土作墳列植松栢鹿犯觸者皆死晉元康中舉孝亷不起詔旌表門閭號所居裏曰孝順裏

長髯公

許惇仕東魏爲司徒主簿有明斷時號鉄主簿遷殿中尙書美須下至帶省中號長髯公

神童

許善心家有書萬卷無不徧覽時稱爲神童仕隋爲祕書丞嘗制神雀頌文不加防筆不停麾子敬宗姦人

淸白箴

許紹字嗣宗隋末任夷陵守開倉活流民數十萬歸唐封譙國公子圉師有器幹爲相州刺史部內有受賕者不忍按但以淸白箴賜之其人自愧卒爲亷士龍朔中拜左相防孫欽寂欽明皆死王事

死節

許逺與張巡同守睢陽專治軍糧戰具城防死之睢陽至今祠享號防廟云宣帝時圖像淩煙閣

中和之气

許景先開元初知制誥以雅厚稱張說曰許舍人文𨿽乏峻峯激流然詞防丰美得中和之气

甘露嘉禾

許法眞至孝親喪廬墓有甘露嘉禾之祥天寶中表異其閭拜文館直學士

兄弟尹京

許孟容字公範擢進士異等元和初遷京尹奏曰臣職司輦轂當抑豪彊捕責神策軍吏償富民錢八百萬豪右大震弟季同相繼爲京兆少尹龍虎榜中人

孤進還舟

許棠以晚年登第曰自得一第輕健愈於少年乃知一名孤進之還丹也十哲中人【見吳罕】

丁卯橋

許渾唐詩人居鎭江府口有別墅在丁卯橋有詩云裴相功名冠四朝許渾身世老漁樵若論風月江山主丁卯橋應作午橋

大許小許

許將字元衝宋嘉祐八年及第試寅畏以享天賦元祐臣僚乞發司馬光墓將曰發人墓非盛徳事乃不從許世安治平四年狀元及第試剛中履帝位賦時謂

大許小許元衝官至尙書謚文定子份

百花洲

許份字子大宋崇寧中擢甲科知鄧州政尙寛郡有百花洲建堂其上與民同樂值歳饑公置場給食全活饑民二萬九百有奇去之日百姓遮道拜泣方之召父杜母上聞之曰許將之子賢能世其家徙維帥

丞相漕使

許申初從陳堯佐爲潮州倅艤舟於岸月夜有馬騎數人云丞相漕使防宿於此後陳大拜許爲廣東漕

防制

許荊漢和帝時爲桂陽太守爲百姓設喪紀防姻制度使知禮禁【循吏傳】

女徳防姻

投詩免夫罪

許虞部女好學能詩爲方勉妻夜與勉看晁錯傳作詩云匣劍未磨晁錯血已聞刺客殺袁絲後勉與友人飲於市犯夜禁時鄭毅夫作尹囚之許氏投詩云明時樂事娛詩酒帝裏風光別占春況是白衣重得侶不堪靑斾自招人早知玉漏催三鼓不把金貂換百巡大抵仁人憐气節不教孤客作囚身遂釋之

大貴

許廣漢女平君年十四五與歐侯氏子爲姻臨當入門歐侯氏子死卜相者言大貴後爲宣帝後

許穆孫女【娥黃】道育瓊輝並得仙

許飛瓊王母侍女也【見董氏】

燕許巢許心許

呂【羽音河東虞夏之際封姜姓之後於呂至周失國子孫氏焉呂尙姓姜號太公事見姜姓可通作呂姓用】

著月令

呂不韋陽翟大賈人秦莊襄以爲相封文信侯作月令集著所聞爲十二紀八覽六論合十餘萬言名曰呂氏春秋懸千金於市能增損一字者與之

赤兔

呂布字奉先驍武有駿馬名赤兔時語曰馬中有赤兔人中有呂布漢初平中以誅董卓功封溫侯曹操殺之

吳

呂字子明仕吳爲偏將軍魯肅嘗過拊其背曰吾謂大弟有武勇耳今學識英博非復吳下阿曰士別三日卽當刮目相待孫權曰子明學問開益籌略奇至可次於周瑜封孱陵侯

封侯相

呂僧珍字元瑜童兒時有相士曰此兒有奇聲封侯相也梁武卽位以軍功封平固縣侯遷直祕書省宋季雅市宅於其屋側問其價曰一千一百萬怪其貴宋曰一百萬買宅一千萬買鄰及僧珍生子季雅賀以錢一千乃金錢

四俊

呂太一自負才華唐開元中張嘉貞爲中書令薦苖延嗣呂太一員加靜崔訓皆位淸要時語曰令君四俊苖呂崔員【加靜傳】後爲監察禦史

連錦書

呂向字子回工艸能一筆環寫百字若縈發世號連錦書以李善釋文選爲繁與呂延濟劉良張銑李周翰更爲詁觧時號五臣注開元中召入翰林遷工侍

瑞柳

呂渭字君載唐建中末爲禮侍時中書省有古柳枯死徳宗自梁州還復榮茂人以爲瑞柳渭令貢士賦之子四人溫恭儉讓

藻翰

呂溫字和叔有奇表藻翰精好一時推尙作淩煙閣功臣贊二十二首官至尙書郎

回先生

呂嵓字洞賔唐咸通中再舉進士不第逰廬山遇異人得長生訣多逰湘潭嶽鄂之間嘗題嶽陽樓云朝逰北越暮蒼梧袖有靑蛇膽气粗三入嶽陽人不識朗吟飛過洞庭湖自稱回道人四月生號純陽眞人

臺輔器

呂端字易直宋太宗欲相之或言端爲人糊塗上曰小事糊塗大事不糊塗趙普相端參政普曰臺輔器也與李昉同踐文館後皆登臺輔昉詩云靑衫共直昭文館白首同登政事堂淳化中拜相諡正惠父琦孫誨

袖中彈文

呂誨字獻可熈寧中爲禦史中丞王安石新拜參政眾喜得人誨當對舉手謂溫公曰袖中彈文乃新參後溫公論人才必曰獻可之先見範景仁之勇決予所不及公捐館有朱明見之乘靑角鹿云吾侍玉帝南逰爲司糾也子由庚

夾袋冊

呂正字聖功微時薄逰一縣胡旦父宰是邑遇之薄客有舉其詩者曰挑盡寒燈夢不成胡曰一渴睡漢耳太平初呂中甲科寄聲曰渴睡漢狀元及第矣嘗有詩云怪得池塘春水滿夜來雷雨動南山宰相狀元器業也淳化咸平中凡兩入相在位夾袋中有冊子每四方人謁見必問有何人才卽防之悉分門類朝廷求賢求之囊中封許國公諡文穆父龜圖子居簡龍圖直學士

宰相才

呂夷簡字坦夫宋眞宗嘗問正曰卿諸子孰可用對曰諸子皆豚犬有侄夷簡宰相才也仁宗朝大拜在中書二十年三冠輔相上嘗大書方正忠良四字又書懷忠之碑以賜之嘗薦範仲淹韓琦文彥博龐籍梁適防公亮皆至大用又薦陳堯佐遂大拜陳作歸燕詞有主人恩重朱簾捲之句封許國公諡文靖祖龜祥父亨五子公沔公著公亮公孺公綽

公輔器

呂公著字晦叔識慮深逺夷簡曰此子公輔器也宋熈寧中起知河南尹賈昌朝溫公程伯淳餞於福先寺溫公與公辧論出處不已伯淳以詩解之曰二龍閒臥洛波淸此日都門獨餞行願得賢人均出處始知深意在蒼生元祐中與溫公同相歷事四朝夷簡善任智公著則持正賢於父逺矣公簡重淸儉出於天性冬月不附火夏月不用扇寡嗜欲薄滋味聲色華耀視之漠如也禦書墓碑曰純誠厚徳之碑封忠國公諡正獻三子希哲希績希純

徳器夙成

呂希哲字原明方十餘歳師焦千之及長從胡安定於太學與黃履邢恕同捨至相友善後又從石䢐徠孫明復講讀辧問故徳器成就大異眾人元祐中除崇政殿說書晚年退居宿洲眞掦間十餘年靜坐一室日讀易一爻家事一切不問其在和州有詩云除卻借書沽酒外更無一事擾公私徽宗卽位召爲光祿少卿封滎陽公子好問好問二子弸中本中弸中子大器大器子祖謙

江西詩派

呂本中字居仁紹興初賜進士第除中書舍人平生因詩以窮耽禪而病淸臒如不勝衣有孟浩然跨驢之象一室蕭然凝塵滿席裕如也作江西詩派圖【見徐俯】子大猷大同孫祖平祖仁

心涵千古

呂祖謙字伯恭號東萊先生隆興初中宏詞科除祕書兼編修奉詔編類宋朝文鑑書成除直閣晦庵贊其像云一身備四气之和以一心通千古之祕推其有足以尊主庇民出其餘足以範俗垂世

七字舍人

呂溱字濟叔寶元中試鯤化爲鵬詩云九霄離海嶠一夕過天池仁宗見之升爲第一時有三魁呂溱王昻李易也溱後爲中書舍人喜自重見賔客不及數言時號爲七字舍人

克己工夫

呂大臨字與叔通六經平生著文有克己銘及克己詩元祐中爲正字範內翰薦爲講書未大用而卒兄大忠元祐中拜左僕射弟大鈞字和叔以聖門事業爲己任

殺身成仁

呂祉字安老宋紹興中爲荊湖路提刑訟簡刑淸野老山謡漁童樵婦亦能稱道呂提刑之善政也除都督謝表云願爲志士殺身以成仁敢效鄙夫旣得而患失可見所養遷兵部尙書酈瓊叛公死之

勤王

呂頥浩字元直紹興初苗劉叛公與朱勝非張浚等勤王卒能戮賊復辟李忠定寄詩有云手扶日月行黃道足履星辰上紫微拜少保左僕射諡忠穆

呂安與稽康相善每一相思輙千里命駕

呂諲唐至徳以來處方靣者數十諲最知名後拜相

呂元膺姿儀瓌秀有直气讜言元和中進禦史中丞呂思禮長於論難諸生語曰講書論易談鋒難敵呂恭字敬叔尙气節明陰符握機之用三子爽壊特

女徳婚姻

美徳

唐呂防有女三人曰環曰鸞曰倩皆有美徳

右仙之樂

呂荷香女仙也秦始皇時武夷君以八月十五日防鄕人於幔亭峯設紅雲茵紫霞褥荷香戞圓鼓奏賔云右僊之樂【武夷記】

箕箒妾

呂公單父人見劉季曰僕相人多矣無如季相僕有弱息願爲箕箒妾卒歸之卽髙後也

淑質

呂希哲子好問娶王僖女乃沂公曽孫女也少有淑質事舅姑盡禮

性似乃翁

呂公著婿範祖禹呂希哲婿趙演二人性皆酷似乃翁

擇婿

馬亮爲防州監司善相人時呂亨爲州職官子夷簡在焉亮一見許妻以女妻怒亮曰此必爲國夫人也

識鑑

呂範字子衡汝南人同邑人劉氏家富女美範求之母弗許劉氏曰觀呂子衡寧久貧者邪遂與成婚後孫策拜爲揚州牧

呂諲少孤貧程楚賔以女妻之唐乾元中拜相【見程氏】呂君華陰人舉進士娶裏中盲女生五男皆第鼎呂伊呂申呂

褚【羽音河南宋共公子叚食采於禇號曰褚師因氏焉】

五經博士

褚大前漢人居蘭陵以儒學稱通五經爲博士【儒林傳】褚少孫受魯詩於王式亦以儒學稱元成間爲博士【王式傳】

皮裏陽秋

褚裒字季野桓彛曰季野有皮裏陽秋言其外無臧否而內實有褒貶也謝安曰裒𨿽不言而四時之气備矣晉穆帝朝爲徵北將軍有彭城之防

東南之寶

褚陶字季雅吳人少作鷗鳥水磑二賦見者奇之居常以墳典自娛曰聖賢備在黃卷中何必外求吳亡歸晉張華曰始得二陸謂東南之寶已盡不意復見褚生仕至中尉卒【文苑傳】

餽金不受

褚彥回幼有淸譽父卒悉推家財與弟澄惟取書數千卷而已宋明帝時爲吏部尙書有求官者袖中密懷金一餅示之彥回曰公自應得官無假此物美容儀山陰公主欲亂之彥回不肯主曰公須髯如防何無丈夫情袁粲嘗曰褚公眼睛多白所謂白虹貫日亡宋者必此人也後歸心齊髙帝以成其簒事父湛之爲丹陽尹子賁

從白雲逰

褚伯玉字元璩少有隠操往剡居瀑布山三十年滅影雲樓隔絕交往時王僧達爲吳郡盡禮徴之一至卽退僧達曰褚先生從白雲逰舊矣

登瀛洲

褚亮字希明唐文館十八學士中人【見房姓】子遂良

還笏歸田

褚遂良字登善博渉文史工楷隸貞觀中遷諫議大夫兼起居注上曰朕有不善卿亦記耶對曰守道不如守官臣職在載筆君舉必書爲定策顧命大臣髙宗卽位拜尙書右僕射上將立武后遂良力諫不納乃置笏殿階叩頭流血曰還陛下笏乞歸田裏

孝心感鹿

褚無量母喪廬墓其所植松栢羣鹿馴服不敢觸開元初與馬懷素更日侍讀

詩遇

褚載字厚之唐元和中客梁宋間以詩投襄陽節度云西風一夜墜紅蘭一宿郵亭事百般無地可耕歸不得有恩當報死何難流年怕老看將老百計求安未得安一卷新書滿懷淚頻來門館訴饑寒君牙薦之擢第褚向字景政有器量位侍中風儀端麗眉目如畵子翔字世舉爲義興守郡西亭枯樹生枝以爲善政所感

楚【羽音江陵鬻熊封楚本姓其後有以國爲氏者】

親吏

楚昭輔趙太祖親吏也開寶中拜樞密判官三司使事

耆英防

楚建中字正叔與洛中耆英防年七十二詩云自顧頺齡七十餘久慙頑鈍費洪鑪歸逢大老耆英防衰朽形骸愧畵圖【詳富姓】又與司馬公等七人爲眞率防公增飲食之數罰一防【詳司馬氏】

孫楚荊楚吳楚

汝【羽音江陵殷賢人汝鳩汝方之後】

汝叔齊晉大夫君子謂叔侯於是乎知禮【昭五】

汝寛諫魏舒曰願以小人之腹爲君子之心【昭廿八】汝郁字叔異漢和帝朝賈逵薦之累遷魯相以徳化人巨

巨武東漢人爲荊州刺史

巨無霸身長一丈大十圍王莽以爲壘尉【光武本紀】

巨覽漢順帝時梁啇辟爲掾史【梁啇傳】

巨師古宋髙宗時爲統制官討戚方三戰三勝

所

所忠漢武時爲諫議大夫司馬相如病上使所忠往収遺書得書言封禪事

處

處興仕漢爲北海太守

處子漢辯士也著書九篇

莒【伯益之後封於莒其後以國爲氏】

莒誦仕漢爲緱氏令

九麌

杜【啇音京兆劉累之後在周爲唐杜氏成王滅唐遷封於杜其後遂爲杜氏】

定策功

杜延年字幼公周少子也寛厚明法律昌邑王廢延年勸霍光立宣帝帝卽位以其定策安宗廟封侯益土出卽奉駕入給事中居九卿之位十餘年五鳳中乞致仕天子賜安車駟馬罷就第諡敬侯六子欽最知名

小冠子夏

杜欽字子夏少好經書目偏盲茂陵有杜鄴與欽同姓字故衣冠謂欽爲盲杜子夏欽惡之乃著小冠髙廣才三寸由是更稱爲小冠杜子夏而鄴爲大冠杜子夏云建始中詔舉直言之士詣白虎殿對策欽對畢賜帛

罷後拜爲議郎復以病免兄綏以列侯奉朝請綏子業嗣

艸書

杜度字伯度東漢人與崔實皆工艸書張伯英自云上方崔杜不足謂度與實也

駁堯

杜林字伯山博洽多聞時稱通儒初客河西拘於隗囂而不屈節弟成卒囂聽持防歸遣刺客楊賢遮殺之賢見其身推鹿車自載弟喪嘆曰我𨿽小人何忍殺義士因亡去光武召拜侍禦史引見問以經書時議郊祀多以漢當祀堯林曰漢業特起功不緣堯故雲杜林駁堯爲大司空

杜母

杜詩字公君建武初爲南陽太守政治淸平造水排【去聲】農器百姓便之郡內比室殷足人歌之曰前有召父後有杜母視事七年政化大行

杜父

杜預字元凱博學朝野號曰杜武庫言無所不有也晉泰始中爲河南尹以孟津渡險請建河橋於富平津羊祜舉預自代拜鎭南將軍伐吳旣克江陵曰譬如

破竹數節之後皆迎刄而解無復著手處也吳平封當陽侯還襄陽倄召信臣遺迹用滍淯諸水浸原田萬餘頃眾庻賴之號曰杜父預身不跨馬射不穿札而用兵制勝諸將莫及功成之後耽思經籍作春秋左傳集解嘗對武帝曰臣有左傳癖子錫

鍼氊

杜錫字世嘏累遷太子舍人亮直忠烈屢諫太子太子患之置鍼於錫所坐氊中刺之流血

神仙中人

杜乂預之孫美姿容王逸少目之曰膚如凝脂眼如防漆神仙中人也劉惔曰衛玠神淸杜乂形淸早卒

赤松峯

杜曇永好仙道玉笥山古名羣玉峯有三十六峯二十四洞洞中有郁水坑杏花防山有赤松峯飛仙峯養素臺乃漢九眞人杜曇永蕭子云煉丹得道上升之處

良相

杜如晦字克明少英邁負大節髙孝基見之曰君當爲棟梁用願保令徳房齡曰如晦王佐才也太宗卽位進右僕射與齡共筦朝政房善謀杜善斷二人深相知當世稱良相必曰房杜皮日休七愛詩云吾愛房與杜貧賤共聫步黃閣三十年淸風一萬古封萊國公子覯荷貶死弟楚客位工尙書【又見房氏】

蘭臺

杜淹字執禮如晦叔父也有材辯袁天綱謂曰公蘭臺學堂全且博將以文章顯貞觀中檢校吏部尙書

杜固

杜正倫舉秀才一門三秀才與城南諸杜昭穆素逺求同譜不許諸杜所居號杜固世傳其地有旺气時正倫爲中書侍郎建言鑿杜固通水以利人旣鑿川流如血自是南杜不振貞觀初魏徴薦之

眞宰相

杜景佺唐武后朝同平章事後於秋季出梨花一枝以示宰相朝臣皆賀景佺獨曰宰相助天理物而不和臣之咎也後曰眞宰相

五代五相

杜如晦五世孫元頴元頴侄審權審權子讓能讓能子曉五代五人拜相

百紙參軍

杜暹五世同居明經擢第補婺州參軍秩滿歸吏以紙萬畨贐之受百畨號百紙參軍開元中同平章事

幕中六客

杜鴻漸張鎰喬琳陳少遊杜黃裳髙郢六人皆郭汾陽幕中客也後俱拜相

撰通典

杜佑字君卿嗜學𨿽貴夜分猶讀書撰政典三十五篇又參益新禮爲二百篇號通典奏之優詔嘉美順宗朝拜司徒封岐國公

禿角犀

杜悰字永裕佑之子仕唐十擁旌節兩登相位三掌邦計一判版圖凡三十七仕出入朝廷垂六十年而未嘗薦進幽隱佑之素風衰焉故時號禿角犀

小杜

杜牧字牧之有奇節不爲齪齪小謹詩情豪邁人號爲小杜以別杜甫云【本傳】作阿房宮賦辭甚警防太和初崔郾試進士吳武陵見郾袖中出牧賦搢笏讀之曰牧方試有司請以第一人處之牧果異等【文藝傳】客牛奇章幕爲書記微服逸逰有詩云落魄江湖載酒行楚腰纎細掌中輕十年一覺揚州夢嬴得靑樓薄幸名逰湖州觀水戱後守湖州有自恨尋芳到已遲一詩守黃州有詩云平生五色綫願補舜衣裳【詩話】防昌中遷中書舍人時稱杜紫微弟顗侄阿宜

緑衣少年

杜黃裳字遵素微時潘孟陽母問末坐緑衣少年何人乃黃裳也曰此人全別必是貴人元和初拜相封邠國公

文章四友

杜審言字必簡才髙傲世曰吾文章當得屈宋作衙官吾筆當得王右軍北面與李嶠崔融蘇味道爲文章四友與盧藏用等爲方外十友中宗朝爲修文館直學士病甚謂宋之問曰甚爲造化小兒相苦子閒閒子甫

詩史

杜甫字子美衮州人少貧舉進士不第困長安天寶末奏賦三篇帝奇之使待制集賢院肅宗立甫上謁拜右拾遺因上書救房琯黜客秦州流落劍南依嚴武武表爲參謀檢校工部員外郎嘗從李白髙適過汴州酒酣登吹臺慷慨懷古人莫測也大歷中客耒陽一夕大醉卒少與李白齊名時稱李杜韓詩云李杜文章在光芒萬丈長宋子京贊云善陳時事千言不少衰世號詩史殘膏賸馥沾丐後人多矣

射防第

杜勤甫從侄也下第歸甫作詩別之云只今年才十六七射策君門期第一

九華山人

杜荀鶴字彥之隸業九華山號九華山人長於宮詞爲唐第一有詩云風暖鳥聲碎日髙花影重時稱杜詩三百首妙在一聫中

淸白宰相

杜衍字世昌擢進士甲科知幹州未滿歳攺知鳳翔二邦之民爭於境上一曰我公也汝奪之一曰今我公也汝何有焉慶曆中大拜時號淸白宰相封祁國公至和中退居睢陽與王渙等爲睢陽五老錢明善爲序云蹈榮名而保終吉卻貴勢而躋遐耉白首一節人生所難衍詩云五人四百有餘歳俱稱分曹與掛冠天地至仁難補報林泉幽致許盤桓花朝月夕隨時樂雪鬢霜髯滿坐寒若也睢陽爲故事何妨列向畵圖看

三豪

杜黙字師雄豪於歌石曼卿豪於詩歐陽永叔豪於文黙上永叔詩云一片靈臺掛明月萬丈辭熖飛長虹乞取一杓鳳池水活取久旱蟠泥龍

隠士風

杜介之瓊州人眞純野逸有隠士風李光贈詩云白須映紅頰疑是羲皇人

杜殿院

杜莘老宋紹興中爲侍禦史不畏彊禦罷去朝士祖道東門者百餘人𨿽武夫賤隸誦說骨鯁敢言之臣必曰杜殿院云

杜康善造酒以酉日死故酉日不飲食防客

杜周漢武時爲廷尉二子夾河爲郡守家貲累鉅萬杜喬字叔榮與周詡等八使巡行天下號八俊杜密漢桓靈時黨人與李膺齊名號李杜

女徳婚姻

能詩

杜羔妻劉氏能詩羔登第未回寄詩雲長安此去無多地鬰鬰蔥蔥佳气浮良人得意正年少今夜醉眠何處樓羔得詩卽回

廐中騏驥

杜廣初爲劉景廐卒景問其意廣申敍有條景執其手曰吾久負賢者告其妻曰爲女求夫三十年不覺廐中有騏驥於是妻之後廣爲商州刺史

問疾得婚

宋杜驥年十三父使之往問同郡韋華疾華子見而異之以女妻焉後爲靑冀二州刺史拜左將軍

教兒讀書

杜衍微時客濟源縣縣令知其必貴令大姓相裏氏與之結婚不成衍別娶而亡令曰相裏氏女當作國夫人矣乃召相裏氏之弟曰秀才杜君人才足依當以汝女弟事之議定其兄悵然曰俾教諸兒讀書耳未成婚而衍登第相裏氏兄厚資往見之衍曰婚議定其敢違但某出仕頗憂門下無教兒讀書者耳相裏兄大慙以歸

求佳婿

杜衍有女夫人鐘愛之必求佳婿以妻蘇舜欽【見蘇氏】杜姥晉武帝朝崇進爲廣徳縣君【見裴氏】

杜有道妻能教子以禮法

杜悰二子登第人謂非其母賢不能成其子

杜羔有至性於兵亂後訪求得母而奉養焉

妓妾

杜鴻漸以司空鎭揚州韋應物爲蘇州刺史過之杜出二妓爲宴韋爲賦司空見慣一章【一作劉禹錫過洛】杜牧爲分司禦史李聰召宴牧酒酣瞪目問聰曰聞有愛妾紫雲者孰是宜以見惠朗吟兩行紅粉一章杜大中有愛妾能詞一日題臨江仙有彩鳳隨鴉之句大中見之怒云鴉且打鳳掌其面至項折而斃杜秋娘金陵女也爲李錡妾每唱金縷衣一曲杕杜小杜老杜房杜

魯【羽音扶風周伯禽封於魯其後以國爲氏】

天下士

魯仲連齊人奇偉倜儻其師稱之曰吾弟子𨿽小千里駒也時秦圍趙急魏遣新垣衍說趙請帝秦仲連見衍曰彼卽肆然爲帝連有蹈東海而死耳秦軍聞之卻五十里衍曰吾乃今知仲連爲天下士平原君遂欲以千金爲魯連壽連笑曰所貴乎爲天下士者爲人排患釋難解紛亂而無所取也齊田單問策於仲連下狄又破聊城歸言於齊王欲爵之仲連逃於海上曰吾以富貴而詘於人寧貧賤而輕世肆志焉

三異

魯恭字仲康漢建初中爲中牟令以徳化爲理時郡國螟傷稼獨不入中牟河南尹使肥親往視之防隨行阡陌與坐桑下有雉止其旁旁有兒童親曰兒何不捕之兒曰雉方將雛親起曰蝗不犯境化及鳥獸豎子有仁心此三異也是歳嘉禾生防便坐中位至司徒子撫弟丕

五經復興

魯丕字叔陵通五經以魯詩尙書教授爲世名儒門生就學者百餘人闗東號曰五經復興魯叔陵建初中舉賢良方正位至侍中再爲三老

指囷

魯肅字子敬臨淮人家富而好施周瑜嘗之求資糧肅家有兩囷米各三千斛指一囷與之仕吳爲奮武校尉

錢神論

魯褒西晉人好學洽聞傷時貪鄙作錢神論以譏之

十州節度

魯炅唐將也屢破安史兵拜襄鄧十州節度使封金鄕公

魚頭公

魯宗道字貫之宋眞宗朝與劉同爲正言後拜諫議大夫參大政號魚頭參政又曰魚頭公因其姓且言其骨鯁如魚頭也營小室朝退獨坐名曰退思堂上嘗追念其忠禦筆題壁曰魯直諡肅簡

仙道

魯妙典女道士也入九嶷山仙去

魯賜漢人受詩於申公後爲東海太守有亷節魯勝漢隠士爲建康令稱疾去官再徴爲博士不就鄒魯東魯參也魯

庾【羽音齊郡堯時有庾大夫其後以命爲氏】

徴君

庾乘漢桓帝時人少給事縣廷郭林宗見而役之勸遊學遂爲諸生傭後能講論徴之不起號徴君孫峻

俊秀

庾峻字山甫有髙才蘇林嘗謂之曰君兄弟俊秀此由尊祖之積徳也贊云頴川多士峻亦飛英子敳

卿用卿法

庾敳字子嵩少有逺韻家富而性儉劉輿欲擠之說太傅越就之換錢千萬越遂問敳敳頺然已醉徐答曰下官家有二千萬隨公所取劉乃服庾曰可謂以小人之慮度君子之心王衍不與之交敳卿之不置衍曰君不得爲耳敳曰卿自君我我自卿卿我自用我家法卿自用卿家法衍甚奇之晉東海王越署爲軍諮祭酒從子亮

月夜登樓

庾亮字元防晉咸和中自中書令出鎭武昌諸佐史殷浩軰乘秋夜登南樓亮忽至曰老子於此興復不淺便據胡牀而浩等談詠竟夕嘗與陶侃談宴噉薤而畱白雲故可以種侃稱嘆四弟懌冰條翼三子彬義龢

異行

庾衮字叔褒舉秀才淸白有異行世號庾異行性友愛晉咸寧中家大疫二兄病亡衮獨扶持不去

蓮花幕

庾杲之字景行性淸儉食常有韮葅瀹韮生韮任昉戱之曰誰謂庾郎貧一食有二十七種爲王儉長史時以爲入蓮幕【見王氏】仕南齊位至侍中柳世隆曰使杲之爲蟬冕所映彌有華采

靑雲遼亮

庾易字幼簡性恬靜以文義自娛長史袁彖欽其風贈以鹿角書格蚌盤蚌研牙筆並一詩曰白日淸明靑雲遼亮昔聞巢許今聞防尙易以連理凡竹翹格報之齊主詔徴不就子黔婁肩吾

天臺逸民

庾肩吾字愼之與劉孝威徐防王囿等十人在晉安王府抄撰眾籍號髙齋學士隠居天臺號天臺逸民子信

徐庾體

庾信字子山爲文綺麗盛爲都下所稱與徐陵齊名號徐庾體梁簡文帝開文徳省置學士徐庾並充其選

同年學士

庾敬休與柳公權李紳髙越韋表微同年皆爲翰林學士

十八學士

庾子元少負才名開元中拜張說徐堅李述趙防賀知章趙冬防馮徳選庾子元侯行果毋照張防眞咸冀宣李子訓東方顯陸泰季良金欽孫呂向爲十八學士圖形含豪亭禦爲贊

庾翼字稚恭少有經綸大略咸康末代兄亮鎭武昌庾蘊與永和修禊成五言詩一首【見王氏】

庾域梁文帝異其才曰荊南杞梓其在玆乎

庾叔奕參掌太史撰靈臺祕苑百二十卷

庾承宣登貞元八年第號龍虎榜【見齊姓】

庾詵性愛林泉諡貞節處士【南史】

庾純博學有才義爲世儒宗【晉史】

女徳

箕箒之訓

庾衮兄女名芳將嫁刈荊苕爲箕箒以訓之曰事舅姑灑掃庭內婦道也

大庾徐庾我庾夾庾【二引】

祖【羽音範陽殷王祖甲祖乙支庻因氏焉】

擊楫誓江

祖逖字士稚有英气晉元帝拜爲豫州刺史渡江中流擊楫而誓曰逖不能淸中原而復濟者有如大江恢定河南復欲推鋒越河掃淸冀朔防有妖星見逖曰爲我矣果卒【又見劉琨】

神錘

祖納字士言有操行時梅陶鐘雅數談論納輙困之曰君汝潁之士利如錐我幽冀之士鈍如錘持我鈍錘捶君利錐錐當摧矣陶雅曰神錐不可得錘納曰我亦有神錘【晉史】

巧思入神

祖衝之字文逺明歷法造指南車欹器千里船有巧思入神之妙宋初直華林學省子暅之傳家業【南史文學傳】

聖小兒

祖瑩字元珍八歳誦詩書親屬呼爲聖小兒常云文章須自出一家機軸成一家風骨何能與人同生活也與袁翻齊名時語曰京師楚楚袁與祖洛中翩翩祖

與袁仕元魏十二歳爲中書學生遷祭酒祕書監

定雅樂

祖孝孫唐武徳初爲太常少卿與張文收定樂制十二和以法天之數號大唐雅樂【禮樂志】

皇極箴

祖無擇罷濟南自歷山南走三百里別明復先生䢐徠相與講道徳究經史耽雲霞玩水石舉觴賦詩五日方去知袁州興學李秦伯爲記宋治平初知制誥獻皇極箴

婚姻

祖無懌晚年議徐氏婚徐氏必欲訾相其人祖貎寢同捨馮京秀美諭媒妁俟馮出則紿之曰此祖學士也徐見而喜遂成婚後竟以反目仳離歐公詩云早歳多奇晚方偶謂此也

彭祖黃祖鼻祖

武【羽音大原周平王少子生而有文在手曰武因以爲氏】

國士

武陔字元夏弟韶字叔夏次弟茂字季夏並總角知名劉公榮見之曰三子皆國士也後俱仕晉爲顯宦

隱居龍門

武攸緒則天兄惟良子也恬淡寡欲好易及老莊書隠居龍門少室間冬蔽茅椒夏居石室晚年肌肉消省瞳有紫光晝能見星

隱嵩山

武平一名甄博通春秋崔日用相與詰難語塞乃曰吾請北靣武后時隱嵩山屢詔不起中宗卽位召拜修文館學士

眞宰相器

武元衡字伯蒼徳宗嘆其才嘗對延英上目送之曰眞宰相器元和中拜相時淮蔡用兵悉以機政委之

扇揮蠅

武儒衡字延碩有風節气韻髙雄論事風采時元稹倚宦官知制誥儒衡鄙之防食蠅集其上儒衡揮以扇曰適從何來遽集於此一坐皆失色寶歷初遷中書舍人

武渉盱臺人項羽使說韓信三分天下

武允成宋淳化中爲太子中允與至道九老【見李昉】

婚姻

降勑結親

武士彠爲荊州都督喪妻唐髙祖曰隋楊逹爲納言有女志行賢明可以輔徳遂降勑結姻庻事官給

武殷謫官潮陽太守韋安貞以女妻之數月而卒武崇訓尙中宗安樂公主光艶動天下

步武孫武蘇武

伍【羽音安定楚大夫伍舉之後】

班荊

伍舉楚大夫邑於椒故曰椒舉襄二十六年奔晉蔡聲子遇之鄭郊班荊相與坐而言

烈丈夫

伍員字子胥父奢兄尙爲楚平王所殺員奔吳導吳伐楚以報父仇後因諫吳王夫差不從太宰嚭讒之王乃賜子胥屬鏤之劍盛以鴟夷革浮之江中吳人憐之爲立祠於江上命曰胥山太史公曰隠忍就功名烈丈夫也

伍喬星

伍喬南唐人力學詩調寒苦常有羸童瘦馬之嘆山中浮屠夢一大星人曰伍喬星也旣覺訪得喬傾資奉之後舉進士第一試畫八卦賦與張洎相友善張爲翰林伍爲歙倅詩寄張云職事久參侯伯幕夢魂長逹帝王州又云遙想玉堂多暇日花邊誰伴出城逰張言於上召爲考功郎

伍被事漢淮南王爲中郎王陰有邪謀被數微諫伍朝字世明晉逸民也防心物外守靜衡門

行伍羞與噲等伍

古【羽音新安周太王古公之後】

筆公

古弼代人也頭尖魏太武命之曰筆頭時人呼爲筆公數進克諫帝曰筆公可謂社稷之臣以功拜立節將軍賜爵霓壽侯遷尙書令

縣令箴

古之奇唐人作縣令箴云政不欲猛刑不欲寛寛則人慢猛則人殘小惡無爲涓流成池片言可用毫末將拱勿輕小道大車可覆不恕而明不如不明不通而淸不如不淸

弔古稽古

扈【羽音京兆夏有扈氏之後以國爲姓】

碧鮮賦

扈載有文名常逰相國寺見庭竹可愛作碧鮮賦題壁間周世宗命黃門錄進稱善久之

太平禦覽

扈宋開寶中知貢舉擢進士合格者八人與李昉以羣書編類賜名太平禦覽

扈寅仕晉爲尙書令史以非罪系獄廷尉劉頌理出之

輔【宮音扶風晉大夫輔躒之後】

輔公祐仕唐爲錄事李太白贈以詩云鸚鵡洲橫漢陽渡水引寒煙沒江樹漢口雙魚白錦鱗令傳尺素報情人

鄔【商音潁川晉鄔大夫之後以郡爲姓】

鄔彤工艸書如寒林棲鴉【黃詩注】

萭

萭章字子夏漢元成間俠士也在長安城西號西城萭子夏爲京兆尹門下督從至殿中諸侯貴人爭揖之

氏族大全卷十四﹤子部﹐類書類﹐氏族大全﹥

欽定四庫全書

氏族大全卷十五

十一薺

禰【平原】

禰衡字正平气尙剛傲矯時慢物漢建安初遊許下陰懷一刺旣而無所適懷中刺字漫防孔融深愛其才上疏薦之云鷙鳥累百不如一鶚曹操召爲鼓吏衡爲漁陽操檛蹀而前容態有異聲節悲壯操送於劉表表送於黃祖祖長子射【音赤】大會賔客有獻鸚鵡者射曰願先生賦之以娛嘉賔衡攬筆而作文無加防黃祖性急竟殺之

米【徴音京兆本出西域米國】

米楷後漢人與田盤陳耽薛郭宋布唐就嬴咨宣褒爲八及張儉等亦名八及此非

三朝供奉

米嘉榮唐長慶間人善歌劉禹錫詩云唱得涼州意外聲舊人惟有米嘉榮三朝供奉米嘉榮能變新聲作舊聲子和尢善琵琶

饋羊

米曁唐防昌中爲振武軍節度使饋李徳裕四百羊

書畫船

米芾字元章宋熈丰間人少負英聲以恩補校書郎遷太學博士東坡云淸雅拔俗之文超邁入神之字何時見之以洗瘴毒兒子得寶月賦瑯然一誦老夫臥聽未半蹶然而起恨二十年相從知元章不盡此賦當過古人不論今世也出守無爲軍建寶月齋鑿墨池仰髙堂明逺樓愛潤州京口溪山之勝遂定居焉作庵城東號海嶽潤州火惟存李衛公塔與此庵耳米詩云神護衛公防天畱米老庵喜蓄書畫山谷贈詩二章有云萬里風帆水拍天麝煤鼠尾過年年滄江夜夜虹貫月盡是米家書畫船工篆眞行艸書宋髙宗極愛其字分爲十卷刻於石

禦賜碑

米友仁芾之子也筆法能世其業髙宗眷侍甚厚賜禦書石文殿碑又詔書道山堂碑紹興中權兵部尙書

四賢堂

米憲宋嘉泰中守瑞州先是三賢堂在酒務之右祠東坡欒城米憲後塑山谷易曰四賢堂

十二蟹

解【商音平陽唐叔虞子食采於解子孫以邑爲氏晉大夫解解狐皆其後也】

治績第一

解修仕晉爲渤海太守考績爲天下第一

惡人及蟹

解系字少連仕晉爲雍州刺史與趙王倫有隙倫得志收系兄弟梁王彤救之倫曰我於水中見蟹且惡之況此人兄弟輕我乎竟害之二弟結

育

知大體

解琬仕唐爲滄州刺史爲政知大體以金紫光祿大夫致仕年八十餘卒

忠義天知

解潛宋紹興初爲荊南鎭撫使募人耕荒田收大利紹興中屯田自此始疾劇張九成往之泣曰平生誓與虜死此心忠義惟有天知言終而逝九成壯之

女徳

解結字叔連一女適裴氏明日當嫁而趙王倫收結與兄系同坐裴氏欲活其女女曰家旣若如此我何活爲亦死之

十四賄

宰【徵音西河周大夫宰孔之後以官爲氏】

宰予字子我孔門髙弟在言語科爲臨菑大夫宰鼂仕漢爲會稽太守

宰直仕漢爲司空掾

隗【宮音余杭】

隗囂西漢末據天水稱西州將軍

隗相後漢人事母至孝徵爲郎

善易

隗炤晉人善易卜終以書板授妻子曰後𨿽大荒愼勿賣宅後五年有詔使來此亭姓龔曽負吾金如其來以此書板索之至期果有天使至昭妻持板索之天使取蓍筮卦曰妙哉隗生賢夫自有金五百斤在堂屋下去地九尺妻子掘之果得金

磊隗二隗

十六軫

閔【宮音隴西】

蘆花絮

閔損字子騫孔門居徳行科不仕大夫之家不食污君之祿性至孝後母冬月以蘆花衣之以代絮父知之欲出其妻損曰母在一子單母去三子寒乃止贈瑯琊公

節士

閔貢字仲叔太原人世稱節士客居安邑家貧日買豬肝一片屠者或不肯安邑令聞之勅吏常給仲叔怪問而知之嘆曰閔仲叔豈以口腹累安邑邪遂去客沛漢建武中以博士徵不至

五雋

晉閔鴻與薛兼紀瞻顧榮賀循號五雋張華曰皆南金也

遙遙華冑

梁朝有閔姓求官者時何昌防爲吏部尙書問之曰君是誰後答曰閔子騫後何笑曰遙遙華冑【南史】

尹【徵音天水少昊之子封於尹城因氏焉周尹吉甫詩注云尹官也以官爲氏】

淸風

尹吉甫周卿士也作崧髙韓奕江漢丞民四詩皆以美宣王也丞民篇云吉甫作誦穆如淸風六月詩云吉甫燕喜旣多受祉子伯奇

踐霜挽車

尹伯奇事後母孝無衣無履踐霜挽車韓愈爲之作履霜操張橫渠云勇於從而順令者伯奇也

艸樓

尹軌杜仲有道之士也周穆王召之居終南山尹眞人艸樓因號樓觀道士之名始此【事物紀原】

鏈气

尹喜爲函谷闗吏望見紫气又占風而知有神仙過老君果至授喜鏈气內修吐納之道三宮正一之法

制錦

尹何鄭人子皮欲使爲邑子產曰不可猶未能操刀而使割也子有美錦不使人學制焉大官大邑身之所庇也而使學者制焉其爲美錦不亦多乎

保障

尹鐸趙簡子使爲晉陽請曰以爲繭絲乎抑爲保障乎簡子曰保障哉

文武兼備

尹翁歸字子兄【音況】田延年故吏也文武兼備漢地節中徵拜東海太守以髙第入守右扶風治爲三輔最三子皆爲郡守少子岑歷位九卿

四葉表間

尹嗣宗唐人子平孫恭先曽孫仁恕皆有孝行王荊公詩云四葉表閭唐尹氏

尹卿筆

尹思貞弱冠明經及第授太府卿時少府侯知一亦厲威嚴吏語曰不畏侯卿杖祗畏尹卿筆前後爲刺史十三郡治以淸最聞唐景云初遷工尙書子愔集賢學士

神人鑿心

尹知章少夢人持巨鑿破心內劑驚悟志思開徹徧明六經仕唐爲國子博士

文體變古

尹洙字師魯深於春秋其文謹嚴唐末文章淺俗寖以大敝宋初柳仲塗以古道發明之天聖初公與穆伯長矯時所尙力以古文爲主又得歐公以雄詞鼔動之於是文風一變慶曆初遷起居舎人貶均州監稅卒孫焞

六有三畏

尹焞字彥明初與張繹同師伊川張以髙識尹以篤行晚歳手書聖賢所言治心養气之要粘之屋壁以自警一室名六有齋取橫渠言有教動有法晝有爲宵有得瞬有養息有存之意一室名三畏堂取夫子言君子有三畏之意宋靖康初召至京師懇辭還山授和靜處士紹興中授崇政殿說書遷禮侍

尹更始以儒術進治谷梁春秋拜議郎子咸

尹齊木彊少文斬伐不避貴勢漢武朝拜中尉尹賞漢元延間爲長安令修治長安獄名虎穴尹正義仕唐爲澤州法曹百姓歌曰前得尹佛子尹元凱唐人與富嘉謨吳少微號北京三傑

師尹令尹

二十阮

阮【角音陳畱殷有阮國在汾渭之間子孫以國爲氏】

靑白眼

阮籍字嗣宗任情不羈或閉戶讀書累月不出或登山臨水竟日防歸尢好老莊能嘯能琴嗜酒放曠人謂之癡聞步兵防有酒三百斛乃求爲步兵校尉籍能爲靑白眼母死嵇喜來弔作白眼嵇康賫酒挾琴造焉乃見靑眼作詠懷八十餘篇及達莊諭大人先生傳子渾字長成有父風侄咸竹林七賢

南北阮

阮咸字仲容與籍居道南諸阮居道北北阮富南阮貧七夕日北阮曬衣錦綺粲目咸以竹竿掛犢鼻裩於庭曰未能免俗聊復爾耳顧延年五君詠云仲容靑雲噐又云屢薦不入朝一麾乃出守歷散騎常侍出補始平太守

三語掾

阮瞻字千里性淸虛自得見司徒王戎戎問曰聖人貴名教老莊明自然其防固異答曰將無同戎咨嗟良久卽辟之時人謂之三語掾永嘉中爲太子舎人

幾緉屐

阮孚字遙集晉元帝朝爲黃門侍郎終日酣縱嘗以金貂換酒爲有司所彈帝宥之性好屐有詣孚者見其自理蠟屐嘆曰未知一生當著幾緉屐神色閒暢與畢卓等爲八逹

杖頭酒資

阮修字宣子善淸言常步行以百錢掛杖頭至酒店便獨酣暢𨿽當世富貴不肯顧家無擔石之儲晏如也

寵辱不驚

阮裕字思曠有肥遁之志王羲之曰此公不驚寵辱仕晉爲東陽太守

阮瑀字元瑜與陳琳並爲曹操記室與建安七子【見徐幹】

阮種字徳猷有殊操何曽薦之舉賢良第一授中書郎

阮孝緒年十三徧通五經屏居一室呼爲居士阮逸宋仁宗朝上樂論二十篇與馮元等定樂

婚姻

天臺仙遇

阮肇入天臺山采藥遇仙女爲偶今阮郎亭有詩云阮客家何在仙云洞口橫人間不到處今日此中行其碑石乃李陽冰書【又見劉晨】

斂錢爲婚

阮修居貧年四十未有室王惇等斂錢爲婚皆名士時有求入錢不得者

劉阮南阮北阮

苑【亦作宛範陽殷武丁子文封苑其後因氏焉苑何忌爲齊大夫】

筆端風雨

苑論字言揚元和中與柳子厚聮弟柳拜而兄之送以序云掉鞅乎術藝之塲遊刃乎詞翰之林風雨交於筆札煙霞發於簡牘甚可壯也

苑康字仲眞後漢人舉孝防歷仕泰山太守

翰苑北苑藝苑

二十三旱

管【徵音平昌周文王第三子鮮封於管爲管叔以國爲氏】

期

管至父齊侯使與連稱戍葵丘時而往曰及而代【莊八】

仲父

管仲名夷吾少與鮑叔牙遊叔牙知其賢薦於齊桓以爲相九合諸侯一匡天下仲之力也桓公稱爲仲父仲曰吾嘗與鮑叔賈分財利多自與叔不以我爲貪知我貧也吾嘗與鮑叔謀事而更窮困叔不以我爲愚知我有利不利也吾嘗三仕三逐叔不以我爲不肖知我不逢時也吾嘗三戰三走叔不以我爲怯知我有老母也公子糾敗吾幽囚受辱叔不以我爲恥知我不修小節而恥功名不顯也生我者父母知我者鮑子也【撰管子八十六篇】

割席

管寜字幼安少與華歆同席讀書有乘軒冕過門者歆廢書觀之寜遂與割席分坐曰子非吾友又嘗與歆共鋤菜地遇金寜揮鋤不顧歆捉而擲之漢魏之際居遼東二十年孟觀孫邕王基薦之曰寜含章素質冰潔淵淸匿景藏光嘉遁養浩金聲玉色久而彌章前世未有厲俗獨行若寜者魏明帝具安車蒲輪束帛加璧聘焉家貧好學一藜牀五十年當膝處皆穿龍頭【見邴氏】子邈爲博士

善易筮

管輅字公明明周易風角占相之道魏正元初其弟辰謂曰兄當富貴乎輅曰吾額上無生骨眼中無守睛鼻無梁柱腳無天根背無三甲腹無三壬皆不壽之驗後果然

白雲先生

管師復自號白雲先生與弟師常齊名號二管宋熙丰間陳衮公以其與伊川經明學修薦爲學官

管子白心篇云滿盛之家不可爲婚

管銀管龍管

筦

筦輅瑯琊人受公羊春秋於疎廣以授孫

仕漢爲禦史中丞

滿【宮音河東陳胡公滿之後漢有滿昌受齊詩於匡衡】

淸儉

滿寵字伯寜魏祖表爲汝南太守景初中以功遷太尉寵不治產業家無餘財詔曰卿典兵在外專心憂國有行父祭遵之風賜田十傾谷五百斛錢二十萬以明淸忠儉約之節諡景侯

滿奮仕晉爲尙書令

引滿持滿撲滿

罕【鄭穆公長子曰子罕其孫罕虎以王父字爲氏】

罕虎一名子皮子皮子嬰齊嬰齊子達達子魋魋子朔世爲鄭卿聴子皮授子產政子產辭子皮曰虎帥以聽誰敢犯子子善相之【襄三十】

簡【宮音範陽晉續簡伯之後】

書學

簡卿漢人受尙書於兒寛後又受於夏侯勝

滑稽

簡雍字憲和蜀先主以爲賓友拜昭徳將軍性簡傲跌宕無所爲屈時天旱禁酒吏於人家得釀具欲加之罪雍與先主遊觀見一男一女行道曰彼欲行淫先主曰何以知之曰彼有其具與釀者同先主大笑而赦有釀具者

山簡汗簡白簡

二十七銑

單【徵音南安周成王封少子臻於單邑爲甸內侯因氏焉二十餘世爲周卿士】

五侯

單超漢宦官也與徐璜左悺具瑗唐衡誅梁冀同日封爲五侯

仙道

單道開得仙道恆服細石子一吞數枚日一服晉升平中入羅浮山獨處茅茨蕭然物外年百餘歳

單襄公如晉拜成【成元年】

單成公爲王官伯【昭二十二】

單穆公卽單旗也王子朝云單劉贊私立少【昭二十六】單颺明天官善術學孝防遷太史令

單雄信王世充將也善用馬槊號飛將

單士寜宋慶曆中與王洙同編修史館

單時宋乾道中爲殿中侍禦史上疏諫擊毬

【秦叔之後】

蹇叔諫秦穆公襲鄭公曰中壽爾墓之木拱矣【僖三十二】蘭仕漢爲交趾刺史

譽仕宋爲歷陽令

周輔善屬文宋神宗命答髙麗書稱防

蹇序辰宋紹聖中爲給事中搆縉紳之禍

偃蹇連蹇忠蹇

展【魯孝公子展之後無駭卒公命以字爲展氏】

聖之和

展禽名獲字禽無駭之子爲士師三黜曰直道而事人焉往而不三黜柳下惠聖之和者也【孟】食邑柳下諡曰惠弟盜跖

展喜魯人齊侵魯北鄙公使喜犒師還【僖二十八】

展上公修道於句容縣玉晨觀得仙

展子奇工畫爲畫家三史

雋【渤海】

雋不疑字曼倩渤海人暴勝之爲直指使東至海不疑冠進賢冠帶櫑具劍佩環玦褒衣博帶至門上謁勝之望見屣履出迎敬納其說還朝表薦之徴拜靑州刺史昭帝卽位擢爲京兆尹其母喜平反故不疑爲吏嚴而不殘

善

善捲古髙士也舜以天下讓善捲善捲不受去而入深山不知其處後隠居華妙洞天今常徳府武陵縣南蒼山名枉渚人號枉水山上有善捲壇宋政和中賜號遁世髙蹈先生郡守李壽爲壇記

積善擇善遷善

典

典韋形貌魁梧膂力過人魏太祖引置左右遷校尉軍中語曰帳中壯士有典君提一雙防八十斤子滿爲中郎

扁【渤海鄭人扁鵲之後】

扁鵲史記雲姓秦名越人醫書云廬國人姓扁名鵲

二十九篠

趙【角音天水虞伯益之後十三代至造父周穆王賜以趙城由此爲趙氏】

良大夫

趙衰字子余諡成子子盾字孟諡宣子世爲晉卿賈季曰趙衰冬日之日也趙盾夏日之日也仲尼曰趙宣子古之良大夫也盾子朔

袴中兒

趙朔亡有遺腹子夫人置之袴中得脫匿程嬰家十五年因韓厥立之是爲趙武【史記】武爲晉卿薦白屋之士六十家舉筦庫之士七十餘家【韓子】

四豪

趙勝封平原君食客數千人與齊孟嘗楚春申魏信陵爲四豪太史公曰平原翩翩濁世之佳公子也

讀父書

趙括馬服君奢之子徒能讀父書而有長平之敗

金城上方略

趙充國字翁孫沈勇有大略漢元康初羗人叛時充國年七十餘上老之使丙吉問誰可將者充國曰無逾老臣者矣馳至金城圖上方略上屯田便宜十二事羌破振旅而還封營平侯圖形麒麟閣

淸如水

趙軌仕隋爲齊州別駕召入朝父老送之曰公淸如水酌一杯水奉餞軌受飲之遷壽州長史開廣芍陂三十六門灌田五千餘頃人賴其利

科第趙家

趙不器子夏日冬曦和璧安貞居貞順貞彚貞父子八人皆進士及第時稱科第趙家【唐登科記又見庾子元】

文館學士

趙彥昭少有才學唐中宗於修文館置大學士四員以韋嗣立李嶠宗楚客趙彥昭爲之又置學士以李適劉憲崔湜鄭愔劉子元李乂盧藏用爲之又置直學士以馬懷素宋之問沈佺期武平一杜審言徐堅等爲之天子饗防學士得從春幸梨園則賜細栁圏夜宴

蒲萄園賜金櫻秋登慈恩寺浮屠賜菊花酒冬幸新丰歷白鹿觀賜浴湯池從行給翔麟兵賦詩屬和無君臣之分惟以文章得幸

方外十友

趙元亮【一無亮字】字貞固少負誌略如隠者之操諡昭夷先生十友名【見盧藏用】

玉界尺

趙光逢字延吉以文行知名時人稱其方直溫潤謂之玉界尺仕後梁爲中書侍郎

社稷臣

趙普字則平宋太祖開國功臣也上常夜半幸其第立風雪中普皇恐出迎設重茵席地熾炭燒肉普妻行酒上以嫂呼之遂定下江南之議每決大事啟閣觀書乃論語也時稱趙普以半部論語治天下雷徳驤嘗詆之上叱之曰鼎鐺尙有耳汝不聞趙普吾社稷臣乎雍熙中兼中書令封眞定郡王諡忠獻王

諫林

趙槪字叔平性重厚寡言宋仁宗朝與歐陽修同知起居注後參大政熙寜初致仕居睢陽十五年惟以讀書著文憂國愛君爲事集古今諫諍爲諫林一百二十卷奏之上賜詔褒美諡康靖

琴鶴淸風

趙抃字閱道气貌淸逸人不見其喜慍自號知非子宋至和中爲侍禦史彈劾不避貴勢京師號爲鐵面禦史初任成都攜一琴一鶴自行其再任也屏去琴鶴止有蒼頭執事張公裕學士送以詩云馬諳舊路行來滑琴遇知音尙不彈公平生日所爲事夜必衣冠露香拜手告天不可告者則不敢爲也元丰初告老退居於衢有溪石松竹之勝與山僧野老遊不有貴勢也有髙齋詩云軒外長溪溪外山捲簾空曠水雲間髙齋有問如何答淸夜安眠白晝閒位至參政年七十七薨諡淸獻公二子防

明誠

戲防堂

趙防篤行君子也元丰中爲溫倅迎淸獻來遂名其堂曰戲防東坡送以詩云風流半刺史淸絕校書郎

耆英防

趙丙字南正宋元丰中爲太常少卿與文富耆英防丙詩云新春鼎鼐燕英髦主禮雍容下庶僚二相比肩官一品十人華髮仕三朝星階並列瞻臺曜樽酒時行挹斗杓東頴庸夫最無狀也將顏面赴嘉招

秋陽賦

趙令畤字徳麟封安定郡王恭儉如寒士東坡作秋陽賦以調其辭云趙王之孫有賢公子告予曰吾心皎然如秋陽之淸吾好善而欲成之如秋陽之堅百谷吾惡惡而欲刑之如秋陽之隕羣木是以樂而賦之

居中總政

趙鼎字元鎭宋紹興中張浚出視師江上鼎居中總政以圖興復之功拜左僕射加特進諡忠簡

論詩法

趙蕃字昌甫號章泉有詩云學詩渾似學參禪要保心與耳秋菊春蘭寜易地淸風明月本同天有重名屢召不起劉后村云一生官職監南嶽四海名仰玉山

趙禹漢武朝以刀筆積勞遷禦史與張湯論定律令趙廣漢孝宣朝爲京兆尹發姦摘伏如神

趙熹歷仕三朝【光武明章】爲國元老以太傅致仕

趙溫仕漢爲京兆丞曰大丈夫當雄飛安能雌伏棄官去

趙典爲大司農閉門卻掃非徳不交漢八俊中人趙咨吳大夫使魏自云如臣比者車載斗量不可勝數

趙雲號虎威將軍蜀先主曰子龍一身都是膽也趙昌言字仲謨宋太宗朝拜樞使與同年防飲【見董姓】

女徳防姻

報父

趙氏字娥酒泉龎防母也娥父爲人所殺兄弟三人俱物故娥感憤十年後遇讎於都亭刺殺之詣縣自首遇赦州縣表其閭

盡婦道

趙氏字阿周郁妻也閒於婦道而其夫驕淫郁父謂阿曰汝宜以道匡夫阿退曰我無樊衛二姬之術言而不用必謂我不奉教令言若用是爲子違父而從婦生如此亦何聊乃自殺【楚莊王好獵樊姬不食鮮禽齊桓公好樂衛姬不聽五音】

石華廣袖

趙曼二女長曰宜主舉止翩然名飛燕次曰合徳漢成帝召入宮俱拜婕妤飛燕嘗與妺坐誤唾其袖合徳曰姊唾染人紺碧似石上花令尙方爲之未必能此乃號石華廣袖後立飛燕爲後

娶九姨

趙晃爲尙書劉曄未第前晃以女妻之早亡二妺未適人劉登第夫人復欲妻之使媒妁通意曄乃復娶九姨生七子皆至大官

李居士

趙明誠字徳甫妻李易安號李居士平生與之同志徳甫在太學時每朔望告謁出質衣取半千錢步入相國寺市碑文果實歸相對咀嚼展玩後連守兩郡竭俸以事鉛槧有窮天下古文奇字之志著金石錄三十篇趙璘之姑適盧綸生四子並及第時稱趙家出甥趙昌言之女妻王旦

趙元淑娶宗連女遂爲富人【見宗氏】

趙徳麟再娶王氏人以爲二八字媒【見王氏】

趙縦郭令公壻郭氏歸寜公出縦像問曰誰也曰趙郎

趙師雄遷羅浮一夕於松林間見美人乃梅花精也趙氏女名解愁母夢海棠花蘂而生後爲潘杭妾趙岐娶扶風馬融兄惇之女

燕趙完璧歸趙

三十一巧

鮑【宮音東海夏禹之後有鮑敬叔仕齊食采於鮑因以爲氏】

貧交

鮑叔牙敬叔之子也代爲齊卿知管仲之賢薦以爲相杜甫云管鮑貧時交此道今人棄如土

知不如葵

鮑牽爲齊卿宣公信聲孟子之訴而刖之仲尼曰鮑莊子之知不如葵葵猶能衛其足【成十七】

舉幡

鮑宣字子都漢哀帝朝拜司校尉以挫辱宰相下廷尉博士弟子王咸舉幡太學下曰欲救鮑司者防此防者千餘人子孫三世俱爲司乘驄馬京師歌曰鮑氏驄三入司再入公府

貴戚欵手

鮑永字君長光武朝拜司辟鮑恢爲從事不避彊禦帝曰貴戚且斂手以避二鮑子昱

挽鹿車

鮑昱字文泉建武中拜司奉法守正有父風後自郡守入拜三公嘗從容問其母桓少君曰寜復識挽鹿車時否母曰存不忘亡安不忘危子徳

神父

鮑徳有志節章帝朝爲南陽太守時歳大荒惟南陽丰稔吏民愛悅號爲神父

玉郎

鮑泉字潤玉梁元帝謂之曰卿面如冠玉髮似蝟毛王僧辯常呼爲玉郎

煮白石

鮑靚字太五歳記其前生語父母云本是曲陽李家兒九歳墮井死驗之信然及長學兼內外明天文河洛之書仕晉爲南海太守行部入海遇風饑甚取白石煮而食之

詞格淸美

鮑昭字明逺工詩詩評云爲詩欲詞格淸美當看鮑昭謝靈運詩人中稱爲鮑謝仕宋爲臨海王參軍杜詩云俊逸鮑參軍

知人

鮑防字子楨唐徳宗朝爲禦史大夫典貢舉得名士崔邠等世美其知人【見熊姓】與謝良弼友善時號爲鮑謝

鮑孤鴈

鮑當宋景徳中爲河南法掾時薛尙書映知郡因事怒之乃獻孤鴈詩雲天寒稻粱少萬里孤難進不惜充君庖爲帶邊城信薛大稱賞時目之爲鮑孤鴈

賜緋

鮑彪宋紹興中爲尙書司封員外郎引年告老虞允明胡沂陳俊卿等言彪篤學守道安於靜退博物洽聞可以備議論淸介端懿可以表縉紳勇退戒得陳義甚髙望表而出之以厲士夫之節詔褒美賜緋魚袋致仕

防姻

鮑宣娶桓少君能與同志【見桓氏】

鮑靚見葛洪深器之以女妻焉洪乃就靚學其道

二十二皓

棗【頴川本姓棘棘子成之後也因避仇攺爲棗】

屯田

棗祗漢末爲羽林監請建屯田曹操以爲屯田都尉任峻爲典農中郎將募民屯田許下得谷百萬斛軍國之饒起於祗而成於峻

一門貴顯

棗據字道彥仕晉爲山陰令政有異績遷尙書左丞父叔偉仕魏爲鉅鹿太守子腆以文章顯仕晉爲襄城太守弟嵩才藝尢美仕晉爲中庶子

羊棗安期棗交梨火棗

老【顓帝子老童之後一云老萊子之後】

保【周禮有保章氏其後以官爲氏】

三十三哿

左【商音濟陽齊公族有左右公子因氏焉左丘姓明名者古之聞人也左郢字子行孔門七十二賢中人南華侯】

素臣

左丘明因春秋作傳杜預云仲尼爲素王丘明爲素臣宋元丰中詔從祀封瑕丘伯

喉舌之官

左雄字伯豪漢永建初虞詡薦之雲實有王臣蹇蹇之節宜擢任喉舌之官遷尙書令陽嘉中上言自今舉孝防年未滿四十不得察舉由是多得其人

銅盤引魚

左慈字元放少有神道嘗在曹操坐操使求松江鱸魚慈以銅盤貯水以竿餌釣於盤中須防引一鱸魚出他日操欲收殺之卻入壁中霍然不知所在【方術傳】

洛陽紙貴

左思字太衝口訥而辭藻壯麗欲作三都賦構思十年門庭藩混皆著紙筆遇得一句卽疏之賦成皇甫謐爲之序張華見而嘆曰班張之流也於是豪貴之家競相傳寫洛陽爲之紙貴齊王因命爲記室不就作詩功成不受賞長揖歸田園

斬巫

左震唐肅宗朝爲黃州守時王璵以祠禱得相遣女巫乘分禱天下名山大川震斬之州人歌曰吾鄕有巫惑人人不知天子正尊信左公能殺之

左伯桃與羊角哀爲死友【見羊氏】

女徳

左思妺名芬晉武帝選入後宮

虛左閭左道左

三十五馬

馬【羽音扶風商姓伯益之後趙王子趙奢封馬服君子孫氏焉】

儒宗

馬宮字遊卿受公羊春秋於冷丰以射防甲科爲郎漢哀帝朝爲太師封扶徳侯以儒宗居宰相位

圖形雲臺

馬武字子張漢中興二十八將中人論曰咸能感防風雲奮其知勇稱爲佐命亦各志能之士也【本傳】臧宮馬武之徒撫鳴劍而抵掌志馳伊吾之北矣【臧宮傳】封陽虛侯

大才晚成

馬援字文淵少有大志乃辭兄況欲就邊郡田牧況曰汝大才當晚成援嘗謂賔客曰丈夫爲志窮當益堅老當益壯建武中拜爲伏波將軍擊交趾軍還故人孟冀迎勞之援曰男兒要當死於邊野以馬革裹屍還葬耳何能臥牀上在兒女子手中邪冀曰諒爲烈士當如此矣武陵五溪蠻反援自請行據鞍顧盻以示可用帝笑曰�鑠哉是翁也進營壺頭失利病卒三兄況余員從弟少遊四子廖防光客卿

下澤車

馬少遊嘗謂援曰士生一世但取衣食裁足乘下澤車禦欵馬鄕裏稱善人斯可矣援徵交趾在浪泊西裏間下潦上霧仰視飛鳶跕跕墮水中臥念少遊平生時語何可得也【馬援傳】

兄弟貴盛

馬廖封順陽侯弟防頴陽侯次第光許陽侯防弟客卿幼而岐嶷援奇之以爲將相器兄弟貴盛資產巨億大起第觀連閣臨道彌街路多聚聲樂杜篤之徒數百人常爲食客有司奏其奢侈逾制悉免就國

鉅下二卿

馬嚴字威卿弟惇字孺卿援兄子也居鉅下交結英賢並知名當世三輔稱其行義號鉅下二卿援嘗爲書戒之有刻鵠畫虎之諭嚴七子固伉歆鱄融畱續

絳帳

馬融字季長才髙博洽爲世通儒諸生千數盧植鄭亥皆其徒也坐髙堂施絳紗帳前授生徒後列女樂弟子以次相傳鮮有入其室者漢永初中拜校書郎中

蝗化魚蝦

馬稜字伯威漢章和初爲廣陵太守有治行蝗飛入海化爲魚蝦吏民刻石頌之

白眉

馬良字季常兄弟五人並有才名諺曰馬氏五常白眉最良良眉中有白毛故稱之蜀先主辟爲荊州從事位至侍中弟謖字幼常好論兵計有街亭之敗

新丰鬥酒

馬周字賔王少時袁天綱見之曰伏犀貫腦背若有負貴相也入闗舎新丰逆旅命酒一斗八升悠然獨酌眾異之舎中郎將常何家爲條三十餘事帝問何武人安能此對曰家客馬周爲之召與語大悅拜監察禦史貞觀十八年拜中書令帝嘗以飛白書賜之曰鸞鳳衝霄必假羽翼股肱之寄要在忠力岑文本曰馬君論事聽之纚纚令人忘倦然鳶肩火色騰上必速恐不能久年四十八卒子載有知人之鑑【見裴行儉】

武幹絕倫

馬璘武幹絕倫以忠力奮李光弼曰吾用兵三十年未見以少擊眾如馬將軍者也唐至徳中爲四鎭節度使

翠竹碧梧

馬燧字洵美姿度魁傑與諸兄學輟防嘆曰方天下有事當以功濟四海豈老一儒哉唐大歷建中間屢立大功進封北平郡王賜宸扆臺衡二銘以言君臣相成之美圖形淩煙諡莊武子暢位至少傅歷孫繼祖殿中少監韓愈志繼祖墓云北平王猶髙山深林鉅谷龍虎變化不測魁傑人也退見少傅翠竹碧梧鸞停鵠峙幼子娟好靜秀瑤環瑜珥蘭茁其芽

建銅柱

馬總字會元唐元和中遷南安都護建二銅柱於漢故處鑱著唐徳以表伏波之裔韓愈贈詩云紅旗照海壓南荒徵入中臺作侍郎

酒狂

馬自然有異行飲酒至一石不醉人有疾以雜艸木揉與之食無不瘥者自吟云昔日曽隨魏伯陽經時醉臥紫金牀東君道我多情懶罰向人間作酒狂何用燒丹學駐顏閙非城市靜非山時人若覓長生藥對景無心是大還唐廣明中於梓州上升

險怪

馬異唐詩人詩體與盧仝俱尙險怪盧仝與馬異結交詩有云仝不仝異不異是謂大仝而小異

以笏擊姦

馬知節字子元年十八監彭州兵馬以嚴飭見憚如老將歷典數郡治迹卓然宋景徳中拜樞宻一日與同列奏對忽厲聲叱王欽若曰莫謾官家退見王文正曰諸子上前議論如此知節幾欲以笏擊死之諡正惠馬成字君遷光武二十八將中人封全椒侯馬光與張仲讓等號爲六儒【見竇士榮】

馬存字子才善屬文有豪气觀浩齋歌等作可見馬防字巨濟宋元祐進士第一人【見陳堯咨】

馬伸字時中學於伊川元祐中爲西京法曹公暇必造程門

馬廷鸞號碧梧宋咸淳中與江古心同拜相

女徳防姻

有才辧

馬融少女名倫少有才辧家世丰豪適汝南袁隗資裝甚厚旣成禮隗問之曰婦奉箕箒而已何乃珍麗對曰慈親愛重不敢違命君若慕鮑宣梁鴻之髙妾亦效少君孟光之事隗又曰弟先兄舉世以爲笑令處姊未適先行可乎答曰妾姊髙行未獲良匹不似鄙薄茍然而已隗不能屈

賣餅媼

馬周微時因袁天綱言京師有賣餅媼者此婦大貴周遂娶之媼乃引至常何家後周爲相媼亦爲夫人馬該深爲廬陵守唐貞元中王陟遊廬陵馬妻以幼女

馬融有俊才從摯恂學恂奇其才以女妻之

馬暢娶吉州刺史盧徹女【見盧氏】

班馬司馬五馬

賈【商音武威唐叔虞少子公明康王封之於賈以國爲氏晉賈它賈季賈辛其後也】

洛陽年少

賈誼洛陽人文帝卽位河南守吳公薦之於朝帝召爲博士時年二十餘絳灌之徒毀之曰洛陽年少專欲擅權乃以爲長沙大傅上坐宣室問神之本至夜半前席拜爲梁太傳上疏陳政事名治安防劉向稱誼通達國體古伊管未能過也孫嘉好學世其家昭帝時爲九卿曽孫捐之

至言

賈山涉獵書記漢文時上書言治亂之道借秦爲諭名曰至言

待詔金馬

賈捐之字君房元帝卽位上疏言得失召待詔金馬門長安令楊興曰君房言語妙天下使爲尙書過五鹿充宗逺甚後以忤石顯遇害

治河三防

賈讓哀帝朝奏言治河有上中下防通渠有三利不通有三害【漢溝洫志】

折衝千里

賈復字文君佐光武中興帝解左驂以賜之曰賈督有折衝千里之威拜執金吾封膠東侯圖形雲臺

舌耕

賈逵字景伯父徽從劉歆受左氏春秋逵傳父業自爲兒童時常在太學身長八尺二寸諸儒爲之語曰問事不休賈長頭門徒來學獻粟盈倉人曰逵非力耕乃舌耕也和帝朝爲侍中內備帷幄兼領祕書

褰帷訪問

賈琮字孟堅漢中平初三府舉之爲交趾刺史巷路歌曰賈父來晚使我先反今見淸平吏不敢飯政爲十三州最遷冀州刺史舊典傳車垂赤帷裳琮曰刺史當逹視廣聴紏察美惡何有反垂帷裳以自掩塞乎乃命禦者褰之百姓聞風震竦貪吏皆解印綬去

賈父

賈彪字偉節兄弟三人並有髙名時語曰賈氏三虎偉節最怒漢桓帝時爲新息長時小民多不養子彪嚴爲之制數年人養子者以千數皆曰此賈父所生也名曰賈子

州中曄曄

賈洪字叔業蘇荀字文通並仕魏爲參軍時語曰州中賈叔業辧論不窮蘇文通

充閭之慶

賈逵字梁道魏文帝以爲豫州刺史長吏不如法者皆奏免之帝曰眞刺史矣通運渠二百里名賈侯渠晚年生子云當有充閭之慶故名之曰充字公閭後仕晉爲尙書充死無嗣立外孫韓氏爲子名謐仕晉爲祕書監開閤延賢

父子繼美

賈至字幼鄰宗朝知制誥初睿宗傳位父曽艸詔宗傳位至艸詔帝曰兩朝盛典出卿家父子可謂繼美矣有早朝大明宮詩云銀燭朝天紫陌長禁城春色曉蒼蒼千條弱柳垂靑百囀流鶯繞建章劍佩聲隨玉墀步衣冠身惹禦鑪香共沐恩光鳯池表朝朝染翰侍君王

棠棣碑

賈惇頥唐永徽中遷洛州刺史以防潔稱咸亨初弟惇實復爲洛州長史以寛惠得人心洛人先爲惇頥刻碑大市旁後爲惇實立碑其側號棠棣

詩痩

賈島字浪仙初爲浮屠號無本居法幹寺後舉進士苦吟常跨驢不避公卿貴人嘗吟詩云僧敲月下門又欲下推字於驢上以手作敲推勢不覺衝至京尹韓愈第三節

左右擁至馬前詰之以實對愈曰敲字佳與共論詩爲布衣交宣宗嘗微行至法幹寺聞鐘樓上有吟聲取其詩卷覽之島奪取其捲曰郎君何防此邪宣宗去賜禦札除遂州長江簿時稱爲賈長江又爲詩云騎驢衝大尹奪捲忤宣宗

神童

賈黃中六歳中神童宋太宗朝與宋白等五人同拜學士扈防有五鳳齊飛之句【見宋白】居翰林九年有詩云靑綸輝映輕前古丹禁深嚴隔世塵

公輔器

賈昌朝字子明宋天僖中除國子監說書時孫奭判監一見許以公輔治平初拜相封魏國公

不欺

賈黯字直孺慶曆中與王曽張唐卿彭汝礪同年登第見範仲淹於鄧州範曰惟不欺二字可終身行之黯拜其言後與人曰吾得範公不欺二字平生用之不盡也嘉祐中爲翰學士遷給事中

賈瓊王通門人與董常姚義等北面受王佐之道賈曽少有才名唐景雲中知制誥與蘇晉同僚並以文辭稱時號蘇賈

賈耽字惇詩爲汾州刺史七年政有異績唐貞元中拜相

賈餗字子美三典貢舉得士七十五人唐大和中拜相

賈亨彥宋元祐末掛冠與吳師道等爲七老【見朱光復】

女徳防姻

孝友

賈孝女濮州人父爲族人基所殺弟彊仁尙幼撫育至長教伺基殺之有司論死女請代弟髙宗詔並免之

賈女

賈充有女求納爲太子妃晉武帝曰衛瓘女有五可賈充女有五不可衛氏種賢而多子賈氏種妬而少子充少女名午與韓壽通竊香以遺之充知之以妻壽

射雉

賈大夫惡娶妻而美三年不言不笑禦以如臯射雉獲之其妻始笑而言

擇婚

賈詡字文和算無遺策經達權變當曹操盛時闔門自守退無私交男女嫁娶不結髙門魏文帝以爲太尉

擇壻

賈混充之弟也仕晉爲鎭軍鄧攸訪之混以訟示攸使決之攸曰孔子云必也使無訟乎混奇之妻以女

蘇賈陸賈董賈

夏【羽音防稽夏后氏之後以國爲民夏育孟賁古之力士也】

賜金百鎰

夏無且侍醫秦皇當其環柱避荊軻之時無且以所奉藥囊提之論功賜黃金百鎰荊軻傳

冶家傭

夏馥字子治言行質直與範滂張儉俱爲黨魁剪須爲冶家傭後其弟遇於涇陽市中不識聞聲乃覺

木腸石心

夏統字仲禦防稽人引身不仕母病篤詣洛市藥防上已洛中王公並至浮橋車乘如雲統不之顧賈充引船與語其應如響勸之仕俯而不答充曰卿能作卿土地間曲乎曰昔曹娥投水國人哀之爲作河女之章伍子胥以忠投海國人爲作小海唱今欲歌之於是以足扣舷引聲淸激大風應至雲雨響集充令妓女盛服繞船三匝統危坐如故若無所聞充曰此吳兒木腸石心也【晉隠逸傳】

宰相器

夏竦字子喬宋仁宗朝舉制科有老宦者曰賢良他日必大用以吳綾手巾乞詩公題曰殿上衮衣明日月硯中旗影動龍蛇縱橫禮樂三千字獨對丹墀日未斜楊徽之見而嘆曰眞宰相器也初除館職時早秋上在拱宸殿按舞命中使索新詞公立進喜遷鶯雲霞散綺月沈鉤簾捲未央樓夜涼河漢截天流宮闕鎖新秋瑤階曙金莖露鳳髓香和雲霧三千珠翠擁宸游水殿按梁州知南京二詩寄執政云造化平分荷大鈞腰間新佩玉麒麟南湖不住栽桃李擬狎沙禽過十春海鴈橋邊春水深略無塵土到花陰忘機不取人知否自有江鷗信此心徙西都以靑雀寄諌院張升云弱羽傷弓尙未完孤飛誰敢擬鴛鸞明珠自有千金價莫與遊人作彈丸命奉使契丹辭表云父歿王事身丁母憂義不共天難下穹廬之拜禮當枕塊忍聞夷樂之聲時謂精絕皇祐中拜樞宻副使封鄭國公嘗知襄州值歳饑募富人出粟全活數萬人子安期爲陜西漕

夏黃公與東園公綺裏季角裏先生隠商山爲四皓歌曰曄曄紫芝可以樂饑富貴之畏人不如貧賤之肆志

夏寛受詩於申公漢武時爲陽城內史以防節稱夏恭字敬公習孟氏易門徒千餘人漢建武中拜郎中諡宣明君子牙習家業早卒號文徳先生【文苑傳】肆夏韶夏大夏

假

假倉漢成帝朝人習經學由是小夏侯有張鄭秦假氏之學

氏族大全卷十五﹤子部﹐類書類﹐氏族大全﹥

欽定四庫全書

氏族大全卷十六

三十六養

蔣【商音樂安周公第三子伯齡封蔣子孫因氏焉言凡蔣郢茅周公之是也國在汝南】

父子剖符

蔣滿漢宣帝朝爲上黨令子萬爲北地都尉同詔徵見帝曰父子宜同日剖符卽下詔以滿爲淮南相萬爲農守

竹下三徑

蔣詡甞於捨前竹下開三徑惟故人求仲羊仲從之遊爲兗州刺史及王莽居攝以病免歸田裏

蔣侯

蔣子文漢末爲秣陵尉逐盜鐘山傷額而死常自謂骨貴死當爲神及吳大帝都建業子文常乘白馬執白羽扇而出遂立廟鐘山封蔣侯嘗助楊大眼走魏軍凱旋廟中人馬迹皆有泥濕南唐追諡莊武帝宋景祐中賜額惠烈廟曽極詩云白馬千年系廟門鑪煙浮動衮龍昬闔棺謾說榮枯定貴骨猶能履至尊

兼資文武

蔣濟字子通仕魏爲中郎將兼資文武志節慷慨常有超越江湖吞吳防之志封闗內侯

社稷器

蔣琬字公琰弱冠知名蜀先主以爲廣都長眾事不理孔明曰蔣琬社稷之器非百里之才孔明每言公琰托志忠雅當與吾共贊王業者也爲尙書令

釋私怨

蔣欽吳人從孫防東渡平定三郡遷蕩冦將軍徐盛有嫌於欽欽每稱其善曰今天下未寜豈可挾私怨以蔽賢乎盛旣報徳論者美焉

兄弟才吏

蔣沇舉孝防與兄演溶弟淸俱爲才吏唐乾元中歷咸陽髙陵陸渾盩屋四縣令美政流行郭子儀軍出其縣敕麾下曰蔣沇賢令毋撓其淸也官至禦史中丞遷大理卿父欽緒爲太常博士

父子學士

蔣乂字徳源幼從外祖吳兢學博覽彊記有史才唐貞元中爲起居舎人帝嘗登淩煙閣視左壁頽剝字多漫缺召乂問之對曰此聖歷中侍臣圖贊口誦不失一字會詔問神防軍建置本末乂條對甚詳宰相髙郢鄭珣瑜嘆曰集賢有人哉明日詔兼判集賢院事時乂之父明在集賢院父子爲學士儒者榮之長子伸次子偕防子孫

三起三畱

蔣伸字太直宣宗雅愛之每見必咨天下得失三起三畱曰他日不得獨對卿矣遂拜相

良筆

蔣偕史館三世踵修國史世稱良筆咸云蔣氏日曆焉

暖谷

道州有暖谷在寒亭之傍宋治平中邑大夫蔣琪名之蔣之奇作記云盛寒入此谷中其气溫然挾纊熾炭不啻也

胸吞云夢

蔣之奇字頴叔宋仁宗朝舉賢良方正科試六論除監察禦史治平初遷殿中侍禦史崇寜初爲翰林學士同知樞宻院事山谷別之奇詩云金城千里要人豪理君亂絲須孟勞文星合在天東壁淸都紫微碎云璈荊溪居士傲軒冕胸吞云夢如秋毫三品衣魚人仰首不見金牛可下刀

子堦孫及祖興祖

蔣重珍宋嘉定中狀元有辭藻一篇丹陛對之句

女徳

嗜酒能文

蔣氏者湖州參軍陸防妻也嗜酒善屬文姊妹勸之節飲答曰平生偏好飲勞爾勸吾餐但得樽中酒時光度不難養【羽音山陽】

穿號猿

養由基楚大夫善射去栁葉百步而射之百發百中晉楚交兵戰於鄢陵由基蹲甲而射之徹七札焉楚國有猿王使射之由基始調弓猿擁木而號

彊

彊華奉赤伏符獻之光武羣臣奏以爲漢受命之符光武乃卽帝位

壤

壤駟赤字子徒孔門七十二賢人封上邽侯

黨【商音馮翊廣韻作黨無此黨字秦有將軍黨耐虎自云夏后氏之後唐有黨芬爲房琯孔目官】

金帳羊羔

黨進驍勇絕人不識文字每戰躬擐甲冑須髯皆傑目光如電視之若神辛仲甫使契丹契丹立問曰聞中朝有黨進者驍將也如此者有幾人對曰鷹犬之材耳何可勝數陶谷得進家姬一日取雪水烹茶問曰黨家有此風味否姬曰彼粗人安識此景但能於銷金帳淺斟低唱飲羊羔兒酒耳宋興國二年爲鎭南節度使

廣【宮音丹陽風俗通云廣成子之後】

蕩楚有蕩虺蕩澤爲司馬

賞姓纂云吳中八族有賞姓晉有賞慶

掌晉有掌固宋有掌禹錫

黨【商音馮翊魯有黨叔襄二十九年公享範獻子射者三耦鄫鼓父與黨叔爲一耦】

三十八梗

耿【宮音髙陽晉大夫趙夙滅耿因封焉以國爲氏】

常平倉

耿壽昌漢宣帝時爲大司農中丞奏設常平倉增價而糴減價而糶以利農百姓便之賜爵闗內侯

北道主人

耿弇字伯昭光武指之曰是我北道主人也後平齊帝曰將軍前在南陽建此大防常以爲落落難合乃知有志者事竟成也封好畤侯父況病弇兄弟六人衣靑紫侍醫藥時人榮之

將帥之略

耿秉字伯初腰帶八圍能說司馬兵法尢好將帥之略漢永元初與竇憲徵北單於登燕然山刻石勒功封美陽侯弟防與任尙圍北單於於金防山出塞五千餘里而還封粟邑侯父國爲大司馬伯父弇従弟恭

拜井出泉

耿恭字伯宗慷慨多大略有將帥才永平中爲戊巳校尉攻匈奴引兵據防勤城匈奴擁塞絕澗水恭於城中穿井十五丈不得水乃整衣向井再拜有頃水泉奔出水以示虜虜以爲神明遂去後又益兵圍之恭食盡窮困煮弩鎧食其筋革與士卒同死生皆無二心救至得還形容枯槁鄭眾上疏曰耿恭以單兵守孤城鑿山爲井煮弩爲糧卒全忠勇其節義古未有也拜騎都尉

攀龍附鳳

耿純字伯山初謁光武於邯鄲屢立大功建武元年諸將議上尊號純進言士大夫從大王於矢石之間固望攀龍鱗附鳯翼以成其志耳

武猛

耿豪字令貴周文嘆曰令貴武猛所向無前芒山之戰右手拔刀左手把鞘

耿湋與錢起等能詩齊名號大歷十子

耿望宋咸平中知襄州遷京西轉運使與朱臺符並兼制置營田事導渠漑民田二千頃

胸中耿耿

冷【徵音京兆古伶倫氏之後音訛爲冷漢書冷曹冷褒皆音零】

春秋之學

冷丰漢宣時爲淄川太守尙公羊春秋之學馬宮從之

守生養气

冷壽光行容成公禦婦人法取精於牝其要谷神不死守生養气者也謂握固不泄還精補腦可以長生【後漢方枝傳】

大歷才子

冷朝陽有詩名唐憲宗嘗問朝臣曰比聞一士人能作詩姓字甚僻大臣以朝陽對上曰非也歷詩評云朝陽在大歷才子中爲最下

冷卿

冷庭叟仕宋爲光祿卿山谷詩序云庭堅於庭叟有十八年之舊故山谷有詩云往時盡醉冷卿酒又云冷卿智多髮蒼蒼牛刀發硎司一邦庭叟有野居宋茂卿以詩詠之山谷詩云冷卿小塢頗藏春庭叟有侍兒因早朝逸去山谷詩云初無狗盜偸籬落底事蛾眉失鎖闗每爲朝天三十里時時驚枕夢催班

冷光世宋人淳熙中爲監察禦史

灰冷齒冷吳江冷官冷

幸【宮音鴈門】

道術

幸靈建昌人有神術療病立愈禁邪怪卽止樊長賓爲建昌令作官船船成當下吏以二百人引一艘不能動靈自請牽之止用百人而船去如飛咸稱其神廟在洪城

編貝貫珠

幸南容唐貞元中穆寂榜登進士第試平權衡賦與柳子厚同年子厚有送歸聨句序云比詞聨韻奇藻遞發爛若編貝粲若貫珠孫潭徳行孚於鄕歿爲龍王

詩免稅丁

幸元龍字震甫號松垣先生有气節官至通判以詩援任濤例求免稅丁太守判雲松垣筆力破滄溟欲援任濤免稅丁一段風流好公案錦江重冩入圖經

景【宮音京兆楚公族姓之後漢初徙山東豪傑於闗中今好畤華陽諸景是也】

衣錦還鄕

景丹字孫卿櫟陽人王莽時舉四科丹中言語科後歸光武従突騎破王郎以功拜驃騎大將軍封櫟陽侯帝謂曰富貴不歸故鄕如衣繡夜行故以封卿耳圖形雲臺

戒石碑

景煥有野人閒語一書宋幹徳三年立郡國戒石碑四句云爾俸爾祿民膏民脂下民易虐上天難欺卽其書中語也

禮閣

景融仕宋拜太常博士胡宿行其制云典蕞儀於禮閣景差楚人作續騷大招一篇朱文公云語平淡醇古景鸞字漢伯東漢人作詩解易說著述五千餘萬言景廷五代時人善射嘗教其子射曰射不入鐵不如不發子延廣仕石晉爲都指揮使橫挑彊胡敗死殺風景陶景瀟湘八景

丙【商音平陽齊大夫丙歜之後漢功臣表有髙苑侯丙倩】

頫拾卭取

丙氏魯人以鐵冶起富至鉅萬頫【音府】有拾卬【音仰】有取鄒魯以其故多去文學而趍利

知大體

丙吉字少卿漢地節初宣帝以其有舊恩封博陽侯臨封而病上憂其不起將加紼而封之夏侯勝曰此未死也有陰徳者必享其樂以及子孫果愈代魏相爲相尙寛大有馭吏醉吐丞相車上西曹主吏自欲斥之吉曰以醉飽之失去士使人復何所容此不過污丞相車茵耳嘗出不問死傷而問牛喘謂三公典調陰陽恐時气

失節有所傷也時以爲知大體贊云孝宣中興丙魏有聲子顯因有罪削爵孫昌復博陽侯

魏丙【豫】魚丙【魚尾】

邴

【平陽晉大夫邴食采於邴因氏焉晉有邴夏邴師皆其後也】

淸行

邴漢有淸行爲中大夫王莽賜策書束帛遣之歸

龍腹

邴原東漢人與管寜華歆相善時稱三人爲一龍寜龍頭原龍腹歆龍尾詣長安孫嵩從學嵩曰君鄕裏自有鄭君君乃舎之何也原曰人各有志有登山而采玉者有入海而探珠者豈可以豋山不如海之深入海不如山之髙哉龍翰鳳翼國之重寶

井【徵音扶風虞大夫井伯姜子牙之後也以字爲氏周有井利爲大夫漢有井宗爲司徒】

五經紛綸

井丹字大春漢建武間人通五經善談論京師語曰五經紛綸井大春

玉井井井同井

頴【鄭穎考叔爲穎谷封人因氏焉】

純孝

頴考叔有獻於鄭莊公公賜之食食捨肉請以遺母君子曰頴考叔純孝也

名家

頴容字子嚴東漢人少博學注春秋左傳五萬餘言舉孝防公車徵之不就杜預云末有頴子嚴亦復名家

囊頴毛頴

四十四有

柳【商音河東魯展禽食采栁下以邑爲氏】

社稷臣

柳莊卒衛獻公方祭請於屍曰有臣栁莊也者社稷之臣也請往不釋祭服而往遂以禭之與之邑裘氏【記檀弓】

士品第一

柳世隆字彥緒晚年以談義自髙喜彈琴世稱栁公雙爲士品第一仕宋爲武威將軍諸子中最知名者長悅次惔三惲四憕五忱

二龍

栁惔字文通與兄悅齊名王儉曰栁氏二龍可謂一日千里

栁郎儀表

栁惲字文暢早有令名少工篇什與謝瀹鄰居相友愛瀹曰宅南栁郎可爲儀表嘗和梁武帝登景陽樓詩云太液微波起長楊髙樹秋翠華承漢逺雕輦逐風遊深見賞美兄弟十五人惲憕忱疊爲侍中復居方伯

衣錦還鄕

栁慶逺字文和爲雍州刺史梁武帝曰卿衣錦還鄕朕無西顧矣

江漢英靈

柳遐防超邁謝舉嘆曰江漢英靈見於此矣梁人仕周【北史】

持節出使

柳彧字防文仕隋爲侍禦史持節使河北巡省五十二州奏免髒污者二百餘人州縣肅然上嘉之

華腴

栁芳作氏族論曰三世有三公曰膏梁有令僕曰華腴

知戎情

栁渾字夷曠唐貞元中同平章事時渾瑊與吐蕃防盟渾防其必劫盟已而果然上曰卿書生乃知軍戎萬里情乎

誅舞文吏

栁公綽字子寛始生三日伯父子華曰興吾門者必此兒也唐元和中爲山南節度使行部至鄧縣吏有納賄舞文者公綽判曰贓吏犯法法在姦吏壊法法亡誅舞文者弟公權子仲郢

筆諌

栁公權唐穆宗朝拜侍書學士帝問筆法對曰心正則筆正筆正乃可法矣帝攺容悟其以筆諌也文宗朝充翰林書詔學士夏日嘗召與聨句命題於殿壁字徑五寸帝嘆曰鐘王無以尙也東坡與柳氏外甥詩云君家自有元和腳莫厭家雞更問人嘗作龍城記爲錦樣書以進帝方禦前麫月兒羮命分賜之嘗從幸未央上命賦賜邊衣詩宮人迫之應聲而成上曰子建七步爾乃三焉

寛嚴兩適

栁仲郢字諭防唐會昌中拜京兆尹爲令嚴明大中中爲河南尹以寛惠爲政曰輦轂之下先彈壓郡邑之治本惠養每遷烏集庭樹防架皆滿子玭

家法

栁玭唐僖宗時爲禦史大夫淸直有父風述家訓以戒子孫大略云余家以學識禮法稱於士林人當以徳行文學爲根株正直剛毅爲柯葉有根無葉或可俟時有葉無根膏雨不能活也唐世稱家法之美以栁氏爲稱首

攝生

栁公度善攝生年八十餘有彊力常云吾初無術但未嘗以气海暖冷物熟生物及不以元气佐喜怒耳父公權

五星在天

柳宗元字子厚文章卓偉弟進士博學宏詞科唐貞元中拜監察禦史元和中爲栁州刺史世號栁栁州栁文集序云唐之文振粲然如繁星麗天芒寒色正人望而敬者五行而已河東栁子厚斯人所望而敬者歟旣歿栁人懷之廟於羅池韓愈爲之碑

準勑塡詞

栁永字耆卿長於詞自作詞云才子詞人自是白衣卿相後有薦於上者仁宗曰此人風前月下淺斟低唱豈可令仕宦且去塡詞由是不得志無復檢率自稱云奉聖防塡詞栁三變景祐初登弟爲屯田員外郎

歸老橋

柳拱辰宋天聖中試珠藏淵賦王拱辰榜登第至和中知永州年六十卽有掛冠之志創一橋曰歸老橋南丰作記弟應辰寶元中登甲科

栁元景字孝仁宋文帝北伐加建威將軍終尙書令

栁燦唐末爲翰林學士拜相學問博洽時目爲栁篋子

栁平字公儀宋元祐中以朝奉大夫知筠川建江西道院

女徳婚姻

熊膽丸

栁公綽妻韓氏臯之女也家法嚴肅爲縉紳家楷範訓其子仲郢嘗和熊膽丸使夜咀嚼以助勤

章臺栁

栁氏韓翃妻也盜覆二京栁剪髮爲尼居法堂寺蕃將沙叱利劫以歸翃後爲淄靑書記遣使以練囊盛麫題於囊曰章防栁章臺栁昔日靑靑今在否縦使長條似舊垂也應攀折他人手栁答曰楊栁枝芳菲節可恨年年贈離別一葉隨風忽報秋縱使君來不堪折有虞許俊以一騎挾之歸淄靑節度使錢希逸以聞於朝詔還翃

水鏡

栁莊字思敬少有器量博覽墳籍蔡大寶見之嘆曰襄陽水鏡復在於玆以女妻之仕梁王爲黃門侍郎

娶龍女

栁毅唐中宗時人下第歸至涇陽見一婦人牧羊曰妾洞庭君小女敢寄尺牘洞庭之陰有橘樹君擊樹三當有應者毅如其言有武夫揭水引入至靈虛殿取書以進頃之有赤龍長丈餘飛去俄紅妝擁一人回卽寄書女也宴毅碧雲宮洞庭君弟錢塘曰涇陽婦欲托髙義爲親毅不敢當辭而出後再娶盧氏女卽龍女也與同歸洞庭

佳婿

栁開字仲塗奇傑之士娶錢供奉女弟【見錢氏】開屬文必法韓愈號東郊野夫仕宋爲監察禦史

柳氏裴封叔之妻也徳爲九族冠

柳氏適董鉞時鉞以椊漕得罪三日而去官柳與同憂患如處富貴作滿江紅東坡屬和焉

五柳蒲栁三眠栁

茍【商音河內黃帝之後有茍突因以爲氏一出自敬姓因避晉帝石敬塘諱去文姓茍與去茍姓文者相同】

幹城之將

茍變其才可將五百乘衛侯以其爲吏而食人二雞子遂不用子思曰以二卵棄幹城之將不可使聞於鄰國也

斷決如流

茍晞字道將仕晉都督靑兗二州練於官事文簿盈積裁決如流位至錄尙書事弟純嚴酷過於其兄

楯墨作檄

茍濟頴川人與梁武有舊後仕於北朝嘗云防於楯鼻上磨墨作檄

狗茍

後【后土之後】

後處字子裏孔門弟子贈營丘伯封膠東侯贊云攬道之華秉徳之柄深造門城不乖言行

後蒼字近君從孟卿受禮記說禮數萬言號後氏曲臺記授戴徳兼通齊詩授蕭望之漢宣朝爲博士【儒林傳】

後綫晉人與永和修禊詩不成罰酒三觥【見王姓】紐【宮音吳興】

累徳裏

紐因字孝政父母喪廬墓負土成墳墳前生麻一林圍之合拱冬夏常靑周武帝表其閭擢授甘棠令子士雄亦至孝父喪廬墓庭槐枯死服終還槐復榮茂周文帝下詔號其居爲累徳裏【北史】

母【矩鹿母江氏或爲毋氏】

母照開元含象亭十八學士中人【見庾子元】

壽【商音京兆風俗通云吳子壽夢之後以字爲氏】

壽於姚仕吳爲大夫

壽良仕漢爲兗州牧

有【東魯有巢氏之後】

有若字子有狀似孔子封平陰侯贊云人稟秀徳气貎或同而子儼然溫溫其容兩端發問未答機鋒以禮節和斯言可宗

四十七寢

沈【宮音吳興周文王子季食采於沈因氏焉】

慈父母

沈諸梁字子髙父沈尹戌楚莊王孫也爲左司馬子髙以父之邑爲氏爲葉縣尹稱葉公楚白公作亂葉公入至北門或遇之曰君胡不冑國人望君如望慈父母焉又一人曰君胡冑國人望君如望歳焉白公旣誅楚國以定【哀十六】葉公好龍室屋皆畫龍天龍聞而下窺葉公驚走好似龍而非好眞龍也

令噐

沈演之年十一尙書劉栁見之曰此童終爲令噐仕宋爲吏尙書

三望車

沈慶之字先諌宋文帝北伐云耕當問農織當問婢今欲伐國而與白面書生謀之事何由濟大明中位司空廢帝加賜幾杖給三望車子文叔文季

永明體

沈約字休文少篤志好學左目重瞳腰有紫痣聰明過人聚書至二萬卷作文用宮商將平上去入四聲制韻有平頭上尾蜂腰鶴膝之名號永明體蔡興宗引爲記室謂諸子曰沈記室人倫師表宜善師之梁武受禪拜爲尙書僕射旣而久處端揆有志臺司帝終不用求外出不許乃以書陳情於徐勉曰老病百日革帶常應移孔以手握臂率計月小半分欲謝事求歸老之秩勉爲言於帝不許自爲郊居賦以序其事卒於官子士規孫仲興梁武帝嘗令作竹賦勑曰卿文體翩翩可謂無忝爾祖矣

五經博士

沈重字子厚博覽羣書尢明詩義春秋仕梁爲五經博士嘗講三教義於紫極殿

一片宮商

沈光有洞庭樂賦韋岫曰此賦乃一片宮商善戲馬驍提捷人號爲肉飛仙仕隋爲郎將後歸唐

錦翠誥軸

沈易直唐徳宗贈其家官爵使中官以廐馬防賜之官誥凡一百二十軸皆飾以錦翠時以爲榮

牙緋

沈佺期字云卿唐武后朝爲修文館學士嘗對後曰身名已防齒錄袍笏未賜牙緋後卽賜之魏建安後江左詩律屢變至宋之問沈佺期文加靡麗如錦繡成文學者宗之號爲沈宋【宋之問傳】卓然以所長爲一世冠

石蓮燈

沈彬字子文隠云陽山學仙道工詩有湘江行雲數家漁网殘煙外一防殘陽細雨中人膾炙之唐末舉進士夢著錦衣貼月飛人謂身不入月宮必不第果然後仕南唐爲吏部郎臨終指地以示家人穴其所得石蓮花燈三椀有銅碑防詩云石燈猶未防畱待沈彬來

金鼎丹田

沈鱗字庭瑞彬之子也學道於玉笥山常衣單褐風雪不易嗜酒工詩時呼爲沈道者有詩寄故人陳智周云名山相別後此去防難期金鼎消紅日丹田老紫芝訪君𨿽有路懷我豈無詩休美繁華事百年能幾時後尸解而去

夢鵬

沈晦赴省至天長道中夢身騎大鵬摶風而上因作大鵬賦以紀其事宋宣和中果魁天下

泛瀛洲

沈介字徳和宋紹興中拜祕書省正字秦熺出一對云潘遊洪沈泛瀛洲

銀魚

沈煥字叔晦父子自爲師友講道論義閨門肅睦於榮利澹然家故淸貧而口不言貧輕財重義士信而歸之宋乾道中登第倅舒州光宗朝遷奉議郎賜緋銀

魚

沈旣濟經學該明有良史才召拜左拾遺子師沈師唐貞元末舉進士權徳輿門生七十人推爲顏子

沈義倫伐蜀東歸篋中才有圖書數卷宋初拜樞宻

沈括字存中愽覽古今宋熈寜中知制誥分司南京沈思字持正湖州隠君子也隠於東林因名東老能釀十八仙白酒熙寜中呂仙到其家題詩云西鄰已富憂不足東老𨿽貧樂有餘白酒釀來緣好客黃金散盡爲収書

沈與求字和仲紹興中爲丞首陳屯田利害

沈該字元約紹興中直祕閣後參大政拜左僕射沈丰爲零陵太守鞭朴不舉市無刑戮

沈宛謂妻曰男兒不竪豹尾終不還鄕

婚姻

沈鸞字廷元少有髙名舉茂才其舅陸稠以女妻之公府辟爲別駕従事

沈宋沈郎【休文也】責沈

審

審食其沛郡人従漢髙徵伐有功封辟陽侯審配事袁紹融曰盡忠之士也

審固魏人本出兵伍楊俊奬拔乃作佳士官至郡守

四十八感

昝【徵音太原】

昝堅晉人桓溫伐蜀其將昝堅勸李勢降

昝居潤字廣川博州髙唐人宋建隆初權知鎭州初以知州易方鎭也

昝萬壽宋名將

五十琰

冉【宮音武陵髙辛氏之亂一云叔山冉之後】

冉雍字仲弓贈薛侯進下邳公徳行科

冉耕字伯牛贈鄆侯進東平公徳行科

冉求字子有贈徐侯進彭城公政事科

五十三

範【宮音髙平劉累之後在周爲唐杜氏周宣王防杜杜伯之子隰叔奔晉爲士師曽孫士防食采於範因氏焉】

世卿

範武子之後文子宣子獻子爲晉執政上卿

扁舟五湖

範蠡越大夫也防吳而歸遂乘扁舟浮於五湖號鴟夷子皮之陶爲朱公三致千金再分與貧交昆弟言富者稱陶朱公云越王思其功以黃金鑄其像

一飯必報

範雎字叔魏人也須賈告其過於魏齊辱之幾死入秦攺名張祿爲相賈至秦雎間行敝衣求見賈曰範叔一寒如此哉取一綈袍賜之雎乃爲賈禦入相府則雎卽秦相坐賈於堂下曰君所以得不死者以綈袍戀戀尙有故人之意耳一飯之徳必償睚眥之怨必報

攬轡澄淸

範滂字孟博漢桓帝朝爲淸詔使登車攬轡慨然有澄淸天下之志名列八顧一弟仲博父龍舒君

甑塵

範丹字史云【漢書作道非】違時絕俗爲激詭之行漢桓帝朝爲萊蕪長黨禍作周身梁沛間賣卜於市常推鹿車載妻子捃拾自資結艸室居焉有時絕粒閭裏歌曰甑中生塵範史云釡中生魚範萊蕪諡貞節先生

雞黍之約

範式字巨卿少遊太學與張劭爲友並告歸式曰後二年當還過拜尊親見孺子焉乃共刻期日至期劭白母殺雞炊黍待之母曰二年之則千里結言何相信之審曰巨卿信士必不失期至其日果到陳平子亦同在學病將終謂其妻曰山陽範巨卿烈士也可以托死旣終式爲營護妻子身自送喪於臨湘東漢人爲荊州刺史

二範儒風

範宣字宣子少好學博綜解書家於豫章晉太元中範寧爲豫章太守立鄕校教授恆數百人由是江州人士並好經學化二範之風也【晉儒林傳】

修漢史

範字蔚宗仕宋爲祕丞左遷宣城太守不得志乃刪後漢書自爲一家之作陸凱寄梅並詩

防泉

範柏年初見宋明帝因言及廣州有貪泉帝問上州有此水否對曰梁州惟有文川武鄕防泉讓水又問卿宅在何處曰臣所居在防譲之間帝善之爲梁州刺史

流風回雪

範云字彥龍善屬文宛轉淸便如流風回雪仕於齊後歸梁爲吏部尙書

樹花之諭

範縝字子眞齊永明中爲中郎時竟陵王子良盛招賓客縝與焉良精信佛教縝每言無佛良曰君不信因果何得富貴貧賤曰人生如樹花隨風而墮有拂簾帨落茵席之上有越籬墻落糞混之中因果竟在何處良不能屈

吸醋三斗

範質字文素母張氏夢人授以五色筆而生九歳能文後唐時舉進士漢周禪代之際隠於民間一日坐封丘巷茶肆中時所執扇上書云大暑去酷吏淸風來故人有人貌極怪陋前揖曰世之酷吏何止大暑相公他日當深究此獘持其扇而去後至妖廟見一土木短貌肖茶肆中所見者扇亦在其手中公心異焉後仕周首定刑統宋建隆初拜相嘗謂同列曰人能鼻吸三斗醇醋卽可作宰相封魯公子旻登庸衣鉢見和凝

畫粥斷虀

範仲淹字希文三歳而孤隨母攺適長山朱氏冒姓朱后舉進士攺本姓謝啟云志在投秦入境遂稱於張祿名非霸越乘舟乃效於陶朱時人服其親切初居長白山僧舎讀書日煮粟米二升作一器刀畫爲四塊早晚以斷虀數莖啖之其淸苦如此宋慶曆中參大政諡文正公

將相器業

文正初舉進士試金在鎔賦云如令區別妍蚩願爲金鑑若使削平禍亂謂就幹將將相器業可見矣

胸中甲兵

文正鎭延安夏人相戒曰毋以延州爲意小範老子胸中有數萬甲兵不比大範老子【名雍】可欺也

天章一疏

文正初知參政仁宗召見開天章閣賜坐授以紙筆使疏於前公退而條列時所宜先者數十事方施行而僥幸者不便沮格之公鋭意天下事取班簿視不才監司一筆勾去富公曰一筆爲一家哭矣公曰一家哭何如一路哭

義莊

文正輕財好施尢厚族人於姑蘇買良田數千畆爲義荘以養族之貧者嫁娶喪皆有贍給四子純祐純禮純粹純仁

帳中煙迹

範純仁字堯夫少時晝夜肄業置燈帳中夜分不寢後貴夫人収其帳頂如墨色以示子孫曰爾父少時勤學燈煙迹也公自布衣至宰相常戒子弟曰吾平生所學得之忠恕二字而已一生用不盡也宋元祐初拜右相諡忠宣公徽宗書其碑額曰世濟忠貞之碑孫賁於和州建三老堂【見劉摯】

著作林

忠宣初知襄邑縣好武不事蠶織公令以植桑免罪人獲其利至今號爲著作林【著作公宰邑時官也】

麥舟

忠宣少時奉父命到姑蘇般麥五百斛舟次丹陽見石曼卿言有三喪在淺土未公悉以所載麥與之單騎而歸文正問過東吳見故舊乎對曰石曼卿告以三喪未舉文正曰何不以麥舟與之公曰已付之矣

長嘯公

範鎭字景仁薛奎守蜀還朝曰得一偉人當以文章名世謂公也王文正薦召試學士院詩用彩霓字學士以沈約郊居賦彩霓連蜷讀作入聲以公爲失韻殊不知約賦但取聲律便美非入聲不可讀景仁不自辧由是除館閣校勘少時作長嘯卻胡騎賦後奉使契丹虜中相目曰此長嘯公也兩入翰林四知貢舉熙丰間士大夫論天下賢者必曰君實景仁其道徳風流足以師表當世年六十三疏五上乞致仕歸蜀元祐初詔起之辭表云六十三而求去蓋以引年七十九而復來豈雲中禮以銀靑光祿大夫致仕卒年八十一諡忠文猶子百祿百常

經筵第一

範祖禹字淳父初字夢得公初生時母夢一偉丈夫被金甲至寢室曰吾故漢將鄧禹也遂以爲名防孤博學彊記叔祖忠文公每器之曰天下士也節略尙書論語孝經要切之言得二百一十九事名曰三經要語進唐鑑十二卷東坡嘗薦之曰淳父爲今經筵講官第一言簡而當無一冗字長語宋元丰中除翰林學士兼侍讀子衝

義气橫秋

範純粹字徳孺知慶州山谷贈詩云慶州名父子忠勇橫八區又曰少日才華接貴防老來忠義气橫秋

詠園亭

範諷自給事中歸濟南張氏園亭有詩云園林再到身猶健官職才拋夢自淸惟有南山與君眼相逢不攺舊時靑

湖山絕勝

範成大字至能號石湖居士帥江東陛辭設宴上命侍行過西小軒再坐二內侍捧縑素來至有石湖二大字禦書尙濕公拜謝奉觴上壽乃退石湖在平江盤門西南十里太湖之範蠡遊湖從入之處公隨髙下爲亭觀植花竹蓮芰湖山絕勝繪圖以公後見東宮曰石湖已拜宸翰有壽櫟堂願得寶書太子書三大字賜之乃卽城居之南別營一圃題曰範村刻兩朝賜書於堂上榜曰重奎其北又葺桃花塢往來其間嘗與客飲有詞云任炎天水海一杯相屬荻筍蘆芽新入饌鵾鳳吹新畨曲人間何處似樽前添銀燭公文章贍麗淸逸自成一家尢工詩有石湖集百三十六卷吳門志五十卷使北則有攬轡錄過海則有虞衡志出蜀則有吳船錄如三髙亭記天下誦之宋隆興中拜中書舎人知政事

範增居鄛人好奇計爲項羽謀臣稱爲亞父

範升漢光武朝爲博士奏左氏之失凡十四事範喬年二歳祖馨臨終曰恨不見汝成人以所用硯與之五歳祖母以告喬執硯涕泣後爲名儒

範逵鄱陽孝防也稱美陶侃於廬江守張防

範泰與謝瞻爲煙霞之交仕梁爲國子祭酒子

範延賞押兵過金陵張詠曰天使亦好官員也範諤昌受河圖洛書於許堅堅受於李漑漑受於陳摶

範宗尹字覺民宋建炎中拜相時年未及四十範如圭宋紹興中與胡珵李正朱松同修國史

防姻

師友成婚

範宣字宣子以講論爲業皆聞風宗仰有戴陸好琴書師事宣子以兄女妻焉

羅幔當火

範純仁娶婦或傳以羅綺爲幔者文正聞之不悅曰羅綺豈帷幔之物敢持至當火於庭吾素淸儉安得亂吾家法

娶阿巽

範異字箕叟範子功【名百祿】之孫東坡長子伯達之女阿巽山谷嘗爲子求婚其後契闊不成以妻於異

甥舅

範宻字武子嘗謂其甥王忱曰卿風流雅望眞後來之秀忱曰不有此舅焉有此甥

範氏劉氏世爲婚姻【左傳】

範文正娶李氏女與鄭戩爲連袂【見李氏】

範景仁娶龎氏女爲孫婦重友義也【見龎氏】

範鎭呂公著之壻鎭次子溫秦少遊之壻

小範杜範欒範

湛【按韻書有三音】

湛重仕漢爲大司農

湛僧智仕梁爲譙州刺史時人以君子稱之

湛賁唐貞元登第爲髙安縣令徙縣治於元陽觀

女徳

湛氏陶侃母侃少爲潯陽縣吏監魚梁以蚶鮓遺母母封還責之曰爾爲吏而以官物遺我乃以增吾憂矣範逵嘗宿於侃值大雪湛氏徹所臥新薦自剉給馬又密截髮以易肴饌逵聞之嘆曰非此母不生此子【晉烈女傳】

氏族大全卷十六﹤子部﹐類書類﹐氏族大全﹥

欽定四庫全書

氏族大全卷十七

一送【二宋附】

貢【宮音廣平端木賜子貢之後以王父字爲氏】

彈冠

貢禹字少翁以眀經潔行著聞徴爲博士爲河南令以職事爲府官所責免冠謝禹曰冠一免安可復冠遂去與王吉相友善世言王陽在位貢禹彈冠言取舎同也遷光祿大夫詔曰生有伯夷之廉史魚之直漢元帝朝爲禦史大夫數上書言得失上嘉納之

錫貢鄕貢九貢

仲【宮音中山髙辛氏才子仲堪之後以王父字爲氏又湯左相仲虺】

負米

仲由字子路在孔門政事科嘗見於夫子曰家貧親老不擇祿而仕昔由也常食藜藿之食爲親負米百里之外親歿之後南遊於楚從車千乘積粟萬鐘累茵而坐列鼎而食𨿽欲爲親負米不可得也

仲光漢初元中西羌入防遣右扶風仲光等擊之仲子陵蜀人習禮自名其家舉賢良仕唐爲常侍仲杲仕東晉爲尙書

管仲伯仲晏平仲

女徳

仲杲之女見釋書有比丘尼問講師而建尼寺宋【宮音京兆周武王封殷後於宋其後以國爲氏】

華山冠

宋鈃齊宣王時人莊子末章敍天下之治方術者多矣宋鈃尹文聞其風而說之作爲華山之冠以自表

九辯

宋玉師事屈原爲楚大夫作九辯悲屈原也作神女髙唐二賦皆寓言托興有所諷也

淸行

宋字仲子威容徳量羣臣莫及時帝姊湖陽公主新寡帝引曰諺言冨易交貴易妻人情乎曰糟糠之妻不下堂貧賤之交不可忘漢建武中爲大司空以淸行著聞封宣平侯

去虎害

宋均字叔庠漢建武中爲九江守郡多虎暴常募設檻穽而猶多傷害均曰今爲民害咎在殘吏其務退姦貪進忠善可一去檻穽其後虎皆東遊渡江去楚沛多蝗其飛至九江界者輙東西散去明帝朝拜尙書令

神父

宋登字叔陽少傳歐陽尙書教授數千人爲汝陰令政令明稱神父入爲尙書僕射順帝以登明識禮樂使持節臨太學奏定典律

人中龍

宋纎有逺操居酒泉之南山酒泉太守馬岌造焉纎拒不見岌笑曰名可聞而身不可見徳可仰而形不可覩今而後知先生人中龍也銘詩於石壁曰丹崖百丈靑壁萬防奇木蓊郁蔚若鄧林其人如玉維國之琛室邇人逺實勞我心謚虛先生

王佐才

宋弁字義和李衝曰此人一日千里王佐才也魏孝文朝爲中書侍郎

郡獄生蒿

宋世良字元友魏孝莊拜爲淸河太守郡東有曲隄盜之所萃世良施八條之制盜奔他境民謠曰曲隄𨿽險賊何益但有宋公且屏迹郡無一囚獄內穭生桃樹蓬蒿亦滿衙門虛寂謂之神門弟世軌

二絕

宋世軌仕魏爲大理少卿執法寛平時蘇珍之爲大理正明敏能斷寺中語曰決定嫌疑蘇珍之視表見裏宋世軌時人以爲寺中二絕

忠淸君

宋遊道少有气節仕魏爲殿中侍禦史戒其子仕約仕愼仕素曰吾執法大剛子孫不足師兗州人爲立生祠題曰忠淸君

鉄石心腸

宋璟耿介有大節初居小官以所作梅花賦投蘇味道蘇稱之自是知名皮日休云璟貞姿勁質剛態毅狀疑有鉄石心腸不解吐軟媚語觀其梅花賦淸便冨艷得南朝徐庾體殊不類其爲人唐開元中與張說源乾曜同日拜相帝賦三傑詩自冩以賜封廣平公謚文正五子渾

恕尙華衡

皆以貪敗廣州十賢

三絕

宋令文工書冨文辭有勇力號三絕三子之問文章之悌蹻勇之懸精艸世謂三子各得父之一絕

奪袍

宋之問字延淸武后朝求爲北門學士不許作明河篇以自見云明河可望不可親願得乘槎一問津後遊洛南龍門詔從臣賦詩左史東方虯先成賜錦袍之問俄頃成以獻後嗟賞奪袍賜之與張說等撰三教珠英與沈佺期文成錦綉【見沈姓】與韋維稱一臺二妙與陳子昻等爲方外十友【見盧藏用】中宗朝爲修文

館學士【文藝傳】

元和風俗

宋綬字公垂少聰警外祖楊徽之雅愛之後以徽之遺恩召試中書眞宗奇其文久之再召試學士院授集賢校理時綬父臯直集賢院父子同在館閣世以爲榮王旦曰劉筠宋綬晏殊屬文有貞元元和風格四入翰林仁宗朝參大政謚宣獻子敏求字次道知制誥六年與李大臨蘇頌相繼繳還詞命世稱熙寧三舎人

編竹渡蟻

宋庠字公序初名郊仁宗命攺今名少時與弟祁逢一異僧曰小宋當魁天下大宋亦不失前名後十年大宋又遇之途僧曰公已活數萬命乎當爲大魁庠自計云北堂蟻穴爲大水所侵編竹爲橋以渡之必此也比唱名小宋第一章

獻太后謂弟不可先兄命大宋第一小宋第十後並入翰苑葉淸臣戱其更名公答詩云紙尾勤勤問姓名禁林依舊玷華纓莫驚書錄題臣向便是當時劉更生嘗奏事而衣帶寛誤墜文書於地不顧而行上呼內侍拾與之議者謂仁宗得人君體宋公得大臣體嘉祐中拜相封莒國公治平中封鄭國公謚元憲

修唐書

宋祁字子京父玘爲應山令夢人遺文選一部而生公故小字選郎仁宗朝知成都帶唐書刋修垂簾燃二椽燭婢夾侍和墨伸紙人望之如神仙皆知其爲修唐書也以翰林承防召還寄梁相云粉署重來憶舊遊蟠桃開盡海山秋寧知不是神仙骨上到鰲山最上頭謚景文

四卿堂

宋冝天聖中與陳侁藍承趙誠於泉州朱明院讀書後皆登科同時爲列卿故郡有四卿堂

十賢堂

宋彥建昌人仙都觀十賢堂李覯陳彭年曽子固子開子宣王無咎呂南公宋京鄧伯溫宋彥也皆郡之先逹

碎金

宋懋宗寄黃知命防州五十詩知命答云五十淸詩是碎金試教擲地有餘音方今臺閣稱多士且傍江山好處吟

漁樵笛譜

宋自遜字謙父南昌人號壺山詞筆絕髙嘗作驀山溪自述云壺山居士未老心先懶愛學道人家辦竹幾蒲圑茗椀靑山可買小結屋三間開一徑俯淸溪修竹栽教滿客來便請隨分家常飯若肯小畱還更薄酒三杯兩盞吟詩度曲風月任招呼身外事不相闗自有天公管著有詞集名漁樵笛譜

宋義知項梁必敗楚懷王以爲上將軍號卿子冠軍宋昌爲代王驂乘王卽位夜拜爲衛將軍領南北軍宋白淳化中與李至賈黃中呂蒙正蘇易簡同拜翰林扈蒙詩云五鳯齊飛入翰林白兩入翰苑凡二十年

宋琪字叔寶宋太平興國中位參政與至道九老【見李昉】

女徳婚姻

絳帳

宋氏韋逞母也家世以儒學稱受周官音義苻堅閔周官之學久廢乃就宋氏家立講堂置生員百二十人隔絳紗帳授業號文宣君

女學士

宋廷芳五女長若莘次若昭若倫若憲若荀俱警慧善屬文莘昭尢髙蕙澤靚妝不願事人欲以學名家若莘訓諸妹如嚴師著女論語十篇以韋文宣君代孔子以曹大家等爲顏冉貞元中李抱眞表其才徳宗召入禁中試文章並問經史大義帝咨美畱之宮中自是毎與羣臣屬和五人皆預人髙其風操呼之爲學士以若萃縂領祕書歷憲敬穆三朝皆呼爲先生後妃諸王公主皆以師禮見寶歷末若憲代司祕書

冰玉淸潤

宋司馬女妻傅侯李白有送傅八之江南序云前許州司馬宋公蘊冰淸之姿重傅侯玉潤之徳妻以其子鳯凰於飛潘陽之好斯爲睦矣

教子

宋氏白之族也適張氏親教督二子讀書客至輙於間聽之客與二子論文學政事則設肴饌或閒話諧謔則不設也二子奎亢後皆登第

蓬山不逺

宋祁過禦街逢內家車子有褰帷者曰小宋也祁因作鷓鴣天一曲落句云劉郎已恨蓬山逺更隔蓬山千萬重其詞傳逹禁中仁宗訪知呼小宋者後因與翰林語及小詞祁惶懼上曰蓬山不逺遂以贈之

朱輔有子幼孤舊友陳希亮以女妻之贍其母子終身

宋臯娶楊氏女【見楊氏】

宋玘娶錢氏生大小宋

屈宋沈宋

雍【角音京兆】

雍子楚人奔晉晉人與之鄐以爲謀主【襄卄六】雍齒漢祖封爲什方侯諸將曰雍齒且侯吾屬無患矣

雍陶唐詩人【見馮氏】

五寘

摯【古諸侯國摯畤之後】

摯恂京兆人漢永初中以儒術教授隠於南山不應徴聘名重關西【馬融傳】女妻馬融【見馬氏】

摯虞京兆人才學通博舉賢良晉武帝詔賢良防東堂防問虞對畢擢太子舎人以漢末喪亂譜傳多失乃撰族姓昭穆十卷奏之歷任光祿勲太常鄕

摯峻字伯陵隠山號山居士人爲之立祠【髙士傳】

季【徴音渤海陸終氏之子季連之後一云魯桓公第四子季犮之後】

宗卿

季友之孫行父謚文子文子子宿謚武子武子子紇謚悼子悼子子意如謚平子平子子斯謚桓子桓子子肥謚康子世爲魯正卿文子歷相三君無衣帛之妾無食粟之馬【國語】韓子聘魯宴於季氏有嘉樹焉韓宣子譽之武子曰宿敢不封殖此樹以無忘角弓【昭二】

金諾

季布楚人初事項羽羽滅漢髙召拜郎中後爲河東守文帝召欲以爲禦史大夫人言其使酒難近罷去曹丘生見之曰諺曰得黃金百斤不如季布一諾足下何以得此聲於梁楚間哉弟心爲任俠气蓋闗中

宏詞

季南壽宋紹興中貢院言慱學宏詞科有武進尉周麟之婺州教季南壽合格詔並與堂除

季產字子喬仕燕爲尙書子績季陵宋建炎中爲中書舎人

季績少有風節爲中庶子【並載記】

季無爲唐人與鄭仁傑隠居太白山

季錞字希聲江西詩中人【見呂氏】

知【晉知氏之後知氏其先與中行氏同出於荀林父自荀首始始分族稱知氏】

晉卿

知季謚莊子卽荀首也莊子子知藿謚武子武子子知盈謚悼子世爲晉上卿悼子子知躒謚文子爲下軍佐文子子知瑤謚襄子是爲知伯韓趙魏滅之三分其地

上書訟寃

知浹宋髙宗朝人好直言嶽飛以賓客待之飛下吏浹上書訟其寃秦檜怒並送獄

義【平原】

義縱漢武時酷吏也居官以鷹擊爲治爲長安令直法行治不避貴戚爲河內都尉道不拾遺爲定襄太守郡中不寒而栗

冀【角音渤海晉大夫卻芮食采於冀其後以爲氏北史有冀雋善書周文帝引爲記室】利【徴音河南漢有利幾利眞源得道爲眞人】賁【漢應璩薦賁伯偉表云賁琳稟性純和冝任以列曹之職晉有賁嵩淸操之士也】

八未

魏【鉅鹿周文王子畢公髙之後畢萬晉封於魏子孫以國爲氏畢萬子魏犫犫子絳絳子舒舒子成】

金石之樂

魏絳晉悼公任爲正卿言和戎有五利後鄭人獻女樂公以其半賜之絳於是始有金石之樂【襄十一】謚莊子

縂領眾職

魏相字弱翁漢地節中拜相縂領眾職甚稱上意與丙吉同心輔政視事九年薨封髙平侯圖形麒麟閣

虎觀講經

魏應字君伯經明行修漢永平初爲博士肅宗朝防諸儒於白虎觀講論五經同異上甚重之

宅相

魏舒字陽元少孤爲外家寧氏所養寧氏起宅相宅者曰當岀貴甥舒曰當爲外氏成此宅相年四十對防上第入爲尙書郎累遷爲鐘毓長史毓與參佐射舒常爲畫籌後令舒射容閒雅發無不中舉坐愕然魏文帝深器重之毎朝退目送之曰魏舒堂堂人之領防也晉武朝拜司徒舒有威重徳望祿賜散之九族家無餘財累表送章綬永退時論以三公辭榮善終未有如舒也年八十二

三代遺直

魏徴字成唐貞觀初拜諌議大夫上或引至臥內訪以天下事徴乃展盡底蘊凡二百餘奏無不剴切當帝心十漸一防上以列爲屏幛欲朝夕見之上曰人言魏徴舉止疏慢我視之更覺嫵媚耳唐栁芳以爲三代遺直封鄭公謚文貞圖形淩煙四子叔王叔琬叔璘叔瑜

薛魏

魏叔瑜善艸以筆意傳其子華及甥薛稷世稱善書者前有虞禇後有薛魏

故笏

魏謩字申之徴五世孫文宗因讀貞觀政要詔訪徴後楊汝士薦謩爲右拾遺起居舍人上問家書有存者乎對曰惟故笏在詔今上送鄭覃曰在人不在笏帝曰此笏乃今之甘棠宣宗朝拜相議事天子前規諷讜切上曰謩名臣孫有祖風年八十六薨贈司空

晝錦

魏元忠宋州人爲太學生髙宗召見目送之曰名不虛傳眞宰相也聖歷中拜鳯閣侍郎還鄕拜掃詔宰相諸司長官送於上東門上幸白馬寺送之賜錦袍一領銀千兩制曰衣錦晝遊在乎玆日散金敷惠諒屬斯辰中宗復位拜中書令

遺直遺愛

魏知古方直有雅才唐先天初爲侍中旣卒宋璟嘆曰叔向有遺直子產有遺愛兼之者其魏公乎封梁國公

聰眀尉

魏奉古初仕爲雍丘尉九日公宴有客艸序五百言奉古曰此舊文也援筆倒防之徐笑曰適覧記之耳由是知名時挺涖汴州召奉古前曰此聰眀尉也

耐久朋

魏同字和初與裴炎締交善保終始時號耐久朋則天朝同鳯閣鸞臺一品

長者

魏仁字道濟周世宗朝同平章事趙祖卽位進右僕射與鄭元昭有宿憾及大用以元昭典五郡人稱爲長者謚宣懿子咸信尙主

艸堂居士

魏野字仲先居東郊架艸堂有水竹之勝無貴賤皆白衣紗防見之岀跨白驢號艸堂居士好彈琴賦詩其詩有云棋進莫饒客琴生卻問兒松風輕賜扇石井勝頒冰洗硯魚吞墨烹茶鶴避煙宋太宗祀汾陰召之辭疾不至一日方教鶴舞俄報中使至抱琴逾垣而走以詩贄王文正雲從前輔相皆頻岀獨在中書十五秋西祀東封俱了畢這回好伴赤松遊防萊公鎭洛三邀不至遂冩刺訪之仲先葛巾布長揖議論騷雅相得甚懽曰盛刺不復還畱爲山間寶與萊公同遊陜郊僧寺後再到萊公詩用碧紗籠魏詩塵滿從行官妓以袖拂之仲先云若得時將紅袖拂也應勝著碧紗寵後與萊公詩云好去上天辭將相卻來平地作神仙子閒亦不仕號淸逸居士詩話多載爲仲先之號

八賢

魏瓘宋眞宗朝知廣州以築子城有功任五年有感懷詩云羸羸霜發一衰翁蹤迹年來類斷蓬萬里逺辭雙闕下一身長在眾人中螭頭輪對恩𨿽厚雉堞論功事亦空淮上有山歸未得獨揮淸淚灑春風又云人言嶺外無霜雪何事秋來亦滿頭文潞公采其詩呈進加龍圖學士尹天府廣州八賢堂【見潘美】

中興名將

魏勝字彥威少有勇力善騎射宋建炎初縣募弓弩手勝應募立大功官至武功大夫戰死於淮陰縣金人以金一兩易勝肉一兩與嶽飛劉錡李顯忠爲中興四將

間世眞儒

魏了翁字華父宋慶元中進士第三人謝恩詩云聖皇學問冨春秋當宇宵衣渴壯猷鶴立銀袍天北闕龍飛金榜殿西頭彤墀繆對三千字黃榜俄輸一二籌初學粗知存大體紛更要說洛陽羞公知紹興府詞雲間世眞儒斯民先覺以學問淵源之爲黼黻河漢之文甫晉陟於樞庭卽宏防於督府該慶典加恩詞云進思盡忠憂國家而如渇退不失正付軒冕於儻來號鶴山在靖州創鶴山書院聚友讀書行法俟命端平中除樞相謚文靖

魏顆亦犫子也爲大夫敗秦師於輔氏勲銘景鐘【國語】魏冉秦昭王母舅也四豋相位冨於王室封穰侯魏尙漢文朝爲雲中守上功幕府一言不相應【馮唐傳】魏朗字少英黨錮八俊中人魏延蜀名將也封南鄭侯

魏滂永和修禊中人成五言詩一首【見王氏】

魏泳之家貧躬耕好學不倦仕晉爲荊州刺史布衣時不以貧賤爲恥居顯位不以冨貴驕人魏收字伯起折節讀書夏月坐板牀隨樹陰諷誦以文章顯素輕薄人目爲驚蝴蝶齊河淸中拜右僕射

魏谷倚北京三傑中人【見吳少微】魏石至道九老中人

魏京髙安人宋天禧中第六人登第博學能文鄕裏稱爲魏夫子名所居坊曰儒榮坊

女徳婚姻

貞節

魏氏樊彥琛妻也值徐敬業兵起聞其知音令鼓箏魏曰夫亡不死而又逼我以管引刀防指軍伍彊妻之死焉

得

魏恱性沈厚有度量宣城公李孝伯見而重之以女妻焉後仕至濟陰太守以善政稱

魏娶房湛女幼有烈操有母儀法度能訓子【北史】魏知古有雅才蘇氏有女十人以長女妻之【見蘇氏】魏仁娶李溫玉之女

丙魏

象魏

費【羽音江夏】

葛陂龍杖

費長房汝南人東漢時爲小掾從壺公學仙後辭歸公與一竹杖曰騎此任所之旣至可投之葛陂又爲作一符曰以此主地上神乘杖湏防來歸自謂去家旬日而已十餘年矣以杖投陂顧視則龍也遂能鞭笞百驅使社公或一日之間人見其千里之外數處焉後失其符爲眾所殺

志慮忠純

費禕字文偉識悟過人仕蜀甞使吳孫權曰君天下淑徳必當股肱蜀朝岀師表云攸之禕允等此皆良實志慮忠純宮中之事冝悉以咨之爲尙書令子承黃門郎

黃鶴樓

費文禕得道登仙駕黃鶴返憇鄂渚故有黃鶴樓南軒記雲樓以山得名唐圖經何自而爲怪說也

費貽蜀人公孫述徴之佯狂以避述亡仕至合浦太守

費直東萊人治易長於卦筮

費詩仕蜀以直言左遷後蔣琬秉政以爲諌議大夫

費冠卿唐人登第母卒遂隠九華山不仕

費孝先宋至和初嘗遊靑城老人村壊其竹牀欲償其直老人曰成敗有數何償焉遂授以易

女徳婚姻

費氏蜀主之妃號花蘂夫人能詩有宮詞云日午殿頭宣索鱠隔花催喚打魚人蜀亡歸宋宋祖令賦詩云十重鐵甲夜城圍妾在深宮那得知四十萬人齊解甲寧無一个是男兒

費觀才識過人劉璋以女妻之璋母乃觀之族姑貴【陸終之後漢有貴遷爲廬江太守】

禦

茹【江夏】

茹法亮仕齊爲中書通事舎人勢傾天下【南史恩幸傳】茹法珍齊東昬朝爲制局監用事專國命【仝前傳】茹皓仕魏爲驍騎將軍弟聘安豊王延眀妹【北史】豫

豫讓晉人事智伯漆身爲癩吞炭爲啞欲刺趙襄子爲智伯報襄子曰義士也讓曰範中行氏以眾人遇我我故眾人報之智伯國士遇我我故國士報之【史記】

豫且漁者也漁於泉陽舉网而得神白龍下淸冷之淵化爲魚豫且射中其目龍上防於天帝伍子胥曰龍天帝之貴畜也豫且宗周之賤臣也

十遇

傅【商音淸河殷相傅說築於傅巖因以爲氏】

作霖

傅說有賢徳傅巖之下有水壊道常使胥靡築之說爲胥靡代築以供食殷髙宗夢得之用爲相書云若濟巨川用汝作舟楫若歳大旱用汝作霖雨若作酒醴爾惟麹糵若作和羮爾惟鹽梅莊子云說乘東維騎箕尾而比於列星

臺閣生風

傅字休奕晉武帝朝爲司校尉毎有奏劾或值日暮捧白簡整簮帶疏踴不寐坐而待旦貴遊懾伏臺閣生風

癡兒了事

傅咸字長虞子也風格峻整晉惠朝楊駿秉政咸數侵之駿弟濟與咸善與之書曰每事欲了生子癡了官事官事未易了也爲禦史中丞

冰淸玉白

傅渾仕晉爲襄邑令江革頌云乃冰其淸乃玉其白風抗其髙云垂其澤君有遺愛民有遺思

書簏

傅迪仕晉爲右丞廣讀書籍不解其義劉桞云卿可謂書簏

傅聖

傅琰字季珪仕宋爲永康令遷山陰縣謂之傅聖父僧祐爲山陰令有能名父子著績世傳諸傳有理縣譜子孫相傳不以示人子翽爲吳令遷山陰令亦有能名

聰眀學士

傅昭字茂逺袁凱曰此兒神情不凢必成佳器丹陽尹袁粲辟爲郡主簿使諸子從之受學稱爲聰眀學士梁天監中爲黃門侍郎兼禦史中丞

臨水觀影

傅大士生傅宣慈家娶劉氏嵩頭陀命臨水觀影乃見圓光寶蓋大士笑而悟梁天監中講經九鳯山下

天下士

傅霖少與張詠同學張顯逹求霖三十年不得晚守宛丘有被褐騎驢扣門大呼曰語尙書靑州傅霖求見公曰傅先生天下士昔何隠今何岀霖曰子將去矣來報子公曰詠亦知之後一月薨

校書

傅卞宋景祐中爲國子博士與王陶趙彥若孫洙並任館閣編校書籍治平中知諫院除寶文待制

金玉君子

傅堯兪字欽之十歳能文未冠及第宋元祐中拜中書侍郎名重朝廷風節凜然大皇大後曰傅侍郎淸直一節終始不變金玉君子也司馬公曰淸直勇三徳吾於欽之畏焉邵雍曰至淸而不矯至直而不激至勇而能溫此爲美爾孟州濟源孫有別業作艸堂坡有詩云微官共有田園興老罷方防退隠廬栽種成陰十年事倉皇求買萬金無謚獻簡三老堂【見劉摯】

飲月

傅大詢字公謀宋詩人飲月云酒滿金樽月滿輪月沈輪影在金樽更深坐久詩喉渴一舉金樽和月吞新霜云瓊宮靑女妝初試錦幄佳人睡未知但見玉童呵手道破寒惟有酒相冝

死節

傅察字公晦堯兪猶子也生而秀頴好學晨夕不懈宋宣和中爲接伴使時金人已渝盟境上遇金太子左右促使拜白刃如林公曰死則死耳後燕山遇害贈徽猷待制謚忠肅三子自彊自得自修

至樂齋

傅自得少負文名三應博學宏詞科尢袤序其文集雲英偉蓋世之才超邁不羣之器不能與世俯仰其人气骨雄壯波瀾浩有至樂齋文集淳熙中爲宣城太守二子伯壽伯誠聮第伯壽仕至樞密伯誠仕至侍郎除集撰知建寧

傅寛漢祖定元功十八人位次寛第九封陽陵侯傅介子漢元鳯中使大宛斬樓蘭王封義陽侯傅喜字稚遊哀帝朝丁傅二家驕侈喜獨謙退守節上賜黃金百斤以光祿大夫養病封髙武侯傅俊字子衛漢雲臺二十八將中人封昆陽侯傅毅字武仲漢章帝朝爲蘭臺令史與班固賈逵共典校書著詩賦頌誄連珠凡二十八篇封眀進侯傅縡七歳能讀古詩後仕陳爲祕監掌詔誥爲文典麗

傅永字修期有气幹拳勇過人仕元魏拜中書博士帝曰上馬能擊賊下馬作露布惟傅修期耳

傅奕唐武徳中爲太史令上防請除佛法蕭瑀不能詰如其奏病不問醫自志云傅奕靑山白雲人也以醉死

傅遊藝謟事武后一年曆衣靑緑緋紫時謂四時仕宦

傅忠孝仕唐爲大史令以知星顯【見姜氏】

傅防工文坡贈云窈眇文章冝和寡崢嶸肝肺亦交難

女徳婚姻

重侯累爵

傅昭儀父早卒母適鄭氏昭儀納漢元帝宮中得幸生定陶共王共王子欣是爲哀帝由是丁傅之家重侯累爵

金石人

傅楫字元通嘗從學於陳襄襄曰金石人也以其女妻之宋徽宗朝爲中書舎人

傅自得未成童時賦玉界尺詩語意警拔李公邴異之許妻以女【見前】

傅咸頴異嚴氏見之曰此千里駒也以妹之女妻之【見嚴氏】

傅察少秀頴趙淸獻以女妻之

傅侯娶宋司馬之女

師傅太傅賢傅

顧【羽音武陵顧伯夏殷侯國也子孫以國爲氏】

琴書

顧雍字元嘆從蔡伯喈學琴書以爲伯喈所嘆因以爲字仕吳爲相十九年孫權曰顧公在坐使人不樂其見憚如此封醴侯長子邵邵子譚承少子濟濟子裕譚字子黙弱冠與諸葛恪爲太子四友後領尙書事

羽扇麾軍

顧榮字彥先吳平與陸機兄弟入洛時號三俊拜尙書郎廣陵相陳敏反假榮丹陽內史榮以白羽扇麾之其軍自潰因名麾扇楊修詩云羽扇一揮風偃艸防勲多謝顧丹陽晉元帝以爲散騎常侍史臣云顧榮賀循等並南金赤箭世冑髙門典憲資其刋緝帷幄佇其謀猷

吾家麒麟

顧和字君孝總角便有淸操族叔榮器之曰此吾家麒麟興吾宗者必此子也周顗嘗指和心曰此中何所有徐答曰此中最是難測地顗稱之仕晉爲尙書令

蒲栁弱質

顧恱之字君叔與晉簡文帝同年而髮白帝問之對曰松栢之姿經霜猶茂蒲栁之質望秋先零爲尙書左丞

三絕

顧凱之字長康小字虎頭有才气工畫而癡時稱其有三絕才絕畫絕癡絕也毎食甘蔗自尾至本云漸入佳境晉桓溫引爲大司馬參軍父悅之

晝日垂簾

顧顗之字偉仁仕宋爲山陰令禦繁以約晝日垂簾門階閒寂遷湘州刺史謚簡子孫憲之

顧建康

顧憲之字士思宋元徽中爲建康令淸儉彊力都下飲酒而醇防者號爲顧建康言其淸且美也仕齊爲衡陽內史王煥到郡嘆曰顧衡陽之化至矣由是遷吏部郎中宋時祖覬之爲吏部列植嘉樹曰此爲憲之植耳至是果然

讀書堆

顧野王字希馮吳郡人七歳讀五經九歳能屬文天文地理卜筮虫篆奇字無所不通撰玉篇及輿地誌今秀州有顧亭湖野王讀書堆仕梁歸陳爲黃門侍郎

顧況唐詩人白居易少時以詩投況況戱曰長安物貴居大不易及見原上艸篇曰有句如此居亦何難顧少連字夷仲初仕爲登封主簿邑有虎暴少連移文嶽神虎不爲害唐貞元中權禮侍持笏擊姦裴延齡也

顧云幼與杜荀鶴殷文圭同業九華山【又見羊昭業】顧臨宋熙寧中以館職王存顧臨同編修經武要略

女徳婚姻

顧【闕】娶張妹濟尼曰顧家婦淸心玉映自是閨房之秀

顧歡字景恰隠天臺山開館聚徒齊永眀中徴爲大學博士不就見朱巽之有志節以女妻之【南史隠逸傳】顧協字正禮淸介有志操仕梁爲廷尉少聘舅息女及母亡免喪後不復娶年六十餘此女猶未他適協義而迎之卒以無嗣

眷顧三顧顧諟左顧周郎顧

諭【羽音江夏】

捫膝先生

諭汝礪字迪孺靖康初爲祠部員外郎不附和議遂掛冠號捫膝先生初自京師入見上命赴都堂與李綱語綱大奇之紹興九年召對首論願革文章骫骳之習還西京典雅鴻奧之風起中興博大混一之气上嘉納之下所奏付中書後直祕閣

西洛淵源

諭樗宋紹興中趙鼎喜伊川之學伊川門人皆進用曰桐廬諭樗眞其人也薦除正字王居正行誥詞云頃窮西洛之淵源遂見古人之大體

忠義傳

諭良能字叔奇宋淳熙中爲國子監簿進忠義傳起於戰國王蠋終於五代孫晟上下一千一百年所取一百九十人凡二十卷乞頒之武學上曰忠臣義士誠可表厲風俗

去婦

諭氏張孝祥之妻也事舅姑不豫竟至仳離孝祥作木蘭花寄之有玉簮中折覆水難收之句

諭歸仕東晉撰西河記三卷

諭希仕南齊請用釋奠先聖先師禮樂

諭鳬謁杜紫微不遇曰我詩無綺羅鉛粉冝不售路【商音內黃黃帝封其支子於路子孫以國爲氏】

截蒲

路溫舒東里人父爲裏監門使溫舒牧羊溫舒取澤中蒲截以爲牒編用冩書受春秋通大義舉孝亷爲山邑丞遷廷尉史漢地節中上尙徳緩刑一書仕至臨淮太守

太液講書

路隋字南式唐穆宗朝爲翰林學士與韋處厚掇六經粹要題爲六經法言凡二十篇上之與處厚入太液亭侍講講闗睢洪範文宗朝同平章事

十年至相

路巖字魯瞻年少自監察入翰林崔曰路十如今便入翰林如何到老不岀長安城十年至宰相唐咸通初同平章事時年三十六後兼中書令

路僑如事梁孝王侍遊於忘憂之館爲鶴賦

路邕仕元魏爲魏郡太守涖政淸勤岀家粟賑貧與張恂宋世景等同良吏傳【北史】

路去病仕北齊爲侍禦史與崔伯謙等同循吏傳【北史】路嗣恭仕唐爲蕭闗令考績爲天下最宗以爲可嗣漢魯恭因賜名官至兵尙書封冀國公

路徳延數歳能詩賦芭蕉云葉如斜界紙心似倒抽書

路振宋淳化中登第時小錄用綾人謂之五金花帖後知制誥文詞溫麗有唐人風

義路季路仕路

步【羽音平陽晉大夫步陽之先食采於步因氏焉】

步叔乘字子車孔門弟子贈淳於伯贊云親炙避席惟諾趍隅發微淹博雅道是扶

種

步隲字子山漢末避難江東與衛旌同年相善俱以種瓜自給共修刺奉瓜獻焦徵羗坐隲旌於牖外以小盤飯食之旌不能食隲曰吾貧賤主人以貧賤遇之當何所恥仕吳爲中郎將後爲丞相

步協仕吳爲撫軍盡忠於國通逹治體

步闡仕吳爲西陵督後降晉

度

度尙字博平漢桓帝朝除上虞長爲政嚴峻發摘姦非吏民謂之神眀曹娥投江尙憐而葬之命邯鄲子作碑黨錮八廚中人官至荊州刺史

遇【姓苑云東筦有遇氏漢有遇衝爲東安太守】

十二霽

衛【羽音河東周文王子康叔封於衛子孫以國爲氏】

無他腸

衛綰醇謹漢文臨崩屬孝景帝曰綰長者善遇之景帝立以綰爲廉忠無他腸遷禦史大夫拜爲丞相

封侯骨

衛靑字仲卿微時有一鉗徒相之曰貴人也當封侯漢武朝凡七岀徵匈奴立大功封長平侯益封八千七百戶三子伉不疑登皆封侯

一臺二妙

衛瓘字伯玉晉咸寧初加侍中時索靖爲尙書郎俱善艸書號一臺二妙子恆工艸爲四體書勢恆子璪玠

眀珠照人

衛玠字叔寶風神秀異總角乘羊車入市見者以爲玉人其舅王濟嘆曰珠玉在側覺我形穢又曰與玠遊若眀珠在側朗然照人王澄王王濟並有盛名世云王家三子不如衛家一兒好談理王澄毎聞其言嘆息絕倒時語曰衛玠談道平子絕倒至建業人士觀者如堵年二十七卒時謂玠被人防殺仕晉爲太子洗馬

玉麟符

衛字文升仕魏爲京兆尹文帝曰闗右之任一委於公乃賜玉麟符以代銅獸【北史】

衛宏字敬仲漢建武中從謝曼卿受詩學得風雅之防

衛臻字公振仕魏爲吏部尙書文帝目之曰天下之珍

衛旌與步隲俱以種瓜自給【詳步氏】

衛大經卓然髙行防於易人謂之易聖武后召之不就

魏次公舉進士潘炎曰國器也唐貞元中翰林學士

衛太素宋景徳二十四賢中人【見邊氏】

女徳婚姻

孝女

衛孝女絳州人字無忌父爲衛長則所殺後從父延客長則在坐無忌抵以甕殺之詣吏請就刑唐太宗特免其罪賜之田宅以禮嫁之

五可

衛瓘女晉武帝將納爲太子妃曰衛公女有五可種賢而多子美而長白

冰淸玉潤

衛玠妻父樂廣有海內重名時以爲婦翁冰淸女壻玉潤玠妻先亡山簡見而重之曰戴叔鸞嫁女惟賢是與不問貴賤況衛氏權貴門戶令望之人乎於是以女妻之

衛少兒衛靑之姊爲平陽侯侍者與霍仲儒通生去病

衛敬瑜娶姚玉京【見姚氏】按南史云衛瑜娶王整之姊瑜早卒王氏截耳守志

衛颯漢建武中爲桂陽守下車修庠序之教設婚姻之禮期年民從其化

衛仲道娶蔡邕之女

精衛武衛放虎自衛

惠【商音扶風周惠王支孫以謚爲姓】

漢有惠乘爲交趾太守

芮【徴音平原周芮伯之後芮伯字良夫作桑柔之詩】芮彊仕漢爲鉅鹿太守

芮曄宋人因賦牡丹詩忤秦檜得謫檜死再和牡丹韻云寧令漢社稷變作莽乾坤起爲江西漕芮國器仕宋爲祭酒諌孝宗用兵曰陛下爲數文腥手錢所作

芮國瑞仕宋爲桐川簿過倪偁曰與我遊者皆有歌詩然珠玉之賜不如藥石之贈公曰建平吏黠民姦子何以處之曰以嚴馭吏以恕待民奉公以勤律身以儉交同僚以誠暇日讀吾所未見書以增其所未至公善之

計【京兆】

計然名研範蠡之師也蠡旣雪防稽之恥嘆曰計然之防十越用其五而得志今吾欲用之家乃之陶治產致鉅萬爲朱公【史記貨殖傳】

計氏張魏公母夫人也計有功居魏公幕府紹興中遣詣行在奏對獻所著晉鑑

薊【內黃】

薊子訓漢建安中人見在長安與一老翁摩挲銅人曰適見鑄此近五百歳矣時呼爲薊先生【方術傳】厲【角音景陽齊厲公之後漢有厲溫爲魏郡太守封義陽侯吳孫皓以孫秀奔魏攺姓厲】桂【天水漢有桂褒爲楊州刺史唐有桂仲武爲永寧令】

氏族大全卷十七﹤子部﹐類書類﹐氏族大全﹥

欽定四庫全書

氏族大全卷十八

十四泰

蔡【徴音濟陽周文王子蔡叔度生子曰仲封蔡子孫以國爲氐】

金印紫綬

蔡澤燕人少時問相於唐舉舉曰先生曷鼻巨肩魋顏蹙膝攣手吾聞聖人不相殆先生乎澤曰冨貴吾自有不知者壽耳舉曰從今以往四十三歳澤笑謂禦者曰吾躍馬食肉懷金印結紫綬冨貴四十三年足矣爲秦昭王相

儒宗

蔡義漢昭帝召見說詩悅之後以爲相封陽平侯史云義以儒宗居相位坐持祿保位被譏

至孝

蔡順字君仲汝南人以至孝稱母噬指而心動伏母棺而火滅橰朽藤生遇雷泣冡漢建武初太守韓崇召爲東閣祭酒

焦尾琴

蔡邕字伯喈性至孝三世同居漢熹平中與賜奏定六經文字自書冊鐫碑立於太學門外觀視摹冩者車乘一日千餘因避患往來吳防吳人有燒桐以防者邕聞火烈之聲知其良材因請裁以爲琴有美音其尾焦名焦尾琴漢末董卓辟之署祭酒遷侍禦史又遷侍書禦史又遷尙書三日之間周曆三臺所著詩賦碑節書記等作凡百四篇傳於世後以卓黨死獄中

蔡侯紙【出宧官傳】

蔡倫字敬仲有才學言自古書契多編以竹簡其用縑帛書者謂之紙縑倫始用樹膚麻頭敝布魚网爲紙天下咸稱蔡侯紙今耒陽縣北有漢黃門蔡倫宅宅西有石臼云是倫舂紙臼也漢和帝拜爲中常侍元初中封龍亭侯

蔡克兒

蔡克字子尼山簡與王衍書曰子尼今之正人衍曰山子以一字拔人子謨字道眀嘗戱王導導曰吾往與羣賢遊何曽聞有蔡克兒邪晉康帝朝謨位司徒

宰相器

蔡齊字子思神色眀秀須眉如畫宋祥符八年防進士上夜夢有菜一苖與殿基相髙及齊爲狀元上喜曰得人矣試天下如置器賦有云安天下於覆盂其功可大上曰宰相器也公喜飲賈存道上詩云聖君恩重龍頭選慈母年髙鶴髮垂君寵母恩俱未報酒如成病悔何追公自是非賓客不對酒喜薦士如楊偕郭勸劉隨等皆爲當世名臣仁宗朝大拜謚文忠

江南夫子

蔡用之筠州人宋天禧中豋第上萬言書上喜曰自朕有天下奇才偉器未有如用之者岀其文以示諸學士曰此江南夫子也

三歳奇童

蔡伯禧【一作伯倫】宋眞宗朝試童科對上誦書歳未二周故號三歳神童賜詩云七閩山水多材俊三歳神童岀盛時家世應傳淸白訓嬰兒自得老成資初能學步來朝闕方及能言解誦詩更朂孜孜圖進益靑雲千里有前期授校書郎春宮伴讀

四賢三諌詩

蔡襄字君謨文章淸粹工小楷艸書歐公以爲獨步當世宋慶曆初歐公王素張方平除諌官公作詩云禦筆新除三諌官喧傳朝野競相當年流落丹心在自古忠良得路難必有謀猷禆帝右直湏風采動朝端世間萬事皆塵土畱取功名久逺防三人以詩薦於上未幾除公知諌院先是歐公範公餘靖尹洙坐貶公作四賢一不肖詩以記其事故王十朋詩云四賢詩岀人增气三諌章成國有光終端眀殿學士

徳政碑

蔡襄知福州時聘周希孟以經學授學者延見處士陳烈尊以師禮而鄭穆陳襄方以徳行著稱公皆折莭下之公去閩人相率詣州請立徳政碑公嚴毅忮刻鎭福唐時陳烈往見而不入謁畱題津亭雲溪山龍虎蟠六月夜衾寒殷勤囑舟子移棹過前灘公見之少霽威洗位八座椹侍從橚樞師言敷言諒詵六人俱豋第皆公之諸孫也

藩邸舊人

蔡抗字子直宋嘉祐中中甲科英宗在藩邸深器重之卽位召對語之曰卿朕故人勿以常禮自疏也除工待

玉闗人老

蔡挺字子正抗弟也宋仁宗朝從冨弼使契丹久畱邊作詞有應念玉闗人老之句治平中召拜樞副謚敏肅

無爲居士

蔡諲字伯恭筠州人宋元祐間家居不仕築義方書院有志於學者給之以三十人爲率築圃植花木爲遊憇所號無爲居士邑有訟不訴之官而決於諲有王烈之風年八十一子眀發紹聖中何昌榜及第官至議郎

東郭居士

蔡曽字子飛淹貫經史少爲太學生宋至和中丞相劉沆館之以訓諸生欲以郊祀恩例官之不就而歸爲南園植花木山谷爲作南園記有云學問之澤不加於民而孝友睦於子弟文章之報不華於身而輝光發於艸木於竹中作堂曰靑玉據羣山之防作亭曰翠光因髙

作閣曰冠霞宴居之齋曰樂靜經行之亭曰浩然所居類市隱揔其地曰南園自號東郭居士

三年博士

蔡肇字天啟長於歌詩爲博士三年不遷因和人治字韻云先生萬古名何用博士三年冗不治和秦少遊詩云願同籍湜輩終老韓公門宋大觀末召除中書舍人張天覺薦之

蔡千秋受榮廣春秋及詩以授劉向漢宣朝給事中

蔡勲好黃老王莽徴用之勲以不事二姓逃入山不仕

蔡衍字孟喜少明經以禮譲化鄕裏漢八顧中人蔡裔有勇气聲若震雷有二盜入室裔撫牀一呼二盜俱殞

蔡廓字子度宋廢帝以爲吏尙書廓曰我不能爲徐羨之書楮也

蔡凝字子居博渉經傳尢工艸常端坐西齋自非名流罕與交接陳大建初除吏侍

蔡允恭唐瀛洲十八學士中人【見房氏】

蔡劍唐末仕至散騎常侍子郊爲行營判官沒王事蔡嶷宋崇寜中魁多士初爲太學錄有李元亮者忽之後公自給事中岀臨和州先造元亮之館元亮作啟謝焉

蔡元定字季通號西山晦庵門人也補晦庵禮書後卷

女徳婚姻

辧琴

蔡琰字文姬邕女也小年能辧琴之斷初適衛仲道爲胡騎所獲在胡中二十年生二子曹操素與邕善遣使以金璧贖之再嫁董祀祀爲屯田都尉犯法當刑文姬蓬首徒行詣操請罪文辭淸辧祀獲免操問汝家多書能識之否曰亡父賜書四千餘卷罔有存者今所誦憶才四百餘篇乞給紙筆眞艸惟命於是繕寫送呈文無遺語

甘貧苦

蔡氏職方郎中蔡巽之女適劉道原道原苦學家窶十月無寒具蔡氏與甘貧苦道原在庭恱親以孝蔡之助也封安平縣君

再婚

蔡興宗仕宋爲尙書妻劉氏早卒一女防外甥袁顗妻劉氏亦死一子防名彖顗母乃興宗之姊躬自撫養二防欲爲婚姻大眀初詔興宗以女與南平王敬獻爲婚而彖亦他娶其後彖娶不終敬獻遇害蔡氏無子嫠居遂適彖

碧雞材

蔡襄娶葛常之祖姑淸源君已而赴漳南幕常之曽祖通議贈詩云藻思舊傳靑管夢哲科新試碧雞材乍依仲寶蓮花幕更下溫郎玉鏡防

蔡大寶一女擇配見栁莊有逺量曰襄陽水鏡遂妻之

蔡齊女妻劉庠

蔡子飛娶山谷之姑蔡天申娶張方平之女與王鞏爲友壻

蔡懋持正之子也爲馮當世之壻

蔡襄母有賢行仁宗特賜冠帔以寵之

適蔡下蔡上蔡【見謝氏】

賴【徴音穎川春秋時有賴國其後以國爲姓】賴先仕漢爲交趾太守

賴仙芝宋紹聖間人坡詩序云正月二十四日與兒子過賴仙芝王原同遊羅浮道院及西禪精舍賴好古宋紹興中奏事行在上曰布衣賴好古上書言防賊事頗有理趙鼎奏云大槪以招安爲非艾【商音天水齊大夫艾孔之後】

艾君嶽州天嶽山昔眞人艾君居之石崖壁立有篆文

艾頴宋幹徳初上命擇廷臣頴中首選以工侍致仕

艾仲儒宋至道中兩浙運使劉文質入奏部內官有艾仲儒髙輔之李易直梅詢髙貽慶姜嶼戚綸等八人有治績並降璽書褒諭

艾預宋眞宗朝赴鄕舉遇一村儒曰此行登第矣有書一卷授君乃左傳第十冊曰冝熟此取冨貴防李愚知舉試鑄鼎象物賦事在卷中一揮而就遂擢甲科後官至戶侍致仕

艾宣鐘陵人工畫花竹翎毛孤標雅致別有風格東坡有詩詠其畫四軸

未艾耆艾徴艾口艾艾

十五卦

祭【徴音大康周公弟五子祭伯子孫以國爲民左傳注云祭仲初爲祭封人掌封疆者後以爲氏】

雅歌投壺

祭遵字弟孫爲人廉約賞賜盡與士卒家無私財身衣韋袴布被範升奏云遵爲將軍取士皆用儒術對酒設樂雅歌投壺𨿽在軍旅不忘爼豆帝毎笑曰安得憂國奉公之臣如祭徵虜者乎封潁陽侯圖形雲臺

臥鼓邊亭

祭彤字次孫有勇力能貫三百斤弓漢建武中拜遼東太守在職幾三十年臥鼓邊亭熄烽幽障永平中徴爲太僕賜錢百萬

蒯【晉大夫蒯得之後】

蒯徹【漢書避武帝諱作通】齊辯士也論戰國時說士權變序其說凡八十一首號曰雋永

蒯恩字道恩膽力過人仕晉爲龍驤將軍建黃州橫江館杜牧詩云孫家兄弟晉龍驤馳騁功名業帝王畢竟江山誰是主蒼磯空屬釣魚郎宋初封都鄕侯蒯鰲善屬文以理趣爲本居鄕飲博與諸葛防盧絳號廬山三害晚莭自厲風操尙信義嘗蓄龍尾硯友人欲之而不言鰲亦心許而未與一日友人不告而去乃徒步追及送硯而還仕南唐爲殿中丞蒯亮仕南唐爲海州錄事防軍多與徐鉉往還亮受代鉉送以詩云昔年聞有蒯先生二十年來道不行抵掌曽談天下事折腰猶有俗人情老還上國風光薄貧理歸裝結束輕遷客臨流重惆悵晚風黃葉滿都城

介

介之推晉文公從者也文公復國之推不言祿祿亦不及遂隠而死文公求之不獲以綿上爲之田以旌善人【僖廿四】琴操作介子綏

介象學道得仙

介琰

十八隊

戴【徴音譙國宋戴公之後以謚爲氏】

大戴小戴

戴徳字延君兄之子戴聖字次君同受禮於後蒼徳刪禮記爲八十五篇號大戴禮聖又刪爲四十九篇號小戴禮徳爲信都太聖以博士論石渠徳以授徐良聖以授橋仁楊榮並家世傳業【西漢儒林】

重席

戴慿字次仲習京氏易漢建武中正旦朝賀上令能說經者相詰難其不通者輙奪其席以與通者慿遂重五十餘席京師語曰解經不窮戴侍中

闗中大豪

戴良字叔鸞東漢逸民也才髙倨傲議論尙奇曰我獨步天下誰與爲偶入江夏山中優遊不仕父遵字子髙多財好施食客常三四百人語曰闗中大豪戴子髙

賢良第一

戴封字平仲東漢末對賢良防第一拜議郎遷西華令蝗不入界歳旱積薪自焚火起而雨遷中山相

琴書自娛

戴逵字安道常以琴書自娛太宰武陵王晞聞其能琴遣人召之逵對使者破琴曰戴安道不能爲王門伶人晉太康中累徴不至二子勃顒隠居不仕並有髙名【隠逸傳】雪夜訪戴【見王氏】

了了令史

戴碩防稽人也家貧三子延壽延興法興並能修立山陰有陳戴者家冨積錢三千萬鄕人云戴家三兒敵陳戴三千萬錢法興好學初爲尙書令史彭城王於尙書中覓了了令史得法興以爲記室宋武卽位以爲南臺侍禦史兼中書通事舍人甚見親待門外成市家累千金【恩幸傳】

言若湧泉

戴胃唐初爲秦王府參軍後太理少卿缺太宗曰冑淸直其人也參處法意至析秋毫言若湧泉上益重之遷尙書左丞子至徳

飛白之寵

戴至徳唐幹封中除西臺侍郎髙宗爲飛白書賜之曰泛洪源俟舟楫遷右僕射父子相繼世詫其榮戴洪正唐人毎得密友書於編簡號金蘭簿

戴嵩善畫有藏嵩鬭牛者以錦系肘自隨

戴松饒州童子也十歳能誦書宋紹興中免文解戴蒙宋慶曆中賈黯榜登第時翰林孫抃知舉戴述與弟迅俱以文學稱【虎】二戴

戴復古字式之號石屏有詩行世趙嬾庵姚雪蓬爲選父敏才號東泉子亦工於詩

婚姻

擇行義

大戴記云娶妻嫁女必擇孝弟世世有行義者是則子孫慈愛孝弟不爲暴故鳯凰生而有仁義之性虎豹生而有貪戾之心戒之哉

練裳竹笥

戴良嫁女惟賢是與不問貴賤五女並賢皆練裳竹笥木履以遣之

戴逵師事徴士範宣於豫章宣異之妻以兄女愛戴訪戴

代

代淵字仲騫宋朝舉進士爲汜水主簿不赴退居靑城山著書爲樂

二十震【二十三問附】

藺【中山晉韓厥支孫仕趙食采於藺因氏焉】藺相如仕趙初爲舍人奉璧入秦易城秦畱趙璧無意償城相如紿取璧卻立倚柱怒發上衝冠曰今臣頭與璧俱碎於此桂矣睨柱欲擊秦王辭謝相如全璧以歸趙王拜爲上卿與廉頗爲刎頸友漢司馬長卿慕其爲人攺名相如

藺仁基仕唐爲並州刺史

靳【徴音河西】

靳尙楚幸臣妬屈子之能與上官大夫共譛毀之靳歙漢祖定元功十八人位次歙第十封信陵侯靳恆唐景龍中爲侍禦史

愼【天水】

愼到韓大夫務刑名之學所撰四十二篇申韓稱之愼條仕晉爲東陽太守愼錢仕宋爲國子博士愼氏毗陵人儒家女也唐末適嚴灌夫無子岀之愼氏毅然登舟畱詩別云當時心事已相闗雨散雲收一餉間便駕片防從此去不堪重到望夫山夫婦如初【唐宋遺史】

印【角音馮翊鄭穆公子印之後】

印叚字子石鄭大夫鄭伯享趙孟子石賦蟋蟀趙孟曰善哉保家之主也【襄三十七】子癸

印癸字子栁鄭六卿餞韓宣子於郊子栁賦籜兮宣子曰二三君子皆數世之主也【昭十六】

晉【徴音平陽晉國子孫因以爲氏】

晉鄙仕魏爲將軍守鄴公子無忌奪其兵以救趙員【宮音平涼】

員半千字榮期幼通書史舉童子長事王義方義方曰五百年一賢人生子冝當之因名半千凡舉八科皆中唐咸亨中上書自陳曰陛下何惜玉階方寸地不使臣披露肝膽乎歷事五君有淸白節年老不衰樂山水自放睿宗朝封平原郡公

員嘉靜唐開元中張嘉貞薦苖延嗣呂太一崔訓及嘉靜皆位淸要時語曰令君四俊苖呂崔員

員結唐貞元龍虎榜中人【見齊姓】員寓唐徳宗朝爲殿中侍禦史

卄五願【二十八翰附】

頓【周末有頓弱縱橫士也秦王資頓子萬金破散六國合從】頓起宋熙寧中爲教授與東坡相往來倡和坡答起有云側聞頓夫子講道岀新貫又殿廬直宿眞如夢猶記夏時防萬言【起及第時坡爲殿後編修官】漢有頓肅爲卲陽長

萬【商音扶風畢萬之後一云芮伯萬之後以字爲氏】萬章孟子弟子難疑答問以發眀道徳仁義之言萬修漢雲臺二十八將中人咸際風雲之防封槐裏侯

萬璫唐貞元龍虎榜中人【見齊氏】

萬敬儒三世同居喪親廬墓刺血冩浮屠書手斷二指復生所居曰成孝鄕唐宣宗大中年間表其家【韋女傳】

萬頃汀州童子也宋紹興中召見內殿時方十歳記誦經史子書如流賜文林郎

鉅萬畢萬鄭百萬

叚【徴音京兆三輔決錄云叚幹木之子隠如入闗去幹字爲叚氏一云鄭共叔叚之後以字爲氏】

取卿相

叚防宗字子松漢竟寧陽朔中兩爲西域都防谷永閔其老與書云若子之才可優遊都城取卿相何必勒功昆山之側元延中賜爵闗內侯

涼州三眀

叚熲字紀眀初舉孝廉與皇甫威眀張然眀並知名顕逹京師稱爲涼州三眀漢建寧初破羗有功遷司校尉

眞將軍

叚志少驍果唐貞觀中衛章武門上夜遣使至志拒曰軍門不夜開示以手詔曰夜不能辧上笑曰眞將軍封褒國公子建中興榮昌二郡建中子文昌

禱而雨

叚文昌字墨卿唐長慶初爲翰林學士上屢召入思政殿顧問至夕乃岀拜相文宗立徙帥荊南或旱檜解必雨或久雨岀遊必霽民歌曰旱不苦禱而雨雨不愁公岀遊子成式博學彊記多奇篇祕籍著酉陽雜爼書

舉笏擊賊

叚秀實字成公六歳母病勺飲不入口七日號孝童唐建中初召爲司農卿朱泚反遣銳師襲奉天秀實倒用司農印以追其兵眀日奪源休象笏前唾泚面大罵舉笏擊之中顙流血蔑面興元初詔贈太尉謚忠烈子伯倫爲觀察使孫

嶷珂

夢鳯

叚少連字希逸初生時其母夢鳯集於庭宋眞宗朝舉服勤辭舉科後爲三司度支使終龍圖直學士叚規韓康子相也請致邑以驕知伯【史記】

女徳婚姻

叚儀仕燕爲光祿大夫二女長字元妃婉惠有操嘗謂妹季妃曰我終不爲庸人妻妹曰我亦不爲庸人婦後慕容垂納元妃慕容徳納季妃俱爲後

錦叚欵叚【馬】片叚

灌【睢陽古諸侯斟灌氏之後以國爲氏】

灌嬰漢祖定元功十八人位次嬰第十八班固泗水亭銘載在第九封潁陰侯號昌文君文帝朝拜相

灌夫字仲孺父張孟爲灌嬰舎人得幸故防灌姓爲灌孟吳楚反孟戰死仲孺奮曰願取吳王之頭以報父仇由此名聞天下喜任俠結交豪傑家累數千萬食客日數十百人潁川兒歌曰潁水淸灌氏寧潁水濁灌氏族性剛直使酒終以此敗漢武朝入爲太僕

灌賢漢武朝封臨汝侯

絳灌漑灌

貫

貫髙爲趙相時張敖【張耳子】爲趙王漢祖過趙倨慢髙潛有異謀趙王不聽後髙能眀王不反自絕吭死貫支仕東漢爲西羌校尉

魚貫該貫條貫

三十諌【三十二霰附】

諌【周禮有司諫氏子孫以官爲氏漢有諫忠爲侍書禦史】晏【齊公族晏弱桓子之後】

解驂

晏嬰字平仲桓子之子齊景公以爲相食不重肉妾不衣帛一狐裘三十年越石父賢在縲紲之中晏子解左驂贖之以爲上客太史公曰假令晏子在𨿽爲之執鞭所忻慕焉

元和風格

晏殊字同叔祖墉官江西居筠父延昌徙臨川七歳善屬文張知白薦之試童科除正字置之祕閣從陳彭年學爲西京畱守幕下士王琪張亢最爲上客範仲淹孔道輔歐陽修一時名士多岀其門王旦曰劉筠宋綬晏殊屬文有貞元元和風格宋天聖中大拜謚元獻子叔原

樂府

晏叔原號小山有樂府行於世山谷爲序如舞低楊栁樓心月歌罷桃花扇底風等句流麗爲世所稱

姜桂之性

晏惇復字景初幼若成人從伊川學伊川見而奇之宋大觀中第進士除正字凡奏篇上嘉奬曰卿鯁峭敢言無忝爾祖姜桂之性到老愈辣論事眀目張膽不避權要樂道人之善成人之美紹興中授臨淄郡開國侯

婚姻

晏元獻幼能屬文李虛已知滁州奇之許妻以女晏元獻判西京範文正掌西監謂範曰吾一女及笄君爲擇壻範曰監中二舉子冨臯張爲善晏曰孰優曰冨修謹張疏俊公取冨爲壻卽冨弼也

晏晏何晏劉晏

卞【羽音濟陽曹叔振鐸之後支庶食采於卞因氏焉卞莊子之勇注云卞邑大夫】

泣玉

卞和楚人得玉璞凡兩獻之楚王而兩受刖乃抱玉而哭復以獻王使人理之乃得玉名曰和氏之璧

卞氏六龍

卞壼字望之晉大寧末領尙書與王導同受顧命蘇峻反壼戰死二子眆盱見父歿相隨赴賊皆死母裴氏撫二子屍哭曰父爲忠臣汝爲孝子徴士翟湯聞之歌曰子死於父父死於君忠孝之道萃於一門父粹字仁兄弟六人並登宰府世稱卞氏六龍仁無雙

卞華字昭嶽仕梁爲五經博士說經折理當時之冠卞延之弱冠爲上虞令有剛气太守孟顗以令長裁之延之拂衣去子彬

卞彬字士蔚峻拔有才擯斥數年不得仕進爲枯魚賦以諭意仕梁爲南康郡丞

三十四嘯【三十七號附】

召【魏郡周召公奭之後奭本周之支族食邑於召故謂之召公其後因氏焉】召伯宣教南國嘗止於甘棠之下

召虎周宣王之臣王命平淮夷江漢之詩作焉召忽奉齊公子糾奔魯桓公殺子糾召忽死之召信臣字翁卿漢宣朝爲南陽太守躬勸耕桑戶口增倍吏民親愛號曰召父治行第一增秩賜金竟寧中徴爲少府列於九卿

召馴字伯春習韓詩時語曰徳行恂恂召伯春漢章帝朝拜左中郎將

邵【商音博陵召公奭之後加邑爲卲氏】

靑門瓜

卲平故秦東陵侯秦亡爲布衣種瓜長安城東瓜有五色甚美世謂之東陵瓜又曰靑門瓜

安樂窩

卲雍字堯夫始至洛蓬蓽環堵不蔽風雨名所居曰安樂窩爲甕牖讀書宴居其下旦則焚香獨坐晡時飲酒三四甌微醺卽止自號安樂先生有安樂吟云安樂先生不顯姓氏垂三十年居洛之涘風月情懷江湖性气色斯其舉翔而後至無賤無貧無冨無貴無將無迎無拘無忌窘未嘗憂飲不至醉收天下春歸之肝肺盆池資吟甕牖薦睡小車賞心大筆快志或戴接防或著半臂或坐牀間或行水際樂見善人樂聞善事樂道善言樂行善意聞人之惡若負芒刺聞人之善如佩蘭蕙不佞禪伯不諛方士不岀戶庭直際天地三軍莫陵萬鐘莫致爲快活人六十四歳毎岀乘小車詩云花似錦時髙閣望艸如茵處小車行司馬公詩雲林間髙閣望已久花外小車猶未來毎到一家子弟家人尊奉惟恐不及不呼姓氏但云吾家先生來也十餘家如安樂窩起屋以待其來謂之行窩歿後鄕人挽詩云春風秋月嬉遊處冷落行窩十二家先生在洛與冨韓公司馬公王宣徽諸君子常相往來其園宅自司馬公而下二十餘家集錢買贈之時有四不岀謂大風大雨大寒大暑也防有四不赴謂公防葬防生防燕防也熙寧十年夏感微疾曰雍欲觀化一巡如何七月十四日作詩云生於太平世死於太平世客問年幾何六十有七歳俯仰天地間浩然獨無愧是夜五更捐館先生之學得之李挺之有皇極經世書六十卷喜吟詩有擊壤集二十卷贈祕書省著作郎元祐中賜謚康莭朱文公贊雲天挺人豪英邁蓋世駕風鞭霆歷覧無際手探月窟足躡天根閒中今古醉裏乾坤

子伯溫孫

溥博

童子賦詩

邵煥宋咸平初以童子召對上令賦春雨詩授筆立成授祕書省正字就祕閣讀書時年十一

邵榮八世同居旌表門閭蠲租稅邵軫與李華等八人相友善

邵亢字興宗宋英宗召對羣玉殿曰學士眞國器也知制誥遷吏侍謚安簡

邵溥宋紹興中除徽猷待制弟博除祕書省校書郎

邵字日華廣州八賢堂中人

邵宏淵宋紹興中與金人戰於眞州胥浦橋大捷中興十三戰功之一也

婚姻

邵續仕晉爲平原樂安太守見塢主劉遐剛毅勇壯以女妻之

邵康節擇婚詩云人之娶婦徳容威儀倘或生子不皐則防娶婦娶恭和嫁夫嫁才美安得正婦人作配眞君子

廖【汝南古有廖叔安春秋伯飂其後也】

隠居南嶽

廖凝字熙績有學行隠居南嶽三年仕江南受僞官爲彭澤令詩云風淸竹閣畱僧宿雨濕庭莎放吏衙解印云五斗徒勞自折腰三年兩鬢爲誰焦今朝官滿重歸去還挈來時舊酒瓢遷連州刺史與李建勲爲詩友

白雲集

廖正一字眀略宋元丰初上禦集英殿放時彥以下有晁補之廖正一同榜晁與廖云十年山林廖居士今隨詔書稱舉子文章宏麗學西京新有詩聲似侯喜山谷詩云廖侯言如不岀口銓量今古大如斗度越崔張與二班古風蕭蕭筆追還有詩文號白雲集元祐中召試館職坡大奇之除正字

世防堂

廖剛字用中宋紹興中爲禦史中丞居言路毅然守正於是廖中丞之名重天下公之曽大母年九十三歳曽大父年八十八皆見耳孫累世以華發奉養公名其堂曰世防諌議陳公播之聲歌士大夫詩者甚眾趙忠簡因取世防集進奏上他日謂公曰觀世防集誠人間美事也封朝儀大夫工尙書

衡山居士

廖融字元素隠衡山號衡山居士與任鵠淩蟾王正己相友善皆一時名士也嘗作夢仙謠云琪木扶疏系辟邪麻姑夜宴紫皇家銀河旌節搖波影珠閣笙簫吸月華翠鳯引遊三島路赤龍齊駕五云車星移猶倚虹橋立擬就張騫搭漢槎左司諫與詩云未向漆園爲傲吏定應明代作徴君傳家奕世無金玉樂道經年有典墳帶雨小舟橫別澗隔花幽犬吠深云到頭終爲蒼生起休戀耕煙楚水濱王正己與詩云病起坐當秋閣迥酒醒吟對夜濤寒鑪中藥熟分僧服榻上琴閒借客彈融後吟詩云穿搗藥屋雪壓釣魚船自以爲不祥果卒刺史何承矩葬之進士鄭志其墓

詩人

廖圖字贊禹防州人能詩和人贈沈彬云逼眞但使心無著混俗何妨手彊抄自喜卜居連嶽邑水邊松下得論交贈泉陵上人云直疑木少難畱鶴未信山低住得云【南唐】

廖扶字文起東漢人習詩書教授常百人尢明天文防緯風角推步之術號北郭先生

廖立字公淵楚之良材也蜀先主徴爲侍中後廢爲民

廖化仕蜀先主假節爲並州刺史封中鄕侯以果烈稱

廖洪筠州人父母亡捧土爲墳結艸廬居有靑蛇白獸來止廬側唐咸通中旌表門閭

廖琮宋嘉祐中歐公知舉試民監賦章衡榜及第廖徳明字子晦晦庵門人後把麾持節官至正郎銚【見三蕭】

到【彭城楚令尹屈到之後以父字爲氏】

到彥之字道豫晉末宋初守荊楚垂三十年士庶懷其威信遷南豫州刺史元嘉中督軍北侵有淮南之捷長子元慶益州刺史次子仲慶從事中郎沆漑洽皆其曽孫也

到沆字茂瀣梁天監中文徳殿置學士召髙才碩學待詔沆通籍焉帝宴華光殿命羣臣賦詩召沆爲二百字三刻而成除殿中侍郎

到漑字茂灌仕梁爲禦史中丞遷吏尙書以淸白自修

到洽字茂松淸警有才學任昉笑曰此子日下無雙天監中昉守義興邀漑洽爲山澤之遊號蘭臺聚【見殷氏】

暴【河東周卿士暴公之後風俗通云暴辛周諸侯也】暴勝之字公子漢天漢中爲直指使者繡衣持斧威振州郡至渤海雋不疑上謁曰聞暴公子舊矣【不疑傳】暴顯字思祖幼時有一沙門指之曰此郎子好相表大必爲良將仕北齊爲徐州刺史

三十八个

賀【啇音廣平齊公族慶父之後漢安帝時慶純爲侍中避安帝父諱攺姓賀氏】

儒宗

賀循字彥先操尙淸厲晉建武初拜太常朝廷疑難皆咨之爲當世儒宗帝曰循冰淸玉防位上卿而居室才蔽風雨賜六尺牀薦席褥並錢三十萬授光祿大夫循孫名瑒字徳璉世以儒術顯梁天監中兼五經博士瑒子名革字文眀通三禮仕梁爲國子博士

啟陳四事

賀琛字國寶瑒從子也精三禮梁武帝聞其有學術召見文徳殿與語恱之遷禦史中丞毎進見坐語移晷刻省中語曰上殿不下有賀雅【以容止閒雅得名】大同中啟陳四事上不納

三世儒學

賀徳基字承業祖父仕梁俱爲祠部三世儒學有名當世遊學都下一日白馬寺前逢一婦人謂曰君方爲重噐貧寒乃爾脫白綸巾贈之而去位尙書

髙陽裏

賀徳仁與從兄徳基師事周洪正以文辭稱語曰學行可師賀徳基文質彬彬賀徳仁兄弟八人比漢八荀太守王伯仁攺其所居裏曰髙陽裏唐初爲祭酒

四眀狂客

賀知章字季眞陸象先曰季眞淸談風流吾一日不見鄙吝生矣唐開元中遷禮侍兼集賢學士天寶中乞歸田裏爲道士詔許之供帳東門百僚祖餞禦制詩送云遺榮朝入道辭老早抽簮豈不惜賢逹其如髙尙心【云云】以宅爲千秋觀而居賜鏡湖剡川一曲見李白呼爲謫仙人以金換酒與共飲年八十六卒少子由亦度爲道士賜帛百匹

得仙道

賀元得道不死宋朝章聖東封謁於道左曰晉水部員外郎賀元再拜而去坡寄以詩云舊聞老父晉郎官已作飛騰變化防聞道東有居處願供薪水防燒丹

遺老集

賀鑄字方回好學藏書萬卷工文辭有慶湖遺老集小詞二卷名東山寓聲樂府題定林云破冰泉脈漱籬根壊衲遙疑掛樹猿蠟屐舊防尋不見東風先爲我開門舒王見之大稱賞由此知名春愁雲欹枕有時成雨夢隔簾無處說春心元祐中倅涇州

泉石之樂

賀允中宋紹興末爲給事中權吏尙書李顯忠居丹丘與錢端禮賀允中曹勛蕭振日爲棋酒之樂徜佯泉石間

婚姻

賀晦二女妻蕭嵩與陸象先夏榮相之曰陸郎位極人臣不及蕭郎一門盡貴嵩子尙主夫人賀氏嘗入覲拜席宗呼親家母儀禮甚盛

賀瓌仕後梁爲義成軍節度使辟和凝爲從事瓌戰敗揮凝使去凝曰大丈夫當爲知己死豈可去也引弓射殺追者瓌歸戒諸子曰和生忠義士也後必冨貴爾謹事之因妻以女後封魯國夫人

燕賀臨賀【郡名】李賀

四十禡

謝【商音陳畱周宣王之舅姜姓受封於謝其後以國爲氏】

名儒

謝該字子儀漢末人眀春秋爲世名儒門徒數百人孔融薦之曰博通文藝周覧古今淸白異行抱璞而逃

社稷元

謝夷吾字堯卿永平中爲鉅鹿太守第五倫令班固爲文薦之曰才兼四科行包三徳誠社稷之元大漢之棟甍

神龍鳯凰

謝譚吳處士也防稽太守召之爲功曹譚辭疾太守曰夫龍以屈伸爲神鳯以嘉鳴爲貴何必隠形於天外潛鱗於重淵哉【吳志】

一丘一壑

謝鯤字幼輿好老易鄰有髙氏女美鯤挑之女飛梭折其兩齒時語曰任逹不已幼輿折齒鯤傲然長嘯曰猶不廢我嘯歌顧愷之畫鯤坐石巖中曰鯤嘗云一丘一壑此子宜在丘壑中仕晉爲豫章太守子尙

一座顏回

謝尙字仁祖八歳神悟父攜之送客或曰此兒一座顏回也尙曰座無尼父焉別顏回鎭牛渚秋夜乘月泛舟防袁宏在舫中諷誦卽迎之升舟談論逹旦晉鎭西將軍

圍棊卻敵

謝安字安石四歳桓彛見之曰此兒風神秀徹弱冠詣王蒙蒙曰此公亹亹逼人隠防稽與王逸少許詢支遁遊放情丘壑有公輔之望髙崧戱之曰髙臥東山安石不出將如蒼生何蒼生亦將如卿何淮淝之役圍棋賭墅破符秦百萬之師捷書至過戶限不覺屐齒之折紹興府有東山山半有薔薇洞卽安石攜妓遊處也晉太元中錄尙書事加太保謚文靖子琰琰子混

江左第一

謝混字叔源風華爲江左第一桓欲以安宅爲營混曰召伯仁及甘棠文靖之徳不能保五畆之宅乎三世僕射

狂司馬

謝奕安之兄也桓溫辟爲安西司馬在溫坐岸幘笑詠嘗逼溫飲溫入南康王門避之王曰公若無狂司馬何由相見奕攜酒就防事引一兵帥共飲曰失一老兵得一老兵溫不之責爲豫州刺史二子朗

芝蘭玉樹

謝字幼度與兄朗皆爲叔父安所器重安曰子弟亦何預人事而正欲使其佳答曰譬如芝蘭玉樹欲使其生於階庭耳肥水之捷爲前鋒假節封康樂縣公子瑍瑍子靈運謝氏尢彥秀者稱封【韶】胡【朗】羯【】末【川】皆其小字也

綸巾鶴氅

謝萬字萬石安之弟簡文帝作相召爲從事中郎萬著白綸巾鶴氅裘而前共語移日爲豫州刺史萬少患面瘡瘡愈防白人呼謝白面拜相子韶

兩玉人

謝晦字宣眀嘗與謝混同在武帝前帝目之曰一時頓有兩玉人宋初爲鎭北將軍與傅亮等同被顧命

齒牙餘論

謝眺字暉文章淸麗長五言詩在宣城因豋三山得澄江靜如練之句古今所稱好奬人才謂孔珪曰士子聲名未立冝共奬成無惜齒牙餘論位尙書郎

西堂吟夢

謝靈運幼頴悟文章之美與顏延之爲江左第一世稱顏謝與族弟惠連爲刎頸交毎對之輙得佳語嘗於永嘉西堂思詩不就忽夢惠連卽得池塘生春艸之句常云此語有神助宋元嘉中爲永嘉守郡有名山水肆意遨遊防山陟嶺必造幽峻登躡常著木屐上山去前齒下山去後齒與何長瑜等爲四友【見荀氏】小字客兒襲父爵封康樂公世稱謝康樂子超宗超宗子幾卿

鳯毛

謝超宗好學有文辭嘗作殷淑儀誄帝嗟賞謂謝莊曰超宗殊有鳯毛宋末爲義興太守升眀二年坐事免詣東府自通齊髙帝時爲太傅謂同坐曰此客至使人不衣自暖

神童【徳門】

謝幾卿淸辧時號神童年十二召補國子生後爲侍禦史【並本傳】論曰謝氏自晉以降雅道相傳景桓景仁徳素傳美景懋景先節義流譽宣眀行己之度暉藻繪之奇各擅一時可謂徳門者矣【南史】

烏衣之遊

謝宻字宏微與族子靈運晦瞻以文義賞防同居烏衣巷故謂烏衣之遊晉義熙初襲父爵建昌縣侯惟受書數千卷而已遺財祿秩一無干預子莊

江東獨步

謝莊字希逸七歳能屬文宋文帝見而異之曰藍田生玉豈虛也哉作赤鸚鵡賦袁淑見之曰江東無我卿當獨步我若無卿亦一時之傑孝建初遷左將軍子朏

謝家千金

謝朏字敬衝十歳能屬文瑯琊王景文謂其父莊曰卿子足稱神童莊笑撫朏背曰吾家千金宋末領祕書監齊受禪不屈節梁初爲尙書令子諼

伊洛間意

謝孺子與王或宴於相臺孺子吹笙起舞嘆曰今日眞使人飄飄有伊洛間意【並南史】

李詩謝賦

謝偃唐貞觀初對防髙第爲文館直學士時李百藥工詩偃善賦世稱李詩謝賦

遇仙

謝卿遇神仙見丹柯碧葉微風時叩五音相節卽瑯玕樹也又設素麟脂斑螭髄洲白柰空洞靈扶桑丹椹瓊飴酒桂防芝英彈八瑯之璈吹叢霄之笙作回鸞轉鳯之舞

有元白風

謝絳字希深文章典雅有元白風宋天聖中錢惟演畱守西都絳爲通判歐公爲推官尹洙爲書記梅聖兪爲主簿休沐相從爲樂後爲制誥

江西詩

謝逸字無逸號溪堂居士有詩云貪夫蟻旋磨冷官魚上竹山谷稱賞作蝶詩三百首極有佳句人呼爲謝蝴蝶與從弟幼槃皆江西詩中人

名利闗

謝良佐字顯道號上蔡先生伊川門人別一年後伊川問曰做得甚工夫曰方去得一个矜字或問謝子勢利如何曰打透此闗十餘年矣透得名利闗便是小歇處須以窮理工夫至此方可望入聖域伊川嘗稱其有王佐才以釋褐登第宋建中靖國初召對除書局官

訓子孫

謝師稷字務本邵武人宋淳熙中爲集英殿修撰謝氏之族盛於江左求其純徳懿行操履端防始終無瑕未有出公之右者閒居子孫環侍毎以持身居官大節爲訓

西州五鳯

謝發永康人五子固田因圓困疊魁太學號西州五鳯

性學淵源

謝諤字昌國新諭人初居縣南之竹坡榜曰艮齋晚徙邑東地多巖桂命曰桂山二名聞於中外周益公嘗薦之上曰是所謂艮齋邪朕見其性學淵源五卷工大字時稱爲堆金積玉廬陵艱食饑民萬餘守譙門求賑公時爲錄事參軍亟命植五色旗分部給窮頃刻而定宋淳熙中爲太學博士遷監察禦史光宗登極首獻

十箴除工尙書

謝繹謝琨皆永和修禊中人謝濤宋景徳二十四賢中人

謝瞻作喜霽詩靈運冩謝混詠時王在坐以爲三絕

謝泌宋淳化中直史館擢右司諌賜金紫有長樂集

謝公定景初之子爲竟陵簿山谷有詩送之

女徳婚姻

殺盜報

謝小娥叚居貞之妻也居貞與謝父同賈江湖間爲盜申蘭申春所殺小娥詭服爲男子托傭蘭家出入二年因羣偸釃酒蘭春醉臥小娥閉戶拔佩刀斬蘭首大呼捕賊鄕人救而擒春得千萬小娥祝發爲尼

仙妃

謝英妃秦皇二年武夷君防鄕人於幔亭峯英妃撫長琴呂荷香戞圓鼓宴罷彩雲四合環佩人馬之聲淩空而去

詠雪

謝道韞奕女也聰識有才辧因內集雪下安曰何所似兄子朗曰散塩空中差可擬道韞曰未若栁絮因風起初適王凝之不樂曰一門叔父則有阿大中郎羣從

兄弟則有封胡羯末不意天壊間乃有王郎凝之弟獻之與客談論辭理將屈遣婢白獻之云欲爲小郎解圍乃施靑綾步障申獻之前議客不能屈濟尼曰王夫人神情散朗有林下風气

禁臠

謝混少有美譽晉武欲擇壻王珣曰謝公不及眞長【劉惔】不減子敬【王獻之】帝崩袁崧欲壻混珣曰卿莫近禁臠

得壻

謝景初字師厚宋熙丰間任司封郎中方爲長女擇對見黃山谷曰得壻如是足矣遂妻之山谷卒從師厚得詩法曰自從見謝公論對得濠梁幼女以妻壻茂湛茂湛端厚敏逹初調烏程簿壻夫人居室靖深婉慈言動顧繩墨

世姻

謝師直小字錦衣奴梅聖兪與謝氏世姻作詩戱之曰古錦裁詩句斑衣戱坐隅木奴今正熟肯效六郎兒時師直時方十歳已悟其意

謝安妻劉惔妹也見家富貴安獨靜退謂曰大丈夫不如此也安掩鼻曰恐不免耳

謝萬早有時譽太原王述以女妻之

謝瀹七歳能文朏之弟也禇彥回以女妻之厚爲資送

謝尙娶袁彥道之妹與殷浩爲連袂

謝生見越漁父一女絕色求娶焉謝之女以妻袁湛

謝安之壻王國寶以浮躁不用

王謝陶謝沈謝鮑謝

射【後漢謝服爲將軍出徵不祥攺姓射名威其後因氏焉】華【角音武陵宋戴公子考父食采於華因氏焉】

神膏

華佗字元化漢末人曉養性之術年百歳有壯容精於方藥若疾發於內鍼藥所不能及者令先用酒服麻沸散旣醉因割破腹背抽割積聚若在腸胃則斷截湔洗除去疾穢而縫合傅以神膏疾乃愈曹操苦頭風一鍼而愈後竟殺之【方術傳】

淵淸玉防

華歆字子魚一代偉人也漢末爲豫章太守爲政淸靜吏民信愛後因赴召賓客贈遺累數百金初無所拒臨去曰單車逺行懷璧爲罪悉還之眾服其徳入朝拜尙書令陳登曰歆淵淸玉防魏文受禪遷司徒封安樂鄕侯擲金割席【見管氏】子表字偉容爲尙書以苦節垂名

華耦來魯涖盟書曰宋司馬華孫貴之也【文十五】華元宋右師也殺羊食士其禦羊斟不與【宣二】夜入楚師登子反之起之遂爲質於楚而盟【宣十五】華譚字令思仕晉爲祕監薦朱鳯吳震爲著作佐郎華嶠字叔駿博學仕晉爲臺郎徧觀祕籍作漢紀十卷

華茂爲上虞令華平爲徐州西曹與蘭亭宴【詳王氏】華融矯矯壯節有國士風【陳登】

華秋幼失父母以孝聞隋大業中表其門閭盜起相戒勿犯孝子鄕

華子期建昌有華子崗第卄四福地泉源在羅浮山中仙人華子期居之

婚姻

華廙有才盧毓以女妻之後毓典選而廙年三十五不得調有苜蓿園

泰華嵩華

氏族大全卷十八﹤子部﹐類書類﹐氏族大全﹥

欽定四庫全書

氏族大全卷十九

四十一漾

向【許亮切宮音河內宋桓公子向父肸孫向戌爲左師子孫因氏焉】

聞笛感舊

向秀字子期好老莊之學注莊子發眀奇趣振起風嵇康善鍜秀爲之佐文共呂安灌園於山陽康被誅

秀入洛鄰人有吹笛者發聲寥亮秀因追想曩昔嵇生防宴之好感音而嘆作思舊賦仕晉爲散騎常侍

赤幢曲蓋

向雄字茂伯仕魏爲秦州刺史假赤幢曲蓋鼓吹仍賜錢三十萬

大耐官職

向敏中字常之宋太平五年試春雨如膏賦蘇易簡榜及第西京有僧殺眢井婦人寃獄已具公獨明其非察得其實一府以爲神太宗飛白書張詠敏中名付中書曰二人名臣也爲朕記之眞宗朝進左僕射上使人覘之門防悄然上曰敏中大耐官職與防凖同年公旣秉鈞凖以使相守長安寄公詩云玉殿登科四十年當時僚友盡英賢歳寒惟有公兼我白首猶持將相權謚文簡子傳正傳式傳亮傳範亮子涇涇女爲神宗欽聖皇后

死節

向子韶字和卿文簡四世孫少遊賢闗淸約如寒士人不知其爲相門後族之子侄也彊學自厲曰先丞相事業寂寥者久永嘉劉安節壯其言引爲忘年交宋靖康初守淮寧金人入防公親擐甲冑冒矢石城陷金人酌酒於前令屈膝公植立不動防手罵之遇害謚忠毅弟子忞

伊山小隠

向子忞字宣卿宋紹興中呂頥浩薦公賜對加直祕閣歷任湖北憲節人懷之繪像佛祠晚年居伊山乃

晉桓伊書堂故基胡公眀仲名其所居曰有裕堂仍爲之記其略云晚年小隠衡山之伊山結茅爲堂寘書史其中茂竹幽陰春葩秋馥杳然雲水之外侍郎胡公寅諫官劉公璜自天柱峯南襆被枝笻歳一往焉商較文義把酒賦詩逍遙襄羊興盡而後別兄子諲爲湖東安撫自號薌林居士

向戌仕宋爲左師克合晉楚之和公賞之邑六十左師辭邑【襄廿七】子宜宜子鄭

向長字子平讀易至損卦嘆曰吾已知冨不如貧貴不如賤但未知死何如生耳漢建武中男女嫁娶畢斷家事勿相闗遊五嶽名山逸民傳【髙士向作尙】向寵仕蜀爲牙門將孔明出師表云將軍向寵性行淑均曉暢軍事封都亭侯

蜀向朗字巨逹位特進潛心典籍年逾八十手自校書

向栩字甫興仕後漢侍中朝廷大事侃然正色百官憚之

女徳防

向後

向氏女後族也

檀道濟妻張商英妻

向氏檀道濟之妻有賢行向子山梁山鄕先生也以女妻張商英

尙【商音京兆周太師尙父之後】

尙靳戰國遊士也楚圍雍氏靳爲韓使秦秦遂救韓尙長後漢髙士也【事見向姓可通用】

尙衡唐至徳中功臣二百六十五衡第二加散騎常侍檢校禮部尙書兼禦史大夫

尙可孤唐建中四年朱泚反李晟屯東渭橋可孤以神防軍屯藍田受晟節度晟兵大振

尙美人宋景祐中遣內侍稱教防免二人市租時龐籍爲開封府判官奏之

尙長道仕宋爲簽判楊誠齋贈詩云今代髙人尙子平風流文彩舊家聲合於玉殿班中立卻向紅蓮幕裏行

髙尙呂尙嘉尙

況

況長寧諸葛恪傳云況長寧以爲君子臨事而懼好謀而成蜀爲蕞爾之國所規所圖惟守與戰【三國誌】佳況荀況

暢

暢惠明齊人撰論語集注暢瓘仕唐爲戶尙書暢當唐貞元中爲太常博士【儒學傳】

諒

諒毅辧士也爲趙使秦有專對之才【國防】

諒輔仕東漢爲五官掾大旱積薪自焚須臾而雨

四十三敬【徑證二防附】

敬【商音平陽陳厲公子敬仲之後以謚爲姓】

鐵石心

敬肅字儉少以貞介知名心如鐵石老而彌篤隋大業中郡國守令畢集帝問蘇威曰其中淸名天下第一者誰對曰栁儉復問其次曰涿郡丞郭絢頴川郡丞敬肅帝賜儉帛二百匹絢肅各一百匹旌異之【循吏傳】敬暉字仲唐聖歷初爲衛州刺史後以誅二張功封平陽郡王謚肅

敬播唐貞觀中遷太子司議郎與令狐徳棻等撰晉書房齡嘗稱爲陳壽之流以顏師古所注漢書文繁令掇其要爲四十篇

敬翔字子振深沈有大略後梁太祖受禪攺樞宻院爲崇政院以翔爲使遷金鑾殿大學士

鄭【徴音榮陽周厲王少子封於鄭平王時遷於河間謂之新鄭傳十三代爲韓所滅子孫居陳以國爲氏】

推轂

鄭當時字莊漢景帝朝爲太子舍人常置驛馬請謝賓客其知友皆天下名士武帝朝爲大司農戒門下客至無貴賤兼畱以貴下人常推轂士進之惟恐後山東諸公翕然稱鄭莊與汲黯同列九卿

谷口耕夫

鄭子眞谷口人耕於巖石之下名震京師漢成帝朝王鳯以禮聘之不屈其淸風足以激貪厲俗近古逸民也【楊子】

金華說書

鄭寛中受張山拊書有雋才漢成帝朝與張禹說尙書於金華殿賜爵闗內侯

尙書履聲

鄭崇字子遊漢哀帝朝拜尙書僕射數進諌每見曵革履上笑曰我識鄭尙書履聲上嘗責之曰卿門如市何以欲禁切主上對曰臣門如市臣心如水上怒下之吏死獄中

奉使不拜

鄭眾字仲師從父興受左氏春秋明三統歷漢永平初以眀經爲給事中持節使匈奴不拜單於怒欲脇服之眾防刀自誓後復遣使眾上言臣誠不忍持大漢節對氊裘獨拜章帝朝有防者鄭眾字季序毎班賞則辭多受少

白衣尙書

鄭均字仲虞任城人漢建初中徴拜尙書數進忠言以病告歸帝東巡過任城乃幸均舎賜尙書祿以終其身時號爲白衣尙書

隔座屏風

鄭字巨君防稽山陰人防時采薪白鶴山得一遺箭頃有人覓與之問所欲曰常患若耶溪載薪爲難願旦南風暮北風至今猶然俗呼鄭公風第五倫爲防稽守召署督郵舉孝廉累遷爲淮陰守春出行早有鹿方道夾轂而行主簿賀曰三公車轓畫鹿明府必爲宰相漢元和初拜太尉時第五倫爲司空班次在下每朝見曲躬自卑帝問知其故置雲母屏風分隔其間由此爲故事【東漢史】宣帝時亦有鄭字穉卿爲南陽太守所居民冨所去見思兄次卿爲涿郡太守通法律政事【西漢史】

書帶艸

鄭字康成西入闗事馬融居三年從質疑義問畢辭歸融曰鄭生今去吾道東矣漢建寧初黨禍作杜門修業時何休著公羊墨守左氏膏盲谷梁廢疾乃發墨守鍼膏肓起廢疾休曰康成乃入吾室操吾戈以伐我乎國相孔融深敬之告髙宻縣爲特立一鄕曰鄭公鄕門曰通徳門注詩書易禮記儀禮論語孝經凡百餘萬言何進等薦辟皆不就鄭教授山生艸如薤葉土人名曰康成書帶艸子益思

碧筩酒

鄭慤魏正始中於三伏內集賓僚避暑歷陽取大荷葉盛酒刺令與柄通屈莖如象鼻傳吸之名碧筩酒

大鄭小鄭

鄭道昭仕北魏爲兗州刺史於城南小山起亭亭刻石爲記有雲中嶽先生鄭道昭之白雲堂子述祖字恭文齊天寶中亦爲是州尋舊迹得之在職能治民歌曰大鄭公小鄭公相去五十載風教猶尙同能琴造龍吟十防

南鄭北鄭

鄭絪字文眀幼有奇志唐貞元末除中書舎人制云羽儀周行黼藻王度以溫潤雅麗之文居獻納論思之地元和初拜相絪從子餘慶字居業貞元中拜相時絪第在南餘慶第在北人稱南鄭相北鄭相

一字師

鄭谷幼有名譽司空圖見而奇之因撫其背曰當爲一代風騷主僧齊已攜早梅詩詣之谷爲攺數枝開作一枝齊已不覺下拜以爲一字師世稱爲鄭都官有鷓鴣詩極佳人謂之鄭鷓鴣咸通十哲中人

白雲翁

鄭儋仕唐爲北都畱守日與賓客投壺飲博平居簾閣據幾終日號白雲翁

七松處士

鄭薫字子溥唐末知貢舉錯認顏標爲魯公之後有冬烘之誚所居爲隠巖薛松子庭號七松處士

人瑞

鄭仁表豪爽有文仕唐爲起居郎以門閥文章自尊曰天瑞有五色云人瑞有鄭仁表父肅拜相挺挺有大臣節

廣文氊

鄭防好書苦無紙慈恩院貯柿葉數屋日往取葉書書之殆徧善圖山水自冩其詩並畫以獻帝大署其尾曰鄭防三絕元宗愛其才置廣文館以爲博士著書八十餘篇杜詩云廣文先生官獨冷又云才名三十年坐客寒無氊近有蘇司業時時與酒錢

雪驢詩思

鄭綮字蘊武能爲歇後詩世號鄭五歇後體或問詩思答曰詩思在灞橋風雪中驢子上唐幹寧初拜相詔下綮搔首曰歇後鄭五作宰相時事可知矣

儒者之勇

鄭畋字合文姿彩如峙玉唐末爲鳯翔節度使大破黃巢兵上曰畋儒者之勇乃爾進司空平章事

三髙士

鄭雲叟舉進士不中入少室山爲道士徙華陰山與李道殷羅隠之友善世號三髙士晉髙祖以諌議大夫召不起賜號逍遙先生

忠孝狀元

鄭獬字毅夫俊邁不羣初舉國子監第五人謝啟云李廣才气自謂無雙杜牧文章止得第五宋皇祐五年上禦崇政殿試圜丘象天地賦進士第一試前一日上焚香祝曰願得忠孝狀元遂得獬獬微時夢至一處有小池方闊數尺甃以眀玉獬以水浴身視其臂生白鱗視水中影頭已角出有吏云此玉龍池也故登第詩云霹靂一聲從地起到頭身是白龍翁神宗朝爲翰林學士有翰林夜直詩雲中使傳宣學士家君王令艸侍中麻紫泥金印才封了蓮炬燒殘一寸花

流民圖

鄭俠字介夫福州人初從王安石學舉進士宋熙寧中監東京西上門和荊公詩云何處難緘口熙寧政失中四方三面戰十室九家空見佞眸如水聞忠耳似聾君門深萬里焉得此言通時亢旱俠以本門所見流離之民扶老攜幼饑寒困苦之狀呼畫工列爲流民圖上獻之且曰使陛下觀臣之圖行臣之言十日不雨乞斬臣宣徳門外以正欺君慢天之罪神宗覧畢下責躬詔方田保甲靑苗並罷越三日大雨荊公辭位薦呂惠卿俠上言安石本爲惠卿所悞不報乃取唐書房杜姚宋林甫國忠畫爲兩軸一曰君子正直社稷之臣事業一曰邪曲小人容恱之臣事業執政怒送汀州編管元祐中起爲泉教

晚年勁節

鄭戩字夫休宋天聖初試云瑞紀官賦宋郊一李淸臣二鄭戩三髙若訥四曾公亮五知長安表曰聽嚴城之鐘鼔未卜何辰植勁節於雪霜更觀晚嵗上稱誦者數四曰戩气識英豪朕將用之爲相官至樞副

獻艸得官

鄭可簡以貢茶遷福建運使子待問以獻朱艸得官好事者詩云父貴因茶白兒榮爲艸朱

鄭渾魏代良守也在沛郡興陂漑田民刻石號曰鄭陂

鄭衝八公攀龍【見何曾】位太傅封壽光公

鄭據香山九老會中年八十五爲長史【見胡杲】鄭居中仕唐爲中書舎人同裴相修禊洛濵【見白氏】

女徳婚姻

孝女

鄭孝女兗州人父神佐戰死慶州母早亡無兄弟女年廿四毀服防喪還鄕與母合葬廬墓不嫁詔襃表其門

堅貞不撓

鄭氏余洪妻也洪爲閩帥唐師下建州禆將王建封得之以其有色而堅貞不撓不敢犯獻之大將查文徽文徽欲納之鄭大罵曰王師弔伐當襃錄節義以厲風俗建封行伍尙知見憚君元帥也而欲爲禍首邪文徽訪其夫歸之

事姑孝

鄭袤字林叔再娶魯國曹氏事姑孝躬紡績之勞以充奉養叔侄妯娌之間俱盡其禮袤仕晉爲儀同三司鄭誠娶淸河張氏生子善果號淸吏

鄭幼麟弱冠舉秀才李孝伯以女妻之後爲中書侍郎

鄭獬娶張氏女鄭儋長女適遼東李繁

鄭亞娶李翺女生三子皆拜相鄭宗大族也世與王家相嫁娶

鄭交甫適楚遵彼漢臯遇二女與之佩珠【詳江氏】鄭眾言防禮有合歡鈴取和諧有九子墨取多子鄭天休選王禹玉爲婿後拜相禹玉選鄭達夫爲婿亦拜相

鄭天休娶李氏女與範文正爲連袂

晉鄭善鄭南北鄭

孟【羽音平陸魯桓公子慶父之後曰孟孫因以爲氏慶父子公孫敖爲孟穆伯伯子曰谷曰難谷也丰下】

仁義七篇

孟子名軻字子輿受業子思命世亞聖之大才也著書七篇皆言仁義韓愈云孟氏醇乎醇者也

天下長者

孟舒事趙王敖從王至長安髙祖召見與語漢廷臣無出其右拜爲郡守文帝問田叔曰公知天下長者乎對曰雲中守孟舒長者也

易學

孟卿善爲禮春秋授後蒼疏廣子喜字長卿從田王孫受易由是易有施孟梁丘之學

合浦還珠

孟嘗字伯周漢順帝朝爲合浦太守郡不產谷實而海出珠寶前守宰貪穢詭民采求不知紀極珠漸徙於交趾界嘗革前獘去珠復還百姓防利商賈流通稱爲神明

墮甑

孟敏字叔達漢延熹中客居大原荷甑墮地不顧而去郭林宗問其意曰甑已破矣視之何益

含棗

孟節漢末人得仙道能含棗核而不食可至五年十年又能結气不息狀若死人可至五年十年

孝養

孟宗字子恭性至孝母嗜筍冬天欲之宗入林哀泣揺竹筍忽自生一雲母卒後冬節將至宗得以供祭晉武時爲魚池監作鮓寄母母曰何不避嫌疑遂還之

龍山落防

孟嘉字萬年江夏人晉永和中爲桓溫府參軍九日溫宴龍山風吹嘉防落初不自覺飲多不亂溫問酒有何好而君嗜之嘉曰明公但不得酒中趣耳遷長史卒

嘉禾瑞麥

孟業字敬業仕北齊爲東郡太守以寛惠著名郡內麥一莖五穗或三穗四穗縣人送嘉禾一莖九穗咸以爲政化所感【循吏傳】

孟亭

孟浩然襄陽人少好節義隠鹿門山逰京師王維邀入禁署宗忽至浩然匿牀下維以實對帝問所作再拜自誦誦至不才明主棄之句上曰卿不求仕朕未嘗棄卿柰何誣我由是失意王維過郢州畫其像於刺史亭因曰浩然亭又曰孟亭

以詩鳴世

孟郊字東野少隠嵩山貧居苦吟有云夜吟曉不休苦吟神愁如何不自閒心與身爲仇結交詩云君子芳桂性春濃寒更繁【云云】惟當金石交可與賢達論韓愈引爲忘年交序云孟郊東野始以其詩鳴詩云低頭拜東野原得終始如駏蛩志其文云劌目鉥【述】心物迎縷解鉤章棘句搯擢胃腎言得句之難也年五十第進士詩云昔日齷齪不足嗟今朝放蕩思無涯春風得意馬蹄疾一日看盡長安花調溧陽尉鄭餘慶鎭興元奏爲參謀卒張借諡曰貞曜先生二子酆鄠

杯樽石

孟仕源唐人壽昌有石臨樊水有窊仕源居其下元結命曰杯樽石銘曰時俗澆狡日益僞薄誰能杯飲共守淳朴

屈子齊名

孟昭圖唐末爲左拾遺上疏論事坐貶田令孜遣人投之蟇頤津後人祠之裴澈詩云一章何罪死何名千載惟君與屈平從此蜀江煙雨夜杜防應作兩般聲

金鰲集

孟賔於五代末與李昉同及第昉仕宋入翰林而賔於仕南唐爲令昉寄詩云初攜寶劍別湘潭金榜標名第十三昔日聲名喧洛下只今詩句滿江南歸老連上號羣峯叟有詩百篇號金鰲集

孟莊子惡臧孫臧孫曰孟孫之惡我藥石也【襄廿三】孟僖子屬二子說與何忌師事仲尼而學禮焉【昭七】孟公綽爲趙魏老則優又公綽之不欲

孟賁古勇士也孟說秦力人也

孟昶孟顗兄弟並美風儀時謂之雙珠【南史】

孟簡字幾道唐元和中爲尙書韓愈與書論辟佛孟貫有詩云不伐有巢樹多移無主花二句忤周世宗

孟忠厚隆祐太后兄子也宋紹興中任樞宻上曰朕不欲以國戚任軍旅萬一有過治之則傷恩釋之則廢法

女徳婚姻

孟母【列女傳】

孟軻幼被慈母三遷之教娶婦一日入室婦袒於內軻不恱婦辭求去母召軻謂曰禮將上堂聲必所以戒人也將入戶視必下恐見人過也今子察於禮而責於善不亦逺乎軻乃畱婦謝之君子曰孟母知禮而明姑婦之道

齊眉【詳梁氏】

孟光扶風平陵孟氏之女狀肥醜而黒力舉石臼年三十未嫁曰欲得賢如梁伯鸞者梁聞而取之字之曰徳耀

孟氏女後族也宋哲宗皇后孟氏紹興中居瑤華宮孟嘉娶陶侃之女

孔孟趙孟季孟非孟

盛【汝南周穆王時盛國之後】

盛吉仕漢爲廷尉視事二十年天下稱有恩無怨盛衝吳孫休受學焉及卽位以爲博士講論道藝盛彥字子翁晉人事母孝母疾失明婦取蠐螬炙以食之母宻藏以示彥彥見之抱母慟哭母目豁然而開

盛彥師唐武徳中爲總管擊斬李宻以功封葛國公盛度字公量宋眞宗朝奉使陜西參質漢唐故地繪爲西域圖以獻天聖中入翰林拜參政諡文肅盛宋景徳中上召翰林梁灝夜對詢以館閣人物對曰晁迥篤於詞學盛敏於吏事

盛次仲宋元祐間與孔平仲同在館中夜論雪詩次仲曰看來天地不知夜飛入園林總是春平仲大服盛湘周穆王之姬也

盛小叢去籍之妓也尙書李訥甞夜登城樓聞歌曰雁門山上雁初飛其音慘切召至乃小叢也

慶

慶鄭晉大夫惠公禦秦卜右慶鄭吉不使【僖十五】慶封齊左相當國專政奔魯穆子享之不敬使工爲之賦茅鴟亦不知

正【周末正考父之後魏志有正帛爲永昌太守】寗【徵音齊郡衛康叔之後至武公生季疊食采於寗以國爲氏】

繼舊好

寗武子名兪爲衛卿聘魯公與之宴爲賦湛露及彤弓不辭又不答賦曰陪臣來繼舊好君辱貺之其敢幹大禮以自取戾【文四】

飯牛

寗戚飯牛於車下擊牛角歌曰南山矸白石爛中有鯉魚長尺半生不逢堯與舜襌短布單衣才至骭從昬飯牛至夜半長夜漫漫何時旦齊桓聞之命後車載之賜之衣冠授以卿位

乳虎

寗成漢酷吏也好气爲人上操下急如束濕武帝拜爲都尉嵗余郡國出入闗者號曰寧見乳虎母值寗成怒

寗壽亢父人龔勝薦壽及侯加詔徴之壽稱疾不起寗悌原仕唐修國史以直筆忤防仕不起

寗智博學宋元祐中上問王巖叟從誰學對曰從河東寗智先生

鄧【春秋鄧侯吾離之後以國爲氏】

銅山

鄧通以櫂船爲黃頭郎文帝夢上天有黃頭郎推上見其衣凥後穿覺而之漸臺通衣穿寵幸之賞賜鉅萬相者相通當餓死帝賜以蜀道銅山得自鑄鄧氏錢布天下官至上大夫

垂名竹帛

鄧禹字仲華漢更始時光武持節河北禹杖防北渡追及於鄴曰禹願效其尺寸垂功名於竹帛耳光武卽位拜爲大司徒後加封髙宻侯禹篤行淳備有子十三人各使守一藝修整閨門教養子孫皆可以爲後世法雲臺二十八將禹爲之首後分封三子爲三國長曰震次曰襲曰珍俱封侯震子乾襲子漢珍子周尢有操行

累世寵榮

鄧訓字平叔禹第六子有大志閨門甚嚴兄弟敬憚爲張掖大守訓五子隲京悝闔女爲和帝後鄧氏累世寵貴侯二十九人公二人大將軍以下十三人中二千石十四人列校二十二人州牧郡守四十八人其餘侍中大夫郎謁者不可勝數後爲宮人誣告悝等皆坐黜

平蜀立功

鄧艾字士載魏景元中大舉伐蜀艾督軍自陰平道以氊自裹推轉而下將士攀木沿崖魚貫而進蜀平詔以艾爲太尉爲鐘會所搆死於蜀晉武卽位議郎段灼上疏爲艾伸寃詔以其孫朗爲郎中

入水斬蛟

鄧遐字應逺勇力絕人仕晉歷數郡守襄陽沔水有蛟害人遐入水揮劍斬蛟數段時號爲名將

民挽不畱

鄧攸字伯道晉永嘉末石勒兵起攸挈家而逃以其弟早亡特全其侄系其子於樹而去至江東元帝以爲中庶子遷吳郡太守載米之郡但飲吳水而已後稱疾去職郡有迎送錢數百萬不受一錢百姓牽攸船不得去夜發吳人歌曰紞如打五鼓雞鳴天欲曙鄧侯挽不畱謝令推不去遷吏尙書卒無嗣人義而哀之曰天道無知伯道無兒史臣云棄子存侄以義斷恩自可割情忍痛何至預加徽纒絕其奔走豈慈父仁人所爲也勿謂天道無知乃有知也【良吏傳】

古循吏風

鄧璠瑞陽人唐中和元年權袁州興崇學校有古循吏風詔正任彭瞻賀以詩云六年惠政及黎氓太府論功賞陟明一尺詔書天上降二千石祿世間榮新添畫防門增峻舊躡靑雲路轉平更待皇恩酬善政碧油幢到郡齋迎課最優於文翁黃霸【宜春志】

隠先生

鄧世隆棲白鹿山號隠先生唐貞觀初召授修史學士

四世同居

鄧文瑞瑞陽人唐華林實錄云四世同居五百餘口長幼睦婣衣無常主開元中詔旌表門閭

兩秀裏

鄧佑五代末擢童科弟吉擢三禮科攺所居爲名鄕兩秀裏【臨江志】

李鄧同年

鄧洵美五代幹祐中與李昉同年及第後相遇贈詩憶昔詞場共著鞭當年鶯谷喜同遷闗河契闊三千里音信稀疎二十年

十賢【見朱氏】

鄧伯溫名潤甫從李泰伯學後爲尙書左丞入翰林

會宿玉堂

鄧聖求宋元祐中入翰林東坡云聖求爲武昌令時余居黃與武昌相望常往來溪山間後與會宿玉堂話舊作詩云憶從樊口載春酒步上西山尋野梅西山一上十五里風駕兩腋飛崔嵬豈知白首同夜直臥防椽燭髙花摧江邊曉夢忽驚斷銅鐶玉鎖鳴春雷

白霞丹景

鄧伯元吳郡人與王甫同學道於福州鶴林山授餐靑精飯白霞丹景之法

鄧平仕漢爲太史丞造太初歷

女徳防姻

鄧禹女孫名綏十二嵗通詩書修婦業暮誦經典後爲和熹皇后

鄧攸嘗詣鎭軍賈混混以訟事示攸使決之攸曰聽訟吾猶人也必也使無訟乎混奇之以女妻焉鄧叔娶牛僧孺第四女與苗愔張希復爲女壻過鄧曹鄧

四十九宥

寇【宮音上谷蘓忿生爲周司寇子孫以官爲氏】

借寇一年

寇恂字子翼更始末光武定河內而難其守鄧禹曰寇恂文武備足有牧民禦眾之才非此子莫可使也賈復與有舊怨帝召二人至謂曰今天下未定兩虎安得私鬭今日朕分之於是並坐極歡共車同出結友而去頴川盜起恂從車駕南徵賊平百姓遮道曰願復借寇君一年封雍奴侯圖形雲臺曾孫榮桓帝朝爲侍中

野水橫舟

寇凖字平仲八嵗吟華山詩云只有天在上更無山與齊其師謂凖父曰賢郎怎不作宰相秋風亭詩雲野水無人渡孤舟盡日橫時人以爲必濟巨川初試仕攺知巴東縣手植雙柏於庭至今以比甘棠名萊公柏宋眞宗朝大拜決防成澶淵之功鎭大名府北使謂公曰相公重望可以不在中書公曰北門鎖鑰非凖不可魏野上詩云有官居鼎鼐無地起樓臺公外奢內儉寢處一靑幃二十年貶雷州道出公安公剪竹插神祠前祝之曰凖若無負朝廷枯竹再生已而果生後喪還過公安民皆迎祭斬竹插地以掛紙錢後生筍成林邦人號相公竹仁宗朝贈中書令封萊公諡忠湣詔學士孫抃撰神道碑禦篆其首曰旌忠之碑以從子隨爲後官至殿中丞女妻王曙

寇贊字奉國仕元魏爲雍州刺史在郡十七年得公私之譽進爵河南公孫雋【北史】

寇雋字祖雋有識量好學彊記爲梁州刺史立庠序勸耕桑惇禮讓大統中拜祕書監

寇泚唐開元中爲宋州刺史宗至州宴從臣於樓上泚與焉

寇彥卿善騎射梁太祖賜所乘馬一丈烏曰眞神將也

寇瑊宋天聖中爲三司使言鹽法不可數更帝然之富【羽音秦郡周大夫富辰之後】

孤峯絕岸

富嘉謨文辭雅麗雄邁張說與徐堅論近世文章曰富嘉謨如孤峯絕岸壁立萬仞濃云郁興震雷俱發若施之廊廟則駭矣仕唐爲晉陽尉北京三傑【見吳氏】

洛社衣冠

富弼字彥國幼有大度範文正器之曰王佐才也舉茂才異等宋慶曆中除資政殿學士使契丹往返十數言割地必不可爭獻納二字北朝君臣敬憚之在位薦王質王素余靖張瓌石介吳奎韓維陳襄陳希亮等皆知名之士洛陽耆英會十三人富公文潞公席汝言王尙恭趙南正劉幾馮行巳楚建中王不疑王拱辰張昌言司馬公張燾富公年最髙詩云西洛古帝都衣冠走集地大尹吾舊相曠懷輕富貴【云云】神宗朝大拜封鄭公進封韓公年八十諡文忠子紹庭紹宗紹隆孫直柔富元衡宋紹興中充宮教遷宗正司

富直言遇事敢諫宋紹興中知樞宻院事

防

富弼初名臯晏元獻求婿範文正曰公之女若嫁官人某不敢知必求國士無如富某者元獻妻之以宰相得宰相爲衣冠盛事【出邵氏聞見錄言行錄所載不同見晏氏】

以文爲富北阮富彼以其富

竇【扶風夏帝相遭有窮之難後緡方娠逃出自竇而生少康支孫以竇爲氏竇鳴犢晉大夫】

退讓君子

竇廣國字少君漢文皇后之弟少貧賤後新立與兄長君至長安自陳廣選有徳行者與居由此爲退讓君子不敢以富貴驕人廣國賢有行帝欲相之曰恐天下以吾私廣國久念不可封安丰侯從子嬰

侯自我得

竇嬰字王孫景帝朝爲詹事七國平嬰與有功封魏其侯喜賔客天下逰士多歸之後灌夫罵坐得罪嬰銳爲救曰侯自我得之自我捐之無所恨竟受誅

拔起風塵

竇融字周公漢建武初帝賜璽書授涼州牧入朝拜大司空論曰融以豪俠爲名拔起風塵之中蟬蛻王侯之尊終膺卿相之位及爵位榮滿乃放逺權寵恂恂若不能者又何智也長子穆尙主

勒功燕然

竇憲字伯度漢永元初拜車騎將軍出塞擊北單於戰於稽落山大破之登燕然山刻石勒功紀漢威徳封冠軍侯

東觀校書

竇章字伯向居貧蓬戶蔬食躬勤孝弟講讀不輟漢安帝朝學者以東觀爲道家蓬萊山太僕鄧康乃薦章入東觀爲校書郎

三君

竇武少以經行著稱漢建寧初錄尙書事士大夫以武與陳蕃劉淑爲三君君者言二世之所宗也

六儒

竇士榮隋開皇初上徴山東文學之士馬光張仲讓孔龎張買奴竇士榮劉祖仁並授太學博士號六儒

書癡

竇威字文蔚有器局貫覽羣書家世子弟喜武力威獨尙文諸兄詆爲書癡與薛收等師王通北面受王佐之道

一門四相

竇威唐武徳初爲中書令侄抗爲納言贈司徒侄孫徳爲左相徳子懷貞爲侍中一門四相抗三子衍襲爵靜爲民部尙書誕爲宗正少卿贊曰髙竇𨿽緣外戚姻家然自以才猷結天子厠迹名臣垂榮無窮【云云】竇宗自漢迄唐支曹扶疏數百年所憑厚矣注云在漢再爲外戚元魏有三皇后在周爲上柱國在隋爲太在唐又爲外戚【竇毅女爲唐髙祖後】

聨珠集

竇羣唐徳宗以處士徴爲石拾遺二兄常牟二弟庠鞏擢進士第爲郎俱工詞章爲聨珠集行於時義取若五星然鞏與人言如不出口世號囁嚅翁

丹桂五枝

竇禹鈞五子儀儼侃偁僖五代末相繼登科時謂竇氏五龍馮道詩云燕山竇十郎教子以義方靈椿一株老丹桂五枝香儀字可象宋太祖朝自翰林遷端明儼字望之通律曆自左拾遺遷禮侍侃起居郎

偁字日彰太宗朝參大政僖右補闕

女徳防姻

竇毅在周爲上柱國有女方數嵗讀列女傳一過不忘聞隋祖受周禪自投牀下曰恨我非男子不能救舅家難毅掩口曰毋妄言赤吾族毅嘗謂夫人曰此女有奇相不可妄與人畫二孔雀於屏間請婚者射二矢陰約中目李淵最後射各中一目遂以歸之後淵爲唐髙祖竇氏爲後

姊妹烈行

竇伯女仲女京兆人唐永泰中賊剽二女將逼以私行臨大谷伯曰我豈受污於賊自投崖下仲亦躍而至京兆尹第五琦表其烈行詔旌門閭

竇章女年十二能屬文漢順帝朝以才貌選入爲貴人

竇偁女妻丁謂【見丁氏】竇滔妻織回文錦【見蘇氏】竇璠晚娶宇文翃之女方登第

竇懷貞唐中宗朝爲禦史大夫嵗除日帝宴羣臣謂懷貞曰卿喪妻欲繼室乎俄而寶扇障衛一翟衣者出乃衛后乳媼莒國夫人也

圭竇大姓馬竇不徑不竇

繆【羽音蘭陵或作謬或讀作穆】

後漢繆肜汝南人兄弟四人同財業及娶諸婦求分異肜乃閉戶自撾諸婦謝罪更爲惇睦之行爲中牟令

繆襲仕魏爲散騎常侍繆徴金穀廿四友【見潘谷】繆瑜工詩劉后村詩話云余初筮仕江西有繆瑜袖詩來訪調官一聫云有客去逰丞相宅無人來問孝亷船有崆峒集行世爲晉賢宰

救【漢有救乂爲諫議大夫】

五十四闞【五十六附】

闞【商音天水邑名齊卿闞止之後】

闞澤字潤甫山陰人自幼好學博覽羣籍通春秋歷數舉孝亷除錢塘長遷太子太傅封鄕都侯【吳志】闞駰字隆博通經傳拜爲祕書【北史】

闞稜貌魁雄善用兩刃仕唐爲越州都督

啖【唐書音徒濫切】

啖助字叔佐唐大歷間人淹該經術善爲春秋考三家短長縫防漏闕號集傳凡十年乃成【儒學傳】念

念賢金城抱罕人頗涉經史子華性和厚有長者風爲合州刺史【北史】

氏族大全卷十九﹤子部﹐類書類﹐氏族大全﹥

欽定四庫全書

氏族大全卷二十

一屋

陸【角音河南齊宣王封少子達於平原陸鄕因氏焉陸通字接輿楚狂也】

新語

陸賈楚人有口辯漢髙使說南越尉佗賜以印封爲王佗稱臣拜賈爲大中大夫賈時時前說詩書采古成敗著十二篇每奏一篇帝稱善稱其書曰新語孝惠時賈出尉佗所賜槖中裝賣千金分與五子人二百金令爲生產自乘髙車駟馬侍者十人有寶劍直百金謂其子曰與女約過女女給人馬酒食十日一更所死家得寶劍【一歲中率不過再過數擊鮮毋久混女爲也】

截肉斷蔥

陸續字智初漢永平中坐楚王英事系洛陽獄一日對食悲泣曰母來不得相見獄吏問何以知曰食羮識母所調和母截肉未嘗不方斷蔥以寸爲度以是知之使者上書言狀赦之爲防稽戶曹史【獨行傳】

懷橘

陸績字公紀六歲見袁術術出橘績懷三枚去辭墮地術曰陸郎作賔客而懷橘乎曰歸以遺母術大奇之漢末孫權以爲郁林守父康爲武陵守

文武全才

陸遜字伯言江東大族也呂蒙言於孫權曰陸遜意思深長才堪負重權乃拜爲偏將軍以代蒙破蜀先主兵於馬鞍山漢主大慙恚曰吾乃爲陸遜所折辱代顧雍爲相詔曰有超世之功者必膺光大之寵懷文武之才者必荷社稷之重封華亭侯子抗

有父風

陸抗字防節吳末領荊州牧上疏曰臣每中夜撫枕臨飡忘食謹陳便宜十七條以聞在西陵與羊祜對境使命常通史云貞亮籌幹咸有父風五子晏景機云

黃耳傳書

陸機字士衡身七尺聲如鐘少有異才文章冠世晉太康末與弟云入洛見張華如舊相識羇寓京師有駿犬名黃耳爲竹筒盛書系其頸至其家得報而還因以爲常成都王潁假機大都督戰敗宦人孟玖譛其有異志孫秀證成之收機機臨刑笑曰華亭鶴唳可得聞乎與弟云俱遇害是日昏霧四合大風折木平地雪尺議者以爲陸氏寃也年四十三

龍駒

陸云字士龍六歲能屬文與兄齊名號二陸吳尙書閔鴻見而奇之曰此兒非龍駒當是鳯雛少時夜行迷路至一家寄宿有少年與談老子明日視之乃王弼冢也自此談老殊進有笑疾嘗衰絰上船於水中見影大笑落水人救獲免初見張華華以帛繩纒須云大笑不能止嘗與荀隱同在華坐華曰今日勿爲常談云抗手曰雲間陸士龍荀曰日下荀鳴鶴華補爲浚儀令

百代文宗

二陸之制云機雲實荊衡之杞梓挺珪璋於秀質馳英華於早年風鑑澄爽神情俊邁文藻宏麗獨步當時言論慷慨冠乎終古髙詞迥映如朗月之懸光疊意回舒若重巖之積秀千條析理電掣雲開一緒連文珠流璧合百代文宗一人而已云云金陵畢气國滅臣遷矯翮南辭翻棲火樹飛鱗北逝卒委湯池穴碎二龍巢傾兩鳯激浪之心未騁遽汨修鱗淩雲之意將騰先灰勁翮望其翔躍可得乎

柱石

陸玩字士瑤器量淹雅晉帝拜爲侍中司空旣拜有客詣之索杯酒瀉之梁柱祝曰當今乏材以爾爲柱石莫傾人梁棟也玩曰感卿良箴子納有淸操次子始孫載

曽孫眞孫慧曉五世並爲侍中

書廚

陸澄字彥深好學博覽無所不知王儉曰陸公書廚也

智過其軀

陸俟多智長子馛有父風魏文成帝見而恱之曰吾常嘆陸俟智過其軀是子復逾其父矣封建鄴公馛官至大保有六子惟琇凱知名

寄梅雙璧

陸凱仕魏爲正平太守在郡七年號良吏與範相善自江南寄梅一枝幷詩一首長子曄次恭之並有時譽賈禎見而笑曰僕以老年更覩雙璧

明珠

陸卬字云駒俟十世孫也博覽羣書爲邢邵所賞謂其父子彰曰卿老蚌遂出明珠仕魏除中書侍郎

孝魚泉

陸通性至孝母吳人好食魚北土魚少得之甚艱後宅側忽泉出而有魚得以供母時謂之孝魚泉爲大司冦【北史】

莫逆交

陸誇不拘小節髙尙不仕寄情丘壑與崔浩爲莫逆交著知命論【北史】

一門二相

陸元方舉八科皆中唐則天朝拜相長子象先器識沈邃唐景初中拜相一門二相次子景倩初調扶溝丞畢構爲河南按察使到縣有吏進狀曰某彊淸某詐淸景倩眞淸終監察禦史三子景融工筆札

奏議如丹

陸贄字敬輿年十八第進士張鎰奇之與爲忘年交餉錢百萬不受止受茶一串徳宗卽位召拜翰林學士呼爲陸九而不名居中參議可否時號內相諫言深切或規其太過答曰吾上不負天子下不負所學貞元中拜相謚宣公陸氏一莊贊云贄論設皆本仁義炳炳如丹

全交

陸劇少與商寅顏眞卿柳芳李華邵軫趙驊蕭穎士相父善時語曰商顏柳陸李蕭邵趙以能全其交也

桑薴翁

陸羽字鴻漸未知所生及長以易自筮得蹇之漸曰鴻漸於陸其羽可用爲儀吉乃以陸爲氏名而字之嗜茶著茶經三篇鬻茶者至陶羽形祀爲茶神唐上元初隱居苕溪自稱桑薴翁又號竟陵子在隴西公幕府自號東園先生又曰東岡子【隱逸傳】

江湖散人

陸蒙字魯望舉進士不中居松江甫裏有田數百畝屋三十楹嗜茶置園顧渚山下歲収租茶自判品第升舟設蓬席賫束書茶竈筆牀釣具往來時謂江湖

散人號天隨子又曰甫裏先生自比涪翁漁父江上丈人門有巨石乃逺祖續爲郁林守罷歸無裝取以重其船者人稱其亷號郁林石

伯仲師友

陸九齡字子壽弟子美子靜伯仲誾誾侃侃自相師友先生以宋乾道中登第除太學錄遷全州教卒號復

齋

心貫萬古

陸九淵字子靜宋乾道中登第呂東萊識其文於數千人中謂曰一見髙文知其爲江西陸子靜也居貴溪之象山教授生徒數十百人初讀書至宇宙字曰宇宙事卽已分內事宇宙便是吾心吾心便是宇宙先生之心與萬古之人心一貫無二致與晦庵同餞東萊於鵝湖作詩云涓流積至滄海水拳石崇成泰華岑簡易工夫終久大支離事業竟浮沈兩書與晦庵論周子太極圖不當又加無極二字號象山先生終荊門守謚文安

蓮華博士

陸遊字務觀號放翁詩本於曽茶山茶山出於韓子蒼三家句律相似而放翁加豪一夕夢一故人相語曰我爲蓮花博士鏡湖新置官也我去矣君能暫爲之乎月得酒千壺亦不惡也遂以詩記之曰白首歸修汗簡書每因囊粟嘆侏儒不知月給千壺酒得似蓮花博士無初調官臨安有詩云小樓一夜聽春雨深巷明朝賣

杏花郡人稱誦傳入禁中思陵稱賞由是知名有劍南集行世仕宋爲祕監

陸倕與兄僚佐並有美名號三陸梁天監初與劉孝綽等爲龍門之遊

陸修靜晉末道士號簡寂先生修黃籙科教與逺法師送陶靖節不覺過虎溪相與大笑而別世傳爲三笑圖

陸徳明唐瀛洲十八學士中人論撰甚多【見房氏】陸泰唐含象亭十八學士中人【見庾子元】

陸餘慶仕唐爲鳯閣舍人方外十友【見盧藏用】

陸圭宋景徳二十四賢中人

陸佃字農師宋熈寧中葉祖洽榜登第佃第五受經於王安石而不附防新法終吏侍孫放翁

女徳婚姻

陸卬母元魏上庸公主髙明婦人也初封藍田生六子邢邵曰藍田生玉不虛矣【北史】

陸允前趙豪民也有女擇對有郭黙者世以屠沽爲業勇捷能跳三丈塹允異之曰此兒必興郭氏遂妻之

陸暢字達夫及第後娶薫溪女韓愈詩云迎婦丞相府誇映秀士羣鳴鸞桂樹間觀者何紛紛

陸玩爲丞相參軍王導請婚於玩玩曰培塿無松柏薫蕕不同器玩不爲亂倫之始導乃止

陸遜年二十一始仕幕府孫權以兄策之子妻之陸象先娶賀晦女相者曰陸郎位極人臣【見賀氏】陸稠女妻沈鸞

陸景融女妻薛同

陸若瑜娶周濓溪女弟

陸叡娶崔鑑女

小陸二陸北陸傅陸

【羽音河南宋穆公之後支孫以謚爲姓】

設醴

穆生魯人楚元王交少時與生白生申公授詩於浮丘伯後元王至楚以生等爲中大夫敬禮之穆生不嗜酒每置酒常爲設醴及王戊嗣位常設後乃忘設穆生曰可以逝矣醴酒不設王之意怠遂去【元王傳】

五世封王

穆觀字闥拔少以文藝知名魏太武監國觀爲右弼出則統攝朝政入則應對左右穆崇子觀觀子壽壽子平國平國子羆五世襲封宜都王【北史】

酥酪醍醐

穆寧居家嚴撰家令訓諸子人一通唐貞元中言家法者稱韓穆二門韓休也四子徳性和粹世以珍味目之贊爲酪質爲酥員爲醍醐賞爲乳腐肅宗朝寧爲侍禦史長子贊禦史中丞次子質右補闕三子員侍禦史四子賞監察禦史質與楊憑許孟容李鄘交善一時歆慕號楊穆許李

名場險

穆寂唐貞元中與劉師老皆應科目時太府卿韋渠牟主劉金吾李齊運主穆無名子曰太尉當天升穆老尙書倒地落劉師劉禹錫曰名場之險如此

倡爲古文

穆修字伯長師陳摶易學宋祥符初第進士時學者從事聲律未知古文修爲之倡尹洙兄弟始從之學古文傳春秋學家有韓柳集丐於所親厚者得金鏤板售於京師有儒生數輩輒取閱修曰先生能讀一篇當以一帙爲贈自是無過問者爲文學參軍

昭穆沕穆公沙穆

伏【商音太原伏羲風姓之後】

口授古書

伏生名勝濟南人爲秦博士漢文卽位求能治尙書者聞伏生能治時年九十餘老不能行使晁錯往受之得二十九篇【儒林傳】

當世名儒

伏湛字惠公父理爲當世名儒湛少傳父業更始時爲平原太守平原一境賴湛以全光武卽位徵拜大司徒自伏生以後世傳經學淸靜無競東州號曰伏不鬭二子隆翕翕子光光子晨晨子無忌博物多識桓帝

時自采古今刪注事要號伏侯注弟黯從子恭伏黯字稚文明齊詩作詩解九篇

伏恭字叔齊漢建武中遷恆山太守惇修學校教授不輟由此北州多爲伏氏學永平中帝幸辟雍於行祀禮中拜爲司空後又爲三老

伏字曜梁武尊之爲五經博士子挺

伏挺字士標任昉見之曰此子日下無雙仕梁除南臺書侍禦史

伏龍

宓【亦作虙與伏同古字通用】

宓不齊字子賤仲尼弟子治單父鳴琴不下堂而單父治【呂氏春秋】封單父侯

宓妃宓羲之女溺死洛水遂爲河神曹植洛神賦云河洛之神名曰宓妃其形也翩若驚鴻婉若遊龍祝【商音太原周武王封黃帝之於祝因氏焉】

祝半州

祝象器登儒科爲太學博士弟景先號二翁尢長者景先子確字永叔永叔子嶠字仲容從朱松遊聞伊洛之風而悅之祝氏世居江陵遷歙世以資力好善聞於州郡其生業幾有郡之半時稱爲祝半州【朱文公書祝氏遺事】

儒學昌家

祝穆字和甫景先三世孫防孤從朱文公受業刻意問學下筆頃刻數百言將以儒學昌其家

祝良仕東漢爲九眞太守單車入賊招以威信賊悉平

祝欽明字文思唐中宗朝爲國子祭酒帝與羣臣宴欽明作八風舞盧藏用曰祝公五經掃地盡矣祝諌宋慶曆中上臨軒賜進士第諫三男二壻俱入第

祝林宗字有道熈丰間從山谷遊山谷爲書帖云士大夫胸中不時時以古今澆之則俗塵生其中照鏡則面目可憎對人則語言無味

祝諮丘宋治平中爲太常少卿時夏國使至祝爲館伴韓魏公料十事以授祝祝如所教答之夏人聳伏

婚姻

祝確女妻朱松生晦翁松有送妻兄仲容歸新安詩其略云君來訪安否春風吹柳綿感君懷親意使我淚貫泉

祝景先兄女妻汪勃位至樞宻確弟砱女妻汪勃之子作礪位至提刑故其鄕人相傳祝氏女位最髙祝堯臣景先第八子磐之子也常奇第三女曰𨿽家貧不以與凡子公卒後與呂午成姻兩窮相值越七年而午遂登科於是祝女位髙之語復喧傳於鄕閭【呂午字伯可跋祝公遺事後】

大祝屍祝華封三祝

卜【羽音西河周禮卜人之後以官爲氏】

卜商字子夏在孔門居文學科封河東公

卜式河南人以田畜爲事漢武朝上書至輸家財半助邊召拜中郎牧羊上林中布衣艸屩歲餘羊肥息上善之式曰治民亦猶是矣惡者輒去毋令敗羣拜緱氏令遷齊太傅后賜爵關內侯

卜靜吳人與同郡陸遜比肩齊聲

谷【羽音上谷】

谷永字子云漢建始初舉直言極諫之士永待詔公車對賢良策擢上第與婁防俱爲五侯上客長安語曰子云之筆札婁君之唇舌言其見信用也善言災異前後所上四十餘事專攻上身與後宮而已黨於王氏上亦知之終大司農父吉爲司馬谷崇冦恂姊子也常將突騎爲前鋒爲偏將軍谷渾字元衝折節授經業亷直有操行魏太武器重之

谷儉晉人甘卓薦之試髙第除郎中

谷那律淹貫羣書褚遂良稱爲九經庫唐貞觀中爲國子博士遷諫議大夫

鞠【宮音汝南】

鞠武燕太子丹太傅也出見田光光薦荊軻

鞠仲謀宋景徳二十四賢中人

鞠杲宋吳川進士也上書入黨籍

鞠詠擢進士以文受知於王化基化基參政首以詠薦宋天聖中爲監察條上應變五事除天章待制鞠眞卿宋熙寧中知湖州遷太常博士直祕閣麯【宮音吳西漢麯譚生閟避難居西平十一代孫嘉仕沮渠氏】

麯允豪族也西州語曰麯與防牛羊千數頭南開朱門北望靑樓晉建興初拜左僕射

麯珍酒泉人善騎射以帳內從齊神武封安康郡王麯承之娶呂誨長女與吳安詩爲友壻

服【周內史叔服之後以王父字爲氏】

服防字子愼舉孝亷作春秋左氏傳解著賦碑誄書記連珠九憤十餘篇漢靈帝朝爲九江太守束【羽音南陽漢疎廣之後曽孫孟達辟王莽亂去足爲束氏】

束晳字廣防博學多聞與兄璆俱知名晉太康中陽平郡大旱晳爲請雨雨大注人歌曰東先生通神明請天三日甘雨零我黍以育我稷以生何以醻之報束長生在著作佐郎釋汲冢竹書補亡詩白華南陔等篇後遷尙書郎父龕馮翊太守祖混隴西太守

鹿【徵音扶風趙大夫食采五鹿因氏焉漢鹿旗爲巴郡太守】

鹿悆字永吉好兵法陰陽釋氏之學魏孝莊朝爲黃門侍郎志存謙退布衣糲食上嘉其淸節賜以錢帛父生再爲濟南太守魏獻文嘉其能徵赴季秋馬射賜以騶馬加以貴服彰其亷防【北史】

指鹿蕉鹿鉅鹿銀鹿

曲

曲環陜州人喜兵法善騎射唐天寶中遷金吾大將軍徳宗朝拜左僕射封晉昌郡王

曲端宋紹興中名將也善戰得士卒心旣歿張曲端旗尢足以懾敵人

叔【魯國魯桓公子叔牙之後】

叔弓魯大夫聘於晉晉侯使郊勞辭曰寡君使弓來繼舊好固曰女無敢爲賓敢辱郊使請辭叔向曰子叔子知禮哉【昭三年】

叔詹鄭人管仲曰鄭有叔詹堵叔師叔三良爲政【僖七】宿【東平伏羲風姓之後以國爲氏宿石朔方人祖若根魏明元賜姓宿氏石尙主拜駙馬都尉遷吏尙書】

木【吳縣端木賜之後因避仇去端字晉文章志有木虛作海賦爲楊駿主簿】

沐【魏有沐徳信少孤過姊家爲雞黍而不受後爲王府長史名播異域魏略】

牧【商音農黃帝力牧之後漢有太守牧良】

肅【漢有肅詳爲鴈門太守時初與郡守爲銅虎符竹使符文帝紀】

鬻【南康鬻子年九十謁文王王曰嘻老矣答曰云云使臣策國事則臣尙少因立爲師鬻拳楚大夫諫而自納於刑】

祿【徵音扶風殷紂子武庚祿父之後】

逯【廣平漢逯石爲大司徒唐逯仁傑爲夏官郎中】

沃【羽音太原殷王沃丁之後神仙傳有吳人沃焦】

濮【商音魯國衛大夫食采於濮因氏焉】

玉【徵音黃帝時公玉帶造明堂後攺爲玉氏漢彭城玉況字文伯性聰敏建武中爲陳畱太守以徳化人遷大司徒】

夙【魯國魯大夫季孫之後】

燭【鄭大夫燭之武之後】

竺【東海本天竺人後漢朝歸中國乃稱竺氏】

郁【黎陽魯相郁貢之後】

粟【江陵漢有治粟都尉子孫以官爲氏】

糓【廣陵著姓】

四覺

樂【角音南陽宋防子之後以王父字爲氏宋樂大心居桐門故曰桐門右師定九】

不貪爲寶

樂喜宋正卿卽司城子罕也宋人或得玉以獻子罕子罕弗受曰我以不貪爲寶爾以玉爲寶【襄十五】宋平公築臺子罕請俟農功之畢築者謳曰邑中之黔實慰我心【襄十七】

披云

樂廣字彥輔善談論每以約言析理衛瓘曰此人之水鏡見之瑩然若披雲霧而覩靑天時王澄畢卓等以任放爲達廣笑曰名教內自有樂地何必乃爾仕晉爲河南尹終尙書令

國士風

樂道融少有大志好學不倦交友以信每約已而務周急有國士之風

憲臺風采

樂藹字蔚逺糿時其舅宗慤取史傳一卷授之藹略讀具舉慤奇之仕梁爲禦史中丞性公彊居憲臺稱職

諫苑

樂運字承業嘗願處一諫官錄夏商以來諫諍事集而部之曰諫苑奏上隋文帝嘉之仕周爲萬年縣丞【北史】

父子繼相

樂彥章仕唐爲西臺侍郎同平章事子思晦爲鸞臺侍郎同平章事父子爲相時人榮之

吞珠毓瑞

樂史字子正母夢吞五色珠而生及長有文辭初仕江南歸宋舉進士知陵州獻金明池賦召爲三館編修

樂欬字子聲孔門弟子贈昌平侯

樂正子名克魯欲使之爲政孟子謂其好善優於天下

樂羊爲魏文侯將伐中山三年拔之歸而文侯示之謗書盈篋【史記】

樂毅魏人適燕燕昭王以爲亞卿伐齊下七十餘城封昌國君後奔趙趙封爲望諸君

樂叔毅之孫也漢髙求毅後得叔封之樂鄕曰華成君

樂恢字伯奇好經學爲世名儒漢和帝朝尙書僕射

女徳婚姻

樂羊子之妻斷機以勸夫學引義戒夫勿拾遺金後盜刼其姑操刀自刎太守賜帛葬以禮號貞義樂廣女妻衞玠冰淸玉潤

禮樂管樂雅樂

嶽

嶽飛字鵬舉初生有禽若鵬飛鳴屋上因以名之少負气節好左氏春秋孫吳兵法引弓百斤善左右射宋靖康初金人南侵二聖北狩飛應募誓以忠義報國用兵能以寡擊眾建炎紹興間大小百戰未嘗一敗南薰門之戰八百破五萬桂嶺之戰八千破十萬背嵬騎五百破烏珠十萬又平湖廣大盜如李成楊麼等十數入覲上賜金絲戰袍金帶衣甲等禦書於旗曰精忠嶽飛兵至朱仙鎭金人已有捐燕以南之懼時秦檜主和

遂詔班師一日奉金字牌十二飛東向再拜曰臣十年之功廢於一旦非臣不稱職實秦檜誤陛下也竟爲檜所害官至少保贈太師謚武穆孝宗卽位詔訪求其後子孫𦇤褓以上皆官之立廟於鄂號忠烈三子云雷霖

嶽雲能以手握兩鐵椎重八十斤穎昌大戰數十入敵陣中甲裳爲赤以功授左武大夫弟雷授文資嶽霖孝宗朝帥廣州道出章貢父老率子弟來迎垂泣曰不圖今日復見公之子

卓【徵音西河】

卓氏趙人也秦遷之蜀卓氏聞崏山之下沃野下有蹲防至死不饑乃求逺遷致之臨卭卽鐵山鼓鑄富至家僮八百人田池射獵之樂擬於人君【貨殖傳】卓茂字子康以儒術舉爲宻令蝗不入境道不拾遺光武卽位先訪求茂以爲太傅封褒徳侯圖像

雲臺子戎大中大夫

卓田字稼翁號西山宋紹興間文士也工小詞三衢買舟詞云奏賦謁金門行盡雲山無數尙有江天一半買扁舟東去波神眼底識英雄閣住半空雨喚起半帆風力去靑天尺五

卓王孫臨卬巨室也有女名文君新寡司馬相如以琴心挑之得爲偶王孫恥之後數年方分與文君僮百人錢百萬相如後欲聘茂陵女爲妾文君作白頭吟以自絕云淒淒重淒淒嫁娶不須啼願得一心人白頭不相離相如乃止

畢卓

五質【八勿附】

質【前貨殖傳云質氏以灑削音淅肖洗刷刀劍室也而鼎食濁氏以胃脯而連騎】

畢【徵音河間周文王第十五子畢公髙之後以國爲氏畢公保釐東郊弼亮四出】

畢後必大

畢萬初筮仕於晉得公侯之卦晉賜以魏爲大夫卜偃曰畢萬之後必大

拍浮酒船

畢卓字茂世少放達嘗曰得酒滿數百斛四時甘味置兩頭左手持酒杯右手持蟹螯拍浮酒船中便了一生矣晉大興末爲吏部郎與阮孚等爲八達

四世郡守

畢眾敬篤於姻族有國士風仕元魏爲兗州刺史子元賓元賓子祖暉祖暉子義云義云四世爲本郡守

畢李

畢構字隆擇六歲能文第進士唐景龍末召拜禦史大夫與河南尹李傑皆一時選世謂畢李睿宗嘉其行有古人風賜璽書袍帶方外十友

燃薪夜讀

畢諴字存之少燃薪夜誦博通經史舉書判拔萃科宣宗朝在翰林嘗召訪邊事諴對甚悉上曰孰謂頗牧近在禁中卽出爲邠寧節度

畫松石

畢宏工畫畫松石於左省片壁唐大歷中爲給事中

重徳

畢士安字仁叟防時王禹偁識其非常童宋景徳中與冦凖並爲相凖好使气用公重徳以鎭之公以名節自勵天下稱其淸其亡也上謂冦公曰畢士安君子人也飭躬愼行有古人風賜其家白金五千兩子世長

睢陽五老

畢世長以耆年掛冠與睢陽五老公詩云篇章捧和慙風雅眷待優隆荷歲寒宋至和中以司農卿致仕年九十四曽孫仲偃仲衍仲遊仲愈

畢仲偃字希言以淸徳聞官至朝散大夫

畢仲衍字夷仲元丰中除中書舍人撰中書備對廿卷

畢仲遊字公叔元祐初召天下文學之士策試坡翁取第一後入黨籍

畢仲愈字將叔工詩元夕詩云已招明月移歌扇更倩春風試舞腰夜行詩云明燈數防林中見橫笛一聲煙外聞爲國子監丞

占畢天畢【星】六王畢

漆【魯國魯相漆雕開之後去雕字單姓漆世爲靑州北海望族漆沈攺魯相先代居雍州漆水因地爲姓】

漆季直晉永嘉中以中散大夫爲洪州刺史

漆凱之仕宋爲郎中令與謝混談論【謝防傳】

漆澄豫章人釣於蜀水忽得金鎖引之不絕俄頃盈舟旣而有物浮水黒色澄了無怖【瑞州誌】

漆季髙仕唐爲江西觀察使

漆欽仕晉領鎭西將軍

漆靖安歷仕齊梁兩朝

膠漆沐漆髮如漆

吉【徵音馮翊周尹吉甫之後以王父字爲氏】

吉挹字祖衝世篤忠孝秦符堅曰周孟威不屈於前丁彥逺潔已於後吉祖衝閉口而死何晉氏多忠臣邪

吉士瞻夢積鹿皮從而數之得十一喜曰鹿祿也後仕梁爲直閣將軍淸約家無私積【南史】

吉翂字彥霄防有孝性父爲吳興原鄕令爲吏所誣翂年十五撾登聞鼓乞代父命帝稱爲佳童【梁孝義傳】吉翰字休文仕宋爲益州刺史有治績得方伯體吉茂爲汾陰令居官淸靜吏民不忍欺

吉中孚大歷十才子中孚官至戶侍

吉旼唐九老防中人【見胡氏】旼詩云低腰醉舞垂緋防撃筋謳歌任褐裙官禦尉卿年八十八

吉頊唐武后朝擢右肅政臺中丞後拜相能抑武興唐

吉溫性陰詭嘗曰若遇知己南山白額虎不足縛李林甫引用之與羅希奭相朂以虐號羅鉗吉网【酷吏傳】

郅

郅都爲人勇有气敢直諫行法不避貴戚列侯宗室見都側目而視號曰蒼鷹漢景朝爲中郎將遷中尉

郅惲字君章漢建武中爲上東門侯帝出獵夜還惲拒關不開明日賜之布遷長沙太守子壽字伯孝以亷能稱官尙書令

郅伯尙黃叔度周子居文伯堅封武興盛孔叔爲汝南六孝亷漢順帝朝太守季倀選以應學

帥【與率同晉尙書師昺避司馬師諱攺姓帥】

帥子連形貌魁奇膂力絕人獨住魏夫人觀三十年寂無黔防王全裕奉詔禱南嶽見子連因賦三絕云下瞰虛空臨絕澗上排雲霧止山顚四邊絕險無猿鳥獨臥深云三十年古屋當崖映日關年年常伴白雲閒餱糧丹穴從何出四面無人見下山心意逍遙約莫知山中山下識人稀想君絕慮離羣了不是王喬卽令威宋興國中盛夏尸解有僧紹能於關右見之

帥逢原仕宋爲江陵統制官

帥揚防有奇志宋天聖四年何狀元榜登第

乙【殷湯字天乙支孫以王父字爲氏】

乙瓌從車駕南徵勇冠三軍

乙普明淸河人兄弟爭田太守蘇瓊諭之曰天下難得者兄弟易求者田地普明兄弟乞出外更思分異十年再還同住【北史循吏傳】

栗【古栗陸氏之後栗髙字客卿漢髙士也】

尉【太原古有尉繚著書號尉繚子河南官氏志魏孝文攺爲尉音郁】

尉元字茍仁世爲豪宗仕元魏累遷尙書令進位司徒元謝老詔曰尉元遊明根並元亨利貞明允篤誠希世之賢也元以八十之年宜處三老之重明根以七十之齡可充五更之選

尉撥代人爲太學生應募擊賊有功遷郡守魏文成帝以其淸平有惠績賜之衣服【北史】

尉瑾仕齊除吏部尙書見人好笑時論比之寒蟬曁【音訖渤海】

曁艷字子休吳郡人仕吳爲選曹郎遷尙書

曁晃與弟昱俱仕於唐其後於上元中凖制攺爲周氏

屈【宮音臨海楚武王子瑕食采於屈因氏焉屈重屈丐屈蕩屈完屈到屈建屈平皆其後也】

屈平字原曰正則靈均者釋其義爲美稱也仕楚爲三閭大夫三閭之職掌王族三姓曰昭屈景同列上官大夫妬其能譛於懷王王信之原旣被讒憂心煩亂乃作離騷襄王立復信讒而謫之江南原復作九歌九章等篇自沈汨羅淮南王安曰離騷蟬蛻濁穢之中浮游塵埃之外𨿽與日月爭光可也屈到嗜芰有疾召其宗老屬之曰祭我必以芰及祥宗老將薦芰其子建命去之曰夫子不以私欲干國之典也建字子木爲楚令尹皆原之先世也屈遵博學多才魏道武朝爲中書令

女徳

女嬃屈原姊也騷云女嬃之嬋媛兮申申其詈予【漢有修爲九江太守】

十月

越【羽音晉陽越爲楚所滅其後以國爲氏河南官氏志云越彊氏攺爲越氏】

謁【漢有謁瓊爲汝南太守】

闕【下邳春秋時魯闕黨童子之後】

勃【梁武帝攺豫章王綜爲勃氏】

十二曷【十四黠附】

葛【商音葛天氏之後夏時葛伯嬴姓國也其後亦以葛爲氏】

便宜四事

葛龔字元甫慷慨壯烈勇力過人漢永初中條上便宜四事拜蕩陰令

仙翁

葛字孝先吳人初從左慈受九丹液仙經後得仙號葛仙翁閤皂第二十福地其修煉成道之所也昌州昌元縣有葛仙山山有煉丹巖洗藥池甘露茶建康方山亦仙翁修煉之地曽極詩云人間底事有方壺劍截靑瑤界碧虛試上珠庭瞻醉葛仙云垂帶防儲胥從曽侄洪

勾漏令

葛洪字稚川丹陽句容人好神仙導養術晉咸和初王導選爲散騎常侍洪以交趾出丹求爲勾漏令乃止羅浮山煉丹自敍云戢勁翮於鸞鳯之羣藏逸迹於跛驢之伍藜藿有八珍之甘蓬蓽有藻稅之樂著內篇一百一十五篇號抱朴子年八十一尸解

葛仙山

葛璝亦名葛仙翁蜀彭州有葛仙山在蒙陽北四十里乃廿四化之第五化也有崇眞觀葛仙翁璝楊仙翁升賢於此得道梁大同中蒲仙翁髙逺復於此上升葛彊晉山簡愛將也

葛田乘木羊上綏山隨者皆得仙

葛宻宋江陰人自號艸堂逸老

葛源宋仁宗朝知錢監胡宿行其制云司南州寶冶之饒佐縣官國府之用宣勞於外興利在公

葛敏修工詩山谷南遷還至南華竹軒令侍史誦詩板一絕云不用山僧供帳迎世間無此竹風淸獨拳一手支頥臥偸眼防云生未生視姓名曰果吾學子敏修也

婚姻

葛常之姑淸源君妻蔡君謨【見蔡氏】

葛勃有美姿鄰人陳忠女願事之【見陳氏】

葛洪師事鮑甚重之以女妻焉

葛采葛管葛諸葛

末【本姓秣今秣陵後也因避難攺爲末】

滑【商音下邳得伯周同姓國也以國爲氏漢有滑興爲詹事】

十六屑

薛【商音河東黃帝之後奚仲爲夏車正禺封爲薛侯其後以國爲氏】

謀王斷國

薛宣字贛君明習法律谷永上疏曰少府薛宣才茂行潔達於從政經術文雅足以謀王斷國漢成帝朝拜相封髙陽侯弟修子況惠

安車駟馬

薛廣徳字長卿以魯詩教授楚二龔師事之漢宣帝朝蕭望之薦爲博士論石渠遷禦史大夫元帝欲乘樓船廣徳當乘輿諫欲以頸血污車輪上怒張猛曰乘船危就橋安上曰曉人不當如是邪未幾與於定國俱乞骸骨上賜安車駟馬黃金六十斤東歸沛守迎之界上人以爲榮

淸名之上

薛方字子容與紀逡等皆西漢淸名之士王莽以安車迎方方謝曰明主方隆唐虞之徳小臣欲守箕山之鄕

詩學著名

薛漢字子公世業韓詩父子以章句著名建武初爲博士

孝友

薛包好學篤行喪母以孝聞父感於後妻憎包分出之包泣不去弟子求分財異居包中分其財田地取荒頓者器物取朽敗者弟子破產旋復振給漢建光中公車徵拜侍中

國士

薛瑩字道言有經學記述之才或問陸喜曰薛瑩最是國士之第一者乎曰在四五之間在吳爲左國史撰三國史

五雋

薛兼有器宇少與紀瞻閔鴻顧榮賀循齊名號五雋初入洛張華見之曰皆南金也仕晉領太子少傅祖綜父瑩三世傅東宮談者美之

河東三鳯

薛元敬少與從父収族兄徳音齊名世稱河東三鳯収字伯褒隋司道衡之子年十二北面河汾受王佐之道歸唐爲秦王府主簿早卒太宗卽位語齡曰収若在當以中書令處之元敬唐武徳中爲天策府參軍直記室與十八學士之選杜如晦曰小記室不可得而親不可得而疎除太子舍人專掌文翰

三恨

薛元超収之子九歲襲爵嘗曰吾有三恨不以進士及第一也不娶王家女二也不得修國史三也髙宗朝拜中書令

定天山

薛仁貴絳州人唐貞觀末上親徵遼東仁貴應募白衣陷陣立奇功上曰朕不喜得遼東喜得虎將遷拜中郎將髙宗時九姓眾十餘萬令驍騎挑戰仁貴發三矢殺三人虜气攝乃降軍中歌曰將軍三箭定天山壯士長歌入漢關贈驍衛大將軍子訥訥子徵並羽林將軍暢金吾將軍三世將軍

良金美玉

薛稷字嗣通屬文如良金美玉累遷中書舍人與從兄曜更踐兩省俱以辭章自名睿宗朝封晉國公

玉筍

薛庠唐穆宗朝擢第時李宗閔典貢舉取庠及唐衝袁都等皆知名之士世謂之玉筍【李宗閔傳】

東塗西抹

薛逢唐防昌中與楊収王鐸同年登第累遷巴州刺史人歌曰日出而耕日入而歸吏不到門夜不掩扉有孩有童願以名垂何以字之薛孫薛兒晚年厄於宦途策羸馬赴朝值新進士綴行而出前驅曰回避新郎君逢曰莫貧相阿婆三五少年時也曽向東塗西抹來

賜金紫

薛玨字溫如仕唐爲朝陵令以淸白聞課第一建中初召拜中散大夫賜金紫除司農卿

囊書自負

薛奎初舉進士贄謁馮魏公首篇云囊書空自負早晚達明君馮掩卷曰不知秀才所負何事讀至第三篇

云千林如有喜一气自無私乃曰秀才所負如此公端重善知人時範仲淹龎籍方在下位皆以公輔許之帥蜀載範鎭還朝曰得一偉人宋仁宗朝參大政謚簡肅

時節淮西

薛季宣字士龍六歲而孤伯父待制公収鞠之志尙犖犖與常兒異宋孝宗朝爲大理寺丞虞允文白遣公行淮西収撫流民公持節勞來耄稚滿車下爲之表廢田相原隰以戶頒屋以丁頒田合三千八百餘戶除大理正

薛居州善士也

薛燭秦客也善相劍

薛歐漢功臣髙祖定十八侯位次歐第十四【功臣傳】薛琡字曇珍風度峻整姿貌秀異仕魏爲洛陽令孝明帝賜縑百匹遷吏部郎

薛聰字延智魏孝文外以徳器遇之內以心膂爲寄除齊州刺史卒吏人畱其坐榻以存遺愛

薛燈字景猷負才使气嘆曰豈能五十年戴幘死一校尉周文帝朝爲中書侍郎

薛萬均萬徹萬淑萬備兄弟皆以戰功顯貞觀中萬均封路國公萬淑封梁國公

薛能唐詩人應制舉有詩云白蓮千朶照廊明一片承平雅頌聲更報第三條燭盡文昌風景寫難成薛存義假零陵令蚤作夜思勤力勞心訟者平賦者均【柳子厚贈之任序】

女姓婚姻

小姨續婚

薛簡肅長女適歐公次適王拱辰後歐公再娶小姨故有舊女壻爲新女壻大姨夫作小姨夫之句

圖形寄夫

薛媛南楚材妻也楚材旅遊不歸薛對鏡自圖其形幷一詩寄之曰欲下丹靑筆先拈寶鏡端已驚容索寞漸覺鬢凋殘淚眼描來易愁腸寫出難恐君渾忘卻時展畫圖看楚材遂歸【雲溪友議】

薛裕弱冠爲丞相參軍車京兆尹韋夐以女妻之薛同仕唐爲湖州長史吳郡陸景融以女妻之

妓妾

薛瑤英唐元載妾也楊炎贈歌曰雪面淡妝天上女鳯簫鸞翅欲飛去玉釵翹翠步無塵楚腰如栁不勝春

薛濤蜀妓也元防之詩云錦江膩滑娥眉秀化出文君與薛濤

滕薛築薛盧薛【二文士姓】

折【齊大夫折文子之後】

折可適宋熈寕中郭逵帥鄜延見之曰眞將種也折彥質可求之子宋崇寧中登第紹興中參知政事

列【鄭列禦冦之後禦冦著書八篇號爲列子】

節【周禮節上士子孫以官爲氏】

氏族大全卷二十﹤子部﹐類書類﹐氏族大全﹥

欽定四庫全書

氏族大全卷二十一

十八藥

藥【漢有藥崧永平中爲郎帝嘗以杖撞之崧走入牀下遜對獲免】

郭【商音太原周文王季弟虢叔受封於虢或謂之郭公因以爲氏公羊傳云虢謂之郭聲之誤也】

黃金臺

郭隗燕人昭王卑辭厚幣招賢隗曰古有以千金使防人求千里馬者馬已死買其骨五百金而返曰死馬且買之況生者不期年千里之馬至者三王必欲致士先從隗始賢於隗者豈逺千里哉昭王攺築宮師事之

竹馬迎拜

郭伋字細侯漢建武中除穎川太守帝勞曰賢良太守去帝城不逺河潤九里冀京師並蒙其福伋前在幷州素結恩徳後行部到西河兒童數百騎竹馬迎拜道次徵爲大中大夫年八十六卒

三公服

郭賀字喬卿漢建武末拜荊州刺史有殊政顯宗巡守到南陽賜以三公之服黼黻冕旒勑行部去襜帷使百姓見其容服以彰有徳

乘單出關

郭丹字少卿少時買符入函谷關嘆曰丹不乘使者車終不出關後更始徵爲諫議大夫使持節安集南陽果乘髙車出關永平中拜司徒

斷靷

郭憲字子橫建武中帝將自徵隴憲當車拔佩刀斷車靷以諫帝不從及穎川盜起乃悔不用郭子橫之言

仙舟

郭泰字林宗漢延熹中遊洛見河南尹李膺膺奇之遂與爲友後歸鄕裏衣冠諸儒送至河上車數千兩膺與泰同舟而濟眾賔望之以爲神仙嘗行陳梁間遇雨巾一角墊時人故折巾一角以爲林宗巾

懸河

郭象字子好老莊王衍云聽象語如懸河瀉水注而不竭晉東海王越引爲大傅主簿

靑囊九卷

郭璞字景純博學髙才時有郭公居河東精卜筮璞從之受業以靑囊中書九卷與之由是洞知五行天文卜筮之術撰新林十篇注爾雅門人趙載竊靑囊書未及觀而爲火所焚晉元帝朝爲著作佐郎

鹿裘葛巾

郭文字文舉少愛山水尙嘉遁父母終喪不娶辭家遊名山著鹿裘葛巾采竹葉木實貿鹽以自供食王導遣人迎之旣至置之西園求還山

寶劍篇

郭震字元振少有大志十六歲爲太學生家送資錢四十萬防有衰服者聞之首言五世未葬元振盡以與之唐則天朝上寶劍篇後嘉嘆睿宗朝爲太僕卿

封代國公

二十四考中書

郭子儀唐肅代朝平安史之亂功居人臣第一以身繋天下安危者二十年校中書令考二十四八子七壻皆貴顯諸孫數十不能盡識至問安但頷之而已富貴壽考哀榮終始人臣之道無缺焉代宗呼爲大臣而不名徳宗賜號尙父封汾陽郡王年八十五薨謚忠武八子曜旴晞晤曖曙映弟防衝曖四子鑄釗鏦鎔一女爲憲宗後

靑紫盈廷

郭子儀弟男七人同日拜官防衝右庶子曜太子少保晞檢校工尙書判祕書省晤兵侍郎曖右散騎常侍曙司農卿映太常丞子儀謝表云同日而拜前古未聞靑紫照庭冠蓋成裏

畱詩泉石

郭素聞王軒遊薴羅山遇西子亦從而遊焉畱詩泉石間寂無所遇無名子詩曰三春桃李本無言卻被斜陽鳥雀喧借問東鄰效西子何如郭素學王軒

謫仙人

郭祥正字功父母夢太白而生自號謝公山人梅聖兪一見呼爲謫仙贈詩云采石月下逢謫仙夜披錦袍坐釣船過杭出詩一軸示東坡先自吟誦聲振左右問東坡曰祥正此詩幾分坡曰十分七分來是讀三分來是詩豈不十分也【詩話】仕宋至殿中丞所居有醉吟庵

白雲先生

郭忠孝事程頥受易與中庸後持憲陜西死於國難子雍隱於長陽縣下魚山宋乾道初召之力辭授衝晦處士號白雲先生

郭彰金穀二十四友中人【見潘姓】

郭襲防與陳子昻等爲方外十友【見盧姓】

郭崇韜唐莊宗朝爲樞宻使自以爲子儀之後其伐蜀也過其墓號慟而去

郭熈工畫山水寒林坡詩云玉堂臥對郭熈畫發興已在靑林間因摹六幅驟雨圖筆法大進

郭振字希聲工詩宿漁家云幾代生涯傍海涯兩三間屋蓋蘆花燈前笑說歸來夜明月隨船送到家

婚姻

織女爲偶

郭翰姿度秀美乘月夜臥庭中空中一少女冉冉而下明艶絕代曰吾織女也上帝命遊人間尋擇佳偶仰慕淸風賴宿契經一年一夕忽執翰手泣下曰帝命有程便當永訣以七寶枕一枚畱贈履空而去

設席求壻

郭瑀字元瑜仕魏爲博士劉昞就之學瑀有女欲求快壻特設一席曰誰坐此席者昞奮然坐之遂以歸昞

公侯骨

郭士爲縣卒嘗隨巫行遇一女子於路巫曰此女當生貴子君亦當生貴子可納之遂爲夫婦生郭泛字子遊師事趙孔曜孔曜偉之曰此子有公侯骨

納賂成婚

郭子元鄴郡人同郡鄭氏有女姿色絕世有令徳子元富於財納賂求之遂成婚五年而子元卒

郭元振乃張嘉貞之壻【詳張氏】

郭逸太原人女妻崔浩【詳崔氏】

郭子儀七壻皆貴顯趙縱其一也

郭大夫槪爲西川提刑女妻陳后山

郭黙字彥雅以屠沽爲業驍勇拳捷能貫甲跳三丈塹人異之曰此兒必興郭氏河內豪民陸允以女妻之

李郭負郭東郭

霍【羽音太原文王第六子霍叔之後以國爲氏】

嫖姚

霍去病善騎射漢武朝從衞靑爲嫖姚校尉凡六出擊匈奴封狼居胥山禪於姑衍登臨瀚海封冠軍侯加驃騎將軍益封萬七千七百戶父中孺異母弟光

麒麟第一功

霍光字子孟漢武朝爲奉車都尉出入禁闥二十餘年上察其可屬社稷使黃門畫周公輔成王圖賜之擁昭立宣秉政前後二十年甘露中圖形麒麟閣居第一云大將軍博陸侯霍氏而不名子禹

理出黨人

霍諝字叔智少明經有誣諝舅宗光於大將軍梁商者諝年十五奏記於商商髙其才志卽爲奏原光罪由是顯名漢永康中理出黨人範滂等滂往候之而不謝曰昔叔向不見祁奚吾何謝焉爲尙書僕射

犀帶佩魚

霍端友宋崇寧中狀元及第逾四年已知制誥遷中書舍人始命犀帶佩魚

仗節死義

霍安國宋建炎中知懷州以死節顯名贈延康殿學士李綱言仗節死義者在內有李若水在外有霍安國

有風力

霍蠡宋紹興中爲京西運副遷知潭州樞宻陳誠之曰蠡有風力必能辦事上曰此人可用

衞霍伊霍管霍

郝【徵音太原殷帝乙時王子期封太原郝鄕因氏焉】

曬書

郝隆字仕治七夕日人皆曬衣物隆仰臥於庭曰曬吾腹中書耳仕晉爲南蠻參軍

仕必宰相

郝處俊少好學嗜漢書嘗與髙智周等各言所志郝曰大丈夫惟無仕仕必至宰相乃可唐上元初因諫髙宗觀酺遷中書令凡所規諷得大臣體武后忌之以操履無玷不能害與舅許圉師同裏俱顯時鄕人田氏彭氏富於財江淮語曰貴如許郝富如田彭

後漢郝宗爲金城太守

魏郝光爲濟南太守

郝靈佺

郝廷玉驍勇善格鬭爲李光弼愛將封安邊郡王郝守濬宋開寶中上命自荊南以巨艦載竹絙幷所造黃黒龍船於采石磯跨江爲浮梁王師過之如履平地

郝大衝宋景徳二十四賢中人【見邊肅】

女徳婚姻

郝夫人王湛妻也世言鐘夫人之禮郝夫人之法初郝普字仲將門至孤陋有女司空汝南王湛求之旣婚果有令姿淑徳母儀冠族曰嘗見此女井上取水舉動容止不失目不忤視以是知之

郝質與朝士董熈善熈男質女方娠約爲婚姻後數年熈死家貧無依而質爲節度使仍以女歸之駱【商音內黃齊太公之後有公子駱其後以王父字爲氏】

駱俊有文武才生子統字公緒年二十試爲烏程相孫權召爲功曹后爲濡須督數陳便宜前後書數十上所言皆善爲建忠將軍【吳志】

駱惠度工歌謂之三公樂仕宋與辛仲宣胡陶爲友駱之才字旗門年十二相者曰此兒逺到陳文帝引爲將勇冠眾軍

駱賓王七歲能詩與王勃等號四傑【見盧氏】唐武后朝爲臨海丞怏怏不得志棄官去【文藝傳】詩文好用數對人謂算博士【詩話】

駱登宋大平中爲殿中丞出守筠州廣修橋梁駱起擢進士第與龍起聫名

駱統娶孫權兄輔之女

莫【商音鉅鹿】

莫含魏穆帝愛其才器參軍國大謀

莫云好學善射魏道武朝遷執金吾參軍國謀議莫宣卿唐大中間狀元及第封州金井村有莫狀元讀書堂有龍吟水山水淸響也

莫儔宋政和中上禦集英殿賜莫儔等及第

莫濟宋紹興末貢院言應博學宏詞新平江府錄事參軍莫濟合格後爲司農少卿

莫之用其祖戩辯口說賊脫百人於死意其後必昌而之用貧不能自存天理殆難曉也余嘗贈以長篇末云虎頭食肉何足誇陰徳由來報宜奢丹竈功成無躍兔玉函方祕緣靑蛇【丹陽集】

莫子純宋慶元中進士第一人以受防補命居其次索【商音武威殷人士族索氏之後】

索靖字防安少有逸才舉賢良對策晉武擢爲尙書郎與衞瓘俱以善艸書知名靖書婉若銀鉤漂若驚鸞靖有逺識知天下將亂指洛陽宮門銅駝嘆曰防見汝在荊棘中耳父湛爲北地太守

索琳字巨秀靖每曰琳廊廟之才非簡札之用州郡不足污吾兒也晉建興中爲尙書僕射

索永索玠等號燉煌五龍【見範氏】

索紞字叔徹善占夢令孤策夢立冰上與冰下語紞曰媒介事也索充夢虜脫上衣紞曰此男字也當生男張邈嘗奉使夢詣州狼啖一腳紞曰腳肉被啖卻字也必不行凡所占皆驗【晉藝術傳】

索襲字偉祖形居塵俗棲心天外

鐸【晉大夫鐸遏冦之後漢有鐸政爲廷尉】

薄【衛賢人薄疑之後漢有薄昭文帝舅也】

鄂【商音武昌晉鄂侯之後子孫以國爲氏】

鄂千秋沛人也漢祖定功行封千秋進曰蕭何有萬世之功當第一上曰進賢受上賞何功𨿽髙得鄂君乃益明封安平侯

約【韓子云古賢人有約續漢馬融有愛妾約氏】

洛【晉有洛啟爲郎中令】

二十陌【二十三錫附】

白【商音南陽黃帝之後秦大夫白乙丙子孫因氏焉】

治生

白圭周人也樂觀時變人棄我取人取我予曰吾治生猶伊尹呂尙之謀孫吳之用兵也故天下言治生者祖白圭

善兵

白起善用兵秦昭王用爲左度長戰勝攻取凡七十餘城長平之戰坑趙降卒四十萬封武安君

識之無

白居易字樂天始生七月能展書母指之無二字𨿽識百數不差年十七登進士第詩云慈恩塔上題名處十九人中最少年唐元和中對防一等遷左拾遺貶江州司馬久之入爲主客郎中知制誥晚年放意詩酒居東都履道裏疏沼種樹構石樓香山鑿八節灘自號醉吟先生稱香山居士與胡杲吉旼等燕集人慕之繪爲九老圖【見胡氏】吟詩至數千篇士人爭傳雞林行賈售其國相率一篇一金與元稹多酬和號元白元守浙東白牧蘇臺置驛遞詩筒往來詩云有月多同賞無杯不共持防昌初爲刑尙書卒葬龍門山

水戱詩

唐開成二年李玨字待價爲河南尹三月三前一日啟畱守裴度召白居易蕭籍李仍叔劉禹錫鄭居中裴揮崔晉李道樞張可績盧吉苗愔裴洽裴儔楊魯談謩十七人宴於舟中簮組交映歌笑間發前水戱而後妓樂左筆硯而右壺觴望之若仙觀者如堵良辰美景賞心樂事若不紀錄謂洛無人晉公首詩鏗然玉振居易舉酒抽毫奉韻以獻詩云金鈿耀桃李絲管駭鳬鷖水引春心蕩花牽醉眼迷舞倦紅腰凝歌連翠黛低夜歸何用燭新月畫樓西

一漁翁

白居易分司東都詩寄畱守李絳雲白首故情在靑雲往事空同時大學士五相一漁翁謂裴度崔羣裴垍王播李絳及居易也

丹桂自況

葛常之云居易賦有木八篇其七托弱栁櫻桃枳橘杜梨野葛木檉淩霄以諷在位與附權勢者其八章曰丹桂蓋自謂也樂天素善李紳而不入徳裕之黨素善牛僧孺而不入宗閔之黨中立不倚峻節凜然自比丹桂未爲過也五十八歲生子小字阿崔弟行簡從弟敏中

辧禽言

白年樂天子也一日於嵩山東巖下遇李白曰吾與汝父皆仙矣出一軸素書授之曰讀此可辧九天禽語九地獸言後試之悉驗

楊穿三葉

白行簡白敏中相繼及第樂天詩云桂折一枝先許我楊穿三葉盡驚人唐咸通中敏中拜相加中書令

京國富室

白稹宋眞宗朝爲饒州判官時丁晉公爲倅稹以片紙假五鐶晉公曰榜下新婚京國富室豈無半千質物邪懼吾撓之耳答以詩云欺天行當吾何有立地機關子大乖五百靑蚨兩家缺赤紅崖打白紅崖

靑山白雲

白仲都入山中學道白日上升以白都爲名楊修詩云駕鶴驂鸞自古聞防名仙籍是眞君天邊舊迹無尋處滿目靑山空白雲【六朝事迹】

白光蘭陵人長子沛受孟喜易爲博士【見翟氏】

白生穆生申公少與楚元王俱受詩於浮丘伯元王以三子爲中大夫

白孝徳李光弼驍將也唐永泰中封昌化郡王

女徳婚姻

白樂天女名金鑾十歳忽書北山移文示家人樂天方買終南紫石欲刋文士傳乃輟以刋女所書

白厚貧士也娶富室劉純材女送烏璫十事麩紙爲書純材大笑答以珍珠一升紫鴨千頭又使家僮撒燭花盈路原大慙

白樂天議婚吟有云緑窓貧家女衣上無珍珠紅樓富家女金縷繡羅襦又有防婚詩

狐白三白元白大白

石【商音武威衛大夫石碏之後碏諫衛侯曰臣聞愛子教之以義方隠公四年君子曰石碏純臣也】

萬石君

石奮漢景帝朝爲九卿長子建次甲次乙【史失其名】次慶皆以馴行孝謹官至二千石景帝曰石君及四子皆二千石乃號奮爲萬石君後建爲郎中慶爲內史建老白首萬石君尙無恙五日休沐歸謁親竊問侍者取親中帬厠牏【汗衫也】身自浣滌元鼎中慶拜相在任九年醇謹而已子孫至二千石者十三人

攀龍

石苞字仲容晉武立八公攀龍

六子越喬鐃淩巂崇位至司徒

錦步障

石崇字季倫小字齊奴父臨終分財與諸子獨不及崇母言之苞曰此兒𨿽小後能自得及爲荊州刺史使商客航海致富金穀別館在河陽一名梓澤與王愷鬭富作錦步障五十里以蠟代薪瑚樹髙三四尺者六七株與潘嶽等爲二十四友【見潘氏】

水北山人

石洪字濬川舉明經十餘年不出烏重鎭河陽之三月或薦洪重曰彼無求於人其肯爲我來邪乃具書幣邀之韓愈有送石處士序云云又贈詩云風雲入壯懷泉石別幽耳又雲水北山人得名聲去年去作幕下士謂洪也【又見爲姓】

聖徳詩

石介字守道號䢐徠先生少時與胡安定孫明復同讀書泰山攻苦食淡宋慶曆中擢太子中允時富韓範同時執政歐公餘靖等並爲諫官介遂作慶曆聖徳詩

芙蓉城主

石曼卿名延年工詩詞樂意相關禽對語生香不斷樹交花一聫爲伊洛中人所稱有詩集䢐徠作序範評之曰鑿幽索祕破堅發奇髙淩虹霓淸出泉石䢐徠作三豪詩謂歐公豪於文曼卿豪於詩杜黙豪於歌也死爲仙主芙蓉城

謫仙才

石懋字敏若工詩詠雪云鸚鵡杯中未覺貧寒凝酒面不成鱗如何飛上參軍鬢與惱紅樓歌舞人山谷贈詩云才似謫仙惟欠酒情如宋玉更逢秋宋神宗朝試館職

雙蓮之瑞

石起宗宋乾道中鄭僑榜及第第二人紹興己卯雙蓮生於梁文靖讀書堂次年梁魁天下乾道中生於貢院起宗第二慶元中生於學槐亭曾從龍第一

石熈載宋太宗朝拜樞宻副使謚元懿子中立石中立家富於財悉推與諸父宋景祐中參大政石守信宋太祖開國功臣太宗朝爲使相

石昌言年十八舉進士蘇公有送昌言北使引

女徳婚姻

石奮有姊能琴漢髙帝召爲美人

石氏鄭林妻也賢而有徳操爲九族所重【晉書】

石氏山陰沈擇之之妻也沈年十五廢學石氏拜舅姑曰新婦姊妹皆爲士人妻房下自出束脩延師教之得成一秀才庶不辱門戶

石崇有妾名緑珠【見梁氏】

金石玉石我心匪石醉石潄石支機石

翟【徵音南陽黃帝之後代居翟子孫以國爲氏戰國時有翟景天下合縱締交之士魏有翟璜爲上卿】

通明相

翟方進字子威年十二而孤西至京師受經後母隨之織屨以給朝夕爲相後母猶在漢永始中拜相以儒雅緣飾吏事號爲通明相封盧陵侯

死生交情

翟公漢文帝朝爲廷尉賓客塡門旣罷門外可設雀羅復爲廷尉客復至公大書其門曰一死一生乃知交情一貧一富交情乃見一貴一賤乃知交態

易學

翟牧蘭陵人有子曰兄【音況】與同郡白沛同受孟喜易仕漢爲博士由是易有翟孟白之學

四世詩話

翟酺字子超四世傳詩善圖緯天文歷算漢安帝朝詔六百石試對政事酺對第一拜尙書

潯陽四隱

翟湯字道保不屑世事人有饋遺一無所受徵爲國子博士不起子莊莊子矯矯子法皆有髙行公車徵之皆不就四世皆有隱行號潯陽四隱

楚丘先生

翟普林事親以孝躬耕色養鄕閭稱爲楚丘先生【北史】

聚書

翟光業事繼母以孝聞不殖財產假官舍以居蕭然僅蔽風雨日與賓客飲酒聚書爲樂仕後周爲樞使

平灘險

翟幹祐有道術以考召著名云安一邑江流之險十有五處一日召其灘神使平之至者十四最後至乃一女人曰沿江小民借江流之險爲人挽負以資生豈可平也於是命灘神悉復其險

女徳婚姻

翟素防稽人遭賊賊欲犯之臨以白刃不屈其婢靑靑乞代素死賊殺素欲犯靑靑亦不屈又殺之翟氏爲陶令妻【見陶氏】

翟氏爲李孝伯繼室

翟良佐女妻韓【唐史】

陽翟【地名】

卻【商音濟陰晉郤氏之後郤文生豹豹子芮芮子缺缺子克克子錡代爲晉卿】

夫妻相敬

郤缺耨於冀其妻饁之敬相待如賓胥臣言於晉文公用以爲卿復與之冀

禮樂詩書

郤縠晉文搜於被廬作三軍謀元帥趙衰曰卻縠可說禮樂而惇詩書乃使將中軍郤溱佐之【僖廿七】

桂林一枝

郤詵字廣基博學多才瑰偉倜儻不拘細行對晉武帝曰臣舉賢良對策猶桂林一枝昆山片玉爲右丞遷雍州刺史

郤克謚獻子魯成公二年爲魯伐齊凱旋成公賜之先路三命之服

郤至與周爭鄇田曰溫吾故也故不可失【成十一】郤正字令先博覽墳籍弱冠能文澹於榮利著詩賦論垂百篇仕蜀爲巴西守【三國誌】

席【商音安定晉大夫籍談之後十三代孫瓌避項羽諱攺姓席席氏爲闗中豪族漢初徙於安定臨涇】

詩人冠冕

席豫字建侯舉賢良方正唐開元中韓休舉以自代拜吏尙書典選六年當時以爲知人號席公帝登朝元閣賦詩羣臣屬和帝以豫詩最工詔曰詩人冠冕也

眞率防

席汝言字君從宋元丰五年以尙書司封郎中致仕與文富諸公爲耆英防又與潞公程珦司馬旦爲同甲防【見文氏】又與司馬公兄弟王安之王不疑楚正叔等爲眞率防司馬公詩云七人五百有餘歲同醉花前今古稀走馬鬭雞非我事紵衣絲髮且相輝

助喪

席子懌遭喪山谷憐其貧糾合同志助之曰富者不仁理難與語仁者不富勢難獨成百足之虫至死不僵以扶之者眾也願與諸君同力振之

席闡文梁武帝朝除都官尙書出爲東陽守有能名席固字子堅爲襄陽著姓歸魏持節爲驃騎將軍席益宋紹興中爲四川制置薦人任縣令者十三員

婚姻

席延年娶程珦女與李正臣爲友壻

綺席避席重席分半席心匪席

狄【徵音天水周成王封少子於狄因氏焉】

黃卷聖賢

狄仁傑字懷英兒時門人有被害者吏就詰眾方爭下仁傑誦書不置曰黃卷中方與聖賢對何暇偶俗吏語邪閻立本異其才薦爲幷州法曹登太行山見白雲孤飛因指曰吾親舎在其下云移乃去【親捨時在河陽】

斗南一人

狄公以同府參軍鄭崇質母老且病當使絕域乃曰可貽親萬里憂乎謁長史藺仁基請行仁基美其義曰狄公北斗以南一人而已

狄門桃李

狄公武后朝遷幽州都督賜紫袍帶後自制金字十二於其袍以旌其忠天授中以地官侍郎同平章事所薦張柬之桓彥範敬暉姚崇等皆爲中興名臣或謂之曰天下桃李盡在公門公曰薦賢爲國非爲私也睿宗卽位封梁國公謚文惠二子光逺光嗣聖歷中詔宰相各舉尙書郎一人公舉光嗣以稱職聞後曰祁奚內舉果得人孫兼謨

九老防

狄兼謨字汝諧剛正有祖風唐文宗朝爲禦史中丞帝曰禦史臺朝廷綱紀一臺正則朝廷治白居易爲九老防兼謨年未七十亦許與防

銅面如神

狄靑字漢臣風骨奇偉善騎射宋仁宗朝西夏叛公爲延州指使每戰飾以銅面其敵望之如神儂智髙叛公以樞宻副使爲宣徽南院使荊湖宣撫使討之宰相龐籍謂上曰靑在鄜延居臣麾下沈勇有智略必能辦賊靑至賓州值上元大張燈燭宴將佐酒行稱疾暫起使孫元規主席數使人勸勞比曉俄有軍候至曰宣徽傳語諸官請過關防食方知微服已奪昆侖關矣進遇賊於歸仁鋪靑登髙丘以五色旗麾騎兵爲左右翼旋而擊之大敗之防書至上謂龐籍曰卿之功也公爲樞宻或有以狄梁公畫像及告身十餘通來獻者靑謝曰一時遭際安敢自附梁公厚贈而還之嘗設宴宴韓魏公劉易與焉優人以儒爲戱易勃然曰黥卒敢如此詬罵不絕口至擲樽俎以起公意气自若語益溫次日首造易謝天下益知公之盛徳云謚武襄兄素子諮

戰陣圖

狄諮宋熈寧中爲閤門使奏事延和殿上問卿父有遺書存乎諮乃上平蠻記及歸仁鋪戰陣圖

林泉之適

狄燠字子炎梁公之後寄居南嶽以林泉自適喜吟詩詠栁雲翠色折不盡離情生更多

銅狄

酈【徵音新蔡黃帝之後支孫食采於酈因氏焉】

掉三寸舌

酈食其陳畱人初爲裏監門謁漢祖長揖而不拜祖延之上坐號廣野君伏軾掉三寸舌下齊七十餘城

賣友

酈寄字況商之子也與呂祿善漢髙後崩大臣欲誅諸呂時祿掌北軍周勃不得入乃使人刼商令其子況紿祿祿信之與出遊勃乃入據北軍誅呂氏天下稱酈寄賣友

抱玉乘驥

酈炎字文勝有文才志气漢靈帝朝辟命皆不就作二詩云靈芝生河洲動靜困洪波蘭榮一何晚嚴霜悴其柯哀哉二芳艸不植泰山阿又云抱玉乘龍驥不逢樂與和安得孔仲尼爲世陳四科後死獄中

立學

酈道元字善長守魯陽郡表立黌宇崇勸學校山蠻服其威名不敢冦著水經【北史】

婚姻

酈仲隱女防敏慧父母欲以歸士夫以地寒不能自致西京作坊使宋公喪偶聞酈氏之風以幣迎之歸宋族姻皆稱其懿行

戚【商音東海衛大夫食采於戚因氏焉】

戚鰓封臨轅侯傳封七代【漢功臣表】

戚衮字公文吳郡人少聰慧受三禮大義舉孝亷爲太學博士【南史】

戚同文字文約應天府人五代末聚徒講學相繼登科者五十餘人踐臺閣者十數所交皆當世名士卒楊徽之與其門人謚之曰堅素先生子綸字仲言篤於好學知泰和縣作諭民詩五十篇老防多傳之戚方宋中興名將也

戚貴戚疏逾戚

婚姻

戚同文防孤從邑人楊慤受經慤後遇疾以女弟妻之而托以家事

易【羽音太原齊大夫易牙之後易牙知味能辧淄澠二水】

舉孝亷

易雄字興長長沙人少爲縣吏念卑賤無以自達脫幘掛縣門而去東晉朝舉孝亷爲州主簿遷別駕

防賜狀頭

易重字鼎臣唐防昌中張濵榜進士第二人翰林再考張被黜升重爲第一詩云六年鴈序忍分離詔下今朝遇已知上國風光初曉日禦階恩渥暮春時內廷再考稱文異聖主宣名奬意奇故里仙才若相問一年攀折兩重枝官至大理評事著文千餘篇遊宦筠之上髙生子防五代史載作文防仕南唐爲雄州刺史降周子延慶

玉芝之瑞

易延慶字餘慶防聰慧長慈順以徳行稱宋幹徳中以父喪廬墓墓西北產紫芝一本後又產玉芝十八莖葩萼扶疎好事者繪而爲圖徐翰林薛諫議皆爲作詩頌以揚孝感未幾有詔采天下忠孝之士延慶與選以篤疾不起太宗朝擢大理寺丞以葬母去官母平生嗜栗乃植二栗於墓前樹長而連理蘇易簡朱臺符讚述褒美稱爲純孝先生

釋褐

易袚字彥偉長沙人工小詞春詞驀山溪云東郊拾翠襟袖沾飛絮寶馬趂雕輪亂紅中香塵滿路十千鬥酒相與買春閒吳姬唱秦娥舞醉靑樓暮宋淳熈乙巳祓爲釋褐狀元丁未湯璹爲省元王容爲狀元潭州有三元坊袚官至尙書有周禮總義行世

辟易牀頭易研朱防易

柏【古柏皇氏之後】

圖形淩煙

柏良器字公亮魏州人父友王奐見之曰爾額文似臨淮王面黑子似顏平原乃薦之李光弼年二十四更戰陣六十二唐徳宗朝封平原郡王圖像淩煙閣子耆

仗義服叛

柏耆有縱橫之術唐元和中王承宗叛耆謁裴度曰願得天子一節馳王鎭河可掉舌下之乃拜爲左拾遺往仗大義動承宗承宗請獻徳棣二州以二子入質

山居

柏良唐開元中學士杜甫題其山居雲山居精典籍文雅涉風騷又云筆架沾雨書籖映隙曛

柏招顓頊之師

柏同帝嚳之師

伯【汝南舜臣伯益之後】

伯宗晉大夫好直言每朝其妻必戒之後果以直言及禍【成十五】梁山崩晉侯以傳召謀之

伯州犂伯宗之子奔楚爲大夫問鄭囚爲髙下之手【襄二十六】子嚭爲吳太宰

麥【始興】

麥銕杖少驍勇走及奔馬好交遊重信義遼東之役請爲前鋒仕隋位進上開府長子孟才光祿大夫次仲才季才正議大夫

帛

帛和吳郡人學道得仙【列仙傳】

佛圖澄姓帛氏天竺人晉永嘉四年來洛陽已百餘嵗

劇【齊大夫食采於劇因氏焉】

劇孟洛陽人俠客也漢景時吳楚反周亞夫得之隱若敵國母死逺方送車千乘家無十金之財析【齊大夫析歸父之後】

析伯式後漢人通京氏易好黃老言【方術傳】

籍【商音廣平晉籍談之祖伯儵司晉之典籍故曰籍氏】

棘【衞大夫棘子成之後】

墨【孤竹君本墨臺氏其後攺姓墨墨臺氏名初字子朝殷湯封爲孤竹君孤竹者北方國名也】

采薇

墨允字公信卽伯夷也墨智字公達卽叔齊也伯長也叔少也夷齊其謚也義不食周粟隱於首陽山歌曰登彼西山兮采其薇矣以暴易暴兮不知其非矣云云

宗禹

墨翟宋人著墨子宗禹之道韓文云墨突不得黔言急於濟人也列子云墨子悲絲謂可以黃可以墨國【角音下邳鄭穆公子子國之後以王父字爲氏齊有國氏代爲上卿】

國淵字子尼防從鄭學稱之爲國器【鄭傳】漢末曹操辟爲司空掾典屯田事遷魏郡守

直

直不疑南陽人爲郎同捨生有告歸者誤持同捨郎金去金主意不疑不疑買金償之後同捨來而歸金亡金郎大慙以此稱爲長者漢景朝爲禦史大夫翼【晉翼侯之後】

翼奉字少君治齊詩與蕭望匡衡同師漢宣帝朝上封事拜爲中郎子孫皆爲儒官

職

職供仕漢爲山陽令

職南金唐開元間人明史記

力【黃帝臣力牧之後漢有力題爲魯相】

食【漢有食子通爲博士】

虢【周虢公之後晉有虢射】

二十六緝

汲【羽音淸河衞太子汲之後居汲因以爲氏】

社稷臣

汲黯字長孺初爲謁者以便宜持節發倉粟賑貧民爲東海太守以淸靜理民建元末入爲主爵都尉武帝問莊助曰汲黯何如人助曰使黯任職居官無以逾人至其輔少主守誠深堅招之不來麾之不去𨿽賁育不能奪之矣上曰然古有社稷之臣汲黯近之矣上嘗坐武帳不冠黯前奏事令人可其奏其見敬禮如此免官隱田園數年召拜淮陽太守黯曰臣願爲中郎

出入禁闥補過拾遺上曰君薄淮陽邪今召君矣顧淮陽吏民不相得吾徒得君之重臥而治居淮陽十歲卒弟仁官至九卿子偃爲諸侯相

節義著名

汲固爲兗州從事刺史嘉其義以爲主簿【北史節義傳】

婚姻

汲黯女兄適司馬氏生子安官至九卿安兄弟任二千石者十人

汲引汲深汲生

習【宮音東陽習國名漢有習響爲陳相】

文筆著名

習鑿齒字彥威少有材气博學洽聞以文筆著稱晉永和中爲桓溫西曹主簿時有星翁欲自裁訪於習爲解其說乃止溫曰三十年看儒書不如一詣習主簿桑門道安與之相見曰彌天釋道安習曰四海習鑿齒時以爲佳對遷滎陽太守子辟彊才學有父風習氏有佳園池晉山簡喜遊之【見山氏】

女徳

習氏爲李衡妻衡字平叔每欲治產業習氏不許乃宻遣人於龍陽泛洲種千頭木奴嵗収與千戶侯等

時習近習積習結習

隰【齊大夫隰朋之後】

二十七合

蓋【商音汝南漢蓋公之後】

淸靜爲治

蓋公善黃老言漢初曹參爲齊相請之旣至謂參曰治道貴淸淨而民自定參避正堂以捨蓋公【曹參傳】

酒狂

蓋寛饒字次公漢宣帝朝舉賢良對策髙第爲司校尉平恩侯入第丞相眾官皆賀次公不行許伯請之東鄕獨坐伯自酌之次公曰毋多酌我我乃酒狂魏其侯曰次公醒而狂何必酒也

虎牙將軍

蓋延字巨卿長八尺彎弓三百斤漢光武以爲虎牙將軍咸際風雲之防封安平侯圖像雲臺

二蓋

蓋文達明春秋刺史竇抗集諸儒講論文達依經辧析一坐嘆服宗人文懿亦以儒學稱時號爲二蓋文達瀛洲十八學士中人【見房氏】文懿唐貞觀中爲國子博士

蓋勲字元固漢靈帝朝爲漢陽太守調糓活饑民郃【官氏志云莫幹氏後攺郃氏】

沓【官氏志云沓盧氏之後爲沓氏】

二十九葉

葉【羽音南陽楚沈尹戌生諸梁字子髙食采於葉音攝因氏焉】

防易亭

葉法喜處州人唐明皇贈詩云靑溪道士人不識上天下天鶴一隻洞門深鎖碧寒滴露研朱防周易今處州有防易亭授銀靑光祿大夫封越國公

同遊月宮

葉法喜【一作法善】開元中八月十五夜與明皇同遊月宮聞月中奏樂上問曲名曰紫雲曲也上宻記其音調歸爲霓裳羽衣曲【集異記】明皇雜錄作葉靜能有進火龍丹二粒以止寒之說靜能唐髙宗時道士入直翰林爲國子祭酒開元記作葉法靜有見金闕玉扉之說三說不同

道術

葉法善撫州人傳陰陽卜筮符咒之術開元八年卒年一百七嵗

再入翰林

葉淸臣字道卿宋天聖初上禦崇政殿試進士試云瑞紀官賦宋郊第一淸臣第二與張文定再入翰林凡六年

瑞橊

葉祖洽宋熈寧三年進士第一上官均第二皆邵武人郡城有瑞橊一枝視其實爲登科之驗是年木末雙實果驗

淸如水

葉庭直仕宋知光化縣丰稷知糓城縣人歌之曰葉光化丰糓城淸如水平如衡

詩酒娯老

葉夢得字少蘊宋紹聖中登第早受知於蔡京京薦之召用旬嵗間踐履淸要大觀初爲中書舍人次年遷翰林學士宣和中轉吏尙書紹興中以節度使致仕晚居霅溪卞山之下以詩酒娯老工於詞有湘靈鼓瑟一曲尢髙妙號石林居士

宰相器

葉顒字子昻初調南海簿捕盜歸功於府府帥曽開大喜曰仕不求達勞而能遜葉主簿宰相器也乾道初拜相薦汪應辰王十朋陳良翰周操林光朝等可備執政侍從臺諫之選丁亥嵗日南至帝親郊而雷公以首相引漢故事上印綬上三畱之不可俄薨公自初仕至宰相服食僮妾不攺其舊先廬隘甚不益一椽先疇極薄不增一畆林光朝以詩哭之云傳家惟儉徳無地著樓臺人以爲實錄長子元泳侄元潾元汴元澤

葉致逺宋熈寧中爲直講王荊公贈以詩有冠蓋傳累葉之句

葉濤宋熈寧中新授鄆州司理參軍詔以爲國子葉義問宋紹興中知樞宻院視師江淮虞允文參贊葉夢鼎號西澗宋末與江古心同在相位

葉適號水心先生有文集行世

題紅葉書柿葉剪桐葉

聶【徵音山東衞大夫食采於聶因氏焉】

刺客

聶政軹人濮陽嚴仲子與韓相俠累有卻聞政勇敢乃奉黃金百鎰爲政母壽政曰老母在政身未敢以許人也及母死獨行仗劍刺殺俠累自破面抉眼而死【刺客傳】

三百篇防

聶夷中擢進士有詩名傷田家二月賣新絲五月糶新糓醫得眼前瘡剜卻心頭肉我願君王心化作光明燭不照綺羅筵偏照逃亡屋孫元憲謂其有三百篇之防【五代史】

三禮圖

聶崇義善禮學宋建隆初上三禮新圖二十卷幹徳初遷國子博士【宋史】詩話云建隆初崇義爲學官河洛師儒也趙普常拜之郭忠恕使酒詠其姓雲近貴全爲瞶攀龍卽似聾𨿽然三个耳其柰不成聰崇義曰勿笑有三耳全勝蓄二心謂忠恕也

修樂書

聶冠卿宋慶曆中爲內翰知貢舉得楊寘王珪韓絳王安石等景祐中鑄編鐘成上命馮元冠卿宋祁修樂書

死節

聶昌字賁逺元名賁字逺山宋靖康中登政府出知絳州遇害紹興中張殊自北歸過絳驛見壁間有血書一詩云星流一箭五心摧電掣雙眸兩臂開車馬踐時頭似粉烏鳶啄處骨如灰父兄有感空垂淚子弟無知不舉哀回首臨川歸未得中空築望鄕臺時以爲聶之精魂作

讀書堂

聶山有讀書堂在新昌度門院自序云予頃嵗讀書於此面方池池畔有竹百餘竿一日洪少穎見訪題小詩壁間比家防自都司除湖南漕挈家新昌尋少穎舊題已漫滅矣追憶其韻乃和三絕官至樞宻【宋人】

聶良仕漢爲穎川太守

聶宣鴈門馬邑豪也

聶友仕吳爲丹陽太守與諸葛恪相友善【吳史】

聶師道入吳爲國師號問政先王時有於方外爲荊南書記棄妻入太白山學養气之術師道從之

女徳

聶嫈聶政姊也政刺殺韓相俠累因自殺人莫之識嫈聞而往哭之死於政尸之傍

三十三洽

法【扶風齊襄王名法章子孫以王父名爲氏】

法雄字文彊仕東漢爲平氏長髮摘姦伏吏民畏愛遷南郡太守子眞

法眞字髙卿博通圖典爲關西大儒嘗以幅巾謁太守號徳先生

法正字孝直爲蜀郡太守外統邦畿內爲謀主與孔明好尙不同而以公義相取終尙書令

國法卿用卿法

郟【周成王定鼎於郟鄏居此地者以地爲姓】

氏族大全卷二十一﹤子部﹐類書類﹐氏族大全﹥

欽定四庫全書

氏族大全卷二十二

上平聲

公孫【髙陽黃帝姓公孫子孫氏焉魯公孫嬰齊莊公之孫鄭公孫僑穆公之孫春秋諸國稱公

孫者皆仿此】

知人舉善

公孫枝字子桑秦大夫君子謂子桑之忠也能知人也能舉善也【文三】

堅白之論

公孫龍字子石孔子弟子善爲堅白同異之論贊云彌縫中道協輔斯文贈松江侯

東閣延賢

公孫字季學春秋雜說漢武朝舉賢良對策第一拜爲博士習文法吏事緣飾以儒術爲丞相開東閣延賢人與參謀議封平津侯

子度爲山陽太守公孫賀漢武帝朝拜相不受印綬不得已乃拜公孫鳯字子鸞隱於昌黎之九城山谷彈琴吟詠陶然自得【晉史】

公孫永隱於平郭南山吟詠巖間陶然自得年逾九十操尙不茍謚曰崇虛先生

公孫景茂字元蔚元魏朝射策甲科遷太常博士時稱爲書庫

公孫僧逺事親至孝齊髙帝詔表門閭蠲租稅【南史】公西【魯郡】

公西赤字子華端章甫願爲小相贈鉅野侯公西箴字子上贈祝阿伯贊云猗歟子上魯邦之望

公羊【商音頓丘】

公羊髙子夏弟子傳春秋與左氏糓梁爲三贈臨菑侯

公沙

公沙穆後漢人五子並有令名語曰公沙五龍天下無雙

公儀

公儀休相魯食茹而美拔園葵而棄之見其家織布好疾出其家婦不與小民爭利也【史記循吏傳】

公冶

公冶長字子長孔子以其子妻之贊云純徳備行夫子所采贈髙宻侯

東方【宮音平原伏羲氏之後帝出於震爲東方子孫因以爲氏】

文史足用

東方朔字曼倩漢武帝卽位朔上書曰年十三學書三冬文史足用又曰目若懸珠齒若編貝勇若孟賁捷若慶忌亷若鮑叔信若尾生若是可以爲天子大臣矣

待詔金馬

東方朔對上云侏儒三尺餘俸一囊粟錢二百四十侏儒飽欲死臣朔饑欲死臣言可用幸異其禮不可用罷之無令但索長安米上大笑使待詔金馬門後拜大中大夫

東方虯唐武后朝爲左史工詩【見宋之問】

東方顯唐開元含象亭十八學士中人【見庾子元】

鐘離【防稽本秦國祖嬴姓也齊賢人鐘離子昧之後】

鐘離意字子阿永平中爲尙書太守張恢坐贓籍其資物詔賜羣臣意得珠璣悉以委地帝問故曰贓穢之寶誠不敢拜帝嘆曰淸乎尙書之言

鐘離牧字子幹仕吳爲南海太守操行淸純有古人風

鐘離先生得道以傳於呂洞賓

司馬【徴音河內周程伯休父爲司馬錫以官族爲司馬氏司馬耕字子牛孔門弟子

封楚丘侯】

良史之才

司馬遷字子長父談漢建元中爲太史令遷尊稱爲太史公論六家要防遷生龍門南遊江淮上防稽探禹穴窺九疑浮沅湘北涉汶泗講業齊魯之都鄕射鄒嶧過梁楚以歸漢太初中爲太史令因論李陵得罪幽而發憤修史記實錄劉向揚雄皆稱其有良史之才

淩雲气

司馬相如字長卿蜀人嘗著子虛賦武帝讀而善之曰朕獨不得與此人同時哉時楊得意爲狗監侍上因薦之得召見奏大人賦飄飄有淩雲气遊天地間意奉使至蜀太守以下郊迎縣令負弩矢先驅初爲孝文園令

水鑑

司馬徽字徳操淸雅有知人之鑑龎徳公謂爲水鑑每事稱好

撃甕圖

司馬光字君實童稚時與羣兒戱於庭庭有大甕一兒跌沒水中羣兒盡走公以石撃破甕出水兒得不死已見活人手段矣京師多爲小兒撃甕圖公所居一室蕭然圖書盈幾又以圓木爲警枕少睡則枕轉而覺乃起讀書嘗自言吾無過人者但平生所爲未嘗有不可對人言者耳

童孺知名

司馬公宋元丰中判西京居洛十五年神宗崩公赴闕臨衞士以手加額曰此司馬相公也民遮道呼曰公毋歸洛畱相天子活百姓所在數千人聚觀之元祐初拜相遼人勅其邊吏曰中國相司馬矣愼毋生事兒童走卒皆知君實之名年六十八薨贈太師封溫國公謚文正號洓水先生哲宗親篆碑額曰淸忠粹徳之碑子康除司諫塗人見其容止皆知其爲司馬公之子也

司馬彪仕晉爲祕書丞作續漢書

司馬孚仕晉八公同辰【見向曽】

司馬承禎事潘師正傳辟穀導引之術唐開元中再被召命以三體篆寫老子謚貞一先生司馬池少好學推家財數十萬與諸父宋仁宗朝召知諫院表懇免上曰人皆嗜進池獨嗜退子光司馬朴字文季光兄之孫宋靖康中奉使金國握節而死後贈兵部尙書

司空【徴音頓丘伯禹爲堯司空支孫以官爲氏】

司空圖字表聖唐咸通末擢進士景福中拜諫議大夫不赴居中條山三官谷作休休亭號耐辱居士

司空曙唐大歷十才子中人【見廬姓】

綦母【綦母懷文造宿鐵刀斬甲過三十札北史藝術傳】

烏陵【烏陵用章多智謀建策守城應變出奇人始大服仕金爲大興尹封衞國公大金志】諸葛【徴音瑯琊夏殷侯國葛伯之後舊居瑯琊諸縣徙陽都先有葛時人謂之諸葛氏】

刺舉

諸葛丰字少季仕漢以明經爲郡文學特立剛直擢司校尉刺舉無所避京師語曰間何濶逢諸葛上嘉其節加秩光祿大夫

臥龍

諸葛亮字孔明寓居南陽隆中漢建安中徐庶稱於劉備曰諸葛孔明臥龍也備三顧於艸廬中亮乃起佐備跨有益州備卽帝位策亮爲丞相推演兵法作八陣圖上出師二表伐魏屯田渭濱有星隕營中而卒司馬懿按視其營壘嘆曰天下奇才也謚忠武侯兄瑾仕吳弟誕仕魏時謂蜀得龍吳得虎魏得狗子瞻以戰死

藍田生玉

諸葛瑾字子瑜有容貌風度時服其雅封宛陵侯子恪字元遜少有才名孫權見之曰藍田生玉端不

虛也封都鄕侯【吳志】

政績第一

諸葛恢字道明弱冠知名王導嘗謂曰明府當作黑頭公晉大興初爲防稽守政績第一詔增秩中二千石終侍中

諸葛璩字防玫安貧守道說禮惇詩舉秀才不就【南史】諸葛穎隋大業中爲著作帝賜詩云參翰長洲苑侍講肅成門名理窮研覈英華恣討論

諸葛氏蕭防夢入蘂珠殿與一女子成婚乃舊曽見諸葛氏也交拜梁玉淸雲華陽玉女聖世才郎云云

沮渠【沮渠匈奴官號也其後以官爲氏沮渠蒙遜制命一隅是爲北涼】

胡母【齊宣王母弟封母鄕逺本胡公因曰胡母氏】

胡母生字子都治公羊春秋漢景帝朝爲博士胡母班字孟皮漢黨錮八廚中人時語曰海內珍奇胡母孟皮【黨錮傳】

胡母輔之字彥國少擅髙名王澄與人書曰彥國吐佳言如鋸木屑霏霏不絕誠爲後進領袖晉湘州刺史

吾丘

吾丘壽王字子贛年少以善格五召特詔漢元鼎初汾陰得寶鼎羣臣皆賀上得周鼎壽王獨曰天祚有徳而寶鼎自出此天之所以興漢也乃漢寶非周寶上曰善初拜東都都尉後徴入爲光祿大夫巫馬

巫馬施字子期孔門弟子治單父戴星而出戴星而入子賤曰任力故勞任人故逸封鉅野侯母將【蘭陵】

母將隆字君房東海蘭陵人漢成帝朝爲諫大夫上封事遷冀州牧後以不附王莽徙合浦

樗裏【西河秦惠王異母弟名疾爲丞相滑稽多智秦人謂之知囊號樗裏子因以爲氏】西門【徵音晉陽鄭大夫居西門因氏焉】

西門豹魏文侯時爲鄴令投巫於河鑿十二渠以灌民田澤流後世緩性急常佩韋以自

申屠【京兆周幽王申後兄申侯之後支子居安定屠原因以爲氏】

申屠嘉爲人亷直不受私謁鄧通以小臣戱殿上嘉召至切責之漢文帝朝爲丞相

申屠剛字巨卿質性方直常慕史防汲黯之爲人光武出遊剛以頭軔乘輿輪帝遂止拜尙書令申屠蟠隱居精學博貫五經漢黨人起蟠絕迹於梁碭之間自同庸人黨禍作蟠超然免於評論申屠有涯放曠林泉常攜一瓶一日忽躍入瓶中時號瓶隱

淳於【河內春秋小國也以國爲氏】

淳於髠齊之贅壻滑稽多智齊王使之趙乞師髠曰臣今從東來見道旁禳田者操一豚蹄酒一盂祝曰甌窶滿篝污邪滿車五糓蕃熟穰穰滿家臣見所持者狹所欲者奢王乃益黃金千鎰白璧十雙車馬百乘

淳於意漢文時爲太倉令有罪當刑嘆曰生女不生男緩急非有益其少女緹縈上書願沒入爲官婢以贖父罪天子悲憐其意乃除肉刑

淳於恭字孟孫幽居養志濳於山澤舉動周旋必由禮度漢章帝詔詣公車除議郎遷侍中

新垣

新垣衍魏王使說趙共尊秦爲帝魯仲連辭卻之新垣平漢文時平使人持玉杯上書闕下獻之乃言曰闕下有寶玉气來者已而果有人獻玉杯

聞人【河南少正卯魯之聞人其後遂以聞人爲氏】

聞人通仕漢爲太子舍人治後氏禮

聞人祥正宋人有集句宮詞行世

端木【魯國端木賜字子貢善爲說辭居孔門言語科封黎陽公】

完顏【完顏昌仕大金爲大興尹有文武材宣宗面勞之曰卿曽大父是開國元勲卿宜竭力】

下平聲

顓孫【汝陽顓孫師字子張孔門弟子贈陳伯進宛丘侯】

鮮於【漁陽周武王封箕子於朝鮮支子仲食采於於子孫因以鮮於爲氏】

鮮於文宗七嵗喪父父以種羊時亡明年此時對羊嗚咽如此終身【南史】

鮮於世榮少沈敏有器幹仕北齊爲太傅周武帝入代送碼碯酒鐘與之得便撞破周兵入鄴守節而死鮮於侁字子駿宋熈寧中除京東運使司馬公謂蘇軾曰子駿福星也京東人困且令子駿救之然安得百子駿布滿天下乎元祐中爲太常少卿

髙堂【齊卿髙敬仲食采髙堂因以爲氏】

髙堂隆學業修明仕魏爲散騎常侍

髙堂生仕漢爲博士

哥舒【西突厥首領有哥舒部因氏焉】

哥舒翰讀春秋知大義王忠嗣署爲牙將每出戰持半段槍所向披靡唐天寶中封西平郡王哥舒曜字子明翰子也唐徳宗謂曰爾父在開元時朝廷無西憂今得卿亦不東慮遷河南尹

瑕丘【瑕丘江公事見江公】

耶律【大遼之後耶律履字履道通易太仕大金爲翰林學士拜參政謚文獻大金志】王孫【周頃王之孫王孫滿之後王孫賈衛大夫長於治軍旅】

羊舌【羊祐傳云昔有攘羊遺叔向母母埋之後事發檢羊肉惟舌存焉因以羊舌爲氏】羊舌職之子名赤字伯華祁奚舉以爲中軍佐舉善也【襄三】

羊舌卽叔向也仕晉爲上大夫衞使人饋之羮與一篋錦叔向受羮返錦【襄十二】

皇甫【京兆宋戴公之子充石字皇父子孫以王父字爲氏漢興攺父爲甫居安定爲著姓】

西州豪傑

皇甫規字威明漢延熹中黨人染逮時賢規自以西州豪傑恥不得與乃上疏自言前亦附黨時人以爲賢

百姓歌思

皇甫嵩漢中平中以破黃巾功封槐裏侯奏請以冀州一年田租贍饑民百姓歌曰天下大亂兮市爲墟賴得皇甫兮復安居後拜太尉

書淫

皇甫謐字士安博綜典籍百家之言時謂之書淫自號晏先生子方回少有文才閉門閒居未嘗入城府蠶而後衣耕而後食【晉史】

淸白自處

皇甫璠字景瑜仕周爲隨州刺史政有簡惠百姓安之恆以淸白自處時稱爲善人子誕仕隋爲侍禦史

斷帶續燈

皇甫無逸唐武徳中爲益州大都督長史嘗按部宿民家燈燭盡無逸抽刀斷帶爲炷其亷介如此

一字三縑

皇甫湜字持正韓門弟子唐元和中裴度辟爲判官度修福先寺求碑文於白居易湜曰近捨湜而逺求居易請辭度使作之碑字三千以九千縑酬之

梁丘【瑯琊梁丘賀字長翁瑯琊人從京房受易仕漢官至少府】

成公【衞成公之後以謚爲姓】

成公簡字宗舒家世二千石性淸素潛心味道仕晉爲散騎常侍

成公綏字子安少有俊才雅好音律當暑乘風而嘯泠然成曲因作嘯賦仕晉爲博士【文苑傳】

歐陽【宮音渤海越王勾踐之後支孫封烏程歐陽亭因氏焉】

石渠講書

歐陽生字和伯事伏生受尙書世傳至曽孫髙字子陽爲博士髙孫地余亦爲博士論石渠由是尙書世有歐陽氏學【漢儒林傳】

八世博士

歐陽歙字正思自歐陽生至歙八世皆爲博士漢建武中拜汝南太守政有異績在郡教授數百人

才藻擅名

歐陽建字堅石才藻美贍擅名北州語曰渤海赫赫歐陽堅石【晉史】金穀二十四友中人【見潘姓】

歐陽體

歐陽詢字信本敏悟絕人初仿王逸少書後險勁過之唐初爲太子率更令子通早孤及長求父遺迹刻意臨仿數年書亞於詢父子齊名號大小歐陽

六一居士

歐陽修字永叔初從尹師魯遊疊相師友爲古文以文章名冠天下蘇內翰序公之文曰韓愈之後三百餘年而後得歐陽子出云雲天下爭自濯磨以通經學古爲髙撰五代史記法嚴詞約取春秋遺意其在滁也自號醉翁晚年卜居於穎號六一居士曰吾集古錄一千卷藏書一萬卷有琴一張棊一局酒一壺吾老其間是爲六一公以道徳文章爲三朝所知天下學士大夫師尊之宋嘉祐中參大政以太子少師致仕謚文忠子棐以文學世其家官至右司郎中

歐陽詹字行周唐貞元中與韓愈等聨第號龍虎榜【見齊氏】中秋夜嘗與陳翊等翫月賦詩詹爲之序由吾【秦由余之後仕吳子孫入越因號由吾氏】

由吾道榮有道術於陰陽曆數天文藥性無不通解隱瑯琊山辟糓餌松術求長生祕訣

南宮【魯國文王四友南宮子之後魯孟僖子生閱居南宮號南宮敬叔其後爲南宮氏】周有南宮極南宮嚚宋有南宮牛南宮長萬南宮括字子容孔門弟子三復白圭孔子以兄之子妻之贈郯伯襲丘侯

澹臺【大山】

澹臺滅明字子羽孔子弟子行不由徑

上聲

士孫【河內後漢士孫瑞與王允誅董卓有功而不侯司馬公稱之】

尒朱【魏尒朱榮其先世居尒朱川因以爲氏榮仕魏爲尙書令有匡頽救敝之志援主逐惡之

功】

宇文【趙郡南單於之後有普回因獵得玉璽以爲天授鮮卑謂天爲宇因號宇文倂以爲氏】

第一客

宇文福世爲擁部大人祖活撥入魏爲第一客少驍果性忠淸爲瀛州刺史【北史】

取公侯

宇文貴字永貴少受學輟書嘆曰男兒當提劍汗馬以取公侯何能爲博士仕魏爲大將軍子忻

參謀帷幄

宇文忻字仲樂驍果善戰初仕周討滅尉遲回以功加上柱國封英國公隋祖卽位參謀帷幄出入臥內恩顧彌重後忌而殺之

累石爲營

宇文深防時爲兒戱累石爲營壘折艸爲旌旗父曰此兒必爲良將後仕周爲大將軍

安事筆硯

宇文慶字仲慶嘗曰書足以記姓名而已安能事筆硯爲腐儒之業哉隋開皇初加上柱國

宇文泰心在王室魏文帝西至長安依之以爲尙書令封安定公

宇文防字公輔慷慨有大節當官正色爲百僚所憚仕隋爲尙書左丞

宇文融唐開元中爲監察禦史獻策請括天下游戶羨田以佐用度由是擢爲覈田勸農使諸道得客戶八十萬田亦稱是

宇文虛中宋建炎初以資政殿大學士充國信使使金國繼立忠節

主父【趙武靈王號主父其後因以爲氏】

主父偃漢武朝上書闕下朝奏暮召上曰公等安在何相見之晚拜爲郎中一嵗中四遷或說偃大橫偃曰丈夫生不五鼎食死卽五鼎烹

五鹿

五鹿充宗善爲梁丘易漢元帝好之令與諸易家論難充宗乘貴幸辧口諸儒莫能抗時與石顯牢梁爲黨人歌曰牢邪石邪五鹿客邪印何累累綬何若若邪【出朱云石顯傳】

夏侯【譙國夏禹之後封杞至簡公爲楚所滅其弟他奔魯以夏后受爵爲侯因以夏侯爲氏】

丹書鐵券

夏侯嬰漢功臣也髙祖爲丹書鐵劵定元功十八人位次嬰第八爲滕令號滕公封汝陰侯

取靑

夏侯始昌以齊詩尙書教授子勝字長公從父受尙書及洪範五行傳嘗謂諸生曰士病不明經術經術茍明取靑紫如拾地芥學經不明不如歸耕漢宣帝朝爲諫大夫遷太子太傅

連璧

夏侯湛字孝若防有盛才文章宏富掞蔚春華時標麗藻與潘嶽友善時謂之連璧仕晉爲中書侍郎夏侯蒹葮倚玉【見毛氏】

夏侯威以女妻羊祐

夏侯亶字世龍仕梁遷吳興太守有惠政吏民圖其像立碑頌美父詳官至左僕射弟防爲豫州刺史民歌曰我之有州頻得夏侯前兄後弟布政優優夏侯氏曹氏世爲婚姻故淵惇仁洪並貴重於時長孫【濟陽魏獻帝第三兄拔拔氏孝文帝以拔拔皇枝之長因攺爲長孫氏】

儉素

長孫道生身爲三司衣不華飾食不兼味一熊皮鄣泥數十年不易與從父嵩仕元魏俱爲三公當時以爲榮【北史】

淸白

長孫儉仕周拜上柱國操行淸白勲績隆重詔賜雜防粟麥以彰其美子平奏立義倉

一箭雙雕

長孫晟字季晟善射一箭貫雙雕突厥畏之聞其弓聲謂爲霹靂見其走馬謂爲閃電仕周爲將軍

顧命元勲

長孫無忌字輔機佐唐太宗定天下功第一封齊國公後與禇遂良同受顧命以天下安危自任

三州課最

長孫操字元節唐貞觀中爲齊益三州刺史課皆最下詔褒之

長孫順徳無忌之子貞觀中爲驍衛大將軍

長孫晟之女爲唐太宗後著女則十篇

去聲

仲長

仲長統字公理性倜儻敢直言或謂之狂士著論名曰昌言凡三十四篇十餘萬言漢建安中荀彧舉爲尙書郎

慕容【燉煌髙辛少子居東北夷後徙西號鮮卑至涉歸爲單於自云慕二儀之徳繼三光之容因

爲慕容氏】

慕容恪仕燕爲太宰以恩信禦物晉相溫曰慕容恪尙在後憂方大耳

慕容垂燕人歸秦爲冠軍將軍權翼曰垂勇略過人世豪東夏譬之養鷹毎聞風飈之起常有淩霄之志慕容白曜仕魏爲徵南大將軍一旬拔四城威震齊土【北史】

慕容紹宗仕東魏爲尙書僕射長子三藏多武略有父風仕齊歸周周武帝詔曰三藏父子誠節著聞宜加榮秩加開府儀同大將軍

慕容延釗少以勇敢聞趙太祖之受禪也延釗握重兵屯眞定一方以安加殿前都防檢同中書二品庫狄【鮮卑段疋防之後避難攺姓庫狄】

庫狄峙仕齊拜中書舍人參掌機宻

庫狄盛少有武力從髙歡徵伐累遷幽州刺史庫狄幹鯁直少言仕魏爲定州刺史淸約自居庫狄士文隋初拜具州刺史性淸苦不受私謁法令嚴肅道不拾遺上賜公卿入左藏任取多少士文獨口銜絹一匹而已

第五【京兆齊諸田之後田氏漢初徙園陵者多故以次第爲式】

雲母屏

第五倫悄直無私漢肅宗立自外郡擢爲司空鄭微時出倫門下及位在上遂置雲母屏風隔坐

賑饑

第五訪字仲謀漢順帝朝遷張掖太守值嵗饑開倉賑給璽書嘉之

淸髙

第五種字興先漢末以奉使稱職拜髙密侯論者說淸髙以種爲上序直士以種爲首

飛餉

第五琦字禹圭唐至徳初謁見肅宗於彭原乞假臣一職請悉東南寶貨飛餉函洛帝悅拜監察禦史軍興隨事趣辦人不益賦而用以饒後進同平章事太史【齊太史之後】

太史慈字子義好學孫策曰子義靑州名士也常與參論諸軍事子享字元復

太史叔明少善莊老兼通孝經禮記尢精三毎講說聽者五百人

賀若【代居朔隨魏南遷北俗謂忠貞爲賀若因以爲氏】

賀若惇其先居漢北世爲部落大人曽祖貸入魏爲都官書惇爲將多智計屢立大功子弼

賀若弼字輔伯少有大志博涉書記嘗遺源雄詩云勿使騏麟上無我二人名乃獻取陳十防隋文帝善之賜以寶刀尅定三吳拜大將軍

賀婁【代人本居漠北以國爲氏孝文攺爲婁氏】

賀婁子幹少以驍武知名隋文帝授楡關摠管下詔曰自公守北門風塵不警兄詮有才器位銀靑光祿大夫

賀拔【下邳與後魏同出陰山代爲酋長北人謂地爲拔總有其地土人相賀因氏焉】賀拔允北土之望也魏髙歡尢親禮之與參定大策賀拔勝與弟嶽俱鎭恆州魏孝武委以心腹之寄上官【商音天水楚王子蘭爲上官邑大夫因氏焉】

上官儀工詩人多效之謂之上官體唐太宗每屬文遣儀視艸永徽初進西臺侍郎

相裏【西河】

相裏氏濟源縣大姓也縣令俾以其女與杜衍議姻相裏氏兄弟二人其兄不從旣而從之悵然曰俾教諸兒讀書耳後杜衍拜相相裏氏爲國夫人

令狐【商音太原畢萬仕晉孫魏攣武子生顆別封令孤因氏焉】

令狐子伯漢建武中爲楚相與王覇爲友

令狐邵仕魏爲農太守所至淸如冰雪

西土冠冕

令狐整字延保爲西土冠冕深沈有識量學藝術騎射並爲河右所推仕魏爲丰州刺史祖父三世爲良二千石【北史】

請求遺書

令孤徳棻唐武徳初爲祕書丞奏請求天下遺書置史補錄不數年國典略備

善牋奏

令孤楚字慤士唐元和中知制誥其爲文於牋奏制令尢善每一篇成人皆傳誦皇甫鏄薦爲中書侍郎子綯

金蓮炬

令狐綯字子直唐太中初爲翰林承防夜對禁中燭盡上以乘輿金蓮華炬送還院同平章事輔政十年子滈遷右拾遺當時謂之白衣宰相

豆盧【範陽本慕容氏燕敗歸魏北人謂歸義爲豆盧因氏焉】

豆盧勣字定東仕周爲渭川刺史有惠政太致祥瑞民謡曰我有丹楊山出玉漿濟我人民神鳥來翔隋帝卽位拜夏州摠管【北史】

豆盧革爲世名族唐莊宗朝拜相以天下多故方服丹砂錬气以求長生

豆盧欽望唐中宗朝居相位十年謹身諄諄自全

入聲

叔孫【歙郡魯桓公子叔牙生玆號叔孫氏叔孫得臣叔孫僑如叔孫武叔叔孫輙皆其後也】叔孫豹魯卿也謚穆子防諸侯盟晉樂桓子請帶豹召使者裂裳帛而與之曰帶其褊矣【昭元年】

叔孫通秦時博士歸漢說髙帝願徴魯諸生共起朝儀與弟子爲綿蕞野外習之拜爲奉常

叔孫建少以智勇著稱魏道武拜爲平原鎭大將容貌淸整號曰嚴明

斛律【鴈門代人世爲部落統帥號斛律部因氏焉】

斛律金仕魏爲第二領酋長秋朝京師春還部落號曰鴈臣子孫皆封侯子光字明月聲震關西斛斯【其先居廣牧爲莫弗大人號斛斯部因氏焉】

斛斯椿字法壽仕魏拜尙書令子徴字士亮博涉羣書尢精三禮周武帝以其經有師法詔授諸皇子呼爲夫子儒者榮之

僕固【同安其先鐵勒部人世襲都督唐有僕固懷恩叛臣也】

萬俟【後魏獻帝季弟之後爲十姓官氏志稱萬俟氏】

萬俟普字普發雄果有武力仕魏歸齊位太尉子洛字受洛隨孝武入關慷慨有气節除左僕射萬俟卨宋髙宗朝丞相姦人也

獨孤【徴音髙平其先本姓劉氏至後魏在北有三十六部有以獨孤爲氏】

連璧

獨孤信美容儀善騎射軍中號爲獨孤郎仕魏爲秦州刺史歸周周文以其信著遐邇故賜名信嘗馳馬入城其帽微側詰旦人皆效爲側帽與韋叔裕同荊州政術俱美人稱連璧【北史】

甘露之祥

獨孤及字至之兒時讀孝經父誠之曰兒志何語對曰立身行道揚名於後世唐天寶末以道學髙第代宗朝召爲左拾遺遷常州刺史甘露降於庭子郁

佳壻

獨孤郁字古風唐憲宗朝舉制科髙等進右補闕權徳輿以女妻之上嘆曰徳輿乃有佳壻除翰林學士禿發【西河鮮卑也與後魏同出詰汾之】

禿髮傉檀機警韋宗嘆之曰奇才英器不必華夏明智敏識不必讀書乃今知九州之外五經之表復自有人也

漆雕

漆雕開字子開贈滕伯平輿侯

漆雕哆字子斂贈武城伯濮陽侯

漆雕徒父字子期贈須句伯髙宛侯

尉遲【其先與後魏同起號尉遲部孝文攺爲尉遲氏】

尉遲回仕魏都督益州明賞罰布恩威及徴入朝蜀人立碑頌徳

尉遲綱從周文帝徵伐常陪侍帷幄出入臥內尉遲敬徳唐武徳初秦王引爲右府參軍屢立大功隠太子嘗以書招之贈金皿一車固辭秦王曰公之心如山嶽𨿽積金至斗豈能移之論功爲第一封吳國公後攺封鄂國公圖形淩煙

屈突【河內本居朔後徙昌黎孝文攺爲屈氏至西魏文復本姓】

屈突通仕隋爲虎賁郎將蒞官勁正其弟蓋爲長安令亦以方嚴顯時語曰寧食三斗艾不逢屈突蓋寧食三斗蔥不逢屈突通唐髙祖起通守河東力屈被擒帝釋之曰忠臣也授兵部尙書封蔣國公逹奚【魏獻帝第五弟之後】

逹奚武字成興少倜儻仕魏爲雍州刺史

逹奚長孺字富仁少懷節操膽烈過人仕隋遷荊州總管文帝曰江陵國之南門今以委卿朕無慮也若干【出自北代以國爲氏】

若干惠字惠保剛質有勇力仕周位儀同三司子鳯字逹摩有識度尙周文女位儀同三司

拓拔【黃帝子昌意之後受封北土黃帝以土徳王北人以土爲拓後受爲拔故號拓後拔氏從省文

爲拓拔氏自孝文始攺姓元氏】

乞伏【本鮮卑乞伏部酋帥也因以爲氏至乞伏國仁稱西秦大單於】

乞伏慧字令和少慷慨有大節在隋遷涼州總管乞伏保髙車部人以孝行著稱

索盧【呂氏春秋禽滑釐門人索盧參】

索盧放字君陽以尙書教授千餘人漢建武中徴爲洛陽令政有能名遷諫議大夫數進忠言後以疾徴不起使人輿之見於南宮雲臺賜谷二千斛百里【秦大夫百里奚其先虞人家於百里因氏焉】

百里奚困於牛口之下秦穆公以五羖羊皮贖之與語國事大悅授之國政號曰五羖大夫

百里嵩仕漢爲刺史天旱嵩行部所經雨輙隨車息夫

息夫躬字子微漢哀帝朝爲光祿大夫數進見言事論無所避眾畏其口見之側目

黒齒

黒齒常之百濟人驍毅有謀略唐調露中拜河源道經略大使涖軍七年吐蕃攝畏不敢近邊

夾谷【本大金支裔有夾谷監軍行元帥府事金志】

氏族大全卷二十二

