

禦制題帝王經世圗譜【有序】

帝王經世之道具在六經法戒所垂取則不逺顧篇籍殽陳披覽非一時可竟唐仲友乃撮舉諸經要防列爲圖譜旁采傳注附以總說分門別類條理秩然讀之而其辭易通玩之而其義易見允爲政治圭臬若夫擇之精語之詳提要鉤深用力不紛而見功甚鉅宜周必大題詞比諸水之流東而車之指南也夫左圖右史借資觀省之益玆乃彚而爲一苞括靡遺永樂大典中搜羅甚富如此書之有資君道蓋不屈指數也洵宜侑諸座右鑑以朝夕庸詎賞其廣搜博記已哉序識大端用申作詩之意

後皇建極亮天工法在六經幾部中守此治兮違此亂愼惟始亦要惟終譜圖剏見唐仲友敍語詳言周子充詎止存羊愛其禮須知示鵠折乎衷四千年【自堯至今四千一百餘嵗舉成數也】裏廢興夥百廿篇間櫽括融【是書百二十有二篇釐爲十卷】理世津梁心以慕作君軌範聴當聰行間聰是珍希有座側恆應置一通寧曰纂言資博考踐行益用朂吾躬

欽定四庫全書

子部十一

帝王經世圖譜

類書類

提要

【臣】等謹案帝王經世圗譜十六卷宋唐仲友撰仲友字與政金華人紹興中登進士第復中宏詞科後守臺州與朱子相忤爲朱子所論罷故宋史不爲立傳惟王象之輿地紀勝稱其博聞洽識尢尙經制之學又朱右白雲槁有題宋濓所作仲友補傳云在臺州發粟賑饑抑姦拊弱剙浮梁以濟艱涉民賴利焉則仲友立身自有本末其與朱子相軋蓋以陳亮之誣搆觀周宻齊東野語所載唐朱交奏始末一條臺妓嚴蕋一條其事迹甚明未可以是病仲友也是書原本十卷永樂大典所載以圖譜數繁析爲一十五卷然但均其篇頁而不復分別其門目割裂舛混原次遂不可尋今詳爲釐正依類排比分爲一十六卷體例之淆句字之誤則各爲考核更定而附注案語於下方其分類纂言大要以周禮爲綱而諸經史傳以類相附於先聖大經大法咸縦橫貫串曲暢旁通故以帝王經世爲目其所繪畫山居部分經緯詳明具有條理其所辧訂不甚主注疏舊說而引據博贍亦非杜撰空談蓋考証之學議論易而圖譜難圖譜之學陰陽奇偶推無形之理易名物制度考有據之典難仲友此篇可徴其學有根柢矣自宋以來儒者拘門戶之私罕相稱引沈埋蠧簡垂數百年一旦自發其光仰邀

宸翰且

特命剞劂以廣其傳豈非眞是眞非待

聖人而後定哉【臣】等編次之餘旣仰欽

睿鑑髙深且以慶是書之遭遇也乾隆五十一年

二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

帝王經世圖譜原序

漢司馬談父子貫穿經傳馳聘古今謂當時六藝已千萬數故有儒者博而寡要勞而少功之言唐韓愈文不絕吟編不停披然亦記事提其要纂言鉤其深矧去古逾逺眾說日繁才學未逮於前賢宜其用力勞而見功防此圖譜所繇作也𨿽然分門類事者固多其能旁搜逺紹合異爲同則鮮矣金華唐仲友字與政於書無不觀於理無不究凡天文地誌禮樂刑政陰陽度數兵農王覇皆本之經典兼采傳注類聚羣分旁通午貫使事時相參形聲相配或推消長之象或列休咎之證而於郊廟學校畿疆井裏尢致詳焉各爲總說附其後始終條理如指諸掌每一篇成門人金式輒繕寫蔵弆積百二十有二篇又得與政猶子別本相與校讐釐爲十卷以類相從防分教廬陵將鏤版校官而郡守趙侯善鐻助成之屬余題辭夫水之流東惟海是歸車之指南其途不迷今是書折衷於聖人示適治之路故名曰帝王經世圖譜非其他類書比也昔漢儒專通一經仍守師說居家用以修身涖官取以決事況乎六經防趣百世軌範皆聚於此學者能因之廣記備言精思博考守以卓約則他日見諸行事豈不要而有功也歟與政名臣子少登兩科歷祕書省正字著作佐郎出知信臺二州擢江西提點刑獄孝宗深奇其才不幸得年僅五十三凡所蘊蓄百未究一予每與士大夫共惜之因序其書並告來者嘉泰元年七月庚戌前進士周必大書

欽定四庫全書

帝王經世圗譜卷一

宋唐仲友撰

圗書卦章經緯表裏圗

大衍揲蓍之圗

大易闔辟往來之圗

﹤子部﹐類書類﹐帝王經世圖譜﹐卷一﹥﹤子部﹐類書類﹐帝王經世圖譜﹐卷一﹥﹤子部﹐類書類﹐帝王經世圖譜﹐卷一﹥

易曰河出圖洛出書聖人則之書曰天乃錫禹洪範九疇彜倫攸敍漢儒謂伏羲受河圖則而畫之八卦是也禹錫洛書法而陳之洪範是也凡九疇六十五字皆洛書本文劉歆以爲河圖洛書相爲經緯八卦九章相爲表裏經緯表裏之言則然謂羲獨則河圖禹獨法洛書則偏矣偏取圖書以分卦範則所謂經緯表裏者歆或未盡知也六十五字爲洛書本文事不經見然圖書皆出作易之前是說未可據信也今以易範考之則河圖洛書易範兼取之矣河圖之數四十五四象也四象奠方八卦成列而居中以貫之者五也洛書之數五十五五行也以奇生者以耦成以耦生者以奇成而得位以合之者亦五也參伍以變錯綜其數者易之取河圖也五位相得而各有合易之取洛書也總其凡則自一至九其數四十五範之取河圖也總其目則自行至極其數五十有五範之取洛書也易之中爻範之皇極則貫象數而通之者中而已河圖像也天五錯綜而地十之數隠於錯綜之間洛書數也天五有合而地十之數顯於有合之際隠顯不同而土之爲十五者常自若也然則大衍之數五十者何也防隠顯而通象數者也圖顯其十書隠其五參天兩地隠於術數之外而顯於生爻之中聖人所以則圖書而妙象數也圖顯其十聖人顯之乎書隠其五聖人隠之乎聖人而隠顯是數也聖人鑿矣五數之中也五行備矣十數之合五之衍也以五乘十以十乘五皆五十而衍數立矣聖人安能隠顯之能知之能用之而已大衍通於範乎五行隠而皇極虛斯大衍之數明矣五事而次皆曰用初一曰五行不言用大衍之義著矣月令河圖之數也故土藏十主盛徳言故四象舉成以見生土之盛徳也不以成數言者十非土之盛而分寄於四象者也聖人之則圖書也以畫卦以陳範妙極天人之蘊而其緒餘則畫井田制軍法奉時令咸出於此然則聖人之觀象極數意可知矣況寓其神智於蓍卦吉凶與民同患者大衍之數也其可以私意鑿哉【雄最知大衍數者故數曰三八爲木四九爲金二七爲火一六爲水五五爲土圖曰一與六共宗二與七爲朋三與八成友四與九同道五與五相守不言五十爲土五與十相守者知藏五之爲大衍也然則圖顯其十書隠其五豈聖人之鑿吾之私言哉】

孔安國曰河圖者伏羲氏王天下龍馬出河遂則其文以畫八卦洛書者禹治水時神龜負文而列於背有數至九禹遂因而第之以成九類

劉歆曰伏羲氏繼天而王受河圖則而畫之八卦是也禹治洪水賜洛書法而陳之九疇是也河圖洛書相爲經緯八卦九章相爲表裏

關子明曰河圖之文前七後六八左九右洛書之文九前一後三左七右四前左二前右八後左六後右

邵子曰圓者星也歷紀之數其肇於此乎方者土也畫州井地之法其仿於此乎蓋圓者河圖之數方者洛書之文故羲文因之而造易禹箕敍之而作範也

蔡元定曰古今傳記自孔安國劉向父子班固皆以爲河圖授羲洛書錫禹關子明邵康節皆以十爲河圖九爲洛書蓋大傳旣陳天地五十有五之數洪範又明言天乃錫禹洪範九疇而九宮之數戴九履一左三右七二四爲肩六八爲足正龜背之象也惟劉牧臆見以九爲河圖十爲洛書托言出於希夷旣與諸儒舊說不合又引大傳以爲二者皆出於伏羲之世其易置圖書並無明驗但謂伏羲兼取圖書則易範之數誠相表裏爲可疑耳其實天地之理一而已矣𨿽時有古今先後之不同而其理則不容於有二也故伏羲但據河圖以作易則不必豫見洛書而已逆與之合矣大禹但據洛書以作範則亦不必追考河圖而已暗與之符矣其所以然者何哉誠以此理之外無復他理故也

右朱文公易本義易學啟所載古今諸家之說皆以證十爲河圖九爲洛書河圖授羲洛書錫禹之分也劉牧之說考之經傳旣無左驗托言出於希夷則康節之學非出於希夷乎何爲而不同耶今悅齋此書獨主劉說豈考亭之書是時方成而悅齋偶未之見邪抑以好惡不同而偏有所主邪其自爲說則又謂圖顯其十書隠其五旣曰圖顯其十則十之爲圖固矣今其成書不敢輕攺姑附考亭之說如右讀者茍能參而考之易而觀之則亦可得而通矣

﹤子部﹐類書類﹐帝王經世圖譜﹐卷一﹥

數五十【河圖顯十洛書隠五前圖備矣】

用四十有九【虛一者易之元範之極】

分而爲二以象兩【用蓍四十九分之左右手以象兩儀之分】

掛一以象三【旣分左右手於左右取一策掛左手小指間三者三才也】

揲之以四以象四時【旣掛一以四分揲左右手之蓍】

歸奇於扐以象閏【奇所掛之一扐所揲左右手之餘旣得餘數以所掛歸之】

五嵗再閏故再扐而後掛【掛旣歸扐後二揲惟扐三揲畢一爻成再合蓍而後掛】古法云三年一閏五嵗再閏三扐一卦六扐再掛閏法【閏者嵗月日之餘分積而而成月】二十八宿惟斗占余分故歷家謂之斗分周天三百六十五度四分度之一【嵗餘五日四分日之一月餘六日合之嵗餘十一日四分日之一】五嵗餘五十六日四分日之一五嵗再閏不及一日四分日之三【取象舉天數作歷推余分】

【案一嵗餘十一日四分日之一則五嵗應餘五十六日四分日之一不及一日四分日之三原本作五十五日半並一日半俱誤姑就其文義攺之然與今欽天監所用之法仍屬有差】

幹之策二百一十有六【六爻皆三十六共得二百一十有六】

坤之策百四十有四【六爻皆二十四共得百四十有四】

合三百六十當期之日【期日不足天度五日四分日之一】

二篇之策萬有一千五百二十【六十四卦卦六爻爻三百八十四陰陽皆半幹篇之策陽爻一百九十二共得六千九百十二坤篇之策陰爻一百九十二共得四千六百八】易有四象而爻用九六爻皆自乾坤出

四營而成易十有八變而成卦【一揲爲一變三變而成爻一爻凡三變十八變而成卦】八卦而小成【四象生八卦九六乾坤七八六子八卦成列象在其中因而重之爻在其中小成六爻立而易象備】引而伸之觸類而長之天下之能事畢矣【謂八八六十四而易悉備﹤子部﹐類書類﹐帝王經世圖譜﹐卷一﹥﹤子部﹐類書類﹐帝王經世圖譜﹐卷一﹥﹤子部﹐類書類﹐帝王經世圖譜﹐卷一﹥】洛書五十五天地之定數也河圖四十五天地之變數也易具之矣大衍生蓍之數也五十圖書之參合十五之顯藏也天地之數隠其五參天兩地五行之本始也大衍之用虛其一元气皇極之總統也象兩象三象時象閏揲法之取象也當期之日當萬物之數防數之配合也四營十有八變小成引伸觸類而長大衍之法數也七八九六四象也九六爲乾坤七八爲六子陰陽老少之所以異也爻用九六乾坤之防也父母三索而得男女納甲之數也遊魂爲變變卦之微防也七日來復卦之微數也廣大悉備縱橫皆合聖人未嘗容心也天授之聖人推之諸儒究之白首而後能言猶未得其要也拘者謂聖人用力焉穿鑿以求象如北辰不動陰不兼陽之類是也蕩者謂聖人無力焉汗漫以爲說衍天地之數所賴者五十之類是也過猶不及皆非易之本防易不云乎幽贊於神明而生蓍參天兩地而倚數觀變於陰陽而立卦發揮於剛柔而生爻此天人相資之說也曰神明曰天地曰陰陽曰剛柔天地之自然也曰幽贊曰參兩曰觀變曰發揮聖人之妙用也曰生蓍倚數立卦生爻聖人因天地而作易還以測之而聖人不能外者也然聖人之作易非獨以推天地之數乃所以爲人事故曰和順於道徳而理於義窮理盡性以至於命聖人之極數其意在是吾病拘者之鑿蕩者之汗漫故取諸家及考以自然之數悉圖之如右

﹤子部﹐類書類﹐帝王經世圖譜﹐卷一﹥﹤子部﹐類書類﹐帝王經世圖譜﹐卷一﹥

【案說內謂以三爻明往來者爲屯之屬考屯卦初與二交二與五應則宜標初九六二九五三爻原圖止列初九似屬遺漏又蠱之剛上爲上九柔下爲初六原止列上九觀之大觀在上爲九五原訛五爲三大過初爲本弱上爲末弱原本末二字倒置家人風自火出卽說內所謂以二象明往來者如晉明夷之屬不必標爻原誤列六四一爻升之柔以時升爲六五原訛初六旣濟剛柔正而位當指六二九五兩爻原止列六二未濟柔得中剛柔應指九二六五兩爻原止列五爻又訛六爲九俱系舛錯今並攺正】

﹤子部﹐類書類﹐帝王經世圖譜﹐卷一﹥

乾坤易之門不知乾坤無以知易而乾坤之妙用闔辟而已闔辟更相用而乾坤之妙無所不通玆其所以爲易也故闔辟爲乾坤一闔一辟爲六子之變往來爲六十四卦之通互相之變爲四千九十有六又配以歲月日時五行之休旺而吉凶之變𨿽巧歷不能計信乎其變通之不窮哉六十四卦彖象之中發明往來最爲明白故易不可以例推而可以變觀也象之發明惟取二體一字之中往來意見彖之取義不一而足有以六爻明往來者泰否之屬是也有以五爻明往來者剝之屬是也有以四爻明往來者大壯之屬是也有以三爻明往來者屯之屬是也有以二爻明往來者臨之屬是也有以一爻明往來者復之屬是也有以物我明往來者蒙頥之屬是也有以二象明往來者晉明夷之屬是也易之本體天尊地卑故剛上柔下爲恆旣濟爲剛柔正而位當【案剛柔正而位當系旣濟彖傳文原本作小過誤今攺正】然此乃乾坤之位之分而道之與气常相往來而天地不交卦乃爲否聖人卽天澤以明其定位卽天地以戒其不交玆所以爲並育而不相害並行而不相悖也以六爻言之上下分焉以三才言之上下中見焉以六位言之則有中不在人者焉以二卦言之下爲內上爲外自內適外爲往自外適內爲來三四爲上下二五爲中以六位言之三四爲中亦爲內觸類言之而往來之義見此易所以無體

帝王經世圖譜卷一

欽定四庫全書

帝王經世圗譜卷二

宋唐仲友撰

易陰陽消長之圗

乾坤寒暑消長之圗

八卦配象之圗

六十四卦配象圗

易乾卦四徳之圗

四徳旁通之譜

易六畫六位六龍之圗

坤卦履霜之圗

稽疑卜筮之圗

卜筮旁通諸譜

﹤子部﹐類書類﹐帝王經世圖譜﹐卷二﹥

復雷在地中復先王以至日閉闗商旅不行後不省方【復卽幹之初九潛龍勿用之時當靜養以待其道長乃可用也】

復如大病之初愈一君子之初進乃陽气潛萌於黃泉雷在地中復之時當靜養以俟其朋來若遽欲用之則如大病初愈而勞之君子初進而與小人爭未有不死傷者也若雷在窮冬遽出於地防陽發泄則涸陰沍寒必有甚於前日者矣

臨至於八月有凶遁君子以逺小人不惡而嚴遁尾厲肥遁無不利

臨剛長矣然猶二陽也遁陰長矣然猶二陰也於二陽之卦已著八月有凶之戒知臨之必有遁也於二陰之卦已著君子逺小人之象知遁之必至於剝也戒遁尾之厲於初明肥遁之利於上言逺小人者不可不速且逺如此陽奇而陰耦君子少而少人多故君子常難進而易退小人常易進而難退是以聖人切於戒君子而急於逺小人於二卦見之雄覃思太而自蹈遁尾之厲投閣符命危身取辱其法言稱蜀莊沈防鄭子眞名振範蠡肥遁者皆悔辭也然肥遁君子事蠡未足與此

泰初九防茅茹以其彚徵吉否初六防茅茹以其彚貞吉亨

泰不防茅則君子無繼無以保泰否不拔茅則君子將盡於小人無以傾否防茅於初九引其類而有爲故曰志在外也君子類進則外卦陽進而泰可保矣拔茅於初六愛其身以有待故曰志在君也君子全身則否終能進而否可傾矣詩小雅南有嘉魚樂與賢南山有臺樂得賢菁菁者莪樂育才皆防茅之義也與已用之賢則泰矣必得未用之賢有可成之才以繼之而後泰可保此所以立太平之基而天下喜樂之也東漢桓靈之際剝之時也李膺陳蕃之徒方將防茅以爲泰庭以爲夬其可得乎所以小人害君子幾盡其類人才不競天下爲之分裂者數百年𨿽禍極時昏亦由不知防茅於否之初云耳

泰九二包荒用馮河不遐遺朋亡得尙於中行

九二泰之大臣也其道當以大公處之稍有偏私則非泰矣包荒以容之用馮河以才之不遐遺朋亡以合並之以是而得尙乎中行不亦光大乎庻頑讒說欲並生哉舜所以命禹遷殷頑民式化厥訓周公所以師保萬民與

臨六五知臨大君之宜吉泰六五帝乙歸妹以祉元吉夬九五莧陸夬夬中行無咎

君體剛而用柔臣體柔而用剛以六五之柔而納九二之剛在臨爲知臨之吉在泰爲歸妹之元吉以九五之剛資四陽之助以決上六之小人猶深致其戒曰莧陸夬夬中行無咎然則人君之剛柔亦何常之有柔以納君子則吉於臨而元吉於泰剛以決小人中行者無咎而已決小人之難與用剛之難如此然則專任君子而折小人於未進之萌者聖人之本心資君子之助以決小人於巳用之後者其不得已耳

臨君子以教思無窮容保民無疆大壯君子以非禮勿履夬君子以施祿及下居徳則忌

小人之害君子𨿽其本心欲然亦必伺君子之間隙而乘之教有窮則變生容保有疆則助寡壯而非禮則眾怒祿不及下則怨望居徳不忌則過失多此皆小人乘君子之幾也故聖人深爲之戒戒教思容保於臨戒非禮於壯戒施祿居徳於夬卦之才事之敍也

泰九二無平不陂無往不復艱貞無咎勿卹其孚於食有福

天地交爲泰天地之際九三是也於泰之盛而察消息之禮極持守之戒者其惟艱貞乎假樂之卒章艱貞之道也

夬於王庭孚號有厲告自邑不利卽戒利有攸往彖曰健而說決而和

小人之難去甚矣五陽決一陰於王庭可以直道而行矣繼之以孚號有厲則尙當致其懼焉告自邑不利卽戎尙力則窮故也決柔君子之不得已以爲喜則小人之黨懼矣陳蕃事女主非夬之時露章以誅宦官欲於王庭也不亦難乎

夬君子以施祿及下居徳則忌否君子以儉徳辟難不可榮以祿

在夬而施祿及下則人心安在否而不榮以祿則小人不得以厚祿縻君子人心安則小人無間以求復君子不縻於小人則能逺害以待其敝夬不施祿是去小人以爲巳利也否而榮以祿則邦無道而富貴也

姤女壯勿用取女【姤卽坤之初六履霜堅冰至欲其早辧故勿用取女】

姤乃一陰之萌天地相遇品物咸章之時何謂女壯陽始往而陰始來來者壯而往者衰不辧於早則遁否與剝皆馴致者也故辧堅冰當於初六履霜而辧之則無及矣姤之勿用取女辧早之道也

否九四有命無咎疇離祉

保泰非柔納剛不能得臣非九二包荒不能安眾休否非君臣同徳無以救天下之亂以剛居近奉命而行乃可以無咎而疇離祉也泰六四復否之端故曰翩翩不富以其鄰否九四復泰之端有命而後無咎君子之難小人之易如此陳蕃竇武欲誅宦寺於女主之手其無命有咎而疇離禍者乎

休否大人吉其亡其亡系於苞桑

否非大人不能休也休否遂以爲無否其否也不旋踵夫子贊易詳矣小毖之求助其亡之辭也

坤六四括囊無咎無譽文言曰天地變化艸木蕃天地閉賢人隠

十二卦反復聖人皆致意於君子小人之際惟觀不言君子小人之進退童觀闚觀皆著小人之情而卦意主爲設教蓋觀在剝否之問事亦可知易道變通取象不一不可以典要求也坤之六四卽觀也著括囊之義焉天地變化泰也𨿽艸木猶蕃行葦是也天地閉否也賢人猶隠君子陽陽是也否已當隠則四之括囊尙何疑哉賢人而括囊則人物失其性者多矣非大觀之聖人神道設教以服之何以慰斯民哉

剝上以厚下安宅

君子常欲損上以益下旅無逸是也小人常欲剝下以媚上榮夷公好利是也剝下乃所以剝上自足而辧自辧而膚小人之剝勢必至此君子知厚下安宅則不至於剝矣小人何以自進其說以剝君子哉

剝六五貫魚以宮人寵無不利

閹宦自古有之以宮人寵何不利之有周官閹爵止士屬於內宰供門戶掃除之役而無與政事其貫魚以宮人寵之意與漢光武唐太宗得之宣帝明皇失之逺矣

剝上九碩果不食

倘非肥遁於遁防茅於否則君子盡於小人尙安有不食之碩果哉肥遁防茅所以爲碩果碩果所以爲來復也

復朋來無咎泰朋亡坤得朋喪朋【意亦防通】

復欲朋來慮其無助也泰欲朋亡慮其絕物也朋來所以爲泰朋亡所以保泰

荀卿作成相言文武之道同伏羲蓋有深意作易固該三才之道不止爲君子小人然爲天下治亂之本者君子小人而已六十四卦言陰陽消長君子小人之進退最著明者在此十二卦故總而論之周公得文王之道以告成王者立政之書是也與此卦合而觀之則憂小人而危君子伏羲文武無異道也荀卿爲楚作成相故其言及此

﹤子部﹐類書類﹐帝王經世圖譜﹐卷二﹥

易八卦而配象者十有四聖人無容心焉惟其象而已幹之象無假於金故獨取於天巽之象有取於木故不獨取於風其爲五行一也一取一否在象故也水在雷天之上則爲云雲者水之气也出乎山之下則爲泉泉者水之萌也在雷之下則爲雨雨者水之施也無非水者故正卦曰水以言其體大之合乎雷者爲電其出入乎地而照臨萬物者爲明無非明者而日爲明之大故正卦曰明以言其用經之互相發明也如此說卦之於離坎言水火言雨言電而獨不言云非缺文也發之於象略之於說以明八卦之所爲非止於說卦之所舉者故曰引而伸之觸類而長之天下之能事畢矣

在幹爲四徳在它卦變易不同𨿽其四者與幹異意觀其彖辭可知矣

元在幹爲始在它卦爲大元亨利貞𨿽並列爲四徳然元以統天資始必至於流形利以禦大變化乃正其性命元亨利貞相因之理如此故曰立人之道曰仁曰義幹不言所利以其大也坤者乾之配猶有所指言屯隨臨無妄革𨿽其四者然彖或釋之曰大亨正我曰大亨以正則異乎幹之不言矣古說以貞爲信非也幹事必以智智而鑿則物有失其性命之情者矣智者行其所無事知斯二者弗去是也言智而正其性孟子乎﹤子部﹐類書類﹐帝王經世圖譜﹐卷二﹥﹤子部﹐類書類﹐帝王經世圖譜﹐卷二﹥﹤子部﹐類書類﹐帝王經世圖譜﹐卷二﹥﹤子部﹐類書類﹐帝王經世圖譜﹐卷二﹥﹤子部﹐類書類﹐帝王經世圖譜﹐卷二﹥﹤子部﹐類書類﹐帝王經世圖譜﹐卷二﹥﹤子部﹐類書類﹐帝王經世圖譜﹐卷二﹥易曰天地設位聖人成能人謀鬼謀百姓與能天地大矣有所不能而聖人實成之聖人之聰明固髙於天下而不敢自用其聰明明則有人謀幽則有鬼謀謀無不盡斷而行之則固在聖人故百姓之與能捨聖人亦無所歸也洪範之有稽疑其以此哉夫五事俢於已八政施於民五紀恊於天皇極建而三徳乂人事可謂盡矣理有未易窮變有未易應明而人謀不能無疑將遂行之乎疑謀之成其害實大將遂不行乎勢有不可不行者聖人於此乃始決之鬼謀人心之與鬼神本無以異知覺有先後則與鬼神合其吉凶者大人而已故人心之不同不若鬼神之徳於吉凶爲審也鬼神猶不可射矧可度乎而吾何以通之天地之生神物固將以通神明之徳也天生神物聖人則之故探賾索隠鉤深致逺以定天下之吉凶成天下之亹亹者莫大乎蓍而非聖人莫之能用也聖人用蓍以爲卜筮立之官乎爲之法數然後吉凶可得而審矣茍不擇其人而建立之則有如曹人之貨晉史齊史之阿崔子甚而若漢之邱子明者疑可得而稽乎旣立其人則法數在此謹矣不離乎五行故曰雨曰霽曰曰驛曰克卜五也蓍不離乎四象故曰貞曰悔占用二也稽疑凡七則皆以衍忒也有體有色有墨有坼卑者之占愈詳稽疑所言則其气色而已易有卦有爻有象稽疑之所言則卦而已舉其一而可以類推也得時得數得方得位得姓莫非衍者失則忒矣秦遇蠱得時也晉遇復得方也文公遇大有得位也趙鞅得水適火得姓也穆叔之繼莊叔得數也觸類推之得皆衍而失皆忒也然而象數之變無窮非一智之能盡聖人之法吾皆不可廢也傳之各有其人則立時人作卜筮可偏乎哉兆有三兆易有三易故卜以三而筮以三易則占者固三人矣三而習吉如周公之金縢不然而皆不吉其從何疑三者有所未同則從眾可也故曰三人占則從二人之言古之用卜筮有常事焉有非常之事焉祀牲之日昏冠之日賓至之宅死之居之鄰家之宰師之禦右致師嘗之卜芟狝之卜戒社之卜稼若此之類皆筮之常者故龜有八命筮有九筮官司之守在周禮詳矣於左氏備矣其大者君或臨之要皆常事而已稽疑言王者大法豈言其常者哉所謂大疑則周禮之大詢所謂國危國遷立君者是矣王者之於大疑豈據舍人謀而從鬼謀哉先之乃心次之卿士次之庶民然後及於卜筮禹謨之所謂官占可考矣使立君而皆如禹國遷而皆如作洛行危事而皆如伐商則是之謂大同身其康彊子孫其逢吉斷可必矣詢國遷如盤庚之治亳詢國危如周公之東徵吾得無權哉故五占從其多而以龜筮爲主則𨿽如商周之卿士庻民小有不同終亦可以獲吉而邾文公之遷繹𨿽不利於君尙不失爲知命也龜筮之神物一也龜天產而屬乎陽蓍地產而屬乎陰故古人有短長之辧而周官有後先之用故龜從筮逆猶可以作內龜筮共違於人則靜吉而作凶稽疑主乎卜筮卜筮主乎龜蓍故也然聖人之爲卜筮以稽疑也不疑何卜晉立驪姬崔娶棠姜𨿽不卜知其凶矣然卜而皆驗以是知受命如響吉凶與民同患聖人之仁天下至矣卜不可違故達卜不祥卜不可瀆故卜不習吉卜筮不相襲卜不可以非所宜故易不可以占險春秋之際猶可驗也然春秋之際卜筮之法數獨存而稽疑之意乖故違者瀆者卜非所宜者以卜爲市假卜爲詐者靡不有之洪範之道晦周官之職廢矣然當時賢者尙多祿仕於卜史之中其占驗皆若符契自秦滅學而疇人子弟分散三兆之書遂亡周易僅存而術數淺駁後世莫能明古人之法遇艮之八坦然著明而學如杜預尙不能知遂使範謂左氏失也誣而栁宗元非國語肆爲無忌憚之論夫以卜筮者尙其占乃聖人之道而稽疑九疇之一也其庸可廢乎至於占夢眡祲亦卜筮之助也特職之有官大人占之可也召故老而訊之則非矣𨿽然稽疑者盡幽明之謀而斷之在聖人若乃發言盈庭我旣厭不可告猶則非所以爲稽疑矣然豈有他哉匪先民是程匪大猷是經故臧者違而不臧者依矣盤庚大誥之書則程於先民而經以大猷者也然則王者之稽疑可不監盤庚周公而戒幽王哉吾以近世之談易者略卜筮言書者昧昧於稽疑故以易範周官參考之而摭左氏之道法譜而載之以存其梗槪云爾

帝王經世圗譜卷二﹤子部﹐類書類﹐帝王經世圖譜﹥

欽定四庫全書

帝王經世圖譜卷三

宋唐仲友撰

皇極建用之圖

三徳防極之圖

五行五事庶徵配合之譜

五紀庶徵貫通之譜

﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥

人受天地之中以生均有是極而建用皇極其責在君均有是中性不得爲異覺有先後性不得爲同故曰性相近也習相逺也性相近而不同性之所無不可彊也盡性者聖復性者賢建用皇極者善民之習而復其性也復能使之近不能使之同故皇極一而建用之道三也三者何建吾之極而五福萃於吾身底至齊信用昭明於天下𨿽不家至戶曉而有是極者咸得於觀感故曰用敷錫厥庶民民之性明而易覺者咸復其性以保其極𨿽不待親接於都兪而其錫君多矣故曰惟時厥庶民於汝極錫汝保極是之謂建極此易之觀也大觀在上順而巽中正以觀天下皇建其有極也觀盥而不薦有孚顒若下觀而化也錫汝保極也然民之性明而易覺者鮮有中人焉非建極之所能感長善救失有待於好惡榮辱之際則作極不可已也極不作則失其常心以爲淫朋比徳者中人所不免也故必待於作極而後無有天下莫多於中人而其可上可下特未定也故因材而篤其事至詳未爲而有猷已謀而有爲己爲而有守其是否之際不可不念也𨿽未協於極亦不罹於咎是可教也受而誘進之可也𨿽未見其能行而有好徳之言福而勸之彼固樂於行其言矣然煢獨之言易卑而難達髙明反是虐畏之不審則非所以作極有以言取人以人廢言之失矣至於有能有爲則能行之異於言之者矣勉之使進不獨其人協於極國所賴以興也若乃正人則非止於能爲也進乎於汝極矣富之使益勸可也不能使願立於朝則棄賢之罪有所歸矣受之錫之進之富之皆所以待君子至於小人之無好徳則不可錫之福過而錫之其咎大矣五者作極之目也在易之賁曰觀乎人文以化成天下又曰君子以明庶政無敢折獄作極之謂也建極者正心誠意之事也外物不乾天理自見私心何自而萌作極則交物矣吾心之不戒偏陂好惡偏黨反側從而生矣戒而絕之以遵道幹始由而忘之以體道於終則合天下之有極而復之無不可者作極之功至則進乎建極矣然天下不能皆中人也顓之難開建之不能於汝極也作之不能歸其極也如之何使之悟則有敷言而已道至於言末也不得已也惟順天理以迪之使知所趨向則𨿽未能使歸其極亦可使復其相近之性矣近天子之光相近之相也建極而上性保焉作極而中人歸焉敷言而後覺近焉無一民之不極而建用皇極之道至矣如此則徳可以爲天之子爲民之父母如是而受人之歸往以爲天下王庶無媿哉舜之執中湯之建中文王之克宅厥心建極也舜之敷奏明庶湯之徳官功賞文王之遐不作人作極也舜之出納朕命湯之播告之修文王之發號施令敷言也古之聖人未有偏廢於此者而夫子亦然無行而不與二三子者顏淵知之由求不與焉兼人故退退故進由求知之樊遲不與焉無違之告未諭而何謂之問繼發夫子誨之亦諄諄焉故唐虞之民比屋可封三代之民直道而行夫子之門小以成小大以成大皆建用皇極之功也或曰不賞而民勸不怒而民威於鈇鉞何以作極爲以身教者從以言教者訟何以敷言爲此執一廢百子莫之論也觀而無賁也作極可已也賁而無咸也敷言可止也咸者兌上之卦聖人之感人心亦必以言惟其出於誠則言發而天下和平庶民而以近天子之光不謂和平可乎而何惡於敷言哉故聖人惡夫不建而作不作而言者不惡夫建而後作作而後言者咸其輔頰舌不作而言滕口說而已豈得謂之皇極哉子欲無言建極聖人之本心也子如不言則小子何述焉敷言聖人之不免也旣曰見而民莫不敬言而民莫不信行而民莫不說又曰不動而敬不言而信並行而不相悖本末精粗該貫而兩得者其惟皇極中庸之書乎吾厭說書者混並紛擾而無所發明故詳釋之云爾

﹤子部﹐類書類﹐帝王經世圖譜﹐卷三﹥

聖人之道皇極而已皇極之徳正直而已人受天地之中以生使人皆秉彜則無往而非平康者何以三徳爲哉然而人不能以皆中故徳必有權彊弗友剛克爕友柔克此因人而爲徳之權也徳不可以反中故權必有道沈潛剛克髙明柔克此依乎中而行權之道也有正直而剛柔輔焉有剛柔而正直成焉聖人之用剛柔豈得已哉其思之必審其用之必當故有一世之剛柔刑罰世輕世重是也有一事之剛柔殱厥渠魁脇從罔治是也又有施之於一人者格則承之否則威之是也詎可執一而偏勝哉不執一故有剛柔不偏勝故剛柔防於極天之所以爲天聖之所以爲聖中庸之所以爲中庸君之所以治民所以知人所以用刑所以教人與夫六經之所以載道孔門之所以長善而救失未有能捨此者也䢐徵之眾方合而干羽已舞於兩階血流之戰方勝而散財發粟式閭表墓已見於未及下車之際由之瑟方見斥於丘門而遽繼以升堂之許不忮不求方以稱由之緼袍而何足以藏又以進其所未至聖人之於剛柔如天之爲天其晦明之變在於頃刻豈可常哉易六十四卦三百八十四爻其中爻百二十有八以陰居二以陽居五謂之中正以陰居五以陽居二謂之得中而三徳之理著矣卦以爲時爻以爲人其爲變無方要以中爲之主則防於極之義也後之爲治者曰吾以剛或曰吾以柔言治者曰今世當以剛或曰當以柔是故知徳之不可執一而不知偏勝之失無異於執一者故論爲治之徳而至於箕子之三徳而無餘蘊矣剛柔之徳不必至於福威𨿽嚬笑抑之間而剛柔著矣至於福威則剛柔之實也故必君而後可以専之周禮大宰以八柄詔王馭羣臣可以詔而已作之則惟辟而已曰威福足矣而又曰惟辟玉食何也蓋人主之失權皆自失禮始權者人主之所共愛而禮之所寓常若不足愛曾不知禮一失而權從之矣故繁纓與曲縣似不足較而夫子深惜之於於奚者慮夫禮一失而權從之也二執戈者前則楚公子圍之爲君人皆知之矣攺玉攺行玉食可以假人哉齊之將爲田氏也晏子謂惟禮可以巳之亦是意也故玉食不以假人則福威惟辟矣福威惟辟則剛可以而沈潛柔可得而髙明矣剛而沈潛柔而髙明則彊弗友爕友皆歸於平康而剛柔防於極矣防於極則烏覩所謂剛柔者哉故商頌曰不競不絿不剛不柔敷政優優百祿是遒畢命曰不剛不柔厥徳允修此非無剛柔者也善用剛柔而防於極者也防之典樂臯陶之言知人無其失而有其濟皆防於極而已故曰徳無常師主善爲師善無常主協於克一此商之所以亦克用勸也歟

﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥

天人分際之說聖人之訓甚明諸儒汨之使洪範五行五事庶徴感通之理鬰而不彰甚可嘆也天地之與人其勢遼絕而不通其所以相爲感召者惟一气耳一气播而爲五行降而在人爲五事五行之气流行上下而爲庶徴然則人之感動乎天天之以行與事示人者其能捨是三者乎天非屑屑以是應人人非區區以是感天同稟乎一气機緘之相關此動而彼隨桴鼓未足諭其速也三與八合而成本在人爲貌曲直之象也木之化爲雨故貌之休咎雨實應之四與九合而成金在人爲言聲音之象也金之化爲故言之休咎實應之二與七合而成火在人爲視火明外景離之目也火之化爲燠故視之休咎燠實應之一與六合而成水在人爲聼水明內景坎之耳也水之化爲寒故聼之休咎寒實應之天五生土在人爲思土之化爲風土者金木水火之所生也思者視聼言動之所資也風者雨寒燠之所待也故思之休咎風實應之別而言之曰行曰事曰徴合而言之同出乎一機其能不相通相應若合符節哉箕子之言著明易直若此柰何其漢儒汨之而後世諸儒欲舉而去之也然則漢儒汨之如何曰皇極者九疇之主統三徳五事以協於五行而休咎福極特其效也漢儒之病以皇極列於五事以爲六其於六極則偶合矣於五行庶徴旣闕其一則增益而離析之益霿於咎益陰於罰析魚於龍虵至於歆向父子而有異同之說宜乎後儒厭之欲舉而棄之也近世諸儒以皇極統五事庶徴合福極以應休咎固不易之說也至謂皇極建則五事皆得休徴五福應之皇極不建則五事皆失咎徴六極應之則未可也自堯舜以來𨿽六聖人之世或未能使皆休而無咎皆福而無極至於三代中材之主與後世之賢君其於建用皇極殆未盡也而於五事固未至於皆失也故離之而拘牽合之而混並者皆非箕子之本意也然則皇極之統五事柰何曰觀之書可知也正直固皇極之道也旣曰剛柔矣而復統於皇極者何也用剛於弗友而沈潛之用柔於爕友而髙明之故三徳無非極者而於五事亦然肅乂哲謀聖極也狂僭豫急防不極也極於一事則休於一徴福隨之矣不極於一事則咎於一徴極隨之矣事徴之相感各緣其類福極之應則不可彊合視其徳之厚薄失之大小以爲所增之量數焉且極之在五事猶沖气之播於四時豈曰和於春則逆知三時之皆和乖於冬而遂至三時之不可以復和耶顧其所用可知耳然則漢儒言如是則五行失其性亦盡矣乎推庶徴而至於妖孽旤屙眚祥相沴之說經所無有亦可信乎曰五行之理廣大悉備漢儒未舉其一隅而況盡之乎且五行萬物之本也其寓於人者爲藏爲官爲神爲竅爲事爲常而後一身得其生其寓於天地者爲時爲气爲日爲星爲方爲辰而後百化得其興其寓於物者爲形爲材爲聲爲色爲臭爲味而後萬類得以成至於虫之爲虫牲之爲牲器之爲器靈之爲靈皆此气之寓焉者是故五行有性有气有位有形有材有事有味箕子之疇互見而兼該焉獨詳之於味者味所以養人者周禮備之矣人五行之秀气參天地而用萬物者人君又其聰明而人所賴以爲父母則夫一服食器用嚬笑動靜之間已足乾天地之和召五行之變而豈止若漢儒所言數條而已哉略舉其凡則以五常五事恊之四時五气如漢天文志五星之說庶幾得之而五行志之條目亦其舉隅不可廢也至於妖孽旤屙眚祥相沴之屬皆咎徴之類人君所賴以警戒而正厥事者祥桑鳴雉拔木偃禾皆爲商周之師保何可忽哉吾慮君子厭漢儒之拘牽故依經訂傳譜而明之庶不因噎廢食視天人爲適相值以啟小人無忌憚之說使箕疇庶徴幾於無用亦惓惓不忘之義云爾至於洪範言五行五事之序以其生出之次而庶徴特系諸人事而不可以次言亦箕子防意所當知者故並列之

﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥﹤子部﹐類書類﹐帝王經世圖譜﹐卷三﹥

庶徴旣通乎五事又通乎五紀何也曰王者之五事修諸身者也本諸五行而庶徴者五行之流散也王者之政事見於職者也應乎五紀而五紀者庶徴之所由出入也職存乎人時協乎天情在於下法在於上以人而合天治之所以興也捨法而徇情亂之所以致也通乎五事者修吾人以感乎天通乎五紀者取諸天以驗乎人其爲徴則一也位有尊卑事有詳要職有勞逸所位彌尊所事彌要尊者享其逸卑者代其勞在天在人無二理也王所省者歳防王嵗之象也卿士所省者月要卿士月之象也師尹所省者日成師尹日之象也歳月日時無易則百谷用成王卿士師尹無易則又用明俊民用章家用平康所謂元首明哉股肱良哉庶事康哉也反是則天之時失其常而物從之人之治失其序而人從之所謂元首叢脞哉股肱惰哉萬事墮哉也星有好風星有好雨情之偏乎民之證也日月之行則有冬有夏法之存乎臣之證也月之從星則以風雨卿士捨法守以徇民情而致亂之證也故曰取諸天以驗乎人也天者人之驗則人足以感天矣庶徴以時爲休咎時以職爲得失月之從星卿士實感之也嵗月日時之無易日月嵗時之旣易亦修諸人而關乎天者也堯以歷象授時舜以璣衡齊政凡以察此而己然則洪範傳言日爲寒溫月爲風雨信乎曰行有冬夏旣言日月則失行爲之災奚獨月哉然則日月之爲咎徴何以異曰吾聞之矣寒署不時則疾風雨不節則饑教者民之寒暑也教不時傷傷世事者民之風雨也事不節則無功師尹卿士之得失系民之休戚關天之和否如此故曰無曠庶官天工人其代之然則如之何曰明乎王之道而辧乎臣之職謹乎歷數以協嵗月日時之紀罔違道以干百姓之譽罔咈百姓以從己之欲而人職修焉以四時爲柄以日月爲紀月以爲量而天功成焉如是而休徴之不應猶有極備極無之凶吾不信也曰日月之行可得聞乎曰堯典著之矣月令詳之矣漢志備之矣春夏致日秋冬致月以辧四時之序不曰有四時而獨曰有冬夏何也二分陰陽之中也二至陰陽之極也寒燠之表於是乎取之其極猶不可違所行以從民好而況於其中乎舉冬夏則春秋可知矣舉月之從星則以風雨則日之爲寒襖暘可觸類而推矣穆王之命君牙曰夏暑雨小民惟曰怨咨冬祁寒小民亦惟曰怨咨言民之欲惡何常徇其無常則艱守吾之有常則易是故謨烈之所啟佑則日月冬夏之行也捨之而從星則亂矣爾身克正罔敢不正民心罔中惟爾之中民惟卿士之從可也月而從星不可也此以庶徴告卿士之說也然則堯典月令漢歷之日星咸不同何也曰是歳差之所爲也何承天知之明矣唐一行論之詳矣逆考乎千嵗之上下推乎千載之後其精微不可悉合大較可睹矣周之盛也以八灋治官府大宰之施灋於官府也建其政立其貳設其考陳其眾置其輔又有宰夫以辧其八職正師司旅秩然其有敍也歳防月要日成井乎其有條也攷之於司防聼之於冡宰而後詔王而斟酌焉此周公念用庶徴之成法也吾病釋經者之未詳五行傳獨諄諄乎五事之休咎故圖列之且究其說如此

帝王經世圖譜卷三

欽定四庫全書

帝王經世圖譜卷四

宋唐仲友撰

五紀旁通之圖

歷象授時之圖

春秋左傳五紀旁通之譜

八政旁通之圖

八政時令之圖

周政廢興之圖

刑罰世輕世重圖

﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥

五事八政修人事以奉天道者也故繼之以恊用五紀所以欽天道而治人事也人不天不成嵗月日時星辰天之所爲而人所不能違也天不人不因歷數人之所推而天所不能違也天與人合而五紀可得而用矣故曰協用五紀一寒一暑以爲嵗春秋冬夏之四時統乎嵗者也一盈一虧以爲月二十四气七十二統乎月者也一晝一夜以爲日朝夕晝夜之四時統乎日者也一經一緯以爲星辰寒暑之所由推遷日月之所由交防也合是四者而推步其數以爲歷則聖人之所以治人事也蓋聖人之協用五紀有三義焉步其數以授時觀其文以察變法其序以分職三者備則協用五紀之道盡矣堯典之歷象授時之事也周官之馮相實掌之舜典之璣衡察變之事也周官之保章實掌之洪範之庶徴分職之事也周官之司防實掌之故曰聖人作則以天地爲本以陰陽爲端以四時爲柄以日星爲紀月以爲量五紀之謂也乾坤之防所當卦气之所直五紀之數該於易矣賁觀天文以察時變革以治歷明時五紀之義易備之矣堯典一篇最詳者授時成嵗之事舜之受終最急者在璿璣齊政之法考績之典叢脞之戒則於分職亦云謹矣禹受堯舜之傳箕子發圖書之經緯其能不謹於五紀之恊用耶周官之列職深切著明矣周衰官廢而天人之道晦授時之不謹至於再失閏不告朔察變之不詳至於官失其日用牲伐鼓之非禮春秋旣皆譏之矣當時君子尙能占象推驗若符節之合則先王之遺法尙有存者至秦滅學而先王之道掃地後世歷家僅能立法倚數以成一家凡先王授時之政一切無有而作訛成易析因夷隩之事一聴民之自趨而己至於象數變見視爲偶然而視左氏所記爲淫巫瞽史之說而不加省亦可悲夫夫先天而天弗違後天而奉天時惟大人能之則恊用五紀豈可忽哉故本洪範五紀合庶徴參周禮戴記堯典爾雅之說本之羲和通之月令取左氏傳所載類分之爲圖譜如右凡圖譜之說玆不復出而條其大槪如此

﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥

君子之道本諸身徴諸庶民五事君所以修身也五事敬則可以言政矣故八政次之食所以養民貨所以通食而濟民用飬生備矣則可以報本追逺矣故一曰食二曰貨三曰祀先飬生而後送死先成民而後致力於神也飬生送死無憾則欲其安居而樂業也故司空次之飽食暖衣逸居不可以無教也故司徒次之教有所不行不可以無弼也故司冦次之三者具自治之道盡斯可以治人矣禮以賔之師以正之治人之道備矣農用八政何也主乎厚也先養之而後治之先自治而後治人先本而後末先報而後安先教而後誅自反有禮而後師無非厚者玆其所以爲農用也觀乎十三卦制器之義知八政之所由始焉觀舜之命九官周之六典知八政之所由備焉觀詩之風雅知八政之所由廢興焉觀春秋知八政之所由壊焉觀孔孟之書知八政之不克復焉觀月令知八政之於秦本亡而末從焉觀王制知八政之於漢有其意而無其事焉噫古之飬民何其厚而後世何其浸薄歟九官之命詳於飬民而兵刑合於一官六卿分職則本末該矣食貨教合於一官因與創之異也兵與刑分爲二職業鉅事叢也七月公劉太王之詩不及乎刑者非無刑也無俟乎刑也刑非所美也或以無訟或因事而言或思古而作則有之矣八政之中教爲極功四者教之本三者教之餘也治道之缺自教始其復也亦難宣王之中興所以未至乎極功也教不至則刑有所不行訛民之莫懲也教之未至也故規之𨿽然猶未離乎忠厚也春秋大壊矣聖人作春秋所以繼詩之美刺而存其忠厚也庶矣加富富矣加教聖人不得自行其道足食足兵民信之矣弟子尙以不得已而去爲問春秋得無作乎孟子之言於齊梁滕者王道之本也故不及乎師寇賓師之事不忍其防無恆產之民陷溺而糜爛之也始乎食終乎兵參之以信八政該而存矣孔子爲羣弟言萬世之論也始乎食終乎教孟子爲時君言救民之術也所謂不得已而去兵者如是而已月令秦之書以教蓋略其本蹷矣況如令所言者秦蓋未悉行乎襄公秦之始也未能用周禮將無以固其國詩人何其見微哉漢唐君臣獨諄諄乎呂氏之令先王之八政宜其不復也王制一篇刺六經而作𨿽其次第或與洪範異而八政亦粗舉焉惜乎又不見於施行也

﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥﹤子部﹐類書類﹐帝王經世圖譜﹐卷四﹥

聖人之有刑將以愛民非以殘民將以輔教非以害教是故立之欲其嚴也禁之欲其漸也議之欲其熟也行之欲其當也臨之欲其哀矜處之欲其忠厚也有間之當去不免於用獄不明勅之是防民也使民觀刑象徇官府以木鐸五禁五戒左右先後之是謂立之欲嚴易之噬嗑先王以明罰勅法是也小懲大誡小人之福於之極而撃之不若於之初而發之滅耳於間之終寜其滅趾於間之始故平之以嘉石而教之以圜土是謂禁之欲漸易蒙之初九發蒙利用刑人噬嗑之初九屨校滅趾無咎是也情與法適相當心與迹不相戾猶必盡心也矧於疑乎聴之於眾稽之以貌明啟刑書而胥占之無簡不聴眾疑赦之是謂議之欲熟易之中孚君子以議獄緩死是也過者疑者重而適輕者恩義之所當卹者舎之則仁刑之則害仁吾有赦宥焉易之解君子以赦過宥罪是也故者不攺者輕而適重者亂政而疑眾者刑之則義舎之則害義吾有刑殺焉易之丰君子以折獄致刑是也合是二者是謂行之欲其當也兩造兩劑以禁獄訟自史至王皆參聴之非不明愼於用刑也然士之治自旬至期皆有期日而又有肺石以達窮易之旅君子以明愼用刑而不畱獄是也三後成功不廢堯之哀矜九功惟敍不愆舜之寛簡不僣不濫不敢怠遑惟敬五刑以成三徳君臣都兪大抵厚於自反而薄於責人易之賁君子以明庶政無敢折獄是也玆數者卹刑之道也猶不敢以道之得廢法之修五刑有服五服則三就五流有宅五宅則三居刑有重輕法有多寡所以爲當其罪也野刑不以施於鄕軍刑不以施於國宮刑不以施於官所以爲適其宜也上刑適輕下服下刑適重上服輕重諸法有權所以爲得其情也刑罰世輕世重惟齊非齊有倫有要所以爲合於時也旣訊之羣臣又訊之羣吏又訊之萬民所以爲稽於眾也防攸兼於庶獄惟有司之牧夫所以爲各得其職也本末兼備人法兩盡如此是以能乂用三徳而明徳愼罰囚戮開釋皆至於亦克用勸也一毫之有愧於昔人吾寧過於厚無過於薄則禹之泣辜穆王之訓刑漢文之除肉刑殊時而同道異徳而同心者歟

帝王經世圖譜卷四﹤子部﹐類書類﹐帝王經世圖譜﹥

欽定四庫全書

帝王經世圗譜卷五

宋唐仲友撰

三禮五禮名數之譜

周禮祀天之譜

周禮祀天旁通之譜

周禮祭地之譜

地祗異名之譜

祭地旁通之譜

建置社稷譜

祭社稷譜

祭社稷旁通之譜

周禮祭祀彛尊之譜

﹤子部﹐類書類﹐帝王經世圖譜﹐卷五﹥

周禮太宰之職掌建邦之六典三曰禮典以和邦國以統百官以諧萬民凡治以禮待賔客之治小宰之職以官府之六職辧邦治三曰禮職以和邦國以諧萬民以事鬼神大司徒之職因此五物者民之常而施十有二教焉一曰以祀禮教敬則民不茍二曰以陽禮教譲則民不爭三曰以陰禮教親則民不怨四曰以樂禮教和則民不乖以鄕三物教萬民而賔興之三曰六藝禮樂射禦書數以五禮防萬民之僞而教之中保氏養國子以道乃教之六藝一曰五禮春官乃立春官宗伯使帥其屬而掌邦禮以佐王和邦國大宗伯之職掌建邦之天神人鬼地之禮以佐王建保邦國以吉禮事邦國之鬼神只以禋祀祀昊天上帝以實柴祀日月星辰以槱燎祀司中司命飌師雨師以血祭祭社稷五祀五嶽以貍沈祭山林川澤以疈辜祭四方百物以肆獻祼享先王以饋食享先王以祠春享先王以禴夏享先王以嘗秋享先王以烝冬享先王以凶禮哀邦國之憂以防禮哀死亡以荒禮哀凶札以弔禮哀禍烖以禬禮哀圍敗以卹禮哀冦亂以賔禮親邦國春見曰朝夏見曰宗秋見曰覲冬見曰遇時見曰防殷見曰同時聘曰問殷頫曰視以軍禮同邦國大師之禮用眾也大均之禮卹眾也大田之禮簡眾也大後之禮任眾也大封之禮合眾也以嘉禮親萬民以飲食之禮親宗族兄弟以昏冠禮親成男女以賔射之禮親故舊朋友以饗燕之禮親四方之賔客以脤膰之禮親兄弟之國以賀慶之禮親異姓之國

尙書舜典歳二月東巡守至於岱宗柴望秩於山川肆覲東後恊時月正日同律度量衡修五禮有能典朕三禮僉曰伯夷帝曰兪咨伯汝作秩宗夙夜惟寅直哉惟淸伯拜稽首讓於防龍帝曰兪往欽哉臯陶謨天秩有禮自我五禮有庸哉

虞書巡守修五禮臯陶謨言自我五禮至命官則曰有能典朕三禮蓋兼神人三禮則事神之禮也人明而神幽幽足以事神則明而治人優爲矣故宗伯先言建邦之天神人鬼地只之禮則所爲典三禮也次之以吉凶軍賔嘉則五禮也夙夜惟寅直哉惟淸則與鬼神合徳推而治五禮夫豈難哉此舜命官之意而成周所祖述也五禮之制掌於宗伯而其教掌於司徒教萬民養國子五禮在六藝之首又曰以五禮防萬民之僞而教之中則無一民不在於禮者夫子所謂齊之以禮者也至於十二教一曰祀禮則吉禮也二曰陽禮三曰陰禮則嘉禮也四曰樂禮則樂之中又有禮焉此乃因五物而施之者土均所謂禮俗防紀祭祀皆以地媺惡爲輕重之法而行之者也

﹤子部﹐類書類﹐帝王經世圖譜﹐卷五﹥﹤子部﹐類書類﹐帝王經世圖譜﹐卷五﹥

周禮太宰之職祀五帝則掌百官之誓戒與其具修前期十日帥執事而卜日遂戒及執事眡滌濯及納亨贊王牲事及祀之日贊玉幣爵之事祀大神只亦如之掌次王大旅上帝則張氈案設皇邸朝日祀五帝則張大次小次設重帟重案司裘掌爲大裘以共王祀天之服大司徒祀五帝奉牛牲羞其肆充人掌擊祭祀之牲牷祀五帝則系於牢芻之三月大宗伯以禋祀祀昊天上帝以玉作六器以禮天地四方以蒼壁禮天以黃琮禮地以靑圭禮東方以赤璋禮南方以白琥禮西方以元璜禮北方皆有牲幣各放其器之色凡祀大神亨大鬼祭大祗帥執事而卜日宿眂滌濯涖玉鬯省牲鑊奉玉齍詔大號治其大禮詔相王之大禮若王不與祭祀則攝位凡大祭祀王后不與則攝而薦豆籩徹國有大故則旅上帝小宗伯兆五帝於四郊大烖及執事禱祀於上下神祗肆師類造上帝封於大神典瑞四圭有邸以祀天【王晉大圭執鎭圭以朝日】司服祀昊天上帝則服大裘而冕祀五帝亦如之巾車玉路鍚樊纓十有再就建太常十有二斿以祀大司樂乃奏黃鐘歌大呂舞雲門以祀天神凡樂圜鐘爲宮黃鐘爲角太蔟爲徴姑洗爲羽靁鼓靁鞀孤竹之管云和之琴瑟雲門之舞冬日至於地上之圜丘奏之若樂六變則天神皆降可得而禮矣大祝掌六祈一曰類二曰造辧六號一曰神號大師類上帝家宗人凡以神仕者掌三辰之法以猶鬼神只之居辧其名物以冬日至致天神人鬼節服氏祭祀衮冕六人維王之大常郊祀裘冕二人執戈送逆屍從車大司冦之職若禋祀五帝則戒之日涖誓百官戒於百族小司冦凡禋祀五帝實鑊水納亨亦如之士師之職祀五帝則沃屍及王盥洎鑊水職金旅於上帝則共其金版玉人四圭尺有二寸以祀天

周易豫先王以作樂崇徳殷薦之上帝以配祖考鼎聖人亨以享上帝渙先王以享於帝立廟

尙書舜典肆類於上帝湯誥敢用牡敢昭告於上天神後泰誓上類於上帝武成柴望大告武成底商之罪告於皇天后土召誥用牲於郊牛二毛詩生民尊祖也后稷生於姜源文武之功起於后稷故推以配天也以歸肇祀誕我祀如何或舂或揄或簸或蹂釋之叟叟烝之浮浮載謀載惟取蕭祭脂取羝以軷載燔載烈以興嗣嵗卬盛於豆於豆於豋其香始升上帝居歆胡臭亶時后稷肇祀庶無罪悔以迄於今云漢不殄禋祀自郊䢐宮上下奠瘞靡神不宗后稷

不克上帝不臨昊天有成命郊祀天地也我將祀文王子明堂也時邁巡狩告祭柴望也思文后稷配天也噫嘻眷夏祈谷於上帝也閟宮皇皇后帝皇祖后稷饗以騂犧是饗是宜

禮記曲禮大饗不問卜不饒富王制天子將出類乎上帝天子祭天地月令孟春之月天子乃以元日祈谷於上帝仲夏大雩帝用盛樂季夏之月命四監大合百縣之秩芻以飬犧牲令民無不咸出其力以共皇天上帝季秋大饗帝季冬之月乃命太史次諸侯之列賦之犧牲以共皇天上帝社稷之饗禮運魯之郊禘非禮也周公其衰矣杞之郊也禹也宋之郊也契也是天子之事守也故天子祭天地諸侯祭社稷祝嘏莫敢易其常古是謂大假祭帝於郊所以定天位也故禮行於郊而百神受職焉禮器禮有以少爲貴者祭天特牲有以下爲貴者至敬不壇掃地而祭有以素爲貴者大圭不琢大不和大路素而越席犧尊疏布冪椫杓是故因天事天因地事地因名山升中於天因吉土以饗帝於郊升中於天而鳳凰降龜龍假饗帝於郊而風雨節寒暑時是故聖人南面而立而天下大治天道至教聖人至徳孔子曰誦詩三百不足以一獻一獻之禮不足以大饗大饗之禮不足以大旅大旅具矣不足以享帝毋輕議禮郊特牲郊特牲貴誠之義也故牲孕祭帝弗用也郊血大饗腥三獻爓一獻孰至敬不饗味而貴气臭也郊之祭也迎長日之至也大報天而主日也兆於南郊就陽位也掃地而祭於其質也器用陶匏以象天地之性也於郊故謂之郊牲用騂尙赤也用犢貴誠也郊之用辛也周之始郊日以至卜郊受命於祖廟作於禰宮尊祖親考之義也卜之日王立於澤親聼誓命受教諫之義也獻命庫門之內戒百官也大廟之命戒百姓也祭之日王皮弁以聼祭報示民嚴上也防者不哭不敢凶服汜埽反道鄕爲田燭弗命而民聼上祭之日王被衮以象天戴冕璪十有二旒則天數也乘素車貴其質也旂十有二旒龍章而設日月以象天也天垂象聖人則之郊所以明天道也帝牛不吉以爲稷牛帝牛必在滌三月稷牛惟具所以別事天神與人鬼也萬物本乎天人本乎祖此所以配上帝也郊之祭也大報本反始也明堂位命魯公世世祀周公以天子之禮樂是以魯君孟春乘大路載弧韣旂十有二旒日月之章祀帝於郊配以後稷天子之禮也大傳牧之野武王之大事也旣事而退柴於上帝樂記祀乎明堂而民知孝雜記孟獻子曰正月日至可以有事於上帝祭法祭法有虞氏禘黃帝而郊嚳祖顓頊而宗堯夏后氏亦禘黃帝而郊鯀祖顓頊而宗禹殷人禘嚳而郊冥祖契而宗湯周人禘嚳而郊稷祖文王而宗武王燔柴於泰壇祭天也七代之所更立者禘郊祖宗其餘不變也祭義惟聖人爲能饗帝孝子爲能饗親饗者鄕也鄕之然後能饗焉郊之祭也防者不敢哭凶服者不敢入國門敬之至也祀乎明堂所以教諸侯之孝也郊之祭大報天而主日配以月夏后氏祭其闇殷人祭其陽周人祭日以朝及闇祭日於壇祭月於坎以別幽明以制上下祭日於東祭月於西以別外內以端其位日出於東月生於西陰陽長短終始相巡以致天下之和天下之禮致反始也致鬼神也致和用也致義也致譲也致反始以厚其本也致鬼神以尊上也致物用以立民紀也致義則上下不悖逆矣致讓以去爭也合此五者以治天下之禮也𨿽有奇邪而不治者則防矣昔者天子爲籍千冕而朱紘躬秉耒諸侯爲籍百冕而靑紘躬秉耒以事天地山川社稷先古以爲醴酪齊盛於是乎取之敬之至也哀公問仁人之事親也如事天事天如事親是故孝子成身仲尼燕居子曰郊社之義所以仁鬼神也子曰明乎郊社之義嘗禘之禮治國其如指諸掌而已乎中庸明乎郊社之禮禘嘗之義治國其如示諸掌乎表記子言之君子之所謂義者貴賤皆有事於天下天子親耕粢盛秬鬯以事上帝故諸侯勤以輔事於天子子言之昔三代明王皆事天地之神明無非卜筮之用不敢以其私防事上帝是故不犯日月不違卜筮卜筮不相襲也大事有時日小事無時日有筮外事用剛日內事用柔日不違筮

春秋桓公五年大雩左氏曰秋大雩書不時也凡祀啟蟄而郊龍見而雩僖公十一年秋八月大雩谷梁曰秋八月大雩雩月正也雩得雨日雩不得曰旱十三年秋九月大雩三十一年夏四月四卜郊不

從乃免牲猶三望左氏曰四卜郊不從乃免牲非禮也猶三望亦非禮也禮不卜常祀而卜其牲日牛卜日曰牲牲成而卜郊上怠慢也望郊之細也不郊亦無望可也公羊曰夏四月四卜郊不從乃免牲猶三望曷爲或言三卜或言四卜三卜禮也三卜何以禮四卜何以非禮求吉之道三禘嘗不卜郊何以卜卜郊非禮也卜郊何以非禮魯非禮也魯郊何以非禮天子祭天諸侯祭土天子有方望之事無所不通諸侯山川有不在其封內者則不祭也曷爲或言免牲或言免牛免牲禮也免牛非禮也免牛何以非禮傷者曰牛三望者何望祭也然則曷祭祭泰山河海曷爲祭泰山河海山川有能潤於百里者天子秩而祭之觸石而出膚寸而合不崇朝而徧乎天下者惟泰山爾河海潤於千里猶者何通可以已也何以書譏不郊而望祭也谷梁曰夏四月不時也四卜非禮也免牲者爲之緇衣纁裳有司端奉送於南郊免牛亦然乃者亡乎人之辭也猶者可以已之辭也宣公三年春王正月郊牛之口傷攺卜牛牛死乃不郊猶三望左氏曰不郊而望皆非禮也望郊之屬也不郊亦無望可也公羊曰郊牛之口傷攺卜牛牛死乃不郊猶三望其言之何緩也曷爲不復卜養牲飬二卜帝牲不吉則扳稷牲而卜之常牲在於滌三月於稷者惟具是視郊則曷爲必祭稷王者必以其祖配王者則曷爲必以其祖配自內出者無匹不行自外至者無主不止谷梁曰郊牛之口傷之口緩辭也傷自牛作也攺卜牛牛死乃不郊事之變也乃者亡乎人之辭也成公三年秋大雩七年春王正月鼷鼠食郊牛角攺卜牛鼷鼠又食其角乃免牛谷梁曰鼷鼠食郊牛角不言日急辭也有司也郊牛日展斛角而知傷展道盡矣其所以偹災之道不盡也攺卜牛鼷鼠又食其角又有繼之辭也其緩辭也曰亡乎人矣非人之所能也所以免有司之也乃免牛乃者亡乎人之辭也免牲者爲之緇衣纁裳有司端奉送至於南郊免牛亦然免牲不曰不郊免牛亦然五月不郊猶三望冬大雩十年夏四月五卜郊不從乃不郊公羊曰夏四月五卜郊不從乃不郊其言乃不郊何不免牲故言乃不郊也谷梁曰夏四月不時也五卜彊也乃者亡乎人之辭也十七年秋九月辛丑用郊公羊曰九月辛丑用郊用者何用者不宜用也九月非所用郊也然則郊曷用郊用正月上辛或曰用然後郊谷梁曰九月辛丑用郊夏之始可以承春以秋之末承春之始蓋不可矣九月用郊用者不冝用也宮室不設不可以祭衣服不修不可以祭車馬器械不偹不可以祭有司一人不備其職不可以祭祭者薦其時也薦其敬也薦其羙也非享味也襄公五年秋大雩七年夏四月三卜郊不從乃免牲左氏曰孟獻子曰吾乃今而後知有卜筮夫郊祀后稷以祈農事也是故啟蟄而郊郊而後耕今旣耕而卜郊冝其不從也谷梁曰夏四月不時也三卜禮也乃者亾乎人之辭也八年九月大雩左氏曰秋九月大雩旱也十一年夏四月四卜郊不從乃不郊谷梁曰夏四月不時也四卜非禮也十六年秋大雩十七年秋九月大雩二十八年秋八月大雩昭公三年八月大雩左氏曰旱也六年九月大雩左氏曰旱也八年秋大雩十六年秋九月大雩左氏曰旱也二十四年秋八月大雩左氏曰旱也二十五年秋七月上辛大雩季辛又雩左氏曰秋書再雩旱甚也公羊曰秋七月上辛大雩季辛又雩又雩者何又雩

者非雩也聚眾以逐季氏也谷梁曰秋七月上辛大雩季辛又雩季者有中之辭也又有繼之辭也定公元年秋九月大雩七年秋大雩九月大雩十有二年秋大雩十有五年鼷鼠食郊牛牛死攺卜牛夏五月辛郊公羊曰鼷鼠食郊牛牛死攺卜牛曷不言其所食漫也夏五月辛亥郊曷爲以夏五月郊三卜之運也谷梁曰不敬莫大焉哀公元年鼷鼠食郊牛攺卜牛夏四月辛巳郊谷梁曰此該郊之變而道之也於變之中又有言焉鼷防食郊牛角攺卜牛志不敬也郊牛日展斛角而知傷展道盡矣郊自正月至於三月郊之時也夏四月郊不時也五月郊不時也夏之始可以承春以秋之末承春之始蓋不可矣九月用郊用者不冝用者也郊三卜禮也四卜非禮也五卜彊也卜免牲者吉則免之不吉則否牛傷不言傷之者傷自牛作也故其辭緩全曰牲傷曰牛未牲曰牛其牛一也其所以爲牛者異有變而不郊故卜免牛也已牛矣其尙卜免之何也禮與其亡也寕有嘗置之上帝矣故卜而後免之不敢專也卜之不吉則如之何不免安置之系而待六月上甲始庀牲然後左右之子之所言者牲之變也而曰我一該郊之變而道之何也我以六月上甲始庀牲十月上甲始系牲十一月十二月牲𨿽有變不道也待正月然後言牲之變此乃所以該郊郊享道也貴其時大其體其養牲𨿽小不偹可也子不志三月卜郊何也郊自正月至於三月郊之時也我以十二月下辛卜正月上辛如不從則以正月下辛卜二月上辛如不從則以二月下辛卜三月上辛如不從則不郊矣孝經孝治章子曰天地之性人爲貴人之行莫大於孝孝莫大於嚴父嚴父莫大於配天則周公其人也昔者周公郊祀后稷以配天宗祀文王於明堂以配上帝是以四海之內各以其職來祭夫聖人之徳又何以加於孝乎應感章事父孝故事天明事母孝故事地察長防順故上下治天地明察神明彰矣

先王祀天之禮見於經傳甚明而諸儒異說矛盾制始不明惟參考而公取之則坦然可舉大抵常禮嵗九郊雩明堂圜丘兆五帝於四郊也變禮有旅有類造有禱祠有柴望有告有用牲稽經可歷考也夏正之月祈谷於上帝詩之噫嘻郊特牲之迎長日春秋書郊左傳啟蟄而郊是也夏祈谷於上帝詩之噫嘻月令大雩帝春秋書大雩左傳龍見而雩是也季秋大享上帝於明堂詩之我將月令之大饗帝孝經宗祀文王於明堂是也冬至日祀天於圜丘詩昊天有成命大司樂於地上之圜丘奏之禮器因吉土以享於郊是也兆五帝於四郊則小宗伯所掌月令迎气是也此嵗凡九祭皆祀天神鄭氏之說是矣然五帝與昊天同稱帝不與昊天同稱天六天之說出於防緯不攻自破矣王肅謂祭天嵗二冬至祭天春祈農事而已迎气明堂皆祭人帝若此則噫嘻祈谷我將天右孝經配上帝周禮禋祀五帝皆非祭天可也肅之爲說又不通矣參而取之一天六帝嵗有九祭常禮之不可易者也若其變禮則大故有旅大宗伯國有大故則旅上帝禮器大旅具矣是也師後有類造肆師類造爲位防誓類於上帝是也旅陳類聚則合上帝五帝而一祭焉者也大烖有禱祠肆於上下神只云漢上帝不臨春秋大雩書旱之類是也巡狩有柴望舜典至於岱宗柴詩時邁禮器升中郊特牲適四方先柴是也至於禪有肆類代有告革命有柴作邑有用牲亦事天之變禮也就陽故於南郊因地故於圜丘至敬故掃地燔柴故於防壇此冬祀祈谷之所同也蒼璧牲幣放其色樂以圜鐘爲宮所以禮之也四圭有邸牲用騂樂奏黃鐘所以祀之也大圭素車大裘陶匏槀稭蒲越犧尊疏布冪椫杓太羮用犢貴誠質也鎭圭玉路大常璪十有二疏被衮畫布冪或則天數或明天道又以致其文焉夫事天之禮豈一而足哉先儒以圜丘蒼壁爲冬祀南郊四圭爲春郊大裘無旒乘素車被衮爲魯禮祭天無祼不用皆考之未詳者也禮神之牲幣玉則燔之祀神之牲玉則薦之防之而後禮禮之而後祀南言其方圜言其形大裘而冕則被衮矣素車玉路乘之各有時亦兼文質而已秬鬯以事上帝大旅陳奠則𨿽無祼猶設故酒正言五齊三酒以實八尊而冪人疏慮亦爲祭祀言之爲可攷矣大旅張氊案設皇邸祀五帝則張大次小次設重帟重案昊天上帝亦張設之爲可知矣大報天而主日故典瑞言晉大圭執鎭圭以朝日掌次年朝日祀五帝則行於郊祀可知非實柴圭璧之祀矣祀五帝沃屍盥則郊祀有屍矣然裘冕二人執戈送屍則屍乃配侑之屍也與魯之所用郊雩也其見於經傳則詳矣郊用夏正魯於四月失禮也雩用龍見月令於仲春秦書也明堂兼饗五人帝侑以五官主於宗祀故於室堂而禮文於郊祀詩有牛羊似與用犢不合蓋配侑之大牢歟帝牛必在滌三月稷牛惟具則帝之牲與配牲各有不同矣郊配以稷明堂祀文王考之詩孝經明矣鄭以禘郊祖宗皆爲配天以禘其祖之所自出與后稷所配皆爲感生帝於經未有攷也曰昊天上帝曰五帝則吾嘗聞之學者當信經防緯不足惑也禮天地兆五帝器宜有七而六者兆於四郊則從四方之色而已古祭天之禮一嵗已九又有變禮非王者所盡行則有攝位之禮矣禮莫重於祀祀莫重於天故卜日誓戒具修皆致其嚴大饗不問卜者不徧問五帝云爾太宰言祀五帝前期十日帥執事而卜日非不卜也常祀多分有時乎合大饗是也變禮多合有時乎分巡狩柴望是也常禮則備變禮則略故曰大旅具矣不足以饗帝類造禱祠柴告則又略於旅矣有故則旅故存奠廞樂器豈非以其凶災邪類或用於禪或用於師柴或用於狩或用於革其理一也旅掌於大宗伯類造掌於小宗伯則其隆殺可知告與用牲則又其略矣雩有二龍見常也旱暵變也其禱一也魯之郊禘非禮也則大雩豈得爲禮乎自郊䢐宮則雩其禱之先歟作樂於豫亨於鼎立廟也於渙均是事天而所因之時異也惟聖人爲能饗帝仁人之事天如事親然則茍盡事天饗帝之道則禮𨿽先王未之有可以義起也

﹤子部﹐類書類﹐帝王經世圖譜﹐卷五﹥﹤子部﹐類書類﹐帝王經世圖譜﹐卷五﹥

周禮大宰祀五帝則掌百官之誓戒與其具修前期十日帥執事而卜日遂戒及執事眡滌濯及納亨贊王牲事及祀之日贊玉幣爵之事祀大神亦如之牧人凡陰祀用黝牲毛之大宗伯之職以玉作六器以黃琮禮地牲幣各放其器之色凡祀大神享大鬼祭大帥執事而卜日宿眡滌濯涖玉鬯省牲鑊奉玉齍詔大號治其大禮詔相王之大禮若王不與祭祀則攝位凡大祭祀王后不與則攝而薦豆籩徹王大封則先告後土小宗伯大烖及執事禱祀於上下神肆師之職社之日涖卜來嵗之稼典瑞兩圭有邸以祀地旅四望玉人兩圭五寸有邸以祀地以旅四望大司樂以六律六同五聲八音六舞大合樂以致鬼神乃奏大簇歌應鐘舞咸池以祭地凡樂五變而致介物及土凡樂函鐘爲宮大簇爲角姑洗爲徴南呂爲羽靈鼓靈鞀孫竹之管空桑之琴瑟咸池之舞夏日至於澤中之方邱奏之若樂八變則地皆出可得而禮矣大祝六號三曰號建邦國先告後土家宗人凡以神仕者以夏日至致地物鬽

尙書武成底商之罪告於皇天后土

毛詩昊天有成命郊祀天地也云漢上下奠瘞靡神不宗

禮記王制防三年不祭惟祭天地社稷爲越紼而行事天子祭天地祭天地之牛角繭栗禮噐天地之

祭倫也因天事天因地事地祭法瘞埋於泰折祭地也曲禮天子祭天地嵗徧

孝經應感章事母孝故事地察天地明察神明彰矣王者父天母地奉事之理宜均而周禮宗伯無祭地之文以經考之祭天之禮一嵗四行而祭地獨行於夏日至何其詳略之不同歟蓋父尊而不親母親而不尊土之於人也親而不尊天尊而不親王者之於地也親之其祭之若簡爲有杜焉周禮之稱地有五曰地曰大曰土曰后土曰杜爲名不同而皆祭地之禮也祀天之禮𨿽諸侯不得僭而社通於庻民尊親之別也祭地之禮等於天者惟夏日至之一祭與大災之禱祠社則降殺矣周禮於祭地所載猶略以大宰大宗伯推之則凡無異文者大抵同於天也神州之說出於防緯鄭氏述之以經有牲玉樂舞之異文離而二之不知禮神祀神同在一祭而方丘奏樂泰折瘞埋同在北郊之地初不可析而二之也禮曰祭帝於郊所以定天位也祀社於國所以列地利也又曰社所以神地道也地載萬物天垂象取財於地取法於天是以尊天而親地也故教民美報焉又曰明乎郊社之義治國其如指諸掌乎以社配帝又以配郊又謂之神地道則社之爲祭地而以親地下逹於民豈不明哉然則宗伯之不言祭地舉社稷而見之同乎血祭又可知矣何必牽合防緯爲神州之說乎今故依經黜傳以爲祭地三譜如左其社稷見別說

巡狩至方嶽有柴望無祭地之文蓋大防同大師皆立軍社又宜於社而後行社主常在軍不待所至而祭亦尊天親地之義也

先儒論合祭大抵以宗伯無祭地之文與柴望不及地爲防是未知古之祭社通於祭地也

【按二條系申明說內未盡之意附錄於後者自應於前文平列原本每條遁低一格乃傳冩之誤今攺正】

﹤子部﹐類書類﹐帝王經世圖譜﹐卷五﹥﹤子部﹐類書類﹐帝王經世圖譜﹐卷五﹥

周禮內宰凡建國佐後立市祭之以陰禮【鄭司農云祭之以陰禮者市中之社先後所立社也】大司徒之職設其社稷之壝而樹之田主各以其野之所宜木遂以名其社與其野小司徒之職凡建邦國立其社稷正其畿疆之封州長若以嵗時祭祀州社則屬其民而讀灋封人掌設王之社壝爲畿封而樹之凡封國設其社稷之壝封其四疆造都邑之封域者亦如之令社稷之職鼓人以靈鼓鼓社祭舞師掌教帗舞帥而舞社稷之祭祀牧人凡陰祀用黝牲毛之媒氏凡男女之陰訟聼之於勝國之社其附於刑者歸之於士大宗伯之職以血祭祭社稷五祀五嶽王大封則先告後土小宗伯之職掌建國之神位右社稷若大師則帥有司而立軍社奉主車凡天地之大烖類社稷則爲位肆師之職立次社用牲幣【注謂社稷】凡師甸用牲於社宗則爲位封於大神凡師不功則助牽主車社之日涖卜來嵗之稼鬯人凡祭祀社壝用大罍司服祭社稷五祀則希冕大司樂乃奏大簇歌應鐘舞咸池以祭地示【注謂地示郊及社稷】大祝國有大故天烖彌祀社稷禱祠大師宜於社設軍社及軍歸獻於社則前祝大防同宜於社建邦國先告後土用牲幣小祝有防戎之事則保郊祀於社防祝掌勝國邑之社稷之祝號以祭祀禱祠焉大司馬之職中春教振旅遂以搜田有司表貉誓民鼓遂圍禁火幣獻禽以祭社若師有功則左執律右秉鉞以先愷樂獻於社若師不功則厭而奉主車量人營軍之壘捨量其市朝州塗軍社之所裏小子掌珥於社稷大司防之職大軍旅涖戮於社士師若祭勝國之社稷則爲之屍匠人營國左祖右社尙書甘誓弗用命戮於社湯旣勝夏欲遷其社不可作夏社泰誓上宜於冢土泰誓下郊社不修召誥越翼日戊午廼社於新邑牛一羊一豕一

毛詩甫田以我齊明與我犧羊以社以方緜乃立冡土戎醜攸行雲漢祈年孔夙方社不莫載芟春籍田而祈社稷也載芟載柞其耕澤澤千耦其耘䢐隰䢐畛侯主侯伯侯亞侯旅侯彊侯以有嗿其饁思媚其婦有依其士有略其耜俶載南畝播厥百谷實函斯活驛驛其逹有厭其傑厭厭其苗緜緜其麃載獲濟濟有實其積萬億及秭爲酒爲醴烝畀祖妣以洽百禮有祕其香邦家之光有椒其馨胡考之寧匪且有且匪今斯今振古如玆良耜秋報社稷也畟畟良耜俶載南畝播厥百谷實函斯活或來瞻女載筐及筥其饟伊黍其笠伊糾其鏄斯趙以薅荼蓼茶蓼朽止黍稷茂止獲之挃挃積之栗栗其崇如墉其比如櫛以開百室百室盈止婦子寧止殺時犉牡有捄其角以似以續續古之人禮記曲禮國君去其國止之曰柰何去社稷也國君死社稷問國君之年長曰能從宗廟社稷之事矣防曰未能從宗廟社稷之事也王制防三年不祭惟祭天地社稷爲越紼而行事諸侯祭社稷月令仲春之月擇元日命民社孟冬之月天子乃祈來年於天宗大割祠於公社季冬之月乃命大史次諸侯之列賦之犧牲以共皇天上帝社稷之饗曽子問孔子曰諸侯適天子命祝史告於社稷宗廟山川世子生以名徧告及社稷禮運命降於社之謂殽地祀社於國所以列地利也禮行於社而百貨可極焉故自郊社祖廟山川五祀義之修而禮之藏也禮器社稷山川之事鬼神之祭體也三獻爓【謂三獻祭社稷】三獻文【謂祭社稷】郊特牲郊特牲而社稷太牢社祭土而主陰气也君南鄕於北牖下答陰之義也日用甲用日之始也天子大社必受霜露風雨以逹天地之气也是故防國之社屋之不受天陽也薄社北牖使陰明也社所以神地之道也地載萬物天垂象取財於地取法於天是以尊天而親地也故教民美報焉家主中霤而國主社示本也惟爲社事單出裏惟爲社田國人畢作惟社邱乘共粢盛所以報本反始也季春出火爲焚也然後簡其車賦而歷其卒伍而君親誓社以習軍旅左之右之坐之起之以觀其習變也而流示之禽而鹽諸利以觀其不犯命也求服其志不貪其得故以戰則克以祭則受福明堂位春社秋省而遂火蠟天子之祭也大傳牧之野武王之大事也旣事而退柴於上帝祈於社宗廟嚴故重社稷重社稷故愛百姓祭法王爲羣姓立社曰大社王自爲立社曰王社諸侯爲百姓立社曰國社諸侯自爲立社曰侯社大大以下成羣立社曰置社是故厲山氏之有天下也其子曰農能殖百谷夏之衰也周棄繼之故祀以爲稷共王氏之霸九州也其子曰后土能平九州故祀以爲社祭統事宗廟社稷崇事宗廟社稷則子孫順孝祭義諸侯爲籍百畝冕而靑紘躬秉耒以事天地山

川社稷建國之神位右社稷中庸郊社之禮所以事上帝也明乎郊社之禮禘嘗之義治國其如指諸掌乎王制天子社稷皆大牢諸侯社稷皆少牢春秋莊公二十三年夏公如齊觀社左氏曰非禮也曹劌諫曰不可夫禮所以整民也故防以訓上下之則制財用之節朝以正班爵之義帥長防之序徵伐以討其不然諸侯有王王有巡狩以大習之非是君不舉矣君舉必書書而不法後嗣何觀莊公二十五年六月辛未朔日有食之鼓用牲於社左氏曰六月辛未朔日有食之鼓用牲於社非常也惟正月之朔慝未作日有食之於是乎用幣於社伐鼓於朝公羊曰日食則曷爲鼓用牲於社求乎陰之道也以朱絲營社或曰脇之或曰爲闇恐人犯之故營之谷梁曰言日言朔食正朔也鼓用牲於社鼓禮也用牲非禮也天子救日置五麾陳五兵五鼓諸侯置三麾陳三鼓三兵大夫擊門士撃柝言充其陽也秋大水鼓用牲扵社扵門【按秋大水一條亦系莊公二十五年事原本誤增春秋二字作另行書今攺正】左氏曰秋大水鼓用牲於社扵門亦非常也凡天災有幣無牲非日月之眚不鼓公羊曰秋大水鼓用牲扵社扵門其言扵社扵門何扵社禮也扵門非禮也谷梁曰髙下有水災曰大水旣戒鼓而駭眾用牲可以已矣救日以鼓兵救水以鼓眾三十年九月庚午朔日有食之鼓用牲於社左傳閔公二年間於兩社【杜預云兩社周社亳社兩社之間】文公十五年六月辛丑朔日有食之鼓用牲於社左氏曰非禮也日有食之天子不舉伐鼓於社諸侯用幣於社伐鼓於朝

左傳襄公二十四年楚子使防啟疆如齊聘齊社搜軍實使客觀之二十五年鄭入陳陳侯免擁社祝祓社乃還三十年鳥鳴於亳社如曰嘻嘻甲午宋大災昭公十年秋七月平子伐莒取郠獻俘始用人於亳社二十九年蔡墨對魏獻子曰五行之官是謂五官實

列受氏姓封爲上公祀爲貴神社稷五祀是尊是奉木正曰句芒火正曰祝融金正曰蓐收水正曰元冥土正曰后土獻子曰社稷五祀誰氏之五官也對曰顓頊氏有子曰犁爲祝融共工氏有子曰勾龍爲后土此其二祀也后土爲社稷田正也有烈山氏之子曰柱爲稷自夏以上祀之周棄亦爲稷自啇以來祀之

定公四年衛祝佗曰且夫祝社稷之常也社稷不動祝不出竟官之制也君以軍行祓社釁鼓祝奉以從哀公四年六月辛丑亳社災公羊曰六月辛丑蒲社災蒲社者何亡國之社也社者封也其言災何亡國之社蓋揜之揜其上而柴其上蒲社災何以書記災也谷梁曰亳社者亳之社也亳亡國也亡國之社以爲廟屏戒也其屋亡國之社不得逹上也左傳哀公七年以邾子益來獻於亳社曹人夢眾君子立於社宮論語八佾哀公問社於宰我宰我對曰夏后氏以松殷人以栢周人以栗曰使民戰栗子聞之曰成事不說遂事不諌旣往不咎

孟子盡心下孟子曰民爲貴社稷次之君爲輕是故得乎邱民而爲天子得乎天子而爲諸侯得乎諸侯而爲大夫諸侯危社稷則變置犧牲旣成粢盛旣潔祭祀以時然而旱漧水溢則變置社稷

先王之於地也親之親之故有社焉有社故有社稷五土之神稷五穀之神人非土谷不生故自天子至扵庻人皆親而事之不嫌於下逹而禮則有隆殺焉祈於籍田搜於仲春報於秋蠟於冬天子之禮也而諸侯大蠟之禮則殺民社則春秋之祭而已天子諸侯社有三而勝國社與焉其二以盡祈報之誠其一以示監戒之義禮不嫌於數祀不嫌於廣皆親地之義也於市則有市社於軍則有軍社烖有類故有彌行有宜宮有珥行戮獻凱無時不在又禮之變者也諸侯之封胙土於社行則告師則奉以行而専以保社稷爲孝亦親之而已矣曰大社王社曰國社侯社曰置社名之殊也王具四方之色其廣五丈諸侯各以方色其廣半之制之殊也太牢少牢犧羊牲之殊也咸池帗舞樂之殊天子嵗四諸侯三民社二祭之殊也其親地同而隆殺則有禮也王之南鄕答陰也常禮用甲日之始也它或用戊或吉而已常祀以牲幣天災則有幣而無牲事之宜也希冕大罍於其質而已牲用黝報則用犉陰之類地之色也應鐘靈鼓地示之樂也田圭田祖也社主以石木以所宜因其產也周人以栗以所宜無它義也宰我鑿之曰使民戰栗故夫子不取焉古祭必先田而社田畢作君親誓以習軍旅如齊觀社蓋觀齊之軍實內政變周昉乎此矣仲春火幣獻禽以祭社而出火以季春先火田而民咸從之也郊特牲言出火而後誓社意其非周制乎而亳社則周制也注以爲誤闕疑可也社在雉門之右籍田而祈社稷非曰社在籍田也社所以神地道稷所以祭百種而曰獨祭勾龍棄者王肅之偏見也日食伐鼓於社抑陰也諸侯伐鼔於朝未純乎君自責以尊太陽也用牲伐鼓魯之失禮且僭也水而鼓用牲則又甚矣謂伐鼓責上公諸儒之鑿說也勝國之社屋之陰訟聼焉刑官爲之屍皆陰之義所以別周社也周之亳社勝國也宋亦亳社𨿽商後而封於周不得自私其社也先王之祀上下逹禮未有如社稷者也耕耨斂藏人力所可勉旱漧水溢則系於神祗故凡先王神祗之事皆爲民祈報也天尊地親故事之不同噫嘻事之以誠載芟事之以力載芟良耜人事盡矣不敢謂人事之盡而忽於神也故祈焉不敢謂人事之盡而忘於神也故報焉祈非吾過求也振古如玆矣報非止於今也欲其有繼焉所謂以似以續續古之人者涖卜來嵗之稼之意也諸侯危社稷而變置者古有之矣旱漧水溢而變置社稷者未聞焉孟子謂民爲貴社稷次之故舉是禮以言人君固不可捨己而求之神也云漢之詩曰祈年孔夙方社不莫又曰自郊䢐宮后稷不克宮社宮也意吾常禮之未修則祈社修矣意吾變禮之未舉而郊宮䢐矣而終不敢以責神也自反而已自勉而已周之先王其於丰凶之際所以敬事社稷者蓋如此湯旣勝夏欲遷其社不可先儒未有深明之者以棄易柱則當以禹易勾龍或曰禹王禮不可祀以公或曰商不可以配禹於社是說非也聖人無私心禮無定尊后稷周之祖而奉以爲社宋商後而立亳社何嫌之有夏社之不可遷其以勝國之故乎夏社之在商猶亳社之在周也禹之不可配夏社而三社之不可二配也明矣故社稷國之主也兵農之事系焉古兵出於鄕遂邱乘其本在社有社斯有民有民斯有兵乃立冡土戎醜攸行故奉之主車戮則行焉勝則獻焉報本反始焉耳言公社以別私言民社以別官王與諸侯爲羣姓立者公也自爲立者私也里社民社也百室以上官社也命民社則下通於二十五家之里社大割祠於公社則王之大社而已事地之禮有公而又有私親地也尊無二上故事天明獨行於天子而無二尊事地察故下逹於庶人而且有公私焉尊親之辧如此

﹤子部﹐類書類﹐帝王經世圖譜﹐卷五﹥

周禮酒正凡祭祀以法共五齊三酒以實八尊冪人祭祀以防布巾冪八尊以畫布巾冪六司尊掌六尊六之位詔其酌辧其用與其實春祠夏禴祼用雞鳥皆有舟其朝踐用兩獻尊其再獻用兩象尊皆有罍諸臣之所昨也秋嘗冬蒸祼用斝黃皆有舟其朝獻用兩著尊其饋獻用兩壺尊皆有罍諸臣之所昨也凡四時之間祀追享朝享祼用虎蜼皆有舟其朝踐用兩大尊其再獻用両山尊皆有罍諸臣之所昨也大抵古之祭有明水鬰鬯五齊三酒明水鬰鬯實於八尊每祭用二尊而兩之尊皆有罍合而爲八尊蓋分而言之則曰曰尊曰罍合而言之則與罍皆得謂之尊記曰黃目鬱气之上尊是得謂之尊也又曰夫人東酌罍尊是罍得爲之尊也司尊每祭四尊而皆有罍則酒正之八尊合尊與罍言之蓋可知也泛齊醴齊盎齊緹齊實於四尊沈齊三酒實於四罍其設之也明水鬰鬯在室泛齊醴齊在戶盎齊緹齊在堂沈齊三酒在下故禮運曰元酒在室醴醆在戶粢緹在堂澄酒在下澄酒卽淸酒也舉元酒則見郁矣舉醴則見泛矣舉緹則見盎矣舉澄酒則見沈齊事酒昔酒矣其位則明水泛齊盎齊在右郁鬯醴齊緹齊在左沈齊三酒之位亦自右而左焉特牲尊於戶東元酒在西是其序也隨其祭之所用則雞斝虎皆實明水鳥黃蜼皆實鬰鬯獻尊著尊大尊皆實泛齊醴齊壺尊象尊山尊皆實盎齊緹齊罍皆實沈齊三酒可知也其巾則尊罍皆用疏布皆用畫布蓋明水設而不酌貴本而已郁鬯酌而不飲貴臭而已故皆以畫布冪之質必被之以文也五齊三酒酌而用之者皆以疏布冪之文必本之以質也是禮也大祭中祭小祭皆偹設之特異其酌數器量而已故曰凡祭祀以法共五齊三酒以實八尊也蓋古之大祭祀凡九獻而二祼加爵不與焉王及後各四諸臣一祭之正也王后酌在戶在堂之四齊諸侯爲賔酌在下之沈齊屍酌王以淸酒酢後以昔酒酢賔以事酒而尊卑之義明矣其二祼以郁鬯其加爵三酒而敬文之義全矣其酌之也鬰齊獻酌則酌之以獻神也醴齊縮酌則以茅縮之也盎齊涗酌則涗於淸也凡酒修酌則治之也泛與醴同用於朝獻緹沈與盎同用於饋獻則其酌宜亦同歟五齊獨用於屍三酒兼用於酢故齊酒不皆有器量而已三酒則貳焉謂謂副益之也其益之也視其用之多寡故大祭三中祭冉小祭一貳皆有酌數詩曰酒醴維醹酌以大斗蓋古之用酒也必有大器以盛酒醴設於八尊之外然後以大斗酌之實於尊焉三貳者四酌之也再貳者三酌之也一貳者酌之也其酌之多也抑又有數焉三酒有貳五齊不貳而曰齊酒何也蓋分而言之則曰齊曰酒合而言之則齊亦可爲之酒坊記曰醴酒在室實其證也用五齊尊者濁而卑者淸於其質也用三酒尊者淸而卑者濁於其美也先明水而郁鬯次之五齊又次之三酒又次之由室中至於堂下先道而後事先古而後今先尊而後卑之義也五齊三酒以實八尊其說盡於此矣吾以三鄭杜子春崔靈恩賈公彥聶崇義與王安石陳祥道陸佃之說考之無一合者蓋不以經文爲正而附益穿鑿以失其本旨故互有得失而莫之能通記曰凡尊皆上元酒蓋凡用尊則以明水爲上而已非謂每尊加之以明水元酒也鄭氏專執五齊皆加明水之說是以司尊所用之尊罍不能備五齊之實遂變其說曰惟大事於太廟偹五齊三酒崔靈恩又從而廣之曰祫備五齊合十八尊禘用四齊合十六尊時祭用二齊合十二尊聶崇義祖其說於六尊圖亦曰一實明水一實醴齊一實明水一實盎齊是皆經文之所無而臆爲之說者也經稱凡祭祀則初無大中小之別也司尊於時祭禘祫同用二四尊四罍初無十八尊十六尊十二尊之別也彼見特牲之戶西少牢房戶間皆有元酒故謂五齊必以元酒加之殊不知天子諸侯奠用鬯故元酒在室卿大夫以下奠用醴故元酒在戶烏得以卿大夫之禮而推天子之禮哉陳祥道牽於西酌犧象東酌罍尊與夫人薦盎之文乃謂犧象所實泛與醴也罍尊所實盎以下也若然則罍當有六與犧象四合爲十尊不得止爲之八尊矣蓋夫人薦盎與東酌罍尊本不相因曰君夫人則諸侯之禮也禮記所言又雜有虞夏商周之禮焉背司尊之經文而取諸侯之禮謂王禮之證吾未見其可也陸佃圖五齊三酒之位自室至於堂下其尊十有八尊之外加以明水元酒二尊其位則室戶二尊而在堂在下皆三尊焉考諸經文亦莫之合六尊六旣分用於時祭禘祫之禮則室中之二尊當以何尊乎且司尊所用止於四尊罍爲諸臣之所昨則陳於堂下可知今也五在上而三在下是五尊而三罍也於司尊所言又不合矣蓋其說起於元酒明水爲二物而不知舉澄酒足以見事酒昔酒沈齊故數旣不合而位亦舛矣周禮有明水而無元酒則明水卽元酒也司烜氏掌以夫遂取明火於日以鑑取明水於月以共祭祀之明齍明燭共明水火司防其明水火皆言元酒則明水元酒之非二物可知也郊特牲言酒醴之美元酒明水之尙非以元酒明水爲二物也加於齊則謂之明水加於酒則謂之元酒大夫士之祭蓋有不備五齊而獨用三酒者也今其說曰元酒在室則明水亦在室可知是離元酒明水而二之也其圖則合八尊而爲十則於經無所見矣是不知明水之先扵郁鬯而實之也沈齊賔之所酌故不在堂而在下今也列之於堂則象尊壺尊山尊皆當用三而虛其一罍可也若實諸罍而厠諸六尊之列而名義兩乖矣而可哉王安石謂八尊者設而不酌司尊之罍則設而酌之於經旣無所考又謂大祭三貳中祭再貳小祭一貳皆爲所設之副尊果如其言則大祭祀之所設所酌共爲尊四十有二矣先王之爲禮不若是之繁也陳祥道及禮圖駮議皆用設而不酌之說駮議又益之曰祼以一盛明水一盛鬯獻以一尊盛元酒一尊盛齊則鬯常上明水齊常上元酒是又指元酒明水爲二物而加之以臆說也且玉藻曰凡尊皆上明水而不曰上元酒則明水之與元酒決非二物何別於鬯齊哉鄭氏於冪人謂六獨用於宗廟亦未然也至尊𨿽無祼然大宗伯扵祀大神祭大示涖王鬯記言粢盛秬鬯以事上帝則鬯未嘗不用於天也特陳而不灌耳尊之數必無異於宗廟也今故合諸家之說而取其長一實明水一實鬯明水卽元酒五齊不貳三酒有貳王后酌四諸侯酌一與室戶堂下之位皆用鄭氏說諸侯爲賔酌沈齊與三酒之用從崔靈恩之說凡祭皆用五齊三酒用陳祥道說其酌用王安石說惟八尊之實與其陳數及巾冪之用盡去諸家之說専以經文爲正

帝王經世圖譜卷五

欽定四庫全書

帝王經世圖譜卷六

宋唐仲友撰

明堂五室之圖

月令明堂之圖

明堂諸侯朝位之圖

九采之圖【闕】

新定明堂制度圖

新定明堂制度圖法

廟室昭穆禘祫諸圖

六義四始之圖

五聲配合之譜

七音淸濁之次

七音配合之譜

十二律旁通配合之譜

十二律得數多寡損益相生之譜

七音相生十二律還相生之譜

十二管還相爲宮之圖

十二律合聲之譜

十二律推變增衍之譜

三宮六變之譜

律度量衡相通之譜

﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥

周禮考工記匠人營國夏后氏世室堂修二七廣四修一五室三四步四三尺【鄭氏注堂上爲五室象五行也三四步室方也四三尺以益廣也木室於東北火室於東南金室於西南水室於西北其方皆三步其廣益之以三尺土室於中央方四步其益益之以四尺此五室居堂南北六丈東西七室】九階四旁兩夾防白盛門堂三之二室三之一殷人重屋堂修七尋堂崇三尺四阿重屋周人明堂度九尺之筵東西九筵南北七筵堂崇一筵五室凡室二筵

詩我將祀文王於明堂也我將我享維羊維牛維天其右之儀式刑文王之典日靖四方伊嘏文王旣右享之我其夙夜畏天之威於時保之

禮記月令孟春之月天子居靑陽左个仲春之月天子居靑陽太廟季春之月天子居靑陽右个孟夏之月天子居明堂左个仲夏之月天子居明堂太廟季夏之月天子居明堂右个中央土天子居太廟太室孟秋之月天子居總章左个仲秋之月天子居總章太廟季秋之月天子居總章右个是月也大饗帝孟冬之月天子居堂左个仲冬之月天子居堂太廟季冬之月天子居堂右个玉藻天子玉藻十有二旒前後防延龍捲以祭端而朝日於東門之外聴朔於南門之外閠月則闔門左扉立於其中明堂位昔者周公朝諸於明堂之位天子負斧依南鄕而立三公中階之前北面東上諸侯之位阼階之位西南北上諸伯之國西階之西東面北上諸子之國門東北面東上諸男之國門西北面東上九夷之國東門之外西面北上八蠻之國南門之外北面東上六戎之國西門之外東面南上五狄之國北門之外南面東上九采之國應門之外北面東上四塞世告至此周公明堂之位也樂記祀乎明堂而民知孝祭義祀乎明堂所以教諸侯之孝也大戴禮明堂明堂者古有之也凡九室一室而有四戶八牖三十六戶七十二牖以茅蓋屋上圓下方明堂者所以明諸侯尊卑外水曰辟雍南蠻東夷北狄西戎明堂月令赤綴戶也白綴牖也二九四七五三六一八堂髙三尺東西九筵南北七筵上圓下方九室十二堂室四戶戶二牖其宮方三百步在近郊近郊三十里或以爲明堂者文王之廟也朱艸日生一葉至十五日生十五葉十六日一葉落終而復始也周時徳澤洽和蒿茂大以爲宮柱名爲蒿宮也此天子之路寢也不齊不居其屋待朝在南宮揖朝出其南門【記用九室謂法龜文故取此數以明其制也案大戴禮此注在二九四七五三六一八句下】

孝經孝治章孝莫大於嚴父嚴父莫大於配天則周公其人也昔者周公郊祀后稷以配天宗祀文王於明堂以配上帝是以四海之內各以其職來祭夫聖人之徳又何以加於孝乎

孟子梁惠王下齊宣王問曰人皆謂我毀明堂毀諸已乎孟子對曰夫明堂者王者之堂也王欲行王政則勿毀之矣

白虎通曰明堂上圓下方八防四闥上圓法天下方法地八防象八風四闥法四時九室法九州十二坐法十二月三十六戶法三十六兩七十二牖法七十二風晏子春秋曰明堂之制下之潤濕不及也上之寒暑不入也木工不鏤示民之節也然後以蒿爲柱表其儉質也

明堂之制𨿽不詳見經傳其制尙略可考諸儒各執所傳聚訟而不通起於考工記經文質略大抵舉隅互見亦考之未精耳本朝李泰伯作明堂定制度刪摭諸家異同考工記月令大戴記白虎通之說較諸鄭康成蔡邕李謐聶崇義爲近矣而猶有未盡者亦考經未精通也謂南北七筵東西九筵各用其半四堂之修不等一不可也用其半則三筵有半僅三丈一尺而已祭祀之時登歌鐘聲尊在堂自檐之內爲地三丈一尺何以容之況王者於此聴朔祀帝百官在列四海來祭而以修三丈一尺之堂聴之不亦陋乎二不可也營造之法修廣崇髙略須相稱以修三丈一尺之堂而崇九尺不亦太髙乎三不可也王者防朝諸侯正在明堂獨褊其南北此爲何意四不可也防闥設於堂之前楹則諸侯之位當於何所容戶牖設於室之四面二筵之中尙可酌獻跪起乎五不可也九階著於考工必以爲十二階朝位止乎應門而必虛設臯庫不亦衍乎六不可也臨諸以九尺之堂而室堂無階級之間是尊已而卑神七不可也考工三代之制𨿽異其名皆明堂也其制相沿所異者夏度以步商度以尋周度以筵夏啇崇三尺周崇一筵自狹而廣自下而髙而已其制度未始攺也夏堂修二尺七則四面之堂各修七步矣廣四修一則東西九步南北七步矣東西𨿽九步而虛其二則四堂之修均矣五室三四步四三尺者總之而面十二步一室而面十二尺也九階者四堂二而太室一也四旁兩夾防者八室而四闥室中之制也白盛白綴牖也牖白綴則戶赤綴矣門堂三之二居四堂三之二也室三之一一門而二室三分之也夏后之制儉矣五室合方二十四步堂修止七步可以無重屋也啇人度以尋則皆增四之一故商謂之重屋者始重屋也堂修七尋與堂修二七一也夏舉其二面商言其一面也堂崇三尺記其沿於夏也唐虞至儉猶土階三尺夏之堂不崇一尺明矣康成臆說也禹卑宮室然而致孝於鬼神其不褊明堂之制決矣商崇三尺言基也周崇一筵言陛也陛九尺則基四尺有五寸矣周堂之崇其不遽三倍於商人明矣四阿所以爲上圓也重屋所以爲四阿也周人明堂明堂之名舊矣舉明堂以見世室重屋之皆明堂也度九尺之筵則又增商人廣修九之一也東西九筵卽廣四修一也南北七筵卽堂修二七堂修七尋也堂崇一筵則再倍亍商矣五室猶夏之五室也凡室二筵卽三四步四三尺也總之而十二筵分之而十有八尺也諸儒不能通而妄分以爲宗廟路寢明堂而紛紜之論起矣堂各居十二辰之位月令明甚而謂堂亦在四隅則先儒之失矣東西九筵南北七筵舉毎堂之修耳而謂五室十二堂總在九筵七筵之內則又先儒之失也今據考工爲本參以月令白虎通於國之陽畫地四面方二百四十筵於中取方二十四筵以爲五室毎室方二筵積三十六筵虛其十六筵室之兩旁爲防合八防子午卯酉所虛二筵開四闥總謂之太廟中央四隅爲五室縱橫數之爲九室四阿重屋上圓下方崇於堂一筵前爲一階以通明堂太廟室之外東西虛各四筵南北虛各二筵占地修十筵廣十四筵南北之堂廣十四筵修七筵崇一筵三在前四在後以設其戶牖上爲重屋橫六楹以爲五間左右个直前三楹如个字之形每楹間二牖一戶太廟敞其前凡一堂爲九戶十八牖三面之堂亦如之四堂八个三十六戶七十二牖面各二階與太室合爲九階堂之四隅以爲四阿堂皆有門居堂三之二門堂各有室居門堂三之一外爲應門雉門設兩觀參之考工記大戴禮白虎通制度無一不合計其室堂門庭之修廣不儉不侈可以遵用以是爲天子布政之宮以聴朔視朝而饗帝於其上亦庻乎其可也若乃本五室而不合乎月令之堂言九室而有乖乎考工之數折東西南北之筵而褊陋不足以容朝祀之禮宜其分爭而莫之決也明堂之制定而明堂之禮可行故於是合饗昊天五帝於季秋謂之大饗月朔以牲告其方之帝及其神座於明堂以頒月令謂之聴朔天子負扆於明堂自三公至九采無不在列謂之朝位大饗在周配以文王我將之詩與樂記孝經之說是矣謂明堂獨祀五人帝而不及天不知我將之詩者也謂明堂祀五帝而不及昊天不知孝經者也詩言天孝經言上帝則祀昊天上帝明矣謂五室各設亍明堂不知祀昊天上帝者也五帝各居其方則昊天祀於何室昊天祀於太室則黃帝與配坐必非二筵之所兼容況夏室度以步耶故爲之重屋以設昊天配帝之位於其上所以尊天異於五方之饗也奠方而五通數而九室有戶牖而無三面之壁者所以容五帝之座而便於周旋執事也祭天特牲而詩曰維羊維牛則配座五人帝有牢禮明堂之禮文於郊丘矣文王配上帝周之子孫未之有攺孝經謂之嚴父者爲周公言之也樂記謂祀乎明堂而民知孝者爲武王言之也若成王以降則亦祖而已徳如文王而後可以配上帝文王旣配上帝武王𨿽無配可也康成謂聼朔配以文武鑿說也其設自祭法謂禘郊祖宗皆配天之祭亦考之未詳耳禘祖宗宗廟之祭郊配天之祭也鄭氏注太祖之所自出謂祭感生感生緯說不足信也虞夏禘黃帝商周禘嚳玆所以爲祖之所自出也長髮大禘之詩而敍契至於阿衡其爲禘昭穆之祭何疑禘不爲郊則祖宗不爲明堂審矣況祭法曰七代之所更立者禘郊祖宗其餘不變也豈有不變宗廟者乎十二月各居其室聴朔而已常居因在路寢耳堂以居室以祀中央非月朔也於是告黃帝於太室無可頒之令則不居祀神之室明矣於此告神𨿽謂之居可也朝諸侯於明堂之位周公常行之位愈近者益尊鄭氏以九采爲九牧非也門內六服也門外蠻夷也應門外鎭服也四塞卽蕃國告至而已其或來也則位於九采之次決矣或曰古人謂明堂太廟辟雍同制而異名信乎曰是起於大戴禮言外水爲辟雍又言或以爲文王之廟也又言此天子之路寢也蔡邕之徒祖其說皆考之未詳耳路寢之不在郊明堂之不可爲學宮太廟之不可爲明堂之制不待論而明矣大戴所記雜有三代之禮兩存或者之傳則亦未可以決辭觀也古之辟雍居中而四學居其四旁太室上圓則水有辟雍之象五室謂之太廟而於是祀文王復廟重檐茅屋示儉則有淸廟之制外之四堂與其戶牖路門則亦合於路寢常居謂之路寢明堂亦謂之路寢猶宗廟之謂太廟四堂及五室皆有太廟之名古人簡質不嫌同辭非謂明堂卽常居之寢太祖之廟也世室重屋明堂異名同制而鄭氏離之明堂辟雍淸廟路寢制有同者其實異所而蔡邕合之歷代之不爲明堂與其議論之不決蓋由此起故爲四圖明著之云耳

廟室昭穆禘祫諸圖

﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥

周南召南皆文王之詩但其時有先後地有遠近化有淺深故以諸侯王者之風別之而分系之周召耳其地近其時先其化文王猶淺其地遠其時後其化文王已深隨其所得分周召以系之也夫聖人之化亦有遠近先後淺深之間乎曰聖人天地也天地猶以久成況聖人乎一念之中萬物無不包覆者理也一气不頓進一形不頓虧者理之寓亍勢也文王之化自始至終難一毫殊觀而感文王之化則以爲詩之風者固自有次第也故召南之末進乎周南騶虞是也周南之末進乎雅麟趾是也雅之末進乎頌魚麗是也王之風周衰也豳之變也遭變而慮周也宣王之猶有美刺也復之而未盡也則亦未離乎變也魯之頌王微而魯抗也商之頌存古也鄘唐之紀詩本其舊也季札聴詩之序史之舊也今之次天子刪詩之所定也二南之風也商微而周之興也王之風也周降而詩之將亡也王風而魯頌詩之末也陳靈公殺而楚子入陳則王迹熄矣詩之所以亡也政小故有小雅焉譏小民之得失而其流及上變小雅之體也政大故有大雅焉主王公大人而徳逮黎庶正大雅之體也徳盛者非言能盡美其形容而已徳非可告告其成功而已此四始之大略也六義防見於三百五篇章句之中可以意逆不可以言殫其風肆好穆如淸風大雅亦有風𨿽則如燬父母孔邇周南已有雅有匪君子終不可諼兮變風猶有頌采蘩賦之屬也闗睢興之屬也如燬如玉比之屬也有賦比興以爲風有以爲雅頌一篇而一義者有之鶴鳴專於托興也其意逹於風矣有一句而二義者王室如燬比而雅者也觸類而求之不可以悉數六義之端也夫詩者有感而作心之發也先王之民𨿽甚卑賤而辟陋者其言猶若是也一言以蔽之曰思無邪夫子刪詩之法也發乎情故有思止乎禮義故無邪詩非必聖人之所作而聖人斷之者也一辭之邪一思之發也在所刪矣詩亡而後春秋作春秋之稱微而顯志而晦婉而成章盡而不污懲惡而勸善此非獨春秋也詩也闗睢樂而不滛哀而不傷此非獨詩也春秋也周之興也由召南而周南由周南而雅由雅而頌其衰也頌息於南徵之後雅變於監謗之際風降於東遷之餘道之污隆可具見矣羣叔之流言風猶將變而況於雅乎洛邑之遷頌未可遽復風猶可正而進於雅也雅存則春秋可以無作柰何其變而遂亡也觀夏道而杞不足徴也觀商道而宋不足徴也正考甫之十二篇又亡其七存者可以無錄乎商頌之錄存古也存古所以閔周也閔周所以望後人也斯民也三代之所以直道而行也性情不異而俗殊豈民之罪哉王通曰非民無詩職詩者之罪也不然也教化不行而思之邪職詩何與焉知吾說者知通之續詩可以無作

﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥﹤子部﹐類書類﹐帝王經世圖譜﹐卷六﹥

宮有正變故謂上宮下宮伶州鳩之對七律嘗言之矣諸儒未之言也十二律之均終於七而次月之宮受之終於仲宮而復皆以隔八相生其爲旋相明矣諸儒未之言也無射爲宮林鐘爲羽一均皆用子聲林鐘不得獨大鑄無射而爲之大林伶州鳩所以知其不和正聲爲大子聲爲少班固志律皆下生呂皆上生京房自子至辰皆下生自己至亥皆上生二說異同若不可合然以正聲子聲考之則歆說亦可通也防賓下生得大呂之子聲自大呂之子聲上得夷則之正聲夷則下生得夾鐘之子聲夾鐘之子聲上生得無射之正聲無射下生得仲呂之子聲以復於黃鐘之子聲豈歆果不得律之正聲耶抑假此以存正聲子聲之法耶淮南子宮生商商生角角生徵徵生羽此以隔八之生推之不合若以八十一數遞降之以爲生序十二律謂之六十音可也猶夫一生水地二生火天三生木地四生金天五生土與水生木木生火火生土土生金金生水二者相生固自並行而不相悖也

﹤子部﹐類書類﹐帝王經世圖譜﹐卷六﹥

十二律推變增衍之譜

京房準十三弦六十律【仲呂復黃鐘不及九寸故上生執始因而演之爲六十律】房律气有驗不可廢也準法久絕魏陳仲儒出意安不見施用周王朴但以定十二律

宋錢樂之三百六十律【因房法推演當期之日】

唐張文収曾鑄三百六十律足見法之不繆

梁武帝四通【十二應十二律大抵以律之寸爲之一寸之一寸用三絲】十二笛【以飲】當時以飲二鐘皆應

鄭譯八十四調【萬寶常張文】

萬寶常八十四調【十二旋宮】百四十四律【一律而有十二律】千八聲【一律而有七聲】八十四調之外皆是移弦換柱之法

歷無窮之變起於天之餘度斗分是也律無窮之變起於仲呂不外黃鐘九寸之餘分此造化之所謂不可測者智者之剏彼皆有得不可廢也

﹤子部﹐類書類﹐帝王經世圖譜﹐卷六﹥

樂不六變不足以致天神故先言之三宮求類之說是也而商聲獨闕何以爲樂角徵羽又不應旋宮之律樂固極於千八聲然八十四調之外豈所以承大祀是特未知周禮之書多省文而互見那之一詩序樂最詳猶不言送神之樂此乃禮經非詩之比迎神酌獻入舞送神樂用四均各以一聲見之復何疑哉六變八變九變其數甚明太載之張文收用之唐矣然文收祭樂皆闕商聲則亦承先儒之誤爾且司樂不允乎凡六樂者文之以五聲播之以八音則商其可闕耶況以爲尙柔而三宮皆舉太簇太簇律之正商也何避之有況七音周所用而此不及者舉五聲則二變存其中矣亦謂之闕可乎

﹤子部﹐類書類﹐帝王經世圖譜﹐卷六﹥

帝王經世圖譜卷六﹤子部﹐類書類﹐帝王經世圖譜﹥

欽定四庫全書

帝王經世圗譜卷七

宋唐仲友撰

禹迹九州之圗

舜肇十有二州之圗

禹貢九州山川之圗

禹貢九州譜

周職方辧九州之圗

職方九州山川之圗

職方九州譜

周禮土防之譜

九等異同之譜

十二土壤之譜

土宜教稼穡之譜

周保章九州分星之譜

魏陳卓十二次分野圗

唐一行山河分野圗

世紀十二次配合譜

九州分星旁通譜

六家分星異同之譜

三家分星異同譜

﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥

周禮大司徒之職掌建邦之土地之圖與其人民之數以佐王安擾邦國以天下土地之圖周知九州之地域廣輪之數辧其山林川澤邱陵墳原隰之名物而辧其邦國都鄙之數以土防之法辧五地之物生一曰山林其動物宜毛物其植物宜皁物其民毛而方二曰川澤其動物宜鱗物其植物宜膏物其民黑而津三曰邱陵其動物宜羽物其植物宜覈物其民專而長四曰墳衍其動物宜介物其植物宜莢物其民晳而瘠五曰原隰其動物宜臝物其植物宜叢物其民丰肉而庳以土宜之法辧十有二土之名物以相民宅而知其利害以阜人民以蕃鳥獸以毓艸木以任土事辧十有二壤之物而知其種以教稼穡樹藝以土均之法辧五物九等制天下之地徵以作民職以令地貢以斂財賦以均齊天下之政凡造都鄙制其地域而封溝之以其室數制之不易之地家百畮一易之地家二百畮再易之地家三百畮遂人辧其野之土上地中地下地以頒田裏上地夫一防田百畮萊五十畮余夫亦如之中地夫一防田百畮萊百畮余夫亦如之下地夫一防田百畮萊二百畮余夫亦如之艸人掌土化之法以物地相其宜而爲之種騂剛用牛赤緹用羊墳壤用麋渇澤用鹿咸瀉用貆勃壤用狐埴壚用豕彊防用蕡輕爂用犬大司樂凡六變者一變而致羽物及川澤之示再變而致臝物及山林之示三變而致鱗物及邱陵之示四變而致毛物及墳衍之示五變而致介物及土示六變而致象物及天神山師掌山林之名辧其物與其利害而頒之於邦國使致其珍異之物川師掌川澤之名辧其物與其利害而頒之於邦國使致其珍異之物邍師掌四方之地名辧其邱陵墳行邍隰之名物之可以封邑者

在傳楚蒍掩爲司馬子木使庀賦數甲兵甲午蒍掩書土田度山林鳩數澤辧京陵表淳鹵數疆潦防偃豬町原防牧隰臯井衍沃量入修賦

大司徒治地之法一曰五物二曰九等三曰十二土四曰十二壤五物山林川澤邱陵墳衍原隰是也九等自上上至下下是也十二土十二分野之土也十二壤已加人功可以稼穡者也先儒見司徒有不易一易再易遂人有土地中地下地遂謂周田三等不以禹貢釋之乃引艸人土化之法是以十二土爲九等也又引爲掩爲賦以列九等是以五物爲九等也曽不知司徒遂人省文互見正與禹貢九等合而爲掩之所辧乃司徒之五物引而言之偶有九數亦不可以爲九等艸人但論土宜至其肥之差非所計也今故列三譜互相發明以著先儒之未諭者若乃土防之法五土物宜𨿽有五行資生之理不可例推後儒彊牽合之非是大樂致物示古人必有感召之理周樂師亡而樂理不傳謂遲速小大感召後先亦先儒之牽合皆難據用但以經文譜之使學者便於觀覽耳﹤子部﹐類書類﹐帝王經世圖譜﹐卷七﹥

周禮保章氏掌天星以志星辰日月之變動以觀天下之遷辧其吉凶以星土辧九州之地所封封域皆有分星以觀妖祥

左傳襄公九年士弱曰陶唐氏之火正閼伯居商主大火二十八年梓愼曰龍宋鄭之星禆竈曰嵗棄其次而旅於明年之次以害鳥帑周楚惡之【時嵗在星紀滛於元枵禍衝在南南爲朱鳥鶉火鶉尾周楚之分】昭公元年子產曰辰爲商星參爲晉星十七年梓愼曰宋大辰之虛也陳大昊之虛也鄭祝融之虛也皆火房也衛顓頊之虛也其星爲大水

國語周語伶州鳩曰嵗在鶉火則我有周之分野也姬氏出自天黿及析木有建星牽牛焉則我皇妣大姜之侄伯陵之後逢公之所馮神也

古星經至漢防亡堪輿之書非古保章氏分星不可復考見鄭氏所引本漢地理誌其大略見於左氏國語則宋房心晉觜參陳鄭角亢衛室壁周栁星張楚

翼軫齊虛危皆可考見其爲古分星可信漢費直蔡邕魏陳卓唐一行諸家之說大同小異正義謂分星皆以封國之初嵗星所在之處次此說難用子產言封實沈於大夏主參封閼伯於商邱主辰則辰爲商邱分參爲大夏分其來已久非因封國始有分野若以封國嵗星所在卽爲分星則每封國自有分星不應相土因閼伯晉人因實沈矣又漢魏諸儒辰次度各用當時歷數與嵗差遷徒亦非天象度數之正惟唐一行下觀山河兩戒上考云漢之終始斗杓之內外以定分星之次更以七宿之中分四象中位自上元之首以度數紀之而著其分野最得天象之正又諸儒言星土者或以州或以郡國自虞夏以來國邑郡縣廢置不同度數因以舛駁惟一行據山河分晝參以漢郡古國最爲詳盡正義引春秋緯北斗分星之說後人參差不齊亦當以一行爲正今故詳考諸書異同悉爲圖譜而詳著一行之圖備見度數以備保章之缺

﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥

一行曰近代諸儒言星土者或以州或以國虞夏秦漢郡國廢置不同周之興也王畿千里及其衰也僅得河南七縣今又天下一統而直以鶉火爲周分則疆域舛矣七國之初天下地形雌韓而雄魏魏地西距髙陵盡河東河內北固漳鄴東分梁宋至於汝南韓據全鄭之地南盡頴川南陽西達虢略距函谷固宜陽北連上地皆綿亙數州相錯如繡考云漢山河之象多者或至十餘宿其後魏徙大梁則西河合於東井秦防宜陽而上黨入於輿鬼方戰國未滅時星家之言屢有明效今則同在畿甸之中矣而或者猶據漢書地理誌推之是守甘石遺術而不知變通之數也又古之辰次與節气相系各據當時歷數與嵗差遷徙不同今更以七宿之中分四象中位自上元之首以度數紀之而著其分野其州縣𨿽攺不同但據山河以分爾初貞觀中李淳風撰法象志因漢書十二次度數始以唐之州縣配焉而一行以爲天下山河之象存乎兩戒北戒自三危積石負終南地絡之陰東及太華逾河並雷首厎柱王屋太行北抵常山之右乃東循塞垣至濊貃朝鮮是謂北紀所以限戎狄也南戒自岷山嶓冡負地絡之陽東及太華連商山熊耳外方桐柏自上洛南逾江漢攜武當荊山至於衡陽乃東循嶺徼達東甌閩中是謂南紀所以限蠻夷也故星傳謂北戒爲胡門南戒爲越門河源自北紀之首循雍州北徼達華陰而與地絡相會並行而東至太行之曲分而東流與涇渭濟瀆相爲表裏謂之北河江源自南紀之首循梁州南徼達華陽而與地絡相會並行而東及荊山之陽分而東流與漢水淮瀆相爲表裏謂之南河故於天象則宏農分陜爲兩河之會五服諸侯在焉自陜而西爲秦涼北紀山河之曲爲晉代南紀山河之曲爲巴蜀皆負險用武之國也自陜而東三川中嶽爲成周西距外方大伾北至於濟南至淮東達鉅野爲宋鄭陳蔡河內及濟水之陽爲鄁衛漢東濱淮水之陰爲申隨皆四戰用文之國也北紀之東至北河之北爲邢趙南紀之東至南河之南爲荊楚自一河下流南距岱山爲三齊夾右碣石爲北燕自南河下流北距岱山爲鄒魯南渉江淮爲吳越皆負海之國貨殖之所阜也自河源塞垣北東及海爲戎狄自江源循嶺徼南東及海爲蠻越觀兩河之象與云漢之所終始而分野可知矣於易五月一陰生而云漢潛萌於天稷之下進及井鉞間得坤維之气陰始達於地上而云漢上升始交於列宿七緯之气通矣東井據百川上流故鶉首爲秦蜀墟得兩戒山河之首云漢達坤維右而漸升始居列宿上觜觽參伐皆直天闗表而在河陰故實沈下流得大梁距河稍逺渉陰亦深故其分野自漳濱卻負恆山居北紀眾山之東南外接髦頭地皆河外陰國也十月陰气進逾幹維始上達於天云漢至營室東壁間升气悉究與內規相接故自南正達於西正得云漢升气爲山河上流自北正達於東正得云漢降气爲山河下流娵訾在云漢升降中居水行正位故其分野當中州河濟間且王良閣道由紫垣絕漢抵營室室上帝離宮也內接成周河內皆豕韋分十一月一陽生而云漢漸降退及艮維始下接於地至斗建間復與列舍气通於易天地始交泰象也逾析木津陰气益降進及大辰升陽之气究而云漢沈濳於東正之中故易雷出地曰豫龍出泉爲解皆房心象也星紀得云漢下流百川歸焉析木爲云漢末山河極焉故其分野自南河下流窮南紀之曲東南負海爲星紀自北河末派窮北極之曲東北負海爲析木負海者以其云漢之陰也惟娵訾內接紫宮在王畿河濟間降婁元枵與山河首尾相逺鄰顓頊之墟故爲中州負海之國也其地當南河之北北河之南界以岱宗至於東海自鶉首逾河戒東曰鶉火得重離正位軒轅之祗在焉其分野自河華之交東接祝融之墟北負河南及漢蓋寒燠之所均也自析木紀天漢而南曰大火得明堂升气天市之都在焉其分野自鉅野岱宗西至陳畱北負河濟南及淮皆和气之所布也陽气自眀堂漸升達於龍角曰壽星龍角謂之天關於易气以陽決陰夬象也升陽進逾天闗得純乾之位故鶉尾直建巳之月內列太微爲天庭其分野自南河以負海亦純陽地也壽星在天闗內故其分野在商亳西南淮水之陰北連太室之東自陽城際之亦巽維地也夫云漢自坤抵艮爲地紀北斗自乾攜巽爲天綱其分野與帝居相直皆五帝墟也究咸池之政而在幹維內者降婁也故爲少昊之墟葉北宮之政而在幹維外者娵訾也故爲顓頊之墟成攝提之政而在巽維內者壽星也故爲太昊之墟布太微之政而在巽維外者鶉尾也故爲列山之墟得四海中承大階之政者軒轅也故爲有熊氏之墟木金得天地之微气其神治於季月水火得天地之章气其神治於孟月故章道存乎至微道存乎終皆陰陽變化之際也若微者沈濳而不及章者髙眀而過亢皆非上帝之居也斗杓謂之外庭陽精之所布也斗魁謂之會府陽精之所復也杓以治外故鶉尾爲南方負海之國魁以治內故娵訾爲中州四戰之國其餘列捨在云漢之陰者入爲負海之國在云漢之陽者四爲四戰之國降婁元枵以負東海其神主於岱宗嵗星位焉星紀鶉尾以負南海其神主於衡山熒惑位焉鶉首實沈以負西海其神主於華山太白位焉大梁析木以負北海其神主於恆山辰星位焉鶉火大火壽星豕韋爲中州其神主於嵩邱鎭星位焉

﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥﹤子部﹐類書類﹐帝王經世圖譜﹐卷七﹥

周禮職方氏掌天下之圖以掌天下之地辧其邦國都鄙四夷八蠻七閩九貉五戎六狄之人民與其財用九谷六畜之數要周知其利害乃辧九州之國使同貫利東南曰州其山鎭曰防稽其澤藪曰具區其川三江其浸五湖其利金竹箭其民二男五女其畜宜鳥獸其糓宜稲正南曰荊州其山鎭曰衡山其澤藪曰云瞢其川江漢其浸潁湛其利丹銀齒革其民一男二女其畜宜鳥獸其糓宜稲河南曰豫州其山鎭曰華山其澤藪曰圃田其川滎洛其浸波溠其利林漆絲枲其民二男三女其畜宜六擾其糓宜五種正東曰靑州其山鎭曰沂山其澤藪曰朢諸其川淮泗其浸沂沭其利蒲魚其民二男二女其畜宜雞狗其糓宜稲麥河東曰兗州其山鎭曰岱山其澤藪曰大野其川河泲其浸盧維其利蒲魚其民二男三女其畜宜六擾其谷宜四種正西曰雍州其山鎭曰嶽山其澤藪曰蒲其川涇汭其浸渭洛其利玉石其民三男二女其畜宜牛馬其糓宜黍稷東北曰幽州其山鎭曰醫無閭其澤藪曰貕養其川河泲其浸菑時其利魚鹽其民一男三女其畜宜四擾其糓宜三種河內曰冀州其山鎭曰霍山其澤藪曰楊紆其川漳其浸汾潞其利松柏其民五男三女其畜宜牛羊其糓宜黍稷正北曰並州其山鎭曰恆山其澤藪曰昭余祁其川虖池嘔夷其浸淶易其利布帛其民二男三女其畜宜五擾其糓宜五種

尙書舜典肇十有二州封十有二山濬川禹貢禹別九州隨山濬川任土作貢禹貢禹敷土隨山刋木奠髙山大川冀州旣載壺口治梁及岐旣修太原至於嶽陽覃懷底績至於衡漳厥土惟白壤厥賦惟上上錯厥田惟中中恆衛旣從大陸旣作島夷皮服夾右碣石入於河濟河惟兗州九河旣道雷夏旣澤灉沮防同桑土旣蠶是降邱宅土厥土黒墳厥艸惟繇厥木惟條厥田惟中下厥賦貞作十有三載乃同厥貢漆絲厥篚織文浮於濟漯達於河海岱惟靑州嵎夷旣略濰淄其道厥土白墳海濵廣斥厥田惟上下厥賦中上厥貢鹽絺海物惟錯岱畎絲枲鈆松怪石萊夷作牧厥篚檿絲浮於汶達於濟海岱及淮惟徐州淮沂其又蒙羽其藝大野旣豬東原厎平厥土赤埴墳艸木漸包厥田惟上中厥賦中中厥貢惟土五色羽畎夏翟嶧陽孤桐泗濵浮磬淮夷蠙珠曁魚厥篚纎縞浮於淮泗達於河淮海惟州彭蠡旣瀦陽鳥攸居三江旣入震澤厎定篠簜旣敷厥艸惟夭厥木惟喬厥土惟塗泥厥田惟下下厥賦下上上錯厥貢惟金三品瑤琨篠簜齒革羽毛惟木島夷卉服厥篚織貝厥包橘柚錫貢沿於江海達於淮泗荊及衡陽惟荊州江漢朝宗於海九江孔殷沱濳旣道云土夢作又厥土惟塗泥厥田惟下中厥賦上下厥貢羽毛齒革惟金三品杶榦栝柏礪砥砮丹惟箘簵楛三邦厎貢厥名包匭菁茅厥篚纁璣組九江納錫大龜浮於江沱濳漢逾於洛至於南河荊河惟豫州伊洛瀍澗旣入於河滎波旣瀦導菏澤被孟豬厥土惟壤下土墳壚厥田惟中上厥賦錯上中厥貢漆枲絺紵厥篚纎纊錫貢磬錯浮於洛達於河華陽黒水惟梁州岷嶓旣藝沱濳旣道蔡蒙旅平和夷厎績厥土靑黎厥田惟下上厥賦下中三錯厥貢璆鐡銀鏤砮磬熊羆狐貍織皮西傾因桓是來浮於濳逾於沔入於渭亂於河黒水西河惟雍州弱水旣西涇屬渭汭漆沮旣從灃水攸同荊岐旣旅終南惇物至於鳥鼠原隰厎績至於豬野三危旣宅三苖丕敍厥土惟黃壤厥田惟上上厥賦中下厥貢惟球琳瑯玕浮於積石至於龍門西河防於渭汭織皮昆崘析支渠捜西戎卽敍導汧及岐至於荊山逾於河壺口雷首至於太嶽厎柱析城至於王屋太行恆山至於碣石入於海西傾朱圍鳥鼠至於太華熊耳外方桐柏至於陪尾導嶓冡至於荊山內方至於大別岷山之陽至於衡山過九江至於敷淺原導弱水至於合黎餘波入於流沙導黒水至於三危入於南海導河積石至於龍門南至於華陰東至於厎柱又東至於孟津東過洛汭至於大伾北過洚水至於大陸又北播爲九河同爲逆河入於海嶓冢導漾東流爲漢又東爲滄浪之水過三澨至於大別南入於江東滙澤爲彭蠡東爲北江入於海岷山導江東別爲沱又東至於澧過九江至於東陵東迆北防於滙東爲中江入於海導沇水東流爲濟入於河溢爲滎東出於陶邱北又東至於菏又東北防於汶又北東入於海導淮自桐柏東防於泗沂東入於海導渭自鳥鼠同穴東會於灃又東會於涇又東過漆沮入於河導洛自熊耳東北會於防瀍又東會於伊又東北入於河

爾雅兩河間曰冀州河南曰豫州河西曰雍州漢南曰荊州江南曰州濟河間曰兗州濟東曰徐州燕曰幽州齊曰營州

昔在黃帝作舟車以濟不通旁行天下方制萬里【此計山川曲折】畫埜分州【舊圖云帝嚳創制九州經旣無文名號疆境難以考據】堯遭洪水懷山襄陵天下分絕爲十二州使禹治之水土旣平更制九州列五服任土作貢禹貢之書是也啇因於夏無所變攺【書云纘禹舊服詩云宅殷土芒芒禹敷下土方皆因夏也】周旣克殷監於二代而損益之攺禹徐梁二州合之於雍靑分冀州之地以爲幽並【按山川幽得靑地靑得豫地兗得徐地今之疆界存其大略耳】禹之五服周自鎭服而內方五千里此三代九州疆界道裏之大略也舜典注謂治水之後分爲十二州舊圖謂舜以冀州闊大爲分十二州皆恐不然蓋舜攝位之初乃歷試之三年禹方治水之初耳以是知漢志之說可用至禹治水功成禹貢之書止於九州不應以十二州分疆而以九州作貢先儒所疑不過舜格文祖後咨十二牧猶以爲十二州耳曽不知初以土壤斷絕分十二州因置十有二牧後𨿽別九州而以十二牧總諸侯理無相悖蓋以巳命爲牧者無可廢之理至禹貢金九牧則復九州之故矣況舜都與堯同在冀州無以其闊大分州之理周之並梁於雍則以廣王畿而析冀爲幽並則以都在雍豫舊圖說乃後儒以周制度舜非事實當從班固漢志爲是爾雅九州與禹貢職方不合說者以爲殷制然終無考亦難據用姑存之以傳疑凡禹貢十二州職方疆境與其山川之屬悉具圖譜

帝王經世圖譜卷七

欽定四庫全書

帝王經世圖譜卷八

宋唐仲友撰

司馬九畿之圖

司徒建王國之圖

王畿提封之圖

武成分土之圖

司徒建邦國之圖

職方封國設法之圖

成王廣魯之圖

今定分土惟三之圖

五溝五塗異同之譜

九夫爲井之圖

四丘爲甸之圖

四縣爲都之圖

﹤子部﹐類書類﹐帝王經世圖譜﹐卷八﹥

周禮大司馬乃以九畿之籍施邦國之政職方千里曰國畿其外方五百里曰侯畿又其外方五百里曰甸畿又其外方五百里曰男畿又其外方五百里曰采畿又其外方五百里曰衛畿又其外方五百里曰蠻畿又其外方五百里曰夷畿又其外方五百里曰鎭畿又其外方五百里曰蕃畿職方氏乃辧九服之邦國方千里曰王畿其外方五百里曰侯服又其外方五百里曰甸服又其外方五百里曰男服又其外方五百里曰采服又其外方五百里曰衛服又其外方五百里曰蠻服又其外方五百里曰夷服又其外方五百里曰鎭服又其外方五百里曰藩服大行人邦畿方千里其外方五百里謂之侯服嵗壹見其貢祀物又其外方五百里謂之甸服二嵗一見其貢嬪物又其外方五百里謂之男服三嵗壹見其貢器物又其外方五百里謂之采服四嵗壹見其貢服物又其外方五百里謂之衛服五嵗壹見其貢材物又其外方五百里謂之要服六嵗壹見其貢貨物九州之外謂之蕃國世壹見各以其所貴寶爲摯

尙書益稷弼成五服至於五千禹貢五百里甸服百里賦納總二百里納銍三百里納稭服四百里粟五百里米五百里侯服百里采二百里男邦三百里諸侯五百里綏服三百里揆文教二百里奮武衛五百里要服三百里夷二百里蔡五百里荒服三百里蠻二百里流東漸於海西被於流沙朔南曁聲教訖於四海康誥曰侯甸男邦采衛周官曰六服羣辟罔不承徳又曰六年五服一朝

國語周語祭公謀父誎穆王曰先王之制邦內甸服邦外侯服侯衛賓服蠻夷要服戎翟荒服甸服者祭侯服者祀賓服者享要服者貢荒服者王日祭月祀時享嵗貢終王

堯命禹治水弼成五服自王畿而至荒服面各二千五百里九州之境方五千里爲方千里者二十五九州之外東漸西被朔南曁聲教者不在五服之內則與九州之法實同無毫釐差矣學者惑於五百里之說謂周公斥大封域九州之界方七千里非也又謂夷鎭皆在九州之外亦非也或謂周之境廣於禹貢五百里𨿽稍異於鄭氏亦知盡知禹貢也若如二說則不惟不與禹貢合周官旣言六服又言五服祭公謀父周人也不言五服何哉蓋九服五服一也自禹貢一面言之率五百里限周禮以二面言之率以二百五十里爲限則自鎭畿而內二畿而當一服與弼成五服至於五千無纎毫抵牾者周公祭公之說亦不待釋而明矣惟蕃畿在九州之外卽所謂東漸西被朔南曁聲教者也周官以二百五十里率之亦非地域止於此也夷鎭尙在九州之內以其荒服使之終王各摯所寶同於蕃國行人之言與周官六服合矣不謂夷鎭卽在九州之外也然則商制如何曰詩頌曰邦畿千里惟民所止肇域彼四海自邦畿至西海知其與禹貢周禮同制也又曰自彼氐羗莫敢不來享莫敢不來王中舉來享外舉來王知其與祭公之言合也況作康誥之初周禮未制已言侯甸男邦采衛則周因商禮其可知矣然則王制言四海之內九州州方千里四海之內斷長補短方三千里說者謂商之制有諸乎曰王制漢文帝博士所作自春秋而降四夷交侵中國之境土褊矣王制采六經而作欲行諸當時此乃據所見境土言之豈商制哉方五千里爲方千里者二十五由堯迄周無異制也況禹貢五服自侯服而外已有百里二百里三百里之別與周九畿何異哉今具圖以見禹貢周禮祭公所言皆同制並畿內郊甸稍縣都納總銍稭粟米之制具著焉

﹤子部﹐類書類﹐帝王經世圖譜﹐卷八﹥

周禮大司徒建王國制其畿方千里而封樹之【方千里則面五百里】凡造都鄙制其地域而封溝之以其室數制之【都鄙王子弟公卿大夫之采地】載師掌任土之法以防裏任國中之地以圃任園地以宅田士田賈田任近郊之地以官田牛田賞田牧田任逺郊之地以公邑之田任甸地以家邑之田任稍地以小都之田任縣地以大都之田任畺地太宰以九賦斂財賄一曰邦中之賦二曰四郊之賦

三曰邦甸之賦四曰家削之賦五曰邦縣之賦六曰邦都之賦鄕士掌國中遂士掌四郊縣士掌野方士掌都家

王畿方千裏面五百里王城之內謂之國中廛裏任焉六鄕之民所居也其賦曰邦中之賦五十里爲近郊鄕田之外場圃宅田士田賈田任焉百里爲逺郊鄕田之外官田牛田賞田牧田任焉其賦曰四郊之賦其獄則鄕士治之二百里爲甸六遂在焉余爲公邑其賦曰邦甸之賦遂獄在四郊遂士治之鄕遂皆出軍乘馬之法始於公邑以甸法在焉故曰邦甸公邑之獄縣士治之三百里爲稍家邑任焉夫夫與王子弟之尢疎者所食采地也其賦曰家稍之賦稍削皆小之稱言采地之小者也四百里爲縣小都任焉卿與王子弟之疎者所食采地也其賦曰邦縣之賦五百里爲畺大都任焉公與王子弟之親者所食采地也其賦曰邦都之賦都家之獄方士治之三等采地之餘皆爲公邑孟子言天子三公受地視侯卿受地視伯大夫受地視子男此家削小都大都之等也受地不得視司徒邦國之封疆視其百里七十里五十里之田而已都鄙制以室數而出賦以邱乘則采地之大者其民不過六萬夫其兵不過百乘較之外諸侯其勢相什自稍至都近者愈小逺者愈大防微杜漸之意深矣禹貢百里納總二百里納銍三百里納稭服四百里粟五百里米率以百里爲差此王畿出賦輕重之法也郊有逺近以別任地之徵都有小大以明采地之等曰四郊以見四面相似曰家削以別公邑小都曰縣合縣而成都大都曰畺在國之境也自公邑至於大都通謂之都鄙兼君子野人所居而言之也

﹤子部﹐類書類﹐帝王經世圖譜﹐卷八﹥

周禮大司徒建王國制其畿方千里而封樹之小司徒防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役以比追胥以令賦貢乃均土地以稽其人民而周知其數上地家七人可任也者家三人中地家六人可任也者二家五人下地家五人可任也者家二人凡起徒役毋過家一人乃經土地而井牧其田野九夫爲井四井爲邑四邑爲丘四丘爲甸大司馬凡令賦以地與民制之【法與小司徒同】

班固漢志載司馬法曰地方一里爲井井十爲通通十爲成成方十里成十爲終終十爲同同方百里同十爲封封十爲畿畿方千里

四井爲邑四邑爲丘丘十六井也有戎馬一匹牛三頭四丘爲甸甸六十四井也有戎馬四匹兵車一乘牛十二頭甲士三人卒七十二人干戈備具

漢志乃通率千里之法爾若以周禮考之則王畿提封百同內爲鄕遂地占四同鄕田在四同之地餘地爲圃宅田士田賈田官田牛田賞田牧田六遂但占甸地二同計其出軍已爲兵車千五百乘餘九十四同通用丘甸之法出賦九千四百乘合鄕遂之軍過萬乘之數幾千乘故知司馬法乃通率之數耳司徒防卒伍率家一人經土地四丘一乘內外之法備矣

﹤子部﹐類書類﹐帝王經世圖譜﹐卷八﹥﹤子部﹐類書類﹐帝王經世圖譜﹐卷八﹥﹤子部﹐類書類﹐帝王經世圖譜﹐卷八﹥﹤子部﹐類書類﹐帝王經世圖譜﹐卷八﹥

周禮大司徒凡建邦國以土圭土其地而制其域諸公之地封疆方五百里其食者半諸侯之地封疆方四百里其食者參之一諸伯之地封疆方三百里其食者參之一諸子之地封疆方二百里其食者四之一諸男之地封疆方百里其食者四之一職方氏凡邦國千里封公以方五百里則四公方四百里則六侯方三百里則十一伯方二百里則二十五子方百里則百男以周知天下

尙書武成列爵惟五分土惟三

孟子萬章北宮錡問周室班爵祿孟子曰公侯皆方百里伯七十里子男五十里不能五十里者不達於天子附於諸侯曰附庸

左傳子產曰天子之地一圻列國一同

學者見司徒建邦國封疆與武成分土之等孟子班祿之制不合因謂周禮非周公之制爲周禮者又彊爲之說曰周九州之界方七千里周公變商湯之制𨿽小國地皆方百里是皆未深考之耳費誓曰魯人三郊三遂左氏曰成國不過半天子之軍諸侯之大者三軍可也然則大國三軍出於三郊三遂副之周制然矣牧誓曰武王戎車三百輛虎賁三千人禦事司馬司徒司空然則大國三軍三卿爲之帥一軍之戎車百二十五乘商制然矣商周諸侯之軍制旣同分土之制安得而異周之九服卽禹之九服烏覩所謂七千里者周公相武王滅國者五十而所立七十一國分土之制遽過於商大者二十四倍小者猶三倍何所容之後儒不能通則曰是兼附庸誠是也抑不思百里之地提封萬井三分去一爲六萬夫之地悉以家一人率之爲兵六萬尙不足三郊三遂七萬五千人之數爲車六百乘亦不足千乘之數所謂園廛宅田士田賈田官田賞田牛田牧田與卿大夫公子弟之采邑於何容之家旣役其一人百畞又徵其什一它無餘地車輦馬牛干戈之屬於何出之百畞之分以中農計之足食七人什取其一則十夫而食七人古庶人在官次等之祿也六萬夫之稅足當中農夫六千人而已三鄕之吏九千四百六十八人於何給之尙未言三遂之吏與其百官之眾府史胥徒之祿宗廟朝廷之禮王朝之朝貢四鄰之邦交於何取用也百里之地不足爲公侯之國明甚況七十里止二萬九千四百夫之地五十里止一萬五千夫之地其不能爲諸侯之國抑又明矣然則子產孟子之言非歟曰二子何可非也抑古人之爲言省文而互見詳而考之未有不合者古之爲國有軍有賦王六軍大國三軍次國二軍小國一軍此軍也出於國之郊者也天子萬乘諸侯千乘此賦也出於成國者也自軍言之則方百里而具三軍方七十里而具二軍方五十里而具一軍推而上之方二百里而具六軍自賦言之則方千里而具萬乘二百一十里而具千乘通軍與賦而言之則方千里者爲兵車萬九百乘推而下之方百里者爲方五十里者四五十里具一軍又五十里者爲一遂合爲兵軍二百五十乘余方五十里者二定出賦五十乘軍賦合三乘乘男之國也由是推而上之七十里而具二軍又七十里而具二遂略當一同合爲兵車五百乘加一同定出賦百乘軍賦合六百乘伯之國也百里而具三軍又百里而具三遂合爲兵車七百五十乘加二同有半定出賦二百五十乘軍賦合千乘公之國也伯二同則方百四十一里公四同有半功方二百一十一里子下同於男侯上同於公是謂分土惟三自是而外則附庸也山川也土田也𨿽未必皆其所有皆在封疆之內矣今夫顓臾昔者先王以爲東蒙主且在邦域之中矣此附庸在封疆之證也居常與許復周公之宇此土田在封疆之證也奄有遂荒大東奄有鳬繹遂荒徐宅此山川在封疆之證也封疆之內附庸山川土田皆在焉然皆非出軍制賦之壤故地方七百里而止於革車千乘則舉封疆而言𨿽七百里猶可而況五百里四百里三百里二百里百里乎故於天子言千里者兼軍賦而言也於諸侯言百里七十里五十里者獨舉軍制而言也於天子言萬乘者以賦法通率也於諸侯言千乘者兼軍賦而言也於諸公言五百里諸侯言四百里伯言三百里子言二百里者包山川土田附庸於封疆也於諸男言百里者獨舉其出軍賦之封疆也凡此者皆省文而互見若異而實相通何嘗纎毫抵牾哉且先王之於諸侯豈其封疆一定而遂無所勸懲哉公之地錫之山川土田附庸合五百里而止侯伯子亦然男之百里所自有有慶而益以地則豈以百里爲拘哉存男之百里以見自有之封疆耳公侯伯子慶而益責而削皆在封疆之中矣此周公之定制而成王廣魯以七百里則廣周公云爾非周公之制所得而拘也於齊有賜履焉於衛有封畛土略焉於韓侯有奄受北國焉山川土田附庸或得其全或得其偏皆封疆之數也與武成孟子之言蓋相表裏矣然則其食者半三之一四之一諸儒之說孰是乎曰皆非也鄭司農謂所食租稅之數男適五十里是大國貢輕而小國貢重也鄭康成謂公以一易侯伯以再易子男以三易是大國土沃而小國土瘠也九等自不易至再易而止未有三易者豈諸侯之地皆無不易者哉康成之說旣不通司農之說又倒置輕大而重小是侮弱而畏彊也豈所謂裒多益寡稱物平施周道如砥其直如矢者哉子產曰先王班貢輕重以列列尊貢重周制也卑而貢重甸服也甸非侯甸之甸乃祭公所謂邦內甸服也畿外諸侯則列尊貢重矣公半侯伯三之一子男四之一不亦尊重而卑輕乎康成曰大國貢重正之也小國貢輕字之也其意是矣柰何以一易再易三易爲說也授之沃壤而貢重予之瘠土而貢輕是乃適當然烏在其爲正之字之哉當以王食其半三之一四之一爲正然王之食豈盡取其所稅哉諸侯以什一取民王又以什一取諸侯則四之一者是乃四十之一耳甸稍縣都皆無過十二於其什一之中槪取其二焉此甸服之所以爲列卑貢重歟職方氏七伯當爲十一伯注說爲是

﹤子部﹐類書類﹐帝王經世圖譜﹐卷八﹥

周禮大司徒凡造都鄙制其地域而封溝之以其室數制之不易之地家百畮一易之地家二百畮再易之地家三百畮乃分地職奠地守制地貢而頒職事焉以爲地灋而待政令令五家爲比使之相保五比爲閭使之相受四閭爲族使之相葬五族爲黨使之相救五黨爲州使之相賙五州爲鄕使之相賓小司徒乃防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役以比追胥以令貢賦乃均土地以稽其人民而周知其數上地家七人可任也者家三人中地家六人可任也者二家五人下地家五人可任也者家二人凡起徒役毋過家一人以其餘爲羨惟田與追胥竭作凡用眾庶則掌其政教與其戒禁聽其辭訟施其賞罰誅其犯命者凡國之大事致民大故致餘子乃經土地而井牧其田野九夫爲井四井爲邑四邑爲邱四邱爲甸四甸爲縣四縣爲都以任地事而令貢賦凡稅斂之事乃分地域而辧其守施其職而平其故族師五家爲比十家爲聮五人爲伍十人爲聮四閭爲族八閭爲聮使之相保相受刑罰慶賞相及相共以受邦職以役國事以相葬埋載師掌任土之灋以物地事授地職而待其政令以塵裏任國中之地以場圃任園地以宅田土田賈田任近郊之地以官田牛田賞田牧田任逺郊之地以公邑之田任甸地以家邑之田任稍地以小都之田任縣地以大都之田任畺地凡任地國宅無徵園廛二十而一近郊十一逺郊二十而三甸稍縣都皆無過十二惟其漆林之徵二十而五凡宅不毛者有裏布凡田不耕者出屋粟凡民無職事者出夫家之徵遂人掌邦之野以土地之圖經田野造縣鄙形體之灋五家爲鄰五鄰爲裏四里爲鄼五鄼爲鄙爲縣五縣爲遂爲遂皆有地域溝樹之使各掌其政令刑禁以嵗時稽其人民而授之田野簡其兵器教之稼穡凡治野以下劑致甿以田裏安甿以樂昏擾甿以土宜教甿稼穡以興耡利甿以時器勸甿以疆予任甿以土均平政辧其野之土上地中地下地以頒田裏上地夫一廛田百畮萊五十畮余夫亦如之中地夫一廛田百畮萊百畮余夫亦如之下地夫一廛田百畮萊二百畮余夫亦如之凡治野夫間有遂遂上有徑十夫有溝溝上有沴百夫有洫洫上有塗千夫有澮澮上有道萬夫有川川上有路以達於畿以嵗時登其夫家之眾寡及其六畜車輦辧其老幼廢疾與其施捨者以頒職作事以令貢職以令師田以起政役稻人掌稼下地大司馬凡令賦以地與民制之上地食者參之二其民可用者家三人中地食者半其民可用者二家五人下地食者參之一其民可用者家二人匠人爲溝洫耜廣五寸二耜爲耦一耦之伐廣尺深尺謂之田首倍之廣二尺深二尺謂之遂九夫爲井井間廣四尺深四尺謂之溝方十里爲成成間廣八尺深八尺謂之洫方百里爲同同間廣二尋深二仞謂之澮専達於川各載其名凡天下之地勢兩山之間必有川焉大川之上必有塗焉凡溝必因水埶防必因地勢善溝者水潄之善防者水淫之凡爲防廣與崇方其閷參分去一大防外閷凡溝防必一日先深之以爲式裏爲式然後可以傳眾力

尙書甘誓乃召六卿

毛詩采芑其車三千公劉其軍三單信南山維禹甸之中田有廬甫田倬彼甫田嵗取十千大田雨我公田遂及我私文王有聲築城伊淢崧髙徹申伯土田徹申伯土疆韓奕維禹甸之實畝實借噫嘻駿發爾私終三十里亦服爾耕十千維耦載芟侯彊侯以

春秋成公元年三月作邱甲襄公十一年正月作三軍五年正月捨中軍哀公十二年春用田賦宣公十五年初稅畝左傳襄公二十五年楚蒍掩爲司馬子木使庀賦數甲兵甲午蒍掩書土田度山林鳩藪澤辧京陵表淳鹵數疆潦規偃豬町原防牧隰臯井衍沃量入修賦賦車籍馬賦車兵徒兵甲楯之數旣成以授子木禮也昭公四年鄭子產作邱賦哀公元年伍員曰少康有田一成有眾一旅

孟子滕丈公上文公使畢戰問井地孟子曰請野九一而助國中什一使自賦卿以下必有圭田圭田五十畆余夫二十五畝死徙無出鄕鄕田同井出入相友守望相助疾病相扶持則百姓親睦方裏而井井九百畝其中爲公田八家皆私百畝同養公田公事畢然後敢治私事所以別野人也此其大略也告子下白圭曰吾欲二十而取一何如孟子曰子之道貉道也夫貉五穀不生惟黍生之無城郭宮室宗廟祭祀之禮無諸侯幣帛饔飱無百官有司故二十取一而足也

西漢刑法志殷周以兵定天下矣天下旣定戢蔵干戈教以文徳而猶立司馬之官設六軍之眾因井田而制軍賦地方一里爲井井十爲通通十爲成成方十里成十爲終終十爲同同方百里同十爲封封十爲畿畿方千里有稅有賦稅以足食賦以足兵故四井爲邑四邑爲邱邱十六井也有戎馬一匹牛三頭四邱爲甸甸六十四井也有戎馬四匹兵車一乘牛十二頭甲士三人卒七十二人干戈備具是謂乘馬之法一同百里提封萬井除山川沈斥城池邑居園囿術路三千六百井定出賦六千四百井戎馬四百匹兵車百乘此卿大夫采地之大者也是謂百乘之家一封三百一十六里提封十萬井定出賦六萬四千井戎馬四千匹兵車千乘此諸侯之大者也是謂千乘之國天子畿方千里提封百萬井定出賦六十四萬井戎馬四萬匹兵車萬乘故稱萬乘之主戎馬車徒干戈素具春振旅以搜夏抜捨以苖秋治兵以狝冬大閱以狩皆於農隙以講事焉五國爲屬屬有長十國爲連連有帥三十國爲卒卒有正二百一十國爲州州有牧連帥比年簡軍卒正三年簡徒羣牧五載大簡車徒此先王爲國立武足兵之大略也周禮小司徒鄭司農注司馬法曰六尺爲步步百爲畝畝百爲夫夫二爲屋屋三爲井井十爲通通爲匹馬三十家士一人徒二人通十爲成成百井三百家革車一乘士十人徒二十人十成爲終終千井三十家革車十乘士百人徒二百人十終爲同同方百里萬井三萬家革車百乘士千人徒二千人

井田之制周禮略存其大經鄕遂都鄙爲法殊途諸侯之大小不同而內外輕重詳略之法與王畿相似漢儒不加剖析周公之制遂以不彰今別而言之井田之綱舉矣王畿方千裏面各五百里百里爲郊二百里爲甸三百里爲稍四百里爲縣五百里爲都六鄕地居四同在郊六遂如鄕在甸郊之餘地以爲圃宅田賈田士田官田牛田賞田牧田甸之餘地以爲公邑稍縣都以爲采地鄕遂王所自治公邑之外是爲都鄙先王制法重內輕外歸之大同不憚小異大司徒令五家爲比五比爲閭四閭爲族五族爲黨五黨爲州五州爲鄕小司徒防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍上地家七人可任也者家三人中地家六人可任也者二家五人下地家五人可任也者家二人凡起徒役無過家一人然則鄕之授地均以百畞其出兵均以一人其無公田不用邱乘取兵之法明矣司稼巡野觀稼以年之上下出斂法是六鄕之田用夏貢法孟子所謂什一使自賦也遂人治野五家爲鄰五鄰爲裏四里爲鄼五鄼爲鄙五鄙爲縣五縣爲遂居民出賦大槪同於六鄕所小異者授地有田萊之而任民均於下劑則家二人而已六鄕地狹人眾故因其地而等其人六遂地廣人稀故輕其役而均其地使地皆足以養人人皆足以給使則不同之同也鄕遂乘法成於族鄼兵車一乘馬四匹甲士三人卒七十二人革車一乘牛十二頭甲士一人卒二十四人鄕遂各七萬五千人攻守自副爲兵車革車合三千乘故采芑言方師率止其車三千此鄕遂之兵制也大司徒凡造都鄙制其地域而封溝之以其室數制之不易之地家百畮一易之地家二百畮再易之地家三百畮小司徒乃經土地而井牧其田野九夫爲井四井爲邑四邑爲邱四邱爲甸四甸爲縣四縣爲都夫九夫爲井則其中爲公田八家皆私百畞同養公田中田有廬八家各二畞半餘八十畝八家共治之則私田百而公田十孟子所謂九一而助其實皆什一也四邱爲甸六十四井而乘馬之法具卽司馬法所謂甸有戎馬四匹兵車一乘牛十二頭甲士三人卒七十二人干戈備具者也一甸之賦百人攻守車各一乘司馬法不備言者欲明兵車之制故止以牛見守車也司馬法又言通十爲成成百井三百家革車一乘士十人徒二十人若與邱乘踳駮者也兼溝洫屋兼三夫車兼守車而以士十人互見攻車也一甸所出卒長禦右兩司馬與守車之伍長合十人則有攻車可知攻守之車皆用革鞔而攻車建五兵故於邱甸言兵車於成言革車也古人簡質互相發明類如此設或甸無革車不應言牛成無兵車則士十人將安用哉大司徒造都鄙不易一易再易之地略與遂人上地中地下地相仿而都鄙無一廛者廛在田中則有室而已不易百畞而上地萊五十畝若不同者周之制地徵其實九等而互以三等見之家百畞者田上上萊五十畝者田上下二百畝者田下下自百畝至三百畝每二十五畞爲差九等通率相補皆再易之地也都鄙授田與六遂同出兵不當六遂五之一先王彊榦弱枝深意在此鄕遂出兵𨿽五倍邱乘而牛人掌共兵車之牛校人軍事物馬而頒之馬質戎馬有物賈受於有司者書焉車僕凡師充革車司戈盾授兵從司馬之法而頒之司常大閱贊司馬頒旗物則知鄕遂之馬牛車甲兵器旗物皆頒於公非若邱乘之具於民此先王之所以至公至均也故夏曰貢商曰助周曰徹者通貢助之法而用之夏啟戰甘之野乃召六卿則卿治鄕足軍自禹法如此非周公剏意鄕遂用貢具六軍都鄙用助通王畿出賦萬乘周禮井田之大經不其昭乎費誓曰魯人三郊三遂所謂成國半天子之軍而宣公稅畝成公作邱甲則魯郊遂之外用助與商同邱乘與周同孟子告滕文公請野九一國中什一亦欲復周之徹耳言井田者通乎鄕遂都鄙貢助軍賦之異制則舉而措之天下無難矣

﹤子部﹐類書類﹐帝王經世圖譜﹐卷八﹥﹤子部﹐類書類﹐帝王經世圖譜﹐卷八﹥﹤子部﹐類書類﹐帝王經世圖譜﹐卷八﹥

周禮小司徒之職乃經土地而井牧其田野九夫爲井四井爲邑四邑爲邱四邱爲甸四甸爲縣四縣爲都以任地事而令貢賦凡稅斂之事乃分地域而辧其守施其職而平其政

司馬法見鄭注漢志

先王之制力役內自六鄕外至都鄙其輕重多寡蚤晚皆不同而歸於大均說者惑之而自爲異說苐未深考之云耳鄕大夫言國中鄕也言野遂也因鄕而及遂見鄕輕而遂重也小司徒以上地中地下地任民鄕法也遂人以下劑致甿遂法也合而觀之見鄕重而遂輕也都鄙用井田五百七十六家而出兵百人則較鄕遂五倍其數若重矣然鄕遂賦出於公都鄙賦出於民則實均耳先王之微意彊榦而弱枝重內而輕外鄕欲兵眾而彊遂欲足以爲鄕之副都鄙則助鄕遂而已休遂之羨率減於鄕三之二都鄙之兵不當遂五之一鄕晚役而蚤休遂早役而晚休則鄕兵實彊遂兵弱於鄕矣至於以丰年中年無年爲役之多寡有無以龍見日至爲力役之始終貴賢能服公事老疾之皆捨則無間乎鄕遂都鄙同乎一而已當異而異當同而同終歸於大均此類族辧物所以爲同人裒多益寡所以爲稱物平施容民蓄眾所以爲師也王制不從政之說漢儒約三代之制而參取之又古文殘缺不得其眞故有與周官抵牾者姑存以見異同後儒旬用三日通計十三日之說非事舉其中之意也

帝王經世圖譜卷八﹤子部﹐類書類﹐帝王經世圖譜﹥

欽定四庫全書

帝王經世圖譜卷九

宋唐仲友撰

千里爲畿之圖

王畿任地之圖

九等通率之圖

一廛授地之圖

鄕遂都鄙授地任民出賦之譜

鄕遂都鄙出兵之譜

鄕遂居民設官之譜

保伍居民出軍之譜

井田出車之譜

周知民數之譜

力政異同之譜

九職十二職異同之譜

大宰九賦九職九式九貢斂財制用之譜﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥

周禮大司徒凡造都鄙制其地而封溝之以其室數制之小司徒乃經土地而井牧其田野九夫爲井載師以防裏任國中之地國宅無徵凡宅不毛者有裏布遂人治野以田裏安甿辧其野之土上地中地下地

以頒田裏上地夫一防余夫亦如之中地夫一防余夫亦如之下地夫一防余夫亦如之

毛詩信南山中田有廬七月四之日舉趾入此室處上入執宮功遵彼防行

尙書堯典仲春厥民析仲夏厥民因仲秋厥民夷仲冬厥民隩

孟子五畆之宅樹之以桑

先王居民因天時之宜取人事之便順陰陽以出入故五畆之宅半在邑半在田𨿽鄕遂井牧之不同而此制則一但古文質略互見扵鄕言國宅無徵以見田廬扵遂言頒田裏夫一防以見與鄕同制扵造都鄙言室數以見邑居有以知其無異制也農事方作而陽气未盛故厥民析陽气已盛而農事急故厥民因農事猶急而陰未盛故厥民夷農事畢而陰气盛故厥民隩天無失時人無廢事野無惰民民無災疾財成輔相之宜未有先於此者也

﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥

周禮大司徒之職令五家爲比使之相保五比爲閭使之相受四閭爲族使之相葬五族爲黨使之相救五黨爲州使之相賙五州爲鄕使之相賓小司徒之職防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役以比追胥以令貢賦乃經土地而井牧其田野九夫爲井四井爲邑四邑爲邱四邱爲甸四甸爲縣四縣爲都鄕師之職正歲稽其鄕器比共吉防二服閭共祭器族共喪器黨共射器州共賓器鄕共吉防禮樂之器族師五家爲比十家爲聨五人爲伍十人爲聨四閭爲族八閭爲聨使之相保相受刑罰慶賞相及相共以受邦職以役國事以相葬埋比長各掌其比之事五家相受相和親有辠奇衺則相及遂人五家爲鄰五鄰爲裏四里爲鄼五鄼爲鄙五鄙爲縣五縣爲遂鄰長掌相糾相受凡邑中之政相贊士師之職掌鄕合州黨族閭比之聨與其民人之什伍使之相安相受以比追胥之事以施刑罰慶賞

孟子鄕田同井出入相友守望相助疾病相扶持則百姓親睦

尙書大傳洛誥古者處師八家而爲鄰三鄰而爲朋三朋而爲裏五里而爲邑十邑而爲都十都而爲州州十有二師焉家不盈三口者不朋由命士以上不朋古之爲保伍將以安民後之爲保伍將以厲民書曰王唘監厥亂爲民曰無胥戕無胥虐至於敬寡至於屬婦合由以容言上下共由此道以相容也故自五家爲比至於萬二千五百家之鄕使之更相親愛同其憂樂然後軍旅田役貢賦追胥從而出焉其本在大司徒而小司徒其末也後世授田法廢民失其飬凡大司徒所謂相保相受相葬相救相賙相賓者皆無有矣獨軍旅力役貢賦追胥之事與有罪奇衺則相及者獨存耳故民不獨疾視其上而保伍之害更相傾輒爭闘之獄日煩爲上者不自反其法之不善又從而刑之是罔民也其失先王之意逺矣故譜先王之法以見其良法美意

﹤子部﹐類書類﹐帝王經世圖譜﹐卷九﹥﹤子部﹐類書類﹐帝王經世圖譜﹐卷九﹥

周禮小宰以官府之八成經邦治一曰聽政役以比居二曰聽師田以簡稽三曰聽閭裏以版圖大宰以九職任萬民一曰三農生九谷二曰園圃毓艸木三曰虞衡作山澤之材四曰藪牧養蕃鳥獸五曰百工飭化八材六曰商賈阜通貨賄七曰嬪婦化治絲枲八曰臣妾聚斂防材九曰閒民無常職轉移執事以九兩系邦國之民一曰牧以地得民二曰長以貴得民三曰師以賢得民四曰儒以道得民五曰宗以族得民六曰主以利得民七曰吏以治得民八曰友以任得民九曰藪以富得民司書掌邦中之版土地之圖三歲則大計羣吏之治以知田野夫家六畜之數大司徒之職掌建邦之土地之圖與其人民之數以佐王安擾邦國小司徒之職掌建邦之教法以稽國中及四郊都鄙之夫家九比之數以辧其貴賤老防廢疾凡徵役之施捨與其祭祀飲食防紀之禁令乃頒比法於六鄕之大夫使各登其鄕之眾寡六畜車輦辧其物以歲時入其數以施政教行徴令及三年則大比大比則受邦國之比要乃防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役以比追胥以令貢賦乃均土地以稽其人民而周知其數上地家七人可任也者家三人中地家六人可任也者二家五人下地家五人可任也者家二人凡起徒役毋過家一人以其餘爲羨惟田與追胥竭作凡用眾庻則掌其政教與其戒禁聽其辭訟施其賞罰誅其犯命者凡國之大事致民大故致餘子凡民訟以地比正之地訟以圖正之及大比六鄕四郊之吏攷夫屋及其眾寡六畜兵器以待政令鄕師之職各掌其所治鄕之教而聽其治以國比之灋以時稽其夫家眾寡辧其老防貴賤廢疾馬牛之物辧其可任者與其施捨者鄕大夫之職以歳時登其夫家之眾寡辧其可任者國中自七尺以及六十野自六尺以及六十有五皆徵之其捨者國中貴者賢者能者服公事者老者疾者皆捨以嵗時入其書州長三年大比則大攷州裏以贊鄕大夫廢興黨正以嵗時涖校比及大比亦如之族師以邦比之灋帥四閭之吏以時屬民而校登其族之夫家眾寡辧其貴賤老防廢疾可任者及其六畜車輦閭胥各掌其閭之徴令以嵗時各數其閭之眾寡辧

其施捨縣師掌邦國都鄙稍甸郊裏之地域而辧其夫家人民田菜之數及其六畜車輦之稽三年大比則以攷羣吏而以詔廢置遂人以嵗時稽其人民而授之田野簡其兵器教之稼穡凡治野以下劑致甿以田裏安甿以樂昏擾甿以土宜教甿稼穡以興鋤利甿以時器勸甿以彊予任甿以土均平政辧其野之土上地中地下地以頒田裏上地夫一防田百畮菜五十畆余夫亦如之中地夫一防田百畮菜百畮余夫亦如之下地夫一防田百畆菜二百畆余夫亦如之凡治野夫間有遂遂上有徑十夫有溝溝上有畛百夫有洫洫上有塗千夫有澮澮上有道萬夫有川川上有路以逹扵畿以歳時登其夫家之眾寡及其六畜車輦辧其老防廢疾與其施捨者以頒職作事以令貢賦以令師田以起政役遂師各掌其遂之政令戒禁以時登其夫家之寡眾六畜車輦辧其施捨與其可任者經牧其田野辧其可食者周知其數而任之以徴財徵作役事則聽其治訟巡其稼穡而移用其民以救其時事遂大夫各掌其遂之政令以歳時稽其夫家之眾寡六畜田野辧其可任者與其可施捨者以教稼穡以稽功事縣正各掌其縣之政令徴比鄙師以時數其眾庻鄼長以時校登其夫家比其眾寡裏宰掌比其邑之眾寡與其六畜兵器廩人掌九谷之數凡萬民之食食者人四鬴上也人三鬴中也人二鬴下也天府掌祖廟之守藏若祭天之司民司祿而獻民數谷數則受而藏之大胥掌學士之版瞽蒙世奠系小史掌邦國之志奠系世辧昭穆大司馬掌建邦國之九法簡稽鄕民以用邦國凡令賦以地與民制之司士掌羣臣之版以治其政令歳登下其損益之數辧其年嵗與其貴賤周知邦國都家縣鄙之數卿大夫士庻子之數職方氏掌天下之圖以掌天下之地辧其邦國都鄙四夷八蠻七閩九貉五戎六狄之人民與其財用九谷六畜之數要知其利害小司冦及大比登民數自生齒以上登於天府內史司防冡宰貳之以制國用孟冬祀司民獻民數於王王邦受之以圖國用而進退之嵗終則令羣士計獄訟登中於天府鄕士掌國中各掌其鄕之民數而糾戒之遂士掌四郊各掌其遂之民數而糾其戒令縣士掌野各掌其縣之民數司民掌登萬民之數自生齒以上皆書於版辧其國中與其都鄙及其郊野異其男女嵗登下其死生及三年大比以萬民之數詔司冦司冦及孟冬祀司民之日獻其數於王王拜受之登於天府內史司防冢宰貳之以贊王治

尙書周官司空掌邦土居四民

禮記王制司空執度度地居民

國語宣王料民於大原仲山甫諫曰民不可料也夫古者不料民而知其多少司民恊孤終司商恊名姓司徒恊旅司冦恊姦牧恊職工恊革場恊入廩恊出是則少多死生出入往來皆可知也於是又審之以事王治農於借�於農隙耨獲亦於借狝於旣烝狩於畢時是皆習民數者也又何料焉不謂其少而大料之是示少而惡事也臨政示少諸侯避之治民惡事無以賦令且無故而料民天之所惡也害於政而妨於後嗣王卒料之夫乾天下之至健也徳行常易以知險夫坤天下之至順也徳行常簡以知阻坎之象曰水洊至習坎君子以常徳行習教事天下若是其廣人民若是其眾少多出入死生往來日異而月不同何啻於水之習坎險阻而難知而先王必有以周知之蓋不獨周知其地而又周知其人不獨知其人而畜財器械亦不得而隱至公至均之法由此可得而施果何道以知之皆得乎乾坤與坎之時義而已王至尊也耕耨耯狝狩之必親百官皆振其職自日成至嵗防無敢墮幹之至健也嵗月日時無易自鄕遂逹於四夷秩然有序六官之屬各舉其職坤之至順也故若甚難而未嘗不易若甚繁而未嘗不簡彼若甚險阻而吾有以知之由日至嵗由王而至於場廩百工無一日之怠所謂常徳行以習教事也不如是而欲知民數則宣王之料民是已古者不料民而知其多少所謂易以知險簡以知阻也料民而適以示少惡事則易者難簡者繁矣不借千畆一不習於常以失幹之健其至此周公之法可輕議乎故譜其職掌時事之次如右

﹤子部﹐類書類﹐帝王經世圖譜﹐卷九﹥

周禮小司徒之職掌建邦之教灋以稽國中及四郊都鄙之大家九比之數以辧其貴賤老防廢疾凡徵役之施捨與其祭祀飲食防事之禁令乃防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役以比追胥以令貢賦乃均土地以稽其人民而周知其數上地家七人可任也者家三人中地家六人可任也者二家五人下地家五人可任也者家二人凡起徒役母過家一人以其餘爲羨惟田與追胥竭作凡用眾庶則掌其政教與其戒禁聽其辭訟施其賞罰誅其犯命者凡國之大事致民大故致餘子鄕師之職以國比之灋以時稽其夫家眾寡辧其貴賤老防廢疾馬牛之物辧其可任者與其施捨者掌其戒令糾禁聽其獄訟鄕大夫之職以嵗時登其夫家之眾寡辧其可任者國中自七尺以及六十野自六尺以及六十有五皆徵之其捨者國中貴者賢者能者服公事者老者疾者皆捨以嵗時入其書均人掌均地政均地守均地職均人民牛馬車輦之

力政凡均力政以嵗上下丰年則公旬用三日焉中年則公旬用二日焉無年則公旬用一日焉凶札則無力政無財賦不収地守地職不均地政三年大比則大均遂人以下劑致甿以歳時登其夫家之眾寡及其六

畜車輦辧其老防廢疾與其施捨者以頒職作事以令貢賦以令師田以起徵役旅師凡新甿之治皆聽之使無徵役以地之惡爲之等稍人若有防同師田行役之事則以縣師之法作其同徒輂輦帥而以至治其政令

禮記王制五十不從力政六十不與服戎七十不與賔客之事八十齊防之事弗及也八十者一子不從政九十者其家不從政廢疾非人不養者一人不從政父母之防三年不從政齊衰大功之防三月不從政將徙於諸侯三月不從政自諸侯來徙家期不從政

﹤子部﹐類書類﹐帝王經世圖譜﹐卷九﹥

周禮大宰以九職任萬民一曰三農生九谷二曰園圃毓艸木三曰虞衡作山澤之材四曰藪牧飬蕃鳥獸五曰百工飭化八材六曰商賈阜通貨賄七曰嬪婦化治絲枲八曰臣妾聚斂疏材九曰閒民無常職轉移執事大府掌九貢九賦九功之貳內府掌受九貢九賦

九功之貨賄司防以九功之法令民職之財用大司徒頒職事十有二於邦國都鄙使以登萬民一曰稼穡二曰樹藝三曰作材四曰阜蕃五曰飭材六曰通材七曰化材八曰斂材九曰生材十曰學藝十有一曰世事十有二曰服事閭師凡任民任農以耕事貢九谷任圃以樹事貢艸木任工以飭材事貢器物任商以市事貢貨賄任牧以畜事貢烏獸任嬪以女事貢布帛任衡以山事貢其物任虞以澤事貢其物凡無職者出夫布

太宰主於任民以出財用故以九職司徒主於登萬民以成事業故頒職事十有二自學藝而下皆食於上者無與乎出財用故太宰之九職所不及也學藝賢能也世事服事習爲庶人之在官者也𨿽貴賤不同皆治人者也閭師治民於臣妾有所不及者疏材非所以供上閭師主於致貢者也方其任之謂之九職職之成事謂之九功必有功然後有財用大府內府司防變文之義如此

﹤子部﹐類書類﹐帝王經世圖譜﹐卷九﹥

周禮太宰以九職任萬民一曰三農生九谷二曰園圃毓艸木三曰虞衡作山澤之材四曰藪牧飬蕃鳥獸五曰百工飭化八財六曰商賈阜通貨賄七曰嬪婦化治絲枲八曰臣妾聚斂疏材九曰閒民無職事轉移執事以九賦斂財賄一曰邦中之賦二曰四郊之賦三曰

邦甸之賦四曰家削之賦五曰邦縣之賦六曰邦都之賦七曰闗市之賦八曰山澤之賦九曰幣余之賦以九式均節財用一曰祭祀之式二曰賔客之式三曰防荒之式四曰羞服之式五曰工事之式六曰幣帛之式七曰芻秣之式八曰匪頒之式九曰好用之式以九貢致邦國之用一曰祀貢二曰嬪貢三曰器貢四曰幣貢五曰材貢六曰貨貢七曰服貢八曰斿貢九曰物貢小宰執邦之九貢九賦九式之貳以均財節邦用

大府掌九貢九賦九功之貳以受其貨賄之入頒其貨於受藏之府頒其賄於受用之府凡官府都鄙之吏及執事者受財用焉凡頒財以式法授之闗市之賦以待王之膳服邦中之賦以待賔客四郊之賦以待稍秣家削之賦以待匪頒邦甸之賦以待工事邦縣之賦以待幣帛邦都之賦以待祭祀山澤之賦以待防紀幣余之賦以待賜予凡萬民之貢以充府庫凡式貢之餘財以共玩好之用內府掌受九貢九賦九功之貨賄良兵良器以待邦之大用司防以九貢之法致邦國之財用以九賦之法令田野之財用以九功之法令民職之財用以九式之法均節邦之財用司書掌九職九正九事載師掌任土之法以物地事授地職而待其政令以防裏任國中之地以場圃任園地以宅田士田賈田任近郊之地以官田牧田賞田牛田任逺郊之地以公邑之田任甸地以家邑之田任稍地以小都之田任縣地以大都之田任畺地凡任地國宅無徵園防二十而一近郊十一逺郊二十而三甸稍縣都皆無過十二惟其漆林之徵二十而五凡宅不毛者有裏布凡田不耕者出屋粟凡民無職事者出夫家之徵以時徴其賦閭師掌國中及四郊之人民六畜之數以任其力以待其政令以時徴其賦凡任民任農以耕事貢九谷任圃以樹事貢艸木任工以飭材事貢器物任商以市事貢貨賄任牧以畜事貢鳥獸任嬪以女事貢布帛任衡以山事貢其物任虞以澤事貢其物凡無職者出夫布凡庻民不畜者祭無牲不耕者祭無盛不樹者無槨不蠶者不帛不績者不衰縣師以嵗時徵野之賦貢大行人邦畿千里其外方五百里謂之侯服嵗壹見

見其貢祀物又其外方五百里謂之甸服二嵗壹見其貢嬪物又其外方五百里謂之男服三嵗壹見其貢器物又其外方五百里謂之采服四嵗壹見其貢服物又其外方五百里謂之衛服五嵗壹見其貢材物又其外方五百里謂之要服六嵗壹見其貢貨物九州之外謂之蕃國世壹見各以其所貴寶爲摯

先王之理財生之有道取之有義節之有禮其事縂之太宰故先之九職任萬民所以生財也次以九賦斂財賄所以取財也又次以九式均節財用所以節財也三者備矣然後以九貢致邦國之用蓋王畿之內經用取具焉而後致九貢以爲之助而已先儒謂萬民有九職之貢又有九賦以口率出泉非也先王之取民不過什一旣貢又賦不幾二乎況古之爲賦各供其有泉非民所有者惟市與間民則輸之豈以口率若後世之法哉蓋先儒見大府旣言九賦又言萬民諸侯之貢遂以九職九賦九貢裂而爲三九職旣貢其物不得不以九賦爲出泉又見司防言致邦國之財用令田野之財用令民職之財用亦析以爲三益信其說蓋曽未深考之耳大府言九賦以頒財言之言萬民之貢以充府庫以受財言之旣使之貢又賦之也閭師任民止於國中四郊而甸稍縣都不與焉縣師徴野之賦貢而四郊國中不與焉載師任地又有在鄕遂井牧之外者故司防互見以相備於九功曰民職於九賦曰田野雲耳關市山澤邦中之賦皆在九賦豈田野所該而甸稍縣都豈無民職之財用九賦出於九職九職輸爲九賦豈有賦而復貢者哉故於九職言任萬民於九賦言斂財賄於九式言均節財用大宰之職較然明矣九賦足以供九式九貢以待弔用言則以王者之致貢非以爲己私奉而邦國之貢不止待弔用而已禹之貢任土而作周之九貢則以六服爲限然亦其大法耳職方氏言凡邦國制其貢各以其所有則亦未嘗以行人之法拘之也楚於周非侯服而包茅不入齊得以責之則祀貢不止於侯服行人之文蓋亦互見耳古者取民以什一爲中正而載師任地乃不同若此以所謂任地者非鄕遂之貢井牧之助故爲法不同都鄙食四之一而取其什之二則通率二十之一賞田食三之一而取其二十之三則通率亦二十而一所謂貢助之什一未始變特於其什一之中取之以上供耳至於漆林之徵則非田稅之比先王蓋有深意先儒言近者役重而稅輕逺者役輕而稅重是未深考任地之法以三者觀之可知矣

帝王經世圖譜卷九

欽定四庫全書

帝王經世圖譜卷十

宋唐仲友撰

周禮八統旁通之圖

周道八統廢興之圖

周禮庶富加教之譜【上】

周禮庶富加教之譜【下】

周禮學校總括之譜

鄕學異同之譜

周五學圖

魯泮宮圖

教官施教書攷之圖

鄕遂賔興之圖

王制升選之圖

周禮糾戒誅罰防救之譜

王制制不帥教之譜

視學飬老飲射名數之譜

﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥

周禮以冡宰掌邦治統百官均四海其所掌凡十事詔王者二焉典灋則賦職貢式其書在司書小宰司防大府大史或貳或職或兼或分蓋皆有司之灋守也八柄𨿽以詔王其灋亦在內史至於八統九兩皆不見其典籍之所蔵獨大宰掌之乃知周禮非獨法守之書冡宰不止作而行之者也法固治天下之具也然必有道以揆之有人以行之揆法之道八統是也他有司之不得參焉固宜而亦非典籍之所能盡也顧行之者如何耳八統詔王與八柄同而所以詔王之意與八柄異柄以執言操乎此而加乎彼福威惟辟之意也柄在於上而臣之進退遲速惟吾之聴如六轡之於馬也故曰馭羣臣𨿽然八柄未離乎法也法加於其所及而不加於其所不及故足以馭羣臣而未足以馭萬民於是有入統焉統之爲言貫也率於上而從於下上行之而下效之有諸己而後求諸人無諸己而後非諸人玆其所以爲統也弗躬弗親庶民弗信故大宰特詔之而行之者王之躬親也王道始於親親故者親之推也達於進賢能與庸賢之次也能者不必賢庸者不必能貴則以爵而已吏則以勤而已故又次之而以禮賓終焉親不可疎則親之故懼其狎也則敬之賢難進而易退能違所長則無功功者人之所忌故進之使之保之各適其宜焉貴當尊者也吏賤而易折者也尊之達之或從其當然或慮其不然也賓非一等以情接之則厚薄無常而責望易生禮情之節文也無施而不稱隠之心而安施諸人而厭可守而常行者也禮賓者以禮接之之謂也王親親則民亦親其親王敬故則民亦敬其故王進賢則民敏徳王使能則民進藝王保庸則民興功王尊貴則民敬上王達吏則民服勤王禮賓則民好禮行之於此應之於彼斯之謂八統也吾觀於詩於二雅之廢興未始不由於此凡文武成王之所以垂統持盈者皆此道之興也小雅之所以盡廢而四夷交侵中國式微者皆此道之廢也宣王之所以中興而未免乎箴規誨刺者皆此道之大醇而小疵也幽王之所以大壊而東遷之所以不復者皆此道之遂亡而春秋作也九兩之系民則亦維持此道而已此道𨿽王之躬行而大宰之獨詔王其教民之目則散見於司徒凡以達此統而施之民至於八者不幸而麗於法則有八議之辟專掌於司冦又以輔此統而全之斯則有司之法守也子思言治天下國家有九經大抵與此統相表裏而祭統之十倫蓋宗廟之中一祭祀之間而八統大略具焉則王之所行與冡宰之所詔何適而非八統者斯固法之所不能拘而常之所不能盡宜乎大宰之有其凡目而典籍不見於他官也故曰八統者揆法之道也夫八統豈王者私術哉夫天之降於人固有是八者之心矣仁義之端所以爲親親敬故也智之端所以爲進賢使能保庸達吏也禮之端所以爲尊貴禮賓也無是四端八統不立無是八統四端不充民心所無而欲彊之使從𨿽家至戶曉日撻而求其聴亦不可得矣烏得謂之統哉斯統也自堯傳之矣親睦九族繼之以平章百姓終之以恊和萬邦八統之序也是謂始於親親終於禮賓而自敬故至於達吏皆平章之目也天子之賓諸侯爲大賓於四門四門穆穆治人之道盡矣故可以恊和萬邦而八統終焉

﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥

周禮大宰之職以八統詔王馭萬民一曰親親二曰敬故三曰進賢四曰使能五曰保庸六曰尊貴七曰達吏八曰禮賓以九職任萬民一曰三農生九谷二曰園圃毓艸木三曰虞衡作山澤之材四曰藪牧飬蕃鳥獸五曰百工飭化八材六曰商賈阜通貨賄七曰嬪婦化治絲枲八曰臣妾聚斂疏材九曰閒民無常職轉移執事以九兩系邦國之民一曰牧以地得民二曰長以貴得民三曰師以賢得民四曰儒以道得民五曰宗以族得民六曰主以利得民七曰吏以治得民八曰友以任得民九曰藪以富得民大司徒以土防之灋辧五地之物生一曰山林其動物宜毛物其植物宜皁物其民毛而方二曰川澤其動物宜鱗物其植物宜膏物其民黑而津三曰丘陵其動物宜羽物其植物宜覈物其民專而長四曰墳衍其動物宜介物其植物宜莢物其民晳而五曰原隰其動物宜臝物其植物宜叢物其民丰肉而庳因此五物者民之常而施十有二教焉一曰以祀禮教敬則民不茍二曰以陽禮教讓則民不爭三曰以陰禮教親則民不怨四曰以樂禮教和則民不乖五曰以儀辧等則民不越六曰以俗教安則民不愉七曰以刑教中則民不虣八曰以誓教卹則民不怠九曰以度教節則民知足十曰以世事教能則民不失職十有一曰以賢制爵則民愼徳十有二曰以庸制祿則民興功以土宜之灋辧十有二土之名物以相民宅而知其利害以阜人民以蕃鳥獸以毓艸木以任土事辧十有二壤之物而知其種以教稼穡樹蓺以土均之灋辧五物九等制天下之地徵以作民職以令地貢以斂財賦以均齊天下之政以荒政十有二聚萬民一曰散刑二曰薄徵三曰緩刑四曰弛力五曰捨禁六曰去幾七曰禮八曰殺哀九曰蕃樂十曰多昏十有一曰索鬼神十有二曰除盜賊以保息六飬萬民一曰慈幼二曰飬老三曰振窮四曰卹貧五曰寛疾六曰安富以本俗六安萬民一曰媺宮室二曰族墳墓三曰聨兄弟四曰聨師儒五曰聫朋友六曰同衣服頒職事十有二於邦國都鄙使以豋萬民一曰稼穡二曰樹蓺三曰作材四曰阜蕃五曰飭材六曰通材七曰化材八曰斂材九曰生材十曰學藝十有一曰世事十有二曰服事以鄕三物教萬民而賓興之一曰六徳知仁聖義忠和二曰六行孝友睦婣任卹三曰六藝禮樂射禦書數以鄕八刑糾萬民一曰不孝之刑二曰不睦之刑三曰不婣之刑四曰不弟之刑五曰不任之刑六曰不卹之刑七曰造言之刑八曰亂民之刑以五禮防萬民之僞而教之中以六樂防萬民之情而教之和凡萬民之不服教而有獄訟者與有地治者聴而防之其附於刑者歸於士

孔子告冉有旣庶加富加教牧民而三者具則王道成矣曰兩曰保息曰本俗所以庶之者至矣則有職事荒政上防土宜土均之灋以富之旣富矣則有八統三物十二教五禮六樂以教之教之旣至猶有不率者然後待之以刑鄕八刑是也【伯夷降典折民惟刑卽此刑也】在我者旣極其至然後責其在彼故教行而刑不犯堯之命三後舜之敍九功孟子所以告齊梁之君者皆周公之法孔子之意也至於臯陶之刑不在三後之列乃周司冦所掌非司徒之教刑也以弼五教而已後世先王之典廢獨其刑法存耳望民之富庶而不犯於有司難哉庶富教之事其大綱皆總之大宰司徒而謂之天地官者財成天地之道輔相天地之宜以作民父母者其事莫先於此故以天地名官而四時之官分職以佐之耳𨿽然弗躬弗親庶民弗信自九職而下皆有司之事獨八統詔王馭萬民者行之於上效之於下王之事也大宰特詔之而己易曰大觀在上順而巽中正以觀天下觀盥而不薦有孚顒若下觀而化也其八統之謂與司徒之教而必糾之以刑禁於未發之謂豫也噬嗑之初六曰屨校滅趾旡咎其鄕八刑之謂與至於何校滅耳以麗於司冦之五刑則無及矣故譜其庶富教之次第終於八刑以見周家忠厚之實云

﹤子部﹐類書類﹐帝王經世圖譜﹐卷十﹥

周禮大宰之職以九兩系邦國之民三曰師以賢得民四曰儒以道得民宮正掌王宮之戒令糾禁以時比宮中之官府次捨之眾寡稽其功緒糾其徳行去其淫怠與其奇衺之民防其什伍而教之道藝內宰以陰禮教六宮以陰禮教九嬪以婦職之灋教九禦九嬪掌婦學之灋以教九禦婦徳婦言婦容婦功大司徒之職正月之吉始和布教於邦國都鄙乃縣教象之灋於象魏使萬民觀教象挾日而斂之乃施教灋於邦國都鄙使之各以教其所治民以鄕三物教萬民而賓興之一曰六徳知仁聖義忠和二曰六行孝友睦婣任卹三曰六藝禮樂射禦書數以鄕八刑糾萬民一曰不孝之刑二曰不睦之刑三曰不婣之刑四曰不弟之刑五曰不任之刑六曰不卹之刑七曰造言之刑八曰亂民之刑以五禮防萬民之僞而教之中以六樂防萬民之情而教之和鄕大夫之職各掌其鄕之政教禁令三年則大比攷其徳行道藝而興賢者能者鄕老及鄕大夫帥其吏與其眾寡以禮禮賓乏厥明鄕老及鄕大夫羣吏獻賢能之書於王王再拜受之登於天府內史貳之退而以鄕射之禮五物詢眾庶一曰和二曰容三曰主皮四曰和容五曰興舞此謂使民興賢出使長之使民興能入使治之州長各掌其州之教治政令之灋正月之吉各屬其州之民而讀法以攷其徳行道藝而勸之以糾其過惡而戒之若以嵗時祭祀州社則屬其民而讀法亦如之春秋以禮防民而射於州序黨正各掌其黨之政令教治及四時之孟月吉日則屬民而讀邦灋以糾戒之春秋祭禜亦如之國索鬼神而祭祀則以禮屬民而飲酒於序以正齒位一命齒於鄕裏再命齒於父族三命而不齒凡其黨之祭祀喪紀昏冠飲酒教其禮事掌其戒禁正嵗屬民讀灋而書其徳行道藝以嵗時涖校比及大比亦如之族師各掌其族之戒令政事月吉則屬民而讀邦灋書其孝弟睦婣有學者春秋祭酺亦如之閭胥各掌其閭之徵令凡春秋之祭祀役政喪紀之數聚眾庶旣比則讀法書其敬敏任卹者師氏掌以媺詔王以三徳教國子一曰至徳以爲道本二曰敏徳以爲行本三曰孝徳以知逆惡教三行一曰孝行以親父母二曰友行以尊賢良三曰順行以事師長居虎門之左司王朝掌國中失之事以教國子弟凡國之貴遊子弟學焉保氏掌諌王惡而飬國子以道乃教之六藝一曰五禮二曰六樂三曰五射四曰五馭五曰六書六曰九數乃教之六儀一曰祭祀之容二曰賓客之容三曰朝廷之容四曰喪紀之容五曰軍旅之容六曰車馬之容司諌掌糾萬民之徳而勸之朋友正其行而彊之道藝巡問而觀察之以時書其徳行道藝辧其能而可任於國事者以攷鄕裏之治以詔廢置以行赦宥司救掌萬民之衺惡過失而誅讓之以禮防禁而救之遂大夫三嵗大比則帥其吏而興甿明其有功者屬其地治者大司樂掌成均之法以治建國之學政而合國之子弟焉凡有道者有徳者使教焉死則以爲樂祖祭於瞽宗以樂徳教國子中和只庸孝友以樂語教國子興道諷誦言語以樂舞教國子舞雲門大捲大咸大防大夏大濩大武樂師掌國學之政以教國子小舞凡舞有帗舞有羽舞有皇舞有旄舞有幹舞有人舞大胥掌學士之版以待致諸子春入學捨菜合舞秋頒學合聲以六樂之防正舞位以序出入舞者凡祭祀之用樂者以鼓徴學士小胥掌學士之徴令而比之觵其不敬者巡舞列而撻其怠慢者諸子掌國子之倅掌其成令與其教治辧其等正其位凡國之政事國子存遊倅使之修徳學道春合諸學秋合諸射以攷其藝而進退之

尙書舜典帝曰防命汝典樂教冑子直而溫寛而栗剛而無虐簡而無傲詩言志歌永言聲依永律和聲八音克諧無相奪倫神人以和防曰於予擊石拊石百獸率舞益稷庶頑讒說若不在時侯以明之撻以記之書用識哉欲並生哉工以納言時而颺之格則承之庸之否則威之

尙書大傳大誥古之帝王者必立大學小學使公卿之大子大夫元士之適子十有三年始入小學見小節焉踐小義焉二十入大學見大節焉踐大義焉故入小學知父子之道長幼之序入大學知君臣之義上下之位故小學小師取小學之賢者登之大學大學大師取大學之賢者登之天子以爲左右

毛詩子衿刺學校廢也亂世則學校不修焉靑靑子衿悠悠我心縱我不往子寧不嗣音靑靑子佩悠悠我思縱我不往子寧不來佻兮達兮在城闕兮一日不見如三月兮七月九月肅霜十月滌朋酒斯饗曰殺羔羊躋彼公堂稱彼兕觥萬壽無疆菁菁者莪樂育材也君子能長育人材則天下喜樂之矣菁菁者莪在彼中阿旣見君子樂且有儀菁菁者莪在彼中沚旣見君子我心則喜菁菁者莪在彼中陵旣見君子錫我百朋泛泛楊舟載沈載浮旣見君子我心則休靈臺虡業維樅賁鼓維鏞於論鼔鐘於樂辟廱於論鼔鐘於樂辟廱鼉鼓逢逢蒙奏功文王有聲鎬京辟廱自西自東自南自北無思不服皇王烝哉考卜維王宅是鎬京維龜正之武王成之武王烝哉丰水有芑武王豈不仕詒厥孫謀以燕翼子武王烝哉泮水頌僖公能修泮宮也思樂泮水薄采其芹魯侯戾止言觀其旂其旂茷茷鸞聲噦噦無小無大從公於邁思樂泮水薄采其藻魯侯戾止其馬蹻蹻其馬蹻蹻其音昭昭載色載笑匪怒伊教思樂泮水薄采其茆魯侯戾止在泮飲酒旣飲防酒永錫難老順彼長道屈此羣醜穆穆魯侯敬明其徳敬愼威儀維民之則允文允武昭假烈祖靡有不孝自求伊祜明明魯侯克明其徳旣作泮宮淮夷攸服矯矯虎臣在泮獻馘淑問如臯陶在泮獻囚濟濟多士克廣徳心桓桓於徵狄彼東南烝烝皇皇不吳不不告於訩在泮獻功角弓其觩束矢其摉戎車孔博徒禦不斁旣克淮夷孔淑不逆式固爾猶淮夷卒獲翩彼飛鴞集於泮林食我桑黮懷我好音憬彼淮夷來獻其琛元龜象齒大賂南金

禮記王制凡官民材必先論之論辧然後使之任事然後爵之位定然後祿之爵人於朝與士共之刑人於市與眾棄之是故公家不畜刑人大夫弗飬士遇之塗弗與言也屏之四方惟其所之不及以政示弗故生也諸侯之於天子也比年一小聘三年一大聘五年一朝天子五年一巡守嵗二月東巡守至於岱宗柴而望祀山川覲諸侯問百年者就見之命大師陳詩以觀民風命市納賈以觀民之所好惡志淫好辟命典禮考時月定日同律禮樂制度衣服正之山川神只有不舉者爲不敬不敬者君削以地宗廟有不順者爲不孝不孝者君絀以爵變禮易樂者爲不從不從者君流革制度衣服者爲畔畔者君討有功徳於民者加地進律五月南巡守至於南嶽如東巡守之禮八月西巡守至於西嶽如南巡守之禮十有一月北巡守至於北嶽如南巡守之禮歸假於祖禰用特天子將出類乎上帝宜乎社造乎禰諸侯將出宜乎社造乎禰天子無事與諸侯相見曰朝考禮正刑一徳以尊於天子天子賜諸侯樂則以柷將之賜伯子男樂則以鞀將之諸侯賜弓矢然後徵賜鈇鉞然後殺賜圭瓉然後爲鬯未賜圭瓉則資鬯於天子天子命之教然後爲學小學在公宮南之左大學在郊天子曰辟雍諸侯曰頖宮天子將出徵類乎上帝宜乎社造乎禰禡於所徵之地受命於祖受成於學出徵執有罪反釋奠於學以訊馘告凡居民量地以制邑度地以居民地邑民居必參相得也無曠土無遊民食節事時民咸安其居樂事勸功尊君親上然後興學司徒修六禮以節民性明七教以興民徳齊八政以防淫一道徳以同俗飬耆老以致孝卹孤獨以逮不足上賢以崇徳簡不肖以絀惡命鄕簡不帥教者以告耆老皆朝於庠元日習射上功習鄕上齒大司徒帥國之俊士與執事焉不變命國之右鄕簡不帥教者移之左命國之左鄕簡不帥教者移之右如初禮不變移之郊如初禮不變移之遂如初禮不變屏之逺方終身不齒命鄕論秀士升之司徒曰選士司徒論選士之秀者而升之學曰俊士升於司徒者不徵於鄕升於學者不徵於司徒曰造士樂正崇四術立四教順先王詩書禮樂以造士春秋教以禮樂冬夏教以詩書王大子王子羣後之大子卿大夫元士之適子國之俊選皆造焉凡入學以齒將出學小胥大胥小樂正簡不帥教者以告於大樂正大樂正以告於王王命三公九卿大夫元士皆入學不變王親視學不變王三日不舉屏之逺方西方曰棘東方曰寄終身不齒大樂正論造士之秀者以告於王而升諸司馬曰進士司馬辧論官材論進士之賢者以告於王而定其論論定然後官之任官然後爵之位定然後祿之大夫廢其事終身不仕死以士禮之有發則命大司徒教士以車甲凡執技論力適四方臝股肱決射禦凡執技以事上者祝史射禦醫卜及百工凡執技以事上者不貳事不移官出鄕不與士齒凡飬老五十飬於鄕六十飬於國七十飬於學達於諸侯八十拜君命一坐再至瞽亦如之九十使人受有虞氏飬國老於上庠飬庶老於下庠夏后氏飬國老於東序飬庶老於西序殷人飬國老於右學飬庶老於左學周人飬國老於東膠飬庶老於虞庠虞庠在國之西郊月令仲春之月上丁命樂正習舞釋菜天子乃帥三公九卿諸侯大夫親往視之仲丁又命樂正入學習樂季春之月擇吉日大合樂天子乃帥三公九卿諸侯大夫親往視之季秋之月上丁命樂正入學習吹文王世子凡學世子及學士必時春夏學干戈秋冬學羽籥皆於東序小樂正學於大胥贊之籥師學戈籥師丞贊之胥鼓南春誦夏大師詔之瞽宗秋學禮執禮者詔之冬讀書典書者詔之禮在瞽宗書在上庠凡祭與飬老乞言合語之禮皆小樂正詔之於東序大樂正學舞干戚語說命乞言皆大樂正授數大司成論說在東序凡侍坐於大司成者逺近間三席可以問終則負墻列事未盡不問凡學春宮釋奠於其先師秋冬亦如之凡始立學者必釋奠於先聖先師及行事必以幣凡釋奠者必有合也有國故則否凡大合樂必遂飬老凡語子郊者必取賢斂才焉或以徳進或以事舉或以言曲藝皆誓之以待又語三而一有焉乃進其等以其序謂之郊人逺之於成均以及取爵於上尊也始立學者旣興器用幣然後釋菜不舞不授器乃退儐於東序一獻無介語可也天子視學大昕鼔徴所以警眾也眾至然後天子至乃命有司行事興秩節祭先師先聖焉有司卒事反命始之飬也適東序釋奠於先老遂設三老五更羣老之席位焉適饌省醴飬老之珍具遂發詠焉退修之以孝飬也反登歌淸廟旣歌而語以成之也言父子君臣長幼之道合徳音之致禮之大者也下管象舞大武大合象以事達有神興有徳也正君臣之位貴賤之等焉而上下之義行矣有司告以樂闋王乃命公侯伯子男及羣吏曰反飬老幼於東序終之以仁也是故聖人之記事也慮之以大愛之以敬行之以禮修之以孝飬紀之以義終之以仁是故古之人一舉事而眾皆知其徳之備也古之君子舉大事必愼其終始而眾安得不諭焉兌命曰念終始典於學內則子能食食教以右手能言男惟女兪男鞶革女鞶絲六年教之數與方名七年男女不同席不共食八年出入門戶及卽席飲食必後長者始教之讓九年教之數日十年出就外傅居宿於外學書計衣不帛袴禮帥初朝夕學幼儀請肄簡諒十有三年學樂誦詩舞勺成童舞象學射禦二十而冠始學禮可以衣裘帛舞大夏惇行孝弟博學不教內而不出三十而有室始理男事博學無方孫友視志四十始仕方物出謀發慮道合則服從不可則去五十命爲大夫服官政七十致事明堂位米廩有虞氏之庠也序夏后氏之序也瞽宗殷學也頖宮周學也學記發慮憲求善良足以謏聞不足以動眾就賢體逺足以動眾未足以化民君子如欲化民成俗其必由學乎玉不琢不成器人不學不知道是故古之王者建國君民教學爲先兌命曰念終始典於學其此之謂乎古之教者家有塾黨有庠術有序國有學比年入學中年考校一年視離經辧志三年視敬業樂羣五年視博習親師七年視論學取友謂之小成九年知類通達彊立而不反謂之大成夫然後足以化民易俗近者說服而逺者懷之此大學之道也記曰蛾子時術之其此之謂乎大學始教皮弁祭菜示敬道也宵雅肄三官其始也入學鼓篋孫其業也夏楚二物收其威也未卜禘不視學遊其志也時觀而弗語存其心也幼者聽而弗問學不躐等也此七者教之大倫也記曰凡學官先事士先志其此之謂乎大學之教也時教必有正業退息必有居學不學操縵不能安不學博依不能安詩不學雜服不能安禮不興其藝不能樂學故君子之於學也蔵焉修焉息焉遊焉夫然故安其學而親其師樂其友而信其道是以𨿽離師輔而不反也兌命曰敬孫務時敏厥修乃來其此之謂乎凡學之道嚴師爲難師嚴然後道尊道尊然後民知敬學是故君之所不臣於其臣者二當其爲屍則弗臣也當其爲師則弗臣也大學之禮𨿽詔於天子無北面所以尊師也樂記武王克殷反商未及下車而封黃帝之後於薊封帝堯之後於祝封帝舜之後於陳下車而封夏后氏之後於投殷之後於宋封王子比干之墓釋箕子之囚使之行商容而復其位庶民弛政庶士倍祿濟河而西馬散之華山之陽而弗復乘牛散之桃林之野而弗復服車甲釁而蔵之府庫而弗復用倒載干戈包之以虎皮將帥之士使爲諸侯名之曰建櫜然後天下知武王之不復用兵也散軍而郊射左射貍首右射騶虞而貫革之射息也食三老五更於大學天子袒而割牲執醬而饋執爵而酳冕而總幹所以教諸侯之弟也祭義食三老五更於大學所以教諸侯之弟也祀先賢於西學所以教諸侯之徳也食三老五更於大學天子袒而割牲執醬而饋執爵而酳冕而總幹所以教諸侯之弟也是故鄕裏而齒而老窮不遺彊不犯弱眾不暴寡此由大學來者也天子設四學當入學而大子齒昏義是以古者婦人先嫁三月祖廟未毀教於公宮祖廟旣毀教於宗室教以婦徳婦言婦容婦功教成祭之牲用魚芼之以蘋藻所以成婦順也鄕飲酒義鄕飲酒之義主人拜迎賓於庠門之外射義是故古者天子以射選諸侯卿大夫士射者男子之事也因而飾之以禮樂也故事之盡禮樂而可數爲以立徳行者莫若射故聖王務焉是故古者天子之制諸侯嵗獻貢士於天子天子試之於射宮其容體比於禮其節比於樂而中多者得與於祭其容體不比於禮其節不比於樂而中少者不得與於祭數與於祭而君有慶數不與於祭而君有讓數有慶而益地數有讓則削地故曰射者射爲諸侯也天子之大射謂之射侯射侯者射爲諸侯也射中則得爲諸侯射不中則不得爲諸侯天子將祭必先習射於澤澤者所以擇士也已射於澤而後射於射宮射中者得與於祭不中者不得與於祭不得與於祭者有讓削以地得與於祭者有慶益以地進爵絀地是也左傳襄公三十一年鄭人遊於鄕校以論執政然明謂子產曰毀鄕校如何子產曰何爲夫人朝夕退而遊焉以議執政之善否其所善者吾則行之其所惡者吾則攺之是吾師也若之何毀之我聞忠善以損怨不聞作威以防怨豈不遽止然猶防川大決所犯傷人必多吾不克救也不如小決使道不如吾聞而藥之也然明曰蔑也今而後知吾子之信可事也小人實不才若果行此其鄭國實賴之豈惟二三臣仲尼聞是語也曰以是觀之人謂子產不仁吾不信也

孟子梁恵王上謹庠序之教申之以孝悌之義頒白者不負戴於道路矣【對梁恵王齊宣王二處】滕文公上設爲庠序學校以教之庠者飬也校者教也序者射也夏曰校殷曰序周曰庠學則三代共之皆所以明人倫也人倫明於上小民親於下有王者起必來取法是爲王者師也前漢食貨志於裏有序而鄕有庠序以明教庠則行禮而視化焉春令民畢出在壄冬則畢入於邑其詩曰四之日舉趾同我婦子饁彼南畮又曰十月蟋蟀入我牀下嗟我婦子聿爲攺嵗入此室處所以順陰陽備冦賊習禮文也春將出民裏胥平旦坐於右塾鄰長坐於左塾畢出然後歸夕亦如之入者必持薪樵輕重相分斑白不提挈冬民旣入婦人同巷相從夜績女工一月得四十五月必相從者所以省費燎火同巧拙而合習俗也男女有不得其所者因相與歌詠各言其傷是月餘子亦在於序室八嵗入小學學六甲五方書計之事始知室家長幼之節十五入大學學先聖禮樂而知朝廷君臣之禮其有秀異者移鄕學於庠序庠序之異者移國學於少學諸侯嵗貢少學之異者於天子學於大學命曰造士行同能偶則別之以射然後爵命焉孟春之月羣居者將散行人振木鐸徇於路以采詩獻之大師比其音律以聞於天子故曰王者不窺牖戶而知天下此先王制土處民富而教之之大略也賈誼傳治安策學禮曰帝入東學上親而貴仁則親疎有序而恩相及矣帝入南學上齒而貴信則長幼有差而民不誣矣帝入西學上賢而貴徳則聖智在位而功不遺矣帝入北學上貴而尊爵則貴賤有等而下不隃矣帝入太學承師問道退習而考於太太罰其不則而匡其不及則徳智長而治道得矣此五學者旣成於上則百姓黎民化輯於下矣

﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥﹤子部﹐類書類﹐帝王經世圖譜﹐卷十﹥

人之情富不可以不教不富不可以教先王之於民飬之閭井而教之學校先後有序終始相成慮其救死不瞻奚暇治禮義也慮其飽食暖衣逸居而無教則近於禽獸也學校因閭井而興閭井因學校而睦法是用久化是用行學之時義大矣哉詩曰弗躬弗親庶民弗信易曰正其本萬物理故建師儒以教民也而必先以媺詔王掌諌王惡立內宰以教嬪禦也必先以陰禮教六宮自上而下自內而外在易有之觀與家人是也官府次舎以衛王宮而糾其徳行教之道藝者不廢遊倅以待大子之用而春合諸學秋合諸射之爲務不忘於習坎犯難之時尢謹於顚沛造次之際在易有之坎兌是也貴者猶學賤可已乎於變猶學常可已乎是故幼之爲小學壯之爲大學內之爲國學外之爲鄕學教灋布於都鄙命教達於諸侯無一學之不建無一士之不勉其效至於兵寢刑措帝王教化之極功也大學之道禁於未發之謂豫當其可之謂時不陵節而施之謂孫相觀而善之謂摩故自六嵗至於二十其嵗爲有序自名數至於禮樂其業爲有漸立之師保聫之朋友則易之漸進升積童防兌說之義也政之四惡不教而殺謂之虐不戒視成謂之暴慢令致期謂之賊故自月吉至於正月之吉其讀灋有時自司徒布教至於鄕吏之所治其糾戒有素勸之以司諌防之以司救則易益之遷攺噬嗑之明勅之義也不旌則善無以勸不別則惡無以懲故徳行道藝書攷之旣詳則繼之以賓興論辧慮其猶有遺也則詢以鄕射明其有功屬其地治衺惡過失誅責之不悛則待之嘉石圜土猶不忍終棄也故能攺者出之有時其久不過於三年而捨此易大有之遏惡善噬嗑之小懲大誡也勞而不逸則必怠能而不遜則必爭故爲之飬老鄕飲以逸其暇而禮因寓焉爲之齒冑鄕射以教其讓而能益章焉此易需之宴樂頥之節愼損之懲忿窒欲節之制數度議徳行也萬民教於鄕冑子教於國天子曰辟雍五學具焉而小學二諸侯曰頖宮四學設焉而小學一尊卑貴賤之等著矣易履之辧上下者如此出師則受成於學以定其謀振旅則以訊馘告而歸其功羣醜於是乎屈好音於是乎懷文武威徳之道全矣易之師以眾正者如此其立學兼四代之制其建學以成均之法其飬老則燕食饗修而兼用之聞不厭多制不厭備易之大畜多識前言往行者如此邦國都鄙教法之不殊內外尊卑學制之不一不以異廢同不以同害異易之同人類族辧物未濟辧物居方者如此六鄕之吏教於鄕師保教於國總之者大司徒樂師教其小大胥小胥分其任總之者大司樂宮正教於王宮內宰教於後宮總之者小宰司無遐棄官無相侵易之艮思不出位者如此飬老鄕射以春秋飲以射蠟大比以三嵗大成以九年讀灋書攷嵗月日時母易羽籥干戈讀書學禮與四時合其序民用不忒事用不悖易革之治歷明時者如此徳必實之以行藝必根之於道歌以詠其聲舞以動其容華實相副本末兼備易之大畜果行育徳小畜懿文徳賁觀人文者如此資富能訓惟以永年則仁壽以此躋內睦外尊飬老乞言則福祿以此成長育人材天下喜樂則太平以此保飬備動時故天不能病人材眾多故辟王可以免易之泰財成輔相旣濟思患豫防者如此建一物而眾美備其學校之謂矣後世崇儒之君間有興先王之教者不過爲治美觀而無先王教化之功者豈惟其思慮之不精稽攷之未詳蓋失其本矣有臨之教思無窮容保民無彊然後有觀之省方觀民設教故曰物大然後可觀不富不可以教也有井之飬而不窮不可無革之大人虎變故曰井道不可不革富不可不教也先王之經不全漢儒之說紛錯故爲圖譜十二詳著其制以備富教斯民者擇焉

理民之道地著爲本故必建立畝正其經界六尺爲百爲畝畝百爲夫九夫爲井井方一里積而計之法備一同同方百里提封萬井山川沈斥城池邑居園囿術路三分去一以定墾田辧其五物九等十二土壤之名物山林藪澤原陵淳鹵之地各以肥磽多少爲差是謂度地六鄕自五家爲比積至萬二千五百家爲鄕六遂自鄰至遂如鄕之數都鄙自八家之井積至千有二十四井爲都凡民皆五畝之宅其半在邑曰室其半在田曰廬析因夷隩順四時以出入是謂居民鄕以上地中地下地辧可任之人遂以田裏安甿授地有田萊多寡之等都鄙制以室數而授地如遂載師任土之法宅田士田賈田官田牛田賞田牧田皆在農夫授田之外農之餘夫亦以口授田如此士工商家五口乃當農夫一人民年二十授田六十歸田是謂授田遂人治野夫間有遂積至萬夫有川凡五匠人爲溝洫田首之遂積至同間之澮凡四稻人掌稼下地豬防溝遂列澮之制尢詳是謂溝洫鄕遂用貢稅夫無公田取以司稼之斂法都鄙用助制公田不稅夫於所食四之一徵其什二諸侯之地公食半侯伯三之一子男四之一載帥任地自二十而一至二十而五大抵在授田之外是謂稅斂六鄕家以一夫爲兵四閭爲族卒乘具焉六遂亦如之都鄙用丘乘之法六十四井而卒乘具千里通率萬乘六軍近取於鄕而遂貳焉諸侯仿王國之制大國三軍取具郊遂而通率千乘次國二軍小國一軍咸仿焉是謂兵賦鄕以地制徵家可任者三等遂以下劑致甿則均之家二人凡起徒役無過家一人以其餘爲羨惟田與追胥竭作國之大事致民大故致餘子五十不從力政六十不與服戎丰年旬用三日中年二日無年一日凶札則無力政是謂力役邱乘之馬牛車甲備於民鄕遂之馬牛車甲出於官牛田牧田皆在逺郊鄕遂爲戎馬六千而牛三之國馬足以供軍公馬足以稱賦故惟鄕遂爲有牧田是謂畜牧五畝之宅植墻下以桑菜茹有畦瓠果蓏植於疆雞豚狗彘毋失其時女治絲枲臣妾聚斂疏材五十可以衣帛七十可以食肉以介眉壽以食農夫魚鼈不勝食材木不勝用飬生送死取給足焉是謂蕃毓王親耕後親以勸農桑自甸師至宗伯徇農者九而王繼以大徇耨獲亦如之教稼穡掌土化由司徒而迄艸人設官非一種谷必雜五種以備災害田中不能植木用妨五穀力耕數耘收獲如冦盜之至其巡守諸侯則以地荒辟行慶責焉是謂訓農爲之郊望方社雩禜烝嘗以逆祥除災下至貓虎坊庸使之必報一遇水旱靡神不舉靡愛斯牲年不順成八蠟不通以謹民財順成之方其蠟乃通以同民樂嘗芟社稼涖卜來嵗終則有始以似以續是謂祈報民力有餘更與之田如余夫謂之彊予田不耕者使之出三夫之粟裏布夫布夫家之徵以懲無業無牲無盛無槨不帛不衰以恥不勉是謂賞罰嵗不常丰故遺人掌委積以待施恵旅師聚鋤粟物粟間粟而用之力不常足故有興鋤利甿轉移執事新甿之至使無徵役春省耕而補不足秋省斂而助不給是謂補助中春教振旅以搜中夏教茇捨以苗中秋教治民以狝中冬教大閱以狩皆於農隙因人之欲竭作以習武事教之坐作進退趨走擊刺之節流示之禽以觀其不犯命私豵獻豜以明其分守頒禽隆諸長者以達其弟順在諸侯連帥比年簡車卒正三年簡徒羣牧五載大簡車徒是謂治兵比以相保閭以相受族黨以相相救州鄕以相賙相賓鄕田同井出入相友守望相助疾病相扶持道路輕重相分斑白不提挈是謂厚俗裏有序而鄕有庠八嵗入小學十五入大學使民以暇日修其徳行道藝自閭以上月書時攷嵗終進退司諌司救巡問觀察以彊其進以救其過又使諸侯立學以教訓其民是謂育才三年大比別異其賢能賓以鄕飲獻書於王遂亦興甿如鄕之制諸侯嵗貢其秀異王以射擇其能否出長入治於是乎取之是謂興賢凡先王所以富庶斯民而加之教至於王徳流洽禮樂明備皆由井田出故總其大要如此

帝王經世圖譜卷十﹤子部﹐類書類﹐帝王經世圖譜﹥

欽定四庫全書

帝王經世圖譜卷十一

宋唐仲友撰

借田勸課之譜

親蠶勸課之譜

農事賞罰之譜

農事祈報異同之譜

補助荒政委積之譜

﹤子部﹐類書類﹐帝王經世圖譜﹐卷十一﹥﹤子部﹐類書類﹐帝王經世圖譜﹐卷十一﹥

周禮甸師掌帥其屬而耕耨王借以時入之以共齊盛祭祀共蕭茅共野果蓏之薦載師凡宅不毛者有裏布凡田不耕者出屋粟閭師凡庻民不耕者祭無盛不蠶者不帛不績者不衰內宰中春詔後帥外內命婦始蠶於北郊以爲祭服嵗終則防內人之稍食稽其功事佐後而受獻功者比其大小與其麤良而賞罰之上春詔王后帥六宮之人而生穜稑之種而獻之於

王舍人以嵗時縣種稑之種以共王后之春獻種毛詩甫田曾孫來止以其婦子饁彼南畆田畯至喜攘其左右甞其防否禾易長畆終善且有曽孫不怒農夫克敏瞻卬婦無公事休其蠶織載芟春借田而祈社稷也載芟載柞其耕澤澤千耦其耘䢐隰䢐畛侯主侯伯侯亞侯旅侯彊侯以有嗿其饁思媚其婦有依其士有略其耜俶載南畆播厥百谷實函斯活驛驛其逹有厭其傑厭厭其苖緜緜其麃載獲濟濟有實其積萬億及秭爲酒爲醴烝畀祖妣以洽百禮有飶其香邦家之光有椒其馨胡考之寧匪且有且匪今斯今振古如玆七月春日載陽有鳴倉庚女執懿筐遵彼微行爰求柔桑七月流火八月萑葦蠶月條桑取彼斧斨以伐逺揚猗彼女桑七月鳴鵙八月載績載載黃我朱孔陽爲公子裳

禮記月令孟春之月天子乃以元日祈谷於上帝乃擇元辰天子親載耒耜措之於參保介之禦間帥三公九卿諸侯大夫躬耕帝借天子三推三公五推卿諸侯九推反執爵於大寢三公九卿諸侯大夫皆禦命曰勞酒季春之月天子乃薦鞠衣於先帝是月也命野虞

無伐桑柘鳴鳩拂其羽戴勝降於桑具曲植籧筐后妃齊戒親東鄕躬桑禁婦女毋觀省婦使以勸蠶事蠶事旣登分繭稱絲效功以共郊廟之服孟夏之月蠶事畢后妃獻繭乃收繭稅以桑爲均樂記耕籍然後諸侯知所以敬祭義天子爲借千畆冕而朱紘躬秉耒諸侯爲借百畆冕而靑紘躬秉耒以事天地山川社稷先古以爲醴酪齊盛於是乎取之敬之至也古者天子諸侯必有公桑蠶室近川而爲之築宮仭有三尺棘墻而外閉之及大昕之朝君皮弁素積卜三宮之夫人世婦之吉者使入蠶於蠶室奉種浴於川桑於公桑風戾以食之歳旣單矣世婦卒蠶奉繭以示於君遂獻繭於夫人夫人曰此所以爲君服與遂副禕而受之因少牢以禮之古之獻繭者其率用此與及良日夫人繅三盆手遂布於三宮夫人世婦之吉者使繅遂朱緑之元黃之以爲黼黻文章服旣成君服以祀先王先公敬之至也耕籍所以教諸侯之養也古者天子諸侯必有養獸之官及歳時齊戒沐浴而躬朝之犧牷祭牲必於是取之敬之至也祭統天子親耕於南郊以共齊盛王后蠶於北郊以共純服諸侯耕於東郊亦以共齊盛夫人蠶於北郊以共冕服天子諸侯非莫耕也王后夫人非莫蠶也身致其誠信誠信之謂盡盡之謂敬敬盡然後可以事神明此祭之道也表記子言之君子之所謂義者貴賤皆有事於天下天子親耕粢盛秬鬯以事上帝故諸侯勤以輔事於天子

國語周語宣王卽位不借千畆虢文公諌曰不可夫民之大事在農上帝之粢盛於是乎出民之蕃庻於是乎生事之共給於是乎在和恊輯睦於是乎興財用蕃殖於是乎始惇厖純固於是乎成是故稷爲大官古者大史順時土陽癉憤盈土气震發農祥農正日月底於天廟上乃脈發先時九日大史告稷曰自今至於初吉陽气俱烝土膏其動弗震弗渝脈其�谷乃不殖稷以告王曰史帥陽官以命我司事曰距今九日土其俱動王其祗祓監農不易王使司徒咸戒公卿百吏庻民司空除壇於借命農大夫咸戒農用先時五日瞽告有恊風至王卽齊宮百官禦事各卽其齊三日王乃淳濯饗醴及期鬰人薦鬯犧人薦醴王祼鬯饗醴乃行百吏庻民畢從及借后稷監之膳夫農正陳借禮太史贊王王敬從之王耕一墢班三之庻人終於千畆其后稷省功大史監之司徒省民大師監之畢宰夫陳饗膳宰監之膳夫贊王王歆大牢班甞之庻人終食是日也瞽帥音官以省風土廩於借東南鐘而藏之而時布之於農稷則徧戒百姓紀農恊功曰陰陽分布震雷出滯土不備墾辟在司冦乃命其旅曰狥農師一之農正再之後稷三之司空四之司徒五之大保六之大師七之大史八之宗伯九之王則大狥耨獲亦如之民用莫不震動恪恭於農修其疆畔日服其鏄不解於時財用不乏民用和同是時也王事惟農是務無有求利於其官以干農功三時務農而一時講武故徵則有威守則有財若是乃能媚於神而和於民矣則享祀時至而布施優裕也今天子欲修先王之緒而棄其大功匱神之祀而因民之財將何以求福用民王弗聴三十九年戰於千畆王師敗績於姜氏之戎宣王料民仲山父諌曰民不可料也夫古者不料民而知其多少司民恊孤終司商恊名姓司徒恊旅司冦恊姦牧恊職工恊革場恊入廩恊出是則少多死生出入往來皆可知也於是又審之以事王治農於借搜於農隙耨獲亦於借狝於旣烝狩於畢時是皆習民數者也魯語公父文伯之母曰王后親織九紞公侯之夫人加之以紘綖卿之內子爲大命婦成祭服列士之妻加之以朝服自庻士以下皆衣其夫社而賦事烝而獻功男女效績愆則有辟古之制也孟子滕文公下諸侯耕助以供粢盛夫人蠶繅以爲衣服梁惠王下巡狩者巡所守也春省耕而補不足秋省斂而助不給告子下入其疆土地辟則有慶土地荒蕪則有讓

春秋桓公十四年秋禦廩災谷梁曰天子親耕以共粢盛王后親蠶以共祭服國非無良農工女也以爲人之所盡事其祖禰不若以已所自親者也

觀下觀而化也其象曰先王以省方觀民設教井養而不窮者也其象曰君子以勞民勸相繼觀者噬嗑其象曰先王以明罰勑法繼噬嗑者賁其象曰君子以明庻政旡敢折獄繼井者革其象曰君子以治歷明時先王之勸農桑兼有之矣王親耕後親蠶大狥者三省婦使以勸蠶事蓋取諸觀取諸井乎獻種而耕於孟春省斂於秋薦衣而蠶於季春獻繭於夏絲事畢而麻事起其取諸革乎巡狩以辟荒爲慶責裏布屋粟無盛不帛不衰以罰其惰其取諸噬嗑乎三推三盆手而下降殺有等自農師至於王先後有序元紞至於衣其夫尊卑有倫其取諸賁乎不特此耳祈而後耕薦而後蠶天人因成之理也後獻種而王耕天子薦衣而後蠶陰陽始終之義也上之愛民若此民其忍不從乎上之率民若此民其能不從乎上之防民若此民其敢不從乎周之政本末兼舉如此故譜而次之見其本末焉耳

﹤子部﹐類書類﹐帝王經世圖譜﹐卷十一﹥

周禮載師掌任土之法凡宅不毛者有裏布凡田不耕者出屋粟凡民無職事者出夫家之徵以時徵其職閭師凡任民凡無職者出夫布凡庻民不畜者祭無牲不耕者祭無盛不樹者無槨不蠶者不帛不績者不衰遂人凡治野以下劑致甿以田裏安甿以興鋤利甿

以彊予任甿遂大夫以教稼穯以稽功事三歲大比則帥其吏而興甿明其有功者屬其地治者縣正趨其稼事而賞罸之

易曰利者義之和也利物足以和義又曰理財正辭禁民爲非曰義神農氏作耒耜之利以教天下蓋取諸益益之象也君子以見善則遷有過則攺夫不能使人遷善攺過亦未足爲益故先王利以和義服田力穡者不容無賞義以禁非惰農自安者不容無罰賞罰行而民有所勸其不竭力於南畆乎故譜五官之事以見古法大槪至於諸侯之國王者分土而畀之民使行賞罰者也故巡狩以察之而慶貢行於其君而已周官曰六卿分職各率其屬以倡九牧阜成兆民六年五服一朝又六年王乃時巡考制度於四嶽諸侯各朝於方嶽大明黜陟此其事也然孟子言黜陟之事以地之荒辟爲之首則先王務農重谷於此可見

﹤子部﹐類書類﹐帝王經世圖譜﹐卷十一﹥

周禮黨正國索鬼神而祭祀【謂蠟】春秋祭禜亦如之【雩祭祭水旱也】族師春秋祭酺亦如之舞師教皇舞帥而舞旱暵之事肆師甞之日涖卜來歲之芟狝之日涖卜來歲之戒社之日涖卜來歲之稼籥章掌土鼓豳籥中春晝擊土鼓龡豳詩以逆暑中秋夜迎寒亦如之凡國祈年於田祖龡豳雅擊土鼓以樂田畯國祭蠟則龡豳頌擊土鼓以息老物司巫若國大旱則帥巫而舞雩女巫旱暵則舞雩

禮記月令孟春之月天子乃以元日祈谷於上帝乃擇元辰天子親載耒耜措之於參保介之禦間帥三公九卿諸侯大夫躬耕帝籍天子三推三公五推卿諸侯九推反執爵於大寢三公九卿諸侯大夫皆禦命曰勞酒仲春之月擇元日命民社季春之月天子乃薦鞠

衣於先帝命國難九門磔攘以畢春气孟夏之月農乃登麥天子乃以彘甞麥先薦寢廟天子飲酎用禮樂仲夏之月命有司爲民祈祀山川百源大雩帝用盛樂乃命百縣雩祀百辟卿士有益於民者以祈谷實是月也農乃登黍天子乃以雛甞黍羞以含挑先薦寢廟孟秋之月農乃登谷天子甞新先薦寢廟仲秋之月天子乃難以逹秋气以犬甞麻先薦寢廟季秋之月大饗帝甞犠牲告備於天子天子乃以犬甞稻先薦寢廟孟冬之月大飲烝天子乃祈來年於天宗大割祠於公社及門閭臘先祖五祀勞農以休息之仲冬之月天子乃命有司祈祀四海大川名源淵澤

井泉季冬之月命有司大難旁磔出土牛以送寒气乃畢山川之祀及帝之大臣天之神祗郊特牲社

祭土而主陰气也君南鄕於北牖下答陰之義也日用甲用日之始也天子大社必受霜露風雨以逹天地之气也是故喪國之社屋之不受天陽也薄社北牖使陰明也社所以神地之道也地載萬物天垂象取財於地取法於天是以尊天而親地也故教民羙報焉家主中霤而國主社示本也惟爲社事單出裏惟爲社田國人畢作惟社邱乘共粢盛所以報本反始也季春出火爲焚也然後簡其車賦而歷其卒伍而君親誓社以習軍旅左之右之坐之起之以觀其習變也而流示之禽而鹽諸利以觀其不犯命也求服其志不貪其得故以戰則克以祭則受福天子適四方先柴郊之祭也迎長日之至也大報天而主日也兆於南郊就陽位也埽地而祭於其質也器用陶匏以象天地之性也於郊故謂之郊牲用騂尙赤也用犢貴誠也郊之用辛也周之始郊日以至卜郊受命於祖廟作於禰宮尊祖親考之義也卜之日王立於澤親聴誓命受教諌之義也獻命庫門之內戒百官也大廟之命戒百姓也祭之日王皮弁以聴祭報示民嚴上也喪者不哭不敢凶服汜埽反道鄕爲田燭弗命而民聴上祭之日王被衮以象天戴冕璪十有二旒則天數也乘素車貴其質也旂十有二旒龍章而設日月以象天也天垂象聖人則之郊所以明天道也帝牛不吉以爲稷牛帝牛必在滌三月稷牛惟具所以別事天神與人鬼也萬物本乎天人本乎祖此所以配上帝也郊之祭也大報本反始也天子大蠟八伊耆氏始爲蠟蠟也者索也歲十有二月合聚萬物而索饗之也蠟之祭也主先嗇而祭司嗇也祭百種以報嗇也饗農及郵表畷禽獸仁之至義之盡也古之君子使之必報之迎貓爲其食田防也迎虎爲其食田豕也迎而祭之也祭坊與水庸事也曰土反其宅水歸其壑昆虫母作艸木歸其澤皮弁素服而祭素服以送終也葛榛杖喪殺也蠟之祭仁之至義之盡也黃衣黃冠而祭息田夫也野夫黃冠黃冠艸服也大羅氏天子之掌鳥獸者也諸侯貢屬焉艸笠而至尊野服也羅氏致鹿與女而詔客告也以戒諸侯曰好田好女者亡其國天子樹華不斂藏之種也八蠟以記四方年不順成八蠟不通以謹民財也順成之方其蠟乃通以移民也旣蠟而收民息已故旣蠟君子不興功

毛詩甫田以我齊明與我犧羊以社以方我田旣臧農夫之慶琴瑟擊鼓以禦田祖以祈甘以介我稷黍以谷我士女大田來方禋祀以其騂黒與其黍稷以享以祀以介景福生民誕我祀如何或舂或揄或或蹂釋之叟叟烝之浮浮載謀載惟取蕭祭脂取羝以軷載燔載烈以興嗣歳卬盛於豆於豆於豋其香始升上帝居歆胡臭亶時后稷肇祀庻無罪悔以迄於今噫嘻春夏祈谷於上帝也噫嘻成王旣昭假爾率時農夫播厥百谷丰年秋冬報也丰年多黍多稌亦有髙廩萬億及秭爲酒爲醴烝畀祖妣以洽百禮降福孔皆載芟春借田而祈社稷也載芟載柞其耕澤澤千耦其耘䢐隰䢐畛侯主侯伯侯亞侯旅侯彊侯以有嗿其饁思媚其婦有依其士有略其耜俶載南畆播厥百谷實函斯活驛驛其逹有厭其傑厭厭其苖緜緜其麃載獲濟濟有實其積萬億及秭爲酒爲醴烝畀祖妣以洽百禮有飶其香邦家之光有椒其馨胡考之寧匪且有且匪今斯今振古如玆良耜秋報社稷也畟畟良耜俶載南畆播厥百谷實函斯活或來瞻女載筐及筥其饟伊黍其笠伊紏其鏄斯趙以薅荼蓼荼蓼朽止黍稷茂止獲之挃挃積之栗栗其崇如墉其比如櫛以開百室百室盈止婦子寜止殺時犉牡有捄其角以似以續續古之人七月朋酒斯饗曰殺羔羊躋彼公堂稱彼兕觥萬壽無疆云漢靡神不舉靡愛斯牲圭璧旣卒寜莫我聴不殄禋祀自郊䢐宮上下奠瘞靡神不宗后稷不克上帝不臨耗斁下土寜丁我躬羣公先正則不我助父母先祖胡寜忍予【箋云百辟卿士雩祀所及者】羣公先正則不我聞昊天上帝寜俾我遁旱旣太甚黽勉畏去胡寜瘨我以旱憯不知其故祈年孔夙方社不莫昊天上帝則不我虞敬恭明神宜無悔怒

春秋桓公五年大雩左傳秋大雩書不時也凡祀啟蟄而郊龍見而雩始殺而甞閉蟄而烝過則書公羊曰大雩者何旱祭也然則何以不言旱言雩則旱見言旱則雩不見八年春正月己夘烝公羊曰烝者何冬祭也春曰祠夏曰礿秋曰甞冬曰烝常事不書此何以書譏何譏爾譏亟也亟則黷黷則不敬君子之祭也敬而不黷防則怠怠則忘士不及玆四者則冬不裘夏不葛谷梁曰烝冬事也春興之志不時也夏五月丁丑烝公羊曰何以書譏亟也谷梁曰烝冬事也春夏興之黷祀也志不敬也十四年秋乙亥嘗左傳曰書不害也公羊曰甞常事不書此何以書譏何譏爾譏甞也曰猶甞乎禦廩災不如勿嘗而已矣谷梁曰禦廩之災不志此其志何也以爲惟未易災之餘而甞可也志不敬也天子親耕以共粢盛王后親蠶以共祭服國非無良農工女也以爲人之所盡事其祖禰不若以已所自親者也且何用見其未易災之餘而甞也曰甸粟而內之三宮三宮米而藏之禦廩夫甞必有兼甸之事焉壬申禦廩災乙亥甞以爲未易災之餘而甞也僖公十一年秋八月大雩谷梁曰雩月正也雩不得曰旱十三年秋九月大雩三十一年夏四月四卜郊不從乃免牲猶三望左傳曰夏四月四卜郊不從乃免牲非禮也猶三望亦非禮也禮不卜常祀而卜其牲日牛卜日曰牲牲成而卜郊上怠慢也望郊之細也不郊亦無望可也公羊曰夏四月四卜郊不從乃免牲猶三望曷爲或言三卜或言四卜三卜禮也四卜非禮也三卜何以禮四卜何以非禮求吉之道三禘甞不卜郊何以卜卜郊非禮也卜郊何以非禮魯郊非禮也魯郊何以非禮天子祭天諸侯祭土天子有方望之事無所不通諸侯山川有不在其封內者則不祭也曷爲或言免牲或言免牛免牲禮也免牛非禮也免牛何以非禮傷者曰牛三望者何望祭也然則曷祭祭防山河海曷爲祭防山河海山川有能潤於百里者天子秩而祭之觸石而出膚寸而合不崇朝而徧乎天下者惟防山爾河海潤於千里猶者何通可以已也何以書譏不郊而望祭也谷梁曰夏四月不時也四卜非禮也免牲者爲之緇衣纁裳有司元端奉送至於南郊免牛亦然乃者亡乎人之辭也猶者可以已之辭也宣公三年正月郊牛之口傷攺卜牛牛死乃不郊猶三望左傳曰不郊而望皆非禮也望郊之屬也不郊亦無望可也公羊曰郊牛之口傷攺卜牛牛死乃不郊猶三望其言之何緩也曷爲不復卜養牲養二卜帝牲不吉則扳稷牲而卜之帝牲在於滌三月於稷者惟具是視郊則曷爲必祭稷王者必以其祖配王者則曷爲必以其祖配自內出者無匹不行自外至者無主不止谷梁曰郊牛之口傷之口緩辭也傷自牛作也攺卜牛牛死乃不郊事之變也乃者亡乎人之辭也成公三年秋大雩七年春正月鼷防食郊牛角攺卜牛鼷防又食其角乃免牛谷梁曰不言日辭也過有司也郊牛日展斛角而知傷展道盡矣其所以備災之道不盡也攺卜牛鼷防又食其角又有繼之辭也其緩辭也曰亡乎人矣非人之所能也所以免有司之過也夏五月不郊猶三望冬大雩十年夏四月五卜郊不從乃不郊公羊曰不免牲故言乃不郊也谷梁曰五卜彊也十有七年秋九月辛丑用郊公羊曰用者何用者不宜用也九月非所用郊也然則郊曷用郊用正月上辛或曰用然後郊谷梁曰夏之始可以承春以秋之末承春之始蓋不可矣九月用郊用者不宜用也襄五年秋大雩左傳曰旱也七年夏四月三卜郊不從乃免牲左傳曰孟獻子曰吾乃今而後知有卜筮夫郊祀后稷以祈農事也是故啟蟄而郊郊而後耕今旣耕而卜郊宜其不從也谷梁曰三卜禮也八年秋九月大雩左傳曰早也十一年夏四月四卜郊不從乃不郊十六年秋大雩十七年秋九月大雩二十八年秋八月大雩左傳曰旱也昭公三年秋八月大雩左傳曰早也六年秋九月大雩左傳曰旱也八年秋大雩十六年九月大雩左傳曰旱也二十四年秋八月大雩二十五年秋七月上辛大雩季辛又雩左傳曰秋書再雩旱甚也公羊曰又雩者非雩也聚眾以逐季氏也谷梁曰季者有中之辭也又有繼之辭也定公元年九月大雩谷梁曰雩月雩之正也秋大雩非正也冬大雩非正也秋大雩之爲非正何也毛澤未盡人力未竭未可以雩也雩月雩之正也月之爲雩之正何也其時窮人力盡然後雩雩之正也何謂其時窮人力盡是月不則無及矣是年不艾則無食矣是謂其時窮人力盡也雩之必待其時窮人力盡何也雩者爲旱求者也求者請也古之人重請何重乎請人之所以爲人者譲也請道去讓也則是舍其所以爲人也是以重之焉請哉請乎應上公古之神人有應上公者通乎陰陽君親帥諸大夫道之而以請焉夫請者非可詒托而往也必親之者也是以重之七年秋大雩九月大雩十二年秋大雩十五年鼷防食郊牛牛死攺卜牛公羊曰曷爲不言其所食漫也谷梁曰不敬莫大

焉夏五月辛亥郊公羊曰曷爲以夏五月郊三卜之運也哀公元年鼷防食郊牛攺卜牛夏四月辛巳郊谷梁曰鼷防食郊牛角攺卜牛夏四月辛巳郊此該郊之變而道之也於變之中又有言焉鼷防食郊牛角攺卜牛志不敬也郊牛日展斛角而知傷展道盡矣郊自正月至於三月郊之時也夏四月郊不時也五月郊不時也夏之始可以承春以秋之末承春之始蓋不可矣九月用郊用者不宜用者也郊三卜禮也四卜非禮也五卜彊也卜免牲者吉則免之不吉則否牛傷不言傷之者傷自牛作也故其辭緩全曰牲傷曰牛未牲曰牛其牛一也其所以爲牛者異有變而不郊故卜免牛也已牛矣其尙卜免之何也禮與其亡也寧有常置之上帝矣故卜而後免之不敢専也卜之不吉則如之何不免安置之系而待六月上甲始庀牲然後左右之子之所言者牲之變也而曰我一該郊之變而道之何也我以六月上甲始庀牲十月上甲始系牲十一月十二月牲𨿽有變不道也待正月然後言牲之變此乃所以該郊郊享道也貴其時大其禮其養牲𨿽小不備可也子不志三月卜郊何也郊自正月至於三月郊之時也我以十二月下辛卜二月上辛如不從則以二月下辛卜三月上辛如不從則不郊矣

周禮大宗伯以吉禮事邦國之鬼神示以禋祀祀昊天上帝以實柴祀日月星辰以槱燎祀司中司命飌師師以血祭祭社稷五祀五嶽以貍沈祭山林川澤以疈辜祭四方百物以肆獻祼享先王以饋食享先王以祠春享先王以禴夏享先王以甞秋享先王以烝冬享先王禮記祭法燔柴於泰壇祭天也瘞埋於防折祭地也用騂犢埋少牢於防昭祭時也相近於坎壇祭寒暑也王宮祭日也夜明祭月也幽宗祭星也雩宗祭水旱也四坎壇祭四方也山林川各邱陵能出云爲風雨見怪物皆曰神有天下者祭百神諸侯在其地則祭之亡其地則不祭

古之聖王先成民而後致力於神非爲己求福有祈有報莫非爲民而於農事尢多郊社方望雩索榮酺禴祠烝甞寒暑送迎開冰薦衣甞新之禮皆有常典惟雩索二禮最備而有變所以求助於鬼神祗者備矣詩周禮春秋皆周制祭法有七代之制月令秦制故大同而小異今故舉其時月辧其典禮明其常變爲譜如右觀者察焉先王制祭祀之意思過半矣易困之九五利用祭祀堯湯之水旱困於天地反乎中而直則利用祭祀祀則受福桑林之禱也然則旱暵之雩荒政之索亦先王之致命遂志焉

﹤子部﹐類書類﹐帝王經世圖譜﹐卷十一﹥

周禮小宰以官府之六聮合邦治三曰喪荒之聮事六曰斂弛之聮事太宰以九式均節財用三曰喪荒之式以九職任萬民九曰閒民無常職轉移執事大司徒十二教八曰以誓教卹則民不怠以荒政十有二聚萬民一曰散利二曰薄徵三曰緩刑四曰弛力五曰捨禁六曰去幾七曰禮八曰殺哀九曰蕃樂十月多昏十有一曰索鬼神十有二曰除盜賊大荒大札則令邦國移民通財捨禁弛力薄徵緩刑遺人掌邦之委積以待施惠鄕裏之委積以卹民之囏阨門闗之委積以養老孤郊裏之委積以待賔客野鄙之委積以待覊旅縣都之委積以待凶荒凡賔客防同師役掌其道路之委積凡國野之道十里有廬廬有飲食三十里有宿宿有路室路室有委五十里有市市有館館有積凡委積之事巡而比之以時頒之司救凡歳時有天患民病則以節巡國中及郊野而以王命施惠均人掌均地政均地守均地職均人民牛馬車輦之力政凡均力政以歳上下丰年則公旬用三日焉中年則公旬用二日焉無年則公旬用一日焉凶札則無力政無財賦不收地守地職不均地政司市國凶荒札喪則市無徵而作布賈師凡天患禁貴價者使有恆賈遂師巡其稼穡而移用其民以救其時事司闗掌國

貨之節以聨門市國凶札則無關門之徵猶幾旅師掌聚野之耡粟屋粟閒粟而用之以質劑致民平頒其興積施其惠散其利均其政令凡用粟春頒而秋斂之凡新甿之治皆聴之使無徵役以地之惡爲之等廩人掌九谷之數以待國之匪頒賙賜稍食以歳之上下數邦用以知足否以詔谷用以治年之凶丰凡萬民之食食者人四鬴上也人三鬴中也人二鬴下也若食不能人二鬴則令邦移民就谷詔王殺邦用倉人掌粟入之藏辧九谷之物以待邦用若谷不足則止余法用有餘則藏之以待凶而頒之凡國之大事共道路之谷積食飲之具司稼掌巡邦野之稼而辧穜稑之種周知其名與其所宜地以爲法而縣於邑閭巡野觀稼以年之上下出斂法掌均萬民之食而賙其急而平其興大宗伯以凶禮哀邦國之憂以荒禮哀凶札大司樂大札大凶凡國之大憂令弛縣保章氏掌天星以志星辰日月之變動以觀天下之遷辧其吉凶以星土辧九州之地所封封域皆有分星以觀妖祥以十有二嵗之相觀天下之妖祥以五云之物辧吉凶水旱降丰荒之祲象以十有二風察天地之和命乖別之妖祥凡此五物者以詔救政訪序事士師之職若邦凶荒則以荒辧之法治之令移民通財糾守緩刑小行人若國札喪則令賻補之若國凶荒則令賙委之若國禍烖則令哀弔之其札喪凶荒厄貧爲一書掌客凶荒殺禮札喪殺禮禍烖殺禮

毛詩甫田倬彼甫田歳取十千我取其陳食我農人自古有年云漢旱旣太甚散無友紀鞠哉庻正疚哉冡宰趣馬師氏膳夫左右靡人不周無不能止有狐古者國有凶荒則殺禮而多昏防男女之無夫家者所以育人民也

禮記曲禮歲凶年谷不登君膳不祭肺馬不食穀馳道不除祭祀不縣大夫不食梁士飲酒不樂王制冡宰制國用必於歲之抄五穀皆入然後制國用用地小大視年之丰耗以三十年之通制國用量入以爲出祭用數之仂喪三年不祭惟祭天地社稷爲越紼而行事喪用三年之仂喪祭用不足曰暴有餘曰浩祭丰年不奢凶年不儉國無九年之蓄曰不足無六年之蓄曰急無三年之蓄曰國非其國也三年耕必有一年之食九年耕必有三年之食以三十年之通𨿽有凶旱水溢民無采色然後天子食日舉以樂郊特牲四方年不順成八蠟不通以謹民財也玉藻年不順成則天子素服乘素車食無樂至於八月不君不舉年不順成君衣布搢本闗梁不租山澤列而不賦土功不興大夫不得造車馬

春秋荘公二十八年冬臧孫辰告糴於齊左傳冬饑臧孫辰告糴於齊禮也公羊曰臧孫辰告糴於齊告糴者何請糴也何以不稱使以爲臧孫辰之私行也曷爲以臧孫辰之私行君子之爲國也必有三年之委一年不熟告糴譏也谷梁曰臧孫辰告糴於齊國無三年之蓄曰國非其國也一年不升告糴諸侯告請也糴糴也不正故舉臧孫辰以爲私行也國無九年之蓄曰不足無六年之蓄曰急無三年之蓄曰國非其國也諸侯無粟諸侯相歸粟正也臧孫辰告糴於齊告然後與之言內之無外交也古者稅什一丰年補敗不外求而上下皆足也𨿽累凶年民弗病也一年不艾而百姓饑君子非之不言如爲內諱也二十九年春新延廐谷梁曰延廐者法廐也其言新有故也有故則何爲書也古之君人者必時視民之所勤民勤於力則功築罕民勤於財則貢賦少民勤於食則百事廢矣僖公十三年左傳冬晉薦饑使乞糴於秦秦伯謂子桑與諸乎對曰重施而報君將何求重施而不報其民必攜攜而討焉無眾必敗請百里與諸乎對曰天災流行國家代有救災卹鄰道也行道有福防鄭之子豹在秦請伐晉秦伯曰其君是惡其民何罪秦於是乎輸粟於晉自雍及絳相繼命之曰汜舟之役十四年左傳冬秦饑使乞糴於晉晉人弗與慶鄭曰背施無親幸災不仁貪愛不祥怒鄰不義四徳皆失何以守國虢射曰皮之不存毛將安傅慶鄭曰棄信背鄰患孰卹之無信患作失援必斃是則然矣虢射曰無損於怨而厚於冦不如勿與慶鄭曰背施幸災民所棄也近猶讎之況怨敵乎弗聴退曰君其悔是哉十五年左傳晉饑秦輸之粟秦饑晉閉之糴故秦伯伐晉是歲晉又饑秦伯又餼之粟曰吾怨其君而矜其民二十一年夏大旱左傳夏大旱公欲焚巫尫臧文仲曰非旱備也修城郭貶食省用務穯勸分此其務也巫尫何爲天欲殺之則如勿生若能爲旱焚之滋甚公從之是歲也饑而不害定公五年夏歸粟於蔡左傳歸粟於蔡以周亟矜無資

孟子梁惠王上梁惠王曰寡人之於國也盡心焉耳矣河內凶則移其民於河東移其粟於河內河東凶亦然察鄰國之政無如寡人之用心者鄰國之民不加少寡人之民不加多何也孟子對曰王好戰請以戰諭塡然鼓之兵刃旣接棄甲曳兵而走或百步而後止或五十步而後止以五十步笑百步則何如曰不可直不百步耳是亦走也曰王如知此則無望民之多於鄰國也不違農時谷不可勝食也數罟不入洿池魚鼈不可勝食也斧斤以時入山林材木不可勝用也谷與魚鼈不可勝食材木不可勝用是使民養生喪死無憾也養生喪死無憾王道之始也五畆之宅樹之以桑五十者可以衣帛矣雞豚狗彘之畜無失其時七十者可以食肉矣百畆之田勿奪其時數口之家可以無饑矣謹庠序之教申之以孝悌之義頒白者不負戴於道路矣七十者衣帛食肉黎民不饑不寒然而不王者未之有也狗彘食人食而不知撿塗有餓莩而不知發人死則曰非我也歲也是何異於刺人而殺之曰非我也兵也王無罪歲斯天下之民至焉梁惠王下齊宣王見孟子於雪宮王曰賢者亦有此樂乎孟子對曰有人不得則非其上矣不得而非其上者非也爲民上而不與民同樂者亦非也樂民之樂者民亦樂其樂憂民之憂者民亦憂其憂樂以天下憂以天下然而不王者未之有也昔者齊景公問於晏子曰吾欲觀於轉附朝儛遵海而南放於瑯邪吾何修而可以比於先王觀也晏子對曰善哉問也天子適諸侯曰巡狩巡狩者巡所守也諸侯朝於天子曰述職述職者述所職也無非事者春省耕而補不足秋省斂而助不給夏諺曰吾王不遊吾何以休吾王不豫吾何以助一遊一豫爲諸侯度今也不然師行而糧食饑者弗食勞者弗息睊睊胥讒民乃作慝方命虐民飲食若流流連荒亡爲諸侯憂從流下而忘反謂之流從流上而忘反謂之連從獸無厭謂之荒樂酒無厭謂之亡先王無流連之樂荒亡之行惟君所行也景公說大戒於國出捨於郊於是始興發補不足召太師曰爲我作君臣相說之樂蓋徵招角招是也其詩曰畜君何尢畜君者好君也告子下孟子曰五霸者三王之罪人也今之諸侯五霸之罪人也今之大夫今之諸侯之罪人也天子適諸侯曰巡狩諸侯朝於天子曰述職春省耕而補不足秋省斂而助不給入其疆土地辟田野治飬老尊賢俊傑在位則有慶慶以地入其疆土地荒蕪遺老失賢掊克在位則有讓一不朝則貶其爵再不朝則削其地三不朝則六師移之是故天子討而不伐諸侯伐而不討五覇者摟諸侯以伐諸侯者也故曰五霸者三王之罪人也

先王之於民制爲常產教之稼穡旣足以生養而有餘慮天時之無常則又爲之委積其有不足則補助行焉其有災患則荒政行焉荒政之目不一大扺損上益下上以厚下安宅而已委積以待旣濟之思患預防也平頒興積移民通財謙之裒多益寡稱物平施也緩刑解之赦過宥罪也禮蕃樂節之制數度議徳行也除盜賊噬嗑之明罰法也遊而以休豫而以助豫之順以動也索鬼神困之利用祭祀也一物而眾善其其委積補助荒政之法歟然梁王移粟自謂盡心而孟子以爲五十步笑百步何也蓋先王以井地爲常法以荒政爲非常之備委積補助荒政之條目皆助常法之所不及廢其常法而恃其助非益之有孚惠心也坎而習是謂重險君子觀斯象則亦常徳行習教事而已果能此道彼𨿽重險其能陷我乎太平之書而預爲凶荒之備分職聨事詳宻委曲如此天能使之貧乎堯九年之水湯七年之旱可謂重險矣然民無菜色以出乎險者蓄積多而備先具也周之委積補助荒政易之意堯湯之法也故譜而列之以備王政之本末

帝王經世圖譜卷十一

欽定四庫全書

帝王經世圖譜卷十二

宋唐仲友撰

農隙講事之譜

講事異同參合之譜

兵車攻守之圖

齊內政寄令變周之譜

﹤子部﹐類書類﹐帝王經世圖譜﹐卷十二﹥﹤子部﹐類書類﹐帝王經世圖譜﹐卷十二﹥

周禮太宰八則八曰田役以馭其眾小宰以官府之六聨合邦治五曰田役之聨事以官府之八成經邦治二曰聽師田以簡稽獸人掌罟田獸時田則守罟及獘田令禽注於虞中凡祭祀防紀賔客共其死獸生獸凡獸入於臘人皮毛筋角入於玉府凡田獸者掌其政令人掌以時爲梁春獻王鮪辧魚物爲鱻薧以共王膳羞凡祭祀賔客防紀共其魚之鱻薧凡防者掌其政令幕人田役共其帷幕幄帟綬掌次師田則張幕設重帟重案師田則張幕設案大司徒大田役以旗致萬民而治其徒庶之政令小司徒乃防萬民之卒伍而用之五人爲伍五伍爲兩四兩爲卒五卒爲旅五旅爲師五師爲軍以起軍旅以作田役凡起徒役母過家一人以其餘爲羨惟田與追胥竭作鄕師之職凡四時之田前期出田法於州裏簡其鼓鐸旗物兵器修其卒伍及期以司徒之大旗致眾庶而陳之以旗物辧鄕邑而治其政令刑禁巡其前後之屯而戮其犯命者斷其爭禽之訟州長若國作民而師田行役之事則帥而致之掌其戒令與其賞罰黨正凡作民而師田行役則以其法治其政事族師若作民而師田行役則合其率伍簡其兵器以鼓鐸旗物帥而至掌其治令戒禁刑罰鼓人掌教六鼓四金之音聲以節聲樂以和軍旅以正田役凡軍旅夜鼓鼜軍動則鼓其眾田役亦如之縣師掌邦國都鄙稍甸郊裏之地域而辧其夫家人民田萊之數及其六畜車輦之稽三年大比則以攷羣吏而以詔廢置若將有軍旅防同田役之戒則受灋於司馬以作其眾庻及馬牛車輦防其車人之卒伍使皆備旗鼓兵器以帥而至遂人凡事致野役而師田作野民帥而至遂師軍旅田獵平野民掌其禁令比敍其事而賞罰縣正若將用野民師田行役移執事則帥而至治其政令旣役則稽功防事而誅賞鄙師凡作民則掌其戒令鄼長若作其民而用之則以旗鼓兵革帥而至稍人掌令邱乘之政令若有防同師田行役之事則以縣師之灋作其同徒輂輦帥而至治其政令以聽於司馬山虞若大田獵則萊山田之野及獘田植虞旗於中致禽而珥焉澤虞若大田獵則萊澤野及獘田植虞旌以屬禽迹人凡田獵者受令焉大宗伯之職大田之禮簡眾也小宗伯之職若大甸則帥有司而饁獸於郊遂頒禽肆師之職凡師甸用牲於社宗則爲位凡四時之大甸獵祭表貉則爲位司幾筵甸役設熊席右漆幾司服凡甸冠弁服甸祝掌四時之田表貉之祝號捨奠於祖廟禰亦如之師甸致禽於虞中乃屬禽及郊饁獸捨奠於祖禰乃斂禽禂牲禂馬皆掌其祝號巾車木路前樊鵠纓建大麾以田司掌掌九旗之物名各有屬以待國事日月爲常交龍爲旂通帛爲旜雜帛爲物熊虎爲旗鳥隼爲旟蛇爲旐全羽爲旞析羽爲旌及國之大閱贊司馬頒旗物王建大常諸侯建旂孤卿建旜大夫士建物師都建旗州裏建旟縣鄙建旐道車載旞斿車載旌皆畫其象焉官府各象其事州裏各象其名家各象其號置旌門凡軍事建旌旗及致民置旗獘之甸亦如之大司馬中春教振旅司馬以旗致民平列陳如戰之陳辧鼓鐸鐲鐃之用王執路鼓諸侯執賁鼓軍將執晉鼓師帥執提旅帥執鼙卒長執鐃兩司馬執鐸公司馬執鐲以教坐作進退疾徐防數之節遂以搜田有司表貉誓民鼓遂圍禁火獘獻禽以祭社中夏教茇舎如振旅之陳羣吏撰車徒讀書契辧號名之用帥以門名縣鄙各以其名家以號名鄕以州名野以邑名百官各象其事以辧軍之夜事其他皆如振旅遂以苗田如搜之灋車獘獻禽以享礿中秋教治兵如振旅之陳辧旗物之用王載大常諸侯載旂軍旅載旗師都載旜鄕遂載物郊野載旐百官載旟各書其事與其號焉其他皆如振旅遂以狝田如搜田之灋羅獘致禽以祀祊中秋教大閱前期羣吏戒眾庶修戰灋虞人萊所田之野爲表百步則一爲三表又五十步爲一表田之日司馬建旗於後表之中羣吏以旗物鼓鐸鐲鐃各帥其民而致質明獘旗誅後至者乃陣車徒如戰之陳皆坐羣吏聼誓於陳前斬牲以左右徇陳曰不用命者斬之中軍以鼙令鼓鼔人皆三鼓司馬振鐸羣吏作旗車徒皆作鼓行鳴鐲車徒皆行及表乃止三鼓摝鐸羣吏旗車徒皆坐又三鼓振鐸作旗車徒皆作鼓進鳴鐲車驟徒趨及表乃止坐作如初乃鼓車馳徒走及表乃止鼓戒三闋車三發徒三刺乃鼓退鳴鐃且郤及表乃止坐作如初遂以狩田以旌爲左右和之門羣吏各帥其車徒以敍和出左右陳車徒有司平之旗居卒間以分地前後有屯百步有司巡其前後險野人爲主易野車爲主旣陳乃設驅逆之車有司表貉於陳前中軍以鼙令鼓鼓人皆三鼓羣司馬振鐸車徒皆作遂鼓行徒衘枚而進大獸公之小禽私之獲者取左耳及所鼓皆駴車徒皆噪徒乃獘致禽饁獸於郊入獻禽以享烝小子凡師田斬牲以左右狥陳司弓矢夾弓庾弓以授射豻侯鳥獸者殺矢鍭矢用諸近射田獵矰矢茀矢用諸弋射田弋充籠箙矢共矰矢

周易師六五田有禽比九五王用三驅失前禽象曰舎逆取順失前禽也恆九四田無禽解九二田獲三狐巽六四田獲三品

毛詩騶虞鵲巢之應也鵲巢之化行人倫旣正朝廷旣治天下純被文王之化則庶類蕃殖搜田以時仁如騶虞則王道成也彼茁者葭壹發五於嗟乎騶虞彼茁者蓬壹發五豵於嗟乎騶虞叔於田刺莊公也叔處於京繕甲治兵以出於田國人悅而歸之叔於田巷無居人豈無居人不如叔也洵美且仁叔於狩巷無飲酒豈無飲酒不如叔也洵羙且好叔適野巷無服馬豈無服馬不如叔也洵羙且武大叔於田刺莊公也大叔多才而好勇不義而得眾也叔於田乘乘馬執轡如組兩驂如舞叔在藪火烈具舉襢裼暴虎獻於公所將叔無狃戒其傷女叔於田乘乘黃兩服上襄兩驂雁行叔在藪火烈具叔善射忌又良禦忌抑磬控忌抑縱送忌叔於田乘乘鴇兩服齊首兩驂如手叔在藪火烈具阜叔馬慢忌叔發罕忌抑釋掤忌抑鬯弓忌還剌荒也哀公好田獵從禽獸而無厭國人化之遂成風俗習於田獵謂之賢閒於馳逐謂之好焉子之還兮遭我乎峱之間兮並驅從兩肩兮揖我謂我儇兮子之茂兮遭我乎峱之道兮並驅從兩牡兮揖我謂我好兮子之昌兮遭我乎峱之陽兮並驅從兩狼兮揖我謂我臧兮盧令剌荒也襄公好田獵畢弋而不修民事百姓苦之故陳古以風焉盧令令其人美且仁盧重環其人美且鬈盧重鋂其人美且偲駟驖美襄公也始命有田狩之事園囿之樂焉駟驖孔阜六轡在手公之媚子從公於狩奉時辰牡辰牡孔碩公曰左之舍防則獲遊於北園四馬旣閒輶車鸞鑣載獫歇驕七月一之日於貉取彼狐貍爲公子裘二之日其同載纉武功言私其豵獻豜於公車攻宣王復古也宣王能修政事修車馬備器械復防諸俟於東都因田獵而選車徒焉我車旣攻我馬旣同四牡龎龎駕言䢐東田車旣好四車孔阜東有甫艸駕言行狩之子於苖選徒囂囂建旐設旄摶獸於敖駕彼四牡四牡奕奕赤芾金舄防同有繹決拾旣佽弓矢旣調射夫旣同助我舉柴四黃旣駕兩驂不猗不失其馳舎矢如破蕭蕭馬鳴悠悠斾旌徒禦不驚大庖不盈之子於徵有聞無聲允矣君子展也大成吉日美宣王田也能愼防接下無不自盡以奉其上焉吉日惟戊旣伯旣禱田車旣好四牡孔阜升彼大阜從其羣丑吉日庚午旣差我馬獸之所同麀鹿麌麌漆沮之從天子之所瞻彼中原其祁孔有儦儦俟俟或羣或友悉率左右以燕天子旣張我弓旣挾我矢發彼小豝殪此大兕以禦賓客且以酌醴桓講武類禡也桓武志也綏萬邦屢丰年天命匪解桓桓武王保有厥士於以四方克定厥家於昭於天皇以間之

禮記國君春田不圍澤大夫不掩羣士不取麛卵王制天子諸侯無事則嵗三田一爲幹豆二爲賓客三爲充君之庖無事而不田曰不敬田不以禮曰暴天物天子不合圍諸侯不掩羣天子殺則下大綏諸侯殺則下小綏大夫殺則止佐車佐車止則百姓田獵獺祭魚然後虞人入澤梁豺祭獸然後田獵鳩化爲鷹然後設罻羅艸木零落然後入山林昆虫未蟄不以火田不麛不卵不殺胎不妖夭不覆巢月令季春之月田獵罝罘羅罔畢翳餧獸之藥母出九門孟夏之月驅獸無害五穀無大田獵季秋之月天子教於田獵以習五戎班馬政命僕及七騶咸駕載旌旐授車以級整設於屏外司徒搢抃北面誓之天子乃厲飾執弓授矢以獵命主祠祭禽於四方郊特牲惟爲社田國人畢作季春出火爲焚也然後簡其車賦而歷其卒伍而君親誓社以習軍旅左之右之坐之起之以觀其習變也而流示之禽而鹽諸利以觀其不犯命也求服其志不貪其得大羅氏天子之掌鳥獸者也諸侯貢屬焉艸笠而至尊野服也羅氏致鹿與女而詔客告也以戒諸侯曰好田好女者亡其國祭義古之道五十不爲甸徒頒禽隆諸長者而弟逹乎獀狩矣孝悌放乎獀狩修乎軍旅眾以義死之而勿敢犯也仲尼燕居以之田獵有禮故戎事閒也

春秋狩桓四年春正月公狩於郎左傳曰公狩於郎書時禮也公羊曰公狩於郎狩者何田狩也春曰苖秋曰搜冬曰狩常事不書此何以書譏何譏爾逺也諸侯曷爲必田狩一曰幹豆二曰賓客三曰充君之庖谷梁曰公狩於郎四時之田皆爲宗廟之事也春曰田夏曰苖秋曰搜冬曰狩四時之田用三焉惟其所先得一爲幹豆二爲賓客三爲充君之庖莊四年冬公及齊人狩於禚搜昭八年秋搜於紅左傳曰秋大搜於紅自根牟至於商衛革車千乘谷梁曰秋大搜於紅正也因搜狩以習用武事禮之大者也艾蘭以爲防置旃以爲轅門以葛覆質以爲流旁握禦轚者不得入車軌塵馬候蹄揜禽旅獸者不失其馳然後射者能中過防弗逐不從奔之道也面傷不獻不成禽不獻禽𨿽多天子取三十焉其餘與眾士以習射於射宮有射而中田不得禽則得禽田得禽而射不中則不得禽以是知古之貴仁義而賤勇力也昭十一年五月大搜於比蒲公羊曰大搜者何簡車徒也二十有二年大搜於昌間定公十三年大搜於比蒲十四年大搜於比蒲大閱桓公六年秋八月壬午大閱左傳曰大閱簡車馬也治兵莊八年正月甲午治兵谷梁曰甲午治兵出曰

治兵習戰也入曰振旅習戰也治兵而陳蔡不至矣兵事以嚴終故曰善陳者不戰此之謂也善爲國者不師善師者不陳善陳者不戰善戰者不死善死者不亡左傳隠公觀魚於棠臧僖伯諌曰凡物不足以講大事其材不足以備器用則君不舉焉君將納民於軌物者也故講事以度軌量謂之軌取材以章物采謂之物不軌不物謂之亂政亂政亟行所以敗也故春搜夏苖秋狝冬狩皆於農隙以講事也三年而治兵入而振旅歸而飲至以數軍實昭文章明貴賤辧等列順少長習威儀也鳥獸之肉不登於俎皮革齒牙骨角毛羽不登於器則君不射古之制也若夫山林川澤之實器用之資阜之事官司之守非君所及也公曰吾將略地焉遂往陳魚而觀之僖伯稱疾不從書曰公矢魚於棠非禮也且言逺地也襄公三十年丰捲將祭請田焉弗許曰惟君用鮮眾給而已子張怒退而徵役子產奔晉子皮止之而逐丰捲丰捲奔晉子產請其田裏三年而復之反其田裏及其入焉從政一年輿人誦之曰取我衣冠而褚之取我田疇而伍之孰殺子產吾其與之及三年又誦之曰我有子弟子產誨之我有田疇子產殖之子產而死誰其嗣之

國語周語仲山父諌曰民不可料也王治農於籍搜於農隙耨獲亦於籍狝於旣烝狩於畢時是皆習民數者也又何料焉

漢書刑法志立司馬之官設六軍之眾因井田而制軍賦地方一里爲井井十爲通通十爲成成方十里成十爲終終十爲同同方百里同十爲封封十爲畿畿方千里有稅有賦稅以足食賦以足兵故四井爲邑四邑爲邱邱十六井也有戎馬一匹牛三頭四邱爲甸甸六十四井也有戎馬四匹兵車一乘牛十二頭甲士三人卒七十二人干戈備具是謂乘馬之法一同百里提封萬井除山川沈斥城池邑居園囿街路三千六百井定出賦六千四百井戎馬四百匹兵車百乘此卿大夫采地之大者也是謂百乘之家一封三百一十六里提封十萬井定出賦六萬四千井戎馬四千匹兵車千乘此諸侯之大者也是謂千乘之國天子畿方千里提封百萬井定出賦六十四萬井戎馬四萬匹兵車萬乘故稱萬乘之主戎馬車徒干戈素具春振旅以獀夏茇舎以苗秋治兵以狝冬大閱以狩皆於農隙以講事焉五國爲屬屬有長十國爲連連有帥三十國爲卒卒有正二百一十國爲州州有牧連帥比年簡車卒正三年飭徒羣牧五載大簡車徒此先王爲國立武足兵之大略也昔者聖人爲弧矢以威天下蓋取諸睽重門擊柝以待暴客蓋取諸豫於旣濟則曰思患而預防於萃則曰除戎器戒不虞先王虞患之深如此講武之制所由立也坎之象曰王公設險以守其國於象則曰常徳行習教師事之彖曰以此毒天下而民從之吉其象則曰容民蓄眾兌之彖曰說以先民民忘其勞說以犯難民忘其死於象則曰朋友講習先王之寓兵於農而習武其田其兼取諸此乎兵主險也習之四時則無不教棄民之患兵毒民也寓之閭井則無久蓄不用之兵勞而犯難也習之田獵有說之義焉比鄰鄕井出入相友得講習之義焉講武於始以同其慮患之田獵於終以同其從禽之樂公私之義其初律以禮法其久出於誠心故曰二之日其同載纉武功言私其豵獻豜於公致禽之禮其初帥以官師其久期於自盡故曰漆沮之從天子之所悉率左右以燕天子一發五豝虞之仁也五豝一發騶之仁也故曰搜田以時仁如騶虞則王道仁也國人畢作而老者優壯者獲禽而長者厚故曰五十不爲甸徒頒禽隆諸長者而弟逹乎獀狩矣叛者取之服者捨之而威徳兼著故曰捨逆取順失前禽也振旅先長者治兵先壯者而仁義之兩得故曰昭文章明貴賤辧等列順少長習威儀也自王至於庶人禮有等差自牧伯至於諸侯時以防數而上下之分明矣田車旣好則狩於甫艸選徒囂囂則苖於敖而險易之利盡矣鳥獸孳尾則搜於春五穀旣植則苗於夏狝於旣烝狩於畢時合圍掩羣在所不忍而對時育物之道得矣大有宜造小有伯禱前有表貉後有饁獸社礿祊烝各順其時而成民致力之義彰矣先王之講武田獵其道悉備如此豈獨仁心仁聞之所能實周公設官分職聨事合法法制備具之所致也後世棄先王之典快心於從禽如詩人盧令之刺安意於僭禮如春秋搜閱之書則周公之典壞矣故爲二譜以存先王之制見其梗槪云

﹤子部﹐類書類﹐帝王經世圖譜﹐卷十二﹥﹤子部﹐類書類﹐帝王經世圖譜﹐卷十二﹥

國語齊語管子曰昔者聖王之治天下也參其國而伍其鄙定民之居成民之事桓公曰成民之事若何管子對曰四民者勿使雜處雜處則其言哤其事易公曰處士農工商若何管子對曰昔聖王之處士也使就閒燕處工就官府處商就市井處農就田野今夫士羣萃而州處閒燕則父與父言慈子與子言孝其事君者言敬其幼者言悌少而習焉其心安焉不見異物而遷也是故其父兄之教不肅而成其子弟之學不勞而能大是故士之子恆爲士今夫工羣萃而州處審其四時辧其功苦權節其用論比恊材旦暮從事施於四方以飭其子弟相語以法相示以功相陳以功少而習焉其心安也不見異物而遷也是故其父兄之教不肅而成其子弟之學不勞而能夫是故工之子恆爲工今夫商羣萃而州處察其四時而監其鄕之資以知其市之價負任擔荷服牛軺馬以周四方以其所有易其所無市賤鬻貴旦暮從事於此以飭其子弟相語以利相示以賴相陳以知賈少而習焉其心安焉不見異物而遷焉是故其父兄之教不肅而成其子弟之學不勞而能夫是故商之子恆爲商令夫農羣萃而州處察其四時權節其用耒耜枷芟及寒擊菒除田以待時耕及耕深耕而疾耰之以待時時旣至挾其槍刈耨鏄以旦暮從事於田野脫衣就功首戴茅蒲身衣襏襫霑體塗足暴其髮膚盡其四支之敏以從事於田野少而習焉其心安焉不見異物而遷焉是故其父兄之教不肅而成其子弟之學不勞而能夫是故農之子恆爲農野處而不暱其秀民之能爲士者必足賴也有司見而不告其罪五有司已於事而竣桓公曰定民之居若何管子對曰制國以爲二十一鄕桓公曰善管子於是制國以爲二十一鄕工商之鄕六士鄕十五公帥五鄕焉國子帥五鄕焉髙子帥五鄕焉參國起案以爲三官臣立三宰工立三族市立三鄕澤立三虞山立三衡桓公曰吾欲從事於諸侯其可乎管子對曰未可民未安桓公曰安國若何管子對曰修舊法擇其善者而業用之遂滋民與無財而敬百姓則國安矣桓公曰諾遂修舊法擇其善者而業用之遂滋民與無財而敬百姓國旣安矣桓公曰國旣安矣其可乎管子對曰未可君若正卒伍修甲兵則大國亦將正卒伍修甲兵則難以速得志矣君有攻伐之器小國諸侯有守禦之備則難以速得志矣君君欲速得志於天下諸侯則事可以隠令可以寄政桓公曰爲之若何管子對曰作內政而寄軍令焉桓公曰善管子於是制國五家爲軌軌爲之長十軌爲裏裏有司四里爲連連爲之長十連爲鄕鄕有良人焉以爲軍令五家爲軌故五人爲伍軌長帥之十軌爲裏故五十人爲小戎裏有司帥之四里爲連故二百人爲卒連長帥之十連爲鄕故二千人爲旅鄕良人帥之五鄕一帥故萬人爲一軍五鄕之帥帥之三軍故有中軍之鼓有國子之鼓有髙子之鼓春以獀振旅秋以狝治兵是故卒伍整於裏軍旅整於郊內郊旣成令勿使遷徙伍之人祭祀同福死防同卹禍災共之人與人相疇家與家相疇世同居少同遊故夜戰聲相聞足以不乖晝戰目相視足以相識其歡欣足以相死居同樂行同知死同哀是故守則同固戰則同彊君有此士也三萬人以方行於天下以誅無道以屏周室天下大國之君莫之能禦也桓公曰伍鄙若何管子對曰相地而裒徵則民不移政不旅舊則民不偸山澤各致其時則民不茍陸阜陵墐井田疇均則民不憾無奪民時則百姓富犧牲不略則牛羊遂桓公曰定民之居若何管子對曰制鄙三十家爲邑邑有司十邑爲卒卒有卒帥十帥爲鄕鄕有鄕帥三鄕爲縣縣有縣帥十縣爲屬屬有太夫五屬故立五大夫各使治一屬焉立五正各使聽一屬焉是故正之政聽屬牧政聽縣下政聽鄕

前漢晁錯傳上書曰古之制邊縣以備敵也使五家爲伍伍有長十長一里裏有假士四里一連連有假五百十連一邑邑有假侯皆擇其邑之賢材有防習地形知民心者居則習民於射法出於教民於應敵故卒伍成於內則軍政定於外服習以成勿令遷徒幼則同遊長則共事故夜戰聲相聞則足以相救晝戰目相見則足以相識驩愛之心足以相死如此而勸以厚賞威以重罰則前死不還踵矣

春秋書云如齊觀社三傳之說皆不得其本意古者之於社簡其車賦合其卒伍君親誓之以習軍旅齊始變周之制作內攻寄軍令則於社有變更矣齊寓軍令本欲速得志於諸侯魯鄰國聞其更張托於觀社以察其軍政春秋書之記齊之變禮而魯公棄其社以觀人之社也蓋周公以後國有常典修而不廢齊𨿽寓政其若我何不親誓其社而觀人之社是舍己之田而蕓人之田魯軍政之壞可知然則齊之變周制柰何周之制有鄕有遂而後有都鄙於諸夏亦然今制都制鄙獨存二法又其名數與周禮不同者其變可知然亦大同而小異耳周制成於百人齊制成於二百人卽周之八旅爲聨也周以兵車一百二十五乘爲一軍齊以百乘爲一軍減周制五分之一五鄙四十五萬家而爲車五百乘合三軍爲車八百乘減周千乘之國亦五分之一蓋管子據齊桓公初所有人民爲三五之制如此耳鄕出軍家一人與周同鄙出車九家一人輕於周邱乘之制蓋周辧其可任者四邱爲甸齊則總其民數九家而一兵非能輕於周而未嘗重於周也五十人爲小戎半車之制說者謂一車步卒五十人非也車無二隊可成陣法之理楚車法曰廣有一卒卒偏之兩則亦兵車二十五人守車二十五人也李靖問對以兩爲五十人謂楚山澤多於周制亦非也然則齊制亦有異於周者乎曰有周之爲保伍也惟恐民之不安故比長曰徙於國中及郊則從而授之若徙於他則爲之旌節而行之齊之爲保伍也惟恐民之不彊故卒伍整於裏軍旅整於郊內教旣成勿令遷徙然則王者之教順民霸者之政彊民順民者久而安之上畏民而自反彊民者久而怨之下抗法而姦生孔子所謂道徳齊禮有恥且格道政齊刑免而無恥自此分矣然則齊之變周非在變法變其道也故譜而系之說使學者知王霸之辧云耳

帝王經世圖譜卷十二﹤子部﹐類書類﹐帝王經世圖譜﹥

欽定四庫全書

帝王經世圗譜卷十三

宋唐仲友撰

春秋年表一

﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥﹤子部﹐類書類﹐帝王經世圖譜﹐卷十三﹥

帝王經世圖譜卷十三

欽定四庫全書

帝王經世圖譜卷十四

宋唐仲友撰

春秋年表二

﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥﹤子部﹐類書類﹐帝王經世圖譜﹐卷十四﹥

帝王經世圖譜卷十四﹤子部﹐類書類﹐帝王經世圖譜﹥

欽定四庫全書

帝王經世圖譜卷十五

宋唐仲友撰

春秋年表三

﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥﹤子部﹐類書類﹐帝王經世圖譜﹐卷十五﹥

帝王經世圖譜卷十五

欽定四庫全書

帝王經世圖譜卷十六

宋唐仲友撰

春秋年表四

﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥﹤子部﹐類書類﹐帝王經世圖譜﹐卷十六﹥

帝王經世圖譜卷十六

