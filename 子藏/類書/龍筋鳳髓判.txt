

欽定四庫全書

子部十一

龍筋鳳髓判

類書類

提要

【臣】等謹案龍筋鳳髓判四卷唐張鷟撰鷟字文成自號浮休子深州陸梁人甘露初登進士第授襄陽尉累官四門員外郎終於龔州長史事迹具莫休符桂林風土記唐書附其孫張薦傳中稱其兒時夢紫文大鳥止其庭大父曰吾聞紫文鸑鷟也若壯當以文章瑞朝廷乎遂命以名員半千稱其文詞猶靑錢萬選萬中時號靑錢學士日本新羅使至必出金帛購其文然所著作不槪見存於今者惟朝野僉載及此書僉載已竄亂失眞惟此書尙爲原帙其文臚比官曺條分件繁組織頗工蓋唐制以身言書判詮試選人今見於文苑英華者頗多大抵不著名氏惟白居易編入文集與鷟此編之自爲一書者最傳於世居易判主流利此則縟麗各一時之文體耳洪邁容齋隨筆嘗譏其堆垜故事不切於蔽罪議法然鷟作是編取備程試之用則本爲隸事而作不爲定律而作自以徵引賅洽爲主言各有當固不得指爲鷟病也原本附有注文爲明劉允鵬所輯采撮頗詳而稍傷冗漫以別無他注姑仍其舊錄之允鵬本名繼先字敬虛武定人嘉靖辛夘舉人嘗著有續事類賦今未見傳本惟此注附鷟之書尙存於世云乾隆四十一年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

龍筋鳳髓判卷一

唐張鷟撰

明劉允鵬注

中書二條【漢武帝置中書令魏晉以下始置省唐因之】

中書舎人王秀漏泄機宻斷絞不伏款於掌事張防處得語秀合是從防款所傳是實亦非大事不伏科

鳳池淸切【杜祐通典中書省謂之鳯凰池】雞樹深嚴【魏晉世語殿中有雞棲樹初學記韋承慶中書省詩淸切鳯凰池扶疏雞樹枝】敷奏帝兪對揚休命【二句散出尙書左傳】召爲內史流雅譽於周年【史記召公奭支庻皆爲周卿士蓋卿士卽周官內史之職也爾雅嵗名周曰年】荀作令君振芳塵於魏闕【魏志荀彧所舉皆命世大才人謂之曰荀令君之舉善不舉不休陸徳明莊子音義曰魏象魏闕人君門也以其巍然故曰魏闕】張防掌機右掖務在便蕃【唐宣政殿有兩掖中書省在右稱右掖】王秀負版中書情惟宻勿【孔安國論語注負版者持邦國之圖籍也文獻通考漢置中書令蓋周官內史之職也以其縂掌禁中書記故謂之中書擅道鸞晉陽秋肅祖以溫嶠爲中書令曰卿文防淸逺宜居機宻】理湏克淸克愼慕金人以口緘【家語孔子入后稷廟有金人三緘其口銘其背曰古之愼言人也】一徳一心仰星街而舌捲【尙書乃一徳一心漢書曰畢昴間天街也街北胡也街南中國也揚子觧嘲曰欲談者捲舌而同聲晉書天文志捲舌六星在昴北主口語以知防佞也】溫樹之號問且無言【漢書孔光典樞機十年或問溫室省中樹光不應】惡木之陰過而不息【陸機猛虎行熱不息惡木陰管子曰士懷耿介之心不防惡木之枝惡木尙能恥之況與惡人同處乎】豈得漏秦相之騎乘故犯疏羅【史記秦始皇幸梁山宮望見丞相李斯車騎眾弗善也或告丞相後損車騎始皇怒曰此中人泄吾語捕在旁者殺之】盜魏將之兵符自輕刑典【通鑑秦伐趙魏將晉鄙救趙次於鄴公子無忌用侯生計說如姬竊兵符殺鄙奪其軍以進】張防言出口駟馬無追【鄧析子一言而非駟馬不能追一言而急駟馬不能及】王秀轉泄於人三章莫捨【左傳言語漏泄職汝之由漢書髙祖約法三章】若潛謀討襲理實不容漏彼諸蕃情更難恕【若此則大事宜寘罪】非宻旣非大事法許準法勿論待得指歸方可裁決通事舎人崔暹奏事口誤禦史彈付法大理防笞三十徵銅四斤暹款奏事𨿽誤不失事意不伏徴銅

崔暹風神爽俊詞彩抑揚雅調疏通淸音朗徹【上條旣首述中書事此徑就暹說起】裴楷之英姿肅肅朝野羽儀【晉書裴楷風神髙邁容儀俊爽時謂之玉人後爲中書令班固幽通賦羽儀上京】魏舒之容止堂堂羣寮領袖【晉書魏舒文帝重之曰魏舒堂堂人之領防也】自可曵裾紫禁【漢書鄒陽云何王之門不可以曵長裾謝荘宣貴妃誄收華紫禁注云王者之宮爲紫禁或謂宮中爲紫禁】伏奏靑規【尙書敷奏以言漢書史丹爲侍中諌元帝廢太子頓首伏靑蒲上應劭注云以靑規地曰靑蒲】助朝廷之光輝贊明時之喉舌【唐六典中書佐天子而執大政】芝泥發彩宣鳯藻而騰文【河圖舜卽位黃龍負圖置舜前黃玉柙白玉檢黃芝泥章曰黃帝符璽桉芝泥天子封璽所用】蘭檢浮香潤龍縑而動色【河圖白玉檢○蘇味道受啚溫洛詩緑綺膺河檢李嶠拜洛詩千秋瑞檢開初學記曰古者以縑帛依書長短截之名曰憣紙唐翰林誌中書用黃白麻爲綸命唐防要凡赦書等用白麻不用印○予按芝泥二句言印也蘭檢二句言麻也】豈容金馬之對未被譽稱【漢書公孫對策天子擢爲第一待詔金馬門】神羊之威俄聞奏劾【後漢書輿服志獬豸神羊也能別曲直楚王嘗獲之以爲冠秦防楚以其冠賜禦史服之】罰金旣罹於疏网【漢書曰犯蹕當罰金老子天网恢恢疏而不漏曹植責躬詩表天网不可重罹】辧璧無舎於明珠【抱朴子識珎者必拾濁水之明珠賞气者必采穢藪之芳蕙】過誤被彈止當笞罪不失事意自合無辜【唐六典通事舎人宣讀失句度用拾遺團句以助之謂之把麻漢書京房死後客星入市卽無辜之驗】𨿽觸凝霜【大戴禮陰气勝則凝而爲霜崔篆禦史箴簡上霜凝】理宜淸雪【淸雪諭釋也王子年拾遺記廣延國常雨淸雪】

門下省二條【漢謂之侍中寺晉給事黃門郎與侍中俱管門下事因謂之門下省】

給事中楊珍奏狀錯以崔午爲崔牛防笞三十徵銅四斤不伏

沈沈靑瑣【漢官儀黃門郎日暮入對靑瑣闈注云靑瑣戶邊靑鏤也刻爲連瑣文而靑塗也】肅肅黃樞【盧諶宣徽賦楊朝隠於黃樞注云揚雄爲黃門郎三葉不徙官】望重鸞司【初學記門下省唐攺曰鸞臺】任光龍作【尙書龍作納言孔安國注雲龍臣名潘嶽贈陸機詩齊轡羣龍贊納言】掌壺負璽步頓於是生光【齊職儀漢孔安國爲侍中掌禦唾壺環齊要略侍中古官也大駕出則負璽以從左思魏都賦習步頓以升降】左貂右蟬揖譲由其動價【漢官儀侍中冠惠文冠左貂右蟬董已輿服志曰蟬取居髙飲淸貂取內勁悍外溫潤意曹植贈王粲爲侍中詩戴蟬珥貂】楊珍門承積閥【史記注明其等曰閥積其功曰閱】榮重搢紳【史記注搢挿也挿笏於紳】趨左掖之嚴凝【顏師古漢書注掖門在兩傍如人臂掖唐書含元殿右曰宣政殿左右有兩掖按門下省在左故稱左掖】奏上臺之淸切【初學記唐龍朔初攺侍中爲東臺在左按上臺卽東臺也】出納王命職當喉舌之官【毛詩出納王命王之喉舌孔安國尙書注納言喉舌之官】光闡帝猷佐處腹心之地【盧諶贈劉琨詩光闡逺韻王融曲水詩序紹淸和於帝猷毛萇詩傳可以制防公侯之腹心】恪勤之譽未出於丹闈【後漢書胡廣恪勤職事爾雅宮中門謂之闈】舛繆之愆已塵於淸憲【韻府羣玉何禎詔爲祕書丞主者謬以爲郎按主者罪管子正月之朔君乃布憲大夫皆受憲】馬字防少尙懼亡身【漢書石建爲郎中令奏事書下讀之驚恐曰書馬者與尾而五今乃四不足一獲譴死矣注云馬下曲者爲尾並四防爲四足凡五】人名不同難爲逃責【後漢書王愔典選令吏唱名誤以盧士深爲士琛深自呼其名愔曰盧郎眀潤所以加玉】準犯旣非切害原情理或可容何者寧失不經宥過無大【此二句尙書大禹謨文孔安國注云仁愛之道也】崔牛崔午卽欲論辜甲申甲由如何定罪

左補闕陳司制勅知勅書有誤不奏輙攺所攺之次與元勑同付法不伏

陳繆司綸綍【北史薛道衡典司綸綍】沗掌樞機【唐書溫大雅性周謹掌樞機務謝絕賔客】參詳蘭葉之文【河圖黃帝往視河洛見大魚折澑而至泛白啚蘭葉朱文以授於帝】宣越芝英之字【初學記古今篆文體有芝英書唐翰林誌天子召學士於禁中艸詔𨿽出宸翰所揮亦資檢校謂之視艸】拾遺補闕躡山甫之淸塵【應劭漢官儀侍中與帝升降拾遺補闕毛詩曰衮職有闕仲山甫補之續漢記陰識拜時進極言正議常慕仲山甫夙夜匪懈楚辭聞赤松之淸塵】獻可替否尋晏嬰之勝迹【應劭漢官儀漢置散騎及中常侍各一人獻可替否也左傳曰晏子曰君所謂可而有否焉臣獻其否以成其可君所謂否而有可焉臣獻其可以去其否】設令魚魯紕繆理合上聞【抱朴子書字之訛有寫魯爲魚帝爲虎】豕亥參差無疑下斷【家語有人讀史云三豕渡河子夏曰乙亥渡河校之果然】豈容斟酌聖意加減繇言【晉摯虞尙書箴闡我王繇王繇允塞】用寸管以窺天【莊子用管窺天不亦小乎釋三藏法師傳寸管不可窺天小蠡難爲酌海】持小瓠而測海【東方朔答客難以蠡測海張晏注云蠡瓠瓢】未經上白【廣韻白告也】輙敢雌黃【韻府羣玉古人寫書用黃紙有誤以雄黃滅】定字𨿽復無差據罪終湏結正八十之杖自作難逃三千之條【尙書五刑之屬三千】理宜明罰【文子臯陶爲大理天下無虐刑周易明罰勑法】

公主二條【周天子嫁女於諸侯不自主婚必使諸侯同姓者主之故謂之公主】

永安公主出降有司奏禮錢加長公主二十萬【漢書帝女爲公主帝姊妹爲長公主】造第宅所費亦如之羣下有疑

金機札札靈婺皎防於雲間【文選古詩皎皎河漢女札札弄機杼注云札札機杼聲左傳曰有星出於婺女杜預注云星占婺女爲旣嫁之女織女爲處女謝靈運詠牛女詩云漢有靈匹】銀漢亭亭少女倭遲於巽位【初學記天河謂之天漢亦曰銀漢按少女卽星占處女也毛萇詩傳倭遲歷逺之貌周易巽東南也陸機擬古詩織女東南顧大戴禮夏小正云七月初昏織女正東而向】故瀟湘帝子乘洞浦而揚波【謝朓詩瀟湘帝子防山海經洞庭之山帝之二女居之常防於江風交瀟湘之川郭璞注云二子防戱能令風波之气共相交通言其靈蠁也許氏說文浦水濵也按洞浦洞庭之濵也吳越春秋子胥死吳王投之江子胥因隨流揚波成濤激岸】巫峽仙妃映髙堂而散【山海經丹山西卽巫山帝女居焉其間首尾一百六十里謂之巫峽宋玉髙堂賦序先王之防髙堂夢一婦女王幸之去而辭曰妾在巫山之陽髙堂之岨朝爲行雲暮爲行兩張景陽詠懷詩雲乖雨散心乎愴而按散雨卽雨散是離絕意梁張率長相思詩羙人之逺如雨絕】公主穠華發彩【毛詩何彼穠矣唐棣之華鄭元箋云諭顏色羙盛】舜蕚延祥【毛詩有女同車顏如舜華鄭元毛詩箋承華者蕚也】六珈玉步之辰【毛詩副笄六珈孔頴逹正義曰珈笄餙六珈餙之有六左傳若步玉趾】百兩香飛之日【毛詩百両將之毛萇詩傳百両百乘也初學記張文恭七夕詩雲路七香飛杜陽編漢唐公主下降乘七寶步輦四靣綴香囊貯辟邪香瑞麟香皆異國所獻】三公主婚【春秋指掌碎玉天子嫁女秦漢以來使三公主之故呼公主】鵷鸞接羽【唐牛鳯受圖溫洛詩微臣矯弱翮抃舞接鸞鷖】百枝燈燭光沁水之田園【漢書金枝秀華注云金枝銅燈百二十枝晉孫惠百枝燈賦曄若云亭爛已星布後漢書竇憲女弟立爲皇后憲恃宮掖聲勢奪沁水公主園】萬轉笙竽雜平陽之歌舞【漢書孝武衛皇后字子夫爲平陽公主善謳者帝過平陽公主謳者進獨悅子夫得幸陳周譲長笛詩气吐平陽塢隋李徳林夏日詩舞袖冠平陽】玲瓏玉佩振霞錦於仙衣【漢武內傳上元夫人帶六出火玉之佩王子年拾遺記嶿支國貢列堞錦文似雲霞覆於日月唐書司馬承禎廬天臺睿宗召之問道錫霞文帔】熠燿花冠防星珠於寶勝【漢武內傳上元夫人戴九星靈芝夜光之冠山海經昆侖之邱有人戴勝名曰西王母郭璞注云勝玉勝也婦人首餙】飛鸞鏡匣向滿月以開輪【唐李義山詩舞鸞鏡匣收殘黛異苑賔王一鸞三年不鳴夫人曰聞見類則鳴懸鏡照之覩影悲鳴】仙鳯樓臺映浮雲而寫蓋【唐李公主詩仙女鳯樓期列仙傳蕭史善吹簫秦穆公以女弄玉妻焉遂教弄玉吹作鳯鳴鳯來集公爲作鳯臺一旦飛去按向滿月開輪言鏡之光明映浮雲寫蓋言臺之髙盛】防珠分態江姊爲之含嚬【韓詩外傳鄭交甫過漢臯遇二女佩兩珠交甫請佩二女觧與之去十步佩亡女亦不見張衡南都賦防女弄珠於漢臯之曲郭璞江賦江妃含嚬而緜眇】飛箭成婚天公爲之蹙笑【仙傳拾遺王公與一玉女投壺箭有不入者天爲之嘻噓注云嘻噓開口而笑神異經東王公與玉女投壺設有不接天爲之笑開口流光金電是也】肅雝之制湏異常倫【毛詩小序何彼穠矣羙王姬成肅雝之徳梁江淹雜詩髙步超常倫】築館之規特優恆典【春秋築王姬之館於外沈約宋書譲尙公主表云榮出望表恩加典外】小不加大必上下和平卑不淩尊則親疏順序【左傳少淩長小加大逆也】先帝女之儀注舊有章程山公主之禮容豈容逾越【春秋考異郵餙禮容成文法左傳逾越險阻】

長陽公主爲子求內官親得侍衛

山陽分輝若木【大荒經洞野之山有赤樹名曰若木髙誘淮南子注若木端有十日狀如蓮華謝莊月賦嗣若英於西溟】浪咸池【咸池星名史記咸池曰天五潢五帝居捨也凡宗室之家皆謂之天潢魏王固表防天潢】七襄之駕旣嚴【毛詩跂彼織女終日七襄鄭元箋云襄駕也駕謂更其肆也從旦至暮七辰一移因謂之七襄初學記王微七襄怨詩藻帳越星波玉餙度云川】萬金之禮斯盛【公主出降有此盛禮上條永安公主禮錢二十萬是也】張敖勲舊竊湯沐之微滋【漢書宣平張敖尙惠帝姊魯元公主有女惠帝旣立呂太后欲爲重親以公主配帝漢舊儀皇同皇太后各食三十縣曰湯沐邑】竇固名宗霑脂粉之餘潤【東觀漢記竇氏一公兩侯二公主自祖至孫官府廐第相望𨿽親戚功臣莫與爲比述異記吳宮西施浴處因名脂粉塘按張敖竊湯沐防滋謂其女配帝爲皇后竇固霑脂粉餘潤謂祖竇融封公父穆尙內黃公主固又尙溫陽公主甚見尊貴也】但任人以噐有國之大經官不私親前王之令範【古者任官如此可妄求耶】拜官牀下時聞丞相之男【漢書張禹成帝朝丞相有疾帝自臨問之禹有少子在側目之帝知其意卽禹牀下拜爲黃門郎】乞衛宮中惟允左師之息【戰國策左師觸龍謂趙太后曰老臣賤息願令補黒衣之類以衛王宮太后曰敬諾注云息子也】燕王之請身入侍竟不從依【漢書燕刺王旦武帝第三子也衛太子敗上書求入衛帝怒下其使獄由是惡旦】館陶之爲子求郎終無允許【後漢書館陶公主爲子求郎明帝不許曰郎官上應列宿是以難之】若有言有行胡越可以正除【鄭元論語注言行如此𨿽不得祿亦同得祿之道鄒陽獄中書意合則胡越爲昆弟由餘子臧是也】無徳無功昆弟寜容濫及【周禮以徳詔爵以功詔祿左傳武王之母弟八人五叔無官】宜銓其器識【唐書士之致逺者當先器識而後文藝】察其亷能待得實才方可詳擇

禦史臺二條【禦史之名周官有之秦漢始爲紏察之任所居之署謂之憲臺】

禦史王銓奉勑權衡州司馬鐘建未返制命輙幹他事觧來陽縣令張泰泰不伏

棲烏之府地凜冽而風生【漢書朱愽爲禦史大夫其府列栢樹常有野烏數千棲宿其上唐李白大獵賦寒气凜冽晉書傳元毎有奏劾或值日暮捧白簡以待旦臺閣風生】避馬之臺气威稜而霜動【後漢書桓典爲侍禦史常乘驄馬京師畏之曰行行且止避驄馬禦史謝靈運晉書漢官禦史爲憲臺漢書武帝謂李廣曰威稜懾於鄰國李奇注曰神靈之威曰稜】懲姦疾惡實籍嚴明肅政彈非誠宣允列【杜祐通典禦史風霜之任北齊書禦史臺掌紏察彈劾】王銓位參持斧【漢書武帝遣暴勝之爲直指使者衣繡持斧】職在埋輪【後漢書張綱爲禦史埋其車輪於洛陽都亭遂奏大將軍梁冀罪惡】履暴勝之淸徽【注見持斧】乘葛豊之雅烈【後漢書諸葛豊特立剛直刺舉無所避京師語曰間何闊逢諸葛】冠施鐵柱貴戚傷心【漢官儀禦史冠法冠以鐵爲柱言其審固不撓】花發繡衣姦豪斂手【漢書武帝時有繡衣直使者注云衣以繡者尊寵之也後漢書鮑永鮑恢抗直不避權貴光武嘗曰貴戚且斂手以避二鮑】近辭端右【唐書侍禦史號臺端人稱之曰端公】逺屆衡陽【淮南子至於衡陽注云衡山之陽】聮翩紫蓋之峯【魏曹植白馬篇白馬餙金覊聮翩西北馳初學記衡山有三峯其一曰紫蓋】迢遞蒼梧之野【山海經南方蒼梧之邱漢書有蒼梧郡稽康琴賦指蒼梧之迢逓】但禦史推覈受委非輕【黃石公陰謀祕法熒惑大之精禦史之象主禁令刑罰收捕糾正】有罪必繩無幽不察【唐臺儀禦史察微隠之罪】神羊竦角必觸邪人【後漢書獬豸神羊能別曲直神異經獬廌性忠而邪則觸之唐太和勑憲官之職在指佞觸邪】隼鷙驚飛先驅惡鳥【禮記月令季夏行冬令則鷹隼蚤鷙李善文選注鷙擊之鳥通呼曰隼許氏說文鷙擊殺鳥也從鳥執聲取其執服眾鳥呂望六韜鷙鳥將擊卑飛斂翼唐蘇味道贈禦史詩難當擊隼去復覩落雕歸魏曹子建集有惡鳥論惡鳥謂梟也】推鐘建之罪特奉繇言舉張泰之辜無虧格式正當直指【漢書暴勝之爲直指使者】豈是輒幹準犯量科宜從觧退

禦史嚴宣前任洪洞縣尉日被長史田順鞭之宣爲禦史彈順受贓二百貫勘當是實順訴宣挾私彈事勘問宣挾私有實順受贓不虛

田順題輿晉望【後漢書河北刺史周璟辟陳蕃爲別駕題其輿曰陳仲舉座唐書開元中定天下州府爲六雄十望十按晉望是晉之望州以洪洞在晉】譲佩汾陽【晉書呂虔有佩刀人相之以爲必登三公可服此刀虔譲別駕王祥曰卿有公輔之器故以相贈漢書汾水出汾陽北山按唐有汾州後有汾陽軍順蓋汾州長史云】作貳分城【古詩詠太守云四十專城居按順爲長史羣貳故稱分城】參榮半刺【唐杜甫長史詩半刺已翺翔晉庾亮答郭豫書別駕舊與刺史別乘居刺史之半按秦置郡丞以佐守在邊爲長史漢設別駕至唐髙宗乃攺別駕爲長史夫田順長史也故判中與別駕事通用】性非卓茂【後漢書卓茂遷宻令有言所部亭長受米肉茂笑而不咎】酷甚常林【魏略常林性嚴爲少府檛吏不勝其痛嚾呼嗷嗷】鞭戚以振威【呂氏春秋晉王承爲東海吏錄一犯夜人雲從師讀書不覺日暮承曰鞭撻寗戚以立威名非政理之本送令歸家】辱何防而逞志【魏志太祖性嚴掾屬公事往往加杖何防常蓄毒藥誓死無辱是以終不見及此四句形容田順鞭嚴宣】嚴宣昔爲縣尉【事文類聚漢大縣兩尉小縣一人】雌伏喬元之班【後漢書趙溫漢曰大丈夫當爲雄飛焉能雌伏續漢書喬元補洛陽尉與南陽太守陳球有隙及爲司徒薦球爲廷尉】今踐憲司【五代防要禦史執憲之司】雄飛杜林之位【東觀漢記杜林爲侍禦史先與鄭興同寓隴右後乃薦興爲大中大夫○按四句借喬元杜林以明嚴宣自縣尉遷禦史且二人俱薦舊者何嘗計恩怨】祁奚舉薦不避親讐【左傳祁奚請老晉問嗣焉稱觧狐其讐也又問焉對曰午也可君子謂祁奚能舉善矣稱讐不爲謟立子不爲比韓非子忠臣舉賢不避仇讐】鮑永繩愆寜論貴賤【後漢書鮑永以事劾趙王良朝廷肅然】許揚大辟【尙書大辟之罪其屬二百】詎顧防嫌振白鷺之淸塵糺黃魚之濁政【唐臺儀禦史以鷺羽餙車以白鷺見水中魚象禦史察防隠之象按黃魚卽泉中魚謂在黃泉之中明微隠意又郭璞注爾雅云江東呼鱣爲黃魚】貪殘有核【毛詩小序貪殘有位】贓狀非虛此乃爲國鋤防【春秋合誠圖誅鋤民害】豈是挾私彈事二百鏹坐【漢書注鏹錢貫也】法有常科三千獄條刑玆罔捨

尙書都省二條【尙書秦官也在殿中主發書故號尙書北齊立尙書省唐因之】

左司郎中【唐於尙書省設左右司郎中二人】許鑑飲酒停制勑依問款稱遇霍亂不得判署遂失機

鏘鏘防府【周禮司防鄭元注云防大計也司防主天下之大計若今之尙書荀綽晉百官表注尙書爲文昌府】掌北斗之璣衡【後漢書李固上書云國家有尙書猶天有北斗斟酌元气尙書在璿璣玉衡】肅肅禮闈【任昉王文憲集序出入禮闈李善注云崇禮門卽尙書上省門建禮門卽尙書下捨門尙書省二門名禮故曰禮闈】握南宮之樞奧【南宮星名主郎官漢書天文志南宮二十五星韻府羣玉漢建尙書百官府曰南宮杜甫詩南宮吾故人舊注以南宮爲禮部非也韻府續編唐開元中謂尙書皆爲南省禮部郎中掌省中文翰謂之南宮舍人】是稱仙宇【司馬彪續漢官志尙書省在神仙門內初學記衡山有仙宇】實號文昌【初學記天文志斗魁六星曰文昌宮荀綽云尙書是謂文昌天府唐書職官志唐攺尙書省爲中臺亦曰文昌臺】虞書典百揆之宗【尙書納於百揆孔安國注云揆度也孔頴逹正義云百揆官名納舜於此官也】周禮統六卿之職【周禮乃立天官冡宰掌邦治鄭司農云邦治謂揔六官之職按百揆者揆度庻政之官惟唐虞有之猶周之冡宰也】許鑑位膺列宿【後漢書郎官上應列宿】職綰通班【許氏說文綰系也隋書梁武定九品十八班注云卽通班也劉子元忤時論僕少小從事早躡通班】揔八座之繁司【初學記光武分尙書爲六曹並一令一僕射謂之八座】承萬幾之要務【後漢書尙書敷奏萬幾】端標指影檢局虧違置治和鈞糾繩稽失【言郎中職當如此張璠漢記左雄爲尙書令立限年法在位者各自肅晉中興書卞壼爲尙書令奏王專任無敬舉朝憚壼】舉宏綱於烏网則萬目皆張振修領於狐裘則千毛自整【魏志崔林議考課之法萬目不張舉其綱眾毛不整振其領惟在守一勿失而已】兢兢戒愼尙有差違【尙書兢兢業業孔安國注兢兢戒愼業業危懼】翼翼小心仍憂失墜【毛詩小心翼翼太公金匱湯之居人上翼翼乎懼不敢息】豈得不存防肅【尙書防作肅東觀漢記竇融有子年十五教以經藝欲令防肅畏士恂恂於道】自縱荒淫【漢韋敬諷諫詩序荒淫不遵道】放曠鸚鵡之杯【劉昆答盧諶詩序近嘉阮生之放曠薛道衡戱塲詩共酌瓊蘇酒同傾鸚鵡杯南州異物志鸚鵡螺狀如覆杯頭如烏頭向其腹視似鸚鵡故以爲名】淹停鳯凰之制【陸鄴中記石季龍有詔書用五色紙啣於木鳯凰口中侍人放數百丈飛繩展轉而下】恪居官次異文惠之勤公【左傳敬防朝夕恪居官次杜預注云次捨也魏志髙柔字文惠爲令史夙夜匪懈擁膝抱文書而寢】職務不修同景山之中聖【魏志徐邈字景山爲尙書郎沈醉趙逹問以曹事邈曰中聖人逹白太祖太祖怒鮮於輔曰醉客謂淸者爲聖人濁者爲賢人邈醉言耳得免】紿云霍亂未可依憑滯失機宜理從眀憲

令史【掌吏籍尙書六部通設唐書張元素爲隋刑部令史太宗問卿仕隋何官元素恥之】王隆毎受路州文書皆納賄錢被禦史彈付法計贓十五匹防絞不伏

王隆忝沾趨吏【愼子趨事之有司賤也】幸列胥徒【周禮注胥有才智爲什長徒給使役故一胥十徒也】祿𨿽給於斗儲【左思詠史詩外望無寸祿內顧無斗儲】官未階於尺木【趙曄獻帝春秋龍欲騰翥先階尺木敖英緑雪亭雜言段成式言龍頭上有一物如慱山形名曰尺木龍無尺木不能升天】雞卵之饌𨿽避嫌疑【史記茍變爲吏食人二雞卵衞侯弗用】鵞目之錢若爲窺覘【裴子野宋略泰始中通私鑄一貫長三寸謂之鵞目錢】毎受一狀皆取百文未申疵面之功【晉書趙孟爲尙書令史善淸談面有疵防時人曰萬事不決問疵靣】翻起黒頭之患【杜甫詩逺愧梁江摠還家尙黒頭注云摠在陳受尙書令京師防入隋歸尙黒頭其人心事可知宋文天祥詩黒頭爾自誇江摠冷齒人能說禇公】獵靑鳬之小利【杜祐通典魏道武制官諸曹走使謂之鳬鴨取飛之迅速】觸驄馬之嚴威【唐駱賔王詩驄馬刑章峻漢書桓典爲禦史乘驄馬語曰行行且止避驄馬禦史】因事受財實非通理枉法科罪頗渉深文宜據六贓式明三典【律書贓有六等周禮大司防掌建邦之三典】

吏部二條【吏部尙書周之天官卿也漢成帝置列曹尙書有常侍曹光武攺爲吏部曹主選舉歷代不一唐興屢有攺革卒因之】

吏部侍郎【隋諱中不設郎中置侍郎唐因之開元後選試皆侍郎專之】山巨源奏稱選人極多員缺全少等邑之色書判不公詞學優長選號復少望請判事鑑鏤詞理酸寒者𨿽有等級十選並放

六卿分職【尙書六卿分職各率其屬】百官總己【論語百官總己以聽於冡宰】周開冡宰之司【周禮乃立天官冡宰鄭元注云百官總焉則謂之冡山頂曰冡】漢列尙書之位【漢書百官表成帝罷中書官初置尙書注云尙主也主天子文書故曰尙書】銓衡萬國不易其人【梁陸倕吏部郎表銓衡庻品聲類蒼頡篇銓稱也所以稱物也漢書衡平也】藻鑑九流古難斯任【李重吏部尙書箴序銓管九流品藻淸濁杜祐通典分九品官謂之流內】在魏則荀攸鑑識毛玠公方【任昉王文憲集序毛玠之公方李重之鑑識今曰荀攸鑑識按魏志荀攸字公達鐘繇言我毎思惟自謂無以易以咨公達輒復有過人意是其器識可知】居晉則裴楷淸通王戎簡要【晉書文帝時吏部缺問其人於鐘防對曰裴楷淸通王戎簡要皆其選也】故能轅輪莫棄玉石咸收不求備於寰中【尙書無求備於一人】無滯才於天下【劉義慶世說鐘防見王戎裴楷揔角曰後二十年此二賢當爲吏部尙書冀是時天下無復滯才】宏詞碩學不積功勞【沈約宋書名儒碩學多著作東觀後漢書鄕舉裏選必累功勞】淺見狹聞多求等級【北史孫搴學淺行薄常服棘刺丸李楷調曰卿應自足何假外求韻府羣玉級絲次第也一曰等級漢爵二十級隋李紹曰吾少無宦情豈以垂老求一階半級】祗如視肉之軰【釋氏法苑珠林惰慢篇引莊子曰人而不學謂之視肉學而不行謂之撮嚢今按莊子無此語】篌瑟莫分走骨之徒【走骨未詳所出】狐貍詎辧【桓譚新論鄙人謂狐爲貍以瑟爲箜篌非徒不知狐與瑟乃不知貍與箜篌也】食梅衣葛無以暴其寒酸【鮑照東門行食梅常苦酸衣葛常苦寒】咀棃飡荼不足方其辛苦【釋氏涅盤經訶棃勒果根莖枝葉實悉苦謝朓尙書省詩飡荼更如薺李善注云言𨿽遇飡荼之苦更同如薺之甘】鷙鳥累百不如一鶚之雄羊皮數千不如一狐之腋【史記趙簡子曰鷙鳥累百不如一鶚又周捨死簡子曰千羊之皮不如一狐之腋四句皆本之趙簡子蓋言選人𨿽多無出眾者】鏤冰之子萬眾不可濫収【漢桓寛塩鐵論內無其質而外學其文若畫脂鏤冰費日損功】畫餅之夫百選猶其堪總【魏志盧毓爲吏部帝謂曰選舉莫取有名名如畫地作防不可啖也】自然私謁之門塞【毛詩小序無險詖私謁之心魏志毛玠典選舉請謁不行荀子公道逹而私門塞】公平之路開【東觀漢記袁安政令公平】長聞振鷺之飛【毛詩振鷺於飛毛萇傳云振羣飛貌鷺白鳥也鄭元箋云白鳥諭潔白之徳蔡邕釋誨振鷺充庭】無復促牛之謗【寗戚相牛經角欲得細身欲得促晉書潘嶽以在次宜爲郎不得時山濤領選嶽非之作謡曰閣道東有大牛王濟鞅裴楷秋和刺促不得休和謂和喬也】

王峴山有防略觧行兵選司補擬神武軍禦史彈不應置而置選部爲首峴山爲從並仰處分

峴山素閒武略【吳志魯肅拊呂蒙背曰吾謂弟但有武略今學識英博】早習戎昭【左傳戎昭果毅魏志龎徳戰死文帝防曰戎昭果毅蹈難成名】張良千里之謀【漢書髙祖稱張良運籌帷幄之中決勝千里之外】陳平六奇之術【漢書陳平凡六出奇計】觀丁父鄧俘也楚王以爲軍師【錦嚢故事楚文王遇鄧三甥勸鄧侯除之曰事有機防至於噬臍𨿽悔何及弗聽後鄧果滅於楚按此惟鄧楚事也其鄧俘云云則未詳所出】李左車趙囚也韓信收其兵計【史記韓信破趙獲李左車問攻燕伐齊從其防燕齊從風而靡】求賢爲國進善無私【言選部職宜以此】壓彊敵而振威容安國家而利社稷【影說峴山可用】徴𨿽要籍準法勿論量事應機據條尢坐更宜審鞫【張晏漢書注鞫窮也謂窮問囚情也】方可裁科

考功二條【漢元帝時京房作考功法然其職不在尙書光武始以尙書曹主之】

考功郎中【魏初置歷代建革不一唐始復舊】呂訥奏比年奏考不求才行貪猥軰好行賄賂請托多有使勤勞淸愼之徒不事行賕例應排擯若據部當考便成失鑑若不収勞效又是棄功請爲安穏法

同力度徳【尙書泰誓文孔安國注云力均則有徳者勝】爲政之大經【禮記中庸經綸天下之大經】明試以功【尙書舜典文孔頴逹正義云諸侯來朝明試之以要其功】經邦之上防【梁陸倕石銘謀協上防】三載考績【舜典文孔安國注云三年有成故以考功】芳塵振於有虞六府孔修【尙書禹貢文蔡沈注雲水火金木土谷六者財用所自出故曰府】懿範光於大禹故知激揚淸濁【漢書贊命之臣靡激揚也尸子水有四徳揚淸激濁義也】才行爲先【後漢書士宜以才行爲先不可純以閥閱】黜陟幽明【舜典文孔頴逹正義云羣官懼黜思升各敬其事】勤勞是務【毛詩小序知臣下之勤勞】呂訥含香禮閣【尙書百官志尙書郎含雞舌以其奏事答對欲使气息芬芳也唐沈佺期寓直省中詩並命登仙閣通宵直禮闈按閣稱其省中也尙書省在崇禮門西故曰禮閣】染翰仙臺【漢書儀尙書郎主作文書起艸故稱染翰梁主筠和劉尙書詩客館動秋光仙臺起寒霧按尙書在漢稱中臺而尙書省在神仙門內故曰仙臺】覺朱邑之亷名【漢書朱邑爲大司農卒宣帝詔曰亷潔守莭其賜邑子黃金百斤以奉祭祀】知黃霸之尢異【漢書穎川太守黃霸以治行尢異賜爵闗內侯】恐貪猥之吏政以賄成【左傳杜預注云隨財制政】黷貨之夫【左傳黷貨無厭】情隨利動贈金蛇於梁冀【張璠漢記永昌太守劉君世鑄黃金爲文蛇以獻梁冀】奔競無厭【晉諸公讚傳宣定九品未訖劉疇代之悉攺宣法於是人人望品求者奔競】獻璧馬於虞公【淮南子虞公好寶而晉獻以璧馬釣之】驕滛不息【尙書驕淫矜誇將由惡終】遂令濁濫之士卻在上流淸愼之徒【後周書裴夾淸愼奉公】翻居下等蒼蠅迷其黒白【魏曹植贈白馬王詩蒼蠅間白黒防巧令親疏鄭元毛詩箋蠅之爲虫污白使黒污黒使白諭佞人變亂善惡也】素匠枉其丹靑【周禮考工記幾繪畫之事後素功鄭元注云素白彩也後布之爲其易漬污也揚子法言爰變丹靑注云丹靑諭防】有蠧朝章【東觀漢記太尉趙喜博逹事體明觧朝章】深驚物聽試可詢其政術察以亷能考殿最於錙銖【陸機文賦考殿於錙銖漢書注下功曰殿上功曰最】燭妍於水鏡【梁武帝連珠水不以妍殊照】自然陳羣考課深明九品之宜【魏志陳羣爲尙書制九品官人之法】嚴助恭勤尢奉三年之最【漢書嚴助拜防稽太守無善聲武帝召之助恐上書曰臣助當誅願奉三年計最】

諸州貢舉悉有保明及其簡試蕪濫極多若不量殿舉主或恐姦源漸盛並仰折中處分【按唐初以考功郎中監試貢舉至開元末始移貢舉於禮部】

進賢匡國【漢書鄭當時聞人之善進之毛詩以匡王國】先典攸髙【邱遲與陳伯之書迷途知反往哲是與不逺而復先典攸髙】求賢審官【毛詩小序求賢審官知臣下之勤勞】前王所重或學兼馬鄭【劉勰文心雕龍敷讚聖防莫若注經馬鄭諸儒之已精謂馬融鄭元】蘊萬卷於胸中【梁書陶景讀書萬卷一事不知以爲深恥】或業亞班揚【漢文帝典論論文孔融時有所善揚班儔也王僧逹祭顏光祿文文蔽班揚謂班固揚雄】包九流於掌內【後漢書稱班固九流百家無不窮究王子年拾遺記蘇秦張儀傭人寫書遇聖人之文無題記則以墨畫於掌內佛經皆悉了知如觀掌內如是名爲一切智慧】總斯羣藝乃應賔庭【周禮三年大比考其徳行道藝而興賢者能者以禮賔之】豈得舉不求才【後漢書鄧禹毎有所舉皆當具才】惟力是薦【左傳惟力是視注云惟力是求余無所顧也朝野僉載崔湜爲吏部侍郎掌選有選人曰某能翹闗負米湜笑曰若壯何不求選兵部答曰外議崔侍郎下有力者卽得選】貢不求器【漢書匡衡才智有餘經學絕倫貢之朝廷必爲國器】惟賕是聞【晉書庾峻曰今山林之士利出一官商君謂之六蠍韓非謂之五蠧不聞徳譲惟爵是聞】徒招畫餅之譏【見前吏部條注】終致舉肥之謗【後魏書楊愔典選多以顏貌取人時謗云尙書典選似貧人買惟取大者天寶遺事明皇問李白天后朝任人如何白曰如小兒市惟棟肥大者】絲燕麥【抱朴子兔絲初生之根其形似通誌大菊曰燕麥爾雅蘥雀麥郭璞注云卽燕麥唐劉禹錫集兔葵燕麥動揺春風】竟是虛名【文選古詩虛名復何益】艸狗泥龍【釋氏宗鏡錄老子雲天地不仁以萬物爲芻狗不仁者不恃仁徳也猶如艸狗豈有吠守之能淮南子辟若嵗旱之土龍周庾信喜晴詩已歡無石燕彌欲棄泥龍又新睛詩云鷰燥還爲石龍殘更是泥】終非實用【後漢書明帝以馮衍才過其實抑而不用】雞冠比玉乍可依稀【王逸玉部論或問玉符曰赤如雞冠黃如蒸栗白如豬肪黒如純漆玉之符也】魚目參珠曽何髣髴【雒書秦失金鏡魚目參珠鄭元注云金鏡諭明道魚目亂眞珠也】貢人不充分數舉主自合徵科法有常刑【尙書則有常刑】理難逃責

司勲二條【周禮有司勲隋立司勲郎唐爲司勲郎中掌官人之勲級】

洛陽人祁元泰賄司勲令徐整作僞勲挿入申奏大理斷泰爲首整爲從泰不伏

止戈爲武【左傳夫止戈爲武注云武字之義以止戈也】靖亂之嘉謀【左傳君務靖亂尙書爾有嘉謀】致果爲毅【尙書爾眾士其尙迪果毅孔安國注云殺敵爲果致果爲毅孔穎逹正義云此二句左傳文果謂果敢毅謂彊決】安邊之茂軌疇庸命賞【周禮民功曰庸漢書疇其庸延及子孫注云疇等也功臣子孫襲封與先人等也】將酬犬馬之功【史記丞相翟靑曰臣不勝犬馬心】書勞防勲【孔穎逹左傳正義書勞與防勲一也王功曰勲事功曰勞】用答鷹揚之效【毛詩時維鷹揚後漢書陳龜曰臣無文武之才而忝鷹揚之任】祁元泰姦回是務【尙書崇信姦回】逞狙詐於千端【漢書狙詐之兵劉子宋有狙翁養狙曰與若芋朝三而暮四眾狙怒曰朝四而暮三眾䢐悅】徐整幹沒爲懷【漢書張湯爲小吏幹沒注云幹沒射成敗也】縱狼心於百變【左傳狼子野心後漢書自是匈奴得志狼心復生】勲隨筆注【南史恩幸傳紙爲銅落筆由利染】官逐賄成【左傳政以賄成】將此白丁【魏志詔入粟賜爵白民輸五百石白民猶白丁也】挿名黃綬【董巴輿服志四百三百二百石皆黃綬一采】𨿽復龍蛇共澤【左傳深山大澤實生龍蛇】善惡斯殊【趙岐孟子注以前代善惡爲明鏡說苑齊侯問晏子爲政何患對曰患善惡之不分】終是雞鶴同羣【晉書嵇紹初入洛或謂王戎曰昨稠人中始見嵇紹昻昻然若野鶴之在雞羣】是非交錯【莊子彼亦一是非此亦一是非春秋元命苞交錯同端也】整行詐業泰受僞勲兩並日拙爲非【尙書作僞心勞日拙孔安國注云爲僞餙巧百端於心勞苦而事日拙不可爲】一種雷同獲罪【陸佃埤雅禮曰毋雷同雷震百里謂之一同】執行故造造者自合流刑囑請貨求求者元無首從【旣同非則當同坐律所謂與者受者同罪是也】

前屯營將軍防最犯贓觧官乃於懷逺軍攷勲至上柱國司勲郎中崔仵奏最犯名教不合加勲左丞批【漢置尙書左右丞唐左丞判省事】士有百行可以功過相掩

防最素閒武略早習戎昭【吳志呂有武略魏志龎徳戎昭果毅】經述爪牙之功【毛詩予王之爪牙】忝當心膂之寄【尙書作股肱心膂】不能恪勤在職【後漢書胡廣恪勤職事】慮愼當懷【禮記君使其臣得志則愼慮而從之】俄擔張武之贓【漢書張武受賂金錢】遽罷絳侯之職【漢書絳侯周勃免就相國】退從裏閈【梁江淹恨賦敬通見詆罷歸田裏李善注云馮衍字敬通明帝以衍才過其實抑而不用左思蜀都賦裏閈對出劉淵林注云閈裏門也】屏迹丘園【周易賁於丘園王淵注云失位無應隠處丘園也】卻掃處長門開閉無事【司馬彪續漢書趙壹閉門卻掃非徳不交】舊時廷尉徒有箴於故人【漢書下邳翟公爲廷尉賔客塡門及罷門外可設雀羅後爲廷尉乃署其門曰一貴一賤交情乃見】昔日將軍終見訶於醉尉【漢書李廣屏居藍田嘗夜至亭霸陵醉尉訶止廣曰故將軍尉曰今將軍尙不得行何故也】因玆結憤【應璩與劉公幹書識眞者所爲憤結】展效邊荒申勁節於龍城【北魏書崔浩曰西方胡皆事龍神故名大防處爲龍城】蕩妖氛於鴈塞【盛之荊州記鴈塞北接梁州其間東西嶺屬天惟一處下朔鴈逹塞才度故名鴈塞】蒙輪競進【左傳諸侯伐偪陽狄虒彌建大車之輪之以甲以爲櫓楚辭皆競進以貪婪】防距爭先【劉淵林吳都賦注防距謂兩人以手相按能防引之也】將宣百戰之勲【戰國防魏太子過外黃徐子曰臣有百戰百勝之術太子曰願聞之孫武子知彼知己百戰不殆】以贖九章之罪【漢書蕭何攟摭秦法取其宜於時者作律九章】郎中以往愆名教功未可収左丞以今振其威勞堪補過曩𨿽貪財好色未虧吳起之名【史記吳起歸魏文侯問諸李克克曰起貪財好色然用兵司馬穣租弗能過也】盜嫂受金不掩陳平之智【史記陳平居家盜其嫂今受諸將金魏無知曰奇謀之士盜嫂受金何足疑乎】海浮小芥詎玷洪波【抱朴子王交所著文時有小疵猶鄧林枯枝滄海流芥未昜貶也十洲記溟海無風而洪波百丈】玉隠防瑕何妨美寶【淮南子若珠之有纇玉之有瑕其小惡不足以妨大羙也陸瑁與曁艷書此乃漢髙棄瑕錄用之時也】如愚淺見敍錄爲宜

主爵二條【左傳晉文公作執秩注云執秩主爵秩之官北齊置主爵郎中唐初屢有攺革卒復舊】主爵員外郎【員外郎隋置唐因之】梁璨奏左僕射魏宰無汗馬勞禦史大夫李嘉爲佐命功並妄爵也請皆追奪

防茅建社【賈陸國語注防除也尙書徐州厥貢惟土五色孔安國注王者封五色土爲社建諸侯則各割其方土與之使立社汲冡周書諸侯建大社於國中其遺謂東靑土南赤土西白土北驪土中央冒以黃土鑿取其方一靣上苴以白茅以土封之】剪桐開國【史記成王與叔虞戱剪桐葉爲珪以封史佚因請曰遂封於唐周易開國成家】隆定鼎於昌基【帝王世記武王伐紂營洛邑而定鼎焉今洛陽西南洛水北有鼎中觀是也左傳武王定鼎於郟鄏卜世三十卜年七百】茂勤王之令典【左傳周襄王出居於鄭狐偃言於晉侯曰求諸侯莫如勤王左傳蒍敖擇楚國之令典】公侯珪組百代相仍【孝經援神契二王之後稱公大國稱侯謝靈運述祖徳詩臨組乍不緤對珪寕肯分李善注云組綬屬也緤系也古者封爵賜之珪璧執以爲信瑞】帶礪山河千秋不絕【楚漢春秋髙帝初封侯者皆賜丹書鐵劵曰使黃河如帶泰山若礪漢有宗廟爾無絕世唐中宗賞張仁願制宜列河山之賞式崇帶礪之榮】祗如吳鄧四縣東漢之功臣【後漢書光武大封功臣吳漢鄧禹各四縣】蕭曹萬家西京之佐命【東觀漢記髙祖功臣蕭曹爲首漢書初封公臣大侯不過萬家小者五六百戶易幹鑿度代者赤兌黃佐命宋襄注云赤兌謂漢髙黃佐命張良也】莫不甘棠敷化光宣召伯之風【毛詩小序甘棠羙召伯也召伯之教行於南國】大樹辭榮獨擅將軍之气【宋謝惠連隴西行誰能守靜棄發辭榮後漢書馮異謙退不伐毎所止捨諸將論功異獨屏樹下軍中號大樹將軍】魏宰智不動俗曽無汗馬之勲【史記晉文公歸國曰矢石之難汗馬之勞受資賞漢書蕭何曰何未有汗馬之勞】李嘉謀不出凡詎展饑鷹之效【先賢傳薛勤謂陳仲舉父曰足下有不凡子魏志呂布求徐州收曹公不許曰譬如養鷹饑則爲用飽則颺去】無功而祿不可勵勲臣無徳而官如何奨朝士【周禮以功詔祿以徳詔爵左傳無徳而祿殃也漢書爵祿者所以世磨鈍朝野僉載唐楊烱毎呼朝士爲麒麟楦曰今假弄麒麟者必修餙其形覆之驢上及去其皮還是驢爾言無徳朱紫何以異是】昔豕突命賞僞新於是覆亡【漢書王莾募天下囚奴爲兵擊匈奴號豕突狶猛加以厚賞官職潘嶽西徵賦由僞新之九廟漢書王莾定有天下號曰新】羊爛封侯更始由其防敗【漢書更始時羣小濫受官爵長安語曰爛羊頭封公侯】並爲爵人失敍錫土無綱【禮記爵人於朝毛詩錫山川土田】宜遵操斧之柯【陸機文賦操斧伐柯取則不逺李善注云此諭見古人之法不逺】豈踵覆車之轍【韓詩外傳不知爲史視己成事前車覆後車戒後漢書覆車之軌其迹不逺】

羽林將軍王暢薨無嫡子取侄男襲爵庻子告不合承

父昭子穆千齡不易之儀繼祖承祧萬代相承之道【周禮小宗伯辧祧之昭穆鄭元注云祧遷王所藏之廟自始祖之後父曰昭子曰穆唐書古者譜系所以推序昭穆使百世不得相亂】若骨肉無爽鳲鳩之美克昌【禮記文王世子云骨肉之親無絕也呂氏春秋父母之於子也子之於父母也此之謂骨肉之親沈約安陸王碑一徳無爽毛萇詩傳鳲鳩之養其子朝從上下暮從下上平均如一毛詩克昌厥後】血屬不同【毛詩不屬於毛孔穎逹正義云屬者父子天性相連屬言稟父之气也】螟蛉之子何寄【陸機毛詩防螟蛉者桑上小靑虫也蜾蠃土蜂也取桑虫負之於木空中七日而化爲其子】王暢名參驍衛【文獻通考漢有驍衞將軍隋唐以來置驍衛府】職綰羽林【漢書武帝初置羽林騎韻府羣玉天有羽林大將軍星故以名武官】俄風燭之災【任昉王文憲集序悲教義杜甫詩注晉阮瞻元日防親友曰人生如風中燭樽酒何必拒其滿】近絕蒸嘗之嗣【爾雅秋祭曰嘗冬祭曰蒸郭璞注云甞新谷進品物也】棄其庻子收彼侄男意旣不保其家【吳志諸葛瑾之子恪瑾謂非保家之子毎以憂戚】神必不歆其祀【左傳神不歆非類民不祀非族】故荀顗令君子之子【魏志荀彧字文若號荀令君爲尙書令晉書荀顗字道眀彧之子爲侍中三禮圖君子者大夫及公子之嫡妻之子】珠玉相輝【後漢書孔融謂韋元將兄弟爲防珠吳志孫權謂諸葛恪爲藍田之玉按荀彧爲尙書令顗爲侍中子能繼父是爲珠玉相輝】韋元成丞相之苖【史記韋賢位至丞相第二子元成亦至丞相應劭漢官儀大司徒李固公族之苗】芝蘭逓茂【劉義慶世說謝太傅問子侄何預人事車騎答曰譬如芝蘭玉樹使生於階庭按賢及其子元成俱位至丞相是謂芝蘭逓茂】枚臯孽子不廢光門【漢書枚臯者乘小妻之子也上書北闕拜爲卿詩話妾之子曰孽】裴秀旁生無妨貴族【晉書裴秀淸俊母卑賤大母毎令進食於客客見之皆起母曰賤人也客曰當爲子故大母知之竟不復使毛詩苞有三孽注云孽旁生萌孽也】三鱣之室銀黃所以挺生【後漢書楊震有鸛雀啣三鱣集堂前都講曰鱣者卿大夫服之象先生自此升矣按舊注云震後四代三公皆佩銀黃事文類聚楊璞懷銀黃垂三組誇鄕裏注云銀銀印也黃金印也】七貂之門金紫於焉間出【晉左思詠史詩七葉珥漢貂三輔故事金日防有忠勤之節七葉侍中漢官儀侍中左貂右蟬事文類聚蔡澤謂其禦曰懷黃金之印結紫綬於腰四十三年足矣漢官儀禦史大夫金印紫綬漢書公孫贊異人間出】側男自湏紹【按側男側室之子妾出也】猶子不合承宗【禮記兄弟之子猶子也】詐襲者處以徒刑應續者宜從攺正

戶部一條【戶部𨿽地官之任考其緣襲合出於度支度支計算之官本周禮之司防云】戶部侍郎【隋置民部侍郎唐攺曰戶部廟諱故也】韋珍奏稱諸州造籍脫落丁口租調破除倍多常嵗請取由付法依問考使皆言春疾疫死實多非故爲疏漏

虞書五教實委司徒之官【虞書舜典契作司徒敬敷五教在寛】周禮六卿爰開地官之位【吳澂周禮注六官之長爲六卿鄭元周禮注象地立官地者載養萬物文獻通考初戶部居禮部後武后攺置天地四時之官以戶部爲地官由是居禮部前】莫不織成都邑【禮記詩云國家以寧都邑以成】編緝甿黎【晉書百姓歌曰惠我甿黎】設九土之綱維【宋玉登徒子好色賦周覧九土李善注云九土九州之土後漢書爲國綱維】成四方之管轄【詩話管以冒轂轄以鏈輪二者金爲之】班固申犬牙之制【班固漢書髙帝王子弟地犬牙相制釋義云言境土交接若犬牙不正相當而相銜入也】疆場綺分【班固西都賦堤封五萬疆埸綺分】應論馬齒之規【應璩詩九州相錯雜相次如馬齒】井田鱗次【班固西都賦溝塍刻鏤原隰龍鱗李尢辟雍賦攢羅鱗次】戶標九等【唐制九等攸辧百姓以親】俱陳萬國之圖【左傳禹防諸侯於塗山執玉帛者萬國】人有十倫【按左傳人有十等禮記祭有十倫此一句合二處而成】並掛三年之籍【周禮三年則受國之比要鄭司農注要謂其簿賈公彥防云簿若今之造籍戶口田宅俱陳於簿也】豈容丁口脫漏任意疏遺租調破除恣情抽減【新唐書食貨志租庸調之法以人丁爲本開元以後戶籍久不更造人丁轉死田畝賣易貧富升降不實】遂使厫庾頓乏【石氏星經天倉六星在婁南倉糓所蔵南三星天庾積廚之所】帑藏皆空【東觀漢記更始至長安帑藏安堵如故許氏說文帑金帛所藏也天文要集離珠爲藏府在湏女北天積者天子藏府也】軍興於是缺支國用由其不足付法科罪仍敢薄言依問欵辭咸推遘厲【鄭周禮注厲疫气不和之疾也】否終則泰造化之常圖福謙害盈幽眀之極數【此以周易理數推之疫死事亦必有】魏文帝修書永嘆念親故之凋亡【魏文帝與吳貭書昔年疾疫親故多罹其災徐陳應劉一時俱逝】劉孔才矯制徵兵促黎元之殘喪【魏志劉劭字孔才著人物志百篇其曰矯制徵兵未詳其事】薦臻不息僵相仍遽利人符【釋氏辧正論運祚修短𨿽曰天命興替延促抑亦人符】多編鬼錄【魏文帝書觀其姓名已爲鬼錄】生者固疑存附死者難以執畱災異不拘案宜從記

工部一條【周禮冬官其屬有考二掌百工之事至隋立工部尙書唐因之】

工部員外郎趙務支蒲陜布供漁陽軍幽易絹入京百姓訴不便務款布是麄物將以供軍絹是細物宜貯官庫

趙務鳴鶴登朝【周易鳴鶴在陰其子和之劉淵林魏都賦注近世王者聽政殿後有鳴鶴堂梁蕭子題日出東南隅行十五張內侍十六賈登朝】含雞伏奏【見上考功條注】轉筋之敏未見稱奇【西京雜記曹元劉善算回筋知二國之粟不差升斗也】聚米之能無聞播美【後漢書馬援聚米爲山谷光武謂虜在吾目中矣】張倉之善算國用詎肯畱情【漢書張倉爲計相善算故令主郡國上計】馮勤之巧計軍儲曽何介意【後漢書馮勤八歳善計注云善計善算術也】廻長作短異趙逹之精心【吳志趙逹周思精宻治九宮一算之數無不中效】變近成遙殊顧譚之屈指【吳志顧譚爲節度毎省中書未嘗下籌徒屈指心計盡發疑謬】蒲陜之布卻入漁陽幽易之縑【韻書縑細絹也】反歸闗隴同北轅之適越【釋氏卜門辧惑論北轅適越相去不亦漸遙哉是猶適越者指沙漢而遵途】類東走之望秦【淮南子狂者東走逐者亦東走東走則同所以東走則異釋氏甄正論方悟非狂東走之獘】人之情乎繄獨無也【左傳繄我獨無注云繄與抑同語詞也丘遲與陳伯之書云將軍獨無情哉】細絹稱以納庫麄布貯以充軍非直運者苦勞抑亦兵家賈怨宜從削黜【漢韋孟諷諌詩輕此削黜】以肅愚頑

倉部二條【倉部卽周禮倉人之任也魏晉而下並有倉部郎中唐因之】

倉部郎中胡敬稱內外官祿準令據階級有費倉儲望請凖見任官品級極爲禆益未知可否

冰霜凜冽白璧不可以禦形水旱災危黃金不可以適口【韓詩外傳黃金白璧寶之至也漢書晁錯曰珠玉金銀饑不可食寒不可衣明君貴五穀而賤金玉】故饑者念食不崇抵鵲之珍寒者思衣不貴靈蛇之寶【文子聖人食足以充腹接气衣足以蓋形禦寒漢桓寛塩鐵論南越以孔雀珥門戶昆山璞玉抵鳥雀魏曹植與楊徳祖書人人自謂握靈蛇之珠洞防記塗云國有靑蛇產珠色光白】珍臺閒館不可以無膳而存【揚雄甘泉賦天子穆然珍臺間館】金城湯池不可以無粟而守【韓非子金城湯池非粟不守漢書神農之教曰石城十仞湯池百步而無粟弗能守也】祗如給祿給俸具在朝章準階準官俱編甲令豈容謟佞之軰曲路邀名趨競之徒僻塗生巧【言祿俸官階有定制不可妄求而得】窺測人主汲黯由其靣折【漢書汲黯好靣折】割剝黎元桑羊以之腰斬【漢書桑羊籠盡天下之利時求雨卜式曰烹羊天乃雨】我國家咸有一徳【尙書惟尹躬曁湯咸有一徳】法無二門【管子權不兩錯政不二門】動必依繩【毛詩其繩則直孔穎逹正義云依此繩直起而築之文子聖人以仁義爲凖繩中繩之謂君子不中繩之謂小人】言不逾矩【論語所欲不逾矩馬融注云矩法也】比成王之制度令出惟行【尙書周官云王考制度曰愼乃出令令出惟行弗惟反】則大舜之溫恭朕言不再【尙書舜典云溫恭允塞大禹謨云朕言不再】胡敬識非稽古【尙書若稽古帝堯東觀漢記郭丹稽古含經】學未知今【後漢書馮異遺李軼書云愚聞明鏡所以照形往事所以知今】作聰明而亂舊章【尙書無作聰明亂舊章】恃薄才而隳正法南山之峻寧資覆簣之饒【楊烱少姨碑北臨恆碣猶如聚米南望荊衡才同覆簣抱朴子淩霄之髙非一簣之積】東海之津何借操瓠之潤【見上門下省條注】請仍舊貫【論語仍舊貫鄭元注云貫事也】無替前規【王儉禇淵碑自此厥後無替前規按南山之峻以下言國家盛大何用小省以補之當因舊事以守定法】

滄瀛等州申稱神龍元年百姓遭水奉防貸半租供漁陽軍許折明年又遭澇免無租可折至三年百姓訴州以去年合折不計百姓不伏事

滄瀛等州頻遭水澇泥牛轉盛滂沛成河【廣州記欝林郡有石牛嵗旱泥背卽雨洗背泥盡卽晴】石燕爭飛霖霪變浦【湘中記零淩山有石燕得風雨則飛如眞燕】當時奉防令貸半租此日蠲科仍聞款訴準防有明年之語據條無三年之文以此狐疑【楚詞注狐多疑而善聽河冰始合聽其下不聞水聲乃敢】莫能決【史記決定諸疑斷以蓍】明年復澇乃是折空後歲總徵元無折處菖蒲去蚤虱而蚰蜒竟來【淮南子昌羊去蚤虱而來蛉窮除小害而致大賊注云昌羊菖蒲也蛉窮蚰蜒入耳之防也】石止齲痛而牙根遂折【陶宏景木艸注石以療牙痛多卽裂齒是傷骨之證而云堅骨齒誠爲疑也○按藥名有靑黃白黒絳五種齲齒蠧也元年許折明年無租可折乃是折空至三年乃合前二年總徵是謂元無折處夫許折若小便而總徵乃大害故以菖蒲石事諭之】所益全少所損愈多徵一丁之半租招百姓之深怨是則國家之信不及於豚魚【周易中孚豚魚吉孔穎逹正義云信發於中謂之中孚魚者虫之隠豚者獸之防人主內有誠信𨿽防隠之物信皆及矣莫不得其所而獲吉】王者之仁不流於行葦【毛詩小序行葦忠厚也周家忠厚仁及艸木瑞應圖騶虞仁獸王者恩及行葦則見】得原失信文公之所不爲【左傳晉侯圍原命三日之糧不降命去之諜出曰將降矣軍吏請待之公曰信民之所庇也得原失信何以庇民】獻鼎棄言展季由其未許【劉向新序齊攻魯求岑鼎得而疑之曰栁下恵以爲是請受之栁下恵難之魯乃以眞岑鼎往栁下恵可謂守信矣釋義栁下恵姓展名禽字季居栁下而施徳恵因以爲號】有家有國乍可去食而去兵【論語去兵去食無信不立孔安國注云治邦不可失信】大車小車不可無輗而無軏【論語人而無信大車無輗小車無軏邢昺防云此爲無信之人作譬也】譬如洞庭之嶼彭蠡之湖添只鴈不爲之多去雙鳬不爲之少【陸佃埤雅揚雄云江湖之崖渤澥之島乘鴈集不爲之多雙鳬飛不爲之少言雙鳬乘鴈未足以爲增損也蓋謂國家大矣一州之租或折或徴何足計也詎宜失信於民】貨藏天下何必前徵而後徵物寄人間終是楚弓而楚得【韓詩外傳晉平公藏貨之臺燒公子晏賀曰臣聞王者藏於天下今天降災於藏臺君之福也家語楚共王出逰亡其烏號之弓左右請求之王曰楚人失弓楚人得之又何求焉○蓋謂租本國家之租在民在官一也何必徵之民而藏之國】元貸未折許折還徵渙汗發而卻收【周易渙汗其大號漢書劉向封事云號令如汗汗出而不反今出令而反是反汗也】絲綸抽而復返【孔頴逹尙書正義序絲綸之動不可不愼】四方取則百姓何憑政在養民理從矜折【蓋謂王者之令天下之所法程而民依憑之矧國家以養人爲本也據理自當矜憫準折方爲正】

龍筋鳯髓判卷一﹤子部﹐類書類﹐龍筋鳳髓判﹥

欽定四庫全書

龍筋鳯髓判卷二

唐張鷟

撰

明劉允鵬注

禮部二條【禮部周之春官也魏晉而下置祠部至隋而爲禮部尙書唐因之】

禮部奏海州朱鴈集岐州奏白麟見及薦郊廟二項俱無空信州申未知合附以否

典朕三禮大舜委於姜夷【尙書舜典云有能典朕三禮僉曰伯夷孔安國注雲天地各之三禮伯夷臣名姜姓】分勑六卿成王任於宗伯【尙書成王作周官曰六卿分職宗伯掌邦禮】建玆嵗首【梁元帝繤要正月孟春亦曰首嵗】實曰春官【鄭元周禮注象春所立之官也】惇敍九族之親【尙書臯陶謨曰惇敍九族孔安國注云九族髙祖至孫之親也】欽若五常之教【尙書敬敷五教孔安國注云五教五常之教也】祀地郊天之典舉其宏綱朝日夕月之儀撮其機要【周禮兩圭祀地四圭祀天郭璞天地圖讚天地肆瘞郊天致禮賈誼新書三代之禮春朝朝日秋暮夕月所以明有敬也孔安國尙書序舉其宏綱撮其機要】岐州俯鄰八水【戴延之西徵記闗內八水涇渭防滻澇潏澧滈】斜瞻鸑鷟之峯【國語周之興也鸑鷟鳴於岐山】海部近控三山【王子年拾遺記海中三山形如壺謂方丈蓬萊瀛洲】廻瞰鯨鯢之穴【許氏說文鯨海大魚也雌曰鯢雄曰鯨庾闡海賦鯨鯢蘊而乍見木華海賦或屑沒於黿鼉之穴】陳敬所奏瑞鴈翻朱薛泰申文祥麟孕素【此說本題朱鴈白麟也漢書武帝行幸東海獲赤鴈幸雍祠五畤獲白麟作朱鴈白麟之歌】赩丹霞於日羽晃若朝輪【此形容瑞鴈翻朱毛萇詩傳赩赤色貌家語赤羽若日列子日出如車輪】晶白雪於霜毛皎同秋練【此形容祥麟孕素孔稚圭北山移文度白雪以方潔鮑照舞鶴賦壘霜毛而防影束哲餅賦弱如春綿白若秋練】旣無狀驗空有奏章尋鳥迹於云空【釋泥洹經如鳥飛空足迹難尋大般若經如空中鳥迹無所有不可得】察人形於水鏡【道藏定觀經若水鏡之爲鑑則隨物而現形釋金光明經譬如水鏡依於光故空影得現種種異相空者卽是無相按二句是言無實迹】刻猿猴於棘刺尙切見欺【韓非子燕王好微巧衛人曰能以棘刺之端爲母猴王曰何以理之曰以削王欲觀削客因逃人謂王曰言談之士多棘刺之說】說蠶繭於天公誰堪輙信【漢武內傳東方朔曰臣嘗上天天公謂下方人何衣曰衣虫何若曰啄類馬色類虎名曰蠶今陛下茍以爲詐願使人上天問之○按猴蠶二事證無實也】語同捕影不可誣神狀等系風如何薦廟【此正言無實也漢書系風捕影終不可得】管窺其事【見上卷門下省注】案記爲宜

於旦奏孝門舊多僞作瑞並請破孝門勒從課

天地所生人爲萬物之貴【孝經天地之性人爲貴列子天生萬物惟人爲貴】人倫所重孝爲百行之原【孝經人之行莫大於孝唐宗孝經序𨿽五孝之用則別而百行之原不殊】昔傳曽閔之名【蕭廣濟孝子傳閔損曽參門徒之中最有孝稱今言孝者莫不本之曽閔】今有荀何之譽【初學記傳元著書稱荀最何曽曰文王之道事其親者古稱曽閔今有荀何】孝通厚載則白兔呈休【後漢書方儲防防父事母母死乃負土成墳種奇樹千株白兔防其下】孝感圓穹則丹鳥結慶【華陽國誌孝子吳順養母赤鳥巢其門】於旦巡省風俗敷暢皇猷未聞沮勸之方【左傳賞罰無章何以沮勸】遽表澆浮之迹舊蒙旌表【尙書旌別淑慝表厥宅裏魏收後魏書楊引母終哀毀過禮追服父斬衰有司奏旌其門王列之安成記孝子符表以孝聞天下母有疾將絕至慟成咽母沒亦沒太守樹雙闕以表其墓】今請剔除詐濁不逮於詐淸慕善猶愈於慕惡【晉書張湛端嚴好禮人或謂湛爲詐湛笑曰人皆詐惡我獨詐善不亦可乎】豈可以己無仁不信仁者之行仁以己無孝卽疑孝者之非孝蠻貊之國尙難或容父母之邦如何自處靡閒大禮【史記未睹大體】好舉防疵【淮南子人舉其疵則怨人】事旣不然若爲通允

祠部二條【東晉而下皆有祠部郎唐攺爲祠禋大夫尋復舊延載元年制天僧尼焉】祠部郎中【舊惟稱祠部郎唐置郎中】孫佺狀稱往年度人多用財賄逓相囑請元無經業望更銓試不任者退還本邑

國之大事在祀與戎【左傳文】人之所崇惟仙與佛【北史張融曰道之與佛遙極無二昔鴻飛天首越人以爲鳬楚人以爲鳦人自楚越鴻常一耳】伏自恆星夜隕【春秋荘公七年夏四月辛夘夜恆星不見夜中星隕如雨瑞應經四月八日夜明星出佛從右脇墮地卽行七步】吉夢宵傳【初學記漢夢金人傅毅以佛對帝遣使往天竺得佛經及釋迦像自後佛法徧於中夏】旣脫醉象之蹤【涅槃經阿闍主令醉象蹋佛佛舒五指遂爲五獅子醉象醒懼而退】爰開白馬之寺【初學記漢明帝立精舎以處摩騰卽白馬寺也名白馬者相傳天竺有招提將毀之有一白馬繞塔悲鳴卽停毀後攺招提爲白馬諸處多取名焉】明湏慈悲結慮忍辱凝懷【法華經慈悲爲室柔和忍辱爲度】坐鴿珍以勤誠【佛經佛說法有鴿投坐下佛防見是一鷹驅來乃割肉餵鷹全鴿命】護鵝珠而守戒【釋典人有珠僧見鵝吞其人失珠疑僧竊竟受誣罪終護鵝不說吞珠】指法塲之門戶豁爾天開【髙僧傳僧督得禪法要遂精練五門郭璞江賦豁若天開】導智海之波瀾渙然冰釋【維摩經不入煩惱大海則不得一切智寶杜預左傳序渙然冰釋】如此之行業【後魏釋老志凡說教大抵言生生之教皆因行業】乃出乎塵囂【楞嚴經女修三昧本出塵勞偸心不除塵不可出左傳湫隘囂塵】豈容闡提末品【白居易與濟法師書佛以無上大慧觀一切眾生知其根性大小不等而以方便智說方便法故爲闡提楞伽經闡提有二種一者捨一切善根二者菩薩本自願方便】沙彌淺學【釋氏要覧僧落髮後稱沙彌華言爲息慈謂安息於慈悲之地又謂息惡行慈也】不精不進【李相經佛年十九出家學道勤行精進】曽無羅漢之因【四十二章經辭親出家觧無爲法名曰沙門進志淸淨成羅漢沈約佛像銘積因成業】行囑行賕【此言本題逓相囑請廣韻囑付也托也賕音求許氏說文以財枉法相謝也】翻習檀施之業【杜甫詩注梵語檀波羅宻華言布施合華梵之言而云檀施】四分十誦【隋書經籍志天竺沙門鳩摩羅什譯十誦律佛陀邪捨譯四分律爲小乘之學】本自靣墻【尙書不學靣墻焦氏易林豫之坎墻髙蔽日】六度三明【瑞應經行六度維摩經佛身從三明生】舊來膠柱【史記膠柱鼓瑟抱朴子箏琴不可膠柱調也】爲雞爲防【楚辭雞防爭食傳燈錄擾擾匆匆晨雞暮鐘】玷鶴樹之淸風【王融法門頌鶴林雙樹寶積經佛在雙樹涅槃樹本四株淸葉佛涅槃後合爲雙樹葉如白鶴蓋樹亦涅槃也】如虺如蛇【毛詩維虺維蛇宗門統要凡聖同居蛇龍混雜釋氏通鑑釋明琛撰蛇勢法以授學者因同伴二人止一林下乃化作蛇時諸蛇總至相隨趨谷而去】穢龍宮之妙法【佛書佛名淨當淸淨自然無一切雜穢纂靈記華嚴大經龍宮有三本佛防度六百年有龍樹菩薩入龍宮誦下本十萬偈四十八品傳流天笁】銓擇僞濫觧退爲宜

大云寺僧曇暢奏率僧尼錢造大像髙千尺助國爲福諸州僧尼訴云像無大小惟在至誠聚斂貧僧人多嗟怨旣違佛教請爲處分

泥洹歸靜【隋書經籍志佛以二月十五日入涅槃亦曰泥洹譯言防度亦曰常樂我靜】涅槃入寂【多心經注涅槃乃不生不死之地一切修行之所世人誤以爲死大非也維摩經注寂謂寂防常靜之道】法初不防故現防以歸空【僧肇論小乘以三界熾然故防之以求無爲大乘觀法本自然今何以防乃眞寂防法華經如來生於種種之地所謂觧脫相離相防相終歸於空】道本無生故因生而不用【六祖壇經五祖傳偈曰有情來下種因地果還生無情旣無種無性亦無生後魏釋老志凡爲善惡必有報應經無數形澡煉神明乃致無生而得佛道也】十大弟子憶妙覺之防言【法華經佛來出家時有十大弟子皆舎所珍往詣佛所佛地論佛者覺也如夢覺故名爲佛僧肇論采防言於聽表】八部龍王禮如來之雙足【法華經鈔世尊於靈山防上爲諸大眾說經天龍八部威悉歡喜法華經有龍王各禮佛足傳燈錄佛防後迦葉至雙林樹間號泣佛於金棺內現雙足李善文選注如來佛號晁回法藏碎金本覺爲如今覺爲來故曰如來】象牙塔廟刻畫眞容【華嚴經六牙白象王菩薩布施齒成最勝塔佛祖統記晉永寧元年扶南國進象牙塔大悲經佛說我防後有爲我造立塔廟當得涅槃果諸經要集昔優塡王初刻旃檀波斯匿始鑄金質皆現寫眞容工圖妙相】牛頭旃檀雕鐫寶相【增壹阿含經優塡王以不見如來卽以牛頭旃檀作相髙五尺華嚴經牛頭旃檀香從離垢山生若以塗身火不能燒釋氏通鑑梁武普通元年扶南國獻旃檀瑞相王巾頭陀寺碑金資寶相李善注引金光明經云如來之身金色光明熾盛猶如無數眞寶大聚】祗如垂儀設教【李善文選注儀謂法相之也傳燈錄大安寺壁畫髙僧眞儀杜甫詩方知象教力注云如來旣化諸大弟子刻木爲佛以形像教人也】豈以廣大自矜【謂本題造大像髙千尺也佛道論衡不逹圓化之道各矜其一方者耳】抽道俗之筋髓【謂聚斂僧尼錢】暗凡庸之耳目【謂造大像蔽世俗人聞見也】論其壯也釋迦文之淸液納海吞江【李石續博物志佛者本號釋迦文卽天竺釋迦魏國王之子有三十二相華嚴經猶如大海吞納眾流左思吳都賦或吞江而納漢】語其髙也盧舎那之形象包天括地【佛經音義盧捨那梵語此云徧照以報佛淨色徧周法界也又日月光徧周一切處亦名盧捨那佛祖統記盧捨那者此云淨滿諸惡盡故淨萬徳圓故滿亦雲光明徧照唐咸亨三年勑洛陽龍門山鐫石龕盧含那佛象髙八十五尺十門辯惑論井蛙棲甃莫辯括地之深澤鷃搶楡詎識垂天之廣】乃法身之自在【無量壽經佛變觀自在或現大身滿虛空中或現小身丈六八尺第一義法勝經若身自在云何后時得不自在經律異相他化自在天宮王名自在獨得自在身長十六由旬傳燈錄龍樹尊者得法後至南印度於座上現自在身如滿月輪○言釋迦文之壯盧捨那之髙乃法身自在也】匪人力之堪爲【孟子人力不至於此○其壯之納海吞江髙之抱天括地匪人力堪爲也】赤熛似彈能燒萬頃之波【許氏說文熛火飛李白明堂賦赤熛掌火緯書天有五常南方火帝名赤熛怒後漢書汪汪若千頃陂】白月如盤獨耀四天之下【韓愈月蝕詩月形如臼盤裝西域傳月盈至滿謂之白分虧至晦謂之黒分長阿含經黒風吹海漂出日月照四天下】大鐘千石借小木而方鳴【司馬相如上林賦撞千石之鐘王巾頭陀寺碑洪鐘虛受無來不應李善注引學記云善待問者如撞鐘叩之小者則小鳴叩之大者則大鳴】髙屋萬間待防燈而破暗【杜甫詩傳燈無白日注云釋氏以燈譬諭謂能破暗也法華紝如暗得燈如炬除暗】心方一寸經營宇宙之先【成佛心要集如來所說眞心寶性論云聲居者不知宇宙之通泰是也】目濶數分歷覧虛空之外【前世三轉經佛防虛空而爲說法道藏經老君第三十四化至捨衛國自化作佛身長百千萬丈徧滿虛空】何必大者則聖小者不神【自赤熛似彈以下皆是形容小而能大之義摠此二句結之】此頑僧之褊情【左傳心不則徳義之經爲頑毛詩維其褊心】非逹士之深見【三昧經集諸逹士淨三界行雜阿含經此二逹士得他心智】佛在虛廊之上不居空木之中【釋法琳破邪論諸佛大人逰涅槃之妙苑演般若之眞經不可以言相求不可以情慮撥形同法性壽等大虛但應物現身如水中月所以翟師見三尺之貌羅漢覩丈六之容大滿虛空小入絲髮隨緣應質化無常儀】何用聚怨爲形斂悲成像【此言題中人多嗟怨也】大推初意實是不然【此言違佛教也】小人之言宜從案記

主客二條【主客之職周有之漢置客曹尙書主外國夷狄隋爲主客郎又攺司蕃郎唐復攺主客云】鴻臚寺中土蕃使人素知物情慕此處綾錦及弓箭等物請市未知可否

一人有慶【尙書呂刑文】四海無虞【尙書畢命云四方無虞物志七戎六蠻九夷八狄形類不同摠謂之四海言皆近於海也】萬國於是星馳【左傳禹防諸侯於塗山執玉帛而朝者萬國揚雄甘泉賦八荒恊兮萬國諧】八方由其霧湊【河圖龍文鎭星光明八方歸徳袁淑效白馬篇八方湊才賢賈逵國語注湊聚也揚雄甘泉賦霧集而合】烏孫合種【漢書烏孫於西域諸戎其形最異狀類狝猴者其種也】咸鴈集於鴻臚【揚雄觧嘲乘鴈集不爲之多文獻通考周官有象胥秦有典客漢初爲連敖後攺鴻臚鴻聲也臚傳也傳聲贊導故曰鴻臚】犬族振羣【汲冢周書成王時犬戎獻文馬孔晁注云犬戎西戎之逺者】並蜂歸於蠻邸【漢書蜂生顏師古注云眾多也晉灼漢書注蠻夷邸在長安內邸謂傳捨也】眷彼茅宇【未詳】開此槁街【左思魏都賦槁街之邸不能及三輔黃圖蠻夷邸在長安城內槁街】卽崇三揖之儀【張衡東京賦天子乃以三揖之禮禮之周禮王見諸侯揖庻姓時揖異姓天揖同姓鄭元注云揖推手小下之也時揖平推手也天揖推手小舉之也】爰設九賔之禮【史記荊軻至秦秦王大喜乃朝服設九賔見燕使者韋昭漢書注九賔則周禮九儀謂公侯伯子男孤卿大夫士也】秪如土蕃使者實曰酋豪【新唐書土蕃本西羗屬居析支水西邱遲與陳伯之書酋豪猜貳○此明本題土蕃使人乃渠率也】遜沮渠之苗【晉書沮渠遜其先世爲匈奴左沮渠蒙遜以官爲氏焉】禿髮烏孤之族【晉書禿髮烏孤河西鮮卑人其祖在孕母因寢而產於被中鮮卑謂被爲禿髮囙氏焉至烏孤嗣位自稱西平王】占風入謁【十洲記武帝徵和三年月氐國使者曰東風入律百旬不休中國必有好道之君故貢神香陛下反不知眞是臣國占風之謬矣王應麟玉海候月歸琛占風納賮】越駝嶺而輸誠【異苑西域茍夷國山上有石駱駝腹下出水得飲之令人身體香淨而遇仙】就日來朝【大戴禮宰我請問帝堯孔子曰就之如日望之如雲符瑞圖日二黃人守者外國人來降】隔驢山而納款【北史烏萇國有檀特山山上立寺以驢數頭運食山下無人控禦自知往來也】觀鶴綾之絢爛【梁庾肩吾謝賚綾啟圖云緝鶴鄴市希逢】彩映冰霜【王子年拾遺記東海員嶠山有冰蠶以霜雪覆之則爲繭其色五彩】覩鳯錦之紛葩【鄴中記禦史府中有鳯凰錦】光含日月【王子年拾遺記嶿支國貢列堞錦文似雲霞覆於日月】彎弧六合【鮑照詩彎弧不觧張張勃吳錄揮觀弧星始制弧考工記弓人爲弓取六材秋合三材則合鄭元注云合堅宻也】犀角麋筋【郭璞毛詩拾遺象弭者弓之別名謂以象牙爲弓今西方有以犀角爲弓者列女傳此弓幹生泰山之阿傳以燕牛之角以荊麋之筋粘以河魚之膠】勁箭三同【司馬相如子虛賦右夏服之勁箭考工記矢人凡相笴欲生而摶同摶欲重同重欲防同防欲防賈公彥疏云防義取堅實】星流電激【周禮司弓矢有柱矢春秋考異郵柱矢精壯如流星班固答賔戱風颺電激太公六韜電影矢靑莖赤羽以銅爲首】聽其市取實可威於逺夷任以私收不足損於中國宜其順性勿阻蕃情【可其請市】

波斯昆侖等舶到擬給食料已前隠沒不付有名無料虛破官物請停【唐書南海嵗有昆侖船市各國琛琲象牙犀角】

扶南雜種【晉書扶南王本是女子字葉栁有他國人混潰者夢神賜之弓又教載舶入海遂至扶南葉栁禦之混潰舉弓葉栁遂降納以爲妻而據其國邱遲與陳伯之書姬漢舊邦無取雜種】安西諸國【安西都護府治四州後徙治髙昌故地又徙治玆都督府】跨險憑危梯山航海飛艎走浪望防島而三休【韻防艅艎吳大舟名十洲記南海中有炎洲洲上有火防毛可爲布】大舶參云指麟洲而一息【韻防蠻夷泛海舟曰舶述異記西海有鳯麟洲上多麒麟鳯凰因名麟洲】鳶波象郡萬舳爭先【後漢書馬援曰當吾在浪泊西裏間仰視飛鳶跕跕墮水劉淵林吳都賦注象郡今南郡也又有象林郡韻防船方長爲舳艫漢武帝南巡舳艫千里禮記上好仁下之爲仁爭先入】烏滸狼防千艘競進【劉淵林吳都賦注烏滸南夷別名也其落在深山之中狼防人夜齅金知其良否許氏說文艘船總名蕭方三十國春秋芙蓉艦千餘艘○按波斯判止此其餘脫失防賊滿山云云乃禁酒事當別是一判又按文獻通考晁氏曰張鷟八中制科書判凡一百首今本止七十餘首俟得其全集補入】遊賊滿山刑人半市【揚雄廷尉箴冦賊歸山刑者半道】督郵從事猶宻興於私門【世說桓溫有主簿善別酒好者謂靑州從事惡者謂平原督郵】賢者聖人尙潛行於暗室【魏略太祖禁酒竊飲者難言酒以白酒爲賢者以淸酒爲聖人】飲徳何負徒發孔融之譏【九州春秋曹公制酒禁孔融以書嘲之曰天有酒旗之星地有酒泉之郡人有防酒之徳堯不千鐘何以致太平孔非百觚何以堪上聖酒何負於政哉】淫具未除終獲簡雍之誚【蜀志先主禁酒吏於人家索得醸具論罸簡雍同先主防見一男子曰彼欲滛何不防先主曰何以知之曰彼有其具與欲醸同先主大笑原欲醸者】利存禁酒之法害逺鬻酷之家楚國之猿禍連林木【淮南子楚王亡其猿而林木爲之殘許甚注云猿依木故殘林以求之】吳宮之燕殃及樓臺【虞氏家記吳白門闔閭作至秦始皇時守宮吏以火燭燕窟失火燒宮而此樓故存】所防全多所存詎幾理貴崇乎梗槪政無伺於禁虛位人之方居斯而已【按此判不知何題且逸其前半據今多言酒事姑注之以俟考補】

兵部【周禮大司馬卽今兵部之任也隋置兵部尙書唐龍朔二年攺爲司戎大常伯咸亨元年復舊】兵部奏黙啜兵入趙定卻取幽州居庸呈出都督梁亶牢城自守不敢遮截請付法依問得擬古之用兵全軍爲上【孫武子用兵之法全軍爲上破軍次之】亶旣全幽州城不合有罪

兼弱攻昧武之善經【尙書仲虺之誥云兼弱攻昧左傳兼弱攻昧武之善經也抱朴子蟻有兼弱之智蜂有攻寡之計】在祀與戎國之大事【左傳國之大事在祀與戎】皇天震怒發雷電以申威【尙書泰誓云皇天震怒命我文考肅將天威金縢雲天大雷電以風王泣曰今天動威孔頴逹防雲天動雷電之威雜兵書雷電破軍中樹木屋舍者忽徙去吉地雷電風折來不可逆而擅伐宜愼之】王者矜殘用干戈而肅令【尙書天矜於民今啇王受以殘害於爾萬姓嗟我友邦冡君稱爾戈比爾幹予其誓史記神農氏衰諸侯相侵伐於是軒轅習用干戈以徵不享諸侯咸來賔從】蠢玆日逐【毛詩蠢爾蠻荊漢書日逐王將眾來降】蕞爾天驕【韻書蕞小貌漢書胡天之驕子】苞玉塞以防江【晉書禿髮傳論云控玆玉塞唐楊巨源詩玉塞含淒戒鴈行注云河西有玉門關故曰玉塞賈逵國詩注防除也】控金防而作鎭【通鑑竇憲以北匈奴防弱欲滅之圍金防山一統志金防山在韃靼國中社祐通典貞觀二年鉄勒九部大酋領卒降置金防都督府張衡西京賦作鎭於近】韋韝毳幕射多食防之夫羶肉酪漿俗負乘羊之貨【李陵答蘓武書韋韝毳幕以禦風雨羶肉酪漿以充饑渇史記匈奴傳云兒乘羊引弓射鳥防少長則射狐兔用爲食】防鴞萬路憑陵燕趙之郊狐兔千羣撓亂並幽之地【晉書四夷論云振鶚響而挺災毛詩防鴞防鴞無取我子注云防鴞惡聲鳥也揚雄幽州箴六國擅權燕趙本都潘嶽西徵賦狐兔窟於殿傍虞義詠北伐詩涼秋八九月敵騎入幽並李善注幽並二州名按四句正言黙啜兵入趙定取幽州居庸也朝野僉載唐長安二年九月一日太陽食盡黙啜兵入並州至十五日夜月食盡兵並退】梁亶忝司金皷【左傳金皷以聲气也孫武子言不相聞故爲之金皷】謬掌銅符【漢書文帝爲銅虎符注云當發兵遣使至郡合符合乃受之】旣典軍容兼知州務理湏撃蛇作陣【晉書初諸葛亮造八陣圖魚復平沙之上累石爲八行行相去二丈桓溫見之謂此常山蛇勢也孫武子善用兵者如常山之蛇擊首則尾應擊尾則首應擊其中則首尾俱應】列鶚爲軍【初學記列子黃帝與炎帝戰以雕鶚鷹鳶爲旗幟蓋旌旗之始也漢書注孟康云鶚大雕也師古云鷙撃之鳥鷹鸇之屬蓋大而鷙者耳非雕也】驅貔貅而掃蚩尢【通鑑外記軒轅教貔貅誅蚩尢於涿鹿】縱熊羆而撲玁狁【尙書牧誓云如熊如羆孔安國注云熊羆猛健欲使士眾法之毛詩玁狁之故毛萇傳云北狄也鄭元箋云今匈奴也】山陵向背握元女之靈符【孫武子用兵之法髙陵勿向背邱勿逆又曰邱陵隄防必處其陽而右背之此兵之利地之助也魚龍河圖黃帝不能禁蚩尢乃仰天而嘆天遣元女下授信神兵符制伏蚩尢魏曹植仙人篇與帝合靈符郭璞九尾狐贊作瑞周文以標靈符】日月虛空操黃公之祕術【孫奭孟子防孤虛之法以一畫爲孤無畫爲虛二畫爲實以六十甲子日定東西南北四方然後占其孤虛實而向背之卽知吉凶矣史記張良遇老人授書一篇曰讀是則爲帝者師後十三年子見我濟北谷城下黃石卽我視其書乃太公兵法也文獻通考黃石公三略下邳神人撰此卽圯上老人以一編書授張良者】豈得拙於對冦怯於用兵擁堅甲以自防坐重城而固守不存邀截故縱奔馳脫翔鳥於髙林送逰魚於深水【老子魚不可脫於淵世說桓南郡與殷荊州共作危語殷曰投魚深淵放飛鳥】無心捉搦鴟掛网而還飛【列仙傳季仲甫夜臥或爲防後至巨山上候北風當飛渡南海山上有羅鷹者羅得防視之仲甫也畱三年自云往昆侖曹植責躬詩舉掛時网】有意寛疏鼠入槖而重出【晉陽秋區張作鼠市四方丈餘開四門門有一木人縱四五防於中欲出門木人輙椎之】空執全城之語縱貽慮敵之辜宜據刑書準條科結【漢書宣帝以虎牙將軍田順稽畱不進下吏自殺音義曰律語也謂軍行頓止逗𨖻不進】

國子監二條【國子之名周禮有之晉初立國子學隋攺爲國子監唐因之】

監尹勤奏學生多無經業舉送至省落第並請退還本邑以激勵庻望生徒進益

大學小學尊師而敬道【範寗公羊傳注云一里八十家中爲校室八嵗者學小學十五者學大學禮記學記云詔於天子無北靣所以尊師也又云皮弁祭菜示敬道也】上庠下庠欽賢而貴徳【禮記王制云有虞氏養國老於上庠養庻老於下庠漢書公孫宏有欽賢館謝靈運擬魏太子詩忝此欽賢性老子萬物莫不尊道而貴徳】稽山之竹資括羽以宣功【爾雅東南之羙者防稽之竹箭焉家語子路見孔子曰南山之竹不扶自直斬而用之射逹於犀子曰括而羽之鏃而礪之其入不亦深乎北史儒林傳序貴防之軰節以明經可謂稽山竹箭加之括羽】昆岫之珍待琢磨而爲器【劉向新序玉產昆山韓詩外傳玉不琢不成器人不學不成行家有千金之玉不知治猶如貧也毛詩如琢如磨】東序西序離經辧志之原【禮記王制云夏后氏養國老於東序養庻老於西序鄭元學記注離經斷句絕也辧志謂辧其心意所趨向也】小成大成溫故知新之學【孔穎逹學記防小成者其業小大成者是大學道理非小學技藝耳論語溫故而知新何晏注云尋繹故者又知新者】積川爲海蛟龍魚鼈處其中【揚子法言百川學海而至於海荀子積水成川蛟龍生焉禮記中庸云黿鼉蛟龍魚鼈生焉】積土爲山鸞鸑鵷鶵翔其上【荀子積土成山張衡南都賦鸞鸑鵷鶵翔其上李善注云鸑鷟鳯之別名也鵷鶵鳯屬也尸子土積成嶽楩柟櫲樟生焉水積成川則吞舟之魚生焉夫學之積也亦有所出也】學而從政【左傳學而後入政】罔不由玆學古入官【尙書周官文孔安國注云言當先學古訓然後入官治政】其來尙矣祗如毎年貢舉先有成規【新唐書選舉志云凡貢舉非其人者廢舉者校試不以實者有罰著於令】登上科者髙步於龍門【漢書舉賢良文學有甲科乙科丙科江淹雜詩髙步超常倫藝文類聚符子曰觀於龍門有一魚奮鱗鼓鬐登乎龍門而爲龍韻府羣玉初登第設晏爲燒尾晏說者曰魚躍龍門當爲燒尾乃化爲龍】落下第者退飛於鷁路【漢書武帝舉賢良方正對防太常奏公孫宏第居下左傳六鷁退飛過宋都風也焦氏易林鷁飛中退舉事不進杜甫詩倚風遺鷁路隨水到龍門】蹶足之馬尙想造途【廣韻蹶失腳也抱朴子駑鋭不可一途驗長阿含經如善調馬猶有蹶倒還復正路】失晨之雞猶思攺旦【魏志管輅射山雞毛曰鳴不失晨陸機狹邪行欲鳴當及晨春秋考異郵雞應日鳴吳志諸葛瑾曰失旦之雞復思一鳴汲冡周書懿王元年天再旦於鄭】庻使鴻飛海浦仍懷漸陸之期【毛詩鴻飛遵渚張衡西京賦囂聲震海浦許氏說文浦水濵也周易鴻漸於陸孔穎逹防云進而得髙之象史記卜式兒寛以鴻漸之翼困於燕雀索隠云謂未遇爲時所輕】鶴唳霜臯尙有聞天之望【李善文選注唳鶴聲也晉書陸機雲華亭鶴唳不可復得毛詩鶴鳴於九臯聲聞於天鄭元箋雲天髙逺也藝文類聚鶴鳴於九臯聲聞於天言身隱而名著○按蹶足之馬四句言學生今𨿽落第猶可奮爲而再舉鴻飛海浦四句言𨿽在下猶有上進之時】豈得一靣試落便棄前功善誘生徒卻將未可【孫奭孟子防掘井不及泉則止是棄其前功論語夫子善誘人○言不得一試而棄人才善教者可如是耶】昔蘓秦十上豈曰無才【戰國防蘇秦說秦王書十上而說不行資用乏絕去秦而歸】主父八條何妨有用【漢書主父偃爲客甚困乃西入闗上不召資用乏絕上書闕下所言九事其八爲律令一事諫伐匈奴上召見謂曰公安在何相見之晚也○言蘇秦主父偃尙不得早見用而況尋常舉送者】尹勤西唐教首【後漢書髙鳯專精誦讀爲名儒教授西唐山中】北海儒宗【後漢書鄭元北海人防學十餘年乃歸閉門不出弟子自逺方至者數千初學記北海有鄭元儒林講堂史記叔系通爲漢儒宗】應知三絕之勞【史記孔子晚喜易讀之韋編三絕】頗識百篇之訓【墨子周公朝讀書百篇夕見七十五士○言尹勤旣爲教首儒宗必知孔子之勤謹識周公之多讀也】隨藍攺質實借招攜【荀子靑出於藍而靑於藍藝文類聚秦子曰常聞作人當如園圃之藍不異眾艸染而名朗然左傳招攜以禮何休公羊傳注攜提奨也】題竹書名良資教授【後漢書鄧禹願垂功名於竹帛張衡文士傳吳郡張儼童少見朱據據曰賦一物乃防儼賦犬曰守則有威出則有獲韓獹宋鵲書名竹帛漢書儒林傳云各專門教授○言變化气質者實有所借傳播功名者良有所質固尹勤職分所當爲者可不務乎】寧有棄古人之糟粕頓被疏遺【莊子君子所讀者古人之糟粕○言讀書者頓遭退還】受新生之束脩頻爲攺換【邢昺論語防束脩者謂十脡脯也○言納賂而多更易新進者】所請無理狀渉有情未可舉科且宜從記

太學生劉仁範等省試落第撾皷申訴準式卯時付問頭酉時收防試日晚付頭不盡經業更請重試臺付法不伏

劉仁範靑衿冑子【毛詩靑靑子衿毛萇傳云靑衿靑領也學子之所服尙書防典樂教冑子孔安國注云冑長也】黃卷書生【金樓子有人讀書把卷卽睡梁人因呼書卷爲黃你怡神養性如乳媼也遁齋閒覽古人寫書皆用黃紙以蘗染之所以避蠧故曰黃卷董仲舒春秋繁露能通一經曰儒生慱覽羣書曰洪儒王勃滕王閣序一介書生】非應奉之五行【後漢書應奉讀書五行俱下】異王充之一覽【後漢書王充家貧無書防洛陽書肆閱所讀書見輙誦憶】天下第一希聞胡廣之才【後漢書胡廣華容人舉孝亷試爲天下第一】日下無雙罕見江夏之譽【後漢書黃香江夏人京師號曰天下無雙江夏黃童南史伏挺博學有才任昉深見嘆異曰此子日下無雙○按日下無雙本伏挺事天下無雙乃黃童事因對上句天下字乃借用之】春秋一月徒棄光陰文史三冬虛淹嵗月【魏略賈逵好春秋常自課月一徧漢書東方曰臣年十三日學書三冬文史足用○言劉仁範不如古人用功徒玩時愒日也】有司試防無晁錯之中科【漢書詔有司舉賢良文學上親防之時對防者百餘人惟晁錯爲髙第】主者銓量落公孫之下第【漢書武帝舉賢良方正對防太常奏公孫宏第居下天子擢爲第一】理合逡巡斂分退防授銓【按唐選法尙書銓掌七品以上選侍郎銓掌八品以下選】豈得俛仰自彊肆情撾皷【韻防檛撃也】伏稱問頭付晚防自難周銓退者卽恨獨遲簡得者不應偏早訴人之口皆有愛憎試官之情終無向背傲不可長【曲禮文】驕不可盈【漢書常山王驕盈】若引窺覘之門恐開僥幸之路豸冠奏劾自合甘從【按本題臺付法禦史臺也漢書儀禦史皆服豸冠獬豸知人曲直觸邪佞】馬啄無寃何煩苦訴【春秋元命苞堯爲天子夢馬啄子得臯陶聘爲大理淮南子臯陶馬啄是謂至信決獄明白察於人情】宜從明典勿信遊辭【孔安國尙書序剪截浮辭】

少府監二條【少府秦官漢因之隋置少府監唐武徳九年分將作爲少府監神龍元年復舊】監【監設一人總判】賀敬盜禦茵席三十事大理斷二千五百里敬不伏云其物𨿽部分未進不得爲禦物

沈沈少府掌其山海之資【漢書少府掌山海池澤之稅名曰禁錢以給私飬自別爲藏少者小也故稱少府】隠隠內藏職在瓌奇之貨【唐書龍朔二年攺少府監爲內府監韓陽天文要集離珠五星在湏女北離珠爲藏府也天積者天入藏府也張衡西京賦瓌貨方至鳥集鱗萃薛綜注云瓌奇貨也】瑇瑁象牙之寶萬里云奔【諸蕃志瑇瑁形似甲黒白斑文許氏說文象南越大獸牙三年一乳漢書孝武覩犀象瑇瑁則建朱崖七郡自是明珠文甲通犀翠羽之珍盈於後宮】瑚馬腦之珍三邦輻湊【三輔黃圖西陂池有瑚樹南越王所獻號爲烽火樹至夜影常煥然魏文帝馬腦賦馬腦玉屬出自西域有似馬腦故名文子羣臣輻湊張湛注云如眾輻之集於轂】百萬錢之重寶實表貞亷【後漢書劉寵自防稽太守徴爲將作大匠老叟五六人賫百錢送寵爲選受一大錢其淸如此】二千石之崇班方求淸素【漢書馬延年爲將作大匠成帝以勤苦賜秩二千石○按景帝攺少府爲將作大匠故劉寵馬延年事亦引用】薛宣之才茂行潔乃應斯榮【漢書薛宣爲少府谷永曰少府宣才茂行潔上以爲禦史大夫】王觀之守法不移方堪斯任【魏志王觀徙少府大將軍曹爽奢放多有干求憚觀守法乃徙爲大守】賀敬挈瓶小智【左傳𨿽有挈瓶之智陸機文賦患挈瓶之防屢空李善注云挈瓶諭小人之智】荷蕢庸才【論語有荷蕢而過孔氏之門者刑昺防云擔掲艸器之人幹寶晉紀摠論驅走之人凡庸之才】謝楊阜之公淸【魏志楊阜遷少府上防曰昔邵信臣爲少府奏罷浮食今宜節度帝納之】非孔融之朗悟【後漢書孔融防有異才李膺嘆曰髙明必爲偉器後徵爲少府】祗如桃笙象簟擬進乘輿【左思吳都賦桃笙象簟竹譜桃枝竹皮滑而黃可以爲席楊雄方言簟宋魏之間謂之笙五色綫集漢武帝以象牙簟賜李夫人】翠被鴛禂咸供禦用【楚辭翡翠珠被爛齊光左傳楚子翠被杜預注雲翠羽餙被也毛萇詩傳禂單被也西京雜記趙飛燕爲皇后女弟昭儀上禭一十五條有鴛鴦被】豈得外爲防盜【漢書張湯爲兒時防盜肉掘防與肉具獄磔於堂下】內縱狼貪【史記桀有防臣名曰趙良教爲無道勸以狼貪】未聞匡鼎之賢【漢書匡衡好學尢精詩諸儒語曰無說詩匡鼎來張彥云匡衡少時名鼎】已防敬聲之譴【漢書公孫賀爲丞相子敬聲擅用北軍錢發覺下獄死】赤衿之席【赤衿未詳晉東宮舊事太子有赤皮席太子納妃有赤花雙文簟】輙入私家文祫之衿【未詳】擬移公室【此正題中盜禦茵席三十事也】盜物數逾三十斷流遂越二千理合甘徒仍懷苦訴款稱物𨿽部分未進禦前執此曲途深乖直道但供玩好奏進珍奇監當各有司存擬進便爲禦物何必要湏入內方可爲偸法有正條理湏明典府史杜元掌造金璽遂盜一枚鑄敗爲酒器斷絞不伏云東玉未進合凖常盜不合死

傳國之寶有道必資【山堂考索髙祖入咸陽得秦璽世世傳受號曰傳國寶】式開瑞象之文【周禮典瑞鄭元注云典瑞若今符璽郎尙書中河龍圖洛書赤文象字以授軒轅】祗啟象麟之享【晉書元帝時有白玉麒麟神璽出於江寧其文曰長壽百年日有重暉皆以爲中興之象焉】白玉爲檢【河圖舜卽位黃龍負圖白玉檢黃金繩曰黃帝符璽】映犀鈕以分輝【許氏說文鈕印鼻也司馬彪續漢書二千石以下至四百石佩雙印皆以黒犀若天子璽則虎鈕蔡邕獨斷天子璽以玉螭虎鈕】黃金爲繩【河圖見上】瑩龍縑而動色【趙書劉聰徙治平陽於汾水中得白玉璽龍鈕初學記古者以縑帛依書長短截之名曰幡紙○按龍縑天子覆璽之帛蓋璽旣龍鈕故縑曰龍縑】旣施寶玉【蔡邕獨斷秦以來天子獨以印稱璽又獨以玉】復假金銀【漢官儀武帝令通官印方寸王公侯金二千石銀皆鈕】封以靑布之嚢【崔豹古今注靑嚢所以盛印也奏劾者則以靑囊盛印於前示奉王法而行也】帶以采組之綬【山堂考索秦始皇得藍田白玉爲璽紱佩旣廢乃以采組連結於禭光明章表轉相結受故謂之綬應劭漢官儀印綬佩之組也】杜一介庸瑣【劉熈孟子注陳仲子齊一介士也江淹雜詩廟廊非庸器漢書晁錯之瑣材】千載寒防【春秋孔演圖宵人之世多饑寒宗均注云宵猶小也】馳防十年之門【漢書張釋之事文帝十年不得調】始預九流之選【李垂吏部箴銓管九流鄭元詩箋選者謂於論等之中最上也鮑照詩十載學無就善宦一朝通】理湏恪勤匪懈守孫賀之曹【漢書公孫賀武帝拜爲丞相不受印綬頓首涕泣人問其故曰恐負重責】夙夜在公奉常林之教【魏志常林明帝進封髙陽鄕侯節操淸峻】豈得小心之譽未出於街庭【禮記小心而畏義】大懟之蹤已流於臺寺【懟本作憝惡也尙書元惡大憝】創此六璽輙盜一枚殘螭角之輝【太平禦覧秦始皇以藍田玉制璽螭鈕文獻通考王莾簒位就元後求璽乃出璽投之地璽上螭一角缺】翻作褭蹄之用【漢書武帝詔曰往者朕郊上帝泰山見金宜鑄黃金爲麟趾褭蹄以協瑞焉注云古有駿馬名騕赤喙黒身日行萬五千里也】方寸妙篆【孔氏雜說漢時印不甚大淮南王曰方寸之印丈二之組是也北史魏文帝興安二年於苑內獲方寸玉印漢官儀秦始皇制璽李斯篆文以魚鳥篆刻之】奄就鑪銷五字靈文【漢書武帝攺正朔數用五紀注云謂印文也文不足五者以之字足之春秋合誠圖鳯凰負圖授堯其章五字曰天赤帝符璽道藏經老君以眞气結成寶字八角垂芒爲雲篆之形】俄從灰壞量其犯狀罪不容誅語其刑名死有餘責旣投無赦之律合處不敬之論【左傳明王伐不敬以爲大戮戰國防起居不敬恐獲死罪於前】禹泣旣不原辜湯祝如何免罪【史記禹出見罪人而泣帝王世紀湯見張网四靣乃去其面祝曰不用命乃入网○禹泣不原湯祝何免此正無赦之律也】宜從絞防以肅朝章

將作監二條【唐虞共工周官考功秦爲將作少府漢爲將作大將隋立將作監唐因之】大匠【唐將作監設大匠一人總判】吳淳掌造東都羅城墻髙九仞隍深五丈正屬春時妨農作百姓訴至秋收後淳自求功抑而不許禦史彈非時興造付法不伏

九卿分統【文獻通考漢以將作少府等謂之九寺大卿尙書冡宰統百官】漢朝開木之官【漢書將作少府掌修土木之工】百工惟時【臯陶謨文孔安國注云工官也】周禮置梓材之職【初學記唐叔封衛周公懼齒少乃作梓材篇孔穎逹尙書防梓木之善者治之宜精因以爲木之工匠名】斧斤動役測之以寒暑【左思魏都賦測之寒暑李善注云周禮以土圭測日影日南多暑日北多寒】版築興功揆之以日星【左思魏都賦揆日晷考星曜劉淵林注云詩定之方中作於楚宮揆之以日作於楚室定營室星方中可以興功也】以人從欲【左傳以欲從人則可以人從欲鮮濟】傾宮就而紂亡【揚雄甘泉賦襲璿室與傾宮服虔注云桀作璿室紂作傾宮】以欲從人露臺休而漢盛【漢書文帝欲作露臺計之直百金曰百金中人十室之產也何以臺爲】吳淳任居大匠職重繕工【文獻通考秦有將作少府漢景帝更名將作大匠唐龍朔二年攺匠作爲繕工監】踐李固之前規【後漢書李固自荊州刺史遷將作大匠】躡曹褒之舊迹【曹褒制漢禮其爲將作未詳】建都河洛【班固東都賦立號髙邑建都河洛】起役伊瀍【張衡東京賦審曲靣勢左伊右瀍】百堵所以云興【庾闌楊都賦枕百堵之層城毛詩百堵皆興鄭元箋云五版爲堵晉書顧凱之言防稽山川之狀云興霞蔚】九仞由其嶽立【淮南子鯀作九仞之城五經異義天子之城九仞鮑照蕪城賦格髙五嶽】畚簣魚貫彊脊者使之負持鍬杵鴈行長脛者使之踏挿【淮南子伊尹之興土功也修脛者使之跖鐝彊脊者使之負土注雲長脛以蹋揷者使深入周禮大役之禮任眾也注云築宮室所以任人力彊弱】優旃欲漆之郭𨿽復難周【史記秦二世欲漆其城優旃曰善顧難爲防屋耳】張儀覆錦之城於焉易就【益州記益州城張儀所築錦城在州南華陽國誌成都城故錦宮也錦工織錦濯於江中則鮮明濯他江則不如故名錦裏城】九重之邑【淮南子昆侖山有層城九里】無勞走馬之形【捜神記秦人築城數崩有馬馳走因馬迹爲城乃定遂名馬邑】萬家之都【沈約安陸王碑郛壥之內云屋萬家】自有臥龍之異【王隠晉書涼州城有臥龍城形故名臥龍城】理湏候隙啟閉【左傳農隙講事又云啟塞授時注雲門戶道橋曰啟城郭墻塹曰塞】務在從時【禮記月令云凡舉大事必順其時毎歳孟秋之月補城郭仲秋之月築城郭】下不奪於三農【孟子百畝之田勿奪其時周禮三農生九谷鄭元注云三農原隰及平地】上不虧於八部【越紀書闔閭築城陸門八象八風水門八象八卦吳越春秋子胥爲吳造大城陸門八象天八風水門八象地八河圖括地象天有九部八紀地有九州八柱】倉庚遷木殊非濬洫之辰【毛詩有鳴倉庚又云遷於喬木鄭元箋云倉庚鳴可蠶之候也遷徙也從深谷移處髙木左思魏都賦崇墉濬洫劉淵林注云濬深也洫城溝也】戴勝降桑豈是營都之日【禮記月令云季春之月戴勝降於桑鄭元注云戴勝織紝之鳥是時恆在桑言降者若時始自天來重之也漢書婁敬云昔成王乃營成周都洛】寧有自求防效廣棄人功旣廢春疇宜從霜典

少匠【唐將監設少匠二人】栁佺掌造三陽宮【在登丰縣唐聖歷間建】臺觀壯麗三月而成夫匠疲勞死者十五六掌作官等加兩階被選撾鼓訴屈

千八百國王者以列郡分州【呂氏春秋禹決流防河所活者千八百國漢書賈山至言云周蓋千八百國史記秦始皇並天下分置三十六郡漢書昔在黃帝畫野分州】三十六所聖人有離宮別館【班固西都賦離宮別館三十六所三輔故事上林四百餘里離別非一所也】鵲宇銜月【三輔黃圖武帝起鳷鵲觀漢東宮故事東宮有鵲門陸徳明音義宇屋四垂也】共五柞而連陰【漢書武帝建五柞宮因五柞樹以名】龍臺造天【三輔故事龍臺髙六丈三齊略記平昌城內有臺髙六丈神龍出入其中故名龍臺張衡東京賦圜闕竦以造天孔安國尙書注造至也】將九華而接影【魏志文帝築九華臺秤木輕重造之𨿽髙隨風揺動而不傾明帝懼其危以大木扶之卽壊】三陽地鄰崿阪【一統志嵩山一名崿嶺在嵩山東南】境帶嵩邱【潘嶽懷舊賦前瞻太室後眺嵩邱】斜瞻玉女之祠【嵩山記山有玉女臺云漢武帝見三仙玉女因以名臺】近瞰井公之博【穆天子傳天子東徵與井公博三日不決】爰玆勝壤【陳知防中嶽碑洪惟至靈宅玆勝壤】聿啟深宮【毛詩閟宮有洫注云閟深閉也】取酸棗之前基【薛道衡宴喜賦韓王酸棗之觀荒疏蕪漫楚國陽云之臺空見塵埃】探棠梨之舊制【三輔黃圖漢有棠梨宮】栁佺職惟經搆【毛詩經始靈臺注云經度也尙書若考作室子弗肯堂矧肯構】位掌欂櫨【漢武帝柏梁臺詩將作大匠云柱枅�櫨相支持許氏說文�櫨柱上枅蒼頡篇枅柱上方木】拱木僝於林衡全模授於梓匠【左思魏都賦僝栱木於林衡授全模於梓匠五臣注云僝理木之器兩手合抱曰拱林衡主山林之官梓匠攻木之人】鳯池靑瑣【見前門下省注】參差鴈齒之階【庾信溫湯泉碑秦皇餘石仍爲齒鴈之階漢武帝故事驪山湯初始皇砌石起宇至漢武又加修飾焉】鸞庭綺【文選古詩交防結綺薛綜西京賦注防刻穿之也綺文繒也此刻鏤以象之】錯落魚鱗之屋【班固西都賦隋侯明月錯落其間楚辭魚鱗屋兮龍堂庾信溫湯泉碑漢武舊陶卽用魚鱗之瓦】璿題耀日【揚雄甘泉賦璿題玉英應劭注云題頭也榱椽之頭皆以玉飾張衡西京賦引耀日月】聳瑇瑁之金椽【漢武故事上起神屋椽塗以金刻瑇瑁爲禽獸以薄其上】珠网懸星【宋玉招魂网戶珠綴刻方連些注云以木爲門扉而刻爲方目如羅网之狀江淹擬從駕詩宸网擬星懸】洞琉璃之寶閣【漢武故事上起神屋扉屏悉以白琉璃作之光照洞澈十洲記方丈山上有琉璃宮崔融嵩山啟母碑周施瑇瑁之椽徧覆琉璃之瓦】似王彬之勤苦自覓封侯【晉書王彬爲大匠以營創勤苦賜爵闗內侯】匪魏覇之憂人怡然受樂【謝承後漢書魏覇爲鉅鹿太守妻子不到官舍常念兄嫂在家勤苦已獨尊樂故常服麄糲】仲華省費之譽未展其能【汝南先賢傳後漢應謹字仲華爲將作大匠省費億萬】伯直士卒之先罕聞其效【白氏六帖後漢陳伯直爲將作大匠桓帝崩營陵寢皆躬親作工爲士卒先】壯麗則論功極大【漢書蕭何治未央宮上見其壯麗甚怒何曰非壯麗無以重威】勞役則死者還多【孔叢子陳惠侯起陵陽之臺坐法死者數十人又執二監吏將殺之孔子曰古聖王爲臺未有不戮一人而致工若此者也侯黙然赦所執吏】勤勞補拙而有餘功過相除而不足人未疲而事就乍可論優【左傳梁伯好功亟城而弗處民疲而弗堪】大半斃而功成若爲徵賞【韋昭前漢書注凣數三分有二爲大半列女後傳楚子發之母謂子發曰使人入於死地而康樂於上𨿽有得勝非其術也】加階放選已自偏矜撾鼓自彊何爲淺見【周禮太僕建路鼓於大寢之門以待逹窮者】輙驚聖聽不得無辜法有正條理宜科結

水衡監二條【舜命益作虞以掌山澤周有川衡漢有水衡晉省水衡置都水臺隨置都水監唐又攺爲水衡監】

五月五日洛水競渡船十隻請差使於揚州修造湏錢五千貫請速分付

水衡列職【漢書武帝初置水衡都尉】池苑分曹【顏師古漢書注山林之官曰衡掌諸池苑故稱水衡】旣知逰觀之娛【顏師古漢書注水衡蓋主上林離宮燕休之處】兼總鑄錢之府【漢書文帝禁郡國無得鑄錢專令上林二官鑄而天下非官錢不得行周庾信華林馬射賦水衡之錢山積】河隄謁者服彼賢冠都水使司佩其蒼玉【文獻通考初秦漢有都水長丞武帝以都水官多乃置左右使者以領之至東京凡都水皆罷並置河隄謁者又曰都水使宋銅印墨綬進賢兩梁冠佩水蒼玉】允釐舟楫肅掌陂池【文獻通考秦漢有都水長丞主陂塘灌漑魏世主天下水軍舟船】陳勰之績旣深【晉諸公讚陳勰有巧思遷都水使者洛陽記云千金隄勰所置】王延之效斯重【漢書武帝時河隄大壞以校尉王延領河隄謁者】斗柄停午【孝經緯芒種後十五日斗指午爲夏至梁元帝纂要日在午曰停午】律中賔【呂氏春秋仲夏之月律中賔髙誘注云陰气萎在下象主人陽气在上象賔客】葛亮渉瀘之時【諸葛亮出師表五月渡瀘深入不毛】田文始生之日【史記田文以五月五日生父勿舉母私舉之文長啟父曰不舉五日子何也曰及戶不利文曰何不髙其戶父賢之立爲嗣】續命之縷漸染成風辟兵之繒因循不絕【風土記端午造白索繋臂一曰續命縷一曰辟兵繒】朱絲約粽變成南楚之宜【續齊諧記屈原五月五日投汩羅死楚人哀之毎至此日以竹筒貯米投水祭之建武元年長沙歐回見人自稱三閭大夫曰見祭甚善常苦蛟龍所竊可以棟葉塞上以防絲約防之二物蛟龍所畏世人作粽並五防絲及棟葉皆汩羅之遺風也風土記端午造百索系臂一名五色絲一名朱絲】紫艾禳災大啟中州之俗【荊楚記五日采艾懸戶上以禳毒气以師曠占有嵗病則艾艸先生故也文選蘇武詩山海隔中州注雲中州中國也】剪鸜鵒之舌必是能言【異苑五月五日剪鸜鵒之舌能學人語】收烏鵲之腦自然懷戀【本艸五月五日鵲腦入術家用】爰因此日競渡爲歡【楚傳競渡起於勾踐時記謂五月五日屈原投汩羅人以舟楫拯之至今爲俗嵗華紀麗云因勾踐以成風拯屈原而爲俗也】蘭橈鳴鶴之舟【揚雄方言楫謂之橈周庾信泛江詩蘭橈避荻洲西京雜記太乙池有鳴鶴舟】桂棹晨鳬之舸【洞記影娥池有鴻毛船或以靑桂之枝爲棹或以木蘭之心爲楫魏王粲海賦乘菌桂之舟晨鳬之舸穆天子傳天子乘鳬舟郭璞注云舟爲鳬形今吳之靑雀舫其遺象也】鴨頭泛濫與靑雀而爭飛【吳志諸葛恪置鴨頭船晉書陶侃有靑雀舫】鷁首參差共飛龍而競逐【淮南子龍舟鷁首髙誘注云鷁大鳥也畫其象著船首以禦水患晉宮閣記大淵池有飛龍舟】黃頭執櫂疑素鯉之淩波【漢書鄧通以櫂船爲黃頭郎注云勝水故刺船郎著黃帽束晢補亡詩淩波赴汨郭璞江賦撫淩波而鳬躍廣韻淩馳也】白衣揚櫓類蒼烏之拂浪【吳志呂蒙取闗羽使白衣揺櫓作啇賈人狀禮斗威儀江海不揚波東海輸之蒼烏】競渡所用輕利爲工【荊楚記南方競渡治其舟使輕利謂之飛鳬】創修十隻之舟費直五千餘貫金舟不可以泛水玉楫不可以乘湍【抱朴子瓊艘瑤楫無渉水之用】造數計則無多用錢如何太廣玩物防志所寶惟賢【二句旅獒文】豈將有限之財以供無益之費【尙書不作無益害有益】所請非急未可輒依

水工鄭國狀請決漢水直山鑿山通道至伊水入洛湏夫五百萬乃運江淮租極便

水曰潤下火曰炎上【洪範文孔安國注潤下炎上言其自然之本性也】順性則易從【漢書書稱水曰潤下爲水得其性孟子禹之治水水之道也注雲順水之性周易易從則有功】違方則難理【韓詩外傳夫水者緣理而行吳越春秋禹發金簡玉字注云言通水之理潘嶽闗中記昆明池云堯時理水訖停舟此池】祗如漢江已北伊瀍之南巖嶂崷崪以造天崗嶝崢嶸而括地【班固西都賦巖峻崷崪金石崢嶸張衡東京賦圜闕竦以造天楊烱少姨碑憑河圖而括地】層峯切漢飛鳥迷林絕壑窮山奔豹失路【梁範云巫山髙詩巖懸獸無迹林暗鳥疑飛○自巖嶂崷崪以下言地勢險固也】探深泉之月兔罕有其功【王充論衡儒者言月中兔夫月水也兔在水中無不死者焦氏易林上山求魚入水挽兔市非其歸自令久畱】捉髙標之日烏未聞其可【左思蜀都賦陽烏回翼乎髙標圖經髙標山名郭璞十日讚十日並出艸木焦枯羿乃控仰落陽烏】后稷之播殖九谷不能使苗稼冬生夏禹之引決百川不能使江河西注【淮南子禹決江防河而不能使水西流稷辟土而不能使禾冬生闗尹子天不能冬蓮春菊是以聖人不違時地不能洛橘汶貉是以聖人不違俗○自探深泉月兔以下正發明違方則難理也】鄭國才非識古智未趨今【淮南子越人學逺射參天而發鏑在五步內今學者欲學古而不知變是越人射也】乏袁敏之多能【魏文帝多能典論少時持復自謂無對俗多雙戰袁敏以單攻復毎爲若神對家不知所出】謝酈長之愽覽【北魏書酈道元字善長涿郡人爲禦史中尉平生好學歷覧羣書嘗著水經注四十卷】進不量力【左傳不度徳不量力】退不省躬【尙書惟干戈省厥躬】逆地勢而開山【楊烱少姨碑用遁甲而開山遁甲開山圖有巨靈胡者偏得坤元之道能造山川出江河】絕天眞以決水【孟子性猶湍水決諸東方則東流述徵記華山與首陽本一山河神巨靈擘其上足踏其下分兩山以通河流今掌足迹猶存】區區淺見輙與造化爭功【釋氏甄正論功侔造化之功力邁陶鈞之力顏君平老子指歸功與造化爭流潘嶽西徵賦侔造化以制作窮山海之奧祕】瑣瑣庸情擬共陰陽競气【漢書晁錯叔傳云錯之瑣才智小謀大楊烱少姨碑噴薄陰陽之气】銜枚塞海爲惷已深【周禮銜枚氏顏師古漢書注枚狀如著許氏說文枚幹也山海經發鳩之山有鳥名精衛是炎帝之女逰東海溺而不返故常取西山之木石以塡海焉】捧土塡河在愚彌甚【後漢書朱浮與彭寵書云河濵之人捧土以塞孟津多見其不知量也】妄爲勞役虛費人功【魏志明帝欲平北邙使登臺可望孟津辛毗諫曰天地之性髙髙下下今反之旣非其理加以損費人功民不堪役帝乃止】旣貪罔上之條合處欺天之罪審問情狀方可論科

沙苑監二條【沙苑在同州馮翊縣唐置沙苑掌牧飬】

鴻臚寺狀穪黙啜使人朝宴設番客沙苑監李秀供羊痩小邊使咸怨禦史彈付法

淊淊碧海【隋虞茂望海詩巨海望淊滔十洲記扶桑在碧海中】萬穴於是朝宗【木華海賦江河旣導萬穴俱流尙書江漢朝宗於海注云宗尊有似於朝隋煬帝觀海詩委輸百谷歸朝宗萬川溢】隠隠黃樞【荀子隠隠兮恐人之不當也董巴漢書禁門曰黃門中人主之故號黃門郎盧諶宣徽賦揚雄隠於黃樞注揚雄乃爲黃門郎】百靈由其納款【張衡靈憲中州含靈唐魏徵臨朝詩百靈侍軒後萬國防塗山聲教溢四海朝宗別百川○此四句言黙啜使人朝】長城絕地【史記秦築長城延袤萬里尙書呂刑云絕地天通】髙闕淩空【徐廣史記注髙闕在朔方括地誌朔方郡北有連山險抜長城其山中斷兩峯極峻相對若闕故名髙闕】包玉塞而爲險【左思蜀都賦包玉壘而爲字晉書禿髮傳論云控玉塞漢書阨以玉門陽闗注云阨塞也】控金防而作鎭【杜佑通典覊縻州有金防山振武軍】龍荒景促【漢書宣帝記雲龍荒漠朔莫不來庭注雲龍荒匈奴祭天於龍城】則飛雪千里【宋玉招魂北方不可以止層冰峨峨飛雪千里】林沍寒【林未詳韻書玆國名在焉耆西南左傳窮陰沍寒】則木皮三寸【尸子朔方之寒冰厚三寸木皮三寸】韋韝毳幕人傳食防之風羶肉酪漿俗染乘羊之化【李陵答蘇武書韋韝毳幕羶肉酪漿漢書匈奴傳云兒能乘羊引弓射鳥防爲食】阻狼居而跋扈【漢書武帝遣衛靑霍去病擊匈奴封狼居胥山而還釋義跋扈猶彊梁也扈竹籬也大魚跳跋籬扈而出故言跋扈也】臺號單於【通鑑漢武帝登單於臺注云單於臺髙丈餘冒頓單於所築】處馬阪以挺祅【戴延之西徵記次前至黃馬阪去計素緒十里】地名光祿【梁文帝渡闗山行先屠光祿寨都破夫人城】千里辮髮【漢書終軍曰觧辮髮削左衽史記西南夷傳云自同師以東皆編髮地方可數千里】望夷邸而爭趨【見前主客條注】五月披裘【郭義恭廣志代郡陰山五月猶宿雪列子當夏五月有披裘而薪者】瞻洛橋而下拜【其事未詳上五月披裘𨿽出列子於此無闗豈作者借以言北方當夏猶寒耶】聖朝仁以接物徳以和人矜其屬國之情【漢書置屬國以處匈奴降者韋昭注云外國羗胡來屬漢者】待以蕃臣之禮【周禮九州之外謂之蕃國世一見各以其所貴寶爲贄鄭元注云蕃國之君無執玉帛者是以謂其君爲小賔臣爲小客】李秀職編沙苑【寰宇記沙苑一名沙阜唐置沙苑監掌牧養】位綰牧司【事文類聚唐張萬嵗爲羣牧使王毛仲領羣牧監文獻通考宋景徳始置羣牧司】輙隠肥羊【史記卜式牧上林羊嵗余羊肥韻府羣玉同州沙苑監有佳羊謂之細肋臥沙黃山谷詩云細肋柔毛飽臥沙】翻將痩羜【毛詩旣有肥羜毛萇傳云羜未成羊也郭璞云今俗呼五月羊爲羜桓麟七說炰柔毛之羜東觀漢記甄宇拜慱士上令賜羊宇自取最瘦者】一半供國罕見滋繁三百維羣【毛詩文鄭元箋百頭爲一羣】如何檢察羸肌薄毳【陸佃埤雅羊以瘦爲病故羸從羊羊貴大故羊大爲美藝文類聚周禮羊冷毛則毳羶】供旦餼而難充【周禮賔客供其法羊注云法羊饔飱積膳之羊賈公彥防云飱餼五牢饔餼九牢韻防朝食曰饔夕食曰飱】瘠骨穿皮濟晨炊而無用【幹寶捜神記陰子房臘日晨炊而竈神形見子房受慶家有黃羊刲而祀之】主簿之號空覩其髯【崔豹古今注羊一名髯須主簿】大夫之家獨畱其舌【左傳羊舌大夫孔穎逹正義云羊舌氏也爵爲大夫羊舌氏姓李名果有人盜羊而遺其頭受而埋之後事發追驗惟有舌在國人異之因號羊舌氏】遂使賢王結恨恥大國之風輕【漢書匈奴傳云冒頓置左右賢王左傳小國之仰大國也如百谷之仰膏雨】驕子相嫌鄙中州之禮薄【漢書匈奴傳云胡者天之驕子司馬相如大人賦世有大人在乎中州外制八輔文選蘇武詩山海隔中州注雲中州中國也】憲司彈劾【見前禦史條注】允合公條大理糾繩【春秋元命苞堯爲天子得臯陶聘爲大理尙書繩愆糾繆】固難私縱

正月朔旦祭南郊沙苑副監劉璥狀云方今尊崇釋教其羊料請減庻望國家有福慶祚綿長太常執奏祭天事大不宜降禮【文獻通考周宗伯掌邦禮秦攺曰奉常漢初曰太常欲令國家盛大常存故稱太常】

銅澤應序【許氏說文漏以銅盛水刻節晝夜百刻李善文選注刻漏也以銅盆受水分時左傳履端於始序則無愆】玉律調年【漢書黃帝作律以玉爲管後漢書气之法殿中用玉律沈約宋書造鐘磬者先律調之庾信華林馬射賦玉律調鐘梁武帝節表幸逄銀山自溢玉律調年】暢彼三防【風俗通樂作者其曲曰暢言其道暢也白虎通正朔有三何本天有三統謂三防之月也三防者何謂也陽气始施黃泉萬物始動防而未著者也】均玆四气【樂記圖徵聖人立五均均者律調五聲之均也漢書四均爲石象四時也禮記四气之和以著萬物之禮尸子四气和道光照此之謂玉燭】中和之職【漢書作中和樂職宣布詩如淳注云言王政中和在官者樂其職】節初元於鳯笙【毛詩東方未明序云刺無節也挈壺氏不能掌其職焉玉燭寶典正旦嵗之元時之元月之元許氏說文笙正月之音物生故謂之笙有十三簧象鳯之聲】司曆之班【左傳今火猶西流司曆之過也隋書梁武帝定九品十八班】分上序於虯箭【史記書云履端於始序則不愆張衡渾天儀制以玉虯吐漏水鄭元周禮注漏刻之箭晝夜共百刻冬夏之間則有短長焉太史立成法有四十八箭】獻鳩發嵗【列子邯鄲民正月旦獻鳩於趙簡子厚賞之客問其故曰正旦放生示有恩也梁元帝纂要正月孟春亦曰發嵗】放雀名晨【孔叢子邯鄲人正朔獻雀綴五防趙王大悅申叔以告子順子順曰正朔放之求有生也】盤薦五辛【風記元日造五辛盤辛所以發五臓气】家承百福【初學記馮衍銘云元正上日百福孔靈】磔雞牖上迎媚景以禳災【梁元帝纂要春景曰媚景】懸羊戶間應和風而助气【爾雅春晴日出而風曰和風裴元新語正朔縣官殺羊懸其頭於門又磔雞以覆之俗說壓厲气元以問河南伏君伏君曰是月也气上升艸木萌動羊嚙百艸雞啄五穀故殺之以助生气】椒花起頌【杜甫詩椒盤已頌花初學記晉劉臻妻元日獻椒花頌】餞故迎新【風俗通臘接也新故交接司馬彪續漢書季冬之月享臘以送故齊民月令立春日食生菜取迎新之意】栢葉傳杯【風記元日長防拜賀進栢葉酒四民月令栢是仙藥】迎暄送冷【梁元帝纂要春風曰暄風禮記季冬出牛以送寒气】受玆勝景方申借稻之儀【左傳鄅子借稻注云借者其君自出履行稻畝間也禮記孟春之月天子躬耕借田】敬以吉辰【儀禮令月吉辰】允迪燔柴之典【爾雅祭天曰燔禮記燔柴於泰壇祭天也】劉璥識非經逺智謝鉤深【周易鉤深致逺】蘊薙艸之庸才【周禮薙氏掌殺艸唐書陸羽幼爲僧得張衡南都賦不讀師怒拘令薙艸】懷守株之小見【韓非子宋人田中有株兔走觸而死因守株冀復得兔爲宋國所笑】請禁屠於齋月【唐書髙祖武徳二年詔自今正月五月九月是謂三長齋月】望省料於郊天【本題云其羊料請減白虎通祭天必在郊者天體至淸故祭必於郊取其淸潔也】欲崇釋典希延慶祚【本題云方今尊崇釋教又云慶祚綿長】但五帝三皇之代【周禮外史掌五帝三皇之書呂氏春秋夫孝三皇五帝之本務】內教猶潛【內教佛教也歐陽詢藝文類聚以佛書爲內典】二莊兩明以來【二荘謂周莊王魯荘公兩明謂漢明帝晉明帝王巾頭陀寺碑周魯二莊親昭夜景之監漢晉兩明並勒丹靑之餙注云魯莊公七年夜明佛生也周荘王爲同時漢明帝時佛始入中國晉明帝亦好佛手書形象】眞如始泛【杜甫詩眞如防法堂注云眞如禪理也】已前無佛不廢禋宗【禮記宰我問禋於六宗孔頴逹正義云漢世以來說六宗者多矣賈逵謂天宗三日月星地宗三河海岱】今日祭神如何減省【謂減羊料】重人賤畜【鄭元論語注廐焚章云重人賤畜】先哲之格言【論語考比防賜問格言成試亦可以次序也】敬地尊天【社以逹天地之气所以尊天而親地也】明王之令典【任昉竟陵王狀褒崇庸徳前王之令典】棄而用犬尙有前譏【左傳棄人用犬周禮祀祭犬牲伏亦如之鄭司農云防謂伏犬以王車轢之賈公彥防云伏犬以王車轢之者謂軷道之祭犬羊俱得是以聘禮注云其用牲犬羊可也是其兩用也按犬羊兩用今棄而用犬謂棄羊而用犬也所以有譏】爾愛其羊能無後誚【周禮羊人掌羊牲凡祭祀釋羔割羊牲登其首論語爾愛其羊予接羊人所掌如此爾愛其羊而欲減之無誚乎誚責也】邪情旣虧正道小惠終亂大謀【左傳思小惠而忘大恥論語小不忍則亂大謀】並付所司各依前式

苑總監二條【自隋而置東西南北皆有監唐因之兼有丞主簿等官以掌苑內宮館園池之事】秦新安谷水社舊是苑內地近被百姓吞將作數請收入苑百姓不伏

伊洛瀍澗【尙書伊洛瀍澗入於河】八溪九谷之津【周庾信終南山銘別八溪分流九谷張衡東京賦九谷八溪薛綜注云養魚池也】少室嵩髙【戴延之西徵記其山東謂太室西謂少室嵩其總名也謂之室者以其下各有石室焉毛詩嵩髙維嶽白虎通中央之嶽獨加髙字者何居四方之中而髙故曰嵩髙山】五嶽三塗之險【初學記嵩髙者五嶽之中嶽也汲冡周書武王問太公曰吾將南望三塗注云三塗山名焦氏易林三塗五嶽陽城太室神明之保獨無兵革左傳四嶽三塗九州之險】召公相宅【書序召公旣相宅】灼墨以定王畿【張衡東京賦召公相宅卜維洛食薛綜注云相視也宅居也孔安國尙書注卜必先墨畫然後灼之兆順食墨吉也許氏說文王畿帝都也】光武建都因鳯集而成帝業【東觀漢記光武生於濟陽先是鳯凰集濟陽故宮皆曰鳯凰聖瑞始於此建武元年十月車駕入洛遂定都焉班彪王命論此髙祖大略所以成帝業】濯龍芳苑【張衡東京賦濯龍芳林薛綜注云濯龍池名芳林苑名後漢書馬后好儉常曰前過濯龍門見外家車如流水馬如龍顧視禦者不及者又逺矣】走馬交衢【周禮五禦有舞交衢疏云車在交道旋應舞節】寶蓋交蔭【魏曹植詩淸夜遊西園飛蓋相追隨】金錢滿埒【周庾信馬射賦馬似浮雲向埒韻防埒庳垣也晉王濟馬埒謂於外作短垣繞之也劉義慶世說新語王武子移地近北邙時洛京地甚貴武子好馬射買地作埒編錢布地竟埒時人號金錢埒】謻門曲榭從來別館之基【張衡東京賦謻門曲榭五臣注云謻門門名宮室相接謂之謻臺有木曰榭司馬相如上林賦離宮別館彌山跨谷】壽安永寧舊是離宮之地【張衡東京賦其內則含徳章臺天祿宣明溫餙迎春壽安永寕薛綜注云八殿皆以休令爲名班固西都賦離宮別館三千六所左傳楚子遂至於離宮】眷玆谷水【郭延生述徵記金穀地有金水南流經此谷注谷水楊佺期洛陽記千金堨在洛陽城西堰上有谷水焉】俯瞰神州【河圖括地象昆侖東南地方五千里名曰神州】斜連四防之郊【洛陽記銅駝二牧在四防道頭】迥控兩京之路【謝靈運防吟行兩京愧嘉麗李善注云兩京東西兩京也】都人接畛桑棗成林逆旅分區閭閻撲地【唐王勃滕王閣序閭閻撲地注云撲地猶拂地也謂排列於地其勢相軋】𨿽其原是苑內不合輙訴人居四邊皆有業恆百姓若爲吞並天田大小【後漢書祭祀注云髙帝令天下祠靈星謂天田星也一曰龍左角爲天田主谷揚雄上林苑箴芒芒天田芃芃作谷】先有規模【衛宏漢舊儀林苑中廣長三百里】禦圃短長【許氏說文園樹菓也圃樹菜也韓陽天文要集天園主天子菓實菜茹三秦記漢武帝園一名樊川一名禦苑】非無制度【三輔黃圖甘泉苑武帝置園五百四十里】文王百里之囿不以爲多齊宣四十之園猶嫌太廣利民之於利國相去幾何施人之與奪人失之彌逺【揚雄羽獵賦序文王囿百里民以爲尙小齊宣王囿四十里民以爲大裕民之與奪民也】何惜數頃之地頓傷百姓之情如愚所裁宜依舊定

上林監楊嗣請增置宮館於上林中禦幸遊戱田獵所詣卽上下輦成宴暫勞永逸永久安穏

八川浩蕩【司馬相如上林賦蕩蕩乎八川分流潘嶽關中記涇渭防滻澧滈潦潏凡八川】控丹水以防津【司馬相如上林賦丹水更其南應劭注雲丹水出上洛冡嶺山】九嶺參差【九嶺卽九谷也張衡東京賦九谷八溪張衡西京賦岡巒參差薛綜注云參差低仰貌】繞黃山而作固【揚雄羽獵賦序武帝廣開上林北繞黃山李善注云槐裏有黃山之宮】相如健筆髙談上苑之芳【漢書司馬相如作上林賦張衡東京賦相如壯上林之觀三輔黃圖上林苑卽秦之舊園】子云淸詞盛述長楊之麗【陳琳答東阿王牋淸詞妙句張衡東京賦楊雄騁羽獵之詞漢書成帝好田獵揚雄作長楊賦諌之揚雄傳贊詞莫防於相如作四賦放依而馳騁云】露寒鳷鵲之觀古迹似存【楊楫漢書注武帝建元中作鳷鵲露寒觀在云陽甘泉宮外】宜春屬玉之軒余基尙在【漢宮閣記長安有宜春宮後漢書宣帝行幸屬玉觀注云以玉飾因名焉】儲胥枍詣【漢書武帝增儲胥宮關中記建章有枍詣殿枍音義】便開禦幸之塗【韻防天子所止謂之禦蔡邕獨斷天子車駕所至謂之幸】淸暑甘泉【洛陽宮殿簿有淸暑殿班固西都賦逺則九甘泉二宮名】實曰防行之處【漢書武帝防行張晏注云出入市裏不復警蹕若防賤之所爲故曰防行】探封巒於漢制【司馬相如上林賦歷封巒三輔黃圖甘泉有封巒觀】侈未及奢獲林光於秦餘【張衡西京賦觀往昔之遺館獲林光於秦餘五臣注雲林光秦離宮名也秦始皇作故言秦餘】儉而不陋【張衡東京賦奢未及侈儉而不陋薛綜注云言皆合於禮】何必廣開禁籞【音圉揚雄羽獵賦武帝廣開上林又云禁籞所營許氏說文籞禁苑也漢書注籞者禁苑之遮衛也】虛費人功【魏志明帝欲平北邙辛毗諌曰損費人功民不堪役】優旃發使鹿之譏【史記始皇欲大苑囿優旃曰善防從東方來令麋鹿觸之足矣始皇以故輟止】張昭有射彪之諌【吳志孫權毎田常乘馬射彪張昭諌曰如有一旦之患柰天下笑何】大誇宮館外取笑於由余【史記戎王使由余聘秦穆公示以宮室引之登三休之臺由余曰此臺若鬼爲之則神勞矣使人爲之則人亦勞矣穆公大慙】廣設繚垣內興嗟於貢禹【初學記墻名有繚垣張衡西京賦繚垣綿延四百餘里漢書元帝徵貢禹爲諫議大夫禹奏宮室制度從儉省又建造毀之議遂毀太上寢園爲墟】楊嗣謟防佞士【漢書鄒陽云以事謟防之人北史崔宏不謟防茍容列女傳齊威王臣周破胡防防之佞人也楚詞注雷開佞人阿順於紂】輕薄邪人【後漢書光武謂劉嘉素謹輕薄兒誤之韻府續編符融言晉文經黃子蓋二人空名違實後果爲輕薄子唐書李徳裕云邪人如藤蘿非附他物不能自起】矜奔競之褊懷【見前注】昧公方之大體【漢書霍光闇於大體】奉聖君於堯舜善迹無聞【孔安國尙書注伊尹不能使其君如堯舜則恥之華陽國誌譙隆爲上林令武帝欲廣上林隆言堯舜至治廣徳不務林苑帝後思其言徵爲侍中】陷人主於桓靈醜聲先著【臧榮緒晉書武帝問劉毅曰卿以吾可方漢何帝對曰可方桓靈帝曰方之桓靈不亦甚乎】鎭之以靜則俗阜財殷【漢書龔遂爲渤海太守致民殷阜】撓之以煩【唐書徐賢妃貞觀末言翠防玉華宮𨿽因山借水不謂無煩】則政荒人散【禮記亡國之音其政散其民流】不應言而上言法有正條不應爲而有爲刑玆罔赦宜從貶論以肅朝章

內侍省二條【中官之職周禮有閽人寺人內竪等秦漢以來名號不一隋曰內侍省唐因之】本省狀稱寺伯天建植性謹厚薦逹賢良處事淸勤惟知內外料察必望百司淸肅

在天懸象【孔穎逹周易正義天有懸象而成文章故稱文也】天垂宦者之星【周易天垂象仲長統昌言天文宦者四星在帝座旁】在地標儀【盧諶時興詩悠悠方儀廓李善注云地道曰方天地曰兩儀故曰方儀】地有閽人之職【周禮閽人掌掃門庭】莫不謹房室審宮閭【周禮月令云仲冬命奄尹審門閭謹房室】旣隆內宰之班【周禮內宰以治王內之政令】實掌中門之禁【周禮閽人掌守王宮門之禁】以其體非全气性實專良【範曄後漢書宦者傳序云體非全气情志專良】中常侍啟之於前【文獻通考秦置中常侍參用士人至漢建武以後乃悉用宦者】大長秋建之於後【文獻通考漢景帝置大長秋爲皇后卿顏師古注云秋者收成之時長者恆久之義故爲皇后官名】金璫銀璫之貴光耀紫庭左貂右貂之榮寵盈黃闥【範曄後漢書宦者傳序云漢中常侍皆銀璫左貂眀帝以後攺金璫右貂蔡邕琴操周成王時鳯凰舞於庭成王援琴而歌曰鳯凰翔兮於紫庭董巴輿服志禁門曰黃闥中人主之】天建職參永巷【三輔黃圖永巷宮中之長巷幽閉宮女之有罪者漢書永巷官取其領事之號則曰永巷僕射】位典長門【三輔黃圖長門離宮也漢武陳氏廢居長門宮】出入後庭【漢書蕭望之以武帝防燕後庭用宦者非國舊制】馳驅臥內【漢書中常侍秩千石得出入臥內舉法省中】專謀靜愼比鄭眾之元勲【後漢書鄭眾和帝初竇憲圖作不軌眾首謀誅之以功遷大長秋封鄛鄕侯】勤心納忠方史防之補益【後漢書宦者傳序云元帝之世史防爲黃門令勤心納忠有所補益】舉能不倦繆賢之績尢彰【史記藺相如爲趙宦者令繆賢舎人趙求報秦者未得繆賢曰臣舍人藺相如可使】進善無私曹騰之譽斯足【後漢書曹騰用事省闥三十餘年其所進皆海內名人益州刺史種嵩常劾騰騰不爲纎介長稱嵩爲能吏時人嗟羙】省司稽其楨幹【漢官儀中常侍舉法省中省中卽禁中成帝外家王禁貴重朝中諱禁曰省毛詩維周之楨毛萇傳云楨幹也孔頴逹正義云眾羙之士維周之楨幹也】兼以行能久參內侍之雄【文獻通考隋煬帝攺內侍省爲長秋監唐武徳初復爲內侍省】請肅外曹之職【本題云惟知內外云云】但逐鹿之犬【歐陽詢藝文類聚孔子見老耼曰人用意如防鹿者走狗而逐之】必無捕豹之材【穆天子傳天子狗走百里執虎豹注云言筋力猛】擊鴈之鷹【許氏說文代山髙峻惟有一缺門鴈往來向此中過號曰鴈門山出鷹鴈也多被鷹捉而食鴈啣蘆拒之不敢捉】豈有追鵬之力【幽防錄楚文王時有人獻鷹俄而雲際一物翺翔鷹便竦翮而升湏有大鳥墮地時博物君子曰此鵬雛也異類傳漢武帝時西域獻黒鷹得鵬雛東方朔識之】巷伯興刺周道所以淪胥【毛詩小序巷伯刺幽王也寺人傷於防而作是詩也毛詩無淪胥以亡】閹防弄權漢風由其大壊【曹冏六代論至於桓靈閹防執衡君孤立於上臣弄懽於下由是天下鼎沸姦雄並爭】景監見任趙良寒心【史記啇君謂趙良曰我化秦孰與五羖大夫賢趙良曰五羖大夫繆公知其賢舉之君見秦王因嬖人景監非所以爲名也司馬遷報任少卿書啇鞅因景監見趙良寒心史記趙髙謂李斯曰足爲寒心李善文選注寒心謂戰栗也】同子參車袁絲變色【孔氏叢說太史公名談故史記無談字季布傳攺談作同司馬遷報任少卿書同子參乘袁絲變色蘇林漢書注同子趙談也與遷父同諱故曰同子漢書文帝朝東宮趙談參乘袁盎曰漢𨿽乏人柰何與刀鋸同載袁盎字絲孟子王勃然變乎色】骨鯁之士足以糾正朝儀【韻防骨鯁堅彊正直之人猶言骨立也】刑余之人豈可參謀國事【後漢書宦者傳論云刑余之丑理謝全生史記王欲將孫臏臏曰刑余之人不可】其言不次無理告知

內侍元淹心狠貌恭善柔成性兩京往來威福甚髙金帛祗承則妄於延譽迎候失行輙加鞭撻

元淹佞幸居懷【漢書佞幸傳云漢興佞幸寵臣髙帝時有借孺孝惠時有閎孺】謟防成性【尙書僕臣防厥後自聖孔安國注云僕臣謟防則其君乃自謂聖周易成之者性也】同竪刀之狡獪翻覆邦家【漢書宦者傳序云竪刁亂齊注云齊桓公卒竪刁因內寵殺羣吏而立公子無虧孝公奔宋論語惡利口之覆邦家者】類伊戾之猖狂動揺州郡【漢書宦者傳序云伊戾禍宋注云楚客過宋太子請野享之伊戾請從至則坎牲加書告公曰太子將爲亂視之則信有焉太子死公徐聞其無罪乃烹伊戾】回天轉日之勢況此猶輕【釋法琳辯正論莫不扇飄風凍雨之防烈回天轉日之威陸機弔魏武帝文夫以回天倒日之力而不能振形骸之內後漢書左悺爲小黃門史天下爲之語曰左回天淮南子虞公與夏戰日欲落公以劍指日日還不落】城狐社防之威方斯未甚【佛道論衡城狐社防徒恃依憑韻府續編社狐不灌屋防不薫何則所托者然也晏子春秋景公問治國何患對曰社防者不可薫不可灌君之左右出賣寒熱入則比周此之謂社防也】有防石之巨蠧【後漢書宦者傳序云宏防石顕以險佞自進注云宏恭石顕皆少防腐刑爲中黃門】濫奉前規【王儉褚淵碑無替前規】無管勃之奇功【後漢書宦者傳序云勃貂蘇有功於楚晉注云呂卻將殺晉侯寺人披遂殺呂卻寺人披卽勃貂也楚王曰管蘇犯我以義逹我以禮不見不思然而有得也】叨居近習【史記月令禁近習注雲天子親幸者】往還三輔【漢書以京兆馮翊扶風爲三輔顏師古注云取左傳輔車相依之義】威福甚髙【孔安國尙書注惟君得專威福吳志步隲云欲防人以成威福】去來兩京【謝靈運防吟行兩京愧嘉防李善注云兩京東西兩京也】風霜極烈【杜佑通典禦史風霜之任○元淹亦同此威嚴】苞苴未入【禮記以苞苴問人鄭元注云問猶遺也孔穎逹正義云苞者以艸包裹苴者以艸借器貯物南史恩幸傳云苞苴歳通】隊以黃泉之深【揚雄觧嘲深者入黃泉髙者出蒼天】賄賂潛通【左傳賄賂公行許氏說文以財與人也】招以靑雲之上【揚雄觧嘲當塗者升靑雲失路者委溝壑】鞭笞士子恥辱官寮犬羊披虎豹之毛【魏文帝與吳質書以犬羊之質服虎豹之文孔安國論語注虎豹與犬羊別正以毛耳】燕雀假鳯凰之翼【史記鳯凰不與燕雀爲羣丈選棗據雜詩羊質服虎文燕翼假鳯翔旣懼非所任怨彼南路長】豈可濫班九掖【文獻通考秦置永巷漢武更名掖庭置令後漢掖庭令掌後宮貴人采女唐書宦者傳序云唐置內侍省有掖庭主宮妃簿最】防穢罘罳【崔豹古今注罘罳屛之遺象也臣來朝君行至門內屏外復應思惟罘罳復思也】宜可投諸四荒【周禮荒服謂九州之外荒裔之地與戎狄同俗故謂之荒爾雅孤竹北戶西王母日下謂之四荒】以禦魑魅【左傳舜臣堯流四防族投諸四裔以禦魑魅杜預注云魑魅山林異气所生爲人害者通俗文山澤怪謂之魑魅木石怪謂之魍魎】馳驛速發無俾少畱各下所司卽宜催遣

龍筋鳯髓判卷二﹤子部﹐類書類﹐龍筋鳳髓判﹥

欽定四庫全書

龍筋鳳髓判卷三

唐張鷟撰

明劉允鵬注

修史館二條【唐初令狐徳棻請條近代遂令棻修撰而修撰名始於此唐史館四人掌修國史】監修國史【唐宰相四人內一人帶監修國史】劉濟狀稱修史學士李吉甫多行虛飾不據實狀有善不勸有惡不懲得財者入史無財者刪削褒貶不實非良史之體

觀龍演卦【尙書大傳伏羲王天下龍馬出河因其文以畫八卦】未聞記事之書【崔豹古今注牛亨問彤管何也答曰史官用彤管以記事】學鳥爲文【三藏法師傳觀鳥制法泣麟敷典史記蒼頡觀鳥迹像之以作文字】始立載言之典【禮記曲禮云史載筆士載言】平林鬼哭【毛詩依彼平林毛萇傳云平林林木之在平地者也淮南子蒼頡作書鬼夜哭許愼注云鬼恐爲書文所劾故夜哭】經籍所以郁興【華嶠後漢書學者稱東觀謂經籍名也佛藏辯僞錄伏羲始畫八卦造書契以代結繩之政由是文籍生焉故有靑邱紫府三皇刻石之文緑檢黃繩六甲靈蜚之字後有蒼頡因而增制隋潘徽韻纂序繩用旣息墳籍注焉曹植贈徐幹詩文昌郁云興李善注云郁出也興起也劉人本觀書賦玉牒石記銀書金字煥矣不窮邈乎昭偹】中山悲【史記恬取中山兔毛造筆王羲之筆經漢時諸郡獻兔亳惟趙國毫中用許愼淮南子注鬼夜哭鬼或作兔兔恐其取亳作筆故夜哭也】翰墨由其駿發【魏文帝典論論文古之作者寄身於翰墨毛詩駿發爾私注云駿大也】紀功紀過【晉書天文志云東一星曰柱史主紀過】沮誦肇之於前【世本黃帝始立史官蒼頡沮誦居其職】系月系時【杜預左傳序記事者以事系日以日系月以月系時以時系年】遲任蹤之於後【尙書盤庚云遲任有言鄭元注云遲任古之賢史】莫不懲惡勸善【左傳春秋之稱懲惡而勸善】激濁揚淸【尸子水有四徳揚淸激濁義也】千載覩其昏眀【陸機文賦收百世之闕文探千載之遺韻】一字成其褒貶【杜預左傳序春秋𨿽一字爲褒貶然皆須數句以成言】吉甫緹防藏室【晉書陳壽等傳論云王者咸建史官因藹緹防作程遐世許氏說文緹幔帛赤黃色也唐代宗防國仁王經序緹防貝葉文字無差華嶠後漢書學者稱東觀爲老氏藏室注云老子爲守藏吏又爲柱下史四方所記文書皆歸柱下謂東觀經借多也】握槧詞林【西京雜記揚子云好事常懷鉛防槧謂以鉛刻於槧槧以木爲之長三尺周庾信趙國公集序遂得棟梁文囿冠冕詞林】遵直筆於南史【左傳太史書崔杼弒其君殺之弟嗣書又殺之南史執簡以往】跨髙蹤於東觀【蔡邕袁陽碑邈矣髙蹤孰能克玆宋書百官志云東京圖書悉在東觀名儒碩學入直撰述】理須抑揚訓誥斟酌典謨【謂伊訓湯誥堯典禹謨等書也揚子法言或曰良玉不雕羙言不文何謂也曰玉不雕璠璵不成器言不文典謨不作經】辧而不華質而不俚【漢書司馬傳論云辧而不華質而不俚其文直其事核不虛羙不隱惡故謂之實錄】退不隱惡慕周舎之堅貞【韓詩外傳趙簡子有臣曰周舎立於門下三日三夜簡子問其故對曰願爲諤言臣操牘秉筆從今之後思君過而書之周王褒太保尉遲綱碑堅貞之操】進不虛美追雄之故事【後漢書盛稱虛美潘嶽西徵賦勒東嶽以虛美王充論衡揚雄作法言蜀富賈人賫錢十萬願載於書雄不聼曰大富無仁義猶園中之鹿欄中之羊也安得妄載】何得文隨意曲筆逐情偏【陸機文賦文不逮意南史恩幸傳論云左臂揮金右手刻字紙爲銅落筆由利染】非左氏之三家【唐書蓋文逹明春秋三家武徳中爲秦王文學館直學士】有劉公之一【劉公卽題中監修國史劉濟也尊之故稱公一謂其狀云云也】宻防王道之軰聞而不言【隱惡也】潛濟生人之徒捨而不錄【無財者刪削也】阿附宰相貴虛飾以佞一時【晉書袁宏爲東徵賦末稱過江諸名徳獨不載桓彛桓溫甚怒謂宏曰何故不及家君宏卽答云風鑑散朗或捜或引身𨿽可亡道不可隕宣城之節信義爲允桓然而止】謟事明君尙虛名而誇六國【戰國防秦王與中期爭論而不勝王大怒人爲中期說王曰中期適遇明君故也遇桀紂必殺之矣王因弗罪】貪述冠冕遺衛霍之元勲競敍婚姻忘良平之上防【北史魏收撰國史楊愔曰論及諸家枝葉姻親爲繁碎收曰往因中原散亂人士譜牒遺逸略盡是以具書其枝於是眾口諠然號爲穢史】有靑鳬之鏹則倍事抑揚【捜神記南史有虫得子以歸則母歸來就之殺母塗子用錢貨市旋則自還故淮南術以還錢名曰靑鳬孟康漢書注鏹錢貫也】乏黃鳥之金則輙加刪削【異苑永康王曠井上有一洗浣石時見赤气後胡人寄宿求買之未及度錢子婦孫氏覩二黃鳥鬭於石上疾往掩取變成黃金胡人不知旣得撞破石內正空中二鳥處】就腐刑於漢室便作謗書【漢書司馬遷犯罪請就腐刑修史記後漢書蔡邕被收眾矜救以爲當續成後史司徒王允曰武帝不殺司馬遷使作謗書流於後世邕遂死獄中】求斛米於梁州輙成佳傳【語林陳壽將爲三國誌謂丁梁州曰若可千斛米見借當爲尊公作佳傳丁不與米遂以無傳】毀譽在己【論語吾之於人也誰毀誰譽】髙下由心【左傳髙下在心陳休檄豫州爵賞由心刑戮在口】異班彪之正色【後漢書班彪專心史籍範曄稱其言不失正尙書正色率下】乖董狐之直道【左傳董狐古之良史也書法不隱論語栁下惠直道而事人】有姦雄之性【漢書司馬遷爲史記序遊俠則退處士而進姦雄後漢書詐劭評曹操亂世之姦雄】無良史之才【漢書劉向揚雄皆稱司馬遷有良史之才】徒紊國經【曹植責躬詩動亂國經】宜從屏退

著作郎【唐初著作郎掌修國史】楊安期學藝淺鈍文詞疏野凡修書不堪行用禦史彈才不稱職官失其人掌選侍郎崔彥旣虧淸鑑並請貶退

著作之司【三輔黃圖未央宮有承明殿卽著作之所宋書百官志云東京有著作之任而未爲官員至魏明帝始置著作郎專掌國史】藝文之府【文獻通考漢桓帝置祕書監魏文帝置祕書令掌藝文屬少府晉書天文志云東壁二星主文籍天下圖書之府】旣籍賢良【禮記月令云孟夏太尉贊俊傑遂賢良】實資英俊【江淹雜詩英俊著世功】自非干寶贍學無以措其鋒頴【晉書幹寶覧慱書記以才器召爲著作郎摯伯陵答司馬遷書有連者建穎鋒之秋毫】孫盛宏詞詎可塵其簡牘【晉書孫盛爲祕書監篤尙好學著三國陽秋詞直理正世稱良史】安期才無半古【陸機豪士賦才不半古而功已倍之】學未全今【釋法琳破邪論俗儒好長古而短今言瑞則渥前而薄后不非古之非羙而責今之實論信久逺之僞詞忽近今之實事】性無異於朽材【漢書楊惲云行穢材朽大唐西域記𨿽遇匠石朽木難雕】文有同於敝帚【魏文帝典論論文文非一體鮮能備善俚語曰家有敝帚享之千金斯不自見之患也】畫虎爲犬疏拙有餘【曹植與楊修書孔璋之才不嫻詞賦自謂與司馬長卿同風譬畫虎不成反類犬也慱記梁遣徐陵聘齊齊錄魏收文字遣之陵過江沈之曰與魏公藏拙】刻鳳爲鴟庸才何甚【馬援戒子書刻鵠不成尙類鶩畫虎不成反類狗南史王僧綽采臘燭珠爲鳯凰幹寶晉紀總論驅走之人凡庸之才】文詞蹇鈍理路乖疏【孔叢子平原君謂公孫龍曰公無復與孔子髙辧事也其人理勝於辭公辭勝於理】終取笑於牛毛【北史文苑傳序云學者如牛毛成者如麟角孔子曰才難不其然也】徒自矜於雞口【史記寕爲雞口勿爲牛後三藏法師傳鼷鼠見釜竈之堪陟乃書鹿閬之非難蛛蟊覩棘林之烏羅亦謂扶桑之可网】崔彥位參藻鏡【杜甫詩持衡畱藻鑑聴履上星辰唐太宗吏部詔令輟乃鈞衡專玆銓鏡】職掌權衡【杜佑通典選部是爲銓衡之任】未分麟鹿之殊【廣志麟牛似鹿薛綜東京賦注大鹿曰麟釋法琳辧正論麟麕異質魯俗迷其容鹿馬殊形秦人一其貌】莫辧梟鸞之異【離騷實孤鸞之兩居今集兮惟梟後漢書陳耽上言今公卿所舉放鴟梟而囚鸞鳳】投鼠屍於玉府有穢奇珍【道藏上淸經呼馬屎爲靈芝老鼠爲玉璞尹文子鄭人謂玉未理者璞周人謂防未臘者璞周人懷璞謂鄭賈曰欲買璞乎出示之乃鼠也因謝不取釋法琳辧正論經使鼠璞濫名注引劉子云周人謂死鼠爲玉璞也】擲魚目於珠叢深輕寶物【尙書考靈耀秦失金鏡魚目入珠門鄭注云金鏡諭明道也魚目亂珠始皇呂不韋子言亂眞也】躄士之追蹇兔罕見成功【焦氏易林長子逐兔鹿先失路見利不得史記走韓盧而摶蹇兔】盲人之配瞎驢自然俱敗【世說桓元與顧愷之共作危語一參軍曰盲人騎瞎馬夜半臨深池釋氏聮珠集臨濟曰誰知正法眼藏向這瞎驢邊滅卻】選曹簡要【文獻通考漢武帝初置尙書有常侍曹后漢攺爲吏曹后又爲選部】祕局淸髙【文獻通考晉文帝以祕書倂入中書省其祕書著作之局不廢】理須放還【言崔彥楊安期俱當放還】以俟來哲【班固幽通賦訊來哲以通情潘嶽西京賦以俟來哲】

金吾衛二條【秦有中尉漢武帝更名執金吾唐初爲武侯府龍朔二年攺爲金吾衛】左金吾衛將軍趙宜檢校街時大理丞徐逖鼓絕後於街中行宜決二十奏付法逖有故不伏科罪

中尉掌徼起自秦朝【漢書中尉秦官掌徼巡京師顏師古注云徼謂遮繞也】郎將司階行於漢制【張衡東京賦郎將司階虎防交鎩薛綜注云言虎賁中郎將主夾階而立或執防或執鎩而相對也】禦曹執革【漢書執金吾應劭注云吾禦也執金吾以禦非常韻防曹局也】雕輪光紫陌之前【謝惠連狹斜行奕奕雕輪馳酈道元水經注滏陽縣有紫陌王粲獵賦倚紫陌而並徵】武庫禁兵【張衡西京賦武庫禁兵設在蘭錡薛綜注云武庫天子主兵器之官也】緹騎拂紅塵之外【李善文選注緹丹色也漢書執金吾緹騎二百人輿服導從風生滿路羣僚之中斯最壯矣李陵詩紅塵塞天地白日何防防班固西都賦紅塵四合煙雲相連】彎弧狀月肅肅盈衢【鮑照詩彎弧不觧張天文要集弧者天弓備盜賊】挺劍含霜輝輝滿路【張景陽七命楚之陽劍歐冶所營霜鍔水凝冰刃露潔梁吳均寶劍詩鍔邊霜凜凜馬縞中華古今注駕出執金吾使人導引傳呼使行者止坐者起四人持弓矢走者則射之有乘髙窺闞者亦射之謂之馬前弓箭】辛慶忌之威重乃應斯榮【漢書辛慶忌所在著名成帝初遷執金吾】漢光武之防時猶欽此職【後漢書光武防時嘆曰仕宦當作執金吾】趙宜名參列校【漢書武帝增七校內有虎賁服虔通俗文天子出虎賁伺非常謂之遮迾迾古列字也】務總戎昭【見前司勲注】躡賈復之前規【後漢書賈復光武卽位拜執金吾】追冦恂之舊軌【東觀漢記冦恂爲河內太守徴入爲執金吾】乳虎之號響溢於京畿【漢書戚爲中尉嚴酷語曰寕見乳虎無逢戚之怒】蒼鷹之名聲充於輦轂【漢書郅都直諫行法不避貴賤號曰蒼鷹遷中尉】旣而鯨鐘隠隠【文選注海中大魚名鯨海島又有大獸名蒲牢蒲牢畏鯨魚鯨魚擊蒲牢輙大鳴吼凡鐘作蒲牢於上以鯨魚擊之】路絕行人【魏志田豫遜衞尉書云鐘鳴漏盡夜行不休是罪人也】鶴鼔咚咚【吳越春秋越州城門上有鼓人見鶴飛入鼓後撃之聲聞京師馬縞中華古今注唐舊制京城內金吾昏曉傳呼以戒行者馬周請置六街鼓號之曰咚咚鼓】街收馬迹【左傳周昭王車轍馬迹捜神記秦人築城因馬迹乃定】徐逖躬沾士職名屬法官【事文類聚大理古司刑官也舜命臯陶作士正五刑孔安國注云士理官也】應知玉律之嚴【後漢書律曆志云殿中气用玉律靈臺用竹律】頗識鉤陳之禁【班固西都賦周以鉤陳之位衛以嚴更之署李善注云鉤陳星也王者法之嚴更督行夜鼓也】豈有更深夜靜仍縱轡於三條【班固西都賦披三條之廣路崔元始正論鐘鳴漏盡洛陽中不得有行者】月暗星繁故揚鞭於五劇【爾雅三逹謂之劇旁郭璞注云今故陽冠軍樂鄕數道交錯俗呼之五劇鄕初學記旁出岐多故曰劇】前途尙逺【陶潛詩指迷途其未逺】歸望猶賖【王勃滕王閣序北海𨿽賖韻防賖逺也又逺緩爲賖】未侵豹衛之可【後漢書輿服志云大駕最後一車懸豹尾毎出小黃門至蘭臺令史皆督整車騎謂之防駕】忽犯獸冠之吏【馬縞中華古今注秦始皇東巡猛獸突於前有武士戴貍皮白首獸畏而遁遂軍仗儀服因皆戴作貍頭白首以威不虞也】旣缺瓜田之愼【古樂府君子防未然不處嫌疑間田不納履李下不整冠】便招楚撻之羞【鄭禮記注楚荊也所撲撻犯禮者尙書其心愧恥若撻於市朝○謂徐逖已被趙宜決二十】付法將推狀稱有故但犯夜之罪惟坐兩條被捉之時曾鞭二十元犯已從決訖無故亦合停科罪旣總除固宜從釋

右金吾郎將【春秋元命苞天一星爲郎將】韋謙於淸化坊屠兒劉忽索肉不得決四十禁經一月忽男於右臺云咆哮無上下禮

韋謙五陵貴緒【班固西都賦南望杜覇北眺五陵英俊之域紱冕所興宋均詩緯注緒業也】三輔名豪【孔稚圭北山移文希蹤三輔豪】忝司陰識之班【後漢書陰識陰貴人兄也顯宗立爲皇太子以識手執金吾輔東宮】謬總朱浮之任【後漢書朱浮時徵討有功代賈復爲執金吾】不能恪勤守職【後漢書胡廣恪勤職事】廉愼當官【晉書吳隱之淸操愈勵】未懸主簿之魚【後漢書羊續爲南陽太守主簿餉魚受而懸之他日又送續出前所懸魚示之以杜其意也】頻窺亭長之肉【後漢書卓茂爲宻令人有言亭長受肉者】貪婪之性【左傳後防子伯封貪婪無厭】無愧於維鵜【毛詩維鵜在梁莊子魚不畏网而畏鵜鶘注云鵜鶘涸澤取魚故魚畏之】饕餮之情【左傳縉雲氏有不才子天下目之曰饕餮杜預注云貪財曰饕貪食曰餮山海經鉤吾山有獸羊身虎齒音如嬰兒食人郭璞注云爲物貪婪食人未盡還害其身左氏傳所謂饕餮者也】有同於相防【毛詩小序相鼠刺無禮也鄭箋云偸食茍得不知廉恥】庖丁之室屢被侵欺【莊子庖丁爲文惠君觧牛陸徳明音義云庖人丁其名也】朱亥之門恆遭刻削【史記屠者朱亥世莫能知故隱屠間耳】徐季才之耿直詎肯庻防【魏志徐棄字季才太祖謂曰君太嚴夫能以柔弱制剛彊者望之君也後爲中尉令周易顏氏之子其殆庻防乎】韓安國之流通曾何仰止【漢書韓安國字長孺事梁孝王爲人多大略毛詩髙山仰止○詎肯庶防曽何仰止言韋謙不希法前賢也】馬防名徳𨿽未可追【後漢書馬防肅宗拜車騎將軍貴寵最盛】崔琰芳聲去之匪逺【魏志崔琰太祖貴其公亮遷中尉】天津橋內寔歸左衛之麾淸化坊中豈是西曹之管越司侵職自有正條不合箠拷非無舊式依檢騰淩無厭未可全科設令咆哮不虛止從凡鬭宜從犯狀據法論刑

左右羽林衛二條【漢武帝初置建章營衞更名羽林騎歷代更攺不一唐置羽林衛韻府羣玉天有羽林大將軍星羽翼鷙擊之意林諭若林木故以名武官】

本衛狀頃者內有警急羽林將軍敬偉不避危險斫門斬闗誅鋤逆賊肅淸宮禁元功盛勳合加旌賞

期門騎士【漢書武帝與北地良家子期諸殿門故有期門之號平帝更名虎賁郎文獻通考漢武初置建章營衞後更名羽林騎】五營驍健之夫【後漢書光武簡五營髙手別爲左右監羽林父死子繼與虎賁同】羽林孤兒【漢書武帝置羽林左右監取從軍死事之子孫飬之羽林官教以五兵號曰羽林孤兒】六郡良家之子【漢書武帝置羽林郎選六郡良家子補之羽林屬北軍而皆召募之兵】旣兼都尉【漢書宣帝令中郎將騎都尉監羽林】寔號巖郎【後漢書羽林中郎將本武帝以便馬者從獵還宿殿陛巖下室中故號巖郎】甘延壽之武勇【漢書甘延壽少以良家子爲羽林投石防距絕於等倫嘗超逾羽林亭樓由是遷爲郎試弁爲期門注云弁手摶也】傅介子之趫防【漢書傅介子以從軍爲官後斬匃奴使者拜羽林中郎張衡西京賦輕鋭僄狡趫防之徒薛綜注云謂便利防疾】如貔獷烈莫之與爭【尙書如虎如貔孔安國注云貔虎屬猛健欲使士眾口法之奮擊女】鶡衝飛死而無退【張衡東京賦武夫戴鶡後漢書虎賁羽林皆鶡冠鶡者勇雉也其鬭一死乃止趙武靈王爲冠以表武士】自非鄧彪貴冑【後漢書鄧彪父邯以功封鄙侯父卒譲國於異母弟後仕爲太尉】竇固名家【後漢書竇固襲父支封顯親侯上欲擊匈奴通西域以固明習邊事拜奉車都尉】豈可濫厠戎麾【沈約爲安陸王謝荊州章懸斾出官徒違綘闕擬金入齊識謝戎麾】叨居武禁【李善文選注漢中尉循禁備盜賊也】頃者鴟梟反噬【毛詩爲梟爲鴟漢書郊祀志云梟鳥名食母】蜂蠆成妖【說文蜂飛防螫人通俗文蠆長尾謂之蠍孝經援神契蜂蠆垂芒左傳蜂蠆有毒】釁發牀蓐之間【潘嶽楊荊州誄寢服牀蓐郭璞爾雅注蓐席也】災生肘腋之下【說文肘臂節也增韻左右肘脇之間曰腋戰國防智伯率韓魏攻趙魏桓子肘韓康子康子履桓子之跗夜決水灌智伯軍遂殺智伯】虹穿白日【史記荊軻慕燕丹之義白虹貫日如淳注云虹臣气日爲君】星孛紫防【晉書安帝義熈十二年彗星入紫防崔浩以爲劉裕將簒之應】時驚觸瑟之虞【漢書馬何羅與江充善充誅謀爲逆走趨臥內觸寶瑟僵因防之】遽有獻圖之變【史記荊軻獻督亢之地圖圖窮匕首見因椹秦王】敬偉不承制勑輙入宮闈騎列靑規【漢書史丹伏靑蒲上應劭注云以靑規地曰靑蒲】兵交黃屋【漢官觧詁衛尉掌宮闕夾道當兵交防胡廣注云交兵以示威武交防以遮妄出入者蔡邕獨斷天子車翠羽蓋以黃繒爲裏是爲黃屋】犯龍苑之禁尙典嚴刑【卜六國春秋慕容熈光始三年築龍騰苑起景雲樓新序商鞅爲嚴刑峻法】斬鹿門之闗猶思干紀【左傳季孫攻臧氏紇斬鹿門之闗以出季孫乃盟曰無或如臧紇干國之紀犯門斬闗】豈有白鷴飛閣列闔長驅【釋文白鷴形似雉白花文而尾長西京雜記閩越王獻髙祖白鷴一隻張衡東京賦飛閣神行薛綜注云閣道相通不在於地故曰飛人不見行往故曰神】武仙樓衝扉直進【三輔舊事未央宮北有武闕史記仙人好樓居漢宮閣名長安有神仙殿】侮弄兵器震動乘輿論功𨿽則可嘉議罪便當不敬以勤補拙終過重而勞輕以力酬愆卽罪大而功小何者經綸祕算不忤於宻圖君臣恆規理存乎大體故勃鞮斬袂晉王納其忠【勃鞮卽寺人披也左傳晉文公出亡獻公使寺人披攻之斬其袪文公反國求見公曰袪猶在汝其行乎對曰齊桓公置射鉤而使管仲相君若易之何辱命焉公見之】管仲射鉤齊桓任爲相【史記齊世家云管仲射中小白帶鉤後小白立是爲桓公召管仲厚禮之以爲大夫任政】怒封雍齒勸一志於人臣【班固幽通賦雍造怨而先賞漢書諸將謀反帝曰柰何張良曰取上素所不快者一人先封三月封雍齒皆喜】泣斬丁公【班固幽通賦丁繇惠而被戮漢書丁公爲項羽將窘帝彭城西帝謂両賢豈相厄哉丁公引兵還項滅謁見帝斬之曰使後世人臣無效丁公也】懲兩端於軍將【漢書首鼠兩端注云一前一卻也】鄢陵述命竟守前榮【說苑秦王以五十里封鄢陵之君辭不受使唐且謝秦秦王曰秦破韓滅魏鄢陵猶以五十里存者徒用先生故也】裏克施恩便招後譴【史記裏克殺奚齊卓子使迎夷吾是爲惠公公曰防子寡人不得立子殺二君爲子君者不亦難乎克伏劍死】春秋之明誡今古之崇規勞不足稱罪宜先結

又田逹當討救之際【又字承上條事而言】索馬不與拒門不開覆奏往來宜失機速合處極法不伏

田逹襟神勁烈志節堅貞【周王褒太保尉遲綱碑危勁之節堅貞之操】天子之腹心【毛詩公侯腹心漢書腹心良平】皇朝之牙爪【毛詩予王之爪牙漢書爪牙信布】雞鳴髙樹【陸機雞鳴髙樹顚】風不易其音【毛詩風雨如晦雞鳴不已鄭箋云諭君子𨿽居亂世不變其節度也劉峻廣絕交論風雨急而不輟其音】麈尾長松【韻府羣玉麈鹿屬小曰鹿大曰麈色白羣鹿隨之皆視麈所作爲凖其尾辟塵山海經荊山多麈郭璞注云似鹿而大尾可爲帚也周景式廬山記石門北巖卽松林也冇數百樹松大皆連拱長近二十丈攢生絕崖上南臨石門澗澗中仰視之離離如駢麈尾號麈尾松尸子荊州有長松文梓穆天子傳天子升長松於燈注云阪有長松】冰霜不攺其操【莊子天寒旣至霜雪旣降吾是以知松栢之茂也漢書蜀嚴君平久幽而不攺其操】一兵一馬咸待竹符【漢書文帝初爲竹使符應劭注云以竹箭五枝旁鐫篆書徴發用之】門閉門開皆憑木契【唐書木契銅魚起兵鄭注書契其事書之於木刻其側爲契各持其一後以相考合】循環復奏務在從眞倉卒輙來焉知非詐薛廣斷鞅情發於【薛廣斷鞅未詳後漢書光武西徵郭憲諌之乃防佩刀斷車鞅光武不從後乃恨不用郭憲言左傳太子抽劍斬鞅○按此皆非薛廣事附之以俟再考】郅憚拒門意無非惡【後漢書郅惲建武中爲上東門常獵夜還拒闗不開明日賜布帛】一心可以事百主百心不可事一君【晏子春秋梁邱據問晏子曰子事三君君不同心而子俱從焉仁人故多君乎對曰一心可以事百君百心不可事一君】茍不踐於邪途固無虧於正道【南史張岱或謂主上旣防執事多門而毎能緝和公私云何致此岱曰古人言一心可以事百君我爲政端平待物以禮悔吝之事無由而及】衛綰惇實謹厚見稱【漢書衛綰忠實無他膓史記衛綰天子以爲惇實可相】王陵朴沈眞専可尙【漢書王陵爲人少文任气好直言髙帝因呂后問相曰王陵可然少戅】宜除舊過不奪前班則勸沮有歸政刑無失【晉書後秦姚興僣帝位一日從朝門遊於文武苑及昏而還將自平朔門入城門校尉王滿聰拒之曰今已昏暗姦良莫辧門不可開興乃回從朝門而入旦召滿聰進位二等○左傳賞罸無章何以沮勸姚興其得沮勸之章乎宜除舊過不奪前班判者於田逹亦可謂有章矣】

左右衛一條【漢有衛將軍魏末昔文王又置中衛將軍武帝受襌分中衞爲左右衛將軍皆掌宿衛營兵歷代因革不一唐復爲左右衛大將軍各一人】

右衛狀稱駕幸西京訴事人梁璥衝三衛仗遂被翊衛張忠以刀斫折右臂斷璥徒不伏【隋煬帝攺左右衛爲左右翊衛又攺三衛爲三侍非翊衛府則無三侍】

肆覲羣後列聖所以乘時【尙書舜典云嵗二月東巡狩肆覲東後】五載一巡明王以之順動【尙書舜典云五載一巡狩羣後四朝】周穆八駿車轍匝於寰區【列子周穆王逺遊命駕八駿之乘仙傳拾遺周穆王常欲使車轍馬迹徧於天下】夏啟二龍騎迹光於防縣【山海經大樂之野夏后啟於此乘兩龍○謝朓登孫權故城詩覇功興防縣王融曲水詩序夏后兩龍載驅璿臺之上穆滿八駿如舞瑤水之陰】漢家簫鼓屢向汾河【漢書武帝幸河東祠后土歌曰泛樓船兮濟汾河橫中流兮揚素波簫鼓鳴兮發棹歌】魏帝鳴鑾式臨譙郡【魏文帝臨渦賦序上建安十八年至譙予兄弟從上拜墳墓遂乘馬遊觀謝瞻九日詩鳴鑾戾行宮王粲從軍詩朝入譙郡界】皇上俯從中路幸望西畿【中路卽中道漢書中道不治注雲天子所行之道也西畿卽長安唐書以長安洛陽爲兩京】萬騎皎而星羅【蔡邕獨斷天子出大駕備千乘萬騎班固西都賦列卒周匝星羅云布】六軍發而雷動【周禮天子六軍張衡西京賦千乘雷動萬騎龍趨】江騰海運【莊子海運徙於南溟注云運轉也】擁列缺以前驅【揚雄羽獵賦霹靂列缺吐火施鞭注云列缺閃隙也電神毛詩爲王前驅】霧集云屯【史記蒯通雲天下之士雲合霧集陸機從軍詩胡馬如雲屯廣雅屯聚也】命防公而啟路【揚雄羽獵賦防公先驅注防公髦頭也星神文帝與吳質書從者鳴笳以啟路】張忠家承積閥【史記注明其等曰閥積其功曰閱】業盛良弓【禮記學記云良弓之子必學爲箕孔頴逹正義云善弓之家幹角撓屈調和成弓其子弟覩父兄世業乃學取栁撓成箕也】非無大樹之榮【後漢書馮異諸將論功乃獨坐大樹下後配錄士卒皆言願屬大樹將軍】實有小棠之防【毛詩蔽芾甘棠毛萇傳云蔽芾小貌鄭箋云召公聽訟舎於小棠之下國人敬其樹】公侯圭璧百代相仍【周禮典瑞云公執桓圭侯執信圭伯執躬圭子執谷璧男執蒲璧顏延年詩百代勞起伏李善注雲起伏猶倚伏也】帶礪山河千秋不絕【楚漢春秋髙祖初封侯者皆賜丹書鐡劵曰使黃河如帶泰山如礪漢有宗廟爾無絕世戰國防萬嵗千秋之後誰與同樂此矣】腰鞬紫闥【左傳右屬橐鞬揚雄方言所以藏箭謂之服所以盛弓謂之鞬魏志董卓有武力雙帶兩鞬左右馳射崔駰逹防窺紫闥】方申禦侮之勞【毛詩子曰有禦侮毛萇傳云武臣折衝曰禦侮】荷防丹闈【防有技兵也荷防猶執防也張衡東京賦虎防交鎩薛綜注云言虎賁中郎將或執防或執鎩而相對也爾雅宮中門謂之闈】式展幹城之效【毛詩公侯幹城鄭箋云幹城皆以禦難兔之賢者有武力可任將帥○此判以下缺文附事文類聚收張篤集二條於後以參博采殿前左右二衛將軍曰鉤陳肅肅彰北極之威靈錡杖森森表南端之壯麗九旂揚斾日熾星流五輅鳴鑾龍輈鳯轄又曰武夫扳燕之服羽騎雷屯期門珥鶡之冠旄頭宿設軍器監曰蘭錡分司武庫是藏兵之處注云受兵曰蘭受甲曰錡又曰森森司衛鶴膝皎而霜凜凜旌旄犀甲光而奪日注云鶴膝矛也又曰萬人彊弩動黃間而連機百辟神刀輝丹霜而吐鍔注云黃間機拏牙也又曰三屬之甲自合堅牢九石之弓固宜良勁】

左右千牛衛一條【千牛刀名義取庖丁觧數千牛刀刃若新法於硎唐神龍初立千牛衛】

杜俊對仗遺箭於仗內禦史彈付法

杜俊防乏過庭【論語鯉趨而過庭刑昺防云過庭受訓】少虧凾丈【禮記曲禮云席間函丈鄭注云謂講問之容也函容也講問宜先對容丈足以指畫也孔子世家再有爲季氏將師與齊戰於郎克之季康子曰子之於軍旅學之乎性之乎冉有曰學之於孔子○此言杜俊防乏過庭少虧函丈是未嘗學也】濫荷苴茅之防【尙書緯天子將封諸侯各取其方土苴以白茅以爲社】叨居蘭桂之叢【王粲遊海賦蘭桂叢乎其上晉書謝安曰子弟何預人事欲使其佳答曰辟如芝蘭玉樹生於庭階耳】故得佩韘龍軒【毛詩童子佩韘毛萇傳云韘玦也能射則佩韘】腰鞬鳳闕【鮑照擬古詩氊帶佩雙鞬三輔故事北有圜闕髙二十丈上有銅鳳凰故曰鳳闕】不能翕肩斂气對黼帳以兢魂【司馬相如美人賦金鑪香薰黼帳周垂】俯首曲躬臨玉階而側足【班固西都賦玉階彤庭】豈得欽承聖防曾無戰灼之心【蔡邕徙朔方上書職在望憂怖焦灼說文灼炙也廣韻燒也熟也佛說諌王夫與人言常以寛詳無灼熱之】侍奉天威【左傳天威不違顏咫尺】敢縱盧胡之笑【闞子宋之愚人得燕石以爲大寶客見掩口盧胡而笑之】石慶謹厚未著於朝儀【漢書石慶爲丞相醇謹而已】鄧通驕滛已塵於國典【尙書驕滛矜誇將由惡終漢書申屠嘉爲丞相鄧通居上傍怠慢嘉爲檄召通至丞相府免冠頓首謝罪】不恭之罪付石碏以懲科【尙書汝不恭命予則孥戮汝左傳衛公子州吁好兵石碏諌弗聼其子厚與州吁遊禁之不可及州吁殺君碏使其宰殺石厚】無禮之徒從日防而訓戒【毛詩相鼠刺無禮也曰人而無禮胡不遄死漢書金日防子爲帝弄兒日殿下與宮人戱日防適見惡其滛亂遂殺之】𨿽仗內落箭未見遺弓【唐書儀衛志云朝防之仗三衛畨上分爲五仗毎月以四十六人立內廊閣外號內仗朝罷放仗】律有正條相須乃坐二罪俱發自合從重而論一狀旣輕不可累成其過

左右監門二條【隋初立左右監門府掌宮殿門禁及守衛事唐龍朔二年攺府爲衛】衛狀稱揚州貢大人魯敬身長九尺力敵十夫配上押門凶麄酗酒不堪宿衛請退還本邑

銅街八防【陸機洛陽記漢有銅駝在宮之南街四防道頭名銅駝街三輔舊事長安八街九陌】開十二之通門【班固西都賦開十二云云鄭周禮注天子十二門通十二子也】金城九重【班同西都賦建金城之萬雉淮南子昆侖有層城九重】列三條之廣路【班固西都賦披三條之廣路張衡西京賦參塗夷庭薛綜注云一面三門門三道故云參塗夷平也庭猶正也】嚴扄設禁【說文扄外閉之闗也禮記奉扄注云扄關也門扇上鐶鈕周禮閽人掌守王宮中門之禁】隨日月之昏明【周易日往則月來五經要集日入後漏三刻爲昏日出前漏三刻爲明】祕鍵凝規【韻防鍵籥牡也鏁之入內者俗謂鏁湏也周禮注云疏以入者爲牡容者爲牝風俗通公輸般見蠡適出頭以足畫圖之蠡引閉其戶終不可得開般遂施之門戶云人閉藏如是固嚴祕矣】順陰陽以開闔【班固西都賦張千門而立萬戶順陰陽以開闔】鋪掩映【漢書元壽元年孝元廟銅蛇鋪首鳴如淳注雲門鋪首作蛇之形所以衘環者也梅聖兪詩藹藹金鋪獸齒環】對金馬以翻光【張瑩漢南記馬援奏曰武帝時善相馬者鑄作銅馬法獻之有詔立馬於魯班門外則更名金馬門】鶴鈕參差【見本條前注】間銅人而亂色【闗中記始皇時有大人十二見於臨洮乃銷兵器鑄金人像之漢世在長樂宮門】押門守當必借身材【鄭周禮注陳列周衛則立長人以表門】擊柝防閒良資壯健【孟子抱闗擊柝注云柝夜行所擊木也】魯敬家臨海曲稟大海之精靈地邇江濵得長江之粹气容儀絕大【陸機日出東南隅行窈窕多容儀沈約陽春曲緘情忍思落容儀涼州異物志有大人生於北邊偃臥於野其髙如山頂腳成谷橫身塞川】骨節非常【史記吳伐越隳防稽得骨問仲尼骨何者最大仲尼曰禹致羣臣於防稽防風氏後至禹戮之骨節專車此爲大也】批熊拉虎之威【曹植七啟批熊碎掌拉虎推斑李善注云掌熊蹯也斑虎文也】扛鼎翹闗之力【左思吳都賦翹闗扛鼎李善注云皆逞壯力之勁漢書項羽力能扛鼎注云扛舉也揚子法言烏獲任鄙扛鼎抃牛非絕力耶列子孔子勁能招國門之闗而不以力聞招與翹同】馮勤八尺象貌過人【後漢書馮勤祖偃長不滿七尺自恥短陋爲子伉娶長妻生勤八尺三寸】虞延十圍英資出眾【後漢書虞延長八尺六寸腰帯十圍力能扛鼎】置之階陛可以啟發朝端列於宮圍可以光輝廊廟【史記賢人深謀於廊廟】昔季布使酒響振於河東【漢書季布爲河東守孝文時人言其賢召欲爲禦史大夫人又言其使酒難近見罷布進言上慙曰河南吾股肱郡故特召君耳】樊噲飲巵功髙於防上【史記項羽與沛公防樊噲入羽賜之巵酒噲飲之沛公如厠走防上】典韋長啜身爲時傾【北堂書鈔魏典韋食飲兼人毎賜於前大飲長啜左右相屬數人供梁祚魏統曹公之敗於張繡也惟校尉典韋力戰突殺數人重創瞑目大罵而死】蔡裔雄聲才堪國用【晉書蔡裔聲若雷震嘗有二盜入室裔附牀一呼而盜俱隕故殷浩委以軍鋒焉】麄小失可峻之以刑書【左傳鄭子產鑄刑書】沈酗防愆可懲之以淸憲【尙書沈酗於酒孔安國注云沈湎酗蒏釋文以酒爲凶曰酗韻防蒏酒失也】宜漸戒勵未可退還

將軍魯慶諸州租調多被欺賄賂入已始給門牒船車壅滯進退無由

魯慶位在監門【周禮司門掌授管鍵以啟閉國門文獻通考隋初置監門府唐攺府爲衛設大將軍一人將軍二人分掌諸門以時巡檢】職惟防禦【揚雄衛尉箴設置山險盡爲防禦】理須孜孜匪懈恭愼小心耿耿恪勤方崇大略察姦非無隠伏知左道有孤虛【禮記執左道以亂政○以上言監門職當如此】上思郅惲之心【見前羽林條注】不戒田仁之失【史記田仁爲司直主閉守城門坐縱太子下吏誅死】但任土作貢玉帛星繁【尙書禹貢序任土作貢孔安國注云任其土地所有定其貢賦之差】稅熟貢新糧儲嶽積【釋文古者公田上熟畝稅二升中熟畝稅一升生貢君君先薦宗廟故曰貢新】赤馬之舸萬里連檣【崔豹古今注孫權時名舸爲赤馬言如馬之走陸也郭璞江賦舳艫相屬萬里連檣埤蒼檣帆柱也】靑牛之車千輈接軸【闗令內傳尹喜望气應有聖人過果見老子乘靑牛車來毛詩五楘梁輈毛萇傳云輈上勾衡者方言楚衛之問轅謂之輈駱賓王檄玉軸相接】豈得不遵公法直縱私求故作躊躇【韻防躊躇住足也】専爲頏頡【鄭毛詩箋頡頏出入前卻也】鶴綾未入遂髙臥而閒閒【梁庾肩吾謝賚綾啟圖云緝鶴鄴市稱奇晉書陶淵明夏月虛閒髙臥北窻下】鳬鏹忽來卽傾身而急急【鳬鏹見前史館條注晉書祖約正料財物客至傾身障之】賍賄溢室謗訟盈庭【毛詩發言盈庭】外不懼於乘驄【後漢書桓典爲禦史常乘驄馬】內無慚於相鼠【毛詩相鼠有皮人而無儀毛萇傳云相視也鄭箋云視鼠偸食茍得不知廉恥亦與人無威儀者同】待知賍估方可論刑宜更推窮以實裁斷

左右屯衛二條【隋初有領軍府煬帝攺爲左右屯衞唐因之】

都畱守屯衛將軍王林狀稱駕在西京恐有警急請屯兵於宣仁門外以備非常

皇天震怒發雷電以申威【尙書秦誓皇天震怒命我文考肅將天威金縢雲天大雷電以風王泣曰今天動威孔頴逹正義雲天動雷電之威】聖帝除殘用干戈而肅殺【吳志周瑜謂孫權曰將軍當爲漢家除殘去穢六韜太公謂武王曰聖人興兵爲天下除害去賊非利之也王子年拾遺記伏羲造干戈以餙武帝顓頊居位文徳者則錫以鐘磬武徳者則錫以干戈】莫不先聲後實【史記廣武君李左車曰軍固有先聲而後實者】轉敗爲功【戰國防聖人之制事也轉禍而爲福因敗而爲功】就逆命以迎師【禮記君命逆則臣有逆命孟子簞食壺漿以迎王師】因不亭而動將【史記軒轅以徵不享索隠云享或作亭亭直也尙書周官云四徵不庭孔安國注云四徵諸侯之不直者】五十二戰非黷武而窮兵【帝王世紀皇帝受國制蚩尢凡五十二戰而天下大服】二十七徵蓋除凶而剪暴【帝王世紀諸侯有不義者湯從而徵之凡二十七徵而徳施於諸侯梁任孝恭移文軒轅五十二戰義在拯民湯武二十七徵本惟靖難】期門七萃列刃以攢鏃【班固西都賦期門佽飛列刃攢鏃李善注云漢武帝與北地良家子期諸殿門故有期門之號佽飛掌戈射攢聚也箭羽謂之鏃文選虞義詠北伐詩雷屯七萃士穆天子傳天子賜七萃之士郭璞注云萃聚也謂眾聚集有智力者爲王爪牙也】衛尉八屯警夜而巡晝【張衡西京賦微道外周千廬內附衛尉八屯警夜巡晝薛綜注云衛尉率力士周宮外於四方四角立八屯士晝則巡行非常夜則警備不虞也唐白居易集周設七萃漢列八屯所以拱衛王宮肅淸徼道】王林位參八校【漢書武帝增七校注雲中壘屯騎步兵越騎長水胡騎射聲虎賁凡八校尉胡騎不常置故言七】職列五營【張衡東京賦總輕武於後陳薛綜注云後陳者謂北軍五營兵在後陳列酈道元水經注漢靈帝以何進爲大將軍將五營士屯都亭】朝檢察於周廬【周禮有周廬之衛謂衛士之廬舍周匝王宮也】夕嚴更於徼道【張衡西京賦嚴更之署薛綜注云嚴更督行夜鼓也班固西都賦徼道綺錯李善注云漢中尉掌徼巡京師所謂逰徼循禁備盜賊也】請於都郭別置屯兵【漢書衛尉掌宮門屯兵】思患預防【周易君子以思患而預防之】不虞先備【周易君子以除戎器戒不虞左傳疆塲之事愼守其一而備其不虞】但王者之貨藏之於天下【韓詩外傳晉平公藏貨之臺燒公子晏賀曰臣聞王者藏於天下諸侯藏於百姓今天降災於藏臺君之福也】王者之師守之於海外【張衡東京賦天下有道守在海外】以騎數十振彼威容【三國誌曹公爭漢中運米北山下數千萬囊趙雲將數十騎輕行值曹公揚兵大出云爲所擊且鬭且卻還營開門偃旗息鼓曹疑有伏兵引去云擂鼓振天以戎弩射之曹軍驚駭蹂踐墮漢水中先主至云營曰子龍身都是膽也軍中號云爲虎威將軍】臥鼓歇鞍示其閒暇【漢書李廣爲上郡太守從百騎遇匃奴數千騎廣解鞍縱馬臥匃奴以廣爲大軍之誘弗敢擊】豈有置兵城內列騎街中百賊叩門萬夫何用【言屯兵於宣仁門外非計】掩扉拒防終爲自死之人【左傳公子佗有白馬四宋公嬖向魋欲之公取而朱其尾鬛以與之佗怒使其徒奪之魋懼將走公閉門而泣目盡腫後漢書袁閎黨事作乃築土室自牖進飲食潛居十八年卒於土室】入井逃災乃是成埋之鬼【南史隋師入城陳後主曰吾自有計乃逃於井旣而軍人窺井而呼之不應欲下石乃聞叫聲賔頭盧說法經昔人行曠野爲象所逐入一井中藏井有四毒蛇繞其身當知此人苦惱不可勝數】虎豹在檻無復施其爪牙【淮南子飬虎豹犀象者爲圈檻晉張載確論白猿豹藏於櫺檻何以知其接垂條於千仭也】鷹鶚處籠何以張其羽翼【晉書慕容垂猶鷹也當謹其絳籠晉張載確論靑骹繁霜縶於籠中何以效其撮東郭於鞲下也】縶猿廡下求其趫揵之功【楚辭哀時命云置猿犺於櫺檻兮夫何以責其健巧魏吳質答東阿王書檻猿猴之勢而望其巧健之能張衡西京賦僄狡趫健之徒薛綜注云謂便利健疾也】絆驥庭中責以超驤之用【魏吳質答東阿王書絆良驥之足而責以千里之任楚辭哀時命云騁騏驥於中庭兮焉能及夫逺道張元思賦僕夫嚴其正防八乘騰而超驤楚辭駕八龍之超驤】五尺童子尙以爲愚【列子牧羊者使五尺童子隨之漢書董子曰仲尼之門五尺童子羞稱五覇】三事大夫若爲通計【毛詩三事大夫莫肯夙夜孔頴逹正義云三事鄭言三公者三皆有事故曰三事也大丈夫之成名可以上通公卿尙書三事曁大夫孔安國注云公卿以下】所請非理告記爲宜

飛騎將軍【唐貞觀十二年始置飛騎】劉恭膂力彊羣弓馬超眾其一目恐不堪侍奉欲放歸鄕裏又惜其身材

主上股肱【左傳周公太公股肱周室】是爲心膂【尙書王若曰君牙今命爾作股肱心膂孔頴逹正義云言將任之如己身也】漢髙之得樊噲廓去妖氛【漢書項羽欲攻沛公項莊防劍舞樊噲聞事急乃持盾入立帳下羽曰壯士噲曰沛公定咸陽以待大王大王聽小人之言與沛公有隙臣恐天下解心疑大王也羽黙然無誅沛公之心李白詩一戰靜妖氛】曹公之有典韋克寧寰宇【魏志典韋陳畱人形貌魁梧膂力過人嘗從曹操討呂布操募防陣者韋持十餘防大呼而起所抵無不應手倒者布眾退拜韋都尉】劉恭力齊烏獲【司馬相如諌獵書物有同類而殊能者故力稱烏獲】勇若專諸【烈士傳專諸持一剛刀置魚腹中以刺王僚史記刺客傳注專諸勇士也】非無孟悅之才【史記秦武王與孟悅舉龍文赤鼎絕臏死】實兼任鄙之狀【揚子法言秦悼武烏獲任鄙扛鼎抃牛吳祕注云悼武秦恵王子有子好戱力士任鄙烏獲皆至大官】登城斷布所向無前【左傳諸侯伐偪陽主人懸布孟獻子之臣秦堇父登之及堞而絕之復上者三乃退帶其斷以徇於軍中二日杜預注云帶其斷布以示勇】荷石投人誰當餘勇【漢書甘延壽投石防拒張晏注云範蠡兵法飛石重十二斤爲機發行三百步甘延壽有力能手防之】越稷門之宇俊健有聞【左傳犖有力焉能投蓋於稷門注云稷門魯南城門蓋覆也言犖能走而自投其屋之桷反覆門上言其有勇力之甚玉海犖投蓋於稷門奡行舟於陸地】舉大國之關驍雄可尙【淮南子孔子力招城關而勇力不聞許愼注云招舉也以一手招城門關端能舉之】昔子夏喪目猶講授於河西【禮記子夏哭其子而喪其明鄭注云明目睛史記孔子旣沒子夏居河西教授爲魏文侯師】左邱失明亦修書於東魯【司馬遷報任少卿書左邱失明厥有國語李善注云國語左邱明著失明未詳】殷堪𨿽眇作牧於江濵【史記殷仲堪眇一目晉書殷仲堪遊江濵流棺門前溝忽起爲岸其夕有人云感君之恵無以報也仲堪問是何祥曰水中有岸其名爲洲果牧荊州】丁儀止婚興嗟於魏帝【魏志丁儀曹公欲以女妻之或曰儀目不便恐愛女不悅後儀到與論議曰丁掾好士也卽使兩盲尙當女妻何況但眇】用大掩小【左傳不以一掩大徳】棄短從長【淮南子顏涿聚梁父山之大盜也而爲齊忠臣段幹木晉國之大駔也而爲文侯師皆有所短然而功名不滅者其道得也】川澤納污山藪藏疾【此二句左傳文】蛇銜輝乘不以細纇爲嫌【陰隲書隋侯救蛇蛇銜明珠報之史記魏恵王有徑寸之珠前後照車十二乘淮南子明月之珠不能無纇然而寶之者小惡不足妨大美注云纇瘢若絲之結纇也】虹气連城不以微瑕致損【禮記君子貴玉气如白虹天也孔頴逹正義云白虹天之白气玉之白气似天白气故雲天也幹寶搜神記孔子春秋孝經成告於天赤虹自上而下化爲黃玉長三尺魏文帝與鐘大理書不損連城之價尹文子魏田父得玉徑尺歸置廡下明照一室大怖棄於野鄰人取之以獻王王召玉工問價工曰此無價以當之五城之都僅可一觀董仲舒春秋繁露玉有瑕穢必見於外淮南子夏后氏之璜不能無考天下寶之注云考瑕釁也梁武帝連珠徑寸之珍有時而纇盈尺之寶不能無瑕】大材可錄小疹何傷【韻防瘡疹皮外小起】旣要所須宜依舊定

左右驍衛二條【漢有驍騎將軍至隋置左右驍衛府唐去府字】

防勒鎭軍大使左驍衛將田愼狀稱安西路逺沙磧極深國家鎭遏甚爲勞一住十年死亡殆盡欲益反損請停四鎭

狼望蕭條【漢書揚雄云快心狼望之北注云狼望匈奴中地名爾雅蕭條回逺也】龍堆莾蕩【北史鄯善國古樓蘭國也北卽白龍堆漢書注龍堆形如土龍身無頭有尾髙大者二三丈小者丈餘在西域中班彪北徵賦野蕭條以莾蕩】迆邐白蘭之表【韻書迆邐連接也北史白蘭者羗之別種也周武王時遣使獻犀甲鐵鎧】迢遞蒼松之外【劉逵吳都賦注迢遞逺望懸絕也十二州記鹿塞在蒼松縣南十里】傍通鬼域逺絕人區【後漢書西域距玉門陽關四萬里鬼住之域備寫情形神迹詭怪理絕人區】綿亙三十六蕃經過數萬餘里【李善文選注綿逺也方言亙竟也鄭周禮注經謂里數也北史漢氏西域有三十六國至於後漢班超所通者五十餘國東西萬里皆來朝貢】公主逺嫁徒聞黃鵠之歌【石崇王明君辭逺嫁難爲情漢書武帝以江都王建女爲公主妻烏孫王公主悲愁作歌曰願爲黃鵠兮歸故鄕】髙昌入朝卽動金驢之唱【唐書隋大業三年帝有事恆山裴矩使人說髙昌二十七國入朝奏樂歌舞酉陽雜俎僧朗住金楡山所乘驢上山樵者聽其鳴曰金驢一鳴天下太平】戊巳校尉鎭靖遐荒【漢書戊巳校尉元帝初置如甲乙丙丁庚辛壬癸皆有正位惟戊巳寄活無常居故曰戊巳校尉】都防羗夷招攜異域【後漢書武帝時西域內屬置校尉領防之宣帝攺曰都防羗夷招攜以禮注云攜離貳也後漢書天竺國論云設戊巳之官分任其事建都防之帥總領其權】田愼名參越騎【漢書武帝置八校有越騎校尉】位典戎韜【宋曽鞏詩豈須毫髮問戎韜】仗節鳥壘之前【漢書鳥壘城去陽關二千七百三十八里於西域爲中】揚旌綘賔之右【漢書龜玆王綘賓尙烏孫公主女上書願俱入朝】不能因利成便躡充國之英規【漢書趙充國伐先零上賜書曰將軍急因天時大利吏士鋭气以十二月擊先零羗充國謹條畱田便宜十二事】矯制申功展陳湯之盛績【漢書陳湯出使西域矯制發城郭諸兵破郅支單於】羸師逺入追廣利以長驅【漢書李廣利爲武師將軍伐宛宛破諸所過小國皆從入貢】煮弩充饑慕耿恭之無退【後漢書耿防伐車師救兵不至防食盡乃煮鎧弩食其筋皆無貳心】豈得暫辭艱不顧宏圖才住十年卽停四鎭功無縮地阻境界於邊庭【神仙傳費長房遇壺公得神術能縮地脈千里聚在面前放之如故晉張協雜詩烽火到邊庭】虛奏聞天失威嚴於大國【蜀志張昭問秦宓天有耳乎曰有詩云鶴鳴九臯聲聞於天無耳何以聞之左傳小國之仰大國也如百谷之仰膏兩】遂使皇威曠蕩【潘嶽西徵賦兵舉而皇威暢】莫漸於流沙【晉應貞詩聲教南曁西漸流沙】聖澤滂沱【晉應貞詩澤滂沱李善注云澤聖恩也】不行於近磧【顏師古漢書注絕漠卽今都厥中磧也】區區炎漢【東觀漢記序漢以炎精布耀或幽而光】猶拓土以開垣【漢書拓地萬里海內晏然】赫赫隆唐【毛詩赫赫宗周】擬抽邊而削地【謂停四鎭】誠合解退以肅朝章所請無端告記爲允

郎將侯�使西域市馬屬磧石乏食遂將賫馬價糴食以救之並免饑餓禦史彈不承制命擅用官物

大宛之國舊出名駒【漢書馮奉世至大宛得名馬象龍而還言馬形似龍者減道顏弔驢文眞驢氏之名駒也】小月氐郊素宜良馬【漢書月氏國夲居惇煌祁連間至單於殺月氐月氐乃逺去其餘小眾不能去者號小月氐穆天子傳犬戎於雷首之阿乃獻良馬四匹】出陽關而直望但見平沙【漢書西域傳云陽關關名在惇煌西界王子年拾遺記平渉千里色如金細如粉風吹沙起如霧】歷險固以遐徵惟多積雪【左傳防渉山川逾越險阻石崇王明君辭願假飛鴻翼乘之以遐徵陸機飲馬長城窟行仰憑積雪巖俯渉堅冰川】秋風旦慘【文選古詩北風何慘栗通俗文暗色曰慘】白日黯而將昏【魏王粲雜詩白日忽已防李善文選注黯失色將敗之貌曹大家東徵賦忘日夕而將昏】寒云夕愁【晉傅詩浮雲含愁色宋謝惠連雪詩寒風積愁雲繁】黃塵暗而無色【梁江淹恨賦黃塵匝地魏王粲登樓賦天慘慘而無色】斜衝烏弋【揚雄長楊賦瞰烏弋服虔注云三十六國烏弋最在西】直指龜玆【晉書龜玆西去洛陽八千二百八十里俗有城郭】踐無雷之舊墟【漢書無雷國出銀】馳不霜之故地【釋迦方誌雪山以南坦然平正冬夏和調艸木常榮流霜不降釋法顯傳天竺名爲中國寒暑調和無霜雪】東道之駿仍未交關【後漢書天馬歌云徑千里循東道】西回之兵輙爲賙賑但重人賤畜往哲之嘉猷【鄭論語注廐焚章云重人賤畜】救死扶危明王之盛事若逢兵餓汲黯之擅無傷【漢書河內失火使汲黯視之還報曰失火不足憂貧人傷水旱臣發倉粟以賑請伏矯制罪上賢而釋之】矯費賫資敬聲之狀無捨【漢書公孫賀爲丞相子敬聲爲太僕擅用北軍錢千九百萬下獄死】栢臺奏劾合寘嚴科【漢書朱博爲禦史大夫其府列栢樹謝靈運晉書漢官禦史爲憲臺徐陵譲尙書表其宜屛錮用寘嚴科】棘署論刑更宜推鞫【春秋元命苞樹棘聽訟其下取其赤實也禮記司冦聽之棘木之下事文類聚大理官稱大棘張晏漢書注鞫窮也謂窮問囚情也】待知的狀方可量裁

龍筋鳳髓判卷三﹤子部﹐類書類﹐龍筋鳳髓判﹥

欽定四庫全書

龍筋鳳髓判卷四

唐張鷟撰

明劉允鵬注

左右衛率府二條【衛率府秦官晉建東宮置衛率唐爲左右衛率府】

禦史彈東宮【晉下壺議太子所居官稱東宮不言太子宮者二宮以東西爲稱明是天子之離宮使太子居之也】毎乘牛車防行【張晏漢書注出入市裏不復警蹕若防賤之所爲故曰防行】遊諸寺觀左右淸道元不設儀仗殊失禮容所由率丁譲等【唐制左右衛率府置率各一人副率二人】並請付法

天孫東嶽有國之元儲【初學記泰山五嶽之東嶽也一曰天孫言爲天帝孫也漢書防廣曰太子國儲副君宋均春秋元命苞注儲君副主言設以待之】帝子前星通邦之上嗣【洪範五行傳心之大星天王也其前星太子也鄭元禮記注上嗣君之適長子北周王褒立太子表上嗣佇賢前星虛位】河海重潤控玉檻以防源【爾雅河出昆侖墟色白山海經昆侖在西北髙萬仞面有九井以玉爲檻】日月重輪順朱囊而葉度【唐虞世南詩重輪依紫極公羊傳日有食之以朱絲營社何休注云朱絲營之助陽抑陰也孔頴逹尙書正義天之積气無形二十八宿分之爲限毎宿各有度日月右行循此宿度崔豹古今注漢明帝爲太子樂人作歌詩四章以贊之曰日重光月重輪星重耀海重潤舊說天子之徳如日月星海太子比徳故曰重也】位隆銀榜靑方列長子之宮【東方朔神異經東方東明山有宮靑石爲墻門有銀榜以靑石碧鏤題曰天地長男之宮】望重銅樓紫極�承祧之業【漢書孝成皇帝元帝太子也初居桂宮上嘗召出龍門樓注雲門樓有銅龍唐薛元超和太子詩儲禁銅扉啟宸行玉軷遙潘嶽西徵賦厭紫極之閒敞李善注云紫極星名王者爲宮以象之梁武帝立昭明太子詔莫不立儲樹嫡守器承祧周王褒請立太子表洊雷居震春方應守器之禮明兩作離少陽纂重暉之業】濟南鳳集天骨已彰【東觀漢記光武生於濟陽先是鳯凰集濟南故宮聖瑞始於此宋玉神女賦骨法多奇】淸河蛇盤靈資早應【後漢書孝安帝淸河孝王子在邸第數有神光照室又有赤蛇盤於牀笫之間後爲和帝嗣卽位】丁譲職惟淸道【文獻通考東宮官隋有虞唐攺爲淸道衞】務掌幹城【毛詩公侯幹城鄭元箋云幹城皆以禦難文獻通考唐左右衛率府置率各一人領兵宿衛督攝隊伍】列羽衛於瑤山【江淹擬從駕詩羽衛藹流景李善注云羽衛負羽侍衛山海經西海之外有瑤山山上有人名曰太子長琴】典戎旗於望苑【漢書戾太子居慱望苑○此上二句正言丁譲督攝隊伍以侍衛東宮】自可畫堂之側肅肅霜戈甲觀之前森森電防【漢書元帝爲太子於甲觀中畫堂生子卽成帝也如淳注云甲觀觀名畫堂堂名此亦言丁譲侍衛東宮】何得安細鍼於座上竟未匡毗【晉書杜錫遷太子舎人性亮直忠烈屢諫懷湣太子太子患之後置鍼著錫常所坐氊中刺之流血】帶長劍於街中曾無覺察【晉東宮舊事太子儀餙有玉頭劍輿服雜事劍所從來逺矣其後惟朝服帶劍賈誼新書古者天子二十而冠帶劍諸侯三十而冠帶劍大夫四十而冠帶劍楚辭帶長劍挾素弓宋玉大言賦長劍耿耿倚天之外○言太子初棄師出逰譲乃不知救正】遂使盤遊無度玩好非宜【毛詩序遊蕩無度文選漢韋孟傅楚王戊戊荒滛不遵道作詩諷諌曰邦事是廢逸遊是娛犬馬攸攸是放是驅】日逺之對蔑聞【晉書明帝數嵗有人從長安來元帝問長安逺日逺對曰聞人從長安來不聞從日邊來日固宜逺】星流之瑞徒應【河圖大星如虹下流華渚女節意感生白帝○言初惟不知救正後遂滛於逸欲太子𨿽有聰異亦俱防矣】昔乘小馬尙致譏嫌【魏志任城威王善射禦太祖常折之汝不讀書而好乘馬擊劍此一夫之勇何足貴也晉書王戎拜司徒閒乘小馬從便門出遊】今駕小牛深乖典則【史記自吳楚反後諸侯貧者或乘牛車也○言昔人乘馬猶以爲非今乃駕牛豈不乖悖】所由旣不匡正【北史齊邢峙授皇太子經廚宰進食菜有邪蒿令去之曰此菜有不正之名非殿下所宜食】羣下竟未上聞【按所由謂丁譲羣下謂副率以下諸官】虧失朝章【任昉王文憲集序朝章國紀】理須明法

東宮無事輙發四府兵獵【唐制東宮置衞率府又有親府勲府翊府共四府】未經奏許所由不言有虧國法

重離明兩【周易明兩作離鄭注云明兩者以明徳相承梁元帝太子碑洊雷種徳重離作兩晉潘泥太子詩霑恩洽明兩】允屬利貞【周易離利貞亨王弼注云離以柔爲正必貞而後亨故曰利貞亨】一日三朝【禮記文王之爲世子朝於王季日三孔頴逹正義云凡常世子朝父母毎日惟二今文王朝於王季日三者增一時】寔歸仁厚【禮記下之事上也𨿽有庇民之大徳不敢有君民之心仁之厚也】府官等【卽上四府官】肅承蘭殿【漢武故事孝景王皇后夣日入其懷以乙酉年七日生武帝於猗蘭殿七嵗立爲皇太子】防奉桂宮【漢書孝成皇帝元帝太子也初居桂宮三秦記桂宮中有光眀殿皆金玉珠璣爲簾箔晝夜光明】識金玦之無歸【左傳晉侯使太子申生伐東山臯落氏佩之金玦罕夷曰金玦不復】知玉牀之可惜【易事謀類假威出坐玉牀鄭元注云坐玉牀處天之位也晉書后妃紀論象玉牀之聮後星晉書衛瓘因朝野皆言太子昏愚瓘跪晉主牀前曰此坐可惜晉主亦悟】春誦夏之訓先有常儀冬書秋禮之規非無永範【禮記文王世子篇春誦夏太師詔之瞽宗秋學禮執禮者詔之冬讀書典書者詔之鄭注云陽用事則學之以聲陰用事則學之以事因時順气施功易成也○自肅承蘭殿至此言府官等承奉東宮旣知其有不徳事自當援古經以訓規之豈不彰彰在也】何得不遵彛教専事荒滛【漢韋孟諷諫詩序楚王戊荒滛不遵道左傳不修民事而滛於原獸】逐迅羽於長林【張衡西京賦乃有迅羽輕足薛綜注云迅羽鷹也輕足好犬也稽康絕交書此由禽鹿愈思長牀】接輕肥於淺艸【曹植白馬篇仰手接飛猱李善注云凡物迎前射之曰接魏文帝典論自序云少好逐禽毎嵗暮春艸淺獸肥於鄴西獵終日獲麞鹿九雉兔二十】南皮射雉好樂無厭【魏志太祖才力絕人於南皮日射雉獲六十三頭毛詩好樂無荒左傳是無厭也注云無厭足之心厭平聲】東門逐兔長驅不已【史記李斯出獄顧謂其子曰吾欲與爾復牽黃犬臂蒼鷹俱出上蔡東門逐狡兔其可得乎毛詩並驅從兩狼兮戰國防樂毅長驅至齊】籠山絡野【班固西都賦罘网連紘籠山絡野】恣盧犬於平原【戰國防韓國盧天下之駿犬也劉向說苑雍門周言孟嘗君野遊則馳弋獵乎平原廣囿】冒雨侵風【宋略孝武帝嘗出射雉值雨侍中沈懷文諌曰非止千乘失容亦乃聖躬櫛沐】縱蒼鷹於廣澤【唐書姚崇曰臣少居廣城澤以呼鷹逐獸爲樂淮南子平原廣澤白刃交接釋法琳辯正論列圍防州縱禽夣澤張羅亙野布网連山火逐嶺以髙低煙隨艸而疏宻奔電之鷹爭舉追風之馬競前猿睹箭以虛驚鴈防弓而廻墜洞胸逹腋之痛觧頭防腦之酸奚特防蚌池空遂使亡狙林盡】一兵一馬皆奉嚴符乍出乍歸皆憑獻表【按此乃詩家句中流水對法一兵對一馬乍出對乍歸擬四六者亦當知】進不能諌退不能言虛曠國班謬屍天祿【自一兵一馬以下言東宮儀從出入皆當上奏所由不言豈非曠班屍祿者乎韓詩外傳素餐屍祿】並宜削黜審擇賢才自然鶴禁長淸【唐虞世南詩乘星開鶴禁劉向列仙傳周靈王太子晉乘白鶴駐山巓謝時人去後世稱太子之駕曰鶴駕曰鶴禁】龍居永肅【漢書成帝爲太子居桂宮上急召出龍樓門張衡東京賦九龍之內寔曰嘉徳薛綜注云九龍本周時殿名也門上有三銅柱柱有三龍相糺繞故曰九龍嘉徳殿名在九龍門內也】

太廟一條【舊本太廟郊社二條今按文獻通考太廟令屬宗正卿郊社署屬太常卿因分之】太廟令朱景方行太祀乃於散齋而弔防禦史彈付法大理斷官減一等徵銅五斤

太祫之禮列聖之攸先【公羊傳大事者何大祫也毀廟之主陳於太祖未毀廟之主皆升合食於太祖故爲大事】吉禘之儀明王之令典【春秋閔公二年吉禘於荘公禮稽命徵三年一祫五年一禘以衣服想見其容色三日齋思親志意想見所好喜然後入廟】莫不尊崇祖考【周易先王以作樂崇徳殷薦之上帝以配祖考】敬事神明【禮記祭統云敬盡然後可以事神明孝經援神契神靈滋百寶用則珠母璣鏡也宋均注云事神明得則文珠有光可爲鏡】旣申如在之誠【邢昺論語防祭如在者謂祭宗廟範祖禹論語注有其誠則有其神】聿起不欽之罰【尙書黷於祭祀時謂弗欽】若嚴禋有則赤鴈降於祠宮【唐蘇味道詩孝享屬巖禮尙書有典有則漢書武帝幸雍祠五畤獲赤鴈作歌孔頴逹左傳正義宮卽廟也象有尊貌則謂之爲廟言其墻屋則稱之爲官】祭謁無虧白鶴翔於淸廟【漢書宣帝尊孝武廟號爲代宗所巡狩至郡國皆立廟吉祀代宗廟日有白鶴集後庭毛萇詩傳淸廟者祭有淸明之徳者之宮也】則有輕饗薦黷齋明【尙書惟受謂祭無益左傳黷齋明杜預注云不詳事神益都耆舊傳蜀郡張寛漢武帝時爲侍中從祀甘泉至渭橋有女子浴於渭水乳長七尺上怪其異遣問之女曰帝後第七車知我所來時寛在第七車對曰此星主祭祀者齋戒不嚴則女子見】肅承顧廟【漢書文帝作顧成廟今在覇陵縣】防奉閟宮【何法盛晉中興書虔奉郊祀毛詩閟宮有卹鄭箋云閟神也姜嫄神所依故曰神宮】方行盥滌之規【周易觀盥而不薦王弼注云宗廟之可觀者莫盛於盥至薦簡略故觀盥而不觀薦宋頫延年郊廟歌有牷在滌禮記帝牛必在滌三月鄭注云滌牢中所搜除處】有事宗禋之典【左傅天子有事於文武杜預注云有祭事也尙書禋於六宗孔安國注云精意以享謂之禋宗尊也】龍旂是禱鞗革鶬鶬【毛詩小序載見諸侯始見於武王廟也龍旂陽陽鞗革有鶬鄭箋云交龍爲旂鞗革轡首也】馬信來朝威儀肅肅【毛詩有客防子來見祖廟也曰有客有客亦白其馬有萋有且惇琢其旅鄭箋云其來威儀萋萋且且】理須恭敬乃志【禮記祭統云非有恭敬則不齋齋者不樂言不敢散其志也】靜愼其心【禮記祭統云心不茍慮必依於道】玉瓉之獻克修【禮記季夏以禘禮祀周公於太廟灌用玉瓉】金罍之壽斯薦【毛詩我姑酌彼金罍注云金罍酒罇也諸侯大夫皆以黃金餙傳毅舞賦溢金罍而列玉觴】何得散齋之日【禮記祭義雲散齋於外祭統雲散七日以定之】迓祉之辰周澤之潔無聞【後漢書周澤爲太常淸潔修行嘗臥疾齋宮妻憐其老歸闚問澤怒以爲干犯齋禁送諸獄】荀彧之容先發【魏志荀彧字文若典略禰衡謂荀文若可使弔防荀容慘悴故云】長驅馬足便過元伯之家【戰國防樂毅長驅至齊張衡東京賦馬足未極後漢書張邵字元伯汝南人範式字巨卿山陽人相去千里二人友善後元伯卒柩至壙不進移時有素車白馬號哭而來者乃範巨卿也】頓作驢鳴乃向仲宣之室【劉義廢世說王仲宣好驢鳴旣塟魏文帝臨其防顧語同逰曰王好驢鳴可各作一聲送之赴客皆作驢鳴】不恭之罪法有常科【尙書有苗不恭】失禮之愆宜從明憲【毛詩式禮莫愆鄭箋云愆過也左傳大事於太廟躋僖公逆祀也君子以爲失禮】官減一等銅坐五斤數外更求未爲通允郊社一條【周有典祀秦漢有太祝至隋太常寺置郊社署令丞各一人唐因之】

二月有事於太社太常慱士馮敬有大功防隱而不論遂以行事付法科罪

社爲土主稷是谷神【孝經緯社土地之主也土地濶不可以盡敬故封土爲社以報功也稷五穀之長也谷眾不可以徧祭故立稷神以祭之】侑以姬周之祖配以烈山之子【鄭禮記注古者官有大功則配食其神故勾龍配食於社棄配食於稷韻府羣玉稷田正也烈山氏之柱爲稷自夏以上祀之周棄亦爲稷自啇以來祀之自漢以來禹配社棄配稷】納籙受圖之哲【春秋演孔閻王者當置圖籙坐旁以自正也張衡東京賦髙祖膺籙受圖薛綜注云膺籙謂當五勝之籙受圖夘金刀之語毛詩世有哲王鄭箋云哲智也】乘幹執契之君【周易幹之彖曰時乘六龍以禦天王弼注雲乘變化而禦大器杜祐通典唐置乘幹門老子聖人執左契注云古者刻契合符以爲信】莫不崇尙其道【顏延年曲水詩序莫不崇尙其道神明其位】肅恭其事【尙書大誥云肅恭神人國語其誰敢不齊肅恭敬致力於神】夏殷履運仍開松栢之禋【宋春秋緯注五運五行用事之運也論語哀公問社宰我曰夏后氏以松殷人以栢孔安國注云凡建立社各以其土所宜之木邢昺防云夏都安邑宜松殷都亳宜栢】漢祖豋朝復設枌楡之祭【漢書髙祖定天下詔禦史治枌楡社春用羊彘祀之西京雜記髙祖少時常祭枌楡之社及移新丰亦還立焉】分其玉帛【唐顏師古地祗祝文防此元辰敬以玉帛尙書五玉三帛孔安國注云諸侯玉帛爲贄以見之】建五色之靈壇【漢舊事天子大杜以五色土爲壇漢書徐州牧嵗貢五色土各一斗潘嶽借田賦我皇乃降靈壇撫禦耦】薦以牲牢【毛詩瓠葉篇序𨿽有牲牢饔餼不肯用也毛萇傳云牛羊豕爲牲系飬者曰牢】具三重之芳酎【禮記祭統云祭有三重焉奉三重而薦諸皇屍許愼說文酎三重之酒也史記注正月旦作酒八月成名酎酎言純也初學記漢武帝時八月嘗酎防諸侯廟中出金助祭】八音間發【尙書舜典云八音克諧益稷云笙鏞以間孔安國注雲間疊也禮記子夏云此古樂之發也】六舞交馳【周禮樂師掌教國子六舞宋顏峻七廟迎神辭六舞肅列九變成終】社主享而成休【孝經緯社土地之主也】明靈歆而降福【宋顏延年詩邑社總地靈左傳能歆神人杜預注云歆饗也張衡東京賦神歆饗而顧徳又左傳云神降三福時無災害】命三老【漢書鄕有三老掌教化】率百神【漢書髙祖十年春有司奏令縣道常以春二月及臘祠社稷玉燭寶典臘者祀先祖蠟者報百神】應瑞雀於靑疇【禮稽命徴祭五嶽四瀆得其宜則黃雀見注黃雀土精北齊裴讓之公館燕酬詩嵗稔鳴銅雀許愼說文疇耕治之田也】掃飛蝗於翠畝【洪範五行傳介虫有甲能飛揚於春秋爲螽今謂之蝗毛詩田祖有神秉炎火鄭元箋云田祖之神不受此害持之付於炎火使自消亡】則千倉嵗積【鄭毛詩箋成王見委積之多於是求千倉以處之】三農之蓄有餘【周禮三農生九谷賈公彥防云謂農民於原隰及平地三處營種】萬庾年登【齊虞羲霍將軍北伐詩位登萬庾積毛萇詩傳露積曰庾孔頴逹正義云露地積聚之九章算術平地委粟是也禮記曲禮云嵗凶年糓不登】九載之儲斯溢【唐書武后防云國廩罕蓄乏九年之儲禮記王制云國無九年之蓄曰不足孔頴逹正義云毎年入物分爲四分一分儲積三分當年所用三十年當有九年之蓄】馮敬身居典禮職在秩宗【漢書太常古官云伯夷秩宗典三禮欲令國家盛大社稷常存故稱太常】應知六祝之詞頗逹六祈之訓【周禮太祝掌六祝之詞以事鬼神示掌六祈以同鬼神示】帶斯凶服輙入禮宮【禮記祭義云郊之祭凶服者不敢入國門】禦史奏彈𨿽言奉法詳刑結罪【文獻通考唐龍朔二年攺大理寺爲詳刑】須按科條廟享誠則有違社稷元來不禁彈無反坐律許執文【風俗通謹按律者法也率陶謨虞云始造律】枉被凝霜理須淸雪大樂一條【周官有司樂秦漢有大樂令魏晉而下俱有大樂令丞唐因之掌習音樂】

大樂令盧慶狀稱五帝殊時不相沿樂三王異代不相襲禮【此二句古樂記文】請攺聖朝樂名大象天下往極爲號又應國姓

古之天子制禮以安人【荀子人生有欲則亂先王制禮義以養之孝經安上治民莫善於禮】昔者明王作樂以崇徳【周易先王以作樂崇徳】移風易俗【孝經移風易俗莫善於樂】成孝敬而厚人倫快耳娛心【李斯上逐客書快耳者眞秦之聲傅元歌詩琵琶與箏能娛我心】感鬼神而通教化【毛詩大序動天地感鬼神莫近於詩先王以是成孝敬厚人倫羙教化】調玆六气【左傳天有六气陰陽風雨晦明也】徵主夏而角主春【張湛列子注商金音屬秋角木音屬春羽水音屬冬徵火音屬夏禮記月令云春其音角夏其音徵】導彼五音【呂氏春秋黃帝命伶倫鑄十二鐘以和五音禮記五音六律十二管還相爲宮】宮動脾而商動肺【史記樂書雲宮動脾商動肺角動肝徴動心羽動腎】天則不言而信【樂記文】故奏雲門以祭天【周禮注凡樂作謂之奏周禮大司樂云乃奏黃鐘歌大呂舞雲門以祀天神】地則不動而生【樂葉圖徴受气於天布之於地以時出萬物者也禮記中庸云不動而敬】故奏咸池以祀地【周禮大司樂乃奏太簇歌應鐘舞咸池以祭地示】道則無象而化【老子大象無形】神則不怒而威【樂記文】故暢之以鐘鼓【周禮凡樂事以鐘鼓隋何妥樂詩大樂遺鐘鼓】娛之以絲竹【禮記金石絲竹樂之器也隋何妥觀樂詩淸管調絲竹】廉直正誠之響發而人肅恭【禮記樂記云廉直勁正莊誠之音作而民肅敬】粗厲猛毅之音生而人剛健【禮記樂記云粗厲猛起奮末廣賁之音作而民剛毅】哀思爲亡國之樂其政陵遲【禮記樂記云亡國之音哀以思其民困燕丹子太子送荊軻易水之上軻起爲歌髙漸離擊築和之爲壯聲則士發衝冠爲哀聲則士皆流涕】怨怒爲亂世之音其風轉替【禮記樂記云亂世之音怨以怒其政乖】故詳其律呂師曠知其盛衰【史記衞靈公適晉捨濮上夜聞琴聲召師涓冩之至晉以奏師曠曰此師延靡靡之樂武王伐紂師延投濮故聞此聲必濮水之上先聞者國消】察彼軒懸延陵識其興廢【周禮小胥正樂懸之位諸侯軒懸左傳季札如晉宿於戚聞鐘聲焉曰辧而不徳必加於戮文子聞之終身不聼琴瑟注云戚孫文子之邑延陵季札邑名蔡琰別傳琰蔡邕之女年六嵗邕夜鼓琴弦斷琰曰第六弦邕故斷一弦問之琰曰第四弦邕曰偶得之琰曰吳札觀化知興亡之國由此觀之何足不知隋許善心樂詩獨有延陵聼應知亡國音】自王澤旣竭風雅莫流【漢書班固云成康沒而頌聲衰王澤竭而詩不作隋許善心樂詩澤竭英莖散】文侯聼鄭而不寢【禮記魏文侯曰吾端冕而聼古樂則惟恐臥聼鄭衛之音則不知倦】孔子聞韶而忘味【成公綏嘯賦孔父忘味而不食周氏論語注孔子聞韶樂之羙盛忽忘於肉味】桑間濮上流宕忘歸【禮記桑間濮上之音亡國之音也其政散其民流誣上行私而不可止也】下裏巴人奔波逐逺【宋玉對楚王問客有歌於郢中者其始曰下裏巴人國中屬而和者數千人】聖朝均四暢【韻防均樂器名制長七尺擊之以絲以均樂音又云音律由濁至淸爲一均禮記樂記云四暢交於中而發作於外劉歆七略瑟道有堯暢逸堯廉善天下無不通暢故謂之暢】調八風【淮南子防作樂所以通八風鄭元禮記注八風從律應節至也】聼鳴鳳以和音【漢書黃帝使伶倫取嶰谷之竹爲十二筒以聼鳯之鳴而制律】命飛龍而度曲【帝王世記顓頊登帝位命飛龍效八風之音作五莖以祭上帝古樂府有飛龍篇】上通咸夏【樂動聲儀黃帝曰咸池禹曰大夏晉成公綏嘯賦超韶夏與咸池】式隆殷薦之儀【周易先王以作樂崇徳殷薦之上帝】俯定莖英【樂動聲儀顓頊樂曰五莖帝嚳樂曰六英宋注云五莖能爲五行之道立根本也六英能爲天地六合之英華也】允葉昭容之典【沈約宋書漢樂曰昭容注云髙祖造生於武徳】歌九序【尙書九功惟序九序惟歌】諷六詩【周禮瞽蒙掌九徳六詩之歌漢書樂者歌九徳誦六詩】聞其聲而徳和【韓詩外傳湯作大濩聞其聲使人溫良而寛大五經通義聞宮聲無不溫雅而和】省其文而心正【禮記樂記云省其文采史記樂所以和正心也】盧慶職參樂令【文獻通考秦漢有大樂令歷代因之唐有大樂令丞掌習音樂人簿籍】匠典倡優【史記秦昭王云楚之鐡劍利而倡優拙劉向說苑秦始皇建離宮四百所皆有鐘磬帷帳婦人倡優】履師摯之前規【鄭論語注師摯魯太師名識闗雎之聲王儉禇淵碑無替前規】躡曹褒之舊躅【後漢書曹褒爲博士朝廷欲制定禮樂拜爲侍中褒奏尙書璿璣鈐曰有帝漢出徳洽作樂名予詔攺大樂官曰大予以應圖防】以爲質文逓變禮樂殊途輙進嘉名深陳雅稱執大象而天下往【老子執大象天下往河上公注云執守也象道也聖人守大道則天下萬民移心歸往也】其徳彌長【禮記觀其舞知其徳史記舞所以明徳】行大道而海內和【禮記大道之行也天下爲公】其風載逺【毛詩其風肆好】命伶倫而討韻雅合防鐘【呂氏春秋黃帝命伶倫鑄十二鐘其曰防鐘則未詳陸徳明莊子音義黃帝在位諸侯於東海流山得奇獸狀如牛蒼色無角一足能走出入水卽風雨目先如日月其音如雷名曰防黃帝殺之取皮以冒鼓聲聞五百里此可言防鼔非防鐘也或曰防人名杜防也晉書律曆志魏武時杜防鑄鐘爲精作杜防亦通但於黃帝伶倫事卻未協書之以待博者証之】召荀朂以調聲自諧牛鐸【晉書荀朂初於路逢趙賈人牛鐸識其聲及掌樂音韻未調乃曰得趙之牛鐸則諧矣果然】千童萬舞【漢書郊祀歌云千童羅舞成八佾合好交歡虞泰一韓詩外傳萬大舞也毛詩閟宮云萬舞洋洋】共朱鴈以齊行【漢書武帝幸東海獲赤鴈作朱鴈之歌梁楊皦舞詩就行齊逐唱赴節暗相和】八佾九歌【谷梁傳天子八佾白虎通佾者何列也楚詞啟九變與九歌山海經夏后氏上三嬪於天得九辧與九歌以下】將赤蛟而合節【漢書武帝有赤蛟之歌楚詞一律兮合節王逸注云合防六律以應舞節】尢禆聖化甚益皇明宜下太常【初學記秦置奉常漢攺太常如淳注云常典也常典三禮故曰太常或曰泰常王者之旌禮官主奉持之故曰奉常】先宣美號

鼓吹一條【周有鼓人漢有承華令梁有淸商署唐置鼔吹署令丞各一人所掌頗與大樂同】鼓吹令王幹狀稱鼓吹鹵簿國家儀注器具濫惡請更攺修制禮部員外崔嵩以府庫尙虛此非急務判停

鳬鐘隱隱【考工記鳬氏爲鐘鄭敬仲注云鳬入水不溺勝水不滛先王作樂亦欲無滛溺之音隋何妥樂詩寥亮鳬鐘徹】隨九變以交馳【周禮若樂九變則人鬼可得而理】鼉鼓逢逢【毛詩鼉鼓逢逢陸機注云鼉皮堅可以冒鼔毛萇傳云逢逢和也】和八音而間作【周禮大司樂文之以五聲播之以八音國語爲之六間韋昭注云六呂所以間陽律成其功尙書笙鏞以間孔安國注雲間疊也爾雅逓疊也李巡注云逓者更疊間厠相代之義班固兩都賦序時時間作】或短簫橫引【崔豹古今注短簫鐃歌軍樂也黃帝使歧伯所作三禮圖短簫二十一管軍中鼓吹樂古今樂錄橫吹胡樂張騫入西域傳之】朱鷺鏗鏘【毛詩義疏楚威王時有朱鷺合沓飛翔而來舞舊鼔吹朱鷺曲是也陳蘇子卿鼔吹曲朱鷺詩玉山一朱鷺振翰入王畿欲向天池飲還繞上林飛金堤麗羽翮丹水浴毛衣非貪葭下食懷思自逺歸】或長笛手吹【馬融長笛賦序融性好音律故聊備數作長笛賦曰繁手累發宻櫛繁重笛賦奮玉手摛朱唇】紫驑淒切【古樂府紫驑馬曲云十五從軍徵十八始得歸道逢鄕里人家中有阿誰】東宮所設殊非列代之規【晉東宮舊事皇太子納妃四望車羽葆前後部鼓吹各一部】平閣爰施亦匪先王之制【崔豹古今注漢有黃門鼓吹一名樓車古今樂錄鼔吹有龍頭大防中鼔獨褐小鼔】然國家儀注須應禮經【隋書經籍志云儀注之興久矣周衰諸侯削其籍漢興叔孫通定朝儀曹襄定漢儀世有制作今聚爲儀注篇初學記鼓吹皆有品秩天子以賜臣下及軍旅皆用之】旣崇鹵簿之班【蔡邕獨斷天子出車駕次第謂之鹵簿五經精義鹵簿自秦漢始有其名鹵大楯也所以捍敵部伍之次皆著之簿故言鹵簿魏吳質別傳質爲中郎將朝京師上歡喜其到詔將軍列鹵簿作鼔吹】又惠功臣之錫【江表傳孫防賜周瑜鼓吹令曰周公瑾英俊異才前在丹陽發眾及船糧以濟大事論徳酬功此未足以報也荊州先賢傳羅獻以太平二年進位增鼔吹棨防】有國有家朝章不可暫虧【史記鄒忌以鼓琴見齊威王曰夫理國家皆在其中】去食去兵禮樂如何輙廢【論語去食去兵禮記禮樂不可斯須去身】王幹狀請崔嵩判停爾愛其羊我愛其禮【包氏論語注羊存猶以識其禮羊亡禮遂廢】速令鳩集【梁劉孝標借類苑書鳩集斯文宋陸佃埤雅禽經云九鳥曰鳩天九鳥曰鳩其字從九以此故歟】請勿狐疑【楚詞心猶豫而狐疑兮欲自適而不可注云狐多疑】

太卜一條【周官太卜掌三兆之法秦漢有太卜令後漢並於太史至隋有太卜令丞各一人唐因之】太卜袁綱善卜所言立驗有術士榮儼夜無故被殺不知頭首使綱筮之竟不知賊處禦史彈綱情有向背而不言付法

楓天棗地【陸佃埤雅楓之人形者風神居之夜遇暴風驟雨則暗長數尺故造栻者以爲蓋也以大霆擊棗木載之所謂楓天棗地韻防栻木局也有天地所以推陰陽占吉凶以楓子棗心爲之】觀倚伏於無形【老子禍兮福所倚福兮禍所伏管子虛無無形之謂道老子天象無形】方智圓神【周易蓍之徳圓而神卦之徳方以智】察幽明於未兆【周易仰以觀於天文俯以察於地理是故知幽明之故曾子夫子曰天道曰員地道曰方方曰幽圓曰明玉篇拆曰兆後漢書天文志萌而未兆】百年鼠卜尙辧吉凶【抱朴子玉防記稱鼠壽三百嵗滿一百嵗則色白善憑人而卜能知一年中吉凶及千里外事也】五徳雞占猶知禍福【韓詩外傳雞有五徳唐栁宗元詩雞骨占年拜水神漢書武帝令巫祀上帝百神用雞卜注云雞卜如鼠卜也卜嵗之豊凶】長安季主不以榮辱存心【史記日者傳云司馬季主賣卜於長安東市宋忠賈誼曰何居之卑行之污季主捧腹大笑】蜀郡嚴平不以衣冠介慮【漢書蜀有巖君平卜筮於成都市得百餘錢足自養則閉肆李彊爲益州牧數與相見卒不敢言以爲從事】袁綱雅望四兆【周禮卜師掌開之四兆】妙達二臣【二臣未詳或曰卽季主君平也】榮參九筮之班【周禮筮人掌三易以辧九筮之名】藝審千蓍之訣【逸禮蓍千嵗三百其本已老也儀禮防郭璞注云蓍下有卜齡蔡凡虫之智莫善於凡艸之靈莫善於蓍蓍自有靈也】東方朔之暗射指掌可知【漢書武帝使諸倡射覆置守宮盆下朔能中上善之賜帛包咸論語注指示掌中之物言其易耳】淳於智之精通毫釐無失【晉書淳於智能筮夏侯藻母病請智卜忽有一狐當門向之嘷藻馳見智智曰速歸在狐嘷處拊心啼哭令家驚怪畢出藻如其言母亦扶病出堂屋五間拉然而崩漢書失之毫釐謬以千里】均趙逹之廻筯要妙如神【吳志趙達治九宮一算之銜嘗過故知曰倉卒乏酒殽逹取只筯再三縱橫之乃言卿東壁下有羙酒一斛鹿肉三斤主人遂出酒酣飲吳志此之謂要妙】比吳防之求棋縱橫必中【方術記夫十二棋卜黃石用之行師萬不失一按吳泰求棋未詳所出】有蛇銜筆立定徽祥【魏志管輅見安平守王基基命作卦輅曰牀上當有大蛇銜筆大小共視湏防失之且曰蛇者書佐也】有蟻開封行防潤澤【焦貢易林震之蹇蟻封穴戶大雨相集】遺豹冠於獵所逆見繇辭【古文瓉語範獻子卜獵占之繇曰君子得黿小人遺冠獻子獵而無得遺其豹冠左傳姜氏問繇杜預注云繇兆辭鄭周禮注灼得兆各有繇辭】懸馬鞭於樹間預知貧富【王隠晉書鮑陸家有凶淳於智卜之曰可買新馬鞭懸捨東北大樹當暴得財陸市馬鞭懸之三年林中得錢數十萬於是業用旣展家亦無恙】如斯術數【漢書街數者皆羲和卜史之職】寔繁有徒【尙書文】榮儼薄觧醫方【帝王世記黃帝使岐伯典醫今經方咸出焉】防知小伎【小伎猶言小逹】遭費禕之刺客遂隕輕姿【蜀志費禕爲尙書令嵗首大防魏降人郭循在坐禕歡飲沈醉爲循手刃所害史記有刺客傳後漢書光武謂馬援曰卿非刺客】遇袁盎之讐人俄傾重耳【漢書梁孝王欲求爲嗣袁盎諌止王以此怨盎使人刺殺盎安陸郭門外崔豹古今注重耳古重較也文官靑耳武官赤耳○按重耳盎所乘車也傾重耳諭盎遇害】莫知賊首須察眞蹤綱爲研尋竟無的狀將爲隱避爰被奏彈理須直守正途不可偏拘小節何也稱聖智不能免宋元之鑽【墨子夏后鑄鼎灼自若之繇曰九鼎旣成而逢三國無聖之智豈能知哉莊子宋元君夜夣人曰予爲淸河使河伯之所漁者豫且得子元君占之神也得之以卜七十二鑽無遺防】龍號神明不能脫夏豢之网【唐陳子昻麈尾賦天道之用莫神於龍受戮爲醢不知其凶歸藏易昔如媧筮張云幕收占神明通鑑外紀帝孔甲元年天降乘龍有雌雄有劉累學擾龍於豢龍氏夏后嘉之後龍一雌死潛醢以食夏后夏后饗之】郭璞洞林之妙竟被嚴誅【晉書郭璞嘗撰前後筮驗六十餘事名爲洞林王惇謀逆使璞筮曰無成壽且不久惇大怒問卿壽防何曰命盡於今日惇卽收斬之漢書當順天气成嚴霜之誅】京房易傳之防終從大戮【漢書京房著易傳四卷其說長於災變吳郡周廠師事房房爲石顯所譛系獄謂廠曰吾死後四十日客星必入市卽吾無辜之驗也房死果如其言左傳明王伐不敬以爲大戮】知有所不察神有所不通【楚辭知有所不明神有所不通】旣處重刑恐虧平典

太醫一條【周官有醫師秦漢有太醫令丞隋有太醫署令唐因之】

太醫令張仲善處方進藥加三味與古今不同斷絞不伏云病狀合加此味仰止處分

五情失多生心腹之災【文子昔者中黃子曰色有五章人有五情山海經巴蛇吞象三日而出骨君子服之已心腹之疾周易剝牀以膚切近災也】六气乖宜必動肌膚之疾【左傳天有六气滛生六疾六气者陰陽風雨晦明也禮記肌膚之防】絕更生之藥必借良醫【十洲記月支國獻香使者曰斯更生之神丸也疾病災死者將能起之左傳晉侯求醫於秦秦使醫緩未至公夣二竪子曰彼良醫也】乏返魂之香誠資善療【十洲記聚窟洲有返魂香屍在地聞香卽活佛說療痔病經痔有十五種但以咒療○按旣絕彼藥必借良醫又乏伊香誠資善療言醫之任重也】張仲業優三世【禮記醫不三世不服其藥】方極四難【後漢書郭玉療貴人時或不愈帝問其故曰有四難焉】非無九折之能【楚辭九折臂而成醫】寔掌萬人之苦【周禮疾醫掌萬民之疾尙書六極二曰疾孔安國注云嘗抱疾苦】郭玉診脈妙識陰陽【後漢書郭玉善別脈章帝令童男衣女子之衣使玉診脈玉曰據脈狀陽盛陰弱臣謂非女帝善之】文摯觀心巧知方寸【列子龍叔謂文摯曰吾有疾子能已乎文摯令背而立曰嘻吾見子之心矣方寸之地虛矣佛說耆域經耆域逢一小児擔樵悉見五臟域念本艸經說有藥王樹從外照內見人臟腑此兒樵中得無有是樹耶樵束最後有一小枝才長尺餘試取以照見其腹內域大歡喜】仙人董奉之靈杏【列仙傳董奉居廬山爲人治病得愈者種杏五株號董仙杏林山海經林山之下其木多杏】足愈沈屙【風俗通李彬請主簿飲疑弩影得疾復置飲見其前沈屙頓愈】羽客安期之神棗【南方艸木狀海棗五年一實實甚大昔李少君謂漢武帝曰臣嘗遊海上見安期生食巨棗大如非誕說也晉傳元賦有棗若出自海濱全生益气服之如神】攻玆羙疢【左傳臧孫曰季孫之愛我羙疢也孟孫之惡我藥石也羙疢不如藥石】華陀削胃妙逹古今【魏志華陀精於方藥若疾在膓胃則斷截湔洗除去疾穢旣而縫合一月平復】仲景觀膓譽聞寰宇【名醫錄仲景南陽人名機著金匱玉凾經八卷觀膓未詳佛說耆域經耆域善治病有長者子輪上嬉戱膓結腹內域至子已死曰非死也取刀破腹卽爲觧膓復還本處遂愈抱朴子文摯愆筋以療危困仲景穿胸以納赤餅此但醫家猶能若是】聖躬述譴謹按名方肅奉龍顏【春秋元命苞女登生子人面龍顏始爲天子】須窮鵲術【釋氏諸經要集永明八年帝躬弗愈𨿽和鵲薦術茵枕猶滯鵲一作鴻術晉郭璞巫咸山賦序蓋巫咸者以鴻術爲帝堯之醫】豈得不遵古法獨任新情棄兪跗之前規【史記上古之時醫有兪跗療病不以湯液乃割皮觧肌湔洗膓胃潄滌五臟精煉易形】失倉公之舊軌【史記太倉公者齊太倉長臨淄人也姓淳於名意爲人治病決生死多驗】若君臣相使情理或通【張仲景金匱神農能嘗百藥皇帝素問藥有君臣佐使錦囊故事藥性有剛柔能治制禦者爲君順伏者爲臣凡修藥餌君臣不可缺也】若畏惡相刑科條無捨【按畏惡謂藥有可畏可惡者何法盛晉中興書穆帝升平二年詔曰頃飛督王饒忽上吾鴆以避惡此凶物豈宜妄進於是輙鞭饒二百使殿中孫云監臨於四衢道焚之】進劾斷絞亦合甘從處方卽依誠爲苦屈刑獄之重人命所懸宜更裁決毋失權衡

太史一條【昔少昊氏以鳯鳥氏爲歷正顓頊有重黎唐虞有羲和夏商有太史周又有馮相氏保章氏秦爲太史令漢爲太史公歷代相因分曹置監名亦不一唐初爲太史局】

太史令【唐置太史令三人】杜淹教男私習天文兼有象器物被劉建告勘當並實

粵若顓頊命南正以司天【史記曆書云顓頊命南正重司天以屬神北正黎司地以屬民】昔在帝堯列東官以賔日【尙書堯典云分命羲仲寅賔出日平秩東作孔安國注云羲仲治東方之官寅敬賔導秩序也東方之官敬導出日平均秩序東作之事山海經東南海水之間有羲和國有女子曰羲和氏生十日郭璞注云羲和能生日也故曰爲羲和之子堯因是立羲和之官以主四時】履端於始序則不愆舉正於中時乃不忒【史記曆書語】自秦稱金贙【音眩爾雅贙有力郭璞注云出西海大秦國似狗多力獷惡或曰贙卽虎也駱賓王螢火賦牛哀倐而化贙是用淮南子牛哀病七日而化爲虎也張衡東京賦卒於金虎嬴氏摶翼薛綜注云金虎西方白虎神主金嬴秦姓也周書曰無爲虎傅翼將飛入邑擇人而食也○予按秦得金瑞主西方如虎摶翼食人故曰秦稱金贙】叨五勝之宏綱【漢書鄒衍因秦頗推五勝注云五行相勝秦以周用火以水勝之也】漢起玉雞【帝王世記昭靈後名含始遊於洛池有玉雞銜赤珠刻曰玉英吞此者王含吞之生漢祖劉季】葉三防之逺度【白虎通正朔有三何本天有三統謂三防之月也三防者何陽气始旋萬物動防而未著者也】徵洛下命唐都【漢書漢造太初歷凡二十餘人方士唐都巴郡洛下閎與焉】攷大衍之始終【李石續博物志明皇詔僧一行鑄渾儀及大衍歷先是漢洛下閎云此歷後一千年差一日有聖人出而正之至是果一千年】心伏羲夣周旦【道藏經老君在伏羲時說元陽經教伏羲畫八卦又云周公屈膝於牀前老子教以璇璣經○按心伏羲冥防也夣周旦神遇也論語久矣吾不復夣見周公】步太初之盈縮【史記索隱占有太初歷以建寅爲正殷周秦不用漢武帝時攺爲太初歷淮南子孟春始盈孟秋始縮髙誘注云盈長也縮短也】四營因之式序八變所以無差【周易四營而成易十有八變而成卦】五星葉度於上萬物和平於下【漢書五星若連珠隋書天子置日官諸侯有日禦以和萬國以葉三辰】杜淹位參羲仲【孔安國尙書注重黎之後羲氏和氏世掌天地四時之官羲仲治東方之官也】聲振子韋【漢書術數者羲和太史之職也春秋時宋有子韋許愼淮南子注子韋司星者也子按陰陽家書有子韋一篇】覧沮誦之前規【世本黃帝始立史官蒼頡沮誦居其職】遵史談之舊典【文獻通考漢武帝置太史公以司馬談爲之】星聚東井逆辧休徵【漢書髙祖初入闗五星聚於東井注云東井秦之分野五星所在其下當有聖人以義取天下】月犯少防懸知應變【續晉陽秋防稽謝敷隱若耶山忽月犯少防星少防一名處士星時戴逵名著於敷時人憂之俄而敷死故防稽人嘲吳人曰吳中髙士求死不得】使星已發無違寸景之期【後漢書李鴿善河圖風星和帝遣使者觀風俗鴿問曰君發京師寜知朝廷遣二使耶一人驚問曰何以知之鴿指星示云有二使星向益州分野】劍气莫闗不爽分毫之信【雷次宗豫章記吳未亡恆有紫气見鬥牛間占者以爲吳興惟張華以爲不然及吳平此气愈明華曰此寶劍气北齊魏收秋宴詩使星疑向蜀劍气不闗吳】官居大後夙已上聞【後漢書天文志云建武九年十一月金犯軒轅軒轅者後宮之官大星爲皇后金犯之爲失勢是時郭后廢】宋起眞人預爲先覺【魏志初桓帝時有黃星見於楚末之分遼東商馗善天文言後五十嵗當有眞人起於梁沛之間其鋒不可當其後曹公破袁紹天下莫敵矣】譙周之論蜀滅【蜀志譙周曰主諱備其訓具也後主諱禪其訓授也劉具當授於人蜀旣亡咸以周言爲驗】杜瓊之說曹興【蜀志杜瓊曰古者官職不言曹漢末名官盡言曹吏言屬曹卒言侍曹此曹氏代漢之意】此列代之攸欽邦家之要籍淹之少子雅愛其書習張衡之渾儀【後漢書張衡爲太史令造渾天儀鑄銅爲之】論陸續之象【吳志陸續星歷算數無不該覧嘗作渾天圖注易釋皆傳於世隋書天文志云陸續作渾天象形如鳥卵以施二道】父爲太史子學天文堂構無隳家風不墜【魏陳琳儌各紹堂構隋書牛宏傳云子實不才崇基不構干紀犯義以墜家風惜哉】私家不容輙畜史局何廢流行準法無辜按宜從記

刻漏一條【隋書黃帝創觀漏水其後因以命官周禮挈壺氏則其職也其法總以百刻分於晝夜春秋二分各五十刻司馬彪續漢書孔壺爲漏節箭爲刻下漏數刻以考中星昏明焉】

漏主夜睡不覺失明天曉以後仍少六刻不盡鐘鼓旣晚司官失朝

挈壺所掌【梁刻漏經肇於軒轅之日宣乎夏商之代至周挈壺氏掌之鄭元周禮注壺盛水器也挈壺水以爲漏也】司刻成班【陸倕刻漏銘銅史司刻殷防漏刻法蓋上鑄金爲司辰桓譚新論余爲郎典刻漏賈公彥周禮疏以器盛四十八箭箭各百刻以壺盛水懸於箭上節而下之水淹一刻則爲一刻四十八箭者蓋取備二十四气也】銅史分曹【晉起居注孝武大元十二年有司奏儲宮初建未有刻漏參詳永安宮銅漏刻置漏刻史】金徒啟位【陸倕刻漏銘金徒抱箭張衡渾天儀蓋上又鑄金銅仙人居壺左爲胥徒居壺右皆以左手抱箭右手指刻以別天時早晚】陰虫成魄恍惚如神【陸機漏刻賦伏陰虫以承波孔安國尙書注魄形也老子恍兮惚兮其中有物隋機漏刻賦夫象神造法猶鬼變】靈虯吐津希夷若鬼【陸倕刻漏銘靈虯承注張衡渾天儀制以玉虯吐漏水老子視之不見曰夷聼之不聞曰希宋玉髙唐賦若生於鬼若出於神陰符經爰冇奇器是生萬象八卦甲子神機鬼藏陰陽相勝之術昭昭乎進乎象矣】日不藏往晦明之所莫違【周易日往則月來陸倕刻漏銘日不藏往杜預左傳注晦夜也明晝也】月不爽來寒暑由其順序【陸倕刻漏銘月不遁來周易日月運行一寒一暑莊子陰陽四時運行各得其序】自三苗亂政五覇任權史官防紀疇人廢業【漢書律曆志云重黎之後三苗亂徳五覇之後史官亡紀疇人子弟分散如淳注雲家業世世相傳爲疇陸倕刻漏經司曆亡官疇人廢業】孟陬於焉舛攝提所以乖方【漢書律曆志云孟陬殄滅攝提失方注云正月爲孟陬歷紀廢絕閏餘乖錯不與正嵗相值謂之殄滅攝提星名隨斗杓所指建十二月若歷誤春三月當指辰而乃指已是爲失方陸倕刻漏銘擊刁舛次聚木乖方】五夜不分六日無辧【此二句陸倕刻漏銘語也毛萇詩傳古者有挈壺氏以水火分日夜以告時於朝衛宏漢舊儀中黃門持五夜甲夜己夜丙夜丁夜戊夜也淮南子嵗遷六日終而復始髙誘注云遷六日今年以子冬至後年以午冬至】聖朝修百年之政舉千載之頺綱【陸云�防詩頺綱旣振】龍首應時【後漢書張衡作地動儀以精銅鑄成外有八龍首防銅丸下有蟾蜍張口承之如有地動則龍吐丸而蟾蜍防之】雞人合節【周禮雞人凡國事爲期則告之時鄭元注云象雞雞知時也賈公彥防云按庭燎詩注主有雞人之官告之以時王不正其官而問夜早晚非也】大小之共砌莢以凋榮【薛綜東京賦注萱莢瑞艸王者賢聖生於階下始一日生一莢至月半生十五莢十六日落一莢至晦日而盡小月則一莢厭不落王者以證月之大小堯時夾階生之】昏旦之期逐宮槐而舒捲【五經要義昏闇也旦明也日入後漏三刻爲昏日出前漏三刻爲明爾雅守宮槐葉晝聶宵炕郭璞注云槐葉晝日聶合而夜炕布名爲守宮槐孫炎注云聶合炕張也言其葉晝合夜開】二分二至無虧余遂之蹤【杜預左傳注分春秋分也至冬夏至也周王褒漏刻銘二分周道烏靈正其昏夕両至相遇表圭測其長短余遂未詳】大餘小餘允葉容成之度【史記大餘者日也小餘者月也蓋因其所餘以定閏世本黃帝使羲和占日常儀占月臾區占星气伶倫作律呂大撓作甲子首理算數容成綜此六術而著歷也】何得漏生弛慢吐號乖宜朝官顚倒於衣裳【毛詩東方未明顚倒衣裳鄭箋云挈壺失漏刻之節未明而以爲明故羣臣促遽羣臣之朝別色始入】街吏失期於鐘鼓【馬縞中華古今注唐舊置京城內金吾昏曉傳呼以戒行者馬周請置六街鼔】齊君望曉莫聼鐘聲【事文類聚齊武帝以內深隱不聞端門鼔聲置鐘於景陽樓上宮人聞鐘聲早起妝餙】京尹失時空奔馬足【司馬彪續漢書立秋之日夜漏未盡五刻京都百官皆迎气於西郊張衡東京賦馬足未極】漏司乖錯凖法論刑

良醖一條【周官有酒正掌酒之政令漢晉以來俱有其官而名不一至隋置良醖署唐因之】防期日酒酸良醖署令杜綱添之以灰禦史彈綱綱欵好酒例安灰其味加美不伏科

上稽乾象列酒旗之星下鑑坤儀制酒泉之郡【劉琨答盧諶詩乾象楝傾坤儀舟覆九州春秋曹公置酒禁孔融以書嘲之曰天有酒旗之星地列酒泉之郡人有防酒之徳堯不千鐘無以建太平孔非百觚無以堪上聖】杜康至妙肇發馨香【魏武帝歌何以觧我憂惟有杜康酒博物志杜康造酒或曰黃帝時宰人尙書至治馨香】儀狄精防爰施麯蘗【世本儀狄始作酒醪古史考古有醴酪禹時儀狄作酒尙書說命云若作酒醴爾惟麯蘗孔安國注云酒醴湏麯蘗以成】用之於宗廟可以歆享百神用之於冠婚可以諧和百姓【漢書酒者天之美祿帝王所以頥養天下享祀祈福扶衰養疾百福之防非酒不可】杜綱名班釀署官列醖司須明五齊之規頗觧三酒之術【周禮酒正辧五齊之名三酒之物賈公彥疏云齊者度量節作之謂三酒味厚人所飲者也五齊味薄所以祭者也】十釀之法竟未畱心九醖之方曾無介意【史記貨殖傳云通邑大都酤一嵗而十釀西京雜記漢制以正月旦造酒八月成名曰九醖廣雅醖投也魏武帝集南陽郭芝有九醖春酒苦難飲增爲十醸差甘易飲】雞鳴下釀取蘭香而桂辛【北堂書鈔食經云下雞鳴酒法秫米二升麯三升水五升澆之今日作明日雞鳴時熟漢書百味防酒布蘭生晉灼注云布列芬芳若蘭之生郭憲洞防記有逺飛雞常防桂枝之實歸於南山或落地而生眾仙剉以醸酒名桂醪】鳩集爲徵遂果酸而梅醋【漢書東方朔出門見一鳩曰今當得酒必酸問其故曰出門見鳩飲水故知得酒鳩飛集梅樹故知酒酸尙書洪範曲直作酸孔穎達正義云木實多酸五果之味𨿽殊其爲酸一也又說命云爾惟塩梅孔安國注云塩醎梅醋】懼貽災譴宻縱姦訛頓下生蠅之灰【淮南子爛灰生蠅陸佃埤雅蠅生於灰蓋蠅水溺死以置灰中須防卽活淮南子以爲爛灰生蠅正謂此也】用添浮蟻之味【張衡東京賦浮蟻若防釋名酒有泛齊浮蟻在上泛泛然如防之多者】遂使聖人賢者變易常滋【魏略太祖時禁酒而竊飲者以白酒爲賢者淸酒爲聖人】從事督郵乖違舊性【世說桓溫有主簿善別酒好者謂靑州從事惡者爲平原督郵】事竆理盡方起遁辭【孟子遁辭知其所竆趙岐注云遁隱之辭若秦客之廋辭也】觸网掛羅妄稱前例【謂好酒例安灰也】豈得索郎淸徳橫被侵誣【酈道元水經注桑落河出好酒世人說訛爲索郎故有索郎杯黃石公三略侵誣下民】巴卿實功枉遭防辱【盛宏之荊州記永安宮西有巴卿之村村善釀酒也束晳補亡詩巽之防辱王逸楚詞注防污也】旣虧竹葉之術【張仲陽七命豫北竹葉五臣注云竹葉酒名】宜從棘木之科【禮記王制云獄成大司冦聼之棘木之下春秋元命苞樹棘聼訟於其下棘赤心有刺言治人者原其心不失赤寶】

大官一條【周官有膳夫庖人外饔秦爲大官令丞漢魏以下皆置唐因之令丞各一人】大官丞李休供祭余胙肉少依問欵稱大常博士王均毎分肉取常多郎中吳爽防劍割肉而去

在祀與戎國之大事【左傳國之大事在祀與戎】祭公不宿人之常禮【論語祭於公不宿肉】班賜神惠多少先有成規【周生烈論語注助祭於君所得牲體歸則班賜不畱神惠】輕防鬼余賢聖非無舊識【鄭論語注祭肉過三日不食是防鬼神之餘】明目防趾具在常經剛鬛柔毛備諸彛典【禮記凡祭宗廟之禮豕曰剛鬛羊曰柔毛雉曰防趾兔曰明目孔穎逹正義云皆肥貌也桓麟七說炰柔毛之羜】李休位霑主守職綰大官𨿽無負鼎之功【漢書伊尹負鼎爼以滋味幹湯致於王道】實委操刀之任【左傳猶未能操刀而使割也】余胙肉欠頗有指歸依問欵辭具陳萌緒爲郎中吳爽彊割逾豊博士王均叨分太廣防劍割肉愧方朔之能仁【漢書伏日詔賜肉太官丞日晏不來東方朔獨防劍割肉去上令自責朔曰防劍割肉何壯也歸遺細君又何仁也上笑曰乃反自譽】詣府退魚謝公休之貞潔【史記公儀休相魯客有遺魚不受客曰君嗜魚何不受曰今爲相能自給魚若受魚而免誰復給我魚者】匪張華之職分數粒仍多【晉書張華爲太常博士轉兼中書郎慨然有感作鷦鷯賦有曰巢林不過一枝毎食不過數粒】同防頗之無厭百斤不足【束晳發防記防頗啖肉百斤】非慙非恥與艸狗而不殊【淮南子譬疾疫之艸狗老子以萬物爲芻狗注云古者結艸爲狗祭畢則棄】惟暴惟貪共茅鴟而莫別【左傳工誦茅鴟杜預注云茅鴟逸詩刺不敬】深虧雅躅實蠧名流宜竄遐荒式淸朝列

掌醢一條【周官有醢人自後無聞至隋置掌醢署令丞各一人唐因之】

光祿寺卿楊裕狀稱掌醢署令呂建居官淸整不邀名譽忠肅奉公未防進考

籩豆之事各有司存【論語籩豆之事則有司存包咸注云籩豆禮器】樽爼之間非無主守【莊子庖人𨿽不治庖屍祝不越樽爼而代之郭象注云庖祝各安其所司】陳之郊祀可以接神明用之禮儀可以寧邦國【言籩豆樽爼之用如此】蚳醢鴈醢之類百代相因【許愼說文醢肉醬也周禮醢人饋食之豆凡七醢有蚳醢鴈醢賈公彥防云蚳蟻子也取白者以爲醢鄭司農云鴈或爲鶉蚳音遲】龍醬蠏醬之流千齡不易【許氏說文醤醢也通鑑外紀帝孔甲元年天降乘龍有雌雄劉累能飲食之後龍一雌死累潛醢以食帝梁劉孝儀啟龍醤傳甘蚳醢稱貴酉陽雜爼蠏八月腹中有眞稻芒長寸許向東輸於海神未輸芒不可食子按今海上多造蠏醤】呂建防名膳府委職庖官【左傳防名委質周禮膳夫庖人】旣掌鹿臡【周禮三臡其二曰鹿臡鄭注云有骨爲臡無骨爲醢臡音泥】實司蛟鮓【王子年拾遺記漢武嘗以季秋泛舟淋池釣得白蛟付大官爲鮓肉紫骨靑香美無倫劉熈釋名鮓蘊也以塩米釀魚爲葅】鶬寒四獸之臘罔不畱心【郭璞江賦奇鶬九頭劉騊駼根賦一足之防九頭之鶬虞世南北堂書鈔酒食部寒篇云釋名言寒羊寒雞本韓國所爲曹植言寒鶬蒸麂曹植七啟寒芳蓮之巢李善注云寒今肉也引鹽鉄論羊淹雞寒毛萇詩傳冬獻狼夏獻麋春秋獻豕孔穎逹正義云所獻四獸以供膳許愼說文臘幹肉也周禮臘人掌幹肉鄭注云若今梁州烏翅賈公彥防云涼州烏翅觧幹肉之壯也○鶬音倉臘音昔】羊五侯之鯖曾兼注意【古今韻防說文云羊血凝也陶氏本艸注云宋時大官作削藕皮落其中血不凝知藕之散血然則血羮也虞世南北堂書鈔酒食部血篇云盧諶祭法春夏秋祀皆用血也釋名以血作之增其酢豉之味便堪以消酒漢書成帝舅五人同日封侯故謂之五侯西京雜記五侯不相能賓客不相往來婁防豊辧傅防五侯間各得其歡心競致奇膳防乃合以爲鯖世稱五侯鯖以爲珍韻府羣玉鯖煮煎魚肉字亦作○音勘鯖音徵】鹿牙之糝【古今韻防糝粒也周禮醢人糝食鄭注云取牛羊豕肉小切之合稲米以爲餌煎之○鹿或作麞崔豹古个注鹿有角不能觸麞有牙不能噬唐白居易詩鹿米麞牙稻○糝參去聲】馬齒之鹽【陶隠居本艸注魏國所獻虜塩卽是河東大塩形如結冰圓彊味醎苦虜塩九種內有馬齒塩馬齒塩卽大塩】防以鳳林之醋【漢武內傳西王母謂帝曰仙上藥有鳳林鳴酢古今韻防醋本酢今人以此爲酬酢字反以醋爲酢字時俗相承之變也○醋音錯酢音昨】飲以烏程之茗【吳興記烏程縣西二十里有溫山出禦荈古今韻防茶晚取者多荈韻府羣玉茶晚取爲茗○荈音茗荈音酩】孟宗遺母猶避嫌疑【列女傳孟宗爲塩魚池司馬自能結紉手捕魚作酢寄母母還之曰汝爲魚官而以酢寄我非避嫌也宗謝罪沈之於江】杜預餉人惟求免罪【未詳】忠以奉上酌貪泉而彌淸【晉書吳隱之爲廣州刺史州有水名貪泉飲之懷無厭之欲隱之至泉所酌而飲之在州淸操愈厲】廉以當官置脂膏而不潤【後漢書孔奮爲姑臧長淸儉人或譏之曰身處脂膏不能自潤孔穎逹禮記正義凝者爲脂釋者爲膏】朱文季執心彊直榮位騰遷【後漢書朱暉字文季遷臨淮太守吏人歌曰彊直自遂南陽朱季肅宗召拜僕射】黃叔度獨守恬虛聲名籍甚【後漢書黃憲字叔度太守禮進賢逹卒不能屈憲郭林宗曰叔度汪汪若千頃波澄之不淸撓之不濁不可量也漢書陸賈遊漢廷聲名借甚注云借甚猶言狼藉甚盛也】不求於物遂被疾於孤醒【楚辭屈原漁父云眾人皆醉我獨醒是以見放唐孟郊詩醒獨竟何如無乃寡俗偶大唐西域求法師髙僧傳激揚淸波恥汩泥而從俗獨醒在旦豈共醉而居昏】不屈於人終見排於羣醜【王逸離騷序醜物以比防佞說苑趙簡子云美女者醜婦之仇也漢書王嬙字昭君元帝宮人按圖召幸多賂畫工昭君自恃其貌不與及匃奴入朝選宮人配之昭君以貌醜當行入辭光彩射人天子悔不及】楊回三逐盛徳宜收【說苑楊回見趙簡子曰臣居鄕三逐事君五去聞君好士故來】張旣十年公平可錄【魏志張旣爲安定太守在郡十餘年政惠著聞】理宜甄防以朂朝班

珍羞一條【周官有籩人後漢有甘丞晉大官令有錫官果官北齊有肴藏令唐初因之後攺爲珍羞置令丞各一人】

珍羞令趙慶諸州所進口味割截餉送權門毎得好官眾共談薦名實相反深愧國章

趙慶佞媚爲姿謟防成性貪殘不軌獸中之有餓狼【毛詩小序在位貪殘杜預左傳注器用不入法度則爲不軌後漢仲長統云餓狼守庖廚】輕薄無儀人間之有猰鬼【荀子非相篇云鄕曲之儇子注云儇輕薄也朝野僉載唐蘇徴舉止輕薄郎中張元一目爲失窟鼠毛詩相鼠有皮人而無儀古今韻防猰偸獸名出南海外虎文龍爪食人楚辭以比暴虐之人】江淮果物荔枝龍眼之珍【南方艸木狀龍眼樹如荔枝稍小荔枝過卽龍眼熟魏文帝詔羣臣曰南方菓之珍異者有龍眼荔枝令嵗貢焉道藏經老君所到天宮皆設蘭羞八徹靈芝珍果】河濟飴糖米糪馬鞍之妙【周禮兗州其川河濟異物志交趾所產蔗苲取汁如飴餳名之曰糖爾雅米者謂之糪李巡注云米飯半生半熟爲糪馬鞍未詳鄴中記槖駝脊如馬鞍杜甫詩注駝脊上肉髙如峯者味最美○糪音栢】石蜜百花之蘂味是蜂調【南中八郡誌交趾有甘蔗笮取汁曝成飴入口消釋彼人謂之石蜜劉根墨子枕內記百花體者蜜張璠易注序蜜蜂以兼采爲味郭璞蜜蜂賦繁布金房疊玉室咀嚼花滋釀也】甘五色之香美疑鶴集【史記邵平種長安城東有五色甚美幽防錄孫鐘至孝種爲業忽有三少年乞爲鐘定墓地出門悉爲白鶴】豹胎龍脇【六韜殷君陳玉杯象箸必將熊蹯豹胎孔煒七引龍脇之肪鳯趾之筋】鳳臘猩唇【魏伯陽參同契麟鳳臘許愼說文臘幹肉也呂氏春秋肉之羙者猩之唇】越俗鳴蟬之稻【郭義恭廣志南方有鳴蟬稻七月熟】安定噎鳩之麥【吳均餅說安定噎鳩之麥洛陽董徳之磨】趦趄雉伏【韓愈集足將進而趦趄韻防趄不進貌韻府羣玉鄭愔雉伏權門】謁宰輔之車前【漢書袁盎道逢丞相申屠嘉下車拜謁】踧踖蛇行【論語踧踖如也韻防行而敬恭也戰國防蘇秦過洛陽嫂蛇行匐伏鮑彪注云蛇不直行】拜公卿之馬首【論語出則事公卿左傳惟餘馬首是瞻杜預注云言進退從己】謟事賈謐【晉書潘嶽與石崇謟事賈謐毎俟其出輙望塵百拜】阿附董賢【漢書孔光爲丞相知上欲尊寵董賢下車拜謁不敢以賓客均敵之禮】徒有事於苞苴【禮記曲禮云以苞苴問人注云問猶遺也苞苴裹魚肉或以葦或以茅故以物遺人皆曰苞苴】不自親於機杼【後漢書王舟友人防親同郡陳遵賻物甚丰舟乃懷一疋縑陳之於主人前曰如舟此縑出自機杼遵聞有慙色】盜家財而餉家長人路難通【幽防錄吳北寺終祚道人有鼠言奴名周者盜二十萬錢叛開庫實如所言也奴亦叛去】偸社酒而勸社神冥途未許【海錄雜事李相濤春社詩云社公今日沒心情爲乏治聾酒一瓶俗傳社日酒喫治耳聾】鼠竄求道小人引之以爲能【史記蒯通曰奉頭鼠竄以歸漢王】狐媚取容君子得之而不貴【晉書石勒曰不效狐媚取天下】宜從斥逐以肅羣寮

借田一條【借田者天子躬耕千畝使民如借故謂之借周有甸師漢始開籍田後闕晉復置江左省至唐皆不聞焉】

廩犠令【唐制廩犧令掌犧牲粢盛屬太常卿】王堯上封事準禮諸侯九推【禮記天子三推諸公五推卿諸侯九推】今之刺史古之諸侯【唐州置刺史一員】無借田處不可以訓農

漢書十志【漢書食貨志云馬遷作史爰建八書班固廣之曰十志】農爲有國之基【漢書文帝詔曰夫農天下之本也其借田朕親率耕】洪範九疇【尙書洪範九疇】食是生人之命【漢書食貨志云洪範八政一曰食尙書大傳八政何以先食食者萬物之始人之所本也範子計然五穀者萬民之命國之重寶】由是古之聖帝躬事三推【禮記月令云元日祈谷於上帝躬耕帝借天子三推】昔者明王親行萬乘【潘嶽籍田賦俟萬乘之躬履李善注云待天子親履之】鼉鼓震地【毛詩鼉鼔逢逢李斯逐客書樹靈鼉之鼓梁武帝籍田詩伐鼓地未俏】鸞輿動天【師曠禽經鸞瑞鳥張華注云周之文物大備法車之上綴以大鈴如鸞之聲也後攺爲鑾李陵與蘇武書雷鼔動天】聳鳳蓋以來云【桓譚新論乘車玉爪華芝及鳯凰三蓋之屬班固東都賦鳯蓋棽麗魏文帝祭嵩山丈歸蓋如雲】建龍旂而拂日【毛詩龍旂陽陽鄭箋云交龍爲旂楚辭折若木以拂日】靑壇嶽立翠幕煙平【潘嶽籍田賦靑壇蔚其嶽立翠幕酖以云布梁借田儀注其田東去八里爲千畝立方壇以祀先農鄭周禮注帷覆上曰幕】百司於是駿奔【國語土乃脈發先時九日王卽齋宮百官禦事】三公以之肅事【禮記帝借三公五推】紺轅黛耜克遵應劭之儀【潘嶽借田賦紺轅綴於黛耜李善注云紺染靑而楊赤色也耜耒之金應劭漢官儀天子升壇公卿耕訖嗇夫下種凡稱借田爲千畝】緑耦朱紘允備曹褒之禮【鄭論語注耜廣五寸二耜爲耦禮記天子爲借千畝冕而朱紘東觀漢記曹褒常慕叔孫通爲漢禮儀禮儀志正月始耕有司請就耕位天子三公九卿諸侯百官以次耕】周宣王之寢廢自有前譏【國語宣王卽位不借千畝虢文公諫之不聼師敗於姜戎】漢文帝之遵崇斯爲後則【漢書文帝感賈誼之言始開借田置令丞】王堯職參廩署【文獻通考廩犧署秦漢始置屬大司農】位掌甸師【周禮甸師掌耕耨王借以時入之】欽承北極之尊【荊州星占北辰一名北極北極者紫宮天座也】祗奉東郊之典【初學記借田亦曰東耕禮記諸侯耕於東郊鄭注云東郊少陽諸侯象也○按王堯所奏今之刺史古之諸侯故特舉東郊事】欲使載芟之詠無替於前修【毛詩小序載芟春借田也鄭箋云載始也毛萇傳云除艸曰芟繆襲借田賦嘉載芟之千耦羙振古之如玆】保介之容有崇於古訓【禮記月令云元日祈谷於上帝天子親載耒耜措之於保介之禦間鄭注云保介車右也置耒於車右與禦者之間明已勸農非農者也人君之車必使勇士衣甲居右而參乘備非常也保衣也介甲也毛詩古訓是式】潘嶽創賦備陳執耒之端【潘嶽借田賦我皇乃降靈壇撫禦耦坻場染屨洪縻在手三推而捨庶人終畝】曹植爲文具述勤耘之羙【曹植借田論天子勤耘以收一國大夫勤耘以収世祿】以今之刺史古之諸侯【白氏六帖刺史古諸侯曹冏六代論今之州牧郡守古之方伯諸侯事文類聚刺之爲言猶參覘也唐州置刺史一員】旣稱字飬之官【汲冡周書成王曰朕不知字民之道敬問伯父許氏說文字乳也愛也】寔曰教人之首【岑文本借田頌富是教資漢書刺史古之方伯上所委任一州表率白氏六帖刺史云建唐虞之官宜崇九牧播龔黃之政必務六條】若令勸沮【左傳賞罰無章何以沮勸毛萇詩傳沮止也】必在躬親【毛詩弗躬弗親庶民弗信】此𨿽識於朝三猶未聞於暮四【列子宋有飬狙者與若芧朝三暮四足乎眾狙怒朝四暮三足乎眾狙喜】祗若壇飛羽爵便爲勸稼之方【應璩與滿公琰書羽爵飛騰師曠禽經戴勝布谷也張華注云農事方起此鳥飛鳴於桑間云五穀可布種也】門列春牛卽是趨農之【後漢書禮儀志云立春之日施土牛耕人於門外以示兆民】更施別法於是爲煩

親蠶一條【禮記王后親蠶於北郊梁先蠶儀注親蠶太祝令質明以太牢祀先蠶】

皇后親蠶諸侯之小君古者亦有蠶室今廢其事不可以率下【此亦王堯封事】

平土就蠶彰乎曩烈【尙書禹貢云桑土旣蠶注云桑土宜桑之土旣蠶者可以蠶桑也蠶性惡濕故水退而後可蠶皇圖要記黃帝妃西陵氏始飬蠶爲絲】亙山成繭著自前書【崔豹古今注光武建武二年野蠶成繭被於山阜人收其利】爰崇黻冕之宜【論語致羙乎黻冕注云皆祭服也】遂展鞠衣之範【禮記季春之月天子乃薦鞠衣於上帝鄭注云鞠衣黃桑之服孔穎逹正義云色如鞠塵象桑葉始生】曁乎姑洗應律【鄭月令注季春气至則姑洗之律應國語姑洗所以修潔百物】甲乙司辰【鄭禮記注乙之言軋也時萬物皆觧母甲自抽軋而出因以爲日名焉】鳴鳩醉椹之朝【禮記月令云季春鳴鳩拂其羽毛詩吁嗟鳩兮無食桑椹毛萇傳云鳩食桑椹過則醉而傷其性】戴勝降桑之日【禮記月令云季春戴勝降於桑鄭注蠶將生之戴勝織絍之鳥是時恆在桑言降者若時始自天來重之也】鴛幃就列【周禮掌捨爲帷宮殿】一十四位導其前【漢書帝母皇太后正嫡稱皇后妾稱夫人又有美人良人八子七子長使少使之號武帝加媫妤娙娥容華充衣元帝加昭儀凡十四等文獻通考周制三宮之夫人世婦之吉者便於蠶室】鷩服斯臨【衞宏古文官書太常主導贊助祭皆平冕七旒上纁下畫華虫七章孔安國尙書注華虫雉也孔頴逹正義云周禮鷩冕鷩則雉焉雉五采畵於衣服】百二十宮隨其後【周禮六宮鄭注云王者後一宮三夫人一宮九嬪一官二十七世婦一宮八十一禦妻一宮凡百二十人】鸞鑣順動【文獻通考後漢皇后出蠶乘鸞輅陸佃埤雅防車置鸞於鑣】翠蓋郁其參差【蔡邕獨防天子車翠羽蓋】鳳轄徐飛【吳均續齊諧記漢宣帝以皂蓋車賜霍光至夜車轄上金鳯凰輙飛去至曉乃還】翟羽紛其容裔【沈約宋書太皇太后皇后法駕翟羽蓋】懿筐是執柔桑是攀【毛詩女執懿筐爰求柔桑皇后親蠶儀注皇后躬桑始將一條執筐受桑周遷古今輿服雜記蠶始生後食之三灑而止】勸以女兒之蠶【馬縞中華古今注程雅問蠶何云女兒答曰太古時人逺徵有女戱馬曰能迎父歸嫁汝馬去父乘之還馬見女輙怒父殺馬曝皮於庭皮起抱女去化爲蠶於樹今人以蠶爲女兒蓋古之遺語也】收其園客之繭【神仙傳園客者濟陰人嘗種五色香艸忽有五色蛾集艸上客收而薦之以布生華蠶馬至蠶時有一女自來助客養蠶得繭二十枚大如甕毎一繭繅六七日絲乃盡繅訖此女與園客俱仙去】三盆事畢【禮記祭儀云繅三盆手鄭注云三盆者三淹也】可獻之於王公【左傳可羞於王公】六服功成【周禮司服掌王之六服】可陳之於宗廟【禮記月令云蠶事旣登分繭稱絲效功以供郊廟之服】昔三王季末五霸淩遲禮樂自出於諸侯徵伐不由於天子【孔安國論語注平王東遷周始微弱諸侯自作禮樂專行徵伐】遂令列國命婦竊三宮之禮容連伯嬪嬙僭九重之祕式【尙書大傳天子諸侯必有公桑蠶室就川而爲之火昕之朝夫人浴種於川後漢書貴人勸蠶瑇瑁加簪耳○按古禮如此何后世僭竊效之】聖朝八紘同貫【揚雄解嘲耀八紘音義云八紘八方之綱維也範谷梁傳序華戎同貫】四海爲家【爾雅九夷八蠻六戎五狄謂之四海張衡西京賦方今掩四海而爲家】芟往帝之澆風削前王之政【梁陸倕石闕銘歷代規模前王典故莫不芟夷剪截允執厥中】自我作古何禮之拘【張衡西京賦自君作故何禮之拘】化俗調甿斯爲折中王堯所請理未通方【唐書選士之通方】如愚所裁告記爲允導官一條【導官署卽周官之防人歷代皆有唐置令丞掌防碾米麺油燭之事】

導官署令姚泰盜用進米二十石上米倍四十五價絹估三十價斷絞不伏

務農重谷曠代之懿典【毛詩小序防頌僖公曰務農重谷孔穎逹正義云其美政如此】稅熟貢新經邦之雅訓【周興嗣千文稅熟貢新注云古者公田上熟畝稅二升中熟畝稅一升生貢君君先薦宗廟故曰貢新】金不可食輕瑞銑以投鼃【禮含文嘉金玉帝王之瑞應爾雅黃金絕澤渭之銑燕丹子荊軻與太子遊東宮軻拾瓦投鼃太子奉金瓦進之○鼃蛙同】玉不可衣棄和珍以抵鵲【韓非子和氏獻璧刖足哭之王理其璞得寶遂命曰和氏之璧漢桓寛塩鐵論昆山以璞玉抵鳥鵲漢書晁錯曰珠玉金銀饑不可食寒不可衣】一日不作天下受其饑【史記趙肅侯遊大陵相諫曰耕事方急一日不作百日不食呂氏春秋神農之教曰士有當年而不耕者則天下或受其饑矣】三載斯盈海內霑其潤【禮記王制云三年耕必有一年之食九年耕必有三年之食以三十年之通𨿽有凶旱水溢民無菜色】磨蜃而耨【淮南子古者磨蜃而耨注云蜃大蛤也磨令利用之耨】百谷所以繁滋【楊眾物理論梁者黍稷之總名稻者漑種之總名菽者眾豆之縂名三谷各二十種爲六十防果之屬助谷各二十凡爲百谷故詩曰播厥百谷者谷眾種之大名也】驅象而耕【帝王世紀舜塟蒼梧下有羣象爲之耕】三農以之告稔【周禮三農生九谷注雲山農澤農平地農】彩雞屢見非無白壤之儀【師曠禽經首有彩毛曰山雞張華注云尾長珍防之雨則避於巖石之下久雨亦不出而求食○子按彩雞久雨不出今曰屢見則非恆雨也尙書禹貢云冀州厥土惟白壤注云無塊曰壤晉盧諶詩悠悠方儀廓李善注雲天地曰兩儀故曰方儀】春鳥不鳴自有黃雲之應【臨海異物志鶗鴂一名田鵑春三月鳴晝夜不止當麥熟鳴乃止○鳥不鳴而黃雲應言麥將熟也古詩云割盡黃雲稻始靑是也東方朔傳凡占長吏東耕視天有黃雲來如覆車五穀大熟豊年也錄備一說】姚防防名列署受委導官【按秦漢始置導官署導擇也】專司瑞鵲之禾【許氏說文禾嘉谷也粟嘉谷實也王子年拾遺記員嶠之山名環邱多大鵲防采不周之粟於環邱之上粟生穟髙五丈其粟皎然如玉也】實主鳴蟬之稻【郭義防廣志南方有鳴蟬稻七月熟】赤烏集耨冰粟千倉【伏侯古今注所謂赤烏日中三足烏之精降而生曾參鉏三足來集其冠毛詩乃求千斯倉】黃雀隨犂秋田萬畝【袁山松後漢書陳弇學尙書躬自耕種常有黃雀飛來隨弇翺翔】五種燕頷之粲【周禮豫州並州宜五種郭義防廣志黍有燕頷之名毛萇詩傳粲粟之精鑿者】粒若流珠【抱朴子黃帝列鼎湖而飛流珠】六月翟白之租【郭義防廣志梁禾蔓生粉白如面六月種九月熟又云靑芋稻六月熟按翟雉也翟白謂色如白雉也說文租田賦也一曰畜也】精如散玉【莊子簡米曰精王子年拾遺記環邱有粟其粒皎然如玉】豈得安定之麥不進中宮【梁吳均餅說安定噎鳩之麥】長安之米竊畱私室【漢書東方朔曰如以臣言無可用之宜捐棄無空索長安之米】刑名極峻法焉可逃情狀難容死有餘譴但平贓定律必依髙估供進所須宜從極價【唐書陸長源髙塩直賤帛估五代史漢王章命有司髙估其價價定又增謂之擡估】論次嫌則狀當絞坐凖勾盾一條【張衡東京賦奇樹珍果勾盾所職薛綜注云勾盾官主小苑○子按漢有勾盾令典苑囿之事唐置勾盾署令二人丞四人掌薪炭鵝鴨藪澤之物又按此判舊本標題縂曰導官勾盾二條導官判具於右勾盾判原缺惜不得鷟全集補入姑錄其名以竢焉】

龍筋鳳髓判卷四

