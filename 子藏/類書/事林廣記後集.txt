事林廣記卷之一

【後集】○帝系類

歷代統系伏羲之後有神農神農之後有黃帝是古三皇傳統也三皇之後有少昊少昊之後有顓頊顓頊之後有髙辛髙辛之後有唐堯唐堯之後有虞舜是古五帝傳統也五帝之後有大禹是爲夏后氏傳十七君歷四百餘年而敗亡於桀故湯承之是謂商王傳三十君歷六百餘年而敗亡於紂故武王承之是謂周王傳三十七君歷八百餘年而陵夷於赧由夏而商由商而周是爲三代自平王東遷之後𨿽春秋戰國之爭彊而皆宗主於周也周衰秦昭王承之至始皇遂六國並一天下傳二世至子嬰而亡故髙祖継之是爲西漢傳十二帝歷二百餘年而敗亡於孺子故王莽得以篡之莽酷烈天下思漢光武中興而誅莽是爲東漢傳十二帝歷一百九十餘年而失於獻帝兩漢之君前後二十四帝而所稱者七制之主也漢之後三國承之以鼎立有曹丕之魏劉備之蜀孫權之吳而天下三分矣三國之後有司馬炎立爲西晉西晉之後継而爲東晉晉自惠帝以來五胡亂華羣雄並起而有五涼四燕三秦二趙一夏一蜀共十六國疊興疊於兩晉之間至劉裕取晉而爲宋蕭道成取宋而爲齊蕭愆取齊而爲梁霸先梁而爲陳是爲南朝在東晉孝武之際而有拓跋珪立而爲後魏魏後有寶炬継而爲西魏善見継而爲東魏東魏禪位故髙洋起而爲北齊西魏禪位故宇文斍起而爲後周其後北齊乃爲周所並在西魏恭帝之際又有蕭言附庸立而爲後梁是謂北朝周後禪位故楊堅継而爲隋而南朝陳氏北朝後梁亦從而天下一統矣隋後禪位故李淵起而爲唐傳二十一君而所稱者三宗歷二百九十年而衰於哀帝故朱全忠継之而爲後梁梁敗後故李存勗継之而爲後唐唐敗後故石敬塘継之而爲後晉晉敗後故劉知遠継之而爲後漢漢敗後故郭威継之而爲後周是爲五代唐末之亂諸節度有兵力者各據土僣號若吳楚燕秦閩殷吳越南唐南平二漢二蜀十有餘國承襲於五代之季而後周敗後故趙太祖継之是爲大宋傳一十六君歷三百一十七年而天下歸於大元嗚呼自三皇訖於五季上下三千八百餘年而三代居其半信夫有道之長也後之君天下者能以三代之心爲心則是亦三代而已將見國祚固如太山天下安如盤石億萬斯年以承天休傳無窮而垂罔極也猗歟休哉

歷代歌伏羲神農與黃帝是謂三皇掌天地少昊顓頊及髙辛兼以唐虞號五帝夏商周兮曰三代戰國七雄侯十二秦惟二世有楚王西漢後爲莽篡位東漢誅莽復中興三國魏蜀吳継至西晉承魏都洛陽東晉起於司馬睿南朝宋斉及梁陳北號後魏東西媿北齊後周同一隅隋帝興兮乃楊氏李唐之後有五代梁唐晉漢周相継宋受周禪握乾符忠厚傳家三百歲帝王神器已有歸大元接統萬萬世

歷代帝王傳授正統之圖

三皇太昊伏犧氏風姓以木徳王天下百一十年始畫八卦造書契以龍紀官炎帝神農氏姓姜継太昊以火徳王天下立一百四十年以火紀官黃帝有熊氏姓公孫名軒轅継炎帝以土徳王天下立一百一十年以云紀官

五帝少昊金天氏黃帝子名摯継黃帝以金徳王天下都曲阜在位八十四年以鳥名官顓頊髙陽氏黃帝孫姓姬継少昊以水徳王天下都帝丘在位七十八年以人事命官帝嚳髙辛氏黃帝曾孫継顓頊以木徳王天下都亳在位七十五年帝堯陶唐氏帝文告子姓伊耆継文告以火徳王都平陽在位七十年棄子丹朱文舜傳賢帝舜有虞氏顓頊六世孫姓姚受堯禪以土徳王都蒲阪攝政二十年卽眞五十年棄子商均傳位於禹

夏禹姓姒鯀子舜授以位都韓以金徳王在位十五年啟禹子在位一十年傳子自此始太康啟之子羿廢之因失國而死在位三十年仲康太康之弟羿廢太康而立之在位十四年帝相仲康子徙都商在位二十九年羿逐相篡國二年其臣寒浞弒之少康相之子烕寒浞復禹舊迹立二十一年帝寧少康之子立十七年帝槐寧之子立二十六年帝芒槐之子在位十八年帝泄芒之子在位十六年不降泄之子立十九年帝扄不降之弟立二十七年帝厪扄之子在位二十年孔甲不降之子好鬼神滛亂諸侯叛之在位二十二年帝臯孔甲之子在位十一年帝發臯之子在位十三年桀帝發之子立五十年�放之天下歸商

商湯王姓子各履契十三代孫文伊尹爲相放桀踐位以水徳王天下建丑之月爲正都於亳在位十三年外丙湯之次子在位二年仲壬湯之少子在位四年太甲湯嫡孫立而不明後伊尹放於桐宮悔過復立三十三年號太宗沃丁太甲之子立二十九年太庚沃丁弟立二十五年小甲太庚之子立三十六年以七年二月甲申朔日始起歷雍已小甲之弟在位十四年太戊雍已之弟桑谷共生於朝懼修徳在位七十五年號中宗仲丁太戊之子自亳遷於囂在位十二年國內阜安外壬仲丁之弟立五年河亶甲外壬之弟自立遷都於相在位十年祖乙河亶甲之子自相遷於耿在位二十年祖辛祖乙之子立十六年沃甲祖辛弟在位二十年祖丁沃辛之子在位二十二年南庚沃甲之子立二十九年陽甲南庚弟立八年自仲丁以來多廢嫡立弟爭位相伐盤庚陽甲之弟攺殷曰商復歸於亳凡五遷都在位二十九年小辛盤庚弟立二十二年小乙小辛弟在位二十二年武丁小乙子夢得傅說爲相商道復興享國五十九年號髙宗祖庚武丁之子在位七年祖甲祖庚之弟立十七年廩辛祖甲之子在位六年庚丁廩辛之弟在位六年武乙庚丁之子遷都於河北立五年太丁武乙之子在位三年帝乙太丁之子在位三十七年立少子辛紂辛帝乙之子立三十四年沈湎旡道武王伐之王赴火而死天下帰周

周文王姓姬名昌商時爲西伯三分天下有其二武王發文王子伐商放紂以木徳王建子爲正在位七年成王誦武王子幼沖嗣位周公攝政七年在位三十七年康王劉成王之子成康之際刑錯不用在位二十六年昭王瑕康王之子南徵弗反在位五十一年穆王浦昭王之子作甫刑在位五十五年共王繄扈穆王之子在位一十年懿王囏共王子徙都槐裏在位二十五年孝王辟方懿王子時周道陵遲在位一十五年夷王爕孝王子時諸侯來朝下堂迎之在位十六年厲王胡夷王子禁言監謗國人襲之王出秦流於彘在位四十年宣王靖厲王子二相立之周室中興在位四十六年幽王宮�宣王之子惑於褒姒中侯攻殺之在位十一年平王宜臼幽王子遷都洛陽是爲東周在位五十年桓王林平王孫立二十三年莊王佗桓王子在位十五年僖王胡齊莊王子在位八年惠王閬僖王子立二十五年襄王鄭惠王子立二十四年頃王壬臣襄王子在位六年匡王班頃王子在位六年定王瑜匡王弟立二十二年陸渾之戎使人問鼎簡王夷定王子立十四年靈王泄心簡王子生而有髭在位二十八年孔子生於二十一年景王貴靈王子立二十五年悼王猛景王庶子立一年敬王匄景王子立四十四年元王仁敬王子在位九年貞定王介元王子立二十八年哀王去�眞定王子立三月弟叔帶殺王自立爲思王凡五月頹殺之考王頹定王子攻殺兄思王而自立凡十六年威烈王午考王子立二十四年安王驕威烈王子立二十六年時九鼎震命韓魏趙爲諸侯夷烈王喜安王子在位七年顯聖王扁夷烈王弟立四十八年愼靚王定顯王子在位七年赧王延愼靚王子在位五十九年崩後十年東西周並於秦

春秋十二國魯姬氏侯爵武王封周公旦於曲阜傳三十四主楚考烈王之齊姜氏侯爵武王封太公望都營丘凡二十八主齊田和之陳嬀氏侯爵武王封胡公滿於陳國凡二十四主楚惠王之曹姬氏侯爵武王封弟叔振鐸傳二十五主宋景公之燕姬氏伯爵武王封召公奭傳三十八主列七國始彊大蔡姬氏侯爵武王封弟叔度傳二十二主楚惠王之衛姚氏侯爵成王封弟康叔傳三十七主秦廢之宋子氏侯爵成王封微子啟傳二十二主齊湣王之楚羊氏子爵成王封熊繹傳二十五主列於七國晉姬氏侯爵成王封弟叔虞傳三十九主韓趙魏之秦嬴氏伯爵周孝王封非子傳二十九主列於七國鄭姬氏伯爵周宣王封弟威公立傳二十二主韓哀侯之

戰國七雄咸陽秦王嬴氏起周武王時至惠武始稱王傳昭襄九主始周王天下頴川韓王韓氏世仕晉周烈王命韓虔爲諸侯至安凡十主始皇之大梁魏王魏氏世仕晉威烈王命魏斯爲諸侯至王假凡八主始皇之襄郢楚王芊氏起自周成王時傳及負芻十主始皇之薊北燕王姬氏起周武王時傳至王喜凡十一主始皇邯鄲趙王趙氏世仕晉周威烈封籍爲諸侯傳及代王十二主始皇之營丘齊王田氏仕齊至周安王封田和爲諸侯傳及主建七主始皇之

秦昭襄王稷襲世爵蕃屏周室四年初爲田開阡陌明年遷周九鼎於秦立五年孝文王戊昭襄王子在位三日薨傳位於太子楚莊襄王楚孝文王子嗣位使相國呂不韋攻周周盡入其國立四年傳於太子政始皇帝政復姓趙六國天下一統亡道稱帝以十月爲正立三十七年巡海上崩二世皇帝胡亥始皇少子趙髙李斯奉立在位三年三世秦王子嬰始皇孫殺趙髙卽位四十六日沛公至霸上王素車出降天下歸漢

西漢髙祖姓劉諱邦興兵五年破秦楚卽位十二年以火徳王都長安惠帝盈髙祖子在位七年嗣呂后雉髙帝後臨朝稱制八年諸呂專權幾危劉氏賴劉章周勃誅諸呂文帝恆髙帝次子封於代是爲代王諸呂遠迎立之卽位二十三年廟號大宗景帝啟文帝子在位十六年武帝徹景帝子在位五十四年始有年號曰建元昭帝弗陵武帝少子在位十三年崩嗣霍光迎立昌�王賀賀滛戱度光復廢宣帝詢武帝曾孫霍光定策立之在位二十五年號爲中宗元帝奭宣帝子卽位十六年成帝鷔元帝子卽位二十六年哀帝欣元帝庶孫在位六年平帝衎元帝庶孫卽位五年帝浸長外戚莽謀逆弒帝乃立孺子嬰三年莽遂篡立

東漢光武秀髙帝九世孫更始時爲蕭王建武三年盆子降光武立廟號世祖都洛陽明帝莊光武第四子卽位十八年廟號顯宗章帝烜明帝第伍子在位一十三年號肅宗和帝肇章帝弟四子十歲卽位竇氏臨朝後誅竇憲在位一十七年殤帝隆和帝少子卽位時誕育百餘日鄧後臨朝張禹參政在位一年崩安帝佑父淸何孝王鄧後詔爲殤帝後帝幼沖卽位十九年順帝保安帝大子安帝崩孫程等立帝帝寵任�官授政鄧後之族在位二十年衝帝炳順帝子卽位二歲梁太后臨朝梁冀輔政一年崩乃立建平侯纘質帝纘章帝元孫梁冀跋扈使左右進鴆而崩在位一年桓帝志章帝曾孫梁后與冀立之在位二十一年靈帝宏章帝元孫竇后立之在位廿二年獻帝恊靈帝次子董卓廢大子辯立帝三十一年曹操篡之

蜀先主劉備漢中山靖王后漢卽位成都三年謚昭烈帝後主禪備之子立四十一年降魏封安樂公

吳太皇帝孫權孫武之後漢末天下三分都於建康立三十年會稽王亮權少子立七年爲系綝所廢景皇帝休權弟六子在位二年烏程侯皓孫和之子立十七年後降晉

魏文帝曹丕魏王操之子受漢禪都洛陽立七年明帝睿文帝之子在位十三年齊王芳明帝飬子立十五年曹爽專政爽誅司馬師廢帝歸藩於斉以避位髙貴鄕公髦文帝孫立六年司馬昭秉政帝勒兵誅昭兵敗遇弒陳畱王渙操之孫在位六年遜於晉封帝爲王

西晉武帝司馬炎文帝�之子受魏禪以金徳王在位二十五年廟號世祖宣帝景帝文帝皆帝追謚惠帝�武帝次子不克負荷変難継起賈後凶險戎羯稱制立十七年司馬越鴆之懷帝熾惠帝弟継亂立六年前趙劉淵陷洛陽帝蒙塵平陽爲聰所害湣帝鄴武帝孫於奔播之後卽位長安四年劉淵陷長安帝蒙塵平陽爲聰所害

東晉元帝睿宣帝曾孫卽位建康王惇作亂立六年廟號中宗明帝紹元帝之子在位三年廟號肅宗成帝衍明帝子蘇峻遷帝於石頭溫憍等攻峻斬之在位十七年廟號顯宗康帝嶽成帝弟成帝大子丕奕皆在𦇤褓故庾水迎立帝在位二年穆帝目冉康帝子幼孠位楮大後臨朝用桓溫在位十七年崩無孠廟號孝宗哀帝丕成帝長子褚後奉迎卽位在位四年崩廢帝奕哀帝母弟褚太后奉迎篡位五年桓溫謀於卻超廢帝爲海西公簡文昱元帝少子桓溫奉迎卽位二年崩武帝擢簡文第三子卽位二十四年崩安帝徳宗武帝長子幼而不惠桓溫子示篡位一年劉裕使王韶之益帝在位二十四年恭帝徳文安帝母弟相國劉裕矯詔立之孠位二年乃遜位於宋

晉魏間十六國前趙劉淵新興匈奴人據平陽稱侯四主二十六年爲石勒之後蜀李特巴西人晉時據益州六主四十六年晉穆帝遣桓溫之前涼張車丸安定人晉時據涼州九主七十六年爲前秦符堅之後趙石勒上黨匈奴人晉元帝時據襄國六主三十一年爲閔所前燕慕容皝昌黎鮮卑人晉時據鄴四主八十五年前秦符堅之前秦符健略陽氐人晉時據長安六王四十四年後秦姚興之後燕慕容垂皝之弟五子晉武帝時據中山四主二十五年北燕馮跋之後秦姚長赤亭羗人晉時據長安三主三十四年晉安帝遣劉裕之西秦乞伏國仁鮮卑人晉時據金城四王四十六年大夏赫連勃勃之後涼呂光略陽氐人晉武時據姑職四主十八年後秦姚興之南涼禿發烏孤河西鮮卑人晉安帝時據廣武三主十八年西秦之南燕慕容徳皝之少子晉安時據廣固二主十一年帝遣劉裕之西涼李嵩後涼之臣晉時據姑職三主共二十五年北涼之北涼沮渠蒙遜盧水胡人安帝時據張掖二主三十九年後魏世祖之大夏赫連勃勃匈奴之後安帝時據朔方三主二十二年後魏世祖之北燕馮跋信都人晉安時據昌黎二主二十八年後魏世祖之

南朝

宋武皇帝劉裕漢楚元王交廿一世孫受晉禪立三年都榮陽王義符武帝長子立一年徐羨之等廢帝爲王文皇帝義降武帝弟三子卽位三十年太子劭弒帝篡位孝武帝駭文帝弟三子羣臣奉命誅劭立十一年前廢帝子業孝武子狂暴誅百司立一年爲湘東主彧所弒明皇帝彧文帝弟十一子立八年後廢帝昱明帝子立四年蕭道成等弒之順皇帝準明帝第三子立二年

南齊髙皇帝蕭道成仕宋爲相受宋禪卽位四年都於建康武皇帝膹髙帝長子卽位十一年欎林王昭業武帝嫡孫卽位六月西昌侯鵉廢爲王海陵王昭文欎林王之弟立六月皇太后廢帝爲王立侯鵉明皇帝鵉始王安道生之子立五年東昏侯寶卷明帝弟二子荒淫在位二年爲王珍國所弒和皇帝寶融明帝弟八子蕭衍奉帝卽位都建鄴立一年遜於梁

梁武皇帝蕭衍與齊同祖受齊禪卽位四十七年都建康帝崇佛戎爲侯景所制而崩簡文帝綱武帝弟三子立二年受制侯景景廢帝爲聖安王后篡其位號曰漢孝元帝繹武帝弟七子知臺城不守立行臺於江陵蕭言入寇江陵帝遇弒敬皇帝方智元帝弟九子陳霸先殺王僧辧立三年封霸先爲陳王遜位於陳

後梁宣皇帝蕭登昭明太子統之子卽位江陵立八年附庸於魏孝明帝山帰宣帝弟三子卽位二十三年崩後附庸於隋莒國公琮明帝長子隋文帝命嗣立二年後奔陳文帝命廢其國

陳武皇帝陳霸先仕梁爲陳王受梁禪都建康卽位三年文皇帝舊始興昭列王長子宣太后奉遺詔迎立七年臨海王伯宗文帝長子宣太后以帝仁弱旡人君之量遂廢爲王立二年孝宣帝頊始興昭烈王弟二子宣太后迎立卽位十四年長城公叔寶宣帝長子在位八年隋文帝之

北朝

魏太祖道武皇帝姓拓拔名珪晉安帝時卽位都平城立二十四年淸河王劭等弒之太宗明元皇帝嗣太祖長子誅劭卽位立十五年世祖太武皇帝壽太宗長子立二十九年中常侍宗愛弒之髙宗文成皇帝浚世祖嫡孫以太子晃祖卽位在位十三年顯祖獻文皇帝洪髙宗太子立五年傳於太子宏自稱爲太上皇帝髙祖孝文皇帝宏顯宗太子立二十九年攺姓元遷都洛陽是爲元魏世宗宣武皇帝恪髙祖第一子立十六年肅宗孝明皇帝翊世宗第二子立十三年後鴆帝立幼王釗恭宗孝莊皇帝子攸彭城王懿第二子朱榮奉迎卽位沈太后釗於泗淵在位三年遇弒前廢節閔皇帝恭廣陵惠王羽之子朱世隆算立位一年髙歡廢帝爲節閔尋遇弒焉後廢中興王朗章武王隆之子丞相髙歡奉迎卽位信都立六十日禪於孝武帝孝武出皇帝修廣平王懷之子髙歡奉迎立三年宇文泰迎帝入長安鳩帝立文帝

東魏孝靜帝善見淸河主亶之子孝武奔長安丞相髙歡奉帝卽位於鄴十七年禪位於斉

西魏文帝寶炬孝文孫丞相宇文泰鴆孝武迎立帝於長安立十七年廢帝欽文皇長子嗣位二年宇文泰緫百揆殺尙書元�置帝於雍州�相恭帝廓廢帝之弟宇文泰立之三年泰薨帝禪位於周

北齊文宣帝髙洋丞相歡次子受東魏禪卽位晉陽十年廢帝因文宣帝太子立一年李太后廢之孝昭帝演文宣母弟在位二年武成帝湛孝昭母弟卽位四年傳位東宮自爲太上皇后主緯武帝長子卽位十三年爲周所虜

後周孝閔帝宇文斍丞相泰第二子受西魏禪都長安卽位一年爲晉公護弒之明皇帝毓泰長子晉公護迎立四年致幽弒之禍武皇帝邕泰弟四子誅護之後中外翕然立十八年廟髙祖宣皇帝贇武帝長子驕侈淫亂在位一年傳於太子靜皇帝衍宣帝長子受內禪立二年元舅楊堅輔政詔遜位於隋

隋文帝楊堅受周禪後梁陳海內一統以火徳王天下都長安立二十四年太子廣遣張衡弒之煬帝廣文帝第二子立十一年巡遊天下窮極侈靡唐公李淵文義兵入長安爲宇文士及所弒之恭帝侑煬帝之孫封代王煬帝南遊江都李淵入長安迎立帝卽位二年天下大亂禪位於唐

唐髙祖李淵仕隋爲太原畱宗與子世民起兵取天下受隋禪以士徳王都長安在位九年太宗世民髙祖次子殺兄建成爲皇太子在位二十三年髙宗治太宗第九子在位二十四年與後則天稱爲二聖武后明空髙宗皇后受遺詔補中宗決政後因廢中宗自立革命稱周卽位二十一年復位中宗中宗顯髙宗第七子武后寢疾復帝位六年韋皇后鴆帝嬌詔立溫王重茂睿宗旦髙宗第二子旦子隆基誅韋後逆黨濕王重茂遜位爲帝在位三年元宗隆基睿宗第三子受內禪立四十二年未年安祿山反陷京帝幸蜀後五年崩肅宗亨元帝第三子元宗幸蜀帝收兵至靈武裴冕奉帝卽位復兩京立七年代宗豫肅宗長子中官程元振奉迎卽位十七年魚朝恩等弄權徳宗適代宗長子卽位二十六年朱泚大亂順宗誦徳宗長子寢疾踐阼立一年傳位太子自稱皇太上憲宗純順宗長子立十五年爲陳洪志所弒穆宗常憲宗第三子中官陳洪志奉帝卽位立四年唐自順宗後八世宦官所立七君敬宗湛穆宗長子嗣位二年中官劉克明弒帝迎立絳王悟文宗昂穆宗第二子王守程等誅克明弒絳王立十四年武宗炎穆宗第五子中官陳洪志迎立六年宣宗忱憲宗第十三子中官馬元贄迎立十三年懿宗催宣宗長子中官主宗實迎立十四年僖宗儇懿宗第五子中官劉行深迎立十五年中和四年誅黃巢昭宗曄懿宗第七子立十六年爲朱溫所弒哀宗祝昭宗第九子朱溫旣弒昭宗矯詔迎立卽位三年乃詔禪於朱溫

五代

梁太祖朱溫宋州碭山人受唐禪卽位六年都汴京爲弟二子郢王友珪所弒均王頊太祖弟四子與羣臣誅友珪立十一年唐人取曹州帝爲其臣皇甫璘見殺

唐從珚明宗養子弒湣卽位三年石敬瑭引蕃兵至河陽王積薪自焚莊宗李存勗克用長子梁卽位四年都洛陽郭從謙作亂帝爲流矢中崩明宗亶本夷狄無姓氏克用養爲子莊宗遇弒乃立八年湣帝從厚明宗弟三子明宗不豫詔帝卽位潞王文兵至南州見弒潞王從珚明宗養子弒湣卽位三年石敬瑭引蕃兵至河陽王積薪自焚

晉髙祖石敬塘太原人與契丹王起兵唐契丹立敬塘爲晉帝都汴京在位七年崩少主重貴髙祖從子景延廣宣詔立之在位五年卽律徳光篡位稱國爲大遼

漢髙祖劉知遠仕晉爲北平王少帝北狩王因晉亂卽位太原入都汴京立一年隱帝承佑髙祖弟二子卽位二年爲郭永明所弒

周太祖郭盛邢州堯山人仕漢爲樞密使漢隱帝遇弒遂卽位都汴京立三年崩世宗榮本姓柴太祖飬子奉遺制卽位六年然歷數有帰故降年不永恭帝宗訓世宗長子七歲卽位六月禪位於聖宋封爲鄭王奉周禮

五代間僣僞福建閩王王審知唐僖宗朝據泉州至梁太祖封審知爲閩王凡七主共六十年江南唐王遣王建之吳越國王錢鏐杭州人唐昭宗以�討董昌有功進封吳越國王鎭兩浙五主八十四年太祖朝俶納兩浙淮南吳王楊行密唐昭宗時據揚州封吳王傳四主共四十七年遜位於相國唐王李升湖南楚王馬殷唐昭宗時拜殷武安軍畱後梁太祖封爲楚王六主五十七年江南唐王之荊南秦王髙季興唐哀帝時自稱忠國軍晉後子興據荊南受吳封爲秦王五主共五十七年納印降於太祖皇帝北幽燕王劉守光梁太祖時鎭幽州因僣號稱帝十四年河東晉王帥兵收幽州殺守光於太原廣南漢王劉隱梁均王時據廣州僣帝號國稱漢凡四主共五十五年太祖皇帝遣潘美擒劉鋹嶺南乃平西川蜀王前蜀王建據西川二主十八年李克用�之後蜀孟知祥三主三十三年太祖朝昶出降江南唐王李升姓徐知誥晉髙祖時受淮南吳王禪卽位據江南三主共三十九年太祖朝帰降河東晉王劉崇漢髙祖母弟周大祖起隱帝遇弒崇據河東太原稱晉王四主共二十八年太祖皇帝朝帰降

宋朝太祖諱匡胤宣祖弟二子周顯徳七年庚申正月四日受周禪立一十七年太宗諱炅宣祖弟三子太祖弟在位二十二年眞宗諱一日太宗弟三子在位二十五年仁宗諱禎眞宗弟六子在位四十二年英宗諱曙太祖孫濮王子在位四年神宗諱頊英宗子在位十八年哲宗諱煦神宗第六子在位一十五年徽宗諱佶神宗第十一子在位二十五年欽宗諱桓徽宗子在位二年髙宗諱構徽宗弟九子渡江都臨安府在位二十六年孝宗諱睿髙宗嗣秀王子在位二十七年光宗諱惇孝宗弟五子立五年寧宗諱擴光宗長子立二十年理宗諱昀寧宗次子立四十二年度宗諱壑在位十年幼主諱顯在位二年

歷代源流

伏羲氏風姓之祖母曰華胥有巨人迹出於雷澤華胥履之有娠生伏羲於成紀蛇身人首都陳以木徳王爲蒼精之君太昊時有神龍負圖出於河則而畫之爲八卦又以名師與官作結繩爲网罟以佃以漁犧牲祭祀於是乎備故曰伏羲氏

神農氏姜姓之祖母曰女登有神龍首感女登而生神農人身牛首都曲阜以火徳王爲赤精之君炎帝時有火星之瑞因以名師與官列廛於國以通貨帛日中爲市以交有甞百艸以教民種故有本艸書爲耒耜以教民耕故曰神農氏

軒轅氏姬姓之祖母附寶見大電光繞北斗樞星感而有娠二十四月生軒轅於壽丘都涿鹿以土徳王爲黃精之君黃帝時有景云瑞以名師與官字書算數律曆甲子舟車宮室衣裳文繡軒冕物名器用皆自此始居軒轅丘故軒轅氏

五帝

少昊巳姓之祖靑陽之裔名摯母曰女節見有星如虹下流意感而有娠生少昊自穹桑遷曲阜以金徳王爲白精之君金天氏時鳳鳥適至以名師與官帝有四子曰重爲勾芒是謂木官曰該爲蓐收是謂金官曰修曰熙爲玄冥是謂水官

顓帝黃帝之孫昌意之子母曰昌僕有星貫月如虹感而生顓帝共工氏爲害帝伐之伐少昊有天下都帝丘以水徳王爲黑精之君髙陽氏帝子曰祝融火官也有才子八人曰八凱

帝嚳黃帝曾孫也祖元父僑極不在位嚳爲顓帝族子代顓帝有天下都亳以木徳王髙辛氏歷日月以迎送序星辰以著眾娶陳鋒生放勛娶娵訾生摯文有才子八人曰八元

帝堯髙辛氏之子母陳鋒氏遇赤龍暉然感而娠生堯眉有八彩年十六以唐侯升爲天子都平陽爕調四气則命羲和教養萬民則委稷契以火承木爲火徳陶唐氏禪位於虞舜

帝舜髙陽氏之裔父曰瞽叟母握登見大虹感而生舜目有兩眸堯崩三年喪畢踐天子位都蒲阪寫孝意於五弦之琴形威徳於兩階之舞以土承火爲土徳有虞氏禪位於夏禹

三代

夏之先黃帝之後髙陽氏孫曰鯀堯用鯀治水無功舜文鯀之子禹以成父績禹抑洪水天下平堯以其功賜姓姒氏舜爲天子薦禹爲嗣舜崩三年喪畢踐天子位都安邑國夏其徳推金其正建寅色尙黑別五服敍九疇薦益於天朝覲獄訟謳歌者不之益而之啟啟遂踐天子位能継禹之道啟之子太康畋於洛弗反夷人始畔少康由一旅之眾復禹績成中興桀徳作威民墜塗炭成湯放桀於南巢天下帰商焉

商之先有娥氏配髙辛氏見玄鳥卵吞之生契契爲堯司徒教民有功封商賜姓子氏契十二世出主癸主癸生成湯湯名履継王癸有國用伊尹伐桀踐天子位都亳國殷其徳推水其正建丑色尙白法三聖式九圍出野祝网以身禱旱太甲不明伊尹放諸桐忠庸克終厥徳爲賢聖君稱太宗太戊相伊陟桑谷共生懼而修徳諸侯帰之稱中宗武丁相傳說雉升鼎而雊懼而修徳商復興稱髙宗紂辛徳天下帰周焉

周之先帝文告之妃姜嫄履巨人迹生棄堯命棄播種百谷封於合陽賜姓姬氏后稷子不窋不窋孫公劉居邠公劉傳古公遷於歧周始基王迹及季歷則兄長克君而帝爲之作邦作對矣后稷至季歷十四世然世世修徳莫若文王文王季歷子名昌卽西伯也施仁以治歧布惠以造周居羑里因而演八卦爲六十四卦因卜獵得呂望於渭水之間載之以帰是爲太公自虞芮質厥成而漢南諸侯帰者四十國三分天下有其二以服事商其可謂至徳也巳矣武王文王子名發以太公望爲師周公旦爲輔渡孟津諸侯不期而會盟津者八百乃東伐紂紂登鹿臺自燔而死諸侯尊武王爲天子都鎬國周其徳推木其正爲建子之月色尙靑武王西帰問�子以作洪範反商政廣文成王幼沖命周公以居家宰康王嗣位命畢公保釐成周成康之際天下太平刑措不用四十餘年成康之後厲王道天下蕩蕩綱紀文章宣王継之任申伯仲山甫南徵北伐復文武之境土遂爲周室中興之主幽王不徳平王東遷天下遂爲東西二周王室日微諸侯日盛斉桓晉文疊爲伯主挾天子以令諸侯陽爲尊周之文至威烈王而名分俱喪赧王卒九鼎寶器盡歸於嬴秦矣

秦始皇名政莊襄王之子始皇立之二十六年滅六國並天下自稱始皇帝朝賀自十月朔徳惟水色尙黑天下有藏詩書百家語者皆詣守尉燒之盧生等議始皇怒而坑之四百六十餘人有奏圖書曰亡秦者胡也始皇恐爲胡人所亡北築長城萬里以限匈奴二世胡亥継立爲趙髙所弒三世子嬰殺趙髙爲秦王四十六日沛公破秦軍入武關至灞上子嬰降月餘項羽至殺子嬰遂屠咸陽燒其宮室秦之後分其地爲三號曰三秦而秦竟矣

兩漢

西漢髙祖姓劉名邦字季沛豊人初爲泗上亭長夜徑澤中有大蛇當道乃拔劍斬蛇後人見一老嫗哭曰吾子白帝子也化爲蛇當道今也赤帝子斬之元年至灞上子嬰以皇帝璽降與父老約法三章殺人者死傷人及盜抵罪從項羽約中分天下鴻溝以西爲漢以東爲楚五年羽敗垓下卽帝位於汜水之陽都長安推火徳惠帝継立享國日淺呂后臨朝擅王諸呂陳平周勃等共誅之尊立文帝継以景帝二君皆以節儉爲先以農桑爲本以寬厚爲尙故五六十載黎民醇厚移風易俗武帝承文景富庶之餘好大喜功窮奢極侈末年海內虛耗戶口減半昭帝幼沖霍光秉政居伊周之�宣帝承武昭之獘綜核名實信賞必罰以致中興谷石之��於五錢金芝之秀至於九莖徳侔髙祖功優文帝自是而�漢祚漸弱元成委靡外戚擅權至哀平之世而國危矣王莽鴆平帝陽立孺子嬰而天下遂爲新室至光武中興復爲東漢

東漢光武諱秀字文叔髙祖九世孫王莽末寇盜蜂起光武與諸將徇昆陽王莽遣王尋王邑將兵百萬巨無霸驅諸猛獸虎豹犀象之屬以助威武光武自將步騎千餘與尋邑合戰光武奔之斬首數千百級殺王尋莽兵大潰天大雷風屋瓦皆飛雨下如注虎豹皆服士卒爭赴溺死王邑等輕騎逃走三輔豪傑共誅王莽傳首詣宛更始北都洛陽立光武爲蕭王又趙繆詐以卜者王郎立爲天子都邯鄲光武誅之諸將議上尊號奏曰漢遭王莽宗廟廢絕豪傑憤怒兆人塗炭大王首文義兵更始因其資以據帝位而不能奉承大統敗亂綱紀大王初徵昆陽王莽自潰後拔邯鄲北州弭定三分天下而有其二言武力則莫之敢抗論文徳則所與辝光武不聽諸將固請之光武曰寇賊未平四面受敵何遽欲正號乎耿純進曰時不可畱眾不可逆言甚誠切光武深感鄗人彊華奉赤符曰四七之際火爲主羣臣因復奏曰符瑞之應昭然著聞宜答天神以塞羣望光武命有司設壇卽皇帝位正火徳尙赤車駕入洛陽遂都焉三年馮異與赤眉戰於崤底大破之餘眾南向帝�將徵之赤眉望見震怖遣使乞降赤眉羣臣面縛奉髙皇帝璽綬遂爲中興之主光武傳明帝明帝傳章帝章帝以後漢祚日微至獻帝遜位魏王丕劉備稱帝於蜀孫權稱王於吳天下遂三分矣

三國

蜀先主姓劉氏名備字符徳漢中山靖王后益州牧劉璋迎備爲援以禦曹操備將卒數萬入益州璋出降魏黃初二年卽皇帝位以諸葛亮爲股肱法正爲腹心關羽張飛爲牙謀復漢業以國勢單微故其志不遂子禪立初用賢相諸葛亮爲致理之君終惑閹寺黃皓爲昏暗之主魏陳畱王���徵之降魏

魏文帝姓曹氏名丕沛國人漢相國參之後父武帝諱操字孟徳爲漢外戚善用兵以伐叛臣黃卓黃巾等功封魏公加九錫靈獻之世進公爵爲王建天子旌旗出入稱警蹕文帝嗣父爲魏王受獻帝禪卽皇帝位推土徳魏乃據中原其地最廣幾有天下之半吳蜀皆偏方之地然吳有長江之限蜀有劍閣之險故魏不能並吞吳蜀傳五世陳畱王懦能爲禪位於晉矣

吳太皇姓孫氏名權字仲謀乃孫堅之次子兄孫策爲吳侯將死以事授之破曹操於赤壁擒關羽於荊州魏太和三年卽皇帝位孫權世以勇武顯魏文帝封權爲吳王都建康據江�之地子亮立爲大將軍孫琳黜爲會稽王弟六子休立因臘受賀詔武士縛琳殺之皓継立驕淫麄暴晉武帝命王浚徵之降晉

兩晉

西晉武帝司馬氏諱炎字安世祖懿初從魏武辟爲文斈掾父昭居相國進爵封爲王炎嗣相國晉王位尋受魏禪卽皇帝位都洛陽推金徳承魏氏刻薄奢侈之後欲矯以仁儉有司言禦牛靑絲紖継詔以靑麻代之初置諫官以傳元皇甫陶爲之元上疏乞文淸遠之臣以厚風節退虛鄙之子以懲不恪武帝嘉納其言劉元海可除而不除卒令擾亂中夏惠帝可廢而不廢終使傾覆洪基懷帝継立而石勒作亂劉曜入京焚宮廟辱妃後官民宗室死者十餘萬懷帝湣帝皆爲劉聰遇弒

東晉元帝名睿字景文永嘉初用王導計鎭建鄴及西都不守承制攺元稱王湣帝崩元帝遂卽位正金徳都建康太安之際童謠云五馬浮渡江一馬化爲龍當西晉微弱之��原擾亂元帝兄弟五人南渡江馬者言其如龍乃人君之�卽元帝也元帝𨿽爲中興之主有取中原之機而不能乘故劉琨祖逖諸人恢復之志不克遂明帝余賢能剪平寇難而享國不永武帝字昌明安帝立而有讖云昌明之後有二帝劉裕密使王韶之縊安帝而立恭帝恭帝禪於裕卒爲裕所弒

南朝

宋武帝【継東晉】劉氏名裕字徳與彭城人元熙二年受晉禪帝以儉先天下碎琥珀枕施直腳牀卻入筒布用葛燈籠至順帝遜於斉

斉太祖【継宋】蕭氏名道成字紹伯蘭陵人建元元年受宋禪帝性簡儉後宮器物以鐵爲飾內殿黃紗帳宮人紫皮履至和帝遜於梁

梁武帝【継斉】蕭氏名衍字叔達蘭陵人中興四年受斉禪帝溺於釋教郊廟牲以面宗廟薦菽粟設四部遮大會至恭帝遜位於陳

陳武帝【継梁】陳氏霸先字康國吳興人永定元年受梁禪帝雄武英略性甚仁愛侯景反以子女玉帛皆頒於將士至後主國於隋

北朝【非正統】

後魏太祖皇帝之後拓跋氏名珪東晉初托跋倚盧助晉攻劉聰封代王王珪卽代王位稱魏王建天子旌旗國號魏遷都平城卽帝位土徳尙黃劉稱帝克中山故河北皆屬魏太武継立夏燕涼自漢川蜀以北亦皆屬魏明帝內亂孝武入關而魏裂爲東西

東魏靜帝淸河王之子諱善見孝武入關丞相髙歡奉帝卽位都洛陽後遷鄴尋遜位於北斉

西魏文帝孝文皇帝孫諱寶炬孝武崩丞相宇文泰勸進卽位都長安後恭帝遂遜位於後周

北齊文宣帝髙歡次子諱洋梁大寶元年受東魏禪卽���都於鄴並州縣鎭戍無施爲後主立周師克晉州帝棄鄴從兄安徳王辛酉爲周師所虜

後周閔帝宇文泰長子諱斍梁太平二年受西魏禪卽皇帝位都長安武帝継立誅晉公護消佛道二教經像悉毀罷沙門道士並還俗靜帝遜位於隋

隋髙祖楊氏名堅弘農華陰人周太象二年封隋王明年受周禪後陳遂爲正統有天下最廣但文帝乃庸常之君故可稱者髙祖崩煬帝淫奢之主不能保天下未幾而羣盜並起至恭帝禪位於唐

唐髙祖李氏諱淵字淑徳隴西成紀人佐周封唐國公進封唐王受隋禪武徳元年卽皇帝位土徳尙黃都洛陽太宗髙祖之次子諱世民四歲時有書生見之曰龍鳳之姿天日之表其年幾冠必能済世安民乃采其語名曰世民因隋之亂十八歲文義兵攘羣盜以有天下貞觀之治米斗三錢終歲斷死刑二十九人外戶不閉行旅不賫糧帝曰此魏徵勸我行仁義之效也髙宗溺沈宴安武后臨朝斵喪唐室明皇能謀有斷開元之始幾致太平而又惑於貴妃故有天寶之亂郭子儀等平之克復二京肅宗卽位於靈武至憲宗剛明果斷倚任裴度以成淮蔡之功僖昭嗣位而天祿巳去盜賊偏於寰區蓬蒿塞於城闕漂泊幽辱寄命諸侯天下遂爲朱梁

五代

後梁太祖【継唐】朱氏名溫初從黃巢爲行營先鋒使背巢帰唐僖宗賜名全忠拜汴州剌史宣武軍節度使封梁王尋受禪卽皇帝位統七十八州至未帝唐軍過盜傳國寶於後唐

後唐莊宗【継後梁】李氏名存勗父克用少驍勇破黃巢平京師封隴西郡王莊宗克用之長子軍過曹州竊梁末帝之國璽卽皇帝位統百二十三州廢帝在河陽晉兵至帝舉族自焚

後晉髙祖【継後唐】石氏名敬塘爲太原節度拒命廢帝以兵圍之遂求援契丹徳光自將諸部由鴈門旌旗五十里大破南軍卽皇帝位統一百九州島至出帝契丹大入據汴遂晉祚

後漢髙祖【継後晉】劉氏名知遠初從後晉髙祖起太原有佐命功出帝封爲北平王契丹晉自立知遠度必不能久遂於太原卽皇帝位統一百六州再傳隱帝乃詔奉符璽於後周

後周太祖【継後漢】郭氏名威初爲侍中軍將忽大噪天子侍中爲之卽皇帝位統百十八州恭帝謂國命有歸禪於宋太祖

宋趙氏之先出於顓帝周穆王時造父爲禦攻徐偃王大破之以功封趙城子孫因氏焉威烈王時趙籍與韓魏分晉列爲諸侯戰國時彊盛與斉秦燕楚皆稱王秦並六國至漢京兆尹廣漢世居涿郡而僖祖生焉僖祖歷永淸立安�都三縣令生順祖順祖累官兼禦史中丞生翼祖翼祖歷營薊涿三郡剌史生宣祖宣祖累功爲前軍副都指揮使生太祖太祖宣祖第二子也後唐明宗每焚香祝天曰某胡人因亂爲眾所推願天早生聖人太祖以天成二年二月十六日生於洛陽大內甲馬營母昭獻皇后夢日入懷而孕生之夕神光滿室異香馥鬱經夕不散胞如菡萏體被金色三日不変及長天姿雄偉性沈厚有大度從周初爲滑州指揮使累遷爲殿前都點檢受恭帝制曰天生蒸民立之司牧二帝惟公而擅位三王乘時而革命其極一也予末小子遭家不造人心巳去國命有歸咨歸徳軍節度使殿前都點檢趙其稟上聖之姿有神武之略佐我烈祖格於皇天逮事世宗功存納麓東徵西怨厥績茂焉天地鬼神享於有徳謳歌獄訟歸於至仁應天順民法堯禪舜如釋重負予其作賓嗚呼欽哉祗畏天命宣徽使引太祖就龍墀北面拜受宰相扶太祖升殿易服東序卽皇帝位羣臣拜賀太宗以明継聖而能廣文之卒其伐功乃大一統眞宗之世可謂太平之治君明臣良家給人足刑楷不用仁宗卽位四十二年恢洪有聖度以大公至正臨禦不爲喜怒之所遷尊敬大臣容受直諫英宗之在潛藩也允蹈恭儉力行禮義而天資明叡物望之所屬仁宗雅知其賢授以重器神宗慨然圖乂立政造事以新一代之治道焉哲宗自幼沖嗣大歷服登進忠賢以安天下徽宗欽宗弗克持守二駕遠狩髙宗匹馬渡江復興大業継世而有孝宗之賢中外安靜傳及光宗越五載而授之寧宗三十年間海宇寧輯逮及理宗進賢任能厲精政治恭儉務本在位四十一年傳之度宗享國十載而幼主嗣位未幾天下歸於大元皇帝矣

新編纂圖羣書一覽事林全璧卷之二

【後集】

○紀年類

歷代紀年五帝外紀曰黃帝命大撓探五行之情而作甲子蓋所以運年也乃知黃帝以前有年而無運黃帝以下有年運而無年號西漢文帝始有後元年之名景帝有中後元年之說至武帝始剏年號非正統不書

天皇氏木徳王兄弟十二人立各一萬八千歲

地皇氏火徳王兄弟十一人亦各一萬八千歲

人皇氏兄弟九人分九州島合四萬五千六百歲

伏羲氏而下有﹝女媧氏﹞﹝柏黃﹞﹝中央﹞﹝朱湏﹞﹝栗陸﹞﹝驪連﹞﹝赫胥﹞﹝尊盧﹞﹝渾�﹞﹝昊英﹞﹝有巢﹞﹝朱襄﹞﹝葛天﹞﹝陰康﹞﹝無懷氏﹞十五代更六萬一千六百四十年乃有神農氏

神農氏而下有﹝帝承﹞﹝帝臨﹞﹝帝明﹞﹝帝宜﹞﹝帝來﹞﹝帝裏﹞﹝帝楡岡﹞凡七代更五百二十年乃有軒轅氏

伏羲氏在位百一十年

神農氏在位百四十年

軒轅氏在位凡一百年

金天氏在位凡八十年年登一百歲【庚戍卽位】

髙陽氏在位七十八年年九十八歲【庚寅卽位】

髙辛氏在位凡七十年年一百五歲【戊辰卽位】

陶唐氏在位凡七十載百一十七歲【甲辰卽位】

有虞氏在位凡五十載百一十二歲【壬午卽位】

夏禹王在位一十年年一百歲傳十七君十五世四百三十一年【自戊戌盡己酉】

商湯王在位十三年年一百歲傳三十君十七世六百二十九年【自庚戍盡戊寅】

周文王在位五十年九十七歲傳三十七王三十五世八百六十七年【自己卯盡乙巳】

秦始皇稱帝十二年年五十歲傳於三主乃三世合一十有五年【自乙卯盡己巳】

西漢

漢髙祖卽位十二年五十三歲傳十二帝十一世二百一十一年【自乙未盡乙丑】

惠帝【七年】

呂后【八年】

文帝【二十三年】前【十六年】

後【七年】

景帝【十六年】前【十年】中【六年】後【三年】

武帝【五十四年】建元【六】元光【六】元朔【六】元狩【六】元鼎【六】元封【六】太初【四】天漢【四】大始【四】徵和【四】後元【三】

昭帝【十三年】始元【六】元鳳【六】元平【一】

宣帝【二十五年】本始【四】地節【四】元康【四】神爵【四】五鳳【四】甘露【四】黃龍【一】

元帝【十六年】初元【五】永光【五】建昭【五】竟寧【一】

成帝【二十六年】建始【四】河平【四】陽朔【四】鴻嘉【四】永始【四】元延【四】綏和【一】

哀帝【六年】建平【四】元壽【二】

平帝【五年】元始【五】

王莽居攝三年卽眞十五年凡十八年而亡【自丙寅至癸未】

更始破莽軍卽位三年建武元年九月亡【自癸未至乙酉】

東漢光武卽位三十三年十二帝百九十五年【自乙酉至己亥】建武【三十一年】中元【二】

明帝【十八年】永平【十八】

章帝【十三年】建初【八】元和【三】章和【一】

和帝【十七年】永元【十六】元興【一】

殤帝【一年一】延平【一】

安帝【十九年】永初【七】元初【六】永寧【一】建光【一】延光【一】

順帝【十九年】永建【六】陽嘉【四】永和【六】漢安【一】建康【二】

衝帝【二年】永嘉【�】

質帝【二年】本初【一】

桓帝【二十一年】建和【二】和平【一】元嘉【二】永興【三】永壽【三】延壽【九】永康【二】

靈帝【二十二年】建平【四】嘉平【六】光和【六】中平【六】

獻帝【二十二年】永漢【一】初平【四】興平【二】建安【二十五】

蜀先主凡二主四十三年實魏黃初二年【自辛丑盡癸未】

魏

魏文帝在位七年凡五主共四十有六年【自庚子至乙酉】黃初【七年】

明帝【十三年】太和【六】靑龍【四】景初【三】

斉王【十四年】正始【八】嘉平【六】

髙貴鄕公正元【一】甘露【五】

宋陳畱王景元【五】咸熙【二】

吳孫權凡四主五十九年實魏太和三年【自壬寅盡庚子】

西晉武帝卽位二十六年四十五十四年【自乙酉至戊寅】泰始【十】咸寧【五】太康【十】太熙【一】

惠帝【十年】永熙【一】永元【九】永康【一】永寧【一】太安【二】永興【二】

懷帝【七年】光熙永嘉【六】

湣帝【五年】建興【五】

東晉元帝在位六年傳十一帝百單四年【自丁丑至庚申】建武大興【四】永昌【一】

明帝【三年】太寧【三】

成帝【十七年】咸和【九】咸康【三】

康帝【三年】建元【三】

穆帝【十七年】永和【十二】永平【三】

哀帝【四年】隆和【一】興寧【三】

廢帝【六年】太和【六】

簡文【二年】咸安【二】

孝武【二十四年】寧康【三】太元【廿一】

安帝【二十二年】隆安【五】元興【三】義熙【一】

恭帝【二年】元熙【二】

南朝

宋

武帝攺永初凡二年八帝共六十年【自庚申至巳未】

少帝【一年】景平【二】

文帝【三十年】元嘉【二十】

孝武【十年】孝建【三】大明【八】

前廢帝【一年】景和【二】

明帝【七年】泰始【七】泰豫【一】

後廢帝【五年】元徽【五】

順帝【二年】升明【二】

斉

髙帝攺建元凡四年傳五主二十四年【自己未至壬年】

武帝【十年】永明【十】

欎林王【一年】隆昌【一】

海陵王【一年】延興【一】

明皇帝【四年】建武【三】永太【一】

東昏侯【三年】永光【三】

和帝【二年】中興【二】

梁

武帝在位四十八年傳四主共五十六年【自壬午至丁丑】天監【十八】普通【七】大通【八】大同【三】太淸【三】

簡文帝【二年】大寶【二】

元帝【三年】承聖【二】

恭帝【三年】紹太【三】太平【一】

陳

武帝攺永定凡三年傳五主三十三年【自丁丑至己酉】

文帝【七年】天嘉【六】太康【一】

廢帝【三年】光大【二】

宣帝【十四年】大建【十四】

後主【六年】至徳【三】祥明【三】

後魏道武十二主百十九年實晉隆安二年【自丙申盡甲寅】

西魏文帝傳三主二十三年實梁大同九年【自乙卯盡己卯】

東魏孝靜傳一主一十六年實梁大通六年【自甲寅盡己巳】

北斉文宣傳五主二十八年實梁大寶元年【自庚午至丁酉】

後周閔帝傳五主二十六年實梁太平二年【自丙子至辛丑】

隋

髙祖在位二十年傳三主共二十八年【自癸巳盡己卯】仁壽【四】開皇【十九】

煬帝【十三年】大業【十一】

恭帝【一年】義寧【一】

唐

髙祖在位九年傳二十一主三百二年【自戊寅盡丙寅一】武徳【九】

太宗【二十三年】貞觀【二十三】

髙宗【三十四年】永徽【六】顯慶【五】龍翔【三】麟徳【二】幹封【二】緫章【二】咸亨【四】上元【二】儀鳳【二】調露【一】永隆【一】開耀【一】永淳【一】洪道【二】

武后【二十二年】光宅【一】嗣聖【一】垂拱【四】永昌【一】天授【一】載初【二】長壽【一】如意【一】延載【二】天罡【一】證聖【一】萬歲【二】神功【一】聖歷【二】久視【一】長安【一】大足【五】

中宗【六年】神龍【二】景龍【四】

睿宗【四年】唐隆【二】景云【二】先大【一】大極【一】延和【一】

明皇【四十四年】開元【二十九年】天寶【十五】

肅宗【七年】至徳【二】乾元【二】上元【二】應寶【一】

代宗【十七年】廣徳【二】永泰【一】天歷【十四】

徳宗【三十年】建中【四】興元【五】貞元【二十一】

順宗【一年】永正【一】

憲宗【十五年】元和【十五】

穆宗【四年】長慶【四】

恭宗【二年】寶歷【二】

文宗【十四年】太和【九】開成【五】

武宗【六年】會昌【六】

宣宗【十三年】大中【十三】

懿宗【十四年】咸通【十四】

僖宗【十五年】幹明【六】廣明【一】中和【四】光啟【三】

昭宗【十六年】龍紀【一】大順【二】景福【二】幹寧【四】光化【三】天復【一】

哀帝【四年】天佑【四】

後梁

髙祖在位六年傳二帝共十七年【自丁卯至癸未】開平【四】乾化【二】

末帝【十一年】乾化【二】眞明【六】龍徳【三】

後唐

莊宗在位四年傳四帝共十三年【自癸未至乙未】同光【四年】

明宗【七年】天成【四】長興【�】

湣帝【一年】應順【一】

廢帝【三年】淸泰【三】

後晉

髙祖攺元天福凡七年傳二帝共十一年【自丙申至丙午】

出帝【三年】開運【三】

後漢

髙祖攺元幹佑凡一年傳二帝共四年【自丁未至庚戌】

隱帝【三年】幹佑【三】

後周

太祖攺元廣順凡三年傳三帝共十年【自辛亥至庚申】

世宗【五年】顯徳【五】

恭帝【一年】顯徳【一】

宋

太祖在位十七年傳十六帝三百一十七年【自庚申至丙子】建隆【三】幹徳【五】開寶【九】

太宗【二十三年】太平興國【八年】雍熙【四】端拱【二】淳化【六】至道【三】

眞宗【二十五年】咸平【六】景徳【四】大中祥符【九年】天禧【五】幹興【一】

仁宗【四十二年】天聖【九】明道【二】景佑【四】寶元【二】康定【一】慶曆【八】皇佑【五】至和【一】嘉佑【八】

英宗【四】治平

神宗【十八年】熙寧【十】元丰【八】

哲宗【十】元佑【八】紹聖【四】元符【三】

徽宗【二十六年】建中靖國【一年】崇寧【五】大觀【四】政和【一】重和【七】宣和【七】

欽宗【二年】靖康【二】

髙宗【二十八年】建炎【四】紹興【二十二】

孝宗【二十六年】隆興【一】乾道【九】淳熙【十六】

光宗【五年】紹熙【五】

寧宗【三十年】慶元【六】嘉泰【三】開禧【四】嘉定【十七】

理宗【四十一年】寶慶【三】紹定【六】端平【三】嘉熙【四】淳佑【十二】寶佑【六】開慶【一】景定【五】

度宗【十年】咸淳【十】

幼主【二年】徳佑

大元

世祖皇帝【三十六年】中統【五】至元【三十一】

成宗皇帝【十三年】元貞【二】大徳【十一】

武宗皇帝【四年】至大【四】

仁宗皇帝【九年】皇慶【二】延佑【七】

英宗皇帝【三年】至治【三】

晉平【四年】泰定【四】

今上皇帝天歷【二】至順【萬萬年】

○歷代類

歷代緫論自三光五嶽之气分而英君誼辟出而宅天位立人極由伏羲以迄於今上下四千餘年達而在上如堯舜禹湯文武之爲君稷契伊傳周召之爲臣窮而在下如孔曾思孟垂世立教以至漢唐以來名君賢臣文人武將載在史冊不可勝數自非好古慱雅之君子孰能歷覽而徧觀之今摭歷代君臣聖賢名數之表表者條列幹左使初學者覽之則史記大略盡在是矣

歷代

三皇伏羲【太�氏】

炎帝【神農氏】

黃帝【軒轅氏】

五帝少昊

顓頊

髙辛

唐堯

虞舜

二帝唐堯【以位授舜】

虞舜【以位授禹】

四代虞【姚姓】

夏【姒姓】

商【子姓】

周【姬姓】

三代夏【四百年】

商【六百年】

周【八百年】

三王禹王

湯王

文王

武王

三聖伏羲【畫卦】

文王【重易】

周公【贊易】

三聖禹

周公

孔子

商三宗太宗【太甲】

中宗【太戍】

髙宗【武丁】

魯十二公隱公

桓公

莊公

閔公

僖公

文公

宣公

成公

襄公

昭公

定公

哀公

春秋五霸齊桓公

晉文公

秦穆公

宋襄公

楚莊王

戰國七雄燕

齊

楚

魏

韓

趙

秦

兩漢西漢【十二帝】

東漢【十二帝】

漢二祖髙祖【邦】

光武【秀】

漢七制髙祖

文帝

武帝

宣帝

光武

明帝

章帝

三國蜀【二主】

魏【五主】

吳【四主】

兩晉西晉

東晉

六朝吳

東晉

宋

齊

梁

陳

八代晉

宋

齊

梁

陳

魏

隋

周

唐三宗太宗

玄宗

憲宗

五代後梁

後唐

後晉

後漢

後周

宋十六帝太祖

太宗

眞宗

仁宗

英宗

神宗

哲宗

徽宗

欽宗

髙宗

孝宗

光宗

寧宗

理宗

度宗

歷代賢哲名數

堯四嶽羲仲【司春】

羲叔【司夏】

和仲【司秋】

和叔【司冬】

三後伯夷

伯禹

后稷

舜五臣禹

稷

契

皐陶

伯益

九官禹【司空】

棄【后稷】

契【司徒】

皐陶【士】

龍【納言】

伯益【虞】

伯夷【秩宗】

夔【典樂】

垂【共工】

八愷【髙陽氏才子八人斉聖廣淵明允篤誠謂之八愷】蒼舒

隤凱

檮寅

大臨

龍降

庭堅

仲容

叔達

八元【髙辛氏才子八人忠肅共懿宣慈惠和謂之八元】伯奮

仲堪

叔獻

季仲

伯虎

仲熊

叔豹

季貍

四凶渾惇【黃帝子驩兜】

窮奇【少皡氏子共工】

檮杌【顓頊氏子鯀】

饕餮【縉雲氏子二苗】

殷三仁微子

箕子

比干

周二老伯夷

太公

三後周公

君陳

畢公

八士伯達

伯適

仲突

仲忽

叔夜

叔夏

季隨

季騧

十亂周公

召公

畢公

太公

虢叔

閎夭

太顚

散宜生

南宮適

文母【太�也】

魯三家【大夫曰家皆桓公之後又謂之三桓】仲孫氏

叔孫氏

季孫氏

晉六卿趙襄子【卹】

範昭子【吉射】

知襄子【】

荀文子【寅】

魏襄子【曼多】

韓簡子【不信】

三晉韓宣子【虔】

魏獻子【斯】

趙簡子【籍】

戰國四豪斉孟甞君【田文】

趙平原君【趙勝】

楚春申君【黃歇】

魏信陵君【媿忌】

孔門十哲顏回【子淵】

閔損【子騫】

冉耕【伯牛】

冉雍【仲弓】

宰予【子我】

端木賜【子貢】

冉求【子有】

仲由【子路】

言偃【子遊】

卜商【子夏】

七十二賢顏回【子淵】

閔損【子騫】

冉耕【伯牛】

端木賜【子貢】

冉求【子有】

冉雍【仲弓】

仲由【子路】

顓孫師【子張】

言偃【子遊】

卜商【子夏】

宓不齊【子賤】

公冶長【子長】

原憲【子思】

曾點【子皙】

南宮適【子容】

公皙哀【季次】

商瞿【子木】

髙柴【子羔】

顏繇【季路】

漆雕開【子開】

樊須【子遲】

有若【子有】

顏辛【子柳】

公伯寮【子周】

冉儒【子�】

曹卹【子循】

伯虔【子折】

司馬耕【子牛】

冉季【子產】

秦祖【子南】

公西赤【子華】

巫馬施【子期】

顏髙【子驕】

商澤【子季】

公孫龍【子石】

漆雕哆【子斂】

後處【子裏】

秦冉【開】

壤駟赤【子徒】

石作蜀【子明】

顏祖【襄】

木單【子家】

秦商【子不】

任不齊【選】

申黨【周】

榮旗【子旗】

縣成【子旗】

公良儒【子正】

燕伋【思】

鄭國【子�】

公夏首【柰】

奚谷箴【子忻日】

秦非【子之】

顏噲【子】

公肩文【子中】

宰父黑【子索】

樂欬【子】

廉絜【庸】

勾井疆

顏之僕【叔】

顏何【冉】

狄黑【晢】

邽巽【子欽】

左人郢【行】

孔忠【子蔑】

梁鱣【叔魚】

曾參【子輿】

施之常【子�】

宰予【子我】

步叔乘【子車】

原亢籍【籍】

公西箴【子上】

叔仲會【子期】

澹臺滅明【子羽】

公祖勾玆【子之】

漆雕徒父【子期】

公西輿如【子上】

漢三傑張良

蕭何

韓信

西皓東園公

綺裏季

夏黃公

角裏先生

十八侯【前漢髙帝論功定封十八人】肖何

曹參

張敖

周勃

樊噲

酈商

奚涓

灌嬰

傳寬

靳歙

王陵

陳武

王吸

薛歐

周昌

丁復

虫達

夏侯嬰

麒麟合十一人【前漢宣帝圖功名於此】霍光

韓增

魏相

張安世

趙充國

杜延年

蘇武

劉徳

丙吉

梁丘賀

蕭望之

五侯

【元帝王皇后弟同日封五侯】平阿侯【王譚】

成都侯【王商】

江陽侯【王立】

曲陽侯【王根】

商平侯【王逢時】

東漢雲臺二十八將【後漢顯宗追感光武二十八將乃像於此加四人】鄧禹

吳漢

賈復

耿弇

寇怐

岑彭

馮異

朱佑

蔡遵

景丹

蓋延

銚期

耿純

臧宮

馬武

劉隆

馬成

王梁

陳俊

杜茂

傳俊

堅鐔

王霸

任光

李忠

萬修

邳丹

劉值

王常

李通

竇戎

卓茂

荀氏八龍【後漢人荀淑八子並有才名爲八龍】荀儉【伯慈】

荀緄【仲慈】

荀靖【叔慈】

荀燾【慈光】

荀正【孟慈】

荀爽【慈明】

荀肅【敬慈】

荀【幼慈】

黨錮三十五人竇武

劉淑

陳蕃【○謂三君】李膺

荀昱

杜密

王巾昜

劉佑

魏朗

趙典

朱瑀【○謂八俊】宗慈

巴肅

夏馥

範滂

尹勛

蔡衍

郭林宗

羊陟【○謂八顧】張儉

岑晊

劉表

陳翔

孔昱

範康

檀敷

翟發【○謂八及】度尙

張邈

王孝

劉儒

秦周

蕃向

胡母班

王章【○謂八廚】黨錮之名起於漢靈時委政閽寺天下多士遂有三君八俊八顧八及八廚之號張儉鄕人朱並告儉與同郡二十四人爲黨以儉爲黨魁靈帝詔捕之張儉

檀衍

馮禧

薛蘭

褚風

魏元

徐幹

張肅【○謂八俊】田林

張隱

劉表

薛郁

劉祇

王訪

宣靖

緒恭【○謂八顧】羸咨

田盤

宋布

疏耽

宣褒

唐龍

薛惇

朱楷【○謂八及】

建安七子【典論曰今之文人也】孔融【魯國人】

陳琳【廣陵人】

王粲【山陽人】

徐幹【北海人】

阮瑀【陳畱人】

應瑒【汝南人】

劉公幹【東平人】

晉竹林七賢【七人常爲竹林之遊故喜爲竹林七賢】阮籍

嵇康

山濤

劉伶

阮咸

向秀

王戎

唐瀛洲十八斈士【唐太宗開文斈館召名臣爲斈十一天下謂之登瀛洲】房玄齡

杜如晦

虞世南

李元道

李守素

於志寧

蘇世長

姚思廉

許敬宗

顏相時

孔頴達

薛元欽

蔡允恭

蓋文達

陸徳明

褚亮

蘇勗

薛收

淩煙閣二十三人【唐太宗貞觀中圖功臣干淩煙閣】杜如晦

房玄齡

虞世南

魏徵

長孫無忌

志元

屈突通

程知節

李靖

尉遲敬徳

劉洪基

侯君集

劉政會

蕭瑀

長孫順徳

商開山

張公謹

柴紹

張亮

河間王孝恭

唐儉

李績

秦瓊

竹溪六逸孔巢父

李白

韓準

裴政

陶沔

張叔明

飲中八仙李白

賀知章

李適之

汝陽王琎

蘇晉

崔宗之

張旭

焦遂

香山九老【九人皆髙年不仕者人慕之繪爲九老】胡泉【八十九】

吉盿【八十八】

張渾【七十七】

劉眞【八十七】

白居易【七十四】

鄭據【八十五】

盧眞【八十三】

狄兼謨

盧貞【二人年未及七十與會而不及�】

宋至道九老李昉【七十一】

李運【八十】

宋琪【七十九】

張好問【八十五】

武允成【七十九】

僧替寧【七十八】

魏石【七十六】

朱昂【七十】

楊徽之【七十五】

�陽五老畢世長【九十四】

朱貫【八十八】

馮平【八十七】

杜衍【八十】

王�【九十】

�歷四諫余靖

王素

蔡襄

歐陽修【仁宗朝】

元豊耆英十三人【神宗朝】文彥慱【潞國公年七十七】

富弼【諱國公年七十九】

王拱辰【年七十】

席汝言【年七十七】

王尙恭【年七十六】

趙丙【年七十五】

劉幾【年七十五】

馮行已【年七十五】

楚建中【年七十二】

王諾言【年七十二】

張問【年七十】

張燾【年七十】

司馬光【溫國公年六十四時獨溫公年未七十路公素重其人用唐九老狄兼�故事諸溫公入會】

濂洛六君子【六君子之斈至朱文公先生集其大成】周濂溪【名惇順字茂叔】

程明道【名顯字伯淳】

程伊川【名順字正叔】

邵康節【名�字堯夫】

張橫渠【名載字子厚】

司馬溫公【名光字君實】

眉山三蘇【神宗朝父子兄弟皆以文行著名謂之三蘇】蘇洵【字明允老泉】

蘇軾【洵之子字子瞻東妙】

蘇轍【軾之弟字子由頴濱】

中興四將劉光世

嶽飛

韓世忠

張俊

新編纂圖增類羣書一覽事林全璧卷之三

【後集】

○聖賢類

先聖事迹【闕裏祖庭記】先賢誕生之夕有二龍繞室五老降庭者五星之精也顏氏之房聞鈞天之樂空中有聲雲天感生聖子故降以和樂笙鏞之音先聖長九尺六寸腰大十圍凡四十九表反首注面月角日準坐如龍蹲立如鳳跱望之如什就之如升耳乘珠庭龜脊龍形虎掌胼脇參膺河目海口山臍林背翼臂唇注顏隆鼻阜脥堤眉地足谷竅雷聲澤腹昌顏均頤輔喉駢齒眉有十二彩目有六十四理其頭似堯其顙似舜其頸類皐陶其肩類子產腰以下不及禹三寸

先聖遺像見圖宋髙宗禦制贊大哉宣聖斯文在玆帝王之式古今之師志則春秋道由忠恕賢於堯舜日月其譽維時載雍戢此武功肅昭盛儀海禹聿崇

先聖世系家譜見圖

至聖文宣王廟見圖

廟宅宏規先聖廟在兗州仙源縣西二里西接魯城二百餘步闕裏之舊宅也直外門曰前三門【仁宗禦書門榜之門】三門之後曰書樓【藏禦賜書】書樓後禦路東西二亭其東曰本朝修廟碑亭其西曰唐封孔子太師碑亭次殿庭門內曰禦贊殿次殿曰杏壇杏壇之後卽先聖正殿【仁宗禦書飛帛殿榜之殿】直殿後曰鄆國夫人殿後殿東廡曰泗水侯殿西廡曰沂水侯殿祖殿廊西門外曰斉國公殿直殿後曰魯國大夫人殿自大夫人殿由其東廊以北曰五賢堂祖殿廊東門外曰斎庁斎庁之東廊門外曰客位直斎庁後曰斎堂斎堂後曰宅廳【孔氏接見賓客之所】直宅廳後曰家廟自客位東一門直北曰襲封視事廳直廳後曰恩慶堂【堂乃中丞公典鄕郡日侍致政尙書會孔氏內外親族之所䢐徠石守道先生有石甲以紀其事】堂東北隅曰雙掛堂【皇佑年四十五代孫兄弟同年賜第甞於此會斈故以名之】諸位皆列於祖殿之後並恩慶堂東西自祖殿之後並諸位舊系勑修近世監修祖廟者不敢以官錢營飾私居除諸位外祖廟殿庭堂廡共計三百一十六門周靈王二十一年巳酉歲卽魯襄公二十二年當襄公二十二年冬十月庚子日先聖生周敬王四十一年辛酉歲卽魯哀公十六年當哀公十六年夏四月乙丑日先聖沒及宋朝徳佑二年丙子歲實一千七百五十八年

孔林遺迹魯哀公十四年西狩大野叔孫氏子車鉏商獲獸以爲不祥先聖視之曰麟也胡爲來哉拭面泣涕叔孫聞之曰麟見而天告夫子將亡之證也夫子病子貢請見夫子方負杖逍遙於門曰賜來何晚因嘆曰泰山頹乎梁木壞乎哲人萎乎因以涕下後七日卒年七十三歲孔子沒公西赤爲之識及掌其殯葬焉葬魯城北泗水上藏入地不及泉封爲偃斧之形弟子魯人往從冢而家者百有餘室魯世世相傳以歲時奉祀先聖冢孔子葬曲阜城北泗水爲之卻流塋中不生棘刺艸木皆遠方徒弟所植異種魯人世世無能名者惟多楷木余則皇覽所載枌柞雒離五味毚檀木迄今尙盛孔子墳西有虛墓五間皆石爲之世傳孔子沒戒門弟子爲虛墓後果遭秦皇發冢有白兔出墓中始皇逐之至曲阜西北十八里溝而沒魯人因名曰白兔溝凡寒食日尊長率內外族人詣祖林自先聖墳而下徧詣諸墳祭享各獻楮鏹禮畢會食於前廳次日詣防山上斉國公墓會食如上儀又次日長婦以下俱詣眞宗東封回幸闕裏顧問先聖墳寢何在子孫導鑾輿躬至孔林奠謁畢坐墳此亭宣兩地及兩制賜茶亭有古碑字多幾缺上命詞臣拂蘚辧認盤桓久之眞宗車駕幸聖林之日左右奏以夾道林木有礙車輦乞行剪伐勑令勿剪上特降輦乘馬而進奠於墳所今自林前直趍駐蹕亭有車路皆以方石作之

聖殿靈異先聖殿前有壇卽先聖教授之遺址漢鍾離意爲魯相出私財三萬修夫子車身入廟拭幾席劍履遣男子張伯除堂下艸土中得玉璧七枚伯懷其一以六枚白意意安置幾前堂下牀首有懸甕背有丹書乃夫子遺甕人莫敢發意發之得素書曰後世修吾書董仲舒護吾車拭吾履發吾笥會稽鍾離意壁有七張伯懷其一意卽召問伯服焉幹興間修殿以瓴甓爲壇環植以杏因名曰杏壇鄆國夫人殿昔爲先聖燕居之室按論衡及魯人相傳云孔子將亡遺祕曰後世一男子自稱秦始皇上我堂踞我牀顚倒我衣裳至沙丘而亡始皇幸魯觀孔子宅至沙丘而崩又按世家孔子卒諸儒講禮鄕飲酒大射於孔子家後代因以爲廟藏孔子衣冠琴瑟車書至漢二百餘年不絕漢景帝時魯共王好治宮室壞孔子舊宅以廣其宮聞金石絲竹之乃不敢壞於壁中得古文經傳此其地也祖廟東南三里有闕廢址後立於舊城因名曰闕裏後漢董憲裨將屯兵於魯侵害百姓明帝乃拜鮑永爲魯郡太守永到大破之惟別帥彭丰等不肯下頃之孔子闕裏故荊棘自除從講堂至於裏門永異之謂府丞及魯令曰方今危急而闕裏自開得非夫子欲令太守行禮助吾誅道耶乃會眾修鄕射之禮請丰等共觀欲因此擒之豊等亦欲圖永乃持牛酒勞享而潛伏兵器永斍手格殺豊

累朝封謚

漢平帝元始元年謚孔子曰褒成宣尼公

後魏孝文太和間攺謚曰文宣尼父

後周宣帝大象二年追封孔子爲鄒國公

唐則天天授元年十月封孔子爲隆唐髙宗幹封元年封禪還贈孔子爲太師唐明皇開元二十七年謚孔子爲文宣王

宋眞宗加夫子號爲玄聖文宣王大中祥符元年加謚曰至聖文宣王勑追封叔梁紇爲斉國公勑追封顏氏爲魯國太夫人封伯魚母官氏爲鄆國夫人徽宗崇寧元年勑孔鯉封泗水侯孔伋封沂水侯

聖裔襲封

漢髙祖自淮南還過魯祀孔子封九代孫孔滕爲奉嗣君元帝尊奉孔子之後詔賜孔霸爵關內侯號褒成君

後漢明帝東狩會孔氏男女賜十九代孫孔僖褒成侯章帝東狩還幸魯賜孔氏男女束帛仍賜褒成侯孝安帝幸闕裏會孔氏親屬諸生賜褒成侯

魏文帝詔邑百戶奉孔子祀封二十一代孫孔羨崇聖侯

後魏顯祖詔孔氏四人顏氏二人爲官又一人封崇聖侯�帝延興三年封崇聖大夫太和九年攺封崇聖侯

北斉文宣帝天保九年受東魏禪卽位詔崇聖侯攺爲恭聖侯

隋煬帝大業四年詔立孔子後爲紹聖侯

唐太宗貞觀十一年給戶二十奉享先聖廟封褒聖侯玄宗幸孔子宅賜每代一人氶襲兼賜一子官穆宗元和十五年詔文宣王家與一子官武宗會昌五年詔文宣王后與一子官宣宗大和元年詔文宣王后與一子官僖宗幹封二年詔文宣王后與一子官

宋太宗因四十四代孫孔宜入覲特與襲封文宣公至道間四十五代孫孔延世上殿襲封文宣公仁宗勑攺封文宣王四十五代孫孔宗願爲衍聖公哲宗元符元年勑四十七代孫孔若虛襲封奉宣公徽宗崇寧五年勑四十八代孫孔端友白身除承奉郎襲封衍聖公

歷代褒典

漢髙祖十二年十二月自淮南還過魯祠孔子元帝初元中詔曰其令太師褒成君霸以所食邑八百戶祀孔子

後漢光武建武五年幸闕裏使大司空以太牢祀孔子明帝永平十五年幸闕裏以太牢祀孔子及七十二弟子章帝元和二年幸魯祀孔子及賜孔氏男女金帛孝安延光五年過魯祀孔子及七十二弟子

西晉武帝太始二年詔魯國四時三牲以祀孔子及七十二弟子

後魏顯祖皇興二年遣中書令兼太常髙允以太牢祀孔子

北斉顯祖武定八年下魯郡以時治修廟宇詳復祭秩使牢餼備禮欽饗

唐髙宗幹封元年遣使以太牢祭孔子玄宗開元十三年幸孔子宅遣使以太牢祭其墓復給近墓五戶令天下州縣立廟賜百戶充春秋享奠因廣大本廟

宋太祖建隆三年賜禦制贊曰王澤下衰文武將墜尼父挺生河海標異祖述堯舜有徳無位哲人其萎鳳鳥不至太宗朝因孔子四十四代孫孔宜入覲顧問孔氏歷世數具以實對上謂左右曰家世有如此者詔特遷孔氏四十四代孫贊善大夫襲封文宣公太宗太平興國三年詔免本家租稅先是歷代以聖賢之後不預庸調周顯徳中遣使均田遂抑編戶至是乃與特免至道三年四十五代孫孔延世上殿詢以家門故事授曲阜令襲封文宣公面賜束帛中金器物及賜禦書經書眞宗大中祥符元年十月駕至兗州曲阜縣謁先聖廟其文宣王伯叔兄弟子侄並許陪位十一月一日幸祖廟宰臣及親王以下文武百官各立班殿庭孔氏子孫預焉初有司定儀肅揖而巳上特展拜百官皆拜帝斂衽北面式瞻粹容嘉嘆廟宇立殿西序召孔氏子孫撫諭周至賜四十四代孫孔延渥五人同斈究出身面奉旨許造酒以供祭祀詔加謚至聖文宣王祝文特進名廟內制度未完典禮因玆攺正更給十戶以奉塋域仍差官以太牢致祭宣賜孔氏銀三百兩帛三百疋俵賜諸房又賜田百須眞宗賜禦制贊若夫檢玉介丘回輿闕裏緬懷於先聖躬謁於嚴祠易俗化民旣仰師於彜訓宗儒重道宜益峻於徽章增薦崇名聿陳明祀思形容於盛徳爰刻金婁於斯文贊曰立言不朽垂教無疆昭然令徳偉哉素王人倫之表帝道之綱厥功茂實其用允臧升中旣畢盛典載楊洪名有赫懿範彰祥符二年遣入內內侍省殿頭張文質賫勑賜太宗禦制書一百五十七卷軸並內降金鍍銀香鑪香合並香藥緋羅銷金帕黃復器物等並九經三史及疏釋文並於廟中書樓上收掌委本州島長吏本縣令佐同共檢校如有講說釋奠並須以時出納勿令損污仁宗慶曆四年勑差廟戶五十人充本廟灑掃祗應嘉佑六年賜飛帛書殿榜並金字篆牌差劉溫良等神賜仍降禦祭文遣通判兗州田洵致薦上初寫牌巾櫛而書其尊師重道如此時四十五代孫孔文淸先生宰仙源邑因進詩百韻轉運使祕閣校理張師中亦進寶奎耀文歌神宗元丰五年奉旨下轉運司於系省錢內支錢三千貫文修完本廟及於本路差雜役兵士工匠等四十七代孫孔若升監修哲宗元佑元年臣僚上言儒廟闕典奉旨令禮部太常寺同共詳定典禮節文添賜田一百頃使其家依鄕原例自召人戶耕種更不用職田制暴之法又賜監書一本置教授官一員於文到斈官人內差或委本路監司保文有行義人充令教諭本家子弟內文人依本州島斈正例優與供給如鄕人願從斈者聽元符元年奉旨下本家眾議選擇近理守分人承襲據四十六代宗壽等保明四十七代孫歸安縣主簿若虛堪充襲封奉旨依合入官襲封奉聖公徽宗元佑三年鴻臚卿孔宗翰奏三省同奉旨依奏白身合襲封奉聖公者除承奉郎攺衍聖公爲奉聖公及刪定家祭冕服等制度頒賜俾遵奉施行崇寧五年奉旨下太常寺考正至聖文宣王廟像冠服制度冕十二族服九章以五章在衣四章在裳歷朝以先聖與門人通用衮服至是始服王者之冕政和元年奉旨至聖文宣王廟舊立十六戟今立二十四戟又奉旨文宣王廟內曾參等所封侯爵與宣聖名同甚失弟子尊師之禮別擬封者七人髙宗紹興十四年三月已巳幸斈祗謁先聖禦制贊曰大哉宣聖斯文在玆帝王之式古今之師志則春秋道由忠恕賢於堯舜日月其文言維時載雍戢此武功肅昭盛儀海禹聿崇

大元褒典

加封孔子詔古兗州曲阜縣有孔氏宗族五百餘家世代長有曲阜令其地有孔林延袤數十里夫子墓居中伯魚墓在左子思墓在右古木蓊欎髙插雲霄有楷木似槐紋理縱橫他所無搢紳用以爲簡墓前有古栢蒼然如蛇龍形世代相傳乃夫子所植其餘徒弟會葬於此樓閣岧嶤宮殿宏麗萬世號爲禮義之鄕由漢以來碑銘森列班班具存有詩云古栢甞沾周雨露斷碑猶載漢文章��靈光殿古生秋艸曲阜城荒噪暮鴉惟有孔林殘照裏至今猶是仲尼家金人陸梁中國神像衣冠皆塗獨夫子庿尊嚴不易粘罕兀過夫子庿聞是古聖人廟下馬羅拜而去後窩陳搭察統兵至其地孔氏之家一洗而空今大元皇帝混一天下書同文車同軌遐方外域莫不向風慕義中統二年六月聖旨宣聖廟國家歲時致祭諸儒月朔釋奠宜令灑掃修絜今後禁約諸官員使臣軍馬無得於廟宇內安下或聚集理問詞訟及褻瀆飲宴管工匠官不得於其中營造違者治罪管內凡有書院亦不得令諸人搔擾使臣安下至元十年二月中書省判逆禦史中丞兼領侍儀司呈至聖文宣王用王者禮樂禦王者衣冠南面當坐天子供祠其於萬世之絕尊千載之通祀者莫如吾夫子也切�外路官員提斈教授每遇春秋二丁不変常服以供執事於禮未宜及照得漢唐以來祭文廟享社稷非具公服執手板且鄕人儺孔子猶朝服而立於阼階先聖先師安得不備禮儀者乎自今以往擬令執事官員各依品序穿著公服陪位諸儒亦合衣襕帶唐巾釋菜之禮似爲相應奉都堂鈞旨送吏禮部準擬行

新編纂圖增類羣書類要事林廣記卷之四

【後集】○聖賢類

文廟從祀

髙宗皇帝紹興十四年三月已巳幸太斈祗謁先聖先師止駕於大成殿門外登降步趍執爵灌獻天容肅恭禮畢禦惇化堂頒詔示樂育詳延之意賜諸生命國子司業髙閱講周易斈官內外推恩有差幸飬正持志二斎顧覽生徒隸業之所徘徊久之始命駕�還上幸斈畢恭覩太祖眞宗徽宗所制贊又命有司悉取從祀諸贊並錄以進因制文宣王贊其後又制七十二子贊並列石置於太斈

七十二子贊

顏回徳行首科顯冠斈徒不遷不貳樂道以居食飲且惡在陋自如宜稱賢哉豈止不愚

閔損天經地義孝哉閔騫父母弟昆莫間其言汗君不仕志气軒軒復我汶上出處休焉

冉雍懿徳賢行有一則尊子也復之成性存存騂角有用犂牛莫論刑政之言惠施元元

冉耕徳以充性行以澡身二事在躬日斉而新並驅賢科得顏與鄰不幸斯疾命也莫伸

冉求循良之要在於有政可使爲宰千室百乘師門育材治心扶性退則進之琢磨之柄

言偃道義正已文斈擅科爲宰武城聊以弦歌割雞之試牛刀謂何前言戱慱約則多

宰予辯以飾詐言以致文苟弗執禮宜莫釋紛朽木糞墻置不足云言語之科燁然有聞

仲由升堂惟先千乘惟權陵暴知非委買可賢折獄言簡結纓禮全惡言不耳仲尼賴焉

端木賜謙徳知二器實瑚璉動必幾先孰並其辯一使存魯五國有変終相其主﹝文言﹞處悠遠

卜商文斈之目名重一時爲君子儒作魏侯師不可後禮始可言詩假蓋小嫌聖亦不疵

林放禮之有本子能啟問大哉斯言光昭明訓徳輝泰山誣祭莫奮崇玆祀典盍永令聞

樊須養才以道聖人兼済始謂不仁問鮑良喜寓志農圃以聧仁義斈稼之辝豈姑捨是

澹臺滅明惟子有道天與異容狀𨿽云惡徳則其丰南止江沲斈者雲從取士自玆貌或非公

曾參夫孝要道用訓羣生以綱百行以通神明因子侍師答問成經事親之實代爲儀刑

公冶長子長宏度髙出倫輩𨿽在縲紲知非其罪純徳備行夫子所采以子妻之尢知英槪

公西箴猗爾子上魯邦之望以徳則貴惟道是唱師聰師明友眞友諒伯於祝阿儒風斯暢

原憲軾彼窮閻達士所賓邦無道谷進退孰倫敝衣非病無財乃貧賜𨿽不懌淸節照人

有若人稟秀徳气貌或同而子儼然溫溫其容兩端發問未啟機鋒以禮節和斯言可宗

鄭國伯夫滎陽實惟令徳優入聖門過不畱迹道以目傳妙則心識猗歟偉歟後代之式

商澤邈矣子季睢陽是伯屏息受業延教登席未踐四科固涉六籍祀典載之好是正直

秦非樂善哲士伯汧陽傳道克正垂名允臧執徳以洪用心必剛袤廣業履式贊素王

曾點惟時義方有子誠孝怡怡聖域俱膺是道暮春舞雩詠歌至教師故與之和悅宜召

巫馬施天淸日明密雨曷有師命持蓋子亦善扣惟夫子慱三才允究斈者之樂所得遂茂

公皙哀周衰僞隆政在羣公廉恥道微家臣聿崇不爲屈節撝默自容子於是時凜然淸風

漆雕徒父遐想子期挾策聖惟涉道是嗜惟爵可縻在徳旣賢在名乃垂洋洋之風逮今四馳

司馬耕手足甚親誌異出處魋將爲亂子乃脫去在污能潔危而有慮內省若斯何憂何懼

顏之僕賢行顏叔親承尼父志銳所期道尊是輔泥在鈞陶木就規矩終縻好爵揚名東武

石作蜀在昔石邑能知所尊懋依有徳克述無言鼓篋槐市揚名裏門此道久視彼美長存

顏髙瑯琊之伯其惟子驕微言旣彰徳音孔昭已詠雩旡舛同聽斉韶歷千百年跂思髙標

邽巽彼美邽子先聖是承墻仭己及堂陛將升良玉斯琢寒水必冰錫壤平陸茂實騫騰

任不斉任城建伯其表曰選淑問雅雅才華淸遠競辰力行愛日黽勉孔教崇崇令緒顯顯

顏無繇人誰無子爾嗣標奇行爲世範斈爲人師請車誠非顧匪其私千載之下足以示慈

顓孫師念昔顓孫商徳與鄰斈以干祿問以書紳參前倚衡忠信是遵色取行違作戒後人

髙柴婉彼子羔受業先聖宗廟之問一出乎正克篤於孝非愚乃令師知其生有輝賢行

榮旗伯玆雩婁務斈實著三千之徒七十是預匪善莫行惟徳乃據紀於前書式彰厥﹝文言﹞

秦祖秦有子南贊贊述作守道之淵成徳之慱範若鑄金契猶發藥歷世明視少梁龍爵

陳亢惟禽之問過庭其鯉求以異聞詩禮云爾請一得三誠退而喜且知將聖不私其子

梁鱣室家壯年無子則逐見於信史全斉之俗原本厥初師言可復以斈則知揆之宜篤

冉孺紀伯子魯聖斈是務厲巳斯約好問乃裕周旋中規容止可度允矣昔賢後世所慕

蘧瓊有衛伯玉夫子與居寡過未能薦贊使乎以屍諫君友則史魚果得進賢爛然簡書

公西赤斈者行道敝縕亦稱使斉光華偶爲肥輕周急之言君子所令答問允嚴理著先經

公伯寮人有賢否道有廢興子如命何營營震驚季孫𨿽惑景伯莫平師資一言彼此亦懲

漆雕開仕進之道要在究習具臣而居咎欲誰執斯未能信謙以有立闕裏說之多士莫及

虙不齊君子若人單父之政引肘寤君放魚稟令傳郭勿獲遂能制命百代理邑用規觀聽

燕伋師席髙振大成是集至道克傳賢達斯執善教云袤儒風可立漁陽之士得跂而及

秦商孔父秦父相尙以徳俱生賢嗣相與維則是父是子致詰疇克會弁儒林令名無極

後處溫溫子裏入聞至聖擥道之華秉徳之柄深造閫域不乖言行全齊之封竹素榮盛

廉潔兄弟之邦士有廉庸涵泳素教表揭儒宗杏壇探賾洙泗從容作興一時莒父其封

樂劾樂氏子聲錫爵昌平信道之篤見善乃明引領髙節載惟思誠先賢聿崇出爲時英

申黨侁侁申周四科與儔逸駕文囿鼓枻儒流冠佩旣燕言動允休邵陵得封可想前修

琴牢多能鄙事聖人曲意惟其知之是以不試宗魯𨿽友弔必以義尙師嘉言祀亦罔替

步叔乘勉勉子車封邑淳於親炙避席惟諾趍隅發微旣慱雅道是扶抑可尙也不亦美乎

顏辛孰封於蕭實惟子柳夙飫格言克遵善誘明徳斯馨賢業所就以侑於儒傳芳逾茂

漆雕哆子斂受封爰居武城亹亹其聞翩翩其英摳衣時習願斈日明誕敷孔教爵裏疏榮

申棖剛毅近仁志操莫渝性匪祝鮀面豈子都有一於此剛名可圖云欲則柔蓋生之徒

壤駟赤式是壤伯昭乎聖徒執經請益載道若無詩書規矩問斈楷模得時而駕領袖諸儒

施之常開國乘氏有徳斯彰參稽百行贊理三綱自徳行間策名甚光在史藹藹歷久彌芳

公祖句玆惟彼子之錫伯期思與賢並進得聖而師彬彬雅道翼翼令儀一目至言廟食不隳

伯虔有懷子折全魯之彥儒行旣名聊伯乃建兢兢受道奕奕峩弁懿選嘉封世享馨廌

南宮括先覺旣位簪履並馳尙徳君子巧乃兼之羿奡可慚禹稷可師三復此道載襯白圭

公孫龍黃伯著祀公孫是云彌縫中道恊輔斯文藏修方異漸漬甚勤史詞不忘播爲淸芬

叔仲會瑕丘祚邑子期是爲親訓有日廣業於時四教允隆五常以持比肩俊傑聞望斯垂

商瞿易之爲書彌綸天地五十乃斈師則有是子能授受洗心傳世知幾其神宜被厥祀

曹卹肅肅曹伯王室之裔積習樂道切瑳明義惟善則主爾徳是類史筆有煥令名永紀

縣成至聖立教子祺安雅擅文言魯邦啟祚巨野煒矣風猷時哉用捨出倫離類後斈是假

顏噲褒錫朱虛在器輪輿儒室振領聖門曳裾賢業素蘊美材以攄百世不刊載觀成書

孔忠維子挺生道徳之門佩服至論鯉則弟昆三得三亡所問殊溫君子歸宓義不掩恩

狄思仰止狄皙抱負淵通游泳徳化揚厲素風偉識旣異持教乃隆厥志茂焉毖祀無窮

冉季東平子產姓著盛時奉師於塾講道之微答問甚敏淵妙以思升降陛廉尙想英姿

奚容箴雍容子皙巳望堂室幼則有造成則祖述文采日化儒效力弼永觀厥成徳音秩秩

左人郢伯彼臨淄左行稱賢晞蹤十哲秀頴三千心悅誠服家至戶傳樂只君子文聲益宣

秦冉彭衙髙士經籍是親贊成徳藝恊於彜倫底績聖道期肖素臣優哉遊哉斈以致身

孟子配饗【會要】神宗皇帝元丰七年五月詔自今春秋釋奠以鄒國公孟子配食至聖文宣王設位於兗國公之次荀況揚雄韓愈以世次從祀於二十二賢之間並封伯爵此以小贊文非禦制孟子序述傳道世次唐堯﹣﹣﹣虞舜﹣﹣﹣夏禹﹣﹣﹣臯陶商湯﹣﹣﹣伊尹﹣﹣﹣萊朱﹣﹣﹣文王太公﹣﹣﹣散宜生﹣﹣﹣孔子﹣﹣﹣【孟子】

孟軻道術分裂諸子爲書旣極而合是生眞儒詆訶楊墨皇極是扶較功論徳三聖之徒

左丘明猗歟左氏聞道素王依經作傳微旨用彰詞有餘韻人希永光慶封錫壤廣魯之疆

谷梁赤仲尼作經獲麟絕筆赤也發揮奧義斯出立斈名家道隆聖日列爵疏封式崇儒術

公羊髙髙也解經辧惑咸服斈宦所傳齊名左谷追獎肇封眾心允屬闕典彌縫斯文載郁

荀況道徳不明邪說恣肆著書蘭陵持挈當世別白是非綿絡仁義要諸仲尼異乎不異

伏勝伏生明經爲秦慱士祖習微言流離耄齒壁藏其文口傳厥旨建號旌儒錫封仁裏

毛萇孔徒受業商也言詩研精古訓誰其嗣之毛公興斈永代師資疏封錫命禮洽禛期

髙堂生秦歷告窮炎靈啟祚篤生令人允貞王度名教斯崇禮文有素勒封告成式昭餘裕

孔安國顯顯臨淮聖人之系訓傳遺文克示永世繪像廟庭聿章善継東巡受封是爲褒異

戴聖安上治民惟禮爲急賴君太儒發揮講習傳授實繁其斈遂立均慶疏封寵音斯及

劉向漢室之出谷梁興斈子政大儒煥乎先斍道業光顯風流遐邈展教逢辰寵章優渥

揚雄篤志好斈淵哉若人三世一官彊顏劇秦法言太玄出入聖神徳名爲幾旣久愈新

何休何侯傳經含章履溫作爲墨守具在專門仙閭接統鷩冕推恩思樂膠序儒風益尊

鄭眾經禮三百垂世作程仲師爲訓其義難明周官先斍漢室名卿元封班慶茂爵斯榮

馬融季長慱洽爲世通儒名立訓傳善誘生徒東觀文炳南國化孚躬圭之贈明我弁符

盧植堂堂子幹斈洞今古業紹師聞聘交四府登朝抗議排戈赴主吉禮告成遂聯圭組

鄭玄漢傳六季藝文乖舛實生純儒克明大典斈徒旣盛師道益顯疏爵昌夜允章積善

服虔子愼淸介文釆詳練慱通經史爰作訓傳百世之下皇明乃睠登岱錫封永昭廟奠

賈逵猗歟景伯爲世通儒發明左氏舊旨不誣禮成大報澤浹中區躬圭褒異垂勸生徒

杜子春二川二室英靈所鍾斈窮周制文言藹經宗杏壇闕裏差有比蹤一命作伯慶我天封

範寗豫章篤斈通攬墳籍研講淸婉沈精善擇剸裁羣疑敷陳至賾逮禮慶成疏封儒澤

杜預慱斈多通昔稱傳癖釋例旣詳異論斯一逮我慶成布昭純錫追寵公臺增芳疏秩

王肅子雍秉彜凜然正色遠斈多聞能窮先識益厚增髙崇儒尙徳介圭追榮丹書載飾

王弼易之爲教潔靜精微卓哉輔嗣極慮研幾大才逸離玄理發揮慶成疏爵用峻等威

韓愈倡始斯文不膠於物馳騖揚馬並包莊屈富澤孔周抵排老佛言以道行世行爲一

七十二賢及從祀諸賢封爵宅裏左人郢【魯南華侯】奚容箴【魯済陽侯】顏回【魯充國公】閔損【魯瑯邪公】冉雍【魯下邳公】端木賜【衛黎陽公】公冶長【斉髙密侯】冉耕【魯東平公】冉求【魯彭成公】言偃【吳丹陽公】公西箴【魯除城侯】巫馬施【魯巨野侯】宰予【魯臨淄公】仲由【卞何內公】卜商【衛河東公】公皙哀【斉北海侯】司馬耕【宋楚丘侯】林放【魯長山侯】樊須【斉益都侯】曾參【土丘侯】顏之僕【魯冤句侯】石作蜀【秦成紀侯】原憲【魯任城侯】有若【魯平陰侯】鄭國【魯朐山侯】任不齊【楚當陽侯】顏無繇【魯曲阜侯】商澤【魯鄒平侯】秦非【魯華陽侯】曾箴【魯萊蕪侯】顓孫師【陳宛丘侯】公西赤【魯巨野侯】顏髙【魯雷澤侯】邽巽【魯髙唐侯】髙柴【衛其城侯】公伯寮【魯壽張侯】漆雕開【魯平�侯】榮旗【魯厭沙侯】秦祖【秦鄄城侯】陳亢【陳南頴侯】虙不斉【衛單父侯】步叔乘【斉博昌侯】梁鱣【斉千乘侯】冉孺【魯臨沂侯】蘧瑗【衛內黃侯】漆雕哆【魯濮陽侯】壤駟赤【秦上封侯】商瞿【魯須昌侯】燕伋【秦汧源侯】秦商【楚上洛伯】施之常【魯臨濮侯】南宮括【魯襲丘侯】後處【斉營丘伯】廉絜【衛莒父伯】樂欬【昌平侯】公孫龍【楚松江侯】叔仲會【摶平侯】申黨【魯淄川侯】琴牢【衛頓石侯】顏辛【魯賜谷侯】狄黑【衛臨盧侯】澹臺滅明【金卿侯】申棖【魯上蔡侯】伯虔【魯休陽侯】曹卹【蔡上蔡侯】秦冉【蔡新息侯】漆雕徒父【魯髙宛侯】縣成【魯武成侯】顏噲【魯済陰侯】孔忠【魯鄆城侯】冉季【魯諸城侯】公祖句玆【魯卽墨侯】孟軻【鄒國公】楊雄【漢成都伯】荀況【蘭陵伯】左丘明【瑕丘伯】公羊髙【臨淄伯】伏勝【秦乘氏伯】毛萇【漢樂壽伯】戴聖【漢楚江伯】谷梁赤【龔丘伯】髙堂生【漢萊蕪伯】劉向【漢彭城伯】何休【漢任城伯】鄭眾【漢中牟伯】孔安國【漢曲阜伯】杜子春【漢維氏伯】馬融【漢扶風伯】盧植【漢良卿伯】鄭玄【漢髙密伯】服虔【漢滎陽伯】賈逵【漢歧陽伯】範寗【晉新野伯】杜預【晉富陽侯】王肅【魏蘭亭侯】王弼【魏偃師伯】韓愈【唐昌黎伯】

武廟從祀【史記】太公封於呂本姓姜從其封姓故曰呂尙周文王將出獵卜之曰所獲非龍非�非虎非羆兆得公侯天遺汝師文王獵果遇太公於渭之陽載之俱歸立爲師唐肅宗上元元年尊太公爲武成王立廟祀典與文宣王比以歷代良將白起韓信諸葛亮李靖李績張良司馬穰苴孫武吳起樂毅爲十哲侍坐徳宗建中六年定範蠡及唐郭子儀六十四人配享宋太宗甞幸武成王廟指郭子儀李晟畫像咨其功業且曰徳宗爲姦臣所誤非晟則唐祚去矣昭烈武成王見圖

李牧三年不鳴一鳴驚人啾啾之羣焉知屈伸之徒奚分否臧用之則行舍之則藏賢哉武安志勝霜霰眾謂我怯隱則難見邊復我用計亦自善不捕一虜不射一箭先乃雌伏后則虎変匈奴所畏燕秦不戰易若摧枯疾如激電終惑讒言反袂拭面

趙奢國之治亂內系乎相國之彊弱外系乎將趙之馬服雄嚴貞諒吏幹著聞兵鈴曉暢軍賞斯罄家事攸忘鬭鼠旣觧晏爵何讓廉藺周列季孟相望知子之明至公光亮

廉頗趙用廉君咸陽畏鄰及罷推轂誰能抗秦盛衰在運興替由人房陵流落爲聽讒臣

田單列國將侯匪人不定國命未喪其人則應敗兵猶戰匪奇不勝兵勢靡常惟將之興矯矯安平諸田宗英斉地瓦解燕師鼓行傳鐵全鴨燒牛鑿城定彼望諸変鯢化鱗視此騎刼名孫與嬰復城七十千古垂名

管仲諸侯之盛小白居先霸者之佐夷吾最賢存邢救衛服楚平燕三歸爵玷不罪宜然

孫臏

孫子知兵翻爲盜憎臏足口行冤坐籌運能救趙存韓軍振威稜削諸醜類夫差馬陵功鏤鼎彜書揆緘藤龍豹之韜何愧典刑

田穰苴斉得穰苴授以兵柄立司馬法行將軍令燕則其雄晉削其盛一戰之功疆埸斯靜

樂毅桓桓昌國乘時厲翼干戈效用疆埸底績西卻秦兵東下斉壁完趙保燕孔武之力

王翦周鳳不鳴秦虎方視將爭善戰圖一得志破趙匪難取燕孔易戰乃旣敗頻傷無愧秦兵載授祖龍服義菩田亟讀深謀自遺六十萬卒恆恆曁曁乃獻負過終平楚地

曹參翊戴沛公經綸漢室運籌時出才爲世則戰伐俱多功名第一貴淸淨斈本黃老術斥去刻深好尙淳質相斉九年獄市惟卹代何三歲規畫勿失賢哉平陽保全終吉

張良楚兵正雄秦鹿方走圯橋跪履鴻門碎斗王業以昌名垂不朽去追赤松從容無咎

韓信淮陰善將逢時展效受律登壇握兵之要虜魏降燕平斉下趙輔漢之功久而益劭

李廣雄气旡敵亦遠斥候能縛射鵰甞格猛獸有勇有方少年訥口千載廟食斯爲不朽

周勃偉哉絳侯功臣莫儔明誠貫日勁气橫秋中涓事漢右相安劉性直不撓木彊弗柔呂宗盡翦堯緒延休歸尊代邸方顯謨謀

趙充國蠢西戎盛爲邊犯誰可此行而能自贊知旡不爲機皆先見漢之得人簡編稱嘆

霍去病暗合孫吳時稱衛霍殄羣醜肅淸沙漠意气崢嶸功名燻灼民到於今嘆其雄略

彭越仡仡彭王用歸漢祖血戰羣龍風從彪虎威懾萬夫气雄陣鼓攻滅秦項淸夷區宇奮發巨野封崇梁土信布斉名推揚我武

周亞夫條侯建封象賢嗣徳天假雄材世資武力甲冑戒嚴旌旗変色將軍傳令天子憑軾功冠東西敵備西北七國連衡一戰斉克太尉董戍丞相率職名紀緹緗功在社稷

衛靑天生將材社稷之衛侯以勛封名因位貴萬乘是賴四夷所畏千載凜然而有生气

鄧禹赤伏興王南陽受命於時仲華以賢佐聖內參鼎鉉外執戎柄建武功臣於斯爲盛

吳漢廣平爲將義激風雷功扶火運貌炳雲臺封分四縣位列三槐千載之後名猶偉哉

賈復郾土彊兵靑犢劇賊聞命請行以戰則克好勇不矜有功能默定封膠東宜乎廟食

耿弇弱冠稱兵時惟好矣附翼攀鱗風飛雲起力贊眞人身先突騎底定三秦淮陰之比

寇恂二十八將上應列星乃眷予翼寔推其精避賈復怨怒文卽刑令聞不泯沒而有靈

馮異炎靈中否姦雄虎爭大樹爰起赤伏俄亨河洛戡定咸秦底寧論功校徳莫之與京

馬援南徵交趾西破芫戎於誰之徳伏波之功老當益壯心存匪躬天長地久人仰英風

皇甫嵩蛾蛾亂常擾我四方公出奇計謀旡不臧名震天地誌定雪霜忠爲令徳史策昭彰

�頴偉哉漢將粵若新丰能撫士卒以平羌戎良史書徳羣賢仰功廟食之典皇朝益崇

孫武子吳何以彊將得其人兵法旣用軍令乃申克斉敗晉破楚扼秦一十三篇名隨世新

吳起兵盡其法士盡其力西河建功魏侯守國旡以恃險弗如在徳致君一言干戈乃息

範蠡越相陰謀終報彊吳觧印萬石扁舟五湖計然前見文鍾後圖鑄金之狀猶重陶朱

諸葛亮玄徳圖王臥龍徐起北伐南徵渭濱瀘水周旋兩朝勤勞一紀星墮中軍英雄巳矣

關羽劍气淩雲實曰虎臣勇如一國敵萬人蜀展其翼吳折其鱗惜乎中勇前後絕倫

張飛漢失其鹿三分鼎峙爰佐昭烈實惟車騎敵萬人兵行九地睠是雄材霸王之器

鄧艾赫赫皇魏時生寶臣忠衛社稷志靜煙塵蕩平巴蜀恢廟咸秦英銳不泯激後之人

張遼天造艸昧君子經綸篤生晉侯爲魏元臣千載嘉會一代偉人風雲千載孰継後塵

呂蒙烈烈子明乘時奮武志在取鱗心期探虎智屈曹人力擒關羽遂使孫吳鼎分中土

陸遜伯略佐吳功名光代作相江東護軍關外出入殿門曾張禦蓋今遇聖朝圖形斯在

陸抗謇謇直气英英孫子江漢得心峴山傳美平東自代慱物誠志伐吳之籌寢疾已

羊祜惟玆羊公命世之雄鷹揚江表鶚立天中修飭軍政內贊朝聰西晉帝業實羊之功

王浚湖城地靈生此士治墳典素風旗旛大志長炬十連艘舡千里平吳定功王渾知恥

謝玄謝庭之內玉樹森然宏材祕略惟安與玄卻秦扶晉擒融遁堅會稽兗海令文言遐傳

王猛子產夷吾徳均材並鄴部異方民安寇靜妙振兵鈴允釐庶政秦得賢臣發揮符命

慕容恪堂堂玄恭履孝思忠算遺策戰有奇功气吞關右名振遼東恆若議者景慕英風

王鎭惡謀勇之臣神武之君惟君用臣靜亂觧紛浮江鯨突入渭云屯功髙宋室徵虜將軍

王僧辯侯景之亂梁室幾傾爰復建業時惟永寧樹威湘王策定巴陵乘風破浪斬彼長鯨

吳明徹美矣南平星辰炳秀服教滋川謁帝京口忠盡君臣孝事父母祀典頌洋洋不朽

長孫嵩元魏建號時非旡舛幹必有仁勇同済艱難荊人畏避宋師引還長孫之功時誰與攀

慕容紹宗兵必有勝非將弗委寇有必敗惟名是畏申令雷動向敵風靡賊景犯鞍紹宗至止

耶律光力扶斉祚時號純臣托晉形勢破周荊榛出則爲將入則秉鈞才兼文武踵之旡人

宇文憲銀漢分派瓊枝擢秀武庫橫心兵機在手扶斉功多安蜀政厚國之盤維旡出其右

於謹道作兵鈐言爲帝則懸運嘉謀立傾敵國取貴以功鎭時以徳善始令終人臣楷式

韋孝寬瞻彼鄖公藹爲國器玉壁堅兵江陵攬轡謀猷旣立風不墜淸廟載登歷載旡愧

楊素軍書立艸風角單情隋祖見器親委戎兵陳人送疑畏若神明服勤韜略實得其英

韓擒虎陳運將亡隋兵渡江於鑠新義先登受降名傳遐俗威宣亂邦戡定之績時旡與雙

史萬歲太平洸洸如龍之驤被堅執銳我武維揚北徵虜塞南計蠻荒定遠之功於邦有光

賀若弼壯哉輔伯將材天賦恭氶父志立功隋祚銳師一發長江直渡配享祈封永耀縑素

裴行儉唐有秩宗淸門纘戎發揮玉略軍謀武功銓品人物將材文雄壯容偉績凜然英風

王晙熊虎其姿寔惟人傑挺彼忠誠幾回風雪二營咸維羣凶殄滅淸史之上見乎輝烈

李靖隋運告終四郊多壘眞人勃興壯士不死外攘四夷內參百揆築闕象山用昭千古

李績蒲山委質英公在東地圖兵籍不自爲功逮事唐室實佐二宗義聲臣節孰若司空

李晟朱泚肆姦中原紊錯奮以孤軍殄諸凶惡紀烈翠瑉圖形髙閣扶危持顚伊公大略

郭元振文武兼任締系唐室拔自儒官顯提戎律承祖周教洞孫吳術西土底寧功庸奚匹

王孝傑臨難忘軀有進無退百萬爭鄰丹血相萃戰气方酣鼓音忽憊死敵爲忠足勸萬代

李孝義唐室之隆時推英宗佐佑王業緝熙帝功擒蕭定亂戮輔英凶錫祀河間茂哉厥庸

尉遲恭於惟鄂公輔唐成績臨陣摧空萬人之敵戰無不勝攻無不克千載而下饗玆廟食

張仁豊耽耽將軍唐之虎臣築壘受降全境庇人虜气曰奪皇威益振功育塞門於今不泯

郭子儀天祚有唐奕奕重光寧無否運蓋恃忠良白日再中祅彗未亡目視橫流心競包藏力扶天柱惟賴汾陽雪涕將壇气銷帝鄕惟師尙父可同鷹揚圖形配享無愧祠唐

李光弼蘇郡襲封挺玆神武麾旗進兵長駈擒虜云靡原野彗淸中土天佑有唐錫其良輔

蘇定方邢公禦侮闞如虓虎生執都曼鉗驅賀魯曁平百済凡攻皆取伐國之功焜耀千古

新編纂圖增類羣書類要事林廣記卷之五

【後集】○先賢類【韓原道曰】道之大原出於天堯以是傳之舜舜以是傳之禹禹以是傳之湯湯以是傳之文武周公文武周公傳之孔子孔子傳之孟軻軻之死不得其傳焉【朱文公濂溪祠堂記曰】道之在天下者未甞亡惟其托於人者或絕或續故其行於世者有明有晦是皆天命之所爲非人智力之所能及也【云云】河出而八卦畫洛書呈而九疇敍孔子於斯文之興喪亦未甞不推之於天聖人於此其不我欺也審矣若濂溪先生者其天之所而得乎斯道之傳者歟不然何其絕之久而續之易晦之甚而明之亟也蓋自周衰孟軻氏沒而此道之傳不屬更秦及漢歷晉隋唐以至於我有宋聖祖受命五星聚奎實開文明之運然後气之漓者醇判者合淸明之稟得以全付乎人而先�出焉不由師傳默契道體建圖屬書根極領要當時見而知之有程氏者遂擴大而推明之使夫天理之微人倫之著事物之眾鬼神之幽莫不淍然畢貫於一而周公孔子孟氏之傳煥然復明於當世有志之士得以探討服行而不失其正如出於三代之前者嗚呼盛哉非天所其孰能與於此

濂溪周先生元公像見圖文公先生贊曰道喪千載聖遠言堙不有先斍孰開我人書不盡言圖不盡意風月邊庭艸交翠歷代傳道之圖伏羲文王唐堯武王

○明道程先生虞舜周公○濂溪周先生○夏禹孔子

○伊川程先生商湯孟子

明道先生程純公像文公先生贊曰山立楊休玉質金元气之會渾然天成麗日祥雲和風甘雨龍徳正中厥�斯普濂溪先生明道先生【遊定夫】【謝顯道】【劉質�】【李端伯】【呂與叔】【蘇�明】【王信伯】【朱光庭】【王�明】【林大節】【胡安國】【李先之】【周恭叔】【朱子發】【陳貴一】【陳經邦】【陳貴叔】【邢和叔】【馮聖先】【唐彥思】【李嘉祥】【邵伯溫】【謝天申】【潘子文】【範叔器】【範文甫】【暢中伯】【許景衡】【劉安世】【吳給】

伊川先生程正公像見圖文公先生贊曰規員矩方繩直準平允矣君子展也大成布帛之文菽粟之味知徳者希熟識其貴濂溪先生伊川先生【遊定夫】【尹和靖】【楊中立】【張思叔】【暢悅道】【呂原明】【範淳夫】【劉質夫】【李端伯】【呂進伯】【呂與叔】【蘇子明】【馬時中】【侯仲良】【王信伯】【胡康侯】【王彥霖】【劉宗禮】【林大節】【周伯�】【周恭先】【周伯溫】【孟惇夫】【李先之】【周恭叔】【郭立之】【楊潛道】【朱子發】【�夢授】【趙承議】【鮑商霖】【陳貴一】【陳經邦】【陳貴叔】【邢和叔】【馮聖先】【唐彥思】【李嘉仲】【邵伯溫】【張園中】【謝用休】【潘子文】【範叔器】【範文甫】【暢中伯】【許景衡】【劉安世】【朱公掞】【馬伸】【吳給】

橫渠先生張獻公像見圖文公先生贊曰蚤說孫吳晚逃佛老勇撤臯比一変至道精思力踐妙契疾書訂頑之訓示我廣居

明道先生

呂和叔呂興叔�景庸濂溪先生

○橫渠先生○

伊川先生

蘇季明侯仲良

康節邵先生像見圖文公先生贊曰天挺人豪英邁蓋世駕風鞭霆歷覽際手探月窟足躡天根閒中今古靜裏乾坤○陳搏

種放

穆伯長○李挺之康節先生邵伯溫

涑水先生司馬溫公見圖文公先生贊曰篤斈力行淸修苦節有徳有言有功有烈深衣大帶張拱徐趍遺像凜然可�薄夫上無所傳下無所授天資粹美暗合道妙

晦庵先生朱文公像見圖先生自贊從容乎禮法之場沈潛乎仁義之府是予蓋將有意焉而力莫能與此佩先師之格言奉前烈之餘矩惟闇然而日修或庶幾乎斯語

黃漧李方子石子重蔡元定

○龜山先生廖徳明劉爚程端蒙林擇之

○明道先生

蔡淵蔡沈蔡模蔡抗

○豫章先生葉賀孫呂燾熊節董銖

楊道�陳淳輔廣萬人傑濂溪先生

湯泳任伯起潘履孫潘埴

徐寓李閎祖潘時文陳文蔚

○延平先生陳孔碩襲蓋卿王力行潘恭叔

○伊川先生

徐彥章周謨方充大林徳久

○晦庵先生林恪黃田金去僞曾祖道

趙季蕃甘節黃義剛�大雅

濂溪先生周惇頤字茂叔道州營道人先生慱斈力行遇�剛果有古人風因遠宦弛肩廬山之麓築書堂其上名之曰濂溪豫章黃庭堅稱之曰茂叔人品甚髙胸中灑落如光風霽月明道先生曰周茂叔窻前艸不除問之云與自家意思一般初先生爲南安軍司理年甚少不爲守所知洛人程珦攝通守事視其气非常人與語知其爲斈知道也因與爲友且使其二子顥頤往受斈焉二子卒皆唱鳴道斈以継孔孟不傳之緒世所謂二程先生者其原蓋自先生發之也【先生行錄等書】

明道先生程顥字伯淳河南人文進士登弟呂正獻公薦於朝爲禦史先生甞以董仲舒正其義不謀其利明其道不計其功爲合於聖人仲舒之斈度越諸子者以此故門人以先生之所就遂謚以明道見其志焉先生嘉佑以前有論議行於世與橫渠先生張載斉名先生以太子中允知扶溝使人不忍欺專尙徳化斈者雲集謝顯道云先生坐如泥塑人接人則渾是一團和气劉安禮云先生徳性充全粹和之容盎於面皆樂易多恕終日怡悅立之從先生三十年未甞見其忿厲之容【髙抑崇伊洛辦並文集】

伊川先生程頤字正叔甞遇異人授以易斈聚徒講斈於家其教人也以踐履爲先以涵養爲本不爲文字言語傳授斈者門人記錄所聞多失其眞惟張思叔暢悅道輩頗得見緒餘其餘皆過其門而不入其室者也先生大觀間卒斈者謂之廣平先生後居伊陽又謂之伊川先生先生之昆弟自小刻勵推明道要以聖斈爲巳任斈者靡然從之當時謂之二程又謂之河南二先生【髙抑崇伊洛辧】

橫渠先生張載字子厚世大梁人熙寧初校書崇文未遂其志拂衣退居於太白之陰橫渠之陽自號橫渠先生著正蒙十餘萬言關西斈者尊之與論語等嘉佑初見洛陽程伯淳程正叔昆弟於京師共語道斈之要先生渙然自信曰吾道自足何事旁求乃盡棄其斈斈焉龜山集中有跋橫渠�伊川簡雲橫渠之斈其源出於程氏而關中諸生尊其號欲自爲一家故予錄此簡以示斈者使知橫渠𨿽細務必資於二程則其它固可知巳按橫渠有一簡與伊川問其叔父葬事末有提耳懇激之言疑龜山所跋卽此簡也然與伊川此言蓋退讓不居之意而橫渠之斈實亦自成一家但其源則自二先生發之耳【行狀並雜書等】

康節先生邵雍字堯夫居洛四十年安貧樂道冬不鑪夏不扇夜不就席者數年名所寢息爲安樂窩自號安樂先生熙寧初以著作佐郎召不至旣沒謚康節先生明道先生曰昔七十子斈於仲尼其傳可見者曾子子思而子思之所以授孟子耳其餘門人各以材之所宜爲斈𨿽同尊聖人所因而入者門戶則眾矣況後此千歲師道不立斈者莫知其從來獨先生之斈爲有傳也先生得之於李挺之挺之得之於穆伯長推其源流遠有端緒矣伊洛辧云西京有三先生其一曰邵雍其二程顥程顥常從濂溪周先生問道遂厭科文之斈介甫亦甞師事濂溪故三人者於議論經術或有同於治道則有間矣【行狀及伊洛辧】

涑水先生司馬光字君實峽州夏縣人初以父任爲將作監簿文進士甲科公自成童凜然如成人七歲聞講左氏春秋大愛之退與家人講卽了其大義自是手不釋卷至不知饑渴寒暑年十五書不通文辝宏深有西漢風音歷天文書數皆極其妙尢好禮不喜仰老有資治通鑑傳於世公甞問康節曰我何如人康節曰君實腳踏實地人也明道甞言君實之言如人參甘艸又曰君實之忠孝誠實只是天資範太史亦以爲勤禮出於天性先生多歷淸要薨年六十八贈太師溫國公哲宗親篆碑曰淸忠粹徳之碑【行狀】

晦庵先生朱熹字仲晦世居徽之婺源父松仕於建遂家於建陽縣之考亭文進士第自少厲志聖賢之斈自韋斎得中原文獻之傳聞河洛之斈推明聖賢遺意日誦大斈中庸�用力於致知誠意之地年十四漑然有求道之志慱求經傳徧交當世有識之士𨿽釋老之斈亦必訂其是非延平李先生斈於豫章羅先生羅先生斈於龜山楊先生延平於韋斎爲同門友先生歸自同安往從之先生教人以大斈語孟中庸爲入道之序而後及諸經一時摳衣而來遠自川蜀文詞之傳流及海外至於夷虜亦知慕其道先生旣沒斈者傳其書信其道者益眾亦足以見理義之感於人者深矣

張禦史張戩字天祺子厚之弟也關中人關中謂之二張篤行不苟爲一時師表二程之表叔也天祺之爲禦史用正獻公薦也橫渠甞語人曰吾弟徳性之美吾有所不如其不自假而勇於不屈在孔門之列宜與子夏后先二程與橫渠從斈者旣盛當時亦名其斈爲張程云【溫公曰錄】

呂侍講呂希哲字原明正獻公長子始從胡先生瑗於太斈復徧遊孫先生復石先生介李先生覯王安石棄科文一意古斈矣與程先生頤俱事胡先生並捨公察程先生斈問淵源非他人比首以師禮事之明道先生橫渠先生李公常孫公斍皆與公遊由是知見日益廣大【見家傳記】

範內翰範祖禹字淳夫蜀人家傳遺事載其言行之懿甚詳然不云其甞受斈於二先生之門獨鮮於綽傳信錄記伊川事而以門人稱之又其所著論語說唐鑑議論亦多資於程氏程氏外書云公甞與伊川論唐事及爲唐鑑盡用先生語先生謂門人曰淳夫乃能相信如此【伊洛淵源】

朱給事朱光庭字公掞河南偃師人少從孫復授春秋嘉佑二年登進士第調萬年簿明道程伯淳主郵縣簿張山甫主武功簿與公皆以才名稱關中號三傑侯師聖云朱公掞見明道於汝歸謂人曰光庭在春風中坐了一月【見語錄墓志】

呂宣義呂大鈞字和叔京兆人大斈之教不明久矣先扶風張先生子厚聞而知之而斈者未知信也君於先生爲同年友一言而契往執弟子禮問焉【見墓表略】

呂正字呂大臨字與叔斈於橫渠之門橫渠卒乃東見二先生卒業焉伊川先生云呂與叔守橫渠斈甚固每橫渠說皆從才有說了更不肯回【呂氏雜誌】

謝斈士謝良佐字顯道上蔡人元豊中與遊定夫楊中立同斈於河南程夫子兄弟之門初頗以該治自多講貫之間旁引傳說終篇成誦夫子笑曰子可謂玩物喪志矣先生聞之乃盡棄其所斈而斈然其爲人彊力不倦克巳復禮日有程課夫子蓋甞許其有功問近思之功所著論語說及門人所記遺語皆行於世【文集】

楊文靖楊時字中立南劍將樂人嘉佑中有河南二先生得孟子不傳之斈於遺經以倡天下而升堂覩奧號稱髙第在穆方則廣平遊定夫上蔡謝顯道與公三人是也遊揚初見伊川伊川瞑目而坐二子侍立旣斍顧謂曰賢輩尙在此乎日旣晚巳休矣及出門門外之雪深一尺【墓志語錄】

遊禦史遊酢字定夫建州建陽人與兄醇俱以文行知名於時所交皆天下豪英老師宿儒咸推先之伊川以事至京師見謂其資可與適道是時明道知扶溝縣事先生兄弟方以倡道斈爲巳任設淨序聚邑人教之召公來職斈事公欣然往從之得其微言於是盡棄其斈而斈焉【見墓誌略】

尹侍講尹焞字徳充洛人年二十師事伊川程夫子靖康初以布衣召先生先生謝不用朝廷授以和靜士程夫子甞謂其主一之功多而窮理之功少【墓志語錄】

侯斈士侯仲良字師聖河東人初從伊川斈未悟乃訪濂溪濂溪畱之對榻夜談越三日自謂有得如見天之廣大伊川亦訝其不凡曰得非從濂溪來耶【程氏遺事】

胡文定胡安國字康侯建州崇安人聞西洛程先生之斈獨奇重與論經史大義公以是斈問益彊識致日明【見行狀略】

羅豫章羅仲素豫章人嚴毅淸苦可畏先生因論道理曰某�十四五時便斍得這物事是好底物事心便愛了十六歲便好理斈十七歲便有如今斈者見識當初講斈也豈意到這里幸天假之年見得許多道理在這里今年便斍勝似去年去年便斍勝似前年【近思錄】

李延平李侗字願中南劍人晦庵朱文公之師也先生如冰壺秋月瑩澈無瑕【近思錄】

新編纂圖增類羣書類要事林廣記卷之六

【後集】○宮室類

宮室制度居而野處後世聖人易以宮室而上棟下宇之制始定夏商二代去古未遠損益可知至周而經制大備其後因之制度不一然當以古法爲正如世室重屋明堂朝位寢廟社稷之類莫不有制其堂陛森肅階戺升降步尺修廣體勢向皆規矩準繩布置詳整皆截然而不可易其視秦之阿房漢之未央武帝之千門萬戶侈靡壯麗者大失古制不可以爲法今取禮經所載可爲萬世法程者列圖於左上古之世

宮室之圖見圖

世室重屋明堂圖見圖

朝位寢廟社稷圖見圖

六寢制圖見圖王立六寢後立六宮皆後五前一所謂正寢一燕寢五是也王之正寢曰路寢燕寢則王所常居故其一在東北王春居之其一在東南王夏居之其一在西南王秋居之其一在西北王冬居之其一在中央王季夏士居之後之六宮象王之六寢云

東京舊城之圖見圖

外城之圖見圖

京闕之圖見圖

京都外城方圓四十餘里城濠曰護龍河闊十餘丈濠內皆植楊柳粉墻朱戶城門皆甕城三層屈曲惟南燻門新鄭門新宋門封丘門皆直系四正門畱禦路故也

城南三門曰南燻門戴勝門陳州門傍有蔡河水門通蔡州

城東四門曰新宋門新曹門東水門其門跨汴河有鐵褁窻夜間垂闡水面兩岸各有門通人行路出拐子城

城西四門曰新鄭門萬勝門固子門又西北有金水河之水門

城北四門曰陳槁門封丘門新酸棗門衛州門新城每一百步設馬面戰棚城裏牙道各植楊柳二百步置一庫貯兵器廣固兵士二十指揮專修造提緫其事

大內樓殿正前列五門門皆朱漆金釘壁皆磚石鐫金婁龍鳳之狀皆畫棟雕甍覆以琉璃瓦曲尺朵樓朱欄彩檻下列兩亭相對悉用朱紅又子入宣徳樓正門乃大慶殿設兩樓鍾樓上有太史局保章正測驗刻漏逐時執牙牌奏每遇大禮車駕斎宿及正朔朝會於此殿殿外左右橫門曰左右長慶門內城南壁有門三重系大朝會趍朝路宣徳樓左曰左掖門裏有明堂右曰右掖門裏西去乃天章寶文等閣至北廊百餘丈入門東北乃樞密院次中書省次都堂次門下省次大慶殿外廊橫門北至百餘步又一橫門每日宰執趍朝此下馬余侍從臺諫於弟一橫門下馬行至文徳殿入第二橫門東廊大慶殿西廊中書門下後省次國史院南向小角門正對文徳殿殿前東出東華門西出西華門近裏又左右嘉肅兩門相對南去左右銀臺門自東華門裏皇太子宮嘉肅門街南大慶殿後門東西上閣門街北宣佑門街西曰凝暉殿乃通會通門入禁中矣門廊樓殿相對乃殿中省六尙屍向禦廚上常列禁衛兩重時刻提警出入甚嚴裏皆快行親從官禦藥院軍器庫宣佑門外西去紫宸殿次曰文徳殿次曰垂拱殿次曰皇儀殿集�����後曰拱辰門東華門外市井最盛禁中買賣在此歲時蔬果新出諸閣爭貴貿之

在內諸司皆在禁中如斈士院皇城司四方館客省東西閣上門通進司內軍器庫翰林司內侍省入內內侍省內庫藏奉宸庫景福殿庫延福宮殿中省六尙局諸閣分內香庫藥後苑作翰林書藝局醫官局天章等閣明堂頒朔布政府

在外諸司左右金吾禦仗司法酒庫內酒坊牛羊局奶酪院儀鸞司車輅院供奉庫雜物庫雜買務東西作坊萬全修內司文思院上下界綾錦院文繡院軍器所上下竹木務箔場車營致遠務騾務駞坊象院物料庫東西窯務內外物庫油醋庫鞍轡庫騏驥院天駟十監河南北炭場熟藥局內外柴炭庫引見司架子營樓店宅務榷貨務都茶埸宗正司左藏大觀元豊宣和等庫編估司打套所諸米麥元豊順成富國廣盈永豊済遠等倉有五十餘所有下卸指揮兵士遇支遣新城有艸場二十餘所遇冬月諸鄕納粟稈艸牛車闐塞道路諸軍打請卽往南曹不許雇人搬擔祖宗之法也

穿城河道南壁曰蔡河西南戴樓門外入京城遶自東南陳州門出汴河自西京洛口分水入京城東至泗州入淮運東南糧凡東南方物自此入東北曰五丈河自済鄆搬京東路糧入城西北曰金水河自城西南索河水築堤從汴河上用木槽架過從西北水門入城灌後苑池浦也

蔡河橋河上有橋十一曰觀橋宣泰橋云騎槁橫橋髙橋保康門橋龍津橋新橋太平橋巢麥橋宜男橋

汴河橋有橋十三從東水門外曰虹橋順成倉�水門裏曰便橋下土橋上土橋又相國寺橋州橋浚儀橋興國寺橋太師府橋金梁橋西浮橋西水門便橋

五丈河橋河上有橋五東曰小橫橋廣備橋蔡市橋靑暉橋

金水河橋有橋曰白虎橋橫橋五王宮橋小河橋念佛橋

京城寺觀醴泉觀在東水門觀音院在舊宋門新宋門有上淸宮景徳寺前桃花洞皆�館開寶寺在封丘門內有二十四院天淸寺皆州北興國院瑤華宮在金水門長生宮在鹿家巷甌寧寺在炭場巷臺婆寺皆陳州門兜率寺在紅門唱佛寺在太和宮靜因院在州西浴室院在甜水巷福田院在舊曹門報恩寺在禦塩巷洞元觀在班樓北萬壽宮在酸棗門○學校類

斈校制度【陸氏佃云】禮記天子設四斈蓋天子立四斈並中斈而五於一並建周人則辟雍居中其南爲成均其北爲上庠其東爲東序其西爲瞽宗斈禮者就瞽宗斈書者就上庠斈舛於戈羽鑰者就東序斈樂徳樂語樂舛者就成均辟雍惟天子承師問道飬三老五更又出師受成等就焉天子入太斈則四斈之人環水而觀之是謂辟雍緫而言之四斈亦太斈也

天子五學圖見圖

天子辟雍圖見圖【正義曰】天子曰辟雍辟爲圓璧形築土引水使四方均得來觀則辟雍之內有館捨而內墻院也其制環之以水圜象天也辟雍斈之名王制以殷之辟雍與太斈爲一蔡邕月令論云取其四門之斈則曰太斈取其水圜如璧則曰辟雍名異而實同也

諸侯泮宮圖見圖【正義曰】諸侯曰泮宮泮之言半蓋東西門以南通水北門無也所以降殺於天子王制云諸侯止有泮宮一斈魯之所立非獨泮宮明堂位曰米廩有虞氏之庠也序夏后氏之斈也瞽宗殷斈也頖宮周斈也是魯得立四代之斈僖公修之示存古法也

宋朝太學舊規斈校之制三代共之皆所以明人倫也自漢開設斈校至明章二帝而辟雍之制大文唐太宗增廣斈捨一千五百餘區歷代相尙皆以斈校爲重宋初建太斈只有十斎曰服膺曰禔身曰習是曰守約曰存心曰允蹈曰飬正曰持志曰率履曰誠意續置七斎曰觀化曰貫道曰務本曰果行曰謹信曰時中曰盾理其後斈官以大斈尙有隙地復請於朝得旨復增置三斎曰節性曰經徳曰立禮共有二十斎每斎有鑪亭大率可坐二十四位筵會題名板牌掛於東西二壁之上旣登第者則以朱志於其名之上而名之下則批云某年登科或甲科或釋褐各以實書之其鑪亭東西二壁通身窻欞暑月卽開窻欞以通爽气其北面實壁以光斎板牌掛於北壁之上二板牌書鄕貫姓字掛於斎壁

鑪亭之圖見圖

�宮揭示文公白鹿洞規○父子有親君臣有義夫婦有別長幼有序朋友有信言五教之目堯舜使契爲司徒敬敷五教卽此是也斈者斈此而巳所以斈之之序亦有五焉其別如左○慱斈之審問之謹思之明辯之篤行之古爲斈之序斈問思辯四者所以窮理也若夫篤行之事則自修身以至事接物亦各有要其別如左○言忠信行篤敬懲忿窒欲遷善攺過右修身之要○正其義不謀其利明其道不計其功右事之要○巳所不欲勿施於人行有不得反求諸巳右接物之要

斈官國子祭酒國子司業國子慱士太斈慱士國子監丞國子監簿太斈正太斈錄國子正國子錄監書庫監廚官

前廊斈錄【一員】斈諭【八員】直斈【二員】教諭【一員】

逐斎斎長【一員】斎諭【一員】集正【一員】

生員太斈生【一千員】國子生【二百員】內捨生【一百員】

武斈斈正【一員】堂儀【一員】直斈【一員】

職掌斈錄堂規矩及給假凡斈校之事分東西廊各任一人掌之直斈主斈生出入門簿及治斎僕之不職者斈諭輪講小經輪月出題目教諭在中門外教小斈生長諭點檢本斎供課更革會議彈其不遵規矩者集正掌本斎一月出入之費凡斎眾納同置器皿書籍及會食筵會之事謙掌官書借借登帶簿書月內有引簾試者代長諭引新參者至崇化堂而反凡節序會食及公私試中光斎者參假者皆掌其事偶合用而乏錢則集正自措置應用俟有錢則支還

參斎初參斎例具襕襆斎僕具名刺每斎二枚引至斎廳相見納斎用錢十七千方引簾試次日行食行食日別具刺參前廊未行食前𨿽出不書門簿及不請假出入以襕襆行食後以衫帽每本斎候新參名數畢方以齒題名於鑪亭

供課逐旬一課上旬賦義中旬論下旬策前廊具課題申斈官斈官判示貼於大門諸斎僕各錄貼於鑪亭凡催課在斈宮嚴緩大率俵前課卽催後課不登卽決斎僕並先經斎長諭及�廊書名方呈斈官課簿系斎僕就集正請錢置

私試逐月一試以孟仲季月分試三場惟二月內事宂不試以後月追引遇公試月則免先一日鎖院前廊出宿於外次日引試會於東西南三序內捨別限於東序之北以幕匝之試日禁懷挾斈官惟司業不與考校鎖院五日後司業入斈開榜例闕第一等每十名取一人不及數亦取一人

公試以二三月晦朔爲率引試二日初日詩賦義伍道次日論策各一道差外官主文以斈官一二人參考察懷挾甚嚴試日士子各具襕襆揭大廳簾向拜考官具公裳答拜訖方出題目奏號後禦史下貢院監開卷每十人取一人第一等多闕第二等視就試人數四百人取十人逐等倍之

解試與捨法不相干經義六七人取一人詩賦四人取一人

外舍凡在斈三季謂之滿年滿年者有分數而後當校定新參未滿年𨿽公私試魁亦分數且如今年𨿽是滿年今春公試髙占亦只得分數惟在斈久而未校定者先占公試第二等卽限本年私試三中便得升補更不待來年公試

內捨外舍生第一年滿年分數及等謂之校定次年公試中第一等則升補當日行內捨食自後亦赴私試爲內捨校定三黜則退降外舍凡一年中內捨平等校定六七人優等校定三人設有一人與第三人事體同亦就中較其優劣

上捨率每歲一試例不出季秋之月主文系奉朝旨差外官亦點差斈官一二員其法重於他試每試只分優等平等𨿽中優而前試分不得爲優校何者一年內只有優校三人皆以是年公私試分數校定𨿽不得爲優校亦不失爲平校凡優校人試中優卽釋褐若有三四人則取分多者一人爲狀元中平卽免省赴殿不中謂之下等上捨後三年方免省赴殿平校人中優卽免省赴殿

釋褐凡上捨內捨分數俱優者謂之兩優斈官司業祭酒連衘以姓名保奏取旨特賜釋褐出身就大成殿下脫去太斈巾褁換以綠袍只就殿下謝恩卽辝斈官而出其恩例與正奏甲科等

國子系父兄叔�在朝而子弟來入斈者觧試六人取一人補試看人數多少臨時取旨幾人取一人多不過五人少不過三人凡國子入斈而父兄叔伯去任者則移入國子生額凡國子只許試外舍校定如合升捨則不該升名曰寄理內捨竣人在朝方許升補凡國子不得充斎長諭

迎駕駕出前一日於貢院前西畔設斈官起居幕次二十斎各設次於東畔空地每斎各幄幕雞初鳴諸斎生各具襕郭聞堂上鳴鼓而行從循理斎前門出詣起居所除官廚辦饅頭三枚早點心外每斎各備酒殽迎駕畢於貢院前兩廊各備牀椅鍋竈任意烹飪下酒之物大率五杯飯畢從容祗候聖駕回乃反次日如初禮

釋奠祭酒司業大慱國慱國正國錄監察禦史太常郎官等待禮初奠及中終獻各一人東西從祀各三人十哲二人讀祝薦幣各一人禦史官一人不服祭服惟紏彈不敬者凡導獻官進退跪拜獻奠皆太常之人先奏大成樂而後蕆事奏樂之式樂工數人歌�禦制文宣王贊於上編鍾磬笙鏞瑟次奏祀合歌每斎五人助享襕郭序立於大門之內皆北向其拜視獻官卒事而退

節序昧爽生員各具冠帶或襕郭於本斎團拜先一日買香紙錢馬等雞初鳴時具案於大門逐人拜禱團拜訖斎僕導斎眾秉燭徧謁諸斎賀節每斎各名紙一具某斎長某與斎眾拜賀如正旦則未會食前拜謁大成殿訖各以鄕裏會合團拜於崇化堂凡節假冬至正日寒食各三日余假一日凡遇節官廚不文火卽打米出食錢其日聽生員出入亦門簿凡會食卽飯羹惟正旦寒食早膳三杯其餘卽晚會五杯七杯以上隨斎豊儉

大元新降條書中統二年六月聖旨宣聖廟國家歲時致祭諸儒月朔釋奠宜令灑掃修潔今後禁約諸官員使臣軍馬得於廟宇內安下或聚集理問詞訟及褻瀆飲宴管工匠官不得於其中營造違者治罪管內凡有書院亦不得令諸人搔擾使臣安下至元六年四月聖旨節該提刑按察司官所至之勉勵斈校宣明教化山東東西道提刑按察司欽此移文各路徧下所屬如遇朔望長次以下正官同首領官率領僚屬吏員俱詣文廟燒香禮畢從斈官主善詣講堂同諸生並民家子弟願斈者講議經史更相授受又令所在鄕村鎭店選擇有徳望斈問可爲師長者於百姓農隙之時如法訓導使長幼皆聞孝悌忠信廉恥之言聖旨節該古者斈校官爲廩給飬育人材今來名儒凋喪文風不振民間應有儒士都收拾見數令髙業儒人轉相教授攻習儒業務要教育成材其中選儒生若有種田者輸納地稅買賣者出納商稅其餘差發並行蠲免

科文詔皇慶二年十月中書省奏爲科文的上頭前日奏呵開讀詔書行者麼道聖旨有來俺和翰林院官人每一同商量立定檢目來聽讀過又奏爲立科文的俺文卷裏照呵世祖皇帝裕宗皇帝幾徧教行的聖旨有來成宗皇帝武宗皇帝時分貢文的法度也交行來上位根底合明白題說如今不說呵後頭言語的人有去也斈秀才的經斈詞賦是兩等經斈是說修身斉家治國平天下的勾當詞賦的是吟詩課賦作文的勾當唐以來取人專尙詞賦人都習斈的浮華了罷去詞賦的言語前賢也多曾說來爲這上頭翰林院集賢院禮部先擬徳行明經爲本不用詞賦來俺如今將律賦省題詩小義等都不用止存畱詔誥章表專立徳行明經科明經內四書五經以程子朱晦庵注觧爲主是格物致知修巳治人之斈這般取人呵國家後頭得人材去也奏呵說的是有依著您這定擬來的詔書裏行者麼道聖旨了也欽此今將合關防各各條目開坐於後【一】鄕試中選者各給觧據錄連取中科文行省所轄去移咨都省送禮部腹裏宣慰司及各路關申禮部拘該監察禦史廉訪司依上錄連科文申臺轉呈都省以憑照勘會試八月二十日蒙古色目人試經問五條漢人南人明經經疑二問經義一道二十三日蒙古色目人試策一道漢人南人古賦詔誥章表內科一道二十六日漢人南人試策一道【一】會試次年省部依鄕試例於二月初一日試第一場初三日第二場初五日試第三埸【一】禦試三月初七日前期奏委考試官二員監察禦史二員讀卷官二員入殿庭考試每文子○人委怯薛歹一人看守漢人南人試策一道限一千字以上成蒙古色目人時務策一道限五百字以上成【一】選考試官行省與宣慰司鄕試有行臺去行省官與行臺官一同商議選差如不拘廉訪司去行省官與監察禦史選差山東河東宣慰司眞定東平路同本道廉訪司選差上都大都從省部選差在內監察禦史在外廉訪司官一員監試每差考試官同考試官各一員並於見任並在閒有徳望文斈常選官內選差封官一員謄錄官一員選廉�文資正官充謄錄試卷並行移文字皆用朱筆書寫仍湏設法關防旡致容私作獘省部會試都省選委知貢文同知貢文官各一員考試官四員監察禦史二員封謄錄對讀官監門等官各一員【一】鄕試行省一十一河南陜西遼陽四川甘肅雲南嶺北徵東江浙江西湖廣宣慰司二河東冀寧路山東済南路直隸省部路分試四眞定路河間路保定路順徳路大名路廣平路彰徳路衛輝路懷孟路東平路済寧路曹州濮州恩州冠州髙唐州泰安州徳州東昌路大都路大都永寧路【一】天下選合格者三百人赴會試於內取中選者一百人內蒙古色目漢人南人分卷考試各二十五人蒙古人取合格者七十五人大都十五人上都六人河東五人眞定等五人東平等五人山東四人遼陽五人河南五人陜西五人甘肅三人嶺北三人江浙五人江西三人湖廣三人四川一人雲南一人徵東一人色目人取合格者七十五人大都十人上都四人河東四人東平等四人山東五人眞定等五人河南五人四川三人甘肅二人陜西三人嶺北二人遼陽二人雲南二人徵東一人湖廣七人江浙一十人江西六人漢人取合格者七十五人大都一十人上都四人眞定等十一人東平等九人山東七人河東七人河南九人四川五人雲南二人甘肅二人嶺北一人陜西五人遼陽二人徵東一人南人取合格者七十五人湖廣一十八人江浙二十八人江西二十二人河南七人【一】鄕會等試許將禮部韻略外余並不許懷挾文字差搜檢懷挾官一員每文子一名差軍一名看守軍人差巡軍【一】提點擗掠試院差廉幹官一員度地安置席捨務令隔遠仍自試官入院後常川妨聀監押外門【一】鄕會等試封謄錄對讀官下吏人於各衙門從便差設【一】試卷不考格犯禦名廟諱偏犯者諒及文理紕繆塗注乙五十字以上【一】謄錄所承受試卷並用朱書謄錄正文實計塗注乙守數標寫對讀旡差將朱卷逐旋�考試所如朱卷有塗注乙字亦皆標寫字數謄錄官書押候考校合格中選人數已定抄錄字號索上元捲請監試官知貢文官同考試官對號開拆【一】文人試卷各人自備三場文卷並艸卷各人一十二幅於卷首書三代籍貫年甲前期半月於印捲所投納置簿收附用印鈴縫訖各還文人【一】就試之日日未出入場黃昏納捲受卷官送封所撰字號封訖送謄錄所【一】科文旣行之後若有各路歲貢及保文儒人等文字到部並令還赴本鄕應試【一】倡優之家及患廢疾若犯十惡姦盜之人不許應試【一】文人於試場內毋得喧嘩違者治罪仍殿二文【一】文人與考試官有五服內親者自須回避仍令同試官考卷若應避而不自陳者殿一文【一】鄕試會試若有懷挾及令人代作者漢人南人居父母喪服應文者殿二文【一】國子監斈歲貢生員及伴讀出身並依舊制願試者聽中選者於監斈合得資品上從優銓注【一】別路附籍蒙目色古漢人大都上都有恆產佐經年深者從兩都官司依上例推文就試其餘去貫者治罪○皇慶二年十一月欽奉詔旨惟我祖宗以神武定天下世祖皇帝設官分聀徵用儒雅崇斈校爲育才之設科文爲取士之方規模宏遠矣朕以眇躬獲承丕祚継志述事祖訓是式若稽三代以來取士各有科目要其本末文人宜以徳行爲直試藝則以經術爲先詞章次之浮華過實朕所不取爰命中書參酌古今定其條制其於皇慶三年八月天下郡縣興其賢者能者充賦有司次年二月會試京師中選者朕將親策焉具合行事件於後【一】科場每三歲一度開試文人從本貫官司於路府州縣斈及諸色戶內推選年及二十五以上鄕黨稱其孝悌朋友服其信義經明行修之士結罪保文以禮教遣貢諸路府其或徇私濫文並應文而不文者監察禦史肅政廉訪司體察究治【一】考試程序蒙古色目人第一場經問五條【大斈論語孟子中庸內設問義理精明文辝典雅爲中選用朱氏章句集注】第二場策一道【以時務出題限五百字以上】漢人南人第一場明經經疑二問【大斈論語孟子中庸內出題並用朱氏章句集注復以巳意結�限三百字以上】經義一道【各治一經詩以朱氏爲主尙書以蔡氏爲主周易以朱氏程氏爲主已上三經兼用古注疏春秋許用三傳及胡氏傳禮記用古注疏限五百字以上不拘格律】第二場古賦詔誥章表內科一道【古賦詔誥用古體章表參用古體四六】第三場策一道【經史時務內出題時務不矜華藻惟述直述限一千字以上】【一】蒙古色目人願試漢人南人科目中選者加一等注授【一】蒙古色目人作一榜漢人南人作一榜第一名賜進士及第從六品第二名以下及第二甲皆正七品第三甲以下皆正八品兩榜並同【一】所在官司遲悞開試日期監察禦史肅政廉訪司紏彈治罪【一】流官子孫蔭敍並依舊制願試中選者優升一等【一】在官未入流品之人願試者聽若中選已有九品以上資級比附一髙加一等注授若旡品級止依試例從優銓注【一】鄕試所並其餘條目命中書省議行於戱經明行修庶得眞儒之用風移俗易益臻至治之隆咨多方體子至意故玆詔示想宜知悉

回避諱字例延佑元年中書省咨江浙省備國子監翰林院集賢院呈今行貢文例合回避廟諱禦名犯者不考各路州縣儒斈月試亦合回避太祖應天啟運聖武皇帝鐵木眞太宗英文皇帝窩闊臺睿宗仁聖景襄皇帝雷

定宗簡平皇帝貴由憲宗木一日肅皇帝蒙哥世祖聖徳神功文武皇帝忽必烈裕宗文惠明孝皇帝眞金順宗昭聖衍孝皇帝答剌麻八剌成宗欽明廣孝皇帝鐵穆耳武宗仁惠宣孝皇帝海山仁宗皇帝愛育黎拔力八達英宗皇帝碩徳八剌今上皇帝

新編纂圖增類羣書類要事林廣記卷之七

【後集】○文籍類【經子

史】

經史述作上古之世結繩而治自龍馬負圖伏羲視河圖而畫八卦神龜授書大禹因洛書而闡九疇文籍之生蓋始諸此河圖洛書實出於天六經則出於聖人之手其後諸子百家之書十七史紀傳之作與夫文人才士之所紀著第第相因前作後述上下四千年間見諸載籍者浩如也然皆有所本始今考其制作之原各以序列於左使來者有考焉是亦記聞之一助也

河圖龍馬出於孟河髙八尺五寸長頸骼上有翼旁有垂尾聖人在位天不愛地道不愛寶龍馬出焉見圖

洛書堯沈璧於洛玄龜負書出焉背上赤文朱字【書注云】天錫禹書神龜負文而出列於背有數皆九見圖

河圖見圖【晦庵曰】河圖之數一與六居北二與七居南三與八居東四與九居西五與十居中蓋其爲數不過一陰一陽一奇一偶以兩其五行而巳陽數奇故一三五七九屬天陰數偶故二四六八十屬地天數五地數五各以類相求五位之相得然也天一生水地六成之地二生火天七成之天三生木地八成之地四生金天九成之天五生土地十成之所謂各有合也積五奇爲二十五積五偶爲三十是爲五十有五之數

洛書見圖【邵康節曰】圓者星也河圖之數方者土也洛書之文【蔡】【元定曰】洛書九宮之數戴九履一左三右七二四爲肩六八爲足正龜背之象也關子明邵康節皆以十爲河圖九爲洛書惟劉牧意見以九爲河圖十爲洛書其易置圖書並旡明驗但謂伏羲兼取圖書則爲可疑其實天地之理一而已圖像圓圓者天也書象方方者地也圖數十偶贏而奇乏全數也書數九奇贏而偶乏変數也

伏羲八卦圖見圖幹

三連

坤六

斷震

仰盂

艮覆

椀離

中虛

坎中

滿兌

上鈌

巽下

短

大禹九疇圖見圖九疇本河圖之數一合九而爲十二合八而爲十三合七而爲十四合六而爲十河圖以虛數相合而爲四十九疇則以實數相合而爲五十自然之數也

文籍本末

千文南史文斈傳周興嗣傳云武帝以三橋舊宅爲光宅寺敕興嗣與陸倕各制等碑及成俱奏帝以興嗣所制自題及銅表銘柵塘碣檄魏文王羲之書千字並使興嗣爲文每奏帝稱善賜金帛劉禹錫嘉話梁武教諸王書令殷鐵石於大王書中榻一千字不重者每字一片紙雜碎敍帝召興嗣曰卿有才思爲我韻之興嗣一夕編次進上須髮皆白賞賜甚厚國朝寶訓太宗甞行艸千文賜李至至請模刻太宗曰千文乃梁武得鍾繇破碑非垂世立教之道

孝經

【唐明皇注】按書序魯共王好治宮室壞孔子之宅以廣其居壁中得所藏古文孝經凡十有八章共一千九百單三字

論語

【何晏集觧】孔子弟子記諸善言凡二十篇成於曾子有子之門人有斉論又有魯論又有古論斉論有問王知道二篇凡二十二篇古論分堯曰下章子張問爲一篇有兩子張凡二十一篇孔子魯人故謂之魯論魯語又謂之論語共一萬五千九百一十六字

孟子

【趙歧注並序】弟子公孫丑萬章之徒記其師弟子難疑答問爲書七篇二百六十一章大抵皆言仁義道徳辟楊墨之異端明夫子之正斈孟子鄒人也名軻故謂之鄒書軻書又謂之孟子共三萬四千六百八十五字

周易

【王�注】自伏羲氏王天下龍馬負圖出河遂則其文以畫八卦文王重三爻爲六爻推八卦爲六十四卦後夫子作十翼凡更三聖而成書其書言吉凶作咎悔吝之象可以占卜故秦人焚書而易以卜筮之書獨全其經十翼者上彖下彖上象下象上系下系文言說卦序卦雜卦是也其書畫於伏羲謂之羲經羲易文王作卦辝周公作爻辝謂之周易其書分上下經共二萬四千一百丹七字

六十四卦緫栝歌易卦八八六十四乾坤屯蒙需訟師比與小畜履泰否同人大有謙豫隨蠱及臨觀噬嗑貴剝復妄大畜頤大過而後坎離継咸恆遁壯晉明夷家人睽蹇觧損益夬姤萃升困井革鼎震艮漸歸妹丰旅巽次及兌渙節中孚小過旣済來未済終焉緫包括

尙書

【孔安國序並傳注】舊有百篇起於三墳載伏羲神農黃帝之事自孔子刪去斷自唐虞以下迄於周所存四十九篇虞書五篇謂之五典夏商周之書皆訓誥誓命之文秦人焚書孔子以此書藏於屋壁至魯共王壞孔子舊宅因得所藏之書皆科斗文字文世能知者済南伏生口以傳授二十五篇孔安國考其文義定五十八篇並序五十九篇末二篇乃秦魯書以其上古之書謂之尙書共二萬五千七百字

毛詩

【鄭康成注】古者有釆詩之官天子巡狩命大師陳詩以觀民風其詩蓋出婦人女子小夫賤隸之口如今田野里巷歌詠之意大抵皆美剌時事托物見意多鳥獸艸木之名有風賦比興雅頌六義國風大雅小雅三頌初有三千餘篇孔子刪錄凡三百一十一篇後亡六篇故藝文志云三百五篇論語所謂詩三百一言以蔽之曰思邪者蓋言其大數也毛萇訓詁故謂之毛詩共三萬九千二百二十四字

周禮

【鄭康成注】周成王時周公所作謂之六典蓋其書有六官天官家宰掌邦治地官司徒掌邦教春官宗伯掌邦禮夏官司馬掌邦政秋官司寇掌邦禁冬官司空掌邦土每官其屬六十共三百六十官是書專言周官之職掌百工技藝纖悉皆具惟冬官考工記專言車輿等制或云冬官乃秦火後漢儒所纂起於周故謂之周禮共四萬五千八百六字

禮記

【鄭康成注】多言冠昏喪祭鄕射燕享等禮故謂之禮記今其書四十九篇非出一人之手中庸則出於孔子之孫子思王制則出於漢儒剌六經而爲之緇衣則公孫尼子制月令則出於秦人呂不韋皆因秦火散亡難以稽考今之記出於二戴【大戴徳小戴聖】故謂之戴經共九萬九千二十字

春秋

【杜預注】紀周末十二諸侯二百四十二年之行事周衰天子不能任賞罰之權故孔子褒善貶惡尊王黜伯內夏外夷可筆則筆可削則削以匹夫代天子賞罰其書編年月日時錯文春秋二時以名其書時有獲麟之瑞孔子以麟出非時見傷而絕筆於此故謂之麟經共一萬八千字

三傳【左氏】或以爲左丘明者非北單姓左名未聞魯人受經於仲尼爲經作傳公羊名髙斉人受經於子夏爲經作傳【谷梁】名赤魯人受經於子夏爲經作傳又有所謂【五傳】者乃上三傳並鄒氏傳郟氏傳是也

國語【鄭玄訓注】乃左氏采世本戰國策述楚漢春秋接其後事邦國成敗陰陽律呂天時人事逆順之數以爲國語凡五十一篇其文不主於經故號外傳包羅天地探測禍福發啟幽微章表善惡昭然甚明與經藝並陳非特諸子之倫也

家語

【王肅注】孔子二十二世孫孔猛家藏之書皆聖人實事之迹五帝之徳三王之盛冠昏喪祭刑政獄訟山川物類與夫門弟子之答問而成書皆類乎論語凡四十四篇

爾雅

【郭璞注】周公所作孔子所增子夏所足凡二十篇所以通詁訓之指歸敍詩人之興詠緫絕代之離詞辯同實而殊號也誠九流之津涉六藝之鈐轄斈覽者之潭奧摛翰者之華苑可以慱物不惑多識鳥獸艸木之名莫近於雅

離騷

【朱文公注】楚屈原所作屈原名平字靈均爲楚懷王左徒上官大夫讒之王怒疏平平嫉王聽之不聰也故憂愁思慮而作離騷第一篇

爲經其餘皆傳

太玄經楊子云作凡一十九篇觀玄者數其畫而定之玄首四重者非卦之數也其用自天玄一晝一夜陰陽度數律曆之紀與太初歷相應揲之以三策關之以休咎絣之以象類播之以人事文之以五行擬之以道徳仁義禮智主無名要合五經

七書

【魏武帝注】孫子吳子司馬法唐太宗季衛公答問尉繚子黃石公三略太公六韜共一百一十四篇皆武經也三略者上略中略下略六韜者文韜武韜龍韜虎韜豹韜犬韜是也國子司業朱服奉聖旨校定合七書爲一故謂之七書

老子

【傳弈注】周末老聃所著上下八十一章凡五千餘文其書微妙難識皆原於道徳之意故謂之道徳經又曰老子

莊子

【郭象注】周未莊周所著有內篇外篇雜篇凡三十三章其言內聖外王之道深根固蔕之理所不備故謂之南華經又謂之莊子

荀子

【楊倞注】戰國荀況所作其書尊王黜伯貴仁義而賤功利韓退之讀荀篇曰其辝若不粹要其歸與孔子異者鮮矣抑猶在軻雄之間荀子甞作蘭陵令故謂之蘭陵書又曰荀子

揚子

【五臣注】西漢揚雄所作其書擬論語答問之意其序云揚子之文簡而奧韓愈讀荀篇曰揚雄書益尊信孟氏則雄者亦聖人之徒揚子設或人之問自謂之法言又曰揚子

文中子

【院逸注】隋季王通所作碑曰孟子踵孔聖而贊其道後千世而可継孟氏者復何人哉先生亭述六經敷爲中說講道於河汾門人自遠而至者千餘人其書曰河汾書又曰文中子

列子

【張湛注】鄭人列禦寇所作其書名曰沖虛至徳經

孔叢子

【宋咸注】孔子八世孫鮒所作鮒字子魚仕陳勝爲慱士

管子

【房玄齡注】管仲所作

文子

【默希子注】姓辛名妍字文子周平王時蔡丘漢上人其先晉公子也甞南遊範蠡得而事之老子弟子也著通玄眞經

劉子名晝字孔昭梁朝大夫劉孝標撰

抱朴子晉葛洪稚川仙道之斈

韓非子韓之諸公子也刑名法術之斈而帰其本於黃老作說客解

淮南子劉安厲王長子也著鴻烈解

公孫龍子戰國時辯士趙平原之客也

鄧析子鄭人著刑名之書

子墨子孔子之弟子也

鬻子名熊楚人也

子華子名本晉人也

尹文子周人斉宣王時居稷下與宋鈃彭蒙由駢同斈於公孫龍公

商子名到例陽人也

鶡冠子著道家之書

聱隅子著歔欷瑣微論聱隅者枿物之名也歔欷者兼嘆之瑣微者述之之謂也

亢倉子

【何粲注】著洞靈眞經

十七史﹤史記﹥【系一史】司馬遷【漢武帝時人續父太史公之業作史記】裴駰【宋人】司馬貞【唐明皇時人撰史記索隱三皇記】劉向【著新序說苑】孔安國【前漢人諫義大夫】徐廣【晉人】譙周【蜀人】張晏【魏晉�人】韋昭虞翻【並吳人】鄭玄賈逵馬融【並後漢人】王肅【魏人】以上並裴駰注所引

西漢史

【系一史】班固【廣父彪續史作前漢書】劉徳荀悅應劭文頴李奇大儼【並後漢人】鄧展張楫孟康如淳崔浩【並魏人】郭璞劉寶晉灼【並晉人】蘇林【宋人】蔡謨【東晉人】巨瓚【不詳所出】張晏韋昭李裴鄭氏項昭【以上並頭注引用】

東漢史

【系一史】範曄【宋文帝時人】章懷太子賢【唐髙宗子集諸儒注】劉珍【安帝朝校定東觀記撰建武以來名臣傳】謝氶【吳人】謝沈薛瑩華嶠袁崧司馬彪【並晉人】劉昭【梁人】劉義慶

三國誌

【魏蜀吳系三史】陳壽【東晉人撰】習鑿齒孫盛【並東晉人】裴松之【宋人記三國誌】魏澹梁祚環済以上並裴注引用

東西晉史唐太宗【稱制撰晉書】髙希嶠【注晉書】何超【撰晉書義】王隱虞預【並東晉人】於寶【東鄒人】謝靈運【宋人】朱鳳並晉史所引

南北史

【南史宋斉梁陳北史後魏北斉後周系七史】

李延壽【唐人追父志作南北史】沈約【梁人】魏收【隋人】徐爰【撰宋書】孫嚴【撰宋書】李徳林【�此斉書】顧野王【陳人】蕭子顯【撰�書】謝昊【撰梁書】傳緯【撰陳書】以上並南北史所參附

隋史

【系不史】魏徵【唐太宗時人撰帝紀列傳】長孫忌【唐人撰隋志】王劭【隋人】張太素以上並隋史參附

唐史歐陽修【宋朝人撰唐書】劉昫【後唐人撰舊唐史通鑑多引用】蔣系【撰舊唐史贊】宋祁【宋朝人撰新唐書列傳】韓愈【唐人撰順宗實錄】王綝【唐人撰魏鄭公諫錄】吳兢【唐人撰貞觀政要唐春秋】竇評董衝吳塡

五代史

【孫一史自史記五代共十七史】歐陽修徐無黨【並宋朝人同撰】

通鑑司馬光【撰資治通鑑】劉恕【撰外紀】史照【撰釋文】朱熹【撰綱目】李燾【蜀人撰長編並宋朝人】

唐鑑範祖禹【撰一十卷】石介【撰五卷並宋朝人】

史通劉知幾【唐中宗時人撰】

通典杜佑【唐徳宗時人撰】

編年通載章衡【宋朝狀元作】

兩漢刊誤三劉【歌攽奉世刊誤互注漢唐節】朱繪【宋朝人撰歷代帝王年運銓要】

經籍名數

二經春秋孝經

三經論語孟子孝經

六經周易尙書毛詩周禮禮記春秋

二禮周禮禮記

三易連山【夏】歸藏【商】周易【周】

八卦幹

坤艮

巽震

離坎

兌【伏羲始畫八卦文王重易作六十四卦】

十翼上彖下彖上象下象上系下系文言說卦序卦離卦【孔夫子作所以輔翼易道也】

書十例典

謨貢

歌誓

誥訓

命徵

範

二典堯典舜典

三謨大禹謨臯陶謨益稷

九疇一五行二五事三八政四五紀五皇極六三徳七稽疑八庶徵九五福六極

四詩國風小雅大雅頌

六義風

賦比

興雅

頌

四始周南【國風之始】鹿鳴【小雅之始】文王【大雅之始】淸廟【周頌之始】

十五國風周南召南邯

墉衛

王鄭

斉魏

唐秦

陳檜

曹豳

二雅小雅大雅

三頌周頌魯頌商頌

周禮六官天官地官春官夏官秋官冬官

禮記二戴大戴禮【戴徳】小戴禮【戴聖】

春秋五始元【言之始】春【時之始】王【命之始】正【政教之始】卽位【三國之始】

三傳左氏傳公羊傳谷梁傳

五傳左氏公羊谷梁鄒氏郟氏

五子老子莊子揚子荀子文中子

十七史史記西漢東漢蜀志【三國】魏志吳志西晉東晉晉書宋史斉史梁史陳史後魏史北斉後周隋書唐書五代史

八書禮書樂書律書曆書天官書封禈書河渠書平準書

十志律曆志禮樂志刑法志食貨志郊祀志天文志五行志地理誌溝洫志藝文志

兩都賦西都賦東都賦【班固作】

二京賦西京賦東京賦【張平子作】

三都賦蜀都賦吳都賦魏都賦【左思作】○辭章類

文章緣起【梁太常卿任眆彥升曰】六經素有歌詩書�箴銘如尙書帝庸作歌毛詩三百篇左傳叔向詒子產書魯哀公孔子誄孔俚鼎銘虞人箴之類是也此蓋取秦漢以來聖君賢士沿著爲文之始故因錄之凡八十五條抑亦新好事者之目耳【詩三言】晉散騎常侍夏侯湛【詩四言】前漢楚王傳韋孟諫楚夷王戊詩【詩五言】漢騎都尉季陵與蘇武詩【詩六言】漢大司農谷永【詩七言】漢武帝相梁殿聯句【詩九言】魏髙貴卿公【賦】楚大夫宋玉【歌】戰國荊卿作易水歌【離騷】楚三閭大夫屈原【詔】秦始有之【璽文】秦始皇傳國璽【策文】漢武帝三皇策文【表】淮南王安諫伐閩表漢東平王蒼上表讓驃騎將軍【上書】秦丞相李斯上治安書【書】漢太史令司馬遷報任少卿書【對賢良策】漢太子家令晁錯【上疏】漢中大夫東方朔【啟】晉吏部郎山濤作選啟【奏】漢江都相董仲舒詣公孫弘奏記【箋】漢護軍班固說東平王箋【離合詩】漢孔融作四言離合詩【連珠】漢揚雄作【篇】漢司馬相如作凡將篇【歌詩】漢枚臯作麗人歌詩【遺命】晉散騎常侍江統作【圖】漢河間相張衡作玄圖【勢】漢済北相崔瑗作艸勢【約】漢王褒僮約右文章緣起一卷梁新安太守樂安任公書也按隋經籍志公文章始一卷有錄無書郡之爲郡且千歲守將不知幾人獨公至今有名字並城四十里曰村曰溪皆以任著旁有僧坊亦借公爲則遺愛在人蓋與古循吏比後公六百年而適爲州甞欲會粹遺文刻識木石以慰邦人亡窮之思而不可得三館有集六卷悉見蕭氏類書中疑後人掇拾傳著於傳亡益獨是書僅存可藏去古所傳墓志皆東漢人大隸此云始於晉蓋丘中之刻當其時未露見也紹興三十年四月二日鄱陽洪適識

聲律類格【詩苑類格序略】五七言體起於漢施於斉梁始類以病前賢著評式論之詳矣宋眞宗皇帝研精題詠傳合格範謹取聖制五七言二篇條解律爲常格別二篇爲変格爲天下萬世之矜式兼釆古賢雜體四十餘篇編於左方以備詩壇之需

常格凡吟詩約此格其平側在右者全叶律在左者亦通大抵偶對上下須平仄相應卽爲律詩也

上元靑陽初屆候素魄正流輝列肆俱明燭重城盡啟扉管弦宵不絕車馬曉慵歸若匪憑天佑安能致國肥【明文】漢太山太守應劭作【樂府】古詩【對問】楚宋玉對楚王問【傳】漢東方朔作非有先生傳【上章】後漢孔融上章謝太中大夫【解嘲】漢揚雄作【訓】漢丞相主簿繁欽祠具先生訓【辭】漢武帝秋風辝【旨】後漢崔駰作達【勸進】魏尙書令荀攸勸魏王進文【諭難】漢司馬相如諭巴蜀並難蜀父老【誡】後漢杜篤作女誡【弔文】漢賈誼弔屈原文【告】魏阮瑀爲文帝作舒告【傳贊】漢劉歆列女傳贊【謁文】後漢別部司馬張超謁孔子文【析文】後漢傳毅作髙闕祈文【祝文】漢董仲舒祝日蝕文【行狀】漢丞相倉曹傳朝幹作楊元伯行狀【哀策】漢樂安相李尢作和帝哀策【哀頌】漢會稽東部尉張紘有陶侯哀頌【墓志】晉東陽太守殷仲文作從弟墓志【誄】漢武帝公孫弘誄【悲文】蔡邕作悲溫舒文【祭文】後漢車騎郎杜篤作祭延鐘文【哀詞】漢班固梁氏女哀詞【挽詞】魏光祿勛繆襲挽詞【七發】漢枚乘作七發【謝恩】漢丞相魏相詣公交車謝恩【令】漢淮南王有謝羣公令【奏】漢枚乘奏書諫吳王濞【駁】漢侍中吾丘壽王駁公孫弘禁民不得挾弓弩言乂【論】漢王褒四子講道徳論【言乂】漢韋玄成奏罷郡國廟言乂【反文】漢揚雄作反文【彈文】晉冀州剌史王深集有雜彈文【薦】後漢云陽令朱云薦伏湛【教】漢京兆尹王遵出教告屬縣【封事】漢魏相奏霍氏專權【白事】漢孔融主簿作白事書【移書】漢劉歆移書讓太斈慱士論左氏春秋【銘】秦始皇登會稽山刻石銘【箴】漢揚雄九州島五官箴【封禪書】漢文園令司馬相如作【贊】漢司馬相如作荊軻贊【頌】漢王褒聖主得賢臣頌【序】漢沛郡太守作和熹鄧後序【引】古琴操有箜篌引【志錄】漢揚雄作【記】漢揚雄作蜀記【碑】漢惠帝四皓碑【碣】晉潘尼作潘黃門碣【誥】漢司隸從事馮衍作徳誥【誓】漢蔡邕作艱誓【露布】漢賈洪爲馬超代曹操作【檄】漢丞相祭酒陳琳作檄曹操文

南嶽紫蓋髙髙稱福地

朱陵杳杳據炎洲

盤根迆邐周荊楚疊山獻參差至斗牛

萬壑煙雲常蔽日

千峯桂栢不知秋曾聞大禹求金蕳

夢與元夷使者遊

変格上篇前一韻末一韻皆對偶下篇以前第一第二韻爲隔對入各成一體其五言前一首第一句以平字起故爲常格此後一首第一句以仄字起故爲変格也

元日首序開堯歷元辰屇夏正梯航琛盡至椒栢壽杯盈瑞气淸宵布初陽應律生因時思貺佑恭巳紹隆平

賜楊億瑣闥往年司制誥共嘉藻思類相如蓬山此日詮墳史還仰多聞過仲舒報政列城歸覲後疏恩髙合拜官初諸生済済瞻望鈆槧咨詢辯魯魚

藏頭回文拆字詩【玉連環】見圖花字藏頭雙呼三喚五七成章左右通貫

藏頭回文借字詩【錦纏枝】見圖寒字藏頭左右貫串借韻讀之自然流轉

織錦璇璣圖見圖竇滔扶風人妻蘇氏符堅委滔以心腹之任拜南安將軍畱鎭襄陽蘇氏不與偕行乃攜寵姬趙陽臺之任蘇氏悔恨自傷因織錦爲回文五彩相宣瑩心輝目縱橫反復皆爲文章超今�古名璇璣圖斉至襄陽以贈�

六府體【陳沈回作】【水】廣南山暗杖策出蓬門【火】炬村前發林煙樹下昏【金】花散黃蘂蕙艸雜芳蓀【木】蘭露漸落山芝風屬翻【土】膏行巳此抱甕憶中園【谷】城定若近當終黃石言

八音體【沈回】【金】屋貯阿嬌樓閣起迢迢【石】頭足年少大道跨河橋【絲】桐緩節羅綺自飄飄【竹】生低薄暮花色亂春朝【匏】詎疋神女嫁蘇韶【士】地皆妍冶鄕裏足塵【革】木末相識論動風飆【木】桃堪底用寄以答瓊瑤

十干體【沈回】【甲】坼聞眾果萬物具敷榮【乙】飛上危幙雀鳥出空城【丙】魏舊勛業申韓事刑名【丁】翼陳謌罷公綏作賦成【戊】巢花巳秀滿塘艸自生【己】乃忘懷客榮樂豈關情【庚】庚聞鳥囀肅肅望鳬徵【辛】酸多憫惻寥落少逢迎【壬】蒸懷太古覆妙佇無名【癸】巳空施立詎以召幽亨

十數【宋鮑昭作】【一】身仕關西家族滿山東【二】年從車駕斎祭甘泉宮【三】朝國慶畢湯沐還舊封【四】牡躍長路輕蓋若飛鴻【五】疾相餞送髙會集新丰【六】樂陳廣坐組帳揚春風【七】盤起長袖庭下列歌鍾【八】珍盈雕俎綺肴紛錯重【九】族咸瞻遲賓友仰徽容【十】載斈就善宦一朝通

建除體【鮑昭】【建】旗出燉煌西討屬國羗【除】去徒輿騎戰車羅方箱【滿】山又塡谷投鞌合營墻【平】原千里旌鼓轉相望【定】捨後未休候騎前飭裝【執】戈暫頓彎弧不解張【破】滅西零國生俘郅支王【危】亂悉平蕩萬里置關梁【成】軍入王門女獻玉壺漿【收】功在一時歷世荷餘光【開】垮寵朱紱左右佩金章【閉】帷艸太玄玆者殆愚彊

十二屬【沈回】【鼠】迹生塵桉【牛】羊暮下來【虎】嘯坐空谷【兔】月向牎開【龍】隰遠靑翠【蛇】柳近徘徊【馬】蘭方遠摘【羊】負始春土【猴】藥羞芳果【雞】砧引靑杯【狗】其懷物外【豬】蠡窅悠哉

郡縣名【梁範云】撫戈【金城】外

解佩【玉門】中

【白馬】騰遠雪

【蒼松】壯寒風【臨涇】方辧渭

【安夷】始平戎

取禾【廣田】北

駈獸【飛狐】東罄節疇【盛徳】

宣力照【武功】

還飲【漁陽】水

歸轉【杜陵】蓬

道裏名【宋謝莊】山經亟旋覽水牒勌敷尋靑溪如委黛黃沙似舒金觀道雷池側訪徳茅堂陰魯顯開微迹秦良芳音訊遠慱望崖采賦梁山岑崇館非陳宇茂苑豈舊林

宮殿名【梁元帝】杏間花欲燃竹徑露初圓鬭雞東道上外馬北場邊合歡依暝巷蒲萄向日鮮旗亭覓張放香車迎董賢定隔天淵水相思夜不眠

將軍名【梁元帝】虎旅皆成陣龍驤盡北徵鳴鞭俱破虜決勝往長楡細柳浮輕暗大樹繞棲烏樓船寫退蠲檣鳥狎飛鳬渡河還自許偏與功名俱

卦名【梁文帝】櫛比園花滿徑復水流新丰壺要上客鵠鼎命嘉賓車由泰夏闥馬散咸陽城蓮舟欲未済分密巳同人

姓名【梁元帝】徵人習水戰辛苦配戈船龍吟徹水度虹光入夜圓濤來如陣起星上似烽燃經時事南越還復討朝鮮

屋名【梁元帝】梁園气色和鬥酒共相過玉柱調新曲畫扇掩餘歌深潭影菱葉絕壁掛輕蘿含情戱芳節徐步待金波

舡名【梁元帝】夭暝浮雲飛三翼自相返池模白鵠舛檐知靑雀帰松間流星影桂窓斜月暉思君北極髙樓淚染衣

車名【梁元帝】佳人坐椒屋接脞對闌燻繞砌縈流水邊梁圖畫云錦色乘殊眾衣香遙出羣日暮輕帷下黃金妾贈君

寶名【唐崔融】鼎城煙雨霽圭苑物華滋地連金水白人契玉山時珠浦荷如蓋銅街樹似帷琴歌待明月丹石有深期

藥名【唐王融】重臺信嚴敞陵澤乃閒荒石蠶終未虫垣衣不可裳秦芃畱近詠楚蘅棲遠翔韓原結神艸隋庭衘夜光

酒名【員半千】帝卿徒事隙薄暮中山開地勝荊南記人多豫北才蘭英晚虹上竹葉淸風耒云物行可惜落日顧霞杯

星名【王融】眇嘆屬辰移端憂臨歲永久慚入漢客每愧尊河影仙羽誠不返蓬襟良未整誰謂正心大陵有霜頴

風名【閭丘虳】玉階王道泰金門詞藻多文雄自指引美景相經過野气連空谷春色滿長河方從君子會終宴且當哥

山名【唐王勔】麗景斜中嶠晴華泛晚春琴抽楚雪哥曲下梁塵傾蓋雕炎遠班荊密契新方氶綺筵暮煙上落橋津

水名【宇文正】江湖思舊好河洛賞遺風共托金門暇來遊白社中竹霞開樽綠桃花落緩紅故鄕渺天漢應在霸池東

樹名【梁元帝】趙李兢返隨輕杉露弱枝杏梁始東照柘火未西弛椏葉生眉上朱璫搖鬂垂逄君桂枝馬車下覓新知

艸名【梁元帝】胡王迎娉主途經薊北遊初控遊龍馬仍移捲柏舟江中離思切蓬鬂不堪秋況度菖蒲海落月似垂鉤

鳥名【梁元帝】方舟去鳷鵲鵠引欲相要晨鳬移去舸飛燕動帰橈雞人憐夜刻鳳女念吹簫復聞朱鷺曲鉦管雜回潮

獸名【梁元帝】豹韜求祕術虎略選良臣水涉黃牛浦山過白馬津推峯上狐塞畫像入麒麟王孫及父子熊席復橫陳

大言【唐權�與】華嵩爲佩河爲帶南交北朔跬步內博鵬作臘巨鰲膾伸舒軼出元气外

小言酰雞司晨駕蛟翼毫端棘剌分畛域蛛絲結网聊自息蟻垤崔嵬不可陟

難言【唐韋應物】掬土移山望山盡投石塡海望海滿持索捕風幾時得將刀斫水幾時斷

易言長風如刀剪枯葉大河似箭浮輕舟投石入水豈有礙走丸下阪安得畱

新編纂圖增類羣書類要事林廣記卷之八

【後集】○儒教類【晦庵朱先生大學序】曰人生八歲自王公以下至於庶人之子弟皆入小斈而教之以灑掃應對進退之節禮樂射禦書數之文及其十有五年則自天子之元士眾子以至公卿大夫元士之適子與凡民之俊秀皆入斈而教之以窮理正心修巳治人之道此斈校之教大小之節所以分也

小斈之綱

灑掃少儀曰汜掃曰掃席前曰拚拚席不以鬣執箕膺擖曲禮曰凡爲長者糞之理必加帚於箕上以袂拘而退其塵不及長者以箕自鄕而扱之內則曰雞初鳴咸盥漱衣服斂沈覃灑掃室堂及庭弟子職曰凡拚之道實水於盤攘臂衭及肘堂上則播灑室中握手執箕膺揲厥中有帚入戶而立其儀不貸執帚下箕倚於戶側凡拚之紀必由奧始俯仰罄折拚母有徹拚前而退聚於戶內坐板拂之以葉適巳實帚於箕先生若作乃興而辝坐執而立遂出棄之旣拚及立是恊是稽右灑掃之節

應對曲禮曰父召諾先生召諾惟而起長者與之提攜則兩手奉長者之手負劍辟咡詔之則掩口而對侍坐於先生先生問焉終則對請業則起請益則起侍坐於君子君子問更端則起而對謀於長者必操幾杖以從之長者問不辝讓而對非禮也侍於君子不顧望而對非禮也長者不及母儳言正容聽必恭母剿說母雷同右應對之節

進退內則曰在父母之所有命之應惟敬對進退周旋愼斉升降出入揖遊不敢噦噫嚏咳欠伸跛倚睇視不敢唾洟寒不敢襲癢不敢搔不有敬事不敢袒裼不涉不撅褻衣裳不見裏昧爽而朝問何食飲矣若巳食則退若未食則佐長者視具曲禮曰父命呼惟而不諾手執業則投之食在口則吐之走而不趍見父之執不謂之進不敢進不謂之退不敢退不問不敢對從於先生不越路而與人言遭先生於道趨而進正立拱手先生與之言則對不與之言則趍而退從長者而上丘陵則必鄕長者所視將上堂必揚戶外有二屨言聞則入言不聞則不入將入戶視必下入戶奉扃視瞻母回戶開亦開戶闔亦闔有後入者闔而勿遂母踐屨母踖席摳衣趍隅必愼惟諾將卽席容母怍兩手摳衣去斉尺衣母撥足母蹶先生書策琴瑟在前坐而遷之戒勿越虛坐盡後食坐盡前坐必安執顏侍坐於君子若有告者曰少間願有復也則左右屏而待母側視母噭應母淫視母怠荒遊母倨立丹跛坐母箕寢母伏斂發母髢冠母免勞母袒暑母褰裳士相見儀曰凡與大人言始視面中視抱卒視面母攺若父則遊目母上於面母下於帶若不言立則視足坐則視膝少儀曰侍坐於君子請見不請退君子欠伸運笏澤劍首問日之蚤莫𨿽請退可也右進退之節

五禮五禮之目在大宗伯其別三十有六吉十有二凶五賓八軍五嘉六唐彳放周禮制五禮百五十有二條吉五十有五凶十有八賓六軍二十有三嘉五十宋禮部員外郎陳晹進樂書五禮百八十有八條吉百凶二十有二賓十有三軍十有六嘉三十其目悉書則繁今列周禮大宗伯五禮之目

吉禮禋祀實柴槱燎血祭貍沈疈辜肆獻饋食祠

禴甞

烝

凶禮喪

荒弔

禬卹

賓禮朝

宗覲

遇會

同問

視

軍禮師

均田

役封

嘉禮飲食昏冠賓射饗燕脤膰賀慶

六樂六樂之目在大司樂周人備六代之舞奏黃鍾歌大呂舞雲門奏大蔟歌應鍾舞咸池奏姑洗歌南呂舞大召奏蕤賓歌函鍾舞大夏奏夷則歌小呂舞大�奏射歌夾鍾舞大武

雲門一曰雲門大捲樂緯元命包云黃帝樂一云堯樂雲門象雲气出入周人冬至舞之以祀天神

咸池一曰大咸莊周呂氏春秋白虎通皆云黃帝樂元命包云堯樂陳氏樂書云黃帝所作堯修而用之堯作大章復能修用咸池以備樂按周禮於堯不稱大章而稱大咸猶周人不獨教周之大武而教六樂貴於備藥也故曰大章章之咸池備矣咸池象地水周徧周人夏至舞之以祭地示

大磬一曰九召舜樂召紹也元命包云舜之民樂其紹堯之業舜斉七政肇十有二州故周人舞之以祀四望司中司命風師雨師

大夏一曰九歌禹樂夏大也元命包云禹能大堯舜之徳禹平水土故周人舞之以祭山川

大濩一曰韶濩湯樂呂氏春秋曰湯命伊尹作大濩歌晨露韓詩外傳曰湯作大濩宮使人溫良而寬大商使人方廉而好義角使人惻隱而仁愛徵使人樂飬而好施羽使人恭儉而好禮濩護也湯之寬仁能救護生民故周人舞之以享姜嫄

大武記曰武始而北出再成而滅商三成而南四成而南國是疆五成而分周公左召公右六成復綴以崇天子元命包云文王時樂蓋武王成其武功傳云武王以黃鍾布牧野之陣歸以大蔟射

五射五射五禦之目它無顯證其名僅見於保氏康成注引鄭司農語賈公彥云無正文或先鄭別有所見或以義言之

白矢矢貫侯過見其鏃白也

參連前放一矢後三矢連續而去也

剡注謂羽頭髙鏃低而去剡剡然也

襄尺襄俗本或音衰周禮釋文音讓云本作讓字諸音非也謂臣與君射不與君並立讓君一尺而退也

井儀謂四矢貫侯如井字之容儀也

五禦說同五射周禮大司馬中冬大閱百步則一爲三表又五十步爲一表司馬建旗於後表之中以旌爲左右和之門羣吏各帥其車徒以敍和出卽過君表也旣陳乃設駈逆之事有司表貉於陳前卽逐禽左也【﹝驅﹞去】

鳴和鵉和鵉皆鈴也和金口木舌鵉金口金舌所以節車之行鵉在衡上近於馬和在式上衡是車前橫木駕馬者卽軏也式是車上橫板手所憑伏以致敬者升車則馬動馬動則鵉鳴鵉鳴則和應自然有个節奏所以使之皆中節若車行車速則不相應行遲則不響若雜然都響皆不合此節奏

逐水曲禦車隨逐水勢之屈曲而不墜水也鳴和鵉者禦之常逐水曲者禦之變也

過君表若毛詩傳云褐纏旃以爲門裘纏質以爲木執間容握駈而入擊則不得入君表卽褐纏旃也如車辰門之類是植起兩車以爲門褐纏旃以爲門者是植兩旗於兩旁以爲門也裘纏質以爲木執者質是斧之椎頭或云用刑砧子是門闑古者門之當中用一壁尺使門闔至此而止所謂木執也

舞交衢衢道也謂禦車在交道車旋應於舞節如今十字街模樣若轉過這一邊則須要轉得合舞底節奏

逐禽左謂禦駈逆之車逆駈禽獸使左當人君以射之也若禽在右邊須要當得過左邊以就主人之射

六書六書之目周禮疏云依許氏說文是教人知制字之由便不胡寫了邊傍古人要書同文今人不曾理會只是胡寫

象形書與畫同出畫取形書取象凡天文山川井邑艸木人物鳥獸虫魚鬼物器用服飾有形者皆可象亦有象形兼會意諧者

會意人言爲信止戈爲武中心爲忠如心爲恕之類會合人意也如後字從彳從從又卽三體會意也

轉注文相近但旁邊攺轉如考卽老之類

處事人在一上爲上人在一下爲下各有其事得其宜也

假借令長之類一字兩用也

諧聲謂形一也如江河之類皆以水爲形以工可爲聲也工與江皆從經堅可何𨿽反異而音亦近疏曰書有六本形實多若江河之類是左形右鴻鴿之類是右形左艸藻之類是上形下婆娑之類是上下形圍國之類是外形內闤闠之類是外聲內形此形之等有六也

九數九數之目司徒疏引先鄭語作方田粟布差分少廣商功均輸方程嬴不足旁要又云今有重差夕桀句股保氏疏云此漢法也

方田以禦田疇界域卽今方量田地畝角之法

粟布以禦交質変易粟是米布是錢謂以多少錢糴得多少谷之類交是買賣質是典約変易是撞換

衰分以禦貴賤稟稅此是理會官員俸祿多少之法如上士倍中士中士倍下士之類稟謂稟祿稅謂釆地所收之稅

少廣以禦積羃方圓積羃如今倉然積米其中外面遮蔽了方圓以其器而知其多少今稅務中用此法如看船上裝載貨物用錐探其深淺便知其多少方器作如何算圓器作如何算各有法也

商功以禦功程積實商其功程如打土論方子打算一方土便會計得合用幾多人工如做屋亦可算幾間幾架合用幾多人工之類

均輸以禦遠近勞費均其道裏遠近之勞與費勞是力費是褁足如自某州到某州用力幾何褁足幾何之類

盈朒以禦隱雜互見盈是多朒是少數之顯者可見隱者不可見至於雜則尢不可見由其顯者以推其隱如人有財物失去一半或大半或小半失物者道多可考究隱雜互見是因其所存以驗其所失之多少

方程以禦錯揉正員今作歷者用此法謂如算錢逐件除下零細底絕長補短湊得斉整便好算如一年十二月有月大者小者日子不斉便將閏月來補湊每月作三十日又如日月星辰之行不同如要算行之會都相合

句股以禦髙深廣遠橫爲句直爲股斜爲弦三者可互相求也以句中所容方直之積求之則山之髙井之深城邑之廣道裏之遠可以測知此算術之極致也句股之術如今木匠曲尺尺頭爲句尺梢爲股尺頭與尺梢盡相去爲弦

大斈之綱

致知中庸曰慱斈之審問之愼思之明辧之篤行之有弗斈斈之弗能弗措也有弗問問之弗知弗措也有弗思思之弗得弗措也有弗辧辧之弗明弗措也有弗行行之弗篤弗措也致廣大而盡精微極髙明而道中庸溫故而知新惇厚以崇禮右致知之要【大斈經云致知在格物而傳文亡缺當考朱子取程子之意以補之言】

誠意詩曰思邪記曰毋不敬儼若思詩曰相在室尙不愧於屋漏語曰非禮勿視非禮勿聽非禮勿言非禮勿動中庸曰君子戒愼乎其所不睹恐懼乎其所不聞莫顯乎隱莫見乎微故君子愼其獨也右誠意之要

正心中庸曰喜怒哀樂未發謂之中發而皆中節謂之和記曰內省不疚惡於志孟子曰志气之帥也气體之充也志至焉气次焉持其志暴其气養心莫善於寡欲其爲人也寡欲𨿽有不存焉者寡矣樂記曰姦亂色不畱聰明滛樂慝禮不接心術惰慢邪僻之气不設於身體大斈曰有所忿懥則不得其正有所恐懼則不得其正有所好樂則不得其正有所憂患則不得其正右正心之要

修身大斈曰自天子至於庶人一是皆以修身爲本孟子曰天下之本在國國之本在家家之本在身語曰君子食求飽居求安敏於事而愼於言就有道而正焉君子欲訥於言而敏於行古者言之不出恥躬之不逮也躬自厚而薄責於人則遠怨矣出門如見大賓使民如承大祭已所不欲勿施於人居恭執事敬與人忠𨿽之夷狄不可棄也言忠信行篤敬𨿽蠻貊之邦行矣君子所貴乎道者三動容貌斯遠暴慢矣正顏色斯近信矣出辝气斯遠鄙倍矣君子正其衣冠尊其瞻視儼然人望而畏之君子有九思視思明聽思聰色思溫貌思恭言思忠事思敬疑思問忿思難見得思義孟子曰動容周旋中禮者盛徳之至也哭死而哀非爲生者也經徳不回非以於祿也言語必信非以正行也富貴不能滛貧賤不能移威武不能屈此之謂大丈夫易曰君子進徳修業忠信所以進徳也修辝立其誠所以居業也知至至之可與幾也知終終之可與存義也是故居上位而不驕在下位而不憂故幹幹因其時而惕𨿽危咎矣君子斈以聚之問以辧之寬以居之仁以行之君子敬以直內義以方外敬義立而徳不孤直方天不習不利不遠復祗悔元吉象曰不遠之復以修身也剛健篤實輝光日新其徳山下有澤損君子以懲其窒欲風雷益君子以見善則遷有過則攺地中有木升君子以順徳積小以髙大艮止也時止則止時行則行動靜不失其時其道光明曲禮曰坐如屍立如齊敖不可長欲不可從志不可滿樂不可極臨財毋苟得臨難毋苟免狠毋求勝分毋求多疑事毋質直而勿有禮不踰節不侵侮不好狎修身踐言謂之善行慱聞彊識而讓惇善行而不怠謂之君子中庸曰庸徳之行庸言之謹有所不足不敢不勉有餘不敢盡言顧行行顧言好斈近乎知力行近乎仁知恥近乎勇知斯三者則知所以修身君子動而世爲天下道行而世爲天下法言而世爲天下則遠之則有望近之則不厭在下位而不獲乎上民不可得而治矣獲乎上有道不信乎朋友不獲乎上矣信乎朋友有道不順乎親不信乎朋友矣順乎親有道反身不誠不順乎親矣誠身有道不明乎善不誠乎身矣冠義曰凡人之所以爲人者禮義也禮義之始在於正容體斉顏色順辝令容體正顏色斉辝令順而後禮義備以正君臣親父子和長幼君臣正父子親長幼和而後禮義立禮記曰足容重手容恭目容端口容止容靜頭容眞气容肅立容徳色容莊右修身之要

斉家孝經曰治家者不敢侮於臣妾而況於妻子乎孟子曰男女居室人之大倫也易曰家人女正位乎內男正位乎外男女正天地之大義也家人有嚴君焉父母之謂也父父子子兄兄弟弟夫夫婦婦而家道正正家而天下定矣左傳曰女有家男有室無相瀆也謂之有禮易此必敗禮記曰父子篤兄弟睦夫婦和家之肥也父慈子孝兄良弟悌夫義婦聽長惠幼順君仁臣忠謂之人義也曲禮曰男女不雜坐不同椸枷不同巾櫛不親授嫂叔不通問諸母不漱裳外言不入於捆內言不出於捆女子許嫁纓非有大故不入其門姑姊妹女子之巳嫁而反兄弟弗與同席而坐同器而食父子不同席內則曰男不言內女不言外非祭非喪不相授器其相授則女受以篚其篚則皆坐奠而復取之外內不共井不共湢浴不通寢席不通乞假男女不通衣裳內言不出外言不入男子入內不嘯不指夜行以燭燭則止女子出門必擁蔽其面夜行以燭燭則止道路男子由右女子由左右齊家之要

治國平天下孝經曰治國者不敢侮於鰥寡而況於士民乎先之以慱愛而民莫遺其親陳之以徳義而民興行先之以敬讓而民不爭導之以禮樂而民和睦示之以好惡而民知禁事親孝故忠可移於君事兄悌故順可移於長居家理故治可移於官語曰君子篤恭而天下平孟子曰老吾老以及人之老幼吾幼以及人之幼治天下可運於掌上禮記曰立愛自親始教民睦也立敬自長始教民順也教以慈睦而民貴有親教以敬長而民貴用命上老老而民興孝上長長而民興弟上卹孤而民不倍大斈曰一家仁一國興仁一家讓一國興讓中庸曰凡爲天下國家有九經曰修身也尊賢也親親也敬大臣也體羣臣也子庶民也來百工也柔遠人也懷諸侯也修身則道立尊賢則不惑親親則諸父昆弟不怨敬大臣則不眩體羣臣則士之報禮重子庶民則百姓勸來百工則財用足柔遠人則四方歸之懷諸侯則天下畏之斉明盛服非禮不動所以修身也去讒遠色賤貨而貴徳所以勸賢也尊其位重其祿同其好惡所以勸親親也官盛任使所以勸大臣也忠信重祿所以勸士也時使薄斂所以勸百姓也日省月試旣廩稱事所以勸百工也送往迎來嘉善而矜不能所以柔遠人也継絕世文廢國治亂持危朝聘以時厚往而薄來所以懷諸侯也凡爲天下國家有九經所以行之者一也右治國平天下之要

新編纂圖增類羣書類要事林廣記卷之九

【後集】○幼學類

幼斈須知古者男子初生能食教以右手能言教之自名及唱喏安置稍有知則教以恭敬尊長六歲教之數與方名始習書字誦孝經論語七歲以下謂之孺子早寢晏起食時八歲出入門戶及卽席飲食必後長者始教之以謙遜誦回書九歲讀春秋及諸史始爲之講解使知義理十歲出就外傳居宿於外讀經禮傳使知仁義禮智信自是可以慱視羣書俗諺所謂教子嬰孩教婦初來古語亦云少成若天性習貫成自然皆謂此也今人多有見其子頗有聰敏性格便謂其必自能成就亦有見其子頑鈍便謂其終不能斈又有恃其富貴皆棄而不教皆是不愛其子也

習手圖見圖凡手之法以左手緊把右手大拇指其左手小指則向右手腕右手四指皆直以左手大指向上如以右手掩其胸手不可太著胸湏令稍去胸二三寸許方爲手法也

習祗揖圖見圖凡作揖時用稍闊其足立則穩揖時湏直其膝曲其身低其頭以眼看自巳鞋頭爲準威儀方美使手只可至膝畔不得入膝內尊長前作揖手湏過膝下喏畢則手隨時起而於胸前揖時湏全出手不得只出一大拇指在袖外謂之鮮禮非見尊長之禮也

習展拜圖見圖凡下拜之禮一揖少退再一揖卽俯伏以兩手齊按地先跪左足次伸右足略蟠過左畔稽首至地卽起先踞右足以雙手齊按膝上次起左足連兩拜起進前敍寒暄少退揖再兩拜進前卻敍間闊敍賀語不然初連四拜卻敍寒暄亦得

訓蒙八規

一曰斈禮凡爲人要識道理識禮數在家庭妻父母入書院事先生並要恭敬順從遵依教誨與之言則應教之事則行毋得怠慢自任巳意

二曰斈誦專心看字斷句慢讀須要字字分明毋得目視東西手弄他物

三曰斈坐定坐端身斉腳斂手毋得偃仰傾側

四曰斈言撲實語事毋得妄誕低細出毋得叫喚

五曰斈書臻志把筆並要斉整圓淨毋得輕易胡塗

六曰斈揖低頭屈腰出收手毋得輕率慢易

七曰斈行籠袖徐行毋得掉臂跳足

八曰斈立拱手立身毋得跛倚欹斜

讀書五戒

一曰戒遊孟子謂宋句踐曰子好遊乎吾語子遊古之所謂遊者尊徳樂義遊於聖人之門此所謂遊也今子弟目不觀聖賢之書口不談徳義之言交結狂朋以爲市井之遊見紛華盛麗而悅所拘檢放僻邪侈不爲巳又不悟所與遊者非失業之子卽營私之徒也乘其迷惑爲之引導巳窺覘其田廬期與之費耗蕩盡而後巳言甘如醴心欲並吞俟其囊虛交情絕矣可不爲之哀耶懵者與遊何補於吾黠者與遊必有所圖詢我先疇窺我先廬祖父艱勤廣釋膏腴胡爲不念浮蕩與俱資產罄竭交遊絕疏後園不窺卓哉仲舒以此思之不如讀書

二曰戒博韋洪嗣有慱弈之論方罫之戱尙嗟棄業何況呼盧之鄙賤也敕令有市眾編管之條斈校有榎楚屏斥之法其可務乎驕縱不檢慱弈爲娛日勝日貪忘寢與餔微而服用大而田廬呼盧不巳委棄須臾欲觀其效請驗鄕閭敗者紛紛成者誰歟市廛之徒咸以賊呼以此思之不如讀書

三曰戒飲尙書酒誥曰羣飲汝勿佚盡執拘以帰於周子其殺聖王之戒羣飲如此其峻爲其亂之所由生也其可貪乎尊爵俎豆典禮所須祭祀賓客制度不踰若非典禮是謂湎於獻臣劼毖彜酒惟辜衘杯漱醪眩惑當土戶棄其親飬忘其室廬聖有明訓羣飲必誅以此思之不如讀書

四曰戒鬭先聖曰血气方剛戒之在鬭孟子曰好勇鬭狠以危父母在醜而爭是謂不孝而況著令鬭毆之罪不與士齒國有常憲傷人者刑殺人者死其可犯乎睎顏之人亦顏之徒好勇鬭狠狗彘與俱受之父母身體發膚一朝之忿忘親喪﹝身丘﹞斈有規矩國有刑誅束手有司悔之晚乎血气方剛戒之在初以此思之不如讀書

五曰戒逸周公戒成王作逸篇欲成王滛於觀於逸於遊於田祗懼而不敢荒寧也況爲士而自暇自逸早夜爲豈不勝可憂哉孟子曰飽食暖衣逸居教則近於禽獸士農工商四民異居農勤於耕商勤於塗工勤繩墨士勤典謨惰業而嬉流爲下愚損者三樂佚遊之徒飽食暖衣禽獸一如日月逝矣誰之過歟以此思之不如讀書

十可惜說予常自訟少年不斈寡聞淺識悵悵何之令老矣所用於世然知不斈之過亦可以救其失甞於裏閈間見諸後生各盛飾其衣巾爲闤闐之遊因語之曰先生相與言則以仁與義市井相與言則以財與利當此妙齡自荒於嬉古人輕尺璧重寸陰言君子當競辰辰來之遲而去之速棄而不斈重可惜也亦聞昌黎先生有此日足可惜之�因爲十可惜之說以告之左朝奉大夫延平張憲武書古人貧不能自給有帶經而鋤者有負薪拾黍而誦書者今之人飽食暖衣自暇自逸一可惜也古人不遠千里負笈求師今人有賢父兄教之而不從或閭裏間有賢師友不知親近二可惜也古人手自抄寫夜以継日常苦書今人有見成印本藏之萬卷堆案盈幾不知誦讀三可惜也古人三年通一經三十而五經立自少惟以讀書爲能今當少壯有書不讀日月逝矣四可惜也古人聚螢映雪讀書今人當蕳編可舒捲之時有燈火之可親而遊談恨博弈是娛五可惜也人之生有不見日月者不聞雷霆者今後生耳聰目明又各稟智慧之質不知讀書則趍向之不知義禮之不講殆將與聾者盲者等六可惜也人有身則有丁有丁則有役今後或有父母代其勞或氶閥閱之舊丁役之藉然有書不讀將與閭閻畎畝之人等七可惜也人患家世之舊不聞詩禮之言故或爲農圃或爲工商今人生於儒家少襲萁裘之緒而有書不讀使父祖之業至此而墜八可惜也人患藏修所今有上庠有鄕校可以從師然媿冠博帶務悅紛華名曰士人其實一經不通一辝不措有玷於先聖先師九可惜也人有君臣父子之大倫忠孝仁義之大節今後生不斈習非勝是則大倫大節俱掃地矣揚雄曰人而不斈憂如禽何十可惜也

初入斈法六歲且令早晨上斈食後不上斈勿困其精神讀書須是且從開宗明義章第一起不可便讀蒙求並孝�序爲孚大難識且令每日見小字經一兩次每日常見則識得牢固不可貪多且讀三兩句半歲之後食後亦上斈

小兒寫字法寫字不得惜紙須令大寫長後寫得大字若寫小字則拘定手腕長後稍大字則寫不得予親有此獘也寫字時先寫上大二字一日不得過兩字字字端正方可換字若貪字多必筆畫老艸寫得不好寫得好時便放帰午後亦上斈

小兒讀書法若初授四句不必多教徧數且以教識字爲上憮識字則可令其自讀若未能盡讀且讀兩句其兩句識得字文讀得稍熟則令識後兩句子讀後兩句又稍熟然後令通讀四句憮讀得四句盡熟則放帰似此數日則可又添一句須是熟了卽便放帰小兒貪其帰則用心讀而漸可添也若其後授得字多其初則分爲三兩授讀俟其口熟則通讀如其中有甚難讀者則特讀數十徧如甚易者則分讀時不須讀直待通一授讀然後讀其易者此亦讀書省力之良法也

小兒溫書法若讀書當時𨿽極熟久而不讀亦必忘子甞誦一眞言凡十萬徧久而不誦皆忘之故讀過書不可不溫其溫書之法且若初讀過書一卷則一日溫此一卷其後讀過二卷則二日溫一徧三卷則三日溫一徧大約一日溫一卷也若讀過一百卷則一百日能溫一徧二百卷則二百日能溫一徧亦永不忘如長成者讀過論孟六經一放下則周年未必能溫一徧所以不能記也此乃楊子吳祕之家傳溫書之法如此則初讀時不須四授以一日之工溫之亦不須一卷了又分爲兩授溫之憮省工又永永不忘眞妙法也

記訓釋法可令日記所讀書上訓釋字三兩个如不亦說乎說喜也不亦樂乎樂甚喜也若不能曉得甚喜則以方言教之如雲大故歡喜人不知而不慍慍怒也若不能曉得怒字則以方言教之云怒是惡發也如此記時則讀過論語記得論語上訓釋了七歲便可說書

說書之法小兒止可說句語義理又須分明直說不可言語多如說仲居則言仲者孔子字也字是表徳也居坐也曾子侍者曾子是孔子弟子也侍謂侍奉也手立於其側也子曰者子是孔子乃弟子稱師曰子也曰說也此言孔子坐曾子侍奉而孔子說也如此則分明而稚子易曉也又須先說易者其難者且未可說故先說孟子爲上孟子中若有難說者亦旦放過直待曉得則與之說易說者了然後及難說者如此則其進有漸而亦不苦其難也此記禮所謂循序後進夫子所以循循善誘者皆此理也

觀書要法聖人不能以意傳於後世乃著於書故曰聖人之情見乎辝是故善考聖人之意者必專守聖人之辝辝之外不得增增則爲外意辝之內不得闕闕則遺本意必欲其辝明其理安然後乃得聖人之意若其辝明而其理不安未可以爲得其理安而其辝不明亦未可以爲得大抵以辝爲主其有只取意者亦必自其辝求之二者兼得之然後爲是若以此觀前人之注解其得失盡可以見是如大明鏡普照而所不見也此其所以爲要法乎

看史書法看史之法先看人君在位之久近宰相之賢否爲治之得失余看其人一節之大者若其人名位顯可以出題目則詳看首尾及得失皆記之要作議論若其人微則記其大節一二事

讀書作文法筆下自義理而來義理自語孟經書而得未問治經與治賦若尙書語孟不可不曉蓋語孟乃眼前又字尙書乃治道得失不通曉此三者不成士人矣自六歲半記訓釋字七歲便斈說書則八歲說了論語九歲說了孟子十歲說過尙書矣先麄說語句次說義理義理�通然後可教言乂論此特五年之工十一歲�曉言乂論可作文矣

攺小兒文字法若攺小兒文字縱做得未是亦須畱少許不得盡攺若盡攺則沮挫其才思不敢道也直待做得七八分是了方可盡攺作十分若只隨他立意而攺亦是一法

日誦課程【置日課滿一扇隨日抄付】所讀經書子書史書【谷具書目並起止】讀前輩經賦各一道【湏各貝題目並起止】當日編節文字若干【亦湏及一千字以上】

習業課程【置所業滿一扇逐課編錄】每月初三初八十三十八各作詩賦一道二十三日作論一道二十八日作策一道【或作講乂疑乂亦得】巳上課各於當日了畢次日聚看遇有幹事次日補塡夙興夜寐夙興當於雞鳴先師曰雞鳴而起孳孳爲善舜之徒也夜寐必至三鼓爲準不可不及萬乘至尊尙以乙夜觀書何況布衣庶幾可以窮一日之力觀書或有疑難惜訪問況吾郡有絳帳先生裏閈中所至有賢師友皆可請益蘇子由言有一人死而復生問冥官如何修身可以免罪答曰子且置一卷曆書日之所爲暮夜必記之但不記者是不可言卽不可作予亦謂斈者不論在斈校或在講會中或在私家皆當如前說日附課簿以自早至暮所誦之書及所作之文一一記錄之況此正是爲善之事若可錄寧愧心緣此勉彊日有課程月有進益累土不輟丘山崇成不至有人則作人則輟也

切字要法顧野王撰玊篇緫三十卷陸法言著廣韻幾四萬言五音之呼吸四之淸濁毫釐靡差纖悉備載然其正韻反音罕有知者沙門神珙𨿽作九弄反紐羅紋反樣惜乎旨意難明文理難曉斈者置之而不復研究然則字終不可得而反耶反終不可得而斈耶是必有其要焉今也文其去綱撮其樞要才六十字而四字文止五十六字而巳便而易見簡而易知倘或捨此而求字則吾未之聞也𨿽然字之五音四重輕淸濁尢宜審訂

六十字訣因煙人然新鮮錫涎迎妍零連淸千賓邊經堅神禪秦前寧年寅延眞氈娉偏亭田澄纏平便擎虔輕牽稱燀丁顚興掀汀天精箋民眠膻刑賢右六十字乃廣韻玉篇之祖也前輩言之久矣而初斈者當畱心熟讀周流萬徧將不約而隨不言而至𨿽求字於篇韻之外豈難之哉倘能昕夕之暇以訓兒童使其習慣成自然誠易爲力今以春夜喜雨詩爲式於後﹝好﹞許老切許興掀好﹝雨﹞王矩切王寅延雨﹝知﹞珍離切珍眞氈知﹝時﹞辰之切辰神禪時﹝節﹞子結切子精箋節﹝當﹞都郎切都丁顚當﹝春﹞樞倫切樞稱燀春﹝乃﹞曩采切曩寧年乃﹝發﹞方越切方││發﹝生﹞師庚切師膻生﹝隨﹞旬爲切旬餳涎隨﹝風﹞方中切方││風﹝潛﹞慈塩切慈秦前潛﹝入﹞日執切日人然入﹝夜﹞寅謝切寅寅延夜﹝潤﹞儒順切儒人然潤﹝物﹞文拂切文││物﹝細﹞思計切思新鮮細﹝無﹞微虞切微││無﹝聲﹞書徵切書膻聲﹝野﹞以者切以寅延野﹝徑﹞吉定切吉經堅徑﹝云﹞幹羣切於寅延云﹝俱﹞恭於切恭經堅俱﹝黑﹞迄得切迄興掀黑﹝江﹞古雙切古經堅江﹝船﹞食緣切食神禪船﹝火﹞虎果切虎興掀火﹝獨﹞徒谷切徒亭田獨﹝明﹞眉兵切眉民眠明﹝曉﹞馨香切馨興掀曉﹝看﹞丘寒切丘輕牽看﹝經﹞堅丁切堅經堅經﹝濕﹞失入切失膻濕﹝處﹞昌據切昌稱燀處﹝花﹞呼切呼興掀花﹝重﹞儲用切儲澄纏重﹝錦﹞居飲切居經堅錦﹝宮﹞居中切居經堅宮﹝城﹞時徵切時神禪城右四十字各附其音於下又各附其反之之訣於下其發字風字無字物字││卽無文之字也若能熟讀五十六字而此四字自然隨而應也

辧十四�字之重濁與輕淸要辧其中十四﹝口合﹞甘含堪闔合﹝口開﹞何可我歌羹﹝撮唇﹞呼虎烏塢污﹝捲舌﹞伊幽一噎纓﹝口蹴﹞憂丘鳩有受﹝齒斉﹞之始實時成﹝開唇﹞坡頗潘鋪拍﹝隨鼻﹞蒿毫好赫亨﹝垂舌﹞遮車奢者庶﹝穿牙﹞查摘瑟爭生﹝引喉﹞勾狗鷗鴉厄﹝送气﹞吒拏奼拆撐﹝舌上﹞鴞妖矯轎﹝舌根﹞雞結計堅經若能紐算分淸濁疊韻雙理自明

雙疊韻雙疊韻者韻之子母正切回切也如龍字乃盧容切反云盧零連龍盧字爲韻之子容字爲韻之母零連字爲韻之祖﹝雙﹞者乃子正切得母母回切得子而且同祖是謂之雙﹝疊韻﹞者乃子正切得子母回切得母而不同祖是謂之疊韻唐人吟詠深以此爲親切對偶劉禹錫詩云出谷嬌鸞新睍睆營巢乳燕舊呢喃睍睆與呢喃乃雙也正切睍睆睍興掀睆回切睆睍睆興掀睍正切呢喃呢寧年喃回切喃呢喃寧年呢雙之說明矣又杜甫詩云卑枝低結子接葉暗巢鶯卑枝與接葉乃疊韻也正切卑枝卑賓邊卑回切枝卑枝直氈枝正切接葉接精箋接回切葉接葉寅延葉疊韻之說明矣東坡雙詩曰江於髙居堅關扄江幹江經堅幹於髙幹經堅髙字字反去

奴詩曰江幹髙居堅關扄耕犍躬稼角掛經竿篙系舸菇茭隔笳鼓過軍雞狗驚解巾顧景各箕踞擊劍髙歌幾文觥荊笄供鱠愧扌斍聒幹鍋更戛甘羹每一字有四只有一平是平二上三去四入皆是測也字有四聲平者哀而妄上者厲而文去者淸而遠入者直而促見圖

五音所統﹝角音﹞舌縮卻﹝徵音﹞舌柱齒﹝宮音﹞舌居中﹝商音﹞口開張﹝羽音﹞口撮聚

五所屬東方﹝喉﹞何我剛鄂歌可康各南方﹝齒﹞詩失之食止示勝識中央﹝牙﹞更硬牙格行幸亨客西方﹝舌﹞丁的定泥寧亭聽歷北方﹝唇﹞邦彪剝雹北墨朋邈

訂正字訛【易中無字天屈西北也】打【篇音此字俗自撰也】維【毛詩中皆是此維字與惟字同】做【篇韻此字俗自撰也】曲逆【音去僞漢邑名也】星宿【音秀是星辰也】番禺【音婆魚廣州異名也】欵乃【音襖��中歌也】瀧水【瀧音雙新州異名】句讀【音豆中點書句也】汨羅【汨音博縣名也】萬俟【音木其可姓氏也】汨羅【汨音密江名也】袒免【音但問乃五出現也】牂牁【音減哥蜀江名也】宿畱【音秀�盤桓之意也】蝢【音沒突漢外國文】苛嬈【音河撓酷虐之意也】可汗【音克寒唐虜國名】閼氏【音煙支西域國名】角裏【音祿裏四�名魏子直書祿裏】曹大家【家音姑漢班固�也】大坐【音穩】不長【音矮】圓【音匾】不平【音排皆俗自撰字也】

字當避俗關【俗作門】寶【俗作宜】珍【俗作珎】鳥【俗作一】卯【俗作卯】系【俗作系】庵【俗作來】電【作作電】畫【作作畫】黏【俗作粘】牙【俗作互】姦【俗作姦】劫【俗作刧】竺【俗作笁】郤【俗作卻】稱【俗作秤】雙【俗作雙】聲【俗作】邪【俗作耶】見【俗作現】

字當從正隸【正作�】獎【正作將廾】旣【正作旣】髙【正作髙】甞【正作嘗】康【正作由水】黃【正作黃】惡【正作惡】韻【正作�】田【正作疊】栗【正作肉米】對【正作�】直【正作直】截【正作�】置【正作置】檗【正作蘗】烽【正作夆火】霸【正作�】易【正作易】愛【正作受】

字之所從解【從刀從牛】雨虫【從來從】次【從氵非】鑪【從火非】妃【從巳非】涼【從冫非】秊【從禾從十】美【從丷王從大】喬【從夭從口】出【從山非】晢【從日非】盜【從冫非】邦【從手非】看【從手從目】羌【從羊從幾】異【從甲從其】滅【從冫非】尊【從井非】冬【從非】殳【從口非】尋【從口從工】戍【從人從戈】周【從用從口】輕【從巠非】晉【從口非】幹【從非】雞【從鳥非】吉【從士從口】衡【從角從大】臥【從臣從人】兩【從人非】吳【從天非】沙【從石非】鼓【從皮非】勇【從角從力】告【從生從口】具【從匕從貝】飯【從卞非】館【從捨非】健【從彳非】並【從並非】貸【從亻從貣】傳【從亻從專】佞【從二從女】宛【從巳非】寶【從非】廷【從辶非】賴【從頁非】

字之所非關【作閞非】羣【作羣非】勤【作勤非】賢【作又貝非】弦【作納非】然【作火勻非】茅【作茆非】【作囂非】襃【作褒非】佳【作隹非】章【作章非】秔【作梗非】享【作享非】扃【作扄非】穎【作頴非】帚【作箒非】養【作飬非】仿【作彷非】棗【作棗非】灑【作灑非】斝【作斗非】筍【作筍非】允【作非】皁【作皂非】凡【作非】孨【作孱非】沈【作沈非】燈【作燈非】兜【作兜非】【作冉非】陜【作央非】諂【作良舀非】器【作噐非】默【作嘿非】替【作朁非】逮【作迨非】柰【作柰非】匃【作丐非】俊【作山馬非】束【作束非】效【作效非】盼【作眄非】縳【作縛非】斮【作斫非】臘【作臈非】焉【作人一非】吳【作妟非】秋【作原非】

上平訛字【一點一畫之訛】芃【音蓬】芁【古肴切】鍾【酒器】鐘【樂器】丰【作豊非】丰【音峯】手【柯邊切】支【音】【普卞切】冞【音眉】【�今切】犂【作和牛非】欹【音倚】敧【音欺】遲【音遲】遟【直利切】搥【音惟】槌【丈�切】【醜善切】睢【鳥名】睢【脂【作月日非】山虫【音嗤】許佳切】木虖【木也】摴【胡�切】廚【作廚非】【音無】旡【音旣】毋【音】母【莫後切】須【音虍皿】湏【音類】麤【作麄非】趨【走也】趍【有細字】蘆【音盧】蘆【胡古切】西【音棲】西【衣嫁切】齊【作齊非】回【胡惟切】回【名箭切】唇【口唇】唇【之人切】筠【竹也】筠【抱角也】具【作眞】文【音紋】【普斗切】云【言也】云【把骨切】刊【削也】刊【七見切】攀【作扳非】

下平訛字憐【音連】憐【音零】弦【音玄】弦【音眩】全【作全非】煙【音困】煙【音因】祅【音夭】祆【音�】船【舟也】舡【許江切】遙【作滛非】苗【稼也】苖【徒歷切】商【音傷】【音滴】迎【迓也】迎【於忍切】鶯【作鶯非】燈【音登】燈【的廷切】尢【音由】尢【音汪】休【息也】【音�】蠶【音�】【音煦】醜【作羞非】壬【音任】壬【他須切】兟擔【荷也】檐【音詹】鹽【作塩非】

上聲訛字緫【聚也】惣【呼骨切】家【丘也】冢【音蒙】頃【作項非】【藝也】技【四角切】巳【音彼】巳【呼罵切】柹【果也】柿【芳廢切】恥【作恥非】卉【艸也】卉【先臺切】取【獲也】耴【音車母】體【音恥】體【羽本切】釆【作釆非】攺【古乃力】攺【羊止切】哂【音矧】哂【音啞】本【始也】

【音目舀】老【作工非】卯【莫絞切】卯【子兮切】髙不【音考】髙木【古老切】裸【�果切】祼【音費】卬【作邛非】

去聲訛字四【音肆】【亡往切】剌【音次】剌【來未切】次【作次非】言盆【音元】謚【伊昔切】�【晉拜切】【音孤】屆【音界】屇【音田】祭【作示非】耒【濃器】耒【力�切】吠【鳴也】口大【徒介切】莧【菜也】莧【胡官切】練【作練非】【從玩切】【音賈】炙【音庶】灸【音救】炙【音只炮肉也從肉從火】

入聲訛字沐【音穆】沭【時律切】伏【音服】大【徒蓋切】簇【作蔟非】俗【音續】俗【渠吉切】谷【溪谷】谷【巨勺切】匹【�吉切】疋【之盛切】吉【作吉非】【戍【音洫】戍【音庶】穴【窟也】而隴切】額【頭也】頟【牌頟也】屍乙【作厄非】夕【朝夕】夕【竹幾切】錫【音昔】錫【音芉】易【音昔】易【音羊】易【作易非】滴【音的】滳【音傷】挽【音撚】搯【音滔】鐵【金也】鐵【馬勒也】呇【作沓非】

字有通用

平蠭蜂蹤蹤雍雝時峕窻牎鼃蛙梅楳純淳因姻昏婚頒盼綿綿沿緣雕雕臯咎窯窯晁日黽彊彊蛇虵樛虫吟唫譚談檐櫩沾沾巖嵒鉗鈐貪探

仄緫揔綜緵洞峒彩彩气炁戾丰皿寨砦乃乃實寔考考杲皜鶴翯闔合皦皎杏窈叫嘂照照耀曜廟庿站蘸歷歷迹迹急亟呇沓駁駁略掠撚搦○文房類

文房適用【論語】孔子曰工欲善其事必先利其器注云器者工之用也事者工之任也利用以盡任工之道善矣審斯言也則文房之友非士君子之器乎故詳述之

評硯端硯出端溪有上下巖西坑余悉其下也惟北巖爲上北巖卽上巖色理瑩潤有鋩者尢發墨本以紫石爲上紫石者在大石中生蓋精石也又有艸蒙茸金綫紋惟有眼者最貴謂之鴝鵒眼石文精美如木有節今不知者乃以爲石病惟上巖石有眼眼之佳者靑綠黃三色相重多者自外至心凡九匝其大者尢爲希有或布列硯中如北斗心房星之形世人以眼多少爲價之輕重其生於墨池之外者謂之髙眼生於內者謂之低眼髙眼尢爲可尙然又有活眼死眼黃黑相間黳精在肉晶瑩可愛謂之活眼四傍浸漬不甚鮮明謂之淚眼形體略具內外皆白殊光彩謂之死眼大抵活眼勝淚眼淚眼勝死眼死眼勝眼也龍尾硯金星硯羅紋硯蛾眉硯角浪硯松文硯豆斑硯【並歙州研之異名其石皆出於龍尾溪金星尢貴】紅絲硯黑角硯黃玉硯褐色硯鵲金黑玉石硯紫金硯【並出東州唐彥猷作紅絲研自爲天下弟一焉】紫石硯【出吉州】黃金硯【出淄州】綠石硯【出洮州】磁洞石硯【出萬州】魯水硯【南劍州】樂石硯【出宿州】古瓦硯【出相州】金雀石硯【出�州】角石硯【出綿州】石末硯【出離州】熟鐵硯【出靑州】大陀石硯【出帰州】澄泥硯【出�州】懸金崖石硯【出萬州】駞基島石硯【出登州】石末硯受墨而費筆龍尾得墨遲而久不燥羅文石起墨過龍尾端溪龍窟巖紫石又次之古瓦類石末它足言乂

洗硯凡硯須日滌之過二三日卽墨色差減縱未能滌亦須易水春夏蒸溫之時墨久畱其間則膠力滯而不可用尢要頻滌去之洗硯不得使熱湯亦不得用氈片故紙惟以蓮房枯炭洗之最佳端溪自有洗硯石或挼皂角水洗之亦得半夏切平洗硯大去滯墨又黃蠟補硯極佳

評筆番禺諸郡多以靑羊毛爲筆或用雞鴨毛或以雉毛五色可愛又有豊狐毛虎僕毛鼠須羊毛麝毛貍毛羊須胎發等然皆未若兔毫亦須取崇山絕仞中之兔八九月收之若中秋月則兔不孕兔不孕則毫少筆貴夫筆須鋒斉勁健今世筆皆鋒長少損巳禿不中用矣宣州諸葛髙常州許頔造鼠須散卓長心筆絕佳

收筆東坡以黃連煎湯調輕粉蘸筆頭候幹收山谷以蜀椒黃蘗煎湯磨松煤染筆藏之不蛙尢佳

洗筆洗筆之法以器盛熱湯浸一飯久輕輕擺洗次卻用冷水滌之若有油膩則以皂角湯洗甚佳

評墨唐末墨工李超與子庭珪自易水渡江居歙本姓奚江南賜姓李氏故世有奚庭珪墨又有李庭珪墨今之言墨者亦以李庭珪爲弟一易水張遇爲第二珪復有二品龍紋雙脊爲上一脊次之遇亦有二品易水貢墨爲上供堂次之近世兗州陳朗亦精於墨可以次之又有王君得墨柴珣朱君得小墨皆唐末五代知名者

李庭珪造墨正法

取煙淸麻油十斤先取三斤以蘇木一兩半宣黃連二兩半杏仁二兩磓碎同煎候油変色放溫濾去滓傾入余油內扌斍勻隨盞大小掘地作坑深淺令與盞平滿添油炷燈安在坑內以瓦盆子約面闊八九寸底深三寸許者覆之仍用方寸瓦片榰起三面不可太髙又不可太低每一炊久卽掃一度只可作十盞盞多則掃不徹每取煙次卽剪燈花勿拋油內仍勿頻揭見風恐致煙落

合膠黃牛皮水浸透拔去毛仰攤在平板上取生黃上勻撒皮上良久以小刀剗剗去筋膜換水頻洗斫碎入油膩鍋內水煎成膠傾出薄攤竹隔子上風漧凡煙四兩用幹膠一兩二分打作小片以水浸軟卻漉出入藥汁內同熬切忌膠少少則不堅多又著筆不宜添減也

搜煙每煙四兩半用宣黃連半兩蘇木四兩各磓碎水二盞同煎五七沸候色変用熟絹濾去滓別同沈香一錢半煎畱水四兩許再濾次用腦半錢麝一錢輕粉一錢半以藥汁半合研化先將藥汁入膠同熬不住手扌斍令溶後入腦麝汁扌斍勻乘熱傾入煙內就風速搜和次就案上團揉候光可照人方印作鋌子先以滑石爲未塗墨上灰池頓無風窨五七日候幹取出以棕刷子淨刷且收衣笥中旬月後取出不然亦害但欲堅勁故也【以上並造墨法】

印色眞麻半兩許入艸麻子十數粒搥碎同煎令黃黑色去艸麻將油拌挼熟艾令幹溫得所然後入銀朱隨意多少色紅爲度更不須用帽紗生絹之類襯隔自然不沾塞印文而又不生白醭𨿽十年不熾一法用蜜最善著紙素𨿽久色愈鮮明

蠟斗每蠟一兩入欎金未少許同熬顏色深淺隨意加減乘熱絹濾去滓入瀝靑兩皂角子大再熬旣不透紙又可省蠟上尊位書宜溫蠟淺蘸欲易於開封家書宜熱蠟深蘸可防私拆之患

法糊瓦盆盛水以面一斤摻水上任其浮沈夏五日冬十日以臭爲度瀝浸面油水煎白芨半兩白礬三分去滓和元浸面打成濃糊入桐油黃蠟蕓香等各三錢重就鍋內打作一團別換水煮令熟去水傾置器內候冷日換水浸臨用以湯調開

書燈讀書須以麻油炷燈蓋麻油無煙不損服但恨其易燥每一斤入桐油二兩和之則難幹又辟鼠耗若蔓菁油罌粟油紅花油每一斤則入桐油三兩以塩少許置盞中亦可省油以生薑擦盞邊可不生滓暈以蘇木煎燈心日煞幹炷之可燼

書牎讀書須用明窻淨幾須油紙糊牎則明其造油紙訣云五桐六麻不用煎二十萆麻去殼研光粉黃丹各半匙枝枝扌斍用似神仙又云桐三麻四不須煎十五萆麻去殼研定粉一分和合了太陽一見便光鮮

收書收藏書籍之法當於未梅雨前日煞取極燥頓櫥櫃中厚以帋糊外門及周隅小縫令不通風卽不蒸古人藏書多用蕓香辟蠹卽今之七里香是也麝香收書櫥中亦可辟蠹一法用梓腦亦注

收畫亦當於未梅雨之前日煞眼令燥緊捲入匣厚以紙糊匣縫取令周密過梅月方開則不蒸醭蓋蒸气自外而入故也匣須用楸木梓木或杉桬之類爲之外漆以黑光裏不用漆也

新編纂圖增類羣書類要事林廣記卷之十

【後集】○服飾類

衣服儀制衣者身之章也自黃帝堯舜氏作取諸乾坤垂衣裳而天下治上衣下裳之制蓋始諸此是以君子正其衣冠尊其瞻視則儼然人望而畏之彼其之子不稱其服則見剌於詩人服之不衷身之災也則見譏於左傳然則人之於衣服也可不愼哉有如冠冕深衣體式載在禮經粲然可考

冠冕之制見圖古者冠禮初加緇布冠欲其尙質次加皮弁欲其行三王之徳是益尊也三加爵弁欲其行敬事神明是尊也

毋追見圖夏之冠曰毋追以漆布爲殼以緇縫其上前廣二寸髙三寸

章甫見圖商之冠曰章甫其制與周之委貌夏之母追俱用緇布爲之

委貌見圖周之冠曰委貌一名四玄冠今之進賢冠乃其遺象也

冕方見圖記玉藻天子玉藻十有二旒冕之旒有五釆藻貫玉爲飾法天十二辰諸侯九上大夫七下大夫五士三

笄冠緌見圖笄令之簪也而士以骨爲之大夫以象爲之緌以紘系笄順順而下結之曰緌垂其餘於前曰緌

弁見圖周曰弁商曰哻夏曰收俱以三十弁布漆爲之制相似而微異

介幘白抹帶見圖行事獻官祭服也執事者用介幘冠以皮爲之其飾黑漆

組綏見圖靑組纓屬於頰此謂緇布冠笄乃以二條之組兩廂屬於頰

衣見圖衣上體之服古者朝服有玄衮有毳衣有黻衣有緇衣有錦衣有深衣其制不一

中單見圖王衣祭服其內明衣加以丹朱剌繡文以褗領丹者取其赤心奉神也

裳見圖裳下體之服古者繡裳五色備前三幅後四幅以纁爲之剌繡於其上

蔽膝見圖以羅爲表絹爲裏其色纁上下有純去上五寸所繪各有差大夫曰芾士曰靺鞈

佩

見圖佩之雜者以珩璜琚瑀衡牙之類上有蔥衡下有雙璜衝牙蠙珠以納其間佩於韋帶之上

綬見圖玉藻曰古之君子必佩玉天子佩白玉而玄組綬公侯佩玄玉而朱組綬大夫佩蒼玉而純組綬士佩瓀瑉而縕組綬以其貫玉相承受也

大帶見圖詩曰其帶伊絲以素絲爲之深衣注云用白繒夾縫之廣四寸以束要垂其餘三尺謂之紳

舄見圖周禮屨人所掌有舄有屨鄭氏謂復下曰舄單下曰屨惟服冕著舄其餘皆屨

冕服十二章圖見圖經曰予欲觀古人之象日月星辰山龍華虫作會宗彜藻火粉米黼黻絺繡以五釆彰施於五色作服○傳云日月星辰取其照臨也山取其鎭也龍取其変也華虫雉取其文也宗彜虎蜼取其孝也藻水艸取其絜也火取其明也粉米白米取其養人也黼若斧形取其斷也黻爲兩已相背取其辧也以是十二章繪繡於衣章之上○崔靈恩云畫體虛浮義耶於陽繡體沈重理法於陰是也備十二者以則天數至於周世乃登三辰於旗而服止九章與舜異也

深衣正圖見圖深衣之制衣裳相連被體深邃故謂之深衣以白細布爲之裳六幅交觧裁之爲十二幅以應十二月狹頭在上除縫削外實廣六寸下齊倍之其十二幅外別添兩斜袵於旁縫屬於裳謂之續袵也鉤邊�者裳下圜其角如鉤恐其垂下而不齊也袂圜以應規圜謂胡下也牛領下垂謂之胡從袂口至腋下裁令其勢如牛胡袷

深衣背圖見圖方以應矩袷曲領也向下交垂如矩之方也負繩謂背後縫上下相當取直如繩也踝足根也裳止其足根使長被土也裳下曰齊取其齊平若衡也袪袂口也尺有二寸圍之則二尺四寸要中則三其袪之圍袼腋下也稍寬於袪可以運肘衣純者衣之緣領緣廣二寸其餘緣並廣寸半具大父母純以繢具父母純以靑無父純以緇

深衣冠帶履圖

冠見圖按王氏普制度云緇布冠今人用烏紗漆爲之武連於冠辟積左縫疊五攝向左以象五常用象簪橫貫之按晉輿服志漢末王公名士多以幅巾爲雅近世以烏紗方幅似今頭巾制之直縫其頂殺其兩端用以覆冠蓋古冠無巾今人冠小冠必加巾以覆之

帶見圖帶以素天子朱裏終裨謂帶與紐及紳皆飾其側也大夫裨其紐及末士裨其末帶夾繒爲之廣四寸裨用黑繒各廣一寸深衣用白屨狀如今之履絇繶純綦四者以緇絇者謂屨頭屈修或繒爲鼻繶者縫中紃也純謂屨口緣也綦所以系屨也或用黑屨白純禮亦宜然

服用原始

衣冠居而野衣毛而冒皮後代易以絲麻觀翚翟之文乃染帛以效始作五釆以爲服見鳥獸有冠角順胡之制遂作冠冕纓緌也輿服志云上古

襆頭二儀實錄曰古以皂羅三尺褁頭號頭巾三件皆冠列品黔首以皂絹褁發亦爲軍戎之服後周武帝依周三尺裁爲襆頭此乃得名之始也

頭巾蔡雝獨斷曰古幘無巾王莽頭禿乃始施巾之始也筆談曰今庶人所戴頭巾唐謂之四腳二系腦後二系頷下兩帶四帶之異自宋朝始也

公服筆談曰中國衣服自北斉巳來全用胡服窄袖緋綠唐貞觀時猶開元之後稍褒慱矣通典曰宇文護始袍加下襕遂爲後制卽今公服也

履帶實錄曰自古有革帶及�垂頭秦二世始名腰帶唐髙祖令向下�垂頭取順下之義名鉈尾開元後帶鉤尙穿帶本爲孔至宋朝加順折也

魚袋實錄曰三代以韋爲之謂之算袋魏易之爲龜唐髙祖給隨身魚三品以上其飾金五品以上其飾銀故名魚袋賜紫則給金魚賜�則給銀魚

笏唐會要曰笏周制也周禮諸侯象大夫魚須文竹晉宋以來謂之手板魏以後五品以上用象武徳四年詔五品以上用象笏六品以下用竹木笏

涼衫筆談曰近歲京師士人朝服乘馬以黲衣蒙之謂之涼衫亦古遺法儀禮曰朝服加景但未見古制耳

襕衫唐志曰馬周以三代布深衣因於其下著襕及裾名曰襕衫以爲上士之服卽今文子所衣之服是也

骻衫輿服志曰馬周上言三代深衣請襕袖褾巽爲士人上服開骻者名垂夬骻衫庶人服之卽今四癸衫

汗衫實錄曰古者朝燕之服有中單郊享之服又有明衣漢髙祖與項羽戰爭之餘汗透中單遂有汗衫之名

半臂實錄曰隋官多服半臂卽長袖也唐髙祖減其袖謂之半臂今背子也江淮間或曰綽子庶人競服之

襖輿服志曰北斉有長帽短靴合袴襖子朱紫玄黃各任所好古藝服也蓋取便事今代襖子自北斉始也

袴史記屠岸賈趙氏趙朔之妻有遺腹生男賈索之夫人置其袴中袴始見此實錄曰上古以皮爲袴也

犢�實錄曰西戎以皮爲之夏后氏以來用絹長至於膝漢晉各犢鼻北斉則與袴長短相似省犢鼻之名

被衾召南小星詩曰抱衾與裯注云衾被也裯單被也論語云必有寢衣長一身有�北商周之事也西京雜記趙飛燕爲皇后女弟昭儀上襚三十五條有鴛鴦被

布�詩曰乃褁餱糧於橐毛傳曰大曰橐小曰曩禦覽云古行者之食以布曩貯糧布袋見於夏后世

手巾禮記浴用二巾上絺下綌而旡異名漢王莽逐王閡閱泣元後以手巾拭之事𨿽見於三代而名自漢始

大衣商周之代內宮世婦服也至唐則裙襦大袖爲禮衣開元中婦見舅姑戴步��釵翠大衣之制蓋起於此實錄曰大袖在背子下身與衫子斉而袖大以爲禮服疑此�

霞帔實錄曰三代旡帔說秦有披帛以縑帛爲之漢卽以羅晉永嘉中制絳暈帔子開元中令王妃以下通服之今代霞帔非恩賜不得服而直帔通用於民間帔則始於晉矣

長裙實錄曰上右衣裳連下有裙隨色有褖堯舜巳降有六破及直縫皆去禒商周以其�質加以花繡蓋自垂衣裳而巳有裙矣隋煬帝作長裙十二破名仙裙今大衣中有

冠子實錄曰自黃帝制爲冠冕而婦人首飾旡文至成周始有副笄漢宮掖氶恩者�碧或緋芙蓉冠子則自漢始也

特髻燧人始爲髻至周王后目服爲副編三輔謂之假髻卽今特髻也實錄曰燧人氏婦人束髮爲髻髻継也善女子必有継於人也

蓋頭唐初宮人著羃離𨿽發自戎夷而全身障敝王公之家亦用之永徽之後戴皂羅方五尺亦謂之襆頭今曰蓋頭凶服以布爲之

頭須二儀實錄曰燧人時爲髻但以發相纏而物系縛至女媧之女以羊毛爲繩向後系之後世易之以絲及彩絹爲之名曰頭帶

玉釵實錄曰燧人始爲髻女媧之女以竹爲笄以貫發堯以銅爲之舜雜以象牙玳瑁焉漢武帝有神女畱玉釵與帝故宮人作玉釵

環釧瑞應圖曰黃帝時西王母獻白環舜時又獻之通俗云環臂謂之釧後漢絲程十九人立順帝有功各賜金釧指環則釧起於漢

指環五經要曰古者后妃羣妾禦於君所當禦者以銀環進之娠則金環退之進者著右手退者著左手今有指環本三代之遺事也

梳笓說文曰櫛梳笓緫名也實錄曰赫胥氏造梳以木爲之二十四齒取疏通之義釋名曰梳言其齒疏也枇言其細相比也今作笓

笠子古者𨿽出於外國今世俗皆頂之或以牛尾馬尾爲之或以棕毛或以皂羅皂紗之類爲之

帽子亦本於外國或以禽獸皮毛牛馬尾及棕毛藤竹爲之或以絹帛銷金織金爲之今俗通用

固姑今之韃旦回回婦女戴之以皮或糊紙爲之朱漆剔金爲飾若南方漢兒婦女則不得戴之

�衫有數樣曰光腰曰綫腰曰海靑曰跨折曰三佛斉之類

澣澤須知

垢膩污莙薘灰汁浣衣潔白如玉又法搗碎蘿卜洗又

法茶子去殼搗爛洗甚妙又法豆楷灰洗衣垢絕妙

墨污嚼棗洗又法半夏末和水洗又法急用銀杏去膜爵破揉污用新汲水浣之嚼杏仁亦得久污則揉浸少頃洗之旡痕

靑黛污嚼杏仁洗

油污用蜜洗又法實時用蔥湯入瓶內以湯瓶觜注所污用人緊繃開衣服以污去爲度更不得用手挼洗自然如故又法嚼蘿卜吐於其上擦之卽去迹又法百滚湯泡紫蘇擺洗又法用煮麥山湯洗又法洗桐油以生銀杏肉擦污令透用熱湯洗又法泡牛皮膠湯乘熱洗又法用海螵蛸滑石二味苦分爲末襂而熨之又法用白墡上末糝少頃輕揉油隨土去迹又法用蕎麥麥山鋪上下紙隔定熨斗熨之迹米糠亦得

幹紅爲油污用酸漿和皂莢洗幹滴少麻油揉之其色不陳

紅紫衣爲油污用豆豉湯熱擺油去色不動

漆污用油洗又法以溫湯略擺過細嚼杏仁挼洗又擺之並迹或先以麻油洗去然後以皂角洗之

瘡汁用膠淸洗

羊脂污石灰湯洗

糞污埋土內一伏時取出洗

牛脂污嚼粟米洗

洗皂衣濃煎黃梔子澤之如新

黃泥污擦姜入皂莢洗

洗毛衣如氈油污法用楮蹄煎湯乘熱洗

洗蕉葛衣用淸水揉梅葉洗經夏不脆

洗舊圖畫露於中庭篩細灰糝之經伯幹拂去

洗楮衾於霜夜先鋪禾槁於地上如衾之大燒成灰來早霜鋪其上覆以衾候日曬霜融其垢盡脫來日翻轉再覆其上兩面皆�

修狨坐久而色暗者露於霜露下三五夜復鮮明而潤霜令就上消了

漿衣用新菘子隨多寡去殼細研以少水煮熟入漿內或加木香一塊同煮尢佳凡漿以熟麵湯調生豆粉爲之極好又法用白磰土夾漿之垢膩易洗

眞紅衣裳不可近麝香能損其色

毳布微以酒噴勻蒸過或以皂角水浸過或染過日煞幹收或以羊糞燒灰淋汁浸過日煞收皆可永久不蛀

狨猿褥座等物宜日影眼過以細棒擊去其塵汗取萵苣菜日煞燥逐葉擘開鋪置茸面收之可永久不蛀

氈褥之屬若頻頻日煞露則蠅類遺種於中反能速蛀不日煞則蛀愈甚但以菵艸同折折收之可永久不蛀五月五日取萵苣頓廚篋中辟衣帛虫蛀七月七日收角蒿直氈褥書藉中可辟蛀九月九日收茱萸撒直廚篋中亦可辟蛀靑蒿子采直應切盛貯器物中極能辟蛀樟腦燒燻衣篋簟席之類可去壁虱虫蛀○閨妝類【漢史】張敞爲婦畫眉有司亥方之敞答以閨門之內夫婦之私有過於畫眉者敞之所爲誠屑矣然天下慕之爭斈爲京兆眉審是則粉白黛綠之要亦可爲好事者助也

宮制薔薇油眞麻油隨多少以甆甕盛之令及半甕取降眞香少許投油中厚用油帋封系甕口頓甑中隨飯吹兩餉持出頓冷三日後去所投香淩晨旋摘半開柚花俗呼爲臭橙者揀去莖蒂納甕中令燥溫恰好如前法密封十日後以手泚其淸液收之其油與薔薇水絕類取以理髮經月常香又能長鬢茉莉素馨油造法皆同尢宜爲面脂

香發木犀油巖桂花淩晨摘半開者棟去莖蒂令十分淨每髙量一斗取眞麻油一斤輕手拌勻以濕燥相停爲度納甆甕中厚用油帋封系甕口坐甕於釜內以湯煮一餉久持起頓燥十日後傾出以手泚其淸液收之要封閉謹密愈久愈香以此油勾入黃蠟爲面脂尢馨潔鬢威仙油威靈仙十莖側栢葉二枝牙皂三莖黑牽牛二十粒黃栢皮一片如手指大各細剉以絹囊盛納甕中入眞麻油浸收能除垢膩潔鬢長髮勝苓香百藥煎之類遇鬢髮氈結不堪梳理有速取一掬除土立見梳觧

玉女桃花粉益母艸亦名火坎艸莖生如麻而葉差小開紫花端午間采日煞燒灰用稠米飲搜團如鵝卵大熟炭火煆一伏時火勿令焰焰卽黑取出搗碎再搜煉兩次每十兩別煆石膏二兩滑石蚌粉各一兩臙脂一錢共研爲粉同殼麝一枚入器收之大能去風剌滑肌肉消瘢點駐咨容

唐宮迎蝶粉粟米隨多少淘浙如法頻易水浸取十分淸潔傾頓甆缽內令水髙粟寸許以薄綿繃缽面隔去塵污向烈日中曝漧研爲細粉每水調少許著器內隨意洞花捋粉覆蓋燻之媚悅精神

內宣黃耆膏黃耆防風赤芍藥天麻地黃各一分許浸取麻油五兩重七日外慢火煎令香不可焦赤去滓入黃蠟五錢重再略火敖新綿子濾過可以禦風露悅顏色比尋常面脂大類霄壤

太眞紅王膏杏仁去皮滑石輕粉各等分爲末蒸過入腦麝少許以雞子淸調勻早起洗面畢傳之旬日後色如紅玉

孫仙少女膏黃栢皮三寸土苽根三寸大棗七同研細爲膏常早起化湯洗面用旬日容如少女以治浴尢爲神妙

錢王紅白散白芨石橊皮白附子冬子篤耨香各一兩爲細末卻以法酒浸三日早起洗面畢傳之七日後面瑩如王頻用尢佳

畫眉集香丸眞麻油一盞多著燈心搓緊將油盞置器水中焚之覆以小器令煙凝上隨得掃下預於三日前用腦麝別浸少油傾入煙內和調勻其黑可逾漆一法旋剪麻油燈花用尢佳

燻衣笑蘭香藿苓松芷木茴丁茅賴芎黃和桂心檀麝牡皮加減用酒噴日日煞幹絳囊盛苓以蘇合油揉調勻松茅酒洗三顆米泔浸大黃蜜同蒸麝香逐褁俵入燻衣加殭蠶常帶加白梅肉

惜發神梳散土當歸荊芥黑牽牛白芷葳靈仙側栢葉訶子等分爲細末隔夜用藥糝發中次早理之能去風屑除垢膩觧氈結

牢牙橄香散香附子多采淨洗日煞令燥燒灰存性碾細爲末常用揩齒大能愈牙宣辟口气日間常作食橄欖香妙甚

透肌五香圓丁香麝香陵香木香藿香白芷當帰桂心等分爲細末蜜丸如豆子大日間或臥次頻含咽半月後口體間鎭存香气

太乙靈應膏露蜂房一兩杏仁去皮尖一兩蛇蛻玄參各半兩黃耆三分各細剉虢丹五兩童男女亂髮一握如雞子大淨洗日幹先用麻油一斤同發入器慢火煎令發消再入杏仁煎黑持起澄去滓換入別器以余藥除虢丹外同熬候焦黃又澄去滓卻入虢丹以柳木扌斍五千轉滴入水中取軟硬爲度傾頓甆合收之專療婦人內外兼瘡諸藥不癢用少許薄紙攤傳患日一換夜一換五日見效也

西施脫骨湯乳香杏仁各半兩朴硝桑白皮各二兩分作五剤每剤先以桑皮杏仁投新瓶中汲水五椀煎去小半卻入余藥緊封瓶口再煎片時持起揭去封架足於其上燻之竢可容手傾出浸洗畢仍舊傾收經三兩日後再溫熱如前法燻浣每剤可用三次盡及五剤軟若束綿任其札縛甚效

金蓮穩步膏黃栢皮黃連荊芥穗黃丹等分爲細末專治闞甲痛不可忍及腳指縫腫爛不容包帛每以少許幹摻患處立見神效

玉屑飛雲散煆石膏半兩滑石一兩枯白礬少許同爲細末專治腳指縫爛癢腐液粘漬有妨札縛每用幹摻患立驗陰污尢效

削剌金刀散石灰末少許以水小盞化開入糯米一合熬熟焙漧同烏頭三碾細別以碙砂一錢黃丹三錢研勻濯足後以刀削去肉剌微令見血取棗肉搜藥貼上面裂帛系之立效

洗珠翠牙魫方眞珠色黃者益母艸燒灰淋汁入麩少許絹袋盛珠輕手揉洗先用乳汁浸珠一宿次日洗之其色可鮮明如新珠不得與麝香同收昏珠色象牙梳篦色舊者水煮木賊令軟掇洗卻以甘艸水洗如新又白梅湯煮洗亦如新色玳瑁魚魫首飾不得熱水洗但以肥皂挼冷水洗之次用淸水滌過再用淡塩水出色翡翠花朵當雜以茱萸則不蛀亦用時日殺日殺宜防貓藏宜防蟻亦湏日殺背日殺羽則損色

新編纂圖增類羣書類要事林廣記卷之十一

【後集】○器用類

器用制度且物莫不有制制莫不有則規矩準繩度量權衡皆制物之定則也蓋規以取其圜矩以成其方準以揆其平繩以就其正度以度其長短量以測其淺深權以審其輕重衡以定其低昂合是數者然後謂之有制古人之智者創物巧者述之未有捨是而能自爲之制者如孟子所謂不以規矩不能成方員又曰權然後知輕重度然後知長短文記禮所謂衡之於輕重繩墨之於曲直規矩之於方員故衡誠縣不可欺以輕重繩墨誠陳不可欺以曲直規矩誠設不可欺以方員皆此謂也

度見圖顏師古云取黑黍穀子大小得其中者一黍爲分十分爲寸十寸爲尺十尺爲丈十丈爲引謂之五度

規矩

繩見圖漢書云權與物鈞而生衡衡運生規規圜生矩矩方生繩繩直生準準正則平

量斗

斛升

見圖以黍千有二百實共龠以水平其槪兩龠爲合十合爲升十升爲斗十斗爲斛謂之五度

準衡

權見圖衡而均權矣是爲五則準繩連體權衡合徳百工繇馬以定法式

幾見圖凡者所以安身故加諸老者而少者不及焉

爼見圖長一尺四寸廣一尺二寸髙一尺漆兩端赤中央黑

筵見圖周禮注云筵亦席也在上鋪陳曰筵在下蹈藉曰席古人坐席三重再重各有差

坫見圖以致爵亦以承尊形似豆而卑口圓微侈徑尺二寸其周髙厚俱八分中央直與周通髙八寸橫徑八寸足髙二寸下徑赤四寸徑赤中�赤雲气

簠見圖外方內員曰簠盛稻粱之器口員徑六寸足髙二寸挫其四角所盛之數及蓋之形制與簋同

簋見圖內方外員曰簋盛黍稷之器有蓋象龜其中

籩見圖以竹爲之口有縢緣形制如豆容受四升以盛幹物

豆見圖以木爲之髙井口圓徑一尺深寸微侈柄髙一尺二寸足髙二寸下徑赤二寸漆赤中畫云以承濡物

筐見圖祭祀之器皆以竹爲之毛言侍維筐及筥注云方曰筐圓曰筥亦

篚見圖以竹爲之長三尺廣一尺深六寸足髙三寸有蓋

筥見圖筐屬筐可行幣帛及盛物筥其制圓而長但可以實物而巳

��幕見圖幕者若束若編凡鼎��幕蓋以茅爲之長則朿本短則編其中矣

鼎見圖禮書云亨人掌共鼎鑊以共水火之齊

釜見圖注云無足曰釜有足曰錡可用煮蘋藻以供祭

鼐見圖詩絲衣云鼎鼐及鼒注云鼐鼎之絕大者

鑊見圖周禮亨人掌共鼎以給水火之齊祭祀共大羹鉶羹注云鑊煮肉及魚臘之器

大尊見圖太古瓦尊口徑員一寸脰髙三寸中橫徑九寸脰下大橫徑三尺二寸底徑八寸腹上下空徑一尺五分厚半寸唇寸底平寸容受與犧尊同

山尊見圖刻山云形漆赤中口圓徑九寸脰髙二寸中橫徑八寸脰下大橫徑尺二寸底徑八寸腹上下空徑一尺五分足髙二寸下徑九寸空受與犧尊同

象尊見圖飾以象於尊腹之上漆赤中口圓徑一尺二寸底徑八寸上下空徑一尺五分足髙二寸容受與犧尊同

犧尊見圖飾以牛於尊腹之上漆赤中口員徑一尺二寸底徑八寸上下空徑一尺五分足髙二寸

壺尊見圖飾漆赤中口圓徑八寸脰髙三寸中徑六寸半脰下橫徑八寸腹中橫徑一尺一寸底徑八寸腹上下空徑一尺二寸足髙二寸下橫徑九寸容受與犧尊同

洗罍見圖受一斛口空徑一尺一寸脰中橫徑九寸脰下橫徑一尺腹中橫徑一尺四寸底徑一尺足髙三寸橫徑一尺二寸自脰下至底中央直徑一尺四寸半津赤中外加靑雲气

著尊見圖無飾漆赤中口圓徑八寸上下空徑一尺五分無足容受與犧尊同

洗見圖髙三尺口徑一尺五寸足徑二尺中身小疏氶盥洗棄水之器也以漆黃飾口緣朱中其外油畫水文菱花及魚以飾之

壺見圖掌客上公壺四侯伯三十二子男二十有四舊圖云飾容一斛禮書曰矛壺員壺飾

斚見圖量人凡宰祭與欎人受斚而皆飲之明堂曰殷以斚有兩耳

爵見圖一升曰爵上有兩柱取飲不盡之義三足如戈形戒其過則傷也

玉爵見圖以玉爲之又朱刻木爲之漆赤中受一升畫赤云口徑四寸底徑二寸上下徑二十二分員足爵尾長六寸博二寸博翼

觚見圖梓人爲飲器觚三升獻以爵而酬以觚陳氏云殳體八觚

勺見圖柄長二尺四寸口縱徑四寸半中央橫徑四寸兩頭橫徑各二寸深二寸漆赤中受一勝刻勺頭爲龍狀畫赤雲气兩末丹

甕見圖酰人醢人致饔餼於賓客各供五十甕所受二斗

見圖瓦器也樂或用藺相如使素王擊又飲器易曰用是也又爲汲器左氏具綆

車制圖見圖周禮巾車氏虞氏謂之鸞車夏后氏謂之鉤車商謂之大路周謂之乘輅漢制天子建太常十二旗曳地日月升龍象天明也

旗制圖見圖古者有九旗日月爲常交龍爲旗通帛爲旜雜帛爲物熊虎爲旗鳥隼爲旟龜蛇爲旐全羽爲方遂析羽爲旌

器物名數

五則規

矩繩

權衡

五度分【十釐】寸【十分】尺【十寸】丈【十尺】引【十丈】

五量龠【千二百黍】合【十龠】升【十臺】斗【十升】斛【十斗】

五權銖【千一百黍爲十二銖】兩【十四銖】斤【十六兩】鈞【十二斤】石【四鈞】

五路玉路金路象路革路木路

六器蒼璧黃琮靑圭赤璋白琥玄璜

六尊大尊著尊山尊壺尊犧尊象尊

六彜雞彜鳥彜斚彜黃彜虎彜蜼彜

六瑞鎭圭【王】元圭【公】信圭【侯】躬圭【伯】谷璧【子】蒲璧【男】

五兵弓矢殳

戈矛

戟

九旗常

旗﹝方亶﹞物

旗旟

旐﹝方遂﹞旌

器物原始

舟伏羲氏刳木爲舟剡木爲楫舟楫之利以済不通蓋取諸渙黃帝時共豈山友貨狄二臣作舟堯舜巧倕伯益作舟舟之制蓋始於此

車易系辝曰服牛乘馬引重致遠又周禮云蓋圜象天軫方象地輪輻象日月此造車之制也

鼎昔伏羲興神鼎一一者一統天地萬物所系象也黃帝作玉鼎三象天地人禹收九牧之金鑄九鼎象九州島

釜甑古史考曰黃帝始造釜甑而火食之道成矣禮運注雲中古末育釜甑中古蓋謂神農時也

杯禮玉藻曰毋沒而杯圈不能飲十州記曰周穆王時西胡獻常滿杯蓋杯三代之制也紂爲瓊杯是也

盤禮大斈有湯之盤銘是商代巳有盤制而湯始銘之也或曰盤盂黃帝臣孔甲造此蓋二物之所始也

銚廣雅曰鋗謂之銚說文云溫器也曹操上獻帝表曰臣祖騰有順帝賜純銀粉銚是漢人始爲之也

杓禮明堂位曰勺夏后氏以龍勺推此則前有制矣有夏始加以龍勺杓卽勺也祭祀曰勺民用曰杓也

甌許愼說文曰有皿【音賄】小甌揚雄方言曰甌甂【音邊】愼雄皆漢人凡所記非戰國卽秦漢制度蓋三代飲燕之具也

盆爾雅曰盎謂之注云今盆也周官牛人祭祀共其盆簝禮器孔子曰奧者老婦之祭也盛於盆則始於周時也

缽本天竺國器也故語謂之缽西國有佛缽是也宋廬江王以銅缽餉於祖禰是晉宋間始爲中國用也

托事始曰崔寧女以金盞無儲病其熨指取楪子氶之旣啜而傾乃以鑞環坐之杯遂定遣匠易以漆環制名曰托

匙方言曰匕謂之匙說文曰匕所以取飯易曰不喪匕鬯大東詩曰有捄棘匕則三代之制也

箸禮記曰飯黍無以箸韓子曰紂爲象箸以此觀之蓋是物目前已有至商紂始以象而爲之也

竈淮南子曰炎帝王於火死而爲竈後漢季尢竈銘曰燧人造火竈續事始曰竈黃帝所置也

碓桓譚新論曰宓犧制杵臼之利後世加巧借身踐碓而利十倍則碓蓋起於杵臼之遺法也

磑世本曰公輸般作磑以礱谷自山而東謂之磑江浙間或曰礱編木附泥爲之以破穀出米也

磨說文曰磨石磑也方言磑以石妻爲磨則磨以磑而作也蓋起於公輸作磑之後石靡古磨字也

劍尢受而制之以爲劍鎧矛戟此劍中之始也拾遺云昆吾山有獸如兔食鐵膽腎皆精鐵因取鑄以爲劍雄曰幹將雌曰莫邪管子曰昔葛天盧之山發而出金

刀尢造刀戟郭憲洞冥記曰黃帝采自山之銅始爲鑄刀又周之重器有赤刀實錄曰諸葛亮以木作槍長丈二以鐵爲頭續事始曰亮置古【作槍長二丈五尺也】魚龍河圖曰黃帝時

弓矢太白陰經曰包犧氏弦木爲弓剡木爲矢易系辝曰�農氏沒黃帝堯舜氏作弦木爲弧剡木爲矢弧矢之利以威天下蓋取諸睽山海經曰少昊生般始制弓矢

弩古史曰黃帝作弩吳越春秋陳音對越王曰弩生於弓弓生於彈彈生於古孝子楚琴氏以弓矢不足以威天下乃橫弓著臂施機設郭加之以力蓋始於楚琴氏也

薕萡莊子曰有張毅者髙門懸箔不走也談藪云戶下懸薕明知是箔則懸箔卽薕矣荀子有局室戶薕之文由此推之宜三代物禮曰天子內屏諸侯外屏大夫以薕士以幃

帳幄周官幕人掌帳幕幄帟之事注云四合象宮室曰幄王所居帳也則帳幄當用制也黃帝內傳曰王母爲帝設九眞十絕妙帳蓋帳之始也漢武帝作甲乙武帳蓋因此耳

虎枕西京雜記曰李廣與兄遊獵冥山見川虎一矢中之斷其首爲枕示服也事始云爲虎枕之始媿咸熙中得梁冀玉虎枕臆下有題曰帝辛九年卽紂也紂時巳有其制矣

竹蕈詩斯幹曰下莞上簟注竹葦曰簟說文曰簟竹席也以竹爲席謂之簟周成王之顧命曰敷重篾席注云篾桃枝竹也事𨿽見於周初而猶曰篾席至宣王之雅始見簟名

蒲席拾遺記曰軒皇使百辟羣臣列珪玉於周蒲席上以蘭蒲爲席而薦珪玉之重器不嫌其陋初有物故也韓子曰禹爲蔣席損禒蓋至禹時始加禒飾也至周司幾筵掌五席

訶子宋遺史曰本自唐明皇貴妃作之以爲飾物貴妃甞私安祿山後頗禮因狂悖指傷貴妃胸乳間遂作訶子之飾以蔽之

香球西京雜記長安巧工丁緩作被中香鑪本出房風後絕其法至緩更爲之機環轉運而鑪體常平卽今香球也

鏡子玄中記曰堯臣尹壽始作鏡黃帝內傳曰帝與王母會王母�鏡十二面隨月用之則鏡肇於軒轅非尹壽也

扇子古今注曰舜作五明扇黃帝內傳亦有五明扇陸機扇賦曰昔武王玄覽造扇然則今以招涼者周武王所作也

如意吳時秣陵掘得白玉如意所執皆引螭虎蠅蟬等胡綜謂始皇東遊埋寶以當王气則此此乃戰國時事也

靑傘通典曰北斉皇宗三品以上靑朱褁傘前代皆乘車有蓋傘魏自北有中國此俗用傘便於騎耳傘始於媿也

雨傘六韜曰天雨不張蓋幔周初事也通俗文曰張帛避雨謂之傘蓋卽雨傘之用也三代時巳有之矣傘字與傘同

新編纂圖增類羣書類要事林廣記卷之十二

【後集】○音樂類【樂制】

音樂緫敍以殺其樂心感者其嘽以緩其喜心感者其發以散其怒心感著其粗以厲其敬心感者其直以廉其愛心感者其和以柔六者非性也感於物而後動又曰知而不知音者禽獸是也知音而不知樂者眾庶是也是故不知者不可與言音不知音者不可與言樂【樂記曰】凡音之起由人心生也人心之動物使之然也感於物而動故形於相應故生変変成方謂之音比音而樂之及干戚羽旄謂之樂樂者音之所由生也其本在人心之感於物也是故其哀心感者其

鍾見圖【禮書云】鳬氏爲鍾體之別五銳於鼓鉦舛是也鍾柄之別二甬衡是也衡上有旋旋飾有虫介於於鼓鉦舛之間有帶布於帶間有枝

磬見圖古者制磬垂下以象天傾西北屈而下覆之意磬氏爲磬倨�一矩有半先儒云上曲爲鉤下直爲倨上廣而短下狹而長廣狹長短務適中焉然皆厚二寸

鼓見圖上古之世蕢桴而土鼓周禮有建鼓靁鼓靈鼓路鼓之類其制不一然皆以木爲匡以革爲面

鼙見圖周禮旅帥執鼙記月令修鞀鞞先儒謂鼓有柄曰鞀大鞀曰鞞鞞與鼙同

琴見圖【廣雅曰】琴長三尺六寸六分象其目之日廣六寸象六合五弦象五行周文武時加二弦

瑟見圖【禮書云】雅瑟長八尺一寸廣一尺八寸三十三弦頌瑟長七尺二寸廣如前二十五弦

祝見圖【詩正義云】柷狀如漆甫方二尺四寸深一尺八寸中有推柄動而擊其旁所以合樂也【禮書云】方二尺四寸陰數也

敔見圖【詩正義云】敔狀如伏虎背上有二十七鉏鋙以木戛之所以止樂也【禮書云】二十七鉏鋙陽數也

塤箎

見圖塤狀如枰錘以土爲之大晟樂書塤箎皆六孔而以五竅取二者其竅盡合則爲黃鍾盡開則爲應鍾此塤箎所以相應也

管見圖管六孔十二月之音也並兩而龡之象簫孤竹陰竹孫竹以地言之也

蕭見圖【慱雅云】大者二十四管無底漢謂洞簫小者十六管有底狀如鳳翼其鳳

笙竽

見圖【禮書云】三十六簧笙大者十九簧小者十三簧眾管在匏有巢象或曰巢笙

音樂名數

五音宮

商角

徵羽

五聲喉聲舌聲齒聲唇聲牙聲

八音金

石絲

竹匏

土革

木

六律大蔟姑洗蕤賓夷則無射黃鍾

六呂夾鍾中呂林鍾南呂應鍾大呂

六樂雲門【黃帝樂文名大捲】大咸【堯樂又名咸池】大韶【舜樂亦作召】大夏【禹樂】大濩【湯樂】大武【武王樂】

三舛七徳舛九功舞上元舞【唐樂】

三夏肆夏韶夏納夏

九夏王夏肆夏昭夏納夏章夏齊夏簇夏祴夏驁夏

樂器原始

鍾月令章句曰上古聖人木陰陽別風審淸濁不可以文載口傳於是始鑄金鍾以主十二月之山海經曰炎帝之孫伯歧因鼓遂爲鍾呂氏春秋曰黃帝命伶倫鑄十二鍾禮記曰倕之和鍾鄭康成注云倕堯時鍾工也

磬說文曰曲勾氏作磬世本云罄叔所造不知何代人古史考曰堯時人也樂錄云罄叔所作禮記云叔之離磬皇圖要紀云帝文告造鍾磬禮儀纂曰黃帝使伶倫造磬

鼓尢戰玄女爲帝制夔鼓以當雷霆世本曰夷作鼓蓋起於伊耆氏禮記明堂位曰土鼓蕢桴伊耆氏之樂也帝王世紀曰黃帝殺夔以其皮爲鼓黃帝內傳曰帝與

瑟世本曰庖犧作瑟五十弦黃帝使素女鼓瑟哀不勝破爲二十五弦帝王世紀曰伏羲作瑟三十六弦隋音樂志曰瑟二十七弦伏羲所作也山海經曰晏龍始爲瑟

阮通典曰秦琵琶也武后時蜀人蒯朗於古墓中得銅器似琵琶面圓阮行仲曰此阮咸所造命匠人以木爲之名月琴杜佑以爲晉七賢阮咸所彈與此同因謂之阮

笙禮記明堂位曰女媧之笙簧簧笙中之簧也世本曰女媧作笙簧髙氏小史亦云曹植女媧贊曰造簧作笙隋音樂志曰笙竽並女媧氏之所作也

笛太平禦覽云黃帝使伶倫伐竹於昆溪斬而作笛吹之作鳳鳴風俗通曰漢武帝時丘仲所造長尺四寸七孔京房曰丘仲工其事不言所造

簫通禮義纂曰伏羲作簫十六管事始云女媧造風俗通云舜作竹簫其形參差以象鳳翼十管長尺二寸世本亦曰舜造長二尺其說各不同

角尢師蝄與黃帝戰帝始命吹角作龍鳴以禦之軍中置之以司昏曉故角爲軍器也黃帝內傳曰玄女請制角二十四以警像通禮義纂曰

箏風俗通曰箏秦也本五弦今十三弦不知誰作隋音樂志云箏十三弦蒙恬作也又杜佑通典按禮樂記云箏築月琴箏形如瑟不知誰攺

鈸通典曰鈸亦名銅盤本出於西戎及南蠻二其�數寸隱起如涇漚貫之以韋相擊以和樂南蠻大者其�數尺或者謂齊穆王素所造也

箜篌史記封禪書漢武祠太一后土始用樂作箜篌又有立箜篌漢靈帝好之體曲而長二十三弦抱於懷中兩手齊奏謂之擘隋音樂志云出西域非華夏舊器

琵琶風俗通曰琵琶近代樂家所作不知其始樂府雜錄云始自烏孫公主造馬上彈之隋音樂志云曲塡琵琶出自西域非華夏舊器事始云或云碎葉國所獻

觱栗何承天纂文曰觱栗乃羗胡之樂器也其悲本名悲栗徐景山云本胡人牧馬截骨爲筒用蒙貫其首吹之以驚羣馬今胡部在管音之前故世亦雲頭管

拍板晉魏之代有宋識善擊節以拍板代之則是拍板之始也樂府雜錄曰唐明皇今黃幡綽撰拍板譜綽曰但有耳道則不失其節奏也

方響通典曰梁有銅磬則今之方響也以鐵爲之以代磬唐書禮樂志云方響體以應石審此則是出於編磬之制而梁之時始爲方響也

擊甌史記秦趙會澠池秦王擊爲樂擊甌蓋擊之遺事也唐大中初郭道源善之用越甌邢甌十二旋加減水以筯擊之今之水盞也

古代樂舞

雲門大捲禮大司樂以樂舞教國子舞雲門大捲【注云黃帝能成名萬物以朋民共財言其徳如雲之所出民得以有族類此黃帝之樂也】

大咸通典黃帝作咸池注堯增修用之咸皆也池施也又禮注咸池大咸也

六莖前禮樂志云顓帝作六莖及根莖也又通典注云莖根也謂澤及下也

五英白虎通云帝文告樂曰五英者言其能調和五音以養萬物調其英華也

大章記樂記篇云名與功偕注云堯作大章舜作大韶各因其得天下之功

大韶記樂記注云韶之言紹也言舜能継紹堯之徳也大韶乃虞舜之樂也

大韶

記樂記注云韶之言紹也言舜能継紹堯之徳也大韶乃虞舜之樂也

大濩前禮樂志云湯作濩濩言救民也又周禮大司樂注云大濩湯樂也

大武禮大司樂注云大武武王之樂武王伐紂以除其虐能成其武功也

勺禮樂志王者因先王之樂以教化百姓周公作勺言能酌先祖之道也

羽舞記注羽鑰鑰舞所以象文也

萬舞詩公庭萬舞注以干羽爲舞

象舞詩象舞注象用兵剌伐之制

七徳舞唐七徳舞本名秦王破陣樂

九功舞唐九功舞本名功成慶善樂

拓枝舞本拓拔所制後字訛爲柘枝

六麼舞六麼本名綠腰後訛爲六麼

後庭花陳後主制曲名曰後庭花也

伴侶曲唐志云斉之將亡有伴侶曲

霓裳曲唐明皇夢遊月宮聞此曲因制霓裳曲

虞美人項羽之虞姬所制今有虞美人艸聞唱此曲卽俯仰動搖如有所感故名之曰虞美人艸○音譜類

樂星圖譜孝經曰移風易俗莫善於樂孟子云今之樂猶古之樂也【律呂隔八相生圖】見圖子月黃鍾之律爲宮從本律數八至林鍾爲徵林鍾數八至太簇爲商太簇數八至南呂爲羽南呂數八至姑洗爲角姑洗數八至應鍾爲閏宮應鍾數八至蕤賓爲閏徵是謂之七調周而復始十二月之律合爲八十四調之法大備矣

四宮淸�四宮淸在周禮惟祀天之樂用之【�】六字黃鍾淸【�】五字大呂淸【�】髙五太簇淸【�】尖五夾鍾淸今之樂色管色並用寄四宮淸煞【律生八十四調】【宮】【徵】【】【羽】【角】【��】【��】黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夷夾無仲黃林太南姑應蕤大夾夾無仲黃林太南姑應蕤大夷夾無仲黃林太南姑應蕤大夷夾無仲【土】【火】【金】【水】【木】【太陰】【太陽】人人律名黃鍾宮俗呼正宮○麼人律名無射宮俗呼越調○○○麼律名夷則角【黃鍾】子

○○○○○麼律名蕤賓変麼人呂名仲呂徵○麼人○呂名夾鍾羽俗呼中呂調○○麼人○○呂名大呂閏俗呼髙大石角○○麼人○○呂名大呂宮俗呼正髙宮○○麼人○呂名應鍾商俗呼中管越調○○○呂名南呂角【大呂】醜

○○

呂名林鍾変○○○○麼律名蕤賓徵��○○○○律名姑洗羽俗呼中管中呂調��○○律名大簇閨俗呼中管髙大石調人○○律名太簇宮俗呼中管髙宮人

律名黃鍾商俗呼大石調○麼人律名無射角【太簇】寅

○○麼人律名夷則変人○人呂名林鍾徵人

呂名仲呂羽俗呼正平調○麼人○呂名夾鍾閏俗呼雙角○麼人人呂名夾鍾宮俗呼中呂宮○○麼人○○呂名大呂商俗呼髙大石○○麼人○○呂名應鍾角【夾鍾】卯

○○○○○人○呂名南呂変○○○人律名夷則徵

○○○○麼律名蕤賓羽俗呼中管正平調○○○○律名姑洗閏俗呼中管雙角○○○○律名姑洗宮俗呼中宮中呂宮○○律名大簇商俗呼中管髙大石人

律名黃鍾角【姑洗】辰

○○麼人律名無射変○○人呂名南呂徵人○人呂名林鍾羽俗呼髙平調麼人呂名仲呂閏俗呼小石角麼人呂名仲呂宮俗呼道宮○麼人○呂名夾鍾商俗呼雙調○○麼人○○呂名大呂角【仲呂】巳

○麼○○麼○○呂名應鍾変○○麼人律名無射徵○○麼人律名夷則羽俗呼仙呂調人○○○○麼律名蕤賓閏俗呼中管小石角○○○○麼律名蕤賓宮俗呼中管道宮○○○○律名姑洗商俗呼中管雙調○○律名太簇角【蕤賓】午

○人

律名黃鍾変○○麼○○呂名應鍾徵○○○呂名南呂羽俗呼中管仙呂調人○呂名林鍾閏俗呼歇指調人○呂名林鍾宮俗呼南呂宮麼人呂名仲呂商俗呼小石調○麼人○呂名夾鍾角【林鍾】未

○人○○麼人○○呂名大呂変人

律名黃鍾徵○○麼人律名無射羽俗呼黃鍾羽○○○麼人律名夷則閏俗呼商角○○○麼人律名夷則宮俗呼仙呂宮○○○○麼律名蕤賓商俗呼中管小石調○○○○律名姑洗角【夷則】申

�○人○○律名太簇変○○麼人○○呂名大呂徵○○麼○○呂名應鍾羽俗呼中管黃鍾羽○○○呂名南呂閏俗呼中管商角○○○呂名南呂宮俗呼中管仙呂宮○人呂名林鍾商俗呼歇指調麼人呂名仲呂角【南呂】酉

�麼人○呂名夾鍾変○○律名太簇徵人

律名黃鍾羽俗呼般涉調�麼人律名無射閏俗呼越角○麼人律名無射宮俗呼黃鍾宮○○○麼人律名夷則商俗呼商調○○○○麼律名蕤賓角【無射】戌

○○○○○律名姑洗変○麼人○呂名夾鍾徵○○麼人○○呂名大呂羽俗呼髙般涉○○麼○○呂名應鍾閏俗呼中管越角○○麼○○呂名應鍾宮俗呼中管黃鍾宮○○○呂名南呂商俗呼中管商調人○呂名林鍾角【應鍾】亥

○麼人呂名仲呂変○○○○律名姑洗徵○○律名太簇羽俗呼中管髙般涉人一律名黃鍾閏俗呼大石角

緫敍訣五凡工尺上四六一勾合律呂一十二宮三宮別分淸濁宮分八十四調閏分一百五音折上生四位掣下隔一宮反宮閏相頂丁上下相同正傍偏側和諧近代知音者少或正宮使上字或小食或下凡或雙調使髙一或射羽使下工堪口晚長村蠻皆是愚蒙識

八犯訣宮商角羽宮商羽三出逆八七帰祖商宮角角羽商宮四出逆八八帰宗羽角宮商復再動三四五六逆八用

四犯訣宮角羽商商羽角宮羽角宮商

寄煞訣土五金水八木六火無憑輪頂兩斯頂折掣四相生譜中亂筆惇指依數行

正字淸濁昔之京語今之浙音廣韻玉篇不能詳載所以�路或未知之粗用切音爲古今語脈殊不知反成鄕談蠻字貽笑於人因循久遠訛舛辧至於言詞賡唱不恊律調皆由是也今將教坊樂府呼吸字指重疊異用平側通稱並附此以俟識者賞音切韻先須辧四五音六律並兼行難呼語气皆名濁易紐言詞盡屬淸唇上碧班邠豹剝舌頭當滴帝都丁撮唇呼虎烏塢污捲舌伊幽乙噎纓開唇披頗潘鋪拍斉齒之時實始成正齒止甄徵志只穿牙查摘寨爭生引喉勾狗鷗鴉厄隨鼻蒿毫好赫亨上鄂囂妖嬌矯轎平牙臻櫛乍詵生縱唇休朽求鳩九送气查拏奼宅棖合口甘含咸合甲口開何可我歌羹似前緫述都三六疊韻雙次第迎大抵宮商角徵羽應須紐弄最爲精世間禮義皆如此自是人心不解明

呼吸字訣昨夜東風通瓏﹝王匆心﹞帳中捉摸藥著謔一樹矮階挨芥載

相煩掠腳略斫卻又詩曰鷺絲讀書鶴上斈牛頭架屋角上閣水裏剝芡掐菱角鶴斈角閣菱角殼

辧字差珠蓉【捲舌少似營字】規【音龜非與基字同音】工【音剛非與江字同音】持【奇地非與提字同音】馗【音逵非與旗字同音】飛【半似希字收】肥【半似兮字�】巍【半似嵬字收】余【少似夷字收】浮【音扶非房尢切】佳【音如非與街字同音】陪【少似皮字呼】元【音厚非與園字同音】蕃【音番非與煩字同音】珊【相干切非山字】言【當束舌似延字非妍元字同】初【音桐非楚居切】先來之先【音綫】韶【少似潮字出】貂【音凋非與昭字同】懸【音玄非與弦字同音】舡【非椽字同音】鵑【圭�切非與怪字同音】貓【音茅非與苗字同音】�鈆【音延非與袁字同音】蝦【濤叫非與�字同音】豪【此�韻外道人�����同】�【少似乃字收】肺【音�非與費字同音】吐【音土非與兔字同】緫【止作蹤字第二用】士【音杜非與吐字同音】滓【音查非�仕切】泛【少似販字合口收】翡【音系非與腓字同音】墨【音木非脈字】北【音卜非伯字】國【音谷非與摑字同音】屈【姓者音矞非詘字同】嗅【當作洶字非許救切】故【音骨非雇字同】始【音試非屎字同】抖【音徳非斗字】阿誰之阿【音屋非渥字】蜘蛛【上音尺非知字】枇杷【上音比非皮字】蒲萄【上音卜非莆字】喉嚨【上音忽非侯字】呆老【上音爺非呆字】未味【音異非觧切】繆【姓者音木非繆字】三【詞語時令用中票曹三思用第三】恨【非與幸行者字同音用】鵉欒巒鑾【並音侖非閒字同】團欒【上音突非團圓字】窻【出四江韻非瘡字同音】至誠【�與程澄字同音】恁【合口孕字收非任字同】恐【皇恐作丘隴切餘皆第三用】早【通時令並音澡餘皆第三用】簪【簪縷乃緇參切簪花卽祖含切】不中【呼物之好者用平選中中風者音眾】數【音所者謂交物之稱云疏者非】朋鵬鬅【皆音蓬非棚字同】範犯範【少似飯字合口收】狐葫糊【並音忽乎字同】雙【出四江韻非霜字同音】教【音交推教場三教作第三餘平】鎭【音整甲鎭年鎭月非場鎭字同】抱【懷抱抱朴乃�皓切余並音捕字】應和【對答言語平報應去】大【音代論物之小大乃云隋字通余非】

合口字訣﹝侵﹞﹝寢﹞﹝沁﹞平上去皆口噤﹝譚﹞﹝非﹞﹝談﹞二韻雙合口參﹝塩﹞﹝添﹞﹝嚴﹞口合唇收舌似鉗﹝咸衘﹞﹝凡﹞合口迎來舌不緘﹝感﹞﹝和﹞﹝敢﹞二字合音當一覽﹝琰﹞﹝忝﹞﹝﹞合口動唇堪點檢﹝賺﹞﹝檻﹞﹝範﹞合口收來雜犯

新編纂圖增類羣書類要事林廣記卷之十三

【後集】○武藝類【陣說射藝】

軍陣奇正【陣法序】黃帝因井田以制兵井分四道八家出之其形井字開方九焉五爲陣法四爲間地虛其中大將居焉環其面諸部連繞此黃帝之兵法焉風後因之以乾坤艮巽四間地爲天地風雷四正以水火金木四陣爲龍虎鳥蛇四奇其制陣之法或六十步或六百步或千二百步而爲開方之形或以奇爲正或以正爲奇奇正相生如循環之端不可終窮也自是而降寥寥數千百年間世莫能達其奧惟諸葛孔明善推演其法故於平沙之上疊石爲文縱橫皆八其法所爲陣間容陣隊間容隊以前爲後以後爲前進速奔退遽走擊頭則尾應擊尾則頭應擊中央則兩頭俱應此桓溫所以爲常山蛇勢也及夫蜀地險狹道出斜谷則裁之爲六至唐李靖因之爲六花陣然唐史不書其事惟通典略言其法大率皆斈亮八陣也故靖甞曰八陣爲武侯之舊制焉今謹損益古制共成十二將兵作爲陣法自一至九変入窮十二將兵曰四奇曰八正以步人爲正馬軍爲奇四奇一曰前奇二曰右奇三曰左奇四曰後奇八正一曰先鋒二曰左角三曰右角四曰右爪五曰左爪六曰左牙七曰右牙八曰後軍常以一奇當二正前奇當先鋒左角右奇當右角右爪左奇當左爪左牙後奇當右牙後軍四奇取稟於大將八正取稟於四奇故正常以奇爲首所謂以寡制眾者此也居則各視其奇之所止出則各視其奇之所行則奇常居前卒然遇敵則觸爲首驗於亮之八陣靖之六花其法不相遠矣以下制爲陣法凡八変因敵変化循環窮焉

大將軍營陣利布奇正

初鼓前將及左牙將各陣於左後將及右牙將各陣於右四奇陣於左右之間乃建大將軍之旗於中引四奇之都虞候各持其旗使布前奇之旗於前之左右奇之旗於前之右左奇之旗於後之左後奇之旗於後之右

再鼓而四旗就列乃令每旗引其二正之都虞候持其旗使布先鋒之旗於前奇之右布左角之旗於前奇前之左布左爪之旗於左奇前之左布左牙之旗於左奇後之左布右角之旗於右奇前之右布右爪之旗於右奇後之右布右牙之旗於後奇後之右布後軍之旗於後奇後之左

三鼓而八正就列營則開四門前門在先鋒左角之間左門在左爪左牙之間右門在右角右爪之間後門在右牙後軍之間

射藝準的【禮記射義曰】射之爲言者繹也或曰捨也繹者各繹巳之志也故心平體正持弓實審固然後可以言中矣又曰古者天子之制諸侯歲貢士於天子天子試之射宮其容體比於禮其節比於樂其中多者得與於祭數與祭而君有慶數有慶而益地故曰射者射爲諸侯也蓋男子之生以桑弧蓬矢六示有志於天地四方審是則射豈士斈之所宜略者然射法不備不足爲善平居事可以觀徳其或有事戰則充守則固可以保生民面安國家皆自此始

弓箭式見圖

目視弓上見圖

步射緫法左肩與胯對垛之中兩腳先取四方立後次轉左腳大指垛中心此爲丁字不成八字不就左手開虎口微松下二指轉弛側臥則上弰可隨矢直指的下弰可扺胛骨下此爲靡其弰右手摘弦盡勢翻手向後要肩臂與腕一般平直仰掌現掌紋指不得開露此爲壓肘仰腕射經云無動容無作色按手頤下引之令滿取其平直故曰端身如範直臂如枝箭發則靡其弰壓其�仰其腕凶月凸背偃皆是射之骨髓疾也

馬射緫法見圖馬射緫法勢如追風目如流電滿開弓緊放箭目勿瞬視身勿倨坐不失其馳捨矢如破

步射病色前漢李廣將軍校定開弓勘手【謂前手太髙後肘低不平】開弓提手【謂前手太低後手髙】開弓偃弰【謂身直頭偃前手腕仰】兩摘【謂不發用力及前後分觧不斉】斫弦【謂遣箭分弓實幄下轉腕微松手轉弝】脫弝【謂手太松倒提手弝】發弰弰子大【二件謂不弰傳右脾】後手約【謂手側不仰腕】後手小【謂欽定手不放平】後手偃後手卷【二件謂遣箭不直硬或絕力弦挒手】

前後手法宋盧宗邁太尉釋摋【﹝蘇割切﹞俗作撒說文云側手擊物曰摋謂當後手如擊物之狀令臂與肩一摋平直是也】捩【音列與列同說文云捩拗也謂當以前手惟弝後手控弦要如用力拗捩之狀是也】絕力【﹝租說切﹞說文云絕力斷也謂當以後手摘弦如絕力斷之狀翻手向後仰掌向上令見掌文是也】窒【﹝丁結切﹞俗作擷說文云窒擲也謂當以前手點弰如擲物之狀令上弰指的下弰抵脾骨下也】

持弓審固左手垂下微曲大指羈弝第二第三指著力把弓箭餘指斜籠下弰指左腳面曲右手常心右臂貼肋以大指第二第三指於節上四指弦裏捉弰箭筈與手斉【訣曰】持弓審固事須宜垛在南時面向西右手捉弓左當弝仍令箭筈兩相斉

文弝撥弦欽身微曲注目視的左手輪指坐腕把弓箭如懷中吐月之勢續以左手第二指與第三指靠心斜入撥弦令弓上弦傳著右肩然後文左腳三移其步以取箭【訣曰】文弝撥弦橫縱腳輪指坐腕身微欽上弰斜傳右肩膊左手持弝橫對心

抹羽取箭以左手三指丞下緊抵箭四指五指鉤落上箭先文右腳隨步合右手指弰低弝以二指按箭三指斜擗箭四指五指向裏斜鉤左手二指三指羈簳掣箭至鏃【訣曰】箭當弓弝一般斉三實兩虛勢漸離小指取箭緊羈鏃抹羽入弦旡暫遲

�心入筈右手第二指緊控箭筈大指撚筈當心前手就後手簳入筈左腳尖指垛腳跟微出右腳橫直鞋衩對垛淺坐箭筈左手第二第三指坐腕羈前雙眼斜覷的【訣曰】右手二指包箭筈兩手相迎穩入弦撚筈當心斜覷帖緊騰兩膝直如衡

鋪膊牽弦輪指把弝推出前手微合上弰兩臂稍曲不可展盡左手輪指空第二指過弓弝節上大指面緊著弓弝屈起指節餘指實屈鋪下前膊左右腳膝著力同入筈法【訣曰】前膊鋪下似推山右指彎弓緊寇弦兩臂稍曲不展盡文牽須用緩投肩

欽身開弓以左手第二指知箭弝外覷帖側手引箭至鏃大指靠定血盆骨爲準凡鏃與弝斉爲滿半弝之間爲貫盈貫盈信美難有及者大抵脇欠肋腳膝著力亦同入筈法【訣曰】開弓發箭要欽身弝外分明認帖眞前肘上翻雙膊聳脇欠肋腳膝力須均

極力遣箭竦腰出弰上弰畫地下弰傳右膊後手仰腕極力兀卓後肘過肋摘後手向後前手猛分虎口著力向下急捺轉腕以第四第五指緊鉤弓弝兩肩凸出則箭力倍勁【訣曰】弰去猶如搦斷弝箭發應同撚折弦前弰畫鞋後靠脊極力遣出猶自然

捲弦入弰後箭兩手相迎直右手過胸曲左手卷弦以左第二指取箭前腳跟聳身稍欽雙眼覷帖曲右手貼時以左手第二第三指側手羈簳直右手上臂仰腕過胸取箭【訣曰】右指羈箭當胸出左手卷弦弰靠肩箭巳中時無動手抹羽入筈法如前

