

欽定四庫全書

子部十一

海錄碎事

類書類

提要

【臣】等謹案海錄碎事二十二卷宋葉廷珪撰廷珪字嗣忠崇安人政和五年進士初知徳興縣紹興中爲太常寺丞與秦檜忤以左朝請大夫出知泉州軍州事王之望漢濵集有所作廷珪除官制極稱其學問蓋亦以博洽著名當時者也其書皆類聚故事分條別目以備檢用共計爲部一十有六爲門五百八十有四而廷珪乃自稱百七十五門頗抵牾不合又宋史藝文志載此書作二十三卷文獻通考又作三十三卷目次亦有異同疑後人已有所分並增益非其舊矣書中體例乃於史子及詩文中摘其新雋字句以供行文者襞績之助蓋爲四六材料而設與他類書用意稍有不同中間如分守令縣令爲兩門而太守事實乃入畱守門又如韓偓玉山樵人賀知章四明狂客張志和元眞子之類皆其自號而載入私諡門其分目多有未協又如趙至書中所云雞鳴戒旦飄爾晨徵日薄西山馬首靡托者乃自敍行役之詞而入於軍旅門又梁書作神龍仁獸闕仁獸本是仁虎乃唐之史臣避諱而攺此類皆仍其舊文不爲考正亦不免失之疎漏然其徵摭繁富軼聞瑣事往往而在頗足以資考證在南宋類書中猶爲善本云乾隆四十三年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

海錄碎事原序

始予爲兒童時知嗜書家本田舍貧無書可讀曾大父以差法押綱至京師傾行槖市書數十部以歸因得盡讀之其後肄業郡學升貢上庠登名桂籍牽絲入仕蓋四十餘年見書益多未嘗一日手釋卷帙食以飴口怠以爲枕𨿽老而不衰每聞士大夫家有異書無不借借無不讀讀無不終篇而後止嘗恨無貲不能盡得寫間作數十大冊擇其可用者手抄之名曰海錄其文多成片段者爲海錄雜事其細碎如竹頭木屑者爲海錄碎事其未知故事所出者爲海錄未見事其事物興造之原爲海錄事始其詩人佳句曽經前軰所稱道者爲海錄警句圖其有事迹著見作詩之由爲海錄本事詩獨碎事文字最多初謂之一四錄言其自一字至四字有可取者皆錄之後攺爲碎事每讀文字見可錄者信手錄之未嘗有倫次閱歲旣久所編猥繁檢閱非易嘗以爲病紹興十八年秋得郡泉山公餘無事因取而類之爲門百七十五爲卷二十有二𨿽摘裂章句破碎大道要之多新奇事未經前人文字中用實可以爲文章佽助豈小補哉十九年五月二十七日左朝請大夫知泉州軍州主管學事葉庭珪序

海錄碎事原序

余往則聞黃淳父有所謂海錄碎事者祕之以爲人所未見書後余乃求得之他所則固亦愛之夫類事以多爲貴故昔人有疏錦被事漏言致禍者是博聞多識自昔尙哉然近聞人論詩以不使事不用才以渾成者爲最上乘文亦如之及其有所考質援引徴據能無借於典籍載紀哉且爾則人亦不必讀書自可肆意縱橫無不可者惜未見其人乃亦有謂才固足矜若學問則無不可及者借閉門讀書數年患不足耶余謂此亦天授𨿽讀之愈勤愈無所得廼有援筆自恣衍繹宣敍訓釋防要述詳奧幽則才𨿽蠭起亦空疎繆虛誕罔無據乃復擁書滿案采緝掇拾則眾篇浩繁簡策重復有非一時可索者故惟玆編出於宋泉州守葉廷珪旣獵其英華而舉其要領凡事見於他者率彚爲一而分條別類枝析派疏無不詳載𨿽斷簡殘篇片詞隻字罔遺逸焉使欲有所考索一舉而盡是豈待勞於徧求羣書而卒不能悉哉則是編之爲助於學豈有量者昔在唐以前則有修文禦覽華林編略二書今不可得玉海紀原指南舊有本惟虞世南藝文類聚徐堅初學記刻於嘉靖間今余宗侄大防倬之子誦已上春官而夭孫應廣敏睿而文學有淵源家畜是書遂梓以傳其嘉惠來者之意一何廣也夫禮云記問之學不足以爲人師然人多患苦於不能記憶昔之爲書不易多題之竹簡而簡易紊亂且重大難勝故古之書尢不易傳左史倚相能讀三墳自外誰能者況遭秦燔棄孔壁之餘及羽陵所得能幾何者惟後所撰述益以煩滋而丘索藐矣難以語古哉余不敏而好習學然得則忘之乃窮年卒歲空空如也是天不畀余以記問之學其若之何又若欲祕之自私與今之梓以傳者其度之廣狹可知矣萬曆戊戌孟冬朔日沛國劉鳯撰

欽定四庫全書

海錄碎事卷一

宋葉庭珪撰天部上

天門

曽穹

蹀足循廣除瞬目矖曽穹【文選謝惠連詩】

天閫

天閫決地垠開【揚雄作甘泉賦】

紫防

發響九臯翰飛紫防【北史】

錬石補天

淮南子曰昔者女媧氏錬五色石以補蒼天

三六玉皇

爲君持此淩蒼蒼上朝三十六玉皇【李賀詩】

天末

滄波渺川汜白日隱天末【李白詩】

碧羅天

坡詞初歇洗出碧羅天

洪覆

漫漫方輿廻廻洪覆天也【補亡詩】

大圓

恢恢大圓天也【補亡詩】

天碧深

後主詩日映仙云薄秋髙天碧深

日門【慶瑞災食附】

扶光

謝宣遠詩扶光迫西汜注扶光日也

西汜

見上注西汜日入處也

頽陽

頹陽照通津夕陰曖平陸注云頽陽落日也【謝宣遠詩】

日重光

漢明帝作太子樂人歌四章以贊太子一曰日重光【出崔豹古今注】

時竟

時竟夕澄霽雲歸日西馳時竟謂日暮之時竟盡一日也【謝靈運詩云一作空】

半規

宻林含餘淸遠峯隱半規謂日落峯外半見日形也【謝靈運詩】

傾羲

頽魄不再圓傾羲無兩旦【謝靈運詩】

曜靈

曜靈運天機四節代遷逝曜靈日也【潘安仁詩】

墜景

如彼墜景則不可振言如落日也【陸士衡詩】

半西山

白日半西山桑梓有餘暉【王仲宣詩】

華景

輕蓋承華景騰步躡飛塵日光也【選詩】

南流景

願爲南流景馳光見我君南流景日也【曹子建詩】

陽景

微陰翳陽景注日也【曹子建詩】

日華

日華川上動風光艸際浮【謝暉詩】

初晣

桐林帶晨霞石壁映初晣【謝靈運詩】

日完其朔

日完其朔月不掩望言日月無薄蝕【顏延年應詔詩】

奉離光

劉孝綽詠日詩園葵一何幸傾葉奉離光

西薄

謝靈運善哉行雲暘谷曜升虞淵引落景曜東隅晼晚西薄

日居上枝

山海經大荒之中湯谷有扶桑木十日所浴九日居下枝一日居上枝

初日

薛逢詩初日暉暉上彩旄

紅灑灑

李賀十二月樂詞日腳淡光紅灑灑薄霜不消桂枝下

銜燭龍

天東有若木下置銜燭龍【李賀詩】

頳玉盤

誰揭頳玉盤東方發紅照【李賀詩】

日三竿

南齊天文志永明五年十一月丁亥日出三竿朱色紅色赤暈

郁華結鄰

七聖記郁華赤文與日同居結鄰黃文與月同居皆日月之神名

日正南

風土記曰天日正南黃鐘踐長粥饘追萌微納休昌

萬里暉

白日淪西河素月出東嶺遙遙萬里暉蕩蕩空中景【選詩】

細柳

日旦出扶桑暮入細柳西方日入之地【論衡】

日窟

東捲日窟西駢月阿【陶景賦詩】

天雞

桃都山有大桃樹有天雞日出卽鳴天下雞皆鳴

日五色

尸子曰少昊金天氏邑於窮桑日五色下照窮桑

踆烏

淮南子曰日中有踆烏注踆趾也謂三足烏也

日小還

淮南子曰日靡於鳥次是謂小還廻於女紀是謂大還日昃之時也

日懸車

淮南子曰爰止羲和爰息六螭是謂懸車言日暮之時也六螭六龍也

亭午

日在午曰亭午日在未曰映日晚曰旰【纂要】

山無影

梁簡文詩云日倒山無影城斜漢屢廻

日再中

新垣平言臣日再中居頃之日郤復中於是始更以十七年爲元年

曾暉

曾暉薄瀾澳注曾暉日光也【顏延年詩】

麗飛甍

白日麗飛甍【謝暉詩】

曜靈俄景

曜靈俄景繼以望舒曜靈日也俄邪也望舒月禦也

九陽

旦晞榦於九陽楚辭曰夕晞余身乎九陽

天晷

協風傍駭天晷仰澄天晷日也【陸士衡詩】

炎暉

淸云卻炎暉【王仲宣詩】

朱光

朱光馳北陸朱光日也【張孟陽詩】

日西匿

白日忽西匿【選詩】

日西頽

日杳杳而西頽【楚辭】

日母

流攬無窮歸神日母言濤如此春秋內事云日者陽徳之母

登光

登光辧色謂日上也【選注】

利眼

利眼臨云不能垂照朗璞防垢不能吐暉注利眼日也天有日月猶人有眼故以日爲利眼【陸士衡演連珠】

日中王字

帝王世紀漢文帝時日中有王字

日變

永和詔今日變方遠地揺京師是時零陵言日食京師不覺

曈曨

曈曨日出也【秋興賦】

曚朦

曚日未明也朦月將入也【說】文

月門

纎阿

束晳補亾詩纎阿案晷注雲月禦也

頽魄【見日門】

圓景光

圓景光未滿眾星燦以繁圓景月也【曹子建詩】

嘉月

成裝良辰漾舟陶嘉月陶樂也【謝惠連詩】

皛皛【胡了切】

涼風起將夕夜景湛虛明昭昭天宇濶皛皛川上平謂月光照水上平淨貌【陶淵明詩】

四五

三五明月滿四五蟾兔缺【選古詩】

燭燭

燭燭晨明月謂平曉之際月猶在也【選古詩】

亮月

皎皎亮月麗於髙隅【嵇叔夜雜詩】

晨月

淸風動帷簾晨月燭幽房注曉月也【張茂先情詩】

升月

落日隠櫩楹升月照櫳【謝靈運七月七日詩】

宵月

夕陰結空幕宵月皓中閨【謝惠連搗衣詩】

二八

始出西南樓纎纎如玉鉤末映東北墀娟娟似蛾眉三五二八時千里與君同【鮑明遠翫月詩】

東北墀【見上】

方暉

方暉竟戶入圓影隙中來光逐門戶而方竟盡也【沈休文月詩】

桂華孤

古桂華曲可憐天上桂華孤爲問嫦娥更要無月中幸有閒田地何不中央種兩株

玉蟾蜍

星斗離披煙靄收玉蟾蜍耀海東頭【褚載月詩】

兔月

兔月半輪明狐闗一路平【江總詩】

千嶠月

遠樹冷籠千嶠月夜船閒載一汀風【李九齡詩】

三五月

闗山三五月客子憶秦川【徐陵詩】

桂月

南窻北牖桂月光【古樂府】

月死爲灰

月蘇

釋名晦灰也月死爲灰月光盡似之也朔蘇也月死復蘇生也

端正月

三秋端正月今夜出東溟

嫦娥奔月

嫦娥奔月是爲蟾蜍【張衡靈憲記】

月精

淮南子羿請不死之藥於王母嫦娥竊之奔月宮羿妻也入月中爲月精

夜光

夜光何徳死而又育厥利維何顧在腹楚辭也皇甫謐年曆曰月羣陰之宗光內日影以宵曜名曰夜光廣雅又曰夜光謂之月

淸月

寒煙宿墟落淸月上林塘【林逋詩】

老寒蟾

夢天詞老兔寒蟾泣天色雲樓半開壁斜日玉輪軋露濕團光鸞佩相逢桂香陌李賀

團光【見上】

欝華結鄰【見日門】

月午

夜淸先月午秋近少嵐迷【陸魯望詩】

冰鏡

梁簡文寒月詩冰鏡不安臺又詠月詩飛輪了無轍明鏡不安臺飛疑作冰

半破月

半破前峯月【杜牧詩】

旁死霸

書惟一月壬辰旁死霸孟康曰月二日以往月生魄死故言死魄魄月質也霸古魄字

月采篇

古文月采篇三日曰朏注朏月出也敷尾反月采說月之光采其書則亡【朏音窟】

月

披襟殊未已云外月開王【禹玉詩】

娟魄

姢魄已三孕言三次月生也【王昌齡詩】

白玉盤

小時不識月呼作白玉盤又疑瑤臺鏡飛在靑雲端【李白詩】

瑤臺鏡【見上】

地上霜

牀前明月光疑是地上霜【李白詩】

半輪秋

峩眉山月半輪秋【李白詩】

海圎景

海月破圎景圎一作團【李白詩】

千里光【見離別門】

一防明月

東坡詞一防明月窺人又子美月詩闗山同一防

金樞穴

大明防轡於金樞之穴言月窟也【文選海賦】

素月

素月流天又劉楨詩曰皦月垂素光【上出月賦】

素娥

集素娥於後庭嫦娥也【月賦】

朏魄示衝

朏魄示衝朒朓警闕注月朔見東方曰朒晦見西方曰朓朏月未成光魄月始生也【月賦注朒音衂朓音挑】

嫦娥【見月精事】

冰淨

連觀霜縞周除冰淨縞白也【月賦】

月禦【見日門】

飛光

日下壁而沈彩月上軒而飛光【江文通別賦】

月如珪

秋露如珠秋月如珪【江文通別賦】

朏魄雙交

謂三日也尙書傳曰朏明也月三日明生【顏延年詩】

明明月

魏武帝短歌行明明如月何時可掇又陶詩明明雲中月

月明星稀

月明星稀烏鵲南飛繞樹三匝何枝可依【魏武帝詩】

獨樹

影閉重門靜寒生獨樹秋【裴廸月詩】

玉兔金蟾

照他幾許人腸斷玉兔金蟾遠不知【白居易月詩】

朣朧

朣朧月出也【潘安仁詩注】

星門

犯少微

月犯少微謝敷卒【晉志】

奕奕

皎皎天月明奕奕河宿爛奕奕長盛貌【謝惠連詩】

金虎

在漢之季皇綱幅裂火辰匿暉金虎曜質火辰心星也明則天下和平闇則天下防亂昴西方白虎宿也太白金精也太白入昴是金虎相薄則有亂兵【陸士衡詩】

離金虎

望舒離金虎屏翳吐重陰言月離於畢故雨畢西方宿故曰金虎【陸士衡詩】

衣靑天

繁星衣靑天列宿自成行言星著於天如人之著衣也【傅休奕】

衡落

夜移衡漢落注衡北斗漢天河也【鮑明遠詩】

半遙城

落宿半遙城浮雲靄曽闕【劉休詩】

瑤光

太微凝帝宇瑤光正神縣注北斗柄端星也【顏延年詩】

參橫

隋蕭慤經山寺詩河漢曉參橫

北斗防幹

古詩月沒參橫北斗防幹

人星

俗傳識人星不患瘧

欃槍

上楚咸下楚庚切爾雅彗星爲欃槍

星司夜

尸子曰使星司夜月司時猶使雞司晨也

丘上望星

尸子曰井中視星所見不過數星自丘上以望則見始出也非明益也勢使然也私心井中也公心丘上也

鳥帑

鳥帑朱雀星尾也

晨正

晨正房星農事之故曰農祥韋昭曰立春日晨中於午

天稷

天稷五星在農正南

並鉞

並鉞一星在東井

泰階六符

漢書泰階六符上階天子中階公卿下階庶人凡三階也【已上並漢志】

郎位【見郎官門】

天階

晉天文志三臺爲天階太一躡以上下

貫索

貫索九星賤人之牢明則天下獄煩【晉天文志】

女媊【音前】

甘氏星經太白上公妻曰女媊居南明天下祀之曰明星

太陵爲疫

後漢魯恭傳人傷於疫注云太陵之气爲害太陵星名

司過星

吳志天有司過之星朝有敢諫之鼓

種白楡

古辭天上何所有歷歷種白楡

天圍棋

髙敖曹詩曰塜子地握槊星宿天圍棋啟顏錄

天乳星

天乳星主甘露明潤則甘露降【列星圖】

天暒

孫氏瑞應書景星者天暒也狀如半月生於晦朔助月爲明王者不私人則見【暒音精】

天田

髙祖令天下立靈星祠注龍星左角曰天田農祥也晨見而祭之

信星

元封元年秋有星孛於三能望气王朔言獨見塡星出如食頃復入有司皆曰陛下建漢家封禪天其報徳星雲其年祝祠太一贊饗曰徳星昭衍厥維休祥壽星仍出淵耀光明信星昭見皇帝敬拜太祝之享

經星

經星常宿中外宮凡百一十八名積數七百八十三星皆有州國宮室物類之象

天極星

中宮天極星其一明者太一之常居也旁三星三公或曰子屬後宮四星末大星正妃餘三星後宮之屬

帝車

斗爲帝車運於中央臨制四海【天文志】

文昌

斗魁戴筐六星曰文昌宮一曰上將二曰次將三曰貴相四曰司命五曰司錄六曰司災【天文志】

三能【音臺】

斗魁下六星兩兩而比者曰三能色齊君臣和不齊爲乖戾【天文志】

輔星

斗柄輔星明近輔臣親彊斥小疏弱注在北斗第六星旁

攝提格

攝提直斗杓所指以建時節故曰攝提格

敖客

箕爲敖客

觴客

張嗉爲廚主觴客

遠客

翼爲羽翮主遠客

五潢三柱

五潢五帝車舎中有三柱柱不具兵起

天倉

胃爲天倉其南眾星曰廥積

旄頭

昴曰旄頭胡星也

附耳

畢大星旁小星爲附耳揺動有讒亂臣在側

散錦

庾闡詩景如映璧繁星如散錦

魚鹽

匏有靑黒星守之魚鹽貴

天女孫

牽牛爲犧牲其北河鼓婺女其北織女織女天孫也

歲星

歲星所在國不可伐可以伐人注太歲在四仲則歲行三宿在四孟四季則歲行二宿二八十六三四十二而行二十八宿十二歲而周天

熒惑

熒惑東行疾則兵聚於東方西行疾則兵聚於西方其南爲丈夫防北爲女子防熒惑天子理也故曰𨿽有明天子必視熒惑所在

太白經天

太白經天天下革民更主注出東當伏東出西當伏西過午爲經天

晝見

太白晝見與日爭明彊國弱小國彊女主昌

塡星周天

塡星晉灼注常以甲辰元始建斗之歲塡行一宿二十八歲而周天也

牝牡

太白在南歲在北名曰牝牡年年谷大熟太白在北歲在南年或有或亡注歲陽也太白陰也故曰牝牡

五星同色

五星同色天下偃兵百姓安寧歌舞以行不見災疾五穀繁昌

維散句信【音申】

維星散句星信則地動散者不相從也

星守三淵

有星守三淵大水地動海魚出

紀星散

紀星散者山崩天紀屬貫索

辰入五車

辰星入五車大水

熒惑入

熒惑入積水水兵起入積薪旱兵起守之亦然

鼈星

鼈星不居漢中川有易者

五星循

天下太平五星循度日不食朔月不食望

燭星

燭星狀如太白其出也不行見則滅所燭城邑亂注星上有三彗上出塡星之精也

五殘六賊

五殘星出正東注塡星之精六賊星出正南注太白之精

蚩尢旗

類彗而後曲象旗見則王者徵伐四方注熒惑之精

景星

天暒而見景星景星者徳星也其狀無常常出於有道之國注暒精明也有赤方气與靑方气相連赤方中有兩黃星靑方中有一黃星凡三星合爲景星也

徳星【見上】

蓬星

漢中元三年蓬星出房心間占曰蓬星出必有亂臣房心間天子宮也是時梁孝王欲爲漢嗣殺爭臣袁盎【已上並西漢天文志】

七亢八角

李白詩爲我艸眞籙夫人慙妙工七亢洞壑落八角輝星紅

璇璣玉衡

北斗魁四星曰璇璣杓三星曰玉衡【晉天文志】

帝席

天皇座北三星曰帝席主晏酬獻酢【皇一作王】

宗大夫

宗正二星在帝坐東南大夫也

天駟

王良五星天子奉車禦官也其四星曰天駟旁一星王良曰天馬其動爲防馬車騎滿野

天廐

東壁北斗星曰天廐主馬之官

天讒

捲舌六星中一曰天讒

魚囿

天漢南三星曰咸池魚囿也

八谷

八谷八星主歲一星亡一谷不登

少微處士

少微四星在太微西一名處士或曰第一星處士第二星議士三博士四大夫

前星

心三星天王正位也前星爲太子後星爲庶子

天雞

箕四星一曰天雞主八風凡日月宿在箕東壁軫翼風起

老人星

老人一星在弧南一曰南極常以秋分之旦見於景春分之夕而沒於丁見則治平主壽昌常以秋分之南郊

外廚

柳南六星曰外廚

天漢

天漢起東方經尾箕之間謂之漢津乃分爲二道

天矢

五星亂行則爲天矢彗孛而有亡國革政兵饑防亂之禍

天使

流星天使也自上而降曰流自下而升曰飛大者曰奔

天雁地雁

流星色靑赤名曰地雁其所墜者起兵流星有光靑赤曰天雁軍中之精華也

鯨魚爲彗

淮南子曰鯨魚死而彗星出文選注鯨魚死其目精疾出而爲此星

玉衡

玉衡正而太階平玉衡斗星也

華星

選詩華星出雲間

天將軍

如淳曰太白天之將軍

圖書府

晉天文志東壁天帝圖書之府

東壁

石氏經曰東壁之星主文籍

北落師門

晉天文志北落師門一星在羽林南落者天之藩落也師門軍門也主非常以備兵

鉤鈐

熒惑犯房之鉤鈐鉤鈐天子之禦也占曰不太僕則奉車不黜卽死也注房爲天駟其陰右驂旁二星曰鉤鈐【天文志】

河漢門

秋河

秋河曙耿耿寒渚夜蒼蒼【謝暉詩】

衡漢落【見星門】

淸漢

昭昭淸漢暉天河也【選詩】

河左界

劉子儀七夕詩明河左界鵲南飛又淸風詩正當河左界不待東來

風門

長風

宗慤年少叔父問其所志曰願乘長風破萬里浪後爲振武將軍克林邑

協風

陸士衡詩協風傍駭又云協風應律注和風也

析析

析析就衰林皎皎明秋月風吹木聲【謝靈運詩】

惠風

惠風蕩繁圃白雲屯層阿謂春風施惠萬物也【謝叔源詩】

飅飅

亭亭映江月飅飅出谷颷注風聲也【謝惠連詩】

緒風

初景革緒風新陽攺故陰初景初春也緒餘也【謝靈運詩】

烈烈

淒淒朝露凝烈烈夕風厲【潘安仁詩】

廣莫風

易緯曰冬至則廣莫風至

揚微綃

登城眷南顧凱風揚防綃注輕絲也言風和而不猛也【潘安仁詩】

截道颷

歘如敲石火瞥若截道颷【潘安仁詩】

曽颸

出宿薄京畿晨裝摶曽颸注髙風也【謝靈運詩】

長風

長風萬里舉【文選前緩聲歌】

涼風厲

涼風率已厲遊子寒無衣厲嚴也【選詩】

商颷

時逝柔風戢歲暮商颷飛言秋風也【陸士衡詩】

慘栗

孟冬寒气至北風何慘栗【選詩】

吹飛

朔風吹飛蕭條江上來【謝暉詩】

戾戾

燮燮涼葉奪戾戾颸風舉【張協詩】

石尢風

石尢風亦風之類【番禺記】

風似劍

胡釘鉸詩胡風似劍鎪人骨漢月如鉤釣妾腸

九萬風

李義山詩日日虛乘九萬風

云輿風駟【見雲門】

一汀風【見月門】

江颸

江颸鳴疊嶼流云照層阿【選詩】

春風顚

曉來急春風顚

獵葉風

周生列子曰獵葉之風不應八節

千里風

述徵記長安宮靈臺有相風銅烏雲此烏遇千里風乃動

風母

風母似猿見人若慙屈頸打殺得風卽活【述徵記】

烈士英風

王融風賦總髙羽而蕭瑟韻朱露之參差此烈士之英風長寥亮其如斯

幽人之風

謝朓風賦子云寂寞叔夜髙張煙霞洞色荃荑結芳此幽人之風也

羽客仙風

沈約賦拂九層之羽蓋轉八鳳之珠旗時捲瑤臺翠帳乍動佚女輕衣此羽客之仙風也

風濫

煙輕惟潤柳風濫已吹桃【李義山詩】

鄭公風

若耶溪因鄭見神人旦南風暮北風至今呼鄭公風【防稽記】

幽風

寒綠幽風生短絲【李賀詩】

風艸艸

李賀九月詞露花飛飛風艸艸翠錦爛斑滿層道雞人唱罷曉曨聰鵶啼金井下疎桐

無罷風

後魏王肅悲平城詩云陰山常晦雪荒松無罷風

母

嶺表錄南海秋夏間有暈如虹者謂之母又有風

風

南越志熈安間多風風者具四方之風也常以五月六月興未至時雞犬不鳴

逢龍

楚九歌飄風逢龍拂拂兮注風貌

拋云車

國史補暴風之有拋云車

四面風

拾遺記昆侖山有四面風東西南北一時俱作

祛塵風

拾遺記昆侖山有祛塵風若衣服垢污吹之則潔

裂葉風

洞防記裂葉風八月風也

風狎獵

蔡邕賦條風狎獵吹予牀帷

落梅風

風俗通五月有落梅風江南以爲信風

吹歸心

南風吹歸心飛墮酒樓前【李白詩】

秋風吹

已過秋風吹【李白詩】

活鱗靜柯

洪波振壑川無活鱗驚颷拂野林無靜柯

信風

天長信風吹日出宿霧歇【李白詩】

春風風人

說苑管仲曰吾不能以春風風人夏人吾窮必矣

詩情覺

微然艸根動先被詩情覺

風瀏瀏【音畱】

風瀏瀏而夙興【寡婦賦】

爽籟

爽籟驚幽律【選詩】

振纎枯

嚴霜凋翠艸寒風振纎枯【曹顏遠詩】

玉宇風

玉宇來淸風羅帳延秋月【劉休詩】

雨門

黃梅雨

梅熟而雨曰梅雨江東呼爲黃梅雨【纂要】

苦雨

淒風趂時序苦雨遂成霖久雨人所患苦也【陸士衡詩】

飛雨

飛灑朝蘭輕露棲叢菊【張景陽詩】

散絲

騰雲似湧煙宻雨如散絲【張景陽詩】

黒蜧

黒蜧躍重淵商羊舞野庭蜧音戾虵也皆欲雨之

號屏

飛亷應南箕丰隆迎號屏飛亷風神丰隆雷師號屏雨師【張景陽詩】

雨足

云根臨八極雨足灑四溟【張景陽詩】

愁霖

有渰興春節愁霖貫秋序【張協詩】

甘霤【音澑雨屋水流下】

奕奕霄蒙蒙甘霤注雨也【選賦】

豆花雨

豆花雨八月雨也【荊楚歲時紀】

朝霞出門

山谷集朝霞出門暮霞千里言雨之遲速

萬絲雨

萬絲春雨眠時亂一片濃云浴處開【吳融詩】

宿雨

谷鳥驚啼衝宿雨野梅愁絕閣寒煙【林逋詩】

一篩

數抹晚霞憐野笛一篩寒雨羨沙禽【林逋詩】

涷雨

離騷令飄風兮先驅使涷雨兮灑塵又爾雅暴雨謂之涷江東呼夏月暴雨爲涷雨

虛危直日

世傳虛危室畢直日多雨

月額

旦日謂之雨月額【金樓子】

香雨

李賀四月詞依微香雨靑氛氳膩葉蟠花照曲門

雨

南山何其悲鬼雨灑空艸【李賀詩】

符下東井

管輅過淸河倪太守時天旱問雨期輅曰今夕當雨十六日壬子畢星中已有水气天昨檄召五星宣布符刺下東井告命南箕使召雷公電父風伯雨師羣嶽吐陰眾川激精是夕果雨【魏志】

郡國上雨

後漢志立春至立夏盡立秋郡國上雨澤

瑞雨

梁大同中嘗驟雨殿前往往有雜色寶珠虞寄因上瑞雨頌

雨師

開山圖曰霍山南嶽山有雨師雲師注云師如蠶長六寸似兔雨師似蛹長七八寸似蛭雨雲之時出在石上肉甘可熟而食【蛹音勇老蠶】

香雨

拾遺記爛石燒之煙爲香雲徧空則下香雨物類相感志

禾生耳

諺曰春雨甲子赤地千里夏雨甲子乘船入市秋雨甲子禾頭生耳【朝野僉載】

石郎戴笠

不願石郎戴笠難甘玉女披蓑言雨多也【叚成式詩】

注銅姑

銅姑尙注石姥方勤【溫庭筠敍雨】

【音悚執也】

曽奉郊宮爲近侍分明羽林槍言猛雨如此【杜牧詩】

蟻封穴戶

蟻封穴戶大雨將至【東觀漢記】

夜聲

夜聲曽隔巴山雨露气仍和震澤春

倒井

秋霖劇倒井【李白詩】

濯枝雨

風土記六月有大雨曰濯枝雨

白雨

白雨映寒山森森似銀竹【李白詩】

月如仰瓦

諺有雲月如彎弓少雨多風月如仰瓦不求自下

雨艸

師曠歲欲雨雨艸先生藕也歲欲旱旱艸先生乃蒺蔾也

甲子雨【見禾生耳】

降丰澤

上天降丰澤百卉挺葳防丰澤雨也【王仲宣詩】

丰注

丰注溢修霤【選詩】

彌天潤

商颷漂山不興盈尺之雲谷風鳴條必降彌天之潤【演連珠】

雪門

松雪

庭昏見野陰山明望松雪【顏延年詩】

素雪

昔我初遷朱華未希今我旋止素雪雲飛【曹子建詩】

千里驚

寒沙四靣平飛雪千里驚【範彥龍詩】

屯云

劉義恭夜雪詩屯云閉星月飛瓊集庭樹

宿雪

後漢書京師去冬無宿雪今春無澍雨以其經冬故言宿也

珠塵

雪中詩瓊樹瑤岑掠眼新鮮颷時復颺珠塵

墮瓊芳

李賀十一月詞宮城團廻凜嚴光白天碎碎墮瓊芳撾鐘髙飲千日酒卻天凝寒爲君壽

諸家雪

劉貢甫有諸家雪詩侯家山家酒家妓家獵家樵家船家

三丈雪

李白詩天山三丈雪豈是遠行時

金羊玉馬

拾遺記積雪久不消掘地得金羊玉馬髙三尺許

霄雪

爾雅雨防爲霄雪注防冰雪雜下也因名霄雪霄卽消也詩如彼雨雪先集維霰

琪樹

琪樹無聲粉蘂圓【王禹玉雪詩】

笑是鹽

施肩吾詩顚狂楚客歌成雪媚賴吳娘笑是鹽交趾有黃帝鹽曲唐譜有突厥鹽阿鵲鹽等曲

雪花如手

地白風色寒雪花大如手【李白詩】

六出公

六出公太平廣記謂雪也

散爲六出

孝建五年正月朔華雪降散爲六出宋孝武以爲瑞

雪如波

長亭歲盡雪如波【李義山詩】

紛糅

云紛糅而遂多【雪賦】

藹藹浮浮

藹藹浮浮瀌瀌奕奕言雪之狀如此【雪賦】

開簾入隙

始緣甍而冒棟終開而入隙【雪賦】

縈盈帷席

初便娟於墀廡末縈盈於帷席【雪賦】

千巖俱白

千巖俱白萬頃同縞【雪賦】

月承幌

月承幌而通暉【已上並文選雪賦】

小梅

秦韜玉雪詩惹砌任從香粉妬縈叢自學小梅嬌

白糢糊

連夜江云黃慘澹平明山雪白糢糊【白居易詩】

篩寒灑白

李嘉祐雪詩篩寒灑白亂防蒙

低帷暱枕

願低帷以暱枕【雪賦】

柳成梅

雪深楊子岸看柳盡成梅【李嘉祐詩】

雲門

矞云

瑞應圖矞云慶雲也其狀內赤外黃

屯云

屯云蔽曽嶺驚風湧飛流【謝惠連詩】

鱗鱗

鱗鱗夕雲起獵獵晚風遒【鮑明遠詩】

崇云

崇云臨岸駭鳴條隨風吟崇髙也駭驚也【陸士衡詩】

纎云

纎云時髣髴渥露沾我裳注纎輕也【傅休奕詩】

翳翳

翳翳結繁云森森散雨足【張景陽詩】

雨絕

雨絕無還云花落豈畱英【選擬悼亡詩】

潤柱礎

水鸛巢層甍山云潤柱礎【張協詩】

卿靄

山云備卿靄池卉具靈變謂卿云也【江淹詩】

云罷

說文雲霽雨止貌霩雨止雲罷貌【霩忽郭切】

黃雲覆車

東方朔傳曰凡占長吏東耕當視天有黃雲來覆車五穀大熟

云輿風駟

仲長綂詩春云爲輿秋風爲駟

云緒

山髙云緒斷浦漲日波頽【張祜詩】

卿云爛

尙書大傳於時俊乂百工相和而歌卿云帝舜乃倡之曰卿云爛兮禮縵縵兮日月光華旦復旦兮

景云

孫氏瑞應圖曰景云者太平之應也孝經援神契天子孝則景云出遊

云衣

峯曉云衣破溪寒石色深【林逋詩】

銀云

銀云櫛櫛瑤殿明【李賀詩】

吉云

洞防記吉云之國有吉事則滿空五色照人著艸木皆成五色露

云師【見雨門】

水雲魚鱗

山云艸莽水雲魚鱗旱云如煙雨雲如波【拾遺記】

云市

風隨云市

云將

司馬彪注莊子云云將云之主帥

慶雲

若煙非煙若云非云鬱鬱紛紛蕭索輪囷是謂慶雲慶雲見喜气生【前漢志】

愁雲繁

愁雲繁寒風積【雪賦】

云油油

自我天覆云之油油

霜門

露爲霜

秋風蕭瑟天气涼艸木揺落露爲霜【魏文帝詩】

折綿

風力能承酒霜威欲折綿【黃山谷詩】

霜花如錢

李賀北中寒詩霜花艸上大如錢

嵰山霜雪

王子年拾遺記周穆王時西王母貢嵰山甜霜雪

霜靄

許洞早朝詩霜靄淸九衢霞光照雙闕

紺霜

拾遺記唐延國霜色皆紺碧

封條

張勰七命曰霏霜封其條【勰音協】

霞門

餘霞

餘霞散成綺澄江靜如練【謝暉詩】

赤城霞

掛席歷海嶠回瞻赤城霞【李白詩】

防遝

城闕自相望雲霞紛防遝【宗史樂府】

霧露門

塗塗

梢梢枝早勁塗塗露晚晞梢梢勁彊無葉之貌塗塗者厚也【謝暉詩】

露

瘴气晝薫體露夜沾衣注艸上露觸之肉卽潰爛音岡【鮑明遠詩】

渥露【見雲門】

露

晴颺碧空風細細曉穿金菊露【韓丕秋蝶詩】

苦霧

梁元帝驄馬驅朔方寒气重胡闗饒苦霧

丹露

善語國人飲丹露云日初時有露如丹【洞防記】

不成圓

攀荷弄其珠蕩漾不成圓【李白詩】

金莖

西都賦抗仙掌以承露擢雙立之金莖漢書武帝作柏梁銅柱承露仙人掌之屬

仙人掌【見上】

嚴嚴苦霧

嚴嚴苦霧皎皎悲泉【舞鶴賦】

气冪岫

斐斐气冪岫【謝惠連詩】

余露團

猶霑余露團稍見朝霞上【謝暉詩】

泛

露彩方泛月華始徘徊【選古詩】

云表

衞覬上言昔漢武信求神仙之道謂當時云表之露以餐玉屑故立仙掌以承髙露

髙露【見上】

虹門

紛虹

紛虹亂朝日濁河穢淸濟【謝暉詩】

虹貫牛山

齊威公時白虹貫牛山管仲諫曰無近妃宮

天弓

天弓虹也又謂之帝弓明者爲虹暗者爲霓【白虎通】

挈貳

挈貳虹蜺別名也【李融雷賦】

又毛詩曰防蝀在東莫之敢指一名挈貳也

蜿虹

中坐瞰蜿虹【江文通詩】

長劍彩

獨畱長劍彩終負昔賢心【蘇味道虹詩】

雷電門

霆霓

爾雅云疾雷爲霆霓

雷嗔樹

對面雷嗔樹當街雨趁人【裴度夏雨詩】

神女電

牕開神女電梁映美人虹【古樂府】

萬蟄

萬蟄蘇而六合盡開【選賦】

旱火

沙路歸來聞好語旱火不光天下雨【李賀詩】

玉虎晨鳴

玉虎晨鳴河圖曰雷聲也

防磹【防音綫磹音簟】

防磹電光也太平廣記月支獻猛獸兩目如天防磹之炎光

始雷

仲春遘時雨始雷發東隅【陶淵明詩】

天雷公

天雷公雷神之名【抱朴子】

雷公墨

雷州每大雷雨多於田野得黳石謂之雷公墨又於霹處得揳如斧謂之霹靂揳小兒佩之辟惡【黳音醫小黒也揳音甲擊持也】

百嬌雷

雷已百嬌雨猶四匝【段成式】

折樹木

王充論衡曰盛夏之時雷霆迅擊折樹木壞室屋時犯殺人俗以爲天取龍其犯殺人謂之有陰過

雷震震

雷震震電燿燿【選詩】

霆聲

霆聲發榮【房中歌】

訇稜【訇音烘】

李顒雷賦結欝蒸而成雷鼓訇稜之逸響

投壺光

霹靂引云乍散投壺光謂電光也

狂電

弄狂電之淫裔【思賦】

雷塡塡

雷塡塡兮防防【離騷】

雷大

神仙感遇傳葉遷韶信州人遇雷神授以墨篆一卷曰依此行之可以致雷祛疾苦立功救人我兄弟五人要聞雷聲但喚雷大雷二自是行符致雨殊有感應

煙門

宿墟落【見月門】

嬾煙

湖上初春文禽相並映短艸翠防欲生浮嬾煙上

破月

古剎疎鐘度遙嵐破月懸【李賀詩】

不住煙

南浦無窮樹西樓不住煙【李商隱詩】

晴霽門【陰晦附】

曽陰

日落長沙渚曽陰萬里生【江文通詩】

停陰

停陰結不解通衢化爲渠【陸士衡詩】

曖曖

曖曖虛中滅何時見餘暉【陶淵明詩】

光風

楚辭光風轉蕙泛崇蘭注天霽日明防風動揺艸木皆令有光

五行門【五運附】

納音

子爲陽之始午爲陰之始以甲加子數至午加丑數至未午上得庚未上得辛謂之陽索陰又以甲加午數至子加未數至醜亦得庚辛謂之陰匹陽此納甲數也從甲至庚凡七七爲西素皇之气故甲子乙丑皆爲金而三爲火九爲木一爲土五爲水此所謂納音也但數其幹不數其支其源蓋出於六十律旋宮法也一律合五音十二律納六十音

黃暉

黃暉旣渝素靈承祜魏土徳晉金徳【陸士衡詩】

海錄碎事卷一﹤子部﹐類書類﹐海錄碎事﹥

欽定四庫全書

海錄碎事卷二

宋葉庭珪撰天部下

歲歷門

太歲

太歲在寅曰攝提格卯單閼辰執徐已大荒落午惇牂未協洽申涒灘酉作詻爾雅作噩戍掩茂亥大淵獻子困惇丑赤奮若【西漢天文志】

司分

司分簡日注歷官也

白猿歷

周羣嘗學山中忽有白猿化爲老人而至授書一卷乃黃帝而下歷日也羣遂洞明陰陽吳中人謂之陰陽之精

歲祀年載

夏曰歲商曰祀周曰年唐虞曰載

上元甲子

肅邕永亨注上元甲子太初元年甲子朔旦冬至也【前漢志】

傅著【傅音附著直略反】

辯士見一端或妄意以傅著星歷【前漢】

仙茆【見節序門】

傳送年【見科第門】

紀年門

攺元

史記秦本紀惠文王十四年更爲元年

年號

年號起自漢武帝建元元年

禾興

孫權攺禾興爲嘉興【三國誌】

年紀

紀記也記其年之數也【白虎通】

春門

化先

開冬春䢐物殘悴盈化先言初春化之先【顏延年】

駘蕩

朋情以郁陶春物方駘蕩【謝暉選詩】

蘭時

歡友蘭時往注云春時也【陸子衡選詩】

艶陽年

玆辰自爲美當避艶陽年注謂春也【鮑明遠詠雪】

曖微霄

山滌餘靄宇曖防霄春景也【陶淵明詩】

女夷

今春皥馭節女夷司景【江文通】

艸浮光

敬岑艸浮光句沚冰解脈謂春到也【杜牧之詩】

冰解脈【見上】

送春杯

悵望送春杯殷勤掃花箒【杜牧詩】

四刻長

雪後新正半春來四刻長【杜牧早春詩】

春祺

羣生啿啿惟春之祺【啿音湛】

剪刀催

今年春色早應爲剪刀催【宋之問詩】

泛花枝

五陵春色泛花枝【陳羽詩】

送春目

倚劍登髙臺悠悠送春目【李賀詩】

春人

春意春已繁春人春不見【梁元帝】

開春

開春發歲【楚辭】

末春垂

崔駰臨洛觀賦云迎夏之首末春之垂

靑鳥司開

靑鳥司開條風發歲言春時【楚辭】

熈春

熈春寒往【文選】

夏門

首夏

首夏猶淸和芳艸亦未歇【謝靈運詩】

修景

南陸迎修景朱明送末垂謂夏至後日影長送末垂六月將盡之時【潘安仁詩】

恢臺

收恢臺之孟夏注夏以長物恢臺長養也【楚辭】

冰丸霜散

立夏日服六壬六癸符或冰丸飛霜散則暑不能侵【朝野僉載】

第一聲

樺墮初開艶蟬聞第一聲【杜牧詩】

盛長

朱明盛長【前漢紀】

秋門

蕭辰

哲匠感蕭辰肅此塵外軫注謂秋風蕭索之辰【文選】

開秋

開秋兆涼气蟋蟀鳴牀帷【阮嗣宗詩】

杪秋

杪秋尋遠山山遠行不近【謝靈運詩】

金素

述職期防暑理棹變金素西方其色白故云金素【謝靈運詩】

火旻

秋岸澄夕陰火旻團朝露火心星爲秋旻秋天也【文選謝靈運詩】

素節

金風扇素節丹霞啟陰期秋爲白藏故云素節赤云見則雨【文選張景陽詩】

蕭瑟

悲哉秋之爲气也蕭瑟兮艸木搖落而變衰【楚辭九辯】

凜秋

皇天平分四時兮竊獨悲此凜秋【楚辭九辯】

平分四時【見上】

疎杵

入夜聽疎杵遙知耿此情【李餘慶詩】

露先泣

露先泣殘蕙虫響連夜發【李賀詩】

商天

戊日辭巢燕商天向浦鴻【範絳詩】

悲商

悲商叩林白雲依山仰睇天路俯促鳴【淵明閒情賦】

西顥

西顥沆碭秋气肅殺西方少昊也【前漢紀】

一蟬鳴

羅鄴詩西風才起一蟬鳴又時節一蟬催出門

霜輿

白帝霜輿欲禦秋【陸防詩】

盛秋

將軍其率師東轅彌節白檀以臨右北平盛秋言秋髙防入寇也【李廣傳】

天秋

天秋木葉下月冷莎雞悲【李白詩】

蕙艸暮

蕪然蕙艸暮颯爾涼風吹【李白詩】

海月

蓐收肅金气西陸海月謂初秋也【李白詩】

秋興逸

我覺秋興逸誰云秋興悲【李白詩】

火落

火落金風髙謂初秋也【李白詩】

火逝

火逝首秋節謂七月也【謝靈運詩】

虛星

尙書考靈曜曰虛星爲秋昴爲冬期

盲風

仲秋之月盲風至鄭云疾風也

解華叢

宻苑解華叢言秋至艸木凋【楚辭】

厲秋節

涼風厲秋節司典告詳刑【文選】

風盈幙

肅肅風盈幙露傾枝【宋武帝秋夜詩】

龍火西頽

七命曰龍火西頽龍火火星也秋則西南見

石雁

南康記平固縣覆笥山上有湖中有石雁每至秋天飛鳴如時也

迅商

迅商薄淸穹商風疾故曰迅商【謝宣遠詩】

冬門

防節

不隨妖艶開獨媚防節【韋莊梅詩】

解冬嚴

依稀和气解冬嚴已就長日辭長夜【李賀詩】

嚴冰在節

梁張纘謝果然褥啟嚴冰在節朔飈結宇吹綸愧暖挾纊慙溫

節序門

四節

四節逝不處繁華難久鮮【沈休文詩】

鳥過目

人生瀛海內忽如鳥過目【張景陽雜詩】

年芳

麗日屬元已年芳俱在斯【沈休文詩】

臘一伏二

嶺表所重之節臘一伏二冬三年四【嶺表錄】

楝木華

楝木華而石首至秋風起而鱖魚肥

陽月

爾雅十月爲陽月孫炎注云純陰用事嫌於無陽故以名之

柞木

至於陽月焚菜柞木士稚反斫木也周禮柞氏攻艸木

防膢

後漢張卭等欲以立秋日防膢時共劫更始前書音義云防獸以立秋日祭獸王者亦此日出臘用祭宗廟冀州北郡以八月朝作飲食爲膢其俗語曰膢臘社伏【防醜於反】

梅潤

石室涼生菌閣虛已應梅潤入圖書【林逋詩】

夏小正

夏小正者大戴禮之篇名本夏后氏著十二月之也

八節

四立二分二至爲八節皆諸天大慶吉防之日【太霄經】

文鶯

湛露攺寒司文鶯變陽旭王融詩

隨宜倍調

今歲隨宜過寒食明年倍調作淸明【張說詩】

三長月

釋氏智度論曰天帝擇以大寶鏡照四大神州每月一移察人善惡正月五月九月照南贍部州故唐制此三月不行死刑今俗名三長月

仙茆

帝軒挾鳳鳴以調律唐堯觀蓂莢以知月注堯時有艸夾階而生隨月開蓂莢又曰歷莢又曰仙茆也【抱朴子】

月

九月也範蠡曰王姑待之至於月

歲季月除

歲季月除大蠟始節繁霜朝雰淒風夕發【文選】

梅天

梅天一雨淸【嚴維詩】

子月初

駕幸溫泉日嚴霜子月初【王昌齡詩】

火攺木

君還石門日朱火始攺木春艸如有情山中尙含綠【李白詩】

龍火飛

桃花開東園含笑誇白日偶防春風榮生此艶陽質宛轉龍火飛零落早相失【李白詩】

天南廻

天南廻而變夏火西飛而獻秋【李白詩】

花蒔【實吏切】

覽花蒔之時育【文選】

冬索春敷

感冬索而春敷嗟夏茂而秋落【潘安仁秋興賦】

背冬涉春

背冬涉春陰施陽謝七發曰背秋涉冬【文選】

授寒服

風至授寒服霜降休百工【謝宣遠詩】

除月

鄭曰四月爲除【文選注】

天凝地閉

天凝地閉風厲霜飛【文選】

日躔胃維

日躔胃維月軌靑陸季春之月日在胃維畔也河圖帝覽嬉曰立春春分月從東靑道【文選】

受節

受節人逾老驚寒菊半黃【李嘉祐詩】

元日門

三朝

三國朝慶畢休沐還舊邦三朝歲之朝月之朝日之朝【謝靈運】

獻歲

獻歲發春

膠牙餳

元日食膠牙餳取膠固之義【荊楚歲時記】

卻鬼丸

梁武帝正月賜羣臣卻鬼丸

獻節

唐太宗正月臨朝詩云條風開獻節灰律動初陽

三元肇慶

徐陵云今三元肇慶六呂司春

如願

錄異記云有商人過淸明湖見淸明君問所須有人教云但乞如願君許之果得一婢自是商人所有求皆如願曉起而撻之走入糞壤中忽不見今人正旦以細繩系偶人投於糞壤中云令如願【荊楚歲時記】

神燕鬼丸

金薄圖神燕朱泥卻鬼丸庾肩【吾元旦詩】

椒花頌

柏葉隨銘至椒花逐頌來庾【信謝正旦賜酒】

長命杯

正旦辟惡酒新年長命杯【庾信詩】

辟惡酒【見上】

開元首正

開元首正元首皆始也謂正月上日也【甘泉賦】

受歲

李嘉祐元日無衣冠入朝白髭空受歲丹陛不朝天

薦屠蘇

陳陶朝元引曰萬寓靈祥擁帝居東華元老薦屠蘇

人日門

元七

東平王蒼安仁峯銘正月元七厥日惟人

華勝相遺

荊楚歲時記人日造華勝相遺見賈充李夫人典戒云象瑞圖金勝之形又取像西王母戴勝也

上元門

正月望夜

柳彧上奏云竊見近代以來都邑及外州每至正月望夜充塞街陌聚戲朋遊鳴鼓聒天燎炬照地髙棚跨路廣幙連云袨服靚妝車馬塡咽破貲竭產競此一時寖以成俗實損於民

迎紫姑

劉敬叔異苑記紫姑本人家妾爲大婦所妬正月十五日感激而死故世人作其形於厠以迎卜

寒食門【淸明附】

系千秋

未到淸明先禁火還依桑下系千秋注云事見王延壽千秋賦【山谷詩】

紫筍茶【見茶門】

千秋戲

徐云案詞人髙無際秋千賦序云秋千武帝後庭之戲本云千秋語訛轉爲秋千後人不本其意又旁加革

彩毬

寒食賜麥粥帖彩毬鏤雞子玉【燭寶典】

粥香餳白

粥香餳白杏花天【李義山詩】

社門

治聾酒

俗言社日酒治聾故李昉贈李濤云社翁今日沒心情爲乏治聾酒一瓶【社翁李濤小字也】

擇元日

月令擇元日命民社爲社稷春事興故祭之以祈農元日謂近春分前後戊日也

上巳門

元巳

麗日屬元巳年芳具在斯【沈休文詩】

細柳圏

雜爼唐制三月三日賜侍臣帶細柳圏免蠆毒

蠶市

三月三日遠近祈福於龍橋命曰蠶市【成都記】

蘭亭

蘭亭防者四十一人羲之制序用蠶繭紙鼠須筆遒勁絕代

大潔

後漢三月上巳官民皆潔於東流水上曰洗濯祓除去宿垢疢爲大潔

防曲水

顏延年有應詔防曲水作詩曲水者引水環曲爲渠以流酒杯而行焉

褉飲

宋文帝褉飲於樂遊苑且祖道江夏王義恭

桃花水

韓詩外傳三月桃花水之時鄭國之俗三月上巳於溱洧兩水之上執蘭招防祓除不祥也

褉絜

風俗通曰褉者絜也於水上盥絜也

布和辰

皇祗發生之始后土布和之辰謂上巳【文選】

粵上斯巳

粵上斯巳惟暮之春謂於此上巳也【文選】

風舞之情

風舞之情咸蕩褉飲之日在玆【文選】

油花卜

池陽上巳之日婦女以薺花防油祝而灑之水中若成龍鳳花卉之狀則吉謂之油花卜【圖經】

巳防

晉阮瞻有巳防賦阮修有巳防詩蓋元巳之防

端午門

筒糭

屈原五月五日投汨羅楚人以其日作筒貯米祭之名筒糭【續齊諧記】

赤靈符

五月五日作赤靈符書著心前以辟五兵【抱朴子】

艾先生

端午日以艾爲人置戶上辟惡故師曠占云歲多病則艾先生【荊楚歲時記】

水車

競渡者治其舟使輕利謂之飛又曰水車又曰水馬【荊楚歲時記】

畫扇輪

浴殿涼生畫扇輪

長命縷

更傳長命縷寶歷萬年餘【王禹玉端午詩】

赤靈符

欲謝君恩卻無語心前笑指赤靈符【王禹玉端午帖】

九子糭

爭傳九子糭皇祚續千秋【王禹玉端午皇后閤帖】

延年縷

夕燃辟惡仙香度朝結延年帝縷成【王禹玉端午帖】

仙艾靈絲

仙艾垂門細靈絲繞戶長【王禹玉端午帖】

薦木

更聞天子孝薦木助長年【王禹玉太皇后端午帖】

翠釡湯

金縷黃龍扇蘭芽翠釡湯【王禹玉夫人閤端午帖】

雙條達

繞臂雙條達紅紗晝夢驚【王禹玉夫人閤端午帖】

朝節

池陽風俗不喜端午而重夏至以角黍舒雁相饋遺謂之朝節【圖經】

伏日門

辟惡餅

伏日食湯餅名辟惡餅【荊楚歲時記】

萬行

後漢永元六年六月己酉初令伏閉盡日漢官舊儀曰伏日萬鬼行故盡日閉不干他事

亢陽

王彪之賦曰三伏焦暑亢陽重授

七夕門

開襟樓

漢宮女七夕穿鍼皆防於開襟樓鍼皆七孔

七孔鍼【見上】

相連愛

漢宮七夕臨百子池以五縷相覊謂之相連愛

曝衣樓

太液池西有漢武帝曝衣樓常至七月七日上宮女出後衣於是樓曝也

百子池

西京雜記戚夫人侍髙祖七月七日臨百子池作於闐樂

織女斜河

沈警遇張女郎廟作詩云靡靡春風至防微春露輕可惜闗山月還成無用明後與女郎遇將別女郎曰姮娥妬人不肻畱照織女無賴已復斜河【聞異集】

織女無賴【見上】

借天帝錢

道書云牽牛娶織女取天帝錢二萬備禮久而不還被驅在營室故劉子儀詩雲天帝聘錢還得否晉人求富是虛辭

牽郎何在

郭翰問牽郎何在女曰河漢阻隔不復相見【神異經】

擔鼓

楚人呼牽牛星爲擔鼓爾雅云何鼓謂之牽何荷也亦擔義也

天媛

天媛貪忙爲靈匹幾時畱巧向人間【劉子儀詩】

天之眞女

織女天之眞女【續齊諧記】

癡牛騃女

盧仝詩癡牛與騃女不肻勤農桑徒勞含淫思夕旦遙相望

夕無雙

昔離秋巳兩今聚夕無雙【謝惠連詠牛女】

東南顧

牽牛西北回織女東南顧【沈休文詩】

中元門

盂蘭盆

盂蘭盆天竺爲盂蘭此云倒懸救器謂目連救母饑厄如解倒懸之具也今人遂飾食味於盆誤矣

靑蓮頳菓

楊炯盂蘭盆賦靑蓮吐而非夏頳菓揺而不寒

中秋門

梯云挈月

周生者有道術中秋夜防月色方瑩謂坐客曰我能挈月置之懷袂因取筯數百條繩而駕之曰我梯取此月俄以手舉月懷中出月寸許光色照爛寒入肌骨也【宣室志】

八月望

將以八月之望觀濤乎廣陵之曲江尙書傳曰十五日日月相望【文選】

重九門

九日臺

南齊髙祖以九月九日登髙颷館世呼爲九日臺

菊酒

漢俗九月九日佩茱萸房食蓬餌飲菊花酒云令人長壽其法采花雜黍米釀酒宻封置室中至來歲重陽日開謂之菊酒

萸房

魏文頒菊蕊漢武錫萸房【沈佺期九日應制】

兩重陽

九月十日卽事詩云昨日登髙罷今朝更舉觴菊花何太苦遭此兩重陽【李白詩】

冬至門

五日樂

冬至始人主與君臣左右從樂五日天下亦家家從樂五日以迎日至之禮【易通卦驗】

三極

冬至日有三極晝漏極短去北極遠晷景極長【月令】

日正南【見日門】

踐長

曹植曰冬至獻履所以迎福踐長

獻履【見上】

觀臺

僖公五年正月辛亥朔日南至公旣視朔遂登觀臺以望而書禮也凡分至啟閉必書云物爲備故也

景

登祉闓門以景至闓讀與開同冬至之景也

寢鼓息兵

晉劉遐云冬至微陽初興寢兵息鼓不欲震蕩也

一綫

杜詩刺繡五紋添弱綫魯直詩宮綫添尺餘歲時記謂魏晉間宮中以紅綫量日影冬至後日影添長一綫未知孰是

臘日門【除日附】

臘賜

漢官儀臘賜大將軍三公錢各二十萬特進及卿以下有差

用漢祖臘

陳咸平帝時爲尙書王莽簒位咸猶用漢家祖臘

盜樹

陳畱志曰範喬邑人臘夕盜斫其樹人有告喬佯不聞邑人愧而歸之喬曰卿臘日取柴欲與父母相歡娛耳

竊食

袁山松後漢書曰韓卓字子助陳畱人臘日奴竊食祭其先人卓義其心卽免之

宿歲

荊楚歲時記歲暮家家具殽簌備宿歲之儲以迎新年

沈香火山

隋主每除夜設火山數十座盡沈香木根也火山暗則以甲煎沃之熖起火香傍聞十里

儺門

儺翁儺母

歲除日進儺內二老人爲儺翁儺母

逐除

呂氏春秋注云前歲一日擊鼓驅疫癘之鬼謂之逐除亦曰儺

三儺

論語疏儺逐疫鬼也爲陰陽之气不節厲鬼隨而作禍故天子使方相氏黃金爲四目熊皮爲防口作儺儺之聲以驅疫鬼一年三徧爲之月令季春命國儺季秋天子乃儺至冬命有司大儺旁磔故曰三儺

儺儺之聲【見上】

逐除【見上】

陰陽門

陰閉陽開

帥爾陰閉霅然陽開【甘泉賦】

陰陽气

淮南子積陽之熱气生火積陰之寒气爲水

陰陽之精【見歲歷門】

律呂門

黍谷

劉向別錄鄒衍在燕燕有谷地寒不生五穀衍乃吹律而溫气至堪植黍今謂之黍谷

灰剰飛

李賀閏月詞天官玉琯灰剰飛

文好律曆

張蒼文好律曆注云名爲好律曆也

易京

君明識音律京房字君明精於易故曰易京

寸管下傃

寸管下傃天地不能以气欺尺表逆立日月不能以影逃【陸機演連珠】

刻漏門

銅龍

玉壺傳防咽銅龍【李義山詩】

刁鬥

虞子陽詩刁鬥晝夜驚注以銅作鐎受一斗晝炊食夜擊持行【漢注】

渴烏

李蘭刻漏法云以銅爲渴烏以引器中水以銀龍口中吐之蕭貫曉寒歌云渴烏涓涓不相續

桑廕

桑廕不徙而大功立言晷刻未移也劉子曰堯之知舜未違桑廕

秋防長

李郢詩云江風徹曙不成睡二十五聲秋防長【金華子】

蓮花漏

燕肅獻蓮花漏而不與崇天曆合罷在明州又爲海潮圖海潮論

壺郎

陸倕賦掌漏官謂之壺郎

金柝

潘嶽謂刁鬥曰金柝大銅防亦是也

丁丁漏水

丁丁漏水夜何長漫漫輕雲度月光【王涯秋夜曲】

龍漏

唐太宗冬宵詩雕宮靜龍漏綺閣宴公侯

三嚴

唐制日未明七刻槌一鼓爲一嚴侍中奏開宮殿門及城門未明五刻槌二鼓爲再嚴侍中版奏請中嚴羣官五品以上俱集朝堂未明二刻槌三鼓爲三嚴侍中中書令以下俱詣西閤奉迎鑾駕出宮詣太極殿

蘭夜

蘭夜沈沈鵠漏長劉【子儀詩】

鵠漏【見上】

嚴更

衞以嚴更之署西都賦注嚴更督夜行鼓也

增漏刻

漢書漏刻以百二十爲度韋昭曰舊漏晝夜共百刻哀帝增之

孔壺爲漏

孔壺爲漏浮箭爲刻【續漢書】

叢木

叢木乖方擊刁舛次注打更木也挈壺氏曰凡軍事懸壺以序聚【新刻漏銘】

金徒抱箭

銅史司刻金徒抱箭注張衡漏水轉渾天儀制曰蓋上又鑄金銅仙人居左壺爲胥健居右壺皆以左手抱箭右手指刻【新刻漏銘】

寒暑門

歊蒸

選歊蒸鬱防【張茂先詩】

防暑

述職期防暑理棹變金素金西方其色白故云金素【謝靈運詩】

暄濁

秋夜涼風起淸气蕩暄濁【張景陽詩】

綿絮折

阮籍歌曰陽和防弱陰气竭海凍不流綿絮折呼吸不通寒洌洌

蟬喘雷幹

貫休熱詩蟬喘雷幹並井融

仲暑月

吳子夜四時歌鬱蒸仲暑月

燥濕遘厲

燥濕遘厲寒暄結舋

南羲熾暑

潘嶽狹室賦於時祝融火炎鶉精共耀南羲熾暑夕陽傍照

奇寒

梁遣明少遐宴魏崔劼劼曰今歲奇寒江淮亦冰

冰蛇

明皇以申王畏暑賜冷蛇不傷人白如冰雪玩之不熱【酉陽雜爼】

臨淄汗

實無河朔飲空有臨淄汗【何選苦熱詩】

寒事

魯國寒事早初霜刈渚蒲【李白詩】

奮景炎

奮景炎揚洪輝注景明炎盛也

握冷鐶

淸砌千廻坐冷鐶再三握【韓退之納涼詩】

蒸暑

涼風徹蒸暑【王仲宣詩】

虐暑薫天

虐暑薫天涸陰凝地【演連珠】

沈寒凝海

沈寒凝海烈火流金【演連珠】

水旱門【蝗虫附】

陽肝

淮南子曰禹爲水以身請於陽肝之河湯苦旱以身禱於桑林之祭

無陰以憩

應璩與岑文瑜書頃者炎旱日更增甚沙礫銷鑠艸木焦捲處涼臺而有鬱蒸之煩浴寒水而有灼爛之慘宇宙𨿽廣無陰以憩土龍矯首於寺泥人鶴立於闕裏

土龍泥人【見上】

剪爪

割髮宜及膚剪爪宜侵肌應【休璉書】

旱母

蕭推歷淮南晉陵吳郡太守所至必赤地大旱其人號旱母焉

龍星

杜預雲龍見而雩謂建巳之月龍星角亢見東方雩遠也遠爲百谷求膏也鄭云雩吁也吁嗟而求

閔雨

魯僖公時大旱公憂閔服避舍釋徭罷誅所蠲浮苓四十五事乃大雨【春秋考異記】

龍親家

李玘言求雨取蛇醫四十頭石甕二枚實以水浮二蛇醫以水蓋宻泥之令十歲小兒執小靑竹晝夜更擊其甕試之一日兩夜雨大注舊說龍曽與蛇師爲親家也

崖山

太原東有崖山天旱土人常燒此山以求雨俗傳崖山神娶河伯女河伯見火必降雨救之【雜俎】

嬰白

尸子曰商湯救旱素車白馬嬰白茅以身爲牲

螽水

往因螽水頗傷時稼謂蝗虫及水災也【北史】

禜國門

唐制久雨禜祭國門諸州禜城門

土气不養

吳孫皓時常歲無水旱苖稼丰美而實不成百姓以饑闔境皆然連歲不巳吳人以爲傷露非也按劉向春秋說曰水旱當書不書水旱而曰大無麥禾者土气不養稼穯不成此其義也

耕父

山海經丰山神耕父常遊淸冷之淵出入有光又有九鐘霜降則鳴南都賦注耕父旱鬼也

旱得蹇卦

漢明帝時大旱禦雲臺之上筮得蹇卦帝以問沛王輔輔曰蹇者坎上艮下此山上有水雨卽至矣果如其言

石井

安成記云羅霄山有石井天旱祀之以木投井中卽至井溢木出乃止

倛

淮南子曰西施毛嬙猶防醜也髙誘曰倛丑請土人也

小雨由山

張士伯禱雨於山忽聞空中語曰大雨由天小雨由山

災異門

地開成井

梁普通二年始平郡石鼓村地自開成井方六尺六寸深三十二丈

龍鬭

梁普通五年六月龍鬭於曲阿玉陂因西行至建陵城所經樹木倒折開數十丈

星隕如

梁大通四年七月星隕如雨

黃塵如雪

梁大同二年十一月雨黃塵如雪攬之盈掬

灰

大同三年正月雨灰黃色

辟邪起舞

大同元年曲阿縣建陵隧口石辟邪起舞又靑虫食陵樹葉略盡

竟天有聲

梁大同元年六月竟天有聲如風雨相薄

天裂

太淸二年六月天裂於西北長十丈濶二丈光出如電其聲若雷

兩月相承

梁大同二年正月朔兩月相承如鉤見於西方

遊仙震動

梁武帝捨身光嚴重云殿遊仙化生皆震動三日乃止當時謂之祥瑞識者以爲非動而動在洪範以此有石季龍之敗殿壁畫人頭皆縮入頸之類

石言

左傳昭八年石言於晉平公問於師曠對曰石不能言神或慿依作事不時怨讟動於民則有不言之物而言

錢龍

梁元帝幸洲苑見大蛇盤屈於前羣小蛇繞之皆黒色帝惡之宮人曰此非怪恐是錢龍帝以錢千萬鎭其處

柰何帝

陳後主未敗前蔣山眾鳥鼓翼而鳴曰柰何帝柰何帝

黃衣圍城

陳後主夢黃衣圍城乃盡去繞城橘樹

雪且雷

宋文帝元嘉七年二月雪且雷

雨艸

宋明帝泰始四年雨艸於宮中

茀星

茀星將出彗星何懼乎

堂堂有此

彗星見齊景公坐柏牀嘆曰堂堂誰有此乎

霜書下

齊河淸二年十二月霜書下雨血於太原

木饑火旱

太歲所在金穰水毀木饑火旱此其大經也

星揺

元光中天星盡揺星揺者勞民也其後伐四夷百姓勞於兵革

月食星

孟康凡星入月見月中爲星食月月掩星星滅爲月食星

流星如

元延元年有流星頭大如缶長十餘丈皎然赤白色從日下東南去四面或大有如盆或如雞子燿燿如雨下昏止郡國皆言星隕春秋星隕如爲王者失勢諸侯起伯之異其後王莽遂顓國政因以簒位

木冰

魯成公十六年雨木冰劉向以爲冰者陰之盛而水滯者也木者少陽貴臣卿大夫之象也此人將有害則陰气脇木木先寒故得雨而冰也是時叔孫喬如出奔公子偃誅死

木介

又或曰今之長老名木冰爲木介甲兵之象也

黒云如焱

有黒云如焱風亂鬊爲兵象鬊音舜發也【呂氏春秋】

天開縣物

天開縣物地動坼絕注天裂而見物象也【前漢志】

石鼓鳴

漢成帝鴻嘉三年天水冀南山大石鳴聲隆隆如雷名之曰石鼓鳴亦主兵象是歲廣漢鉗子劫略吏民自號曰山君

孽雞旤

傳曰貌之不恭是謂不肅時則有服妖孽雞旤下體生上之屙靑眚靑祥說曰艸木之類謂之妖虫豸之類謂之孽六畜謂之旤人謂之屙異物生謂之眚自外來謂之祥

冠狗

昌邑王賀爲王時見大白狗冠方山冠龔遂曰此天戒言在仄者盡冠狗也

雞生角

京房易傳曰賢者居明夷之世爲時所傷或眾邪在位厥妖雞生角【爲時所傷一作知時所傷】

鼠舞門

又誅不原情鼠舞門

鼠巢柏

成帝時鼠銜黃蒿寘柏葉上及楡樹上爲巢此賤人居顯貴之位也其後趙皇后自微賤登至尊

天雨毛

天雨毛賢人逃邪人進

牡飛

成帝時長安章城門門牡自亡京房曰關動牡飛辟爲無道臣下爲非

艸妖

視之不明厥咎舒時則有艸妖【並漢書】

鼓妖

君嚴猛而閉臣戰摽而塞耳則妄聞之气發於音聲故有鼓妖【京房易傳摽】一【作徱】

不書霰

盛陰雨雪凝滯而冰寒陽气薄之不相入則散而爲霰春秋不書霰者猶月食也【京房易傳】

馬頭雹

元封元年雨雹大如馬頭二年雹如雞子成帝時雨雹大如斧蜚鳥皆死【東漢志】

魚星

魚星中河而處車騎滿野

華孽

華孽謂秋冬艸木復華也【東漢志】

水波木揺

易傳曰臣事𨿽正專必震其震於水則波於木則揺於屋則瓦落

蜮生南越

蜮生南越越地多婦人男女同川淫女爲主亂气所生

日夜食

莊公十八年日食穀梁傳曰不言日不言朔夜食也史推合朔在夜明旦日食而出出而解是爲夜食劉向以爲象晉文行伯道召天王而朝之日食者臣之惡也夜食者掩其罪也

薄食

京房易傳曰凡日食不以晦朔者名曰薄日月𨿽不同宿陰气盛薄日光也

提揚眉

李尋奏記翟方進云今提揚眉矢貫中狼奮角弓旦張金歷庫土逆度輔沈沒火守舎萬歲之期近愼朝暮未幾而方進敗

彗星極異

彗星極異也七精所生

地鏡

宋文帝時靑州城南遠望見地中如水有影謂之地鏡

星入井

有司奏太白犯東井東井秦之分太白罰星必有暴兵起於京師星入井必將渴耳

罰星【見上】

晦朔門

泱漭

曉星正寥落晨光復泱漭上烏朗下莫蕩切不明之貌【謝暉詩】

晨光【見上】

促促

促促薄暮景【陸士衡選詩】

四五圓

下車如昨日望舒四五圓【選張景陽雜詩】

星防

夜聽極星防朝遊窮曛黒防稀也【陳琳詩】

薄暮景

願垂薄暮景照妾桑楡時【劉休擬古】

紅旭

紅旭對黃昏【吳融詩】

飛暮塵

幽興殊未盡東城飛暮塵【耿緯詩】

暮序

稱陰晦平陸淒風結暮序【謝徽儕】

十四昔

十四昔十四夕也

旬次

宻邇旬次言一兩日間也【南史】

浹辰

十日則一周故言浹日十二日則一辰浹故言浹辰

曉曨

李賀九月詞露花飛飛風艸艸翠錦爛斑滿層道雞人唱罷曉曨鴉啼金井下疎桐

星盡

星盡四方髙萬物知天曙【李賀詩】

日余

輕煙淡柳色重霞掩日余【何遜詩】

遲明

遲明圍苑樹三匝文頴曰遲未也史記作遜明亦徐緩之意

昒爽

十一月辛巳朔旦冬至昒爽天子始郊注昒爽謂日尙防蓋未明之時也音忽前【漢志】

夕景昏

一笑復一歇不知夕景昏【李白詩】

五曉

哀哀晨雞鳴夜夜達五曉【李白詩】

旬歲間

翟方進爲丞相司直旬歲間免兩司注旬歲猶言滿歲若十月之一周也

夜防半

夜防半而不寐防及也【選賦】

夜

遺思在夜相與復翺翔【劉公榦詩】

曛日

朝忘曛日馳曛日晚也【謝靈運詩】

暑宴

暑宴夏日晚【謝靈運詩】

對星分

獨靜闕偶坐臨堂對星分言夜也周禮以星分爲夜【謝靈運詩】

辰漢中

寢興郁無已起觀辰漢中注辰大辰漢天河也中正也【謝靈運詩】

夜景

夜景湛虛明【陶淵明詩】

頽暮

遊子直頽暮【陶淵明詩】

落景

徘徊踐落景日暮也【謝鯤詩】

熹微

恨晨光之熹防

半景

趙彥昭應制詩云驂驅半景星蹕坐中天

初星

溪北映初星謂初夜也【李嘉祐詩】

合昏暮捲

合昏暮捲蓂莢晨生注合昏槿也其葉夜合而明舒【陸公佐新漏刻銘】

淸猿

淸猿與壺人爭旦【出應璩書】

月死爲灰【見月門】

光景門

決隙

二世謂趙髙曰人生世間譬猶騁六驥過決隙也

飛光

李賀苦晝短詞雲飛光飛光勸爾一杯酒吾不識靑天髙黃地厚惟見月寒日暖來煎人壽食熊則肥食蛙則瘦

利門名路

利門名路兩何慿百歲風前短熖燈【杜荀鶴贈詩】

一窖塵

百年奇特幾張紙千古英雄一窖塵【謝濤詩】

蓬科

山谷云著鞭莫落人後百年風轉蓬科

流電驚

人生能復幾倐如流電驚

酣中客

寄言酣中客日沒燭可炳

葉中華

皎皎雲間月灼灼葉中華豈無一時好不久當如何【陶淵明詩】

口燥唇幹

美哉行古詞云來日大難口燥唇干言人命不可保當樂見親友且求長生術

星燧貿遷

星燧貿遷江山阻隔【段成式】

短短

白日何短短百年苦易滿【李白詩】

日臨圭

日臨圭而易落晷中臬而南傃【蕭子云歲暮賦】

凋年

急景凋年【鶴賦】

老晼晚

時飄忽其不再老晼晚而將及【嘆逝賦】

時飄忽【見上】

世閱人

川閱水而成川水滔滔而日度世閱人而成世人冉冉而行暮【嘆逝賦】

薄暮途

年彌往而念廣途薄暮而意迮【嘆逝賦】

日西頽

歲雲暮兮日西頽【選寡婦賦】

一瞬

撫四海於一瞬呂氏春秋曰萬世猶一瞬

曜靈俄景【見日門】

容華消歇

容華坐消歇端爲誰苦辛陸機長歌行容華宿夜零

頽魄傾曦【見日門】

日歸

日歸功未見時往歲載陰【選詩】

後塗

前路旣已多後塗隨年侵【年一作欲陸士衡詩】

隨年落

容華隨年落【選詩】

來日苦短

來日苦短去日苦長【陸士衡短歌行】

生年

生年不滿百常懷千歲憂【選古詩】

衡紀

衡紀無淹度晷運倐如催玉衡星也【選古詩】

圓景

圓景早已滿曹子建云圓景光未滿眾星粲已繁

代祀忽

參差代祀忽寂寞市朝變

年運倐

業遙年運倐【以上皆選古詩】

河無梁

怨彼河無梁悲此年歲暮【陸士衡擬古】

露彩月華

露彩方泛艶月華始徘徊【休上人】

時邁齒臷

時邁齒臷與耋同【陳孔璋牋】

百年已分

謂百年已分可長共相保謂百年之歡爲巳分之有分去聲【魏文帝書】

人生行樂

人生行樂耳須富貴何時【楊惲書】

俟河之淸

俟河之淸人壽幾何【周詩也】

駟隙

駟隙不畱尺波電謝【劉孝標書】

促世珠

瑟瑟盤傾促世珠黃泥局瀉流年箭【陳陶將進酒】

忽西流

夕陽忽西流【劉越石詩】

風景門

朝華夕秀

謝朝華於巳披啟夕秀於未振【文賦】

供餘淸

陸防新秋月詩風初寥寥月乍滿杉篁左右供餘淸

曉气酣

宮北田塍曉气酣【李賀】

霄幄

仲長綂云垂露成幃帳霄成幄

明玕淸瑤

迢遞槐江嶺是謂元圃丘亭亭明玕照落落淸瑤流【陶淵明詩】

亹亹秋

疎煙亹亹秋【杜牧詩】

村羃羃

鳧浴漲汪汪鴉嬌村羃羃【杜牧詩】

光汃汃

好鳥響丁丁小溪光汃汃普八切【杜牧詩】

峯伍伍

綺席艸芉芊紫嵐峯伍伍【杜牧詩】

差新燕

野水差新燕芳郊哢夏鶯【杜牧】

繞舎啼

泉聲繞舎啼【杜牧】

黯淡天

柳暗霏防花愁黯淡天【杜牧詩】

半峯寒

塵飛遠騎沒日徙半峯寒【庾肩吾詩】

山山澗澗

山山白鷺滿澗澗白猿吟【李白詩】

轉疎雨

落景轉疎雨晴雲散遠空【李白詩】

沈靑靄

落日舟去遙廻首沈靑靄【李白詩】

終日夕

淸風無閒時瀟灑終日夕【李白詩】

落日低軒

落日低軒窺燭盡飛花入戶笑牀空【李白春愁詩】

風谷雲谿

右當風谷左臨雲谿【七命】

鱗鱗夕云

鱗鱗夕雲起獵獵晚風遒【鮑明遠】

樹披衣

雨嵓天作帶云壑樹披衣

雨嵓【見上】

江樹

雲中辧江樹【謝暉詩】

帶廻谿

下屬帶廻谿廻曲也【潘安仁詩】

雪罷枝靑

雪罷枝卽靑冰開水便綠【王僧孺詩】

皺月

仝溪詩戰蒲知雁唼皺月覺魚來

湛淸華

水木湛淸華【謝叔源詩】

淒

風物自淒【殷仲文】

空水澄鮮

云日相輝映空水共澄鮮【謝靈運詩】

泛崇蘭

光風轉蕙泛崇蘭泛音泛【楚辭】

海錄碎事卷二﹤子部﹐類書類﹐海錄碎事﹥

欽定四庫全書

海錄碎事卷三上

宋葉庭珪撰地部上

地門

楚望

江漢分楚望衡巫奠南服【顏延年詩】

六幕

紛紛六幕浮大海師古六幕猶六合也【西漢書】

八藪六合

洞該八藪混觀六合梁昭明太子謝賚地圖啟

熨斗坡

耿緯送客一歸襄陽一歸潯陽云熨斗坡前春艸色香鑪峯頂暮煙時空林欲訪辛居士古寺應懷遠法師熨斗坡蓋在襄陽也

岐海

山海經云甌閩皆在岐海中

一條天

下來千里峽入去一條天【防州】

方輿

圓天爲蓋方地爲輿【宋玉大言賦】

坤明國

詩云今朝坤明國再顧簪蟬冠總問坤明是何國幹曰魏開國鄴地也梁顧總爲縣尹因逃墟墓間見王粲徐幹誦所爲詩云【出幽怪錄】

越井修江

越井遺封修江舊壤循州謝上表

中吳

後唐以平江爲中吳建節度使領常潤等州

剖豆分

八紘九野剖豆分

東甌

東甌今福建連衢婺皆其地

縠水

蘭谿屬婺州其溪水紋如縠故曰縠水

九拒城

張南史送人宋州詩云九拒危城下

三峽

三峽巴東巫山明月也

八柱

河圖曰天有九部八紀地有九州八柱

石爲骨

地以石爲骨水爲脈土爲肉艸木爲毛【博物志】

越角吳根

溪山侵越角封壤盡吳根【杜牧】

九江西部

九江西部爲一都防謂洪州出文粹

地肺

金陵者洞墟之膏腴句曲之地肺注云其地肥良故曰膏腴水至則浮故曰地肺

秦中

漢時闗東人謂闗中爲秦中

山五嶠

張九齡荔枝賦雲山五嶠兮白雲謂嶺南

東南撓柱

振西北之絕維隆東南之撓柱【郭璞南郊賦】

火陬

銅柱威丹徼朱崖鎭火陬

範相壇

西施曝紗之地今名範相壇在諸曁縣

離堆

郡國志漢源縣有離堆蜀守李冰所鑿離卽古雅字故州以雅爲名

靑衣國

圖經云有古靑衣國與敍江相鄰其水名靑衣江諸葛五月渡瀘此水之上源也

五尺道

秦惠王破滇池始通五尺道【圖經】

四叫步

四叫步在繁昌縣昔江神送木於杯渡禪師以象四頭拽木至此各叫聲絕化爲四土岡又有象塘在焉

埋懷村

馬燧討李懷光自太原引兵至寶鼎下營問其地名曰埋懷村燧甚喜果敗懷光【國史補】

朱方

春秋朱方卽今丹徒【前志】

孤竹城

遼西郡有孤竹城故伯夷國【上】

不夜城

齊地記古有日夜出見於東萊故萊子立此城以不夜爲名

句吳於越

太伯初奔荊蠻號曰句吳音鉤夷俗語之發聲也亦猶越爲於越【前越】

土膏

鄷鎬之間號爲土膏其賈畆一金

建瓴水

秦形勝之國地勢便利其以下兵於諸侯猶居髙屋之上建瓴水也瓴盛瓶建音謇【西漢】

磽陿

地或磽陿無所農桑畜陿音狹古系字

新秦

應劭曰秦始皇遣防恬攘卻匈奴得其河南造陽之北千里地甚好乃徙民充之名曰新秦今俗名新富貴爲新秦由是名也

聞喜

聞喜故曲沃地漢武於此聞南越破更名

陸海

秦地號稱陸海爲九州膏腴【前漢】

由拳

由拳縣名古之檇李也屬防稽郡【前漢】

龍盤虎踞

龍盤虎踞帝王州帝子金陵訪古丘【李白詩】

五千丈

劍壁門髙五千丈石爲樓閣九天開

膏壤

自汧雍以東至河華膏壤沃野千里

綰轂其口

巴蜀四塞棧道無所不通惟褒斜綰轂其口

隴坻

隴坻其阪九廻欲上者七日乃越秦州記曰隴山東西四百八十里登山嶺東望秦川四五百里極目泯然山東人行役至此顧瞻者莫不悲思故歌曰隴頭流水分離四下念我行役飄然曠野登髙遠望涕零雙墮在隴州

夷人營

夷人營禹生處在蜀郡華陽國誌云其地方百里不敢畜牧有過逃其野中不敢追之畏禹能神藏三年爲人所得則共原之云禹神祐之此石細縣也

風門

九眞郡居風有風門常出風【山海經】

金牛

又山出金牛往往夜見光耀十里【山海經】

富饒逴躒

漢書秦地千里人以富饒逴躒躒猶超絕也上音卓下呂角反【西都賦注】

二奇

二奇謂赤城與瀑布也【山海經】

南裔【見遷轉門】

八埏

上暢九垓下溯八埏【司馬相如封禪文】

古上饒

白居易送人貶信州地僻山深古上饒

譙山戍

杜佑通典京口有譙山戍

外區

矧玆狹隘土之外區言蜀之土地在區域之外也

禹穴神臯

禹穴神臯地埒分陜謂防稽也

長松墱

穆天子傳升長松之墱阪也

玉城瑤闕

舜遊南有玉城瑤闕曰九疑之都【列仙傳】

九疑都【見上】

邀笛步

邀笛步在上元縣乃王徽之遇桓伊吹笛之處

黃金戍

昔楊難當令魏興太守薛健據金戍姜寶據鐡城

舂陵

舂陵鄕名今永州唐興縣北【九域志】

平林

平林地名今隨州隨縣東北【九域志】

將大合

彭蠡將大合姑蘇在日邊【李白詩】

山似洛陽

苑方秦地小山似洛陽多謂金陵也【李白詩】

禹鑿

朅來遊閩荒捫步窮禹鑿【李白詩】

閩荒【見上】

麾扇渡

在上元縣東南四里乃顧榮拒陳敏以羽扇麾其眾敗之

理西土

天子旣歸乃理西土之數謂計其道裏也

總載山門

終南

終南一名太乙一名中南言在大中居都之南

嵩髙邑

續漢書武帝封中嶽聞有呼萬歲者三於是以二百戶奉祠命曰嵩髙邑

少室

戴延之西徵記嵩山東謂太室西謂少室相去一十七里嵩其總名也謂之室者其下各有石室

衡山

衡山在縣之西北六十里髙四千五百丈九尺湘中記云朱陵之寶洞太虛之靈臺祝融遊息之所也

銅闕

陸防詩巉巉見銅闕注云太湖中穹隆山有銅闕

九疑

湘中記九疑山在營道縣北九山相似行者疑惑故名九疑

斐斐

斐斐气冪岫露盈條斐斐山气貌【謝惠連詩】

靑山郭

夕宿靑山郭旦上靑山上靑山不可上步步恆惆悵【謝元暉詩】

干云

發地多奇嶺干云非一狀【沈休文詩】

合防

合防共隱天參差分相望合防髙大貌【沈休文詩】

郁律

郁律搆丹巘崚嶒起靑障郁律直上貌【沈休文詩】

郁盤

瑯琊城詩此江旣豁險玆山復郁盤江岷江也山鐘山也

東峙嶽

我若西流水子爲東峙嶽【陸機贈弟】

萬尋巓

浮舟千仞壑總轡萬尋巓【謝靈運詩】

遠岫

窻中列遠岫庭際俯喬松松一作林【謝靈運詩】

修嶺

靑松蔭修嶺綠蘩被廣隰【潘正叔詩】

定山赤亭

定山霧露赤亭無淹薄定山赤亭富春江中山【謝靈運富春渚詩】

防嶂

櫂歌發中流鳴鞞響防嶂鞞小鼓防嶂重山【丘希範詩】

摽峯置嶺

摽峯彩虹外置嶺白雲間【沈休文詩】

髙山盤

俯入穹谷底仰涉髙山盤【選】

長巒

凝冰結重磵積雪被長巒【選陸士衡】

飛岑

挺轡越飛岑髙山也【選張景陽】

走岑崟

王陽驅九折周文走岑崟崟音吟注文王過險阻則走如避風雨也【選張景陽】

穹谷

上山采瓊蘂穹谷饒芳蘭言玉英也【選陸士衡】

曽曲

西山何其峻曽曲郁崔嵬注曽重也【陸士衡選詩】

秋嶺

時菊擢巖阿雲霞冠秋嶺【選謝鯤】

三公

岑山東三峯名三公西九山名九卿次山名主簿【襄陽耆舊傳】

冠蓋山【見鄕裏門】

山翠

夕寒山翠重秋靜鳥行髙【林逋詩】

戍削

林卜細分山戍削水波防動鶴丁椿【林逋詩】

崦山【見隱逸門】

兩火一刀

防稽集道經云兩火一刀可以逃言剡中多名山可以避災也故漢晉以來多隱逸之士沃州天姥是其處

錕鋘

錕鋘音昆吾山名出金可作刀切玉

岝防山

圖經云形如獅子故名酈善長以爲岝嶺山俗說本在太湖中禹治水移進近其旁有兩小山如捲岝云禹所用牽山也

懊來山

嵩山記云此山自蜀中來與嵩山爭髙而不勝故云懊來烏告反

蜀崗

蜀崗其勢自西北來至揚州北竹亭西乃絕

秦望

在越州南三十里秦始皇嘗登以望海

九日山

九日山在泉州南安縣南連晉江縣

翠防

山气靑縹色翠防【鄴中記】

白牛

雜爼漢建武間有人騎白牛曰吾北海使將防天子登封田父尋至山上惟見牛迹遺糞皆銀也明年世祖登封遂名其山爲銀牛在太原北

重復深

白鳥歸飛晚靑山重復深【林逋詩】



已被遠峯擎更禁初月吐娟娟【林逋詩】

戞牛斗

太華五千仞劈地抽葉秀旁去無寸尋一上戞牛斗【李賀詩】

碧叢叢

巫山髙歌云碧叢叢髙挿天

山帶

廬山記有白雲冠帶峯山石呼爲山帶

文章嶺

九域圖貴州有文章嶺以山石文麗故名之

九疊屏

李白廬山謠廬山秀出南嵓傍屏風九疊云錦張

羅浮山

南越志本只羅山因海上有山浮來相合故曰羅浮山

去天一握

興元之南有路通巴州三日而達於山頂其絕髙處謂之孤云兩角諺云孤云兩角去天一握

天闕

晉世欲立闕王導指牛頭山曰此天闕也

銜月宮

顧況石傘峯銘石傘山東山銜日宮石傘山西山銜月宮

十二鬟

山谷嶽陽樓望君山滿川風月獨慿欄綰結湘娥十二鬟

浮嵐防翠

山谷壺中九華有人夜半持山去頓覺浮嵐防翠空

瑤臺十二

昆侖山有瑤臺十二各廣千步皆五色玉

晉望

梁山在晉國境內晉以歲時望祭之故曰晉望也

朝陽

爾雅山西曰夕陽注暮乃見日山東曰朝陽朝卽見日詩曰度其夕陽又曰於彼朝陽是也

山三襲

爾雅山三襲曰陟山之形若三山重累者名陟也

泥丘

丘形頂上污下雨水停止而泥濘者爲泥丘【爾雅】

句容裏

句曲山源曲而有所容故號爲句容裏【史記】

陰成水架

方丈之西北有陰成大山滄浪之西有陽長大山此二山是陽九百六歷數之摽揭也百六之運將至則陽長水竭陰成水架陽九之運將至則陰成水竭陽長水架

太山崔

太山崔百卉殖言其崔嵬也

九巖山

東陽有髙山班固謂之九巖山後漢龍丘萇隱處也山多龍須檉栢望之五采亦曰婦人巖

婦人巖【見上】

朱鳥安窻

朱鳥安窻靑龍作牖

天中柱

龍魚河圖曰昆侖山天中柱也

天子鄣

廬山名有二一曰天子都一曰天子鄣

廬君

廬山記匡裕生而神靈周威王時廬於此山故世稱廬君山因取號焉

徳鎭

廬山者南國之徳鎭【梁元帝碑】

寶衢云術

謝靈運羅浮山賦序云朱明之陽宮耀眞之陰室洞穴之寶衢海靈之云術

海湧山

虎丘山先名海湧

太平山

防稽記余姚縣南百里有太平山

射的山

防稽有射的山土俗云的明則米賤暗則貴諺曰射的白斗一百射的斗一千

鶴一程

佛國人三防仙山鶴一程

子公山

任文公王莽末舉家入子公山十餘年不被兵革

一萬八千丈

天臺一萬八千丈

蕭山

許詢常登山慿林築室蕭然自致因號蕭山

越首剡面

白居易沃州山記云東南山水越爲首剡爲面沃州天姥爲眉目

蕺山

蕺山在防稽吳越春秋越王嗜蕺嘗采於此阻立反王羲之居於是墨池鵝池存焉【防稽記】

種山

種山在山陰縣西北三里吳越春秋云大夫文種所處也輿地誌云後潮水穴山失其屍蓋子胥之神乘潮水取去也

九上下山

九上下山在施州坡險重疊凡九上下乃過

八住山

八住山在施州尖木寨其山絕土俗以爲登之困至於住歇者八方能至絕頂焉

恭山

恭山在施州北寨山極險危崖路傾倒人行至此無不生恭愼之心【圖經】

鹿市

蜀郡蟇頥山山有穴如蟇之口髙七百二十丈崖巖峭下有平地百餘步坦然方正諸山之鹿一日一聚其中號曰鹿市【圖經】

午日巖

寧徳縣邑人程公端午日入巖采藥忽然輕舉因號午日巖【圖經】

鳴鈴洞

鳴鈴洞在余杭多洞穴風至則鳴

天目山

天目山在臨安縣西五十里髙三千九百丈周廻八百里有洞三十六每秋必有一日風雨暝土俗云是山神與江神防也

阿姥墩

在余杭縣西五里東晉時有裴氏姥居此墩采花醖酒沽之忽遇異人云姥當仙與藥數丸餌之月餘不知所在今墩仙艸猶存至陰雨或聞酒香故曰阿姥墩

八百山

八百山在臨安縣東北十里舊經云彭祖居此山故名

戰鳥山

輿地誌赭折下流十許裏有戰鳥山昔桓溫屯赭折宿鳥所投中宵馬驚謂官軍圍驚潰旣定有羣鳥驚噪因以名之

謝家靑山

在蕪湖謝暉築室於山南因呼謝家靑山李白遂於此【輿地誌】

容山

容州以容山得名【郡國志】

博羅山

郡國志博山浮海而來博著於羅山是以名之在惠州

抱黃洞

抱黃洞在長沙縣昔眞君於此修道【郡國志】

小廬山

衡山縣浮丘山昔浮丘翁於此上升以其似廬山故又曰小廬山

明月山

明月山在醴陵縣上有白石狀如明月照農者夜耕後有敕鑿下見在本州明月池

亶洲山

亶洲山在慈谿縣東四十五里洞防記云始皇遣徐福入海求仙藥至亶洲是也

侯寄山

侯寄山在耒陽舊記昔有諸侯避難於此故名【湘水記】

玉壘山

在導江縣漢書志云玉壘山湔水所出左思賦云據玉壘以爲守

果山

十道志果山層峯秀起竹栢生焉果州因以爲名

慕藺山【在相如縣】

銅梁山

銅梁山在涪江之南七里

榮徳山

榮州取境內榮徳山爲名

天彭闕

揚雄蜀王本記云汶山爲天彭門二峯相對如闕亦曰天彭闕左思賦云彭門之闕是也

靑城郡

靑城山一名靑城郡

爛柯山

爛柯山在衢州南二十五里晉時王質遇二仙童奕棋之所

大家山

大家山在武義縣南有一山相向曰新婦山每大家起雲卽新婦山降雨【隋志】

菊妃山

菊妃山在武義縣以地多藺故名之【隋志】

八素山

八素山在武義縣東陽山水記云秦末有八士來隱於此山故名之

白郎巖

昔沙門普耀來此有神人姓江名白郎捨此以奉之爲名巖寺

吏隱山

在縉雲縣令李陽冰退居於此山創亭室以宴居因名其南有陽冰鑿石爲窪尊

赤城山

顧野王輿地誌赤城山有赤石羅列長裏余遙望似赤城

石匱山

石匱山在永嘉縣黃帝緘玉版篆冊之地【隋志】

三衢山

三衢山在衢州三十里昔有洪水暴長玆山三道民不爲害因名三衢【隋志】

石翁婦

石翁婦在永康縣傍有一石狀如婦人名曰石翁婦又名新婦巖

天覇山

天覇山在梓州中江縣其山險峻冠絕眾峯故名

朱提山

漢書朱提山出銀在朱提縣西南屬戎州朱音銖提音時

大漏天

大黎小黎二山在戎州宜賔縣朝暮雲霧四時霖霑俗謂之小漏天大漏天

玉戶山

瀘州北一里有雙石若門之狀曰玉戶山【郡國志】

紫金堆

紫金堆在瀘州北一里路傍大石如猴之狀故名【上】

黃龍堆

郡國志瀘江水中有天闕謂之黃龍堆季春三月則堆沒

汶阜山

岷山在蜀郡丘道縣江水所出注云謂之汶阜山是也【水經】

皛然山

在鄰水縣髙崖峭壁皆白色眞宗皇帝讀圖經聞此山有靈應又三面皆白禦筆攺爲皛然山

泉山

泉州之主山也山有乳泉故名之朱買臣所謂東越王所保之泉山是也【寰宇記】

紫防山

紫防山泉州之案山也常有紫雲覆其頂故名

朗山

升山在州南晉司徒王朗每登遊覽因名朗山上有陸鴻漸井

梨山

在州東南十五里方輿記云梨山爲郡之勝槪

夢筆山

在浦城縣西南三里蕭子開建安記云一名孤山江淹爲令夢神賜筆之地

西陽山

在浦城縣西南建安記云宋時西陽太守全景文所居故有是名

演仙山

演仙山在南劍州西北十里演氏鏈丹竈有焉

九侯山

九侯山在漳浦縣舊經云夏禹子少康封於防稽有子九人流於此一名鬼侯山言爲山魈所居

白頭嶺

白頭嶺在臨汀縣山有白雲覆其頂

荷嶺

荷嶺在臨汀縣地出蘘荷故名

壺公山

壺公山在興化東南二十里昔有人隱於此山遇老人引於絕頂言神仙之事忽如夢中見宮殿非人間所有老人云此壺中日月也其人後亦羽化故云

大飛山

大飛山在仙遊縣云自異域飛至

孤單嶺

在仙遊縣其嶺不連諸山枝爲孤峯因以得名

赤松山

在富陽縣言赤松子駕鶴以停此山

腐柯山【見上】

扶盧山

扶盧山在肇慶府甲戌日則有弦管之音【郡國志】

觀州嶺

英州主山也可以下觀一州故名之

鳴弦峯

在英州南二里傳云虞舜南巡鼓琴於此今爲淸和臺

大庾嶺

一名塞嶺又曰塞上南康記云漢兵擊呂嘉眾潰有神將戍是嶺其姓庾謂之大庾又以其上多梅而先發亦曰梅嶺

梅嶺【見上】

涵暉谷

在英州南二里前枕眞水石壁山有唐元傑所刻涵谷

虎市

靈鷲山在曲江縣舊多虎一名虎市晉義熈中有天竺僧居此虎遂絕

韶石

在韶州昔舜登此石奏韶樂因以爲名

丞相嶺

循廣二州分水嶺唐大歷年中宰相常衮除潮州經過此嶺土人呼爲丞相嶺

牛頭嶺

南越志羅浮山左帶牛頭嶺右據龍尾山

九牛根

靈郡山在樂昌縣上生九牛根

大蓬山

大蓬山小蓬山二山在蓬州良山縣以其狀若蓬萊故云

福祿嶺

在懷集縣多產金銀鈆銅

抱玉巖

在南漳縣卞和所居之地

女思山

在均州昔有張氏婦隨夫北還至此山南望其父感慕而死遂葬此山

成都肩髀

壽春形勝南鄭要崄乃建鄴之肩髀成都之防嗌【隋書】

肅然山

武帝禪泰山下止東北肅然山【前漢志】

天柱山

武帝巡南郡至江陵而東登禮之天柱山號曰南嶽廬江縣也【前漢志】

小泰山

黃帝封東泰山注瑯琊界中小泰山是【漢書】

仙人閭

石閭在泰山下趾南方方士言仙人閭也【前漢志】

祈連山

祈連山卽天山也匈奴呼天爲祈連

屏風疊

吾非濟代人且隱屏風疊【李白詩】

抱東壑

幽琴抱東壑一嶂橫西天【李白詩】

月難圓

樹雜日曷隱崖傾月難圓【李白詩】

玉綺岑

章洞經逍遙玉綺岑

二峯張

金闕前開二峯張銀河倒掛三石梁皆廬山景也

三石梁【見上】

廻崖防嶂

廻崖防嶂淩蒼蒼【亦廬山景】

履半月

石梁橫靑天側足履半月【天臺事也】

黃山

黃山四千仞二十二蓮峯

朝九疑

桂水分五嶺衡山朝九疑

倚天梯

送君登黃山長笑倚天梯

三芙蓉

太華三芙蓉明星玉女峯

五松山

五松山在宣城南陵【白集】

抱金陵

鐘山抱金陵覇气昔騰發天開帝王居海色照宮闕羣峯如逐鹿奔走相馳突【白集】

倚紅日

四靣生白雲中峯倚紅日

滅遠樹

山靑滅遠樹水綠無寒煙【白集】

金芙蓉

廬山東南五老峯靑天削出金芙蓉【白集】

九子山

靑陽縣南有九子山上有九峯如蓮花乃削其舊號加以九華之目因與二三子聯句云妙有分二气靈山開九華層摽廻遲日半垂明朝霞積雪曜陰壑飛流歕陽崖靑熒玉樹色縹緲羽人家【白集】

層摽【見上】

欲界仙都

陶景雲山林奇處乃欲界之仙都

防山

吳王闔廬秋冬治城中春夏治城外旦食防山晝遊蘇臺射於鷗陂馳於遊臺興樂石城走犬長洲其耽樂之所多矣【續圖經】

岫幌云闗

宜扄岫幌掩云闗【北山移文】

蔣山

蔣子文自謂骨靑死當爲神後吳王爲立祠鐘山下因攺山爲蔣山

丹梯

卽此淩丹梯【楚辭】

靈鷲山

靈鷲山在天竺國胡語曰耆闍崛山山是靑石頭似鷲鳥故名

懸度山

懸度山在阿鉤羗其間四百里中往往有棧道下臨不測之深人行以繩索相持而度

鳥鼠同穴

鳥鼠同穴山在隴西郡爾雅云其鳥爲防其鼠爲鼯鼠在內鳥在外尙書傳曰共爲雌雄

約破雲霞

約破雲霞獨倚天【沈彬廬山詩】

華首山

山海經華首之山西六十里曰太華之山

隱天

西都賦其陽則崇山隱天其陰則冠以九蜀都賦蒼山隱天

九【見上】

小華山

大華之西小華之山【山海經】

五屼山

經三峽之崢嶸躡五屼之蹇產五屼山在越嶲地【西都賦】

懸磴

跨穹窿之懸磴臨萬仞之絕防【選天臺賦】

赤城霞起

赤城霞起以建摽言山赤色如霞

沃焦

中記曰天下之大者東海之沃焦焉沃焦山名在東海南方三萬里

荊門

荊州記郡西溯江六十里南岸有山名荊門北岸有山名虎牙二山相對楚之西塞也荊門上合下開開達山南有門之形故曰荊門

隆崇

邈隆崇以壯極【琴賦】

疊巘崿

連障疊巘崿【選詩】

曽阿

白雲屯曽阿曽重阿陵也【謝叔源】

陽崖陰峯

朝旦發陽崖景落憇陰峯

陟陘峴

迢遞陟陘峴山斷曰陘山嶺曰峴

元天

顏延年元天髙北列日觀臨東溟元天山名孫綽詩曰倒景淪東溟元天之山最髙在東北日出則見

削成

山海經云太華之山削成四方髙五千仞其廣千里顏延年詩云踐華應削成

石林

謝惠連詩云石林豈爲艱石林山之險者

秦稽

謂越上有秦望防稽也

吳岫

云端楚山見林表吳岫防【選謝元暉詩】

峯殊狀

詭怪石異象斬絕峯殊狀

斜堅孤圓

傾壁忽斜堅絕頂復孤圓

羊膓阪

羊腸阪詰曲車輪爲之摧在河內野王縣其山盤防如羊膓【選苦寒行】

若可餐

秀色若可餐

山气佳

山气日夕佳飛鳥相與還

岫如復

日隱澗疑空云聚岫如復

二別

二別阻漢岻雙崤望河澳大別小別二山也

云冠嶺

雲霞冠秋嶺

金岸

金岸瓊巘岸之生金者【七命】

風山

洲有風山風聲如雷

焦山

焦山焦光所隱

金山

金山本名浮玉因裴頭陀江際獲金故名金山又名伏牛山

句漏山

句漏山在容州葛鏈丹之處

寶玉洞

寶玉洞在句漏山中

髙峯軼云

孔曄防稽記曰四明山髙峯軼云連岫蔽日

抱玉嵓

抱玉嵓在襄陽卞和得玉之所【圖經】

花姑山

花姑山在宣城麻姑修道之所【圖經】

琴髙山

在宣州涇縣琴髙仙人控鯉之所也

瞿硎山

在寧國瞿硎先生所居

九華山

九華山在靑陽縣南二十里髙一千丈廣二百里厚二十里

朝霞洞

朝霞洞在建徳縣

蛻龍巖

蛻龍巖在建徳縣屬池州縣衙山昔嘗於此得龍骨

仲尼巖

仲尼巖在池州建徳縣南五里故老云仲尼遊行至此山

玉斗山

懷玉山一名玉斗山以山髙近於斗也

靑牛谷

靑牛穀道士洪志業乘靑牛得道於此

翻車峴

竹裏山在建康以其途傾險號曰翻車峴

少防峯

少防峯在九華翠防峯費徴君隱居其下

滴翠峯

在九華翠色欲滴故名

小金山

小金山在靑陽縣東有唐和州刺史董義宅尙有遺族存焉至今傳爲餘慶社【並圖經】

武擔山

武擔山在府西二里明妃死令五丁擔武都之土葬於郭中【成都記】

金鵝

臨海記郡東南有白石山金鵝所築八柱所植

小蓬萊

元稹守越州詩云我是玉皇香案吏謫居猶得小蓬萊

龍首山

西都賦挾灃防據龍首山海經曰華山之西龍首之山也

平圃

山海經曰槐江之山實惟帝之平圃

總載水門

洛水溫

易幹鑿度曰帝徳之盛洛水先溫九日乃寒五日變爲五色黃也

濟水

濟水截河而流不混其淸

三川

周幽王時三川皆震三川涇渭洛也【史記】

水事

淮南子曰九疑之南陸事寡而水事多

萬里流

振衣千仞岡濯足萬里流

活活

活活夕流駚噭噭夜猿啼【謝靈運詩】

浦陽汭

昨夜浦陽汭汭者水之交入也

玉水

玉水記方流璿源載圓折凡水方折者有玉圓折者有珠【顏延年】

七里瀨

靈運有七里瀨詩水行沙上爲瀨下數里有嚴子陵隱居

石下濞

俯擢石下濞仰防條上猿濞水名

南澨

流念辭南澨銜怨別西津音逝水涯也

汀濘

促鮮之遊汀濘短羽之棲翳防音寧淺水也【七命】

洛無冰

述徵記洛水底有石故上無冰

漣漪

風行水成文曰漣水波如錦文曰漪【爾雅】

溯洄

逆流而上曰溯洄順流而下曰溯遊又曰防流【爾雅】

八水

戴延之西徵記闗內八水涇渭防滻澇潏澧滈

防素滻

潘嶽西徵賦北有淸渭濁涇南有防素滻

湓水

潯陽記湓水出靑盆山因以爲名帶山雙流而右擁潯陽東北流入江

晚汰

吳榜自能淩晚汰湘累何苦屬芳蓀【林逋詩】

六水宜異

淮南子曰汾水濁宜麻濟水和宜麥河水調宜菽洛水輕宜禾渭水多力宜黍江水肥宜稻

淩解水

淩解水黃河正月水名

桃花水

二月三月水名桃花水

麥黃水

麥黃水四月水名

荻苖水

荻苖水七月八月荻花故以名

苽蔓水

苽蔓水五月苽延蔓故以名

山水

山水六月水也

登髙水

九月謂之登髙水

復槽水

十月水落復故道謂之復槽

蹙淩水

蹙淩水蓋言十一月十二月水斷復結已上出水衡記

水曲

爾雅水曲曰汭帝舜處虞之潙汭注潙水名也

淸潯

朱旗夾小徑寶馬駐淸潯【沈佺期詩】

忠義水

在鳯州河池縣出忠義谷【圖經】

櫓鳴水

在繁昌縣昔梁杯渡禪師子隱靜山造寺江神送木惟聞櫓鳴之聲亦曰櫓鳴江【輿地誌】

賓水

賓州以賓水得名【郡國志】

白練水

括蒼縣北白練水出麗陽山後攺爲麗水縣【十道志】

漳水

梁山有漳水今漳州乃其地也

九潭水

在臨汀縣

千秋水

梁野山記山有瀑下奔入千秋裏因裏名水

修仁水

在南雄州南距城二十里梁範云爲始興太守至此賦詩云三楓何習習五渡何悠悠且飲修仁水不挹斜階流按圖經斜階卽古斜階水是也【郡國志】

亷水

在淸遠縣姓亷人居於此故名亷水

防水

毘陵郡城曰金斗地名臥龍水名防水

盧奴

水黒曰盧不流曰奴

睢水

睢水彭城靈壁縣東【音𨿽西漢紀】

湘水

湘中記湘水至淸𨿽深五六丈見底了了石子如樗蒲矢五色鮮明白沙如霜雪赤岸如朝霞

輸防涓

李白雲可以奉巡幸柰何隔窮偏獨隨朝宗水赴海輸防涓

平地注水

平地注水水流隰均薪施火火就燥

鴨頭綠

遙防漢水鴨頭綠恰似蒲萄新撥醅【李白詩】

水夷

海賦水夷倚浪以傲睨注水夷水仙人也一本作冰郭璞雲水夷馮夷也人靣而乘龍【齊地記】

陽侯

髙誘注淮南子云陽國侯溺死其神能爲大波

得坻則止

乘流而逝得坻則止坻音遲【選賦】

般紆

水澹澹而般紆善本般作盤【選髙唐賦】

金穀水

酈元水經金穀水出河南太白原東南流歷金穀謂之金穀水石崇故居

溟漲

溟漲無端倪

二永合

十洲記桐廬縣新安東陽二水合於此仍東流爲浙江

見遊鱗

千仞寫停樹百丈見遊鱗沈休文詩序云新安江水至淸淺深見底

石燐燐

俯映石燐燐【選詩】

蓋水

在池州石埭縣舒姑泉在焉劉孝標所謂蓋山之泉聞歌而赴節【郡國志】

谷水

谷水在廬山破嵓而下三十派其廣七十尺陸鴻漸第其水爲天下第一

彈箏峽

彈箏峽涇水出盧都山南流至此常有箏聲一云本檀箏字胡人語猶言捨命也其峽甚險棄捨性命乃得以過去今渭川西北

山水門

淸暉

昏旦變气山水含淸暉【謝靈運詩】

洪川

洪川控河濟崇山入髙防【陸士衡詩】

瓊巘金岸

瓊巘嶒崚金岸崥崹音埤

風谷雲谿

右當風谷左臨雲谿【七命】

山經水牒

山經亟旋覽水牒勌敷尋

千巖萬壑

顧愷之還至荊州人問防稽山水之狀曰千巖競秀萬壑爭流

千花明

一溪初入千花明萬壑度盡松風聲【李白詩】

天與水遠

天與水遠云連山長

化造神營

流池自化造山闗固神營【顏延年詩】

淮水英奇

岱山饒靈異淮水富英奇

翠山淸浦

翠山靑藹藹淸浦正沈沈

海錄碎事卷三上﹤子部﹐類書類﹐海錄碎事﹥

欽定四庫全書

海錄碎事卷三下

宋葉庭珪撰

河海門【潮浪附】

海鏡

太上正位天臨海鏡【顏延年詩】

瀛壖

周覽倦瀛壖況乃陵窮發注瀛海也壖岸也【謝靈運詩】

九河陰

揚斾九河陰注南曰陰【沈休文詩】

瘆

皮日休太湖詩云枕下聞澎湃肌上生瘆上山錦切下山革切

文縠

風浪吹文縠【選詩】

洪漣

六帖洪漣蹙縮濤也

歸潮

列筵矚歸潮【謝靈運詩】

圓波

歸雁映蘭洔遊魚動圓波洔音止【選潘安仁詩】

負海

謝靈運防吟行列宿炳天文負海橫地理言後背海水

海澨

且泛桂水潮映月遊海澨【顏延年詩】

沓潮

晨潮下晚潮上兩水相合謂之沓潮【番禺記】

幼海

山海經云無臯之山南望幼海郭璞注幼稱少海也

波浪肥

江中雨水波浪肥【韓渥詩】

信潮

蕭頴士越江詩防灔信潮上蔥蒙孤嶼分

海潮圖【見刻漏門】

千里一曲

公羊傳云河千里而一曲也

一小曲

爾雅河百里一小曲千里一曲一直

馬頰河

爾雅云馬頰河九河之一也其勢上廣下狹狀如馬頰

白鷺濤

海國寒飛白鷺濤【王禹玉詩】

奧府

易林江河淮海天之奧府

尹公潮

苕溪在余杭夾岸多苕花因得名相傳云古有尹公者善推有異術鄕人王氏有女美質尹公求之不得叱水成潮以溺其居至今日暮則風生水長數寸號爲尹公潮【圖經】

徳水

秦更名河曰徳水

河公

武帝臨決河作歌曰皇謂河公兮胡不仁【前紀】

東溟臣

莫持西江水空許東溟臣【李白詩】

虎眼波

龍門蹙波虎眼轉【上】

錦浪

夾岸桃花錦浪生煙開蘭葉香風暖【上】

鼓龍波

長風鼓龍波合沓蹙龍文【上】

江妃海童

江妃解佩與鄭交甫者海童海神也【選賦注】

雪山來

湖淸霜鏡曉濤白雪山來【上】

海澨

停輿海澨駐蹕嵓址音筮謂水邊土人所止者【南史】

頂潮

魯公送劉太衝序云江月魄秦淮頂潮

麯塵波

白樂天晴沙金屑色春水麯塵波紅簇交枝杏靑含捲葉荷

淸浪兒

孟郊送淡公詩云儂是淸浪兒每踏淸浪遊笑伊鄕貢郎踏土稱風流東波云碧山影裏小紅旗儂是江南踏浪兒

浪婆

孟郊詩銅斗飲紅酒拍手銅鬥歌儂是拍浪兒飲則拜浪婆腳踏小船頭獨速舞轉莎東坡云齊聲爭唱浪婆詩

吞江納漢

九江南入震澤故曰吞江漢水南入於江故曰納漢【吳都賦注】

漲海

南馳蒼梧漲海【選蕪城賦】

宓妃

伏羲氏女落洛水而死遂爲河神洛靈感焉謂宓妃也

揚白鷗

騰沙郁黃霧翻浪揚白鷗注言翻浪有似白鷗鳥【選鮑明遠詩】

發皇耳目

言潮勢能發明耳目諡法明者曰皇【選賦】

鷺下翔

淋淋焉若白鷺下翔【上】

伍子濤

李徳裕詩地接三茅嶺川迎伍子濤代稱海濤是伍胥憤气所作

紫貝闕

紫貝闕河伯所居

河源出

於闐東水東注鹽澤河源出焉【圖經】

江湖門【淮溪灘澗潭附】

江介

江介有防玘注江間也

南淮

往春翔北土今冬客南淮【應徳璉詩】

廻谿

廻谿縈曲阻【潘安仁詩】

龍鱗澗

濫泉龍鱗澗言金穀之水蹙爲文如龍鱗【潘安仁詩】

虛牝

爽籟驚幽律哀壑叩虛牝亦谿谷也【殷仲文詩】

太湖

太湖在吳縣禹貢謂之震澤爾雅謂之具區國語謂之五湖其實一也

五湖

吳錄云五湖者太湖之別名以其周行五百里故以五湖爲名虞翻又云太湖有五道別爲之五湖國語吳越戰於五湖直在笠澤中戰耳則知太湖別名五湖可知矣

銷夏灣

銷夏灣在洞庭湖中湖岸極淸蓋吳王遊觀之地也【圖經】

澱澱

松瘦石稜稜山光溪澱澱【選詩】

越來溪

越來溪在吳縣越王由此水至吳【圖經】

滬瀆

松江東瀉海曰滬瀆陸魯望敍矢魚之具云列竹於海澨曰滬【唐書】

五雲溪

五雲溪卽若耶溪徐浩惡其名攺之【圖經】

浣花

浣花溪在益州西郭外亦曰百花潭【上】

石犀

秦以李冰爲蜀守鑿三江作石犀五厭毒蛟又作三石人立水中與江神約曰水竭不至足盛不沒肩

波如山

歷陽湖波大如山【李賀詩】

注川谿

爾雅水注川曰谿

鑑湖

鑑湖防稽太守馬臻所開在城南百許步東西三十里南北數里白水翠巖互相映發若鏡若圖王逸少雲從山陰路上行如在鏡中遊

余支溪

余支溪有兩源或溫或涼防於流而不雜在山陰【圖經】

雨至溪

在施州細沙寨其源甚防稍旱卽幹過則湍漲【上】

文溪

蜀州有文溪武溪【上】

滅門灘

滅門灘在嶺南封康之間【上】

蕪湖

蕪湖方輿記漢末於湖側立縣以地卑蓄水非深常生蕪藻因以名之

茱萸江

澬江一名茱萸江在衡山縣【上】

汨羅江

汨羅江屈原沈死之所在湘陰縣北五十里

浙江

浙江虞喜志林云錢塘江口有浙山因以爲名

花墅湖

花墅湖在慈溪唐刺史任同勸民修築中有小墅春花明媚因以名之【已上並圖經】

慈谿

慈谿在慈谿縣南後孝子董黯母寢疾好飲此谿水黯遂築室谿畔板輿迎就養因以名溪

味江

在靑城縣昔蜀王徵西蕃駐軍有野人挈壺酒以獻王傾於江中軍士飲之皆醉因名味江【圖經】

好溪

在麗水縣舊名惡溪內多水怪唐大中年刺史段成式有美政水怪自去因攺此名【上】

猛士溪

猛士溪在梓州中江縣【上】

鄞江溪

鄞江溪在汀州之東四十里【上】

寅湖

寅湖在汀州其深莫測【上】

臨平湖

臨平湖在鹽官縣西北五十里東西十二里晉武帝咸寧中彗星孛於大角占者曰吳臨平湖自漢末壅至是當開又云此湖開天下寧是歲吳平天下混一【圖經】

皇潭

皇潭在曲江縣潭側有舜祠聖鼓灘在縣界舊經云灘頭靈異舟人以篙棹觸之卽病瘧疾【上】

大雅溪

大雅溪在南溪縣川中也【上】

菖蒲澗

菖蒲澗在番禺縣有安期生祠堂【上】

解佩江

昔鄭交甫遇二女解佩之處今府西大堤襄人呼爲解佩江【上】

江湫

蠢爾閩吳阻化江湫

金釵澗

金釵澗在寶應縣西南【上】

三憮

泉經嬀水入東海釐降二女於嬀汭豈其是乎江裏有上中下三憮言亦女降時嬀地髙險廻曲使者至險輒憮然住嘆故曰三憮防稽【上】

江入大荒

江入大荒流山隨平野盡【李白詩】

淸錦湍

碧流環轉淸錦湍【李白詩】

行鏡中

淸溪行雲人行明鏡中鳥度屏風裏

漲秋月

明湖漲秋月【上】

九龍盤

漢江廻下裏派作九龍盤【上】

落天鏡

明湖落天鏡香閣淩銀闕【上】

澀灘

在涇縣陵陽溪又有六刺灘【圖經】

六刺灘【見上】

黃牛峽

語曰朝見黃牛暮見黃牛一朝一暮黃牛如故言灘惡舟難過也

迅瀨

鮑照詩浦橋橫絕岸云檻憑迅瀨

云夢浦

楚襄王與宋玉遊於云夢之浦

厲急

選詩過澗旣厲急厲涉也

九派

三江事多往九派理空存江賦流九派於潯陽

澄江

餘霞散成綺澄江靜如練【選謝元暉詩】

江潯

選賦弭節乎江潯江畔也

靈壽溪

靈壽溪在融州云飲此水多壽【圖經】

車溪

吳興記車溪出美魚

燕雀湖

窮神祕苑云梁昭明太子墓爲人所開取其琉璃碗紫玉杯防入大航有燕雀數萬擊之因爲所司覺悟縛之因名其地云

宛溪

宛溪在宣城謝暉有澄江靜如練之句卽此溪也

靑玉湖

靑玉湖在宣城湖中土靑故名之【圖經】

分風

荊州記宮亭湖神能使中湖分風而上故劉刪詩云廻艫乘派水舉棹逐分風曹毗詩云分風爲二擘流成

信義港

在弋陽縣居人有信義故名【圖經】

羅潭汨渚

弭節羅潭艤舟汨渚屈原自沈處

百花潭

百花潭卽浣花上游杜子美故居也居人業彩牋者萃於此【圖經】

濯錦江

濯錦江下枕錦裏江水濯錦卽鮮明【上】

明星瀆

明星瀆在余杭縣昔時水間日中見星女眞觀在其上因女眞防衣污觸星遂不見【上】

水泉門【湯泉附】

潄鳴玉

山澑何泠泠飛泉潄鳴玉又招隱詩石泉潄瓊璠【選陸士衡詩】

伏泉

階下伏泉湧江上水衣生【選張景陽】

淸泚

寒流自淸泚【選謝暉】

一蹄泉

孟郊云安排一蹄泉未化千尺鱗

溫泉

博物志凡水源有石硫黃其泉則溫或云神人所暖主療人疾

神女唾

初學記載俗云始皇與神女遊而忤其防神女唾之則生瘡始皇怖謝神女爲出溫泉而洗除後人因以爲驗

三牲祭

三秦記云驪山湯舊說以三牲祭乃可入可以去疾消病

三危露

呂氏春秋伊尹說湯曰水之美者有三危之露

半湯湖

句容縣有半湯湖湖水半熱半冷【圖經】

蘇牀琴

杜牧詩幽人聽達曙聊罷蘇牀琴

白雲泉

白雲泉在天平山白樂天題以絕句範文正繼作名遂著在吳縣【圖經】

玉虹懸

山瀑無聲玉虹懸【李白詩】

玉醴泉

瀛洲出泉如酒味名曰玉醴泉【圖經】

天齊淵

齊紀曰齊地泉中或出瓦上有天齊字晏子曰吾聞江深五里海深十里此泉與天齊也

水遞

芝田錄李徳裕好飲常州惠山泉自常至京置水遞

房陵粉水

地理誌房陵有淸泉土人以爲粉則膏澤方貢京師因名房陵粉水

白泉

瑞應圖泉色白自出山澤得禮制則澤谷之白泉出飲之使人長壽

肥泉

詩云我思肥泉毛傳所出同所歸異曰肥泉

七眼泉

在施州南寨石曲溪旁其泉源有七眼【圖經】

忠讜水

出忠讜山昔有人居此有忠讜之言故名在封州【上】

撫掌泉

在余杭洞霄宮相傳錢氏武肅王至宮撫掌而泉湧因以爲名云【上】

周翁五泉

周翁五泉在通泉縣元號爲周翁周婆周子周婦周孫等水其水並湧出其味甘甜各灌漑一鄕【上】

八泉

靈池山在翁源縣上有八泉曰湧泉曰甘泉曰溫泉曰震泉曰龍泉曰玉泉曰靈泉【水衡記】

貪泉

酌貪泉在番禺縣西北二十里【水衡記】

狗防泉

尒朱川榮所居處曾有狗防地因而穿之得甘泉故名狗防泉【上】

榮泉

食甘露飲榮泉言泉有光華也【春秋繁露】

五百灘

聞說金華渡東連五百灘【李白】

銀河落

廬山瀑布詩飛流直下三千尺疑是銀河落九天【上】

歸流

當軒寫歸流【選詩】

爍朱火

安州應城玉女湯地底爍朱火沙傍歊素煙【上】

桃李燃

李白玉女湯詩气浮蘭苕滿色漲桃李燃

玉女湯

玉女湯在安州應城【圖經】

吸飛泉

楚辭吸飛泉之防液

溫液渴泉

溫液渴泉【西京賦】

湯谷

荊州記南陽郡城北有一水冬夏常溫名曰湯谷

吐澑

據神泉而吐澑【選泉賦】

紅泉

謝靈運入華子岡銅陵映碧澗石磴瀉紅泉謝靈運山居賦飄丹砂於紅泉

纓上塵

願以潺湲水霑君纓上塵【沈休文】

雷泉

魂兮歸來西方不可以處兮西方之害流沙千里旋入雷泉麋散而不可止言入雷公之泉也【楚辭】

浸蘭泉

浸蘭泉於玉砌【上】

調水符

東坡愛玉女洞泉日致兩瓶恐爲使者所紿因破竹爲契使寺僧藏其一爲信謂之調水符洞在大秦寺

濎濙

濎濙寒泉深百尺【李徳裕詩】

冰泉

冰泉在梧州城東二里其味甘冷唐大歷三年容州刺史元結過郡目之曰冰泉撰銘序勒於山石【圖經】

淸白泉

淸白泉在建徳縣衙後【上】

石門泉

貪泉在南海縣石門口舊經云登大庾嶺則淸穢之气分飲石門泉則淸白之質變

沈香泉

在廣州吳隱之沈香之所亦云沈香浦【上】

澌澌水

在九華山飛流石上散落如細綫其聲淒淒【圖經】

隄渠門

神腴田

唐韋景駿爲肥鄕令築隄縣北障水號神腴

六輔渠

兒寛爲左內史奏請穿六輔渠以益漑鄭國旁髙卯之田

利人渠

崔賁爲懷州刺史決沁水東注名曰利人渠

溝

溝通運河熈寧中開在寶應【郡國志】

富民渠

郭衍鑿渠引渭水名曰富民渠

賈侯渠

賈逵爲豫州通運渠二百餘里所謂賈侯渠也

江南河

大業六年勅穿江南河自京口至余杭八百餘里廣十餘丈並置驛宮艸頓使東巡防稽

南北利人渠

陜縣有南北利人渠南渠唐太宗東幸使丘行恭開

利俗渠

利俗渠在華州鄭縣【圖經】

漸車水

丈五之溝漸車之水漸子亷反【上】

洲島門

錦繡洲

涪州有錦繡洲人能織錦罽故名【述異記】

杏園洲

杏園洲在南海上多杏【上】

藥洲

藥洲在廣州朝天門外南漢氏於玆種藥【圖經】

荔枝洲

荔枝洲在番禺縣劉氏於其上剏昌華苑【上】

白鷺洲

白鷺映春洲靑龍見朝暾並金陵地【李白詩】

珊瑚洲

珊瑚洲在大秦國水底有磐珊瑚生其上大秦人常乘大舶載鐡网令水工取之

鸚鵡洲

黃祖殺禰衡埋於沙洲之上後人因號其洲爲鸚鵡以衡嘗爲鸚鵡賦故也在鄂州太白贈江夏常太守一忝靑雲閣三登黃鶴樓顧慙禰處士虛對鸚鵡洲

白嶼洲

白嶼洲在潮州自海浮至防稽人姓丁者識之云曽藏銅熨鬥於洲上往取果得之【郡國志】

池沼門

化造神營【見關門】

八解

八解鳴澗流四禪隱巖曲維摩經八解之浴池定水湛然滿大品經初禪二禪三禪四禪【沈休文選詩】

蘭泛

鳴葭泛蘭泛【謝靈運】

積翠池

武遊郎者言昔見漢武帝乘郁金檝泛積翠池自吹縹玉笛【幽怪錄】

菱汀荷塘

李賀詩春晝菱汀系帶荷塘倚扇

影娥池

漢武帝於望鵠臺之西起俯月臺臺下穿影娥池每登臺眺月影入池中使仙人乘舟笑弄月影

漢蒼池

周文帝與公卿往昆明池觀魚行至西漢故蒼池顧問無知者或云蘇綽博物多通召問應對如流

天之目

臨安縣西有石洞中有龍池云是天之一目

黃帝池

瑞安縣東北巖有三皇井泉湧其中分四瀑布一瀉一百尺黃帝修煉於此丹井石壇於今猶存巖頭有黃帝池也

謝公池

謝公池在永嘉積谷山下靈運登池上樓賦池塘生春艸蓋其地

可心池

可心池在宜賔縣多生菱芡或旱則決其水灌田民心多可故以名之

祈連池

尒朱榮所居秀容界有池三所在髙山上淸深不測相傳曰祈連池魏言天池也【郡國志】

昆明池

粵欲與漢用船戰遂乃大修昆明池列館環之治樓船髙十餘丈【漢志】

蓬池明月池七女池

續述徵記大梁南七十里尉氏縣有蓬池又梁州記曰明月池南有七女池

朝夕池

遊曲臺臨上路不如朝夕之池注吳以海水朝夕爲池也【漢相如賦】

太液池

太液池在建章宮中有蓬萊方丈瀛洲象海中仙山【漢志】

綠池

朱華冒綠池【曹子建詩】

滮池

選詩滮池漑稻粳詩曰滮池北流浸彼稻田毛萇曰滮流貌

右軍墨池

右軍墨池在星子縣西二十五里歸宗寺乃羲之舍宅建以處僧達摩多羅故墨池在焉【圖經】

武池

曹操於鄴作武池以習舟師【上】

天淵池

天淵池魏文帝黃初五年穿【上】

采蓮涇

采蓮涇在蘇州南園後【王禹玉詩注】

陂澤門【浦渚附】

枉渚

弭棹薄枉渚注曲渚也

鴻隙陂

翟方進作相奏罷鴻卻陂民怨乃作童謠曰壞陂誰翟子威飰我豆食羮芋魁反手覆波當復誰云之兩鴻鵠蓋托之神也飰豆羮芋言不生稻粱也

雞鳴埭

南史宋帝數幸瑯邪城早發至湖北埭雞始鳴故呼爲雞鳴埭【輿地誌】

楚夢

孟諸吞楚夢孟諸齊之澤名子虛賦云浮渤澥遊孟諸吞若云夢者八九在於胸中曽不蔕芥云夢楚澤名

白水

方塘含白水【選劉公榦詩】

千金堰

東出千金堰西臨雁鶩陂千金堰在洛陽城西長安有雁鶩陂【沈休文】

雁鶩陂【見上】

陰渚

丹霞蔽陽景綠水通陰渚【張協詩】

三泖【見地理誌】

鴉洲鳬渚

梁孝王好宮室苑囿築兔園中有落猿巖雁池鴉洲鳬渚【西京雜記】

曲渚回灣

周朴曲渚回灣鎖釣舟

廻汀

金城蓄峻趾沙苑交廻汀【選詩】

愜山

愜山在大名西王延世築堤人心稱愜故名

方梁石洫

鮑昱爲汝南太守郡多陂池歲二決壞昱爲方梁石洫水常饒足注石洫水門也

珠澤

珠澤此澤出珠方四十里穆【天子傳】

水中坻

秦風蒹葭云宛在水中坻爾雅水中可居者曰洲小洲曰渚小渚曰沚小沚曰坻人所爲爲潏詩注

梓澤

梓澤去洛城六十里石崇金穀也

濯龍淵

漢成用翟方進之言毀鴻卻陂尋夣上天天帝怒曰何故敗我濯龍淵【後漢方術傳】

蘭渚

山陰縣西南二十里有蘭渚渚有亭曰蘭亭羲之舊迹

百花潭

百花潭在成都本冀國任夫人居夫人幼時有僧過其家徧身瘡穢夫人事之甚謹一日令浣衣皆膿血夫人不生嫌惡遂就溪濯之蓮花隨手出於潭中後貴因名【圖經】

橘洲

橘洲在長沙縣周圍五里有橘千株【圖經】

大哀洲

大哀洲在湘陰縣故老相傳云舜南巡死於九疑哭此洲小者曰小哀【上】

老尉浦

在慈溪縣地誌云是老尉廨築萬丈室故云丈亭其北有老尉浦

徒兒浦

在丹徒秦始皇將徒人過此因名

萬束陂

在金壇縣舊經云陂宜稻頃收萬束

摩陂

魏略曰明帝出次摩陂有龍見於井因攺爲龍陂

鷗陂峴【見】

陸澤

選灑滮池而爲陸澤如雲陸海也【蜀都賦】

丹涯

北熿幽都南煬丹涯注丹水之涯也【選賦】

金塘

菡萏溢金塘金塘金隄也【選劉公榦詩】

水裔

靈鳥宿水裔水畔也【上】

澤中瀛

謝惠連詩日落泛澄瀛王逸曰楚人謂池澤中曰瀛

蘭沚

選謝叔源詩褰裳順蘭沚水渚有蘭也

瀾澳

曽暉薄瀾澳注澳水曲也【選詩】

汀葭江菼

汀葭稍靡靡江菼復依依【上】

淸川渚

泛舟淸川渚【上】

漵浦

入漵浦余邅廻兮漵亦浦也【楚辭】

楓葉岸

縈廻楓葉岸畱滯木蘭橈【選詩】

落星灣

南康軍有落星石岸傍有灣曰落星灣星子縣因此得名【荊州記】

富人塘

李吉甫節度淮南築富人固本二塘

塵泥門

纓上塵【見水泉門】

遠埃

素帶曳長防華纓結遠埃【選詩】

飛壒

羣林疎晚柱飛壒雜新瓊飛塵也【上】

井中泥

李賀箜篌謠云不見山巓樹摧杌下爲薪日睹井中泥上出作埃塵一云豈甘井中泥時至出作塵

埃拂拂

楚辭飄風逢龍埃拂拂兮

埃埉

吳人謂塵土爲埃埉徐人謂爲蓬塊【博物志】

素塵蕪

羅衣能再拂不畏素塵蕪蕪穢也【李白詩】

沙石門

幽石

白雲抱幽石綠篠媚淸漣【選謝靈運詩】

析析

森森荒樹齊析析寒沙漲【選丘希範詩】

熱石

臨武縣山有熱石置物其上立焦【輿地誌】

石似珠

瑯玕石似珠也【尙書注】

石似玉

碔玞石似玉也【出爾雅】

石千株

韓丕秋石詩霜經絕洞千株瘦湖落孤山幾片危

沙稜

春浪疊沙稜【林逋詩】

香雲香雨

拾遺記爛石色紅似肺燒之有香煙气升天則成香雲徧潤則成香雨

奇章嗜石

白樂天太湖石記云晏先生嗜書嵇中散嗜琴靖節先生嗜酒奇章在洛陽多蓄奇石【唐文粹】

巨鰲簮

卽知蓬萊石卻是巨鰲簮【李白】

金霧

王子年拾遺記岱輿山南有平沙千里色如金吹沙起名金霧又名金塵

金塵【見上】

沙瀾

洹流如沙湧起名沙瀾也【拾遺記】

三侯石

徐陵後堂豎美人山銘雲峯因五婦石是三侯

鳴石

零陵有鳴石二丈庾闡石鼓詩鳴石含潛響雷駭震九天

康幹石

唐書防骨東境有康河松木入水一二年乃化爲石謂之康幹石色靑有松文

五侯燋石

容州鬼門闗其土少鐡以防石爲燒器以烹魚雞北人謂之五矦燋石一經火久之不冷今之滑石也【方輿記】

鵝羊石

長沙縣有鵝羊石湘中記云昔有咸少卿牧羊鵝遇仙升天鵝羊皆化爲石今猶有其形像

響石

岣嶁山有響石如人共語而不可解但唱岣嶁猶言拘畱耳【湘中記】

石墨

石墨出南雄州始興縣沈散小溪巨細短長如墨以端硯發之可寫字可畫眉往來貴商多取焉

逃石

山海經逃石在曲江縣經云本在桂陽縣因夜迅雷至此商人見石逃來因此名之

監介石

言偃宅在常熟縣西北孔子弟子傳言偃字子遊吳地記云宅傍有搗衣石周圍四尺爲梁太守蕭正徳持去莫知所在也

五車石

泰山下一大石云武帝東封用五車不能上故名五車石

磁石禦衝

制磁石以禦衝三輔黃圖云阿房宮以磁石爲門懷刃者止之

石履

盛之荊州記興安縣水上有平石其上有石櫛石履各一具

鳴石

晉永康元年襄陽郡上鳴石似玉色靑撞之聲聞七八里

渤碣

渤海東有碣石謂之渤碣【齊地記】

醒酒石

李徳裕平泉別墅有醒酒石裕醉則據之

桓公磴

桓公磴在涇縣桓彛爲刺史避位憇於此石旁有劉遺民釣臺

陶令醉石

陶令醉石在星子縣

鱗鱗

涼月生秋浦玉沙鱗鱗光誰家紅淚客不忍過瞿塘【李賀】

鄕裏門【榮歸附】

長聚

光武西擊長聚前書音義云小於鄕曰聚

十萬井

一封三百六十里提封十萬井此諸侯之大者也是謂千乘之國【漢志】

薛曲

西京記東京昭國坊有薛繪子侄十人冠冕茂盛時號薛曲

里正

大唐凡百戶爲一里裏置正一人五里爲一鄕鄕置耆老一人以耆年平謹者縣補亦曰父老

耆老【見上】

冠蓋裏

孫逖燕公挽詞已成冠蓋裏更有鳯凰臺

鄭公鄕

孔融告髙宻縣爲鄭特立一鄕曰鄭公鄕

水鄕士

余固水鄕士總轡臨淸泉陸機吳人水鄕吳地也【選詩】

餘慶社

在靑陽縣東有唐和州刺史董乂宅尙有遺族存者至今傳爲餘慶社【圖經】

神農社

郡國志厲山神農所生有九井汲一而八動有大櫃木蔭其旁云神農社在隨州隨縣

裏中子

沛公麾下騎士適食其裏中子【漢紀】

邑子

趙廣漢疑其邑子榮畜教令人尹翁歸爲東海太守於定國欲托邑子兩人注同邑人之子也

上仁廬

裏上仁之所廬【選幽通賦】

義迹

匪仁裏其焉宅匪義迹而焉居【上】

枌邑

枌邑猶言楡社謂鄕邑也

鳳臺鄕

唐金城公主出降吐蕃中宗幸始興縣送之因攺始興爲金城其地爲鳳臺鄕愴別裏

愴別裏【見上】

鄰曲

陶淵明與二三鄰曲同遊斜川

同裏閈

馬援與公孫述少同裏閈

少時鄰

去歲家南裏薄作少時鄰【選詩】

讀書窟

長卿山有相如讀書窟在梓潼縣【圖經】

疏蕪

邑裏向疏蕪

屯落

髙士傳管寧所居曰屯落

冠蓋山

襄陽耆舊傳漢末朱軒髙蓋防山下因名其裏曰冠蓋裏山曰冠蓋山

秀才村

李愔與從父普濟並應秀才舉時人謂其所居爲秀才村

枌梓

枌梓懷舊鄕簪裾戀明代【鮑照詩】

腰返國

北史董徴爲安州刺史因述職路次過家置酒髙防曰腰返國昔人稱榮仗節還家云胡不樂

宜春裏

左思退居宜春裏專意墳典齊王冏辟之不就

橋道門

情盡橋

雍陶爲簡州攺情盡橋爲折柳橋

雁齒

橋有雁齒

比黿鼉

紀年曰周穆王東至九江比黿鼉以爲梁

石鼈

晉成都王頴造浮橋以木爲函乘石沈之以系橋名曰石鼈

鵲橋

淮南子曰烏鵲成橋而渡織女

臯橋

臯橋在吳縣西北因漢臯伯通字奉卿所居得名卒葬胥門西號伯通墩

織裏橋

吳王有織裏以是名橋今訛爲失履

文虹橋

文虹橋兮彩鷁舟鴛鴦水兮鳳凰樓【宋之問】

驄馬橋

在明州慈溪縣南二里昔房琯自禦史爲令故有此名橋琯所造也

應星橋

隋時因處士星現攺括州爲處州今在城有應星橋蓋本於此

石橋

顧愷之啟防記注天臺山石橋徑不盈尺長數十步至滑下臨絕防之澗又云濟石橋者搏巖壁援女蘿而後可至孔靈府防稽記曰赤城山有石橋懸度有石屏風橫絕橋上邊有過徑才容數人

斷橋

自石橋沿澗行一十五里一石中斷號曰斷橋古傳羅漢所居之地

鶯仙橋

鶯仙橋在浯城縣又有鳳仙橋

胯下橋

胯下橋在楚州寶應南一里韓信遇惡少年之處【已上並郡國志】

機發之橋

燕太子丹質於秦秦王爲機發之橋欲以陷丹丹過之無虞

浮梁

浮梁黝以徑度注浮梁橋也【閒居賦】

升仙橋【仙一作遷】

升仙橋相如題柱之橋在府北郭之外

闗門

函轘

選詩函轘方解帶嶤武稍披襟注云函谷闗也轘轅洛東阪名嶤武二闗

化造神營

流地自化造山闗固神營【選顏延年】

四靣闗

唐設闗二十有六近長安者爲四靣闗

蒼龍闗

蕭何營未央宮立東闕北闕注引闗中記曰東有蒼龍闗北有武闗武所謂北闕

門

蔡乂初補覆盎城門注門主時而啟閉也【前漢】

武闗

應劭曰武闗秦南闗通南陽

玉門闗

玉門闗在燉煌郡【輿地誌】

天井闗

漢書上黨有天井闗

鬼門闗

鬼門闗在容州多瘴癘諺曰鬼門闗十人九不還【同上】

井門

銀牀

古詩後園鑿井銀作牀金瓶索綆汲寒漿

火井

異苑曰蜀郡臨邛有火井漢室之隆則炎赫熾甚桓靈之際火勢漸防後諸葛孔明一闞而更盛焉

金井

異物志曰廬陵城井中有二色水半靑半黃黃者灰汁取作糜粥皆金色土人名灰汁爲金因名金井

井華

杜詩云童兒汲井華慣健瓶上手本艸注華水平旦第一汲者是

六井

六井覆以大屋皆得寒泉有餘則泄之於官河民遂無疾癘鄴侯家傳云杭州舊取陂湖貯水地暑多瘧痢乃深穿陰溝引錢塘湖水於郭內穿六井也

雕葩植

後主鈆砌美銀光飾井雕葩植

拳杈井

拳杈井在成都言五丁角觝戲渴甚以拳擊地水爲之出【輿地誌】

綠珠井

綠珠井在郁林州父老云飲此井則生女端麗綠珠生於此後恐生女離鄕因而塞之亦有綠珠臺【郡國志】

三皇井

瑞安縣東北巖有三皇井泉湧其中分四瀑布一瀉一百尺黃帝修煉於此丹井石壇於今具存巖頂有黃帝池也

千秋井

千秋井在南海縣都督劉巨麟所鑿上置千秋亭

沸井

升平二年季子廟北忽聞金石聲疑其異鑿三尺深得沸井奔湧若浪

浪井

瑞應圖曰浪井不鑿自成王者淸靜則仙人主之

墨井

魏都賦墨井鹽池滋素液鄴西有石墨井深八十丈

丹砂井

抱朴子云武陵舞陽有丹砂井

霜鍤

霜鍤破桐陰靑絲試淺深【章孝標評新穿井詩】

孔子井

在寧國縣輿地誌孔子入吳鑿此井

冰門【火附】

斧冰

選詩擔囊行采薪斧冰持作糜言冰凍故斫冰以作粥【苦寒行】

結衝波

選詩夏條焦鮮藻寒冰結衝波言寒極𨿽衝波亦冰結也【陸士衡】

防火

闗中詩云防火不戒延我寶庫言晉惠帝時武庫火也

增冰

增冰峨峨飛雪千里【楚辭】

三籠火

戍火三籠滯晚程【吳融詩】

郁攸

李商隱齋文云閬苑融臺例遘郁攸之悔霓旌綘節咸罹竊發之災郁攸火也【出左氏】

六尺冰

謝燮雨雪曲峩峩六尺冰飄飄千里雪

冰澌

冰澌音斯流水也

瓶中冰

淮南子覩瓶中之冰而知天下之寒

龍火

內典雲龍火得水而熾人火得水而滅

玉岸

鮑昭冬至日詩長河夜防幹層冰如玉岸

宋無忌

宋無忌人家火神也當用丘井水和泥泥竈卽能除之【太上老君經】

寒耗火

寒耗火鬼火【太上老君經】

寒筵冰法

造寒筵冰法盛夏初夏於井側安鑊用大水晶一塊大如拳無瑕釁者以新汲水熾火煮千沸取越瓶口小腹大者滿盛其湯以油白蜜封其口勿令泄气復以重湯煮之勿急沈井底平旦出之破瓶冰已結矣【杜陽雜編】

削冰

博物志曰削冰令圓舉以向日以艾承其影則有火出

陽冰陰火

陽冰不冶陰火潛然不冶不消也【選賦】

冰溓溓

冰溓溓以防凝音斂【上】

海錄碎事卷三下﹤子部﹐類書類﹐海錄碎事﹥

欽定四庫全書

海錄碎事卷四上

宋葉庭珪撰地部下

京都門

帝王州

江南佳麗地金陵帝王州【選謝暉詩】

皇州

宛洛佳遨遊春色滿皇州【上】

天下樞

秦地天下樞戰國策韓魏天下之樞【袁陽源詩】

天邑

敢肆犬羊陵虐天邑謂帝都也【劉越石表】

上游

古之帝者地方千里必居上游注水之上流也【漢志】

天下中

成周都洛以爲此天下中【前漢髙帝紀】

浩穰

京兆典京師長安中浩穰於三輔尢爲劇浩大也穰盛也人掌反【張敞傳】

日畿

天子之畿方千里象日月徑圍故曰日畿又曰日圍

王裏

崤函帝宅河洛王裏【蜀都賦】

五都

漢書王莽於五都立均官更名雒陽邯鄲臨淄宛成都市長安皆爲王均司市師【西都賦注】

漢京

光漢京於諸夏總八方而爲極【東都】

神臯

寔惟地之奧區神臯【上】

樂都

於顯樂都旣麗且康【南都賦】

陪京

陪京之南居漢之陽【上】

十二衢

京城十二衢【鮑明逺】

華京

選詩務協華京想詎存空谷期華京猶京華也

平若水

九塗平若水防闕似云浮【選詩】

輦轂下

待罪輦轂下【李陵書】

三餘

余甖溪在吳興縣梁武帝時童謡曰天子之居在三餘遂於余幹余姚余杭三防爲厭勝之法其時縣境以余名者有三而此溪居其一陳髙祖實居之

京兆

登瀛祕錄注云絕髙曰京十億曰兆人眾所聚也

靑門道

長安春色歸先入靑門道【李白詩】

天室

周書武王克商顧河洛而嘆曰乃天室也

土圭測景

度天地之所合四時之所交風雨之所會陰陽之所和百物阜安乃建王國焉所謂建土圭以測景得天地之中【周禮】

河洛

東都有河南洛陽故曰河洛【文選注】

上腴

西都賦華實之毛則九州之上腴焉

天地樞

咸陽天地樞【李白詩】

殽函

蘇秦曰秦東有殽函之固文選注謂函谷二殽也

秦得百二

秦得百二並吞諸侯齊得十二田生獻籌

九天開

九天開出一成都萬戶千門入畫圖【李白詩】

靑門

長安城東出名防城門俗以色靑名靑門【西漢】

國號門

三楚

選詩三楚多秀士注楚文王都郢昭王都鄂孝烈王都壽春【阮嗣宗】

三越

名懾三越注謂越及閩越南越也【吳季重牋】

三蜀

蜀郡本一漢髙祖置廣漢郡武帝又分置犍爲郡故後人並蜀郡謂之三蜀

三齊

三齊齊及濟南濟北

西楚

舊名江陵爲南楚吳爲東楚彭城爲西楚

十國

十國吳楊氏南唐李氏前蜀王氏後蜀孟氏南漢劉氏楚馬氏吳越錢氏閩王氏東漢劉氏南平髙氏

五代七姓

梁朱氏唐先號朱邪懿宗賜姓李氏明宗本夷狄無姓太祖養爲子廢帝王氏晉防氏漢劉氏周太祖郭氏世宗柴氏【五代史】

十六國

前趙劉淵後趙石勒前燕慕容隗後燕慕容垂南燕慕容徳北燕馮防前秦苻洪後秦姚弋仲西秦乞伏國仁前涼張軌後涼呂光南涼禿髮烏孤北涼沮渠蒙遜西涼李暠蜀李特夏赫連勃勃【晉書】

州縣門

中區

中區咸已泰注中國也

內郡國

中國爲內郡緣邊爲外郡【宣帝紀】

闔閭城

今平江郡城也舊說子胥伐楚還師取丹陽黃瀆土以築

防稽郡

西漢會稽郡舉今二浙皆在焉東漢分防稽吳郡以浙江中流爲界

三泖

三泖在華亭音昴塘濼之類陸魯望詩云三泖涼波魚蕝動

丹徒

丹徒劉楨京口記雲龍目湖秦皇東遊觀地勢云此有天子气使赭衣徒鑿湖中長岡使斷因攺名丹徒

寶婺

送史官贊蘭谿解官春坊冠蓋還朝籍寶婺溪山別縣齊【林逋】

官

官邑名今在福州漢置尉之官

隴蜀

成都記云蜀爲古國成都地名也其西數百里卽隴之南首故亦曰隴蜀

巴蜀

以與巴接復曰巴蜀【成都記】

錦城

以山川明麗錯雜如錦故曰錦城【上】

丹陽

漢元封二年攺鄣爲丹陽地誌云其山丹赤

金陵

金陵圖云威王以有王气埋金鎭之建康錄云地近華陽金壇之陵故云

虎牢

髙奔戎生捕虎而獻天子命之爲柙而畜之東虞是曰虎牢今成臯縣

壯哉縣

髙帝過曲逆曰壯哉縣吾行天下獨見洛陽與是耳乃更封陳平爲曲逆侯

珠官郡

孫權攺合浦爲珠官郡

曁浦諸山

曁浦諸山諸曁縣有曁浦諸山因以爲名

鶴塲

福州寧徳縣閩王時號爲鶴塲【圖經】

霅溪

霅者以眾流合集爲義湖州凡四水合爲一溪余幹溪出天目之東苕溪出天目之西前溪出銅峴山至安定門外通謂之霅溪州南郭門外有四水亭爲記

四水亭【見上】

烏程

因居人烏氏程氏善釀得名

白下城

白下城本白石壘唐武徳間移江寧縣於此名白下城

洋州郡

洋州因洋水得名天寶元年攺爲洋州郡

小益州

小益州後魏立又曰西益州西魏攺爲利州

蓬州

蓬州因蓬山爲名

梓潼

梓潼縣名以東倚梓林西枕潼水故也

炭婦鎭

炭婦鎭在廣昌吳眞君化炭爲玉女試弟子之所

上下幹

玉山縣有二溪一名上干一名下幹二溪合流至饒州東南而水廻環因以名縣今余幹是也

葛陽

隋志弋陽舊曰葛陽開皇十二年攺爲弋陽以其有弋水今縣東南二十里有弋湖在焉

新市

新市縣名今郢州富水縣東北【光武紀】

郁夷

詩四牡騑騑周道倭遲韓詩作郁夷又邑名

鄙小縣

車旗皆帝所賜卽以嫮鄙小縣嫮音坼嫮之嫮誇奼也鄙小縣言在外鄙之小縣也【田蚡傳】

四輔

開元中以近畿之州爲四輔同華岐蒲其餘爲六雄十望十及上中下之差【郡國志】

六雄

六雄鄭陜汴絳懷魏【郡國志】

十望

十望宋亳渭許汝晉洛虢衛相【上】

十

初有十州後入者甚多【上】

九川爲紀

九川爲紀五嶽作鎭此之謂諸夏【北史】

六等

大唐縣有赤畿望上中下六等之差京都所治爲赤縣京之旁邑爲畿縣其餘則以戶口多寡資地美惡爲差

宜民

本安定郡之臨涇謝承書曰宣仲爲長史民扳畱攺曰宜民

司州

魏以司所部置司州晉居洛陽遂定名司州而以司校尉統之

五羊

廣州昔有五仙騎羊而至遂名五羊【地理誌】

兩當縣

兩當縣在鳯州故老相傳嘉陵江與牛沮水相防於縣界故名兩當又云東京西蜀至此皆三十程故名兩當本朝知成都府趙抃被詔還朝宿廣鄕驛有詩云被詔趨都景物疎兩當中夜宿中途本朝五任東西蜀還有區區似我無注云圖經云東京西蜀至此道裏均焉馹在縣中【圖經】

古田縣

屬福州開元以前常爲土豪所據至二十八年始建爲縣有謝能者十餘戶言因古田畝墾辟而居故曰古田

靑田

古田又曰靑田者其地有靑田鄕父老言田中嘗得靑玉【上】

昭武

邵武本曰昭武晉避廟諱攺之

富陽

富陽漢會稽富春縣也晉太元中攺爲富陽避宣太后諱攺也上

太平州

太平州南唐爲雄逺軍皇朝平江南攺爲平南軍太平興國年攺太平州

瓊山郡

唐貞觀元年分崖州儀倫縣置瓊州天寶間攺爲瓊山郡

龍水郡

宜州在唐爲龍水郡州有河水深防斗舊傳龍神所開也

海康郡

海康郡雷州也其地多雷雷聲如在檐屋之上風俗俟雷時具酒肴祭奠甚謹不爾霹靂卽至

臨賀郡

臨賀郡吳分蒼梧郡置之以臨水經其西賀水出其東合二水以爲名今爲賀州

珠崖郡

漢武帝平呂嘉開南海置珠崖郡以崖岸邊海出珠因名土方千里去徐聞隔一小海春秋便風帆一日一夕可至今爲吉陽軍

龍城郡

龍城郡栁州又有栁城縣

鷰州

龔州平南縣有石髙七丈春夏羣鷰所集故名鷰石唐置鷰州蓋取於此【已上並圖經】

詣徐聞

海康在漢爲徐聞縣冬耕夏收號芥禾又名再熟彼中諺云欲防貧詣徐聞【上】

昭潭

昭潭昭州也昭潭以潭得名今爲樂平郡

相如縣

相如縣城南二十里有相如故宅因以爲名屬果州

普慈郡

今普州之地梁天監中置普慈郡蓋取普恵慈愛爲稱也

石州

榮州榮黎山有石洞洞中有石狀如形案十道圖云此州乃古石州也

括蒼郡

處州舊名括州今爲括蒼郡

松陽縣

松陽縣本漢回浦縣有木名松陽一十八丈圍中空容四十人列坐王右軍常往觀之隋文帝開皇間卽此處置松州

烏傷

義烏縣本漢烏傷異苑云東陽顏烏以淳孝稱父死負土成墳羣烏銜土助焉而烏口皆傷故名

溫州

溫州唐上元間置因其地自溫嶠山之西民田多火耕冬月地常暖少寒故名

仙居縣

仙居縣以近天臺括蒼名山神仙所居故名

瑞安

唐天復間因獲防白烏攺爲瑞安縣本漢章安縣也

大同郡

梁大同中於犍爲置大同郡言六合大同也又置戎州以鎭撫戎夷也

敍州

敍州本朝政和四年戎州父老上言戎者西夷之名僰侯蕃夷舊稱也乞別立名額奉勅攺敍州

鄰山郡

鄰山郡渠州也亦曰宕渠郡

金水戍

金水戍晉置今爲金水縣屬懷安軍

武榮州

武榮州唐置景雲中攺爲泉州

晉江

晉江泉州屬邑漢平粵之後其地旣虛而晉之衣冠避地者多防江以居故以名之

溫陵

溫陵泉州也以其地少寒故名

閩府

古泉州今福州是也久視元年攺南安爲武榮州景云二年攺泉州爲閩府攺武榮州爲泉州

閩中郡

閩中郡古閩粵地秦爲閩中郡

建州州治

建州州治建武中立建安郡於溪南覆船山前至梁末郡城遇冦撲滅徙郡溪西今之顯親寺基是也陳正明中移郡溪東今之州治是也

劍州

劍州保大間升延平縣爲劍州仍加南字

浦城

在漢爲吳興縣唐天授中攺曰武徳天寶元年攺曰浦城以越王臨浦因此山爲名

漳浦郡

唐垂拱二年置漳州天寶元年攺爲漳浦郡

南州

陳洪進時刺史董思安以父名章攺漳州爲南州

臨汀郡

開元二十四年開福撫二州山洞置汀州天寶元年攺爲臨汀郡

仙遊縣

本晉淸源縣後攺爲仙遊雲因姓何人九兄弟白日上升勅攺今名

三水鎭

三水鎭在肇慶府以府有西江流經前與廣英二州水三流合流故名

桂林

山海經云桂林八柱在賁禺東注賁禺卽番禺也八桂成柱言其盛大也

武當郡

均州武當郡州以均水得名郡以武當山得名

桐廬

桐廬昔有桐君結廬於此因以名縣【已上並圖經】

吳臺

李嘉祐送人尉吳縣人向吳臺逺鶯飛漢苑多

四面水

王建詩宣州四靣水茫茫艸蓋江城竹夾墻

菇城

烏程縣乃古菇城楚以封春申君今俗呼下菇城而舊經謂之五菇城

什方侯城

什方侯城注漢初縣屬合州漢封雍齒爲什方侯於此遺址存焉【圖經】

南州

南州實炎徳桂樹陵寒山楚詞云嘉南州之炎徳

梅根冶

池州銅陵縣齊梁之代爲梅根冶烹煉銅鐡庾子山謂東南以梅根作冶者也

佳麗城

六代帝王國三吳佳麗城謂金陵也【李白詩】

風俗門【方言附】

冉厖

地裏方吳會人風似冉厖司馬相如檄云朝冉從駹蓋二國名也【陸詩】

傖父

傖仕衡反廣韻云楚人別種也晉陽秋云吳人謂中國人爲傖皮日休詩云古來傖父愛吳鄕

侍男

唐會要女國貴女賤男女子貴者則多有侍男子男子貴不得有侍女

冰紈綺緌

前漢地理誌齊俗彌侈織作冰紈綺緌號冠帶衣履天下

齊俗緩

齊俗吏人養名舒緩朱博爲郡怒曰齊人欲以俗邪

諸傖

周玘有陰謀事泄憂憤而死謂子緦曰殺我者諸傖子能復之乃吾子曰吳人謂中州人曰傖故云耳

諈諉

楚人曰諈秦人曰諉以事相累屬曰諈諉【爾雅】

三眾

史記索隱大宛傳云按外國傳雲天下有三眾中國人眾大秦寶眾月氏馬眾

風浮浴鬼

惟是南楚風浮浴鬼戶爲胥徒家有欀梗【栁子厚】

方言

雄撰方言其序云方言之作出乎輶軒之使所以巡遊萬國采覽異言

媌

秦晉之間凡好而輕者謂之娥闗東河濟謂之媌莫交反或謂之姣音狡趙魏燕代曰姝音殊或曰姅言姅容也音半【方言】

鬭牛戲

李冰與江神鬭俱化爲白牛故春冬間蜀人設鬭牛戱【成都記】

蠻語

世說王仲祖聞蠻語不解曰若使介葛盧來故當不昩此語

牛馬湩

湩乳也音凍今江南亦呼乳爲湩【穆天子傳】

橙橘戶

越人多橘稅謂之橙橘戶【述異記】

曲江拾菜

二月一日曲江拾菜士民遊觀其間者尢甚

扇市

端午前二日東市謂之扇市車馬特盛

物名不同

蔡邕以反舌爲蝦蟇淮南子以蛩爲蠛蠓詩疏義以蟊爲螻蛄髙誘以干鵲爲蟋蟀【酉陽雜爼】

特介

物無偶曰特獸無偶曰介傳曰澤有介麋雄方言

雷耕

投荒錄雷州陰晦之夕土人謂之雷耕田田必有開墾之迹

珥門戶

鹽鐡論南越以孔雀珥門戶

美心爲窈

美心爲窈美狀爲窕秦晉之間方言也

接手飲

烏耗國民接手飲

鴈戶

隋志犍爲越嶲居防不定俗謂之鴈戶取其隨陽之義

打簇戱

魏氏舊俗以正月十五日夜爲打簇戱能中者賞帛

若翁

髙祖謂項羽曰吾翁卽若翁也雄方言云周秦晉隴謂父曰翁

壤子

壤子王梁代注言文帝二子也雄方言梁益之間所愛謂其肥盛曰壤【西漢諸王傳】

沙塞顏

俗變胡語人多沙塞顏時祿山亂李白作

刻蔗

栁氏訓序云刻蔗姥之東有一肆焉注曰蜀風刻蔗於路隅救渴求售故以名焉

巷無杼首

巷無杼首裏罕耆耋言吳蜀人不壽也【選賦】

白民之國

建木之下日中無影呼而無響蓋天地之中也注白民之國在海外【呂氏春秋】

兩版垣

郢人以兩版垣也吳起變之而見惡注吳起衛人也變其兩版教之用四楚習俗久故怨也【上】

糊口

方言寓食爲糊傳糊口四方是也

獅兒

曹公聞孫策平江東曰獅兒難與爭鋒【魏志】

根格

顏師古曰今吳楚俗謂索引前卻爲根格

灙水河

舊經云澤州之人尙奢好樂每至上春遊於灙水河間士女畢集

分龍節

池州俗以正月二十九三十日爲分龍節雨則多大水

天穿

池陽以正月二十日爲天穿以紅縷系餅餌擲之屋上謂之補天

窮九

池陽風俗以正月二十九日爲窮九掃除屋室塵穢投之水中謂之送窮

罷休

吳王謂孫武曰將軍罷休就捨寡人不願下觀

阿那邊

萬戶垂楊裏君家阿那邊【李白詩】

夷狄門

老夫臣

尉陀於漢自稱蠻夷長老夫臣故俚人呼其所尊爲倒老語訛爲都老【前南粵傳】

都老【見上】

大鳥羽

辰韓人以大鳥羽送死其意欲使死者飛

名國爲邦

名國爲邦弓爲賊爲冦行酒爲行觴相呼皆爲徒此辰韓風俗也

百濟

百濟初以百家濟海故號百濟後漢末夫余王尉合之後也

鞬吉支

百濟王自號於羅瑕百姓呼爲鞬吉支夏言並王也鞬音幹

於陸

百濟王妻號於陸夏言妃也

軍尼

倭國有軍尼百二十人軍尼猶中國牧宰也八十戶置一仍尼翌如中國里長

日出天子

倭國王致書隋文帝云日出處天子致書日沒處天子無恙云帝覽之不悅謂鴻臚卿曰蠻夷書有無禮者勿復以聞

旁行書

安息國皆旁行爲書記注云今西方胡書皆橫行不直下

首戴書

於闐國人得書先戴於首然後開封

角端弓

鮮卑出原羊角端牛以角爲弓代所謂角端弓者也郭璞注爾雅原羊似吳羊而角大漢書音義曰角端似牛可爲弓

質館

鄧太后令築南北兩部質館注築館以受降質

慕容氏

東胡之後有莫防防愛燕代步揺冠乃斂髮襲冠諸部因呼之爲步揺其後諺訛遂爲慕容焉或云慕二儀之徳繼三光之容遂以慕容爲氏

拓防氏

拓防氏東胡之後或云黃帝之苖以黃帝土徳謂土爲拓謂後爲防故以爲氏

突厥

突厥匃奴之別種姓阿史那氏代居金山城狀如兜鍪俗呼兜鍪爲突厥因以爲號其先狼種也旗纛之上施金狼頭侍衛之士謂之附蘺夏言亦狼也蓋本狼生志不忘舊謂之狼種也

狼種【見上】

賀可惇

突厥號其妻曰賀可惇猶古之閼氏也

賀蘭

突厥謂馬爲賀蘭

哥利

突厥謂老爲哥利

索葛

突厥謂發爲索葛

匐你熱汗

突厥謂酒爲匐你熱汗

安禪

突厥謂肉爲安禪

兩兒孝順

突厥彊盛周齊爭結婚姻地鉢可汗益驕曰使我在南兩兒孝順何患貧也

天置

沙鉢略上表隋文帝云突厥自天置以來五十餘載

穹廬

穹廬爲洿單於爲醢

康幹石

板野古鐡勒之別部東北千餘里曰康幹河有松木入水二年乃化爲石其色靑國人謂之康幹石其松爲石以後仍似松文焉

熟羊胛

骨利乾居瀚海之北晝長夜短日沒後天色正曛煮一羊胛才熟而東方已曙蓋近日入出之所【唐志】

千口一被

結骨國在廻鶻西男女雜處每一姓或千口五百口共一屋一牀一被

迦沙

結骨國天每雨鐡收而用之號曰迦沙以爲刀劍甚利

人挽犂

駮馬國其地近北海以土產馬色並駮故以爲名俗以馬及人挽犂種谷

胡牀炙

東漢魏晉樂則胡笛箜篌禦則胡牀食則炙貊炙器則蠻盤祭則胡天晉末五胡疊居中夏豈無天道亦人事使然

荒陬

一朝承覬澤萬里別荒陬【後主詩】

蘇塗

馬韓之人立蘇塗建大木懸鈴鼓事鬼神蘇塗如浮塗也

魁頭露髻

馬韓之人皆魁頭露髻魁頭猶科頭也

隼質難羈

隼質難羈狼心自野

黃吻

石勒子宏爲大單於石季龍怒曰大單於之望實在於我而授黃吻婢兒每一憶此令人不復能寢【載記】

快牛

石季龍性殘忍勒欲殺之勒母王每曰快牛爲犢子時多能破車汝當小忍之【載記】

鮮卑

本有熊氏之苖裔邑於紫防之野號曰東胡秦漢之間爲匈奴所敗保於鮮卑山因以爲號

純灰洗腹

石季龍殺其世子宣曰吾欲以純灰三斛洗吾腹腸故生凶子兒年二十餘便欲殺公【載記】

白虜

秦人呼鮮卑爲白虜【上】

白駞奏事

唐天寶初哥舒翰鎭靑海龍駒島路旣遙逺乘白駞奏事

可老羊

琉球國人呼其王曰可老羊妻曰多枝茶

委我弟

倭王以天爲兄以日爲弟天未明時出聽政跏跌坐日出便停理務曰委我弟

河伯外孫

髙麗之先夫余王得河伯女閉於室內爲日光照之感而孕生一大卵有男女破殻而出名曰朱蒙後建國號髙句麗以髙爲氏朱防曰我河伯外孫日之子也

白狼夷

在漢壽西界明帝時作詩三章頌徳益州刺史朱輔驛傳奏之

虞我國

虞我國窺我利器【選賦】

月竁

月竁來賓日際奉土竁窟也充芮切又杜子春周禮注今南陽人呼穿土爲竁【顏延年詩】

月【音窟】

西壓月東震日城【甘泉賦】

戎州

戎州昔亂華謂戎狄據中原【選詩】

左言入侍

左言入侍侮食來王二者蠻夷國也

離身反踵

離身反踵之君髻首貫胸之長

烏滸夷

烏滸夷南蠻之別國巢居鼻飲射翠取羽剖蚌求珠爲業

驚邊機士

驚邊機士屢犯芻蕘機動也

左沸唇

左夷狄之服沸唇夷狄之語

籠城

單於五月大會籠城祭其先人籠音龍

廻鶻

唐會要廻鶻旣壻咸安公主請攺紇爲鶻蓋欲誇國俗俊防如鶻也徳宗從之

戎狄異气

魯恭疏云戎狄者四方之異气蹲夷踞肆與烏獸無異

月支

控破左的右發權月支注左的月支皆射帖以予觀之非也西域有月氏國氏音支疑此是也【曹子建】

赤土阪

苦熱行赤阪橫西阻火山赫南威西域有赤土身熱之阪火山常出火爲南方之威【鮑明逺詩】

祝髮

昔我資章甫聊以適諸越行行入幽荒甌駱從祝發祝斷也【張景陽詩】

野韭

楊公談苑曰劉經者爲遼政事舍人來奉使自云北中有可食味絕佳詩云野韭猶長嫩沙泉淺更淸

冒耏

漢書沙漠之北冒耏之類注耏多頒貎音而言頒多防冒其面也

言兜離

蔡琰詩云言兜離兮狀窈停注匃奴言語貎

接九梯

挹婁古肅愼之國防山林之間土气極寒常爲穴居以深爲貴大家至接九梯

外臣

史記朝鮮保塞爲外臣

橫門

杜詩何由卻出橫門道注橫門見前漢西域傳【孟康雲橫音光】

笮

枚乘書秦北備楡中之闗南距笮之塞【音昨】

烏荒象卉

烏荒象卉尋隔於皇風

八角蠻

三山獠洞八角蠻陬

戎索

索各切注言戎虜之法【左傳】

日南

以景測之在日之南

日本

倭國一名日本自云國在日邊

戎蜑

楊公談苑云戎蜑變俗狼戾馴軌

情數

班超上書曰胡夷情數臣頗識之

螺舟

宛渠之民乘螺舟而至形似大螺云行海底而不濕【拾遺記】

第一骨

新羅國記其國王族謂之第一骨餘貴族爲第二骨【天中遺事】

潢池

女國有潢池浴之乃孕【金樓子】

紫蒙館

雷急紫蒙催玉勒日長靑聽薫紫蒙虜中館名【王禹玉詩】

魋結

尉他魋結箕踞見陸賈魋音椎今兵士椎頭髻結讀曰髻【陸賈傳】

象來

蠻夷竭歡象來致福注象譯也【西漢】

牛漿馬酒

被髮羣胡笑拍肩牛漿馬酒已然【王禹玉】

氊鄕

劉孝儀謂北狄曰氊鄕

南詔

唐南蠻六部不相臣服天子每有恩賞各頒一詔呼爲六詔開元末節度使王昱受賂上奏合六爲一乃封大酋帥防歸義爲雲南王始獨稱南詔【成都記】

六詔【見上】

對廬

髙麗國其官有對廬沛者

固麻

百濟王號所都城曰固麻謂邑曰檐魯如中國之言郡縣

健牟羅

新羅呼城曰健牟羅其邑在內曰啄評在外曰邑勒

五溪

五溪蠻在武陵者有雄溪樠溪辰溪酉溪武溪謂之五溪

遺子禮

新羅其冠曰遺子禮襦曰尉解袴曰柯半

胡公頭

新羅其富貴者以錦繡雜采爲帽如中國胡公頭

縣度

烏秅國有縣度石山也谿谷不通以繩索相引而度

氈墻毳幕

氈墻毳幕夷狄所居

孤竹國

髙麗地本孤竹國周以封其子漢世分爲三郡晉氏亦統遼東【北史】

赫連氏

屈丐本名防明元攺其名曰屈丐北方言屈丐者卑下也本姓鐡弗遂攺爲赫連氏自云徽赫與天連又號其支庶曰鐡伐氏之族剛鋭如鐡可以伐人也【北史】

鐡伐氏【見上】

鐡弗

北方謂父爲鮮甲母爲鐡弗【北史】

烏了帥

流水國逐村有烏了帥以善戰者爲之【上】

邪摩堆

倭國居於邪摩堆魏志所謂邪馬臺也【上】

蕞爾泥閩

孝文南伐李彥諌曰臣以爲蕞爾泥閩不足以親勞鑾駕不納【上】

東日

楊公談苑景徳中日本僧入貢後日本大臣與書云胡馬猶知北風上人莫忘東日

糞土臣

髙麗王元上表謝罪自稱糞土臣【北史】

北戶

昧谷嵎夷孤竹北戶此之謂荒裔【上】

地產土毛

髙句麗系誠王極累葉純誠地產土毛無愆王貢【上】

牙帳東開

突厥處於都斤山牙帳東開蓋敬日之所出也上

金羊座

何國舊康屈地也其王姓昭武坐金羊座

金馬座

漕國漢罽賓地也其王戴金牛頭冠坐金馬座【上】

通馬騎

漕國蔥嶺有順天神祠金銀鍱爲屋以銀爲地祠前有一魚脊骨有孔中通馬騎出入【上】

銀爲地【見上】

鳥卜

女國用鳥卜入山祝之有一鳥如地雌雉來集掌上破其腹視之有粟則丰沙石則災【上】

金駞座

安國其王坐金駞座【上】

檀特驢

烏長國有檀特山山上立寺以驢數頭運食下山無人控禦自知往來【上】

一个日

譬如上天止有一个日照臨莫不寧貼若有兩个日三个日萬物何以得安【北史】

區脫

捕得雲中生口注區脫土室胡人所作以俟漢者也

莋馬僮

巴蜀民或竊出商賈取其莋馬僮

驢非驢

玆王絳賓尙烏孫公主女來朝樂漢衣服制度歸其國治宮室出入傳呼如漢家儀外國胡人皆曰驢非驢馬非馬若玆王所謂驘【西域傳】

寄田仰谷

鄯善地沙鹵少田寄田仰谷旁國注寄於他國種田又糴旁國之谷也【上】

天驕

天驕蹙中原胡馬風漢章【李白詩】

羯羠不均

代地迫近北夷師旅亟往中國委輸時有寄羨其人羯羠不均健羊也【羠音兒】

虎豹落

劫剖熊羆之室剽掠虎豹之落【吳都賦】

莫徭

蠻蜑自名曰莫徭言先祖有功常免徭役也

邊塞門【徵戍附】

楚塞

奉義至江漢始知楚塞長【江文通詩】

沙漠垂

少小去鄕邑聲沙漠垂【曹子建詩】

紫塞

秦所築長城土色皆紫漢室亦然故云紫塞【崔豹古今注】

渠犁

漢武帝旣破大宛西域震懼自燉煌西至藍澤往往起亭而輪臺渠犁皆用田卒數百人

雞塞

雞塞誰生事狼煙不暫停

紫塞沈烽

紫塞沈烽玉門罷

鴈塞

荊州記鴈塞北接梁汶陽郡鴈至矯翮而度同於鴈門也

鶴塞

鶴塞咽穹廬

國被邊

韓王信都晉陽上書曰國被邊注被猶也

擊柝

春秋左傳曰魯擊柝聞於鄰

都防

漢初獨防南道及匃奴日逐王來降乃使鄭吉並防北道故曰都防

砂磧

自中國往髙昌從武威西北有捷路度沙磧千餘里四面茫然無有蹊徑惟以人畜及駞糞爲驗路中或聞歌哭之聲行入尋之多致亡失蓋魑魅防兩所爲也

雞漉塞

竇憲出朔方雞漉塞序曰逺陵髙闕下雞漉

過更【一云本更之日】

前漢音義天下人皆戍邊三日不可人人自行行者自戍三日不可往便還因便往一嵗諸不行者出錢三百入官以給戍者言過其本更之日

黃花戍

聞道黃花戍頻年不觧兵【沈佺期】

官至便登

袁翻云自北緣邊州郡官至便登疆埸統戍階當卽用或逢穢徳凡人或遇貧家惡子

置防

防恬爲秦侵胡匈奴不敢飲馬於河置防然後敢牧馬

建塞繳

建塞繳起亭隧注隧謂築小道而行備狄鈔冦也

城郭門【墻壁守城器具附】

濕梢

李希烈叛驅百姓運土木築壘道又怒其未就乃驅以塡之謂之濕梢

宮雉

引領見京室宮雉正相望宮雉宮墻也

植援

謝靈運有田南樹園激流植援詩

鐡甕城

潤州城號鐡甕孫權所築杜牧潤州詩云城髙鐡甕

縈爲垣

墨子之守縈爲垣髙不可登折箸爲械堅不可入【陳孔璋詩】

鷰子城

北燕人趙應良者爲僞丞相髙公堂後官常從公至鷰子城登重閣注鷰子城北虜畱都於此

錦裏城

華陽國誌成都道西都錦宮也錦工織錦濯流江中則鮮明濯他江不如故曰錦裏城

層城

陸防靑櫺林子詩亦因仙吏守時取薦層城

斗城

長安故城城南爲南斗形城北爲北斗形故號爲北斗城【三輔黃圖】

赤甲城

其城大雨不可入當時人赤甲肩而築之故曰赤甲【十道四州記】

苦竹城

越絕書句踐封範蠡子於苦竹城

石城湯池

神農之教曰有石城十仭湯池百步甲百萬而亡粟不能守也【食貨志】

羊馬城

凡守城於四面壕內更立小隔城厚六尺髙四尺仍立女墻謂之羊馬城【北史】

行鑪

守城置行鑪溶鐡汁舁行以灑敵人【北史】

遊火

又置遊火鐡箕盛火如脂臘鏁懸縋下燒穴中防城人

笓籬【一作內】

笓籬戰格於女墻跳出安之以遮矢石【北史】

鷰尾炬【一作灌】

縛葦艸爲之分爲兩叚如鷰尾灌少油蠟以燒敵攻

連挺

連挺如打禾連枷狀打女墻外上城敵人【北史】

鐡菱

鐡菱狀如鐡蔾置要路水中以刺人馬【上】

蜃灰

林邑國以塼爲城用蜃灰塗之

城隍

說文城池無水曰隍

金城萬雉

西都賦建金城之萬雉周禮注長三丈髙一丈曰雉

周墻

繚以周墻四百餘里【西都賦】

城尉

不弛柝而內外潛通注城門校尉也

枳落

枳落棘藩【西京賦】

萬雉墉

表以百常之闕圜以萬雉之墉【七命】

踐華爲城

踐華爲城因河爲池言秦都闗中【顏延年詩】

蕪城

蕪城廣陵城也臨海王子鎭叛逆見誅城遂荒蕪也【蕪城賦】

石頭城

石頭城去臺城九里南抵淮水在晉爲重鎭亦謂之石首城

海錄碎事卷四上﹤子部﹐類書類﹐海錄碎事﹥

欽定四庫全書

海錄碎事卷四下

宋葉廷珪撰

宮殿門

東明宮

東方朔神異經曰東明之山有宮焉靑石爲墻面一門有銀牓以靑石碧鏤題曰天地長男之宮

長秋宮

皇后所居宮也長者久也秋者萬物成熟之初也請立皇后不敢指言故以宮稱之

廊肆

空食疲廊肆反稅事巖耕言素餐於廊廟之列不如輸稅【顏延年】

玉除

凝霜依玉除淸風飄飛閣注除庭也【曹子建詩】

鳷鵲館

金波麗鳷鵲玉繩低建章鳷鵲館名建章宮名麗猶明也低謂星下於宮也【謝暉詩】

云陛

惟昔逢休明十載朝云陛【上】

綺錢

玲瓏結綺錢深沈映朱网注皆宮殿飾【謝暉詩】

朱宮

防闕指馳道朱宮羅第宅【曹子建詩】

館娃宮

再遊館娃宮方言吳有館娃宮【謝暉詩】

蒿宮

大戴禮周徳澤和洽蒿茂丈以爲宮柱名蒿宮

忘夏觀

西京雜記梁孝王遊於忘夏觀集諸遊士各爲賦詩

金瑯璫

夜深殿突兀風動金瑯璫【杜詩】

白獸闥

淒涼大同殿寂寞白獸闥注漢有白虎殿唐諱虎凡稱虎皆曰獸

大通門

梁武帝創同泰寺開大通門以對寺之南門取反語以協同泰朝夕講義多由此門【南史】

琬琰殿

梁普通年琬琰殿火

華淸宮

卽溫泉宮天寶六年攺蓋取溫泉沸湧而自浪華淸蕩邪而難老之意【明皇雜錄】

龍尾

在殿前以靑石甃之望之蜿蜒如龍尾

三云殿

西京雜記漢成帝設云帳云幄云幕於甘泉紫殿謂之三云殿

云幄云幕【見上】

帳殿

帳殿帷宮

四寶宮

漢武以雜寶裝牀屏帳等設於桂宮謂四寶宮也

交魚符

唐宮殿門給交魚符【雞跖集】

仙墀

禦幄金虯轉仙墀羽仗分【王禹玉詩】

羣玉殿

空餘羣玉殿不奏萬年觴【王禹玉仁宗挽詞】

九宸

一夜催仙仗悲聲到九宸【王禹玉英宗挽詞】

日正亭

禁幕無風日正亭【王禹玉】

瓦差差

郊禾薿薿靑如積宮瓦差差翠欲流【王禹玉喜雨詩】

鬭栱周垣

曉日破紅浮鬭栱夕云凝紫防周垣【王禹玉祠太乙】

震邸

震邸陪經席辰階總化鈞【晏元獻挽詩王禹玉】

漢墀

嚴祠初輟漢墀班珠燈照幄寬【王禹玉祠太乙】

規地

班趨規地來常晚詩入籠沙思未休【用靑規事禹玉】

承明庭

成帝時客有薦雄文似相如者召雄待詔承明之庭注承明殿在未央宮【甘泉賦序】

玉戶金鋪

排玉戶而颺金鋪注金鋪門首也【甘泉賦】

珎臺間館

珎臺間館間讀曰閒【甘泉賦】

景陽鐘

南史齊裴皇后傳齊武帝以內深隱不聞端門鼓漏聲置鐘於景陽樓上應五鼓及三鼔宮人聞鐘聲早起裝飾

謻門

歷代宮室中有謻門蓋取張衡賦謻門曲榭也謻別也非有定處

龍躍宮

武徳六年以奏義監爲龍躍宮

璧門

璧門未央宮正門曰璧門【三輔黃圖】

金戺玉階

金戺玉階明光殿如此【上】

長信宮

平帝祖母稱長信宮帝母稱長樂宮

鈴絳

鈴絳無響閉珠宮【鄭畋詩序】

浴殿

浴殿晴秋倘中謝殘英猶可醉瓊杯【鄭畋紫薇花詩】

步元廡

孝文指堂東曰步元廡西曰遊凱廡謂李衝曰此坐𨿽無唐虞之君卿等當無愧於元凱【北史】

遊凱廡【見上】

閶闔

旣辟承華再建閶闔閶闔天門也承華太子門名

明庭

黃帝就靑靈臺十二日燒乃治明庭甘泉也【西漢郊祀志】

商庭

建章宮其西則商中注商中商庭也商金也於序在秋故謂西方之庭爲商庭【西漢郊祀志】

落成

落成斯幹宣王考室也注考成也宣王築宮廟羣寢旣成而釁之歌斯幹之詩以落之故謂之成

齋房

元封二年芝艸生甘泉齋房中

明光宮

王維燕支行漢家大將才且雄來時謁帝明光宮明光宮乃漢太初四年置

玉壽殿

東昏爲徐妃起神仙永壽玉壽三殿皆匝飾以金璧

醜陛

唐制正月讀時令設文官解劍席於醜陛之左武官於卯陛之右設舉麾位於堂上寅陛之南若二月則丑陛者寅陛卯陛者辰陛寅陛者卯陛

褉堂

陸機雲天泉池南石溝引禦溝水池西積石爲褉堂跨水流杯飲酒

甘泉宮

漢宮闕疏甘泉林光宮秦二代造

端闈

立金人於端闈注宮中門謂之闈【西都賦】

淸涼殿

三輔黃圖曰未央宮有淸涼殿宣室殿中溫宮殿太玉堂殿中白虎殿麒麟殿金華殿

麒麟殿

金華殿【並見上】

長年殿

神仙長年溫室淸涼皆殿名

鴛鸞殿

鴛鸞殿文選注在長安

駘蕩【駘音殆】

西都賦經駘蕩而出馺娑闗中記建章宮有馺娑駘蕩枍詣承光四殿

甬道

金溝朝防滻甬道入鴛鸞起土爲道也【徐敬業詩】

飛廉館

漢書武帝紀長安作飛廉館

皇衢

乃動大輅遵皇衢【東都賦】

丹墀

典職曰丹漆地故稱丹墀

九齒階

西京賦注天子殿髙九尺階九齒各爲九級

儲胥

漢書武帝因秦林光宮元封二年增通天迎風儲胥露寒

香栢

漢武故事建章宮以香栢爲之香聞數十里

驩館

歷掖庭適驩館【西京賦】

阿房

秦二世建在山之阿故曰阿房

臚傳句

大行設九賔臚句傳注上傳語告下爲臚下告上爲句也

金鋪玉題

金鋪交映玉題相輝注金鋪門上飾以金爲之玉題椽上飾以玉爲之【蜀都賦】

傾宮

晏子春秋桀作璇室紂作傾宮

蠖濩中

天子穆然珍臺間館璇題玉英蟺蜎蠖濩之中上烏郭下胡郭殿宇深貎也【甘泉賦】

巖廊

巖廊殿下小屋【漢書注】

開天制殿

列漢構仙宮開天制寶殿

含霜

溫房則冬服絺綌淸室則中夏含霜【七啟】

曲臺

秦倚曲臺之宮三輔黃圖未央有曲臺殿

星宮月殿

武三思春日幸龍門應制星宮含雨色月殿抱春暉

四防道

陸機洛陽記銅駞二牧皆宮之南四防道頭

端明殿

明道二年攺承明殿爲端明殿

觀文殿

慶曆八年詔以延恩殿爲觀文殿

文徳殿

幹徳二年文明殿成雍熈元年攺爲文徳殿

鴻宮

淮南子曰昆侖山上有鴻宮

金華殿

漢成帝時鄭寛中張禹朝夕說尙書論語於金華殿在未央宮

大慶殿

明道二年攺大安殿爲大慶殿

卻非殿

建武元年詔幸南宮卻非殿遂定都焉

魚藻宮

唐天寶元年觀競渡於魚藻宮

大明宮

大明宮唐置在禁苑東南

扶荔宮

漢武帝伐南越起扶荔宮以植南方龍眼荔枝之屬

資善堂

祥符九年詔皇子就學新堂宜以資善爲名

繼照堂

帝聖尹京於開封府剙射堂祥符中臨幸因名曰繼照堂

玉堂

李尋久污玉堂之署玉堂殿在未央宮

三間四表

三間四表八維九隅注室每三間則有四表四角四方爲八維兼中央爲九【靈光殿賦】

宮苑門【禦溝苑附】

暴室

暴室師古云取曬暴之意掖庭主織作染陳之署也【宣帝紀】

靑蒲

服虔曰靑緣蒲席也應劭曰以靑規地曰靑蒲自非皇后不得至此師古云應說是

潘妃市令

東昏於苑中立店肆以潘妃爲市令自爲市吏錄事將鬭者就潘妃罰之帝小有得失潘則與杖乃勅武賁不得進大荊子閣內不得進實中荻

露索

露索秦宮井風漢殿箏【李商隱】

楊溝

馬縞中華古今注長安禦溝謂之楊溝植髙楊於上又曰羊溝羊善觸垣故爲溝隔之

鴨頭香

李賀禦溝水詩繞堤龍骨冷拂岸鴨頭香

畢圭苑

漢靈帝造畢圭靈琨苑

禁闥門

淸切禁

拘限淸切禁中情無由宣【劉公幹】

靑闥

攝宮靑闥遙望鳯凰池【範云贈中書監王融云爲通直郎】

紫闥

注心皇極結情紫闥皆天子所居也【曹子建表】

鈴索

韓偓禁中詩坐久忽聞鈴索動玉堂西畔響丁東注禁署嚴宻非本院人𨿽有公事亦先鈴索

金門石閣

金門石閣知卿有豹骨雞香早晚含

鳯閽龍閣

趨鳯閽者霧集叫龍閣者雨驟【出對記壇碑】

藥欄

今園亭中有云藥欄者欄與藥是一事非也藥之欄花按宣帝詔曰禁籞有未幸者假與貧民蘇林注云以竹繩連綿爲禁籞使人不得往還【資暇集】

禁廬

五云迎曉禁廬開【王禹玉龍圖閣曝詩】

鵠籥

北史禁門籥曰鵠籥

雞鳴防

張敞晉東宮詹事曰崇福門雞鳴防十張

鎖闈

星斗橫綸閣天河度鎖闈

應門八襲

應門八襲旋臺九重襲重也【七命】

黃闥

凡禁門黃闥故號黃門

赤璧靑

出漢書注以靑畫戶邊鏤中王逸楚辭注文如連鎖

雲龍門

班固永平十七年與賈逵等共詣雲龍門

魚鑰

魚鑰通翔鳯龍輿出建章【王維十五日應制詩】

觀闕門

百常觀

旣灑百常觀復集九成臺七命曰表以百常之闕觀闕也【謝暉詩】

虎豹九闗

虎豹九闗啄害下人言天門九重皆使猛虎守其闗鑰【宋玉】

仁獸闕

天監七年詔作神龍仁獸闕於端門大司馬門外

神龍闕【見上】

白門

宣陽門謂之白門

午陛

南方之陛

蕭墻

蕭墻屏樹也謂之蕭者言人臣至此肅然起敬也

龍尾道

李徳裕獻替錄朝官退朝後從龍尾道出

止車門

劉貢父春雪早朝出戶萬家橫雪裏止車防闕秀雲中注漢宮有止車門

甬道

始皇作甘泉前殿築甬道自咸陽屬之注曰築垣墻如街巷也

一觀

周室大壊諸侯恣行設兩觀乘大輅注觀闕二門畔兩觀也禮諸侯一觀

窒皇

楚子聞宋殺使人申丹投袂而起履及於窒皇劍及於寢門之外車及於蒲胥之市遂伐宋注窒皇寢門闕

銅鳯凰

三輔故事建章宮鳯門上有銅鳯凰

百常闕

百常闕萬雉墉【七命】

中天闕

樹中天之華闕丰冠山之朱堂

鳯闕

漢書建章宮其東則鳯闕髙二十餘丈其南有璧門之屬

造天

圜闕竦以造天造至也

南端

啟南端之特闈注南端門戶也【東京賦】

天闕

晉中宗卽位王導爲司空時議欲立石闕於宮門未定後導從駕出宣陽門乃遙指牛頭山爲天闕帝從之

鐡鳯凰

西京賦貝闕上有鐡鳯凰

色法上圓

色法上圓制模下矩石闕銘言象天地也

門戶門【牖附】

鼎門

驅車鼎門外思見昭丘陽鼎門丹徒郡門【謝暉詩】

雞

兗州刺史宋處宗買得一長鳴雞籠著間忽作人語與處宗談

綺疏

綺疏碧疏皆也【陸士衡】

回軒

重欒承遊極回軒啟曲阿注欒拱也回軒長也【陸士衡】

舊蓽

寂寞舊蓽謂柴門也

北戶

唐段文昌之孫段公路有北戶雜錄三卷音訓雲南夷在日之南故戶北向爲暖

朱白門

胡僧祐攻侯景之荊峽臨行謂其子曰汝可開兩門吉則由朱門凶則由白門

魚鑰

鑰者必魚取其不瞑目守夜之義【芝田錄】

隔凡門

林屋洞在太湖中有一石門名隔凡門至此不容人入【郡國志】

破楚門

蘇州閶門一名破楚門子胥伐楚出此【郡國志】

蛇門

蘇州門在已地故名【郡國志】

盤門

古作蟠吳嘗刻木爲蟠龍之狀以厭勝越在平江

譙門

陳勝攻陳守令皆不在獨守丞與戰譙門中注譙門謂門上爲髙樓以望耳樓一名譙故謂美麗之樓爲麗譙譙亦呼爲巢所謂巢車者亦於兵車之上爲樓以望敵也譙巢聲相近本一物也【本傳】

麗譙見上

靑綺門

何處可爲別長安靑綺門胡姬招素手延客醉金樽【李白詩】

門二八

吳都賦郛郭周匝重城結隅通門二八水道陸衢劉禹錫詩二八城門通道路五千兵馬引旌旗

濕靑紅

子瞻曲知君爲我新作窓戶濕靑紅

十二通門

西都賦防三條之廣路立十二之通門

期門

爾乃期門佽飛列刃攢鍭注漢書武帝與良家子相期於殿門故曰期門【西都賦】

二九門

辟二九之通門元鼎三年立成都十八門【蜀都賦】

曲櫺

曲櫺激鮮颷櫺間孔也

樓臺門

書臺

沈昭裔入蜀見岷峨之秀乃嘆曰卿云黼黻河漢實英靈所鐘也修文翁石室武侯書臺出家財建學館刋九經

一柱臺

博物志江陵有一臺惟一柱眾梁並皆共之

中天臺

魏襄王欲築中天之臺言半天也

燭臺【見美人門】

井幹樓

繐帷飄井幹樽酒若平生幹音寒銅雀臺一名井幹樓

三休

楚王誇客以章華之臺登之三休乃至其上

飛觀

飛觀百餘尺臨牖仰櫺軒觀樓也【蜀都賦】

虹云冠

飛閣纓虹層臺冒云冠【陸士衡詩】

天居

層閣肅天居馳道直如髮【鮑明逺詩】

网絲

闌徑少行迹玉臺坐网絲【張華詩】

蘇臺

傳稱吳王闔廬旦食防山晝遊蘇臺射於鷗陂馳於遊臺興樂石城走犬長洲

響廊

舊傳峴山上有琴臺有響廊或曰鳴屐廊以楩楠借其地西子行則有聲故以名云

翠旌樓

有興欲沽紅曲酒無人同上翠旌樓【唐禇載詩】

北顧

梁武帝幸京口城北固樓攺名北顧大同十年也

樓腰

雪詩瓦溝如粉疊樓腰【林逋】

半月臺

單父有半月臺詩云陶公有逸興不與常人俱築臺象半月迥出髙城隅

歸云宅

迢迢百尺樓分明望四荒暮作歸云宅朝爲飛鳥堂

飛鳥堂【見上】

鳯樓十二

鳯樓十二重【鮑明逺詩】

讀書臺

段文昌字墨卿有別業在廣都縣龍華山嘗杜門力學於此郭震有題龍華山詩云昔年曾到此山來百鳥聲中酒一杯最好寺邊開眼處段文昌有讀書臺

子午臺

燕昭王起靈臺窮極珎巧子時起工午時畢故謂之子午臺【拾遺記】

冰樓

建章宮北積冰爲樓【三輔黃圖】

璧臺

王爲盛姬築臺砌之以玉【穆天子傳】

銀臺

銀臺南畔路始是到人間【白樂天詩】

怪浮臺

勾踐起怪浮臺以灼又仰觀天時以觀夭怪今山其地也亦曰怪山往石一夜飛來民怪之故名【越絕書】

握日臺

燕昭王好神仙仙人甘宙與王登握日之臺

謝公樓

在永嘉州北本北亭也靈運有北亭與吏民別詩

蛻仙臺

碧落洞在英州其絕險處往往有人骨謂之蛻仙臺【郡國志】

呼鷹臺

在襄陽劉表所築每登臺鼔琴作野鷹來曲因名呼鷹臺郡【國志】

劉伶臺

在山陽縣東北靑塾村

樓居

公孫卿言神仙好樓居於是長安作飛廉桂館甘泉作益壽延壽館使卿持節設具神人【西漢志】

通天臺

作通天臺將招徠神仙之屬【上】

泉亭

王莽攺錢塘爲泉亭

淩歊臺

置酒淩歊臺歡娛未曾歇【淩歊臺在黃山】

隱鄕樓

海云迷驛道江月隱鄕樓【李白詩】

鳯凰樓

金陵懷古臺傾鳷鵲觀宮沒鳯凰樓別殿思淸暑芳園罷樂遊【李白詩】

靑樓

瑤臺有黃鶴爲報靑樓人【李白詩】

翡翠樓

翡翠爲樓金作梯誰人獨宿倚門啼【上】

三臺

三臺列峙而崢嶸魏都賦注銅雀臺冰井臺金鳯臺

興光樓

齊武帝興光樓上施靑漆世人謂之靑樓東昏曰武帝不巧何不純用璢璃【南史】

燕子樓

張建封鎭武寧盻盻乃徐府奇色公納之爲剙燕子樓以安盼盼公薨不食而卒

顥天臺

置酒於顥天之臺【上林賦】

富陽樓

盛之荊州記富陽縣城樓王仲宣登之而作賦

飛閣

嚴霜依玉除淸風飄飛閣【曹子建詩】

指中天

層臺指中天【謝靈運詩】

層臺累榭

層臺累榭臨髙山【屈平漁父】

璇臺九重

璇臺九重璇曲也【七命】

芙蓉樓

京口城西北樓名芙蓉【圖經】

萬嵗樓

京口記州城上西樓名萬嵗晉刺史王恭所創今月臺是

荔枝樓

在忠州白樂天置

鳯凰臺

在金陵李白有詩

疊障樓

在宣城唐咸通中建刺史獨孤霖爲之記

柏梁臺

漢武帝元鼎二年作以香柏爲之

金虎臺

金虎臺曹操十八年作於鄴

陵雲臺

魏文帝黃初二年築

九華樓

池州城東門樓也

屋宅門

夾宅淸漳

南史劉繪與張融周顒雅有風則時人爲之語曰三人共宅夾淸漳張南周北劉中央

蝸牛廬

魏志髙士傳焦先字孝然作蝸牛廬呻吟其中俗呼黃犢廬

先築

曩基卽先築故池不更穿【謝恵連】

邃宇

邃宇列綺蘭室接羅幕【陸士衡詩】

東軒

嘯傲東軒下聊復得此生【淵明雜詩】

穾夏

冬有穾夏夏室寒穾夏重屋也烏弔胡雅反【宋玉】

第宅

宅亦曰第言有甲乙之次第也漢書列侯食邑賜大第室二千石賜小第室

甲諸第

田蚡爲宰相治宅甲諸第田園極膏腴

買鄰

梁宋季雅市宅居呂僧珍宅側僧珍問其宅直一千一百萬怪其貴曰一千萬買鄰一百萬買宅

門容長防

晉書王濬起宅門前廣數十步曰吾欲使容長防幡旗

廉泉讓水

南齊範柏年謁宋明帝言及廣州貪泉因謂曰卿州復有此否答曰梁州惟有文川武鄕廉泉讓水曰卿宅何在曰在廉讓之間

瑞室

梁何隱居若耶山時洪水皆被漂溺惟所居巋然獨存文帝命鐘嶸作瑞室頌以旌之

玉杯宅

唐師號李林甫安邑宅爲玉杯牛僧孺新昌宅爲金盞玉杯一破不復全金盞或傷庶可重制

先巢

翩翩新來燕防防入我廬先巢故尙在相將還舊居

寬怗怗【見儀來門】

廊腰

廊腰縵廻檐牙髙啄【阿房賦】

檐牙【見上】

北第第一

髙後徳夏侯嬰之脫孝惠魯元於下邑間也賜嬰北第第一近我以尊異之注近北闕之第文選曰北闕甲第當道直啟【西漢】

宅一區

氏處岷山之陽曰郫有田一廛有宅一區世世以農桑爲業自李至雄五世而傳一子故雄無他宅於蜀

萬瓦鱗

气動千峯翠光浮萬瓦鱗【王禹王春晴】

羲之宅

在蕺山今戒珠寺是也在山陰縣

三十步

裴佗淸白任眞不事家業宅不過三十步又無田園也

堂下周屋

堂下周屋謂廊也

甲捨

蓋主上書告胡建侵辱長公主射甲捨門如甲第也

萬古宅

我有萬古宅嵩陽玉女峯長畱一片月掛在東溪松【李白詩】

宅近靑山

宅近靑山同謝眺門垂碧栁似陶潛【李白詩】

如捨

平恩許伯入第蓋寛饒賀之酒酣仰屋而嘆曰美哉富貴無常忽則易人此如傳捨所閱多矣惟謹愼爲能久

居大第

後漢竇融傳擁富貲居大第

防華欀

並坐防華欀【王仲宣詩】

云屋

云屋晧旰言髙如雲也

東第

位爲通侯處列東第李善曰甲第也居帝城之東故曰東第

瞰髙明

髙明之家鬼瞰其室【雄解嘲】

阻長隄

其制宅也卻阻長隄前臨淸渠柏木幾於萬株流水周於舍下此石崇金穀居也【石季倫思歸引序】

家林

汲流舊巘葺宇家林

方丈

髙誘曰堵長一丈髙一丈靣環一堵爲方丈故曰環堵之室言其小也

崇岫爲宅

應與程文侯書曰故求逺田在闗之西南臨洛水北據邙山托崇岫以爲宅因茂林以爲防

魚鱗屋

楚辭魚鱗屋兮龍堂注河伯以魚鱗蓋屋

言偃宅

在常熟縣西宅中有大井又有言偃橋【郡國志】

防堂門【房屋附】

綠野堂

裴晉公畱守東都於集賢裏之第起涼臺暑館名曰緑野堂日與詩人白居易劉禹錫酣晏其中

蕓輝堂

唐元載造蕓輝堂於私第蕓輝香艸出於闐國

綠莎防

綠莎防在河中府

凝閒堂

孝文作凝閒堂取天子閒居又於臺後作茅茨堂以爲不可縱奢以忘儉

茅茨堂【見上】

旟旟

李翔新堂銘乃作斯堂髙巖旟旟

學業堂

在襄陽縣諸葛孔明之地亮家在南陽之鄧鄕曰隆中先主三顧於此【圖經】

璇房瑤室

皮日休羅浮山紅翠數聲瑤室響注紅翠鳥名也羅浮有璇房瑤室七十二所

郁金堂

郁金堂北畫樓東【李義山詩】

萬金堂

靈帝出自侯門居貧卽位常曰桓帝不能作家曾無私蓄故於西園造萬金堂以爲私藏

蘭堂

宴於蘭堂漢書曰祓蘭堂

妓堂

京口東南有謝公妓堂遺迹

宗書堂

唐宗在藩邸時居之卽位後爲伽藍今開元院是

華屋洞房

曜華屋而憘洞房言朱火之光照也【舞賦】

皇堂

後漢胡建爲軍正斬監察禦史於皇堂上注堂無壁曰皇

濬房

髙臺多妖麗濬房出淸顏【陸士衡樂府】

冠山堂

班氏西都賦樹中天之華闕丰冠山之朱堂

歌堂

虞世南歌堂靣綠水舞館接金塘

碑防

皓然戶曉來新畫軸碑防絕防塵

亭閣門【齋館附】

精思亭

李徳裕私第有起艸院院有精思亭每艸詔令制置軍事卽處其中

半隱亭

唐王字大年於永逵裏深僻防創書齋吟咲其中號半隱亭

丈亭

在慈溪縣地誌云是老尉廨築方丈室故云丈亭其北有老尉浦

鮚﨑亭

漢書志云鄞有鮚﨑亭顏師古云鮚音結蚌也長一寸廣三分﨑曲防也

孝義亭

在麗水縣因孝婦陶氏得名【圖經】

鵠奔亭

昔亭長殺二婦人取其物何敞爲交趾刺史宿此亭二鬼告寃敞收亭長表誅之方掘其屍時有二鵠來奔其亭故名鵠奔謝承漢書云鵠巢亭【圖經】

冠蓋亭

在襄陽縣南二十里冠蓋山下後漢靈帝末天下大亂嘗有去官及居職見四郡守七都尉二卿兩侍中一黃門二侍郎三尙書六刺史二十長史劉表以其豪盛乃卽其山道口亭刋石銘之曰峨峨南嶽烈烈離明實繁俊乂君子以生惟此君子作漢之英徳爲龍光聲比鶴鳴此碑永嘉中爲人毀壊【圖經】

隱君亭

在泉州南安縣爲秦系作呂夏卿撰記【圖經】

勞勞亭

在江寧縣南十五里古送別之所李白有勞勞亭歌云金陵勞勞送客堂【圖經】

旗亭

旗亭五里俯察百隧注市樓也

嵩牛亭

冨公在綘州作【圖經】

庚名甲號

二癸亭詩笑浦庚作名嫌石甲爲號【李華詩】

延閣

結陽成之延閣飛觀榭乎雲中【蜀都賦】

行月

繡甍結飛霞璇題納行月【鮑明逺詩】

銀牓

曲江翠幕排銀牓東方朔神異經東明山有宮門有銀牓張正昆詩銀牓映仙宮

飛閣

置酒坐飛閣逍遙臨華池【江文通古離別】

岧亭

臺榭爭岧亭西京賦狀亭亭以岧岧

中宿

步閻周流長途中宿言臺閣髙逺中道而宿方至其上【上林賦】

宛虹

宛虹蜺於楯軒注屈曲之虹也【上林賦】

菌閣

謝暉詩隨山望菌閣芝閣也楚詞菌閣兮蕙樓

緣云

華閣緣云【七啟】

夢謝亭

施肩吾有登靈隱山夢謝亭詩【見選】

謝公亭

在宣城太守謝暉置範云爲零陵內史謝送別於此故有新亭送別詩在選中

玉光亭

在玉山縣防王荊公章郇公皆有詩章嘗爲令

臨無地

飛閣流丹下臨無地

弄水亭

在池州譙門外今昔詩詠多及之【圖經】

半霄亭

在九華北城寺中途【圖經】

艸亭

雄宅後置寶園寺今爲官亭有墨池在焉【成都記】

浣花亭

臨大江鼈靈檻地【成都記】

蕭齋

唐書梁武帝令蕭子雲飛白大書一蕭字李約自江淮竭產買歸洛中匾於小亭號曰蕭齋

啇飇館

先是立啇飇館於孫陵世呼爲九日臺

虛館

沈休文詩虛館淸陰滿又謝靈運齋中詩虛館絕諍訟

迎風館

閒夜命懽友置酒迎風館【陸士衡詩】

道路門【街巷附】

廻阡

廻阡被陸闕髙臺眺飛霞注阡道也【謝叔源詩】

曲陌直阡

廻渠繞曲陌通波扶直阡東西爲陌南北爲阡【陸士衡詩】

修畛

與子別山阿含酸赴修畛修長也畛田間陌也【謝靈運詩】

鳥路

風煙有鳥路江漢恨無梁【謝暉詩】

夾巷

長衢羅夾巷王侯多第宅小巷也【選古詩】

道周

桑楡防道周注周曲也【謝暉詩】

路阻修

我所思兮在營州欲往從之路阻修

塗路𨿽局

塗路𨿽局官守有限局近也

路盤盤

羸驂驅野岸山逺路盤盤

兔陌

顧野王長安道章臺京兆馬兔陌富平車

天子路

武進縣有一道相傳雲天子路或謂秦皇所遊或云孫氏舊迹

三條廣路

西都賦披三條之廣路立十二之通門

千閭閻

西都賦內則街衢洞達閭閻且千

廻陌

嚴車臨廻陌

莊馗

館宅充裏士女滿莊馗音仇爾雅六逵謂之莊薛君曰馗九交之道也【王仲宣詩】

九交道【見上】

砥路

砥路方南絕重巖始北徵用詩中周道如砥事苖晉卿太行山應制

長鋏巷

一名彈鋏巷在吳縣巷內有馮暖宅

張巷

不遣遊張巷豈故窺宋鄰

莊苑門

桂道蘭街

劉義恭飛流界桂道深林冒蘭街

七陌九阡

曹植詩東西經七陌南北越九阡

金水澗

石崇有別廬在河南金水澗澗中有金水自太白原

平泉石

李衞公平泉詩序曰後世有一石一花一竹移於他人非李氏子孫

蕙圃蘭堂

蹂蕙圃踐蘭堂注言陂塘也

昌華苑

荔支洲在番禺縣劉氏於其上剙昌華苑【圖經】

驛置門【賔館附】

主亭吏

顏師古曰秦法十里一亭亭長者主亭之吏也亭謂停畱行旅宿食之館

傳捨

前人已去後人復來轉相傳也一音張戀反謂傳置之舍也

善謔驛

在宜城縣北十五里淳於髠墓在其後以此得名

艸上煙

河東馬鋪有驛驛善行者鋪卒名爲艸上煙有勢力使命嘗數程打過好事者作詩云過此惟尋艸上煙數程打過苦尢偏【出迂齋詩話】

長短亭

十里五里長亭短亭言十里一長亭五里一短亭

筕篖

皮日休詩云防漁人服筕篖旅店玉篇云筕篖竹笪也

置傳

漢律四馬髙足爲置傳四馬中足爲馳傳四馬下足爲乘傳一馬二馬爲軺傳急者乘一乘傳顏師古曰傳者若今之驛古者以車謂之傳車其後人單置馬謂之驛騎

傳瑞

範云贈張徐州輕蓋照墟落傳瑞生光輝傳驛馬也瑞節信也

授館

餞賓於郊致館於賓謂授館也

發驛

唐志給事中日發驛遣使

樟亭

今杭州城中驛號樟亭李白觀濤詩揮手杭越間樟亭

乘驛

馹遽傳左氏曰楚子乘馹

除捨

每相二千石至趙王彭祖自行迎除捨注初所至之舍也

廏置

田橫至屍鄕廏置乃自到注廐置謂置馬以傳驛者

乘疾置

戾太子發兵上避暑在甘泉宮丞相長史乘疾置以聞【西漢劉屈傳】

水驛

帆借天風水驛不緩棹【李白詩】

廣成傳

廣成傳直戀反秦之客館也【魏都賦】

槁街邸

蠻夷之館漢時所立【同上】

四方館

帝於建國門外置四方館以待四方使者鴻臚寺

驛將

唐制三十里置一驛驛舍有將以州裏富彊之家主之以待行李自至徳之後民貧不堪命遂以官司掌焉

十里置

漢永元中交州進荔枝龍眼十里一置五里一奔騰死亡罹猛獸之害無數於時唐字伯遊爲臨武長上書言狀和帝罷之

陽城驛

文粹商州陽城驛唐元稹有詩以謂與陽道州同名其略曰祠曹諱羊祜此驛何不侔我願避公諱名爲避賢郵

郊野門

漁墅

雪詩寒連水石明漁墅【林逋詩】

墟曲

時復墟曲中披艸共來往【陶淵明詩】

麥隴

麥隴多秀色楊園流好音【顏延年詩】

阡眠

山澤紛紆余林薄杳阡眠原野之邑也【陸士衡詩】

遼索

下泉激烈淸曠野增遼索言遼逺疏索也【盧子諒詩】

威紆

威紆距遙甸長曲貎【謝暉詩】

泱漭之野

入乎泱漭之野廣大也【七啟】

金郊

臨金郊而講師言就西郊田獵也【七命】

郊岐

郊岐浮人若云

莽防之野

防防翋騰躍乎莽防之野防七南反翋力答反徒答反相隨眾也上謀謗反下音浪廣大貎【吳都賦】

昩莫之坰

相與聊浪乎昩莫之坰【吳都賦】

百里郊

周禮注王國百里爲郊

原隰龍鱗

溝堘刻鏤原隰龍鱗【西都賦】

祁祁士女

芒芒原隰祁祁士女【曹子建應詔詩】

蘭甸

幙帷蘭甸言張帷幙於蘭甸謂野田有蘭者【顏延年詩】

神坰

衿繞神坰京國之野

綠野

春晚綠野秀巖髙白雲屯

廬廬相距

廬廬相距田田相挈豫州箴今伊洛也

廨署門

魘防

刑察防謂之魘防言寢於此多魘也

茶瓶防

兵察主茶故謂之茶缾防【並因話錄】

倉廩門【庫藏附】

王委

稸我王委充我民食委積也【束晳書】

常平倉

耿壽昌白令邊郡皆築倉以糓賤時增其價而糴糓貴時減其價而糶名曰常平倉

囷京

管子曰今者夷吾過市有新成囷京者二曰大囷曰京

白藏庫

在西城下有屋一百七十四間曰白藏

梁柱門【棟楹栱桷附】

方花古礎

方花古礎排九楹【李賀詩】

九楹【見上】

飛柱

洛陽開陽門宿昔有一柱飛來瑯琊開陽縣上言縣城門一柱飛去光武遂名其門爲開陽【後漢志】

萬栱

雷作百山動神扶萬栱傾【瓦官寺題】

瓊檐

鳥拂瓊檐度霞連繡栱張【登西靈塔】

繡栱【見上】

前檐

好鳥迎春歌後院飛花送酒舞前檐

欒櫨

欒櫨疊施音盧斗也欒曲柝也【魏都賦】

枌橑

枌橑復結枌棟也橑椽也【魏都賦】

丹梁朱桷

丹梁朱桷虹升森布【魏都賦】

桂棟蘭橑

桂棟蘭橑以木蘭爲橑【顏延年詩】

重欒

重欒承遊極回軒啟曲阿注欒栱也

秋稜

林逋采石山詩秋稜瘦出無多寺古翠濃連一半云

云楣

古樂府歌行雲楣桂成戶飛棟杏爲梁斜通蘂气細隙引塵光

藻井

屋棟之間爲井形而加水藻之飾所以厭火災也故靈光殿賦圓淵方井反植荷渠也

八桂成柱

山海經云桂林八柱在賁禺注云卽番禺也八桂成柱言其盛大也

屋翌

禮記榮屋翌也

文穰

文穰華梁【七發】

銀鋪

靑銀鋪是爲閨闥注鋪門飾以銀【景福殿賦】

云梁

煥若云梁承天言梁髙如雲也【景福殿賦】

陽馬

承以陽馬注屋四角引出以承短椽者【景福殿賦】

萬楹

萬楹叢倚【靈光殿賦】

碧璫

碧璫以璧飾掾者也上林賦

浮柱飛欀

杭浮柱之飛欀【甘泉賦】

鳯騫翥

鳯騫翥於甍標之庶及

鏤檻文防

鏤檻文防屋連綿也婢祗反【西京賦】

玉磶

雕楹玉磶磶礩也【西都賦】

稜

應劭曰八有隅者也

雕欒鏤楶

雕欒鏤楶欒栱也

方疏圓井

方疏含秀圓井吐葩【張景陽七命】

和表

木名桓表今謂之和表和桓聲相近卽華表也

侏儒柱

論語疏藻棁者畫梁上侏儒柱爲藻文也

薄盧

山楶者刻薄盧爲山也【論語疏】

玉甃瓊梁

東坡詞平時十月幸蓮湯玉甃瓊梁明皇雜錄上於華淸新廣一湯泉祿山以玉爲魚龍鳧鴈石梁石蓮花以獻上解衣將入湯而魚龍鳧鴈奮鱗舉翼狀若飛動

綺井

屋上以板爲井形而丹靑飾之【七命】

藻棟

藻棟臨流啟涼飇蕩暑廻【王禹玉詩】

四榮

四榮摩鸛鶴百栱屬風飇【沈佺期登南樓詩】

海錄碎事卷四下﹤子部﹐類書類﹐海錄碎事﹥

欽定四庫全書

海錄碎事卷五

宋葉廷珪撰衣冠服用部

衣服門

龍具

漢書王章病臥牛衣中注云牛衣編亂麻爲之今呼爲龍具

下裳

古詩緗綺爲下裳紫綺爲上襦

重繭

楚使防子馮爲令尹遂以疾辭重繭衣裘鮮食而寢注繭綿衣【左傳】

淳制

周官壹其淳制淳廣狹也制長短也

促衿

謝靈運西射堂詩撫鏡華緇鬢攬緩促衿言老瘦緩其促衿

麗服

康贈秀才入軍詩良馬旣閒麗服有暉注麗服軍戎之服

衣化緇

京洛多風塵素衣化爲緇言塵染衣黑也【陸士衡詩】

輕襟

涼飇自逺集輕襟隨風吹【潘安仁詩】

衡門衣

捨我衡門衣【張景陽詩】

振衣

平明振衣坐重門猶未開【謝暉詩】

衵服

王宏遣吏科檢婦人衵服女秩反蓋近身衣也

端委

端委漢書注禮衣也

石橊裙

金鈿正舞石橊裙【耿緯詩】

獘貂裘

史記蘇秦說秦不用黑貂之裘獘

鷫鸘裘

司馬相如與文君還成都以所服鷫鸘裘就市貰酒【西京雜記】

冰練

大婦裁霧縠中婦疊冰練【古樂府】

翠云裘

諷賦主人之女翳承日之華披翠云之裘被白縠之單衫垂珠步揺來排臣戶

白縠衫【見上】

腰衱

衱居業反裙也珠壓腰衱穩稱身【杜詩】

池飾

池飾邊緣飾也左思云衣被皆垂重池蓋因其形如池沼四周以名之

衣一稱

衣一稱尺證反衣裳單復相副曰稱

吉光裘

漢武時西國獻之入水不沈入火不燋【西京雜記】

眞珠裙

李賀二月詞薇帳逗煙生綠塵金翅峨髻愁暮云沓防起舞眞珠裙

萬通衣

裴之髙每誓云我得州刺史必作萬通衣後在潁川而遂其半

浮光裘

唐寶歷中南昌國獻浮光裘卽紫海水所染以五色彩蹙成龍鳯觀者目【杜陽雜編】

一襲

後漢大臣賜衣一襲注單復具曰襲

龍綃衣

龍綃衣一襲無一二兩元載以寵姬薛瑤英不勝重衣故求之外國

三禇衣

三褚衣漢文帝遺尉佗上褚二十衣中褚三十衣下褚五十衣注以緜裝衣曰褚上中下厚薄之差

濯墨

凡墨浣衣閉气於水上作白字急濯之不過七徧墨迹卽淨【廣陵官下記】

黃盤雕

國初以來賜翠毛錦長襖子太宗攺賜黃盤雕【金坡遺事】

魚子纈

魚子纈水波紗言衣服之美

楚制

叔孫通儒服漢王憎之乃變其服服短衣楚制

白鼯裘

吳書曰陸遜破曹休上大防命遜舞解所著白鼯子裘賜之

郁金裳

沈佺期詩盧家少婦郁金裳

云衣仙裙

齊王融謝賜裘啟云衣降授仙裾曲委昔漢帝解裘不復前寵曹王褫復降今恩

諸於

更始諸將皆冠幘而服婦人衣諸於繡镼諸於大掖衣也如婦人之袿衣镼其物反【光武紀】

衣緋褌

刑部侍郎辛亶常衣緋褌俗云利於官髙祖以爲厭勝將斬之趙綽力爭而免

含碧滋

五云裘輕如松花落金粉濃似苔錦含碧滋【李白詩】

紫綺裘

李白翫月金陵城西孫楚酒樓達曙歌吹日晚乘醉著紫綺裘烏紗巾與酒客數人棹歌秦淮往石頭訪崔回侍郎

貂襜褕

披君貂襜褕對君白玉壺雪花酒上減頓覺夜寒無【李白詩】

靑毛錦

上元夫人詩裘披靑毛錦身著赤霜袍

烏納裘

皮日休詩不知何事迎新嵗烏納裘中一覺眠烏納裘出王筠文

岑牟

楊文公詩禰狂無自屈岑牟漢書衡著岑牟單絞之服注鼓角士冑也

羊腸裙

燉煌俗婦人作裙攣縮如羊腸用布一疋皇甫隆禁攺之【魏志倉慈傳注】

麻枲貯衣

桂陽俗女不蠶以麻枲頭貯衣

裙衩

裙衩芙蓉小釵茸翡翠輕【李義山詩】

枲著

語衣敝緼袍注敝敗也緼枲著也言以碎麻著裘也

二三尺衣

後漢劉昭論王子封建云職充論道未離保母之養續侯賦政而服二三尺衣

魚文

並乘驥子兼服魚文注引象弭魚服【蜀都賦】

禦袷衣

禦袷衣袷衣無絮也【潘安仁秋興賦】

襞積

美襞積以酷裂良曰重疊也衡曰衣縫也【思賦】

新衣翠粲

新衣翠粲鮮色也【琴賦】

輕紈緇

坐見輕紈緇【劉休】

被文裘

被文裘文狐之裘也【七啟】

被華袿

被文縠之華袿音圭婦人上服也【楚辭】

阿縞衣

阿縞之衣齊之東阿出繒帛【李斯書】

葛帔練裙

劉孝標見任昉諸子西華兄弟冬月著葛帔練裙莫有收防於是作廣絕交論到漑見其文抵幾於地

云裘

大婦襞云裘中婦捲羅幬少婦多妖艷花鈿系石橊【古樂府】

系石橊【見上】

女工門【采色附】

札札

纎纎濯素手札札弄機杼札札機杼聲也【古詩】

祭杼

以織女星之祥因祭機之杼以求工巧【考工記注】

鍼神

魏文帝美人薛靈蕓善裁制號鍼神

四十五日

婦人同巷相從夜續女工一月得四十五日必相從者所以省費燎火同巧拙而合習俗也注省燎火之費也力召反【前漢紀】

流黃機

愁苦不窺鄰泣上流黃機

正色間色

案五方正色靑赤白黑黃五方間色者緑爲靑之間紅爲赤之間碧爲白之間紫爲黑之間流黃爲黃之間故不用紅紫言是間色也所以爲間者潁子嚴云東方木木色靑木尅土土色黃以靑加黃故爲緑緑爲東方之間色也又南方火火色赤以赤加白爲紅紅爲南方之間色又西方金金色白以靑加白爲碧碧爲西方之間色又北方水水色黑以黑加赤爲紫紫爲北方之間色又中央土土色黃以黃加黑爲流黃流黃爲中央之間色又一法云木尅土戊以妺己嫁甲是黃入於靑故爲緑火尅金庚以妺辛嫁於丙是白入於赤爲紅金尅木甲以妺乙嫁於庚是靑入於白爲碧水尅火丙以妺丁嫁於壬是赤入於黑爲紫土尅水壬以妺癸嫁於戊是黑入黃爲流黃也【論語疏】

竊黃

淺黃色也

竊藍

淺藍色也

鞶絲

禮女子生能言教之鞶絲女工

罨畫

墨客揮犀云罨畫今之生色也

冠冕門

白接防

爾雅注鷺頭翅背上皆有長翰毛江東取爲接防名曰白接防

惠文冠

惠文冠張敞弟武爲梁相云當以柱後惠文彈治之惠文秦時法官冠

翼善冠

唐防要正觀中太宗服翼善冠

髙冠

墨子曰昔齊桓公髙冠博以治其國

鶡冠

鶡冠加雙鶡毛挿兩邊鳥中之果勁者秦漢施之武人【唐志】

鮮冠

楚莊王鮮冠組纓絳衣博袍以治其國【墨子】

進徳冠

唐會要正觀中貴臣服進徳冠

鷸冠

鄭子臧好聚鷸冠鄭伯殺之君子曰服之不衷身之災也【左傳】

貂蟬

徐廣車服雜注云侍臣加貂蟬者取其淸髙飲露不食

鹿胎冠

禇載送道士詩鹿胎冠子水晶簪長嘯歌眠紫桂陰

纓玉防

大兄珥金璫中兄纓玉防【古樂府】

夜光冠

漢武內傳曰上元夫人戴九星靈芝夜光之冠

爵弁

其弁色赤黑如爵

金璫

後漢朱穆傳璫以金爲之當冠前附以金蟬也漢官儀雲中常侍秦官也漢興或用士人銀璫左貂光武以後専任宦者服以金

拒風

南齊永明中髙麗使至服窮袴冠拒風曰此古之遺像也

側防

隋獨孤信爲秦州刺史因獵日暮入城風吹防檐側及旦人爭側帽效之

緑幘

漢官奴蒼頭冠緑幘

貂璫右揷

魏略曰散騎常侍比侍中貂璫右插

竹皮冠

髙祖爲亭長以竹皮爲冠後所謂劉氏冠注今鵲尾冠是也【本紀】

烏紗防

齊豫章王嶷武帝所友愛駕幸其第許烏紗防侍宴

左貂

魏略曰侍中服則左貂常侍服則右璫

金璫附蟬

漢侍中冠惠文冠加金璫附蟬爲文貂尾爲飾

玉葉冠

玉葉冠玉眞公主有之人莫計其價

冠切云

楚辭長鋏之陸離冠切云之崔嵬

側注冠

秦制行人使者所服一曰髙山冠

金顏

通天冠金博山蟬謂之金顏【古今注】

繁露

冕旒稱繁露言下垂如繁露之多也【上】

通天冠

秦制通天冠梁加冕於其上爲平天冠

平天冠【見上】

冠幘綬

楊賜罷居拜太常詔賜所服冠幘綬

逺遊冠

逺遊冠秦采楚制漢因之天子五梁太子三梁諸侯王通服之

髙山冠

秦滅齊獲其君冠制之形如通天冠一名側注冠以賜近臣謁者

獬豸冠

秦滅楚獲其君冠賜禦史以纚爲展筩鐡爲柱捲取其不曲撓一名柱後惠文冠執法者服之或謂之獬豸冠

繁冠

繁冠亦名鵕防冠加防鶡尾豎左右名鶡冠齊名繁冠武職服之

方山冠

漢制似進賢冠以五采縠爲之祠宗廟八佾四時五行樂人服之

卻非冠

漢制宮殿門吏僕射等冠衣唐因之亭長門僕服之

卻敵冠

卻敵冠晉制衛士服之

文防武帳

江總華貂賦拜文防而影度陪武帳而香浮

大冠

東觀漢記武冠俗謂之大冠

危冠

長呼望靑雲鑷白坐相看秋顏入曉鏡壯發凋危冠【李白詩】

芙蓉冠

桐柏眞人著芙蓉冠

交輸冠

漢江充召見衣縠紗單衣曲裙後垂交輸冠蟬纚步揺之冠

冠縰

岌岌冠縰【魏都賦】

星弁

郢酒泛冰星弁側吳歈倚瑟黛蛾愁【楊文公詩】

端章甫

端之衣章甫之冠【論語疏】

鹿子皮

皮弁以鹿子皮爲之弁形如今祭酒道士芙蓉冠而無兩邊葉【上】

晞身布

齊必有明衣布謂沐時所著之衣浴竟身未漧燥未堪著好衣又不可露體故用布爲衣玉藻云君衣布以晞身是也【上】

金貂熲熲

珥金貂之熲熲光也【選秋興賦】

戴勝

西王母冠其狀如戴勝【思賦注】

冠岌岌

髙余冠之岌岌長余佩之陸離【楚辭】

暖額附蟬

梁元帝謝東宮賚貂蟬啟東平紫貂之賜非聞暖額中山黃金之錫豈曰附蟬

紳門

緩

樂飲過三爵緩傾庶羞【曹子建詩】

春賖

徒使春賒坐惜紅妝變賒緩也【選謝暉詩】

榝幃

椒専佞以慢慆兮榝又欲充夫佩幃榝音殺茱萸也幃嚢也【楚辭】

萬釘

楊素破突厥隋文帝賜萬釘寶

九鐶

李徳林修律令賜九鐶金

九華

隋書帝王貴臣多服九華烏皮六合靴惟天子加十二鐶以爲差異

犀毗

班固與竇憲牋曰復賜固犀毗金頭此將軍所服也

鉤落

吳錄曰鉤落者革也世名金校孫權以賜陸遜破曹休之功

玉梁

侯莫陳順破趙靑雀等魏文帝解所服金鏤玉梁賜之

衾枕門

通中枕

梅聖兪詩恨無玉枕名通中

芳松枕

劉向別錄有芳松枕

合歡被

古詩客從逺方來遺我一端綺文防防鴛鴦裁爲合歡被

鄂君被【一作載】

說苑鄂君乘靑翰舟越人擁楫而歌曰今夕何夕牽舟中流今日何日乃與子同舟鄂君乃以繡被覆之【一作車】

百幅被

裴之橫常曰大丈夫富貴必作百幅被後爲吳興太守遂作焉

伏熊枕

韋庶人妹七姨嫁將軍馮太和爲豹頭枕以辟邪白澤枕以辟魅伏熊枕以宜男

支發枕

支發枕庾公所作蓋今俗山枕【魯直集】

麝枕

置麝枕中可絕惡夢【物類相感志】

柟橊枕

柟橊枕桂蠧香【溫庭筠】

四男枕

樏開七子共吐亷姜枕號四男更宜芳若

無患枕

卞敬宗有無患枕銘無患木名也百鬼所畏

龍頭枕

東宮故事曰太子納妃有漆龍頭支結枕

靑縑被

後漢尙書郎下筆爲詔策出言爲詔命其入直官供靑縑白綾被或以錦緤爲之給帷帳通中枕太官供食物湯官供餅餌及五熟果實之屬五日一美食下天子一等給指使一人女侍史二人皆選端正妖麗執香鑪防衣服

玉雕鎪

防樹轉燈珠錯落繡檀廻枕玉雕鎪【李義山詩】

印綬門【符節附】

銀黃

黃金印銀綬是謂銀黃【前漢】

山鵲印

張顥爲梁相雨後有山鵲飛化爲圓石破之得金印文曰忠孝侯印

水蒼玉

大夫佩水蒼玉而緇組【晉輿服志】

防龍符【見太子門】

傳

漢贊樊陰苖傳襲紫應劭漢官儀云公侯皆紫綬傳

銀艾

張奐曰吾前後仕進十腰銀艾注銀印緑綬也以艾艸染之故曰艾

綬若若

漢書印何累累綬若若耶注云若若長貎

赤韍縌

王莽封孫賢等授以黃金印赤韍縌注韍以系印縌者系也音逆

銀章

晉置光祿大夫皆銀章靑綬其重者加金章紫綬則謂之金紫光祿大夫而謂本光祿爲銀靑光祿大夫

鈕

孔愉嘗放溪中流左顧及愉封侯鑄印而左顧更鑄亦然

隨身魚

唐髙宗詔文武四品五品並給隨身魚

銀魚

唐咸亨三年賜五品以上新魚袋並飾以銀

朱組

若得辭逺遊戴武弁觧朱組佩靑紱陳思王欲辭侯爵從事軍戎故云

靑緺綬

緺靑紫色音瓜東郭先生拜二千石佩靑緺【史記】

駢組

蔡邕云合從者駢組流離注駢並組綬也

印嚢

耿緯畱別上元主簿暮鏁印呼小吏朝垂綬逺迎客

魚契

魚契魚符也

半章印

十三州誌有秩嗇夫得假半章印

鶻銜綬

唐貞元制節度使鶻銜綬

靑龍符

隋開皇中頒靑龍符於東方刺史西方以騶虞南方以朱雀北方以武中頒銀兔符於諸郡武徳中攺銅符

印綬易餅

魏略太祖啁丁斐曰印綬何在曰易餅耳

借紫

武后朝武攸寧借紫衫金【通典】

借緋

開元八年勅都督刺史秩卑者借緋及魚

六合大同印

肅宗在靈武鑄印徴兵文曰六合大同印【鄴侯家傳】

兔魚符

唐初爲銀兔符以兔爲瑞也又有銅魚符以鯉爲瑞也武后以武爲姓瑞乃以銅爲符焉【朝野僉載】

防龍符

六典云傳符之制太子監國曰防龍之符左右各十左進內右付外

魚書

大歷十二年詔準式諸州刺史替及別遣皆降魚書然後離任

白艾綬

焦貢易林曰二千石官白艾綬也

金纓組履

張衡綬笥銘金纓組履文章日信

銀莵符

唐髙祖四年停竹使符頒銀莵符於諸郡

懷金印

蔡澤懷金印結紫綬於腰言其足矣

懷銀黃

楊僕懷銀黃垂三組誇鄕裏注銀銀印也黃金印也僕爲主爵都尉又拜樓船將軍並將梁侯三印故云三組也【漢書】

竹使符

漢文帝初與郡守爲銅虎符竹使符應劭云銅虎符第一至第五國家當發兵遣使者至郡合符符合乃受之竹使符皆以竹箭五枝長五寸鐫刻漢書第一至第五張宴曰以代古之圭璋從簡易也師古曰與郡守爲符者各分一半右畱京師左以與之

銅虎符【見上】

玉麟符

隋煬帝幸遼東命樊子蓋爲東都畱守別造玉麟符以代銅虎六典云傳符之制京都畱守曰麟符

攺璽爲寶

唐長壽二年攺玉璽爲寶曰皇帝信寶天子信寶之類

金玉印

三代之制人臣皆得以金玉爲印龍虎鈕惟所好也秦以印稱璽以玉不通臣下用

龍虎鈕【見上】

神璽

後周皇帝八璽有神璽有傳國璽皆寶而不用

鴨頭印

孫皓造金璽六枚又有龍麟鳯璽駝馬鴨頭雜印

尺一板

凡天子璽皆以武都紫泥封靑嚢白素裏兩端無縫尺一板中約署【後漢志】

緑綟綬

漢制相國緑綬徐廣云金印緑綟綬綟音戾艸名也以染似緑又云似染

金章朱綬

宋制郡公金章朱綬

纁朱綬

諸王金璽纁朱綬

瑜玉

宋皇子金璽鈕朱綬佩瑜玉

山玉

自諸王三公大將軍凡將軍位從公者皆佩山玉宋制也

千里印

情知一丘趣不謝千里印【李賀詩】

墨綬

漢成帝時縣令墨綬南史宋諸縣署令銅印墨綬

連璽

連璽曜前庭比之猶浮雲璽印也【選詩左太衝】

左銅魚

使君四十四兩佩左銅魚【杜牧之詩】

白銀章

朱紱白銀章上官佐鄱陽【李白詩】

環佩門

鳴和

羽旗棲瓊鑾玉衡鳴吐和【古樂府】

琥珀龍

幄中淸酒瑪瑙鐘席邊雜佩琥珀龍【古樂府】

左佩華

王以左佩之華賜七萃之士【穆天子傳】

佩參參

修初服之娑娑長余佩之參參【思賦】

紉蘭佩

紉秋蘭以爲佩【楚辭】

佩陸離

髙余冠之岌岌長余佩之陸離參差之貎【上】

解佩纕

解佩纕以結言【上】

惠纕

惠纕佩也思羊反【上】

戶服艾

戶服艾以盈腰兮謂幽蘭不可佩【上】

鵝肪

鵷毳翔衣鵝肪截佩璜【韓孟城南聨句詩】

笏門

簿

秦必以簿擊頰注簿手版也【晉輿服志】

魚須笏

往還誰是龍頭人公主遣秉魚須笏【李賀】

手版

晉輿服志古者貴賤皆執笏主書君上之教令後代惟八座執笏其餘卿士但執手版示非記事官也

笏嚢

唐故事搢笏於而乘馬張九齡體羸使人持之因置笏嚢

賜笏

唐大中中詔出故文貞公笏歸其孫丞相諲孫樵爲之銘

履舄門

貢公綦

案無蕭氏牘庭無貢公綦綦行迹也蕭來王貢文人事【選張景陽】

金華舄

金華之舄動趾遺光注以金爲華而飾之【七啟】

筍鞋

斫樹遺桑斧澆花濕筍鞋【張祐】

麻鞋

中華古今注伊尹以艸爲之謂之艸履周文王用麻爲之名曰麻鞋

不借

絲作者謂之履麻作者謂之不借【開元傳信記】

登山屐

謝康樂在會稽登山陟嶺常著木屐上則去前齒下則去後齒

緑絲屩

齊東昏侯宮人皆作緑絲屩

鳯舄

七夕王母降履瓊文鳯之舄【漢武故事】

解脫履

單底曰履重底曰舄晉永嘉中爲伏鳩鳯頭履梁武帝以絲爲之名解脫履

珠纂

珠纂趨北閣玳席徙南榮【湘東王詩】

鴉頭襪

履上足如霜不著鴉頭襪【李白詩】

金齒履

一防金齒履兩足白如霜【上】

履躡華英

履躡華英華英光輝也【南都賦】

釵珥門

約金鐶

攘袖見素手皓臂約金環【古樂府】

金雀翹

金雀垂藻翹【羅敷艶歌】

防翹

楊翠羽之防翹【七啟】

明璫

無微情以效愛獻江南之明璫耳珠也【洛神賦】

宛珠

宛珠之簮於元切以宛珠飾簪也【李斯書】

鈿函

東宮故事太子納妃有步揺一具九鈿函盛之

鞭七寶釵

又有誦相如大人賦者曰吾初學時爲趙昭儀抽七寶釵鞭予痛實不徹今日誦得還是終身一藝名【幽怪錄】

金鈿

金花曰鈿音田亦音甸

百英粉

趙后浴五蘊七香湯踞通沈水香坐燎降神百蘊香昭儀浴荳蔲湯傅露華百英粉帝嘗語樊嬺曰後𨿽有異香不如昭儀體自香也【飛燕外傳】

九鶵釵

趙后手抽紫玉九雛釵爲趙昭儀簮髻【上】

義髻

妃常以假鬢爲首飾而好服黃裙天寶末京師謡曰義髻拋河裏黃裙逐水流

胭脂

起自紂以紅藍花汁凝作脂以爲桃花妝蓋燕國所出故曰燕脂【二儀錄】

燕釵

洞防記漢成帝得白燕玉釵以賜趙婕妤至昭帝時宮人見此釵謀碎之明日視匣中見白燕升天而去

玉簪搔頭

西京雜記漢武帝李夫人取玉簪搔頭自此宮中皆用玉簪

虎魄釧

東昏侯爲潘妃作一隻直七十萬

釵梁

庾信蕩子賦佩珠翠的釵梁粟塡

雪丹

二儀錄秦穆公弄玉感蕭史降於宮掖與穆公煉雪丹第一轉與弄玉塗之名曰粉今水銀粉

飛仙髻

漢武帝時王母降諸仙髻皆異人間帝令宮中效之號飛仙髻【炙轂子】

三珠釵

後漢崔瑗三珠釵銘曰元正上日百福孔靈鬢髮如雲乃象眾星三珠璜釵攝媛贊靈

四枝鬟

四枝鬟上挿通犀【叚成式詩】

男錢

詐嫌嚼具磨衣鈍私男錢壓鬢低【上】

香纓

香纓以五彩爲之婦參舅姑先持香纓咨之

三角髻

上元許夫人偏得王母嬌嵯峨三角髻余髮散垂腰

簂步揺

烏桓俗婦人首著勾決飾以金碧猶中國有簂步揺也注簂或作幗古陌反釋名云皇后首飾上有垂珠步則揺也

彄環

戚姬以百鏈金爲彄環照見指骨

翡翠翹

李義山詩吳市蠀蛦甲巴賨翡翠翹他時未知意重疊贈嬌嬈【一作妖】

蠀蛦甲【見上】

釵上燕

多羞釵上燕眞愧鏡中鸞【李義山詩】

釵上鳯

爲問翠釵釵上鳯不知香頸爲誰廻【上】

生菜樣

白樂天蘇家女子簡簡吟玲瓏云髻生菜樣飄颻風防薔薇香

金雀釵

頭上金雀釵腰佩翠瑯玕【李義山詩】

翠瑯玕【見上】

戴金揺

戴金揺之熠燿【七啟】

墮馬鬟

扇掩將雛曲釵承墮馬鬟【姚元崇應制詩】

銅鼓釵

南蠻鑄銅爲大鼔初成懸於庭置酒以招同類富女子以金銀爲大釵叩鼓因而名之曰銅鼓釵

舟門

越舼郎

皮日休酬魯望惠魚詩云何事貺君偏得所只緣同是越舼郎舼渠恭切小舟也

靑翰舟

皮日休太湖詩云好放靑翰舟堪防白玉笛

欸乃

音襖靄棹船相應聲見元次山集柳子厚詩云欸乃一聲山水緑

孝防船

劉惔眞長爲丹陽尹張憑長宗詣惔惔畱宿明日還船須臾惔出傳呼覓張孝防船

榜人

榜人理行艫舟人也【謝宣逺詩】

輕橈

日落泛澄瀛星羅遊輕橈音饒【選謝靈運詩】

藻舟

車駕幸京口神禦出瑤軫天儀降藻舟藻舟畫船也【顏延年詩】

千翼

萬軸行衛千翼泛飛浮注千翼千艘也【上】

叩栧

叩栧新秋月臨流別友生【陶淵明詩】

掛帆

剖竹守滄海掛帆過舊山【謝靈運詩】

歸舟

天際識歸舟雲中辧江樹【謝暉詩】

桂櫂蘭栧

桂櫂蘭栧栧羽例反【楚辭】

荃橈

采荃橈兮蘭旗荃七全反橈而遙反【九歌】

吳榜

齊吳榜以擊汰汰音太波也【九章】

浮三翼

舟也越人有大翼中翼小翼船【七命】

歸艎

歸艎於春渚【選吳季重牋】

門匠

三門篙工謂之門匠陜人云自古無門匠墓言皆沈死也

細槳

陸蒙詩細槳輕船買石歸

靈鶂舟

王子年拾遺記帝乘衝瀾靈鶂之舟以香金爲鉤霜絲爲綸丹鯉爲餌釣於臺下得白鮫焉

櫂女

劉孝綽望水詩榜人夜理楫櫂女暗成裝

鏡中行

陳釋慧曇水詩舟如空裏泛人似鏡中行

露橈船

岑彭吳漢傳言露橈船注檝在船外人在舟中也

下瀨

及向扁舟泊還尋下瀨歸【林逋詩】

歸橈

歸橈有餘興寧復比山陰上

一檣

杜若萋萋天似水一檣風信快吟懷【上】

一棹

猶賴書千卷長隨一棹行【張祐詩】

小舠

秋歸值小舠【上】

海師

海船上篙工也

錦花飛

張正見泛舟橫大江云大江修且濶舲度廻磯波中畫鷁湧帆上錦花飛舟移停浦月櫂舉濕春衣

犀栧蘭橈

犀栧蘭橈翠羽蓋

兩板船

韓偓贈李防士兩板船頭濁酒壺七絲琴畔白髭須

鬰金檝

武遊郎者言昔見漢武帝乘鬰金檝泛積翠池自吹縹玉笛

艨艟

音防童又音衝戰船也

檥舟

義倚儀奇二切漢書曰烏江亭長檥舟待項羽應劭曰正也孟康曰附也

海鶻舟

海鶻舟輕捷之稱

單棹

單棹橫疎雨江灘秋泊時【薛榮詩】

飛閭

船首謂之閭今江東呼船屋頭爲飛閭【開元傳信記】

一橈靑翰

山下花明水上曛一橈靑翰破霞文【陸防詩】

浮家泛宅

張志和舟敝漏顏眞卿欲更之張曰願爲浮家泛宅往來苕霅間【唐書】

兩潮船

懷潤州僧鐡甕猶歸三月寺銅瓶輕掛兩潮船【林逋詩】

含煙舟

洞防記漢宮含煙舟以木蘭文杏爲櫓

杏櫓【見上】

掇月舟

龍虯池有掇月舟

布帆無恙

顧愷之爲殷仲堪參軍甞因假還以布帆借之至破冡遭風大敗愷之與仲堪牋曰地名破冡眞破冡而出行人安穩布帆無恙

美滿風

千帆美滿風【杜牧之】

健帆開

烏林芳艸逺赤壁健帆開【杜牧之】

旅艎

澤國旅艎衝雨黑都門祖廟照堤紅送元厚之歸吳中【王禹玉】

檝馬

越王勾踐曰越人以船爲車以檝爲馬

浮環

傳雲中流失船一壺千金乃今所謂浮環也遁齋閒覽腰舟也

蜂舟

拾遺記武王伐紂有蜂如丹鳥集於舟因以繪旗其舟曰蜂舟

檣颿

王禹玉秋風詩海國檣颿壯邊城鼓角雄

黃

煬帝幸江都五品以上給樓船九品以上黃

淩風舸

隋處士元藏機泛海遇風載至一洲島人曰此乃滄洲忽思中國洲人制淩風舸送之旬日至東萊

水生風熟

水生風熟布帆新【熊儒登詩】

佐刺船

陳平去楚間行仗劍亡度河船人疑其亡將腰下當有寶器金玉平恐乃解衣臝而佐刺船

峭帆人

白浪如山那可渡狂風愁殺峭帆人【李白詩】

掛席

掛席渡滄海【上】

孤蓬徵

一身竟無托逺與孤蓬徵【上】

揺艇

揺艇入新安【上】

天上座

人疑天上座樓船水淨霞明兩重綺【上】

鵝鸛鳴

大舶夾防櫓中流鵝鸛鳴【上】

棹歌聲

滿書羈孤意逺寄棹歌聲【上】

北船緩

南船正東風北船來自緩【上】

謝眺舟

髙人屢解陳蕃榻過客難登謝眺舟【上】

緩棹

佳境宜緩棹淸輝能畱客【上】

遊吳棹

再動遊吳棹還浮入海船【上】

無倪舟

一乘無倪舟八極縱逺柁【上】

滄浪枻

登艫望逺水忽見滄浪枻【上】

緩歸橈

此時殊訪戴自可緩歸橈【上】

齊橈樂

船上齊橈樂湖心泛月歸【上】

進帆

進帆天門山廻首牛渚沒【上】

蕩舟劇

吳兒多白晳好爲蕩舟劇【上】

篙工楫師

篙工楫師選自閩禺

浪栧【見隠逸門】

明月

暮角起城頭歸橈明月【歐陽永叔詩】

�防

方言江湖大船曰舸小船曰艖音叉小艖曰�防音昌宿小�防曰艇艇長而薄曰艜音短而深曰防音步小而深曰�音卭

櫂女謳

櫂女謳鼔吹震【西都賦】

舟牧

文選注主舟官也禮記曰舟牧覆舟【西京賦】

栧女

齊栧女縱櫂歌【上】

船容裔

船容裔注船行貎【南都賦】

浮文鷁

浮文鷁畫鷁於船首也【子虛賦】

収風

屏翳収風川後靜波【洛神賦】

騰文魚

騰文魚以警乘注文魚有翅能飛【洛神賦】

薄枉渚

弭棹薄枉渚曲渚也【謝靈運詩】

發棹歌

簫鼔鳴兮發棹歌【漢武帝詞】

舟輕颺

舟遙遙以輕颺【歸去來辭】

禦靑翰

龍文飾轡靑翰在禦說苑鄂君乘靑翰之舟

船爲腳

贈監官主人出路船爲腳供官木是奴【施肩吾詩】

峭帆

峭帆橫渡官橋柳疊鼔驚飛海岸鷗【楊億詩】

烏榜江船

烏榜江船早滿湖

螭頭舫

映山黃帽螭頭舫

獨木船

蜀記昔夏禹欲造獨木船知梓潼縣尼陳山有梓木徑一丈二寸令匠者伐之樹神爲童子不伏禹責而伐之

羽楫

羽楫萬計言舟楫之疾也【國語】

一欐

王朗兵敗浮海與老母共乘一欐船也

車門

步挽車

北齊後魏大臣老者多給步挽車

劇

爾雅七達謂之劇言車馬多也

軺車

古軍車也一馬曰軺車二馬曰軺傳【唐本傳】

追鋒車

追鋒車如軺車蓋取其迅速也施於戎陣之間是謂傳乘

大使車

晉志大使車立乘駕四小使車不立乘駕四輕車之流也

小使車【見上】

輕車

輶軒輕車也【晉志】

朱班輪

凡諸使車皆朱班輪赤衡軛【上】

朱軒

朱軒曜金城注公卿車也【選詩】

蓄軫

蓄軫豈明懋善遊皆聖仙言蓄車不行豈明徳勉厲之君善爲巡遊者皆是聖智靈仙之主【顏延年詩】

金駕

金駕映松山【上】

歸軫

發軌防夷易歸軫懼﨑傾言始旣失平易之道今如車之將歸宜愼﨑傾之險也【顏延年詩】

飛駕

惆悵瞻飛駕引領望歸斾【陸士衡詩】

乘幰

歸雲乘幰浮淒風尋帷入車网也許偃切【潘正叔詩】

銅輦

撫劍遵銅輦振纓盡祗肅銅輦太子車也【陸士衡詩】

䢐兩

擾擾整容裝肅肅戒䢐兩䢐往也兩車也【謝暉詩】

玉軒

都人驂玉軒叔向曰綘之富商而能金玉其車【陸士衡詩】

倚結軫

倚結軫兮太息涕潺湲兮霑軾車檣木也【楚辭】

宛虹

垂宛虹之長綏於元反【七啟】

紫軑

靑精翼紫軑黃旗映朱邸靑精星也紫軑天子車【謝暉詩】

三望車

沈慶之旣貴給三望車慶之謂人曰我每遊履田園有人時與馬成三無人日與馬成二今乘此安之遂固讓三望車三公所乘也

薄笨車【見儉門】

罽輪

蘇許公送金城公主詩云帝女出天津和戎轉罽輪

五云車

庾信步虛詞云東明九芝蓋北燭五云車

排月

玉鑾乃排月瑤軷信陵空選詩

棧車

劉孝威行幸甘泉宮歌云棧車鳴裏鼓駟馬駕相風

腰輿

腰輿以手挽之別於肩輿【決疑要錄】

蒲輪車

史記曰封禪爲蒲輪車惡傷土石艸木

揮車

揮車釣車也

七香車

魏武帝與楊彪書今贈足下畫輪四望七香車一乘【古今注】

車轄鐡盡

越裳來貢忘其歸途周公與指南車及到車轄鐡皆盡【古今注】

飛車

奇肱之民能爲飛車從風逺行至於豫州歸則別給不以示人【洞防記】

白鸞車

道經太眞丈人登白鸞之車

毛車

異國入貢乘毛車甚快【拾遺記】

玉錦輪

紫元夫人歌云命駕玉錦輪【眞誥】

飛輪車

東海君乘獨飇飛輪車按行諸洞天【眞誥】

鈿車

銀秋騕褭嘶宛馬繡鞅璁瓏走鈿車【杜牧詩】

軒朱

鳴琴竽瑟會軒朱注卽朱軒也【李賀詩】

油璧車

蘇小歌油璧車久相待【上】

雕幾

禮記車不雕幾器不刻鏤注雕畫也幾附漆爲沂鄂也沂魚巾切鄂如字

雞棲車

獨乘雞棲車自覺無風調

軨轕車

漢昭帝崩霍光奏遣太僕以軨轕車迎曾孫爲帝是爲宣帝

赤衡軛

凡諸使車皆朱班輪赤衡軛

巢車

陳勝攻陳守令皆不在獨守丞與戰譙門中注譙門謂門上爲髙樓以望耳樓一名譙故謂美麗之樓爲麗譙譙亦呼爲巢所謂巢車者亦於兵車之上爲樓以望敵也譙巢聲相近本一物也

平肩輿

時乘平肩輿出入畏人知【李白】

金根車

秦因金根車用金爲飾謂金根車而爲帝軫立旗竿斿以從水徳光武以擬周之玉輅最尊者也

闟豬車

漢制獵車一曰闟豬車魏攺名闟虎車晉曰闟防車

闟防車【見上】

繆龍

漢置安車立車各五乘爲乘輿副車金薄繆龍爲輿倚較文虎伏軾龍首銜軛繆交也

旗斜注

晉制謂安車立車爲五帝車龍旗十二斿立車則正豎其旗安車則斜注

黃屋左纛

漢制副車黃屋左纛如金根之制行則從後左纛者以犛牛尾之在左駢馬軛上大如斗

五牛旗車

梁因晉制五牛旗車左赤靑右白黑黃居其中象古五時副車也

輕車

漢因周制有輕車朱輪輿不巾不蓋建矛防幢麾輒弩箙

鑾輅

唐武徳初著令天子鑾輅玉金象革木五等屬車十乘指南車記裏鼓車白鷺車鸞旗車辟惡車皮軒車耕根車安車四望羊車貞觀元年十一月始加黃鉞車豹尾車通爲十二乘以爲儀仗之用

屬車十乘【見上】

辟惡車

辟惡車秦制也桃弓葦矢所以禳袚不祥

耕根車

漢制有三蓋一曰芝車置耒耜之箙上親耕則乘一名三蓋車

芝車【見上】

三蓋車【同上】

安車

安車周制致仕之老及後乘之

四望車

齊制通幰油幢斑漆輪轂亦曰皂輪以加貴臣

羊車

晉制一名輦隋時駕下馬其大如羊

象車

晉武平吳南越獻馴象作大車駕之以試橋道

豹尾車

漢制屬車最後一乘也懸豹尾以前比之省中

記裏鼓車

晉安帝時劉裕滅秦得之有木人執槌向鼓行一里則打一槌

大章車

崔豹古今注記裏鼓車亦名大章車

鴛輅

漢皇后鴛輅靑羽蓋駕四馬斾九斿

紫罽車

後魏熈平中蘇紹議皇后之輅歸寧則禦紫罽車

追鋒車

追鋒車去小蓋加通幔以迅速爲名如軺車也

犢車

犢車則魏武賜楊彪七香車也

夾望車

晉制位至公或四望三望夾望車

折轅車

漁陽太守張堪在蜀仁以惠下威能討姦去職之日乘折轅車

小輿

齊制小輿如軺車小行幸則乘之

臥輦

臥輦齊制也

鹿轓軺

梁制三公開府尙書令給之

鳯轄軺

尙書僕射中書監祕書監給之

聊泥軺

尙書列卿等給之

龍雀軺

諸王除刺史將軍給之

方蓋軺

中丞給之

朱兩轓

二千石皂蓋朱兩轓千石六百石朱左轓

右移

巾車命駕廻斾右移注曰車右轉將旋也【西京賦】

車掛轊【音衛】

車掛轊人駕肩【蕪城賦】

輕軒

太夫人乃禦板輿升輕軒【閒居賦】

文軒

披文軒而騁望

鮮車

鮮車騖華轂

駕飛軨【音零】

駕飛軨之輿輕車也

巾車

歸去來辭或命巾車或棹孤舟注巾飾也孔叢子曰巾車命駕將適唐都

薄板車

老子乘靑牛薄板車出闗

如秦立至

如秦者立而至有車也適越者坐而至有舟也

旌旗門

云旗

云旗興暮莭注畫云飾旗也【選詩】

鑾旌

鑾旌歷頽寢注車駕旌旗也【謝宣逺】

飛髾

漢書曳長庚之飛髾所交切旌旗所垂羽毛也

楚云虹

行幸歌銅鳴周國鐩旗曳楚云虹【選詩】

常重光

旗魚須常重光注日月爲常故曰重光謂日月畫於旂上吳都【賦】

建祀姑

坐組甲建祀姑注祀姑幡名也上

蝥弧

左傳潁考叔取鄭伯之旗蝥弧以先登注蝥弧旗名

旗魚須

旗魚須軺驌驦【吳都賦】

翠鳯旗

翠鳯旗以翠羽爲鳯形

旗心緑字

旗心展緑字樓影轉繒花【李相侍宴】

巾櫛門

白綸巾

謝萬著白綸巾鶴氅裘

半頭幘

後漢注半頭幘卽空頂幘也其上無屋續漢書童子幘無屋示未成人未入學小童幘勾捲屋者示尙幼小未逺冒也

辟塵巾

辟塵巾出雜爼又有辟塵簪

納言幘

尙書幘收三寸名曰納言幘示以忠正明近職也

空頂幘

梁制未加元服則空頂幘

折上巾

郭林宗遇雨霑巾角折後周武帝因制折上巾

葛巾

東晉制國子生見祭酒博士冠葛巾

角巾

薛平年至請告角巾東洛人甚髙之

幅巾

後漢末三公名士以幅巾爲雅袁紹戰敗幅巾渡河

承露

六國時趙魏之間通謂巾爲承露用全幅向後襆髮謂之頭巾俗人謂之襆頭

頭巾

襆頭【同見上】

冒絮

周勃下獄薄昭爲言薄太后文帝朝太后以冒絮提文帝注提擲也巴蜀異志謂頭上巾爲冒絮

單裹烏紗巾

單裹烏紗巾倒披紫綺裘【李白詩】

方頭巾

李白嘲魯儒詩足著逺遊履首戴方頭巾

虎文巾

虎文巾在綘霄房皮日休紗巾詩

瑇瑁擿

漢制皇后簪以瑇瑁爲擿公卿二千石列侯夫人魚須擿長一尺爲簪珥

魚須擿【見上】

許公袙

云定興謂宇文述曰入內宿衛必當耳冷乃爲述制裌頭巾令深袙耳時人學之名爲許公袙勢許公述封爵也

巾防鮮明

侍者蠱媚巾防鮮明【南都賦】

鹿耳巾

劉商鹿耳巾歌趙侯首鹿耳巾規模出自陶景

幾杖門

積竹杖

漢昌邑王買積竹杖注合竹爲杖也

靈壽杖

漢平帝賜孔光靈壽杖顏師古云靈壽木似竹有節長不過八九尺圍三四寸自然合杖制不須削治也

金策

送人遊天臺石梁髙絕赤城深影落滄溟防萬尋金策若廻聊爲說慰予終老愛山心【林逋詩】

延年杖

魏文帝賜漢太尉楊彪延年杖

扶老

卭竹可爲杖磥砢不凡爲之扶老【出談助】

九莭杖

王遙遇雨使弟子以九莭杖擔篋不霑濕【神仙傳】

蝦須杖

海中有大蝦須可爲杖長丈餘【嶺表異錄】

苔花

玉榦一尋余苔花錦不如【盧綸斑竹杖詩】

步挽幾

道武賜元纂步挽幾以優異之

猢猻藤

僧伽歌瓶裏千年舎利骨手中萬嵗猢猻藤【李白】

扇門

合歡扇

新裂齊紈素鮮潔如霜雪裁成合歡扇團圓似明月【選怨歌行】

機中素

紈扇如圓月出自機中素【江文通古離別】

女乘鸞

畫作秦王女乘鸞向煙霧【斑婕妤】

團扇

晉中書令王瑉好捉白團扇其侍人謝芳姿歌之因以爲名

離扇

庾肩吾詩拂匣看離扇開箱見別衣

圓紗【見歌舞門】

七輪扇

劉孝威行幸甘泉宮歌輦廻百子閤扇動七輪風

五明扇

盧恩美女篇時揺五明扇聊駐七香車古今注舜廣開視聽求賢人以自輔作五明扇漢公卿皆用之魏晉非乘輿不得用鄴中記石季龍作五明雲母扇

遺紈扇

朱買臣爲防稽太守懷章綬至捨亭人不知也所知錢勃見其暴露乃勞之曰得無罷乎遺以紈扇買臣至郡引爲上客【西京雜記】

扇

昭王時外國獻丹鵲拾其脫羽以爲扇甚奇麗名爲鵲扇【拾遺記】

便靣

張敞罷朝防過走馬章臺街使禦吏驅自以便靣拊馬便靣所以障靣自便亦曰屏靣

屏面【見上】

鵠翅扇

拾遺記周昭王取鵠翅爲扇一名施風一名條融一名反影

同心扇

東宮故事太子納妃供同心扇

蟬翼扇

古今注漢成帝賜飛燕五明扇七華扇雲母扇翟扇蟬翼扇

仁風

袁宏爲東陽守謝安授以扇答曰卽當奉仁風以慰黎庶

氊席門【牀簟附】

桃笙

宋魏之間方言謂簟爲笙梁簡文謝簟書云未若五離九折出桃笙之翠筍

象簟

王隱晉書車永爲廣州其子溢多使工作象牙細簟

珍簟

珍簟淸夏室輕扇動涼颸楚緇切【謝暉】

塵榻

賔至下塵榻憂來命緑尊古詩幾榻委塵埃【沈休文】

防文簟

王縉詩云玉枕防文簟金盤五色瓜

冰簟

吳融詩露牀冰簟落秋河

腳婆

腳婆暖足器【山谷有二詩】

氍毹

氍毹毛席音瞿輸亦作毹

流黃簟

防稽獻竹簟號流黃簟

疎霜

李賀六月詞裁生羅伐湘竹帔拂疎霜簟秋玉炎炎紅鏡東方開暈如車輪上徘徊啾啾赤帝騎龍來

簟秋玉【見上】

花簟

李賀七月詞僅厭舞衫薄稍知花簟寒

鬼吹

康眞人气訣云牀席須厚軟腳稍令髙眞誥云牀髙三尺卽鬼吹不及矣蓋因地气以吹之而爲祟矣

犀簟

洞防記吠勒國貢文犀織以爲簟

鳯窠斜

禦牋銀沫冷長簟鳯窠斜【李賀詩】

織成金簟

庾肩吾謝銅筆硯格西域蕃人臥織成之金簟遊仙童子隱芙蓉之行幢

金簟

侯君集破髙昌得之

蛩氈

瑤席夏冷蛩氈冬暖【沈佺期七引】

薜荔席

靡薜荔而爲席折瓊枝以爲芳【甘泉賦】

單席

周禮注衽席單席也

裀褥門

云裀霓褥

武夷記眞君殿中鋪云裀紫霓褥

冰蠶錦

康老子常買一舊錦褥有波斯人見之乃曰此冰蠶絲錦暑日陳於座則滿室淸涼【樂府雜錄】

幙門【屏帳幔附】

甲乙帳

漢武故事云上以琉璃珠玉明月夜光雜錯天下珍寶爲甲帳次爲乙帳甲以居神乙以自居

蚊幬

崔視思啟陳政事曰宋武帝節儉張妃房惟碧綃蚊幬

單帳

韻略幬單帳也

冰綃

李義山詩水精帷箔捲冰綃

隔坐屏

吳錄景帝時紀亮爲尙書令子騭爲中書令每朝防詔以禦屏風隔其坐

淸防

踟躕淸防宻徙倚恆漏窮注淸防屏風也【顏延年詩】

華幔

光燈吐曜華幔長舒選叔夜詩

延秋月

玉宇來淸風羅帳延秋月【劉休詩】

靑廬

北朝昏禮靑布幔爲屋謂之靑廬

流蘇帳

珠扇玳瑁牀綺席流蘇帳【古樂府】

宻帳溫幈

密帳眞珠絡溫幈翡翠裝【李義山詩】

麼幄【小次也】

鮫綃

路巖資產不知紀極有蚊防一頂如碧煙輕密人以爲鮫綃【中朝政事】

五王帳

宗友愛於殿中設五帳與諸王更處其中謂之五王帳

夜明

夜明雞林郡所進張說得之書生取進九公主以解難

薇帳

李賀二月詞薇帳逗煙生緑塵金翅峩髻愁暮云沓防起舞眞珠裙

金鵞屏風

金鵞屏風蜀山夣鸞裙鳯行煙重【李賀詩】

玳瑁簾押

漢武帝故事上起神屋以眞珠爲簾玳瑁押之

云幕

歸藏啟筮曰昔者女媧坐張云幕

靑油幕

梁宣武王子韶爲郢州坐靑油幕見庾信

甲屏

漢武起神明臺臺上設金牀象席雜玉爲甲屏【洞防記】

卻寒

咸通中同昌公主下降寶貨之盛無以爲比其異者有金菱銀粟連珠帳卻寒簾犀簟牙席蠲忿犀如意玉九鸞釵辟邪香之類【杜陽編】

翡帷翠幬

翡帷翠幬【宋玉招魂】

小帳

小帳曰鬥帳形如覆斗

黼帳

相如曰黼帳髙張

藻帳

曹植曰藻帳垂陰

緹幕

李白鴨欄驛贈崔侍禦臨驛捲緹幕升堂接繡衣

飛仙帳

東昏侯爲徐妃作飛仙帳四面

靑油幢

晉輿服志靑油幢諸王三公有勲徳者特加之

帷裳

帷裳謂帷幔之屬也【論語疏】

流蘇

倦遊錄流蘇者乃盤綫繪繡之毬五色錯爲之同心而下垂者是也

連珠【見卻寒簾門】

毳幙禦風

韋防毳幕以禦風雨【李陵書】

緹帷帟幙

緹帷宿置帟幙宵懸【王元長詩序】

旌

朱延齡詩飛絮觸旌

鞭蓋門

九子珂

唐制馬珂一品以下九子四品七子五品五子

坐韉

蘇秦先貴張儀來謁坐於馬韉而食之

塵外鑣

昔聞汶水遊今見塵外鑣鑣銜也【謝靈運從宋髙祖上北固樓作】

方驥

方驥齊鑣比迹同塵注方並也【陸士衡】

騑服

安得攜手俱契闊成騑服言騑服之馬常相隨也音非【陸機贈弟詩】

驚蓬

身騎徵馬逐驚蓬【李商隱詩】

皂蓋

中二千石二千石皆皂蓋朱兩輪

飛蓋

淸夜遊西園飛蓋相追隨【曹子建詩】

金覊

古樂府白馬萹白馬飾金覊連翩西北馳

金絡頭

駿馬金絡頭錦佩吳鉤【鮑明逺詩】

飛鞚

獸肥春艸短飛鞚越平陸【選詩】

浮驂

回流有急瀾浮驂無緩轍【謝靈運詩】

長轡逺禦

長轡逺禦妙略潛授謂司馬宣王【孫子荊書】

金鍐

馬融賦金鍐而拖玉瓖蔡邕獨斷雲金鍐者馬冠也無犯反一音子公反瓖馬以玉飾之音

長梢鞭

前秦錄苻堅時闗中謡雲長梢馬鞭擊左股太嵗南行當復虜

鏤衢鞍

三輔決錄云平陵孫奮富聞京師梁冀遺一鏤衢鞍從貸五十萬

九芝蓋

庾信步虛詞云東明九芝蓋北燭五云車

三素轡

左廻三素轡右揺八景輪【選詩】

垂鞚

無人見惆悵垂鞚入煙蘿【耿緯詩】

金絡腦

蹀馬揺金絡腦嬋娟人墜玉搔頭【褚載詩】

靑絲轡

江摠暫解靑絲轡行歌鏤衢鞍又徐陵雕鞍石鏤衢鏤衢出晉書

靑絲鞚

古樂府宛轉靑絲鞚照耀瑚鞭【元帝紫驑馬】

蹋馬

何偃乘車在前劉瑀蹋馬及之

小蓋

後漢令興字君陵爲黃門侍郎尙持小蓋鄣翳風雨

百獸韉

安樂公主令尙方采百獸毛爲韉回視之各見本獸形

連珂

連珂來訪紫芝仙【王禹玉詩】

白金絡

梁簡文詩晨風白金絡桃花紫玉珂

犀羈

劉孝威驄馬驅云犀羈玉鏤鞍寶刀金錯鞘【古樂府】

白銀鞍

天馬白銀鞍【李白詩】

繞朝鞭

莫道詞人無膽气臨行將贈繞朝鞭【李白詩】

寫鞚

鞭動栁色寫鞚春風生【上】

馬腦勒

邢子才冬日詩朝驅馬腦勒夕銜熊耳杯

許公缺轡

云定興附防宇文述爲述制馬轡於後角上缺方二寸以露白色輕薄者爭效之謂爲許公缺轡

縈馬蒲

三齊記蒲臺在城南始皇所頓防在臺下縈蒲系馬今蒲猶有縈者

王良執靶

王良執靶韓哀附輿【選賦】

燈燭門

九光燈

漢武祈王母於宮中燃九光九微之燈

官燭

後漢巴祗與客暗飲不燃官燭

金枝

金枝中樹廣樂四陳金枝燈也【顏延年詩】

朱火

朱火靑無光蘭膏坐自凝言寒气廹之朱火燈也【選張茂先詩】

桂燭

李義山詩褰帷桂燭殘

押

李義山燈詩影隨押轉蕭貫曉寒歌雲海牛押簾風不入

紫桂樓

李義山燈詩暄明紫桂樓

銀龍

蕭放詩銀龍銜燭燼金鳯起鑪煙

鳯膏燭

漢武帝燒鳯膏爲燭以照神壇吳融詩云鳯膏還向日中焚

篝火【音鉤】

篝火籠也【見漢書陳勝傳】

密龕燈

逺聞疎牖磬曉辧密龕燈【選詩】

常滿燈

長安巧工丁僕爲常滿燈七龍五鳯雜以芙蕖蓮葉捧承之狀

缸花

李賀十月詞玉壺銀箭稍難傾缸花夜笑凝幽明珠帷穩臥不成眠金鳯刺衣著體寒長眉對月鬭彎環

緑桂膏

拾遺記燕昭王取緑桂膏燃之照夜

密焰

傅咸燈賦金枝密焰已流芳

然蜜

香添然蜜气雜燒蘭【庾信燈賦】

冰荷

穆王列璠膏之燭覆冰荷不使光逺荷出冰壑火不能鎔【拾遺記】

折堲

管子左手執燭右手折堲亦作卽燭頭燼也

西明夫人

西明夫人長明燈也亦謂之長明公【異聞集】

巽生蛾郎

紅裳女子曰巽生蛾郎不復爲暴矣【上】

燭垂細酒

燭垂細酒香坌輕塵【選賦】

密炬【一作蜜】

密炬千枝爛【李賀】

似流螢

山花如綉頰江火似流螢【李白詩】

仙人燭

仙人燭木似梧桐其皮枯剝如筒掛以爲燭可延數十刻

鏡門【梳箆附】

紅鏡

李賀六月詞裁生羅伐湘竹帔拂疎霜簟秋玉炎炎紅鏡東方開暈如車輪上徘徊啾啾赤帝騎龍來

地鏡

中記尹壽作地鏡圖云欲知寶所在以大鏡夜照見影若光在鏡中者物在下

鏈形神冶

鳯州遁迹山有郭家崖景徳元年有軍人楊起忽入一洞穴得一鑑圍五寸背鑄水族回環三十二字銘曰鏈形神冶質良工當眉寫翠對臉傅紅如珠出匣似月停空綺繡幌俱涵影中云洞中有石臺三所鑑架一座忽取鑑俄聞其後有風雨聲鑑在懷中匣已碎矣

淪玉鏡

秦帝淪玉鏡畱侯降气氳【李白詩】

金鵲鏡

明明金鵲鏡了了玉臺前又云影中金鵲飛不滅臺下靑鸞思獨絕【上】

囊橐門

橐中裝

陸賈使南越王佗賜賈橐中裝直千金

輕橐

輕槖歸時魯縞薄寒衣縫處鄭綿多【耿緯詩】

約賫

約賫輕裝也

褚中

鄭賈人將寘荀防於褚中而出出左傳白氏六帖云囊滿褚中弓亡楚地

金平脫

金平脫裝具貴妃以賜安祿山

鞶囊

漢書鞶囊者佩在腰間亦謂之印囊

笠門

葵笠

貴州圖經云郡有葵可以爲笠謂之葵笠

靑黛笠

觀松靑黛笠【元稹詩】

臺笠

詩臺笠緇撮箋雲臺夫須也都人之士以臺皮爲笠

海錄碎事卷五﹤子部﹐類書類﹐海錄碎事﹥

欽定四庫全書

海錄碎事卷六

宋葉廷珪撰飲食器用部

酒門

安石橊

扶南傳頓遜國有安石橊取汁停盆中數日成美酒

化酒壺

吳書鄭泉字文淵性嗜酒臨卒謂同類曰必葬我陶家之側庶百歲化而成土幸見取爲酒壺實獲我心矣

析波浮醴

曲水應詔詩云分庭薦樂析波浮醴注雲分水行杯也【顏延年】

梁市客

列仙傳酒客者梁市酒家之客作酒常美日售萬錢

埋照

沈醉似埋照注照光也【阮步兵】

杜康

曹操短歌行雲慨當以慷憂思難忘何以解憂惟有杜康

斗十千

歸來宴平樂美酒斗十千平樂觀名也【曹子建】

蕩幽黙

急觴蕩幽黙【王粲詩】

密勺

瑤漿密勺實羽觴【楚詞】

浮蟻

浮蟻鼎沸酷烈馨香【上】

娛腸

可以和神娛腸【七啟】

沈頓

小器易盈先取沈頓言酒困也【吳季重牋】

耳熱

酒後耳熱仰天撫缶而呼嗚嗚【楊惲】

愛竹及酒

辛宣仲居士截竹爲壺以酌酒曰吾性甚愛竹與酒欲令二物並耳【逸士傳】

無愁酒

漢武作無愁酒飲之令人無憂

酒兵

永嘉飲不醉藥方讚左持鄭杓右引徐鐺非爾濟吾降酒兵【脞說】

鶴觴

世說海東劉白墮善釀酒六月赫熾曝酒於日中不動餉饋逾於千里號曰鶴觴

顧建康

顧憲之爲建康令爲政甚得人和時人飲酒醇者輒號爲顧建康言其淸且美

營糟丘

陳暄好飲酒與其侄書曰速營糟丘吾將老焉

惡客

不飲者爲惡客出元次山集中山谷詩雪裏過門多惡客

麯居士

山谷詩云萬事盡還麯居士百年常在大槐宮

觥船

杜牧觥船一棹百分空

傾家釀

晉何充字次道能飲酒雅爲劉恢所貴云見次道飲令人欲傾家釀言其溫克

酒因境多

魏肇師曰徐君房年隨情少酒因境多

鴟腦酒

肅宗張皇后擅權每進酒常置鴟腦蓋能令人久醉健忘也

歲酒

林逋山中冬日詩誰家歲酒熟輟棹憶西村

香篘

香篘獨酌聊爲壽從此羣芳興亦防【上】

茶風酒禿

茶風無柰筆酒禿不勝簮【張祐】

流涎咽唾

魏文帝詔曰蒲萄釀以爲酒甘於麯米逢之固以流涎咽唾

嵬峩我

楊松玠談藪北齊盧思道嘗曰長安酒賤防價三百能可嵬峩我不可令嵬峩爾也

糟牀注

賴玆禾黍收已覺糟牀注【談賔錄】

石橊花

李義山詩我爲傷春心自醉不勞君勸石橊花

洪醉

梁元帝徐妃嗜酒多洪醉帝還房必吐衣中

帳飲

野次無宮室故曰帳飲

常滿杯

十洲記穆王時有杯曰常滿

酒所

漢書上有酒所謂醉此酒所直言飲酒處也

桑落酒

杜詩坐開桑落酒世說桑落河多美酒庾信詩蒲城桑落酒防岸菊花天

軟腳

宗幸楊國忠第出有飲餞還有軟腳開元傳信

麯秀才

葉法善坐客思酒忽有人扣門云麯秀才居席末論難鋒起葉疑其魑魅以小劍擊之化爲瓶榼乃盈瓶醇醖坐客醉而揖其瓶曰麯生風味不可忘也出開元傳信鄭綮撰

郫筒酒

成都府西五十里因水標名曰郫縣蜀王杜宇所都以竹筒盛美酒號曰郫筒【成都記】

郎官淸

國史補酒名則郢之富水烏程之若下又有蝦蟇陵郎官淸

酒材

近聞天子詔復許私醖釀趣使舂酒材呼兒具盆盎【陸防詩】

兵廚

步兵校尉多美酒阮籍故求之【本傳】

好飲

陳軫過梁見犀首曰公何好飲犀首曰無事也曰吾請令公饜事可乎犀首魏官公孫衍也【史記】

十日飲

秦昭王遺平原君書願與君爲十日之飲【上】

酒侵愁胏

旅酒侵愁胏離歌繞懦弦【李賀詩】

醉眼襭

楊花撲帳春云熱甲屏風醉眼襭【上】

頳顏

送客飲別酒千觴無頳顏何物最傷心馬首鳴金環

蟻浮浮

隴畒油油黍與禾瓦甌濁醪蟻浮浮

靑薴旗

鼉吟浦口飛梅雨竿頭酒旗換靑薴【上並李賀詩】

酒家南董

王績采杜康儀狄以來善酒者爲譜李淳風曰君酒家南董也

醉聖

李白酣醉中所撰文章未嘗錯悞而與不醉人議事皆不出太白所見時人號爲醉聖【開元遺事】

東酃

吳錄湘東酃縣水以爲酒故曰湘東酃

杯賢杓聖

壺隠仙人常詠詩曰杯賢與杓聖與我萬戶封【樹萱錄】

北窓三友【見詩門】

春醪獨撫

靜寄東軒春醪獨撫【陶淵明詩】

鹿爵

鹿爵恥虛罍【上】

名酒

餘閒居寡歡兼比夜已長偶有名酒無夕不飲顧影獨盡忽焉復醉【上】

忘憂物

泛此忘憂物遠我遺世情

酒中適

酒中適何多【上】

抱甕

語林曰羊稚舒冬月釀酒令人抱甕速得味好

金龜換酒

賀知章一見李白號爲謫仙人因解金龜換酒爲樂

肝气防

飲酒肝气防則靣靑心气防則靣赤【雜爼】

松花酒

有老人雪中訪崔希眞希眞飲以松花酒老人云花澀無味以一丸藥投之酒味頓美【王子年拾遺記】

酒驅俗態

王子弟子號太陽子好酒嘗醉或問之曰晚學俗態未除故以酒自驅耳【神仙傳】

騎杯

海東有姓劉人善作酒盛暑可寄千里人謂之騎上杯也【脞說】

鷫鸘貰酒

相如與文君居久益貧以所著鷫鸘裘貰酒始得飲【西京雜記】

酒濯足

馬周初入京至防上逆旅遇數公子飲酒不顧周周卽市防酒傾以濯足其眾異之【朝野僉載】

少年塲

惟君莫惜醉認取少年塲【杜牧之】

醉王醉士

李白每醉爲文未常差人目爲醉聖白樂天自稱醉王皮日休自稱醉士

巢飲鼈飲

石曼卿與客痛飲露髮跣足著械而坐曰囚飲飲於木杪曰巢飲以藳束之引首出飲曰鼈飲【筆談】

酒如江【見肉門】

酪母

酒滓謂之酪母【集韻】

徐家胏

徐晦嗜酒沈傳師善飱楊嗣復云沈家脾徐家胏直安穩耶【語林】

醉花宜晝

醉花宜晝醉雪宜夜醉樓宜暑醉水宜秋【醉鄕日月】

九不歡

九不歡飲酒不歡之有九主人吝一也賔輕二也逞牛飲三也【醉鄕日月】

歡害馬

酒徒謂不可與飲者爲歡之害馬【醉鄕日月】

寒筵冰

飲飾者如暑中置寒筵冰之類【醉鄕日月】

飲儲

下酒物色謂之飲儲【醉鄕日月】

狂花病葉

或有勇於牛飲者以巨觥沃之旣撼狂花復凋病葉飲流謂睚眥者爲狂花謂目睡者爲病葉【醉鄕日月】

酒徳

武王見三神曰予旣沈漬於酒徳矣往攻必戡之【晏子】

捲褥質酒

李元忠嘗對壺獨酌使兩婢捲褥以質酒【北史】

酒

湘水記衡陽縣東南有湖土人取以釀酒其味醇美所謂酒也晉武帝平吳始薦酒於太廟左思賦雲飛輕觴而酌醁卽此是也

象洞酒

象洞在潮海之間今屬武平縣昔未開拓時羣象止於其中乃謂之象洞其地膏腴稼穡滋茂有美醖邑人重之曰象洞酒【圖經】

曲阿酒

梁武帝東行記有覆船山酒防山南次髙驪山云昔髙驪有女東海神乘船致酒禮聘之女不肯海神撥船覆酒流入曲阿故傳曲阿有美酒曲阿在丹徒縣【圖經】

被酒

髙祖被酒夜徑澤中注被酒者爲酒所加被也【西漢紀】

酒醪糜谷

文帝詔無乃百姓之從事於末以害農者蕃爲酒醪以糜谷者多糜音靡散也【上】

三重釀

師古曰酎三重釀純酒也【上】

嘗酎

髙廟酎奏武徳文始五行之舞注正月旦作酒八月成名曰酎酎之言純也至武帝時因八月常酎防諸侯廟中出金助祭所謂酎金也酎音直救反【上】

天之美祿

羲和魯國上言酒者天之美祿所以扶衰養疾也【上】

百藥長

鹽食肴之將酒百藥之長【上】

嘉觴

澹容與獻嘉觴【西漢房中歌】

百末防酒

百末防酒布蘭生顏師古云百艸華之末也以百艸花末雜酒故香且美見春秋繁露【上齋房歌】

甘酒

楚元王爲穆生設醴注甘酒也少麯多米一宿而熟

挏馬酒

漢郊祀樂人給太官挏馬酒挏動也馬酪味如酒飲之可醉故呼馬酒

析朝酲

秦尊柘漿析朝酲【齋房歌】

畢觴

廣宣延咸畢觴言盡爵也【上】

日飲無何

袁盎爲吳相或說曰南方卑濕能日飲無何說王毋反而已如此幸得脫何言無餘事也【本傳】

不能滿觴

灌夫行酒至田蚡蚡膝席曰不能滿觴【上】

酒失

灌夫數以酒失過丞相言因酒有失得罪過於丞相

糟丘臺

壘麯便築糟丘臺【李白詩】

酒家錢

顏公三十萬盡付酒家錢興發每取之聊向醉中仙

金陵春

堂上三千珠履客甕中百斛金陵春

吳姬壓酒

吳姬壓酒喚客嘗

繡衣貰酒

昔日繡衣何足榮今宵貰酒與君傾【李白贈韓侍郎】

若琥珀

魯酒若琥珀汶魚紫錦鱗

酒仙人

崔成甫贈李十二白天外常求太白老金陵捉得酒仙人

酒客

酒客數人棹歌秦淮往石頭訪崔回侍禦

郁金

蘭陵美酒郁金香玉椀盛來琥珀光

琥珀光【見上】

對影三人

花間一壺酒獨酌無相親舉杯邀明月對影成三人

勸孤影

獨酌勸孤影【上】

莫拒杯

勸君莫拒杯春風笑人來

酒仙翁

酒仙翁李白自稱

酒隠

及長南遊雲夢覽七澤之壯觀酒隠安陸蹉十年白自謂也【上並李白詩】

酒若淮泗

置酒若淮泗積肴若丘山【吳都賦】

盈樽酌

賴此盈樽酌【謝暉】

酤

武帝天漢三年初酒酤師古曰者渡橋也爾雅謂之石杜今之略衍是也禁閉其事摠入官而下無由得若渡水之衍音酌

春蟻

庾信集中山公許乞酒一車未送來秋葉幾回落春蟻未曽開

秋釀

張載云造釀以秋

酒經

陶人爲器有酒經晉安人餉人以酒置書云酒一經或二經至五經焉他境人至不逹是義聞饋五經束帶迎於門乃知是酒【侯鯖集】

淫酒

劉曜少而淫酒將戰飲酒數斗以及於敗

黍酒

楚與晉戰司馬子反渇而求飲豎陽穀操黍酒而進之注酒器受三斗曰黍【呂氏春秋】

椰漿

南蠻赤土國以甘蔗作酒雜以紫瓜根酒色黃赤亦名椰漿爲酒

酒膓

爲君開酒膓顚倒舞相飲【白居易】

扶頭酒

一榼扶頭酒澄瀉玉壺十分醮甲酌防灔滿銀盂【白樂天】

萬家春

坡詩持我萬家春一酧五柳陶坡在廣南自釀酒之名

甕頭春

緑綺靜諳弦外意白雲閒撇甕頭春

嗑嗑百榼

平原君與子髙飲彊子髙酒曰昔者遺諺堯舜千鐘孔叢子百觚子路嗑嗑尙飲百榼古之聖賢無不能飲也

白擲劇飲

北齊元行防少頗驕恣父文遙令與盧思道交遊文遙謂思道曰小兒微有所知是大弟子之力白擲劇飲甚得師風思道卽曰六郎詞情爽邁而白擲劇飲亦天性所得

十旬淸

九醖甘醴十旬兼淸注淸酒百日而成【南都賦】

凍飲

挫糟凍飲酎淸涼注凍冷也【魏都賦】

凍醴溫酎

凍醴流澌溫酎躍波【魏都賦】

淸酤如濟

淸酤如濟濁醪如河【上】

湘吳酎

雪賦酌湘吳之醇酎湘謂湘川陵縣吳謂烏程若下酒二處皆有名

蘭巵

蘭巵獻時哲防酒布蘭生【謝靈運】

油油退

禮記曰君子之飲酒也一爵而色灑如二爵而言言斯三爵而油油以退

盈觴酒

獨有盈觴酒與子結綢繆【李陵】

緑樽

賔至下塵榻憂來命緑樽【沈休文】

舞王戎

庾信答餉酒未能扶畢卓猶足舞王戎

蘭英酒

漬蘭葉爲之使香也

春淸縹酒

春淸縹酒狄康所營匹妙反【七命】

酃淥酒

盛之荊州記淥水出豫章康樂縣其間烏程鄕有酒官取水爲酒極甘美與湘中酃湖酒年常獻之世稱酃淥酒

酃湖酒【見上】

蒼梧竹葉

蒼梧竹葉宜城九醖酒也【出張華輕薄萹】

飲酒過差

阮嗣宗與物無傷惟酒過差耳【康書】

金樽凸

十分防灔金樽凸

酒膽豩

豩字呼闗切頑也當在山字韻劉夢得有杯前膽不豩趙勰有吞船酒膽豩之句禮部韻不收唐韻亦無【漢臯詩話】

酒戶加

久隨萍梗鄕音攺因奉王侯酒戶加

玉酒

瀛洲有玉膏如酒味名曰玉酒飲數升輒醉令人長生【十洲記】

下若酒

若溪在長興縣南輿地誌雲南曰上若北曰下若下若水釀酒醇美韋昭吳錄云烏程下若酒有名劉禹錫云鸚鵡杯中若下春謂酒也

若下春【見上】

烏程

烏程因居人烏氏程氏善釀得名

霑餘瀝

分鴈鶩之稻粱霑玉斝之餘瀝【廣絕交論】

飲淵明舎

何法盛晉中興書顏延之爲始安郡道經潯陽常飲淵明舎自晨達昏及淵明卒爲誄極其思致

酒有權

情多最恨花無語愁破方知酒有權【鄭谷】

食門

藜藿

藜藿羮注藜艸似蓬藿豆葉也【史通子】

糲粱食

糲粱食張晏云一斛粟七斗米爲糲糲音賴【漢書注】

奇羞

後主百品盛奇羞

椒糈

巫鹹將久降兮懷椒糈而要之音所米切【楚詞】

瓊爢

折瓊枝以爲羞精瓊爢以爲粻音靡屑也粻音張糧也

蕙蒸蘭借

九歌蕙肴蒸兮蘭借奠桂酒兮椒漿

吳羮

和酸若苦陳吳羮【上】

蔗漿

濡鼈炮羔有蔗漿【上】

腐膓藥

甘脆肥醲命曰腐膓之藥【枚乘七發】

犓牛膄

犓牛之膄菜以筍蒲【上】

折芰燔枯

折芰燔枯注枯漧魚也【任彥升表】

羅闍

異物志云髙昌僻土有異於華寒服冷水暑歠羅闍注云髙昌郡人呼粥爲羅闍也

防魚額

語曰寧去累世宅不去防魚額【雜爼】

合瀾蠣

語曰得合瀾蠣𨿽不足豪亦足以髙【上】

雕胡飯

主人女爲臣炊雕胡之飯烹露葵之羮披白縠之單衫垂珠步揺來排臣戶【相如諷賦】

露葵羮【見上】

杬子

杬子音元鹽鴨子也以其用杬木皮汁和鹽漬之

含肚鮝

石首魚鹽淹曝漧謂之含肚鮝【上】

熊白

熊當心有白脂如玉味甚美俗呼熊白【淮南子】

甘狗羮

楚人烹猴召其鄰以爲狗羮而甘之【上】

艸具

範睢見須賈使舎食艸具【史記】

善飯

趙使曰廉將軍𨿽老尙善飯然與臣坐頃之三遺矢矣【史記本傳】

食蛙瘦【見光景門】

蓬池鱠

李徳裕述夢詩云荷靜蓬池鱠冰寒郢水醪注學士初上賜食皆蓬萊池鱠夏至頒冰及酒以酒味濃和冰而飲禁中有郢酒坊

安成食

南朝安成公何朂無忌之子臨汝公孟靈休昶之子以肴膳器服車馬相髙都下語曰安成食臨汝飾

五侯鯖

漢婁君卿歷遊五侯之門每旦五侯遺餉之君卿合爲鯖世傳五侯鯖音徵煎和之名

佳設

羊曼在丹陽客來早者得佳設

髙陽食

髙陽一食直我千日【洛陽伽藍記】

焼尾食

唐景龍中初拜官者例各進食名曰焼尾食

下食客

謝惠連父方明族子靈運謂曰阿連才悟如此而以常兒待之何長瑜當今仲宣而飴以下客之食

羞煮

羞煮宜羊貊煮宜犢【語林】

淸酒特炙

陸機百年歌淸酒特炙柰樂何【古樂府】

杏酪麥粥

孫楚祭子推文云黍飯一盤杏酪二杯淸泉甘水充君之廚今寒食杏酪麥粥卽其類也【荊楚歲時記】

山膳

若擬營山膳相隨折晚菘【陶詩】

太牢具

項王使者來爲太牢具舉欲進之【西漢】

惡食

以惡食食項王使者【上】

爭奏酒炙

延壽被誅老小扶持車轂爭奏酒炙

麫起餅

齊永明九年詔太廟四時薦麫起餅疑今之蒸餅也

蒓

蒓羮絕美江東人謂之蒓【雜爼】

炊金饌玉

駱賔王謂盛饌曰炊金饌玉

乳糜香飯

晉劉孝威啟曰乳糜香飯素糗漿

蒸葫蘆

鄭餘慶處分廚家爛蒸去毛莫拗折項客以爲必是鵝鴨乃是爛蒸葫蘆【商蕓小說】

飯三升

闞駰性能多食一飯至三升乃飽

治具

魏其夫妻治具至今未敢嘗食【灌夫傳】

毋食馬肝

食肉無食馬肝未爲不知味也注馬肝有毒食之善殺人【西漢】

桂蠧

南越王獻桂蠧一器注虫食桂故味辛而漬之以蜜食之也【前南粵王傳】

家鹿

倦遊錄廣南人食防謂之家鹿

落頭鮮

送人鄖鄕無慙折腰吏勉食落頭鮮注鄖人相尙食腐魚故俗傳爲落頭鮮

囚犢奪乳

囚犢奪乳劫蜂食蜜又以油引出蕈上之虫而食謂之三奪食【出佛書】

三奪食【見上】

庖霜淅玉

庖霜淅玉膾鯽炊香粳【魯直詩】

酒車

酒車酌醴方駕授饔左氏注熟曰饔【西京賦】

修薄具

修薄具而自設注具肴饌也【長門賦】

甘膬

飯食則溫淳甘膬美也昌芮反【七發】

芼山膚

肥狗之和冒以山膚注熊白也冒與芼同【上】

楚苖

楚苗之食安胡之飯或云雕胡【上】

熊蹯

熊蹯之臑音煩而【上】

豢豹胎

豢豹胎言所養豹【上】

小飯大歠

小飯大歠如湯沃雪【上】

蟬翼剖

蟬翼剖言其切之薄也【上】

蓐收調辛

蓐收調辛防適咸

極陸毛

極陸毛窮海錯【七命】

晨鳧露鵠

晨鳧露鵠言味之美【上】

封熊蹯

封熊之蹯翰音之跖【上】

淨饌

淨饌素餐【見藝文】

象白

象白猶熊白也【上】

防髀猩唇

防髀猩唇薄米反【七命】

命支離

命支離飛霜鍔紅肌綺散素膚雪落注支離古之屠人【七命】

膚寸肴修

選應休璉書接武茅茨涼過大廈膚寸肴修味逾方丈注四指爲膚

茶門【水品附】

紫筍茶

淸明日湖州進紫筍茶【荊楚歲時記】

茗一車

權紵茗讚云窮春秋演河圖不如載茗一車

雪水滯

陸羽品第水以雪水第二十云煎茶滯而太冷也

茶癖酒狂

鄧剎云陸羽茶旣爲癖酒亦稱狂

水厄

晉王蒙好飲賔客茶每欲往則云今日有水厄【世說】

防頂

蜀之雅州有防山上有五頂各有茶園中頂曰上淸峯亦通呼五頂

煮水處士

越僧囊有數編書張君房抽一通卷末題雲煮水處士卷中言水品第

瑟瑟塵

茶詩石碾輕飛瑟瑟塵【林逋】

茶靄

潏潏藥泉來石竇霏霏茶靄出松梢【上】

煮晚濃

紙軸敲晴響茶鐺煮晚濃【上】

茶風酒禿【見酒門】

茶仙

杜牧池州茶山病不飲酒詩云誰知病太守猶得作茶仙

蟾背蝦目

茶賦蟾背之芳香觀蝦目之沸湧

蝦防背

茶經凡炙茶炮出培塿狀如蝦蟆卽去火

魚目

茶經其沸如魚目防如有聲爲一沸緣邊如湧泉連珠爲二沸膝波鼓浪爲三沸過是老矣

酪蒼頭

豈可爲酪蒼頭便令代酒從事言茶也

茗戰

茗戰【茶錄】

細漚

細漚花泛浮餑云騰言茶【茶錄】

苦茶

爾雅曰檟苦茶注云檟一名苦茶郭雲樹小似梔子冬生葉可煮作羮飲今呼早采者爲茶晚取者爲茗一名荈蜀人名之苦茶

茶治熱

故老云五十年前多患熱黃坊曲有專以烙黃爲業者防滻諸水中常有晝坐至暮爲之浸黃近代悉用而病腳者多飲茶所致【國史補】

石花紫筍

皆茶名也劍南有防頂石花湖州有顧渚紫筍峽有碧澗明月

斛二瘕

續振神記有人能茗飲至一斛二斗忽飲過量數勝吐出一物如牛肺以茗澆之容一斛二斗因名之斛二瘕【封氏見聞記】

茗粥

茶古不聞食晉宋已降吳人采葉煮之名爲茗粥【茶錄】

璢璃眼

皇孫奉節王好詩初煎茶如酥椒之類求詩泌戱云旋沬畨成碧玉池添酥散出璢璃眼奉節王卽徳宗【鄴侯家傳】

煎茶博士

禦史大夫李季卿宣慰江南召陸鴻漸煎茶鴻漸爲盡藝旣畢命奴子取錢三十文酬煎茶博士鴻漸羞復著毀茶論【語林】

毀茶論【見上】

貢焙

唐制湖州造茶最多謂之顧渚貢焙歲造一萬八千四百八斤【南郡新書】

仙人掌茶

仙人掌茶出荊州玉泉寺拳然重疊其狀如手故號仙人掌茶玉泉眞公采而食之年八十餘歲顏色如桃花此茗淸香骨熱異於他者所以能還童振枯扶人壽

茶煙

茶煙輕颺落花風【杜牧之】

滌煩子

茶爲滌煩子酒爲忘憂君【施肩吾】

白茶山

圖經云永嘉縣東有白茶山

壺居士

壺居士著食忌云茶久食羽化不可與韭同食令耳聾

魚肉門

洛鯉

裏語曰洛鯉伊魴貴於牛羊

伊魴

魴一名魾今之靑鯿也其廣方其厚故一曰魴魚一曰鯿魚

吳余鱠

吳孫權嘗行江食鱠棄其餘悉化爲魚其長數寸大如箸猶膾條因名吳余鱠【張華博物志】

洞庭鮒

洞庭之鮒灌水之

防魚

鮑今之防魚也於業反

紅肥花落

呼兒拂幾霜刃揮紅肥花落白雪霏謂斫鱠也【李白】

貛貛炙

肉之美者猩猩之唇貛貛之肉也【呂氏春秋】

嘗一肉

嘗一肉而知一鑊之味一鼎之調【上】

肉如墀

晉應碩祝社文有肉如墀有酒如江

蔬菜門

秋黃蘇

秋黃之蘇白露之茹【七發】

白露茹【見上】

霜蓄露葵

霜蓄露葵蓄菜也【七啟】

孤山蔥

洗山記有孤山巖石崔嵬上有蔥如人所種人如往取援輒斷絕請神而求不挽自出

昆侖瓜

茄子也一名落蘇一名昆侖瓜【事見拾遺本艸】

早韭晚菘

齊周顒隠鐘山王儉謂曰山中所食何者最勝曰春初早韭秋末晚菘

瑯菜

漢武內傳西王母有碧芝瑯菜

去邪蒿

北齊邢峙爲博士授太子經廚人進邪蒿峙命去之曰此菜有不正之名顯祖嘉之

蜀蒻吳菘

闊葉吳菘巨根蜀蒻

云薇

晉咸寧中於金墉城種異菜名云薇又曰云芝【拾遺記】

玉蔬

始皇遣徐福入海求金菜玉蔬

馗廚

江東人呼地蕈爲土菌亦曰馗廚爾雅謂之中馗也

瓠棲

瓠棲瓠中瓣也人齒美者似之詩云齒如瓠犀是也

絲蒓

蒓七八月以前爲絲蒓至冬爲豬蒓

綺蔥

仙人上藥有都綺蔥【漢武內傳】

羊踏菜園

陸云笑林昔有人嘗食蔬茹忽食羊肉夢五藏神曰羊踏破菜園

艸鐘乳

養生訣錄云韭性暖號艸鐘乳

種蔥月

蔥四月種蘿卜及葵六月種蔓菁七月種芥八月種瓜二月種【齊民要術】

緑葵白薤

緑葵含露白薤負霜【閒居賦】

醍醐菜

醍醐菜葉似道人頭根本如水芹其味甘香

米麫門【餅餌附】

梁甫銀泥

吳切餌說云細如華山玉屑白似梁甫銀泥

蜜餌

粔敉蜜餌有餦餭【宋玉招魂】

五里香

魏文帝與朝臣書云江表惟長沙名有好米風吹之五里聞香

通膓米

南楚新聞荊南孫儒之亂鬥米四十千持金寶換易才得一撮一合謂之通膓米言饑人不可食他物惟煎米飲之可以稍通膓胃

宴防門【妓女附】

後筵

溫渥浹輿和惠屬後筵【顏延年】

佐酒

漢髙還過沛悉召故人父老子弟佐酒助飲酒也

飲帳

洪波陪飲帳林光宴秦餘洪波趙簡子臺林光秦殿名【陸韓卿】

乘日養

旣作長夜飲豈顧乘日養注養樂也【王粲】

光妓

光妓儼其階列注光華之妓也【笙賦】

近賔

華堂曲宴密友近賔【上】

試周郎

王勣詠妓不應令曲誤特此試周郎

臨歌扇

陳子昂詠妓明月臨歌扇行雲接舞衣

髙宴南榮

梁元帝妓詩日斜下北閣髙宴出南榮

奏妓

隋虞茂衡有奏妓詩

官婢

漢書注王君公爲郎自污與官婢通免歸

女騎

石季龍以女騎一千爲鹵簿皆著紫綸巾熟錦袴金銀鏤帶遊於戱馬觀

帳集

沈約前緩聲歌羽人廣宵宴帳集瑤池東

綺羅堆

綺羅堆裏春風畔【韓渥】

官奴

漢書昌邑王賀引內昌邑官奴二百餘人

狎坐

美人狎坐飛瓊觴【李賀】

五離詩

鑑誡錄蜀妓薛濤獲罪連帥作五離詩犬離家魚離池鸚鵡離籠竹離叢珠離掌帥復喜焉

軟腳局

郭子儀自同州歸詔大臣就宅作軟腳局人率三百千【大唐遺記】

六鶴齊飛

列子曰虞氏設樂飲酒擊博樓上其齒以牙飾以箭長五寸其數六刻一頭作鶴形仙經云六鶴齊飛蓋其名也【醉鄕日月】

張具

益市牛酒夜灑掃張具【灌夫傳】

選妓徴歌

選妓隨雕輦徴歌入洞房【李白】

宵向分

酒中樂酣宵向分中竹仲反半也【李白】

化防云

只愁歌舞散化作防雲飛【上】

延落景

置酒延落景【上】

淸夜娯

織作玉牀席欣承淸夜娯【上】

皓月窺醉

皓月生海來窺醉客【上】

煙霞輔賞

窮朝晚以作宴驅煙霞而輔賞【上】

飛觴舉白

飛觴舉白大白杯名犯令者飲之

肴駟酒駕

肴駟連鑣酒駕方軒【七命】

舉白

削靑爭落筆舉白鬭飛觴【劉子儀】

十眉

十眉環列坐生光【東坡】

席長筵

席長筵列孫子【閒居賦】

娛密坐

鄭衛之樂所以娛密坐接驩欣也【選賦】

觧嚴顏

觧嚴顏擢幽情【笙賦】

縹瓷

傾縹瓷以酌匹妙反淺碧色【笙賦】

集同好

集同好延友生【笙賦】

析波行醴

析波行醴謂分水流杯也

金穀集

潘安仁金穀集嘗作詩

池上酌

已有池上酌復此風中琴【謝元暉】

湘川娥

南要湘川娥【陸機前緩聲歌】

鬥酒相娯

鬥酒相娯樂聊厚不爲薄【古詩】

飛華萍接

飛華萍接浮蟻星沸【七命】

觴酌流行

觴酌流行絲竹並奏【魏文帝書】

觴酌陵波

觴酌陵波於前笳簫發音於後【曹子建書】

塡石壑

食若塡石壑飲若灌漏巵【上】

傾海爲酒

傾海爲酒並山爲肴【吳季重書】

家素習妓

家素習妓頗有秦趙之聲【思歸引】

閱水環階

閱水環階引池分席言流杯如此也【顏延年詩序】

觴醳

觴醳浮泛鄭禮記注曰醳防酒也【上】

情盤

情盤景遽歡洽日斜盤樂也【上】

激水移

蕙肴芳醴任激水以推移言流觴也【王元長詩序】

千人帳

韓翃上令狐相公臨風髙防千人帳映水連營百乘車

謝秋娘

謝秋娘曲始自李徳裕鎭浙西日爲亡妓謝秋娘作後攺曰望江南亦曰夢江南【李徳裕詩序】

一笑樂

日至吏以令休宜從眾歸對妻子設酒肴請鄰里壹笑相樂【薛宣傳】

飲器門

紫泉缸

皮日休詩愛攜白木鍤多買紫泉缸

白醅缸

陸防詩俗謡珠樹曲村餉白醅缸

鰕頭杯

南越志雲南海以鰕頭爲杯須長數尺以金銀鏤之

蘭巵

謝靈運九日戲馬臺詩云鳴葭戾朱宮蘭巵獻時哲

羽觴

金罍含甘醴羽觴行無方羽觴者酒杯爲雀形也【劉公榦詩】

鸞觴

鸞觴酌醴神鼎烹魚言爲鸞鳯之文【叔夜詩】

澄觴

澄觴滿金罍【魏太子】

玉交杯

李義山冰簟且眠金縷枕瓊筵不醉玉交杯

酌車渠

梁簡文車渠屢酌鸚鵡驟傾

蠻榼

李九齡送人東遊莫嘆靑山拋皓月且傾蠻榼盡濃醪

鸂防巵

唐昭宗賜莊宗鸂防酒巵翡翠盤是時莊宗年十一人云昭宗曰此子可亞其父人名之亞子【瑣言】

偏提

元和後酌酒用注子其形若防而蓋觜柄具太和後中貴惡其名同鄭注乃去柄安系若茗瓶而小目之曰偏提【資暇集】

分杯

帝分禦杯以賜祕監諸葛頴分杯之法起自籌禪師用藥物著防簮對賔客取以畫酒卽中斷【大業記】

小觴

別館驚殘夢停杯泛小觴【李賀】

千年觥

黃鵝跌舞千年觥【上】

鵲尾杓

陳思王有鵲尾杓柄直長置之酒樽王欲勸者呼之則尾指其人【朝野僉載】

碧霞觴【見仙門】

璙碧樽

劉楨賦馮雕玉之幾酌璙碧之樽

竹根杯

野鑪然樹葉山杯捧竹根【庾信謝趙王賜酒】

飲器武

飲器大曰武小曰文【醉鄕日月】

鴟夷勝

師古云鴟夷卽今之盛酒鴟夷勝也

鴟夷滑稽

鴟夷滑稽腹大如壺注鴟夷韋囊以盛酒也滑稽者圜轉縱捨無窮之狀【雄酒箴】

系靑絲

玉壺系靑絲沽酒來何遲【李白】

百壺

滌蕩千古愁畱連百壺飲【上】

緑玉杯

遺我緑玉杯兼之紫瓊琴【上】

癭木樽

李白詠李少府山癭木樽成山嶽勢材是棟梁余

肉柈

音磐不然快作燕市飲笑撫肉柈眠酒壚【陸防】

熊耳杯【見鞭蓋門】

翠樽雕觴

盛以翠樽酌以雕觴【七啟】

金舡

誰復勸金舡酒器中大者呼爲舡賔僚常顧形迹未嘗以此相勸是時李徳裕謫出潤州

金鑿絡

蒼梧令金佐堯從賊被黥靣嘗自稱金鑿絡湘楚人以盞斝中鐫鏤金渡者爲金鑿絡

食器門

犀筯

韋琳天寶中作防表以刺時雲遠厠玳筵猥頒犀筯

長生瓢

長生木瓢示眞率鄴中記長生木八九月生花色白子赤大如橡子

什具

古者師行二伍爲什食器之類必供之故曰什物什具也

玉爼

後主玉爼且共甘羽觴合同嘉

七奠拌

晉書桓溫爲大司馬徵西大將軍性儉每燕惟下七奠拌茶果而已拌音盤

羅八珍

後主金缸明五夜玉盤羅八珍

庖廚門

五熟釜

魏文帝在東宮賜鐘繇五熟釜而銘之

中廚

嘉賔塡城闕丰膳出中廚【曹子建詩】

櫻筍廚

四月十五日自堂廚至百司廚通謂之櫻筍廚【荊楚歲時記】

孟嘗鑊

靑州南城佛寺有二大鑊大者容四十石小者容三十石舊傳寺卽孟嘗君宅鑊卽用以待食客者李休毀爲兵器【封氏見聞記】

三隅竈

詩樵彼桑薪卬烘於煁郭璞云煁三隅竈也

佐祭得嘗

佐祭得嘗佐鬭得傷【淮南子】

煎和門

大苦

九辧云大苦鹹酸辛甘行注大苦豉咸鹽酸酢辛姜甘蜜也

適咸調辛

防適咸蓐收調辛【七啟】

火劑

凡諸火劑並皆始熟一時珍羞莫不畢備火劑言煎熟滋味也

越裳梅

以大夏之姜酢以越裳之梅【崔駰七依】

齊蘭梅

河竈之羮齊以蘭梅

燀秋橙

燀以秋橙和以春梅燀煮也【七命】

陽朴姜

滋以陽朴之姜

脯醬門

魚

魚魚皆魚醬也上音祚下音制

翣脯

翣脯堯時廚中自生肉薄如翣揺鼓生風食物不臭【諸集拾遺】

醒酒鯖

虞悰獻齊武醒酒鯖鮓方

糟蟹

何侈於食味稍除去其太甚者猶有醖醋糟蟹陸詩云自是揚雄知郭索且非何敢餦餭集韻餦餭餌也

醯鹽門【糖蜜附】

朱蜜

漢武內傳上藥有中華紫蜜雲山朱蜜

渠展鹽

管子齊有渠展之鹽熱有遼東之煮

風林鳴醋

漢武內傳王母謂帝曰仙藥有風林鳴醋

十二香醬

仙食經有十二香醬以號香等油煎成

連珠云醬

神仙上藥有連珠云醬玉津金醬

崖蜜

本艸石蜜卽崖蜜也其蜂黒色作房於巖崖髙峻處

玉華鹽

胡中有鹽瑩徹如水精謂之玉華鹽以供王廚

形糖

髙飣形糖滿傾甘酪

胡鹽

魏太武送九種鹽內胡鹽治目病

蔗胎

糖一名蔗胎【集韻】

蜜房

蜀都賦蜜房都毓被其阜

石蜜

魏文帝詔羣臣南方有龍眼荔枝寧比西園蒲萄石蜜石蜜乳糖也

卉醴

卉醴陁花物外香淸濃標格勝椒漿注仙經呼蜜爲卉醴【鄭畋三勒漿詩】

五色鹽

五色鹽出安息國

食肴將

鹽食肴之將酒百藥之長【西漢志】

白鹽如玉

白鹽如玉赤鹽如朱髙昌國

九種鹽

魏太武徵彭城遣送九種鹽並胡豉求黃甘

苦酒

魏名臣傳官飯苦酒與百姓爭錐刀之末宜停之注苦酒者醋也

薪炭門

獸炭

晉羊琇屑炭和作獸形以溫酒洛下皆效之

馬通薪

山谷言城西張仲謀爲我寒惠送騏驥院馬通薪三百秤一云束

桐薪

淮南子巨斧擊桐薪不待利時良日然後破之

編菅秉桿

左傳楚令尹郤氏或取一編菅焉或取一秉桿焉注秉把也

尋桂

尺燼重尋桂紅粒貴瑤瓊【張景陽】

桂玉

戰國防蘇秦之楚三日乃見王曰楚國食貴於玉薪貴於桂

炭虯

獸炭曰炭虯

煉炭

洛下有豪子飲食鮮華有李使君亦尙豪侈爲具召之曾不下箸及飯至李曰試食此以炭炊豪子勉食一匙曰凡以炭炊先燒炭熟謂之煉炭方無煙气此非也【劇談錄】

龍芻

東海有島曰龍駒川穆天子養八駿處島中有艸名龍芻馬食之行百里語曰一抺龍芻化爲龍駒【拾遺】

甘露芻

劉恢馬詩絡首纏尾養以甘露芻

樵蘇

樵蘇後爨師不宿飽注樵取薪也蘇取艸也【史記】

香門

百濯香

吳孫亮寵姬有異香歷年彌盛百浣不歇名曰百濯香

菡萏罏

薛逢詩碧碎鴛鴦瓦香埋菡萏罏

無礙香

張說詩願寄無礙香隨心到南海

五香

一木五香根旃檀節沈花雞舌葉藿膠薫陸

辟惡香

庾信盤龍明鏡餉秦嘉辟惡生香寄韓壽

妙香

燈影照無睡心淸聞妙香維摩經云坐香樹下聞斯妙香

異香

趙后浴五蘊七香湯踞通沈水香坐燎降神百蘊香昭儀浴荳湯傅露華百英粉帝常私語樊嬺曰後𨿽有異香不如昭儀體自香也【飛燕外傳】

百蘊香

五蘊香【同見上】

返生香

拾遺傳月支國進異香漢武帝焚之死者三日皆活一曰返生香一曰卻死香

蘇合香

南史大秦國出蘇合香是諸香汁煎之非自然一物也又大秦人采蘇合先笮其汁以爲香膏乃賣其滓

震檀香

震檀香乃返魂香也出聚窟洲亦名卻死香一種有六名漢武時月支國嘗獻之

靈蕪

靈蕪盤穗捲良常靈蕪香也【林逋】

象藏香

象藏香因龍鬭而生燒之一丸凝停七日降金色雨霑人身悉皆金色

沈楡香

詔羣臣受徳教者先燃沈楡之香【拾遺記】

九回香

趙飛燕妺婕妤名合徳每沐以九回香膏髮其薄眉號逺山黛施小朱號慵來妝【雜爼】

石葉香

欲薫羅薦嫌龍腦須爲尋求石葉香【叚成式】

逆風聞

林公曰白旃檀非不馥焉能逆風成實論曰波利賔多天樹其香則逆風而聞

龍鱗香

龍鱗香葉子曰卽棧香之薄者又曰龍鱗香

意可香

意可香初名宜愛或云此江南宮中香有美人字曰宜愛此香故名宜愛山谷曰香殊不凡而名乃有脂粉气易名曰意可

鵲尾鑪

香鑪有柄曰鵲尾鑪費崇先信佛法常以鵲尾鑪置膝上【珠林】

三天下

香气三天下鐘聲萬壑連【李白】

五色煙

皮日休五色香煙惹內文注許逺遊燒香五色煙

沈水香

沈水香林邑國土人破斷之積以歲年朽爛而心節獨在置水中則沈故名曰沈香不沈名棧香

侍史香

塵暗神妃韈衣殘侍史香【楊文公詩】

芝印

香字消芝印金經發菡

梵字香

翻了西天偈燒余梵字香

雜器用門

虎子

匈奴破月支王以其頭爲飲器師古云虎子防器所以溲便者也

女須砧

李義山牀空鄂君被杵冷女須砧

畱犁

漢書單於以徑路刀金畱犁橈酒應劭云畱犁飯匕也

架頑盆

一榻竹風橫懶架半軒花月到頑盆【林逋】

金屈膝

織女屏風金屈膝

犀壽

器用經久謂之犀壽考工記云犀甲壽百年

胡牀

攺胡牀爲交牀胡瓜爲白露黃瓜攺茄子爲昆侖紫瓜【大業記】

浮金鐘

顓頊有浮金之鐘沈明之磬羽毛防物拂之則其聲振於百里【拾遺記】

霜鳴鐘

豊山有九耳鐘霜降則自鳴也【山海經】

碧玉鐘

漢武起騰光臺臺上撞碧玉鐘【洞防記】

缿筩

趙廣漢教吏爲缿筩注音項同如瓶可受投書師古曰如藏瓶可入不可出

服匿

於鄞王賜蘇武服匿注河東北界人呼小石甖受二斗者曰服匿

舒州杓【原缺】

舒州杓力士鐺李白與爾同死生【李白】

力士鐺【見上】

海錄碎事卷六﹤子部﹐類書類﹐海錄碎事﹥

欽定四庫全書

海錄碎事卷七上

宋葉廷珪撰聖賢人事部上

聖賢門【炳靈附】

龍工往

瞽叟使舜浚井二女曰去汝衣裳龍工往又使塗廩二女曰鵲汝衣裳鳥工往鵲錯也【列女傳】

先天太后

先天太后老子母也有李母墳

素丞相

論衡曰孔子不王素王之業在於春秋桓君山素丞相之迹存於新論者也君山名譚著書言當世事二十九篇云

鳥喙牛唇

後漢書注伏羲牛首女媧虵軀臯陶鳥喙孔子牛唇

珠衡犀角

顏淵山庭日角曽子珠衡犀角

秋伯冬伯

臯陶爲秋伯垂爲冬伯【聖賢羣輔錄】

麗山氏

遁甲開山記云麗山氏分布元气

噓風雨

帝王五運歷年記日盤古之君龍首虵身噓爲風雨吹爲電雷

閉目爲夜

又盤古左目爲日右目爲月開目爲晝閉目爲夜

璇宮夜織

少昊母曰皇娥處璇宮夜織帝之子降其室作歌曰驅光逐景窮水域璇宮夜靜當軒織【拾遺記】

三漏耳

帝王世紀堯眉八防禹耳三漏【諸集拾遺】

四明公

夏啟爲東明公文王爲西明公召公奭爲南明公季札爲北明公四明公主領四方鬼

典柄侯

北帝用顧和爲執蓋郎範明遷補典柄侯

執蓋郎【見上】

大禁晨

大禁晨如今尙書令漢光武孫文臺爲之中禁晨如今之中書令顏懷楊彪爲之

太山君

荀顗爲太山君

耕夫讓畔

執耜歷山耕夫讓畔施罟漁澤漁夫讓川【溫子升舜廟碑】

伊尹酒保

伊尹酒保立爲世師【鶡冠子】

尼甫

逮諸尼甫稽諸陰陽云行夏之時後王所不易以仲尼爲尼甫未知所出

九皇

比徳於九皇注上古有人皇者九人

四肘

湯以乙日生故名履字天乙臂有四肘

帝魁

帝魁神農名【南都賦】

鱗身虵軀

伏羲鱗身女媧虵軀【靈光殿賦】

孔席不暖

孔席不暖墨突不黔【班固答賔戲】

夏后兩龍

夏后兩龍載驅璿臺之上穆王八駿如舞瑤水之陰山海經大樂之野夏后啟於此舞九代馬乘兩龍

栢皇栗陸

栢皇栗陸以前爲而不有應而不求上古帝王也

太阿

周賴尙父殷憑太阿謂伊尹也

熊豹臨戭

翊善反伊昔帝唐九官咸事熊豹臨戭納言是司仲熊叔豹髙辛氏才子也太臨檮戭髙陽氏才子也【沈休文表】

山死

禹勤其官而水死稷勤百谷而山死

歲星

東方朔死上問王母使者對曰朔是木帝精爲歲星下遊人中觀天下非陛下臣也【漢武故事】

電繞斗樞

電光繞北斗樞附寶感而生軒轅

星流華渚

大星如虹下流華渚女節感而生白帝

星貫月

顓頊母女樞有星貫月感而生顓頊

龍顏

春秋元命苞曰女登生子人靣龍顏始爲天子

吞鳥卵

簡狄吞生契爲商之始女修吞生大業秦之先也

英星

英星垂將校神嶽誕忠良

黃河淸

運命論云黃河淸而聖人生里社鳴而聖人出易幹鑿度曰聖人受命瑞應先見於河河水先靑靑變白白變赤赤變黑黑變黃各三日

里社鳴

春秋潛潭巴曰里社鳴此裏有聖人出其呴百姓歸天辟云宋均曰里社之君鳴則教令行呴聖人之怒者聖人怒則天辟亡矣湯放桀蓋此祥明鳴通用

嶽吐符

峨峨崇嶽吐符降神陳太丘銘言生賢也

玉筐

選是開金運祚始玉筐注有娀氏女取玉筐以覆燕少選遺卵而去有娀氏女取而吞之於是生契

父子門【教子愛子附】

私敬

楊感與父素俱爲柱國朝防則齊列隋文帝命感降一等謝曰不意陛下寵臣之甚許以公庭展私敬

分子

彭羕與諸葛亮雲從布衣之中擢爲國士盜切茂才分子之厚誰復過此注云言分兒子厚恩施之於已也

阿多

廻鶻謂父曰阿多出唐防要

在三之節【見師授門】

君家尊

謝安問獻之曰君書何如君家尊答曰故當不同

七業

晉劉殷字長盛有子七人各授一經一門之內七業俱成

左酒右漿

北堂書鈔云子弟職曰左酒右漿

昭穆

決疑要錄曰父南面故曰昭明也子北面故曰穆順也晉以文帝名昭故讀曰韶後人因而不攺

介子

介子次子也

石上葛

李賀詩子孫綿如石上葛

世及

父子相繼曰世兄弟相傳曰及

優龍劣虎

南齊王僧防戒子書曰王氏門中優者如龍鳯劣者如虎豹

得父膏腴

南齊世祖問當今誰能爲五言詩儉對曰謝朏得父膏腴朏謝莊子

靖恭楊

楊汝士父子並爲公卿居靜恭裏號靖恭楊家

防犢之愛

楊彪子修爲曹操所殺公後見彪曰何痩之甚曰愧無日防先見之明猶懷老牛防犢之愛曹操爲之攺容【本傳】

五龍

汝南周燕少卿之五子號曰五龍並以儒素爲業

公沙五龍

公沙穆之五子並有令名號公沙五龍

食以銅盤

魏楊愔字遵彥少時其父於竹林中置別館處之食以銅盤以別於諸子

風气日上

王平子與人書稱其兒風气日上足散人懷澄之第四子防別傳云防邁上有父風

鳯毛

王劭字敬倫風姿似父桓公望之曰大奴固自有鳯毛

百果宗

張敷小名樝父邵小名梨宋文帝嘗戲之曰樝何如梨敷曰梨是百果之宗樝何敢比也

淸白

阮孝緒十餘歲隨父爲湘州行事不書官紙以成親之淸白

家母

陳思稱其父爲家父稱其母曰家母侯覇子孫稱其祖曰家公潘尼稱其祖曰家祖【顏氏家訓】

魯公拜後

帝王世紀成王親政以周公爲太師封伯禽於魯父子並命周公拜於前魯公拜於後

積習名教

栁公綽之子仲郢有父風牛僧孺曰非積習名教何以致此

爪髮爲信

劉休賔妻及子文畢俱入魏嘗通使文畢哭泣以爪髮爲信休賔執爪髮而泣

龍文

裴宣明二子景鸞景鴻並有逸才河東呼景鸞爲驥子景鴻爲龍文

子姓

竇嬰巳爲大將軍方盛田蚡爲諸曹郎未貴往來侍酒嬰所跪起如子姓

親父爲虎

語曰𨿽有親父安知不爲虎𨿽有親兄安知不爲狼【西漢韓安國傳】

惡子

尹賞修治長安獄爲虎穴捕少年惡子以次內虎穴中覆以大石數日盡死注不承父母教命者

蘇防無父

蘇威子防楊素甚奇之每戱威曰楊素無兒蘇無父

門子

嫡子代父當門戶也【補亡詩注】

克父析薪

克父析薪名紹堂構【孔璋檄】

橋者父道

伯禽康叔朝於成王見於周公三見而三笞之二子有駭色乃問於商子曰吾二子見於周公三見而三笞何也商子曰南山之陽有木名橋南山之陰有木名梓二子何不往觀也於是二子往觀之見橋木髙而仰見梓木實而俯二子還告商子商子曰橋者父道也梓者子道也

祖孫門

鼻祖

始祖也山谷詩鼻祖以來傳父兄

大父

婁敬說髙帝以長公主妻冒頓曰冒頓死則外孫爲單於豈聞外孫敢與大父抗禮者哉【本傳】

大小鄭君【見刺史門】

一不爲少【見敏慧門】

頰似

謝公謂殷顗曰阿巢故頰似鎭西阿巢殷顗小字鎭西其外祖也

公才公望

王儉作宰相賔客盈門見其孫暕年數歲而風神聳拔曰公才公望復在此乎

諸孫之龍

王慧龍防聰慧其祖愉以爲諸孫之龍故以名之

南祖

李氏世居栢仁後李義南徙故累世謂之南祖

耳孫

耳孫曽孫也言去其曽髙益逺但耳聞之

末孫

𨿽有禹湯之徳不能訓末孫之桀紂

大母

李太后梁平王之大母也注祖母也

離孫

序訓云晉江韓滉乃餘五代祖之離孫兄弟十人皆我出必是外孫也

擲鏡鑷

齊髙帝令左右防白欝林王年五歲戱牀前帝問之曰兒言我誰耶曰太翁帝笑謂左右曰豈有爲人作曽祖而防白髮者乎

母子門

堂室

感物戀堂室離思一何深堂謂母室謂妻【陸士衡詩】

母師

魯九子之寡母穆公賜號母師【列女傳】

倚門望

王孫賈年十五母曰汝朝出晚來倚門望暮出未歸倚廬望

圍

列女傳魏芒慈母前妻之子犯令當死母憂戚圍減尺

宣文母【見時號雜名門】

絳紗幔

晉韋逞母宋氏年八十餘隔絳紗幔授生員周官音義

民母

衛靑少時民母之子皆奴畜之不以爲兄弟數服防曰民母嫡母也

萬石嚴媼【見時號數稱門】

一斫頭

髙熲初爲僕射其母誡之曰汝富貴己極但欠一斫頭耳

板輿

太夫人乃禦板輿升輕軒【潘嶽賦】

兄弟門【內外兄弟附】

馬磨

許靖與從弟劭俱知名而私情不協劭爲郡功曹排擯靖不得齒以馬磨自給

白眉

馬良字季常襄陽人兄弟五人並有才名鄕裏爲之諺曰馬氏五常白眉最良良眉中有白毛故稱之

分形同气

分形同气曹子建與文帝兄弟故云

大弟

聊與大弟陳其苦懷耳【應休璉書】

令弟

末路值令弟開言披心胸【靈運答惠連詩】

連枝樹

況我連枝樹與子同一身言兄弟也

昆山

昆山陸機兄弟所生時人比之昆崗出玉故以名云

阿子

晉書吐谷渾慕容瘣之兄也因爭馬而別鮮卑謂兄爲阿子瘣追思之作阿子之歌

三筆六詩

劉孝綽兄弟相朂以學並工屬文孝綽嘗云三筆六詩三卽第三弟孝儀六卽第六弟孝威

兩驥

劉正兄弟二人時號兩驥

何氏三髙【見隠逸門】

雙珠

孟昶與弟顗並美風姿時人謂之雙珠

不咸

咸和也左氏云弔二叔之不咸

外昆弟

唐人兩姨之子相謂爲外昆弟

五王帳【見帳門】

龍躍云津

晉張華見禇陶謂陸機曰君兄弟龍躍云津

小鴈

送小季之廬山云小鴈過廬峯影落楚水下【李賀】

靖恭諸陽【見世家門】

大小馮君【並見刺史門】

大小東陽

大小秦君

唐書秦景通並弟暐皆精漢書號大小秦君

玉昆金友

南史琳子銓弟銓𨿽學不及錫而孝行齊焉時人以錫銓二王可謂玉昆金友矣

文龍

北齊梁愔爲從兄昱所重曰是兒我家文龍

兩鳯連飛

北齊崔陵與弟仲文同日受拜時云兩鳯連飛

二黃

黃穆爲山陽太守有徳政弟英守武陵貪穢無行武陵人諺曰天有冬夏人有二黃言不同也【出襄陽耆舊傳】

王氏三英

王氏三英玉藩兄弟

三列宿

唐韋叔諧與弟叔謙兄季武爲郎中同時在省時號三列宿【韋溱傳】

韋氏三君【見時號數稱門】

韋三義

韋號之有三子兄弟孝友號韋三義

蠟鳯

王僧綽年數歲與諸子戲僧逹下地戲作虎僧綽獨正坐采蠟燭珠爲鳯皇伯父曰此子終爲長者

花蕚集

唐李義山兄弟並有文才同一集共二十卷號花蕚集

桃傷李僕

樂府雞鳴篇言桃傷李僕諭兄弟相爲表裏

上畱田行

舊說上畱田地名此地人有不字其孤弟者鄰人爲作悲歌以諷

洛中雅雅

洛中雅雅有三嘏劉粹字純嘏先字終嘏漢字衝嘏是親兄弟

阿兄

張緒從弟融敬緒如親兄緒死賫酒於靈前慟哭曰阿兄風流頓盡

腰減半

南史何其兄求死菜食不飲訖於三年衣帶減半

三陸

南史陸僚陸佐陸倕並有美名時人謂之三陸

同胞共气

同胞共气謂兄弟也

三虎

陸寛兄弟並有才品議者稱爲三虎

一錢尺帛

崔孝偉奉其兄孝芬盡恭順之禮一錢尺帛不入私房

有義有禮

房景伯兄弟友順鄕裏爲之語曰有義有禮房氏兄弟

同體同气

同體同气分憂均戚言父子兄弟如此

邀時投隙

賀抜允昆弟並邀時投隙展效立功

昆弟語

淮南王安衡山王賜相責望禮節間不相能後過淮南淮南王乃昆弟語除前隙約束反具注爲相親愛之語也

具爾

怨具爾之多喪詩云戚戚兄弟莫遠具爾【嘆逝賦】

自同匪他

自同匪他言如兄弟詩曰豈伊異人兄弟匪他

徳星社【原闕】

飽蓬蓬

淮南鴻烈觧敍一尺繒好童童一升粟飽蓬蓬兄弟二人不相容

叔侄門【子弟附】

還歸蔥肆

梁呂僧珍其先以販蔥爲業及僧珍貴其兄子棄業求官不許曰汝等自有常分豈可妄求但當還歸防肆耳

佳子弟

王羲之爲從伯惇導所器惇嘗謂曰汝是吾家佳子弟當不減阮主簿阮裕也有重名

終身讓路

終身讓路不枉百步終身讓畔不失一叚朱仁軌誨子弟之言

庭誥

顏延之平居無事爲庭誥之文以訓子弟

當家寶

劉彥詢卒其叔豹傷惜以爲喪當家之寶

膏粱兒弟

李衝曰未審上古以來置官列位爲欲爲膏粱兒弟爲欲益政贊機

露板引咎

子弟有坐宜令父兄露板引咎

人定鐘

柳公綽每日與子弟論文或講求蒞官治家之要至人定鐘始歸寢

諸下

李華與外孫崔氏書云予小時起居尊行三時侍食今者諸下日出髙眠何嘗有此

宗親門

華宗

謝宣遠答靈運華宗誕吾秀之子紹前

內兄

陸厥韓卿有答內兄顧盻希叔詩

宻親

總轡登長路嗚咽辭宻親言近親也【陸士衡詩】

三族

父母兄弟妻子也說者或謂父族母族妻族者非也漢誅英布而不及吳芮可知矣布芮婿

舅姑門【子婦附】

大人公

北間風俗婦呼舅爲大人公

先舅先姑

沒則曰先舅先姑【禮記】

不傳

舅姑之衣衾簟蓆枕幾不傳傳移也【禮記】

婦初來

家訓載俗諺云教婦初來教兒嬰孩

小婦

徐陵諸兄三千石小婦字羅敷

昏娶門

蹇修

郭景純遊仙詩靈妃顧我笑粲然啟玉齒蹇修時不存要之將誰使

郁穆

郁穆舊婚婉新婚皆和美之稱【劉越石】

昏時

白虎通云婚者謂昏時行禮

花燭夜

何遜防新昏詩何如花燭夜燭扇掩紅妝

靨星

禇亮詠花燭夜詩靨星臨夜燭眉月隠輕紗

三【見祿仕門】

婚姻

後漢順帝紀注云妻父曰婚婿父曰姻

納采

納采擇於其族未知其長少爲誰

序端

婚禮主人受幣於序端音訓曰廊首也

九子墨

通典鄭眾言婚禮有合歡鈴取音聲和諧九子墨取生長子孫

牽絲爲婚

張嘉貞有五女欲納郭元振爲婿令五女各以一絲元振從簾外牽之得第三女【開元遺事】

世婚

羊鄧是世婚言世世爲婚姻也

逺求騏驥

馮素弗防時造南宮令成藻求婚藻命門者勿納素弗徑入與藻對坐旁若無人藻始奇之曰吾遠求騏驥不知近在東鄰何識子之晚也

重親

呂后欲爲重親以魯元公主女配惠帝爲皇后

當梁年

俗以子午卯酉年謂之當梁年其年娶婦舅姑不相見唐禁之

不息燭

孔子曰言嫁女之家三夜不息燭娶婦之家三日不舉樂

擁面

女子出門必擁蔽其面擁猶障也

奉醮

妾昔初奉醮歸於賀氏

嘉姻

名予以國士眷予以嘉姻【懷舊賦】

作嬪

作嬪君子室【顏延年】

鶴爲媒

望瑤臺之偃蹇見有娥之佚女吾令鶴爲媒兮鶴告余以不好

伉合

交二族之和卞伉合之義【沈休文彈奏】

門素

因宜本其門素不相奪倫言婚姻也【上】

結褵

女嫁母爲結其褵帶也【上】

覓婚

見托爲息鸞覓婚【上】

王滿連姻

王滿連姻實駭物聴潘之睦有異於此【上】

施衿結帨

儀禮女嫁母施衿結帨帨巾也

連昏

王鳯連昏楊雕注連昏者婚家之婚親也【王商傳】

風聞

沈休文彈王源云風聞東海王源嫁女與富陽滿氏漢書尉佗曰風聞老夫父母墓巳壊削賈逵曰風采也采聴商旅之言也

簿閱

卽索璋之簿閱【沈休文彈文】

夫婦門

鶴望

諸葛亮曰去者束薪以待期妻子鶴望而計日

同懷子

顧彥先贈婦感忿同懷子卽其婦也

堂室【見子母門】

斜其被

黔婁先生卒覆以布被覆頭則足見覆足則頭見曾西曰斜其被則斂矣妻曰斜之有餘不若正之不足先生生而不斜死而斜之非先生之意【髙士傳】

買臣故妻

漢防稽太守治於吳朱買臣載其故妻到太守舎置園給食之卽今州宅之地

駏蛩氈

晉稽含伉儷詩夏揺比翼扇冬坐駏蛩氈

鰥魚渇鳯

李義山鰥魚渇鳯眞珠房

寡鵠覊凰

寡鵠迷蒼壑覊凰怨翠梧

妬夫媢婦

王充論衡云妬夫婦生則忿怒鬭訟是妬別名

公夫人

山濤妻韓氏有才識未仕時戲之曰忍寒我當作三公不知卿堪爲公夫人不耳

卿卿

王安丰婦卿安丰丰曰婦人卿婿於禮爲不敬後勿復爾婦曰親卿愛卿是以卿卿我不卿卿誰復卿卿

忌妻悍室

劉孝標曰吾與馮衍有三同敬通有忌妻至於自操杵臼余有悍室亦令家道轗軻

潘將軍

後漢楊大眼妻潘氏善騎射楊稱之爲潘將軍

比肩人

三異記吳都海鹽陸東美妻朱氏並有容止寸步不相離時人號比肩人後卒合葬處上生梓樹同根二身相抱而合成一樹孫權封其墓曰比肩墓後子與妻蘇氏亦相愛慕吳人又呼爲小比肩

傷春詞

呂文甫喪妻東坡爲作傷春詞

河魁在房

李戴仁與妻閻氏異室約曰有興則見一夕閻扣戶欲見戴仁取百忌歷燈下看之大驚曰今夜河魁在房豈可行事語小堅曰傳語縣君謝別【荊南近事】

眉撫

張敞爲婦畫眉長安中傳張京兆眉撫音嫵言媚好也

輕媠

張敞被輕媠之名謂爲妻畫眉也古惰字

外婦

齊悼惠王肥其母髙祖防時外婦也注謂與旁通者【髙五王傳】

細君

歸遺細君何其亷也東方朔傳又細小也自比諸矦故謂其妻曰小君

愁水愁風

那作商人婦愁水復愁風【李白詩】

兔絲花

君爲女蘿艸妾作兔絲花百丈托遠松纒綿成一家【李白詩】

忝齊眉

我非東牀人令姊忝齊眉【上】

連根同死

願爲連根同死之秋艸不作飛空之落花【上】

淸路塵

君若淸路塵妾如濁水泥【古詩】

陌上歌

陌上桑出秦氏女也秦氏有女名羅敷爲王仁妻仁爲趙王家令王見羅敷美欲奪焉羅敷乃彈箏作陌上之歌以自明【羅敷艶歌】

丁妻

誰家防女敲筯歌何處丁妻燈織【李徳裕詩】

共夕香

同瓊佩之晨照共金鑪之夕香【江淹別賦】

娣姒門

娣婦

長婦謂稚婦爲娣婦娣婦謂長婦爲姒婦【爾雅】

先後

長陵女子以乳死見神於先後宛若注產乳而死也先蘇見反後胡構反古謂之娣姒今闗中俗呼爲先後吳楚俗呼爲妯娌【西漢】

鐘郝禮法

晉王渾妻鐘氏字琰弟湛妻郝氏皆有徳行琰𨿽門髙與郝氏相親重郝不以賤下琰琰不以貴陵郝時人稱鐘夫人之禮郝夫人之法

嫂叔門

食糠覈

陳平爲人長大美色人或謂平貧何食而肥其嫂疾平之不親家生產曰亦食糠覈耳

不冠不入

馬援敬事寡嫂不冠不入廬【任彥升彈文】

叔郎

叔郎小郎也【見上】

爲別

世說阮籍嫂嘗還家籍見之爲別或譏之籍曰禮豈爲我設耶

丘嫂

髙祖過其丘嫂食注大嫂也【史記作巨】

觧圍

晉王凝之妻謝道韞獻之與客談議詞理將屈道韞遣婢白獻之曰欲與小郎觧圍

姻戚門

親家公

北史李渾傳隋文帝曰吾宗社幾傾賴親家公而獲全

戚開

宋太子妃哀冊飛芳戚閈

四姻九戚

四姻九戚方走贄來賀不幸以其月卒夫人魏氏墓銘韓公遺文

莩末

敢因莩末有志庠均王僧孺爲蕭利監求入學啟

葭莩親

今羣臣非有葭莩之親注葭蘆也莩者其筩中白皮至薄者也葭莩諭附著之意

連昏【見婚娶門】

天姻

衛霍天姻金張世族【陸防苔賦】

奉嬪髙族

伊女子之有行爰奉嬪於髙族【寡婦賦】

情話

悅親戚之情話【陶淵明賦】

潘楊之睦

潘楊之睦有自來矣【潘安仁誄】

甥舅門【外家附】

似舅

桓曰何無忌劉牢之外甥酷似其舅今舉大事何謂無成【晉本傳】

驅使艸木【見賔客門】

當歸阿士【見敏慧門】

家舅

習鑿齒二舅相繼爲襄陽都督習與弟書云每定省家舅

無對日下

陸杲字明霞好學舅張融有髙名杲風韻舉止頗類時稱曰無對日下惟舅與甥

外家惡

呂氏以外家惡而幾危宗社【西漢】

母家惡

大臣欲立淮南王以爲少母家又惡【上】

時似

桓豹奴是王丹陽外甥形似其舅桓甚諱之宣武云不恆相似時似耳恆似是形時似是神桓逾不悅【世說】

牙後慧

殷浩云康伯未得我牙後慧康伯浩甥也甚愛之【上】

婦人門【賢美惡妬寡附】

十二姝

九燭臺前十二姝主人畱醉任歡娛【白樂天詩】

半面妝

梁元帝徐妃無寵每知帝至必爲半面妝以俟以帝眇一目帝見大怒而出

蘭祕

柔中淵映芳猷蘭祕【顏延年詩】

雅步

雅步擢纎腰巧笑發皓齒【陸士龍詩】

仳倠

上芳止防脂二反下許維反淮南子嫫母仳倠說文云仳倠醜面也

綺態

綺態隨顏變沈姿無定源【羅敷艶歌行】

防娟子

肆呈窈窕客路曜防娟子皆美好貌【謝靈運詩】

娥娥

盈盈樓上女皎皎當戶牖娥娥紅粉裝纎纎出素手【選古詩】

空牀

蕩子行不歸空牀獨難守【上】

雙題

防芳起兩袖輕汗染雙題額也言美人用力而然【謝惠連詩】

約素

肩若削成腰如約素【洛神賦】

秀色可餐

陸機艶歌行雲鮮膚一何潤秀色若可餐

蘅薄

踐椒塗之郁烈步蘅薄而流芳【並上】

防步

淩波防步羅襪生塵注言輕步於水波之上如塵生也【上】

姱容修態

姱容修態防洞房【宋玉】

靡顏膩理

靡顏膩理靡好也膩滑也【上】

秋艸萎

過時而不采將隨秋艸萎【選古詩】

未亡人

未亡人寡婦自稱也【出左傳】

楚娃

服防通俗雲南楚以美色爲娃

掛玉釵

相如賦美人云玉釵掛臣冠羅袖拂臣衣

露靨輔

晉傅歌云巧笑露靨輔眾媚不可詳

蟬鬢

崔豹古今注云魏文帝宮人莫瓊樹始制爲蟬鬢望之縹如蟬翼然

嚬蛾

劉孝綽詩送態表嚬蛾廻羞出慢臉

掛纓

江總掛纓銀燭下莫笑玉釵長

慵來妝

趙婕妤好爲卷髮號新興髻爲薄眉號遠山黛施小朱號慵來妝【趙后外傳】

遠山黛【見上】

溫柔鄕

趙婕妤名合徳初進帝大悅以輔屬軆合徳無所不從靡謂爲溫柔鄕謂樊嬺曰吾老是鄕足矣不能效武皇求白雲鄕也【上】

軆自香

成帝私語人曰趙后𨿽有異香不若婕妤體自香也【上】

一搦

李百藥千金笑裏面一搦抱中腰

雙綺繻

路逢雙綺繻問君居逺近

兩鬟姝

張正見千金一巧笑百萬兩鬟姝

莫愁

河中之水歌云河中之水向東流洛陽女兒名莫愁莫愁十三能織綺十四采桑南陌頭十五嫁作盧家婦十六生兒似阿矦盧家蘭室桂爲梁中有欝金蘇合香頭上金釵十二行足下絲履玉文章珊瑚掛鏡爛生光平頭奴子擎履箱人生富貴何所忘恨不早嫁東家王

金釵十二【見上】

一顧

中山孺子妾歌云一顧傾城

半額嚬

蟬怯折腰步蛾驚半額嚬

驚翠眉

古今注梁冀妻孫壽攺驚翠眉爲愁眉

香靨

曉奩妝秀靨夜帳減香筒【李賀詩】

香筒【見上】

梳碧鳯

陂陁梳碧鳯腰裊帶金虫【上】

蛾黛

月分蛾黛破花合靨朱融【上】

蛾翠

含水彎蛾翠

蛾髻

二月詞薇帳逗煙生淥塵金翅蛾髻愁暮云沓風起舞眞珠裙【上】

彎環

李賀十月詞玉壺銀箭稍難傾缸花夜笑凝幽明珠帷穏臥不成眠金鳯刺衣著軆寒長眉對月鬭彎環

寒鬢

寒鬢斜釵玉燕光髙樓唱月敲懸璫【上】

楚腰衞鬢

市南曲陌元秋涼楚腰衞鬢四時芳【上】

巫雲蜀雨

離鸞別鳯煙梧中巫雲蜀雨遙相通【上】

鬭雙緑

上客畱斷纓殘蛾鬭雙緑【上】

大橋小橋

吳志周瑜從孫防攻浣得橋公兩女皆有國色防自納大橋瑜納小橋

行義桓

後漢劉長慶妻桓氏夫卒刑耳以自警表其門閭云行義桓

花見羞

花見羞邠州餅家王氏子也有美色少賣梁故將爲侍兒鄩卒唐明宗取之後爲淑妃梁將劉鄩也

白頸鴨

白頸鴨五代陳州人婦人也爲賊帥

武負

髙祖從王媼武負貰酒注古語謂老母爲負劉向列女傳云魏曲沃負者魏大夫如耳之母

婦人稱姬

師古云姬者本周之姓貴於諸國之女故婦人美號皆稱姬焉後因總謂眾妾爲姬

顏如荼

房中歌顏如荼注菅茅也言美女顏貎如菅茅之柔也

美連姢

美連姢以修嫮兮注連姢纎弱也嫮美也音姢一全反

丈夫心

師古曰妹喜桀之妃有施氏女也美於色薄於徳女子行丈夫心

靑蛾眉

由來紫宮女共妬靑蛾眉【李白】

桃李年

韋蘇州自惜桃李年誤身遊俠子言閨婦也

桂葉眉

注口櫻桃小添眉桂葉濃

服藥下乳

賀喬妻於氏無子乞喬仲兄之子服藥下乳以乳之

嬌兒乳

宋少帝前溪曲云寧斷嬌兒乳不斷郎慇懃

妬鱗

梁張纉妬婦賦云忽有逆其妬鱗犯其忌制赴湯蹈火瞠目攘袂

忌制【見上】

啼妝

桓帝時京都婦女作愁眉啼妝愁眉者細而曲折啼妝者薄拭目下若啼處【後漢志】

流睇

防眺流睇傾視也【南都賦】

連婘

蛾眉連婘【上】

嬌春

羅與綺兮嬌上春【別賦】

眉防姢

眉防姢以增繞目流睇而橫波又眉防姢似蛾兮【神女賦】

姣姬

晰兮若姣姬袂障日而望所思姣音絞【髙唐賦】

如花

須臾之間美貎橫生乎如花溫乎如瑩【神女賦】

穠不短

穠不短纎不長

東家子

臣裏美者莫如東家之子【宋玉】

眉如翠羽

眉如翠羽肌如白雪【上】

嫣然笑

嫣然一笑惑陽城迷下蔡【宋玉神女賦】

諸好備

茂矣美矣諸好備矣言神女也【宋玉賦】

流風廻雪

飄飄兮若流風之廻雪【上】

灼若芙蕖

灼若芙蕖出緑波【宋玉】

穠纎得中

穠纎得中修短合度

明眸善睞

明眸善睞音賴

宜笑

離騷云靨輔奇才宜笑嘕

儀靜軆閒

儀靜軆閒瓌姿艶溢【上】

綽態

柔情綽態媚於語言【洛神賦】

骨像應圖

言應圖畫也【上】

珥瑤碧

珥瑤碧之華琚【音居上】

璀粲

披羅衣之璀粲【上】

霧綃裾

曵霧綃之輕裾【上】

拾翠

或采明珠或拾翠羽【上】

玉肌

玉肌無軫五銖輕【北裏志詩】

防情效愛

無防情以效愛獻江南之明璫【洛神賦】

明璫【見上】

懷春粲

皎皎彼姝子的的懷春粲言如春華之美【陸士龍詩】

理淸曲

被服羅裳衣當戶理淸曲【選古詩】

簮玉鳴金

簮玉出北房鳴金步南階【謝惠連詩】

嫉蛾眉

眾女嫉余之蛾眉【楚詞】

蛾眉曼睩

蛾眉曼睩目騰光音祿視貎【上】

目曾波

嬉光眇視目曾波【上】

翠翰眉

陸機艶歌行雲美目春澤蛾眉象翠翰

澹小蛾

李白栁枝詞佳人防醉玉顏笑倚妝樓澹小蛾

玉纎纎

溫庭筠偶題畫明金冉冉箏語玉纎纎

三春蕖

昔爲三春蕖今作秋蓮房【陶淵明】

妬玉人【見后妃門】

致拳拳

古樂府有定情篇言婦人不能以禮從人而自相悅媚乃觧衣服玩好致之用敍綢繆之志若臂環致拳拳指環致慇懃耳珠致區區香囊致扣扣條帨致契濶佩玉結恩情而期於山陰山陽山西山北終以不答乃以傷悔焉

星靨

華嶽三夫人碑李湜云笑開星靨花碑玉顏

二七

梁簡文等擬古云少年年紀方三六新妝年紀才三五年時二七猶未笄今年二八新紅臉【古樂府】

連頭眉

一畫連心細長謂之連頭眉又曰仙蛾妝【漢武帝故事】

林下風

顧家婦冰淸玉映是閨房之秀王夫人神情朗徹有林下之風【晉書】

美女破舌

荀息引周書云美女破舌美男破老【諸集拾遺】

星娥

星娥月姊【四六集】

館娃宮

館娃宮以西子得名吳人謂美女爲娃

比北斗

比北斗於心事斷陽臺於夢思

愁深半額

愁深半額工夫未及橫蛾病減細腰气力劣能烹鯉

梔子同心

梔子同心防枝連理

眉語

柳宜興雲窓疎眉語度

木粉

良人爲漬木粉遮卻紅腮交午防

胡香

胡香細炷未肯將燻洛靨小規亦應慵防

釵梁

出意桃鬟一尺長金爲細鳥簇釵梁

愁機悶繡

愁機嬾織同心帶悶繡先描連理枝

眼分瓜核

眼分瓜核腰裊栁枝

百年妻

防稽太守蔡興宗以私米饋郭原平及朱百年妻百斛原平不受百年妻亦同辭

歌黃鵠

列女傳魯陶門女少寡魯人欲求之女乃歌曰黃鵠早寡七年不雙宛頸獨宿不與眾同飛鳥尙然況於貞長

崇義夫人

唐魏衡妻王氏爲薛仁杲將旁企地所獲逼而妻之後因醉取佩刀斬其首賊乃散髙祖封爲崇義夫人

命婦門

萬歲鄕君

晉羊祜巳死贈太尉鉅平侯封妻夏侯爲萬歲鄕君

女侍中

元義妻封新平君後遷馮翊君拜女侍中

太夫人

漢文帝紀列侯太夫人無得擅徴捕如淳曰列侯子復爲列侯母稱太夫人

國夫人

宋鄱陽縣侯孟懷玉母拜國夫人

郡夫人

杜祐云髙涼女子洗氏世爲南越首領有功冊爲髙涼郡夫人

太君

唐制四品妻爲郡君五品縣君其母邑號皆加太君

丈夫門【美惡附】

玉裕【見太子門】

玉人

衛玠乘羊車過洛陽市人咸曰誰家玉人

飣座梨

唐崔遠時目爲飣座梨言世所珍

貎侵

史記武安侯貎侵注音寢短小也服防止讀曰本字晉書載左思貎侵唐書歐陽詢貎侵

通侻

魏志劉表以王粲貎侵而弱體通侻不甚重也注貎侵謂貎負其實也通侻者簡易也侻他活反玉篇雲輕也

鬼質

鬼質盧杞

癭露

露瘦也列子其形甚露

鬼躁

魏尙書鄧颺行步防縱筋不束體坐起傾倚若無手足此貎之不恭也管輅謂之鬼躁鬼躁者凶終之徴後卒誅也

善用三短

後魏李諧因癭而舉頥因跛而緩步因蹇而徐言

冠玉

綘灌等讒陳平曰平𨿽美丈夫如冠玉耳其中未必有也

兩玉人【見時號數稱門】

折拉

範睢以折拉而危穰侯言折臂拉齒【觧嘲】

女門【閨怨附】

門上楣

楊氏貴寵隆盛當時謡詠云生女勿悲歡生男勿喜懼又曰男不封侯女作妃看女卻爲門上楣

十八鬟

春風爛熳惱嬌慵十八鬟多無气力【李賀詩】

進士不櫛

唐闗圖妹文學書櫛罔不動人圖嘗謂人曰我家有一進士所恨不櫛耳【南楚新聞】

妖女

名都多妖女妖美也【曹子建詩】

待年

傳曰叔姬歸於紀至若歸者待年於父母國

一女英

津妾一棹歌脫父於嚴刑十子若不肖不如一女英【李白詩】

吳女郎

浦邊淸水明素足別有浣紗吳女郎【李白詩】

細馬防

吳姬十五細馬防

女表

羊緝之女佩任母亡不飲食三日而死鄕裏號曰女表

咒桃花

妝臺記序北州才女靦妍靣而咒桃花東國王孫防嬌防而求獺髓

女宗

宋鮑蘇之妻不妬宋公表其閭曰女宗【列女傳】

小家女

孫綽情人碧玉歌碧玉小家女不敢攀貴徳感郎千金意慙無傾城色碧玉破時相爲情顏倒感郎不羞郎廻身就郎抱

破時【見上】

移天適人

移天適人謂嫁出

兒家門閉

唐人詩白玉堂前一樹梅今朝忽見數枝開兒家門戶重重閉春色因何得到來

打起鶯兒

唐人詩打起黃鶯兒莫教枝上啼幾回驚妾夢不得到遼西

女壻門【婦翁附】

金龜壻

無端嫁得金龜壻辜負香衾事早朝【李義山】

諸倩

淳於意傳黃氏諸倩注齊人呼女壻爲倩言可假借

快壻

後魏劉昞少依郭瑀學瑀有女欲嫁遂設一席曰吾有女欲求一快女壻誰當坐此席者昞奮衣來坐曰昞其人也遂妻之

上下同門

唐世姑之壻與侄之壻謂上下同門【國史補】

得壻如龍

後漢李膺黃憲俱娶太尉桓焉女時人謂桓叔元兩女俱乘龍言得壻如龍【楚國先賢傳】

是兒例

突厥致書曰皇帝是婦父卽是翁比是女夫卽是兒例

婦公

權徳輿作相獨孤郁充翰林學士遷起居郎以婦公辭內職

半子

唐防要徳宗以咸安公主嫁廻紇可汗乃上言曰子壻半子也父若患於西戎子當遣兵除之

拜壻

異苑陳忠女名丰鄰人葛勃有美姿丰與村中數女戱相謂曰拜壻如勃無恨也

姊妹門

共乳

傳气分形同胞共乳祭妹文又寒宵則松雪同明暖晝則鶯花共笑

公堂輟饌

因話云庾亮爲河南兵曹常於公堂輟巳饌以餉寡姊

維私

詩曰譚公維私爾雅云姊妹之夫爲私

海錄碎事卷七上﹤子部﹐類書類﹐海錄碎事﹥

欽定四庫全書

海錄碎事卷七下

宋葉廷珪撰聖賢人事部上

生子門

吞玉勝【見夢門】

蘅薇

張道陵母夫人自魁星中以蘅薇香授之感而有孕

負螟

宋明帝負螟之慶言廢帝非所生也

惡月

孟嘗君以惡月生而相齊俗忌五月故曰惡月

老蚌

孔融見韋康韋誕與其父端書曰不意雙珠近出老蚌康字元將誕字仲將【三輔決錄】

寧馨兒

山濤見王衍曰何物老嫗生寧馨兒然誤天下蒼生未必非此人也宋廢帝太后病篤遣呼帝帝曰病人門多鬼那可徑往太后怒語侍者將刀來破我腹那得生寧馨兒

馨兒

晉書王仲祖好儀形毎曰王文開那生如馨兒

東方朔

東方朔生三日而母田氏死鄰母收養之時東方始明因以爲姓【洞防記】

防旗

任昉母夢五防旗自天而墜入懷遂生昉

神仙宗伯

王曇選母晝夢鳯集其身因而有孕僧寶志曰生子當爲神仙宗伯

神光照社

後漢應嫗生四子家見神光照社探之得黃金自是諸子宦學才名

托胡蘆

胡廣以惡月生父母惡之藏之胡蘆棄之河流岸側居人收養及長有盛名父母欲取之廣以爲背其所生則害義背其所養則忘恩兩無所歸托葫蘆而生也乃姓胡名廣【小說】

玉燕投懷

張說母夢玉燕投懷而生說明皇實錄

剪髮爲鬌

生子三月之末剪髮爲鬌男角女羈否則男左女右

臺卿【見臺官門】

防子

戰國防防子之相似惟其母知之利害之相似惟智者知之雙生子也【所眷反】

犀錢玉果

犀錢玉果利市平分沾四坐【坡賀人生子詞】

乳母門【阿母附】

老太母

髙祖常從王媼武負貰酒如淳曰俗謂老太母爲阿負

阿保

阿保傅母也寡婦賦命阿保以就列兮

食母

大夫之子有食母士之妻自養注食母所謂乳母也士妻賤不敢役人

乳姐

屬之乳姐傅以潼姆【諸事拾遺】

字乳婢

郭氏洞林顧行常不宜兒子其婦將產求術於郭璞爲作卦得家人之防其辭曰巽子在上變值防女蘿覆髙松養徴火捍其凶養子之人名宜同法當字乳婢曰靑蘿如其言呼兒果無恙【侍兒小錄】

敏慧門【英偉附】

英儁

蘇綽曰千人之秀曰英萬人之英曰儁

十行

北齊河南王孝瑜讀書十行俱下覆碁不失一道

人中龍

晉宋纖令艾隠居太守馬岌具威儀鐃鼓造纖不見岌嘆曰名可聞身不可見徳可仰形不可睹眞人中龍也

民英

待時屬興運王佐俟民英【任彥升詩】

嶷如斷山

世目周顗嶷如斷山【世說】

君家果

楊修九歲孔文舉指楊梅謂之曰此君家果答曰未聞孔雀是夫子家禽

任氏童

魏任嘏先世皆早成人時語曰蔣氏翁任氏童

士中英

孔稚圭白馬篇當今丈夫志獨取士中英

海內秀

賀循體識淸遠不徒東南之美實爲海內之秀

東南美【上】

荻筆

陶景年四五歲以荻爲筆畫灰中學書

當靣試

陳思王年十歲餘太祖視其文曰汝倩人耶植曰言出爲論下筆成章顧當靣試柰何倩人

布衣雄世

袁紹稱鄭以布衣雄世【商蕓小說】

黃中內潤

黃中內潤風神外偉【北史】

宿讀

鬫駰性聰敏三史羣言經目則誦時人謂之宿讀

靑雲器

仲容靑雲器【阮始平詩】

夙成

鐘防敏惠夙成【鐘士季檄】

脫略風塵

司徒袁粲有髙世之度脫略風塵【任彥升序】

盧家千里

盧家千里釋奴龍子思道小字釋奴從弟昌衡小字龍子宗中俱稱英妙故時語云

乳下秀

乳下秀嶷嶷【韓退之】

精神滿腹

溫嶠每事諮度錢鳯爲聲價曰錢世儀精神滿腹鳯信之

半靣無忘

半靣無忘五行俱下【四六集】

慧中

韓文云秀外而慧中言內敏也

羣碎

王羲之與謝方書以君邁往不屑之韻而俯同羣碎誠難爲意也

蔕歕鼻

隋麥鐡杖常曰丈夫誰能艾炷灸頭瓜蔕歕鼻求長命乎遼東戰防陣死

人瑞

唐書鄭仁表自謂門地人物文章具美常曰天瑞有五色云人瑞有鄭仁表

半英雄

魏傅巽瓌瓌有知人鑑在荊州目龎統爲半英雄【出劉表傳】

杯酒英雄

白居易哭劉夢得詩曰杯酒英雄君與操

可比相如

蘇頲爲益州長史見李白異之曰是子天才英特少益以學可比相如

一不爲少

梁書陸瓊幼聰慧從祖襄嘆曰此兒必荷門基所謂一不爲少

異童子

孔融異童子

黃童

天下無雙江夏黃童後漢黃香能文章江夏人

當歸阿士

劉孝綽幼聰慧舅王融毎曰天下文章若無我當歸阿士孝綽小字也

爵裏剌

夏侯榮七歲誦千言時賔客百餘人人一奏剌悉書其鄕邑名氏世所謂爵裏剌也榮一寓目不謬一人

童牙

崔駰曰甘羅童牙而悟

將相器

馬援子客卿六歲應接諸公援奇之以爲將相器

髫鬌

後漢周燮始在髫鬌知亷讓注髫鬌也子生三月剪髮爲髫男角女羈

腐芥曲鍼

吳志虞翻字仲翔年十二客有過其兄不謁翻翻追與之書云僕聞虎魄不取腐芥磁石不受曲鍼過而不存不亦宜乎客大奇之

胸中甲兵

齊帝指崔浩示人曰汝曹眎此人尫弱不能持矛彎弓其胸中所懷乃逾於甲兵矣

駒齒未落

北齊楊愔字遵彥十一受詩易兄昱謂人曰此兒駒齒未落已是我家文龍更十歲後當求之千里外【本傳】

龍文

又北齊裴景鸞爲驥子景鴻爲龍文

人中騏驥

人中騏驥梁朝徐勉

人中爽爽

人中爽爽有子朗梁何子朗也

一黌俊【見言談門】

一過千言

開元中常敬忠年十五歲上書言能一過誦千言張燕公召問曰能十過誦萬言乎曰能以萬字試之七過已通熟也【封氏見聞記】

阿鴻摩天

後漢霍光子鴻字彥鸞弱冠拜侍中黃門侍郎光重之謂次子曰阿鴻已摩天去汝曹可不勉哉

食牛气

尸子虎豹之駒𨿽未成文已有食牛之气

虎豹駒【見上】

二離

潘安仁贈何劭王濟雙鸞遊蘭渚二離淸暉離之精爲鸞鳯

名諱門

麻膏相公

崔五拜相權傾天下險譎可畏其父愼由人攺呼油爲麻膏避其諱時號麻膏相公

正月

秦皇諱政故音徵今尙云然

露葵

有蔡朗者諱純遂呼蒓爲露葵【顏氏家訓】

扁螺

劉臻好噉蜆以音同父諱呼爲扁螺父名顯

世家門【一門貴盛附】

盛閥

唐楊汝士兄弟四人俱歷要仕時稱盛閥又號靖恭諸楊以其兄弟惇睦故也

一門百笏

隋李穆貴盛一門執象笏者百人

重侯累將

王商贊許史三王丁傅之家重侯累將窮貴極富

世掌誥命

晁適與其子宗慤世掌誥命

童子郎

續漢書云秦徴公卿子爲諸生有志操者錄之號童子郎事始

英英門戶

王僧逹曰顧琛一公兩掾英英門戶【南史】

萬石君

景帝曰石君及四子皆二千石人臣尊寵舉集其門凡號奮爲萬石君

相門子

岑公相門子雅望歸謝公【李白】

家非鼎甲

栁玭序訓云孝公常謂予兄弟云女家𨿽非鼎甲然中外名徳冠冕之盛亦可謂華腴名族矣

旟斾成陰

韋氏自居京兆代有人物朱輪接軫旟斾成陰

地髙

洛下推年少山東許地髙【李徳裕詩】

相門有相

諺云相門有相將門有將【陳思王防】

徳星社

崔氏兄弟六人至三品宣帝嘆曰卿一門孝友可爲士族法題所居曰徳星堂京兆民卽其裏爲徳星社邠郾鄆已爲禮部五吏部再

門業

武帝謂徐勉曰賀琛殊有門業

傳龜襲紫

楚宏陰識傳贊曰恂恂苗傳龜襲紫

立防

三品已上門立防

列防

張介請列防於故鄕

三防崔家

三防崔家崔琳也

門列三防

李現李峘李擇門列三防

人門兼美

蔡凝曰黃散之職須人門兼美

楊三喜

楊敬之拜司業次子進士及第長子三史登科時號楊三喜【摭言】

門子

苗粲少以門子早登朝班謂門防也【陸贄奏議】

五馬

殷文圭啟荀家門內羅列八龍栁氏亭邊參差五馬注南齊栁元伯之子五人皆領州號五馬參差於亭

勲門

劉彥詢以勲門嫡孫襲爵

淸第

宿非淸第代闕華資【李彪】

門才

李彪上書於河北七州人中擢其門才引令赴闕

勝

家世宅闗輔勝宦王城言勝冠時也【鮑明遠】

防借髙華

防借髙華人品冗來劉瑀彈王僧逹云

徳門

謝氏自晉以降雅道相傳可謂徳門謝幾卿也

品丁

品丁有品者之家

閥閱

積功曰閥歷任曰閱【唐音訓】

甲門

張沛曰隴西李亶天下甲門

四術

冠蓋防四術注術道也【左太衝詩】

俄亦作

何公旣登侍中武子俄而亦作【傅長虞序】

勢門上品

勢門上品猶當格以淸談【任彥升表】

頽其家聲

李陵旣生降頽其家聲【馬遷書】

家道門

好家居

防稽王道子少年專政委任羣小陸汭望闕而嘆曰好家居纎兒欲撞壊之耶

生產作業

髙祖常有大度不事家人生產作業

貞婦順孫

孝子賢弟貞婦順孫

大家翁

鄙諺曰不癡不聾未堪作大家翁【隋書長孫平傳】

家無常子

晉書汜毓惇睦九族兗土稱其家兒無常母衣無常主家無常子

妾門

萱枝

婢號萱枝妾稱桃葉【段成式】

絳桃栁枝

絳桃柳枝韓退之二妾名

令妓燒指

髙聰有妓十餘人及病欲不適他人並令燒指吞炭出家爲尼

下妻

被略爲人下妻欲去者恣聽之【東漢】

如夫人

左傳齊桓公有如夫人者六人

鄭櫻桃

石季龍寵惑優僮鄭櫻桃而殺二後

錦兒

韓渥集中有別錦兒詩

私買侍婢

王莽折節爲恭儉虛譽隆洽常私買侍婢昆弟聞之莽因曰朱子元無子爲買之卽日以婢奉朱博其匿情求名如此

珠娘

緑珠生白州雙角山下越俗以珠爲上寶生女名珠娘生男名珠兒緑珠之字由此而稱

倒龍佩

石崇妓妾千餘人擇數十人裝飾一處等使忽視之不相分別刻玉爲倒龍佩金爲鳯凰釵有所召者不呼姓名悉聴佩聲視釵色玉聲輕者居前釵色艶者居後以爲行次而進

樊通徳

伶字子幹老休買妾樊通徳有才色知書撰趙后外傳

緑珠江

白州流水自雙角山出合容州江呼爲緑珠江亦猶歸州有昭君灘昭君塲吳有西施浴處脂粉塘又有緑珠井在雙角山下耆老云汲此井者誕女必美有識者以美色無益於時以巨石鎭之𨿽產女端妍者七竅四支多不完具昭君村生女皆炙破其靣

謝阿蠻

新丰進女伶謝阿蠻工舞上與妃子鐘念因授前一曲

鴛鴦夢

謝秀才妾詩好作鴛鴦夢南城罷搗砧

成侯命婦

鐘防母非繇正室防爲傳曰古者公侯有夫人有世婦有妻有妾所謂外命婦也於是稱成侯命婦

雪靣澹蛾

楊炎贈元載寵姬薛瑤英曰雪靣澹蛾天上女鳯簫鸞翅欲飛去

雷尙書

王導有幸妾雷氏頗預政事納貨賂時謂之雷尙書【世說】

房老

石崇愛婢翔鳯年三十遂退之使爲房老

人種

阮仲容追其姑家鮮卑曰人種不可失也

二五耦

驪姬欲立其子奚齊賂外嬖梁五與東闗嬖五晉人謂之二五耦注二人皆名二五耦相偶共起一伐言二人共墾傷晉室如此【左傳】

誦靈光賦

蜀劉琰侍婢教誦魯靈光殿賦

手語

崔生謁一品問其妾與之手語【傳奇】

紅拂妓

李靖微時見楊素白事有紅拂妓目靖久之其夜來奔曰我楊家紅拂妓也閱天下人多矣未有如公者故來奔耳【傳奇】

七七

李汧公妾名七七善琴與箏【諸集拾遺】

老嫗吹箎

後魏河間王有婢曰朝云善吹箎諸羌叛王令朝云假爲老嫗吹箎羌皆流涕降語曰快馬健兒不如老嫗吹箎也【尙書故實】

絕世人

中山孺子妾特以色見珍𨿽不如延年妹亦是當時絕世人【李白】

千黃金

一笑雙白璧再歌千黃金【上】

雙騎

余有兩少妾雙騎駿馬行【李白自謂也】

二桃李

送侄良攜二妓赴防稽攜妓東山去春光半道催遙看二桃李雙入鏡中開【李白詩】

雙鴉鬟

雙鴉鬟錦囊養之懷袖間【上】

手椎

語林劉道眞求婢不從乃下地叩頭婢懼而從之明日語人曰手椎固是神物一下而婢伏淫

短因緣

鮑生妾詩風颭荷珠𨿽暫圓多生信有短因緣

防酥娘

東坡贈王定國侍人宴娘詞云誰羨人間琢玉郎天應乞與防酥娘

媚側室

南史詩云張睦染白髭將以媚側室靑靑不解久星星還復出

小蠻

小蠻有二義若楊栁小蠻腰卽白公侍姬若晚春酒熟尋夢得云還攜小蠻去試覓老劉看此酒榼名小蠻也

杜仲陽

漳王養母杜仲陽卽杜牧所謂杜秋娘者也

張靜婉

南史羊侃舞人張靜婉腰圍一尺六寸能掌上舞唐人楊栁枝詞云認得楊家靜婉腰

團扇【見扇門】

懊惱歌【見歌行門】

香兒

元載妓薛瓊英幼以香屑親飲啖之長而肌香故名香兒【出麗情】

奴婢門

酒家保

彭越爲家人時窮困賣傭於齊爲酒保【英布傳】

常住奴

常住奴出雜爼童行也

十里鼻

契丹罵漢兒作十里鼻猶言奴婢也【燕北雜記】

黠奴

黠奴人之所患惟力間收使之逐魚鹽商賈之利終得其力起富至數千萬

狂奴態

嚴子陵傳云此狂奴故態也又張祐詩喜作狂奴態羞爲老婢聲

老婢聲

顧愷之字長康好吟詠自謂得先賢風制或請其作洛生詠答曰何至作老婢聲

平頭奴子【見婦人門】

執衣

執衣白直皆皂之類

戶奴

戶奴閽人主戶止誰何者也

臧獲

臧獲奴婢也風俗通云其或因贓入罪或逃亡見獲故云臧獲

石祭酒

李抱玉主課靑衣冒名奏授祭酒【幹子】

內記室

唐潞州節度使薛嵩靑衣紅綫通經史掌牋表號內記室【甘澤謡】

僮約

王褒作買奴劵文也云王子淵從成都女子楊惠買夫時髯奴便了決賣萬五千奴從百役使不得有二言但當飲水不得嗜酒欲飲美酒惟得染唇漬口不得傾盂覆斗事訖欲休當舂一石夜半無事浣衣當白奴不聴教當笞一百讀劵文徧奴兩手自搏目淚下落鼻涕長一尺如王大夫言不如早歸黃土陌蚯蚓鑽額【古文苑】

染唇漬口

蚯蚓鑽額【並見上】

銀鹿

顏峴家僮名銀鹿事魯公終其身【國史補】

小靑

施肩吾詩鋤藥顧老叟焚香呼小靑

畫無俚

西漢婢妾賤人感慨而自殺非能勇也其畫無俚之至耳注方言曰俚聊也許愼曰賴也爲其計畫無所聊賴至於自殺耳

平頭奴子

平頭奴子揺大扇五日不熱疑淸秋【李白詩】

銀盌觧飛

栁公權有銀杯盂數爲主藏豎海鷗所竊一日鷗白公言不測其失之由公曰銀盌應解飛不復更言【栁氏序訓】

蒼頭

彭寵爲蒼頭所殺注云秦呼人爲黔首謂奴爲蒼頭者以別於良人【本傳】

僕從門

大誰卒

門卒主問何人何者漢有大誰卒

冗從

冗從散從人也

騶騎

騶本廐之馭者從人令爲騎因謂之騶騎也

走卒

常夜從走卒行徼邯鄲中【西漢趙王彭祖】

廝養

趙有廝養卒注廝取薪者也養養人者也【陳余傳】

廝役

其賔客廝役皆天下豪俊【上】

騶奴

昌邑王賀與騶奴宰人遊戲飲食

哄導

王承宗伏盜京師刺度哄導皆駭獨騶王義持賊大呼【裴度傳】

騶哄

騶哄胡貢切喝聲也

當闗

嵇康書云晝臥喜晚起當闗呼之不置注漢有當闗職暁至門呼

幹僮

沈濵之傳先是省中有官所給幹僮不得雜役

廬兒

何仲翁出入從蒼頭廬兒注皆官府之給賤役者

族望門【姓氏附】

岡頭盧

岡頭盧澤底李土門崔皆爲顯族【出國史補】

去天尺五

韋曲杜鄠近長安諺云韋曲杜鄠去天尺五

鈒鏤王家

四姓滎陽鄭岡頭盧澤底李土門崔皆爲鼎甲太原王亦四姓之匹而呼爲鈒鏤王家諭銀質而金飾也【國史】補

門望

韓顯宗上書夫門望者是其父祖之遺烈亦何益於皇家

王氏

王氏其先姓田秦始皇滅齊田氏稱王家子孫因以爲氏

尒朱氏

其先居尒朱川因爲氏焉

人姓木邊

桓伊詣王遵遵謂左右曰門何爲通桓氏我聞人姓木邊者便欲殺之況諸桓乎

豕韋

肅肅我祖國自豕韋氏之始也【韋孟康諫詩】

豆盧

豆盧寧本姓慕容歸義賜姓北人謂歸義爲豆盧焉

宇文

炎帝之後曰普廻始居朔野鮮卑奉以爲主得玉璽以爲天授其俗謂天曰宇君曰文因號宇文國並以爲氏

官簿

陳咸蕭育官簿皆在方進之右注簿謂伐閱也音主簿之簿

繼嗣門【庶孽附】

支子

髙皇帝與諸公並起非有仄室之勢以豫席之也注禮卿大夫之支子爲側室

三庶孽

髙帝封三庶孽分天下半謂孽子悼惠王庶弟元王兄子吳王也【吳王濞傳】

防子

杜荀鶴杜牧之防子也牧之妾有妊嫁杜筠生之

略不識字

邢子才孽子大徳大道略不識字

黃雞生卵

晉賀喬妻於氏論養子爲後議曰鄙諺有云黃雞生卵烏雞伏之但知爲烏雞之子不知爲黃雞之兒

餒魂

劉禹錫謂張曲江燕翼無似終爲餒魂

無外家

王符安定人安定俗鄙庶孽而符無外家爲鄕人所賤

八子

諸侯王以令置八子秩比六百所以廣嗣重祖也八子妾號也【髙帝五王傳】

成侯命婦【見妾門】

姓字門

泉明

防踀東籬下泉明不足羣淵明一字泉明李白詩多用之

不得二名

王莽秉政奏令中國不得有二名亦使人諷單於從之故名囊知牙斯更名曰知

字喬年

唐十八學士圖皆當時墨迹云房元齡字喬年

賀孚

賀知章爲祕書監乞歸召見問所欲知章曰臣有男未名幸賜以爲榮帝曰人無信不立孚者信也可名孚知章旣歸乃寤曰帝戲我耶我實吳人孚者子也【開元傳信記】

性情門

無宿物

謝仁祖云庾赤玉胸中無宿物赤玉庾統字也【世說】

意遠

嵇意逺而疎呂心曠而放其後各以事見法【向子期思舊賦】

性行

山濤語潁川太守山嵚曰嵇康性行不堪職任

性深阻

性深阻如城府司馬宣王也

五情

形影相弔五情赧服注五情喜怒哀樂怨也

龍性

鸞翮有時鎩龍性誰能馴【嵇中散詩】

孝弟之性

夏侯湛作周詩成示潘安仁安仁曰此非徒溫雅乃見孝弟之性【世說】

胎性暴

上元夫人謂漢武帝曰汝胎性胎性淫胎性奢胎性酷胎性賊【武帝內傳】

情條行葉

藹藹情條漪漪行葉【四六集】

才能門

多多許

簡文稱王懷祖才旣不長於榮利又不淡直以眞率少許便是對人多多許

才足十人

齊栁惲爲吳興太守齊帝曰吾聞君子不求備至如渾才藝可足千人

僕遫

諸曹以下僕遫不足數凡短之貎也【西漢息夫躬傳】

天下選已

今執事之臣皆天下之選已注已語終辭【西漢】

在下中

李廣與從弟李蔡俱爲郎蔡後代公孫爲丞相蔡爲人在下中者名聲出廣下逺甚注在下輩之中也【李廣傳】

長才廣度

長才廣度無所不淹【嵇康書】

促鱗短羽

促鱗之遊汀濘短羽之棲翳薈濘音寧【七命】

阿奴鹿鹿

周伯仁母曰伯仁志大才短嵩性狼犺惟阿奴鹿鹿常在阿母目下耳

陶犬瓦雞

陶犬無守夜之警瓦雞無司晨之益【洞防記】

齷齪近步

齷齪近步遵常守故

棟處屋

房彥謙曰夫賢材者譬棟之處屋如骨之在身所謂棟梁骨鯁之材也

殊人之技

孝文曰茍有殊人之技不患不知

傭中佼佼

光武謂謝祿曰卿所謂鐵中錚錚傭中佼佼者也錚初耕反言微有剛利也

四才

身言書判謂之四才徳行才用勞效謂之三實

三實【見上】

王孫林甫

王孫林甫言李林甫本宗室子無才術也

林下

二千石多林下不任職【西漢】

惡人身

齊文襄以王昕非濟世才嘗罵之曰好門戶惡人身下詔削奪官爵

可居中第

孝文謂韓顯宗曰校卿才能可居中第猶言中等也

當世才具

崔季舒長於尺牘有當世才具

小夫愞臣

小夫愞臣之徒憒眊不知所爲【息夫躬傳】

無他才技

朱朴腐儒木彊無他才技筆札議論動爲笑端

索衣食

方朔紿騶侏儒云上以若曹無益於用徒索衣食注索盡也先各反

無所比

行能無所比容貌不及眾【蔡義】

惛惛不辯

溫舒爲人少文居止惛惛不辯

瓦釜雷鳴

黃鐘毀棄瓦釜雷鳴【楚辭】

尺有所短

尺有所短寸有所長【上】

小器易盈

小器易盈先取沈頓醒寤之後不知所言言量小也【吳季重牋】

海內無雙

自以爲智能海內無雙【東方朔】

造國手

陳覺曰嗣主言宋齊丘本造國手

孝義門【孝亷附】

孝亷船【見舟門】

烏鵲通巢

郭雋七世同居犬豕同乳烏鵲通巢

孝亷郎

師丹舉孝廉爲郎

興廉舉孝

漢武元朔元年詔曰興廉舉孝庶幾成風

徳行門

盛徳人

庾亮曰孟嘉故是盛徳人

仁徳正號

孔融立鄭公鄕云昔太史公廷尉吳公謁者鄧公四皓嵇公是則公者仁徳之正號不以三事大夫也

徳行堂堂

徳行堂堂邢子昂邢顒也

三費

韓詩外傳子夏過曽子曰入食子夏曰不爲公費乎曽子曰有三費飲食不在其中子夏曰何謂三費曰少而學長而忘之一費也事君有功輕而負之二費也久友交而中絕三費也

得二

任彥升序踐得二之機韓康伯曰在理則昧造形則悟顏子之分也失之於幾故有不善得之於二不遠而復故知之未常復行也

自將

倪寛爲人溫良有廉知自將注將衛也以智自衛

殊行

蔡興宗表郭原平有殊行舉爲太常博士

當世用

孝文曰君子之門假使無當世之用要自徳行純篤是以用之

被金石

被金石而徳廣流管弦而日新【文賦】

亞黃中

張子房道亞黃中易曰黃中通理

圭端泉正

圭端泉正鏡定衡平【四六集】

忠孝門

退家進官

張敞上言曰臣聞忠孝之道退家則盡心於親進官則竭力於君

孝張裏

張敷以毀死孝武攺所居爲孝張裏

二極

一致二極謂君親也一致謂忠孝同於一也

代父死罪

石奢相楚行縣有殺人者追之乃其父也縱父而自拘曰以父立政不孝也廢法縱罪非忠也遂自刎而死【史記】

富貴門

不數頭

晉書麯允金城人與遊氏世爲豪族西州語曰麯與遊牛羊不數頭南同朱門北望靑樓

望靑樓【見上】

黃金橫帶

田單攻狄不克魯仲連曰今將軍東有掖邑之奉西有淄上之娛黃金橫帶而騁乎淄澠之間有生之樂無死之心所以不勝也【史記】

與地侔貲

富旣與地平侔貲貴正與天子比崇【甘泉賦】

谷量牛馬

烏氏贏畜牧谷量牛馬【漢貨殖傳】

足羊蹏馬

澤中千足彘二百五十頭也馬二百蹏音啼五十疋也

千石魚

水居千石魚波注波讀曰陂言大陂養魚歲收千石

千樹橘

安邑千樹棗燕秦千樹栗蜀漢江陵千樹橘

千畝竹

陳夏千畝漆齊魯千畝桑麻渭川千畝竹

千章萩

山居千章之萩注大材曰章萩卽楸字

千畝巵茜

千畝巵茜千畦姜韭此其人皆與千戶侯等茜千見反

歲千釀

通都大邑酤歲千釀注千甕以釀酒

釀醬千

醯醬千漿千儋長頸甖胡瓊反儋丁濫反

船千丈【見舟門】

吳楚兵之起長安中列侯封君行從軍旅賫貸子錢家子錢家以爲闗東成敗未決莫肯與惟無鹽氏出捐千金貸三月吳楚平息十倍【已上並史記貨殖列傳】

金張館

秋坐金張館繁陰晝不開【李白】

萬金產

勞生徒聚萬金產【李白】

卑下之

凡編戶之人富相什則卑下之伯則畏憚之千則役萬則僕【西漢志】

富貴來逼

楊素爲詔書下筆立成周武帝謂曰善自勉之勿憂不富貴素答曰臣但恐富貴來逼臣臣無心求富貴

貰患交娛

陶詩駟馬無貰患貧賤有交娛【贈羊長史】

膏粱士

美哉膏粱士營生奧且博【陸士衡詩】

素封

史記富者無祿秩之奉而與之比者命曰素封

五香

張正見劉生詩金門四姓聚繡轂五香來

東路徐

梁朝徐君倩及襄陽魚並以豪盛稱侍妾數百皆佩金翠曵羅綺時號北路魚東路徐

夜日晝星

郭況家富懸明珠於四壁晝視如星夜視如日人語曰洛陽多錢郭氏室夜日晝星世無匹東京謂之瓊廚玉亢

侈侈

隆富侈侈注侈侈盛貎【南都賦】

髙門鼎貴

吳都賦髙門鼎貴始也賈捐之傳石顯方鼎貴

許史廬

朝集金張館暮入許史廬【左太衝詩】

鳴笳啟路

從者鳴笳以啟路文學托乘於後車【魏文帝書】

托乘後車【見上】

不雨雷

郭況以黃金爲器工冶之聲震於都鄙時以郭氏之室不雨而雷

塵臺

石季倫舂雜寶異香使人於樓上吹散之名爲塵臺

莊武慙家

莊武慙家金張媿冑【四六集】

富將陶白

富將陶白貲巨程羅山擅銅陵家藏金穴【廣絕交論】

擅銅陵【見上】

貧素門

十盜

六韜貧者十盜謂收種不時娶婦無能養女太多之類

白社

董京字威輦宿洛陽白社中時乞於市

樵采

買臣困樵采伉儷不安宅【左太衝】

落落

落落窮巷士注云疎寂貎【左太衝】

酒家保【見奴婢門】

身溝壑

張景陽詩𨿽榮田方贈慙爲溝壑名子思貧居田子方贈狐白裘不受曰吾與人物隨而忘之如棄耳子思曰吾聞忘施猶棄物溝壑𨿽貧不忍以身爲溝壑

蒿沒人

張仲蔚隠身不仕所居蓬蒿沒人

孤興

對窮迹而孤興【選賦】

素門

素門凡流【任彥升表】

牛馬走

司馬遷書自稱太史公牛馬走言已爲太史公牛馬之僕也

家無綺縞

梁伯鸞家無綺縞張仲蔚門有蓬蒿【四六集】

赤貧

古人謂空盡無物曰赤如赤地千里南史稱其家赤貧者是也赤族言盡殺無類也漢書注以爲流血丹其族大謬【唐音訓】

蒯緱

馮驩甚貧有一劍耳又蒯緱蒯苦怪反茅之類可爲防緱音侯把劍之處言劍無物裝用茅防纏之【史記】

鬼笑

南朝劉伯龍貧甚嘗召左右將營什一之利忽見一鬼在旁大笑伯龍曰貧困固有命乃爲鬼所笑

素家

江淹仕梁封醴陵侯謂子弟曰吾本素家不求富貴

營一飽

傾身營一飽少許便有餘【陶詩】

家乏

弱年逢家乏老至更長饑【上】

單門

後漢趙壹賦云法禁屈撓於勢族恩澤不逮於單門

天錄

酈炎詩富貴有人借貧賤無天錄注謂如蕭曹名見於圖書

有官宅

原憲桑樞不易有官之宅

落魄

酈食其家貧落魄無衣食業注魄音薄失業無次也

假貸服具

朱建母死貧未有以發喪方假貸服具貸土待反

都養

倪寛受業孔安國貧無資用嘗爲弟子都養注士給烹炊者也養弋向反

攻苦食啖

呂后與陛下攻苦食啖師古曰啖當作淡其可背哉

排艸入

葛洪貧無僮僕籬頭頹破常披榛出門排艸入堂【抱朴子】

阽於死亡

窮困之人或阽於死亡音反坫之坫又音檐【漢詔】

羅縷自陳

余遭家之轗軻膺六極之困屯無原憲之厚徳有斯人之下貧愁郁煩而難處且羅縷而自陳【束晳貧家賦】

繩樞子

過秦論云陳渉甕牖繩樞之子又選廣絕交論云繩樞之子陋巷之賓

居約

陳余張耳始居約時相然信死豈顧問哉【本傳贊】

哀王孫

漂母曰大丈夫不能自食吾哀王孫而進食豈望報乎【西漢】

麤糲之費

嚴仲子曰竊聞足下義甚髙故進百金者將用爲大人麤糲之費得以交足下之驩【史記】

窶人子

嫪毐曰窶人子何敢乃與我亢【史記注】

生事如蓬

歸來無產業生事如轉蓬【李白詩】

無酒錢

欲要擊築悲歌去正值傾家無酒錢【李白詩】

掛胡牀

去時無一物東壁掛胡牀【上】

用貧求富

用貧求富農不如工工不如商刺繡文不如倚市門此言末作貧者之資也【西漢貨殖傳】

力勝貧

古語力能勝貧謹能勝禍

窮遊約

窮遊約處屢絕簞瓢晚生早孤不聞詩禮

歸窮委命

言以窮自歸而委命於天也【鵩鳥賦】

衡闈

何獨顧衡闈衡門也【範彥龍詩】

衡宇

文選云乃瞻衡宇

肉食資

無以肉食資取笑葵與藿【陸士衡樂府】

賤老相尋

榮與壯俱去賤與老相尋【張季膺詩】

立錐

史記孫叔敖爲楚相及死其子無立錐之地

門無結駟

徳非陳平門無結駟之迹學非雄堂有好事之客【應休璉書】

飲水

周黨每過閔仲叔共飲水而已

置酒

家貧孟公無置酒之樂

苫蓋

選廣絕交論斷金由於湫隘刎頸起於苫蓋又春秋左氏傳曰乃祖吾離被苫蓋言貧賤也

織絇緯蕭

灌畦鬻蔬爲供魚菽之祭織絇緯蕭以充糧粒之費絇音瞿【陶淵明】

號寒啼饑

韓文公進學觧曰冬暖而兒號寒年登而妻啼饑

海錄碎事卷七下﹤子部﹐類書類﹐海錄碎事﹥

欽定四庫全書

海錄碎事卷八上

宋葉廷珪撰聖賢人事部中

老稚門

頽齡

沈休文詩若防西山藥頽齡儻能度注魏文帝詩曰西山一何髙何髙殊未極上有兩仙童不飲亦不食與我一圓藥光耀生五色服之四五日身體生羽翼

鄕耋

徳輝灼邦懋芳風被鄕耋【顏延年詩】

夙齡

夙齡愛遠壑晚涖見奇山夙齡早歲也晚涖謂暮年臨職【沈休文詩】

舊齒

親友多零落舊齒皆凋喪謂耆老也【陸士衡詩】

末塗

末塗幸休明【徐幹詩】

黃髮期

願以黃髮期養生念將老又王其愛玉體俱享黃髮期【曹子建詩】

齒臷

時邁齒臷徒結切大也言年齒漸老大也【陳孔璋詩】

華顚

蔡邕傳曰華顚胡老注云顚頂也謂白首也新序齊王對閭丘印曰士亦華髮墮顚而後不用耳

西夕年

李崖拜太保謂其子曰不可以西夕之年取笑於來今也

長年人

臨風杪秋樹對酒長年人【白樂天詩】

老朽

駱賔王與鄕友書云耆耋者化爲異物少壯者皆爲老朽

侲子

侲子童子也音眞出漢書

翻日車

後漢李尢九曲詩云年歲晚暮時已斜安得力士翻日車

急景頽年

急景倐雲暮頽年寖已衰【李義山詩】

黃小中丁

男女始生爲黃四歲爲小十六爲中二十一爲丁六十爲老【出隋書】

眉梨

眉梨耋耉老也東齊曰眉言秀眉也燕代之北曰梨言靣色似凍梨也宋衛兗豫曰耋秦晉之郊陳兗之防曰耉【出方言】

麋梨

文曰麋梨老也注麋猶眉也【方言】

大人

漢蘇純三輔號爲大人注長老之稱【出蘇章傳】

纖兒

防稽王道子少年專政委任羣小陸汭望闕而嘆曰好家居纖兒欲撞壊之耶

老陳陳

誰覺老陳陳【牧之詩】

方瞳老叟

老聃居山有父老五人方瞳玉靣握靑筠杖共談天地乃五方五行之精【拾遺記】

方小

季康子之母死公輸若方小言年尙幼也

八百錢馬

襄陽耆舊傳南陽太守張忠曰吾年往志盡譬如八百錢馬生死同價

疾侵耄及

疾侵耄及愒陰將盡常恐卒塡溝壑【虞奇書】

華顚童牙

裴駰曰唐睢華顚以悟秦羅童牙以報趙

歲貶顏

王僧孺詩未應歲貶顏直以憂殘髮

憂殘髮【見上】

前路

前路漸欲少不覺生涕洟

黃頷小兒

黃頷小兒崔陵指言文襄謂其幼小

年渉危境

詔曰昔髙允年渉危境而家貧養薄言老境也【北史】

鑷白

長呼望靑雲鑷白坐相歡秋顏入曉鏡壯髮凋危冠【李白詩】

髮先秋

朱顏君未老白髮我先秋【上】

靑歲歇

紅顏悲舊國靑歲歇芳洲【上】

朱顏子

昨朝朱顏子今日白髮催【上】

少童

洛陽少童邯鄲女【江淹】

年逮耉

歲月其䢐年其逮耉

年力

年力頽侵【選詩】

未暮

幼壯困孤介未暮謝幽貞注謂衰老之時【選詩】

大耋

大耋嗟落暉大老也周易大耋之嗟防

老冉冉

老冉冉其將至【騷經】

年長大

年行已長大所懷空萬端【魏文帝詩】

已成老翁

已成老翁但未白頭耳【上】

齒危髮禿

齒危髮禿之老【任彥升序】

不二老

朝寡純徳之士鄕乏不二之老

鳩車竹馬

王元長曰小兒五歲曰鳩車之戲七歲曰竹馬之遊

志節門【全節附】

老兵

闗公聞黃忠爲後將軍怒曰大丈夫終不與老兵同列

丹石心

旣秉丹石心寧流素絲涕【謝暉】

乘長風

宗慤字元幹叔父少文問其所志慤曰願乘長風破萬里浪

烈火辧玉

烈火辧玉疾風知艸

池荷不濕

池荷不濕火玉常冷

建豹尾

晉王含謂其妻曰男兒不建豹尾不復歸矣

鳴珂

李泌少爲詩曰天覆吾地載吾天地生吾有意無不然絕粒升天衢不然鳴珂遊帝都安能不貴復不富空作昂藏一丈夫【鄴侯家傳】

帶金佩紫

丈夫處世當帶金佩紫

松栢志

宗世林薄曹操爲人不與之交後操作司空總朝政問宗曰可以交未答曰松栢之志猶存以忤防見疎位不配徳

背洛水

諸葛靚後入晉除大司馬召不起以與晉室有讐常背洛水而坐

南靣百城

李謐嘗曰丈夫擁書萬卷何假南面百城

溫蠖

又安能以皓皓之白而防世之溫蠖乎【史記屈原列傳】

微尙

平生有微尙歡笑自此畢【謝暉】

雞爭食

寧與黃鵠比翼乎將與雞鶩爭食乎【楚詞】

薄雲天

英辭潤金石髙義薄雲天

過半路

戰國防或謂秦王曰行百里者半於九十此言末路之難也

養胎

勾踐養胎以待用昭王卹病以雪仇故能以弱燕服彊齊羸越滅勁吳

乘髙車

郭丹入闗而嘆曰不乘使者車不復出門後奉使南陽果乘髙車

忠義門

忠規

忠規密謨潛慮帷幕【傅季友表】

忠鬼

易雄爲王惇所執曰今日卽戮得作忠鬼乃所願也遂殺之

望義

望義如歸謂程嬰杵臼也

野馬黃羊

杜祁公詩雙鳧乘鴈常深愧野馬黃羊亦過憂張說曰吾肉非黃羊必不畏喫血非野馬必不畏刺

事百君

張岱曰古人有言一心可以事百君

卞忠貞

卞壼死蘇峻之難諡忠貞公

丹府

親仁罄丹府之愛赤心也

釋生取義

故中郎西平郭修手刃費禕勇過聶政功逾介子可謂殺身成仁釋生取義者也

忠義爲首

中領軍桓範薦徐宣疏曰爭奪之時以防略爲先分定之後以忠義爲首

俸祿門【祿養附】

斗食

百官表百石以下有斗食佐史之秩

廨錢

先是臺省府寺咸置廨錢收息蘇孝慈以爲官民爭利非興化之道奏罷之請公卿已下給職田各有差

皤然就養

蕭嵩罷中書令其子衡以主壻三品嵩皤然就養十年餘衣冠榮之

智謀門

折慮

趙奢正疆埸秦人折北慮猶息謀也【盧子諒詩】

深識士

道逢深識士舉手對吾揖【潘正叔詩】

時謀

恨我無時謀譬諸具官臣【王仲宣詩】

堂上奇

何必操干戈堂上有奇兵【張景陽詩】

幄中防

慨無幄中防徒慙素絲質【盧諶詩】

借前箸

酈食其請立六國後漢王以問張良良曰臣請借前箸以籌之

胸中畫

慢世薄功業非無胸中畫【李白】

人惎之謀

天啟其心人惎之謀惎教也音忌【西京賦】

畫一奇

畫一奇出一防

謀無遺諝

謀無遺諝舉不失防算無遺防畫無失理諝思與反智也【辧亡論】

議論門

外庭末議

向者亦嘗厠下大夫之列陪奉外庭末議【司馬遷書】

仰首伸眉

仰首伸眉論列是非【上】

白馬碧雞

白馬之論碧雞之詞【莊子】

儀表門【容止附】

防子

魏文帝詔曰孫權前後詞防頭尾擊地此防子自知不能保爾許地也

跬行

跬行妄步武跬舉足也【謝宣逺詩】

咫步

曷云途遼曾不咫步【盧子諒詩】

屏營

飛鴻不我顧佇立以屏營廻行貌【石季倫詩】

光塵

兾事速訖旋侍光塵【繁休伯牋】

規行矩步

規行無曠迹矩步豈逮人【陸士衡】

瓊樹枝

願一見顏色不異瓊樹枝

半天朱霞

劉訏與族兄歊各履髙操族祖孝標曰訏超超越俗如半天朱霞歊矯矯出塵如雲中白鶴皆儉歲之粱稷寒年之纎纊也

雲中白鶴【見上】

讜朗

讜朗英盼斐亹髙談

星彩

仰窺星彩光越天

肅拜

肅拜凡拜之輕者近乎揖【唐書音訓】

荊楚仙人

宋龔祈辭不應辟命風姿端雅容止可觀中書郎範述見之嘆曰此荊楚仙人【本傳】

範長頭【見時號雜名門】

風流宗

晉王蒙美姿容與劉惔齊名時稱風流舉蒙惔爲宗焉

風塵表物

晉王衍自然是風塵表物

賀雅

梁賀琛毎進見武帝與語移時故省中語曰上殿不下有賀雅容止閒雅故人呼之

霍亂禿梟

唐曲江令朱隨侯舉止輕脫張鷟目爲霍亂禿梟【僉載】

冰稜

髙談敬風鑑古貎怯冰稜【段成式】

髙酋酋

壇宇寛帖帖符彩髙酋酋【杜牧之】

符彩【見上】

精神淵著

桓秉稱髙坐和尙精神淵著

文弱

陸士龍爲人文弱可愛

神王

司馬太傅府多名士一時儁異庾文康云見子嵩在其中嘗自神王

醉傀俄

山濤曰叔夜之爲人也巖巖若孤松之獨立其醉也傀俄若玉山之將崩

爽朗淸舉

叔夜風姿特秀見者嘆曰蕭蕭肅肅爽朗淸舉

朝霞舉

海西公時諸公毎朝朝堂猶暗惟防稽王來軒軒如朝霞舉

瓌姿偉態

瓌姿偉態不可勝贊【神女賦】

狀異常人

蔡邕謂從弟谷曰董卓性剛難濟吾且遁逃山中以待如何谷曰君狀異常人每行觀者盈集以此自匿不亦難乎乃止

風儀

風儀與秋月齊明音徽與春云等潤

貎寢

王粲之荊州依劉表表以粲貎寢而體弱通侻不甚重也裴松之曰貎寢謂貎負實通侻者簡易也

嵓下電

王戎神彩秀徹視日不裴楷目之曰爛爛如嵓下電

風流門

醖借

漢贊韋成孔光匡衡張禹咸以儒宗居宰相位服儒衣冠傳先王語其醖借可也顏師古云謂如醖釀及薦借道其寛博重厚也

一槪風流

王謝子弟有一槪之風流陳蔡生徒須四科之選擢

雅流器

周顗於荊州敗績未得用王丞相與人書曰雅流器何可得遺

外司馬

王晞爲常山王司馬登山臨水以談醼爲事人謂之物外司馬

才望髙雅

才望髙雅非常流所及【陸景初】

人物門

魏家玉

孫興目孔沈魏顗曰沈爲孔家金顗爲魏家玉

第一流

劉眞長言防稽王故是第二流中人耳桓溫曰第一流復是誰劉曰正是我輩耳

映九泉

殷仲堪喪後桓問仲文曰卿家仲堪定是何似人曰𨿽不能休明一世足以映徹九泉仲堪仲文從弟

肉鴨

舊日韓康伯捋肘無風骨說林云韓康伯似肉鴨

器局

裴尼性雅有器局

識度

裴師仁好學有識度

幹略

裴鴻少恭謹有幹略

一至

劉劭人物志曰一至謂之偏材偏材小雅之質也

懷文抱質

偉長獨懷文抱質恬淡寡與

人宗

北靣人宗謂爲人所敬【任彥升序】

英姿茂績

議者多非光武不以功臣任職至使英姿茂績委而不用

蘭薫雪白

顏冉龍翰鳯雛曾史蘭薫雪白

癡傲門【疎謬褊急附】

長卿慢

𨿽好相如逹不同長卿慢康髙士傳曰長卿慢世越禮自放【謝惠連詩】

內機

張子闇內機單生蔽外像

無算

眺實庸流行能無算言不足數也

水淫

南史何佟之性好潔一日之中洗滌者十餘過人稱爲水淫

淸狂

漢書張敞言昌邑王淸狂不蘇林注云凡狂者陰陽胗盡濁今此不狂似狂者故云淸狂或曰色理淸徐而心不慧曰淸狂猶云白癡也

白癡【見上】

老革

彭羕仕劉備左遷謂人曰老革荒謬注云猶言老兵也

狗意

石勒謂張賔曰王彌位重言卑恐其遂成前狗意也

長柄葫蘆

二陸初入洛詣劉道眞初無他言惟問東吳有長柄葫蘆卿得種來否陸殊失望

哀家梨

桓南郡毎見人不快輒嗔云君得哀家梨當復不蒸食不

愚癡膜

已決一切愚癡膜

木彊人

漢書贊曰周昌木彊人也

箕踞

郭解出人皆避有一人獨箕踞視之解問其姓名客欲殺之解曰居邑之不見敬是我徳不修

傲不可長【出曲禮】

酒囊飯袋

五代周行逢嘗言馬氏諸子恣縱奢僭文武之道未嘗畱意時人皆謂之酒囊飯袋【荊湘近事】

謝宣明面

宋劉穆之孫瑀爲益州刺史與顏峻書朱修之三世爲將一旦在荊州作謝宣明面謂謝晦三十五歲爲荊州都督有自矜之色宣明晦字

間气布衣

皮日休傲誕自號間气布衣【言】

才疎意廣

後漢孔文舉負其髙气志在靖難而才疎意廣迄今無成功

捧手不拜

穆紹見尒朱榮捧手不拜榮亦矯意禮之

尊身忽物

尊身忽物是已非人李衝表奏李彪罪狀云

握齱

握齱好荷禮初角反急促之貎荷與苛同

罵坐

灌夫罵坐不敬系居室注居署名也屬少府後攺曰保官

防前

宋武帝與沈約各數果事多少約少帝三事出謂人曰此公防前不讓卽羞死帝欲抵其罪徐勉固諫而止

直性狹中

嵇叔夜絕交書云吾直性狹中多所不堪

滑稽門

造化小兒

唐杜審言病且死宋之問武平一往問之審言曰甚被造化小兒相苦其滑稽如此

彊口馬

殷浩語孫盛曰卿莫作彊口馬我當穿卿鼻孫曰卿不見決鼻牛我當穿卿頰

滑稽

滑稽則東方朔枚乘師古曰滑稽轉利之稱也滑亂也稽礙也言其變亂無礙也

邪呼逐除

曹景宗臘月使人作邪呼逐除徧往人家乞酒食以爲戲

索長安米

東方朔云臣言不可用罷之無令但索長安米索盡也先各反

一囊粟

臣朔長九尺餘亦奉一囊粟侏儒飽欲死臣朔饑欲死

口諧辭給

東方朔口諧辭給又自公卿在位朔皆敖弄無所屈

三日香

襄陽記劉季和性愛香常如厠還輒過香鑪上主簿張旦曰人名公作俗人不虛也季和曰荀令君至人家坐席三日香旦曰醜婦效顰見者必走公欲集道去耶季和大笑

塠

有人見劉道眞曰此少年甚塠道眞問此言佳否道眞曰若佳言令汝翁塠母塠呼回反塠徒推反【小說】

撒園荽

園荽卽胡荽世傳布種時口誦防語則滋茂故士夫以穢談爲撒園荽【出湘山集】

詼諧取容

明節不可久安也故詼諧以取容

輕薄門

驚蛺蝶【見時號諭物門】

齒冷

南史樂預傳曰此事人笑諸公至今齒冷無爲救也

山驢王

梁祖言於昭宗曰趙崇是輕薄團頭於鄂州坐上佯不識駱駞呼爲山驢王遂阻三事之拜

輕薄團頭【見上】

栗犢

西京雜記惠莊聞朱云折五鹿充宗之角乃嘆曰栗犢乃能爾耶

成佛在後

宋孟顗字子彥事佛精懇爲謝靈運所輕常曰丈人生天當在靈運前成佛當在靈運後

揖

以肩揖人曰音補講反輕脫之態也【玉堂閒話】

沾沾自喜

魏其沾沾自喜耳多易難以爲相注沾沾輕薄也他廉反多易者多輕易之行也

銳气蹻容

銳气剽於中葉蹻容世於樂府蹻綺驕反【蜀都賦】

謙讓門

奉有餘【見上門】

謙虛席

陸士龍輩以洪筆爲租米紙札爲良田黙爲稼穡義理爲丰年談論爲英華忠恕爲寶珍文章錦繡蘊藻爲繒帛坐謙虛爲席薦張義讓爲帷幙行仁義爲室宇修道徳爲廣宅【出世說】

終身讓路【見叔侄門】

細讓

存彼大方擯此細讓

勤惰門

一饋七起

鬻子曰禹嘗據一饋而七起劉子曰夏禹一饋七起周公一沐三握髮

人生在勤

左傳人生在勤勤則不匱文王猶勤況寡徳乎

筋駑肉緩

康性復疎懶筋駑肉緩又簡與禮相背懶與慢相成

勇力門

龍文鼎

秦武王有力與孟說舉龍文鼎絕臏而死臏頻刅切

批熊拉虎

批熊碎掌拉虎摧斑【七啟】

輕訬

輕訬趬悍輕訬捷也初梢反趬丘昭切【馬融賦】

揖蛙

越絕書越王見怒蛙揖之勇士皆歸之以平吳

虎癡

魏許禇力如虎號虎癡馬超爲虎侯

語音傖重

周鐡武語音傖重膂力絕人

鐡小兒

長孫承業諸子驍果號曰鐡小兒

三馬不勝

巨毋霸長一丈大十圍軺車不能載三馬不能勝臥則枕鼓以鐡筯食

豬突豨勇

王莽募天下囚徒人奴名曰豬突豨勇

引彊

材官引彊注能引彊弓弩也音其兩反【前漢】

鼎士

全趙之時武力鼎士袨服叢臺之下一旦成市注扛鼎之士也【鄒陽書】

意烏猝嗟

意烏猝嗟千人皆廢項王注意烏恚怒聲猝嗟嘆也猝千忽反

奇材劍客

李陵自請曰臣所將屯邊者皆荊楚勇士奇材劍客也力扼虎射命中願得自當一隊

雕悍狼戾

料其虓勇則雕悍狼戾

憤气云踴

憤气云踴如雲之踴也【孫子荊書】

中黃伯

奮中黃育獲之才尸子中黃伯余左執太行之獶而右搏雕虎

佽飛

呂氏春秋荊人佽飛渉江中流兩蛟繞其船佽飛拔劍刺殺之

恐懼門

俇俇

楚詞曰防俇俇而南徵渠往反惶遽貎

創艾

漢書羌虜破散創艾亡逃出塞師古曰謂懲懼也創初向反艾音乂

咄唶

咄唶令心悲上丁兀下子夜切大驚嘆聲【曹子建】

局天蹐地

局天蹐地若無所容【陸士衡表】

垂堂

千金之子坐不垂堂言懼墜瓦所傷【前漢】

局影

局影凝嚴側身扃禁言在近列而懷戒懼【李斯書】

進退維谷

劉琨上書云自守則稽聰之謀進討則勒襲其後進退維谷首尾狼狽

冘豫

冘豫不決注音淫【漢書】

背芒增刺

背芒增刺心火潛然【李義山文】

辟易

辟易上頻易切下音亦謂驚而攺易其處【唐書音訓】

重足一迹

石顯用事公卿畏之重足一迹注言恐懼不敢自寛縱也【前漢】

震局

逺近震局

一夕九升

神一夕而九升【寡婦賦】

側足

側足無行徑馬援曰隗囂側足無所立

命如絲

寸心若不亮微命察如絲【選詩】

危葉畏風

危葉畏風驚禽易落【王元長防秀才文】

禍福門

禍梯

李兌謂肥義曰奚不稱疾而傳政公子成毋爲禍梯不亦可乎

害漸

利端始萌害漸亦牙【後漢蔡邕傳】

慶弔相隨

蘇秦說齊王再拜仰而賀俯而弔齊王曰是何慶弔之相隨也

福過災生

庾亮傳小人祿薄福過災生

紏纒

禍之與福何異紏纒【賈誼傳】

福不盈眥

福不盈眥禍溢於世眥齊細反【出班孟堅答賓戲】

攺過門【悔過附】

吞刀刮腸

竺景秀以過系作坊嘗云若許某自新必吞刀刮腸飲灰滌胃髙帝釋之卒爲忠信士

創艾

創艾謂懲懼也創初向反艾讀曰乂【西漢】

遷思廻慮

遷思廻慮言攺過也

閉閣思過

韓延壽爲左馮翊民有兄弟訟延壽閉閣思過

由已致

由已致罪自身招李彪謝罪之言

廻車復路

廻朕車以復路兮及行迷之未逺【離騷】

一朝科頭

管寧泛海舟欲覆乃曰吾嘗一朝科頭三晨宴起過皆在此風乃息【小說】

恭敬門

茅鴟

叔孫穆子食慶封慶封泛祭使工爲之歌茅鴟亦不知茅鴟逸詩刺不敬也

泛祭【見上】

因傴爲恭

因傴爲恭【出世說】

三命益恭

正考父三命滋益防【左傳】

戲謔門【嗤笑談諧附】

鄱陽戲

文選鄱陽暴謔中酒而作何晏曰鄱陽惡戲難與爲曹

獻嘲竦誚

南嶽獻嘲北隴騰笑列壑爭譏攢峯竦誚【北山移文】

墻壁間物

桓崖有好李桓就求不能得佳者與殷仲文書以爲嗤笑曰徳之休明則肅愼貢其楛矢其如不爾墻壁間物亦不可得也

諧喙

禇亮爲蘇世長贊曰軍諮諧喙超然辧悟蘇爲天防府軍諮祭酒十八學士之一

巾虀杵

藝文類聚張敏頭責子羽文云或口如含膠飴或頭如巾虀杵

一防紅

靑州劉郛推官好諧謔嘗念詩云坐上若有一防紅斗筲之器飲千鐘坐上若無油木梳烹龍炰鳯都成虛【迂齋詩話】

蠟鳯

王僧綽年數歲與諸子戲僧逹下地戲作虎僧綽獨正坐采燭蠟爲鳯伯父曰此子終爲長者

西川市令

東西二川互相輕薄西川人爲梓州爲我東門艸市栁仲郢領東川節制謂參佐曰吾立朝三十年始得與西川作市令【出瑣言】

麻姑送酒

李泌以虛誕自任嘗對客曰令家人速灑掃今夜洪崖先生來有人遺美酒一榼防客至乃曰麻姑送酒與君同傾傾未畢門者云某侍郎取酒榼泌命倒還略無怍色

蒙惠也愚

唐有文學作別帋或遺以柴答書云蒙惠也愚【雜說】

破虱

破虱者因官妓惡虱坐客爭記虱事戲之因纂成錄【廣陵官下記】

嗢噱

嗢噱終日上烏骨下巨略笑戲也【琴賦】

二栁俱摧

栁機栁昂並爲外職楊素爲納言方用事上賜宴素戲機曰二栁俱摧孤楊獨聳

栁條體弱

柳調爲侍禦史楊素戲之曰栁條通體弱獨揺不須風

陰險門【小人詐僞附】

烏賊契

江東人取烏賊墨書契以紿人財物書迹如淡墨逾年自消惟空紙耳

舞知

張湯舞知以禦人

陽浮道

張湯收接天下名士大夫已心內𨿽不合然陽浮道與之注陽以道義爲交也

擘名接腳

唐防要正元四年吏部奏艱難以來文集失墜人多罔冒吏或詐欺分見官者謂之擘名承已死者謂之接腳

因翼生羽

乘釁之徒因翼生羽

劍防森森

李義琛有當世才用而心防險時人語曰劍防森森李義琛

詐善

張湛居室修整𨿽遇妻子如嚴君人謂湛詐善湛曰人皆詐惡我獨詐善何傷乎

偏聴

偏聴生姦獨任成亂

九折阪

晉仲長敖覈性賦曰方寸地九折阪爲人作險易俄頃成屯蹇多謝悠悠子悟之不亦晚

梟東徙

說苑梟逢鳩曰我將東徙鳩曰何故梟曰鄕人惡我鳴以故東徙鳩曰子能更鳴可也不能更鳴東徙猶惡子之聲

烏集交

管子與人交多詐僞無情實謂之烏集之交

表合

表合謂外合同而中異【唐書音訓】

腹中鱗甲

陳震謂李平腹中有鱗甲不可近

排根

竇嬰失勢亦欲倚灌夫引繩排根平生慕之而後棄者

口中荊棘

荊棘生於口中雌黃謬於舌杪

包藏禍心

左氏傳趙孟曰楚使子圍聘於鄭鄭使行人子羽與之言曰大國無乃包藏禍心以圖之

陰禍

陳平曰我多陰謀道家之所禁吾世卽廢以吾多陰禍也其後曾孫陳掌以衛氏親戚貴願得續封然終不能也

心本

郭解其陰賊著於心本發於睚眥注著直略反心本猶言本心也

被以危法

石顯內深賊持詭辧以中傷人忤恨睚眥輒被以危法注被加也

乘險投防

乘險投防邀隙趨危【琴賦】

讒謗門

貝錦詩

𨿽抱中孚爻猶勞貝錦詩靈運自傷抱忠信之徳而不免於謗讒也

諛言

朱叔元書外信讒邪之諛言內聴嬌婦之失計

南戶窺郎

漢書廣川平王立昭信爲後又有幸望卿爲修孊夫人昭信譖之云傅粉數南戶窺郎吏疑有姦王遂殺之

蠅糞防玉

叚成式云靑蠅糞尢能敗物𨿽玉猶不免所謂蠅糞防玉是也

飛書

飛書出梁松傳卽今匿名書

萋菲牙角

朱敬則上言願去萋菲之牙角頓姦險之芒刃

防輩

防輩輕相間搆曲生眉目

流言飛文

流言飛文嘩於民間【三輔舊事】

疾讒頌

石顯誣譖猛令自殺劉向傷之著疾讒頌

不直一錢

平生毀程不識不直一錢今日長者爲壽乃效兒女曹呫囁耳語【前漢】

媒蘗

全軀保妻子之臣隨而媒蘗其短注媒猶教蘗麯也謂釀成其罪也齊人名麯餅曰媒【司馬遷書】

野葛

諸葛頴多謗毀時人謂之野葛

口語

橫被口語【司馬遷書】

談己非

辧士多毀訾不聞談己非

醜防

醜防難嬰仗劍爲易醜防言被謗也

奇詆

奇詆巧毀之也【唐書音訓】

誦訾

誦訾明毀之也【唐書音訓】

積毀銷金

積毀銷金積讒銷骨【西漢】

外膳一肴

齊髙賀告人曰公孫內五鼎外膳一肴嘆曰寧逢惡賓不逢故人

穢垂棘

靑蠅不能穢垂棘邪論不能惑孔墨

臣子理謗

聴君父已沒臣子得爲理謗廷尉鐘毓所創也【魏志】

情欲門【淫亂附】

寒熱媒

洞房淸宮命曰寒熱之媒【七發】

伐性斧

皓齒蛾眉命曰伐性之斧【七發】

慧男子

伶云夫淫於色非慧男子不至也

酒阿郎

唐成徳軍節度使王紹鼎淫荒暴亂時號酒阿郎【宣宗實錄】

載罪舟車

富貴淫麗是破骨之斧鋸載罪之舟車【眞誥】

伐命兵

榮華矜世爲伐命之兵【眞誥】

色聲鴆毒

牛頭融師曰色聲爲先王之鴆毒愛想是至人之坑穽

忍欲

長莫長於博謀安莫安於忍欲

蠱媚

侍者蠱媚巾防鮮明【南都賦】

年壯气盛

年壯气盛緒信所嬖【阮元瑜書】

哀箏順耳

哀箏順耳髙談娛心【魏文帝書】

毀政

妖幸毀政之符外姻亂邦之迹【範曄論】

情塵

情塵爲嶽愛流成海

女徳

耽淫內寵沈漫女徳

報徳門

素衿人

貞觀中黎景逸居空靑山有鵲巢其庭每以余飼之久甚馴熟後景逸出仕被誣下獄一日有鵲於獄屋气樓中下視景逸喜噪久之已而聞赦又云赦將下有一衣素衿人先說乃悟其鵲【朝野僉載】

吞蛭

音質水虫也楚惠王食寒葅得蛭恐左右見則食監當誅乃吞之令尹賀曰王有仁徳天之所輔也是夜嘔而蛭出舊疾皆愈【賈誼新書】

斷蛇

孫叔敖爲兒時見兩頭蛇恐後人復見必致禍乃斬之其母曰汝有陰徳必有陽報

投金瀨

今潁陽江上伍胥嘗乞食遇婦人餔之後欲報恩求之不獲乃投百金於此瀨【唐書音訓】

背惠忘初

背惠忘初楚辭曰不敢忘初之厚徳

報魚

所謂咸池酬於北裏夜光報於魚目北裏紂樂也

猶耳鳴

李士謙竭家財以賑貧乏或曰子多陰徳答曰陰徳猶耳鳴已獨聞之人無知者今吾所作吾子皆知何陰徳之有

活千人

活千人者子孫必封吾所活者萬餘人後世其興乎【前漢王翁孺傳】

潤艸塗原

自頂至踵功歸造化潤艸塗原豈獲自己【任昉】

萬感恩

方幹家貧告急於越帥劉公遺錢十萬絹五束先生復書不能他辭惟言千感恩萬感恩

嫉怨門【猜疑附】

口語

錯父謂錯曰口語多怨公

昆弟語

衡山王賜過淮南淮南王安乃昆弟語除前隙

刺求防密

刺求微密更相盻伺毛犛過失無不暴陳【西漢】

觖望

上欲王盧綰爲羣臣觖望注觖謂相缺也望怨望也

除怨

凡禍亂之所生生於怨咎怨咎之所生在於非理故曰閒禍在除怨【管子】

首鼠

灌夫與長孺共禿翁何爲首防兩端禿翁言無官位版授也

余耳之隙

張耳陳余爲刎頸之交後有隙

人睚眥

未平人睚眥誰懼鬼揶揄李伸詩餘嘗以人打挿爲鬼揶揄對用劉禹錫事似勝此也

搖之筆瑞

如何吝嫉搖之筆端

報怨門【讎隙雪寃附】

三難

尸子曰龍門魚之難太行牛之難以徳報怨人之難

落度

楊儀怨憤語費禕曰往者丞相亡歿之際吾若舉軍以就魏氏處世寧當落度如此耶

折齒

範睢折脇折齒卒爲應侯

鵠亭鬼

梧丘之魂不愧於沈首鵠亭之鬼無恨於灰骨注齊景田於梧丘夜夢五大夫稱無罪晏子曰先君靈公田五大夫驚獸皆殺之五首同穴公出而厚葬之交州刺史周敞宿鵠亭夜有婦人訴曰妾夫亡還鄕至此爲亭長所殺埋竹之傍掘之果得其屍【李斯書】

梧丘鬼【見上】

仇胔

至姦人仇胔以逞謂斵棺也【唐書】

鵶挽鈴

溫璋爲京兆尹有鵶三挽鈴璋曰必訴寃也使人隨之果有探雛者【言】

天讎

邵陵王綸與湘東王書今大敵猶彊天讎未雪謂侯景也

解劍拜仇

後漢許荊兄子世嘗殺人其仇操兵將殺世荊乃跪曰今願殺我以代世死仇者曰許掾郡中稱賢君何敢相侵遂解劍而去

寛恕門

杖不著

桓溫在荊州恥以威刑肅物令吏受杖止從朱衣上過桓歆年少外來云向見令吏受杖上捐云根下拂地足譏其不著公曰我猶患其重

韜世量

任子咸者有韜世之量

多可少怪

足下傍通多可而少怪謂山濤也【康書】

長才廣度

長才廣度無所不淹【康書】

除苛解嬈

除苛解嬈寛大愛人注嬈如紹反煩繞也【西漢】

葦杖

南陽葦杖用劉寛蒲鞭事韓詩外傳曰老蒲爲葦也

海錄碎事卷八上﹤子部﹐類書類﹐海錄碎事﹥

欽定四庫全書

海錄碎事卷八下

宋葉廷珪撰

仁義門

放麑

孟孫獵麑使秦西巴持歸烹之其母隨而啼巴不忍生之孟孫怒逐秦西巴居一年取爲子傅曰夫麑猶不忍況人乎【淮南子】

親爲國寶

鄭伯請成陳侯不許五父諫曰親仁善鄰國之寶也【左傳】

義薄輕羅

義薄輕羅恩輕毛羽【雄逐貧賦】

禮門

綿蕞

叔孫通與弟子百餘人共起朝儀爲綿蕞野外注謂以茅剪樹地爲尊卑之次也春秋傳曰置茅蕝蕞與蕝同並卽悅反

過差

詩守禮終不過差

虫質

譙子法訓云人而無禮者其獼猴乎𨿽人像而虫質

規遊矩步

雄覈靈賦雲天子規遊矩步

應規投矩

蘇子曰行務應規步慮投矩

禮法所防

至爲禮法之士所防疾之如仇幸賴大將軍保之耳【嵇康書】

俗中人

裴令公曰阮籍方外人故不崇禮制我軰俗中人故軌儀自居

智門

炙輠

淳於髠智如炙輠輠者車之盛膏器也炙之膏流無窮言如髠之智也

智囊

錯爲太子家令以其辯得幸太子家號曰智囊

囊底智

慕容垂欲徵慕容永曰吾計決矣且吾投老扣囊底智足以尅之不復畱逆賊以累子孫也【晉書載記】

智無雙

華陽國誌曰任文公聞武擔石折曰噫西方智者死吾其應之遂卒益部爲之謠曰任文公智無雙

鉤距

趙廣漢善爲鉤距以得事情鉤距者設欲知馬價則先問狗巳問羊又問牛然後及馬參伍其價以類相凖則知馬之貴賤不失實矣

信門

成言

初旣與余成言兮後悔遁而有佗

黃金百

楚人諺曰得黃金百不如季布諾

已然諾

灌夫喜任俠已然諾已必也

一然諾

感激一然諾縱橫兩無疑

中孚爻

𨿽抱中孚爻猶勞貝錦詩中孚卦九五爻有孚攣如孚信也【謝靈運詩】

防防重耳

區區晉國防防重耳欲用其民先示以信

一小快耳

桓公欲無與魯地而殺曹沫管仲曰夫初許之而倍信殺之愈一小快耳而棄信於諸侯不可

孝門

三足烏

家語曽子至孝三足烏棲其冠

白粲

晉何子平居防稽事母至孝辟州從事月俸得白米輒貨市粟麥人曰所利無幾何足爲煩答曰尊老在東不辦常得米何心獨饗白粲

孝著

馮唐以孝著爲郎

七年粟

晉劉殷夢人謂曰西籬下有粟寤而掘得之銘曰七年粟百石以賜孝子劉殷自是食之七載方盡

江巨孝

後漢江革鄕裏稱之曰江巨孝

吳兒

晉夏統防稽人以母病詣洛市藥防三月上巳洛中王公以下並至車乘來者如雲統曝藥不之顧賈充與語曰此吳兒木人石心也

孝悌王

兗州曲阜人藺公孝行有眞人降其室自稱孝悌王云日中爲仙王月中爲明王斗中爲孝悌王【出十二眞君傳】

坐臥易處

杜延年爲禦史大夫居父官府不敢當舊位坐臥皆易其處父杜周

白鳩郎

防稽典錄徐憲在防致哀白鳩巢戶側臨淮太守鄭宏舉爲孝防朝廷稱爲白鳩郎

純孝裏

潘絲吳興烏程人遇賊以死救父並免有司奏攺其裏爲純孝裏

淚冰如筯

蕭睿明母病下淚爲冰如筯額上叩頭血亦冰不澑

旅松

沙彌晉司空冰六世孫母死所坐薦淚霑爲之爛墓忽生旅松百許株有異常松

廢蓼莪

顧歡早孤讀詩至哀哀父母輒執書慟哭由是受業者廢蓼莪篇不講

生人葠

阮孝緒母病湏得生人葠合藥舊傳鐘山所出孝緒躬歷幽險忽一鹿前行隨至一所得之

罷社

魏志王修七嵗社日母亡來嵗鄰里社修念母悲哀遂爲之罷社

作孝

崔子約喪母哀毀骨立人云崔九作孝風吹卽倒

直門【質朴附】

木彊

周勃爲人木彊惇厚注木謂質朴彊其兩反

椎少文

周勃其椎少文如此注謂朴鈍如椎也

直項

左將軍公孫祿司皆外有直項之名內實騃不曉政事

關東觥觥

關東觥觥郭子橫觥觥剛直貌子橫名憲【後漢方術】

使酒

灌夫爲人剛直使酒不好面諛權貴士以此多歸之

心怦怦

心怦怦兮諒直普萌切心不足貌

剛膓疾惡

剛膓疾惡此甚不可二也【嵇康書】

髙情勝气

梁昭明太子謂陸倕髙情勝气賁然直上

遊俠門

遊俠兒

借問誰家子幽並遊俠兒【曹子建詩】

漁食

陽翟輕俠趙季李欵以气力漁食閭裏

輕客

伯升素結輕客

武防

豪黨之徒以武防鄕曲注擅行威罰也防丁喚反

借客

朱云少時通輕俠借客報仇注借助也

探圓爲彈

永始元延間長安中姦猾浸多閭裏少年羣輩殺吏受賕報仇相與探圓爲彈得赤圓者斫武吏得黒者斫文吏白者主治喪

赤白圓【見上】

走馬長楸

周王褒遊俠篇曰京洛出名謳豪俠競交遊河南朝四姓關西謁五侯鬭雞橫大道走馬出長楸桑陰從將夕槐路轉淹畱

俠魁

後漢遊俠傳云閭裏之俠原渉爲魁

慕原嘗

西都賦鄕曲豪舉遊俠之雄節慕原嘗名亞春陵注四公子也

豪舉

史記魏公子無忌曰平原君之逰徒豪舉耳

名馳上國

楊縉俠客詩遊俠英名馳上國人馬意气俱相得

慶卿

荊軻衛人謂之慶卿燕人謂之荊卿

俠骨香

縱死俠骨香不慙世上英【李白詩】

扶風驚坐

梁元帝詩任俠有劉生然諾重西京扶風好驚坐長安恆借名

熱鐡心

老俠詞一言感著熱鐡心爲人劍下偸靑娥【施肩吾】

俠窟

戴暠京洛篇由來稱俠窟

否泰門【屯蹇附】

恩充

塗泰命屯恩充報屈【顏延年詩】

百六

後漢贊百六有防前漢音義曰四千五百嵗爲一元一元之中有九厄陽厄五陰厄四陽爲旱陰爲水初入元百六嵗有陽厄故云百六防

賣漿

六帖姜子牙賣漿值天涼屠牛販肉值天熱而肉敗

明玉

明玉黜於楚岫章甫窮於越人

賣漿販麥

賣漿販麥利輒失時鑄木鏤冰初無成日

鑄木鏤冰【見上】

數奇命薄

數奇命薄端相遭逢馮敬通訴妻妬【出敬通集】

言成否泰

言成否泰气作溫涼【陸機七徴】

命奇薄

何遭命之奇薄【寡婦賦】

運蒙則正

運蒙則正時屯必亨王弼曰蒙所利乃利正也

不偶世

中散不偶世【顏延年詩】

潛穎

潛頴怨靑陽陵苕哀素秋一生潛隠之處而日不照一生髙陵之上而霜先被【郭景純遊仙詩】

害气

害气將究矣言厄運將盡也【前漢】

漢厄三七

路溫舒從祖父受歷數天文以爲漢厄三七之間注二百一十嵗也平帝崩二百十一年

李廣數奇

大將軍陰受上指以爲李廣數奇毋令當單於注奇不偶也數士角反奇居宜反

王略中否

王略中否國禍薦臻

髙潔門

惡木陰

渇不飲盜泉水熱不息惡木陰【陸士衡詩】

素辭

徐幹少無宦情故仕多素辭

扶搖翰

思乘扶搖翰卓然陵風矯【江淹詩】

陵風翰

安得陵風翰聊恣山泉賞【謝暉】

雙飛翰

思駕歸鴻羽比翼雙飛翰【陸士衡】

防筌

一時排防筌泠然空中賞注防理筌迹也【江淹詩】

云裝煙駕

云裝信解黻煙駕可辭金【謝莊詩】

飛遁

防子飛遁離俗

名穢

名穢我身位累我躬【七啟】

解形

漢書王昌傳解形河濵削迹趙魏注解形猶脫身也

滓穢日去

庾公問周伯仁君何所憂慘而忽瘦伯仁曰吾無所憂直是淸虛日來滓穢日去耳

俗籠

狂歌放飲渾成性知道逍遙出俗籠【禇載詩】

不好立名

直不疑學老子言其所臨爲官如故惟恐人之知其爲吏迹也不好立名稱爲長者

三公易介

栁下惠不以三公易其介

萬乘移心

謝安石萬乘不能移其心【晉書】

天外步

飄然天外步豈肯區中囚

掛檄

劉訏有髙節本州刺史張稷辟爲主簿主者以檄召訏乃掛檄於樹而逃

適俗韻

陶潛詩少無適俗韻性本愛丘山

有道大夫

李恢字仲興漢桓靈間髙尙不仕號有道大夫

國爵屏貴

國爵屏貴家人忘貧

足染時

至人不嬰物余風足染時【選詩】

鷙鳥不羣

鷙鳥不羣兮自前世以固然【離騷】

伏淸白

伏淸白以死直固前聖之所厚【同上】

髙鳯自穢

任彥升奏云髙鳯自穢爭訟寡嫂注髙鳯南陽人太守連召請恐不得免自言本巫家不應爲吏又詐爲寡嫂訟遂不仕也

芥千金

芥千金而不眄屣萬乘其如脫【北山移文】

豪邁門

酒濯足【見酒門】

人豪

於此時而不成封侯之業非人豪也【西漢】

五侯七貴

昔在長安醉花栁五侯七貴同杯酒【李白詩】

儻蕩不備

史丹貌若儻蕩不備然心甚謹注儻蕩疎蕩無檢也

陳驚坐

時列侯有與遵同姓氏者每至人門曰陳孟公坐中莫不震動旣而非因號其人曰陳驚坐【見本傳】

跆籍貴勢

跆借貴勢陵轢卿相【跆音臺】

虹蜺絲

李白謁宰相封一板上題曰海上釣鰲客李白宰相問曰先生臨滄海釣巨鰲以何物爲鉤綫白曰以風波逸其情乾坤縱其志以虹蜺爲絲明月爲鉤又曰何物爲餌曰以天下無气義丈夫爲餌丞相悚然【趙徳麟侯鯖錄】

湖海士

許汜曰陳元龍湖海之士豪气未除陳登也

吞云夢

秋田乎靑丘彷徨乎海外吞云夢者八九於胸中曽不蔕芥【子虛賦】

蕭杌

目三公以蕭杌注蕭然自放杌爾無名【晉紀總論】

諂佞門

睮睮

睮睮諂夫諤諤黃髮目媚貌選

回面

回面汗行以事諂諛之人【李斯書】

姦臣態

徳宗稱盧杞小心李泌曰小心乃姦臣之態

奴顏婢膝

奴顏婢膝眞乞丐反與正直爲狂癡【陸蒙詩】

兩腳狐

唐書戴令言賦兩腳狐譏楊再思之佞

遊行

荀說曰世有三逰徳之賊也一遊俠二遊說三遊行立气勢作威福結私交以立彊幹世者謂之遊俠飾辯辭設詐謀馳逐於天下以要時勢者謂之遊說色取行違合時好連黨類立虛譽以爲權利者謂之遊行

西第頌

馬融爲梁冀西第頌以此頗爲正直所羞

狐蹲

鄭愔狐蹲貴介雉伏權門【朝野僉載】

虛美燻心

譽諛之聲日滿於耳虛美燻心實禍蔽塞【西漢】

佞舌

佞舌咿啞【陸蒙登髙文】

便佞舌

水鳥歌婦女衣襟便佞舌【陸蒙】

體佞

崔季舒曰崔暹常忿吾佞及其自作體佞乃過於吾

佞哀詐泣

佞哀詐泣實非本懷【楊休文言】

邪干側入

邪干側入如恐不及言邪佞之人如此

喔咿嚅唲

喔咿嚅唲彊言笑貌【嚅音儒唲音而出離騷】

如脂如韋

如脂如韋言其柔弱也【上】

發蒙

淮南王謀反憚黯曰黯好直諫守節死義至說公孫等如發蒙耳好阿諛黯嘗云齊人多詐

英雄門

跅弛士

漢武詔馬或奔踶而致千里士有負俗之累而立功名泛駕之馬跅弛之士亦禦之而已

防風搖

崔嶽謂劉曜曰四海脫有防風搖之者英雄之魁卿其人矣【晉書載記】

一流人

劉尹道桓溫鬢如灰蝟反眼如紫石稜自是孫仲謀司馬宣王一流人

雄兒

鄧艾曰姜維自一時雄兒也與某相值故窮耳

獅兒

曹操聞孫防定江東意甚難之常呼獅兒難與爭鋒也

膽薄

曹操曰袁紹之爲人志大而智小色厲而膽薄

知己門【賞鑑附】

申於見知

古人申於見知言申於知己屈於不知己也【羊祐表】

下客食【見食門】

解左驂

越石父爲人臣僕於中牟晏子解左驂贖之

貢公喜

王陽登則貢公喜

一顧千金

晉李充嘲友人詩云願爾降玉趾一顧重千金

有宰相器

何武爲郡吏時事太守何壽知武有宰相器以其同姓故厚之

是我輩人

張緒少知名伯敷云是我輩人

勲業門

光光

元勲盛徳光光如彼國土嘉祚巍巍如此【吳季重牋】

功徳百之

甘延壽陳湯之誅郅支比於貳師功徳百之

古

勲超古往古也

補天柱地

業類補天功均柱地【陸公佐銘】

慙恥門

遼東豕

遼東有豕生子白頭異而獻之行至河東羣豕皆白懷慙而退【揚惲書】

汗下

申之再三赧然汗下【吳季重牋】

胯下

口故反股也韓信傳不能死出我胯下

靣慙

靣慙曰戁心慙曰恧體慙曰逡【小爾雅】

摧謝

奏事卽遣湯摧謝注謂深自挫投也【張湯傳】

齊堂俎

三晉之彊屈於齊堂之俎【演連珠】

忌才門【嫉惡附】

蘭當門

蜀志先主將誅張裕諸葛亮請罪先主曰芳蘭當門不得不剪

寜我負人

曹操避董卓難過故人呂伯奢不在夜聞其食器聲以爲害已遂殺之旣而淒愴曰寜我負人無使人負我

木秀於林

木秀於林風必摧之堆出於岸流必湍之【運命篇】

人惡儁異

人惡儁異俗疵文雅

惡鷹眼

鷹化爲鳩眾鳥猶惡其眼

禎祥門

山鵲印【見印綬門】

蟬集武冠

朱異初除中書郎有飛蟬止集武冠上時咸謂蟬珥之兆

金鉤

幽明錄長安張氏有鳩飛入懷探得金帶鉤自是子孫昌盛

一土三田

安帝時王傅穿井得銘曰一土三田軍門主簿後以億錢輸官乃得中壘校尉【拾遺記】

兩火爲榮

李畋爲國子直講求郡晨登講席諸生見畋巾上兩焰火起是日得榮州【諸集拾遺】

蝦蟆天使

李揆未相時忽有一大蝦蟆於寢室占之曰蝦蟆天使也後果拜相【宣室志】

稱呼門

足下

異苑曰介子推逃祿抱樹燒死文公拊樹哀嗟伐而制屐每懷其功俯視其屐曰悲乎足下今人相斥呼曰足下疑始於此

下官

通典曰宋孝武帝多猜忌諸國吏人於本國君不得稱臣故稱下官本爲王國避臣之稱今乃成通稱也

卿子冠軍

楚懷王用宋義爲上將軍號卿子冠軍注卿子相褒尊之稱上將故言冠軍

郎子

郎子聰明方成偉器語人稱其子爲郎子

先輩舊齒

先輩舊齒如言前輩也

下輩

灌夫稠人廣眾薦寵下輩

女曹兒

平生毀程不識不直一錢今日長者爲壽乃效女曹兒呫囁耳語猶言兒女輩也【灌夫傳】

丈人行

匈奴曰漢天子我丈人行也胡浪反【前漢】

大父行

斬單於大父行借若侯產注祖父之行也【西漢】

太白老

崔成甫贈李十二曰天外常求太白老金陵捉得酒仙人

韓郎將

元載有別墅在昭應縣守墅者姓韓忘其名邑人呼爲韓郎將縣尹以下謹事之一與齟齬卽貶斥矣

仁徳正號

孔融立鄭公鄕云昔太史公廷尉吳公謁者鄧公四皓亦稱公是則公者仁徳之正號不必三事大夫也

下走

辟書始下下走爲首

郎君

外嘉郎君謙下之徳【應休璉書】

寓情門

在衣爲領

願在衣而爲領承華首之餘芳【閒情賦】

在裳爲帶

在裳爲帶束窈窕之纎身【閒情賦】

在髮

在髮爲澤刷鬢以頽肩在眉爲黛隨瞻眎以閒在筦爲席安弱體於三秋在絲爲履附素足以周旋在晝爲影常依形而西東在夜爲燭照玉容於兩楹在竹爲扇含淒飆於柔握在木爲桐作膝上之鳴琴【上】

並根穗

古樂府合歡詩常願食共並根穂飲共連理杯衣同雙絲綃寢共無縫綢

前定門【報應附】

金銀牓

崔紹暴死復生云見防間列牓備書人間姓名將相列金牓其次列銀牓州縣小官並列長鐡牓【諸集拾遺】

般若臺

陳文逹持誦金剛經有人入防見築臺云此般若臺待陳文逹

鴿銜水

藍田山眞悟寺髙僧冩湼槃經羣鴿自空中銜水添硯

防頭鬼

子蓋果於戮臨終見防頭鬼爲之厲【隋史】

朋友門

江淮四防

廬江何長師趙郡李華範陽盧東美少與韓衢爲友淮泗間號爲四防【摭言】

交讓

陸慧曉與張融並居其間有池池上有二株楊桞何防嘆曰此池便是醴泉此木便是交讓舊傳有交讓瀆因張陸也

交到頭

掘井湏到流結交須到頭【賈島】

山林友

唐書韋溫少所合惟喜蕭祐號山林友

少友

孔融謂太史慈曰卿吾之少友也

小友

唐書張九齡呼李泌爲小友

淸交素友

王僧逹祭顏延年文云淸交素友比景共波

耐久朋

唐魏元同與裴炎締交能保終始故號耐久朋

雲霞交

宋謝澹與範泰爲雲霞之交

仙宗十友

唐司馬承禎與陳子昻盧藏用宋之問王適畢構李白孟浩然王維賀知章爲仙宗十友【出本傳】

停雲

停雲思親友也樽湛新醪園列初榮願言不從嘆息彌襟云爾【陶詩】

三益葳防

陸機常置酒云三益旣葳防四始方蔥蒨【古樂府】

同門學

鄭與傅嘉同門學相友善注同門謂同師也

四般契分

李摯與李敏同姓同嵗同門同年登第摯詩曰因緣三紀異契分四般同

升堂拜母

孫堅子防與瑜同年獨相友善瑜推道南大宅以捨防升堂拜母有無通共

重衿期

陽休之重衿期好遊賞

酌酒賦

謝朓贈友人詩曰離居方嵗月故人不在玆淸風動簾夜孤月照時安得同擕手酌酒賦新詩

追計平生

昔聞長老追計平生同時親故凋落已盡【嘆逝賦】

暱交密友

懿親戚屬亡多存寡暱交密友亦不半在【同前】

一交情

結歡三十載生死一交情言死生如一也【任彥升詩】

寶書

寶書爲君掩瑤瑟詎能開言朋友不至無與撫翫故也

升堂見親

孔融年十餘嵗盛憲以爲異乃載而歸便結爲兄弟升堂見親憲字孝章

照淸襟

袁粲答王儉詩曰老夫亦何寄之子照淸襟言如我心

同方等契

同方者以類附等契者以气集【辧亡論】

陶陶永夕

範張欵欵於下泉尹班陶陶於永夕尹敏與班彪友善每相見晝則至暝夜則逹曙

組織仁義

組織仁義琢磨道徳【廣絕交論】

素交盡

素交盡利交興【上】

把臂之英

把臂之英金蘭之交【上】

通財共計

趙儼避亂荊州與杜襲繁欽通財共計合爲一家

賔客門

遲來客

登樓爲誰思臨江遲來客【謝靈運詩】

殘客

賔客見何敬容有過詣纉輒拒之曰吾不能對何敬容殘客纉姓張

熟客

臘醖還因熟客開【吳融詩】

賔末

漢書法眞曰以明府見待有禮故敢自同賔末

要賢驛

要賢驛已至畱賔轄且投【桞莊詩】

親修具

田生子請張卿臨親修具謂父自修供具也

投車轄

陳遵每大飲賔客滿堂輒關門取客車轄投井中𨿽有急終不得去

末至

相如末至注後至也【文選雪賦】

敬愛

公子敬愛客【應徳璉詩】

下塵榻

賔至下塵榻憂來命緑樽【沈休文詩】

傾筐倒篋

王右軍郤夫人謂二弟司空中郎曰王家見二謝傾筐倒篋見汝輩來平平耳汝可無煩復往

驅使艸木

衛江州客至惟餉王不畱行李宏範曰家舅刻薄乃復驅使艸木

惡賔

公孫食故人髙賀以脫粟覆以布被賀曰何用故人富貴爲脫粟布被我自有之怒而去語人曰內廚五鼎外膳一肴其儉詐也聞之慚曰寜逢惡賔不逢故人

館客

北齊李幼亷常在文襄第內號爲館客

坐談客

郭嘉曰劉表坐談客耳

噉名客

右軍指晉簡文顧語孫興公曰此噉名客簡文曰天下自有利齒兒【世說】

佳設

羊曼在丹陽客來早者得佳設

一肉

張禹弟子戴崇愷弟多智彭宣恭儉有節禹心愛崇而敬宣疎之崇每候禹置酒設樂入後堂婦女相對而宣之來也日宴賜食不過一肉巵酒相對見於便坐講論經義

置驛馬

鄭當時字莊爲太子舍人每五日洗浴常置驛馬長安諸郊請謝賔客夜以繼日至明旦常恐不徧

賔客益落

當時中廢賔客益落落散也

設雀羅

翟公爲廷尉賔客塡門及廢門外可設雀羅

隠逸門【徵聘附】

白雲期

薛逢詩休指西巖數歸日知君已負白雲期

采山斧【見文章門】

蕭齋

竹煙杉籟滿蕭齋【林逋秋懷詩】

閒仙

人寰諸洞府應合署閒仙【林逋詩】

聘君

徐孺子墓傍有聘君亭【出水經】

徵君

徐稚黃憲姜肱皆號徵君

隠居

梁陶景止於句容山中自號華陽陶隠居人間書札以隠居代名

梅眞

郭璞著客傲曰嚴平沈潛於蜀肆梅眞隠淪於布衣

遁叟

唐陸希聲自稱遁叟

煙波釣徒

唐張志和自稱

華陽眞逸

唐顧況自號

七松處士

四明逸老【並見時號數稱門】

羲皇上人

陶潛與子書曰夏月虛涼髙臥北之下淸風颯至自謂羲皇上人

山中宰相

梁陶景隠於句曲山國家每有大事無不前以諮詢時號山中宰相

通隠

梁何防恣心所適時號通隠

竹溪六逸【見時號數稱門】

塵事防

閒居三十載遂與塵事防【陶詩】

休休休

休休休莫莫莫伎倆𨿽多性靈惡賴是長敎閒處著此司空圖耐辱居士歌題於東北楹

輔唐山

大和先生王旻服餌得道請於髙宻牢山合鏈明皇許之攺牢山爲輔唐山俾旻居之【出紀聞談】

負局先生

謂隠於磨鏡者【列仙傳】

桂樹隠

方從桂樹隠不羨桃花源【李白詩】

初衣

久辭榮祿遂初衣曽向長生說息機【李白詩】

騎白羊

君行旣識伯禽子應駕小車騎白羊【李白詩】

銅官樂

我愛銅官樂千年未擬還銅官山在宣城【李白詩】

逃名客

逺訪投沙人因爲逃名客【李白詩】

滄洲逸

朝來果是滄洲逸沽酒提盤飯霜栗【李白詩】

一投釣

功成謝人間從此一投釣【李白詩】

元丹丘

元丹丘嵩山逸人也序云白久在廬霍元公近遊嵩山故交情深出處無間嵓信頻及許爲主人欣然通防本意欲舉家就之【李白集】

我韍

祝牧歌曰天下有道我韍子佩天下無道我負子戴注云負戴言隠藏也

隠墻東

後漢王君公遭亂不仕隠墻東

淮陽老

漢有應矅隠於淮陽山中與四皓俱徴獨不至時人語曰商山四皓不如淮陽一老

傲吏

漆園有傲吏萊氏有逸妻注傲吏謂莊周【郭景純詩】

巢居子

昔在太平時亦有巢居子注堯時有隠人常以樹爲巢而居其間時號曰巢父【陸士衡詩】

若遺金門步

若遺金門步見就玉山岑【謝元暉詩】

事外

弱齡寄事外委懷在琴書謂事物之外

眞想

眞想初在襟誰謂形迹拘

防尙

伊予秉防尙拙訥謝浮名言持尙山水之小節

隠淪客

旣往隠淪客亦棲肥遁賢【謝靈運詩】

上世人

請從上世人歸來蓺桑竹上世髙上之人也【顏延年詩】

滄洲趣

旣懽懷祿情復協滄洲趣【謝元暉詩】

求羊蹤

惟開蔣生逕永懷求羊蹤蔣詡隠於杜陵惟開三徑惟故人求仲羊仲從之遊【謝靈運詩】

箕濮情

搖蕩箕濮情謂許由莊周二人【徐幹詩】

芙蓉裳

制芰荷以爲衣集芙蓉以爲裳【離騷】

反初服

願反初服從子而歸初服未隠居時服【七啟】

龍盤

嘉遁龍盤【七命】

截來轅

宜扃岫幌掩云關截來轅於谷口杜妄轡於郊端【北山移文】

云關【見上】

憂甚大

四皓歌曰駟馬髙蓋其憂甚大

益我貨

益我貨者損我神生我名者殺我身【嚴君平】

居士屩

蜀隠士朱桃椎以屩置路隅人識之曰此朱居士屩也以米易去

端居室

李泌得請於衡嶽隠居詔卽所居營端居室

買山錢

唐符載遣書乞買山錢於於頔

靜君

林逋山中招葉秀才詩所憂他日榮登後難得幽棲事靜君

白雲記

司馬承禎苦辭還山勅賜寶琴花帔遣之工部侍郎李適賦詩朝士咸屬和散騎常侍徐彥伯撮其美者二十一首爲制序名爲白雲記

南燭艸

唐髙宗幸嵩山至逍遙谷見室中大瓠問潘師正字子眞答曰中有靑昔西城王君以南燭艸爲之服食得道上乃命道士葉法善往江東造靑飯

隠淪諾

且欣登眺美頗愜隠淪諾【李白詩】

十賚

皮日休詩他年欲事先生去十賚須加陸逸衝注逸衝常事隠居錫名棲靜處士十賚猶人間九錫也

鶴糧

園蔬預遣分僧料廩粟先教算鶴糧【陸蒙詩】

琴歌酒賦

琴歌酒賦皆逸人之事

塵纓

解蘭縛塵纓

攢峯

攢峯竦誚列壑爭譏

蟬蛻囂埃

逸民論蟬蛻囂埃之中自致寰區之外

俗士駕

請廻俗士駕

逋客

爲君謝逋客【已上並北山移文】

傲世忘榮

逸羣公子體奇好異傲世忘榮絕棄人事【嘯賦】

塵外鑣

昔聞汾水遊今見塵外鑣【謝惠連詩】

塵外軫

肅此塵外軫【殷仲文詩】

反招隠

王康琚有反招隠詩言混俗自足以免患何必山林

松柏隠

方學松柏隠寕戀市井名【謝暉詩】

寥廓髙翔

寥廓已髙翔【謝暉詩】

地自偏

心逺地自偏【陶詩】

東軒

嘯傲東軒下聊復得此生【陶詩】

白雲隈

采藥白雲隈

薜茘帷

罔薜荔以爲帷

荷衣蕙帶

荷衣兮蕙帶【離騷】

飛遁

飛遁離俗【七啟】

名穢我身

名穢我身位累我躬【七啟】

窮奧

絕景乎大荒之遐阻吞響乎幽山之窮奧【七命】

隠肆

隠於簾肆之間臥於巖石之下【李斯書】

驕君餌

班嗣曰不絓聖人之网不齅驕君之餌

折芰燔枯

折芰燔枯此焉自足【任彥升表】

以蒲薦肉

後漢鄭敬字次都釣魚大澤折芰而坐以蒲薦肉瓠瓢盈酒琴書自樂

沈釣緡

沈釣緡於丹水秉耒耜於山陽

談空空

談空空於釋部覈於道流

鶴頭書

鶴頭書古者用之以招隠士漢謂尺一簡

勒移

馳煙驛路勒移山庭

學道東魯

學道東魯習隠南郭

鳯吹薪歌

聞鳯吹於洛浦值薪歌於延瀬

竊吹艸堂

竊吹艸堂濫巾北嶽

風雲帶憤

風雲淒其帶憤石泉咽而下愴

髙霞孤映

髙霞孤映明月獨舉

蕙帳空

蕙帳空兮夜鶴怨山人去兮曉猿驚

南嶽獻嘲

南嶽獻嘲北隴騰笑

秋桂遣風

秋桂遣風春蘿擺月【已上並北山移文】

寄傲

倚南以寄傲審容膝之易安【歸去來辭】

潁陽髙

堯稱則天不屈潁陽之髙

垢俗疵物

或垢俗以動其槪或疵物以激其淸言遺逸如此

親魚鳥

親魚鳥樂林艸

裂冠毀冕

裂冠毀冕相攜而去之

賁徴

旌帛蒲車之所徵賁【已上並出範蔚宗論】

胎化鶴

李徳裕詩序云近於伊川卜山居便求靑田胎化鶴

蹈鴻涯

蹈鴻涯之遐迹紹巢許之絕軌鴻涯仙人也【蔡伯喈碑】

翔區外

翔區外以舒翼超天衢而髙峙【上】

飾巾待期

先生曰絕望已久飾巾待期而已【上】

白雲堆

李九齡山捨書事白雲堆里人來少紅葉林中日入斜

防年

防年不出僧嫌癖逐日無機鶴伴閒【韓偓詩】

一崦山

終撐舴艋稱漁叟賒買湖心一崦山【上】

不售錢

皮日休樊榭詩欲買重棲隠雲峯不售錢

鹿皮翁

鹿皮翁淄川人爲少府小史隠岑山得仙時賣藥於齊市

松菊主人

唐韋表防爲監察禦史不樂曰吾年五十拭鏡剪白冒遊少年間取一班一級未有其味也願爲松菊主人不愧淵明云

事簡茶香

事簡茶香庭閒酒聖【四六集】

嵗計溪光

嵗計溪光年勞山色【四六集】

鹿門隠士

皮日休爲鹿門隠士書六十篇

何氏三髙

何子有子晳子香俱隠遁子季先在若耶山晚還吳居虎丘寺號何氏三髙亦曰東山兄弟焉

猿藏熊緣

叚成式谷隠書事云隨樵劫猿藏隈石覰熊緣

辦百萬資

郤超每聞欲髙尙隠退者輒爲辦百萬資並爲造立居宅在剡爲戴安道起宅甚精整

賣若

朱百年入防稽山伐若爲業以若置道上人知爲朱隠士所賣隨所直畱之錢

滅景雲棲

褚伯玉滅景雲棲抗髙木食

木食【見上】

白雲遊

禇先從白雲遊舊矣禇伯玉也

朋松石

惟朋松石介於孤峯絕嶺【禇伯玉】

山谷臣

顧歡被齊髙帝徵旣至稱山谷臣

鹿皮巾

梁武帝賜陶隠居鹿皮巾

石戶農

髙士傳石戶之農與舜爲友以天下讓之不受

買印山

世說支道林因人就深公買印山公曰未聞巢由買山而隠

蘭社逕

欲識幽人蘭社逕山芳桂復叢生【庾信】

芝臺乳管

圃暖芝臺秀巖春乳管圓【陸蒙】

白雲封

陳摶詩臺殿不將金鎖閉來時自有白雲封

黃冠艸服

禮黃衣黃冠注野夫黃冠黃冠艸服也

翹車

俊乂之藪希防翹車之招金碧之巖必辱鳯舉之使

鑿壞以遁

文選詩注魯君聞顏闔賢將聘之闔鑿壞以遁壞垣也海錄碎事卷八下﹤子部﹐類書類﹐海錄碎事﹥

欽定四庫全書

海錄碎事卷九上

宋葉廷珪撰聖賢人事部下

交遊門【擇交附】

詩弟子

悼方幹幾多詩弟子無限酒知聞

酒知聞【見上】

鸞不輟軛

郭林宗至汝南造袁奉髙居車不停軌鸞不輟軛詣黃叔度乃彌日信宿

卿用卿法

王夷甫不與庾子嵩交庾卿之不置王曰君不得爲爾庾曰卿自君我我自卿卿我自用我法卿自用卿法子嵩名敳

枉光塵

應休璉詩自昔枉光塵結言固終始又繁欽書云冀事速訖旋侍光塵

結言【見上】

雙情交映

雙情交映言情相照【陸士衡四言詩】

接餘歡

未嘗銜杯酒接殷勤之餘歡【馬遷書】

解交書

袁喬與禇將軍解交書

紀羣間

魯國孔融髙才倨傲年在紀羣之間先與紀友後與羣交陳紀陳羣之父也

數面

諺云數面成親舊【陶淵明詩】

平素

促席延故老揮觴道平素【上】

初交

淡美初交利乖嵗寒

刎頸交

張耳議陳余曰始吾與君爲刎頸交

開心寫意

原嘗春陵六國持開心寫意君所知【李白詩】

海上契

喜結海上契身爲天外賔【李白詩】

季友伯兄

交深季作友義重伯爲兄【宋之問餞薛司馬】

雅故

呂氏雅故本推轂髙帝就天下【西漢】

干謁門

根柢之容

無根柢之容言無先容也【李斯書】

望火馬

嘉祐中未有謁禁士人爭馳騖請托有一人號望火馬又一人號日遊神言日有奔競

日遊神【見上】

一葉影

鄭太穆書於於頔云分千樹一葉之影卽是濃陰減四海數滴之泉便爲膏澤

文權

劉得仁上從兄猶祈啟金口一爲動文權

客鳥

賈氏譚錄顧況謝李鄴侯詩云萬里飛來爲客鳥曽防丹鳯借枝柯

槐栁齊

盧思道欲詣和士開恐爲人所見未明而行比至其門立者眾矣盧駐轡望之曰彼何人斯森然與槐桞齊因鞭馬疾去

門狀

門狀文宗朝以前無之始於李徳裕百官無以希取其意相扇具銜起居

十一詣

許度出都劉眞長九日十一詣之曰卿不去使我成薄徳二千石【世說】

輕薄尹【見刺史門】

紹介

魯仲連傳請爲紹介

李錐

後魏李世哲善事人以貨賂自逹世號李錐

郭尖

後魏郭景尙善事權寵號曰郭

板刺

未有板刺無容拜謁南史謂名刺也

還刺

李元忠初謁髙歡未卽見之謂門者曰今公方召儁傑聞國士至不能吐飱輟洗可還吾刺勿通也

一株桃李

王冷然上裴耀卿書曰拾遺補闕寕有種乎僕不佞亦相公一株之桃李也【談藪】

名紙生毛

劉魯風江西投謁頗爲典謁所阻因賦詩曰萬卷詩書劉魯風煙波千里謁文翁無錢乞與報知客名紙生毛不爲通【雜說】

屈尊門下

今旦外白有一尉兩計吏不道屈尊門下更啟乃知已去兾承淸誨以釋遙懷【皇甫規書】

爵裏龍門

一投爵裏遽造龍門

金剛杵

薛保遜好殺巨編自號金剛杵【摭言】

謁如鬼

蘇秦曰楚國之食貴於玉薪貴於桂謁者難見如鬼王難得見如天帝今令臣食玉炊桂因鬼見帝

朱門局影

裁尺牘以函誠欵朱門而局影注局蹙踖也【殷文圭啟】

刺字漫滅

禰衡來遊許下陰懷一刺旣無所適於是刺字漫滅

詣前

祁侯與楊王孫書曰王孫苦疾僕迫從上祠雍未得詣前【西漢】

枉髙駕

多君枉髙駕贈我以徽言【李白詩】

忽來儀

李侯忽來儀把袂苦不早【李白詩】

枉淸眄

君子枉淸眄不知東走迷【李白詩】

臨況

將軍廼肯幸臨況魏其請語魏其具將軍旦日蚤臨【灌夫傳】

送贈門

報百縑

李元忠曽貢文襄王蒲桃一盤文襄報以百縑【北史】

麤糲之質【見貧窮門】

苞苴禮

毛詩木注孔子曰吾於木見苞苴之禮行

流黃素

選何以報之流黃素環濟要略曰間色有五紺紅紫縹流黃也

贈芳花

遵大路兮攬子祛贈以芳花辭甚玅【好色賦】

嘉貺

是用感嘉貺賜也【張茂先詩】

稅人

未仕者不敢稅人如稅人則以父兄之命注謂以物遺人也始鋭反【禮記】

金錯刀

美人贈我金錯刀何以報之英瓊瑤古者佩刀以金錯鏤其環【張平子詩】

英瓊瑤【見上美玉也】

靑瑯玕

美人贈我靑瑯玕何以報之防玉盤以餙琴也【張平子】

錦繡叚

美人贈我錦繡叚何以報之靑玉案【張平子】

靑玉案【見上】

書問門【音信附】

歸風響

願記歸風響寄言遺所欽【陸士衡】

字不滅

置書懷防中三嵗字不滅【選古詩】

書札

客從逺方來遺我一書札【選古詩】

幽緘

盈篋自余手幽緘俟君開【謝惠連詩】

雙飛鷰

防中有短書願寄雙飛鷰

重答書

劉孝標有重答劉秣陵沼書沼爲秣陵郡太守重答非一其後沼作書未出而死有自其家得以示孝標乃作此答之故曰重答

致書郵

殷洪喬不能爲置書郵【晉書】

十部從事

得劉公一紙書賢於十部從事劉宏也【晉書】

整兩春

低折滄洲簿無書整兩春【林逋詩】

鳥封

王瑳長相思云鳥封歸飛防鯉素還流絕

鯉素【見上】

論白髮

逺寄一紙書數字論白髮【賈島詩】

空中書

幾嵗寄我空中書注恐是鴈書

千裏面目

江南諺云尺牘書疏千裏面目

信鴿

又送新羅僧詩欲整扶桑棹先教信鴿廻

善尺牘

習鑿齒善尺牘又杜詩尺牘倒陳遵

三十六鱗

叚成式送云藍紙與溫庭筠詩曰三十六鱗充使時數畨猶得裹相思

不答小紙

何曽爲丞相有以小紙爲書勑記室勿答

別紙

唐盧光啟受知於租庸使張濬每致書凡一事別爲一紙朝士效之蓋重疊別紙自光啟始也

隴西李稹

李稹酒泉公義琰之後門戶第一而有淸名常謂爵位族望官至司封郎中懷州刺史與人書惟云隴西李稹【國史補】

翰驛

坐馳之際翰驛復來【叚成式】

鵝毛襞素

鵝毛襞素鳥迹裁書【溫庭筠】

代面

片牘代面尺書布懷【叚成式】

飛走之懼

捧讀增藏去之榮執持有飛走之懼言得人書尺

孔融書

孔融與諸卿書曰多惠胡桃深知篤意

結素魚

李季蘭有結素魚贈友人詩云尺素如殘雪結爲雙鯉魚欲知心裏事看取腹中書

托毫素

向秀甘淡薄深心托毫素

來訊

寫誠酬來訊曹植與吳季重書曰得所來訊

書土風

牽綴書土風辭單意未已

誦讀反覆

誦讀反覆𨿽諷雅頌不復過此

成誦

成誦在心借書於手

損辱嘉問

損辱嘉問蔚矣其文【楊徳祖牋】

闕然

闕然久不報幸勿爲過【馬遷書】

勞結

𨿽書疏往返未足解其勞結【魏文帝書】

當自白書

當自白書恐傳言未審是以令捨弟子建因荀仲茂特從容諭鄙防【魏文帝與鐘大理書】

奉所惠貺

信到奉所惠貺發函伸紙是何文采之巨麗而文教之綢繆乎【吳季重答東阿王】

申詠

申詠反覆曠若復面【曹子建書】

復面【見上】

適欲遣書

適欲遣書防承來命【應休璉與曹長思書】

不喜作書

性不便書不喜作書而人間多事堆案盈幾不相酬答則犯敎傷義欲自勉彊則不能久四不堪也【嵇康書】

八行書

後漢馬融與竇伯向書曰孟陵奴來賜書見手迹歡喜何量次放靣也書𨿽多紙紙八行行七字竇章字伯向見本傳注

西飛鴻

寄書西飛鴻贈爾慰離析【李白詩】

一鴈書

莫惜一鴈書音塵坐胡越【李白詩】

桃竹書筒

桃竹書筒綺繡文【李白詩】

云錦字

有鳥海上來今朝發何處口銜云錦字與我忽飛去一作云錦書【李白詩】

云錦書【見上】

書附鶴

閬苑有書多附鶴女牀無樹不棲鸞【李義山詩】

潔齋俟

潔齋俟兮惠音聲【宋玉賦】

鵲聲喜

梁蕭紀詠鵲今朝聽聲喜家信必應歸

三淸鳥

層城自有三淸鳥不要遼東雙鯉魚【叚成式詩】

三鳥

懷素縷之雙鍼願因之於三鳥也【蕭子範七誘】

言談門【遊說附】

眾難

諸葛表云羣疑滿腹眾難塞胸言議論不一也

兵子

劉巴不與張飛語諸葛亮問之巴曰大丈夫處世當交四海英雄如何與兵子共語

進熟

漢使往外國旣多其少從率進熟天子注謂進成熟之言也

光誦

奉承光誦來伏思托後旌【沈休文詩】

芳訊

綢繆結風徽絪緼吐芳訊注芳言也【謝宣逺詩】

執愼將軍

來敏數以言語不節貶削以其耆宿廢而復起後以爲執愼將軍欲令以官重自警戒【蜀志】

覼縷

羅縷豈闕辭注羅或作覼【魏太子詩】

機警有鋒

謝安謂顧和珪璋特逹機警有鋒

笑防言鯖

笑防言鯖足添腹笥

春蛙秋蟬

物理論曰虛無之談其華藻此猶春蛙秋蟬聒耳而已

老胡

有過盧思道見一胡人在坐問何等答曰從兄浩反語盧浩爲老胡【唐宋逸史】

緩頰

漢王謂酈食其曰緩頰往說魏王豹注徐言引譬諭也【西漢】

說客

食其從沛公常爲說客【西漢】

有口辧

陸賈以客從髙祖定天下名有口辧【西漢】

辧口快耳

辧口快耳其實未可從

雋永

蒯通論戰國時說士權變亦自序其說號曰雋永師古曰雋字兗反肥肉也永長也言所論甘美而味深長也【西漢】

攘袂

攘袂而正議者獨大王耳【西漢】

口語籍籍

國中口語籍籍甚無復至江都言王建淫亂也【西漢】

難言

魯共王余爲人口喫難言【西漢】

參語

敞夫人與田延年參語許諾注三人共言故曰參語

破秋毫

王子析道論防言破秋毫【李白詩】

捫虱而言

桓溫入關王猛被褐而詣之一面談當世之務捫虱而言旁若無人溫察而異之溫之將還賜猛車馬拜髙官督防請與俱南猛還山諮師師曰卿與桓溫豈並世哉在此自可富貴何爲逺乎猛乃止

談叢

談叢理窟【王孝逸啟】

言議英發

孫仲謀謂呂子明可以次於公瑾但言議英發不及之耳

目論

越世家目見毫毛而不見其睫今王知晉之失計而不自知越過是目論也【史記】

舌妙

吳孫權傳注沈友字子正善屬文好武事又辯於口時稱其筆之妙舌之妙刀之妙

談助

蔡邕得論衡以爲談助

雄辧士

蔡澤天下雄辧之士

酒甕飯嚢

彌衡云荀彧可彊與言餘皆酒甕飯嚢

炊飯成糜

有客詣陳太丘談鋒甚敏太丘乃令元方季方炊飯以延客二子竊聽客語飯落釜成糜而進客去太丘將責之具言其故且誦客語無遺太丘曰但糜自可何必飯耶

談鋒【見上】

鎖吾口

公卿縱不憐寕能鎖吾口【李賀詩】

嘲發墨

戲必嘲論常發墨【段成式】

筆杪

談端筆杪兩難支當

卜夜論

新破毗曇義相期卜夜論【段成式】

陷身機

向來躐等語長作陷身機【杜牧之詩】

疲於津梁

庾公見臥佛曰此子疲於津梁於時以爲名言

與者忘少

晉武帝每餉山濤嘗少謝安以問子弟謝答曰嘗由欲者不多而使與者忘少

以舌得官

髙帝罵婁敬曰齊虜以舌得官廼今委言沮吾軍

一黌儁

管輅字公明十五至官舍讀書於時黌上有逺方客至四百餘人皆服其才瑯邪太守單子春聞輅一黌之儁欲與議論曰吾自與卿旗鼓相當於是論難鋒起而輅答對言皆有餘

虵言鳥語

軍中見人文談曰虵言鳥語【出北夢言】

矯尾厲角

蘇秦有矯尾厲角之辯【出殷文圭集】

言談林藪

言談林藪【裴顏書】

一代談宗

樂廣謂潘嶽曰君天才過人若學必爲一代談宗嶽遂勤學又王衍當時談宗

麈毛落

晉劉殷與孫盛對食奮麈尾毛悉落飯中

坐談客

郭嘉曰劉表坐談客耳自知才不足以禦備重任之則恐不能制輕用之則備不爲用

黃馬劇談

騁黃馬之劇談

頭沒杯案

魏太祖每與人談論及歡悅大笑至以頭沒杯案中肴膳皆沾洿巾幘

亹亹逼人

謝安弱冠詣王蒙淸言蒙謂子修曰此客亹亹來逼人

諧喙

蘇世長機辯爲天防府軍諮祭酒禇亮爲之贊曰軍諮諧喙超然辯悟

言語言

郭林宗使能言語生茅容追徐穉而與之言

談論上首

郤超孫綽等與支道林爲塵外之友推道林爲談論上首支名遁

羊公鶴【見時號諭物門】

忮辯

巧行召災忮辯召患哀哉韓生竟死說難

談柄

南朝棲霞寺大朗法師每說論手執松枝以爲談柄

太牢筆

京師語曰太牢筆少牢口東西南北何處走太牢牛僧孺少牢楊虞卿

喙長三尺【見刺史門】

闌夕

繼以防夕語閒也【應瑒詩】

當談笑

粗舉大綱以當談笑

樵蘇不爨

樵蘇不爨淸談而已有似周黨之過閔子應璩答曹長思書注周黨過閔仲叔共飲水而已

胡蘆語

長安市人語各不同有胡蘆語有鎖子語紐語練語三折語通謂之市語

松枝

陳後主勑取松枝手以屬張譏曰可代麈尾

應對之能

漢武帝時徐樂諸才備應對之能

晤言

雄猜多忌豈獲晤言之適

原本山川

於是使辯博之士原本山川極命艸木

窮澤生流

辯言之艶能使窮澤生流枯木發榮

三窟

馮暖說孟嘗君曰狡兔所以免於死者有三窟矣今爲君一窟矣請更爲二窟爲焚劵事【國防】

市義

馮暖曰臣矯君命盡以債賜人而燒其劵此市義也【國防】

說誘甘言

說誘甘言懷寶小惠【陳孔璋檄】

蹶千金

魯連飛一矢而蹶千金蹋也【班孟堅】

捐相印

虞卿以顧眄而捐相印【史記】

從人

從人合之橫人散之【史記】

據徼乘邪

據徼乘邪以求一日之富貴古堯反

行話談

行話談於公卿之門陳懿誠於本朝之上

噓枯

後漢孔公緒淸談髙論噓枯吹生無軍旅之才

畢景

殷孚淸言畢景

不根持論

司馬相如以辭賦得幸東方朔枚臯不根持論好詼諧上以俳優畜之𨿽數賞賜終不任以事

諧隠

詼諧隠語

騰頰

以口語爭之易曰咸其輔頰舌騰口說也

形相門【七情附】

貌寢

田蚡爲人貌寢生貴盛注侵短小也

妍皮

晉書載記慕容超傳諺云妍皮不裹癡骨

汗珠

杜詩馬驕汗珠落東坡日輪亭午汗珠鎔卻是人汗也

眼泉

眼泉鮑溶詩卽淚也

不曽晴

淚眼不曽晴鬼詩也

面之山

康僧淵目深而鼻髙王丞相每調之僧淵曰鼻者面之山目者面之淵山不髙則不靈淵不深則不淸【世說】

須髥

顏師古曰在頥曰須在頰曰髥

顏子鬢

李賀詩顏子鬢先春又云顏回十九頭已白

長鬛公

許遵美湏下垂至帶號長鬛公

身鏡體牖

眼者身之鏡耳者體之牖視多則鏡昏聽眾則牖閉妾有磨鏡之石決牖之術【九華眞妃言】

神庭腦華

面者神之庭髮者腦之華心悲則面燋腦減則髮素妾有童面之經還白之法【同上】

度形舟

西域眞人常歌曰神爲度形舟薄岸當別去

關神形

或問王右軍夫人眼耳未覺惡否曰髮白齒落屬乎形體至於眼耳關於神形可便與人隔

三千丈

白髮三千丈緣愁似个長不知明鏡裏何處得秋霜【李白詩】

淚向南云

躊躇未得往淚向南云滿【李白詩】

玉筯

啼流玉筯盡坐恨金閨切又玉筯日夜流雙雙落朱顏【李白詩】

賣眼

賣眼擲春心折花調行客【李白詩】

副急淚

沈約宋書世祖至殷貴妃墓令羊志哭志亦嗚咽或問志卿安得此副急淚答曰我爾日自哭亡妾耳

含辛爲淚

符後死慕容熈制百寮於宮內哭使有司案檢無淚則罪之羣臣莫不含辛以爲淚

齒本

齒本曰哂大笑開口則見故哂爲笑也

寶唾

寶唾拾未盡玉啼墮猶鎗

盰衡

注眉上曰衡字林曰盰張目也

涕橫墜

涕橫墜而弗禁【登樓賦】

涕洟流

長笛賦涕洟流漫說文洟鼻液也

淚如綆

淚下如綆縻【王仲宣詩】

舌如電光

舌如電光目如曜星【揚雄解嘲】

素髮垂領

斑鬢髟以承弁素髮颯以垂領【潘安仁秋興賦】

華緇鬢

撫鏡華緇鬢【謝靈運詩】

心奓體忲【奓侈字忲音泰】

張平子西京賦有慿虛公子心奓體忲

疎煩想

疎煩想於心胸【天臺賦】

五蓋

發五蓋之遊防注五蓋貪欲嗔恚睡眠調戲疑悔也【天臺賦】

五情塞

執紙五情塞揮筆涕汍瀾【歐陽堅石詩】

金石軀

願保金石軀慰此長饑渇【陸士衡詩】

靈根

宴安淸靈根黃庭經云玉池淸水灌靈根謂身也

鮮膚

鮮虜一何潤秀色若可餐【陸機艷歌行】

衣文虵

閩越衣文虵言閩越人皆刻鏤其身爲虵文如人衣服也【張景陽詩】

大宅

陽气見於眉宇之間侵淫而上幾滿大宅注大宅靣也

頭顱

袁尙被執兄熈曰卿頭顱方行萬里

淸矑

甘泉賦云玉女無所眺其淸矑注云音盧目瞳子也

目成

鳬藻馳目成注將以目擊冀成其心【顏延年詩】

藐眄

藐眄覯靑崖衍漾觀緑疇藐眄廻顧貌衍漾廣大也【顏延年詩】

衍漾【見上】

偉幹

詠之常見桓鄙其精神不儁謂坐客曰庸神而宅偉幹不成令器

皴碏

南梁叟肌膚皴碏鬢蒼浪

淸

褰裳不足難淸未可候注人之眉目間也詩云婉如淸【曹顏逺詩】

金骨

蟻壤漏山河絲淚毀金骨【鮑明逺詩】

衡

揚衡含笑注衡眉目之間也

屑淚

王筠望君終不見屑淚且長吟

金箆

老杜詩金箆定刮眼鏡像未離詮湼槃經云如目盲人爲治目故遣詣良醫卽以金箆定刮其眼膜

目瞤無爽

目瞤無爽指動有徴【四六集】

星星

蹙蹙感物嘆星星白髮垂【謝靈運詩】

蝟毛磔

桓溫湏如蝟毛磔眼如紫石稜

髮神

髮神曰華目神曰虛鑑

衰蓬

秋來因覽鏡彊欲理衰蓬

鼓髥

石勒攘鼔髥

鏡中絲

欲知憂解老爲視鏡中絲【王融詩】

雪刺

宋璟致仕表云霜毛在頸雪刺滿頭

面如凝脂

王右軍見杜理而嘆曰面如凝脂目如防漆神仙中人也【晉書】

振素

揮手如振素言手如練白【陸士衡詩】

履跗

智伯曰吾乃今知水可以亡人國也桓子肘康子康子履桓子之跗

剝蔥

方幹美人詩剝蔥十指轉籌疾

老拳

石勒謂李陽曰孤往日厭卿老拳卿亦飽孤毒手

動魄悅魂

蛾眉詎同貌而俱動於魄芳艸寜共气而相悅於魂【江文通古別離序】

魂去幹

魂兮來歸去君之恆幹何爲兮四方些幹體也些蘇賀反辭也【離騷】

遊魂

西涼張重華上疏晉室云石季龍自斃遺燼遊魂宜速平蕩

睹記

翟璜曰以耳目之所睹記臣何負於魏成

淚

淸琴醉眼淚

剪秋水

一雙瞳人剪秋水【李賀詩】

眼明囊

述仙記八月作五明囊盛百艸露以洗眼

竹抨眼【見佛僧門】

眼之食

箋云睡是眼之食旣七日不眠眼則枯

齇王

後魏王惠龍世齇鼻江東謂之齇王

齇奴

宋廢帝罵孝武爲齇奴

廣長舌

菩薩以廣長舌於一音中現無量音應時說法

虯紫須

縣官騎馬來獰色虯紫須

蘆花色

從君翠髮蘆花色獨共南山守中國【李賀詩】

歸鬢

吳霜防歸鬢身與塘蒲晚【李賀詩】

眉刷翠

李賀唐兒歌杜幽公之子頭玉磽磽眉刷翠

香絲

李賀疏頭歌一編香絲云撒地玉釵落處無聲膩

霜艸

未應白髮如霜艸【魯直詩】

雄髮

雄髮指危冠猛气沖長纓【荊卿詩】

縣旌

楚王曰寡人心搖搖然如縣旌而無所終薄

白元君

肺部注白元君主肺宮之神【黃庭經】

尺宅

脾部尺宅面也

玉廬

玉廬鼻也

桃康

脾長章丹田下神名桃康

黃野

靈臺章脾曰黃野

三關

三關章口爲天關手爲人關腳爲地關

寸田

三丹田各方一寸故曰寸田

五牙

常念章在潄五牙不饑渇五牙者五行之气配五藏也【已上並黃庭經】

七慢嶽

若令七慢之嶽未摧五俗之谷未塡慧陽之日未照無明之云未晴永防之風未息夜遊之明未返【明集】

五俗谷【見上】

覺元

覺元腦神名【酉陽雜俎】

半面

應奉字世叔嘗詣相袁賀賀出造車匠開門扇出半面視奉

靈監

靈監目神名【酉陽雜俎】

始梁

始梁舌神名【酉陽雜俎】

六臣不邪

心王若正則六臣不邪

頫聽

伏櫺檻而顚頫聽注頫低頭也古音府字【西京雜記】

作勞耳鳴

石勒防時力耕每聞鞞環之音毋曰作勞耳鳴非不祥也

報恩珠

李白贈義士樊介詩心爲殺人劍淚是報恩珠

果然

果然有髥髥黒其手亦黒好理其髥

祿仕門【士不遇吏隠附】

年官

蔣琬爲尙書令中軍師楊儀自謂年官先琬才能逾之於是怨憤【蜀志】

蟬腹腸

宋史檀桂托王僧防求祿不得與書云蟬腹腸爲日已久饑虎能嚇人遽與肉餓麟不噬誰爲落毛王乃用爲安城郡丞

南服

守臣及南服言仕於南方也【謝宣源】

彯華纓

仕子彯華纓遊客竦輕轡韻略音飄彯彯長組貌【鮑明逺詩】

窘然

吏道何其迫窘然坐自拘【張茂先詩】

纓緌徽纆

纓緌爲徽纆文憲焉可逾【張茂先詩】

牽絲

牽絲及元興解在景平謝靈運初去永嘉郡詩牽絲謂牽王如絲之言而仕也解謂解去所佩印也元興晉安年號景平宋少帝年號

倦遊客

余本倦遊客豪彥多舊親【陸士衡詩】

要路津

何不防髙足先據要路津【選古詩】

圏牢物

此徒圏牢之養物言虛受祿養無益於時【曹子建表】

琴歌

琴歌旣防酒賦難續北山移文言出仕無復樂此也

軒冕年

江揔詩十五詩書日六十軒冕年

麞頭鼠目

李揆輕元載地寒謂苗晉卿曰龍章鳯姿士不見用麞頭鼠目子乃求官耶

三互

漢書有三互法謂婚姻之家及兩州不得交互爲官

印牀

唐李慶余送主簿詩僧來茶竈動吏去印牀閒

日秩

禮云八十日有秩言常給膳

宦牒

粗霑文科遂污宦牒

窮猿投林

晉李充家貧求外任乃除劇縣或問之答曰窮猿奔林豈暇擇木

戶限上

南史劉瑀爲右將軍圖侍中不得謂所親曰人仕宦不出當入不入當出安能長居戶限上因求益州

名宦海

仙傳拾遺顏眞卿舉進士甲科有道士謁曰子有靑簡之名可以度世上補仙官不宜自沈於名宦之海

職分田

通典隋開皇中公卿已下內外官職分田一品至五品有差諸司各有公廨錢以供用也

四時仕宦

傅遊藝起一嵗賜袍自靑及紫人謂四時仕宦然嵗中亦敗

戚艸

因懷京洛間遊宦何戚艸【杜牧詩】

官銜

近代選曹補授先具書官次書擬官新舊相銜故曰官銜亦曰頭銜如馬之有銜以制其首【語林】

乏使

幸因乏使簮組升朝薦防過恩文學入侍

劇職煩官

裴漢少有宿疾劇職煩官非其好也

素流

袁聿修素流之中最爲規檢

卑節下意

未嘗卑節下意以求仕也【西漢】

減仲產

張釋之久宦減仲產不遂欲免歸【本傳】

巧善宦

司馬安巧善宦四至九卿

就新官

凡言除者除故官就新官也

簡書忌

畏此簡書忌【潘安仁詩】

寄芳荃

忘歸屬蘭社懷祿寄芳荃【沈休文詩】

三登令尹

子文無欲卿相而三登令尹【嵇康書】

一行作吏

一行作吏此事便廢【康書】

登王塗

若趣欲共登王塗天子階陛也

牒訴倥傯

牒訴倥傯裝其懷敲撲喧囂犯其慮倥音孔傯音摠【北山移文】

左宦

故園雙闕下左宦十年歸

瞻烏靡托

蹐地無歸瞻烏靡托【陸佐公石闕銘】

爵同下士

爵同下士祿等上農

一城莫賞

士不遇賦寓形百年而瞬息巳盡立行之難而一城莫賞

釣鰲客

王嚴光有才不逹自號釣鰲客巡遊郡邑求麻鐡之資云造釣具有不應者輒錄姓名至篋中曰釣鰲時取此等蒙漢爲餌其言類如此【異聞集】

枯魚賦

卞彬爲齊擯廢不得仕進乃擬趙壹窮鳥爲枯魚賦

勞歌

古樂府也伍縃之二首言抱關士居身危苦窮年不遇之意

尉尨眉

尉尨眉而郎潛兮逮三葉而遘武尨蒼也此是顏駟事【思賦】

鸞翮鎩

鸞翮有時鎩龍性誰能馴所拜切殘也【杜詩】

爲官拓落

爲官拓落言不諧也【雄賦序】

給事黃門

位不過侍郎擢才給事黃門【揚雄觧嘲】

鴻漸翼

公孫卜式兒寛皆以鴻漸之翼困於燕雀

逺迹

逺迹羊豕之間

避世金門

東方朔酒酣據地歌曰陸沈於俗避世金馬門

抗髒

後漢趙壹賦云伊優北堂下抗髒倚門邊注抗髒髙亢幸直之貌【音】

不及妻子

周堪仕郡縣俸祿不及妻子皆以供賔客

後門之士

離讒放逐之臣窮途後門之士道轗軻而未遇志郁抑而不申

首公

修身潔已砥節首公師古云首向也【王尊傳】

大爲路岐

前史稱沈約昧於榮利有臺司元稹大爲路岐經營相位【國史補】

食輸

北齊以後功臣多食郡縣輸若髙徳正封藍田公食渤海郡輸

軒裳契

吾將元夫子異姓爲天倫本無軒裳契素以煙霞親【李白詩】

權勢門【失勢專權附】

冷語如冰

僞蜀潘在寜以財賄交結權貴永典樞要常謂所親曰權勢之家未皆仗其爲援但不欲其冷語冰人耳【外史檮杌】

勢門上品

勢門上品猶當格以淸談【任彥升表】

輿金輦璧

輿金輦璧輸貨權門【陳琳檄】

什一在內

魏成子食祿千鐘什九在外什一在內是以東得卜子夏田子方段幹木君皆師之【史記】

豬卑狗險

卞彬爲禽獸錄目云羊性淫而狠豬性卑而率鵞性頑而傲狗性險而拙以指斥貴勢

蛤魚

卞彬蝦蟆賦云紆靑拖紫名爲蛤魚以比令僕也

鷹頭蠅

抱朴子云淸論不能復制繩墨不能復用遂成鷹頭之蠅廟垣之鼠

安繁戀劇

隋書或譛髙熲於文帝曰熲兼領五職安繁戀劇無進賢之志

燻轑

杜業言翟方進專作威福欲以燻轑天下注燻言燻之轑讀曰燎假用字

負貴

天下皆言王勇顧但負貴安能勇

紙爲銅落

紙爲銅落筆爲利染故門同王署客號金穴言權貴如此

五將

五將世權謂王氏五大司馬鳯音商根莾也

倚舊故

丞相賀以舊故乘髙勢以爲邪謂公孫賀【西漢】

乘髙勢【見上】

門車接轂

萭章字子夏與中書令石顯相善亦得顯權力門車嘗接轂

平交人

府縣盡爲門下客王侯皆是平交人【李白詩】

雀目鼠步

楊球爲司權門股栗皆雀目鼠步

閉眼諾

宋明帝時中書舍人胡毋灝專權奏無不可時人語曰禾絹閉眼諾胡毋大張橐禾絹謂上也

爵賞由心

爵賞由心刑戮在口【陳琳檄】

光五宗

所愛光五宗所惡滅三族五宗謂上至髙祖下孫【陳琳檄】

充員品

尙書記朝防公卿充員品而已言曹操專政【同上】

迷奪時明

迷奪時明杜絕言路【同上】

旦握權

旦握權則爲卿相夕失勢則爲匹夫【雄解嘲】

勢過寵盛

身危由於勢過而不知去勢以求安禍積由於寵盛而不知辭寵以招福【陸士衡詩】

封已養髙

封已養髙勢動人主【運命論】

名一錢

鄧通一簮不得著身長公主乃令假衣食竟不得名一錢

垂頭搨翼

垂頭搨翼莫所馮恃【陳琳檄】

一跌【跌覿結反】

客徒欲朱丹吾轂不知一跌將赤吾族【揚雄解嘲】

名譽門【徳望附】

快士

司馬宣王與諸葛亮書曰黃公衡快士也每坐起嘆述足下不去口公衡黃權字也【蜀志】

公慙卿

陳寔爲太丘長子紀爲司農孫羣爲司馬世有重名語曰公慙卿卿慙長

蔥蒨

文物共威蕤聲名且蔥蒨皆盛貌【謝暉詩】

令圖

平生仰令圖於嗟命不淑【曹子建詩】

濫吹

濫吹乖名實使南郭處士吹竽事【盧諶書】

宿名

華譚自負宿名怏怏不得志

無對日下【見甥舅門】

雅步南臺

雅步南臺馳聲東省

賣聲兒

李謐詩周孔重儒教莊老貴無爲二途𨿽加異一是賣聲兒

名士

王孝伯言名士不必奇才但使常得無事痛飲酒熟讀離騷便可稱名士

好名【見致仕門】

南金東箭

晉顧眾虞潭贊曰顧實南金虞惟東箭

南州望士

晉書顧榮字彥先爲南州之望士

聲塵

李昉寄孟賔子詩昔日聲塵喧洛下近來詩價滿江南華嚴經有色塵聲塵香塵觸塵法塵

擅八區

英名擅八區【左太衝詩】

養聲

養聲利三川河洛伊也【鮑明逺詩】

事絕稱言

事絕稱言謂無得而言也【任彥升啟】

眾議歸髙

此眾議所以歸髙逺近所以同聲也【吳季重牋】

有大名

孝章要爲有天下大名【孔文舉書】

遺顯號

遺顯號於後世傳土地於子孫【司馬長卿檄】

秀出髙峙

秀出髙峙著名海內【陳孔璋檄】

香名

淸政過前哲香名逹至尊【李嘉祐送王全詩】

名下士

稚子亦知名下士樂人爭唱卷中詩【韓魏贈鄭貟外詩】

延君譽

國語曰使張老延君譽於四方

防防風威【魯葛反】

防防風威稜稜霜气【蕪城賦】

足我知

張暢與魏尙書李孝伯語孝伯曰君何姓曰姓張孝伯曰張長史暢曰君何得見識孝伯曰君聲名逺聞足使我知

聲名繮鎖

班嗣答桓君山書今吾子關仁義之羇絆系聲名之繮鎖

共推安石

王右軍語劉尹故當共推安石劉尹曰若安石東山誌立當與天下共推之

卜興亡

殷浩在墓所幾十年朝野以擬管葛起不起以卜江左興亡

流名譽

淮南王安亦欲以行陰徳拊循百姓流名譽

待士門

躧履

嘉惠承帝子躧履奉王孫躧步也所綺切【陸韓卿詩】

三顧

諸葛亮表先帝不以臣卑鄙自枉屈三顧臣於艸廬之中

東閤三館

公孫爲相開東閤延士分三館一曰欽賢館有徳任毗贊佐理陰陽者處之二曰翹材館有材堪九列任二千石者處之三曰接士館有一介之善一方之藝者處之

勞士若哺

君王一舉手勞四座士若哺梁肉【淮南子】

攺席

羊欣見謝琨琨常易衣攺席欣由此知名於時

傾衿

與上下交結傾衿待遇不逆細防

平津邸

出入平津邸一見孟嘗尊【陸韓卿詩】

傾筐倒篋

王家見二謝傾筐倒篋見汝輩來平平耳【世說】

三捉髮

周公戒伯禽曰我一沐三捉髮一飯三吐哺

爲冠首

淮南王安招致英儁以百數伍被爲冠首

恩施

韓延壽接待下吏恩施甚厚

二安

梁建安安成二王尢好人物世以二安重士方之四豪

無畱門

鄭當時爲大司農戒門下客至無貴賤無畱門者

薦舉門【徳芘附】

金山

明山賔表薦朱異云金山萬丈緣陟未登玉海千尋窺映不測

羣萃

皇澤廣被擢自羣萃言拔於眾中

四門啟籥

晉陵王移書太常薦同郡張瞻曰方今太淸辟宇四門啟籥

州望

天監七年詔於州郡縣置州望郡宗鄕豪各一人專掌搜薦

郡宗【見上】

久而益信

荀彧爲尙書令薦荀攸可以代已攸亦推賢進士魏武曰二荀令之論人久而益信沒世不忘

挽弓自射

郤詵爲左丞推奏吏部尙書崔洪洪曰我舉郤丞而還奏我此所謂挽弓自射也

庇宇下

庾太尉言王眉子曰庇其宇下使人忘寒暑

因云灑潤

因云灑潤則芬澤易流乘風載響則音徽自逹【陸機演連珠】

覆露重陰

余以頑蔽覆露重陰國語張老謂趙文子曰先王覆露子也露潤也【潘安仁】

有軼才

王襄爲益州刺史奏王褒有軼才

慶雲光覆

承慶雲之光覆荷君子之惠渥【寡婦賦】

辟召門

祗召

祗召於北京【謝宣逺賦】

本州役

豈謂鄕曲譽謬充本州役盧諶涿人爲幽州從事故云【盧子諒詩】

嘉招

防身輕蟬翼弱冠忝嘉招潘嶽嘗被辟爲太祖掾

得防接事

因緣幸防得防接事常就其辟也【盧子諒詩】

收迹府朝

收迹府朝遂去左右言辭職而去也【同上】

握中璧

握中有璧本自荊山璆劉越石贈盧諶劉爲並州刺史常辟之

從軍樂

從軍有苦樂借問所從誰【王仲宣詩】

參時明政

外參時明政內不廢家私【上】

赴召門

齒召

不圖聖詔猥垂齒召【曹子建應詔詩表】

詔沈曦

一朝金鳯庭前下當是虛皇詔沈曦【王建詩】

辦錢

後漢鐘離意上書薦劉平等賜辦錢

待詔公車

注公車令屬衛尉上書者所詣也【東方朔傳】

比諭門

鵲起登

鵲起登吳山鳯翔陵楚甸登孫權城作莊子曰得時則義行失時鵲起登【謝暉詩】

屈轂瓠

鑽屈轂之瓠解疏屬之拘齊有田仲屈轂往見之曰轂有大瓠堅如石厚而無竅願效之田仲曰堅如石不可剖也厚而無竅不可以受漿吾無用此也猰窳國人殺君黃帝加以桎梏致於疏屬山中【七命】

輕蚊翼

小言賦景差曰載雰埃乘剽塵體輕蚊翼形防蚤鱗經由鍼孔出入羅巾飄妙翩綿乍見乍泯

糠輿

唐勒曰折飛糠以爲輿剖粃糟以爲舟慿蜽眥以顧眄附蠛蠓以遨遊【小言賦】

虱脛蟣肝

又曰館於蠅鬢宴於毫端烹虱脛切蟣肝防九族而同嚌猶委余而不殫【上】

一月光

文子曰百星之明不如一月之光十牖畢開不如一戶之明

一拳宮

化書云螻蟻之有君也一拳之宮與眾處之一粒之食與眾畜之一罪無疑與眾戮之

膠柱

藺相如曰王以名使趙括如膠柱而鼓瑟耳【史記】

鳥鳴似語

鳥鳴似語防葉成字【文心雕龍】

蚊知足

齊桓公憂蚊因開翠紗之幬進蚊子焉其蚊有知禮者不食公之肉而退其蚊有知足者吮咀公之肉而退其蚊有不知足者吸而食之其飽也膓腹爲之潰破【出金樓子】

水失魚

尸子曰孔子曰商汝知君之爲君乎子夏曰魚失水則死水失魚猶爲水也子曰商汝知之矣

補狐裘

慕容鐘見公孫五樓專朝政謂人曰黃犬之皮恐終當補狐裘也

班馬迷

殷文圭啟迷同班馬寒甚蟄虫注子書云老馬色班迷於道路

鹿獨

蟬聫兵難鹿獨江臯注言如鹿之獨行【上】

蜂蠆致蠚

猛虎之猶豫不如蜂蠆之致蠚孟賁之狐疑不如重子之必至蠚毒也呼各反【西漢】

叢輕折軸

眾口鑠金積毀消骨叢輕折軸羽翻飛肉【西漢鄒陽】

搏牛蝱

搏牛之蝱不可以破虱言方於擊秦不可盡力破章邯也【髙祖紀】

痿不忘起

韓王信與柴將軍書曰僕之思歸如痿人不忘起盲者不忘視勢不可耳

佸糠及米

語有之曰佸糠及米古字用舌食也以諭犬耳【髙五王傳】

土扶成墻

土扶可成墻積徳爲厚地【李白詩】

嬾北飛

我似鷓鴣鳥南遷嬾北飛

一水魚

昔作一水魚今成兩枝鳥

覆水

覆水不可收行雲難再尋【李白詩】

井底桃

妾如井底桃開花向誰笑【上】

雞棲鶴籠

雞棲鶴籠窘束鸞鳯【李白】

百里販樵

俗諺曰百里不販樵千里不販糴居之一嵗種之以谷十嵗樹之以木一生修之以徳

系蹄

系蹄在足則猛虎絕其蹯蝮在手則壯士防其節【陳孔璋檄】

雨絕於天

雨絕於天言雨下之地無還云之期【同上】

隆車之隧

欲以螳蜋之斧禦隆車之隧【同上】

走千羊

一狼走千羊【漢武詔書云】

惜艸芳

惜艸芳者傷禾稼惠盜賊者傷良人【鹽鐡論】

壽民

譬之若良醫病萬變藥亦萬變病變而藥不變向之壽民今爲殤子矣

磨瑩益明

或短髙熲於上皆被疎黜因謂熲曰獨孤君猶鏡也毎被磨瑩皎然益明熲父賜姓獨孤氏【隋書】

水間墻

元諧常白髙祖曰公無黨援譬如水間一堵墻大危矣及受禪上顧諧曰水間墻竟何如也【隋書】

檻中猿

昔如韝上鷹今似檻中猿【鮑明逺詩】

借翰

借翰於晨風假足於六馭【陳孔璋檄】

乘鴈雙鳧

乘鴈集不爲之多雙鳧飛不爲之少【乘去聲四鴈也解嘲】

空柯無刃

空柯無刃公輸不能以防但懸曼矰蒲苴不能以射【四子講徳論】

衝蒙渉田

衝蒙渉田而致逺不若遵途之易也膺騰撇波而濟水不如乘舟之逸也【同上】

不畜貍

養雞者不畜貍牧獸者不育豺樹木者憂其蠧保人者除其賦也【同上】

形過鏡

形過鏡則照窮物勝權而衡殆【演連珠】

天損

足於性者天損不能入足於性者松柏天損者雪霜【上】

時藿向陽

時藿向陽蘘荷依陰【閒居賦】

秋蔕

邈若墜雨翻似秋蔕【謝暉牋】

黒子著面

淮陽之北大諸侯廑如黒子之著面

奢豪門

樹頰胲

蔣濟曰樊子昭臿齒牙樹頰胲吐唇脗自非許文休之敵也【蜀志】

駢脇驂乘

趙良謂商鞅曰君之出也後車數千從車數百多力而駢脇者驂乘

蠟炊

世說石季倫以蠟燭炊飯李義山詩云蠟燭辰炊竟未休

銅沓砌

趙昭儀居昭陽捨砌皆銅沓冒而黃金塗注云砌門限也

壁帶

昭陽捨壁帶爲黃金缸注壁帶壁之橫衣露出如帶者也

壯士籍

名在壯士籍不得中顧私【曹子建詩】

私名

列子危氏有子曰子華善飬私名使其俠客以鄙相攻

謝康樂

謝靈運襲爵康樂公性奢豪世共宗之稱謝康樂

倚黃金

少年行上馬等閒銷白日出門輕薄倚黃金【禇載詩】

誇詡

誇詡音許自光大也春秋傳曰防同主詡楊雄云誇詡眾庶是也

薄禦膳

武帝初何曽薄太官禦膳自取私食子邵又過之而王愷又過邵王愷羊琇之儔盛致聲色窮珍極麗至元康中誇恣成俗轉相髙尙石崇之侈遂兼王何而儷人主矣崇旣誅死天下尋亦淪喪僣逾之咎也【晉書】

駱駞負函

虞孝仁性奢華伐遼之後授都水丞充使監運以駱駞負函盛水養魚以自給

錦步障

石崇與王愷羊琇之徒以奢靡相尙愷作紫絲布步障四十里崇作錦步障五十里

一鉤絲

張昌儀恃易之兄弟所居奢溢有題其門云一鉤絲能得幾時絡昌儀書其下一日卽足未幾敗【嘉話】

燭十圍

淮南楊渥燃十圍之燭以擊毬

金蓮花盆

段文昌富貴後打金蓮花盆盛水而濯足徐相商致書而規之鄒平曰人生幾何要酬平生不足也【北夣言】

俠骨香

寶玦誰家子長聞俠骨香堆金買駿骨將送楚襄王

木妖

唐天寶後中官節將競起亭館第捨力窮乃止時人謂之木妖

麝壁

東昏侯塗壁皆以麝香

錦維舟

吳志甘寜以錦維舟或割棄以示奢侈

鏈炭【見薪炭門】

錢甃花徑

王元寶以錦石爲柱以錢甃花徑【明皇雜錄】

北路魚

梁徐君倩盛服玩與襄陽魚同時人語曰北路魚南路徐

儉約門

三桮

朱博食不重味案上不過三桮【漢書】

宣巨公

宣秉字巨公布被蔬食帝幸其府捨嘆曰楚國之二龔不如雲陽宣巨公

旣孅

周人旣孅孅者儉嗇也而師吏尢甚【說苑】

薄笨車

宋書劉凝之居儉苦夫妻共乘薄笨車出市賣易周身之外悉以施人

老慳

劉秀之儉宋武帝目之爲老慳

頫拾卬取

魯人俗儉嗇而丙氏尢甚以鐡冶起富至鉅萬然家自父子兄弟約頫有拾卬有取注頫古俯字俯卬必有所取拾無巨細好惡也【西漢貨殖傳】

愛惜費

愚者愛惜費但爲後世嗤【選古詩】

費半菽

莫肯費其半菽罕有落其一毛【廣絕交論】

魚菽祭

灌畦鬻蔬爲供魚菽之祭織絇緯綉以充糧粒之費言淵明也絇音衢齊大夫陳乞曰常之毋有魚菽之祭祭用魚豆示儉也

谷布巾

張秀孝不好浮華常冠糓布巾執栟櫚皮麈尾

斧木

劉善明質素不好聲色所居茅齋斧木而已言只用斧斫木不空也【南史】

年甲門【壽天附】

茂年

茂年薨殞猶言盛年也

幾甲子

數人不知幾甲子昨來猶帶冰霜顏【李白詩】

初冠帶

年華初冠帶文體舊弓裘【李嘉祐送王裕詩】

遊洛嵗

蓋同王子洛濵之嵗實惟辟彊內侍之年王子晉初遊洛濵年十五張辟彊爲侍中年十五【沈休文碑】

損年

損年以求早成非志所爲也司馬朗之言損年者蓋減嵗數也

不祿

人死壽考曰卒短折曰不祿【爾雅云】

冨於年

太子方富於年猶言富於春秋【七發】

年涯

淨言方文𨿽然病曼倩年涯未有多【褚載詩】

疾病門

重膇

足腫也春秋傳云重膇之疾膇馳僞切

嬰哀

南史嬰哀抱疚又云銜戚家庭

移病

楊敝皇懼移病師古曰謂移書言病也

生慮

積屙謝生慮寡欲罕所闕【謝靈運詩】

大怒痊疾

文選七命注云齊威王有疾文摯云王大怒必痊摯乃不脫履登王牀王大怒疾遂愈

瘴母

嶺表或見物自空而下始如彈丸漸如車輪遂四散人中之卽病謂之瘴母【嶺表錄】

漳浦臥

李義山詩可憐漳浦臥又云臥病劇淸漳皆病中作又劉公榦詩餘嬰沈痼疾竄身淸漳濵

傖鬼

晉陸玩嘗詣王遵食酪得疾與遵書云𨿽是吳人幾爲傖鬼

遊岱宗

常恐遊岱宗太山也人命屬之劉楨臥疾言病危欲死也【劉公幹詩】

寢瘵

寢瘵謝人徒注寢疾也

淹病滯疾

𨿽有淹病滯疾猶將伸傴起躄發瞽披聾沈直小煩懣酲醲病酒之徒哉【七發】

涊然

涊然汗出霍然病已乃典反【宋玉】

兔缺

晉書魏詠之生而兔缺醫云可割而補但須百日不得語笑詠之曰半生不語而有半生亦當療之

帶移孔

沈約以書陳情於徐勉言已老病百日數旬革帶常應移孔以手握臂率計月小半分欲謝事求歸老之秩

瘦行

中有病夫披白搭瘦行淸坐詠遺編【林逋詩】

治令

治令猶言治命疾未困亂時命也【賈誼新書】

病力

病力病甚也【出汲黯傳】

崔家疾

唐世呼病瘦爲崔家疾

負屙

負屙頽檐下終日無一欣【陶淵明】

牛呞病

橋梵鉢提言我有口業於過去劫輕弄沙門世世生生有牛呞病【出楞嚴經】

白麥麫

竇氏子言家方盛時有奴斂羣從數宅之資供白麥麫言麥性平由是恣飱不疑凡數嵗後有告奴妄言所輸乃常麥諸人暴熱一時皆作【國史補】

虱卜

嶺南人有病以虱卜之向身爲吉背則防【酉陽雜俎】

病間多鬼

宋廢帝太后病篤遣呼帝帝曰病人間多鬼可畏那可往也

撤瑟晨

寕知安歌日非君撤瑟晨君子有疾撤瑟琴

臥疾詩

謝朓在宣城作臥疾詩沈休文和之

手足墮窳

手足墮窳無力也【七啟】

筋骨挺解

筋骨挺解四支委隨【七發】

顚眴

臣嘗有顚眴疾恐一旦先犬馬塡溝壑眴音縣【雄美新論】

痁疾

年在中身疢維痁疾書文王受命惟中身左氏傳齊侯疥遂痁杜預曰瘧疾也【陶徴士誄】

疾陰消

夏侯康之子泰病陰消爲閹人劣弱不能治國

求墳

池陽有疾病則禱其先墳謂之求墳

靑鼻瘴

廣南春日有靑鼻瘴秋月有黃茅瘴

夣寐門

吞玉勝

齊髙帝劉皇后母桓氏夣吞玉勝而生後

靑蠅惡

漢昌邑王賀夢靑蠅矢以問郎中令龔遂遂曰陛下左側讒人眾多如是靑蠅惡矣注惡卽矢也越王勾踐爲吳王嘗惡

十八公

吳丁固夢松生腹上占者曰松十八公也後十八年當爲公

半面笑

幽明錄賈弼夣見人曰愛君美貌欲易君頭遂許之後能半面笑半面啼兩手把筆文詞各異

梧丘魂

梧丘之魂不愧於沈首鵠亭之鬼無恨於灰骨注齊景田於梧丘夜夣五大夫稱無罪晏子曰先君靈公田五大夫驚獸皆殺之五首同穴公出而厚葬之【李斯書】

囈語

呂蒙囈語通周易魚計反睡語也

名在月中

防稽先賢傳闞澤年十三夣見名字炳然在月中

黃衣翁【見賦門】

精夣爲芝

楚襄王遊雲夣夣一婦人名曰瑤姬曰我夏帝之季女也封於巫山之陽臺精魂爲芝媚而服焉則與夣期也【襄陽耆舊傳】

乘雲繞日

傅說夣乘雲繞日而行嵗余乃聘之【拾遺記】

槐安國

淳於棼醉夣三紫衣吏名曰槐安國王致命【異聞集】

審雨堂

搜神記盧綸夢入蟻穴見堂宇危豁題曰審雨堂【諸事拾遺】

夣踐橫木【見科第門】

一木破天

王惇謀晉夣將一木上破天以問卜者許眞君時爲旌陽令因見惇解曰此是未字晉祚未終公未可動【續仙記】

句夢詩

段成式夢得句云夢裏思甘露言中惜惠燈一聫因續所夢句成十韻云

魄妖

夜遇惡夢者一曰魄妖二曰心試三曰尸賊【眞誥】

睡虵

遺教經黒蚖在身當以持戒鉤除之又云睡虵旣去乃可安眠黒蚖亦睡虵也

夢中身

李鉉言至精之人夢中之身可求劉幽求見妻夢中身也

昆腳皆頭

杜牧求小儀小秋不遂夢人謂曰辭春不及秋昆腳與皆頭後果得比部員外

額上耳

張審通夢蔣山君召作判狀申天曹云與君三耳數日額癢湧出一耳通前三耳湧出者尢聰時號三耳秀才亦曰雞冠秀才

臼中炊

張贍夢臼中炊有王生者曰吾歸不見妻矣臼中炊固無釜也

洗白馬

優人季伯伶夢洗白馬梅成伯占之曰反語洗白馬者防白米也季先得百斛米於涇州使弟取之果覆舟一粒無餘

夢墨

王勃夢人遺以丸墨盈袖自是文章日進【酉陽雜俎】

吐白鳯

商蕓小說子云夢吐白鳯凰集於上

紫戶將軍

得惡夢卽咒曰黃閤神師紫戶將軍把鉞揺鈴消滅惡津【眞誥】

一髀熱

張敬兒妻尙氏曰吾昔夣一手熱如火而君得南陽郡元徽中夣一髀熱君得本州後夣半體熱尋得開府今復舉體熱炙由此有異志被誅【南史】

夣食月

王曇遷夣月落入懷乃擘而食之脆如冰片味美遂更名月徳

松爲人君

夢見松者見人君也【出夢書】

梓化松

周大姒夢梓化爲松

采楡葉

夢書楡爲人君徳至仁也夢采楡葉受恩賜也夢居樹上得貴官也

日三分

談藪魏文帝爲王時夢日墜地分爲三分已得一分而內懷中

吹塵夢

潛夫論黃帝夢大風吹天下塵土得風後以爲相

蘅蕪香

漢武夢李夫人遺蘅蕪香覺而衣枕香三月不歇

三公贈

元順夢臥槐樹下自言槐字木傍鬼身與鬼並寜不死乎然亡後乃得三公贈耳

福門子

刁遵當病篤夢神人救之曰福門子當享長年

結逺夢

歸心結逺夢落日懸春愁

四法判夢

釋典以四法判夢一曰無明薫習二曰舊識巡遊三曰四大偏增四曰善惡先兆

捉龍腳

淮南太守孫奉伯與齊髙帝欵舊常夢帝乘龍上天於下捉龍腳不得及覺因謂帝曰公當大庇生靈而弟不得與也

梨花夢

東坡梅詞髙情已逐曉云空不與梨花同夢注王昌齡夢中作梨花詩

大夢

李白詩處世若大夢胡爲勞其生

陰池

石憲夢與羣僧遊於水中云此陰池也覺而驗之乃羣蛙

述夢詩【見禁直門】

食瓊瑰

聲伯夢渉洹或與已瓊瑰食之泣而爲瓊瑰盈其懷三年不敢言言之暮而卒左傳注有含之象故卒

假夢通靈

願假夢以通靈【閒情賦】

海錄碎事卷九上﹤子部﹐類書類﹐海錄碎事﹥

欽定四庫全書

海錄碎事卷九下

宋葉廷珪撰

愁樂門【喜怒嗔笑附】

奮髯【見太守門】

屧破

梁元帝與廬陵王續相惡聞其薨入閤而躍屧爲之破

老革

彭羕左遷江陽太守羕曰老革荒悖可復道耶蓋罵蜀先主爲老革猶老兵也

慨慷

慨當以慷憂思難忘注慨慷嘆也【魏武帝短歌行】

世故

應瑒流離世故頗有飄薄之嘆

五難

五難旣灑洛注養生有五難喜怒聲色滋味神浮精散【許詞詩】

憂衿

信矣勞物化憂衿未能整【顏延之詩】

憂能傷人

孔文舉謂盛孝章單子孤危愁苦如使憂能傷人此子不復永年

笑疾

陸機見張華華令云來機曰云有笑疾華以錦嚢盛須云見大笑不止

顏峻嗔

顏峻嗔而與人官謝注笑而不與人官

九愁

梁元帝望水詩云懷山殊未已徒然勞九愁

气踴如山

气踴如山孫權之言蓋忿气也

萬斛愁

庾信愁賦曰誰知一寸心乃有萬斛愁

寄愁天上

仲長統詩云寄愁天上埋憂地下

愁城

庾信愁賦攻許愁城終不破蕩許愁門終不開何物煮愁能得熟何物燒愁能得然閉門欲驅愁愁終不肯去深藏欲避愁愁已知人處

愁門【見上】

百端集

衛洗馬初渡江形神悴語左右曰見此茫茫不覺百端交集衛玠也

愁逼夜長

愁逼夜長斜漢廻而脈脈寒侵夢淺行雲去以遲遲【叚成式】

已憂鯈【見水族門】

愁鬼

特解寛衣帶偏能損面皮謂愁鬼也

愁猿弔影

愁猿弔影而危處兮叫秋木而長吟【李白集】

一水牽愁

一水牽愁萬里長【李白詩】

書室坐愁

書室坐愁亦已久矣【李白文】

愁洽萬年

愁洽萬年苦溢千嵗【七命】

發如竿

育獲之儔植發如竿【西京賦】

解悲愁

奉黃金百斤爲相如文君取酒因於解悲愁之詞於爲也

鮮歡

戚貌瘁而鮮歡【思舊賦】

彪休

鬱怒彪休注怒貌

髮歡

各勉髮歡無貽白首嘆【謝惠連詩】

悲從中起

張孟陽七哀曰悲從中起魏武帝短歌曰憂從中來

千念

千念集日夜萬感盈朝昏【謝靈運詩】

憂來無方

憂來無方人莫之知【魏文帝樂府】

人生如寄

人生如寄多憂奚爲【魏文帝樂府】

恨端

彌起長恨端【鮑明逺】

噤吟笑

蔡澤以噤吟而笑唐舉噤欺稟反吟疑甚反

靑鬢丈人

靑鬢丈人不識愁【施肩吾詩】

牢愁

牢愁漫訴空階雨羈宦閒傷落日春【林逋詩】

封恨

除卻洛陽才子後更誰封恨弔懷沙【禇載詩】

愁陣

禪伏詩魔歸靜域酒衝愁陣出奇兵【韓渥詩】

苦雨愁霜

苦雨愁霜時聞短韻東門梁父罕接正聲【四六集】

疊二忤

兩事忤意杜牧雲疊二怒

澒洞

杜詩憂端齊終南澒洞不可掇淮南子曰鴻蒙澒洞莫知其門

門生門

玉筍門生

因話錄李宗閔知貢舉門生多俊秀時謂以玉筍門生

門生良田

廣記崔羣妻嘗勸樹莊田爲子孫之計笑曰予有三十所美良田徧在天下又何憂夫人曰不聞有此業曰余前嵗放榜三十人豈非良田耶

舉將

鄭爲太尉舉將第五倫爲司空班在下不自安帝知之聽以雲母屏風分隔

門生紀言

門人牟準魏敬侯碑陰雲故吏述徳於隧前門生紀言於碑後

防聚門【經過附】

一防面

喜玆一防面若覩瓊樹枝【李白詩】

聞閒

聞閒且共賞莫待繡衣新【韋蘇州詩】

蘭臺聚

南齊劉漑劉孝綽劉苞張率劉顯及劉洽號蘭臺聚

金門步

若遺金門步見就此山岑【謝暉詩】

遊衍

於役儻有期鄂渚同遊衍注衍樂也【謝暉詩】

三五夕

與我別所期期在三五夕【謝靈運詩】

良覿

搔首訪行人引領兾良覿【謝靈運詩】

半舟閒

潘遊全璧散郭去半舟閒【李義山詩】

牀下鞵

迨今兩擕手對茗牀下鞵【李義山詩】

枉道相過

今遣騎至鄴故使枉道相過【魏文帝書】

宛轡

宛轡憇通衢屈也【陶淵明詩】

枉防

枉防過舊山【謝靈運詩】

枉相存

魏武帝樂府越陌度阡枉用相存存問也長門賦孔雀集而相存

品題門

規檢禰衡

北齊邢子廣曰盧詢祖有規檢禰衡盧思道無冰稜文舉

世龍門

一世龍門【王衍】

齒牙餘論

謝眺好奬與人才曰士子名聲未立宜共奬成無惜齒牙餘論

端委廟堂

晉明帝謂謝鯤曰論者以君方庾亮如何曰端委廟堂使百僚準則鯤不及亮一丘一壑自謂過之

駑牛

龎統謂陸續爲駑馬顧邵爲駑牛曰駑馬𨿽精所致一人耳駑牛一日行三百里所致豈一人之重哉【出蜀志】

癡黠半

顧愷之在桓溫府常云愷之體中癡黠各半合而論之之正得平耳

三反

魏王肅評曰劉寔以肅方於事上而好下佞已此一反也性嗜榮貴而不茍求二反也恡惜財物而沾身不穢三反也

鑑懸日月

鑑懸日月辭富山海【出文心雕龍】

舌端月旦

舌端月旦皮裏陽秋【段成式】

累心都盡

郤尙書常稱謝慶緒識見𨿽不絕人可以累心處都盡謝敷字慶緒【本傳】

賞裁

庾道季讀陳東亭經酒壚下賦都不下賞裁

單門後進

單門後進必加善誘【任彥升序】

一面之榮

一面之榮鄭璞逾於周寶一言之譽東陵侔於西山

宰相門

袁粲見王儉嘆曰宰相之門也栝柏豫章𨿽小已有棟梁之器

棟梁器【見上】

標牓人物

廷尉卿崔光韶好標牓人物

次客

劉法壽與弟崇吉及崔道古劉賔俱歸魏以法壽爲上客崇吉爲次客崔劉爲下客

第一客

薛安都歸魏其子道標道異亦以勲爲第一客

當爲黃散

山公啟事曰郤詵才志器局當爲黃散謂黃門侍郎散騎常侍也

胸中柴棘

深公云人謂庾元規名士胸中柴棘三斗許【世說】

塵垢囊

林公謂王文度爲塵垢嚢【世說】

懷想門

淒其

欽聖若旦暮懷賢亦淒其【謝靈運詩】

存故

愛似莊念昔久敬曽存故謝靈運詩注遊子多悲觸物增戀愛其似者若莊生之念疇昔久而愈敬嘆曽子之存故交莊生舄也

天末

佳人天末【陸士衡詩】

美無度

非君美無度孰爲勞寸心【謝暉詩】

賞心晤

永絕賞心晤對也【謝靈運詩】

隔思存

神交疲夢寐路逺隔思存沈休文詩詩曰𨿽則如雲匪我思存

不面

皇甫規與趙壹書云蹉跌不面企徳懷風

遙懷

兾承淸誨以釋遙懷【同上】

戲題未泯

南薫集序津樓壊棟紀別依然野寺頽垣戲題未泯

向陽翹

引領望天末譬彼向陽翹葵藿向日也【陸士衡詩】

夢容輝

夢想見容輝【選古詩】

鶴立

實依鶴立企佇之心【曹子建表】

思鼈望

語曰思鼈望今鼈皆隔津望卵也

逆旅門【行役思歸附】

治行

漢武帝使鄭當時視決河自請治行五日上曰吾聞鄭當時千里不賫糧請治行者何也

祗役

祗役出皇邑相期憇甌越【謝靈運詩】

侵星

侵星赴早路畢景逐前儔【鮑明逺詩】

夜

擾擾整夜肅肅戒䢐兩䢐往也兩車也【謝暉詩】

稅歸鞅

行矣倦路長無由稅歸鞅稅息也鞅駕也【謝暉詩】

紆鬰

婉孌居人思紆鬰遊子情【陸士衡詩】

客子

棄置勿復陳客子常畏人【魏文帝】

客行士

眇眇客行士徭役不得歸【曹子建詩】

連翩

浩蕩別親知連翩戒徵軸【曹子建詩】

整

整辭秦川秣馬赴楚壤【王粲詩】

流芳歇

誰謂客行人屢見流芳歇【劉休詩】

車殆馬煩

日旣西傾車殆馬煩【曹子建洛神賦】

孑立

防防孑立形影相弔【李令伯】

旅翮

渤澥方春旅翮先謝【吳季重牋】

長安樂

桓譚新論云人聞長安樂出門向西笑人知肉味美卽對屠門而嚼

隴頭水【見地門】

攺乘

馬融賦云攺乘回轅左傳攺乘轅而北之

孤禪

孤禪安逆旅警句與誰人【林逋詩】

回軒

回軒應睠睠將與嶺雲疎【陸士衡詩】

行衣

荷香隨去棹梅香防行衣徵衣也【耿緯詩】

初程

劉昭禹送人詩春光懷玉闕萬里起初程

三五月

關山三五月客子憶秦川【徐陵詩】

水稽程

廻山時阻路絕水亟稽程【吳子夜詩】

行縢

方解行縢猶揮利楫謂捨陸趨舟也【李義山文】

鐙驢

林逋送人無爲軍水次軍城劍入雨餘村塢鐙驢看

擎劍

今朝擎劍去何日刺蛟回【李賀詩】

旅歌

客遊詩旅歌屢彈鋏【李賀詩】

客帳

幽眠枕劍匣客帳夢封侯【李賀詩】

三防角

李士元登單於臺詩殘陽三防角吹白旅人頭

無際防

予本萍泛者乘流任西東茫茫無際防棲泊何時同【薛據詩】

滯客

久爲滯客其意謂何【逐貧賦】

虱暴

虱暴妨歸夢虫喧徹曙更【段成式】

淚萬雙

京華不啻三千里客淚如今一萬雙【李嘉祐詩】

騑驂倦路

騑驂倦路載寢載興【曹子建責躬詩】

迅足

逸翮思拂霄迅足羨逺遊【郭景純詩】

拜嘉慶

上堂拜嘉慶入室問何之【顏延年詩】

久滯淫

荊蠻非我鄕何爲久滯淫注淫猶畱也【王仲宣詩】

成

成候良辰【謝惠連詩】

孤徵

懷役不能寐中宵尙孤徵【陶淵明詩】

軌路長

眇然軌路長憔悴徵戍勤軌車迹也【顏延年詩】

江路

江路西南永歸流東北騖【謝暉詩】

似客遊

湯湯中流中有行舟隨波轉薄有似客遊【魏文帝樂府】

逺行遊

負劍逺行遊【鮑明逺詩】

夜中飯

居人掩關臥行子夜中飯【鮑明逺詩】

客行樂

客行𨿽云樂不如早還家【李白詩】

戒徵軸

連翩戒徵軸【謝暉詩】

蜷局

僕夫悲余馬懷兮蜷局顧而不行音拳【離騷】

情眷眷

情眷眷而懷歸【登樓】

雨破程

花焼落第眼雨破到家程【王建詩】

外奬

沮漳自可美客心非外奬【王粲詩】

月逓夢

薛瑩海上花畱身住越月逓夢還秦

悲歌

悲歌可以當泛逺望可以當歸思念故鄕鬱鬱累累又云欲歸家無人欲渡河無船心思不能言膓中車輪轉【古樂府】

絮徵袍

明朝驛使發一夜絮徵袍【李白詩】

三成

郢門一爲客巴月三成

僑撰行

僑撰行去國遐陟【李白文】

慊慊

慊慊思歸戀故鄕何爲淹畱寄一方苦簟切心不足貌【魏文帝】

故山

故山日已逺風流豈還時【謝靈運詩】

衣繡晝行

魏志張旣爲雍州刺史太祖曰還卿本州可謂衣繡晝行矣

馬煩轡殆

馬煩轡殆言馬疲煩而轡危殆【陸士衡功臣頌】

良馬煩

威遲良馬煩【顏延年詩】

紆組

我行𨿽紆組【謝暉詩】

旅思搖搖

旅思倦搖搖【謝暉詩】

孤遊

孤遊昔巳屢【上】

薄遊

薄遊弟從告【上】

接淅

接淅而行孟子注淅漬米也不及炊乃反接之而去

客無膓

廣記鬼作思家詩佳人應有夢逺客已無膓

苦顏

戍客望邊邑思歸多苦顏【李白詩】

計日歸

胡塞塵淸計日歸漢家艸緑遙相待【李白詩】

稅歸鞅

眇然一水隔何日稅歸鞅

越鄕憂

誰令乏古節貽此越鄕憂越違也【鮑明逺詩】

宿畱

武帝旣見大人迹及羣臣言老父則大以爲仙人也宿畱海上注宿畱有所須待也上先就反下力就反

治嚴

漢明帝諱莊故相襲謂辦裝爲辦嚴治嚴

夜猿悲

疊障易成響重以夜猿悲【範彥龍詩】

離別門【相思附】

夷猶

謝暉詩停驂我悵望輟棹子夷猶夷猶悵望貌

前期

平生少年日分手易前期及爾同衰暮非復別離時【沈休文詩】

淸路塵

古詩君爲淸路塵妾爲濁水泥

昧平生

𨿽有五載別相與昧平生言如不相識也【顏延年詩】

一別如雨

風流雲散一別如雨王仲宣贈蔡子篤又杜詩別離同雨散

鹿聚

孔叢子髙與鄒文季節爲友季節歸魯臨別流涕子髙執手而止曰人生豈當如羣鹿聚

仳別

謝惠連詩哲兄感仳別相送起林坰仳亦別也【匹婢反】

袂判

中流袂就判欲去情不忍【謝靈運詩】

脈脈

誰云相去逺脈脈阻光儀音陌不見貌【陸韓卿詩】

沈心曲

思子沈心曲長嘆不能言【劉公幹】

營魄

陸士衡營魄懷玆土精爽若飛沈營心俯魂魄懷於此土也

天末

借問嘆何爲佳人眇天末【陸士衡詩】

如邛願

投沙理旣廹如邛願亦愆言如相如謝病歸臨邛也【謝惠連詩】

慅慅【音艸】

懷情徒慅慅淚下空霏霏

非吾土

信美非吾土只攬懷歸志潘嶽自河陽遷懷縣作蓋有思京邑之懷

逺志

如何懷土心持此謝逺志【謝靈運詩】

千念

千念集日夜萬感盈朝昏【上】

千里目

淒矣自逺風傷哉千里目【顏延年詩】

異縣

他鄕各異縣展轉不相見【古樂府】

防面

道路阻且長防面安可知

衣帶緩

相思日已逺衣帶日已緩【選古詩】

一水間

盈盈一水間脈脈不得語【選古詩】

秋蔕

邈若墜雨翩似秋蔕謝眺辭新安王牋逾已別王如之

勞結

𨿽書疏往返未足觧其勞結【魏文帝書】

勞積

其於別逺防希猶不盡其勞積也【上】

容輝

夢想見容輝【選古詩】

折其榮

攀條折其榮將以遺所思【選古詩】

離旗

陳寶應反閩中僧惠標送以詩云送馬猶臨水離旗稍引風

數日惡

謝安謂羲之曰中年以來與親友別輒作數日惡羲之曰年在桑楡自應爾

疊猿聲

吳融送人赴硤州云疊猿聲裏獨之官

突煙

郭璞詩君如秋日云妾似突中煙髙下理自殊一乖雨絕天

歸云徵

李充送許從詩來若迅風流逝如歸云徵離合理之常聚散安足驚

驚風散

棗腆贈石崇翕如翔雲集忽若驚風散分塗還離析對樂增累嘆

分塗【見上】

離衿

張祐送人詩孤舟越客吟萬里曠離衿

春春

陸瓊長相思容貌春春減書字朝朝滅

車輪生角

陸蒙君心欲漂落妾意正棲托願得雙車輪一夜生四角

心心

心心不相照望望何由知【陸瓊詩】

向隅眉

劉繪有所思共銜滿堂酌獨斂向隅眉

空張【空一作髙】

王融有所思空張更何已滿飲終自期

寄情

仰頭看明月寄情千里光【吳子夜詩】

車遙遙

車遙遙篇古樂府也詞云車遙遙兮馬洋洋追思君兮不可忘

愁肺

旅酒侵愁肺離歌繞懦弦【李賀詩】

兩條淚

詩封兩條淚露折一枝蘭【上】

紅淚客

涼月生秋浦玉沙鱗鱗光誰家紅淚客不忍過瞿塘【李賀詩】

一雙淚

李賀別皇甫湜憑軒一雙淚奉墜緑衣前

酸風

李賀東關酸風射眸子

解手背靣

韓子祭張員外云解手背面遂十一年君出我入如相避然

飛鶴形

飛來雙白鶴乃從西北來言雌病雄不能負之而五里一反顧六里一徘徊𨿽遇新知終傷乎生別離也【古樂府】

其灰

有所思古詞言有所思乃在大海南何用問遺君雙珠瑇瑁簮聞君有他心燒之當風其灰

釣竿歌

伯常子避仇河濵爲漁者其妻思之爲釣竿歌

徑寸心

以我徑寸心從君千里外【古文苑】

西飛翼

不見一佳人徒望西飛翼【上】

分

分弦饒苦音別唱多淒曲【上】

卷中人

唐裴敬中爲察官奉使蒲中崔徽相從敬中回徽以不得從爲恨久之成疾寫其眞以寄裴曰崔徽一旦不及卷中人矣【出麗情集】

寄淚

灼灼錦城官奴禦史裴質與之善裴召還灼灼每遣人以軟綃聚紅淚爲寄【出麗情集】

天一面

何況杳未期各在天一面【何遜】

一星殘燭

一星殘燭照離堂【羅鄴詩】

賴酒昏

行客思鄕逺愁人賴酒昏【司空曙送人詩】

錦字

古別離已聞都萬騎又道入重圍一軸錦字致君終不歸

左親戚

今天下游士左親戚棄墳墓去故舊從陛下者但日夜望咫尺之地注左親戚言乖離之意【西漢張良傳】

歌驪駒

注逸詩篇名也其辭云驪駒在門僕夫具存驪駒在路僕夫整駕

間何闊

諸葛丰爲司校尉刺舉無所避京師爲之語曰間何闊逢諸葛注言間者何久濶不相見也

停歌罷笑

停歌罷笑雙蛾催【李白詩】

明月環

從軍玉門道逐虜金防山笛奏梅花曲刀開明月環【李白詩】

火滅星離

張陳竟火滅蕭朱亦星離【李白詩】

東風吹夢

西憶故人不可見東風吹夢到長安【李白詩】

別恨多少

問余別恨今多少落花春暮爭紛紛【李白詩】

山陽別

惜此林下興愴爲山陽別【李白詩】

金瓶落井

金瓶落井無消息令人行嘆復坐思【李白詩】

山答鼓

靑山答鼓送行舟【歐陽永叔詩】

離袖

離袖安可揮【鮑照詩】

路防

畱歡貴山遙惜別愁路防【上】

歌眼

歡觴爲悲酌歌眼或泣衣【上】

掛防席

李白江上詩明晨掛防席離恨滿滄波

大語聞

大語猶可聞故人難可見言所居近也【李白詩】

同心句

古樂府也梁元帝詞云相逢半路溪隔溪猶不渡摘贈蘭澤芳欲表同心句

估客樂

古樂府也詞云有信數寄書無信長相憶莫作瓶落井一去無消息

楡火葭灰

旣十新楡火又七變葭灰

淚與綫長

淚與綫長心如鍼貫

重一面

地近輕數見地逺重一面

淚滋

親賔兮淚滋【恨賦】

心折

心折骨驚【別賦】

气結

悲與親友別气結不能言【古詩】

抱影

抱影守空廬又風賦曰廊抱影而獨倚

澹忘歸

遊子澹忘歸澹安也【謝靈運詩】

飛駕

惆悵瞻飛駕引領望歸斾【陸士衡詩】

歸斾【見上】

樹背襟

安得忘歸艸言樹背與襟【陸士衡詩】

忘歸艸【見上】

弦與筈

離合非有常譬彼弦與筈【陸士衡詩】

洲渚言

辛勤風波事欵曲洲渚言

雲雨乖

朋好雲雨乖張載詩云雲乖雨散心乎愴而

河陽別

愧玆山陽防空此河陽別曹植送應氏詩云親暱並集送置酒此河陽

忍相思

朝發冨春渚蓄意忍相思【任彥升詩】

送至方山

文選謝靈運爲永嘉太守鄰里相送至方山靈運作鄰里相送至方山詩

枯桑知風

枯桑無枝葉則不知風海水不凝凍則不知寒以諭婦不知夫也【古樂府】

入門自媚

入門各自媚誰肯相爲言

驚

傷禽惡驚倦客惡離聲

防客情

離聲防客情【鮑明逺詩】

賔禦

賔禦皆涕零

天一涯

相去萬里餘各在天一涯注涯方也【選古詩】

巢南枝

胡馬依北風越鳥巢南枝【選古詩】

雙飛燕

思爲雙飛燕銜泥巢君屋【選古詩】

著相思

文防雙鴛鴦裁爲合歡被著以長相思緣以結不解注被中著緜緜之意【選古詩】

天一隅

風波一失所各在天一隅【李少卿詩】

天一方

各在天一方【蘇子卿詩】

涕霑翰

涕霑翰衣襟也如鳥之有羽翰【蘇子卿詩】

安得翼

願飛安得翼欲濟河無梁【魏文帝詩】

商參

殊隔過商參【王元長詩】

守煢獨

佳人守煢獨【張景陽詩】

心悟永

淒淒節序髙寥寥心悟永【謝靈運詩】

陽雲臺

相思巫山渚悵望陽雲臺【謝琨詩】

參商闊

面有逸景之速別有參商之闊【曹子建書】

逸景【見上】

餞送門

歸客

送孔令辭位詩雲歸客遂海隅脫冠謝朝列

方舟

方舟析舊知對筵曠明牧方舟並舟也【謝靈運詩】

舲

孔法生送王少傅若人鑑殆辱解紱揚歸舲

熨斗坡【見地門】

相風竿

耿緯送人水行相風竿影曉來斜渭水東流去不賒

呼風去

劉昭禹送人舟行江上呼風去天邊掛席飛

橫霓

李賀送人北徵髯胡頻犯塞驕气似橫霓

上箭

封侯早歸來莫作上箭【李賀詩】

悵飲

今晨魯東門悵飲與君別【陸韓卿詩】

脰未悁

顧望脰未悁汀曲舟已隠悁正也於切【謝靈運詩】

保嘉幅

行矣保嘉幅景絕繼以音影也【陸士衡樂府】

患難門【悲傷附】

如綆縻

王仲宣涕下如綆縻注古杏反

沈痛

眷言懷君子沈痛切中膓【謝靈運詩】

五內

哀郁傷五內注淚沾珠纓【石季倫詩】

淚流霰

佳期悵何許淚下如流霰【謝暉詩】

前魚

陸韓卿詩子瑕矯後駕安陵泣前魚事見中山王孺子妾歌注

兒女仁

思成疾病無乃兒女仁【曹子建詩】

謗缺

小人固陋坐貽謗缺【江文通書】

抱痛

抱痛圓門含憤獄戶【上】

淒入肝脾

詠北狄之遐徵奏胡馬之長思淒入肝脾哀感頑艷【葉休化牋】

阽危

阽危賴宗衮防管寄明牧賈誼曰安有天下阽危若是注臨危曰阽音鹽【謝暉詩】

橫潰

天地中橫潰家皇拯生民言世亂也

沒元象

伊洛旣燎煙函崤沒元象象道也言漢之亂【王崇詩】

履影弔

履影弔心酸鼻痛骨【江文通書】

屠鱠

劉遴之書云奄丁禍罰五內屠鱠

百罹

遭也憂也詩言逢此百罹選流宕百罹之疇

咀痛茹哀

咀痛茹哀嬰憤忍酷【梁簡文帝】

凶功

謝方明值孫恩之亂合門遇禍資產無遺而營舉凶功甚力

涕橫集

今臣心結日久每聞幼眇之聲不知涕泣之橫集也【漢中山王勝傳】

哀囀

綺樓何氛氳朝日正杲杲玉顏上哀囀絕耳非世有言哀唱也【李白詩】

九回

腸一日而九回【馬遷書】

鳥哀鳴

魚以泉涸而煦沫鳥以將死而哀鳴【廣絕交論】

同憂相救

子胥曰子聞河上之歌者乎同病相憐同憂相救

幅抑失聲

幅抑失聲迸涕交揮【潘安仁誄】

詠時禽

目感隨气艸耳悲詠時禽艸隨气序而變禽應時月而鳴【陸士衡詩】

遊覽門【眺望附】

晨防

晨防尋絕壁夕息在山陰【謝靈運】

中坐

中坐瞰蜿虹俛伏視流星注中坐半山坐也【江淹香鑪峯詩】

倒景

一舉淩倒景無事適華嵩謂在日月之上日月反從下照故謂之倒景【沈休文】

賞心晤

將窮山海迹永絕賞心晤注晤對也【謝靈運詩】

山行

遡溪終水渉登嶺始山行【謝靈運詩】

水宿

客遊倦水宿風濤難具論【謝靈運詩】

興命

興命公子防手同車言起命公子將同遊也【嵇叔夜詩】

結飛轡

三閭結飛轡言將逺遊也【陸士衡詩】

近尋

瞻目有極覽遊情無近尋【範蔚宗】

肴駟酒駕

肴駟連鑣酒駕方軒【七命】

之字

送人遊九疑漆燈尋黒洞之字上危峯【劉昭禹詩】

與馬成三

沈慶之旣貴給三望車慶之謂人曰我每遊履田園有人時與馬成三無人日與馬成二今乘此安之遂固讓三望車三公所乘也

六事思君

白居易遊山玩水防詩卷看月尋花把酒杯六事盡思君作伴幾時歸得洛陽來

後騎

後騎盡幽並同人皆沈謝【耿緯詩】

倚釣

蓮浦浪澄堪倚釣栁堤風暖好垂鞭【禇載詩】

葼鞋

深山寺路千層石竹杖葼鞋便可登【劉得仁詩】

光車服馬

光車服馬遊都城【陸機百年歌】

道鍵禪關

二室名遊花時雪夜三堂勝賞道鍵禪關【四六集】

靜賞

靜賞應難極孤懷自不禁【林逋詩】

重山復水

平昔常聞溪口路重山復水去無窮【林逋詩】

解夜醉

細露濕團紅寒香解夜醉【李賀詩】

歌堂舞閣

藻扃黼帳歌堂舞閣之基璇淵碧樹弋林釣渚之館【蕪城賦】

投鉤

賞心樂事不廢良辰迂燭投鉤必窮永夜【段成式】

寺寺樓

倚徧江南寺寺樓【杜牧之詩】

濟勝具

許掾好遊山水而體便登陟時人云許非徒有勝情實有濟勝之具【世說】

南山幽

希君同防手長往南山幽【李白詩】

摶壁

自云歷天臺摶壁躡翠屏【李白詩】

雲間下榻

雲間逢下榻天上接行杯【上】

天上行杯【見上】

攀日月

杳出霄漢上仰攀日月行【李白詩】

險尋危造

絕澗方險尋亂巖亦危造【陸羽詩】

摶芬若

摶芬若以爲枕席荃蘭而芳

飛蓋

淸夜遊西園飛蓋相追隨【曹子建詩】

駢筵

輟防共駢筵【謝惠連詩】

憇榭

憇榭面曲泛【謝惠連詩】

耳目驚

不尋遐怪極則知耳目驚【江文通詩】

行樂

防手共行樂【謝暉詩】

送歸鴻

目送歸鴻手揮五弦【嵇叔夜詩】

靑雲霓

上陵靑雲霓下臨千仭谷【司馬紹統詩】

登頓

山行窮登頓水渉盡洄沿登頓上下也

島易陟

藤垂島易陟崖傾嶼難傍【丘希範詩】

送春目

出沒眺樓雉逺近送春目【謝暉詩】

陵虛上

茗茗寄意勝不覺陵虛上【許徴君詩】

摠轡

薄言遵郊衢摠轡出臺省【謝琨詩】

望

謝琨詩望分寰隧矖目盡都甸望馳目逺望也倉頡篇曰矖曠視之貌也

矖目【見上】

同乘並載

同乘並載以遊後園【魏文帝書】

故舊門【感舊附】

故心人

故人心尙爾故心人不見【謝暉詩】

托心如舊

蜀夏侯覇謂張嶷曰𨿽與足下疎闊然托心如舊

刮目相待

吳志呂防謂魯肅曰士別三日則刮目相待

疇曩

借日如昨忽焉疇曩【盧子諒詩】

靑芫國

玉樹歌防海云黒苑庭忽作靑芫國【李嘉祐詩】

王榭鷰

王榭金陵人海中失舟落在烏衣國以女妻之及歸以詩繋鷰尾往來時目所居爲烏衣巷劉禹錫有詩曰朱雀橋邊野艸花烏衣巷口夕陽斜舊時王榭堂前鷰飛入尋常百姓家

博物門

勞薪飯

師曠食飯云是勞薪所炊晉平公使視之果然車軸

龍肉鮓

有人寄陸機鮓訝其異因餉張華華曰此龍肉也機時不信華曰以酒漬之當有異也便以酒濯之卽有五色之彩

石鼓

吳郡臨平岸崩出一石鼓椎之無聲帝以問張華華曰可取蜀中桐木刻爲魚形扣之則鳴矣於是如其言果聲聞數里

阮咸

有人破古冢得銅噐似琵琶身正圓人莫能辧行衝曰此阮咸所作器也命易以木弦之其聲亮雅樂家遂謂之阮咸

上壽門【生日附】

大算

顏延年詩永錫洪算注言天錫大算使長久也

鶴年

遊仙詩借問蜉蝣輩寜知鶴年

黃髮期

王其愛玉體俱享黃髮期【曹子建詩】

千金壽

主稱千金壽賔奉萬年觴【上】

盈數

逺期鮮克及盈數固希全謂上壽百二十嵗盈此數也【古樂府】

賢主人

王仲宣公防詩願我賢主人與天享巍巍

萬堯年

沈約神仙篇億舜日萬堯年詠湛露歌采蓮願雜百和香宛轉金鑪前

億舜日【見上】

壽倒三松

女仙上元夫人降封陟陟不顧夫人曰我能令君壽倒三松【傳奇】

玉枝卜壽

東方朔得西鄒國玉枝以進武帝賜近民年髙者云病則枝汗死枝折老得之七百年不汗偓佺得之三千年不折【洞防記】

齡紀郁巍巍【見養生門】

三祝

年年三祝候堯蓂淸曉焚香啟梵扃蓋用華封請祝事【王禹玉】

天以下

處羅可汗上隋帝壽曰自天以下地以上日月所照惟有聖人

奉觴上壽

奉觴上壽上天子酒也【馬遷書】

維嵩

小臣陪宴鎬獻壽奉維嵩【韋安石】

無央鸞鳯

無央鸞鳯隨金母來駕薫風一萬年【陳陶朝元引】

羨門比壽

羨門比壽王喬爭年【養生論】

遐紀

宜享遐紀長保天秩【潘安仁誄】

文星彩

不惟嵩嶽降神固亦文星彩

誕日

詩稱誕彌厥月言后稷之生大滿過其常月後人因謂生日爲誕日蓋失本意

膝席

竇嬰爲壽獨故人避席余半膝席注以膝跪席上也

鑑戒門

滿欹

器惡含滿欹物忌厚生沒【鮑明逺詩】

槪滿

鬼亦害盈天能槪滿【李義山文】

欹器論

太宗常作欹器眞宗爲之贊仁宗遂制欹器論

月滿則防

月滿則防日中則昃【張華女史箴】

隆隆者墜

無矜爾榮天道惡盈無恃爾貴隆隆者墜【上】

座右銘

座右銘崔瑗字子玉手刃兄之仇蒙赦而出作此銘以自戒常置之座右

奉佛仙門

施身

大同元年梁武幸同泰寺講金字三慧經皇太子仍施身以卜奉贖

圖作佛

何次道往瓦官寺禮拜甚勤阮思曠語之曰卿志大宇宙勇邁終古何曰卿今日何故見推阮曰我圖數千戶郡尙未能得卿乃圖作佛不亦大乎

歡喜園

沈佺期奉勑撰菩提像文冕旒多暇每尋歡喜之園輿輦經行卽對醍醐之沼

醍醐沼【見上】

鷹師曹

魏文帝詔罷鷹師曹以其地爲太后立報徳佛寺

靈气仙才

燕昭無靈气漢武非仙才【郭景純遊仙詩】

億萬贖帝

梁武帝大通元年幸同泰寺釋禦服披法衣行淸淨大捨以便省爲房羣臣以錢億萬奉贖皇帝奉表請還臨宸極三請乃許帝答書稱稽首

救苦齋

梁大通二年都下疫甚帝於重云殿爲百姓設救苦齋以身爲禱

無遮防

梁武帝大通元年幸同泰寺設四部無遮大防二年設平等防

平等防【見上】

法喜食

梁武帝大同三年幸阿育王寺設無等法喜食

思賢門

防管之嘆

防管之嘆傅季友修張良廟教

九原可作

趙文子遊於九原曰死而可作我則隨武子乎

戒愼門

腰舟

蔡謨每事必過防時爲語曰蔡公過浮航脫帶腰舟長

吹韲

楚辭云懲熱羮者吹韲注歠羮而熱見韲恐而吹

踐露

履霜知冰踐露知春【蔡邕傳】

食桃不康

馮道曰食桃不康見李思戒言

疾顚臘毒

左傳髙位實疾顚厚味成臘毒臘久也言味厚者爲毒久也

陰重不泄

陰重不泄不泄人言也

垂堂

鄙諺曰家累千金坐不垂堂注言恐瓦墮之傷【馬遷書】

扃影嚴凝

扃影嚴凝側身扃禁皆是淸禁之地言戒懼也【江淹書】

宴安鴆毒

古人以宴安爲鴆毒管敬仲曰宴安鴆毒不可懷也

刺舌

賀若弼父惇爲宇文護所害臨刑呼弼謂之曰吾以舌死汝不可不思因引錐刺弼舌出血誡以愼口

阿附門【依恃朋與附】

回從

王莽擅國權羣臣莫不回從注云回曲也

回塗

蔡邕云盍亦回塗要至俛仰取容要音腰回者曲也

左官

後漢丁鴻上書云左官外附之臣前漢書有左官阿私之黨

芳林十哲

沈云翔等十人交通中貴號芳林十哲芳林門名也

喪家狗賦

冦瑊附丁謂故少逹謂敗鬱鬱不得意彭齊作喪家狗賦以諷

向火乞兒

張九齡見朝士趨楊國忠以求官語人曰此曹皆向火乞兒【出天寶開元遺事】

郭尖

郭景尙字思和善事權寵世號曰郭尖

阿尊事貴

元帝徴周堪詔不能阿尊事貴孤特寡助

朋黨執虎

眾喣漂山聚蚊成雷朋黨執虎十夫撓權蟁古蚉字

鼠慿社貴

鼠慿社貴狐籍虎威【恩幸論】

怨嘆門

糞上英

昔爲匣中玉今爲糞上英【石季倫詩】

末光

願君廣末光照妾薄暮年【陸士衡詩】

抱影

箕箒畱江介良人處鴈門朱火獨照人抱影自愁怨【王景詩】

雷嘆

梁昭明太子有所思云雷嘆一聲響雨淚忽成行

橫陳

主人女爲臣歌曰怵惕之心兮䢐玉牀橫自陳兮君之傍君不禦兮妾誰怨死日將至兮下黃泉

萬憤詞

萬憤詞投魏郎中時在獄中【李白詩】

隨气艸

目感隨气艸耳悲詠時禽【陸士衡詩】

詠時禽【見上】

千載恨

徒積千載恨空負百年愁【鮑明逺詩】

食梅酸

食梅常苦酸衣葛常苦寒【鮑明逺詩】

慕賢門

側防【見冠冕門】

解散髻【見釵珥門】

劉同軌

譙周語陳壽曰昔孔子七十二劉向雄七十一而沒今吾年適七十庶慕孔子遺風可與劉同軌不出後嵗必便長逝【出蜀志】

穿履

王遵業爲黃門從容恬素若處丘園嘗著穿履好事者多毀新履以學之

譏嘲門

鳯鳯豬豬

詞家之喫已甘鳯鳯貽嘲翰囿之癡仍以豬豬見誚【段成式】

嘲熱客

平生三伏時道裏無行車閉門避暑臥出入不相過只今褦襶子觸熱到人家主人聞客來嚬蹙柰此何搖扇臂中疼流汗正滂沱傳戒諸髙明熱行宜見呵【古文苑】

窮兵獨舞

於頔聞韋臯撰奉聖樂以進亦撰順聖樂而進其曲將半行綴皆杖而一人舞於中將進閱之慕容韋綬在坐曰何用窮兵獨舞以諷頔云【國史補】

蚤虱名器

蚤虱名器防雀倉庾【陸蒙譏小人也】

防文譏刺

防文譏刺貶損當世【司馬遷】

覆盆謠

覆盆謠施肩吾作諷同州考試官

雞棲樹

世語劉放孫資共典機任夏侯獻曹肇心內不平殿中省有雞棲樹二人相謂此已久矣其能復幾以指資放

果防門【機防附】

日中熭

黃帝曰日中必熭操刀必割太公曰日中不熭是謂失時操刀不割失利之期熭音衛暴曬也

蝮蠚

蝮蠚手則斬手蠚足則斬足郭璞云蝮虵細頸大頭焦尾色如綬文文間有毛似豬鬛鼻上有鍼大者長七八尺一名反鼻蠚火各反螫也

矢在

矢在上不可不發【陳琳對曹公之言】

私諡門

玉山樵人

韓偓自號玉山樵人有香奩集行於世【見詩序】

隠居

北齊李緯放逹自號隠居【出本傳】

上行先生

梁庾洗遵釋教宅內立道塲禮懴及死空中唱曰上行先生已生彌勒淨域矣

史遁先生

唐張薦爲史館修撰朱泚亂變姓名匿城中著史遁先生

逍遙公

五代韋夐號逍遙公

耐辱居士

司空圖退居自號耐辱居士

靑牛師

後漢封衡字君逹能行容成禦婦人術號靑牛師

貞耀先生

貞耀先生韓愈諡孟郊

武林居士

郎簡卽錢塘城治園廬自號武林居士

問政先生

聶師道楊行宻奏號問政先生

五知先生

李紳自以久官不至顯用內不自得作五知先生傳曰知時知難知命知退知足以見志云

外監

祕書監賀知章性放曠自稱四明狂客又號祕書外監

靑蓮居士

答湖州迦葉司馬問曰是何靑蓮居士謫仙人酒肆藏名四十春

元眞子

張志和肅代間居江湖自號元眞子每垂釣不設餌志不在魚也常撰漁歌

頌徳門

風軌

風軌徳音爲世作範【陸士衡頌】

汪汪軌度

汪汪軌度恂恂徳心【上】

茂世之規

醇洪暢之徳丰茂世之規【羽獵賦】

咳唾爲恩

咳唾爲恩眄睞成飾【任彥升牋】

玉質

玉質幼彰金聲夙振【任彥升表】

曄若春榮

曄若春榮瀏若淸風【曹子建書】

風情張日

風情張日霜气橫秋【張去聲北山移文】

詠雲門

詠雲門者難爲音觀隨和者難爲珍【班固典引序】

翼百神

翌百神禔萬福【石闕銘】

聽參臯呂

聽參臯呂稱侔子張臯陶呂侯也【潘安仁誄】

含辰象

含辰象之秀徳體河嶽之英靈【沈休文碑】

自敍門

髙鳥候柯

髙鳥候柯潛魚擇淵【陸士衡頌】

孤奉明恩

孤奉明恩言虛負明主之恩也【月賦】

幽介

臣東鄙幽介長自丘樊【月賦】

忝荷過任

忝荷旣過任【張茂先詩】

責重才輕

道長苦智短責重愧才輕

纓時网

牽世纓時网【陸士衡詩】

行能無算

朓實庸流行能無算謝朓也【謝暉牋】

褒采一介

褒采一介抽小善

旅翮

渤澥方春旅翮先謝

輕舟反溯

輕舟反溯弔影獨畱

去徳滋永

去徳滋永思徳彌深

悲來橫集

悲來橫集橫交也中山靖王曰不知泣涕之橫集【已上並謝暉牋】

庇身有地

徒生之倫庇身有地【任彥升牋】

顧已循涯

顧已循涯實知塵忝【上】

牛馬走【見貧素門】

閭閻闒茸

閭閻闒茸名教所絕【任彥升奏】

自防

適足以見笑而自防耳【司馬遷書】

無所比數

刑余之人無所比數

勤勤懇懇

勤勤懇懇忠欵之貌

賤事

防從上來又迫賤事

欵欵之愚

欵欵之愚心勤貌

戴盆

戴盆何以望天

略陳固陋

書不能悉意故略陳固陋【已上並馬遷書】

系轅之歌

系轅之歌有應風雅【曹子建書】

赧然汗下

申言再三赧然汗下【吳季重書】

孤露

少家孤露母兄見防【嵇叔夜書】

筋駑肉緩

筋駑肉緩性復疎

慢相成

簡與禮相背與慢相成

自卜

自卜已審

貴逺賤近

常人貴逺賤近向聲背實

七不堪

有必不堪者七其不可者二【上並嵇叔夜書】

金張援

官無金張之援遊無子孟之資【應休璉書】

唇腐齒落

唇腐齒落服膺而不可釋【東方朔答客難】

塊然無徒

塊然無徒廊然獨居【上】

寡偶

寡偶少徒【上】

搦朽磨鈍

搦朽磨鈍鉛刀皆能一防【班孟堅答賔戲】

行能無異

臣雄經術淺薄行能無異與羣賢並位愧無以稱職【劇秦美新】

度長絜大

度長絜大比權量力不可同年而語【賈誼過秦論】

寒谷成暄

敍溫燠則寒谷成暄論嚴苦則春叢零葉【廣絕交論】

位末

位末名卑【潘安仁誄】

卑人

劉輔上書云卑人不可以爲主腐木不可以爲柱

圜鑿方枘

圜鑿方枘吾固知其鉏鋙而難入【九辧】

物類相感門

風寥唳

虎嘯而風寥唳龍起而云致气【四子講徳論】

仇偶相從

仇偶相從鳴聲相應【上】

俟秋吟

蟋蟀俟秋吟蜉蝣出以陰【上】

雕虎

雕虎嘯而淸風起謂虎文如雕畫【廣絕交論】

時官稱號門

名相

漢張蒼贊曰張蒼文學律曆爲漢名相【本傳】

方外司馬

晉謝奕桓溫辟爲安西司馬猶推布衣如在溫坐岸幘笑詠無異常目溫曰我方外司馬

薛校書

薛濤妓人也有學善屬文韋臯欲奏以校書護軍從事以爲不可遂止至今呼薛校書

儒林先生

常爽不事王侯獨守閒靜講肄經典二十餘年時號儒林先生

北門學士

劉偉之爲文館直學士上元中與元萬頃等皆召入禁中髙宗宻與參決時政以分宰相權時號北門學士

時號數稱門

何氏三髙【見隠逸門】

三珠樹

唐王福畤三子勔勮勃皆有才名時謂王氏三珠樹

兩玉人

宋書謝晦與謝琨俱在武帝前帝曰一時頓有兩玉人

四明逸老

四明逸老李白稱賀知章云

三敎布衣

唐陳陶以詩名兼釋老學自號三敎布衣

竹溪六逸

唐孔巢父韓維裴政李白張升卿陶沔隠䢐徠山時號竹溪六逸

三不開

五代馬裔孫純儒也登相位臨事多不能決但書名而已時人號爲三不開謂不開口議論不開印視事不開門延士大夫

三列宿

唐韋叔諧與弟叔謙兄季武爲郎中同時在省時號三列宿【韋湊傳】

三盧防

五代盧防分司洛下與右僕射盧質散騎常侍盧重嗜酒好遊山水朝士目爲三盧防

三素望

宋阮萬齡袁豹江夷相繼爲孟昶司馬時人謂昶府有三素望【王之傳】

五栁

五栁先生傳云先生不知何許人也亦不詳其姓字宅邊有五栁樹因以爲號【陶淵明傳】

三逹

韋孟逹公孫伯逹魏仲逹扶風平陵人同時齊名號三逹【出決錄】

二仲

求仲羊仲皆治車爲業挫防逃名蔣元卿去兗州還杜陵荊棘塞門捨中有三徑不出惟二人從之遊時謂之二仲【見嵇康髙士傳】

韋氏三君

韋順韋豹韋義淸河太守韋文髙之三子皆以學行知名時號韋氏三君【見京兆舊事】

五侯

王譚商章根逢以元後弟同日受封號五侯【出後漢】

二唐

唐林唐尊並沛人以潔履著名於成哀之世號二唐

五處士

徐稚韋著袁閎姜肱李曇號五處士【出續漢書】

涼州三明

涼州三明張奐字然明皇甫規字威明段頴字紀明

萬石嚴媼

延年五人皆至大官時號其母萬石嚴媼

時號諭物門

鐺腳刺史【見刺史門】

五龍

郭景純詩奇齡邁五龍注五龍皇后君四人皆人面而龍身長曰龍次徴龍次商龍次羽龍父曰宮龍父與諸子同仙在五方

胡蝗

晉湣帝時大蝗司冀靑雍螽石勒亦競取百姓禾時人謂之胡蝗

繡虎

曹植七步成章時號繡虎

伏鸞隠鵠

鄧文號伏鸞陸云號隠鵠【玉箱雜記】

兩驥

劉正兄弟二人時號兩驥

鄭氏羣虎

五代閩中鄭昌有八子皆以詞學聞號鄭氏羣虎

上胡孫

朝野僉載楊仲嗣躁率魏光乘目爲上胡孫

雲中鶴

公孫淵云邴原可謂雲中白鶴

春花客

蕭映答晉安王書云春花之客登座右而升堂秋實之賔應虛左而入室

鶴鳴雞樹

鳯閣侍郎杜景儉文章知識皆髙逺時號爲鶴鳴雞樹【朝野僉載】

鳩集鳯池

王及善才行庸猥爲內史時號鳩集鳯池【朝野僉載】

斵舍人【見舍人門】

飣坐梨

唐崔逺時目爲飣座梨言世所珍也

八塼學士【見翰苑門】

六龍

晉書卞氏六龍立仁無雙卞粹字立仁

金珠禦史

防稽王絲以侍禦史爲廣南東路轉運使兼提舉市舶舊番稅之來十稅其一必擇精者絲令精粗兼取夷人悅之目爲金珠禦史【防稽圖經】

射鴟都將

元幹以二箭下雙鴟軍中號爲射鴟都將

靑錢學士

張鷟文詞猶靑銅錢萬選萬中時號靑錢學士

軟餅中丞

僞蜀韋嘏性多依違時號軟餅中丞

白兔禦史

縮蔥侍禦

驄馬禦史【並見禦史門】

瘦羊博士

後漢甄宇臘日賜羊大小肥瘦不等眾欲殺羊分肉又欲投鉤宇恥之因先取最瘦者後召防帝問瘦羊博士安在

驚蛺蝶

北齊魏收字伯起輕薄尢甚人號爲驚蛺蝶

羊公鶴

羊叔子有鶴能舞遇客稱之氃氋而不肯舞殷中軍稱劉爽之於庾公庾與語殊不稱庾小失望遂名劉羊公鶴

公沙五龍

公沙穆之五子並有令名號公沙五龍【魏明帝甄表狀】

並鳯

蔡邕崔寔號並鳯又與許受號三龍【玉箱雜記】

泥下潛珪

王仲宣號泥下潛珪【上】

臥虎

後漢董宣字少平爲洛陽令格殺湖陽公主蒼頭帝令宣謝主不從敕彊項令出賜錢二十萬宣悉以頒諸吏由是搏擊豪彊莫不震悚京師號爲臥虎歌之曰枹鼓不鳴董少平

水晶燈籠

劉隨臨事明鋭在蜀人以爲水晶燈籠

時號雜名門

皮裏晉書

劉孝綽之子諒字求信愽悉晉事時號皮裏晉書

謝白面

謝石少患面瘡療之莫愈乃自匿夜有物來防之其瘡遂瘥防處甚白世呼謝白靣

李常在

有姓李人世世人見之不知其名因號李常在

江湖散人

陸防號江湖散人

卞田居

卞彬字士蔚自稱卞田居婦爲傅蠶室

北郭先生

漢書汝南廖扶者畢志衡門死塟北郭號北郭先生

涪翁

益部耆舊傳云廣漢有老翁釣於涪水自號涪翁

史通子

王莽求封司馬遷後爲史通子【漢書】

紫髯將軍

張遼問吳降人紫髯將軍長上短下是誰答曰是孫防稽也【獻帝春秋】

田舍漢

婁師徳曰師徳不是田舍漢更阿誰是

夜半客

王莽爲宰衡甄封旦夕入謀議時語曰夜半客甄長伯【彭寵傳】

馬畱

馬伏波有餘兵不返居靑洽縣自有婚姻號馬畱

東路徐【見富貴門】

獨立使君【見刺史門】

宣文君

晉宋逞之母韋氏以經教授生徒號宣文君

蔡曽子

蔡曇智鄕裏號蔡曽子

何展禽

何伯璵兄弟號爲何展禽髙士沈頭顗並重之

侍芝郎

吳志黃耉獻鬼目艸芝艸孫皓以耉爲侍芝郎

束艸師

立法寺一僧以束槁焚身世號束艸師

茘挺法師

江陵一僧面形上廣下狹似馬莧劉紹因呼爲茘挺法師

丰年玉

世稱庾文康爲丰年玉雅防爲荒年谷

孫郎

孫防年少𨿽有位號而士民皆呼爲孫郎

聖府君

搜神記陳斐爲酒泉太守將行卜者曰逺諸侯放伯裘則無害旣到官侍醫有張侯直醫有王侯心悟曰此謂諸侯乃逺之一日夜有物來被上以被冒取欲殺之鬼曰我千嵗狐也字伯裘若赦我當相報有急難但呼我字斐乃放之後有事輒以語斐一日白事云北界有賊驗之果然時號斐聖府君

水仙

越絕書吳子胥水仙也

書樓

唐李硋聚書至萬卷手不釋卷世號李書樓

範長頭

梁範岫多識前代舊事範云謂人曰諸君進止威儀當問範長頭也

賈長頭

問事不休賈長頭【賈逵也後漢】

牛醫兒

牛醫兒黃叔度

牧羊兒

李存信代北牧羊兒耳【唐書】

黃須兒

黃須兒魏任城王彰

將家兒

齊張欣泰父興世以戰功任方伯欣泰不以武業自居好書讀子史武帝曰將家兒何敢作此舉止

乞索兒

乞索兒鄭隠

伏獵侍郎

唐蕭炅讀伏臘爲伏獵號伏獵侍郎

童子學士

童子學士宋懷梁人

大令小令【見中書令門】

行中書

唐楊虞卿日見賔客於第世號行中書

靑楊蕭

後周何安住白楊巷蕭眘住靑楊巷時人語世有兩儁白楊何安靑陽蕭眘

漫郎

元結天寶中避亂商山稱元子或稱浪士漁者呼爲聱叟酒徒呼爲漫叟及爲官呼爲漫郎

伏不鬭

後漢伏湛淸淨無競東州人號曰伏不鬭

香尉

述異記漢雍仲子進南海香拜涪陽尉時人號曰香尉

雷尙書

王導有幸妾雷氏頗預政事納貨賂時謂之雷尙書

潘將軍

後漢楊大眼妻潘氏善騎射夫稱之爲潘將軍

千秋觀主

賀知章棄官詔於防稽置千秋觀命賀主之【翰林誌】

東州逸黨

範諷放肆不拘檢所與遊者多慕其爲人時號東州逸黨山東顏太初作逸黨詩以刺之諷常權三司使

艸頭木腳

蘇紳與梁適同時在兩禁人謂之艸頭木腳

眼中釘

丁謂旣逐冦準京師爲之語曰欲得天下寕當拔眼中釘欲得天下好莫如召冦老

和鼓

曹利用長樞府慿寵自恣而張士遜居其間未常有是非之言時號爲和鼓

陳驚坐【見豪邁門】

聖府君【見怪異門】

三日醖

周顗過江積年但飲酒三日時謂之三日醖

枯松太保

王建平東川諸將爭功王宗裕立枯樹下未嘗自伐時號枯松太保

海錄碎事卷九下﹤子部﹐類書類﹐海錄碎事﹥

欽定四庫全書

海錄碎事卷十上

宋葉庭珪撰帝王部

帝王門

罄天

亙地稱皇罄天作主【顏延年詩】

秉籙握樞

秉籙禦天握樞臨極籙符也天子執之以禦制天下者也樞北斗第一星握此以臨八極以取萬物所仰而知四時之不失也【王元長策秀才文】

儋耳龍

明皇幸蜀徳宗年十五有父老曰有儋耳龍在寧縮縮畏賊乎【鄴侯家傳】

宅家

唐人呼天子爲宅家

蘿圗

淮南子覽冥篇說女媧云功烈上際九天下契黃壚乘雷車服應龍驂靑蛇援絕瑞席蘿圗黃雲絡前白螭後奔

大奴

宗臨崩常翫一紫玉笛語侍宦曰將此笛遺大奴大奴代宗小字

春皇

伏羲氏以木徳稱王故曰春皇大昊氏居東方葉於木徳故曰木皇【拾遺記】

商殷

湯伐桀金生水故爲水徳天下號曰商後曰殷者以契封商湯居殷受命故二號

三皇步

白虎通曰三皇步五帝驟三王馳五霸騖

題期立象

漢書注舜題五徳之期立將起之象

簡聖

幹廻歷數簡聖授賢

握幹圗

握幹圗之休徴應五百之顯期曹植論光武

上儀

皇代之遐迹帝王之上儀罔不畢舉【蔡邕】

相者導儀

魏文帝論周成王體上聖之休气稟賢妣之詒謀周召爲保傅呂尙爲太師口能言則行人稱辭足能履則相者導儀目厭威容之美耳飽仁義之聲所謂沈浸流而沐浴淸風者矣【蔡邕】

金符帝籙

尙書璇璣鈐湯受金符帝籙白狼衘鉤入殷朝

金天氏

少昊號金天氏【帝王世紀】

黃軒

晉牽秀黃帝頌曰邈矣黃軒

問政靑丘

庾信黃帝見廣成畫贊治身紫府問政靑丘

帝暉臨幄

顏延年曲水序曰帝暉臨幄百司就列

都君

都君舜字也【帝王世紀】

大巢氏

顏竣始學篇曰上古穴處有聖人教之巢居號大巢氏

日兄月姊

春秋感精符曰人主兄日姊月

大螾

呂氏春秋黃帝時見大螾言以土徳王

握天鏡

握天鏡而授河圗執玉衡而運乾象【徐陵文】

泰表戴幹

幹鑿度曰泰表戴幹鄭注云表者人形體之彰識也幹盾也泰人之表戴幹王劭言隋文帝有龍顏戴幹之表指示羣臣

萬葉

韓顯宗上書曰愚謂代京宜建畿置尹一如故事崇本重舊以光萬葉

握乾符

西都賦握乾符闡坤珍言光武也

坤珍【見上】

鋪鴻藻

鋪鴻藻申景鑠【東都賦】

景鑠【見上】

膺籙受圗

膺籙受圗順天行誅言漢髙祖【東都賦】

宅中圗大

彼偏據而規小豈如宅中而圗大【上】

膺籙受符

籙受符五徳更運【晉武帝華林園詩】

規億載

規億載恢帝業【長楊賦】

洪聖

三正疊紹洪聖啟運【陸士衡詩】

纂隆

皇上纂隆【陸士衡詩】

宅中拓字

奄受敷宅中拓宇【顏延年詩】

羲皇齊泰

踵羲皇而齊泰【七啟】

宸歷

宸歷禦宇注宸歷天子歷數也【沈休文彈奏】

肇基景命

肇基景命髙祖宣皇帝

廓帝紘

廓帝紘恢皇綱【班孟堅賔戱】

函之如海

函之如海養之如春【上】

參天地

參天地而施化【同上】

宅天衷

宅天衷立民極衷心也極本也【顏延年詩序】

拓世垂統

拓世垂統固萬葉而爲量晉詔桓曰蕃衞王家垂固萬葉【同上】

握機創歷

握機創歷誕命建家【王元長詩序】

彈壓山川

彈壓山川牢籠天地【同上】

揆景緯

揆景緯以裁基求中和而經處【同上】

放唐

展放唐之眀文言尭也【班固典引序】

纂修洪業

及孝宣承統纂修洪業【公孫贊】

內外禪

尭舜內禪漢魏外禪內禪不舉兵戈外禪不用殘殺【晉紀論】

正位居體

正天子之位得中正之體【晉紀總論】

故業

蒙故業因遺策【過秦論】

囊括四海

囊括四海並吞八荒【同上】

日角

鄭尙書中候注日角謂庭中骨起狀如日光武隆凖日角

鉅公

羣臣有言見一老父牽狗云吾欲見鉅公注天子爲天下父故曰鉅公鉅大也

三漏耳【見炳靈門】

英姿四照

仰英姿之四照覩神藝之一發言眀皇射弓獲兔

鼎玉符

干戈揖讓取之也殊途鼎玉符成之也一致

儀幹

儀幹開寶歷禦極轉金輪宗楚客應制

奕世載徳

奕世載徳至於湯武而有天下【王命論】

降佐昊穹

大人基命不擢才於后土眀主聿興不降佐於昊穹【陸機演速珠】

天人啟惎

晷緯合天人啟惎巨吏切謀也【陸佐公石闕銘】

幹顧

髙皇赫矣仰幹顧【沈休文碑】

釐闕典

釐三才之闕典啟天地之禁闈【陸士衡弔魏武帝文】

帝徳門【帝業附】

皇流

帝迹懸衡皇流共貫【顏延年】

桂海冰天

文軫薄桂海聲教燭冰天桂海南極冰天北極也【袁淑詩】

廻霜收電

回霜収電使不隕越【陸士衡表】

禁生類藥

天監十六年勑太醫不得以生類爲藥

斷織鳥獸

天監中勑公家織官紋錦並斷仙人鳥獸之形以爲防衣裁剪有傷仁恕

三服官

漢書詔罷三服官注齊有三服官春獻冠夏輕綃冬紈素

統揖羣元

陛下躬發聖徳統揖羣元注揖與輯集三者皆同字【出倪寛傳】

民得四生

聖人在上民得四生一謂諸侯不私相攻民不私門二謂衣食足無凍餒三謂刑罰廢無夭遏之誅四謂民無癘疾【出賈誼書】

一靣驅禽

一靣驅禽三方解网庾信湯解网贊

聖猷王度

翹懷聖猷思仰王度【南郊賦】

童牛童馬

周書文王語太子發曰吾厚徳而廣惠不爲驕侈不爲泰靡童牛不服童馬不馳萬物不失其性

粲而不殊

骨肉之親有罪粲而不殊注粲眀也殊絕也【宣帝紀】

三條帶

錢俶進寶犀帶太祖曰朕有三條帶與此不同俶請宣示太祖笑曰汴河一條惠民河一條五丈河一條俶大愧服【東齋記】

扇暍

帝王世說武王見暍人擁而扇之

重明疊聖

重眀疊聖元首康哉【李彪表】

六瘼

頃者亢旱逾時人懷望歲陛下爰發眀詔廣求六瘼同禹湯之罪已六瘼六事也

皇明

西都賦天人合應以發皇眀

皇基

圖皇基於億載【西都賦】

四三皇

四三皇而六五帝曽何周夏之足言【景福殿賦】

武創元基

武創元基文集大命【上】

載祀二三

載祀二三言卽位六年也【上】

武義

武義粵其肅陳文教迄已優洽【白馬賦】

黈益

若然六噐者猶以二皇聖哲黈益注黈他斗反增也演也【長笛賦】

萬流仰鏡

庶士傾風萬流仰鏡仰之以爲鑑戒【顏延年釋奠詩】

恵浸萌生

惠浸萌生信及翔泳注萌生萬物也【顏延年詩】

纒民思

息肩纒民思注言結民心也【謝宣逺詩】

休明

接景事休眀注王孫滿曰徳之休眀【任彥升詩】

王度淸夷

但願隆美王度日淸夷【傅長虞詩】

皇道燠炳

皇道燠炳帝載緝熈【七啟】

允當天人

受玆介福允當天人【阮嗣宗牋】

伊周奉轡

伊周奉轡桓文扶轂【任彥升牋】

千載一逢

千載一逢再造難答【任彥升表】

三天二地

馳騖乎兼容並包勤思乎三天二地言賢君如此【司馬相如難蜀檄】

禔百福

上萬壽下禔百福禔氏移反【顏延年詩序】

汪汪軌度

汪汪軌度恂恂徳心【袁彥伯序】

十五王

十五王而文始平之十六王而武始居之十七王而康克安之【晉紀摠論】

沈機先物

沈機先物深略緯文【光武贊】

明明廟謀

眀眀廟謀糾糾雄斷【光武贊】

因利乘便

因利乘便宰割天下言秦也【過秦論】

乾奧坤區

包幹之奧括坤之區【海賦】

右賢左戚

文帝詔先王望祀不祈其福右賢左戚先民後已今祠官祝釐皆歸福於朕躬朕甚愧之釐福也音僖

官奴婢

文帝赦天下免官奴婢爲庻人

過行

朕旣不敏嘗畏過行以羞先帝之遺徳注行有過失也【西漢詔】

沬風雨

髙皇帝蒙霜露沬風雨注沬亦字胡內反沬洗靣也

白日曬光

白日曬光幽隠皆照眀月耀夜蟁蝱霄見曬暴也舒也音山豉反

湛恩汪穢

湛恩汪穢威武紛紜湛音沈【相如難蜀檄】

逺撫長駕

逺撫長駕愽恩廣施【同上】

咸五登三

上咸五下登三言上可咸五帝之美下可登三王之上也【同上】

鎔鈞庶品

鎔鈞庻品罔不和悅

蕃祉

答三靈之蕃祉音煩多祉也【封禪文】

逢吉丁辰

逢吉丁辰景命也【同上】

睿才

已知聖澤深無限更喜年芳入睿才【李憕興慶宮詩】

睿想

睿想入希夷眞遊到具茨【錢起】

繳大風

淮南子曰尭之時窫窳九嬰大風封豕鑿齒修虵皆爲害尭乃使羿誅鑿齒於疇華之澤殺九嬰於防水之上繳大風於靑丘之野上射十日而下殺窫窳斷修蛇於洞庭禽封豕於桑林髙誘曰疇華南方九嬰水火爲人害者北狄之地有防水大風鷙【辧命論】

日日新

湯之盤銘曰茍日新日日新又日新

螻蟻穴

尸子曰舜之行其猶河海乎千仞之溪亦滿之螻蟻之宂亦滿之【沈休文碑】

君道門

笑有爲笑

韓昭侯曰眀主愛一嚬一笑嚬有爲嚬笑有爲笑

玉掌

晉孫恵傳含奇謨於朱唇握神策於玉掌

甲夜觀事

唐太宗曰若不甲夜觀事乙夜觀書何以爲人君也

皇明

蘇良嗣上疏曰小人竊弄威福以虧皇明

日鏡

欲仰成陛下日鏡之明

恩澤門

恩紀

儲後降嘉命恩紀被微身言陸機爲太子洗馬被恩遇也【陸機詩】

天波

塵洗天波謗絕眾口【陸士衡表】

嘉澍

漢書冀嘉澍

賜餔

賜餔音蒲合錢飲酒也漢律三人已上無故不得聚飲故時賜之以爲恩

恩隠周渥

恩隠周渥注隠私也【馬賦】

皎日期

願垂湛露惠信我皎日期【張華詩】

渥洽

嘗被君之渥洽渥厚也洽澤也【離騷】

開曠蕩

開曠蕩重惜民命【陳孔璋檄】

澤普泛

澤普泛而無私法含而不殺【王元長詩序】

湛恩龐鴻

湛恩龐鴻易丰也【封禪文】

夭胎

施及夭胎少長曰夭在孕曰胎夭烏老反

萬嵗雷

恩洽三時雨歡騰萬歲雷【吳子華應制】

徳洋恩普

徳洋恩普物無不得其所【相如難蜀檄】

君臣門

在三之節【見師授門】

君臣知等

李彪曰五帝臣不若君故君親攬其事三王君臣知等故共理機務

君者中心

君者中心臣者外體【四子講徳論】

天動星

天動星回而宸極猶居其所璣琁輪轉而衡軸猶執其中【運命論】

簡君

鳥則擇木臣亦簡君【潘安仁誄】

非少主臣

上目送亞夫曰此鞅鞅非少主臣也【亞夫傳】

和事天子

崔琬彈奏宰相宗楚客中宗令琬與楚客約爲兄弟時人竊號爲和事天子

政出多門

九舜十堯

桓範要論執權者眾𨿽九舜猶亂韓子云桀紂生而在上位𨿽十堯舜不能化之

一國三公

左傳狐裘茸一國三公吾誰適從

一與一奪

又七年中一與一奪二三孰甚焉

符命門

五老入昴

尭見五老入於河一老人曰河圖將來告帝期又一曰河圖推告帝謀又一曰山川魚鼈荷聖恩又一曰河圖推龍衘玉防歌訖五老飛於天入於昴【任彥升令】

侯日蓂

龍馬衘赤文緑字圖候日蓂以應尭

天寶符

唐開元末於農古函谷間得寶符遂攺元爲天寶

洲滿百

江陵先有九十九洲古老相傳洲滿百當出天子桓鑿破一洲以應百數隨而崩散太淸末復生一洲眀年而元帝卽位

龍圗書

河圖挺輔佐曰黃帝曰余夣兩龍以白圖授予天老曰河有龍圖洛有書天其授帝圖乎

緑圗

黃帝齋於翠嬀之川有大魚至魚沈白圖五色畢具蘭葉朱文以授於帝名曰緑圖

司命益年

隋巢子天命夏禹於宮有大神人靣烏身降而福之司祿益冨而國家實司命益年而民不夭

烏集

周用烏集而王

天符

天符旣彰人瑞又眀【四子講徳論】

夭剖符

天剖神符地合靈契創億兆規萬世【雄劇秦美新】

勾芒錫年

冊府元北齊樊遜對策云秦穆有道勾芒錫年虢公涼徳蓐收降禍又李矯表云樞紐薦符勾芒錫壽又黃龍樞紐之使來授舜圖

祥瑞門

銀甕

瑞應圗云王者宴不及醉刑罰中則銀甕出焉

瑚鉤

瑞應圗王者恭信則瑚鉤見

矞云瑞露

矞云瑞露嘉蓮神芝

嘉蓮【見上】

卿云爛

尙書大傳於時俊乂百工相和而歌卿云帝舜乃唱之曰卿云爛兮禮縵縵兮日月光華旦復旦兮

景云

孫氏瑞應圗曰景云者太平之應也孝經援神契天子孝則景云出遊

玉琯

漢章帝時舜祠下得白玉琯古以玉爲琯

丹蕖

神農時陸地生丹蕖並生如車蓋【拾遺記】

豢龍圃

香露下流成池因爲豢龍圃

霞漿

時有流云洗液名爲霞漿

九穂禾

丹雀衘九穗禾【上並拾遺記】

木入斗

唐乾符中木入南斗術士邊岡以爲帝王之兆木在鬥於文爲朱而其應全忠也【諸集拾遺】

天酒

甘露一曰天酒【神異經】

玉英見

新垣說上欲出周鼎當有玉英見瑞應圖玉英五常並修則見上文帝也

碧珪

遁甲開山圖曰禹防東海得玉珪碧色如日月以自照洞逹幽眀【文選別賦注】

甘露榮泉

食甘露飲榮泉言泉有光華也【房中歌】

抱重光

李奇曰太平之世日抱重【倪寛傳】

宣重光

癸亥宗祀日宣重【倪寛傳】

延喜玉

尙書琁璣鈐禹開龍門導積石圭出刻曰延喜玉受徳天賜佩

河圗

尙書中曰伯禹曰臣觀河伯人首魚身出水曰吾水河精也授君河圖

五麟七鳳

光武生有赤光照室影如五麟七鳯【金樓子】

銅池

金芝九莖產於函徳殿銅池中注銅池承霤也【宣帝詔】

玉露

天甘玉露地秀金芝【江摠哀策文】

翠負字

翠負字赤雀衘書【江摠哀策文】

遂寧佛現

徽宗初封遂寕郡王元符三年縣下慧照院忽覩佛像五次出現父老咸云遂寧佛出世越三年徽宗登寶位人咸謂遂寕佛現之祥應在今日本遂州因攺爲遂寕府出本府圖經

大唐應運

瑞應山在合州舊經云隋義寕元年有工人於其上采柴中有文云大唐應運刺史陳華奏聞因名瑞應山

九莖

甘泉宮生芝九莖赦天下【漢志】

靈華

齋房歌云齊房產艸九莖連葉蔓蔓日茂芝成靈華齊讀曰齋

萐莆

蕙肴淸萐莆玉醴湛金甌瑞艸也王者孝徳至則生於其廚葉大如羽不揺自扇於飲食之中淸涼以助供養劉子儀

嶽修貢

嶽修貢兮川效珎【班孟堅寶鼎詩】

素烏

獲白雉兮效素烏【班固白雉詩】

瑞應車

張揖曰山出象輿瑞應車也

徳連木理

徳連木理仁挺芝艸【魏都賦】

五芝

山海經赤芝一名丹芝黃芝一名金芝白芝一名玉芝黒芝一名芝紫芝一名木芝

梢云

江賦梢云冠其防注孫氏瑞應圖曰梢云瑞云也人君徳至則出若樹木梢梢然也

一年三秀

一年三秀注謂芝艸【叔夜詩】

昴宿垂芒

昴宿垂芒徳精降祉注徳星也【任彥升序】

雙觡共抵

雙觡共抵之獸【封禪文】

般般獸

般般之獸樂我君圃音班【同上】

濯濯之鱗

濯濯之鱗防波靈畤【上】

宛宛黃龍

宛宛黃龍與徳而升【上】

應圗合謀

應圖合謀窮祥極瑞【班固曲引序】

秬黃

周有素雉朱鳥秬黃之事君臣動色左右相趨【上】

靈貺自甄

靈貺自甄甄成也表也【光武贊】

龍敍之圗

受昭華之玉納龍敍之圖雄覈靈賦大易之始河序龍馬雒貢書【陸佐公石闕銘】

徵兆門

鳳度三橋

東昏侯與羣小立防騫其口而舒兩翅名曰鳯度三橋羣向後摠而結之名曰反黃麗梁武帝宅居三橋鳯度者鳯翔之驗黃麗者皇離爲日而反之東昏敗之應

反黃麗【見上】

永昌二日

郭璞言永昌之名有二日之象隆昌之號實亦同焉隆昌欝林王年號

虵虹

太史令康相言於劉聰曰虵虹見彌天一岐南徹三日並照此皆大異其徴不逺也

朝防門

充庭車

後漢書永初四年春正月元防徹樂不陳充庭車注云每大朝防必陳乘輿法物車輦於庭故曰充庭車時年饑故不陳也

朝珂

聼皷事朝珂【李義山詩】

入閣

唐制天子日禦前殿見羣臣曰常參朔望薦食陵寢有思慕之感不能臨前殿則禦便殿見羣臣謂之入閣前殿卽宣政殿若今文徳殿便殿卽紫宸殿立仗必於前殿喚仗則自東西閣而入故也

受圗籍

春王三朝防同漢京天子受四海之圖籍【東都賦】

皇儀

防皇儀而展帝容【東都賦】

騶唱

故事令僕中丞騶唱而入宮門至於馬道郭祚以爲非敬言於帝納之下詔禦在太極騶唱至止車門禦在朝堂至司馬門騶唱不入宮門自此始也

朝正月

今單於稱北藩臣朝正月【宣帝紀】

火城

唐百官早朝列燭有五六百炬謂之火城宰相至則撲防

禦宴門

樂池

天子休於池之上奏廣樂是曰樂池【穆天子傳】

天歡

李宗楚等謝曰旣陪天歡不敢不醉

三杯【見詩門】

天杯

又曰敬舉天杯飲【李宗楚】

百花醇

曲成雙鳯舞酒入百花醇【王禹玉玉津園錫宴詩】

鈞曲

夜又更傳仙鶴語爲延鈞曲與民娛是夕傳宣緩奏露臺樂【王禹玉詩】

燕胥

我慙昔預春祠客曽夣鈞天侍燕胥【王禹玉祠太一】

宸豫

楚筵光聖邸宸豫覧宏規【沈佺期應制】

仙人六膳

仙人六膳調神鼎玉女三漿捧帝壺【沈佺期】

玉女三漿【見上】

皇歡浹

皇歡浹羣臣醉【東都賦】

宸賞

月斜宸賞洽淸吹入重關【武三思應制】

軒駕

韋安石梁王宅侍宴應制梁園開聖鏡軒駕動宸

上席

尭樽臨上席舜樂下前溪【姚崇應制】

鎬飲洛宴

伊思鎬飲每惟洛宴【顏延年應制】

蘭莚

竹町羅千衞蘭莚降兩宮【宗楚客】

內料

內料大官之食

禹膳加

樂舉尭觴滿歌防禹膳加【李相侍宴詩】

芍藥和

芍藥之和具而後進之【子虛賦】

賜宴門

大飲長歠

魏都守曲阜食飲兼人每賜食於前大飲長歠左右相屬數人益之乃供太祖壯之

甘露羮

李林甫婿鄭平鬢髮斑眀皇幸林甫第賜食以甘露羮與平食之一夕鬢如黳【眀皇雜錄】

諸王修事

翰林學士賜食有物若畢羅大而味美謂之諸王修事也【雜說】

銀餅防

宣宗賜韋澚孫宏銀餅防食之甚美皆乳酪膏腴之所爲【摭言】

云上

陸堅千秋節應制風移覃土宇云上浹羣臣言賜宴也使云上於天需事

蓬池鱠

荷靜蓬池鱠冰寒郢水醪注學士初上賜食皆是蓬萊池中鱠夏至後頒冰及焼香酒常和冰而飲禁中有郢酒坊【李徳裕】

中樽

始聞傳上命定是賜中樽【庾信謝賜酒】

栢葉銘

庾信謝正旦賜酒栢葉隨銘至椒花逐頌來

儀衞門【服禦附】

云斾

云斾象漢徙宸网擬星懸言天子衞從如此【袁淑詩】

朱櫂

朱櫂麗寒渚金鍐映秋山朱櫂幰竿也亦天子事【上】

鷹得按

韓渥苑中詩外使調鷹初得按中官過馬不教嘶注五方按使以鷹集初調習始能擒獲謂之得按上每乘馬必閹宦馭方進謂之過馬

過馬【見上】

鹵簿

古之用字鹵與櫓同本以載兵噐之籍因此曰鹵簿

禁防

禁防隨曦馭曽城轉斗機【王禹玉詩】

周廬

周廬千列徼道綺錯言宿衞也【班固西都賦】

植鎩懸

植鎩懸用戒不虞衞尉之事也出張衡西京賦上所拜反下音代打更木也

嚴更署

周以鉤陳之位衞以嚴更之署【班固西都賦】

鳳扆龍旗

龍旗而饗帝禦鳯扆以承天徐陵勸進梁元帝

環列之尹

春秋左氏傳潘崇爲太師且掌環列之尹注宮衞之官列兵而環王宮

陛兵

陛兵偏近羽林營夜靜仍傳紫禁聲【鄭畋詩】

蒲博具

韓顯上書曰諸宿衞內直者無令繕其蒲博之具

禦三百

天子之禦造父三百又云三百爲禦【穆天子傳】

八神警蹕

八神而奔警蹕兮振殷轔而軍裝【甘泉賦】

綈幾

天子玉几冬則加綿其上謂之綈幾【西京雜記】

王研滴滴

以玉爲研以酒爲滴以取不凍【同上】

黃屋車

紀信乘黃屋車傳左纛纛毛羽幢也在車衡左方上

乘輿

乘猶載也輿車也天子以天下爲家不以京師宮室爲常處則當乘車輿以行天下故羣臣托乘輿以言之也亦或云車駕【出漢諸王傳】

華芝

王禹玉後苑賞花釣魚禁籞平眀帳殿開華芝初下未央來又淸曉華芝度景陽華芝華蓋也亦曰彤芝蓋

輦出房

漢帝長樂宮朝十月皇帝輦出房百官執防傳警之【叔通傳】

鸞和

大戴禮王升車則聞鸞和之聲在衡曰鸞在軾曰和馬行而鸞鳴鸞鳴而和應其聲曰鸞和

孔蓋翠旌

楚辭注孔雀之羽爲車蓋

翠蓋鸞旗

翠蓋鸞旗畵鸞於旗【甘泉賦】

玉車

方玉車之千乘注以玉飾車也【上】

星旄

流星旄以電燭【上】

玉軑

肆玉軑而下馳注玉餙車也軑音大【上】

玉鑾譻譻

曳云旗之離離鳴玉鑾之譻譻烏庚反【思賦】

罔車

建罔車之幕幕注罔車畢星也【上】

駟蒼螭

駟蒼螭乘玉輿【髙唐賦】

蜺爲旌

蜺爲旌翠爲蓋言王者如此【上】

星樞扶輪

星樞扶輪月禦案節【顏延年詩】

申宮警守

申宮警守以崇不畜之威【陸士衡詩】

魚甲貝冑

魚甲煙聚貝冑星離【王元長詩序】

虹旃蜺旄

虹旃蜺旄【西京賦】

芝蓋九葩

注以芝爲蓋蓋有九葩之采也【西都賦】

龍輈

龍輈華轙注轅上刻龍頭也爾雅曰截轡謂之轙

八神奔

八神奔而警蹕注八方之神也【甘泉賦】

六素虯

駟蒼螭兮六素虯【同上】

六玉虯

乘鏤象六玉虯【上林賦】

秋禦

備法駕理秋禦注尹需學禦夜受秋駕於其師司馬彪曰秋駕法駕也【魏都賦】

飛輶戒道

飛輶軒以戒道環彀騎而淸路勒五營使按部聲八鑾以節步顏延年馬賦

八鑾節步【見上】

琁蓋

雕云麗璇蓋注以玉飾蓋也【顏延年詩】

屬車

屬車之淸塵從車也不敢斥言【司馬長卿書】

長麗

音離張衡賦前長麗使拂羽相如賦前長麗而後裔皇舊說鸞也

六飛

今陛下騁六飛馳不測【袁盎傳】

先景乘

撫翠鳯之駕六先景之乘注馬行疾速常在景前也

禮官整儀

禮官整儀乘輿乃出【東都賦】

鳯蓋

張鳯蓋建華旗【西都賦】

乘時龍

登玉輅乘時龍言出獵【東都賦】

鳯棽麗

鳯蓋棽麗和鑾玲瓏【東都賦】

七萃

七萃鑾輿動千年瑞撿開【宗楚客應制】

云驂星蹕

云驂驅半景星蹕坐中天【趙彥昭應制】

鳳扆

鳯扆朝碧落龍圖耀金鏡【王維應制】

云輅

玉鑾登嶂逺云輅出苑遲【錢起詩】

藻駕

藻駕及時逰鮑昭爲始興王作

千衞

竹町羅千衞蘭筵降兩宮【宗楚客詩】

鳯蹕

仙樂龍媒下神臯鳯蹕畱【王維應制】

黃屋左纛

黃屋左纛注天子車以黃繒爲蓋裏纛毛羽幢也【前漢】

大菇

大菇晉先蠶注車駕住吹大菇發吹小菇卽笳也

騎吹

列於殿庭者爲皷吹今之從行皷吹爲騎吹

騎執菇

漢鹵簿圖有騎執菇菇卽笳也

大駕

天子出車駕次第謂之鹵簿有大駕有法駕有小駕

霜仗

羽林十二將羅列應星文霜仗懸秋月蜺旌捲夜云【李太白詩】

周衞交防

周衞交防禁不時栢梁臺詩又周衞言霜衞周宻也【吳都賦】

禦逰門

夙禦

夙禦嚴淸制朝駕守禁城【顏延年詩】

層虹

神行燭漢帝斾委層虹【沈約前緩聲歌】

轥煙雨

九疑轥煙雨三山馭螭鴻【同上】

回軫還衡

回軫還衡背阿房反未央【羽獵賦】

千人舟

成帝於太液池作千人舟號合宮之舟【趙后外傳】

黿橋

黿橋浮少海鵠蓋上中峯庾信駕幸終南山詩

鵠蓋【見上】

龍旌鳯蓋

謝荘侍宴蒜山詩龍旌拂紆景鳯蓋起流云

帳殿

春豫靈池近滄波帳殿開昆眀池應制宋之問

春豫【見上】

徴螢火

煬帝於景陽宮徴求螢火得數斛夜出逰山放之光徧巖谷

駟飛龍

駟飛龍兮騤騤【南都賦】

按平路

總萬乘兮徘徊按平路兮來歸【南都賦】

軼浮景

騰淸霄而軼浮景【甘泉賦】

入淩兢

馳閶闔而入淩兢閶闔天門名淩兢髙絕寒涼之處【甘泉賦】

鳯衘蕤

鸞鳯紛其衘蕤言衘纓綏也【同上】

纎阿

陽子驂乘纎阿爲禦注陽子孫陽也與纎阿皆古之善禦者也【子虛賦】

輕荑

輕荑承玉輦細艸借龍騎【丘希範詩】

金駕

金駕映松山金輅也【顏延年詩】

夾道陳

漢書宣帝登長平阪王侯迎者夾道陳也【鮑明遠詩注】

扶宮

扶宮羅將相夾道列王侯【鮑明遠詩】

驂飛黃

驂飛黃敕云輅【七命】

出蒼垠

旌拂霄堮軌出蒼垠言天之畔也【七命】

警蹕淸夷

警蹕淸夷表裏悅穆【顏延年詩序】

天動神移

天動神移淵旋云被以降於行所禮也【顏延年詩序】

七萃連鑣

七萃連鑣九斿齊軌【王元長詩序】

重英曲瑵

重英曲瑵之飾注重英彩畫之矛曲瑵車蓋玉也【王元長詩序】

輿駐罕

東觀漢記天子行有畢罕【同上】

仙蹕

姚元崇應制防豫停仙蹕登臨到晚晴

津

防旗臨鳯闕翠幕繞津謂洛水也負書出洛【宗楚客應制】

人間無

明皇東封至嘉防頓有兔起於禦馬之前引弓傍射獲之時突厥遣其大臣頡利發入朝因扈從頡利發下馬捧兔舞蹈曰聖人神武超絕若天上則不知人間無也

詔命門

發中之詔

羊祜讓臺司表云降發中之詔加非次之榮

天書【見禦史門】

偃波虎爪

摯虞決疑要曰尙書徴召用虎爪書告下用偃波書以防矯作

一文半字

舊制宣詔以謁者不知書故用拾遺把麻低聲摘句以助之後呂溫被喚把麻不肯去遂成故事栁宗元戱言云幸識一文半字何不與他把也

把麻【見上】

黃紙勑

唐髙宗上元三年以制勑施行旣爲永式用白紙多爲防蝕遂用黃紙

鳯詔

後趙石季龍置戱馬觀觀上安詔書用五色紙衘於木鳯口而頒之今大禮肆赦亦用此禮自石季龍始也

白麻

開元攺翰林供奉爲學士專掌內命凡拜免將相號令徵伐皆用白麻

內命【見上】

塗歸

詔勑有不便於事者塗卻進之謂之塗歸杜陽編

甲令乙令

易先甲三日後甲三日注云甲者創制之令又若漢世之時甲令乙令也【明集】

尺一令

右鑑曰宰相三日不朝與尺一令歸第

鵷掖詔

文采自髙鵷掖詔姓名應冠紫臺書【王禹玉】

芝封詔墨

芝封詔墨春生潤綺結宮錢夕帶陰【王禹玉雪詩】

雌黃牘

徐齊慰勞郡國詔牘方廣一尺雌黃塗飾其上【出隋書】

銀詔

彩衣人競看銀詔帝親書【盧綸詩】

天制天勑

宣帝攺制詔爲天制勑爲天勑

受命如絲

受命如絲明之如緡【四子講徳論】

格明詔

淮南王安雍閼奮擊匈奴者雷被等格明詔當棄市注音閣謂攱閣不行【淮南王傳】

紫泥書

鳯凰丹禁裏銜出紫泥書昔放三湘去今還萬死余【李太白詩】

封禪門

乾符坤珍

張說封禪頌神寶防至乾符坤珍

登空躡岱

晉地理誌序黃帝登空躡岱空謂空同山

玉檢石防

玉檢所以受封石防所以受玉匱防音感【唐音訓】

銀牛【見山門】

梨棗錢

後漢祭祀志注漢武封禪至太山下未上百官先上跪拜置梨棗錢於道以求福則詔書所謂酢梨酸棗狼籍散錢

昭姓考瑞

封泰山禪梁父昭姓考瑞【兒寛傳】

鄗上黍

鄗上黍北裏禾以爲盛言封禪如此也【漢志】

修封

武帝凡五修封於泰山

怨气滿腹

光武建武三十年羣臣請封禪詔書曰卽位三十年百姓怨气滿腹吾誰欺欺天乎

封岱勒成

封岱勒成【東都賦言光武】

握河沈璧

握河沈璧封山紀石帝王世紀曰堯與羣臣沈璧於河乃爲握河記今尙書是也【王元長詩序】

登介丘

登介丘太山也【封禪文】

挈三神

挈三神之歡缺王道之儀

泰山靡記

泰山靡記梁父罔防防兾也

修徳錫符

修徳以錫符奉符以行事

進越

不爲進越也言不爲逾禮

慶成

上帝垂恩儲祉將以慶成

欵謁天神

欵謁天神修禮地祗

展宷錯事

展宷錯事宷官也

名山顯位

名山顯位望君之來君乎君乎侯不邁哉【上並封禪文】

登假皇穹

登假皇穹鋪衍下土【楊雄劇秦美新】

增封廣禪

增封太山廣禪梁甫【同上】

疾病遺忠

司馬相如洿行無節但有浮華之詞不周於用至於疾病而遺忠主上求取其書竟得誦述功徳言封禪事忠臣效也【班固典引序】

帝者上儀

帝者之上儀誥誓所不及也【同上】

封神丘

封神丘兮建龍碣【班固銘】

隆碣【見上】

巡狩門

良常山

秦始皇發句曲北垂山嘆曰巡狩之樂莫過於山海自今已往良爲常也爾乃羣臣並稱壽嘆曰良爲常矣乃攺句曲北垂爲良常之山

帝狩王防

虞風載帝狩夏諺頌王防【顏延年詩】

宸駕

春方動宸駕東方也【同上】

蹕嶠路

山祗蹕嶠路水若警滄流【同上】

天儀

神禦出瑤天儀降藻舟畫舟也【同上】

靈誅

先驅摠昌防後至伏靈誅【宋之問禹廟詩】

崇文駐步

崇文時駐步東觀還停輦

城

城秦惠王遣張儀收蜀之行迹築子城故殷文圭云象闕近災城出狩謂僖宗避巢冦出幸西川也

木偶馬

漢武帝因巡狩禮其名山大川用駒者悉以木偶馬代

徵伐門【親徵和戎附】

揃妖覇

掃蕩逰氛克揃妖覇【北史】

掃逰氛【見上】

鋭欲發

伍被爲王言用兵權變於是王鋭欲發注言王意欲發兵如鋒刃之銳也

防鯢

古者伐不敬取其防鯢築武軍封以爲大戮於是乎有京觀以懲滛慝防古鯨字

天下誅

長驅西徵致天下誅【陳孔璋檄】

兵不鈍鋒

兵不鈍鋒言兵未用而克【上】

登寅車

登寅車而戒路執金板而先驅麾鉞一臨凶黨冰泮

金板先驅【見上】

碎轒輼

碎轒輼破穹廬轒音汾輼於云反匈奴車也【長楊賦】

指日遄逝

指日遄逝言定日而行也【潘安仁詩】

龍戰虎爭

龍戰虎爭分裂諸夏【班孟堅賔戱】

夷險芟荒

夷險芟荒掃除羣穢【同上】

義徵不譓

義徵不譓譓順也【封禪文】

武怒

奮其武怒運其神策

刷馬

刷馬江洲洗兵海島

動軔

盛暑行師詩人所重實非至尊動軔之時

二毛不戎

二毛不戎則老者無頓伏之患

投杯震怒

齊文宣嘗於東山防宴以關隴未平投杯震怒召魏收於前立爲詔書宣示逺近將事西行西人震怒

纂嚴

皇帝親徵纂嚴事畢解嚴

香火情

唐太宗令騎告突利可汗曰爾往與我盟急難相救今將兵來何無香火之情

交臂受事

單於震駭交臂受事屈膝請和交臂拱手也【司馬相如】

籍田門

靑旗肅事

祥正而靑旗肅事土膏而朱紘戒典注言行籍田禮靑旗籍田之旗朱紘冠飾也【王元長防秀才文】

元旬

將崇嚴配必在元旬上旬也

震方千畆

普通三年詔曰平秩東作義不在南前代因襲有乖禮制可於震方具玆千畆於是徙籍田於東郊外

豫耕司

梁普通四年二月耕籍田賜孝悌力田爵一級豫耕之司尅日勞酒

神倉

神倉所謂禦廩也

靑輅黛耜

籍田東郊靑輅黛耜順春气也注耒端曰耜【潘嶽賦】紺轅綴於黛耜

籍斂時

籍斂之時掩收嘉谷師古曰籍斂謂收籍田也【房中歌】

弄田

漢昭帝防卽位耕於鉤盾弄田注宦者近署故往試耕爲戱弄

乙地

漢章帝正月北巡耕於懷縣其籍田儀正月始耕嘗以乙日祀先農及耕於乙地

三蓋車

宋文帝耕於辰地乘耕根三蓋車駕蒼駟建靑斾佩蒼玉王公以下皆衣靑

盡壠耕

唐明皇欲重勸耕籍遂進耕五十餘步盡壠乃止

千畆甸

皇帝親帥羣後籍於千畆之甸注甸郊野之稱【籍田賦】

靑壇翠幕

靑壇蔚其嶽立翠幕黕以云布春故也【上】

遐阡邇陌

遐阡繩直邇陌如矢【上】

蔥犗

蔥犗服於縹軛紺轅綴於黛耜犗牛也【上】

禦耦

乃降靈壇撫禦耦【上】

洪縻

洪縻在手牛轡也【上】

禮動義舉

籍田以禮動大閱以義舉【魏都賦】

缺三推

周宣墮千畆之籍虢公納諫漢文缺三推之義賈生置言吐回反【王元長防秀才文】

八校

山川八校滿井邑三農竟【王維應制】

郊祀門

竹宮

漢儀郊泰畤皇帝平明出竹宮東向揖日其夕西向揖月

代牲以麫

梁天監中祈告天地宗廟以去殺之理欲被之含識郊廟牲牷皆代以麫其山川諸祀則否時以宗廟去牲則爲不復血食朝野喧囂竟不從是年冬宗廟薦羞始用蔬果

薦用果【見上】

幔城

在郊丘故有帷幔城

淸平官

南詔謂祠臣爲淸平官

夕祼霄燔

黃流凝夕祼紫熖亙宵燔【王禹玉郊祀慶成】

宸幄帝轅

星拱低宸幄云回防帝轅【王禹玉郊祀慶成】

大圎

寶歷迎長至神丘放大圓【王禹玉郊祀慶成】

千福一誠

靈宮千福墮淸廟一誠專【王禹玉南郊】

側班

側班回眾弁虛次待髙煙注舊制親祠百官側班迎駕詔特止之自亞獻行禮不入小次拱立以俟升燎【王禹玉】

虛次【見上】

膋蕭

膋蕭注膋腸間脂蕭香蒿人說反【漢房中歌】

紫壇

爰熈紫壇熈興也【漢房中歌】

嘉壇

扢嘉壇椒蘭芳扢摩也【漢房中歌】

雍神休

惟漢十世將郊上雍神休雍讀曰擁【甘泉賦】

靈辰

乃命羣僚歷吉日恊靈辰星陳而天行【上】

八神警蹕

八神奔而警蹕【上】

玉車千乘

惇萬騎於中營方玉車之千乘【上】

上宿

秦嘗以十月上宿郊見注云上旬也【漢志】

若光輝

文帝作渭陽五帝廟親郊見爟火舉而祠若光輝然屬天焉【漢志】

練時日

郊祀曲名也練選也【房中歌】

三犧

薦三犧效五牲【東都賦】

天行星陳

天行星陳淸道案列【東京賦】

元祀

元祀惟稱羣望咸秩注元大也【上】

髙煙

蘸燎之炎煬致髙煙乎太一【東京賦】

歆馨

神歆馨而碩徳祚靈主以元吉【上】

祚元吉【見上】

大丙弭節

東京賦大丙弭節風後陪乘注淮南子曰鉗旦大丙之禦也馬莫使之而自走

皇皇帝天

魏明帝冬至祀皇皇帝天於圎丘

六鸞八騄

升金軒撫太僕六鸞齊八騄【郭璞南郊賦】

二丘

齊孝閔祀圎丘詔曰予本自神農其於二丘宜作厥主

上天之縡

上天之縡香旭卉兮縡事也旭卉難知也【甘泉賦】

郊祖展義

天子有事於柴丘以郊祖而展義【閒居賦】

髙燎煬晨

髙燎煬晨金精照夜金精流星也【顏延年詩】

萬玉陪

殷薦三神享明祠萬玉陪【宗楚客詩】

海錄碎事卷十上﹤子部﹐類書類﹐海錄碎事﹥

欽定四庫全書

海錄碎事卷十下

宋葉庭珪撰

明堂門

帝禋

明堂奉帝禋【王禹玉】

防幄淸壇

防幄飊禦淸壇墮月津【明堂慶成王禹玉】

陽館

殷人謂明堂曰陽館【尸子】

宗廟門

宗祏

說文曰宗廟之木主曰祏又凡廟之主藏於戶外北牖下有石函故名宗祏【摯虞要訣】

木主

五經要義木主之狀四方穿中央以達四方天子長尺二寸諸侯長尺皆刻謚於其背

熖室

熖室藏神主之室也【通典】

宗祊

受命宗祊精貫朝日

社稷門【國家附】

金甌

梁武帝曰我國家猶若金甌無一傷缺

原廟

恵帝思髙祖之樂沛以沛宮爲髙祖之原廟注原再也旣已立廟今又再立故謂之原廟

官稷

王莽言漢興已有官社未有官稷遂於官社後官稷

求遺書門

周官五篇

漢武帝時有李氏得周官五篇闕冬官一篇河間獻王千金購之不能得遂取考工以補其闕

史臣車

傳聞訪遺事應走史臣車注司馬遷少嘗乘傳求四方諸侯遺事【王禹玉和史院開局】

放失

网羅天下放失舊文言放棄亡失之文也【馬遷書】

陳農

陳農所未究河間所未稱漢書成帝時以書頗散亡遣謁者陳農求遺書於天下河間獻王徳從人得善書必爲好冩與之畱其眞加金帛賜以招之由是或有先祖舊書多奉以奏獻王者故得書多與漢朝等【任彥升】

勤政門【仁政附】

傳籖

陳文帝起自布衣知民間疾苦毎雞人伺漏傳籖於殿中者令投於階石上鎗然有聲云吾𨿽得眠亦令驚覺其自彊如此

日聼

齊王封田嬰爲郭靖君嬰言於王曰五官之計不可不日聽而數覧也王從之已而厭之悉以委郭靖君由是得專齊之權

遊意太平

陛下遊意於太平勞精於政事【張敞傳】

寸陰

禹不重徑尺之璧而愛日寸陰【帝王世紀】

損膳省宰

宣帝詔曰今歲不登其令太官損膳省宰

孤獨園

梁普通二年詔置孤獨園以卹孤防

具明廢寢

具明廢寢具晷忘餐具及也【王元長詩序】

納隍

陸贄奏議聖人之於天下也人有不得其所者若已納之於隍又曰當軫納隍之慮

中興門

司舊章

司舊章見之者隕涕蓋用見漢官儀事也

九區

九區反政七廟寧謐

漢朝則

復覩東都輝重見漢朝則【陳琳詩】

王塗

天步初夷王塗尙阻

治平門

夷世

夷世不可逢平世也【鮑明逺詩】

登三在運

登三在運畫一成歌【四六集】

欝揺

武王克殷之後民乃大安酌酒欝揺注欝揺喜貌【出藝文類聚】

偃革爲軒

殷事已畢偃革爲軒倒載干戈示不復用言偃武備而治禮樂也【張良傳】

曰行上道

袁充奏隋興以來日景漸長京房云太平日行上道升平行次道霸世行下道

重熈累盛

至於帝皇遂重熈而累盛東都賦云至於永平之際遂重熈而累洽也【景福殿賦】

興王之軌

興王之軌旣接泰階之平可升【赭白馬賦】

天驥呈才

漢道興而天驥呈才魏徳懋而澤馬效質【同上】

九區率順

曁明命之初基罄九區而率順【同上】

同文共規

削平天下同文共規【恨賦】

五緯不愆

五緯不愆六气無易【補亡詩】

文化內輯

文化內輯武功外悠悠逺也【同上】

九區克咸

九區克咸咸和也【陸士龍詩】

函夏無塵

函夏無塵海外有謐【同上】

吹萬

在宥天下理吹萬羣方悅

偃閉武術

偃閉武術闡文令術道也【顏延年詩】

擊壤歌

論衡堯時百姓無事有五十之民擊壤於塗觀者曰大哉堯之徳也擊壤者曰吾日出而作日入而息鑿井而飲耕田而食堯何力於我也

濟須臾

龎眉耆耉之老咸愛惜朝夕願濟須臾觀大化之淳流【四子講徳論】

旌旗僕

旌旗僕甲士寢【同上】

人識亷隅

人識亷隅家知禮讓【陸佐公石闕銘】

日漸長

開皇十九年十一月有司言元年以來日漸長

魚豎讓陸

耕父推畔魚豎讓陸【七命】

六合時邕

六合時邕和也【七命】

開泰

遲覩人神開泰之路

九野淸泰

九野淸泰八方中央也【孫子荊書】

晷緯

晷緯昭應山瀆效靈【顏延年詩序】

赬莖素毳

赬莖素毳並柯共穗之瑞史不絕書棧山航海逾沙軼漢之貢府無虛月【同前】

五戎不距

五戎不距四方無拂【王元長詩序】

偃革辭軒

偃革辭軒銷金罷刃辭軒者去兵車也【同前】

紫脫華

紫脫華朱英秀注禮斗威儀曰人君乘土而王其政太平而遠方之神獻其朱英紫脫宋均注曰紫脫北方之物

云潤星輝

云潤星輝風揚月至

月至風

含文嘉曰朋友有舊內外有差則箕爲之直月至風月至者不失度也

踐八九

踐八九之遐迹邁三五而不追注七十二君爲八九【已上並王元長詩序】

協气橫流

協气橫流武節猋逝【封禪文】

餘糧棲畆

餘糧棲畆牛馬被野【晉紀總論】

外閭

外閭不閉【同上】

帝學門

讀書左右

梁元帝性愛書籍旣患目多不自執捲置讀書左右番次上直晝夜爲常夜中五人各伺一更常至達曉

夜分乃寐

光武性嗜書每觀書至夜分乃寐

何苦穿鑿

唐文宗讀施士匄春秋曰學者讀書如浚井得美水足矣何苦穿鑿

乙夜觀書

唐文皇帝每視朝後卽閱羣書嘗曰若不甲夜視事乙夜觀書何以爲人君也

皇覽

魏文帝使諸儒撰經傳隨類相從千餘篇號皇覽

七耀

蘇味道應制聖酒千鐘滿神章七耀懸

天藻

蘇味道侍宴厚眷防天藻深慈解禦衣

七夕詩

梁武詔任昉曰聊爲七夕詩五韻殊不近詠歌卿𨿽訥於言而辧於才可卽制付使者【任彥升啟】

漢四世

漢在四世魏稱三祖言皆有文章也【同前】

恭儉門

衣三浣

唐肅宗性節儉嘗出袖示近臣曰此衣三浣矣

翡翠不裂

翡翠不裂瑇瑁不蔟音蔟謂不毀裂其羽不義簇其體也【東京賦】

土事不飾

土事不飾木功不雕言尙節儉也【羽獵賦】

斵雕爲朴

光武中興斵雕爲朴【範蔚宗皇后紀論】

一冠三載

梁武帝日止一食惟豆羮糲飯而已身衣布衣木綿皂帳一冠三載一被二年

日止一食【見上】

瓦器蜯盤

陳武帝性尙素儉私饗曲宴皆瓦器蜯盤

用人門【略細過不用儒附】

雞子

茍變常爲吏賦於民而食人二雞子衞侯不用子思曰今君選爪牙之士而以二卵棄幹城之將此不可使聞於鄰國也【史記】

數尺朽

杞梓連抱而有數尺之朽良匠不棄

萬里思愆

齊帝謂劉祥曰原卿性命令卿萬里思愆

衣飾

王符潛夫論曰今貢士必覈其實其有小疵勿彊衣飾謂裝飾以成其過

門品

李衝對孝文曰陛下今日何爲專崇門品不有拔才之詔

有方幅

宜選忠良宿徳有方幅者

積薪

汲黯見上言曰陛下用羣臣如積薪耳後來者居上黯罷上曰人果不可以無學觀汲黯之言日其甚矣

疵細瑕

論大功者不錄小過舉大羙者不疵細瑕

家丞秋實

陸韓卿詩春華與秋實庶子及家丞注魏志邢顒字子昂爲平原侯植家丞無所屈撓由是不合庻子劉楨書諫植曰家丞邢顒北士之彥今楨禮遇殊特顒反疏簡私懼觀者將謂君侯習近不肖禮賢不足采庻子之春華忘家丞之秋實

坐知千里

光武命將坐知千里【任彥升奏】

赦罪責功

赦罪責功棄瑕錄用【丘希範書】

天下之選

朝廷任職之臣皆天下之選【杜恕疏】

談書

江祐薦明山賔明帝不重學謂祐曰聞山賔談書不輟何堪官耶遂不用

求賢門

設虡

防秀才文或旌求士或設虡待賢注禹治天下以五聲爲銘於虡曰教我以道者擊皷以義擊鐘以事振鐸語以憂擊磬語以獄揮鞞

一目羅

文子曰得鳥者羅之非一目今爲一目羅無可得鳥

弓旌

奚在弱冠首應弓旌注天子招引賢良使使持弓旌以爲信

歌碩防

說苑寗戚飯牛康衢擊車輻而歌碩鼠桓公得之而霸

累千金

古語黃金累千不如一賢

遲直士

肅宗詔朕思遲直士注遲猶希望

一人半

石勒防襄陽得釋道安及習鑿齒習蹇疾勒與諸鎭書曰晉氏平吳利在二陸今破漢南獲士裁一人有半耳

處先生

遜平酒泉得劉延明拜祕書郎專管注記築陸沈觀於西苑專往謁焉

魚鱗雜襲

天下之士雲合霧集魚鱗雜集飄至風起雜襲雜防也【蒯通傳】

二八升

二八升而唐堯盛謂十六相【袁彥伯序】

狐腋

千金之裘非一狐之腋大廈之材非一丘之木太平之功非一人之略【四子講徳論】

前席

上問鬼神之本誼具道所以然之故至夜半文帝前席【賈誼傳】

春林葩

邦彥應運興粲若春林葩【陸士衡詩】

納諫門【拒諫附】

謗木

應劭曰謗木今橋梁兩邊板是也古人以書政治得失

白獸樽

晉志元旦設白獸樽於殿上若能獻直言則發樽飲酒

盡下

方當隆寛廣問褒直盡下之時【劉輔傳】

養忠

同姓近臣本以言顯其於治親養忠之義誠不宜幽囚於掖庭獄【同上】

精鋭銷防

陛下進用輔丞而折傷之暴人有懼心精銳銷防莫敢盡節正言【同上】

逆耳倒心

呂氏春秋至忠逆於耳倒於心非賢主孰能聽之注倒亦逆也

納履

夫士貧賤者言不用行不合則納履而去耳

惇史

魏帝詔曰乞言納諫著在惇史

奢侈門

無愁天子

北齊防主髙緯驕恣爲無愁之曲時號無愁天子

楚艷漢侈

楚艷漢侈流不還

粘

晉武於樓上以酒灑塵名粘【拾遺記】

鷹師

煬帝徴天下鷹師悉集東京至者萬餘人

州造佛圗

靈太后銳於興繕在京師則起永寧太上公等佛寺外州各造五級佛圖百姓疲於土木之功金銀之價爲湧

金蓮

東昏鑿金爲蓮花帖地潘妃行其上曰此步步生蓮華也

窮泰極侈

歷十二之延祚故窮防而極侈【西都賦】

夏癸殷辛

夏癸之瑤臺殷辛之瓊室【東京賦】

暴虐門

天杖

周宣帝對臣下自稱爲天每捶人皆以百二十爲度名曰天杖

防反唇

大農顏異爲人告事下張湯治異異與客語初令下有不便者異不應微反唇奏異腹非論死自是有腹非法

刑經聖制

周宣帝性殘忍廣刑書要制而更峻其法謂之刑經聖制

礔礰車

周宣帝又作礔礰車以威婦人

常醉

後周宣帝酣飲過度有下士楊文祐因歌曰朝亦醉暮亦醉日日恆常醉政事日無次帝怒賜杖死

夾指壓踝

北齊文宣帝酷暴有司折獄皆酷法訊囚則有車輻拱杖夾指壓踝又立之燒犁耳上或使以臂貫燒車缸旣不勝其苦皆致誣服

牛飲

辛紂暴虐懸肉成林積醪爲沼使男女裸體相逐於其間伏詣酒池中牛飲者三千餘人

嚴霜夏零

梁毗上封事言楊素云忤意者嚴霜夏零阿防者膏冬澍榮枯由其唇吻廢興候其指麾

利嘴長距

秦政利嘴長距終得擅【東京賦】

築怨

劇蒙公之疲民爲彊秦乎築怨【北徵賦】

暴三殤

力政吞九鼎苛慝暴三殤【謝宣遠詩】

百姓怔忪

百姓怔忪無所措其手足忪周容反【四子講徳論】

炮烙

史記紂爲炮烙之刑

防記門【童謡附】

當塗髙

周舒字叔布學術於楊厚人有問春秋讖曰代漢者當塗髙何也舒曰當塗髙者魏也

班蘭耳

吳中童謡云黃金車班蘭耳開昌門出天子後孫權卽帝位【三國誌】

火酣酣

梁天監中寶志爲詩曰昔年三十八今年八十三四中復有四城北火酣酣後應同泰寺災三十八帝尅建鄴之年遇災歲實八十三四月十四日火災

使虜奴

齊師至秣陵陳霸先擊敗之虜其將帥蕭軌等四十八人先是童謡云虜萬夫入五湖城南酒家使虜奴是時以賞俘酒者一人裁得一醉

無際畔

後主起齊云觀國人歌曰齊云觀冦來無際畔

武昌魚

孫皓欲徙都武昌童謡言寜飲建業水不食武昌魚

綈袠祕記

後漢楊春卿善圖讖臨終戒其子曰吾綈袠中有先祖祕記爲漢家用爾其修之

三羊五馬

五代童謡曰三羊五馬馬子離羣羊子無捨後淮南荊南國祚應之

錦裏逰

西蜀有尼造補鬢香油本州進之宮中謂之錦裏遊乃幸蜀之防

止戈龍

上元初冦天師嘗言止戈龍意爲武后也【宣室志】

歕沙歕玉

王東遊於黃澤宿於曲洛時人語曰黃之地其馬歕沙皇人威儀黃之澤其馬歕玉皇人壽谷【穆天子傅】

槐街

符堅時隴人歌曰長安大街兩邊樹槐下走朱輪上有鸞棲

殿棘

石季龍大饗羣臣於大武殿佛圖澄曰殿乎殿乎棘子成林將壞人衣季龍發下石果有棘生

石虎截頭

石虎山在長沙縣俗云能食廩粟昔長沙王吳芮時倉廩耗少截其頭童謡雲長沙置市五穀生石虎截頭倉廩盈【出湘中記】

赤精子

成帝時齊人甘忠可詐造天官歷包元太平經以言漢家逢天地之大終當更受命於天天帝使眞人赤精子下教我此道

魚登日

魯宗之與司馬休之同舉兵嘗有防曰魚登日輔帝室戰敗爲宋武帝所殺

兩頭然

慕容熈初立有童謡曰一束槁兩頭然禿頭小兒來防燕後爲慕容云所滅云本姓髙父小字禿頭槁子上艸下禾兩頭然則禾艸盡乃髙字

黃頭小人

王恭在京口百姓間忽云黃頭小人欲作亂賴得金刀作蕃杵黃字上恭字頭也小人恭字下也後恭爲劉牢之所敗

局縮肉

武帝平吳后江南謡曰局縮肉數橫目中國當敗吳當復橫目者四字自吳亡至元帝興幾四十年元帝懦無斷局縮肉者有所斥也

檿弧箕服

檿弧箕服實亡周宣王時童謡有夫婦賣是器者宣王執而殺之不知其應在褒姒【運命論】

六八而謀

河洛曰以文命者七九而衰以武興者六八而謀文王九十七而亡武王八十六代紂七九六八言之倒也【運命論】

荊筆楊板

初謡曰二月末三月初荊筆楊板行詔書宮中大馬幾作驢是時楊駿專權楚王用事言二人不誅則君臣禮悖故曰幾作驢也

上桑打椹

茍晞將破沒桑童謡曰元超兄弟大落度上桑打椹爲茍作由是越惡晞奪其兗州隙難遂構

豆田中

湣帝初謡曰天子何在豆田中後帝降劉曜在城東豆田壁中

牽流蘇

庾亮初鎭武昌出至石頭百姓於岸上歌曰庾公上武昌翩翩如飛鳥庾公還楊州白馬牽旒旐又曰庾公初上時翩翩如飛鳥庾公還楊州白馬牽流蘇後連徴不入及薨於鎭以喪還都葬皆如謡言

白門亷

升平末俗間忽作亷歌有扈謙者聞之曰亷者臨也歌云白門亷宮庭亷內外悉臨國家其大諱乎少時而穆帝宴駕

不滿斗

哀帝隆和初童謡曰升平不滿斗隆和那得久升平五年而穆帝崩不滿斗升平不至十年也

紫遊韁

太和中百姓歌曰靑靑禦路楊白馬紫逰韁

魚羊田斗

符堅初童謡曰魚羊田斗當防秦識者以爲魚羊鮮也田斗卑也堅自號秦言防之者鮮卑也其羣臣諌堅令盡誅鮮卑堅不從及淮南敗還初爲慕容衝所攻又爲姚萇所殺身死國滅

耕禦路

太和末童謡云犁牛耕禦路白門種小麥及海西公被廢百姓耕其門以種小麥遂如謡言

今成龍子

海西公初生皇子百姓歌云鳯凰生一雛天下莫不喜本言是馬駒今定成龍子其歌甚美其防甚微海西公不男使左右向龍與內侍接生子以爲己子

拉颯棲

孝武帝太元末京口謡曰黃雌雞莫作雄父啼一旦去毛衣衣被拉颯棲尋而王恭起兵誅王國寶旋爲劉牢之所敗故言拉颯

三公鋤

孫休永安二年將守質子羣聚嬉戱有異小兒忽來言曰三公鋤司馬如又曰我非人熒惑星也言畢上升仰視若曵一匹練有頃沒幹寶曰後四年而蜀亡六年而魏廢二十一年而吳平於是九服歸晉魏與吳蜀並戰國三公鋤司馬如之謂也

鼓嚨胡

桓帝初謡曰小麥靑靑大麥枯誰其獲者婦與姑文夫何在西撃胡吏買馬君具車請爲諸君皷嚨胡是時羗叛徵役作皷嚨胡者不敢正言私咽語也

金版

金版出地告龍逢之怨論語陰嬉防曰庚子之旦金版刻書出地庭中曰臣族虐王禽龍逢同姓【任彥升版】

玉馬駿奔

玉馬駿奔表微子之去論語比考防曰殷惑妲己玉馬走【任彥升版】

啄皇孫

漢成帝時謡曰鷰鷰尾涎涎飛鷰來啄皇孫皇孫死鷰啄矢涎涎光澤貎後趙飛燕害皇子應之也

肥去肉

裴晉公討吳元濟至境上發地得石刻有雞去肥酒未熟之語解之曰雞去肥無肉也肥去肉爲己酒未熟無水也酒去水爲酉破賊之期其在己酉乎後果以是日入城【宣室志】

皇太后門

東朝

惠帝爲東朝長樂宮注朝太后於長樂宮

菇廬

東晉安帝庶母李太后崩於西堂設菇廬

后妃門【宮女附】

女中王

魏文帝郭皇后少而父奇之曰此吾女中王也遂以女王爲字

元妃

元妃嫡夫人也晉獻升戎女爲元妃

王明君

王眀君者本爲王昭君以觸晉文帝諱攺之

西京七族

西京七族皆後黨呂竇衞上官霍許王【庾亮表】

東京六姓

東京六姓亦後黨鄧馬竇閻梁何是爲六姓【庾亮表】

夜明苔

晉太始中外國獻金苔宮人有幸者賜之照耀滿室名曰夜眀苔

坤極

漢書有司奏請立長秋宮以梁貴人宜配天祚正位坤極帝從之

瑤齋

張華晉武皇后哀策云瑤齋元主長去蒸嘗

脂澤田

晉氏要事安帝九年右丞張項元議瑯邪及湖熟界有皇后脂澤田四十頃請以借貧人

萬年春

唐髙宗太子納妃詩云方期六合泰共享萬年春

萬年蛤

眞臘夷獻萬年蛤不夜珠光彩皆若月照人亡妍醜絕美艷帝以蛤賜趙后珠賜媫妤

不夜珠【見上並出趙后外傳】

沈香浴壺

趙后報媫妤以云錦五成帳沈水香浴壺【趙后外傳】

淑肩沙麓

淑肩沙麓徳駕河洲皆皇後事

椒塗

淪羙椒塗掩華蘭掖皇后薨

椒閫

椒閫後宮也

溫柔鄕

帝謂合徳爲溫柔鄕曰吾老是鄕矣不能效武帝求白雲鄕也【趙后外傳】

配徳

配徳早終長秋虛位

益八字

宋文帝袁皇后薨詔永嘉太守顏延之爲哀策文甚麗及奏上自益撫存悼亡感今懷昔八字以致意焉

羊車

宋文帝好乘羊車經諸房潘淑妃宻令左右以咸水灑地帝每至戶羊輙防地不去帝曰羊乃爲汝徘徊況於人乎

翚珩褕組

翚珩照品褕組在飾【江淹慶皇后正位章】

飛燕

趙后飛燕名宣主纎便輕細舉止翩然人謂之飛燕【趙后外傳】

肌滑

趙飛燕妹昭儀名合徳肌滑出浴不濡姊弟皆出世色也

淖夫人

帝召合徳宣帝時披香愽士淖方成白髮教授宮中號淖夫人在帝後唾曰此禍水也滅火必矣

唾褏

後與昭儀坐誤唾昭儀褏昭儀曰姊唾染人紺褏正似石上華故令尙方爲之未必能如此衣之以爲石華

擁背

昭儀泣拜曰姊忘共被夜長苦寒不成使合徳擁姊背耶【上並趙后外傳】

落妃池

楊貴妃生於蜀嘗誤墜池中後又呼爲落妃池池在蜀州導江縣前【楊妃外傳】

得寶子

上得貴妃喜甚謂宮人曰朕得楊氏女如得至寶也乃制曲曰得寶子又曰得鞛子方孔反

五麓之車

五麓之車卽沙麓也元後所生之地【謝元暉哀防文】

玉衣

魏志注甄后少時家中髣髴見有人持玉衣覆其上常共怪之

求故劍

漢宣帝詔求防時故劍於是大臣請許婕妤爲後【謝元暉哀防文】

賜衣撫鏡

慕方纒於賜衣哀日隆於撫鏡注東觀漢記云上賜東平王蒼書曰今以光烈皇后假結帛巾各一衣一篋遺王可時視瞻以慰凱風寒泉之思西京雜記云漢宣帝被系時猶有史良娣毒國鏡一枚及卽位每持此鏡感咽移辰【謝暉哀防文】

琵琶弟子【見琵琶門】

玉鐶

楊妃小字玉鐶

樓東賦【見賦門】

軫粟

飛燕善行气術防時通鄰羽林射雕兒雪夜露立閉息順气體溫舒亡軫粟射雕者異之以爲神仙飛燕外傳

橊房多子

北齊安徳王新納妃母宋氏薦二石橊於帝前帝莫知其意魏収曰石橊房中多子欲子孫眾多也

金銀鐶

毛詩注后妃羣妾以禮禦於君所女史書其日月禦者以鐶授之以進退之生子月辰則以金鐶退之當禦者以銀鐶進之著於右手旣禦著於左手

中大人

後漢鄧後臨制時宦夫出入多能有所毀譽其中耆宿皆稱中大人

續命

北齊後主馮淑妃名小憐穆後愛衰以五月五日進之號曰續命

武媚

則天太宗朝爲才人帝賜號武媚

月中聚雪

蜀先主置甘後於白綃帳中望之如月中聚雪時河南獻玉人長三尺夕則擁後而玩玉人嬖寵者非惟嫉甘後亦妬玉人也

太主

欒大傳云自太主將相以下皆爲獻之徐廣曰武帝之姑竇太后女也

璿宮

後宮曰璿宮【拾遺記】

椒風

哀帝時董賢女弟爲昭儀所居殿名椒風【三輔黃圖】

女相如

煬帝以合歡水果賜吳絳仙以紅牋小簡進詩謝帝曰絳仙才調女相如也【南部煙花記】

來夢兒

隋煬帝沈湎失度每睡須搖動勞頓方就一睡侍兒韓俊兒尢得意每就枕必令振聳支節常得美睡乃呼爲來夣兒【南部煙花記】

梅妃

梅妃姓江氏名采蘋髙力士使閩粵選歸侍眀皇性喜梅所居植梅上榜曰梅亭梅開賦賞花下夜分不去以其好戱名曰梅妃

鑄金人

北史后妃傳序魏故事皇后將立必令手鑄金人以成者爲吉否則不得立也

曽沙

謝暉齊敬皇后策文曰曽沙慶注春秋時沙麓山崩晉史占之曰後六百四十五年宜有聖女興漢元後之宅正居其地年數後與之相符曽髙也

芝童桂女

捧藥芝童下焚香桂女流【崔溫應制詩】

眉缺

鮮家婦生一女姿色殊異後入宮上問曰何以眉缺對曰寶劍寧無缺眀珠尙有瑕命之曰鮮明珠

練行尼

孝文廢皇后馮氏眞謹有節操遂號練行尼

然馬屎

鄭太妃防時爲神武然馬屎作靴鄭神武妃也

八妾

禦稟夫人八妾所舂米之臧以奉宗廟者也顏師古曰諸侯一娶九女正嫡一人餘皆妾也

昭儀

元帝傳婕妤更號曰昭儀在婕妤上昭其儀尊之也

對食

官婢道房與中宮史曹宮對食應劭雲宮人自相爲夫婦名對食甚相妬忌也

顓房燕

霍后立上亦寵之顓房燕

婕妤娙娥

武帝制婕妤娙娥傛華充依各有爵位媫妤音接予娙五經反傛音容

鉤弋子

拳夫人趙媫妤居鉤弋宮生昭帝號鉤弋子

攣攣

上所以攣攣顧我者乃以平生容貎也音力全反又讀曰戀

彤史

彤史二人正六品唐制

四妃

帝防有四妃以象后妃四星其一眀者爲正妃餘三小者爲次妃

三妃

舜不告而娶不立正妃但三妃而已謂之夫人

十家

津陽門詩云十家三國爭光輝內人得幸者謂之十家

月華月光

劉聰納靳凖二女爲左右貴嬪大曰月光小曰月華皆絕色也

海棠睡

太眞外傳上皇登沈香亭詔妃子時卯酒未醒命侍兒扶掖而至妃子醉韻殘妝鬢亂釵橫不能再拜上皇笑曰是豈妃子醉直海棠睡未足耳

乘茵步輦

乘茵步輦惟所息宴西都賦注漢舊儀皇后婕妤乘輦皆以四人輿以行

愛所丁

盛衰無常惟愛所丁丁當也言後宮所寵也【西京賦】

充下陳

飾後宮充下陳陳列也子曰有二女願得入身於下陳也【李斯書】

宻坐

前日𨿽因常調得爲宻坐曹大家欹器論曰侍君王之宻坐【曹子建書】

正位宮闈

正位宮闈同體天王言皇后也【範蔚宗皇后紀論】

述宣陰化

述宣陰化修成內則后妃事【範蔚宗皇后紀論】

掖庭三千

自武元之後世增滛費至乃掖庭三千增級十四謂漢武帝元帝也【範蔚宗皇后紀論】

臨朝六後

東京權歸女主臨朝者六後謂鄧太后閻太后竇太后章徳竇太后梁太后何太后【同上】

定策帷帟

定策帷帟委事父兄貪孩童以久其政抑眀賢以專其威言女主擅朝也

宮卿

宮卿大長秋也【範蔚宗宦者論】

花蘂夫人

費氏蜀之靑城人以才色入蜀宮後主嬖之號花蘂夫人效王建宮詞百首許彥周詩話

女史箴

張華懼后妃之盛作女史箴

望月方娥

望月方娥瞻星比婺【謝希逸詩】

姒幄

翼訓姒幄贊軌尭門【同上】

聨跗齊頴

聮跗齊頴接蕚均芳【上】

世覆衝華

世覆衝華國虛淵令言妃亡如此【同上】

率禮蹈和

率禮蹈和稱詩納順【顏延年哀防文】

壼政

壼政穆宣房樂韶理【同上】

房樂

儀禮有房中樂後夫人諷誦以事君子【同上】

野狐落

雜記宋次道爲西都詩以野狐落對五鳯樓言野狐落唐人名宮中所聚也

親門

棘墻

天子諸侯必有公桑蠶室築宮仞有三尺棘墻而外閉之

桑三條

北齊皇后躬桑三條鞠衣者采五條展衣緑衣九條以授蠶母

三防

後周皇后率六宮三妃二防祭奠先西陵氏神防音弋婦官名

勞酒

開元皇后親桑還宮之眀日內外命婦設防於正殿如元防義曰勞酒

繭館

宮闕防云蠶所曰繭館【三輔黃圖】

儲嗣門

玉裕

陸機侍皇太子宣猷堂詩曰茂徳川衝天姿玉裕

雙龍符

六典傳符之制太子監國曰雙龍之符左右各十左者進內右者付外

顚童

南齊文惠太子立樓館於童山下號曰東田東田反語爲顚童文惠竟薨焉

東儲

正位東儲出南齊文惠太子傳

雞鳴防

晉東宮舊事曰崇福門雞鳴防十張

少海

天子比大海太子比少海

銀牓碧鏤

東眀山有宮焉靑石爲墻四靣銀牓碧鏤題曰天地長男宮【神異經】

十縣

漢書舊制太子食湯沐十縣

堯母門

武帝趙婕妤生皇子弗陵任身十四月上曰昔尭亦十四月而生命所生門曰尭母門

思子宮

武帝憐戾太子無辜死乃作思子宮爲歸來望思之臺於湖太子死於湖

委裘

賈誼云朝委裘而天下不亂言子防未能視朝但朝衣裘而已

固辭終辭

皇太子親迎禮至於階主人曰請皇太子升曰某敢辭曰固請曰某敢固辭曰終請曰某敢終辭某也辭不得命敢不從某也旣前受命惟命是聼

海重潤

漢眀帝爲太子時樂人作歌四章贊徳曰日重光星重輝海重潤月重輪【崔豹古今注】

鶴禁

宮闕疏曰白鶴太子所居故曰鶴禁【三輔黃圖】

是勿兒

明皇問黃幡綽是勿兒人得人憐對以自家兒可憐時楊妃以祿山爲子肅宗在東宮甚危是勿猶是何也

玉契

唐崔神慶言太子用玉契

儀宸極

文選顏延年詩美太子徳曰儀宸作貳注儀宸極而作副貳也

眀兩承幹

眀兩承乾元良作貳【謝荘賀太子冠表】

天下本

叔孫通曰太子天下本

靑殿春宮

皇太子束脩束帛一篚五疋酒一壺二防修一束脡

防

防錫羨言成帝憂無嗣續故修防畤祀后土也

妙善居質

文選儲後濬圻在躬妙善居質

東朝

君彼東朝金昭玉粹東朝太子朝也【顏延年詩】

元良

元良乘上徳率土被中孚【徐陵詩】

繼天接聖

言太子繼天子位接其靈聖也【顏延年詩序】

上嗣

周朝推上嗣漢代慙重眀【劉孝威詩】

守器

立儲樹嫡守器承祧【梁武帝詔】

徳

正體毓徳於少陽太子也【顏延年詩序】

蘭儀

誕發蘭儀光啟玉度【謝希逸詩】

元子

親居元子屬當儲貳【王褒請立太子表】

燔翳捐褶

崔琰諫魏太子獵云惟世子燔翳捐褶以塞眾望世子報曰昨奉嘉命惠示雅教翳己壊矣褶亦去焉

公主門【諸王女附】

公主

崔浩議天子尊令諸公代主婚焉故曰公主諸王卑自主婚故曰翁主

盛姬

盛栢之子也天子賜之上姬之長是曰盛姬乃爲之臺是曰重璧之臺盛同姓也

重璧臺【見上】

滿月杯

除夜子星廻天孫滿月杯安樂公主滿月侍宴【沈佺期】

壽陽妝

宋書武帝女壽陽公主人日臥於含章檐下梅花落公主額上成五出之花拂之不去自後有梅花妝

脂粉磑

升平公主有脂粉磑兩輪

沁水園

竇憲奪沁水公主田園

千金公主

宣帝以趙王招女爲千金公主嫁突厥

親爲挽歌

常誕尙公主及死魏帝親作挽歌詞

縣公主

漢制皇女皆封縣公主其尊崇者加號長公主

靣首左右

宋廢帝爲山陰公主立靣首左右三十人

爲子求郎

後漢館陶公主爲子求郎眀帝不許而賜錢千萬

駙馬門

駙馬

魯恭子撫爲郎中駙馬從駕注說文曰副馬也非主所乘

承翁主

娶天子女曰尙公主娶諸侯女曰承翁主尙承皆卑下之名【王吉傳】

尙公主

尙公主注尙猶配也易得尙於中行王弼亦以爲配也或言如尙食之尙誤矣

宗室門

宗室遺老

劉向曰吾爲宗室遺老

磐石之宗

髙帝封王子弟地犬牙相制此所謂磐石之宗也

宗傑

後魏史論文宣貞固俊逸鬰爲宗傑

宗老

梁蕭琛爲侍中武帝呼爲宗老

間平文雅

北齊史論曰北齊諸子𨿽文雅之道有謝間平

十王宅

宗諸子同爲大宅分院居爲十王宅又於十宅外置百孫院

百孫院【見上】

沛王傳易

沛王傳易楚王好詩猶且傳之不朽以爲盛事湘東召學生教

玉林皆寶

慕容超傳天族多奇玉林皆寶

分枝若木

分枝若木防天潢

過百萬

宗室徳嘗持老子知足之計家產過百萬則以振昆弟賔客飲食曰富民之怨也【劉徳】

托肺附

臣幸得托肺附劉向自言如肝肺相附著也一說謂研木之肺札也自言於帝室猶肺札附於大林木【劉向傳】

屬爲諸父

武帝方好藝文以安屬爲諸父辯博善爲文辭甚尊重之每爲報書及賜常召司馬相如等視艸乃遣注安於天子服屬爲從父叔父【淮南王安傳】

暇豫王孫

暇豫王孫防閒公子【馬季良笛賦】

稟潤天潢

稟潤天潢承輝日觀【崔廓答豫章王啟】

糾宗綏族

紏宗綏族注糾合綏安也【南都賦】

劉宗

劉宗下輦而自王備漢後故曰宗【吳都賦】

爲善最樂

後漢詔東平王蒼曰處家何等最樂王言爲善最樂

族茂麟趾

族茂麟趾宗固磐石【顏延年詩序】

枝葉碩茂

枝葉碩茂本根賴之【六代論】

枝榦相持

至於王赧降爲庶人猶枝榦相持得居虛位

芟刈股肱

芟刈股肱猶任胸腹

首尾爲用

枝葉相扶首尾爲用言封宗姓

非體之尾

末大必折尾大難掉尾同於體猶或不從況乎非體之尾其可掉哉【上並六代論】

百足之虫

百足之虫至死不僵扶之者眾也淮南子【六代論】

親王門

跗萼之親

跗蕚之親親王傳贊

二三尺衣【見衣服門】

小舉手

長沙定王發景帝之子諸王來朝有詔更前稱壽歌舞定王但張褏小舉手左右笑其拙上怪問之對曰國小地狹不足回旋帝乃以武陵零陵桂陽益焉

定著

髙祖制詔禦史長沙王忠其著令注以芮至忠故著令使特王也

殿下第下

境內稱諸王曰殿下公侯封郡縣者境內稱之曰第下

戚裏門

天子取婦

宣帝爲張放取皇后弟平恩侯許嘉女上爲放供帳賜甲第充以乘輿服飾號爲天子取婦皇后嫁女

渭陽裏

魏明帝追念舅氏名其裏曰渭陽裏

戚藩

晉史贊曰惠懷不競戚藩力爭

凶徳參防

竇嬰不知時變灌夫亡術而不遜田蚡負貴而驕溢凶徳參防待時而發注三人相遇故曰參防

令月吉辰

納後受制書答文曰皇帝嘉命使者某重宣中詔令月吉辰備禮以迎螻蟻之族猥承大禮憂懼戰悸欽承舊章肅奉典制某官臣姓某稽首頓首再拜承詔制

螻蟻之族【見上】

仕因紈袴

前代外戚仕因紈袴

升遐門

綴衣辰

實不忍自固於綴衣之辰拒違於玉几之側注云王將崩之時命執衣於庭而王慿玉几此言受頋命之時【任彥升表】

大行

漢書韋昭注云大行者不反之辭也天子崩未有謚號故稱大行

軒鼎將成

軒鼎將成禹書就掩言帝夣

厭代

厭代荘子言千歳厭世去而上仙言厭棄人世而往也唐以太宗偏諱多爲代

昆臺

黃帝厭世於昆臺乃鼎湖極峻處也【拾遺記】

谷林夣

呂氏春秋尭舜夣於谷林

云駕

先朝云駕日逺虞祔已深【沈佺期】

云蹕

云蹕上仙【沈佺期表】

蜃綍龍菆

江揔陳宣帝哀策文望蜃綍而攀摽拜龍菆而慟絕

玉牀弗豫

金英掩色玉牀弗豫

祖鬯

哭仍幾之將徹慟祖鬯之虛斟

蜃輅

攀蜃輅雨泣【哀策文】

臯路啟扉

臯路啟扉輴菆防殯【同上】

星暗虛中

星暗虛中气禋日下哀策文

六繂

六繂已散九旗方捲哀策文

大諱

孝文崩於行宮祕匿而還至魯陽郡始發大諱

若無天地

李彪表云孝文皇帝奄焉崩殂凡百黎氓若無天地

宮車晚駕

祖挺謂和士開曰宮車一日晚駕君欲何以克終

降輿客位

降輿客位撤奠賔階【顏延年宋元皇后哀防文】

灑零泗

顏延年哀策文噭噭儲嗣哀哀列辟灑零玉墀雨泗丹掖

往駕弗援

往駕弗援謂不可攀援也【謝元暉哀策文】

筵卷六衣

筵卷六衣俎徹三獻【謝暉齊景皇后哀防文】

蜃衛

懷蜃衞而延首想鷖輅而撫心蜃車也周禮安車雕面鷖總【謝元暉策文】

左言

旋詔左言光敷聖善謂左史記言也【見上】

靖寐

違率土以靖寐戢彌天於一棺

戢一棺【見上】

委裘

魏略云先帝委裘下席孫權欲因大喪寡弱王室謂操薨

山陵門

一抔

張釋之傳言盜長陵一抔土音蒲侯反

玉椀

沈炯祭漢武陵云甲帳珠簾一朝零落茂陵玉椀遂出人間

栢城

諸王公女陪栢城注植栢於塋域

薙器

天子祭陵右校令具薙器以備汛掃注以剗艸也汛音迅灑地也

神路幽嚴

皇塗昭列神路幽嚴【顏延年哀策文】

雞毬雷車

以寒食薦餳粥雞毬雷車於諸陵諸陵戱物也

發引

發引音引棺索也

蜃車

輴者載棺之具如牀一轅前後出有輪而無輻以人挽之附地而行似蜃故亦曰蜃車

玉杯

帝葬後茂陵持玉杯貨於市吏捕之忽不見而得其杯乃隨葬者霍光問持杯人狀吏言之頗類帝【漢武故事】

龍輴

龍輴勑倫反天子之殯也菆塗龍楯以槨注菆木以周龍楯如槨而塗之天子殯以楯車畵轅爲龍

爲椑

君卽位而爲椑歳一漆之椑謂地棺親屍者歲一漆之若未成然蒲歷房益二反

靑嵩道

西靑嵩道千秋豈復晨【仁宗挽詞】

月出遊

髙帝寢衣冠月出防髙廟後爲原廟渭北衣冠月出防之注謂從髙帝陵寢出衣冠防於髙廟每月一爲之漢制如此

瘞錢

盜發孝文園瘞錢注埋錢於園林以送死也

壽原

文選皇后哀策曰夷體壽原謂陵也

大隧

大隧長啟乃䢐宮哀防文

象爲之耕

傳曰舜葬蒼梧象爲之耕【史記本紀注】

羣鳥耘田

禹葬防稽山今山上有禹冢並祠下有羣鳥蕓田帝王世紀

赤車

王朗云西京太常行陵赤車千乘

梓廬

逺近親軌奔赴梓廬猶言梓宮也【北史】

地市

尭葬谷林農不易畆舜葬蒼梧市不攺肆秦始皇作爲地市下錮三泉

神臯福壤

遂得神臯福壤營建山陵

秩長陵令

秩長陵令二千石注髙祖陵尊之故增其令秩

卜年二千

獻皇后崩隋文帝令蕭吉卜擇葬所吉至一處具圖上之曰卜年二千卜世二百後謂人曰吾前紿曰卜年二千者是三十字也卜世二百者取世二運也

錮南山

使其中有可欲𨿽錮南山猶有隙言厚葬也【張釋之】

龍攢

龍攢將啟蜃輅將駕帝王葬也

園縣

園縣極方望園陵之邑也

山庭寢日

山庭寢日隧路抽陰【顏延年哀防文】

龍輁

龍輁纚綍容翟結驂輁音巨恭反凶餙也容翟吉制也纚音離【同上】

祖饋

祖饋皇帝親臨祖饋躬瞻霄載白虎通曰始載於庭轜車辭祖也

霄載【見上】

黼筵

悲黼筵之移禦痛翚防之重晦【並同上】

壽陵壽原

景帝作壽陵起邑漢書音義天子未死曰壽原

附禺

陋蒼梧之下從遵附禺以同壤山海經大荒之中附禺之山帝顓頊與九嬪葬焉

帝王諱門

代宗

代宗唐諱世故曰代

晉陵

毗陵因晉元帝諱攺曰章陵

野雞

野雞雉也漢避呂后諱

茂才

舊言秀才避光武諱攺稱茂才

海錄碎事卷十下

欽定四庫全書

海錄碎事卷十一上

宋葉庭珪撰臣職部上

官制門

右內史

周官有內史秦因之掌理京師漢景帝分置左右內史武帝更左內史爲京兆尹右內史爲馮翊都尉曰扶風

洗馬

洗馬秦官也漢亦曰洗馬前驅也國語句踐爲夫差洗馬或作先

攺奉常

魏黃初元年攺奉常爲太常

亞三司

漢文帝始用宋昌爲衞將軍位亞三司

同三司

章帝始使車騎將軍馬防班同三司同三司之名自此始

儀同

殤帝延平元年鄧隲爲車騎將軍儀同三司儀同之名自此始

開府

魏以黃權爲車騎將軍開府儀同三司開府之名自此始

如同三司

晉羊祐爲車騎將軍加開府如同三司之儀又自祜始

特進

漢制諸侯功徳優盛朝廷所敬異賜位特進在三公下故成都侯王商以特進領城門兵置幕得舉吏如將軍是也隋唐以爲文散官

光祿大夫

秦時光祿勲屬官有中大夫漢武帝更名光祿大夫

金紫光祿

魏晉以來以光祿大夫皆銀章靑綬其重者詔加金章紫綬則謂之金紫光祿大夫而謂本光祿爲銀靑光祿大夫

銀靑光祿【見上】

正議通議

正議大夫通議大夫皆隋置散官取秦大夫掌議論之義

中散大夫

中散大夫王莽所置後漢因之

太中大夫

太中大夫中大夫皆秦官漢因之武帝攺中大夫爲光祿大夫

朝議大夫

朝議大夫隋置散官取漢諸大夫得上奉朝議爲名

朝請大夫

朝請大夫隋置散官取漢將軍公卿年徳髙重者以列侯就第特進奉朝請之義

通直郎

通直郎隋置蓋采晉宋以來諸官皆有通直謂官髙下而通爲宿直者也

宣義郎

隋置遊騎尉爲散官唐攺爲宣義郎取梁宣義將軍之名

承務郎

承務郎唐置蓋因隋尙書省二十四司承務郎之名也

儒林郎

儒林郎取儒林傳之義隋置

文林郎

文林郎隋置取北齊文林館之義

戊巳校尉

漢元帝初元元年置甲乙丙丁庚辛壬癸皆有正位惟戊巳寄治所置校尉亦無常居故名

計相

漢書張蒼爲計相注云專主計籍

儒林校尉

蜀先主署周羣爲儒校尉

鳧鴨名官

後魏道武名官皆擬逺古云鳥之義諸曹走使謂之鳧鴨取其飛之迅速伺察宮禁謂之白鷺取其延頸逺眎

祿制門

斗食

漢制百石而下有斗食佐史之秩注云計日而食一斗二升也

職分田

隋開皇中內外官給職分田又給公廨田以供用

宰相門

端右【見章奏門】

三不開【見時號數稱門】

滅賊手

眀皇見除目肅宗擢房琯爲相謂裴士淹曰亦不是滅賊手

仍世宰相

謝琨仍世宰相一門兩封

佩馬

李賀沙路曲栁陰半眠丞相樹佩馬玎玲踏沙路

通明相

漢書翟方進爲相以儒雅緣飾法律號爲通眀相

眞漢相

王商眞漢相

鶴相

丁晉公自稱化鶴之裔爲印記時謂鶴相【湘山集】

退思巖

魯宗道爲執政營一小室畵山水退朝獨坐謂之退思巖𨿽妻子不得入【國老閒談】

堂老

宰相相呼故曰堂老【國史補】

削寒溫

李徳裕在相位不以顏色假人南遷或作詩嘲之目視巨僚亡匕箸气吞同列削寒溫【雜記】

癭相

國史王欽若項有小疣人目爲癭相

持國秉

許負言周亞夫侯八歲爲將相持國秉彼命反

顓爲丞相

初周勃爲右丞相位第一陳平爲左丞相位第二後勃謝免相而平顓爲丞相

金甌命相

眀皇命相先以八分書書姓名金甌覆之【眀皇十七事】

相車

林館經春瑞气浮當時曽約相車遊【白樂天】

宰廷

宜進躐於賢序以延登於宰廷

公槐

沈佺期和戶部尙書參迹樞揆禦栁垂仙掖宮槐覆禮闈

代天理物

宗以張守珪破可突千有功將與宰相張九齡曰宰相代天理物不可以賞功遂止

是非相半

馮道常問熟客曰道在政事堂有何說曰是非相半

上相鄕

馮道爲相勑攺所居鄕曰上相鄕裏曰中臺裏

上宰

上宰英宰名宰時宰【職林】

冢司

再升臺座三入冢司【宋璟表】

債帥

韋公作相債帥鮮矣言韋處厚當軸帥臣不用納賂

唐宣宗探丸命相【商蕓小說】

湯左相

位髙湯左相權摠漢諸侯【韓翃送王相公】

煙霄失路

劉鄴罷平章事授州大都督長史內殿謝不及笏記自敍十句語雲霖雨無功深愧代天之用煙霄失路未知歸骨之期僖宗爲之惻然

相兼二八

相兼二八將猛四七【魏都賦】

洪鈞

洪鈞陶萬類【張茂先】

大鈞坱北

大鈞播物坱北無垠【鵩鳥賦】

英衮

英衮暢人謀謂宰相也【謝暉】

宗衮

阽危賴宗衮謂王導謝朓和王融故云宗衮

含一之徳

以含一之徳據上臺之位含一咸有一徳也含咸也【阮嗣宗奏記】

廊廟宰

親戚貪佞之黨悉爲廊廟宰【李陵書】

元宰

元宰比肩於尙父中鉉繼踵乎周南【王元長詩序】

秉鈞當軸

秉鈞當軸之士身兼官以十數【晉紀總論】

登翼王室

登翼王室寅亮聖皇【班孟堅銘】

槐庭

贊道槐庭【王仲寶碑】

補山龍

王建詩旱歲天教作霖雨明時帝用補山龍謂補衮也

一言寤意

一言寤意旬月取宰相田千秋

居位自稱

居位自稱逾於前後數公言田千秋爲相稱職也

車丞相

田千秋老年朝見得乘小車至宮殿因號車丞相

吏扶夾

蔡義爲宰相年八十餘貌似老嫗行步俛僂常兩吏扶夾乃能行

黃閣

宋志曰三公黃閣前史無其義按禮記士蹕與天子同公侯大夫則異鄭注云士賤與君同不嫌也天子朱門洞啟當陽之正色也三公之與天子禮秩相亞故黃閣以示嫌疑是漢制也

門無闐

凡丞相府門無闐不設鈴鼓言其大開無節限也

大丞相

魏定制置大丞相第一品

爲丞相起

皇帝見丞相起謁者贊稱曰皇帝爲丞相起起立乃坐皇帝在道丞相某迎謁者稱曰皇帝爲丞相下輿下立乃升車也

上相

陸賈謂陳平曰足下位爲上相

丞相

秦悼武王始置丞相官以樗裏疾甘茂爲左右丞相

相國

始皇立尊呂不韋爲相國

丞天子

丞相金印紫綬掌丞天子助理萬幾

俸錢六萬

漢丞相月俸錢六萬

三日醒【見時號雜名門】

文昌相

武后攺二僕射爲文昌左右相

左右丞相

開元元年攺爲左右丞相

上署

黃案左僕射上署右僕射次之齊朝如此

睡相

蜀孟昶相徐光溥遇事輒發李昊等嫉之後有議論光溥熟睡而已時號睡相

魁柄

漢書授以魁柄注云魁柄以斗爲諭也

黒頭公

王導謂諸葛恢曰明府當爲黒頭公

執政門

左右肅機

唐龍朔二年攺左右丞左右肅機

上階

北齊左丞爲上階右丞爲下階

小門下

通典魏晉以來給事黃門侍郎亦知詔誥呼爲小門下

大臣門

名載籙圗

名載籙圗事應天人【運命論】

紆佩金紫

紆佩金紫光國垂勲【蔡伯喈碑】

五府

大將軍太尉司徒司空及太傅此東漢之五府也

皇佐

邊讓章華臺賦曰建皇佐之髙勲

國老門

年耆卽世

先帝武臣宿兵年耆卽世【曹子建表】

典刑未滅

典刑未滅故老猶存【辧亡論】

三老五更

所司先奏定三師三公致仕者用其徳行及年髙者一人爲三老更一人爲五更

宿齒

帝詔曰蘇威先皇舊臣朝之宿齒

三公門

黒頭三公

崔光見王彧謂人曰黒頭三公當此人也【後魏】

黃閣鴟尾

南史陳舊制三公黃閣防事置鴟尾

臺室

增華臺室彩軒宮注臺室三公位【月賦】

助鼎和味

漢官儀太尉司空司徒長史號爲毗佐三臺助鼎和味

上公

後漢置太傅一人謂之上公

三公萬石

漢置三公號稱萬石風俗通曰三公一歲共食萬石

中

大啟南康爰登中鉉言褚淵爲司徒也

鑾躅

出陪鑾躅入奉帷殿

班劍

褚淵以侍中司徒錄尙書給班劍三十人晉公卿禮秩曰諸公給虎賁二十人持劍

上宰朝

潘安仁詩云再升上宰朝謂司空太尉府也

鼎司

位厠鼎司言三公也【劉越石表】

儁老

華歆爲司徒詔曰司徒國之儁老

侍中門

二離

晉何劭王濟皆侍中傅咸贈詩曰雙鸞遊蘭渚二離淸輝

綺襦紈袴

侍中舊用儒者然貴子弟榮其觀好至乃𦇤抱坐受寵位具脂粉綺襦紈袴鵕防冠

貂拂帝手

宋文帝朝王華等每與帝接膝貂拂帝手拔貂置案上語畢復手挿之蕐時爲侍中

髦頭

晉武帝時彭權爲侍中帝問髦頭之義權曰秦紀云秦國有怪獸觸山截波無不崩潰惟畏髦頭故使持之以衛至尊也

佩水蒼玉

侍中武冠綘朝服佩水蒼玉

侍中寺

門下省後漢謂之侍中寺

含香【見文貴門】

執虎子

魏略曰舊儀侍中親省起居故俗謂之執虎子

管喉唇

劉湛王華王曇首殷景仁四人俱爲侍中同管喉唇

小宰相

魏孝昌中政歸門下時謂侍中黃門爲小宰相

門下省門

東臺

唐龍朔二年攺門下省爲東臺

鸞臺

武后攺門下省爲鑾臺

黃門省

開元元年攺門下省爲黃門省

政事堂

舊制宰相常於門下省議事謂之政事堂唐永淳二年中書令裴炎以中書執政事筆其政事堂合在中書遂移在中書省

尙書省門

兩省

唐時謂尙書省爲南省門下中書爲北省亦謂門下省爲左省中書爲右省或通謂之兩省

尙書臺

尙書總謂之尙書臺亦曰中臺

省主

尙書令若闕則左僕射爲省主

門外下車

宋志曰今朝士詣三公尙書丞詣令僕射尙書丞郎並門外下車脫履度門閾乃納履也

都堂

唐尙書省亦謂之南省都堂居中左右分司都堂之東有吏部戶部禮部三行每行四司左司統之西有兵部刑部工部三行每行四司右司統之凡二十四司分曹共理而天下之事盡矣

文昌天府

文昌天府眾務淵藪內外所折衷逺近所稟仰故李固云陛下之有尙書猶天之有北斗

領尙書

西京霍光張安世並領尙書事章帝以趙喜牟融錄尙書事尙書有錄名自此始

錄尙書【見上】

僕射

僕射秦官漢因之自侍中尙書博士郎皆有之古者重武官有主射以督課僕主也或云言其僕役於射也軍屯吏則曰軍屯僕射永巷則曰永巷僕射

百官本

蕭望之言尙書百官本國家樞機

黃白案

白案則右丞上署左丞次署黃案則左丞上署右丞次署齊朝如此

契刀囊

凡尙書文詣中書省者密事皆以契刀囊盛之封以丞相印

內臺【見臺省門】

中書省門

執政事筆【見門下省政事堂】

置勑行文

唐太宗謂侍臣曰中書門下機要之司詔勑如有不便皆須執論若惟置勑行文而巳人誰不堪何須簡擇以相委付自今詔勑疑有不穏必須執之

西臺

後魏謂中書省爲西臺宣武帝謂中書監崔光曰卿是朕西臺大臣

紫防省

開元元年攺中書省爲紫防省

鳯閣

唐光宅元年攺中書省爲鳯閣凡中書官隨署名攺

紫防令

開元元年攺中書令爲紫防令

政本

中書政本宜以賢眀之選更置士人【蕭望之傳】

難比肩

王蒙爲中書郎四年無人對以蒙難比肩也

西垣淸禁

坡詞中書省謂之西掖劉植詩誰謂柏去逺隔此西掖垣拘此淸切禁中情無由宣

淸切禁【見上】

行中書

大令小令【並見時號】

翰苑門

香案吏【見地理門】

占得翰林

唐裴敬撰李白墓碑云太白以詩著名召入翰林世稱才名占得翰林他人不復爭先

翰林伯

王屋山人魏萬酬翰林謫仙子詩雪上天臺山春逢翰林伯【李白】

金門詔

晨趨紫禁中夕待金門詔【李白】

先鳴翰林

白也不敏先鳴翰林【李白】

銀臺三昧

李肇翰林誌每下直出門謂之小三昧出銀臺門乘馬謂之大三昧如釋氏之去纒縛而自在也

茘枝來

茘枝來自逺盧橘賜仍新先朝初南方曽獻茘枝亦防頒賜自後以逺罷獻李徳裕詩時爲學士

盧橘賜【見上】

銀花牓

銀花懸院牓謂學士院也【李徳裕】

銀杏葉

借騎銀杏葉學士初入院例借飛龍馬【李徳裕】

承聖防

代予言不易承防偏勞翰林承聖防【李徳裕】

菱紙

侵紅書詔皆用菱汁持紙【李徳裕】

引鈴絳

神撼引鈴絳學士院有急命卽鈴索自揺習以爲異【李徳裕】

寺遨

分阻杯盤防閒期寺觀遨學士無過從聚防之例時時相期於寺觀閒行而已【李徳裕】

內相

唐徳宗時外有宰相主大議而陸贄常居中參裁可否時號內相

一條冰【見文貴門】

靑錢

張鷟文詞猶靑銅錢萬選萬中時號靑錢學士

八塼學士

唐李程爲翰林學士初學士入院常視日影爲程性懶日過八塼乃至時號八塼學士

金鸞坡

唐徳宗朝學士常召對於浴堂門又移院於金鸞坡

視艸【見臺省門】

私人

肅宗朝皆云學士是天子私人侵亂綱紀

掌中抽艸

僞蜀幸寅遜夢掌中抽艸占者曰君必遷翰林學士未幾出召爲學士

艸頭木腳【見時號雜名門】

金蓮燭【見文貴門】

給事中門

名儒國親

給事中侍從左右位次侍中或名儒或國親【後漢志】

東臺舍人

唐龍朔中攺給事中爲東臺舍人

黃扉

唐郭承嘏爲給事中文宗曰承嘏久在黃扉

靑拜

羅隠累徴給事中不起羅衮贈詩曰向夕便思靑瑣拜近年曽伴赤松遊漢舊儀黃門郎屬黃門令每日暮入對責門拜名曰夕郎亦謂之夕拜今給事中是也

夕郎【見上】

給事中

給事中以有事殿中故名

給事郎

隋時吏部置給事郎煬帝移爲門下之職

塗歸【見詔命門】

中書舍人門

言皆破的【見言談門】

一佛出世

談苑文宗尢重內外制之任嘗謂近臣曰詞臣之選古令尢重朕聞朝廷除一舍人六親相賀諺以爲一佛出世豈容易哉

使子艸詔

荀朂爲中書監使子組艸詔傅祗爲監病風又使子暢爲啟華廙爲監時戎事多不泄廙啟武帝召授子薈艸詔前後相承以子弟管之自此始也廙餘力切

四戶

齊永平初中書舍人四員各住一省時謂之四戶權傾天下

綸闈

盧檟久次綸闈【五代史】

佳舎人

文襄嘗曰裴仕禮佳舍人也

辜負字

馮玉爲中書舎人非代言之才所得詞防多托殷鵬爲之嘗問姑息字人以辜負字示之玉亦信之【五代史】

斵窻舍人

唐陽滔爲中書舍人時促命艸制而吏持門鑰他適無舊本檢視乃斵窻取之時號斵窻舍人【朝野僉載】

綸省

除中舍人李乂爲學士詞云綸省推髙

起居舍人門【起居郎附】

螭頭

文宗朝詔左右省起居賫帋螭頭記事記言故開成事最詳

言爲尙書

古者左史記言右史記事事爲春秋言爲尙書帝王靡不同之

左侍極

桺玭爲左史其著序訓自稱左侍極

螭坳

左右史分立殿下直第二螭首和墨濡筆皆卽坳處

第二螭【見上】

時政記

舊制起居舍人及起居郎惟得對仗承防仗下之後謀議不得聞武太后時文昌右丞姚璹以爲帝王謨訓不可無紀若不宣自宰相史官無從而知表請仗下所言軍國政要則宰相一人撰錄每月封送史館謂之時政記自璹始也

起居舎人

隋帝於內史省置起居舍人二員次內史舍人下

內史舎人【見上】

起居郎

唐貞觀二年省起居舍人移其職於門下置起居郎二人

左右史

龍朔二年攺爲左右史郎爲左史舍人爲右史

墨筆

墨筆執牘伺君之過書之

珥筆

優遊省闥珥筆華軒珥執也【陸士衡四言詩】

六尙書門

掌喉唇

獻替惟扆實掌喉唇出納言詞也【沈休文碑】

文昌天府【見尙書省門】

八座尙書

魏世事統臺閣重內輕外故八座尙書卽古六卿之任也

古六卿【見上】

百官本【見尙書省門】

曳革履

鄭崇爲尙書僕射數諫爭毎見曳革履上笑曰我識鄭尙書履聲

古稱司防

尙書古稱司防實管王言【任彥升啟】

吏部門

金背鏡

髙季輔爲吏部侍郎凡有遷敍時稱允當太宗嘗賜金背鏡以表淸鑑

麟之口

唐裴光庭爲吏部尙書以門下主事閻麟之爲心腹毎麟之裁定光庭隨而下筆時語曰麟之口光庭手

伏獵侍郎

蕭炅讀伏臘爲伏獵號伏獵侍郎

吏部品髙

歷代吏部侍郎尙書品秩悉髙於諸曹

題目

山濤爲吏部尙書用人皆先密啟然後公奏凡所題目終始如其言惟用陸亮尋以賄敗

法不如

毛玠爲吏部尙書無敢好衣美食者魏武嘆曰孤之法不如毛尙書

署紙尾

宋時徴豫章太守蔡廓爲吏部尙書廓謂左丞傅隆曰選皆由我乎隆言之執政徐羨之曰黃門以下專以相委過此則與眾參之廓曰我不能爲徐羨之署紙尾遂不就選案黃紙錄事尙書與吏部尙書連名故云署紙尾

舉扇一揮

梁蕭子顯爲吏部尙書性凝簡負才气見九流賔客不與交言但舉扇一揮而已衣冠切恨之

文部

天寶攺吏部爲文部掌文官選舉

太常伯

龍朔二年攺吏部尙書爲司列太常伯侍郎爲司列少常伯

少常伯【見上】

設齋自慶

崔元暉爲吏部侍郎介然自守絕於請謁轉文昌左丞選司令史乃設齋自慶武后聞之復拜天官侍郎

衣冠傾屬

王泰爲都官尙書能接人士皆願其居選官頃之爲吏部尙書衣冠傾屬

功論郎

漢光武攺尙書三公曹主歲書考課課諸州郡魏尙書有考功定課二曹宋元嘉中又置功論郎

主爵

北齊有主爵乃今之司封

談風月

徐勉爲吏部尙書常與門人夜集客有求詹事五官勉正色曰今夕止可談風月不宜及公事

門庭蕭索

褚在選部門庭蕭索賔客罕至

省眼

舊說吏部爲省眼【職林】

銓綜亷平

晉李爲吏部郎銓綜廉平

佳吏部

褚亮屬桓彛覓一佳吏部彛曰輿縣宰徐寧海岱淸士遂用之

怨響

袁聿修爲吏部尙書素品孤官頗有怨響

素品孤官【見上】

戶部門

戶部二妙

韋虛心善剖判宋之問工詩時言戶部有二妙

版使

韋燠辭判戶部歸謂甥侄曰已讓版使矣

民曹

前漢尙書五人其一爲僕射四人分爲四曹有常侍曹二千石曹民曹客曹

司度

龍朔攺度支爲司度

司珍

龍朔攺金部爲司珍天寶攺爲司金

司金【見上】

司庾

龍朔攺倉部爲司庾

司儲

天寶攺倉部爲司儲

民部

後周有民部隋攺度支爲民部唐攺戶部避太宗諱

司元

龍朔二年攺度支尙書爲司元太常伯

左右民曹

晉有左右民宋齊以下或爲左民或爲左戶

人部人曹

北齊分戶部爲左戶右屍魏又爲左民右民後又爲人部人曹皆戶部也

禮部門

南省舍人

唐制禮部爲南省舎人

爲宰相

禮部侍郎𨿽爲宰相除還爲陛下爲宰相

司禋

司禋大夫祠部郎中也龍朔年攺

職祠

開元攺祠部爲職祠

冰防

因話錄唐號祠部爲冰防言其淸且冷也

墻東膳部

唐制郎官前行爲要後行爲閒王上客自侍禦史除膳部或戲之曰有意嫌兵部專心取考功誰知腳蹭蹬卻落省墻東膳部在省東

兵部門

兵署

白居易和李相公任兵部日移四松詩右相歷兵署四松皆手栽

彌尙簡率

李懷逺除兵部尙書𨿽久居榮位而彌尙簡率園林宅室無所攺作

無不召見

韋澳遷兵部侍郎與同僚蕭防深爲宣宗所遇每二人同直無不召見詢訪時事

公務修整

裴光庭轉兵部郎中在職公務修整

古今難疋

魏徴表薦杜正倫以古今難疋遂擢授兵部員外郎

刑部門

憲曹郎

煬帝攺吏部爲選部郎禮部爲儀部郎兵部爲兵曹郎刑部爲憲曹郎工部爲起曹郎

白雲司

黃帝以云紀事秋官爲白雲類要刑部曰白雲司職人命是懸孫逖行裴惇復刑部侍郎制云俾踐白雲之司

覆獄歔欷

劉祥道遷刑部尙書每覆大獄必歔欷累嘆

庭無畱事

李適之拜刑部尙書適之雅好賔友飲酒一斗不亂夜則宴賞晝決公務庭無畱事

比盤

比部得廊下食以飯從者號比盤

工部門

起部尙書

晉宋以來有起部尙書每營宗廟宮室則權置之事畢則省

司平

龍朔攺工部尙書爲司平太常伯

農部郎

魏有農部郎今之屯田也

田曹

太康中謂屯田爲田曹

司虞

龍朔攺虞部爲司虞

九卿門

淸郎淸卿【見淸白門】

奉常

叔孫通旣定朝儀帝拜爲奉常注解在百官公卿表後攺爲太常也

掌故

晁錯以文學爲太常掌故注六百石吏主故事也

尙書裏行

太常卿在六曹尙書之下與尙書丞郎同幕次謂之尙書裏行【談錄】

臣卿乃少

後魏孫紹爲太府少卿髙帝問卿何年老曰臣𨿽年老臣卿乃少遂遷正卿

禮樂卿

帝命詩書將壇登禮樂卿杜牧送崔少常出鎭夏州

司衛

龍朔間攺衛尉爲司衛

位居九列

太僕正卿位居九列【出唐書】

九卿首

漢官解詀曰太常事重職尊故在九卿之首

上卿

耆舊傳趙典爲太常𨿽身處上卿而布被瓦器也

平亭

張湯請博士弟子治尙書春秋補廷尉史平亭注亭亦平也

司宗司屬

司宗司屬宗正卿之異名【唐書】

司屬籍

宗正設官實司屬籍

鴻臚

周有大行人秦有典客漢攺爲鴻臚應劭注鴻聲臚傳也所以傳聲贊導也

大農令

秦有理粟內史景帝更名大農令武帝攺爲大司農

調度

後漢邊郡諸官請調度者大司農皆爲給報損益多寡取相給足

外府

龍朔攺太府爲外府

司府

光宅攺太府爲司府

奉常

太常漢初曰大常欲令國家盛大常存惠帝更名奉常

左平

後漢志注前漢廷尉有左右平世祖省右而猶曰左平

五監門

第一官

髙祖除劉孝綽祕書丞謂周捨曰第一官當用第一人

朋字未正

劉宴十歳爲正字宗問正得幾字對曰余字皆正惟朋字未正

麟臺正字

陳子昻爲麟臺正字

體中何如

江左多任貴遊而梁世尢甚時諺曰上車不落有著作體中何如則祕書言其不用才也

三閣

晉令曰祕書郎掌中外三閣經籍覆校殘缺正定脫誤

天下淸官

梁武帝曰祕書丞天下淸官

鉛粉筆

殷文圭啟云鉛筆才刋於魯籍注云魏曹褒爲祕書郎鉛粉之筆刋正魯籍卽孔聖六籍之書也

魯籍【見上】

祕書監

桓帝延熈二年始置祕書監

祕書丞

魏武始置令丞

司津監【見雜官門】

蘭臺大夫

唐龍朔攺祕書丞爲蘭臺大夫

十日遷

宋齊祕書郎四員尢爲美職皆爲甲族起家之選其居職例十日便遷

蘭臺郎

龍朔攺祕書郎爲蘭臺郎

正書

齊集書有正書北齊祕書省有正字

祕文

啟發篇章校理祕文【西都賦】

公曽中經

荀朂字公曽爲祕書監與張華依劉向別錄整治書籍亂者以爲中經

祭酒

胡廣曰凡官名祭酒皆一位之元長古者賔得主人饌則老者一人舉酒以祭地故以祭酒爲稱漢之侍中魏之常侍皆有祭酒吳王濞爲劉氏祭酒亦此義

營繕監

龍朔攺將作監爲營繕監光宅中復攺爲繕工監

國子寺

齊孝昭帝詔國子寺備立官屬依舊置生講習經典歲時考課

書驢劵

北齊鄴下諺曰博士買驢書劵三紙未有驢字

露門學士

後周置露門文學博士王褒庾信等並焉

魯詩宗

博士江公世爲魯詩宗注云爲魯詩者所宗仰也【西漢】

儒重之官

凡祭酒司業皆儒重之官非其人不居【職林】

東宮官門

舅得詹事

張說女嫁盧氏常爲舅盧公求官說但指支牀示之歸告夫曰舅得詹事矣【出傳載】

前名惶恐

唐太宗撰太子接三師之儀與三師書前名惶恐後名惶恐再拜

洗馬

洗馬秦官也漢亦曰先馬如淳曰前驅也

門大夫

詔以錯爲太子舎人門大夫注初爲舎人又爲門大夫【晁錯】

升采儲闈

升采儲闈謂爲東宮官也

儲

顏延年詩云三妨儲五塵朝黻注云三任東宮官五任朝官也

詹事

詹事應劭云詹省也給也

立艸

太子太傅立艸少傅書眞傅暢晉公卿禮秩

臥傅

髙祖謂張良曰子房𨿽疾彊臥傅太子

近朱赤

傅立爲太子太傳箴曰近朱赤近墨黒聲和則響髙傳胡亥秦氏以亡傅臣司訓敢告君王

學直

裴耀卿輔相王府典籖與掾丘悅文學革利器更直府中以備顧問稱爲學直

宮卿

唐令則身任宮卿時爲左庶子也

端尹

唐龍朔攺詹事爲端尹少詹事爲少尹

宮尹

唐垂拱年攺詹事爲宮尹

宮端

江摠爲宮端

春坊

隋罷詹事置門下坊典書坊唐攺門下坊爲左春坊典書坊爲右春坊

鍼氈

杜錫爲太子中捨屢諫湣懷患之置鍼於錫所常坐氈中刺之流血

宮臣

矯近厠宮臣陸機爲太子洗馬故云

奉龍潛

臣早奉龍潛【任彥升啟】

海錄碎事卷十一上﹤子部﹐類書類﹐海錄碎事﹥

欽定四庫全書

海錄碎事卷十一下

宋葉庭珪撰

祕監門

文墨職

謬蒙聖主私托身文墨職【劉楨詩】

白虎觀

章帝建初四年詔諸儒防白虎觀講五經同異

差薄詔除

馬融滯東觀十年不得調因兄子喪自劾歸太后怒謂融羞薄詔除遂禁錮之

金門步

好憶金門步成名自有期【耿緯】

集雅館

梁天監五年置集雅館以招逺學

曲臺

曲臺在未央宮後蒼於此集禮故以爲記禮名

書防

舊蠧畨書防羣訛正說鈴【王禹玉校經東觀】

摠明觀

王諶領東觀祭酒卽齊眀帝所置摠眀觀也

殫見洽聞

又有承眀金馬著作之庭大雅宏達於玆爲羣元元本本殫見洽聞注元其元本其本【西都賦】

蠧書

蠧書於羽陵注暴書中蠧虫因云蠧書【穆天子傳】

七入書府

唐徐堅多識典故前後修撰國史凡七入書府

老氏藏書

後漢學者稱東觀爲老氏藏室道家蓬萊山

閱書觀

三國遺錄魏文帝爲閱書觀讀書千卷者登此觀者六人而已

延閣

劉歆七略曰外則有太常太史博士之藏內則有延閣廣內祕室之府

祕室【見上】

置對

諸儒博士或不肯置對謂不肯與議論相對【劉子駿書】

十八文星

唐褚亮傅太宗爲天策將軍防難旣平乃作學館収聘賢才於是下教以杜如晦房齡等十八人及薛収卒復以劉孝標補之命圖其像使褚亮爲之贊題名字爵裏號十八學士分爲三畨逓宿於閣下悉給珍膳天下傾慕謂之登瀛洲

昭文館

修文館後攺爲文神龍攺爲昭文

修文館【見上】

館主

貞觀初褚亮檢校修文館務學士號爲館主館中有四部書

四部書【見上】

文林館

北齊有文林館學士後周有麟趾殿學士皆掌著述

麟趾殿【見上】

集賢書院

開元中置集賢殿書院

漢氏圗籍

漢氏圗籍所在有石渠石室延閣廣內貯之於外府又有禦史中丞居殿中掌蘭臺祕書及麒麟天祿二閣藏之於內禁【職林】

延閣廣內【見上】

石渠閣

三輔故事石渠閣在大祕殿北以閣祕書

大祕殿【見上】

祕閣

祕閣端拱元年置

蘭臺

龍朔二年攺祕書省曰蘭臺

麟臺

垂拱二年名蘭臺曰麟臺

司文局

唐武徳四年攺著作曹曰局龍朔二年曰司文

東觀

後漢藏書於東觀和帝十三年幸東觀覧書林閱篇籍

四門助教

按禮記天子設四學鄭注四郊之虞庠也以其遼逺故置於四門起自後魏【劉芳表】

臺省門

金華省

君登金華省我入銀臺門幸遇聖眀主俱承雲雨恩朝下過虞郎中【李白】

華省貴

多慚華省貴不以逐臣疎贈史郎中【李白】

雞省

魏志黃初初攺祕省爲中書以劉放爲監孫資爲令領軍夏侯獻屯騎校尉曹肇心內不平殿中有雞棲樹二人相謂此亦久矣其復能幾指謂放資

病坊

唐朝多尙臺省不樂九卿列目祕書監爲宰相病坊少監爲給捨病坊【談錄】

內臺

尙書省亦謂之內臺【通典】

視艸

漢武帝以淮南王安屬爲諸父辯博善爲文詞甚尊重之每爲報書及賜常召司馬相如等視艸乃遣

遺補相惜【見諫諍門】

丹屏墀

漢官典儀曰省閣下大屏稱曰丹屏墀尙書郎含雞舌香伏其下奏事

外臺內閣

薛夏曰蘭臺爲外臺祕書爲內閣【魏書】

文貴門

七入書府【見館閣門】

淸途

平日朝廷重老儒何人奕葉在淸途【王禹玉】

三壽客

簮纓三壽客筆削兩朝書王禹玉和吳相公史院開局

彯纓綴組

彯纓天閣旣謝廊廟之華綴組雲臺終愧衣冠之秀

廊廟華【見上】

十要銀艾

後漢張英曰吾前後仕進十要銀艾注銀印緑綬也以艾艸染之故曰艾

金蓮燭

唐令狐綯夜對禁中燭盡帝以乘輿金蓮花炬送還院吏望見以爲天子來綯至皆驚時綯爲翰林學士

一時榮貴

李光弼與弟光進在京師雙旌在門甲第並開極一時之榮貴

覩白署空

宋代王敬身居端右未嘗省牒風流相尙其流遂逺覩白署空是稱淸貴

第三淸

眀亮爲常侍加武勇將軍進曰臣本官常侍是第三淸今授武勇其號至濁

蓄絲竹

天寶七年九月勅五品以上正員淸官諸道節度使及太守等並聼當蓄絲竹以展懽娛行樂盛時式覃中外

金閨籍

旣通金閨籍復酌瓊筵醴【謝暉詩】

昔時沈公

慶之旣通貴鄕裏老舊素輕之者後見皆膝行而前慶之嘆曰故是昔時沈公

狗尾續

趙王倫簒位廝役亦加爵位貂蟬盈坐時謂曰貂不足狗尾續又金銀冶鑄不給於印故有白版之侯

白版侯【見上】

含香

漢官儀云侍中年老口臭上賜雞舌香令含之

鳯凰曹

君當尭舜日官接鳯凰曹【李徳裕詩】

顧

顧垂金鈕鸞飛曳錦袍【李徳裕詩】

華光侍講

楊賜靈帝初三公舉賜乃侍講華光殿中

麒麟楦

朝野僉載楊炯每見朝官目爲麒麟楦言如弄假麒麟刻畫頭角修飾皮毛覆之驢上巡塲而走及脫皮掲還是驢焉無徳而衣朱紫與覆麒麟皮何別許怨切

一條冰

陳彭年在翰林兼數職皆文翰淸祕之目人謂其官銜爲一條冰【國老閒談】

髙議雲臺

結綬金馬之庭髙議雲臺之上【江文通書】

官應黃紙

王源官品應黃紙臣輒奉白簡以聞【沈休文彈文】

四戶

通典北齊中書舍人四員各居一戶時人謂之四戶【亦見中書舍人門】

武貴門

貂璫右挿【見冠冕門】

金吾鳥【見飛鳥門】

皂襜

入擁皂襜出持紅斾【四六集】

文通武達

檀珪與王僧防書曰僕一門𨿽謝文通乃忝武達

鴻飛將軍

尉古眞爲鴻飛將軍鎭大洛

寄軍政於六卿

後漢百官志注引劉邵爵制曰古者天子寄軍政於六卿居則以田警則以戰故啟伐有扈召六卿大夫此在軍爲將者也及周之六卿亦以居軍

節樓

唐百官志節度使辭日賜雙旌雙節行則建節立六纛入境州縣築節樓迎以鼓角

雙旌雙節【見上】六纛【同上】

節度使

唐開元中分天下州縣制爲諸道每道置使治於所部卽采訪防禦等使是也其邊方有寇戎之地卽加以旌節謂之節度使

鶻銜綬【見印綬門】

酒阿郎【見情欲門】

居府如眞

後漢趙憙字伯陽代云延行太尉事居府如眞

近侍門

論思

班固西都賦序言語侍從之目若司馬相如吾丘壽王王褒劉向之屬朝夕論思日月獻納

國華

毗佐之選妙盡國華

中臺近臣

諸葛恪平山越孫權使尙書僕射薛綜勞軍曰故遺中臺近臣迎致犒賜

通名侍郎

漢凡諸郎皆掌更直執防宿衞諸殿門以侍衞之故通謂之侍郎武帝拜方朔爲郎時謂之官不過侍郎位不過執防是也隋以尙書六曹各置侍郎以二尙書攺諸司侍郎但曰郎則今郎中之職

上笏

和惠頒上笏恩渥浹下筵注上笏大夫之爵下筵下席也【袁淑詩】

雍容侍從

凡此數子於雍容侍從實其人也謂陳徐劉應

箴闕記言

箴闕記言校文講議之官采遺於內輶車朱軒懷荒振逺之使論徳於外【顏延年詩序】

書笏珥彤

書笏珥彤紀言事於仙室【王元長詩序】

禁直門

護朝衣

太官供宿膳侍史護朝衣【蘇員外直宿】

並命

並命登仙閣分宵直禮闈【沈佺期】

直宿郎

雄作緜竹頌成帝時直宿郎楊荘誦此文帝曰此似相如之文卽召見

待詔承明

召雄待詔承眀庭注以材術見知直於承眀待詔卽見故曰待詔

直廬

陸士衡詩夕息旋直廬注直宿之廬也漢書注直宿曰廬

限淸風

對禁限淸風顏延年在東宮鄭尙書在中臺故云對禁限隔也

月印天

範質詩朝趨建禮露烘日夜直承眀月印天

靑春直

屢換靑春直閒隨上苑遨【李徳裕詩述內署事】

述夢詩

李徳裕在潤州忽夢賦詩懷禁掖舊遊因爲述夢詩

晝詔

遙思禁苑靑春夜坐得官人書詔廻【李徳裕詩】

史館門

殺靑

劉向別錄曰殺靑者直用靑竹簡書耳

筆獄

謂史才操賢與愚以筆爲獄

心神

獨異記北齊侍禦史李廣博覽羣書眾史夢一人曰我心神也君使我太苦辭去俄而卒

左右司門

詳整稱重

武元衡遷左司郎中時以詳整稱重

左右司

隋煬帝於尙書都司初置左右司郎一人品同諸曹郎貞觀間攺爲郎中武后又置貟外郎

都公

二十四曹呼左右司爲都公

郎官門

用第二人

江彪將擬王坦之爲尙書郎坦之曰自過江東尙書郎止用第二人何得以此見擬

淸郎【見淸白門】

太微積星名爲郎位

後漢楊秉上疏先王建國順天制官太防積星名爲郎位

瑞錦窠

唐禮部郎中掌省中文字謂之南宮舍人百日須知制誥又謂員外郎爲瑞錦窠【退朝錄】

南宮舍人【見上】

雙筆

尙書郎月賜赤管大筆一雙隃麋墨一丸

靑縑被

郎官入直官供靑縑白綾被或以錦緤爲之給帷帳褥通中枕太官物湯官餅餌

懷香握蘭

懷香握蘭趨走丹墀

劇曹郎

欲傳淸廟略爲取劇曹郎孫逖送趙都防

正貟郎

眀時獨拜正員郎【盧綸詩】

山郎

郎官故事令郎出錢市財用給文書廼得出名曰山郎楊惲爲中郎將罷之注山財用之所出故取名焉

轉曹

鄭谷詩三轉郎曹自勉防又郎署轉曹𨿽久次

水曹郎

李餘慶上張水部省中官最美無似水曹郎

爲子求郎【見公主門】

門生藜藿

趙彥爲水部郎中門生藜藿

臺官門

軟餅中丞【見時號諭物門】

霜稜

老持臺憲減霜稜【林逋】

驄馬禦史

後漢桓典拜侍禦史執正無所廻避常乘驄馬時人語曰行行且止避驄馬禦史

白兔禦史

唐王洪義賤時求傍捨瓜不與及爲侍禦史乃騰言園有白兔縣爲集眾捕逐畦蓏無遺內史李昭徳曰昔聞蒼鷹獄吏今見白兔禦史

縮蔥侍禦

唐侯思止以告變拜左臺禦史嘗命作籠餅謂膳者曰與我縮蔥爲之故時人號云縮蔥侍禦

南司

南史江淹爲禦史中丞帝謂曰君爲南司足以振肅百寮

南牀

唐承徽以來禦史雜端最爲雄劇坐之南設橫榻號南牀殿中監察不得坐亦號癡牀言居其上使人驕傲如癡也

癡牀【見上】

三獨坐

漢光武特詔禦史中丞與司校尉尙書令防同專席而坐京師號三獨坐

烘堂笑

唐制三院上堂絕言笑雜端大笑則合坐皆笑謂之烘堂

合口椒

唐賈忠言撰禦史本艸以裏行爲合口椒最有毒監爲開口椒毒微歇殿中爲蘿卜侍禦史爲脆梨漸入佳味遷員外爲柑子言可以久

冷峭禦史

唐禦史官紏察羣司眾呼爲冷峭禦史【禦史臺記】

唱黃麞

趙仁奬附宦官拜監察禦史無他能惟善歌黃麞姚崇見之曰此黃麞禦史

三穢

唐王怡爲禦史中丞爲憲臺之穢吏部侍郎姜晦爲銓衡之穢黃門侍郎崔泰爲門下之穢【朝野僉載】

尃道而行

齊朝中丞得專道而行

給三騶

梁天監中禦史中丞車前依尙書二丞給三騶執乘印囊

側陛坐

魏置殿中禦史簪白筆側陛而坐

班心

東坡次韻張舜民張自禦史出作倅云樊口淒涼已陳迹班心突兀見長身注常同遊武昌樊口又臺吏謂禦史立處爲班心

辱臺

禦史大夫謂之亞相舊說除亞相百日有人大拜卽謂之辱臺【金華子】

泥樓

李景讓爲禦史大夫內臣貴戚有看街樓閣皆泥之畏其糾彈【金華子】

獬豸

武后時侍禦史侯思止本賣餅人以羅告授五品官乞作禦史後曰卿不識字思止曰獬豸豈識字但能爲國觸罪人而已後悅卽授之【朝野僉載】

金牛禦史

武后時嚴升期攝侍禦史巡察江南嗜牛肉而多受金號爲金牛禦史【朝野僉載】

南北榻

公堂防食雜端在南榻主簿在北榻舊儀也

松防

禦史臺禮察防謂之松防言有古松也【因話錄】

柏署

柏署迹如遺言柏臺也【皎然詩】

鬼參

禦史上事日吏人參謁亦無通贊忽於堦下齊拜黙然而退謂之鬼參

獨擊鶻

王素在憲臺風力甚勁時號獨擊鶻【牧豎閒談】

簮白筆

魏制殿中侍禦史簮白筆書人主過

彈劾

李彪始居司直執志徑行其所彈劾應而倒赫赫之威振於下國肅肅之稱著自京師

肅肅之稱【見上】

鐡冠白筆

李白贈潘侍禦繡衣柱史何昂藏鐵冠白筆橫秋霜

繡服

繡服揮淸詞蓬山振雄筆謂盧校書常侍禦皆有詩

杷椎禦史

武后時頗爲濫雜謡曰補闕連車載拾遺平斗量杷椎侍禦史腕脫校書郎

署用梓板

漢有禦史大夫寺其門署用梓板不艧色題曰禦史大夫寺

禦史府

蘭臺寺

漢禦史大夫所居之署謂之禦史府又禦史臺謂之蘭臺寺

臺卿

趙岐生於禦史臺因名臺卿

三臺

漢尙書爲中臺禦史爲憲臺謁者爲外臺【通典】

南臺

後魏北齊或謂禦史臺爲南臺

門北辟

禦史臺門北辟主陰殺也北齊楊�伽鄴都故事云禦史臺在宮闕西南其門北辟取冬殺之義今東都臺門所以不北向者蓋欲變古之制或建造者不習故事耳

風霜之任

禦史爲風霜之任彈糾不法官之雄峻莫之比焉

風聞訪知

舊制禦史臺不受訴訟有過辭狀者立於臺門禦史禦史竟住門外収采知可彈者略其姓名皆云風聞訪知永徽中崔義立爲大夫始定受事禦史人知一日劾狀題告人姓名或訴訟之事

臺獄

臺獄鞫案禁系舊委大理貞觀末李幹佑以囚自大理往來滋姦多爲大理所反乃奏於臺中置東西二獄以自系劾

符光祿

宋書云二臺劾奏符光祿加禁止不得入殿省光祿主殿門

肅政臺

武后攺禦史臺爲肅政臺

中執法

漢謂中丞爲禦史中執法

居殿中

中丞在殿中蘭臺掌圖籍祕書故曰中丞

引喤

中丞給威儀十人其七人唱呼入殿引喤

分路

晉百官表中丞故事與洛陽令相過則分路而行

絳騶

宋顏延之爲中丞何尙之遺書曰綘騶淸路白簡深刻取之仲容有或虧耶

大司憲

龍朔二年攺中丞爲大司憲

柱後史

侍禦史一名柱後謂以鐡爲冠柱取其不撓柱後惠文冠

毦筆

辛毗對魏文帝曰舊時禦史簮白筆側陛而坐以奏不法今者直備位但毦筆耳音餌

截卿角

尙書郭彰呵禦史劉暾曰我不能截卿角耶以禦史著法冠有兩角故也暾曰天子法冠而欲截角命紙筆奏之

臺端

侍禦史號爲臺端他人稱之曰端公其知雜事者謂之雜端

雜端【見上】

副端

殿中侍禦史號爲副端

監察禦史

秦以禦史監理諸郡謂之監察禦史

檢校禦史

檢校禦史晉太元中始置

監察禦史

隋開皇攺監校禦史爲監察禦史

居父官

杜周子延年爲禦史大夫以居父官不敢當舊位坐臥皆易其處

側鞍防

舊禦史遇長官於塗皆免防降乘長官戢轡辭而止焉幹封中王本立爲侍禦史意气頗髙塗逢長官端揖而已自是諸人或降而立或一足至地或側鞍防輕重無常開元以來但舉鞭聳揖而已

承詔

唐制侍禦史於殿中隨仗入分居兩行承詔者各五日有防召禦史不召則承詔者出

鷹隼撃

常恐鷹隼撃時菊委嚴霜【謝暉】

朝夕烏

成帝時置三公官罷禦史大夫先是府中列柏樹常有野鳥數千棲宿其上晨去暮來號朝夕烏烏去不來者數月

白簡

任昉爲禦史中丞彈景宗表云謹奉白簡以聞

烏臺

盧溵送崔侍禦烏臺上客紫髯公共捧天書靜鏡中

南奔

謝幾卿自尙書三公郎爲治書侍禦史舊郎官轉此職世謂之南奔幾卿頗失忘多陳疾臺事略不復理

諫官門

保氏大夫

保氏大夫後周置掌規諫蓋今諫議大夫【通典】

左掖臣

李嘉祐送王諫議東都畱守判官衰栁寒關道髙車左掖臣

上坡

李氏談錄云先公嘗言故左省崔坡頌事於宗諤因問坡義答曰唐諫議大夫𨿽在給捨之上時諫議歲滿方遷給事自給事遷舍人時有自郎署拜諫議者驟立在給捨上朝中謂曰饒君斗上坡去亦須斗下坡來蓋言其卻爲給捨序班在下也後遂爲故事

刑寺門

廷尉

秦有廷尉漢因之掌刑辟景帝更名大理師古曰廷平也

決平

客說杜周曰君爲天下決平

左平【見九卿門】

臣子理謗

鐘毓爲廷尉聼君父亡沒臣子得爲理謗士及爲侯其妻不復攺嫁毓所制也【魏志】

廷尉正

廷尉正今大理正

廷尉三官

魏晉謂正監平爲廷尉三官

詳刑大夫

龍朔攺正爲詳刑大夫

大理丞

晉咸寧中曹志上表請廷尉置丞宋齊梁並因之

句檢官

煬帝攺丞爲句檢官

司

後魏永安二年置司廷尉位在正監上不治曹事惟覆理禦史檢劾事

評事

漢宣帝初於廷尉置左右平煬帝始置評事

內臣門

鷹頭蠅

君側之人眾所畏懼猶鷹頭之蠅社中之防也【唐書】

左回天

後漢宦者左悺貝瑗徐璜唐衡並封侯貴寵天下爲之語曰左回天貝獨坐徐臥虎唐兩墮謂隨意所爲不定也今人謂持兩端而任意爲兩墮

內侍五局

唐制內侍省有五局掖庭局掌宮人簿籍宮闈局掌宮內門禁等奚官局掌宮人疾病死喪內僕局掌宮中輿輦導從內府局掌宮中供帳燈燭五局有令丞內官爲之

宦吏

宦吏如淳曰奄人爲吏也【西漢注】

定策國老

楊復恭自謂定策國老謂帝爲負心門生天子【唐書】

二兄

肅宗呼髙力士爲二兄

巷職

宦者傳贊況乃巷職逺參天機詩曰寺人巷伯作爲此詩巷職乃寺人之職一曰永巷也

宮卿

和帝幼沖閹宦遂享分土之封超登宮卿之位注宮卿謂大長秋也

大長秋

秦時宦者有將作衞尉少府各一人法並皇后卿漢景帝攺將作爲大長秋

皇后卿【見上】

司宮臺

唐謂內侍省爲內侍監亦曰司宮臺

立順建桓

孫程定立順之功曹騰參建桓之策二人俱宦宮【範蔚宗論】

參夷五宗

阿防曲求則光寵三族直情忤意則參夷五宗言宦者之權盛如此夷滅也五宗五服內親也

五尙

舊有五尙尙食尙冠尙衣尙帳尙席主天子物曰尙主文書曰尙書又有尙符璽郎

帷裳之制

牽於帷裳之制言其爲左右侍帷裳臣妾所制

金馬門

史記金馬門宦者署也門傍有銅馬故名

巷伯

巷伯宮中閹官也

中書【見雜官門】

閹尹

月令仲冬命閹尹審門閭謹房室注閹官也

宦者四星

宦者四星在帝座傍【範蔚宗論】

銀鐺左貂

漢承秦制置中常侍官然皆引用士人以參其選皆銀鐺左貂給事殿省

手握王爵

手握王爵口含天憲謂宦官【範蔚宗論】

腐身燻子

腐身燻子以自衒達言宦者

恩以狎生

恩以狎生信由恩著言宦官【沈休文恩幸論】

供奉門

儀鸞司

江鄰幾雜誌云陳執中館伴虜使問隨行儀鸞司緣何得名執中不能對或云隋大業中鸞集於供帳庫屋遂有此名【侯鯖集】

文思院

文思使者或云量銘云時文思索或曰殿名聚巧工於其側因名文思使院【侯鯖集】

雜官門

五營校尉

漢官儀大駕鹵簿五營校尉在前

外兵郎

晉馮文寵爲外兵郎

輦郎

劉向以父徳任爲輦郎

中涓

髙祖以石奮爲中涓受書謁注中涓官名主居中而涓潔者

前煇光

王莽分三輔置前煇光後承烈以樓護爲前煇光

附城

王莽封樓護爲樓舊裏附城注莽爲此爵效古之附庸也

農都尉

馮參爲上河農都尉上河在西河

剼胡子

郭欽兵至焉耆殺其老弱王莽封爲剼胡子師古子小反絕也字本作劋鄧展元音衫

三閭

屈平爲三閭大夫三閭之職掌王族三姓曰昭屈景序其譜屬率其賢良以厲國士平楚同姓

城門郎

漢有城門校尉城門隋煬帝攺校尉爲城門郎

城門【見上】

尙書

尙書少府遣吏四人在殿中主發書故謂之尙書尙猶主也

中書

漢武遊宴後庭始用宦者典事尙書謂之中書謁者置令僕射中書名始此

大舟卿

梁武帝以都水使者爲大舟卿

大予

後漢永平三年攺太樂令爲大予樂令盧植禮注云大予令如古之大胥也

承華令

漢承華令典黃門鼓吹

光祿勲

漢武帝攺郎中令爲光祿勲如淳曰勲之言閽也光祿主宮門故也

甘丞

後漢少府屬官有甘丞主膳具

餳官果官

晉太官令有餳官果官吏各二人

良醖署

良醖署令丞各一人【隋官制】

湯官丞

湯官丞主酒後【漢官制】

淸漳令丞

淸漳令丞主酒北齊官也

司寂司

後周置司寂掌法門之教司掌道門之教

仙人博士

後魏仙人博士掌煮錬百藥

羽林郎

漢置羽林郎武帝時擊匃奴父死子代並飬於羽林

虎賁中郎將

後漢百官志初置期門平帝更名虎賁中郎將

中甄官

漢有前後中甄官掌營塼石瓷瓦

河堤謁者

河堤謁者漢哀帝置

司津監

龍朔攺都水監爲司津監

詹事

詹事秦官應劭曰詹省也給也

司州

初以司校尉官屬置制如州儀而俗稱之曰司州及魏晉乃以京輔所部定名置司州以司校尉統之

橘官

黃甘守吏

獵郎【並見果實門】

榮顯門

一馬

杜周始爲廷史有一馬及久任事列三公而兩子夾河爲郡守家貲累巨萬矣

大至

殷衝曰張永名器方顯終當大至

大伸

孝武用張岱爲新安王子鸞別駕謂曰無謂小屈終當大伸也

摶扶

散財仍葺廈弱羽遽摶扶【沈佺期】

四登三事

劉寵四登三事八居九列

印累累

石顯與中書僕射牢梁少府五鹿充宗結爲黨友諸附倚者皆得寵位民歌之曰牢耶石耶五鹿客耶印何累累綬若若耶若若長貌

三入

三入承眀廬應璩初爲侍郎又爲常侍又爲侍中

靑雲浮洛

靑雲浮洛榮光塞河【江文通書】

佩紫懷黃

佩紫懷黃金印也【丘希範書】

紆靑拖紫

紆靑拖紫朱丹其轂

歷金門

歷金門上玉堂【解嘲】

百人緩

唐語云一人在朝百人緩一人貴而親友皆榮之也

寵遇門

納顧

昔侯生納顧於夷門毛公受眷於逆旅

七寶裝嚴

隋文帝欲俟平陳以七寶裝嚴李徳林【唐音訓】

迎閣握手

朱浮對漢光武曰王倚彭寵爲北道主人寵謂至當迎閣握手並坐

文輿

選三良詩出則陪文輿入必侍丹帷

侍丹帷【見上】

紫花墩

曾陪蘂珠殿獨賜紫花墩

虛尊加之

宣帝拜霍禹爲大司馬罷其右將軍屯兵以虛尊加之而實奪其眾

晝接三

荊公詩幹龍己應天飛五晉馬徐觀晝接三

朱門列防

隋文帝謂楊素曰薛道衡老矣宜使朱門列防

生貴

田蚡爲人貌侵生貴盛注侵短小也言其尊髙示貴寵也

紫霄顧

入侍瑤池燕出陪玉輦行但奉紫霄顧非邀靑史名

宦皇帝

及宦皇帝而知名者如淳曰早事帝特爲所知

取求不疵

楚文王謂申侯曰惟餘知汝余取余求不汝瑕疵

賞賜門

九錫

車馬衣服樂器朱戶納陛虎賁斧鉞弓矢秬鬯

班劍

宋齊以下大臣皆給班劍注無刃假作劍形以文故云

聖皁

妙簡帝心用錫聖皁言馬自天子廐而賜焉【文選馬賦】

勲官

勲官出於周齊交戰之際本以酬戰士其後漸及朝流階爵之外更爲節級

銀烏

王賜重之民銀烏一隻一云重【穆天子傳】

豪牛

又賜文山之民豪牛豪馬【穆天子傳】

賜上聞爵【見章奏門】

普加泛級

武成皇帝卽位立妃胡氏爲後子緯爲皇太子大赦內外百官普加泛級

賜金策

文眀太后稱制於烈與元丕李衝陸叡各賜金策許不死

金銀鉢

隋文帝以楊素爲左僕射獻皇后崩山陵制度多出於素詔賜素金鉢一實以金銀鉢一實以珠

賜金

師古曰諸賜言黃金者皆與之金不言黃者一金與萬錢也

隆天重地

賞賜入邑隆天重地死無以塞責【東方朔傳】

國輔大臣

國輔大臣未褒而昌邑小輦先遷注挽輦小臣也此張敞諌昌邑王書

丰報顯賞

丰報顯賞隆於今日【孫子荊書】

萬釘寶【見紳帯門】

封爵門

鐫羌侯

光武封隗恂爲鐫羌侯注謂琢鑿之故以名下有鐫胡侯亦此類

食郡縣輸

北齊已後功臣多食郡縣輸若髙徳政封藍田公食渤海郡輸

重封

樊噲以卻敵斬首賜重封師古曰加二號也

千社封

魯昭公辟季氏難奔齊齊欲以千社封之賈逵曰二十五家爲一社千社二萬五千家也

眞井

胙以爰田之戶陪之眞井之封王禹玉宰相麻

萬戶公

隋文帝購陳叔寶位上柱國萬戶公

濟公

樊子蓋進爵爲濟公言其功濟天下特爲立名無此郡國也

平國君

侯公說項羽歸太公封爲平國君

通侯

通侯舊曰徹侯避武帝諱曰通侯言其功徳通於王室也後攺爲列侯列者見序列也

奉春君

婁敬說上都長安拜奉春君言敬發事之始也

大第室

爲列侯食邑者皆佩賜之印賜大第室吏二千石徙之長安受小第室【西漢髙紀】

餐錢

列侯得賜餐錢奉邑注防膳錢也奉邑食邑也【漢紀】

關內侯

列侯出關就國關內侯但爵耳其有加異者與之關內之邑食其租稅【漢紀】

武功爵

茂陵中書有武功爵一級曰造士二級曰閒輿衞三級曰良士四級曰元戎士五級曰官首六級曰秉鐸七級曰千夫八級曰樂卿九級曰執戎十級曰政戾庶長十一級曰軍衞此武帝所制以寵軍功【漢志】

采地

注采官也因官食地故曰采地說者不曉采地之義因謂菜地云以種菜非也【漢志注】

宜春氏

王防爲宜春侯以侯邑稱【本傳】

語兒侯

錢塘轅終古斬東粵狥北將軍封語兒侯注語兒越中地也【西漢】

朝侯

列侯有功徳天子命爲諸侯者謂之朝侯

侍祠侯

侍祠侯者但侍祠而無朝位

關內侯

關內侯者言有侯號而居京畿無國邑也

四姓小侯

漢眀帝爲四姓小侯開立學校置五經師外戚樊氏郭氏陰氏馬氏

受茅土

諸王封者受茅土歸以立社

第下

境內稱諸王曰殿下公侯封郡縣者境內稱之曰第下

名號侯

曹操置名號侯至五大夫與舊列侯關內侯凡六等以賞軍功

亭侯亭伯

魏初制封王之庶子爲鄕公嗣王之庶子爲亭侯公之庶子爲亭伯

歸命侯

孫皓降晉封爲歸命侯

東第

位爲東侯處列東第【相如諭巴蜀檄】

預班通徹

預班通徹言爲通侯也【沈休文彈文】

曲逆侯

曲逆侯陳平也上區句反下音遇

史通子

王莽求司馬遷後封爲史通子

門防門

父任

汲黯以父任孝景時爲太子洗馬以嚴見憚

門資

杜佑通典表臣早以門資初登官序

防補

唐李徳裕以防補校書郎後爲翰林學士凡號令大典皆出其手後爲名宰相

旌表門

立防

隋書三品以上門皆立防五代馮道官一品給門防十六枝中書侍郎平章事桑維翰李崧給十二枝

淩霄花

唐馮慈眀勸李密歸國密囚之死神龍中勑旌其門爲忠臣門令大其標題見者莫不嘆美慈眀號爲淩霄花出禦史臺記

辭讓門

熱官

王晞辭侍中不受曰非不愛作熱官人主私恩何由可保一旦披猖求退無地【北史】

所防

臣𨿽小人敢緣所防念存斯義【羊祜表】

讓吏部

南史宋謝朓拜吏部郎上表三讓時以朓官未及讓沈約曰宋元嘉中範讓吏部朱修之讓黃門孫興公孔顗並讓記室防讓之美本出人情豈關官之大小耶

回身二階

盧琇爲都水使者其弟同啟求回身二階以授琇遂除安州刺史如今之回授也

不緤組

臨組乍不緤封珪寧肯分【謝靈運】

妨賢路

潘安仁詩在疚妨賢路疚病也虞丘子謂楚荘王曰臣爲令尹處士不升坊眾賢路

謬恩

乞回謬恩以光淸舉【阮嗣宗奏記】

賜寢嚴命

賜寢嚴命任彥升爲蕭太傅固辭奪禮

銘功門

烝彛

昨日更聞褒詔下別刋名姓入烝彛【王禹送路公詩】

勒崇垂鴻

勒崇垂鴻發祥隤祉

封燕然

封燕然山銘班孟堅作竇憲爲車騎將軍大破單於登燕然山刻石勒功

撰徳

敢撰徳於旂旒庶圗芳於鐘萬【謝希逸誄】

鐘萬【見上】

衞鼎晉鐘

思衞鼎之垂文想晉鐘之遺則【王仲寶碑】

南宮雲臺

顯宗追感前世功臣乃圗畫二十八將於南宮雲臺其後又有王常李通卓茂竇融合三十二人

著景鐘

功銘著於景鐘名績垂於竹帛【曹子建表】

銘勲彛器

銘勲彛器歷世彌光【東京賦】

勒洪伐

生必輝華名於玉牒沒則勒洪伐於金冊【七啟】

海錄碎事卷十一下﹤子部﹐類書類﹐海錄碎事﹥

欽定四庫全書

海錄碎事卷十二

宋葉庭珪撰臣職部下

臣不稱職門

三穢【見禦史門】

鵜翼興譏

鵜翼興譏狐裘獻誚言不稱也

唯唯

敞驚懼不知所言汗出洽背唯唯而已音弋癸反

嵎夷廢職

嵎夷廢職昧谷虧方謂羲和失職也

躁進門

耳冷

唐孟徵對宣帝曰陛下何以不知有臣不以文字召用帝怒曰朕耳冷不知有卿翌日諭輔臣曰此人躁妄欲求內相黜之【朝野僉載】

齒錄

沈佺期作回波詞雲姓名𨿽蒙齒錄袍笏未賜牙緋帝大笑遂賜之

行賣

武帝徵天下舉方正賢良文學材力之士四方士多上書自衒鬻者以千數注衒行賣也

偸榮昧進

偸榮昧進日爾一日【庾元規表】

恬退門

榮心日頽

榮進之心日頽任實之情日篤【康書】

機務纒心

心不耐煩而官事鞅掌機務纒其心世故繁其慮七不堪也【康書】

少日

彭澤去家百里公田之利足以爲酒故便求之及少日眷然有歸歟之情【歸去來詞】

慘酷門

肉鼓吹

外史檮杌僞蜀李匡遠爲少府監嚴刻常聞捶楚之聲謂人曰此吾一部肉鼓吹

束濕薪

漢書寧成爲漢中尉嚴酷時人語曰謹上嚴下如束濕薪

斥虎

馬融云暴斥虎獄熊蒼頡篇云斥大也狂也吉曳切

虎而冠

大臣議欲立齊王皆曰母家駟鈞惡戾虎而冠者也【五王傳】

次骨

杜周內深次骨注其用法深刻至骨

五虎入市

臨賀王蕭宏謀弒逆其子正徳同侯景陷臺城百姓至聞臨賀郡名亦不欲道童謠云寧逢五虎入市不欲見臨賀父子

天狗下

畢祉好慕刑名頗爲深文所經之處人號天狗下

狼摰虎攫

狼摰虎攫懷殘秉賊言酷吏也

刑酷然炭

刑酷然炭暴逾膏柱

見被以罪

王莽誅不附己者樂昌侯王安見被以罪自殺注被加也

狼牧羊

寧成爲濟南都尉其治如狼牧羊

重足一迹

義縦遷南陽太守吏民重足一迹

不寒而栗

縦徙爲定襄太守郡中不寒而栗

鷹擊毛摯

縦以鷹擊毛摯爲治注言如鷹隼之擊奮毛羽執取飛鳥也

猜禍吏

路溫舒爲中尉召猜禍吏爲従事

股弁

嚴延年論殺趙掾吏皆股弁注股戰若弁弁謂撫手也

脇息

延年遷河南太守豪彊脇息注脇斂也屛气而息

獄文

延年尢巧爲獄文善史書所欲誅殺奏成於手中時號屠伯

屠伯【見上】

韓盧取兔

張敞與延年善聞其用刑刻急以書諭之曰昔韓盧之取兔也上觀下獲不甚多殺願次卿少緩誅罰思行此術注言良犬之取兔仰觀人之意而獲之

虎傅翼

周書曰無爲虎傅翼將飛入邑擇人而食也

細政苛慘

細政苛慘科防互設

梟雄

専爲梟雄【並陳琳檄】

桀虜

身處三公之位而行桀虜之態【上】

毒施人鬼

污國虐民毒施人鬼【上】

莠盛苗穢

莠盛苗穢何可不耝也【嚴延年傳】

虎穴

尹賞修治長安獄爲虎穴捕少年惡子以次納虎穴中覆以大石數日盡死

膝拳於頂

郭霸自刺而唱快萬國俊披遮遽亡崔獻可臨終膝拳於頂李敬仁將死舌至於臍此四人武后時酷吏

一錢棄市

隋文帝尙慘急定盜一錢棄市法

著卽承

來俊臣作大枷有十號一定百脈二喘不得三突地吼四著卽承五失防膽六實同反七反是實八死豬愁九來卽死十求破家

僭擬門

車畫龍虎

蕭望之奏韓延壽在東都兵車畫龍虎朱雀延壽衣黃紈方領

翔鳯硯蓋

梁天監四年有司奏吳令唐庸鑄盤龍火罏翔鳯硯蓋詔禁錮終身

諫諍門

懇至

諸葛亮欲南徵王連諫以爲一國之望不宜冒險而行言輒懇至故停畱者久之

靑規

日伏靑規罕能切直注蒲天子內庭也以靑規之而諫者伏其上

萬有一危

司馬長卿諫獵雲輕萬乘之重不以爲安而樂出萬有一危之塗臣竊不取也

十半

枚乘諫吳王今大王還兵疾歸尙得十半言十中有五免禍

千人諾

千人之諾諾不如一士之諤諤【史記】

八爲律

主父偃所言九事其八事爲律令一事諫伐匈奴

白馬生

漢光武見張湛輒言曰白馬生且復諫矣

寒蟬

後漢杜宻曰劉勝隠情惜己自同寒蟬

立仗馬

李林甫謂諫官曰今明主在上羣臣將順之不暇何以言爲君不見立仗馬乎終日無聲而食三品料及其一鳴則黜之後𨿽欲不鳴得乎

人中屈軼

唐贊云靈艸指佞諫臣匡失惟袁與薛人中屈軼謂袁髙薛存誠

直言旗

朱云猶掉直言旗【杜牧之】

摩切

數進不用難聴之語以摩切左右【王生與蓋寛饒書】

乍賢乍佞

一尊之身三期之間乍賢乍佞【王尊傳】

卓詭切至

此其言必有卓詭切至當聖心者【辛慶忌等訟劉輔書】

狐體卑

狐體卑而雉信之子胥諫夫差之言

握筆艸狀

劉寛夫爲左補闕因論陳岵進注維摩經得濠州敬宗怒命宰相須推排首來寛夫奏曰昨論陳岵之時不記發言前後惟握筆艸狀卽是防臣若尋究推排恐傷事體帝嘉其引過

諫曹

權徳輿云臣職在諫曹合采羣議

遺補相惜

諫院以章疏之故憂患略同臺中則務糺彈省中多士防趣不同故言遺補相惜禦史相憎郎官相輕【出職林】

諫紙

白居易與元書云身是諫官日請諫紙

獻鬭羊

宗欲討吐蕃張說因獲雋州鬭羊上表獻之以伸諷諭

良言

路溫舒上書曰誹謗之罪不誅而後良言進

偘然忠讜

偘然忠讜有諫臣體【孔戡】

眞諫議

蕭鈞眞諫議

撼大木

上謂趙綽曰撼大木不動者當退曰臣望感天心何論動木【隋書】

啜熱羮

上又曰啜熱羮則置之天子之威欲相挫耶綽拜而益前【隋書】

一把菜

陳蕃諫靈帝曰昔明帝公主爲子求郎賜錢千萬今陛下除拜郎吏無有休己以一郎比一把菜耳

兩祛髙蹶

子胥諫吳王伐齊不聴兩祛髙蹶而出於庭曰吳朝必荊棘矣注兩手舉衣而髙蹈以出也

奇觚

奇觚率爾操諷諫欣然納【李徳裕】

孤論難持

孤論難持獨欲難成眾怨難積疑似難分【杜恕上疏云】

公規宻諫

臨菑侯植有寵桓階數陳文帝徳優齒長宜爲儲副公規宻諫前後懇至

面折庭爭

陳平謂王陵曰面折廷爭我不如君安劉氏宗廟君不如我

靈臺

管子曰黃帝立明堂之議舜有告善之旌湯有總街之匡武王有靈臺之

章奏門

練達事體

後漢胡廣練達事體明解朝章

露劾

露章明劾之

宻如蠶

太行靑艸上白衫匣中章奏宻如蠶【李賀】

反支日

公車以反支日不受章奏漢明帝罷之注反支日用月朔爲正戌亥朔一日反支申酉朔二日反支午未朔三日反支辰巳朔四日反支寅卯朔五日反支子丑朔六日反支【出王符潛夫論】

皂囊

漢靈帝以妖異數見特詔問蔡邕以皂囊封上注凡章表言宻事用皂囊

章表

漢制有章奏表駁四等

匭函

唐會要武后置匭函

賜上聞爵

樊噲破李由軍賜上聞爵注得徑上聞也呂氏春秋曰魏文侯勝齊於長城天子賞文侯以上聞

白奏

不以時白奏行罰而阿諛曲従【王尊傳】

報聞

上書言便宜髙者詣丞相禦史次者中二千石試事滿嵗以狀聞下者報聞或罷歸田裏【蕭望之傳】

需頭

蔡邕獨斷曰凡羣臣上書於天子者四一曰章二曰奏三曰表四曰駁議章者需頭稱稽首上書謝恩陳事詣闕通者也奏者亦需頭表者不需頭蔡君謨詩禁林京尹荷恩光三上需頭乞郡章

駁議

若臺閣有正處而獨執異者曰駁議曰某官某甲議以爲若是下言臣愚戅議異其非駁議不言議異

議異【見上】

忠勤門【不忠附】

宻勿

宻勿軍國心力俱盡注宻勿黽勉也【傅季友表】

不忠首

翟方進奏張放罪言放爲臣不忠首注不忠之罪放爲首

持百心

持百心而事於王欲求取信不亦難乎【任忠贊】

墨筆操牘

周捨謂趙簡子曰願爲諤諤之臣墨筆操牘司君之過而書之

無它膓

上以綰爲廉忠無它膓注膓內無它惡也【衞綰傳】

欵欵忠

吾寧悃悃欵欵朴以忠乎【離騷】

累繭

累繭救宋重胝存楚淮南子曰申也胥累繭重胝七日七夜至於秦以乞師救楚

畢志

使夫廉髙之士畢志於衡軛之內【六代論】

京尹門

黃圗

白簡嘗持憲黃圗復尹京李尙書挽詩【蔣渙】

不拘科制

太祖令夏侯惇尹河南以便宜従事不拘科制

輕薄尹

許度停都下一月劉尹無日不往乃嘆曰卿復少時不住使我成輕薄京尹【世說】

息譽京邑

晉袁甫曰人各有能有不能黃霸馳名於州郡而息譽於京邑

大小京兆

大京兆京兆尹也小京兆少尹也亦謂之亞尹

京兆

絕髙曰京十億曰兆大眾所聚故曰京兆【登瀛祕錄】

畱守門

守管籥

蕭何以信謹守籥言髙祖出何嘗居守也

臥鎭

唐文宗授裴度北都畱守度辭以疾帝曰卿𨿽多病爲朕臥鎭北門可也

勇夫重閉【見刺史門】

畱後

節度使朝覲則置畱後

畱守

漢和帝南巡祠園廟張禹以太尉兼衞畱守

畱臺

晉張方劫惠帝幸長安僕射荀藩等與其遺官在洛陽爲畱臺承制行事號東西臺

置畱臺

安帝時劉裕置畱臺具百官

刺史門

皂蓋【見鞭蓋門】

朱轓

漢景帝詔令長吏二千石車朱兩轓千石至六百石朱左轓

白鹿俠轂

鄭爲淮陰太守有白鹿俠轂而行主簿黃國賀曰三公車轓畫作鹿明府必爲宰相

奮髯

漢朱博子元爲瑯琊太守怒吏奮髯抵案

元僚

北史柳虯爲秦州刺史獨孤信長史𨿽處元僚不綜府事惟在信左右談論而已

人之爹

蕭憺爲荊州刺史惠及百姓徵還朝人歌曰始興王人之爹赴人急如水火何時來哺乳我爹徒我反荊土方言謂父爲爹始興憺封也梁宗室

鐺腳刺史

薛大鼎爲滄州刺史與瀛州賈惇頥洛州鄭徳本俱有美政號鐺腳刺史

瓠壺

張裔爲益州太守耆率雍闓趦趄不賔假鬼教曰張府君如瓠壺外𨿽澤而內實粗不足殺令縛與吳於是送裔於孫權【出蜀志】

分虎

分虎出守謂虎符也【任彥升表】

衣繡晝行【見逆旅榮歸門】

黃堂

郡國志平江太守所居卽春申君之子爲假君之殿也因數失火塗以雌黃故曰黃堂

西陵石

江革自武陵王長史除都官尙書將還所給一舸舸艚偏欹不得安臥乃於西陵岸取石數片以實之其淸貧如此

風月主人

僞蜀歐陽彬守嘉州曰靑山綠水中爲二千石作詩飲酒是爲風月主人豈不佳哉

獨立使君

文帝命裴俠別立謂諸牧守曰俠淸愼奉公眾中有如俠者可與俱立眾黙然時號獨立使君

郁林石

陸績爲郁林太守罷歸無裝舟輕不可越海取巨石爲重至姑蘇置其門

食吳水

鄧攸爲吳郡太守載米之任俸祿無所受惟食吳水而已

封使君

漢宣城太守封邵忽化爲虎食郡民民呼曰封使君因去不復來時語曰無作封使君生不治民死食民

薄徳二千石

許度出都劉眞長九日十一詣之曰卿不去使我爲薄徳二千石【世說】

大小馮君

漢馮野王與其弟立相繼爲上郡太守人歌之曰大馮君小馮君兄弟繼踵相因循政如魯衞徳化均

大小鄭君

後魏鄭述祖爲兗州祖父道昭亦嘗守兗百姓歌曰大鄭君小鄭君相去五十載風教猶尙同

大小東陽

不至朱異門者惟大小王東陽耳謂王承及其弟幼俱爲東陽守【南史】

合符

後漢傅燮爲漢陽太守初範津舉燮孝廉及爲漢陽與燮交代合符而去

袁公政

袁滋爲華州刺史召拜左金吾耆耋鰥寡遮道不得進楊於陵代之宣言曰於陵不敢易袁公之政然後羅拜而訣

郡將

郡將太守也出馬援傳前漢酷吏傳注謂郡守爲郡將者以其兼綂武事

拜州

拜州之日誌淸姦惡【後漢】

狗生犛

後漢岑熙爲魏郡太守人歌曰狗吠不驚足下生犛

隨使戶

五代吳越儇鎭永嘉百姓悅慕及移姑蘇溫人有攜家屬以従謂之隨使戶

佩蘇印

白樂天詩序云予去年脫杭印今年佩蘇印

牽羊壇

南雍州記云襄陽有壇號牽羊壇刺史初至必牽一羊詣壇令繞之以其遭數驗臨州之年晉文帝爲刺史羊行六遭不止彊止之果八年而遷【襄陽耆舊傳】

呼鷹臺

劉表任荊州刺史築臺名呼鷹仍作野鷹來曲【上】

手重五斤

陸餘慶爲洛州刺史善論事而謬於判事時嘲之曰說事則喙長三尺判事則手重五斤【朝野僉載】

趙家闗

趙賀知漢州吏不敢欺號趙家闗言如闗防不可越

先防徐穉

陳蕃爲豫章太守至便問徐孺子所在欲先防之

會稽雞

賀邵作吳郡初不出門吳中諸彊族輕之乃題府門曰會稽雞不能啼賀聞故出門反顧索筆足之曰不可啼殺吳兒於是至諸屯邸檢校得罪者甚眾

滿嵗爲眞

趙廣漢爲京兆尹滿嵗爲眞

爲郡表帥

幸得備位爲郡表帥【韓延壽】

安官樂職

漢文帝時吏居官者或長子孫其二千石長吏亦安官樂職莫有茍且之意

雅意本朝

望之自諫大夫爲平原太守雅意在本朝遠爲郡守內不自得

治民考功

望之自少府爲左馮翊左遷恐有不合意移病宣帝遣成都侯金安上諭意曰所用皆更治民以考功君前爲平原太守日淺故復試之三輔非有所聞也

學宮

何武爲州刺史行部必先卽學宮見諸生注學宮學捨也

裝錢

後漢張輔爲東郡太守賜裝錢三十萬以之官

宰郡

晉書範寧爲豫章太守大設庠序學臺王凝之上言詔曰若寧果如凝之所表豈可復宰郡乎

彊起班春

崔篆以王莽時爲建新大尹到官稱疾不視事三年不行縣門下掾倪敞諫篆乃彊起班春

防事酒

晉劉爲荊州刺史先是酒室中有齋中酒防事酒猥酒同麯蘗酒而優爲三品下教不得分別

三品酒【見上】

洗足失

梁陰子春爲梁秦二州刺史子春𨿽無他才術臨人以廉潔稱閨門混雜而身服垢污腳數年一洗言每洗則失財敗事云在梁州以洗足致梁州敗

東方千騎

欲識東方千騎歸藹藹日暮風塵起【徐伯陽詩】

畱胡牀

魏略裴爲兗州刺史嘗作一胡牀去畱以掛柱

獵酒

五代漢韋思守上黨未嘗與賔佐宴會有従事求見思怒曰必是來獵酒也命典客飲而遣之【孔平仲續世說】

惠養爲本

柳仲郢曰輦轂之下彈壓爲先郡邑之治惠養爲本

折轅車

樊顯對光武曰漁陽守張堪昔在蜀仁以惠下威能討姦前公孫述破時珎寶山積捲握之物足富十世而堪去職之日乘折轅車囊布被而已

一言處分

權懷恩守宋州時楊徳幹爲汴州刺史以嚴肅齊名懷恩路由汴見新橋中途立木以禁過者謂徳幹曰一言處分便得何用此徳幹大慙

尺兵戢

黃昌爲蜀郡太守人謠曰兩日出尺兵戢

再爲郡

魏相再爲河南陶侃再爲荊州黃霸冦恂並再爲潁川郭伋再爲並州

輦車驪駕

冦恂爲河內守以輦車驪駕轉輸注輦車人挽行也驪駕並駕也

皮鞭

北史崔伯謙爲濟北太守攺鞭用皮爲之不忍見血示恥而已

門夜開

樊智遷爲蜀郡太守秩滿旣歸民歌之曰太守來門夜開持節去憂惶懼【出本郡圗經】

亡重罪囚

獄或八年亡重罪囚詔美黃霸治潁川

今有飯

史兼恕爲果州刺史百姓歌之曰史君來何晚昔日無儲今有飯

五羊負谷

吳滕修爲刺史未至州有五人騎五色羊負五穀而來今州防梁上畫五色羊以爲瑞

漢獵夫

河北郡舊有漢獵夫三十人以供郡守裴俠爲守罷之曰以口腹役人吾所不爲也

置律坐傍

韓麒麟爲齊州刺史性恭愼常置律令於坐傍

有稱績

楊懿爲廣平太守有稱績

本部

本部人情所欲乃贈邢巒瀛州刺史

東生散

乙弗郎爲岐州刺史患積冷周文帝賜三石東生散令郎如法服之

蠻左

賀拔勝爲荊州刺史撫慰蠻左翕然降附

臥治

上以黯爲淮陽太守曰吾徒得君重臥而治之

百太守

陳咸所居調發屬縣所出食物以自奉養然操持掾史皆令閉門自斂公移勑書曰卽各欲求索自快是一郡百太守也何得然哉

善吏

王鳯連昏楊肜爲瑯琊太守其郡有災害十四以上商部屬按問鳯以曉商曰災異天事非人力所爲肜素善吏宜以爲後

勇夫重閉

樊子蓋畱守東都帝謂曰公宜持重戈甲五百人而後出此亦勇夫重閉之善也【煬帝紀】

以身試法

王尊守安定出教告屬縣曰明愼所職毋以身試法

部刺史

漢武帝置部刺史掌奉詔六條察州凡十二州焉

行縣

漢制郡守常以春行所主縣

更名太守

漢景帝中元二年更名郡守爲太守

無害吏

漢制太守秋冬遣無害吏按訊諸囚平其罪法按律有無害都吏言如公平吏漢書蕭何以文無害爲沛主吏掾

三尺階

東觀奏記於延陵授建州刺史宣宗問云建去京師遠近對曰八千里上曰朕左右前後多建人卿若潔己奉公糾緝凋瘵則常若在朕前或撓法度使遠人無聊則三尺階前便是萬里

東家犬

謝承漢書後漢李壽長爲靑州刺史其所經歷他州縣察視牧守治政優劣上言曰夫東家有犬不忍見西家之有鼠臣之所見敢不以聞

外臺

謝夷吾爲刺史第五倫薦之曰尋功簡能爲外臺之表又晉書刺史國之外臺

戴帽餳

梁彥光爲相州刺史欲以靜鎭之鄴都雜俗人多變詐爲之作歌呼爲戴帽餳竟坐免後復請爲相州下車發摘姦隠有若神明合境大驚

羅剎政

厙狄士文爲貝州刺史韋焜爲司馬趙達爲淸河令三人並苛刻惟長史有惠政時語曰刺史羅剎政司馬蝮虵嗔長史含笑判淸河生喫人

臥淮陽

謝暉在郡臥病詩云淮陽股肱郡髙臥猶在玆

諍辭

髙閣常晝掩荒階少諍辭謂詞訟也謝暉時爲郡

明牧

防管寄明牧【謝暉】

坐鎭雅俗

道風素論坐鎭雅俗【任彥升牋】

憑軾貴

主人憑軾貴謂作守【李嘉祐詩】

決禁中

李徳裕餞蕭潤州序內外闕官多委元輔惟割竹分寄決在禁中

千里印【見印綬門】

別駕門

別乘

庾亮與郭遊書云別駕舊與刺史別乘同流王化任居刺史之半

去屛星

孔恂巨卿爲別駕従事刺史恕欲去別駕車前屛星毀國舊制乃投傳去刺史追謝恂恂乃止

題輿

周景爲豫州辟陳蕃爲別駕不就景題別駕輿曰陳仲舉坐

綱佐

晉瑯琊王鎭廣陵髙選綱佐以阮孚爲長史

展驥

龎統字士元劉備以爲耒陽令魯肅曰士元非百里才也使處治中別駕之任始當展其驥足耳先主與談大器之以爲治中従事

贊治郡丞

帝罷長史司馬置贊治一人後又攺贊治爲郡丞

持版答拜

刺史六條曰州別駕治中部見刺史持版拜刺史答拜

長史

秦置郡丞其郡當邊戍者丞爲長史掌兵馬

司馬

魏晉以後刺史帶將軍開府者則置府寮司馬爲府之官理軍事

治中

隋罷司馬而有治中焉治中舊州職也

通守

隋帝置通守每郡各一人位次太守而京兆河南謂之內史

守令門

勤卹民隠

勤卹民隠而除其眚眚病也

承宣

董仲舒傳守令承流宣化

往圗

籠張趙於往圗架卓魯於前籙

前籙【見上】

賔幕門

府之望

世說王東亭爲宣武主簿有美譽爲一府之望焉

幙中畫

婉婉幙中畫【謝暉詩】

上佐

晉明帝爲中郎將妙選上佐以王舒爲司馬

孟嘗尊

出入平津邸一見孟嘗尊蓋指所事之人【陸韓卿詩】

蓮花幕

蓮花幕下風流客【韓渥詩】

芙蓉幕

營開楊柳幕展芙蓉【四六集】

莫府

李牧以便宜置吏市租皆輸入莫府【史記】

十離詩

元稹在浙東薛書記者預賔府因醉爭令以酒器擊傷防之遂出幕作十離詩犬離家筆離手馬離廏鸚鵡離籠燕離巢珠離掌魚離池鷹離鞲竹離亭鑑離臺【摭言】

數旬客

沛王府長史皇甫公義引韋思謙爲倉曺防軍謂曰公非池中物屈公爲數旬客以重吾府

異席

許鳴謙爲李棲筠判官有學識棲筠常異席事多咨之

府望

王昕字元景汝南王悅辟爲騎兵防軍左右言其誕慢悅曰府望在此賢不可責也

書記翩翩

書記翩翩稱阮瑀【陸韓卿詩】

縣令門

神宰

唐張楚金歷虞卿令略無畱事號爲神宰

令長

前漢志凡縣萬戶以上爲令萬戶以下爲長

治縣法

南齊傅翽問劉明治縣法曰作縣日食一飯而不飲酒

一丘

宋丘仲孚爲山陰令百姓謠曰二傅沈劉不如一丘時傅琰父子及沈憲劉明相繼宰山陰皆有政績

單車就路

後漢孔奮淸潔爲姑臧長及還無資單車就路

理文墨

劉梁曰吾𨿽小宰猶有社稷若赴期會理文墨豈本志乎【後漢】

諭蒙篇

馮伉爲醴泉令著諭蒙十四篇大略指明忠孝仁義勸學務農每鄕給一卷俾其傳習

黒黃白黃

國朝爲余杭令有黃衷黃頡相繼爲政尢循良時人以黒黃白黃別之蓋衷面黒而頡白晳也

慈父

房彥謙爲長葛縣令甚有惠化人號爲慈父

敢往

義縦初補上黨郡中令治敢往少醖借

歌宰

寄謝歌宰【李白詩】

濫觴百里

濫觴百里涵量八溟【當塗令】

宰尹

縣邑之長曰尹曰宰曰公曰大夫齊謂之大夫阿大夫卽墨大夫是也魯衞謂之宰孔子爲中都宰是也

公大夫【見上】

捨鱦魚見水族【門】

報以大郡

晉制大縣令有治績官報以大郡

入爲臺郎

晉制不經宰縣不得入爲臺郎

上轄

大唐縣有令而置七司一如郡制丞爲副貳主簿上轄尉分理諸曺錄事省受符歷佐史行其簿書

河陽一縣花

潘嶽爲河陽令種桃李花人號曰河陽一縣花

盤根錯節

鄧隲以虞詡爲朝歌長時賊數千人攻殺長吏故舊相弔詡笑曰不遇盤根錯節何以別利器乎

茂宰

吏曺難茂宰又題詩招茂宰【李嘉祐】

天才

沈憲爲山陰令政聲大著孔珪謂人曰沈令料事特有天才

曺掾門

念珠防

京兆士曺判案至百八道故謂之念珠防

板法曺

通典令僕子起家爲祕書郎亦爲板法曺亦爲板行防軍

三語掾

阮千里見太尉王君問老莊同異曰將無同王善之辟爲掾

仁恕掾

魯恭爲中牟令袁安使仁恕掾往廉之注漢百官志有察獄仁恕三人屬河南尹

不署曺

張湯爲廷尉盡用文史法律之吏倪寛以儒生在其間見謂不習事不署曺注不署爲列曺

奏讞掾

張湯以倪寛爲奏讞掾以古法義決疑獄湯甚重之

紀綱掾

紀綱掾錄事是

理曺

魏置理曺掾法曺也

承迎恭

前漢楊莽字翁君爲蜀郡功曺刺史王遵初至移書諸郡不得遠迎莽輒迎之遵怒莽前曰使君不使奉迎謙也莽之承迎恭也上下之節不可廢也遵釋之

河中三絕

徐伯彥轉蒲州司兵工文詞與司戶韋暠司士李亙時謂河中三絕

百適

陳遵爲公府掾史日出醉歸曺事數廢西曺以故事適之遵曰滿百乃相聞故事有百適者斥滿百西曺自請斥大司徒馬宮重遵謂西曺此人大度士柰何以小文斥之乃舉能治三輔劇縣補郁夷令

決曺

兩漢有決曺賊曺主刑法卽司法防軍也或謂之墨曺

墨曺【見上】

千里之姿

韋康成字元將年十五身長八尺爲郡主簿郡尹楊彪奇之曰韋主簿昻昻千里駒【三輔決錄】

邑佐門

髯須職

外史檮杌王建僭蜀以上封事李景爲眉山主簿其制略曰旌其忠藎之心委以髯須之職注云崔豹古今注羊一名髯須主簿

重聼

長史許丞聾督郵白欲逐之黃霸曰許丞廉吏𨿽老尙能拜起重聼何傷

司符印

司符印主簿書主簿之職也

縣正

隋大業三年攺縣尉爲縣正【職林】

春秋甫爾

劉延祜弱冠爲渭南尉刀筆吏能冠於畿邑司空李勣謂曰君春秋甫爾便擅大名

捕賊掾

漢書捕賊掾注主捕賊者也尉亦謂之賊曺

佐鳴琴

梅生亦何事來作南昌尉淸風佐鳴琴寂寞道爲貴

一尉居

一尉居倐忽梅生有仙骨【李白詩】

東南一尉

東南一尉西北一注皆官也【揚雄解嘲】

簿書門【休假附】

簿責

使八輩簿責湯注謂以文簿一一責之【張湯傳】

金布令甲

蕭望之傅云金布令甲注金布者令篇名也其上有府庫金錢布幣之事令甲其篇甲乙之次

黃籍

公家取信黃籍今州縣板籍也

公驗

隋文帝勑捨客無公驗者坐

取急

劉彥詢卒其叔豹取急親送柩還鄕如今請急難假之類

無間

李斯謂趙髙曰上居深宮欲見無間趙髙曰請上間語君於是待二世方燕樂告丞相可奏事二世怒吾常多間日丞相不來吾方燕私丞相輒來

陳疾

南史謝防卿多陳疾不視臺事言每以病請告居家也

艸底檢

凡公文中書謂之艸樞宻謂之底三司謂之檢祕府有梁朝宣底三卷卽正明中崇政院之書也

五日沐

張安世休沐未常出如淳云五日得下一沐

文奏

文奏方盈前懷人去心賞注文奏簿書也【謝暉詩】

當早歸

古云伏日當早歸況今著令許休假【富鄭公詩】

休沐遊集

漢律五日一賜休沐得以歸休沐出謁世說車武子爲侍中每休沐與東亭諸人期共遊集

簿領書

沈迷簿領書回回自昏亂【劉公幹詩】

官僚門【同官故吏附】

王寮

猥荷公叔舉遠陪厠王寮注言爲王臣也【潘安仁詩】

平除

南齊丘巨源爲江夏王掌書記平除奉朝請

同班司

在昔同班司言曽連官也【何敬祖】

畨休遞上

羣臣百寮畨休遞上【曺子建表】

具官臣

恨我無時謀譬諸具官臣【選詩】

養望

實刻骨以當官敢搔頭而養望【四六集】

凶官

居之多死故曰凶官

英僚

英僚滿四坐粲若瓊林敷【李白詩】

同寮寀

自昔同寮寀於今比園廬【叔夜詩】

奉遵科教

奉遵科教班明令【吳季重牋】

均茵

汲黯司馬安與周由俱在二千石列同車未常敢均茵

鴻儀鷺序

寀寮雝雝鴻儀鷺序言有行列百官縉紳象之

交承門

猥承君後

任尙代班超爲都防謂超曰猥承君後宜有以誨之

初至承前

吳季重牋云卽以五日到官初至承前未知深淺

合符

袁公政【並見刺史門】

致仕門【歸私第附】

漏盡

田豫曰年過七十而居位譬猶鐘鳴漏盡夜行不休息蓋罪人也

香山社

樂天致仕與香山僧如滿結香山社肩輿往還白衣鳩杖自稱香山居士

懸輿

衰疾近殆辱庶防並懸輿言懸車致政也【何敬祖詩】

不待年

辭滿豈多秩謝病不待年謝靈運還舊園作

納錄

前屬沈屙將期納錄【四六集】

歸事

歸事猶言謝事請老也

婆娑事

晉王述上疏乞骸骨曰臣曽祖父昶白牋於魏文皇帝云昔與南陽宗世林共爲東宮官屬世林少得好名州裏瞻敬及其年老汲汲自勵恐見廢棄時人咸共笑之若天假其壽致仕之年不爲此公婆娑之事

蜘蛛隠

龔捨初仕楚王非其欲見飛虫觸蜘蛛网而死嘆曰仕宦亦人之网羅也遂掛冠而退時號蜘蛛隠

上病

張霸爲潁川太守謂掾史曰太守起自孤生致位郡守老氏有言知足不辱遂上病

以事還

張生一仕曽以事還顧我不能髙謝人間張長公【淵明】

角巾

羊祜與弟琇書曰旣定邊事當角巾東洛歸故里爲容棺之墟

龍種來歸

龎渙去官還鄕裏中人曰我家池裏龍種來歸

營莬裘

魯公曰吾爲允少故攝今允長矣吾方營莬裘而老焉

告年

陪幄方圗政安車遂告年【王禹玉詩】

山資

王秀之爲晉平太守期年求還或問其故答曰吾山資已足豈可久畱以妨賢路

乞身

後漢三公年老以疾乞身

保禦太和

保禦太和以究遐福晉賜致仕詔

臥振髙風

蕭徳言爲祕書監以年老請致仕太宗詔曰所冀才徳猶茂臥振髙風使濟南伏生重在於玆日闗西孔子故顯於當今

年至

漢書詔曰古者有司年至則致仕

嘯詠窮年

蕭俛旣致仕逍遙山野嘯詠窮年

告歸

書曰伊尹將告歸注云告老歸邑也

角巾東洛

薛革除左散騎常侍年至而無疾請告角巾東洛時甚髙之

辭蟬捨冕

獻文詔宣武曰吾百年之後聽彭城王勰辭蟬捨冕遂其衝挹之性也

告老詩

髙允乞骸骨不許乃著告老詩

三驥軺車

趙芬字士茂拜尙書右僕射以老病出爲蒲州刺史上表乞骸骨徵還京師賜以三驥軺車鳩杖被褥歸於家

脫繡

公爲柱下史脫繡歸田園侍禦事也【李白詩】

聽致仕

唐制諸職事官七十聽致仕五品以上上表六品以下申省奏聞

三分故祿

漢制年老致仕者三分故祿以一與之以終其身

歸骸故里

劉文云晝漏方盡大耋已嗟退反初服歸骸故里翫文史以怡神閱魚鳥以散慮

前園後圃

前園後圃従容丘壑之情左琴右書蕭散山林之外【四六集】

請老私門

請老私門庾季才之言

閉闗卻掃

閉闗卻掃塞門不仕【恨賦】

投簪

聊欲投吾簪【左太衝招隠】

揮金

張景陽詠二疏云揮金樂當年嵗暮不畱儲注揮散也

養餘日

従容養餘日取樂於桑楡【張茂先詩】

投冠

投冠旋舊墟不爲好爵縈【陶淵明詩】

投紱

忽投紱以髙勱【秋興賦】

無事明時

乃眷北顧辭祿延喜余亦偃息無事明時【潘安仁誄】

懸車告老

遂隠丘山懸車告老【蔡伯喈碑】

逃相第

𨿽非逃相第乃是故侯園【李徳裕詩】

奉使門

一介

子員曰君有楚命亦不使一介行李告於寡君注一介獨使行李行人也

一乘

廣武君曰不如發一乘之使

丁年

李陵書丁年奉使皓首而歸注壯年也

輶軒

風俗通曰周秦帝以嵗八月遣輶軒之使采異代方言還奏蔵祕室

使星

後漢遣使者二人入蜀李郃曰有二使星入蜀分野

衣繡持節

上乃使範昆張徳等衣繡持節虎符發兵以擊斬首至萬餘級

直指使

是時暴勝之爲直指使

繡衣禦史

王賀爲繡衣禦史逐捕魏郡羣盜多縦捨以奉使不稱免嘆曰活千人子孫必封吾活萬人後世其興乎

使牡

甚寵無如使牡行【王禹玉詩】

中郎使

匈奴傳論曰馳中郎之使蓋漢武時匈奴使來遣中郎將報命

客使

晉文伯曰獘邑以刑政之不修盜賊充斥是以令吏完客所館髙其閈閎厚其垣墻以無憂客使

間人

信使間人窺知其不用【韓信傳】

單車之使

漢詔求才可使絕域

使君

王防謂繡衣禦史暴勝之曰使君專生殺之柄注爲使者故謂之使君

赤車使

何當赤車使再往召相如又漢家天子馳駟馬赤車蜀道遇相如【李白詩】

流星貴使

流星爲貴使星大者使大星小者使小

輕使

光武數馳輕使致遺四方珍羞以賜竇融

國命全

簡才備行李圗令國命全言使藺相如使秦【盧子諒詩】

單車使

足下昔以單車之使適萬乘之虜【李陵書】

埋暢轂

王元長詩序暢轂埋轔轔之轍暢長也用張綱埋輪事

貢獻門

航琛【見珍異門】

符拔

肅宗時月氐獻符拔師子注似麟無角

瑞龍腦

唐天寶末交趾貢如蟬蠶形老龍腦樹

萬年蛤

眞臘夷獻萬年蛤不夜珠光彩皆若月照人亡妍醜絕美艷帝以蛤賜趙后珠賜倢伃

太官獻丞

張勃舉太官獻丞陳湯茂材注獻丞主貢獻物色

似古賢

晉劉滔母答吳國書胡桃本生西羌外剛朴內柔甘質似古賢欲以奉貢

赤烏女

穆天子傳赤烏之人甚好獻二女於天子以爲嬖人赤烏美人之地

染赤雀

文宣受禪日堯難宗染赤雀以獻帝尋知之亦弗責也

宴接之

西蕃諸胡朝貢詔裴矩宴接之

壤奠

蕃國王入朝奉贄曰某國蕃臣某敢獻壤奠注言壤地所出之物以爲贄獻

紈牛露犬

紈牛露犬之玩乘黃玆白之駟周書曰卜盧國獻紈牛紈牛小牛也又云渠搜貢鼩犬鼩犬露犬也【王元長序】

玆白【見上】

南金北毳

南金北毳來悉方艚素縑丹珀至皆兼兩兩車艚䢐刀反【恩幸論】

對見門

對西廂

嚴凝又許對西廂謂賜對也【王禹玉詩】

蛾眉班

筆談唐制兩省供奉官東西廂對立謂之蛾眉班

儀適

竇融歸朝先遣從事問會見儀適

秋請

吳王稱疾不朝使人爲秋請注律春曰朝秋曰請

朝覲門

三昧馬

江文蔚漏催三昧馬香惹九天衣

介圭

韓侯入覲以其介圭入覲於王

庭燎

庭燎之光君子至止鸞聲鏘鏘

駐車待漏

東觀漢記樊梵字文髙每當直事常晨駐車待漏

政理門【徳政附】

魚大由徳

客有貢大魚於太守王龔龔曰汝南乃有此大魚乎曰魚大由明府之徳

米鹽

臧宣爲內史其治米鹽事小大皆闗其手注米鹽細雜也

民謹事約

何武建言古者民謹事約

防維

振厥防維

去煩蠲苛

去煩蠲苛以綏百姓

亂繩

渤海郡盜賊帝問龔遂曰何以息之對曰理亂人猶理亂繩不可急也

去子

鄭惲所至重去子之法所育男女多以鄭爲姓

歌謠門

邑中黔

宋築城謳曰澤門之晳實興我役皇國父也邑中之黔實慰我心子罕也

公出遊

段文昌帥荊州民歌曰旱不苦禱而雨雨不愁公出遊

棗下纂纂

笙賦詠園桃之夭夭歌棗下之纂纂歌曰棗下纂纂朱實離離菀其落矣化爲枯枝人生不行樂死何以虛謚爲

兩穗謠

後漢張堪爲漁陽太守人歌曰桑無附枝麥穗兩岐

大冠若箕

田單攻狄三月不克齊小兒謠曰大冠若箕修劍拄頤攻狄不能下壘枯骨成丘

修劍拄頤【見上】

蕭娘

蕭宏與呂僧珍督諸軍侵魏畏懦不敢進魏人遺以巾幗北軍歌曰不畏蕭娘與呂姥但畏合肥有韋武謂韋睿也

老禾

老禾不早殺余種穢良田和幹子年老任趙州百姓爲之謠云

輿人詠

選詩敢飾輿人詠方慙綠水薦晉侯聴輿人之誦

邑頌

邑頌被丹經毗謠響玉律

塗歌裏詠

塗歌裏詠老安少懷

良吏門

官燭【見燈燭門】

萬人吏

鬻子民至卑而使之取吏必取所愛十人愛之十人之吏萬人愛之萬人之吏故萬人之吏撰卿相

悃愊

漢詔安靜之吏悃愊無華注至誠也

詬租吏

縣省司刑官戶乏詬租吏【李賀詩】

負租

倪寛爲左內史以負租課殿當免民聞恐失之大家牛車小家擔負輸租𦇤屬不絕課更以最

良民吏

孝宣皇帝愛其良民吏有章劾事畱中會赦乃一解注良民吏善治百姓也

治民吏

漢興言治民吏以黃霸爲稱首

誠長者

張歐爲吏未嘗言按人専以誠長者處官官屬亦不敢大欺

最眾賦

倪寛課殿黜終乃最眾賦【盧子諒詩】

姦吏門

把其罪

王溫舒遷廣平都尉擇郡中豪敢往吏爲爪牙皆把其陰重罪而縦使督盜賊快其意所欲得此人𨿽有百罪弗法卽有避回夷之亦滅宗

百罪弗法【見上】

姦如山

溫舒多諂事有勢者無勢視之如奴有勢家𨿽有姦如山弗犯

舞文巧請

舞文巧請下戶之猾以動大豪【上】

微文深詆

薛宣治淮南獄所以微文深詆殺者甚眾注詆誣也

曲文

延年其治務在摧折豪彊扶助貧弱弱𨿽陷法曲文以出之其豪傑小民者以文內之眾人所謂當死者一朝出之所謂當生者詭殺之

越法縦捨

張敞見惡輒取時時越法縦捨

淸白門

玉壺冰

鮑明遠白頭吟直如朱絲繩淸如玉壺冰

投三錢

三輔決錄安陵淸者有項仲山飲馬渭水每投三錢

淸郎淸卿

袁聿修爲尙書郎十年未曽受鬥酒之遺後爲太常少卿邢劭送白防爲信不受劭曰弟昔爲淸郎今爲淸卿矣【出北史】

婦無褲

韓豫章遺範宣絹百疋不受減之至一疋終不受同載就車中裂二丈與範云人寧可使婦無褲耶宣笑受之【世說】

不書官紙【見父子門】

十分受一

馬樞自營茅茨而居每以王公饋餉辭不獲己者率十分受一

食一口

北齊彭城王浟自滄州召還父老相率具饌曰殿下惟飲此鄕水未食百姓食聊獻疎薄浟爲食一口

金蟬質絹

李忠爲侍中卒以金蟬質絹乃得斂焉【北齊】

公防烏梅

蕭仿爲嶺南節度嘗服藥左右於公防取烏梅仿知止之

不攺衡門

王羆安於貧素不營生業後𨿽貴顯猶居舊宅不攺衡門

器食

鄭當時廉潔不治產仰奉賜給諸公然其饋遺人不過具器食注猶今一盤食也仰牛向反

安敢言淸

煬帝謂樊子蓋曰人道公淸是否對曰臣安敢言淸止是小心不敢納賄耳

賣田自給

和洽爲太常淸貧守約至賣田宅以自給

餉一奩

張盤爲廬江太守潯陽令餉黃甘一奩盤悉以付外

行賂吾子

吏以兩黃甘與其子張盤鞭之曰何故行賂於吾子

西陵石

郁林石

食吳水

折轅車【並見刺史門】操守門

閉影

陶爲諸王侍讀𨿽在朱門而閉影不交外物

有屬

髙武侯傅喜𨿽與故定陶太后有屬終不順指従邪介然守節

秉防尙

伊予秉防尙【謝靈運詩】

並介

昔吾讀書得並介之人並謂兼利介謂自守【叔夜書】

砥礪淸節

砥礪淸節博學好古【陳孔璋檄】

愼無爲善

淮南子曰人有教其子曰愼無爲善曰不爲善將爲不善耶應之曰善且猶不可爲況不善乎

貪污門

墨敗

左氏貪以敗官爲墨

捋須錢

唐宋遺史張崇帥廬州好不法士庶苦之嘗入覲江都人幸其攺任曰渠伊必不復來矣崇歸計口率伊渠錢明年再入覲道路相目捋須爲慶又率捋須錢嘗令人假人死當作水族陰府判官云焦湖百里一任作獺崇因大慙

賦黃魚

吳薛綜傳交州刺史朱符侵虐百姓彊賦於民黃魚一枚收稻一斛

銅山大賊

李義府相髙宗爲楊行欵白其贓詔司刑劉祥道與三司雜訊除名流雋州或作河間道元帥劉祥道破銅山大賊李義府露布牓於衢【本傳】

蝗腹梵字

蝗腹有梵字云自西天來世傳蝗食由吏貪殘所召農語曰身黒頭赤者武官頭黒身赤者文官【酉陽雜俎】

賜麻

唐滕王嬰蔣王暉皆貪污帝聞之每賜諸王錢物二王獨以麻數車云令充爲錢索【朝野僉載】

一郡錢

五官掾張輔貪污不軌一郡之錢盡入輔家然適足以矣

魚貪餌

孔叢子衞人釣於河得鰥其大盈車曰吾下一魴之餌過而不顧又以豚之半則吞矣子思曰噫魚貪以餌死士貪以祿死

賄門

若無恥懼更啟賄門言受人饋餉也【陸防奏議】

沒公廉

髙允謂崔浩私欲沒其公亷愛憎蔽其直理

聚納響

薛吉不厲淸節守汾州有聚納之響北史多下響字猶言有聚納聲也

買故賤

買故賤賣故貴皆坐贓爲盜沒入贓縣官

侵牟

吏以貸賂爲市漁奪百姓侵牟萬民注牟若蛑賊也漁若漁獵也

與盜盜

縣丞長吏也姦法與盜盜甚無謂也注與盜盜共爲盜也【西漢】

寄治

行污而寄治身私而托公【劉向傳】

貨賂上流

楊惲云貨賂上流言在位貪故使眾庶貨賂上流執事也

後進生

九江太守戴聖行治多不法前刺史以其大儒優容之及何武爲刺史行部錄囚徒有所舉以屬郡聖曰後進生乃欲亂人治皆無所決武使人廉得其罪聖懼自免

貶黜門【遷謫附】

極南天

故人何處沒謫宦極南天【林逋詩】

重劾

張敞身被重劾謂有兩罪也

惡熟

哀定之世季氏之惡已熟

井臼逸

任昉表赭衣爲盧見獄吏之尊除名爲民見井臼之逸

火爲山

張均流浦州詩瘴江西去火爲山炎徼南窮鬼作闗

鬼作闗【見上】

坐取官槁

謝鯤東海王越辟爲掾坐家僮取官槁除名

寄名竊級

崔子侃以寄名従軍竊級爲中書郎爲尙書左丞和子嶽彈糾失官

適去

賈誼旣以適去及度湘水爲賦弔屈原適讀曰讁

廢退

孫會宗與楊惲書言大臣廢退當闔門惶懼爲可憐之意

南遷賈

登朝儻有言爲訪南遷賈【李白詩】

左黜

三輔決錄陳重與其友雷義俱爲尙書郎義以左黜重見義去亦以病免

義足灰滅

施重山嶽義足灰滅【曺子建表】

誅始

幽執囹圄當爲誅始【陸士衡表】

束身

不得束身奔走稽顙城闕

禍會

終非其任卒與禍會【楊惲書】

威名門

停霜捲雹

停霜捲雹言收威也【李義山文】

威令首塗

威令首塗仁風載路【沈休文碑】

霽威嚴

魏相爲州刺史按治郡國多所貶退丙吉與書曰朝廷深知弱翁治行方大用願少自重相善其言爲霽威嚴

威震郡中

王尊爲安定太守五官掾張輔貪污收送獄數日輔死盡得狡猾威震郡中

遷轉門

頻仍

光陰荏苒遷授頻仍【李義山文】

攺授

攺授撫南裔【陸士衡詩】

乞一片金

樂安任遐爲光祿大夫就王晏乞一片金晏乃啟轉爲金紫

劇遷公遷

漢制尙書郎劇遷二千石或刺史公遷縣令

遺表門

忍命

忍命封章叩心戀闕【李義山遺表】

遺占

遺占遺命也唐書有更遺占之語顏延年誄陶靖節云式遵遺占

鑿楹納書

晏子春秋曰晏子將死鑿楹納書謂妻曰子壯而示之

先令書

何並疾病作先令書注遺令之書也

北堂喪

史防且死謂其子曰我卽死治喪於北堂吾不能進蘧伯玉退彌子瑕是不能正君置屍於北堂足矣

樹枌檟

且爲樹枌檟無令孤願言【謝靈運詩】

賙急門

墟王

蕭道賜居鄕有爭訟専賴平之又賙其疾急鄕裏號曰墟王

及時雨

薛允恭能賙人之急人號及時雨

賦斂門

罪梯

鹽鐵論是開利孔以爲民罪梯也

利孔【見上】

魚不出

耿壽昌自增海租蕭望之奏言往年加海租魚不出長老皆言武帝時縣官嘗自漁海魚不出後復予民魚乃出

傭調門

復卒

令民有車騎馬一疋者復卒三人注當爲卒者免其三人也

避苦役

辰韓耆老皆言秦之亡人避苦役至此

市舶門

天子南庫

市舶錄云市舶者其利不貲搉金山珠海天子南庫也

金山珠海【見上】

百蠻之賮

百蠻之賮五天之珎每嵗山積【市舶錄】

敗水

放洋之時或飄它國或溺名曰敗水【同上】

防貨

市舶錄海南諸國防貨所湊玉篇似接子立二切蠻夷貨也

金珠禦史【見時號諭物門】

舸連軸

舸連軸巨艦接艫【陸佐公石闕銘】

獨檣舶

市舶錄有獨檣舶深五十餘肘三木舶深四十餘肘又有牛頭金睛舶其大者可載一千婆簡方言二十兩爲一加底二百四十加底爲婆簡

攀附門

陳蘿故葛

陳蘿故葛攀附不涯解角脫鱗超逾非次【江總除詹事謝官表】

陳席故劍

陳席不棄故劍無遺逐階時髦升陟淸顯【陸倕謝詹事表】

邀潤屋

邀潤屋之防澤冀霄燭之末光【廣絕交論】

附旄端

附馳驥之旄端【上】

遺愛門

罷市

羊祜死南州爲之罷市巷哭者聲相接

忠淸君

兗州人爲宋遊道生立祠堂像題曰忠淸君

去轂

爭攀去轂

去見思

何武當官無赫赫之名去後人見思

興利門

大鬻鹽

東郭咸陽齊之大鬻鹽孔僅南陽大冶桑羊洛陽賈人以心計年十三侍中三人言利事析秋毫矣【武帝時】

算緡錢

諸賈人末作率緡錢錢二千而算一諸作有租及鑄率緡錢四千算一

算舟車

非吏比者軺車一算商賈軺車二算船五丈以上一算【上並西漢】

譴責門

白冠犛纓

聞譴訶則白冠犛纓盤水加劍造請室而請罪耳注請罪之室【西漢】

章劾

以臣有章劾當免【張敞傳】

刻肌削骨

臣自抱釁歸蕃刻肌削骨【曺子建表】

天网

天网不可重罹聖恩難可再恃【上】

徘徊恩澤

愚臣徘徊於恩澤而不敢自棄者也【上】

一簣之釁

一簣之釁積成山嶽【陸士衡序】

海錄碎事卷十二﹤子部﹐類書類﹐海錄碎事﹥

欽定四庫全書

海錄碎事卷十三上

宋葉庭珪撰鬼神道釋部

仙門

浮玉

陸蒙詩入云構浮玉宛與昆閬匹注太湖乃仙家浮玉之北宅也

金桉

茅君授神仙職眾賔皆至忽然自有靑縑帳於屋下敷數重白氊金桉玉杯人皆醉飽

三易膓

長房升仙雞犬皆去惟鼠惡其不淨鼠自悔一月三易膓

黙仙

五君詠中散云形解驗黙仙

洪崖肩

左挹浮丘袖右拍洪崖肩【郭景純詩】

風餐

風餐委松宿云臥恣天行冠霞登防閣解玉飲椒庭【鮑明遠詩】

煙客

矯掌望煙客注煙客仙人也【盧諶詩】

蒙汜迫

永得安期術豈愁蒙汜迫【盧諶詩】

蟪蛄窟

今王毋遷大道之重下降蟪蛄之窟

阿環

阿環上元夫人名也

赤霜袍

上元夫人服赤霜之袍又戴九靈夜光之冠又帶六山火玉之佩

琳華綬

流黃劍

上元夫人垂文琳華之綬又腰流黃揮精之劍

螺肝胏

螺肝胏徒號鮮腴鶴犀階空稱巨麗言神仙也

潛遁藕絲

隨修羅潛遁藕絲投蠻氏共棲蝸角【段成式】

蕚綠華

蕚綠華九疑山中仙女降羊權家可二十許上下皆靑衣【眞誥】

牽牛河

濯足玉女池鼓枻牽牛河

水官筆

適足以握水官之筆鳴三官之鼓言爲所考罰也

萬椿

上論九之逸度下紀萬椿之大生言仙經如此

玉佩金鐺

仙道有玉佩金鐺以登太極又有流金之鈴以攝鬼神又有神虎之符

流金鈴

神虎符【並見上】

碧藕白橘

碧藕白橘穆王會王母於瑤池之上

天上苦人

天上苦人彭祖問白石先生曰何不服藥仙去曰天上至尊相奉至難更苦人間耳

嚂噓

玉女投壺每一投千二百梟設有不入者天爲之嚂噓嚂呼監反開口笑也

瞳子方

李根兩目瞳子皆方仙經云八百嵗則瞳子方

四十九妻

彭祖喪四十九妻五十四子

李常在

有姓李人世世人見之不知其名因號李常在

唾盤成獺

劉綱唾盤成李其妻樊夫人唾盤成獺食之

仙臺郎

侯道華晨起飛在松頂揮手謝眾曰玉皇詔我爲仙臺郎今去矣

三王喬

一王子晉王喬二葉令王喬三服肉芝王喬皆神仙也

玉局

桓帝永壽中太上降成都其地化出玉局坐升之授道陵以要道

白蝙蝠精

葉法善言張果是混沌初分白蝙蝠精

鶴信

脞說張君房夢仙詩仙山望不及鶴信遣誰通

云和笙

王母降漢武帝仙家自設防置酒侍女王登拊八瑯之璈董雙成吹云和之笙許飛瓊鼔震虛之簧婉陵華拊五靈之石範成君擊湘陰之磬段安香作九天之鈞眾聲激朗虛音駭空又命侍女安法嬰歌云之曲

授飛

庾信遊仙詩玉京傳相業太一授飛

籛鏗

神仙傳彭祖姓籛名鏗又云在家道士黃瓊籛鏗之倫也

善爽鬼

死爲善爽鬼仙之儔也

丘

鼻有山腹有丘仙相也

闈編郎

太極眞仙中莊周爲闈編郎

飯爲蜂

三洞瓊綱曰吐飯爲蜂鏈金凝液

九天臺

漢宮閣疏云神明臺武帝造有九室今謂之九天臺常置九天道士百人

雌蛟啼

李沈夢仙謠云九气眞翁騎白犀臨池靜聽雌蛟啼

仙障

陶景云仙障有九名居其一使吾不白日升天蓋三朝有浮名乎

朱陵

陸蒙傷顧道士詩云多應白簡迎將去卽是朱陵鏈更生度人經云魂度朱陵受練更生

雷公吏

張籍送胡鏈師歸王屋詩云鏈成雲母休煩爨召得雷公當吏兵

三淸驥

道士劉愛道謂潘師正曰三淸驥者非爾誰當乘之

龍泥

庾信步虛詞雲龍泥印玉防天火煉眞文

珠光

賜葉法善詔云金骨外聳珠光內應

偸兒

荔枝碧桃爭得比枉令方朔號偸兒

倚酒

太霄經云朱仲嘗於會稽賣珠漢髙後時人仲以素書倚酒於女幾家幾盜寫學其術女幾陳市上酒婦也

靑精飯

神仙傳鄧伯元王甫俱在霍山服靑精飯

杜蘭香

曺松有玉女杜蘭香下嫁張碩詩

金條脫

曺松詩藍絲重勒金條脫畱與人間許侍中

碧玉花

曺松有穆王宴王母於九光流霞館詩不知白馬紅韁解偸喫東田碧玉花

五色麟

李九齡上淸詞東皇近日慵遊宴閒煞瑤池五色麟

丹繒宇

梁簡文升仙歌丹繒碧林字綠玉黃金篇

太眞

楊通幽道士遊神馭气至蓬萊最髙山上多樓閣西廂有戶東向署曰玉妃太眞院叩戶雙鬟童女出應門

捲食蛤

神仙傳燕人盧敖見若士焉捲殻而食蛤蟹舉臂而竦身敖仰而視之不見乃止

石髓

仙經云神仙五百嵗輒開其洞中有石髓取而服之壽齊天地王烈入山嘗遇食之以語康康取之化爲靑石烈曰叔夜命薄不合仙耶

靑鳥

漢武故事七月七日上於承華殿忽有一靑鳥集殿前須臾王母至

朱鳥牕

王母降漢武帝承華殿東方朔於朱鳥牖中竊視之王母視朔顧上曰此兒久被斥逐尋當還

射的山鶴

會稽記射的山南有白鶴山此鶴爲仙人取箭

玉酒

瀛洲有蘊玉石髙千丈出泉如酒味甘名玉酒又名玉膏飲之長生

連金泥

鳯麟洲仙家取鳯啄麟角煎作膠名集膠或名連金泥能續弓弩斷劍折亦能連之

種芝

方丈山仙家數千萬耕田種芝艸課計頃畝如種稻狀羣仙不欲登天者皆往來其上

扶桑椹

扶桑有椹樹兩兩同根偶生更相依倚是以名爲扶桑仙人食其椹皆作金光之色飛翔虛椹色赤九千嵗始一生

閬風巓

昆侖山三角其一正北幹星辰之輝曰閬風巓其一正西曰圃臺其一正東名昆侖宮其一處有金臺五所玉樓十二

廣樂

穆天子傳觴天子於盤石之上天子乃奏廣樂

王母謠

王母爲天子謠曰白雲在天山陵自出道裏悠遠山川間之將子無死尙能復來天子答之曰予歸東土和治諸夏萬民平均吾願見汝比及三年將復而野

隔兩塵

異人丁約隱於卒伍韋子威師之丁謂韋曰郎君得道尙隔兩塵問其故約曰儒謂之世釋謂之劫道謂之塵

馬郎婦

釋氏書昔有賢女馬郎婦於金沙灘上施一切人淫凡與交者永絕其淫死塟後一梵僧來云求我侶掘開乃鎖子骨梵僧以杖挑起升云而去

碧落侍郎

神仙傳沈羲將飛升忽拜爲碧落侍郎乃仙去

肉馬

我帝愛神仙燒金得紫煙廏中皆肉馬不解上靑天

蘂淵瓊池

眞誥靈妃歌曰月中生蘂淵日中有瓊池

瓊宙碧宇

孔緯七列曰蓬萊瀛洲瓊宙碧宇

圎海

十洲記圎海水色正黒謂之防海惟飛仙能到其處

瑤池翠水

集仙錄王母所居臺閣閬風之苑有城千里玉樓十二左帶瑤池右環翠水非飇車羽輪不可到

琳宮

眾聖集琳宮【出空洞靈章經】

云裝

云裝煙駕【出江淹詩】

云腴

仙方有九品其四曰朱光碧雲之腴

智瓊

魏濟北従事超夜夢神女自稱上天玉女名姓公智瓊下嫁従事三五夕一來能隠其形不能隠其聲一旦別去

八景與

一眞人曰八景龍輿可得乘之

金衣鶴

李白書云謹使金衣防鶴銜飛雲錦書於孟公

壽鶴衣

衣靑霞壽鶴之衣

桂實如橘

天地運度經太山北有桂樹靑腰玉女三千人守之實赤如橘食之仙官來迎常有九色飛鳯寶光朱雀鳴集於此

秀眉公

秀眉公餌茯苓得仙【神仙傳】

脫空王老

屢於人間蟬蛻人謂之脫空王老莫知其年嵗

麒麟客

麒麟客張茂實家傭僕也自言適與厄會須傭作以償之一日辭去乘靑麟上仙掌

赤松子

顏師古漢書注云赤松子神農時爲雨師服水土能入火自燒至昆山上西王母石室隨風雨上下炎帝少女追之亦得仙去又黃初平亦號赤松子

虛轅

眞誥朱闗內眞以云車虛轅相適

玉巵娘子

玉巵娘子王母第三女崔書生遇之

小仙

張果謝王老曰小仙不敢専俟仙伯宮耳

承露盤

元鼎元年起柏梁臺作承露盤髙二十丈上有仙人掌以承露和玉屑以飲之云可長生

阿母傳

王可交遇神仙與二栗食之絕食後賣藥時言藥則壺公授酒則余杭【阿母傳】

云爲衢

勸君跨仙竹日下云爲衢

樊夫人

劉綱之妻樊夫人劉與試術事事不如臨升天劉登皂莢木乃飛夫人平坐而入雲中【女仙傳】

勤力新婦

楊敬眞適同村王淸奉箕箒供農父之職甚謹夫目之爲勤力新婦後得仙去【女仙傳】

黃銀

呂仙翁詩道成瓦礫是黃銀

癡龍

洛下有洞穴有人誤墜其中見宮殿人物凡九處又有大羊羊髯有珠取食以不饑張華曰此地仙九館也大羊乃癡龍耳

斥仙

曼都爲斥仙人見抱朴子

心拜

仙志曰凡修行太一之事眞人之道不得有所拜但心拜而已不形屈也

玉壺十二

王遠字方平住蔡經家後去十餘年七月七日來威儀如大將軍持玉壺十二皆以蠟封其口【神仙傳】

靑赤丸

孫博以赤丸投軍中須臾火起將靑丸投之乃火滅

白羊公

黃盧子以法授白羊公此公常乘白羊故以爲號

沙海

仙人寧封食飛魚而死二百年後復生世呼寧先生其遊沙海頌云靑蕖的爍千載舒百年暫死食飛魚

擲巾爲橋

有崔生者入山遇仙女爲妻久之還家得隠形符乃潛宮禁中爲術士所知追捕甚急生逃還山中追者在後隔澗見其妻告之妻擲其領巾成五色虹橋生過卽滅追不及矣【唐逸史】

太白酒星

成都有鬻酒家每有紗帽杖藜四人來飲愛說孫思邈因奏其事明皇問思邈對曰此太白酒星每遊人間世飲酒也【唐逸史】

脈望

何佩常於古書中得一髮卷規四寸許四環無端用力絕之兩端滴水投之於火亦作髮气不知何物也後與方士言之驚嘆曰君不得仙命也此名脈望蠧魚三食神仙字則化而爲此夜持當天従規中望星使立降可求丹度世【酉陽雜俎】

紙驢

張果常乘一白驢日行百里夜卽疊之置於箱篋中乃紙【明皇雜錄】

赤烏公

赤烏公彭祖弟子服金汋而升太極

碧落仙

國言元聖家尋碧落仙

上漢查

庭養衝天鶴溪流上漢查【王維詩】

星中官

爲復便作星中官爲復且作人間官

六丁直

赤城開門六丁直陳陶仙人詞

廬君

匡俗於此仙去其廬尙在故謂之廬山漢武封俗爲大明公稱爲廬君

鶴履

盧耼爲廣州治中従事有仙術嘗元會至曉不至及朝列化爲白鶴回翔欲下威儀以箒拂之得只履耼乃驚還就列

流精闕

流精闕在昆侖山西王母所居

白銀宮

史記三神山在海中黃金白銀爲宮闕

紫煙客

金華牧羊兒乃是紫煙客

赤玉舄

東畱赤玉舄更上蓬山路

三丘

問三丘乎勾芒注三丘謂蓬萊方丈瀛洲也

不死牀

構不死而爲牀昆侖山有不死樹構以爲牀

升龍轡

梁武帝遊仙詩蕭史暫徘徊待我升龍轡

五滋液

郭璞遊仙詩呼吸五滋液妙气盈胸懷

老童

慕老童於騩山山海經騩山神耆童居之其音常如鐘磬

不死國

曲論曰與螭龍並駕適不死之國

冠霞

冠霞登防閣解玉飲椒庭注冠霞冠謂従仙也解玉佩謂去位防閣椒庭皆仙居

丹泉術

始整丹泉術終覿紫芳心抱朴子黃帝南到員隴米若干之華飲丹巒之泉

鶴上人

徒霜鏡中髮羞彼鶴上人

解帶仙

太白眞人遺帶散法服白粉一刀圭卽死旣斂失屍所在但存余衣是爲白日解帶之仙

赤莧仙人

明州奉化縣有赤莧山云赤莧仙人嘗居於此

易遷童初

易遷童初二宮名是男女之堂館也羣仙所居

不死鄕

金庭有不死之鄕在桐柏山之中

貫月查

王子年拾遺記堯時有巨查浮於西海查上有光若星月常繞四海十二年一周天名貫月查又名掛星查羽仙棲息其上

子胥水仙

子胥死使人捐於大江口勇士抱之乃有遺鄙發憤馳勝气若奔馬威如萬物歸神大海彷佛之防音兆若在後世稱述蓋子胥水仙也

鞭爛鞍朽

異苑曰有人山行見洞中二老翁摴蒲以馬策掛地觀之俄鞭爛鞍朽與樵人爛柯事相類

玉京子

安期跨蛇以朝玉京因名玉京子【傳奇】

三神鶴

三茅傳中詩曰茅山連金陵江湖接下流三神爲白鶴各在一山頭

白雲車

司馬承禎天降車上有字賜承禎尸解去白雲滿庭號白雲先生車爲白雲車【尙書故實】

紫雲娘

魯敢遇仙女曰常見紫雲娘誦君佳句

靑羊肆

老氏授闗令喜以道徳經曰汝修行千日功成入蜀可於靑羊肆中相尋至期見老子再生人家已三嵗授以玉冊金書

鳯仙橋

鶯仙橋在涪城縣又有鳯仙橋

碧霞觴

許碏徧遊名山所至題字云自尋偃子到此忽作一詩云閬苑花前是醉鄕誤翻王母碧霞觴羣仙拍手嫌輕薄謫向人間作酒狂後於市酒樓乘雲而去【嘉話】

耕耘五徳

耕耘五徳朝種暮獲注翼氏風角五徳東方甲南方丙西方庚北方壬中戊種五色禾於此而耕耘也此言仙事

北酆落死

北酆落死名南斗上生籍

鶴上仙

客有鶴上仙飛飛淩太淸

天墉城

昆侖山有積金爲城名天墉城面方千里上有玉樓十二也【東方朔十洲記】

神馬繞日

方朔遊吉云之野得神馬乘以繞日三匝朝出暮入闗猶未開洞防記神異經云東極有五云之澤其國有吉慶之事則雲气五色著艸木屋室皆如其色

蘂珠宮

學道北海仙傳書蘂珠宮

白玉京

天上白玉京十二樓五城仙人撫我頂結髮受長生【李白歌】

二室三花

二室淩靑天三花含紫煙

金髙南山

身騎白黿不敢度金髙南山置君顧

虎鼓瑟

虎鼔瑟兮鸞回車仙之人兮列如麻

天仙人

攀花弄秀色遠贈天仙人【李白詩】

李騰空

送妻尋廬嶽道士李騰空子應到碧山家水舂云碓風掃石楠花【李白詩】

天帝外臣

余素愛寶訣爲三十六天帝之外臣白自謂

華陽館主

華陽館主陶隠居也

瑤筍

道書瑤筍千年生一芽

天廚

劉安升仙見上帝誤稱寡人謫守天廚【出抱朴子】

殊庭

上臨渤海將臣望祀蓬萊之屬防至殊庭焉注殊庭蓬萊中仙人庭也防讀曰冀

隠玉壺

白頭仙人隠玉壺

紫霞貴

冷然紫霞貴果得錦囊術

道門

鴻寶書

漢淮南王有枕中鴻寶書言神仙術

六戊書

太陽六戊之書

七試皆過

張道陵弟子趙升七試皆過乃授肘後丹經

大慶月

正月上元七月中元十月下元皆大慶六日長齋誦度人妙經福及上世身得神仙

三官譴

陰符經序云非道器抱朴純元之士愼勿傳之令子有罪爲三官罷譴

臺

道書太上閒居之臺

紫桂宮

漢武內傳王子登紫桂宮見太上丈人

明霞館

元始天王於明霞之館下教以授三天玉童

劫仞臺

度人經云劫仞臺者玉淸九仞之臺也彼中以劫數仞

崇館

唐武宗立崇館置吏鑄印以處廣成先生劉靖

神虎

七千神虎窮蹈借之姿九百毒龍恣貪殘之害【出李商隠齋文】

怪牒

神經怪牒【漢書方術傳序】

雲珠笈

集仙錄上元夫人勅侍女李方明出丹瓊之函披雲珠之笈出玉佩金鐺經傳司命茅君

南和繒

黃帝符圗經以南和之繒書金簡之文

雲笈

解雲笈發瓊函

蘂書

西華宮有瑯簡蘂書

虎書

太素三元宮有云瓊九變虎書

玉京

飛升金闕遊宴玉京

北府

下離北府上入南宮南宮朱也

日帝

珠囊云命與月俱年隨日帝生

五靈符

新拜天官上玉都紫皇親授五靈符

金英函

禹封五符祕以金英之函檢以都之印

靑詞

李肇翰林誌凡道觀薦靑詞文用靑藤紙朱字謂之靑詞

赤章

沈約病呼道士奏赤章於天

紫書

紫書儻可傳銘骨誓相學

靑笞篇

時餐食蛾蘂屢讀靑笞篇

紫霞篇

朗詠紫霞篇淸開蘂珠宮

含丹照白

羨君紫書常滿案含丹照白霞色爛

瓊笈妙韞

漢武內傳上元夫人語帝曰阿母今以瓊笈妙韞發紫臺之文賜汝八會之書可謂至珍至寶上帝之觀矣

道士門

紫荷巾

唐送羽人歸羅浮雲風前整頓紫荷巾

熊須冠

張籍送鐘師詩獨戴熊須冠暫出惟將鶴尾扇同行

步虛

異苑云魏陳思王遊山忽聞空裏有誦經聲淸遠逌亮解音者則而寫之爲神仙聲道士效之作步虛也

九光霞

萬里洞中朝玉帝九光霞外宿天壇元微之詩小有洞天周萬里

大藥資

洞仙傳晉中興已來名山道士合大藥得仙者眾

雲華唱

一覩雲華唱欣承道徳篇【趙彥昭應制】

花姑

洛水有女道士黃虛防年逾八十貌如嬰孺號花姑【列仙傳】

聲璅璅

道經云合口誦經聲璅璅眼中流淚珠子防

古仙

道經古仙合心將元化並

丹臺名

題紫陽先生壁復聞紫陽客早署丹臺名

佛門

天中天

淨飯王嚴駕抱太子謁自在天神廟神像起禮拜太子足王驚嘆曰我子於天神中更爲尊勝宜字天中天卽佛第二小字也【本行經】

化菩薩

上方界佛土有國名眾香佛名香積以眾香鉢盛満香飯與化菩薩【維摩經】

水中月

諸法皆妄見如夢如焰如水中月如鏡中像

兩足尊

普雨妙法應羣心彼兩足尊宜往見

人中月

或有見初生妙色如金山住是最後身永作人中月謂佛也【華嚴經】

金粟後身

金粟後身李白自謂也維摩亦爲過去金粟如來

化胡

於闐國西五百里有北摩寺俗云老氏化胡成佛之所初老子至此白日升天與羣胡辭訣云我暫遊天上尋當下生其後出天竺化爲胡王太子自稱曰佛因立此寺焉

佛日道月

或問三教優劣士謙曰佛日也道月也儒五星也

一麻一麥

佛在深山日食一麻一麥端坐六年

琉璃咽

三昧經佛咽喉如琉璃筒

瑚舌

大智論佛舌色相如瑚色

珠火眉

瓔珞經佛眉如珠火

金精髮

大集經佛不以惡事加眾生故得髮色金精相

法王根

動是法王苖寂是法王根

如來別名

最勝田眞實天九仙師天中天皆如來別名

最上良田

佛爲一切眾生種植善根淨心之主爲一切眾生發生福徳最上良田

無礙月

昔有如來無礙月佛號也

儒童菩薩

淸淨法行經云佛遣三弟子震旦教化儒童菩薩彼稱孔丘淨光菩薩彼稱顏回摩訶迦葉彼稱老子

僧門

壊色衣

梵言袈裟此云壞色衣言非五方正色

石防頭

云居膺云學佛邊事是錯用心假饒解千經萬論講得天花落石防頭亦不幹自己事

葛藤社

葛藤社【出傳燈錄】

火宅僧

僧之有室家者謂之火宅僧

白業

達摩謂南天竺王曰汝當勤修白業護持三寶

方袍

泉州洋慧忠禪師屬唐武宗廢教例爲白衣作偈云多年塵事謾騰騰𨿽著方袍未是僧今日修行依善慧滿頭畱髮待燃燈【僧寶傳】

支郎

魏髙僧支謙博覽經籍兩眼多白而晴黃時人謂曰支郎眼中黃形軀𨿽細是智囊

醉髠

可朋好飲能詩自號醉髠

黒衣宰相

南史文帝嘗寵沙門慧琳元嘉中遂防權要勢侔宰輔孔顗嘆曰今日遂有黒衣宰相可謂冠屨失所矣

談義林

慧嚴慧議並住東安學行精時鬭塲寺多禪僧都下語曰鬭塲禪師窟東安談義林

膜拜

乃膜拜而受注今之胡禮佛舉手加頭稱南膜拜者卽此音摸

腰裝

送僧頂笠衝殘葉腰裝歇暮灣

淨住子

齊竟陵王子良撰淨住子注云梵語菩薩此云淨住是佛之子故謂之子

方袍平叔

髙僧肇法師制四論呈劉遺民嘆曰不意方袍復有平叔

赤髭

佛陁耶捨此云覺明罽賔人爲人赤髭故時號赤髭耶捨

詩家奴

廖融贈僧詩甚多常曰僧是詩家奴一人贈一篇且帶圗行東西南北耳

力穡身田

力穡身田救焚心宅【段成式送僧】

會稽二淸

東陽二軋

江南多名僧會稽有淸江淸晝婺州有軋俊軋輔時號會稽二淸東陽二軋

髮透漆

蘇師和尙在香雲山遷化邑人漆其頂其髮透漆而生在普州

談重

黃金師子承髙坐白玉麈尾談重

僧英

江濆遇聞聲道崖乃僧英道道崖僧名

護禪

鳥聚疑聞法龍防若護禪

道門秀

卓絕道門秀談乃支公【別浮屠談皓】

開士

衡嶽有開士楞嚴經云十六開士悟圎通

梵行先生

梵行先生佛之稱僧

薙艸開林

薙艸開林置經行之室薙芟也

鶴拋枝

送僧詩咽浪注瓶魚躍澗倚松搖錫鶴拋枝

第一位

著僧迦梨當願眾生入第一位得不動法

佛種

於眾生田中下佛種子是故能令佛種不斷

海英嶽靈

海英嶽靈誕彼開士【葉和尙贊】

刀齊尺量

刀齊尺量扇迷陳語【志公贊】

飯一麻

秦系題僧房檐前朝暮雨添花八十眞僧飯一麻

無上士

釋曇崇修禪觀時號無上士

義龍

齊釋惠榮精於講辧號義龍

枯木眾

石霜慶緒禪師學眾有長坐不臥屹若林朽天下謂枯木眾

禪窟

如會住湖南東寺號禪窟

如綿入棘

赤髭見羅什被姚興妻之姬媵曰什如綿入棘

不作漢語

髙坐道人不作漢語或問此意簡文曰以簡應對之煩坐傳云和尙胡名屍棃宻西域人也

掌光

道昻慧解夙成掌中嘗有光不勞燈燭

杯度

晉杯度者不知姓名常乘木杯度水因名

法中龍象

法中龍象波羅提

獨眼龍

獨眼龍婺州明昭徳謙禪師

律虎

律虎陳釋法願

人中師子

人中師子晉天竺法師佛馱斯那

僧中鸞鳯

僧中鸞鳯光綂律師流支三藏

釋門瑚璉

釋門瑚璉智聚法師

法門領袖

法門領袖奘法師

文句無前

後魏釋法正與僧建齊名時人目建爲文句無前目正爲入防獨步二人爲義會之友

降鉢王何

王蒙見支道林宿構數百言欲其品題讀竟徐曰與君別來多時君語了不長進蒙退謂人曰支公乃降鉢之王何也

白足阿練

長安道人曇始甚有神異足白於面天下咸稱白足阿練【出法苑珠林】

甘露門

佛大勝多與菩提達摩並化時號二甘露門

黒衣二傑

齊髙僧僧惠與暢法師號黒衣二傑

天下半

陳釋眞觀通禮詩儒道羣經又涉琴碁沙門洪偃稱其具八能時人語曰錢塘有眞觀當天下一半

宗門

九帶禪

浮山遠錄公編禪家爲九帶集故山谷贈淸隠禪師詩云防得浮山九帶禪

聲前句後

匡眞禪師云聲前薦得孤負平生句後投機殊乖道體

合轍

閉門造車出門合轍

羚羊掛角

雪峯云我若東道西道汝則尋言逐句我若羚羊掛角汝向什麼處捫摹

防同契

石頭著防同契一篇辭防幽濬

一句子

藥山云我有一句子未嘗說向人

赤腳趕兔

風穴云赤腳趕兔著靴人喫肉

癡禪狂慧

守黙之癡禪尋文之狂慧

三門

臨濟云夫一句語須具三門一門須具三要有權有用汝等諸人作麼會

趙州闗

須知有不涉闗者

石頭路

石頭路滑躂倒也無

防凡

還丹一粒防鐵成金至理一言防凡成聖

無縫合

杏山見石室碓米曰行者不易貧道難消室曰無心椀子盛將來無縫合盤合將去說甚難消

無縫塔

造一無縫塔

法舟

師寂滅兮法舟傾

菩提樹

華嚴經菩提樹金剛爲身琉璃爲幹摩尼爲果

目

傳燈錄但如目妄起空華

三墨七儒

王融回向詩云三墨紛紜殊不會七儒委蔚未曽並

年涯

僧問洞山得見和尙本來師如何得見曰年涯相似卽無阻矣

本來師【見上】

眉上眉

璘和尙因事頌云个中生解防眉上更安眉

防趚

賣鞋老婆足防趚上郎擊下七迹反

妙期

肇法師雲山川𨿽邈妙期

選佛塲

禪客謂丹霞曰今江西馬大師出世是選佛之塲

海錄碎事卷十三上﹤子部﹐類書類﹐海錄碎事﹥

欽定四庫全書

海錄碎事卷十三下

宋葉庭珪撰

梵語門

庵摩羅果

庵摩羅果卽廣州餘甘

母陀羅手

母陀羅手亦云吉祥手卽結決定印也

尸羅

尸羅唐言戒

毗梨耶

毗梨耶唐言忍辱

祗夜伽陀

祗夜伽陀唐言諷誦

彌戾車

彌戻車華言惡見

跋難陁龍

跋難陁龍唐言賢喜也無耳能聴

芬陁利

梵語芬陁利此言白蓮花槃經云如來之身非胎所污如芬陁利花本身淸淨故

優曇花

阿含經當觀如來出世如優曇鉢羅花言此花之難值佛亦如之

支提

有舍利名塔無舍利名支提滅惡生善處也

阿闍梨

阿闍梨華言軌範師又云悅眾

檀越

心中初求最後檀越以爲齋主注梵語檀波羅蜜華言布施旣行布施然後越生死此岸到菩提彼岸

旃陀羅

旃陀羅華言嚴熾惡業復云不律儀者則畋獵漁捕屠兒之類

毗羅眡子

毗羅眡子注此苦行外道淘糟飲汁防髮灰身六師之中第三師也

經門

七滿八平

十論經佛身七處滿持地經佛表裏八處平滿

三獸渡河

婆沙論三獸渡河兔浮水上馬及一半象窮底諭薩緣覺聲聞所得有淺深也

二諦

明集昭明太子答問二諦一眞諦二俗諦眞諦曰第一義諦俗諦亦曰世諦

惠水

昭明啟云甘露入頂水灌心

心燈意蘂

晉安王書伏承淨名法廣親承金口辭珎鹿苑理性鷲山豈止心燈夜炳亦乃意蘂晨飛

六度

登六度舟入三昧海【陳宣帝懴文】

水鳥樹林

水鳥樹林皆說法出經土木瓦礫助發機【傳燈錄】

旃檀林

旃檀林中必無雜樹

智慧劍

以智慧劍破煩惱賊【金光明經】

此岸

不此岸不彼岸不中流而化眾生

解脫漿

甘露法之食解脫味爲漿

八正路

象馬五通馳大乘以爲車調禦以一心遊於八正路

八解池

八解之浴池定水湛然滿布以七淨華浴於無垢人

法喜妻

智度菩薩母方便以爲父一切眾導師無不由是生法喜以爲妻慈悲心爲女善心誠實男畢竟空寂捨

智寶

不入煩惱大海則不能得一切智寶

五欲淤泥

菩薩示有妻妾防女而常樂遠離五欲淤泥

焦谷牙

菩薩觀眾生如智者見水中月如水中泡如焦谷牙如空中鳥迹如石女兒

法施會

夫大施會不當如汝所設當爲法施之會何用是財施會爲

無盡燈

有法門名無盡燈無盡者譬如一燈然百千燈防者皆明明終不盡夫一菩薩開導百千眾生令發阿耨多羅三藐三菩提心於其道意亦不滅盡是名無盡燈

聚沬

是身如聚沬不可撮摩如芭蕉中無有堅

禪悅味

維摩詰𨿽復飲食而以禪悅爲味已上並維摩經

智鑰

名相闗鏁非智鑰不能開

軟語

維摩經大富梵行所言誠諦常以軟語眷屬不離

金箆

老杜詩金箆定刮眼鏡像未離詮槃經云如目盲人爲治盲故遣詣良醫卽以金箆刮其眼膜

千花蔵

李紳詩貝葉千花蔵檀林萬寶篇

雞一飛

阿含經人壽萬嵗時此閻浮州極大丰樂多有人民村邑相近如雞一飛

徙多河

裝法師西域傳阿那婆答多池在香山之南大雪山之北出淸冷水屬南贍部州北面頗眡師子口流出徙多河潛流下地出積石山是爲中國之河源

悲田

供父母曰恩田供佛僧曰敬田供貧病曰悲田總名曰福田【見法論】

障火

障火焚心印魔風颺劫灰

愛酪沙彌

經云愛酪沙彌生念愛心後生酪中作虫

懈慢國

菩薩處胎經云過此西方十二億那由他有懈慢國快樂安穏人欲往生阿彌陁佛國若従此國過人多染著卽願生其中遂不得到阿彌陁佛國若人見此不貪不愛卽得越過至安樂國此懈慢國亦曰疑城人遙見此城謂是極樂便生愛著

安樂國

疑城【同見上】

五濁

彌陁經五濁惡世劫濁見濁煩惱濁眾生濁命濁屍中作虫嬉戲往來不離其所

重障山

此諸會眾已離一切煩惱心垢及其餘習摧重障山見佛無礙

妙法燈

如來法王出世間能然照世妙法燈

智慧燈

又照世智慧燈

解脫海

此智蔵王解脫海

防慢幢

妙光幢天王得摧滅一切防慢幢解脫門

慢髙山

一切眾生慢髙山十力摧殄悉無餘

欲海

欲海漂淪具眾苦

大福海

一切眾生福徳力佛毛孔中皆顯現現已令歸大福海

業海

業海廣大不思議

三明六入

气茂三明情超六入三明謂天眼明宿命明漏盡明六入謂眼入色耳入聲鼻入香舌入味身入觸意入法也

一無

釋二名之同出消一無於三幡

三幅

三幅注色一也色空二也觀三也

斷見

若定空則歸斷見若實有則落常情若有處所則成其境

無一相

無一相故遠離同緣無多相故遠離異緣以此義故名爲眞如

癡猿捉月

癡猿捉月渴鹿馳焰無而橫計枉入苦輪

苦輪見【上】

道非心外

道非心外佛卽心中

歡喜海

佛昔修治歡喜海

法炬

佛於闇障眾生海爲現法炬大光明

無邊法雨

普發迅流主河神得普雨無邊法雨解脫門

願光明

以願光明淨世間

布華如雲

布華如雲主林神

生芽發曜

主林神得增長種種淨信芽解脫門

淨信芽見【上】

慈惠根

華林妙髻主山神得修習慈根解脫門

開華匝地

開華匝地主山神

一牛吼

尼連河側去人間五里一牛吼地

大云

演一切法如布大云一一毛端悉能容受

辧才

辧才如海廣大無盡

普賢願海

恆以所得普賢願海令一切眾生智身具足

出離云

雨無量諸出離云令諸眾生永度生死

慧炬慈云

法華經世尊以智慧爲燈炬又內典如來慈悲心如彼大云防潤世界

劫燼

李紳法華寺色塵知有數劫燼豈無年

小枝小葉

嚴維法華寺聮句得法小枝小葉懷人如玉如金

西方齋社

遠法師與晉朝諸賢修淨土業結社白蓮又與道安雷次宗劉遺民共結西方齋社

補蹠翁

六度經云昔察防王謂補蹠翁孰最樂乎曰王樂也使之攝統權治握統萬機勞役其心王復問樂乎曰萬事勞心非如補蹠巧拙隨意

意馬心牛

意馬已成於寶馬心牛頓作於白牛

火珠熟米

北蔚單越人先世修無我所觀報生彼國壽千年衣食自然粳米七寸火珠熟之

三毒

見棘刺樹當願眾生疾得剪除三毒之刺

善意浴

若見流水當願眾生得善意浴洗除惑垢

五欲圃中

五欲圃中耘除愛艸

善鎧

常服善鎧趍無師法見著甲冑云

禪悅食

若飯食時當願眾生禪悅爲食法喜充滿

正法樓

升正法樓徹見一切

善見藥

譬如有藥名爲善見眾生見者眾毒悉除

夜摩天

夜摩天此名時分天爲此天元日月晦明以蓮花開爲晝合爲夜

世間燈

已成兩足尊而作世間燈

大智炬

如來以大智炬燒邪見幢

心

調伏心令入道果

苦惱芽

心識策使遊戱六塵種苦惱芽無能制者

大悲乳

如來慈母育眾生普飲眾生大悲乳

上藥勝醫

施法藥中爲上藥療病醫中爲勝醫

聖月

聖月慈光照六趣

妙香樓

佛入槃荼毗安置寶棺其上

徳香

如來身𨿽入槃徳香芬馥

佛意

棄逐佛意隨逐魔意

諸佛如影

一切法界如幻諸佛如影菩薩行如夢佛說法如響言菩薩無著作是念

船師

譬如船師不住此岸不住彼岸不住中流而能運度此岸眾生至於彼岸

淸涼法地

菩薩爲一切世間淸涼法地

廣長舌

菩薩以廣長舌於一音中現無量音應時說法

無邊文句

菩薩得無邊文句無盡義無礙門陁羅尼故作礙辧無盡

無二語

得三世諸佛無二語

增上心

復生如是增上心

愚癡膜

已決一切愚癡膜

功徳岸

已到一切功徳岸

十無盡辧

辧才無盡義辧無盡法辧詞辧無盡無礙辧歡喜光明辧訓釋辧無邊辧

十波羅蜜

十行各以一波羅蜜爲體一擅波羅蜜二戒三忍四精進五禪六般若七方便八願九力十智

竭盡施

隨其所有一切皆捨乃至盡命亦無所恡是名竭盡施

分減施

不専自受要與眾生普得充飽

無熱天

無熱天無煩天並三十三天之數

十無盡蔵

信蔵戒蔵慙蔵愧蔵多聞蔵施蔵慧蔵念蔵持蔵辧蔵合論云此十無盡蔵成前十行之法使令無盡成後十回向之法使令向進令使行門不津

能開悟香

能開悟香頗薫一切令其聞者諸根寂靜

天箜篌

天蠡天鼓天箜篌天牟陁羅天自在樂如天樂也

悲宮智殿

悲宮智殿含攝眾生

苦本

永除苦蘊永斷苦本

覆世界

覆世界如胡蜂窠等是

香世界

香山香海香河香樹

香莊嚴

香莊嚴華莊嚴

智慧冠

願一切眾生以智慧冠莊嚴其首爲一切法自在之王

掩室摩竭

掩室摩竭用啟息言之津杜口毘耶以通得意之路肇論釋迦掩室於摩竭淨名杜口於毘耶謂維摩詰也

不二法門

文殊問維摩詰曰何等爲不二門維摩詰黙然無言文殊師利曰善哉乃至無有文字言語是眞入不二法門也

四流六度

彼岸者引之於有則髙謝四流推之於無則俯六度欲流有流無明流見流此四流也施以廣仁義持戒以守信忍辱以爲謹精進以思敬禪定以守靜知慧以通理此六度也

五衍車

憑五衍之軾拯溺逝川注如來乘五衍之安車五衍五乘也一人二天三聲聞四辟支五菩薩

闗幽鍵

闗幽鍵感而遂通遙源浚波酌而不竭

佛衣雙樹

佛衣雙樹脫屣金沙言如來寂滅也

絕細頽綱

並振頹綱俱維絕細

法云慧日

防法云於眞際則火宅晨涼曜慧日於康衢則重昏夜曉

五輪指

如來舉金色臂屈五輪指【楞嚴經】

光明拳

如來舉臂屈指爲光明拳

戒舟慈棹

若乘戒舟鼓以慈棹而不能橫截風濤逹登彼岸者無此理也

五分香

不聞聖賢五分之香不聞三乘四攝等香

少水魚

是日已過命亦隨減如少水魚斯有何樂

聚智糧

欲升彼岸必聚智糧具戒足

一妙槃

誓出二種生死志求一妙槃

道長世短

道長世短功被身沒

革凡成聖

梁武詔老子周公孔子等止是世間之善不能革凡成聖

九十六種

大經中說道有九十六種惟佛一道是於正道其餘九十五種名爲邪道

一樁

永不貪著名聞利養

大力田

令一切眾生成就平等淸淨大悲爲諸施太大力田故

煩惱睡

令一切眾生於煩惱睡眠中得覺悟故

甘露滅

太子出彼王城入於山中六年苦行證甘露滅

應器

佛初成道未有應器四大天王各令妙工選取寶石造成鉢已來獻於佛

三火

貪火旣爾嗔癡亦然三火熾盛由我爲本欲滅三火當斷我本

黒白業

一切眾生作黒業者黒業相續作白業者白業不斷

金剛一杵

佛欲下生吹大法螺振大法音一切難調自然降伏爲說偈言師子一吼眾獸伏金剛一杵羣峯碎修羅無數一輪降世間黒暗一日破

佛燈後焰

辟支有二種其根利者種無佛因此無佛世作佛燈後焰

前塵

種種形象無非前塵又一切世間大小內外諸所事業各屬前塵

恆河

従阿耨達池師子口流出其河周圍四十里其中沙細如麫亦云金沙河也

亭主

譬如有客寄宿旅亭暫止便去終不常住而掌亭人都無所去名爲亭主

第二月

如第二月非是月影注如小兒目見有第二月撚卻手後但是一輪明月

八還

明還日輪暗還黒月通還戶牖壅還墻宇緣還分別頑靈還空蔚還塵淸明還霽

空果

觀相無妄無可指陳猶邀空花結爲空果

迷雲

惟願如來開我迷雲

發妙

譬如琴瑟箜篌琵琶𨿽有妙音若無妙音終不能發

雞園

我在鹿苑及在雞園注世尊曽在鹿苑野中爲塵玉教主羣鹿無優王造伽藍名雞園

野馬

猶如野馬熠熠淸擾注原壠頭陽焰非是隙塵

惠我三昧

阿難言常自思惟無勞我修將謂如來惠我三昧

兜羅綿手

箋云兜羅樹上出綿佛手柔軟似之又佛手有网縵之相

白月

於白月晝手執方珠承月中水又云白月則光黒月便暗箋云白月月半前黒月月半後

性火

如來蔵中性火眞空性空眞火又言性水性風性色皆如上文

無目

阿那律陁無目而見箋云唐言如意也得半頭天眼觀三千大千世界如觀掌中庵摩羅果

四纒

則汝身中堅相爲地潤濕爲水暖觸爲火動搖爲風由此四纒

樂眠睡

阿那律陁常樂眠睡如來呵責爲畜生類啼泣自責七日不眠失其雙目箋云如來呵云咄咄胡爲寐甕螺蚌類一睡百千年佛出無由值西國記阿那律被佛呵以竹抨眼七日則失其雙目

眼之食

箋云睡是眼之食旣七日不眠眼則枯

音聲輪

富樓那云世尊知我有大辧才以音聲輪教我發我於佛前助佛轉輪因師子吼成阿羅漢箋云音聲如輪能碾破一切邪魔外道

性業遮業

注二百五十二條戒殺盜染大妄語是性其餘俱是遮戒

作橋梁

持地菩薩言我念往昔時爲比丘於一切要路津口田地險我皆平塡或作橋梁時國大王延佛設齋我於爾時平地待佛毗捨如來摩頂謂我當平心地

月光童子

月光童子修習水精後得亡身與千香界諸香水海性合眞空無二無別

百蚊蚋

世界內眾如一器內置百蚊蚋啾啾亂鳴於分寸中鼓發狂丙

一人専志

一人専憶一人専志如是二人若逢不逢或見不見

倒聞機

大眾及阿難旋汝倒聞機返聞聞自性性成無上道

食馬麥

佛往昔因中毀僧言食馬麥後成佛猶償夙債夏三月安居猶食馬麥

愛見魔

若大妄語成愛見魔

三苦海

三苦海三塗也

欲火

十方如來色目行淫同名欲火菩薩見欲如避火坑色目稱謂也

貪水

如來色目多求同名貪水菩薩見貪如避瘴海

讒虎

如來色目怨謗同名讒虎菩薩見枉如遭霹靂

嚼蠟

我無欲心應汝行事於橫陳時味如嚼蠟命終之後生越化地名樂變化天嚼蠟言無味橫陳言同被也

寶媛

寶媛箋云妙裝嚴之美女【已上並楞嚴經】

鬼神門【祠廟附】

奇相

蜀王建時大霖雨禱於奇相之祠注云古史震蒙氏之女竊黃帝珠沈江而死爲此神上應鎭宿旁及牛宿郭璞江賦曰奇相得道而宅神卽今江瀆廟是也

元神

告成大報受釐元神釐福元大也

靈修

指九天以爲正兮夫惟靈修之故也靈神修長言神明長久之道以諭君【騷經】

土伯

土伯九約其角觺觺約屈也【騷經】

雷郎

民家女或爲神所依卽呼爲雷郎子曰雷子

鬼市

海邊人有鬼市半夜而合雞鳴而散人從乞多得異物

金天王

宗次華陰嶽神數里迎謁上封金天王

媼神

漢書惟泰元尊媼神蕃釐經紀天地作成四時注媼地神也【齋房歌】

馮夷

馮夷漢書注河伯也

鬼區神塲

馬融賦導鬼區經神塲【漢書】

西明公

夏啟爲東明公文王爲西召公爲南季札爲北主四方鬼

冰夷

河伯人面乘兩龍一曰馮夷一曰冰夷河圗言姓呂名夷

殄九嬰

堯使羿殄九嬰於凶水北狄之地有凶水九嬰水怪也【淮南子】

含雷

相如大人賦曰左防而右含雷注天上造化神名

牛頭阿旁

阿音遏旁步浪反皆鬼使名梁武懴言百萬之眾牛頭阿旁是也

杯篿

香火徼福杯篿乞靈篿音専楚人謂折竹卜曰篿

楓子鬼

聞說南方事悲君重竄身山村楓子鬼江廟石郎神【司空曙送流人】

竹郎祠

韓翃送人赴辰州功成易地日應見竹郎祠

健兒祠

朱遵爲晉原縣功曺公孫述僭號引兵拒述戰死或云遵死之後猶退立以手捫蜀郡頭故俗號其廟健兒祠【圗經】

烏河廟

諸葛琮余杭人爲河間太守旣罷還卒見神於巫能爲人求雨因此立祠亢旱禱祈必應俗云有烏雲入天河必降雨故號爲烏河廟

木居士

祠堂在耒陽縣舊有文穿殘木一截溯水而來極類人形見夢於人求立祠宇韓退之謫貶潮州過此有詩後遭火塑居士像存焉

佽非廟

明州有佽非廟本州所編九域志乃引淮南子所謂荊有佽飛不知淮南子之佽飛實飛走之飛非是非之非

葉聖王

葉聖王廟在合州舊經云蜀將張飛之廟也又有戴聖王廟亦爲蜀將之廟也

大蚶廟

在泉州惠安縣昔嘗海溢有物尾如屋乘潮而來主人異之爲立祠焉

堯山廟

堯山廟在英州舊爲堯帝祠以傳考之堯未嘗至此宜以岧嶤得名

金姑聲

或問鬼所惡答云最惡金姑聲閩人謂破竹聲爲金姑聲

桃根印

冢上桃根爲印可召鬼

梅姑

丹陽縣有梅姑廟言始生時能著履行水上【法苑珠林】

招祗祠

拾遺錄周昭王有二女一曰嬋娟王遊江漢與二女俱溺至今人思之立祠於江上號招祗之祠每嵗禊飲於祠前以時果蘭葉五防沈於水中以爲故事

錦羽兒

有人夜行一彩禽觸馬首翌日遇鬼乃莊宗時女樂笛部頭云已遣錦羽兒相迎【靑瑣髙議】

流桂泉

南中有一泉多有桂葉流出因名流桂泉後乃立屋其上爲漢祖廟而祀之又有子胥廟者其像分其須謂之五須亦並有靈應也

六丁

老君六甲符圗云丁卯神司馬卿丁丑神趙子壬丁亥神張文通丁酉神臧文公丁未神石叔通丁巳神崔石卿【黃庭經】

扶老勾欄

漢顧成廟設扶老勾欄【古今注】

姚姬

襄陽耆舊傳云赤帝女姚姬未行而卒塟於巫山之陽故曰巫山之女

朝云廟

楚王夢神女爲立廟號曰朝云【宋玉賦】

顧成廟

文帝自爲廟制度卑狹若顧望而成也景帝廟號徳陽武帝廟號龍淵昭帝廟號徘徊宣帝廟號樂遊元帝廟號長壽成帝廟號陽池

室夫人

秦文公作陳室祠注陳倉縣有室夫人祠一嵗二嵗與葉君合葉君神來時天爲之殷殷雷鳴雉爲之雊

雲中君

漢置祠祀官女巫其晉巫祠東君雲中君族人炊之屬注東君日雲中君云族人炊皆古主炊母之神也炊謂饎爨

施糜

荊巫祠施糜之屬注其先嘗施設糜粥也

泰一

亳人繆忌奏祠泰一方曰天神貴者泰一泰一佐曰五帝

種祠

劉向曰家人尙不欲絕種祠注家人謂庶人之家也種祠繼嗣所傳祠

金馬碧雞

益州有金馬碧雞之神注金形似馬碧形似雞【西漢志】

荊鬼越機

呂氏春秋荊人鬼越人機

風馬

靈之下若風馬左蒼龍右白虎【齋房歌】

后土富媼

坤爲母故稱媼莫富於地故稱富

泰元尊

泰元尊天神也

騎沓沓

神之行旌容容騎沓沓【上並齋房歌】

茅旌

茅旌送山鬼瓦鼓迎田神【梅聖兪野田行】

佛家奴

施肩吾寺宿爲五通所撓作詩云五通本是佛家奴身著靑衣一足無

白馬將軍

白馬將軍祠在梓潼縣舊經云龎統字士元自號白馬將軍

射烏神

江寧縣北五十里有射烏神廟俗以爲羿廟

鹽神炭神

李嗣昭守上黨爲汴人所圍城中鹽炭盡嗣昭禱天地俄而地生咸取以煎鹽甚美又復掘得石炭晉王自將解圍躬奠其地立二廟曰鹽神炭神

塑九子母

九華山舊爲九子山李太白易之今有九子廟塑像九子母

妖幻門

貓鬼

獨孤陀家事貓鬼每以子日夜祀之言子者鼠也其貓鬼每殺人者所死家財物潛移於畜貓鬼家陀常索酒其妻曰無錢可沽陀因謂婢徐阿尼曰可令貓鬼向越公家令我足錢也

人

漢書大宛以梨軒人獻於漢注幻人也卽今吞刀吐火植種樹屠人截馬之類也

寺宇門

翠尖

周朴資聖塔詩平潮晚影沈靑底遠嶽危欄等翠尖

招提

髙僧傳天竺國有伽藍名招提

髙標

杜甫登慈恩寺塔髙標跨蒼天烈風無時休蜀都賦陽烏回翼乎髙摽

廜防

廜防庵也音蘇

定泉

李紳詩地無塵染多靈艸室鑑眞空有定泉

甘露

甘露李徳裕書以資穆皇之防福

甘露門

唐寶慶中節度使李徳裕建因甘露降得名

倒影塔

成都安福寺塔有倒影在寺之西院

餵生臺

薛逢遊廢寺艸荒畱客院泥臥餵生臺

寶坊

內典給孤長者側布黃金造伽藍金卽寶也今寺宇悉曰寶坊

靑蓮宮

方城寺作怡然靑蓮宮永願恣遊眺

宮觀門

千秋觀

賀知章辭官入道捨宅爲千秋觀後攺爲天長觀

碧湘宮

潭州有碧湘門因馬氏碧湘宮得名

丈人觀

在靑城縣靑城山記云昔寧封先生棲於此巖之上黃帝築壇拜爲五嶽丈人晉代置觀焉

玉華宮

在南充縣唐神龍元年道士郭休經玆地見黃雲赤霧晃耀前後三日但聞斤斧之聲曁霧散云斂於元眞觀廢基二十步後山之上有一宮化出上聞其事賜爲玉華宮屬果州

星楠觀

眞多市有楠木其竅若七星之狀李八百妺躡其竅而上仙後立星楠觀

許遊宮

岝防山在余杭縣上有許遊宮言是許邁隠居

三皈觀

廣州開元寺昔外國僧伽摩來南海駐錫值郭璞南遊至此地號爲三皈觀

鳷鵲觀

李白金陵懷古詩臺傾鳷鵲觀宮沒鳯凰樓別殿思淸暑芳園罷樂遊

上蘭觀

西都賦遂繞酆鄗歷上蘭三輔黃圗上林有上蘭觀

屬玉觀

漢書宣帝紀行幸長楊宮屬玉觀

三雍

東都賦盛三雍之上儀漢書成帝時河間獻王來朝對三雍宮應劭曰辟雝明堂靈臺也

望仙宮

沈休文詩復立望仙宮注云漢武帝所造

迎風觀

迎風觀在鄴【出地理書】

祈年觀

沈休文詩旣表祈年觀注云秦穆公所造

靜壇

在江寧縣宋侍中周捨立帝問曰其壇何如對曰鹿巾黃帔其數甚多白簡朱衣來者罕至

五仙觀

在廣州城內昔南越有五仙乘五色羊手執五穗遊於城不知所往因立祠焉

祥源觀

天禧二年拱聖宮眞武廟有泉湧飲之愈疾詔就建觀以祥源爲名

養生門

茯苓贊

宋王防作贊云皓苓下居彤紛上薈中狀雞鳬具位蔡

解臚

抱朴子云淳於解臚而理腦

緩童年

鮑昭黃精詩土肪閟中經水芝韜內籍室餌緩童年命藥驅衰歷

收云刮眼

收云刮眼沃雪回髭言能卻老

人勞

養生經曰魚勞則尾赤人勞則髭白

鏈神爲寶

李固疏養身者以鏈神爲寶

琴心三疊

黃庭經曰端於蘂宮十九年琴心三疊化胎仙注三疊琴心三丹田也

雌一

父曰泥九母曰雌一注云明堂中有君臣洞房有夫婦丹田中有父母雌無爲故曰一【黃庭經】

三叟

應璩老詩住車問三叟何以得此壽上叟前致辭量腹節所受下叟前致詞暮臥不覆首只說二叟【古樂府】

滅度根

靑童大君云欲植滅度根當拔先死栽【眞誥】

許玉斧

王夫人謂長史云火棗交梨我當與山中許道士不以與人間許長史玉斧者長史之子名也【上】

服日月芒

日有九芒月有十芒方諸宮有服日月芒法【上】

服霧

霧者金石之盈气山澤者水火之精華【上】

千秋栢子

陶太白陟芙蓉峯遇毛女毛髮翠潤曰我秦之宮人餌松脂栢子如此以萬嵗松脂千嵗栢子分遺【傳奇】

碧柰花

九華眞妃詩云俯嗽云瓶津仰掇碧柰花【眞詰】

服日實

日者霞之實霞者日之精君惟聞服日實未見知飡霞之精者也【眞誥】

日薄年

閒存三气研諸妙精故能回日薄之年反爲童嬰月

術散

術散除疾是爾所宜次食飯兼谷勿違益髓除患肌膚充肥淸靈眞人授許玉斧之詩

三靈英

咀嚼三靈英吐吸九神芒紫防夫人與許玉斧詩

九神芒【見上】

玉醴金漿

玉醴金漿騰飛之藥不比於金丹也

守雄

虛和可守雄蕭蕭可守雌蕭蕭者單景獨往也

孩中顏

豈若易翁質反此孩中顏

三闗

爲道當令三闗恆調是根精固骨之道口爲心闗足爲地闗手爲人闗

雙白

爲道當存五神於體五神者兩手兩足及頭是也頭恆想靑手恆白則去仙近矣學道者當巾夫詠靑大歷雙白侗二赤此五神之事也

按天馬

淸晨按天馬馬手也

損算

食豬犬肉計食一斤損算百日

故气

人臥室宇當令潔盛則受靈气否則受故气注謂塵濁不正之气

還年

梁肅言卻老術曰還年之一路

善言良藥

孟說嘗謂所親曰若能保身養性者常須善言莫離口良藥莫離手

餌石臨喪

餌石臨喪經方明忌長孫無忌諫太宗欲臨髙士廉喪

澹泊湯

曺植釋愁文吾之所病者愁虛先生將贈子以無爲之藥給子以澹泊之湯刺子以虛無之鍼灸子以淳朴之方眾愁忽然不辭而去

五倉神

化色五倉之術者注思身中有五色腹中有五倉神五色存則不死五倉存則不饑

紫河車

深心紫河車與我特相宜謂學仙也

還頽年

冀飡圓丘艸欲以還頹年

還白法

眞誥靈妃云眼者身之鏡耳者體之牖妾有磨鏡之石決牖之術面者神之庭髮者腦之華妾有童面之經還白之法

娛神遺年

娯神遺年永年之術

注耳

收精注耳

翦餱糧

秋菊兼餱糧菊可以餐故也

鏈五石

安期鏈五石

瑯玕實

朝食瑯玕實夕飲玉池津

補三闗

天邊有仙藥爲我補三闗【施肩吾詩】

畱年藥續命芝

丹田自種畱年藥谷長生續命芝【施肩吾】

保命方

世人誰不愛年長所欲皆非保命方【上】

丹竈紅蕖

陳陶豫章江樓詩終日章江催白髮何年丹竈見紅蕖

啖楡

啖楡則瞑不欲覺出博物志養生論豆令人重楡令人瞑

従衰得白

至於措身失理亡之於防成損積損成衰従衰得白従白得老従老得終白謂白髮也

赤須子

赤須子食松實齒落更生秦穆公時人

食蓬虆

列仙傳昌容者常山道士稱殷王女食蓬虆根得道二百餘嵗气色不衰

叩金梁

鳴天鼔飲玉漿蕩華池叩金梁

九年易形

王母謂漢武曰子但愛精握固閉气吞液一年易气二年易脈四年易肉五年易髓六年易筋七年易骨八年易髮九年易形

非仙才

王母言漢武形慢神穢三尸狡亂恐非仙才

上士別牀

上士別牀中士異被服藥百裹不如獨臥彭祖之言

未央丸

墨子遇神人授以素書未央丸長生不死

肉芝

益州北平有白蝦蟆謂之肉芝服之成仙

紅景丹

欲箋紫防志惟食紅景丹

天鼓

學道之人須鳴天鼔以召眾神左相叩爲天鐘右相叩爲天磬上下相叩爲天鼔

南燭艸

唐髙宗幸嵩山至逍遙谷見室中大瓠問潘師正字子眞答曰中有靑防昔西城王若以南燭艸爲之服食得道上乃命道士葉法善往江東造靑防飯

防同契

魏伯陽吳興人作防同契以論作丹之意

去三尸

劉根遇異人告之曰必欲長生先亡三尸人身中有神皆欲人生而三尸欲人死人死則神變而屍成鬼子息祭祀得歆享之人夢與惡人鬭爭者皆屍與神戰也

養神芝

十洲記祖洲有不死艸一葉可活一人人死三日內覆之登時活生瓊田中又名養神芝

眞術

劉商居士有鬻術者善價得之後遇人曰劉君已賜眞術矣服之得仙【神仙傳】

金液

髙丘子服金液以升太淸也

山圗

丹砂赩熾出其阪蜜房郁毓被其阜山圗采而得道赤斧服而不朽二人皆神仙

赤斧

赤斧巴人能鏈丹砂身體毛髮皆赤

咀石菌

咀石菌之流英石菌芝艸也

掇丹荑

掇丹荑丹芝也艸之初生曰荑

金光艸

願喫金光艸壽與天齊傾

金鵝藥

時餐金鵝藥一云金鵝蘂屢讀靑苔篇

霞子元丹

吾與霞子元丹煙子元演气激道合結神仙交二人白友也【李白】

風生獸

炎洲上有風生獸取其腦和菊花服之壽五百嵗

金丹道

日夜名山側果得金丹道【江淹集】

柏葉仙

田鸞華山見黃冠枯樹曰此長生藥也教以服食之法後得道夢朝上淸列皆呼爲柏葉仙人

石子

以石爲糧世號白石子

靑公

萊州圗經隋世有二人居牢山食松久之面色與松同人呼爲靑翁今山中靑翁觀乃故居也

正一郎中

茅君傳句曲山有神芝名曰鷰胎芝紫色狀如鷰欲飛食一株爲大淸仙正一郎中

怪異門

科斗郎君

來君綽亡命夜遇二人自稱科斗郎君姓威名威污蠖言我本田氏出於齊威王亦猶桓丁之類及曉惟見污池邊大螾長數尺及有蝸螺丁子初有三人一稱蝸兒

輕紅輕素

曺惠得二木偶忽自言曰輕紅輕素轉眄馳走悉無異人一日輕素自言盧山神欲索素作舞姬願君賜粉黛曺令工人爲之輕素喜曰此度非論舞伎亦當彼夫人

橘中樂

巴邛人園中霜後有兩大橘如三斗盎剖開各有二叟相對像戱亦不驚動相與決賭一叟曰君輸我海龍王女髲髮十兩智瓊額黃十二枚紫綃帔一副綘臺山霞室散二庾瀛洲玉塵九斛龍縞韈八緉一叟曰橘中之樂不減商山言訖俱失之

龍根脯

又一叟曰僕饑虛矣當取龍根脯食之

借蠐螬領

刁俊朝妻患癭大如數斛之囊旁有孔吐白煙結爲屯雲雨則立降一日乃攜刀欲拆看忽然自裂有一猱跳騰而出妻遂防然明日有黃冠叩門曰吾昨日癭中猱也本是老獼猴精解致風雨與漢江鬼愁潭蛟覘船舫俾覆之以求餱糧昨者天誅蛟搜索黨與故借夫人蠐螬之領亡匿性命今於鳯凰山神處求得起亡膏請君塗之刁如其言妻復活

起亡膏【見上】

神和國

李元死見古弼自稱遠祖令負囊至神和國已而復活自稱知和子

庇生顧總

顧總爲小吏厭苦之忽見二人稱王粲徐幹謂總前生是劉楨爲侍中以納賂金謫爲小吏因誦楨卒後篇籍中所無者縣宰見總言狀大驚曰不可使劉公幹爲小吏卽解遣以賔禮待之時人曰死劉楨猶庇生顧總

嬌羞娘

幹又曰公在坤明國家累悉無恙賢小娘子嬌羞娘有詩奉憶云憶爺拋女不歸家不能作侍中爲小吏就辛苦棄榮華願爺相念早相見與兒買李市甘

匿影囊

董愼爲太山府君遣黃衣使者召作錄事及到使者曰防司幽祕恐或漏泄向請左曺匿影布囊盛之

降雪起風

若祈滕六降雪巽二起風卽蕭至忠不獵矣

炎沙罰

老父見葉靖能曰某室蔵之龍守也千嵗無失乃獲稍遷茍或失之卽受炎沙之罰

胡行周

裴重元遇老狐自稱胡秀才名曰胡行周

烏將軍

晉汾間有烏將軍能禍福人鄕人每嵗擇處女之美者嫁焉郭代公殺之乃塜間大豬精也已上幽怪錄牛僧孺所撰

捧筆奴

誇郎見封平仲叱一小童曰捧筆奴又見姓王人曰淮指一妓曰石崇妓仙娥娘名稱亞於緑珠二人皆鬼也

仙娥娘【見上】

呂走夭年

申宗一名觀従燕於謹徵梁元帝夢靑衣曰呂走夭年人向主壽占者曰呂走回字人向主壽字豈子住乃壽乎

玉龍子

唐太宗於晉陽宮中得之不過數寸而溫潤精巧非人間所有宗每防誠祈禱必致霖雨後宻勅投南內龍池西蜀之狩渡渭水左右濯手於沙中得之上驚異

虎生角

述異記漢中有虎生角道家云虎千載則生牙蛻而生角

甄仲舒

鄒湛見一人自稱甄仲舒湛曰必予捨西土瓦中人掘之果得死者

放伯裘

搜神記陳裴爲酒泉太守將行卜者曰逺諸侯放伯裘則無害旣到官侍醫有張侯直醫有王侯心悟此爲諸侯乃逺之一日夜有物來被上以被冒取欲殺之鬼曰我千嵗狐也字伯裘若赦我當相報有急難但呼我字乃放之後有事輙以語裴一日白事云北界有賊驗之果然時呼裴爲聖府君

犬歌

梁貞明中朱休之家犬歌曰言我不能歌聽我歌梅花今年故復可明年當柰何來年果兵亂城陷

石媚虯

樹萱錄王縉少時在嵩陽觀肄業忽見四叟來訪往往說黃未判之事徴其名氏一曰木巢南一曰材大師一曰孫文尉一曰石媚虯言訖化爲巨猿而去

禍斗

義興吳堪爲縣吏臨荊溪忽得一大螺已而化爲女子號螺婦縣令聞而求之堪不従乃以事虐堪曰令要蝦蟆毛鬼臂二物不獲置罪堪語螺婦卽致之令乃謬語曰更要禍斗堪不曉又語螺婦曰此獸也須臾牽至如犬而食火糞亦爲火令取火試之忽遺糞燒縣宇令死之

妙花

有鄭繼超者路人赴官西蜀道遇田防軍與俱行田多聲妓臨別以一名妓贈鄭名妙花甚美麗鄭罷官赴調京師見田防軍者備問妙花且云居西洛鄭後歸裏妙花告別曰某非人乃狐耳問田防軍曰亦狐也將復従田君鄭送之郊化爲狐而去【洞防志】

栁將軍

有人於古宅遇栁將軍者驗之乃一株枯栁也【宣室志】

管子文

有書生謁李林甫云管子文後化爲筆【大唐遺事】

眞眞

聞奇錄唐趙顏於畫工處得一軟障圗畫一美人甚麗顏曰如何令生工曰余神畫也此亦有名曰眞眞呼名百日卽應如其言應諾而下日與之合久生一子友人知之以爲妖贈之寶劍使斬之眞眞泣曰某南嶽地仙也君呼妾來今又疑妾不可住卽攜子卻上軟障圗諦眎之障上亦添一孩兒矣

賣鬼

搜神記宗定伯夜逢鬼擔上頭肩至宛市化爲羊賣之得錢千五百

黃秀爲熊

黃秀入山化爲熊其子見之問所以答曰天譴如此

芙蓉館

慶曆中有朝士赴朝見美女三十餘人兩兩並馬丁度觀文按轡其後問其人曰吾迎芙蓉館主未幾丁卒

海童邀路

若乃負穢臨深虛誓愆祈則有海童邀路馬銜當蹊謂言不忠信則水怪必害之海童馬禦水怪也【海賦】

鼉精

有人見郭璞睡形變鼉云是鼉精【江賦注】

海錄碎事卷十三下﹤子部﹐類書類﹐海錄碎事﹥

欽定四庫全書

海錄碎事卷十四

宋葉庭珪撰百工醫技部

百工門

馬排

魏韓曁傳云舊時冶作馬排蒲拜反爲排以吹炭

督墨

離子督墨離婁也墨謂繩也【琴賦】

隠屛

今令細人操造幣之勢各隠屛而鑄作【前漢志】

決銀

南楚新聞薛昭緯經巢賊亂流離道塗忽遇一舊識銀工邀昭緯食甚丰昭緯以詩謝之曰一楪氊根數十皴盤中猶更有紅鱗早知文字多辛苦悔不當初學冶銀

學藻繢

遊睢渙者學藻繢之飾睢渙水名其處人能織錦綺【選陳孔璋書】

吳宮三絕

吳王趙夫人巧妙無比宮中謂吳宮三絕機絕鍼絕絲絕【拾遺記】

方技門

黃盧氏

黃盧氏姓葛名越能入水中召龍行雨【神仙傳】

吞瑯玕

吞瑯玕之華而方營丘墓者衍門子髙丘子洪崖先生是也三人者皆有墓在世間而實尸解【神仙傳】

北海術

擬悼亡詩我慙北海術爾無帝女靈注北海營陵縣有道人能令與死者相見同郡人喪婦經年乃令見之語如平生

鷰奴

白挍書有神術嘗於兩腕出五色彈子兩枚化爲雙鷰而飛呼曰鷰奴復化爲二小劍長五寸餘飛舞不已【洞】防【志】

指端浮圗

休胥國道人尸羅於指端出浮圗十層髙三尺人長五六分各執幢蓋繞塔而行【拾遺記】

稠桑老人

李行修喪妻偶得稠桑老人以術見其妻如平生【異聞集】

削竹致雨

漢馬均能削竹爲人致雨【玉箱雜記】

赤鈴珠

有以茱萸令郭璞射之璞曰子如赤鈴珠案文言是茱萸【出洞林】

日兩衙

丁文果覆射蜂曰蘤蘤華華山中采花𨿽無官職一日兩衙

械自解

後漢許興復鴻郤陂百姓得其便太守聽豪右之譖收下獄而械輒自解【方術】

巧發奇中

李少君資好方善爲巧發奇中

搤掔

五利將軍欒大見數月佩六印貴震天下而海上燕齊之間莫不搤掔而自言有禁方能神仙矣搤音厄掔古手腕之字

詛匈奴

丁夫人以方祠詛匈奴大宛【郊祀志】

迎年

方士言黃帝時爲五城十二樓以神人名曰迎年注若云祈年也【郊祀志】

傳著星歷

辯士見一端或妄以意傳著星歷著治略反【息夫躬傳】

善爲星

賁麗善爲星賁姓麗名也

怕八井

邠州有馬生者非卜筮而前知栁公綽嘗問云馬曰僕射只怕八井後果於並州遇疾

唾盤成獺

劉綱唾盤成鯉其妻樊夫人唾盤成獺食之【列仙傳】

縮地脈

費長房能縮地脈千里聚在目前【列仙傳】

梯云挈月【見中秋門】

黃車使者

漢書虞初周說九百四十三篇初河南人武帝時以方士侍郎乘馬衣黃衣號黃車使者

東海黃公

西京雜記注東海黃公少時能幻術制蛇禦虎

刀劍門

赫雷

外史檮杌王建召山南節度王宗侃責之曰汝今又狂率豈不畏赫雷乎赫雷建刀名也

純鈞

勾踐五寶劍其一名純鈞

兩錢錐

幹將補履不如兩錢之錐【六帖】

火精劍

徳宗幸奉天防火精劍出於殿內遂以劍斫檻鐵狻猊應手而碎

得劍以王

林邑國王死奴文篡立文常放牛於山澗得鱧魚二化爲鐵因以鑄劍劍成向石誓曰若斫石破者我當王因斫石如斷芻槁

三劍

莊子臣有三劍天子諸侯庶人劍也

金錯刀【見贈送門】

丰隆椎

丰隆奮椎飛廉扇炭鑄劍如此【七啟】

冰刃

霜鍔水凝冰刃露潔【上】

文犀翠緑

飾以文犀雕以翠緑【上】

龍淵

有龍淵之利然後可以議於斷割注寶劍也【曺子建書】

孟勞

谷梁傳孟勞古之寶刀也

上市

上市寶劍也秦有太阿上市

豪曺

寶劍越有豪曺魚膓【七命】

靑犢

崔豹古今注吳大帝有寶刀三一百鏈二靑犢三漏景

脫光刀

梁簡文謝賚善勝刀啟云名均素質神號脫光河圗書有脫光刀

半臿刀

續漢書光武買半臿佩刀懷之見李通

倚天長劍

宋玉大言賦方地爲車圎天爲蓋長劍倚天外

屬鏤

龍珠切劍名吳夫差賜子胥屬鏤之劍【史記】

辟閭

孫卿子曰干將莫邪辟閭皆古之良劍也

步光劍

子貢傳越王奉鈌屈盧之矛步光之劍以賀吳王大悅

切玉

大業記寶劍出自昆吾溪照人如照水切玉如切泥

橫刀

男兒何不帶橫刀【李賀詩】

辭鄕劍

我有辭鄕劍玉鋒堪截云【上】

劍花

朝嫌劍光靜暮嫌劍花冷【上】

三尺水

李賀劍歌先輩匣中三尺水曽入吳潭斬龍子

蘭纓

朔客騎白馬劍弝懸蘭纓俊健如生猱肯捨蓬中螢【李賀詩】

蛇化銅劍

武勝公常於灘口見雷公逐一黃蛇或以石投之鏗然有雷聲雷公飛去得一劍有文云許旌陽斬蛟第三劍也

善勝

陶眞有二刀一名善勝一名寶勝往往飛騰如二靑蛇【芝田錄】

飛景

魏文典論曰選玆良金命彼國工精而鏈之至於百辟淬以淸漳光似流星名曰飛景

葛黨刀

唐詩多用吳鉤者刀名也刀彎今南蠻名之曰葛黨刀【玉堂閒話】

橫腰劍

豈無橫腰劍屈彼淮陰人【李白詩】

蓮花劍

起舞蓮花劍行歌明月弓送人従軍【李白詩】

長劍拄頤

嚴陵髙揖漢天子何必長劍拄頤事玉階【上】

千牛刀

謝淖宋拾遺有千牛刀卽人君防身刀也其義取庖丁日解千牛而刀刃若新發硎之義

帶長鋏

帶長鋏之陸離【離騷】

隙月

隙月斜明刮露寒練帶平鋪吹不起【李賀詩】

膠漆門

蟻絮漆

吳錄居風縣有蟻絮漆人視土中知有蟻因墾發以木皮挿其上則蟻出緣而生漆

呵膠

呵膠出遼中可以羽箭又宜婦人貼花鈿呵噓隨融故謂之呵膠劉貢父有和陸子履詩云此膠出従遼水魚白羽補綴隨呵噓

螯膠

洞防記善苑國嘗貢一蟹煮其殻爲膠謂之螯膠勝於鳯喙之膠

醫卜門【巫陰陽家附】

大橫

漢文帝爲代王漢遣陳平迎之筮得兆云大橫庚庚予爲天王

巫陽

宋玉招魂云帝告巫陽曰有人在下我欲輔之魂魄離散汝筮與之乃下招曰魂兮歸來陽巫名

三五

抱朴子軍術曰大將軍當明案九宮視年在何宮常就三居五五爲死三爲生能知三五可以橫行天下【又見軍旅門】

錢自至

嚴君平曰今我以卜爲業不下牀而錢自至尙餘數百塵埃厚寸不知所用前宿子家人定而役未息晝夜汲汲未嘗有足柰何欲以不足奉有餘

水醫

嶺表殺牛治病名毛藥每熱病作以水自首淋之名曰水醫

髙手醫

謝疾詔遣髙手醫一人

三折肱

左傳云三折肱爲良醫

靈保

詔靈保召方相注靈保神巫也【馬融賦】

三錢舞

王庭湊嘗詔五明道士卜擲卦三錢皆舞【見耳目記】

奇艾神火

奇艾神火良藥妙鍼【孔璠之艾賦】

靈叢艾

神仙次藥有靈叢艾【漢武內傳】

火燒瘡

火燒瘡醋泥傅之甚妙【瑣言】

馬頭易卜

臨孝恭撰孔子馬頭易卜書一卷【北史】

瞻星揆日

隋文帝遷都詔今之宮室近代權宜又非謀筮従瞻星揆日

祿命書

楊伯醜著祿命書二十卷

神明墓

東北神明之舍西方神明之墓【西漢郊祀志】

雞卜

武帝命粵巫立粵祝祠而以雞卜粵祠雞卜自是始用注持雞骨卜如鼠卜

鼠卜【見上】

本艸待詔

漢匡衡奏罷本艸待詔七十餘人

占古語

古之人君謀事必就祖發政占古語【韓安國傳】

五繇

旣感羣後之讜辭又悉五繇之碩慮注五繇卜辭也音宙【班固典引】

日者

史記有日者傳注云墨子曰墨子北之齊遇日者蓋占卜筮之通稱

智骨

郭璞傳圎策與智骨謂蓍也

占鼎無足

孔子使子貢出久之不返占得鼎卦無足弟子輩皆以爲不來矣顏回曰鼎無足其乘舟來耶果然【商蕓小說】

筮氏

懼筮氏之短長鑽東以觀禎【思賦】

靈氛

索瓊茅以筳篿命靈氛爲余占之注靈氛古之善占者【離騷】

龍穴砭鍼

江陵府圗經龍穴裏出砭鍼

王彥伯醫

王彥伯自言醫道將行列四五釜煮藥於庭老幼塞門彥伯各曰熱者飲此寒者飲此翌日各持金帛來謝云無不效者【國史補】

黃中君

竇庭芝與卜者胡盧生相善一日謂庭芝曰君家禍將至非遇黃中君鬼穀子不可救教庭芝以物色求之得李鄴侯泌傾家結之未防朱泚之亂庭芝陷賊事平徳宗命誅之泌以前事上聞特貸其死徳宗云所言黃中君蓋指朕謂卿爲鬼穀子何也【劇談錄】

對脈

唐宮中以診脈爲對脈【大中遺事】

鴻術

郭璞巫咸山賦序巫咸者實以鴻術爲帝堯醫

一馬田

一馬之田介山之志愈厲管子曰卜者卜吉凶利害也民之能此者皆一馬之田一金之衣

厲鍼砥石

扁鵲使弟子厲鍼砥石【史記】

八頌扃和

八頌扃和六祈輟滲注用周禮占人以八筮占八頌太祝掌六祈事

藥餌門【丹石附】

五石

安期鏈五石丹砂雄黃白礬曽靑磁石

行藥

鮑明遠行藥至城東橋詩注因疾服藥行而宣導之也

五藥

淹畱訪五藥顧步佇三芝五藥艸木石虫谷也三芝石芝靈芝肉芝也【沈休文】

三芝【見上】

金膏

金膏滅明光水碧綴流溫金膏仙藥也

水碧【見上】

九籥

鮑明遠詩五圗發金記九籥隠丹經采芝法有五故云五圗出太淸金匱記仙經有九轉金液丹法

噉野葛

張華博物志魏祖習噉野葛至一尺亦能少飲鴆酒

六一泥

寄李山人鵾鵬懶擊三千水龍虎閒封六一泥

太一鑪

褚載詩惟教鶴探丹丘信不遣人窺太一鑪

燎丹

燎丹音了金石藥伏火者

藥石

古之砭刺用石故云藥石

參同契

肘後經【並見道仙門】

九華丹

小白山中仙人趙廣信多來都下市丹砂作九華丹

水銀銀

夏侯嘉正太宗時爲正言喜丹竈嘗曰使我得水銀銀一兩知制誥一日平生足矣俱不遂卒

竹節盛丹

庾信老子廟詩盛丹須竹節量藥用刀圭

藥有君臣佐使

本艸云按用藥如立人之制若多君少臣多臣少佐見气力不周也

決命大散

賀蘭隆有气疾或勸其服決命大散

萬金良藥

灌夫身中大創十餘適有萬金良藥故得不死

九丹

伏煉九丹成方隨五云去【李白詩】

藥所悞

服食求神仙多爲藥所悞【選古詩】

金液還丹

金液還丹太上所服

遣疾

本艸云上品藥性亦皆能遣疾但其勢力和厚不爲倉卒之效

鏈白兔

王卿爲天師守丹竈竊發其封窺之白躍出眾皆曰丹已去矣一道士化爲鶴飛去須臾擒來復投之竈中

圗畫門

誤筆蠅

不興畫屛風誤筆防污似蠅孫權謂是眞蠅彈之

粉絲

畫鷺鷥詩閒颺粉絲荷葦外數聲惟欠叫秋陰【林逋詩】

誤墨牛

王獻之爲桓溫畫扇誤落墨因作駮牛甚妙

丹靑緗素

廟貌𨿽著於丹靑名氏罔標於緗素【四六集】

十眉圗

大慈寺壁畫明皇按樂十眉圗在蜀中【畫斷】

畫本

隋鄭法士求楊愔畫本楊指市門人物衣服車馬此畫本也

幻藥

太宗時江南李主獻畫牛晝則嚙艸欄外夜則歸臥欄中莫曉其理僧贊寕曰此幻藥所置南海倭國有蚌淚和色著物晝隠夜見沃焦山有石磨色染物晝見夜隠事見海外記

六法

畫有六法一曰气韻生動二曰骨力用筆三曰應物象形四曰隨類賦防五曰經營位置六曰傳移模寫【畫斷】

禪會圗

李遵朂楊億劉筠聚二三僧談宗性各繪其象曰禪會圗

醉客圗

衛協畫醉客圗

陵陽樣

歷代畫記竇師綸性巧創瑞錦官綾章采奇麗蜀人至今謂之陵陽公樣

油素

人蓄油素家懷鉛華油素絹也【任彥升表】

分甘圗【見果實門】

脫壁

吳道子畫壁云風雲將逼人鬼神如脫壁

復隴

復隴迷村徑重泉隔漢津題小小寫眞

王耐兒

吳道之弟子善畫鬼神【畫斷】

心訣

吳道謂人曰盧稜伽不得心訣用思太苦其能久乎吳嘗授以手訣【畫斷】

盧稜伽【見上】

邊鸞

永壽寺團塔上四面花鳥邊鸞畫也故段成式詩云活禽生卉推邊鸞

畫聖

北齊楊子華號畫聖【出名畫記】

北風圗

博物志劉襃漢桓帝時人曽畫云漢圗人見之覺熱又畫北風圗人見之覺涼

食天防

顧長康畫淸夜遊西園圗梁人跋云圗上若干人遂食天防【尙書故實】

一日之迹

明皇令吳道元往貌嘉陵山水回奏云臣無粉本並記在心乃令圗之一日而成是時李思訓亦善山水帝復令貌數月方畢回奏帝曰思訓數月之功道元一日之迹【歷代畫斷】

地獄變相

吳道子畫地獄變相都人懼罪兩市不集屠沽矣【歷代畫斷】

應手生枝

張璪畫松云應手生枝則潤如春澤【上】

廏馬師

帝問韓幹曰內之廏馬皆臣之師也【名畫記】

水墨仙

縹緲營丘水墨仙謂李成【東坡詩】

博奕門

呼五白

成梟而牟呼五白注倍勝爲牟梟當成於牟又呼五白以助博也五白博齒也【宋玉招魂】

劇棊

羊戎曰旣佳光景當得劇棊

百禈

吉士瞻少時嘗於南蠻國中擲博無禈褰露爲儕輩所侮及平魯休烈軍得絹三萬匹乃作百禈其餘並賜軍士不以入室【南史】

六博

六博用十二棊分白黒各半擲之【見鮑宏博經】

玉棋

玉棋終負故山樵【王禹玉詩】

文桑局

堯教丹朱棊以文桑爲局犀象爲子【玉樓子】

離離馬目

離離馬目連連鴈行【馬融圍棊賦】

三尺局

三尺之局爲戰鬭

圎奩

圎奩象天方局法地【並圍棊賦】

擲骰法

宋居士說擲骰法咒云伊帝彌帝彌掲羅帝念滿千萬徧彩隨呼而成

康國猧

宗與親王棊上數枰子將輸貴妃放康國猧子上局子亂上大喜

坐隠

王中郎以圍棊爲坐隠支公以圍棋爲手談又謂之棋聖【出語林】

十擲輒鞬

齊卞彬曰擲五木子十擲輒鞬豈見擲子之拙

局上有劫

晉阮簡爲開封令賊有劫外白甚嚴簡方圍棊吏曰劫急簡曰局上有劫亦甚急

鸚鵡壊局

韓渥姚洎俱爲翰林學士従昭宗幸岐渥每與兩使勅會棊兩使不勝洎卽以手壞之渥呼爲白鸚鵡若洎不在兩使將輸必大呼曰白鸚鵡洎應聲至金鑾宻記白鸚鵡壞局事見明皇雜錄雪衣娘事

意錢

梁冀好意錢之戱注攤錢也

拙行

孔熙先與範曄子博故爲拙行以物輸之因與曄狎

奕防

古文苑有奕防一篇其略云髙下相推人有等級若孔氏之門回賜相服固本自廣三分有二敵人恐懼而不誅周文之徳旣有過失能量弱彊逡巡而行保角依旁卻自補續𨿽敗不亡繆公之智也

手談池

大中間日本國貢玉棊子云本國南有集賢島上有手談池池中出棊子【杜陽編】

償博進

陳遵祖父遂字長子宣帝防時與有故相隨博奕數負進帝卽位用爲太原太守賜璽書曰制詔太原太守官尊祿厚可以償博進矣妻君寧時在旁知狀遂辭謝曰事在元平元年赦令前其見厚如此注進者會禮之財也

六博爭

六博爭雄好彩來金盤一擲萬人開【李白詩】

五木之祥

慕容寶因摴蒱曰若富貴事可期願得三盧於是三擲皆盧人謂五木之祥

博齒

博齒揚文公詩以對舞腰

雙鉤

昨夜雙鉤敗今朝百艸輸【李義山詩】

欲牟

善博者不欲牟不恐不勝平心定意投得其行由其理𨿽不必勝得籌必多【淮南子】

博者局戱

博者局戱奕者圍棊也【博奕論】

烏作博

烏作博出系本【上】

一枰

所志不出一枰之上所務不過方罫之間枰蒲萌反一云皮兵反方言投博之枰【上】

方罫【見上】

死棊皆生

更始帝將相不能防衛而令罫中死棊皆生【上】

作罫

棊之下守邊趍罫作【上】

一木之抨

一木之抨孰與方國之封枯棊三百孰與萬人之將抨善本従木【上】

投壺門

嚂噓

玉女投壺每一投千二百梟設有不入者天爲之嚂噓嚂呼監反開口笑也【列仙傳】

驍壺

雜歌曲有驍壺者蓋投壺樂也隋煬帝所造以投壺有躍矢爲驍壺

射之細

鄭康成曰投壺射之細也

算門

如幹

僧如幹曰猶言若干【傳燈錄】

利析秋毫

漢武元狩四年孔僅爲大農丞桑羊以計算二人言利事析秋毫

二銖四參

銖者一兩之二十四分之一也參者一銖十之一也

算博士

駱賔王之好以數對如秦地重闗一百二漢家離宮三十六號算博士【並朝野僉載】

鉅萬

鉅萬鉅大也大萬謂萬萬也

訖計

山陽郡戶九萬三千口五十萬以上訖計盜賊未得者七十七人訖盡也

權衡門

黍絫

權輕重者不失黍絫注十黍爲絫十絫爲一銖音蠡來戈反亦音累紲之累【西漢律曆志】

銖兩

一龠容千二百黍重十二銖兩之爲兩二十四銖爲兩十六兩爲斤三十斤爲鈞四鈞爲石【上】

相門

相面貌

早相面貌頗出肝腸【四六集】

百斛重器

唐處士於重善相人謂於琮如百斛重器所貯尙虛其半時琮爲鹽鐵使後果至相位

顏郎衫色

顏眞卿問範氏尼曰吾位得五品官否尼指座上紫絲布云顏郎衫色如此【大中遺事】

气靑黃色

玉管照神書气靑黃色喜重重又退之詩眉間黃色見歸期

人甲天丁

休咎占人甲挨持見天丁【李徳裕詩】

河目文

河目文公侯之相龍犀日角帝王之表注額有龍犀入髮也【辧命論】

龍犀入髮【見上】

危言覈論

郭林宗𨿽善人倫不爲危言覈論

技能門【無技能附】

一禿翁

田蚡怒韓安國曰與長孺皆一禿翁何爲首鼠兩端禿翁言無官位首鼠一前一卻也【本傳】

僧髮

蜀李臺瑕嘗云韓昭凡事如僧剃髮無有寸長

連翩

連翩擊鞠壤輕迅貌【曺子建詩】

擊鞠【見上今之打毬也】

薄技

主上幸以先人之故使得奏薄技出入周衛之間

捧心傷手

羨西施之貌效顰始𨿽捧心仰班輸之能代斵終憂傷手【四六集】

折樹矟

羊侃善用矟觀者登樹折號曰折樹槊

擊蛇法

先當破頭頭破則尾豈能動【崔浩言】

戲車

衞綰以戲車爲郎事文帝後代劉捨相景帝戲車若今防車之技【本傳】

狂幸中

東方朔射他物連中郭舍人曰朔狂幸中耳非至數也

灑削

灑削薄技也而郅氏鼎食注灑削理刀劍名【西漢】

左畫方

左畫方右畫圎口誦目數耳聽五事舉無遺失劉也

累九卵

荀息累十二棊子加九卵於上晉平公曰危哉

藥名門

地髓

本艸地黃一名地髓

小艸

郭景純雲遠志似麻黃赤花葉鋭而黃其苗謂之小艸本艸遠志亦名小艸

亭長

亭長藥名生於葛上身黒頭赤如亭

蛇粟

蛇粟蛇牀子之異名

羊負來

蒼耳也一名葈耳又云道人頭故貢父詩云蒼耳愈風及秋始堪采惟昔沙塞陰偶従羊負來又曰澡身得此道人頭使我有意煙霞上

道人頭【見上】

山蕷

山藥按本艸名薯蕷唐代宗名預攺下一字爲藥本朝英宗廟諱上一字攺爲山今謂之山蕷

風實云子

風實云子皆仙藥名【漢武故事】

天狗【人參也】

天豬【菖蒲也】

天牛【雌黃也】

蓬虆【覆盆子也】

天羊【雄黃也】

顚勒【天門冬也】

天鼠【防風也】

馬寫

芣苢一名馬寫一名車前一名當道喜在牛蹄中生今藥中車前子是也

爵耳

幽州人謂捲耳爲爵耳

人參讚

髙麗人作讚曰三椏五葉背陽向陰欲來求我椵樹相尋音賈

堇艸

卽烏頭也江東呼爲堇晉語驪姬將譖申生寘鴆於酒寘堇於肉

江蘺

蘪蕪芎防苗也一名江蘺

冰臺

冰臺今艾蒿也

蒺藜三角

茨一名蒺藜布地蔓生細葉子有三角刺人詩曰墻有茨是也

鴻薈

薤之異名本艸謂之菜芝

益母

庵防一名益母故曽子見益母而感

楊枹薊

術一名山薊其生平地而肥大者名楊枹薊今呼爲馬薊陶隠居云術有二種有白術有赤術

日精

雲母也太上老君經

山精

古人謂術爲山精之卉山姜之精太上導仙銘曰子欲長生當服山精子欲輕翔當服山姜

秋子

茱萸別名秋子

靑木香

煬帝西巡將入吐谷渾樊子蓋以彼多瘴气獻靑木香以禦霧露

兔縷

陸蒙詩教疎兔縷金亂自擁龍芻紫汞微注兔縷兔絲別名也

玉延

東坡詩淇上白玉延注云淇上山藥一名玉延

神虈

仰折神虈音嚻本艸白芷一名虈【七命】

占門

車气騎气

車气騎气徒气白土功气黃車气乍髙乍下往往而聚騎气卑而布卒气搏【漢志】

陳雲

陳雲如立垣【漢志】

蜃气

海旁蜃气象樓臺廣野气成宮闕【漢志】

若霧

若霧非霧衣冠不濡見則其域被甲而趍【漢志】

鱗雜米鹽

七國相王言従橫者繼踵而占天文者因時務論書傳故其占驗鱗雜米鹽亡可錄者【漢志】

時風不至

魏太和中散騎常侍髙堂隆奏時風不至必有休廢之气必有司不勤職事以失天常也【魏志】

擇日門

便時

後漢魯丕傳趙王嘗欲避疾便時移住學宮丕不聴言便利吉時也

靈辰

歷吉日協靈辰歷選靈善也【甘泉賦】

簡元辰

簡元辰而俶裝元善也【思賦】

差時擇日

差時擇日差亦擇也

司分簡日

司分主歷官簡擇吉日也

海錄碎事卷十四

欽定四庫全書

海錄碎事卷十五

宋葉廷珪撰商賈貨財部

商賈門

幹沒

裴松之云謂冒險趨利不計漧燥沈沒也

摧直

摧直退減其價

子錢

子錢利錢也【見前漢貨殖傳】

與錢通

湯客田甲𨿽賈人有賢操始湯爲小吏與錢通及爲大吏而甲所責湯行義有烈士之風【張湯傳】

重裝富賈

重裝富賈周流天下【淮南王傳】

互郎

牙郎當作互郎主互市事也唐人書互作牙轉爲牙耳【溫公詩話】

倍稱之息

取倍稱之息謂取一償二也稱舉也今俗所謂舉錢也

奇贏

商賈大者積貯倍息小者坐列販賣操其奇贏日遊都市注有餘財而蓄聚奇異之物也一說謂殘餘物也音居宜反【食貨志】

乘堅策肥

乘堅策肥履絲曳縞謂富商如此【食貨志】

萬金賈

萬乘之國必有萬金之賈千乘之國必有千金之賈者利有所並也【食貨志】

市井子孫

市井子孫不得爲官吏漢興如此蓋困辱之也【食貨志】

敗水

市舶錄云舶船放洋之時或飄入他國及溺曰敗水

計然

句踐用範蠡計然注一號計硏故賔戲云硏桑心計於無垠吳越春秋作計倪

計研

計倪【並見上】

防貨

市舶錄云蓋海南諸國防貨所湊

盬鹽

猗頓用盬鹽起注盬鹽池也於盬造鹽故曰盬鹽音古【西漢食貨志】

女懷淸臺

巴寡婦淸其先得丹穴而擅其利用財自衞人不敢犯始皇以爲貞婦而客之爲築女懷淸臺【同上】

倚市門

諺曰以貧求富農不如工工不如商刺繡文不如倚市門此言末業貧者之資也

治錢

羅衰賈京師爲平陵石氏治錢數年間致千餘萬

遊閒公子

孔氏南陽大鼔鑄規陂田連騎遊諸侯有遊閒公子之名然其贏得過當瘉於嗇者故南陽行賈盡法孔氏之雍容注瘉勝也與纎同【貨殖傳】

卬貴

卬貴注言價起也【貨殖傳】

賤行

行賈丈夫賤行也而雍樂成以饒【貨殖傳】

豪奪

大賈富家不得豪奪吾民【食貨志】

鴻商

鴻商富賈舞女成羣【裴子野宋略】

畜五牸

陶朱公曰欲速富蓄五牸

商商賈固

白虎通商之言商也商其遠近通四方之物以聚之也賈固也固物以待民來求其利也

鸜鵒令

貨至貊戎市呼傳鸜鵒令

水畜

陶朱公飬魚經曰威王聘朱公問之曰公家累億金何術乎朱公曰夫爲生之法五水畜第一所謂水畜者魚池也以六畝地爲池池中有九洲卽求懷子鯉魚以二月上旬庚日內池中飬鯉者鯉不相食易長又貴也

貨財門

奧府

焦貢易林曰江河淮海天之奧府眾利所聚可以饒有

契刀錯刀

王莽造契刀錯刀契刀其鐶如大錢身形如刀長二寸文曰契刀直五百錯刀以黃金錯其文曰錯刀直五千

貨四品

貨四品元公侯子

珎寶門

航琛

航琛越海輦贐逾嶂【顏延年詩】

金璫

金璫綴惠文金璫耳珠也【傅長虞詩】

結緑懸黎

佩則結緑懸黎注宋之寶【七啟】

雍伯玉

捜神記陽雍伯汲水作義漿有一人就飲以石遺之雍種之遂生白璧其地一頃名玉田

蠲忿犀

同昌公主有此犀帶之令人蠲去忿怒

金如意

席闡文獻梁武帝銀裝刀帝報以金如意【南史】

三珠樹

三珠樹生赤水其樹如柏葉皆爲珠【山海經】

火玉

唐東夷所貢火玉置之室中不復挾纊

金樹銀花

和詞條國嘗作金樹銀花銀樹金花供養佛

照夜璣

明皇賜虢國照夜璣蓋希代之寶也【明皇雜錄】

玉臂支

妃子謂阿蠻曰爾貧無可獻師長待我與爾爲命紅桃娘取紅粟玉臂支賜謝阿蠻【楊妃外傳】

紅玉支

宗曰我祖破髙麗獲紫金帶紅玉支二寶朕以岐王初進龍池篇賜紫金帶以紅玉支賜妃子妃子後以賜阿蠻【明皇雜錄】

夜明簾【見簾門】

舂山珤

天子至於昆侖之丘以觀舂山之珤海經舂作鐘【穆天子傳】

萬金珤

天子之珤萬金諸侯之珤千金大夫百金士五十金庶人十金【穆天子傳】

影犀

洞防記吠勒國獻犀角表裏有光因名明犀暗中有影亦曰影犀織以爲簟如錦綺之文

龍髯拂

龍髯拂元載有之

千歲冰

頗黎千歲冰所化【酉陽雜爼】

鬼血

碼碯鬼血所化

自然灰

流離馬腦先以自然灰埋之令軟乃可雕刻灰出南海【酉陽雜爼】

楓脂

楓脂入地爲琥珀世說又以爲桃沈所化

軟玉鞭

天寶中異國獻軟玉鞭屈之首尾相就舒之則勁直如防乃以聯蟬綉爲袋碧蠶絲爲鞘碧蠶絲彌羅國所貢自然碧色縱之一尺引之一丈【杜陽雜編】

玻瓈魄

摭言有幹死明月魂無復玻瓈魄【李白詩】

燭銀玉果

穆天子至昆侖丘觀寶器有燭銀玉果燭銀銀有光如燭玉果者石也皆似良玉【穆天子傳】

寶苗

山上有蔥下必有銀有薤下必有金有姜下必有銅錫有玉者木傍枝下垂謂之寶苗【酉陽雜爼】

流離

魏略云大秦國出赤白黒黃靑緑縹紺紅紫十種流離漢書出罽賔國顏師古云此蓋自然之物采澤光潤異於眾玉今俗所用皆銷冶石汁加以眾藥灌而爲之尢虛脆不貞實非眞物

琥珀

廣志博平有琥珀生地中其上及旁不生艸深者八九尺大者如斛削去外皮中成琥珀如升初如桃膠凝堅成也又琥珀一名江珠

璧馬犀

甘泉宮漢武植玉樹以碧玉爲葉又以璧爲馬及犀牛【甘泉賦注】

文玉樹

山海經昆侖之墟北有珠樹文玉樹玕琪樹

珠玉門

耳珠

古詩云何以致區區耳中防明珠何以致叩叩香囊懸肘後

昭華玉

舜時西王母獻昭華之玉

郢握隨掌

和氏之璧焉能獨曜於郢握夜光之珠何得專玩於隨掌

瓊防

陸機詩玉顏侔瓊防

木難

明珠交玉體瑚間木難碧色珠也【曹子建詩】

和氏場

予非荊山璞謬登和氏場【棗道彥詩】

水碧

郭璞傲睨摘木芝陵波采水碧注水玉也

龍

音史龍屬也明月之珠藏於蚌中龍伏之【廣博物志】

照車

魏惠王曰寡人有徑寸之珠照車前後各十二乘者十枚

招涼珠

黒蚌珠能卻暑燕昭王得之暑月懷珠體自輕涼號消暑招涼之珠【拾遺記】

淸水珠

嚴生得一珠胡人曰此淸水珠濁流則渙然淸徹也【宣室志】

磥砢珠

珠一寸以上謂之大珠次曰走珠次曰磥砢珠也

玉榮

山海經黃帝取密山之玉榮注玉華也

延喜玉

天錫禹元圭曰延喜玉【文選曲水序注】

水玉

堂庭之山多水玉注水精也【山海經】

苕華之玉

紀年曰桀伐岷山得二女曰琬曰琰斵其名於苕華之玉苕是琬華是琰也

委然

白澤圖玉之精名曰委然狀如美女靑衣

蜯病

徑寸之珠非不寶也而蜯之所病

玫瑰

韻集曰玫瑰火齊珠也

靑珠黃鐶

靑珠黃鐶出蜀郡

璿瑰

山海經西王母之山有璿瑰焉注璿瑰赤玉也

翕赩

瑤瑾翕赩許力反光色也【嵇叔夜琴賦】

截肪蒸栗

竊見玉書稱玉白如截肪黑譬純漆赤擬雞冠黃侔蒸栗【魏文帝書】

朱鼈吐珠

南越志海中多朱鼈狀如胏有四眼六腳而吐珠

文魮生玉

南越志海中有文魮鳥鳴似磬而生玉

金門

百鏈剛

何意百鏈剛化爲繞指柔【劉越石詩】

仲理金

神仙傳仲理居無終山中自合神丹作黃金五十斤救百民

辱金

金曾在丘冢及爲釵釧溲器陶隠居謂之辱金不可合煉

金以溢名

秦兼天下幣爲二等黃金以溢爲名上幣注二十兩爲溢攺周一斤之制漢興復以斤名金二等錢爲下幣【食貨志】

赤金

金有三等黃金爲上白金爲中赤金爲下注白金銀也赤金丹陽銅也

朱提銀

朱提銀重八兩爲一流直一千八百五十它銀一流直千是爲銀貨二品注朱提縣名屬犍爲出善銀諸葛書云漢嘉金朱提銀采之不足以自食【食貨志】

黃冶變化

黃冶變化注云鑄黃金也【劉向傳】

錦門

重錦

重錦三十兩注錦之熟細者兩疋也【左傳】

錦十防

十疋也以二丈防行故曰防亦曰兩【唐書】

銅門【五金附】

銅奴錫婢

銅之精爲奴錫之精爲婢

牡銅

鏈銅時一童一女俱以水灌銅銅當分爲兩段凸起者牡銅凹防者牝銅【雜爼】

銀錫白金

武帝時造銀錫白金三品其一圜之其文龍名白撰直三千二方之其文馬直五百三橢之其文直三百注雜銀錫爲白金橢圜而長他果反

耶谿鋌

耶谿之鋌赤山之精鋌徒鼎反

赤山精

赤山精赤山產鐡處【同上】

多銅山

縣官往往卽多銅山而鑄錢【食貨志】

黃鐡

黃鐡銅也尙書呂刑正義

錢門

無名錢

詔都內別藏張氏無名錢以百萬數注安世以還官官不簿也【本傳】

閉通錢

譚賔錄錢有文如甲迹者因文徳皇后也武徳中廢五銖錢行開元通寶錢此四字及書皆歐陽詢所爲也初進樣後掐一甲迹因是有之

錢气

地鏡圖曰錢銅之气望之如靑雲

當千錢

孫權赤烏元年鑄當千大錢

永安錢

自魏末用永安錢皆輕濫齊文宣鑄新錢文曰常平五銖

常平五銖【見上】

永通萬國

宣帝鑄永通萬國錢以一當千

錢愚

梁臨川王宏積錢三億萬豫章王綜爲錢愚論以譏宏貪吝

緡鏹

緡鏹専用上音旻下舉兩反錢防也【漢書】

楡莢錢

漢患秦錢重更鑄楡莢錢

赤仄錢

赤仄錢以赤銅爲稜【西漢食貨志】

子錢

山谷詩惱亂鄰翁謁子錢

撲滿子

齊已有詩祗知滿我腹寧知滿害身到頭湏撲破卻散與他人錢藏也

銅官

民坐挾銅炭沒入銅官注云主鑄錢之官也【漢書】

子母錢

相逢多是醉醺然應有嚢中子母錢【禇載詩】

足陌錢

大同元年詔自今可通用足陌錢

四柱錢

梁敬帝太平二年鑄四柱錢一當二十後攺一當十

短錢

晉平王休祐爲荊州以短錢一百賦人田登求白米一斛

蚨母

開貫防蚨母買冰防夏蠅【李賀詩】

王淸本

元和初洛陽百姓王淸傭力得錢五百買枯栗樹將爲薪以求利鄰人夜偸斫忽見黒蛇舉首如臂曰我王淸本也其人失斤而走明日王淸薪之復掘其根得二甕散錢因致富遂甃錢成龍形號王淸本也

錢龍

馬僕射燧旣立勲業頗自矜伐常有陶侃之意故爲錢龍至今義士非之【雜爼】

五分錢

五分錢所謂莢錢者【漢紀】

函方

錢圜函方謂外圜而內孔方也【食貨志】

臧繦

萬室之邑必有萬鐘之臧臧繦千萬千室之邑必有千鐘之臧臧繦百萬注六斛四斗爲鐘繦錢貫管子凶歲糴釜十繦【食貨志】

子紺錢

赤仄錢一當五以赤銅爲其郭所謂子紺錢也【上】

眞工大姦

上林三官鑄錢而民之鑄錢益少計其費不能相當惟眞工大姦廼爲之【上】

幼錢壯錢

莽作錢貨六品小錢徑六分重一銖文曰小錢直一次七分三銖曰麼錢一十次八分五銖曰幼錢二十次九分七銖曰中錢三十次一寸九銖曰壯錢四十並前大錢五十爲六品

王老

西京記唐王元寶富厚以錢文如其名因謂錢爲王老

沈郎錢

吳興沈充鑄小錢謂之沈郎錢

紫標黃榜

齊臨川王宏恣意聚斂庫室垂有百間性愛錢百萬一聚黃榜標之千萬一庫懸以紫標如此三十餘間

二銖錢

宋廢帝景和元年鑄二銖錢

錢精

靑鳧一名錢精取母殺取血塗錢防入龍腦香少許置櫃中焚香一鑪禱之其錢並歸防上

銀門

銀一流

銀八兩爲一流【集韻】

銀山

神異經曰西南有銀山焉長五十餘里

銀气

地鏡圖曰銀之气夜正白流散在地撥之隨手散復合此是也山有蔥下有銀光隠隠正白山有磁石下有銅若金

市廛門

朝盈夕虛

魯連子曰請以市論市朝則盈夕則虛非朝愛而夕則憎之勢使然也

摠摠

摠摠都邑人擾擾俗化訛【潘安仁詩】

區中緣

想象昆山姿邈區中緣【謝靈運詩】

人境

結廬在人境而無車馬喧問君何能爾心逺地自偏【淵明詩】

黃鸝巷

在蘇州白公詩黃鸝巷口鸎欲語烏鵲橋邊水未消

是非波

潘閬詩紅塵三尺險中有是非波

星貨鋪

市肆以筐筥等鱗次其物以鬻者星貨鋪言羅列如星繁密今鋪呼爲星火鋪非也【資暇集】

九市

九市開塲貨別隧分【西都賦】

司市師

漢書王莽於五都立五均官更名長安東西市令及雒陽邯鄲臨淄宛成都市長皆爲五均司市師

萬商淵

市鄽所會萬商之淵【蜀都賦】

巨千

羅肆巨千如鉅萬也【上】

橘市

魚鰕集橘市【李徳裕詩】

獠市

夷人通商於邕州石溪口至今謂之獠市【嶺表錄】

子午會

池州俗喜爲問而市井無交易聚落至有期日虛集處謂之子午會

齅金

異物志狼防之民夜爲市以鼻齅金知好惡

金市

西徵記洛陽舊有二市一曰金市

二市

相期百戲傍去來二市側【何遜】

九市

長安有九市其六市在道西三市在道東【西都賦】

梅市

在會稽縣下梅福爲吳市門卒【會稽記】

易市肆

農不易市商不肆【呂氏春秋】

星居

星居者勒爲聚落令熙治汴州如此

綺羅門【綾絹帛綿等附】

織素

古詩新人工織縑故人工織素織縑日一匹織素五丈餘持縑將比素新人不如故

鶴文綾

客從遠方來遺我鶴文綾【謝惠連詩】

輕容

輕容無花薄紗也【唐書音訓】

衣履天下

地理誌齊俗侈作冰紈綺繡號冠衣履天下

冰紈

冰紈言鮮潔如冰也【漢書】

鄭綿絡

秦篝齊縷鄭綿絡【宋玉招魂】

純綿麗密

荷旃被毳者難與道純綿之麗密旃氊也純綿繒帛也【王褒頌】

流黃素

張載四愁詩佳人遺我筒中布何以報之流黃素

筒中布【見上】

布門

春蕪布

洞記波岐國產荃薕艸亦曰春蕪艸其皮如絲可以爲布所謂春蕪布亦曰香荃布

香荃布【見上】

鄧緦

凡布細而疏者謂之緦鄧氏造有名緦者謂之鄧緦【出三禮圖】

筒中紵

交趾緅絺筒中之紵

橦花布

布有橦花蜀都賦注云有樹名橦其花柔可織布

曳阿錫

曳阿錫注阿細繒錫細布【房中歌】

火浣布

火浣布出火山國績木皮爲之【夷狄傳】

白疉布

髙昌國有艸實如繭其中絲如細纑名爲白疉子國人取以爲布

白越

白越細布也【出越絕書】

荃葛

漢書江都王建遣使通越閩王遺建荃葛注云細布也一作絟

葛越

皆細布吳都賦所謂焦葛升越弱於羅紈者也

五兩

繒布葛越皆五兩爲束注古之帛屈其兩端故五兩爲束今帛合兩爲疋亦疋偶義【唐音訓】

一尺天

羅浮山父與葛篇欲剪箱中一尺天吳娥莫道吳刀澀【李賀詩】

黃潤布

黃潤比筒籯金所過注黃潤細布也盛於筒中其價過一籯之金【蜀都賦】

海錄碎事卷十五﹤子部﹐類書類﹐海錄碎事﹥

欽定四庫全書

海錄碎事卷十六

宋葉廷珪撰音樂部

樂門【舞附】

廣樂

金枝中樹廣樂四陳金枝燈也廣樂天子樂也又鈞天廣樂【孔文舉表】

皇眄

禮登佇睿情樂闋延皇眄【顏延之詩】

天上樂

響犀槌其槌響犀也云檀香爲架上令奏涼州音韻淸越上謂曰天上樂【杜陽編】

鈞吹

通宵客夢聞鈞吹幾日朝衣禦香【王禹玉考制科詩】

采薋

行以肆夏趨以采薺劉徳曰歌樂在逸詩師古曰薺才私反禮經或作薋又作茨音並同【西漢禮樂志】

武徳舞

武徳舞髙帝作以象已行武除亂也

五行舞

本周舞秦始皇更曰五行

文始舞

本舜招舞髙帝更曰文始

四時舞

漢文作以示天下之安和也【並禮樂志】

金支

房中歌注金支秀華庶旄翠旌注樂上眾飾有流遡羽葆以黃金爲支其首敷散若艸木之秀也

宴娭

神來宴娭庶幾是聼娭戲也許其反言庶幾神來宴戲聼此樂也【禮樂志房中歌】

梅吹

塞北曲柏墻飛五將梅吹動三軍【沈佺期】

咸英不墜

祖徴彊記洽聞以防襄任已終使咸英不墜韶濩惟新

天宇地廬

天宇駭地廬驚言樂作如此

咸池

咸池黃帝作

六莖

六莖顓頊作言及根莖也

五英

帝嚳作英茂也

大章

大章堯作樂名【並禮樂志】

吟靑黃

吟靑黃四時之樂吟謂歌誦

幼眇聲

今臣心結日久每聞幼之聲不知涕泣之橫集也幼一笑反眇音妙言樂聲之精防也【漢中山王傳】

畱好音樂

漢元帝畱好音樂注畱意於音樂

歸昌

采奇律於歸昌注歸昌鳯鳴也【七命】

水樂

元結有水樂說曰元子於山中所耽愛者有水樂縣水淙淙然於耳猶便

鼓吹

唐制一品鹵簿有防鼓大鼓

壽陽樂

壽陽樂南平穆王所作

藏鉤樂七夕樂相逢樂萬歲樂

玉女行觴

皆隋帝所造

西京樂

西京樂起苻氏之末魏代至隋咸重之遂謂之國伎

國伎【見上】

泰容吟

欽泰容之髙吟注泰容者黃帝樂師思賦曰太容吟曰念哉

理樂

漢書注令樂家五日一習樂爲理樂

調露

寜足以繼想南風克諧調露樂動聲儀曰四時之節動靜各有分職不得相越謂調露之樂也宋均曰謂和致甘露也【任彥升啟】

大予樂

大予協樂東觀漢記孝明詔曰正大樂官曰大予樂官

韶濩

舜作大韶湯作大濩

宋世寜

宋世寜舞曲也

齊代昌

齊代昌齊朝舞曲也

晉代寜

晉代寜晉舞曲也

鞞舞

鞞舞漢以燕享

鐸舞

鐸舞漢舞曲也

鼓舞伎

晉有鞞舞歌五篇鐸舞歌一篇幡舞一篇鼓舞伎六曲並陳於元會

幡舞【見上】

鞞扇舞

鞞扇舞梁舞曲【已上舞曲名並出通典】

小部音樂

六月一日上幸淸宮是貴妃生日上命小部音樂小部者梨園法部所置凢三十人皆十五歳以下於長生殿奏新曲未名防南海進荔支因名荔枝香【明皇日錄】

樂制門

曲懸

軒轅三靣其形曲故春秋傳曰請曲懸繁纓以朝又軒懸去其南靣也

四懸

漢樂歌云髙張四懸神來燕享謂宮懸也

朱幹玉戚

通典文舞持翠武舞持朱幹玉戚戚斧也幹楯也

夷樂門

持鉞舞

東夷之樂持矛舞助時養也西夷之樂持鉞舞助時殺也北夷之樂持幹舞助時藏也

詠韎任

韎任蠻夷樂也

賨旅

之則賨旅翫之則渝舞漢髙帝募賨人以定三秦

捲桃皮

黃夷有捲桃皮似篳篥也

樂器門

鳴防

文選鳴防泛蘭汜防笛也【陸士衡】

鳴簧

鳴簧發丹唇朱弦繞素腕簧笙也【陸士龍】

絲竹生塵

劉琨答盧諶詩澄觴覆醪絲竹生塵

張女彈

齊僮梁甫吟秦娥張女彈【陸士衡】

沈何翹

杜陽編宮人沈何翹本吳元濟女進白玉方響云是元濟所與光明瑩潔

樂句

牛僧孺謂拍板爲樂句

鼓顙

盛之荊州始興郡山有橡木秦時伐爲鼔顙

箜篌

箜篌釋名師延所作靡靡之樂蓋空國之侯所作也

秦聲

風俗通云箏秦聲也古箏詩秦聲猶可憐

秦箏

沈約箏詩秦箏吐絕調

撮

蕭放詩吹箎先弄曲調箏更撮弦

鵾

錢鏗詩妙曲動鵾言用鵾雞筋爲弦也

善平防

申胡子觱篥歌序朔客大喜稱善平防於是以獘辭配聲與子爲壽【李賀】

蘆中聲

顏熟感君酒含嚼蘆中聲花娘篸綏妥休睡芙蓉屏

太平管

誰截太平管列防排空星直貫開花風天上驅云行【並李賀詩】

開花風【見上】

雲林璈

漢武內傳上元夫人自彈雲林之璈

鷺鼔鳧鐘

鷺鼔鳧鐘出唐樂章

八

李搔字徳沈有才藝曾采諸聲別造一器號曰八弦時人稱有思理【北史】

箏語

溫庭筠偶題書明金冉冉箏語玉纎纎

秦箏齊瑟

秦箏何慷慨齊瑟自和柔

擊築

築音竹似琴而大頭安弦以竹擊之故名曰築史記髙漸離擊築

坎侯

或曰黃帝使素女鼓五十弦瑟悲帝禁不止故破其瑟爲二十五弦於是禱祠太一后土始用樂舞益召歌兒作二十五弦及坎侯瑟自此始注作空侯與瑟

霜絲

胡人葉玉笛越女彈霜絲【李白詩】

暴辛爲塤

庖犧作琴神農造瑟女媧制簧暴辛公作塤樂也女媧制簧【見上注笙也並馬季長笛賦】

擊

說文曰瓦器也所以盛酒漿秦人鼓之以節歌也爾雅曰盎謂之注盆也

塤嘂

塤嘂爾雅曰塤之小如雞子大者嘂音叫

兩枝鼔

羯鼔亦謂之兩枝鼔

義觜笛

橫笛加觜謂之義觜笛

悲篥

篳篥本名悲篥出於胡中其聲悲

擘箜篌

胡樂有豎箜篌漢靈帝好之體曲而長二十三豎抱於懷中用兩手齊奏謂擘箜篌

都曇鼓

都曇鼓似腰鼓而小

雞樓鼓

雞樓鼓正圓而首尾可擊之處平可數寸

答臈鼓

答臈鼓制廣如羯鼓而短以指揩之其聲甚震俗謂之揩鼔

揩鼓【見上】

鞀鼓

鞀鼓小鼔有柄音桃

代抃

拍板長闊如手重十餘枚以掌連之擊以代抃

減瑟足琴

自古聖賢名習樂者如伏羲減瑟文王足琴

哀匏冽唱

哀匏冽唱蹙缺景凝余晶

琴瑟門

單鵠寡鳧

劉道彊善琴每爲單鵠寡鳧之弄聽者皆悲【西京雜記】

梁山操

曾子耕太山下雨雪不得歸思父母作梁山操

北三友【見詩門】

上

知我故來意取琴爲我彈上驚別鶴下操孤鸞【淵明詩】

泛淸瑟

褰朱幃而正坐泛淸瑟以自欣【閒情賦】

瑟道

桓譚善鼓琴著琴道一篇未成肅宗使班固續成之東觀記琴道未畢但有發首一章

靜瑟

員山有林風振地而林不動以爲靜瑟名曰靜瑟【拾遺記】

雙璅

南齊栁世隆善彈琴時稱栁公雙璅【南史】

風中琴

已有池上酌復此風中琴注置琴於風中令琴自鳴也【謝暉詩】

危柱

殷勤訴危柱慷慨命促管【謝靈運詩】

三調

古樂府君子行注瑟有三調平調淸調側調也

懦響

急無懦響亮節難爲音【陸士衡詩】

蜀琴

蜀琴抽白雪郢曲繞陽春【鮑明逺詩】

綠綺琴

佳人遺我綠綺琴何以贈之雙南金【張孟陽詩】

偏

譬偏之獨張含淸唱而靡應【陸士衡詩】

雅琴

嵇叔夜琴賦乃斵孫枝制爲雅琴

浮彈

輕行浮彈畱而不滯注謂浮上而彈之【同上】

九寡

孤子之鉤以爲隱九寡之珥以爲防丁亦反隠防皆琴上飾【七發】

寒山桐

寒山之桐出自太冥含黃鐘以吐榦據蒼岑而孤生

危促柱

撫促柱則酸鼻揮危則涕流琴如此感人【七命】

新弄

戴顒受琴於父逵父沒所傳之聲不忍復奏更造新弄王綏造之曰聞卿善琴試欲聽不答

號鐘

齊桓公有琴名號鐘

繞梁

楚莊有琴名繞梁

鳯凰琴

虞世南怨歌行香銷翠羽帳弦斷鳳凰琴

七弦琴【見舟門】

焦梧桐

願傾腸肺事盡入焦梧桐【賈島詩】

鱓魚聽

傳曰伯牙鼓琴鱓魚出聽

鳳凰柱

趙瑟初停鳳凰柱蜀琴欲奏鴛鴦弦【李白詩】

一揮手

蜀僧抱緑綺西下蛾眉峯爲我一揮手如聽萬壑松【李白詩】

三峽流泉

防拂白雲開素琴彈爲三峽流泉音

悲風調

忽聞悲風調宛若寒松吟【月夜聽琴】

陌上桑

含情弄柔瑟彈作陌上桑

紫瓊琴

遺我緑玉杯兼之紫瓊琴

弄云和

遙知玉牕裏纎手弄云和【上並李白詩】

暢操

風俗通凡琴曲和樂而作謂之暢因憂愁而作謂之操

琴徳

眾器之中琴徳最優【嵇叔夜琴賦序】

九弄

琴調蔡邕五弄楚調四弄謂之九弄

箕子操

箕子被髮佯狂爲奴遂隠而鼓琴以自悲故傳之曰箕子操

瑤徽

爲君中夕促瑤徽【王禹玉詩】

上琴難

劉孝先詩笙冷調簧數弦脆上琴難梁時人

琴箋

崔遵常著琴箋以天地自然有十三聲徽非月數也

紅絲瑟

湘妓紅絲瑟秦郎白玉簫【鄭畋詩】

籥

彈琴籥奴牒切一烏牒切與擪同【南都賦】

絲桐練響

絲桐練響練擇也【月賦】

歷山盤

琴操曰歸耕者曾子所作也曾子事孔子十有餘年念二親年衰養之不備於是援琴鼓之曰歔欷歸耕來兮安祈耕歷山盤兮

歸耕操【見上】

奏愁思

援雅琴以變調奏愁思之不可長言奏愁思之曲

橫玉柱

橫玉柱而霑軾【別賦】

絙瑟

絙瑟促柱古鄧反急也【長笛賦】

聑柱

瓠巴聑柱磬襄弛聑丁挾切止也【同上】

龍唇鳳足

琴有龍唇鳳足【琴賦】

鐘山玉

以園客之絲徽以鐘山之玉【同上】

進南荊

進南荊發西秦紹陵陽度巴人五臣注荊南西秦陵陽巴人皆琴曲【同上】

張急

張急故聲淸气和故響逸【同上】

間聲

或間聲錯雜狀若詭赴【琴賦】

不只彈

西終雙擊東琴不只彈【盧子諒詩】

東謳

秦箏發西气齊瑟揚東謳【曹子建詩】

髙徽

長歌赴促節哀響逐髙徽【陸士衡詩】

泛瑟

泛瑟臥遙帷泛撫也【謝琨詩】

聽三樂

尢宜聽三樂安慰白頭翁【白樂天詩】

琴心

參以酒徳間以琴心【列仙傳涓子作琴心三篇】

樂分龍趙

樂分龍趙詩析齊韓注雅琴龍氏有九十九篇趙氏七篇

笙簫門

鹿角爪

羊侃有彈箏人陸太喜著鹿角爪長七寸

吹鳴籟

吹鳴籟簫也

似君子

澎濞慷慨一何壯士優柔溫潤又似君子【王子淵賦】

武聲

其武聲則若雷霆輘輷佚豫以沸渭其仁聲則若凱風紛披容與而施【同上】

悲愴怳

悲愴怳以惻惐【同上】

終詩卒曲

終詩卒曲尙餘音兮【同上】

如鄭何

王曰其如鄭何言如鄭衛之音也【傅武仲舞賦】

列管匏

中施簧管端郭璞言笙如此

曲沃懸匏

河汾之寶有曲沃之懸匏焉注可以爲笙底【笙賦】

管攢羅

管攢羅而表列音要妙而含淸【笙賦】

寫皇翼

寫皇翼以挿羽摹鸞音以厲聲【同上】

眾淸林

惟笙也能摠眾淸之林【同上】

吹參差

客從南楚來爲我吹參差注云簫也【魏文帝詩】

熟簧

笙賦生簳裁熟簧注云簧以熟銅爲之力結反

參差竹

脞說笙象翼亦名參差竹

銀簧

山谷詩傅粉未歸啼玉筯吹笙無伴澀銀簧

九靈簫

九靈簫仙人吹以自娛聲聞四十里

天上春

鳳女吹玉簫吟弄天上春【李白詩】

鳳女簫【見上】

洞簫

洞簫言其無底上下通洞也

巢笙

巢笙傳曲沃撡鼓發漁陽【子儀】

銀甲

十二學彈箏銀甲不曾卸【李義山詩】

秦女

杜詩遂有馮夷來擊鼓始知秦女善吹簫

鼓笛門

疉鼓

凝笳翼髙蓋疉鼓送華輈【謝暉詩】

柯亭笛

桓伊有蔡邕柯亭笛

縹玉笛

武遊郎者言昔見漢武帝乘蔚金檝泛積翠池自吹縹玉笛【幽怪錄】

上淸吟

陸魯望潺湲洞何人乘月弄應作上淸吟

咚咚鼓

馬周上言令金吾每街隅懸鼓夜擊以止其行李以備竊盜時人遂呼爲咚咚鼓也有道人裴修戲爲詞曰遮莫咚咚鼓須傾滿滿杯金吾若相問報道玉山頽【出雍洛靈異小錄】

猿臂笛

有人以猿臂骨爲笛吹之聲淸圓絕勝竹【酉陽雜爼】

銀字管

尉遲雅善吹觱篥取銀字管吹於般渉調【羯鼔錄】

許云封

李中吹笛詩不見樽前吹一曲令人重憶許云封注開元時人善吹笛

龍調管

雅曲龍調管芳罇蟻泛萍【宋之問應制】

未遽央

髙爽題鼔詩曰面皮如許大受打未遽央【南史】

秋引

聆皇禽之夕聞聽朔管之秋引注商聲也【月賦】

能吹笛

馬融字季長能鼔琴吹笛

淸云叫

胡牀紫玉笛郤坐淸云叫【李白詩】

叫玉笛

胡人叫玉笛越女彈霜絲【李白詩】

琵琶門

雙鵠繁弦

嫌離鴻之細筦愛雙鵠之繁弦謂琵琶

虯首腹

樣懸虯首腹工非熊據龍旋言琵琶也

有天際想

桓大司馬曰謝仁祖企腳北下彈琵琶故自有天際眞人想

玉鼻琵琶

玉鼻琵琶五色絲夜彈胡曲舞胡兒【盧綸詩】

琵琶

昔公主嫁烏孫令琵琶馬上作樂以慰其道路之思其送明妃亦爾也其新造曲多哀怨之聲【石季倫詩】

揮危

揮危撫促柱【七命】

子

張祐琵琶詩金屑檀槽玉腕明子輕撚爲多情

金捍撥

金捍撥在琵琶面上當或以金塗爲飾所以捍防其撥也

緑水蠶絲

妃子琵琶其水溫潤如玉光耀可鑑有金縷紅紋蹙成雙鳳乃木訶彌國所獻綠水蠶絲也【外傳】

琵琶弟子

諸王郡主妃之姊妹皆師妃爲琵琶弟子每一曲徹廣有獻遺【外傳】

棖棖

龍頭瀉酒邀酒星金槽琵琶夜棖棖【李賀詩】

春風恨

彎頭見小憐請上琵琶弦破得春風恨今朝值幾錢【李賀詩】

邏逤檀槽

開元中有中人自蜀回得琵琶其槽以邏逤檀爲之溫潤如玉妃子嘗奏之

弄鳴絲

歌鼓燕趙兒魏姝弄鳴絲【李白詩】

搊琵琶

貞觀中始有手彈之法今已廢所謂搊琵琶是也

曲項琵琶

曲項琵琶豎箜篌皆西戎

歌舞門

追淸哇

追淸哇赴嚴節【七命】

髙唐善謳

髙唐齊邑善謳者緜駒居此【陳孔璋書注】

河激

河激獻趙謳注女涓者津吏之女趙簡子渡河於中流奏河激之歌【顏延年】

奇舞

北裏多奇舞【阮嗣宗詩】

雅舞

西城善雅舞總章饒淸彈【選詩】

櫂歌

櫂歌發中流鳴鞞響沓嶂鞞小鼓沓嶂重山【丘希範詩】

防吟

援琴鳴弦發淸商短歌防吟不能長【魏文帝】

名謳

陽阿奏奇舞京洛出名謳【曹子建詩】

七盤

丹唇含九秋妍迹陵七盤九秋曲名七盤楚舞【羅敷艷歌】

阿那

俯仰紛阿那顧步咸可懽注阿那柔弱貌【同上】

歌梁

舞館識余基歌梁想遺囀【鮑明逺詩】

哀哇動

哀哇動梁塵滛聲也【王粲】

余哇

余哇徹淸昊【曹植詩】

防娟

舞賦眉防娟以增繞目流睇而橫波

吳歈蔡謳

吳歈蔡謳奏大呂言使吳人歌謡蔡人吟謳【宋玉招魂】

余弄

優遊變化余弄未盡言薛訪車子能喉囀引聲與笳同音

蚩鄙

聽白雲之音觀緑水之節然後東野巴人蚩鄙益著注東野巴人楚之下曲

歌珠

盧鄴詩更吐歌珠宴庾樓

綘樹

魏文帝與繁欽書今之妙舞莫巧於綘樹

淸彈

梁簡文舞賦酌蒲萄坐柘觀命妙舞徵淸彈

緹幕

謝偃舞賦煙浮暉於緹幕燭龍光於綺疏

歌容舞態

漢書樂有歌舞之容又古賦云舞無常態

藝歌

孟才人嘆序云妾常藝歌

圓紗

張正見怨歌行舞衫飄冶防歌扇掩圓紗

巴歌

晉初南隠者自號南翁人莫知其來歷因社日至眾防上願聽巴歌乞此日一醉

縈塵集羽

燕昭王時廣延國來獻舞女二人昭王飲以瑉瑌之膏飴以丹泉之粟其舞一名縈塵二名集羽三名懷風

歌聲匝梁

漢武時王母降聞其歌不見其人聲匝梁棟間

舞衿

李賀三月詞東方風來滿眼春花城栁暗愁幾人復宮深殿竹風起新翠舞衿靜如水

唱月

寒鬢斜釵玉燕光髙樓唱月敲云璫【李賀詩】

玉喉

玉喉窱窱排空光牽云曵雪畱陸郎【李賀詩】

陰康氏

漢書相如遊獵賦奏陶唐氏之舞聽葛天氏之歌注陶唐當爲陰康字之誤也古今人表有葛天氏陰康氏呂氏春秋云昔陰康氏之時民气郁作舞宣導之

張淨琬

舞人張淨琬腰圍一尺六寸能掌上舞有孫荊玉能反腰帖地銜得席上玉簮也

鞞舞歌

本漢巴渝舞也

嵬峩

音我白居易九老詩嵬峩狂歌教婢拍婆娑醉舞遣孫扶

張紅紅

大歷中才人張紅紅善歌曲【出脞說】

代面

北齊蘭陵王體身白晳而美風姿乃著假面以對敵數立奇功齊人作舞以效之號代面舞

阿婆舞

鄭傪出妓以宴趙紳而舞者年已長伶人孫子多獻口號云相公經文復經武常侍好今兼好古昔日曾聞阿武婆今日親見阿婆舞【出金華子】

吉畱馨

膠東有異人不知姓名常歌舞於市稱吉畱馨後於市中白日乘雲而去【金華子】

玉窱

迎娘歌喉玉窱蠻兒舞帶金威防【楊妃外傳】

記曲娘子

張紅紅善歌每聽新聲一徧卽能記其節奏後入宮號記曲娘子【羯鼓錄】

動梁塵

漢時有魯人虞公善雅歌發聲淸哀蓋動梁塵

柘枝舞

柘枝舞本拓防氏之舞後人鄙之易曰柘枝【遁齋閒覽】

那得言佳

郭訥觀妓人歌言佳石崇問其曲訥不知崇笑曰卿不識曲那得言佳曰譬如見西施何必識其名姓然後知美【鄧粲晉紀】

緩歌長舞

緩歌長舞彈箏吹笛

樹棃

尒朱榮酒酣耳熱必自匡坐唱虜歌爲樹棃普棃之曲

飛鳧啼烏

庾肩吾舞詩飛鳧袖始拂啼烏曲未終

危柱促管

殷勤訴危柱慷慨命促管【謝靈運詩】

長袖善舞

韓子曰長袖善舞多錢善賈

隠雙蛾

何敬容舞詩因風且一顧揚袂隠雙蛾

鄭舞

二八齊容起鄭舞【楚詞】

擊甕扣缶

擊甕扣缶彈箏搏髀而歌嗚嗚者眞秦之聲也

葆佾

陳階葆佾所以障舞人也【王元長詩序】

戚奏翹舞

戚者斧也翹者舞名【同上】

倚瑟歌

文帝使愼夫人鼓瑟上自倚瑟而歌注猶今之以歌合曲也

白紵山

歌動白薴山舞廻天門月【李白詩】

踏歌聲

李白乘舟將欲行急聞岸上踏歌聲

一道夜歌

郎聽采菱女一道夜歌歸【李白詩】

唱鷓鴣

秋浦淸溪雪夜對酒客有唱鷓鴣者詩云客有桂陽至能吟山鷓鴣【李白詩】

吳歈越吟

吳歈越吟歈音兪【吳都賦】

采防歌

榜人奏采防之歌【七命】

遏云

薛靑撫節悲歌聲振林木響遏行雲

白雪

博物志白雪是天帝使素女鼔五弦琴曲名以其詞髙人遂寡和

翹防舞

西京雜記戚夫人善爲翹袖折腰之舞

獨速舞

孟郊詩銅斗飲江酒拍手銅鬥歌儂是拍浪兒飲則拜浪婆腳踏小舷頭獨速舞轉莎東坡云齊聲爭唱浪婆詞

折盤

怨西荊之折盤注舞曲名【南都賦】

妍唱

有懷妍唱敬接末曲【雪賦】

頓足舞

頓足起舞抗音髙歌【閒居賦】

嘯門

嘯十五章

嘯有十五章有深溪虎髙栁蟬空林鬼巫峽猿下鴻鵠古木鳶之類峨嵋陳道士善長嘯作霹靂聲坐客驚栗【封氏見聞記】

蹙口聲

毛詩箋曰嘯者蹙口而出聲也

慨慷

中矯厲而慨慷又乃慨慷而長嘯【並嘯賦】

羣鳴號

又似鴻雁之將雛羣鳴號乎沙漠【同上】

聲驛驛

聲驛驛而響連驛驛聲連貌

與笳同音

薛訪車前年十四能囀喉引聲與笳同音笳簫也

舒嘯

登東臯而舒嘯舒發也緩也【歸去來詞】

樂人門【百戲附】

藏鉤

荊楚歲時記云歲前爲藏鉤之戲辛氏三秦記云漢昭帝母鉤弋夫人手拳而國色今人藏鉤亦法此鉤亦作摳

悖防兒

明皇宮中有容兒弄鉢頭邠娘羯鼓要娘歌悖防兒舞張祐各有詩

長入人

唐黎園長入人許小客求教坊判官注每日在至尊左右曰長入

崖公

今日崖公其蜆斗散樂人呼天子爲崖公歡喜爲蜆斗

擊鞠

鞠音菊古者以毛實皮蹙而不擊後世以杖擊丸或於驢馬之上當言毬不當言鞠也【唐音訓】

均工

樂工也河間獻王樂語有五均之官

薛校書【見時官稱號門】

音監

樂府音監景武注音監監主樂人也

俳兒優子

俳兒優子言辭無度非所以導仁義示雍和也

音聲人

唐每歲閱司農戶容儀端正者歸太樂與前代樂戶總名音聲人

髙絙伎

梁有髙絙伎蓋今之戲繩者也有舞輪伎蓋今之戲車輪者也

緣竿伎

梁有緣竿伎又有獼猴緣竿伎

擲到伎

擲到伎到行而舞也

透三峽伎

透三峽伎蓋今之透飛梯

跳劍

跳劍伎並出自梁朝

窟子

亦曰魁子作偶人以戲本喪樂漢末用之於嘉防

乞寒

乞寒外蕃之樂裸露形體澆灌衢路鼓跳躍而索食唐張說上言遂罷其戲

潑胡

張說言乞寒潑胡未聞典故裸體跳足盛徳何觀揮水投泥失容斯盛

撥頭舞

西域胡人爲猛獸所噬其子求獸殺之爲此舞以象之

都都知【見武部將帥門】

都盧

非都盧之善緣孰能超而究升太康地裏制都盧國其人善緣髙

擊壌戲

周處風俗記擊壤者以木爲之前廣後鋭長四尺三寸其形如履將戲先側一壤於三四十步外以手中壤擊之

歌曲名門

綠腰

琵琶錄康昆侖彈新翻羽調緑腰注卽錄要也本自樂工進曲上令錄出要者乃以爲名言綠腰誤也

曲髙寡和

宋玉對楚襄王曰陽菱白露朝日魚麗含商吐角絕節赴曲國中唱而和之者不過數人蓋曲彌髙而和彌寡【襄陽耆舊傳】

陌上桑

竹家槽裏新聲足舊曲新傳陌上桑

紫雲防

宗嘗夢仙子十餘輩禦卿云而下各執樂器懸奏之曲度淸越一仙人曰此神仙紫雲廻今傳授陛下爲正始之音上覺命玉笛習之盡得其曲【明皇雜錄】

得寶子【見后妃門】

淩波曲

宗夢淩波池中龍女制淩波曲【上】

雨霖鈴

上至斜谷霖雨渉旬於棧道雨中聞鈴聲因采其聲爲雨霖鈴曲以寄悼貴妃焉【同上】

水調

隋煬帝開汴河自造水調【出杜牧揚州詩】

郁輪袍

王維素爲岐王所知善琵琶將應舉告王爲地王曰子舊詩可錄數篇乃作一琵琶曲因引維至一貴戚家自彈貴戚問何曲名曰郁輪袍大愛之因出其詩曰此非伶人乃能文之士遂爲夤緣是年爲舉首也

謫仙怨

明皇幸蜀妃子旣死一日登髙山望秦川謂髙力士曰吾聽張九齡言不至於此遣使祭之吹笛爲曲號曰謫仙怨【劇談錄】

菩薩蠻

唐大中初女蠻國貢獻其人皆危髻金冠瓔珞被體故謂之菩薩蠻遂制曲以爲名者也【杜陽編】

一斛珠

防夷使至封珍珠一斛賜妃妃不受以詩報上上悵然命樂府度新聲號一斛珠

睢陽曲

晉太康地記睢陽方十三里梁孝王築之鼔倡節杵而後下和之者稱睢陽曲今踵以爲故今之樂家睢陽曲是其遺音

夢江南

曲始自李徳裕鎭浙西日爲亡妓謝秋娘作後攺曰望江南亦曰夢江南

荔枝香

楊妃生日小部奏新曲因南海進荔支到因名荔枝香小部者梨園法部所置

懊儂歌

石崇綠珠所作有綠布澀難縫一曲

桃葉歌

王子敬妾名桃葉緣於篤愛所以作歌

上聲歌

此因上聲促柱得名所謂哀思之音不合中和者也

碧玉歌

碧玉晉汝南王妾名寵之作歌

三州歌

三州歌諸商客數由巴陵三江口往還日共作此歌

采桑

因三州曲作采桑

玉女行觴

玉女行觴曲名煬帝所造也

明之君

明之君漢代鞞曲也梁攺其曲詞以歌君徳

河陽

隋庾信聽歌詩恊律新教罷河陽始學歸但令聞一曲餘聲三日飛

羽觴行

魏明帝易古詩名曰羽觴行用爲上壽曲

獨酌謡

獨酌謡古樂府沈炯作

估客歌

估客歌云恆隨鷁首舫屢逐雞潮鳴

楚妃嘆

楚妃嘆曲名

淸商曲

蘇子卿詩欲展淸商曲謂秋聲而多思也

海錄碎事卷十六﹤子部﹐類書類﹐海錄碎事﹥

欽定四庫全書

海錄碎事卷十七

宋葉廷珪撰農田部

農門

藨蔉

選藨蔉致功必有丰殷注藨耘艸蔉瘞田也【張茂先詩】

焚枯魚

田家何所有酌醴焚枯魚【應璩詩】

東菑

連陰盛農節臺笠聚東菑【謝暉詩】

把鉏犁

不能效沮溺相隨把鉏犁【王仲宣詩】

白丁

隋書樂平公主曰李敏一白丁耳

鬥酒自勞

田家作苦鬥酒自勞【楊惲書】

谷父蠶母

續仙傳三川饑有靑衣童子語人曰世人厭棄五穀地司已收五穀之神矣可相率祈謝谷父蠶母當致丰穰也

土膏黒

健犢春耕土膏黒【李賀詩】

瘽身從事

今農瘽身從事而有租稅之賦【漢文帝詔】

敖民

四民陳力受職故邑無敖民地無曠土注敖謂逸遊也【漢志】

地著

理民之道地著爲本【漢食貨志】

受田歸田

民年二十受田六十歸田七十以上上所養也十歲以上上所長十一以上上所彊也【食貨志】

獲如冦盜

力耕數耘收獲如冦盜之至【食貨志】

工巧奴

趙過使大農置工巧奴爲作田器【食貨志】

寥翹

餉婦寥翹布領寒牧童擁茸蓑衣濕

力耕

乏牛故以力耕

金釵負米

竹枝辭山上層層桃李花雲間煙火是人家銀釧金釵來負米長刀短笠去燒畬

翔貴

谷價翔貴注猶鳥之回翔言不離於貴也若暴貴稱騰踴之類【漢食貨志】

農鳸春

秦皇但求蓬島藥豈思農鳸春【李白詩】

耘耔

耘除艸耔附根也因耨隴艸潰其土以附根

熂山封水

熂山封水保爲家利許气反

艸馬

杜畿爲河東教民畜牸牛艸馬

始爲牛耕

趙過始爲牛耕實勝耒耜之利【齊民要術】

作耬犁

皇甫隆爲燉煌教民作耬犁所省庸力過半得谷加倍

機春

機舂潺湲力吹簸飃防精【韓退之詩】

農節

連陰盛農節耕時也【謝暉詩】

擊壤歌

逸士傳堯時老人擊壤歌曰日出而作日入而息鑿井而飲耕田而食帝何力於我哉

田奴

俗諺云耕則問田奴絹則問織婢

五穀門【薯芋附】

黃獨

杜詩黃獨無苖山雪盛本艸赭魁江東名土芋江西名土卵食之如芋魁

天河生

康巢縣令塲畢膳夫經以芋頭爲天河生【出談助】

芋墻

閣皂山僧勤種植收芋甚多杵之如泥造塹爲墻後遇饑數十口俱活

四種

兗州谷宜四種注黍稷稻麥也

自然谷

扶海洲上有艸名蒒其實食之如大麥名曰自然谷亦曰禹糧【山海經】

稻孫

稻經獲再生者名稻孫【番禺雜記】

五獲谷

管子云恆山五穀之所蕃熟四種五獲焉

粟奴

折粟米法取簡粟米一石加粟奴五升舂之粟奴能令馨香

濟陽九

狥蹲鴟之沃則以爲世濟陽九言可以救饑也【吳都賦】

禾稻門【黍粟附】

育育

彼黍離離彼稷育育注生長貌【劉越石詩】

芊芊

稻防肅芊芊黍苖長離離皆長茂貌【潘安仁詩】

時苖

長嘯歸東山擁耒耨時苗【潘安仁詩】

蟬鳴稻

廣志有蟬鳴稻七月熟

靑芊稻

廣志有靑芊稻六月熟

重思

雜爼酆都稻名重思其米如石橊子粒稍大味如菱亦以上獻仙官杜瓊作重思賦曰霏霏春暮翠矣重思靈气交被嘉谷應時

黏稻

字林云穤黏稻也秔稻不黏者說文稌稻卽穤也

雨稻

述異記夏禹時天雨稻古詩云安得天雨稻飼我天下民

食心螟

爾雅食苗心螟食節賊食葉食根蟊

重秬香秔

華薌重秬滍臯香秔【吳都賦】

木禾

西膜之所謂木禾注粟之類長五尋大五尺圍【山海經】

並根穗【見寓情門】

丹泉粟【見歌舞門】

五梁禾

王莽種五梁禾於殿中先鬻鶴髓毒冒犀玉二十餘物漬種此黃帝谷仙之術也注五梁禾卽五色禾谷永所謂耕耘五徳也

箭子稻

箭子稻歲供京師

熟稻

鄕貢再熟之稻國稅八蠶之緜【魏都賦】

苗生欲孤

呂氏春秋苗其弱也欲孤其長也欲相與俱其熟也欲相扶

杏實禾善

師曠占術杏多實不虫者來年秋禾善五木者五穀之先欲知五穀先視五木擇其木盛者來年多種之萬不失一也

九熟

抱朴子曰南海有九熟之稻

豆麥門

麥含含

梁鴻詩麥含含兮方禿

防麰

說文云大麥防也小麥麰也

得時菽

呂氏春秋云得時之菽長莖而短足其莢二七以爲族

豆神

春秋佐助期云豆神爲靈植長七尺大目通於時節

宿麥

章帝詔比再得時雨宿麥潤澤宿舊也麥經歲始熟

無麥

建初五年詔書云春秋書無麥苗重之也莊公七年秋大水無麥苗何休注曰不書穀至麥苗獨書人食最重也

成麥

後漢詔書云重以蝗虫滋生害及成麥

燕麥

燕麥一名雀麥本艸云生故墟野林下苗似小麥而弱實似穬麥而大

天麥毒

顯徳中齊有人病狂每歌曰踏陽春人間二月雨和塵陽春踏盡秋風起腸斷人間白髮人又歌曰五雲華蓋曉玲瓏天府由來汝腹中惆悵此情言不盡一丸蘿卜火吾宮後遇一道士作法治之乃云每夢中見一紅衣少女引入宮殿皆紅多召紫州小姑令歌道士曰此正犯天麥毒女卽心神小姑卽脾神也按醫經蘿卜治面毒故曰火吾宮卽以藥兼蘿卜食其疾遂愈【出洞防志】

祈麥實

三月祈麥實麥者五穀之先見者故急祈而祀之也夏小正

戎菽

戎菽大豆也一名荏菽詩云藝之荏菽是也

蠶織門

嬾婦驚

古語促織鳴嬾婦驚

八繭蠶

將餧吳王八繭蠶【李賀詩】

网車

竹裏繰絲挑网車【李賀詩】

蠶蠕蠕

越婦未織作吳蠶始蠕蠕【李賀詩】

煙素素

嬴女機中煙素素【李賀詩】

冷水絲

食柘之蠶其絲以冷水繰之謂之冷水絲可爲琴瑟弦蓋檿絲之類【零陵總記】

金蠶銀繭

南齊時有盜發桓溫女冡有金蠶銀繭

枯桑

枯桑知天風海水知天寒

馬頭娘

蜀中寺觀多塑女人披馬皮謂之馬頭娘以祈蠶

流黃機

顧野王陽春歌蒯門寒未歇爲斷流黃機又云銀鞍俠客至柘彈婉童歸

再眠蠶

再眠蠶言將老也

啞軋

機絲弄啞軋【杜詩】

帝女桑

未染仙人杏偏柔帝女桑【王禹玉皇后閣春帖】

女兒蠶

搜神記人家女思其父語所養馬若得父吾將嫁汝馬迎得父後見女輒怒父怪之女語其故父殺馬曝皮於庖中一日皮忽捲女飛去桑樹間俱爲蠶其繭厚大今世謂蠶爲女兒古之遺語也

諸曁三如

圖經諸曁出三如如綿之桑言檿桑文如綿可作碁局如拳之栗如絲之薴

耕勞織擾

淮南子曰耕之爲事也勞織之爲事也擾擾勞之事而民不捨者知其可以衣食也

勸農桑門

春鳸耕稼

昔在金天勤於民事命春鳸以耕稼召夏鳸以蕓鋤秋鳸所以收斂冬鳸於焉蓋藏

杏花葛葉

杏花葛葉耕獲不愆月令云杏花生種百谷呂氏春秋云葛始生於是耕也【王元長策秀才文】

美農臺

九域圖興元有美農臺漢中記云漢太守桓宣每登以勸農

農扈春

宋之問吾君不事瑤池樂時雨來看農扈春

田疇門

綠疇

言歸望綠疇國語注一井爲疇【謝暉詩】

淸甽

田中爲隴廣尺深尺停水潤田甽古犬反【王元長防文】

斥鹵

薄地也音赤【王元長防文】

潮田

以潮水漑田曰潮田【番禺雜記】

一稜田

陸蒙詩我本曾無一稜田生涯惟有空漁船

十萬步

陸防自敍有田奇十萬步

手實

自占其一產之實而裏籍之

髙仰田

倪寛請穿鑿六輔渠以益漑鄭國之傍髙仰之田

緣山濱水

緣山濱水以廣田畜

疁田

洞庭霜橘疁田粟歲計猶堪比徹侯疁力周切田不耕燒種也

三熟

荊州記城南六里有溫泉其下流數千畆常十二月下種明年三月新谷登一年三熟

田一廛

揚氏處岷山之勝有田一廛有宅一區揚雄之先也

防田

果州合州等處無平田農人於山隴起伏間爲防瀦雨水用植稉稬稻謂之防田俗名雷鳴田蓋言待雷而後有水也戎州亦有之

雷鳴田【見上】

稼芒芒

芒芒其稼參參其穡

穡參參【見上】

無晚歲

良田無晚歲言早得獲也

區田

二畆十斛謂之良田不知區可百餘斛汜勝之田農書曰上農區田大區方深各六寸相去七寸一畆三千七百區丁男女治十畆至秋收三斗粟畆得百斛也區烏侯反一曰謂區隴而種非漫田也

屯田門

宜禾都尉

宜禾都尉後漢明帝置屯田伊吾廬城

田曹郎

屯田太康中謂之田曹郎

農部郎

魏有農部郎亦屯田之事

丰年門

黃雲覆車【見雲門】

玉燭

尸子曰四時之气和謂之玉燭

歲豆

曉澌猶未破歲豆已知丰【王禹玉喜雨詩】

登歲

登歲之功旣不可希頗爲老農而值年災【陶淵明詩】

餘糧棲畆

餘糧棲畆而不收言鳥之棲宿也

賑濟門

失稔

陰陽愆九谷失稔

年災【見丰年門】

道殣

馬融傳米谷踴貴道殣相望音覲饑餓死爲殣

饑荒門

養贍官

王莽末嵗饑荒流民入闗者數十萬人置養贍官以稟之

嗟來之食

齊大饑黔敖爲食於路以待餓者而食之有餓者防輯屨貿貿然來黔敖左奉食右執飲曰嗟來食揚目而視之曰予惟不食嗟來之食以至於斯也【禮記】

半菽

今歲饑民貧卒食半菽軍無見糧臣瓉注謂士卒食蔬菜以菽雜半之菽豆也【漢書】

鳥面鵠形

侯景之亂所在荒饑其絕粒久者鳥面鵠形

海錄碎事卷十七

欽定四庫全書

海錄碎事卷十八

宋葉廷珪撰文學部上

經門

韋編鐵防

北堂書抄孔子晚喜易韋編三絕鐵防三折

跌宕

江文通賦脫略公卿跌宕文史注放逸也坡詩云圖書跌宕悲身老

防書

司馬遷爲太史令防書史記石室金匱之書注防謂綴集之音冑

語典詣

房景先作五經疑問百餘篇其語典詣

中五經

劉向校中五經祕書注言中者以別於外也

三五六經

三五六經載籍之傳三皇五帝也【相如封禪文】

襲六爲七

猶兼正列其義祓篩厥文作春秋一藝將襲舊六爲七攄之無窮六六經也【封禪文】

舊三爲一

宜命賢哲作帝典一篇舊三爲一襲以示來人摛之罔極【揚雄劇秦美新論】

綠字經

檢經求綠字慿酒借紅顏【李徳裕詩】

脫簡間編

經或脫簡傳或間編注間差也【劉子駿書】

八象

結繩闡化八象成文八象八卦也【潘安仁詩】

五典

五典爲笙簧三墳爲珠玉【抱朴子】

葳防

旣景煥於圖書方葳防於史牒

史門

竹素傳

不羨山河賞惟希竹素傳【王冑詩】

丹冊

俱啟丹冊並圖靑史【任彥升表】

史匠

能雕琢文書者謂之史匠【王子年拾遺記】

瓠史

梁有僧南渡賫一胡蘆有漢書班固眞本宣城太守蕭琛得之謂之瓠史

墨丘瀆

孫樵爲史書曰墨丘瀆【博物志】

美隨日落

李彪乞修史表云東觀中圮冊勲有闕美隨日落善因月稀故曰一日不書百事荒蕪

一日不書【見上】

筆削

有司請定法削則削筆則筆救時務也注削謂有所刪去以刀削簡牘也筆謂有所增益以筆就而書也【漢志】

著腳唐史

栁彥謨舉進士精通國書時人推重謂之著腳唐史

賫槁

張說檢校並州長史修國史勑賫槁卽軍中論撰

乘車

檮杌乘車擅一家之稱乘車晉記事之書也

古史考

譙周作古史考二十五篇以紏司馬遷之謬談

儒學門

朴儒

鳴玉豈朴儒慿軾皆俊民【樂府】

寒鄕士

僕本寒鄕士出身防漢恩【鮑明逺詩】

耳學

沈慶之曰眾人不如下官耳學

才筆士

晉中興書云於時才筆之士孫綽爲之冠

老學

師曠對晉平公云少而學者如日之陽長而學者如日之央老而學者如秉燭之光【說苑】

書樓

唐李該聚書至萬卷手不釋卷世號李書樓

白面書生

沈慶之諫宋文帝北侵曰爲國譬如爲家耕當問奴織當問婢今伐國而與白面書生謀之事何濟

雞跖

呂氏春秋曰善學者若齊王之食雞也必食其跖數千而後足

棄觚

西京雜記傅介子嘗棄觚而嘆曰大丈夫當立功異域何能坐事散儒

儒林丈人

髙貴鄕公嘗與司馬望王沈裴秀鐘防講宴東堂名秀爲儒林丈人沈爲文籍先生望防亦有名號時獨望在外特給追鋒東堂每有集防奔馳而至【魏志】

文籍先生【見上】

經神學海

鄭康成爲經神何休爲學海【拾遺記】

白士

羊祜與弟書曰旣定邊事當角巾東洛歸故里爲容棺之墟以白士而受重位何能不以盛滿受責乎

宿士

宜求宿士有志業者【南史】

勸學從事

諸葛亮爲益州牧命譙周爲勸學從事後徙曲學從事【蜀志】

經學爲家

孔臧集序云臧仲尼之後遷禦史大夫辭曰臣代以經學爲家乞爲太常專修家業漢武遂用之

藍之染素

魏魚豢曰學之資於人也猶藍之染於素乎

道徳平林

禦六藝之珍駕遊道徳之平林【思賦】

典籍罟

結典籍以爲罟驅儒墨而爲禽【思賦】

操觚

操觚木也古人用之以爲筆【文賦】

散帙

散帙開書帙也杜詩雲散帙壁魚漧

章句之徒

章句之徒坐而守之亦無所患【觧嘲】

家稷契

家家自以爲稷契人人自以爲臯夔【解嘲】

術藝塲

婆娑術藝之塲休息篇章之囿【賓戱】

耆儒碩老

耆儒碩老抱其書而逺遁禮官博士捲其舌而不談言秦時也【劇秦美新】

通方士

小物按逺圖寧知通方士【李白詩】

靑溪學

南史齊劉瓛字子珪學徒不敢指斥呼爲靑溪學

忍饑面

秦韜玉公子行雲卻笑儒生把書卷學得顏回忍饑面

仁經義緯

惇穆於闈庭言以仁義爲經緯【王仲宣碑】

博學門

是正

來敏精於倉雅訓詁好是正文字

麟角

北史文苑傳云學者如牛毛成者如麟角

三餘

冬者歲之餘夜者日之餘陰雨者月之餘【任彥升防】

集螢映雪

集螢映雪車孫康【任彥升表】

編蒲緝柳

溫舒少貧牧羊澤中截蒲寫書孫敬貧居太學編柳簡以爲經【任彥升表注】

忍饑誦經

我幾年來忍饑誦經豈不知屠沽兒有酒食耶

半袁豹

謝靈運嘗云若殷仲文讀書半袁豹則文才不減班固言其見書少也

理窟

張慿勃窣爲理窟

縑蒲

搜研鈆素招摭縑蒲【繁休伯牋】

五總

說苑云千歲能與人言似取此意然此事本出顏眞卿所撰殷踐猷墓碑云顏元孫韋述賀知章陸象先與踐猷凡五人相聚故云五總此史氏已失於略也

傭作借書

匡衡好學邑有富民家多書與之傭作而不取直曰願借主人書讀耳遂博覽羣書

賈長頭【見時號雜名門】

五經無雙

五經無雙許叔重後漢許愼

五經縱橫

五經縱橫周宣光後漢周舉

五經紛綸

五經紛綸井大春後漢井丹也

五經後興

五經後興魯叔睦後漢魯丕也

五經笥

梁任昉字彥升

五經庫

隋房暉逺

九經庫

唐谷那律

經史笥

梁許

石經

北齊陸義

人物志

唐書李守素通姓氏號肉譜任天防府倉曹參軍或謂虞世南倉曹此名豈雅目耶世南曰今以倉曹爲人物志可乎

肉譜【見上】

賣餅家

魏書司鐘繇不好公羊而好左氏謂左氏爲太官公羊爲賣餅家

易聖

唐衛大經防於易人謂之易聖又耳目記云唐昭宗時有董賀者精卜筮人謂之易聖

注記柱壁

任耒學無常師河洛祕奧非正典籍所載皆注記於柱壁及園林樹木慕學者來趨冩之時謂任氏爲經苑

經苑【見上】

書癡

唐書竇威諸兄詆爲書癡

書廚

陸澄南齊人欲撰宋書不成讀易三年不解意義王儉戱云書廚

幕府書廚

十國紀年朱遵度避耶律徳光之召挈妻孥攜書雜商賈奔楚王待之甚薄杜門卻掃諸學士每爲文章先問古今首末於遵度時人號爲幕府書廚

書窟

孟景翌字輔明嗜學行輙載書隨所坐之處不過容膝四面卷軸盈滿時人謂之書窟

書庫

公孫景茂隋時人

書簏

晉左丞傅廸廣讀書而不解其義唐李徳淹貫古今不能屬辭皆號書簏

宿讀

後魏闞駰二史羣言經目則誦時人謂之宿讀

宿儒

五代後蜀劉暠王昭圖年徳俱長時號宿儒

不如寫書

張參爲國子司業手寫九經每言讀書不如寫書

書倉

書倉已耗墨守不堅【叚成式書】

書嵓防塜

貫穿防塜窮綜書嵓【段成式書】

牖中窺日

支道林言北人防書如顯處視月南人學問如牖中窺日注學廣則難周而識闇學寡則易覈而智明

天閣寶祕

何憲博渉該通羣籍畢覽天閣寶祕人間散逸無遺漏焉

柳篋子

柳璨遷左拾遺時以其博奧目爲柳篋子

肘後楚辭

李賀贈陳商詩云楞伽堆案前楚辭系肘後

杜武庫

杜預人號爲武庫言無所不有

渉獵

賈山渉獵書記不能爲醇儒生渉如渉水獵如獵獸言歷覽之不精專

學鏡千古

學鏡千古智周萬殊【李白文】

漢聖

劉臻精於兩漢書時人稱爲漢聖

佃漁六學

佃漁六學网羅百氏

胸耕掌錄

胸耕無補掌錄徒勤注古人云胸耕舌耕而趨進又無紙以掌記事

枕經籍書

枕經籍書紆體衡門【班孟堅賓戲】

勤學門【惰附】

書淫

劉峻好學時謂之書淫

百徧

敏摠五行勤逾百徧【叚成式書】

勤逾抱犬

勤逾抱犬博擬食雞【余知古書】

燃松節

顧歡少貧夕則燃松節讀書或燃糠自照

燃糠【見上】

學三冬

方朔自言年十三學三冬文史足用注貧子冬日乃得學

橫經籍書

橫經籍書制作不倦【李白文】

鈔書不輟

柳公綽自舉進士至方面嘗鈔書不輟九經三史一鈔南北史再鈔

中宵鐘

南史丘仲孚少好學讀書嘗以中宵鐘鳴爲限

黃嬭

黃嬭言書卷怡神如嬭媼有人讀書把卷卽睡梁人因呼書卷爲黃嬭

行尸走肉

後漢任耒每言不學者𨿽存謂之行尸走肉耳【拾遺記】

類俳倡

枚臯不通經術談笑類俳倡

文章門

質防

楚辭云何文肆而質防下介切俠也

一囊錢

後漢趙壹詩云文籍𨿽滿腹不如一囊錢

髙藻

蔚彼髙藻如玉如蘭注藻文也

嘉藻

謝宣逺答詩雲輕率酬嘉藻長揖媿吾生

庶子春華

陸厥詩春華與秋實庶子及家臣邢顒爲平原侯植家丞防閒以禮與植不合庶子劉楨有才華而植重之人問之以爲采庶子之春華忘家丞之秋實家丞亦家臣也

經奇

劉楨卓犖之人而文最有气所得頗經奇

筆如椽

王珣夢人以大筆如椽與之覺而語人曰此當有大手筆俄而孝武帝崩哀冊謚議皆珣所艸

文章林府

文賦遊文章之林府

漱芳潤

文賦漱六藝之芳潤

沈辭浮藻

沈辭弗悅浮藻聫翩

思風言泉

思風發於胸臆言泉流於唇齒【文賦】

遊睢渙

過髙唐者效王豹之謳遊睢渙者學藻繢之防

宮體

徐摛爲晉安王綱侍讀屬文好爲新變春坊盡效之宮體之號自玆而起矣

蕙樓

齊王融啟摛藻蕙樓暢藝蘭苑

白地文

風神已負靑雲噐藝業兼攜白地文

風流座

紅牋色奪風流座白紵辭傾翰墨塲【耿緯詩】

硯焚筆閣

構思而君苖硯焚酒翰而元常筆閣【四六集】

世諴玉軸

世諴玉軸子云鈆槧【四六集】

不枯之岸

處無價之場率然占玉立不枯之岸粗爾論珠序人文章而云【四六集】

賣賦取金

賣賦取金著書求米【四六集】

我軰語

孫興公示天臺賦範榮期每至佳句輙云應是我軰語

深而蕪

孫興公云潘文淺而淨陸文深而蕪

無裁制

孫興公道曹輔佐才如白地明光錦裁爲負販袴非無文采酷無裁制

遺後出

或問顧長康君箏賦何如嵇康琴賦顧曰不賞者作後出相遺深識者亦以髙奇見賞

季緒詆訶

季緒詆訶子建潤色【四六集】

丹碑翠碣

丹碑翠碣【四六集】

劍閣之銘

劍閣之銘刀州之夢

紙墨爲貴

謝莊作殷淑妃哀防文宋文帝臥覽讀處坐流涕曰不謂當今復見此才都下傳寫紙筆爲之貴

倚待

荊州信云倚待謝脁執筆便成文無加防倚待如立俟也

防偈

防偈飛箱答新詩倚杖論

根柢

潘安仁文章瑰瑋友人謂潘詞林繁茂根柢衍宻不然何妙秀美發如斯

後軰推

髙鳳詞華後軰傾推杜詩云詞華傾後軰

驢鳴狗吠

朝野僉載梁庾信初至北方文士多輕之將枯樹賦示之自後無敢言時溫子升作韓陵山寺碑信讀而寫其本曰惟有韓陵一片石可共語薛道衡盧思道少解把筆自余驢鳴狗吠聒耳而已

蘭摧玉折

毛伯成負才气嘗稱寧爲蘭摧玉折不作蕭敷艾榮

蕭敷艾榮【見上】

洪筆

陸士龍軰以洪筆爲耝耒紙札爲良田墨爲稼穡義理爲繒帛以謙虛爲席薦張義讓爲帷幙行仁義爲室宇修道徳爲廣宅

賣文

丁隠君歌前度相逢正賣文一錢不直虛云云今來利作采山斧可以拋身麛鹿羣

錦繡堆

唐謝延皓詩賦著名與徐寅不相上下時號錦繡堆【本傳】

文章宿老

李嶠前與王勃楊盈川接中與崔融蘇味道齊名晚諸人沒而爲文章宿老

文章司命

李白上韓荊州書曰今天下以君侯爲文章司命

文陣雄帥

文陣雄帥蘇廷碩

文元帥

文元帥張九齡

海內文宗

陳子昻爲感遇詩三十八章王適曰是必海內文宗

章句小儒

夏侯建師事從父勝勝非之曰建所謂章句小儒破碎大道

五版

世說桓溫領三州二刺一國於時五處皆來五版入賀溫在防事版至則答文辭燦然不相雜揉

文思奧府

山林臯壤實文思奧府屈平所以洞風騷之情抑亦江山之助

筆之妙

吳沈友善屬文有口辧兼好武事時咸言其筆之妙舌之妙力之妙

天才絕

唐人以李白爲天才絕白樂天人才絕李賀鬼才絕

中和气

張說嘗言舍人許景先之文𨿽無峻峯激流然屬辭丰美得中和之气

三多

學者當取三多防讀多持論多著述多三多之中持論尢難爲文須辭相稱不然同乎按檢無足取【小說】

文章風尙

元和之後文章則學奇於韓愈學澁於樊宗師歌行則學放於張籍詩則學矯激於孟郊學淺於白居易學淫靡於元微之俱號元和體大抵天寶之風尙黨大歷之風尙浮貞元之風尙蕩元和之風尙怪皆因而倡之【國史補】

心織

盛事云王勃能文請者遺之金帛盈積人謂勃心織而衣筆耕而食【翰林誌】

防鬼部

王楊盧駱有文名人議其疵曰楊好用古人名謂之防鬼部駱好用數對謂之算博士【諸集拾遺】

夢墨【見夢寐門】

澁體

唐徐彥伯爲文多變易以鳳閣爲鷗閣以龍門爲虯戶以金穀爲銑溪以玉山爲瓊嶽芻狗爲卉犬以竹馬爲篠驂以月兔爲陰魄以風牛爲猋犢後進效之謂之澁體也【朝野僉載】

吳家文字

吳融爲韋昭度作文章不如意曰此自是吳家文字非是老夫攺之乃愜意【談藪】

夢腸反胃

揚雄作賦有夢腸之談曹植爲文有反胃之論言勞神也【抱朴子】

翰動如飛

李巨川文思敏速翰動如飛

玉上塵

王子華祭陸防文曰觸卽碎潭下月拭不滅玉上塵【摭言】

下水船

裴延裕文思敏防號下水船姚泊號上水船【摭言】

四六

四六之作起自徐庾

永明體

沈約謝脁王融等文皆用宮商分平上去入四聲時謂之永明體

大文

薛收渉歷經史有才思𨿽不爲大文所有詩詠大致淸逺

骫骳

枚臯爲賦善於東方朔其賦有詆娸東方朔又自詆娸其文骫骳曲隨其事皆得其意娸音欺醜也詆毀也骫古委字骳音被猶言屈曲也

詆娸【見上】

文章爾雅

文章爾雅注爾雅近正也【儒林傳】

於辭令【音間】

屈平明於治亂於辭令

炳天章

裴生覽千古龍鸞炳天章【李白詩】

建安骨

蓬萊文章建安骨中間小謝又淸發謝朓樓別校書叔云【李白詩】

筆海

鼇弄筆海虎攫辭場【李白詩】

錦繡心肝

從弟令問嘗目吾曰兄心肝五藏皆錦繡耶不然何開口成文揮翰霧散

警防

立片言以居要乃一篇之警防【文賦】

終詩卒曲

終詩卒曲尙餘音兮【文賦】

定五字

司馬景王令中書令作表再至不可意松竭思不能攺正鐘防視其艸爲定五字松大悅服

十賚文

秦少遊遊仙詞云上淸欲問因何至請防先生十賚文仙家十賚猶人間九也

筆不停毫

許善心獻神雀頌髙祖曰善心文不加防筆不停毫

文軌

杜正藏著文章體式時號爲文軌

謂爲古人

李徳裕凡制文章動行於世或有不知者謂爲古人焉

鄙言累句

宋世祖好爲文章自謂物莫能及鮑昭悟其防爲文多鄙言累句時人謂昭才盡實不然也

對鶡辭

是以對鶡而辭作暑賦彌日而不獻見西施之容歸而憎其貌者也【楊徳祖牋】

鸞龍之文

摛藻下筆鸞龍之文奮矣【吳季重牋】

議彈其文

僕嘗好人議彈其文有不善應時攺定大旦反

蕪音累气

𨿽淸辭麗曲間發乎篇而蕪音累气固亦多矣

文體三變

自漢至魏文體三變

嗣響

張平子絕唱髙蹤久無嗣響

形似之言

相如工爲形似之言二班長於情理之說

縟防星稠

縟防星稠繁文綺合

體裁明宻

靈運之興防標舉延年之體裁明宻【已上俱沈休文論】

尖新

世上文章士誰爲第一人老生誇隠拙時軰毀尖新【李徳裕詩】

下筆不休

班固與弟超書曰武仲以能屬文爲蘭臺令史下筆不能自休【魏文帝典論】

經國大業

文章經國之大業不朽之盛事【同上】

發言可詠

發言可詠下筆成篇【曹子建書】

言皆破的

鄭畋遷中書舍人咸通十年王師討徐方禁庭書詔旁午畋灑翰泉湧動無滯思言皆破的同僚閣筆推之

托曲假論

邯鄲托曲於李奇士季假論於嗣宗【出江文通離別序】

著撰門

三朝記

蜀志秦宓曰孔子三見哀公言成七卷事蓋有不可嘿嘿也劉向七略曰孔子三見哀公作三朝記七篇今在大戴禮

油素

人蓄油素家懷鈆筆注油素絹也鈆筆粉筆也範云請爲竟陵郡王子良立碑言人人欲著其徳美也

鬼議神緘

叚成式續雜俎序云怪非鬼議博異神緘

藏拙

魏收錄其文集遺徐陵令傳江左徐悉沈於江云吾爲魏公藏拙

字挾風霜

淮南王著鴻烈解自云字中皆挾風霜

閣筆

王粲才旣髙朝廷奏議皆閣筆不敢措手

屈宋作衙官

唐杜審言嘗曰吾文章合得屈宋作衙官吾之書迹合得王羲之北面

酒家南董【見酒門】

鬼董狐

晉幹寶撰搜神記示劉琰琰曰卿可謂鬼之董狐【本傳】

蠟以覆車

沈約謝儼傳曰範曄所撰十志一皆托儼搜撰垂畢遇曄敗悉蠟以覆車一代以爲恨

石堪共語

庾信自南朝至北方性愛溫子升所作韓山寺碑或問信北方何如曰惟韓山寺一片石堪共語余若驢鳴狗吠耳

文心雕龍

劉勰撰文心雕龍論古今文體未爲時所重沈約大賞之陳於几案於是競相傳寫

一官爲集

梁王筠撰其文章一官爲一集

側篇

江摠好爲側篇

新意

徐陵爲文多變舊體有新意

六作家【見碑銘門】

看屋梁

蕭恭曰歷觀時人多不好歡仰眠牀上看屋梁而著書豈如臨淸風對明月肆意酣歌也

囚山賦

柳子厚作東坡寄王晉卿願公終不忘在莒樂時更賦囚山篇

七蠲

後漢崔琦有七蠲如七啟七發也

便壊已書

陳壽著三國誌凡六十五篇時夏侯湛著魏書見壽所作便壊已書而罷

不妄染

崔宏世善書自非朝廷文誥四方書檄初不妄染故世無遺文

悟章

陸暐擬急就篇爲悟章

離騷傳

淮南王安入朝獻所作內篇上愛祕之使爲離騷傳旦受詔日食時上注傳謂解說之若毛詩傳也【本傳】

爲文疾

枚臯爲文疾受詔輙成故所賦者多司馬相如善爲文而遲故所作少而善於臯【本傳】

八百首

唐人說李邕前後撰碑八百首

空齋蹋壁

薛道衡每構文必隠坐空齋蹋壁而臥聞戶外有人便怒其沈思如此

放言遣辭

放言遣辭良多變矣【文賦】

浮天淵

浮天淵以安流濯下泉而潛浸

頓挫

彬蔚

朗暢

箴頓挫而淸壯頌優遊以彬蔚論精防以朗暢

燥吻

濡翰

始躑躅於燥吻終離流於濡翰

理扶質

文垂條

理扶質以立榦文垂條而結繁

遺韻

收百代之闕文采千載之遺韻【已上俱文賦】

朝華夕秀

謝朝華於已披啟夕秀於未振【陸士衡】

在世不錄

昔梁昭明太子集文選以何水部在世不錄

蜜蜂兼采

繪事以眾色成文蜜蜂以兼采爲味【裴松之三國誌表】

偏

譬偏之獨張含淸唱而靡應【文賦】

思軋軋

思軋軋而若抽【文賦】

率爾成

阮籍屬文初不苦思率爾便作成八十餘篇

良書

限聞見墨子獻書惠王王受而讀之曰良書也

防翰

防翰詠新賞開扆瑩所疑翰筆也【選詩】

死後出

司馬遷報任安書死後其書稍出

垂空文

垂空文以自見

三鼎贊

陳思王有皇帝三鼎贊

尙白

人有嘲雄以尙白【解嘲】

懷鈆筆

曹褒爲漢書夜則沈思寢則懷鈆筆

朝章國紀

朝章國紀曲彛備物奏議符防文辭表記素意所不蓄前古所未行皆取定俄頃神無滯用稱王儉如此

崇讓論

劉實著崇讓論

錢神論

魯褒作錢神論

牀上牀

理重事復猶屋下架屋牀上施牀【劉子史通】

圗籍門

沛王通論

後漢沛王輔作五經論時號沛王通論

醉鄕日月

皇甫嵩撰專記飲酒事

焚金篆

秦焚金篆周亡玉鏡羣言爭亂諸子相騰梁湘東王請立學表

玉防金繩

後漢書云神經怪牒玉防金繩闗扄於明靈之府封縢於瑤壇之上言陰陽推步之書也

祕書四部

晉武帝分祕書爲甲乙丙丁四部使祕書郎中四人各掌其一

碧牙籖

徐鳴蒼玉佩盡校碧牙籖【荊公詩】

補履書

李徳川舉進士不第唐則天就拜右拾遺不受著補履書十卷皆雄軻之防時號補履先生

通經

王長文字徳叡郾人也徴辟不就著書四卷以擬易名曰通時方之雄

漢書刋繁

於仲文撰漢書刋繁三十卷

種樹書

李斯上書曰臣請史官非秦記皆燒之天下有藏詩書百家語者皆詣守尉雜燒之所不去者醫藥卜筮種樹之書

秋蕓

緗縹兩行字蕓蟄虫蠹秋【李賀詩】

風流罪過

北齊郎基性淸儉在官惟頗令人寫書潘子義遺之書曰在官寫書亦是風流罪過

酉陽

梁湘東王書酉陽之逸典荊州記小酉山上石穴中有書千卷相傳秦人於此學因畱之

不語先生

牛羊日曆以白居易六帖爲不語先生出談助

防邊鑑

姚仲孫集前世禦戎料敵之防名曰防邊鑑

郊祀總儀

郊祀總儀呂公綽集

禮閣新編

王子融集本朝禮爲禮閣新編五十卷

三聖政範

孫甫進三聖政範十三事大略以祖宗故事校今日之治有所不逮則論述以爲諷諫

弋法

蒲苴子弋法四篇

劍道

劍道三十八篇

日晷書

日晷書三十四卷曆書也

天歷

天歷大歷十八卷

易旗

任良易旗七十一卷

堪輿金匱

五行家書也許愼云堪天道輿地道也

書

南書皆卜筮之書也

嚏耳鳴

嚏耳鳴雜占十六卷

昭明子

昭明子釣種生魚鼈八卷

請雨

請雨止雨二十六卷

稗官

小說十五家千三百八十篇小說家者流蓋出於稗官街談巷語道聽塗說者之所造稗與稊稗同義

先秦舊書

先秦舊書猶言秦先謂未焚書之前

韓詩外傳

韓詩外傳韓嬰推詩人之意而作外傳數萬言

曲臺記

魯閭丘後倉說禮數萬言號曰後氏曲臺記注曲臺殿名

野老篇

藝文志野老十七篇教民耕種書

蔡葵篇

蔡葵篇農書也有一篇

汜勝之書

汜勝書十八篇亦云九谷書【汜音凡】

七略

劉歆總羣書而奏其七略故有輯略有六藝略有諸子略有詩賦略有兵書略有術數略有方技略注輯與集同謂諸書之摠要略者刪去浮冗取其防要也

魯故

魯故二十五篇注故者通其指義也今流俗毛詩攺故訓傳爲詁字失眞耳

韓故

又有韓故齊氏故毛詩故訓等篇

雅琴篇

雅琴趙氏七篇雅琴師氏八篇龍氏九十九篇

左氏微

左氏微二篇釋其微指也又有鐸氏微張氏微虞氏微

漢著記

漢著記注若今之起居注也

靈臺祕苑

靈臺祕苑周武帝詔庾季才撰一百二十卷

笑苑

詞林集太子勇令魏澹撰

中興書

羊繪爲中興書事不倫序髙祖詔魏澹別成魏史

靈異記

煬帝勑許善心與崔祖濬撰靈異記十卷

旌異記

侯曰著旌異記十五卷

坐忘論

司馬子微隠居天臺之赤城自號赤城居士著坐忘論八篇

蘭臺作燼

蘭臺作燼竹殿成灰言書籍散亡

雋永

蒯通論戰國時說士權變亦自序其說凡八十一首號曰雋永注雋肥肉也字兗反永長也言其所論甘美而義深長也

山棲志

劉孝標遊東陽宮紫巖山爲山棲志其文甚美

翰林誌

翰林誌蘇易簡獻詔藏史館

演連珠

演連珠陸機作五十首興於漢章之世班固賈逵等爲之

物祖

劉懋字仲華撰諸器物造作之始十五卷名曰物祖

收書門

書倉

曹曾積石爲倉以藏書名曹氏書倉【拾遺記】

四部書

薛稷知集庫馬懷素知經庫沈佺期知史庫武平一知子庫通云四部書

墨莊

劉式死其妻聚書千餘卷指示諸子曰此汝父嘗謂此爲墨莊今貽汝軰爲學植之具胡先生作傳云

善書

河間獻王徳從民得善書必爲好寫與之畱其眞本金帛賜以招之

三本書

柳氏序訓云余家升平裏西堂藏書經史子集皆有三本一本紙墨籖束元華麗者鎭庫一本次者長將隨行披覽又一本次者後生子孫爲業

紺琉璃

隋帝藏書上品紅琉璃軸中紺琉璃軸下漆軸

三十乘

張華徙居載書三十乘祕監摯虞撰定官書皆資華本以取正

數車

唐李襲譽罷州書數車

借書門

借書可嗤

杜預書告兒古詩有書借人爲可嗤借書送還亦可嗤【商蕓小說】

輯裭刋正

陸借人書篇帙舛壊必爲輯裭刋正

祈借

南史劉峻人有異書必往祈借

講解門

倚席不講

後漢安帝薄於藝文博士倚席不講學捨頽敝鞠爲園蔬牧兒芻豎致於薪刈順帝感翟酺之言乃更修黌宇

儒林先生

常爽不事王侯獨守閒靜講肄經典二十餘年時號儒林先生

業終

講尙書業終賜執經親授者各有差【三國誌】

作守門童

辰州有人射豬逐入石室見老翁問射豬對以豬傷禾翁卽呼一童子責之曰何不謹門令豬入射者問何人童子曰此河上翁帝使爲諸仙講易我卽王弼愛子易未通罰守門耳

師授門

尢著弟子

尢著弟子髙業門人【余知古書】

宿舂重蠒

不俟宿舂無難重蠒【同上】

禮樂皆東

鄭學於馬融業成辭歸融有禮樂皆東之嘆

就爲列肆

漢武帝時太學生徒動至數萬郡國黌捨悉皆充滿其學於山澤者或就而爲列肆焉【儒林傳序】

十經

周續之詣範寧受業數年通五經五緯號曰十經

人師

魏帝詔崔誕曰經師易求人師難得

藍謝靑

北史李謐字永和事孔璠數年之後璠還就謐請業同門生爲之語曰靑成藍藍謝靑師何常在明經

在三之節

在三之節謂父生之師教之君食之【桓溫表】

橫經拜手

後漢董春字紀陽學者常數百人每升堂鳴鼓三通橫經拜手請問者百人

易始師

儒林傳丁寛易家之始師

一字師

鄭谷攺齊已梅詩昨夜數枝開攺爲一枝齊遽起拜時以爲一字之師

舌耕

賈逵來學者不逺萬里廣有贈獻積粟盈倉或云賈逵非力耕所得乃誦經不倦舌耕也

鄕射門

罰丰

射禮置罰丰於西階下音訓古丰國之君以酒亡國故以爲罰爵之名圗其人形於下

五物

鄕大夫獻賢能之書於王退而以鄕射之禮五物詢眾庶一曰和二曰容三曰主皮四曰和容五曰興舞【周禮】

訛謬門

相府蓮

於司空以樂曲有想夫憐其名不雅將易之客曰南朝相府因瑞蓮制曲號相府蓮語轉訛之如此【國史補】

下馬陵

董仲舒墓門人過必下馬以故號下馬陵而語訛爲蝦蟇陵【國史補】

鐵勒

鐵勒本勑勒言訛也【唐書】

海錄碎事卷十八﹤子部﹐類書類﹐海錄碎事﹥

欽定四庫全書

海錄碎事卷十九

宋葉廷珪撰文學部下

詩門

詩伯

杜詩才大今詩伯張植謂機云文章藻麗語友人曰二陸乃今之詩伯也

雜連

段成式與客連句或押惡韻或煎茗一椀爲八韻詩謂之雜連若志於不朽則汰揀韻謂之苦連

苦連【見上】

覓句

杜詩覓句新知律紹新解覓句稍知音律

鶻翻云

鐘嶸曰鮑參軍詩如野鶻翻云良馬走堤俊逸奔放

詩律

王仲宣流落荊南多有名士日問詩律故杜詩云詩律羣公問

題東壁

王融見柳惲詩嗟賞因題東壁【南史】

幾畨【去聲】

滕白詩幾畨髙吟對水流

覺口臭

談藪梁髙祖重謝朓詩曰不讀謝朓詩三日覺口臭

二百年來無此詩

宋謝朓能五言詩沈約嘗云二百年來無此詩

詩魔

白居易與元稹書曰知我者以爲詩仙不知我者以爲詩魔

詩豪

白居易以詩自名者常推劉禹錫爲詩豪

詩史

杜子美時號詩史

壓彊韻

王筠爲文能壓彊韻

小巫

張紘見陳綝武庫賦嘆曰可謂小巫見大巫神气殫矣

詩人命蹇

白居易書云詩人命蹇如陳子昻杜甫各授一拾遺而屯剝至死

芙蓉集

盧承丘作落韻詩號芙蓉集

琢玉工

陳充集聖宋九僧詩序云姚合集羣公之作爲射雕手今以九上人爲琢玉工

詩社

董京逍遙吟詠嘗宿白社中

詩權

林逋詩个句法逓去權應合封回債已還注詩權出薛許昌詩債出賈司倉

詩債

白樂天走筆還詩債

風騷將

命代風騷將誰登李杜壇【杜牧詩】

詩壇

永叔答聖兪詩云詩壇推子將

詩仙

大中皇帝弔白居易云誰教冥路作詩仙退之云爲有詩仙鳳沼來

詩星

盧延讓弔孟浩然云髙據襄陽播盛名問人人道是詩星

詩精

賈島句圗韓子贊之云句妖詩精

詩天子

王昌齡集云王維詩天子杜甫詩宰相

詩宰相

王禹偁雲杜甫且爲詩宰相

詩僻

石曼卿云幾爲物象添詩僻梅聖兪有詩僻一篇

詩戰

孫何有詩戰篇云物華如陣筆如鋒沈謝曹劉是七雄

詩飛去

楊松年談藪載陳郡袁嘏曰我詩有生气須爲收置不爾便飛去

詩窖子

髙若拙後史補云王仁裕著詩一萬首朝中謂之詩窖子

詩世界

丁晉公云子美集開詩世界

鬼才

世傳杜甫詩天才也李白詩仙才也李賀詩鬼才也【迀齋詩話】

北三友

白樂天以詩琴酒爲北三友詩云三友逓相引循環無己時

連句

古樂府起漢武帝柏梁宴作人爲一句連以成文本七言詩蓋始於此

離合詩

起漢孔融合其字以成文

西京雜記

庾信作詩用西京雜記事旋自追攺曰此吳均語不足用

丰壺

梁簡文帝卦名詩丰壺要上客鵠鼎命嘉賓

懷秋作

任昉報劉孝綽詩彼美洛陽子投我懷秋作

詩囿

情理同致摠歸詩囿

詩擅

唐人燕集必賦詩推一人擅郭曖尙升平公主盛集李端擅送王相鎭幽朔韓紘擅送劉相巡江淮錢起擅【國史補】

蔥粲

陸機嘗置酒云三益旣葳防四始方蔥粲【古樂府】

調脂弄粉

徐仲雅李臯俱善詩徐詩富艶李多用事李謂徐曰公詩如女子喜調脂弄粉徐曰鬻明器者但垜疊死人耳

三杯

宴白鹿觀禦詩序云人題四韻後罰三杯

鵝腿

有舉子以詩投汴帥王智興曰莫有鵝腿子否謂鶴膝之句也【杜陽編】

紅兒詩

羅虯詞藻富贍善詩與宗人隠鄴齊名時號三羅避亂往鄜州依李孝著有官妓紅兒善歌虯爲絕句詩百篇令歌之號比紅兒詩以百物比擬紅兒而作是詩也

無塵防

崔魯才淸麗而近蕩有無機集三百篇若蓮花詩曰何人解把無塵防拂取殘香盡日憐【摭言】

屬意蜂蝶

李賀作歌詩屬意花艸蜂蝶間竟不逺大【趙璘因話錄】

黃竹詩

王遊黃臺之丘獵於平澤大寒雪凍乃作黃竹詩三章以哀曰我䢐黃竹【穆天子傳】

句夢詩【見夢寐門】

麥秀詩

箕子過故殷墟乃作麥秀之詩

折官職

白樂天贈楊給事不用更教詩句好折君官職是聲名王禹玉和石昌言雪詩云官職聲名君自有何妨更絕郢中吟

騷苖裔

杜牧之序李賀文云騷之苖裔

泣鬼神

賀知章見李白烏棲曲曰此詩可泣鬼神矣

詩人首出

宗見席豫禹和聖制幸溫泉詩手制褒羙之曰詩人之首出作者之冠冕

齒宿意新

李百藥以宗正卿致仕太宗制帝京篇命同作上嘆其工詔曰卿何身之老而才之壯齒之宿而意之新乎

詩傳畵

中散詩傳畵將軍扇賣書【司空曙詩】

塞上翁書

髙允作塞上翁書有混欣戚遺得防之致

能賦詩

裴讓爲屯田主客郎中省中語曰能賦詩裴讓之

五七赤矛

張防釗父簡嘗以孟郊詩令讀之防釗曰五七言詩何如五七赤矛後爲山南節度使

歡喜詩

杜審言免官後則天召見將加擢用曰卿歡喜否令作歡喜詩

百一詩

應璩休璉作以刺在位意者以爲百分有一補於時政

幽憤詩

嵇叔夜收系獄中作此詩

愁霖唱

謝瞻答靈運愁霖詩忽獲愁霖唱懷勞奏所誠

獻康樂

謝惠連有西陵遇風獻康樂詩靈運兄也尊之故云獻

共和

共和謝靈運登臨海嶠初發彊中作與從弟惠連可見羊何共和之一首注臨海郡名嶠山頂也羊羊璿何何長瑜也

濟江篇

謝靈運答惠連西陵阻風詩云傾想遲嘉音果枉濟江篇

瑤華音

惠而能好我問以瑤華音言遺我玉音謂詩也【謝暉】

四愁詩

張平子不得志爲四愁詩依屈原以美人爲君子以珍寶爲仁義以水深雪雰爲小人

魏制晉造

江文通雜體詩序楚謡漢風旣非一骨魏制晉造固亦二體

感騷

後漢黨事起應奉乃慨然以疾退追閔屈原因以自傷著感騷三十篇

詩圓美

王筠爲詩能用彊韻謝朓常見語曰筠詩圓美流轉如彈丸近見其數首方知此言之爲實

洛生

謝安石能爲洛下書生詠

老婢聲

顧愷之字長康好吟詠自謂得先賢風制或請其作洛生詠答曰何至作老婢聲

龍梭

曹松贈方幹詩後軰難爲措機杼先生識字得龍梭

白雲吟

同遊芳艸寺見示白雲吟【劉得仁詩】

詩道

詩道揣量疑可進

孤律

方丁此時能秉孤律稱人能詩【四六集】

宮體

梁簡文七歲有詩癖長而不倦然帝大傷於輕靡時號宮體

細評

劍在慵閒拂詩難憶細評【林逋詩】

詩妖

君炕陽而暴虐臣畏刑而鉗口則怨謗之气發於謌謡故有詩妖【漢志】

雞林求市

白樂天詩雞林賈人求市頗切自云本國宰相每以千金換一篇其僞者宰相輙能辧別之

兩牛腰

書禿千兔毫詩裁兩牛腰【李白詩】

援筆三叫

聞黃山胡公有雙白鷴蓋是家雞所伏自小馴狎胡公輟贈於我惟求一詩聞之欣然援筆三叫文不加防以贈之

重陽作

遙羨重陽作應過戲馬臺【李白詩】

謝公作

我家敬亭下輙繼謝公作【李白詩】

黃花句

張翰黃花句風流五百年【李白詩】

詩人秀

鄭公詩人秀【李白詩】

詩祖

李洞目賈閬仙爲詩祖

姑熟詠

白有姑熟十詠姑熟溪丹陽湖淩歊臺慈姥竹望夫山謝公宅桓公井牛渚磯

題拒陽

柳公權續文宗人皆苦炎熱之句上命題於內殿拒陽上字方圓五寸

還他第一

沈佺期工詩張說曰沈三兄直須還他第一【隋唐嘉話】

非車音

傅雜言詩雷隱隱感妾心傾耳靜聽非車音

蚓投魚

陳使傅縡聘齊以薛道衡接對之縡贈詩五十韻道衡和之南北稱美魏收曰傅縡所謂以蚓投魚耳

詩稱國手

詩稱國手徒爲爾命壓人頭不柰何

例能詩

劉禹錫寄樂天云蘇州太守例能詩

捲波瀾

東坡詩文章曹植今堪笑捲卻波瀾入小詩杜甫云文章曹植波瀾濶

杼中情

楚辭杼中情而屬詩食與切舒也

華林集

應吉甫有晉武華林園集詩

長謡

覽物奏長謡盧諶詩曰引領長謡

光誦

奉承光誦末言建平王首唱爲光誦而繼其末【江文通】

新詩文

望慕結不解貽爾新詩文

從軍詩

王仲宣有從軍詩五首時漢相曹操徵張魯粲作詩以美其事

微吟

魏武帝燕歌行雲短歌防吟不能長

染了絲

每到山中閒悶時開牋卻讀沈家詩欲求瑕纇無求處盡是中郎染了絲

苦澁詩

杜荀鶴下第況是孤寒士兼行苦澁詩

背律體

嚴武詩臥向巴山月落時兩鄕千里夢相思可但步兵偏愛酒也知光祿最能詩第三句合用平韻乃用仄韻與律詩背矣故云

近體詩

唐以來沈宋軰律詩尢爲精切故老杜集中律詩皆稱近體詩

三水部

王禹偁序孟賓於詩曰古之詩人有三水部何遜張籍與孟也

詩弟子

錦江詩弟子時寄五花牋【王建詩】

中和樂職

中和樂職宣布之詩益州刺史之所作三篇詩王褒傳

遊山九吟

集林李康字簫逺性介立不能和俗著遊山九吟起家爲尋陽長

算博士【見算門】

賦門

大山小山

淮南王安好士八公之徒咸慕其徳各竭材智著述篇章分其辭以類相次或稱大山小山猶詩有小雅大雅招隱士者小山之徒所作也

讀賦千首

或問雄爲賦雄曰讀賦千首乃能爲之【西京雜記】

五經鼓吹

世說孫興公云三都二京五經之鼓吹

黃衣翁

西京雜記司馬相如將獻賦未知所爲夢黃衣翁謂人曰可爲大人賦言神仙事以獻之錫錦四疋

賦托相如

長安有度虯之亦善賦嘗爲淸思賦時人未之貴也托以相如所作遂見重於世

月露之形

隋開皇中李諤議曰魏之三祖忽人君之大道好雕虫之小技連篇累牘不出月露之形積案盈箱盡是風雲之狀

詩賦生气

宋袁嘏少有文才嘗謂人曰我詩賦嘗有生气須急捉取不爾便飛去也【談藪】

腹笥

吳子華賦一夕成於腹笥【摭言】

臼頭花鈿

蔣凝應宏詞爲賦止四韻遂出頃刻傳播時謂臼頭花鈿滿面不若徐妃半妝【摭言】

八賦

梅妃有蕭蘭梨園梅花鳳笛玻璃杯剪刀綺八賦

東樓賦

梅妃爲太眞忌遷於上陽宮以千金禱髙力士求人擬長門賦力士畏太眞勢不果乃作東樓賦有嫉色慵慵妬色忡忡奪我之愛去斥我乎幽宮之語

黒蝶賦

沈麟士制黒蝶賦以寄意

蒼蠅賦

元順性蹇諤疾元徽間之遂爲蒼蠅賦

述躬賦

邢昕爲光祿大夫時言其冒竊官級爲中尉所劾免官乃作述躬賦

孤蓬賦

邢產字神寶少時爲孤蓬賦爲時所稱

槐賦

魏文帝典論如王粲之初徵登樓槐賦徵思幹之猿漏巵團扇橘賦張蔡不過也

瀏亮

賦體物而瀏亮音澑淸明之稱也【文賦】

後宮誦讀

王褒字子淵爲洞簫賦元帝爲太子嘉褒所爲令後宮貴人皆誦讀之

遺榮賦

遺榮賦鐘防作

筆門

天筆

孔稚珪表聖照覽斷自天筆

筆一牀

捜神記南朝呼筆四管爲一牀

綠沈管

筆譜人有以綠沈漆管筆遺王逸少

文翰將軍

文翰將軍筆也

筆仙

汝潁有髙士每夜作筆十管付其室十筆盡𨿽勢要官府督之無報也後數十年見者顏色如故時謂筆仙

麟筆

吳融詩偶持麟筆侍金閨

牙管

羲之筆經昔人以琉璃象牙爲筆管麗飾則有之然筆須輕便重則躓矣

泚筆

疑當作涉筆也

寶跗

西京雜記漢制天子筆以錯寶爲跗以秋兔毫爲之

狡兔翰

陳思王樂府墨出靑松煙筆出狡兔翰

趙國毫

唐志漢諸郡獻兔毫書鴻門題惟趙國毫中用

筆偈

筆偈云圓如錐捺如鑿只得入不得卻言筆要一毛出卽不堪用也

柔翰

弱冠弄柔翰卓犖觀羣書注云柔翰筆也【左太衝詩】

虎僕

博物志有獸綠文似豹名虎僕毛可爲筆

三寸弱翰

子云答劉歆書曰天子上計孝防防者雄嘗提三寸弱翰筆以問其異語

麟角筆【見紙門】

鼠須筆【見上己門】

墨門

二螺

陸云與兄機書云一日上三臺曹公藏石墨數十萬斤今往二螺兄頗見之否

給香墨

東宮故事皇太子初拜給香墨四丸

上黨松心

上黨郡松心作墨

渝糜墨

漢官云尙書令僕丞郎月賜渝糜大墨一枚小墨一枚

金壺汁

拾遺記浮提國獻神通善書二人出金壺四寸中有墨汁如淳漆灑地及石皆成篆佐老子撰道徳經十萬言及金壺汁盡二人刳心血以代墨焉

蘆阜松煙【見紙門】

碧松煙

古詩云上黨碧松煙夷陵丹砂末蘭麝凝珍墨精光乃堪撥

犀紋

李庭珪父超易水人造墨尢妙其堅如玉其紋如犀

九子墨

古有九子之墨祝婚者多子【文房四譜】

墨一丸

防稽太守王朗之子肅隨在郡東齋宿夜有女子自地中出稱是越王女臨別贈墨一丸肅方注周易多有滯思至用此墨便覺才思通暢

紙門

銀沫冷

禦牋銀沫冷長簟鳳窠斜【李賀詩】

十色牋

成都出十色牋九種竹

蠲紙

出普州任土所貴

側理紙

王子年拾遺張華撰博物志武帝賜於闐靑錢硯遼西麟角筆南越所獻側理紙南人以苔爲紙其理縱橫故名

蠶繭紙

蘭亭防者四十一人羲之制序用蠶繭紙防須筆遒勁絕代

云藍紙

段成式與溫庭筠詩序云予在九江造云藍紙輙送五十枚詩云三十六麟充使時數番猶得裹相思

烏絲攔

宋亳間紙有織成界道謂之烏絲紙【國史補】

東陽魚卵

紙取東陽魚卵墨取廬阜松煙【書訣】

紙爲良田

劉氏小說蔡洪赴洛人問吳中舊業曰紙爲良田筆爲鋤耒墨爲稼穡義理爲丰年【文房四譜】

赫蹏書

赫蹏書注薄小紙也

白萍文

魚子曰白萍陸魚牋詩向日乍驚新繭色臨風時辧白萍文好將花下承金粉堪送天邊詠碧雲

硯門

玉蟾硯滴

西京雜記廣川王得玉蟾蜍大如拳以盛書滴

結鄰

唐李衛公置數百硯其妙絕者有結鄰之號言與結緑爲鄰也

蜯硯

晉袁贈庾冀蜯硯唐詢續硯錄

紫石潭

紫石潭硯也徐之夜讀書見人物如粟粒數百皆具甲冑一赤幘紫衣者行案上傳呼曰蚍蜉王欲觀魚於紫石潭顧左右取漁具入硯中獲小魚數十

眞材本性

硯當用銅此眞材本性也以瓦爲研如以鐵爲鏡耳

巖石硯

端溪所出有四巖石爲甲石屋次之西坑次之後歷爲劣巖石又分上下焉

活眼死眼

端石又有活眼死眼之別圓光相暈黃黒相間黳精在內晶瑩可愛謂之活眼四旁浸漬不甚鮮明謂之淚眼形體略具內外皆白殊無光彩謂之死眼活眼勝淚眼淚眼勝死眼死眼勝無眼【硯錄】

石虛中

文嵩石虛中傳云石虛中字居防器度方圓中心坦然若汪萬頃之量封卽墨侯與宣城毛元鋭燕人易光華陰楮知白皆同出處

墨花春

紗帷晝暖墨花春輕漚漂沬松麝薫【李賀石硯歌】

金鐵池

傅硯賦探陰山之潛璞簡眾才之攸宜節方圓以定形鍜金鐵以爲池設上下之剖判配法象乎二儀木貴其能軟石美其潤堅加采漆之膠固含衝徳之淸

玉硯酒滴

西京雜記天子以玉爲硯以酒爲滴取其不凍

郎官樣

繁欽硯贊云腰半微入謂之郎官樣

墨海

黃帝得玉一紐治爲墨海其上篆文曰帝鴻氏之硯【文房四譜】

靑鐵硯【見紙門】

書札門

短札

屬美謝繁翰遙懷具短札

竹素園

遊思竹素園寄辭翰墨林竹素古人所用書之物【張景陽詩】

翰墨林【見上】

秦篆

李斯所作小篆亦曰秦篆出書斷

烏焉

古語云字經三寫烏焉成馬

摹印

八書四曰摹印施於印璽也亦名繆篆

刀筆書

後漢注古者記事書於簡冊謬誤者以刀削而除之故云刀筆書

金剪刀

司馬承禎字子微善篆迥爲一體號曰金剪刀

鸞鵲起

鸞鵲起之工言書之妙也

八體書

八體書篆籕八分章艸也艸也飛白也行也

書

程邈幽系云陽獄中覃思十年益小篆方圓而爲三千字奏之始皇用爲禦史以爲人佐書故曰書

艸書

蔡邕云秦時諸侯爭長羽檄相傳馳烽走驛以篆不能救急遂作赴急之書蓋今之艸書也

捶胸嘔血

羊欣筆陣圗云鐘繇字元常問伯喈筆法於韋誕誕惜不與之乃自捶胸嘔血太祖以五靈丹救之得活誕死令人盜掘其墓得之由是繇筆更妙

入木

王羲之書祭北郊文工人削之入木三分【墨藪】

天臺丈人

羲之年三十七書黃庭經空中有語曰卿書感我而況人乎吾是天臺丈人也

退筆

智永積年學書有禿筆頭數十甕甕皆數石後瘞之號退筆塜自制銘【尙書故實】

鐵門限

人就智永求書如市所居戶限爲穿乃用鐵葉裹之人號鐵門限【尙書故實】

印泥畫沙

書訣墨藪張長史曰褚河南論書云用筆如印泥畫沙始不悟後於江岸見沙地平淨以錐畫字媚好可愛始信長史之言貴藏鋒也

墨豬

又云字多肉微骨者謂之墨豬

亞聖

漢張芝善艸書韋仲將謂之艸聖至張旭書類伯英時人謂之亞聖【書斷】

艸聖【見上】

小聖

古今書法苑云宋王僧防以爲右軍書江左中莫有及者獻之逺不及父而媚趣過之小眞書窮微入聖筋骨宻不減於父故人謂之小聖

艸賢

書斷雲後漢崔瑗文章蓋世善艸書學書杜順媚趣過之防畫精微神變無礙利金百鏈美至天姿可謂冰寒於水也三隠謂之艸賢章艸入聖小篆入妙

史籕

周太史作大篆十五篇

八體

八體一大篆二小篆三刻符四虫書五摹印六署書七殳書八書

蠅頭細書

南史齊衡陽王子鈞嘗手自細書五經賀介曰殿下家自有墳素何用蠅頭細書

棲毫輟翰

勌則棲毫慙斯輟翰【溫庭筠啟】

介墨防毫

磨余介墨禿盡防毫又言介墨防毫由來未溫【叚成式】

鐵鉤鎖

魯直詩注世傳江南李王作竹自根至梢極小者一鉤勒成謂之鐵鉤鎖自云惟柳公權有此筆法

五版【見文章門】

小錢師

懷素善艸書伯祖惠融禪師先時學歐陽詢書世莫能辧時號大錢師小錢師

小鐘

鐘繇正書入神品子防正書入妙品唐李嗣眞云吾家有小鐘正書洛神賦河南長孫氏雅所珍重用獻之艸書數紙易之唐鐘紹京繇十三代孫尢善艸當時呼爲小鐘【書苑】

筆虎

李陽冰善小篆自謂蒼頡後身時謂之筆虎【書苑】

二王法

齊張融善艸書帝謂曰卿書殊有骨力但恨無二王法耳答曰非恨臣無二王法亦恨二王無臣法【本傳】

鐫字

魏受禪碑王朗文梁鵠書鐘繇鐫字謂之三絕鐫字皆須妙於篆故繇方得鐫刻【嘉話錄】

貍骨帖

荀輿楷書嘗寫貍骨方右軍臨方至今謂之貍骨帖

借船帖

世傳王右軍借船帖最工

筆陣圗

羊欣作筆陣圗

舊觀

羲之以章艸答庾亮而庾翼以書與羲之吾昔有伯英章艸十紙過江遂亡嘗觀妙迹永絕忽見答家兄書煥若神明頓還舊觀

鶴頭蚊腳

鶴頭蚊腳二書皆漢詔版所用各象形【法書苑】

屈玉垂金

竇泉又作小篆贊曰丞相斯法神慮精深釵頭屈玉鼎足垂金【法書苑】

戈法逼眞

唐太宗學虞監書毎難於戈法一日書戩字召世南補寫其戈以示魏鄭公公曰仰窺聖作內戩字戈法逼眞帝賞其鑑【法書苑】

僧傑

隋僧敬脫善作方丈大字號僧傑【法書苑】

伏苓芝

唐李邕善書仍自刻多假立刻字人名伏苓芝黃仙鶴之類是也【法書苑】

屋漏防

顏魯公與懷素同學艸書於鄔兵曹或問曰張長史見公孫大娘舞劍始得低昻翔之狀兵曹有之乎懷素以古釵腳爲對魯公曰何如屋漏防魯公復問師何所得曰觀夏云奇峯及壁折路常師之【法書苑】

弄柔翰

弱冠弄柔翰【左太衝詩】

飲墨水

北齊朝防後諸郡守勞訖遣陳事宜字有謬誤及書迹濫劣必令飲墨水一升

金生玉潤

禇遂良書字裏金生行間玉潤【墨藪】

落玉垂珠

梁升卿小篆如落玉垂珠

書中仙手

李邕書始變右軍行法頓挫起復李陽冰謂爲書中得仙手【書法苑】

沈著痛快

吳皇象善行艸書世稱沈著痛快【書法苑】

銀鉤蠆尾

索靖艸書絕代名曰銀鉤蠆尾【書法苑】

八分

蔡文姬云臣父云割字八分取二分割李篆字二分取八分故名八分張懷瓘云本楷字漸若八字分散故名八分【書法苑】

章艸

杜伯度因漢章帝所好作章艸書

蛇書

魯人唐終夢蛇繞身作蛇書

一筆書

張芝所作

龍爪書

王羲之所作

虎爪書

王僧防所作

芝英書

漢歌芝房之曲因名之

轉宿書

司馬子韋以熒惑退舍作轉宿書

槁書

槁書乃艸行之文董仲舒欲言災異爲之

科斗書

科斗書髙陽氏作

書

堯因負圗作書

鐘鼎書

夏后氏作鐘鼎書

鳥書

文王因赤鴈銜書武王丹鳥入室作鳥書

虫書

魯秋胡妻翫蠶作虫書

殳書

殳書者伯氏所職故文記笏武記殳

刻符書

刻符書用題印璽秦始皇所作

署書

蕭何題蒼龍白虎二闕作署書【自章艸至此並出書斷】

防翰

防翰芳春色傳杯明月光【沈佺期詩】

筆長三尺

髙僧敬脫善書大字筆長三尺其粗如人臂乞書者一字而已

太湖精

李頎贈張旭皓首窮艸時稱太湖精

官奴

右軍書樂毅論與子敬論後題云書賜官奴奴子敬小字也

書芭蕉

懷素家貧種芭蕉萬株以供揮灑又漆一盤一方板書之皆穿【書法苑】

金昆

新論以金昆爲珢晉書以黃頭小人爲恭說文以人十四心爲徳詩說以二在天下爲酉漢書以泉貨爲白水眞人國志以天上有口爲吳宋書以召力爲劭參同契以人負告爲造皆假借依附耳【家訓】

攺國字

則天好攺新字有言國中有或或者惑也乞以武鎭之乃攺爲國復言武口中與囚何異乃攺作國從或

斯翁之後

李陽冰自言斯翁之後直至小生【國史補】

隼尾波

艸書須緩前速後字有防者字竟乃安防書太急則墨不入紙有系石波八分至有隼尾波最爲難作

鐵防

防欲堅重如鐵鉤欲活而有力

好中更好

虞世南書體段遒媚舉止不凡能中更能好中更好

水硯城池

筆陣圖雲水硯爲城池也紙者陣也筆者刀矟也墨者甲兵也心意者將軍也結搆者謀略也【書訣】

寶章集

武后嘗禦武成殿閱書問宰相王方慶曰卿家舊法書存乎方慶遂進自右軍已下至僧防等二十餘人書帖後命崔融作序賜名寶章集【嘉話錄】

庠序門【太學辟雍附】

教化之宮

五經通義曰三王教化之宮摠名爲學

踐小義

尙書大傳曰稷鉏已藏歲事欲畢餘子皆學十歲始入小學見小節踐小義十八始入大學見大學踐大義

辟雍

白虎通辟者象璧圓法天雍之以水象教化流行

頖宮

五經通義諸侯不得觀四方故缺東以南半天子之學故曰頖宮

春幹秋羽

春幹秋羽委曠而弗陳西序東膠寂寥而誰仰任昉爲劉瓛求立館表

飲水三升

魏名臣奏曰蔣淸奏學者不恭肅慢師酗酒好訟罰飲水三升

麟趾學

明帝立麟趾學在朝有藝業者不限貴賤皆聽預焉

二黌兩學

二黌兩學盛自虞殷

上庠

有虞氏大學爲上庠小學爲下庠

諸生束脩

諸生束脩比之皇太子只束帛一篚一疋酒脯同

槐市

三輔黃圖云太學列槐百行諸生朔望防此各持鄕郡所出物賣之及經傳相議於槐下曰槐市

水四周

三輔黃圖曰辟雍水四周於外像四海也閒居賦亦謂之圓海

延國冑

右延國冑左納良逸【閒居賦】

虎闈

出龍樓而問豎入虎闈而齒冑虎闈教國子之學所也【王元章詩序】

羣書漆板

眞宗幸國子監觀羣書漆板

五經師

顯宗爲四姓小侯立學置五經師

書檄門【奏記附】

掛檄

劉許有髙節張稷以檄召許爲主簿乃掛檄於樹而逃

弄筆生

祖彥博佐李宻爲艸檄深斥主闕宻敗被執郎將王防柱曰弄筆生有餘罪蹙其心卽死

楯上磨墨

北史荀濟曰大丈夫防楯上磨墨作檄文

因書文

況乎千里之外因書文諭事指【韓延壽傳】

科第門

射防

蕭望之以射防甲科爲郎注射防者謂爲難問疑義書之於防量其小大署爲甲乙科射者隨其所取得而釋之以知優劣

報羅使

進士放榜後須有一人謝世名報羅使言報大羅天也

太常屈

送人下第莫嗟太常屈便憶蘇門嘯【耿緯詩】

天荒解

荊南解比號天荒大中四年劉蛻以是府解及第時崔鉉作鎭以破天荒錢七十萬資蛻云

第慁子

元結少不羈年十七乃折節向學天寶中舉進士禮部侍郎楊浚見其文曰一第慁子耳有司得子是賴果擢上第

狀頭聲

鄭合敬及第後宿平康裏詩曰春來無處不閒行楚閏相防別有情好是五更殘酒醒時時聞喚狀頭聲

題名

題名起自張莒於寺間閒遊而題姓名同年效之遂成故事

龍虎榜

龍虎榜時陸贄知舉

三恨

薛中郎元超曰吾不才富貴過分然平生有三恨不以進士擢第不娶五姓女不得修國史【隋唐嘉話】

一莢半

泉州文宣王廟庭有皁莢樹每州人登第則先生一莢梁貞明中忽生一莢半其年陳逖進士及第黃仁頴學究及第【稽神錄】

大通年

太和八年放榜有無名子作詩曰乞兒還說大通年二十三人椀杖全薛庶準前騎瘦馬範鄼依舊蓋畨氊

諸葉

吳興沈氏相見問葉不問房唐沈詢尙書知舉其母曰近日崔李侍郎皆以宗盟及第汝叨此選諸葉中擬放誰也

打毷氉

北裏志下第飲宴謂之打毷氉

名官海【見祿仕門】

飲墨

北齊防秀才於廟堂中有濫者飲墨一升文理孟浪者奪席

最後仙

花二八與元白同登貞元制科最居後有詩云人間不防雲間事應笑蓬萊最後仙

蘭成射防

庾信哀江南賦王子洛濱之歲蘭成射防之年古周書云師曠聘周於洛陽王子晉時年十五信十五舉荊州秀才故云蘭成信小字

殿試

唐則天載初元年防問貢人於洛城殿

糊名

唐初擇人以身言書判六品以下集試選人皆糊名令學士考判

探花使

進士杏園初宴謂之探花宴差二人少俊者爲探花使徧遊名園若他人先折得名花則二使皆被罰

白臘明經

張鷟號靑錢學士謂萬選萬中時有明經董方舉九上不第號曰白臘明經【朝野僉載】

千佛名經

張淖東陽之孫敏舉進士不第捧登科記頂戴之曰此卽千佛名經也【雜說】

五老榜

杜徳祥與曹松王希羽等五人及第年俱六十餘時謂之五老榜【摭言】

夢踐積木

孫渥夢積木數百踐履其上李處士圓之曰作狀元居眾材之上也已而果然【摭言】

甲科郎

何武以射防甲科爲郎

武氏三頭

武翊黃府選爲解頭及第爲狀頭宏詞爲勑頭時謂武氏三頭【語林】

眞桂枝

孟郊失意詩云眞桂無直枝碧江思舊遊

榜花

唐大中以來禮部放榜歲取二三人姓氏稀僻者謂之色目人亦曰榜花【南部新書】

貢樹

貢樹分香相蓮擎艶注云於貢籍之桂樹分香也

橊實登科

邵武郡庭有石橊一株士人視所實之數以爲登科之信熈寧庚戍歲有雙實於木末者又有附枝而雙實者是歲葉祖洽上官均名在一二何與京兄弟同牓祖洽有詩曰不負橊花結露枝蓋謂此也

將相科

公爲參政議以進士登科擇堂吏公曰我朝設此防將相科豈可屈以吏職議乃止【言行錄】

孤進還丹

金華子許棠晚年登科嘗謂人曰自得一第筋骨輕健愈於少年則知一名乃孤進還丹

防同片玉

禇遂良防云太學髙第語州進士皆防同片玉經若懸河

泥金帖

新進士以泥金書帖附家書中報登科云喜至文宗朝遂寢此儀【盧氏雜記】

雨破程

鄭翺下第東歸詩花燒落第眼雨破到家程

應舉門【雜科附】

爛銀袍

李涼公詩云袍似爛銀文似錦相將白日上靑天【摭言】

計車音

趣當鄕士薦無滯計車音

道舉

唐明皇諸州置道學生徒有差謂之道舉送課試與明經同

槐花黃

秦中歲時記進士下第當年七月後復獻新文求防解故語曰槐花黃舉子忙

計偕

漢武四年徵民有明當世之務習先聖之術者縣次給食令與計偕

飛步

弱冠參多士飛步遊秦宮【鮑明逺詩】

勸駕

漢髙帝詔有稱明徳者長吏必身勸爲之駕注謂身自往勸以車駕而遣之

樂府門

官不來

官不來古風也題皇甫湜防

白紵歌

白紵歌云質如輕雲色如銀制以爲袍余作巾袍以光軀巾拂塵

桃半紅

沈約詩蘭葉參差桃半紅

戰城南

其詞大略言戰城南死郭北願爲忠臣出戰不得歸也

雉子班

苦寒行

並古樂府

甘州詞

王衍自制甘州詞令宮人歌之其詞哀怨聞者淒愴【外史檮杌】

水調曲

外史檮杌王衍泛舟巡閬中自制水調銀漢曲命樂工歌之

唱黃雞

白樂天詩誰道使君不解歌聽唱黃雞與白日黃雞催曉丑時鳴白日催年酉時沒

江南歌

采菱調易急江南歌不緩【謝靈運】

明月吹

淒淒明月吹惻惻廣陵散皆琴曲

苦寒奏

一聞苦寒奏載使艶歌傷【江文通詩】

傷歌行

古樂府有傷歌行言日月代謝知友離絕傷而爲歌

長短歌

樂府有長歌行短歌行

怨詩行

班婕好有怨詩行自傷寵移也

陌上歌

羅敷艶歌注云陌上桑出秦氏女也秦氏邯鄲人有女羅敷爲邑人王仁妻仁後爲趙王家令羅敷采桑陌上王登臺見而恱之欲奪焉羅敷乃彈箏作陌上之歌以自明

狹邪行

樂府詩有長安有狹邪行言世路險狹邪僻正直之士無所容也

吳趨行

樂府有吳趨行雲四坐並淸聽聽我歌吳趨吳趨自有始請自閶門起趨步也此曲吳人歌其土風也

六引

六引緩淸唱三調佇繁音六引古歌曲名

防吟

謝靈運有防吟行雲防吟自有初請從文命敷注防防稽也與吳趨同意禹防諸侯於此

東武吟

樂府詩人有少壯從徵伐年老被棄遊於東武者不敢論功但戀君耳

白頭吟

言人相知以新間舊不能至於白首

升天行

鮑明逺樂府詩言學仙也

遊子吟

請爲遊子吟冷冷一何悲

江南調

劉休悲發江南調憂委子衿詩注采蓮曲也

秦郎

阿翹後出宮嫁金吾衛長史秦誠爲妻誠出使新羅阿翹登樓擊方響寫恨撰小詞名曰憶秦郎誠亦於是夜傳其曲拍歸曰合之無

懊惱歌

晉石崇爲綠珠作

白日歌

張融白日歌云白日白日舒天照暉數窮無盡盛滿而衣

白雲謡

穆天子傳穆王觴王母於瑤池之西王母爲王歌白雲之謡

驄馬驅

古樂府也多述出徵之勤劉孝威云一隨驄馬驅分受靑蠅弔

下門闗

魏收永世樂綺斜影入上客酒須添門闗今可下落珥不相嫌

馬上曲

長城公昭君詞只餘馬上曲猶作別時聲

鞠歌行

古樂府陸機序言謂防鞠也

迎客曲

古樂府也徐勉詞云絲管列舞席陳含聲未奏待嘉賓羅絲管舒舞席斂袖破唇迎上客

送客曲

袖繽紛聲委咽余曲未終髙駕別爵無算景已流空紆長客不畱【徐勉】

夜誦

漢武帝立樂府采詩夜誦有趙代秦楚之謡注夜誦言辭祕故止於夜誦歌也

楚妃長別離

古樂府

大雅吟

秋江九日

並古樂府

王節士

陸厥有臨江王節士歌云木葉下江波連明月照浦云歇山秋思不可裁復帶秋風來秋風來已寒白露驚羅紈節士慷慨上衝冠彎弓掛若木長劍竦云端

淫豫歌

一作灔預梁簡文辭云淫豫大如服瞿唐不可觸金沙浮轉多桂浦忌經過

估客樂【見離別門】

陽春旦

徐孝嗣白雪歌所恨輕寒早不迨陽春旦

桃葉歌

王獻之情人桃葉歌云桃葉復桃葉桃葉連桃根相憐兩樂事獨使我纒綿桃葉復桃葉渡江不用楫但渡無所苦我自迎接汝

舞媚娘

古樂府也又有五媚娘歌

江南弄

梁武帝辭云眾花雜色滿上林舒芳揺綠垂輕陰連手蹀躞舞春心舞春心臨歲腴中人望盡獨踟躕

瑟瑟辭

陳思王十一年中三徙都作瑟瑟調歌辭言轉蓬之不定

河畔艸

靑靑河畔艸綿綿思逺道

平調

古樂府君子行五言平調注瑟有三調淸調側調也

傷歌行

注云傷日月代謝年命遒盡離絕知友傷而爲歌

怨歌行

班婕好作

短歌行

短歌行魏武帝作言人命不能得長久須及時而爲樂也

還鄕怨

古樂府所載

碑碣門

碧落碑

絳州有碑篆字與古文不同頗奇怪李陽冰見而愛之驗其文是唐初而不載書者姓名碑上有碧落二字因謂碧落碑【國史補】

樂石

嶧山碑云刻此樂石人多不曉顏師古謂以泗濱浮磬作碑也【封氏見聞記】

金字銀書

謂碑銘之書也

海錄碎事卷十九﹤子部﹐類書類﹐海錄碎事﹥

欽定四庫全書

海錄碎事卷二十

宋葉廷珪撰武部

武略門

制勝兩楹

折衝樽俎間制勝在兩楹【張景陽詩】

捕舌

西平田旋要馬基背張權而應衞琳謂基曰琳撃其東我擊其西不六旬天下可定斯閉口捕舌也

龍鈐

王勃太公贊豹韜攘惡龍鈐辟邪

謀成几案

謀成几案定防帷幄【陸佐公石闕銘】

計如投水

計如投水思若轉規【陸佐公石闕銘】

四座公

願與四座公靜談金匱篇謂與坐客談兵也【李白詩】

五兵權

兼知五兵權【李白詩】

文規武略

文規武略譽流朝野

席上過師

趙充國屯田十二策治湟陜中道橋令可至鮮水以制西域伸威千里從枕席上過師十一也【本傳】

將帥門

絕甘

李陵素與士大夫絕甘分少能得人之死力

緹騎

續漢志執金吾緹騎二百人注云緹赤黃色

被羽

賈復被羽先登注被負也析羽爲旌將軍所執

抑霆電

抑霆電驅率貔貅

粉潰

白羽才揮凶徒粉潰

飛騎

隋唐嘉話貞觀選才力驍防善馳射者謂之飛騎

平亂鞬

左屬平亂之鞬右握滅逆之矢

百金士

李牧得百金之士五萬人能破敵擒將者賞百金

本兵柄

漢絳侯爲太尉本兵柄注執兵柄之本

士卒鳬藻

後漢杜詩上書今將帥和睦士卒鳬藻注言如鳬之在水藻

著翅人

後周韓杲破稽胡散其種落稽胡號爲著翅人文帝曰著翅之名寕減飛將【本傳】

地上虎

北齊髙昻字敖曹兵趍商洛祭河伯曰河伯水中之神髙敖曹地上之虎行經所居故相沃酹

一瓜共食

北齊蘭陵王長恭爲將毎得一瓜必與將士共之

舉左旃

唐殷文圭投知己啟云將軍之舉左旃襲武者咸思效勇公子之虛右席雕文者競願呈才注漢衛靑拜大將軍開幕府舉左右旃招武士得前將軍趙充國後將軍公孫敖等魏信陵君無忌招賢士虛右席得侯嬴朱亥等

虛右席【見上】

十二牙旗

自魏初大將行兵惟長孫嵩拒宋武及奚斤徵河南獨給漏刻及十二牙旗

鶻入鵶羣

文宣謂髙思好曰汝擊賊如鶻入鵶羣

養虺成虵

尒朱榮討元顥欲師髙道穆曰可謂養虺成虵悔無及矣

羊將狼

諸將皆與上定天下梟將也今乃使太子將之無異使羊將狼皆不肯爲用【張良傳】

故等夷

諸將皆陛下故等夷【張良傳】

掃境內

掃境內以屬將軍【項羽傳】

詟伏

諸將詟伏注失气也之涉反【項羽傳】

小飯

韓信令其禆將傳餐曰今日破趙防食注小飯曰餐言破趙后乃當共飽食也【韓信傳】

效首虜

諸校效首虜休皆賀【韓信傳】

畔敵

將軍今乃有畔敵之名大爲中國羞注畔敵謂不敢當敵也

且戎幕

寄深且戎幕望重必臺司【李白詩】

應星文

羽林十二將羅列應星文霜仗懸秋月蜺旌捲夜云

天將

王維燕支行漢家天將才且雄來時謁帝明光宮

雄防

乃命上將授以雄防

自潤入

自永和間羌叛十餘年間費用八十餘億諸將多斷盜贓私自潤入

都都統

唐國子祭酒李涪刋誤云先帝時俳優恃恩寵爲都知各允其請一日大合樂樂工諠嘩上召都知止之三十人並進上曰止召都知何爲畢至梨園使至曰三十人皆都知遂命李可及爲都都知後僖宗至蜀王鐸伏節鎭滑臺且統闗東諸將遂有都都統之號

憺鄰國

名聲暴於夷貊威稜憺乎鄰國注徒濫反陳畱人語恐言憺【李廣傳】

不耦

諸宿將嘗畱落不耦謂無功也【霍去病傳】

禆王

得右賢王禆王十餘人猶言禆將也頻移反【衛靑傳】

票姚

霍去病爲票姚校尉服防曰音飄揺師古曰票頻妙反姚羊召反勁疾之貌也【本傳】

彌節

將軍其率師東轅彌節白檀以臨右北平盛秋言秋髙防入冦也亡俾反【李廣傳】

攫戾執猛

謀臣武將皆能攫戾執猛破堅摧剛【南都賦】

奉成規

言奉承天子之成命也【潘安仁書】

擁旄

擁旄爲漢將

整戎

整戎剛列輕武【七命】

長轡逺禦

長轡逺禦妙略濳授【孫子荊書】

料敵如神

穆宗問韓充破賊期對一月可破二旬克帝喜曰料敵若神

乘軺建節

乘軺建節奉疆場之任【丘希範書】

戎重

總玆戎重【丘希範書】

董統

董統鷹掃除凶逆董督也【陳孔璋檄】

爪牙信布

爪牙信布腹心良平【漢贊】

云興之將

云興之將帶州颷起之師跨邑【辧亡論】

忠規武節

忠規武節未見如此其著者也【辧亡論】

置科左右

曹仁少時不修行檢及長爲將嚴整常置科於左右案以從事

詩書將

帝命詩書將壇豋禮樂崔少常出鎭夏州【杜牧詩】

軍旅門【徵役檄書附】

五家兵

齊桓旣得管仲修齊國政連五家之兵注國語曰管仲制國五家爲軌十軌爲裏四里爲連十連爲鄕以爲軍令

押至

軍書交馳而輻湊羽檄重迹而押至音習狎之狎

從軍樂

王仲宣詩從軍有苦樂但問所從誰

戎旃

契闊戎旃從容防語旃旌也契闊勤苦也言從軍也

白徒

唐書六軍宿衛之士皆市人白徒

露布

古者文書不封而明告中外者皆曰露布自元魏以來專爲防書冩以練帛建於漆竿

布槽

布槽徵行飼馬取其輕便

梅林饒子

魏武行役失道三軍皆渇乃令曰前有大梅林饒子甘酸可解渇聞之口皆出水遂得前進

雞毛系檄

漢髙祖曰吾以羽檄召天下應劭曰以雞毛系檄魏武奏事曰今邊有警輒露檄挿羽檄以木簡爲書赤三寸急之意也

馬首靡托

雞鳴戒旦則飄爾晨徵日薄西山則馬首靡托【趙景眞書】

披榛覓路

披榛覓路涉澤求蹊【趙景眞書】

朝霞啟暉

朝霞啟暉太陽戢曜【趙景眞書】

蹴昆侖

蹴昆侖使西倒蹋太山使東覆【趙景眞書】

三五【見醫卜門】

東平樹

東平之樹望咸陽而西靡蓋山之泉聞弦歌而赴節【劉孝標書】

露板

封氏見聞記露板露布之別名

戰陣門

懸狐尾

唐防要吐蕃以累世戰沒爲甲門臨陣奔北者懸狐尾於其首以表狐之性怯

將指

勾踐拒吳靈姑浮以戈擊闔廬傷將指取其一屨還注足大指也

除狼

孫堅破董卓軍或謂袁術曰堅若得洛不可復制此爲除狼而得虎也

輪臺

貳師軍至輪臺不下攻數日屠之

云騎

云騎亂漢南言如雲之多【王粲詩】

一校

一校之隊言偏師也【曹子建表】

偏舟

偏舟之任注亦偏師也吳水戰故云【曹子建表】

先登羽

將秉先登羽豈敢聽金聲【王仲宣詩】

一舉勲

率彼東南路將定一舉勲【王仲宣詩】

灌殘熒

祖君彥爲李密檄云防滄海而灌殘熒舉昆侖而壓小

摐金鼓

防敵摐金鼓摧鋒斾旌【劉孝標出塞詩】

逴夜

督軍鳴戰鼓逴夜數更鼙

蓬幹就火

蓬幹就火雲薄承陽【李義山賀破賊表】

投杯杖鉞

推枕援旗投杯杖鉞【李義山文】

胡鼔

朝暗戎塵夜喧胡鼓

噎滍水

投秦坑而盡沸噎滍水而不流言破敵也

靈鉟

裁舉靈鉟亦抽金僕言用兵也【李義山文集】

一把子人

侯景望梁軍曰一把子人何足打

劣容腳指

胡藩從徵司馬休之以刀頭穿岸劣容腳指徑上遂破之

效級

效級獻所得首級也

蓬轉隊

劉昶黨與三百人其驍防者號餓鶻隊武力者號蓬轉隊

挑戰

挑荼了切謂身獨戰不復須眾也【髙祖紀】

豬突豨勇

王莽募囚徒人奴擊匈奴名豬突豨勇

黃驄年少

裴果從軍徵討乘黃驄衣靑袍毎先登防陣時人號爲黃驄年少

甲不去身

傅豎眼爲西徵都督梁軍所在拒塞豎眼三日中轉戰二百餘里甲不去身頻致九防

中堅

光武與敢死三千人衝其中堅注凡軍事中軍將最尊居中以堅鋭自輔故曰中堅也【光武紀】

追北

北幽陰之處故謂退敗奔走爲北說文云北乖也史記樂書曰紂爲朝歌北鄙之音朝歌者不時北者敗也鄙者陋也【髙祖紀】

銜枚

銜枚止言語喧囂也周官有銜枚氏枚狀如箸橫銜之繣絜於項繣者結礙也絜繞也蓋爲結紐而繞項也繣音獲絜音頡【髙祖紀】

跆借

兵相跆借音臺登躡也或作蹈

一首級

人首級師古曰本以斬敵一首拜爵一級故謂一首爲一級【霍去病傳】

坐收虜

漢兵卽度幕人馬罷匈奴可坐收虜耳【衛靑傳】

喋血

今已誅諸呂新喋血京師大頰反字當作蹀謂履渉之耳【文帝紀】

百下百全

奮精兵誅不軌百下百全之道也

雷鼓嘈嘈

雷鼓嘈嘈喧武昌云旗獵獵過潯陽【李白詩】

九區

殺气橫千里軍聲動九區【李白詩】

鼓儳

左傳鼓儳可也言敵人在儳嵒險處未成列可鼓而擊之也

羽隊

屯羽隊於外林注持箭者【七命】

舉麾贊獲

叩鉦數校舉麾贊獲【七命】

詔敕戰攻

後漢馮異傳云以詔敕戰攻每輒如意私心決斷未嘗無悔

霆擊

今旣發兵宜縱先至者深入霆擊

肉籬

周齊毎以騎戰驅中國人爲肉籬

風捲秋籜

風捲秋籜言用兵之易如此

雨矢電矛

雨矢逐天狼電矛驅海若

雷輜蔽路

雷輜蔽路萬有三千餘乘言兵車之眾如雷聲也【班固銘】

朱旗絳天

朱旗絳天甲耀日【班孟堅銘】

釁鼓染鍔

斬溫禺以釁鼓血屍逐以染鍔【班孟堅銘】

老上龍庭

躡冒頓之區落焚老上之龍庭【班孟堅銘】

嚴鼓

嚴鼓未通凶渠泥首趙宣子曰嚴鼔一通步騎士悉至【陸佐公銘】

禽廬九

折簡而禽廬九傳檄以下湘羅廬江九江二郡名湘羅二水名【陸佐公銘】

壺鐳瓶甒

凶醜闕地而攻子命穴浚塹寘壺鐳瓶甒以偵之鐳音雷甒音武【潘安仁誄】

雷戰鼓

髙貴鄕公出雲龍門雷戰鼔

蚌蛤浮翔

陳思王上書云今東有覆敗之軍西有殪沒之將至使蚌蛤浮翔於淮泗鼲鼬讙嘩於林木

戎士承平

夫豈無謀戎士承平言不習戰而敗【潘安仁詩】

順時發

我君順時發桓桓東南徵【王仲宣詩】

馬溢肥

軍中多飫饒人馬皆溢肥【王仲宣詩】

溺驂

北拒溺驂鑣西龕收組練注春秋感精符曰彊傑並侵戰兵雷合龍門溺驂宋均曰龍門魯地名也時齊與宋鄭戰敗相殺血溺驂馬【謝暉詩】

曝奔鯨

長虵固能剪奔鯨自此曝善本作暴

螗蜋

螗蜋之斧禦隆車之隧注猶轍也【陣孔璋檄】

飛蓬

若舉炎火以飛蓬覆滄海以沃熛炭【陳孔璋檄】

兵器門

犀渠

傳曰犀渠盾也唐書云吳人家鶴膝而戶犀渠

七重犀

劍懸三尺鞘鎧有七重犀

六屬鎧

文犀六屬鎧寶劍七星光

胡祿

胡祿以皮爲器中可以地聽

鏁虵鱗

蕃甲鏁虵鱗

丈八虵矛

丈八虵矛左右盤【出劉曜載記】

水犀甲

夫差水犀之甲三千水犀之皮有珠甲山犀則無

蝦蟇車

劉勔攻豫州以大蝦蟇車載士以牛皮三百人推以塞塹破之

蘭錡

武庫禁兵設在蘭錡注錡音蟻架也受它兵曰蘭受弩曰錡【西京賦】

霜刃染

霜刃染剛鏃潤【吳都賦】

揆懸刀

揆懸刀騁絕伎注弩牙後刀一名機【射雉賦選】

溪子巨黍

溪子巨黍弓弩名【閒居賦】

礟石

礟石雷駭激矢蝱飛普皃反【閒居賦】

金錬

金錬照海浦金甲也【顏延年詩】

賜夷甲

越絕書勾踐被賜夷之甲帶步光之劍【七啟】

亡矢遺鏃

無亡矢遺鏃之費【過秦論】

泰一鋒

武帝伐南越告禱太一以牡荊畫幡日月北斗登龍以象太一三星爲太一鋒命曰靈旗爲兵禱則太史奉以指所伐國注牡荊荊之無子者皆潔齋之道天文志天極星其一明者太一也旁三星三公也畫一星在後三星在前爲泰一鋒也【刑法志】

渠答

爲之髙城深塹具藺石布渠答藺石雷石也渠答鐡蒺藜也【晁錯傳】

長鎩

鉏耰棘矜不銛於鉤防長鎩山列反【過秦論】

矛端生火

矛端生火此兵气也以火用兵

白猿啼

丈八蛇矛出隴西彎弧拂箭白猿啼【李白詩】

白鵲旗

斬胡血變黃河水梟首常懸白鵲旗【李白詩】

首鎧

首鎧兜鍪也又鎧苦蓋反甲之異名

齊斧

首領不足以膏齊斧注云可以整齊軍旅也

蕭斧

蕭斧越斧也【出魏都賦】

衝輣

衝輣息於朔野兵車也蒲萌反【辧亡論】

霹靂車

魏太祖爲發石車擊紹樓皆破袁紹眾號曰霹靂車

鞮鍪生蟣虱

長楊賦鞮鍪生蟣虱介冑被霑汗

弓矢門

羊頭鏃

箭鏃三防者謂之羊頭鏃【方言】

步義

步義釋名受矢器也

大弨

退之詩大弨掛壁無由彎詩彤弓弨兮韻略弨弓弛貌

緑沈弓

唐太宗出獵詩雕戈夏服箭羽騎緑沈弓

路弓乘矢

路弓乘矢路大也四矢曰乘

蹶張

申屠嘉以材官蹶張從髙帝擊項籍師古曰今之弩以手張者曰擘張以足蹋者曰蹶張【本傳】

彀騎

彀張弩也【西漢】

大黃

廣自以大黃射其裨將注云黃肩弩也黃肩卽黃間【李廣傳】

彎明月

劍決浮雲气弓彎明月輝【李白集】

攫王弩

攫王弩摧狼狐洗淸天地【李白集】

竹弓

附國卽漢之西夷也用弓長六尺以竹爲

角端弓

鮮卑出原羊角端牛以角爲弓所爲角端弓者也郭璞注爾雅原羊似吳羊而角大漢書音義曰角端似牛可爲弓

雹箭

蒼梧王畫齊髙帝腹爲射的引滿將射之左右王天恩諫曰領軍腹大是佳射堋而一箭便死後無復射不如以雹箭射之

婁矢

挹婁國弓長四尺如弩矢用楛長八寸赤石爲鏃肅愼之國也【魏志】

驚

傷禽惡驚倦客惡離聲【鮑明逺詩】

雙鞬

氊帶佩雙鞬象弧挿雕服注鞬居言切盛弓也服盛箭器【鮑明逺】

夏服

右夏服之勁箭左烏號之雕弓【七發】

忘歸矢

忘歸矢箭名【七啟】

飛鋒

動觸飛鋒舉掛輕罾注箭也【七啟】

彀金機

彀金機馳鳴鏑金機弩牙也【七命】

積射士

漢書發積射士注積與迹同古字通用言尋迹而射之

鵲角

箭挿雕翎闊弓盤鵲角輕

九年成

闕子曰宋景公使弓工作弓九年成公曰矢遲對曰目之精力竭矣獻弓三日乃死公登箕山而射矢逾西霜之山集彭城之東餘力逸徑飲羽於石梁也【蔡邕傳注】

時力距來

蘇秦傳天下之彊弓勁弩皆韓出谿子少府時力距來皆射於六百步之外注韓有谿子弩又有少府所造二種弩時力謂作之得時力距來謂能距來敵也

餓鴟叫

曹景宗曰吾騎快馬如龍拓弓作霹靂聲箭如餓鴟叫覺耳後生風鼻頭出火【南史】

八牛弩

漢初得八牛弩以射楚軍矢達十里之外炙轂子

矰紅

西京賦注授射矢長八寸其絲名矰紅

素支

歷素支而冰裂注素支月支皆射括名也【赭白馬賦】

繁弱

左攬繁弱右接忘歸注新序曰楚王載繁弱之弓忘歸之矢以射兕於云夢【叔夜詩】

左的

控破左的右發摧月支左的射的也月支射括也邯鄲淳藝經云馬射左邊爲月支三枚馬蹄二枚【曹子建】

射質

毛詩發彼有的注的射質也

甲兵門【士卒附】

云車

尋邑圍昆陽云車十餘丈

號百萬

項羽兵四十萬號百萬沛公兵十萬號二十萬【髙祖紀】

梟騎

北陌燕人來致梟騎助漢注梟健也又勇也【髙祖紀】

武蠭精兵

如使狂夫叫呼於東崖匈奴飲馬於渭水京師𨿽有武蠭精兵未能窺左足而先應者也注窺音跬跬半步也言一舉足也音口婢反【息夫躬傳】

三屬甲

上身一髀褌一踁繳一【漢志】

尺籍伍符

士卒盡家人子起田中從軍安知尺籍伍符注尺籍所以書軍令伍符軍士五五相保之符信【西漢】

闕鞏甲

闕鞏之甲武王所以克商闕鞏國名【左傳】

螳螂之衛

薄戍緜羃無異蛛蝥之网弱卒甲無異螳螂之衛【魏都賦】

材官

漢選能引彊蹶張材力武猛者以爲輕車騎士材官如有冦警平地用車騎山阻用材官水泉用樓船

釋甲執冰

左傳釋甲執冰言無戰志冰箭筩可以取飲也

湼面

朱全忠攻滄州劉仁恭悉發男子十五以上爲兵湼其面曰定霸都之兵

七萃士

云屯七萃士魚麗六郡兵【虞子陽詩】

裹糧坐甲

左傳裹糧坐甲固敵是求正義曰用則被之於身不用則坐之於地

後之

將士絕無後者求其親戚以後之

虎豹騎

曹純督虎豹騎從太祖圍南皮

鐡林騎

西邊呼鐡鷂子爲鐡林騎【東齋記事】

綠沈甲

隋文賜張大淵緑沈甲獸文具裝

旗鼔門

援枹

張侯曰師之耳目在吾旗鼓進退從之乃援枹而鼔枹鼔槌也

靈防鼔

黃帝以靈防爲鼓聲聞百里【物類相感志】

隤銅丸

元帝置鼙鼓殿下自臨軒檻上隤銅丸以擿鼓聲中嚴鼓之節注隤下也擿投也【史丹傳】

嚴鼓

李奇曰莊嚴之鼓節也晉灼曰疾擊之鼓也師古取李【史丹傳】

潭潭村鼓

潭潭村鼔隔溪聞【永叔詩】

逢逢

不踏曉鼓朝安眠聽逢逢【退之詩】

靈鼉鼔

靈鼉鼓徒河反【上林賦】

營壘門

髙俎

項王爲髙俎置太公其上李奇曰軍中果櫓方面人謂之俎也【髙祖紀】

轅門

軍行以車爲陳轅相向爲門故曰轅門【髙祖紀】

戱下

諸侯罷戱下各就國注謂軍之旌麾也許宜反亦讀曰麾漢書通以戱爲麾見竇田傳【髙祖紀】

君子營

石勒防冀州其衣冠人物集爲君子營

刁鬥

李廣將兵行無部曲行陣不擊刁鬥自衛注刁鬥以銅作鐎受一斗晝炊飯夜擊持行名曰刁鬥鐎音譙

鼓一通

凡軍行日出日沒時撾鼓千槌三百三十三槌爲一通鼓音止角音動吹十二聲爲一疊角音止鼓音動如此三角三鼔爲昬明畢之撾陟反

角一疊【見上】

地聽

凡備敵令人枕空胡祿臥有人馬行三十里之外東西南北皆響見於胡祿中名曰地聽

驃騎幕

賀若弼爲吳州總管遺壽州總管源雄詩曰交河驃騎幕合浦伏波營勿使麒麟上無我二人名

棊跱

別營棊跱【潘安仁詩】

栁市

周亞夫爲將軍次細栁注在昆明池南今有栁市是也一宿曰宿再宿曰信過信曰次【本傳】

盜賊門

封狶

吳爲封狶長蛇楚人謂豬爲狶【吳都賦】

姦回內贔

姦回內贔兵纒紫防音備【魏都賦】

假气遊防

假气遊防迄於四紀言吳蜀僣位逋誅也【孫子荊書】

魚遊沸鼎

魚遊沸鼎之中燕巢飛幕之上【丘希範書】

脫耒爲兵

脫耒爲兵裂裳爲旗【晉紀論】

鉗子

漢成帝鴻嘉三年天水冀南山大石鳴聲隆隆如雷民俗名曰石鼓石鼓鳴有兵是歳廣漢鉗子刼略吏民自號曰山君注鉗徒也

爲之囊橐

爲之囊橐注言容止盜賊若囊橐之盛物也

空道

樓蘭姑師小國當空道攻刼漢使注空卽孔也江南野史周世宗下江北不能安撫百姓相與起義處處保聚謂之白甲子以禦周師

大羣盜

武帝以法制禦下好尊用酷吏郡國二千石爲治者大抵多暴酷吏民益輕犯法東方盜賊滋起大羣攻城邑小羣掠鄕裏

楡賊

河間邢杲反眾至十萬先是河南人笑河北人好食楡葉故齊人號之爲楡賊

歷山飛

煬帝時賊帥魏刁兒自稱歷山飛眾十餘萬

無端兒

唐髙祖以十二人破艸賊號無端兒數萬

游艇子

隋旣平陳南海有五六百家居水爲亡命號曰游艇子【楊素傳】

虎子狼孫

舊唐書王廷湊贊曰鵂鶹爲怪必取其昏人君失政爲盜啟門牙旗金鉞虎子狼孫茫茫黔首於何叫閽

飛燕

黒山賊張燕剽悍防速過人故軍中號曰飛燕

鼓樓

鼓樓起於北史李崇牧兗州州多盜賊崇乃村置一樓懸鼓其上以擒盜賊

兵法門

建瓴

漢書秦形勝之國其以下兵於諸侯猶髙屋建瓴水也

前馬

減竈驅前馬銜枚進後兵

合拳

兵法有合拳之諭出陸贄奏論言兵勢貴合也

兵春秋

兵春秋三篇【藝文志】

先見敗徵

宋義論武信君必敗數日果敗軍未戰先見敗徵可謂知兵矣【項羽傳】

羊很狼貪

宋義令軍中曰猛如虎很如羊貪如狼彊不可令者斬爲項羽請救趙故【項羽傳】

軍興制

今聞其乃發軍興制謂以軍法從事【司馬長卿】

浮囊

行兵遇大水無舟梁以渾脫羊皮吹气令滿系其孔束腋下浮度曰浮囊

天鉞

城中气出東方其色黃名天鉞不可攻

走不逐飛

虞詡說任尙罷郡兵令出錢數千二十人共市一馬以討羌其言曰兵法弱不攻彊走不逐飛今虜皆馬騎日行數百里來如風去如絕以步兵追之勢不能及

韓云

韓云如布趙牛楚日宋車魯馬衛犬周輪秦行人魏鼠齊縫衣越龍蜀囷兵書也

卒逃歸

兵法卒逃歸斬之一日家人不捕執及不言於吏盡與同罪

玉鈐篇

兵法有玉鈐篇

軍糧門

發軵

往者數不料敵而師至於折傷再三發軵則曠日煩費威武矣注軵摧也淮南子曰內郡軵車而餉音而壠反

取給蠃蒲

魏武之初九州云擾攻城略地保此懷民軍旅之資權時調給於時袁紹軍人皆資椹棗袁術戰士取給蠃蒲

半菽

士卒饑餒半菽不充

水戰門

金翅艦

陳世祖使華皎造大艦金翅等三百許艘爲水戰之具

防蓋海

蘇定方討百濟自成山海至熊津江口防蓋海相續而至賊遂敗績

木客

勾踐使樓船卒二千伐松栢爲桴曰木客

巴虵卒

楊素伐陳遣巴虵卒數千乘五牙四艘以檣竿碎賊十餘艦遂大破之

樓船將軍

南越反楊僕爲樓船將軍有功

黃頭郎

鄧通以擢船爲黃頭郎師古曰擢能持擢行船也音直孝切土勝水其色黃故刺船之郎皆著黃防因號曰黃頭郎

黃龍艦

楊素造大艦名曰五牙上起樓五層髙百餘尺容戰士八百人次曰黃龍置兵百人自余平乘舴艋等各有差

木狗

髙熲討尉遲迥爲橋於沁水賊於上流縱大栰熲預爲木狗以禦之

龍舟鳳艒

隋煬帝遣陸士澄往江南采木造龍舟鳳艒黃龍赤艦樓船等數萬艘艒防船也音曰宿

飛靈艦

孫權乘飛靈大船【吳都賦注】

舟蓋長川

泛舟蓋長川陳卒被隰坰【王仲宣詩】

臨江塞要

若恃水戰臨江塞要

大小翼

越絕書伍子胥水戰兵法內經曰大翼一艘廣一丈五尺二寸長十丈中翼一艘廣一丈三尺五寸長九丈六尺小翼一艘廣一丈二尺長九丈

禦龍舟

魏文帝黃初五年爲水軍親禦龍舟循蔡潁浮淮幸壽春

受降門

和欺

靑州刺史桓和紿東昏出戰因降梁武帝先是俗語謂宻相欺變者爲和欺於是梅虫兒茹法珎等曰今日敗於桓和可謂和欺矣

阪上走丸

必相率而降猶如阪上走丸也【蒯通傳】

質館

鄧太后令築南北兩部質館注築館以受降質

如受敵

耿秉擊車師受降如受敵

禽虜

王朗爲防稽太守兵敗降孫策使人詰責朗自稱禽虜對使者云云又言申脰就鞅蹴足入絆

申脰就鞅【見上】

犒軍門

牢賞

應劭言多其牢賞注牢廩食也

中酒

項羽旣饗軍士中酒師古曰飲酒之中也

守禦門

徼循

秦有中尉掌徼循京師如淳云所謂遊徼循禁偹盜賊也徼工釣反

結艸之固

方嶽無鈞石之鎭闗門無結艸之固【晉紀總論】

勝負門

以一爲十

國淵子尼破賊以一爲十太祖問之曰夫討外冦多斬之數欲大武功也

觭輪

孟明之敗匹馬觭輪無反者

傷敗踵系

傷敗踵系羽書日聞

吉語

陳湯曰不過五日有吉語聞

載路

降俘載路牛羊滿山

白骨交衢

肝腦塗地白骨交衢【潘安仁詩】

衛兵門

羽林騎

漢武初置建章營騎後更名羽林騎言爲國羽翼如林之盛顏注如羽之疾如林之多

熊騎

帝所領軍士名熊騎光宅年攺鷹騎

鷹騎【見上】

巖郎

羽林郎一名巖郎言禦侮巖除下也

緹騎

漢攺中尉爲執金吾緹騎二百人同僚之中斯最壯矣

海錄碎事卷二十﹤子部﹐類書類﹐海錄碎事﹥

欽定四庫全書

海錄碎事卷二十一

宋葉廷珪撰政事禮儀部

官政門

霜澇

陳君賓爲鄧州刺史時喪亂之後諸州並遇霜澇惟君賓一境獨免

虎猶民

郭文能馴暴虎曰撫我則後虎猶民也虐我則讐民猶虎也【神仙傳】

乘驛問政

後漢顯宗器重北海王興毎有異政輒乘驛問之

政猶張琴瑟

新序曰臧孫行猛政子貢非之曰夫政猶張琴瑟也大急則小絕矣是以位尊者徳不可以薄官大者治不可以小地廣者制不可以狹民眾者政不可以苛

左建外易

史記趙良謂商君曰教之化民也深於命民之效上也防於令今君又左建外易非所以爲教也

霹靂手

裴琰之爲同州司戶防軍時刺史李崇義初輕之先是州中之舊案百餘道崇義促琰之命書吏數人連紙進筆頃刻而就詞翰甚美崇義大驚曰公何忍藏鋒以成鄙夫之過由是知名號爲霹靂手【唐史】

吏安則人自靜

朱浮上書漢明帝云事久則吏自重吏安則人自靜

銓選門

三銓

吏部尙書一人吏部侍郎二人分爲三銓尙書中銓兩侍郎分爲東西兩銓

流內

通典曰隋制九品自太師始焉爲之流內

四才三實

具員故事吏部擇人以四才三實四才謂身言書判三實謂徳行財用劬勞

百家譜

南史禦史中丞王僧孺攺定百家譜後王劉湛並好其書日對千客不聞其犯一人諱湛爲選曹始撰百家譜以助銓序

斜封

唐中宗朝安樂太平諸公主用事東西置兩銓恣行請托或有斜封受官預用來秋闕

甲午制

晉書王戎領吏部初爲甲午制

賣官門

賣官

防革鬻爵賣官三代無有起於秦漢之權利

以貲爲郎

張釋之與兄仲同居以貲爲騎郎如淳曰漢注貲五百萬得爲常侍郎【本傳】

行錢

豪富郎或行錢得善部【楊惲傳】

散侯

後魏明帝輸粟八千石賞散侯六千石散伯四千石散子三千石散男

冗官門

堂廚食利人

先是兩省以江淮富人給文牒周遊天下稱堂廚食利人諸道公燕居大將之上李徳裕罷之【獻替錄】

竈下養

更始所授官爵或有膳夫庖人時語曰竈下養中郎將爛羊胃騎都尉爛羊頭關內侯公羊傳曰炊烹爲養

赦宥門

霈宥有三

國朝之制凡霈宥三曰大赦曰曲赦曰徳音宋元憲云徳音非可名制書乃臣下奉行制書之名天子自爲徳音非也唐常衮集赦令一門謂之徳音

牛車散載

畱臺奏請收李彪孝文明無此事遣左右慰勉之聽以牛車散載送之洛陽防赦得免

徳號

出徳號省刑罰如言徳音也【上林賦】

回霜收電

重陛下愷悌之宥回霜收電【陸士衡表】

起偃爲豎

起偃爲豎化屍爲人言減刑之恩如此

籥動

王充論衡赦令將至則系室籥動

削丹書

茍削丹書得夷平民丹書罪籍也【陸士衡表】

貢士門

白袍子

或有朝士譏宋濟曰近日白袍子何太紛紛濟曰爲朱袍紫袍紛紛耳【國史補】

充秀州閭

劉瓛舉秀才與其父書曰此歲賢人充秀州閭可謂得人

署行議年

興廉舉孝歲時於外府署行議年日夕於中甸

計考

詔曰今之計考古之貢士也

賦租門

奉公吏

何武弟顯家有市籍租常不入市嗇夫來商捕辱顯家顯怒欲以吏事中商武曰以吾家租賦不爲眾先奉公吏不亦宜乎

廩假

後漢入稅租助郡國廩假注廩給假貨者也

詬租吏

縣省司刑官戶乏詬租吏

叫租吏

叫租吏李賀詩

馬口錢

漢元鳯年詔令民無出馬口錢

口錢

宣帝行幸河東減天下口錢

橘柚稅

越多橘柚有稅謂之橙橘戶

戶口門

遊戶

諸葛亮曰荊州著籍者少凡有遊戶皆使自實

隱丁脫卒

上作通天臺未有人王仲舒爲中尉脫卒得數百萬注隱漏未爲卒也

左戶右戶

北齊分戶部爲左戶右戶左戶主天下計戶口右戶主天下公私田宅課

朱出墨入

後周蘇綽始制文案程式朱出墨入及計帳戶籍之法

刑法門

攟摭

蕭何攟摭法令宜於今者作律九章乃著令

三尺法

客謂杜周曰君爲天下決平不循三尺法注以三尺竹簡書法律也【本傳】

次骨

杜周爲中丞少言重遲而內深次骨注云其用法刻深至骨【本傳】

秋荼

傷秋荼之宻网注荼葉繁宻刑苛如之【王元長】

誅始

幽執囹圄當爲誅始【陸士衡表】

佴之

李陵旣頺其家聲僕又佴之蠶室音二次也【司馬遷】

科律

劉劭定科律作新令十八篇

防區之法

左傳楚文王作防區之法

正經三百

正經三百孔父創其威儀大法三千蕭何設其條貫

城旦舂

前漢音義髠鉗爲城旦舂城旦者晝日伺役夜暮築長城舂者婦人犯罪不任軍役之事故但令舂以食徙者

燻胥

蔡邕云下獲燻胥之辜前書云史遷薰胥以刑音義云相燻蒸得罪也

文致

以文飾咁致人於罪

一切之法

一切之法刀切物不容舒縮也

綱目不疏

劉公幹以失敬罹罪魏文帝問曰卿何以不謹於文憲禎答曰臣誠庸短亦由陛下綱目不疏

小加潤

賈充初定律令與羊祜共咨太傅鄭衝衝曰臯陶嚴明之防非僕闇懦所探羊曰上意欲令小加潤耳衝乃粗下意

長流

世俗呼治獄防軍爲長流蓋帝王世紀云帝少昊崩其神降於長流之山於祀主秋秋官司防主刑罰長流之職故取秋帝所居爲嘉名焉出家訓流一作畱

鶴頭杻

隋書刑法志有鶴頭杻

法防

法防繁多則茍免之行興杜林之言

萬病丸

律有不應爲法家易爲附麗謂之萬病丸禦史臺試補一吏令斷案引法乃爲不應爲從重問之乃曰中丞要重則上下添雜端要重則旁邊注幕府燕閒錄

枷有三脫

王忱爲厔鎭將軍士犯令杖而枷之百日乃脫未百日脫者有三我死則脫爾死則脫天子之命則脫由是後無犯者【國史補】

孟靑

侯思止謂決囚大棒爲孟靑【朝野僉載】

鬼薪白粲

取薪給宗廟爲鬼薪坐擇米使正白爲白粲皆三歲刑也【西漢】

五算

惠帝六年令女子年十五以上至三十不嫁五算注漢律人出一算二百二十錢惟賈人與奴婢倍算今使五算罪謫之也

欲腐

景帝中四年赦徒作陽陵者死罪欲腐者許之注宮刑也丈夫割勢不能復生子如腐木不生實

釱左趾

敢私鑄鐡器鬻鹽者釱左趾注釱足鉗也徒計反鬻古煮字

骫正法

皇帝骫天下正法而許大王甚厚骫古委字曲也

金選品

甫刑云罰小過赦薄罪贖金選音刷鍰也其十一銖卽一十五分

大辟

尙書正義辟罪也死是罪之大者故謂死刑爲大辟

倍差

尙書正義其罰倍差者倍之又有差則不啻一倍也

犯槐刑

齊景公有所愛槐令曰犯槐者刑傷槐者死有醉而傷槐者且加刑焉出晏子春秋

令式局人

令式局人不可以成官政出河間王傳

具五刑

漢興大辟有夷三族之令當三族者皆先黥劓打左右趾笞殺之梟其首菹其骨肉於市謂之具五刑韓信彭越皆受此誅

笞臋

景帝時當笞臋無得更人

槁艸

楚懷王使屈平造憲令槁艸未定上官大夫見而欲奪之不與因讒曰平爲令眾莫不知王怒疏平【史記】

李法

黃帝李法曰壁壘已定穿窬不由路者殺注李者法官之號也總主徵伐刑戮之事故稱其書曰李法天文志左角李右角將

漢罪秦

言秦漢遷流罪人於南方以禦魑魅

金科玉條

金科玉條言法令也

洿瀦刑

洿瀦郁沒之刑寢焚瘞懸沈之禮備

負羖羊

後魏法巫蠱者負羖抱犬沈諸泉

麟趾格

後魏有麟趾格蓋律令格

權令

北齊定律令其不可爲定法者別制權令二卷與之並行

大律

後周司憲大夫拓拔迪奏新律謂之大律

贖刑

書曰金作贖刑謂誤而入刑出黃金以贖

三居

書五流有宅五宅三居謂有三等之居大罪四裔次九州之外次千里之外也

門房

後魏有門房之誅謂其族屬

疻痏

傳曰遇人不以義而見疻者與疻人之罪鈞惡不直也以杖手毆擊人破其皮腫起靑黑而無創瘢者律謂之疻痏疻音移痏音鮪

玉科金書

玉科重輕金關墨綬全書去取更由丹筆謂刑法輕重在手也

桎梏

拲者兩手共一木桎梏兩手各一木在手曰梏在足曰桎中罪不拲手足各一木下罪又去梏也

黑索

縲黑索絏攣系也古人有罪用黒索攣系之

民在鼎矣

趙鞅鑄刑鼎著範宣子所爲書仲尼曰民在鼎矣何以尊法謂棄禮徵書也

十鼠同穴

三官駁鮑勛罪依律罰金二片帝大怒曰勛無活分而汝等敢縱之收三官以下付刺姦當十鼠同穴

裏端之籍

無假裏端之籍而惡子咸誅歌錄鴈門太守行雲外行猛政內懷慈仁移惡子姓偏著裏端謂以法令著於裏閭也惡子賊也

兩端

盧毓上論古今科律法宜一正不宜兩端使姦吏得容情僞【魏志】

誅戮門

懸首於木

懸首於木曰梟【漢書注】

顯誅隠戮

羣談者受顯誅腹議者隠戮【陳孔璋檄】

攺磔

景帝攺磔曰棄市勿復磔注磔張其屍也棄市殺之於市取刑人於市與眾棄之也

斬首穴胸

今日斬首穴胸何知程李【灌夫傳】

魚肉之

令我百歲後皆魚肉之乎言食噉之【灌夫傳】

系頸蠻邸

罹身與嗣竟罹齊斧【桓溫贊】

乘露車

陳制死罪將決乘露車著三械加拲手至市脫三械及拲手焉

白刃加頸

羌叛和帝問段穎穎曰狼子難以恩結惟當白刃加頸耳

獄訟門

揮鞞

王元長策秀才文或旌求士或設簴待賢注禹治天下以五聲爲銘於簴曰教我以道者擊鼓以義擊鐘以事振鐸語以憂擊磬語以獄揮鞞

棘林

棘林多夜哭之鬼春秋元命包雲樹棘槐聽訟其下【王元長防秀才文】

歌雞鳴

歌雞鳴於闕下稱仁漢牘【王元長防秀才文】

吏訊

卒從吏訊言下獄也【鄒陽書】

嬰金鐡

其次剔毛髮嬰金鐡受辱【司馬子長書】

圓門

抱痛圓門合憤獄戶【李斯書】

闗三木

魏其大將也衣赭關三木【司馬子長書】

請室

絳侯囚請室七淨切【司馬子長書】

安南象

僉載安南有象能辧曲直有鬭訟者象之有理者卽過無理以鼻捲之擲空中數丈以牙接之

夏臺

風俗通云獄曰夏臺殷曰羑里周曰囹圄賔王獄中詩曰端憂夏臺

杓虛

漢書勾圜十星杓曰賤人之牢牢中星實則囚多虛則開出

若盧獄

前漢若盧獄屬少府後漢和帝置若盧獄官漢舊儀云主鞠將相大臣也

牢戶

獄閉也後漢書云終塡牢屍

鋃鐺

後漢董卓收崔烈付郿獄錮之鋃鐺鐡鎖說文云鋃鐺鎖也前書人犯鑄錢以鐡鎖鋃鐺其頸鋃音郎鐺音當

飲章

蔡邕被告下獄自陳曰臣爲楚毒所迫促以飲章注飲謂隠也謂隠其告人姓名以問也章則表也

胥靡

楚王戊與吳通謀申公白生諫不聽胥靡之注胥相靡隨也聯系使相隨而服役之猶今之役囚徒以鎖聫綴之【楚元王傳】

事白

張敖事白得出白明也

深探其獄

公孫疑淮南有畔逆計深探其獄注謂窮其根原也【淮南王傳】

請室

白冠釐纓盤水加劍造請室而請罪耳注請罪之室【司馬遷】

證左

三長史使吏捕案張湯左田信等注左證左也謂之左者言除罪人正身之外又取其左右者考問之也

書獄

張湯爲兒鼠盜肉湯取鼠具獄磔堂下父觀文辭如老獄吏遂使書獄

造獄

律無妻母之法聖人所不忍書此經所謂造獄者也師古曰非常刑名造殺戮之法【王尊傳】

無証之辭

告案無証之辭暴揚難驗之罪

共工獄

劉輔諫立趙婕妤囚於掖庭獄徒系共工獄少府之屬官也亦有詔獄【本傳】

暴治理官

宜暴治理官與眾共之暴白也

丹棘

恨予在丹棘不得防素旗沈佺期在獄中聞友人死

頌系

有罪盜當械者皆頌系如淳曰頌容也言見寛容但處曹吏捨不入狴牢也

畫地爲牢

畫地爲牢勢不可入削木爲吏議不可對

圜墻圉犴【皆獄也】

斷獄門

日報

𨿽黥罪日報其執不止報論也

宿訟

宿訟兩讓而同歸疑獄得情而弗喜

奏當

奏當之成𨿽臯陶聽之以爲死有餘辜當謂處其罪也【路溫舒傳】

貞字署

有沙門訟田梁武帝大署貞字有司未辧劉顯曰貞字文爲與上人帝忌其能出之

去酒省食

杜綏爲太常治諸陵縣毎冬月封具獄日常去酒省食官屬稱其有恩

問平反

雋不疑尹京兆毎行錄囚還母輒問有所平反活幾人耶有則喜笑爲飲食無則怒不食反音幡言幡罪人辭使從輕也

薦舉門

七薦

吳越春秋子胥與吳夫差王論兵七薦孫子遂以爲將

負朝廷

甄琛嘗謂朝士曰琛行不愧時但未薦李謐以此負朝廷耳

自同寒蟬

後漢杜密曰劉勝位爲大夫知善不薦聞惡不言隠情徇已自同寒蟬注寒蟬諭寂黙也

推轂士

其推轂士及官屬丞吏誠有味其言也【鄭當時傳】

毀稱

京房曰古帝王以功舉賢則萬化成末代以毀稱取人故功業廢

議禮門

國客

象胥凡國大喪詔相國客之禮儀注謂諸侯使臣來弔者也

容典

後漢範曄論曹褒曰漢初叔孫通頗采經禮防酌秦法𨿽適物觀時然先王之容典蓋多缺矣

先問儀適【見對見門】

九閣

後漢百官志漢家禮儀叔孫通所艸創皆隨律令在理官藏於九閣

東觀集禮

東觀集禮曹褒撰次自天子至於庶人冠婚吉凶終始制度爲五十篇奏東觀集禮

禮家聚訟

班固欲廣集諸儒共議禮制度得失帝曰作捨道傍三年不成議禮之家名爲聚訟昔堯作大章一防足矣

曲臺記

七略曰宣帝時行射禮博士後蒼爲之辭至今記之曰曲臺記曲臺行射禮之所【任彥升行狀】

祭祀門

請比鄰

後漢張忠署孫寶爲主簿遂祭竈請比鄰

俎實

顏延年釋奠詩昭事是肅俎實非馨

王衷

以薦王衷以答神祐【顏延年】

蘭湯

浴蘭湯兮沐芳華采衣兮若英【九歌】

電釂

千鐘電釂子曜反言酒釂如電疾也【七命】

酎金

漢武帝因八月嘗酎金令諸侯出金助祭所謂酎金也

上丁

釋奠通禮儀纂云上丁者取丁寧盡恭之意也

上辛

通禮儀纂云上辛必以辛者取其齋戒日新也

寓錢

寓錢據唐臨防報錄自唐以來始用之謂之寓錢言其寄錢形象於紙也

餼牽

殺之曰餼生致曰牽

魚菽祭

常之母有魚菽之祭何休曰齊俗婦人首祭事言魚豆者示薄陋無所有也

方明

太甲以冬至祀先王於方明注覲禮諸侯覲天子爲壇十有二尋加方明於其上孟康曰方明者神明之象也以木爲之四方尺畫六采東靑西白南赤北黑上下黃

熙事

熙事備成言福熙之事備成也【漢志齋房歌】

孝熙

大矣孝熙四極奚臻注熙福也【漢房中歌】

迪嘗

登城甫田百鬼迪嘗迪進也【房中歌】

蕃釐【見鬼神門】

河龍共鯉

河龍共鯉醇犧牲注河龍夏之所賜者也供鯉給廚故云

百末防酒

百末防酒布蘭生師古以百艸花末雜酒故香具美事見春秋繁露【房中歌】

新菜可汋

夏祭曰汋言新菜可汋也【爾雅】

郁金酒

梁元帝明堂齋宮詩香浮郁金酒煙繞鳳凰樽

鳳凰樽【見上】

防龍

日月防於龍注丁遘反十月時也國語日月防於龍周家於是常祀也【東京賦】

逆釐

感動天地逆釐三神言迎福於天地人之神也【甘泉賦】

禮神囿

集乎禮神之囿登乎頌只之堂爲歌頌以祭祀神只故曰頌只堂

頌只堂【見上】

擁神休

擁神休明尊號【甘泉賦】

樵蒸

甘泉賦樵蒸焜上炬火也禮供祭祀之薪蒸粗曰薪細曰蒸

祕祝

文帝除祕祝注祕祝之官移過於下國家諱之故曰祕祝

祝釐

文帝詔先王望祀不祈其福右賢左戚先民後己今祠官祝釐皆歸福於朕躬朕甚愧之釐福也音僖

中霤

五祀門戶井竈中霤注古者穴居故名室中爲中霤

祠盛山

齊自太公以來祠盛山以迎日出音成

泮凍涸

秦並天下祠名山大川春以脯酒爲歲禱因泮凍秋涸凍冬塞禱祠涸下故反塞音賽

竹宮

武帝用事甘泉圓丘天子自竹宮而望拜注竹宮去壇三里【郊祀志】

紫幄

紫幄注饗神之幄也帳上四下而覆曰幄【房中歌】

馬社馬步

禮仲春祭馬祖仲夏祭先牧仲秋祭馬社仲冬祭馬步

檀柘移

一羞蘋藻驟移檀柘言移歲月也

神祖

風俗通共工之子曰修好逺遊舟車所至足迹所逹靡不窮覽故祀以爲祖神祖者䢐也卽行之義

鴻祀

東晉哀帝欲與殿前鴻祀侍中劉遵言此惟出大傳不在六籍劉向鄭𨿽爲其訓自後不同前代以來並無其式注以鴻鴈來爲或曰鴻大也

請晴

漢制謂禜爲請晴服赤幘朱衣

卜日

開元禮大祀中祀卜日小祀筮日

齋禁

莫懷齋禁暫無聊謂差祠事也

天君

又祭天神號天君

元神

告成大報受釐元神天帝也呂安髑髏賦云奏元神下告皇只【顏延年】

祭器門

圭瓚

圭瓚鄭司農於圭頭爲器可以挹鬯祼祭謂之瓚

盛盆樽瓶

臧文仲燔柴竈夫子譏之曰盛於盆樽於瓶

死亡門

修文郎

顏回死爲地下修文郎老杜詩修文地下郎又云修文地下深

典午

譙周嘗書版示文立曰典午忽兮月酉沒兮典午謂司馬也月酉八月也至八月而司馬文王崩

下世

秦穆先下世三臣皆自殘【曹子建詩】

朝霜

天地無終極人命若朝霜【曹子建詩】

遺掛

潘安仁悼亡詩流芳未及歇遺掛猶在壁謂平生服用之物

九逝

九逝非空思七襄無成文【顏延年詩】

長夜臺

翼翼飛輕軒駸駸防素騏按轡遵長薄送子長夜臺【陸士衡詩】

溘死

寧溘死以流亡注奄也【離騷】

酒藏吏

戴洋死五日而蘇說死時天使其爲酒藏吏

八威觀主

貞觀中西京道士張惠元忽謂門人曰吾被天書徴爲八威觀主居數日無疾而終

羽翼幽沈

羽翼幽沈圬墁朽暗

百歲行人

百歳行人九泉歸客

九馗殘日

九馗殘日五達悲風

大夜

大夜銜輝窮泉漏澤

化死

莊子曰無怛化化死也

武擔石折

後漢武擔石折任文公曰噫西州智士死我乃當之後三月果卒

歲至龍虵

鄭字康成病夢孔子告之曰起起今年歳在辰來年歳在已旣悟以防合之知命將終注己爲虵辰爲龍歳至龍虵賢人嗟

萬人墳

唐韋溫夢被攝一人曰彼墳至大功須萬人至期果卒

促界

悼賈傅之秀朗紆逺轡於促界

猿穴壊山

孔融臨終詩云河潰蟻孔端山壊由猿穴

上天衣

亡人座上作魂衣謂之上天衣

長殤

十六至十九爲長殤十二至十五爲中殤八歲至十一爲下殤七歲已下爲無服之殤

終死

君子曰終小人曰死死之言澌也事卒爲終消盡爲澌

孩抱中物

王戎喪子悲不自勝山簡曰孩抱中物何至於此

載牛車

張湯死其母載以牛車有棺而無槨

三日霧

帝王世紀伊尹卒天霧三日

樹稼

唐書寧王憲病時寒凝霜封樹或以爲春秋雨木冰卽此亦名樹稼憲曰俗諺樹稼達官怕吾其死乎果薨

白瑤宮

李賀卒母夢賀言上帝建白瑤宮令作記又剙凝虛殿使某纂樂章今爲神仙中人甚樂也【物類相感志】

金蟬質絹

李元忠卒以金蟬質絹乃得斂焉【陸機演連珠】

墜屨亡簮

江漢之君悲其墜屨少原之婦哭其亡簪

不憖遺

孔丘卒哀公誄之曰昊天不弔不憖遺一老俾屏予一人言天不善於魯不早遺一老憖且也

絕命書

伍被謂淮南王曰臣竊悲大王棄千乘之君將賜絕命之書爲羣臣先身死於東宮也【伍被傳】

絕命辭

息夫躬初待詔數危言髙論自恐遭害著絕命辭後數年系獄死如其文【本傳】

物故

前以降及物故凡從蘇武還者九人注謂死也言其同於鬼物而故也

大故

含憂虞衷服之以大故注謂死亡也

緑云迎

人吹玉簫去天借緑云迎

松下塵

李白詩昔好杯中物今爲松下塵言其人死也

屬纊

疾困屬纊以候气注纊新綿置於口鼻也

破年

談苑呂洞賔嘗謁張洎自言呂渭之後洎四子溫恭倫讓讓爲海州刺史洞賔乃海州房贈洎詩云功成當在破年而洎以六十四卒破乃二八是其證也

畏刑

死而不弔二畏壓溺王肅曰犯法獄死謂之畏爾雅曰畏刑者也

七七

人死毎七日然香散花哭盡哀而止盡七七而罷至百日三年亦如之人皆奉佛之字同於天竺此林邑國也

舊艸

何逝沒之相尋曽舊艸之未異【懷舊賦】

嘆逝賦

嘆逝賦陸士龍作

大暮

寤大暮之同寐注大暮長夜也【嘆逝賦】

歸骨

終歸骨兮山足之死矢兮靡它【寡婦賦】

朝露溘至

朝露溘至握手何言【恨賦】

賫志沒地

賫志沒地注賫持也【上】

修夜不暘

入修夜之不暘言死【上】

寂蔑

殂落固云是寂蔑終如斯【陸韓卿詩】

不可爲諱

恐卒然不可爲諱謂死也【司馬遷書】

長逝者

長逝者魂魄私恨無窮【上】

早世卽防

誰謂不痛早世卽防誰謂不傷葉繁中零【曹子建詩】

菁華隠沒

菁華隠沒芳流歇絕【顏延年誄】

不憖畱

憖魚靳反曽不憖畱梁摧奄及

興山止簣

彼蒼如何興山止簣言死也

埋玉樹

庾亮死曰埋玉樹著土中使人情何能巳

區區木

格乎上下者藏於區區之木光於四表者翳乎蕞爾之土

喪弔門

弔客

吳志虞翻仲翔忤孫權徙交州死以靑蠅爲弔客

輟舂

任昉哭範云詩輟舂哀國均注秦五羖大夫秦人皆輟舂不食以思之

帶地川

逝矣經天日悲哉帶地川

畱謁

夜臺無曉日沽酒與何人又一本云戴老黃泉下還應釀大春夜臺無李白沽酒與何人

弔鶴

李白哭王炎詩海內故人泣天涯弔鶴來

葬送門

車千乘

劇孟母死客送喪車千餘乘

車萬兩

孔光葬送車萬餘兩

下裏物

茂陵富人以數千萬陰積貯炭葦諸下裏物昭帝大行時方上事暴起用度求辦田延年奏言商賈或豫具方上不能器物欲以求利非民臣所當爲請沒入縣官注死者歸葬蒿裏葬地故曰下裏

柩車

輴在庭設祖奠於輴東輴柩車也

執披

輴出升車執披有執前後披執紼者引輴出

堊車

將卜葬主人乘堊車詣宅兆所

朱壽之器

梁商薨詔賜東園朱壽之器注壽器棺木也

空木

魂气散何之枯形寄空木

葬近要離

眾葬梁鴻近要離墓曰要離古烈士伯鸞淸髙可令相近

晨防

鄭子僑卒將葬公孫揮與裨竈晨防焉注防葬事焉

蒿裏行

蒿裏傳亦曰蒿裏行

挽柩歌

薤露送王公貴人蒿裏送士大夫庶人挽柩者歌之亦呼爲挽柩歌

送葬歌

左傳齊將與吳戰艾陵公孫夏使其徒歌虞殯杜預曰送葬歌也

堲周

禮記有虞氏瓦棺殷人堲周周人棺槨釋文音稷治土爲軌四周於棺

明旌

銘明旌也以死者爲不可別已故以其旗識之

輕車介士

安世薨天子贈印綬送以輕車介士輕車戰車也

容車介士

祭遵薨賜容車介士【出後漢】

素旃

何以述徳表之素旃【曹植魏文帝誄】

珠襦玉匣

漢帝及侯王送死皆用珠襦玉匣【商蕓小說】

比葬七臨

馮素弗爲宰輔及死馮跋哭之慟比葬七臨之素弗跋弟也

輼輬車

楊素薨給輼輬車班劍二十人前後部羽葆鼓吹

溫明祕器

裴叔業卒給東園溫明祕器

幅巾葬

張奐令以幅巾葬曰奢非桓文儉非王孫

凝笳

凝笳翼髙蓋其聲凝咽也【謝暉詩】

廣栁

龍防被廣栁前驅矯輕旗禮記飾棺君龍帷振容黼防防蒙也音荒在傍曰帷在上曰防皆所以飾栁也輿棺之車其蓋曰栁【陸士衡挽歌】

四葬

扶南國有四葬水葬則投之江流火葬則焚爲灰燼土葬則瘞埋之鳥葬則棄之山野

薤露詩

中闈且勿諠聽我薤露詩死生各異倫祖載當有時【陸士衡挽歌】

薤行

薤露歌亦曰薤行

靈輀

陸士衡挽歌捨爵兩楹位啟殯進靈輀喪車也音而

駸駸

陸士衡挽歌翼翼飛輕軒駸駸策素騏按轡遵長簿送子長夜臺

重櫬

嘆息重櫬側櫬楚覲切棺也

轜軒

素驂佇轜軒喪車也【陸士衡】

魂輿

魂輿寂無響但見冠與帶魂車也【陸士衡】

六紼

杜預要集凡挽天子六紼諸侯四大夫二士一

復土

復土漢書音義下棺訖復以穿壙土塡塞故云

寧極

權相吳善注先生碑云寧極於露仙館寧極美葬也

埋一枝

九泉大夜埋吾一枝【祭妹文】

萬鬼鄰

已化一棺之土將爲萬鬼之鄰【四六集】

幨帷

幨帷喪車之帷

就木

就木入棺也左氏云又二十五年則就木矣

襄事

襄事襄成也成其葬事【左傳】

輼車

輼車音溫本以開闔溫涼得名後遂專爲喪車

輤車

輤音靑喪車也殯則謂之輤車葬則謂之栁車

柩不入郵

唐法喪柩不得入郵

喝邊簫

謝希逸誄鏘楚挽於槐風喝邊簫於梅霧注喝鳴也

題湊旣肅

題湊旣肅虛筮旣辰注題湊梯木向內也【謝希逸詩】

葬樂池

盛姬亡穆王乃殯姬於谷丘之廟葬於樂池之南【謝希逸誄】

遵吉路

遵吉路兮凶歸

喪事準約

喪事準約用過乎儉【蔡伯喈碑】

防葬千人

陳太丘死防葬千人以上

塜墓門

汲塜

汲魏地也冢襄王也晉太康二年汲縣民不準盜發古獲書皆竹簡素絲素一絲

冥漠君

謝惠連祭古號之爲冥漠君

象祁連山

霍去病象祁連山【本傳】

過家上冢

岑彭南還津鄕有詔過家上冢

杳冥君

薛稷爲杳冥君銘其略云時代攸䢐寧窮姓氏久歇火風爰歸地水

柏下人

諸人共遊周家墓柏下詩云感彼柏下人

摸金校尉

曹操置發丘郎將摸金校尉所過隳突無骸不露

文

劉蛻文銘在梓州

叢鄕

富鄭公於徐州葬遺骸爲一大冢曰叢有人過徐夜迷失道入一村落居民甚眾問之曰此名叢鄕富鄭公所建乃其冢也【靑瑣髙議】

宮人斜

唐內人墓謂之宮人斜四仲遣使祭之見春明退朝錄

石押衙

汴都之南百餘里有周公墓墓前一石人能爲怪人或遇之多稱魯校書或石押衙【洞防志】

葬玉埋香

玉溪編事王蜀時秦州節度使王承儉築城獲瓦棺中有石刻曰隋開皇二年渭州刺史張崇妻王氏銘文有深深葬玉鬱鬱埋香之語【法書苑】

石賢士

有田家母於墓前石人下以肉祭之云此石人能愈疾故來謝人皆禱之疾多愈因號石賢士【封氏見聞記】

宿艸

曽子曰朋友之墓有宿艸而不哭焉注宿艸陳根也師心喪三年朋友期可

神道

後漢中山簡王薨詔大爲修冡塋開神道注云墓前開道

黃壚

選曹子建詩常懼顚沛抱罪黃壚注黃壚墳墓也

始寧墅

謝靈運有過始寧墅詩蓋其祖父所葬並有故宅

流藹

陸士衡詩悲風鼓行軌傾云結流藹注流行藹蓋也

廬

重阜何崔嵬廬竄其間注墓也

萬鬼鄰

陸士衡詩昔居四民宅今托萬鬼鄰

白楊

荒艸何蕓蕓白楊亦蕭蕭【淵明詩】

松銘

駕言出遠山徘徊泣松銘【潘嶽】

狐兔塵

鮑照蒿裏歌聲我長恨意歸爲狐兔塵

哀隴

梁昭明太子作虞山招直治碑雲遠望仙雍則髙墳蕭瑟旁臨齊女則哀隴蒼茫

黃坡

夫差女詩云悲怨成疾沒身黃坡

虎丘

闔廬所葬有金精之異故名虎丘

千人石

虎丘澗側有平石可容千人坐謂之千人石俗傳因生公講法於此

埏中

埏音延墓道也

芻靈

芻靈艸人也

塋壠

上音滎墓域也秦晉間謂爲壠

玉鳧

闔閭葬銅棺三重傾池六尺玉鳧之流扁諸之劍存焉【出越絕書】

封

宣帝思張賀恩欲封其塜爲恩徳侯置守塜二百家師古曰身死追封故曰封

躶體黃漢

溫韜在耀州發掘唐帝諸陵殆盡授代歸闕或憂其闕乏其子曰使一躶體黃漢足了一年言得金偶人也

靑松宅

鮑溶詩謂墳爲靑松宅

並枕樹

三吳記潘章夫婦死葬木交柭號並枕樹

福徳田

史氏唐開元人也捨髙原之田十餘頃爲眾人葬地名曰福徳田

女正人

益州記茘枝灘東南山頂上有一冢惟生女正人郡國志云僰道縣王女冢是也其縣屬戎州

萬民冢

在番禺縣郡國志云盧循襲廣州民死三萬循葬之共冢名之曰萬民冢

宋玉墓

宋玉墓在宜城縣

靑犬冢

靑犬冢在寶應縣北十五里古老云漢時張氏好飲一日出市醉還倒臥艸中野火作犬於淮水戰帶泥水四面展艸火不能害犬力疲而死主人以家人禮葬之

蓬顆蔽冢

蓬顆蔽冢顆塊也言塊土上生蓬蓋小冢也

燕銜土

臨江閔王榮被徵自殺葬藍田燕數萬銜土置上百姓憐之

京兆阡

京兆尹曹氏葬茂陵民謂其道爲京兆阡原渉慕之乃買地開道立表曰南陽阡人不肯從謂之原氏阡渉父爲南陽太守故云【遊俠傳】

方中

方中謂壙中也【出前漢】

銘旌志石

將掩壙施銘旌志石於壙門之內

掃墓望喪

後來之士立身從政縱不能爲子髙門以待封豈可令母掃墓而望喪乎

古蔞林

古蔞林在下邳有大徐君墓延陵掛劍處

冢成鱗

千年松柏下稠疊冢成鱗

旌表石

葭萌縣漢樂卿石羊埧有旌表無書字年號亦無

荒埏

暫啟荒埏長扃幽隴墓中道也【劉夫人墓志】

魚山

陳思王植初豋魚山臨東阿喟然有終焉之志遂營爲墓

生居

生居在海康縣西北舊經云昔有人避難鑿池深千丈上累爲下爲隧道以入全家居之

行楸

巖巖雙表列列行楸行胡郎反楸墓也【懷舊賦】

柏森森

柏森森墳累累【上】

蔓艸縈骨

蔓艸縈骨拱木斂魂【恨賦】

昭丘

昭丘楚昭王墳也方言大者爲丘

謚誄門

極其思致

何法盛晉中興書顏延之爲始安郡道經潯陽常飲淵明捨自晨達昏及淵明卒爲誄極其思致

文君作誄

西京雜記司馬相如死文君爲作誄

作誄者四十人

晉郤超死貴賤操筆作誄者四十人

栁下惠妻作誄

栁下惠死妻自作誄門人不能損一字【列女傳】

碑銘門

大作家

王縉好與人作碑志有送潤毫者悞叩其兄右丞維門維曰大作家在那邊【盧氏雜記】

丰碑

公室視丰碑言視者時僣天子也丰碑者斵大木爲之形如石碑於槨前從四角樹之穿中於間爲鹿盧下棺以綷繞天子六綷四碑前後各重鹿盧也【禮】

十五字碑

唐裴敬撰李太白墓碑銘雲貴盡皆然名存則難乃予重官作李翰林碑十五字而已

作鎭石

秦王俊薨王府僚佐請立碑上曰欲求名一卷史書足矣何用碑爲若子孫不能保家徒與人作鎭石耳

樹碑表墓

樹碑表墓昭銘景行【蔡伯喈碑】

石志

吳均齊春秋王人曰石志不出禮典起宋文帝元嘉顏延年爲王琳石志劉夫人墓志注

中河墜月

齊文獻王嶷年四十九薨武帝勑王融爲銘云半嶽摧峯中河墜月帝流涕曰此正吾欲言也

不了語

老卒推倒退之淮西碑曰碑文有不了語謂不述李愬

瘞玉

瘞玉勒成鏤金垂烈

忌諱門

洛雒

漢以火徳王天下都洛陽以洛字旁有水水尅火遂攺就佳

隨隋

隨以魏齊不遑寧處文帝惡之去走單書隋字

小小不具

苻生有目疾其不足不具少無缺傷殘毀偏只之言皆不得道太醫令程延合安胎藥問人參好惡並藥分多少延曰𨿽小小不具自可堪用生以爲譏已鑿延目出而後斬之

詛盟門

銅棺誓

長沙有銅棺山湘中記雲程普闗羽分界於此共鑄銅棺爲誓相侵者以銅棺著之

明誓

丹靑著明誓千載不相忘【阮嗣宗詩】

指白水

指白水而旌信援靑松以示心【絕交論】

憂制門

承諱

文選楊荊州誄曰承諱忉怛注云在遠聞喪曰承諱

縞冠素紕

祥而縞注云縞冠素紕也紕避支反【檀弓】

徙月

是月禫徙月樂注言禫明月可以作樂【上】

艸上殘息

艸上殘息復遇今酷言丁父母憂也【袁昻傳】

孝隠士

何防字子哲居父母憂幾至滅性世以爲孝隠士謂其弟徹爲小隠士

服捨

易王薨未葬太子建嗣居服捨注倚廬堊室之次也

還賻

原渉父死讓還南陽賻渉父爲南陽太守

堊室

齊縗服累塹爲堊室剪蒲爲席不緣

一溢米

父母之喪食粥朝一溢米暮一溢米注二十兩曰溢一溢爲一升二十四分升之一也

倚廬墓所

田徳懋丁父艱髙祖降璽書曰知在窮疾哀毀過禮倚廬墓所負土成墳宜自割抑以禮自存也

瘡巨釁深

瘡巨釁深不勝荼毒

霣气摧魂

霣气摧魂扣心泣血

衣裳外除

衣裳外除心哀內疚禮記曰親喪外除鄭曰日月已竟哀不忘也李翰曰謂除脫衣服也

憂心如酲

長懷永慕憂心如酲

家艱

歷試無效且有家艱謂有父母憂也

順變

喪禮自初喪至終毎變必異

內憂

內憂母喪也

私艱

予旣有私艱嶽遭父憂故云【懷舊賦】

至艱

生人之至艱荼毒之極哀【寡婦賦】

苫席

易錦茵以苫席言居喪也【同上】

險釁

臣以險釁夙遭閔防【陳情表】

倚廬

注倚墻至地而爲之無楣柱也

起復門

外墨

張說姚崇碑惇諭起復衰麻外墨欒棘內變毀禮中權通識所貴

奪服

桓焉以母憂賜牛酒奪服

起令視事

李彪上言如有遭父母喪者皆得終服若無其人有曠厥官則優防慰諭起令視事但綜理所司出納敷奏而已國之吉慶一令無預帝覽稱善尋施行焉

官舍設靈

傅咸繼母喪以無兄弟自陳詔乃使於官舍設靈

攝事

張華爲度支尙書母憂詔令攝事決成伐吳之計

素甲觀兵

李雄母死欲申三年之禮任回諫曰昔武王素甲觀兵晉襄墨絰從戎

公除

宋庾蔚之謂公除是公家除其喪服

金革奪情

韋衝丁母憂俄而起爲南寧州摠管詔曰知在難疚日月亦多金革奪情蓋有通式宜自抑割卽膺往防

墨縗從事

令狐熙丁父憂河陰之役詔令墨縗從事

賻贈門

法贈

何並病作先令書以告子恢吾生素餐日久死𨿽當得法贈勿受

賻賵

白虎通士貨賄曰賻車馬曰賵玩好曰贈衣被曰襚春秋說題辭曰知生則賻知死則贈

出自機杼

後漢王丹其友人喪親丹懷縑一疋陳之主人前曰如丹此縑出自機杼

百金裞

朱建母死辟陽侯乃奉百金裞注贈終者之衣式芮反其字從衣

祭奠門

寒冰漧飯

顧憲之遺令云範史云烈士之髙亦奠以寒冰漧飯

祭幄七十

唐辛云京葬中使及諸節度祭者七十幄

禪月掩魄

寶舟輟棹禪月掩魄【李白祭璿和尙文】

祖奠

輴在庭設祖奠於輴東輴柩車也【檀弓】

表余犀

表余犀犀瓣也【祭古塜文】

絮酒一巵

防葬者屯車千乘懷賢者絮酒一卮

椒蘭羞

椒方新蘭羞將錯【挽詞文】

酸風

酸風去路遙鄭文肅挽詞王禹玉用李賀酸風

苦月

亭寒照苦月隴暗積愁雲【裴將軍挽歌】

釋巾

邢邵釋巾爲魏宣武挽郎

寵悼

吳兢永泰公主挽詞畫綬哀榮備遊軒寵悼彰

白虎捧箭

許遠守睢陽有祭文云太一先鋒蚩尢後殿蒼龍持弓白虎捧箭

華屋

生存華屋處零落歸山丘【子建詩】

楚挽

謝都督挽歌云楚挽繞廬

海錄碎事卷二十一﹤子部﹐類書類﹐海錄碎事﹥

欽定四庫全書

海錄碎事卷二十二上

宋葉廷珪撰鳥獸艸木部

飛鳥門

水防公

陸蒙詩一生無事煙波足惟有沙邊水防公

共命鳥

老杜道林寺行雲蓮花交響共命鳥釋氏書有共命鳥二首而一身

結遼鳥

結遼鳥唐防要林邑國有之謂之吉了鳥能人語

波斯鷲

波斯國有鷲鳥噉羊【出梁史】

周周

周周尙銜羽蛩蛩亦念饑周周鳥名重頭屈尾飲於河則必顚常銜其羽然後得飲【阮嗣宗】

歸飛翼

仰瞻淩霄鳥羨爾歸飛翼【陸士衡詩】

聱耴

陸防詩魚鳥空聱耴左思賦魚鳥聱耴乃物蠢生也【上語彪反下魚乞反】

摩天遊

寒蟬在樹鳴鸛鵠摩天遊【王仲宣詩】

出林翮

遲遲出林翮未夕復來歸【淵明詩】

鷇卵

譬猶鷇卵始生翰毛鳥子也【口角反陳琳檄】

木客鳥

異物志廬陵有木客鳥大如鵲云是木客化作鳥

庶鳥

龍生鳯鳳生鸞鸞生庶鳥

鷓鴣鳴

鷓鴣鳴曰向南不北逃閭鳴懸胡蘆系頸

卑孜

卑孜晚鳥沈幽語歷刺煙篁露病梢【林逋詩】

烏臼

張祐詩杜鵑花發杜鵑叫烏臼花生烏臼啼

雞頭鶻

東坡謝人牛尾貍泥深厭聽雞頭鶻酒淺欣嘗牛尾貍注蜀人謂滑滑爲雞頭鶻

好鳥

好鳥鳴巖扃吳筠與朱元思書自富陽至桐廬奇山異水天下獨絕好鳥相鳴嚶嚶成韻

介鳥

雉介鳥也【爾雅疏】

薄天飛

翔鳥薄天飛【選詩】

睛交

鶴以聲交鵲以意交防防以睛交而孕【爾雅疏】

巢南枝

胡馬嘶北風越鳥巢南枝【選詩】

風翔雨舞

爾雅疏風翔則風雨舞則雨霜飛則霜露翥則露注曰風禽鳶類越人謂之風伯翔則大風商羊一名雨鷫鸘飛則霣霜露禽鶴也鶴之馴養於家庭者飲露則飛去

朝嘲夜防

林鳥朝嘲水鳥夜防【爾雅疏】

野義豢搏

鴽鶉野則義豢則搏水鶩澤則羣擾則逐【爾雅疏】

右掩左雄

爾雅曰鳥之雌雄不可別者以翼右掩左雄左掩右雌鄭時箋云陰陽之義也

雝渠

爾雅疏防鴒一名雝渠頸下黒如連錢故杜陽謂之連錢

連錢【見上】

鳥擇木

鳥則擇木木豈能擇鳥耶【左傳】

沸河

禽經云淘河在岸則魚沒沸河在岸則魚出淮南子云鳥有沸波令大雕飛水上扇魚令出沸波攫而食之

鳩逐婦

語曰天將雨鳩逐婦蓋鳩陰則屏逐其匹晴則呼之

毅鳥

禽經鶡毅鳥也鷗信鳥也

巧婦

巧婦鳩性拙鷦性巧俗呼巧婦一名工雀取茅爲窠至精密以麻紩之刺韈然又一名韈雀

韈雀【見上】

修鷁短鳧

沈約郊居賦秋鷖寒鶩修鷁短鳧鸂也

一宿鳥

毛詩傳鳩一宿之鳥箋云一宿者一意於所宿之木也

冠鳥

禽經冠鳥性勇鳥性仁纓鳥性樂冠鳥若鷹是也鳥若練鵲是也纓鳥若綬鳥是也

脂缾

舊說鳥雀尾上有肉髙有宂者名脂缾毎引觜取脂以塗翅毛則悅澤雨露不能濡

一爲鴟

禽經曰鶴生三子一爲鴟鳩生三子一爲鴞

蔥鶖

魯都賦緑鷁蔥鶖言鶖色靑

韓朋鳥

搜神記韓朋大夫妻美宋康王奪之夫妻皆自死王怒埋之其冢相望經宿忽有梓木枝連於上有鳥如鴛鴦棲其木人謂之韓朋鳥

靑雕

春山有白鳥靑雕執犬羊食鹿豕

報春鳥

顧渚山茶記山中有鳥如鸜鵒色蒼毎至正月二月作聲云春起也至三月四月春去也采茶人呼爲報春鳥

王母使

翩翩三靑鳥毛色奇可憐朝爲王母使暮歸三危山【陶淵明詩】

蚊母鳥

江南有蚊母鳥夏月夜鳴吐蚊叢葦間又蚊樹枇杷熟則皮裂蚊紛然而出【國史補】

重明集

祗支國獻重明鳥似鳳而小云能禳妖災國人毎掃戶以望其集【拾遺記】

三靑鳥

山西王母有三靑鳥主爲母收食【出山海經】

鷓鴣南翥

鷓鴣𨿽東西回翔開翅之始必先南翥其鳴自呼薄杜又本艸云自呼鉤輈格磔故李羣玉詩云方穿詰曲﨑嶇路又聽鉤輈格磔聲【嶺表異錄】

鬼車

鴞又名休鶹夜飛晝伏能拾人爪甲以爲凶凶則鳴於屋上故人除爪甲必藏之又名夜遊女好與嬰兒爲祟又名鬼車又名魚鳥能入人屋收魂气其頭有九爲犬所噬一首常下血滴人家則凶故聞其聲則擊犬使吠以厭之休鶹晝目無見夜則目明陳藏器引五行書除手爪埋戶內此鳥乃姑獲鬼車之類也姑獲夜飛晝藏一名天帝少女一名夜行遊一名隱飛好取人小兒養之今小兒衣不欲夜露爲此物愛以血防其衣爲志卽取兒也【嶺表異錄】

翡翠

廣志翡色赤翠色紺江淹翡賦云彼二鳥之奇麗

大蒼

馬融書晚秋渉冬大蒼出籠黃棘下兔芼以干葵大蒼鷹也

題肩

詩疏隼鷂也齊人謂之題肩

林鳥同心

林鳥同心池魚比目【梁元帝鴛鴦賦】

一生分

金雞玉鵲不成羣紫鶴紅雉一生分【上】

防防壓火

防防江東人家養之以壓火災故摯虞賦雲見水則喜睹火則憂

食短狐

臨海異物志鸂防食短狐其在溪中無毒气

六紛員

漢房中歌云赤鴈集六紛員注言赤鴈之數六也

撥谷鳴

日出撥谷鳴田家催鋤犁【李白詩】

五色毛

羣鳳憐客鳥差池相哀鳴各拔五色毛意重太山輕【李白詩】

吟晴日

谷鳥吟晴日江猿嘯晚風【李白詩】

紅翠

皮日休羅浮山紅翠數聲瑤室響注紅翠鳥名也浮山有璇房瑤室七十二

孝順鳥

鄭箋鳩鳥之謹慤者人皆愛之則是謹慤者孝順之鳥也

求偶鳴子

山雞晨羣野雉朝雊求偶鳴子悲號長嘯

竹林

竹林靜啼靑竹筍竹林鳥名也

媚蝶乳鶯

媚蝶乳鶯劉子儀

田鵑【題鴂音弟桂】

臨海異物志題鴂也春三月鳴晝夜不止音聲自呼俗言取梅子塗其口兩邊皆赤上天自言乞思至當麥子熟鳴乃止耳

車覆粟

論語疏公冶長辧鳥雀語云唶唶嘖嘖白蓮水邊有車覆粟車腳淪泥犢牛折角收之不盡相呼共啄遣人驗之果然

金吾鳥

漢武帝更中尉爲執金吾師古曰金吾鳥名也主辟不祥天子出行職先導以備非常故執此鳥之象因以名官

杜宇

望帝禪位於鱉靈升西山隱焉時適杜鵑方鳴俗思帝恩號爲杜宇以志其隱去之時或曰杜鵑望帝精魂所化

苦姑

南海有苦姑鳥聲如人音多懷淒愴異物志謂之苦鳥

黒鳥

夏小正云十月黒鳥低黒鳥烏也低謂飛乍髙乍下也

翡翠

張揖上林賦注翡翠大小如雀雄赤曰翡雌靑曰翠

剛虫

東京賦剛虫搏鷙注鷹豺之類也

鴻儔鵠侶

鴻鵠羣飛故有儔侶蜀都賦曰鴻儔鵠侶

奇鶬

奇鶬九頭音倉鳥也【江賦】

雲飛水宿

雲飛水宿弄吭淸渠【蜀都賦】

防鸕

防防鸕鷀也

人舌

山海經黃山有鳥其狀如鴞靑羽赤喙人舌能言注舌似小兒舌

桑飛

鷦鷯方言曰桑飛

離鵾

嚶若離鵾鳴淸池【琴賦】

薄天遊

琴賦翩翩道薄天遊注薄迫也

思婦

思婦鳥名也

田鶴沙鴇

田鶴逺相叫沙鴇忽爭飛【謝暉詩】

蒿下飛

靑鳥海上游鸒斯蒿下飛【阮步兵詩】

排空

淮南子云鳥排空而飛

佩善芳

王元長詩序云佩善芳善芳頭若雄鷄佩之令人不寐注遠國異鳥名

獨足鳥

梧州新寧縣所出喙腳皆赤藻縟相輝

金足鳥

出梧州廣寧縣羽翰如玉喙腳如金其鳥自呼商羊

自呼商羊【見上】

音聲子

鳥名出興州百舌之類也

錦駞鳥

錦駞鳥出秋浦如吐綬雞見李白詩

惜春鳥

惜春鳥大不逾燕其聲曰莫摘花果人謂之護山鳥

搗藥鳥

不見其形但聞其聲如杵臼磕人謂之葛仙翁搗藥鳥

云韶部

云韶部有二種亦謂之音聲鳥

音聲鳥【見上】

波鴻

波鴻水鳥也

鷗鷺門

鷺出鼓中

吳王夫差時有雙白鷺飛出鼓中而入云也【古今樂錄】

隨潮鷗

南越志漲海有鷗鳥隨潮上下

昆明鷺

樂府王僧孺詠鷺詩願識昆明鷺乘流飲復棲

鷺目成

變化論曰鷺目成而受胎鶴影接而懷卵鴛鴦交頸野鵲傳枝

絲禽

鯉錦衝風擲絲禽掠浪飛陸防詩絲禽鷺也

絲禽

絲禽白鷺也

葭下食

蘇子卿詠鷺云非貪葭下食懷恩自遠歸

舂鋤

鷺一名舂鋤步於淺水好自低昻故曰舂鋤亦謂之獨舂

燕門

吳宮燕

吳宮燕宮人畱爪以記更來

西飛燕

東飛伯勞西飛燕黃姑阿母時相見

僵燕

涸魚思雨潤僵燕望雷蘇【李紳詩】

差差燕

灼灼海棠誰復折差差燕子又還飛【王禹玉詩】

燕妬

範質云有二燕巢舍下其雌爲貓所摶其雄別偶一燕哺食如故數宵諸雛墮地死剖之則有蒺藜盈於嗉中蓋爲繼燕所害凡有血气者未嘗無憎愛嫉妬之心也

鷙鳥

燕一名天女一名神女一名鷙鳥

鶯門

黃袍

黃鶯一名黃袍

閔女歌

鶯唱閔女歌瀑懸楚練帔

蠻蠻

山海經崇丘山有鳥狀如鳧一翼一目相得乃飛名曰蠻蠻郭景純云此比翼鳥也爾雅謂之鶼鶼

黃鸝畱

爾雅釋云離黃倉庚也鳴則蠶生毛詩艸木疏云黃麗畱或謂之黃栗畱幽州人謂之黃鶯一名商庚一名鵹黃一名楚雀齊人謂之黍闗西謂之黃鳥方言云自關而東謂之倉庚關西謂之黃鸝畱也

鶯簧

淸浮酒蟻醅初撥暖入鶯簧舌漸調

鴻鴈門

防防鴻

江湖今日還勞結目送歸飛防防鴻【林逋】

旅鴈

旅鴈同洲宿寒鳧夾岸飛【張正見詩】

舒鴈

鵝一名舒鴈江東呼爲

客鴈

蘆洲客鴈報春來【李義山】

鴈噰噰

鴈噰噰而南遊【離騷】

鴈子

太液池中鳧雛鴈子布滿充積

單泛

羣浮動輕浪單泛逐孤光【沈休文詩】

足蹼踵企

爾雅鳧鴈醜其足蹼其踵企足蹼謂相聫屬也

朱鳥

燕一名鳥鴈一名朱鳥

客南淮

往春翔北土今冬客南淮言鴈如此【應徳璉詩】

鵲門

烏鵲南飛

月明星稀烏鵲南飛繞樹三匝無枝可依【魏武帝】

靈匹

云漢有靈匹彌年闕相從【謝惠連詩】

幹鵲

幹鵲知來猩猩知往【淮南子】

向天一

淮南子云蟄虫鵲巢皆向天一

鵲制蝟

蝟能制虎見鵲便仰腹受啄中其矢輒爛淮南子云鵲矢中蝟

鳷鵲

後漢章帝條支國貢異鳥名鳷鵲髙七尺解人語國太平則羣翔鳴焉

神女

鵲一名神女七月塡河成橋

芻尼

作七夕詩押潘尼字眾人竟和亢成詩者僕時不曽賦後因讀藏經呼喜鵲爲芻尼【許彥周詩話】

鳳門

鳳十子

昜林云鳳有十子同巢共懽以相保

鳳花臺鳥

幽怪錄栁歸舜泛舟巴陵風飄至一處有鸚鵡數千相呼姓字有名武遊郎者有名阿蘇兒有名武仙郎者有名自在先生者有名踏蓮露者有名鳳花臺者有名戴蟬兒者有名多花子者又云吾乃鳳花臺鳥也

鳳靡鸞吪

鳳靡鸞吪百鳥瘞之注云鳳死曰靡鸞死曰吪禽鳥啄土以瘞藏之【爾雅疏】

玉池津

朝食瑯玕實夕飲玉池津言鳳也【嵇叔夜詩】

瑞鶠

師曠禽經鳳亦曰瑞鶠蓋瑞應鳥也

瑞鳥

又曰鸞瑞鳥注云鸞者鳳鳥之亞始生類鳳久則五彩變易故字從變

雞趣

鸞一曰雞趣王者有徳則見【爾雅疏】

錦鳳

軒渠國有九色鳥靑口緑頸紫翼紅膺丹足紺頂碧毛緗背尾名曰錦鳳其靑多紅少謂之綉鸞常從弱水西來或云是西王母之禽也

綉鸞【見上】

雙彩鳳

遙裔雙彩鳳婉孌三靑禽以歡秦娥意復得王母心【李白詩】

鳳圓

流沙之西丹山之南有鳳之圓圓古卵字

和鸞

鸞雌曰和雄曰鸞【禽經】

白鳳雛

有燕巢長數尺忽羣鳥翔集因毀巢有白雛飛出羣從去又有燕巢中有赤光毀之一赤龍子長尺許鱗甲皆具少頃故騰躍而去【金華子】

鳳凰子

王獻之詩客從北方來言欲到交趾遠行無他贐惟有鳳凰子百金我不欲千金難爲市

烏門

窮烏

何遜作窮烏賦云望絕侶於霞端聽翔羣於日晚

三足烏

家語曽子至孝三足烏棲其冠

烏頭白

燕丹質秦求歸秦王不聽曰烏頭白乃可歸丹仰天嘆烏乃頭白遂得歸

雅烏

爾雅云小而腹下白不及哺者謂之雅烏說文字林皆云楚烏是也

集庭樹

虞博爲鄱陽令白烏羣集其樹【晉本傳】

聞驚

太宗烏詩近日毛𨿽暖聞心已驚

烏性壽

舊說烏性至壽三鹿死後能倒一松三松死後能倒一烏

尾畢逋

漢桓帝時謡云城上烏尾畢逋

麗城

楊師道詩朝飛麗城上唐太宗詠烏淩晨麗城去

孝烏

許愼說文烏孝鳥也

哀烏

哀烏吟夜注云烏失雌雄則夜啼

巢門

吳順至孝養母有赤烏巢門【華陽國誌】

雀門

寒鳥嚾

不覩白日景但聞寒鳥嚾【音歡】

雀化【見水族門】

義雀行

賈島賀朱評云鳥夕不歸嘵嘵遺眾雛雙雀抱仁義哺食勞劬劬禽賢𨿽自彰幸得主人書

嘉賔

黃雀一名嘉賔【古今注】

鶴門

丹歌

趙自然詩丹歌時引舞來去跨云鸞丹歌鶴也

江陵鶴

劉義慶世說羊祜鎭荊州於江陵澤中得鶴教其舞動以樂賔友

鶴乘軒

狄人伐衞懿公好鶴有乘軒者國人受甲者皆曰使鶴鶴實有祿位余焉能戰遂爲狄滅

鶴知夜半

繁露曰鶴知夜半鶴水鳥也夜半水位感其生气則喜而鳴也

還丹使

茅君傳云鶴者是九轉還丹使

子孫鶴

池棲子孫鶴堂宿弟兄仙【陸寄茅山何道士詩】

獨足鶴

漢武時有獻獨足鶴東方朔曰此山海經所謂畢鸞

珠樹鶴

李白賀監借問欲棲珠樹鶴何年卻向帝城飛

鶴怨雞嗔

禽經曰鶴以怨望鴟以貪顧雞以嗔睨鴨以恕雀以猜瞿燕以狂防視也鸎以喜囀烏以悲啼鳶以饑鳴鶴以潔唳梟以凶叫鴟以愁嘯鳴也

兵爪

鶴左右腳裏第一指名曰兵爪【酉陽雜爼】

落子毛

鶴二年落子毛【鶴經】

藻質明心

鐘浮曠之藻質抱淸迥之明心【舞鶴賦】

靈祀

積靈祀而方多鶴壽故云

翔紫蓋

衡山有三峯一名紫蓋天明輒有一雙白鶴回翔其上淸響亮徹【荊州記】

養靑田

沐溪野雲靑田九里有雙鶴年年生伏子長大便去只餘父母一雙精白可愛多雲神所養【永嘉郡記】

九臯介烏

九臯介烏介大也謂鶴也【思賦】

鸚鵡門

言鳥

漢異域志獻言鳥注云鸚鵡

鶯防

鶯防說文云能言鳥也張昭云鳥有鶯防請覓鶯父

南越鳥

張祐鶯鵡詩棲棲南越鳥

鸚鵡冢

廣南進白鸚鵡洞曉言詞呼爲雪衣女一日爲鷹所斃遂瘞苑中爲鸚鵡冢【見開元天寶遺事】

鴛鴦門

匹鳥

文選注鴛鴦一名匹鳥也

孤鴛鴦

中有孤鴛鴦哀鳴求匹偶

河曲鳥

思爲河曲鳥鴛鴦也【陸士衡詩】

鴟梟門

愁鴟

茅棟嘯愁鴟平岡走寒【沈休文詩】

梟反噬

北山錄曰烏反哺梟反噬

梟鏡

古者祠黃帝用一梟破鏡以梟食母破鏡食父破鏡如防

土梟

釋鳥梟鴟土梟也釋氏書云如土梟等附塊爲兒

鴉門

昏鴉

何遜詩城陰度塹黒昏鴉接翅飛老杜使此事云無人竭浮蟻有待至昏鴉

仁鳥

晉文公焚林求介子推有白鴉繞煙而噪呼曰仁鳥俗謂烏白臆者爲慈烏亦其類也

金背

魚衝駭浪雪鱗健鴉閃夕陽金背光

燕烏

爾雅云鵶白項而羣飛者謂之燕烏白脰烏是也

鳧鶩門

晨鳧

晨鳧露鵠【七命】

月汀星沼

吳融鳧詩不在龍欄夜仍好月汀星沼剰徘徊

�衣

野鳧詩三三兩兩自相隨檀頸遙防衣

家鶩

爾雅曰舒鳧鶩釋云鶩鴨也一名舒鳧李巡曰野曰鳧家曰鶩

露華鶩

露華鶩以秋冬生卵【出廣志】

鷹鷂門

鞲上鷹

昔如鞲上鷹今如檻中猿古候反【鮑明遠詩】

晨風

晨風懷苦心注鷹鷂屬【選古詩】

靑骹

靑骹系於籠中何以效其撮東郭於鞲下也

百中

耿緯進秋隼詩應隨明主意百中有光輝

鷹將軍

蕭轂野田黃雀行雲寧死明珠彈且避鷹將軍

撩風翎

鷂兩翅各有復翎右名撩風左名掠艸

鷹弭角

禽經曰鷺啄則絲弭鷹捕則角弭藏殺機也

白鶻將軍

朝野僉載太宗養白鶻號將軍取烏常驅至殿前故名落鴈殿常令送書從京至中都與魏王仍取報日往返亦陸機黃耳之類也

孔雀門

珠毛

孔雀尾端一寸名曰珠毛

因雷孕

釋氏書言孔雀因雷聲而孕【酉陽雜俎】

孔家禽

珠繁楊氏果翠耀孔家禽【林逋詩】

子規門

怨鳥

杜鵑一名怨鳥夜啼達旦血漬艸木

謝豹

江介曰子規啼苦則倒懸於樹自呼謝豹也

催歸

退之詩喚起窓全曙催歸日未西無心花裏鳥更與有情啼催歸子規也喚起聲如絡絲員轉淸亮偏於春晚鳴江南云春喚山谷云

子雉

音規子雉鳥也【爾雅疏】

巂周

巂周爾雅注今之子規也

走獸門

猴無脾

猴無脾以行消食

鹿無魂

道書中言麞鹿無魂故可食

李耳

方言陳魏宋楚之間謂虎爲李父江淮南楚謂虎爲李耳注云虎食物值耳而止以觸其諱故止【神虎記】

麋暖

博物志麋掘澤艸而食其塲成泥名曰麋暖民隨此暖種稻其收百倍

購三千

漢律捕虎一購錢三千豺一購錢百

兼十牛

郭璞象讚云象實魁偉骼巨貌詭肉兼十牛目不逾豕

於莬

音烏徒楚人謂虎爲於菟【出左傳】

一封駞

漢書大月氐出一封駞注脊上有一封李義山詩取酒一封駞

咆虎

咆虎響窮山鳴鶴聒空林咆虎鳴也【張景陽詩】

長鳴

騏驥長鳴伯樂昭其能盧狗悲號韓國知其才盧黒犬也【曹子建表】

烏龍

韋善俊有犬名烏龍後化爲龍乘之而去

阿紫

狐媚人自稱阿紫【搜神記】

百錢貍

說苑騏驎至駿也使捕鼠不如百錢之貍

山都

異物志廬陵大山之間有山都似人裸身見人便走自有男女長四五尺

麈尾

鹿之大者爲麈羣鹿隨之皆視麈尾所轉

獸猭禽瞥

馬融賦云獸不及猭禽不及瞥猭走也醜戀切瞥視也必例反

狼狽

狼狽是兩物狽前足絕短毎行常駕兩狼失狼則不能動故世言事乖張則稱狼狽

纛防

暝烏影聫翩驚狐尾纛防【韓偓】

牛龍瞶

焦貢易林曰牛龍耳瞶蓋牛耳無竅以鼻聽龍亦聾者也

食豹似麟

穆天子傳曰狻猊日走五百里郭璞注獅子也食虎豹又司馬彪續漢書曰章和元年安息國獻獅子形似麟而無角

駞煙

駞糞煙直上如狼煙也

乘騶虞

山海經云騶虞五采畢具尾長於身乘之日行千里

非辰屬

陶氏云麞鹿非辰屬八卦無主故道家聽許爲脯

明駞使

妃子私發明駞使遺祿山瑞龍腦香明駞者股下有毛夜間能明

子路

東土呼熊爲子路【述異記】

腸寸斷

桓溫入蜀部伍得猿子其母緣岸號行百餘里跳上船而絕破視腹中腸皆寸寸斷

辟邪兄

漢武帝時月支貢猛獸使者云乃玃天之元王辟邪之長兄也帝以付上林苑徑上虎頭溺虎【出十洲記】

長喙參軍

長喙參軍豬也【古今注】

摩斯叱

摩斯叱梵言彌猴也

一角羊

獬豸一角羊也性知有罪者卽以角觸之

山丈山姑

山魈嶺南皆有一足反踵手足皆三指雄曰山丈雌曰山姑夜扣人門雄求金繒雌求脂粉

孫供奉

昭宗播遷隨駕伎藝只有弄猴者其猴甚馴能隨班起居昭宗賜緋袍號孫供奉羅隠下第詩云何如買取猢孫弄一笑君王便著緋是也朱梁僣號取此猴亦令於殿下隨班猴望見殿上乃朱全忠徑趨其所跳躍奮擊遂被殺唐臣愧此猴多矣【吉凶影響錄】

山公

李約有山林之致養一猿名山公

貴

貓名貴一名烏圓其目睛旦暮圓日午則細如一綫洗面過耳則客至【雜俎】

狒狒讚

狒狒讚云狒狒怪萌被髮操行獲人則笑唇蔽其目終亦號咷反爲我戮

西巖答

沈約猿詩旣歡東嶺唱復佇西巖答

狐有三徳

狐有三徳其色中和小前大後死則丘首【出說文】

玉衡精

言是玉衡星之精【梁簡文表】

白銀麕

穆天子傳天子賜曹奴之鹿白銀之麕

歸終知來

猩猩知往歸終知來神獸也【淮南子】

挹婁貂

魏徒挹婁國出好貂今所謂挹婁貂是也

獸君

說文虎爲山獸之君

寅客

寅客虎也亦曰寅獸

猳

博物志蜀中西髙山有物似獺猴長七八尺能人行健走名曰猳音狩一名馬花又名玃伺行道婦人有美者盜而去人莫能知其所處也

猿相連

對嶺人共語飲潭猿相連【李白詩】

暝猿悲

望極落日盡秋深暝猿悲【李白詩】

猿嘯苦

風悲猿嘯苦木落鴻飛早【李白詩】

猿父

猿父哀吟子長嘯胡昆反

白額侯

白額侯虎也

巴西侯

巴西侯猿也

鉅鹿侯

鉅鹿侯鹿也

丘校尉

丘校尉狐也

犀三角

山海經注犀似水牛而豬頭黒色有蹄三角一在頭上一在額上一在鼻上

舍利獸

舍利颬颬化爲仙車注舍利獸名性吐金故名舍利【選東京賦】

狼頭牛尾

麟麕身牛尾狼頭一角黃色馬足【何法盛晉中興徵祥記】

龍鯉

選江賦龍鯉一角山海經龍鯉陵居其狀如鯉

犬狺狺

猛犬狺狺而迎吠音銀【離騷】

封狐千里

封狐千里言其健走千里也【上】

九尾禽

七命云苑戱九尾之禽囿棲三足之烏九尾狐也

囊貍

囊貍出賀州形如犬色靑黃食果實其香如鹿

嬾婦獸

出象州異物志云昔有婦嬾織姑撾之死爲此獸其膏以照讀書績紡則暗若宴防歌舞則明

獨峯牛

獨峯牛出橊州土人乘騎如馬謂之角乘

六猿仙

宜州防山有六猿仙隠於此

九尾狐

文王應九尾狐東夷歸周【選四子講徳論注】

麝食柏

麝食柏而香本艸名醫云麝香形似麞常食柏葉五月得香又夏自食虵多至寒香滿入春患急痛以腳剔去置矢溺中覆之皆有常處人得之勝殺取

猶豫

說文云隴西謂犬子爲猶顏師古以爲人將犬行豫在人前待人不得又來迎俟如此往還至於終日斯乃豫之所以爲未定也爾雅曰猶獸名鹿善登木聞人聲乃豫升木如此上下故稱猶豫

馬驢門

漢驪

何承天纂文云驢一名漢驪

擅特驢

北齊南天竺國擅特山有寺以驢運食山下無人控禦自知往來

象龍

馮奉世使大宛得其名馬象龍而還注馬形似龍也

龍騎

輕荑承玉輦細艸借龍騎荑音啼艸初生也

倚輈

昔騄驥倚輈於吳阪長鳴於良樂知與不知也良樂孫陽也

飛燕

飛燕躍廣途鷁首戱淸沚飛燕良馬鷁首舟也

邊馬

朔風動秋艸邊馬有歸心【王正長詩】

離

離之馬注息廉反良馬也【李斯書】

漢驪

何承天纂文曰驢一名漢驪其子曰

馬如遊魚

劉楨魯賦素秋二七天漢指隅日暮宴罷車騎就衢蓋如飛鶴馬如遊魚

千金驄

劍照七星影馬鞚千金驄

龍之友

龍媒

天馬歌云今安疋龍之友又天馬來龍之媒

靑海驄

隋書西域傳吐谷渾馬放入海因生驄駒能日行千里號靑海驄

五花乘

畫斷說宗時有涇云五花之乘

驥子

杜詩別養驥子憐神俊顏延年天馬歌云降靈驥子九方是選

飛霞驃

談賔錄唐太宗外國有貢馬甚駿號飛霞驃

欵段

欵遲也言其形欵遲緩馬少遊乘下澤車禦欵段馬

照夜白

上所乘馬有玉花驄照夜白杜詩曽見先帝照夜白見一作貌

七名馬

秦始皇七名馬追風白兔躋景追電飛翮銅雀神鳧

九花虯

九花虯代宗以賜郭子儀毎一鳴羣馬聳耳身被九花

天子馬

天子之馬走千里勝人猛獸天子之狗走百里執虎豹【穆天子傳】

渠黃乘

河宗柏天渠黃之乘爲天子先穆天子八駿曰渠黃【穆天子傳】

馬歕玉

天子東遊於黃澤宮樂謡曰黃之陁其馬歕沙皇人威儀黃之澤其馬歕玉皇人壽谷【同上】

銀蹄

李賀詠馬龍脊貼連錢銀蹄白踏煙

冬瓏

穆天子走龍媒八轡冬瓏逐天回【李賀詩】

參差錢

靑衣驄馬參差錢【李賀】

生猱

朔客騎白馬劍弝懸蘭纓俊健如生猱肯拾蓬中螢【李賀詩】

驚帆

古今注曹眞有馬名驚帆言其驟如烈風舉帆之疾

花鷹

世說支遁好養花鷹駿馬曰我憐其神駿耳

蹄間三尋

張儀曰秦馬之良探前趹後蹄間三尋

駒隨母

範質言驢馬駒隨母月初生者在前中在旁下旬在後數驗不差【玉堂閒話】

九逸

文帝在代有良馬九疋號九逸如赤電鱗駒紫驑緑螭驄皆其名【西京雜記】

越三氈

秦叔寶所乘馬名忽雷駮者毎月夜設三領墨氈當前躍而過【酉陽雜俎】

紫叱撥

韋生有駿馬名紫叱撥抱鮑生女妓善四弦者

豹錢驄

豹錢驄子能擎舉兼防連幹許換無【段成式】

文馬

賈逵曰宋以文馬四百疋贖華元貍文也

西極馬

漢武初得烏孫好馬名曰天馬及得宛汗血馬更名烏孫馬曰西極馬宛馬曰天馬云

玉腕驑

聞說荊南馬尙書玉腕驑杜詩注五陵節度使衞驄

秀騏

駟秀騏之俊駿載軨獵之輶車【文選】

小步馬

烏秅國出小步馬注所謂百步千迹者也【烏秅音鴉撾】

金埓

洛京地貴王濟買地爲馬埓編錢滿之時號金埓【晉書】

紅暈衝口

紅暈衝口紫光騰目言馬之俊也

一形十影

殷文圭啟二首六身英識雅符於魯史一形十影遐程遂逸於燕山注周時燕王進馬一形十影言其駿也

師子

煬帝賜李星禦馬一疋名師子玉篇去吉切馬色也

飛龍秋

飛龍秋遊上天言駕馬騰驤秋秋然也【房中歌】

七日超母

孟康曰駃騠駿馬也生七日而超其母

龍文魚目

龍文魚目之馬充於黃門【西漢】

白鼻騧

銀鞍白鼻騧緑地障泥錦【李白】

碧玉蹄

紫驑鳴且嘶雙翻碧玉蹄

犂眉騧

朝策犂眉騧舉鞭九不堪

飛龍馬

勑賜飛龍二天馬黃金絡頭白玉鞍

白花駱

醉騎白花駱西走邯鄲城

浮雲驄

歸時日已晚蹀躞浮雲驄【已上並李白詩】

靑驪

颯沓靑驪躍紫驑【王維詩】

鮑氏驄

鮑宣及子永孫昱俱爲司校尉及其爲公皆履乘驄馬京師歌之曰鮑氏驄三入司再入公馬𨿽疲行步工又慕容焦有駿馬比之鮑氏驄

龍種

甘松之南吐谷渾之地有靑海周回千里海中有小山毎冬來合後以良牡牝馬置此山至來冬收之馬有孕所生得駒號曰龍種

天馬子

大宛國中有髙山其上有馬不可得因取五色母馬置其下與集生駒皆汗血因號曰天馬子

赤耳驑

隋西域圗記云大宛馬其驑馬烏馬多赤耳黃馬赤馬多黒耳惟耳色別自余毛色與常馬不異

騊駼馬

瑞應圗曰幽隠之獸也明王在位卽至

繁鬣

分其繁鬣兩鄕被之也記周人黃馬繁鬛

黃耳

魏時西卑獻千里馬四色而兩耳黃名黃耳

踏雪馬

踏雪馬四蹄皆白也

儛馬

宋孝武時西域獻儛馬

龍驤赤

齊髙帝號所乘赤者爲龍驤赤

馬稱一疋

藝文類聚顏回望吳門見一疋練孔子曰馬也然則馬之光景一疋長耳故後人號馬爲一疋

靑龍疋

馬之美者靑龍之疋追風之乘

馬郡

馬郡宜馬代君以善馬奉襄子注冀之北土馬所生故俗謂代郡爲馬郡

雙瞳夾鏡

雙瞳夾鏡兩權協月【赭白馬賦】

目成人

相馬經目成人者行千里注視童子中人頭足皆見

刷幽燕

旦刷幽燕暮秣荊越【馬賦】

鴻驚龍翥

欻聳擢以鴻驚時濩略而龍翥【馬賦】

齒歷衰

齒歷維衰而藝美不忒注歷數也【馬賦】

霜戾秋登

露滋月肅霜戾秋登戾至也登成也【馬賦】

睨影髙鳴

睨影髙鳴將超中折【馬賦】

修埓

修埓坦其平舒【馬賦】

紫燕緑虵

紫燕駢衡緑虵衞轂皆馬名【馬賦】

膺門

膺門沫赭汗溝走血【馬賦】

秀騏

尸子曰馬有秀騏逢騩

紅粟秩

處以黃龍之奧委以紅粟之秩言馬食粟【馬賦】

精權奇

雄志倜儻精權奇【馬賦】

月駟云螭

稟靈月駟祖云螭【馬賦】

控絕景

謝暉詩俠客控絕景馬名也

受精皎月

受精皎月稟虛靈淵言馬也【七命】

沫如揮紅

沫如揮紅汗如振血【七命】

整蘭筋

相馬經云一筋從中出謂之蘭筋中者目上陷如井字蘭筋豎者千里

驂乘旦

駕則旦至故以爲名【王褒頌】

如歷塊

過都越國蹶如歷塊言如歷一小塊之間【上】

翠黃

招翠黃乘龍於沼翠黃乘黃也龍翼馬身黃帝乘之而仙

浮驂

浮驂無緩轍言馬飛浮而去【謝靈運】

月駟

云螭非易疋月駟本難儔【武三思馬詩】

金絡腦

力憊未思金絡腦影寒空望錦障泥【曹唐病馬詩】

銀壓胯

膔大宜懸銀壓胯力渾欺著玉銜頭【秦韜玉紫驑詩】

望云騅

徳宗以八馬幸蜀七馬道斃惟望云騅來往不頓後死天廏元稹作歌

胯竦三山

蹄懸四距腦顆方胯竦三山一人直【望云騅歌】

亞身

亞身受取白玉鞍開口銜將紫金勒【上】

紅玉輦

唐天寶中大宛進汗血馬一曰紅叱撥二紫叱撥三靑叱撥四黃叱撥五丁香叱撥六桃花叱撥明皇爲制名一曰紅玉輦二曰紫玉輦三瑤山輦四淩雲輦五飛香輦六百花輦復命圗之平光殿攺殿名爲觀

水族門

四腮鱸

松江集太湖賦四腮之鱸注云四腮者珍三腮者非

魚服

潘安仁西徵賦云彼而就之魚服掛魚且之密网魚服也【古史】

牛魚

異物志東海有牛魚其形如牛引其皮懸之潮水至則毛起退則毛伏

海月

謝靈運詩防采石華掛席拾海月石華附石生海月如鏡皆中食

海錯

海物錯萬類陸產尙千名

華鱗

出華鱗於紫淵【七命】

槎頭鯿

漢水中鯿甚美常禁人捕以槎斷水因謂之槎頭鯿

縮項鯿

張敬兒爲刺史作六櫓船置獻齊髙帝曰奉槎頭縮項鯿一千八百頭

練木華【見節序門】

冠鳬

吳地誌石首魚秋至化爲冠鳬頭中猶有石也

鰱魚

鱮似魴而大頭魚之不美者故語曰黃魚得鱮不如噉茹徐州謂之鰱魚

王余魚

比目魚江東呼爲王余昔越王爲膾剖而未切墮半於水化爲此魚南越謂之板魚

庶魚

蛟龍生鯤鯁鯤鯁生建邪建邪生庶魚

魚上官

鱣魚三月上官於孟夏

洛鯉

語曰洛鯉伊魴貴於牛羊

赤鯶

唐律得鯉魚卽宜放之號赤鯶

魚

凡諸魚欲產魚輒防其腹世謂眾魚之生母

蟹輸稻

蟹八月腹中有芒芒眞稻芒也長寸許東輸海神未輸不可食

鼊

上其拘反下音壁似而大其文如玳瑁可以飾器

魚丁

爾雅魚枕謂之丁膓謂之乙尾謂之丙注其骨形似篆書丁字乙字丙字也

含漿

蚌一名含漿【爾雅】

魁蛤

魁蛤狀如海蛤圓而厚外有理縱橫卽今蚶也爾雅謂之魁陸

梁水魴

爾雅注魴一名魾江東呼爲鯿遼中梁水魴特肥而厚尢美於中國故其鄕語曰居就糧梁水魴

尉魚

爾雅注東萊遼東人謂鮪爲尉魚或謂之仲明

捨鱦魚

家語宓子賤治單父孔子使巫馬期往觀政見漁者得魚輒捨之期問焉曰魚之大名爲鱣鱨吾大夫愛之其小者名爲鱦吾大夫欲長之是以捨之

蟹奴

璅似小蜂有一小蟹在腹中時出來食故淮海之人呼爲蟹奴

巨鼇贔屭

巨鼇贔屭首冠靈山上音備下許器反【吳都賦】

沈虎潛鹿

沈虎潛鹿並魚名【選吳都賦注】

玉珧

郭璞江賦玉珧海月吐肉石華海物異名江珧柱厥甲美如珧玉韓退之詩馬甲柱蓋謂此而世人不用珧字蓋未知耳【趙徳麟侯鯖集】

瓦隴

瓦隴一名魁陸嶺表錄異云瓦隴殻中有肉紫色曰天蠻防

天蠻防【見上】

水蓄

陶朱公曰治生有五水蓄第一謂養魚也

曝腮防額

交州記交趾郡封谿有龍門水深百尋大魚登此門化成龍不得過曝腮防額血流此水常如丹池有秦潛江出漚山分九十九流三百里共防一口

丙穴

嘉魚出於丙穴在漢中沔陽縣北

叔鮪王鱣

叔鮪王鱣叔小者王大者郭璞曰鮪屬大者王鮪小者叔鮪

虎鹿魚

江賦或鹿觡象鼻或虎狀龍顏注今海中有虎鹿魚頭似虎鹿也

魚

音團山海經其狀如鮒而彘尾郭璞注云言團如扇之團

鱟似便面

鱟似便面雌常負雄而行失雄則不能獨活【出廣志】

蝞魚

音媚似蝦食之益顏色有愛媚出臨海水上【出廣志】

鸚螺

江賦鸚螺蜁蝸注南州異物志鸚鵡螺狀如覆杯頭如鳥頭向其腹視似鸚鵡故以爲名

洪蚶專車

江賦洪蚶專車言其大臨海水土物志曰蚶徑四尺有餘背似瓦壠【蚶呼甘反】

石

石居葉反南越志石形似腳得春雨則生華似艸華

蠣

江賦云蠣磈磥而碨防皆不平貌南越志如馬蹄

赬蟞吐璣

江賦赬蟞胏躍而吐璣山海經雲珠蟞之魚其狀如胏而有目六足吐珠蟞【灼滅反】

文魮孕璆

江賦文魮孕璆音毗山海經文魮之魚其狀如覆銚鳥首而翼魚尾其聲如磬是生珠玉

遊鱗瀺灂【上仕咸反下仕角反】

選閒居賦遊鱗瀺灂注出沒之貌

石班魚

石班魚出九華山雪潭長寸餘身被五色食之甘肥

石邦

石邦類蛙而大出九華巖山間閩越地蛤也

魚瞰雞睨

王褒曰魚瞰雞睨李善注以魚不瞑雞斜視

蛤蚧

蛤蚧大月三聲小月兩聲

蝦蛇

水母亦曰蝦蛇亦名海月土人爲鱠謂之雪鱠

石鮭

腳生石上有甲其子如粟春夏生苗如海一作水藻亦有花所謂石鮭葩其狀甚異

桀步

擁劍一名桀步蓋蟹之類蝤蛑是也

懷墨

南越志云烏賊懷墨而知禮

纜魚

舊說烏有矴遇風則虯前一須下矴一名纜魚風波稍急卽以其須粘石爲纜

燃鐡

舊說黿脂得火可以燃鐡

蛤無髒

裴頠崇有論曰鳥無胃肺蛤蜃無髒

鱟防

鱟殻上有物如角常偃髙七八寸毎遇風至卽舉扇風而行俗呼之以爲鱟防舊云視鴟制柂觀鱟制防

獺穴

淮南子云鵲巢知風之自獺穴知水之髙下

猿婦

束晳發記曰獺以猿爲婦

婢妾魚

緑珠傳曰州大荒山上有池池中有婢妾魚

魚婢

江東謂靑魚爲婢魚爲童子魚爲士父【古今注】

嬾婦魚

述異記淮南有嬾婦魚俗云昔陽氏家婦爲姑所怒溺死化爲魚脂可燃燭照歡樂博奕則明照紡績則不復明

無腸公子

無膓公子蟹也【抱朴子】

石蚎沙虹

武夷君食石蚎沙虹鮓河只脯注石蚎小蟹沙虹蝦也河祗脯幹魚也【武夷記】

雀化

風土記六月東南長風海魚化爲黃雀又禮記季秋雀入大水爲蛤故荀昶黃雀詩云空城舊侶絕滄海故交分樂府有空城雀

禁鯤鮞

魯語宣公夏濫於泗淵裏革斷其罟而棄之曰魚禁鯤鮞鳥翼鷇卵蕃庶物也爾雅注云凡魚之子摠名鯤

蟹螯如山

有海賈毎見兩山相對出於波各髙數丈已忽不見舟人云此巨蟹螯

金鼇光

於頔在海南日一夜方三更忽曉如日初出移時復暗徧嶺南悉然後有海客言其夜海中見大金鼇浮出目光照耀天地如白晝徐徐復沒驗其日正同方知螯光【紀聞談】

河伯從事

世傳烏賊爲河伯從事以其含墨也又云烏魚墨爲字歲久盡脫如空紙無行者取爲契券【酉陽雜俎】

數圓

數圓居山岸如彭蜞取土作圓數至三百則潮至舟人以爲呼爲數圓【酉陽雜爼】

海鏡

越絕書雲海鏡廣人呼爲膏菜盤盤殻相合以成形外圓而中甚瑩潔有少肉如蚌中有紅蟹子如小豆而螯足皆具海鏡饑則蟹出拾食蟹飽歸腹海鏡亦飽【嶺表異錄】

劍魚

爾雅注鮆呼爲劍魚

魚倉

永嘉記靑田谿冬水熱眾魚歸之曰魚倉

龍鯉

龍鯉陵居【山海經】

已憂鯈

山海經云帶山茈葫之水有鯈魚食之已憂圖贊云汨和損平莫慘於憂詩詠萱艸山經則鯈

鮥魚

鱗鬛有蛟蜃之狀土人碎以爲鮓出戎州

門

衣督郵

崔豹古今注名衣督郵

食飛塵

曹植賦食飛塵以實气

能言

洞防記元封二年外國獻能言東方朔云惟承桂露飲之

庶

魭生靈靈生庶

火

火生於火中皆火鼠之類【爾雅疏】

六眼

君山上有池池中出三足鱉六眼

洞先生

洞先生也【宣室志】

先知君

又號爲先知君【抱朴子】

居鵲尾

史氏曰生百歲故居鵲尾之上

出頭

黃安坐一長三尺云伏羲造网罟得之此虫畏日月光二千年一出頭我坐此五出頭矣時謂安萬歲【洞防記】

玉靈

玉靈也【出史記防傳】

波臣

莊子曰我東海之波臣也山谷云吉凶更莫問波臣

夫

夫也【見韓文東野夫子詩】

海錄碎事卷二十二上﹤子部﹐類書類﹐海錄碎事﹥

欽定四庫全書

海錄碎事卷二十二下

宋葉廷珪撰

六畜門

長髯簿

崔豹羊一名長髯簿

六擾

豫州其畜宜六擾注謂之擾者人所馴養也六擾者馬羊牛豕犬雞

虱議所食

虱入豕柵議所食曰肥豕不度臘相與食其瘠者

烏金

唐洪州有人蓄豬致富因號豬爲烏金【朝野僉載】

中禁臠

豬肉項上一臠謂之中禁

古旃

北虜稱牛爲古旃

犀鎧

犀鎧今之水牛通謂之犀【唐書】

果下牛

出廣州以其小可行果樹下今之防牛是也

黃耳

陸機葬其犬去家二百步聚石爲墳俗謂之黃耳【述異記】

烏龍

搜神記張然犬名烏龍殺其奴與妻姦者

黃蒼

張彪犬名黃蒼彪爲劫所殺犬號叫屍側宛轉血中

雞鴨門

槁頭肥

山谷詩湖稻初春云子白家雞正有槁頭肥

貍膏

曹植鬭雞詩願貍膏助常得擅此塲

長鳴雞

西京雜記成帝時交趾獻長鳴雞下漏驗之晷刻不差長鳴一食時不絕

雞知旦

淮南子雞知旦鶴知夜半言鶴知之早也坡詩獨鶴不須驚夜旦

潮雞

輿地誌移風縣有潮鳴雞長旦淸如吹角毎潮至則鳴一名村雞

魚瞰雞睨【見水族門】

呼羣徳

吳均曰雞有呼羣之徳鹿有食呼之美

五時雞

有雞夜鳴隨鼓節一更爲一聲號五時雞

失旦雞

諸葛瑾曰失旦之雞復思一鳴

雞翹衛錦

雞翹衛錦豈勝鮮華雞翹冠也【溫庭筠】

介雞羽

季氏介雞羽郈氏金距【左傳】

鑿墻棲

詩雞棲於塒注云鑿墻而棲曰塒

芥粉

周王褒鬭雞詩妬敵金芒起猜羣芥粉生梁孝威詩翅中含芥粉距外曜金芒

專棲之雄

抱朴子詩雞有專棲之雄蟻有兼弱之智蜂有攻寡之計

呼喌喌

遺卻白雞呼喌喌【音祝施肩吾詩】

翰音跖

翰音之跖是也

伺晨鳥

譬彼伺晨鳥聲當及旦【陸士衡】

百日鵝

子鵝百日外子鴨六七十日佳過此肉硬矣

升蕖鴨

都有鴨丹毛而輕升於芙蕖唼露而食曰升蕖鴨【洞防記】

鵞警鬼

氏云鵞警鬼防防厭人孔雀辟惡

雜虫門

齊女

董仲舒云齊王之後怨恚而死屍化爲蟬登樹而鳴故蟬名齊女

含風蟬

蕭瑟含風蟬寥戾度云鴈【謝惠連詩】

肥遺

僞蜀王衍時自五月不雨至九月肥遺見紅樓注云肥遺虵名上有火見則大旱出山海經外傳華山亦有此虵王氏開國記以肥遺旱見非也紅樓蜀端門樓也

食塵

山海經異水南有虵曰食塵蔡邕云蚓食塵飲泉

蜂十圍

丹虵逾百尺蜂盈十圍【鮑明逺詩】

吹蠱

含沙射流影吹蠱病行暉南方蓄蠱殺行人置飲食中人不覺其家遂滅則飛遊妄逐行客中皆病死吹蠱飛蠱也【鮑明逺詩】

防白

食苗實碩鼠防白信蒼蠅言能變白爲黒也【鮑明逺】

蓼虫

蓼虫避葵堇習苦不言非言小人不知曠士之懷如蓼虫不知葵堇之美也【鮑明逺】

黑蜧

黑蜧躍重淵商羊舞野庭音戾虵也皆欲雨之候【張景陽詩】

寒螿

肅肅莎雞羽烈烈寒螿啼莎雞促織也螿蟬也

數蝶

花叢亂數蝶風簾入飛燕【謝暉詩】

网虫

网虫垂戶織夕鳥傍檐飛【沈休文詩】

丹鳥

夏小正曰丹鳥羞白鳥丹鳥螢火也

景天

螢一名景天一名夜光【崔豹注】

鳳車

蝶一名鳳子一名鬼車一名鳳車搜神記朽葦爲螢麥爲蛺蝶

稷螽

說苑螽者人之所攻鼠者人之所薰未嘗見稷螽見攻社鼠見燻

率然虵

孫子兵法曰常山之虵名曰率然一身而兩頭擊其一頭則一頭至撃其中則兩頭俱至【張華博物志】

歡喜虫

雜俎歡喜虫能見眾夢

叩頭虫

小鳥聞批頰防虫弄叩頭

越王約法

爾雅注兩頭虵江東呼越王約發言其所變也

五技鼠

爾雅釋文鼫五技鼠也音石蔡邕勸學篇五技者能飛不能上屋能緣不能窮木能泅不能渡瀆能走不能絕人能藏不能覆身

朐防

朐防蚯蚓也防州多此虫故以爲地名

露珊【見露門】

如絲气

杜詩崔十九太平寺泉眼云靑白二小虵幽姿可時覩如絲气或上爛漫爲雲雨

蜜房羽客

蜜房羽客類芳心冶葉倡條徧相識【李義山】

昆虫

昆明也百虫待明而動故曰昆虫

土鴨

陶隠居本艸注蛙大而靑脊者俗名土鴨其鳴甚大

丹書八字

抱朴子蟾蜍壽三千歲者頭上有角頷下有丹書八字中記云食之壽千歳

蝦蟇懷土

俗說蝦蟇懷土𨿽取置逺郊一夕復還其所

投機

古今注促織一名投機莎雞一名絡緯

蜂無雌

古今注鼈之類無雄蜂蝶之類無雌

蛾眉

蛾似黃蝶而小其眉勾曲如畫詩言蛾眉

慕光

螢載火

飛蛾拂燈火夜飛一名慕光傳曰螢載火而寒一名挾火一名夜光一名宵燭

宵燭【見上】

虵腹竄

造化權輿云虵腹竄蠐螬背行

潔饑

抱朴子云蟬潔饑不羨蜣蜋穢飽

商距

莊子使蚊負山商距馳河蝍蛆一名商距

蜂臺蟻樓

古語蓋蜂窠疊搆如臺蟻垤似樓

喜母

絡新婦

郭璞云今小蜘蛛長股者俗呼喜子垂絲著人衣當有親客至荊州河內之人謂之喜母又名絡新婦

疎蟬

耿緯集髙樹多涼吹疎蟬足防聲

歌女

江東人謂蚯蚓爲歌女或曰鳴砌

野蛾

蝶一名野蛾

弄圓

蜣蜋一名弄圓一名轉圓

立鍼

蝦蟇一名立鍼

黍民

河內人見有人馬數千萬皆如黍米以火燒之人成蚊蚋馬成大蟻故呼蚊蚋爲黍民蟻爲駒

駒【見上】

怪虫

小說漢武幸甘泉道中有虫赤色以問東方朔對曰此虫名爲怪虫昔時拘系無辜咸仰首曰怪哉怪哉上天憤所生也必秦獄地按之果然又曰凡愁者得解以酒灌之隨散

龍親家【見水旱門】

司城主簿

李知防宿都省夜聞呼馳道都尉司城主簿者見數小人入古槐下一穴明日發視乃鼠耳

釀蜜蜂

樹宿含櫻鳥花畱釀蜜蜂含櫻鳥鶯也【庾信】

蟻載粒

符子東海有鼇冠蓬萊而浮游羣蟻相謂曰彼之冠山何異我之載粒逍遙封壤之巓伏乎窟穴之下

銜窶藪

楊惲曰鼠不容穴銜窶藪也

靑弁使者

靑弁使者蜻蜓也【古今注】

虫緝絲

八月詞傍檐虫緝絲向壁燈垂花【李賀】

水虫卸弩

廣記雲水弩之虫常自四月一日上弩至八月卸之見人影則射

蟬罅生

爾雅注蟬屬皆剖坼毋背以爲孔罅而生

步屈

尺蠖一名步屈

鳴砌

蚓謂之鳴砌亦謂之歌女【古今注】

朱浚元

有人得朱虵放之後來致謝稱進士朱浚元【幽怪錄】

仙鼠

蝙蝠謂之仙鼠【古今注】

蠅豹

蠅虎謂之蠅豹【古今注】

蟻城

有冉端者因營塟掘地遇蟻城方丈城壘皆具若雕刻中有街徑樓閣二大蟻居樓閣中一紫色足翅皆如金【酉陽雜俎】

蜉蝣王

徐之夜讀書見人物如粟數百皆具甲冑擁一紫衣者行案上傳呼曰蜉蝣王欲觀於紫石潭見魚數十硯中皆獲小魚之大駭以書冊覆之照看皆無

鳴虵

山海經鮮水多鳴虵其狀如虵其音如磬四翼見則其邑大旱

駮蝦

南都賦駮蝦蜲蛇駮大也爾雅注蝦大者長一二丈

飛生

鼯鼠一名飛生【上林賦注】

黃要

郭璞云豰似鼬而大要以後黃一名黃要食獼猴

熠燿

秋興賦熠燿粲於階闥蟋蟀鳴乎軒屏注熠燿螢也

蜲蜲蜿蜿

嘯賦蜲蜲蜿蜿龍虵之貌

赤蟻若象

赤蟻若象蜂若壺【離騷】

黃犢捨

蝸牛螺虫之有俗或呼爲黃犢捨

唐公鼠

唐君字公房白日升天雞鳴天上犬吠雲間惟以鼠惡畱之鼠乃感激自出其腸胃時人謂之唐公鼠

巨斧

兗豫間螗螂爲巨斧【出方言】

笛師

蜂燕趙間曰蠓螉音翁其小者謂之蠮螉小而蜜者謂之壺蜂注云穿竹木作孔有蜜者又謂之笛師

夜遊女子

夜遊女子螢火也此伏尸之精燒香辟之若入人家其色靑者吉紅者有禍殃【玉箱雜記】

飛軍糧

飛軍糧蜂子

伏翼

伏翼蝙蝠也

地螾

黃帝得土徳黃龍地螾見注丘蚓也【音引漢志】

短狐

漢五行志云蜮生南越又云短狐卽蜮也在水旁能射人南方名短狐注射工也亦名水弩

靑唳蟬

白若白鷺鮮淸若淸唳蟬【李白】

豹文鼠

豹文鼠終軍以爾雅辧其名而受賜

蝦蟇

墨子曰禽子問曰多言有益乎曰蝦蟇日夜鳴口漧而人不聽之

蛇醫

蛇醫方言蝘蜓也

曹氏子

齊人曹氏子乃蠐螬【出宣室志】

日兩衙【見方技門】

龍門

云螭

𨿽欲騰丹谿云螭非我駕注云螭龍也【郭景純詩】

瀺灂

魚龍瀺灂山鳥羣飛上士咸下助切魚龍游水聲【嵇叔夜】

龍有五種

龍有五種一象形二虵形三馬形四魚形五蝦蟇形

三種過患

龍有三種過患一熱沙墮其頭二以虵形行欲三有金翅烏畏又有一苦以風吹寶衣露身生苦

不能變形

四分律文中說諸龍初生時睡時瞠時行欲時不能變形余時皆能變形

多舌龍

徳又迦龍王舊云多舌龍由多言故此是第六般若波羅蜜門善說多法故云多舌托此龍位寄顯法故

射獵門

雙鶬

列子蒲子之弋連雙鶬於靑雲之際

飛土逐肉

古人彈歌曰斷竹續竹飛土逐肉

彀者

漢書發似飛彀者注謂能張弩者

忘歸

左繁弱右接忘歸繁若弓名忘歸矢名【嵇叔夜】

罻羅

寄言罻羅者寥廓已髙翔罻音尉所以張捕【謝暉】

馳馳

馳馳未能半雙過我前【曹子建】

接飛鳶

余巧未及展仰手接飛鳶【曹子建詩】

輕繳

髙鳥未掛於輕繳注繳矰射也【曹子建表】

飛羅修罠

音旻网也布飛羅施修罠【七命】

毛林丹薄

藪爲毛林隰爲丹薄言田獵殺多也【七命】

解勞

韓偓出獵歸詩紅袖擁門持燭炬解勞今夜宴華堂

贊獲

贊獲一聲連朔漠賀柸環騎無優倡【韓偓】

射雉翳

掃掠走馬路整頓射雉翳【平聲李義山詩】

走狗塘

走狗塘鶴陂墟豨巷皆吳王田獵之地【平江圗經】

鶴陂墟【見上】

雙鶻

射詩雙鶻摧孔雀一矢殞貪狼

九規

射詩百步望云立九規看月張敍神堯皇帝之射

龍臂

龍臂勝猿臂星芒起箭芒

銀鏑

薛逢獵詩金鞍俯鞚塵開處銀鏑離中瑟聲

打圍

山谷謝獐肉果然口腹爲災怪夢去呼鷹雪打圍

素支

赭白馬賦歷素支而冰烈注云射的也

寧不食

後魏咸陽王坦好田獵曰吾寧三日不食不能一日不獵

聞虛墜

折翮翻飛隨轉蓬聞虛墜下霜空【李白】

行圍

江沙橫獵騎山火繞行圍【李白】

五茸

陸魯望詩三茆涼波魚蕝動五茸春艸雉媒嬌注陸士衡對晉武帝三茆冬溫夏涼五茸吳王獵所

射雉塲

東昏置射雉場二百九十六處翳中帷帳及步障皆祫以緑紅金銀鏤弩牙瑇瑁帖箭

獲車

田獵收所得禽以實獲車

獲旗

田獵建獲旗

射侯制

射侯制上廣下狹取象於人也張臂八尺張足下六尺

梁鄒

制同乎梁鄒義合乎靈囿東都賦天子田獵地名也毛詩傳曰古有梁鄒者天子之田也

割鮮染輪

子虛賦割鮮染輪言田獵其血染車輪也

垂天罼

荷垂天之罼張竟野之罘【羽獵賦】

媒翳

潘安仁射雉賦因講肄之餘而習媒翳之事

兩禽連

左挽因右發一縱兩禽連【曹子建】

東津南圃

魏文帝詩校獵東橘津又張衡羽獵賦曰夐遙集乎南圃

弋髙云

弋下髙云之鳥餌出深淵之魚【應休璉書】

矰繳

矰繳繳之若反矰矢射也亦作繳曹子建曰髙鳥未掛輕繳上音曽下音酌鄭曰結繳於矢謂之矰矰髙也

漁釣門

漁師

王之釣於上虞江或問漁師得魚賣否

箵笭

上蘇挺切下音令竹器也山谷詩云漁父防网投箵笭

篠笭

釣者以獨繭絲爲綸芒鍼爲鉤荊條爲竿剖粒爲餌

桂餌

初學記有以桂爲餌

翠綸

闕子曰垂翡翠之綸

宿沙

魯連子云古善漁宿沙渠子使漁山側𨿽宿沙子不得漁焉宿沙非暗於道也彼山者非魚之所生也

釣師

人間幸有簔兼笠且上芳舟作釣師【林逋詩】

漁墅

林逋雪詩寒連水石明漁墅猛共松篁壓寺歸

曵寒薾

陸手捉孤篁曵寒蠒言釣也

洲

宋玉釣賦云洲天下善釣者也

八絲綫

洲以三尋之竿八絲之綫以出一二尺之魚

施技

洲因水勢而施技

仁義爲釣

禹湯之釣以賢聖爲竿節徳爲綸仁義爲釣利之爲餌四海爲池萬民爲魚釣道防也

白鷺纕

爾雅疏白鷺頭翅上皆有長翰毛今江東人取以爲捷攡名之曰白鷺纕

百囊罟

爾雅注緵罟者今之百囊罟也九罭者魚之所入有九囊也

曲梁

詩魚麗於罶注曲梁也其功易故謂之寡婦之笱

采捕郎

藥杯應阻蟹螯香乞與江邊采捕郎【謝寄蟹】

漁蕝

三茆涼波漁蕝動五茸春艸雉媒嬌【注見前】

扈葉

吳都記江濵漁者挿竹繩編之以取魚謂之扈葉

沈絲

沈絲結飛矰注沈絲漁网也

捕魚翁

捕魚翁詩

蟹斷【音鍛】

江東云蟹稻之登也率執一穗以朝其魁然後任其所之蚤夜曹沸指江而奔漁者緯蕭承其流而障之名曰蟹斷斷其江之道故焉耳【陸蟹志】

半尺鱸

寄淮南鄭竇書記淸詞醉艸無因見但釣寒江半尺鱸

釣具

寒衣釣具腥

編霜菼

編霜菼緝寒茅【出沈休文】

漁兄漁弟

漁兄漁弟喜到來【李夢符漁父詞】

艸門【苔蘚門】

書帶

三齊記鄭教學處有艸如薤而細俗謂康成書帶

葳防

選百卉挺葳防注初生之貌也【王仲宣詩】

陽卉腓

淒淒陽卉腓音肥言風霜慘淒艸木色皆病也

蘭薄

遠巖映蘭薄白日麗江臯薄叢也江臯江曲也【謝靈運】

臯蘭

臯蘭被徑路澤畔曰臯【阮嗣宗】

忘歸艸

安得忘歸艸言樹背與襟忘歸艸卽忘憂艸也

靑靑河畔艸

離離山上苗靑靑河畔艸【選古詩】

芳荃

忘歸屬蘭杜懷緑寄芳荃【沈休文詩】

茳蘺

塘上行茳蘺生幽渚防芳不足宣注茳蘺香艸也諭婦人居幽閒之室徳防不足奉君子也【陸士衡詩】

紅藥

紅藥當階翻蒼苔依砌上【謝暉詩】

蘼蕪

相逢詠蘼蕪辭寵悲團扇古詩上山采蘼蕪下山逢故夫蘼善本作靡【謝暉詩】

緑錢

賓階緑錢滿客位紫苔生古今注苔蘚一名緑錢

霜根

仲秋邊風起孤蓬捲霜根【王僧達詩】

被幽崖

緑竹夾淸水秋蘭被幽崖【魏文帝詩】

宿莽

夕搴洲之宿莽艸經冬不死曰宿莽莽音姆宿艸也

蕙

香艸也昌亥切一音齒【離騷】

九畹蘭

余旣滋蘭之九畹兮又樹蕙之百畆三十畆曰畹【上】

菉薠

菉薠齊葉白芷生

靃靡

薠艸靃靡注華敷貌

神虈

仰折神虈俯采朝蘭音囂香艸

臯蘇

王朗書云𨿽復萱艸忘憂臯蘇釋勞年以過也

神防艸

神農本艸常山有艸名神護置之門上毎夜叱人

白防

白防徒葉切艸也出髙昌國粗者名吉具細者名白防

昔邪

瓦松也在屋曰昔邪在墻曰垣衣梁簡文詠薔詩云緣階覆緑綺依檐映昔邪

夢艸

漢武帝時異國所獻晝縮入地夜若抽萌帝思李夫人懷之輒夢【洞防記】

艸盤靑

半欄花借田一徑艸盤靑

夫須

臺艸一名夫須可爲簔笠南山有臺是也

水英

爾雅云芹楚葵注水中芹菜本艸一名水英

鴟腳莎

爾雅云菉玉芻郭景純云菉蓐今呼鴟腳莎詩瞻彼淇澳緑竹猗猗是也

蘚色

劉昭禹詩蘚色圍波井花陰上竹樓

不成錢

水凍菖蒲未生節闗寒楡莢不成錢

兔葵

兔葵苗如龍芮花白莖紫

燕麥

燕麥艸似麥亦曰雀麥

夜光芝

華陽洞有五種夜光芝

丰艸葽

女蘿施詩四月秀葽盛貌也

燕胎芝

茅君傳句曲山有神芝名燕胎芝紫色狀如燕欲飛食一株爲太淸仙正一郎中

燕尾香

蘭葉尖長有花紅色白俗呼爲燕尾香煮水浴療風

馬蹄香

馬蹄香杜衡也葉似葵形如馬蹄

千步香

南海貢千步香佩之聞千步今海隅有千步艸是其種也

萱蘭訴

修竹彈甘蕉文云有臺西階澤蘭萱艸到園同訴言陽景所照由來無隔而甘蕉攢莖布葉獨見障蔽𨿽處臺隅遂同幽谷

蘭

俠嘉夜蘭芳俠與挾同嘉夜芳艸也卽今白【昌攺反】

俗艸

枝下無俗艸所植惟蘭孫

捲施艸

贈君捲施艸心斷竟何言李白詩此艸拔心不死

蘭防

淸英神仙骨芬馥蘭防

蕨枝拳

不知舊行徑初拳幾枝蕨

流艸

流艸蓬也病艸艾也

忍艸

淸香惹苔蘚忍艸雜蘭孫

媚艸

述異記媚艸鶴子艸也蔓生色淺紫蔕形如飛鶴春月生雙虫食其葉越女收養虫老蛻爲蝶帶之號媚蝶【嶺表異錄】

寡婦莎

述異記秦趙間有相思艸節節相續又名斷腸艸孀婦艸寡婦莎

無情艸

範陽貢無情艸使人無情【雜俎】

睡艸

又桂林有睡艸見之則令人睡一名醉艸亦呼懶婦葴

懶婦葴【見上】

澤葵

又苔錢亦謂之澤葵又謂之重錢艸亦呼宣蘚南人呼妬艸

重錢艸【見上】

蘚陣

鶴毛橫蘚陣蟻穴入莎根

采華艸

太極山有采華艸服之通萬里言

苔絮

手牽苔絮長蒓花

菱絲

釣魚詩菱絲縈獨蠒蒲米蟄雙魚又詩病容扶起種菱絲

湘防皓本

武夷記武夷君食之注湘防荇也皓本根也

榮榮

榮榮牕下蘭密密堂前栁

羊齒艸

本名緜馬細葉葉蘿生而毛有似羊齒今東人呼爲鴈齒繰者以取薾緒也

連錢荇

太液池有連錢荇【洞防記】

躡空艸

烏莽國有艸如芥葉食之能行空中號躡空艸【洞冥記】

太陽艸

天老曰太陽艸服之長生卽黃精也【博物志】

鼠筦

纎細似龍須可以爲席蜀中出好者

地血

茜艸可染綘陸機云一名地血

皤蒿

詩云於以采蘩毛傳云皤蒿也郭氏云白蒿又云葉似艾上有白毛粗澀俗呼爲蓬蒿可以爲葅

布防

蘪芫布防於中阿音濩

蒥荑

雜以蒥荑艸也

幽蘭

雪賦以幽蘭儷曲

蘭猗靡

借蘭臯之猗靡

香掩掩

越香掩掩言艸木之香發越也

幽薄

白華朱萼被於幽薄白華綘趺在陵之陬

平蔚

原薄信平蔚

蘭苕

翡翠戱蘭苕

相因依

芰荷疊映蔚蒲稗相因依

朱柯

西京賦櫂靈芝之朱柯

緑葉紫莖

秋蘭兮靑靑緑葉兮紫莖

甜娘

甜娘艸名廣南人造酒多用之

合歡

合歡蠲忿萱艸忘憂崔豹古今注曰合歡樹似梧桐枝葉繁互相交結毎一風來輒自相離了不相牽綴樹之階庭使人不忿也

萱艸【見上】

九衢之艸

九衢之艸千計其枝交錯相重九出也山海經少室之山有木焉名曰帝休其枝五衢其花黒實服者不怒

木門【樹林野燒附】

鞞佉

詩手攜鞞佉若在中印國鞞布頂反大各反唐言楊枝也

陽林

白雪停陰岡丹葩曜陽林【左太衝】

九秋幹

心契九秋幹目覽三春荑【謝靈運詩】

阡阡

遠樹曖阡阡注茂美貌也

前林

秋風吐商气蕭瑟掃前林【張孟陽詩】

梢梢

梢梢枝早勁塗塗露晚晞梢梢勁彊無葉之貌塗者厚也【謝暉詩】

修薄

谷風拂修薄油云翳髙岑注艸木叢生曰薄【陸士衡詩】

鳴鳳條

假翼鳴鳳條濯足升龍淵謂梧桐也

枌檟

揮手告鄕曲三期載歸旋且爲樹枌檟無令孤願言【謝靈運】

八桂

天臺賦云八桂森挺以淩霜

長楸

鬭雞東郊道走馬長楸間【魏文帝詩】

丰條

丰條並春盛落葉後秋衰【陸士衡詩】

蕭森

谿壑無人迹荒楚郁蕭森木叢生曰楚蕭森條長貌【張景陽詩】

槭槭

槭槭芳葉零蘂蘂芬華落槭所隔反落葉聲【盧子諒詩】

萬年枝

風動萬年枝日華承露掌萬年枝木名

平楚

寒城一以眺平楚正蒼然【已上並謝暉詩】

玉階樹

切愁涼風至吹我玉階樹【班倢伃】

宿楚

靑苕日夜黃芳防成宿楚叢木也【張協詩】

翳薈

促鮮之遊汀濘短羽之棲翳薈

鼎足松

平江學中有十題曰辛夷百漧黃楊公堂槐鼎足松雙桐石楠龍頭檜蘸水檜泮池玲瓏石或云蘇子美嘗掌學命名也

三榮三悴

晉陽都城北角有槐木一日之間三榮三悴

陽葉陰條

陽葉春靑陰條秋緑

小棠

詩甘棠注云棠杜也一名杜梨而小也召伯不欲勞民止捨於小棠之下而斷訟焉

三眠栁

李義山賦豈殊河畔牛星隔歲才聞一過未若苑中人栁終朝剰得三眠注漢後苑中有栁似人形一曰三倒三起

蒼官

樊宗師絳守居園記云有柏蒼官靑士環列與槐朋友

稚杉【見竹門】

拘屍陁

雜拘屍陁樹見月光卽開

鴈翅檜

李徳裕平泉花木記有鴈翅檜葉婆娑如鴈翅也又有珠子柏實如珠子生葉

林光

林光稱避暑引伏出郊行【張正見上之回】

君子樹

梁元帝芳人詩芬芳君子樹交柯禦宿園

栁半眠

煙栁半眠藏利臉雪梅含笑綻香唇

松釵

長松夜落釵千股小港春添水半腰【韓偓詩】

羖羊角

江東謂皂莢爲羖羊角

衢枝

穗柏一枝衢枝偃覆疑四達之枝也

鳳條

酉陽雜俎人有折博陵君豹山園桐枝者公曰何爲傷我鳳條

端正樹

宗發馬嵬至扶風道上有石楠樹團團愛翫云呼爲端正樹蓋有所思也

嘉林

傳曰有神在江南嘉林中嘉林者獸無虎狼鳥無鴟梟艸無毒螫野火不及斧斤不至是爲嘉林

守門閭

松柏爲百木長而守門閭

五大夫

始皇上太山立石封祠祀下風雨暴至休於樹下因封其樹爲五大夫

麯塵絲

江邊楊栁麯塵絲

松籟

但將松籟延佳客常帶嵐霏認逺村【林逋詩】

暗黃

正月樂詞上樓迎春新春歸暗黃著栁宮漏遲薄薄淡靄弄野姿【李賀詩】

秋香

畫欄桂樹懸秋香三十六宮土花碧【李賀】

古香

山頭老桂吹古香

五衢枝

山海經少室之山上有木焉名曰帝休其枝五衢注枝五出如路

黃夾林

白樂天詩黃夾襭林寒有葉碧琉璃水淨無風

栁一渦

太平州作歐靚支栁一渦

負霜柏

負霜柏一作宜霜柏

鼠梓

鼠梓其樹葉木理如楸也

攝攝

說文云楓木厚葉弱枝善揺一名攝攝

守宮槐

郭云槐葉晝日聶合而夜炕布者名守宮槐

梓實桐皮

陸機云梓實桐皮爲椅

女桑

郭云今俗呼桑樹小而條長者爲女桑詩云猗彼女桑是也

松葉柏身

爾雅曰樅松葉柏身檜柏葉松身

左人精

柏木也

右人精

松木也

鬼老

槐木也

舞兒腰

楡穿菜子眼栁斷舞兒腰

楓子桐孫

庾信詠樹詩楓子畱爲式桐孫待作琴

一霜兩霜

一霜兩霜猶可當五晨六旦颯已黃梁豫章王綜悲落葉詩

百木長

史記松柏爲百木長也而守宮闕

姑楡郎楡

廣志有姑楡郎楡郎楡無莢

濟南楡

應璩與龎惠恭書曰頻見所上利民之術植濟南之楡栽漢中之漆

朝菌

朝菌謂之朝華亦謂之木槿亦謂之白及亦曰舜華

帝梧

張正見鳳棲梧詩云丹山下威鳳來集帝梧中

天上樹

李紳詩序新昌宅書堂前有藥樹一株今已盈拱則長慶中於翰林院西軒藥樹下移得才長一寸僕夫封一泥圓以歸植今則長成名之曰天上樹詩云白楡星底開紅甲珠樹宮中長紫霄

鬼庭

柏者鬼之庭也注言鬼神尙幽暗以松柏爲庭府

千千萬萬

千千石楠樹萬萬女貞林

榮柯

眾鳥集榮柯

郁金枝

燕趙靑靑遊子悲河堤弱栁郁金枝

情深樹

題情深樹寄象公詩云膓斷枝上猿淚添山下樽

引東枝

漢陽江上栁望客引東枝

桂子落

還聞天竺寺夢想還東越毎年海樹秋桂子落秋月

攢叢

黃山過石柱巘防上攢叢

緑玉樹

李白贈王屋山人魏萬詩君來幾何時仙臺應有期東窓緑玉樹定長三五枝

森柯

積雪照空谷悲風鳴森柯

緜幕

南軒有孤松柏葉自緜幕

君遷樹

陸寄南海同年詩庭中必有君遷樹莫向空臺望漢朝交州記有君遷樹有朝臺尉他望漢所築也

叢條疊穎

叢條瞠膽疊穎怒魄

椰葉無防

椰葉無防防榔無柯

丰茸

雪後朝寒猶凜洌栁梢春意已丰茸

栁絲絲

張蓋欲判江灔灔回頭更望栁絲絲

白甲蒼髯

雙龍對起白甲蒼髯煙雨裏【東坡詠松】

霜下傑

淵明芳菊開林耀靑松冠巖列懷此貞秀姿卓爲霜下傑

厄閏年

東坡詩黃楊厄閏年自注俗說黃楊歳長一寸遇閏退三寸

女兒腰

子美詩隔戶垂楊弱嫋嫋恰如十五女兒腰

甘木

西都賦竹林果園芳艸甘木

栟櫚

栟櫚上林賦注曰椶也其皮可爲索

女貞木

女貞木葉冬不落【上林賦】

連抱

長千仭大連抱言木之大也【上林賦】

落落長松

防落落之長松【天臺賦】

桐乳

空門來風桐乳致巢注桐子似乳著其葉而生鳥喜巢其中也

椅梧

椅梧桐也【琴賦】

木

木冬榮【髙唐賦】

密防防

密防防其淸閒言木之密葉防防然幽邃【琴賦】

林藹藹

瞻彼崇丘其林藹藹【補亡詩】

蘭林

結風佇蘭林【陸士衡】

摩蒼天

修條摩蒼天【魏文帝芙蓉池詩】

葉捲

攀林摘葉捲葉初生未展【謝靈運】

曖阡阡

逺樹曖阡阡美貌【謝暉】

樹扶疎

繞屋樹扶疎【陶潛詩】

故藪

孤獸思故藪離鳥悲舊林【陸士衡】

不死木

不死木食之令人長壽【出栁州】

百籟吟

百籟坐自吟【張景陽】

造天

松柏豫章條上造天【七發】

藤輪

李徳裕詩松蓋低春雪藤輪倚暮山

帶癭松

吾看有花樹不及帶癭松

赤燒

獨鳥靑林暮驚麏赤燒殘【溫庭筠】

突波羅樹

突波羅樹出梧州安折縣壅腫盤結堪以爲器

豫章似

譬之豫章七年然後可覺耳延叔堅曰豫章與木相似須七年乃可別音尢

千仭無枝

魯連子曰東山有松千仭無枝

神王一丘

符子云防百丈之松蕭蕭然神王一丘

十里香

述異記千年松香聞十里外一名十里香

香林

其土惟松檜檉柏毎風拂修林則香聞數里傍有古僧塔人疑其異因號香林石塔

玉女幢

木葉細長自根而上皆成層級故名玉女幢

飛仙蓋

木髙無枝其末下垂如蓋【出九華】

仙掌扇

其木葉如扇兩相合如掌

櫰槐

櫰槐上古回反又戶乖反槐之別名下戶灰戶乖二切爾雅云槐葉大而黒爲櫰又守宮槐葉晝日聶合而夜布

冬殞木

五嶺無冬殞之木【嵇叔夜養生論】

雜花門

薝卜花

薝卜花卽今山梔子花也佛說譬如入薝卜林中惟薝卜不聞餘香禪月詩云白薝卜花露滴滴山谷云染梔子花六出𨿽香不濃鬱山梔子花八出一株可香一園

蕣榮

蕣榮下終朝蜉蝣豈見夕注蕣槿花也朝榮暮落詩顏如蕣華【郭景純詩】

丹榮

曲池揚素波列樹敷丹榮謂花也【王仲宣】

蘂蘂

槭槭芳葉零蘂蘂芬花落垂落貌【盧子諒詩】

歸華

歸華先委露別葉早辭風【鮑明逺】

瓊蘂

上山采瓊蘂窮谷饒芳蘭玉英也

木蕖

木蕖芙蓉也山谷詩紅裝滿院木蕖秋

具多

嵩山記漢世有道士從外國將具多子來於嵩髙西腳上種有四樹與眾木異一年三花白色香美

巴苴

漢書注巴苴一名芭蕉

優曇花【同上見佛僧門】

好行市

石竹花詩莫管金錢好行市寂寥相對是山家陸魯望詩如今莫共金錢鬭買斷秋光是此花

後庭花

蘇黃門詠雞冠花詩云後庭花艸盛憐汝繋興亡注或言矮雞冠卽玉樹後庭花

菖蒲花

菖蒲花可憐聞名不相識

蘂气

艷歌行雲楣桂成戶飛棟杏爲梁斜窓通蘂气細隙引塵光

小蒨

壍蔓墜長茸鳥花垂小蒨

摘索

陰沈天气連翩醉摘索花枝料峭寒【林逋詩】

紅髲

欄藥日髙紅髲【反聲李義山】

酴醿

酴醿本作稌糜後又加酉

嫣香

李賀南園詩可憐日暮嫣香落嫁與春風不用媒

造紅蘭

蓐收旣斷翠栁靑帝又造紅蘭【一作欄李賀】

四照花

山海經招揺山有木狀如谷而黒理其花四照

紫冠黃鈿

紫冠黃鈿网絲窠蝶繞蜂圍柰晚何注紫冠雞冠黃鈿黃菊【山谷詩】

花精

吳越錢仁傑忠懿王之從兄酷好種花人號花精【越史】

禦衣黃

劉貢父芍藥品爲絕品第一髙廣六七寸淡黃色葉端防碧細葉上聳蘂散出間葉販花劉氏得此種於北方其次黃樓子黃冠子金綫髻子鮑黃玉逍遙皆絕品

防三英

防三英下品色紫或紅多葉而二頭上品三色紅

落紅滋

懷君芳歳歇庭樹落紅滋【李白】

破顏花

池開照膽鏡林吐破顏花【李白】

百兩金

本艸牡丹一名百兩金又曰鼠姑

紅梨花

峽州署中有千葉紅梨花無人賞者知郡朱郎中始加欄檻命坐客賦之

兒女花

種菊詩云種花莫種兒女花老大誰能逐年少

鹿蔥

風土記云鹿蔥宜男艸也宜懷妊婦人佩之必生男含賦序云荊楚之士號鹿蔥

艶中閒

橊詩繁中能薄艶中閒【杜牧之】

三春荑

心契九秋榦目翫三春荑【謝靈運詩】

芙蓉媒

楚辭因芙蓉而爲媒

罷花

堦蕙漸翻葉池蓮稍罷花【何選詩】

山琵琶

駱谷中有毒樹曰山琵琶其花明艶與杜鵑花相似樵者曰早花殺人李紳詩云澗底紅花奪火然揺風有毒愁行客

露英

飲若木之露英注花之含露英【甘泉賦】

春翹

翫春翹而有思注翹英也【思舊賦】

晨葩

晨葩朝華也【補亡詩】

日及花

但看日及花惟是朝可憐槿花也【施肩吾詩】

緑葉紫褁

緑葉紫褁朱莖白蔕裹去聲實皮也【髙唐賦】

絳趺朱萼

白華朱萼被於幽薄白華絳趺在陵之陬【補亡詩】

狗脊花

施肩吾春日贈臨平湖主人云池塘已長雞頭葉籬落初開狗脊花

金步揺

金步揺叢生其花四出皆偶對無風常揺蓋榦弱而枝繁也

玉纓絡

其花圓潔如眞珠散綴柯條

南大竹

木虛中疎節如竹春靑夏碧秋丹冬紫

鉢囊花

其花生葉之上

櫻欲然

野棠開未落山櫻發欲然【沈休文詩】

花匝樹

開花已匝樹流鶯復滿枝【上】

菊有芳

蘭有秀兮菊有芳【秋風詞】

桃李酣酣

遙想故園陌桃李正酣酣【李義山】

菊門

時菊

常恐鷹隼撃時菊委秋霜

落英

憩石挹飛泉扳林搴落英搴居偃反【沈休文】

散金

靑條若總翠黃花如散金

東籬

采菊東籬下悠然見南山【陶詩】

紫冠黃鈿【見雜花門】

菊未莎

杞菊賦云爾杞未刺爾菊未莎其如予何

制頽齡

酒能祛百慮菊爲制頽齡【陶詩】

苦薏

陶隠居云菊有兩種一種莖紫气香而味甘葉可羮食者爲眞一種莖靑而大作蒿艾气味苦不堪食名苦薏非眞也【出補注本艸】

陰威

陰威本艸菊名

泛寒榮

搴菊泛寒榮【李白】

蓮門

芬陁利

梵語芬陁利此言白蓮花也湼槃經云如來之身非胎所污如芬陁利花本身淸淨故也

並目蓮

靑陽樂府云靑荷蓋緑水芙蕖發紅鮮下有並根藕上生並目蓮

水花

李賀水花晚色淨庶足充淹畱古今注芙蕖亦名水花

雙南

王禹玉白蓮詩莫將試輕步雕刻任雙南

波頭摩華

赤蓮花也

優鉢羅花

靑蓮花也

緑房紫的

芙蕖也

疊映蔚

芰荷疊映蔚蒲稗相因依

田田葉

𨿽無田田葉及爾泛漣漪古樂府云江南可采蓮蓮葉何田田【陸韓卿】

捲葉荷

白樂天晴沙金屑色春水麯塵波紅簇交枝杏靑含捲葉荷

梅門

南枝

六帖大庾嶺上梅南枝落北枝開

培堆

梅花詩一枝臨路雪培堆

月老

林逋梅詩任教月老須防見卻爲春寒得少畱

防節

韋莊梅詩不隨妖艷開獨媚防節

竹門

此君

世記王子猷毎假人宅必種竹人詰之曰不可一日無此君

初篁

初篁苞綠籜新蒲含紫茸【謝靈運】

斤竹

謝靈運有從斤竹澗越嶺溪行詩

竹花

竹花何莫莫桐葉何離離言鳳所棲宿也【範彥龍】

冉冉

冉冉孤生竹結根泰山阿冉冉漸生進貌阿曲也

愛竹及酒【見酒門】

祖竹

吳融詩祖竹定欺檐雪折稚杉應拂棟云齊

叢篁

時佐堯詩叢篁宿鳥喧

天箒

荊州記天門角上各生一竹倒垂下拂謂之天箒

竹

音果割也文粹有竹記

亞梢

粉竹亞梢垂宿露翠荷差影聚遊魚

玉差差

韓丕秋竹詩風韻曉生泉細細月華霄泛玉差差

竹籟

林逋春夕詩防風引竹籟斜月轉花陰

竹子

張廣神異經云竹子筍子【出談助】

竹笑

竹得風其體大屈謂之竹笑

煮簀

六云笑林云漢人適吳吳人設筍問何物曰竹也歸煮其簀不熟曰吳人欺我哉【談助】

報竹平安

李衛公言北都惟童子寺有一窠才長數尺公書與維网毎日報竹平安

偸筍

偸筍閭閻人隔籬必埋貍於家墻下明年筍自迸出一本作埋貓【沙門贊寕筍譜】

紫雲蓋

紫雲蓋慈竹也

赤玉脂

赤玉脂桃竹也

靑虵枝

靑虵枝苦竹也

紅鵲尾

紅鵲尾靑竹也

席

尙書顧命曰敷重席孔安國曰桃枝竹

敲劼【客八反】

蕭騷寒雨夜敲劼晚風時【杜牧之】

貞榦臣

梁沈約修竹彈甘蕉文曰長淇園貞幹臣修竹稽首云

瀟灑侯

溪山自是淸涼國松竹合封瀟灑侯【陸】

九種竹

成都出十色牋九種竹

夜鳴秋

池花春映日窓竹夜鳴秋【李白詩】

慈姥竹

李白有姑熟十詠姑熟溪丹陽湖淩歊臺慈姥竹望夫山謝公宅桓公井牛渚磯

竹約

說文竹節曰約

檀欒蟬娟【一緣反】

檀欒蟬娟皆美貌

梢云

無以逾言其髙梢云

慈母竹

江圖曰江寕縣慈母山生竹作簫笛有妙聲

籦籠

惟籦籠之奇生兮於終南之陰崖注音鐘龍竹譜曰竹名也

雪封枝

秋潦漱其下趾冬雪椯封乎其枝椯音團

汶陽孤篠

鄒魯之珍有汶陽之孤篠

節竿勁

鮑明逺詩嚴秋節竿勁【竿公旱反】

碧鮮

令狐楚齋中栽竹地窓邊素壁初開見碧鮮

髙苦竹

梧州思安縣多竹有黃苦竹白苦竹之名東越謂之髙苦竹

八月春

贊寧竹譜竹根曰鞭以鞭行時八月爲春二三月爲秋凡百谷皆以始生爲春熟成爲秋也

蛇祖龍孫

梅堯臣詩蛇祖龍孫生產後

龍生日

嶽州風土記嶽人五月十三日謂之龍生日可種竹卽齊民要術竹醉日也

問訊

杜甫何將軍山林詩問訊東橋竹將軍有報書

易根

雜俎竹六十年易根則結實枯死

花

談助竹將枯死花乃懸

僧體盤飱

僧體盤飱惟筍味【魏野詩】

果實門

都蔗

曹植詩云都蔗𨿽甘杖之必折巧言𨿽美用之必滅晉張協有都蔗賦

塗林

陸機與弟書云張騫爲漢使外國十八年得塗林塗林安石橊也

含桃

含桃櫻桃也呂氏春秋注以鶯鳥所含故名之禮仲夏含桃薦寢廟

胡甘

風土記橘柚之甜美有頳者謂之胡甘

木奴

李衡種甘橘千樹號千頭木奴言利博也

沙棠

前庭樹沙棠

芳梨

茂林列芳梨【上並潘安仁詩】

南甘北橙

在南稱甘度北則橙言生於江南則爲甘而芳香種於北地則爲橙枳亦猶人之變節【潘安仁詩注】

華果

靈囿耀華果通衢列髙椅

山櫻

野棠開未落山櫻發欲然【沈休文】

五色瓜【見枕簟門】

辰日瓜

瓜宜辰日種山谷兄大臨詩云夏栽醉竹餘千个春糞辰瓜滿萬區

四剖三離

劉楨瓜賦析以金刀四剖三離承之以雕盤羃之以纎絺

崖蜜

鬼穀子照夜靑螢也百花醴蜜也崖蜜櫻桃也

二花梨

一歳二花梨

三節蔗

一丈三節蔗

湖目

湖目蓮子也

越王頭

椰子爲越王頭壺樓爲杜預頸

柿七絕

俗謂柿樹有七絕一壽二多陰三無鳥窠四無虫五霜葉可翫六有嘉實七落葉肥大

蓮苞

夏雨蓮苞破秋風桂子雕【張祜天竺寺詩】

栗罅

風剪荷花碎霜凝栗罅開【耿緯詩】

傷荷藕

唐世蘇州進藕其最佳者名傷荷藕或曰葉甘爲虫所傷或曰故傷其葉以長根也

緑帶金衣

宰臣賀蓬萊宮甘子結實表云緑帶含霜芳流綺殿金衣爛日色麗彤庭

梅林饒子

魏武行役失道三軍皆渴乃令曰前有大梅林饒子甘酸可解渴聞之口皆出水遂得進前

仲思棗

仲思棗長四寸五寸圍紫色亦名仙水棗

韓終李

琳園生玉李韓終嘗食之號韓終李

菱翻雞

都有翠水水中有菱狀如飛雞謂之翻雞菱

菱芰

武陵記四角三角曰芰兩角曰菱一名水栗一名薢

味諫

山谷謝惠橄欖詩方懷味諫軒中果忽見金盤橄欖來想共餘甘有瓜葛苦中眞味晚方回注戎州蔡次律家軒外有餘甘余名之曰味諌

生人髮

生人髮掛果樹烏鳥不敢食其實

連二

劉貢父瑞荷詩連二雕成碧玉盤合歡裁作靑油扇

鹿梨

鹿梨亦名鼠梨山梨也今人有種者其味極甘美

荊桃

荊桃郭璞云今櫻桃也

麥李

麥李與麥同熟故名

山樆

爾雅云梨山樆郭云言其在山之名則曰樆人植之曰梨

鑽梨

爾雅樝梨曰鑽梨注恐有虫故一一鑽看其虫孔也

華瓜

瓜曰華瓜注華謂半破也降於天子破破而不四析也亦橫斷之而巾以綌也禮記爲天子削瓜副之巾以絺

石阿措

崔徽常遇數美人其一曰石阿措一曰封十八姨封卽風神石卽石橊也

土乳梨

土乳梨金錘棗牙樣棗半斤李子皆帝苑中所植也

第果實名

李直方嘗第果實名如貢士者以緑李爲首楞梨爲副櫻桃爲三甘子爲四蒲萄爲五或薦茘支曰寄舉之首範暉以諸香品時輩侯朱虛撰百官本艸皆此類也【國史補】

百子蓮

西王母見穆天子進素蓮一房百子【拾遺記】

崆峒靈瓜

明帝時燉煌獻異瓜云崆峒瓜四劫一實【拾遺記】

李如瓶

李少君言防海之棗大如瓜種山之李大如瓶也【漢武故事】

五鬛松

松言兩粒者五粒者粒同言鬛自有一種名鬛皮無鱗甲而結實多新羅取種世傳千歳萬頃平平偃蓋然有數年輒偃但命根下遇石則偃耳萬頃蓋平偃耳【酉陽雜俎】

艸龍珠帳

具丘之南有蒲萄谷有僧遊谷食蒲萄折一枝以歸挿地遂活明年結實極盛號艸龍珠帳【同上】

木威

橄欖獨根東向枝曰木威南向曰橄欖【同上】

仙術

桃者五行之精能制百鬼謂之仙術【荊楚歳時記】

虎蹯瓜

陸機瓜賦云瓜有貍首虎蹯骭素腕之名

昆侖

昆侖蔗蔗之赤者

羊角棗

鄴中記石季龍園中有羊角棗長一尺

雞心棗

梁簡文詩風揺羊角樹日映雞心枝已聞安邑美永茂玉門垂

玉門棗

西王母與老子共食玉門之棗

安邑棗

魏文帝詔曰凡棗味莫若安邑禦棗

杏實主穰

杏實主穰師曠占梅杏實多來年穰

三紫杏

南嶽夫人傳仙人有三紫杏

文杏

西京雜記上林苑有文杏謂有文彩也

蓬萊杏

上林苑有蓬萊杏【西京雜記】

魁栗

又云上林有魁栗

茘支五滋

庾肩吾謝防榔無勞朱實兼茘支之五滋能發紅顏類芙蓉之十酒

靑頭雞

靑頭雞鴨腳也

似古賢

晉劉滔毋答吳國書胡桃本生西羌外剛朴內柔甘質似古賢欲以奉貢

含消梨

三秦記漢武樊川園有含消梨

蜜筒瓜

吳淑瓜賦甘號蜜筒

桂髓瓜

又芳稱桂髓瓜

土芝

嵇含瓜賦世云三芝瓜處一焉謂之土芝

黃色瓜

吳淑瓜賦黃色稱異

平蔕

又平蔕標奇

三柰

南嶽夫人傳稱爲西喬設三素柰

橘官

異物志交趾有橘官置長一人秩三百石主歳貢禦橘

橘籍

吳闞澤表曰請除臣橘籍

橙橘戶

越多橘柚有稅謂之橙橘戶

黃甘守史

晉令閬中縣置黃甘守史一人

橘樹家僮

橘樹當家僮【盧綸詩】

緑茘枝

緑茘枝戎州所出肉熟而皮猶緑

餘甘

餘甘靑實狀如山李味若橄欖生於近郊者肉脆而虛其味薄生於馬湖者肉堅而實在戎州

髙聰梨

髙聰爲幽州刺史以髙肇黨廢於家斷絕人事惟修營園果世稱髙聰梨以爲珍異

東陵瓜

邵平者故秦東陵侯秦破爲布衣貧種瓜長安城東瓜美故世謂東陵瓜

朗公橘

巖種朗公橘門深杯渡松【李白靜寺詩】

霜梨

髙僧拂玉柄童子獻霜梨【李白詩】

白胡桃

李白白胡桃詩紅羅袖裏分明見白玉盤中看卻無疑是老僧休念誦腕前推下水精珠

飲霜栗

朝來果是滄洲逸沽酒提盤飲霜栗

三十子

陸橘詩珍重更過三十子不堪分付野人邊王僧辧嘗爲荊南得橘一蔕三十子以獻梁元帝

披黃苞

披黃苞以授甘注言剝之也【笙賦】

鎭心瓜

南史鄭灼苦心熱以瓜鎭心劉子化詩七盤妙舞頻揮汗五色嘉瓜互鎭心

金桃

貞觀間康國獻黃桃大如鵝卵其色如金亦呼爲金桃

珠纓

淩花咀粉蘂削縷穿珠纓

鴻頭

鴻頭排芡刺鵠殻攢瓌橙鴻頭芡別名

金菱銀栗

杜陽編咸通中開昌公主下嫁有金菱銀栗連珠帳卻寒犀簟牙席蠲盆犀如意玉九鸞辟邪香

稜橙鄧橘

稜橙鄧橘南陽郡有稜縣鄧縣【蜀都賦】

大谷梨

張公大谷之梨梁侯鳥椑之柿注國侯有烏椑柿代傳之【閒居賦】

周文棗

周文弱枝之棗房陵朱仲之李周文王時也【上】

沈朱實

夏李沈朱實秋藕折輕絲【謝暉詩】

火山

火山在梧州之南陽大江頂常有火光其上生茘支四月熟

獼猴桃

洋州云亭山生獼猴桃其甘酸食之止渴

茘枝奴

嶺表異錄茘枝過龍眼始熟故名茘枝奴言在後也

亞茘枝

龍眼一名亞茘支

閩中第一

圖經茘枝閩中第一蜀川次之

置騎

楊妃嗜茘支明皇置騎傳送走數千里

紫帉包

蕭嵩爲丞相帝以紫帉包黃甘賜之帉巾也

丁香子

明皇命方士以藥傅茘枝根得核小宮人呼爲丁香子

求黃甘

魏文帝徵彭城遣送九種鹽並胡豉求黃甘

壺甘

崔豹古今注甘實形似石橊者名壺甘

建春山柑

東方朔云東南有建春山上多美黃甘【神異經】

緑蔕含霜

緑蔕含霜金衣爛日【黃甘賦】

分甘圖

明皇得合歡甘與宰臣分食之又令畫工畫分甘圖

金彈圓

神異山橘子大者如土瓜小者如金彈圓

璇星散

斗樞璇星散爲橘柚

胡甘

本艸柚酸者名胡甘

給客橙

花木志云給客橙出蜀土似橘而非若柚而香冬夏華實相繼或如彈圓或如拳通歳食之名盧橘

盧橘【見上】

刻根

圖經云橄欖生嶺南閩廣木髙峻不可梯刻其根下方寸許納鹽於中一夕子皆落

益智

圖經龍眼一名益智言味甘歸脾而益智也

芡盤

退之詩平池散芡盤

栗如拳

上林有嶧陽栗大如拳本嶧陽都尉曽窕所貢

熨齒

韓偓禁中詩緑香熨齒冰盤果淸冷侵肌水殿風

園囿門

修竹園

梁孝王有修竹園

芳甸

暄鳥覆春洲雜英滿芳甸【謝元暉】

氛雜

園中屏氛雜淸曠招逺風【謝靈運】

花瀨

陸自遣詩花瀨蒙蒙紫气昏水邊山曲更容村終須揀取幽棲地老桂雙成便作門

雙桂門【見上】

花城

李賀三月詞東方風來滿眼春花城栁暗幾愁人復宮深殿竹風起新翠舞衿靜如水

南圃北園

南圃無遺秀枯條盈北園

奴橘女桑

舊栽奴橘老新殺女桑肥【陸】

蘭臯

蘭臯臯澤也【蜀都賦】

橙橘園

家有鹽泉之井戶有橘柚之園【上】

瓜疇芋區

瓜疇芋區疇界埓也區畦也【上】

蘭唐

蹂蕙圃踐蘭唐注蘭生唐中也【羽獵賦】

蘭路

淸蘭路肅桂苑【月賦】

繁囿

惠風蕩繁囿繁茂也【殷仲文】

蘭野

蘭野茂荑英【顏延年】

春王囿

逍遙春王囿躑躅千畆田晉宮閣名洛陽有春王囿

芳林園

芳林園在靑溪菇首橋東齊髙帝舊宅

晏陰

塵事久謝絕園廬方晏陰【林逋】

蘭臯

步餘馬於蘭臯馳椒丘且焉止息【楚詞】

桃溪李逕

顧野王詩日映桃溪色風吹李逕香

黃菊宅

羅含黃菊宅栁惲白蘋汀【李義山】

靑璣文具

棗圃落靑璣瓜畦爛文具

海錄碎事卷二十二下

後序

予幼學爲詩嘗從先生長者質問爲詩之利病或告之曰詩當博當專能專能博未有不造其妙者也韓退之言張旭善艸書不治他技喜怒窘窮憂悲愉佚怨恨慕思酣醉無聊有動於心必於艸書發之故其書變動猶鬼神不可端倪謂詩爲當專者之論如此夫詩之爲用所以摹狀四時之造化陶冩平生喜怒哀樂之性靈前輩言凡天下之書𨿽山經地誌花譜藥錄小說細碎當無所不觀古今之詩𨿽巖棲谷隠漏篇缺句當無所不講謂詩爲當博者之論又如此予深然其言曩時爲髙澐者作送行序私竊識焉曲折累數千百字其說甚備獨恨後學之士或能專而不能博或能博而不能專而予於斯二者皆不能致力焉若今泉州太守前兵部郎中翠巖葉侯嗣忠其可謂兼之者乎予嘗得見侯所謂海錄者凡十數大冊皆親書蠅頭細字惟謹蓋亡慮十餘萬事大抵皆詩材也侯因自言遊宦四十餘年未嘗一日不作詩食以飴口怠以爲枕無非此書之力爲多其博與專乃如此以是其詩老而益工如題琴泉軒云不是妙音生妙指只緣流水似流泉無名木云人休淸樾摩挲認鳥泊髙枝睥睨看置於唐人詩集中殆不能辧至其和錢起江行百詩用事精當寓意淸髙與起詩甚類士大夫間多傳錄之故吏部員外郎朱侯喬年與予雅遊厚善喬年有能詩聲議論髙甚少許可顧常喜稱侯來守泉南而予實客寓此郡聲聞豫熟旣見歡如平生𨿽月率不過一二還往然見輒論詩無它談凡一歳間相與更酬疊唱甚樂間一日侯誦所作郡捨羅漢堂詩示予其斷章言幾多雁鶩行間吏衙退頻來禮迦予曰韋蘇州詩云今朝郡齋閒欲問楞伽字某毎讀至此未嘗不廢捲太息想象應物之風流醖籍而有以知蘇臺當時之無事也泉爲劇郡侯能鎭之以靜而不擾使吏輩優遊如此抑亦可以見大府辦治而侯之風度矣侯忻然以予爲防心之友未幾予來佐臨漳郡事侯送之以詩有戍兵數有流星遞元白詩筒幸寄將之句予益知侯專於詩未嘗頃刻忘也𨿽然使侯平昔不能博極羣書撮其機要廣錄而儲用之𨿽能專如此吾恐發而爲詩事不足以副才枯而不腴華而不實未必能如是之工也然則所謂海錄者其可謂之小補云乎哉侯旣自序此書登載門類卷帙之目詳矣又以書謁予文乃爲具道少時所以聞於先生長者之說及屬者與侯酬唱論議之益著於篇之首夫春秋美君子樂道人之善況於防心之知乎此則予之意也覽觀者其自知之紹興十有九年冬十一月十九日河陽傅自得安道敍

海錄碎事後序

