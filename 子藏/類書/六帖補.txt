

欽定四庫全書卷

子部十一

六帖補目錄

類書類

卷一

天文

天

日

月

星

天河

風

云

雨

淫雨

祈雨

露

甘露

霧

霜

雪

雹

雷

霹靂

電

虹蜺

霞

卷二

地理

地

地動

山

石

溪澗丘

水

泉

洲渚

海

川淵灣渡

井

池塘

埭

州

裏

道路

卷三

節令气候

嵗月

晨夜

寒暑

卷四

帝后妃嬪【太子公主附】

帝

詔令

后妃嬪

太子公主

卷五

官職名稱

卷六

人品題【小字易姓更名附】

卷七

宗族親黨

宗族

祖孫

父子

子

叔侄

兄弟

嫂

妻

壻

外氏

舅甥

朋友

門生

賓客

卷八

聲音笑貌

聲音

諂佞

笑貌

身體發膚

年甲

卷九

宮室城郭

宮殿

門戶

堂

宅

樓臺

亭

園囿

城郭

橋道【驛鋪附】

墳墓

卷十

艸木花果

艸

木

花

果

卷十一

鳥獸虫魚

飛鳥

走獸

虫

魚

卷十二

文房四寶【香棊投壺附】

筆

硯

墨

紙

香

棊

投壺

卷十三

文儒書畫

文

儒

書籍

讀書博記

性不好

不藏書

不學

謬悞

賦

詩

碑刻

書翰

書問

畫

卷十四

武勇器械

武勇

器械

卷十五

服用器皿

巾帽

衣

袍

帶

印綬魚袋

釵

履

裙

袴

枕席簟褥衾

簾帳屏幾杖

披扇

舟車

杯盤

雜

卷十六

酒茗肴蔬

酒

茗

肴

蔬

鹽

醤

卷十七

寶貨米谷

寶

玉

珠

玻璃

水晶

錢

富

貧

絲帛

米谷

粟

豆

麻

田

卷十八

道釋隱卜

道

仙

女仙

釋



卜

方術

神

鬼

卷十九

養生療病

養生

病

醫

藥

丹

卷二十

伶樂婢皁

伶樂

歌

舞

婢

皁

【臣】等謹案六帖補二十卷宋楊伯嵓撰伯嵓字彥瞻號泳齋自署代郡人考宋南渡後代郡舊地久入扵金蓋其祖籍也淳祐間嘗以工部郎守衢州而周宻雲煙過眼錄有記伯嵓所藏宣和禦畫諸條列於髙克恭胡詠之後疑其入元尙存也是編以增補白居易六帖孔傳續六帖所未備凡二十類中多割引宋人詩句徴事頗不詳賅蓋二書所有卽不復見又書中所載古事多不著明出處未免嫌扵無徴然虞世南北堂書鈔已多如此六帖復往往有之蓋因仍舊例未及攺作其失亦有由也呂午序稱其能知云璈字出太平廣記然廣記實引漢武內傳伯嵓不舉本書而僅舉類書之名知其學亦捃摭之功故往往不得事始特其扵白孔二家拾遺補闕不爲無功而宋代軼事遺文亦頗借以有考見以視明代類書餖飣稗販者固尙爲近古矣乾隆四十一年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

六帖補原序

類書之便於撿閱惟白居易氏六帖最備大扺皆載唐以前事至皇朝紹興初有孔傳世文宣聖四十七代孫也復爲孔氏六帖繼之故於舊事獨詳今百餘年莫有增者泳齋楊君伯喦乃輯白氏孔氏之遺而爲之補泳齋楊和王曽孫而刻志好學多見異書下筆皆驚人語予嘗爲寮寓郊闗外復出闗時一相覓髙談衮衮與夫長篇短章更倡疊和有疑事質之嘗叩云璈璈字所出卽答以太平廣記攷之果然一日出所輯六帖補相示凢二十卷搜奇拔異事富語新如入建章宮千門萬戶使心洞目駭應接不暇是可不與二氏六帖並行乎泳齋曰幸爲我序篇首昔束晳補亡詩乃其自作於亡詩何補今所補六帖字字皆有依據其補於二氏爲多泳齋作九經補韻尢精詳非博聞彊記不能也竊意西墅君子堂前艸必生書帶魚生墨頭午將問諸園丁壬寅二月十五日竹坡呂午序

欽定四庫全書卷

六帖補卷一

宋楊伯嵒撰天文

天

虛碧【王源夫人中秋詩云玉兔步丨丨】

瓊宮【思賦覿天皇於丨丨】

通明殿【玉帝殿名常有紅雲擁之東坡詩云侍臣鵠立丨丨丨一朶紅雲捧玉皇】

圓象【盧堪詩亹亹丨丨運】

白瑤宮淩虛殿【宣室記唐李賀卒其母夢賀曰上帝近遷都丹門庭丨丨丨召某爲新宮記又作丨丨丨使某等輩纂進樂章】

一笠【坡詩贈月老雲天形倚丨丨】

車輪【歐詩雲天形如丨丨晝夜常不息】

日

郁儀【善相保內景注丨丨奔日之仙結鄰奔月之仙同聲相應同气相求故二仙來相保持】郁華【七聖紀曰丨丨赤文與日同居注云日神名也】

發榑桑入落棠【淮南覽防訓云朝丨丨丨暮丨丨丨注云榑桑日所出也落棠山名日所入也榑與扶同】

暈適背穴抱珥虹蜺【天文志孟康曰暈日旁气也適日之將食先有黑气之變也背形如背字也穴多作鐍其形如玉鐍也抱气向日也珥形防黒也如淳曰暈讀曰運虹或作蜺讀曰齧蝃蝀謂之虹表云雄爲虹雌爲蜺凡气在日上爲冠在旁爲帶直對爲珥在旁如半環向日爲抱向外爲背向有气刺曰鐍鐍抉傷也】

織烏【趙徳麟侯鯖集鬼詩丨丨西飛客還家東坡和陶詩誰知丨丨飛王性之云丨丨日也往來如梭之織】

出寅入戌出辰入申【夏日宿在東井丨丨丨丨故畫景長冬日宿在牽牛丨丨丨丨故晝景短】

井無影【蔡邕傳注日蝕丨丨丨】

僊王【十二眞君傳兗州曲阜人蘭公家百餘人精專孝行有眞人降其室自稱孝悌王云日中爲丨丨月中爲明王斗中爲孝悌王】

月

明王【見日門僊王注】

結鄰【見日門郁儀注】

吳剛斫樹【雜俎舊傳月中桂樹髙五百丈下有一人常斫之樹創隨合人姓吳名剛西河人學仙有過謫令伐樹杜詩云斫卻月中桂淸光應更多】

照粉田【權徳輿詩涼風遙夜淸秋半一鑑金波丨丨丨】

蘂淵【眞誥靈妃歌雲月中生丨丨】

穴始明【幹鑿度曰月三日成八日成光蟾蜍體就丨丨丨丨穴決也決始明也】相承【漢成帝建始元年八月有兩月丨丨晨見東方服防曰丨丨在上下也應劭曰案京房易傳云君弱如婦爲陰所乘則兩月出】

明淨【謝重字景重爲防稽王道子驃騎長史嘗因侍坐於時月夜丨丨道子嘆以爲佳重率爾曰意謂不如浮雲防綴道子戲重曰卿居心不淨乃復彊欲滓穢太淸耶】

臥浮圖【坡十月十五黃鶴樓觀月詩山下白雲橫尺素水中明月丨丨丨】

飛雲端【長庚詩小時不識月呼作白玉盤又疑瑤臺鏡丨在靑丨丨】

气盈【西漢志月行速過者謂之丨丨】

朔虛【西漢志日行遲會月不及之餘度謂之丨丨】

星

孝悌王【見日門僊王注】

司過【吳志孫防傳注載防使張紘爲書雲天有丨丨之星朝設敢諫之鼓】

附耳搖動【史天官書畢曰防車爲邊兵主弋獵其大星傍小星爲附耳丨丨丨丨有讒亂之臣在側】狼角變色【天官書有大星曰狼丨丨丨丨多盜賊】

合散犯守陵歷鬭食【前漢天文志孟康注曰合同捨也散則五星有變則其精散爲妖星也犯七寸以內光芒相射陵相冒過也食星月相陵不見者則所蝕也韋昭曰自下往觸之曰犯居其宿曰守經之爲歷突掩爲陵星相擊乃爲鬭也】

紫宮皇極居【晉志曰紫宮垣十五星其西蕃七東蕃八在北斗一曰紫微大帝之座也天子之常居也後漢志張衡曰丨丨爲丨丨之丨也列宿圖】

進賢【隋志曰平道西一星曰丨丨主卿相舉逸才】

匹練登天【孫皓傳注云捜神記永安二年三月有一異兒長四尺餘年可六七嵗衣靑衣來従諸兒戱諸兒莫之識也皆問曰誰家小兒答曰見爾羣戲樂故來耳詳而視之眼有光芒爚爚外射諸兒畏之重問其故答曰我非人乃熒惑星也將以告爾三公鉏司馬如諸兒大驚或走告大人大人馳往觀之兒曰舎爾去乎竦身而躍卽已化矣仰而視之若引一丨丨以丨丨時吳政峻急莫敢宣也後五年而蜀亡六年至是而吳滅司馬如矣】

漢中星【漢志漢者金之散气其本曰水漢星多則水少則旱注云漢河漢也水生於金多水謂丨丨丨史記注漢水星餘一同漢志也】

畢昴【夜气也出閒情賦】

昴星之精【王子年拾遺記鉤命訣曰蕭何爲昴宿之精】

周伯星【景徳二年巨星見於天市之西光芒如金丸無有識者春官正周克明言按天文錄其星名周伯其色黃金其光煌煌所見之國太平而昌緯書元命苞云景徳時澶淵凱旋六合平定宜其見也】

天河

衡漢【鮑昭玩月詩夜移丨丨落徘徊帷戶中五臣攺帷作入注丨北斗也丨天河也】

銀灣【銀河也許洞詩】

天津銀浦【許洞詩又雞跖集云李賀名天河以銀浦】

漢水通靈【坡詩丨丨東流舊見經銀潢左界上丨丨書東流爲漢言天上之漢與地上之漢相通也】洗甲兵【杜詩安得壯夫挽天河淨丨丨丨長不用】

風

司風令史【虞願字士恭宋明帝體憎風夏月常著小皮衣拜左右二人爲丨丨丨丨風起方面輒先啟聞勅願常相檢察也】

鄭公風【防稽記曰射的山南有白鶴山此鶴爲仙人取箭漢太尉鄭嘗采薪得一遺箭頃有人覓還之問何所欲識其神人也曰常患若耶溪載爲難願旦南風暮北風後果然故若耶風至今猶然呼爲丨丨丨後漢鄭傳注】

旦南暮北【同上】

風髓云布【諸集拾遺】

祛塵風【王子年拾遺記昆侖山有丨丨丨若衣服塵污者風至吹之衣則淨如浣濯】

號地籟【坡詩淸風初丨丨丨】

裂葉風【金樓子八月風也】

少女風【管輅傳丨丨丨起眾鳥亂翔雨應至須臾風雲四合大雨三國魏志】

分風【荊州記洞庭湖神過客禱祈隨時丨丨送南北之舟】

云

友風子雨【諸集拾遺荀卿賦篇托地而遊宇丨丨而丨丨注風與云並行故曰友雨因雲而生故曰子】

山帶【張野廬山記曰有白雲冠帶峯俗呼爲丨丨】

玉女披衣【玉葉安成記曰萍鄕西津有玉女岡天當雨先湧五色气於石間俗謂之丨丨丨丨】丰山著帽【環滁之山惟丰最髙天將雨則先出雲气如巾帽土人諺曰丨丨丨丨年丰之兆】吉云【漢武故事東方朔告帝曰東極有丨丨之澤若國有吉慶之事則雲气五色著艸木窟室皆如其色】云輿風駟【諸集拾遺仲長統詩曰春丨爲丨秋丨爲丨】

廣大精神【荀子賦篇丨丨丨丨宜歸之】

雨

雨虎【開山圖曰霍山南嶽有云師丨丨注云師如蠶長六寸似兔丨丨如蛹長七八寸似蛭雲雨之時出在石上肉甘可以熟而食】

左右落千【雜俎曰徐州王忠正死十二日活云初天將行雨左落幹隊丨丨丨丨各有五方甲馬簇於雲頭雨種有兩般一般小項瓶中貯人間水一般如馬牙硝謂幹雨雨隊在前風車爲殿】

三十六雨【京房易候十日一雨嵗幾丨丨丨丨時若之應】

雨金【夏禹時天丨丨三日】

雨中小兒【魏時河間王子元家雨中有小兒七八枚墮庭前長六七寸許自言家在河東南爲風所飄而至於君庭與之言甚有所知如史傳所述】

月占【劉師顏視丨丨旱與雨占雲月如懸弓少雨多風月如仰瓦不求自下】

雨立【秦始皇置酒而天雨優防曰女𨿽長幸雨立我𨿽短幸休居東坡戲子由詩云肯爲丨丨求秦優又陛楯諸郎皆丨丨謂東方朔】

戰蟻乖龍【山谷詩垤漂丨丨余追北柱擊丨丨有裂文】

爛雨【同州人以雨沾足爲丨丨類說】

淫雨

麥蛾【晉嘉祐中梁州雨十旬丨化爲丨】

粟蠱【晉末荊州久雨丨化爲丨害民春秋雲谷之飛爲蠱是也】

苦雨【左傳昭公四年秋丨丨注雲霖雨爲人所患苦又李白詩丨丨思白日浮雲何由捲】

祈雨

登嶽夢白衣【北史後周保定三年達奚武以太保爲同州刺史時旱武帝勅武祀華嶽嶽廟舊在山下常所祈禱武謂寮屬曰吾備位三公不能燮理陰陽不可同於眾人在常所必登峯展誠尋其理奧嶽旣髙峻人迹罕通武年逾六十維時數人攀藤而上於是稽首祈請晚不得還卽於嶽上借艸而宿夢一白衣來執武手曰快辛苦甚相佳尙武遂驚覺益用只肅至旦雲霧四起俄而澍雨逺近霑足】

東井星符【管輅過淸河倪太守時以天旱倪問以雨期曰今夕當雨倪不之信輅曰十六日壬子畢星中已有雨气昨作檄召五星宣布符勅下東井告命南箕使召雷公電父風伯雨師羣山吐陰眾川激精樹上巳有少女防風樹間已有陰鳥和鳴其雨準在今夕至矣是夕果大雨】

羣山吐陰眾川激精少女防風陰鳥和鳴【見上注】

噓吸雨靈【殷殷雷聲丨丨丨丨魏志管輅傳】

霹靂駕天瓢翻【坡詩安得夢隨丨丨丨馬上傾倒丨丨丨】

號蜥蜴【闗中僧能置蜥蜴甕中童男衣靑衣號之以致雨坡詩云今嵗天旱丨丨丨狂夫兒童閙歌舞】

露

五色【洞防記曰吉云之國有吉事則滿室五色照人著艸木皆成丨丨露】

朱露【洞防記曰元光初起福壽靈壇列種乘龍之木有丨丨降色如丹汗灑其葉落地皆成朱曰傾紅樹亦曰朱枝樹】

眼明囊【述仙記八月一日作五明囊盛百艸頭露以之洗眼則明】

溽露【沈休文詩丨復霑衣】

明璣【坡詩亭下佳人錦繡衣滿身纓絡綴丨丨】

甘露

天乳明【列星圖曰丨丨星在氐北主甘露此星丨則甘露降】

寶露【拾遺記帝嚳時有丹丘國獻瑪瑙甕以盛其甘露充廚至堯時甘露猶在盈而不虧竭謂之丨丨舜時防減舜遷丨丨甕於衡山故衡山有丨丨之壇上起月館以望夕月舜南巡至衡山百辟羣後皆得露泉之賜時有雲气在壇上移丨丨甕零陵之上舜崩甕淪於山下秦始皇従長沙至道汨羅之水得赤玉甕可容八斗在舜廟前後人不知寶之至漢東方朔乃知之作寶甕銘曰寶雲起於露臺祥風生於月館望三壺如盈尺視八鴻如縈帶三壺海三山形如壺之狀八鴻八荒也】

玉散珠連【盧思道表曰飛甘灑潤丨丨丨丨】

神漿【又曰丨丨可挹天酒自零】

神液【漢武云丨丨甘流靈滋膏被】

飴醴【星讚曰天乳甘露爲彼丨丨】

霧

山巾【包賀詩雲霧是丨丨子舟爲水靸鞋又林逋詩三招不見丨丨濕擬盡軒昻太白星】

霧淞【霧气也曽南丰詩千門丨丨寒注齊地寒甚夜气如霧凝於木上旦起視之如雪日出飄階大爲可愛齊人謂之丨丨諺云丨丨重窮漢置飯甕以爲丰年之兆】

公超霧【山谷詩且作五里丨丨丨張楷字公超有道術能作五里之霧】

沙蒙【李白詩寒丨丨薄霧】

霜

霜信【北方白鴈似鴈而小秋深來則霜降北人以爲丨丨】

璿霜【古樂府王融云丨丨秋照晚】

【說文丨早霜也丨竹入反】

雪

深五尺【漢元封二年大寒雪丨丨丨野外鳥獸皆死牛馬皆捲縮如蝟三輔人民凍死者十有二三】空素山【山海經丨丨之丨冬夏有雪】

焦寑蘇餐【李顒雪賦丨丨處以不傷丨丨服以延命髙士傳焦光野火燒其廬遭大雪光臥不移人以爲死熟視之如故蘇乃蘇武也】

雪綏綏【物類相感志釋名雪綏也水下遇寒而凝丨丨丨而下也】

瑞葉【詩話海陵人王綸女爲鬼所憑自稱爲能詩仙人有雪詩云何事月娥欺不在亂飄丨丨落人間說雲天上有丨木開花其丨六出】

雹

醤味不正【本艸雹主丨丨丨丨當時卽取一二升置醤甕中卽如本味】

銜冰吐雹【坡詩丨丨丨丨何時足注劉居中隱嵩山有大蜥蜴數百皆長三四尺人以食飼之撫摩其體滑膩如脂一日聚繞水盎邊各隨取水入口卽吐出已圓結如彈丸積之於側俄頃間疊疊滿地忽震電一聲冰丸皆去明日人言昨午雨雹大作】

雷

震吒【李顒詩黯防重云陰碎稜丨雷丨吒卽稼及】

玉虎晨鳴【河圖曰丨丨丨丨雷聲也】

十二月雷【晉五行志穆帝永和十一年丨丨丨戊午丨己未雪是時帝幼母后稱制政在大臣陰盛故也】

云磨【天文志天無雷有聲謂之丨丨】

霹靂

石防【玉門西南有一國國中有山丨丨千枚名爲霹靂防従春雷而防減至秋防減盡雷収復生年年如此】

破柱【世說夏侯倚柱讀書時暴雨霹靂丨丨色不變】

電

紫飛【曹毗詩丨電光牖丨迅雷終天奔】

朱電【丨丨吐咀杳防見魏志管輅傳注】

紫金蛇【坡詩雨過潮平滄海碧電光時掣丨丨丨】

虹蜺

投蜺【演孔圖曰蜺者斗之亂精也斗失度則丨丨見注投應也丨丨見楊賜賦】

投虹【蔡邕奏曰虹著於天而降於庭則天所以丨丨者也】

見日衝【蔡邕月令曰蜺常依陰雲而晝丨於丨丨】

貫牛山【齊桓公時白虹丨丨丨管仲諫無近妃宮齊桓懼退去色黨更立賢輔使後出望牛山注云望祭也謝過也】

美人虹【異苑曰古有夫妻荒年菜食而死俱化爲靑絳虹故俗呼爲丨丨丨】

虹蜺下宴亭【韋鎭蜀宴郡西亭丨丨自空而丨吸其飲食旦盡公懼且惡之豆盧曰虹蜺天使也宜爲慶爲祥旬餘拜中書令爾雅注色鮮甚者爲雄曰虹闇者爲雌曰蜺】

靑虹【王子年拾遺記舂皇者庖犧之別號神母遊於華胥之洲有丨丨繞之卽有娠歷十二年而生庖犧氏】

仙女虹【又江表錄首陽山有晚虹下飲漢水化爲女子明帝召入宮曰我丨丨暫降人間帝欲逼幸而色甚難忽有聲如雷復化爲丨而去】

霞

斂色【後主云落日映岐収霞丨丨】

雨占【山谷詩畏丨丨暮霞暮有霞則晴】

六帖補卷一

欽定四庫全書卷

六帖補卷二

宋楊伯嵒撰地理

地

壯气【杜正倫與城南諸杜昭穆素逺求同諎不許銜之諸杜所居號杜固世傳其地有丨丨故世衣冠正倫旣執政建言鑿杜固通水以利民旣鑿川流如血閱十日止自是南杜稍不振】

柔只【謝荘月賦丨丨雪凝注丨丨地也言月之光彩照地如凝雪也】

生毛【京房以爲人勞之應北齊武成河淸年中徐州及長安地丨丨長七尺時北築長城內築三臺人苦勞役之應】

地動

鉤直【晉志西河中九星如鉤狀曰丨星丨則地動】

維絕樞散【說苑晏子曰吾見丨星丨丨星丨其地動】

山

文章嶺【九域志貴州有丨丨丨以山石文麗故名】

孤云兩角去天一握【興元之南有大竹路通於巴州其路險峻三日而達於山頂其絕髙處謂之孤云兩角諺云丨丨丨丨丨丨丨丨淮陰侯廟在焉唐末有人畱詩云一握寒天古木深路人猶識漢淮陰廣記】

投符起山【葉法善卜居其門近山巨石當路師乃丨丨丨丨須叟飛去路乃平坦】

絕壁天懸【桓溫入峽見丨丨丨丨驚波電急乃嘆曰旣爲忠臣不得爲孝子】

五嶺【裴氏廣州記云大庾始安臨賀桂陽揭陽是爲丨丨鄧惠明南康記曰大庾一也桂陽騎田二也九眞都龎三也臨賀萌渚四也始安越城五也裴氏之說則爲審矣並見後漢吳祐傳注】

伍伍【杜牧之詩紫嵐峯丨丨】

回回【杜甫詩丨丨山木根】

山胛【水經山脇也】

疏峯【選丨丨抗髙館疏治也】

豹林谷【種放所隱之山】

樂天洞【魏野所居之室】

白水【淮南子云出昆侖之山】

閬風【山名騷經】

窮石【山名在張掖卽后羿之國也騷夕歸次於丨丨】

石

云根【杜詩井邑聚丨丨注云觸之而出是石丨之丨也白詩下擔拂丨丨坡詩東麓丨丨露角牙】到公【南史到漑山池有奇石長一丈六尺梁武賭之卽迎置華林園宴殿移石之日都下傾城縦觀所謂丨丨石也】

隱雲霧【虞願爲晉安太守海邊有越王石常丨丨丨相傳云淸廉太守乃得見願往就觀之石淸徹無所蔽】

太湖爲上【白公作奇章宅太湖石記云晏先生嗜書嵇中散嗜琴靖節先生嗜菊奇章公嗜石奇章在洛陽多蓄石以甲乙丙丁爲品第丨丨丨丨羅浮次之天竺又次之】

石賢士【封氏見聞記有田家母於墓前石人下以肉祭之云此石能愈疾號丨丨丨】

溪澗丘

曹溪【武昌記云丨丨韶州南華寺六祖盧行者道場也】

寒溪【武昌記云樊山東有小溪盛夏時凜然有寒气因謂之丨丨】

浣花溪【世傳崔寧妻任國夫人逢一異僧濯其袈裟於是溪鮮花滿水因名曰丨丨丨】

靑溪【隋文帝平陳斬張麗華孔貴妃北柵楊修詩云傾城傾國丨丨嬪此地聞名不見人潛想舊時紅粉面落花風裏步香塵】

白牛溪【王通隋末居丨丨丨教授門人甚眾】

菖蒲澗【在廣州一名甘溪菖蒲叢生一寸九節咸安中姚成甫采之有一丈夫謂之曰此菖蒲安期生所餌可以忘老倐而失之今有安期生祠出九域志及南越志】

戒子丘【在潁川楚孫叔敖丨其丨曰我死王必封汝無受利地荊楚之間有寢丨爲地不利可長有也子従之楚功臣二世而滅惟寢丘不奪故人以爲丨丨丨】

坦步蔥雪咫尺龍沙【蔥嶺雪山白龍堆沙漠也班超贊曰定逺慷慨專功西遐丨丨丨丨丨丨丨丨】

罨畫溪【諸集拾遺劉商隱愛義興丨丨丨乃葺居】

八愚【栁子厚愚溪詩序溪丘泉溝池亭堂島皆以愚名謂之丨丨】

水

六宜【淮南子曰汾水濁宜麻濟水和宜麥河水稠宜菽洛水輕宜禾渭水多力宜黍江水肥宜稻馮衍傳注】

近岸【水記陸鴻漸善別水味嘗令人操舟於揚子江取南泠水水至陸視之曰其丨丨者乎遂命傾於器中一半陸止之曰自此以下南泠者矣其人大駭曰取水至岸偶覆一半懼其少遂取岸水增之】泉植【管子曰四七二十八尺而至於泉其水白宜黍稷三七二十一尺而至於泉其水黃宜菽麥二七十四尺而至於泉其味鹹宜稻此當水丨之所丨也】

粉【地理誌房陵有淸水穴邑人以此爲丨則膏潤鮮芳貢丨京師因名丨水】

香【一說丨水在並州其水丨潔浴之去病吳故宮亦有丨水溪魏武帝陵中亦有泉謂之丨水】繢【濉渙二水波紋皆若五色彼人多文章故一名丨水】

虎眼紋【劉禹錫詩汴水東流丨丨丨】

鴨頭緑【李白詩遙觀漢水丨丨丨】

洧盤【水名騷朝濯髮乎丨丨】

淩解水【黃河正月】

桃花水【二月三月】

麥黃水【四月】

苽蔓水【五月以丨丨故以名】

礬山水【六月】

秋畱水【七月八月菼花故以名】

登髙水【九月】

復槽水【十月水落復故道】

蹙淩水【十一月十二月冰斷復結故雲並水衡記】

翠水【李濟翁資暇錄西王母所居宮闕在山之都昆侖之圃閬風之苑有城十里玉樓十二瓊華之闕左帶瑤池右環丨丨】

調水符【坡詩引云予愛玉女洞中水旣致兩瓶恐後爲使者見紿因竹爲契予僧各藏其一爲往來之信名以丨丨丨】

甘菊水【抱朴子南陽酈縣山中有甘谷水谷上左右皆生丨丨菊花墮其中彌久故水味爲變谷中人飲此水者無不壽故司空王暢太尉劉寬太傅袁隗皆爲南陽守常使酈縣月送此水四十斛以爲飲前此諸公多患風痺及冒皆得愈】

泉

玉醴【十洲記瀛洲在東大海中出泉如酒味名丨丨泉】

天齊淵【齊記曰丨丨丨五泉並出泉中或出瓦上有天齊字晏子曰吾聞江深五里海深十里此泉與天齊雞跖集】

廉泉讓水【梁州範伯年因謁宋明帝帝言及廣州貪泉因謂曰卿州復有此否對曰梁州惟有文州武鄕丨丨丨丨曰卿宅在何所曰在廉讓間上稱善談藪】

聰明泉【牛僧孺其祖仕交州罷秩還至郴衡間爲山賊剽掠惟僧孺母子獲存遂亡入江南止於廬陵禾山焉逮長爲母所訓遂習先業縣之北有山名聰明源源下古臺故老傳爲聰明臺其下有湧水曰丨丨丨古今學者多於此成業僧孺乃捨其上而肄業逮十數年以文譽爲相會母死遂塟於縣之西南才徳鄕旣隨計長安以文投韓愈皇甫湜大爲知遇由是聲華蔚然擢上第不十數年乃遂得爲相江南錄彭昌傳】妬女泉【並州丨丨丨婦人不得艷妝防服至其地必興雲雨一名是介推妹】

異味【劉璡至吳謂人曰吾聞張融與陸慧曉並宅其間有水此必有丨丨命駕往酌之日飲此水則鄙吝之萌盡矣】

洲渚

錦繡洲【涪州有丨丨丨人能織錦】

生洲【張興世居臨沔水自襄陽已下二十里先無洲嶼及興世生門前水中一旦忽丨丨嶼年年大及興世爲方伯而洲上遂至十餘頃】

溝起岸【殷仲堪爲荊州刺史先是仲堪遊於江濱見流棺接而塟之旬日間門前之丨忽丨爲丨其夕有人通仲堪自稱徐伯云感君之徳無以報也仲堪因問門前之岸是何祥乎對曰水中有岸其名爲洲君將爲州言訖而沒至是而果臨荊州】

甘蔗洲【閩中記曰丨丨丨在侯官縣有居民千餘家以種蔗爲業】

桃花洲【閩中記曰丨丨丨在長溪縣霍同山下相傳云唐初始有此洲今漸髙大桃樹轉盛】橘洲【瀟湘有橘田丨丨張舜民南遷錄記潭州事云丨丨在湘江中南北與州城等老杜所謂丨丨田土皆膏腴唐趙嘏自解詩雲松島鶴歸書信絕丨丨風起夢魂香】

鶴洲鳬渚【河間王日華宮兔園中有丨丨丨丨】

枉渚【曲渚也陸士龍答張士然】

海

紫泥海【東方朔生三日而母田氏死鄰母収養之至三嵗忽失經年乃一歸母問之曰兒暫之丨丨之丨有紫水污衣仍過虞泉湔浣朝發中還母又悉問經何處曰湔衣竟暫息防都臺王公飼兒以丹粟霞漿兒食之旣多飽悶欲死乃飲天黃露半合卽醒洞防記】

百谷君王【後漢王粲遊海賦總眾流而臣下爲丨丨之丨丨】

浮玉堂【雞跖集太湖記云湖是仙人丨丨丨】

川淵灣渡

裸川【桂林東南邊有丨丨桓譚新論云呈衣冠於丨丨海上有裸人鄕】

濯龍淵【汝南舊有鴻卻陂成帝時丞相翟方進奏毀敗之建武中太守鄧晨欲修復其功聞許楊曉水脈召與議之楊曰昔成帝用方進之言尋而自夢上天天帝怒曰何故敗我丨丨丨是後民失其利明府今興立廢業願以效死力因署楊爲都水掾吏使典其事楊立因髙下形勢起塘四百餘里數年乃止百姓得其便累嵗稔】

落星灣【山谷詩買田丨丨丨寰宇記云落星石在江州廬山東周圍一百五步髙丈許圖經云昔有星墜水爲石當彭蠡灣】

桃葉渡【在秦淮口丨丨王獻之愛妾名其妹桃根王嘗臨此丨送之楊修詩云桃葉桃根栁岸頭獻之才調頗風流相看不語橫波急艇子翻成送莫愁】

井

臨沅井【抱朴子葛稚川云余祖鴻臚少時嘗爲丨丨令此島有民家世壽考疑其丨水殊赤乃試掘井左右得古人埋丹砂數十斛去井數尺此丹砂汁因泉漸入井是以飲水而得壽況乃所煉而服之者乎】昭王井【襄州南楚故城有丨丨丨舊傳言汲者死行人𨿽渴困不敢視韓朝宗以襄州刺史兼山南東道采訪使移書諭神自是飲者無恙人更號曰韓公井】

蘭陵井【丨丨山有丨異鳥巢其中金翅而身黒此鳥見卽大水井不可窺窺盈歳而死】

景陽井【臺城內丨丨宮丨也隋克臺城陳後主張麗華孔貴妃俱入井隋軍出之其井欄楯石脈以帛拭之作脂痕或云石脈之色類胭脂故亦名胭脂井】

池塘

珠池【嶺表異錄交州邊海海中有洲島島上有大池謂之丨丨每年刺史修貢自監丨戶入丨采以充貢耆舊傳云太守貪則珠寶逃去】

脂粉塘【吳故宮亦有香水溪俗云西施浴處呼爲丨丨丨吳王宮人濯妝於此溪之上源至今猶馨香】髙陽池【漢習郁於峴山南鑿池號丨丨丨】

埭

雞鳴埭【南史齊武帝永明中數遊幸諸苑載宮人従車至內深不聞端門鼓漏聲置鐘景陽樓上應聞鐘聲並早起妝飾帝數幸瑯琊宮人常従早發至湖北埭雞始鳴故呼爲丨丨丨】

州

虎頭州【常州顧愷之居於常州之無錫故名】

桃城【渭州】

楡城【河州】

柏亭【趙州】

艾亭【滑州】

梅溪【鄧州】

桃塞【華州】

棗澗【絳州】

茅津【陜州】

芹川【邠州】

蓼國【唐州】

羊湖【汴州】

鴻闗【定州】

氊鄕【諸集拾遺劉孝儀謂北狄曰丨丨】

木飲州【酉陽雜俎朱崖境內有一島居民甚眾地無井泉海水特咸取艸木汁飮之號丨丨丨】

裏

宜春【左思退居丨丨裏專意典墳齊王聞辟之不肯就】

履道【白樂天罷杭州歸洛陽於丨丨裏得故散騎常侍楊憑宅有竹木池館之致因爲池上篇曰都門風土水木之勝在東南丨丨裏乃樂天退老之地地七十畆屋室二之一水五之一竹九之一島樹橋梁間之】親仁【郭子儀歳入官俸無慮三四十萬緡宅居丨丨裏四分之一中通永巷家人三千相出入不知其居前後賜良田美器名園甲館不可勝紀其數】

靜恭【楊氏自汝士後常赫爲冠族所居丨丨裏兄弟並列門防咸通後在臺省方鎭率十餘人楊漢公傳】歸仁【牛僧孺第洛之丨丨裏多致嘉石美木與賓客相娛】

穢【劉繪爲南康相郡人有姓賴所居名丨裏賴見繪繪戲嘲之曰君有何丨而居丨裏此人應聲曰未審孔丘何闕而居闕裏繪嘿然嘆其辯速】

烏衣【紀瞻立宅於丨丨巷館宇崇麗園池竹木有足賞玩】

白楊靑楊【後周何妥住丨丨裏蕭眘住丨丨裏時人語曰世有兩雋丨丨何妥丨丨蕭眘】回軒【張志和所居】

薛曲【西京記東京昭國坊有薛繪子侄十人冠裳茂盛時號丨丨】

銅表志【魏文帝時毎一里置丨丨髙五丈以丨里數】

道路

以日爲占【太平興國中供奉官王廷徳使髙昌云次樓子山無居人行沙磧中丨丨丨丨旦則背日暮則向日而行】

六帖補卷二

欽定四庫全書卷

六帖補卷三

宋楊伯嵒撰節令气候

嵗月

你揑離【燕北記正月一日以糯米炊飯用白羊髓和丸爲團如拳大宮寢帳內各散四十丸爲厭禳畨中呼此爲丨丨丨你是丁揑離是日】

傳柑宴【詩文發源上元登樓貴戚例有黃柑遺近臣謂之丨丨丨東坡詩雲歸來一盞殘燈在猶有黃柑遺細君】

瞎裏【燕北雜記二月一日畨中蕭姓者並請耶律姓者於本家筵席呼此節爲丨丨丨瞎裏是請是時】

蠶市【二月朢日蜀人鬻丨器於丨因作樂縦觀子由詩序】

竹秋【三月凡物以成爲秋】

炎暺【何平叔景福殿賦夏丨丨暺昌延及熱气】

蕭晨【殷仲文詩言秋景蕭索也】

首旻【七月也徐勉萱花賦】

秋表【九月也詩疏說荷的】

九日馬射【齊書云九月丨丨丨丨蓋秋金之節講武習射象立秋之令】

臘賜【漢官儀丨丨大將軍三公錢各二十萬特進侯五十萬卿以下有差以爲禮門戶之直】祖臘【應劭風俗通曰共工之子好逺遊死爲祖神漢家火行盛於午故以午日爲祖也臘嵗終祭眾神之名臘接也新故交接也大祭以報功也漢火行衰於戌故臘用戌日也陳寵傳注】

赴壑蛇【東坡詩欲知垂盡歳有似丨丨丨修鱗半已沒去意誰能遮】

陶嘉月【楚辭丨丨丨兮驅駕文選詩漾舟丨丨丨】

浹辰【左傳丨丨之間而楚克其三都辰十二日周禮浹日而斂之注甲至甲十日】

防气浮空【二月】

魚遊碧沼【三月】

晷錘丹陸【四月】

麥隴移秋【五月】

蟬噪繁柯【六月】

朔气浮川【十月並昭明啟】

赤虎【丙火寅虎僧普滿題潞州佛寺云靑牛將丨丨方號太平年】

靑牛【乙木丑牛】

雞朱肥酒未熟【己酉元和裴晉公得石刻丨丨丨丨丨丨後平蔡以己酉夜入城】乞漿得酒【袁繼正書嵗在申酉丨丨丨丨嵗在辰巳嫁妻賣子】

卜嵗盈耗【玆歳朔鬭羊馬槖駝七日觀勝負以丨丨丨丨】

挾日【周官丨丨而斂之注従甲至甲謂之丨丨凡十日】

米筒【續齊諧記屈原五月五日沒汨羅江楚人以竹筒貯米祭之】

柏梁篇【秦中嵗時記王維重陽應制詩曰四海方無事三秋大有年無窮菊花節長奉丨丨丨】神鷰【諸集拾遺庾肩吾嵗旦詩金薄圖丨丨朱泥印鬼丸】

晨夜

角宿未旦【未旦未明也離騷天問】

畢昴盈軒【將曉陶潛】

侵軒【鮑明逺詩丨丨赴早路畢景逐前儔】

扶光迫西汜【謝瞻元日詩扶日光也又楚辭汜音似日出陽谷次於蒙汜西汜日入處也】下【晡時】

十暑【丨丨岷山葛】

三霜【丨丨楚戶砧並杜詩】

海艸三緑【三見春李白送蔡十還家序】

五夜【諸集拾遺漢遣中黃門揚丨丨自甲夜至戊夜也】

寒暑

裸壤垂繒【天寒則不衣之俗亦垂繒帛謝惠連雪賦】

泉浸兩骹【梅聖兪苦熱詩赤日若射火林風不動梢羸汗尙流沛冠服豈能包貴人諒有稟慣集豈彊交切觀行軍馬坌蕩劇煨炮寧思山中人石丨丨丨丨】

曽冰延樂【杜工部古城員外新亭詩形開古迹丨丨丨丨方注云曾重也重陰之气可排煩暑爽情思可延引歡笑方乃術】

冰

玉岸【鮑昭冬至詩曰長洲夜闌干層冰如丨丨】

長史倍道送【北史齊趙郡王叡天保二年出爲定州刺史六年詔領兵監築長城於時六月叡途中屏蓋扇親與軍人同勞苦定州初是藏冰丨丨宋欽道以叡冒熱遣丨丨丨冰正遇炎盛咸謂一時之要叡對之嘆曰三軍皆飲濕水吾何義獨進寒冰還至銷液竟不一嘗兵人皆感悅】

六帖補卷三

欽定四庫全書卷

六帖補卷四

宋楊伯嵒撰帝后妃嬪【太子公主附】

帝

瑤光貫日【顓頊母曰女樞見丨丨之丨丨如虹感而生顓頊帝】

石立栁起【漢昭帝時有太山臥石自起立上林僵栁後復生此孝宣興起之表】

隆凖日角【漢光武身長七尺三寸美須睂大口丨丨丨丨注云日角謂庭中骨起狀如日本紀】丰下兌上【後漢顯宗明帝生而丰下注云蓋面方也東觀記曰帝丨丨丨丨項赤色有似於堯】自題曰進士【唐宣宗好儒雅畱心鄕貢舉曽於殿柱上丨丨丨鄕貢丨丨李某瑣言】神光【晉文帝生有丨丨之異一室盡明】

探防得一【晉武帝始登祚丨丨以卜世數系此多少帝探丨丨不悅侍中裴楷進曰臣聞天得一以淸地得一以寧王侯得一爲天下貞帝大悅欽服焉】

白气貫月【河圖著命云湯母扶都見丨丨丨丨意感生黑帝子湯也】

栁榮【中書省有古丨建中末枯死徳宗自梁還復丨茂人以爲瑞呂渭爲禮部侍郎令貢士賦之帝聞以爲善也】

詔令

六詔【諸集拾遺成都記南蠻丨郡本無統屬天子每下丨各頒一封謂之丨丨云】

騎詔【諸集拾遺長慶集丨丨徵還便殿與對】

后妃嬪

履巨迹【髙辛氏之妃姜嫄見巨人迹欣然履之身重如孕居期生后稷】

夢捫天飲鐘乳【後漢鄧後在家時丨丨丨蕩蕩正靑若有鐘乳狀乃仰嗽丨之以訊諸占夢言堯夢攀天而上湯夢及天而舐之斯聖人之前占吉不可言又相者見後驚曰此成湯之法也】

日角偃月【後漢梁后初入掖庭時年十三相工茅通見後驚再拜賀曰此所謂丨丨丨丨相之極貴臣所未嘗見也】

姜氏請愆【後漢皇后紀序宣王晏起丨丨丨丨注列女傳曰周宣姜後齊侯之女也宣王嘗夜臥晏起夫人不出房姜後乃脫簮珥待罪於永巷使傅母通言於王曰妾不才淫心見矣至使君王失禮而晏起以見君王樂色忘徳敢請罪惟君王之命王曰寡人之過夫人何辜遂勤政事成中興之名】

月中聚雪【蜀先主置廿後於白綃帳中望之如丨丨丨丨河南獻玉人髙三尺乃取置座側晝則講設軍謀而玩玉人嬖寵者非惟妬甘後亦妬玉人也】

失疣痣【梁武丁嬪初許嫁魏益徳帝登城見丁氏出遊有五色云如龍蓋頂上遂贈以金環兼賂益徳而娶之貴嬪先時臂有赤痣及體多疣及納之並失所在後生昭明簡文】

見菖蒲花【梁文獻張皇后方孕忽丨庭前丨丨丨光采非常驚報侍者皆云不見後曰嘗聞丨丨丨丨者當富貴因取吞之是月生武帝】

手爪五寸【陳武宣張皇后丨丨長丨丨色並紅白每有期功之服則一爪先折】

黃气滿空【魏武卞皇后生時有丨丨丨丨父敬侯怪之問卜者王越越曰此吉祥也後太祖納於譙甚有寵】

手鑄金人【後漢故事皇后將立必令丨丨丨丨成者爲吉否者不得】

夢月【前漢王元後母妊在身丨丨入其懷】

蘭儀玉度【宋宣妃誄云誕發丨丨光啟丨丨】

君王后【淖齒之亂齊國也殺湣王莒人求湣王之子法章得之於太史敫家爲人灌園敫女憐而善遇之後法章私以情告女女遂與通及莒人共立法章爲齊王以莒距燕而女遂爲後所謂丨丨丨也法章立十九年薨是爲襄王子建立建母丨丨丨賢事防謹與諸侯信故建立四十餘年不受兵敫音皎】

防擲孕【惠帝賈後名南風性虐酷嘗手殺數人或以丨丨丨妾子隨刄墮地武帝大怒將廢之賈充張華趙粲荀朂等深救之故不得廢】

咸水灑地【宋文潘淑妃本以貌進未見賞帝好乘羊車經諸房戶防妃妝飾褰帷以候並宻令左右以丨丨丨丨帝每至戶羊輒舐地不去帝曰羊乃爲汝徘徊況於人乎此故愛傾後宮】

景陽鐘【齊書帝置鐘於丨丨樓上令宮人聞鐘聲早起妝飾】

半面妝【梁孝元帝徐妃無容質不見理帝二三年一入房妃以帝眇一目每知帝將至必爲丨丨丨以候帝見則大怒而回車】

上陽白髮人【白樂天樂府諷諭雲天寶五載後貴妃專寵後宮人無復進幸六宮有美色者輒置別所上陽是其一也貞元中尙在其宮詞曰上陽人紅顏暗老白髮新緑衣監使守宮門一閉上陽多少春宗末嵗初選入入時十六今六十同時采擇百餘人零落年深殘此身憶昔吞悲別親族扶入車中不教哭皆云入內便承恩臉似芙蓉胸似玉未容君王得見面已被楊妃遙側目妒令潛配上陽宮一生遂向空房宿秋夜長夜長無寐到天明耿耿殘燈背壁影蕭蕭暗雨打窗聲春日遲遲遲獨坐天欲暮宮鶯百囀愁厭聞梁燕防棲老休妬鶯歸燕去心悄然春往秋來不記年惟向深宮望明月東西四五百回圓今日宮中年最老大家休對蒼天號小頭鞋履窄衣裳靑黛防睂睂細長外人不見見應笑天寶末年時世妝上陽人最苦多少亦苦老亦苦少老苦兩如何君不見昔時呂向美人賦又不見今日上陽白髮歌】

千娥睂【杜詩老濞卽山鑄後庭丨丨丨】

有娀佚女【騷佚美也契母有娀國名卽簡狄】

中夫人【後漢鄧太后臨朝従兄鄧康托病不出太后使內人問之時宮婢出入多能有所毀譽其耆宿者皆稱丨丨丨所使者乃康家先婢亦自通丨丨丨鄧後本紀】

太子公主

無外交【建武中皇太子及山陽王荊因虎賁中郎將梁松以縑帛聘請鄭眾欲爲通誼引借出入殿中眾謂松曰太子丨丨丨之義漢有防蕃王不得私通賓客遂辭之不受】

茂徳淵衝天姿玉裕【選陸機太子宴詩】

受主謁見【王珪子敬直尙南平公主時諸主下嫁以帝女貴未嘗行見舅姑禮珪曰主上循法度吾當丨丨丨丨豈爲身榮將以成國家之義於是與夫人坐堂上主執笲盥饋乃退其後公主降有舅姑備婦禮本於珪】

義陽貞節【晉末羣盜蜂起丨丨公主自洛中出奔至洛南士卒二千餘畱守不去以衞京師劉曜攻破之主有殊色曜將逼之主手刃曜不中遂自刃曜奇其丨丨遣塟之立義陽公主陵民憐之爲立廟今義陽神是也】

望鄕館【晉永嘉亂元帝旣已至江諸公主不得隨去安陽公主平城公主奔入兩河界悉爲民家妻常怏怏不悅有故鄕之思村民感之共築一臺以居之謂之公主丨丨丨至今巋然王朗懷舊賦云將軍出塞之臺公主丨丨之丨】

太平用事【中宗時丨丨公主丨丨擅權及姚宋輔政而主勢亦不減故語曰姚宋爲相邪不如正丨丨丨丨正不如邪】

事不諧【光武姊湖陽公主新寡帝與共論朝臣防觀其意主曰宋威容徳器羣臣莫及帝曰方且圖之後被引見帝令主坐屏風後因謂曰諺言貴易交富易妻人情乎曰臣聞之貧賤之交不可忘糟糠之妻不下堂帝顧謂主曰丨丨丨矣】

六帖補卷四

欽定四庫全書

六帖補卷五

宋楊伯嵒撰

官職名稱

大小三昧【翰苑每下直出門謂之小三昧銀臺門上馬謂之大三昧言出纒縛而就解脫也事見翰林誌書所載】

禦史本艸【唐賈忠言撰丨丨丨丨以裏行爲合口椒最有毒監察爲開口椒微毒殿中爲蘿卜侍禦史爲脆梨漸入嘉味遷員外爲柑子言可久服禦史臺記】

火城【唐宰相元日冬至立仗列燭五六百炬謂之丨丨將至則諸官燭皆撲滅以避之】

鳬鴨白鴨【後魏道武制官皆擬古云鳥之義諸曹走使謂之丨丨取飛之迅速伺察宮禁者謂之丨丨取延頸逺視】

宜禾都尉【後漢明帝置】

畢白曹羅【唐自大中洎咸通白中令入拜相次畢相諴曺相確羅相劭權使相也繼升巖廟崔相愼由曰可以歸矣近日中書盡是蕃人蓋以丨丨丨丨爲番姓也】

登山捧日【楊炎未仕夢登髙山仰見日在咫尺因舉手以捧之占曰日者君象丨丨丨丨非登相位而輔君乎果登相位又程昱少時常夢上泰山兩手捧日以語荀彧彧以昱夢告太祖太祖曰卿當終爲吾腹心後封安鄕侯】

堂中生艸【孟蜀翰林夢丨丨丨丨不絕果掌制艸數年】

燭影在雙旌【雜爼唐劉沔爲小將因坐睡息有人授以雙旌曰君方大貴但心存此燭此燭卽在無憂也沔後拜將常見丨丨丨丨丨上後不復見燭乃輿疾歸京卒】

相門有相【王訓字懷範王儉孫也年十六召謂朱異曰可謂丨丨丨丨射策除祕書郎後拜侍中入見武帝帝問何敬容曰褚彥回年防爲宰相敬容曰少過三十上曰今之王訓無讓彥回訓美容像善舉止文章爲後進領袖年二十有六南史本傳】

四世禦史中丞【王淮之明禮傳瞻文辭宋臺建除禦史中丞爲百僚所憚自曽祖彪之祖臨之父納之至淮之四世居此職淮之識究舊儀問無不對彭城王義康每嘆曰何須髙論虛正得如王淮之兩三人天下便足南史本傳】

禦史七貴【李肇國史補丨丨故事殿中得花磚緑衣用紫案褥之類號爲丨丨】

省墻東【唐郎官前行爲要劇後行閒簡人皆恥爲之王上客自侍禦史以才望當得前行俄除膳部員外時人嘲之曰有意嫌兵部專心取考功誰知腳踜蹬墮卻丨丨丨以膳在省中最東北隅故有此句雞跖集】六押【給捨分司押事故舍人謂之丨丨】

朱防防【尙書諸防歷者壁記入相則以朱防元和後惟以膳部防持國柄者最多時省中謂之丨丨丨】赤老樞【狄靑召自延安入樞府西府迓累日不來因僈罵曰迎一丨丨累日不來因呼爲赤樞蓋都下鄙語目軍人爲赤老以其名在尺籍中也】

百人綬帶【唐諺云一人在朝丨丨丨丨言一人貴而親友皆榮也】

送吏部郎【何尙之字彥徳宋少帝卽位遷吏部郎告歸定省傾朝送別於冶渚及至郡父叔度謂曰聞汝來此傾朝送別可有防客答曰殆數百人叔度笑曰此是丨丨丨丨爾非關何彥徳也南史本傳並見】兩鳯連飛【崔陵爲侍中弟仲文爲銀靑光祿大夫同日受拜時云丨丨丨丨見北史】

淸平官【南越志南詔謂詞臣曰丨丨丨廣記】

五日翰林【杜荀鶴常防梁獻太祖詩三十章皆易曉也洎受禪拜翰林學士五日而卒】三相不利【感定錄元和中武元衡初從蜀歸熒惑犯上相云丨丨皆丨丨始輕末重月餘李絳以疾免明年李吉甫暴卒又明年元衡遂遇害】

祕書省【西京記丨丨丨唐初惟主冩書貯掌勘校而已門可設羅權貴率不好此職流俗以監爲宰相病坊少監爲給舎病坊及著作郎爲尙書郎病坊祕書郎及著作佐郎爲監察禦史病坊言從職不任煩劇者攺入此省然好學君子厭爲趨競者求爲此職焉】

貴城陽太守【晉皇甫謐從姑子梁栁爲城陽太守將之官人勸謐餞之謐曰栁布衣時過吾吾迎送不出門今作郡送之是丨丨丨丨丨而賤梁栁非吾心所安也】

白馬從事【後漢李憲旣伏誅其黨淳於臨等攻灊山揚州牧歐陽歙遣兵不能克陳眾爲從事白歙請得諭降臨於是陳單車駕白馬往說而降之灊山人共爲立祠號丨丨陳丨丨云】

令長【漢志萬戶以上爲丨萬戶以下爲丨】

女尙書【魏明帝常防宴後庭中選知書可信付者六人爲丨丨丨典省奏事處當畫可本紀注】州望郡宗鄕豪【梁武帝詔於州郡縣置丨丨丨丨丨丨各一人專掌捜薦本紀】

白版侯【武后時封侯者眾鑄印者不供至有丨丨丨之號】

白衣卿相【盧輝未第前自號丨丨丨丨】

隨牒【匡衡傳但以無階朝廷故丨丨在逺方師古注隨選補之常牒不被超擢者】

金章盈笥【文選任彥升爲範尙書讓吏部封侯表云鴻都不綱西園成市丨丨有丨丨之談華貂深不足之嘆雜記】

懷銀黃【西漢楊僕傳丨丨丨垂三組師古曰銀印金印也】

折腰具【杜子美有懷鄭十八詩云黃帽映靑袍非供丨丨丨】

銀艾【後漢張奐卒遺命曰吾前後仕進十要丨丨注銀印緑綬也】

嗣大夫【世祿也子產云】

華腴【桞芳氏族云三世有三公曰膏粱有令僕曰丨丨】

黍素【竊祿也見風俗通】

鶴料【唐幕府官俸謂之丨丨】

獨以官貧【北史房彥謙煬帝時知王綱不振遂去官居常從容頋爲子元齡曰人皆因祿富我丨丨丨丨所遺子孫在於淸白耳】

龍種來歸【龎煥去官還鄕里人曰我家池裏丨丨丨丨逸史傳】

獻範蠡逰五湖圖【東軒筆錄陳恭公判亳州生日親族多獻老人星圖侄世修獨獻丨丨丨丨丨丨且贊曰賢哉陶朱覇越平吳名遂身退扁舟五湖公卽日納節明日致仕】

鳩集鳯巢【朝野僉載玉及善才學庸猥爲內史號丨丨丨丨】

小門下【齊職儀云齊侍中呼爲門下給事黃門侍郎呼爲丨丨丨】

省眼【吏部郎中】

三院【侍禦史爲臺院殿中侍禦史爲殿院監察禦史爲監院唐史】

都公【唐呼左右司爲丨丨見陽城山記】

塗歸【唐百官志給事中凡有百司奏抄侍中旣察則駁正違失詔勅不便者塗攛而還謂之丨丨】昆腳皆頭【杜牧常於宰執求小儀不得求小秋又不得夢人謂曰辭春不及秋丨丨與丨丨竟除比部員外廣記】

黒頭尙書【袁昂梁天監二年遷吏部尙書帝謂曰齊明帝用卿爲丨丨丨丨我用卿爲白頭尙書良以多愧南史本傳注】

土山頭【唐諸郎中不由員外郎入者謂之丨丨丨趙謙光自大理正拜戶部郎中時人嘲曰員外由來美郎中望不優誰言粉署裏翻作丨丨丨謙光答曰錦帳隨時設金鑪任意薫惟愁員外置不應列星文談賓錄】

香尉【任昉述異記漢雍仲進南海香拜洛陽尉號丨丨】

壓角【春明退朝錄舍人院知制誥上事必設紫褥於庭北拜防閣長立褥之東北隅謂之丨丨宋元憲作掖垣叢志而不載其事按唐裴廷裕云舍人上事知印宰相當丨丨則其禮爲舊矣予爲舍人邵典宗入院邵不疑爲閣長遂丨丨時議美之】

瑞錦窩【春明退朝錄唐舊說禮部郎中掌省中文翰謂之南宮舍人百日須知制誥又謂員外郎爲之丨丨丨】

執獸子【諸集拾遺齊職儀漢侍中掌乘輿物防器有獸子之屬故世呼侍中爲丨丨丨】

六帖補卷五﹤子部﹐類書類﹐六帖補﹥

欽定四庫全書

六帖補卷六

宋楊伯嵒撰

人物品題

王氏龍虎【南齊王僧防戒子書曰王家門中優者猶龍鳳劣者猶虎豹】

蘭臺聚【任昉爲禦史中丞後進皆宗之時有劉孝綽劉苞劉儒陸倕張率殷蕓劉獻及到漑弟洽專軌日至號曰丨丨丨南史到漑傳】

龍門逰【梁陸倕與任昉友善及昉爲中丞簮裾輻湊預其防者殷蕓到漑劉苞劉儒劉顯劉孝綽及倕而已號曰丨丨之丨本傳】

江漢英靈【北史桞遐少有才名謝舉見之曰丨丨丨丨見於此矣本傳】

芳林十哲【丨丨門名沈云翔等十人交通中貴】

大歷十才【盧綸與吉中孚韓翃錢起司空曙苗發崔峒耿湋夏侯審李端皆能詩齊名號丨丨丨丨盧綸傅】

三髙【何嗣解官居若邪山雲門寺而二兄求防並棲世謂何氏丨丨】

三張【晉張載與弟恊元時人以比陸機云史臣云二陸入洛丨丨減價】

江東三岑【唐岑羲爲金壇令時弟仲翔爲長洲令仲休爲溧水令皆有治績宰相宗楚客語本道巡察禦史曰毋遺丨丨丨丨乃薦羲爲汜水令本傳】

孔家金【晉孫興公謂孔沈云】

魏家玉【晉孫興公謂魏顗云】

關西孔子【楊震字伯起博通經史號爲丨丨丨丨】

當世仲尼【王起字義舉嗜學非寢食不輙廢天下之書無不讀一經目弗忘也爲太子侍讀兼太常卿禮儀使文宗題詩太子笏以賜詔畫像便殿號丨丨丨丨其寵遇如此後以夙儒兼宰相見唐本傳】一座顏回【謝尙字仁祖八嵗神悟夙成父鯤常攜之送客或曰此兒丨丨之丨丨也尙應聲答曰座無尼父焉別顏回晉本傳】

名子以風月景山水【謝莊生子五颺顥嵸莊丨丨丨丨丨丨丨丨南史本傳】大小王東陽【王承性簡貴有風格右衛朱異當朝每休下車馬塡門有申英者好忤權右嘗指異門曰此中輻湊皆爲利往能不至者惟丨丨丨丨丨爾小東陽卽承弟也時惟承兄弟及禇翔不至異門世並稱之南史本傳紀】

漫郎叟【唐元結字次山常參山南東道來瑱府瑱奏攝領府事代宗立丐侍親歸樊上授著作郎益注書作自釋云少居簡余山著元子十篇故以元子爲稱天下兵興逃亂倚玗洞始稱倚玗子後家襄濱乃自稱浪士及有官稱浪者亦漫爲官乎呼爲丨丨旣客樊上漫遂顯樊左右皆漁者少長相戱更曰聱叟彼誚以聱者爲其不相從聽不相鉤加帶笭箵而盡船獨聱齖而揮車酒徒得此又曰公之漫其猶聱乎公守著作不帶笭箵乎又漫浪於人間得非聱齖乎公漫久矣可以漫爲叟於戱吾不從聽於時不鉤加於當世誰是聱者吾欲從之彼聱叟不慙帶乎笭箵吾又安得能薄乎著作彼聱叟不羞聱齖於鄰里吾又安能慙乎漫浪於人間取而醉人議當臣漫叟爲稱本傳】

駞李【魏孝文帝定四姓隴西大姓李氏恐不入四姓中星夜乘明駞至時四姓定訖故時人謂之丨丨】兩到【梁到漑到洽有名比晉之二陸世祖常贈詩曰魏世美雙丁晉朝稱二陸如何今丨丨復似淩寒竹】竇氏五龍【右諫議大夫竇禹鈞有子五人儀儼侃偁僖俱以進士及第洎禹鈞懸車儀儼己華顯故人馮道贈詩云燕山竇十郎敎子有義方靈椿一株老丹桂五枝芳儀終禮部尙書儼終翰林學士侃終起居郎偁終諫議大夫僖終右補闕俱有令名時號丨丨丨丨】

王昕九龍【北史王昕母崔氏生九子皆風流醖借世號丨丨丨丨】

淸平佳士【晉任罕字子倫以淑行稱爲丨丨丨丨】

王逺如屏風【丨丨字景舒時人謂逺丨丨丨屈曲從俗能蔽風露言能不乖物理也出南史】水月觀音【蔣凝侍郎有人物每到朝士家人以爲祥瑞號丨丨丨丨前代潘安仁衛叔寶何以加此唐末朝士中有人物者時號爲玉筍斑】

趙倚樓【唐趙嘏善吟詠杜牧常愛其早秋句曰殘星防防雁橫塞長笛一聲人倚樓吟詠不己時號爲丨丨丨】

和香方比朝士【範曄字蔚宗精微有思致觸類多善撰丨丨丨其序之曰麝本多忌過分必害沈實易和盈斤無傷零藿虛燥詹唐粘濕甘松蘇合安息鬰金柰多和羅之屬並被珍於外國無取於中土又棗膏昏鈍甲煎淺俗非惟無助於馨烈乃當彌增於尢疾也所言悉以丨類丨丨麝本多忌比庾仲文零藿虛燥比何尙之詹糖粘濕比沈演之棗膏昏鈍比羊保甲煎淺薄比徐湛之甘松蘇合比慧琳道人沈實易和以自比也南史本傳】

閬苑先生【東方朔見坡詩】

甫裏先生【陸】

貞白先生【陶隠居】

負局先生【李兗隠於磨鏡又洞防記李兗負五嶽眞形圖號丨丨丨丨】

醉吟先生【白居易】

洪崖先生【文選郭景純詩曰右拍洪崖肩注云神仙傳衛叔卿與數人博子問曰向與博者爲誰曰是丨丨丨丨又張蘊唐初人年九十餘號丨丨丨丨天寶四年四月八日上升張說有傳】

桑薴翁【唐陸羽自號】

樊上翁【杜牧之】

白雲子【司馬承禎】

東臯子【王績自號】

玉川子【盧仝】

天隨子【陸】

耐辱居士【司空圖自目爲丨丨丨丨】

赤城居士【司馬子微】

髙陽酒徒【孔融云酈生以丨丨丨丨著功於漢】

煙波釣徒【張志和】

江左夷吾【王導】

江東步兵【張翰】

山東木彊【魏元忠】

紫府眞人【韓魏公】

昆臺眞人【冨鄭公自稱】

芙蓉館主【丁度也見括異志】

芙蓉城主【石曼卿】

竹林居士【本朝廖明略安陸人自號丨丨丨丨】

趂蛇鸛雀煙薫木棖熬上猢猻【朝野僉載魏光乘好題目人姚元之長大行速謂之丨丨丨丨王旭短而黒謂之丨丨丨丨楊仲嗣躁急謂之丨丨丨丨丨】

雨金翁【任昉述異記漢翁仲孺居渭川一日天雨金十斛於其家時號曰丨丨丨】

張底【傳記崔湜爲中書令張嘉貞爲舍人湜輕之常呼爲丨丨後因議事出人意表湜謂同列曰丨丨乃我輩人一般人終當坐此後十年張公爲中書令】

四明公【酉陽雜爼夏爲東明公文王爲西明公邵公爲南明公季札爲北明公】

靑翁【諸集拾遺萊州圖經隋世有二人居牢山食松久肉色與松同人呼爲丨丨】

稷蜂【諸集拾遺韓詩外傳謂恃勢人曰丨丨】

臧彪【丨丨爲晉安太守政嚴百姓謂之丨丨南史本傳】

三猾【王子年拾遺記鉤命訣曰蕭何爲昴星之精項羽陳勝胡亥爲丨丨】

老慳老傖【南史宋孝武狎侮羣臣各有稱目多須者謂之羊短長肥痩皆有比擬顏師伯齒號之曰齴

劉秀之儉恡常呼爲丨丨宗靈秀軀體壯起拜艱難每一集防輙於坐賜靈秀器服飲食前後相

系欲其跕謝傾踣以爲歡笑栁元景垣防之𨿽並北人而謨獨受丨丨之目

凡諸稱謂四方書疏亦如之王謨傳】

驚蛺蝶【北齊魏收字伯起昔在京洛輕薄尢甚人號曰丨丨丨】

東裏西華南容北叟【任昉四子丨丨丨丨丨丨丨丨並無術業墮其家業生平舊交莫有收防劉孝標然矜之爲著廣絕交論以譏刺其舊交南史本傳】

小字

阿戎【王戎】

阿連【謝惠連】

阿黒【王惇】

阿逺【謝瞻】

阿咸【阮籍侄】

檀奴【晉潘嶽後人因呼檀郎】

虎犢【王彪之小字也彪之字叔武】

末婢【謝琰小字也琰字瑗度王珣往哭謝公不執丨丨手而退】

鎭惡【桓石防小字】

虎頭【洪駒父云顧愷之小字丨丨維摩詰是過去金粟如來故杜甫乞瓦棺寺頋畫維摩詰詩云虎頭金粟影是也】

齊奴【石崇小字】

錦衣奴【謝師道小名梅聖兪常戱之云古錦裁詩句斑衣戱坐隅木奴今正熟肎學陸郎無】鐵牛【陶谷小字見南部新書】

易姓更名

莫驚書錄題臣向卽是當時劉更生【宋元憲初名郊字伯庠在翰林有指公姓名傳以他說者公因請更名常移書葉淸臣目爲同年葉戱答云淸臣宋郊榜第六人登第徧閱小錄無宋庠者不知何許人公答詩云紙尾殷勤問姓名禁林依舊玷華纓丨丨丨丨丨丨丨丨丨丨丨丨丨丨】志在投秦入境遂稱於張祿名非霸越乘舟乃效於陶朱【範文正仲淹字希文防隨母適朱氏冒朱姓後復本姓謝啟云丨丨丨丨丨丨丨丨丨丨丨丨丨丨丨丨丨丨丨丨丨丨以範雎範蟸皆攺姓也】

六帖補卷六

欽定四庫全書

六帖補卷七

宋楊伯嵒撰宗族親黨

宗族

素家【江淹仕梁封侯謂子弟曰吾本丨丨不求冨貴】

遙遙華冑【何昌防字儼望爲吏部尙書有一客姓閔求官昌防謂曰君是誰後答曰子騫後昌防團扇掩口而笑謂座客曰丨丨丨丨】

王氏之盛【王筠與諸兒書論家門集云史稱安平崔氏及汝南應氏並累葉有文才所以範宗云崔氏雕龍然不過父子兩三世爾非有七葉之中名徳重光爵位相繼人人有集如吾門者也沈少傅約常語人曰吾少好百家言身爲四代之史自開辟以來未有爵位蟬聨文才相繼如丨丨丨丨也汝等仰觀堂構思各努力論曰王曇首之才器王僧綽之忠貞其世祿不替也豈徒然哉仲寶雅道自居早懷伊呂之志意而逢時遇主自致宰輔之隆所謂衣冠禮樂盡在是矣齊有人焉於斯爲盛其餘文雅儒素各稟家風箕裘不墜亦云美矣】

祖孫

郤超叛鑑【丨丨死有遺書一篋乃與桓溫姦謀之書父方回見之不哭曰恨汝死晚坡詩云嵇紹似康爲有子丨丨丨丨是無孫】

耳孫【曽孫也言去髙曽益逺但耳聞之】

父子

文度置膝上【晉王述愛其子坦之𨿽長大猶抱丨丨丨文度坦之字也坡詩送劉道原歸覲云定將丨丨丨丨丨喜動鄰里烹豬羊】

樝何如梨【張敷字景小名樝父邵小名梨宋文帝戱之曰丨丨丨丨答曰梨是百果之宗樝何敢比也】

子

我家龍文【楊愔字遵彥防爲從兄昱所重曰此兒駒齒未落已是丨丨丨丨】

日下無雙【到洽字茂防淸警有才學謝朓欲薦之洽深相拒絕築室嵓阿幽居積嵗時人號曰居士任昉常訪洽於田舍嘆曰此子丨丨丨丨遂申拜親之禮後爲禦史中丞又伏挺字士操博學能爲五言詩任昉亦曰此子丨丨丨丨】

一門七業【劉殷有七子五子各授一經一子授太史公一子授漢書丨丨之內丨丨俱興北州之學殷門爲盛】

蠟鳯【王僧防防時與諸子戱僧達跳下地作彪子僧防獨正坐采丨燭珠爲丨皇伯父稱其長者云本傳系僧綽】

戴碩子三兒【宋戴法興兄延壽興並修立山陰有陳戴者家冨有錢三千萬緡又或云丨丨丨丨丨敵陳戴三千萬錢】

阿鴻摩天【後魏崔光子鴻字彥鸞弱冠有著述志拜給事中黃門郎光重之謂次子曰丨丨已丨丨去汝曺可不勉哉】

封胡羯末【謝氏尢彥秀者稱丨丨丨丨封謂歆胡謂朗羯謂末謂川皆其小字也歆朗川早卒惟以功名顯於其時耳出雜說】

叔侄

梁羅【蘇子由三子遲適逺子瞻詩云獨攜三子出古剎訪禪祖髙談付丨丨詩律到阿虎丨丨遲適小字阿虎逺小字也】

阿買【韓退之詩丨丨不識字頗知書八分詩成使之冩亦足張吾軍或問黃魯直丨丨是退之何人魯直曰退之侄】

兄弟

酥酪【唐穆贊兄弟皆和粹世以珍味目之贊少俗然有格爲酪質美而多文爲酥員爲醍醐賞爲乳腐本傳】

防旌在門【李光弼與弟光進在京師丨丨丨丨甲弟並開極一時之榮】

五龍【張格字茂度子演四弟鏡永辯岱俱知名時謂之張氏丨丨】

腰鼓【沈懷文三子淡深衝衝字景綽齊武帝卽位轉禦史中丞與兄淡深名譽有優劣世謂爲丨丨兄弟淡深並歷禦史中丞兄弟三人皆爲司晉宋所未有也】

媦【丨所交切姊也丨雲貴切妹也】

飲乳止訟【芝田錄西蜀有兄弟訟財者畢搆爲亷察呼以人乳飲之皆止】

嫂

老嫂【魏舒曰得八百戶長將丨丨入官舍斯願足矣】

妻

寄夫詩【毛友龍字達可未第時其內以一詩寄之云剔燭親封錦字詩擬慿歸雁寄天隅經年未報幹秦防不識如今舌在無】

臼炊【諸集拾遺張瞻夢炊於臼中占之曰喪妻丨中丨言無婦也】

壻

快壻【後魏劉昞字延明少依博士郭瑀有女欲求良偶有心於昞遂別設一席於前召諸弟曰吾有一女欲求一丨丨誰當坐此席者昞奮衣來坐曰聞公求丨女丨昞其人也遂妻之】

靑桂近姮娥【唐裴筠婚蕭遘女問名未防擢進士第羅隠詠詩曰細看月輪還有意信知丨丨丨丨丨】

外氏

喜文采【後漢杜林少好學家旣多書外氏張竦丨丨丨林從竦受學博洽多聞時稱通儒】

舅甥

躡履問訊【晉郤愔傳王獻之兄弟自超未亡見愔常丨丨丨丨甚修舅甥之禮超死浸怠屐而候之愔每慨然曰使嘉賔不死防輩敢爾耶】

爲伍伯【畢誠相家本微其舅丨丨丨今之雜職行秋者】

誦至渭陽【楊愔常詣舅源子恭子恭與之飲問讀何書曰誦詩子恭曰丨丨丨丨未耶愔感噎子恭亦噓欷】

朋友

朝定【契丹主聞唐莊宗爲亂兵所害哭曰我丨丨兒也遼言丨丨猶華言朋友也】

仙宗十友【司馬承禎與陳子昂盧藏用宋之問王適畢構李白孟浩然王維賀知章爲丨丨丨丨】

門生

良田【崔羣中書舍人知貢舉妻李氏常勸樹莊田爲子孫之計笑曰余有三十所美莊良田徧在天下夫人何憂夫人曰不聞君有此業曰余前嵗放榜三十人豈非丨丨耶廣記】

玉筍生【雞跖集李相知舉門生多淸秀謂之丨丨】

賓客

門無雜賓【謝譓不妄交接丨丨丨丨有時獨醉曰入吾室者但有淸風對吾飲者惟當明月】登龍門【袁昂字千里後爲尙書令雅有人望逰處不雜入其門號丨丨丨】

機傾席【沈機美風調善吟詠爲梁東宮常侍每公卿宴集必邀之咸曰聽沈郎詩當時爲之語曰丨丨丨丨倒賓客異聞】

亹亹逼人【謝安弱冠詣王蒙淸言旣出蒙子修曰此客何如大人蒙曰此客丨丨爲來丨丨矣】殘客【張纉與何敬容不葉敬容居權軸賓客輻湊有過詣纉纉輙拒不前曰吾不對何敬容丨丨】

六帖補卷七

欽定四庫全書

六帖補卷八

宋楊伯嵒撰聲音笑貌

聲音

混混靡靡超超箸【世說諸名士共至洛水戱還樂廣問王夷甫曰今日戱樂乎王曰裴僕射善談名理丨丨有雅致張茂先論史漢丨丨可聽我與王戎說延陵子房亦丨丨丨丨】

問輙言佳【世說司馬徽有以人物丨者丨丨丨其婦曰人質疑問君君一皆言佳豈咨君之意乎徽曰如卿所言亦復佳】

金聲玉振正始之音【王惇鎭豫章長史謝鯤雅重衛玠相見欣然言論終日王惇謂謝鯤曰昔王輔嗣吐丨丨於中朝此子復丨丨於江表微言之緒絕而復續不意永嘉之末復聞丨丨丨丨】姦譚【選丨丨旣愉心】

善嘯【東方朔丨丨每曼聲長嘯輙塵落帽飛】

囈語【王子年拾遺記呂在孫防座上酣醉忽臥於夢中誦周易一部驚起雲夢見伏羲周公文王與我論世祚興亡之事眾座皆云呂防丨丨通周易】

諂佞

狐蹲雉伏【朝野僉載鄭愔丨丨貴介丨丨權門】

笑貌

耳門不容麥【樊氏曰丨丨丨丨丨壽百嵗】

角生【樊氏曰尹容年九十左丨生丨長半寸】

犀額背【隋劉焯】

山庭日角珠衡犀角【論語象曰顏子丨丨丨丨曽子丨丨丨丨】

鼓角相【王敬則母爲巫常謂人曰敬則生時胞衣紫色應得鳴鼓角人笑曰汝子得爲吹角可矣及長兩腋下生乳各長數寸後果爲將】

形陋【沈攸之字仲達元嘉中魏軍南攻朝廷發三吳之眾攸之亦行詣領軍將軍劉遵攷求補白丁隊主遵攷以爲丨丨不堪攸之嘆曰孟嘗君身長六尺爲齊相今求士取肥大者哉因隨慶之徵討始補隊主明帝卽位累遷中領軍時遵考爲光祿大夫攸之在禦坐謂遵考曰丨丨之人何如帝問攸之依實對帝大笑】鼎角【後漢李固傳固丨丨匿犀注云頂有骨如鼎足也】

聖賢多異貌【後漢周爕生而欽頥折頗醜狀駭人母欲棄之其父不聽曰吾聞丨丨丨有丨丨興我宗乃此兒也注伏羲牛首女媧虵身臯陶烏喙孔子牛唇是也欽丘防反】

紫志【沈約腰有丨丨】

顏瞠謝笑【顏竣爲吏部畱心選舉任遇旣隆奏無不可謝莊代竣領選意多不行竣容貌嚴毅莊風姿甚美賓客喧訴常歡笑答之人言顏竣瞠而與人官謝莊笑而不與人官】

捧腹【史記曰者傳云司馬季主捧腹大笑】

西笑【桓譚新論云關東里人聞長安樂則出門丨向而丨】

頩頰【坡紅梅詩曰玉人丨丨故多姿頩怒色普經反又普茗反婦人怒則面赤見離騷賦云】息【李嶠也袁天綱賀其母曰必大貴壽】

踵息【莊子眾人之息以喉至人之息以踵】

徹視【僧契虛遇捧子者導往仙宮見一人臥而有若瞬目以問捧子捧子曰此非瞬目乃丨丨也】聽瑩【莊子云是黃帝之所丨丨也】

別後防幹【開天傳信王元景使梁劉孝綽送之泣下元景無泣謝曰卿勿怪我丨丨當丨丨也】淸盧【諸集拾遺揚雄謂瞳子曰丨丨】

矜嚴懽笑【明皇雜錄南史王筠傳沈約見筠以爲似外祖袁粲張稷曰袁公見人輙矜莊王郎見人必歡笑惟此一條不能酷似】

眼食【李濟翁資暇錄林逋傳佛書睡謂之丨丨】

身體發膚

華【發神】

覺【腦神】

玉羅【心神】

虛鑑【目神】

始梁【舌神】

衝龍【鼻神】

幽田羅千【並耳】

神蓋楊衡【並眉】

淸揚【眉間】

尺宅【面】

寸田【丹田】

皓華【肺】

龍煙【肺】

育嬰【腎】

蒼華【王禹偁詩云白頭休道祝丨丨注云發神也元白有詩祝之】

泥丸【內景經明堂中有君臣洞房中夫婦丹田中父母丨丨腦神之名也】

緑眉【唐永貞中南海貢奇女丨丨聰巧號盧眉娘宮中呼爲盧逍遙】

眉事【東方朔云丨丨可察】

眉斧【七發云皓齒蛾丨伐性之丨斤】

王白須【晉王彪之字叔武年二十須鬢皓白謂之丨丨丨】

童牙【後漢崔駰達防詞云甘羅丨丨而報趙注謂童防也】

華防【崔駰達防詞云唐且丨丨以悟秦注白首也】

白舍人行詩圖【酉陽雜俎荊中街子葛子自頸以下編刺丨丨丨詩如花中偏愛菊卽一人持杯賞菊凡三十餘事號丨丨丨丨丨丨】

楚腰衛鬢【諸集拾遺洛姝詩云丨丨丨丨四時芳】

年甲

雌甲辰【唐逸史載裴晉公與郎中庾威同辰生公戱曰郎中丨丨丨也】

小戊子【程文惠公龎潁士同戊子生程已貴龎尙爲小官常戱龎曰君乃丨丨丨耳後潁士大貴文惠致書賀曰今日大戊子卻爲丨丨丨矣】

楚客庚寅【離騷惟庚寅兮吾以降東坡詩云始憶庚寅降】

堯年丙子【唐張果老常言生於丨丨丨丨】

六嵗能文【陸云字士龍丨丨丨屬丨】

經綸才【遺珠王元之七八嵗已能文畢文簡大奇之曰丨丨丨也遂加以冠呼爲小友】

八嵗能詩【西淸詩話黃魯直丨丨丨丨送人赴舉云送君歸去明主前若問舊時黃庭堅謫在人間今八年】

童烏九齡與文【童烏揚雄子見問神篇】

十一嵗童科【湘山野錄楊文公丨丨丨舉神丨丨至闕下參政李至令賦喜朝金闕詩】甘羅悟不韋張辟疆覺平勃皆以十二齡【揚子童黎篇】十三侍中【史記桑羊年丨丨丨丨】

二十四爲大司徒【鄧禹】

嵗暮日斜時【樂天詩行年三十九丨丨丨丨丨】

四十讀春秋【顏氏家訓公孫丨丨方丨丨丨】

衰發不滿梳【東坡答任師中詩我今四十二丨丨丨丨丨】

手中蓍【東坡年四十九有詩云蘧瑗知非我所師流年已似丨丨丨】

不動心來已十年【遺珠呂吉甫八月十八日生時年五十周開祖以詩戱之曰中分秋气才三日丨丨丨丨丨丨丨】

情意已闌珊【邵康節六十嵗吟六十殘軀鬢已斑謬稱仙術有神丹時來孺子成功易勢去聖人爲力難𨿽則筋骸粗康健那堪丨丨丨丨丨】

七十入禁林【東坡遺事梁周翰少有文譽入禁林年已七十】

冨公書屏【遺珠冨鄭公年八十書座屏云守口如瓶防意如城】

六帖補卷八

欽定四庫全書

六帖補卷九

宋楊伯嵒撰宮室城郭

宮殿

三云殿【漢成帝設云帳云幄云幕於甘泉紫殿世謂之丨丨丨】

更營宮室【謝安欲丨丨丨丨王彪之曰彊冦未殄正是休兵飬士之時何可大興工力勞櫌百姓耶安曰宮室不壯後世爲人無能彪之曰任天下事當保國寧家朝政惟允豈以修屋宇爲能哉安無奪之故終彪之世不攺營焉】

冰防【唐呼祠部爲丨丨言其淸冷也】

瑋丰樓之閈閎【左太衝魏都賦丨丨丨丨丨丨起建安而首立注云鄴城東有都亭城東亦有都道北有大邸起樓門臨道建安中所立也左傳曰髙其閈閎以侍賓客】

門戶

朱白門【梁胡僧祐將軍攻侯景於荊峽臨行謂其子曰汝可開兩門一門抹朱一門抹白吉則由朱防則由白吾不防不歸也】

白下門【按唐防要及地理誌武徳三年更江寧縣曰歸化八年又更曰金陵又更金陵曰丨丨則丨丨縣始於此一說謂本江乘縣之白石壘以其地帶江山之勝故爲城於此曰丨丨城東門謂之丨丨丨正其往路也】

靈瑣【丨神丨門鏤文如連瑣以靑畫之則曰靑瑣】

鵠籥【北史禁門籥曰丨丨】

堂

東堂【郤詵舉賢良對防爲天下第一拜議郎遷通州刺史武帝於丨丨防送問詵曰卿以自爲何如對曰臣對防爲第一猶桂林一枝昆山片玉帝笑】

浮玉北堂【太湖是仙家丨丨之丨丨】

聽箏堂【晉武帝命宴謝安宅命安侍坐使桓伊吹笛爲一弄畢又拾箏按金縢曲此堂基至今樵牧者不敢近】

礎【任昉述異記吳王時堂柱礎皆刻伏】

宅

商裏宅【光武攻懷州未下使鮑永說下之賜永洛陽丨丨丨】

夾淸漳【南史劉繪與張融周顒雅有風則時人爲之語曰三人共宅丨丨丨張南周北劉中央】廣路【王濬字士治常起宅開門前路廣數十步人或謂之何太過濬曰吾欲使容長防旗旛眾咸笑之】立馬烏衣巷【紀瞻丨丨於丨丨丨館宇崇麗園池竹木有足賞翫瞻奉飬甚厚】

過馬防【春明退朝錄北都使宅舊有丨丨丨按唐韓偓詩云外使進鷹初得試中官過馬不教嘶】

樓臺

平臺【漢梁孝王始治宮室爲復道自宮連屬於丨丨一十餘里招延賢士】

辟風臺【拾遺記趙飛燕體輕恐暴風漢成帝爲築丨丨之丨】

美農臺【興元府有丨丨丨漢中記曰漢太守桓宣每登以勸農】

翻經臺【九域圖南康軍有丨丨東西丨乃謝靈運丨丨之所】

聰明臺【牛僧孺其祖仕交廣罷秩還至郴衡門爲山賊剽略惟僧孺母子獲全遂亡入江南止於廬陵禾山焉逮長爲母所訓遂習先業縣之北有山名聰明源源下有古臺古老傳爲丨丨丨其下有湧水曰聰明泉古今學者皆能成業僧孺乃捨其上而肄業逮十數年間轉有文譽防其母死於縣之西南才徳鄕旣詣長安以文投韓愈皇甫湜大爲知遇由是聲華蔚然擢上第不十數年爲相江南錄彭昌傳】

賢士臺【燕昭王爲郭隗築臺今在幽州燕王故城中士人呼爲丨丨丨亦謂之招賢臺】

華陽樓【陶景字通明號華陽陶隠居築三層樓通明處其上弟子居其中賓客至其下與物遂絕】齊雲樓【陳後主禎明三年作丨丨丨楊循詩云上界笙歌下界聞縷金羅袖郁金裙倚欄紅粉如花面不見巫山空暮云】

月觀【徐湛之注見風亭】

亭

風亭【宋徐湛之爲南兗州刺史廣陵城舊有髙樓南望鐘山城湛之更起丨丨月觀招集文士盡逰玩之美也】二十四亭【洛陽記曰城內都亭】

精思亭【李徳裕所居安邑裏舊有院號起艸亭曰丨丨每計大事則處其中𨿽左右侍禦不得預此所以處事詳審卒爲良臣】

孟亭【樊澤爲節度使時浩然墓碑壞澤乃更爲刻碑鳯林山南封寵其墓初王維過郢州畫浩然像於刺史亭因曰浩然亭咸通中刺史鄭緘謂賢者名不可斥更署曰丨丨】

自雨亭【王鉷旣誅有司籍第捨數日不能徧至以寶鈿爲井幹引泉激霤號丨丨丨】

半隠亭【王字大年髙簡知書傳無貴冑气常以光福第賔客多更住永達裏林木窮僻構丨丨丨以自適】

竹西亭【揚州有丨丨丨】

浣花亭【華陽風俗錄丨丨丨在州之西南江流至淸之所杜甫宅在焉注】

怡亭【歐陽集古錄跋云丨丨銘李陽冰篆裴虯撰銘在武昌江中有小島亭在其上銘刻於島石】金穀比蘭亭【越州山陰縣有蘭渚蘭亭王羲之與羣賢於此祓禊作蘭亭記或以潘嶽金穀詩序方其文以羲之比石崇羲之間而甚喜焉】

園囿

輞川別墅【王維與弟縉皆篤志奉佛食不葷衣不文維別墅在丨丨地奇勝有華子岡欹湖竹裏館桞浪茱萸沜辛夷塢與裴迪逰其中賦詩相酬爲樂母亡表輞川等俱爲寺】

辟疆園【王獻之常經吳郡聞顧丨丨有名先不相識乘平肩輿經入時辟疆方集賓友而獻之逰歷旣畢傍若無人辟疆勃然數之曰傲主人非禮也以貴驕士非道也失是二者不足齒之傖耳便驅出門獻之傲如也不以屑意】

東園【徐勉之中年聊於東田開營小園政欲穿池種樹少寄淸賞】

李園【房陵定山有朱仲丨丨二十六所潘嶽閒居賦云房陵朱仲之李】

杏園【在南海中洲中多杏海上人云仙人種杏處漢時常有人舟行遇風泊此洲五六日食杏故免死洲中有冬杏】蓼園【長沙定王故宮有丨丨眞定王故園也】

苜蓿園【張騫丨丨丨今在洛中苜蓿本胡中菜也張騫始於西戎得之西戎乃月氏國】

梧桐園【在梧宮本吳王夫差舊園也一名琴川】

平泉莊【唐李徳裕莊多有奇石】

池藥【諸集拾遺今園中藥欄欄卽藥藥卽欄猶言圍援非花藥之欄也漢宣帝詔曰丨丨注云以竹防連綿爲禁藥】

城郭

鐵甕城【潤州城號鐵甕城吳孫權所築杜牧詩曰城髙丨丨橫彊弩】

避狼城【幽王時牛化爲虎羊化爲狼洛陽有丨丨丨云幽王時羣羊爲狼食人爲築城避之今洛中有狼村是其處也】

麋鹿城【趙王故城俗呼爲丨丨丨】

花錦城【蜀先主常以美言防勇悍莫敵輩曰西川號丨丨一旦收復玉帛子女資我兒輩快活也】依築城【戎幕閒談李徳裕曰蜀傳張儀築城成都城屢頽壊時有周行旋走至是丨丨行路丨之丨果成嘗聞殻猶在城中昨詢耆舊言節度使髙崇文截爲腰帶袴矣】

匹練繞叢花【宋武帝三月三日登八公山劉安故臺城郭如丨丨之丨丨丨】

橋道【驛鋪附】

挿天蝶蝀駕海鯨鯢【鄭毅夫長橋詩丨丨丨丨玉腰濶丨丨丨丨金背髙】

何公橋【東坡詩云疏爲玉虹隠爲金堤直闌橫檻百賈所棲注】

銷魂橋【長安東灞陵有橋於此多送別故云丨丨丨】

二十四街【洛陽丨丨丨丨一亭十二城門門一亭出漢志】

盤紆交亙【沈約詩野徑旣丨丨荒阡毎丨丨】

折栁【見盡情注】

籌筆驛【在蜀道中孔明籌畫此山水秀壯見杜牧之詩注】

相思鋪【鄜州東五百里有水名相思河岸有郵置亦曰丨丨丨】

廣成槁街邸【史記藺相如奉璧入秦秦捨相如丨丨丨漢書郅支首懸丨丨蠻夷丨間】

墳墓

生金筍【桂林風土記陳思膺本名聿修冨州人博學開元中有客求宿厚待之明日將去乃曰吾識地理此州上裏地形貴不可言聿修同詣其處視之客曰若此地可世世爲郡守又詣一處曰葬此地可以一世爲都督聿修後數載喪親以都督地葬之他日拜墓忽見其池丨丨丨甚眾後爲桂州都督】

墳墓【墓謂塋域墳謂築土見謝夷吾傳墓不起墳注】

神道【墓開前道建石柱以爲標爲之丨丨見中山簡王焉傳】

蓬顆【西漢傳云使其後世曽不得丨丨蔽冢而托焉師古曰言土塊上生蓬耳】

靑冢【昭君墓也琴操注昭君伏毒而死單於舉之胡中多白艸而此冢獨靑】

六帖補卷九

欽定四庫全書

六帖補卷十

宋楊伯嵒撰艸木花果

艸

龍芻【東海有龍駒島穆天子飬八駿於島中有艸名丨丨馬食之日行千里古語云一秣丨丨爲龍駒】蔓金苔【晉梨園獻丨丨丨色如金縈聚如雞卵投水中卽蔓延波上光出數日皆如火乃於宮中穿池置是苔以樂宮人人有幸者則賜金苔置器中照曜滿室名光明苔】

食仙艸【巴東民稅氏子入山遇靈艸而食之不饑不渇一旦告人云蛾眉山多此藥將詣共餌云因捨鄕裏而去之凡遇神芝瑞艸皆由宿分稅氏子其庻防乎遐往蛾眉得非仙人所告乎】

不死艸【谷先生姓王名詡秦時多枉死者有鳥銜艸覆人面遂活始皇以問先生先生曰巨海中有十洲此乃祖洲丨丨丨也生瓊田中一株可活千人】

澤葵【苔謂之丨丨又名重錢亦呼爲宣蘚南人呼爲垢艸】

活人艸【漢武帝時西方月氏國有獻丨丨丨三莖有人死者將艸覆面卽生】

睡艸【桂林有丨丨見之則令人睡一名醉艸亦呼爲嬾婦箴】

蘭射幹【易通卦驗曰十一月廣莫風至則丨丨丨生射卽今之烏翣也陳寵奏曰冬至之節陽气始萌故十一月有丨丨丨蕓茘之應】

相思艸【秦趙間有丨丨丨狀似石竹而節節相續一名防腸艸一名愁婦艸】

垣衣【小華山其原有薜茘其狀如烏韭而生於石上食之止心痛注云亦緣木生與韮相似在屋者曰昔耶在墻者曰丨丨山海經丨丨本艸一名天韭】

神芝【唐末處州道士封尊師嘗遇張天師授一劍治於逆旅望見北山上有黒云一片凝然不散師命往視之曰下有菌大如笠令取之如常菌法煮熟與弟子六人同餐是夕店中有光髙出屋脊照人如晝迨曉尊師與食菌者俱斃此乃丨丨亦尸解之一法也】

唐婆鏡【玉芝葉一名瓊田艸俗號丨丨丨山谷瓊芝軒詩憧憧來問此何艸但告渠是丨丨丨】辟芷【香艸生幽辟處故云丨丨】

畱夷掲車【並香艸名】

胡防【香艸有莖葉可作防索】

宿莽【艸冬生不死楚人名之曰丨丨】

江離【香艸生江中說文蘼蕪也】

仙茒【抱朴子唐堯觀蓂莢以知月注云堯時有艸夾堦而生隨月開落名蓂莢又曰丨丨】

縈蒲【殷蕓小說歷城東有蒲臺世傳秦始皇常過此丨丨以系馬至今蒲生猶縈歷城一作鬲】重錢【任昉述異記苔之別名丨丨】

蒓【酉陽雜俎丨根甚美名丨丨】

天何生【談助唐巢縣令楊日華膳夫經以芋頭爲丨丨丨】

芝卜【酉陽雜俎屋柱無故生芝者白爲喪赤爲血黒爲賊黃爲喜其形如人面者亡財如牛馬者逺役如虵之類者田蠶耗】

昔耶【酉陽雜俎博雅云在屋曰丨丨在垣曰垣衣廣志又謂蘭香生於久屋瓦上俗謂之瓦松魏明帝愛之命於長安故宮殿擇取並瓦松栽入洛陽以覆屋梁簡文帝薔薇詩曰緑堦覆碧倚依檐映丨丨】甘艸苦艸惡艸旱艸【諸集拾遺大戴禮師曠曰嵗欲丰丨丨先生謂薺也嵗欲歉丨丨先生謂葶藶也嵗惡則丨丨先生謂水藻也惡謂潦也嵗旱則丨丨先生謂蒺藜也皆以孟春占之】七明九光【諸集拾遺七孔者爲丨丨九孔者爲丨丨石芝名也】

威喜樊桃獨搖牛角龍仙【諸集拾遺丨丨丨丨木芝名丨丨丨丨丨丨皆艸芝名也】

木

交讓樹【潯陽記黃金山有木一年東邊榮西邊枯次年西邊榮東邊枯年年如此張華曰此丨丨丨也乃楠樹述異記】

相思樹【齊州圖經曰鄆城南有靑陵臺韓慿冢按捜神記云宋康王取韓慿妻使慿運土築此臺慿死妻自殺王聽合葬其冢相望各有樹生其上旬日合拱根交於下枝錯於上後稱爲丨丨丨又有鴛鴦雌雄交頸飛其上焉】

娑羅樹【天寶初安西進狀言丨丨丨不庇凡艸不止惡禽聳幹無慙於松栝成陰不愧於李如得托根長樂擢穎建章布葉垂條鄰月中之丹桂連枝接影對天上之白楡酉陽雜俎又楊素建都城嫌樗木名惡號娑婆羅樹】

桐有汗【長安興善寺前庭有桐四株皆素和尙手植元和中卿相多逰此寺丨至夏丨丨汗入衣如輠脂不可浣人惡之素戱祝樹曰來嵗復有汗我必薪之自是無汗素不出院轉法華經三萬七千部夜有狢子聽經時有烏鵲就掌取食】

庭列植嘉樹【顧憲之仕齊後遷吏部郎中宋時其祖覬之嘗爲吏部於丨丨丨丨丨謂人曰吾乃爲憲之植爾至是憲之果此職】

列植桐栁【防稽孔珪家起園丨丨丨丨多搆山泉殆窮眞趣鈞往逰之珪曰殿下處朱門逰紫闥詎得與山人交耶答曰身處朱門而情逰江海形入紫闥而意在靑雲鈞齊髙帝之子也】

盜砍樹【範喬字伯孫邑人臘夕丨丨其丨有告者喬佯不聞邑人愧而歸之喬往諭之曰卿節取薪欲爲父母相歡娯爾何以愧焉】

金城栁【桓溫北徵經丨丨見少爲瑯琊時所種丨皆已十圍慨然曰木猶如此人何以堪攀枝執條然流涕】

栁藏經【薛機隠士也營蝸捨東都漕河之隈忽有柳客造門自稱丨丨丨能歌吟談論明年五月又來贈薛詩曰誰謂三才貴予觀萬化同虛心嫌蠧食年老怯狂風是夜魏王池畔有大枯栁爲風所折其內不知誰人藏經百餘卷漫壞機曰其藏經之謂乎】

栁似張緒【劉悛之爲益州獻蜀栁數株枝條甚長狀若絲縷齊武帝以植於太昌靈和殿前常賞翫咨嗟曰此楊栁風流可愛似張緒當年時其見賞愛如此】

聽事前古栁【劉瓛字子珪篤志好學丹陽尹袁粲指丨丨丨丨丨樹謂瓛曰人謂此是劉尹時樹每想髙風今復見卿淸徳可謂不衰矣】

槐下聽事【髙熲毎坐朝堂北槐樹下以聽事其樹不依行列有司將伐之隋文特命勿去以示後人其見重如此】

堂柱生槐【孫偓字龍光第進士歷顯官始家第丨丨丨丨枝期而茂旣而偓柄政】

種梓漆【樊重營理產業物無所棄常欲作器物先丨丨丨時人嗤之然積以嵗月皆禆其用向之笑者咸求假焉】

射朽木【王方翼常夜行見長人丈餘引弓丨僕之乃丨丨也】

女珊瑚【光武時南海獻珊瑚婦人帝命植於殿前謂之丨丨丨一旦柯葉甚茂至靈帝時樹死咸以爲漢室將亡之兆述異】

賜嘉樹【姜皎爲殿中監宗素愛之帝在殿廷翫一嘉樹皎盛贊之帝遂令徙植其家云】貝多樹【一說少室山有丨丨丨與眾木異一年三放花其花香美】

苗氏松檟【丨晉卿嘗自爲父碑文有鵲巢碑上史思明亂賊入上黨焚蕩略盡而丨丨丨丨獨無傷】登第皂莢【泉州文宣王廟庭植皂莢樹每州人將登第則生一莢梁貞明中忽生一莢有半人莫諭其祥是年州人陳逖進士及第黃仁穎學究及第仁潁恥之復應進士舉至同光中半莢之中忽生全莢其年仁穎果登第】

扶桑國【丨丨丨在中國之東其上多丨丨葉似桐初生如筍國人食之實如梨而赤績其皮爲布以爲衣亦爲綿兩兩同根偶生故名扶桑】

常春樹【燕昭王種丨丨丨葉如蓮花樹身似桂樹花隨四時之色春生碧花春盡則落夏生紅花夏末則凋秋生白花秋殘則萎冬生紫花遇雪則謝故號爲丨丨丨】

丹靑樹【辰州嵩溪有丨丨丨枝葉茂盛直上籠其下無枝條上有五色葉圓如華蓋故號爲丨丨丨俗謂之五采樹今在辰陽縣】

楡樹爲籬【魏志鄭渾字文公爲山陽魏郡太守以郡下百姓苦乏材木乃課丨丨丨丨並益五果楡皆成藩五果丰實】

植槐代堠【韋叔裕字孝寛爲雍州刺史先是路側一里置一土堠經雨頹毀每須修之自孝寛臨州仍勒部內當堠處植槐樹代之旣免修復行旅又得庇防周文後見怪問知之曰豈得一州獨爾當令天下同之於是令諸州夾道一里種一樹十里種三樹百里種五樹焉】

蒲葵【蘇子容云椶櫚出廣州】

菩薩綫【其木如檜枝葉長垂欲及水下紛如散絲綫色翠而淸香可愛】

仙人燭【其木如梧桐其皮多枯剝如筒桂大可盈握長亦尺餘每燭一枝可延數十刻】

仙掌扇【朱瑞生葉三四大於扇色翠可愛生於嵓洞之前兩兩相合如掌扇相對】

飛仙蓋【髙枝無他枝木末樛然下垂敷條散葉圓宻如蓋】

玉女幢【葉細長而淸澤葉稍如丹經霜不凋髙一二丈自根而上層級如幢節】

羅漢縧【其木如檜聳之髙數丈翠葉間垂心白色長尺餘作結成縧狀】

竹實【天復甲子嵗隴西亢陽民相食是年忽山中竹無巨細皆放花細子饑民采之樁米而食珍於黍稷粳糯所謂百萬圓顱活之貞筠之下】

靑士【竹也見樊宗師園記】

申椒【木實之香者申或地名】

麯塵絲【栁也古今詩江邊楊栁丨丨丨】

十里香【任昉述異記松千年則香聞丨丨】

玉枝【洞防記東方朔得西那國丨丨以進武帝賜近臣年髙者云病者枝汗死者枝折老耼得之七百年不汗偓佺得之三千年不折】

桂腦蕓英【續仙傳謝卿遇仙山中設瓊酒丨丨丨丨】

八月春【談助竹根曰鞭贊寧竹譜云鞭多西行故諺云東家種竹西家理地以鞭行時丨丨爲丨二月三月爲秋凡百谷皆以始生爲春成熟爲秋】

煮簀【談助陸云笑竹雲漢人至吳吳人設筍問何物曰竹也歸煮其簀不熟曰吳人豈欺我哉】楓脂【酉陽雜俎丨丨入地爲琥珀】

聲風木【李濟翁資暇錄雲從西那國得丨丨丨長九尺大如指其實如細珠風吹枝如玉聲因以爲名】兔目防耳【諸集拾遺博物志槐生五日曰丨丨十日曰丨丨】

招搖桂【山海經丨丨山多丨】

五衢花【山海經少室山有木其花丨丨五出如衢路也】

竹約【設文節爲】

聖筍【諸集拾遺嶺南諸山谷茅地中潤生筍甚大籜皆竹而根皆茅人食之名丨丨】

云界【宋武帝桐贊曰捎星丨丨衍葉炎防】

花

旌節花【唐王處回侍中一日有道士王桃枝奉謂攜種之曰此則仙家丨丨丨後王公果除二節鎭方致仕】

劚牡丹【長安貴防尙牡丹三十餘年矣每春暮車馬若狂以不就翫爲恥種一本有直數萬者元和末韓令始至長安私第有之遽命劚去曰吾豈效兒女子也】

玉蘂花【曽慥端伯髙擠詩注云唐人有題唐昌觀丨丨丨詩云一樹玲瓏玉刻成飄廊防地色輕輕今瑒花卽丨丨丨介甫以比瑒蓋瑒玉名取其白山谷更名山礬謂可以染也】

陸凱寄梅【丨丨與範曄善自江南丨丨花一枝詣長安與曄其詩曰折梅逢驛使寄與隴頭人江南無所有聊贈一枝春】

栽桃杏【王棲霞寓江陵所居手植桃杏四藩其宇時人比之董奉】

蜀州紅梅【丨丨有丨丨數本花之殊品也郡侯構閣環墻以固之一日梅已芳郡侯未至俄有兩婦人往驗旣扃鑰閴不見人惟於門東壁上有詩一首曰南枝向暖北枝寒一種春風有防般慿仗髙樓莫吹笛大家畱取倚欄幹摭遺】

金步搖【叢生條布其花四出皆偶對於枝葉間無風亦常搖動】

玉纓絡【其花圓潔如眞珠散綴柯條疎宻無異四時不衰】

莎羅花【其葉如枇杷毎七葉九葉叢生苞如人面其開收若牡丹數朶相倚色類拒霜香如菡蓞夏初始開惟天柱雙蓮峯絕頂有此花】

鉢囊花【木髙丈餘葉細長翠色光彩其花生於葉上色深黃如葵英萼極長淸香聞於數里金地藏逰食南臺花落於鉢並出九華錄中】

白蓮女【蘇昌逺居蘇臺有小莊吳中水鄕率多芰荷有一女郎素衣紅臉容質麗絕閱其明悟若神仙中人自是與之相狎以莊爲幽防之所蘇生嘗以玉環贈之結慇懃或日見檻前白蓮花開敷榮殊異見花房中有物細視之乃玉環也因折之其妖遂絕神無形必慿於物豈菡蓞之能哉】

種靑蓮【韓愈之甥有種花之異聞於小說杜給事孺林典湖州有染戶家生靑蓮花刺史收蓮子歸京種於池沼或變紅蓮因異之驛致書問染工曰我家有三世治靛甕常以蓮子浸甕底俟經嵗年然後種之若以所丨丨丨爲種卽爲紅矣蓋還本質又何足怪乃以所浸蓮子寄奉之愚見人以雞屎和土培芍藥花叢其淡紅者悉成深紅染工所言益信矣】

蓮房如笠【詩僧齊已與塑工蔡蟠曽於廬山瀑布中見一丨丨已幹大丨丨蓋其花大可知矣】水照【晏元憲蘋花詩序云蘋葉圓而小如荷之始生者俗謂之丨丨以其類鑑之形其花五出黃潤而香盛於中夏日熾而開日晐而萎無飄零者】

荊州菊潭【丨丨有丨丨其中皆幹菊潭旁民家飲之皆至上壽十洲記】

蘭菊叢生【羅含爲長沙相年老致仕加中散大夫初含在官舍有一白鶴棲集堂宇及致仕還家階庭忽丨丨丨丨以爲徳行之感年七十七】

文客【木犀】

淡客【梨花】

芳友【蘭】

淸友【梅】

仙友【嵓桂】

名友【海棠】

韻友【酴醿】

禪友【薝卜】

奇友【蠟梅】

殊友【瑞香】

淨友【蓮並曽瑞伯撰】

菊婢【金鳯花也張文潛詩云金鳯汝婢妾紅紫徒相輝】

梅兄【山谷水仙花詩雲山礬是弟丨是丨】

花王花後【魏花又有數其葉至七百葉錢思公嘗曰人謂牡丹花王今姚黃眞爲王而魏花乃其後也】

壽客【菊本艸一名延年】

幽客【蘭】

淸客【梅】

仙客【桂】

逺客【茉莉】

佳客【瑞香】

素客【丁香】

雅客【酴醿】

貴客【牡丹】

淨客【芰蓮】

野客【薔薇張景修撰諸客銘】

近客【芍藥】

燕艸【蕙也見南越志】

海仙花【晏元憲錦帶花詩云異名傳丨丨注云王禹偁名之爲海仙】

簇蝶花【晏元憲玉蝴蝶詩序云李衞公平泉果木記有永嘉丨丨今此花來於浙東四布如蝶】林蘭【梔子花謝靈運賦丨丨近雪而楊倚注丨丨梔子也】

紫冠【雞冠】

黃鈿【菊山谷簡田子平詩丨丨网絲窠】

花中神仙【沈立海棠記曰唐相賈耽著百花譜以海棠爲丨丨丨丨】

雪培堆【荊公詩華發尋春始見梅一枝臨路丨丨丨鳯城南陌他年憶杳杳難隨驛使來】百兩金【諸集拾遺本艸牡丹名丨丨丨又名防姑】

果

蒲萄何如橘柚【俗言蒲萄蔓好引於西南庾信謂魏使尉瑾曰我在鄴遂得大丨丨陳昭曰其味丨丨丨丨信曰津液勝之芬芳減之瑾曰金衣素裏見苞作貢向齒自消良應不及】

紫花梨【唐武宗不豫靑城道人進太白南溪丨丨丨食之大愈煩帝疾卽平今亦有此梨耳目記】柿有七絕【酉陽云丨丨丨丨一壽二多陰三無鳥巢四無虫五霜葉可翫六嘉實七葉落肥大】茘枝詩【梁劉得丨丨丨曰叔師貴其珍武仲稱其美良田自逺至含滋不畱齒】

獻橘【後漢楊由爲郡文學掾有風吹削柹太守以問由由對曰方當有薦木實者其色黃頃之五官掾丨丨數包柹廢】

桓礹系橘【東觀漢記丨丨到揚州止從事捨庭有橘株風吹落兩實以防系著枝上其志介如此】天寶甘子【天寶中宮中甘子結實一百五十顆宰臣賀曰雨露所均混天區而齊被艸木有性慿地气而潛通】

東府三寸甘【宋彭城王義康輔政専權時四方獻饋皆以上品薦義康而以次者供禦上嘗冬月啖甘嘆其形味並劣義康在坐曰今年甘殊有佳者遣還丨丨取大甘供禦者丨丨】

白橘靑柑縹杏【出勾漏傳】

安期食棗【漢武帝時李少君見上曰臣逰海上見丨丨生丨巨丨大如安期生仙者也】和嶠家好李【丨丨丨有丨丨帝求之不過數十王濟候其上直率少年詣園共啖畢伐樹而去】髙聰梨【丨丨被廢於家惟修營園果世稱丨丨丨以爲珍果北史】

雪桃【家語孔子侍坐於哀公公賜之桃與黍仲尼先飯黍而啖桃公曰黍以丨丨也】

鵝肪【椰子山谷以椰子冠送王子予詩漿成乳酒醺人醉肉截丨丨上客盤退之詩丨丨截佩璜】味諫果【餘甘子也戎州蔡次律家軒外有餘甘山谷名曰丨丨丨嘗作謝子予送橄防詩云方懷丨丨軒中丨】

昆流素蓮【周穆王時西王母進丨丨丨丨一房百子淩冬而茂】

雲臺桃實【張天師弟子趙升就學於天師與弟子登丨丨絕崖有丨丨樹大如臂曰得桃實者教以道弟子無敢視者升從上自擲正中樹】

韓終李【洞冥記琳園生玉李韓終嘗食號曰丨丨丨】

橘籍【任昉述異記越多橘柚有稅戶名丨丨】

六出杏仙人杏【任昉述異記天臺有仙杏六出五色號丨丨丨】

金李【任昉述異記杜陵有丨丨其大如拳一李有二色】

橘一帶三十子【王僧辯嘗爲荊州得丨丨丨丨丨丨以獻梁元帝】

楊梅隆冬三實【王虛之遭父母喪二十五年鹽酢不入口庭中丨丨丨丨丨丨墓上橘樹一冬再食時人咸謂孝感所致】

紫石橊紅縹李【瀨鄕老子祠有丨丨丨丨丨丨一李二色】

嚼靑梅【前蜀王建不識文字而好議下節判官馮涓大夫好戱時鳯翔請判官結歡好略同張郎中也來晨宴接王慮馮公先語而張子乘之或致失機乃令客將傳達且請緘黙坐旣安而賓主寂然無敢發其語端者馮公乃取盤中靑梅防然一嚼之四坐流涎因成大笑】

散棗栗【王泰字仲通防敏悟年數嵗時祖母集諸孫侄丨丨丨於牀羣兒競取之泰獨不取問其故對曰不取自當得由是中表異之】

道士與栗【王可交華亭人因棹漁舟一葉舫丨丨丨丨靑赤色久之食方盡及歸已半年遂絕谷動靜若有神助】

擲栗入柱穿【南史劉秀之字道寶穆之從父兄子秀之嘗從穆之爲丹陽尹與子弟宴於防防柱有一穿穆之謂子弟及秀之汝等試以栗遙擲之入穿者後必得此郡惟秀之獨入焉後果徙丹陽尹言遂驗】擲栗中上面【蕭琛歷尙書侍中梁武帝每朝防接琛以舊恩嘗預禦筵醉快上以棗投琛琛仍取栗擲上正中面禦史中丞在坐帝動色曰此中有人不得如此豈有說耶琛卽對曰陛下投臣以赤心臣敢不報以戰栗上笑悅】

惡香【丨丨丨尢忌麝香唐鄭注太和初赴職河中姬妾數百盡騎香聞數里是嵗自京至河中所過路盡死】

以鎭心【鄭灼家貧常蔬食講授多苦心熱若時甫偃臥丨丨丨丨起便讀誦其篤志如此】龍肝【丨丨丨長盈尺花紅葉素生於冰谷所謂冰谷素葉之也】

削皮【王羆與客食客削皮侵皮稍厚羆意嫌之及皮落地乃引手就地取而食之客甚愧色】

折腰菱【樂天罷蘇州刺史時得白蓮丨丨丨以歸】

翻雞芰【都有翠水水有碧色芰如雞飛名丨丨丨仙人多食之】

芋魁【丨根也漢翟方進傳】

冬李【王僧孺五嵗便機警人有饋其父丨丨先以一與之僧孺不受曰大人未見不敢先嘗】縹李【任昉述異記中山丨丨大如拳一李六色】

葵輩【雞跖集齊民要術早晚及中三輩又葵三搯更生嵗中得輩】

湖目【酉陽雜俎袁翻常於歷城蓮子湖上宴集膳夫告以作血羮不成乃令從它所汲水乃成時王在坐問之公曰可思丨丨王不諭歸問其主房叔通房曰藕能散血所謂丨丨蓮子卽是也】

水栗【酉陽雜俎武陵記兩角曰菱三角四角曰芰通謂之丨丨焉】

鴻頭【諸集拾遺芡別名】

黃防宻筩金義貍首虎蟠素腕【諸集拾遺陸機嘗作之賦云其種有丨丨丨丨丨丨丨丨丨丨丨丨丨丨名】

木威【酉陽雜俎朱崖橄防獨枝東向曰丨丨南向曰橄防】

六帖補卷十﹤子部﹐類書類﹐六帖補﹥

欽定四庫全書

六帖補卷十一

宋楊伯嵒撰鳥獸虫魚

飛鳥

鸞歌鳯舞【南海中有軒轅丘丨自丨丨自丨古雲天帝樂也】

鳯見天下康寧【丹穴之山有鳥焉其狀如雞五彩而文曰鳯鳥首文曰徳翼文曰順背文曰義膺文曰仁腹文曰信是鳥也飲則自歌自舞丨則丨丨大丨丨】

摯鈞【防山有鳥狀如鳬防毛善登木名曰丨丨見則其國多歿防音員】

跂踵【復州之山有鳥焉狀如鶚而一足彘毛名曰丨丨見則其國大疫跂音企】

鳷鵲【王子年拾遺記漢永康初條支國來獻異鳥名丨丨髙七尺解人語國太平則羣翔鳴】白燕【南史馬樞字要理有丨丨一雙巢庭木馴几案凡三十餘年亡】

縷系燕腳【衛敬瑜妻年十六而夫亡父母舅姑咸欲嫁之乃截耳置盤中爲誓乃止戶有燕巢常雙飛來去後忽孤飛女感其獨棲乃以丨丨丨丨爲志後嵗果復更來猶帶前縷女復爲詩曰昔年無偶去今春猶獨歸故人恩義重不忍復雙飛雍州刺史西昌侯藻嘉其美節乃起樓於門題曰貞義衛婦之閭】金蠶玉鷰【闔閭夫人墓中周回八里別館洞房邐迆相屬漆燈照爛如日月焉尢異者丨丨丨丨各千餘雙】

鷓鴣【丨丨似雌雞飛但南不北交州異物志云鳥象雌雞名丨丨其志懷南不思北䢐】

彈鵠【桓榮祖字華先善彈登西樓見翔鵠雲中謂左右當生取之於是彈其兩翅毛脫盡墜地無傷養毛生後飛去其神妙如此】

聚鸛【拾遺記麋竺冨擬王家權傾蜀國家內廐中有伏屍竺命埋之經二年有婦人語曰君財寶可支一世應遭火厄今遺君靑蘆杖長九尺感先恩耳仍云冝多丨丨以禳火災鸛能聚水於巢上故也竺歸後鄰家常見靑气如龍狀竺內有方諸盆以大珠散庭中謂之寶庭後旬日火從庫內起珠玉十分之二皆隨陽燧火盛之時見有靑气如雲覆火上火卽滅乃嘆人生運財有限竟恨而死】

羊公鶴【劉爽字遵祖少爲殷中軍所知稱之於庾公公甚忺然便取爲佐旣見坐之獨榻上與語是日殊不稱庾小失望遂名爲丨丨丨昔羊叔子有鶴能舞嘗向客稱之容試驅來氃氋而不肯舞矣】能歌鸚鵡【梁武帝時交州獻丨丨丨丨詔不納】

雀集庫樓【楊由字哀侯爲郡文學掾時有大雀夜丨於丨丨上太守廉範以問由由曰此占郡內當有小兵然不爲害後二十餘日廣柔縣蠻夷反殺傷長吏郡乃發庫兵擊之】

鳩鬭社木【楊由嘗從人飲酒三行便趨去後主人捨有鬭相殺者人請問何以知之曰向社中木上有鳩鬭此兵賊之象也】

祝雞翁【李徳裕到崖州遺段成式書曰自到崖州幸且頑健居人多養雞往往飛入舍今且作丨丨丨爾】

金雞鳴玉犬吠【濟陽山有麻姑登仙處俗說山上有丨丨丨丨丨丨】

天雞【棗南有桃都山上有大樹名曰桃都枝相去三千里上有天雞日初出照此木丨丨卽鳴天下雞皆隨之鳴矣】

海鳬毛【惠帝時人有得此鳥毛長三尺以示張華華見慘然曰此謂丨丨丨也出則天下亂矣】紅蝙蝠【出瀧洲多雙伏紅蕉花間若獲其一則一不去】

白蝙蝠【荊州淸溪秀壁諸山山洞往往有乳窟窟中多玉泉交流中有丨丨丨大如鵶按山海經云蝙蝠一名仙防千嵗之後艶色如銀棲則倒懸蓋飲乳水而長生也】

鳥賊【李客師致仕居昆明池長善騎射喜馳獵𨿽老猶未衰自京南屬山西際灃水鳥鵲皆識每出從之翔噪人謂之丨丨】

鳥卜【東女國以女爲君居康延川巖險四繚有弱水南流犍革爲船王號賓就官曰髙霸黎猶言宰相也俗輕男子女貴者咸有侍男被髮以靑塗面惟務耕戰而已子從母姓地寒宜麥以十一月爲正巫者以十月詣山中布糟麥咒呼羣鳥俄有鳥來如雞狀剖視之有谷者嵗丰否卽有災名曰丨丨西域傳】

吐綬鳥【丨丨丨其身大如雀五色出巴東山中毛色可愛若天晴淑景卽吐綬長一尺須臾還吞之】潄金鳥【三國時昆明國貢魏丨丨丨鳥形如雀色常翔揚海上吐金屑如粟至於此鳥卽畏寒雪霜帝乃作溫室以處之名曰辟寒臺故謂吐此金爲辟寒金也】

撲漉【鷗】

櫜【山海經羭次山有梟名丨丨食之不畏雷】

黃鴦【幽州謂黃鳥曰丨丨詩疏】

獸

石麟【丹陽天姑陵陵下有丨丨二枚不知年代相傳云泰漢間公卿墓則爲丨麒丨以鎭】

獬豸【丨丨一角之羊性知人有罪臯陶治獄其罪有疑者卽令羊觸之】

怒毛獸【封微山中有丨丨丨若不嗔毛短三寸若嗔毛長三寸】

白鵠【王子年拾遺記魏武討董卓夜失馬曹洪以所乘馬上帝足似不踐地數百里瞬息而至諺曰慿空虛躍曹家丨丨】

遺馬【王義方舉明經詣京師有徒步疲於道者自言父官逺方病且革欲往省困不能前義方哀之解所乘馬以遺不告姓名去由是譽振一時】

解牛【竇建徳世爲農材力絕人少重然諾善俠節鄕人喪親貧無以葬建徳方耕聞之太息遽命丨丨與給喪事鄕黨異之】

聞父叱耕牛【趙至字景眞詣師受業丨丨丨丨丨聲投書而泣師怪問之至曰我小不能榮養使老父不免勤苦師甚異之】

果下牛【日南郡出丨丨丨髙三尺】

虎生角【漢中山有丨丨丨道家云虎千年則牙脫而角生】

封使君【漢宣城郡守封邵一旦化爲虎食郡民呼之曰丨丨丨因去不復來故時語曰無作丨丨丨生不治民死食民】

燃犀照水族【溫嶠字太眞旋於武昌至牛渚磯水深不可測世云其下多怪物嶠遂丨丨角而丨之須臾見丨丨覆火奇形異狀或乘馬車著赤衣者嶠其夜夢人謂已曰與君幽明道別何意相照也】射鹿吹管【江陵人丨丨者率以淘河鳥脛骨爲管以鹿心上脂膜爲簧吹作鹿聲有大號小號呦呦之異或作麀鹿聲則麚鹿畢集蓋爲牝聲所誘人得彀矢而注之又比中以雌雉爲媒亦作雌聲以誘之而雄者以妬媢其雌接翼而至人得張機而射之嗚呼一以貪色一以妬色而就死無異也麚牡鹿】鹿【鹿千年化爲蒼又五百年化爲白又五百年化爲漢成帝時中山人得鹿烹而食之骨皆黒色仙者說丨丨爲脯食之壽二千嵗】

白鹿【余幹縣有丨丨土人皆傳千年矣昔成帝遣捕得銅牌在左角後書云漢元鼎二年臨江所獻丨丨】鹿救石勒【石勒嘗傭於臨水爲防軍所囚防有羣鹿傍過軍人共逐之勒乃獲免俄而又有一父老謂勒曰向來羣鹿者我也君應爲中州主故相救耳】

羊跪拜【王固字子堅淸虛寡欲又信佛法書聘魏國宴饗之際諸停殺一羊羊於固前跪拜又宴昆明池魏人以南人嗜魚大設罟网固以佛法咒之一鱗不獲】

胡髯郎【古說羊一名丨丨丨】

貓相乳【司徒北平王馬燧家丨有生子同日者其一母死焉有二貓飲於死母母且死其鳴吚吚其一方乳已子若聞之起而若聽之走而若救之銜其一置於其棲又往如之反而乳若其子然噫亦異之大者夫貓人畜也非性於仁義者也其感於所畜者乎哉此北平王牧人以康罸罪以平理陰陽以得其宜國事旣畢家道乃行雲云夫如是其所感應召致亦可知矣退之集】

犬豕同乳【鄴中銅駞鄕魏帝陵下丨丨丨丨各二古詩云石犬不可吠銅駞徒爾爲】

狼狽【或言是兩物狽前足絕短每行常駕兩狼失狼則不能動故後世言事乖者稱丨丨】

猩猩【國史補或畫而贊之曰爾形惟爾面惟人言不忝面智不逾身淮陰佐漢李斯相秦曷若箕山髙臥養眞】

肥【渾夕之山有虵一首兩身名曰丨丨見則其國大旱】

長右【丨丨之山多水有獸如禺而四耳因名曰丨丨其音如吟見則郡大水禺音魚猴屬】

山【獄法之山獸狀如犬而人面見人則笑名曰丨丨其行如風見則天下大風音暉又胡昆切】軡【空桑之山獸狀如牛虎文音如鈸其名曰丨見則天下大水】

當庚【欽山有獸如豕而有介名曰丨丨見則天下大穣】

蜚【東山之東曰大山有獸其狀如牛而白首一目而蛇尾名曰丨行水則竭行艸則死見則天下大疫銘曰丨之名體似無害所經祜竭甚於鴆厲萬物斯摧思爾遐逝蜚狀貴切】

長借馬【翰林志學士初入院賜馬一匹謂之丨丨丨】

白元通【酉陽雜俎開元中長安東市人喪父乘驢入市欲易之以辦喪驢忽作人語曰我姓丨名丨丨負君家分已足惟欠錢四千五百可於某家易之如其言而往果酬此數易之後數日往問之則驢已死矣】貴【雜俎貓一名丨丨二名烏員其目睛旦暮圓日午則如綫洗面過耳則客至】

尺木【酉陽雜俎龍頭有一物如博山形名丨丨故曰龍無丨丨不得升天】

野賓【王仁裕畜猿號丨丨】

蘭株丰嶽垂星力柱【諸集拾遺寧戚相牛經曰丨丨欲大謂尾株丨丨欲髙謂膝骨丨丨欲髙謂蹄上肉丨丨欲大謂車骨】

虫

鏡中蛇【前定錄袁孝叔遇一老父遺一編書曰君壽與位盡具於此愼勿預視受一命卽開一幅孝叔跪受五轉臨晉令時當秩滿歸閿鄕晨起欲就巾櫛忽有物墮鏡中類蛇而有足孝叔數日卒妻閱其書惟畫一蛇蟠丨丨】

蛇食鹿【熒山有丨丨丨丨】

蜘蛛大如栗【朝野僉載唐張文成爲鴻臚丞帽帶及緑袍並被防囓有丨丨丨丨丨當寢門緣絲上數日加階授五品】

辟魚【張揚少年聞丨丨入道經函中因蠧食神仙字身有五色人取丨丨吞之以致上升張子惑之乃書神仙字碎剪置於瓶中取丨丨以投之冀其蠧蝕亦欲吞之遂成心疾】

殺防藥【野人閒語賣丨丨丨李客云亦能療人人少有服斯者有賣書張贊因防嚙文字買藥以飼防燈下見大防數頭出爭食之俄皆有羽翼望門飛去李從此遁去】

防【南曰之山有鳥狀鷂防尾名曰丨丨見則其邑大旱子移切】

手不驅蚊【吳猛有孝行夏日常丨丨丨丨懼其去已而噬親也】

蜂螫指【皇甫湜字持正卞急使酒嘗爲丨丨丨購小兒斂蜂搗取其液】

顚當【段成式書齋前雨後多窠深如蚓穴网絲其中形如蜘蛛爾雅謂之王蛈蜴谷謂之蛛母秦中兒戱曰丨丨丨丨牢守門蠮螉防汝無處奔爾雅蛈音耋蜴音亦丨丨一名螲蟷上丁結反下丁郎反】防防【獨山多丨丨狀如黃蛇魚鬛出入有光見則其邑大旱防音條防音容】

禁蛙聲【沈僧昭少事天師道士中年爲山陰縣梁武陵王紀爲防稽太守宴坐池亭蛙鳴聒耳王曰殊廢絲竹之聽僧昭咒厭十許口便息及日晚王又曰欲其復鳴僧昭曰王歡已闌今恣汝鳴卽便喧聒】蠶嵗四熟【尹思貞爲靑州刺史治州有績丨至丨丨丨黜陟使路敬潛至部嘆曰是非善政致祥乎表言之】

白鳥【金樓子齊桓公寢曰一物失所寡人悒悒今日丨丨營營是必饑爾開紗廚進之丨丨蚊也】蠅虎舞【續山傳韓志和有道術以蠅虎子數十枚分隊舞梁州曲皆齊中樂節】

飯蜂【續山傳葛食畢�飯成蜂飛行有聲良久張口復入成飯粒】

虱卜【雜俎嶺南人有病以丨丨之向身爲吉背身爲防】

數丸【雜俎生江岸如蟛蜞取土作丸數至三百則潮至土人以爲呼爲丨丨】

率然【山海經常有巨蛇首尾猶大物或觸之中首則尾至中尾則首至中腰則首尾俱至名曰丨丨孫子兵法云丨丨者是也】

魚

魚腹得書【說苑呂望釣於渭濱獲一鯉魚剖腹得書曰呂望封於齊】

燒尾【三秦記龍門山在河東龍門之下每嵗有黃鯉二魚自海及諸川爭來赴之一嵗登龍門者不過七十二初登時卽有雲雨隨之天火自丨其丨乃化爲龍焉】

宜暑鮒【神異經曰東南海中有溫湖鮒魚生馬食之丨丨】

印頰魚【城陽縣城南有堯慶都墓廟前一池魚頰間有印文謂之丨丨丨若非祠者捕而不得】到河伯【髙道傳葛仙翁名字孝先嘗於水濱見鬻大魚者謂魚主曰欲假此魚丨丨丨魚主曰此已死矣曰可以丹書紙納口中投之於水則躍之而去】

鯉飛【丨魚滿三百六十嵗蛟龍輙率而丨去一年置一神守之則不能去矣神則鼈也】

丹魚【龍巢山下有丹水水中有丨丨欲捕其魚伺魚之浮出水有赤光如火网取割其血塗足可涉水如履平地】

防【梓桐山梓桐之水出焉其中多丨狀如魚鳥翼出入有光音如鴛鴦見則天下大旱防音滑】巨魚數見【漢武帝永始元年春北海出大魚長六丈髙一丈四枚哀帝建平三年東萊平度出大魚長八丈髙一丈一尺七枚皆京房易傳曰海數見巨魚邪人進賢人疎】

龍腦【冀州鵠山傳龍千年則於山中蛻骨今有龍岡岡中出】

魚腦減蠃礲瞧【淮南天文訓雲月虛而丨丨丨月死而丨丨丨礲音蚌瞧肉不滿應陰气也】九江長【搢紳錄江南軍吏宋嘗至星子水濱見漁人得一大黿黿見宋屢顧之宋以錢贖之放於江後數年舟泊龍沙忽有人至云元長史奉召恍然至一官府出迎與坐曰身卽所放黿也今得爲丨丨丨願以奉報君兒當溺死名籍在是有一人名姓正同亦當溺死吾取以代之君兒宜速登岸避之宋謝而出】河伯從事【烏賊舊說名爲丨丨丨丨以其含墨也】

且食蛤蜊【王融字元長少警慧齊武帝芳林園禊宴使融爲曲水詩序當時稱之初爲司空法曹詣王僧祐因遇沈昭略未相識昭略屢頋盼謂主人曰是何年少融殊不平謂曰防出扶桑入於谷昭曜天下誰云不知而卿此問昭略曰不知許事丨丨丨丨融曰物以羣分方以類聚君生長東隅居然應嗜此族其髙自標致如此】

鰒魚【禇彥回元徽中授中書舍人時淮北屬江南無復丨丨或有間關得至者一枚直錢數千有餉彥回丨丨三十枚彥回時卽貴而貧薄過甚門生有獻計賣之云可得十萬錢彥回變色曰我謂此是食物非曰財貨且不知堪賣錢聊爾受之𨿽復儉乏寧可賣餉取錢也悉與親友噉之】

歷【陶唐之世越裳國獻千嵗神方三尺餘背上有科斗書記開辟以來帝令錄之謂之丨丨】老桑呼【東陽郡永康縣吳時人入山逢大擔之未至家遇夜防舟於岸見丨丨丨丨曰元緒汝當死矣呼老桑曰子明無苦也𨿽然盡南山之樵不能潰我樹曰諸葛恪明敏禍必及於予明日其人將獻吳主命煮之三日三夜不死遂問恪恪曰此有精須得多載老桑爲薪煮之立爛遂命求老桑斫之爲薪卽然卽爛】

石【東北巖海畔有大丨丨俗云魯般所作夏則入海冬復止於山上陸機詩云丨丨尙懷海我寧忘故鄕】

螺亭【在南康郡昔有正女采螺爲業曽宿此亭夜聞空中風雨聲乃見眾螺張口而至便亂噉其肉明日惟有骨在焉故號此亭爲丨丨】

蝦須【王隠交廣記曰吳后復置廣州以南陽滕修爲刺史或語修曰丨丨長一丈修不信其人後故至東海取丨丨長四丈四尺封以示修乃服之見異書呂岱傳注云】

撥剌【魚剌音辣】

鰲光【紀文譚於頔在南海夜忽曉如日初出移時卻暗後海客言某日海中大金鰲浮出目光照曜如白晝後徐復驗其日正同方知丨丨】

蟹朝魁【雞柘集陸蟹志云江東稻初熟蟹率執一穗早夜詣江而行名丨丨丨漁人以蕭葦承流取之名蟹籪】

蟹籪【同前注】

輸芒【酉陽雜俎八月蟹腹有眞稻芒長寸許向東輸與海神未丨丨不可食也】

千人提【酉陽雜俎人面蟹無螯極堅硬號丨丨丨】

先知君【諸集拾遺】

扈業【諸集拾遺吳都江州記江濱漁者挿竹防編之名扈潮來卽沒潮去卽見以取魚謂之丨丨】

六帖補卷十一

欽定四庫全書

六帖補卷十二

宋楊伯嵒撰文房四寶【香棋投壺附】

筆

麟角管【遼西國所獻出拾遺記】

牙管【南史範岫每所居官恆以防潔著稱在晉陵惟作丨丨筆一雙猶以爲貴】

斷大事【黃碣初爲閩小將喜學問軒然有志向同列有假筆者碣怒曰是筆他日丨丨丨不可假後以軍功拜節度副使後爲董昌所殺】

胎發爲心【南朝有老姥善作筆以丨丨丨丨蕭子云常用之見雜用】

精筆【裴行儉每曰褚遂良非丨丨佳墨未嘗輙書不擇筆墨而妍捷者余與虞世南爾所譔選譜艸字雜體數萬言】

五兄弟【本朝錢次權以墨四丸以筆五枝贈楊時可楊戲曰顧安得硯乎次權曰不難須一詩楊卽應口曰尖頭奴有丨丨丨十八公生四客卿過我書齋無一事似應終日待陶】

大牢筆【談助京師語曰丨丨丨少牢口南北東西無處走大牢牛僧孺少牢楊虞卿】

鼠須筆繭紙【拾遺王羲之蘭亭記用丨丨丨書丨丨晉宋間有一種紙長丈餘就船抄之世云繭紙】

弗筆【拾遺秦曰筆吳曰不律燕曰丨楚曰丨】

硯

靑鐵硯【於闐國帝所獻鑄鐵出拾遺】

帝鴻氏硯【四譜黃帝得玉一鈕治爲墨海其上篆文曰丨丨丨丨】

成穴【商文圭幼聰悟能屬文所用硯爲之丨丨】

抵硯【盧相攜姿陋而語不正與鄭相畋俱李翺甥同在中書黃巢亂論議不協至相詬罵攜怒拂衣去裙蔑於硯因抵之帝以大臣爭口語無以示百官乃俱罷】

翔鳳蓋【梁武帝時有司奏吳令唐傭鑄盤龍火鑪丨丨硯丨詔禁錮終身】

墨

犀紋【文房四譜李超易水人造墨妙甚其堅如玉其紋如犀李超乃廷珪父唐末墨工本姓奚江南賜姓李】

神女贈別【王肅居防稽郡齋夜半忽一女從地而出與肅語將曉贈別得一墨丸時肅注周易凡有疑滯用此墨則才思開敏】

魚胞熟萬杵犀角蟠雙龍【坡詩作孫莘老詩墨】

松身鏡面【陳后山往秦少遊家見裕陵所賜李廷珪墨不爲文理質如金石有詩云秦郎百好俱第一烏丸如漆堅如石巧作丨丨與丨丨借美於外稱良質】

佳墨【見精筆下】

仲將墨【雞跖集蕭子良與王僧防書曰左伯之紙妍好輝光仲將之墨一防如漆左伯人名也】

紙

堂溪廢牋【後漢延篤少従堂溪典受左氏傳篤欲冩傳無紙典以廢牋記與之篤以牋記昏不可冩傳乃借本諷之糧盡辭歸典曰卿欲冩傳何乃辭歸篤曰已諷之矣典聞之嘆曰嗟乎延生𨿽復端木聞一知二未足爲諭若使尼父更生起於洙泗君當編名七十與遊夏爭匹也篤傳注】

側理【南越所獻南人莓苔爲紙其理料側因名焉出拾遺記又張華上博物志晉武嫌繁命削之賜華丨丨紙萬張一云陟釐紙也溪人語訛謂之丨丨】

左伯紙【丨丨字子邑能爲丨時蔡倫亦爲之而伯尢爲精妙蕭子良與王僧防書曰左伯之紙妍妙輝光仲將之墨一防如漆】

謝公乞牋【王羲之爲防稽太守丨丨丨丨紙庫有九萬悉與之】

葛洪乏紙【文房譜曰丨丨家貧常丨丨所寫反復有字】

東陽魚【書訣墨藪王逸少云紙取丨丨丨丨墨取廬阜松煙】

云藍紙【雞跖集段成式與溫庭筠詩序云子在九江造丨丨丨輒送五十幅詩云三十六鱗充使時數畨猶得裹相思】

良田【文房四譜劉氏小說蔡洪赴洛人問吳中舊業曰筆爲耡耒紙爲丨丨墨爲稼穡義理爲丰年也】

香

瑞龍腦【雜俎云交趾貢龍腦禁中呼爲丨丨丨上惟賜貴妃十枚香气徹十餘步】

一國香【諸蕃行記赤土國在海南出異香每燒一丸香聞數里號丨丨丨】

生熟速【伐木而取香者謂之生速樹僕於地木腐而香存者謂之熟速生速气味長熟速气味短】蘅蕪【拾遺記云漢武帝夢李夫人授此香夢中驚起香气猶在衣枕歷月不散】

意可香【又初名宜愛或云此江南宮中香有美人字宜愛此香故名宜愛山谷曰香殊不凡而名乃有脂粉气故易名丨丨丨】

金腳腦【連腦之次者謂之丨丨丨】

詹糖香【本艸云出晉安岑州及交廣以南樹似橘煎枝葉爲之似糖而黒多以其皮蠧糞雜之難得淳正者惟軟乃佳】

亞濕香【出占城國其香非自然乃土人以十種香搗和而成體濕而气黒和而長焚勝於他香】艾蒳香【廣志云出西國似細艾又雲松樹皮綠衣亦名丨丨以合諸香燒之能聚其煙靑白不散】兜末香【漢武帝故事曰西王母降上燒是香兜渠國所獻如大豆塗宮門香聞百里闗中大疫死者相枕燒此香疫卽止】

茵墀香【拾遺記靈帝初平三年西域獻煮湯辟癘宮人以沐髮】

百濯香【拾遺記云孫亮寵姬數人合四气香皆殊方異國所獻凢經踐踏安息之所香气在衣彌年不歇因名丨丨丨復目其室曰恩香媚寢一名思香媚室一云孫爲四姬造香百浣不歇號丨丨丨】罽賓國香【盧氏雜說楊牧嘗召崔安石食盤前置香一鑪出如樓臺之狀崔別聞一香非似鑪煙崔思之顧左右取白角揲子盛一漆毬子呈崔曰此丨丨丨丨所聞卽此香也】

郁夷香【出鉤影山狀如棗核食一片則經月飽人按洞冥記丨丨丨如棗核食一顆歷月不饑或投水中俄滿大盂】

沈楡香【方子通言項有好事人刻意仙術聞施翁遺迹故往訪臨歸但聞妙香不絕云丨丨之丨王子年拾遺記又封禪記黃帝列珪玉於蘭蒲席上然沈楡香舂雜寶爲屑以沈楡和之若泥以分尊卑華戎之位】螺甲【本艸曰螺生雲南中大如掌靑黃色取黶燒灰合香多用之謂能發香】

昆侖耳鷓鴣斑【黃山谷詩螺甲割丨丨丨香茶屑丨丨丨甲香火者如丨丨丨香結爲斑防名丨丨丨】

碁

坐隱【王郎以圍碁爲丨丨】

手談【支公以圍碁爲丨丨】

投局於地【南史謝密字微性寛博無喜慍末年與友人碁友人西南碁有死勢後一著客曰西南風急或有覆舟者友悟乃救之微大怒丨丨丨丨識者知其暮年之事果以此嵗終】

七嵗入髙品【吳郡褚丨丨便丨丨丨及長名冠絕當時父榮期與臧質同逆應従誅何尙之云奕碁之妙超古冠今乞與其微命使異術天下不絕不許時人惜之】

飛碁【宋明帝好園碁甚拙去格七八道物議共欺爲第三品與第一品王抗圍碁依品賭覷抗饒借帝曰皇帝丨丨臣抗不能斷帝終不覺以爲信然好之愈篤虞願曰堯以此教丹朱非人主所宜好也𨿽數忤防而賞賜】

破荻爲局【武陵昭王曄字宣昭齊髙帝第五子髙帝𨿽爲方伯而居處甚貧曄少時無碁局乃破荻爲片縦橫以爲碁局指防行勢遂成名品】

爭先【一行禪師本不解奕碁因防張燕公宅觀積薪一局遂與敵手謂燕公曰術爾若念貧道四句乘除便可人人敵手】

如楸局冷暖子【大中中日本國王子來朝王子善碁上敕待詔顧師言對手王子出丨丨玉碁丨丨丨玉碁丨云本國之東三萬里有集賢島島上有凝霞臺臺下有手談池池中出玉子不由制度自分黒白冬溫夏冷故謂冷暖玉更產如楸玉狀類楸木琢之爲碁局光潔可鑑及師言與敵手至三十三下勝負未決師言懼辱君命而停手凝思方敢落指卽謂之鎭神頭乃是觧兩徵勢也王子瞪目縮臂曰伏不勝回語鴻臚曰顧待詔第幾手耶對曰第三手也師言實國手王子曰願見第一曰王子勝第三方見第二勝第二方得見第一王子掩局曰小國之第一不如大國之第三信矣】

賜局子【何承天宋文帝丨丨丨承天表謝帝曰非張武之金何謝】

投壺

激矢【漢武帝郭舍人善投壺竹爲矢不用棘也古之投壺取中而不求還故壺實小豆惡其矢躍而出也郭舍人則丨丨一矢百餘反謂之驍言如博之豎碁於輩中爲驍傑中也帝每賜金帛】

六帖補卷十二

欽定四庫全書

六帖補卷十三

宋楊伯嵒撰文儒書畫

文

七子【魏文典論曰今之文人魯國孔融廣陵陳琳山陽王粲北海徐幹陳畱阮瑀汝南應瑒東平劉楨斯七子者學無所遺】

西江文石【五代史王仁裕少夢顧西江水見水沙石皆篆文其後文思日進焉】

吞文石【五鹿充宗受學於成子少時嘗有人過已授以文石大如燕卵成子吞之遂大明悟爲世通儒及後病吐出此石以授充宗又爲碩學雜記】

淩顏轢謝【北史王暉素器重溫子升嘗云江左文人宋有顏謝梁有任沈子升丨丨丨丨含任吐沈乃顏延之謝靈運沈約任昉】

王有養炬謝有覽舉【王泰爲黃門侍郎每預朝宴刻燭賦詩文不加防梁武帝深贊嘆沈約常曰丨丨丨丨丨丨丨丨養泰小字炬筠小字南史王泰傳】

魏使欲見王融曲水詩【魏使房景髙謂王融曰在北聞主客曲水詩序勝延年願一見後日朱異又謂融曰覽王生詩序用見齊王之盛初齊武帝以融才辯乃使兼主客】

吳富體【唐富嘉謨先是文士撰碑頌皆以徐庾爲宗气調漸劣嘉謨與吳少微屬詞皆以經典爲本文體一變稱爲丨丨丨嘉謨作雙龍泉頌少微撰崇福鐘銘作者推重之】

字中挾風霜【淮南王安著鴻烈二十卷號淮南子自云丨丨皆丨丨丨揚子云以爲一出一入】爲文法古【裴子野字幾原爲文典而速不尙靡麗制多法古典今文體異當時或有詆訶者及其末翕然重之或問其爲文速者答云人皆成於手我獨成於心】

吳均體【吳均字叔庠文體淸拔有古气好事者效之謂爲丨丨丨】

疑倩【陳思王植字子建善屬文太祖嘗曰汝倩人邪植曰言出爲論下筆成章顧當面試柰何倩人時銅雀臺新成太祖悉將諸子登臺使各爲賦植援筆立成太祖甚異之】

下筆不休【傅毅字武仲爲蘭臺令史能屬文丨丨丨能自丨】

夢靑鏤管筆【紀少瑜字幼防十三能文嘗丨陸倕以一束丨丨丨丨授之云我以此筆猶可用卿自擇取其善其文由此遂進見南史】

夢大筆如椽【王珣轉左僕射領太子詹事丨人以丨丨丨丨與之旣覺語人云此當有大手筆事俄帝崩哀冊諡議皆珣所艸見注】

典論評文【王仲宣長於詞賦徐偉長時有逸气然非粲匹也如粲之初徵登樓槐賦徵思幹之猿漏巵圓扇橘賦𨿽張蔡不過也然於他文未能稱是陳孔璋阮元瑜之章表書記今之雋匹也應徳連和而不壯劉公幹壯而不密孔文舉文气髙妙有過人者然不能持論理不勝詞至於雜以嘲戲及其所善班之儔也又文帝爲太子嘗與吳質書曰昔年疾疫親故罹其災徐陳應劉一時俱逝觀古今文人類不防細行鮮能以名節自立而偉長獨懷文抱質恬淡寡欲有箕山之志可謂彬彬君子矣著中論二十餘篇辭義典雅足傳於後徳連常斐然有述作意其才學足以著書美志不遂良可痛惜孔璋章表殊健微爲繁富公幹有逸气但未遒耳至五言詩妙絕當時元瑜書記翩翩致足樂也仲宣獨自善於詞賦惜體弱不起其文至於所善古人無以逺過也王粲傳】

紫微降光【抱朴子仲尼春秋成丨丨丨丨】

塗歸【盧雜說詔勅有不便於事塗卻進之謂之丨丨】

露板【封氏見聞記丨丨乃露布之別名】

批風【坡詩但知抹月丨丨】

儒

江東儒宗【賀循字彥先經學第一爲丨丨丨丨】

閱書觀【三國遺錄魏文帝爲丨丨丨云爲當代所宗讀書滿五千卷者登此觀登者六人】十八文星【唐太宗旣平寇亂畱意儒學乃起文學館以待四方之士於時房齡杜如晦於志寜蘓世長薛收褚亮姚思防陸徳明孔穎達李元道李守素虞世南蔡允恭顏相時許敬宗薛元敬蓋文逹蘓勉及薛收卒復以劉孝基代之並圖其狀貌題名字爵裏命褚亮爲贊號十八學士並給珍膳分爲三畨更宿於閣下時人慕爲登瀛洲贊曰丨丨丨丨連暉炳耀】

得父膏腴【齊武帝問王儉當今誰能爲五言儉曰謝朏丨丨丨丨朏莊之子】

署戶【北齊崔防字岐叔少與盧思道善自恃才地大署其戶曰不讀五千書無入此室】

江右潘陸江左顏謝【議者以顏延之謝靈運自潘嶽陸機之後文士莫及丨丨稱丨丨丨丨稱丨丨】

姆指之無二字【白樂天其始生七月能展書丨丨丨丨丨丨試百數不差九暗識聲律其篤於文章蓋天稟然】

間气布衣【皮日休傲誕自號丨丨丨丨】

周禮庫【李培博學禮樂之事人多咨之號丨丨丨】

呵叱木偶【王弼注周易刻木爲鄭象見其所誤輒丨丨之】

魏使欲見王錫張纉【梁武帝普通初魏始連和使劉善明來聘敕中書舍人朱異接之善明气調甚髙酒酣謂異曰南國辯學如中書者幾人異曰異所以得接賓宴乃職是司若以才辯相尙則不容見使善明乃曰王錫張纉比間所聞者何可見異具啟聞敕卽使南苑設宴錫與纉異四人而已善明造席徧論經史兼以嘲防錫纉隨方酬對無所稽考疑滯善明甚相嘆挹他日謂異曰一日之間得見二賢實副所望】

書籍

石倉【曹曾收元下書積石爲倉以藏書謂之丨丨】

班固眞本【蕭琛字彥瑜爲宣城太守有北僧南渡惟賫一瓢中有漢書序僧云三輔舊書相傳以爲丨丨丨丨琛固求得之其書多有異今者而紙異亦古文字如龍舉之例非非篆琛祕之】

班史質錢【謝僑字國美僑素貧嘗一朝無食其子啟欲以丨丨丨丨答曰寧餓死豈可以此充食乎】好抄書【王筠自敍云余少好抄書老而彌篤習與性成不覺筆倦愛左氏春秋吟諷常爲口食廣略去取凡三過五抄餘經及周官儀禮國語爾雅山海經本艸並再抄子史諸集皆一徧未嘗倩人假手躬自抄錄大小百餘卷不足傳之好事蓋以備遺忘而已】

竊所著書【郗紹作晉中興書數以示何法盛法盛有意欲圖之謂紹曰卿名位貴逹不復俟有此延譽我寒士無聞於時賴有注述流聲於後宜以爲意紹不與至書成在齋內廚中法盛詣紹紹不在直入竊書去紹還失之無復兼本於是遂行何書】

巾箱五經【齊髙帝第十一子鉤常手自細書冩五經部爲一卷置於丨丨中以備遺忘侍讀賀玠曰殿下家自有墳索復何須蠅頭細書別藏巾箱中答曰丨丨中有丨丨於檢閱旣易且一經手冩則永不忘諸王聞而爭效焉丨丨丨丨自此而始也】

周官爲羣經源本【沈峻宇士嵩愽通五經尢長三經陸倕與徐勉書薦峻曰凡聖賢所講之書必以周官立義則丨丨書實丨丨丨丨丨峻特精此書時聞講肄劉嵓沈宏之徒北面受業人無間言勉奏峻兼五經博士】

以被覆書【虞龢少時好學居貧屋漏恐濕墳典乃丨丨丨丨書獲全而被沾濕時人以和比髙】鬻異書【麯昭好書有丨丨丨者母顧笥中金嘆曰何愛此不使子有異聞乎盡持易之昭歷司膳卿頗能辭章昭本髙昌五弟智湛之子也出西域髙昌傳】

給紙墨筆材【宗時創集賢書院學士通籍出入旣而太府月給蜀郡麻紙五十畨季給上谷墨三百六十六丸嵗給河間景城淸河博平四郡兔一千五百皮爲筆材兩都皆聚書四部以甲乙丙丁爲次列經史子集四庫其本乃有正有副軸帶帙簽皆異色以別之】

殺靑冩書【吳祐字季英父恢爲南海太守祐年十二隨役到官恢欲丨丨簡以丨經丨祐諫曰大人逾越五嶺逺在海濱其俗誠陋然舊多珍怪上爲國家所疑下爲權戚所望此書若成則載之兼兩昔馬援以薏苡興謗王陽以衣囊激名嫌疑之間誠先賢所愼恢乃止】

酉陽逸典【梁湘東王訪丨丨之丨丨荊州記小酉山上石穴中有書千卷相傳秦人於此學因畱之】鐡筩九徑【諸集拾遺令狐綯以四寸丨丨經不及寸中藏小卷書丨丨並足字極精細】

讀書博記

對聖賢【狄仁傑爲兒時門人有被害者吏就詰眾爭辯對仁傑誦書不置吏誚之答曰黃卷中方與聖賢對何暇偶俗吏語耶】

不觀閱武【晉虞溥字允源専心墳籍時疆塲閱武人爭視之溥末嘗寓目】

嗜漢書【郝處晉丨丨丨崔略暗誦】

讀未見書【章帝詔黃香詣觀丨所丨丨丨】

行祕書【國朝雜事唐太宗嘗出行有司諸載副書以從帝曰不須世南丨丨丨也薨哭之慟曰石渠東觀之中無復人矣】

好讀書【南史徐廣性丨丨丨年過八十猶嵗讀五經一徧撰晉紀表上之】

暗冩漢書五行志【陸倕字佐公少勤學所讀一徧必誦於口嘗借人漢書失五行志四卷暗冩還之略無遺脫】

皮裏晉書【劉諒字求信好學有文才尢悉晉代故事時人號曰丨丨丨丨】

黃嬭【金樓子梁人呼書卷丨丨言其怡神養性如乳媼也】

編樹【王子年拾遺記蘓秦張儀丨丨假食於遒剝樹皮編爲書帙】

書股掌【王子年拾遺記張儀蘓秦同志好學造翦發而鬻之以相養或傭力冩書遇見墳典行逢所題記以墨丨丨及丨夜還而冩之】

性不好

不好讀史【劉敏元字道充厲已修學心易太丨丨丨丨常謂同志曰誦書當味義根何爲費功於浮辭之文易者義之源太理之門能明此者卽吾師也】

言談不嘗及老莊【晉範宣博綜眾書丨丨丨丨丨丨丨客有問人生與憂俱生不知此語何出宣云出莊子至樂篇客曰君言不讀老莊何由識此宣笑曰小時嘗一覽時人莫測也】

不學

酒甕飯囊【金樓子禰衡云荀彧可彊與言餘皆丨丨丨丨】

行尸走肉【王子年拾遺任來臨終誡曰夫人好學𨿽死若存不學者𨿽存謂丨丨丨丨】

謬誤

陶陰【劉歆七略曰古文多誤以見爲典以丨爲丨】

杖杜【李林甫謂韋陟曰此云丨丨何也韋俯首不敢言蓋誤以毛詩杕杜爲丨丨】

各字卜殺【友防叢談知晉州焦敏謂國子監印九經不眞曰只如周易丨丨爲甚卻總丨丨】

賦

集遊士爲賦【梁孝王遊忘憂之館丨諸丨丨各使丨丨枚乘爲栁賦路喬如爲鶴賦公孫詭爲文鶴賦鄒陽爲酒賦公孫乘爲月賦羊勝爲屏賦韓安國爲幾賦不成鄒陽代作鄒陽安國罰酒三升枚乘路喬如絹人五匹雜記】

賦枯魚【南史卞彬字士蔚有才擯廢不得仕爲丨丨之丨以諭意】

夾蛇龜賦【皮日休曾謁歸融尙書不見因譔丨丨丨丨譏其不出頭也歸氏子亦譔皮鞋遞相譏謗皮後爲湖南倅甚傲誕自號閒气布衣】

芍藥賦【王筠年十六作丨丨丨甚美】

鸚鵡賦【黃祖大防賓客人有獻丨丨者祖舉巵於禰衡曰願先生丨之以娯佳賓衡攬筆而成詞甚佳麗】

螢火賦【吳宗室孫柏之孫名臣字顯世文士傳曰丞相學有文章作丨丨丨行於世】

一片宮商【前進士沈光有洞庭樂府韋八座岫謂賢曰此賦乃丨丨丨丨也】

不道鹽【王融字思光作海賦字詞詭激獨與眾異後以示顧愷之愷之曰卿此賦足超虛但恨丨丨丨耳融卽求筆注曰漉沙掃白熬波出素積雪中春飛霜署路此四句後所足】

夢黃衣翁【司馬相如將獻賦未知所爲丨一丨丨丨謂之曰可爲大人賦遂作大人賦言神仙之事以獻之賜錦四疋注見西京雜記】

著蚤虱蝸虫蝦蟇等賦【卞彬險拔有才而與物多忤仕旣不遂乃丨丨丨丨丨丨丨丨丨皆大有指斥其蚤虱賦序曰余居貧布衣十年不制一袍之緼兼攝性懈惰懶事皮膚澡刷不謹澣沐失時四體防防加以臭穢故葦蓆蓬纓之間蚤虱猥流淫癢渭濩無時恕肉探探攫撮日不替手有諺言朝生暮孫若吾之虱者無湯沐之慮絕相弔之憂晏聚乎久袴爛布之裳復不勤之討捕孫孫子子三十五嵗馬其略言皆實錄也蟇賦云紆靑拖紫名爲蛤魚世謂此令僕也】

詩

艸木十詠【沈約嘗於郊居宅閣齋請王筠丨丨丨丨書之壁皆直冩文詞不加篇題約謂人曰此詩指物程形無假題署並見筠本傳】

敗船詠【南史江祿字彥遐撰丨丨丨以自諭】

初發芙蓉【顏延之與謝靈運以辭采齊名延之嘗問鮑照已與靈運優劣照曰謝五言如丨丨丨丨自然可愛君詩若鋪錦列綉亦雕繢滿眼】

譏劉詩【薛許州能以詩道爲已任還劉徳仁捲有詩云百首如一首卷初如卷終丨丨不能變態陸之比也】

灞橋風雪中【鄭綮𨿽有詩名本無廊廟之望昭宗時登庸中外驚駭或曰近有新詩否曰詩思在丨丨丨丨丨驢子上此何處以得之蓋言平生苦心也瑣言】

盧延讓詩【丨丨丨業丨二十五學究登第卷中有句云狐衝官道過狗刺店門開張相賞之又有餓貓臨防穴嚵犬防魚砧之句爲中丞公見賞又有栗爆燒氊破貓跳觸鼎翻爲蜀王建所賞公謂人曰平生得謁公卿不意得力於貓兒狗子盧後入翰林閣筆數日罷】

老僧贈句【本寺志宋之問至江南遊靈隠寺夜月極明長廊行吟曰鷲嶺郁岧嶤龍宮鏁寂寥第二捜奇覃思終不如意有丨丨防長明燈坐大禪座曰何不雲樓觀滄海日門對浙江潮之問愕然捫蘿登塔逺刳木取泉遙霜薄花更發冰輕葉未雕待入天臺路看予渡石橋僧所丨丨乃爲一篇警防遲明訪之則不復見寺僧有知者曰此駱賓王也】

沈三兄詩【國史纂異沈佺期以工詩著名張說嘗曰丨丨丨丨直須還他第一】

防聲疊韻【王元謨問謝莊何者爲之丨丨何者爲之丨丨答曰互防爲丨丨磝碻爲丨丨其捷速若此】

日限一篇【張率字士簡常丨丨爲詩丨丨或數日不作則追補之年十六向作二千餘首有虞作則名訥見而詆之率乃一旦焚之更爲詩示焉托云沈約訥便句句嗟稱無字不善率曰此吾作訥慙而退】書壁扇【栁惲少工篇什爲詩云庭臯木葉下隴首秋雲飛王融見而嗟賞因丨齋丨及所執白團丨】追步惠連【謝貞字元正年七嵗嘗爲春日閒居詩従舅王筠見之謂所親曰至如風定花猶落乃丨丨丨丨矣】

詩人韓翃【韓翃拜待制有兩韓翃其一爲刺史宰臣請孰與徳宗曰與丨丨丨丨】

絕去翰墨畦逕【李賀七嵗能詞章韓愈皇甫湜始聞未信過其家使賀賦詩援筆輒就如素搆自目曰髙軒過二人大驚自是有名辭尙奇詭所得皆警邁丨丨丨丨丨丨當時無能效者樂府數十篇云韶諸工皆合之管弦】

詩人冠冕【宗朝嘗登朝元閣賦詩羣臣屬和帝以席豫詩最工詔曰丨丨之丨丨也】上官體【上官儀工詩其詞綺錯婉媚及貴顯之後人多效之謂其爲丨丨丨】

劉洞獻詩【丨丨世居建陽遊學入廬山師事陳貺學詩長於五言江南後主立以詩百餘篇因左右獻之後主素聞其名喜而覽之其首篇乃石城懷古之句云石城古岸頭一望思悠悠幾許六朝事不禁江水流後主掩卷爲之攺容遂不復讀其餘者洞羇旅二年俟召對不報遂南還廬陵與夏寶松相善爲倡和儔侶然洞之詩格淸而意古語新而理粹常自謂得閬仙之遺態但恨不與同時言詩也開寶中卒於吉陽山有遺集行於世】

觀畫山水圖書【沈彬少好讀書能詩唐末離亂客遊湘湖隠云陽山十年尋歸鄕裏訪名山洞府慕松喬之道先主移鎭金陵旁捜隠逸彬赴辟命彬知其欲取氏獻丨丨丨丨丨丨云須知手筆安排定不怕山河整頓難先主覽之而喜授校書郎】

三刻【梁武帝燕筆光殿命羣臣賦詩獨詔沆爲二百字丨丨便成沆於坐立奏之其文甚美南史劉沆傳】用彊韻【王筠作詩能丨丨丨每公宴並作詞必妍靡沈約嘗啟上言晚來名家無先筠者】罰酒【南史蕭介字茂鏡初武帝總延進二十餘人置酒賦詩臧質以詩不成罰酒一斗質飲盡顏色自若談笑怡然介染翰便成文無加防帝兩美之曰臧質之飲蕭介之文卽席之美也】

許洞【北夢瑣言唐許崇有洞庭詩甚美人謂丨丨】

詩中虎【北夢瑣言錄羅鄴牡丹詩買來池館恐無地開到子孫能幾家人謂丨丨丨】

撲凸奇【翰林誌宋白和易簡詩曰勞君贈我古風詩逋翁所謂丨丨丨】

野狐落【詩話宋次道爲丨丨丨詩以丨丨丨對五鳳樓丨丨丨唐宮名宮人所聚也】

玉匣子【南唐野史劉昭禹常論詩曰五言如四十个賢人亂著一字如屠沽不得覓句如掘得丨丨丨有底必有蓋但精心必獲其寶】

朱絲欄【李白嘗召入賦宮體詩下筆醉甚上令宮人張丨丨以丨筆】

碑刻

斷私碑【裴松之字世斯晉義熙初爲尙書祠部郎松之以世立私碑有乖事寶上表陳之以爲諸欲立碑者宜悉令言上爲朝議所評然後聴之庶可防無徴顯彰茂實由是普丨之】

闇誦【王粲與人共行讀道邊碑人問曰卿能丨丨乎曰能因使背而誦之不失一字】

讀蔡邕碑【黃祖常與衡俱遊共丨丨丨所作丨文祖愛其詞還恨不繕冩衡曰吾𨿽一覽猶能識之惟其中右缺一字爲不明爾因書出之祖馳使冩碑還校如衡所書莫不嘆服】

塟玉埋香【法書苑玉谿篇事王蜀時秦州節度使王承休築城獲瓦棺中有石刻曰隋開皇三年渭州刺史張崇妻王氏銘云云有深深丨丨鬰鬰丨丨之語】

書翰

赴急【張伯英所造蔡邕云秦作丨丨之書今之艸書是也】

八分【秦羽人上谷王次仲所作以艸作楷法字字方丨丨也】

婉約【劉徳升字君嗣桓靈世造行書擅名風流丨丨獨步】

行書【後漢潁川劉徳升所作魏鐘元常善行押書是也後王羲之獻之並造其極焉】

倒薤【周顒少従外氏臧質家得衛恆散書法學之甚工何以丨丨書求得顒換之顒笑答雲天下有道丘不與易南史本傳】

艸賢【崔瑗書如危峯阻日孤松一枝善章艸王隠謂之丨丨】

雕羽【袁昻評師宜官書如丨丨未息翩翩自逝漢靈時人】

亞聖【伯英弟張昶字文舒艸類伯英時人謂之丨丨】

臥畫穿被【鐘繇問韋誕求蔡邕筆法不與之乃自捶胸嘔血太祖以五靈丹救之誕死使人盜掘其墓遂得之丨丨丨丨善三色書最好八分眞書絕筆剛柔備焉防畫多奇趣古雅有餘秦漢以來一人而已】入木三分【羲之晉帝時祭北邙文羲之書已而欲攺易命工人削之丨丨丨丨三十三書蘭亭三十七書黃庭】

庾翼效羲之【羲之自書表與穆帝丨丨丨冩一毫不異乃題復答羲之羲之初不覺更詳看乃曰小人亂眞與孫綽四十人遊山陰用蠶繭紙鼠須筆遒媚勁健絕代所無法書要錄】

聖三昧【長沙僧懷素好艸書自言丨丨丨】

二寶【謝靈運詩書兼獨絕每文竟手自冩之文帝稱爲丨丨】

書問

鄭大穆致於頔書【雲溪友議鄭大穆郎中判金州致書於司徒頔鄭傲睨自若曰分千樹一葉之影卽爲濃陰減四海數滴之泉便爲膏澤】

勿報小紙書【何曽性奢豪人以小紙爲書勅記室勿報】

閒慢緘題【蔣堂侍郎告老姑蘓有僧將遊錢塘求呂濟叔書公作詩曰告老於君惟掩戶年來無事老江幹吾師莫訝無書法丨丨丨丨必不看濟叔見詩厚遇其僧且以書謝焉】

字字有委曲【李白詩行數𨿽不多丨丨丨丨丨】

裹相思【段成式送紙溫庭筠詩云三十六鱗充使時數番猶得丨丨丨】

畫

云漢北風圖【愽物志曰劉褒漢桓帝時人曽畫丨丨丨人見之覺熱又盡丨丨丨人見之覺寒】張志和善丹靑【丨丨丨丨丨丨翦素冩景須臾五本花木禽鳥山水景象奇絕蹤迹顏眞卿與諸客傳玩嘆服後眞卿東遊平望驛志和酒酣水戱鋪蓆水上獨坐飲酌有鶴隨處其上尋於水濱揮手以謝眞卿而去】

畫鰡魚得獺【魏明帝遊洛水見白獺不可得徐邈曰獺嗜鰡魚不避死乃畫之懸於岸羣獺競來皆捕之齊諧記】

畫龍不防睛【張僧繇梁吳人於金陵安樂寺畫四龍不防睛云防之卽飛去人以爲妄固請防之須臾雷電破壁二龍乘雲騰上天二龍未防者在】

畫馬蹄齧【北齊楊子華丨丨壁上夜聞丨丨長鳴如索水艸圖龍於壁雲气縈集號爲畫聖名畫記】水聲【李思訓開元中諸衛將軍得山水之妙宗召畫大同殿兼畫掩障異日詔曰卿所畫掩障夜聞丨丨通神之妙】

六帖補卷十三

欽定四庫全書

六帖補卷十四

宋楊伯嵒撰武勇器械

武勇

一身都是膽【趙子龍射曹瞞軍死者甚眾引去先主明日自來視戰處曰子龍丨丨丨丨丨】劉胡止兒啼【劉胡討罰諸蠻討無不捷蠻甚畏憚之小兒啼語云劉胡來便止】

名怖兒形愈瘧【南史桓康膂力絕人恣行暴害江南人畏之以其名怖小兒病瘧者冩形帖牀壁無不立愈】

李鵶兒【李克用少驍勇軍中號曰丨丨丨其一目眇及其貴也號獨眼龍威名蓋代北】

鐡小兒【魏長孫承業宣武時假鎭南大將軍諸子驍勇果梁將裴邃頗難之號曰丨丨丨】立馬上與人角騁【傅叔偉膂力過人彎弓三百斤左右馳射能丨丨丨丨丨丨丨見者以爲得永武而不得永文北史傅永傳】

與霹靂鬭【薛孤延少驍勇嘗従神武閱馬於北牧道逢大雨雷震地火燒浮屠神武令延視之延案矟直前大呼繞浮屠走火遂滅延還須及馬尾俱焦神武嘆其勇決曰延乃能與丨丨丨北史】

著翅人【韓果嘗破稽胡北山稽胡懼果勁勇趫捷爲號曰丨丨丨周文聞之笑曰著翅之名寧減飛將北史】

肉飛仙【沈光少驍勇初建禪定寺其中幡竿髙十餘丈適值繩絕人反力難之光謂僧曰當爲上繩僧驚喜光取索口銜拍竿而上直至龍頭系繩畢手足皆放透空而下以手掌拓地倒行十餘步觀者目駭時人號丨丨丨】

鐡猛獸【周文嘗與齊神武遇於芒山蔡祐時著光明鎧甲所向無敵齊人咸曰此丨丨丨也咸避之】血染甲裳【耿豪少粗獷有武藝沙苑之戰豪殺甚多丨丨丨丨盡赤周文嘆曰觀其鎧甲足以驗之不須論級數也進爵爲公北史本傳】

自請滅賊【馬隆字孝興少而智勇好立名節武帝有西顧之憂臨朝而嘆曰誰能爲我討此虜通涼州者乎朝臣莫對隆進陛下若能任臣卽能平之必能滅賊何謂不任顧卿方略何如爾後果滅涼州焉】撲殺健胡【庾東以勇力聞晉武帝時有西域健胡矯捷無敵晉人莫敢與校帝募勇士惟東應選遂丨丨之名震殊俗其子庾防】

紫旗【蜀先主起自利閬號親騎軍皆拳勇之士四百人分爲十皆執紫旗凡遇戰前軍敗麾丨丨丨以赴之莫不披靡未嘗挫衂】

黑雲都【楊行密有鋭士五千衣以黑繒黑甲號丨丨丨】

飛燕黒山【張燕常山人黃巾起燕合聚少年爲羣盜萬人本姓楮攺名張燕栗將捷速過人軍中號爲丨丨眾至百萬號爲丨丨後助公孫瓚與袁紹爭冀州見臧洪傳注】

曳落河【回鶻傳同羅貞觀中遣使入朝久之請內屬安祿山反劫其兵用之號丨丨丨猶言健兒云】虎癡【魏志許褚字仲康長八尺餘腰十圍容貌雄毅勇力絕人常逆拽牛尾倒行百餘步遷武衛中郎將因軍中以褚力如虎而癡故號曰丨丨是以馬超問曹操曰公有丨丨者安在】

器械

兩刄刀【闞稜貌魁雄善用丨丨丨其長文名曰拍刀一揮殺數人前無堅對】

三百觔弓【祭彤有勇力能貫丨丨丨丨虜每犯塞常爲士卒鋒】

雙防八十斤【魏典韋形貌魁梧膂力絕人每戰鬭常先登陷陣好持大丨丨每長刀等軍中爲之語曰悵下壯士有典君提一丨丨丨丨丨】

向日金鱗開【李賀詩云甲光丨丨丨丨丨】

蘭錡【漢書兵器架也】

甲鱗下【尙書大傳曰武王伐紂戰於牧野紂之車九裂紂之丨丨丨賀於武王也】

鑄兔腎【昆吾山有獸如兔食銅鐡膽腎皆如鐡吳國武庫中兵刄俱盡而封署如故得雙兔殺之有鐡腎膽方知兵器爲兔所食鑄腎爲二劍雄曰幹將雌曰鏌鎁】

弓聲如霹靂【長孫晟隋文時爲秦州行軍總管取王廣節度出討逹頭斬首千餘級王大喜引晟入內同宴極懽有突厥逹官來降亦預坐說言突厥之內大畏長孫總管聞其丨丨就丨丨丨見其走馬稱爲電閃王笑曰將軍震怒威行域外遂與雷電爲比一何壯哉師旋授上開府儀同三司北史】

綉質【武庫賦曰弓則烏號越棘繁弱角端象弭丨丨晢附文身】

谿子弩【淮南子烏號之弓丨丨之丨不能無而射】

鶴膝【吳郡賦家有丨丨戶有犀渠丨丨矛也牙服有丨丨者】

勁矛雄劍【史記趙良曰屈盧之丨丨幹將之丨丨】

寒骨白【雜俎單雄信幼植一棗年十八斷爲鎗桿堅重無與比者號丨丨丨】

善勝寶勝【陶貞白二刀名往往飛螣如二蛇】

龍虎吟【拾遺記顓頊有曳影之劍騰空而行若四方有兵此劍飛起指其方則尅未用之常於匣中如丨丨之丨】

警惡刀【楊元琰有此刀出入佩之前有猛獸賊盜則鏗然有聲】

六帖補卷十四

欽定四庫全書

六帖補卷十五

宋楊伯嵒撰服用器皿

巾帽

白綸巾【晉簡文作相謝萬爲従事萬著丨丨丨鶴裘共談移日晉謝萬傳】

側帽【隋獨狐信爲秦州刺史因獵日暮入城風吹帽檐側及旦人爭丨丨效之北史本傳】

加琪【通典隋制冠通用烏漆紗帽上安金梁上丨丨天子十二以珠爲之一品九琪二品八琪下六品各殺其一以玉爲之】

武家樣【唐武徳初始用巾子初尙平頭小樣至武后內宴賜羣臣髙頭巾呼丨丨諸王丨】翼善冠【貞觀中太宗服丨丨丨貴臣服進徳冠】

鹿皮巾【梁武帝與何防有舊及踐祚手詔論舊賜以丨丨丨等召之防以巾褐引入華林園帝贈以詩後徴爲侍中捋帝須曰乃欲臣老子辭疾不起何防傳】

角巾東路【羊祜與従弟琇書曰旣定邊事乃丨丨丨丨歸故里爲容棺之墟以白士而居重位何能不以盛滿受責乎疏廣吾師乎祜傳】

垂云笠【唐洪崖先生張氳所制】

拒風冠【南齊永明中髙麗使至冠丨丨丨曰古弁遺像】

重戴【春明退朝錄國朝兩省並尙書省郎並出入丨丨初兩制亦然王黃門罷內翰知滁州謝表臣有丨丨在首朝章被身是也又類說云丨丨者大裁帽也本野夫田叟之服以皂爲之後魏孝文帝自雲中徙代以賜百竂五代以來惟禦史服之淳化初宰臣學士臺省官皆令服之】

衣

三褚衣【漢文帝使陸賈遺南越尉佗上褚五十衣中褚五十衣下褚五十衣注以綿裝曰褚上中下者綿之多寡厚薄也】

齊三服官【漢書詔罷三服官注丨有丨丨丨春獻冠夏獻綃冬紈素元帝紀】

五銖衣【岑文本山亭避署午時忽報上淸童子至則衣服纎異細密如霞云此上淸丨丨之丨文本曰聞六銖者天人之衣何丨丨丨童子曰五銖其輕者】

冬初尙衣葛衫【袁充少警悟年十餘嵗其父黨至門時丨丨袁丨丨丨丨客戱充曰袁郎子絺兮綌兮淒其以風充答曰惟絺與綌服之無斁以是大見嗟賞隋袁充傳注】

著百戲衣【魏樂良王名萬壽曽孫忠孝武泛舟天泉池命宗室諸王陪宴忠性好衣服遂著紅羅襦綉作領碧袖袴錦爲緣帝謂曰朝廷衣冠乃有常式何爲丨丨丨丨忠曰臣少來所好情存綺羅儛服是臣所願帝曰人之無良乃至此乎】

須捷【揚雄方言曰南楚人貧衣被醜謂之丨丨後山詩貧可畱丨丨恩當記扊扅】

心織【翰林誌曰王勃能文諸貴遺之金帛盈積人謂勃筆耕而食丨丨而衣】

絞了【拾遺漁總具曰笭箵漁服曰丨丨】

龍頷髯所織【樹萱錄李贏遇神女遺以疋素云蛟須所織後胡人以三百萬易之曰此丨丨丨丨丨三十小劫方斷一綜】

齊桓紫衣【天監中防秀才文云紫衣賤服猶化齊風長纓鄙好且變鄒俗注齊桓公好服紫一國好之公患之管仲曰君何不自誡勿衣也公曰諾其明日國中莫有衣者鄒君好長纓一國人好之公患之因自斷之國人亦不服文選】

袍

靑霜袍【漢武內傳上元夫人見王母服丨丨丨鳳文華林之綬】

八字袍【武后內出綉袍以賜文武三品以上官其袍紋各有戒諸王則飾以磐石宰相飾以鳳池尙書飾以對雁左右衛將軍飾以對麒麟以襟各爲八字回文曰忠直貞正崇慶榮職】

還取遺袍【張允濟仕齊爲武陽令有行人夜發遺袍道中行十餘里乃悟人曰吾境未曽拾遺可還取之旣而得袍舉政尢異遷髙陽郡丞唐循吏傳】

宮錦袍【李白懇求還山帝賜金放還白浮游四方嘗乘月與崔宗之自采石至金陵著丨丨丨坐舟中旁若無人後代宗立以左拾遺召而白已卒唐本傳】

帶

金犀毗【漢文帝遺匈奴黃金飾具帶一黃丨丨丨一注犀毗胡帶鉤也又班固與竇憲牋云丨丨丨復賜固犀毗金帶此將軍所服也】

海西【漢陽嘉三年疎勒王獻丨丨靑石金魏略】

金校【吳陸遜破曺休上以丨丨帶賜之】

十三環佩【戰國防魯仲連謂田單曰將軍丨丨丨丨金而馳乎淄澠之間】

鉤絡【吳錄曰丨丨者革帶世名爲鉤帶】

玉帶【李勣爲並州長史入朝張文瓘與僚屬二人皆餞勣贈二人以佩刀丨丨而不及文瓘文瓘以疑請勣曰子無爲嫌某猶豫少決故贈以刀欲其果於斷某放誕少檢故贈以帶俾其守約若子才無施不可焉用贈見文瓘傳】

金鉤【梁吉士瞻浚荊州庫池得金革鉤隠起篆象文曰錫爾丨丨旣公且侯士瞻妻夏侯詳女乃竊與詳詳佩之至湘州刺史南史本傳】

正緳【莊子山木篇莊子衣大布而補之丨丨系履而遇魏王王曰何先生之憊也莊子曰貧也非憊也緳賢節反帶也】

印綬魚袋

紫艾綬【魏略太祖調尉安帝畱飲賜丨丨丨注】

印綬易餅【太祖調丁裴曰丨丨何在曰丨丨已矣】

詔賜緋魚【鄭裔綽自給事中貶商州刺史時猶衣綠因丨丨丨丨後由祕書監遷浙江觀察使終太子少保本傳】

玉佩【摯虞決疑妙注漢末喪亂絕無丨丨魏王粲識舊佩始復作今之玉佩受法於粲】

累累若若【漢書石顯傳顯與中書僕牢梁少府五鹿充宗結爲黨友諸附倚者皆得寵位民歌曰牢耶石五鹿客印何丨丨綬丨丨】

玉符【酉陽雜俎古者安平用璧興事用圭成功用璋邊鄙用戰鬭用璩圍城用環災旱用防大旱用龍龍節也大喪則用琮】

釵

玉燕釵【武帝起招仙閣中夜有神女乘黒鶴集於閣上將曙畱一玉釵而去帝賜趙婕妤至元鳳中宮人猶見此釵共謀碎之及視釵匣中惟見白燕自匣中出直上天后宮人作玉釵者因名丨丨丨言其吉祥也】琥珀釧【齊東昏潘妃丨丨丨一隻直百七十萬見本紀】

履

紋履【曺植冬至獻丨丨】

登山屐【謝靈運在防稽登山陟嶺著木屐上山則去前齒下山則去後齒】

緑絲屩【齊東昏宮人皆著丨丨丨屩】

六合鞾【隋制皇帝貴臣多服黃文紋綾袍烏紗帽九環帶烏皮丨丨丨天子亦如之惟帶加十三環以爲差異見唐志】

鄰人認屐【沈麟字嘗行路丨丨丨其所著丨麟曰自卿屐耶卽跣而返鄰人得屐送前者還之麟曰非卿耶笑而受之南史本傳】

二儀履【本仲尼者唐侍禦史郭翰以贈洪崖先生張氳】

裙

裙如羊腸【皇甫隆爲燉煌太守燉煌俗婦人作丨攣縮丨丨丨用布一疋隆禁攺之其所省不貲魏志】

紫羅香囊【謝少好佩丨丨丨丨叔父安患之而不欲傷其意因戲賭取卽焚之】

袴

償袴【陳重同捨郎有告寜者悞持同捨郎袴以去主疑重所取重不自鳴竟買袴以償之後寧者歸以袴還主其事乃得顯】

刺文袴【謝尙脫略細行不爲流俗之事好衣丨丨丨諸父責之而自攺遂知名】

袴【韓昭俟有丨丨命蔵之曰吾必待有功者】

窮袴【古樂府詩防惜加丨丨隄防托守宮二字漢時語今襠袴是也見冷齋夜話】

枕席簟褥衾

豹頭白澤宜男枕【韋庶人妹七姨嫁將軍馮太和常爲丨丨枕以避邪丨丨枕以避伏熊枕以丨丨】

蔗心席【唐潁川郡貢丨丨丨】

蘓薫席【南賓郡忠州普安郡劍州貢丨丨丨廣陵郡揚州貢莞席】

文犀簟【漢時跋勒國獻丨丨四頭角表有光名曰明犀暗中亦有光曰暗犀織皮爲簟如錦綉之紋謂之丨丨丨】

云茵霓蓐【武夷記武夷君殿中鋪丨丨紫丨丨】

夢褥席【南史栁慶逺従父兄世隆嘗謂逺曰吾昔丨太尉以丨丨見賜吾遂亞臺司適又夢以吾褥席與汝汝必光我宗族世隆拜光祿大夫侍中慶逺累遷侍中】

紅綫毯【唐貞元中宣州進開樣加絲毯白樂天樂府諷諭詞云披香殿廣十丈餘紅綫織成可殿鋪防絲茸茸香拂拂綫軟花虛不勝物美人踏上歌舞來羅襪綉鞋隨步沒太原毯澁毳縷硬蜀都褥薄錦花冷不如此毯溫且柔年年十月來宣州宣城太守加樣織自謂爲臣能竭力百夫同擔進宮中綫厚絲多捲不得宣城太守知不知一丈紅毯千兩絲地不知寒人要暖少奪人衣作地衣】

百幅被【裴之橫嘗嘆曰大丈夫富貴必作丨丨丨後爲吳興太守乃作焉南史】

簾帳屏幾杖拂扇

夏侯妓衣【梁夏侯亶性儉率晚年頗好音樂有妓妾無衣每客至隔簾奏樂世謂簾爲丨丨丨丨】卻寒簾【丨丨丨類玳瑁有紫色云丨丨烏骨所爲廣記】

紫茸云帳【成帝開逺條館令趙飛燕居之賜丨丨丨气丨飛燕外傳】

靑毯帳【樂天有丨丨丨可以禦寒】

淸防【顏延年詩注丨丨屏也】

棐幾【王羲之嘗詣門人家見卓丨丨滑淨因書之父誤刮去門生驚懊晉本傳】

延年杖【魏文帝引太尉楊彪待以客禮賜公丨丨丨及憑幾見彪傳注】

木上座【佛印出遊或問誰伴舉杖曰丨丨丨傳燈】

龍髯拂【元載有丨丨丨色如爛椹可長三尺削水精以爲柄刻紅玉以爲環紐或風雨晦冥臨流沾濕則光鱗之屬悉俯伏而至引水於空中成瀑布未嘗輒斷上甚異之載遂進焉】

白鷺羽扇【南史張融弱冠道士陸修靖以丨丨丨塵尾丨遺之曰此旣異物以奉異人】甲屏【郭子橫洞冥記漢武起神明臺上設金牀象席雜玉爲丨丨丨】

麟須拂【漢武帝神壇上以丨丨之丨霜蛾赴火者洞冥記】

舟車

艓子【音叶杜詩富豪有錢駕大舸貧窮取給行丨丨】

追鋒車【司馬仲逹爲魏有詔召三日之間詔五至乃乘丨丨丨注云丨丨傳丨取其急遽】金鳳轄【北堂書鈔漢宣帝賜霍光丨丨丨】

下澤車【馬援従容謂官屬曰吾従弟少遊嘗哀吾慷慨多大志曰士生一世但取衣食裁足乘丨丨丨騎欵段馬爲郡掾吏守墳墓鄕裏稱善人斯可矣注周禮車人爲車行澤者短轂後漢本傳】

百裝鳳輦【漢成帝以丨丨丨毛步丨迎趙合徳雞跖集】

杯盤

鴛鴦杯【張易之與李迥同飲以丨丨丨共飲取其常相逐也雞跖集】

鸂鶒卮【李存朂克用長子年十一従克用破王行瑜遣獻捷於京師昭宗異其狀貌賜以丨丨丨翡翠盤而撫其背曰兒有奇表後當富貴五代唐本紀】

舞胡子【朝野僉載北齊蘭陵王有巧思爲丨丨丨】

竹罌【襄陽耆舊傳南雍州辛居士名宜仲截丨爲丨酌酒曰吾性甚愛竹及酒遂令二物並耳】成徳器【諸集拾遺有人自稱丨丨丨従人求酒或擊之乃一破酒甕也】

伯雅仲雅季雅【拾遺典論劉表貴驕好酒爲三爵大曰丨丨受七升次曰丨丨受五升小曰丨丨受三升又見侯鯖集閬州三雅集池說】

靑田壺【崔豹古今注曰丨丨丨出烏孫國大如五六升以盛水俄頃成酒】

雜

奉熨斗【李渾起家周左侍上士尉遲迥反於鄴時李穆在並州隋文慮其爲迥之所誘遣渾乘驛往諭心腹穆遽令渾入京丨丨丨曰願執柄以熨天下也帝大悅】

仲尼車與履【魯國孔子尙有丨丨丨冠明徳盛者先靈逺也】

巾機之法盤盂之誡衣銘鏡銘觴銘【黃帝作丨丨丨丨太甲有丨丨丨丨太公陰謀曰武王丨之丨曰桑蠶女工難得新捐故後必有寒丨丨曰以鏡自照者見形容以人自照者見吉防丨丨曰樂極則悲沈湎致非社稷爲危朱穆傳注】

香童【王元寶刻檀香爲童子捧香篆於賓客之前】

照袋【先人談錄以烏爲衣四方有蓋五代士人用之】

箕舌【金樓子倨齒榼耳丨丨屩鼻】

六帖補卷十五﹤子部﹐類書類﹐六帖補﹥

欽定四庫全書

六帖補卷十六

宋楊伯嵒撰

酒茗肴蔬

酒

碧筩酒【歷城北有使君林魏正始中鄭公慤三伏之際率賓僚避暑於此取大蓮葉以簮刺通其莖通上菌輪如象鼻持噏之名丨丨丨歷下人爭仿】

靑田酒【烏孫國有樹其核大如五六升瓢名丨丨丨空之以盛水俄頃成酒劉章得三核歸集賓設之常供二十人飲一核盡二核復成但不可久久則苦不可飲名丨丨丨】

湘東酃【吳錄丨丨縣有水以水爲酒號丨丨丨】

昆侖觴【雜俎魏賈家有蒼頭善別水常令乘艇於黃河中接河源水以釀酒名丨丨丨】酒樹【頓遜國有丨丨似安石橊采其花汁停甕中數日成酒南史扶南國傳】

抱甕【羊琇爲散騎侍郎家冬月作酒令人丨丨須防易人】

酒瓿布【孔羣字敬休歷中丞性嗜酒王導戒之曰卿恆飲不見丨家覆丨丨日月久糜爛耶答曰公不見肉糟淹更堪久耶嘗與親友書曰今年田米七百石秫米不足以了麯糵事其耽酒如此晉書】據鞍索酒【顏延年好飲酒不防細行好騎馬遇知舊輙丨丨丨丨得必傾盡欣然自得】銅鐺化酒【漢末有人患腹腵晝夜痛楚臨終勅其子曰吾气絕可剖視之其子如戒剖之得一丨丨容數合許後華佗聞之因出藥投鐺鐺卽成酒出誌怪】

蘸甲【杜牧詩爲君丨丨十分酒】

射酒徒【時苗字徳冑爲人疾惡爲壽春令令行風靡揚州治在其縣蔣濟爲治中苗往謁濟濟素嗜酒適防其醉不能見苗苗恚恨還刻木爲人署曰蔣濟酒徒置之墻下旦夕射之州郡𨿽知以其履行過人無若之何】

化土爲壺【鄭泉字淸之臨卒謂同輩曰必塟我陶家之側庶百嵗之後丨而成丨幸見取丨酒丨寶獲我心見下】

換酒【李白在金陵江上遇蓬池隠者詩云解我紫綬裘且丨金陵丨】

貰酒【相如與文君還成都居貧愁懣以所著鷫鸘裘就市人陽昌丨丨與文君爲懽西京雜記】質酒李【李元忠嘗言作僕射不勝飲酒樂孫騰馬相如嘗詣元忠方逢其坐樹下獨酌使婢捲兩褥以丨丨肉二公相視嘆息而去北史本傳】

一月二十九日醉【孔顗字思逺少骨鯁有風力性使酒仗義毎醉輙彌日不醒爲府長史史典簽咨事不呼前不敢前不全去不敢去𨿽醉日居多而明曉政事醒時判決未嘗有壅眾咸曰孔公丨丨丨丨丨丨丨勝世人丨丨丨丨丨丨醒也】

三日僕射【周顗爲左僕射常飲酒醉三日不醒時人謂之丨丨丨丨晉書】

詣鄰婦飲【阮籍鄰家少婦有美色當壚籍嘗詣飲醉便臥婦之側籍不自嫌其夫察之亦不疑也】紫琳腴【醋坡詩】

酒淸隨日轉【淮南子曰東風至而酒泛溢許愼曰東風震方也酒泛淸酒也百味酸相感故也李淳風又按今丨初熟甕上澄丨時常丨丨丨在旦則淸者在東畔午時在南日落在西夜半在北】鐵鐺【孟信爲趙平太守政尙寛和山中老人曽以防酒饋之信和顏接引慇懃勞問乃自出酒以丨丨溫之素木盤盛蕪菁葅惟此而已又以一鐺借老人但執一杯自各斟酌申酬酢之意謂老人曰吾至郡來無人以一物見遺今卿獨有此餉且食菜已久欲爲卿受一防髆耳酒旣有不能費老人大悅再拜擘防進之酒盡方別北史本傳】

分杯【隋煬帝宴諸葛穎於觀文殿帝丨丨以賜穎是法起於籌禪師以眾藥於竹筒內取帽簮插筒中七日乃拔取之對客飲酒杯至取簮畫酒中斷飲之一邊以盡一邊尙滿觀者莫不嘆其神妙雲】

速營糟丘【陳暄嗜酒過差非度兄子秀致書於何胥冀以諷諫暄聞之與秀書曰昔張長公亦稱耽嗜吾見張時伊已六十自言引滿大勝少年時吾今所進亦多於往日老而彌篤惟吾與張季舒爾汝以飲酒爲非吾以不飲爲過周伯仁渡江惟三醒吾不以爲少鄭康成一飲三百杯吾不以爲多然洪醉之後有得有失常譬之水可以濟舟亦可以覆舟故江諮議有言酒猶兵也兵可千日而不用不可一日而不備酒可千日而不飲不可一飲而不醉美哉江公可與共論酒矣何水曺眼不識杯鐺吾口不離瓢杓汝寧與何同月而醒與吾同日而醉乎政言其醒可及其醉不可及也丨丨丨丨吾將老焉爾無多言非爾所及南史陳暄傳】廢人飲美酒【韓晉明好酒誕縱招引賓客一席之費動至萬錢猶言儉率朝廷欲處之貴要地必以疾辭告人曰丨丨丨丨丨對名勝安能作刀筆吏披反故紙乎北史韓執傳】

五百斛船【孫權傳注鄭泉字文淵博學有奇志性嗜酒其閒居毎日願得美酒丨丨丨丨以四時甘脆置兩頭反覆沒飲之憊卽住而啖肴膳酒有斗升減隨而卽益之不亦快乎三國誌】

陸源【文房寶飾毛重教授於導江春日主人宴乃賦散語曰蟣肝之奉何堪龍首之板可望主人大喜勸以丨丨酒賞以栁綿肝】

碧麥酒【洞防記瑤琨山有碧艸如麥釀酒一飲三旬不醒古今注云】

歡伯【諸集拾遺焦貢易林坎卦之兌曰酒爲丨丨除憂求樂】

捲白波【李濟翁資暇錄飲酒謂之丨丨丨義起東漢平白波賊戮之如捲席故酒食效之以快人情意】

茗

碧澗明月白露黃芽【唐史曰風俗貴茶名品益象劍南有蒙項石苑或散芽號爲第一湖州有顧渚之紫筍東川有神泉昌明峽州有丨丨丨丨福州有方山之生芽防州有香山江陵南水湖南有衡山嶽州有防湖之含膏常州有義興之紫筍婺州有東白睦州有鳩坑洪州有西山之丨丨壽州有霍山之丨丨蘄州有蘄門而浮梁之商貨不在焉】

花泛云騰【謝曰此丹丘之仙茶勝烏程之禦荈不止味同露液白況霜華豈可爲酪蒼頭但令代酒従事因熾藥挑遂揖錫泉蟾背之芳香觀鰕目之沸湧細漚丨丨浮馞丨丨昏塵俗勞一歠而散】乳花散雪【王禹偁康王谷水序云丨丨丨丨之狀與井泉殊絕康王谷在廬山】

緑昌明【樂天春盡日詩云渇嘗一碗丨丨丨蜀茶名也侯鯖錄云康茶東川有神泉昌明】滌煩消渇【常暮使西蕃烹茶帳中蕃人問曰何爲者暮曰丨丨丨丨所謂茶也蕃人曰我亦有之命取出以指曰此壽州者此顧渚者此蘄門者】

金釵湯眼【坡詩云丨丨丨丨丨魚蟹亦應訣】

茶磨銘【山谷作丨丨丨云楚雲散盡燕山雪飛江湖歸夢従此祛機】

妖邪頑礦【坡詩髙者丨丨次丨丨】

三沸【茶錄載茶經凡湯丨丨如魚日微有聲爲一沸四邊如湧泉連珠爲二沸騰波鼓浪爲三沸】祕水【茶錄載茶經唐祕省中井水最佳名曰丨丨】

火前火後【茶錄載茶經蜀雅州蒙頂山丨丨茶最佳謂禁火以前采者後者謂之丨丨】文火長泉【茶錄載茶經顧況論茶云煎以丨丨細煙小鼎丨丨】

茗粥【茶錄載茶經茶古不聞晉宋以降吳人采葉煮之號丨丨】

璢璃眼【南楚新聞唐徳宗爲奉節郡王好煎茶加酥椒之類求詩於李泌戲作詩云旋沬翻成碧玉池添酥散出丨丨丨】

肴

鄴中鹿尾【梁劉孝儀曰丨丨丨丨食肴之最魏使崔劼曰生魚熊掌孟子所稱雞跖猩唇呂氏所尙鹿尾奇味不載書集酉陽雜俎】

鴞肝【鴞甚美漢供禦食物肉則稱丨丨古人亦尙之】

安成食【南朝安成公何朂無忌之子臨汝公孟靈休昶之子並奢豪以肴饌器服車馬相尙都下語曰丨丨丨臨汝飾南史徐湛之傳】

髙陽食【魏髙陽王雍性侈富一食以萬錢爲限陳畱侯李崇性儉嘗謂之曰丨丨一丨敵我千日】血【梁防文好食丨丨庖人誤削藕皮在血中悉化爲水自是方知藕皮破血音勘羊血凝也】雪鱠【水母亦名海目上人爲鱠謂之丨丨】

取焦粥【尹吉甫家富食口數百人曽遭饑餓鼎鑊作粥食訖失三十人覓之在鑊中丨丨丨】寒具【尙書故事晉中書有飲食名丨丨者無注解處後於齊民要術中檢得之所謂環餅桓嘗盛陳法書名畫者請客觀之客有食丨丨不濯手而污書畫者不懌自是防客不設丨丨】

十字畫裹蒸【齊明帝太官進禦食有裹蒸帝十字畫之曰可四片破之餘充晚食其儉約如此南史本紀】

獻羊羮得太官令【南史毛修之嘗爲丨丨薦魏尙書尙書以爲絕味獻之太武大悅以爲太官令本傳】

何侈味【丨丨丨於丨食必方丈後稍欲去其甚者猶食白魚防脯糖蟹以爲非見生物疑食蚶蠣使門人議之學生鐘曰防之就脯驟於屈伸蟹之將糖蹂擾彌甚仁人用意深懷如怛至於車螯蚶蠣眉目內闕慙渾沌之奇礦殻外緘非金人之愼不悴不榮曽艸木之不若無馨無臭與瓦礫其何算故宜常充庖廚永爲口食竟陵王子良見議大怒周顒與書勸令食菜云云故末年遂絕味南史何傳】以人乳蒸肫【王濟字武子帝嘗幸其宅供饌甚丰悉置琉璃器中蒸肫甚美帝問其故答曰以丨丨丨之帝色甚不平食未畢而去晉書本傳】

窮治差饌【韋陟終吏部尙書性豪侈喜飾服馬侍兒門童列左右常數十侔於王官主第丨丨丨丨擇膏腴地蓺穀麥以鳥羽擇米毎食視庖中其直猶不減萬錢宴公侯家𨿽極水陸曾不下筯唐本傳】不減堂食【張文瓘爲侍中初同列以堂饌丰余欲少損文瓘曰此天子所以重樞務待賢才也吾等若不任職當自引避不宜節減以自取名眾乃止唐本傳】

窮滋極珍【夏侯湛族爲盛門性頗奢侈侯服玉食丨丨丨丨晉本傳】

臑酒炙車螯【劉湛字仁廬陵王義眞出爲南豫州刺史湛爲長史義眞時居武帝憂使帳下備膳湛禁之義眞乃使左右買魚肉珍羞於齊內別立廚帳防湛入因命丨丨丨丨丨湛正色曰公當今不宜有此設義眞曰旦甚寒杯酒亦何傷長史事同一家望不爲異酒至湛起曰旣不能以禮自處又不能以禮處人南史本傳】

待賓惟豚魚【鄧景山淸約子弟饌不過艸具用器止烏漆丨上丨丨丨丨而已取倉粟紅腐者食之唐本傳】

約食【楚王負芻好細腰宮人爲之丨丨】

桮酒臠肉【鄭義性嗇恡人有禮餉者不與丨丨丨丨而西門受羊酒東門沽費之北史鄭義傳】豆粥【石崇爲客作豆粥咄嗟便辦毎冬得韭蓱韲嘗與王愷出遊爭入洛城崇牛迅若飛鳥愷絕不能及愷毎以此三事爲恨乃宻貨崇帳下問其所以答云豆至難煮豫作熟末客來但作白粥以投之韮蓱韲是搗韭根雜以麥苗耳牛奔不遲良由馭者遂不及反制之可聴蹁轅則駃矣於是悉従之遂爭長焉崇後知之因殺所告者晉石崇傳】

方丈盈前【王湛字處衝初有隠徳宗族皆以爲癡其父昶獨異焉兄子濟輕之所食丨丨丨丨不以及湛湛命取菜蔬對而食之晉王湛傳】

防魚鰕鮓【虞嘯父虞潭孫也少歷顯位至侍中爲孝武帝所親愛常侍飲宴帝従容問曰卿在門下初不聞有所獻替耶嘯父家近海謂帝有所求對曰天時尙濕丨丨丨丨未可致尋當上獻帝大笑晉書本傳】遺餅一甌【王悅之字少明少勵淸操亮直有風檢爲吏部郎鄰省有防同者丨悅之丨丨丨辭不受曰此費誠少然少明不願當之南史本傳】

姆饋孺子餅【楊瑒字瑤光歷沔綏二州刺史丨丨丨丨以丨妻僞受而棄之坦外人咨其防唐本傳】

裂去薄餅緣【王羆性儉率不事邊幅嘗有臺使至羆爲設食使乃丨丨丨丨丨羆曰耕種收獲其功已深舂爨造成用力不少爾之選擇當是未饑命左右撤去之使者愕然大慙北史本傳】

貧家好食【南史朱修之字恭祖孝武初爲荊州刺史立身淸約去鎭之日秋豪無犯計在州以來然油及私牛馬食官谷艸以私錢六十萬償之而儉刻無潤薄於防情姊在鄕裏饑寒不立修之貴爲刺史未嘗供贍往姊家姊爲設菜羮粗飯以激之修之曰此是丨丨丨丨進之致飽本傳】

未嘗獨食【裴安祖年八九嵗就師講詩至鹿鳴篇語諸兄云鹿得食相呼而況人乎自此丨丨丨丨北史本傳】

膳無鮮腴【梁武帝晚溺信佛道日止一食丨丨丨丨惟豆羮糲飯而已或遇事擁日儻移中便嗽口以過南史本紀】

不以口腹累安邑【閔仲叔徴辟不往客居安邑老病貧不能得肉日買豬肝一片屠者或不肯與安邑令聞勅吏常給焉仲叔怪而問之乃嘆曰仲叔豈以口腹累安邑耶遂去客市以壽終後漢本傳】抱芋羮【南楚新聞百粵國先釡中置小芋俟湯沸投蟆蝦皆抱芋而熟謂之丨丨丨】

諸王修事【盧雜說賜翰林學士食有物若畢羅大而味美謂之丨丨丨丨】

糝熬將軍油蒸校尉臛州刺史【酉陽雜俎後梁韋琳作防表云伏覩除書以臣爲丨丨丨丨丨丨丨丨丨丨丨丨糝一云粽】

猊糖【諸集拾遺後漢顯宗紀注以糖作狻猊形】

九飣盤【諸集拾遺唐禦廚進饌用九盤裝累名丨丨丨】

牢丸薄持起溲【諸集拾遺束晳餅賦春饅頭夏薄持秋起溲冬湯餅四時皆宜惟牢丸乎】

蔬

晉圃三蔬【晉咸寧中立若圃於金墉城多種異菜名曰云薇又曰云芝其種三紫色者上黃者中靑者下謂之三蔬皆以進禦及供宗廟祭祀宮中插其莖葉其香經月不歇拾遺】

銀條【膳夫經曰萬苣其類有丨丨】

早韮晚菘【齊周顒隠鐘山文恵太子問顒食菜何味最勝顒曰春初丨丨秋末丨丨】

雉尾蒓【菜蒓爲第一四月蒓生莖而未葉名作丨丨丨】

白莧紫茄【南史蔡樽字景節爲吳興守自種丨丨丨丨以爲常餌詔褒其淸本傳】

蒜韲【續仙傳宋白爲道士嗜酒或食彘肉五斤以丨丨一盆人有求得一片蒜食者言不作蒜气味有異香終日在齒舌間香不歇又身無病壽皆八九十後白日升天】

二韭【洛陽伽藍記後魏李崇爲儀同三司富傾天下而食常無肉止有韮茹韮葅崇客李元祐語人曰李令公一食十八種丨丨十八種也】

不嘗食姜【南史裴子野言従來丨丨丨丨周捨應聲曰孔稱不撤裴乃不嘗周捨傳】

擇蕨菜【一日普請丨丨丨南泉拈起一莖雲遮个大好供養師云但遮過百味珍羞他亦不顧南泉云𨿽亦如此个个須嘗他始得師謂杉山智堅師】

霜根風葉【坡詩丨丨一蕃滋丨丨漸俯仰】

白菘類美豚【坡詩丨丨丨丨丨冒土出蹯掌】

肥牛肚嫩馬蹄【唐詩晚菘細切丨丨丨新筍初嘗丨丨丨音注】

菜不食心【江泌母亡丨丨丨丨以其有生意惟食老葉而已南史本傳】

不食熟苦【邱傑十四遭母喪以熟菜有味不嘗於口嵗余忽夢見母曰死止是分別爾何事乃爾徒苦南史本傳】

不茹蔥韮【郭曜居喪以禮疾甚或勸茹蔥薤終不屬口子儀長子也唐史本傳】

生蒜作煩【閔貢字仲叔世稱節士𨿽周黨之潔淸自以不及也黨見其含荈飲水遺以丨丨受而不食出後漢序傳又髙士傳曰黨見仲叔良無菜遺之丨丨仲叔曰我欲省繁耳今更受之受而不食】赤米白鹽緑葵紫蓼【周顒字彥倫淸貧寡欲終日長蔬𨿽有妻子獨處山舎王儉謂顒曰卿山中何所食顒曰丨丨丨丨丨丨丨丨南史本傳】

昆山紫【隋煬帝謂茄子爲丨丨丨丨酉陽雜俎】

艸鐘乳【養生訣錄云韭性暖號丨丨丨】

冰壺先生【蘇易簡曰憶一夕寒甚擁鑪火乘興痛飲大醉就寢四皷始醒以重衾所擁咽吻渇時中庭月明殘雪中覆一虀盎不暇呼童披衣掬雪以兩手掬數缶連沃渇咀虀數莖粲若金脆此時自謂上界仙廚鸞脯鷺臘殆恐不及欲作丨丨丨丨傳以紀其事因循未暇】

鹽

九種鹽【魏太武嘗遣李孝伯賜宋江夏王義恭鹽九種白鹽食鹽主上所用黒鹽療腹脹气滿用每六銖以酒而服胡鹽療目戎鹽療諸瘡赤鹽臭鹽駁鹽馬齒鹽四種並非食鹽】

水精鹽【北史崔浩與魏太武語至中夜帝賜縹醪酒丨丨戎鹽一兩曰朕味卿言若此鹽酒故與卿同其味也】

昆吾月鹽【雜俎丨丨陸鹽周十里餘月滿如積雪月虧如薄霜月晦則無見酉陽注】

醬

楡人醬【本艸丨丨丨辛美利大小便】

蕪荑醬【本艸丨丨丨大美殺三虫𨿽有少臭亦辛好也】

六帖補卷十六

欽定四庫全書卷

六帖補卷十七

宋楊伯嵒撰寶貨米谷

寶

寶母【原化記魏生得一美石後有胡人見之曰此丨丨也每月朢設壇海濱置石其上可得美珠】靑甆椀【祕閣閒談歸州巴東縣下巖穴院主僧臨江閒步見沙際有丨丨丨光潔攜歸置佛像前折花於中明日花滿其中明日以米及金銀置之皆然自是寺宇佛像宏麗置常住荘田一日率弟子過江視田荘取椀擲水中弟子驚問之師曰今寺中百事全傋伏臘無爾等守此足矣吾故棄之不欲使爾肆意增罪累也】

紫金液【宣室志韋思元求鏈金之術一日有居士辛鋭來謁病癰潰血且甚韋方會食居士溺筵上客怒皆起鋭亦去視其溺乃丨丨丨客有解者曰居士金精也驗其名氏信矣】

紫磨金【林邑記上金爲丨丨丨】

金鹿銀麕【穆天子傳天子北徵曹奴之人觴天子於泮水之上賜丨丨丨丨】

朱提銀【丨丨丨重八兩爲一流地理誌犍爲郡丨丨出丨朱音銖提音時】

唾金【任昉述異記鄠縣渡口有黃衣人登舟及岸連丨舟中皆成精丨】

辱金【酉陽雜俎金曽在丘墓及爲釵釧者謂之丨丨不可合煉陶隠居說】

烽火樹【雜俎漢宮有瑚髙一丈二尺三柯四百餘枝夜有光焰號丨丨丨】

玉

昌城蘂長安英【漢武內傳王母云丨丨玉丨又丨丨一名靑丘仙艸靈藥甘液玉丨靡所不有】餐玉法【李預羨古人丨丨丨乃采訪藍田得若環璧雜器形者大小百餘皆光潤可愛預七十椎爲屑食之經年云有效驗及死體色不變其妻以玉珠二枚含之口間謂曰君自云餐玉有驗何不受含言訖齒啟內珠因噓之口無穢气北史】

珠

摩尼【珠也子美曰惟有丨丨珠可照濁水源法苑珠林兜率天雨丨丨珠】

消暑珠【務成子於寒山之員水之中得黑蚌於髙崖之上至燕昭王時其國進之王以瑤璋之水洗其泥得其珠此則千年一生王每懷之當隆暑自涼名曰丨丨丨亦名招涼】

紅珠【琥珀別名見博物志】

淚珠【洞防記跋勒國人常有鮫人宿其舎旣去泣別所�丨皆成丨】

磥砢珠稅珠【拾遺沈懷逺南越志珠一寸謂之大品珠大底而平如覆釡謂之璫珠次曰走珠次曰滑珠次曰丨丨丨次曰丨丨】

水晶

水玉【相如賦丨丨磊砢水晶也】

瑪瑙鐘【梁王蕭詧曽獻丨丨丨周文執之顧丞郎曰能執摴蒱頭得盧者便與鐘已經數人不得頃至薛端乃執摴蒱頭而言曰非爲此鐘但思露其誠耳便擲之五子皆黒文帝大悅卽以賜之北史】瑪瑙【王子年拾遺記石類也今善別馬者死則破其腦視之其色如血者日行萬里黃者千里靑者嘶聞數百里黒者五百里白者多力而駑】

玻璃

千嵗積冰【酉陽雜俎丨丨丨丨結爲玻璃】

錢

阿堵物【王衍妻郭氏聚斂無厭衍疾郭之貪鄙故口未嘗言錢郭欲試之令婢以錢繞牀使不得行衍晨起見錢謂左右之婢曰舉丨丨丨耶】

風浮水飄【漢公孫述始作鐵錢魏文帝谷帛相貿劉備以一當百孫權以一當千治道陵夷則有鵞眼綖環之別王綱解紐又有丨丨丨丨之異名目繁雜不能徧舉】

富錢男錢【梁武帝時有丰貨錢徑一寸重四銖代人謂之丨丨藏之令人富也布泉錢徑一寸重四銖半代人謂之丨丨云婦人佩之卽生男也】

裁皮糊紙【隋大業以後錢轉惡薄每千輕至一斤或翦鐵葉丨丨丨丨以爲錢相雜用之】未嘗語財利【崔遊字子相恬靜謙退自少及長口丨丨丨及丨丨晉儒林傳記】

萊子荇葉【宋廢帝景和中鑄二銖錢文曰景和形式轉細官錢每出人間卽模效之而大小厚薄皆不及也無輪郭不模剪鑿者謂之丨丨尢薄輕者謂之丨丨市井通用之先是沈慶之啟通私鑄由是錢貨亂敗一干長不盈三寸大小稱此爲鵞眼錢劣於此者謂之綖環錢入水不沈隨手破碎市井不復料數十萬錢不盈掬斗米一萬商貨不行】

富

富窟【王元寶好客宅中起堂甚壯榜曰禮賢時呼其宅爲王氏丨丨】

以縑系樹【獨異志明皇問富人王元寶家財多少對曰丨一丨丨陛下南山一丨南山樹盡臣縑未窮】

天子南庫【市舶錄金山珠海丨丨丨丨】

貧

貧在膏肓【幽怪錄杜子春落魄資產蕩盡有老人屢與錢曰此而不痊丨丨丨丨矣】

家具少於車【孟郊詩借車載家具丨丨丨丨丨】

須捷【見前】

絲帛

鏡花綾【魯郡兗州貢】

獨窠綾【傅陵郡定州貢丨丨丨又貢兩窠細綾瑞綾】

龜子綾【澧陽郡澧州貢】

水紋綾【丹陽郡潤州貢丨丨丨】

重連綾【閬州貢】

白編綾【余杭郡杭州貢丨丨越州亦貢此物】

遺綿一斤【郭元平字長恭稟至行許瑤之罷建安郡丞還家以綿一斤遺之不受瑤乃自往曰今嵗遇寒而建綿好以此奉尊上耳元平乃拜而受之】

受絲不啟封【袁毅嘗爲鬲令貪濁而多賂遺公卿求虛譽亦遺山濤絲百斤濤不欲異於時流乃受而置於閣上後毅事露凡所受賂皆見推撿濤乃取絲付吏積年塵埃封印如初】

鵞溪絹【蜀東川丨丨出畫丨】

兩手持絹【魏靈太后幸左藏王公嬪主従者百餘人皆令任力負布絹卽以賜之多者二百匹少者百餘惟長樂公主丨丨丨丨二十疋而出示不異眾而巳時陳畱公李崇章武王融以所負多顚僕於地至傷腰折股見官政門】

木貝【林邑國出吉貝吉貝者樹名其花盛時如鵞毛抽其緒紡之作布亦染成五色織爲斑布】香全布【堅宻如冰紈握之一片滿身皆香婦人帶之彌爲芬馥見艸木部】

米谷

長腰米【丨丨糯丨釀酒極佳坡詩勸君多揀丨丨丨消破亭中百斛泉】

通腸米【南楚新聞荊南孫孺之亂米斗四十千持金寶換易才得一撮一合謂之丨丨丨言饑不可食他物惟煎米飲之可以稍通膓胃】

香稻紅蓮【陸魯望詩遙爲晚花吟白菊近炊丨丨識丨丨】

雀鼠耗【張率爲新安太守遣家童載米三千石還吳及至耗大半率問故答曰丨丨丨率笑而言曰壯哉鼠雀竟不研問】

散谷【北史李士謙家富以賑施爲務凶年丨丨至萬石】

谷父蠶母【續仙傳三川饑靑衣童語人曰可相率祈謝丨丨丨丨當致丰獲】

八穗書【韋續云神農因嘉禾作丨丨丨】

稻孫【獲再生者名丨丨見稻經】

吳中稻色【上品爲九里香靑齊頭上稈靑齊頭白早珠兒晚珠兒早撒晚撒丁錢撒丁錢二家種其下金成同早黃皮晚黃皮師姑秔紅蓮有上下色次則秈音仙余杭西多鵞兒黃下馬看其下則八月烏泰州紅白金成赤金成吳興山中謂之箭子宜早赤口烏口秤駭此二字疑防防之誤也其早則蟬鳴占城稻六十日子七十日子自占城而下必多蒸谷始成米晚則冷水結霜下靑雪裏搤此種至十月後始刈入春方礱治初刈時粒粒中斷積久始堅混爲一糯則金釵黃皮早晚及光頭與矮云九里香婺州爲多專供禦炊金釵長腰於釀酒最宜云墅談雋注】

聚谷給宗族【廖扶字文起明天文識緯逆知嵗荒爲丨丨數千斛悉用丨丨丨斂塟遭疫死亡不能自収者號北郭先生】

粟

野生【宗髙祖之初年當晉饑之後卽位以來江表二千餘里丨粟丨焉】

粟千斛【樂天罷刑部侍郎時有丨丨丨書一車】

夢西籬粟【劉殷夜丨人謂之曰丨丨有丨寤而掘之得粟十五鐘銘曰七年粟百石以賜孝子劉殷自是食之七載方盡時人嘉其至性通感】

黃金易粟【王莽末年天下旱蝗丨丨一斤丨丨一斛至建武二年野谷旅生麻麥尢盛野蠶成繭被於山阜人収其利】

豆

豆逼【顏氏家訓曰吾見地上小光問何物有蜀豎就視答是丨丨耳乃小豆也蜀土呼粒爲逼時莫之解按三蒼說文此字白下爲皆訓粒通俗文者方力反觀書未徧勿妄雌黃】

麻

通明麻【食者行不待燭歷代寶櫝曰宣帝時外國貢】

田

廣収八方園田【王戎性好興利丨丨丨丨丨丨水碓周徧天下積寔聚庫不知紀極每自執牙籌晝夜算記恆若不足而又吝儉不自奉養人謂之膏肓之疾】

職田【北史蘓孝慈隋文時爲工部尙書先是以百僚供費不足臺省府寺咸置廨錢収息取給孝慈以爲官與百姓爭利非宜表請公卿以下給丨丨各有差上並納焉】

續命田【宋元嘉末靑州饑荒人相食劉善明有粟開倉救鄕裏多全濟百姓呼其家田爲丨丨丨】雄田【南越志交趾田膏腴號丨丨】

潮田【番禺雜記以丨水漑丨名丨丨】

六帖補卷十七

欽定四庫全書卷

六帖補卷十八

宋楊伯嵒撰道釋隱卜

道

老子【三皇時爲中法師下三皇時爲金帝君伏羲時爲郁華子神農時爲九靈丨丨祝融時爲廣壽子黃帝時爲廣成子顓帝時爲赤睛子嚳帝時爲錄圖子堯時爲務成子舜時爲屍壽子禹時爲貢行子湯時爲錫成子文王時爲支邑先生一曰守藏吏或曰在越爲範蠡在齊爲鴟夷子在吳爲陶朱公皆見於羣書不出神仙傳】

隔兩塵【續仙傳異人丁約謂韋子威曰郎君得道尙丨丨丨問其故曰儒謂之世釋謂之刼道謂之塵注】

金門羽客【廬山記保大中道士譚紫霄賜號丨丨丨丨】

心拜【仙志曰凡修行太乙之事眞人之道不得有所拜但丨丨而已不形屈也】

玉札金文【眞誥受扶桑太帝君丨丨丨丨出瓊言】

紅篆書【北夢瑣言李衮醮詩云一封丨丨丨爲奏塵寰事】

北山君【仙傳拾遺顏眞卿年十八九時臥病百餘日有道士過其家自稱丨丨丨出丹砂救之頃刻卽愈】

仙

神仙宗伯【王曇母晝寢夢鳳集其身因而娠又聞腹中啼聲寶志曰生子當爲丨丨丨丨】茅君九錫【漢地節中咸陽茅盈字叔申受黃金九錫之命爲東嶽上卿司命眞君是時五帝君受冊畢各升天而去茅君之師王君與上元夫人降句曲之山華陽天宮以宴茅君焉】

武夷曽孫【武夷山記武夷山干云直上可五百仭非淸秋爽日不見巖表丨丨君自秦漢始列於郊祀自後仙人結宇山上與鄰俗往來悉呼村人爲丨丨有少年謾之一夕山心悉生毛竹如刺中者成疾人莫敢犯遂不與村俗往來但望之可見蹊徑遂絕】

升雲飛去【續仙傳許碏自稱髙陽人多遊廬江嘗醉吟曰閬苑花前是醉鄕淊翻王母九霞漿羣仙拍手嫌輕薄謫向人間作酒狂或詰之曰我天仙也方昆侖就宴失儀見謫後丨丨丨丨淊以冉反音揜】三彭仇【季氏子遇捀子到一仙都謁稚川眞君訊曰爾絕丨丨之丨乎不能對捀子曰彭者三尸之姓常居人中伺察其罪每至庚申日籍於上帝故學仙者先絕三尸則神仙可得而致也捀音奉卽荷竹槖而販者】

睡仙【神仙拾遺夏侯隠者獨居一室或露宿艸間樹下人窺覘之但見雲气蓊鬰不見其身每登山渡水而閉目美睡同行者聞其鼻鼾之聲而步不蹉跌至所止卽覺時號丨丨】

白石先生【丨丨丨丨煮白石爲糧不修升天之術但取不死而已不失人間之樂彭祖問之答曰天上多至尊相奉甚難不若於人間時呼爲隱仙以不汲於仙官也神仙傳】

含棗核不食【孟節能丨丨丨丨丨可至五年十年又能結气不息身不動搖狀若死人可至百日半年亦有家室】

陽九百六【神仙傳太眞夫人王母小女也名琬羅字敷遂安期生問丨丨丨丨之期曰夫天地有大陽九小陽九大百六小百六天危謂之丨丨地虧謂之丨丨此二災是天地否泰陰陽九世之孛蝕也大期九千九百年小期三千三十年此運所鐘聖王不能禳丨丨者天旱海湧而陸燋丨丨者海竭而陸自塡】太淸領書【漢順帝時瑯琊宮崇詣上其師於吉於曲陽泉上所得神書皆縹白素介靑首朱目號曰丨丨丨丨】

五圖九籥【鮑昭升天行曰丨丨發金匱丨丨隠丹經注采芝法有五故云丨丨出太淸金匱記丨丨仙經有九轉金液丹法籥者所以盛書也】

蠧魚食仙字【舊說丨丨在道經中因丨丨丨後身有五色人取蠧魚吞之以致神仙能上升雞跖集】

洗髓伐毛【漢武故事東方朔生三日父母皆亡後遇老婦采桑自言是朔之母有一黃睂至曰此吾兒也吾卻食服气三千年一反骨丨丨二千年一剝皮丨丨吾生已三丨丨五丨丨矣】

八景輿【眞誥仙人有玉佩金璫以登太淸有丨丨之丨以遊行上淸界】

服日月芒【眞誥日有九芒月有十芒方諸宮有丨丨丨丨法方諸宮天仙上眞之宮室也】服霧【眞誥霧者金石之盈气山澤者水火之精華女眞張儼子丨丨得仙】

闈編郎【酉陽雜俎太極眞仙中荘周爲丨丨丨】

女仙

西王母【集仙錄丨丨丨所居宮在龜山春山西那之都昆侖之圃閬風之苑曽城千里有玉樓十二瓊華之光碧之堂九層室紫翠丹房左帶瑤池右環翠水其山之下弱水洪濤非飈車羽輪不可到也所謂玉曁天緑臺承霄靑琳之宇朱紫之房戴華勝佩虎章軒砌之下植以白環之樹丹岡之林空靑萬條瑤幹千尋無風而神籟自韻瑯瑯然奏八防之音也】

召麻姑【神仙記王逺乘羽車駕五龍前後麾節旗旛導従須臾丨丨丨是好女子衣冇文防世之所無坐定各進行廚皆金盤玉桮肴饍多是花木而香气達於內外擘脯而行之云是麟脯麻姑曰接侍以來見東海三爲桑田向到蓬萊水又淺於往者會時略半耳豈復爲陵陸乎逺笑曰聖人皆言海中行復揚塵也麻姑手爪如鳥有蔡經者亦尸解仙心中念曰背太癢得此爪以爬背當佳也逺心知經所思使人鞭之曰麻姑神人汝何敢忽謂其爪可爬背耶】

南溟夫人【傳奇元和初有元徹栁實越海飄扺孤島下見道士曰汝可謁丨丨丨丨當有歸期二子受教至帳前夫人曰昔有劉阮今有元栁命侍女送之二子拜別夫人贈以玉壺詩曰來時一葉舟中來去向百花橋上去】

許飛瓊【逸史唐開成初進士許遊河中得重病不知人至三日蹷然而起取筆書於壁曰曉入瑤臺露气淸坐中惟有丨丨丨塵心未斷俗緣在十里下山空月明書畢復寢及明日又驚起攺第二句曰天風飛下步虛聲書訖兀然如醉良久漸言曰昨夢到瑤臺有仙女三百餘人一人云是丨丨丨遣賦詩及成令攺曰不欲世間知有我也旣畢甚被賞嘆曰君終當至此且歸若有人導引者遂得回耳】

釋

鑄佛像【自漢世始有佛像形制未工戴逵特善其事其子顒亦防焉宋世子丨丈六銅丨丨於瓦官寺旣成面恨瘦工人不能攺乃迎顒看之顒曰乃臂胛肥耳及減臂胛瘦患卽除無不嘆服】

灌佛【南史劉敬宣字萬壽八嵗喪母晝夜號泣四月八日見眾人丨丨乃下頭上金鏡爲母灌像因悲泣不自勝】

白足【魏武帝時有一僧足白名思如甚有神異號丨丨禪師】

靑眼紺睂【髙僧傳有一比丘丨丨丨丨手垂過膝得水光卽入定時滿房惟水】

方袍平叔【髙僧傳肇法師制四論呈劉遺民遺民嘆曰不意丨丨乃復有丨丨也】

鄙紫衣僧【唐狄歸昌右丞愛與僧遊每誦前輩詩曰因過竹院逢僧話又得浮生半日閒有服紫袈裟者乃疎之鄭谷亦丨之有詩云愛僧不愛丨丨丨】

以僧比蜀茶【鄭谷郎中亦愛僧用比蜀茶曰蜀茶與僧未必皆美不欲舎之也】

波若眼【沙門曇嬰禿髮倅檀時従河南來持錫杖令人跪曰此是丨丨丨奉之可以得道時人異之或遺以衣服受而投之於河後日以還其主衣無所污行步如風雲言人死生貴賤無毫釐之差人或藏其錫杖卽大哭數聲閉目須叟起而取之或奇其神異莫測】

寶志【南史云被髮跣足語黙不倫或被錦袍飲啖同於凡俗常以鏡銅翦刀鑷屬掛杖負之而趨或徴索酒肴或累日不食預言來兆識他心智一日中分身易所逺近驚赴所居噂沓齊武帝忿其惑眾収付建康獄旦日咸見遊行裏市旣而防檢猶在獄中帝乃迎入華林園又梁武問何以治煩惑未除答云十二識者以爲十二因緣治煩惑藥也又問十二文防答云在書字時節刻漏中識者以爲書之在十二時中】

懶殘【甘澤謠天寶初衡嶽寺執役僧性丨而食丨故號焉李泌讀書寺中夜聞梵唱察非凢物往謁之大詬徐曰勿多言領取十年宰相】

一行【明皇雜錄丨丨鉅鹿人姓張師事普寂於嵩山師嘗設食大會羣僧有盧鴻者道髙學富因請鴻爲文讚嘆其會召丨丨一覽抗音典裁一無遺忘窮大衍求訪師資至天臺國淸寺見古松數十步門有流水丨丨聞其院有布算聲簌簌僧謂其徒曰今日當有弟子求吾算法門前水合卻西流弟子當至丨丨承言而入盡授其術而門前水舊東流忽攺爲西流矣嘗詣道士尹崇借揚雄太經數日還其書曰究其義矣尹嘆服曰此後生顏子一日見寂焚香端坐丨丨詣寂作禮禮訖附耳宻語寂但頷云無不可者如是者三寂徐命弟子云聲鐘丨丨和尙滅度矣左右走視如其言】

南頓北漸【達摩宻傳心印於黃梅忍禪師忍之付衣法時告眾曰正法難得汝等各示心偈若語意防符則衣法皆付時有上座神秀者乃題偈於廊壁忍見之大加讚必付衣傳法也惠能洎嶺南至復於廊下題一偈忍見之乃宻召惠能付衣法故惠能爲南宗神秀爲北宗法𨿽一而開導有頓漸之異故曰丨丨丨丨】

戒舟【夫羣生所以久流轉於生死海者良由無丨法之丨楫也若乘丨丨鼓慈棹而不能橫截風濤逺登彼岸者決無此理也】

魚山梵音【內典云陳思王子建遊於丨丨聞空中丨丨嘹喨乃教人仿之傳至於今】

讀一藏經【姚察初欲丨丨丨丨並已究竟將終曽無痛惱但西向坐正念云一切空寂其後身體柔軟顏色如恆兩宮悼惜】

笞虧戒律僧【張孝秀專精釋典僧有虧戒律者集眾佛前作羯磨石以笞之因是多能自攺其過】松枝談柄【南朝棲霞寺大朗太法師談論手執丨丨以爲丨丨】

不信因果【範縝字子貞嘗侍竟陵王子良子良精信釋教而縝稱無佛子良曰君丨丨丨丨何得有富貴貧賤縝答曰人生如樹花同發隨風而散自有拂簾幌墜於茵席之上自有墻籬落於糞混之中墜於茵席者殿下是也落於糞混者下官是也富貴𨿽復殊途因果竟在何處子良不能屈】

去浮屠舉進士【賈島初爲浮屠名無本時洛陽令禁僧午後不得出島爲詩自傷韓愈憐之因教其爲文丨丨丨丨丨丨】

爲道士不終更爲浮屠已而復冠【韋渠牟少敏悟工爲詩李白異之去丨丨丨丨丨丨丨丨丨丨丨丨丨韓滉表請校書郎官至四門博士徳宗誕日詔給事中徐岱兵部郎中趙需禮部郎中許孟容與渠牟及佛老二師並對麟徳殿質問大趣渠牟口辯𨿽於三家未究解然答問鋒生帝聴之動意遷祕書郎嵗中至諫議大夫爲人佻躁特用險巧中帝意非有嘉謨正辭得君也】

般若臺【諸集拾遺法苑珠林陳文達誦金剛經有人入防見築臺云此丨丨丨待陳文達】法施【維摩經語言當爲丨丨之會何用是財施會】

純淑【維摩經久於佛道心已丨丨】

王霸器【李濟翁資暇錄僧秀至京師張說執弟子之禮謂人曰禪身長八尺龎睂秀耳威徳巍巍丨丨之丨也】

南能北秀【李濟翁資暇錄惠能住韶州廣果寺謂神秀爲北宗惠能爲南宗】

一指頭禪【資暇錄俱眡和尙被兩尼勘云道得下笠子道不得不下俱防無語後問天龍天龍舉一指示之遂大悟自後凢有問者只舉一指自云得天龍丨丨丨丨】

隱

離垢先生【劉慧斐字宣文嘗遊巨山遇處士張孝秀相得甚懽遂有終焉之志於山北構園一所號曰離垢園時人仍謂爲丨丨丨丨論者云自逺法師沒後將二百年始有張劉之盛】

進松米衣薜蘿【宗測字敬防少靜退不樂人間齊豫章工嶷辟爲防軍測答曰性同鱗羽愛止山壑眷戀松雲輕迷人路縱宕巖流有若狂者忽不知老至而今鬢白豈容課虛責有限魚鳥慕哉遂往廬山止祖少文宅魚復侯子響爲江州厚遣贈遺測曰少有狂疾尋山采藥逺來到此量腹而丨丨丨度形而丨丨丨淡然已足豈容當此橫施】

寧極室【盧鴻字顥然宗累召後至東都謁見不拜宰相遣通事舎人問狀答曰禮者忠信所薄臣敢以忠信見帝召升內殿置酒拜諫議大夫固辭復下制許還每嵗給米絹將行贈隠居服官菅艸堂恩禮殊渥鴻到山中廣其廬聚徒五百人所居室自號丨丨丨】

南山南北山北【法眞字髙卿好學而無常家博通內外圖典爲闗西大儒太守請見之眞乃幅巾詣謁太守曰欲以功曹相屈光贊本朝何如眞曰以明府見倚有禮故敢自同賓末若欲吏之眞將在丨丨之丨丨丨之丨矣】

朝隱市隱【鄧粲少以髙潔著名與劉驎之劉尙公同志相善並不應州郡辟命荊州刺史桓沖卑辭厚禮請粲爲別駕粲嘉其好賢乃起應召二劉謂粲曰卿道廣學髙眾所推懷忽然攺節誠失所望粲笑答曰足下可爲冇志於隠而未知隠夫隠之爲道丨亦可丨丨亦可丨初在我不在於物二劉無以難之然粲亦於此名譽減半矣】

掛檄於樹【劉許字奇度張稷辟爲主簿許丨丨丨丨而逃陳畱阮孝緒博學隠居不交當世族兄欹又履髙操三人日夕招攜故都下謂之三隠族祖孝標與書稱之曰許超超越俗如天半朱霞欹矯矯出塵如雲中白鶴皆儉嵗之粱稷寒年之纎纊也見雜記】

被山相賺【幽閒鼓吹任轂有經學居伊洛望徵命而蒲輪不至自入京訪問知己有朝士嘲曰雲林應訝鶴書遲自入京來訪事宜従此見山須合眼丨丨丨丨已多時】

蜘蛛隠【金樓子龔舎初仕楚見飛虫觸蜘蛛网而死嘆曰仕宦亦人之网羅也掛冠而退時人曰丨丨丨】

方術

算術【曹元理神於丨丨友人陳廣漢曰吾有二囷米忘其石數子爲計之元理以食筯十餘轉曰東囷七百四十九石二鬥七合又十餘轉曰西囷六百九十七石八斗遂大署囷門後米西囷欠一升中有死鼠大堪一升東囷不差圭合元理後嵗復過廣漢廣漢以米數告之元理以手擊牀曰遂不知鼠之耗米不如剝面皮矣廣漢爲之取酒鹿脯數片元理復算曰甘蔗三十五區應収一千五百三十六枚蹲防三十七畆應収六百七十三石千牛產二百犢萬雞將五萬雛羊豕鵞鴨皆道其數果蓏肴蔬悉如所言乃曰此資產之廣何供具之薄耶廣漢慚曰有倉卒客無倉卒主人元理曰俎上蒸豚一頭廚中茘枝一柈皆可爲設廣漢再拜謝罪自入取之盡日爲歡其術後傳南季南季傳項滔項滔傳子陸皆得其分數而失其妙焉】

徐登趙炳【丨丨閩中人本女子化爲丈夫善巫術丨丨字公阿東陽人能爲越方時遭兵亂疾疫大起二人遇於烏傷溪水之上遂約言共以其術療病各相謂曰今旣同志且可各試所能登乃禁溪水水爲不流炳復次禁枯樹卽生荑二人相視而笑共行其道登年長炳師事之貴尙淸儉禮神惟以東流水爲酌削桑皮爲脯但行禁戒所療皆除登死炳東入章安百姓未之知也炳乃故升茅屋梧鼎而炊主人見之驚懼炳笑不應旣而爨熟屋無損壊又嘗臨水求渡船人不知之炳乃張蓋坐其中長嘯呼風亂流而濟於是百姓神服従者如歸章安令惡其惑眾収殺之人爲立祠室於永康至今蚊蚋不能入注云抱朴子曰道士趙炳以气禁人人不能行禁虎虎伏地低頭閉日便可執縛以大釘釘柱入尺許以气吹之釘卽躍出射去如弩箭之發異苑云趙侯以盆盛水吹气作禁魚龍立見越方善禁咒也烏傷溪注云酈道元注水經曰吳寧溪出吳寧縣經烏傷謂之烏傷溪在婺寧縣義寧東也禁咒卽禁術也炳故祠在婺州永康縣東俗呼爲趙侯祠至今蚊蚋不入祠所今江南猶傳趙侯禁法以療疾云】

西州智士【任文公父文孫明曉天官風角祕要文公少修父術州辟従事以占術馳名王莽簒後知當大亂後兵起與家人大小負糧捷步奔於公山十餘年不被兵革公孫述時蜀武擔石折文公曰噫丨丨丨丨死我乃當之後三月卒】

遁甲【丨丨推六甲之陰而隱遁也】

逢占【前漢書東方朔之丨丨覆射謂丨人所問而丨之也】

日者【卜筮掌日之術也史記司馬季主爲丨丨】

筳篿【楚辭索瓊茅以丨丨注云筳八段竹也楚人名結艸折竹卜曰篿音廷專】

六日七分【易稽覽圖曰甲子卦气起中孚六日八十日分之七鄭注云六日候也八十分爲一日之七者一卦丨丨丨丨也】

占鼎乘舟【殷蕓小說孔子使子貢出久之不返丨卦得丨而無足弟子輩皆以爲不來矣顏淵曰鼎無足其丨丨而來乎已而果然】

神

威雄將軍【五代時唐明宗長興中不豫淄州進藥僧召見因言於泰山見嶽帝曰吾第三子有威靈可愛而未有爵秩假以爲請遂封東嶽第三子爲丨丨丨丨】

檄項羽廟【唐垂拱中狄仁傑爲大使檄告西楚霸王項羽略曰君潛遊澤國嘯聚水鄕不知歷數之有歸莫測天符之所會遂奮闗中之翼竟垂垓下之翅當匿魄東峯収魂北極豈合虛承廟食枉費牲牢君宜逺遷勿爲民患害檄到奉行如律令遂除項羽廟余小祀並盡惟禹廟存焉出朝野僉載見廣記】白馬廟【顧琛字偉爲吳郡太守初琛宋景平中爲朝請假還東日晚至方山於時商旅數十船俱泊岸側有一人衣介幘執鞭屏諸船云顧吳郡部伍尋至應泊此岸於是諸船各東西俄有一假裝至事力甚寡仍泊向處人問顧吳郡早晚至船人答無顧吳郡又問何船曰顧朝請爾莫不驚怪琛意竊知爲善徴因誓之曰若得郡當於此立廟至是果爲吳郡守乃立廟方山號丨丨丨】

郡神迎路【張開爲荊州刺史至郡界風雨暝晦不辧面目惟聞空中有殿喝之聲相次雲中有衣紫被甲冑者十數人開問故對曰某荊州內外所主之神久仰使君令名故相率迎引到任謁廟各祭謝及建飾廟貌自此政譽益善見遺事】

兪兒【齊桓公北徵孤竹見人長尺而人物具焉冠帶袪衣走馬前管仲曰登山之神也名曰丨丨霸王之君興則見也】

鬼

江【丨河邊有丨鬼往往呼人姓名應之者必溺死蘇訥居江陵自親知家深夜歸月明中見一女人被髮而著裙殆似水濕蘇生戲云莫是否婦人曰喚我作鬼奔而逐之蘇生長走遇巡吏乃止見婦人卻返所來之路誌怪】

白衣人吟詩【本事集馬植罷南都防又除黔南殊不得意維舟峽中古寺前堤長夜月甚明見丨丨丨丨丨曰截竹爲筒作笛吹鳯凰池上鳳凰飛勞君更向黔南去卽是陶鎔萬類時遣人問已失之後植自黔南入爲大理遷刑部侍郎拜相】

六帖補卷十八

欽定四庫全書卷

六帖補卷十九

宋楊伯嵒撰養生療病

養生

夘時酒申後食避風避色【莫飲丨丨丨莫食丨丨丨丨丨如避箭丨丨如避賊國初有人作座右銘曰避色如避讎避風如避箭莫喫空心茶少餐申後飯】

鉛鼎河車【坡詩注道家修養有丨汞之丨仙經云鉛絕丨丨空所作必無功鉛失河車絕萬事無所出黃庭經云北方正气名河車挽水乃道家搬運之說】

寸田結初果【坡詩丨丨道家所謂丹田也】

不如獨臥【彭祖經云上士別牀中士異被服藥百顆丨丨丨丨】

鳴天鼓飲玉漿蕩華池叩金梁【漢武帝傳】

以手捫心欲心淸淨以手上下欲气升降【劉卞功子民濵州招升人見賓退錄】

龍従火裏出虎向水中生【東坡志林人能瞑目調息以久爲功則丹田濕而水上行火爲水妃熱必従之則所謂丨丨丨丨丨也龍出於火則龍不飛而水不幹旬日之外腦滿而腰足輕常捲舌上防懸齶久則水下入口咽送至丹田久則化爲鉛凡此所謂丨丨丨丨丨也】

五禽戲【華佗云吾有一術名丨丨丨一曰虎二曰鹿三曰熊四曰猨五曰烏體有不快作一禽之戱】容成公法【列仙傳曰丨丨丨丨者能善補之術取精於機其要谷神不死守生養气者也發白反黑齒落復生禦婦人之術爲之握固不泄還精補腦也】

屈頸息【冷壽光年可百五六十嵗行容成公禦婦人法常丨丨丨丨須髮盡白而色理如三四十時死於江陵】

病

襲逆結轖越渫【久耽安樂日夜無極邪气丨丨中若丨丨惕惕怵怵臥不得瞑虛中重聴惡聞人聲精神丨丨百病咸生轖音色說文車籍交革也越散渫發也】

四支委隨筋骨挺解血脈淫濯【濯過也】

手足惰窳【窳弱也余乳切】

伸傴起躄發瞽披聾涊然汗出霍然病已【涊乃顯切並枚乘七發】舊雨來人不到門【杜子美臥病長安旅次多雨靑苔及榻常時車馬之客舊雨來今雨不來坡詩云丨丨丨丨丨丨丨】

伯彊【楚詞丨丨何處惠气安在丨丨大癘疫鬼也所至傷人惠气和气也】

大陵【後漢魯恭傳人傷於疫注丨丨之气爲害丨丨星名】

李益疾【丨丨少癡而忌克防閒妻妾苛嚴世謂如丨】

醫

五分之熨八減之齊【虢太子疾扁鵲使於豹爲丨丨丨丨以丨丨丨丨和煮之以更熨兩脇不二旬而復故天下盡知以扁鵲爲能生死人鵲曰越人非能生死人也此自當生者越人能使之起爾越人扁鵲名】

善醫術【禇澄字彥通彥回之弟也丨丨丨建元中爲吳郡太守百姓李道念以公事到郡澄見之謂曰汝有重病答曰舊有冷疾至今五年眾醫不差澄診脈曰汝病非冷非熱當是食甲瀹雞子過多所致令取蘇子一升煮之始一服卽吐出一物如升涎裹之動開看是雞雛羽翅爪距具足能行走澄曰此未盡使服所餘藥又吐得如向者雞十三頭而病都差當時稱妙】

砭石【南史王僧孺多識古事金元起欲注素問訪以丨丨僧孺答曰古人當以石爲鍼必不用鐵說文有此砭字許愼云以石刺病也季世無復佳石故以鐵代之爾】

扁鵲鏡經【濮陽太守徐熈好黃老隱於泰望山有道士過求飲畱一瓢蘆與之曰君子孫宜以道術救世當得二千石熈開視之乃丨丨丨丨一卷因精心學之遂名震海內生子秋夫彌工其術嘗夜有鬼呻吟聲甚淒愴秋夫問何須答斛斯家在東陽患腰痛死𨿽爲鬼痛猶難忍請療之秋夫曰云何措治鬼請爲芻人案孔穴鍼之秋夫如言爲鍼四處又鍼肩背三處設祭埋之明日見一人謝恩忽然不見當世服其神通】治病不以湯液醴灑鑱石橋引案杌毒熨【史記上古之時醫有兪跗丨丨丨丨丨丨丨丨丨丨丨丨丨丨丨丨】

熱風【國史補鄭云逵與王彥伯鄰居嘗有客求醫誤謁云逵云逵爲診曰丨丨頗甚客求藥云逵曰藥則不如東家王供奉客驚慚而退自是京師有乖議者云丨丨】

半夏毒【北夢瑣言有富商暴亡醫巫梁新診之曰尋常嗜何物僕曰好食竹雞新曰竹雞食半夏必丨丨丨也薑汁灌之方蘇】

餌雲母【杜伏威好神仙長年術丨丨丨被毒暴卒】

光鑑人【坡詩地黃飼老馬可使丨丨丨吾聞樂天諭肥馬施之身樂天采地黃詩與君啖肥馬可使照地光】

紫衣童子【紫參也駱瓊采藥北山月夜見丨丨丨丨歌曰山悄悄月朦朦明月秋兮當夜空煙蘿宻兮乘枯松瓊於古松下得紫參一本如丨丨丨丨食之而壽】

苓龜【坡公和陶詩云丨丨亦晨吸注茯丨有丨亦能晨吸日气】

太防紫麻

圓丘紫柰

郭綺蔥

神吾黃藻

滄浪靑錢

八天赤薤【酉陽雜俎云並仙藥也】

卻形丸【梁武帝每嵗旦賜羣臣丨丨丨】

辟惡散【武帝賜羣臣丨丨丨】

君臣佐使【本艸按用藥猶如立人之制若多君少臣臣多佐少則气力不周也而撿仙經世俗諸方亦不必皆爾大扺養命之藥則多君養性之藥則多臣療病之藥則多佐又恐上品君中復有貴賤譬如列國諸侯𨿽並得稱制而猶歸宗周臣佐之中亦當如此所以門冬逺志別有君臣甘艸國老大黃將軍明其優劣皆不同秩領略輕重爲其分劑也】

陰陽配合【凡天地萬物陰陽小大各有色類尋究其理並有法象故毛羽之類皆生於陽而屬於陰鱗介之類皆生於陰而屬於陽所以空靑法木故色靑而主肝丹砂法火故色赤而主心雲母法金故色白而主肺雌黃法土故色黃而主脾磁石法水故色黒而主腎以此推之例可知也】

子母兄弟【若楡皮爲母厚朴爲子之類也】

相須相畏【藥有陰陽配合子母兄弟根莖花實艸石骨肉有單行者有丨丨者有相使者有丨丨者有相惡者有相反者有相殺者凡此七情合和視之當用丨丨相使者良勿用相惡相反者若毒宜制可用丨丨相殺者不爾勿合用也】

杞如狗【千嵗枸丨其根丨丨形白樂天枸花詩云不知靈藥根成狗怪得時聞吠夜聲續仙傳朱孺子一日見二犬相趁入枸杞叢下異之尋掘得二枸杞根形狀如犬坡詩千年枸杞常夜吠又中有千嵗質靈尨或夜吠】

天蘇【毛澤民謝琳老送白術詩雲溪寺破雨遺丨丨注云白術一名丨丨】

丁公藤【談藪齊解叔母病風空中語曰得丨丨丨爲酒便差後至宜都見老父伐木云此丨丨丨療風以四段與之並示以漬酒之法母病果安】

鮑姑艾【鮑靜女葛洪妻有越井岡艾善灸贅疣】

人參贊【髙麗人作文丨丨丨曰三椏五葉背陽向陰欲來求我椵樹相尋椵音賈葉似桐人參生其下】黃昏湯【陳無已詩云探囊一試丨丨丨按圖經本艸曰合歡夜合也一名合昏韋宙獨行方胸心甲錯是爲肺癰丨丨丨治之取夜合皮掌大一枚水煮服】

眞術【神仙傳劉商君山有鬻術者善價得之後遇異人曰劉君已賜丨丨矣服之得仙】

風實云子【漢武故事丨丨丨丨皆仙藥名】

眼明囊【續齊諧記鄧紹八月旦夕入華山采藥見童子執五防盛栢葉露滿囊如珠云赤松先生取以明眼今世俗八月一日作丨丨丨以此】

反魂楡【十洲記以玉釡煮丨丨丨】

冰丸霜散【諸集拾遺記立夏日服六壬六癸符或丨丨飛丨丨暑不能侵又見抱朴子】朱山【士林紀實鬼呼朱砂爲丨丨云熱人不可近】

北帝珠【消石】

靈黃【疏黃並酉陽雜俎】

玉金漿【諸集拾遺抱朴子消丨爲丨潰丨爲丨】

東華童子【靑木香】

艸鐘乳【養生訣錄云韭性暖號爲丨丨丨諸集拾遺】

丹

知命丹【嶽麓寺僧有合丨丨丨者云服此藥後或大期至卽脇下防痛此丹自下便須指揮家事以俟終焉有鐘大夫者服此面色紅潤彊飲啗似得藥力也】

杏丹【僕僕先生餌丨丨以術授王弁餌之卻老聞異】

飛丹【天監中陶隱居獻丹於武帝注云景旣得神符祕訣以爲神丹可成而苦無藥物帝給黃金硃砂曾靑雄黃等後合丨丨色如霜金服之體輕帝服有驗】

龍壽丹【一丸指端大紫色重如金乃鴈蕩山老人以授嘉僧道淸使持獻天子云人臣不可服】碧霞丹【二儀顏眞卿早遇道士陶八百授刀圭丨丨丨至老不衰】

鏈雪丹【二儀鍒防玉感蕭史降與穆公丨丨丨第一轉與防玉塗之名曰粉郎卽今水銀粉是也】神丹半劑【列仙傳馬明生従安期先生受金液丨丨明生不樂升天但服丨丨爲地仙】碧雲腴【諸集拾遺仙丹九品第四曰丨丨丨】

六帖補卷十九

欽定四庫全書卷

六帖補卷二十

宋楊伯嵒撰伶樂婢皁

伶樂

單鵠寡鳬之防【齊人劉道彊善彈琴能作丨丨丨丨丨丨聴者皆悲不能自攝西京雜記】擊琴【栁惲父世隆善琴爲士流第一惲每奏其父曲常感思後變體備寫古曲嘗賦詩未就以筆搖琴坐客過以筯和之揮驚其哀韻乃制爲雅音後傳丨丨自於此】

胡琴歌【纂異記四弦攏撚三四聲喚起邊風駐寒月大聲嘈嘈奔淈淈浪感波翻倒溟渤小弦切切怨颸颸鬼泣神悲低蟋率側腕斜挑掣流電當心直戛騰秋鶻時看漢月望漢天怨气沖星成彗孛】琵琶槽【異記李衛公嘗有老叟獻巨桑之木中有異寶洛邑有匠能攻玉公訪於匠解爲二丨丨丨自然有白鴿羽足巨細畢備匠料之徴】

歌

淩波曲【唐新丰女伶謝阿蠻善舞丨丨丨貴妃寵之上自蜀還至華淸宮復令召焉因出金臂環曰此貴妃所賜上持之淒然左右従之無不嗚咽明皇別錄又楊妃外紀明皇夢艷女曰妾是陛下淩波池中龍女衛防有功陛下洞曉鈞天之音乞賜一曲夢中爲鼓胡琴爲丨丨丨後於丨丨宮奏新丨池中波湧復有神女出池心乃夢中女子也】

郁輪袍【集異王維文章得名性嫻琵琶遊諸貴間岐王眷重時方應舉求庇於王王曰錄子舊詩淸越者十餘篇琵琶新聲怨切者可度一曲同至九公主第旣張筵維奏曲公主詢曲名維曰號丨丨丨公主大奇之王曰此生非止音律詩學無出其右出詩卷主尢稱賞許於京兆致力遂作解頭登第】

豆記拍【樂工撰新詩未進先印可於韋靑靑令姬張紅聴於屏後以小丨數合丨其丨歌罷靑入問之云已得矣靑出紿曰某有女弟子久曾唱此新曲也隔屏唱之不失一聲敬宗召入號記曲娘子】

樂

四調【樂府雜錄箏只有宮商角羽丨丨臨時移注應二十四器】

笛聲入云【李謩吹笛天下第一嘗秋夜吹笛於瓜州防風防至舟子賈子皆有怨嘆悲泣之聲出國史補又逸史云李謩嘗至越州時州客十人邀李生湖上吹笛有獨孤生久處田野請到會所取丨吹之發丨丨丨四座震悚吹涼州入破笛遂裂不終曲而散明旦往候茒舎尙在生不見矣】

許云封【丨丨丨樂工之笛者韋應物爲和州牧夜泊靈壁聞云封笛聲謂其酷似天寶中梨園弟子法曲李謩所吹者召問之乃謩外孫也言生十年外祖教以橫笛值梨園法部置小部音聲天寶十四年六月驪山駐蹕是貴妃誕辰上命小部音樂奏新曲未有名會南海進茘枝因名茘枝香出甘澤謠】

噪悲栗【諸山管師黃次姑丨丨丨卽觱栗也】

朝云吹篪【伽藍記後魏河間王琛有婢丨丨善丨丨能爲團扇歌隴上聲爲秦州刺史諸羌外叛累討之不降琛令丨丨假爲貧女丨丨諸羌聞之流涕曰何棄墳井在山谷爲寇耶相率歸降秦民語曰快馬健兒不如老嫗吹篪】

細腰鼓【南史蕭思話十年許時未知書好騎屋棟作丨丨丨侵暴鄰曲莫不患毒之自此折節數年中遂著令譽善彈琴嘗従文帝登鐘山北嶺中道有盤石淸泉上使於石上彈琴因賜以銀鐘酒謂曰相賞有松石間意思話外戚令望歷十二州仗節監督者九焉】

漁陽摻撾【世說禰衡爲曹操謫爲鼓吏衡爲丨丨丨丨李義山詩云欲問漁陽撾時無禰正平】樂句【摭言韓愈皇甫湜一代龍門牛僧孺攜所業謁之首篇說樂韓見樂卽掩卷問曰且以拍板爲什麼僧孺曰丨丨二公大稱賞俟其他適訪之大書其門曰韓愈皇甫湜同訪翌日遺以下咸往投刺因此名振】八瑯之璈【續仙傳謝卿遇仙彈丨丨丨丨又漢武內傳王母命侍女王子登彈丨丨丨丨】璠璵之樂【殷蕓小說琴以七寶飾之曰丨丨丨丨又西京雜記秦咸陽宮中有琴長六尺按十三位二十六徽皆七寶飾之銘曰丨丨丨丨】

聒帳【春明退朝錄太宗嘗謂侍臣曰後唐荘宗湛飲以鄭與胡部合奏謂之丨丨自昏達旦不息】

舞

縈塵【拾遺記燕昭王時廣延國獻二舞女其舞曲一名丨丨言體輕與塵相亂也其次則曰集羽之曲】北裏【紂使師涓作新涇之聲丨丨之舞靡靡之樂】

紅蕖裊煙嫩栁拂水【傳奇薛昭遇張云容曰嘗舞霓裳貴妃贈詩羅袖動香香不已紅蕖裊裊秋煙裏輕雲嶺上乍搖風嫩栁池邊初拂水】

代面舞【傳記北齊蘭陵王長恭白晳而美丰儀乃著假面以對敵數立奇功齊人作舞以效之號丨丨丨】

婢

驅放婢妾【王惇荒於色體爲之獘左右諌之惇曰此甚易耳乃開後闇丨丨諸丨丨數十人時人嘆異焉】

厠上列婢【石崇丨丨常丨十餘丨皆有容色置甲煎粉沈香色有如厠者皆易新而後出客多羞脫衣而王惇脫故著新意色無怍羣婢相謂曰此客必能作賊】

暖手【岐王少惑女色每久寒手冷不近火惟於妙妓中懷揣其肌膚稱爲丨丨常日如是遺事】雪兒【李宻之愛姬能謌舞賓僚文章入意者宻卽付丨丨葉音律以歌之】

君盧屋妾【荀子富國篇云譬之猶處女嬰寶珠負戴黃金而遇中山之盜𨿽爲之逄防視詘要撓胭丨丨丨丨猶將不足以免之逄防古善射者言如逄防之視物防眇不敢正視也丨丨丨丨盧當作廬自稱是君廬屋之妾猶言箕帚妾卑下之辭也】

蹇修【騷注云似是下女之能爲媒者】

鼎娥【饌婢也沈亞之】

傅婢【傅猶附也言近幸見西漢】

明珠【開元傳信丨丨楊愼矜妾】

皁

典琴【北齊王元景有奴名丨丨啟顏錄】

奴星【韓昌黎送窮文主人使丨丨結栁作車】

語僮文【楊文公億之奴張守節公病張遂辭去公弟倚作書與黃鑑作丨丨丨以布於談者】銀鹿【國史補丨丨顏峴家童名後事魯公終其身】

湩姆【諸集拾遺屬之乳姐傳之丨丨】

便了【諸集拾遺蜀王子泉貫奴名丨丨立券具如百役】

邦【李濟翁資暇錄呼奴爲丨者蓋僮僕未冠曰豎東魏髙歡諱樹因以奴爲丨取丨君樹塞門句有樹字義】

六帖補卷二十

唐世類書傳於今者有徐常侍初學記白少傅六帖記所遺者帖采綴甚富然自六經諸子逮秦漢魏晉而止耳本朝名儒纂輯如晏元獻公類要等書可謂浩博特未聞有繼六帖而作者炎紹中興乃有孔侯六帖新書隋唐五代咸著於篇而白傅所未取者不敢過而問焉今泳齋楊先生復成六帖補二十卷然後向之軼於二公者燦然在目先生博覽古今見聞該洽𨿽治郡叢劇而手不釋卷石渠玉府盈溢胸襟隨取而充其用畢具非假是以誇涉獵備遺亡者其志固在於續古也白傅之後歷三百年而後有新書孔侯絕筆又百年而後有是補可不謂之有志於續古歟此仕禮之所敬嘆也因刻梓於學宮以廣其傳兪仕禮跋

六帖補跋

