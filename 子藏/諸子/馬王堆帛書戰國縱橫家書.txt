《戰國縱橫家書》﹝長沙馬王堆三號漢墓出土帛書﹞

○一﹑蘇秦自趙獻書燕王章

自趙獻書燕王曰﹕始臣甚惡事﹐恐趙足……臣之所惡也﹐國外冒趙而欲說丹與得﹐事非�……臣也。今奉陽﹝君﹞……封秦也﹐任秦也﹐比燕於趙。令秦與■﹝兌﹞……宋不可信﹐若����我其餘徐������制事﹐齊必不信趙矣。王毋憂事﹐務自樂也。臣聞王之不安﹐臣臣願�����之中重齊�����﹐秦毋惡燕粱﹝梁﹞以自持﹝恃﹞也。今與臣約﹐五和﹐入秦使﹐使齊韓粱﹝梁﹞……約■﹝彳卻﹞﹝卻﹞軍之日無伐齊﹑外齊焉。事之上﹐齊趙大惡﹔中﹐五和﹐不外燕﹔下﹐趙循合齊秦以謀燕。今臣欲以齊大﹝惡趙﹞而去﹐胃﹝謂﹞齊王﹐趙之禾﹝和﹞也﹐陰外齊﹑謀齊﹐齊趙必大惡矣。奉陽君徐爲不信臣﹐甚不欲臣之之齊也﹐有﹝又﹞不欲臣之之韓粱﹝梁﹞也﹐燕事小大之諍﹝爭﹞﹐必且美矣。臣甚患趙之不出臣也。知﹝智﹞能免國﹐未能免身。願王之爲臣故此也。使田伐若使使孫疾召臣﹐自辭於臣也。爲予趙甲因在粱﹝梁﹞者。

○二﹑蘇秦使韓山獻書燕王章

使韓山獻書燕王曰﹕臣使慶報之之後﹐徐爲之與臣言甚惡。死亦大物已。不快於心而死﹐臣甚難之。故臣使辛謁大之。王使慶謂臣不利於國﹐且我憂之﹐臣爲此無敢去之。王之賜使使孫與弘來﹐甚善已。言臣之後﹐奉陽君徐爲之視臣益善﹐有遣臣之語矣。今齊王使李終之勺﹝趙﹞﹐怒於勺﹝趙﹞之止臣也﹐且告奉陽君﹐相撟於宋﹐與宋通關。奉陽君甚怒於齊﹐使勺﹝趙﹞足問之臣臣對以弗知也。臣之所患﹐齊勺﹝趙﹞之惡日益﹐奉陽君盡以爲臣罪﹐恐久而後不可�救也。齊王之言臣﹐反不如已。願王之使人反復言臣﹐必毋使臣久於勺﹝趙﹞也。

○三﹑蘇秦使盛慶獻書於燕王章

使盛慶獻書於﹝燕王旦﹞��胃﹝謂﹞𨿽未功﹝攻﹞齊﹐事必�者﹐以齊之任臣﹐以不功﹝攻﹞宋﹐欲從韓粱﹝梁﹞取秦﹐以謹﹝謀﹞勺﹝趙﹞。勺﹝趙﹞以﹝已﹞用薛公徐爲之……相�也。今齊王使宋竅謂臣﹐曰「奉陽君使周納告寡人曰﹕『燕王請毋任蘇秦以事』﹐信���奉陽君使周納言之曰﹕『欲謀齊』﹐寡人弗信也。周納言﹕燕勺﹝趙﹞循善矣﹐皆不任子以事。奉陽﹝君﹞���丹若得也﹐曰笥毋任子講﹐請以齊爲上交。天下有謀齊者請攻﹝攻﹞之。」蘇修在齊﹐使��������中齊勺﹝趙﹞矣。今﹝齊﹞王使宋竅詔臣曰「魚﹝吾﹞將與子�有謀也。」臣之所……不攻﹝攻﹞齊﹐全於�。所見於薛公徐爲﹐其功﹝攻﹞齊益疾。王必勺﹝趙﹞之功﹝攻﹞齊﹐若以天下……焉。外齊於禾﹝和﹞﹐必不合齊秦以謀燕﹐則臣請爲免於齊而歸矣。爲趙擇��韓����必趙之不合齊秦以謀燕也﹐齊王𨿽歸臣﹐臣將不歸。諸可以惡齊勺﹝趙﹞﹝者﹞﹐將��之。以�可﹝也﹞﹐以與勺﹝趙﹞爲大讎可也。今王曰「必善勺﹝趙﹞﹐利於國。」臣與不知其故。奉陽君之所欲﹐循﹝善﹞齊秦以定其封﹐此其上計也。次循善齊以安其國。齊勺﹝趙﹞循善﹐燕之大過﹝禍﹞。﹝將﹞養勺﹝趙﹞而美之齊乎﹐害於燕﹐惡之齊乎﹐奉陽君怨臣﹐臣將何處焉﹖臣以齊善勺﹝趙﹞﹐必容焉﹐以爲不利國故也。勺﹝趙﹞非可與功﹝攻﹞齊也﹐無所用。勺﹝趙﹞毋惡於齊爲上。齊勺﹝趙﹞不惡﹐國不可得而安﹐功不可得而成也。齊趙之惡從已﹐願王之定慮而羽鉆﹝贊﹞臣也。勺﹝趙﹞止臣而它﹝他﹞人取齊﹐必害於燕。臣止於勺﹝趙﹞而侍﹝待﹞其魚肉﹐臣�不利於身。

○四﹑蘇秦自齊獻書於燕王章

自齊獻書於燕王曰﹕燕齊之惡也久矣。臣處於燕齊之交﹐固知必將不信。臣之計曰﹕齊必爲燕大患。臣循用於齊﹐大者可以使齊毋謀燕﹐次可以惡齊勺﹝趙﹞之交﹐以便王之大事﹐是王之所與臣期也。臣受教任齊交五年﹐齊釉數出﹐未嘗謀燕。齊勺﹝趙﹞之交。壹美壹惡﹐壹合壹離。燕非與齊謀勺﹝趙﹞﹐則與趙謀齊。齊之信燕﹐﹝至於虛﹞北地﹝行﹞其甲。王信田代﹤伐﹥繰去﹝疾﹞之言功﹝攻﹞齊﹐使齊大戒而不信燕﹐臣秦拜辭事。王怒而不敢彊。勺﹝趙﹞疑燕而不功﹝攻﹞齊﹐王使襄安君東﹐以便事也。臣豈敢王■﹝哉﹞。齊勺﹝趙﹞遇於阿﹐王憂之。臣與於域﹐約功﹝攻﹞秦去帝。𨿽費﹐毋齊趙之患﹐除羣臣之■﹝耳鬼﹞﹝恥﹞。齊殺張■﹝廣外隼內﹞﹐臣請屬事﹐辭爲臣於齊。王使慶謂臣﹐﹝不之齊危國﹞﹐臣以死之圍﹐治齊燕之交。後薛公幹﹝韓﹞徐爲與王約功簣攻﹞齊﹐奉陽君鬻臣﹐歸罪於燕﹐以定其封於齊。公玉丹王能材﹝裁﹞之﹐臣以死任事。之後﹐秦受兵矣﹐齊勺﹝趙﹞皆嘗謀。齊勺﹝趙﹞未嘗謀燕﹐而俱諍﹝爭﹞王於天下。臣𨿽無大功﹐自以爲免於罪矣。今齊有過辭﹐王不諭齊王多不忠也﹐而以爲臣罪﹐臣甚懼。■﹝廣外隼內﹞之死也﹐王辱之。襄安君之不歸哭也﹐王苦之。齊攺葬其後而報刊臣﹐臣欲毋往﹐使齊棄臣。王曰「齊王之多不忠也﹐殺妻逐子﹐不以其罪﹐何可怨也」﹐故彊臣之齊。二者大物也﹐而王以赦臣﹐臣受賜矣。臣之行也﹐固知必將有口﹐故獻禦書而行。曰「臣貴於齊﹐燕大夫將不信臣。臣賤﹐將輕臣。臣用﹐將多望於臣﹐齊有不善﹐將歸罪於臣。天下不功﹝攻﹞齊﹐將曰善與齊謀。天下功﹝攻﹞齊﹐將與齊兼棄臣。臣之所處者重卵也。」王謂臣曰「魚﹝吾﹞必不聽眾口與造言﹐魚﹝吾﹞信若遒﹝猶﹞也。大可以得用於齊﹐次可以得信﹐下笱﹝苟﹞毋死﹐若無不爲也。以奴自信可﹐與言去燕之齊可﹐甚者與謀燕可﹐期於成事而已。」臣恃之詔﹐是故無不以口齊王而得用焉。今王以眾口與造言罪臣﹐臣甚懼。王之於臣也﹐賤而貴之﹐蓐﹝辱﹞而顯之﹐臣未有以報王。以求卿與封不中意﹐王爲臣有之兩﹐臣舉天下使臣之封不慚。臣止於勺﹝趙﹞﹐王謂韓徐爲﹕「止某不道﹐遒﹝猶﹞免寡人之冠也。」以振﹝拯﹞臣之死。臣之徳王﹐■﹝深﹞於骨隨﹝髓﹞。臣甘死蓐﹝辱﹞﹐可以報王﹐願爲之。今王使慶令﹝命﹞臣曰「魚﹝吾﹞欲用所善。」王笱﹝苟﹞有所善而欲用之﹐臣要求爲王事之。王若欲捨臣而■任所善﹐臣請歸﹐擇﹝釋﹞事﹐句﹝苟﹞得時見﹐盈願矣。

○五﹑蘇秦謂燕王章

謂燕王曰「今日願藉於王前。﹝假﹞臣孝若增﹝曾﹞參﹐信如犀﹝尾﹞星﹝生﹞﹐廉若相﹝伯﹞夷﹐節﹝卽﹞有惡臣者可毋慚乎。」王曰「可矣。」「臣有三資者以事王﹐足乎﹖」王曰「足矣。」「王足之﹐臣不事王矣。孝如增﹝曾﹞參﹐乃不離親﹐不足而﹝以﹞益國。信如犀﹝尾﹞星﹝生﹞﹐乃不延﹝誕﹞﹐不足而﹝以﹞益國。廉若相﹝伯﹞夷﹐乃不竊﹐不足以益國。臣以信不與仁俱徹﹐義不與王皆﹝偕﹞立。」王曰「然則仁義不可爲與﹖」對曰「胡爲不可。人無信則不徹﹐國無義則不王。仁義所以自爲也﹐非所以爲人也。自復之術﹐非進取之道也。三王代立﹐五相﹝伯﹞蛇正﹝政﹞﹐皆以不復亓﹝其﹞掌﹝常﹞。若以復亓﹝其﹞掌﹝常﹞爲可王﹐治官之主﹐自復之術也﹐非進取之路也。臣進取之臣也﹐不事無爲之主。臣願辭而之周﹐負籠操首﹐毋辱大王之廷。」亓﹝其﹞翁曰「自復不足乎﹖」對曰「自復而足﹐楚將不出雎﹝沮﹞章﹝漳﹞﹐秦將不出商閹﹝於﹞﹐齊不出呂■﹝隧﹞﹐燕將不出屋注﹐晉將不出■﹝艸兪﹞﹝逾﹞泰﹝太﹞行﹐此皆以不復其常爲進者。」

○六﹑蘇秦自梁獻書於燕王章﹝一﹞

﹝自﹞粱﹝梁﹞獻術於燕王曰﹕齊使宋竅﹑侯■﹝氵巂﹞謂臣曰「寡人與子謀功﹝攻﹞宋﹐寡人恃燕勺﹝趙﹞也。今燕王與羣臣謀破齊於宋而功﹝攻﹞齊甚急﹐兵率有子循而不知寡人得地於宋﹐亦以八月歸兵﹐不得地亦以八月歸兵。」今有﹝又﹞告薛公之使者田林﹐薛公以告臣﹐而不欲亓﹝其﹞從己聞也。願王之陰知之而毋有告也。王告人﹐天下之欲傷燕者與羣臣之欲害臣者﹐將成之。臣請疾之齊觀之﹐而以報。王毋憂﹐齊𨿽欲功﹝攻﹞燕﹐未能﹐未敢。燕南方之交完﹐臣將令陳臣許翦以韓粱﹝梁﹞聞之齊。足下𨿽怒於齊﹐請養之以便事。不然﹐臣之苦齊王也﹐不樂生矣。

○七﹑蘇秦自梁獻書於燕王章﹝二﹞

自粱﹝梁﹞獻書於燕王曰﹕薛公未得所欲於晉國﹐與齊之先變以謀晉國也。臣故令遂恐齊王曰「天下不能功﹝攻﹞秦���齊人取秦�。」﹝齊﹞王懼而欲先天下﹐慮從楚取秦﹐慮反乾﹝韓﹞■﹝曰上寅下﹞﹐有﹝又﹞慮從勺﹝趙﹞取秦。今梁勺﹝趙﹞韓﹝秦﹞�����薛公﹑徐爲有辭﹐言勸晉國變矣。齊先鬻勺﹝趙﹞以取秦﹐後賣秦以取勺﹝趙﹞而功﹝攻﹞宋﹐今有﹝又﹞鬻天下以取秦。如是而薛公徐爲不能以天下爲亓﹝其﹞所欲﹐則天下故﹝固﹞不能謀齊矣。願王之使勺﹝趙﹞弘急守徐爲。令田賢急守薛公﹐非是毋有使於薛公徐之所﹐它﹝他﹞人將非之以敗臣。毋與奉陽君言事﹐非於齊﹐一言毋捨也。事必�南方彊﹐燕毋首。有﹝又﹞愼毋非令羣臣眾義﹝議﹞功﹝攻﹞齊。齊王以燕爲必侍﹝待﹞■﹝敝上衣下﹞﹝獘﹞而功﹝攻﹞齊﹐未可解﹝懈﹞也。言者以臣�賤而邈於王矣。

○八﹑蘇秦謂齊王章﹝一﹞

謂齊王曰﹕薛公相靑﹝齊﹞也﹐伐楚﹑九歲﹐功﹝攻﹞秦﹐三年﹐欲以殘宋﹐取進﹝淮﹞北﹐宋不殘﹐進﹝淮﹞北不得。以齊封奉陽君﹐使粱﹝梁﹞乾﹝韓﹞皆效地﹐欲以取勺﹝趙﹞﹐勺﹝趙﹞是﹝氏﹞不得。身率﹝率﹞粱﹝梁﹞王與成陽君﹐北面而朝奉陽君於邯鄲而勺﹝趙﹞氏不得。王棄薛公﹐身斷事﹐立帝﹑帝立﹐伐秦﹑秦伐﹐謀取勺﹝趙﹞﹑得﹐功﹝攻﹞宋﹐﹑宋殘﹐是則王之明也。𨿽然﹐願王之察之也。是無它﹝他﹞故﹐臣之以燕事王循也。■﹝曰上寅下﹞謂臣曰「傷齊者比勺﹝趙﹞也。秦𨿽彊﹐終不敢出塞涑河﹐絕中國而功﹝攻﹞齊。楚﹑越遠﹐宋魯弱﹐燕人承﹐乾﹝韓﹞粱﹝梁﹞有秦患﹐傷齊者必勺﹝趙﹞﹐勺﹝趙﹞氏終不可得已。爲之若何﹖」臣謂■﹝曰上寅下﹞曰「請劫之。子以齊大重秦﹐秦將以燕事齊﹐齊燕爲一﹐乾﹝韓﹞粱﹝梁﹞必從。勺﹝趙﹞悍則伐之﹐願則摯﹝執﹞而功﹝攻﹞宋。」■﹝曰上寅下﹞以爲善。臣以車百五十乘入齊﹐■﹝曰上寅下﹞逆於髙閭﹐身禦臣以入。事曲當臣之言﹐是則王之教也﹐然臣亦見亓﹝其﹞必可也。猶■﹝曰上寅下﹞不知變事以功﹝攻﹞宋也。不然﹐■﹝曰上寅下﹞之所與臣前約者善矣。今三晉之敢據薛公與不敢據﹐臣未之識可。𨿽使據之﹐臣保燕而事王﹐三晉必不敢變。齊燕爲一﹐三晉有變﹐事乃時爲也。是故當今之時﹐臣之爲王守燕﹐百它﹝他﹞日之節。𨿽然﹐成臣之事者在王之循甘燕也。王𨿽疑燕﹐亦甘之﹐不疑亦甘之。王明視﹝示﹞天下以有燕﹐而臣不能使王得志於三晉﹐臣亦不足事也。

○九﹑蘇秦謂齊王章﹝二﹞

謂齊王曰﹕始也燕累臣以求摯﹝質﹞﹐臣爲是未欲來﹐亦未可爲王爲也。今南方之事齊者多故矣﹐是王有憂也﹐臣何可以不亟來。南方之事齊者﹐欲得燕與天下之師而入之秦與宋以謀齊﹐臣諍﹝爭﹞之於燕王﹐燕王必弗聽矣。臣有﹝又﹞來則大夫之謀齊者大解﹝懈﹞矣。臣爲是﹐𨿽無燕﹐必將來。■﹝糸管﹞﹝管﹞子之請﹐貴循也﹐非以自爲也。��公聽之。臣賢於桓�﹐臣不敢忘﹝妄﹞請﹐����王誠重禦臣﹐則天下必曰﹕燕不應天下以師﹐有﹝又﹞使蘇�����貴�……�齊�■之����之車也。王����知�可以百五十乘﹐王以諸侯禦臣。若不欲���請以五﹝十﹞乘來。請貴重之�……髙賢足下﹐故敢以聞也。

○十﹑蘇秦謂齊王章﹝三﹞

謂齊王﹕燕王�於王之不信己也則有之﹐若慮大惡焉則無之。燕大���臣必以死諍﹝爭﹞之﹐不能﹐必令王先知之。必毋聽天下之惡燕交者。以臣所���魯甚�﹐�臣大��息士民﹐毋庸發怒於宋魯也。爲王不能﹐則完天下之交﹐復與粱﹝梁﹞王於。��宋之事﹐士民句﹝苟﹞可復用﹐臣必王之無外患也。若燕﹐臣必以死必之。臣以燕重事齊﹐天下必無敢東。���兄﹝況﹞臣能以天下功﹝攻﹞秦﹐疾與秦相萃也而不解﹐王欲復功﹝攻﹞宋而復之﹐不而捨之﹐王爲制矣。

○十一﹑蘇秦自趙獻書於齊王章﹝一﹞

自勺﹝趙﹞獻書於齊王曰﹕臣曁﹝旣﹞從燕之粱﹝梁﹞矣﹐臣至勺﹝趙﹞﹐所聞於乾﹝韓﹞粱﹝梁﹞之功﹝攻﹞秦。奉陽君謂臣﹕楚無秦事﹐不敢與齊遇。齊楚果遇﹐是王收秦已。亓﹝其﹞不欲甚。欲王之赦粱﹝梁﹞王而復見之。勺﹝趙﹞氏之慮﹐以爲齊秦復合﹐必爲兩啻﹝敵﹞以功﹝攻﹞勺﹝趙﹞﹐若出一口。若楚於不必﹐𨿽必﹐不爲功。願王之以毋遇喜奉陽君也。臣以足下之所與臣約者告燕王﹐臣以﹝已﹞好處於齊。齊王終臣之身不謀燕燕。臣得用於燕﹐終臣之身不謀齊。燕王甚兌﹝悅﹞﹐亓﹝其﹞於齊循善。事卬﹝昂﹞曲盡從王。王賢﹝堅﹞三晉亦從王﹐王取秦楚亦從王。然而燕王亦有苦。天下惡燕而王信之。以燕之事齊也爲盡矣。先爲王絕秦摯﹝質﹞子宦二萬甲自食以功﹝攻﹞宋﹐二萬甲自食以功﹝攻﹞秦﹐乾﹝韓﹞粱﹝梁﹞豈能得此於燕哉。盡以爲齊。王猶聽惡燕者……燕王甚苦之。願王之爲臣甚安燕王之心也。燕齊循善﹐爲王何患無天下。

○十二﹑蘇秦自趙獻書於齊王章﹝二﹞

自勺﹝趙﹞獻書於齊王曰﹕臣以令告奉陽君曰「寡人之所以有講慮者有﹐寡人之所爲功﹝攻﹞秦者﹐爲粱﹝梁﹞爲多。粱﹝梁﹞氏畱齊兵於觀﹐數月不逆﹐寡人失望﹐一。擇齊兵於熒陽成臯﹐數月不從而功……宋﹐再。寡人之�功﹝攻﹞宋也﹐請於粱﹝梁﹞﹐閉關於宋而不許。寡人已舉宋﹐講矣。乃來諍﹝爭﹞得﹐三。今燕勺﹝趙﹞之兵皆至矣﹐兪﹝愈﹞疾功﹝攻﹞菑﹐四。寡人有﹝又﹞聞粱﹝梁﹞入兩使陰成於秦﹐且君尙曰﹕吾縣免於粱﹝梁﹞是﹝氏﹞﹐不能辭已。𨿽乾﹝韓﹞亦然。寡人恐粱﹝梁﹞氏之棄與國而獨取秦也﹐是以有講慮。今曰不女﹝如﹞�之疾之﹐請從。功﹝攻﹞秦﹑寡人之上計﹔講最﹐寡人之大﹝太﹞下也。粱﹝梁﹞氏不恃寡人﹐樹寡人曰﹕齊道楚取秦﹐蘇修在齊矣。故天下洶洶然﹐曰﹕寡人將反﹝返﹞也。寡人無之。乃■﹝曰上寅下﹞固於齊﹐使人於齊大夫之所﹐而兪﹝偸﹞語則有之。寡人不見使者��對﹝懟﹞也。寡人有反﹝返﹞■﹝曰上寅下﹞之慮﹐必先與君謀之。寡人與韋非約曰﹕若與楚遇﹐將與乾﹝韓﹞粱﹝梁﹞四遇﹐以約功﹝攻﹞秦。若楚不遇﹐將與粱﹝梁﹞王復遇於圍地﹐收秦等﹐■﹝扌遂﹞﹝遂﹞明﹝盟﹞功﹝攻﹞秦大﹝太﹞上破之﹐其﹝次﹞賓﹝擯﹞之﹐亓﹝其﹞下完交而�講與國毋相離也。此寡人之約也。韋非以粱﹝梁﹞王之令﹝命﹞欲以平陵蛇﹝貤﹞薛﹐以陶封君。平令𨿽﹝惟﹞城而已﹐其鄙盡入粱﹝梁﹞氏矣。寡人許之已。」臣以�告奉陽君﹐奉陽君甚兌﹝悅﹞﹐曰「王有﹝又﹞使周濕﹑長駟重令﹝命﹞捝﹝兌﹞﹐捝﹝兌﹞也敬受令﹝命﹞。」奉陽君合﹝答﹞臣曰「■有私義﹝議﹞﹐與國不先反而天下有功﹝攻﹞之者﹐𨿽知不利﹐必據之。與國有先反者﹐𨿽知不利﹐必怨之。」今齊勺﹝趙﹞燕循相善也。王不棄與國而先取秦﹐不棄■而反﹝返﹞■﹝曰上寅下﹞也﹐王何患於不得所欲。粱﹝梁﹞氏先反﹐齊勺﹝趙﹞功﹝攻﹞粱﹝梁﹞﹐齊必取大粱﹝梁﹞以東﹐勺﹝趙﹞必取河內﹐秦案不約而應﹐王何患於粱﹝梁﹞。粱﹝梁﹞﹑乾﹝韓﹞無變﹐三晉與燕爲王功﹝攻﹞秦﹐以便王之功﹝攻﹞宋也﹐王何不利焉。今王棄三晉而收秦﹑反﹝返﹞■﹝曰上寅下﹞也﹐是王破三晉而復臣天下也。天下將入地與重摯﹝質﹞於秦而獨爲秦臣以怨王。臣以爲不利於足不下﹐願王之完三晉之交﹐與燕也講亦以是。疾以取止。

○十三﹑韓■﹝曰上寅下﹞獻書於齊章

乾﹝韓﹞■﹝曰上寅下﹞獻書於齊曰「秦悔不聽王以先事而後名。今秦王請侍﹝待﹞王以三四年。齊不收秦﹐秦焉�晉國。齊秦復合﹐使■﹝曰上寅下﹞反﹝返﹞﹐且復故事﹐秦卬曲盡聽王。齊取宋﹐請令楚粱﹝梁﹞毋敢有尺地於宋﹐盡以爲齊。秦取粱﹝梁﹞之上黨。乾﹝韓﹞粱﹝梁﹞從﹐以功﹝攻﹞勺﹝趙﹞﹐秦取勺﹝趙﹞之上地﹐齊取河東。勺﹝趙﹞從﹐秦取乾﹝韓﹞之上地﹐齊取燕之陽地。三晉大破﹐而��﹐秦取焉田云夢﹐齊取東國下蔡。使從親之國如帶而�。齊秦𨿽立百帝﹐天下孰能禁之。」

○十四﹑蘇秦謂齊王章﹝四﹞

謂齊王曰﹕臣恐楚王之勤豎之死也。王不可以宋故解﹝懈﹞之。臣使蘇厲告楚王曰「豎之死也﹐非齊之令﹝命﹞也。洫子之私也。殺人之母而不爲亓﹝其﹞子禮﹐豎之罪固當死。宋以淮北與齊講﹐王功﹝攻﹞之﹐擊勺﹝趙﹞信。齊不以爲怨﹐反爲王誅勺﹝趙﹞信﹐以亓﹝其﹞無禮於王之邊吏也。王必毋以豎之私怨﹐敗齊之徳。」前事願王之盡加之於豎也﹐母與它﹝他﹞人矣﹐以安夫薛公之心。王尙﹝嘗﹞與臣言甘薛公以就事。臣甚善之。今爽也﹑彊得也﹐皆言王之不信薛公﹐薛公甚懼。此不便於事。非薛公之信莫能合三晉以功﹝攻﹞秦﹐願王之甘之也。臣負齊燕以司﹝伺﹞薛公﹐薛公必不敢反王。薛公有變﹐臣必絕之。臣請終事而與王勿計﹐願王之固爲終事也。功﹝攻﹞秦之事成﹐三晉之交完於齊﹐齊專從橫盡利。講而歸亦利﹐圍而勿捨亦利﹐歸息士民而復之﹐使如中山﹐亦利。功﹝攻﹞秦之事敗﹐三晉之約散而靜﹝爭﹞秦﹐事卬曲盡害。是故臣以王令曰「薛公驕﹝矯﹞敬﹝檠﹞三晉﹐勸之爲一﹐以疾功﹝攻﹞秦﹐必破之。不然則賓﹝擯﹞之。不則與齊共講﹐欲而復之。三晉以王爲愛己忠己。今功﹝攻﹞秦之兵始合﹐王有﹝又﹞欲得兵以功﹝攻﹞平陵﹐是害功﹝攻﹞秦也。天下之兵皆去秦而與齊諍﹝爭﹞宋地﹐西亓﹝其﹞爲�不難矣。願王之毋以此畏三晉也。獨以甘楚。楚𨿽毋伐宋﹐宋必聽。王以﹝已﹞和三晉伐秦﹐秦必不敢言救宋。�弱宋服﹐則王事﹝速﹞﹝決﹞矣。夏后堅欲爲先薛公得平陵﹐願王之勿聽也。臣欲王以平陵予薛公﹐然而不欲王之無事予之也。欲王之縣陶平令於薛公奉陽君之上以勉之﹐終事然後予之﹐則王多資矣。禦事者必曰﹕三晉相豎﹝堅﹞也而傷秦﹐必以其餘驕王﹐願王之勿聽也。三晉伐秦﹐秦未至�而王已盡宋息民矣。臣保燕而循事王﹐三晉必無變。三晉若願乎﹐王遂役之。三晉若不願乎﹐王收秦而齊﹝劑﹞亓﹝其﹞後。三晉豈敢爲王驕。若三晉相豎﹝堅﹞也以功﹝攻﹞秦﹐案以負﹝倍﹞王而取秦﹐則臣必先智﹝知﹞之。王收燕﹑循楚而秦以晉國﹐三晉必破。是故臣在事中﹐三晉必不敢反。臣之所以備患者百餘。王句﹝苟﹞爲臣安燕王之心而毋聽傷事者之言﹐請毋至三月而王不見王天下之業﹐臣請死。臣之出死以要事也﹐非獨以爲王也﹐亦自爲也。王以不謀燕爲臣賜﹐臣有以徳燕王矣。王舉霸王之業而以臣爲三公﹐臣有以矜於世矣。是生物事句﹝苟﹞成﹐臣𨿽死不醜。」

○十五﹑須賈說穰侯章

■﹝華﹞軍﹐秦戰勝魏﹐走孟卯﹐攻大粱﹝梁﹞。須賈說穰侯曰「臣聞魏王長吏胃﹝謂﹞魏王曰﹕『初時者﹐惠王伐趙﹐戰勝三粱﹝梁﹞﹐拔邯鄲﹐趙氏不割而邯鄲復歸。齊人攻燕﹐拔故國﹐殺子之﹐燕人不割而故國復反。燕趙之所以國大兵彊而地兼諸侯者﹐以亓﹝其﹞能忍難而重出地也。宋中山數伐數割﹐而國隋﹝隨﹞以亡。臣以爲燕趙可法而宋中山可毋爲也。秦貪戾之國也而無親﹐蠶食魏失﹐盡晉國﹐勝暴子﹐割八縣﹐地未畢而兵復出矣。夫秦何厭之有哉。今有﹝又﹞孟卯﹐入北宅﹐此非敢粱﹝梁﹞也﹐且劫王以多割﹐王必勿聽也。今王循楚趙而講﹐楚趙怒而與王爭秦﹐秦必受之。秦挾楚趙之兵出復攻﹐則國求毋亡﹐不可得已。願王之必毋講也。王若欲講﹐必小﹝少﹞割而有質﹐不然必欺。』此臣之所聞於魏也﹐願君之以失﹝是﹞慮事也。《周書》曰﹕『惟命不爲常』﹐此言幸之不可數也。夫戰勝暴子﹐割八縣之地。此非並立之請﹝精﹞也﹐非計慮之攻﹝工﹞也﹐夫天幸爲多。今有﹝又﹞走孟卯﹐入北宅﹐以攻大粱﹝梁﹞﹐是以天幸自爲常也。知﹝智﹞者不然。臣聞魏失悉亓﹝其﹞百縣勝甲以上﹐以戎﹝戍﹞大粱﹝梁﹞﹐臣以爲不下卅萬。以卅萬之眾﹐守七仞之城﹐臣以爲湯武復生﹐弗易攻也。夫輕信楚趙之兵﹐陵七刃之城﹐犯卅萬之眾而必舉之﹐臣以爲自天地始分﹐以至於今未之嘗有也。攻而弗拔﹐秦兵必罷﹝疲﹞﹐陶愁亡﹐則前功有必棄矣。今魏方疑﹐可以小﹝少﹞割而收也。願君逮楚趙之兵未至於粱﹝梁﹞也﹐亟以小﹝少﹞割收魏﹐魏方疑而得以小﹝少﹞割爲和﹐必於之﹐則君得所欲矣。楚趙怒於魏之先已也﹐必爭事秦﹐從已散而君逅擇焉。且君之得地也﹐豈必以兵哉。�晉國也﹐秦兵不功﹝攻﹞而魏效降﹝絳﹞﹐安邑﹐有﹝又﹞爲陶啟兩■﹐近故宋﹐而率衛效蟬尢。秦兵笱﹝苟﹞全而君制之﹐何索而不得﹐奚爲﹝而不成﹞。願君之孰﹝熟﹞慮之而毋寫危也。」君曰「善。」乃罷粱﹝梁﹞圍。五百七十。

○十六﹑朱己謂魏王章

謂魏王曰﹕秦與戎翟同俗﹐有��﹝之﹞心﹐貪戾好利﹐無親﹐不試﹝識﹞禮義徳行。笱﹝苟﹞有利焉﹐不顧親戚弟兄﹐若禽守﹝獸﹞耳。此天下之所試﹝識﹞也。非��厚積徳也。故大﹝太﹞後母也﹐而以憂死。穰侯咎﹝舅﹞也﹐攻莫多焉﹐而諒﹝竟﹞逐之。兩弟無罪而再捝﹝奪﹞之國。此於﹝親﹞戚若此而兄﹝況﹞仇讎之國乎。今王與秦共伐韓而近秦患﹐臣甚惑之。而王弗試﹝識﹞﹐則不明。羣臣莫以�則不忠。今韓氏以一女子奉一弱主﹐內有大亂﹐外支秦魏之兵﹐王以爲不亡乎。韓亡﹐秦有﹝鄭﹞地﹐與大粱﹝梁﹞鄰﹐王以爲安乎。王欲得故地而今負彊秦之禍﹐王以爲利乎。秦非無事之國也﹐韓亡之後﹐必將更事﹐更事必就易與利﹐就易與利﹐必不伐楚與趙矣。是何也﹐夫﹝越山與河﹐絕﹞韓上黨而攻彊趙﹐氏﹝是﹞復於於之事也﹐秦必弗爲也。若礦藏河內﹐倍鄴﹑朝歌﹐絕漳﹑鋪﹝滏﹞……邯鄲之郊﹐氏﹝是﹞知伯之過﹝禍﹞也﹐秦有﹝又﹞不敢。伐楚﹐道涉谷﹐行三千里而攻冥之塞﹐所行甚遠﹐所攻甚難﹐秦有﹝又﹞弗爲也。若道河外﹐倍大粱﹝梁﹞﹐右蔡﹑召﹐與楚兵決於陳郊﹐秦有﹝又﹞不敢。故曰﹕秦必不伐楚與趙矣。有﹝又﹞不攻燕與齊矣。韓亡之後﹐兵出之日﹐非魏無攻已。秦固有壞﹝懷﹞﹑茅﹑刑﹝邢﹞丘﹐城危津﹐以臨河內﹐河內共墓必危。有鄭地﹐得垣癕﹝雍﹞﹐決熒澤﹐大粱﹝梁﹞必亡。王之使者大過而惡安令是﹝氏》於秦﹐秦之欲許久矣。秦有葉﹑昆陽﹐與舞陽鄰﹐聽使者之惡﹐隨﹝墮﹞安陵是﹝氏﹞而亡之。繚舞陽之北以東臨許﹐南國必危。國先害已。夫增﹝憎﹞韓﹐不愛安陵氏﹐可也。夫不患秦﹐不愛南國﹐非也。異日者﹐秦在河西﹐晉國去粱﹝梁﹞千里﹐有河山以闌之﹐有周韓而間之。從林軍以至於今﹐秦七攻魏﹐五入囿中﹐邊城盡拔﹐支臺隨﹝墮﹞﹐垂都然﹝燃﹞﹐林木伐﹐麋鹿盡﹐而國續以圍。有﹝又﹞長驅粱﹝梁﹞北﹐東至滹陶衛之﹝郊﹐北至乎﹞監。所亡秦者﹐山南﹑山北﹑河外﹐河內﹐大縣數十﹐名都數百。秦乃在河西﹐晉國去粱﹝梁﹞千里而過﹝禍﹞若是矣。﹝又況於使﹞秦無韓﹐有鄭地﹐無﹝河﹞山而闌之﹐無周韓而間之﹐去粱﹝梁﹞百里﹐﹝禍﹞必百此用處。異日者﹐從﹝縱﹞之不﹝成﹞也﹐﹝楚﹞魏疑而韓不﹝可得也﹞。今韓受兵三年﹐秦撓以講﹐識亡不聽。投質於趙﹐請爲天﹝下雁﹞行頓﹝刃﹞﹐���疾�。﹝皆﹞識秦��﹝無﹞躬﹝窮﹞也﹐非盡亡天下之兵而臣海內﹐必不休。是故臣願以從事王﹐王�����■韓之質﹐以存韓而求故地﹐韓必效之。此士民不勞而故地盡反矣。亓﹝其﹞功多於與秦共伐韓﹐﹝而﹞必無與彊秦鄰之禍。夫存韓安魏而利天下﹐此亦王之大時已。通韓上黨於共寧﹐使道安成之�﹐出入賦之﹐是魏重質韓以亓﹝其﹞上黨也。何有亓﹝其﹞賦﹐足以富國﹐韓必徳魏﹑重魏﹑畏魏﹐韓必不敢反魏﹐是韓﹐魏之縣也。魏得韓以爲縣﹐以衛大粱﹝梁﹞﹐河北必安矣。今不存韓﹐貳﹝二﹞周安陵必貤﹝弛﹞﹐楚趙大破﹐燕齊甚卑﹐天下西舟而馳秦﹐而入朝爲臣不久矣。八百五十八

○十七﹑謂起賈章

胃﹝謂﹞起賈曰﹕私心以公爲爲天下伐齊﹐共約而不同慮。齊秦相伐﹐利在晉國。齊晉相伐﹐重在秦。是以晉國之慮奉秦﹐以重虞秦。破齊﹐秦不妒得﹐晉之上也。秦食晉以齊﹐齊毀﹐晉敝﹐余齊不足以爲晉國主矣。晉國不敢倍秦伐齊﹐兵營不敢倍秦收齊﹐秦兩縣﹝懸﹞齊晉以持大重﹐秦之上也。是以秦晉皆策若計以相笥﹝伺﹞也。古之爲利者養人��立重﹐立重者畜人以利。重立而爲利者卑﹐利成而立重者輕。故古之人患利﹑重之自奪���惟賢者能以重�﹐察於見反﹐故能制天下。願禦史之孰﹝熟﹞慮之也。且使燕盡陽地﹐以河爲竟﹝境﹞﹐燕齊毋�難矣。以燕王之賢﹐伐齊﹐足以刷先王之餌﹝恥﹞﹐利擅河山之間﹐執﹝勢﹞無齊患﹐交以趙爲死友﹐地不與秦攘﹝壤﹞介﹝界﹞﹐燕壁��之事﹐難聽尊矣。趙取濟西﹐以方河東﹐燕趙公相﹐二國爲一﹐兵全以臨齊﹐則秦不能與燕趙爭����亡宋﹐得南陽﹐傷於魯﹐北地歸於燕﹐濟西破於趙﹐余齊弱於晉國矣。爲齊計者不逾彊����﹐重不在粱﹝梁﹞西矣。一死上於趙﹐毀齊﹐不敢怨魏﹐魏﹐公之魏已。楚割淮北﹐以爲下蔡啟�﹐得𨿽近越﹐實必利郢。天下且功﹝攻﹞齊﹐且屬從﹐爲傳棼﹝焚﹞之約。終齊事﹐備患於秦﹐�是秦重攻齊也﹐國必慮。意齊毀未當於秦心也。廬﹝慮﹞齊﹝劑﹞齊而�事於���與天下交長﹐秦無過﹝禍﹞矣。天下齊﹝劑﹞齊不侍﹝待﹞夏﹐近慮周﹐周必半歲﹐上黨寧陽非一舉之事也。然則韓�一年有餘矣。天下休﹐秦兵適敝﹐秦有慮矣。非是猶不倍齊也﹐畏齊大﹝太﹞甚也。公孫鞅之欺魏卬也﹐公孫鞅之罪也。身在於秦﹐請以其母質﹐襄疵弗受也。魏至今然者﹐襄子之過也。今事來矣﹐此齊之以母質之時也﹐而武安君之棄禍存身之訣也。五百六十三

○十八﹑觸龍見趙太后章

趙大﹝太﹞後規用事。秦急攻之﹐求救於齊﹐齊曰﹕必﹝以﹞大﹝太﹞後少子長安君來質﹐兵乃出。大﹝太﹞後不肯﹐大臣彊之。大﹝太﹞後明胃﹝謂﹞左右曰「有復言令長安君質者﹐老婦必唾亓﹝其﹞面。」左師觸龍言﹐願見。大﹝太﹞盛气而胥之。入而徐趨﹐至而自﹝謝﹞曰「老臣病足﹐曾不能疾走。不得見久矣。竊自�老輿﹝與﹞﹐恐玉體之有所■﹝隙﹞也﹐故願望見大﹝太﹞後。」曰「老婦持﹝恃﹞連﹝輦﹞而還。」曰「食飲得毋衰乎﹖」曰「侍﹝恃﹞鬻﹝粥﹞耳。」曰「老臣間者殊不欲食﹐乃自彊步﹐日三四里﹐少益耆﹝嗜﹞食﹐智於身。」曰「老婦不能。」大﹝太﹞後肢色少解。左師觸龍曰「老臣賤息��﹐最少﹐不宵﹝肖﹞﹐而衰竊愛憐之。願令得補黑衣之數﹐以衛王宮。昧死以聞。」大﹝太﹞後曰「敬若﹝諾﹞。年幾何矣﹖」曰「十五歲矣。𨿽少﹐願及爲塡壑谷而托之。」曰「丈夫亦愛憐少子乎﹖」曰「甚於婦人。」曰「婦人異甚。」曰「老臣竊以爲媼之愛燕後﹐賢長安君。」曰「君過矣。不若長安君甚。」左師觸龍曰「父母愛子則爲之計深遠。媼之送燕後也﹐攀亓﹝其﹞踵爲之汽念亓﹝其﹞遠也。亦哀矣。已行﹐非弗思也。祭祀則祝之曰﹕必不使反。豈非計長久子孫相繼爲王也哉﹖」大﹝太﹞後曰「然。」左師觸龍曰「今三世以前﹐至於趙之爲趙﹐趙主之子孫侯者﹐亓﹝其﹞繼有在之乎﹖」曰「無有。」曰「微獨趙﹐諸侯有載重乎﹖」曰「老婦弗聞。」曰「此亓﹝其﹞近者﹐禍及亓﹝其﹞身﹐遠者及亓﹝其﹞孫。豈人主之子侯則必不善哉﹐位尊而無功﹐奉厚而無勞﹐而挾重器多也。金媼尊長安之位﹐而封之膏腴之地﹐多予之重器﹐而不汲﹝及﹞今令有功於國﹐山陵崩﹐長安君何以自托於趙﹖老臣以媼爲長安君計之短也。故以爲蠐愛也不若燕後。」大﹝太﹞後曰「若﹝諾﹞。次﹝恣﹞君之所使之。」於氏﹝是﹞爲長安君約車百乘﹐質於齊﹐兵乃出。子義聞之曰「人主子也﹐骨肉之秦也﹐猶不能施無功之尊﹐不勞之奉﹐而守金玉之重也。然兄﹝況﹞人臣乎。」五百六十九

○十九﹑秦客卿造謂穰侯章

胃﹝謂﹞穰侯﹕「秦封君以陶﹐假君天下數年矣。攻齊之事成﹐陶爲萬乘長﹐小國率以朝﹐天下必聽﹐五伯之事也。攻齊庇﹐陶爲廉監而莫﹝之﹞據。故攻齊之於克也﹐存亡之幾也。君欲成之﹐侯不使人胃﹝謂﹞燕相國曰﹕『聖人不能爲時﹐時至亦復失也。舜𨿽賢﹐非適禺﹝遇﹞堯﹐不王也。湯武𨿽賢﹐不當桀紂﹐不王天下。三王者皆賢矣﹐不曹﹝遭﹞時不王。今天下攻齊﹐此君之大時也。因天下之力﹐伐讎國之齊﹐報惠王之恥﹐成昭襄王之功﹐除萬世之害﹐此燕之利也﹐而君之大名也。《詩》曰﹕樹徳者莫如玆﹝滋﹞﹐除怨者莫如盡。吳不亡越﹐越故亡吳。齊不亡燕﹐燕故亡齊。吳亡於越﹐齊亡於燕﹐余﹝除﹞疾不盡也。非以此時也成君之功﹐除萬世之害﹐秦有它﹝他﹞事而從齊﹐齊趙親﹐其讎君必深矣。挾君之讎﹐以於燕﹐後𨿽悔之﹐不可得矣。君悉燕兵而疾贊之﹐天下之從於君也﹐若報父子之仇。誠爲鄰﹐世世無患。願君之專志於攻齊而無有它﹝他﹞慮也。』」三百

大凡二千八百七十

○二十﹑謂燕王章

胃﹝謂﹞燕王曰「列在萬乘﹐奇﹝寄﹞質於齊﹐名卑而權輕。奉萬乘助齊伐宋﹐民勞而實費夫以宋加之淮北﹐彊萬承之國也﹐而齊兼之﹐是益齊也。九夷方一百里﹐加以魯衛﹐彊萬乘之國也﹐而齊兼之﹐是益二齊也。夫一齊之彊﹐燕猶弗耨能支。今以三齊臨燕﹐亓﹝其﹞過﹝禍﹞必大。𨿽然﹐夫知﹝智﹞者之﹝舉﹞事﹐因過﹝禍﹞﹝而爲﹞福﹐轉敗而爲功。齊紫備素也﹐賈十倍。句淺棲會稽﹐亓﹝其﹞後殘吳﹐霸天下。此皆因過﹝禍﹞爲福﹐轉敗而爲功。今王若欲因過﹝禍﹞而爲福﹐轉敗而爲功﹐則莫若招﹝遙﹞霸齊而尊之﹐使明﹝盟﹞周室而粉﹝焚﹞秦符﹐曰﹕『大﹝太﹞上破秦﹐亓﹝其﹞次必長毖之。』秦�毖以侍﹝待﹞破﹐秦王必患之。秦五世伐諸侯﹐今爲齊下。秦王之心苟得窮齊﹐不難以國壹棲﹝接﹞。然則王何不使辯士以若說說秦王曰﹕『燕趙破宋﹐肥齊﹐尊之﹐爲之下者﹐燕趙非利之也。燕趙弗利而執﹝勢﹞爲者﹐以不信秦王也。然則王何不使可信者﹐棲﹝接﹞收燕趙﹐如經﹝涇﹞陽君﹐如髙陵君﹐先於燕趙﹐曰﹐秦有變。因以爲質﹐則燕趙信秦。秦爲西帝﹐燕爲北帝﹐趙爲中帝﹐立三帝以令於天下。韓魏不聽則秦伐﹐齊不聽則燕趙伐﹐天下孰敢不聽。天下服聽﹐因驅韓魏以伐齊﹐曰﹐必反宋﹐歸楚淮北。反宋﹑歸楚淮北﹐燕趙之所利也。並立三王﹐燕趙之所願也。夫實得所利﹐尊得所願﹐燕趙之棄齊說﹝脫﹞沙﹝屣﹞也。今不收燕趙﹐齊伯必成。諸侯贊齊而王弗從﹐是國伐也。諸侯伐齊而王從之﹐是名卑也。今收燕趙﹐國安﹑名尊﹐不收燕趙﹐國危而名卑。夫去尊安﹐取卑危﹐知﹝智﹞者弗爲。』秦王聞若說必若刺心。然則﹝王﹞何不使辯士以若說﹝說﹞秦﹐秦必取﹐齊必伐矣。夫取秦﹐上交也﹔伐齊﹐正利也﹐尊上交﹐務正利﹐聖王之事也。」

○二十一﹑蘇秦獻書趙王章

獻書趙王﹕臣聞﹝甘﹞洛﹝露﹞降﹐時雨至﹐禾谷綘﹝丰﹞盈﹐眾人喜之﹐賢君惡之。今足下功力非數加於秦也﹐怨竺﹝毒﹞積怒﹐非深於齊﹐下吏皆以秦爲憂趙而曾﹝憎﹞齊。臣竊以事觀之﹐秦幾﹝豈﹞憂趙而曾﹝憎﹞齊哉﹐欲以亡韓呻﹝吞﹞兩周﹐故以齊餌天下。恐事之不誠﹝成﹞﹐故出兵以割骼趙魏。恐天下之疑己﹐故出摯﹝質﹞以爲信。聲徳與國﹐實伐鄭韓。�以秦之計﹐愁出於此。且說士之計﹐皆曰韓亡參﹝三﹞川﹐魏亡晉國﹐市朝未罷﹐過﹝禍﹞及於趙。且物固﹝有事﹞矣而患同者。昔者楚久伐﹐中山亡。今燕盡齊之河南﹐距莎﹝沙﹞丘巨鹿之囿三百里﹐距麋關北至於��者千五百里。秦盡韓魏之上黨則地與王布屬壤芥﹝界﹞者七百里。秦以彊弩坐羊腸之道則地去邯鄲百廿里﹐秦以三軍功﹝攻﹞王之上常﹝黨﹞而包其北﹐則注之西非王之有也。今增注﹑■﹝艸世﹞恆山而守三百里過﹝通﹞燕陽曲逆﹐此代馬胡狗﹝駒﹞不東﹐綸﹝侖﹞山之玉不出﹐此三葆﹝寶﹞者或非王之有也。今增今從彊秦久伐齊﹐臣恐亓﹝其﹞過﹝禍﹞出於此也。且五國之主嘗合衡謀伐趙﹐疏分趙壤﹐箸之盤竽﹝盂﹞﹐屬之祝■﹝訁昔﹞﹝籍﹞﹐五國之兵﹐出有日矣。齊乃西師﹐以唫﹝禁﹞彊秦﹐史﹝使﹞秦廢令疏服而聽﹐反溫﹑軹﹑髙平於魏﹐反王﹑公符逾遇趙﹐此天下所明知也。夫齊之事趙﹐宜正爲上交﹐乃以柢﹝抵﹞罪取伐﹐臣恐後事王者不敢自必也。今王收齊﹐天下必以王爲義矣﹐齊保社稷事王﹐天下必重王。然則齊義﹐王以天下就之。齊逆﹐王以天下�之﹐是一世之命制於王也。臣願王與下吏羊﹝詳﹞計某言而竺﹝篤﹞慮之也。

○二十二﹑蘇秦謂陳軫章

齊宋攻魏﹐楚回﹝圍﹞翁﹝雍﹞是﹝氏﹞﹐秦敗屈丐。胃﹝謂﹞陳軫曰「願有謁於公﹐其爲事臣完﹐便楚利公﹐成則爲福﹐不成則爲福。今者秦立於門﹐客有言曰﹕『魏胃﹝謂﹞韓倗﹑張義﹝儀﹞﹕煮棘﹝棗﹞將楡﹝逾﹞﹐齊兵有﹝又﹞進﹐子來救﹝寡﹞人可也﹐不救寡人﹐寡人弗能枝﹝支﹞。』轉辭也。秦韓之兵毋東﹐旬餘﹐魏是﹝氏﹞轉﹐韓是﹝氏﹞從﹐秦水災張義﹝儀﹞﹐交臂而事楚﹐此公事成也。」陳軫曰「若何史﹝使﹞毋東﹖」合﹝答﹞曰「韓倗之救魏之辭﹐必不胃﹝謂﹞鄭王曰﹕『倗以爲魏。』必將曰「倗將摶三國之兵﹐乘屈丐之敝﹐南割於楚﹐故地必盡。』張義﹝儀﹞之救魏之辭﹐必﹝不﹞胃﹝謂﹞秦王曰﹕『義﹝儀﹞以爲魏。』﹝必將﹞曰﹕『義﹝儀﹞且以韓秦之兵﹐東巨﹝拒﹞齊宋﹐義﹝儀﹞﹝將﹞摶三國之兵﹐乘屈丐之敝﹐﹝南割於﹞楚﹐名存亡﹝國﹞����而歸﹐此王業也。』公令楚﹝王與韓氏地﹐使﹞秦制和。胃﹝謂﹞秦曰……施三�﹝韓﹞是﹝氏﹞之兵不用而得地﹝於楚﹞……�魏﹐魏是﹝氏﹞不敢不聽。韓欲地而兵案聲﹝威發﹞於魏﹐魏是﹝氏﹞……魏氏﹝轉﹞

○二十三﹑虞卿謂春申君章

胃﹝謂﹞春申君曰「臣聞之﹐於安思危﹐危則慮安。今楚王之春秋髙矣﹐���地不可不蚤定。爲君郎中封﹐莫如遠楚。秦孝王死﹐公孫鞅殺。惠王死﹐襄子殺。公孫央﹝鞅﹞功臣也﹐襄子親因﹝姻﹞也﹐皆不免﹐封進故也。太公望封齊﹐召公封於燕﹐欲遠王室也。今燕之罪大﹐趙之怒深﹐君不如北兵以徳趙﹐淺﹝踐﹞亂燕國﹐以定身封﹐此百世一時也。」「所道攻燕﹐非齊則魏﹐齊魏新惡楚﹐惟﹝𨿽﹞欲攻燕﹐將何道哉﹖」對曰「請令魏可。」君曰「何﹖」曰「臣至魏﹐便所以言之。」乃胃﹝謂﹞魏曰面議今胃﹝謂﹞馬多力則有。言曰勝千鈞﹐則不然者﹐何也﹖千鈞非馬之任也。今胃﹝謂﹞楚彊大則有矣。若夫越趙魏﹐關甲於燕﹐幾﹝豈﹞楚之任哉﹖非楚之任而爲之﹐是敝楚也。敝楚彊楚﹐亓﹝其﹞於王孰便﹖」

○二十四﹑公仲倗謂韓王章

秦韓戰於蜀潢﹐韓是﹝氏﹞急。公中﹝仲﹞倗胃﹝謂﹞韓王曰「冶﹝與﹞國非可持﹝恃﹞也。今秦之新欲伐楚﹐王不若因張義﹝儀﹞而和於秦﹐洛﹝賂﹞之以一名縣﹐與之南伐楚﹐此以一爲二之計也。」韓王曰「善。」乃警公中﹝仲﹞倗﹐將使西講於秦。楚王聞之﹐大恐。召陳軫而告之。陳軫曰「夫秦之欲伐王久矣。今或得韓一名縣具甲﹐秦韓並兵南鄕﹝向﹞楚﹐此秦之所廟祠而求也﹐今已得之﹐楚國必伐。王聽臣之爲之﹐警四竟﹝境﹞之內﹐興師救韓﹐名﹝命﹞戰車﹐盈夏路﹐發信﹝臣﹐多﹞亓﹝其﹞車﹐重亓﹝其﹞敝﹝幣﹞﹐史﹝使﹞信王之救己也。韓爲不能聽我﹐韓之徳王也﹐必不爲逆以來﹐是﹝秦﹞韓不和也。﹝兵𨿽﹞至﹐楚國不大病矣。爲能聽我﹐絕和於秦﹐�必大怒﹐以厚怨韓。韓南��必輕秦﹐輕秦﹐亓﹝其﹞應必不敬矣。是我困秦韓之兵﹐免楚國楚國之患也。」楚之王若﹝諾﹞。乃警四竟﹝境﹞之內﹐興師﹐言救韓﹐發信臣﹐多車﹐厚亓﹝其﹞敝﹝幣﹞﹐使之韓﹐胃﹝謂﹞韓王曰「不谷謂﹝𨿽﹞小﹐已悉起之矣。願大國肆意於秦﹐不谷將以楚�韓。」﹝韓王﹞說﹝悅﹞﹐止公中﹝仲﹞之行。公中曰「不可。夫以實苦我者秦也。以長名救﹝我﹞者楚也。�楚之虛名﹐輕絕彊秦之適﹝敵﹞﹐天下必笑王。夫輕絕彊秦而彊�楚之謀臣﹐王必悔之。」韓王弗聽﹐遂絕和於秦。秦因大怒﹐益師﹐與韓是﹝氏﹞戰於岸門。楚救不至﹐函是﹝氏﹞大敗。故韓是﹝氏﹞之兵非弱也﹐亓﹝其﹞民非愚蒙也﹐兵爲秦禽﹐知﹝智﹞爲楚笑者﹐過聽於陳軫﹐失計韓傰﹝倗﹞。故曰「計聽知順逆﹐𨿽﹝𨿽﹞王可。」

○二十五﹑李園謂辛梧章

秦使辛梧據粱﹝梁﹞﹐合秦粱﹝梁﹞而攻楚。李園憂之。兵未出﹐謂辛梧﹕「以秦之彊﹐有兩端之勁﹐東面而伐楚。於臣也﹐楚不侍﹝待﹞伐割摯馬免而西走﹐秦餘﹝與﹞楚爲上交﹐秦禍案環﹝還﹞中粱﹝梁﹞矣。將軍必逐於粱﹝梁﹞﹐恐誅於秦。將軍不見井忌乎﹖爲秦據趙而攻燕﹐拔二城。燕使蔡鳥股符去壁﹐姦﹝間﹞趙入秦﹐以河間十城封秦相文信侯。文信侯弗敢受﹐曰﹕『我無功。』蔡鳥明日見﹐帶長劍﹐舉其末﹐視視﹝示﹞文信侯曰﹕『君曰我無功﹐君無功﹐胡不解君之璽﹐以佩蒙敖﹝驁﹞﹑王也﹖秦王以君爲賢﹐故加君二人之上。今燕獻地。此非秦之地也。君弗受﹐不忠。』文信侯敬若﹝諾﹞。言之秦王﹐秦王令受之。余﹝與﹞燕爲上交﹐秦禍案環﹝還﹞歸於趙矣。秦大舉兵東面而賫趙﹐言毋攻燕。以秦之彊﹐有燕之怒﹐割勺﹝趙﹞必深。趙不能聽﹐逐井忌﹐誅於秦。今臣竊爲將軍私計﹐不如少案﹝按﹞之﹐毋庸出兵﹐秦未得志於楚﹐必重粱﹝梁﹞﹐粱﹝梁﹞未得志於楚﹐必重秦﹐是將軍兩重。天下人無不死者﹐久者壽。願將軍之察之也。粱﹝梁﹞兵未出﹐楚見粱﹝梁﹞之未出兵也﹐走秦必緩。秦王怒於楚之緩也﹐怨必深。是將軍有﹝又﹞重矣。」粱﹝梁﹞兵果六月乃出。

○二十六﹑見田■於梁南章

見田■於粱﹝梁﹞南﹐曰「秦攻鄢陵幾拔用處。粱﹝梁﹞計將柰何﹖」田■曰「在楚之救粱﹝梁﹞。」對曰「不然。在粱﹝梁﹞之計﹐必有以自恃也。無自恃計﹐傳﹝專﹞恃楚之救則粱﹝梁﹞必危矣。」田■曰「爲自恃計﹐柰何﹖」曰面議粱﹝梁﹞之東地﹐尙方五百餘里而與粱﹝梁﹞千丈之城﹐萬家之邑﹐大縣十七﹐小縣有市井卅有餘。將軍皆令縣急急爲守備選擇賢者﹐令之堅守﹐將以救亡。令粱﹝梁﹞中都尉��大將﹐其有親戚父母妻子﹐皆令從粱﹝梁﹞王葆﹝保﹞之東地單父﹐善爲守備。」田■﹝曰﹞﹕「粱﹝梁﹞之羣臣皆曰﹕粱﹝梁﹞守百萬﹐秦人無柰粱﹝梁﹞何也。粱﹝梁﹞王出﹐顧危。」對曰「粱﹝梁﹞之羣臣必大過矣﹐國必大危矣。粱﹝梁﹞王自守﹐一舉而地畢﹐固秦之上計也。今粱﹝梁﹞王局東地﹐其危何也﹖秦必不倍﹝背﹞粱﹝梁﹞而東﹐是何也﹖多之則危﹐少則傷。所說謀者爲之而秦無所關其計用處。危弗能安﹐亡弗能存﹐則奚貴於智矣。願將軍之察也。粱﹝梁﹞王出粱﹝梁﹞﹐秦必不攻粱﹝梁﹞﹐必歸休兵﹐則是非以危爲安﹐以亡爲存邪﹐是計一得也。若秦拔焉陵﹐必不能掊﹝背﹞粱﹝梁﹞﹑黃﹑濟陽﹑陶﹑睢陽而攻單父﹐是計二得也。若欲出楚地而東攻單父﹐則可以轉禍爲福矣﹐是計三得也。若秦拔鄢陵而不能東攻單父﹐欲攻粱﹝梁﹞﹐此粱﹝梁﹞楚齊之大福已。粱﹝梁﹞王在單父以萬丈之城﹐百萬之守﹐五年之食﹐以粱﹝梁﹞餌秦﹐以東地之兵爲齊楚爲前行﹐出之必死﹐擊其不意﹐萬必勝。齊楚見亡不暇﹐爲粱﹝梁﹞賜矣。將軍必聽臣﹐必破秦於粱﹝梁﹞下矣。臣請爲將軍言秦之可可破之理﹐願將軍察聽之﹝也﹞今者秦之攻粱﹝梁﹞���死傷也﹐天下之����也。秦兵戰勝﹐必收地千里﹐今戰勝不能倍﹝背﹞鄢陵而攻粱﹝梁﹞者少也。鄢陵之��守﹐��丈﹐卒一萬。今粱﹝梁﹞守﹐城萬丈﹐卒百萬。臣聞之也﹐兵者弗什弗圍﹐弗���軍。今粱﹝梁﹞守百萬﹐粱﹝梁﹞王有出居單父。秦拔鄢陵﹐必歸休兵。若不休兵而攻�粱﹝梁﹞﹐守必堅。是﹝何﹞也﹖王在外﹐大臣則有爲守﹐士卒則有爲死﹐東地民有爲勉﹐諸侯有爲救粱﹝梁﹞﹐秦必可破粱﹝梁﹞下矣。若粱﹝梁﹞王不出粱﹝梁﹞﹐秦拔鄢陵﹐必攻粱﹝梁﹞﹐必急。將卒必��﹐守必不固。是何也﹖之王則不能自植士卒﹔之將則以王在粱﹝梁﹞中也﹐必輕﹔之武則���如不�粱﹝梁﹞中必亂﹔之東地則死。王更有大慮﹐之諸侯則兩心���無���地﹔之粱﹝梁﹞將則死王有兩心﹐無以出死救粱﹝梁﹞﹐無以救東地而��������王不出粱﹝梁﹞之禍也。」田■曰「請使宜信君載先生見……不責於臣﹐不自出危。今王之東地尙方五百餘里……責於臣。若王��﹐秦必攻粱﹝梁﹞﹐是粱﹝梁﹞無東地憂而王……粱﹝梁﹞中﹐﹝王﹞不出﹐攻粱﹝梁﹞必急。輞﹐則秦之攻粱﹝梁﹞必……����則秦��大破……����臣來獻����王弗用臣則……。」

○二十七﹑麛皮對邯鄲君章

﹝邯﹞鄲……���未將令﹝命﹞也。工﹝江﹞君奚洫曰「子之來也﹐其將請師邪﹖皮﹝彼﹞將���重此�毋北兼邯鄲﹐南必�������城必危﹐������則吾將悉興����吾非敢以爲邯鄲賜也。吾將以救吾����曰「主君若有賜﹐興��以救敝邑﹐則使臣����其日以復於�君乎。」工君﹝尹﹞奚洫曰「大﹝太﹞緩﹐救邯鄲﹐邯鄲���鄲﹐進兵於楚﹐非國之利也。子擇亓﹝其﹞日歸而已矣。�今從子之後。」■﹝鹿上耳下﹞﹝麛﹞皮歸﹐復令﹝命﹞於邯鄲君。曰「������和於魏﹐楚兵不足侍﹝恃﹞也。」邯鄲君曰「子使﹐未將令﹝命﹞也人許子兵甚兪﹐何爲而不足恃﹝也﹞﹖」■﹝鹿上耳下﹞皮曰「臣之���恃者﹐以亓﹝其﹞�也。彼亓﹝其﹞應臣甚辧﹝辯﹞﹐女﹝如﹞似有理。皮﹝彼﹞非卒﹝猝﹞然之應也。皮﹝彼﹞笥﹝伺﹞齊�����守亓﹝其﹞����矣。���兵之日﹐不肯告臣。�然如進亓﹝其﹞左耳而後亓﹝其﹞右耳﹐臺乎亓﹝其﹞所後者﹐必亓﹝其﹞也與������許我兵﹐我必列﹝裂﹞地以和於魏﹐魏必不敝﹐得地於趙﹐非楚之利也。故兪許我兵者﹐所勁吾國。吾國勁而魏氏敝﹐�人然後舉兵﹐兼承吾國之敝。主君何爲亡邯鄲以敝魏氏﹐而兼爲楚人禽哉。故數和爲可矣。」邯鄲君搖於楚人之許己兵﹐而不肯和。三年﹐邯鄲�﹐楚人然後舉兵﹐兼爲正﹝徵﹞乎兩國。若由是觀之﹐楚國之口𨿽急乎﹐亓﹝其﹞實未也。故��應﹐且曾聞亓﹝其﹞音以知亓﹝其﹞心。夫■然見於左耳﹐■﹝鹿上耳下﹞﹝麛﹞皮已計之矣。

