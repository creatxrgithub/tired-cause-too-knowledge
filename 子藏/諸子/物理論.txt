物理論﹝晉﹞楊泉撰

天者旋也均也積陽爲剛其體回旋羣生之所大仰﹝北堂書鈔天部太平禦覽天部﹞

楊雄非渾天而作蓋天圓其蓋左轉日月星辰隨而東西桓譚難之雄不解此蓋天者復難知也﹝太平禦覽天部﹞

元气皓大則稱皓天皓天元气也皓然而已無他物也﹝太平禦覽天部﹞

儒家立渾天以追天形從車輪焉周髀立天﹝案天上應有蓋字﹞言天气循邊而行從磨石焉斗極天之中也言天者必擬之人故自臍以下人之陰也自極以北天之陰也所以立天地者水也成天地者气也水土之气升而爲天﹝案水土句又見初學記天部﹞天者君也夫地有形而天無體譬如灰焉煙在上灰在下也渾天說天言天如車輪而日月旦從上過夜從下過故得出卯入酉或以斗極難之故作蓋天言天左轉日月不行皆緣邊爲道就渾天之說則斗極不正若用蓋天則日月出入不定夫天元气也皓然而已無他物焉﹝太平禦覽天部﹞

自極以南天之陽自極以北天之陰﹝北堂書鈔天部﹞

北極天之中陽气之北極也極南爲太陽極北爲太陰太陰則無光太陽則能照故爲昏明寒暑之極也﹝史記天官書索隱北堂書鈔天部﹞

日者太陽之精也夏則陽盛陰衰故晝長夜短冬則陰盛陽衰故晝短夜長气之引也行陰陽之道長故出入卯酉之北行陰陽之道短故出入卯酉之南春秋陰陽等故日行中平晝夜等也﹝太平禦覽天部﹞

月水之精潮有大小月有虧盈﹝北堂書鈔天部﹞

上弦月從下侵﹝北堂書鈔天部﹞

日月之�爲星辰星辰辰生於地﹝太平禦覽天部﹞

京房說月與星至陰也有形無光日照之乃光如以影照日而有影見﹝藝文類聚天部﹞

星者元气之英也漢水之精也气發而升精華上浮宛轉隨流名之曰天河一曰云漢眾星出焉﹝詩小雅正義北堂書鈔天部太平禦覽天部﹞

星元气之精日精也二十八宿度數有數故謂恆星﹝太平禦覽天部﹞

斗極所以成寒暑﹝北堂書鈔天部﹞

歲行一次謂之歲星則十二歲而星一周天也﹝史記天官書索隱﹞

豈有太乙之君坐於庶人之座魁罡之神存於匹婦之室﹝意林﹞

風者陰陽亂气激﹝案文選風賦注引作擊﹞發而起者也猶人之內气因喜怒哀樂激越而發也故春气溫其風溫以和喜風也夏气盛其風熛以怒怒風也秋風勁其風淸以直淸風也冬气�其風慘以烈固風也此四正之風也又有四維之風東北明庶庶物出幽入明也東南融風以道以長也西南淸和萬物備成也西北不周方潛藏也此八風者方土異气疾徐不同和平則順違逆則凶非有使之者也气積自然怒則飛沙揚礫發屋拔樹喜則不搖枝動艸順物布气天下之性自然之理也﹝太平禦覽天部事類賦天部注﹞

積風成雷﹝北堂書鈔天部初學記天部藝文類聚天部太平禦覽天部事類賦天部注﹞

風淸熱之气散爲電﹝北堂書鈔天部太平禦覽天部案北堂書鈔引作熱气散而爲電﹞

軒轅主雷雨之神﹝北堂書鈔天部﹞

雲雨於是乎出霜雪於是乎降﹝北堂書鈔天部﹞

疇昔神農始治農功正節气正寒溫以爲早晚之期故立歷日﹝藝文類聚歲時部事物紀原一案事物紀原又引神農立歷日﹞

正月朝四面黃气其歲大丰此黃帝用事土气均和四方並熟﹝太平禦覽歲時部﹞

陽盈而過故致旱﹝藝文類聚災異部太平禦覽咎徵部﹞

地者底也底之言著也陰體下著也﹝爾雅釋文﹞

地者卦曰坤其徳曰母其神曰祗亦曰媼大而名之曰黃地祗小而名之曰神州亦曰后土﹝初學記地部太平禦覽地部﹞其神曰祗祗成也百生萬物備成也其卦爲坤其徳曰母地形有髙下气有剛柔物有巨細味有甘苦鎭之以五嶽積之以邱陵播之以四瀆流之以四川蓋气自然之體也地發黃泉周伏回轉以生萬物地者天之根本也形西北髙而東南下東西長南北短其盡四海者也﹝北堂書鈔地理部太平禦覽地部﹞

凡居地有大利而無小害者上地也﹝初學記地理部太平禦覽地部﹞

陸田者命懸於天人力𨿽修水旱不時則一年之功棄矣水田制之由人人力苟修則地利可盡﹝意林﹞

遊濁爲土土气合和而庶類自生﹝太平禦覽地部﹞

夫土地皆有形名而人莫察焉有龜龍體有麟鳳貌有弓弩勢有斗石象有張舒形有塞閉容有隱眞之安有累卵之危有膏英之利有塉埆之害此四形者气勢之始終陰陽之所極也﹝初學記地理部事類賦地部注﹞

形有髙下气有剛柔﹝北堂書鈔天部﹞

炎气鬱蒸地之張也秋風蕩生地之閉也﹝北堂書鈔天部﹞

定寧無不載廣厚無不容﹝北堂書鈔天部﹞

土精爲石﹝藝文類聚地部﹞

石气之核也气之生石猶人筋絡之生爪牙也﹝初學記地理部﹞

必得昆山之玉而後寶則荊璞無夜光之美必須南國之珠而後珍則隋侯無明月之稱﹝意林﹞

所以立天地者水也夫水地之本也吐元气發日月經星辰皆由水而興﹝太平禦覽地部﹞

九州之外皆水也余昔在會稽仰看南山見云如瀑練方數丈其聲如硠磕須臾山下居民驚駭洪水大至﹝太平禦覽地部﹞

河色黃﹝案白帖引作黃赤象﹞者眾川之流蓋濁之也百里一小曲千里一曲一直矣﹝水經注河水太平禦覽地部﹞

堯世洪水民登木而棲懸釜而爨﹝太平禦覽器物部﹞

九州變易交錯不同禹貢有梁州無並州周官有並州無梁州爾疋有營州無靑州漢興武帝開拓三方立十三州通並梁之數而增交益焉﹝太平禦覽州郡部﹞

買宅者先卜鄰焉﹝初學記居處部白帖太平禦覽州郡部﹞

買鄰之直貴於買宅﹝太平禦覽州郡部﹞

故人之在孕者總其名籍上之天府天子立金匱玉閣命司錄以監省之﹝太平禦覽居處部﹞

夫齒者年也身之實也藏之斧鑿調諧五味以安性气者﹝太平禦覽人事部﹞

咽喉者生之要孔﹝太平禦覽人事部﹞

賜胃五藏之府陶冶之大化也﹝太平禦覽人事部﹞

長人數丈身橫十畝四臂共骨老人生角男女變化何益於賢愚耶﹝意林﹞

相者曰三亭九候定於一尺之面愚智勇怯形於一寸之目天倉金匱以別富貴貧賤﹝意林﹞

人含气而生精盡而死死猶澌也滅也譬如火焉薪盡而火滅則無光矣故滅火之餘無遺炎矣人死之後無遺魂矣﹝初學記禮部太平禦覽禮儀部﹞

人之涉世譬如奕棋苟不盡道誰無死地但不幸耳﹝意林﹞

古者尊祭重神祭宗廟追養也祭天地報往也﹝藝文聚禮部﹞

三皇貴道而尙徳五帝先仁而後義三王先義而後辭﹝意林﹞使民主養民如蠶母之養蠶則其用豈徒絲蠶而已哉﹝太平禦覽資產部﹞

語曰上不正下參差古者所以不欺其民也割剝富彊以養貧弱何異餓耕牛乘馬而飽吠犬棄幹將而礪鉛刃也﹝意林﹞天地成歲也先春而後秋人君之治也先禮而後刑﹝意林﹞

姦與天地俱生自然之气也人主以政禦人政寬則姦易禁政急則姦難絕﹝文苑英華﹞

威行法明漏吞舟之魚法不明則類於細櫛細櫛則苟慝生也﹝太平禦覽服用部﹞

人之性如水焉置之圓則圓置之方則方澄之則渟而淸動之則流而濁先王知中流之易擾亂故隨而教之謂其偏好者故立一定之法﹝意林﹞

塞一蟻孔而河決息施一車轄而覆乘止立法令者亦宜舉要﹝意林﹞

秉綱而目自張執本而末自從善賞者賞一善而天下之善皆勸善罰者罰一惡而天下之惡皆除矣﹝意林﹞

止響以聲逐影以形姦爭流蕩不知所止也﹝意林﹞

漢太宗除肉刑匹夫之仁也非天下之仁也不忍殘人之體而忍殺人故曰匹夫﹝意林﹞

救嬰孩之疾而不忍鍼艾更加他物以至死也今除肉刑者更眾何異服他藥也肉刑𨿽斬其足猶能生育也張蒼除肉刑每歲所殺萬計鐘繇復肉刑歲生二千人也名肉刑者猶鳥獸登俎而作肉﹝意林﹞

今有弱子當陷大辟問其慈父必乞以肉刑代之苟可以生易死也有道之君能不以此加百姓乎蛇螫在手壯夫斷其腕謂其𨿽斷不死也﹝意林﹞

曹義﹝一作羲﹞曰縶馴駒以驂絆禦悍馬以腐索今制民以輕刑亦如此也﹝意林﹞

入粟補吏是賣官也罪人以贖是縱惡也﹝意林﹞

夫有公心必有公道愛己者不能不愛憎己者不能不憎民富則安鄕重家敬上而從教貧則危鄕輕家相聚而犯上饑寒切身而不行非者寡矣﹝意林﹞

妄進者若卵投石逃誅者若走赴深﹝意林﹞

吏者理也所以理萬機﹝案理字北堂書鈔引作助﹞平百揆也武士宰物猶使狼牧羊鷹養雛也是以人主務在審官擇人﹝藝文類聚職官部太平禦覽職官部羽族部﹞

世質則官少時文則吏多有虞氏官五十夏后氏官一百殷有二百周有三百﹝意林﹞

國典之墜猶位喪也位之不建名理廢也﹝意林﹞

髙祖定天下置丞相以統文徳立大司馬以統武事爲二府焉﹝藝文類聚職官部廣韻﹞

但知管子借耳﹝案此下疑脫目字﹞於天下不知堯借人心而後用其耳目﹝意林﹞

構大廈者先擇匠而後簡材治國家者先擇佐而後定民﹝意林﹞

在金石曰堅在艸木曰緊在人曰賢千里一賢謂之比肩賢人爲徳體自然也故語曰黃金累千不如一賢﹝藝文類聚人部太平禦覽人事部﹞

夫淸忠之士乃千人之表萬人之英得其人則事易於反手不得其人則難於拔箸﹝太平禦覽人事部﹞

龍舟整楫王良不能執也驥騄齊行越人不能禦也各有所能﹝意林﹞

伊尹耕於有莘孰知非夏之野人呂尙釣於渭濱孰知非殷之漁者遇湯武文王然後知其非也﹝意林﹞

形之正不求影之直而影自直聲之平不求響之和而響自和徳之崇不求名之遠而名自遠﹝意林﹞

語曰士非玉璧談者爲價﹝藝文類聚寶玉部﹞

以譽取人則權勢移於下而朋黨之交用以功進士則有徳者未必授而凡下之人或見任也君子內洗其心以虛受人外設法度立不易方今人稱古多賢患世無人退不三思坐語一世豈不惑耶﹝意林﹞

公卿大夫刻石作碑鐫石作虎碑虎崇僞陳於三衢妨功喪徳異端並起撞亡秦之鐘作鄭衛之樂欲以興治豈不難哉﹝意林﹞

賞不避疏賤罰不避親貴貴有常名而賤不得冒尊有定位而卑不敢逾經之以道徳緯之以仁義織之以禮法旣成而後用之謂有孝廉秀才之貢或千里望風承聲而舉故任實者漸消積虛者日長﹝意林﹞

夫欲定天下而任小人猶欲﹝案太平禦覽引作於﹞捕麋﹝案意林引作轄﹞鹿而兔苴不可得也﹝案四字從意林增﹞兔苴不能擊麋鹿猶小人不能任大事﹝意林太平禦覽資產部﹞

趙堯錐鉆之吏能探心致位丞相﹝太平禦覽器物部﹞

割地利己天下仇之推心及物天下歸之以信接人天下信之不以信接人妻子疑之見疑妻子難以事君君子修身居位非利名也在乎仁義﹝意林﹞

人皆知滌其器莫知洗其心﹝意林﹞

君子審其宗而後學明其道而後行或云玄衡以善詩至宰相張禹以善論作帝師豈非儒學之榮乎傅子曰學以道達榮不以位顯﹝意林﹞

面歧路者有行迷之慮仰髙山者有飛天之志或乘車馬而至秦者所謂形異而實同也﹝意林﹞

辧上下者莫正乎位興國家者莫貴乎人統內外者莫齊乎分宣徳教者莫明乎學﹝意林﹞

人之學如渴而飲河大飲則大盈小飲則小盈大觀則大見小觀則小見﹝意林﹞

擬金人銘作口銘曰神以感通心由口宣福生有兆禍來有端情莫多妄口莫多言蟻孔潰河淄川傾山病從口入患自口出存亡之機開辟之術口與心謀安危之源樞機之發榮辱隨焉﹝意林﹞

見虎一毛不見其斑道家笑儒者之拘儒者嗤道家之放皆不見本也﹝意林﹞

傅子曰聖人之道如天地諸子之異如四時四時相反天地合而通焉﹝意林﹞

夫五經則四海也傳記則四瀆也諸子則涇渭也至於百川溝洫畎澮苟能通陰陽之气達水泉之流以四海爲歸者皆溢也﹝北堂書鈔藝文部太平禦覽學部﹞

語曰能理亂絲乃可讀詩餘𨿽無治絲之能而悟聞詩之義﹝太平禦覽學部藝文類聚雜文部﹞

魯恭王壞孔子舊宅得周書闕無冬官漢武購千金而莫有得者遂以考工記備其數﹝太平禦覽學部﹞

禮者履也律也義同而名異五禮者吉凶軍賓嘉也﹝藝文類聚禮部太平禦覽禮儀部﹞

禮云繼父服齊衰傅子曰母捨己父更嫁他人與己父絕甚於兩夫也又制服恐非周孔所制亡秦焚書以後俗儒造之﹝意林﹞

論語聖人之至教王者之大化鄕黨篇則有朝廷之儀聘享之禮堯曰篇則有禪代之事﹝意林﹞

楚漢之際有好事者作世本上錄黃帝下逮秦漢﹝意林﹞

班固漢書因父得成遂沒不言彪殊異馬遷也﹝意林﹞

吾觀班固漢書論國體則飾主闕而抑忠臣敍世教則貴取容而賤節述時務則謹辭章而略事實非良史也﹝意林﹞

夫文采之在人猶榮華之在艸﹝意林﹞

曄若春華之並發馥若秋蘭之俱茂﹝意林﹞

平子二京文章卓然﹝文選西京賦注﹞

夫虛無之談﹝案太平禦覽虫豸部引作太虛元年誤﹞尙其華藻無異春蛙秋蟬聒耳而已﹝太平禦覽學部﹞

夫論事比類不得其體𨿽飾以華辭文以美言無異錦繡衣掘株管弦樂土梗非其趨也﹝太平禦覽布帛部﹞

夫解小而引大了淺而伸深猶以牛刀割雞長殳刈薺﹝太平禦覽菜茹部﹞

樹上懸瓠非木實也背上披裘非脊毛也此似而非﹝意林﹞

經巨海者終年不見其涯測虞淵者終世不知其底故近者不可以度遠也﹝意林﹞

九日養親一日餓之豈得言孝飽多饑少固非孝乎谷馬十日一日餓之馬肥不損於義無傷不可同之一日餓母也﹝意林﹞

大孝養志其次養形養志者盡其和養形者不失其敬﹝意林﹞墨子兼愛是廢親也知喪是忘憂也﹝意林﹞

傅子云孟軻孫卿若在孔門非惟遊夏而已乃冉閔之徒也﹝意林﹞

聞一善言見一善事行之惟恐不及聞一惡言見一惡事遠之惟恐不速﹝意林﹞

懸千金於市市人不敢取者分定也委一錢於路童兒爭之者分未定也﹝意林﹞

檢身止欲無過於蚓此志士所不及也﹝太平禦覽虫豸部﹞

範蠡字少伯楚三戶人也使越滅吳已後乘輕舟遊五湖王令人寫其狀恆朝禮之列仙傳云徐人也﹝意林﹞

傅氏之先出自陶唐傅說之後玄字休奕子咸字長虞晉書有傳﹝意林﹞

呂子義當世淸賢士常往友人處﹝案太平禦覽引作有田人性省﹞嫌其設酒食懷幹糒而往﹝案以上又見北堂書鈔飲食部﹞主人榮其降乃盛爲饌義出懷中幹糒求一杯冷水食之﹝太平禦覽人事部飲食部﹞

今有呂子義淸賢士爲率更令有人就之宿非其度數之內子義燃燭危坐通曉目不轉睛膝不移處﹝太平禦覽人事部﹞呂義爲太子率更令嚴毅淸髙﹝北堂書鈔設官部﹞

漢末有管秋陽者與弟及伴一人避亂俱行天雨雪糧絕謂其弟曰今不食伴則三人俱死乃與弟共殺之得糧達捨後遇赦無罪此人可謂善士乎孔文舉曰管秋陽愛先人之遺體食伴無嫌也荀侍中難日管秋陽貪生殺生豈不罪邪文舉曰此伴非會友也若管仲啖鮑叔貢禹食王陽此則不可向所殺者特鳥獸而能言耳今有犬嚙一貍貍嚙一鸚鵡何足怪也昔重耳戀齊女而欲食狐偃叔敖怒楚師而欲食伍參賢哲之忿猶欲啖人而況遭窮者乎﹝意林﹞

積薪若山縱火其下火未及燃一杯之水尙可滅也及至火猛風起𨿽傾河海不能救也秦昭王是積薪而縱火其下始皇燃而方熾二世風起而怒也﹝意林﹞

秦人視山東之民猶猛虎之睨羣羊何隔憚哉﹝意林﹞

始皇遠遊並海而不免平臺之變及葬驪山尋見發掘令有錫之鋌𨿽歐冶百煉猶不如瓦刃有駑鈍之馬𨿽造父駕之終不及飛絕景質鈍故也土不可以作鐵而可以作瓦﹝意林﹞

秦始皇起驪山之冢使蒙恬築長城死者相屬民歌曰生男愼勿舉生女哺用餔不見長城下尸骸相支柱其冤痛如此矣蒙恬臨死曰夫起臨洮屬遼東城塹萬餘里不能不絕地脈此固當死也﹝水經注河水太平禦覽樂部﹞

始皇冢令人作機弩有人穿者卽射之以人魚膏作燭﹝意林﹞漢髙祖度闊而网疏故後世推誠而簡光武教一而网密故後世守常而禮義魏武糾亂以尙猛天下修法而貴理﹝意林﹞

光武鳳翔於南陽燕雀化爲鵷雛二漢之臣煥爛如三辰之附長天長平之卒磊落如秋艸之中繁霜勢使然也﹝意林﹞

傅子曰諸葛亮誠一時之異人也治國有分禦軍有法積功興業事得其機入無遺刃出有餘糧知蜀本弱而危故持重以鎭之若姜維欲速立其功勇而無決也﹝意林﹞

我欲戰而彼不欲戰者我鼓而進之若山崩河溢當其衝者摧值其鋒者破所謂疾雷不暇掩耳則又誰禦之﹝意林﹞

吳起吮瘡者之膿積恩以感下也史記云吳起吮癰晝戰目相見夜戰耳相聞得利同勢失利相救﹝意林﹞

漢末黃門張讓段圭等於靈帝幄後相對泣帝驚問尙復幾時哉於是大收諸黨﹝太平禦覽服用部﹞

黃巾被服純黃不將尺兵肩長衣翔行舒步所至郡縣無不從是日天大黃﹝漢書五行志注﹞

世傳有夫死而婦許不嫁者誓以繡衣襚以衣尺納諸棺焉後三年婦出適迎有日矣有行道人夜求人家宿晨向主人語婦約之辭寄所誓之衣曰子到千里當逢之還此衣焉主者出門到所言處果見迎車具以事吿還其繡衣婦遂自經而死﹝太平禦覽布帛部﹞

昔燕趙之閒有三男共娶一女生四子後爭訟廷尉奏云禽獸生子逐父宜以子還母屍三男於市﹝意林﹞

逐兔之犬終朝尋兔不失其迹𨿽見麋鹿不暇顧也﹝意林﹞

夫醫者非仁愛不可托也非聰明理達不可任也非廉潔淳良不可信也是以古之用醫必選名姓之後其徳能仁恕博愛其智能宣暢曲解能知天地神祇之次能明性命吉凶之數處虛實之分定逆順之節原疾疹之輕重而量藥劑之多少貫微達幽不失細微如是乃謂良醫且道家則尙冷以艸木以冷生醫家則尙溫以血脈以暖通徒知其大趣不達其細理不知剛柔有輕重節气有多少進退盈縮有節�也名醫達脈者求之寸口三候之閒則得之矣度節气而候溫冷參脈理而合輕重量藥石皆相應此可謂名醫醫有名而不良者有無名而良者人主之用醫必參知而隱括之﹝初學記政理部﹞

凡病可治也人不可治也體羸性弱不堪藥石或剛暴狷急喜怒不節或情欲放縱貪淫嗜食此皆良醫不能加功焉夫君子病也猶可爲也必使無病也不可爲矣蓋謂節其飲食量其多少也﹝太平禦覽疾病部﹞

趙簡子有疾扁鵲診候出曰疾可治也而必殺醫焉以吿太子太子保之扁鵲領召而入入而著履登牀簡子太怒便以戟追殺之扁鵲知簡子大怒則气通血脈暢達也﹝太平禦覽疾病部﹞

穀气勝元气其人肥而不壽﹝案二句見太平禦覽人事部﹞元气勝穀气其人瘦而壽﹝案二句從太平禦覽疾病部引增﹞養性之術常使穀气少則病不生矣粱者黍稷之揔名﹝句又見太平禦覽谷部﹞稻者漑種之總名菽者眾豆之揔名﹝案二句見藝文類聚谷部﹞三谷各二十種爲六十疏果之實助谷各二十凡爲百谷故詩曰播厥百谷者谷種眾種之大名也﹝初學記寶器部太平禦覽谷部﹞

稼借耕也穡猶收也古今之言云爾稼農之本穡農之末農本輕而末重前緩而後急稼欲少穡欲多耨欲緩收欲速此良農之務﹝太平禦覽資產部﹞

凡種有彊弱土有髙柔土宜彊髙莖而疏粟長穗而大粒﹝初學記寶器部﹞

忿飆焚衣其損多矣覆﹝案意林引作推﹞甑而棄之所害亦多矣﹝意林太平禦覽飲食部﹞

恐不知味而唾殘﹝一切經音義三﹞

聽淸濁五聲之和然後制爲鐘律取宏農宜陽縣金門山竹爲律管河內葭爲灰可謂同气﹝藝文聚歲時部太平禦覽時序部﹞

琴欲髙張瑟欲下聲﹝文選顏延年秋胡詩注﹞

化狐作舟﹝初學記器物部﹞

若謂黃帝後方有舟楫庖犧之時長江大海何所用之﹝意林﹞鴻毛一羽在水而沒者無勢也黃金萬鈞在舟而浮者托舟之勢也﹝意林﹞

夫工匠經涉河海爲句櫓以浮大淵皆成乎手出乎聖意﹝北堂書鈔舟部藝文類聚舟車部太平禦覽舟部﹞

指南車見周官亦見鬼穀子先生﹝意林﹞

給事中與髙堂隆秦朗爭指南車二子云古無此車記虛言耳先生曰爭虛空言不及如試之效也言於明帝明帝詔使作之車乃成﹝意林﹞

翻車先生居在京師有地作園而患無水可漑乃作翻車令童兒轉之其功百倍﹝意林﹞

金以利用錢以輕流此二物饑不可食﹝意林﹞

世富錢流則禁盜鑄錢世貧錢滯則禁盜壞錢﹝意林﹞

夫蜘蛛之羅网蜂之作巢其巧妙矣而況於人乎故工匠之方圓規矩出乎心巧成於手非睿敏精密孰能著勛形成器用哉﹝太平禦覽藝術部﹞

古有阮師之刀天下之所寶貴也初阮之作刀受法於金精之靈七月庚辛見金人於冶監之門其人光色煒耀向神再拜神執其手曰子可教也阮致之開宴設饌而問焉神教以水火之齊五精之陶用陰陽之候取剛柔之和行其術三年作刀千七百七十口而喪其明其刀平背狹刃方口洪首截輕微不絕絲髮之系斫堅剛無變動之異世不吝百金精求不可得也其次有蘇家刀𨿽不﹝案下有闕字﹞亦一時之利器也次有陽紀趙靑閒皆不能繼﹝太平禦覽兵部﹞

古有阮師之刀蘇家之楯皆爲良工利器時所寶貴也夫刀者身之寶也楯者身之衛也禦難之藩墻守口之城池也﹝太平禦覽兵部﹞

幽州之騎冀州之刀勁悍之士﹝文選陽給事誄注﹞

天下之害莫害於女飾一頭之飾盈千金之價婢妾之服亦重四海之珍﹝意林﹞

馬先生綾機先生名鈞字衡天下之名巧也綾機本五十縱五十聶六十縱六十聶先生乃易二聶奇文異變因感而作自能成陰陽無窮也﹝意林﹞

西國胡言蘇合香是獸便中獸便而臭忽聞西極獸便而香則不信矣﹝意林﹞

