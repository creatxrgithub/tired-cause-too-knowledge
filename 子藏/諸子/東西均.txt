東西均明方以智

●東西均開章

均者﹐造瓦之具﹐旋轉者也。董江都曰「泥之在均﹐惟甄者之所爲。」因之爲均平﹐爲均聲。樂有均鐘木﹐長七尺﹐系弦﹐以均鐘大小﹑淸濁者﹔七調十二均﹐八十四調因之﹝古均﹑勻﹑韻﹑勻﹑鈞皆一字﹞。均固合形﹑聲兩端之物也。古呼均爲東西﹐至今猶然﹝《南齊豫章王嶷傳》﹕「止得東西一百﹐於事亦濟。」則謂物爲東西﹞。

兩間有兩苦心法﹐而東﹑西合呼之爲道。道亦物也﹐物亦道也。物物而不物於物﹐莫變易﹑不易於均矣。兩端中貫﹐舉一明三﹕所以爲均者﹐不落有無之公均也﹔何以均者﹐無攝有之隱均也﹔可以均者﹐有藏無之費均也。相奪互通﹐止有一實﹐卽費是隱﹐存泯同時。

所以然﹐生不得不然﹐而與之同處。於是乎不得有言﹐不得無言﹐而不妨言「言卽無言」之言。故中土以《易》爲均﹐其道並﹝亻並﹞包﹐而以卜筮之藝傳於世﹐又不甚其苦心。均罕言於雅言﹐使人自興﹑自鑑﹑自嚴﹑自樂而深自得之﹐以其可聞﹐聞不可聞。吾言無所不說﹝悅﹞者﹐亡矣﹔僅有魯而惟者﹐有多識而知其不可聞者。斯則東老呼「天知我」霹歷一聲之後也。

竹中之均明知「無言」﹐而何以言﹖因後世以不可聞者自誇其聞﹐享享訁堯訁堯﹐以傳爲市﹐故言其「何言之行生」者徵之。土型乎﹐金重﹝鐘﹞木乎﹐豈得已哉﹖

萬古所師之師惟有輪尊。輪尊無對而輪於對中。見所爲因緣和合﹐成器而適用者﹐皆方老之所爲也。方老不自謂爲之而歸於無爲之尊﹐則方老率眾執事蕓蕓者﹐皆輪尊之所以爲也。

代而錯者﹐莫均於東西赤白二丸。白本於赤﹐二而一也。赤者平起赤﹐而髙﹑中白﹔白者能白能黑而滿輪出地之時本赤。因其所行﹐錯成生死﹕明而暗﹐暗而明﹐晝夜之生死也﹔生明死魄﹐一月之生死也﹔日一北而萬物生﹐日一南而萬物死﹐一歲之生死也﹔時在其中矣。呼吸之小生死﹐天地之大生死﹐猶是也。

東起而西收﹐東生而西殺。東西之分﹐相合而交至﹔東西一气﹐尾銜而無首。以東西之輪﹐直南北之交﹐中五四破。觀象會心﹐則顯仁藏密而知大始矣。密者﹐輪尊傳無生法忍以藏知生之用者也﹐昭昭本均如此。

步之積移﹐猶有歲差﹐望後人之均之﹔則可不均東西所以代錯之故﹐聽步東步西者之積移而差乎﹖東均者曰「知日則知夜矣。」西均者曰「日原於夜﹐以夜知日。」步東之差者﹐守所立之甲乙﹐時已推移﹐而不知變﹔步西之差者﹐不知說夜所以說日也﹐而習說夜之法﹐掃說日者貪食而畏夜﹐形累而影迷。此輪尊生物之公差也。故生轉均之人﹐明此日統夜之無日夜﹐以復人人自有之輪尊。則東西輪尊之宗一也﹐一卽具二。主宗者用一化二﹔而二卽眞一﹐謂之不二。「吾道一以貫之」與「一陰一陽之謂道」﹐三「一」者﹐一一也。何謂吾﹖何謂道﹖何謂一﹖曾疑始否﹖曾同異否﹖

開七萬七千年而有達巷之大成均﹐同時有混成均。後有鄒均尊大成﹔蒙均尊混成﹐而實以尊大成爲天宗也。其退虛而乘物﹐托不得已以養中者﹐東收之﹔堅忍而外之者﹐西專之﹔長生者﹐黃冠私祖之矣。千年而有乾毒之空均來﹐又千年而有壁雪之別均來。至宋而有濂洛關閩之獨均。獨均與別均﹐號爲專門性命均。而經論均猶之傳注均﹐惟大成明備﹐集允中之心均﹐而苦心善世﹐以學爲旋甄和聲之門﹐彌綸乎大一而用萬卽一之一﹐知之樂之﹐眞天不息﹐而容天下。後分專門性命﹑專門事業﹑專門象數﹑專門考辧﹑專門文章﹐皆小均﹐而非全均也。

乾毒最能髙深﹐苦心於世之膠溺﹐故大不得已而表之空之﹐交蘆雙破而性之﹐專明其無不可用大一之體﹐而用例頗略﹐以世已有明備者故可略也。而後人沿其偏上權救之法迹﹐多所回避﹐遂成一流法迹之法。其實諦行之蟠死窟者﹐畱以爲寒涼之風可耳﹐非中諦圓成者也。

全均者曰﹕名教者寄聲托形之場也﹐時乘者太極陰陽也﹐輪回者消息也﹐迦延獄者名教場之杵也。心科榜於縣﹝懸﹞崖﹐則獨均之礪石也。又有安樂先天均﹐獨明輪率﹐則以元會徵成壞﹐固東西大生死之指南車也。

均備五行而中五音﹐所旋所和﹐皆非言可傳。空無所得﹐無不自得﹐久淬冰雪﹐激乎風霆﹐會乎蘇門﹐亙其神气﹐自叩靈臺﹐十五年而得見輪尊。仰而觀﹐俯而察﹐小見大﹐大見小﹐無彼非此﹐卽無大小﹐皆備於我矣﹐是爲大尊。成均﹑空均與眾均之所以爲均﹐皆與我同其大小偏全﹐我皆得而旋之和之。生乎後時﹐躍身其前﹔開方圓目﹐穿卯酉光﹐讀五方本﹐破玄黃句﹐坐蒼蒼之陛﹐下視其不可聞之苦心﹐原何有不可推移之法﹐而況迹其迹乎﹖

則盡古今是也﹐獄則盡古今是獄也。因時變變﹐可全可偏﹐必知其全﹐偏乃合權。讀之破之﹐空之實之﹐不則泥土以爲墼耳﹐斷鐘木以爲橛耳﹗旋形和聲之統迹者﹐眾均皆有�﹝其﹞書﹐而不立者立其所以統。吾以統均立﹐則兩間之星點枝梧﹝支吾﹞者﹐皆不立之立也。

用形之義詳於東﹐而托形之聲出於西。淸靜音聞﹐誰耳順乎﹖弦歌杳矣﹔詩樂故事﹐孤頌𨿽行﹐且嗤滿半。獨均與別均之裔爭﹐而各裔又爭。獨均已不知呼天之聲﹐泥於理解﹐不能奇變﹐激發縱橫之曲﹐必讓毒之鼓。然別均守其專授﹐不加陶鑄﹐反呵宗教不二者葛ぱ﹐而發揮觀玩攖寧者爲蕓人之田﹔曾不知模仿鏤空之伎倆﹐與穴糸互﹝紙﹞雕虫﹐同迷於耕織﹐何異乎﹖每笑髙卑𨿽分﹐所依卽迷。自弦撥之指﹑點睛之筆﹐以至魯共之壁﹑靈山之花﹐皆迷藥也。而臯比座﹑曲錄牀﹐一據不可復捨﹝扌捨﹞﹐迷藥猶﹝尢﹖﹞毒﹗

方老向輪尊曰﹕迷而悟﹑悟而迷﹐又何異於呼而吸﹑吸而呼哉﹖矜髙傲卑﹐幾時平泯﹖吾無以均之﹐惟勸人學均以爲饔飧。眾藝五明﹐皆樓閣也﹔虫吟巷語﹐皆喝也。其自誇無事人﹐惟恐齒及「學」者﹐以無忌憚而弄泥倚木﹐又偸安﹐又斥人﹐狡矣﹗汝誠如蒼蒼者﹐吾豈不許汝斥好學爲惡習邪﹖蒼蒼之均也﹐各各不相知﹐各各不相到﹐則蒼蒼亦不能自主﹐而爲汝作主斥好學者耶﹖嗟乎﹗全均者苦矣﹐愚矣﹗

吾勸別均﹐別均方獨尊﹐而所迷者悅而從之﹐誰肯虛心﹐自知無住﹖旣諱其住﹐必且訾我以掩悅者。吾勸獨均﹐獨均又以爲雜取異術﹐推而擯之。勸其悟後自彊不息﹐薪傳用光﹐礙俱無礙﹐徵以自勘﹔則以五方本﹑玄黃句﹐是更畏難護痛﹐引濁智割泥以自封﹐藉露布爲障面。詎知根本差別外內何分﹖淸智和濁智中﹐知其起處﹐卽任爲�﹝官﹞﹐金剛刀何處不可用乎﹖反不如達者任之。蜉蝣慶暮﹐有何生死﹖何不逍遙﹐而爲聖人所縛定哉﹖果得策矣﹐然又烏知愚﹑苦卽逍遙之無上策耶﹖木榻一鐸也﹐鐵門一拂也﹐已而已而﹐知有已耳﹐求免則那﹖𨿽然﹐本自如此﹐乃本自不可言者也。知必不免﹐而必言可免﹐是爲大免。勸縱不受﹐又豈可以不勸自暴�﹝棄﹞哉﹖

紛華隊之言性命均者﹐苦事淹洽﹐苟焉托立地火鑪之旁﹐足唾人間之﹝哲﹞匠﹐以爲顏色﹐藏身已耳。不則交賒福田﹐久而自護﹐又多厭常喜新﹐因而別路紿之﹐則果不信土木之皆均質也﹐城郭川原之皆均宅也。指遠山之靑又靑﹐有祕在焉﹐則馳千里馬徧九州而尋之﹐靑又靑何可得乎﹖猶必以土木城郭川原之非究竟也﹐豈非白癡﹖忽告之曰「君求靑又靑耶﹖君足下之土木是矣。」彼反不信。學道賢者往往皆然﹐眞可憐生﹗迷死而已。所最太息者﹐單襲「田本自種」之一吼﹐而廢禁「種田」之良勸﹐漫曰鱉難逃甕﹐其如日下狼禍何哉﹖輪尊笑曰﹕迷死而已﹐本不出吾計也。

毒均設鑪﹐聽人投迷。有開目放光者﹐則出而逍遙﹔不能出﹐則迷死之已耳。無明卽明﹐爭明逾迷。躍冶之悟﹐大悟大迷。黔嬴造命﹐本無迷悟﹐而有似乎生迷死悟。不迷則死﹐不如迷學﹐學固輪尊毒毒藥之毒也。

吾告稗販毒藥者曰﹕至賤如鹽水﹐至穢如矢溺﹐皆可吐下﹐比於靈丹﹔何必外國之阿魏﹑黃乎﹖燈籠露柱﹐石牛木馬﹐乃遼之白也。土苴矣﹐疑者嚼卽棄之。故爲畫長安圖﹐使人出門西向而笑。一肯上路﹐鞭策有分﹐津關相待﹐旅次盤桓﹐見則立見﹐不見豈患別無點心哉﹖世無非病﹐病亦是藥。以藥治藥﹐豈能無病﹖犯病合治藥之藥﹐誠非得已。

貫﹑泯﹑隨之徵乎交﹑輪﹑也﹐所以反覆圓∴圖書也﹐是全均所露泄之本﹐熟讀而破句者也﹐立而不立者也。𨿽言之而不言者自在﹐可聞而不可聞者自在。大尊囑此以作均徵而救眾均﹐又何暇避剎幡之禁忌﹐而故錮人於侗﹝籠統﹞乎﹖風稜水文﹐貌在言外﹐不知言先一句﹐吾言又錮人矣。影訾之曰「此皆不親切之皮相玩物也﹐此皆知見聰明之土塊木屑也。向上別有牢關一片專瓦﹝磚﹞在。」形笑之曰「不過爲日觀峯下灰堆出气﹐慰沼納朴相望耳﹗」自首自掃﹐一狀領過﹐過後張弓﹐有何交涉﹖

「細視大者不盡﹐大視細者不精」﹐此誠然矣。然天地何以大者盡而細者精﹖豈非以不視者均之歟﹖請容東﹑西之遮奪互﹐而卽爲東﹑西合拍解啁曰﹕西言一切法皆是法﹐何能推新均﹐出那伽大定之外﹖東均之贊曰「代明錯行」﹔不收我﹐何以爲代錯﹖足展者咫也﹐而用者大地﹐何不試學此均﹐以爲無用之用耶﹖

有大全﹐有小全。專門之偏﹐以求精也﹔精偏者小全。今不精而偏﹐必執黑路勝白路﹐而曾知黑白之因於大白乎﹖入險則出奇﹐愈險則愈奇﹐而究竟無逃於庸也。惟全者能容偏﹐惟大全者能容小全﹔而專必厭全﹐小全必厭大全。大全隨人之不見是﹔而專者摧人以自尊。大全因物以作法﹐法行而無功﹐天下皆其功﹐而各不相知。專者必自露得法﹐而不容一法在己之上﹔以故聞者屈於其迅利﹐遂以爲大全誠讓專偏一等矣。

集也者正集古今之迅利﹐而代錯以爲激揚也。何妨露泄之而又訾笑之﹐擔荷之而又容置之﹖謂不精﹐則讓諸公精﹔謂不能勝人﹐則讓諸公勝﹔謂習气未除﹐是誠左旋習气未除也﹔謂獨非迷乎﹖是誠迷於發憤之樂也。在此劫中﹐且均此十三萬年之歷﹐與之日新﹐聽其迷明﹐容其勝厭﹐𨿽愚苦其心而尙有不能言者﹐庸何傷哉﹖

我以十二折半爲鑪﹐七十二爲韝﹐三百六十五爲課簿﹐環萬八百爲公案﹐金剛智爲昆吾斧﹐劈眾均以爲薪﹐以毋自欺爲空中之火﹐逢場烹飪﹐煮材適用﹐應供而化出﹐東西互濟﹐反因對治﹐而坐收無爲之治﹐無我﹑無無我﹐圜三化四﹐不居一名。可以陶五色之素器﹐燒節樂之大燻﹐可以應無商之圜鍾﹐變無徵之四旦﹔造像無定﹐聲飲歸元。知文殊中無中﹑邊之中﹐又不礙常用子華庭皇之中。是名全均﹐是名無均﹐是名眞均。有建金石華藏之殿﹐而犍曠古當前之鐘者乎﹖必知問此造具均﹑和調均之合一手矣。印泥﹑印水﹑印空﹐三印且破﹐又何嫌於刻銷乎﹖存泯同時﹐各不相壞。形旣無形﹐聲亦無聲﹐何不可乎遊形而戲聲﹖

蒙老望知者﹐萬世猶旦暮。愚本無知﹐不望知也﹐蒼蒼先知之矣。三更日出﹐有大呼者曰「是何東西﹗」此卽萬世旦暮之霹靂也。請聽﹗

●東西均記

子事何何先生﹐四十餘年﹐讀書數萬卷﹐而無一字﹐殆地上無所不知者乎﹖徐觀其隱﹐其鍾﹐其空空無知﹑不立一塵﹑不合一法者乎﹖跳北南﹐數履之刃﹐視死如鼻端﹐色不少變﹐心更折之。此其吹毛髮硎﹑弄丸中隨者乎﹖

二十年來從不與人語﹐忽與我語﹐皆羲﹑軒之所未見。先生曰「斯世傭世也﹗語﹐則傭於語﹔不語﹐則傭於默。惟其所適﹐偸以自匿。猥者匿默﹐默者匿語。自有眞語。語終不可以匿﹐默又何可匿耶﹖以默均語﹐以語均默﹐汝其均之﹗」夜聞而默其語﹐語其默﹔我非昨日之我。此何何先生之以「何」化我也。

晨起適先生所﹐竟不知所在。是所謂乘雲气﹐騎日月﹐揮斥八極以遊無窮者乎﹖何幸見之﹐而又何以不見﹖遂不知其何許人。四十年昨日之我何以不問﹖愚亦不可及矣。其無何邪﹖其何有﹝有何﹞邪﹖其呵呵邪﹖其烏烏邪﹖我不能知﹐惟有而已。因默記其所默﹑語﹐副決鼻行者抄之。

誶曰﹕魂魄相望﹐夜半瞻天﹐旁死中生﹐不必其圓。似者何人﹐無師自然﹐於此自知﹐古白相傳。

歲陽玄墨﹝﹞﹐執除支連﹐子識﹐五老峯顚。

●擴信

拘者守所見﹐不在目前﹐則戛戛乎不信。子休言大﹐乾毒之言更大﹐大者寓也。未嘗非寓﹐而人竟不信天地間之大﹐則非也。愚不寓言﹐請以實徵。

語山中之老農魚大於木﹐卽疑﹔而且有蝦須如檣﹑蝶翅如帆﹑鰲背如山長百里者。言衣爲野虫所吐﹐卽疑﹔而且有鎖鎖﹑石絨﹐投之火中愈潔者。西域種羊﹐桃核如斗﹐井火﹐石油﹐海冰﹐硇水﹐亻占亻畢者十且八九詫﹐況其他乎﹖變變而化化也﹐事不必其事﹐理則其理矣。凡人心之所可及者﹐皆理所有也﹔且有不及者。人先不能自見其心﹐而語及﹑不及者﹐妄也。

漢使張騫﹐唐平西域﹐河源終未明﹔後覽《元志》﹐闊闊乃溯河於朵甘思。江源止詳茂州汶山﹐而不知馬湖江溯金沙江﹐《緬甸志》乃溯江於吐蕃之犁石﹔則千古江河之眞源始顯。《禹貢》導河自積石﹑江自岷﹐則半路截之耳。必信《禹貢》﹐不信《元志》﹐又何異信織女支機石而不信黃姑﹑牽牛卽河鼓耶﹖

張平子作地儀﹐祖土恆﹝﹞之作《綴術》﹐則羲﹑和﹑洛下疏矣。吳艸廬說九層耶蘇﹝穌﹞合圖﹐滿剌加諸星接井狼與箕尾﹐爲開所未有﹐是天象至今日始全。一行山河兩戒﹐千餘年尊奉之﹐豈知說夢哉﹖韓非曰﹕地形以漸往﹐使人東西易面而不自知。新率測中國申時﹐歐邏巴方子時﹐則中國足之所履﹐必有足履此足之底者﹐如蟻之行屋梁是也。赤度﹝道﹞之下﹐兩度春秋。河漢之明﹐乃屬細星。北方有煮羊脾而天明者﹐從此再轉﹐則有日光不沒之國。都利聿斯言人禍福﹐郭璞靑囊葬乘生气﹐皆非先王所詳﹐何乃應之如響﹖木綿﹑抄糸互﹝紙﹞﹑雕板﹑扇﹐俱備於後代﹐是後人有增加精明於前人者﹐則後出之理未可誣以爲非先王之法言也。

舊諭﹐人身三百六十骨節中﹐三萬六十﹝千﹞屍虫族焉﹐皆有晝夜﹑山河﹑親黨﹐而人處大千如一骨節﹐人或未能信。乃者吾以實事徵實理﹐以後理徵前理﹐有不爽然信者乎﹖信之矣﹐則此等之虛諭徵虛理﹐又何不可信耶﹖弄丸閒往來者﹐因果可以不問﹐而輪回聽其自有﹐信得及否﹖可以參矣。

《爾雅》之﹐古謂之荼﹐西域謂之陀﹐亦謂之擇﹐吳謂之矬﹐閩謂之徳﹐中原謂之茶﹐是皆一物也﹐方言時變異耳﹝古無家麻韻﹐《漢書》荼陵卽今茶陵﹐《華嚴》陀字﹐《大品般若》作茶﹐《觀經》作擇﹔曼陀羅作曼荼羅﹐可證﹞。太極也﹐精一也﹐時中也﹐混成也﹐環中也﹐眞如也﹐圓相也﹐皆一心也﹐皆一宗也﹐因時設施異耳。各有方言﹐各記成書﹐各有稱謂。此尊此之稱謂﹐彼尊彼之稱謂﹐各信其所信﹐不信其所不信﹐則何不信天地本無此稱謂﹐而可以自我稱謂之耶﹖何不信天地本無法﹐而可以自我憑空一畫畫出耶﹖

相推而鑿﹐相推而補﹔分推之爲專門﹐合推之爲大宗﹐代錯不息之道也。古者三茗設﹝﹞Η﹐非如後之臘面﹑京挺也﹐非如後之石乳﹑密雲龍也﹐非如後之亞斗﹑烏帶也。今若六貢﹐若源蘿﹐至矣﹐孰知有﹐又有片乎﹖鴻之心料猶也﹐集大成則貢﹑乳﹑浮梁俱備矣﹔直指入則源蘿矣﹐色且加鮮﹔至若太素﹐芬且加烈﹐反於衝﹝衝﹞和﹐然非中冷﹝泠﹞﹑惠山之泉﹐烏能盡其才若此者哉﹖孰知又有合尼山﹑鷲峯﹑苦﹑蒙﹑嵩少之﹐而粗則烙之﹑燻之﹐精則析之﹑片之﹐不廢湯飲谷者乎﹖因時盡變﹐何事不然﹖何事不然﹐何故不信﹖

愚故以天地信自然之公﹐以自心信東西之同。同自生異﹐異歸於同﹐卽異卽同﹐是知大同。專者𨿽不肯同﹐而全者不可不以同爲任。或虛其實﹐或實其虛﹐虛實有無之不二﹐猶陰陽之本不二也﹐皆以不失其初而已﹐皆以不爲生累而已。原始反終﹐卽三世也。神道設權﹐迦延典主﹐最能輔教。入人之化若此﹐不畱之以神《春秋》之權而之乎﹖孔子復生﹐必以老子之龍予佛﹔佛入中國﹐必喜讀孔子之書﹐此吾之所信也。「天何言」而刪定﹐卽是不立文字之《燈錄》。三藏不曾說一字﹐而四十二字通華梵遊藝之門。呵呵不生﹐一歸玄黃未判以前﹐則又何東何西﹐何半滿籀隸之異而同﹑同而異乎﹖

何何氏有擴信之密訣曰﹕

小中見大﹐大中見小﹐古今撮粟﹐豪乾蓬島。

虛中見實﹐實中見虛﹐蜃樓山市﹐龍女施珠。

長中見短﹐短中見長﹐鏤丸一鼾﹐墓黃梁。

此中見彼﹐彼中見此﹐八鏡奪魂﹐手壓嚇鬼。

本無大小﹐不煩善巧。

本無虛實﹐不息眞一。

本無短長﹐莫知何鄕。

本無彼此﹐大公由己。

大隨大小﹐誰割昏曉﹖

大隨虛實﹐空山寂歷。

大隨短長﹐節節芬芳。

大隨彼此﹐九州鄕裏。

當知大隨卽是本無﹐見卽無見﹐在在圖書。官天繼善﹐蕩平之樞。正大一統﹐春王如如。曰大密者﹐卽天下萬世是密也。

●三徵﹝統泯隨﹐交輪﹞

開頂門﹑背﹑面之目﹐破不落有﹑無之鏡﹐而覆存﹑泯同時之幬﹔一罄咳﹐三教畢矣。若不能知﹐千篇累牘﹐亦紗也。

大一分爲天地﹐奇生偶而兩中參﹐蓋一不住一而二卽一者也。圓∴之上統左右而交輪之﹐旋四無四﹐中五無五矣。

明天地而立一切法﹐貴使人隨﹔暗天地而泯一切法﹐貴使人深﹔合明暗之天地而統一切法﹐貴使人貫。以此三因﹐通三知﹑三惟﹑三謂之符﹐﹝核﹞之曰交﹑曰輪﹑曰﹐所以徵也。交以虛實﹔輪續前後﹔而通虛實前後者曰貫﹐貫難狀而言其。暗隨明泯﹐暗偶明奇﹐究竟統在泯﹑隨中﹐泯在隨中。三卽一﹐一卽三﹐非一非三﹐恆三恆一。

謂之本不動者﹐非靜也﹐穆不已也。先知﹐貫則爲一。小其大﹐大其小﹔虛其實﹐實其虛﹐而無大小虛實矣﹐並無三徵矣。生成合﹐生成分﹔分合合分﹔分卽是合。聽百家之各專互勝﹐而統常變之大常者﹐通自在也。知所以之天﹐以安其不得不然之天。

穆本不已﹐徵又烏可以已﹖

何謂虛實交﹖

曰﹕一與二爲三﹐此教父也。中五卽大一也。一也﹐五止有四﹐四止有三﹐三止有二﹐二止有一﹐此琉璃圖書也。未有天地﹐先有琉璃。人﹐一琉璃也﹔物物﹐一琉璃也。可方可圓﹐可稜可破﹐可末可長﹐而交之輪之。

心以爲量﹐試一量之可乎﹖一不可量﹐量則言二﹐曰有曰無﹐兩端是也。虛實也﹐動靜也﹐陰陽也﹐形气也﹐道器也﹐晝夜也﹐幽明也﹐生死也﹐盡天地古今皆二也。兩間無不交﹐則無不二而一者﹐相反相因﹐因二以濟﹐而實無二無一也。

混沌生於有﹐開生於無。混沌非終無﹐開非始有。有﹑無不可分﹐而彊分之曰﹕未生以前﹐有在無中﹔旣分以後﹐無在有中。天下偏病﹐亦此兩端﹐不執泥﹐則斷滅。告之曰有﹐則偏於有﹐故言無﹔告之曰無﹐則又偏於無﹐故言非無。告者噓曰﹕一寒一暑﹐一此一彼﹔無寒無暑﹐無彼無此﹐猶析簡梵本也。而礻虎褙之曰「非無」者﹐仍「合」於�﹝「有」﹞中﹐口門都盧﹐茹吐不盡﹐況塞悱之約﹐不作十成耶﹖知有貫混之天地﹐卽直下之天地﹐則無「有﹑無」矣。

一因二而兩卽參﹐倍兩旋四﹐中五彌綸。向上兼墮﹐上無上下﹐猶中無中邊也。千萬不出於五﹐卽不出於一也。一者﹐無有無不有也﹐卽隨卽泯而卽統矣。

道生物而與之同處﹐豈父子可諭水盂可比哉﹖故蚩蚩而示其礻定﹝﹞曰﹕有生來無非物也﹐離物無心﹐離心無物﹔費隱交格﹐如液入氵音。未生知生﹐生卽無生﹐何妨曰卽有是無﹐以滅沒四諦而膏化三五乎﹖

以無遣有者﹐權也。半提者甚其詞以矯之﹐但曰空諸所有﹔全提者玄其詞以括之﹐但曰不落有無而已。

死後者卽生前者﹐卽生後死前者。知生死前後之榻﹝﹞﹐卽知本無生死之影摹矣。

偏斷滅者十一﹐偏執泥者十九﹐隨流見卽見矣。而沈溺沾滯﹝此二字下從心﹞﹐牢不可脫﹐故拔之乎空劫以前﹐絕後重蘇﹐而還之日用﹐此亦亡俚之兜零耳。究竟隨流見得者﹐有卽無﹑存卽泯之正的也。

從而曰﹕離四句﹐絕百非﹐直下一刀﹐更無前後﹐坐斷千聖頂。從而曰﹕空手把鋤﹐步行騎牛﹐木雞夜唱﹐鐵鳳天明﹐露柱懷胎﹐枯木龍吟﹐何瓦礫之不可以舉揚乎﹖至此難言﹐言亦不似﹔似卽似矣﹐是卽未是。卽今狼戾如此﹐苟非親見﹐庸詎信耶﹖各親見其所見﹐庸詎信全提之更有大全提耶﹖

涔也﹐池也﹐溪也﹐江也﹐海也﹐各一量也。允中氏之則天也﹐化身爲擊壤之老﹐鼓其腹曰「日出而作﹐日入而息﹐不知不識﹐順帝之則。」旣曰不知識矣﹐而有則可順﹐是蒸極者不落有無也。

子思天荒以千古相傳﹑不可言之「中」﹐恐墮洋﹐忽創「喜怒哀樂之未發」一語當之﹐而又創出中和之「節」﹐則明示未發之中卽和合於已發中矣。中非無過不及之說也﹐前後俱非﹐前後相續﹐時時此中﹐乃庸其中﹐適得而﹐成毀通一。中非無過不及之說﹐而又豈廢無過不及之中乎﹖明明上天之載﹐而無聲無臭﹐是不落有無者也。

孟子徵端於情﹐表體於才﹐痛人之從小體而失其良也﹐又慮人之守冥漠而二橛也﹐天荒創爲養气﹑踐形之說。養气卽以踐形﹐此不落有無者也。

不落有無又莫妙於《易》矣。太極者﹐先天地萬物﹐後天地萬物﹐終之始之﹐而實泯天地萬物﹐不分先後﹑終始者也﹔生兩而四﹑八﹐蓋一時具足者也。自古及今﹐無時不存﹐無處不有﹐卽天也﹐卽性也﹐卽命也﹐卽心也。一有一畫﹐卽有三百八十四﹔皆變易﹐皆不易﹐皆動皆靜﹐卽貫寂感而超動靜。此三百八十四實有者之中﹐皆有虛無者存焉。孔子天荒而創其號曰太極。太極者﹐猶言太無也。太無者﹐言不落有無也。後天卦爻已布﹐是曰有極﹔先天卦爻未闡﹐是曰無極。二極相待﹐而絕待之太極﹐是曰中天。中天卽在先﹑後天中﹐而先天卽在後天中﹐則三而一矣。

甲折﹝坼﹞參天﹐何葉不仁﹖膚粟﹑足拇有掐之不覺者﹐謂之不仁。診知此一法身圓溢周給﹝洽﹖﹞﹐則九十九萬毛竅皆太極也。

必暗後天﹐以明先天﹐又暗先﹑後以明中天。溯之天地未分前﹐則位亥﹑子之間﹔不得已而狀之圖之﹐實十二時皆子午﹑無子午也。全泯全隨﹐俱明俱暗﹐豈眞有此一嶷然卓立不壞之圜象﹐欒欒於兩畫之上哉﹖不落有無﹐而我以「無」稱之﹐尊先也。此本無對待之無﹐而周流對待之環也﹐故曰「太無」。

邵子以太極爲無名公﹐最妙﹔而又曰無極之前陰含陽﹐何也﹖此於十二會之子時一宮﹐自分三分﹕初無極﹐次道極﹐末乾坤﹐每分三千六百年。曰無極﹐卽子時初也﹔道極﹐卽子時中也﹕乾坤﹐卽子時滿也。此「無」之中細分之也。《觀物篇》曰﹕四者﹐有體者也﹔一者﹐無體者也。所謂有無之極也。此言用之者三﹐不用者一﹐而皆無體之「一」所統也﹐燎然矣。

周子方論始終﹑虛實﹑有無﹑道器之大綱﹐則實中有虛﹐虛中有實﹐有之前爲無﹐無之前爲有。有卦爻與無卦爻對﹐而太極無對也。太極之前添無極﹐則不能顯不落有無之太極矣。故愚從而三之。

莊子曰﹕有未始有也者﹐有未始有夫未始有也者﹐有未始有夫未始有夫未始有﹝也﹞者﹐是三層也。今日之始者﹐子時也﹔子之先﹐卽亥之後也。一層而一層﹐一層而又一層﹐以爲深乎﹖引人於曠穴艮﹝﹞之所焉已矣。

言「無極」也﹐亦慕其玄言耳﹗今人好翻字面﹐不論本指﹐如考卷之挑剔﹐以此敲駁﹐便爲推掃勝義。目所謂「極」﹐則玄之曰「無極」﹔目所謂「太」﹐何不玄之曰「無太」乎﹖如言及「從心不逾矩」﹐便云「還有矩在﹐矩是甚麼﹖」天下人以爲妙﹐眞以孔子尙欠一步矣。驢年被瞞﹐何曾夢見﹖吾答之曰「汝敢飯尙有口在﹐口是甚麼﹖」可笑千古人只換一个字面﹐便換了人眼睛﹐不見樹倒枯藤﹝藤枯﹞﹐向前一拶﹐空引山笑轉新哉。

何謂前後輪﹖

曰﹕因有推無者﹐必推無始﹐推之則念念有無始矣。念也者﹐「今心」也。於無始中扌益﹝扼﹞其終始﹐則一呼吸爲終始。一呼吸卽一生死也。一呼而一吸中有前後際焉﹐察此前後際﹐然後能察無始﹐而人不能察此微﹐故以大表小﹐於是言一日之生死爲晝夜﹐一月之生死爲朔晦﹐一歲之生死爲春冬﹐天地之生死爲元會。明天地之大生死﹐卽明一呼吸之小生死﹐而人一生之生死明矣。

推見﹝現﹞在之前際﹐卽過去之後際﹔推見﹝現﹞在之後際﹐卽未來之前際﹔此一天地未生前﹐卽前一天地已死後﹔此一念未生前﹐卽前一念已死後﹔今日之子時前﹐卽昨日之亥時後﹔而天地之大生死﹐卽一日之十二時也。佛天荒而創名曰「輪」。邵子天荒創元會運世之限﹐以訁主成住壞空之輪﹐豈非振古希有者哉﹖

巧歷善算﹐法且數變。而必以三十年爲一世﹑十二世爲一運﹑三十運爲一世﹝會﹞﹑十二會爲一元足準者﹐以年月日時爲確徵也。一元一輪﹐一歲一輪﹐一月一輪﹐一日一輪﹐一時一輪﹐剎那一輪﹐則一呼吸間與天地同符﹑前後際同符。天地養道極之子會﹐一歲忍仁之冬至﹐一晝夜之天根﹐一營之會陰﹐皆一也﹝四分用三﹐十二用九﹐首尾處﹐扌益﹝扼﹞吭處﹐天門三易諸理﹐具詳《易說》及《大始徵》中﹐語多不載﹞。

如此而原始要終﹐三世之故莫明於此。曰過去者﹐昨日而已﹔曰未來者﹐明日而已。更元其元﹐猶時其時也。劫劫如是﹐塵塵如是。芒芒﹐大海漚發﹐則鏤丸極數卽半ぴ耳﹗純其所以﹐而浩其直塞﹐又何有生死足系﹝﹞累乎﹖

輪之貫之﹐不捨﹝﹞晝夜﹐無住無息﹐無二無別。隨﹑泯自統﹐自然而然﹐知之亦然﹐不知亦然﹔然其所然﹐同歸於盡﹐同歸於不盡。而人倫之至﹐且救見在﹐故須知之。知之必開「天地目」﹐則休原不休。知此不休﹐乃大休耳。因「有天地」﹐隱一「無天地」﹐而剔一不落有無之「統天地」。究竟統﹑泯無逃於隨﹐但知隨中之泯﹑統﹐又何九六﹑三一之縷乎﹖

何何氏嘗云「天地目」者﹐天地生人﹐人卽天地。言公心者﹐無徵則遁。旣以卽心取徵而徵其可徵﹐故莫如天地也。易言扁圓﹐難言圓圓﹐況曲扌隋﹝橢﹞骨凡﹝﹞﹤骨皮﹥乎﹖測器有道﹐測理善因。吾以實徵之﹐任以諭聽之﹐何實而非諭乎﹖何諭而非徵乎﹖

輪有三輪﹐界圓而裁成之﹕有平輪﹐有直輪﹐有橫輪。三者拱架而六合圓矣﹐象限方矣﹐二至﹑二分﹑四立見矣。如渾天球﹐平盤四橋﹔如交午木﹐一縱一橫。南北直輪﹐立極而相交﹔東西衡輪﹐旋轉而不息。南北之水火卽東西之日月﹐東西之輪卽南北之輪也。平之則四方中五之盤輪也﹐盤輪卽腰輪也。卯酉之門建輪而旋﹐卽如子午之位建輪而交。繞須彌之腰輪﹐卽豎之盤百會之頂輪也。

物物皆自爲輪。直者直輪﹐橫者橫輪﹐曲者曲輪。虛中之气﹐生生成輪。舉有形無形﹐無不輪者。無所逃於往來相推﹐則何所逃於輪哉﹖衍而長之﹐片而礻背﹝褙﹞之﹐捲而接之﹐直立而上下之﹐干支﹝枝﹞而貫蒸之。以此推之﹐凡理皆然。言南北而東西見矣﹐舉二端而四端見矣﹔不言五而五見矣﹐或言三而五見矣﹐或言一而五見矣﹐或不言而五亦見矣。此時時變而斷斷不變者也。

《逍遙遊》首舉北溟之魚﹐不徙﹐則浸死水矣﹔怒飛而南﹐非鳥非魚﹐上下察之﹐一躍一飛乎﹖挾風霜之龍興鸞集乎﹖何其善表有無之泯化耶﹖《應帝王》終以北帝﹑南帝﹑中央帝﹐亦此表法。夫何異《法華》之龍女轉男﹑《華嚴》之童子南詢乎﹖忽已鑿死混沌矣﹐何何氏不惜鑿而活之。以鑿救鑿﹐以變窮變﹐不得已開從不敢開之口﹐何所逃罪﹖

何謂﹖

曰﹕交也者﹐合二而一也﹔輪也者﹐首尾相銜也。凡有動靜往來﹐無不交輪﹐則眞常貫合於﹐可徵矣。無終始而有終始﹐以終卽始也。貞元之際﹐得智信之合焉﹔大明終始﹐而衍以徵其實。則天地未分前者﹐卽貫十二萬九千六百年中﹔冬至子之半者﹐卽貫四時二十四節中﹔未生以前者﹐卽貫生少壯老中﹔一念未起者﹐卽貫念起念滅中。是前卽後﹑後卽前﹐原在前而後﹑後而前之中﹐謂之本無前後﹐而亦不壞前自前﹑後自後也。晝卽夜﹑夜卽晝﹐原在晝而夜﹑夜而晝之中﹐謂之本無晝夜﹐而亦不壞晝自晝﹑夜自夜也。則生死﹑呼吸﹑往來﹑動靜無不相卽﹐不相壞﹐皆貫者主之。此所以代也﹑錯也。所以代錯者﹐無息之至一也。天地之所以爲天地﹐仲尼所以集大成﹐全得子思畫出﹐而何何氏敢於交輪發明之。

邵子知先天﹐而不專立先天之狀﹐止於動靜之間﹐嘆之曰﹕天下之至妙至妙者也。陰陽之畢此﹐而可知不落陰陽﹑動靜者卽此矣。豈待壞之而顯其成﹐始而﹝而始﹖﹞顯其無成﹑壞哉﹖

《豫》之《解》「介於石」﹐孔子嘆其知﹔《乾》之《履》﹐嘆知至至之爲可與。者﹐微也﹐危也﹝有希﹑察﹑近之義焉﹐從﹤幺幺﹥從戍﹐機械﹑機詳從之﹞﹐權之始也﹐變之端也。憂悔吝者存乎介﹔介﹐間也。「解」其可不豫知貞疾乎﹖「履」其可不惕而自彊乎﹖﹝坤艮柔剛是爲二土﹐土分石﹑金﹐金生水﹐石生水﹝火﹖﹞也。石出其間﹐故稱「介」焉。星者﹐金之散气。星化爲石﹐金石同气﹐五金八石相用﹐故稱堅者爲金石。此間介﹑堅介二義所自。古間介﹑个轉身﹐邵子除金增石﹐皆有至理。此可不拘﹐偶旁及之。﹞

由前生後﹐穆無前後﹔生生﹐變變不變。以不變貫隨前後﹐而泯之﹐如滴滴成泉﹐各各不相知﹐知亦歸於無知﹐此眞萬古不壞之於穆幬矣。然不許倚也﹐倚則天地縣﹝懸﹞隔矣。呼吸之緣﹑日夜之候﹑生死之根﹑幽明之故﹑鬼神之情狀﹐皆此前後﹑虛實間。以橐於人心﹐心盡自知之﹔豈得竊恃大幬﹐而顢頇於穆之一覺哉﹖

人心之明昏﹑存亡﹐亦代錯之穎枕也。老子曰「萬物作﹐吾以觀其復。」有生必死﹐則下地呱呱卽﹝B161﹞﹝蒿﹞裏骼矣﹔況兩斧伐枯﹐赴焰而舐刀乎﹖有成必壞﹐則輪奐娑卽荊棘麋鹿矣﹔況阿房﹑迷樓之浚膏摧拍乎﹖人樂我苦﹐人苦我樂﹐人逸我勞﹐人遽我閒﹐何須再計﹖無柰人之與沈浮﹐﹝ぃ﹞然疲曳﹐亡太多﹐存亦亡﹔昏太多﹐明亦昏耳。

豫彊煉惕者﹐揣度之所不暇備﹐張設之所不能施﹐焉撥激﹐明暗參取﹐可以徵其轉變出路﹐直心發聲﹐從苗辧地﹐豈非探此則生死無能逃乎﹖冷火燒空﹐熱冰凍日﹐姑逼之﹐姑之﹗然不得曰「姑逼之姑之」云爾也﹐誠知此而合之﹑續之﹐不失﹐其中乃堅﹐其權乃神。彼蜣不思﹐彼奚白﹖彼不注﹐彼蠹安出﹖以爲黃葉﹐則皆黃葉也﹐然不嫌乎以黃葉供鑣鑪也﹔以爲蝶語﹐皆蝶語也﹐然不嫌乎以蝶語翻綿蠻也。擒縱自如﹐谷響鑑肖﹐無首無尾﹐無古無今﹐前後不相謀﹐易位而適可﹐時乘其中﹐應節如環﹐是眞無死生而隨死生矣。

又有決焉﹐動心以知不動﹐忍性以知不忍﹐無我以知大我﹐大我攝於小我。噓嗒之喪卽近樂之備﹐未能之忄造忄造卽無住之如如。是必格破虛實之交﹐而後能合虛實交之﹔迸裂前後之際﹐而後能續前後際之。奪其安飽﹐影此先鞭﹐常置溝壑﹐以激天海。由泯知統﹐乃許大隨。

雲气脂軸﹐翻車應運﹐豈聽自然而得自然者乎﹖見及那伽而後平盡﹐平盡而後時宜﹐非倚那伽以馳廢事之塹﹐畢升髙之蝸也。誰不寓此大定之宅中﹐曾有居其宅而不治其宅者哉﹖彼未嘗不合﹐而不知分卽合之無分合﹔未嘗不續﹐而不知續卽斷之無斷續。𨿽儼然葛天上﹝氏﹞之民﹐專門之所賞﹐實則艸木虫而已矣﹐非吾所謂天與日﹝人﹖﹞一用﹐神與明一成﹐平懷而因應﹐憤學爲放曠者也。始於此﹐嘗卒於彼。所至不自知﹐至之無不始。風霆者不此﹐云行者不彼。之人也﹐以先徹後﹐以無待者運待﹐可以旁薄八﹐逆曳數﹐無意無無意﹐法法卽無法﹐無所不爲而無爲﹐出之入之﹐萬之一之﹐而無可泯矣。

明不息之於代錯者﹐藏正因了因於緣因。以三一參兩之存﹐用掀翻三諦之泯﹐則俱泯俱不泯可也。統泯隨之交輪﹐亦指端之樓閣耳。世卽出世﹐是名超越﹔何礙乎世出世法之駕反因﹐轉此幬中﹐以供鐸鐘金玉之常樂﹖

圓∴三點﹐舉一明三﹐卽是兩端用中﹐一以貫之。蓋千萬不出於奇偶之二者﹐而奇一偶二卽參兩之原也。上一點爲無對待﹑不落四句之太極﹐下二點爲相對待﹑交輪太極之兩儀。三身﹑三智﹑三諦﹑三句﹐皆不外此。總來中統內外﹑平統髙卑﹑不息統艮震﹑無著統理事﹐卽眞天統天地﹑眞陽統陰陽﹑太無統有無﹑至善統善惡之故。無對待在對待中。設像如此﹐而上一點實貫二者而如環﹐非縱非橫而可縱可橫。中五四破﹐疊十用九﹐九卽五﹐五卽一﹐乃無實無虛﹐無可無不可﹐冥應雙超者也。別詳《∴說》。

●盡心﹝盡﹐從聿從火從皿﹞

天何以生燒人乎﹖生而累﹐累而死﹐不如不生﹔而必生而燒之﹐故憐之曰可憐生。請憐而燭之。

以死燒生﹐生本不生。當知生所以燒﹐燒所以生﹔何以有生﹖何以生心﹖其始生魄﹐其陽曰魂。气生血肉而有淸濁﹐气息心靈而有性情。本一气耳﹐緣气生「生」﹔所以爲气﹐呼之曰「心」。淸濁中﹐性將情迎。生與習來﹐習與性成。哀彼狗﹐靑黃其文﹐惟焱有舌﹐桑烘於。誰其破泥瓦﹐燒魂衣﹐而受用此慧炬哉﹖

東西聖人千百其法﹐不過欲人性其情而已。性其情者﹐不爲情所累而已。情至生死而盡﹐故言生死。出生死者﹐不爲生死所累而已﹔出世者﹐不爲世所累而已﹔捨﹝﹞身者﹐不爲身所累而已﹔心空者﹐不爲心所累而已。累因此身﹐身爲世累﹔世無非物﹐物因心生。

生死卽此心也﹐故燒之則能盡﹐盡之則能空﹐空之則能捨﹐捨之則能出﹔心空一切空﹐能出則可以入而無礙矣。以順爲逆﹐逆以爲順﹐是謂隨順。

然心何以得空﹖故從而縛之﹐之﹐煆之﹐淬之﹐此不得已用《大過》之薪也。本自無別﹐不壞世相﹐而《大過》偏勝﹐又焦芽灰死矣。

要以質言﹐但燎不爲所累之燭﹐則何生死可出乎﹖無生死﹐不求脫離﹐累亦不累﹐此天酒也。怖生死﹐求脫離﹐此黃﹑﹝音「預」﹐礦質毒性﹞也。不能不爲生累﹐而以學問化之﹐此枳﹑苓也。隨生死﹐空生死﹐而貫生死﹐一心三諦﹐莫方便於此矣。在世出世﹕忘身以適﹐遊心無心﹔明而不恃﹐系﹝﹞而不纏﹔方步康莊﹐踐轢荊棘﹔唱平水調﹐裂石遏云。不盡﹐豈知此哉﹖

上者解悟﹐其次證悟。不能﹐必大困而後徹﹔不至縣﹝懸﹞崖﹐又安有重蘇之事哉﹖此𨿽﹐聽者無益。𨿽聽識之﹐所遇被轉﹐不能主也。深造深於自得﹐得綮乎肯﹐內外﹐詛盟厭緘﹐肯乎哉﹖

死心者﹐甚甚之燭卽也。人先不知自心﹐自心本無眞妄﹐故使之覓眞眞﹔眞眞者﹐不生滅者也。人生而不生滅者﹐旅生滅矣。淑匿也﹐涇渭也﹐不得不立之名也。眞眞不可得見﹐以知見見﹐謂之識神。於是教人參天地未分前﹐而天地未分前者泯於日用﹐則日午三更﹐無二無斷無別者也。上根者﹐隨流見得﹐豈不撩起便行哉﹖

人有心而有知﹕意起矣﹐識藏矣﹐傳送而分別矣。本一而岐﹝歧﹞出﹐其出百變﹐槪謂之知﹝有本覺之知﹐有始覺之知﹐有眞覺之知﹐有妄覺之知。有曰﹕知見立知﹐卽無明本﹔有曰﹕知見無知﹐斯卽涅﹔有曰﹕知是空花﹐卽無輪轉﹔有曰﹕知幻卽離﹐不作方便﹔有曰﹕知得是事便休﹔有曰﹕不知最親切。《肇論》曰「般若無知者﹐無有取相之知也。經云﹕聖心無知﹐無所不知。斯則知自無知矣﹐不待忘也。永明曰﹕心是明﹐以知爲體﹐不同妄識仗緣作意而知﹐又不同太虛廓斷無知。」﹞。何何氏曰﹕至此惟如飲水﹐冷暖自知而已﹐非言可詮﹐彊詮之曰﹕心以無知之知爲體。曰「無知」者﹐祛妄覺也﹔曰「無知之知」者﹐祛廓斷也。知以天統﹐良以徳泯﹐致以法隨﹔「致良知」固三謂之表﹐而兩不謂之衡也。

眾妙之門卽眾禍之門﹐晝好夜醜﹐可無分別﹔爲生所累﹐不得不循繩正晷耳﹗故聖人知而無知﹐以無知知。《齊物》曰「知止其所不知﹐至矣。」問曰﹕知否﹖答曰﹕不知。則能知此不知者爲誰﹖知此爲誰﹐則知止其所不知矣。親見自心者﹐知卽無知﹐何染何淨﹖何眞何妄﹖又何分心與識神也乎﹖

若未能灼知大始而作息合莫﹐必未親見自心也。曰「我無知也」﹐妄矣﹔曰「我聞道也」﹐更妄矣。釒良知者﹐拔﹝﹞芮無意者﹐識神者﹐刮摩習气者﹐惟有老洫﹐烏能從心而縱橫自在耶﹖曠達自然者﹐則知其難知而任之﹐便計哉﹗以爲便計﹐隔別故遠。知猶無知﹐不作聖解。其尊知而火馳者﹐矜其一察﹐以縱橫自遁﹐則反不如浸死水者爲無害天下矣。

嗟乎﹗人心幽而烈﹐而充﹐而譎﹐窖而縵﹐駢而鶩﹐俄頃而騰九霄極九野﹐上下千年﹐其旋無休。寤﹐緣其所見而薰以爲奧﹔寐﹐衍其所狎而魂傳其所不習。陰賊樂﹐汗漫善驚。厭常而喜新﹐循之又懈﹔於所便﹐所至成所。不投不入﹐投之卽黏﹔不激不出﹐一出卽橫。直告之則不信﹐詳屬﹝囑﹞之則反疲。日日造成生死﹐不特不亡待盡爲可悲也﹐其陽化﹐其陰不化﹐悲何及乎﹖

是故單提之家﹐奇語﹑玄語﹑冷語﹑毒語﹑顚倒語﹐﹝棒﹞之﹑喝之﹑刺之﹑忤之﹑疑之﹑﹝誤﹞之﹐不迷不悟﹐不﹝誤﹞不迷﹐絕乎蹊徑﹐出其意表﹐短其所長﹐犯其所怪﹐奪其所恃而之以必不及﹐釣以所親而頓之於所不能禁。﹝攙﹞入阻隘而伏起﹐引上髙峯而推之。孤者使平﹐平者使孤。縣度燒棧﹐綫不通風。遮塞以使之窮﹐剽忽以試其不及措。或徇其所偏而折﹐或聽其自窮而歸。或已入也而未堅﹐則故挫之以深其括﹔或已合也而未化﹐則故罪之以徵其轉。吹毛塗毒﹐石激電拂﹐皆燒人盡心之法也。

佛心﹐佛也﹔佛法﹐魔也。魔者﹐佛之先鋒也﹔及乎無魔﹐並無佛矣。本無實法﹐非可執一法也。後世相傳﹐執其玄祕﹐以爲市肆﹐安得不嘆私心橫行﹑尊知火馳之獘哉﹖

聖人無言﹑雅言﹑無隱之燈蚤﹝早﹞已照此﹐知人心之絕非道心也﹐而道心在其中﹐捨﹝扌捨﹞危無微﹐惟精乃一﹐故表道心以用人心﹐使人信而執之﹐久而忘其執﹐然後知無不在「執卽不執」之安樂場也。其餘﹐已甚語也﹐賤棄古今以自蕩其襟者﹐敵人心之捷方耳。

聖人燭乎無中﹑邊之「厥中」﹐而嘗立乎適可之中道﹐能使人心自盡﹐而不居其烈﹔使人人心行其光﹐而可以束。莫茸於毫﹐而使之自煽於其身﹔莫委瑣於物﹐而使之供爨於禮樂。鼎濟埴﹐各安生理﹐以化釜鬲﹝上有兩先字﹞之累﹔主其大體﹐容諸爝火糸互﹝紙﹞燭﹐以新萬世樵采之心﹐此天地之所以大也。

不塞不窕﹐入郗穴而不逼。行遠疾速而不可托訊﹐往來忄昏憊而不可爲固塞。暴至殺傷而不億﹝臆﹞忌﹐功被天下而不私置。托地而遊宇﹐友風而子雨﹐請歸之云。

其物﹝倮倮﹞﹐爲萬世文﹝紋﹞。名號不美﹐與暴爲鄰。功立而身廢﹐事成而家敗。棄其耆老﹐收其後世。屢化而不壽﹐前亂而後治。三伏三起﹐事乃大已。是之謂蠶。

始生巨﹐成功小。長其尾﹐銳其剽。一往一來﹐結尾以爲事。反覆甚極﹐尾事已。簪以爲父﹐管以爲母。無知無巧﹐不盜不竊。時用則行﹐不用則已﹐是之謂箴﹝鍼﹞。

何何氏曰﹕荀況何取乎三者而賦之乎﹖云也者﹐起而無礙者也﹔蠶鍼也者﹐捨﹝﹞身利世者也﹔箴也者﹐引而不享其成者也。鋒則必棄﹐用則必喪﹐緣則無端。不以棄而不鋒﹐不以喪而不用﹐不以無端而不緣。知後不知先者﹐畏棄也﹔知﹝屈﹞不知信﹝伸﹞者﹐畏喪也﹔知齊不知畸者﹐畏無端也﹔非能盡變化者也。

盡心者雅似而知﹐知則盡之盡矣。始乎引﹐中乎變﹐究乎隨﹐有而不居。引善入矣﹐變善捨﹝扌捨﹞矣﹐隨則無不可矣──無不可者﹐本無可也。盡誘其入﹐入誘其捨﹝扌捨﹞﹐捨﹝扌捨﹞盡則出﹐出則隨﹔隨則云﹐云則天﹐天以人盡。

誘之巧者﹐者﹐箴鍼工刺繡﹐不見其糸失者也﹔誘之拙者固﹐固者﹐以錐爲箴﹝鍼﹞﹐猛不惜漏者也。盡之盡者﹐無巧無拙﹐乃拙乃巧﹕孰﹝熟﹞爛之甚﹐斯無之矣﹔無之無者﹐還其應有。有之矣﹐應之也者﹐若不得已而有也。若不得已而有﹐若得已而無﹐應而不宿者也。不宿者鑑﹐鑑曰平公﹐其神曰常無有﹐而無有一無有。夫所謂無有者﹐非不有也﹐不固有者也﹔當其有﹐有無之用。而涫涫﹐勿勿而亻亻﹐盡之矣而若未盡﹐知之矣而若未知﹐故能以不存存﹐以不養養﹐不二若二﹐俟若不俟﹐──若之云者﹐本相卽也。世有知者﹐樂其緡緡﹐厭其納納﹐彼烏知其不可厭乎﹖

遊與﹝輿﹞之輻﹐遺遺其徹﹝轍﹞。不先不後﹐時乎先後﹔不次不第﹐時乎次第。無聲無臭﹐有倫有脊。緣督知養﹐以知養其不知﹐謂之養生。以死養之﹐死其心﹐所以心其心之主也。生卽無生﹐無生長生。生生於不生﹐死死於不死。惟送死可以當大事。人能送生﹐乃以送死。日捨﹝扌捨﹞一日﹐捨﹝扌捨﹞以爲送﹐送以爲養﹐盡則知送。朝疊疊﹐夕逃逃﹐朝不能送夕而夕可乎﹖觀我生﹐觀其生﹐卽以觀天下之生。我𨿽欲不捨﹝扌捨﹞﹐日已見捨﹝扌捨﹞﹐何如先捨之而目送之之爲豫乎﹖觀我非我﹐觀非我之我其我﹐盡變化其我﹐盡變化其生矣。

水可析可合﹐精無人也﹔火因膏因薪﹐神無我也。《艮》背無我﹐行庭無人。時行者止﹐時止者行﹔忘身於謙﹐惇可以動。必有事者﹐行無事也﹔化者﹐無事而有事也﹔且者﹐初有事而若無事也。

盡有專門。盡何專門﹖門不一門﹕能入爲門﹔能出爲門﹔不出不入﹐無門一門。與賈且者﹐久而善賈﹔與道且者﹐漸而頓開。何直盡﹐姑與之且。銳身者少之﹐逡逡者引之。發然受綫﹐且惟患其不且。稚子入楚則楚些﹐入吳則吳趨﹐夷﹑由不得與之爭能﹐易始引也。久與之處﹐則所假者應有而有矣。

優之應有也﹐且君臣矣﹐倏且父子矣﹐倏且仇讎矣。處其地不怪其怪﹐故能人怪其不怪。人之於世﹐尊其一倏且而已矣。參軍﹑蒼鶻﹑末泥﹑孤裝﹐時且乎尊者也。且乎尊者﹐卽其常倏者也。常倏者﹐常無有者也。尊之所假﹐還其應有﹐足以使觀者噓唏烏﹝嗚﹞邑而忄余憚癢心﹐況眞見乎常無有以還其應有﹐應而不宿者乎﹖

假以爲物而相與物之﹐假以爲人而相與人之﹐假以爲心而相與心之﹐假以爲人卽我而相與卽之﹐「或之使﹐莫之爲﹐疑之所假」。不假何入﹖假之者誰﹖入則何假﹖不知其所來﹐不知其所去﹐寐假也。知其來﹐知所去﹐寤假也﹔盡其所以來而不知所來﹐盡其所以去而不知所去﹐天假也。果假乎哉﹖無假乎哉﹖有卽假矣﹐無卽無假矣。盡至此﹐莫無假於假﹐莫假於無假矣。

三軍得意﹐則下亡鹵﹔窮溪之獸﹐不避兕虎﹔進退不得﹐乃入其入。知無所逃於常與應﹐湯火何加焉﹖冰化霧散﹐適此風日﹔割水吹光﹐任其過矣。

有者無端﹐無者有端。烏乎知之﹖醅之孛也知之。覆爛自破﹐破中自萌﹐其始也﹐水土濕之﹐濕而蒸之﹐雪葬陽而爲雷。雷之奮也﹐蟄無不驚﹐物與《無妄》而日新其《畜》矣。

外疑徵內﹐內有公符﹔內徵﹝疑﹞徵外﹐外有公符。合公並﹝亻並﹞平﹐符符應。無內外而有內外﹐符其內外。徵無內外﹐鏤空三﹝雕﹖﹞影﹐而火焚其符﹐則省力耳。偏外徵者蕩﹐偏內徵者芒。犭旬﹝徇﹞芒亦蕩﹐犭旬﹝徇﹞蕩亦芒。兩犭旬﹝徇﹞旣免﹐兩徵亦免。徵徵可免﹐固徵不免。蕩與芒窮﹐窮亦自免。必不可免﹐求免何爲﹖不得不言求免﹐是故貴合﹐是故貴分而合﹔是故貴無﹐如其無也﹐則無不分﹑無不合矣。

無也者﹐化也。﹝野﹞之與野﹝野﹞﹐畛之與畛﹐槪之蒼然﹐歷之稜然。何爲以稜然而嗤蒼然﹖何爲以蒼然而嗤稜然﹖道猶春也﹐藝猶華﹝花﹞也。地爲天車﹐月者日之鬼﹐死爲生影。棼無不一﹐盡人見天。旣已見矣﹐化其所見﹐無無不有﹐有無不無。無適而非化﹐無適而非天﹐則隨有而已﹐隨假而已﹐又何天乎人乎﹖符乎徵乎﹖

委委然﹐然﹐愉愉然﹐旋旋然﹐豆豆然﹐《靈樞》謂之平人。故曰﹕始乎引﹐中乎變﹐究乎隨。有而不居﹐不居是其居﹔惟變所適﹐是其不變﹔不可爲典要﹐是其要也。

盡卽古燼字﹐從聿從火從血﹝皿﹞。今加人爲﹐而盡爲去聲。其實盡心之聲義用心之至矣﹕有知而無知之義焉﹐有成人究竟之義焉﹐有勇猛到頭之義焉﹐有薪盡火傳之義焉。愚以「盡變化」三字明荀子之鍼蠶云﹐明孟子之「盡心」九句﹔卽孔子之「志知從」六句﹐亦可了然矣。

變字從從攴﹐以莫亂於絲﹑莫亂於言﹐故使人戀﹔攴所以治之。

化字古作﹐從倒人﹐人終必化﹔後加人於旁作化﹐則生死之道盡此。便就字義﹐亦足會心。

●反因

吾嘗言天地間之至理﹐凡相因者皆極相反。何其顚倒古今而臆說乎﹖此非我之臆﹐天地之臆也。佛言三因﹐得此反因﹐衡﹝A12G﹞﹝橫豎﹞八觚皆明矣。

天地惟有陰陽﹑動靜耳﹐非可以善惡﹑是非言也。聖人體道尊徳以立法﹐故名字之。一不住一﹐故用因二之一﹐以濟民行﹔因二剔三﹐而實非三非二非一也。舉其半而用其餘﹐用余之半皆其半﹐則所謂相反相因者﹐相救相勝而相成也。晝夜﹑水火﹑生死﹑男女﹑生克﹑剛柔﹑淸濁﹑明暗﹑虛實﹑有無﹑形气﹑道器﹑眞妄﹑順逆﹑安危﹑勞逸﹑《剝》《復》《震》《艮》《損》《益》﹑博約之類﹐無非二端。參卽是兩﹐舉一明三﹐用中一貫。千萬盡於奇偶﹐而對待圓於流行。夫對待者﹐卽相反者也。

且舉大較言之﹐陽淸陰濁﹐至相反也。霄壤縣﹝懸﹞判而玄黃相雜﹐剛柔敵應而律呂協和﹐雌雄異形而牝牡交感﹐可謂不相因乎﹖水濕火燥﹐至相反也。《坎》《離》繼《乾》《坤》立極﹐上下《經》皆終水火﹔民用甚急﹐刻不相離﹔人身之水﹑火交則生﹐不交則病﹐可不謂相因乎﹖《河圖》相生﹐必變《洛書》相﹐而後成用。四時之行﹐雨露而霜雪﹐春生而秋殺。吉凶禍福﹐皆相倚伏。生死之﹐能死則生﹐犭旬﹝徇﹞生則死。靜沈動浮﹐理自冰炭﹐而靜中有動﹐動中有靜﹐靜極必動﹐動極必靜。有一必有二﹐二皆本於一﹐豈非天地間之至相反者﹐本同處於一原乎哉﹖則善惡是非之未分﹐可覿露矣。上尊號曰混沌﹐誠哉不誣。

吾每繹子思代明﹑錯行二語﹐而悟相害者乃育也﹐相悖者乃行也。子思知而正告﹐何何氏痛決其﹕彼謂仁義卽殺奪﹐何謂非至理乎﹖以始乎仁義﹐後必殺奪也。特聖人不以殺奪而廢仁義﹑不立仁義﹐而令民忘之。忘仁義不忘嗜欲﹐嗜欲之殺奪尢速。知其殺奪﹐而救殺奪者仍是仁義也。假仁義以爲殺奪﹐亦所以爲救也。有小人乃以磨礪君子﹐刀兵禍患爲有道之鉆錘﹐故曰﹕危之乃安﹐亡之乃存﹐勞之乃逸﹐屈之乃伸。怨怒可致中和﹐奮迅本於伏忍。受天下﹐能天下。欲取姑與﹐有後而先。

論河者﹐少所喜﹐老所忌﹐則一生自相反也。行路者﹐進一跬﹐捨﹝扌捨﹞一跬﹐則一步亦相反也。制器者﹐始乎粗﹐卒乎精﹐資所用﹐旋所棄﹐則工巧亦相反也。犀利之機﹐全用翻駁﹐反其所常﹐痛從骨徹。何往而非害乃育﹑悖乃行哉﹖

伏羲方圓﹐文王貞悔﹐孔子雜卦﹐無非錯綜﹐無非反對﹐往來交易﹐消息在此。老子曰「反者道之動」﹐非止訓復也。陰陽五行﹐翻忽顚倒。小卽大﹐彼卽此﹐中卽昃﹐生卽不生﹐有卽無有。開眼者﹐夜半正明﹐天曉不露﹐當下知反因卽正因矣。

至靈者卽至害者﹐故言無知。無知卽知﹐無意卽誠意。何思何慮﹐一在百中。慈湖不明反因正因之大因﹐故謂《大學》正心誠意﹑《孟子》存心養性﹑《易翼》窮理盡性﹐皆非聖人之言﹐豈故矯言耶﹖實於事理磽甚。枯木浸死水者﹐亦未徹乎此耳。

皆備之我﹐卽無我之我﹔克己之己﹐卽由己之己。於時空盡﹐於時不空﹔於時解脫﹐於時擔荷。凡立一名﹐可立皆可破﹐知卽無破無不破﹔如此不可﹐如彼又不可﹐知則無可無不可。有人卽病﹐病亦是藥﹐增藥增病﹐不以增病而廢藥﹔有法卽獘﹐獘亦是法﹐無法卽獘﹐而有無法之法。

天地﹐屑屑亻悉亻悉﹐必代必錯﹐而後能行﹔髙卑相挽﹐深淺相亻紊﹝絳﹞﹔合無不分﹐分無不合。而學者執己守邊﹐相爭求雄﹐便其所習﹐往而不反﹐豈不悲哉﹖

悲則悲之﹐容又容之。五月暑極而陰已逆至﹐十一月寒極而陽已逆至。《復》反《剝》﹐卽因《剝》﹔《》反《》﹐卽因《》。天地平分﹐而聖人但爲陽謀﹐此圜中歸一之道也。知眞一﹐則大因明矣。

因對待謂之反因﹐無對待謂之大因。然今所謂無對待之法﹐與所謂一切對待之法﹐亦相對反因者也﹐但進一層耳──實以統﹐便爲進也。有天地對待之天﹐有不可對待之天﹔有陰陽對待之陽﹐有不落陰陽之陽﹔有善惡對待之善﹐有不落善惡之善﹐故曰﹕眞天統天地﹐眞陽統陰陽﹐眞一統萬一﹐太無統有無﹐至善統善惡。統也者﹐貫也﹐謂之超可也﹐謂之化可也﹐謂之塞可也﹐謂之無可也。無對待在對待中﹐然不可不親見此無對待者也。翻之曰﹕有不落有無之無﹐豈無不落有無之有乎﹖曰﹕先統後後亦先﹐體統用用卽體矣。以故新其號曰太極﹐愚醒之曰太無﹐而實之曰所以。

●公符

聖人因一在二中﹑陽淸陰濁﹐而立善惡之榜﹔因人生有好惡﹐而使知最初之公好公惡﹔因有名字﹐因有是非﹐此有昊之公符也。夜半符隱﹐勿爽符顯﹐聖人之因符也。有是非而互相是非﹐此生民之流符也。救者反之夜半﹐而榜之曰無﹐此至人之隱符也。君子質天地之無﹐而﹝核﹞天地之有﹐是以棟閣其隱符﹐鐘鼓其同﹝因﹞符﹐而榜之曰公﹔此日月之明符也。

《詩》《書》《禮》《樂》﹐雅符也﹔《易》《春秋》﹐陰陽之合符也﹔《易》以統之﹐《春秋》以終之﹐六觚之公準成矣。《易》以襲準律﹐《春秋》以律準襲﹐權時中之﹐遊公是之矩。律天道之差錯﹐而以學《易》顚過﹔律寒暑之森然﹐而以《春秋》知罪。天地蠢萬物而獄之﹐聖人天地而判之。

上根少﹐中下多﹔正告中下﹐而上者自得﹐明乃以化。窮流歸源﹐曰仁與義。維圜有觚﹐觚以立之﹐而與以圜之。陰分善惡﹐陽亦分善惡﹔非有是非﹐是亦有是非。要其大﹝端﹞﹐惟先統後謂無先後﹐故言太無以統善惡﹐而明至善以統有無﹐是曰至誠﹐是曰公是。

準也者﹐所以勾股古今而繩衡萬應者也。彰癉勸徵﹝懲﹞﹐《春秋》準《易》﹐握象以示﹐據事曷書﹐毀準者偏矣。愛圜而削觚﹐不且使後世遁泯泯之便﹐而竊公符以滅公符乎﹖「觚不觚﹐觚哉觚哉﹗」以不觚爲觚﹐猶可言也﹔欲以不觚觚之﹐當痛哭矣。夫烏知圜之藏觚﹐而合觚之爲圜乎﹖

新建曰「無善無惡心之體﹐有善有惡意之動」。或駁之﹐非也。無善惡可言者﹐善至矣。京山曰「繼善成性﹐非有次第先後也﹐彊分疏之示人耳﹗」性與善非二也﹐猶乎理也﹕於穆不已﹐無聲無臭﹐未發之中﹐稱之爲善可也﹔無者善之長﹐曰明善﹐曰止至善﹐皆性也。善之渾然卽無﹐無之粹然卽善。空中之色﹐色可無﹐空可無乎﹖至善豈有對待乎﹖言本體者﹐猶言本色也。本色者﹐素也﹔染畫加彩﹐彩不加者﹐其地也﹐畱其素而已。謂本體爲善﹐猶本色爲素也。龍溪專主四無﹐學單提耳。抑知無所得仍屬方便﹐而捨﹝扌捨﹞存無泯爲同時六相乎﹖

何何氏更有畫﹝劃﹞天地之面﹑刺聖人之心一語曰﹕仍是相反相因﹑代錯交輪之兩端而一之﹐本無有無不有也﹐混混沌沌﹐不可名言。聖人通晝夜而知陰陽之﹐折半因合大因焉﹐猶十二時而用其半爲六爻﹐橢輪正變﹐可例推矣。凡天地間皆兩端﹐而聖人合爲一端。蓋兩端而知無先後之先以統後也﹐扶陽抑陰以尊天也。可以曰善﹐可以曰無﹔可以曰無﹐仍可曰善。衍古太極者﹐始皆陽而無陰﹐陽之所不足處﹐則爲陰﹐蓋主陽也。聖人曰﹕初不得謂之二﹐又不得謂之一﹔一陰而一陽﹐一陰卽一陽﹔成能卽陰﹐所以成卽陽﹔不落陰陽﹐不離陰陽﹐故曰「一陰一陽之謂道」。而吾一以貫之﹕其先陰者﹐陽藏陰中﹐陰拱含陽﹐由靜而動﹐破陰而出﹐所謂奇偶爲參兩﹐天貫地中而周乎地外者也。當陰含陽之時﹐亦重陽也﹔當陽陰而包之之時﹐亦重陽也。自此對待相交而生生不已﹐皆陽統陰﹐猶天統地﹑夫統妻﹑君統臣也。

天地分而生﹐萬物皆地所成﹐天止出气而已﹔男女之生﹐全是母育﹐父止精气而已。必曰萬物本乎天﹑人本乎父﹐蓋全是地﹐則全是地之承天﹐地何敢自有其分毫乎﹖《河圖》金火易位而變成《洛書》﹐陽不易而陰易﹐又使陽居四正﹐陰居四隅﹐尊陽之義大矣哉。

日月照﹐而天地之內﹐惟日爲主﹐月與星漢皆借日爲光。以日行成歲﹐以日成晝夜﹐以日成寒暑﹐月豈敢日哉﹖日東而月西﹐東升而西降﹐東生而西殺﹐故四時以春生統秋殺。十二時用九﹐自寅至戌﹐以三屬夜﹐亦貴晝也。

董子曰﹕昆虫隨陽而出入﹐艸木隨陽而生落﹐人民隨陽而興事﹐尊卑隨陽而序位。隨陽者﹐貴陽而用陰也。有生之後﹐一切皆有﹐有則爲累。𨿽鍵亦動﹐動卽爲欲。陽主陰臣﹐陽渾陰而陰用事﹐猶《圖》主生爲體﹐《書》主爲用﹐《易》皆用《書》之以成生也。

無必不能不有﹐始乎善必卒乎惡﹐無善則無惡。曰無者至矣﹐抑知始乎無善無惡﹐必卒乎有善有惡﹐不如張尊善化惡之號令﹐乃所以運眞無善惡之﹝璇﹞璣。是以斷斷然表其從天地未分前來者﹐曰性善。尊徳性者﹐尊陽也﹐尊始也﹐尊先也。榜之曰善﹐猶榜之曰無也。

《易》以無是非示人﹐卽以公是非告人﹐故彌縫而翼之曰「一陰一陽之謂道﹐繼之者善﹐成之者性」。直領無上三一一三之一陽﹐以陽卽善﹐卽性也。繼者﹐續也。形下之陰陽中﹐卽無形無上下之道也。言交輪之﹐於初續見之。

天而人﹐人而天﹐繼續之初﹐微乎危乎﹐成之皆陰承陽﹐而性在情習中。下地之時﹐善在惡中﹐理在欲中﹐前諭素彩是也。當知素在彩先﹐而有彩之後﹐素亦在彩中矣。故曰﹕第一念是善﹐第二卽惡﹔仁一﹐而甲拆﹝坼﹞之芽卽二。

希夷曰﹕陰者陽之餘。凡貞悔卦皆曰﹕《坤》者《乾》之餘﹐《蒙》者《屯》之餘﹐以此知惡者善之餘也。大陰陽之次﹐各分小陰陽﹐如四象八卦﹐交网細分﹐兩兩中貫﹐億萬無盡。虛實﹑善惡﹐推之皆然。譬如言未分之天地爲善天地﹐已分之天地爲惡天地。善天地者﹐陰拱陽而不用﹐是無善無惡之混沌也﹔惡天地者﹐陽托陰而用事﹐是有善有惡之混沌也。春夏善﹐秋冬惡﹔晝善﹐夜惡﹔先天妙善﹐後天妙惡。後天支﹝枝﹞分﹐如﹤夕生﹥﹝晴﹞善霾惡﹑喜善怒惡之類是也。鉤摭毛舉﹐假而言之﹐應有爾爾﹐勿泥爾爾。

名教因之﹐以中道立邪正之大防﹐而主於勸善。故伯夷﹑盜跖等死﹐而右伯夷﹔學問﹑利祿等累﹐而褒學問。末世皆鄕願﹑盜跖﹐而寧容鄕願﹐以詐者善也。究竟爲善卽有惡﹐有眞卽有僞。惡願者﹐細分則惡其亂徳也﹔再細分之﹐爲徳亦亂性矣。

性善﹐情惡﹔無意爲之則善﹐有意爲之則惡。佛祖聖賢惟致天地未分前之知﹐以格日用﹐故能從心隨順。欲用斯用﹐則惡亦泯於善﹐而無善惡可言矣。混沌視之﹐三教皆狗也﹐何嘗非惡乎﹖一切屋刂誅﹐則混沌亦惡魁矣﹐以一切皆混沌之所生也。曾知總殺之卽總赦耶﹖總赦之必先總殺耶﹖荀子言性惡﹐原非無謂﹐但不能舉大防細网﹑先後交輪之相因相泯﹐洞知天統地﹑陽統陰﹑生生繼成﹑聖人尊陽﹑體統用﹑用皆體之故﹐而榜曰性惡﹐則誤世耳。

人自下地﹐動而有爲﹐卽是惡矣。劫初善﹐劫末惡﹔赤子善﹐長而惡。謂之良知能者﹐其未生前之至善﹐生時與來﹐相繼不失也。故聖人於有生後﹐惟叮嚀教之曰不失其初而已。初卽先天之至善﹐猶一日一夜﹐平旦之气爲初﹔一念起滅之時﹐則初識之依爲初﹐傳送﹑分別則惡矣。故學道貴直心﹔直心者﹐初心也。以交輪言之﹐善中有惡﹐惡中有善﹐然人生卽偏後半矣﹐故聖人以前半救之。人能逆溯前半﹐則後半亦化矣。以輪言初﹐則姑示赤子﹔以徳言初﹐則專表仁義﹔以貫言初﹐則徵諸時宜﹕究竟本無體用﹐直塞全泯﹐隨二而無不一矣。

直門不必起念處鉤釒陰陽也﹐親秉燭於所起之白隙﹐卽之離之﹐則存無不存﹐而損亦可損矣。然欲於無定中知大定之故﹐於大定中徵一定之權﹐正宜反復析合﹐乃能明曉﹐而析半交互﹐原難界畫。若不如此﹐烏乎狀之﹖反復激揚﹐直下林林﹐然有卽是無耳﹔然當知有卽是無之由仁義行﹐非許有卽是無之淫婪狙詐也。是知一定乃應大定﹐不則大定乃魔門矣。

陽炎相逐﹐巴蕉剝盡﹔鏡塵自外﹐水水相近。懼以終始﹐本覺本愼﹔維日重輪﹐三五正。此事易簡﹐不必依我無柰何之朱紫別白﹐但肯盡心﹐自然見性。果能死心裂眥﹐知尊善之故乎﹐𨿽誠明知行﹐本末內外﹐絡索而卽當﹐以上貫下﹐卽無上下﹐而存存由己矣。存存者﹐化亡亡之一半﹐而仍隨亡亡之一半也。究竟天順而有節﹐人順則下流。聖人尊天徳之善﹐以政人流之惡﹐則善亙始終矣﹐豈惡之所敢敵哉﹖

吾於《易》有感焉﹕碩果則幸﹐來復志喜﹔五陽﹐猶慮難去﹐何其偏爲君子乎﹖然待小人亦有道矣﹕《》曰「施祿及下﹐居徳則忌」﹔《》上反則《》陰在下﹐下固有以安之。聖人以《易》懼君子﹐所以重君子﹔以小人懼《易》﹐故責君子卽以化小人。《泰》曰「內君子﹐外小人」﹐不除之而外之﹐消息之道也﹔其治心也亦然。

《傷寒論》人身以陽气爲主﹐佛言暖气歸火﹐而性情蒸於營衛﹐相因生火。陽气附火﹐火日焚和﹐故能病人﹔然養人者﹐卽此火也。庸醫淸火﹐惟恐不盡﹐火盡而人死。食旣滋之﹐飲以流之﹐藥常淸之﹐郁則發之。或滋其陰﹐以運轉自解﹔或培其本﹐以大補從治﹐使水火旣濟而已。

性餡﹝陷﹞乎情飠炎﹝焰﹞﹐理混乎欲瀾﹐猶火與薪﹐依之卽烈。問薪何如﹐豈能除之乎﹖不能除而必言除之﹐適得其平。以人偏此﹐言空盡者偏彼﹐故曰適得其平。不思善﹐不思惡﹐而不礙公符之思善究竟﹐適得至善之平﹔惕之勞之﹐無身有事﹐適得平懷泯盡之平。無明卽是明﹐然不得不言「明」﹐以適得無「無明」之平。

衣難免敝﹐何諱乎浣﹖溲難免穢﹐何諱乎溝﹖面日適盥﹐無所於增﹔飯後適飲﹝﹖﹞﹐無所於減。聞之曰﹕戒可破﹐見不可破﹔本無待乎作主﹐而必言作主﹔執卽非道﹐不執亦非道。究竟何道﹐是謂大道﹖一受成形﹐不忘﹝亡﹞以待盡﹐死而後已耳。豈惟死而後已﹐死且不已﹐悲哉悲哉﹗

蒙長者有獨子﹐聰明﹐負直气﹐使才﹐顚狂﹐不事事﹐破長者之家。長者旦夕經紀﹐怒子不孝﹐閉而縛之﹐時時逸出﹐逾月不返。購而回﹐回復如是。細察其子﹐非不肖子﹐何乃憋﹛敷心﹜﹑口﹑被髮﹐食穢枕艸﹐見父噤聲﹐頓爾蚩﹐殆病也夫﹖請神醫診視之。曰﹕非此子之病﹐乃長者之病也。長者驚而問故﹐醫曰「從來混沌閥閱﹐宜有此破家子。不破家﹐它禍且至﹐鬼亦瞰之。公自不知家之所以當破﹐恨尙未有破者﹐故籌計愛惜﹐而不尊師請事耳。嗣君家寶﹐用光得薪。公何必家﹖又何患無家乎﹖渠自得師﹐渠自爭達﹐君勿求其爭達之業。求之則急﹐父子俱躁而焦死﹐不如忘之。」長者溱溱忄詹忄詹﹐歡喜而泣﹐呼子起牀。其子伉伉劫劫﹐一躍ㄏ地﹐奉泣而噓。長者拜神醫曰﹕吾今日乃知無子而有子。

太極非陰陽﹐而陰陽卽太極﹐猶太歲非冬夏﹐而冬夏卽太歲也。人多不知冬卽夏﹑夏卽冬之故﹔知之矣﹐則掃人之言冬夏者。愚爲釋曰﹕自太歲視之﹐謂無冬夏﹔自冬夏用之﹐謂無太歲﹐此可相奪而相融也。須知冬卽夏﹐夏卽冬之故﹐卽在冬而夏夏而冬之中﹔則人之冬而夏夏而冬者﹐固無礙於冬卽夏夏卽冬﹐尢無礙於冬自冬夏自夏也。此謂存泯同時之時中。

●顚倒

少學陰陽家訣曰「陰陽陽陰﹐顚倒倒顚﹐體用用體﹐是地皆天。」聖人從無名中而天之﹑地之﹑陰之﹑陽之﹐又從而善之﹑惡之。人執其名旣久﹐則以惡爲嫌。嫌名者﹐未可與言陰陽。未可與言陰陽﹐則未可與言權。權者﹐無可無不可之至衡也。知衡者﹐知太平矣。

如以初分爲《乾》《坤》﹐則牝牡也﹐交則爲夫婦﹐生子然後爲父母﹔此三名﹐人所安也。生六子爲兄妹﹐而《艮》交《兌》爲《咸》﹐得毋嫌兄淫妹耶﹖《否》《泰》以《乾》爲君子﹑《坤》爲小人﹐得毋嫌母爲小人耶﹖我爲夫﹐得毋嫌夫婦爲寇仇耶﹖不嫌也。不嫌則忽言天善地惡﹐聖人用惡﹐亦可無駭矣。吾故以《反因》《公符》明之﹐而中尙多有交互顚倒者﹐未能盡言﹐故先開人之嫌而後敢萬一也。

所謂先天妙善﹑後天妙惡﹐非人間所口之耳之之善惡也。人以明顯實有可見者爲陽﹐以幽隱虛無不可見者爲陰﹐此陰陽之翻車也。動靜﹑體用﹑剛柔﹑淸濁者﹐陰陽之性情也﹐而有無﹑虛實﹑往來者﹐陰陽之化也。气陽﹑血陰﹐形實﹑气虛﹐道陽﹑器陰﹐天虛﹑地實﹐可曰虛者定爲陰﹑實者定爲陽乎﹖則血﹑器﹑地﹑形最實﹐而何以陰之乎﹖未分爲體﹐屬陽﹐而靜﹑虛屬陰﹔已分爲用﹐屬陰﹐而動﹑實屬陽。體靜則陽上而陰下﹐用動則陽下而陰上。日太陽屬火﹐而《離》爲陰﹔月太陰屬水﹐而《坎》爲陽。水﹑木﹑土屬陽﹐而有陰柔之性﹔火﹑金屬陰﹐而有陽剛之性。可見處處有交互﹐則處處可顚倒也﹔有貫之者矣。

靜則善﹐動則惡﹔體屬善﹐用屬惡﹔生爲善﹐死爲惡﹔未生爲善﹐生後爲惡。陰陽未分﹐則混沌爲生﹔旣分﹐則混沌爲死。以气論之﹐人下地之日卽屬死气矣﹐安得任其動用而不惡乎﹖良以二者本一﹐分而不分﹐交互輪接﹐和合微細﹐動卽靜﹐靜卽動﹐陰中陽﹐陽中陰﹐故知善中惡﹑惡中善猶是也。靑蘿釋《文殊宿曜經》曰﹕吉星無凶殺﹐則爲無用不妙之善﹔凶殺有吉星化之﹐則爲得用至妙之惡。泉始涓涓而終滔滔﹐源善而流惡﹔善少而惡多﹐則流失其初﹐而妙善﹑妙惡皆流爲偏善偏惡矣﹐豈可以末流而誣其淨陰﹑淨陽之善惡乎﹖

有先天之善惡﹐有後天之善惡﹔有未生前之善惡﹐有已生後之善惡。聖人尊陽尊善﹐故一以陽爲主。其未分也﹐陽主藏於陰而不用﹔其旣分也﹐陽爲主而陰爲臣﹐陽渾於陰﹐使陰用事。故知天地間七曜﹑五行皆地所成結﹐則用皆地也﹐地有爲以承天。陰者﹐陽之臣﹑陽之餘﹑陽之用也﹔惡者﹐善之臣﹑善之餘﹑善之用也。用卽屬惡﹐故曰天善地惡。聖人體善而用惡﹐地皆天﹐用皆體﹐則惡皆善也﹐故謂之妙善妙惡。水以浪得惡名﹐浪何嘗非水乎﹖

人生以後﹐無善惡在有善惡中﹐善在惡中﹐體在用中﹐遂有善中之善﹐善中之惡﹑惡中之善﹑惡中之惡﹐從此萬析﹐難可﹝﹞縷。

無善無惡乃至善也﹐有善可爲﹐卽兼惡徳矣。然聖人容人爲此惡徳者﹐欲以救天下已甚之偏惡也﹐因而有已甚之偏善。仲尼不爲已甚﹐而亦聽之﹐爲其救也。教之立也﹐殺三赦一﹔教之行也﹐殺一赦三﹔充類致盡﹐則全殺全赦。聖人知全殺卽全赦之不可訓又不必言也﹐故明公理以教之。

《內經》曰「心者﹐君主之官﹐神明出焉﹔膻中者﹐臣使之官﹐喜樂出焉。」又曰「膻中者﹐心主之宮城也。」心主卽心包絡﹐不用心而用心包絡。人生後﹐心附意識以爲用﹐而不生滅心在生滅心中﹐此亦一證也。手足瘍者﹐意之所到﹐痛卽到焉﹐則意與覺知﹐分而合者也。醫以心藏神﹑腎藏精﹑肝藏魂﹑脾藏意﹑肺藏魄﹐而神爲性﹑精爲命﹐皆气貫人而生者也﹐此後天托形而分者也。生生而靈者﹐先天之心寓之矣。淸气生濁气﹐濁气奉淸气﹐而反爲所累﹐此死狗之諭﹐所以欲人空盡之﹐而後復先天之初也。要﹝﹖﹞無爲者至善﹐而不能不有爲﹐故復見先天之君﹐以用臣使之官﹐則爲卽無爲﹑惡統於善﹐而無善惡矣。

由此論之﹐於變異無定之權﹐而有一定不易之權﹐則此天統地﹑陽統陰﹑夫統妻﹑君統臣﹑體統用﹑善統惡之權也﹔謂之統天地﹑統陰陽﹑統君臣﹑統夫妻﹑統體用﹑統善惡﹐亦此權也。重體賤用﹐而無不用之體﹔重陽賤陰﹐而必用陰﹔君尊臣卑﹐而必使臣﹔重善賤惡﹐而必用惡﹐猶重君子賤小人﹐而必用小人。不統而用之﹐則惡旣爲惡﹐而善亦爲惡﹐以用救用﹐道豈可少哉﹖

因之果之﹐性之相之﹐理之事之﹐卽體用也。體用明﹐而無體﹑無無體﹐無用﹑無無用矣。

七情五欲﹐非人間教者之所謂惡乎﹖聖人節而化之﹐卽統而用之矣。或欲從治醫病﹐善因而革﹔或用對治醫病﹐善革而因﹔或以生用殺﹐或以殺得生﹔或以順用逆﹐或以逆用順﹔或以善气迎人﹐或以惡气迎人﹔或俱用﹐或俱不用。互奪雙融﹐俱有交互﹐此其槪耳。知《易》之「惟變所適」﹐「代明錯行」﹐則分合交互﹐無不可矣。吾嘗曰﹕聖人憂人之近禽獸﹐而至人則憂己之不能如禽獸﹐蓋欲全泯於無善﹑無惡也。至人紇之吞之﹐聖人蒸之炊之。體其妙善﹐善卽無善﹐用其妙惡﹐惡卽無惡。豈非不落有無之妙無妙有乎﹖

潛﹝《乾》﹞之潛﹐聖人勿用﹐惟以見惕立教﹐而以潛﹝《乾》﹞復之體﹐時乘六爻﹔禪宗專以亢潛得機用﹐而保任隨行﹔老氏惟主勿用﹐𨿽曰不得已而應﹐然終愛惜堅忍。堅忍一發﹐則惡爲已甚。故聖人唐唐藏藏﹐不輕以此機示人﹐當不可言﹐畀之無言﹐但著揚遏之門卽藏止至之極﹐豈如末世雕影鏤空﹐專言其不可言﹐以號能知者哉﹖

大氐天地已分﹐體從用見﹔枯求其體者﹐亦爲人執於用。善不勝惡﹐以偏善矯偏惡﹐而矯病相執﹐是病﹔雙掃無著﹐亦病。偏惡之病粗﹐偏善之病細﹐無善惡之偏病至細至粗﹔惟爽然於善統惡之無善惡﹐卽能化已甚之偏。然入門何妨用已甚之偏﹐以勝其偏﹐而後亦何妨隨所勝之偏﹖大地平沈﹐一切皆偏皆不偏﹐又何曾見有偏不偏乎﹖惡消而善亦不立﹐不立而善仍可名﹐不落兩頭﹐不落其不落矣。彼執已甚充類之方便﹐以爲死法者﹐則矯死而後已﹐而終不悟耳。陰陽旣分﹐陰陽之習气卽偏﹔陰陽生五行﹐五行之習气更偏。惟天統地而不二者﹐能生一切偏習气之物﹔又能用一切偏習气之物﹐以化一切偏習气之物﹐而習气卽從先天之至善以俱至﹐更無復有善不善矣。

木妻木妻﹑三絕﹐習气也﹐說藐之習气更甚﹔黑嗇﹑勝牡﹐習气也﹐曳尾之習气更僻﹔桑麥﹑壁履﹐習气也﹐金矢之習气更螫。以惡攻惡﹐惡難盡化﹐而言殺生以得三反晝夜之平﹐知而任之﹐諱任省事﹐本是惡世﹐具此惡鑪﹐釒柬此惡習气﹐而受用此惡習气。必﹝A156﹞甲﹐戈鋌﹐而戰濺血者﹐將斷滅五行耶﹖是待古今毀壞而後可。𨿽毀壞而習气之種原伏﹐及第二古今開時﹐此種復發﹐故八萬四千轆轤前﹐栗馱曰﹕皆盜賊也。惟神武不殺以治之﹐知其先則超五行矣。𨿽然﹐超五行者不依然五行中乎﹖三教百家﹐有開必先﹐一切不相壞而大成集之﹐顚倒五行以法制五行﹐顚倒世界以法制世界﹐吾則有此藥籠耳。權哉權哉﹗誰可與言﹖

慨世人執定字面﹐末師屈縛科條﹐故爲一吐气。學者若是死心一番﹐自能吐气﹐不爲一切所縛。設非利根﹐大悟大徹﹐則一往任之﹐病更不小﹐故聖人只以好學爲言。

●生死格

人生視死﹐誠大事哉﹗知生死﹐生死小矣。然營營者不大生死之事﹐何由知之﹖苟決華腴﹐營營相逐﹐如是乎忌諱生死﹐不聞生死之言﹐而日拖屍以趨死。死於宛孌金穴之纏羞鬼譫﹐比死於蓬室之酸鄰燒紙﹐更難令人見﹐則安樂乃葬古今之石槨也。有言生死一大事者﹐豈非醒世第一鐸乎﹖

大端一懼而四勝﹐臨之以罪福﹐聳之以六道﹔故小民聞雷則顫﹐見神則禱。毗沙無間﹐猶以怖死﹐陰救殉財﹑漁色﹑誇權﹑憑生之生死。言之旣熟﹐𨿽黠者撥之﹐而已漬於夢寐﹔神者權乎﹗

其勝之以理者曰﹕存亦樂﹐亡亦樂﹐是齊生死也﹔聚則有﹐散則無﹐是泯生死也﹔名立不朽﹐沒而愈光﹐是輕生死也﹔安時俟命﹐力不可爲﹐是任生死也。齊﹑泯﹑輕﹑任﹐謂之「四勝」。知其莫可誰何而立言廣意以勝之﹐然終爲生死所囿﹐非眞知生死者也。百姓日用不知﹔聖人通晝夜而知﹐「朝聞道﹐夕死可矣」﹐知其故矣。

病莊子者曰「勞我以生﹐逸我以死」﹐是樂死而厭生也。樂死而厭生﹐與貪生而懼死同。桑戶之歌曰「而﹝爾﹞已反其眞﹐而我猶爲人」。以死爲反眞。以生爲不反眞﹐其牿﹝梏﹞於生死又如此。何何氏曰﹕彼殆病世之偏重於生﹐故偏爲此不得不然以勝之﹐是巧於說勝者也。其曰「汝神將守形﹐形乃長生」﹐本爲我故﹐究重於養生﹐惟以逃生死之說爲敵生死之勢﹐以平其養生之懷耳﹗其流必愛生而避死矣。

漢老父曰「蘭以燻自燒﹐膏以明自滅」。此溺於曳尾﹑臃腫者﹐夫烏知龍﹑比﹑孤竹之大全其天乎﹖《大過》滅頂﹐不可咎也。亢龍兩聖人﹐此其一乎﹖薰者燒﹐不薰者亦燒﹔明者滅﹐不明者亦滅。生死一晝夜﹐將貴晝而賤夜邪﹖方齊壽夭而嘆大全天者﹐則陋巷不及東陵之盜﹐而況彭祖八百乎﹖蝸牛暮死﹐卽彭祖矣。種百﹝柏﹞作祠堂者﹐余文焉爾矣。必以死爲名﹐則老父嘆之﹐豈以全天爲必不餓乎﹖

公和得薪之指﹐是殆善燒滅者也﹐是不待於空生死﹐而動不爲生死所累者也﹐從容門生死也﹔知怖生死﹐而先燒滅以空之者﹐第二義最親切者也﹐塗毒門生死也﹔知生死必然之理﹐自勝四勝﹐而學問遊心者﹐居易門生死也。﹝大乘明七種生死﹕一曰分段﹐謂三界果報。二曰流來﹐謂有識之初。三曰反出﹐謂皆妄之始。四曰方便﹐謂入滅二乘。五曰因緣﹐謂初地已上。六曰有後﹐謂第十地。七曰無後﹐謂金剛心。又言人死有十二品﹐而切言分段﹑變異之二死﹞。

總以徵心﹐心卽生死﹑不生死之原。微哉危哉﹐道心卽人心也﹐惟其危﹐所以微。故《易》於《離》象心火﹐而於《習坎》言心亨。心之險也如此﹐險習則通矣。吾又於水火收《大過》而知虛其實之爲反習之用﹐獨立無悶﹐莫親切於《大過》之送死矣。見於《復》﹐獲於《明夷》﹐不獲於《艮》﹐而亨於《坎》﹐以重險待處憂患之人﹐置之死地而後生也。習者﹐勞之也。懼以終始﹐存存愼獨。左端之銘曰「不可以忘。」不忘則精一矣﹐亦在乎熟之耳。

伯昏無人言不射之射﹐引列子登百仞之岡﹐臨不測之淵﹐而列子流汗伏地﹐喪身失魄。何何氏爲轉語曰﹕人造九級之浮圖﹐跳跟﹝踉﹞乎井之桁﹐歌笑自若﹔采石潭於縣﹝懸﹞崖者﹐手足掛石﹐不過半寸﹐而緣が峋如飛。豈聞道乎﹖迫糊口故﹐遂忘生死。以死迫人﹐寧無別技﹖彼固樂於此忘生死之技也。志樂忘饑﹐志憂忘寐﹐志於虛無﹐自忘生死﹔拔生死者當知所以自誘矣。環舞室轉﹐回流首暈。迫之以知生死之道﹐難﹔誘之以知生死之技﹐易。言「四勝」之生死而可以鐸人﹐可以糊口﹐亦一技也。「四勝」𨿽以廣意﹐意廣而定﹐定而忘其定﹐則學問參悟之路﹐安在不可以墁九級﹑采縣崖哉﹖況眞熟知危微﹑交輪之者乎﹖此以知《習坎》統頓漸矣。不勝生死﹐則爲生死累。不捨﹝扌捨﹞則不能勝﹐不空則不能捨﹝扌捨﹞﹐不險則不能空。空之之法﹐因而成技﹐技熟則心一﹐亦一燒滅之薪也。

《易》非第一生死之道乎﹖又何嘗不可作生死之技乎﹖眞通晝夜而知危微﹑交輪之者﹐洞精一元之大生死﹐卽一旬﹝瞬﹞之小生死﹔極深研﹐可以成變化而行鬼神﹐鬼神無如我何﹔陰陽在吾掌上﹐參之贊之﹐不外中和﹔豈特曰「人生死在十三萬四千四百萬年中﹐乃一塵之不如﹐何汲汲爲」而以之自解也﹖

能熟知者﹐不論一端﹐皆足畢其生死。熟於暴虎﹐亦能無悔﹔熟於溝瀆﹐亦成伉烈﹔刀鋸鼎鑊﹐非僅見節﹔人殺鬼殺﹐還債何殊﹖故殺身成仁﹐原有九等﹐無餘有餘﹐度與學度﹐推之信然。彼謂道死十一﹑徳死十三﹑才死十五﹑節死十九者﹐此苟免之庸方﹐涉世取之﹐而終不可言生死之大道也。故虛浪以生死爲小事者﹐必使以生死爲大事而後可入道﹔至執生死爲大事者﹐又必至以生死爲小事而後可言大道。

世有白刃可蹈﹐而富貴貧賤見不破者﹔有富貴貧賤可破﹐而愛增﹝憎﹞不破者﹔此非眞知生死之故也。故也者﹐生本不生﹐死本不死之故也。知其故﹐有何生死﹑有何富貴貧賤﹑有何愛憎乎﹖孤頌者曰﹕分別卽生死。不生分別者﹐非黑霧潢流也﹐再三勞漉﹐萬頃琉璃也﹐心心無心﹐知而無知矣。生死者﹐虛妄心也。心心無心﹐則無分虛妄心﹑眞實心之心﹐無無心可得之心﹐又何處爲容受生死之隙哉﹖

嗟乎﹗人無柰死於安樂﹐不知心心無心之眞心﹐故憂患疾病爲生死之藥。生死不二﹐則榮辱得失何足以二﹖瞑眩之﹐在乎終食﹐極乎顚沛﹐而造次爲尢細﹐此聖人之勘生死也。誰傾軋我﹖誰事刂刃我﹖頡扌委莎﹐非我之恩人乎﹖人生不覯憂患﹐不遇疾病﹐則一隙蝸涎皆安樂槨也。是故以忽之機煆之﹐忽卽造次之電拂也。不能轉變卽生死矣﹐果然撩起便行﹐又何牽絆相干涉耶﹖

以《易》觀之﹐動靜卽生死﹐逆變順變﹐無往非忽﹐而無方無體者。生死自生死﹐可出可入﹐鳧泛﹐風扇霆鞭﹐入水不濡﹐入火不熱﹐弄丸縣﹝懸﹞寓﹝﹑宇﹞﹐惟不浪死虛生以負天地﹐故當然者無不可爲。爲而不有﹐亦不自曰「我爲而不有」者也。卽此便足左驗﹐寧在周禁廢一切﹐而專事生死﹐煉一靈之所往乎﹖是卽以求出生死爲冪蒙﹐是卽以知生死爲鬼牖矣﹐亦一流之道術也。

商丘之水火也﹐丈人之蹈波濤也﹐皆蜣螂之丸﹑螟蛉之祝也。實無而成﹐﹤辶王﹥女﹝汝﹞亦就。執坐脫立亡爲勝義者﹐九峯久摒擋矣。此達人所以笑臨死畱詩偈爲貂尾也。鄕裏自好﹐逝能坦然﹐聖賢應化﹐或示風﹝諷﹞感﹔而知生死無生死者﹐全不亻系﹝﹞乎此。舍利﹑靑蓮﹐總呵作怪﹔塔銘﹑碑記﹐後飾成風。啟予知免﹐當觀其閒﹔元起易簀﹐何多事耶﹖然今人不能一橛﹐不能知﹐而藉達人之見地以恣其生﹐尙忍言乎﹖孔子「知生」一語﹐足爲骨髓銘旌之格。

格曰﹕道不可聞﹐死無不可﹔以不聞聞﹐聞其在我。

●奇庸

爲善世而言其法﹐然貴義﹔爲善法而善其言﹐然貴玄。義貴精而篤實者繩之﹐玄貴變而托虛者又執之。安得聞不繩之義﹑不執之玄﹐玄亦義﹑義亦玄乎﹖道何分﹐法亦何分﹐而言法者分之﹐因成言法之法。言必求行其法﹐求行必求勝﹐勝必好奇﹔究未必行﹐亦未必勝﹐止有奇齒牙而已。

吾一啟口﹐竊伏自悲。始而玄者掃其義﹐義者曰吾守吾庸﹔已而玄者以奇髙庸﹐庸者亦好奇以相髙。又安知人之習奇爲庸﹐其至庸者實至奇乎﹖捨﹝扌捨﹞庸而好奇者﹐好奇之奇﹐猶矢溺也。兩丸循環而不蛾﹝俄﹞頃息﹐奇也不奇﹖裸四肢而竅其面﹐奇也不奇﹖不奇而後中庸﹐則天地先好奇之甚矣。好奇者又不自知其所以庸卽所以奇也﹐而好言人之所不能言﹐知人之所不能知﹐以爲奪人之良﹑窮人之技莫我若。若者﹐適自遁於鬼﹝魅﹞﹐驚愚民耳。吾請問之曰﹕天之外何若﹖𨿽善言者言天之外有萬八百天﹐萬八百天之外又何若﹖彼無不窮者﹐不得已而塞責曰「六合之外﹐聖人存而不論」。然所以存而不論者﹐彼依然不能知不能言也。此不待以亡俚不通之瓦甓木屑﹐已塞斷其口矣。道止在乎奪人﹑窮人乎哉﹖況有意爲反人元斷﹐倍譎詭以奪人﹑窮人於唇取給之間﹐多湊一句﹐以爲奇嬴乎﹖

惠施不髙於隱之無爲謂乎﹖畫鬼﹝魅﹞易﹐畫犬馬難。誘人之權﹐二者未嘗不可﹐而作意死守其權﹐則相萬矣﹔自命聞道﹐而堂堂然以虛驕實﹐淩駕一世﹐受享而不慚﹐則萬相萬矣。畏數逃權﹐以無作窟﹐歷稽其實﹐毫不相應﹐則以其所遁者飾之﹐逆知千年中誰是知言之子輿﹐足以知吾所遁。那伽本空﹐誰能解兌﹝脫﹖﹞﹖吾故處之以不慚﹐不慚則愈髙﹐愈髙則人愈不敢測犯﹐犯者禍之曰謗﹐以是藏身﹐善保其遁耳﹗義不能遁﹐不敢臨駕﹐略近乎庸﹐然語究竟﹐則又茫然。嗟乎﹐誰是究竟乎﹖一悟則永不須學者﹐錮萬劫之鐵圍山也。

謂人學天﹐人謂之外﹔今謂人自學心﹐心卽天也。天亦自學﹐天不學則何以日日左旋﹑老不歇心邪﹖毋乃老天之習未除邪﹖日日虛﹐日日實﹔日日義﹐日日玄﹔以心還天地﹐天地還心﹐如是爲一如是可耳。聖人曰﹕人在此天地間﹐則學天地而已矣。盡人事以不負天地﹐則言人事而天地之道可推矣﹔人能盡其所見見之事﹐而不可見者坐見之﹐則往來之道可推矣﹔知天地﹑人事之往來﹐而晝夜﹑生死﹑呼吸一矣。

掌修詞﹝辭﹞立其誠之榘﹐故奇而以庸命之。「罕言」者﹐恐人之好奇而掠虛也﹐掠虛則規影眞空以蠲免﹐而詭脫眞空之計最矣。眞空卽實。眞安於庸而好實學者﹐何實而非空乎﹖自雜玄黃﹐橋起庸有﹐帥气踐形﹐一寓於萬﹐藏雲云於云云﹐今以實徵其虛﹐彼烏能遁﹖必曰無所爲﹑不能言﹑不能知者﹐此訓故也。終日以不能言﹑不能知者﹐匿形設械﹐莽莽人上﹐恐落一艸﹐則實際質對之地﹐何能藏拙﹖此亦自厭久矣。人惟不知虛實之一﹐故爲遁者之奇所雲霧﹐而互相欺以死。嗚呼哀哉﹗天地以奇予人﹐而不能知天地之所以奇﹔人當以庸安於天地間﹐而不能自知其所以庸。知其所以爲庸人者﹐眞奇人矣。

言奇庸者自嘆曰﹕道無奇庸﹐言有奇庸。奇庸猶兵法之奇正也﹐有正而不用奇者乎﹖惟其有正﹐故能以奇勝也。無正則奇何所施﹖奇庸庸奇﹐猶動靜之一交一輪﹐相反相因者也。玄玄而不精義者﹐專恃大黃將軍﹐而厭用仲景三百九十七法者也。是欲以人爲鎖結﹐而自爲莢蟹也。空之者﹐不爲所累也﹔破家蕩巢﹐奇兵也。不爲所累﹐則正正之師﹐而中庸先生頷之矣。執破蕩之言以言奇﹐先爲奇累﹐豈知神奇者乎﹖好奇則必不能心空﹐以名鬼縛之也﹔然好庸亦不能心空﹐以縮鬼縛之也。凡人好庸者﹐苟庸耳﹔苟庸又不如苟奇者之尙以能空爲奇矣。惟無庸無奇﹑卽庸卽奇﹑奇命而安庸者﹝莊子奇命﹑倚人卽奇命奇人﹞﹐乃能實空﹐實空則可以不空。以奇金剛杵﹐化庸火宅﹔以庸甘露瓶﹐成奇香水海﹐是曰奇教﹐是曰庸宗﹐是曰神奇鐸﹐是曰玄庸椎﹐是曰玄名教﹐是曰中庸第一奇義。

宗一公曰﹕愚不肖庸而不中﹐嗜欲而已﹔賢智中而不庸﹐意見而已。兩皆不合中庸之道﹐皆不足壞中庸之道﹐何也﹖便嗜欲則不敢立意見﹐立意見則不敢縱嗜欲﹐以有忌憚也。惟以意見縱嗜欲﹐則無忌憚之小人﹐最善匿影﹔惟時中者乃能決破之。然則如何﹖以天下萬世爲心﹐毋自欺而好學﹐則在藥病中﹐風吹不著矣。

客難之曰﹕君貴庸也﹐而言奇庸之言何其奇﹖君不奇﹐吾不信也。

曰﹕吾奇其庸而庸其奇﹐吾奇其語而庸其心。語𨿽奇﹐乃實語也﹔心能庸﹐則虛心也。以虛自處﹐以實待人﹐而人猶不信其爲庸言﹐吾知過矣。吾嘆夫專祕其偏曲之一奇﹐而不肯不﹖出一救奇庸之奇劑﹐故忘其過。後世或有忘其過而用其劑者乎﹖未可知也。

西方有異芥﹐得其種而糞之﹐冬而采其子﹐末之以投肴簌﹝蔬﹞中﹐其辛能散人之膈﹐而ぴ怵怵焉﹐初不自知其驚而適也。越人好之﹐專而祕之﹐其子孫相傳而家貧。客來﹐以盂飼客﹐客吞之﹐如刺沸其胡﹐終身病痙﹐此足以知專祕之不可獨用也夫﹗

●全偏

眾盲之於象也﹐尾之﹑蹄之﹑牙之耳﹐況撫鐵牛以爲象乎﹖不二如如﹐全牛矣。空全牛其不二者﹐以全而適得不全之牛。執渾渾噩噩之不二﹐而厭廣廣蕤蕤之萬不二﹐猶盲之夢鐵牛也。立馬於前而得之﹐又何不可儀氏奇中﹑帛氏口齒﹑謝氏唇﹑王﹝丁﹞氏身中﹐備此於東門京乎﹖大人合並﹝亻並﹞以爲公。合並﹝亻並﹞諸偏﹐偏亦不偏矣。

凡學非專門不精﹐而專必偏﹐然不偏卽不專。惟全乃能偏。偏而精者﹐小亦自全﹔然不可匿小之足全﹐而害大之周於全也。容專門之自精﹐而合並﹝亻並﹞統之﹐是曰公全。公全能容偏精﹐而偏精必厭公全﹐必駕公全之上。蓋公全者﹐知而安於無知﹔致無知之知﹐而不自諉於「不知爲不知」。人之於世也﹐憤以樂之而已矣﹐故其充實不可以已。充實者﹐所以空虛者也。其立法也﹐因萬物之自爲法﹐極髙深而無髙深可見﹐無中﹑邊而中道立﹐平爲表而備縱衡﹝橫﹞﹐一切容之﹐一切集之﹐一切化之﹐厭我亦聽﹐駕我亦聽﹐天之用日月也﹐土之用五行也。世遂以公全不如偏精﹐井蛙耳﹗

天容物之蕓蕓也﹐猶道容百家眾技之效能也﹐𨿽不全之偏﹐何所不可﹖而精偏日變﹐其變亦精﹐疾舞也﹐快口也﹐齒便嚼舌﹐手便自擊﹐而愛疾快爲捷法﹔旣傳捷法﹐卽是不精之死法﹐而自以其偏﹐求勝天下﹐自尊於天地﹐天地冤乎哉﹗拱而擲包﹐不如獨臂之遠﹔雕者察秋毫﹐不如斜規之審。轅駛旁疾﹐風力側受。全而偏者﹐鋒其﹝端﹞﹐利其﹐激以爲救﹐過而合中也。

上下二《經》﹐以二《過》收水火﹐與《養》《孚》對。以公因反因論之﹐《大過》送死﹐獨立不懼﹐所以養生也﹔《小過》宜下﹐過恭﹑過哀﹑過儉﹐所以中孚上達也。孔子以小過爲權﹐佛以大過爲權。人生過偏於此﹐故過偏於彼救之。仲尼不爲已甚﹐以人受天地當然之中也。佛善用已甚﹐以天地壞後未分前者對治之﹐適用余反因卽正因之道。韓子曰「法行狗信﹐虎化爲人」。以狗誡虎﹐以虎誡人。有已甚者而不爲已甚者﹐正得其中。嗟乎﹗標季陷溺﹐牢不可破﹐不得已示脫離﹐不得已投毒藥﹐局局苦心﹐無所回避﹐而末流又執其毒藥﹐縣﹝懸﹞竿貨此一技﹐豈不哀哉﹖果得其全﹐𨿽異類﹐中行可矣。

或曰﹕猶有至人﹐聖人遂爲全乎﹖曰﹕至人所以爲至人﹐正以讓聖人之所爲耳。聖人至至人而不住至人﹐暇計及於獨爲至人﹐何至之有﹗至者﹐髙飛而至地也﹔聖者﹐口之而使人﹤耳壬﹥﹝聽﹞之者也。大槪至人明獨﹐君子明教﹐聖人明貫﹐恆三而一﹐恆一而三﹐全矣。

本先生曰﹕孔子之教﹐尊上用中﹐詳於下學﹐以前民也﹔有大過人之才﹐而不盡用。佛以無上教人無住﹔有大過人之智﹐而多半譎權。老子專惜之不用耳。孔子盡性﹑知命而罕言﹐言學以正告者也﹔老尊命以殉性﹐反言者也﹔佛尊性而奪命﹐縱橫倍仵者也。

佛好言統﹐老好言泯﹐大成攝泯於隨﹑貫而統自覆之﹐何﹝A18M﹞﹝A18M﹞爲﹖以天地未分前之玄覽﹐折中於天地已分後之黃理﹐圜裁方成。道常統變﹐是知無常變之大常﹔以虛用實﹐是謂無虛實之公全。而盡用﹑不用者﹐皆專明無所不可用之體﹐而實略言實用之具﹐乃反因之畸用﹐而無用之訁失用也。要在知無對待之眞一﹐以貫對待中。天覆性教﹐而率賴修明。貫因﹑泯因﹐切在隨因。直下卽權﹐何遠之有﹖知有華卽無華﹐卽貫四時而不攺柯易葉矣。庭柏之法身﹐猶唐棣之法身也。畫藐姑於堯孔之胎﹐則蓮花之法身顯矣﹔畫藥王於須彌之頂﹐則杏樹之法身顯﹐而報化之形知所以踐矣。

容貌詞﹝辭﹞气﹐曾子之惟所以踐也﹔博文約禮﹐顏子之卓所以踐也﹔無所逃於天地之間﹐莊子所以踐其臣子也﹔志在《春秋》﹐聖人所以踐其孝無終始也。格物﹑物格﹐《大學》之三心所以一踐也。格莫如訟﹐訟莫如自訟﹐畏其志而無訟﹐此謂知至是知終也。故曰﹕以《易》主《春秋》《春秋》宰《易》﹐而六經之用皆禮矣。禮也﹑體也﹑理也﹐弄丸之一也。

哀公問成身﹐孔子曰「不過乎物。」古之君子不必親相與言也﹐以禮樂相示而已矣。四端遮信﹐信所以志其四端也。正用在南﹐火薪其物﹐禮所以物其仁義智信而形其無形也。陰陽卽形下矣﹐而謂之道﹐豈非上藏於下而無上無下者乎﹖稱﹝其繼﹞則善之﹐舉其成則性之。惟法﹝善﹖﹞繼道﹐惟君子繼天地。不踐何繼﹖不成何踐﹖毗盧者﹐踐河沙之形者也﹔太一者﹐踐天地之形者也﹔太極者﹐踐卦爻之形者也﹔火冰﹝水火﹞者﹐踐衣食之形者也。形有大小﹐踐無大小。格破內外﹐何心何物﹖格踐而致用矣﹐不言致用則聖人出世何爲乎﹖三句本一句也﹐單提則偏﹐而末句不妨單提者﹐以好學燒空中之火﹐始終以一實藏二虛之天也。

托偏自快者譏好大者曰「以有涯之生﹐而必求全爲無涯之知﹐何爲乎﹖」此言是也﹐不知能公全者﹐於一源頭知沃焦﹐於地心中知眾源﹐聖人豈數萬物而知其數﹐備其變乎﹖芮一畫前之熒熒蕭﹐則無不燭耳。一畫前燎然﹐則隨分無不可肴蔌﹝蔬﹞﹐而亦不以一畫前自畫也。藉莊子「有涯」二語﹐乃自掩其陋而惰耳。知生卽無生矣﹐知生卽無生而肆之﹐則生卽無生之累﹐更無涯矣﹔反以當知之道藝爲無涯而斥之﹐豈知非無涯之道藝﹐誰足以醫古今無涯之生累邪﹖指遠峯之天半者﹐正所以愧髙者使不息﹑囿卑者使帖服也﹐況蒼蒼乎﹖何得不致公全之徧知﹐以知終繼知至乎﹖

至與終本一﹐至與終必二。本一者﹐充類之極也。一在二中者﹐充類無所不用其極﹐極而復回者也。致徧而不得不用其適當﹐以與萬世節之。此格踐之學﹐止教其教﹐而天天性性矣。株駒也﹐﹤廠孝﹥﹝﹤廣孝﹥﹞豁也﹐皆以養有涯之生也。天之人以吻﹐使之自咀﹐走之以聲﹐相盡於不可以已。聖人加楔耳﹐之耳。各因以爲業﹐安之以名﹐情田爲奧﹐業在學﹑耕﹐最上者業玄﹐業各有工不工。惟天無業﹐惟天不工﹐惟天無不業﹑無不工﹐是天乃業業而工工也。必以不業居尊乎﹖詬咀而咀﹐詬聲而聲﹐吾不服也﹐違天不祥﹗

華嚴歸於事事無礙法界﹐始結一眞法界。可見中諦統眞﹑俗二諦﹐而中諦﹑眞諦要以妙其俗諦。俗諦重在邪正﹐必能明物察倫﹐以分別其希﹐始能由仁義行﹐以存其無分別之希。俗諦立一切法之二﹐卽眞諦泯一切法之一﹐卽中諦統一切法之一卽二﹑二卽一也。打翻三諦﹐全體滚用﹐明中有暗﹐不以暗相遇﹐直下輪開爲不落有無之有﹐則一在二中明矣。故教以明性天﹐而性天寓於教。好髙顢頇﹐誤人最甚﹐古徳有時如此﹐不過爲權立頓宗﹑奪下情見之入門方便耳。

●神迹

神而明之﹐不可迹也。迹迹者泥﹐不泥則迹亦神矣。偏言迹﹐其神失﹔偏言神﹐其神亦塵。以不生滅之神寓生滅之迹﹐以增減之迹存不增減之神。以不迹迹﹐以不神神﹔迹仍可以救迹﹐神祗貴於傳神。知此者﹐知聖人眞有大不得已者乎﹖

六經傳注﹐諸子舛馳﹐三藏﹑五燈﹐皆迹也﹔各食其教而門庭重——門庭﹐迹之迹也。名教寓神於迹﹐迹之固非﹐猶可以循﹔眞宗者﹐欲忘其神迹﹐迹之則毫釐千萬里矣。

莊子實尊六經﹐而悲「一曲」「眾技」﹐「不見天地之純﹑古人之大體」﹐故以無端崖之言言之﹐其意豈不在化迹哉﹖若泥其平泯而任之﹐則民泯仁義﹐不泯嗜欲﹐是人而獸也﹔養生爲全天﹐則顏不如彭矣。

嘗試論之﹐自五帝以前﹐道術止貴知足﹐而安於相忘。老子之言﹐先出於《管子內業》篇﹐而《藝文志》又別載《內業》之書﹐則上古久相傳者﹐明矣。醇醇悶悶之生民﹐防其嗜欲﹐則知足爲急﹐而易以相忘。其後智巧漸出﹐聖人不得不煩﹝繁﹞爲節文以勞之﹐使樂費其智巧以養生﹐而他亂不作﹔此以鑿救鑿之道也。司馬遷徒見其迹﹐以爲儒者「博而寡要﹐勞而無功」﹐又烏知其「神而明之」之本要﹐而無功之功在萬世乎﹖日月江河之法﹐與日月江河同盡而已矣﹔所以爲法﹐卽所以爲日月江河者﹐豈有生滅邪﹖

永平之楡木黨﹝儻﹖﹞來白馬﹐而奘﹑顯繼取﹐與傳注等。佛湣人之纏縛嗜欲﹐不得已示雪山苦行﹐立一脫離之亟﹐猶伯夷可以不餓而以餓立淸極﹐屈原可以不沈水而以必沈立忠極也。佛之心止欲人出生死﹑利害之家耳。泥其桑下馬麥之迹﹐則近於墨子之「天下不堪」矣。

禪宗以機迫直心﹐誘疑激頓﹐能救頌習之汗漫。若守其上堂小參﹑狐嗥鬼穴片臬﹝囈﹞之迹﹐專售海外之禁方﹐何異於別墨之「倍譎」「不仵」乎﹖

理學出而以實虛﹐已又慕禪之玄﹔而玄其言以勝之者﹐皆不知天地之大而仲尼卽天地也﹐其所執之實與玄﹐皆迹也。金鎖玄關﹐閃爍電拂﹐惟在扃逼之﹐冪蒸之﹔而擴充學問﹐遂在所略。旣與教分﹐則專家捷巧之技﹐以回避爲髙玄。且曰傍教說禪﹐昔人所訶﹐不知離教與宗﹐早已迹其教而迹其宗﹐魈夔甚踔﹐自其燐﹝火旁﹞火﹐區瞀﹝雨頭﹞甚矣﹗傍禪說禪﹐不當訶耶﹖販禪塗說﹐不當訶耶﹖

說以救世﹐貴通其變﹔合並﹝亻並﹞爲公﹐如何可望﹖不過曰人皆有爲我無爲﹐尊之曰無爲﹐誠尊於有爲矣。好尊者﹐因守無爲之迹﹐六分之﹐猶然六迹也。惟天無爲﹐而七曜五星皆有爲以承天﹔惟君無爲﹐而百職司皆有爲以事君﹔惟心無爲﹐而耳目手足各效技能以奉心。豈能令舉世皆無爲乎﹖一家皆無爲則一家廢﹐一國皆無爲則一國廢。故學者有爲而始能無爲。專主無爲以督責天下之學者﹐而网捕有爲者﹐是安知有生以後當然之則﹐其無爲者在有爲中﹐所以無爲者﹐爲卽無爲﹐猶心忘手﹑手忘筆之行押書也﹖世旣不知眞無爲之所爲﹐於是遂尊僞無爲者。惡賾以爲易簡﹐非眞易簡也。《則陽》曰「匿爲物而愚不識﹐大爲難而罪不敢﹐重爲任而罰不勝﹐遠其塗而誅不至﹐民知力竭﹐則以僞繼之。日出多僞﹐士民安取不僞﹖」子休早知後世好髙爭勝﹐誣民之獘必至此矣。老氏流爲慘敫者﹐爲其堅忍也。橛者堅忍已甚﹐又設陷虎之機﹐迅利險毒﹐其流必中鹵莽之禍。今又以僞教僞﹐惟我獨尊﹐成一北宮黝矣。獘可勝痛哉﹖

儒之獘也﹐迂而拘﹐華而荏﹔以故鮮能神化﹐通晝夜而知者寥寥。然循序門堂﹐道徳寓於文章﹐學問事功﹐皆不容以多僞﹐孰與自欺欺人而無忌憚者乎﹖彼非始願欺也﹐專主空悟﹐禁絕學問﹐惟爭忽以勝﹔勝不可得﹐目瞢﹝瞢﹞焉以老﹐無可自食﹐不得不護此技以食。旣難眞者﹐欲不自欺欺人﹐其可得耶﹖是殆不如二乘﹑淨土﹐說戒﹑講經爲其職也。

公是非曰﹕道徳﹑事功﹑學問﹑文章﹐本一也﹐後日益分﹐分則好髙。其道愈髙﹐其僞愈多。惟學問九眞而一僞﹐淹洽者﹑疏漏者﹐博能約者﹑博未約者﹑統博約者﹐大小精粗﹐分毫莫掩。故聖人藏「何言」於「行生」﹐寓「罕言」於「雅言」﹐可以化人﹐可以養人﹐可以深造。官肢效功﹐而不知帝力﹐非必榜眞君而割奴隸也。診九候者﹐惟訊大小溲﹐時其飲啖﹐此岐黃哉﹗憤竭忘憂之藥﹐內外始終備矣﹐聖人惟立中道而縣﹝懸﹞其髙者﹐以學傳神﹐迹偏於下而達於上﹐神遊於下而上無上﹐究竟難言何上何下。以言設施﹐設施大哉﹗

吾所謂補救其獘者﹐正以代明錯行﹐無一不可也﹕厚貌飾情﹐方領矩步﹐食物不化﹐執常不變﹐因因循循﹐汨汨沒沒﹐非霹靂覃以氵勺發之﹐縱橫側出以波翻之﹐坐牛皮中﹐幾時抑搔苛癢乎﹖是謂以禪激理學。

晤﹝悟﹞同未悟﹐本無所住﹐《易》《莊》原通﹐象數取證﹐明法謂之無法﹐猶心卽無心也﹐何故諱學﹐以陋橛株﹖是謂﹝以理學﹞激禪。

惟我獨尊之獘﹐可以知白守黑之藥柔之﹐是謂以老救釋。

然曳尾全生之說旣深﹐惟有退縮﹑死於安樂者﹐偃混偸匿﹐匿焉已﹔又藉口谷之學﹐以苟免爲明﹝哲﹞。悲乎﹐悲化山河大地而肉矣﹐是謂以釋救老。

嗟乎﹗各便一察﹐各神其迹﹐必不肯虛心以全矣。

解曰﹕山自山﹐海自海﹐補毋乃迂﹖又解曰﹕丘陵本乎山﹐百川至於海﹐況山無不可登﹐海無不可泛﹐卽不盡登﹑不盡泛﹐而禁人言山有蘇迷﹑海有沃焦﹐豈不倍﹝悖﹞哉﹖誰其直天地之气﹐見天地之心﹐心盡自知﹐五至三無﹐愼和其中﹐以勞天下﹐通乎時變﹐厚載以不息﹐是謂天符﹐是謂神化﹐是謂眞宗。

動忍者﹐專直之錐也﹔憤竭者﹐倚天之劍也。大畜卽空空也﹐直塞卽泯應也﹐戒愼卽放曠也﹐擴充卽保任也。有﹑無二無﹐無﹑二亦無。謂直有一「有」﹐不知有「無」也﹐可﹔死生息耳﹐曷足道哉﹖已無生死﹐又何不可爲哉﹖可而不可﹐不可而可﹔出爲無爲﹐則爲出於不爲﹔萬卽一﹐一卽萬﹔神與迹不二矣﹐何斷何別﹖庖丁﹑輪扁﹐皆無爲爲也。因二以濟﹐握天符乎何有﹖

今而後儒之﹑釋之﹑老之﹐皆不任受也﹐皆不閡﹝礙﹞受也。迹者不信﹐不必與語﹔神者專己守殘﹐而不欲其全﹐此爲可慨。何不曰天地大矣﹐或亦當有此無用之用﹐如新考河源吐蕃﹐與河源大雪山等﹐金魚火鳥﹐增益二千五百星者乎﹖姑一聽之﹐庸何傷﹖

●譯諸名

譯者﹐釋也﹑鐸也﹔譯諸名者﹐一諸名也。名者﹐命也﹐命呼之而人知之。呼者﹐聲之化出者也。始化也而化﹐化生於俄﹐是以謂之化﹔倒人曰﹐而立人其旁﹐一生一死之名也﹐制字者苦心哉﹗化本同而無不┆﹐┆必譯以同之。同者﹐通也。詁家之離落塞路久矣﹐玄家曠之。曠﹐是矣﹐而不譯其所以曠﹐則曠猶然塞也。吾曠其所以詁﹐詁其所以曠﹐小借六義之轉注﹑假借而通矣﹐況其大乎﹖

所號「所以」者﹐答「可以」﹑問「何以」者也﹐本一也。「一」者﹐無也。「無」者﹐天垂气之象也。無卽生「有」﹐用先右手﹐因以爲諧﹔旁死﹑哉生﹐變化莫如月﹐故曰「月以爲量」。是則有也者﹐有而無者也﹐從無之中而推之。生生之皆气也﹐气﹝К﹞者﹐天象而爲﹝1234﹞也。气凝而成天地﹐天地之虛仍是未凝之气﹐相代而化﹐旋出入而橐焉。凝者﹐疑也﹑嶷也﹑亻疑也。天地之虛﹐橐於人之虛﹐名其虛曰心。虛﹐丘墟也﹐天地無不丘墟也。人可知矣。

名之「心」者﹐星之閉音﹑生之﹝蕊﹞形也。心虛而神明木妻之﹐故靈﹐名其靈曰知。「靈」者﹐象窗欞﹐象雲气之零零﹐而以巫神之者也。心之官則「﹝思﹞」﹐用其知也。主風﹐腦爲風府﹐從門。「想」則從相生矣。帥气而之焉曰「志」﹐其起曰「意」──物起於喑噫﹐而音其心也﹔其藏曰「識」──戈縣﹝懸﹞音而幟訁志之﹐轉假而言其相識之職者也。道家謂意主比和﹐屬土﹔意者﹐和合性情者也。心生曰「性」﹔艸木出土曰生﹐物之始得於天者﹐天命之矣。「情」由性地發生﹐東方之色靑﹐丹生於土﹐故因其聲﹔性因情顯﹐猶火附木生也。

「仁」﹐人心也﹐猶核中之仁﹐中央謂之心﹐未發之大ぼ也。全樹汁其全仁﹐仁爲生意﹐故有相通﹑相貫﹑相愛之義焉﹔古從千心﹐簡爲二人。兩間無不二而一者﹐凡核之仁必有二坼﹐故初發者二芽﹐所以爲人者亦猶是矣。體其理曰「禮」﹐神示之﹐從﹛曲豆﹜﹐豆始之也。以其理裁而宜之曰義﹐「義」者﹐我也﹔儀﹐戟也。古義﹑我﹑俄通聲﹔從戈﹐取其裁斷有金剛之勇也。知之曰「智」﹐古從矢﹑口﹐加於焉﹐加自焉﹐气出而自呼之也。巽入申出而信﹝伸﹞之於心曰「信」﹐古異﹝巽﹞﹑申﹑信同聲﹐或作亻口﹐口如心之人也。

由中曰「忠」﹐如心曰「恕」。外內合而和其中曰「和」﹔養莫切於禾﹐故以爲聲。對父母曰「孝」﹐爻﹐效﹑學﹑教﹑覺之本也。兄弟曰「悌」﹐次第稱之﹐讓人先也。存存曰「敬」﹐敬以﹝芋彎鉤口﹞聲﹐與極通﹐所當極極然者﹔亟者﹐手承口而恭立之象也。無妄曰「誠」﹐自成也﹔加言者﹐修詞﹝詞﹞立其誠也。不誠者情﹐鍾情莫如女﹐亡亦容僞﹐故「妄」從之﹐無妄則誠。誠﹑眞同聲﹐眞﹑直亦同聲﹐化形登天之說妄矣。

翁翁﹝嗡嗡﹞言之曰性命曰道徳。「道」者﹐指共由之路﹐首首然﹐然﹐無非是而有公是者也。「徳」者﹐直心無不自得也。「理」者﹐通稱也﹐裏以田土始分而記之曰裏﹔理者﹐玉之孚尹旁達﹑文理可以密察者也。

程﹝張﹞子曰﹕心﹐統性情者也。朱子曰﹕心者﹐人之神明。慈湖引心之精神是謂聖﹐此足貫矣。舊說曰﹕性者﹐心之生理而宅於心﹐言心而性具。言性者﹐以周乎水火艸木也﹔必言心者﹐貴人也﹐人能弘道者心﹐言性以表心﹐言心以表人也。心兼形﹑神﹐性則虛而偏滿矣。通言之﹐則偏滿者性﹐卽徧滿者心﹐未有天地﹐先有此心﹔邈邈言之﹐則可曰太極﹐可曰太一﹐可曰太無﹐可曰妙有﹐可曰虛滿﹐可曰實父﹐可曰時中﹐可曰環中﹐可曰神气﹐可曰煙カ﹝氤氳﹞﹐可曰混成﹐可曰玄同。以其無所不稟﹐則謂之爲命﹔以其無所不生﹐則謂之爲心﹔以其無所不主﹐則謂之爲天──天亦虛也﹐物物皆有天﹐勿泥蒼蒼也。故釋之曰眞我﹐曰法身﹐曰眞常﹐曰正法眼藏﹐曰無位眞人﹐曰空劫以前自己。從此而因事表理﹐因呼立名﹐因名立字﹐則千百億名千百億化身皆法身也﹐豈有二哉﹖人或執其名字而不知其一﹐故不能貫﹐好自以爲貫﹔又或執名字而翻之﹤番支﹥﹝播﹞之﹐以新人之耳目﹐以自尊一宗﹔貍之首以虎﹐之尾以豹﹐無不可者。夫烏知一之本千萬﹐聽其千萬之本一乎﹖標理者理﹐已膠﹔標心者執心﹐亦膠。可以昕天﹐可以平儀﹐可以水臬﹐可以夕桀﹐貴觀其通也。不落階級而階階級級﹐有何參差而參參差差。從而析之﹐百法不足析矣。

槪以質言﹐有公心﹐有獨心﹔有公性﹐有獨性。獨心則人身之兼形﹑神者﹐公心則先天之心而寓於獨心者也﹔公性則無始之性﹐獨性則水火艸木與人物各得之性也。戴蒙曰﹕太一片﹝爿﹞而爲陰陽﹐陰陽各一其性﹔分而爲五行﹐五行各一其性﹔ゾ而爲萬物﹐萬物各一其性。五行﹐變化之父母也﹐不相易性﹐況於物乎﹖惟人得天地之中﹐衝陰陽之和﹐聚五行之秀﹐萬善具焉﹐萬物備焉。鳥獸之生也﹐遊者狎於水而不溺﹐走者馳於野而不躓﹐然終於此而已矣。人之生也﹐自赤子不能求其母﹐自是而進﹐皆學焉而後能之﹐無所不學則無所不能。此無所不學則無所不能者﹐卽「不慮而知」「不學而能」者也﹐是人之性也﹐是獨性也。所以爲獨性者﹐無始以前之公性也。楊時喬惡心宗﹐惡其私己也。私己者﹐以不知有公心耳。聖人知私心橫行之獘﹐而表其空空之公心以天之﹐故不專標性命而以時學鐸人。

鐸詩曰﹕葉節以化﹐芒無不容。七气因二﹐四行用中。發舞於南﹐根量於北鐘。雨風於土曲﹐浹洽於三雍。下學上達﹐是謂公心之太宗。

「學」﹐古作﹛文子﹜﹝﹞﹐從爻。爻從二。者五也﹐天地之交也。加天地二畫而口之﹐則「吾」字之聲義矣﹐其聲則呵呵也。古無家麻韻﹐烏烏﹝嗚嗚﹞翁翁﹝嗡嗡﹞猶今之哇哇也。考《藏》中阿與﹑遏同聲﹐乃黃鍾之本﹐所謂阿字門一切法不生而實具一切法﹐故人下地得此一聲﹐此萬國風气之所同也﹐本於臍輪之喉音﹐而發則爲角。

東方爲帝出之雷門﹐南方爲禮樂發揚之地﹐西方爲金聲之位﹐冬則閉口﹐爲貞元﹑亥子之方。故「學」﹑「覺」爲角﹐「禮」﹑「仁」﹑「人」爲徵變兼喉舌﹔「道」「徳」爲正徵﹐「知」爲商之獨韻﹐「心」則閉口矣。「義」卽「我」﹐古通聲﹐皆喉也。

五﹐中數也﹐人位也﹐土也﹐思也﹐風也。土以用神﹐而無專气﹐分屬南北﹐卽爲水火﹐而金卽附火﹐木卽附水。「精」﹑「識」﹑「命」屬水﹐「神」﹑「心」﹑「性」屬火﹐而風以動靜合之。人心不用而用心包絡﹐丙火藏腎壬而用丁火﹐有所以爲心識者﹐謂之天根﹐二而一者也。

故聖人取象﹐二土爲「卦」﹐加卜焉﹔二爲「爻」﹐以其肴列﹐後加月焉。「彖」卽豚﹐言全體﹔爻言分體也。﹑彖聲轉﹐古﹤辶彖﹥卽﹐可證也。

以人身當爻﹐則心正當二之中﹐此義至精﹐絕非彊解。﹛文子﹜﹝﹞從子當學﹐子卽效父﹐卽謂之孝。「學﹝﹞」也者﹐爻也﹑孝也﹑效也﹑教也﹑覺也﹐一以交萬﹐人以交天﹐而自覺﹑覺人之也﹔兼參悟﹑誦讀﹑躬行﹐合外內﹑本末﹐無所不具者也。古原通用﹐後「學﹝﹞」分老部﹐作「學」以別之。學﹝﹞卽教﹝﹞﹐《記》引《兌命》曰「學學半」﹐則明證矣。後加﹑加左右二手作學﹐又加攴作教﹐或作。學有效義﹐有覺義﹐音亦相轉。人效天地﹐乃大功效。自覺覺世﹐乃盡孝之分量。近世趙凡夫輩專尊叔重﹐附會秦篆﹐主於分別﹐豈知古人之淵源哉﹖

●道藝

心有天遊﹐乘物以遊心﹐志道而終遊藝者﹐天載於地﹐火麗於薪﹐以物觀物﹐卽以道觀道也。火固烈於薪﹐欲絕物以存心﹐猶絕薪而舉火也。烏乎可﹖聖人知之﹕欲禁制之﹐先鼓舞之﹐勞其生而養之﹐因以費其智巧﹐節宣其气而隱其情﹐使樂受其聲施﹐而漸漬於不識不知之則。四民首士﹐四教首文﹐天下風气必隨誦讀之士所轉。革之以因﹐逆之以順﹐直現南祕北之禮地﹐以穆其無南北之智天。通圓中﹐秉正中﹐而措其時中﹐是以寓罕於雅﹐無行不與﹐但好學之鐸﹐而道不容聲矣。

《易》則天人﹑性命之消息也﹐《春秋》則公是非之權也。雅言惟詩書藝禮﹝執本字﹐陸文裕說。愚考《說文》卽藝﹐引《詩》我黍稷﹔《漢王子侯表》宛朐侯﹐師古音﹐顏魯公作藝﹐吳愼之作﹞﹕《書》誡之而必《詩》興之﹐《禮》拘之而必《樂》樂之﹐聖人誘人之遊心以存存也。讀明允之《詩論》﹐蓋苦心哉﹗

通晝夜﹐知終始﹐俟深造之自得﹔而修詞﹝辭﹞立誠之教﹐一張一弛﹐外內合致﹐臒腴互適﹐流峙相鮮。安置賢知﹑愚不肖共此苑囿﹐而各自嚌嚅。以爲迂闊﹐莫切切於迂闊﹔以爲煩﹝繁﹞瑣﹐莫帖帖於煩﹝繁﹞瑣。人人有安生奉法之樂﹐天下固已太平矣。

印度之教﹐自小學十二章而外五明﹑內五明﹐皆有離亻去誦習﹑文殊問字。《華嚴》善知眾﹐入般若門﹐地上無所不知能﹐而正等入妙。佛不住佛﹐而仍寓菩薩。眾生之香﹑光﹑聲﹑色也﹐性命之﹤走菊﹥﹤走﹥﹝麯﹞也。聲音文字爲緣﹐入之兩端﹐內外相感﹐因所入而入之﹐此卽天地交輪之矣﹝天地間惟陰陽﹑水火兩端﹐心﹑意識亦兩端﹐而意土如《坤》《艮》。性藏心﹐命藏腎。眼通鼻耳口身﹐與意土同分﹐總歸見聞。密衍言﹐性命以心識爲根﹐以見聞爲用。細核之﹐實有此理﹞。其抑之爲割泥者﹐迫人反聞﹐見無體之至體耳。

世士襲濡唇﹐依通數墨﹐浮見鉤鎖﹐翳起空華﹝花﹞﹐握齪筌蹄﹐誦法未能蒸氵音﹐況能瞠醢目而又之耶﹖故用烏場水﹐剝膚浣﹐正以聚火燎門﹐用師十倍。及乎豁﹤廠孝﹥﹝豁﹞反掌﹐任用家珍﹐則學問乃古今之鹽醬也。悟同未悟﹐寧廢學耶﹖

詎知後世之門庭張网者﹐偶竊一知半見﹐謂入悟門﹐便住門限上﹐登曲錄牀﹐此生不可復下。習便遮遣﹐偏畏多聞﹐三學十支﹐揮斥禁絕。一語及學﹐則爲之赤﹔稍涉質﹝核﹞﹐曰落教家矣﹑義路矣﹐何況通三教﹑收一切法乎﹖甚至賄人綴集﹐篝燈肆習﹐而惟恐人知。天地本逍遙遊﹐何苦乃爾﹖此皆未能洞徹﹐自頂﹐故依傍揣摩﹐爲專門之舊條令所誤。神錢掛樹﹐相紿取食﹐終以自諱﹐固焉爾矣﹗

理學怒詞章﹑訓故之汨沒﹐是也﹔慕禪宗之玄﹐務偏上以競髙﹐遂峻誦讀爲玩物之律﹐流至竊取一橛﹐守臆藐視﹐驅弦歌於門外﹐六經委艸﹔禮樂精義﹐芒﹝茫﹞不能舉﹔天人像數﹐束手無聞。俊髦遠走﹐惟收樵販。由是觀之﹐理學之汨沒於語錄也﹐猶之詞章訓故也。

禪宗笑理學﹐而禪宗之汨沒於機鋒也﹐猶之詞章﹑訓故也。所謂切者槁木耳﹐自謂脫者野獸耳。夫豈知一張一弛﹑外皆是內之眞易簡﹐絕待貫待﹑以公統私之眞無礙乎﹖夫豈知華嚴一乘﹐卽別是圓﹐無一塵非寶光﹐無一毛非海印乎﹖此爲究竟﹑當然﹑本然之大道﹐餘皆權乘或權之權也。

石火不擊﹐終古石也﹐言貴悟也﹔然無灰斗以擴充之﹐石𨿽百擊﹐能舉火耶﹖是糟粕而神奇寓焉。外內合矣﹐合不壞分。外學多﹐內學一﹐卽多是一﹐卽分是合﹐見天下之至賾而不可惡﹐正以外內交格﹐一多通貫﹐而無內外無中也。一有天地﹐應有俱有矣﹐本不分內精而外粗也。甍瓦之與偃廁﹐皆屋之應有者也。甍瓦一天地也﹐偃廁一天地也。將尊而廢乎﹖尊棟而廢階乎﹖膠內而不聞道﹐何異於膠外之不聞道乎﹖

知道寓於藝者﹐藝外之無道﹐猶道外之無藝也。稱言道者之藝﹐則謂爲恥之﹐亦知齊古今以遊者﹐恥以道名而托於藝乎﹖子瞻﹑浹﹝夾﹞﹐言之詳矣。眞智﹑內智﹐必用外智﹔性命﹑聲音﹐人所本有﹔可自知也。寓﹝﹑宇﹞內之方言稱謂﹑動植物性﹑律曆古今之得失﹐必待學而後知﹔其曰本自具足者﹐猶赤子可以爲大人也。玄言者﹐略其「可以」﹐而肖其語耳。據實論之﹐赤子之飯與行必學而後知﹐謂赤子可以筆﹑可以書則然﹐責赤子不學持筆而能作書乎﹖欲離外以言內﹐則學道人當先從不許學飯始﹗而好玄溺深者語必諱學﹐卽語學亦語偏上之學﹐直是畏難實學而踞好髙之竿以自掩耳﹗

愛一惡賾﹐膠柱已甚。人獨當﹝當獨﹞有一心﹐四官四支﹝肢﹞﹑三百六十骨節太多﹐何不廢之﹖天當止有天﹐不當有日月星﹐可乎哉﹖中原吳楚語言不同﹐以生來所學之不同也。入一國不通一國之語﹐何以過化﹐又能合並﹝亻並﹞百家乎﹖一卽一切﹐一切卽一﹐事事無礙﹐則一切俱無礙。縫衤定﹝綻﹞可也﹐蕓釒矍可也﹐鉛黃攻苦亦可殊於作務乎﹖有生以來﹐無非事也﹐無非務也。辟之何辟﹖諱之何諱﹖若悟無言無隱之時行物生﹐卽悟精義入神之何思何慮。筆無一塵﹐傾湫倒嶽﹐汗牛充棟﹐正是空空。理學有仿禪藥語﹐勒禁無意者﹐直未透禪耳﹗況知聖人言先﹐洞翻三諦而藏於緣﹐因直日之天地適中以前民用者哉﹖

質論人之獨性﹐原是無所不學則無所不能之性﹐而公性卽和其中。畢生死者﹐無爲而無不爲﹐在此海中﹐卽用海水﹐豈有一世無所用﹐而蟠窟弄泥者﹖況合十世古今﹐總此一心﹐烏乎內之﹐烏乎外之﹖吾故一語斷之曰﹕天下無一非障﹐而知之則無一足障也。下地卽見色聞聲﹐乳自外取﹐先當障乳﹐何乃獨冤詩書邪﹖死門奪人賣鋒﹐不過便其倒倉法耳﹗讀書知見助阿賴識﹐大慧嘗欲一刀者﹐說火欲熱﹐猶恨不酷﹐果其持種者斷﹐山河毀矣。所云能所俱忘者﹐能卽無能﹑所卽無所也。國王出家﹐則家隨之出﹔心王一轉﹐則心數十弟子俱轉。知見何曾非般若﹖心﹑意識本非有二﹐讀吾公因反因﹐則朗然矣。然鎖人出生死之幡竿﹐以黑勝白﹐故利於人之不朗然﹐以受彼之牢籠耳﹗

入門貴專﹐故宜困之。若見破公因反因﹐直下原是舊時人。舊爲讀書度日之人﹐依舊爲讀書度日之人。佛入中國﹐有不讀孔子之書者乎﹖《淨名疏》云﹕天竺語釋迦爲能文﹑爲能儒。《大論》云﹕爾時有佛名釋迦文。其曰摩那博迦﹐直化身耳。雲棲以五祖戒後身必不爲東坡者﹐此非然也﹐牛腹馬胎無不可﹐而不能爲東坡耶﹖

請立那迦不住平等之格曰﹕言道術者﹐百分之九十八皆矜髙而厭學者。九十八之八爲好文章﹐其九十則以掃除爲藏拙者也。世之文章不可語於學問﹐至求博學﹑精義兼通之士﹐則萬分之一尙不可得﹔而暗與道合﹑具體而偏者﹐百容一二。何則﹖虛易而實難也。卽博學之病﹐病不過老牖下﹐孰與悟門之病﹐誑惑橫行﹐而僭第一坐乎﹖若無公格﹐那迦大定是第一飾羞之障面也。風﹝諷﹖﹞世正經﹐誰舉分數而扶甲乙之公格哉﹖僞甲不如眞乙﹐天壤矣。欲挽虛竊﹐必重實學﹐卽大悟者以學爲養﹐中下人多﹐教主廣被﹐烏有考鐘伐鼓﹐日日拈花﹐而鞭掃日星理數之學﹐賤而棄之﹐乃爲尊乎﹖

孔子自「一貫」「無言」數章外﹐不當有言﹔《詩》《書》《禮》《樂》之刪述﹐何爲此宿癅鼠瘰也哉﹖自明者視之﹐詩書禮樂卽聖人之正寂滅道場也﹐以爲善世立教之苦心者﹐猶未在也﹖若不知此﹐何以爲悟﹖不過護其所便﹐而壠斷門庭耳﹗道徳﹑文章﹑事業﹐猶根必﹑必枝﹑枝必葉而花。言掃除者﹐無門吹橐之唐煨火也。若見花而惡之﹐見枝而削之﹐見而斫之﹐其根幾乎不死者﹗核爛而仁出﹐甲折﹝坼﹞生根﹐而根下之仁已爛矣。世知枝爲末而根爲本耳﹐抑知枝葉之皆仁乎﹖則皆本乎一樹之神﹐含於根而發於花。則文爲天地之心﹐千聖之心與千世下之心鼓舞相見者﹐此也。

修詞﹝辭﹞立其誠﹐曾養知否﹖气貫虛而爲心﹐心吐气而爲言﹐言爲心苗﹐托於文字。聖人之文章卽性道﹐非今人所溺之文章也。學道人卽博卽約﹐日益日損﹐卽謂之本無損益而不礙損益﹐則凡自一技一能以至至玄之道﹐皆不可執﹐豈特文字耶﹖

易一藝也﹐禪一藝也。七曜﹑四時﹐天之藝也。成能皆藝﹔而所以能者﹐道也。寂音曰「川之方至﹐益也﹔水落石出﹐損也。使其無所益也﹐何所損哉﹖不識字者與之書﹐則辧畫不暇﹐識字者直答其指﹐豈爲字累﹖口忘舌而能言﹐手忘筆而能書﹐果眞掃除者也。」愚笑曰﹕此猶詞費矣。盡兩間是大圓鏡智﹐盡兩間是閨閣中物。但知知解起處﹐卽用知解爲儔侶。谷響﹑春風﹐有何非天遊乎﹖果信生卽無生﹐應信學卽無學。

程正公謂讀書爲玩物喪志﹔慈湖因象山謂六經注我﹐而遂以文行忠信非聖人之書﹐則執一矣。象山甚言當求諸己耳﹐正公逼人篤信耳。夫烏知不能開眼者﹐獨坐更喪志乎﹖此爲救病言之也。執此而禁人詩書﹐則六經必賤而不尊。六經旣不尊﹐則師心無忌憚者羣起矣。

「臯﹑夔﹑稷﹑契所讀何書﹖」此語𨿽塞人而實彊詞也。上古窮理盡性﹐俯仰遠近皆其書也。後有典故﹐尙不肯學﹐而欲生知哉﹖至於師心之禍﹐甚於守糟粕之獘﹐豈特一二倍哉﹖聖人收拾萬世聰明人﹐正在詩書禮樂足以養之﹑化之﹐鼓舞不倦。《剝》《復》之後﹐繼以《無妄》《大畜》﹐卽是修詞﹝辭﹞立誠﹔《大畜》多識﹐乃能日新。此虛實並濟﹐窮源用流﹐窮流逄﹝逢﹞源之妙也。

今皆以掃除是道﹐市井油嘴皆得以鄙薄惇詩書﹑悅禮義之士﹐爲可傷嘆。故不得已而破其偏﹐以爲入門可也。權巧出楔﹐使之掃除亦可﹐使之癡迷亦可。無著眞宗﹐法豈可執乎﹖聖人且欲換人之嗜欲﹐使之節焉已矣﹔先畜之﹐而後能束之。自立地之法盛行﹐可以今日入此門﹐明日便鞭笞百家﹐而自掩其畏難失學之病﹐故往往假托於此。而理學家先揮文章﹑事業二者於門外﹐天下聰明智能多半盡此二者﹐不畜之而歐﹝驅﹞之﹐此白推﹝椎﹞所以日轟轟﹐而杏壇所以日灰冷也。愚故欲以橫豎包羅﹑逼激機用﹐補理學之拘膠﹐而又欲以孔子之雅言﹑好學﹐救守悟之鬼話﹔則錯行環輪﹐庶可一觀其全矣。

虛髙者以學爲習气。不知人生以後﹐一切皆有而無在其中﹐性在習中。天地旣分﹐天地亦有習气﹐五行之習气更重矣。一切皆病﹐一切皆藥﹐學正「回習還天」之藥。溺學者﹐藥病也﹔而忌學者﹐根病與藥病相投﹐其病難治﹐故須以聖人中道藥之。

習气之說﹐圭峯爲教乘妙說﹐晦堂了了矣。吾嘗曰﹕不能除而必言除之﹐適得其平。若悟得天地未分前者﹐事事無礙﹐何須管帶﹖管帶亦無礙矣。

徳性﹑學問本一也﹐而專門偏重﹐自成兩路﹐不到化境﹐自然相訾﹐今亦聽之。先祖曰﹕讀書安分﹐是眞修行﹐是眞解脫。棗拍﹝柏﹞曰﹕其知彌髙﹐其行彌下。頓悟門自髙於學問門﹐說出學字﹐則似个未悟道底。嗟乎﹐道是甚麼﹖悟个甚麼﹖﹤囗力﹥地一橛﹐鷂過新羅﹐尙守定得意﹐掛在面上以教人乎﹖眞大悟人本無一事﹐而仍以學問爲事﹐謂以學問爲保任也可﹐謂以學問爲茶飯也可。盡古今是本體﹐則盡古今是工夫。天在地中﹐性在學問中。寡天無地﹐乃死天也。學道人守住淨妙境界﹐卽是惡知惡見。

《涅經》所云﹕不作字句相﹐不作聞相﹑佛相﹑說相﹐名無相相。此謂消歸一心﹐隨他一切相而無相矣。《宗鏡》曰﹕惟是一心﹐捲﹝扌捲﹞舒同際。或見紙墨文字﹐嫌卷軸多﹔但執寂默無言﹐欣爲省要﹕皆是迷心犭旬﹝徇﹞境﹐背覺合塵﹐不窮動靜之本原﹐靡達一多之起處。偏生局見﹐惟懼多聞﹐如小乘之怖法空﹐似波旬之難眾善﹐以不達諸法眞實性故。蓋有表詮有遮詮﹐或奪下情見﹐一機入路。今時學者﹐旣無智眼﹐又闕多聞﹐偏重遮非之詞﹐不見圓常之理﹐奴郎莫辧﹐眞僞何分﹖如棄海存漚﹐遺金拾礫。《華嚴論》云﹕滯名卽名立﹐廢說卽言生﹐並是舍﹝扌捨﹞己犭旬物。只愛門風緊峻﹑問答尖新﹐發狂慧而守癡禪﹐迷方便而違宗旨﹐此病更深﹐理學家亦且墮之。夫豈知三藏五車現前﹐不掛元字腳乎﹖然一種執著字面人﹐無法可醫﹐只得一掃﹗

●不立文字

愚嘗折中上達﹐勸天下之士讀書﹐得毋與不立文字之指悖乎﹖豈惟不悖﹐千萬年從此泯矣。

倉史呼於迦文曰﹕鬼泣我﹐我受之矣﹐我獨不服竊性命者之罪我也。若以爲罪﹐罪讓伏羲。

迦文笑曰﹕時至而因也﹐卉然而華也﹐若且無功﹐又安有罪﹖吾語若﹐芒芒者本無有也﹐無不能不生也﹔生生而有﹐因有眾有。有中有無﹐故生而不立﹔當其作之﹐作本不作﹔使人爲之﹐爲而不爲也。是謂不二﹑不一之一。一卽萬也﹐世不知萬之有一也﹐而擾擾於萬。吾有拙裔壁士﹐往而變之﹐權奪其萬而一以塞之﹐於是有不立文字之別傳。不立何礙於文字哉﹖吾何以號能文乎﹖

無言公曰﹕不立文字本非可傳。吾傳其可傳者﹐使各以無所得者得其不可傳者﹐可也。以不可傳者相傳﹐必傳訛矣。掃除之權﹐權之半也﹐可以掃除﹐可以建立不立。立不立云者﹐立其所以爲文字者也。今以不通文字爲不立文字﹐冤哉﹗請問之羲皇。

羲皇曰﹕陰陽相交﹐雜而成文﹔陰陽相生﹐孳生而字。指其面曰﹕此何字﹖指庭樹曰﹕此何字﹖天之瑯瑯者何字﹖地之森森者何字﹖云漢山河乃字海也﹐窮之安能窮﹖避之安能避﹖天何以掃除乎﹖地何以掃除乎﹖气翕聲而附形﹐形必有象﹐象謂之文。作字者還其應有之形﹐以明告之﹑默識之耳。吾所讀者玄黃五彩之編﹑萬物短長之籍﹐因龍馬之章句﹐紀奇偶之號數﹐仰觀俯察﹐近取遠取﹐遂曠覽兩儀未兆之先﹐得混沌氏之寶藏﹐虛空披閱﹐行行過目﹐循環不釋﹐親自師承而思之﹑學之。汝輩將以我爲無師授受﹑向外馳求之外道耶﹖抑知吾先創此不立文字之宗﹐以垂此不易﹑變易之文字耶﹖抑知天地萬物先創此不立文字之宗﹐以表此至一至賾之文字耶﹖筆墨﹐迹也﹐書畫家且不立筆墨﹐況讀書聞道而迹之﹖

吾一不立﹐一切不立﹐視不立目﹐聽不立耳﹐持不立手﹐行不立足﹐思亦不立心﹐遊於山川﹐不立山川﹔居於城郭﹐不立城郭﹔先天地生﹐不立天地﹐豈特不立文字云爾乎﹖千世而下﹐不能心吾之心﹐卽不能讀吾之書而學吾之學﹐乃以不立文字之專門歸一片石﹐而又不能知其所以不立之故﹐直是懶讀書﹐借此石以自覆耳。吾每對吾之師撫掌大笑﹐笑人間之傳僞矯誣大率如此。吾且勿慨﹐汝頡所立之文字已數十變﹐音釋﹑亻占亻畢﹑脫扌宛﹝腕﹞﹑波鉤﹐豈尙有一知汝頡盡心﹑盡物之所悟者乎﹖

蒼史聞之﹐感而屑涕﹐似終不能割愛。

壁士曰﹕東土姦而實愚﹐易誑耳。爲我一弄﹐至今無人再弄﹔翻恨當時無能以天地之書弄我者。

羲皇曰﹕吾出二環。以不立文字之環予蒼史﹐以讀書之環予壁士﹐兩人相推而合形影行。

迦文顧無言公曰﹕喙鳴合﹐合喙鳴﹐千萬世從此泯矣。

何何氏跋之曰﹕眞不立文字者乃讀眞書﹐眞讀書乃眞能不立文字。迹二者則偏﹐合之則泯。然讀書之名卑於不立文字之名﹐不立文字之門易假於讀書之門﹐是以不立文字之士旣不得眞﹐而讀書爲士之本業反幾幾乎斷絕矣。吐詞﹝辭﹞成經﹐是文字非文字﹐是名文字﹐行乎其所不得不行﹐止乎其所不得不止。卽後代子瞻﹑子長之文章﹐皆不立文字之文章也﹐況性道之言乎﹖豈必鄙倍﹝悖﹞方言錄之﹐而後酷似不立文字專門之貌哉﹖則《論》《孟》《老》《莊》爲修詞﹝辭﹞累矣。眞得其所以立「不立」者﹐《方言》與《爾雅》有何可擇﹖有何可累﹖診氐﹝視﹞平懷﹐必無不通者﹔左驗明暗﹐必無不破者﹔旁徵其圓﹐必無不縱橫自如者。士大夫聞道﹐而有意回避﹐其文章故作蹇陋﹐貌似跛挈﹐以侈於人曰﹕我悟矣﹐我掃除矣﹗鬼不泣必且兪。

●張弛

吾旣嘆代錯之幾﹐明公因反因之故﹐而益嘆一張一弛之鼓舞者天也。弓之爲弓也﹐非欲張之乎﹖然必弛之養其力﹐乃能張之盡其用。急時張多乎弛﹐已必弛多乎張﹐明矣。

由邵子四分用三﹑攝三於一推之﹐天地煉物於冬﹐而長養之於春夏秋﹔人之呼吸應之﹐一吸而三呼﹐促之於吸而舒之於呼。一日夜自寅至戌爲動﹐亥子丑爲靜。太陽出入﹐亦此九時屬地綫上﹐故先甲先庚。圓圖自《明夷》《賁》立春﹐而《艮》《謙》下卽冬矣﹝別詳《易說》﹞。陰陽本平分而時有盈縮﹐聖人尊陽而前用也。交互變化﹐因事多寡﹐未可膠分﹐而大槪如此。故聖人設教因之﹐急之以勇猛而緩之以優遊﹐嚴之於約而寬之以博﹐窮之而通之﹐禁之而鼓之﹔嘗寬使有餘﹐以嚴其不足。路無餘步﹐焉能翔武﹖室無餘隙﹐婦姑勃﹐此恆情也。先畜而後束﹐先徐而後疾。馬馳之一而小走之三﹐人藥一而飲食三﹐刑殺一而勸興三﹐精教一而粗教三﹐罕言一而雅言三。道急而藝緩﹐行急而文緩﹐然急之以行而常緩之於文﹐急之以道而仍緩之於藝﹔藝之中﹐《書》嚴而《詩》寬﹐《禮》嚴而《樂》寬。心之消息﹐猶一吸而三呼者也。牿﹝梏﹞亡者放矣﹔平旦之气﹐一日猶一收也。

愚何故分劃而限之如此哉﹖二而一﹑一而二﹐分合﹑合分﹐可交﹑可輪﹕張陽以陰﹐弛陽於陰。天以動張之﹐以靜弛之﹔至人以靜張之﹐以動弛之﹔聖人以不落動靜張之﹐以不離動靜弛之。知交互不二之陰陽動靜﹐卽輪接首尾之陰陽動靜乎﹖又何諱於分劃而指之﹖

本無張弛﹐弛何非張。而教必言張﹐況專門之逼激耶﹖倍用之可也﹐然縱奪自在也。知全張全弛之故﹐而立張三弛一之法﹐以享張一弛三之用。操則存﹐捨﹝扌捨﹞則亡﹐豈舊解督操之謂乎﹖又豈禁廢督操之謂乎﹖塾師正坐講析﹐徒眾昏昏﹐夾且垂合﹔及至散步閒泄﹐觸類交蘆﹐適爾而提之﹐往往易入而終身不忘。觀儺乎﹐樨香乎﹐亦一端也。

教者之切切也﹐切切其所急用耳。知有用之切切﹐而詎知無用之切切乎﹖射不能盡中﹐不中所以爲中。力自尙巧﹐巧必量力﹐往來之體﹐所以適力也。弓之用在隈﹐言弓隈則切切矣﹔言肖﹑言附﹝付﹞﹑毋乃緩乎﹖弓能隈而不肖﹑不付乎﹖也﹑﹝A12T﹞也﹑醫也﹐不能少也﹔矢也﹑侯也﹑丰也﹑決﹝抉﹞也﹑鞲也﹐尢不可少也﹐皆相因﹐一有俱有者也﹐豈切切乎弓隈而一切弁髦之乎﹖況黃間合蟬之異制乎﹖況鄕射之觶與閭乎﹖琴之泛聲在徽﹐徽之間遼﹐則先攵然不鳴﹐不以不鳴而廢弦。手左不敵右﹐不以右提而廢左。無名之指最號無用﹐不聞將指斷無名之指。道之於藝也﹐內之於外也﹐頓之於漸也﹐體之於用也﹐有用之於無用也﹐皆相因﹑一有俱有者也。知張弛古今者﹐知所以更互其切切矣。

聖人切切尊徳性﹐而堂楹十半鳴學問之鐸﹔問學切切乎躬行﹐而壇十半傳弦歌之風﹐何不廢一切而尊之邪﹖一張一弛﹐弛亦是張﹐卑無非尊也。專尊者言語道斷﹐以杖作箠﹐哮吼天下﹐比之於雷﹐雷誠迅哉﹗天之爲天也﹐以有大地之山川動植﹐而後日月之﹑風之﹑雨之﹑雷之。使無地﹐何能天﹖使無日月風雨﹐安能獨雷﹖孔子日然呼門人以一貫﹐佛日然登座而手一花﹐是天無冬春﹐日列缺轟轟然雷矣﹗烏有是事﹖

張弛之道﹐髙而處下﹐大而不孤﹐以因爲革﹐功而無功。其橐足以﹛靡火﹜賢知而﹛敕韭﹜愚不肖﹐各各甚甚﹐相轂而不能自已﹐故曰「鼓之舞之以盡神」。劉邵﹝劭﹞曰﹕中庸之徳﹐「淡而不貴」﹐謂之厭也。豈無太髙之焱﹐遺落不情﹖忄堂乎遠矣﹐非還塵如於塵如者﹔不則淡無所事﹐泔而厭矣﹐安能語鼓舞﹖嚴君平曰「熱而投水﹐寒而投火﹐所苦難除﹐其身必死。胸中有瘕不可鑿﹐喉中有疾不可剝也。」不如緩而不治。諺云「勿藥爲中醫」﹐專教而馳奏捷者﹐可無諗諸﹖

●象數

宗通﹑說通﹐皆爲治心設方便耳。曰「無所得」者﹐至矣﹐然無所得亦一方便也。本無所得﹐卽有所得﹐直下有卽是無。象數之與虛空﹐一乎二乎﹖有法相宗﹐有破相宗﹐有法性宗﹐究竟遮與雙遮﹐適顯此正表耳。表相者多言其不得不然﹐而破者專取所以然以破其執﹔貫性相者則明其所以然﹐而安其不得不然﹐所以然卽在不得不然中。一乘實相﹐全密是顯﹐全顯是密﹐謂之眞空卽妙有也﹐況方便法之必歸生成法乎﹖

愚故爲象數雪屈曰﹔理與象﹐气與形﹐皆虛實﹑有無之兩端而一者也。气發爲聲﹐形托爲文﹐象卽有數﹐數則可記。世有泥象數而不知通者﹐固矣﹔專言理而掃象數者﹐亦固也。專門橛株﹐言語道斷﹐自取偏至﹐別開一逼入墻壁之路﹐而悟後猶專守之﹐則猶未悟大變通之路矣。然其言所窮﹑理所不及之理﹐正吾可以象數寓之者﹐而彼扃扃不知也。何也﹖虛卽實﹐實卽虛﹔一卽萬﹐萬卽一﹐豈有通至理而不合象數者乎﹖執虛理而不徵之象數者﹐是邊無而廢有也。執一惡賾﹐則先爲惡賾之心所礙。何謂萬卽一﹐何謂實卽虛乎﹖何謂一多相卽之一眞法界乎﹖眞易簡者﹐不離繁多而易簡者也。天何不渺渺﹐而復有七曜﹑二十八宿﹑三百六十五度四分之一﹖地何不莽莽﹐而有四輪﹑七山﹑億萬萬國﹑山川﹑艸木﹑動物﹑五方各三百六十﹖人何不脫脫﹐而有五官﹑四肢﹑百骸﹑二十五經絡﹑九十九萬毛竅﹖乃故鎖鎖龐雜﹐不肯易簡﹐而羅列象數之書於虛玄者之身﹐環其當前﹐觸其怒乎﹖此正天地之所以易簡也。

提心宗而百家之理皆歸一矣。執心與理之二名相確﹐而不知可一﹑可二﹑可萬者﹐此鐫其方便之藥語﹐而不肯參伍天地人之象數也。有質論﹐有推論﹐推所以通質﹐然不能廢質﹐廢質則遁者便之。吾請作潦倒塾師﹐一布算曰﹕有天地後有人﹐人始有心﹐而未謂有天地先有此心﹔心大於天地﹑一切因心生者﹐謂此所以然者也﹔謂之心者﹐公心也﹐人與天地萬物俱在此公心中﹔特教人者重在切近﹐訁髙人差肩耳﹗何得謂以天地證心者﹐卽黜之無因外道乎﹖抑知有因﹑無因之共因於大因乎﹖抑知有因卽無因﹐而後知天地人物之公因﹐又何礙言無因之因乎﹖抑知有相反相因﹐各各不相因爲各各之因﹐以合眾因而爲一因乎﹖不過曰心卽天地﹐欲迫肖其語而言天地證心﹐則猶兩之耳﹗楊敬仲謂﹕《易》卽天地﹐何得曰「易與天地準」﹖此僞書也﹗固哉﹗知萬卽一而不許人言萬乎﹖知分卽合而不許人分言之以證其合乎﹖

何何氏不惜翻破一上﹐日日曰「萬物皆備於我矣」﹐曾知萬我皆備於物乎﹖我亦物也﹐天地亦物也﹐不過一彼一此而已﹐可曰彼備於此﹐亦可曰此備於彼﹔彼皆因此﹐此亦皆因彼﹐何能禁之但使歸此﹐不許歸彼乎﹖天已分地﹐地已生人﹐又何能執無彼此﹑而禁立彼此之名乎﹖

有空劫前不死艸之神曰氵於栗馱如來﹐偶一念起﹐托胎於鴻﹐親見鴻胎中非一我也﹐乃無萬數之我也。天地初剖﹐生一嬰兒﹝爲因眼故﹐爲因心故。是天地之心爲正因﹐我與萬我爲公因﹐明矣。茅鴟說法﹐豈不曰天地人皆備於其卵乎﹖獒豈不曰天地人皆備於狗寶乎﹖﹞嬰兒下地能言曰﹕我自億萬劫來﹐皆性﹝姓﹞曰天屈﹐名曰無火﹐小字裏玉﹔每入劫卽更姓爲又月氏﹐出劫則還爲天屈氏﹔及至中土﹐則呼我爲太極﹐爲自然﹔西域則呼我爲質多耶﹐又呼紇利陀耶﹐又呼乾栗陀耶﹝乾利﹝栗﹞陀耶卽寓於紇利陀耶﹔而譯者以紇爲妄﹐乾爲眞﹐我自不知﹐因而識之﹞﹔人且分我爲百法﹐爲百八見。自西入東﹐而名我更多﹐千萬其號﹐吾請以一聽之。東西公號我曰心﹐自此爲博學者勞作掌記﹐雕虫者引入纖薄﹔時中者遊我﹐從我之所欲﹐卽實卽虛﹐無可不可﹔無上者尊我﹐不使人加我之上﹐我遂無事。後來傳空我之法﹐成一死法﹐備極狼﹝狠﹞毒﹐斷我破我﹐罪之曰﹕何得有形﹐何故又有影﹖掃除禁制﹐血濺梵天﹐而我乃遁之影中﹐忌近日燈﹐惟處朦朧冪之室。人以欺我﹐我因欺人﹐億萬之我皆爲我所迷﹐而任放自尊﹐依傍不立文字之市中﹐全不須推本陰陽﹐極深研幾。有言學問者﹐我且唾之﹐人固無如我何。惟見羲皇﹐不覺誒詒。我本無罪﹐而今乃爲羲皇之罪人﹐入閻摩宮矣。羲皇救之﹐予一卷書﹐皆自然之象數﹐收魂於此﹐可以死而復生。乃知象數者﹐正因﹑公因之表也﹐眞無理之理之所不能到也﹐然則貶太極﹑自然爲無因外道者﹐豈非夏虫哉﹖太極﹑自然﹐何嘗非心﹖大小合言﹐故先就天地之大証之﹐新上一號耳。正因卽公因也。天地何心乎﹖容我與萬我於其中﹐卽天地之羯羅藍心矣。

公因之中﹐受中最靈﹐人獨直生﹐異乎萬物﹐是知天地貴人。此推理﹑質理﹐以象數徵之益信者也。是則因有象數之人﹐而後推知未有天地前公心之理﹐則天地間之象數皆心也﹐外皆是內也。斥象明心﹐此破執入門之粗法。因象而知無象﹐則無象之理始顯﹔因象有數﹐有數記之﹐而萬理始可析合。則象數乃破執之精法﹐人謂廢之然後爲虛玄﹐不知象數卽虛玄也。斥相﹝象﹞明心﹐止能言無理之理﹐謂理無一定云爾﹔今汩盧以天地人之象數﹐始能於無理之理自立自破﹐於無一定之云爾中﹐定出一定之云爾。則善表虛玄﹑以不變易貫變易者﹐莫妙於象數矣﹐尙忌之而廢之乎﹖

如此始可言《易》。易也﹐心也﹐天地也﹐海之於水也﹐燈之於燭也。有此質竅﹐則如﹛車口﹜綴之捐悶芻童﹐有何波紋光影﹐不可冪積析合﹐使人犁然者哉﹖虛空以一畫表天地人不可言之﹛車口﹜綴﹐而一畫前之﹛車口﹜綴皆可參矣。則象數正有無﹑交輪之幾﹐所寓於無言者也。聖人類萬物之情而窮極其數﹐細分之至周天之數﹐衍九十九﹐行七十二﹐以至十七萬七千一百四十七之類﹐範圍不過者﹐非逐物而數之也。惟通神明﹐得其原故﹐象數與理一合俱合﹐而制器尙象無往不精﹐往往於小中見大﹐而不以大名。寸表周髀﹐衡度合歲﹐一毫納海﹐此以實寓。《易》冒天地﹐爲性命之宗﹐而托諸蓍策﹐以藝傳世。儒者諱卜筮而專言理﹐《易》反小矣﹐此豈表天地﹑前民用﹑罕言而以此示人﹑存人心之苦心乎哉﹖

《華嚴》者﹐《易》之圖也﹐卽其四十二字母﹐卽悉曇與文殊問字金剛頂之五十母﹐《大般若經》言一字入無量字﹐從無量字入一字﹐以入無字﹐此亦收盡天地古今之理﹑象﹑數﹐如六十四卦也﹐而乃以善知眾藝名。聲音與象數相表。言爲心苗﹐動靜歸風﹐呼吸輪气﹐詩樂偈喝﹐其幾也﹔等切﹐其一節之用也﹐猶《易》有四道﹐而制器亦在其中﹝愚有《等切聲原》﹐略發明之﹞。視爲粗末﹐竟無能言者矣。果能悟明自心﹐則於一畫前之象數無所不備﹐而於一畫後之象數反不能相通印合﹐則所悟者﹐乃邊見也。愚嘗願再現祖龍﹐盡焚東西古今之典籍﹐請悟道者於虛空一畫﹐得乎﹖能取火乎﹖範金乎﹖從黑縵縵中干支之﹑角亢之乎﹖必曰此功勛邊事也。夫功勛者﹐用也﹐天地間有無用之體乎﹖何以名無爲而無不爲乎﹖無粒與汝﹐無屋居汝﹐禽獸食汝﹐尙曰開物成務爲多事乎﹖

聲音象數之微﹐天地鬼神生死利害之幾﹐時時橐於心﹐觸處便可以知晝夜﹑通古今。悟者於此不通而反擯之﹐是眞所謂蝦蟆一躍者也。枯守一體﹐乃死體耳﹐況知一期方便之言先乎﹖腕卽有掌﹐掌卽有指﹐指何妨飯擗﹑鹽﹑將﹑小﹑無名之名相。斥之曰﹕言腕不許言掌﹐﹝言﹞掌不許言指﹐則里巷童子皆落象數障矣。寓言法諭﹐非象莫表﹔剎剎塵塵﹐皆是實像。一心王卽有十弟子﹐曰二十五﹐曰五十三﹐曰二千五百﹐曰八萬四千﹐曰十三萬四千四百萬﹐可不謂數乎﹖由大而小﹐虛必寓實﹐理有不及﹐總不得不謂之理。理無非象﹐象無非數也。五之三之﹐暗與數合。《莊子》一二三四而天下之數可括﹐豈皆未自知乎﹖

執事事障﹐執理理障﹐執無事無理者尢障。無相不礙相﹐相卽無相。有塵可惡者﹐依然背覺合塵者也。古人嘗云保任﹐豈直飽食終日爲保任邪﹖況本然擴充取證不可缺之薪水哉﹖人生不能一息不薪水﹐則一畫前之皆備者﹐卽在一畫後之錯綜反對中﹐是日用飲食也。

羲兆問石齋先生云﹕聖賢只是說理﹐更無象數。如落象數﹐便是算手疇人﹐安得與主翁坐話﹖

先生云﹕若此﹐聖賢只是事天﹐天到盡處﹐更無日星﹔如落日星﹐亦是臺官稗史﹐不得主位商量也。日﹑月﹑星是三要物﹐理﹑象﹑數是三要事。吾家物事﹐切忌籠統﹐消帳不得。且問汝﹐日行可卽是天﹖月行可卽是日﹖日月星辰之行可皆一理﹑理皆一象﹑象皆一數否﹖

木上曰﹕論象數則有不同﹔論理則往來屈伸﹐何思何慮﹐無有不同。

先生曰﹕如此﹐學問止於《中庸》﹐行事盡於《論語》﹔《詩》《書》《禮》《樂》《春秋》皆可不作﹐宋元而上﹑威烈而下諸史皆可不讀也。凡自羲軒而來﹐丘索墳典或焚或存﹐皆以發明事物差等。諸王因天地之自然﹐觀古今之成敗﹐過則畱之﹐不及挽之。如日不及天一日一度﹐月不及日一日十三度十九分度七﹐星日相差一歲有五十餘分﹐六十三歲而斗差一度。天以逆數日﹐日以逆數月﹐皆逆數也。聖人因之作《易》﹐積辰爲歲﹐積爻爲象﹐因象立數﹐因數明卦。六爻十八變﹐始於一畫﹐究於二十六萬二千一百四十四﹐隸首不能增﹐成﹑撓不能減﹐開爲六十四卦﹐終始六十年之歷。日月相差每歲一十三辰九分三釐三絲三抄﹝秒﹞。日月不得不交﹐交會不得不食。堯水湯旱﹐無以救其上戶下﹝厄﹞﹔郟辱阝澗纏﹝﹞﹐無以攺其墨。故爲《詩》以治《易》《春秋》以治《禮》。禮樂之治《詩》《春秋》﹐猶朱絲之縈赤社﹐鐘鼓之救日月也。

黃先生《洞璣》甚精經配﹐折中京﹑邵﹐定合自然。至十緯配槎牙﹐似屬膠柱。又嘗言《春秋》二百四十二之數窮﹐而用《詩》三百五篇之數以言气運﹐此恐未然。其言「性與天道」﹐以天道爲日月星運行之道﹐此自開辟之說。不肖曰﹕天之所以爲天﹐是天道也﹐因日月星之差錯而知之﹔人心亦然。極大極小﹐豈有二哉﹖理屬無﹐數屬有﹐微顯互徵﹐卽是不落有無。

有方便法﹐有生成法﹐生成法卽一切現成者也。破相宗重在權巧破人之執﹐而佛爲中道。法性宗歸於性相一如﹐相卽無相﹐非掃相也。愚嘗曰﹕一是多中之一﹐多是一中之多。混沌之先﹐先有圖書象數﹐聖人乃是一抄書客耳﹐以無分別智知一切差別。後人不知佛語落處﹐而守定糊塗﹐以廢學爲無心﹐直是未夢見在﹗

●所以

气也﹑理也﹑太極也﹑自然也﹑心宗也﹐一也﹐皆不得已而立之名字也﹔聖人親見天地未分前之理﹐而以文表之。盡兩間﹐灰萬古﹐乃文理名字海﹐無汝逃處也。尊名教者﹐執正名正詞之例﹐方以離倫物﹑首上安首者爲偏枯外道﹔而習心宗者﹐執反名﹐破執之執﹐又以自然﹑太極﹑言理气者爲無因外道﹐詆訶相罵﹐各尊其名。夫烏知名殊而實本一乎﹖吾從無是非之原﹐表公是非之衡而一之。

天地生人﹐人有不以天地爲徵者乎﹖人本天地﹐地本乎天﹐以天爲宗﹐此樞論也。天以心予人﹐人心卽天﹐天以爲宗卽心以爲宗也。

有因無因﹐何訁堯訁堯爲﹖又安知有因﹑無因之爲大因﹑公因耶﹖有質論者﹐有推論者﹐偏重而廢一論乎﹖不通天地人之公因﹐卽不知三聖人之因﹐卽不知百家學問異同之因﹐而各護其門庭者各習其藥語﹐各不知其時變﹐何尢乎執名字之拘拘也﹖吾折衷之而變其號曰「所以」﹐此非開天辟地之質論而新語也耶﹖

人之有心也﹐有所以爲心者﹔天地未分﹐有所以爲天地者。容成﹑大撓之倫﹐知天地气交之首﹐標心於雷門﹔四聖人於《易》之冬至見天地之心﹐此推論﹑呼心之始矣。則謂未有天地﹐先有此「心」可也﹐謂先有此「所以」者也。學者能知天地間相反者相因﹑而公因卽在反因中者﹐幾人哉﹗

源一流二﹐二卽善﹑惡。儒者謂「惡」烏可以訓﹖心有善惡之嫌﹐而指當當然然者號之曰「理」。旣曰「理」﹐則亦哆哆和和而理之﹐此固無所回避者也﹐豈知膠柱之理成障乎﹖理之障理猶心之障心也﹕故又曰一眞法性﹑涅妙心爲實相心﹐餘六凡﹑四聖之心﹐皆生滅心﹐豈得已於分乎﹖剔理於气外﹐猶之剔心於緣心﹐而無眞﹑妄之眞眞卽統理﹑气之至理。譬算器有一﹑萬﹐又有大一﹐究竟大一卽在算器中﹐絕待乃亻並待也。

考其實際﹐天地間凡有形者皆壞﹐惟气不壞。人在气中﹐如魚在水﹔地在天中﹐如豆在脬﹐吹气則豆正脬中﹐故不墜。泰西之推有气映差﹐今夏則見河漢﹐冬則收﹐气濁之也。由此徵之﹐虛空之中皆气所充實也﹐明甚。人不之見﹐謂之「太虛」。虛日生气﹐气貫兩間之虛者實者﹐而貫直生之人獨靈。生生者﹐气之幾也﹐有所以然者主之。所以者﹐先天地萬物﹐後天地萬物﹐而與天地萬物煙カ﹝氤氳﹞不分者也。旣生以後﹐則所以者卽在官骸一切中﹐猶一畫後﹐太極卽在七十二﹑六十四中也。於是乎六相同時﹐世相常住﹐皆不壞矣﹔稱之曰「無二」。

無二分無斷﹑無別﹐事理不二﹐卽如如佛。有﹑無二無﹐無二亦滅﹐特玄其語耳。慈湖所守之「無知」﹐文成所標之「良知」﹐卽眞常﹑眞我之易名也﹐隨流見得﹐不落有無。吾何妨以貫虛於實﹑卽有是無﹑遮照存泯﹐同時俱此一味之「中道法界」耶﹖

心本無心﹐無豈有二﹖人猶有膠擾者。謂之「所以然」﹐所以然豈有二哉﹖老莊之指﹐以無知知﹐無爲而無不爲﹐歸於自然﹐卽因於自然。自然豈非所以然乎﹖所以然卽陰陽﹑動靜之不得不然﹐中而雙表﹐槪見於形气。形本气也﹐言「气」而气有淸濁﹐恐人執之﹐不如言「虛」﹔虛無所指﹐不如言「理」﹔理求其切於人﹐則何如直言「心宗」乎﹖近而呼之﹐逼而醒之﹐便矣。然聖人且憂末師偸心自尊之獘﹐遁於洋﹐無所忌憚﹐故但以好學爲教。

學至於學天地﹐蓋莫可徵於天地也。《易》者﹐徵天地之幾也﹐日月﹑魂魄之率也。子思題乃祖之像贊﹐惟有繪天地而已矣。

一切惟心而不能徵天地﹐又謂徵天地爲向外馳求以阱其肉心者﹐此眞所謂一往不反﹑迷於一指者矣。向外馳求病矣﹐向內馳求非病耶﹖內外馳求病矣﹐內外不馳求非病耶﹖華﹝花﹞之發也﹐春在其中﹔其未發也﹐春不在其先乎﹖所以爲華花者﹐卽所以爲春者也﹔所以爲心者﹐卽所以爲理﹑所以爲气﹑所以太極﹑所以自然者也。明心者﹐明此無善惡﹑不生滅之心﹐適用其善統惡之心﹔養气者﹐養此無淸濁﹑不生滅之气﹐適用其淸統濁之气﹔窮理者﹐窮此無是非﹑不生滅之理﹐適用其是統非之理。明至無可明﹐養至無可養﹐窮至無可窮﹐則又何心﹑何气﹑何理乎﹖又何不可心之﹑气之﹑理之也乎﹖旣知生卽無生矣﹐心卽無心﹐又何異於理卽無理﹑气卽無气也乎﹖天以日明﹐君以政顯﹐廢日卽廢天矣﹐廢政卽廢君矣。談心名家﹐糞扌棄﹝拚﹞理气﹐以競詭越﹐推論而掃人之質論﹐鬼論而掃人之推論﹐直是巧言桔橰﹐忌理之防其肆欲耳﹗

出世者泯也﹐入世者存也﹐超越二者統矣。泯自掃一切法以尊「體」﹐存自立一切法以前「用」﹔究竟執法身亦死佛也。立處卽眞﹐現在爲政﹐無親疏之體在有親疏之用中﹐主理臣气而天其心﹐乃正示也。存泯同時﹐捨﹝扌捨﹞存豈有泯乎﹖而亻龍侗﹝籠統﹞首上首者﹐且執其訁隱﹝隱﹞語名字之坯瓶而不知歸實﹐豈不大可悲耶﹖

本無名字而立名字﹐隨其名字﹐是無相相。質論﹐理安有障﹖乃見障之也﹐人僕而罪路乎﹖破見止爲破識﹐破識止爲破執耳。吾故又變「所以」之號﹐舊謂之「太虛」﹐我何妨謂之「太實」﹖舊謂之「太極」﹐我何妨謂之「太無」﹖且謂之「生生」﹐且謂之「阿阿」﹐又安往而出吾宗乎﹖非合頂﹑背﹑面三目以爲伊帝目者﹐烏能知之﹖不爲遮表所詒乎﹖

先儒止曰人心卽太虛﹐愚謂太虛非空闊之太虛。凡天地間有形有聲﹑一木一石﹐皆太虛也﹐以無實而非虛﹑無虛而非實也。苟非徹見自心﹐安能信此心之卽天地萬物乎﹖水中之天光云影﹐誰容內外而可卽之云云乎﹖則珞珞舉气與理而析合之者﹐皆丁子之尾矣。

古文「無」從「天」﹐象气也。古文「气」作「﹝1234﹞」﹐亦作「气」﹐從「無」﹑「火」。「理」﹐玉之孚尹旁達﹑文理密察也。天有文﹐地有理。曰「道理」者﹐謂其路可由而文可見也。聖人何處不以示人﹖有眞識字人﹐則必不受文字障矣。自孟子創之曰「气」﹐而愚創証之﹕气﹐發爲聲而出爲言﹔其論附後。

須知有正方便﹐有權方便。辟異端者﹐辟礙正之權也﹔抑外道者﹐亦尊正因之權也。必曰非權﹐未夢見在﹗況更有格外之表詮﹑遮詮﹑顯權﹑冥權乎﹖

◎附﹕聲气不壞說

無始﹑兩間皆气也。以气淸形濁論﹐則气爲陽﹔以陰暗陽顯論﹐則气爲陰。則气者陰陽﹐無體之體﹐可有可無﹔而所以爲气者﹐卽此心此理也。气尙有質﹐故曰气爲心﹑理之汁。然有有質之气﹐有無質之气﹔猶有可指之心﹐有無可指之心。故曰﹕所以爲气﹐所以爲理﹐所以爲心﹐一也。知此卽知天統天地﹑陽統陰陽﹑善統善惡﹑淸統淸濁﹑無統有無之故矣。

气凝爲形﹐畜爲光﹐發爲聲。聲爲气之用﹐出入相生﹐器世色籠﹐時時輪轉。其曰總不壞者﹐通論也﹔質核凡物皆壞﹐惟聲﹑气不壞﹐以虛不壞也。天地之生死也﹐地死而天不死。气且不死﹐而況所以爲气者乎﹖

《易》惟雷風始名爲《恆》﹐而反對爲《益》﹔他卦《泰》則《否》《咸》則《損》矣。雷爲帝出﹐而《巽》風播之﹔至《兌》金主聲﹐而風始下殺而成冬。雷﹐陽也﹔風﹐陰也。地載神气﹐風霆流形﹐庶物露生﹐無非教也。陰風忍陽气於亥子丑﹐而出於九會﹐以長養收藏﹐故風轉四時。壞天地﹑開天地者﹐皆風輪也。皇﹑帝﹑王集於孔﹐而佛入中國﹐以次救世﹐宗﹑教﹑理學﹐各相盛衰﹐皆爲風力所輪﹐不得不然﹐而皆不知其所以然。安得知時變之聖人出﹐而重轉風力﹐以全提哉﹖

人心以言出气。忽之間﹐生死之機。無實無虛﹐不落有無。直心直气﹐足塞天地。子輿之養也﹑知也﹐其眞橐乎﹖

邵子分聲色臭味﹐而以聲應物﹐表之以通數﹐而千年無知者。餘十餘年疑十數家之等韻﹐忽因泰西創發﹐又閱《藏》得馱攝陀之原﹐乃悟阿﹑左﹑戈﹑多﹑波之一輪﹐卽十二萬九千六百年舉在此矣。

雅言之教﹐興於詩而成於樂。古者相見﹐歌詩諭志﹐聞樂知徳﹐吹律協姓﹐微矣。操琴瑟﹐聽新聲﹐皆往往足以知得失﹑生死﹑成敗﹑治亂。異室張徽﹐感同葭管﹔悟者衝口﹐妙與韻葉。淸淨音聞﹐感寂之微﹐通格異類﹐非道理所能說。曾子﹑桑戶﹐音出金石﹔孤孽伉烈﹐聲動天地。得道之人與誠迫之人﹐皆同此不可已之聲音迸裂而出。興之必怨﹐猶元之必貞。貞而元﹐怨而興﹐豈非最發人性情之眞者乎﹖善知眾藝之童子﹐卽無量音聲王﹐不得有言﹐不得無言。「惟之與阿﹐相去幾何﹖」未審所養自知否﹖知者方許入阿字法門。

因言气理﹐而質論﹑通論之﹐皆歸一心。若不知所以然﹐遂以神气爲性命﹐而守之﹑煉之﹐則去以形骸爲性命者﹐亦無幾也。以性命爲性命者﹐猶非大徹自在漢。故無死生者卽無性命﹐則理也﹑气也﹑心也﹐俱可忘言﹐俱無不可言﹐又何揀擇乎﹖婆心至此﹐不得不爲析合。

論气之幾幾﹐如泉之滴滴﹐旣有前後﹐亦名生死。然其際處泯合﹐如塵世爲塵塵相合﹐則虛空亦空空相合﹔謂之曰無﹐亦是無無相合。蓋其形如此﹐其影必如此﹐則空亦有生死矣﹐是故存而不論。

●容遁

言起於訁皮﹑甚於淫﹑成於邪而極於遁﹐由其心之始於蔽﹑深於陷﹑叛於離而終於窮﹔知所以之焉﹐則知知遁之要矣。其要在以本無是非之體﹐平气以定是非之權﹐此謂公衡。莫公於天地﹐天地無是非而聖人立之。惟能容之﹐乃能立之﹔惟能立之﹐乃能忘之。聖人之心卽天地也。後世各護其所畏難而自遁於所便﹐以故是其非﹑非其是而是非亂。但曰學道者當以無是非爲極則﹐而不明公是﹝非﹖﹞以爲衡﹐則生心害事﹐各無忌憚﹐而天地予人皆有之心盡喪矣﹐辧豈得已哉﹖

全者不可得矣。百家眾技﹐天地皆容而養之﹔未嘗不可以一偏一曲自遂也。自欲以一偏一曲詆大公而求勝﹐此吾所謂冤。安得合並﹝亻並﹞爲公之大人一雪此乎﹖言道術者﹐不失之淺﹐則失之深﹔不失之遠﹐則失之近。遠則遁六合以外﹐近則遁於臆﹔淺則遁於己所易知﹐深則遁於人所難知。曰「本空」﹐此覆幬也﹔專言之﹐則覆幬乃姦幬矣。此天地之所不憂﹐而聖人深憂之者也。故曰「有餘﹐不敢盡」﹐極則必反﹐以可知藏其不可知﹐是知也﹔正痛人之遁於人所難知以惑耳。

請雪其一二。淫﹑殺﹑盜﹑妄﹐天下之公非也。深言之曰﹕一有滲心卽淫﹐一有偸心卽盜﹐一起妄心卽殺﹐依眞而起卽妄﹔且曰﹕達惡則於惡得自在﹐而有心持戒者仍爲破戒﹐此一說也。然世人之遁公非者﹐樂得假此以飾之。所析之深者﹐犯之猶不失於賢豪﹐而乃可以肆然於公非之上。若斤斤然重公非﹐則傷其迹矣。嚴中節之繩墨﹐則論𨿽淺而察之者切﹔舉冥忘之極致﹐則論甚髙而察之者混﹐此遁者之便也。

語汝凡聖﹝心﹖﹞未盡﹐人笑受也﹔卽與﹝語﹞汝嗜欲不能除﹐人猶笑受也﹔語﹝語﹞及節操﹐則冬日扇面不休矣。木秀於林﹐風先摧之﹔兩幟並樹﹐必奪其將。故邪說之萌﹐必收其羣﹐不免以攻﹐其實相形﹐此名譎刃。論見地而略行履﹐爭機鋒而掃學問﹐且言殺種淫胎皆不礙道﹐則淫﹑殺﹑盜皆寬﹐而第一流之見地機鋒﹐乃第一禍萬世之大妄賊矣﹗悖﹝曷﹖﹞可勝痛﹖而信之不衰﹐非眞信也﹐護痛正求遁所﹐而遁詞者以巧乘之。兩遁相長﹐遁不可窮﹐孟子其如之何﹖忌程朱而喜洋﹐忌戒律而喜轉語﹐其勢然也。無上道成遁藪矣﹐誰爲眞無上道一聲冤乎﹖

直安當然﹐當然卽竟。專求其竟﹐竟亦無竟。無竟求竟﹐反忽當然之竟﹔不當不然﹐禍不可言。

不得已而辧﹐彼且辧此。彼𨿽辧此﹐計必少殺。所必不容遁者﹐實言則一以人事爲準﹐玄言則以天地爲徵﹔不可不辧﹐辧亦容之也已。因事本理﹐而立貫理﹑事者﹐究不能離事﹔因天地推混沌﹐而立貫混沌﹑天地者﹐竟不能離天地。則歷然之天地﹑人事﹐乃眞貫也﹔離天地﹑人事以言貫者﹐假貫也﹐是避迹而迹縛者也﹐是忌相而相縛者也。

中和氏曰﹕聖人望天下節其耆﹝嗜﹞欲之太甚焉﹐可矣。飲食男女﹐陷溺之也﹔知其原﹐則此卽天地之門也﹐不可絕而可節。《未濟》之終也﹐不知節也﹔有絕者﹐亦所以風﹝諷﹞天下之節也。聖人張弛更進以易之﹐凡可以好樂而勝此者﹐鼓舞以盡神﹐黃葉止啼耳。

而深析子曰﹕飲食男女之淺﹐文字知見之深。於是乎中和氏之鼓舞者當罪﹐而太甚之等輩反公然羣溺人而見寬矣﹐是又一深析子之也。

嗟乎﹗有生以後無一非﹐溺人﹐可遁﹐又自掃其以爲﹐誰能知之﹖知之則皆﹑皆非也。聖人不妨容諸﹐以消其太甚之而已矣。藏天下於天下而不得所遁﹐是則容遁。容遁容﹐則消一切。果欲知此乎﹖請過四千九百六十而後可。

問蜜﹐曰甜。問甜﹐曰不知也﹔無舌人聞之﹐愈不知也﹐而聽此以言蜜﹐後之言者相承以爲實然﹐而實皆不知以相欺也。好言不可言之學﹐好言無理之理﹐何以異邪﹖往往匿形以備變﹐設械以待敵﹐有急則推墮洋不可知之中﹐如是而已矣。張魯以符水教病人﹐曰「飲此則愈﹐不得言不愈﹗若言不愈﹐則終身病矣。」今教人聽洋之言而不許其致辧也﹐卽此法也。坡老摹言禪之獘﹐可謂切中矣﹔然天下正不礙有此一獘法也。

有病目者﹐赤腫昏眵﹐見日如刺﹐哭而躁。藥以散之﹐火上炎﹐則躁益甚。醫者百﹐不能治。一人入診之曰「治目易耳﹔察脈中﹐旬日當左足上生疽﹐疽發必危﹐有性命之憂。」其人惶恐再三。診者曰「有一法﹐能聽我乎﹖」曰惟。曰「靜坐﹐盂之﹝水﹞﹐置左足其上﹐注目視之﹐如此一月﹐可救矣。」其人從之而目愈。診者笑曰「足何嘗有疽哉﹖」宋文摯怒登牀而齊王痊﹐皇子告敖敍澤鬼而桓公霸﹐此卽以錯救錯之妙也。孟子惡鄕願﹐以今視之﹐惟恐天下之不鄕願也﹔皆鄕願而天下太平矣。先不能使人之皆仁義﹐又豈能使人之不假仁義乎﹖

天地有陰陽﹑虛實﹐而無善惡﹑眞僞。陰陽分而流爲善惡﹐虛實分而流爲眞僞。實行則眞﹐虛名容僞。愈髙則愈僞﹐愈僞則愈遁﹐固其所也。知其遁而容其遁﹐聖人合天地之道也。有楊﹑墨而後孟子顯。孟子辧孔子時之楊﹑墨﹐而不辧同時之莊子﹐謂孔子畱楊﹑墨以相勝﹐孟子畱莊子以相救﹐不亦可乎﹖不得已而辧﹐辧亦不辧﹐𨿽辧之而仍相忘也。仁者仁﹐知﹝智﹞者知﹝智﹞﹐百姓安其不知﹐君子之道𨿽鮮而無不相成者﹐錯行之道也。孔子曰「攻乎異端﹐斯害也已。」言當聽其同異﹐乃謂大同﹔攻之則害起耳。立教者惟在自彊不息﹐彊其元气而病自不能爲害。

郝公曰「人所以異禽獸﹐惟有仁義﹑知敬愛﹑明君臣父子也。邪說害仁義﹐將使人類盡猛獸﹐世道皆洪水。猛獸﹑洪水﹐天災有極﹔人心之害﹐其禍無常。故仁義之功與生民相終始﹐二帝三王以此開統﹐孔子《春秋》功在萬世﹐而孟子之言所以繼《春秋》也。聖人在上﹐扶陽抑陰﹐其道顯﹔聖人在下﹐修辭居業﹐其道微。道微則其言不得顯﹐是以《春秋》不能必天下人知我﹐亦不敢辭天下人罪我﹐義直而言遜﹐志切而語寬﹝寡﹞﹐知我者固不察其隱﹐罪我者亦不見其端﹐聖人所以藏身之固而救世之權也。莊周云﹕《春秋》經世﹐議而不辧﹝辯﹞﹐殆於知孔子者。若《孟子》七篇則辧矣﹐然亦有不辧也者﹐所以希《春秋》也。自謂距楊墨﹝而楊朱﹑墨﹞翟死久矣﹐七篇中與楊墨辧者無幾﹐蓋七國之亂非盡楊朱﹑墨翟也﹐遊說縱橫之徒爲害也。捨﹝扌捨﹞遊說縱橫之徒不辧﹐而辧區區之楊墨﹐何也﹖攻不仁不義之流﹐而指害仁害義之端也。世道惟人與我﹐聖人忘人忘我﹐無所爲而爲。二子一執爲我﹐一執兼愛﹐爲我害仁﹐兼愛害義﹐害仁者自至於無父﹐害義者自至於無君。二子未嘗不言仁義﹐而天下之不仁義者必歸焉﹔𨿽未嘗教天下無君父﹐而天下之無君父者必歸焉。如淳於髡非楊非墨﹐而其言曰﹕『先名實者爲人』﹐此墨之言也﹔『後名實者自爲』﹐此楊之言也。凡富貴利達之謀﹐縱橫彊戰之事﹐以至賊父弒君者﹐莫不生於爲我﹐而逞於爲人。故夫楊墨之害道﹐非必楊朱﹑墨翟二人害之﹐天下歸楊墨者共害之也。天下歸楊墨者﹐非以其道歸之﹐各以其邪淫之言歸之也。如鄒衍﹑淳於髡輩之便佞﹐蘇秦﹑張儀輩之危險﹐孫臏﹑吳起輩之戰陳﹝陣﹞﹐莊周﹑惠施輩之悠謬﹐韓非﹑申不害之慘刻﹐鬼谷﹑公孫龍之怪誕﹐荀卿﹑呂不韋之學術﹐龐雜紛﹐蛙鳴蟬噪﹐竽濫而不勝聽﹐原其心﹐同出於不仁義﹔究其端﹐皆起於爲人我﹔而極其禍﹐同抵於無君父﹕則同謂之歸楊墨而已。或疑孟子與稷下諸人同朝﹐而言不少槪及焉﹐不知孟子日討諸人而訓之﹐而世人不覺耳。仁義之說伸﹐則孝悌之行立﹐經正民興﹐斯無邪匿﹐豈必與小人爭齒牙之利﹐犯世主之諱﹐然後謂之辧乎﹖與楊墨辧而人不覺﹐與秦﹑儀﹑稷下諸人辧而人尢不覺﹐此七篇所以私淑《春秋》也﹐況《春秋》之所以爲《春秋》乎﹖居業之辭微﹐衛道之心苦﹐故孔子嘆『我莫﹝莫我﹞知』﹐孟子稱『不得已』。孔子而使人知﹐則《春秋》廢﹔孟子而使人知﹐則七篇毀﹐故曰罪我也。」郝公之論肅矣。

何何氏曰﹕老子告孔子﹐以聰明譏議人爲近於死﹐孔子稱其猶龍﹐而歸卽作《春秋》﹔何其背乎﹖此正所以善學猶龍也﹐議而不辧也。孟子知孔子言攻異端之爲害﹐故辧而不辧﹐辧非攻也﹐所貴孔子之道著耳﹔𨿽欲息楊墨之道﹐而實不問其息不息也﹐此知遁﹑容遁之道也。

後世之辧﹐全爲自尊﹐故相傾軋以爭雄﹔而附會者各欲憑之以遁﹐故明知其非而護之愈深﹐反攻大公之辧﹐能不悲乎﹖是故不得已﹐於無是非之天地﹐立公是非之大權。《說卦》三立﹐幾在三與陰陽交互。聖人扶陽﹐一切本無﹐一切皆備﹐有名卽有獘﹐有眞卽有僞﹐而中道正格﹐必言仁義。竊仁義者﹐私見獘之也﹐仁義何病焉﹖仁義卽獘﹐而獘仁義猶足以救亂賊之平旦﹐功誠大哉﹗竊混沌﹐竊虛無﹐獨非竊耶﹖以不求安飽發養生之硎﹐以不忘溝壑淬吳幹之鍔﹐幾見竊者﹔何必深言而淺仁義之功﹐泯言而怒仁義之名乎﹖競新好奇﹐竟羣藐忠孝爲粗行矣。羣藐忠孝﹐非人將相食之兆乎﹖立教者往往快其語而忘其經。正經者曰﹕深言﹑泯言者﹐亦明其所以爲仁義者而已。辧之可﹐不辧可﹐謂辧亦不辧也可。吾自一人也﹐朝贊之而夕詆之﹐未嘗不可﹐蓋兩間無不相反﹑相勝而相救也。旁觀者曰﹕此正經者無柰百家何﹐特自爲之解﹐以容天下之遁耳﹗可以一笑。

《容遁》《名教》數篇﹐特地爲世諦之菩薩出气。蓋彼所立者兩扇大門﹐乃卯酉﹑晝夜之應該也﹐而無子無午之究竟卽在其中。今玄者專貴無分別﹐此逼見初心耳。方要人辧佛﹑辧魔﹐辧眞﹑辧僞﹐曰皮下有血者﹐乃羞惡也﹐羞惡因分別是非而有﹔而欲打散兩扇門﹐乃爲無分別﹐可乎﹖不可乎﹖理家有沿襲龍溪﹑海門而不知其本意﹐壁聽禪宗藥語﹐專供無善惡之牌位﹐生怕說著義利兩字﹐避淺好深﹐一發好笑﹗

蓋眞宗並不如此。《華嚴》稱性分別卽無分別﹐曰深以醒淺﹐而甚深者乃深而又在淺中﹐卽無淺深者也。我故曰﹕教成善惡分明之夢寐﹐而乃以痛快其無善無惡之逍遙。以中古之法治三代猶不可﹐而欲以上古之法治末世乎﹖上根人從源頭窺破﹐而後窮流﹐乃爲省力耳。

一不可言﹐而因二以濟﹔二卽一﹑一卽二也。自有陰陽﹑動靜﹑體用﹑理事﹐而因果﹑善惡﹑染靜﹑性相﹑眞妄﹐皆二也﹔貫之則一也﹕謂之超可也﹐謂之化可也﹐謂之無可也。無對待在對待中﹐則無善惡在善惡中。言其止於至善﹐則無著無住而無善惡可言也﹐此正良心﹑天理之極處耳。曰天理﹐則非尋常之理﹔曰良心﹐則非尋常之心。如曰眞如﹑涅﹑菩提卽是天理﹔曰生死﹑命根﹑妄想﹑業識卽是人欲。若對理學以起念爲生死命根﹐彼必驚訝﹐不知乃一字面也﹐深刻言之耳﹗至於無所得﹑無在無不在﹐卽是無入不自得﹑無可無不可。從心率性﹐豈非天理﹑良心之化境乎﹖但人厭常希奇﹐說个天理良心﹐則遠走矣。要之﹐一个世界﹐十世古今﹐總是一个心﹐無二無別。華嚴寂場﹐萬劫不曾動絲毫﹐則又何處容得內之﹑外之﹑精之﹑粗之﹑淺之﹑深之乎﹖所謂十八空﹐卽眞空也﹐卽並空亦空也﹔似乎汪洋﹐而不知空至此乃眞實極矣。世人藉口﹐故分善空﹑惡空﹑無所得空﹐蓋云總歸一心﹐則無所得﹐無不空耳。《華嚴記》云﹕若達眞空﹐尙不造善﹐豈況惡乎﹖若邪說空﹐謂豁達無物﹐或言無礙﹐不妨造惡﹔若眞知空﹐善順於理﹐恐生動亂﹐尙不著意爲善﹐惡背於理﹐以順妄情﹐豈當可造﹖若云不礙造惡﹐何不云無礙者不礙修善而斷惡耶﹖此邪見壞世極矣﹐故抄出醒之。

●食力

此熙熙然者﹐隨之﹐而善亦爲惡﹔教之﹐亦不能保善之不爲惡也﹐但使人知不敢爲惡而已矣。在宥者﹐宥之之謂也﹔隨之﹐是禽獸之也﹔鑿而教之﹐則惡有過於禽獸者。是故聖人之教﹐隨而宥之﹕勞之而乃以安﹐安之而乃肯勞﹔苦之而乃以樂﹐樂之而乃肯苦。苦其情﹐故爭之﹔苦其爭﹐故讓之。要使食其力﹐卽以盡其心﹐此之謂「欲當而緣於不得已」﹐不得已卽天地之不已也。

煌煌乎「各安生理」之諭乎﹐各正性命之符也﹐有而不與者之第一云雷誥也。何故而經之﹐何故而綸之﹖無柰天地之予人以口耳﹐有口需食﹐食必美其食﹐美其食則所以恣食者無不至也。老子忿忄畜﹝蓄﹞﹛並心﹜々﹐而痛以一聲詬之曰﹕何其狗萬物也﹖傷心哉﹗

工技食工技﹐功能食功能﹐文詞食文詞﹐博學食博學﹐道徳食道徳﹐等而上之。髙幡一教﹐別馳一術﹕或能取千萬人之食以爲食﹐或能食千萬人以自取食﹐或以不苟食而公然可以乞食﹔均不免乎食。食者﹐聖人所不免﹐而故賓賓儀儀以諱之。食本無僞﹐而諱取食之僞日甚。孰與人自食其力﹐爲坦然安心而無恧乎﹖

各以食爲能﹐因以爲名﹔名之所在﹐食不謀而足﹐豈特富貴酬功能爲足嘆乎﹖農圃之事至卑﹐愚者役之﹔稍至世上之琴箏博弈者﹐則皆以工技名。文詞博學﹐皆一技也﹐然文詞或乏才具﹐又苦好學﹐學至於博﹐編籍百乘﹐終年不覃﹐苦矣哉﹗以此望知而受食﹐更愚於農圃矣。惟道徳至尊而易以僞﹐言道徳之言尢易僞﹐況駕道徳之上而藏身不必言者乎﹖一日得之﹐終身享之﹔一人倡之﹐眾人擁之。粉其糞壤﹐錦襲其ㄗ稗﹐鐘鼓以聾之﹐旃檀以燻之﹐名至此極矣﹐非若博學文詞工技之有實可徵考也。大盜不止﹐此痛在此﹐更何如邪﹖

聖人曰﹕世以漸變。吾聽人之變﹐一法以驅之。力有長短﹐有巧拙﹐有大小﹐各使勞苦其生以盡其力﹐其力自盡﹐復何所怨﹖怨亦安樂矣。不變則無以互勝而相救﹐勝者﹑救者因以紛糸農。天地曰﹕冬至之後﹐物與無妄﹐汝等何不取眞者飲啄之乎﹖莫眞於腕也而能筆﹐莫眞於口也而能聲﹐安往不可以鼓莢而播精﹖眞人勸人﹐寧以藝食﹐勿以道食。以道取食﹐毋乃乎道羞﹖恐其羞﹐故諱之﹐諱之益羞。人生而糊口﹐不羞其口﹐斯畢矣。使天下人口其口﹐而不失其所以糊口者﹐聖人也。不失其所以爲口者﹐西山之薇﹑汨羅之水﹐皆可口矣﹐況日而飲食乎﹖是知味乎﹖是曰生理。

始梁謂丹元曰「我取食食汝﹐汝飽而不受取食之名﹐而使世人詬我。我閉汝﹐汝餓死﹐何狡舌爲﹖」丹元且死﹐而豁然曰「聞道一門﹐鄕願一門﹐跖一門﹐皆求味者也。吾知古今之味﹐故欲正其名﹐正其名所以安其心﹔心安而食﹐則生理矣。太髙難及﹐故縣﹝懸﹞之﹔太卑﹐不忍言也。農工商以技力爲生理﹐士以讀書爲生理﹐與其三門﹐不若好學一門。死亦須食﹐不﹝﹖﹞死亦不食不安之食﹐發憤忘食﹐吾號正命食。」

●名教

好名而畏死﹐人誠無柰其情何。然聖人之所以補救天地﹐使萬世安生﹐正惟恐天下之不好名而畏死也。明知好名之末流﹐故又使好「不好名之名」﹐自立忠信﹑廉知﹑退讓﹑仁勇諸名﹔其救世也﹐利十之九﹐獘十之一。而又以無上之名救之﹐放光動地﹐非名之別名乎﹖

有實卽有名﹐猶有形卽有影。天地旣分﹐物物而名之﹐事事而名之。稱其名使知其實﹐因有名實﹔名實當﹑不當﹐因有是非﹔是非相亂﹐因有虛名。名與命本一字也﹐天命之﹐斯名之矣。名名之幾﹐卽生生之幾。聖人教人﹐求實而已。實者﹐忠孝之所以忠孝﹐文章之所以文章﹐生所以不虛生﹐死所以不浪死者也。

人情莫微於喜﹐莫危於懼。毀譽﹑生殺﹐動天下之風雷也。富人深居﹐等於侯王﹐親戚葉拱墻負﹐鱉咳仰面﹐莫能得其一毛﹐或有進說而欣然施予者﹐惟名與死也。有天下者﹐髙拱若神﹐何求不得﹖攖其逆鱗﹐九族﹛艸齏﹜﹝齏﹞粉﹐而一介小臣敢於撞琴折檻﹐指天畫地﹐使之曲聽者﹐惟名與死也。大暴窮凶﹐骸骨如麻﹐屠屋刂古今﹐一叱廢世﹐帝王天地之簧鼓﹐萬分不足動其一慮﹐而稱以英雄﹐彼不覺笑﹐語及來世﹐亦不覺嘆﹐則轉此者亦名與死也。使天下皆不好名﹑不畏死﹐聖人又柰天下何哉﹖斷斷然不好名﹑不畏死﹐非無以加之至人﹐卽無法可制之惡人矣。賈生四言﹐猶未能盡。

以死好名﹐以名敵死﹐以名救名﹐以死勝死。救死之名﹐莫如鬼神﹔救名之死﹐莫如參悟。有死於事鬼神而得名者﹐有以知生死爲名者﹐余則畏死而逃名者﹐不則無名而浪死者。莊子自以外生死而特著奇書﹐思萬世之知其解﹔聖人自嘆莫知﹐仰而呼天﹔佛自言授記之號﹐使人稱其名而覺之。則聖人者乃爲眞名士耳﹐聖人者乃爲好眞名耳。至人無名﹐何非存至人之名於聖人之上﹐以窮人之好之云爾乎﹖佛戒人貪﹐佛乃大貪﹐彼非捨﹝扌捨﹞世間諸名﹐而貪成千萬劫不生滅之大名者乎﹖

充類言之﹐天地﹐病根也﹔病則俱病﹐藥則俱藥。聖人藥其太甚之病﹐而亦容其太甚之藥﹐自足相濟﹔豈在執充類之律﹐使合藥者無容身之地耶﹖從虛空而天之﹑地之﹐天地已有名矣﹔道之﹑徳之﹐道徳已有名矣。聖人但知名卽無名﹑死卽不死之故而已矣﹔譽之而不勸﹐非之而不顧﹐何暇計世之訾我以名乎﹖名而無名者﹐𨿽死不死之人也﹔發凡無名者﹐不死猶死之人也。聖人而不成名﹐萬世何以知名卽無名﹑死卽不死之聖人乎哉﹖

華之岡六十學道之言曰﹕聖人之身不足有。故曰﹕欲潔其身而亂大倫﹐知名無所著也。故曰﹕欲使如來名聲普聞﹐知名空而反不避其名也。惟實能空一切名﹐而後可以知名本無名﹑死本不死之故。實能知其故者﹐曠觀於天地未有名之始而無所得﹐故無不自得。此能幾許耶﹐固非可以鳴鐸而戶曉也。錯行之道﹐源流本一﹐流亦返源﹐逆流而挽之﹐先救十半﹐何必望人人能知無名﹑不死之故乎﹖不過因導節制﹐以楔出楔﹐多方以誤之﹐分途以迷之﹐使天下少作它惡焉斯已。自技藝之專家﹐以至道徳之標幟﹐皆誤人迷人之方也。虛以救實﹐實以救虛﹐虛虛實實﹐以救此好名畏死之天下。天下大治﹐𨿽其教之獘也﹐猶能殺亂。是謂實天下之權者名教﹐權名教之實者心宗。

何何氏問五老曰「我呼於谷中﹐則汝環應之曰諾諾。誰名汝乎﹖」五老亦諾諾不置一詞。夜夢五靑衣來曰「吾主人爲匡氏之俗子所累﹐彼旣不好世之名﹐而獨好此山﹐後遂以其姓姓我主人﹐因以我等之五髙而名之曰『五老』。無始以來﹐安有五老之名乎﹖」

何何氏曰「髙矣﹗何不逃之﹐而受此名爲﹖」

五靑衣笑曰「旣以爲五老﹐則亦隨人五老之矣﹔旣曰匡﹐則姓匡已矣。卽以我爲我主人可也﹐安往可逃﹖世之逃名者﹐非自無可以過於人者﹐則故逃之以爲名耳﹖詬厲名教旣名之名﹐以戒﹝駭﹞天下而疾得名者﹐此我主人之所大惡也。匡山之五老也﹐五老固以忘之矣。」

何何氏醒曰﹕名本無名﹐無名有名﹐名隨其所名。吾當忘其所名﹐而勿忘其所以名。名如火之光﹑艸木之香﹐相傳於空中﹐不離不息﹐不得不然者也。畫地作餅﹐虛名之罪也。因名之爲累而罪所以爲名者﹐是火罪光﹑艸木罪香﹔天地能無罪乎﹖人子生﹐父咳而名之﹐又從而字之。居一室從而顏之﹐制一器從而銘之。顧名思義﹐卽砥行立名之資也。髙罪名之論﹐則砥行立名者先得罪。砥行得罪則名教賤﹐名教賤則人以無名之名便其所諱﹐而父子﹑君臣之名不足事﹐事皆可倒行逆施矣。𨿽曰且無善名﹐烏有惡名﹖然藉口者萬世﹐而無名者無口﹐況無無名者乎﹖告閭人爲聖人﹐必兼兼然不從﹔曰欲汝不同禽獸耳﹐欣欣然從矣。無上之名太遠難從﹐故聖人以疾沒世之藥治萬世﹐而以無悶之藥治疾沒世者。經之權在史﹐拈花之權地獄也﹐安得罪名﹖安得不罪名﹖安得不罪罪名之名﹖

謝幼度淝水之役﹐吳附子目謝爲好名。嗟乎﹗江東猶是江東﹐正以康樂一擗﹐乃欲獨以竹蓬屏風抗之。推隱之之爲此論也﹐自好名也至矣。名砥﹝詆﹞名﹐以我所便之名詆所不便之名﹕名學問﹐詆事功﹔名道徳﹐詆學問﹔而道徳又自相訁互﹝詆﹞﹔乘髙詆下﹐匿虛詆實﹐推至於無可名言以爲名﹐天下莫能勝。庸者泯於好﹑不好之間﹔才者好其一得之好﹐以泯其所不好﹔達者好其不泯人以自泯﹐而終非所以救世也。

東土﹑西方之公議名者曰﹕使人好「不好名」之名﹐至矣﹔使人好「無可名言」之名﹐至矣。然益可以欺人﹐誰是眞平懷泯然自盡者乎﹖何何氏不得已於自泯中以不泯泯天下﹐而立一平名以﹝核﹞實﹐曰﹕惟使天下好「好學無自欺之名」﹐則天地慰。

憤世無不爲口﹑爲名﹐而無不諱口﹑諱名者﹐故不禁出聲耳。每嘆李卓吾自負尖快小才﹐縱其偏見﹐欲一手抹天下﹐作第一人。而官不稱意﹐遂發憤巽血﹐助以穿魔之杖﹐益顚倒其說以快意﹐一切不顧。以爲詭戒﹝駭﹞天下則得名更速﹐故專罵好名者﹐正自家好名之至耳。其稱則天﹑馮道之類﹐遂爲壞名教亂天下之渠魁﹔得罪天地﹐故世以異端詆之。然豈知彼益得計乎﹖彼知如此毒辣破敗﹐旣足以慰後進貪奇喜新之人情﹐又足惹天下謗我﹐則我名愈烈﹔逆知後世𨿽有正人斥我﹐終不勝尖快小才之外憐而內護之﹐此所以得計其無忌憚也。

爲爲子曰﹕公自謂向上開眼乎﹖自謂讀書有二十分識﹑二十分才﹑二十分膽乎﹖其讀書刻意顚倒﹐適得好深之不深﹐亻龍侗﹝籠統﹞自護﹐又不考證﹑象數﹐如地勢在夢中﹐此不足論矣。文章不過是鄙俗鄕談﹐教舉世爲唱戲說白之古文而已。作莊﹑馬徒隸﹐莊﹑馬收之否耶﹖惟有偏至之性﹑痛癢之﹛勿口﹜﹝吻﹞﹐是可憐可愛者。若使生遇我﹐或得成就﹐惜哉惜哉﹗至於向上開眼﹐尢未夢見﹗

卓吾一身無所不罵﹐而獨不敢罵佛﹐晚年佞佛﹐拜藥師懺﹐是何爲乎﹖怕死修福﹐委靡昧癡極矣﹐可雲開眼人乎﹖然較後之開眼者又數倍矣。所太息者﹐古人抑揚殺活﹐有權有實﹐處處以萬世爲心﹐豈與專以快口博名爲心者同年語哉﹖天地最嫌此等罵名好名之人﹐天下不妨有好名而能罵名之說話。平懷論之﹐睡﹑食﹑色﹑財﹑名﹐有情之五因也。四者與睡一等﹐而人惡之太過耳。究竟能以名敵死者﹐千百中之一二﹐則名字終不能勝死字明矣。若論勸世止惡﹐兼用死字﹑名字﹔欲歇名心﹐專須死字。死字是亙古亙今大恩人﹑大寶貝﹐切莫錯過。

●疑信

荀子曰「信信﹐信也﹔疑疑﹐亦信也。」人不大疑﹐豈能大信﹖然先不信﹐又安能疑﹖疑至於不疑﹐信至於不信﹐則信之至矣。眞信此心之卽天地﹐則千丈﹑丈六不足信矣﹐又孰有可奪其信者哉﹖縱橫出入﹐生死信之而不二矣。信手猶信心也﹐手之中節猶心之中節也﹐從之﹑率之之道也。

天自信天﹐地自信地﹐我自信我。天自信天﹐不自知其天也﹔地自信地﹐不自知其地也﹔我自信我﹐不自知其我也﹕是謂正信。正信之身﹐參天地而肉之﹐通晝夜而血之﹐爲無所爲而毛之者也。正信正徹﹐則尊其尊﹑道其道﹑數其數﹑文其文。風雨露雷﹐時行物生﹐蓬蓬然綸﹐糸羨糸羨然轉﹐是實地也﹐是眞空也。口不鑿空﹐復何﹖不邊而可以邊﹐不幟而綱舉﹐不翻﹝﹖﹞而輻湊﹐不挾突ㄗ﹐隨立隨掃﹐而本不待掃。

四肢之於軀也﹐五音之歸喉也﹐何所回﹝回﹞護﹖回﹝回﹞護可也。何有外內﹖外內可也。不厭不息﹐一切乃可任之。眉日無功﹐背日不見﹐舌日以舐﹐溲日以出﹐是老不休而大休者也。

其從怖生死﹑計罪福發心者﹐緣信也。必須煆煉﹑降伏﹐遇師指授﹐然後相應。其應有幾﹐幾之始也﹐化因於變﹐變因於爛﹐爛因於破﹐破因於熟﹐熟因於專﹐專歸於直。直者﹐眞也。疑不眞﹐則信不眞﹑煆煉不熟﹐必流狂邪﹔終不如信學問﹐變化之無大失也。兩不得而三又不得﹐四不得而五又不得﹐以爲一矣﹐而一又不得﹐不得何所得乎﹖要何所者﹐洞見其所以然耳。灑灑落落﹐九擗八裂﹐若猶不能﹐則又不如信修持﹐跛跛挈挈爲無大失矣。

上根正信而知至者﹐能幾乎﹗緣信不乏﹐緣而得正信之分數者﹐有之﹐見得者過後多失。從緣薦得﹐相應乃疾﹔緣熟而化﹐乃能出入。竭心無心﹐知至至之﹔明法無法﹐知終終之。徹則如日見物﹐不則如夜見物﹐不則得少自住耳。

中道之教﹐節節次次﹐不致春駁﹔爲藏悟於學之卽無悟﹑無學也。纖也入﹐廣也包畛﹝軫﹞﹐矩從圜﹐壺滑而觚。所化者廣﹐捷者自捷﹐豈以捷爲功乎﹖急欲其疑﹐毋乃助長﹖不過茅塞之﹐飆撓之耳。教者不能起疑﹐而能令人疑情起。眞者自疑﹐眞疑不破﹐自不容已。學道人平心自問﹐行解果相應乎﹖則二六時中﹐無非鐵牛﹐無非鞭影﹐從此飛黃﹐天門訁失蕩﹐此非可執一棧也。

疑信入門﹐邪﹑正之關非小。故曰﹕正人說邪法﹐則邪法亦正﹔邪人說正法﹐則正法亦邪。語不拘正﹐必歸正經﹔玄黃何色﹐必以白分。賁本無色﹐白任玄黃。玄黃之可白者﹐卽玄黃之難白者也。至人粹之﹐君子繩之﹐聖人時之﹔三者本一而不妨三之。以明暗推裁﹐君子可白﹐聖人難白﹔聖人可白﹐至人難白。無妄者﹐眞妄之所不得論也﹔無息者﹐動靜之所不得論也﹔無咎者﹐吉凶之所受正也﹔君子者﹐至人﹑聖人﹑帝王﹑鬼神之所受白也。咎之難居甚於凶﹐無咎之可安甚於吉。夫咎非其人之尢﹐而其神自白之也。疑信﹑邪正﹐莫嚴於此閒矣。

閒者﹐矩也。矩者﹐直也。三界一大矩也﹐六相一大也。環可諭矩﹐不必以輪﹔大斫不墨﹐必以墨矩。墨矩自白﹐輪規若黑。玄黃者﹐原不可以可白﹑不可白自矩也。信手﹐矩信心。旣不以可白﹑不可白自矩﹐又不以其矩白人﹑黑人以爲能﹐而能因人之黑﹑白使人自矩﹑自白﹐則﹑無而無非矩﹐矩﹑無矩而無非﹐且容諸與不者於玄黃間。何黑何白﹐是爲大白﹔而自以不可矩者寓於可矩﹐使人從其從焉已矣。

本自如此者﹐在聖不增﹐在凡不減﹐又何憂其缺少﹐而日訁堯訁堯哉﹖Θ堯舜之色﹐而潤啄﹝喙﹞之天﹔供至人之薌﹐而布君子之席﹕斯固疑疑信信之不易崇卑法也。心本無法﹐信法不如信心。自信實難﹐必先信法﹔能信可法之法﹐乃能疑法何以爲法之法﹔能疑法何以爲法﹐則可以自信本無一法之心﹐而隨我立法。遠徵諸近﹐近徵諸遠﹔大徵諸小﹐小徵諸大﹔實徵諸虛﹐虛徵諸實﹔彼徵諸此﹐此徵諸彼。擴信決疑﹐當疑攖寧而信乎疑始。始若不疑﹐惟有一笑﹐笑無遠近﹑大小﹑虛實﹑彼此矣。徵何徵﹖何徵﹐其至徵乎﹖

挈﹑通。矩卽曲尺﹐以直爲曲。所以爲方﹐卽所以爲圓。蓍之徳七﹐七﹑圓而神也﹔卦之徳八﹐八﹑方以知也。天以地成﹐而地之用皆天。七以六圍一﹔八以八圍一﹐則九矣。七八卽九六也﹐六七卽八九也。方本於圓﹐而成形立法則寓圓於方﹐故曰「矩」。

●疑何疑

疑何疑﹖誰非可疑﹖又誰可疑乎﹖善疑者﹐不疑人之所疑﹐而疑人之所不疑。善疑天下者﹐其所疑﹑決之以不疑﹔疑疑之語﹐無不足以生其至疑。新可疑﹐舊亦可疑﹔險可疑﹐平更可疑。爲其習常﹐故詭激以疑之。詭詭成習﹐習爲け噱﹐故不如自然疑之至險至新也。舊而新者﹐新遂至於無可新﹔平而險者﹐險遂至於無可險﹐此最上善疑者﹐入此謂之正疑。知此正疑﹐而古今之參參差差千百疑人者﹐皆可因疑疑之矣。

明月藏鷺﹐白鶴銀籠﹐石女生兒﹐珊瑚嘗月。云蒸飯矣﹐狗溺天矣﹐剎竿錘矣﹐猿播錢矣。不自疑其終日行解何以不應﹐而疑此等以疑人﹐此疑肆耳。蟾蜍吞香鑪峯﹐走入焦螟眉穴中﹐髙聲呼曰「鬼語搖鈴者爲何累及我輩﹖」此自一疑技也。笑人法性不寬﹑波瀾不闊﹐戀行坦途﹐不墮云棧。彼出格寬闊者﹐又豈獨以此爲波瀾乎﹖人自不肯正疑﹐可憐生小鼓篋之典墳﹐直閒言語矣。驢鳴犬吠﹐無非性光﹐則何技不可以發正疑﹐疑又何問正不正哉﹖

疑物者曰﹕承石取鐵﹐玳瑁吸若﹐蠟鍼偏丙﹐百﹝柏﹞能指西﹐杖海何發寒焰﹖悉唐何以制象﹖鯨死應彗﹐蠶耳絕弦﹐烏消化物﹐農變五金﹐酒醋涎弦﹐糟醬潮湧﹐獺膽分卮﹐戎鹽累卵﹐人气粉犀﹐鳧茨畫銅﹐狼筋詰盜﹐石燕相就﹐諸如此類﹐不可悉數﹐皆可疑者也。況萬物之化﹐鬼神之變乎﹖

疑辧者曰﹕天何不可下﹖地何不可上﹖艸何不可謂之木﹖木何不可謂之艸﹖牛生卵﹐雞有胎﹐蛇百足﹐馬生角﹔鐵魚生羽﹐何知不如銅人之毛﹖翁仲流血﹐何知不似金狄之淚﹖蟻有大九洲﹐腹中之螈蠑﹝蠑螈﹞別有日月。吾以意疑之﹐卽必有矣﹐是當吾前之必有者﹐皆可疑也。

疑教者曰﹕三千大千爲一佛剎﹐北郁單人壽千歲﹔忄刃利天壽千歲﹐以人間百歲爲一日﹔以至摩身天壽三萬二千歲﹐以三千二百歲爲一日﹔以至無想天壽八百四千劫。識陰傳命﹐意成中有﹐男﹝淫﹞母﹐女﹝淫﹞父﹐有十七相。胎藏八位﹕羯羅藍位﹑遏部曇位﹑閉戶﹝屍﹞位﹑鍵南位﹑缽羅賒亻去位﹑發毛爪位﹑根位﹑形位。三十八七日﹐內風趣產﹐正生漸次觸生﹐外風手浴﹐痛如刀割。今請問人﹕班﹝斑﹞駁在心﹑甲下在額等八十虫﹐皆知之否﹖此大可疑而人不疑﹐權自解曰﹕權耳權耳。

於是疑疑者曰﹕此皆不疑﹐請言大疑。剎剎之外何際﹖劫劫之末何去﹖巧歷不能綴術也。七曜眾星何以系﹖七十二候何以轉﹖孰可疑於此者乎﹖推之曰﹕遠矣﹐何暇計此﹖汝傀然有身﹑最切近不能離者﹐目何以視﹖耳何以聽﹖手何以持﹖足何以行﹖孰可疑於此者乎﹖習之則忘﹐思之則戒﹝駭﹞﹐天地間皆此類也。天地間一疑海也﹐此而不疑﹐則無復有可疑者矣。

生所疑﹝以﹖﹞之生﹐死猶是也﹐必有可知﹐必不必知。各各本不相知﹐知之何異於不知﹖萬物本乎天地﹐地本乎天﹐天固不知地之功也。天地自不能知﹐又安知物物生死之不相知乎﹖天之爲主也﹐正主其不知﹔而各各不相知者﹐各爲主也。蜉蝣自疑午暮之生死﹐蟪蛄自疑半歲之生死﹐無異於人疑百歲之生死也﹐而汝又何疑﹖此言一出﹐疑者大放﹐遂無忌憚。

正疑疑者曰﹕正此何疑者﹐何不疑之﹖一切平等矣﹐何不飯溲﹖何故溲必偃廁﹖何故自遺之﹑自屏之耶﹖生卽無生矣﹐曾疑以毒藥之無生安其生﹐而以飲食之生理其無生﹐乃爲各安生理之「生卽無生」耶﹖此猶不疑﹐而日日侈斷鶴續鳧﹑指鹿爲馬之可疑。入銅狗鐵蟒城﹐豈不箭射﹖箭射彼不畏也﹐恐畏吾正疑一問。問曰﹕土地堂之白疑椎﹑上疑堂者﹐所至圍疑臺﹑供疑花﹐此一疑坐何以不肯下﹖善知識金顏於眉﹤冥頁﹥之間﹐一權宰至﹐則出戶揖﹔厭更白衣﹐則鐵脊倨之矣。執拂者﹐必勃然而變色﹔更其詞曰﹕久承拄杖頭放光動地﹐則爲之解頤。嗟乎﹗此一色變﹑一解頤﹐是疑本也﹐自乃居之不疑﹐而乃倚穿佛魔之杖以恣魔假﹐不作世諦之詞以疑人自掩耶﹖明教祗支之傳僞肆﹐猶可言也﹔徧送詭隨以蓋膽之鐵捲﹐不可言也。若能疑此三十年﹐許君上坐﹔若能疑此三十年﹐決不上坐。有大檀焉﹐伐四天下之山林以爲杖﹐盡付四天下之口而尻者﹐各上坐其家﹐來卽予杖﹐廢賓主之禮﹐掃盤辟之迂﹐並問「如來妄生分別﹐何以忽哭忽笑﹐有肯有不肯﹖」豈不快哉﹗

●源流

客語源流﹐而詰吾反因之說。

曰﹕吾便反源流而明之。向來言源一而流分矣﹐吾獨言源分而流一﹐可乎﹖

聞者大戒﹝駭﹞。問源何以反分﹐流何以反一。

曰﹕山則根一而枝分﹐昆侖入中國﹐分三枝以千萬枝﹐君所信也﹔水至大海而合﹐又君所信也。其始發源也﹐皆兩山之間﹐泉出於山之凹﹐一山十凹則十溪﹐則始源之多也無量數。漸流至麓而成溪﹐溪與溪合﹐出與別河合﹔漸合漸大﹐始與四瀆合﹐然後乎海﹐豈非源分而流一乎﹖

聞者曰﹕果然﹐然古人何以言源一而流分﹖

曰﹕此有地心之理﹐古人未闡﹐俟人悟耳。人知水自上而流下也﹐豈知水自下而流上乎﹖一身之血﹐猶大地之水也﹐人屹爾而立﹐則血當流足掌矣﹐腦豈不乾﹖然地不聞昆侖之頂乾也﹐何其怪哉﹖地在天中﹐球也﹐四周六合﹐各以所履爲下﹐首立爲上﹐气鼓之而然﹐漸也﹝陀﹖﹞以轉﹐人如蟻不知耳。南北極與天應﹐樞紐不動﹐而時時气交。地球在日北陸之帶爲中國﹐故陰陽最和﹐人最靈。總須彌迆北﹐是其應北極之頂也﹔眾稜分流﹐洫如瓜﹐此大體也。各方皆海﹐環輸相接。各國所祖之山﹐如昆侖者甚夥﹐如人肘股之節。其津液匯生﹐則歸於經絡之血﹐經絡猶江海也。海有沃焦﹐其名不必信﹐理則近之。各海皆暗流入地心﹐地心之中﹐非實塊也﹐半土半水﹐金石雜之。金石各有火﹐而地皮乃有木﹐木又有火﹐故《震》爲出。中有億萬經絡空穴﹐大虫﹑奇獸﹑怪物﹑鬼神﹐無所不窟。內亦有气旋轉﹐與外气相應﹐故海之潮汐應月。向謂地浮水上﹐地升降而溢落﹐此似之而非也﹐彼尙不知地球之說也﹐乃地心與天气相呼吸而然也。由此推之﹐各海皆吸入地心﹐地心轉經絡而上升﹐各沁於各山之頂﹐而總須彌之頂亦一頂也。源而流﹐流復爲源﹐乃一輪也。合邪﹝耶﹞穌及佛僧之說測之﹐是知源之一者﹐多源皆本於地心之源﹐故曰一也。地心猶紇利陀邪﹝耶﹞之肉團心﹐而質多耶心寓之。天地一分﹐天心通於地心﹐虛貫一切實中﹐則貫地心明矣。此足爲公心寓人心之證。

●無如何

鬼神者﹐心也。神气出入﹐生生而靈﹐靈其所靈﹐往而中陰﹔因體物之鬼神﹐而有作怪之鬼神。形不靈而气靈﹐語不靈而聲靈﹐覺不靈而夢靈﹐生不靈而死靈。化負﹝婦﹞﹐暴化虎﹐士之虺﹐伯時之馬也﹐令升之徵狐鼠也﹐公明之言五酉也﹐淮南之言狡濡嬈漠也﹐關尹之言豆鬼畫門也﹐譚子之言巫魍孕怪也﹔皆心之所變﹑純气之所爲也。拘拘不信此者﹐未達耳。伏蟄而旋其气﹑息其神者﹐仙矣﹔際斷而化其气﹑忍其神者﹐定矣。然气有時散﹐陰終歸陽﹐其久﹝暫﹞也﹐五十步與百步耳。守屍何爲﹖鬼窟何爲﹖吾又不欲犀玩牙雷﹐知其靈之所去。適來時也﹐適去順也﹐自銷其寶鏡﹐不躍冶於輪回。間往間來﹐卽無往來﹔與天地寓﹐卽出天地。卽無論輕淸者上﹐足別構一天地乎﹐旣以妖﹝夭﹞壽不二矣﹐鬼神無如我何﹖鬼神無如我何﹐則我何必以生前死後各各不相知之知﹑可以逍遙置之者﹐顧乃爲營營所縶哉﹗知之不惑﹐知烏可已﹖故聖人原始反終﹐通晝夜知其故﹐而教人以知生者畢之。莊子外生死﹐惟以善吾生乃所以善吾死。則學者於人間世﹐欲無忝所生﹐不負天地﹐獨在從本心不愧怍而已。不虛生﹐不浪死﹐不學又何爲哉﹖弦歌則弦歌﹐刪述則刪述﹐不厭不倦﹐優哉遊哉﹗

生之不能不衣食也﹐明矣。「有生﹤黑咸﹥也」﹔﹤黑咸﹥皆事也﹐事皆衣食之類也﹐忌之則衣食累矣。終日衣而無一絲﹐終日食而無一粟﹐則其累何忌﹖優遊者曰﹕事苟不得罪於天地﹐皆可爲也。爲而無爲﹐有而無有﹐事事無事矣﹐不必倚杖《華嚴》﹐以爲吻也。人謂如是而後專家﹐專家乃精﹔如是而後無上﹐無上乃尊﹔如是而後壁立萬仞﹐如是而後臯比白堆﹝椎﹞﹐吾未見其可。以爲卑瑣艸木﹐一曲一藝﹐吾又未見其不可也。泯者且不肯受堯舜之黥劓﹐今豈受無上﹑專家之黥劓乎﹖不受黥劓﹐則安心受天地之黥劓可也。

金石絲竹之壁﹐乃巾箱耳﹔玄牝之門﹐守財奴耳﹔妙寬﹝覺﹞斷四十二無明﹐虛空爲坐﹐靈衣耳﹔心空爲第﹐鄕飲耳。吾本吾﹐吾信吾﹐吾從吾。心還心而何心﹖物還物而何物﹖毀之何﹖譽之何﹖謂其藏身可﹐使才可﹐立異可﹐合外可﹐同塵可﹐習气可﹐求食可﹐糟粕可﹐矢溺可﹐義气未絕可﹐出格未出格可﹐冀旦莫﹝暮﹞遇之萬世可﹐可乎可﹐不可乎不可﹐無可﹑不可﹐並無而無。啼笑如嬰兒﹐縱橫以其眞﹐無道可羨﹐無禍可懼。鬼神無如之何﹐人又如之何哉﹖然先難後獲者﹐亦不自白此條約於亭柱也。

﹛幹火﹜君過詫黃﹝B138﹞老曰﹕吾能滅天下之形﹐毀天下之器﹐熱而向上﹐舉天下無足以當吾之烈者﹐猶不能以獨處而無麗﹐麗我者必盡﹐人皆畏我。若此﹝子﹞﹐柔其質﹐厚其貌﹐蠢然塊然﹐莽莽已耳。髙而玄者﹐使人不敢及﹐子無能也﹔林林而生華﹐子無能也﹔堅而有聲﹐煆而發光﹐子無能也﹔澄而淸﹐淵而波﹐能陷人﹐能養人﹐子無能也。子毋乃眾所不收﹐而顧有莽莽者﹐何歸﹖

黃﹝B138﹞老曰﹕我歸則歸於無有﹐汝亦無有也。汝𨿽傳﹝﹖﹞﹐非吾所載者爲汝母﹑爲汝用﹐汝又何烈焉﹖汝能滅﹐我能生。汝能滅我之所生﹐我能生汝之所滅。汝以滅爲生﹐我以生爲滅。殺我者﹐以根托我﹐我﹝其﹞如我何﹖我爲汝慮﹐殺汝者﹐一勺之水﹐汝安任哉﹖所餘之灰﹐猶他人之灰也。

﹛幹火﹜君聞之﹐惶懼求解曰﹕我棲棲焉求傳我者﹐誠恐一旦不幸﹐司ピ氏必以鐸禁之﹐命至寒食。終以不解過江之寺﹐千年常靑﹐豈所依之名善歟﹖

黃﹝B138﹞老曰﹕汝自負之烈謂何﹖而依無生之鬼名﹐以求長生乎﹖汝毋自負﹐我當告汝。汝在上﹐汝之仇在下﹐我爲之和其中。中分我之身爲二﹐一和汝﹐一和汝之仇﹐仇且與汝爲夫婦。

﹛幹火﹜﹝君﹞驚喜曰﹕子無能﹐蓋無所不能也。吾所能﹐子實庇我﹐我又安能負﹖於是下而交其所仇﹐天下以濟。始信天下之至仇卽至恩﹐一日不相離者也。

黃﹝B138﹞老曰﹕汝以滅爲生﹐非汝之能也﹔我以生爲滅﹐亦非我之能也。生生死死﹐皆蒼父主之﹐知乎不邪﹝耶﹞﹖乃尋蒼父﹐合其恩仇朋友五人﹐極乎南北﹐旋乎東西﹐歷九階而扣之﹐惟有蒼父所用者七公﹐而蒼父竟不可得見。見最明者﹐曰﹕盡心則見﹐本無生死。生死勿自欺﹐欺則不能逃乎鬼神。

●玆﹤炎炎﹥︻

轉八十轆轤中者﹐玆﹤炎炎﹥︻也。鑿而破之﹐破而補之──破則悟﹐悟則補。象數以表不可言之理而至於無象數﹐聲音以通不可象數之微而至於無聲音﹔言語道斷而未嘗不言﹔色卽是空﹐貞悔之反對也﹐專黑門﹐貴棘栗蓬﹐毋以交輪幾爲鑿破乎﹖則玆﹤炎炎﹥︻仍是一棘栗蓬也。此並可以鑿破黑門而補黑門矣。

頓漸一致也﹐猶之動靜﹑《震》《艮》﹐相反相因者也。漸無不頓﹐頓無不漸﹐本無頓漸﹐故貫頓漸。然有專門之別路﹐而正路者正喜此別路爲正路之一路也。黑白二路﹐各有先後﹐交互用之﹐凡技皆然。初射者數日卽中﹐久之反不中矣﹔不中之後乃可學射。學奕於國手﹐以爲得法矣﹐以其法遇敵則反敗﹐敗而後自得之。旣自得之﹐何必用譜﹐而乃可譜矣。吹蕭﹝簫﹞者﹐有數日能聲者﹐有一月不能聲者。其法無它﹐吹之而不已﹐終必能聲﹐能聲而後蕭﹝簫﹞乃可曲也。能聲者悟門也。大抵入深則出髙﹐入險則出奇。通徹之人﹐忘其所存﹐而無所非法﹐又有何掃除﹐有何修持﹐有何管帶乎﹖成連之傳伯牙也﹐棄之海上﹔段師之傳昆侖也﹐必忘其本領。則世所謂指下之法愈於譜者﹐猶未也。琴何必於海﹐而海得琴法乎﹖然執此法以教天下之樂﹐則天下之樂盡湮矣。蓋語上者千一二﹐而中下者滔滔也。法爲中下立﹐而上者自能破法﹐自能補法﹐不必語也。不必語﹐故可寓之﹐寓之已露泄矣。

天地露泄之﹐馬體變龜用﹐而人不悟﹐此天地之棘栗蓬也。伏羲露泄之﹐以奇渾偶﹐而人不悟﹐此伏羲之棘栗蓬也。文王露泄之﹐轉東西爲南北而輪回之﹐反對相續﹐而人不悟﹐此文王之棘栗蓬也。孔子露泄之﹐雜上下經而交易之﹐取三互之《大過》而顚之﹐天何言而代錯﹐而人不悟﹐此孔子之大棘栗蓬也。佛法爭言之矣﹐而動靜歸風﹑呵呵入無字之象數棘栗蓬﹐無提之者。老莊爭言之矣﹐而北鯤變南鵬﹐忽鑿混沌﹐卽三生萬之教父﹐此一棘栗蓬也﹐無提之者﹐但以寓言忽之耳。孰知天地一分﹐何往而非虛寓實﹑無寓有者乎﹖人謂莊子恨人鑿耳﹐孰知教父之教人鑿又教人補乎﹖安樂窩鑿東西﹛雍瓦﹜﹝甕﹞而補方圓﹐此一棘栗蓬也﹐誰參之者﹖愚故有玆﹤炎炎﹥︻﹐而不妨鑿破有無爲交輪幾也。

空空矣﹐何有象數﹖而先寓此九竅百骸之色身﹐則革囊卽一棘栗蓬也﹔無聲無臭矣﹐而復有此惟﹑兪﹑噫﹑弗之喉舌﹐則鐘律一棘栗蓬也。故知天地間﹐隨之﹐一切可隨﹔除之﹐一切可除﹔參之﹐一切可參﹔學之﹐一切皆學。大悟自非學習﹐而必言學習者﹐則爲古今畱此總棘栗蓬也。專門之偏精者﹐且笑學天之務大﹔而大者容偏精之笑之者﹐爲古今畱此偏至之棘栗蓬也。日借光與月﹐而隨人之愛月﹔天容日月﹐而隨人歸明於日月﹐天豈憾人之笑其不明乎﹖可知「知本無知」之故矣。

子思贊天地之所以大﹐孟子稱之以時。鑿大鑿時者曰﹕尼山中和平庸﹐聰明之士皆恨其無快人意處。今請稱其一快快﹕所謂集大成者﹐能收古今之利器﹐以集成一大棘栗蓬也﹔而使萬劫髙者時時化而用之﹐卑者時時畏而奉之﹐黠者時時竊而假之﹐賢者時時以死守之﹐盡天下人時時衣而食之﹐故萬劫爲其所毒﹐而人不知也。羲皇鑿破陰陽﹐成三百八十四利器﹐而孔子收之﹔軒轅創干支﹑文字之利器﹐而孔子收之﹔堯舜奪其子之天下﹐以成揖讓之利器﹐而孔子收之﹔湯武奪其人之天下﹐以成徵誅之利器﹐而孔子收之﹔殷三人爲亡國之利器﹐而孔子收之﹔周公蒙殺弟之名﹐權侵衝主﹐成周禮之利器﹐而孔子收之﹔Ω韶以來之樂﹐爲誘人歌舞﹑迷人魂魄之利器﹐而孔子收之﹔匯五帝以後之條例簿書﹐成奔走天下之利器﹐而孔子收之﹔抄三皇以來之俚謠巷嘆﹑士大夫之怨訕訁叟﹝諛﹞祝﹐成泄忿放情之利器﹐而孔子收之﹔伯夷壁立萬仞﹐秉吹毛劍﹐使人不敢注視﹐此立淸極之利器也﹐孔子收之﹔伊尹五就失節﹐貪功放主﹐不惜爲後世姦權藉口﹐而立此任極之利器﹐孔子收之﹔柳下以盜爲弟﹐而苟且卑污﹐立一和極之利器﹐孔子收之。志在《春秋》者﹐煎烹魂魄之火城鐵而﹝照﹞膽毛之利器也﹔行在《孝經》者﹐爲磨千古之髙奇燻赫﹑逼人歸本之利器也。當其身﹐在家出家﹐幹時君而不遇﹐一官卽罷﹔送死顏淵而好學今亡﹐則門人中無一肯者。其轍如環﹐以筆爲鐸。死後墓出璧而堂作聲﹐略弄神通﹐是其小技﹐而大棘栗蓬之在此天地﹐無外無間﹐時時光明。卽後有西方之教來﹐正其化身﹐而《蒙》《困》《震》《艮》﹐微危習險﹐一惟何言﹐早以示此第一機矣。

《時論》曰﹕經之將終﹐《旣濟》之《明夷》曰「東鄰殺牛﹐不如西鄰之礻龠祭﹐實受其福。」此眞年﹝先﹞知永平白馬之入也。《大過》再三致意反對之變﹐而禪宗正用其權以行其毒﹐則毒有過於太極圈者哉﹖太極藏身於一切爻﹐而人不能以一爻限量之﹔尼山﹑鷲峯皆藏身於一切法﹑一切物中﹐而人不能以一法一物限量之。藏身無迹﹐無迹莫藏。太極以一切法﹑一切物爲護身符﹐故太極爲都符。太極最善逃﹐而人不能逃﹐此太極之所以毒也。彼謗太極﹑駕太極之上以自逃者﹐蚤﹝早﹞已爲太極所藏﹐而彼不知也。彼烏知呼「太極」者何﹖呼「天地」者何﹖呼「易」者何﹖呼「物」者何﹖呼「心」者何﹖同在此中﹐隨呼卽是﹐不呼亦是。何圓其非倫脊﹖何倫脊而非圓﹖眞圓圓者﹐無倫無脊並無圓矣。

株兔劍舟﹐﹝炫﹞尊食技﹐乃執無名之名而滯名﹐執無相之相而溺相者。謂其隱劣顯勝﹑護過遮詮之權﹐則亮﹝諒﹞之矣。破大用大﹐破時用時﹐相悖相害﹐無不相容﹐豈與爭駕乎﹖彼言髙而不與之爭髙﹐學之不厭而已矣﹔彼言深而不與之爭深﹐飲食日用而已矣。以莫髙深於平淡也﹐是無髙卑﹑無深淺矣。《金剛經》本處飯食﹐洗足敷座﹐世尊不已說竟三藏乎哉﹖則無行不與﹐可見其妙密鉆錐矣。行生代錯﹐集古今之利器爲其示現﹐是轆轤之治亂水火﹐又何處非其縱奪殺活也乎﹖

拈《華嚴》之華﹝花﹞﹐則一多無不貫矣﹔不知《華嚴》之華﹝花﹞所自貫者﹐鬼華﹝花﹞耳。執一定之理﹐而不知時變權因﹐故爲理所礙﹐此賢者之所不免也﹔執無定之理﹐而不知反因輪起公因﹑兩端統於前半﹐故又爲無礙所礙﹐此髙者之所未知而誤人者也。讀交輪幾而破玆﹤炎炎﹥︻之句﹐則知有無定之理﹐而自有一定之理﹐此處處不易﹑處處變易之太極也。以賢者所執之理責髙者﹐髙者不服﹔以公因反因之太極藏髙者﹐髙者庶心服乎﹖心服亦口彊。然有以瀉其偏峯﹐則偏峯正用﹐而道法幸矣。以鑿破鑿﹐以鑿補鑿﹐又安可少哉﹖分門別戶之壇﹐藏拙護短之杖履﹐依粉本繪畫棘栗蓬﹐而未嘗肯銜﹝﹖﹞﹐求一破者﹐談何容易﹖

儒者必守法言﹐經學多執字面﹐應以「鑿」「毒」爲嫌矣。孟子接人醒世﹐嘗用此機﹔況彼一時此一時乎﹖千載厚皮﹐誰搔痛癢﹖故不惜葛藤潦倒﹐爲加一楔。

●消息

消息不欲人知﹐而無不知。消息可知﹐而究不相知﹔消息可疑﹐而人不疑。消息本不待悟﹐而人不悟﹔不悟則已負消息矣﹐專悟則已違消息矣。消息者﹐莫無上於泊然無所起。果能使此心無所起乎﹖使之而能﹐則固有所不能矣﹔將欲不使﹐烏乎不使﹖聽其不能﹐是卽難能﹔毋亦無所起者在起起中乎﹖起起而滅滅也﹐猶死死而生生也﹔死死生生者﹐消消息息也。天地之間﹐能消而不息乎﹖能夜而不晝乎﹖能消而不息﹐能夜而不晝﹐則人之心能滅而不起矣。心卽天地﹐而令之倔彊於天地﹐能乎否也﹖卽能倔彊﹐終還消息。心大於天地﹐故可以倔彊而不可倔彊﹐倔彊之心卽不能大於天地矣。

眞泊然者不待泊然﹑不謂泊然﹐是能泊然。逆消息而知之﹐泊然也﹔順消息而用之﹐泊然也。無息則無消﹐消消息息卽無消息。天地卽心者﹐天地之無心也。無心﹐無天地矣﹐又何嘗容天地於其心﹐容心於天地哉﹖無消息者﹐消息息消。

自無有以來﹐忽而明﹐忽而暗﹔忽而冬﹐忽而夏。明則動﹐暗則止﹔冬則寒﹐夏則熱。十世古今﹐豈能移易一﹝﹛糸﹜﹑累﹞黍乎﹖何東西而東西之﹐何南北而南北之﹐何內外而內外之﹐因內外而中之。鴻蒙﹝﹞以是傳之羲﹑軒﹐羲﹑軒以至如今﹐未嘗移易﹝﹛糸﹜﹑累﹞黍也。天地生人﹐生生不已。天地不能移易﹐而人心乃不勝千百其變﹐此人之罪邪﹖天之罪邪﹖教人求心者之罪邪﹖人自不求心之罪邪﹖無如其鉤鎖於塵塵而失其故也。

不得已以息自反。息也者﹐休息也。休息之息﹐正以其消而息也。惟其不知消而息﹑息而消﹑消卽息﹑息卽消﹑隨消息﹑無消息之故﹐而遂與消息舛馳矣。舛馳而馳以止之﹐而馳愈舛矣。馳已舛﹐柰何乎不求﹖馳已舛﹐柰何乎求﹖馳舛者﹐本不舛也﹐本不得不馳也。惡影者﹐知就樹息陰而止﹐則馳亦止也。今而後乃知影之不必惡也﹐今而後乃知心之本無所起也。無其心﹐莫如旁觀而引寓。人生而寓矣﹐無之而非寓也。當其舛馳﹐不可止之﹐愈止愈動﹐惟於起處自問曰「日明﹐夜暗﹐冬寒﹐夏熱﹐曾移易﹝﹛糸﹜﹑累﹞黍否﹖」不必作解﹐不必記憶﹐但提此問﹐其馳自止。其馳旣止﹐止﹝﹖﹞聽其起﹐又從而問之。問之旣久﹐忘其所問﹐忘其所起﹐不覺忽問﹐忘其不覺。從不覺中而旁觀其起起滅滅也﹐則必豁然於所以問者矣。

由此言之﹐人何不一問﹐何不一答﹖自問曰「問者誰﹖」自答曰「答者誰﹖」問卽已自答矣﹐答卽已自問矣。問此「問卽是答﹑答卽是問」者誰﹐則問此「不問﹑不答」者誰﹐則問此「問卽不問﹑答卽不答」者誰。如此自問﹐如此自答﹐問答不已﹐不覺交加﹔交加不已﹐不覺自斷。當其不覺﹐苦於悶悶。苦其悶悶﹐不覺忽覺。是能消消﹐是能息息。消消而息﹐息息而消﹐無所住而消其心﹐無所住而息其心﹐豈非天地生人之眞消息乎﹖消息其中﹐直下已知之矣。

請問「其中」。中不在外﹐中不在內﹐不內不外﹔中不在中﹔中又何嘗不在外﹑不在內﹑不在中乎﹖南北東西﹐何處非中﹖南北之前後﹐東西之前後﹐何時非中﹖則此十世古今不移易﹝﹛糸﹜﹑累﹞黍者﹐蓋時時移易者也。又移易﹐又不移易﹐消息誠難知哉﹗因移易之移易﹐以知不移易之移易﹐此卽貫消息之消息也。

冬自冬﹐夏自夏﹐此百姓不知之知也。知冬非三時﹐而冬具三時者﹐此仁智之知也。春不能不夏﹑秋而冬﹐艸木不能不華而實﹐則學者隨夏秋之候﹐而後落葉歸根﹐乃其所也。當下知冬卽夏﹑夏卽冬﹐則又何二焉﹖旣知夏卽冬﹑冬卽夏矣﹐何嘗不可冬自冬﹑夏自夏邪﹖生而成﹑熟而化之必然也﹐由春歷秋之序也。頓卽頓﹐又安能逃此漸以成頓乎﹖聖人之冬夏﹐夫何異於百姓之冬夏乎﹖

噓噓各自以爲知消息矣﹐烏知夫各各不相知之消息邪﹖鳳不能鶴唳﹐鶴不能鳳鳴﹔鐘不能鼓響﹐鼓不能鐘聲﹐孰分之﹖孰齊之﹖孰權之﹖孰主之﹖齊其分﹐權其主﹐歸之於天。天亦不能自主而主物乎﹖天亦不能自分而分物乎﹖吾嘗云﹕天本無天﹐以天在一切物中﹔則謂物之自主﹑自分﹐爲天之主之﹑分之可也。

人之面不可殫計﹐而無一同者。惟其不同﹐不妨大同。鳥獸之聲形各各何嘗同乎﹖豈﹝蟻﹞之異狀猶人之面﹐人視之一豈﹝蟻﹞耳﹔犬之吠猶人五方之萬聲﹐而人聞之一犬耳。人執所見﹑所察者以爲是﹐而不信「不見不察之無不是」也﹐何以異此﹖以「不見」見﹐以「不察」察。不見之見可以見「不見」﹐不察之察可以察「不察」。專知消息者﹐毋乃多此一「專知」之功乎﹖多此一功﹐卽是一罪。然此罪安可少乎﹖通晝夜而知者﹐知而安於不知﹐斯固知「止其所不知」之大消息也。旁觀引寓者﹐別開消息之門耳。住此門而因以爲法﹐是兔角也。法無嘗﹝常﹞法﹐何能無法﹖無法卽法。──「卽」之云者﹐亦無柰何之詞耳。旣有十世古今時時移易而不移易一﹝﹛糸﹜﹑累﹞黍者﹑因事立法之一切法﹐何嘗非�此無法之法﹖知此時時移易之法卽時時不移易之法﹐而又何以無法之法爲﹖

消息自消息﹐消息之法各各自成消息之法﹐吾何容心於其間哉﹖𨿽然終古如此﹐終古不得遂如此語也。不發無不知﹑不相知之疑﹐則何以悟本不待悟之消息﹖不知悟之當專﹐則何以知專悟之違消息邪﹖翕問﹐曰「代。」問翕﹐翕曰「錯。」本無代錯﹐隨其代錯。月代量而錯以星也﹐紀日月星之差而錯成時也。天何道乎﹖時而已矣。時何道乎﹖差錯而已矣。聖人知之﹐以差爲步﹐以逆爲學。日差於天﹐月差於日﹐星互差於日。合差而時顯﹐積差而天顯。差以所過謂之歷﹐�能歷天而日嘖嘖以攀天﹐天寧許其呼「知我」哉﹖人之學也﹐以差爲逆﹐以逆爲差﹐差逆之所過﹐此空空之實歷也。《易》﹐逆數也﹔學﹐逆幾也。以順用逆﹐逆以爲順﹐天差而不差﹐學天者過而無過矣。《禮運》曰「日星以爲紀﹐月以爲量。」其代錯之所以不息乎﹖其不息之所以代錯乎﹖

