《天方性理》淸劉智

序

先天之學﹐何學也﹖河未出圖﹐洛未出書﹐先天而大已不違矣。天且不能違﹐而況於人乎﹖後天之學﹐何學也﹖太極旣生﹐八卦斯畫﹐後天而奉天時﹐聖人尙兢兢焉奉之﹐而況於人乎7𨿽然﹐弗輕視斯人也。自先天層累而降﹐至於人而革其精﹔自後天層累而升﹐亦自人而造其極﹐皆一性之自爲升降而已。故維皇降衷﹐厥有恆性﹐而不思其所以降者﹐一一皆天理之節文﹐則焉知其所以升者﹐—一皆有人性之品第乎﹖此言性者日紛﹐而性理之不明日甚也。孔孟周程之緒言﹐不幾歇絕於前耶﹖西域頗無性學﹐以空爲性﹐而掃蕩一切。舉凡先天後天﹐皆在其掃蕩中矣。泰西人亦言性學﹐以神爲性﹐而建立一切。舉凡先天後天﹐皆在其建立中矣。夫掃蕩何傷﹖並其性而寂滅之﹐此佛之不合於聖人者也。建立何傷﹖並其性而畱滯之﹐此泰西之不合於聖人者也。余之不取西學以此。馬子秋田﹐以渾金璞玉之人﹐爲山輝川媚之詩﹐與余交有年矣﹐而服天方之教﹐余訝之而屢質焉。秋田曰「余小子固所世習﹐然其學以性理爲宗﹐特其書未詳譯耳」﹐余尢疑之。及丁亥春﹐居自下。秋田自都下﹐郵介廉劉子所譯天方經傳寄余﹐且日﹕「願先生序之。」因摩挲老眼﹐諦視者屢日﹐悚然驚日﹕「有是哉﹗天方之知性﹐因如是哉﹗」《大易》《尙書》之言性也﹐渾而確。太極通書之言性也﹐正面嚴。今天方之言性也﹐詳而核﹐其言先天也﹐則天理之節文莫不條分而縷析之。其言後天也﹐則人性之品第莫不代毛雨洗髓焉。天方言性固至於此﹐而劉子之心思才力固至於此哉﹗今之人刻鵲雕虫拉止此耳。劉子乃能以心思才力用之於至正至精﹐而不惑於乾竺歐羅之說﹐亦大可敬矣﹗秋田書日﹕介廉之心甚虛﹐而不能自信﹑欲就正儒者﹐而後行其書。吁﹗以介廉之學而不自滿﹐假如此﹐其視以章句而誇許於功名之場者﹐爲何如哉﹖余竊以爲劉子無憂也。《易》﹐一卜筮耳。而言先夭者宗之﹐言後天者宗之。其言先天也﹐若天不言而代之言。其言後天也﹐若天有成命而復其命。古今儒者之立言﹐莫不如是。亦何憂其無本﹐而借天方以大其傳耶﹖然劉子﹑馬子﹐世其家學﹐各遵其所聞﹐各行其所知﹐皆能與吾儒相爲發明。相爲補救。而劉子益虛心究學﹐會貫儒者之典﹐以日新其機而富有其業﹐則天方無書﹐自劉子而有書﹐吾儒絕學﹐有劉子而可與共學也已﹗豈非世道之大幸歟﹖

謹序。

賜進士出身﹑光祿大夫﹑禮部尙書加一級王澤弘拜題

《天方性理》題記

言心性﹐無異於儒家。言四元及天有九重﹐合於歐羅巴之法。蓋精研於程朱之理﹐又緯以泰西之學﹐遂能卓然成一家之言﹐爲天方教中巨作。明未文體多詭﹐言理者尢多支碎。此書文筆昌明博大。蓋康熙間﹐景運方隆﹐文明煥發﹐而載筆之士﹐皆知聖道所歸﹐想見一時儒學之盛焉。

時同治丙寅歲仲春月。

兵部侍郎兼都察院右副都禦史﹑安徽巡撫部院兼提督軍門喬松年閱畢題記。

《天方性理書》序

古今來言性理者多矣﹗特患未獲根底之說。堯﹑舜﹑禹﹑湯﹑文﹑武﹑周﹑孔之學﹐廣大精微﹐後人不得其涯岸。而恍忽視之﹐不得其閫奧﹔而膚淺視之﹐日人於紛紜而百家諸子出﹐惟董江都一言「道之大﹐原出於天。」周濂溪「無極而太極」數語﹐爲聖門指路﹐爲盲昧點睛﹐使天下後世之求道者﹐得由正路以登精蘊之域﹐而性理之面目玆開。然諸家之見地不一﹐尙不無異同之論﹐佛氏來中國﹐毀性理爲欲障﹐而學者惑﹔老氏起漢唐﹐陷性理於精气﹐而聖學湮﹔程朱救之於宋﹐王陳復亂之於明。歐羅巴人以技藝來﹐亦言性理﹐而議論贅癅﹐與吾儒不合。要皆失於根底﹐而故曉曉揉雜於其間也。功名之士﹐不暇於性命﹔談理之徒﹐不究其原委。私臆橫胸﹐浮辭漫紙﹐致使先聖之儀制𨿽存﹐而先聖之命脈幾息﹐不大可痛歟﹖余於天方家之言性理﹐蓋有深感也。天方去中國數力裏﹐衣冠異制﹐語言文字不同形聲﹐而言性理﹐恰與吾儒合。其言先天後大﹐大世界小世界之源流次第﹐皆發前人所未發﹐而微言妙義﹐視吾儒爲詳。不得於理者﹐見於圖﹔不得於圖者﹐見於文。兩義發明﹐而天人之祕密﹑性學之根底﹐了如指掌焉﹗恍忽膚淺之輩﹐復能擬議於其中乎﹖諸家橫肆之說﹐當亦從此洗矣﹗作是書者伊誰﹖西方聖人創之於前﹐羣賢宿學傳之於後﹔刨I劉子漢譯以授中國﹐中國將於是書﹐復窺見堯舜禹湯﹑文武周孔之道。則是書之作也﹐𨿽以闡發天方﹐實以光大吾儒。噫﹗吾不知劉子心胸何如遼闊﹐功業何如久遠也﹗海陽兪子﹐持書問閱於余﹐更乞一序﹐卽以所管見者書之﹐以告夫世之言性理者。

康熙戊子春三月。

賜進士出身內閣學士兼禮部侍郎徐元正拜撰

賜進士出身內閣學士兼禮部侍郎徐元正拜撰

《天方性理圖說》序

羲孔以來﹐載道必以書。而書不盡言﹐言不盡意﹐故聖人方象以盡意焉。有宋周濂溪先生﹐因爲之圖說﹐蓋本於易之玄象也。晦庵謂先生之學﹐無以復加於此圖。而陸氏子美﹑子靜議之﹐以爲其出於老子﹐訖與晦庵不合﹐至今爲聖學千古之異同。而其所以始終不可合者﹐一則疑其自蔥嶺帶來﹐是朱疑陸之惑於佛也。一則以爲莫是學過禪來﹐是陸疑朱之惑於佛也。然朱陸兩家皆深於佛乘﹐而朱子尢嶄然不爲所惑﹐是佛氏之惑愚夫愚婦者淺﹐而惑大賢亞聖之徒者深。嶄然如朱子﹐而猶幾幾其一溺也。余獨喜天方之學﹐與佛氏介介不相人。而其論性理﹐則深合乎周子。然其學﹐人中國千有餘年。歷代聖王﹐凡大一統之盛者﹐皆已詳擇其書。而無如其國人皆眞誠朴訥﹐不欲立言以自廣。或有之﹐則又騖牙估倔﹐不能通中國之典﹐暢彼此之懷也。其爲方域所限耶﹖其爲天時所拘耶﹖抑其中之賢士﹑大夫皆眞誠朴訥﹐守其道而不言耶﹖抑其中之賢士﹑大夫其天方經籍不能通中國典章﹐而不能有耶﹖及見劉子介廉之圖說﹐而乃知爲其學者之未嘗無人﹑未嘗無書也。亦視其人之學與不學﹐學之苦與不苦耳。劉子蓋苦學精思人也。棄生產而弗有﹐棄功名而弗事﹐棄百家術數而弗爲。一志於學﹐以之十年之力﹐旣精天方之理﹐又通中國之書﹐健焉日有孳孳不能一刻暇豫。嗟乎﹗劉子亦何所利而爲之﹖旣自成一家言矣。而習科舉者不知﹐爲古文詞者不知﹐卽稍知孔周之學者亦不知。匪惟中國不知﹐而天方之流寓於此者不知﹐卽天方之奉教素篤者亦不知。嗟乎﹗不知何害﹖不知然後見介廉之學﹐眞有合於周子也。𨿽然﹐周子之圖說﹐中國之自疑者不少矣﹗不但爲科舉之學者本不事此﹐卽文人學士不過日文焉﹑學焉而已﹐亦不知此。故周於圖說一出﹐而宋之朱震疑之﹐謂太極圖說本自陳希夷。希夷傳之種放﹐放傳之穆修﹐幾陷於異端。朱子𨿽極力潮說﹐象山兄弟疑其無極二字﹐頭上安頭﹐而譏朱子爲禪﹐則朱子亦幾陷於異端矣。則是本之大易﹐而傳之周穆者。尙歙歙多餘論也。今劉子之圖說﹐其爲人之所不知也固宜。𨿽然﹐吾儒之學之所異於異端諸﹐謂其公也﹐謂其實也。卽劉子言性本於天﹐則合乎儒者之公理﹔言道歸乎有﹐則合乎儒者之實學。夫私則爲異端﹐公則何害﹖虛則爲異端﹐實則何害﹖東海西海﹐非大公而至實者乎﹖豈吾周子之圖﹐朱子之解﹐羣以無極爲端﹐而如鵝湖鹿洞至今傳疑也乎﹖獨可念者﹐劉子子然一身﹐著書幾數十年﹐懷冊書數千里﹐篤志於道﹐而冬不鑪﹐暑不景夏一葛﹐寒一裘。世之人皆以其不同於中國並文﹐而不知其深合於中國之學。𨿽有繯川氏之激賞﹐而他人異同之見猶不泯也。吾玆不暇言其底蘊﹐而姑以迹斷之﹕西域之異端﹐佛也。劉子天方之說﹐大不合乎於佛。中國之異端﹐老也。劉子天方之說﹐又大不合於老。劉子不逃楊﹐不歸墨﹐不逃佛﹐不歸老﹐而又只談性理﹐不言術數﹐則非吾儒而誰與﹖﹗余故喜其合於周子﹐序而傳之﹐將不得與誅泗之學﹐並著天壤哉﹗

東陽兪楷陳芳氏撰

東陽兪楷陳芳氏撰

《天方性理圖說》序

天地內外﹐皆眞一乎﹖寂然不動者﹐其體也。感而遂通者﹐其用也。形而上﹐形而下﹐時行物生﹐周而復始者﹐其合體與用﹐而醞釀於不息也。儒者日﹕』『無極而太極。」則無極其寂也﹐太極其感也。動而生陽﹐靜而生陰﹐是太極之分著﹐卽眞一之分著也。滿山靑黃碧綠﹐莫非是這太極﹐卽莫非是這眞一也。硯吾人之視聽言動﹑飲食色笑﹐嚴然徘場傀儡何﹐莫非眞一提攜歌唱也哉﹗梁亦素識眞一之爲眞一矣﹗然未嘗舉一言示人﹐亦未嘗見一人可與言﹐並亦未見世間有其書載其言。尋梅踏雪﹐驢背塵遊﹐隨所適意而已。歸軒獨坐﹐抱膝長吟﹐默識自解而已。甲申夏﹐避暑香雪樓﹐劉子介廉持性理圖說謂予日﹕「此眞一之譜也。「予駭之曰「眞一烏乎譜﹗」日﹕「不譜﹐何以識眞一﹖」予日﹕「何以譜﹖」日﹕「天地理象譜之實﹐性理圖說諾之文。天地理象﹐卽譜眞一也。眞一固不外大地理象﹐而爲眞一也。」予聞而喜﹐取讀卒業﹐曰「是誠眞一之譜也。」夫亦予所欲言而子言之﹐更有進者何由﹖因告予甘載辛勤著筆顚未﹐乃知介廉好學深思人也。冥思默契人也。於無書不讀﹑無學不通之後﹐眞一於冥冥中以眉端示之﹐介廉遂以其眉端文以目睫上下之。介廉遂以其目睫所上下之意文﹐書成而眞一之眉目燦然昭著於人世問矣。或曰「眞一而有眉乎﹖」予應之曰「劉子之書現寫其眉。」」「眞一而有目乎﹖」子應之曰「劉子之書現寫其目。」覽其書﹐盡其意﹐自能見之﹐不須復於口頭說照也。吁嘻﹗天地上下四方﹐何者非眞一之眉目乎﹖眉目之間示人深矣﹗惟劉子獨能領略而文之﹐劉子亦今古一奇人也哉﹗今而後眞一無眉矣﹐無目矣﹐盡取而寫之於其書矣。圖者圖其眉目﹐無容言者也﹔文者文其眉目﹐可以言者也。善觀圖者觀其圖﹐已知其文﹐不必斤斤乎句分而字解之也。圖卽文也﹔善觀文者觀其文﹐已會其圖﹐不必眈眈乎對影而虎視之也﹐文卽圖也。或有得於其圖﹐或有得於其文﹐則卽是可以識眞一﹐卽可以識自己。蓋自己亦眞一之譜也。眞一化一大世界﹐天地也﹔化一小世界﹐人也。劉子合大小世界而一焉﹐性理圖說也。則觀劉子之書﹐又可以知劉子矣。今而後無須語眞﹐無須語自己﹐無須語大世界﹐亦無須語小世界﹐觀劉子之書﹐一以貫通焉。

康熙甲申季夏石城梁潘賞靑和甫識

《天方性理圖說》序

造物主欲畢見其全體大用﹐而生人焉。則人也者﹐造物主之鏡。鏡明則見全﹐鏡昏則見虧。是見全見虧﹐只在人之心鏡明與不明爾。聖人本其至淸至明之本然﹐無所不見﹐是以稱渾同體用。賢則少差而望全知﹐則知其全。愚則並不知其全者也﹐其爲體爲用﹐則皆物欲﹐而非造物主之體用矣。聖人不常出。聖往﹐則賢知之徒﹐各用其知見。用之眞﹐則所知所見皆眞﹔用之僞﹐則所知所見皆僞。知見旣僞﹐遂認私臆之體用﹐爲造物主之體用矣。夫何僭妄之甚﹖是以終日言格物致知﹐卒未見其格致之效﹔終日言窮理盡性﹐究未成其窮盡之功。如磨硯作鏡﹐自以爲明﹐而不知其明猶暗也。其與全體大用何有﹖天方有大賢查密氏﹐曁阿補徳﹑歐默爾輩﹐皆學識超凡﹐品徳幾聖者也。著有成書﹐闡明造化之體用﹐人物之知能﹐以作行道者踐趨之程式﹐如《密進索徳》《勒瓦一合》﹑懶史爾》等經﹐旣行於天方﹐又傳之中國﹐凡吾教學人皆知誦習之矣。柰何文語屹崛聱牙﹐不能通習於儒﹐則天下之公理﹐似屬一家之私言。千百年來﹐無與其事者。乃劉介廉﹐慨然獨任﹐會通東西之文﹐而漢譯之﹐采精挹萃﹐輯數經而爲一經。復因經立圖﹐因圖立傳﹐博技數十部名經之奧義﹐微言而詳說之﹐以恐學者之有疑也﹐顏之曰﹕《天方性理》。捲不盈握﹐而造物之全體大用﹐萬物之表裏精粗﹐星燦眉列﹐無復遺蘊﹐誠格物致知之譜本﹐而窮理盡性之途徑也。學者廢其舊習﹐人是門庭﹐則見全見虧﹐爲眞爲僞﹐皆能自辧。而亦自期於見其全體大用﹐無負斯人矣。吁嘻﹗是何先賢易於傳﹐而後學艱於受﹖是何介廉苦於成﹐而眾人輕於得耶﹖先賢於於﹐後學迂迂﹐眾人蚩蚩﹐而介廉檀檀也。夫介廉何如人﹖偉人也﹗不偉於世務﹐而偉於道徳﹔不偉於人之所能﹐而偉於人之所不能﹐所以成其檀檀也。偉人哉﹗爭衡量﹐較銖兩﹐介廉不知﹔攻詞華﹐邀靑紫﹐介廉不習﹔惟於性命操持﹐一息不間﹐一學不遺。幼從余遊﹐卽有大志﹐見者皆必其有成﹐而不圖造道至於如是。學旣成﹐避世居山殫二十年﹐苦功著書十數種﹐《性理》則其首編也。其餘禮書﹑樂書﹑典禮諸集﹐俱各臻其妙要﹐皆闡天方以曉中國﹐不以私臆眩諸聽聞﹐偉哉23家無是學﹐千古鮮是人。居喜僻﹐交寡鑄﹐故都邑不聞其人﹐鄕裏不知其學﹐戚友皆不識其所作做。至於家庭骨肉厭其不治生產﹐且以爲不祥﹐而介廉弗溫亦弗顧﹐澹如也﹐直餐也。書成視余﹐余不文﹐不能加點。問序﹐旣不文﹐何以序﹖識其至意以告世之學者﹐共相勉於格致窮盡之效﹐以見其全體大用﹐不負斯人也﹐則是書之作不偶然矣﹗

康熙四十三年歲次甲申秋月朔石城袁汝綺懋昭父識

《天方性理書》序

古今來爲學亦多途矣﹗有詞章之學焉﹐有經濟之學焉﹐有性理之學焉。登髙作賦﹐遇物能名﹐判藻出人。天庭鱺華﹐流傳都邑﹐此以詞章勝者也。工虞水火﹐命官各殊﹐禮樂會計﹐職守攸異﹐至於武能撥亂﹐文可經邦﹐更非經濟不爲功。若夫性理﹐豈易言哉﹖儒家立言﹐務歸實際﹐故六合之外﹐存而不論﹐刪書斷自唐虞﹐然通天地之謂儒﹐又何以稱焉﹖則聖神功化﹐參贊位育﹐固有書不盡言﹑言不盡意者﹐非好學深思達天徳者﹐不能探其義蘊也。今天方之學不同﹐每舉一事﹑論一物﹐必溯其源流﹐究其根底。蓋其地在昆侖之陽﹐得兩間之正气﹐且幅員遼闊﹐屬國殷繁﹐非若中華輿圖。僅濱東南海一隅也。其經籍浩衍﹐非僅三藏四庫也。其山川所鐘﹐人才輩出﹐著作滿家﹐亦不乏千人爲英﹑百人爲傑也。然而天地民物之源流﹐有其當然﹐有其所以然﹐更有其不得不然。明其當然﹐則知造﹔洞其所以然﹐則知化﹔察其不得不然﹐則知元會。運世之所周﹐廣大精微之所極﹐凡皆不假思議﹐不事牽彊﹐第患人無以神明其故耳。金陵劉子介廉﹐聰明卓越﹐誕生淸初下關城西別墅﹐歷有年﹐所廣搜天方諸經典﹐參考載籍﹐譯經以立圖﹐因圖以立說。自羲文兩聖人﹐始創爲先天後天。然兩聖人﹐但以衍大易﹐而天地民物在其中。此書以闡天地民物﹐而大易在其中﹐覺陰陽動靜﹑鴻纖聚散﹑靈蠢變蕃﹑內外精粗﹑盈虛消長等等不齊之數﹐層累而上﹐復遞降而下。爲天道﹐爲人道﹐天一大天﹐人一小天﹐其分也不得不分﹐其合也不得不合﹐原其始而返其終﹐總此一眞之自爲往復﹐自爲結撰而已。介廉胸有成竹﹐故爾筆如懸河﹐予頃答山陽楊文廣﹐紮有日﹕「此書可謂前無古人﹐後無來者。」非虛也。憶十載前﹐介廉以所著相質﹐予閱一二歸之﹐尙慮其落落難合也。不數年﹐而介廉遊京師過淮上﹐梓其典禮竣。又數年遊錢塘﹐過甬東﹐梓其性理亦竣。寧非有志者事竟成乎﹖然予浪擲居諸﹐荏苒已老﹐於詞章﹑經濟之學尙未有得﹐奚能窺性理之堂奧乎﹖介廉𨿽欲予附數言於簡端﹐仍未免涉淺難工也。

康熙壬辰長夏臯亭七六老人丁順漫題於冶城淸隱石室

天方性理圖傳卷首

第一章

總述大世界造化流行之次第

最初無稱﹐眞體無著。惟玆實有﹐執一含萬﹔惟一含萬﹐妙用斯渾﹔惟體運用﹐作爲始出﹝昭徽經﹞。眞理流行﹐命昭元化﹐本厥知能﹐愛分性智。一實萬分﹐人天理備﹐中含妙質。是謂元气。先天之末﹐後天之根﹐承元妙化﹐首判陽陰。陽舒陰斂﹐變爲火水﹔火水相搏﹐愛生气土﹔气火外發﹐爲天爲星﹔土水內積﹐爲地爲海。髙卑旣定﹐庶類中生﹝道行推原經﹞。造化流行﹐至土而止。流盡則返﹐近與水合﹐而生金石﹔金與火合﹐而生艸木﹔木與气合﹐而生活類﹝格致全經﹞﹐活與理合﹐而人生焉﹝道行推原經﹞。合气﹑火﹑水﹑土﹐謂之四元。金﹑木﹑活類﹐謂之三子。四元三子﹐謂之七行。七行分布﹐萬匯生成﹝格致全經﹐又研眞經﹞。殊形別類﹐異質分宗﹝格致全經﹞。理隨气化﹐各賦所生﹝費隱經﹞。大化循環﹐盡終返始。故惟人也﹐獨秉元精﹐妙合元眞﹐理象旣全﹐造化成矣﹝道行推原經﹞﹗

第二章

分述天地人物各具之功能

一眞衍化﹐理象章陳。理具於知﹐象見於能﹝費隱經﹞。知預先天﹐能衍後天。先以象著﹐後以理形﹝道行推原經﹞。理象相屬﹐性命以位﹝研眞經﹞。理象附形﹐妙用以呈﹝道行推原經﹞。人曰知能﹐物曰功用﹝同上﹞理同气異﹐以辧愚智。體圓用虧﹐以適時宜﹝費隱經﹞。渾同知能﹐是至聖性﹔任用知能﹐是大聖性﹔順應知能﹐是欽聖性﹔顯揚知能﹐是列聖性﹔希望知能﹐是大賢性﹔體認知能﹐是智者性﹔堅守知能。是廉介性﹔循習知能﹐是善人性﹔自用知能﹐是庸常性。禽獸知覺﹐艸木生發﹐金石堅定﹐同是知能﹐弗稱知能﹝研眞經﹐又道行推原經﹞。惟阿而實﹐代行化育﹔惟庫而西﹐錯合變化。創無爲有﹐厥惟土天﹔發隱成著﹐厥惟木天﹔化小爲大﹐厥惟火天﹔彰明貴顯﹐厥惟日天﹔結交離合﹐厥惟金天﹔化蠢爲靈﹐厥爲水天﹔攺移流動﹐厥惟月天。風以動之﹐火以發之﹐水以滋之﹐土以奠之﹐金以定團﹐木以建立﹐活類運行。凡是功用﹐萬化仰藉﹐一粟之生﹐九天之力﹝格致全經﹐又天經情性﹞。日星景麗﹐元象以見。東西運旋﹐變化以出﹝同上﹞。四行專注﹐方位以定。四气流通﹐歲時以成﹝格致全經﹞。七洲分地﹔物產以異。四際分空﹐化育以從。雲雨雪雹﹑霧露沙塵﹐皆所由資﹐以妙元功﹝同上﹞。察形辧義﹐觀象悟理﹐先天後天﹐一貫而已﹝昭徽經﹞。

第三章

總述小世界身性顯著之由

溟漠運精﹐元祖誕降﹐髭乳感孕﹐支裔衍生﹝道行推原經﹞。初惟一點﹐是爲種子﹐藏於父脊﹐授於母官。承繼先天﹐妙演後天﹐胚胎兆化﹐分淸分濁。」本其二气﹐化爲四液﹕黑﹑紅﹑黃﹑白﹐層包次第。四本升降﹐表裏形焉﹕紅者爲心﹐黃者其包﹐黑者爲身﹐白者其脈。身心旣定﹐諸竅生焉﹕肝脾肺腎。眼耳口鼻。體竅旣全﹐靈活生焉﹝研眞經﹐又道行推原經﹐又格致全經﹞。靈活爲物﹐包備萬性﹐與種僅存﹐與胎俱生﹐隨厥形化﹐而運其機﹐俟其體全﹐而著其迹道行推原經﹞。子吸气血﹐由臍人胃﹐而堅定啟﹐是爲金性﹐百體資之﹔由胃人肝﹐而長養生﹐是爲本性﹐吸化資之﹔由肝人心﹐而活性成﹐是爲生性﹐運動資之﹔自心升腦﹐而知覺具﹐是爲黨性﹐外之五官﹐內之五司﹐一切能力﹐皆所資之。是諸所有﹐四月而成。五月筋骨﹐爲堅定顯﹔六月毛髮﹐爲長性顯﹔七月豁達﹐爲活性顯﹝研眞經﹐又格致全經﹞﹔生四十日﹐愛惡言笑﹐爲气性顯﹔長速禮節﹐善用明悟﹐爲本性顯﹔功修旣至﹐窮究旣通﹐理明物化﹐神應周徧﹐爲徳性顯。徳性旣顯﹐本然乃全﹐是謂返本﹐是謂還原﹐生人能事﹐至此而全﹝道行推原經﹐又研眞經﹞。

第四章

分述小世界身心性命所藏之用

非性無心﹐非心無性﹐心性會合﹐全徳昭焉﹝道行推原經﹞。心含七徳﹐作是靈明。順於心包﹐信於其表﹐惠於其裏﹐明識在靈﹐篤眞在仁﹐發隱其妙﹐眞現初心。初心著用﹐妙應無方。全體大用﹐莫或遺藏﹝道行推原經﹞。先天來降﹐後天復升﹐來自此心﹐復於此心﹝道行推原經﹐又研眞經﹞。兩弧界合﹐復滿圓形﹝眞經注。又費隱經﹞。人若燈具。在光其火。不獲眞光﹐徒爲人具﹝眞經注﹐又研眞經﹐又道行推原經﹞。人極大全﹐無美不備﹐旣美其形j復美其妙﹝道行推原經﹐又研眞經﹞。本然流行﹐貫合粗精。自眞來我﹐造化爲之﹔自我復眞﹐人爲爲之﹝費隱經﹞。本其各具﹐尋其公共﹐渾融吻合﹐捲其過相﹝同上﹞。惟是聖人﹐實踐其境﹐眾則難之﹐自取暗昧﹐陷於疑逆﹐徒致潰累﹝道行推原經﹞。聖賢智愚﹐由是而分﹔迷異好邪﹐從此以判﹝同上﹞。聖人全體﹐本無明暗﹔賢則有虧﹐暗於本然﹔智暗於性﹔愚暗於心﹐暗此蔽彼﹐本然弗見﹝同上﹞。賢障於己﹐智障於知﹐愚障於欲。障淺礙深﹐本然弗通﹝同上﹞。信理疑事﹐則爲異端﹔信事疑理﹐則爲凝貳﹔疑信交衷﹐悵悵無之﹐則爲迷惑﹝眞經注﹞。心順身逆﹐是爲疏忽﹔身順心逆﹐是爲姦佞﹔心身皆逆﹐是爲邪逆﹝同上﹞。疑離之漸﹐逆悻之深﹝同上﹞。沈淪物我﹐本然隔絕﹝道行推原經﹐又費隱經﹞。惟法聖功﹐修身以禮﹐明心以道﹐盡性復命﹐全體歸眞。本然獨湛﹐大用全明﹐是謂人極﹐乃復初心﹝道行推原經﹞。

第五章

總述大小兩世界分合之妙義與天人渾化之極致

惟一非數﹐是數皆一﹝費隱經﹞。厥初實有﹐統一統數﹐一者其體﹐數者其用﹝昭微經﹞。體用渾然﹐是名眞一。由體起用﹐是名數一。返用歸體﹐是名體一。三一非三﹐一而三義﹝同上﹞。眞一起化﹐數一成化﹐體一化化﹝道行推原經﹞。起化以爲﹐從體著用﹐成化以命﹐先理後聖﹐化化以順﹐進以知見﹐盡於無間﹝道行推原經﹞。化如循環﹐盡終返始﹝同上﹞。化出自然﹐終歸自然﹐少不自然﹐卽非本然﹝研眞經﹐又昭徽經﹞。本然無著﹐著於名相﹔名相無附﹐附於意識﹔意識無恆﹐故曰皆朽﹝昭微經﹐又費隱經﹞。是故萬物﹐只朽其相﹐弗朽其理﹐夫理卽眞﹝費隱經﹞。凝目視一﹐散目視二﹐著疑陷礙﹐見物皆幻﹝昭微經﹐又費隱經﹐又道行推原經﹞。物何非眞﹐事何非實﹝昭徽經﹞﹐物物純全﹐孰云偏駁﹝昭微經﹐又費隱經﹞。一塵一粟﹐全體本然﹝研眞經﹞。一呼一吸﹐終古限量﹝費隱經﹐道行推原經﹞。小中見大﹐天納粟中。大中見小﹐天在塵外﹝研眞經﹐又道行推原經﹞。舒其光陰﹐一息千古。捲其時刻﹐千古一息﹝道行推原經﹐又費隱經﹞。一歸本然﹐天人渾化。物我歸眞﹐眞一還眞﹝費隱經﹐又昭微經﹞。物無相礙﹑人無欲累﹐妙義各呈﹐本然見焉﹝道行推原經﹐又研眞經﹞。初爲實理﹐今爲實相﹐實有相見﹐種果全焉﹝研眞經﹐又昭徽經﹞。

黑氏日

淸源黑氏曰「大世界自無初之初﹐分體分用﹐顯爲著命﹐以至人性物理﹐無所不備﹐是爲先天﹐凡六品。自元气顯著﹐剖陰陽﹑分四象﹑位無地﹑育萬物﹐以至金石艸木﹑鳥獸魚虫﹐無所不顯﹐是爲後天﹐凡六品。通十二品﹐而造化之功成焉。先天爲降﹐後天爲升﹐升到極盡﹐盡終返始﹐則謂大世界造化循環也。小世界自一點孕胎﹐分淸濁﹐辧四液﹐以至身心體竅﹐無美不備﹐凡六品。此小世界之先天也。自靈活顯著﹐明愛惡﹐別善惡﹐通達一切事理﹐以至全體大用﹐無所不通﹐亦凡六品。此小世界之後大也﹐通十二品﹐而小世界之功成焉。先天爲來﹐後天爲復﹐復至本境﹐亦若造化循環﹐則謂小世界原始返終也。大世界先其所先﹐而後其所後﹐故其後天盡於後天而已。小世界先其所後﹐而後其所先﹐故其後天則返於先天也。此小世界所以貴於大世界也。大世自大世﹐小世自小世﹐殊形別類﹐異質分宗﹐則天人分品也。大包小﹐小包大﹐精粗互人﹐現象渾淪﹐則天人合品也。去其分別之迹﹐忘乎物我之形﹐先天後天﹐總歸一致而還於一原﹐則天人渾化﹐眞一還眞矣﹗此其說也﹐造化之源流﹐性命之底蘊﹐元復見精於此。信乎天方之學之有本也﹖」

《天方性理圖傳》卷首終

天方性理圖傳卷一

槪言

第一卷

歷敍大世界所以顯著之由。有理世﹐有象世。理世者﹐象數未形﹐而理已具﹐所謂先天是也。象世者﹐天地旣立﹐萬物旣生﹐所謂後天是也。兩世之顯著﹐總由一眞。而次第時際﹐若有所別﹐列圖爲說﹐以識梗槪﹐觀文會意﹐可悟底裏。造化流行之妙﹐人物賦成之理﹐捨是無以見其眞確焉。

造化有初﹐而必有其最初。象數未形﹐眾理已具﹐此造化之初也。當其無理可名﹐是爲最初。其造化之本然﹐不可以名稱﹐諸家以其無稱﹐而遂謂之爲無﹐奚可哉﹖曰謂之爲無者﹐非虛無之謂也﹐謂其有眞而無幻也﹐有體而無用也。𨿽然﹐旣有眞矣﹐眞卽有也﹐又何以謂之無﹖旣有休矣﹐體旣有也﹐又何以謂之無﹖聖人於此不曰無﹐而曰元稱。性理家於此不僅謂之爲有﹐而謂之曰實有。實有者﹐無對待而自立者也。眞幻不分﹐體用無別﹐一無所有﹐而實無所不有也。曰旣謂之有﹐有卽稱也﹐何言無稱﹖曰有者﹐義也﹔稱者﹐名也。最初之境﹐眞幻體用義元不具﹐故謂之有。眞幻體用名元專屬﹐故謂之元稱。不審乎名與義之別﹐而謂有﹐卽稱也誤矣。日最初之境﹐毫無虛幻﹐則稱之爲眞可也。毫無作用﹐則稱之爲體﹐可也。而何以言無稱﹖蓋才言眞﹐卽拘於其眞之品﹐而遂與幻分矣﹔才言體﹐卽落於其體之位﹐而遂與用判矣﹐非此圖之義也。此圖之義﹐卽眞卽幻﹐卽體卽用﹐一本萬殊﹐表裏精粗﹐始終理气﹐一以貫之。而其稱名不落於一邊﹐故日無稱。及其動而顯也﹐分爲數品﹕一﹑不動品﹐體也﹔二﹑初動品﹐用也﹔三﹑主宰品﹐體用分也﹔四﹑初命品﹐眞理現也﹔五﹑性命品﹐萬理分也﹔六﹑形气品﹐气象著也。六品備﹐而造化全矣。淸源黑氏曰「最初無初也﹐無初而爲萬初之初﹐故日最初。不可言無﹐以別異學﹔不可名稱﹐以杜偏見。《易》云「太極。」周云「無極」。釋稱﹕「元始」。老稱﹕「元始」。皆言後天之宗﹐此則先天之本。」

眞體無著圖說

此初圖分品之第一品也。體也﹐不動品也。說者日﹕「有體則有動﹐何言不動﹖」曰「其體也﹐粹精之至﹔而不落於方所。凡有气者則動﹐而此體不屬於气﹔凡有象者則動﹐而此體不屬於象﹕凡充周有所及﹐而有所不能徧及者則動﹐而此體則非虛非實﹐而毫無所用其充周﹐夫是以謂之曰﹕不動品也。」論其品日不動﹐而實爲一切萬動之所從起。動者有著﹐而此體不動。則無著也。不惟不著於聲色﹐並不著於舒捲﹔不惟不著於喧寂﹐並不著於覺照﹔不惟不著於方所﹐並不著於有無。一切幻境皆無常﹐而此一眞體則常存而不朽﹔一切有形無形之屬有始有終﹐而此一眞體則無始而無終。無始﹐則由前湖之﹐而不得其分際﹔無終﹐則由後推之﹐而不得其究竟。人將於何而用其擬議也哉。說者日﹕「義理之爲物也﹐亦不動而無著者也。或者此體當屬義理之妙通無礙﹐而故如是其不動無著也乎﹖」曰「此體爲古今義理所從出之原﹐而當此之際﹐則並無義理之可尋也。是故研究此一圖者﹐於動處求之不得﹑於著處求之不得。」

淸源黑氏日﹕「眞體卽實有也﹐此則可稱矣。無著非玄無也﹐如火在石。」

大用渾然圖說

此初圖分品之第二品也。當斯之際﹐空空洞洞之本體﹐毫未有動﹐而已寓乎其動之機﹐不得已而名之日初動﹑初動之品﹐卽全體大用也。大用毫無發露﹐不過卽其本體所含自然之妙﹐而姑以用名之。夫自然之妙﹐豈卽是用﹖但旣有自然之妙﹐必緒龕乎有欲動之機﹐於是乎以用名之也。大用不過知。能二者﹐自然之妙﹐尙未有知﹐而已具有無所不知之妙﹕自然之妙﹐尙未有能﹐而已具有無所不能之妙。知者﹐言乎其黨照也。能者﹐言乎其安排也。覺照未顯﹐而後此萬種之覺照﹐皆於此裕其端。安排無迹﹐而後此萬種之安排﹐皆於此藏其義。知無所知﹐能無所能﹐蓋用而未離其體之候也。查密氏日﹕「知之義﹐主持之謂也﹐第此時﹐猶未析其爲主之品。能之義﹐作成之謂也﹐第此時﹐猶未見其作成之機。大用之品﹐蓋總包乎爲主一切當然之動﹐及爲物一切能爲之動﹐而渾然裕乎其中。」查密氏之說﹐可謂扼此一圖之要已。

淸源黑氏曰「體靜用動﹐體知用能﹐靜體將著﹐動用幾生﹐覺照未顯﹐無所覺照也。安排無迹﹐無所安排也﹐當此之際﹐如火在炭。」體用始分圖說此初圖分品之第三品也。用含於體﹐而當此之際﹐稍稍有發露之機﹐是爲次動品﹐一無所爲而已。裕能爲之具﹐總言之曰知能﹐析言之﹐則生﹑化﹑予﹑奪及一切安排﹑布置之類也。用與體未分之時﹐曰首顯。用與體始分之時﹐日次顯。首顯如火之本明﹐明與火一﹐而未及於遠。次顯如火之外光﹐光𨿽不離於火﹐而卻能無所不照。當此之際﹐主宰之品顯焉。蓋爲者主宰爲之也﹐因爲而知之爲主宰也。主宰之品顯﹐則一切能爲之具﹐皆蒸蒸乎由裏而達之於表矣。總知能之大用而究竟之﹐則有所爲美者焉﹐有所爲尊者焉。美者﹐和順之謂也。凡一切萬種之安排﹐萬種之稱名﹐萬種之義理﹐皆屬於和順。尊者﹐威嚴之謂也。凡一切自彊﹐一切常勝﹐一切永健﹐皆屬於威嚴。主宰自彊之用﹐但存於己﹐而無所用之﹐用則天地毀﹑世界壞矣﹗蓋以此自彊之用﹐乃不容存一物者也。識者玩味此境﹐謂之前定﹐蓋主宰將欲造物﹐而先裕此大用於其先也。又稱之曰「墨池」。謂天地之文章﹐萬物之義理﹐莫不先聚精於墨池之中也。查密氏曰「此品卽眞一﹐包含一切本爲授迹之動﹐是爲眞有之表也。」本爲授迹云者﹐蓋謂眞宰以其本體之所有﹐而賦於物﹐如印迹然也。

淸源黑氏曰「靜境溶溶﹐動機勃勃﹐體卽眞也﹐用卽宰也。惟有眞宰﹐乃有造化﹐由裏達表﹐如火焰﹐萬燈可分。前定之稱﹐墨池之諭﹐精乎美矣﹗」

眞理流行圖說

此初圖分品之第四品也。命者於穆流行之義﹐乃眞宰發現之首品也﹐非體也﹐非用也﹐亦非爲也。蓋發現之而爲命者﹐眞宰之發現也﹐旣發現矣﹐欲復稱之爲主宰不得也﹐遽欲稱之爲物亦不得也。當此於穆流行之際﹐眞宰以其本體中無所不有之妙﹐盡發現於此首品之中。首品者﹐千古羣命之一總命也。後此之造化﹐皆此首品﹐以眞宰之所發現者﹐而—一發現之也。首品爲眞宰之首品。而但不得以眞宰稱之。首品之所有﹐一皆眞宰之所有。首品所含之現象﹐一皆眞宰所含之現象。後此造化之事﹐皆首品之事﹐而眞宰若不與其事矣﹗故於此名之曰「代理」。卽其流行中之所有者﹐而兩分之﹕一爲性﹐一爲智。性﹐卽大川中所謂知之所化也。智﹐卽大用中所謂能之所化也。性﹑智﹐卽眞宰之知能也。此性爲千古一切靈覺之首﹐此智開千古一切作用之端。性﹑智二者﹐代行造化之本領也。後此凡屬有靈之物﹐皆根此性而始﹐人﹑神﹑鳥﹑獸之類是也。後此凡屬有爲之物﹐皆根此智而始﹐天﹑地﹑萬物之類是也。以故首品﹐又名曰「大筆」。言千古一切理象﹐皆從此大筆寫出者也。又名曰「道」。蓋爲古今理象往返之道路也。眞宰之起化﹐莫不從此境而起﹔及萬化之歸眞﹐亦莫不從此境而歸。識者曰「萬化從此境而歸眞矣廠此境有不偕萬化而同歸於眞者乎﹖追至此境﹐亦歸眞矣。而又何必別其爲首品也乎﹖

淸源黑氏曰「眞宰發現﹐大命出焉。眞宰爲知﹐大命爲能。眞宰爲寂﹐大命爲感﹐當此之際﹐如念在心﹐如火在湯。濂溪無極﹐靑尼大道﹐牟尼大覺﹐皆主乎此。」

性理始分圖說

此初圖分品之第五品也。自首顯大命中﹐灼灼乎有分析之兆者也。色象未形﹐而其理森然已具。凡爲人爲物﹑爲聖爲凡﹑爲上爲下﹐及象世所有一切之理气﹐靡不於此境若見一渾然之迹焉。首顯大命中之本然﹐日性﹑曰智。此之所謂性者﹐根於大命中之性而起﹐人之所以然也。此之所謂理者﹐根於大命中之智而起﹐物之所以然也。人與物之所以然﹐皆同出於一原無有別也。乃物之所以然﹐則稱之日理﹔人之所以然﹐獨稱之曰性者﹐何也﹖性則其靈覺者也。稱其靈覺﹐以別於物也。性者﹐人之所以然也﹐而人性大槪之品有九。理者﹐物之所以然也﹐而物理大槪之品亦有九。性之最初﹐而近於眞宰者﹐至聖之性也﹐其次大聖之性﹐其次欽聖之性﹐其次列聖之性﹐其次大賢﹐其次知者﹐其次廉介﹐其次善人﹐其次庸常﹐凡九品。物理之最初而合於眞理者﹐「阿而實』之理也。「阿而實」包含八天﹐而總持其用﹐天品之至大者也。其次則「庫而西」之理。「庫而西」包含六天﹐代行其用﹐而亦在「阿而實」所含之內也。次土天之理﹐次木天之理﹐次火天之理﹐次太陽之理﹐次金天之理﹐次水天之理﹐次太陰之理﹐凡九品。人天之性理旣備﹐復自人性之所餘剩﹐而化一切鳥獸之本然。自鳥獸本然之所餘者﹐而化一切艸木本然。自艸木本然之所餘者﹐而化一切金石之本然。此數等者﹐又自九品人性中﹐而流行以出者也。人之性﹐有生長﹐有知覺﹐有靈慧﹐得其性之全。鳥獸之性﹐有生長﹐有知覺﹐無靈慧。艸木之性﹐僅有生長。而金石之性﹐則僅有堅定而已。自九天之理之所餘﹐而化風﹑火﹑水﹑士四行之理。天之理﹐運行不息者也﹐風﹑火﹑水﹑土之理﹐亦皆運行不息。而惟土之理﹐則做黨其堅凝也。皆次第分析﹐而流行以出者也。由是而總一切流行分析之﹐所餘者爲溟渣焉﹐則所謂气者是也。气則萬有形象之本也。說者曰「性理之始分也﹐有如是諸品之不同﹑先後之不一﹐其造化有所爲而爲之者乎﹖抑元所爲而聽其8然者乎﹖」曰﹕眞理流行而至於此極﹐當亦聽其自然而然﹐而但其中髙下次第不致有絲毫之隕越﹐則是有一定之主持﹐而安排者也﹐是故謂之爲有爲﹐不可謂之爲無爲。」

淸源黑氏曰「一實萬分﹐萬殊一本﹐所謂無極﹐而太極也﹑色象未形﹐而理已具﹐若意識然。溟渣爲後天之最初﹐亦旣先天化窮返本之極致。」

气著理隱圖說

此初圖分品之第六品也。先天精粹之品流行至此﹐始覺其有渾淪之象﹐則所謂元气也。先天無色無象之妙﹐至此而終。後天有色有象之迹﹐於此而始。此其境殆承流宣化之一大機柱也﹐元气𨿽於穆流行之表﹐而其爲物也﹐卻不在性理之外﹐並亦不在首顯大命之外﹐並亦不在全體大用之外。當其最初無稱之時﹐元气本然已離乎其中。但最初之時﹐分析未形﹐而流行至此﹐本然發露﹐蓋由裏而達於表之會也。其爲物也﹐似濁而淸﹐似迹而妙。論其次第﹐乃先天一切流行之所餘﹐而及其發露也﹐則幾先天一切之所有﹐人與其人之性﹐物與其物之理﹐無不於此元气之所發露﹐而因之以發露焉。卽最初中﹐所謂全體大用者﹐亦莫不於此元气發露時﹐而因之以發露焉。是濁也﹐而爲淸之所不能外﹔迹也﹐而爲妙之所不能離。是故名之者﹐不得僅名之爲气﹐而必名之日元气也。元者﹐一切精粹之所聚。气者﹐一切精粹所寓之器。圖稱气著理隱者﹐理非因气而隱也。蓋理之爲物也﹐動少而靜多﹔气之爲物也﹐動多而靜少。當斯時也﹐气動而理靜。夫是以謂之爲隱﹐隱者各有所待而顯耳。元气發露﹐亦分六品。一﹑渾同品﹐卽此際位分也﹔二﹑起化品﹐陰陽分也﹕三﹑廣化品﹐四象著也﹔四﹑正位品﹐天地定也﹔五﹑蕃庶品﹐萬物生也﹔六﹑成全品﹐人類出也。六品備﹐而元气之能事畢矣。

淸源黑氏日﹕「眞理爲萬靈之綱﹐而性理由分﹔元气爲萬形之綱﹐而色象以著。前此有理無迹﹐气隱於理﹔後此有迹有理﹐理隱於气。斯時也﹐若文字含於筆端。至陰陽分﹐四象著﹑則文字落於方策矣﹐是爲太極」

陰陽始分圖

此元气起化品也。元气爲於穆流行之溟渣﹐而其中所含裕者﹐皆先天大命中性智之所餘﹑其分陰分陽﹐仍卽本其有得於性智之所餘者而分之也。智乃有爲之始﹐而喜動之端﹐則元气中所得於智之餘者﹐自必有喜動之機﹐而動乎其不得不動也。性則安之不與俱動﹐則元气中所得於性之餘者﹐亦自不與俱動也。性智所餘﹐一動一不動﹐遂於其中﹐有兩分之象矣。於其動者﹐謂之陽﹔於其不動者﹐謂之陰﹐此一气化而爲兩分之由來也。其初分也﹐二者互雜﹐不甚相離。及其後也﹐陽積於一處﹐而鋟鋟乎有向表之機﹔陰積於一處﹐而隱隱乎有向裏之勢。智之所餘﹐化而爲陽﹔性之所餘﹐化而爲陰。此陰陽之根﹐起於性智之所餘也。說者日﹕「先天之言理也﹐性先於智﹔後天之言气也﹐智先於性。元气之流行也﹐不亦先其所後﹐而後其所先乎﹖」「曰「先天理勝之時﹐智藏於性﹐而性實包乎智。後天气勝時﹐性藏於智﹐而智實包乎性。此陽之大端起於智之所餘。而居於先﹔陰之大端起於性之所餘﹐而居於後。亦先後次第行乎其不得不然者也。」

淸源黑氏日﹕「此易有太極﹐是生兩儀也。陰靜陽動﹐孰窺其本﹖左陰右陽﹐莫識其非。玆日﹕「根乎性智﹐發平表裏﹐則諸義釋然矣。觀其圖﹐若泥水未澄﹑已澄之象﹐理更分明。陰陽分於同時﹐而說者言先後次第﹐誤矣﹗」

四象始形圖說

此元气廣化品也。當斯之際﹐陰陽化而爲水火﹐水得火則生气﹐人暴水則生土﹐是故水﹑火﹑土。气﹐四象成焉。說者曰﹔「陰陽何以化而爲水火﹖」日﹕「陽根於初命中之智﹐而智又根於大用中之能﹐智與能皆外明者也。此陽之所以化而爲火﹐火外明者也。陰根於初命中之性﹐而性又根於大用中之知﹐性與知皆內照者也。此陰之所以化而爲水﹐水內照者也。水受火熾而气生。气卽水之妙化﹐而欲升騰者也。水體𨿽下﹐而含有眞陽﹐故受火熾而其气直欲升騰。火與水搏而土生。士卽火之存迹而欲墜落者也。火體𨿽上而含有眞陰。故與水搏而其士不得不墜落。水火土气四者﹐髙之中有雨下之義﹐低之中有附上之因﹔其稱名爲四元﹐以其分萬有形色之宗元也。其本義爲四奇。奇者﹐單也。謂四象皆單自成行﹐而無配故也。後此金木生﹐則爲耦行者矣。

淸源黑氏曰「陰陽化水火﹐卽猶先天知能化性智也。水火交錯而生气土﹐卽猶性智流行而生理气也。火根智能﹐故光焰外明而上炎﹔然內含眞陰﹐故下爲水浚而灰燼成土。水根性知﹐故江河內照而下潤﹐然內含眞陽﹐故上爲火煦而蒸潮爲气。初則火上水下﹐土爲濁陰﹐故通气而下。士下﹐而淸陽之气上矣。繼之土重於水﹐又沈水於火﹐又越火而上。气火日上﹐土水日下﹐遂劃澑空際矣。」

天地定位圖說

此元气正位品也。眞陽之气外發而爲天﹐眞陰之質內斂而爲地﹐是以天包乎地而地寄於天之中央﹐如雞子黃白之形﹐天地定位﹐而水火存於其中矣。夫天﹐卽气也。气卽水受火熾而上騰者也。此天之所以定位上也。地卽土地﹐土卽火與水搏而存迹以下墜者也。此地之所以定位於下也。定位於上下者﹐分形於內外也～由地觀天﹐似乎天髙而地下。而若自其天地之全形觀之。實天外而地內也。火無所著而附於天﹐當其天體之初成也﹐其气揚而有次第﹐火卽因其飛揚次第散人其中﹐而遂成日。月﹑星﹑辰之象。水性善下﹐而附於地﹐當其地體之初定也﹐其勢或髙或下﹐有堅有泄﹐水卽隨其髙下堅泄﹐流浸其中﹐而遂成江海河瀆之形。火之存迹下墜﹐而其淸者上附於天﹔水之眞陽上升﹐而其濁者下附於地﹐是在天之象﹐在地之形﹐未有不因水火交錯而成者也。水火之所以不能無交錯者﹐蓋緣陽之中含有眞陰﹐陰之中含有眞陽﹐而非陽一於陽﹐陰一於陰者也。

淸源黑氏曰「四象形而上下判﹐形久則堅定矣。然陰陽旣分﹐何以陽復含陰﹑陰復含陽﹖曰﹕『水火總出一元﹐陰陽必無純勝﹐觀之火內暗﹑水內明可知。」萬物始生圖說此元气蕃庶品也。天地定位﹐水火交錯﹐則化育之事起焉。萬物不可以無因而化育也﹐天地水火之中﹐先結聚其爲金﹑木﹑活三者﹐以爲化育萬有之綱。金﹑木﹑活三者﹐皆有所配合而成者也。金者﹐本地水之凝結﹐而得乎气﹑火之變化以成。木者﹐本气﹑火之施授﹐而得乎地﹑水之滋培以生。活者﹐本气﹑火﹑水﹑土四者之湊合﹐而洋溢充滿於空中者也。自天地之化育觀之﹐則金﹑木﹑活爲天地之三子﹔自三者之化育觀之壩u3者又爲萬物形色之母。是故金气流行﹐山得之爲玉石﹔水得之爲珠蚌﹐土得之爲五金之礦﹔鳥獸。得之而成鳥獸之寶﹔艸木得之而爲艸木之精﹔一切萬物得之而各成其爲堅﹑明﹑定。固也。木气流行﹐山得之生嘉植﹔水得之生萍藻﹔沃土得之生禾稼﹔瘠土得之生艸毛。四植之中﹐享土勝者爲堅質﹔稟气勝者爲中空﹔稟水勝者多繁花﹔稟火勝者多果實﹐而要皆得此木气以爲化育者也。活气流行﹐生於山者爲走獸﹐其形體與丘陵似﹔生於林者爲飛禽﹐其羽與枝葉似﹔生於水者爲鱗介﹐其鱗甲與水波似﹔生於上者爲蟄虫﹐其形質與土壤似。四生之中﹐稟气﹑火勝者能飛﹔稟土﹑水勝者能走﹔稟气﹑土勝者性溫﹔稟火﹑土勝者性烈﹔稟气﹑水勝者性貪﹔稟水﹑火勝者性暴﹐而要皆得此活气以爲化育者也。金﹑木﹑活三者﹐在天地化育之中而爲三子﹐而及其後也﹐萬物莫不資之以爲始﹐則又實爲萬有形色之母矣一。

淸源黑氏日。」萬物之大宗三。上與水合而生金﹐气與火合而生木﹐四气共合而生活類。是天生一﹐地生一﹐天地共生一﹐故只有三也。三者之气﹐互人於萬有之中﹐而以其气勝者爲名。金气勝名金。﹔木气勝名木﹔活气勝名鳥獸。要知萬物中有萬物也﹐其生也有自然之次第﹐先金﹐次木﹐次鳥獸。所以然者﹐元金則木不生﹐無木則鳥獸不育。抑萬物之生﹐皆從地出﹐自下而上也。故金藏土中﹐木見土外﹐鳥獸則飛行於空。三者代天地之化育者也﹐故曰萬物母。」

大成全品圖說此元气成全品也。天地萬物具備﹐則人生焉。人之生也﹐非一聽於陰陽之气﹐自相摩蕩而成者也﹐實有眞宰主持乎其中。蓋有天地而無人﹐則天地之設位何用﹖有萬物而無人﹐則萬物之取用誰歸﹖此以知天地萬物之生﹐凡以爲人也。人也者﹐眞宰全體大用畢聚於其中﹐以自然而然之知能運气﹑土﹑水﹑火四行之精粹﹐閱四十晨而其身始成﹐表裏體竅無不與世界所有相印合。人之身﹐統括一切所有之身﹔人之心﹐包總一切所有之心﹔人之性﹐渾含一切所有之性﹐是以人爲萬物之靈也。自先天之理論之﹐人之所以爲人﹐乃一切理气之種。卽元气亦從此種而發。自後天之理論之﹐人之所以爲人﹐乃一切理气之果。元气自分陰分陽﹐直貫到底﹐亦無非爲此果而始有諸凡之發露也。後天之果﹐卽先天之種也。體竅無美不備﹐而其最微妙者﹐又無過於心﹑性二者。性有十徳﹕五爲外照﹐五爲內照。曰視﹑日聽﹑日言﹑曰臭﹑日觸﹐是謂五黨﹐分於心而發之於表﹔曰憶﹑曰慮﹑日記﹑曰悟﹑日總覺﹐是謂五力﹐分於智而寓之於腦。心七層﹐而其淸有十﹕喜也﹑怒也﹑愛也﹑惡也﹑哀也﹑樂也﹑憂也﹑欲也﹑望也。懼也。心之十情﹐相合於性之十徳而發者﹐則其品之上焉者也。此人之所以爲人也。其始受造化而成其爲人之身者﹐名日阿丹。後此人類之繁﹐皆自阿丹生者也。卽其配﹐亦自其左肋而出者也。阿丹﹐天下萬世之元祖也。

淸源黑氏曰「四元三子﹐革精而成人身。全體大用﹐畢聚而成人性。先天後天﹐締結而成其人﹐爲萬物之靈。天地如樹﹐人其果﹐樹全於果﹐人出而造化之功完焉﹐故日大成全品。後天之果﹐卽先天之種。知果不異於種﹐庶幾知所以盡人矣。」

《天方性理圖傳》卷一終

天方性理圖傳卷二

槪言

第二卷

﹐乃發明第一卷

未盡之意。其言理也﹐足乎其前所未盡言之理﹑其言象也﹐足乎其前所未盡言之象。然非理自理﹑象自象也。象﹐卽理也。言象﹐正所以申明其理之所不可見者耳。有心者﹐若能於當體求之﹐則理象皆得﹔不能於當體求之﹐則理象之友人也遠矣﹐𨿽日披閱此圖﹑此文﹐不過涉獵焉已耳﹗於性命奚裨﹖

先天性品圖說

先天性品﹐其說已發明於性理始分圖矣。至此又列圖而詳其說者﹐研理之文愈詳﹐而理愈著也。先天之性﹐凡十有四品﹐至聖之性﹐卽眞宰之自爲首顯者也。其名𨿽日至聖之性﹐而其實卽眞宰之知能徳性也。自至聖之性之下。其依次而分著其品第者﹐皆從此一性之餘光。而得各有其性也。此一品之下﹐以聖性稱者三。以大賢稱者一﹐以知稱者一﹐以廉介稱者一﹐善人庸常之性﹐則又依次而遞下者也。鳥﹑獸﹑艸。木﹑金﹑礦﹑石類之性﹐又其下而愈下者矣。溟渣之爲物也﹐一切性命之所餘﹐相合變化而成者也。自至聖之性﹐以至於溟渣﹔凡十有四品。至聖之性﹐與眞宰之本然無同無異。其餘性品﹐亦與眞宰之本然﹐不甚相遠﹑而甚至頑鈍迥不相侔者﹐則其品第之界限爲之也。諸品之性﹐發露於形色之後﹐數窮理極﹐萬有歸根﹐仍必盡返而人於至聖之性﹐乃得以因至聖之性﹐而歸於眞宰之本然。至聖之性﹐所以爲萬性之始終也欽﹗

淸源黑氏回﹕「大數盡於九﹐小數盡於五﹐合大小數而十四品盡之。先天之理﹐後天之象﹐皆無過不及之數。然先天之化﹐盡於溟渣﹔後天之化﹐盡於三子。而人又生於三子之後﹐則人之身爲阜中至卑也。卑至於極﹐則盡終返始﹐與眞合焉﹐所謂妙合而凝也。」

性品知能圖說

先天性﹐凡十四品。其所以彼此分別而各有不同者﹐別之以其性中之知能耳。此一聖之知能﹐不同於彼一聖之知能﹐而其品第判然分矣。愚不肖之知能﹐不同於賢知之知能﹐物之知能﹐不同於人之知能﹐而其品第相去倍蓰無算矣。至聖﹐爲渾同知能。渾同者﹐謂其知能﹐與眞宰知能渾同一體﹐無欠無餘也。大聖﹐爲任用知能。任用者﹐謂其知能不及於渾同﹐而眞宰知能卻任其所用﹐如綱維天地者﹐眞字之知能也﹐而大聖亦能起死回生﹐轉移天地等等﹐任其所用也。欽聖﹐爲順應知能。順應﹐則不能任用﹐而但順應乎眞率之運用也。列聖﹐爲顯揚知能。顯揚者﹐謂其凡有得於眞宰知能之發露﹐而盡以宣化於人類也。大賢﹐爲希望知能﹔知者﹐爲體認知能希望者﹐謂其不能聖而欲求至於聖﹔體認者﹐謂其求明一本﹐而體認之也。廉介﹐爲堅守知能。善人﹐循習知能。庸常﹔爲自用知能。知能而至於自用﹐則幾幾乎其近於物矣。物𨿽具有知能﹐而不可以知能稱﹐禽獸曰知覺﹐艸木日發生﹐金石曰堅定﹐同一知能也﹐而物類得之於最後﹐故其品愈下﹐而逐覺其漸遠於眞宰也。若混其分別之迹﹐去其先後之形﹐而復返之於一原焉﹐物與人﹐未見其甚相遠也。

淸源黑氏日﹔「知能﹐卽各物之本領﹐受賦於造

物者也。造物授之全﹑人物得之偏﹐非偏也﹐用各有宜耳。用之得宜﹐則偏者全﹔用之失宜﹐則全者偏。顧其人之用之何如耳﹗各正性命﹐保合太和﹐此之謂也。」

後天形器圖說

後天形器﹐凡十四層。其數與先天性品之數相對。上界之層第九﹐卽九天之位也﹔下界之層第五﹐卽四气與四气所生之三子也。「阿爾實」爲至淸無上之天﹐諸天之懸位於其中也﹐猶珠之懸於水晶室也。此第一天之體﹐一面有形向下﹐一面無形向上。無形而向上者﹐以其尙屬於先天也。有形而向下者﹐以其始人於後天也。此際位分。天分先後﹐而兩界卻無隔絕。其第二層日「庫而西」﹐爲二十八宿及羣星所麗之天﹐𨿽有形﹐而其形實無容思議者也。當其無火冒人天體而成像也﹐其力僅能至此而止﹐過此以上﹐則至淸而無可而矣。下此七天﹐則每一層僅有一星麗之。其三層則土星麗焉﹐四層則木星麗焉﹐五層則火星而焉﹐六層則太陽麗焉﹐七層則金星而焉﹐八層則水星麗焉﹐九層則太陰麗焉。天有九﹐而於其最上者稱爲一層﹐於其最下者稱爲九層﹐蓋自上面數及於下也﹐是爲順其次第而數之也。苦於其最下者稱爲一天﹐最上者稱爲九天﹐則爲逆其次第而數之矣。其每一天安置一星者﹐蓋每一天有一天之功用﹐各置一星以作本天功用之機權也。九天之下﹐其次於天者﹐風。次於鳳者﹐火。次於火者﹐水。次於水者﹐土。土返而向水﹐遂與水相凝合﹐而金生焉。金能吸火下降﹐火降則气隨人於土﹐而木生焉。木能生﹐而金能鳴﹐二者相湊﹐又以適合於四气之感﹐而飛楊生活之气生焉。木﹑金﹑活三者﹐風。火﹑水﹐﹑土四气所生之三子也。合三子而僅爲十四層之一層。

淸源黑氏曰「經曰﹕『惟「阿爾實」代行化育。』「阿爾實」理﹐卽先天性智之智也﹐歸之於物﹐則名曰理。其爲形也﹐上無下有。其爲器也﹐上虛下凝﹐蓋先天後天﹐承流宣化﹐而後天之卵殼也﹐至「庫而西」﹐則殼內白翳矣。三子生生之次第﹐於此尢詳。」

形器功用圖說

形气十四層﹐每一層有一層之功用。萬物之紛錯﹐人事之不同﹐莫非此十四層功用﹐有以照映而關合之也。「阿爾實』﹐爲代行造物之功用。以其居形器之最首﹐而得夫眞宰化育之全能也。一面向理世﹐一面向象世。凡理世一物欲來於象世﹐必由此境而來﹐乃能成其爲象世之人物也。其下諸天之功用﹐亦莫不由此天而得﹐故其功用爲諸天功用之總持也。「庫而西」﹐爲錯合變化之功用。諸天功用皆各有一定﹐不能彼此相代﹐而此天獨能代行別天之功用﹐上代「阿爾實」以總諸天之動﹐下代諸天以行其本天之用。所以然者﹐因諸天各載一星﹐而其功用亦只各歸於一事。此天之星無可數計﹐二十八宿及一切羣星﹐莫不麗於其上﹐故其功用亦無可數計。土星天﹐則創無爲有者也。人物賦形成質﹐自無趨有﹐皆此天之功用也。木星天﹐則發隱成顯者也。物之所以生長髮達﹐人之所以才敏茂著﹐以及一切祥徵瑞應﹐﹐皆此天之功用也。火星天﹐則化小爲大者也。人物自小而大﹐由此蔭彼﹐以及一切苦毒災異﹐皆此天之功用也。太陽天﹔則彰明貴顯者也。其功用特不及於「阿爾實」﹑「庫而西」兩天﹐然較上下六天爲最盛焉。上下六天﹐莫不借此天功用之力﹐而乃能自行其本天之功用。所以然者﹐以其位居七政之最中﹐而實爲七政之主宰也。上下六天﹐特其輔佐耳。故凡人禽之生活﹑艸木之長髮﹐金石之變化﹐花實之蕃碩﹐人物之貴顯﹐年力之康壽﹐皆此天功用爲之﹐卽雲雨雷電。霧露霜雪﹑寒暑濕燥。四時往復﹑萬物消長﹑一切變化施爲﹐皆莫不成於此天之功用也。金星天﹐爲結交離合之功用。人物交接契合﹑相感相配﹑以及一切音聲色貌﹑香臭气味﹐皆莫非此天之功用爲之。水星天﹐則化蠢而爲靈者也。人物有蠢而漸化於靈者。有暗而漸化於明者。除垢卻污﹐以及一切浸潤透亮之故﹐皆莫非此天之功用爲之。太陰天﹐則善於攺移﹐而流動者也。凡一切乍增乍減﹑倏成倏敗。以及潮汐之消長﹑事物之變亂﹐皆莫非此天之功用爲之。風之功用爲能舒郁﹐以助生活。火之功用爲能薰蒸﹐以助溫暖。水之功用爲能滋潤﹐以益生味。土之功用爲能負載﹐以奠安處。金則善於定困者也﹐木則善於建立者也﹐活則善於運行者也。上界下界之功用全﹐而形器之能事畢矣。功用者﹐眞宰妙用之迹也。妙用者﹐全體之活潑流行而不膠於一定者也。因形器以識形器之功用﹐復因十四層之功用﹐以悟眞宰之全體大用﹐則謂形器爲形器可也﹐卽謂形器爲非形器可也。

淸源黑氏曰「人曰知能﹐物日功用﹐總一眞宰之妙用流行﹐而發現於萬物者也。妙用同而功用異著﹐若心運一筆而書分萬字也。知此﹐乃悟眞宰之全體大用﹐無不周通貫洽﹐物物皆眞宰之本然顯現也。顧可以形器拘乎哉﹖」

理象相屬圖說

性理﹐先天也。形器﹐後天也。先天之性理﹐爲後天形器之所從出﹔後天之形器﹐爲先天性理之所藏寓。故理與象﹐本相屬也。說者曰「形器爲性理之所藏寓﹐但不知其爲藏寓也﹐性理卽藏寓於形器之間乎﹖抑不必依附形器﹐而別有以妙其藏寓者乎﹖」曰「後天之形器﹐先天性理之位分也。位定者﹐言乎其性理之所向﹐非謂某一品之性理﹐卽囿於某一品之中也。」說者曰「各品之象﹐不相淆亂﹐但不知各品之性爲渾同一理﹐而充滿於不可見聞之間乎﹖抑各有所在﹐而所相淆亂乎﹖」曰「先天之性理﹐其所以分別者﹐義理之分別也﹐義理非有迹者也。是以𨿽有不分﹐而不見其有分之迹﹐渾然一理之中﹐自然有不相淆亂之妙。自其於穆流行處觀之﹐徹上徹下﹐無非一理之所充周﹐謂之爲合而不分可也。自其以時發現處觀之﹐聖﹑凡人物﹐未嘗有毫釐之隕越﹐謂之爲合而有分可也。至其理與象之相屬也﹐亦不過屬於其義﹐而非域於其迹也。「阿爾實」爲至聖之位﹐」庫而西」爲大聖之位﹐土天爲欽聖之位﹐木天爲列聖之位﹐火天爲大賢之位﹐日天爲知者之位﹐金天爲廉介之位﹐水天爲善人之位﹐月天爲庸常之位﹐要皆因其品第而屬之以其位也。又各以其性與其天之義理相近似者而爲位也。下界之物﹐其性則各從其所生之類而爲位也﹕得活性而有者﹐從風。得木性而有者﹐從火。得金性而有者﹐從水。得石性而有者﹐從士。皆因乎其本生之類﹐而其位自相屬。理象之相屬﹐聖﹑凡人物無。致也。

淸源黑氏曰「性理﹐妙物也。包天裹地﹐莫可限量﹐不惟人性如此﹐卽極之蟻虫﹑蚊蚋﹐以本量言之﹐未始不與人性等﹐未始下與眞宰全體大用等。第自其發現處觀之﹐則各有定位耳。其位也﹐若意在心﹐究不拘於心中﹔若性在身﹐究不困於身內。不然﹐則五尺身當亦五尺性矣。屬義之說可思。」

九天遠近圖說

天分九重﹐而其所以分﹐則無形者也。無形而得以知其遠近者﹐蓋觀其本天之星之遠近﹐而因以知其天之遠近耳。太陰天﹐去地約四十七萬里。水星天﹐去地約九十萬四千里。金星天﹐去地約二百四十萬里。太陽天﹐去地約一千六百萬里。火星天﹐去地約二千七百四十萬里。木星天﹐去地一萬二千六百七十五萬餘里。土星天﹐去地二萬五百七十五萬餘里。「庫爾西」﹐去地約三萬二千二百七十七萬里。「阿爾實」﹐去地倍於「庫而西」去地之數c各天地遠近之數﹐蓋卽其各天半徑之數而定之也。知半徑之數﹐則可以知全徑之數矣。卽全徑之數推之﹐徑～圍三﹐便可以知周環之數。而各天全體之爲若干大也﹐絲毫不爽矣。天之遠近大小﹐因其星知之。而各天之星﹐則亦有大小一定之體。「庫而西」之列宿羣星﹐約其大槪分爲七等。一等者大於地一百一十倍。二等大於地九十倍。三等大於地七十倍。四等大於地五十二倍。五等大於地三十五倍。六等大於地十七倍。至小者大於地七倍。土星大於地九十倍。木星大於地七十四倍。火星大於地倍半﹐日大於地一百六十五倍。金星小於地三十六倍。水星小於地二萬餘倍。月小於地三十八倍。天之遠近﹐星之大小﹐燦若列眉。觀形器者﹐不可不更知其大者也。地位於九天之中﹐如大荒中一沙。九天位於人性之中﹐其爲大爲小﹑蓋亦猶地位於九天之中也

淸源黑氏日﹕「溯自元气分象﹐自地至天﹐原無里數可記﹐然徑一圍三﹐數不爽也。以測天﹐天之遠近可知。以測星﹐星之大小可曉。天方名賢﹐造一尺之矩﹐量盡天地之數。復著測量法譜﹐以杜荒唐之疑﹐然亦以器測器也﹐若本性發現﹐視九天如一沙﹐有何難知之數﹖覽者勿自居井下。」

九天旋轉圖說「阿爾實」之旋轉也。自東而西﹐是爲自然之動。其餘諸天之旋轉也﹐自西而東﹐是爲反掣之動。兩動之說明﹐一乃以知九天旋轉之爲用。皆因气互相關合之所爲也。「阿爾實」何以自東而西﹖蓋東方者﹐生气所聚之專位也。气之專位在東﹐故其旋轉自東而起。起於東﹐則行於西矣。是之謂自然之動。「庫而西」並以下七天﹐何以自西而東﹖蓋西方者﹐土所分定之正位也。八天之本命﹐皆與土有相關之義。土之正位在西﹐故其旋轉自西而起。起於西﹐則行於東矣。「庫而西」並以下七天﹐何以皆與土相關﹖當其元火冒人於天體而成像也﹐惟「阿爾實」爲元人之所不能麗﹐其餘八天皆有焉。土者﹐火之所存迹也﹐故八天皆與土有相關之義。何爲反掣之動﹖「阿而實」之旋轉也﹐自東而西﹐帶動以下八天﹐亦有自東而西之勢。而八天本行﹐實自西而東﹐故其勢﹐𨿽爲「阿爾實」所牽動﹐而本行卻不隨之﹐𨿽有自東而西之勢﹐而實爲自西而東之行﹐是之謂反掣之動。九天之旋轉也﹐一爲自然之動﹐八爲反掣之動﹐兩動不息﹐則不惟東方之气﹐西方之土互相融人﹐卽南方之火﹐北方之水﹐亦莫不因其旋轉帶動﹐而運行布人矣。四气之所以交融﹐而爲化育萬物之原者﹐皆九天旋轉之力爲之也。此其說窮理格物者﹐所不可不知也。赤道黃道之說﹐南極北極之稱﹐觀乾象者之所常談焉耳。不復贅。

淸源黑氏日﹔「兩動之說﹐近代始曉。蟻磨之諭﹐僅得其形﹔亦知反掣牽動﹐所以運旋有如是乎﹖兩气互人﹐水火交融之說﹐大有裨於格致。」

四行正位圖說

四行﹐卽四象也。气自水生﹐土因火出﹐气土水火﹐是爲四行。四行爲萬物之母﹐而其每一行﹐各有一專注之位。气位於東﹐＿而其行也﹐自東而西。土位於西﹐而其行也﹐自西而東。火位於南﹐而其行也﹐自南而北。水位於北﹐而其行也﹐自北而南。各自其本位而行﹐至於彌滿無隙之處﹐則四气互相攙人﹐而滚爲一气矣。四者單行﹐則萬物無自而生。四者相攙﹐則萬物於玆而化育焉。說者日﹕「南方爲火之正位﹐北方爲水之正位﹐無足異也。至於東方爲木之正位﹐而玆乃曰气之正位在東﹔西方爲金之正位﹐而玆乃日土之正位在西﹐其義何也﹖」曰「木生於水﹐金生於土。當其四行之始分也﹐木與金﹐尙未有也。其子未形﹐其母實居於此气者﹐水中之眞陽上升者也。气𨿽不名爲水﹐而其實爲水之精﹐木之母也﹐放其位分﹐專住於東。迫至於木之旣生﹐而其子與母同宮矣。金爲土子。金未生﹐而其母之正位﹐專列於西。迫至於金之旣生﹐而其子亦與母同宮矣。木之正位在東﹐金之正位在西者﹐其後天也。气之正位在東﹐土之正位在西者﹔先乎其先者也。先後子母之義明﹐而其位東位西之妙用﹐愈尋而愈出矣。」

淸源黑氏曰「南北有定位﹐東西無定位也。南北以＿極爲定位﹐東西乃以天地爲定位也。蓋天屬气而爲東﹐天爲東﹐則地爲西矣。向配無行﹐土中分屬﹐是未知東西無定位之說也。木金子母精確可思。」

四時往復圖說

未有四气之先﹐空中無四時也。四時。卽四气輪轉流行而成者也。輪轉流行之中﹐各於其某一气所專盛之位﹐而因各以其時專稱之也流行而至於東方﹐所專盛之气﹐則其時爲春。知春之所以爲春者﹐融和。若此﹐則知气之所以爲气者﹐其蘊含適如此也。流行而至於南方﹐所專盛之火﹐則其時爲夏。知夏之所以爲夏者﹐炎盛。若此﹐則知火之所以爲火者﹐其蘊含適如此也。流行而至於西方﹐所專盛之土﹐則其時爲秋。知秋之所以爲秋者﹐收吸。老此﹐則知土之所以爲土者﹐旣吐而納適如此也。流行而至於北方﹐所專盛之水﹐則其時爲冬。知冬之所以爲冬者﹐堅凝。若此﹐則知水之所以爲水者﹐其附土而藏適如此也。蓋气與火之流行﹐以發越爲流行者也。故其爲時也﹐春與夏﹐亦皆有發越之象﹔土與水之流行﹐以收藏爲流行者也。故其爲時也﹐秋與冬﹐亦皆有收藏之義。收藏之力旣盡﹐則越發之機又起﹐發越之機起﹐則東方所專盛之气又於玆而復始矣﹐此四時之所以往復也。說者日﹕「四時之序﹐五行之所循環也。」玆乃謂四气爲之﹐而木與金不與焉。則將置本金二行於何地乎﹖且無木則火不生﹐無金則水不生﹐火不生﹐則四時中之夏何以突來﹖水不生﹐則四時中之冬何以倏有﹖」曰「气﹑火﹑水﹑士﹐其先天也﹐木與金之母也。本金二行﹐其後天也﹐四單行之子也。假使無木﹐則火不生﹐則當本未生之先﹐先天之火何來﹖假使無金﹐則水不生﹐則當金未生之先。先天之水何出﹖蓋先天之火水不生於木金﹐而四行相聚﹐實爲後天本金之母。迫木旣生﹐而木之力亦能助火﹐是則術能生火之說也。迨金旣生﹐而金之力亦能助水﹐是則金能生水之說也。因木有助於火﹐而以木補人於火之前﹐曰木能生火﹔因金有助於水﹐而以金補人於水之前﹐曰金能生水者。蓋眞宰化育之妙用﹐而於四气對待之中﹐又以金木二行爲之周旋﹑接引於其間﹐以後天而補其先天之所未盡也。」

淸源黑氏四﹔「四時成於四行。天屬气﹐爲尊爲首﹐故四時先春也。次火爲夏﹐土爲秋﹐水爲冬﹐皆有自然之次第。气火上達﹐故春夏則萬物生。土水下達﹐故秋冬則萬物息。一生一息﹐所以成造化﹐而永生生也。

七洲分地圖說

地者﹐土與水相附而成形者也。其體渾圓﹐而位於空中之中央﹐周九萬里﹐其深厚二萬八千六百里。分形有七﹐是爲七洲﹕曰阿而壁﹐日法而西﹐曰偶日巴﹐日赤泥﹐日細爾洋﹐曰欣都斯唐﹐日鎖當。七洲﹐上應七政。某一洲爲某一政之所專屬者﹐則其地之人物性情﹐卽與其所屬之星情性相似﹐而此一洲之祥災﹑瑞應﹐卽關於此一星之映照。阿爾壁﹐當七洲之首位﹐人類肇生於此﹐其地爲日所屬﹐人之性情﹐明正自彊﹐其物多寶產。法而西﹐爲木星所屬﹐其人壯偉能事﹐其地多嘉植。赤泥﹐爲月所屬﹐其人志趨易移﹐其地多儒濕。偶日巴﹐爲火星所屬﹐其人好辯喜爭﹐其物多隱毒。欣都斯唐﹐爲水星所屬﹐其人聰明尙巧﹐其物多異狀。細爾洋﹐爲金星所屬﹐其人秀美剛直﹐物佳麗﹐而地多奇產。鎖當﹐爲土星所屬。多鹵地﹐艸木禽獸稀少﹐其人鈍室黑小善擔負﹐天方人謂此地爲奴役之國。地七而其中有寒熱溫涼之各異者﹐以其上應黃道之度數﹐各有遠近之不同也。合大地而總觀之﹐自南至北﹐分五大界﹕一黃道界﹐其地甚熱﹐以其當舊輪之正照故也﹔一南極界﹐一北極界﹔此二界甚寒﹐以其與日輪遠故也﹔一黃道南界﹐一黃道北界﹐此二界﹐寒熱適中﹐以其與日輪不遠不近故他。地气寒熱溫涼之故﹐皆上界黃道爲之映照於其間也。

淸源黑氏曰「三教與西洋地圖洲數互異﹐難以理白。然天有七政﹐地有七洲﹐自然之數也。阿爾壁居中位﹐非故崇也﹐以日午無影可證。」空中自地至天﹐有四際﹔近於地者﹐溫際﹔上於溫者﹐濕際﹔再上者﹐冷際﹔近天者﹐熱際。四際。蓋本風火水上四行之所結撰而有者也。四際之气﹐每自上而下﹐以爲培育萬物之功﹐從未有自下而上者也。溫際之气﹔不行於濕際﹔冷際之气﹐不行於熱際。溫際屬土﹐其气和平﹔濕際屬水。其气稍涼﹔冷際屬風﹐其气肅冽﹔熱際屬火﹐﹑其气炎熱。﹑四標之气﹐皆萬物之所仰藉﹐而因時各得以自正其性命者也。又甘。四標者﹐承天養地之胸膜也﹐如皮與肉之間﹐苟無网膜爲之接引。則肉不能養皮﹐而皮亦不能爲肉之衛矣。至於地中積陽之气﹐有時而上升也。有僅至於溫際者﹐有過溫際而至於濕際﹐至於冷際﹐至於熱際者。其所升之髙下不同﹐故而爲塵﹑爲霧﹑爲云﹑爲雨﹑爲雹﹑爲沙﹑爲流星﹑爲彗孛﹐有等等不一之形狀矣。蓋地中積陽之气﹐乃日所衝射而人者﹐其升而上之也﹐有浮游而上者﹐有直射而上者。其直射也﹐又有悠然而上者﹐有奮激而上者。其浮游而上者﹐僅至溫際。气夾土者爲塵﹐气單上者爲霧﹐其直射而上者爲云。云深人於濕際﹐則雨。雲僅至於溫際﹐則不雨。其直射也﹐悠然夾土而上者﹐爲沙。此气不能盡至濕際﹐體重故也。其奮激而上者﹐直入冷際﹐冷則其气凝重爲雹。其奮激而上者﹐力甚勇﹐如發矢擲彈﹐則直人於熱際矣。熱際﹐乃人之本位也﹐積陽之气。再遇火焚﹐化爲火球而墜之﹐卽爲流星。此气當陽勝之舊乃有﹐故流星夏多於冬。若積陽之气烈甚。直上之力更勇﹐則能射入熱際之盡﹐而近於天矣。近天﹐則此气爲天气所吸﹐不得下墜﹐與天隨行﹐爲彗孛之類﹐必待久而漸消漸散﹐以至於無也。

淸源黑氏曰「熱際屬人﹐冷際屬風﹐熱際當居冷際之下。曰溫際屬水。水火同居﹐則兩相耗。而兩不生。惟風間之﹐則水得以常潤﹐而火因以常熾矣。觀四行方位﹐火南水北﹐而气上間之﹐亦是其意﹐此足以見化物錯綜之妙。」

一貫洋溢圖說

自分理分形﹐而至於無所不有也。觀理者﹐必觀之於未有形色之先﹔觀形者﹐又必逐象求之﹐而謂是皆後天陰陽二气之所積也。夫觀之於先﹑觀之於後者﹐分之也﹐理自理而气自气也。抑知宇宙內爲理爲形﹐皆眞一直貫而洋溢者乎﹖夫一則何分之有﹖貫則何隙之有﹖一洋溢則河拘泥之有﹖無分﹐則散者仍聚也。無隙﹐則空者仍實也。從直而貫者﹐九天七地﹐無非一之所充周﹔從橫而貫者﹐東西南北﹐無非一之所徧曁。四气者﹐一之流行而爲對待者也。四時者﹐一之對待而爲流行者也。洋洋乎活潑。而不膠於一定﹐而又何理象之必分而二之也乎﹖由前觀之﹐一之無形﹐而爲直貫者﹐何必非有形之所隱伏﹖由後觀之﹐一之有形﹐而爲直貫者﹐何必非無形者之所飛揚﹖無形者不必定屬於先天﹐有形者不必定屬於後天﹐而又何先天後天之可分也乎﹖此一貫之所以洋溢彌綸於無盡也歟﹗彌綸無盡﹐則優優而不竭者名生生而不已也。生生而不已者﹐一之屬意於萬物也﹐而非屬意於萬物也﹐非萬物﹐無以爲養人之資﹐屬意於萬物者﹐屬意於人也。

淸源黑氏日﹕「橫貫豎貫﹐總莫越乎一眞一執。一也﹐貫含萬也﹐自其萬有末有之先﹐一貫已立。自其萬有旣形之後﹐一貫恆然。究其實﹐只一眞宰也一貫文贅。」

《天方性理圖傳》卷二終

天方性理畱傳卷三

槪言

第三卷

歷敍小世界﹐所以顯著之由。小世界有有形之顯著﹐有無形之顯著。觀於有形之顯著﹐可以知造物自然之妙﹐觀於無形之顯著﹐可以知天人一致之精。小世界之形﹐後於天地﹐小於天地。小世界之理﹐先於兩間﹐廣於兩間。蓋因大世界有邊際﹐小世界無邊際﹔大世界之理有起滅﹐小世界之理有起無滅故也﹐然亦未嘗非無起無滅。

人生原始圖說

天地﹐大世界也。人身﹐小世界也。大世界未有之先﹐先有六品無形之理﹐後有六品有形之象。小世界之有也﹐先有六品有形之象﹐後有六品無形之理﹐大世界先無形而後有形者﹐由理而達於气也。小世界先有形而後無形者﹐由气而還於理也。其有形者﹐起於一點﹐乃先天性理所餘﹐而成其爲溟渣者也。天下萬世人生之根種也。自阿丹秉四行之精萃結聚成身﹐而此一點卽寓之於其身﹐及阿丹生子蔭孫﹐而此一點流派於千萬無算之身。夫千萬元算之身﹐必有千萬無算之一點﹐而此千萬元算之一點﹐又非自阿丹之一點﹐變化繁衍以出者也。緣夫先天性理之世﹐凡有一性﹐卽稟有此一點。但自阿丹之身成﹐而此千萬無算之一點﹑莫不隨入於阿丹之身而藏寓之。其爲物也﹐妙無可窺﹐超於色象聲臭之表。當其寄藏於阿丹之身﹐而渾爲一本也。𨿽包藏萬世之身﹐而不覺其多﹐及其流派子孫而各爲一本也﹐而亦不覺其少﹐其殆繼先天而爲至妙之物者乎﹖人之有心也﹑身也﹐身之有表裏﹑體竅也﹐知覺﹑性情也﹐動作﹑云爲也﹐窮通﹑壽僥也﹐皆莫不裕乎其中而妙之也。及其流行昭著﹐亦分爲六品﹕一元始品﹐卽此種子也﹔二孽生品﹐始結胎也﹔三變化品﹐四本成也﹔四形成品﹐表裏分也﹔五定質品﹐體竅全也﹔六呈露品﹐靈活現也。小世界有形之六品﹐蓋不減於大世界有形之六品也。

淸源黑氏曰「種子﹐卽實有也。小世界之種子﹐卽大世界之元气。先天之理﹔各抱一气﹐卽猶後天之气﹐各抱一理﹐所謂由气而還於理者﹐俾其理發明無不盡透也。此人所以爲人也﹐遠取諸物﹐近取諸身﹐聽取伊何﹗觀理者當於此卷畱意焉。」

胚胎初始化圖說

止卽一點﹐人於母腹﹐而初化之象也﹐﹑是爲孽生品。當其未人母腹之先。存於父脊﹐淸妙無象。迨旣離本位﹐而人於子宮﹐無象者有象矣。象﹐蓋得乎父母交感之气而成。父之陽動而生水﹐水挾陽气而授之於母﹐母之陰動而生火﹐火挾陰气而納此一點於子宮。陰陽交而水火聚﹐故一也﹐而遂化爲兩。淸﹐內藏。濁﹐外護。淸者屬陽﹐卽本父之陽﹐爲母之陰裹而化者也。濁者屬陰﹐卽本父之水﹐一爲母之火熾而化者也。說者日﹔「淸旣屬陽﹐理當外發﹐而玆乃內斂﹐濁旣屬陰﹐理當內斂﹐而玆乃外發﹐何也﹖」曰「小世界之化生﹐與大世界之化生﹐品數無增無減﹐但其內外分形﹐實相反也。大世界之分形﹐以發越於外者爲大﹑爲上﹐故其陽者發於外。陽者發於外﹐其陰自斂於內矣。小世界之分形﹐以藏寓於內者爲大﹑爲上﹐故其淸者藏於內。淸藏於內﹐其濁自圍於外矣。其所以分形相反之故﹐正足以見造化之奇。而小世界之爲物﹐較大世界爲愈精愈微也。蓋大世界﹐自無形而化至有形﹐其勢皆白內至外者也。自內至外﹐則其義盡於其外矣。小世界﹐自有形而化至無形﹐其勢皆自外至內者也。自外至內﹐則其內之所關合者微矣。如人之一身﹐心居至內﹐身之所不能通者﹐心能通之﹐心通無形之位﹐卽猶「阿爾實」通理世之位也。故小世界﹐以藏寓於內者爲大﹑爲上也。又曰﹐人心如天﹑人身如地。如天者上。如地者下。由身而至於心爲升﹔由心而至於身爲降。此分形相反之妙﹐足以見造化之奇﹐而天人之際。其授受也做矣。」

淸源黑氏曰「人一念之動而有小世界﹐卽猶眞宰一念之動而有大世界也。然眞宰之動﹐動於無所不知。人之動。動於所不及黨。不及黨者﹐仍眞宰之自爲動也﹑非眞宰﹐無以爲人也。分形相反之理﹐甚妙。

四本分著圖說

此胚胎一月之象也﹐其自父脊而移人於子宮者﹐淸與濁。得子宮之溫養而兩半者﹐分爲四層﹐是爲變化品。夫自一點而分淸濁﹐蓋亦猶元气之判而爲兩儀也。本淸濁而化爲四層﹐亦猶兩儀之分而爲四象也。最外一層者色黑﹐屬土。其近於黑者色紅﹐屬鳳。近於紅者色黃﹐屬火。其居於最中者色白﹐屬水。白者﹑淸之至也。黃則其淸中之稍濁者也。黑者﹐濁之至也。紅則其濁中之稍請者也。四者﹐爲人身血肉精气之本。四本不外淸濁二者﹐而其所以分者﹐分之以其色也。色之所以分而爲四者﹐分於子宮陰火之所熾也。其居外面最與火近者﹐故其色黑。其二層稍與火相格﹐故其色紅。其稍近於內而僅得火之气者﹐故其色黃。其居於最中而與火相遠者﹐故其色白。四色分﹐而風火水土四行﹐因其色之所成而各有屬焉。一曰﹐請者之爲色本白﹐濁者之爲色本紅。蓋淸本陽水之所化﹐陽水色白﹔濁本明火之所化﹐朋火色紅。紅白旣判﹐復爲子宮陰火所溫養﹐則紅之外變而爲黑﹐白之外變而爲黃。此又四本分﹐而爲四色之說也。

淸源黑氏日。「予閩西」洋書。亦有四液之說﹐但未見其言理。玆湖四液之所本﹐而備晰其所以然﹐足見天方之學﹐以理勝也。」

表裏分形圖說

此胚胎二月之象也。當此之際﹐其白黃紅黑四者﹐得子宮溫養之气﹐較前爲久。久則風火水土四行之本性飛揚發動。離四。色初成之層次﹐而各歸於四行之本位。風歸風位﹐則升而至於其裏。小世界以內爲上﹐故其至內者﹐爲至上。風升而歸於其最內者﹐乃歸於其最上也。一人歸火位﹐則升而至於風之次﹐其位亦內也。風火居內﹐則水不能內存﹐其勢不得不降而就下﹐以與土相附矣。就卞者﹐就於其表也。﹐風火內升﹐其形爲心﹑水土外降﹐其形爲身。心者﹐天也。身者﹐地也。表裏形分﹐則小世界之天地定位矣。火與風相合而爲心﹐水與士相附而爲身﹐其中空焉。亦猶天位於上﹐地位於下﹐而中空之義也。是爲成形品。

淸源黑氏曰「气火升而爲心﹐水土降而爲身。表裏旣判﹑中畱空際。四元交互﹐化育始蕃。是心天身地﹐理明事順﹐何人以首天足地爲美談也。」

內外體竅圖說

此胚胎三月之象也。二月之胎﹐先是表裏分形﹐至此則表裏各有變化矣。其表之屬土者﹐化爲周身之內。屬水者﹐流爲脈絡之路﹐其裏之屬气者﹐化爲心之質。屬火者﹐發爲靈明之孔﹐而對峙於心之左右。心身旣成﹐而卽於心身之間﹐結聚四髒﹐以爲四行專住之位。四髒旣成﹐而六腑亦次第皆具。耳﹑目﹑口﹑鼻﹑四肢﹑百體﹐悉皆分著﹐是爲定質品也﹐夫一身之體竅。皆臟腑之所關合﹐而其最有關合於周身之體竅者﹐惟腦﹑蓋臟腑之所關合者﹐不過各有所司﹐而腦則總司其所關合者也﹐腦者﹐心之靈气﹑一身之精气﹐相爲締結而化焉者也。其爲用也﹐納有形於無形﹐通無形於有形﹐是爲百脈之總原﹐而百體之知覺運動皆賴焉。何謂納有形於無形﹖凡目之所曾視﹐耳之所曾聽﹐心之所曾知﹐腦皆收納之而含藏於其內﹐是其所爲能納也。何謂通無形於有形﹖蓋腦之中﹐寓有總覺之徳也。其筋絡自腦而通至於目﹐則目得其總覺之力而能視。其筋絡通至於耳﹐則耳得其總覺之力而能聽。其筋絡通至於口鼻﹐則口鼻得其總覺之力而口知味﹑鼻知臭。故肝開竅於目﹐而其目之所以能視者﹐腦之力也。腎開竅於耳﹐而其耳之所以能聽者﹐腦之力也。脾開竅於口﹐肺開竅於鼻﹐而其口之所以知味﹑鼻之所以知臭者﹐腦之力也。其筋絡自腦而通至於周身﹐則通身得其總覺之力﹐而手能持﹐足能行﹐百體皆知痛癢。卽心爲靈明之腑﹐而亦不能不有資於腦。腦得其養﹐而心之靈明加倍﹐腦失其養﹐而心之志气亦昏﹐是之謂通無形於有形也。又曰﹐心爲室﹐腦爲堂﹐凡室之所等畫者﹐未有不於其堂而顯露者也。腦﹐蓋承心之所施﹐而施之於百竅也。體竅全﹐而人之形成矣。自此以後﹐其有滋養者有二根焉﹕外根日臍﹐內根曰膽。臍能引母之气血人胃﹐以取其滋養。膽能於气血之所引人者。分別美惡﹐而但用其美者﹐收其毒者。此二根者﹐又內外體竅之所由﹐以得其滋養者也。淸源黑氏曰「表裏體竅早己具於種子﹐此特以付發現也。通身表裏﹐皆關系乎腦。則治人者﹐一當先知治腦。故天方醫有腦科﹐諸家不知也。」

靈活顯用圖說

此體竅旣全以後之象也。體竅旣全﹐靈活生焉。靈活者﹐人之所以爲人之性也。其性一本﹐而該含六品﹕一﹑繼性﹐二﹑人性﹐三﹑气性﹐四﹑活性﹐五﹑長性﹐六﹑堅定。堅定不名爲性﹐以其同於金石之性﹐無生發故也。繼性者﹐繼眞宰之本然而有者也。眞宰之性﹐無有開其先者﹐但有繼其後者﹐此性則因眞宰之本然﹐以爲本然﹐故日繼也。此性卽眞宰之首顯﹐而以爲萬性之本元者也。人性者﹐人於先天而各得其所分與之性也。此性不遠於繼性﹐而但因其先天之有分﹐則其名與義﹐遂不覺其微有所別矣。是謂本性。气性者﹐人所稟於後天气質之性也﹐是謂愛惡性。活性者﹐附於軀體﹐而以爲知覺運動者也﹐是謂食色性。長性者﹐卽所以生長軀體﹐自小。而大者也﹐是謂發育性。堅定者﹐卽所以堅整軀體﹐而不使其解散者也。𨿽不名性﹐亦性也。一本而該合六品﹐是誠分之無可得而分﹐合之而又確有此自然不同之妙義也﹐此其所以爲靈活也。人之身﹐自一點分形而漸至於靈活顯用﹐是爲小世界自有形而化至無形也。靈活者﹐無形中之有形﹐有形中之無形﹐是自天之人﹑由人合天之一大機局也﹐無形者附﹐而其人之所以爲人者全矣。無形者復﹐而其人之所以合天者至矣﹐是爲呈露品也。

淸源黑氏曰「無形至有形﹐有形動﹐而無形靜﹔有形至無形﹐有形靜﹐而無形動。非至此始靈活﹐乃靈活至此顯也﹐靈活﹐卽一念之動也。」

堅定顯著圖說

此靈活顯用之初品也。靈活之爲物也﹐一本而該含六品﹐自繼性﹑人性而及於气性﹑活性﹑長性﹑堅定者﹐由精而及於其粗也。其顯也﹐堅定先顯﹐而次及於長性﹑活性﹑气性﹐又次及於人性﹑繼性者﹐由粗而及於其精也。由粗而及於其精者﹐仍然從有形而化至無形之義也。小世界之所以成其爲小世界者﹐次第然也。未是以先顯其所爲堅定也﹑堅定者﹐金石之性也。「生發非其所職﹕而堅定則確能絲毫不易。堅定顯﹐則臟腑之懸系各就本位﹔而不至於搖動﹔气血之流通﹐各歸經絡。而不至於隕越﹔百骨之巨細﹐各安分寸﹑而不至於旁溢﹔通體堅整連束而不得解散者﹐皆此堅定之力爲之也。小世界得力於堅定之性﹐亦猶大世界得力於堅定之性也。大世界得此堅定之力Z則九天七地﹐終古不易其位﹔日星河嶽﹐終古不攺其常。造物之所以綱味地者﹐﹔綱維之以此也。小世界得此堅定之力﹐則其通體安整而不易其位﹐猶大世界終古不攺其常。堅定之性﹐又卽造物綱維小世界之本領也。造物之全能﹐盡付與人身﹐而此則其顯用之先見者也。

淸源黑氏曰「胚胎五月﹑筋骨彊硬﹐若金石之韞礦內﹐故日金性顯也。元形化有形﹐止於金石﹐有形化無形﹐始於金石。其堅也﹐不惟剛堅﹐而柔亦堅。其定也﹐不惟靜定﹐而動亦定。」

發育顯著圖說

堅定旣顯之後﹐則發育之性顯焉。發育者﹐長性也﹐艸木之性也。艸木之性﹐亦無所不包﹐而生長﹐則其所專職也。長性未顯之時﹐胎之吸引不得自由﹐其受養於母也﹐不過聽其母之精力之所及者﹐而因之以得其養。至此旣顯之時﹐則气力彊勝﹐吸引可以自由﹐其取資於母也﹐無論母之精力及與不及﹐而於不知其然而然﹐知奪其母之精力以自養矣。得其養﹐則長矣。長性之爲物﹐有吸力﹐有化力﹐有存力﹐有去力。能吸﹐則有所取﹐以爲養育之因﹔能化﹐則其所吸者熟而變化出焉﹔能存﹐則於其所化之精微者﹐悉收之以散布於臟腑肢體之間﹔能去﹐則於其精微之所遺剩者﹐悉皆除去之而不畱也。此四力者﹐長性所含之妙本也。追夫發育成人之後﹐又於四力渾聚之中﹐顯露其本有之二力焉。一妙種力﹐一傳像力。蓋於孽生之時﹐而乃及時顯露者也。妙種者﹐飲食末化﹐爲气血之先﹐此力卽掇其最精之分培養元脈﹐而妙乎其所以爲種也。傳像者﹐種子將欲稼胎之時﹐此爲卽以其本體具有之形狀﹑性情﹐悉印授於其中﹐而以爲傳類之用也。長性之位在肝﹐蓋其性旣能長髮﹐而又借肝臟之火以助其力﹐則發又倍覺其易也。大世界得此長性之力而成像者﹐其象不衰﹔成形者﹐其形日盛。小世界生長之性﹐殆卽大世界生長之性也。

淸源黑氏日﹕「胚胎六月而毛髮生﹐肢體條暢。若艸木萌蘗﹐邑露迎陽﹐自由發生矣。然旣日發育﹐何后此又有夭札之不齊﹖曰﹐所稟之气有厚薄﹐故所生之形有修短﹐此半由先天也。外感四气﹐內戕萬欲﹐此半由後天也。若推其本然之性﹐則種元有不芽者矣。」

知覺顯著圖說

長性旣顯﹐活性著焉。前此無知覺﹐而此際則有知覺矣﹔前此無運動﹐而此際則有運動矣。知覺。運動起於此際﹐而其性卽以爲終身食色之根。知覺之爲物也﹐其用十﹕五寓於外﹐五寓於內。寓於外者﹐視﹑聽﹑嘗﹑臭﹑觸也﹐寄之於耳﹑目﹑口﹑鼻﹑肢體。寓於內者﹐日總覺﹑曰想﹑曰慮﹑日斷﹑曰記﹐其位總不離於腦。總覺者﹐總統內外一切知覺﹐而百體皆資之以黨者也﹐其位離於腦前。想者﹐於其已得之故﹐而追想之﹐以應總覺之應也﹐其位次於總覺之後。慮者﹐卽其所想而審度其是非可否也﹐其位寓於腦中。斷者﹐靈明果決而直斷其所慮之宜然者也﹐其位次於慮後。記者﹐而於內外之一切所見所聞所知所覺者﹐而含藏之不失也﹐其位寓於腦後。運動者﹐因其知覺之所至﹐而運動以應之。運之於臟腑之間者﹐气之事也。動之於四肢百骸者﹐气與血兼行之事也。有督力焉﹐有役力焉。督寓於心﹐所以起運動者也。役寓於身﹐所以應督而成其運動者也。活性萬物皆具﹐然有有知覺者﹐有無知覺者﹐有運動者﹐有不運動者﹐非其性之或全或不全也。自其外而觀之﹐若似無知覺者﹐若似不運動者﹐而其實未嘗無知覺﹑運動也。但其爲知覺也﹐知覺於人所不及見﹐其爲運動也﹐運動於人所不及領焉耳。如金石之爲物也﹐人以爲無知覺﹑運動﹐然熔之則化﹐叩之則鳴﹐此非其所爲知覺乎﹖生於山﹐流於水﹐生於礦底﹐見於礦面﹐此非其所爲運動平﹖金石且然﹐而況靈於金石者乎﹖

淸源黑氏曰「胚胎七月而生全知覺﹐一顯運動﹐卽見躍躍欲產矣﹐然更俟一二月而產者何也﹖余質之。一齋曰﹕『人在母腹中﹐得七政照養。初月土星照﹐二月木星照﹐三月火星照﹐四月太陽﹐五月金星﹐六月水星﹐七月太陰。七政照徧﹐胎熟而產焉﹑其更俟一二月者﹐必其七月中﹐有一二政气力衰弱﹐照養未熟﹐須再加閏照耳。閏土者不育﹐閏木者生﹐閏火者達﹐閏太陽者貴顯。金與水﹑月爲三陰﹐不閏。故越十月者鮮。」

气性顯著圖說

堅定﹑長﹑活三品﹐顯於未離母腹之時。迨出母腹﹐四十日﹐气性顯焉。气性顯﹐則知愛惡。愛惡二者﹐淺觀之﹐不過七情六欲之總稱。擴充之﹐實爲出凡作聖之本領。當此出離母腹之初﹐其爲愛爲惡﹐未甚分明﹐而約略見端者﹐見之於天然啼笑之中。故天然之啼笑﹐愛惡之所以見端﹐气性之所先顯者也。人爲萬物之靈﹑具此能愛能惡之機﹐迨其後擴而充之﹐因所愛﹐以力行其所當愛之事﹐因所惡﹐以力去其所當惡之事﹐皆此气此力爲之。而以故﹐其人日進於聖賢也。气性𨿽屬後天﹐而其所關於人者如此。先賢葉子徳曰「气性者﹐順承本性之用﹐而以爲用者也。」气性之所能爲者﹐皆本性之所欲爲者也。本性所有之知能﹐盡付之於气性而發現之也。气性本於气質﹐气質又本風火水土四行而成。人之所得於四行者均﹐則气性和平﹐而其本性亦得借以全顯矣。所得於四行者不均﹐則气性不能和平﹐而其本性之顯也﹐亦不全矣。又日﹐气性之名有四﹐而分屬於四行﹕一曰安定性﹐屬風﹔二曰常惺性﹐屬水﹔三曰悔悟性﹐屬火﹔四曰自任性﹐屬士。四性通用者﹐中人也。專以風水性用者﹐中人以上者也。用火土壩u中人以下者也。或曰「風﹐不定者也﹐安定性何以屬風﹐」日﹕「風之爲物也﹐充滿於上下四方之間﹐無盈無絀﹐似不安而實安﹐似不定而實定﹐故安定性屬風。」專以安定性用者﹐同於本性以爲用者也﹐聖人之流亞也。其次以常惺性用者﹐仿佛本性以爲用者也﹐賢哲之流亞也。其次以悔悟性用者﹐猶不失乎本性以爲用者也。下此以自任性用﹐則純乎悖逆﹐而不同於本性者也。此气性之所以分﹐而用气性者﹐貴知所審處也。

淸源黑氏曰「前此三品顯﹐人與物共﹔後此三品顯﹐則人與物分。气性人物皆具﹐而於稟賦中各得一情形﹐彼此絕不相等。如人與鳥獸同屬活類﹐而烏則兩翼而飛﹐獸則四足而走﹐人則二足而步趨。鳥聲嗚嗚﹐鴉聲啞啞﹐牛吼馬嘶﹐而人則能言能笑﹐以至飲食居處﹐寒暖被服﹐絕不相同﹐皆由於气性別之也。人之初生﹐不過一活物耳。音聲同其嗚啞﹐乳哺類乎羔犢﹐若虫初蟄﹐茫然無所知。迨至气性一顯﹐則愛惡言笑﹐與物分焉。物無言笑也﹐不同愛惡也。」

本性顯著圖說

本性者﹐本乎先天之所分與﹐而無美不備者也。其性與後天气性。活性﹑長性﹑堅定之性相渾爲一。但其顯也﹐有先後之分﹐後天四品以次而先顯﹐此一品顯於其最後。本性與繼性﹐與眞宰之本然有次第﹐而無彼此。由眞宰之本然﹐而有繼性﹐由繼性之分與﹐而有本性﹐是其所爲次第也。而其實﹐本性之知能﹐不異於繼性之知能﹐不異於眞宰本然之知能﹐所謂有次第﹐而無彼此也。本性之內﹐萬理具足﹐萬事不遺﹐萬物皆備。其體量如此廣大也﹐其光之所通﹐無不貫徹﹐而於無不貫徹之中﹐含有一種淸妙之智﹐統攝活性所有一切之知覺﹕含有一種淸妙之欲﹐統攝气性所有一切之愛惡﹐是謂二力。二力者﹐專於後天表世發現其本領。又於無不貫徹之中﹐顯有一種天然返照﹐絕意後天而眞見夫本性從出之所。顯有一種天然趨向﹐因明於照而直趨夫眞宰本然之眞。是謂二徳。二徳者﹐專於先天本始發現其本領。二徳必待其人修明之﹐旣至而後顯也。人人具有此性﹐卽人人具有此徳﹑具有此力﹑具有此無不貫徹之光﹐但其顯有全與不全耳。查密氏日﹕「人性無所不知﹐無所不能。其有所不盡其川者﹐人之不盡其川耳﹐非其知能有全與不全也﹐」查密之說﹐蓋深有見於人之本性﹐卽眞宰首顯之繼性﹐而亦卽眞宰之本然也夫﹖

淸源黑氏曰「气性以別情形﹐本性以別義理。義理之別﹐人之所以貴乎萬物﹑靈於萬物者也。前此四品顯以時際﹐此品之顯﹐惟視气稟淸濁均偏﹐以見遲早虧全耳。气性不顯﹐無以爲人名﹔本性不顯﹐元以爲人實。絕意後天﹐直趨先天﹐此本性之能事也。」

繼性顯著圖說

繼性者﹐眞宰首顯之元性也。古今人物之性命﹐莫不從此而印析之﹐所謂千古羣命之一總命也。眞宰之起化也﹐從此境起。萬化之歸眞也﹐從此境歸。此一性者﹐起始歸宿之一大都會也。其爲性也﹐周徧普世﹐無去無來﹐天地人物﹐所公共者也。本性者﹐人所各具之性也。各具者顯﹐則公共者亦顯。本性與繼性原非二也。本性未分之先﹐只此繼性﹐而無本性。繼性分與之後﹐名爲本性﹐而不名繼性。本性未顯之時﹐公共之繼性﹐何嘗不日顯於天地之間﹖而但其顯也﹐無與於我。本性旣顯之時﹐則顯與顯合﹐而兩顯成爲一顯矣。猶光與光合﹐而無可分其爲此之光。彼之光也。猶水與水合﹐而無可分其爲此之水﹑彼之水也。兩光成爲一光﹐兩水成爲一水﹐是則兩顯成爲一顯之義也。各具之顯﹐歸人於公共之顯﹐則公共之顯﹐遂若獨顯於我﹐而繼性遂得爲我之繼性矣﹐此繼性之所以顯著也﹐顯則繼性之本體﹐卽我之本體﹐而何況於知能﹐何況於作用﹖R則我之本體﹐忘其爲繼性之本體﹐而又何屑屑於知能﹖何屑屑於作用﹖則我之命﹐卽千古羣命之一總命也。我之景況﹐卽起始歸宿之一大部會也。而眞宰與我﹐豈不成其爲異名同實者哉2夫人身﹐一小世界也。其最後之所顯著﹐乃心化之最先者也。一大世界由無形而顯至有形者﹐先其所先﹐而後其所後也。眞宰爲之主持於其間也﹐天地萬物不得而自由也。小世界由有形而顯至無形者﹐先其所後而後其所先也﹐眞宰爲之主持於其間也﹐人亦不得而自由也。後其所先﹐而又且顯至於先之無可先者﹐眞宰不得主持於其間也不得主持於其間者﹐自由者也。自由﹐非眞宰不能也。

淸源黑氏曰「眞理如印﹐繼性如迹﹐迹後於印﹐故謂之繼。人具本性之知能﹐廉善﹑賢知﹑欽聖﹑列聖﹑大聖﹐各國其所賦之知能﹐而顯然皆有區別。若繼性顯著﹐則原始返終﹐全體渾化﹐斯稱人極也。諸家言盡性﹐天方言顯性﹐一義耳。顯之透﹐卽盡之精﹐但鮮見其能盡耳。」

《天方性理圖傳》卷三終

天方性理圖傳卷四

槪言

第四卷

乃發明第三卷

未盡之意﹐人極之超妙也﹐有頓有漸。聖凡之分科也﹐有天有人。知其頓﹐不知其漸﹐則其頓不可以爲法。蓋頓起者﹐一二人之路。漸入者﹐千百人之路也。安於凡﹐不希於聖﹐則無論天事人事﹐皆自棄之矣。蓋知恥則勇﹐恆可作聖﹐不勇不恆﹐欲其超三界﹐而人無上也難矣。況已不勇恆﹐而復妄議人之勇且恆者乎﹖自棄而又自棄者也。

心性會合圖說

性理未分之先﹐只此一心。心也者﹐無方所者也。性理旣分之後不名心而名性。性自理世而趨象世之時﹐無形無體﹐而寓於心。心之妙體﹐空寂無外﹐而身內所有之心﹐心之位也﹐性之所寓也。心之妙體﹐爲性之先天﹐心之方寸﹐爲性之寄屬﹐方寸其後天也。先天之心﹐爲性所分析之源﹔方寸之位﹐爲性所顯露之助。何也﹖方寸𨿽屬後天﹐而其所具之才智﹐實足以知性﹐實足以見性。性之虛妙無所不有﹐但妙而不能自爲顯發也﹐必得心之才智足以發之。而其性﹐乃有所借資而顯。性譬則火也﹐心譬則煤也。煤無火則不熾﹐火無煤又何以著乎﹖約而言之﹐先天之理﹐必有借於後天之心﹐亦必有借於後天之气。有後天之心﹐而其理乃燭﹔有後天之气﹐而其理乃行。後天之心﹐何以有燭理之能﹖蓋胚胎當體竅初分之時﹐已先有所爲。屬火者﹐發爲靈明之孔﹐而對峙於心之左右﹕靈明之孔﹐卽才智之根﹐而燭理之能﹐已早伏於此矣﹑後天之气﹐何以有盡性之能﹖蓋气性者﹐順承本性之用﹐而以爲用者也﹐駕本性之馬也。心之才智﹐足以知之。气之本量﹐足以行之。而性之始終條理﹐庶乎其有統會之機矣。此先天之所以必有借於後天也。𨿽然﹐謂先天之性全無所以自用其力﹐則又不可。蓋心與性互相爲用﹐而先﹑後天﹐各以其本領照映於其間也。以方寸所有之才智﹐與本性中所含淸妙之智會合﹐而其爲知也益力。以方寸所有之才智﹐會合本性中所顯天然之返照﹐而其察理也益眞。是知方寸所離之性﹐亦非全無以自用其力也。借方寸之位以爲寓﹐因方寸之明以爲用﹐追至心之才力旣盡﹐而六品性體統會於一﹐則方寸之位無所用之﹐而依然成其爲妙體之心﹐而不落於方所也。然後謂心卽性也可﹐謂性卽心也可。

淸源黑氏曰「無形之心﹐爲先天性所從出﹔有形之心﹐爲後天性所從人。心性爲名﹐種果一義耳。心者﹐性之郭。郭與心無所住﹐皆落在一邊。」

心品藏徳圖說

形色之心﹐本一物也。而其品有七﹐每一品有一品之徳。徳者﹐心之所得以爲才智者也。每一徳有一徳之作用﹐亦猶天有七政﹐而每一政各有專司也。最外一品爲順徳藏。順則不逆﹐然亦有時反順而爲道者﹐則以所藏之位﹐處於最外也。外當气血流行之衝﹐而徳易受其所侵﹐故順者亦有時而爲違逆也。其二品爲信徳藏。信則不搖﹐然亦有時搖動而不信者﹐蓋因順徳受累於气血之衝﹐反順爲逆﹐震動於鄰﹐而信徳因之以搖也。其三品爲惠徳藏。惠則不刻﹐然亦有時反惠而爲刻者﹐蓋亦因順﹑信二徳之變﹐而此徳因之以變也。三徳所藏之位﹐或於心之包﹐或於心之表﹐或於心之裏。大約皆落於形色之分際﹐故易爲气血所侵﹐而皆至於有變也。後此四徳﹐所藏之位﹐不於其表﹐不於其裏﹐𨿽不離於形色之方寸﹐而卻不落於形色之分際﹐非气血之所得而侵蔽也﹐放不至於有變。後此之四徳發明﹐而前此之三徳亦因之以守其常矣。其四品爲明識藏。此一徳顯﹐則燭理明透﹐而其他知見﹐皆不得而眩惑之。蓋心之有此一品﹐猶天之有日也。日光能掩唐光﹐而非諸光之所可得而掩者也。其五品爲篤眞藏。此一徳顯﹐則趨向本來無所牽﹐亦無所障。蓋心之此品﹐猶火也。火性炎上﹐而直趨於內者也。趨於內﹐則自遠於外矣。其六品爲發隱藏。凡先﹑後天一切所有之理﹐至深至隱而不可思議者﹐皆藏積於此一品之中。蓋理自無邊無際而來至於此﹐曰發心。能悅能研而至於一無所隔﹐亦曰發﹐發者﹐現之漸也。其七品爲眞現藏。眞之體用大而無外﹐亦復小而無內﹐自有心而眞卽藏寓於此一品之中。但功力未加﹐才智未盡。則藏者終藏。而其現無由。迨才智盡矣﹐功力至矣﹐由明識而至於篤眞﹐而至於發隱矣﹐則眞宰之全體大用﹐畢現於此矣。現則方寸之迹混﹐而無方無所之妙﹐無分於彼此矣。

淸源黑氏回﹕「七品含七政﹐理數昭然。視其人功夫何境﹐卽知其心開幾層。人焉瘦哉﹖明識爲日﹐智者之品也。日無不明﹐故智者不惑。其能不變者﹐知止矣。」

升降來復圖說

宇宙間千頭萬緒之理﹐至無盡也。然不過一眞宰之自爲升降來復而已矣。降於種﹐升於果﹐來於最下﹐復於最上。大世界之爲降爲升﹐卽小世界之爲來爲復﹐而小世界之爲來爲復﹐妙於大世界之爲降爲升。則以大世界之由降而升也﹐其升盡於有形﹔小世界之自來而復也﹐其復盡於無形﹐無形較有形爲至精也﹐於穆之初﹑﹑未降未來。名曰主宰。人事之盡﹐旣升旣復﹐名之悅心。先天之化﹐自一理流行﹐而有繼性。靈性﹑活性﹑長性﹑礦性﹐四行之性遞降而至於元气止焉。此眞宰之本升﹐而自爲降也。大世界之降也﹐基之於此﹔小世界之來也﹐亦基之於此。後天之化﹐自元气分著﹐而有土﹑水﹑火﹑風﹑金。石。艸木﹑鳥獸﹐漸次分明﹐而至於人止焉﹐此大世界之由降而爲升也﹐而實眞宰之由降而自爲升也。所謂降於種﹐而升於果也。後天之果﹐卽先天之種也。小世界之來也﹐來於大世界自升而降之。同時而其復也﹐復於大世界由降而升之﹐卽畢復於其最後者﹐復於其最精也。後天之來﹐來於一點。由﹐點而有身形﹐由身形而有堅定﹑生長﹑知覺﹑靈悟﹐遞進而至於首顯之繼性止焉。此小世界之自來而爲復也﹐復至於眞宰本然之地﹐而大世界之立於其中也﹐如人荒中之一沙。來於最下﹐復於最上。所謂無形之復﹐較有形之復爲至精也。爾撒聖人云「人不再生﹐不能獲天地之義。」生者﹐升也。再者﹐二次之謂也。一次隨大世界之升以成其象﹐一次從小世界之升以盡其理﹐是之謂再生也。兩升旣全﹐而大造之底蘊盡於此矣。經云「兩弧界合﹐或復至近。」兩弧者﹐來降爲一弧﹐復升爲一弧。升降旣全﹐則兩弧界合矣。或復至近者﹐超越名相之界﹐立無何有之鄕﹐全體渾化﹐吻合本然﹐此至聖獨踐之境也。

淸源黑氏曰「大化源流﹐小世始終﹐聖凡修証之次第﹐人禽辧別之幾微﹐由天之人﹐自人至天之途徑﹐升降一圖﹐備盡之矣。學者欲識造詣之所至﹐觀升降圖﹐可無謾焉。」

人極大全圖說

極之爲言至也﹐謂人之所以爲人之妙﹐至極而無以復加也。妙之外﹐更有妙於此者﹐人亦不可言妙﹐妙亦不可以言極也。妙之外﹔更無有妙於此者﹐人之妙﹐乃爲至極﹐而無以復加也。五官也﹑身體也。五覺也﹐心也﹐智也﹐性也﹐徳也﹐妙之具也﹑而若眞光未至﹐則但有其妙之具﹐而猶非所以極乎其妙也。眞光者﹐極乎其妙者也﹐極乎其妙者至﹐則妙者妙﹐而妙之具﹐總成其爲無所不妙而已矣。眞光猶燈也﹐燈非機油盞罩﹐則燈無附著之地。機﹑油。盞﹑罩﹐燈所須之具也。機油盞罩﹐無所不備﹐而燈未附著﹐則機油盞罩不過僅成燈之具而已。有燈之具﹐而無燈﹐則其具猶廢器也﹐若有其具矣﹐燈亦附著之矣﹐而燈不盡乎其所以爲燈之妙﹐非燈之不妙也﹐燈之具未盡乎其所以爲具之妙﹐而以故燈亦不能盡乎其妙也。有晶盞矣﹐而晶盞未瑩潔也。有油矣﹐而油未澄淸也。有機矣﹐而機未端正也。有罩矣﹐而罩未透亮也。燈之具未盡乎其妙﹐而以故燈亦不盡乎其妙也。夫是以內照不朗﹐外照不徹﹐盞內之光﹐亦不盡乎其光之盛也﹐而又何以望其能照物於遠也﹖機油盞罩各盡其妙﹐而又附著以燈﹐則燈豈有不燭物於遠者乎﹖晶盞之妙﹐在於瑩潔。油之妙﹐在於澄淸。機之妙﹐在於端正。罩之妙﹔在於透亮。燈之具﹐無所不妙﹐而其燈之妙﹐更妙於前此百倍矣﹗人之有五官也﹐身體也﹐意覺也﹐心也﹐智也﹐性也﹐徳也﹐皆妙之具也。猶之燈機﹑油﹑盞﹑罩也。燈之機油盞罩﹐不盡其妙﹐則燈之不盡乎其妙﹔人之機油盞罩﹐不盡其妙﹐則眞光之燈亦不顯於其妙之具矣。心猶燈之晶盞也﹐妙在極其瑩潔﹔身猶燈之罩也﹐妙在極其無染﹔性猶燈之油也﹐妙在極其淸澄﹔徳猶燈之機也﹐妙在極其發現。身﹑心﹑牲﹑徳無所不妙﹐而眞光之妙豈有不妙之於此者乎﹖眞光之妙至﹐而內照外照﹐夫豈有一物之遺焉者乎﹖妙至於此﹐而乃以爲極乎其妙之至也﹐極而無以復加也﹐此人極之大全也。

淸源黑氏日﹕「燈光燈具﹐乃忠﹑佞﹑正﹑邪之大分也。人徒飾美其具﹐而不知盛耀其光﹐何以稱極﹖何以稱全﹖抑自失其光﹐而以具之淸亮爲光﹐又何以爲燈﹖何以爲照﹖嗟呼﹗世間燈具之多也。」

本然流行圖說

自有天地物我以來﹐幻境多矣。然而莫非本然之流行也﹗或自至外而流行於至內﹐或自至內而流行於至外。自至外面流行於至內者﹐專屬造化之事﹐此自然而然之流行也。夫是以自本然無外之流行﹐而有公共之大性焉﹑有天地焉﹑萬物焉﹑有人之身焉﹑心焉﹑性焉﹐而人復各具一流行之本然焉﹐此自然而然之流行也。自至內而流行於至外者﹐兼屬人爲之事也﹐不皆出於自然而然之流行也。自至內本然之發現﹐而人因得以盡其各具之性焉。性盡﹐而其本然流行之心正焉﹑心正﹐而其本然流行之身正焉。身正﹐則一切皆正﹐而萬物育焉。萬物育﹐則爲有﹐以贊天地之化育﹐而天地位焉。位育無遺﹐則胥天地物我﹐而總還於本然流行之大性焉。大性復﹐而渾人於無外之本然焉﹐是謂之自至內而流行於至外也﹐兼屬人爲之事也。𨿽然﹐名爲人爲之事﹐而實皆本然之自爲流行也。蓋人者﹐本然流行之人也。以本然流行之人﹐而復具一流行之本然﹐則身之內外﹐無非本然也。本各具之本然﹐而尋究公共之本然﹐是仍以本然而尋究本然也。以各具之本然﹐而揮人公共之本然﹐是仍以本然而渾人於本然也。以本然還本然﹐則本然原元彼此之分﹐但多此一流行之次第也。實非多此一流行之次第﹐而自人見之﹐覺其有此流行之次第也。據本然之實以論﹐本然則本然﹐無去無來﹐而何多此流行之次第乎﹖人見以爲有性也﹐而本然中﹐無有是性。人見以爲有天地物我身心也﹐而本然中﹐實無天地物我﹐實無身心。何也﹖歸眞之人﹐以本然而還本然﹐當斯之際﹐天地從此卷矣﹗時光處所成泯其迹矣﹗卽此便是復生之日矣﹗天地豈特爲此一人而捲乎﹖蓋以本然中原無有是天地也﹐自人見之﹐而以爲有是無地也。時光處所﹐豈特爲此一人而混其迹乎﹖蓋以本然中原無有是時光處所也﹐自人見之而以爲有是時光處所也。此其境﹐惟歸眞之人知之。而未至於歸眞者﹐不知也。

淸源黑氏曰「眞心﹑眞光﹑本然﹐一物耳。自其返命召對﹐謂之眞心功程之盡也。﹔自其及時發現謂之眞光﹐修証之盡也。自其流行充郁﹐徹表徹裏﹐無往而不在﹐謂之本然﹐功修人於渾化矣。天地人物﹐皆本然之流行﹐旣復本然﹐何復有天地人物﹖物囿則死﹐圍物則生﹐故曰復生之日也。復生﹐卽歸眞也﹔歸眞﹐則復生矣。」

聖功實踐圖說

天地﹐上下﹐人物﹑表裏﹐皆本然之所流行也﹐而惟聖人能實踐以趁其境。聖人﹐以繼性爲性者也。繼性者﹐渾同於眞宰之本然。惟渾同﹐故能實踐之也。說者日﹕「旣渾同矣﹐又何事實踐﹖」日﹕「實踐者﹐謂其與眞宰本然流行周徧﹐而無所不到也。」惟無所不到﹐而後盡乎渾同之體用也。盡乎渾同之體用﹐而後可以云渾同也。先天之渾同﹐渾同於虛寂﹕後天之渾同﹐渾同於實踐﹐實踐與虛寂非兩境也。實踐之所在卽虛寂之所在地也。聖人知眾人之不能﹐而又深望於眾人之能之也﹐乃於不能之中﹐而指示以實踐之路﹕一日禮﹐二臼道﹐三曰眞。禮者﹐日用肆應之儀則也﹐實踐之於其身。道者﹐卻物還眞之趨向也﹐實踐之於其心。眞者﹐卽本然湯合﹐而爲禮與道之實際也﹐實踐之於其性。實踐之於其性﹐卽實踐之於其本然矣。此三者﹐非性之所本無﹐而彊爲設立以示人者也。聖人因其本然流行於人﹐而爲人所固有之條理等﹐分其次第而指示之也。本然流行於人之身者﹐有天秩天敍焉﹐所謂禮也﹑盡其禮﹐卽爲實踐其流行於身者之本然矣。本然流行於人之心者﹐有良知良能焉﹐所謂道也。盡其道﹐卽爲實踐其流行於心者之本然矣。本然流行於人之性者﹐有全體大用焉﹐所謂眞也。返於眞﹐卽爲實踐其流行於性者之本然矣。故曰﹐實踐之所在﹐卽虛寂之所在﹐而非異學之虛寂也。」

淸源黑氏曰「造化自無化有﹐而其渾同﹐終歸於虛﹔人事自有化無﹐但其渾同﹐必踐於實。一有不實﹐體卽未渾﹔一有不踐﹐用卽未同。渾同﹑實踐﹐只在日用尋常之間﹐而人以爲遠渺者﹐非也。」

聖賢智愚圖說

聖賢智愚之分也﹐分以先天理气﹐亦分以後天知行。先天之理气﹐天定者也﹐人之所不得而與。後天之知行﹐自由者也﹐人之所可得而與也。是故﹐聖﹑賢﹑智﹑愚之分也﹐半以天定﹐半以自由。謂是四品之分﹐皆出於天定者﹐非也﹔謂非天定﹐而皆出於自由者﹐亦非也。人事與天事合而品之﹐髙下判焉矣。說者曰「气分淸濁﹐謂先天之气有不同可也﹐乃其理亦有不同者乎﹖而何謂分之以先天之理气也﹖」曰「先天性理始分之際﹐同一本原﹐而但其旣有分也﹐則其理𨿽無彼此﹐而卻有次第。次第﹐卽其所分之界限也。若自其未分以前論之﹐則原未嘗有次第也。旣已首顯矣﹐又於首顯之中﹐分析其性理矣﹐則安得不卽其有次第者論之﹖理分次第﹐气有淸濁﹐而其所謂天定者﹐在此矣。天事定之於前﹐而人事又分之於後﹐此聖賢智愚所以終成其分﹐而其品不相越也。人事者﹐知與行也。知行𨿽屬於後天之人事﹐而其所以有深淺安勉之不伺者﹐則又皆由於先天稟賦之气﹐有淸與濁也。淸之中有至淸焉﹐此聖人所稟賦之气也﹐其气以風勝。淸矣﹐而不得其淸之至焉﹐此賢人所稟賦之气也﹐其气以水勝。淸矣﹑而又居乎其淸之次焉﹐此智者所稟賦之气也﹐其气以人勝。淸之數居其十之一二﹐濁之數居其十之八九﹐此愚者稟賦之气也﹐其气以土勝。愚者﹐眾人之謂也﹐非至頑而不可近之一類也。聖人本其最淸之气﹐而爲知爲行焉﹐眞知實行﹐與本然渾同於一體者也。賢與智﹐各本其所賦之气﹐而爲知爲行焉。賢希聖﹐智希賢﹐其知行皆各如其本量而止。賢則但能踐其性之條理﹐而未得渾同於本然﹔智則但能踐其心之條理﹐而於性分有所未盡﹔愚者本其淸少濁多之气﹐而爲知爲行焉﹐其知不過風俗﹐其行不過舊規﹐但能踐其身之條理﹐而於心性二者﹐皆未明也。且並未能識其身之所以爲條理者。出於何因也﹖此愚之所以終成其爲愚也。」說者曰「聖賢智愚之知行﹐皆各因平先天稟賦之气而以爲安勉﹐而以爲淺深。是人事﹐皆天事之所縛也。但有天定絕無自由﹐而何謂半以天定﹐半以自由耶﹖」曰「天定之中有自由焉﹐其自由在幾微之間﹔自由之中有自由焉﹐其自由在勝心之用。何謂天定之中有自由﹖蓋天定之中﹐有理有气。理卽天也﹐气卽己也﹐气之所在﹐卽己之所在﹐有己卽自由之根也。何謂自由之中有自由﹖凡事莫不起於勝心之用也﹐亦莫不成於勝心之用﹐各因乎其所稟賦之气﹐而以爲知行﹐是自由之中有天定也。各極其心之所勝﹐而以爲知行﹐是自由之中又有自由也。心之所勝﹐卽稟賦之气﹐亦不得而限域之﹔卽稟賦之气﹐終得而限域之。而心終不欲爲其限域也﹐是則勝心之爲用無止境也。勝心不屬於先天之理﹐不屬於先天之气﹐而不得不謂其屬於後天之自由乎﹖極之至頑至愚之人﹐以背理爲可樂﹐以近理爲不然﹐而極其所知所行﹐且出於人類之外﹐亦此勝心之爲用。則其爲自由也﹐愈無疑矣。故曰﹐聖賢智愚之分﹐半以天定﹐半以自由也」

淸源黑氏曰「聖賢智愚﹐分以理气知行﹐不易之論也。然而气不勝理﹐理不囿於气﹐人豈艸木﹐而自限於知能耶﹖勝心本乎气性﹐乃所以成聖賢智愚之肥也。勝於聖﹐則成聖。勝於愚﹐則成愚。然而愚不自識其爲愚也﹐四圖分著﹐令自認取﹐可以知勉矣。」

障礙層次圖說

天之所以爲天﹐卽人也。人之所以爲人﹐卽天也。無端而有障礙焉﹐我與眞宰遂相隔而不相通。則人日在天之中﹐而不知其天之切近也﹐天日在人之中﹐而無從得其相合。處處皆本然﹐處處皆障礙。非處處皆障礙﹐處處皆自爲障礙也。夫是以眞宰無日不與我相通﹐而我無日得與眞宰相通矣。不惟愚者有所障也﹐卽智者亦不免焉。不惟智者有所障也﹐卽賢者亦不兔焉。但賢者之所障﹐不同於智者之所障﹔智者之所障不同於愚者之所障。所障𨿽有不同﹐而其與眞宰相隔而不相通則同。愚者之所障﹐在於身﹔智者之所障﹐在於心﹔賢者之所障﹐在於性。障在於身者﹐障於其身之有所求也。身之所求者﹐在聲色臭味﹐則聲色臭味皆障矣﹐夫安知聲色臭味之皆本然乎﹖﹗障在於心者﹐障於其心之所恃也。心之所恃者。在聞見學藝﹐則聞見學藝皆障矣﹐夫安知聞見學藝之皆本然乎﹖﹗障在於性者﹐障於其性之未至於化也。性者﹐主之本然﹐而有我之名分也。性未渾人﹐則我之名分尙存。未嘗無神奇也﹐而其神奇在我﹐而不在主﹔未嘗元覺照也﹐而其覺照在我﹐而不在主﹐則神奇覺照皆障矣。夫安知功力至此﹐猶然以本然之神奇覺照﹐而爲本然之障礙乎﹖﹗所謂處處皆本然﹐處處皆成障礙者也。聖人則處處皆障礙﹐處處皆本然矣。性者﹐本然之所自顯也。以本然之性﹐而還之本然﹐何障焉﹖心者﹐本然之所流行而成焉者也。以本然所流行之心﹐而還之本然﹐何障焉﹖身者﹐本然按原有之端莊而流行以成焉者也﹐以本然之身﹐而適盡乎本然所流行之意﹐何障焉﹖夫是以日在聲色臭味之中﹐而本然之耳﹑口。鼻﹐始得以盡其耳﹑目﹑口﹑鼻之用也﹐非障也。夫是以日講夫聞見學藝之事﹐而本然之聰明睿知﹐始得以盡其聰明睿知之功也﹐非障也。夫是以無日不顯有神奇覺照之能﹐而本然之全體大用﹐始得以盡其全體大用之妙也﹐非障也。聖人者﹐統賢﹑智﹑愚三者之障礙﹐而還之於本然者也。又化賢﹑智﹑愚三者之障礙﹐而並不存一還於本然之迹者也。

淸源黑氏日﹕「天地間﹐無處非眞主之所在﹐障礙何居。無處非眞主之所顯。障礙柯名﹖本無障礙﹐乃自人之意識而起障礙也。障如紙遮日﹔礙如壁隔燈。去其壁紙﹐日燈仍照我也。然紙猶有可見﹐壁則全體俱昧矣。噫﹗安得無障礙其人也﹖與言無障礙之精義乎﹖」

疑信累徳圖說

爾裏父日﹕「滿眼是物﹐亦不起疑﹔天地皆捲﹐亦不起信。」斯言也﹐殆謂眞與眞合﹐無聲無臭﹐而無所庸其疑信也乎﹖不惟無所庸其疑也﹐疑亦無從而有﹔不惟無所庸其信也﹐信亦無自而生。疑信之端﹐寂無起滅﹐而其徳河間﹖然下此﹐則不能無疑信矣。蓋疑者﹐離也。離於是者﹐近於非。信者﹐定也。定於純者﹐遠於雜。疑信之所關於天人性命者﹐不淺也。愚人不知用疑﹐亦不知用信﹐其疑信不足論。其多疑多信﹐而用其心於顚危之介者﹐大抵皆賢智之流亞也。而其疑信﹐不出身﹑心﹑性三者之境。夫信﹐美徳也。若其所信者是﹐則無論其信於身﹑信於心﹑信於性﹐皆美而無庸以置論也。疑則危矣﹗以疑爲疑者﹐其爲患猶淺﹔以疑爲信者﹐其患更深。賢智之類﹐大都皆以疑爲信者也。以疑爲疑者﹐其疑猶可反之而歸於信﹔以疑爲信者﹐其疑愈久愈深﹐而終無自反之一日也。然而其疑亦有淺深之別﹐疑止丁身者﹐其疑淺﹔疑人於心者﹐其疑深。疑起於性者﹐其疑之爲患也﹐不可救矣﹗何謂身疑﹖日用律應之際﹐背其身之條理﹐而更立一新奇不經見者焉。是之謂身疑。身疑亦徳之累也﹐然而猶可以有待而反也。何謂心疑﹖冥漠尋眞之際﹐背其心之條理﹐而喜趨於歧途旁徑﹐如行路者﹐南轅而北其轍焉﹐是之謂心疑。心疑則其爲累深矣﹐然而尙有猛省之一日﹐則其疑猶可得而反也。反其疑﹐而歸之於信﹐則其心猶可得而用也。其患不至於元救也﹐亦後有餘步焉﹐以待其反也。何謂性疑﹖身心兼到之日﹐正本性條理發現之時也。神通無所不至﹐覺照元所不周﹐此正歸眞者懸崖撒手時也﹐危莫危於此地矣。而乃於此起一疑焉﹐曰﹔「我之能耶﹖主之能耶﹖其我之能﹐與主對耶﹖抑我卽主耶﹖」。臨至危無轉之地﹐而有此猶豫莫定之猜﹐眞宰豈容此巨逆者臨於其前耶﹖將自返而後復無餘步以爲退身之地矣﹗且其爲時亦無待矣。此疑起於性者之無可救也。功愈深﹐則其境愈險﹔愈近主﹐則起疑意無可回﹐此皆賢智而誤用其聰明者之過也。爾裏父之言﹐眞可謂返正歸眞之鑑矣。

淸源黑氏曰「疑﹐不信也。信則不疑﹐下愚罔知﹐賢智自明。究其本然﹐絕無疑信﹐何有累徳﹖如欲信不信﹐疑更生疑﹐疑信錮結﹐則賢疑﹐智亦疑﹔疑累徳﹐信亦累徳。其警戒學人者﹐深矣﹗」

順逆分支圖說

依乎天理﹐而不隨夫人欲之私曰順。純乎人欲﹐而不合乎天理之正曰逆。順逆兩端﹐固一切善惡公私﹑邪正忠佞﹐所以分支別派之一大總門也。有順逆﹐則人事不齊﹔無順逆﹐則造化不妙。順逆之中﹐造化機權之所離也。蓋人之身心﹐四行相聚而成。四行之性﹐相反相犯﹐逆之數居多﹐順之數居少。四行相來之中﹐順逆之機﹐緘已早伏於此﹐及其發諸事爲﹐而爲順焉逆焉﹐造化之奇顯然矣。蓋無順則逆不彰﹐無道則順不著﹐順逆並列﹐而乃可分其若者之爲順﹐若者之爲道也。順逆顯﹐則天理人欲之界﹐愈較然而無所蔽矣。天理人欲之界顯﹐則眞宰本然之元妙﹐愈燦然而眾著於耳目之間矣。顯順逆﹐所以顯其房也﹐此造化機權之妙也。惟聖人無順無逆。非無順逆也﹐順固順﹐逆亦順矣。蓋聖人﹐非四行所得而縛焉者也下此﹐則何能焉﹖是故有生而順者﹐有生而逆者﹐有似不順而實順﹐有似不逆而實逆者。先逆而後順﹐較之先順而後逆者爲有得也。似不順而實順﹐較之似不逆而實逆者﹐相去不啻天壤也。同一順也﹐而順有百千之各異其門﹐是以順之中﹐不能無彼此之論也。等一逆也﹐而逆有百千之各異其派﹐是以逆之中﹐仍復有精粗之不一匹﹐紛紛錯雜﹐各自謂是。夫安知順者之少﹐而逆者之多乎﹖夫安知眞順者﹐且欲借逆之名﹐以藏其順。而不欲露其順者之名乎﹖夫安知眞逆者﹐巧借順之名﹐以藏其逆﹐而不欲顯居其逆者之號乎﹖順在一朝﹐逆在千古者﹐此巧借順之名﹐以藏其逆者也。而其逆﹐卒不可藏﹐何也﹖眞宰不可得而欺也。逆在一朝﹐順在千古者﹐此假借逆之名﹐以藏其順﹐卒不可滅﹐何也﹖眞宰必不昧昧焉﹐辜負其人也。若是﹐則不惟眞宰本然之元妙﹐因人之順逆而顯﹐卽眞宰本然之覺照﹐亦莫不因人之順道而溢彰矣。故日﹐顯順逆﹐所以顯眞宰也。然而與其逆也顯眞宰﹐何如其順也顯眞宰﹐是在人之審處焉﹐而自取一尊爵之路矣。

淸源黑氏回﹕「非陰陽﹐無以成造化之功﹔非順逆﹐無以顯覺照之妙。然而懲治其道何也﹖知夫順之不可掩﹐逆之不可匿﹐如此則知無往而非眞主之所在矣。而復煙滯於逆﹐是其心述也。懲治﹐懲治心述也。懲治﹐卽覺照也。」

修進功程圖說

人之生也﹐無嗜欲則不能領略聲色嗅味之妙﹐無功修則不能漸還夫本然之眞﹑夫聲色臭味之妙﹐何嘗非本然之眞﹖然而功修未至﹐則一聲一色一臭一味﹐皆足以爲身心性命之累。功修旣至﹐則處處皆聲色臭味﹐處處皆本然矣。處處不離耳目口鼻。卽處處皆不睛不聞矣。處處皆視聽嘗嗅﹐卽處處皆本然動靜矣。功修之所關於身心性命者﹐豈淺鮮哉﹗其功程柰何﹖一曰正身﹐一曰淸心一曰盡性。身正﹐則其身爲本然正面之鏡﹔心淸﹐則其心爲返照理世之光﹔性盡﹐則其性爲天人合一之理。身何以正﹖有聖教之五事﹕念﹐以知所歸也。禮﹐以踐所歸之路也。捨﹐以去愛也。齋﹐以絕物也。聚﹐以歸眞也。工夫之中具有指點之義﹐因外境以指點其內義也。五事﹐惟禮中指點更爲深長﹐起﹑立﹑跪。坐之間﹐靜見物我本然之性。由每事以尋求其指點﹐因指點以綿密其功夫﹐身於是乎其可正矣。心何以淸﹖淸於外境之無所擾﹐尢淸於內徳之無所蔽。心有七層﹐寓以七徳﹐復有五官﹐各妙其用。何謂心有五官﹖蓋心有妙眼﹐能見無形之色﹔心有妙耳﹐能聽無聲之語﹔心有妙鼻﹐能嗅妙世之香﹔心有妙口﹐能嘗喜主之味﹕心有妙識﹐能了精粗之理。盡此五官之用﹐而復於七徳﹐無虧欠焉。心於是乎其可淸矣﹗性何以盡﹖盡於其心之能知也﹐尢盡於其形之能踐。心以返照爲知﹐則理無遺理。形以順應爲踐﹐則形歸無形。知其全體﹐復知其大用﹐則我之性明﹐而萬性不外於是。踐其當然﹑復踐其所以然﹐則發揮盡妙﹐而於穆於此不隔。夫形色﹐卽性也。不知者以形色爲形色﹐而知者則視形色皆天性。形色未踐﹐無言性也。形色能踐﹐亦無言性也。形不異性﹐性不異形﹐而性於是乎其能盡矣。由正身以至於淸心﹐由淸心以至於盡性﹐此常人之修進也﹐自外而內者也﹐修之以其漸也。性盡而心自淸﹐心淸而身自正﹐此聖人之修進也﹐自內而外者也﹐修之以無待也。然而聖人之修進﹐非所敢望也。

淸源黑氏曰「聲色味臭﹐乃本然所妙之相也。能以理取之﹐則相卽本然。若以欲取之﹐則本然亦相。是故日逐於聲色味臭﹐而沓不知其所爲本然者﹐嗜欲蔽之也。功修者﹐開蔽通塞﹐以還本然之大法也。」

全體歸眞圖說

眞未可以易言歸也﹐求歸於未有所修之日﹐則歸眞無路。求歸於有所修而未化之日﹐則歸眞有己。無路不可不以言歸﹐有己亦不可以言歸也。言歸於知歸之日﹐則知歸卽非歸也。有爲所歸者﹐有知所歸者﹐是二之也﹐二不可以言歸也。言歸於不知有歸﹐而自歸之日﹐則猶知其有。不知也知其有﹐不知則亦猶之乎其有知也。有知﹐不可以言歸也。然則歸眞者將柰何﹖曰﹕求歸於不知所歸之日﹐則用修﹐修所以磨洗其後天之气質也。求歸於將有所歸之日﹐則又當擺脫其修。蓋有所修﹐而不知擺脫﹐則其修皆爲歸眞之障。或亦知擺脫矣﹐而不能擺脫之以至於盡﹐則其擺脫亦皆爲歸眞之障。夫是以愈求歸﹐而愈不得歸也。擺脫之道柰何﹖曰﹕於其所急欲歸者而忘之﹐忘乎其修也﹐而並忘乎其眞。忘之者﹐歸之機也。然則於何地焉忘之﹐卽於其視聽云爲處忘之。蓋視聽云爲之地﹐可以背眞﹐可以憶眞﹐可以忘眞。若視矣﹐而必求其有當於眞之所以爲視﹐則其視已非眞矣。聽矣﹐而必求其有當於眞之所以爲聽﹐則其聽已非眞矣。求當之心﹐卽視聽之障也。障則何以言歸﹖云矣﹑爲矣﹐而必皆求其有當於眞焉﹐則其云者﹑爲者﹐已非眞矣。求當之心﹐卽云﹑爲之障也。障則何以言歸﹖夫是以愈求歸而愈不得歸也。忘之者將柰何﹖忘乎其所以爲視之理也﹐而並忘乎其我之有視。忘乎其所以爲聽之理也﹐而並忘乎其我之有聽﹔忘乎其所以云﹑爲之理也﹐而並忘乎其我之有云﹑爲。知有忘﹐猶不可言忘也﹐而必忘乎其所以忘﹐而尢必忘乎﹐忘乎其所以忘﹐而乃可以爲眞忘也。眞忘者﹐無我無他矣＿無我無他﹐則並泯其歸之迹矣。泯其歸之迹﹐而乃可以爲歸眞之妙境也。是則以無所修爲修﹐以無所進爲進﹐仍復以無所得爲得﹐而乃可以無所歸爲歸也﹐此全體歸眞之義也。

淸源黑氏曰「大世界始於無稱﹐小世界終於無我﹐天人一致﹐卽最初無稱矣﹔然歸眞未易言也﹐必忘修﹑忘知﹑忘我﹑忘他﹐一切俱忘﹐本然獨湛。一無所歸﹐始爲歸也。或曰﹕『忘至如此﹐不幾鄰於死槁寂滅乎﹖』惡﹗是何言也﹖自我形軀發現本然體用﹐如火著炭﹐如日光之映玻璃﹐云何死搞寂滅﹖﹗」

《天方性理圖傳》卷四終

天方性理圖傳卷五

槪言

第五卷

總大小兩世界未盡詳之義﹐而補說之﹐義倍精奧﹐不越一眞。補說之中﹐寓掃抹之意。補之者﹐美之也﹔掃之者﹐補之也。補之愈精﹐掃之愈盡﹔掃之愈疾﹐補之愈神。理在若有若無之境﹔文在可解不可解之間。閱者量其力﹐盡其心。可解者﹐以解解之﹐不可解者﹐以不解解之﹐則善解是書者也﹔可解者﹐以非所解解之﹐不可解者﹐以無所不解解之﹐則不惟書不可解﹐閱書者亦不可解矣。

眞一三品圖說冥冥不可得而見之中﹐有眞一焉﹐萬有之主宰也。其寂然無著者﹐謂之曰體﹔其黨照無遺者﹐謂之日用﹔其分數不爽者﹐謂之曰爲。故稱三品焉。用起於體﹐爲起於用﹐是爲由內而達外之敍﹔爲不離用﹐用不離休﹐是爲異名而同實之精。後此﹐萬有不齊之物﹐皆此異名而同實者之所顯著也。𨿽然﹐三品亦何嘗之有﹖蓋眞者﹐無妄之謂也﹔一者﹐不二之稱也。眞而有體﹐眞而有用﹐眞而有爲﹐則皆妄矣。妄則何眞之有﹖一而有體﹐一面有用﹐一而有爲﹐則不特二﹐而且三之矣。三則何一之有﹖是故眞一之中﹐無去來也﹐無迷悟也﹐無動靜也﹐無起滅也。而又安得有體﹐而又安得有用﹐而又安得有爲﹖𨿽然﹐無體則用於何起﹖無用則爲於何生﹖無爲則萬有不齊之物於何而顯﹖以是知眞一之必有體也﹐必有用也﹐必有爲也。而抑知其不然也﹐無往非體﹐而眞一未嘗有體﹔無往非用﹐而眞一未嘗有用﹔無往非爲﹐而眞一未嘗有爲。是則眞一之本境也。未嘗有體﹐無往非眞一之體﹔未嘗有用﹐而無往非眞一之用﹔未嘗有爲﹐而無往非眞一之爲。是則眞一之顯著也。顯著之境﹐亦非本境之所實有者也。三品之顯著﹐尙非眞一本境之所實有﹐又何況自三品顯著之萬物乎﹖而又豈得爲本境之所實有者乎﹖𨿽然﹐萬物有不齊之物﹐𨿽非眞一本境之所實有﹐而其所顯著之萬物﹐則又無往非眞一本然之顯著者也。聖人曰「隱而名眞﹐顯而名物。」蓋謂無物之非眞也。顯之而爲無形之物﹐則無形之物﹐卽眞也﹔顯之而爲有形之物﹐則有形之物﹐卽眞也﹔顯之而爲流行之光陰﹐則光陰卽眞也﹔顯之而爲一定之處所﹐則處所卽眞也。無所非顯﹐卽無所非眞﹐此眞一所以爲眞一也。

淸源黑氏曰「眞﹐實有而無稱。一﹐無對而自立也。其三品﹐則實有而已。因有可稱﹐斯有對待﹐詳惟通部言眞言物﹐是一是二﹐聖人一言道破﹐千古並無二也。二不可﹐況三﹖」

數一三品圖說

眞一之一﹐獨之義也。謂其獨一無偶也。其尊獨一無偶﹐其大獨一無偶﹐其眞獨一無偶。數一之一﹐數之所自始也。萬理之數﹐自此一起。萬物之數﹐自此一推。其有也﹐起於眞一﹐一念之動﹐而顯焉者也。其與眞對﹐則眞一爲眞﹐數一爲幻。其與尊對﹐則眞一爲主﹐數一爲僕。其與大對﹐則眞一爲海﹐數一爲漚＿同以一稱﹐而其不同。蓋著此﹐夫比而較之﹕數一固不敢妄擬於眞一﹐而若自數一之本量言之。理世象世﹐皆自此數一而分派以出。卽眞一之從理世﹐而之於象世﹐亦須從此出﹐一而乃得任意以爲顯著也﹐數一之本量又如此。原其始終本來﹐亦三品焉﹕曰初命﹐曰代理﹐曰爲聖。初命者﹐眞一之首顯而爲命之最初者也。代理者﹐自有此初命﹐而眞一化育之事﹐皆其所代爲發揮者也。爲聖﹐亦代理之意也。色身往世﹐以人治人﹐而代眞一以廣宣其至道也。是之謂三品。夫此三品﹐非數一之自力主持﹐而有是三品也。自眞—一念之動﹐顯有此數一。而數一遂因此一念之動而動之﹐動乎其不得不動也。動乎眞一之所欲動﹐而並不自知其所以動也。是故自初命﹐而有是代理之動也。代乎其不得不代也﹐非數一之所得而自主者也。自代理而有是爲聖之動也﹐亦聖乎其不得不聖也﹐非數一之所得而自主者也。𨿽後此之動﹐正自無已而至﹐問此數一者﹐何以有是動﹐而不能有一刻之停止﹖如此數一不知也。數一不得而知者﹐仍復眞一之自爲顯著也。眞一自爲顯著﹐而必托之於數一者﹐眞一之所以不染於幻﹐不雜於數也。不染於幻者。眞之極也。不雜於數者﹐一之至也。至眞至一﹐而幻與數無所與於其中者﹐眞一之本境也。眞一無幻無數﹐而復任意於隱顯之間者﹐眞一之所以妙乎其眞一也﹐數一﹐卽眞一之所妙也。

淸源黑氏曰「數一三品﹐卽眞一三品之顯也。初命爲體﹐代理爲用﹐爲聖爲爲。顯焉﹐而不自知其顯者﹐無二知也。二知必二體﹐故曰﹕數一﹐卽眞一之所妙。」

體一三品圖說

人之生也﹐其體有三﹕身體﹑心體﹑性體是也。以體而體夫眞一也﹐亦有三﹐卽以此三體而體之也。以身體而體夫眞一者﹐其功在於遵循。遵循者﹐知其所當然﹐而不能知其所以然﹐此一品者﹐知其名矣﹐未知其實。以心體而體夫眞一者﹐其功在於解誤。解誤者﹐見其所以然﹐而不能得其所以然。此一品者﹐見其分矣﹐未見其合。以性體而體夫眞一者﹐其功在於無間。無間者﹐本其所以然﹐而渾乎其所以然﹐至矣。此三品者﹑古今修眞者之總義也。或一人之功﹐而有此三品之次第﹐或於此次第之三者﹐而分爲三人。三品之中﹐體之於知者淺﹐體之於見者深﹐體之於性者其深更幾於不可測也。𨿽然﹐以性體一者﹐仍是以有我者體之也。以有我體之﹐則我猶有往來﹐有往來﹐則其迹尙存﹐一體乎我則無往來矣。然一體乎我﹐而我知其爲一之體乎我也﹐則其迹未化也﹐不知則其迹混矣。然我不知其一之體我﹐而不能必其一之﹐不自知此也。一知則猶之乎其有知也﹐未化也。我不知其有一之體我﹐而一亦不知其有我之可體也﹐化矣。

淸源黑氏曰「眞一﹑數一﹐不可得而見也﹐而於體一見之。見其身﹐卽見其爲﹔見其心﹐卽見其用﹔見其性﹐卽見其體。身易見而心性難見。故但知其然﹐而不知其所以然也。能以我之三者而體之﹐則彼之三者﹐不外我而俱見之。能忘乎我之三者﹐而並忘乎彼之三者﹐則化乎其體﹐並化乎其一。體一歸數一﹐數一歸眞1h眞一亦無自而名眞一矣﹐故日化矣。」

三一通義圖說

通者﹐三而一之之謂也。此通於彼﹐曰通。然必有彼﹐而後此乃可以通之也。彼通於此﹐日通。然必有此﹐而後彼乃可以通之也。若使但有一也﹐不過一焉而已矣。則將以何者通之﹖惟一而三也﹐乃有可得通而通之也。眞一者﹐眞而眞也。數一者﹐眞而幻也。體一者﹐幻而眞也。眞而幻﹐則眞通於幻﹔幻而眞﹐則幻通於眞。幻者﹐眞之顯也。以幻有之眞﹐而通於本有之眞。則眞通於眞矣。光陰而有白晝也﹐因其有黑夜﹐而乃以識其爲白晝也。若使純晝然也﹐無有夜也﹐則安從而識其爲白晝也﹐若使純然眞也﹐無有幻也壩ｕ亦安從而別其爲眞一也﹖且眞一之爲物也﹐寂然無方所者也﹐眞而元幻﹐則一寂然而已矣﹐將於何而通之耶﹖以是知一而三也﹐三乎其不得不三也。三乎其不得不三者﹐眞一之自爲隱顯也。世界者﹐三一之所總寓﹐而得以顯其通焉者也。世界之外﹐有世界焉﹐眞理之世界也。世界之內﹐有世界焉﹐人極之世界也。無天地之世界﹐則人極之世界無資﹔無人極之世界﹐則眞理之世界無位。無眞理之世界﹐則人極之世界﹐與天地之世界﹐又無從得而自顯﹐則世界之有也﹐亦有乎其不得不有也。有乎其不得不有者﹐亦眞一之自爲隱顯也。眞一顯而爲數一﹐數一卽眞一之通也﹐非眞一之外另有數一也。數一顯而爲體一﹐體一卽數一之通也﹐非數一之外另有體一也。三一顯於世界﹐世界卽三一之所通也。因三者之通而有世界。因世界而乃得以顯三者之通﹐總眞一之自爲隱顯也。眞一之自爲隱顯者﹐眞一起於一念之動也。吾不知去此一念之動﹐仍復有三一之可通焉﹖否也

淸源黑氏日﹕「通﹐卽一貫也。識得三一通﹐則毋爲三一礙﹔識得世界爲三一之所通﹐則毋爲世界迷。三一不能礙其理﹐世界不能蔽其性﹐談理者﹐復有不明之理乎﹖言性者﹐復有不盡之性乎﹖觀象玩物﹐復有所遺剩而未周徧者乎﹖嘻﹗通乎此﹐而大世小世﹑先天後天﹐一切所有之巨細精粗﹑表裏隱顯﹐其視諸掌矣。」

自然生化圖說

造物之生化不越兩端﹐不可得而見者﹐理也﹔可得而見者﹐象也。此二者﹐無所生而生﹑無所化而化﹐皆本於自然而然者也。惟其自然而然﹐夫是以於自然之中而有是理也﹔於自然之中而有是象也﹔於自然之中而理與象相人也。理不期與象配﹐而自有相配之機﹔象不期與理合﹐而自有相合之妙。假使於其中有一毫之安排布置﹐是造物庸心於其間也。庸心於其間﹐則有安排之所及者﹐卽有安排之所不及者﹔有布置之所神者﹐卽有布置之所不盡神者。造物𨿽巧﹐當亦不能無過不及之差矣。然則自然而然者﹐柰何﹖曰﹕理世之理﹐象世之象﹐生焉而有者也﹐而實非有所生也﹐化焉而有者也﹐而實非有所化也﹐本然所自有﹐當日隱﹐今日顯矣。未顯之先﹐不增不減。旣顯之後﹐非虛非實。理世等等不一之理﹐象世等等不一之象﹐本如此也﹐將來水如此也。本如此﹐是以無所生而生﹐無所化而化。永如此﹐所以生焉而無所生﹐化焉而無所化。理世之所有﹐非有於象世之先﹔象世之所有﹐非有於理世之後。理與象有之於本有也﹐無分先後者也。有先後﹐則是猶有生化之迹﹐不可以爲自然也。但其顯有先後耳。自然而隱﹐則其隱也不遠於顯﹔自然而顯﹐則其顯也不離於隱。隱而顯﹐顯而隱﹐皆本然之自爲眞幻也﹐非生化也。本然不屬於生化﹐而謂理與象皆因生化而有也﹐將謂理象與本然爲二焉者乎﹖斯亦不自然之甚矣。

淸源黑氏曰「人之制物﹐必因物制物。惟非自然﹐故不生化。人言自然﹐而不究其自然之理﹑自然之原﹐俱無主之說也。抑知自然卽本然也。本然如是﹐故自然如是也。本其所原有之理象﹐而理象自然也。本其所能之隱著﹐而隱著自然也。本其所妙用﹑生生化化而不息﹐而生化自然也。自然如是﹐皆本然如是也。豈空空無主而能自然哉﹖」

名相相一圖說

兩物相附日依。未見一物焉﹐而自相爲依者﹐若一物則只可謂之獨立﹐不可謂之相依。此之所謂依者﹐非一物與一物相依之謂也。自之名與自之相相依。自之相與自之體相依﹐自體之體與自之名相相依。相者﹐體之顯也﹐因其爲何如之體﹐而其相斯爲何如之相。中嶼體依﹐而相與體﹐非二物也。名者﹐相之稱也。因其相爲何如之相﹐而其名斯爲何如之名﹐名與相依﹐而名與相非二物也。名不二於相﹐相不二於體。一焉而已矣。但名之爲物也﹐虛相之爲物也。虛與幻﹐似乎不近於眞也。然非名﹐則相無稱。非相﹐則眞不顯。虛與幻﹐實眞一之所以自爲變化﹐而自爲稱名也。所可異者﹐體一也。而其相不同﹐不同亦無足異也。而每一不同之相﹐皆眞—一同之全體。眞一之相﹐無量無數﹐則眞—一同之全體﹐亦無量無數矣。全體顧若是多乎哉﹖一相起﹐則眞—一同之全體現。一相滅﹐豈眞—一同之全體亦滅乎哉﹖未嘗多也﹐亦未嘗滅也﹐只此一全體耳。現之於此﹐則此卽眞一一同之全體﹔現之於彼﹐則彼卽眞—一同之全體。現一現二﹐或一無所現﹐眞—一同之全體不加少﹐現百現千現無量﹐眞—一同之全體不加多。相者﹐現也﹑現者﹐隱而顯也。相卽眞也。相依於體者﹐於無所依之中﹐而彊名之曰依也。名者﹐所以道其相之實也。蓋每一相﹐必有一相之義﹐必有一相相宜之用。相顯﹐則全體現。而此一相所當然之義﹐與其所相宜之用﹐相固未能自道其詳也。名起﹐則其所當然之義﹐與其所相宜之用﹐懼於其名焉盡之。不知其相之義與其用者﹐詳其名可以得其義知其用矣。是故﹐此一相之名﹐卽此一相之譜也﹐彼一相之名﹐卽被一相之譜也。譜者。所以道其本相之實也。是故名也者﹐相之相也。名立而相彰﹐相彰則眞一之全體顯而愈顯矣。名無相﹐則名爲何名﹖相無名﹐則相爲何相﹖名與相﹐二而一者也﹐非依也。名依於相者﹐亦於無所依之中﹐而彊名之日依也。於相見之全體﹐於名見相之分數﹐全體與分數﹐非二也﹐眞一之外﹐無一物也。

淸源黑氏曰「最初無稱﹐何有於名﹖最初無形﹐何有於相﹖自一念動﹐有一可名。理相象相﹐名始紛著。究而言之﹐必無無名之相﹐必無元相之名﹐必無無休之名相。故曰﹐無量無量之名相﹐卽眞宰無量之妙用。不明乎此﹐而謂旣有名相﹐不應是體﹐遂判名相與體爲二﹐則失之矣。」

萬物全美圖說

盈天地問﹐皆物也。卽天地亦物也。物皆眞一之所化﹐因無一物之不全美也。自其內體觀之﹐莫不有先天之理﹐自其外體觀之﹐莫不有後天之气﹐自其內外相合之體觀之﹐莫不有當然之用。理無不全之理﹐气無不全之气。則其用﹐自無不全之用。物有大小﹐而其全美處無大小。物有精粗﹐而其全美處無精粗。天地物之至大而至精者也﹐任取其中一至小至粗之物﹐與天地較全美﹐其全美無彼此之分。蓋天地此理﹐微塵之物亦此理﹔天地此气﹐微塵之物亦此气。天地有天地當然之用﹐微塵之物。亦有微塵當然之用。但無地當然之用。用之於天地。則其爲用也普。微塵當然之用﹐用之於微塵﹔則其爲用也細。若卽此微生之物﹐極乎其用之分量﹐而推廣之﹐則其用﹐未始不可與天地比。但旣有一天地﹐不須更有一天地﹔旣有一天地當然之用﹐不須更有一天地當然之用。微塵之物﹐是以各安其分﹐而但盡乎其微塵之用耳。論全美﹐則天地此全美﹐萬物亦此全美也。說者曰「天地間之物﹐無有一全美者。天不滿於西北﹐地不滿於東南﹐天地亦不能全美﹐而況其餘﹖」曰「不全﹐正所以成其全也。凡物過於全美﹐便非全美﹐純陽之中﹐伏一陰﹐是其純陽之量未全也。然若無此一陰之伏﹐則陽盡之日陰何以生﹖是陽之不全﹐正所以成其全也。純陰之內﹐伏一陽﹐是其純陰之量未全也。然若無此一陽伏﹐則陰盡之日﹐陽何以復﹐是陰之不全﹐正所以成其全也。聖人全體無極﹐淸之至也。其淸中﹐必有一塵﹐是其純淸之量未全也﹐然若無此一塵之伏﹐則人道生生不息之機﹐何以寓焉﹖是淸之不全﹐正所以成其全也。陰陽之理如此﹐聖人之理如此﹐而又何凝於天地萬物乎﹖」說者日﹕「萬物無不全之體﹐庸有不全之用。用之全者﹐則於用處見益﹔用之不全者﹐反於用處見損。」曰「萬物卽本然之所發現﹐不無全之本然﹐安有不全之應用﹖但在造化中﹐有時與際之妙耳。當其時宜﹐在其分際﹐則何不全之有﹔非其時宜﹐易其分際﹐則以全者用於不全之地矣﹗此用萬物者之過也﹐非萬物之用之過也。擴而觀之﹐世界一全美之世界也﹐光陰一全美之光陰也。但宜於南者﹐而北居之﹐宜於北者﹐而南居之﹐便覺世界有不全也。夏也﹐而服冬之裘﹐冬也﹐而服夏之葛﹐便覺光陰有不全也。不全不美之用﹐用之者之不得其當耳﹐於光陰﹑世界乎何尢﹖」

淸源黑氏曰「言全﹐卽有不全。言美﹐卽有不美。惟不全美﹐始益顯其全美﹐益成其全美矣﹐顧其一粟之生﹐九大之力﹐豈尙有不全美者乎﹖」

小中見大圖說

天下之物﹐小至於芥子焉﹑微塵焉﹐亦極乎其小之至矣。𨿽然﹐不可作小觀也﹐試觀眞一於寂然無朕之中﹐偶有微塵一念之動﹐此一念也﹐不過一念焉耳﹐小亦無有小於此者﹐乃因是而有首顯之大命焉﹐因大命而有無窮性理之次第焉﹐因性理之所餘而有元气焉﹐元气之所發揮﹐而有兩儀四象焉﹐因四象之分淸分濁﹐而有天地萬物焉﹐復於天地萬物中﹐而自顯其眞一之全體焉。夫如此其廣大也﹐皆自微塵一念之動而有。然則小非小也﹐小之中有至大﹐而無以復加者在也。偶栽爾日﹕「眞一爲隱藏之寶。」其所顯者﹐無非其寶藏也。天地﹐一寶藏也。一物一寶藏也。一塵一滴﹐一芒一粟﹐一寶藏也﹐此亦小中見大之義也﹐然猶未推廣言之也。推廣之﹐則其大﹐有非思議可及者矣。寶藏也者﹐眞一隱藏之寶之所藏也。藏則不過藏焉已耳﹐不過寂然無有方所之體之所藏焉已耳。大矣﹐而猶未見其爲大之至也﹐何也﹖論及於藏﹐而未論及於發也。發則微芥中所藏眞一之全體﹐復爲發揮其全體之大用﹐則亦猶夫前此之發揮﹐而有今日無窮期之天地也。天地而有如許生生不息之萬物也﹐萬物而各抱一無邊無際之眞一也。一物一眞﹐萬物萬眞﹐無算無數之物﹐卽無算無數之眞﹐皆從此微芥中出﹐微芥其小焉者乎﹖而其爲大也﹐尙可得而思議乎﹖惜乎無處非小﹐無處不有小中之大﹐見及此者﹐亦甚鮮其人也﹗歐默爾曰「吾未嘗於一物而不見眞一之體。」則庶幾乎﹐能見者矣。

淸源黑氏曰「塵芥不可小觀﹐人可小觀乎﹖能於塵齊發揮全體大用﹐人反不若塵芥﹐而不能發揮全體大用乎﹖人曰。『予愚。」自暴自棄也。人曰﹕『予知。』究之全體大用﹐其所知有幾﹖撫衷自問﹐能無愧乎﹖」

大中見小圖說

物無有大於天地者也﹐然大視之則大﹐小視之則小﹐亦顧其見之者何如耳﹗見未復本然之見﹐則其視天地也非小。見能復本然之見﹐則其視天地也非大。蓋天地者﹐形也。有形之天地﹐無形之天地之所生也。立於無形天地中﹐觀有形之天地﹐不啻天地中一塵也。𨿽然﹐一槪視之爲小﹐則又不可。不惟天地不得視之爲小﹐萬物亦不得視之爲小﹐何也﹖天地萬物﹐無一定之大小也。彼大於此﹐則此小。彼小於此。則此又覺其大矣。天地萬物無一定之大小﹐蓋因眞一無一定之大小也。非眞一有大小也﹐語大則眞一爲不可思議之大﹔語小則眞一爲不可思議之小。葉子徳回﹔「阿爾實﹐來往於吾心之隅也次數多矣。而吾未之覺也。」此葉子徳之所以爲大中見小也。天下之物﹐卽至小如塵沙芥子﹐亦必有內﹐有內則可以人乎其中而破之。而眞一之小﹐則至於無內﹐無內則何以人乎其中而破之也﹖小之至也。𨿽然﹐豈眞一果小乎哉﹖無破云者﹐謂眞一之體﹐至虛至寂。無從得其分際而人之也。見之者﹐欲極力表著其大﹐而不得盡乎其大﹐則反於小焉。盡之語小﹐正所以語大也。語大﹐則知天地萬物有所自來。其來也﹐皆自大中來也。語小﹐則知生天地萬物者無染。何以見其無染也﹖無內﹐因無從得染也。

淸源黑氏曰﹔「天地之大﹐生於一念﹐則天地亦一念中之塵芥耳。不特眞一視天地如塵芥﹐卽塵芥視天地亦如塵芥也。柰何人甘自居其小哉﹖」

一吸終古圖說

一呼一吸之謂息。一息﹐光陰之最短者也。一息而終古之事業完焉﹐人生亦未易至此一息。至此一息者﹐天地從此人而捲起者也。一息之中﹐見已往﹐見現在﹐見將來。一息之中﹐見已往理世所有之理﹐見現在象世所有之象﹐見將來兩世所有之理象。一息之中﹐見已往而實未嘗有所往﹐見現在而實未嘗有所在﹐見將來而實未嘗有所來。一息之中﹐見無已往﹐而實無所不往﹔見無現在﹐而實無所不在﹔見無將來﹐而實無所不來。一息之中﹐見無已往﹐而並自以其見化人於無已往之中﹔見無現在﹐而並自以其見化人於無現在之中﹔見無將來﹐而並自以其見化人於無將來之中。一息之中如此﹐一息之中又如此﹐非一息之外﹐更須一息也﹐總此一息焉盡之也。一息之中﹐有人有出﹔一息之中﹐神出神人﹔一息之中﹐元出無人﹔一息之中﹐從先天人﹐從後無出﹔一息之中﹐從後天人﹐從先天出﹔一息之中﹐從無量無數而人﹐從一而出﹔一息之中﹐從一而人﹐從無量無數而出﹔一息之中﹐從無色無妙而人﹐從有色有妙而出﹔一息之中﹐從有色有妙而人﹐從無色無妙而出﹔一息之中﹐從有所人而人﹐從無所出而出﹔一息之中﹐從無所人而人﹐從有所出而出﹔一息之中﹐從無始無終而人﹐從有始有終而出﹔一息之中﹐從有始有終而人﹐從無始無終而出﹔一息之中﹐從無淨無穢而人﹐從有淨有穢而出﹔一息之中﹐從有淨有穢而人﹐從無淨無穢而出﹔一息之中﹐從有門而人﹔從無門而出﹔一息之中﹐從無門而人﹐從有門而出。非一息之外﹐更須一息也﹐總此一息焉盡之也。一息而終古之事業完焉﹐此一息﹐非我之一息也﹐我與主共焉者也。我與主共而有時﹐一息之中﹐只見有我不見有主。主與我共而有時﹐一息之中﹐只見有主不見有我。又有時而一息之中﹐並不見主﹐並不見我﹐終古之妙﹐盡收納於一息之中﹐斯亦極乎其一息之妙矣。吾聖登霄﹐不過一息事耳。自起化之始﹐至歸復之盡﹐凡所有理象與事﹐無不備見而備識之﹐此一息而終古之明證也。爾裏於跨鞍之頃﹐將天地自始至終之學﹐備述一通﹐殆亦幾幾乎登霄一息之盛也。亦一息而終古之明證也。

淸源黑氏曰「予讀至是篇﹐或有問者日﹕『何如斯﹐則一息而完終古之事業乎﹖予曰﹕『至此一息﹐在知與行﹐知而不行﹐徒知﹔行而不知﹐枉行。是在修眞者能之耳。』天地之造化﹐理象之顯微﹐吾得而知其始終善細矣。不有以體合眞諦﹐而乃銅滯於物欲﹑己私﹐何能便至此一息﹖是故本性不顯﹐未易知此一息﹔繼性不顯﹐未易見此一息﹔眞心不開﹐未易通此一息﹔升復不全﹐未易至此一息。至此一息者﹐天地莫能制其能﹐鬼神莫能制其事。範圍曲成﹐通知有物﹐而無方無體之妙道﹐皆於一息焉盡之﹐此全體歸眞之驗也。」

終古一息圖說

古之爲言。初也﹐終其古初之光陰﹐而完此造化一局之事。日終古﹐其爲時不可以歲運計也。一息終古者﹐專自人之徳量而言之也。人之所能爲也。終古一息者﹐專自主宰之本量而言之也﹐非人之所能爲也。主宰之本量﹐原無終古﹐原無一息﹐蓋以本量中無晨夕也。曰終古﹐曰一息者﹐自其有光陰而言之也。然而終古之光陰﹐不可謂不長矣。長則﹐非有無量無數無窮期之理﹐不足以應終古之發揮也。乃主宰亦旣於本量中﹐而顯有無量無數無窮期之理也。如是長﹐則非有無量元數無窮期之色﹐不足以應終古之描畫也。乃主宰亦旣於本量中。而顯有無量無數無窮期之色也。如是長﹐則非有無量無數無窮期之气與質。不足以應終古之嗣續也。乃主宰亦旣於本量中﹐而顯有無量無數無窮期之气與質也。如是如是﹐而其所顯有者﹐可不謂多焉矣乎﹗然而多也﹐足以見終古之富﹐不足以見終古之奇。奇莫奇於終古富有之不可量也﹐而尢莫奇於富有之不可測。以一命世人一切命世﹐以一切命世人一命世﹐而不壞其相者之終古也。以一气世人一切气世﹐以一切气世人一气世﹐而不壞其相者之終古也。以一寶藏人一切寶藏﹐以一切寶藏人一寶藏﹐而不壞其相者之終古也。以一本然人一切本然﹐以一切本然人一本然﹐而不壞其相者之終古也。以一顯然人一切顯然﹐以一切顯然人一顯然﹐而不壞其相者之終古也。以一光陰人一切光陰﹐以一切光陰人一光陰﹐而不壞其相者之終古也。以一天地人一切夭地﹐以一切天地人～天地﹐而不壞其相者之終古也。終古可不謂富焉者乎﹖可不謂富而奇焉者乎﹖終其不可測之理也﹐而復終其不可測之數﹔終其不可測之形也﹐而復終其不可測之妙。終古之光陰﹑可不謂富而長焉者乎﹖然而在主宰本量之中﹐不過一息焉耳。先賢云「天地之久﹐半日光陰。」蓋謂理世爲半日﹐象世爲半日也。又一先賢云「主宰造化理象兩世﹐一呼一吸。」爲此言者之二賢也﹐或亦渾然於眞一之闕下﹐而不知有晨夕者也。𨿽然﹐若自眞一本量之極致而言之﹐一息之說﹐猶多也。眞一本量之中﹐原無所謂古也﹐而又何有一息哉﹖﹗

淸源黑氏日﹕「一息終古﹐乃言聖神功化之極﹐小世界之事畢矣。終古一息﹐乃述眞宰造化之奇﹐大世界之事終焉。」

眞一還眞圖說

眞一﹐一念未動之先﹐寂然無稱﹐並眞一之名﹐亦無自而立﹐而何有眞之可還﹖還者﹐近乎其初之謂也。人必有不如其初者﹔而後乃返之於其初焉。眞一則何不如其無初之有﹖曰﹐眞一自有一念之動﹐而其無所不有者﹐皆因此一念而有也﹐一念者﹐眞之所發﹐妄之所起。妄則未有歷久而不敝﹐久假而不歸者也。天地人物﹐起於數之自然﹐理之不得不然﹐而迨夫數窮理極之時﹐天地人物﹐未有不捐棄形質而歸於眞一者。豈眞一獨不厭離情欲﹐而思還復了眞也哉﹖說者日﹔「眞—一念之動﹐不過一念之動已耳﹐似乎無染於全體也﹐而焉用還﹖爲且一念甚微﹐起則成幻﹐化已成眞﹐而又安得有眞之可還﹖」日﹕「一念之動﹐𨿽不足爲全體之累﹐然而全體未有不知此一念之動者。全體知﹐則全體動矣﹐而又安得謂其無染於全體也﹖且夫﹐所謂起則幻成﹐化已成眞者﹐爲修眞者言之則可。爲眞一之本體言之則不可﹐蓋修者之思也﹐爲也。化人於眞一焉﹐盡之矣。卽有不淨﹐亦付之眞一焉﹐而聽其自然已矣。修者可聽之於眞一﹐而眞一則更將安所聽乎﹖幻人於眞﹐則幻固成眞﹐眞雜於幻﹐則眞又成幻﹐眞一固不若是之凝滯也。然則如之何而還之﹖」夫亦曰﹐以無所還爲還而已矣。動焉而現之於理者﹐聽其理焉而已矣﹐不必問其理之復有所存發也。動焉而現之於气者﹐以其盡焉而已矣﹐不必問其气之復有所龕辟也。動焉而現之於象數者﹐聽其泯焉而已矣﹐不必問其象數之復有所起滅也。若必欲收其所爲理气﹑象數者﹐而盡返之於眞也﹐眞一固不若是之凝滯也。念之曾有所動者﹐卽於其動處銷之。而無所存其迹﹐念之未有所動者﹐卽於其不動安之﹐而無所發於其機。於斯之際﹐但有寂而無感也﹐但有默而無朕也。眞幻不分﹐體用無別。區之無可得而區也﹐稱之無可得而稱也。仍然一最初之境而已矣﹐何還焉﹖﹗」

淸源黑氏曰「淸淨﹐一本然也。一念而起元量之事﹐然一念不逮一息﹐況本然中並元一息乎﹖一念旋起﹐一念旋銷﹐則本然中﹐亦並無一念也﹐此眞一還眞之謂也。眞對幻言﹐一對萬言﹐眞還其眞﹐一還其一﹐依然最初之境而已。」

《天方性理圖傳》卷五終

附錄

天方三字經

﹝淸﹞金陵劉智介廉著

昆明後學納國昌注釋天地初﹐＿一萬物始﹐有至尊﹐曰眞主﹗統乾元﹐運理气﹐分陰陽﹐化天地。奠山川﹐茁艸木﹐定災祥﹐彰日月﹑騰鳥獸﹐躍魚鱗。萬類備。乃造人界以智﹐賦以靈﹐故人爲﹐萬物精。降聖人﹐傳大教﹐教吾人﹐明大道

注釋﹕

大道明﹐方謂人。大道昏﹐不如禽。爾小子﹗方有知﹐學淺近﹐莫深思。學孝順﹐事君師﹐明長幼﹐別尊卑。知仁讓﹐習禮儀﹐謹言動﹐愼非爲。稍有進﹐語汝道。道難言﹐設諭告。

道之原﹐眞主賜﹐非造成﹐惟人事。道之首﹐念眞言﹕物非主﹐惟眞主。穆罕默﹐主差使。道之心﹐念眞經﹐有聖諭﹐理分明。幾萬物﹐皆有心﹐眞經心﹐雅西音。道之光﹐語眞詳。道之暗﹐語濤張。眞致福﹐謬招傷﹐惟魔崇﹐附荒唐。道之狹﹐不禮拜﹐自毀宅﹐如懈怠。聖人云﹕拜如柱﹐立則興﹐棄則覆。道之美﹐潔淨哉﹐禮潔身﹐課潔財。道之法﹐畏望間﹐畏主罪﹐望主憐。道之禮﹐知是非﹐是則近﹐非則違。道之尊﹐時念主﹐旦及暮﹐勿暫阻。道之膚﹐須知恥。夫恥也﹐

道之種﹐時習學。惟學人﹐品髙卓。爾小子﹗須謹聽﹕習學問﹐爲主命﹗凡爲人﹐俱當效﹐元男女﹐無老少。道之葉﹐是愼獨。道若裸。愼其服。眞經云﹕愼得遂﹐後世途﹐愼作費。道之髓﹐識歸旨。歸旨明﹐萬功啟。道之根﹐在誠意﹐意旣誠﹐百爲濟。道之宅﹐穆民心。穆民心主之脫

爾在道﹖道在爾﹖若人問﹐爾對此﹕吾與道﹐道在我﹗無恍疑﹐無適莫。人問道﹐有幾宗﹖爾對日﹕有五宗﹐隨從者﹐神之道﹔受庇者﹐聖之道﹔準聽者﹐穆民道﹔革黜者﹐姦邪道﹔等待者﹐異端道。吾所履﹐至聖道。道之綱﹐信以心。道之目﹐行於身。修天道﹐勤五功﹔盡人道﹐惇五倫。道如光﹐在人心﹐以認主﹐無形象。述道已﹐休思止﹐須講明﹐認主理。

主無方﹐亦無體﹐無狀式﹐無比擬。主無二﹐乃獨尊﹐帝之帝﹐君之君。任行止﹐命死生﹐亙今古﹐無變更。

問爾是﹐穆士林﹖爾但云﹕謝主恩﹗再問爾﹐自何時﹖爾但曰﹕自約期。約期云﹐是何義。面命時。有諄諭﹕予主乎﹖對曰是﹗化萬生﹐衣祿賜。有逆者﹐謬日否﹐諸外道﹐從玆有。吁小子﹗宜知事﹔教誨言﹐須謹記。

仰觀天﹐俯察地﹐天地中﹐人爲貴。人之貴﹐因有靈﹐參造化﹐鑑本身。身原無﹐今有之﹐旣有之﹐將又歸﹖識參此﹐屬誰爲﹖有主宰﹐誰敢疑﹖思爾身﹐旣有主。應領命﹐聽安處﹗

主命汝﹐以五事﹕時念主﹐絕邪思﹔日五禮﹐卻塵世﹔歲月齋﹐止欲嗜﹔富捐財﹐施仁義﹔朝天房﹐驗誠志。統聖凡﹐括愚智﹐此五者﹐毋庸易。始七歲﹐卽令知。教習儀﹐在親師。十五歲﹐事在己﹐自奉行﹐無推委。主有諭﹐汝切記﹐遵有賞﹐悻有罪。

禮拜功﹐爲首命﹐萬行根﹐履眞徑。開天鑰﹐障火屏﹐滌罪泉﹐明家燈。禮之法﹐外六儀﹕用淨水﹐服淨衣﹐立淨處﹐居正時﹐心屬意﹐面向西﹔又六件﹐拜內僅﹕贊主啟﹐身直立﹐誦眞經﹐躬平脊﹐下叩首﹐末跪畢。凡禮拜﹐宜整肅﹐失則沐﹐脫則浴。

爾須知﹐沐四制﹕一洗臉﹐自髮際﹐至下頜﹐及耳墜。須密者﹐掐須內。二洗手﹐至胳肘。三抹頭﹐四一有。四洗足﹐至踝骨。宜仔細﹐勿怠忽。

再須知﹐浴十制﹕一洗手﹐至腕節。二念名。三刷齒。四漱口。五淨鼻﹐抹耳項。洗兩便﹐掐須髯。揚指徧。每一體﹐洗三徧。次第明﹐莫教亂。

壞沐者﹐十八事﹔自後者﹐糞虫气。自前者﹐溺與瀝﹐血與淋﹐精與液。顯見者﹐血與膿﹐傷瘡水﹐嘔吐盈。隱微者﹐狂暈醉﹐拜中喧﹐倚物睡。

沐禮畢﹐講浴功。洛之由﹐十二宗。五主命﹐四聖功﹐一典禮﹐二任從。樂精出﹐夫婦共。寢睡時﹐有遺夢。月經已﹐生產淨。此五宗﹐爲主命。聚之日﹐會之期﹐識之日﹐戒之時。此四浴﹐爲聖儀。典禮者﹐浴亡屍。幼者少﹐逆者順﹐浴或否﹐從所任。凡脫浴﹐有三制﹕一漱口﹐二淨鼻﹐水徧身﹐毫無棄。經產者﹐同此儀。

賢之傳﹐傳於聖﹐聖之傳﹐自四侍﹑侍與主﹐中有機﹐主所隱。人莫知。道無盡﹐理無窮﹐能體貼﹐觸類通。爾小子﹐熟識此。初學人﹐可已矣。

五更月歌

一更初﹐月正生﹐參悟眞宰無形影。妙難諭﹐無所稱﹐不落方所乃實眞。永活亙古無終始﹐獨一無偶惟至尊。天造化﹐理象成﹐大命立開眾妙門。一更中﹐月正新﹐一參慧無極性理根。一元气剖﹐陰陽分﹐萬物全備人極生。無極是種太極樹﹐樹藏果內果卽根。愼分明﹐須認眞﹐莫把種作種根人。

二更初﹐月正嬌﹐人生世上命不牢。貪榮華﹐終日勞﹐身人苦海受煎熬。百年三萬六千日。人生七十古來少。勸童稚﹐細推敲﹔瞥眼一時無常到。二更屯月正圓﹐呼吸二气莫放閒。減飲食﹐聊睡眠﹐常把眞言記心間。靑龍寶劍體離手﹐斬斷恩愛除妄緣。從此間﹐步步前﹐得登道岸見眞元。二更末﹐月正輝﹐人心惟危道心微。轅馬劣﹐龍虎威﹐關口重疊山崔巍。𨿽有靑鋒難敵鬥﹐怎能砍開出重圍。訪名師﹐求護衛﹐透過云關得眞機。

三更中﹐月正朗——顆明珠海底藏。忙登岸﹐駕輕航﹐翻人龍窩層層浪。受盡千般無限苦﹐撈得明珠無價償。謹護持﹐莫放蕩﹐富貴好回原家鄕。三更末﹐月正端﹐一心要從玉院看。登九霄﹐叩玉環﹐仙童把盞赴宴歡。采得幾般靈妙藥﹐＿制成濟世妙金丹。遇病夫﹐贈一工丸﹐醫得疲癃壽

四更初﹐月正偏﹐嫦娥梳妝五樓前。體似酥﹐麵粉團﹐翩躚裊娜賽天仙。抖擻精神凝魂魄。滴下凡塵配姻緣。男女歡﹐陰陽聯﹐相親相愛無限年。四更中﹐月正西﹐濁體怎能歸眞一﹖鑪裏鍛﹐火中燒﹐銷盡鉛華存精計不經千錘百煉功﹐怎能寶鼎金甌匹。主命喚﹐莫敢違﹐全體歸眞上太虛。四更末﹐月正盈﹐克己復禮至性存。踐三乘﹐過五行﹐成全四藏是眞人。昆侖生境原屬我﹐萬物之中我爲尊。掌慈航﹐渡迷人﹐便寓眞誠側隱心。

五更初﹐月正缺﹐胸藏一壺眞日凡。天已捲﹐地已裂﹐萬物相朽理弗滅﹑一障一消眞容現﹐色妙二世俱透徹。𨿽有口﹐卻無舌﹐難與凡人說妙訣。五更中﹐月正淹﹐淸心顯性道大全。一升降合﹐循環完﹐一歸本然渾人天。更超名相眞諦現﹐三忘盡時本然燦。形體化﹐兩弧圓﹐盡終返始歸自然。五更末﹐月正落﹐復命歸眞上大羅。無色府﹐無相所﹐無聲無臭眞寂寞。一塵一粟全體大﹐一呼

