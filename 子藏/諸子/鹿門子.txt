鹿門子

唐皮日休

隱書凡六十篇

醉士隱於鹿門不醉則遊不遊則息息於道思其所未至息於文慚其所未周故復艸隱害焉嗚呼古聖王能旌夫山谷民之善者意在斯乎

或曰仲尼修春秋紀災異近乎怪言虎賁之勇近乎力行衰國之政近乎亂立洞祭之禮近乎神將聖人之道多岐而難通也奚有不語之義也曰夫山鳴鬼哭天裂地折怪甚也聖人謂一君之暴災埏天地故諱耳然後世之君猶有窮凶以召災極暴以示異者矣夫桀紂之君握鉤伸鐵撫梁易柱手格熊羆走及虎兕力甚也聖人隱而不言懼尙力以虐物貪勇而喪生然後世之君猶有喜角抵而忘政受拔拒而過賢者寒浞竊室子頑通母亂甚也聖人隱而不言懼來世之君爲她豕民爲淫蜮然後世之君猶有易內以亂國通室以亂邦者夏啟畜乘龍周穆燕瑤池神甚也聖人隱而不言懼來世之君以幻化致其物以左道成其樂後世之君猶有黷封禪以求生恣祠祀以祈欲者嗚呼聖人發一言爲當世師行一行爲來世軌豈容易而傳哉當仲尼之時苟語怪力亂神也吾恐後世之君怪者不在於妖祥而茌於政教也力者不在於角抵而在於侵淩也亂者不在於袵席而在於天下也種者不在於機鬼而在於宗廟也若然之戲必以俎豆焉在乎修哉蓋修而至者顏子也孟軻也若聖人者天資也非修而至也

窮山人盡行也大江人盡涉也然而不幸者有遇虎兕之暴蛟龍之患者矣豈以是而止者哉夫途有遇是患而死者繼其踵者惟恐其行之不速也今之士爲名與勢苟刑禍及流竄至是監刀鋸者必名人司流竄者必勢士繼其踵者惟恐其位之不遠也嗚呼名與勢然也吾患其內虎兕乎蛟龍乎是天不爲人幸也非人也其或披林逐虎兕入水嬰蛟龍遇其患也是人不爲天幸也非天也若是以遇禍則終身所爲心之駔儈焉君子不爲其所不爲小人爲其所不爲

可以威而不威可以殺而不殺難也

潔者不觀其窮觀其富也愼者不觀其危觀其勢也苟當窮能潔當危能愼戒也非眞也

古之官人也以天下爲己累故己憂之今之官人也以己爲天下累故人憂之今道有赤子將爲牛馬所踐見之者無問賢不宵皆惕惕然皆欲驅牛馬以活之至夫國有弱君室有色婦有謀其國欲其室者惟恨其君與夫不罹赤子之禍也噫是復何心哉

孟子曰伯夷隘柳下惠不恭伊尹五就湯五就桀皮子采廉於伯夷廉於天下不爲隘矣擇和於下惠和於天下不爲不恭矣取志於伊尹志於天下不爲不大矣

天有造化聖人以教化裨之地有生育聖人以養育裨之四時有信聖人以誠信裨之雨曜有明聖人以文明裨之噫裨於天地者何獨聖人𨿽禽獸昆虫云物亦不能自順其化麟鳳稗於祥瑞也蛟龍裨於潤者其道也豈多歧哉

民之性多暴聖人導之以其仁民性多逆聖人導之以其義民性多縱聖人導之以其禮民性多愚聖人導之以其智民性多妄聖人導之以其信若然者聖人導之以天下賢人導之於國眾人導之於家後之人反導爲取反取爲奪故取天下以仁得天下而不仁矣取國以義得國而不義矣取名位以禮得名位而不禮矣取權勢以智得權勢而不智矣取朋友以信得朋友而不信矣堯舜導而得也非取也得之而仁殷周取而得也得之亦仁吾謂自巨君孟徳已後行仁義禮智者皆奪而得者也悲夫

文學之於人也譬乎藥善服有濟不善服反爲害

或曰聖人見一善必汲汲慕之夫丹朱商均𨿽曰不肯豈便毒於豺虎哉何其嗣之遠也且善足以保身不足以保天下噫丹朱商均苟非堯舜之子一身且不保況天下哉

毀人者自毀之譽人者自譽之夫毀人者人亦毀之不曰自毀乎譽人者人亦譽之不曰自譽乎

或曰神農牛首蜚仲鳥身信乎哉曰非形也象也夫梟羊【豸契】貐尙猶類人況聖賢也哉

或曰夏禹爲黃熊信乎哉曰非也戚也夫簡狄吞鳥卵而生契姜嫄履大迹而產稷是也當禹之母夢熊而生耳不然者禹誠是熊吾以聖人爲罔象也

或曰孟子云予何人也舜何人也是聖人皆可修而至乎曰聖人天也非修而至者也夫知道然後能修能修然後能聖且堯爲唐侯二十而徳盛舜爲鰥民二十以孝聞焉在乎修哉后稷之戲必以藐殖仲尼澤也昆虫稗於地气也云物裨於天候也而況於聖人乎況於鬼神乎故紆大君之組綬食生人之膏血苟不仁而位是不裨於祿食也況能裨於天地乎吾乃知是禽獸昆虫云物不竊於天地之覆燾也

舟之有﹤木﹥猶人之有道也袍不安也舟之行匪﹤木﹥不進是不安而安也人之行也猶舟之有﹤木﹥匪道不行是不行而行也夫秦失﹤木﹥於項項遺﹤木﹥於漢是聖人之道不安其所安小人之道安其所不安也伊尹之道一介不以與人一介不以取諸人吾得志弗爲也與之以道取之以道天下可也況一介哉伊尹之道近乎執吾去執而取廉者也伯夷弗仕非君弗治非民治則進亂則退吾得志弗爲也不仕非君孰行其道不治非民孰急天下以非君乎湯不當事桀文王不當事紂也以非民乎桀民不赴般紂士不歸周矣故伯夷之道過乎髙吾去髙而取介者也

柳下惠可事非君可使非民與惡人言𨿽袒裼裸裎於我側爾焉能浼我哉吾得志弗爲也夫蚍蜉豈過人而有禮哉民之下者亦若是而已柳下惠之道過乎混吾去混而取辯者也

於戲黃巷之內聖賢者皆在焉慕而不可及愛而不可必鬱鬱於厲夫至乎是者爲心乎爲身乎心則勞身則憊嗚呼道果不在於自用

古之奢也吾不奢古之儉也吾不儉適管晏之中或可矣噫古之奢也僭今之奢也濫古之儉也性今之儉也名

學而廢者不若不學而廢者學而廢者恃學而有驕驕必辱不學而廢者愧己而自卑卑則全勇多於人謂之暴才多於徳謂之妖

小善亂徳小才耗道

以有善而不進以有才而不修孔門之徒恥也

古之隱也志在其中今之隱也爵在其中吏不與姧罔期而姧罔自至賈豎不與不仁期而不仁自至嗚呼吏非被重刑不知姧罔之喪己賈豎非遭極禍不知不仁之害躬也夫易化而善者齊民也惟吏與賈豎難哉

人之肆其志者其如後患何聖人能與人道不能與人志

嗚呼才望顯於時者殆哉一君子愛之百小人妬之一愛固不勝於百妬其爲進也難不以堯舜之心爲君者具君也不以伊尹周公之心爲臣者具臣也

造父善禦不能禦駑駱公輸善匠不能匠散木吾知夫不教之民也豈易禦而易匠者哉陽貨者仲尼之駑駘也牙卿者仲尼之散木也

或曰子之道有以邁千人子之貌固不足加於眾噫何哉曰亦何異哉伊皐亦人矣孔顏亦人耳不思而立言不知而定交吾其憚也

知道而不行知覺而不舉甚乎穿窬也夫盜也者不能盡一室如不行道足以喪身不舉賢足以亡國金貝珠璣非能言而利物者也至夫有國者寶之甚乎賢惜之過乎聖如失道而有亂國且輸人況夫金貝珠璣哉

聖人行道而守法賢人行法而守道眾人侮道而貨法古之決獄得民情也哀今之決獄得民情也喜哀之也哀其化之不行喜之者喜其賞之必至周公爲天子下白屋之土今觀於一命之士接白屋之士斯禮遂亡悲夫

幸君之急而見懲﹝糸乚﹞己之讎而爲直因躬不好者而爲廉因人不樂者以爲正大人不由也聖人之道猶坦途諸子之道猶斜徑坦途無不之也斜徑亦無不之也然適坦途者有津粱之斜徑者苦荊棘

三王之世民知生而不知化五帝之世民知化而不知徳毀人者失其直譽人者失其實近於鄕原之人哉

憚勢而交人勢劣而交道息希利而友人利薄而友道退明君善全臣者不狎哲士善全友者不暱或曰我善治苑囿我善視禽獸我善用兵我善聚賦古之謂賊民今之所謂賊臣

虸蚄能害稼不能害人姧邪善害人害稼者有時而稔是不害也𨿽有祝蛇之佞宋朝之美其害人也可勝道哉

或問君子之道何如則可以常行矣曰去四蔽用四正則可以常行矣曰何以言之見賢不能親聞義不能伏當亂不能正當利不能節此之謂四蔽道不正不言禮不正不行文不正不修人不正不見此之謂四正鵷鸞不常見君子慕焉鶯鳩常見小人捕焉噫君手之出處亦猶夫鵷鸞而巳矣

不位而尊者曰道不貨而富者曰文噫吾將謂得時乎尊而驕者不爲矣吾將謂失時乎富而安者吾爲矣

或曰將處乎世如何則可以免乎謗曰去六邪用四尊則可矣曰何以言曰諫未深而謗君交未至而責有居未安而罪國家不儉而罪歲道不髙而淩貴志不定而羨富此之謂六邪也自尊其道堯舜不得而卑也自尊其親天下不得而絀也自尊其己孩孺不得而娛也自尊其志刀鋸不得而威也此之謂四尊也

愛𨿽至而不媟讎已危而不擠勢方盛而知足利正中而識己豈小人之能哉

以儉而獲罪猶遠乎奢以退而遇謗尙愈乎進弓箕之家生子而捨乎弓箕陶旊之家生子而捨乎陶旊噫吾之道猶弓旌陶旊乎

自漠至今民產半入乎公者其惟桑弘羊孔僅乎衛靑霍去病乎設過聖天子吾知乎桑孔不過乎賈豎衛霍不過乎士伍

古之殺人也怒今之殺人也笑

古之用賢也爲國今之用賢也爲家

古之酗醟也爲酒今之酗醟也爲人

古之置吏也將以逐盜今之置吏也將以爲盜

或曰楊墨有道乎曰噫餞格簺皆有道也何啻乎楊墨哉吾知夫今之人嗜楊墨之道者其一夫之族耳

