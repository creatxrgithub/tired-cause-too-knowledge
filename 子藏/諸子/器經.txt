《器經》戰國孤子著

大器篇

器者﹐物也﹔物者﹐器之。天地有器﹐然後有生。气有則器﹐有器具气﹐器气一體。气盈則器實﹐气虛則器靡。

器形於宇﹐乃容萬物﹔器形於宙﹐乃納歷史。天地旣有﹐有則成器。

器有其始而不知其始﹐器有其終而不知其終。器納乎有﹐有爲器物。器物之納﹐虛之實之。感之則實﹐不感則虛。虛之實之﹐實之虛之﹐虛實幻眞。器納乎虛實﹐器納乎動靜。玄天之器﹐有容乃大﹐是爲大器。大器無形。

器具篇

器者具也。混沌無器﹐是以無知。混沌具器﹐乃知百味。

牡有器﹐思宣淫﹐牝有器﹐承嗣遺。花木根器﹐汲汲而吮﹐齒舌之器﹐嗷嗷而嚼。手成器﹐則有力﹐足成器﹐思遠行。心之器﹐在得﹐在遺﹐在爲天地主﹐是爲人欲。

圖騰民之器﹐體者魂之器﹐色爲女之器。國有利兵﹐乃思徵伐﹔社有嘉徳﹐乃成禮儀。民器﹐神器之。魂器﹐體器之。女器﹐色器之。兵器器國﹐禮器器社。器之反也﹗

僞言爲器﹐𨿽眞刃而器傾。眞言爲器﹐𨿽不利而器直。

器傾篇

器張焉﹐器傾焉﹐器不足焉﹐皆病器也。

君子之器不束不溢﹐小人之器乖張彊直

和器爲政﹐邪器爲戾﹔器正顯徳﹐斜器多乖。繁盛之世﹐暴殘之秋﹐非和器也。

性性者﹐泛性也﹐性情者﹐泛情也﹐性謀則寸寸爲謀﹐性徳者則辭行皆爲規矩也。

器不拘則溢﹐器不放則淤。大器之傾﹐在思﹐在慫﹐在多智。

守器篇

器張弗張﹐在天由道﹐在內由心。器者气也﹐气和則器和﹐气促則器傾。中庸之气﹐中庸之器哉。

桀紂不守﹐致有林池之欲禍﹔幽王不拘﹐致有傾城之樂災。

人器有徳﹐人和倫常。社器有徳﹐族諧國安。靈器有徳﹐則天倫如儀。器無徳﹐人怨族亂國沸天地失道也。子曰﹕徳致中庸﹐平器气﹐安器者﹐必徳也﹗天地之徳﹐生乎本性。人靈之徳﹐生乎反省也。

人無常態﹐器無常規。棄而歸徳﹐人也﹔變而歸軌﹐器也﹗天人多變﹐而器能守中﹐變致不變也﹗恆不變者﹐變哉﹗

