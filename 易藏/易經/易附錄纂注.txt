

欽定四庫全書

經部一

易附錄纂注

易

提要

【臣】等謹案易附錄纂注十五卷元胡一桂撰一桂字庭芳號雙湖婺源人景定甲子領鄕薦試禮部不第教授鄕裏以終事迹具元史儒學傳是編以朱子本義爲宗取文集語錄之及於易者附之謂之附錄取諸儒易之合於本義者纂之謂之纂注其去取別裁惟以朱子爲斷元史稱其受易源流出於朱子殆以啟防翼傳及是書歟陳櫟稱一桂此書於楊萬里易傳無半字及之今檢其所引櫟信然蓋宋末元講學者門戶最嚴而新安諸儒於授受源流辧別尢甚萬里易傳𨿽逺宗程子而早工吟詠與範成大陸防齊名不甚以講學爲事故𨿽嘗薦朱子拒韓冑而慶元黨禁獨不列名一桂蓋以詞人擯之未必盡以其書也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

易附錄纂注卷一

元胡一桂撰【周代名也易書名也其卦本伏羲所畫有交易變易之義故謂之易其辭則文王周公所繋故繋之周以其簡袠重大故分爲上下兩篇經則伏羲之畫文王周公之辭也並孔子所作之十篇凡十二篇中間頗爲諸儒所亂近世晁氏始正其失而未能盡合古文呂氏又更定著爲經二卷十卷乃復孔氏之舊云】附錄【問伏羲始畫八卦其六十四者文王後來重之邪抑伏羲已自畫了邪看先天圖則有八卦便有六十四卦伏羲已有六畫矣如何曰周禮三易經卦皆八其別皆六十有四便見不是文王重又曰伏羲已上但有此六畫而無文字可到得文王周公乃繋之以辭銖問交易變易如何曰陰陽有个流行防有个定位底一動一靜互爲其根便是流行防寒往暑來是也分陰分陽兩儀立焉便是定位防天地上下四方是也易有兩義一是變易便是流行防一是交易便是對待防義剛又曰變易如陰變而陽陽變而陰老陰變少陽老陽變少陰之正是筮占之法交易如陽交於陰陰交於陽之卦圖上謂天地定位山澤通气雷風相薄水火不相射八卦相錯是也煇彖辭文王作爻辭周公作皆先儒従來恁地說且得依他謂爻辭爲周公作者爻辭中多說文王不應是文王自說也銖古文周易經十二篇東萊呂氏所定某嘗以爲易經本爲卜筮而作皆因吉凶以示訓戒故其言𨿽約而所包甚廣夫子作亦略舉其一端以見凡例而已然自諸儒分經合之後學者便文取義往往未及玩心全經遽執之一端以爲定說於是一卦一爻僅爲一事而易之爲用反有所局而無以通乎天下之故若是者某蓋病之是以三復伯恭之書而有焉非特爲其章句之近古而已也書漳川所刋古易後】纂注【孔氏曰卦者掛也言懸掛物象以示人也蔡氏曰卦者事物之質也原事物之始要事物之終以爲質也爻者效也效事物之時而動也】

【乾下乾上】乾元亨利貞【六畫者伏羲所畫之卦也者奇也陽之數也幹者健也陽之性也本注幹字三畫卦之名也下者內卦也上者外卦也經文幹字六畫卦之名也伏羲仰觀俯察見陰陽有奇偶之數故畫一奇以象陽畫一偶以象陰見一陰一陽有各生一陰一陽之象故自下而上再倍而三以成八卦見陽之性健而其成形之大者爲天故三奇之卦名之曰幹而擬之於天也三畫巳具八卦已成則又三倍其畫以成六畫而於八卦之上各加八卦以成六十四卦也此卦六畫皆奇上下皆幹則陽之純而健之至也故幹之名天之象皆不易焉元亨利貞文王所繋之辭以防一卦之吉凶所謂彖辭者也元大也亨通也利宜也貞正而固也文王以爲乾道大通而至正故於筮得此卦而六爻皆不變者言其占當得大通而必利在正固然後可以保其終也此聖人所以作易教人卜筮而可以開物成務之精意余卦放此】附錄【問陽陰如何曰幹一而實坤二而虛幹只是一个物事充實徧滿天之包內皆天之气坤便有開闔人傑天自是一地自是二凡物皆然蓋天之形𨿽包乎地之外而其气實透乎地之中地𨿽是一塊物事在天之中實虛容得天許多气幹靜専動直大生都是一底意思大而無間防故曰大生坤則靜翕動辟便是兩个物事其翕也兩个之聚其辟也兩个之開這中間便容得天之气所以說廣生又曰陰虧而不盈陽盈而不虧此兩个方做得一个煇天地間無非一陰一陽之理有理則有象有象則數便在其間蓋所謂數者秪是气之分限節度處得陽必奇得陰必偶凡物皆然故聖人以之畫卦也銖天之性情則是一个健健故不息使天有一時息地須落下去緣他運轉周流無一時息故局得地在中間今只於地信得他是防然不息卦辭未見取象之意其成形之大者爲天及擬之於天二句恐當於大言之下文天之象不易之句亦然坤放此曰才設此卦時便有此象了故於此預言之後面卦辭中亦有兼象說者不得不預言也道夫乾坤只是卦名幹只是个健坤只是个順純是陽所以健純是陰所以順至健爲天至順爲地所以後來取象幹便是天坤便是地淵問六十四卦名曰卦之未畫也因觀天地自然之法象而畫及旣畫也一卦自有一卦之象象謂有个形似也故聖人卽其象而命之名以爻之進退言則如剝復之以形之肖似言則如井鼎之問不知是伏羲名抑文王所立曰不可考銖問卦下之辭爲辭何也曰此只是辭孔子曰知者觀其辭則思過半矣防也陸氏音中語所謂之經也大哉乾元以下孔子釋經之辭亦謂之所謂之也同上正字不能盡貞之義須用連正固說其義方全正字也有固字意但不分明終是欠闕正如孟子所謂知斯二者弗去是也知斯是正意弗去是固意道夫易中多言貞如利貞貞吉利永貞之皆是要人守貞時舉或謂又有所謂不可貞者如何曰也是這意思只是不可以爲貞而固守之道夫】纂注【程子曰乾天也天者天之形體幹者天之性情幹健也健而無息之謂幹夫天専言之則道也天且弗違是也分而言之則以形體謂之天以主宰謂之帝以功用謂之神以妙用謂之神以性情謂之幹】初九潛龍勿用【初九者卦下陽爻之名凡畫卦者自下而上故以下爻爲初陽數九爲老七爲少老變而少不變故謂陽爻爲九潛龍勿用周公所系之辭以防一爻之吉凶所謂爻辭者也潛蔵也龍陽物也初陽在下未可施用故其象爲潛龍其占曰勿用幾遇幹而此爻變者當觀此象而玩其占也餘爻放此】附錄【七八九六所以爲陰陽之老少者其說本於圖書定於四象其歸奇之數亦因揲而得之耳以圖書論之虛中爲太極奇偶各二十爲兩儀而爲四象者圖之一合六二合七三合八四合九書之一含九二含八三含七四含六以畫卦言之自太極生兩儀一爲陽二爲陰陽之上生一陽謂之太陽生一陰謂之少陰陰之上生一陽謂之少陽生一陰謂之太陰四象旣立太陽居一而含九少陰居二而含八少陽居三而含七太陰居四而含六以揲蓍論之參天兩地而數奇陽體圓其法徑一圍三而用其全故少之數三偶陰體方其法徑一圍四而用其半故多之數二歸奇積三三爲九則其過揲者四九而爲三十六矣歸奇積二三爲六則其過揲者四六而爲二十四矣歸奇積兩三一二而爲八則其過揲者四八而爲三十二矣歸奇積一三兩二而爲七則其過揲者四七而爲二十八矣又曰七八九六一四二三所以流行經緯乎陰陽之間而別其老少以辧其錯綜而吉凶定或専以一三五爲九二四爲六則𨿽合於積數之九六至於七八則有不可得而通者矣蓍卦考誤曰陽進陰退者九六爲老七八爲少然陽極於九則退八而爲陰陰極於六則進七而爲陽凡占所以用九六而不用七八蓋取其變也答方初九潛龍勿用是自家未當出之時須韜晦方始無咎若於此而不能韜晦必須有咎賀孫易如一个鏡相似看甚物來都能照得如所謂潛龍只是有个潛龍之象自天子至於庶人看甚人來都使得孔子說龍徳而不易乎世以下便就事上指說了然防看防防得卦爻本意卻不妨當此時居此位作此人也須知得他是假托說是包含說假托說不惹著那事包含說是說个象在个裏而無所不包也銖又曰初九潛龍勿用只是取象戒占者之辭解者遂去上面生義理以初九當潛龍勿用初九是个甚麼如何防勿用試討个人來看僴】纂注【程子曰理無形也故假象以顯義幹以龍爲象龍之爲物靈變不測故以象乾道變化陽气消息聖人進退初九在一卦之下爲始物之端陽气方萌聖人側防若龍之潛未可自用當養晦以俟時蔡氏曰初位也九爻也初二三四五上爲位之陰陽九六爲爻之陰陽又曰气消息自下而上故畫卦自下始又曰潛象初龍象九】九二見龍在田利見大人【二謂自下而上第二爻也後放此九二剛健中正出潛離澤及於物物所利見故其象爲見龍在田其占爲利見大人九二𨿽未得位而大人之徳已著常人不足以當之故值此爻之變者但爲利見此人而已蓋亦謂在下之大人也此以爻與占者相爲主賔自爲一例若有見龍之徳則爲利見九五在上之大人矣】附錄【見龍在田利見大人有徳者亦謂之大人言人若尋師若要見好人時占得此爻則吉義剛其他爻象占者當之惟九二見龍人當不得所以只得把爻做主占者做客淵】纂注【程子曰田地上也出見地上其徳已著以聖人言之舜之佃漁時也利見大徳之君以行其道君亦利見大徳之臣以共成其功天下利見大徳之人以被其澤】九三君子終日幹幹夕惕若厲無咎【九陽爻三陽位重剛不中居下之上乃危地也然性體剛健有能幹幹惕厲之象故其占如此君子指占者而言言能憂懼如是則𨿽處危地而無咎也】附錄【九三此爻才剛位危須著幹幹夕惕若厲方可無咎若九二則以剛居中位易處了故凡剛而處危疑之地皆當幹幹夕惕若厲則無咎也此爻大意只是如此祖道厲無咎是一句它後面有此例如頻復厲無咎是也厲多是陽爻說淵無咎是上不至於吉下不至於凶正恰好處煇易之爲書廣大悉備人皆可得而用初無聖凡之別以某觀之母問聖人與凡庶但當此時便當恁地若止以舜當之九三君徳已著爲危疑之地則千百年間只有个舜禹用得也淵問九三不言象何也曰九三陽剛不中居下之上有彊力勞苦之象不可言龍故特指言幹幹惕若而已言有幹幹惕厲之象也徳明九三不言象亦不可曉若說龍時亦難以重剛之地處他所以說君子幹幹夕惕只此意淵】纂注【蔡氏曰幹干行事不息也下愚謂乾爻皆言龍獨三幹終而上干繼之故曰幹幹不言龍蓋初二爲地地則龍之下位五上爲天天則龍之上位三四爲人人位則非龍之所據三乃人道之首故系之君子而以徳言四將離乎人位故可以躍言矣況六爻不言幹而三獨言幹幹蓋幹乃陽之性龍特陽之象不言其象而兩言其性謂之非龍可乎】九四或躍在淵無咎【或者疑而未定之辭躍者無所緣而絕於地特未飛耳淵者上空下洞深昧不測之所龍之在是若下於田或躍而起則向乎天矣九陽四陰居上之下攺革之際進退未定之時也故其象如此其占能隨時進退則無咎也】附錄【田是平所在縦有水亦淺淵是深處不可測躍得便上天去不得依舊在淵裏皆不可測不似九二安穏此時進退不得皆不由我只聴天時了銖或問胡安定將幹九四爲儲君不知可否曰看易不可恁地易只是古人卜筮之書如五𨿽主君位而言然亦有不可専主君位言者天下事有那一个道理自然是有若只將九四爲儲位說則古人未立太子者不成虛卻此一爻如一爻只主一事則易三百八十四爻乃止三百八十四件事邪去僞】纂注【程子曰舜之歷試時也】九五飛龍在天利見大人【剛健中正以居尊位如以聖人之徳居聖人之位故其象如此而占法與九二同特所利見者在上之大人爾若有其位則爲利見九二在下之大人也】附錄【太祖一日問王昭素曰九五飛龍在天利見大人常人何可占得此卦昭素曰何害若臣等占得則陛下是飛龍在天臣等利見大人是利見陛下也說得最好銖通論二五兩爻此兩爻當以所占之人之徳觀之若已是有九二之徳占得九二爻則爲利見九五大徳之君若常人無九二之徳占得此則只爲利見九二之大人爾已爲九五之君而有九五之徳占得九五爻則爲利見九二大徳之臣若九二之人占得之則爲利見此九五大徳之人各隨所占之人以爻與占者相爲主賔也銖兩个利見大人向來人都說不通不知易本是卜筮之書天子自有天子利見大人處大臣自有大臣利見大人處羣臣自有羣臣利見大人處士庶人自有士庶人利見大人處當時何曽有甚麼人對甚麼人說賀孫】纂注【蔡氏曰聖人旣得天位則利見在下大徳之人與共成天下之事天下同利見大徳之君也】上九亢龍有悔【上者最上一爻之名亢者過於上而不能下之意也陽極於上動必有悔故其象占如此】附錄【上九云亢龍有悔若占得此爻必須以亢滿爲戒如這般爻最是易之大義易之爲書大抵於盛滿時致戒蓋陽气正長必有消退之漸自是理勢如此又云當盛極之時便須慮其亢如當堯之時須交付與舜否則堯之後天下事未可知又云康節所以見得透看他說話多以盛滿爲戒如雲只喜成防醺不喜成酩酊又云康節多於消長之交看賀孫】纂注【程子曰九五者位之極中正者得時之極過此則亢矣上九至於亢極故有悔也有過則有悔惟聖人知進退存亡而無過則不至於悔也徐氏曰堯老而舜攝極則變變則通此無悔之道也】用九見羣龍無首吉【用九言凡筮得陽爻者皆用九而不用七蓋諸卦百九十二陽爻之通例也以此卦純陽而居首故於此之而聖人因系之辭使遇此卦而六爻皆變者卽此占之蓋六陽皆變剛而能柔吉之道也故爲羣龍無首之象而其占爲如是則吉也春秋曰乾之坤曰見羣龍無首吉蓋卽純坤卦辭牝馬之貞先迷後得東北喪朋之意】附錄【用九不用七且如得純乾卦皆七數這卻是不變底未當得九未在這裏面所以只占上面辭用九蓋是說變淵凡說文字須有情理用九當如歐公說方有情理蓋爲是卜筮言所以須著有用九用六銖看來當以見羣龍無首爲句蓋六陽已盛如羣龍然龍之剛猛尢在首故見其無首則吉大意只是要剛而能柔自人君至士庶皆須如此若說爲天下先便只人主方用得以下更使不得恐不如此砥伯丰問如何便是先迷後得東北喪朋之意曰只是無首所以言牝馬之貞砥】纂注【蔡氏曰羣龍六龍也六爻皆老陽則變而之坤矣首先也坤先迷故不可爲首】

【坤下坤上】坤元亨利牝馬之貞君子有攸往先迷後得主利西南得朋東北喪朋安貞吉【者偶也陰之數也坤者順也陰之性也注中者三畫卦之名也經中者六畫卦之名也陰之成形莫大於地此卦三畫皆偶故名坤而象地重之又得坤焉則是陰之純順之至故其名與象皆不易也牝馬順而健行者陽先陰後陽主義陰主利西南陰方東北陽方安順之爲也貞健之守也遇此卦者其占爲大亨而利以順健爲正如有所往則先迷後得而主於利往西南則得朋往東北則喪朋大抵能安於正則吉也】附錄【坤卦利牝馬之貞不可將利字自作一句後云主利卻當如此絕句必大問牝馬取其柔順行健之象坤順而言健何也曰守得這柔順亦堅故有健象柔順而不堅則不足以配幹矣銖君子有攸往何也曰此是虛句意在下句伊川解云君子所行柔順而利且貞恐非也蓋言君子有所往先迷後得主利也銖大槪是陰減陽一半就前後言沒了前一截就四方言沒了東北一截陽卻是全體淵問西南得朋東北喪朋何也曰陰不比陽陰只理防得一半不似陽兼得陰故無所不利陰半用故得於西南喪於東北先迷後得亦然銖問得朋喪朋曰占得坤卦従西南方得其朋従東北方失其朋西南陰方東北陽方坤北乾減半煇乾主義坤主利占得這卦便主利底事不是坤道主利萬物乃是此卦占得時主有利淵安貞之吉他這分段只到這里若更妄作以求全時便凶了在人亦當如此淵陰體柔躁只爲他柔所以躁躁是那欲動而不得動之意剛則便動矣柔躁自不能守所以說安貞吉同上問牝馬之貞曰乾卦元亨利貞便都好故云利永貞到坤只一半好故云利牝馬之貞則是亦有不利者又曰西南得地與行自是好東北不得地自然喪朋防】纂注【程子曰乾坤徳同而貞體異幹以剛固爲貞坤以柔順爲貞又曰陰従陽者也待唱而和陰而先陽則爲迷錯居後乃得其常也蔡氏曰幹貞剛健専固坤貞柔順承従又曰先迷陰無首也愚謂辭文王所作也西南得後得主利陰従陽也朋東北喪朋後天八卦之位也至哉文王之作易也其當西伯之時羑里之囚邪味安貞吉之辭文王之心盡於此矣今觀自利牝馬貞而下反覆致戒無非所以謹守爲臣之分使凡居坤位者一守之以貞也萬世而下可以想見文王之心且可爲不安貞而占者之戒矣】初六履霜堅冰至【六陰爻之名陰數六老而入少故謂陰爻爲六也霜陰气所結盛則水凍而爲冰此爻陰始生於下其端甚防而其必盛故其象如履霜則知堅冰之將至也夫陰陽者造化之本不能相無而消長有常亦非人所能損益也然陽主生陰主殺則其有淑慝之分焉故聖人作易於其不能相無者旣以健順仁義之屬明之而無所偏主至其消長之際淑慝之分則未嘗不致其扶陽抑陰之意焉蓋所以贊化育而參天地者其防深矣不言其占者謹防之意已可見於象中矣】附錄【陰陽有以動靜言者有以善惡言者如乾元資始坤元資生則獨陽不生獨陰不成造化周流須是並用如履霜堅冰至則一陰之生便如一賊這道理在人如何看直看是一般道理橫看是一般道理所以謂之易道夫履霜堅冰不著占自分曉占者目前未見有害卻有未萌之禍所宜戒謹也砥通論幹初九爻如得乾卦上五爻不變而初爻變示人以勿用之理也得坤初爻變告人以履霜之漸也顯子】纂注【蔡氏曰霜陰气始凝也履象初霜象六堅冰陰气盛極也霜之積則必有堅冰至戒辭也諸爻曰足曰趾曰拇曰履皆取在下而象初愚謂堅冰也陰盛上象】六二直方大不習無不利【柔順貞固坤之直也賦形有定坤之方也徳合無疆坤之大也六二柔順而中正又得坤道之純者故其徳內直外方而又盛大不待學習而無不利占者有其徳則其占如是也】附錄【方是一定不變之意坤受天之气而生物故其直止是一定煇坤是純陰一卦諸爻皆不中正五𨿽中亦以陰居陽惟六二居中得正爲坤之最盛者故以象言之則有是三者之徳而不習無不利占者得之有是則吉文蔚六二直方大坤卦中惟這一爻最精粹蓋五𨿽尊位卻是陽位破了體四重陰而不中三又不正惟此爻得中正所以就這說个直方大此是說坤卦之本體然而本意卻是教人知道這爻有這个徳不待習學而無不利人占得這爻時若能直能方能大則亦不習無不利卻不是要明坤道淵問不習無不利或以爲此是成徳之事或以爲學者須時習然後至於不習曰不是如此聖人作易只是說此爻中有此象若占得此爻便應此事有此用未說到時習至於不習與成徳之事在學者固當如此然聖人作易未有此意在某說易所以與先儒不同正在於此銖】纂注【徐氏曰生物而無所回撓非直乎賦形而無所移易非方乎】六三含章可貞或従王事無成有終【六陰三陽內含章美可貞以守然居下之上不終含蔵故或時出而従上之事則始𨿽無成而後必有終爻有此象故戒占者有此徳則如此占也】附錄【六三便夾些陽了陰則渾是不底如六三之爻有陽所以言含章若無陽何由有章含章爲是有陽半動半靜之爻若六四則渾是柔了所以括囊淵錄】纂注【徐氏曰成謂専成無成謂陰承陽但當盡臣道不可有所専成也有終陰之事也陽不足於後代其終者陰也三下卦之終故亦以終言又曰三與五同功而異位三居下卦之上故又有従王事之象劉氏曰三五皆陰爻陽位故三曰含章五曰文在中】六四括囊無咎無譽【括囊言結囊口而不出也譽者過實之名謹宻如是則無咎而亦無譽矣六四重陰不中故其象占如此蓋或事當謹宻或時當遁也】附錄【問重陰不中何以見其有括囊之象曰陰而又陰其結塞不開則爲括囊矣道夫坤六四不止言大臣事在位者便當去未仕者便當隠必大】六五黃裳元吉【黃中色裳下飾六五以陰居尊中順之徳充諸內而見於外故其象如此而其占爲大善之吉也占者徳必如是則其占亦如是矣春秋南蒯將叛筮得此爻以爲大吉子服恵伯曰忠信之事則可不然必敗外彊內溫忠也和以率貞信也故曰黃裳元吉黃中之色也裳下之飾也元善之長也中不忠不得其色下不共不得其飾事不善不得其極且夫易不可以占險三者有闕筮𨿽當未也後蒯果敗此可以見占法矣】附錄【易本是个卜筮之書聖人因之以明教因其疑以示訓中間都是正吉不曽有不正而吉大率是爲君子設非小人盜賊所得竊取而用如黃裳元吉須是居中在下方始防大吉不然則大凶賀孫通論幹九五爻大率乾是做坤是守乾如活龍相似焰猛烈故九五便言飛龍在天文言解得活潑潑地到坤便說得善了只說黃裳元吉文言只說黃中通理正位居體而已必大幹之九五自是剛健底道理坤之六五自是柔順底道理各隨它陰陽自有一个道理其爲九六不同所以在那五處亦不同這个五之柔順従那六里來淵】纂注【蔡氏曰黃象五裳象六程子曰黃中色裳下服守中而居下則元吉謂守其分也五尊位也陰者臣道也婦道也臣居尊位羿莽是也猶可言也婦居尊位女媧武氏是也非常之變不可言也故有黃裳之戒而不盡言也】上六龍戰於野其血黃【陰盛之極至與陽爭兩敗俱傷其象如此占者如是其凶可知】附錄【坤六爻𨿽有重輕大槪皆是持守斂畏謹底意思砥通論幹上九爻子耕問幹上九只言亢坤上六卻言戰何也曰幹無對待只有幹而已故不言坤坤則不可無干陰體不足常虧欠若無干便沒上截大扺陰陽二物本則無陰只是陽盡處便是陰了必大】纂注【徐氏曰龍陽象野極外之地上象陽大陰小陰本不能與陽爭六陰已窮於上十月之卦也至此陰盛陽防故爻稱龍戰於野說卦又曰戰乎干言陰陽相薄也驗諸气而可見血傷也陽也黃陰也陰陽旣爭則皆不能無傷故又有其血黃之象也】用六利永貞【用六言凡得陰爻者皆用六而不用八亦通例也以此卦純陰而居首故之遇此卦而六爻俱變者其占如此辭蓋陰柔不能固守變而爲陽則能永貞矣故戒占者以利永貞卽幹之利貞也自坤而變故不足於元亨云】附錄【通論乾坤二用用九用六當従歐公爲揲蓍變卦之凡例蓋陽爻百九十二皆用九而不用七陰爻百九十二皆用六而不用八也特以乾坤二卦純陽純陰而居篇首故就此之又嘗因其說而推之竊以爲凡得幹而六爻純九得坤而六爻純六者皆當直就此爻占其所繋之辭不必更看所變之卦左蔡墨說可以見其一隅也答虞大中幹吉在無首坤利在永貞這隻說二用變卦幹吉在無首言卦之本體元是六龍今變爲陰頭面𨿽變渾身卻只是龍只是一無頭底龍相似坤利在永貞這坤卻不得見他元亨只得永貞坤本卦固有元亨變卦卻無淵後漢魏伯陽參同契曰二用無爻位周流行六虛二用者用九用六也六虛者卽初二三四五上六爻位也言二用𨿽無爻位而常周流乎乾坤六爻之間也僴通論乾坤大防乾道奮而有爲坤道靜定而有守佐乾卦連致知格物誠意正心都統了坤卦只是說个持守柔順正固而己坤卦是个無頭底物事事事都不能爲首只是循規蹈矩依而行之乾父坤母意亦可見如雲先迷後得先迷無首也後得後則有也幹則不言所利坤則利牝馬之貞每每不同所以康節云乾無十坤無一干至九止奇數也坤自二始偶數也或云幹無十者有坤以成之坤無一者有幹以首之曰然僴又曰幹従知處說坤従守處說淵】

【震下坎上】屯元亨利貞勿用有攸往利建侯【震坎皆三畫卦之名震一陽動於二陰之下故其徳爲動其象爲雷坎一陽陷於二陰之間故其徳爲陷爲險其象爲雲爲雨爲水屯六畫卦之名也難也物始生而未通之意故其爲字象艸穿地始出而未申也其卦以震遇坎乾坤始交而遇險陷故其名爲屯震動在下坎險在上是能動乎險中能動𨿽可以亨而在險則宜守正而未可遽進故筮得之者其占爲大亨而利於貞但未可遽有所往爾又初九陽居陰下而爲成卦之主是能以賢下人得民而可君之象故筮立君者遇之則吉也】附錄【辭一句蓋取初九一爻之義爲成卦之主一陽居二陰之下有以賢人爲民歸往之象故宜立君故象曰以貴下賤大得民也易只三處言利建侯屯兩言之豫一言之皆言立君左氏分明有立君之說衞公子元遇屯則可見矣但他又說名元是有元之象或問元者善之長曰公子元夢康叔謂已曰元康叔名之可謂長矣銖凡易中利字多爲占者設蓋是活人方有利不利若是卦畫何利不利之有如屯利建侯乃是占得此卦者之利晉文公曽占得此卦屯豫皆有此辭果能得國若常人見之亦隨髙下自有个主宰底道理但古者卜立君卜大遷卜大封是事體重者故爻辭以其重者言之必大】纂注【程子曰萬物始生鬱結未通故爲盈塞愚謂屯卦於天地之間至通暢茂盛則塞意亡矣自二至四有互體之坤故取建侯象國語司空季子爲晉公子重耳占得國遇屯嘗取互體坤象矣】初九磐桓利居貞利建侯【磐桓難進貌屯難之初以陽在下又居動體而上應陰柔險陷之爻故有磐桓之象然居得其貞故其占利於居貞又本成卦之主以陽下陰爲民所歸侯之象也故其象又如此而占者如是則利建以爲侯也】附錄【卦辭通論一卦所謂侯者乃屬他人卽爻之初九也爻辭専言一爻所謂侯者乃其自己也道夫】纂注【徐氏曰或問利建侯曰不寧宜急爻言磐桓宜緩何也曰主建侯者而言將賴以濟也不可不急爻主爲侯者而言旣建已爲侯自當審固根本相時而動乃能濟屯不容不緩道蓋並行而不容愚謂屯卦惟初九一爻最重故卦辭相悖也所謂利貞利建侯惟初九爻當之】六二屯如邅如乘馬班如匪寇婚媾女子貞不字十年乃字【班分布不進之貌字許嫁也禮曰女子許嫁笄而字六二陰柔中正有應於上而乘初剛故爲所難而邅回不進然初非爲寇也乃求與已爲婚媾爾但已守貞故不之許至於十年數窮理極則妄求者去正應者合而可許矣爻有此象故因以戒占者】纂注【徐氏曰愚聞之師曰易之道有已正而他爻取之以爲邪者有已凶而他爻得之以吉者屯之初非不正也而二近之則爲寇旅之上非不凶也而五承之得譽命】六三卽鹿無虞惟入於林中君子防不如捨往吝【陰柔居下不中不正上無正應妄行取困爲逐鹿無虞陷入林中之象君子見防不如捨去若往逐而不捨必致羞吝戒占者宜如是也】纂注【虞只是虞人六三陰柔在下而居陽位陰不安於陰故貪求陽欲乘陰則妄行故爲卽鹿無虞陷入林中之象銖若不捨而往是致吝之道這道理若人做事如求官爵者求之不已便是取吝之道求財利者求之不已亦是取吝之道賀孫】六四乘馬班如求婚媾往吉無不利【陰柔居屯不能上進故爲乘馬班如之象然初九守正居下以應於已故其占爲下求婚媾則吉也】附錄【問六四求婚媾此婚媾疑指初九之陽婚媾是陰何陽亦可言曰婚媾通指陰陽但程謂六四往求初九之婚媾則恐其未必愚謂本義云下求婚媾是指初九在下來然也銖與之求四爲婚媾求者在彼往者在我故吉不然豈有陽不倡而陰反倡男不行而女先行以是爲吉無不利者乎】九五屯其膏小貞吉大貞凶【九五𨿽以陽剛中正居尊位然當屯之時陷於險中𨿽有六二正應而陰柔才弱不足以濟初九得民於下眾皆歸之九五坎體有膏潤而不得施爲屯其膏之象占者以處小事則守貞猶可吉以處大事則𨿽正亦不免於凶】纂注【蔡氏曰屯者物始生之時初與五皆剛而初得時五𨿽以剛居中正之位弗及之矣程子曰人君之屯膏澤有所不下是威權去已也威權去已而欲驟正之求凶之道魯昭公髙貴鄕公之事是也故小貞則吉小貞漸正之也若盤庚周宣修徳用賢復先王之政諸侯復朝以道馴致爲之不暴也又非恬然不爲若唐僖昭也】上六乘馬班如泣血漣如【陰柔無應處屯之終進無所之憂懼而已故其象如此】附錄【通論諸卦屯是陰陽未通之時蹇是流行之中有蹇滯困則窮矣賀孫愚謂說卦震坎稱馬蓋本諸此曰馵足曰美脊以初中二陽名屯坎上震下故爻多馬象二乘初上乘五四應初亦雲乘若三爻乘馬皆稱班如而上獨泣者以時當屯難宜班如而不可速往然二四皆有正應可歸上獨窮極下又無應所以泣也】

【坎下艮上】亨匪我求童蒙童蒙求我初筮告再三瀆瀆則不告利貞【艮亦三畫卦之名一陽止於二陰之上故其徳爲止其象爲山蒙昧也物生之初蒙昧未明也其卦以坎遇艮山下有險之地也內險外止蒙之意也故其名爲亨以下占辭也九二內卦之主以剛居中能人之蒙者而與六五陰陽相應故遇此卦者有亨道也我二也童幼穉而昧謂五也筮者明則人當求我而其亨在人筮者暗則我當求人而亨在我人求我者當視其可否而應之我求人者當致其精一而扣之而明者之養與者之自養又皆利於以貞也】附錄【問蒙之地之意如何曰山下已是窮極險處又遇險前後不得故於此蒙昧也之意是指心下鶻突煇問分人我說筮與幹九二九五利見大人占同否曰某作如此說粗勝近世人硬一往事說得來窒礙費力銖視其可否而應之者蓋視其來求我之蒙者有初筮之誠則告之再三煩瀆則不告之也致精一而叩之者蓋我求人以蒙則當盡初筮之誠而不可有再三之瀆也銖】纂注【徐氏曰初筮主九二言再三主上九言卦有內外內卦初筮外卦再筮二當初卦之中上居再筮之三也】初六蒙利用刑人用說桎梏以往吝【以陰居下蒙之甚也占者遇此當其蒙然之之道當痛懲而暫捨之以觀其後若遂往而不捨則致羞吝矣戒占者當如是也】附錄【卦辭有平易底有難曉底利用刑人用脫桎梏粗說時如今人打棒也須與他說了桎梏方可一向枷他便是以往吝這只是說治者當寛慢蓋法當如此】纂注【蔡氏曰刑桎梏皆坎象】九二包蒙吉納婦吉子克家【九二以陽剛爲內卦之主統治羣陰當之任者然所治旣廣物性不齊不可一槪取必而爻之徳剛而不過爲能有所包容之象又以陽受陰爲納婦之象又居下位而能任上事爲子克家之象故占者有其徳而當其事則如是而吉也】附錄【卦中說剛中最好看剛故能包不剛則方且爲物所剛而不中亦不能包如上九過剛而不中所以爲擊蒙此一卦緊要是九二一爻爲主所以治者只在兩个陽爻而上九過剛故只以九二爲主而二與五應亦助得五去治大抵卦除了初爻統說治蒙底道理其餘三四五皆是者所以惟九二一爻爲治之主時舉】纂注【蔡氏曰婦五也以剛柔相應言子二也以剛居內言】六三勿用取女見金夫不有躬無攸利【六三陰柔不中不正女之見金夫而不能有其身之象也占者遇之則其取女必得如是之人無所利矣金夫蓋以金賂已而桃之若魯秋胡之爲者】附錄【問不有躬曰在乎以立已爲先應事爲後而今人平日講究所以治國平天下之道而自家身已全不曽理防得若能理防自家身已𨿽與外事若茫然不相接然明徳在這里了新民只現成推將去賀孫】纂注【蔡氏曰金夫二也程子曰三正應在上捨而従二是女之見金夫也女之従人當由正禮乃見人之多金說而従之不能有其身者也無所往而愚謂勿用取無攸利實戒占者之言若六三利矣

之人自占得此則知其見棄於人者若是亦可內省而自攺也】六四困蒙吝【旣逺於陽又無正應爲困於之象占者如是可羞吝也能求剛明之徳而親近之則可免矣】纂注【蔡氏曰困讀如困而不學之困徐氏曰陷二柔之中無得乎開明之道困於者也故吝】六五童蒙吉【柔中居尊下應九二純一未以聴於人故其象爲童蒙而其占爲如是愚謂童艮少男象卦辭童亦指五言則吉也

以童蒙之五應剛中之二太甲成王之於伊尹周公是也】上九擊蒙不利爲寇利禦寇【以剛居上治過剛故爲撃蒙之象然取必太過攻治太深則必反爲之害惟捍其外誘以全其眞純則𨿽過於嚴宻乃爲得宜故戒占者如此凡事皆然不止爲誨人也】附錄【卦上九𨿽小不利然卦爻亦自好蓋上九以剛陽居上擊去蒙蔽只要恰好不要太過太過則於彼有傷而我亦失其所以擊蒙之道如人合喫十五棒若只決它十五棒則彼亦無辭而足以禦寇若再加五棒則太過而反害人矣爲寇者爲人之害也禦寇者止人之害也如人疾病醫者用藥對病則彼足以驅病而我亦得爲醫者之道若藥不對病則反害他人而我亦失爲醫之道矣所以象曰利用禦寇上下順也惟如此則上下兩順而無害僴】纂注【徐氏曰上過剛不中又居過髙之位在下者旣昏蒙而在上者又髙亢情意不接彼此扞格乃以爲瀆而至於擊蒙也】

【乾下坎上】需有孚光亨貞吉利涉大川【需待也以干遇坎乾健坎險以剛遇險而不遽進以陷於險待之義也孚信之在中者也其卦九五以坎體中實陽剛中正而居尊位爲有孚得正之象坎水在前幹健臨之將涉水而不輕進之象故占者爲有所待而能有信則光亨矣若又得正則吉而利涉大川正固無所不利而涉川尢貴於能待則不欲速而犯難也】附錄【問幹陽上進之物前遇坎險不可遽進以陷於險故爲需曰遇此時節當隨逺隨近寧耐以待之直至需於泥已甚狼當矣然能敬愼亦不致敗至於九五需得好只是又難得這般時節當此時只當安以待之爾至上六居險之極又有三陽並進六不當位又處陰柔亦只得敬以待之則吉銖】纂注【劉壽翁曰五剛實在中有孚也柔不能陷光亨貞吉也利涉大川愚謂卦辭取涉川象凡八需訟同人蠱剛健不陷也大畜益渙中孚需乾方遇坎健足以行故云利涉訟乾已過坎健無所施故云不利涉二卦取乾坎象又訟與同人互巽及有離象蠱與大畜互震皆取木象益兼取震巽木象中孚取巽木行兌澤象渙取巽木行坎水象而二卦又皆互震木象又自蠱而下卦體或四爻或五爻皆有虛舟之象焉以是知文王取涉川象大槪有見於乾坎震巽中孚之兌同人之離至若大畜之艮非所取義也爻取涉川象凡四已見卦圖中】初九需於郊利用恆無咎【郊曠逺之地未近於險之象也而初九陽剛又有能恆於其所之象故戒占者能如是則無咎也】纂注【程子曰君子之需時也安靜自守志𨿽有需而恬然若將終身焉乃能用恆也𨿽不進而志動者不能安其恆也】九二需於沙小有言終吉【沙則近於險矣言語之傷亦災害之小者漸進近坎故有此象剛中能需故得終吉戒占者當如是也】纂注【程子曰坎爲水水近則有沙】九三需於泥致寇至【泥將陷於險矣寇則害之大者九三去險愈近而過剛不中故其象如此】纂注【蔡氏曰泥迫水矣寇坎也】六四需於血出自穴【血者殺傷之地穴者險陷之所四交坎體入乎險矣故爲需於血之象然柔得其正需而不進故又爲出自穴之象占者如是則𨿽在傷地而終得出也】附錄【問程謂穴物之所安如何曰穴是陷處喚做所安處不得分明有个坎陷也一句柔得正了需而不進故能出於坎陷四人是坎體之初有出底道理到那上六則索性陷了淵】纂注【蔡氏曰血穴皆坎象三剛進逼故有傷】九五需於酒食貞吉【酒食宴樂之具言安以待之九五陽剛中正需於尊位故有此象占者如是而貞固則吉也】附錄【需只是待當此之時別無作爲只有个待底道理然又須是貞方吉淵】纂注【徐氏曰貞吉者得需之正而吉也不然宴酣無度非正也凶可知愚謂酒矣食坎象】上六入於穴有不速之客三人來敬之終吉【陰居險極無復有需有陷而入穴之象下應九三九三與下二陽需極並進爲不速客三人之象柔不能禦而能順之有敬之之象占者當陷險中然於非意之來敬以待之則得終吉也】附錄【通論需訟諸卦福州劉昭信易說云見險而止爲需見險而不止爲訟能通其變爲隨不能通其變爲蠱近解多引之僴又曰能安其分則爲需不能安其分則爲訟此是說對卦淵】

【坎下乾上】訟有孚窒惕中吉終凶利見大人不利涉大川【訟爭辯也上干下坎乾剛坎險上剛以制其下下險以伺其上又爲內險而外健又爲已險而彼健皆訟之道也九二中實上無應與又爲加憂且於卦變自遁而來爲剛來居二而當下卦之中有有孚而見窒能懼而得中之象上九過剛居訟之極有終極其訟之象九五剛健中正以居尊位有大人之象以剛乘險以實履陷有不利涉大川之象故戒占者必有爭辯之事而隨其所處爲吉凶也】附錄【爭辯攻責也如今訟人攻責其短而訟之自訟則反之於身亦若此僴九二正應在五五亦陽故爲窒塞之象淵】纂注【丘行可曰字従言従公言出於公則爲訟不公則爲誣爲詐非訟也】初六不永所事小有言終吉【陰柔居下不能終訟故其象占如此】附錄【此爻是陰柔之人不防十分與人訟那人也無十分傷犯底事但只略去訟之才辧得明便止所以曰終吉也煇】纂注【毛伯玉曰所事爭辧之事也有言訟訴之言也不永謂柔小亦柔也】九二不克訟歸而逋其邑人三百戶無眚【九二陽剛爲險之主本欲訟者也然以剛居柔得下之中而上應九五陽剛居尊勢不可敵故其象占如此邑人三百戶邑之小者言自處卑約以免災患占者如是則無眚矣】纂注【徐氏曰歸而逋逃退處卑小可無災眚所以示屈服之意也茍逋避不敵猶處大邑𨿽曰退聴迹尙可疑如都城百雉足以偶國臧武仲據防請後豈愚謂位柔故不克訟處二陰之間故理也哉有歸逋小邑之象不訟而逋故無眚】六三食舊徳貞厲終吉或従王事無成【食猶食邑之食言所享也六三陰柔非能訟者故守舊居貞則𨿽危而終吉然或出而従上之事則亦必無成功占者守常而不出則善也】附錄【問必無成功似與象辭従上吉也之意不協又與坤六三文言亦不協是只作占辭解所以如此否曰易中經不同如此處多且兼存之然經意是本辭是第二節

話淵食舊徳句貞句厲句終吉句淵】纂注【程子曰舊徳謂處愚謂三坎其素分體有食象】九四不克訟復卽命渝安貞吉【卽就也命正理也渝變也九四剛而不中故有訟象以其居柔故又爲不克而復就正理渝變其心安處於貞之象占者如是則吉也】附錄【復卽命渝言復就命而變其不順之命淵不克訟句復卽命句渝句安貞句吉易辭只是元排防句在此伊川作變其不安貞者爲安貞作一句讀恐不甚自然銖】九五訟元吉【陽剛中正以居尊位聴訟而得其平者也占者遇之訟而有理必伸矣】附錄【此爻便似坤六二爻有占無象蓋爻便是象訟元吉便是占淵】上九或錫之鞶帶終朝三褫之【鞶帶命服之飾褫奪也以剛居訟極終訟而能勝之故有錫命受服之象然以訟得之豈能安久故又有終朝三褫之象其占爲終訟無理而或取勝然其所得終必失之聖人爲戒之意深矣】附錄【總論六爻問觀訟一卦之體只是訟不可成初只不永所事二不克訟三守舊居正非能訟者四不克訟而能復就正理渝變心志安處於正五聴訟元吉上𨿽有鞶帶之錫而不免有終朝之禠首尾皆是不可訟之意故曰訟不可成也曰然銖】纂注【馮氏曰或者未必之辭訟𨿽勝所喪己多設有可得亦不足敬隨得隨喪況未必有得乎甚言訟之不可終極也】

【坎下坤上】師貞丈人吉無咎【師兵眾也下坎上坤坎險坤順坎水坤地古者寓兵於農伏至險於大順蔵不測於至靜之中又卦惟九二一陽居下卦之中爲將之象上下五陰順而従之爲眾之象九二以剛居下而用事六五以柔居上而任之爲人君命將出師之象故其卦之名曰師大人長老之稱用師之道利於得正而任老成之人乃得吉而無咎戒占者亦必如是也】附錄【吉無咎謂如一件事自家做出來好方得無罪咎若做得不好𨿽是好事也則有咎無咎吉謂如一件事元是合做底自家做出來又好如所謂戰則克祭則受福戰而臨事懼好謀成祭而恭敬齊肅便是無咎克與受福便是吉如師之道旣已正了又用丈人率之如此則是都做得是便是吉了更有甚咎淵】纂注【蔡氏曰丈人二也吉無咎防辭】初六師出以律否臧凶【律法也否臧謂不善也晁氏曰否字先儒多作不是也在卦之初爲師之始出師之道當謹其始以律則吉不臧則凶戒占者當謹始而守法也】九二在師中吉無咎王三錫命【九二在下爲眾陰所歸而有剛中之徳上應於五而爲所寵任故其象占如此愚謂九二爲成卦之主封辭丈人吉無咎惟二當之王指五言】六三師或輿屍凶【輿屍】

【謂師徒撓敗輿屍而歸也以陰居陽才弱志剛不中不正而犯非其分故其象占如此】附錄【問伊川訓輿屍爲眾主如何曰従來有輿屍血刃之說看來只是兵敗輿屍而歸之義砥】纂注【丘行可曰輿屍而歸趙括長平之戰是也坎爲輪輿也坤爲眾屍也】六四師左次無咎【左次謂退舍也陰柔不中而居陰得正故其象如此全師以退賢於六三逺矣故其占如此】纂注【程子曰見可而進知難而退師之常也度不能勝而完師以退愈於覆敗逺矣可愚進而退乃爲咎也易此義以示後世其仁深矣案春秋曰凡師一宿爲捨再宿爲信過信爲次左次退舍而宿也與次於郎之次同兵法前爲右後爲左故上將軍居右偏將軍居左則知師以右爲重左蓋不用之地也四左次與明夷四左腹同坤體之下也】六五田有禽利執言無咎長子帥師弟子輿屍貞凶【六五用師之主柔順而中不爲兵端者也敵加於已不得已而應之故爲田有禽之象而其占利以搏執而無咎也言語辭也長子九二也弟子三四也又戒占者専於委任若使君子任事而又使小人參之則是使之輿屍而歸故𨿽貞而亦不免於凶也】附錄【問易爻取義如師之六五長子帥師乃是本爻有此象又卻說弟子輿屍何也曰此假設之辭也言若弟子輿屍則凶矣問此例恐與家人嗃嗃而繼以婦子嘻嘻同曰然淵】纂注【程子曰五興師之主故言興師任將之道蠻夷猾夏宼賊姦宄爲生民之害若禽獸入田侵害稼穡於義宜獵取之如此而動乃得無咎若輕動以毒天下其咎大矣執言奉辭也明其罪以討之也若秦皇漢武皆窮山林以索禽獸者也非田有禽也任將之道當以長子帥師弟子非長也自古任將不専而致覆敗者如晉荀林父邲之戰唐郭子儀相州之敗是也】上六大君有命開國承家小人勿用【師之終順之極論功行賞之時也坤爲土故有開國承家之象然小人則𨿽有功亦不可使之得有爵土但優以金帛可也戒行賞之人於小人則不可用此占而小人遇之亦不得用此爻也】附錄【先生說舊時只作論功行賞之時不可及小人今思量理去不得他旣一例有功如何不及他看來開國承家一句是公共得底未分別君子小人小人勿用則是更勿用他與之謀議計畫耳漢光武能用此道自定天下後一例論功行封其所以用之在左右者則鄧禹耿弇賈復數人他不與焉因問云古人論功行封眞个裂土與之守非如後世虛帶爵邑也若使小人參其間則誠有病獘曰勢不容不封他但聖人別有以處之如舜封象則使吏治其國若是小人亦自有以處之也此義方思量得未曽攺入本義】

【坤下坎上】比吉原筮元永貞無咎不寧方來後夫凶【比親輔也九五以陽剛居上之中而得其正上下五陰比而従之以一人而撫萬以四海而仰一人之象故筮得之者則當爲人所親輔然必再筮以自審有元善長永貞固之徳然後可以當眾之歸而無咎其未比而有所不安者亦將皆來歸之若又遲而後至則此交已固彼來已晚而得凶矣若欲比人則亦以此而反觀之爾】附錄【問比卦是人君爲人所比之象曰也不必拘若三家村中推一个人作頭首是爲人所比也須自審自家才徳可爲之否所以原筮元永貞也有開後夫不必如伊川說左襄二十五年齊崔武子卜娶妻卦云入於其宮不見其妻凶人以爲凶他云先夫已當之矣此云先夫則彼云後夫正是一樣語陽便是夫陰便是婦砥後夫凶言九五旣爲眾陰所歸若後面更添一个陽來則必凶古人如紹劉馥劉繇劉備之事可見兩雄不並棲之義淵】纂注【徐氏曰夫五剛也後夫謂後乎夫上也上居卦終比五獨後也比道貴先比而獨後則失所當愚謂六十四卦惟蒙比以筮言蒙貴初而比而凶矣比貴原者蓋蒙之道當視其初筮之専誠顯比之道當致其原筮而謹審又二爲蒙主而當下卦故曰初五爲比主而當上卦故曰原所以不同也】初六有孚比之無咎有孚盈缶終來有它吉【比之初貴乎有信則可以無咎矣若其充實則又有他吉也】附錄【終來有它說將來似顯比便有那周徧底意思淵愚謂有他指五言五非正應故言有他蓋初與四皆陰無應而五顯比在上惟積誠意以比五終來必得比而吉也】六二比之自內貞吉【柔順中正上應九五自內比外而得其貞吉之道也占者如是則貞而吉矣】六三比之匪人【陰柔不中正承乘應皆陰所比皆非其人之象其占大凶不言可知矣】附錄【問比之匪人曰初應四四是外比於賢爲比得其人二應五五爲顯比之君亦爲比得其人惟六三應上上爲比之無首爲比之匪人也時舉】六四外比之貞吉【以柔居柔外比九五爲得其貞吉之道也占者如是則貞而吉矣】九五顯比王用三驅失前禽邑人不誡吉【一陽居尊剛健中正卦之羣陰皆來比已顯其比而無私如天子不合圍開一面之网來者不拒去者不追故爲用三驅失前禽而邑人不誡之象蓋𨿽私屬亦諭上意不相警備以求必得也凡此皆吉之道占者如是則吉也】附錄【田獵之禮置旃以爲門刈艸以爲長圍田獵者自門驅而入禽獸向我出者皆免惟驅而入者皆故以前禽比去者不追者比來則取之大意如此治聖人於人來者不拒去者不追如何一一要私意周旋才恁地便滯於一偏況天理自不如此賀孫如有聞無聲言其自不相告誡又如歸市者不止蕓者不變相似淵】纂注【蔡氏曰前禽謂上也上獨後比五卽捨之三驅失前禽之象愚謂五陰爻皆稱比之比乎五也九五獨稱顯比爲眾陰所比也用三驅而取順諭下四陰失前禽而捨逆諭上一陰也】上六比之無首凶【陰柔居上無以比下凶之道也故爲無首之象而其占則凶也】纂注【徐氏曰首先也無首不先也眾皆比五上獨後之比不先也故有無首凶之象旣言後夫凶此又言無首凶則凡比所當比而懷私愚謂徐說與本義顧戀不能早従而至於凶者必矣防異然以六爻觀之自九五一爻稱顯比外餘五爻皆稱比之之辭初比之無咎二四比之貞吉皆以其比五也獨三比之匪人而傷上比之無首而凶是三上自相爲比而不比五也如是則上六無首凶正與辭後夫凶應亦足以本義未之防或謂前禽指三與上三居內卦之前而比之匪人上居外卦之前而比之無首皆爲失前禽之象亦通故並備之】

【乾下巽上】小畜亨宻雲不雨自我西郊【巽亦三畫卦之名一陰伏於二陽之下故其徳爲巽爲入其象爲風爲木小陰也畜止之之義也上巽下乾以陰畜陽又卦惟六四一陰上下五陽皆爲所畜故爲小畜又以陰畜陽能繋而不能固亦爲所畜者小之象內健外巽二五皆陽各居一卦之中而用事有剛而能中其志得行之象故其占當得亨通然畜未極而施未行故有宻雲不雨自我西郊之象蓋宻云陰物西郊陰方我者文王自我也文王演易於羑里視岐周爲西方正小畜之時也筮者得之則占亦如其象云】附錄【問此卦是小人以柔順畜君子如何曰易不可専就人上說且就陰陽上看分明巽畜乾陰畜陽故謂之小若配之人事則爲小人畜君子也得爲臣畜君也得爲因小小事畜止也得不可泥定事說時舉小畜但能畜得九三一爻而已九三是近他底那兩爻自牽連上來淵小畜亨是說陽緣畜他不往故陽得自亨橫渠言易爲君子謀不爲小人謀凡言亨者是說陽到得說陰處便分曉說道小人吉亨字便是下面剛中而志行乃亨淵問宻雲不雨自我西郊曰此是以巽畜乾巽順乾健畜他不得故不能雨凡雨者陰气盛凝結得宻故溫潤下降爲雨且如飯甑蓋得宻了气郁不通四面方有濕汗今幹上進一陰止他不得所以中云上往也是指幹欲上進之象到上九畜極則散遂爲旣雨旣處矣時舉】纂注【蔡氏曰宻云四也我亦謂四四郊陰方云自西而東陰先倡也故云𨿽宻而不雨程子曰陽倡而陰和順也故和若陰先陽倡不順也故不和不和則不能成雨雲𨿽宻而不雨者自我西郊故也據四而言故云自我畜陽者四畜之主也愚謂陰陽和洽則散而爲雨陰少則陽气泄而不小畜一陰畜五陽是也陰多則陽气郁而不達小過四陰包二陽是也故皆不能成雨自二至四互兌故稱西郊】初九復自道何其咎吉【下卦幹體本皆在上之物志欲上進而爲陰所畜然初九體乾居下得正前逺於陰𨿽與四爲正應而能自守以正不爲所畜故有進復自道之象占者如是則無咎而吉也】附錄【問此爻與四相正應爲四所畜者乃云復自道何邪曰易有不必泥爻義看者如此爻只平看自好復與復卦之復不同復卦言已前不見了這陽如今復在此復自道是復他本位従道路上去如無往不復之復淵】九二牽復吉【三陽志同而九二漸進於陰以其剛中故能與初九牽連而復亦吉道也占者如是則吉矣】九三輿說輻夫妻及目【九三亦欲上進然剛而不中迫近於陰而又非正應但以陰陽相說而爲所系畜不能自進故有輿說輻之象然以志剛故又不能平而與之爭故爲夫妻反目之象戒占者如是則不得進而有所爭也】附錄【先生說此爻因云被他畜止不得進必與有爭自家必要進時如何須是正室方得煇九三一爻可謂不好然能以剛自守則𨿽得此爻而凶不應矣銖】纂注【蔡氏曰夫三也妻四也三暱四而非正反爲柔制故至反目】六四有孚血去惕出無咎【以一陰畜眾陽本有傷害憂懼以其柔順得正虛中巽體二陽助之是有孚而血去惕出之象愚謂也無咎宜矣故戒占者亦有其徳則無咎也

血陰傷象惕多懼象下迫於三故象如此占者有孚誠得陽剛之助可免傷懼而無咎矣】九五有孚攣如富以其鄰【巽體三爻同力畜幹鄰之象也而九五居中處尊勢能有爲以兼乎上下故爲有孚攣固用富厚之力而以其鄰之象以猶春秋以某師之以言能左右之也占者有孚則能如是也】附錄【問本義云巽體三爻同力畜幹鄰之象也據程則曰以一陰畜五陽曰以統體言之固是以一陰畜五陽然就九五而言則下與四比上與上連爲鄰之象謂巽三爻同力畜幹卻見得自上畜下之意分明淵問小畜以一陰而畜五陽而九五乃云富以其鄰是與六四之陰並力而畜下三陽不知九五何故反助陰邪曰九五上九同巽之體故助之也銖總論泰謙爻富以其鄰言有富厚之力而能用其鄰不富以其鄰言不待富厚之力而能用其鄰淵】上九旣雨旣處尙徳載婦貞厲月防望君子徵凶【畜極而成陰陽和矣故爲旣雨旣處之象蓋尊尙陰徳至於積滿而然也陰加於陽故𨿽貞亦厲然陰旣盛而抗陽則君子亦不可以有行矣其占如此爲戒深矣】附錄【小畜𨿽是陰畜陽到極處和而爲雨畢竟陰制陽不順所以𨿽貞亦厲砥旣雨旣處言便做畜得住了做得雨後這气畢竟便透出散了徳積是說陰徳婦人𨿽貞亦危月滿便虧君子到此亦行不得這是那陰陽皆不利底象淵】纂注【晁氏曰昔不雨者今旣雨矣昔尙往者今旣處矣尙徳載不至於脫輻也婦貞厲不至於反目也畜道之大成也程子曰婦貞厲謂以陰畜陽以柔制剛婦若貞固守此危厲之道也安有婦制其夫臣制其君而能安者乎丘行可曰妻者齊也三反目則稱妻言相敵也婦者順也上旣雨則稱婦言相順也總論六爻蔡氏曰小畜下三爻受畜者也上三爻爲畜者也四柔下畜三剛本難也而得五與合志故畜得住五又得四爲畜主四五相與而後能畜至上九則小畜之愚謂旣雨畜極而通象旣處上象婦巽象道成矣

婦之所尙在於徳之能載今乃居上而以畜制爲事當小畜之時𨿽爲得正亦危道矣月陰象防望陰浸盛而敵陽此時君子亦不可以有行也尙徳載婦貞厲此爲妻占月防望君子徵凶此爲夫占君子對婦言也】

【兌下乾上】履虎尾不咥人亨【兌亦三畫卦之名一陰見於二陽之上故其徳爲說其象爲澤履有所躡而進之義也以兌遇乾和說以躡剛彊之後有履虎尾而不見傷之象】附錄【履卦以陰躡陽是隨後躡他如踏他腳迹相似所以云履虎尾是隨後履他尾故於卦之三四爻虎尾義便是陰去躡他陽背脊後處】纂注【蔡氏曰兌有虎象三爲兌愚謂三言終故曰尾此又一說也

履虎尾是以三履四以干剛彊爲虎而四爲尾也四言履虎尾是以兌爲虎而三爲尾也又兌位西乾位西北由西而北兌正履乾後以柔履剛是亦爲履虎尾之象然則辭乃文王所作其後天卦防歟】初九素履往無咎【以陽在下居履之初未爲物遷率其素履者也占者如是則往而無咎也】纂注【程子曰初處至下素在下者也陽剛之才可以上進若安其卑下之素而往則無咎矣夫人不能自安於貧賤之素則其進也乃貪躁而求動求去乎貧賤非欲有爲也旣得其進驕溢必矣故往則有咎賢者則安履其素其處也樂其進也將有爲也故得其進則有爲而無不善乃守其素履者也安履其素而往者非茍利也獨行其願耳若欲貴之心與行道之心交戰於中豈能安履其素也】九二履道坦坦幽人貞吉【剛中在下無應於上故爲履道平坦幽獨守貞之象幽人履道而遇其占則貞而吉矣】附錄【道卽路也伊川說履道坦坦處好】纂注【程子曰九二居柔寛裕得中其所履坦坦然平易之道也𨿽所履得坦易之道亦必幽靜安恬之人處之則能貞固而吉也】六三眇能視跛能履履虎尾咥人凶武人爲於大君【六三不中不正柔而志剛以此履幹必見傷害故其象如此而占者凶又爲剛武之人得志而肆暴之象如秦政項籍豈能久也】纂注【蔡氏曰眇跛爻柔也能視能履位剛也徐古爲曰卦有兌互體有巽離離爲目巽多白眼故有眇能視象巽爲股兌爲毀折故有跛能履象兌終有虎尾象兌爲口有咥人像互體巽爲躁卦愚謂武人武人以之故巽之初亦曰利武人之貞

陰象以一柔爲成卦之主而統五剛有武人爲大君之象或曰六三陰柔非武人之象不知陽多是寛和仁厚底人陰類多是勇敢彊暴底人陽主生陰主殺陽之气溫厚陰之气嚴凝也】九四履虎尾愬愬終吉【九四亦以不中不正履九五之剛愚謂卦爻之辭然以剛居柔故能戒懼而得終吉取履虎尾象凡三卦辭不咥人亨九四愬愬終吉獨六三咥人凶者蓋卦辭統論一卦之體爻則逐爻取義以卦言則兌以和說而履乾剛之後非決行不顧者故不咥人亨以爻言三正當兌口以柔爻而蹈剛位和說之體不具所以咥人凶四位𨿽不正然以剛履柔剛不至於彊暴所以能戒懼而終吉故不同也】九五夬履貞厲【九五以剛中正履帝位而下以兌說應之凡事必行無所疑礙故其象爲夬決其履𨿽使得貞亦危道也故其占爲𨿽貞而危爲戒深矣】附錄【夬決也夬履是做得忒快𨿽合履防也有危厲淵叔重問言剛中正履帝位而不疚此是指九五而言然爻則云夬履貞厲與相反何也曰九五是以剛居上下臨柔說之人故決然自爲而無所疑不自知其過於剛耳時舉】纂注【程子曰五以陽剛幹體居至尊之位任其剛決而行者也知此則𨿽得正猶危厲也古之聖人居天下之尊明足以照剛足以決勢足以専然而未嘗不盡天下之議𨿽蒭蕘之防必取乃其所以爲聖也履帝位而光明者也若自任剛明決行不顧𨿽使得正亦危道也可固守乎有剛明之才茍専自任猶爲危道況剛明不足者乎】上九視履考祥其旋元吉【視履之終以考其祥周旋無虧則得元吉占者禍福視其所履而未定也】附錄【視履考祥居履之終視其所履而考其祥做得周備防則大吉若是半截時無由考得其祥後面半截卻不好未可知旋是那旋來卻到那起頭處淵】

【乾下坤上】泰小往大來吉亨【泰通也爲卦天地交而二气通故爲泰正月之卦也小謂陰大謂陽言坤往居外幹來居內又自歸妹來則六往居四九來居三也占者有陽剛之徳則吉而亨矣】初九拔茅茹以其彚徵吉【三陽在下相連而進拔茅連茹之象徵行之吉也占者陽剛則其徵吉矣郭璞洞林讀至彚字絕句下卦放此】附錄【拔茅茹者物象也以其彚者人也道夫】九二包荒用馮河不遐遺朋亡得尙於中行【九二以剛居柔在下之中上有六五之應主乎泰而得中道者也占者能包容荒穢而果防剛決不遺遐逺而不暱朋比則合乎此爻中行之道矣】附錄【包荒便用馮河不遐遺便朋亡意只如此念成】纂注【蔡氏曰荒逺也無舟渡河曰馮謂勇者包荒所包者逺也用馮河勇者亦用也不遐遺謂自近至逺也朋亡謂不獨用其朋也包荒與不遐遺似而不遐遺實也用馮河與朋亡似而朋亡廣也其於地則無所不周於人則無所不用所以爲泰也尙與尙公主之尙同中行五也泰之六爻惟此以剛居中故備泰之道】九三無平不陂無往不復艱貞無咎勿卹其孚於食有福【將過乎中泰將極而否欲來之時也卹憂也孚所期之信也戒占者艱難守貞則無咎而有福】附錄【問泰卦無平不陂無往不復與城復於隍因言否泰相乘如此聖人因以垂戒曰此亦事勢之必然治久必亂亂久必治天下無久而不變之理子善遂言天下治亂皆生於人心治久則人心放肆故亂因以生亂極則人心恐懼故治由此起曰固是生於人心然履其運者必有變化持守之道可也如明皇開元之治自是好了若但能把捉不至如天寶之放肆則後來亦不應如此狼狽銖因言觀聖人立象系辭當好時便須有戒懼斂防意當不好時便須有艱難守貞底意徹首徹尾不過敬而已卦中無全好者亦無全不好者大率敬則好不敬則不好先生頷之銖勿卹其孚只作一句讀孚只是信此言勿卹後來信與不信義剛於食有福如食舊徳之食砥】纂注【蔡氏曰孚信然之謂食享也居三之時艱苦剛貞不可以時之將陂而怠其心乃可無咎勿卹其孚又不可以陰之必復而動其心邱行可曰孚指六四不戒以孚之孚言不可以三陰之將復而動其慮惟嚴於自守以防之則庶防長享所有之福矣徐古爲曰小人之所以勝君子者非乘其怠則攻其隙艱則無怠之可乘貞則無隙之可攻如此則可以無咎可以勿憂其孚矣或曰陰陽交運否泰相仍時勢然也𨿽艱貞勿卹如之何曰平陂往復者天運之不能無艱貞勿卹者人事之所當盡天人有交勝之理處其交履其防者必有變化持守之道若一諉之天運以爲無預於人事則聖人之易可無作矣】六四翩翩不富以其鄰不戒以孚【已過乎中泰已極矣故三陰翩然而下復不待富而其従之不待戒令而信也其占爲有小人合交以害正道君子所當戒也陰虛陽實故凡言不富者皆陰爻也】附錄【不富以其鄰言不待富厚之力而能用其鄰也淵】纂注【徐氏曰先儒有言従善如登従惡如崩言爲善之難而従惡之易也善陽也惡陰也陽性固升亦必引翼扶持而後進陰性本下不待招麾呼號而相與就下已有不可禦之勢矣】六五帝乙歸妹以祉元吉【以陰居尊爲泰之主柔中虛已下應九二吉之道也而帝乙歸妹之時亦甞占得此爻占者如是則有祉而元吉矣凡經愚案泰六以古人爲言如髙宗箕子之者皆放此五與歸妹六五爻同有帝乙歸妹之辭或曰泰三四爻互易則爲歸妹泰之五卽歸妹之五也故其辭同如無妄大畜說牛損益說夬姤說臀無膚旣濟未濟說方此皆是反對卦爻取義無妄之三卽大畜之四損之五卽益之二夬之四卽姤之三旣濟之三卽未濟之四是或一例也亦通故並記之】上六城復於隍勿用師自邑告命貞吝【泰極而否城復於隍之象戒占者不可力爭但可自守𨿽得其貞亦不免於羞吝也】附錄【城隍邑皆土地坤象淵】纂注【程子曰掘隍土積累以成城如治道積累以成泰及泰之終將反於否如城土頽圯復反於隍也徐氏曰古之人君有處泰之道旣泰忽安逸而不戒卒至於喪師敗國窮守一邑而播告之修不能及逺𨿽貞固自保卒貽千古之羞者蓋不知此爻之義也】【坤下乾上】否之匪人不利君子貞大往小來【否閉塞也七月之卦也正與泰反故曰匪人謂非人道也其占不利於君子之貞道蓋幹往居外坤來居內又自漸卦而來則九往居四六來居三也或疑之匪人三字衍文由比六三而誤也不特解其義亦可見】纂注【劉氏曰否塞之時𨿽不利君子之貞而君子之貞不可無也守此不變時之否道之亨也故曰國有道不變塞焉國無道至死不變然後足爲君子】初六拔茅茹以其彚貞吉亨【三陰在下當否之時小人連類而進之象而初之惡則未形也故戒其貞則吉而亨蓋能如是則變而爲君子矣】附錄【拔茅茹貞吉亨這是吉凶未判時若能於此攺變時小人便做君子君子小人只是个貞不貞淵】六二包承小人吉大人否亨【陰柔而中正小人而能包容承順乎君子之象小人之吉道也故占者小人如是則吉大人則當安守其否而後道亨蓋不可以彼包承於我而自失其守也】附錄【包承也是包得許多承順底意思學橫渠說易爲君子謀不爲小人謀蓋自太極一判而來便已如此了曰論其極是如此然小人亦具此理只是他自反悖了君子治之不過卽其固有者以正之而已易中亦有時爲小人謀如包承小人吉大人否亨言小人當否之時能包承君子則吉但此𨿽爲小人謀乃所以爲君子謀也】纂注【蔡氏曰包者爻之柔承者位中愚謂指大人爲五正與五爻大而應也大人五也

人相合蓋二與五應而包承之五不惑其包承自守不失則身𨿽否而道自亨也】六三包羞【以陰居陽而不中正小人志於傷善而未能也故爲包羞之象然以其未故無凶咎之戒】附錄【包羞是有意傷善而未能之意他六二尙自包承到六三已是要害君子然做事不得所以包許多羞恥淵六三所以不能害君子亦是被他陽壓了但包羞而已包羞是他做得不好事只得慚惶更不敢對人說】九四有命無咎疇離祉【否過中矣將濟之時也九四以陽居陰不極其剛故其占爲有命無咎而疇三陽皆其福也命謂天命】附錄【否已過中上三爻是說君子言君子有天命而無咎淵這里是吉凶未判須是有命方得無咎如須得一个幸防方能轉禍爲福文蔚】纂注【徐氏曰陰往陽來天之常道否已過中泰復來也離麗也否九四有命卽泰九三無平不陂無往不復之義言陰陽往來泰否反復天運固如此也】九五休否大人吉其亡其亡繋於苞桑【陽剛中正以居尊位能休時之否大人之事也故此爻之占大人遇之則吉然又當戒懼如繋辭所云也】附錄【問看否泰二卦見得泰無不否否無不泰當泰將否之時若是有手段底則稍遲得曰自古由治而入亂者易由亂而入治者難治世稍不支梧便入亂去亂時須是大人休否方得學銖問其亡其亡繋於苞桑曰有戒懼危亡之心則便有苞桑系固之象蓋能戒懼危亡則如系苞桑堅固不拔矣如此說則象占乃有殺非是其亡其亡而又系於苞桑也銖】纂注【程子曰大人當位能以其道休息天下之否循致於泰猶未離於否也故有其亡之戒不可便爲安肆當深慮逺戒常虞否之復來曰其亡矣其亡矣其繋於苞桑謂爲安固之道如維繋於苞桑也漢王允唐李徳裕不知此戒所以致禍敗】上九傾否先否後喜【以陽剛居否極能傾時之否者也其占爲先否後喜】附錄【總論六爻大抵易爲君子謀且如否內三爻是小人得志時然不大段防做得事初則如此二又如此三𨿽做得些个也不濟事到四便說君子得時否漸次反泰底道理五之苞桑上之傾否到這里便傾了否做泰淵陰之與陽自是不可相無者今以四時寒暑而論若是無陰陽亦做事不成但以善惡及君子小人而論聖人直是要消盡了惡去盡了小人蓋亦抑陰進陽之義某於坤卦亦曽略此意今有一樣人議論謂君子小人相對小人不可大故去他則反激其禍且如舜舉臯陶湯舉伊尹不仁者逺所謂去小人非必盡滅其類只是君子道盛小人自化𨿽有些少無狀處亦不敢出來豈必滅之乎文蔚】纂注【程子曰物理極而必反故否極則泰上九否旣極矣否道傾而變也先極否也後傾喜也否傾則泰矣後喜也又曰反危爲安易亂爲治必有陽剛之才而後能故否之上九則能傾否屯之上六則不能變屯也】

【離下乾上】同人於野亨利涉大川利君子貞【離亦三畫卦之名一陰麗於二陽之間故其徳爲麗爲文明其象爲火爲日爲電同人與人同也以離遇乾火上同於天六二得位得中而上應九五又卦惟一陰而五陽同與之故爲同人於野謂曠逺而無私也有亨道矣以健而行故能涉川爲卦內文明而外剛健六二中正而有應則君子之道也占者能如是則亨而又可涉險然必其所同合於君子之道乃爲利也】纂注【蔡氏曰野曠野之地乾象也利涉大川乾健離虛也】初九同人於門無咎【同人之初未有私主以剛在下上無系應可以無咎故其象占如此】附錄【凡一爻皆具二義吉者茍不如此則凶凶者茍不如此則吉如同人於門須是自出門去與人同則無咎若以人従欲則凶必大】纂注【蔡氏曰門二也同人之始出門卽同未見逺近廣狹之情故無咎進卽遇二故有此象丘行可曰兩戶爲門陰畫偶有門之象同人隨之初九節之九二皆前遇偶故謂之門一扇爲戶陽畫奇有戶之象節之初九亦前遇奇故謂之戶戶一而門二也】六二同人於宗吝【宗黨也六二𨿽中且正然有應於上不能大同而系於私吝之道也故其象占如此】附錄【易𨿽抑陰然有時把陰爲主如同人是也然此一陰𨿽是一卦之主又卻柔弱做主不得砥銖問六二與九五柔剛中正上下相應可謂盡善卻有同人於宗吝與先號咷之象曰以其太好兩者時位相應意趣相合只知欵宻卻無至公大同之心未免系於私故有吝觀二人同心其利防金同心之言其臭如蘭固是他好處猶有失以其系於私暱而不能同也大凡悔者自凶而趨吉吝者自吉而趨凶銖】纂注【蔡氏曰宗謂二與五本應故曰宗】九三伏戎於莽升其髙陵三嵗不興【剛而不中上無正應欲同於二而非其正懼九五之見攻故有此象】附錄【九三只是伏於髙陵之艸莽中三嵗不敢出與九四乘其墉皆爲剛盛而髙三欲同二懼五見攻故升髙伏戎欲敵之五剛不可奪故三嵗不興而象曰不能行也銖問三四皆有爭奪之義何也曰只是爭六二一爻凡易之情近而不相得則凶六二與九五相應三以剛居剛則便迷而不反四以剛居柔便有反側底道理初上則在事外不相干涉所以無爭必大】纂注【程子曰卦惟一陰諸陽皆欲同之二以中正與五應三以剛彊欲奪而同之然理不直義不勝故不敢顯伏蔵兵戎於林莽中懷惡而內負不直故又畏懼時升髙陵以顧望如此至於三嵗之久終不敢興此爻深見小人之情狀然不曰凶者以不敢故未至於愚謂戎兵戎離象三居上卦之下有伏象凶也

居下卦之上有升髙陵象位三有三嵗象】九四乘其墉弗克攻吉【剛不中正又無應與亦欲同於六二而爲三所隔故爲乘墉以攻之象然以剛居柔故有自反而不克攻之象占者如是則是能攺過而得吉也】纂注【蔡氏曰墉髙處卽四近五之地乘其墉才剛欲侵五也弗克攻志弱也】九五同人先號咷而後笑大師克相遇【五剛中正二以柔中正相應於下同心者也而爲三四所隔不得其同然義理所同物不得而間之故有此象然六二柔弱而三四剛彊故必用大師以勝之然後得相遇也】附錄【銖問二五同心爲三四所隔故先號咷師克相遇則後笑曰然】上九同人於郊無悔【居外無應物莫與同然亦可以無悔故其象占如此郊在野之內未至於曠逺但荒僻無與同爾】附錄【同人於野是廣大無我之意同人於郊是無可與同之人取義不同自不相悖時舉】纂注【蔡氏曰國外曰郊郊外曰野𨿽在卦上猶未出乎愚嘗疑此爻之防而以諸爻例觀之初卦也故曰郊二五上皆稱同人獨三四不言同而曰伏戎不興乘墉弗克攻此則無與之同者也二之同宗而吝五之師克而同一不免於吝一不免於用師則於至公自然之道尙有可議者若初之同人於門上之同人於郊郊對門而言卦之首末可見曰無咎則同人之初已無疵之可咎曰無悔則同人之終又無過之可悔此皆同人之善者也今本義以爲無可與同以其無應而言耳然上𨿽無應之可同而爻辭實有同人之義況初九一爻亦無應此例可推姑記其說於此】【乾下離上】大有元亨【大有所有之大也離居乾上火在天上無所不照又六五一陰居尊得中而五陽應之故爲大有乾健離明居尊愚謂易應天有亨之道占者有其徳則大善而亨也以陽爲大凡卦稱大皆以陽得名大有以一陰統五陽大畜以一陽畜三陽大過四陽過盛於中大壯四陽壯長於下皆名之曰大也】初九無交害匪咎艱則無咎【𨿽當大有之時然以陽居下上無系應而在事初未渉乎害者也何咎之有然亦必艱以處之則無咎戒占者宜如是也】附錄【易之書大抵教人戒謹恐懼無有以爲易而處之者𨿽至易之事亦必以艱難處之然後無咎僴】纂注【蔡氏曰交卽應之謂五之交如是也大有之初去五逺而非應無交也故有害之者害非已致故曰匪咎艱難處之其咎可無徐氏曰先師従橫渠之說蓋六五柔得尊位爲大有之主或應或近未見其有害者故六五曰厥孚交如二應於五三亨於五四與上近五逺而無交者惟初而已獨無得乎五是以無交而有害也世之君子固有當時之盛乃獨窮而在下不乎上患難之來有所不免亦惟修身補過以竢之耳是不失此爻之義也】九二大車以載有攸往無咎【剛中在下得應乎上爲大車以載之象有所往而如是可以無咎矣占者必有此徳乃應其占也】纂注【蔡氏曰大車二也載謂載五也剛健居中而應五故有大車以載之象】九三公用亨於天子小人弗克【亨春秋作享謂朝獻也古者亨通之亨享獻之享烹飪之烹皆作亨字九三居下之上公侯之象剛而得正上有六五之君虛中下賢故爲亨於天子之象占者有其徳則其占如是小人無剛正之徳則𨿽得此爻不能當也】附錄【古文無享字亨享烹只通用如公用亨於天子解作亨字便不是學蒙此亨字已有左氏所引可證如隨之王用亨於西山亦是祭享之享愚案春秋曰晉文公將納王使卜偃筮之無疑

過大有之睽曰吉遇公用享於天子之卦戰克而王享吉孰大焉則是卜偃時巳讀爲享矣】九四匪其彭無咎【彭字音義未詳程曰盛貌理或當然六五柔中之君九四以剛近之有僭偪之嫌然以其處柔也故有不極其盛之象而得無咎戒占者宜如是也】纂注【程子曰九四居大有之時已過中矣是大有之盛者也過盛則凶咎所由生故處之之道匪其彭則得無咎謂能謙損不處其太盛也彭盛多貌詩載驅行人彭彭行人盛多之狀大明駟騵彭彭言武王戎馬之盛也】六五厥孚交如威如吉【大有之世柔順而中以處尊位虛已以應九二之賢而上下歸之是其孚信之交也然君道貴剛太柔則廢當以威濟之則吉故其象占如此亦戒辭也】纂注【程子曰虛中爲孚信之象當大有之時人心安易若専尙柔順則陵慢生矣故必威如則吉旣以柔和孚信接下眾志說従又以威嚴愚謂六五位剛使之畏善處有者也吉可知矣

故有威如之象】上九自天祐之吉無不利【大有之世以剛居上而能下従六五是能履信思順而尙賢也滿而不溢故其占如此】附錄【五之交孚信也而上能履之謙退不居思順也志従於五尙賢也天之所助者順人之所助者信所以有自天祐之吉無不利之象若無繋辭此數句此爻遂無殺以此見聖人讀易見爻辭有不分明處則於繋辭說破如此是也】

【艮下坤上】謙亨君子有終【謙者有而不居之義止乎內而順乎外謙之意也山至髙而地至卑乃屈而止於其下謙之象也占者如是則亨通而有終矣有終謂先屈而後伸也】附錄【謙便能亨又爲君子有終之象淵】纂注【徐氏曰君子有終主九三而言九三一卦之主而又居下卦之終故曰有終又諸卦三爻多言終】初六謙謙君子用涉大川吉【以柔處下謙之至也君子之行也以此涉難何往不濟故占者如是則利以涉川也】纂注【程子曰自處至謙眾所共與也𨿽用涉險難亦無患害況居愚謂前有互體之平易乎何所不吉也

坎故以大川言】六二鳴謙貞吉【柔順中正以謙有聞貞而且吉者也故其占如此】附錄【鳴謙在六二又言貞者言謙而有聞須得其貞則吉蓋六二以陰處陰所以戒他要貞謙而不貞則近於邪佞上六之鳴卻不同處謙之極而有聞則失謙本意蓋謙本不要人知況在人之上而有聞乎此所以志未得】九三勞謙君子有終吉【卦惟一陽居下之上剛而得正上下所歸有功勞而能謙尢人所難故有終而吉占者如是則如其應矣】纂注【程子曰古之人有當之者周公是也身當天下之大任上奉幼弱之主謙恭自牧夔如畏然可謂有勞愚謂三居互體坎中故稱勞說卦亦曰坎而能謙矣勞卦也九三以一陽爻爲成卦之主故爻辭與卦同】六四無不利防謙【柔而得正上而能下其占無不利矣然居九三之上故戒以更當揮其謙以示不敢自安之意也】纂注【程子曰防施布之象如人手之防也動息進退必施其謙蓋居多懼之地又在賢臣之上故也】六五不富以其鄰利用侵伐無不利【以柔居尊在上而能謙者也故爲不富而能以其鄰之象蓋従之者眾矣猶有未服者則利以徵之而於他事亦無不利人有是徳則如其占也】附錄【問謙是不與人爭如何五上言侵伐行師曰老子言大國以下小國則取小國小國以下大國則取大國言抗兵相加哀者勝矣孫子曰始如處女敵人開戶後如脫兔敵不及拒大抵謙自是用兵之道只退處一步耳所以利用侵伐也蓋自初六積到六五上六謙亦極矣自宜人人服之尙更不服則非人矣故利用侵伐也又曰坤爲地爲眾凡說國邑徵伐處多是因坤文蔚】上六鳴謙利用行師徵邑國【謙極有聞人之所與故可用行師然以其質柔而無位故可以徵已之邑國而已】附錄【上六取象行師有坤處多言師如泰上六城復於隍勿用師之坤爲土土爲國故云徵邑國愚謂謙一卦六爻下三爻皆吉而無凶上三爻也砥皆利而無害易中吉利罕有若是純全者謙之效固如此然艮體稱吉而坤體稱利者靜則多吉順則多利也】

【坤下震上】豫利建侯行師【豫和樂也人心和樂以應其上也九四一陽上下應之其志得行又以坤遇震爲順以動故其卦爲豫而其占利以立君用師也】纂注【蔡氏曰侯震也震爲長子有君道故屯利建侯亦取震象師坤也易言用師皆取坤象丘行可曰屯有震無坤則言建侯而不言行師謙有坤無震則言行師而不言建侯此合震坤成卦故兼之】初六鳴豫凶【陰柔小人上有彊援得時主事故不勝其豫而以自鳴凶之道也故其占如此卦之得名本爲和樂然卦辭爲眾樂之義爻辭除九四與卦同外皆爲自樂所以有吉凶之異】纂注【程子曰鳴於聲也】六二介於石不終日貞吉【豫𨿽主樂然易以溺人溺則反而憂矣卦獨此爻中而得正是上下皆溺於豫而獨能以中正自守其介如石也其徳安靜而堅故其思慮明審不俟終日而見凡事之防防也大學曰安而後能慮慮而後能得意正如此占者如是則貞而吉矣】纂注【蔡氏曰坤體居中靜之至者又與四無系介然自守不流於豫石者安靜之象故取以爲象程子曰豫之諸爻多不得正惟六二中正無應爲自守之象當豫之時獨能以中正自守可謂特立之操是其節介於石之堅也介於石其介如石也人於豫樂心說之故遲遲遂至於耽戀不能已二以中正自守其介如石其去之速不俟終日故貞正而吉也處豫不可安且久也久則溺矣如二可謂見防而作者也張舜文曰互體艮有石象】六三盱豫悔遲有悔【盱上視也陰不中正而近於四四爲卦主故六三上視於四而下溺於豫宜有悔者也故其象如此而其占爲事當速悔若悔之遲則必有悔也】附錄【盱豫悔言覷著六四之豫便當速悔遲時便有悔淵問上視於四而下溺於豫未曉曰趨時附勢以得富貴而自以爲樂者也道夫】九四由豫大有得勿疑朋盍簪【九四卦之所由以爲豫者也故其象如此而其占爲大有得然又當至誠不疑則朋合而従之矣故又因而戒之簪聚也又速也】附錄【由豫猶言由頤淵四以震體之陽爲陰主如大臣轉天下之危爲安上無爲而下佚樂故曰豫學】纂注【徐氏曰大剛也一剛而得五柔故曰大有得居位非正故有疑朋謂眾柔邱行可曰盍合也簪聚也簪笄屬所以聚髮也卦五柔爻皆防一剛爻獨連故以簪爲象】六五貞疾恆不死【當豫之時以柔居尊沈溺於豫又乘九四之剛眾不附而處勢危故爲貞疾之象然以其得中故又爲恆不死之象卽象而觀占在其中矣】纂注【程子曰權之所主眾之所歸皆在於四四陽剛得眾非耽惑柔弱之君所能制乃柔弱不能自立之君受制於専權之臣也居得君位貞也受制於下疾也六居尊位權𨿽失而位未亡故云貞疾恆不死如漢魏末世之君也】上六冥豫成有渝無咎【以陰柔居豫極爲昏冥於豫之象以其動體故又爲其事𨿽成而能有渝之象戒占者如是則能補過而無咎所以廣遷善之門也】纂注【總論六爻丘行可曰豫以九四一爻爲主其位上逼六五有權臣處君側之象故本爻謂之由豫以眾陰由已而豫也在他爻皆以不従四爲善初應則鳴豫凶三比則盱豫悔五乘則貞疾恆不死上同震體亦不免於冥豫而後有渝焉惟六二一爻陰柔中正與四無系獨能介於石不終日而貞吉豫之不可溺也如此徐氏曰豫有三義曰和豫曰逸豫曰備豫象所言和豫也六爻所言逸豫也豫備不虞卦爻無此義曰重門擊拆以待暴客蓋取諸豫此備豫也】

【震下兌上】隨元亨利貞無咎【隨従也以卦變言之本自困卦九來居初又自噬嗑九來居五而自未濟來者兼此二變皆剛來隨柔之義以二體言之爲此動而彼說亦隨之義故爲隨已能隨物物來隨己彼此相従其通易矣故其占爲元亨然必利於貞乃得無咎若所隨不貞則𨿽大亨而不免於有咎矣春秋穆姜曰有是四徳隨而無咎我皆無之豈隨也哉今案四徳𨿽非本義然其下云云深得占法之意】纂注【程子曰隨之道可以致大亨也君子之道爲眾所隨與己隨於人及臨事擇所隨皆隨也隨得其道則可以致大亨也凡人君之従善臣下之奉命學者之徙義臨事而従長皆隨也隨之道利在於貞正隨得其正然後能大亨而無咎失其正則有咎矣豈能亨乎】初九官有渝貞吉出門交有功【卦以物隨爲義爻以隨物爲義初九以陽居下爲震之主卦之所以爲隨者也旣有所隨則有所偏主而變其常矣惟得其貞則吉又當出門以交不私其隨則有功也故其象占如此亦因以戒之】附錄【問官是主字之義是一卦之主首變得貞便吉不貞便凶曰是如此又曰這是變了只是要出門交便有功砥】纂注【蔡氏曰門二也徐氏曰二居中得正初隨之而不失其正則有功也程子曰人心所従多所親愛者也常人之情愛之則見其是惡之則見其非故妻孥之言𨿽失而多従所憎之言𨿽善而爲惡也茍以親愛而隨之則是私情所與豈合正理故出門而交則有功也】六二系小子失丈夫【初陽在下而近五陽正應而逺二陰柔不能自守以須正應故其象如此凶吝可知不假言矣】附錄【系小子失丈夫程是淵】纂注【程子曰二應五而比初隨先於近柔不能固守故爲之戒云若系小子則失丈夫也初陽在下小子也五正應在上丈夫也二若志系於初則失九五之正應是失丈夫也】六三系丈夫失小子隨有求得利居貞【丈夫謂九四小子亦謂初也三近系四而失於初其象與六二正相反四陽當任而已隨之有求必得然非正應故有不正而爲邪媚之嫌故其占如此而又戒以居貞也】纂注【程子曰四亦無應無隨之者近得三之隨必與之親善故三之隨四有求必得也𨿽然固不可非理枉道以隨於上茍取愛恱以遂所求乃小子邪諂趨利之爲也故云利居貞自處於正則所謂有求而必得者乃正事君子之隨也】九四隨有貞凶有孚在道以明何咎【九四以剛居上之下與五同徳故其占隨而有然勢淩於五故𨿽貞而凶惟有孚在道而明則上安而下従之可以無咎也占者當時之任宜審此戒】九五孚於嘉吉【陽剛中正下應中正是信於善也占者如是其吉宜矣】上六拘系之乃從維之王用亨於西山【居隨之極隨之固結而不可解者也誠意之極可通神明故其占爲王用亨於西山亨亦當作祭享之享自周而言岐山在西凡筮祭山川者得之愚謂當隨之世陰柔不能自立其誠意如是則吉也必附陽而後能有立故三陰爻皆言系取依系於人而能立之象如是則一卦取陰隨陽之義爲多】

【巽下艮上】蠱元亨利涉大川先甲三日後甲三日【蠱壊極而有事也其卦艮剛居上巽柔居下上下不交下卑巽而上茍止故其卦爲蠱或曰剛上柔下謂卦變自賁來者初上二下自井來者五上上下自旣濟來者兼之亦剛上而柔下皆所以爲蠱也蠱壊之極亂當復治故其占爲元亨而利涉大川甲日之始事之端也先甲三日辛也後甲三日丁也前事過中而將壊則可自新以爲後事之端而不使至於大壊後事方始而尙新然更當致其丁寧之意以監其前事之失而不使至於速壊聖人之戒深矣】附錄【上頭防只管剛下頭防只管要柔又只巽順事事不向前下卑巽而上茍止安得不蠱舊聞趙徳莊如此說必大皿虫爲蠱言器中盛那虫教它自相並便是積畜到那壊爛底意思一似漢唐之衰弄得來到那極獘大壊時所以言元亨蓋極獘則復治故言元亨淵】纂注【程子曰旣蠱則有復治之理自古治必因亂亂則開治理自然也則能致元亨也甲數之首事之始也治蠱之道當思慮其先後三日推原先後爲救獘可久之道先甲謂先於此究其所以然也後甲謂後於此慮其然也一日二日至於三日言慮之深推之逺也究其所以然則知救之之道慮其然則知備之之方善救則前獘可革善備則後利可久此古之聖王所以新天下而垂後世也後之治蠱者不明聖人先甲後甲之誡慮淺而事近故勞於救亂而亂不革功未成而獘已生矣】初六乾父之蠱有子考無咎厲終吉【幹如木之榦枝葉之所附而立者也蠱者前人已壊之緒故諸爻皆有父母之象子能幹之則飭治而振起矣初六蠱未深而事易濟故其占爲有子則能治蠱而考得無咎然亦危矣戒占者宜如是又知危而能戒則終吉也】附錄【問有子考無咎與意承考之考皆是指父在父在而得云考何也曰古人多通言如康誥大傷厥考心可見銖】纂注【程子曰子乾父蠱之道能堪其事則爲有子而考得無咎不然則爲父之累故必惕厲則得終吉也處卑而屍尊事自當兢畏則可以終吉】九二幹母之蠱不可貞【九二剛中上應六五子幹母蠱而得中之象以剛乘柔而治其壊故又戒以不可堅貞言當巽以入之也】附錄【幹母之蠱程是植】纂注【程子曰子之於母當以柔巽輔導之使得於義不順而致敗蠱則子之罪也従容順豈無道乎若伸己陽剛之道遽然矯拂則傷恩所害大矣安能入乎在乎屈己下意巽順承使之身正事治而已故曰不可貞謂不可貞固盡其剛直之道如是乃得中道也】九三乾父之蠱小有悔無大咎【過剛不中故小有悔巽體得正故無大咎】纂注【程子曰三以陽處剛而不中剛之過也然而在巽體𨿽剛過而不爲無順順事親之本也又居得正故無大過以剛陽之才克幹其事𨿽以剛過而有小小之悔終無大過咎也然有小悔已非善事親也】六四裕父之蠱往見吝【以陰居陰不能有爲寛裕以治蠱之象也如是則蠱將日深故往則見吝戒占者不可如是也】附錄【三四兩爻說得悔吝最分明九三有悔而無咎由凶而趨吉也六四𨿽目下無事然卻終吝由吉而趨凶也元祐間劉莘老劉器之之徒必欲盡去小人卻是未免有悔至其他諸公欲且寛裕無事莫大段整頓不知目前𨿽遮掩拖延得過後面憂吝卻多可以見聖人之深戒銖】纂注【劉壽翁曰彊以立事爲幹怠而委事爲裕事獘而裕之獘益甚矣蓋六四體艮之止而爻位俱柔夫貞固足以干事今止者怠柔者懦怠且懦皆增益其蠱者也持是以往吝道也安能治蠱邪】六五乾父之蠱用譽【柔中居尊而九二承之以徳以此幹蠱可致聞譽故其象占如此】纂注【程子曰五居尊位以陰柔之質下應九二陽剛之臣而任之然巳實陰柔故不能爲創始開基之事承其舊業則可矣故爲乾父之蠱夫創業垂統之事非剛明之才則不能世之君𨿽柔弱之資茍能任剛賢則可以爲善而成令譽也太甲成王皆以臣而用譽者也】上九不事王侯髙尙其事【剛陽居上在事之外故爲此象而占與戒皆在其中矣】附錄【不事王侯無位之地如何出得來便幹个甚麼柄問占與戒皆在其中曰有此事則其占如此又戒其必如此乃可也若得此象而不能従則有凶矣當此時節若能防然不事王侯髙尙其事不半上落下或出或入則其志貞可法則矣只爲人不能如此也銖】纂注【徐氏曰陽剛居上下無應與又居艮體在事之外故爲不事王侯髙尙其事之象程子曰賢人君子不偶於時而髙潔自守不累於世務則自善其身尊髙惇尙其事守其志節而已士之自髙尙亦非一道有懷抱道徳不偶於時而髙潔自守者有知止足之道退而自保者有量能度分安於不求知者有淸介自守不屑天下之事獨潔其身者所處𨿽有得失小大之殊皆自髙尙其事者也總論六爻蔡氏曰蠱者壊極而有事也前事旣壊後事必飭猶父沒則子當之故取家事爲象然爲家之道貴剛柔得中過於剛則悔過於柔則吝故九三有悔六四見吝也初六九二六五上九或位剛爻柔或位柔爻剛剛柔相濟皆得治蠱愚謂蠱以父母取象者家之蠱乃前人已之道者也壊之事卦之蠱由巽艮而成則巽艮有父母致蠱之象矣爻則逐爻取義故皆以子幹蠱爲言上獨不取子象者以干至五而用譽無復蠱之可幹故又取不事王侯之象諸爻中乾父者凡四幹母者惟一又見母道巽順猶爲未害父乃止而不爲其獘有不可勝言者】

【兌下坤上】臨元亨利貞至於八月有凶【臨進而逼於物也二陽浸長以逼於陰故爲臨十二月之卦也又其爲卦下兌說上坤順九二以剛居中上應六五故占者大亨而利於貞然至於八月當有凶也八月謂自復卦一陽之月至於遁卦二陰之月陰長陽遁之時也或曰八月謂夏正八月於卦爲觀亦臨之反對也又因占而戒之】附錄【問臨字不特是上臨下之謂凡進而逼近者皆謂之臨曰然學蒙問八月有兩說孰長曰前說是周正八月後說是夏正八月恐文王繋卦時只用周正紀之不可知也銖】纂注【蔡氏曰臨與遁反臨爲建丑之月則遁爲建未之月也自臨之初爻至遁之二爻在卦經八爻於月經八月剛柔皆變臨盡消矣故曰至於八月有凶程子曰二陽方長於下陽道向盛之時聖人豫爲之戒曰陽𨿽方盛至於八月則其道消矣是有凶也大率聖人爲戒必於方盛之時方盛而慮衰則可以防其滿極而圖永久若旣衰而後戒亦無及矣自古天下安治未有久而不亂者蓋不能戒於盛也方其盛而不知戒故狃安富則驕侈生樂舒肆則綱紀壊忘禍亂則釁孽萌是以浸淫不知亂之至也】初九咸臨貞吉【卦惟二陽偏臨四陰故二爻皆有咸臨之象初九剛而得正故其占爲貞吉】九二咸臨吉無不利【剛得中而勢上進故其占吉而無不利也】六三甘臨無攸利旣憂之無咎【陰柔不中正而居下之上爲以甘說臨人之象其占固無所利然能憂而攺之則無咎也勉人遷善爲教深矣】附錄【三近二陽也去臨他如小人在上位卻把甘言好語臨在下之君子砥】纂注【蔡氏曰爻柔而位不正兌體而迫於剛故以甘說邪佞而臨乎二也然剛長以正又豈甘說邪佞之所利也能順剛長之正理憂懼知變不爲甘說之態𨿽咎亦不長也】六四至臨無咎【處得其位下應初九相臨之至宜無咎者也】附錄【至臨無咎未是極好只是與初相臨得切至故謂之至砥】六五知臨大君之宜吉【以柔居中下應九二不自用而任人乃知之事而大君之宜吉之道也】上六惇臨吉無咎【居卦之上處臨之終惇厚於臨吉而無咎之道也故其象占如此】附錄【上六惇臨自至臨積累至極處有惇篤之義艮上九亦謂之惇艮復上六不好了所以只於五爻謂之惇復居臨之時二陽得時上進陰不敢與之爭而志與之應象所謂在內者非謂正應只是內卦與二陽應也又曰此便是好卦不獨說道理自是好讀所謂卦有大小辭有險易此便是大防卦砥】纂注【二剛浸長進逼於柔此𨿽成卦之體而雜卦又曰臨觀之義或與或求與者又言上下相與爲臨也爻辭初二咸臨此下臨上剛臨柔也三甘臨四至臨五知臨上惇臨此上臨下柔臨剛也上下相臨所謂與也】

【坤下巽上】觀盥而不薦有孚顒若【觀者有以中正示人而爲人所仰也九五居上四陰仰之又內順外巽而九五以中正示天下所以爲觀盥將祭而潔手也薦奉酒食以祭也顒然尊敬之貌言致其潔淸而不輕自用則其孚信在中而顒然可仰戒占者當如是也或曰有孚顒若謂在下之人信而仰之也此卦四陰長而二陽消正爲八月之卦而名卦繋辭更取他義亦扶陽抑陰之意】附錄【問觀盥而不薦只是取未薦之時誠意渾全而未散今乃云觀盥而不薦何也曰祭祀無不薦者此是假設來說薦是用事了盥是未用事之和云不薦者言常持得這誠敬如盥之意常在若薦則是用出用出則畢便過了無復有初意矣詩云心乎愛矣遐不謂矣中心蔵之何日忘之楚詞云愛君子兮不敢言正是此意說出這愛了則都無事可把持矣惟其不說但蔵在中心所以常見其不忘也學問本義以爲致其潔淸而不輕自用則是聖人在上視聴言動皆當爲天下法而不敢輕亦猶祭祀之時致其潔淸而不敢輕用否曰然僴伊川云人君正其表儀以爲下民之觀當莊嚴如始盥之初勿使誠意少散如旣薦之後某看觀卦意思不是如此觀義自說聖人至徳出治天下自然而化更不待用力而下莫不觀感而化故取義於盥意謂積誠信之至但是盥滌而不待乎薦享有孚已自顒若故曰下觀而化也賀孫問四陰長而二陽消正八月之卦而名卦系辭不取此義何也曰只爲九五中正以觀示天下事都別了以此見易不可執一看所謂不可爲典要惟變所適也銖問觀陰盛而不言凶咎何也曰此卦取義不同蓋陰𨿽盛而於九五之君乃當正位故只取爲觀於下之義而不取陰盛之象也時舉問觀觀之義曰自上示下曰觀去聲自下觀上曰觀平聲故卦名之觀去聲六爻之觀皆愚謂此卦四陰長二陽消名卦繋辭𨿽取他平聲僴義而初則稱小人且致戒於君子五上皆稱君子無咎崇陽抑陰之意爻尢可見】初六童觀小人無咎君子吝【卦以觀示爲義據九五爲主也爻以觀瞻爲義皆觀乎九五也初六陰柔在下不能逺見童觀之象小人之道君子之羞也故其占在小人則無咎君子得之則可羞矣】六二闚觀利女貞【陰柔居內而觀乎外闚觀之象女子之貞也故其占如此大夫得之則非所利矣】纂注【徐氏曰闚門中視也陰柔居內而觀外𨿽與五爲應前爲三四所蔽所見不明闚觀之象】六三觀我生進退【我生我之所行也六三居下之上可進可退故不觀九五而獨觀己所行之通塞以爲進退古者宜自審也】六四觀國之光利用賔於王【六四最近於五故有此象其占爲利於朝覲仕進也】纂注【程子曰觀莫明於近五以陽剛中正居尊位聖賢之君也四切近之觀見其道故云觀國之光觀見國之盛徳光輝也不指君之身而云國者在人君而言豈止觀其行一身乎當觀天下之政化則人君之道徳可見矣利用賔於王聖明在上則懷抱才徳之人皆願進於朝輔戴之以康濟天下四旣觀見人君之徳國家之治光華盛美所宜賔於王朝古者有賢徳之人則人君賔禮之故士之仕進於朝則謂之賔】九五觀我生君子無咎【九五陽剛中正以居尊位其下四陰仰而觀之君子之象也故戒居此位得此占者當觀已所行必其陽剛中正亦如是焉則得無咎也】上九觀其生君子無咎【上九陽剛居尊位之上𨿽不當事任而亦爲下所觀故其戒辭略與五同但以我爲其小有主賔之異耳】附錄【其生謂言行事爲之見於外者答呂光祖砥問觀我生觀其生之別曰我者彼我對待之言是以彼觀此觀其生是以此自觀六三之觀我生進退者事君則觀其言聴計従治民則觀其政教可行膏澤可下可以見自家所施之當否而爲進退九五之觀我生如觀風俗之惡臣民之従違可以觀自家所施之善惡上九之觀其生則自就自家視聴言動應事接物處自觀僴觀我是自觀如視履考祥防語勢觀其亦是自觀卻従別人說易中其字不說別人只是自家如乘其墉之僴九五上九君子無咎蓋於君子有陽剛之徳故無咎小人無此徳自不當得此爻銖總論六爻問觀六爻一爻勝似一爻豈所據之位愈髙則所見愈大邪曰上二爻意思自別下四爻是以所據之位愈近則所見愈親切意思學】

【震下離上】噬嗑亨利用獄【噬齧也嗑合也物有間者齧而合之也爲卦上下兩陽而中虛頤口之象九四一陽間於其中必齧之而後合故爲噬嗑其占當得亨通者有間故不通齧之而合則亨通矣又三陰三陽剛柔中半下動上明下雷上電本自益卦六四之柔上行以至於五而得其中是知以陰居陽𨿽不當位而利用獄蓋治獄之道惟威與明而得其中之爲貴故筮得之者有其徳則應其占也】纂注【程子曰聖人以卦象而比於天下之事在口則爲有物隔而不得合在天下則爲有彊梗或防邪間隔其間故不得合也當用刑法小則懲誡大則誅戮以除去之然後天下之治得成矣至於一國一家至於萬事所以不合者皆由有間愚謂易六十四卦辭惟噬嗑取象也無間則合矣於獄者以上下兩陽而中虛有獄之象九四一陽間於其中有獄囚之象明照而威震動必察情噬之使嗑有利用獄之象也】初九屨校滅趾無咎【初上無位爲受刑之象中四爻爲用刑之象初在卦始罪薄過小又在卦下故爲屨校滅趾之象止惡於初故得無咎占者小傷而無咎也】纂注【蔡氏曰屨履也校械也滅沒也趾在下人所用以行者初象滅趾謂受刑於初所傷者小也止惡於初則小懲大戒罪過止息而不行故無咎】六二噬膚滅鼻無咎【祭有膚鼎蓋肉之柔脆噬而易嗑者六二中正故其所治如噬膚之易然以柔乘剛故𨿽甚易亦不免於傷滅其鼻占者𨿽傷而終無咎也】纂注【蔡氏曰以六居二故曰噬膚鼻體之中正者也乘剛非六二所安故又取滅鼻爲象】六三噬臘肉遇毒小吝無咎【臘肉謂獸臘全體骨而爲之者堅韌之物也陰柔不中正治人而人不服爲噬臘遇毒之象占𨿽小吝然時當噬嗑於義爲無咎也】附錄【臘肉遇毒則是所噬者堅韌難合六三以陰柔不中正而遇此所以遇毒而小吝然此亦是合當治者但難治耳治之𨿽小吝終無咎也】九四噬幹胏得金矢利艱貞吉【胏肉之帶骨者與胾通周禮獄訟入鈞金束矢而後聴之九四以剛居柔得用刑之道故有此象言所噬愈堅而得聴訟之宜也然必利於艱難貞固則吉戒占者宜如是也】附錄【得金矢荊公已嘗引周禮鈞金之說僴問不知古人獄要鈞金束矢之意如何曰這不見得想是詞訟時便令他納此教他無切要底事不敢來又問如此則不問曲直一例出此則實有枉者亦懼而不敢訴矣曰這卻須是大切要底事如平常事又別有所在】纂注【程子曰在噬愚案周禮秋官大司寇以兩造嗑四最爲善禁民訟入束矢於朝然後聴之以兩劑禁民獄入鈞金三日乃致於朝然後聴之注訟謂以財貨相告者造至也使訟者兩至旣兩至使入束矢乃治之不至不入束矢則是自服不直者也必入束矢者取其直也古者一弓百矢束矢其百矢與獄謂相告以罪名者劑今劵書使獄者各賫劵書旣兩劵書使入鈞金又三日乃治之重刑也不劵書不入金則是亦自服不直者也必入金者取其堅也三十斤曰鈞】六五噬幹肉得黃金貞厲無咎【噬幹肉難於膚而易於臘胏者也黃中色金亦謂鈞金六五柔順而中以居尊位用刑於人人無不服故有此象然必貞厲乃得無咎亦戒占者之辭也】附錄【總論四五兩爻問九四利艱貞六五貞厲皆有艱難貞固危懼之意故皆爲戒占者之辭曰亦是爻中元有此道理大抵是治人彼必爲敵不是易事故𨿽時位卦徳得用刑之宜亦須以艱難貞固處之銖】纂注【蔡氏曰貞位正也厲乘剛也無咎得當者以柔治剛不至乎過也】上九何校滅耳凶【何負也過極之陽在卦之上惡極罪大凶之道也故其象占如此】纂注【總論六爻蔡氏曰噬之用在中故中四爻爲噬也初上二爻受噬者也爲噬故爻辭皆稱噬受噬故爻無噬辭丘行可曰初過小而在下故屨校滅趾爲用獄之始上惡極而怙終故何校滅耳爲用獄之終中四爻治獄之人然卦才剛柔不同噬之難易亦異二以柔居柔於象爲噬膚易噬者也五以柔居剛剛柔得中於象爲噬幹肉比噬膚則難矣三柔中有剛肉蔵骨之象故曰噬臘肉比干肉又難也四剛中有柔骨聨內之象故曰噬幹胏胏則骨大於臘噬之最難者也此中四爻之別也然二滅鼻三遇毒四艱貞五貞厲者言治獄之道當致愚謂以全體言九四爲一卦之閒謹而不可輕也

則受噬者在四辭利用獄是刑四也以六爻言則受噬者在初上故初上皆受刑四反爲噬之主與三陰爻同噬之爻取象有不同如此爻中稱臘稱乾皆離象故說卦曰離爲乾卦】

【離下艮上】賁亨小利有攸往【賁飾也卦自損來者柔自三來而文二剛自二上而文三自旣濟而來者柔自上來而文五剛自五上而文上又內離而外艮有文明而各得其分之象故爲賁占者以其柔來文剛陽得陰助而離明於內故爲亨以其剛上文柔而艮止於外故小利有攸往】纂注【徐氏曰有質必有文質者本也文者所以賁飾之也賁以剛柔往來交錯爲文而成卦而剛大柔小乾剛爲質於內而柔來文之本剛得柔大者通矣又六二中正得位無往不通故亨坤柔爲質於外而剛往文之本柔得剛小者利矣】初九賁其趾捨車而徒【剛徳明體自賁於下爲捨非道之車而安於徒步之象占者自處當如是也】纂注【程子曰趾取在下而所以行也君子修飾之道正其所行守節處義其行不茍義或不當則捨車輿而寧徒行眾人之所羞而君子以爲賁也】六二賁其須【二以陰柔居中正三以陽剛而得正皆無應與故二附三而動有賁須之象占者宜従上之陽剛而動也】纂注【程子曰須隨頤而動者也動止惟系於所附】九三賁如濡如永貞吉【一陽居二陰之間得其賁而潤澤者也然不可溺於所安故有永貞之戒】纂注【蔡氏曰三陷二柔之中有坎象故曰濡如坎剛中心亨故永貞吉】六四賁如皤如白馬翰如匪寇婚媾【皤白也馬人所乘人白則馬亦白矣四與初相賁者乃爲九三所隔而不得遂故皤如而其往求之心如飛翰之疾也然九三剛正非爲寇者也乃求婚媾爾故其象如此】附錄【此爻無所賁飾其馬亦白也言無飾之象如此學愚謂馬震坎象皆取互體指九三言也翰如言九三求六四之心如飛翰之疾也】六五賁於丘園束帛戔戔吝終吉【六五柔中爲賁之主惇本尙實得賁之道故有丘園之象然陰性吝嗇故有束帛戔戔之象束帛薄物戔戔淺小之意人而如此𨿽可羞吝然禮奢寧儉故得終吉】附錄【問惇本尙實莫是反朴還淳之義曰賁取賁飾之義他今卻來賁田園爲農圃之事當賁之時若是鄙吝然卻得終吉吉則有喜故象云有喜也砥六五是止體上比於九漸漸到極處若一向賁飾去亦自不好須是斂方得砥問或以戔戔爲盛多貌曰非也戔戔者淺小義凡淺字箋字皆従戔字人傑戔戔是狹小不足之意六居尊位卻如此惇本尙儉便似嗇吝如衞文公漢文帝𨿽是吝卻終吉此在賁卦有反本之義到上九便白賁和束帛之愚案子夏云束帛五疋都沒了爲束三二纁象陰陽也】上九白賁無咎【賁極反本復於無色善補過矣故其象占如此】附錄【賁飾之事太盛則有咎所以處太盛之終則歸於白賁當然也僴】

【坤下艮上】剝不利有攸往【剝落也五陰在下而方生一陽在上而將盡陰盛長而陽消落九月之卦也陰盛陽衰小人壯而君子病又內坤外艮有順時而止之象故占得之者不可以有所往也】初六剝牀以足蔑貞凶【剝自下起滅貞則凶故其占如此蔑滅也】纂注【蔡氏曰牀者人之所安其體則上實下虛故取以象剝足在下又取以象初蔑無也貞正也謂上剛初去上最逺剝滅於下而自失其正故曰蔑貞陽不可無也蔑貞凶矣故戒】六二剝牀以辧蔑貞凶【辧牀幹也進而上矣】附錄【問剝之初與二蔑貞凶是以陰蔑陽以小人蔑君子之貞道凶之象也不知只是陽與君子當之則凶爲復陰與小人亦自爲凶曰自古小人蔑害君子終亦有凶但此爻象只是說陽與君子之凶也】纂注【孔氏曰辧謂牀身之下足之上分辧處也】六三剝之無咎【眾陰方剝陽而已獨應之去其黨而従正無咎之道也占者如是則得無咎】纂注【程子曰三處剝之道爲無咎如東漢呂彊是也】六四剝牀以膚凶【陰禍切身故不復言蔑貞而直言凶也】六五貫魚以宮人寵無不利【魚陰物宮人陰之美而受制於陽者也五爲眾陰之長當率其受制於陽故有此象而占者如是則無不利也】纂注【程子曰剝及君位剝之極也其凶可知故更不言剝而別設義以開小人善之門五羣陰之主也魚陰物故以爲象五能使羣陰順序如貫魚然反寵愛於在上之陽如宮人則無不利也一陽在上眾陰有順従之道故此義張舜元曰柔得尊位眾陰以次相有後以宮人備數進禦於君之象南軒張子曰五𨿽君位而卦有陰爲之主不取君義者坤剝遁明夷歸妹旅也非人君所處故無君義】上九碩果不食君子得輿小人剝廬【一陽在上剝未盡而能復生君子在上則爲眾陰所載小人居之則剝極於上自失所覆而無復碩果得輿之象矣取象旣明而君子小人其占不同聖人之情益可見矣】附錄【只不食便有復生之意士繇上九之象謂一陽在上如碩大之果人不及食而獨畱於上如君子在上而小人皆載於下則是君子之得輿也然小人𨿽載君子乃欲自下而剝之則是自剝其廬耳蓋惟君子乃能覆蓋小人小人必賴君子以保其身今小人欲剝君子則君子亡而小人亦無所容其身如自剝其廬也且看自古小人欲害君子害得盡後國破家亡其小人曽有存活得者否故聖人像曰君子得輿民所載也小人剝廬終不可用也若人占得此爻則爲君子之所爲者必吉而爲小人之所爲者必凶矣其象如此而理在其中卻不是因欲說道理而後說象也時舉陰到這里時把他這些陽都剝了此是自剝其廬舍無安身處眾小人托一君子爲庇覆若更剝了是自剝其廬舍便不成剝了淵總論剝復二卦自觀至剝三十日剝方盡自剝至坤三十日復方成坤三十日陽漸長至冬至方是一陽第二陽方従此生去陰剝每日剝三十分之一一月方剝得盡陽長每日長三十分之一一月方長得成一陽陰剝時一日十二時亦每時中漸漸剝全一日方剝得三十分之一陽長之漸亦如此長黃榦舉冬至子之半先生曰正是及子之半方成一陽子之半後第二陽方生虞復之云恰似月望便見得陰陽生逐漸如此陰不防一上剝陽不防一上長防】纂注【蔡氏曰君子謂剛也輿者在下載上之物謂眾柔也主剛而言則一剛在上而乘眾柔故有君子得輿之象小人眾柔也廬者在上庇下之物謂剛也主柔而言則眾柔下進而剝剛故有小人剝廬之象程子曰諸陽消剝已盡獨有上九一爻尙存如碩大之果不見食將有復生之理上九亦變則純陰矣然陽無可盡之理變於上則生於下無間可容息也聖人明此理以見陽與君子之道不可亡也或曰剝盡則爲純坤豈復有陽乎曰以卦配月則坤當十月以气消息言則陽剝爲坤陽來爲復陽未嘗盡也剝盡於上則復生於下故十月謂之陽月恐疑其無陽也陰亦然聖人不言耳案朱子云陽無可盡之理說得甚精且以卦配月剝九月坤十月復十一月剝一陽尙存復一陽已生又坤純陰陽气闕了三十日安得謂之無盡嘗細考之這一陽不是忽地生出交立冬便萌芽下面有些气象了上面剝一分下面便萌芽一分上面剝二分下面便萌芽二分積累到那復處方成一陽坤初六便是陽已萌了或問陽無可盡之理變於上則生於下無間可容息竊意變於上則生於下乃剝復相因之理畢竟須經由坤坤純陰無陽如此陽有防絕也何以能生於復曰凡陰陽之生一爻當一月須是滿三十日方滿得那腔子做得一畫成今坤卦非是無陽始生甚防未滿那腔子做一畫未成非是坤卦純陰便無陽也然此亦不是深奧事但伊川欠防句說漸消漸長之意故令人做一个大事看道夫問陰亦然聖人不言耳今以夬幹姤推之可見但所謂聖人不言者何如曰聖人所以不言者這便是一个參贊裁成之道蓋抑陰而進陽長善而消惡用君子而退小人這便可見此理自是恁地𨿽堯舜之世豈無小人但有聖人壓在上面不容他出而有爲耳豈能使之無邪】

【震下坤上】復亨出入無疾朋來無咎反復其道七日來復利有攸往【復陽復生於下也剝盡則爲純坤十月之卦而陽气已生於下矣積之逾月然後一陽之體始成而來復故十有一月其卦爲復以其陽旣往而復反故有亨道乃內震外坤有陽動於下而以順上行之象故其占又爲己之出入旣得無疾朋之來亦得無咎又自五月姤卦一陰始生至此七爻而一陽來復乃天運之自然故其占又爲反復其道至於七日當得來復又以剛徳方長故其占又爲利有攸往也反復其道往而復來來而復往之意七日者所占來復之期也】附錄【陽無驟生之理如冬至前十月中气是小雪陽已生三十分之一分到得冬至前防日須已生到二十七八分到至日方成一畫不是昨日全無今日一旦便都復了大抵剝盡處便生如列子所謂運轉無已天地宻移疇覺之哉凡一气不頓進一形不頓虧亦是不覺其成不覺其虧蓋陰陽浸消浸長人之一身自少及老亦莫不然賀孫如人胞胎十月具方成个兒子植従十月積起至冬至成一爻不成一陽是陡頓生亦須以分毫積起且天運流行本無一息間防豈解一月無陽且如木之黃落時萌芽已生了不特如此木之冬靑者必先萌芽而後舊葉方落若論變時天地無時不變如楞嚴經第二卷

首段所載非惟一嵗有變月亦有之非惟月有變日亦有之非惟日有變時亦有之但人不知耳此說亦是義剛問復一陽動於下而云朋來無咎何也曰方一陽生未有朋必竟是陽長將次漸進以其爲君子之道故亨通而無咎也砥七日只取七義猶八月有凶只取八義淵】纂注【蔡氏曰出謂由剝上出而爲坤入謂由坤下入而爲復又曰陽自建午之月漸消漸剝至建子之月而爲復在卦經七爻於時經七月故曰七日來復不言月而言愚謂出入朋來日者猶詩所謂一之日二之日也

復義無疾無咎亨義七日來復論陽之長也猶八月有凶論陽之消也七八皆取爻義論其消曰月者幸其消之遲論其長曰日者幸其長之速也】初九不逺復無祗悔元吉【一陽復生於下復之主也祗抵也又居事初失之未逺能復於善不抵於悔大善而吉之道也故其象占如此】附錄【出入無時是此心豈如雞犬易追尋請看屏上初爻防便識名齋用意深復齋偶題復𨿽一陽生然而與眾陰不相亂如人之善端方萌𨿽小而不爲眾惡所遏防意思學問一陽復在人言之只是善端萌處否曰以善言之是善端方萌處以惡言之昏迷中有悔悟向善意便是復如睡到忽然醒覺時亦是復气象又如人之沈滯道不得行到極處忽少亨通𨿽未大行已有可行之兆亦是復這道理千變萬化隨所在無不渾淪淳】纂注【程子曰復爲反善之義失而後有復不失則何復之有惟失之不逺而復則不至於悔大善而吉也】六二休復吉【柔順中正近於初九而能下之復之休美吉之道也】附錄【初爻爲仁之體六二爻能下之謂下附於仁者學莫便於近乎仁旣得仁者而親之資其善以自益則力不勞而學美矣故曰休復吉僴】六三頻復厲無咎【以陰居陽不中不正又處動極復而不固屢失屢復之象屢失故危復則無咎故其占又如此】纂注【程子曰復善而屢失危之道也聖人開遷善之道與其復而危其屢失故云厲無咎不可以頻失而戒其復也頻失則爲危屢復何咎過在失而不在復也】六四中行獨復【四處羣陰之中而獨與初應爲與眾俱行而獨能従善之象當此之時陽气甚防未足以有爲故不言吉然理所當然吉凶非所論也董子曰仁人者正其義不謀其利明其道不計其功於剝之六三及此爻而見之】六五惇復無悔【以中順居尊而當復之時惇復之象無悔之道也】纂注【蔡氏曰惇厚也坤象𨿽與初無繋而處位得中能自厚於復者故無悔】上六迷復凶有災眚用行師終有大敗以其國君凶至於十年不克徵【以陰柔居復終終迷不復之象凶之道也故其占如此以猶及也】附錄【過而能攺則亦有可以進善迷而不復自是無說所以無往而不凶若三嵗猶是有个期限到十年便是無說了砥總論一卦萬物職職其生不窮孰其尸之造化爲工陰闔陽開一動一靜於穆無疆全體妙用奚獨於斯潛陽壯陰而曰昭哉此天地心蓋翕無餘斯辟之始生意蓊然具此全美其在於人曰性之仁斂蔵方寸包括無垠有茁其萌有惻其於以充之四海其準曰惟玆今眇綿之間是用齋戒掩身閉闗仰止羲圖稽經協敢贊一辭以詔無倦復卦贊昔者聖人作易以擬陰陽之變於陽之消於上而息於下也爲卦曰復復反也言陽之旣往而來反也夫大徳惇化而不窮豈假夫旣消之气以爲方息之資也哉亦見其絕於彼而生於此而因以著其往來之象爾惟人亦然太和保合善端無窮所謂復者非曰追夫已放之心而還之錄夫已棄之善而屬之也亦曰不肆焉以騁於外則本心全體卽此而存固然之善自有所不能己爾嗚呼聖人於復之卦所以贊其可以是天地之心而又以爲徳之本者其不以此歟復齋記通論復姤二卦朱光徧炎宇防陰眇重淵寒威閉九野陽徳昭窮泉文明昧謹獨昏迷有開先防防諒難忽善端本綿綿掩身事齋戒及此防未然閉闗息商旅絕彼柔道牽感興詩問陰何以比小人曰有時如此平看之則都好以言之則有不好然亦只是皮不好骨子卻好大抵生都則是一个陽气只是有消長陽消一分下面陰生一分又不是討个陰來卽是陽消處便是陰故陽來謂之復復者是本來物事陰來謂之姤姤是偶然相遇孫先生云看來天地中間此气升降上下當分爲六層十一月冬至自下面第一層生起直到第六層上至天爲四月陽气生足便消下面陰气便生只是這一气升降循環不已往來乎六層之中也或問月令中天气下降地气上騰此又似天地之气相交合否曰只是這一气陽極則陽消而陰生陰極則陰消而陽生天气下降便是冬至復卦之時陽气在下面生起故云下降或曰如此則陰是消於上而陽生於下都不見得天气下降曰也須一轉則陽气在下故従下生也今以天運言之則一月日自運一匝然又有那大轉防時蓋天本是个大防物須大著心胸看不可拘一不通也通論復艮二卦復卦便是一大翻轉防艮卦艮卦便是兩个翻轉復卦復是五陰下一陽艮是二陰上一陽陽是動防物事陰是靜防物事凡陽在下便是震動防意思在上則沒去處了只得止故曰艮其止賀孫】纂注【程子曰災天災自外來眚已過由內作蔡氏曰迷迷失也位亢而獨逺乎剛不能自復者也南軒張子曰易之爻辭觧有如是之詳其凶鮮有如是之極者而獨於復之上六言之蓋自亡家覆國反道敗徳無所不在其源蓋起於一念之防不能制遏之爾夫以陰柔之才去本之逺所謂人欲肆而天理滅者故有大敗終凶之戒總論六爻丘行可曰復六爻有動而卽復者初之不逺復是也有屢失屢復者六三之頻復是也有終身不復者上六之迷復是也有資人而復者三之休復下仁四之獨復従道是也有不資人而復者六五之惇復自考是也初爲明睿之君子知過則攺上也二四爲樂善之賢者捨己従人次也六五爲不踐迹之善人自厚其身又其次也六三爲攺過不勇之人復而失失而復抑又其次也上六則物欲沈滯本心喪失下愚不移者也尙何復之可言哉民斯爲下矣】

【震下乾上】無妄元亨利貞其匪正有眚不利有攸往【無妄實理自然之謂史記作無望謂無所期望而有得焉者其義亦通爲卦自訟而變九自二來而居於初又爲震主動而不妄者也故爲無妄又二體震動而乾健九五剛中而應六二故其占大亨而利於正若其不正則有眚而不利有所往也】附錄【無望字出春申君正合無妄之災無妄之疾亦見得古人相尙識得當時此意也銖無妄是个不指望偶然防卦忽然而有福忽然而有禍如人方病忽勿藥而愈是所謂無妄也據諸爻名義合作無望不知孔子何故說歸無妄僴直卿云說實理字又說自然字便有精處在且如天命流行只有个自然防道理不期然而不能不然者也天下雷行物與無妄是一自然之理無妄一卦𨿽云禍福之來也無常然自家所守者不可以不利於貞不可以彼之無常而吾之所守亦爲之無常也若所守匪正則有眚矣眚卽災也看來防有不同爾災是偶然生於彼者眚是過誤致然書曰眚災肆赦春秋曰肆大眚皆以其過誤而赦之也僴眚是過誤災便直是自外來砥】纂注【程子曰動以天爲無妄動以人欲則妄矣無妄言至誠也至誠天之道也天之化育生生不窮各正其性命乃無妄也人能合無妄之道則所謂與天地合其徳也無妄有大亨之理利貞法無妄之道利在貞正失正則妄也𨿽無邪心茍不合正理則妄也乃邪心也】初九無妄往吉【以剛在內誠之主也如是而往其吉可知故其象占如此】纂注【徐氏曰初剛當位而動爲無妄之主動以正者如是而行何往非吉】六二不耕獲不菑畬則利有攸往【柔順中正因時順理而無私意期望之心故有不耕獲不菑畬之象言其無所爲於前無所冀於後也占者如是則利有所往矣】附錄【看來只是也不耕也不獲只見成領防他物事淵爻辭分明說道不耕獲了自有一般時節都不須作爲砥嘗謂此爻乃自始至終都不營爲而偶然有得之意耕獲菑畬率事之始終而言也當無妄之世事蓋有如此者若以義言則聖人之無爲而治學者之不要人爵而人爵従之皆是也大抵此爻所謂無妄之福而六三所謂無妄之禍也防】六三無妄之災或繋之牛行人之得邑人之災【卦之六爻皆無妄者也六三處不得正故遇其占者無故而有災如行人牽牛以去而居者反遭詰捕之擾也】附錄【六三便是無妄之災或繋之牛行人之得何預邑人事而邑人之災如諺曰閉門屋裏坐禍従天上來是也此是占辭然吉凶以貞勝有𨿽得凶而不可避者縦貧賤窮困死亡卻無悔咎故橫渠云不可避咎趨吉一以貞勝者是也砥】纂注【劉壽翁曰六三才柔而位不當所謂匪正者也故有災然出愚謂牛離象初至四似於意料之外故曰無妄之災離繋艮止義二至四互艮行人震動象邑人艮止象】九四可貞無咎【陽剛幹體下無應與可固守而無咎不可以有爲之占也】九五無妄之疾勿藥有喜【乾剛中正以居尊位而下應亦中正無妄之至也如是而有疾勿藥而自愈矣故其象占如此】附錄【問九五陽剛中正以居尊位無妄之至何爲而有疾曰此是不期而有此但聴其自爾久則自定所以勿藥有喜而無疾也大抵無妄一卦固是無妄但亦有無故非意之事故聖人因象示戒銖】上九無妄行有眚無攸利【上九非有妄也但以其窮極而不可行爾故其象占如此】

【乾下艮上】大畜利貞不家食吉利涉大川【大陽也以艮畜乾又畜之大者也又以內乾剛健外艮篤實輝光是以能日新其徳而爲畜之大也以卦變言此卦自需而來九自五而上以卦體言六五尊而尙之以卦徳言又能止健皆非大正不能故其占爲利貞而不家食吉也又六五下應於幹爲應乎天故其占又爲利涉大川也不家食謂食祿於朝不食於家也】附錄【先生論大畜卦因言某作本義欲將文王卦辭只大綱依文王本義略說至其所以然之故卻於孔子辭中之且如大畜利貞不家食吉利涉大川只是占得大畜者爲利貞不家食而吉利於涉大川至於剛上尙賢等處乃孔子明各有所主爻象亦然如此則不失愚謂利貞指九三言文王本意又可見孔子之意銖也故爻惟九三有利貞之辭不家食吉利涉大川卽利有攸往之義卦辭惟九三爻當之大畜以艮上干得名而自利貞以下則皆取幹上進行健之義大抵易窮則變畜極則通名卦所主𨿽在於畜而卦辭則不専取畜義斯其所以爲易也】初九有厲利己【幹之三陽爲艮所止故內外之卦各取其義初九爲六四所止故其占往則有危而利於止也】九二輿輹【九二亦爲六五所畜以其處中故能自止而不進有此象也】九三良馬逐利艱貞日閒輿衞利有攸往【三以陽居健極上以陽居畜極極而通之時也又皆陽爻故不相畜而俱進有良馬逐之象焉然過剛銳進故其占必戒以艱貞閒習乃利於有往也曰當爲日月之日】附錄【時舉問九六爲正應皆陰皆陽則爲無應獨畜卦不爾何也曰陽爲陰所畜九三與上九皆陽皆欲上進故但以同相求也又曰上九已通達無礙只是滔滔去九三過剛銳進故戒以艱貞閒習蓋初二兩爻皆爲所畜獨九二一爻自進爾銖良馬逐可謂通快矣然必艱難貞正又且日閒輿衞然後利有攸往設若恃馬之壯而忘艱貞之戒則必不利矣】纂注【蔡氏曰凡剛進而上遇柔則利遇剛則不利如大壯之四曰藩決不羸大畜之三曰良馬逐皆前遇乎柔也大壯之初曰徵凶三曰羝羊觸藩羸其角大畜之初曰有厲愚謂良馬乾象說卦稱幹利己皆前遇夫剛也爲馬蓋括此爻之例也】六四童牛之牿元吉【童者未角之稱牿施橫木於牛角以防其觸詩所謂楅衡者是也止於未角之時爲力則易大善之吉也故其象占如此學記曰禁於未之謂豫正此意也】纂注【程子曰人之惡止於初則易旣盛而後禁則扞格而難勝故上之惡旣甚則𨿽聖人救之不能免違拂下之惡旣甚則𨿽聖人治之不能免刑戮莫若止於愚案詩云楅衡施於牛童牛而加牿則元吉也

角所以止觸也周禮封人云凡祭飾其牛牲設其楅衡是也牛離象三至上以離童艮象牿艮止義大畜之六四在無妄則爲六三故無妄稱或系之牛而大畜稱童牛之牿皆於離艮取象與義也】六五豶豕之牙吉【陽已進而止之不若初之易矣然以柔居中而當尊位是以得其機防而可制故其象如此占𨿽吉而不言元也】纂注【程子曰豕剛躁之物而牙爲猛利若彊制其牙則用力勞而不能止其躁猛𨿽縶之維之不能使之變也若豶去其勢則牙𨿽存而剛躁自止其用如此所以吉也君子法豶豕之義知天下之惡不可以力制也則察其機持其要塞絕其本原故不假刑法嚴峻而惡自止也王氏曰豕去勢曰豶蓋牡豕曰豭攻其特而去之曰豶】上九何天之衢亨【何天之衢言何其通達之甚也畜極而通豁達無礙故其象占如此】附錄【讀書須是先看一件了然後再看一件若是畜積處多忽然爆開來自然所得者大易所謂何天之衢亨是也人傑通論大畜之防小畜以巽之柔順而畜三陽畜他不住大畜則以艮畜乾畜得有力所以喚作大畜淵總論六爻大畜下三爻取自畜而不進上三爻取畜彼而不使進然四能止六於初故爲力易五陽已進而止之則難但以柔居尊得其機防可制故亦吉但不能如四之元吉爾銖】

【震下艮上】頤貞吉觀頤自求口實【頤口旁也口食物以自養故爲養義爲卦上下二陽內含四陰外實內虛上止下動爲頤之象養之義也貞吉者占者得貞則吉觀頤謂觀其所養之道自求口實謂觀其所以養身之術皆得貞則吉也】附錄【問本義所養之道與養身之術曰所養之道如學聖賢之道則爲正黃老申商則爲非凡見於修身行義皆是也所養之術則飲食起居者是也學頤須是貞則吉何以觀其貞不貞蓋觀頤是觀其養徳是貞不貞自求口食是又觀其養身是貞不貞淵】初九捨爾靈觀我朶頤凶【靈龜不食之物朶垂也朶頤欲食之貌初九陽剛在下足以不食乃上應六四之陰而動於欲凶之道也故其象占如此】纂注【徐氏曰頤卦全體內柔外剛有象朶動也頤頷也朶頤下動震象又曰靈以靜爲養朶頤以動爲養也捨爾靈龜而觀我朶頤者失其靜養之道而溺於動養愚謂爾我若作四與初言謂初自之欲也

捨爾之靈反觀我而朶頤也】六二顚頤拂經於丘頤徵凶【求養於初則顚倒而違於常理求養於上則往而得凶丘土之髙者上之象也】附錄【直卿云頤之六爻只是顚拂二字求養於下則爲顚求食於上則爲拂六二比初而求上故顚頤當爲句拂經於丘頤爲句徵凶則其占辭也六三拂頤𨿽與上爲正應然畢竟是求於上以養已所以有拂頤之象故𨿽貞亦凶也六四顚頤固與初爲正應然是賴初之養以養人故𨿽顚亦吉六五拂經則是比於上所以有拂經之象然是賴上九之養以養愚謂人所以居貞而吉但不能自養不可涉大川爾勉齋所讀六二爻句𨿽與本義不同然証之以五爻拂經亦通若二之顚頤與四同拂經與五同而吉凶異者此又系兩卦體蓋頤養之道以安靜爲無失二動體故顚拂而凶四五靜體故𨿽顚拂亦吉震三爻凶艮三爻吉可見矣丘頤指上艮爲山象】六三拂頤貞凶十年勿用無攸利【陰柔不中正以處動極拂於頤矣旣拂於頤𨿽貞亦凶故其象占如此】纂注【徐氏曰十者數之終十年勿用謂終不可用無所往而利也】六四顚頤吉虎視眈眈其欲逐逐無咎【柔居上而得正所應人正而賴其養以施於下故𨿽顚而吉虎視眈眈下而専也其欲逐逐求而也又能如是則無咎矣】附錄【銖問其欲逐逐如何曰求養於下以養人必當求之不厭乎數然後可以養人而不窮不然則所以養人者必無矣以四而賴養於初亦是顚倒但是求養以養人所以𨿽顚而吉銖】纂注【蔡氏曰艮體靜止是能靜以待養於初故吉】六五拂經居貞吉不可涉大川【六五陰柔不正居尊位而不能養人反賴上九之養故其象占如此】附錄【六五居貞吉正如洪範用靜吉用作凶所以不可涉大川六五不能養人反賴上九之養是已拂其常矣故守常則吉而涉險阻則不可也銖五陰柔之才但守貞則吉故不可以涉患難僴】纂注【通論豫六五丘行可曰豫五不言豫以豫恱之權由乎四也頤五不言頤以頤養之權由乎上也五君位也豫頤六五不能自有其權者以弱而迫於彊臣故也故頤五承剛故𨿽拂經而居貞則吉豫五乘剛是以有貞疾未亡之戒】上九由頤厲吉利涉大川【六五賴上九之養以養人是物由上九以養也位髙任重故厲而吉陽剛在上故利涉川】纂注【丘行可曰養人之權在五而已居其上爲眾所歸位髙任重易失之専故必以危厲處之而後得吉也】【巽下兌上】大過棟橈利有攸往亨【大陽也四陽居中過盛故爲大過上下二陰不勝其重故有棟橈之象又以四陽𨿽過而二五得中內巽外說有可行之道故利有所往而得亨也】附錄【問大過旣棟橈是不好了又如何利有攸往曰辭可見棟橈是以卦體本末弱而言卦體自不好了卻因剛過而中巽而說行如此所以利有攸往乃亨也砥】初六借用白茅無咎【當大過之時以陰柔居巽下過於畏愼而無咎者也故其象占如此白茅物之潔者】附錄【借用白茅亦有過愼之意此是大過之初所以其過尙小在淵】纂注【馮氏曰借以初言茅以六言取以柔乘剛之象】九二枯楊生稊老夫得其女妻無不利【陽過之始而比初陰故其象占如此稊根也榮於下者也榮於下則生於上矣夫𨿽愚謂楊木多傍老而得女妻猶能成生育之功也

水而生巽木近兌澤故有楊象當大過之時又有枯楊象】九三棟橈凶【三四二爻居卦之中棟之象也九三以剛居剛不勝其重愚謂九三以剛居剛本無橈象而云故象橈而占凶不勝其重故橈者非謂九三自不勝其重指初言耳又以全體觀之三四爲棟三在四下亦有傾橈之象稱棟橈獨九三當之三其致橈之由者歟】九四棟隆吉有他吝【以陽居陰過而不過故其象隆而占吉然下應初六以柔濟之則過於柔矣故又戒以有他則吝也】纂注【蔡氏曰他謂初也四位髙初柔在下不能致橈故曰棟隆吉然四與初應或牽於柔亦愚謂三四爲棟四在吝道也故曰有他吝

三上有棟隆之象】九五枯楊生華老婦得其士夫無咎無譽【九五陽過之極又比過極之陰故其象占皆與愚謂老婦上也士夫五也華英也生華榮於上二反也取上得柔象非五求上乃上求五故無咎然婦老如此無足稱矣故無譽五乃二之反故二五象占皆相反】上六過涉滅頂凶無咎【處過極之地才弱不足以濟然於義爲無咎矣蓋殺身成仁之事故其象占亦如此】附錄【象曰不可咎也某謂東漢諸人不量淺深至於殺身亡家此是凶然而其心何罪故不可咎也賜總論一卦問大過卦曰大過陽剛過盛不相對值之義故六爻中無全吉者除了初六是過於畏愼無咎外九二𨿽無不利然老夫得女妻畢竟是不相當所以象言過以相與也九四𨿽吉而又有他吝九五以士夫爲老婦所得但能無咎亦不爲全吉至於上六過涉滅頂凶無咎則是事𨿽凶而義則無咎也銖通論大小過程先生說此爲大過卽是常事之大者耳使如說權卽經之意都是多說了蓋大過是事之大過小過是事之小過大過便如堯舜之揖遜湯武之徵伐這都是常人做不得防事惟聖人做得故謂之大過是大過人防事小過便如行過乎恭喪過乎哀用過乎儉事之小過得些子防常人皆能之若當大過之時做大過防事當小過之時做小過防事當過而過理也豈可謂大過不是事之過只是事之平常乎大過之事聖人極是不得已處且如堯舜之有朱均豈不欲多立賢輔以立其子然理到這里做不得只得如此湯武之於桀紂豈不欲多方恐懼之使之悔過自省然理到這里做不得只得放伐而後已皆是事之不得已處只著如此做故𨿽過乎事而不過乎理也煇又曰易道無不中無不常聖人有小過無大過看來亦不消如此說聖人旣說有大過直是有此事須云大過亦是常理始得又曰四陽在中如何是大過二陽在中又如何是小過這兩卦曉不得砥】纂注【蔡氏曰涉以兌言頂以上言柔過乎上故有滅頂之象凶亦多矣總論六爻馮氏曰易大抵上下畫停者従中分反對爲象非內外相應之例也頤中孚小過皆然而此卦尢明三與四對皆爲棟象上隆下橈也二與五對爲枯楊之象上華下稊也初與上對初爲借用愚謂過有過多之意大小白茅而上爲過涉滅頂也則以陰陽言大過陽多於陰而稱大小過陰多於陽而稱小然大過以四陽在中言小過以四陰在外言者以陽自內而過者爲主陰自外而過者爲客亦內陽外陰之防意又嘗細觀之大過兌巽之合陰卦多陽者也小過震艮之合陽卦多陰者也不以三畫卦論陰陽者蓋主全體爲言爾】

【坎下坎上】習坎有孚維心亨行有尙【習重習也坎險陷也其象爲水陽陷陰中外虛而中實也此卦上下皆坎是爲重險中實爲有孚心亨之象以是而行必有功矣故其占如此】附錄【問橫渠云博學於文只要得習坎心亨何也曰見得這事理透了處防便無疑行之又果決便是習坎心亨凡事皆如此且以看文字一節論之如到那一處見這說又好見那說又是如此有礙如彼又不通便是險阻處到這里須討一路去方透便是習坎心亨僴又云不特看文字且如學這一件物事未學時心裏不曉旣學得了心裏便通曉得這一事若這一事曉不得於這事上心便黑暗】纂注【程子曰陽實在中爲中有孚信維心亨維其心誠一故能亨通至誠可以通金石蹈水火何險難之不可亨也行有尙謂以誠一而行則能出險有可嘉尙謂有功也不然則常在險中矣】初六習坎入於坎窞凶【以陰柔居重險之下其陷益深故其象占如此】纂注【程子曰窞坎中之陷處】九二坎有險求小得【處重險之中朱能自出故爲有險之象愚謂小指然剛而得中故其占可以求小得也

陰言一剛居中兩陰附比故有求小得之象】六三來之坎坎險且枕入於坎窞勿用【以陰柔不中正而履重險之閒來往皆險前險而後枕其陷益深不可用也故其象占如此枕著未安之意】附錄【來之自是兩字各有所指謂下來亦坎上往亦坎之往也進退皆有險也銖險且枕只是前後皆是枕便如愚謂險下險也且枕又枕乎上險也枕頭之枕砥下坎將終而上坎之故有此象】六四樽酒簋貳用缶納約自牖終無咎【晁氏云先儒讀樽酒簋爲一句貳用缶爲一句今従之貳益之也周禮大祭三貳弟子職左執虛豆右執挾周旋而貳是也九五尊位六四近之在險之時剛柔相際故有但用薄禮益以誠心進結自牖之象牖非所由之正而室之所以受明也始𨿽艱阻終得無咎故其占如此】附錄【樽酒簋做一句自是說文如此砥又曰今人硬作貳簋其實無貳簋之實陸徳明自注防人自不曾去看如所謂貳乃是周禮大祭三貳之貳是副貳之義此不是某穿鑿卻有古本若自彊爲一說無來歷不是聖賢言語矣蓋卿不由戶而自牖以言艱險之時不可直致也季札納約自牖𨿽有向明之意然非是路之正淵或問其次致曲與易中納約自牖之意亦略相似納約自牖是因人之明而導之致曲是因己之明而推之是如此否曰是時舉終無咎者始𨿽不甚好然於義理無害故終亦無咎無咎者善補過之謂也銖】九五坎不盈祗旣平無咎【九五𨿽在坎中然以陽剛中正居尊位而其時亦將出矣故其象占如此】附錄【祗字他無說處看來只得作抵字解後卦亦然不盈是未平但將來必防平二與五𨿽是陷於險中畢竟是陽防動陷他不得如有孚如維心亨如行有尙皆是他砥】上六系用徽纆寘於叢三嵗不得凶【以陰柔居險極故其象占如此】附錄【徽纆釋文云三股曰徽兩股曰纆皆索名銖】纂注【徐氏曰徽纆叢皆坎象程子曰上六以陰柔居險之極陷之深者也取牢獄爲諭如系縛之徽纆自寘於叢之中陰柔而陷之深其不能出矣故云至於三嵗之久不得免也其凶可知叢如今之寺云】

【離下離上】離利貞亨畜牝牛吉【離麗也陰麗於陽其象爲火體陰而用陽也物之所麗貴乎得正牝牛柔順之物也故占者能貞則亨而畜牝牛則吉也】附錄【離便是麗附著之意易中多說做麗也有兼說明處也有單說明處明是離之體麗是麗著防意思離字古人多用做麗著說然而物相離去也只是這字富貴不離其身東坡說道剰个不字便是這意古來自有這般兩用防字且如亂字又喚做治淵問離卦是陽包陰占利畜牝牛便也是宜畜柔順之物否曰然砥】纂注【程子曰離麗也明也取其陰麗於上下之陽則爲附麗之義取愚謂文王於坤其中虛則爲明義其象爲火爲日

取牝馬象於離取牝牛象固自不同也後之言象者但見說卦乾爲馬坤爲牛於是坤之馬反欲求之乾離之牛反欲求之坤未免膠泥而有不通者豈知夫子於說卦取象又自有所見本不必盡同於先聖豈可以夫子之象爲文王周公之象哉】初九履錯然敬之無咎【以剛居下而處明體志欲上進故有履錯然之象敬之則無咎矣戒占者宜如是也】纂注【徐氏曰履在下之象錯然交雜之貌居離之始才剛而妄動識淺而未明所履乖錯未得其當烏能無咎惟能敬愼則其咎可免也】六二黃離元吉【黃中色柔麗乎中而得其正故其象占如此】附錄【惟六二一爻柔麗乎中而得其正故元吉六五𨿽是柔麗乎中而不得其正特借中愚謂二中正故元吉五中而而包正耳時舉不正故𨿽吉而不可謂之元】九三日昊之離不鼓缶而歌則大耊之嗟凶【重離之間前明將盡故有日之象不安常以自樂則不能自處而凶矣戒占者宜如是也】附錄【叔重問日昊之離曰死生常理也若不能安常以自樂則不免有嗟戚又問生之有死猶晝之必夜故君子常觀日之象以自處曰人固知常理如此只是臨時自不能安耳時舉】纂注【蔡氏曰日離象昳也下體之極明將衰也鼔缶而歌當衰而樂也大耊之嗟當衰而哀也夫有盛必有衰有始必有終有生必有死理之常也明智君子亦惟順其常而已不樂則哀皆爲生死動其心而愚謂記七十曰耊左云不能順其常者也故凶

天子以伯舅耊老是也】九四突如其來如焚如死如棄如【後明將之時而九四以剛迫之故其象如此】附錄【九四有侵淩六五之象故曰突如其來如離爲火則有自焚之義故曰焚如死如棄如言其焚死而棄也砥焚如弗戢自焚之意淵】纂注【程子曰九四離下體而升上體明之初剛躁而不中正突如其來失善之道又承六五陰柔之君有剛盛陵爍之勢气熖如焚故曰焚如四之所行不善如此必被禍害故曰死如眾所棄絕故曰棄如】六五出涕沱若戚嗟若吉【以陰居尊柔麗乎中然不得其正而迫於上下之陽故憂懼如此然後得吉戒占者宜如是也】纂注【程子曰六五有文明之徳然以柔居上在下無助獨附麗於剛彊之間危懼之勢也惟其明也故能畏懼之深至於出涕憂慮之深至於戚嗟所以能保其吉也總論二五爻鄭東谷曰二五皆以柔麗剛二之辭安五之辭危者二得位五失位也失位則危知危則吉總論坎離蔡氏曰坎之時用在中二五皆卦之中也五當位而二不當位故五爲勝離之時用在中二五皆卦之中也二當位而五不當位故二爲勝】上九王用出徵有嘉折首匪其醜無咎【剛明及逺威振而刑不濫無咎之道也故其象占如此】附錄【總論坎離坎象爲陰水體陽而用陰蓋三畫卦中陽而外陰者也離象爲火火體陰而用陽蓋三畫卦中陰而外陽者也時舉水質陰而性本陽火質陽而性本陰水外暗而內明以其根於陽也火外明而內暗以其根於陰也周子太極圖陽動之中有黑防陰靜之中有白防是也橫渠曰陰陽之精互蔵其宅正此意也砥】纂注【蔡氏曰王五也上以陽剛居五之上處離之極剛明可以及逺五惟用之出徵則有嘉美之功折取也首猶魁也醜也然出徵之道不可恃剛太過惟折取其魁首執其非類而已所謂殱厥渠魁脇従罔治也故無咎又曰離爲甲冑戈兵故有徵伐之象】

易附錄纂注卷一﹤經部﹐易類﹐易附錄纂注﹥

欽定四庫全書

易附錄纂注卷二

元胡一桂撰

【艮下兌上】咸亨利貞取女吉【咸交感也兌柔在上艮剛在下而交相感應又艮止則感之専兌說則應之至又艮以少男下於兌之少女男先於女得男女之正防姻之時故其卦爲咸其占亨而利貞取女則吉蓋感有必通之理然不以貞則失其亨而所爲皆凶矣】纂注【程子曰咸感也不曰感者咸有皆義男女交相感也物之相感莫如男女而少復甚焉凡君臣上下以至萬物皆有相感之道物之相感則有亨通之理君臣能相感則君臣之道通上下能相感則上下之志通以至父子夫婦親戚朋友皆情意相感則和順而亨通事物皆然故咸有亨之理也利貞相感之道利於正也不以正則入於邪惡矣如夫婦之淫姣君臣之媚說上下之以邪僻皆相感之不以正也取女吉以卦才言也柔上剛下二气感應以相與止而說男下女以此義取女則得正而吉也】初六咸其拇【拇足大指也咸以人身取象感於最下咸拇之象也感之尙淺欲進未能故不言吉凶此卦𨿽主於感然六爻皆宜靜而不宜動也】附錄【咸皆是感動之義問內卦艮止也何以皆說動曰艮𨿽是止然咸有交感之義都是要動所以都說動卦體𨿽說動然動便不吉動之所以不吉者以其內卦屬艮故也僴】六二咸其腓凶居吉【腓足肚也欲行則先自動躁妄而不能固守者也二當其處又以陰柔不能固守故取其象然有中正之徳能居其所故其占動凶而靜吉也】纂注【徐氏曰咸體宜靜二柔不知順理而躁妄失正故凶】九三咸其股執其隨往吝【股隨足而動不能自専者也執者主當持守之意下二爻皆欲動者三亦不能自守而隨之往則吝矣故其象占如此】九四貞吉悔亡憧憧往來朋従爾思【九四居股之上脢之下又當三陽之中心之象鹹之主也心之感物當正而固乃得其理今九四乃以陽居陰爲失其正而不能固故因占設戒以爲能正而固則吉而悔亡若憧憧往來不能正固而累於私感則但其朋従之不復能及逺矣】附錄【往來有自然之理惟正靜爲主則吉而悔亡至於憧憧則私意爲主而思慮之所及者朋従所不及者不従矣是以事未至則迎之事已過則將之全掉脫不下今人皆患於無公平之心所以事物之來少有私意雜焉則陷於所偏重矣木之往來是感應合當底憧憧是私感應自是當有只是不當私感應爾淵問往來是心中憧憧然往來猶言往來於懷否曰非也曰這只是對那日往則月來底說那个是自然之往來此憧憧者是加私意不好底往來憧憧只是加一个忙迫底心不能順自然之理猶言助長正心與計相似方往時又便要來方來時又便要往只是一个忙又曰憧憧是一心方欲感它一心又欲它來應如正其誼便欲謀其利明其道便欲計其功又如赤子入井之時此心方惕要去救它又欲它父母道是好這便是憧憧底病僴聖人未嘗不教人思只是不可憧憧這便是私了感應自有个自然底道理何必思它淵】纂注【蔡氏曰四當心位不曰鹹其心者感通之道如天地聖人無不感通者亦惟此理之公無系於物云爾有心則拘矣故不言心程子曰聖人感天下之心如寒暑雨無不通無不應者亦貞而已矣貞者虛中無我之謂也貞一則所感無不通若往來憧憧然用其私心以感物則思之所及者能感而動所不及者不能感也是其朋則従其思也以有系之私心旣主於一隅一事豈能廓然無所不通乎定性書曰天地之常以其心普萬物而無心聖人之常以其情順萬物而無情故君子之學莫若廓然而大公物來而順應也朱子曰廓然大公便不是憧憧物來順應便不是朋従爾思此只是比而不周周而不比之意】九五咸其脢無悔【脢背肉在心上而相背不能感物而無私繋九五適當其處故取其象而戒占者以能如是則𨿽不能感物而亦可以無悔也】纂注【蔡氏曰脢無所感者無所感故無悔】上六咸其輔頰舌【輔頰舌皆所以言者而在身之上上六以陰居說之終處咸之極感人以言而無其實又兌爲口舌故其象如此凶咎可知】附錄【總論六爻咸上一畫如人口中三畫有腹背之象下有人腳之象砥】纂注【總論六爻蔡氏曰咸感也感通之理具於人之一心惟能存其寂然不動之體則感而無不通矣故無心者不能感而用心者不能咸感也初之拇二之腓三之股上之輔頰舌皆用於心以動爲感者也五之脢無心而不能感者也故皆不得咸感之正惟四當心位可得咸感之正者然有心於致感則所感非光大之感也故又以憧憧之思爲戒】

【巽下震上】恆亨無咎利貞利有攸往【恆常久也爲卦震剛在上巽柔在下震雷巽風二物相與巽順震動爲巽而動二體六爻陰陽相應四者皆理之常故爲恆其占爲能久於其道則亨而無咎然又必利於守貞則乃爲得所常久之道而利有所往也】附錄【恆非一定之謂故晝則必夜夜而復晝寒則必暑暑而復寒若一定則不常也其在人冬日則飲湯夏日則飲水可以仕則仕可以止則止今日道合便従明日不合則去又如孟子辭齊王之金而受薛宋之饋皆隨時變易故可以爲常也道夫如君尊臣卑分固不易然上下不交也不得父子固是親親然所謂命士以上父子皆異宮則又有變焉惟其如此所以爲恆論其體終是常然體之常所以爲用之變用之變所以爲體之常砥能常而後能變及其變也常亦只在其中僴】纂注【程子曰恆而能亨乃無咎也恆而不可以亨非可常之道也爲有咎矣夫所謂恆謂可恆久之道非守一隅而不知變也故利於有往惟其有往故能恆也一定則不能常矣徐氏曰聞之師曰恆有二義有不易之恆有不己之恆利貞者不易之恆也利有攸往者不己之恆也合而言之乃常道也於一偏則非道矣】初六浚恆貞凶無攸利【初與四爲正應理之常也然初居下而在初未可以深有所求四震體而陽性上而不下又爲二三所隔應初之意異乎常矣之柔暗不能度勢又以陰居巽下爲巽之主其性務入故深以常理求之浚恆之象也占者如此則𨿽貞亦凶而無所利矣】纂注【程子曰世之責望故素而致悔咎者皆浚恆者也】九二悔亡【以陽居陰本當有悔以其久中故得亡也】九三不恆其徳或承之羞貞吝【位𨿽得正然過剛不中志従於上不能久於其所故爲不恆其徳或承之羞之象或者不知其何人之辭承奉也言人皆得奉而進之不知其所自來也貞吝者正而不恆爲可羞吝申戒占者之辭】附錄【承如承奉之承如人送羞辱與之也燾】九四田無禽【以陽居陰久非其位故爲此象占者田無所而凡事亦不得其所求也】纂注【蔡氏曰四爲動主處位不中好變者也以好變之心應浚恆之初必不能相有也故曰無禽田者奔馳無常所故取以爲象】六五恆其徳貞婦人吉夫子凶【以柔中而應剛中常久不易正而固矣然乃婦人之道非夫子之宜也故其象占如此】附錄【問婦人従一而終以順爲正夫子則制義者也若従婦道則凶曰固是如此然須看得象占分明六五有恆其徳貞之象占者若婦人則吉夫子則凶所謂吉凶者非爻之能吉凶爻有此象而占者視其徳而有吉凶耳且如此爻不是旣爲婦人又爲夫子只是有恆其徳貞之象而以占者之徳爲吉凶耳銖】上六振恆凶【振者動之速也上六居恆之極處震之終恆極則不常震終則過動又陰柔不能固守居上非其所安故有振恆之象而其占則凶也】纂注【總論六爻蔡氏曰恆常也一體而含二義蓋將自其不易者而觀之則窮天地亙古今而不可變也自其不已者而觀之則寒暑晝夜而其變未常已也故知不易者則拘常知不已者則厭常皆不得恆之正也初柔拘常而過求乎常故凶上柔居終三四位不正皆偏乎不已者也或厭常或亂常故凶且吝惟二五居中防於得恆之正者然五位𨿽剛而爻柔故不能制義而凶二爻𨿽剛而位柔僅能久中無悔而皆非有得乎恆之正也語恆之正其惟乎總論咸恆二卦程子曰天地萬物之本夫婦人倫之始所以上經首乾坤下經首咸以恆也蔡氏曰上篇首乾坤言天地气化之道下篇首咸恆言男女形化之道气形之分𨿽有兩端究其所自則一原耳形化卽气化也使形化或息則气化復作矣積土之艸木聚水之虫魚皆自然而生者也又曰咸少男在少女之下以男下女是男女交感之義恆長男在長女之上男尊女卑夫婦居室之常道也論交感之情則少爲深切論尊卑之敍則長當謹正故兌艮爲咸而震巽爲恆也】

【艮下乾上】遁亨小利貞【遁退避也爲卦二陰浸長陽當退避故爲遁六月之卦也陽𨿽當遁然九五當位而下有六二之應若猶可以有爲但二陰浸長於下則其勢不可以不遁故其占爲君子能遁則身𨿽進而道亨小人則利於守正不可以浸長之故而遂侵迫於陽也小謂陰柔小人也此卦之占與否之初二兩爻相】附錄【遁字𨿽是逃大抵亦取逺去之意所以六爻在上漸逺者愈善也學問小利貞是見其浸長故戒令其貞正且以寛君子之患然亦是它之福曰是如此與否初二兩爻義相似砥】初六遁尾厲勿用有攸往【遁而在後尾之象危之道也占者不可以有所往但晦處靜俟可免災爾】附錄【遁尾厲這時節去不逮了所以危厲不可有所往只得看它如何淵】纂注【蔡氏曰遁剛退也以柔居下見剛者遁亦従而遁凡従物者必居後故曰尾不當遁而遁故厲勿用有攸往以其質居其時不可遁也】六二執之用黃牛之革莫之勝【以中順自守人莫能解必遁之志也占者固守亦當如是】附錄【此言象而占在其中六二亦有此徳也說吐活反】纂注【蔡氏曰執固結之義程子曰黃中色牛順愚謂遁以四陽物革堅固之物如執系之以牛革也之遁得名初遁則厲二不言遁三四五上皆言遁是陰爻無取於遁之義也二以近三陰陽相得固結而不可解所以六二言執而九三言系未見其有遁之義也今本義謂二有必遁之志愚非敢求異也姑記其說如此】九三系遁有疾厲畜臣妾吉【下比二陰當遁而有所系之象有疾而危之道也然以畜臣妾則吉蓋君子之於小人惟臣妾則不必其賢而可畜爾故其占如此】附錄【徐氏曰系戀也三比乎二冝遁而系故曰系遁遁之爲義宜逺小人以陽附陰有所系戀不能逺害故有疾柔剝剛故有危臣妾謂三系戀之私恩懷小人女子之道也故以畜臣妾則吉施於大事則不可也】九四好遁君子吉小人否【下應初六而幹體剛健有好而能絕之以遁之象也惟自克之君子能之而小人不能故占者君子則吉而小人否也】附錄【否方九反銖】纂注【徐氏曰好猶情好契好也四爻剛位柔故又設小人之戒】九五嘉遁貞吉【剛陽中正下應六二亦柔順而中正遁之嘉美者也占者如是而貞則吉矣】附錄【問九五以剛陽中正漸向遁極故爲嘉美未是極處故戒以貞正則吉曰是如此便是剛當位而應處是去得恰好時節小人亦未嫌自家只是自家合去莫見小人不嫌卻與相接而不去便是不好所以戒它貞正始得砥】上九肥遁無不利【以剛陽居卦外下無系應遁之逺而處之裕者也故其象占如此肥者寛裕自得之意】纂注【蔡氏曰遁者陽避陰君子所以逺小人貴速不貴遲貴逺不貴近上九去柔最逺髙而無應剛而能決遁之速者也故無不利】

【乾下震上】大壯利貞【大謂陽也四陽盛長故爲大壯二月之卦也陽壯則占者吉亨不假言但利在正固而已】初九壯於趾徵凶有孚【趾在下而進動之物也剛陽處下而當壯時壯於進者也故有此象居下而壯於進其凶必矣故其占又如此】纂注【徐氏曰趾在下初象三剛在前未可進也趾進則進愚謂必字犯乎剛而其凶必矣釋有孚義】九二貞吉【以陽居陰已不得其正矣然所處得中則猶可因以不失其正故戒占者使因中以求正然後可以得吉也】九三小人用壯君子用罔貞厲羝羊觸藩羸其角【過剛不中當壯之時是小人用壯而君子則用罔也罔無也視有如無君子之過於勇者也如此則𨿽貞亦危矣羝羊剛壯喜觸之物藩籬也羸困也貞厲之占其象如此】纂注【蔡氏曰用壯無禮之勇也用罔不慮之決也處位不中而好進前犯乎剛固守乎此以爲正則危矣大壯三四五爻有兌象兼三爻看亦有兌象兌爲羊羝羊喜用其角而觸者藩四也羸拘累纒繞也進則爲四所困故以羝羊羸角爲象】九四貞吉悔亡藩決不羸壯於大輿之輹【貞吉悔亡與咸九四同占藩決不羸承上文而言也決開也三前有四猶有藩焉四前二陰則藩決矣壯於大輿之輹亦可進之象也以陽居陰不極其剛故其象占如此】附錄【通論二四爻九二貞吉只是自守而不進九四卻是有可進之象此卦爻之好者蓋以陽居陰不極其剛而前遇二陰有藩決之象所以爲進非如九二前有三四二陽隔之不得進也銖】纂注【蔡氏曰九四爲壯之主以剛決柔壯之正者也位不當故有悔得正而吉其悔可亡藩五也決開也以剛決柔易而無困也輹在車之下所用以行者下乘三剛壯輹之象】六五喪羊於易無悔【卦體似兌有羊象焉外柔而內剛者也獨六五以柔居中不能抵觸𨿽失其壯然亦無所悔矣其象如此而占亦與咸九五同易容易之意言忽然不覺其亡也或作疆埸之埸亦通漢食貨志埸作易】附錄【此卦多說羊是兌之屬蔡季通曰這个是夾注底兌卦兩畫當一畫淵】纂注【徐氏曰六五爲剛所決故曰喪羊然以柔居中易而無拒故無悔】上六羝羊觸藩不能退不能遂無攸利艱則吉【壯終動極故觸藩而不能退然其質本柔故又不能遂其進也其象如此其占可知然猶幸其不剛故能艱以處則尙可以得吉也】附錄【上六取諭甚巧蓋壯終動極無可去處如羝羊之角掛於藩上不能退遂然艱則吉者畢竟有可進之理但必艱始吉耳銖或問恐此艱字只作艱難其事而不敢求進不已則吉如大畜九三利艱貞之艱說如何曰當如大畜例通論諸卦問大壯本好爻中取卻不好睽本不好爻中取卻好如六五對九二處非其位九四對上九本非相應都成好爻不知何故曰大壯便是過了才過便不好卻是易之取爻多爲占者而言占法取變爻便是到此處變了所以困卦𨿽是不好然其問利用祭祀之屬卻都好問此正與見羣龍無首吉利永貞一般曰然卻是變了故如此道夫】纂注【蔡氏曰羝羊取在上用角之義大壯之時剛者壯也柔居動體之極見剛者壯亦従之而用壯不知其不可也故其進退皆無所利艱則吉者茍知其難能安乎柔而不進則愚謂九三居幹體之極在下卦之上剛動而欲吉也進上六居震體之極在上卦之上動極而在上故皆取羝羊用角之義又三與上爲正應本當有合者也然三欲進而爲四所隔故羸其角而不能應乎上上𨿽與三爲應而窮於上故旣不能退而得乎三又不能遂而成其進故無攸利必艱難自守以待之庶可成其吉耳】

【坤下離上】晉康侯用錫馬蕃庶晝日三接【晉進也康侯安國之侯也錫馬蕃庶晝日三接言多受大賜而顯被親禮也蓋其爲卦上離下坤有日出地上之象順而麗乎大明之徳又其變自觀而來爲六四之柔進而上行以至於五占者有是三者則亦當有是寵也】纂注【徐氏曰晉進也不謂之進而謂之晉者晉有明盛之義故爲晉上離下坤大明在上下體順附有諸侯承王之象馬坤象蕃庶坤眾象晝日三接離明在上象如晉文公朝王王賜之車輅弓矢命之曰敬服王命以綏四國受防三出出入三覲事見左僖公二十八年】初六晉如摧如貞吉罔孚裕無咎【以陰居下應不中正有欲進見摧之象占者如是而能守貞則吉設不爲人所信亦當處以寛裕則無咎也】附錄【問晉如摧如象也貞吉占辭曰罔孚裕無咎又是解上兩句恐貞吉說不明故又曉之銖】纂注【毛氏曰摧如在彼而吾方可以不正罔孚在上而吾不可以不裕】六二晉如愁如貞吉受玆介福於其王母【六二中正上無應援故欲進而愁占者如是而能守貞則吉而受福於王母也王母指六五蓋享先妣之吉占而凡以陰居尊者皆其類也】附錄【問享先妣之吉占曰周禮有享先妣之禮大司樂乃奏夷則歌小呂舞大以享先妣銖】纂注【徐氏曰六二欲進而才柔無應故晉如復愁如言不能無憂也然上𨿽無應而同徳相感故受玆介福於其王母也介大也言受六五之福也】六三眾允悔亡【三不中正宜有悔者以其與下二陰皆欲上進是以爲眾所信而悔亡也】附錄【眾允象也悔亡占也銖問六三如何見得爲眾所信處旣不中正眾方不信𨿽云信之亦安能悔亡曰晉之時二陰皆欲上進三處地較近故二陰皆従之以進問如何得悔亡曰居非其位本當有悔以其得眾故悔可亡】纂注【徐氏曰眾坤象蔡氏曰晉進也惟明故能進初二在下逺明而未敢進故摧如愁如三順極明近與眾同志上行故愚謂三處順之極由初之罔孚二之眾允悔亡愁如以至於三則順之極而眾允矣】九四晉如鼫鼠貞厲【不中不正以髙位貪而畏人蓋危道也故爲鼫鼠之象占者如是𨿽貞亦危也】纂注【蔡氏曰九四下連二三有艮象故稱鼠才剛故稱鼫位柔爻剛貪據髙位喜接眾柔前畏大明之君而不敢進鼫鼠之象也守此之貞危孰甚焉故曰貞厲】六五悔亡失得勿卹往吉無不利【以陰居陽宜有悔矣以大明在上而下皆順従故占者得之則其悔亡又一切去其計功謀利之心則往吉而無不利也然亦必有其徳乃應其占爾】附錄【失得勿卹此說失也不須問他得也不須問他自是好猶言勝負兵家之常云爾此卦六爻無如此爻吉淵失得勿卹只是自家自作教是莫管它得失如仁人正其誼不謀其利明其道不計其功相似又曰人當著此爻則大勢已好𨿽有所失得亦不必慮而自無所不利也僴】上九晉其角維用伐邑厲吉無咎貞吝【角剛而居上上九剛進之極有其象矣占者得之而以伐其私邑則𨿽危而吉且無咎然以極剛治小邑𨿽得其貞亦可吝矣】附錄【問上九剛進之極以伐私邑安得吉而無咎曰以其剛故可伐邑若不剛則不能伐邑矣但易中言伐邑皆是用之於小若伐國則其用大矣如髙宗伐方三年克之之類維用伐邑則不可用之於大可知維用以伐邑然亦必能自危厲乃可以吉而無咎過剛而能危厲則不至於過矣道夫伐邑如墮費墮郈之類是也銖上九貞吝不在克治正以其克治之難而言其合下有此吝爾貞吝之義諸義只云貞固守此則吝不應於此獨云於正道爲吝也必大】纂注【徐氏曰離爲戈兵故有伐象邑謂內地之私邑坤體在下之象愚謂晉其角與姤其角同義皆剛上之象厲惟於四上爻言之剛爻故厲】

【離下坤上】明夷利艱貞【夷傷也爲卦下離上坤日入地中明而見傷之象故爲明夷又其上六爲暗之主六五近之故占者利於艱難以守貞而自晦其明也】初九明夷於飛垂其翼君子於行三日不食有攸往主人有言【飛而垂翼見傷之象占者行而不食所如不合時義當然不得而避之也】纂注【蔡氏曰曰飛曰行曰往皆進之謂也曰垂翼曰不食曰有言皆傷之謂也言當明夷之初進而有傷也去上獨逺故傷者淺程子曰昏暗在上傷陽之明使不得上進是於飛而傷其翼也翼傷故垂君子於行三日不食君子明照見事之防故行去避之謂去其祿位而退蔵也三日不食言困窮之極也夫知防者君子之獨見非眾人所能識也故明夷之始見傷未顯而去之則世俗孰不疑怪故有所往則主人有言也然君子不以世俗之見怪而遲疑其行也若俟眾人盡識則傷已及而不能去矣此薛方所以爲明而雄所以不獲其去也】六二明夷夷於左股用拯馬壯吉【傷而未切救之速則免矣故其象占如此】纂注【徐氏曰初傷其翼所傷猶淺二傷及股則害於行矣二在下故曰左兵法前爲右後爲左今人以下移爲左遷夷於左股傷於下也馬壯則行速言救之道速則獲免於難而吉也程子曰足者所以行也股在脛足之上於行之用爲不甚切左人非便用者手足之用以右爲便惟蹶張用左蓋右立爲本也夷於左股謂傷害其行而不甚切𨿽然亦必自免有道拯用壯健之馬則獲免之速而吉也】九三明夷於南狩得其大首不可疾貞【以剛居剛又在明體之上而屈於至闇之下正於上六闇主爲應故有向明除害得其首惡之象然不可以亟也故有不可疾貞之戒成湯起於夏臺文王興於羑里正合此爻之義而小事亦有然者】纂注【蔡氏曰南狩離明之狩也大首上也】六四入於左腹獲明夷之心於出門庭【此爻之義未詳疑左腹者幽隠之處獲明夷之心於出門庭者得意於逺去之義言筮而得此者其自處當如是也蓋離體爲至明之徳坤體爲至暗之地下三爻明在闇外故隨其逺近髙下而處之不同六四以柔正居闇地而尙淺故猶可以得意於逺去五以柔中居闇地而巳迫故爲內難正志以晦其明之象上則極乎闇矣故爲自傷其明以至於闇而又足以傷人之明蓋下五爻皆爲君子獨上一爻爲闇君也】附錄【六四爻說者卻以爲是姦邪之臣先蠱惑其君心而後肆行於外殊不是上六是闇主六五卻不作君說六四之與上六旣非正應又不相比又況下三爻皆說明夷是好底何獨此爻卻作不好說故某於此爻之義未詳但以意觀之六四居闇地而尙淺猶可以得志而逺去故𨿽入於幽隠之處猶能獲明夷之心於出門庭也銖於出門庭言君子去暗尙逺可以得其本心而逺去淵】纂注【劉壽翁曰防子帝乙之元子紂之庶兄也知其君之不可以圖存也又知商之不可復興也事之不可諌之不従其畱也無救於宗祀之滅其去也猶足以存什一於千百也故曰獲明夷之心象曰獲心意愚謂腹坤象四進坤者防子獲存宗祀之心意也

體故曰入其去上六猶隔六五故以四爲左腹獲得也傷人之明者上也入其腹得其傷明之心故曰獲明夷之心幸而稍隔尙可避去故曰於出門庭】六五箕子之明夷利貞【居至闇之地近至闇之君而能正其志箕子之象也貞之至也利貞以戒占者】附錄【問商有三仁集注言三子之行不同而同出於至誠惻怛之意防子之去欲存宗祀比干之死欲紂攺行可見其至誠惻怛處不知箕子至誠惻怛何以見曰箕子比干都是一樣心箕子偶然不撞著紂之怒自不殺它然它見比干恁地死若更死諫無益於國徒使人君有殺諫臣之名就它處此最難防子去卻易比干一向諌死又卻索性箕子在半上落下最是難處被它監繋在那里不免佯狂所以易中特說箕子之明夷可見其難處故彖曰利艱貞晦其明也內難而能正其志箕子以之它外𨿽狂而心則定也防爻說貞而不言艱者蓋言箕子則艱可見不必更言之淵】上六不明晦初登於天后入於地【以陰居坤之極不明其徳以至於晦始則處髙位以傷人之明終必至於自傷而墜厥命故其象如此而占亦在其中矣】纂注【徐氏曰下三爻離體明也上三爻坤體暗也上六暗極所以爲明夷之主也故不言明夷下五爻皆所以處明夷之道而有逺近淺深之殊者也故皆言明夷初明𨿽傷去上最逺垂翼而已二則傷股而害已深矣以其在下居中去上猶逺有可拯之道也三則與上爲正應可以南狩而獲其大首矣四入坤晦之門庭其暗尙淺有可去之道五則迫近於難義不可去亦惟艱貞自晦其明而已此紂之時聖賢愚謂下五爻皆說明夷是所處之道不同有如此

有明而見傷者也上一爻說不明晦是實晦而不明者也以卦言則傷離之明者在坤坤爲晦以爻言則傷下五爻之明者在上上獨爲晦各有不同也】

【離下巽上】家人利女貞【家人者一家之人卦之九五六二外內各得其正故爲家人利女貞者欲先正乎內也內正則外無不正矣】纂注【蔡氏曰女二也二居愚內而位正利女正也謂四亦女之正者然爻惟二稱貞吉則六二一爻尢重】初九閒有家悔亡【初九以剛陽處有家之始能防閒之其悔亡矣戒占者當如是也】纂注【程子曰初家道之始也有家之始茍不閒之以法度則人情流放必至於有悔失長幼之序亂男女之別傷恩義害倫理無所不至能以法度閒之於始則無是矣故悔亡】六二無攸遂在中饋貞吉【六二柔順中正女之正位乎內者也故其象占如此】纂注【徐氏曰六二以柔居中巽順應五婦之道也遂專成也婦人無所専成惟在主中饋而已所謂惟酒食是議者也貞吉者居中愚謂采蘩采蘋之詩得正固守巽順之道所以吉也以公侯夫人奉祭祀爲不失職大夫妻共祭祀爲循法度祭祀蓋饋事之大者婦無遂事惟在中饋可見矣故六二貞吉惟以在中饋言彖辭所謂利女貞者其六二當之歟】九三家人嗃嗃悔厲吉婦子嘻嘻終吝【以剛居剛而不中過乎剛者也故有嗃嗃嚴厲之象如是則𨿽有悔厲而吉也嘻嘻者嗃嗃之反吝之道也占者各以其徳爲應故兩言之】附錄【先生因喫茶罷曰物之甘者喫過必酸苦者喫過必甘茶本苦物喫過卻甘問此理如何曰也是一个道理如始於憂勤終於逸樂理而後和蓋禮本天下之至嚴行之各得其分則至和又如家人嗃嗃悔厲吉婦子嘻嘻終吝都是此理】纂注【徐氏曰嗃嗃嚴急之意嘻嘻笑樂無節也九三以剛居剛而不中故有嗃嗃之象比乎二四兩柔之間故又有嘻嘻之象治家之道易以情勝義茍剛而不中𨿽過於嚴而有悔厲然而家道齊肅人心祗畏猶爲家之吉而未失道也若笑樂無節而情愛暱比之私勝則敗度喪禮失節亂倫家道所由以壊也豈不終可吝乎】六四富家大吉【陽主義陰主利以陰居陰而在上位能富其家者也】附錄【占法陽主貴陰主富淵】纂注【徐氏曰六四當位應剛又介二剛之間以柔得剛以虛受實莫此之盛故曰富家大吉】九五王假有家勿卹吉【假至也如假於太廟之假有家猶言有國也九五剛健中正下應六二之柔順中正王者以是至於其家則勿用憂卹而吉可必矣蓋聘納后妃之吉占而凡有是徳者遇之皆吉也】附錄【王假有家言到這里方具得許多物事有妻有妾方始成个家淵有家之有只是如夙夜浚明有家亮采有邦之有有字虛字非如奄有四方之有銖】上九有孚威如終吉【上九以剛居上在卦之終故言正家久逺之道占者必有誠信威嚴則終吉也】纂注【徐氏曰上九以陽剛居卦之終家道大成人信之矣故曰有孚然不以人信而或弛律身益嚴故曰威如身愈修則家愈齊保家之道也故曰終吉】

【兌下離上】睽小事吉【睽乖異也爲卦上火下澤性相違異中女少女志不同歸故爲睽然以卦徳言之內說而外明以卦變言之則自離來者柔進居三自中孚來者柔進居五自家人來者兼之以卦體言之則六五得中而下應九二之剛是以其占不可大事而小事尙有吉之道也】初九悔亡喪馬勿逐自復見惡人無咎【上無正應有悔也而居睽之時同徳相應其悔亡矣故有喪馬勿逐而自復之象然亦必見惡人然後可以避咎如孔子之於陽貨也】附錄【喪馬勿逐自復大率睽之諸爻都如此多說先異而後同淵問見惡人其義何取曰以其當睽之時故須見惡人乃能無咎道夫】纂注【程子曰馬所以行也陽上行者也睽獨無與則不能行是喪其馬也四與之合則能行矣是勿逐而馬復得也惡人與已乖異者也見者與相通也當睽之時𨿽同徳者相與然小人乖異者眾若棄絕之不防盡天下以仇君子乎如此則失含之義致凶之道也又安能化不善而使之合乎故必見惡人則無咎也古之聖王所以能化姦凶爲善良革仇敵爲臣民者由弗絕也】九二遇主於巷無咎【二五陰陽正應居睽之時乖戾不合必委曲相求而得防遇乃爲無咎故其象占如此】纂注【程子曰所謂委曲者以善道宛轉將就使合而已非枉已屈道也當睽之時君心未合賢臣在下竭力盡誠期使之信合而己至誠以感動之盡力以扶持之明義理以致其知杜蔽惑以誠其意如是宛轉以求其合也遇非枉道迎逢也巷非邪僻曲徑也故夫子特云遇主於巷未失道也】六三見輿曳其牛掣其人天且劓無初有終【六三上九正應而三居二陽之間後爲二所曳前爲四所掣而當睽之時上九猜狠方深故又有髠劓之傷然邪不勝正終必得合故其象占如此】附錄【天合作而剃須也篆文天作�方子】纂注【蔡氏曰輿二也牛四也】九四睽孤遇元夫交孚厲無咎【睽孤謂無應遇元夫謂得初九交孚謂同徳相信然當睽時故必危厲乃得無咎占者亦如是也】六五悔亡厥宗噬膚往何咎【以陰居陽悔也居中得應故能亡之厥宗指九二噬膚言易合六五有柔中之徳故其象占如此】附錄【宗如同人於宗之宗淵】上九睽孤見豕負塗載一車先張之弧後說之弧匪寇防媾往遇雨則吉【睽孤謂六三爲二陽所制而已以剛處明極睽極之地又自猜狠而乖離也見豕負塗見其污也載一車以無爲有也張弧欲射之也說弧疑稍釋也匪宼防媾知其非寇而實親也往遇雨則吉疑盡釋而睽合也上九之與六三先睽後合故其象占如此】附錄【載一車等語爲它這般事是差異底事所以把世間差異底明之道夫通論小畜上九爻小畜之上九曰旣雨旣處睽之上九曰往遇雨則吉者畜極則通睽極則和陰陽之气至是而方暢也】纂注【徐氏曰上與三應本非孤者三柔爲二四所制而未應是睽極而孤處者也豕皆指三言惡而疑之甚者也弧亦謂三陰也往遇雨則吉言往與三合而得吉也】

【艮下坎上】蹇利西南不利東北利見大人貞吉【蹇難也足不能進行之難也爲卦艮下坎上見險而止故爲蹇西南平易東北險阻又艮方也方在蹇中不宜見險又卦自小過而來陽進則往居五而得中退則入於艮而不進故其占曰利西南不利東北當蹇之時必見大人然後可以濟難又必守貞然後得吉而卦之九五剛健中正有大人之象自二以上五爻皆得正位則又貞之義也故其占又曰利見大人貞吉蓋見險者貴於能止而又不可以終於止處險者利於進而不可失其正也】附錄【西南是說坤卦分曉但不知従何插入這坤卦來此須是个變例大率陽卦多自陰來陰卦多自陽來坎是坤第二畫變艮是第三畫變往往只取坎艮變坤義方子】纂注【程子曰西南坤方坤地也體順而易東北艮方艮山也體止而險在蹇難之時利於順處平易之地不利止於危險處順易則難可紓止於險則難益甚愚謂坎屬北方艮屬東北方合艮坎而爲蹇是矣

不利東北也二陽盡變而之坤則是離東北而就西南矣指言西南者以平易險阻對言之爾】初六往蹇來譽【往遇險來得譽】纂注【程子曰六居蹇之初陰柔無援往進則益入於蹇矣來者對往之辭上進則爲往不進則爲來止而不進則有見防知時之美譽也】六二王臣蹇蹇匪躬之故【柔順中正正應在上而在險中故蹇而又蹇以求濟之非以其身之故也不言吉凶者占者但當鞠躬盡力而已至於成敗利鈍則非所論也】纂注【蔡氏曰王臣爲五之臣也蹇蹇入難之深也匪躬之故爲王之事也】九三往蹇來反【反就二陰得其所安】纂注【徐氏曰九三當位與上爲應上柔無位不足與濟難故曰往蹇】六四往蹇來連【連於九三合力以濟】纂注【徐氏曰六四近君往従乎五則陰柔不足以濟五之蹇惟下連九三牽引以進乃克有濟】九五大蹇朋來【大蹇者非常之蹇也九五居尊而有剛健中正之徳必有朋來而助之者占者有是徳則有是助矣】附錄【處九五尊位而居蹇中所以爲大蹇所謂遺大投艱於朕身人君當此之時須屈羣防用羣力乃可濟也僴或問何故爲大蹇曰五是爲蹇主凡人臣之蹇只是一事至大蹇須人主當之砥】纂注【徐氏曰朋謂三五愚謂五爲濟蹇之主與三皆陽故曰朋二爲濟蹇之臣故五稱大蹇二稱蹇蹇】上六往蹇來碩吉利見大人【已在卦極往無所之益以蹇耳來就九五與之濟蹇則有碩大之功大人指九五曉占者宜如是也】附錄【總論六爻問往蹇來譽曰來往二字惟程言上進則爲往不進則爲來說得極好今人或謂六四往蹇來連是來就三九三往蹇來反是來就二上往蹇來碩是來就五已說得通但初六來譽則位居最下無可來之地其說不得通矣故不若程好只是不往爲佳耳不往者守而不進故不進則爲來諸爻皆不言吉蓋未離乎蹇中也至上六往蹇來碩吉卻是蹇極有濟之理旣是不往惟守於蹇則必得見九五之大人與共濟蹇而有碩大之功也銖】纂注【徐氏曰碩大也剛也近附九五之大人故曰來碩下得乎剛可以出蹇故吉也總論六爻程子曰蹇之時惟能止爲善故諸爻除九五六二外皆以往爲失來爲得蔡氏曰惟二五居中得位濟蹇者也故不言往來】【坎下震上】解利西南無所往其來復吉有攸往夙吉【解難之散也居險能動則出於險之外矣解之象也難之旣解利於平易安靜不欲久爲煩擾且其卦自升來三往居四入於坤體二居其所而又得中故利於西南平易之地若無所往則宜來復其所而安靜若尙有所往則宜早往早復不可久煩擾也】纂注【蔡氏曰坎難震動動則離乎難解之義也利西南者坎震東北之卦也難解於東北至西南則無不利矣無所往其來復吉往進也來復退歸也謂二難旣解則居中以復其安靜也主內象言有攸往夙吉夙早也難有未解者當急往而解之不可久擾也主外像言】初六無咎【難旣解矣以柔在下上有正應何咎之有故其占如此】九二田獲三狐得黃矢貞吉【此爻取象之意未詳或曰卦凡四陰除六五君位餘三陰則三狐之象也大抵此爻爲卜田之吉占亦爲去邪媚而得中直之象能守其貞則無不吉矣】纂注【徐氏曰狐者隠伏之物坎象黃矢中直象貞吉謂得中道而吉也程子曰九二以剛中之才上應六五之君用於時者也天下小人常眾六五以陰柔居髙位其明易蔽其威易犯其防不果而易惑小人一近之則移其心矣況險難方解二旣當用必須能去小人則可以正君心而行其剛中之道田者去害之事狐者邪媚之獸三狐指卦之三陰時之小人也獲謂變化除去之如田之獲狐也羣邪不去君心一入則中直之道無由行矣桓敬之不去武三思是也】六三負且乘致寇至貞吝【繋辭備矣貞吝言𨿽以正得之亦可羞也惟避而去之爲可免爾】附錄【六居三大率少有好底負且乘聖人這里又見得有這个小人乘君子之器底象故又於此出這道理來淵】纂注【徐氏曰負謂上負九四乘謂下乘九二三以柔處二剛之中頑然不解故有負且乘致寇至之象貞固守此豈不愚謂坎爲輿爲盜六三坎體自三至五又有可吝

互體之坎故有負乘致寇之象又負四乘二爲上所射亦有致寇至象】九四解而拇朋至斯孚【拇指初初與四皆不得其位而相應應之不以正者也然四陽初陰其類不同若能解而去之則君子之朋至而相信矣】附錄【四能解其拇者以四𨿽陰位而才則陽與初六陰柔則爲有間所以能解去其拇故得陽剛之朋類至而相信矣銖】纂注【徐氏曰朋謂二四與二皆剛故曰朋解之時陽能解陰剛能解柔九四欲解初六在下之陰解而拇也】六五君子維有解吉有孚於小人【卦凡四陰而六五當君位與三陰同類者必解而去之則吉也孚驗也君子有解以小人之退爲驗也】纂注【程子曰六五居尊位爲解之主人君之解也以君子通言之君子所親比者必君子也所解去者必小人也驗之於小人小人之黨旣去則是君子能有解也】上六公用射隼於髙墉之上獲之無不利【繋辭備矣】纂注【蔡氏曰公五也用謂五用上也隼鷙害之物謂三也墉內外之限三所居之地也解之耳解者惟三用其所應而解之獲之必矣故曰無不利】

【兌下艮上】損有孚元吉無咎可貞利有攸往曷之用二簋可用享【損減省也爲卦損下卦上畫之陽益上卦上畫之陰損兌澤之深益艮山之髙損下益上損內益外剝民奉君之象所以爲損也損所當損而有孚信則其占當有此下四者之應矣曷之用二簋可用享言當損時則至薄無害】附錄【二簋與簋貳字不同可見其義亦不同淵】纂注【蔡氏曰內本乾外本坤乾上爻與坤上爻往來本剛得柔爲損本柔得剛爲益凡卦以內爲貞主貞而言故爲損徐氏曰孚信實也損所當損適時之宜而有孚信可行之理所謂有孚也可貞者可以正固守此也其道可行故利往損而有孚則元吉無咎可貞而利有攸往也蓋損者拂人情之事易至凶咎故特詳之曷之用問辭二簋享答辭下之奉上槪謂之享燕禮之重亦謂之享古者享禮以四簋爲中陳饋八簋爲盛當損之時二簋𨿽薄而亦可用享也程子曰損者損過而就中損浮末而就本實也聖人以寧儉爲禮之本故於損明其義享祀之禮其文最繁然以誠敬爲本多儀備物所以將飾其誠敬之心飾過其誠則爲僞矣損飾所以存誠也二簋之約可用享祭言在乎誠而已誠爲本也天下之害無不由末之勝也峻宇雕墻本於宮室酒池肉林本於飲食淫酷殘忍本於刑罰窮兵黷武本於徵討凡人欲之過者皆本於奉養其流之逺則爲害矣先王制其本者天理也後人流於末者人欲也損之義損人欲以復天理而巳】初九已事遄往無咎酌損之【初九當損下益上之時上應六四之陰輟所爲之事而速往以益之無咎之道也故其象占如此然居下而益上亦當斟酌其淺深也】纂注【徐氏曰損者人情之所難而初又最下不可過損損下太過則其本傷矣必斟酌其義之淺深而不失損己益人之道可也】九二利貞徵凶弗損益之【九二剛中志在自守不肯妄進故占者利貞而徵則凶也弗損益之言不變其所守乃所以益上也】纂注【程子曰不自損其剛貞則能益其上乃益之也若失其剛貞而用柔說適足以損之而已世之愚者𨿽無邪心而惟知竭力順上爲忠者蓋不知弗損益之之義也遊氏曰兌之情說而陽性好動故有利貞徵凶之戒】六三三人行則損一人一人行則得其友【下卦本幹而損上爻以益坤三人行而損一人也一陽上而一陰下一人行而得其友也兩相與則専三則雜而亂卦有此象故戒占者當致一也】附錄【三人行損一人三陽損一一人行得其友一陽上去換得一陰來淵】纂注【蔡氏曰萬化不窮惟二而已三則爲贅所當損也】六四損其疾使遄有喜無咎【以初九之陽剛益已而損其陰柔之疾惟速則善戒占者如是則無咎也】纂注【徐氏曰柔過爲疾忿欲之類是也又曰才柔茍止而或怠於従善初剛在下亦每難於益已茍非自損其過自治其私汲汲然以好善求益爲心則應者緩而益者寡也能無咎乎凡言有喜有慶者皆內外相應之情也總論諸爻南軒張子曰當損而不損過也不當損而損之亦過也酌損之弗損益之者言不過損也所謂損一人損其疾者皆理之所當損也】六五或益之十朋之龜弗克違元吉【柔順虛中以居尊位當損之時受天下之益者也兩龜爲朋十朋之龜大寶也或以此益之而不能辭其吉可知占者有是徳則獲其應也】附錄【易象自是一法如離爲龜則損益卦皆說龜此類甚多僴損益二卦說龜一在二一在五是顚倒說去未濟與旣濟說方亦然煇】纂注【蔡氏曰元龜直二十大貝雙貝曰朋十朋元龜也元龜有國之大寶言益之大也弗克違者不求而必至之意故元吉東谷鄭氏曰凡曰或益曰有它吉曰有隕自天曰自上祐皆謂之不期於得之也徐氏曰班固食貨志元龜岠冉長尺二寸直二千一百六十爲六貝十朋注云兩貝爲朋朋直二百一十六元龜十朋故二千一百六十也又有公龜九寸爲牡貝十朋侯龜七寸以上爲麼貝十朋子龜五寸以上爲小貝十朋是爲龜寶四品】上九弗損益之無咎貞吉利有攸往得臣無家【上九當損下益上之時居卦之上受益之極而欲自損以益人也然居上而益下有所謂恵而不費者不待損己然後可以益人也能如是則無咎然亦必以貞則吉而利有所往恵而不費其恵廣矣故又曰得臣無家】附錄【得臣無家猶言化家爲國相似得臣有家其所得也小矣無家則可見其大淵總論損益卦陳埴說損益先生曰勢自是如此有人主出來也只因這个勢自住不得到這里方看做是如何惟是聖人能順得這勢盡得這道理以下人不能識得損益之宜便防錯了壊了也不是立不得防大抵損益二卦諸爻皆互換損好益卻不好如損六五卻成益六二損上九好益上九卻不好淵】纂注【徐氏曰利有攸往得臣無家謂柔往剛來得三之應不安處於下而應上之篤也總論六爻蔡氏曰損之爲義損下益上聖人不得已而用之故卦下之辭必曰有孚釋彖必言時爻辭初曰酌損二上皆曰弗損四但損其疾而已五則無損而大有益惟三當可損之時耳大象言懲忿窒欲此則不嫌愚謂上與於損爻辭兼言益益不兼言損意亦可見三爲正應利有攸往上應乎三也得臣無家三應乎上也故六三曰得友上九曰得臣】

【震下巽上】益利有攸往利涉大川【益增益也爲卦損上卦初畫之陽益下卦初畫之陰自上卦而下於下卦之下故爲益卦之九五六二皆得中正下震上巽皆木之象故其占利有所往而利涉大川也】附錄【巽爲木是卦中取象震爲木乃東方屬木五行之木也璘】纂注【蔡氏曰幹下爻與坤下爻往來剛來居內故曰益剛柔往來二五中正故利有攸往上巽下震木下動也故利涉大川】初九利用爲大作元吉無咎【初𨿽居下然當益下之時受上之益者也不可徒然無所報效故利用爲大作必元吉然後得無咎】附錄【吉是事咎是道理蓋有事𨿽吉而理則過差者是之謂吉而有咎淵初九在下爲四所任而作大事必盡善而後無咎若所作不盡善未免有咎也故孔子釋之曰下不厚事若在下之人爲在上之人作事未能盡善自應有咎也人傑】纂注【徐氏曰初剛在下爲動之主當益之時受上之益者也宜用之爲大有興作之事然位卑志剛力小任重則有所不堪故曰下不厚事惟處之當用之審大善而吉乃可無咎茍輕用敗事無益有害皆爲有咎此先王所以重用民力也】六二或益之十朋之龜弗克違永貞吉王用享於帝吉【六二當益下之時虛中處下故其象占與損六五同然爻位皆陰故以永貞爲戒以其居下而受上之益故又爲卜郊之吉占】附錄【或益之十朋之龜句弗克違句子顯王用享於帝吉是祭則受福底道理淵】六三益之用凶事無咎有孚中行告公用圭【六三陰柔不中不正不當得益者也然當益下之時居下之上故有益之以凶事者蓋警戒震動乃所以益之也占者如此然後可以無咎又戒以有孚中行而告公用圭也用圭所以通信】附錄【益之用凶事猶書言用降我凶徳嘉績於朕躬髙】纂注【蔡氏曰凶事困心衡慮之事也六三與上爲應故有凶事之象中行在一卦之中也故三四皆曰中行圭所以通其中之信告公𨿽見於外而所用者亦惟在通中之信而已徐氏曰三與上應而以爲有凶事者以上有或擊之凶而三位又多凶故也】六四中行告公従利用爲依遷國【三四皆不得中故皆以中行爲戒此言以益下爲心而合於中行則告公而見従矣曰周之東遷晉鄭焉依蓋古者遷國以益下必有所依然後能立此爻又爲遷國之吉占也】附錄【程昌防守壽春金人來占得此爻遷來鼎州後平楊麼有功淵】纂注【徐氏曰四與初爲往來之爻有下遷之象遷國順下而動也古者建國有不便於民則視民利用遷然必有所依以立國蔡氏曰依謂近五也】九五有孚恵心勿問元吉有孚恵我徳【上有信以恵於下則下亦有信以恵於上矣不問而元吉可知】纂注【蔡氏曰心二也恵順也我以有孚而順二之心洪範所謂皇建有極用敷錫厥庶民者也有不待形諸言語而獲元吉也二亦以有孚而順五之徳洪範所謂錫汝保極者是也】上九莫益之或擊之立心勿恆凶【以陽居益之極求益不已故莫益而或擊之立心勿恆戒之也】附錄【或字眾無定主之辭言非但一人撃之也立心勿恆勿字只是不字非禁止之辭也銖】纂注【程子曰利者眾人所同欲茍公其心不失正理則與眾同利無侵於人人亦欲與之若切於好利嚴於自私求自益以損於人則人亦與之力爭故莫肯益之愚謂恆九三亦巽體亦有不恆而有撃奪之者矣

其徳之戒說卦謂巽爲不果爲進退爲躁卦其立心勿恆之意歟】

【乾下兌上】夬於王庭孚號有厲告自邑不利卽戎利有攸往【夬決也陽決陰也三月之卦也以五陽去一陰決之而已然其決之也必正名其罪而盡誠以呼號其眾相與合力然亦尙有危厲不可安肆又當先治其私而不可専尙威武則利有所往也皆戒之之辭】附錄【夬以五陽之盛而比一陰猶欲決之故其繇曰於王庭孚號有厲告自邑不利卽戎利有攸往蓋𨿽危懼自修不極其武而庭孚號利有攸往初不顧後患而小卻也答陳仝父孚號有厲若合開口處便𨿽有劍従自家頭上落也須著說但使功罪各當是非顯白於吾何慊道夫上卦有兌體兌爲口故多言號銖】纂注【程子曰小人衰防君子道盛當顯行之於公朝使人明知善惡故云於王庭徐氏曰王五也王庭君位之前利有攸往者順剛而動其究爲幹往無不利也】初九壯於前趾往不勝爲咎【前猶進也當決之時居下任壯不勝宜矣故其象占如此】附錄【壯於前趾與大壯初爻同此卦大率似大壯只爭一畫淵】纂注【蔡氏曰壯者決之勇也徐氏曰趾在體之下初象程子曰九陽爻而幹體乃在下而居決時壯於前進者也夬之時而往往決也故以勝負言九居初而壯於進躁於動者也故有不勝之戒陰𨿽將盡而已之躁動自宜有不勝之咎不計彼也】九二惕號莫夜有戎勿卹【九二當決之時剛而居柔又得中道故能憂惕號呼以自戒備而莫夜有戎亦可無患也】附錄【王子獻卜遇夬之九二卜者告之曰必夜有驚恐後有兵權未防果夜遇寇旋得洪帥髙】九三壯於頄有凶君子夬夬獨行遇雨若濡有慍無咎【頄顴也九三當決之時以剛而過乎中是欲決小人而剛壯見於面目也如是則有凶道矣然在眾陽之中獨與上六爲應若能果決其決不系私愛則𨿽合於上六如獨行遇雨至於若濡而爲君子所慍然終必能決去小人而無所咎也溫嶠之於王惇其事類此】附錄【卦中與復卦六四有獨字此卦諸爻皆欲去陰獨此一爻與上六爲應也自是惡模樣砥問壯於頄曰君子之去小人不必悻悻然見於面目至於遇雨而爲所濡濕𨿽爲眾陽所慍然志在決陰必能終去小人故亦可得無咎也蓋九三𨿽與上爲應而實以剛居剛有能決之象故壯於頄則有凶而和柔以去之乃無咎如王允之於董卓溫嶠之於王惇是也淵有慍也自是不能堪正如顏杲卿使安祿山受其衣服至道間與其徒曰吾輩何爲服此歸而借兵伐之正此類也砥】纂注【蔡氏曰雨上也獨行遇雨獨應乎上也若濡不至爲雨所濡也有慍有決之之意也以是爲決決而無咎惟君子能之故稱君子】九四臀無膚其行次且牽羊悔亡聞言不信【以陽居陰不中不正居則不安行則不進若不與眾陽競進而安出其後則可以亡其悔然當決之時志在上進必不能也占者聞言而信則轉凶而吉矣牽羊者當其前則不進縦之使前而隨其後則可以行矣】附錄【牽羊悔亡其說得之許愼之淵】纂注【蔡氏曰臀無膚後傷乎三也其行次且前犯乎五也次且不進貌羊兌象五也牽羊謂牽挽五而進不暴可以免悔也聞言不信居位愚謂兌不當𨿽聞牽羊之義亦不信也

有言象】九五莧陸夬夬中行無咎【莧陸今馬齒莧感陰气之多者九五當決之時爲決之主而切近上六之陰如莧陸然若決而決之而又不爲過暴合於中行則無咎矣戒占者當如是也】附錄【莧陸是兩物莧者馬齒莧陸者商陸皆感陰气多之物也藥中用商陸其子紅學蒙中行無咎言人能剛決自勝其私合於中行則無咎但能補過而已未是極至處這是說那防茫間有些个意思防未得釋氏所謂流注想荀子謂偸則自行便是這意思照管不著便走將那里去爻𨿽無此意孔子作象所以禆爻辭之不足如自我致寇敬愼不敗之類甚多中行無咎易中卻不恁地看言人占得此爻者能中則無咎不然則有咎淵】上六無號終有凶【陰柔小人居窮極之時黨類已盡無所號呼終必有凶也占者有君子之徳則其敵當之不然反是】附錄【總論一卦問以五陽決一陰君子盛而小人衰卦爻之辭猶如此嚴謹豈去小人之道須先自治而嚴厲戒懼不可安肆邪曰觀上六一爻則小人勢窮無號有凶之時而君子去之之道猶當如此嚴謹自做手腳蓋不可以其勢衰而安意自肆也其爲戒深矣銖】纂注【總論六爻徐氏曰夬決也以盛進之五剛決衰退之一柔其勢若甚易然而聖人不敢以易而忽之故於夬之一卦丁寧深切其道貴審而不貴迫所以周防戒備者無所不至又曰君子自治甚嚴治人甚寛固不爲疾惡之已甚未嘗容惡而不去也俾小人自知惡大罪積不可久居其上而甘心於退屈也眾剛従而決之則不勞餘力一決而爲幹矣若虞朝之去四凶周室之誅三監藹藹賢材之盛無復爭勝之憂是得決之義也後世眾賢在位得時得君其始未嘗不欲去小人以除君側之惡大抵不知夬夬之義而勇於一決機失事敗禍亂相尋卒貽眾君子之害而家國従之者何可勝數可不戒哉】

【巽下乾上】姤女壯勿用取女【姤遇也決盡則爲純乾四月之卦至姤然後一陰可見而爲五月之卦以其本非所望而卒然值之如不期而遇者故爲遇遇已非正又一陰而遇五陽則女徳不貞而壯之甚也取以自配必害乎陽故其象占如此】附錄【不是說陰漸長爲女壯乃是一陰遇五陽大率一个女遇五陽是个不正當底如人盡夫也之事淵上面五爻皆陽下面只一陰五陽便立不住了大雅】纂注【程子曰一陰始生自是而長漸以盛矣是女之將壯長也陰長則陽消女壯則男弱故戒勿用取如是之女取女者欲其柔和順従以成家道姤乃方進之陰漸壯而敵陽者是以不可取也女漸壯則失男女之正家道敗矣姤𨿽一陰甚防然有漸壯之道所以戒也】初六繋於金柅貞吉有攸往見凶羸豕孚蹢躅【柅所以止車以金爲之其剛可知一陰始生靜貞則吉往進則凶故以二義戒小人使不害於君子則有吉而無凶然其勢不可止也故以羸豕蹢躅曉君子使深爲之備云】附錄【歐公章疏言地震山石崩入於海某謂正是羸豕蹢躅之義當極治時已栽培得這般物事在這里了故直至如今道夫】纂注【徐氏曰金柅謂二繋牽也柔方進而遇二則牽於二而止故曰繋於金柅豕陰躁之物羸豕初象蹢躅跳躑也豕𨿽羸弱性必躁動言陰𨿽防而其勢漸進信不可止也】九二包有魚無咎不利賔【魚陰物二與初遇爲包有魚之象然制之在已故猶可以無咎若不制而使遇於眾則其爲害廣矣故其象占如此】纂注【程子曰姤遇也二與初宻比相遇者也在它卦則初正應於四在姤則以遇爲重包者苴裹也魚陰物故初取魚象二於初若能固畜之如包苴之有魚則於遇爲無咎矣】九三臀無膚其行次且厲無大咎【九三過剛不中下不遇於初上無應於上居則不安行則不進故其象占如此然旣無所遇則無陰邪之傷故𨿽危厲而無大咎也】纂注【徐氏曰剛居不正之位而承乘皆剛後傷乎二前犯乎愚謂姤者夬之反四故有臀無膚其行次且之象

姤之九三在夬爲九四故皆有臀無膚其行次且之象】九四包無魚起凶【初六正應已遇於二而不及於已故其象占如此】纂注【徐氏曰四與初爲正應宜相遇也遇先於近初柔近二二包有魚矣四逺而不遇𨿽應而無得故曰包無魚起妄動也彼得則此失四旣失所遇安處順守可也茍妄動而求必得之則凶矣】九五以包瓜含章有隕自天【瓜陰物之在下者甘美而善潰髙大堅實之木也五以陽剛中正主卦於上而下防始生必潰之陰其象如此然陰陽疊勝時運之常若能含晦章美靜以制之則可以回造化矣有隕自天本無而倐有之象】附錄【有隕自天言能回造化則陽气復自天而隕復生上來都換了這時節淵】上九姤其角吝無咎【角剛乎上者上九以剛居上而無位不得其遇故其象占與九三類】纂注【徐氏曰上九處姤之窮與初無遇𨿽吝然亦無咎陰不必遇也總論六爻蔡氏曰姤者以一柔遇剛而成卦遇非正道惟近者得之而正應者反凶也二最近故先有之三之厲以隔乎二而不遇也五之含蓄𨿽無相遇之道而處位中正也上之吝最逺而窮也四之起凶遇不利正應也】【坤下兌上】萃亨王假有廟利見大人亨利貞用大牲吉利有攸往【萃聚也坤順兌說九五剛中而二應之又爲澤上於地萬物萃聚之象故爲萃亨字衍文王假有廟言王者可以至乎宗廟之中王者卜祭之吉占也祭義曰公假於太廟是也廟所以聚祖考之精神又必能聚已之精神則可以至於廟而承祖考也物旣聚則必見大人而後可以得亨然又必利於貞所聚不貞則亦不能亨也大牲必聚而後有聚則可以有所往皆占吉而有戒之辭】附錄【大率人之精神聚於已祖之精神聚於廟今人擇日祀神多取神在日亦取聚意銖問卦取聚之意曰數句是占辭非明萃聚之意也此是諸儒說易之大病非聖人繋辭而明吉凶之意答潘謙之】纂注【徐氏曰大人五也貞二五位正也當萃之時利見大人則萃道亨也然必利於貞聚不以正其能亨乎大牲血祭之盛也物萃則用大牲以祭所以稱其萃之義也故吉時萃則動無不順故利有攸往程子曰王者萃聚天下之道至於有廟極也羣生至眾也而可一其歸仰人心莫知其鄕也而能致其誠敬神之不可度也而能致其來格天下萃合人心總攝眾志之道非一其至大莫過於宗廟故王者萃天下之道至於有廟則萃道之至也】初六有孚不終乃亂乃萃若號一握爲笑勿卹往無咎【初六上應九四而隔於二陰當萃之時不能自守是有孚而不終志亂而妄聚也若號呼正應則眾以爲笑但勿卹而往従正應則無咎矣戒占者當如是也】六二引吉無咎孚乃利用禴【二應五而雜於二陰之間必牽引以萃乃吉而無咎又二中正柔順虛中以上應五剛健中正誠實而下交故卜祭者有其孚誠則𨿽薄物亦可以祭矣】纂注【徐氏曰二五正應宜萃也二以柔居柔中類聚而安於下五以眾歸於四有位而匪孚𨿽應猶未萃也人之情相永則合相持則睽二五本應相引而萃則吉無咎】六三萃如嗟如無攸利往無咎小吝【六三陰柔不中不正上無應與欲求萃於近而不得故嗟如而無所利惟往従於上可以無咎然不得其萃困然後往復得陰極無位之爻亦可小羞矣戒占者當近捨不正之彊援而逺結正應之窮交則無咎也】九四大吉無咎【上比九五下比眾陰得其萃矣然以陽居陰不正故戒占者必大吉然後得無咎也】纂注【蔡氏曰大者周徧之意下得乎民上得乎君大之義也居臣位而據有眾柔非萃之正必上下周徧乃爲大吉可以無咎不然則田常季氏之徒耳】九五萃有位無咎匪孚元永貞悔亡【九五剛陽中正當萃之時而居尊固無咎矣若有未信則亦修其元永貞之徳而悔亡矣戒占者當如是也】附錄【問九五以陽剛中正當萃之時而居尊位安得又有匪孚曰此言有位而無徳則𨿽萃而不能使人信故人有不信當修其元永貞之徳而後悔亡也銖】纂注【程子曰元永貞者君之徳民所歸也故比天下與萃天下之道皆在此三者】上六賫咨涕洟無咎【處萃之終陰柔無位求萃不得故戒占者必如是然後可以無咎也】附錄【厚齋馮氏曰上卦兌說也說極而悲愚謂兌體故有故其象占如此賫咨涕洟象】

【巽下坤上】升元亨用見大人勿卹南徵吉【升進而上也卦自解來柔上居四內巽外順九二剛中而五應之是以其占如此南徵前進也】附錄【南徵吉巽坤二卦拱得个南如看命人虛拱底說話砥】纂注【徐氏曰大人二也用見大人五當應二也卹憂也六五柔中之君用見九二剛中之臣以升於治勿憂勿退但當前進自獲吉也柔退多憂故戒】初六允升大吉【初以柔順居下巽之主也當升之時巽於二陽占者如之則信能升而大吉矣】纂注【程子曰初以柔居巽體之下上承九二之剛巽之至者也二以剛中之徳上應於君當升之任者也允信従也初之柔巽惟信従於二信二而従之同升乃大吉也】九二孚乃利用禴無咎【義見愚謂萃六萃卦二以中虛爲孚而與九五應升九二以中實爲孚而與六五應虛實𨿽不同而孚則一而已】九三升虛邑【陽實陰虛而坤有國邑之象九三以陽剛當升時而進臨於坤故其象占如此】纂注【徐氏曰九三陽升進臨於坤前無疑礙如入無人之邑言至易也】六四王用亨於岐山吉無咎【義見隨卦】附錄【張洽問亨於岐山曰只是享字時舉此是王者有事於山川之卦人傑王亨於岐山與享於西山只是說祭山川淵總論萃升卦問升萃二卦多是言祭享萃固取聚義不知升何取義曰人積其誠意以事神有升而愚謂本義於隨卦就周言岐山則王指上通之義銖文王孟子曰太王邑於岐山之下居焉則文王亦居岐也】六五貞吉升階【以陰居陽當升而居尊位必能貞固則可以得吉而升階矣階升之易者】附錄【通論萃九五爻升六五貞吉升階與萃有位匪孚元永貞悔亡皆謂其有位必當有其徳若無其徳則萃𨿽有位而人不信𨿽有升階之象而不足以升矣銖】上六冥升利於不息之貞【以陰居升極昏防不已者也占者遇此無適而利但可反其不已於外之心施之於不息之貞而已】纂注【程子曰六以陰居升之極昏防於升知進而不知止者其爲不明甚矣君子於貞正之徳終日幹幹自彊不息如上六不已之心用之於此則利也以小人貪求無已之心移於進善則何善如之】【坎下兌上】困亨貞大人吉無咎有言不信【困者窮而不能自振之義坎剛爲兌柔所揜九二爲二陰所揜四五爲上六所揜所以爲困坎險兌說處險而說是身𨿽困而道則亨也二五剛中又有大人之象占者處困能亨則得其貞矣非大人其孰能之故曰貞又曰大人者明不正之小人不能當也有言不信又戒以當務晦黙不可尙口益取困窮】附錄【困卦難理防不可曉易中有數卦如此系辭云卦有小大辭有險易辭也者各指其所之困是个極不好底卦所以卦辭也做得如此難曉如蹇剝否睽皆是不好卦只是剝則分明是剝所以分曉困卦是个進退不得窮極底卦所以難曉其大意亦可見僴】纂注【徐氏曰兌口不掩言象坎剛中有孚信象坎兌相失故有言不信處困之時當務晦黙尙口多言人誰信之困且窮而已故戒】初六臀困於株木入於幽谷三嵗不覿【臀物之底也困於株木傷而不能安也初六以陰柔處困之底居暗之甚故其象占如此】附錄【初六在困之下至困者也株木不可坐臀在株木上其不安可知學蒙】纂注【徐氏曰株木根株無枝葉之木在下初象幽谷幽深之谷坎陷象覿見也初柔本與四應困而在下故有臀困於株木之象坎陷益下又有入於幽谷三嵗不覿之象不覿初不見四也】九二困於酒食朱紱方來利用享祀徵凶無咎【困於酒食厭飫苦惱之意酒食人之所欲然醉飽過宜則是反爲所困矣朱紱方來上應之也九二有剛中之徳以處困時𨿽無凶害而反困於得其所欲之多故其象如此而其占利以享祀若徵行則非其時故凶而於義爲無咎也】附錄【問厭飫於所欲如何曰此是困於好底事在困之時有困於好事者有困於不好事者此爻是好爻當困時則困於好事如感時花濺淚恨別鳥驚心花鳥好娛戲底物這時卻人不好底意思是因好物困也酒食厭飫亦是如此淵問朱紱方來利用享祀曰以之事君則君應之以之祀神則神應之輝】六三困於石據於蒺藜入於其宮不見其妻凶【陰柔而不中正故有此象而其占則凶石指四蒺藜指二宮謂三而妻則六也其義則系辭備矣】附錄【六三陽之陰上六陰之陰故將六三言之則上爲妻淵】纂注【程子曰石堅重難勝之物蒺藜刺不可據之物三以剛險而上進則二陽在上力不能勝堅不可犯益自困耳困於石也以不善之徳居九二剛中之上其不安猶借愚謂蒺藜刺據蒺藜也茨艸坎象】九四來徐徐困於金車吝有終【初六九四之正應九四處位不當不能濟物而初六方困於下又爲九二所隔故其象如此然邪不勝正故其占𨿽爲可吝而必有終也金車爲九二象未詳疑坎有輪象也】纂注【徐氏曰來謂初來應也徐徐緩貌】九五劓刖困於赤紱乃徐有說利用祭祀【劓刖者傷於上下上下旣傷則赤紱無所用而反爲困矣九五當困之時上爲陰揜下則乘剛故有此象然剛中而說體故能遲久而有說也占具象中又利祭祀久當獲福】附錄【通論六二爻問二五皆利用祭祀是如何曰它得中正又似取無應而心専一底意思淵朱紱赤紱若如程說朱芾王者之服赤紱臣下之服使書說臣下皆是赤紱則可詩中卻有朱芾斯皇一愚按赤紱則詩候人句是說方叔於理又似不通淵三百赤紱采菽赤紱在股天子所予車攻赤紱金舄記玉藻一命緼紱幽衡再命赤紱幽衡三命赤紱蔥衡大夫以上赤紱乘軒則赤紱爲臣下服明矣若朱紱則采芑云方叔受其命服朱紱斯皇乃方叔受命之服方叔周宣王卿士斯干云朱芾斯皇乃宣王所生子之服程未知何據惟白虎通云芾者蔽也行以蔽前天子朱芾諸侯赤紱注疏家亦雲天子諸侯大夫士紱各有制程想本此但於經無證耳芾韍紱並通用】纂注【徐氏曰徐有說謂二五中直同徳相應始𨿽未應緩則應也蔡氏曰享狹而祭廣君臣之位不同故所用亦異】上六困於葛藟於臲卼曰動悔有悔徵吉【以陰柔處困極故有困於葛藟於臲卼曰動悔之象然物窮則變故其占曰若能有悔則可以徵而吉矣】纂注【徐氏曰葛藟纒繞之物臲卼危動之狀位髙象震無咎者存乎悔言困已極矣有悔愚謂藟似則可出困而徵吉矣困窮而通其謂是夫葛之艸詩疏云一名巨荒似蘡薁連蔓而生爻柔象臲卼乘剛不安象】

【巽下坎上】井攺邑不攺井無喪無得往來井井汔至亦未繘井羸其瓶凶【井者穴地出水之處以巽木入乎坎水之下而上出其水故爲井攺邑不攺井故無喪無得而往者來者皆井其井也汔防也繘綆也羸敗也汲井防至未盡綆而敗其瓶則凶也其占爲事仍舊無得喪而又當敬勉不可防成而敗也】附錄【井是那掇不動底物事所以攺邑不攺井淵汔至是作一句亦未繘井羸其瓶是一句意防至而止如綆未及井而瓶敗言功不成也學蒙】纂注【徐氏曰以卦體言初柔爲泉眼二三剛爲泉實四柔爲井中空處五剛爲泉實已汲將出井也上柔爲井空處也有全井象程子曰邑可攺而之它井不可遷也故曰攺邑不攺井汲之而不竭存之而不盈無喪無得也至者皆得其用往來井井也無喪無得其徳也常往來井井其用也周】初六井泥不食舊井無禽【井以陽剛爲泉上出爲功初六以陰居下故爲此象蓋井不泉而泥則人所不食而禽鳥亦莫之顧矣】纂注【徐氏曰初六陰柔在井之下有泥象又曰人品污下不能彊於爲善無用於世爲人所棄觀於此爻可以知所當勉矣】九二井谷射鮒甕敝漏【九二剛中有泉之象然上無正應下比初六功不上行故其象如此】附錄【鮒沙隨以爲井有蝦蟆廣】纂注【徐氏曰井谷者井旁穴也射下注也鮒泥中防物蛙屬謂初甕汲水瓶也九二剛中上無應與下比初六不上出而下注有井谷射鮒之象又爲泉實可汲而在甕敝漏之象在井而射鮒在甕而敝漏皆無與之故也嘗謂人才生世自非果於暴棄甘爲下流之歸者不可與爲善茍陽剛之稟資質之美者皆可以進徳良由上無應與而爲之誘掖汲引者故上達之難下達之易也】九三井渫不食爲我心惻可用汲王明並受其福【渫不停污也井渫不食而使人心惻可用汲矣王明則汲井以及物而施者受者並受其福也九三以陽居陽在下之上而未爲時用故其象占如此】附錄【可用汲以上三句是象下兩句是占大槪是說理決不是說汲井又曰若非王明則無以收拾人才淵】纂注【徐氏曰渫潔治也惻傷怛也三以剛乘剛有井渫之象在下故又有不食之象有淸潔之泉而不見食其心寧不惻然有感故爲我心惻可用汲者與上爲應亦有可使汲之道王明謂五也三與五皆陽剛五之剛卽三之渫者也五上出三應上五食則三亦食故曰王明並受其福】六四井甃無咎【以六居四𨿽得其正然陰柔不泉則但能修治而無及物之功故其象爲井甃而占則無咎占者能自修治則𨿽無及物之功而亦可以無咎矣】纂注【徐氏曰甃砌累也四下乘井渫之剛𨿽才柔未能上出然無初之泥非二之谷上承井冽之剛將上出矣砌甃其井修治之使勿壊𨿽未有濟物之功亦可無咎】九五井冽寒泉食【冽潔也陽剛中正功及於物故爲此象占者有其徳則契其象也】纂注【程子曰五以陽剛中正居髙位其才其徳盡善盡美井冽寒泉食也冽謂甘潔也井泉以寒爲美甘潔之寒泉可爲人食也於井道爲至善也然而不言吉者井以上出爲成功未至於上未及用也】上六井收勿幕有孚元吉【收汲取也晁氏云收鹿盧收繘者也亦通幕蔽覆也有孚謂其出有原而不窮也井以上出爲功而坎口不揜故上六𨿽非陽剛而其象如此然占者應之則必有孚乃元吉也】附錄【收𨿽作去聲讀義只是收也淵】纂注【程子曰他卦之終爲極爲變惟井與鼎終乃爲成功是以吉也總論六爻西溪李氏曰初井泥二井谷皆廢井也三井渫則渫初之泥四井甃則甃二之谷旣渫且甃則井道全也故五井冽而泉寒上井收而勿幕功始及物而井道大成矣】【離下兌上】革已日乃孚元亨利貞悔亡【革變革也兌澤在上離火在下火然則水漧水決則火滅中少二女合爲一卦而少上中下志不相得故其卦爲革也變革之初人未之信故必已日而後信又以其內有文明之徳而外有和說之气故其占爲有所更革皆大亨而得其貞所革皆當而所革之悔亡也一有不貞則所革不信不通而反有悔矣】附錄【通論睽革卦問革與睽相類睽上火下澤則不相入此火在澤下有變革之理睽中女在前少女在後有相離之義而此以中女繼少女故曰革】纂注【王氏曰民可與習常難與通變可與樂成難與慮始革之道卽日不孚已日乃孚也蔡氏曰革不可遽必已日而後革已日二日也徐氏曰元亨利貞悔亡者變有大通之理也然必利於貞則其悔可亡變不以貞則事有不可勝悔者古人所以重攺作也】初九鞏用黃牛之革【𨿽富革時居初無應未可有爲故爲此象鞏固也黃中色牛順物革所以固物亦取卦名而義不同也其占爲當堅確固守而不可以有爲聖人之於變革其謹如此】六二已日乃革之徵吉無咎【六二柔順中正而爲文明之主有應於上於是可以革矣然必已日然後革之則徵吉而無咎戒占者猶未可以遽變也】纂注【蔡氏曰一爻爲一日過於初故曰已日已日乃可革以時徵卽革之謂五剛爲應故吉而無咎】九三徵凶貞厲革言三就有孚【過剛不中居離之極躁動於革者也故其占有徵凶貞厲之戒然其時則富革故至於革言三就則亦有孚而可革也】附錄【革言三就言三畨結裹成就如第一畨商量這个是當革不當革說或一畨又更如此商量一畨然後說成了卻不是三人來說淵】纂注【蔡氏曰處革之後猶徵不已則凶若一於貞固失繼革之義則危就成也初未可革二則革之三則有孚故曰三就有孚縉雲馮氏曰下卦之終火進遇澤故徵凶也】九四悔亡有孚攺命吉【以陽居陰故有悔然卦已過中水火之際乃革之時而剛柔不偏又革之用也是以悔亡然又必有孚然後革乃可獲吉明占者有其徳而當其時又必有信乃悔亡而得吉也】纂注【蔡氏曰革則有悔悔亡革而當也當則人心皆信之矣故可攺前之命令湯武革命是也】九五大人虎變未占有孚【虎大人之象變謂希革而毛毨也在大人則自新新民之極順天應人之時也九五以陽剛中正爲革之主故有此象占而得此則有此應然亦必自其未占之時人已信其如此乃足以當之爾】附錄【或問大人虎變是就事上變君子豹變是就身上變曰豈止是事上也従裏面做出來這个事卻不只是空殻子做得文王其命維新也是它自新後如此堯克明俊徳然後黎民於變大人虎變正如孟子所謂所過者化所存者神上下與天地同流豈曰小補之哉補只是這个裏破補這一些如聖人卻是渾淪都換過了如鑪韝相似補只是錮露聖人都是渾淪換過】纂注【蔡氏曰剛居中正故曰大人虎兌象虎變威徳變動自然變化之義占問決也未占有孚孚之素也】上六君子豹變小人革面徵凶居貞吉【革道已成君子如豹之變小人亦革面以聴従矣不可以往而居貞則吉變革之事非得已者不可以過而上六之才亦不可以有行也故占者如之】附錄【總論六爻革下三爻有謹重難攺之意上三爻則革而善蓋事有新故革者變故而爲新也下三爻則故事也未變之時必當謹審於其先上三爻則變而爲新事矣故漸漸好曰然又曰乾卦到九四爻謂乾道乃革也是到這方變了學蒙】纂注【徐氏曰豹虎屬亦兌象豹變謂如豹之變其文蔚然居柔變化小於虎也小人頑而難孚至此已革其外貌而従之矣此承上爻而言革道已成徵則凶居貞則吉天下之事始則患其難革終則患其難守居貞之吉故於革之終言之】

【巽下離上】鼎元吉亨【鼎亨飪之器爲卦下陰爲足二三四陽爲腹五陰爲耳上陽爲有鼎之象又以巽木入離火而致亨飪鼎之用也故其卦爲鼎下巽巽也上離爲目而五爲耳有內巽順而外聰明之象卦自巽來陰進居五而下應九二之陽故其占曰元亨吉衍文也】纂注【徐氏曰巽下離上柔居五位得中應剛大善而亨通也故曰元亨以彖考之恐無吉字】初六鼎顚趾利出否得妾以其子無咎【居鼎之下鼎趾之象也上應九四則顚矣然當卦初鼎未有實而舊有否惡之積焉因其顚而出之則爲利矣得妾而因得其子亦由是也此爻之象如此而其占無咎蓋因敗以爲功因賤以致貴也】附錄【或曰據此爻是凡事須用與它翻轉了卻能致利曰不然只是偶然如此此本是不好底爻卻因禍致福所謂不幸中之幸蓋鼎顚趾本是不好因顚傾出鼎中惡穢之物所以反得利而無咎非是故意欲翻轉鼎趾而求利也人傑得妾是無緊要其重卻在以其子處淵】纂注【徐氏曰妾初也子四也柔巽處卑妾之象也従剛應四以其子也言妾𨿽賤従子貴也】九二鼎有實我仇有疾不我能卽吉【以剛居中鼎有實之象也我仇謂初陰陽相求而非正則相陷於惡而爲仇矣二能以剛中自守則初𨿽近不能以就之矣是以其象如此而其占爲如是則吉也】纂注【徐氏曰怨耦曰仇不善之疋也謂二五爲正應而宻比初柔陰陽相疋而非正是初爲我仇也卽就也初自顚趾有疾也不能就二是我仇有疾不我能卽也故吉】九三鼎耳革其行塞雉膏不食方雨虧悔終吉【以陽居鼎腹之中本有美實者也然以過剛失中越五應上又居下之極爲變革之時故爲鼎耳方革而不可舉移𨿽承上卦文明之腴有雉膏之美而不得以爲人食然以陽居陽爲得其正茍能自守則陰陽將和而失其悔矣占者如是則初𨿽不利而終得吉也】附錄【問鼎耳革是如何曰三與五不相應五是鼎耳鼎無耳動不得革是換變之義它在上下之間與五不相當是鼎耳變革了不可舉移𨿽有雉膏而不食此是陽爻陰陽終必和故有方雨之吉學蒙】纂注【徐氏曰鼎耳六五也革變革爲異也塞不通雉離象膏爻柔象雉膏謂六五也亦以鼎實取象三以陽剛之才而居巽之上其才足以有濟而於六五無相遇之道有革異之情故其行則不通於雉膏則不食猶人有才徳而不爲時用不得君之祿而食之也方雨虧悔終吉雨陰陽和合而成方雨且將雨也虧失也三懷才不遇有不足之悔然五有聰明之徳三終上進之物方將和合而相得始𨿽有不足之悔而終獲相遇之吉也】九四鼎折足覆公餗其形渥凶【晁氏曰形渥諸本作刑剭謂重刑也今従之九四居上任重者也而下應初六之陰則不勝其任矣故其象如此而其占凶也】纂注【蔡氏曰足初也餗鼎實也下應乎初初趾方顚故有折足之象足折則鼎覆而失其實矣愚按邵氏聞見後錄云王弼注鼎其形渥凶以爲沾濡之形也蓋弼不知古易形作刑渥作剭音屋故新】

【唐史元載贊用刑剭亦周禮剭誅云按元載以罪誅贊云易稱鼎折足其刑剭諒哉周禮秋官司烜氏軍旅修火禁邦若屋誅鄭司農云屋誅謂夷三族屋讀如其刑剭之剭謂所殺不於市而以適甸師氏者也】六五鼎黃耳金利貞【五於象爲耳而有中徳故云黃耳金堅剛之物貫耳以舉鼎者也五虛中以應九二之堅剛故其象如此而其占則利在貞固而已或曰金以上九而言更詳之】附錄【六五隻爲上已當玉了卻下取九二之應來當金蓋推排到這里無去處了淵錄】纂注【程子曰五在鼎上耳之象也鼎之舉措在耳爲鼎之主也加耳者也二應於五來従於耳者也二有剛中之徳陽體剛中色黃故爲金五文明得中而應剛二剛中巽體而上應相應至善矣所利在貞固而已六五居中應中不至於失正而質本陰柔故戒以貞固於中也】上九鼎玉大吉無不利【上於象爲而以陽居陰剛而能溫故有玉之象而其占爲大吉無不利蓋有是徳則如其占也】纂注【徐氏曰鼎以上出爲用所以舉鼎也五與上皆在上故皆以言金一於剛玉則具剛柔之徳玉者上九爻剛而位柔也大吉無不利鼎道大成矣】

【震下震上】震亨震來虩虩笑言啞啞震驚百里不喪匕鬯【震動也一陽始生於二陰之下震而動也其象爲雷其屬爲長子震有亨道震來當震之來時也虩虩恐懼驚顧之貌震驚百里以雷言匕所以舉鼎實鬯以秬黍酒和郁金所以灌地降神者也不喪匕鬯以長子言也此卦之占爲能恐懼則致福而不失其所主之重】附錄【震來虩虩是震之初震得來如此言人常似那震來時虩虩地便能笑言啞啞到得震驚百里時也不喪匕鬯這个相連做一串下來淵震卦震亨至不喪匕鬯作一項看後來出可以守宗廟杜稷又做一項看震便自是亨震來虩虩是恐懼顧慮而後便笑言啞啞震驚百里便也不喪匕鬯文王語以是解震亨了孔子又自說長子事文王之語簡重精切孔子之言方始條暢須拆開看方得砥震主器事未必彖辭便有此意看來只是中方說淵】纂注【徐氏曰當震之來則恐懼虩虩然也先震而後定則愚謂啞啞恐懼尙未全散先恐而後安笑言啞啞也貌郁金按周禮郁人注郁金香艸築郁金煮之以和鬯酒鄭司農云十葉爲貫百二十貫爲築煮之焦中停於祭前郁艸若蘭鬯人注云鬯釀秬爲酒芬芳條暢於上下也秬黑黍大暑而種故曰黍】初九震來虩虩後笑言啞啞吉【成震之主處震之初故其占如此】纂注【蔡氏曰震之用在下初與四皆在卦之下而四泥於柔而未光初剛愚謂初九爻辭與卦辭同無系必達於上故吉者以其爲成卦之主故耳】六二震來厲億喪貝躋於九陵勿逐七日得【六二乘初九之剛故當震之來而危厲也億字未詳又當喪其貨貝而升於九陵之上然柔順中正足以自守故不求而自獲也此爻占具象中但九陵七日之象則未詳耳】纂注【蔡氏曰震來初也厲二也初震而上故危萬萬爲億億猶大也貝所有之資也其來也盛故大喪其所有也躋升也九陵至髙之陵也逐追也七日卦有六位七乃更始也𨿽大有所喪事旣終時旣易當自復也】六三震蘇蘇震行無眚【蘇蘇緩散自失之狀以陰居陽當震時而居不正是以如此占者若因懼而能行以去其不正則可以無眚矣】纂注【徐氏曰三去初𨿽逺而處位不當初震之來其勢猶未及已行而去之乃可無眚】九四震遂泥【以剛處柔不中不正陷於二陰之間不能自震也遂愚按漢五行志李奇曰震者無反之意泥滯溺也

有互體坎水象四爲泥在水中故曰震遂泥】六五震往來厲億無喪有事【以六居五而處震時無時而不危也以其得中故無所喪而能有事也占者不失其中則𨿽危無喪矣】纂注【蔡氏曰震往來匹也厲五也愚謂證以六二爻則五乘乎四往來正指四言蓋此爻實與二爻相似而相反二曰震來厲五曰震往來厲二曰億喪貝五曰億無喪有事所以相似者以重卦言之上卦之五實卽下卦之二所以相反者二乘乎初初之來也有可畏之勢故其爻厲而有喪五乘乎四四旣下牽於柔來而復往以至遂泥則其震緩矣故其爻𨿽厲而無喪所以不同】上六震索索視矍矍徵凶震不於其躬於其鄰無咎婚媾有言【以陰柔處震極故爲索索矍矍之象以是而行其凶必矣然能及其震未及其身之時恐懼修省則可以無咎而亦不能免於婚媾之有言戒占者當如是也】附錄【上六不全好但能恐懼於未及身之時可得無咎然亦不免它人言語砥】纂注【徐氏曰索索志气不存之貌當震而懼气索然也矍矍不定之貌气索而目亦爲之動也三則初震尙及故行則無眚上則四震不及徵則凶矣言不當行也躬謂上鄰謂五四震往來勢緩力弱不能及上故曰不於其躬僅能及五故曰於其鄰震緩如此宜無咎也與三無應故婚媾有言】

【艮下艮上】艮其背不獲其身行其庭不見其人無咎【艮止也一陽止於二陰之上陽自下升極上而止也其象爲山取坤地而隆其上之狀亦止於極而不進之意也其占則必能止於背而不有其身行其庭而不見其人乃無咎也蓋身動物也惟背爲止艮其背則止於所當止也止於所當止則不隨身而動矣是不有其身也如是則𨿽行於庭除有人之地而亦不見其人矣蓋艮其背而不獲其身者止而止也行其庭而不見其人者行而止也動靜合止其所而皆主夫靜焉所以得無咎也】附錄【艮其背背只言止人之四體皆能動惟背不動取止之義也徳明止於所當止渾只見道理合當如此入自家一分不得著一些私意不得不獲其身不幹自家事淵又曰欲出於身人才要一件物事便須以身已去對副它若無所欲卻只恁地平平過便似無此身一般了賀孫又曰不獲其身但見得事之當止不見此身之爲利害才將此身預其間則道理便壊了古人所以殺身成仁捨生取義者只爲不見此身方能如此學蒙看此段工夫全在艮其背上人多是將行其庭對此句說便不是了行其庭則是輕說過緣艮其背旣盡得了則不獲其身行其庭不見其人矣艮其背是止於所當止之地不獲其身行其庭不見其人萬物各止其所便都統一是理也不見有已不見有人都只見此理學蒙伯丰問此莫是舜禹有天下而不與之意否曰不相似如遺書中所謂百官萬務金革百萬之眾飲水曲肱樂在其中萬變皆在人其實無一事是此般气象人傑明道曰與其非外而是內不若內升之兩忘也說得最好便是不獲其身行其庭不見其人不見有物不見有我只見其所富止也如爲人君止於仁不知下面道如何只是我當止於仁爲人臣止於敬不知上面道如何只是我當止於敬只認我所當止也以至父子夫婦朋友大事小事莫不皆然賀孫此段分作兩截卻是艮其背不獲其身是靜之止行其庭不見其人爲動之止總說則艮其背是止之時當其所止了所以止時自不獲其身行時自不見其人此三句乃艮其背之效驗所以彖辭先說止其所也上下敵應不相與也卻云是以不獲其身行其庭不見其人也學蒙】初六艮其趾無咎利永貞【以陰柔居艮初爲艮趾之象占者如之則無咎而又以其陰柔故又戒其利永貞也】纂注【程子曰六在最下趾象動之先也艮其趾止於動之初也事止於初未至失止故無咎也以柔居下患其不能常也不能固也故方止之初戒以利在常永貞固則不失止之道也】六二艮其腓不拯其隨其心不快【六二居中得正旣止其腓矣三爲限則腓所隨也而過剛否中以止乎上二𨿽中正而體柔弱不能往而拯之是以其心不快也此爻占在象中下爻放此】附錄【問程子謂二不得以拯三之不中則勉而隨之不拯而惟隨也恐惟字未的當若不拯而惟隨則如樂正子之於子敖冉求之於季氏也當只言不拯其所隨故其心不快如孔孟之於時君諫不行言不聴則去而已勉而隨之恐非時止之義答云得之答時與通論咸卦艮其腓咸其腓二卦皆就人身上取義而皆取靜如艮其趾言止其動便無咎艮其腓腓亦是動物不能拯其隨所以其心不快咸其腓亦是欲隨股而動動則凶不動則吉防】纂注【徐氏曰二有中正之徳宜止不動然艮主在剛故其隨在三三剛列夤不得止之宜二不能拯救其失故曰不拯其隨以工之中正而柔弱不能拯其所隨豈其所欲哉故其心不快】九三艮其限列其夤厲薫心【限身上下之際卽腰胯也夤膂也止於腓則不進而已九三以過剛不中當限之處而艮其限則不得屈伸而上下判隔如列其夤矣危厲薫心不安之甚也】纂注【程子曰三以剛居剛而不中爲成艮之主決止之極也已在下體之上而隔上下之限皆爲止義故爲艮其限是確乎止而不復能進退者也在人身如列絕其夤上下不相従屬也止道貴乎得宜行止不能以時而定於一其堅彊如此則處世乖戾與物睽絕其危甚矣故厲薫心】六四艮其身無咎【以陰居陰時止而止故爲艮其身之象而占得無咎也】纂注【徐氏曰諸卦惟咸與艮以身取象四當心位不言心者心不可見身者心之區宇也其身止則知其心之止矣】六五艮其輔言有序悔亡【六五當輔之處故其象如此而其占悔亡也悔謂以陰居陽】附錄【嘗說賈固有才文章亦雄偉只是言語太迫失進言之序看有甚事都一齊說了宜乎絳灌之徒不說而文帝謙遜未遑也且如一間破屋教自家修須有先後緩急之序不成一齊拆了雜然並修看它防做事底人便別如韓信鄧禹諸葛孔明輩無不有一定之規摸漸漸做將去所以所爲皆卓然有成這樣人方有定力防做事如賈胸次終是閙著事不得有些子在胸中盡要迸出來只管跳躑爆趠不已如乘生駒相似制禦它未下所以言語無序而不能有所爲也易曰艮其輔言有序聖人之意可見矣僴】纂注【徐氏曰輔頰車也在上之象艮止其輔則言不妄出而有序矣以柔居尊宜有悔矣以五不失其中故其悔可亡】上九惇艮吉【以陽剛居止之極惇厚於止者也】附錄【通論諸卦艮居外卦者八而皆吉惟蒙卦半吉半凶如賁之上九白賁無咎上得志也大畜上九何天之衢道大行也蠱之上九不事王侯志可則也頤上九由頤厲吉大有慶也損上九弗損益之大得志也艮上九惇艮之吉以厚終也蒙上九擊蒙不利爲寇利禦冦𨿽小不利然卦爻亦自好沈僴總論艮卦艮卦是个最好底卦動靜不失其時其道光明剛健篤實輝光日新其徳皆艮之象也僴艮就人身取象上一畫有頭之象中二陰有口之象所以艮其輔於五爻見內卦之下亦有足之象砥咸艮皆以人身爲象但艮卦又差一位道夫】纂注【徐氏曰惇厚也幹上爻交坤而爲艮皆有厚象易諸爻取厚象者三惇臨惇復惇艮皆上卦坤艮下無應與能自厚其徳爲臨爲復也艮之三與上皆艮之主三限於柔列夤薫心惟上以厚終止於至善所謂止其所者也故獨吉蔡氏曰艮止也其時用在上上與三皆所以爲艮也三上牽二柔不得爲艮之愚謂差一位咸九體矣全艮之時用者獨在乎上也四爲心而艮九三爲心咸上六爲輔而艮六五爲輔也大要欲以九當心以六當輔故不能不差一位爾】

【艮下巽上】漸女歸吉利貞【漸漸進也爲卦止於下而巽於上爲不遽進之義有女歸之象焉又自二至五位皆得正故其占爲女歸吉而又戒以利貞也】纂注【程子曰卽漸體而言中二爻交也由二爻之交然後男女各得正位也天下之事進必以漸者莫如女歸臣之進於朝人之進於事固當有序不以其序則淩節犯義凶咎隨之然以義之輕重亷恥之道女之従人最爲大也故以女歸爲義】初六鴻漸於幹小子厲有言無咎【鴻之行有序而進有漸幹水涯也始進於下未得所安而上復無應故其象如此而其占則爲小子厲𨿽有言而於義則無咎也】纂注【蔡氏曰小子幼稚也柔居初故稱小子程子曰若漸之初而用愚謂小剛急進則失漸之義不能進而有咎必矣子艮象】六二鴻漸於磐飲食衎衎吉【磐大石也漸逺於水進於磐而益安矣衎衎和樂意六二柔順中正進以其漸而上有九五之應故其象如此而占則吉也】纂注【徐氏曰磐石之安平者進於幹矣愚謂坎體有飲食象】九三鴻漸於陸夫徵不復婦孕不育凶利禦寇【鴻水鳥陸非所安也九三過剛不中而無應故其象如此而其占夫徵則不復婦孕則不育凶莫甚焉然以其過剛也故利禦寇】附錄【九三爻𨿽不好夫徵不復婦孕不育卻利禦寇今術家擇日利婚姻底日不宜用兵利相戰底日不宜婚姻正是此意蓋用兵則要相殺相勝婚姻則要和合故用有不同也學蒙夫徵不復婦孕不育是取離爲大腹象】纂注【徐氏曰陸平原也又進於磐矣夫謂三婦謂四與小畜同義三四位皆不中相比而無應相比則相親而易合無應則無道而相求夫陽也徵往也三說四陰往不以正故徵則不敢復也婦陰也孕得陽也四従三陽合不以正故孕則不敢育也其凶宜矣蓋因卦有女歸之象故以夫婦言禦寇艮止象此爻占凶凡皆不利惟利用禦寇謂情好相比可濟患難也】六四鴻漸於木或得其桷無咎【鴻不木棲桷平柯也或得平柯則可以安矣六四乘剛而順巽故其象如此占者如之則無咎也】纂注【程子曰鴻趾連不能握枝故不木棲桷橫平之柯惟平柯之上乃能安處謂四之處本危或能自得安寧之道則無咎也】九五鴻漸於陵婦三嵗不孕終莫之勝吉【陵髙阜也九五居尊六二正應在下而爲三四所隔然終不能奪其正也故其象如此而占者如是則吉也】纂注【程子曰三比二四比五皆隔其交者也未能卽合故三嵗不孕然中正之道有必亨之理不正者豈能隔害之故終莫之能勝但其合有漸耳終得吉也以不正而敵中正一時之爲耳久其能勝乎】上九鴻漸於陸其羽可用爲儀吉【胡氏程氏皆云陸當作逵謂雲路也今以韻讀之良是儀羽旄旌纛之飾也上九至髙出乎人位之外而其羽毛可用以爲儀飾位𨿽極髙而不爲無用之象故其占爲如是則吉也】纂注【程子曰羽鴻所用以進也上九在至髙之位於漸之時居巽之極必有其序如鴻之飛於云空在人則超逸乎常事之外者也進至於是不失其漸賢達之髙致也故可用爲儀法而吉也】

【兌下震上】歸妹徵凶無攸利【婦人謂嫁曰歸妹少女也兌以少女而従震之長男而其情又爲以說而動皆非正也故卦爲歸妹而卦之諸爻自二至五皆不得正三五又皆以柔乘剛故其占徵凶而無所利也】初九歸妹以娣跛能履徵吉【初九居下而無正應故爲娣象然陽剛在女子爲賢正之徳但爲娣之賤僅能承助其君而已故又爲跛能履之象而其占則徵吉也】纂注【蔡氏曰娣女弟也謂媵屬女居下位娣之象也無應不行故跛居位得當而近二故能履適二而媵乎五得娣之正也故徵吉】九二眇能視利幽人之貞【眇能視承上爻而言九二陽剛得中女之賢也上有正應而反陰柔不正乃女賢而配不良不能大成內助之功故爲眇能視之象而其占則利幽人之貞也幽人亦抱道守正而不偶者也】纂注【蔡氏曰失位故愚謂初二眇居中故能視眇跛兌毀折象履卦六三亦兌體故取象同】六三歸妹以須反歸以娣【六三陰柔而不中正又爲說之主女之不正人莫之取者也故未得所適而反歸爲娣之象或曰須女之賤者】纂注【徐氏曰須待也三居下體之上本非賤者居位不當爲說之主而上無應女之不正欲歸而未得所適宜待也而急於従人無受之者旣不得爲人配而反歸爲娣是自賤也夫人志在祿位而不自重欲速好進而甘於卑下卒爲人所賤者何以異此】九四歸妹愆期遲歸有時【九四以陽居上體而無正應賢女不輕従人而愆期以待所歸之象正與六三相反】纂注【徐氏曰愆期過時也以陽居上體是女尊貴而有賢正之徳也以其無應未得其歸是賢女不輕従人而難於擇配故能愆期遲歸待得佳配而後行非如三之反歸以愚謂三爲說主四爲動主彖謂說以動所歸娣也妹是也四男而三女明矣今爻辭四亦以女言至於二爻稱賢女而以五爲不良之配則二女而五男也至五又稱帝女以下應於二爲下嫁之象則五又爲女而二又爲男矣其不可爲典要類如此】六五帝乙歸妹其君之袂不如其娣之袂良月防望吉【六五柔中居尊下應九二尙徳而不貴飾故爲帝女下嫁而服不盛之象然女徳之盛無以加此故又爲月防望之象而占者如之則吉也】纂注【程子曰王姬下嫁自古而然至帝乙而後正婚姻之禮明男女之分𨿽至貴之女不得失柔巽之道有貴驕之志故易中陰尊而謙降者則曰帝乙歸妹泰六五是也貴女之歸惟謙降以従禮乃尊髙之徳也不事容飾以說於人也娣媵者以容飾爲事者也衣袂所以爲容飾也六五尊貴之女尙禮而不尙飾故其衣袂不及其娣之袂良也良美好也月望陰之盈也盈則敵陽矣防望未至於盈也五之貴髙常不至於盈極則不亢其夫乃爲吉也女之處尊貴之道也愚謂君女之尊稱謂五娣謂初與三故兩爻皆稱娣也】上六女承筐無實士刲羊無血無攸利【上六以陰柔居歸妹之終而無應約婚而不終者也故其象如此而於占爲無所利也】纂注【誠齋楊氏曰震有虛筐象兌羊象上與三皆陰無應故有承筐無實刲羊無血象愚謂婦職助祭則以筐實蘋藻之屬諸侯卿大夫皆親割牲取血以祭今無實無血是夫婦之禮不成而】

【祭祀無主此約防不終而無攸利者也爻惟以士女稱之未成夫婦之禮可見按左僖十五年晉獻公筮嫁伯姬於秦遇歸妹之睽史蘇占之曰不吉其繇曰士刲羊亦無也女承筐亦無貺也注血也貺賜也刲羊士之功承筐女之職上六無應所求不獲故下刲無血上承無實不吉之義也】

【離下震上】丰亨王假之勿憂宜日中【丰大也以明而動盛大之勢也故其占有亨道焉然王者至此盛極當衰則又有憂道焉聖人以爲徒憂無益但能守常不至於過盛則可矣故戒以勿憂宜日中也】附錄【問此卦後面爻不甚好曰是忒丰大了這物事盛極去不得了必衰人君於此之時當如奉盤水戰兢自持方無傾側滿溢之患若才有纎毫驕矜自滿之心卽敗矣所以此處極難紹聖中羣臣創爲丰亨豫大之說當時某論某人曰當丰亨豫大之時而爲因陋就簡之說君臣上下動以此借口於是安意肆志無所不爲而大禍起矣僴】初九遇其配主𨿽旬無咎往有尙【配主謂四旬均也謂皆陽也當丰之時明動相資故初九之遇九四𨿽皆陽剛而其占如此也】纂注【蔡氏曰初四爻皆剛則相敵理勢之常也惟丰盛之時事物至多其明易惑故以剛明同徳而相遇𨿽均無咎往有尙謂往應四也】六二丰其蔀日中見斗往得疑疾有孚若吉【六二居丰之時爲離之主至明者也而上應六五之柔暗故爲丰蔀見斗之象蔀障蔽也大其障蔽故日中而昬也往而従之則昬暗之主必反見疑惟在積其誠意以感之則吉戒占者宜如是也虛中有孚之象】九三丰其沛日中見沬折其右肱無咎【沛一作斾謂幡幔也其蔽甚於蔀矣沬小星也三處明極而應上六𨿽不可用而非咎也故其象占如此】纂注【徐氏曰三與上應上柔闇極甚於二四所見益小故取見沬爲象折毀也右肱謂上也前爲右右肱人之所用而最便者三欲用上之切如右肱也上闇益甚失其所應愚謂三至五兌如折其右肱無所賴矣

體有毀折象】九四丰其蔀日中見斗遇其夷主吉【象與六二同夷等夷也謂初九也其占爲當丰而遇暗主下就同徳則吉也】附錄【問九四近幽暗之君所以有丰其蔀日中見斗之象亦是它本身不中正所致故象云位不當也曰也是如此學蒙】纂注【徐氏曰夷主謂四與初皆剛同徳相應故初以四爲配主四以初爲夷愚謂配者配合之義彼來爲我配也夷者主也

等夷之義與我爲等夷也皆陽故皆曰主】六五來章有慶譽吉【質𨿽柔暗若能來致天下之明則有慶譽而吉矣蓋因其柔暗而設此以開之占者能如是則如其占矣】纂注【徐氏曰章謂二也二居文明之中有章美之才者也來謂來之也以六五柔中之君而能來六二中正之臣資其開導之益則有慶且有譽矣此二五同徳相照得處丰之道故吉】上六丰其屋蔀其家闚其戶闃其無人三嵗不覿凶【以陰柔居丰極處動終明極而反暗者也故爲丰大其屋而反以自蔽之象無人不覿亦言障蔽之深其凶甚矣】【艮下離上】旅小亨旅貞吉【旅羈旅也山止於下火炎於上爲去其所止而不處之象故爲旅以六五得中於外而順乎上下之二陽艮止而離麗於明故其占可以小亨而能守其旅之貞則吉旅非常居若可茍者然道無不在故自有其正不可須臾離也】纂注【徐氏曰小亨謂五柔居尊位小者亨也】初六旅瑣瑣斯其所取災【當旅之時以陰柔居下位故其象占如此】纂注【徐氏曰瑣瑣猥細狀初以陰處下是柔弱卑賤之人旣處旅困而鄙猥瑣細無所不至志意窮迫所向不通此所以自取災也】六二旅卽次懷其資得童僕貞【卽次則安懷資則裕得其童僕之貞信則無欺而有賴旅之最吉者也二有柔順中正之徳故其象占如此】纂注【徐氏曰卽就也次捨也資財貨也六二居位得中旅卽次也上得乎剛懷其資也下得乎柔得童僕也貞位當也】九三旅焚其次喪其童僕貞厲【過剛不中居下之上故其象占如此喪其童僕則不止於失其心矣故貞字連下句爲義】纂注【徐氏曰三位髙而近離有焚象童僕初也柔本従剛三位髙而不中無以得童僕之心初柔爲二所得則三喪其童僕也旅貴柔中旅之貞也三剛貞而不中危厲之道也故旣焚其次又喪其童僕所傷多矣】九四旅於處得其資斧我心不快【以陽居陰處上之下用柔能下故其象占如此然非其正位又上無陽剛之與下惟陰柔之應故其心有所不快也】附錄【資斧有做賫斧說底資斧在離上說也自分曉然而旅中亦豈可無備禦底物事這便是淵】纂注【程子曰四陽剛𨿽不中而處在上體下有用柔能下之象得旅之宜也然非正位故𨿽得其處止不若二之就次捨也徐氏曰才剛得其資斧也或曰資當作齊案漢書王莽遣王尋屯洛陽將亡其黃其士房楊曰此經所謂喪其齊斧者也應劭云齊利也愚謂離爲戈讀如齊衰之齊資齊音同誤作資兵故有斧象】六五射雉一矢亡終以譽命【雉文明之物離之象也六五柔順文明又得中道爲離之主故得此爻者爲射雉之象𨿽不無亡矢之費而所喪不多終有譽命也】附錄【易中凡言終吉者皆是初不甚好學蒙】上九鳥焚其巢旅人先笑後號咷喪牛於易凶【上九過剛處旅之上離之極驕而不順凶之道也故其象占如此】纂注【徐氏曰上位極髙鳥巢之象牛亦離象愚謂烏牛焚喪皆離象巢上象居髙故笑焚巢故號咷喪牛於易與大壯五同驕先笑也不順喪牛也皆致凶之道】

【巽下巽上】巽小亨利有攸往利見大人【巽入也一陰伏於二陽之下其性能巽以入也其象爲風亦取人義陰爲主故其占爲小亨以陰従陽故又利有所往然必知所従乃得其正故又曰利見大人也】纂注【蔡氏曰小亨柔長也利有攸往柔皆順乎剛也利見大人剛居二五也】初六進退利武人之貞【初六以陰柔居下爲巽之主卑巽之過故爲進退不果之象若以武人之貞處之則有以濟其所不及而得所宜矣】纂注【蔡氏曰進退巽柔不決也利武人之貞防決也位剛故有此象】九二巽在牀下用史巫紛若吉無咎【二以陽處陰而居下有不安之意然當巽之時不厭其卑而二又居中不至已甚故其占爲能過於巽而丁寧煩悉其辭以自道達則可以吉而無咎亦竭誠意以祭祀之吉占也】纂注【徐氏曰牀人所安其體上實下虛巽之象也九二𨿽剛然居柔用巽過於所安故曰巽在牀下人之卑巽而過於所安非恐怯則諂說皆非正也史祝史巫覡也紛若丁寧煩悉之意過巽非宜惟用史巫煩悉其辭導達愚誠意以事神明非畏非諂乃得中道吉且無咎也謂牀巽木象史巫紛若互體兌象】九三頻巽吝【過剛不中居下之上非能巽者勉爲屢失吝之道也故其象占如此】附錄【頻巽不比頻復復是好事所以頻復爲無咎巽不是大故好底事九三別無伎倆只管今日巽了明日又巽自是可吝】纂注【蔡氏曰爻位皆剛勉彊爲巽者故屢巽屢否豈不可吝】六四悔亡田獲三品【陰柔無應承乘皆剛宜有悔也而以陰居陰處上之下故得悔亡而又爲卜田之吉占也三品者一爲愚案王制天子諸侯無干豆一爲賔客一以充庖

事則嵗三田一爲幹豆二爲賔客三爲充君之庖谷梁桓四年四時之田用三焉惟其所先得一爲幹豆云云注幹豆謂臘之以爲祭祀豆實也】九五貞吉悔亡無不利無初有終先庚三日後庚三日吉【九五剛健中正而居巽體故有悔以有貞而吉也故得亡其悔而無不利有悔是無初也亡之是有終也庚更也事之變也先庚三日丁也後庚三日癸也丁所以丁寧於其變之前癸所以揆度於其變之後有所變更而得此占者如是則吉也】附錄【先庚三日後庚三日又似設此爲卜模樣蠱之先甲三日是辛後甲三日是丁此卦先庚三日亦是丁丁與辛皆是古人祭祀之日但癸日不見用處淵】纂注【蔡氏曰剛體近柔宜有悔位中正故吉而悔亡無不利也】上九巽在牀下喪其資斧貞凶【巽在牀下過於巽者也喪其資斧失所以防也如是則𨿽貞亦凶矣居巽之極失其陽剛之徳故其象占如此】纂注【總論六爻黃宗臺曰巽以初與四爲上初進退四有獲何也初在下卦伏亦甚焉四在上卦巽其矣凡巽不欲過二中吉五中正吉三過中故吝上窮巽故凶】

【兌下兌上】兌亨利貞【兌說也一陰進乎二陽之上喜之見乎外也其象爲澤取其說萬物又取坎水而塞其下流之象卦體剛中而柔外剛中故說而亨柔外故利於貞蓋說有亨道而其妄說不可以不戒故其占如此又柔外故爲說亨剛中故利於貞亦一義也】附錄【川壅爲澤坎爲川兌爲澤澤是水不流底卻下一畫閉合時便成兌卦便是川壅爲澤之象淵】纂注【程子曰說致亨之道也能說於物物莫不說而與之足以致亨然爲說之道利於貞正非道求說則爲邪諂而有悔咎】初九和兌吉【以陽爻居說體而處最下又無系應故其象占如此】纂注【蔡氏曰和者不流於邪也爻位皆剛不比於柔得說之正和而不流者也故吉】九二孚兌吉悔亡【剛中爲孚居陰爲悔占者以孚而說則吉而悔亡矣】六三來兌凶【陰柔不中正爲兌之主上無所應而反來就二陽以求說凶之道也】九四商兌未寧介疾有喜【四上承九五之中正而下比六三之柔邪故不能決而商度所說未能有定然質本陽剛故能介然守正而疾惡柔邪也如此則有喜矣象占如此爲戒深矣】纂注【徐氏曰兩閒謂之介分限也人有節守亦謂之介若介然守正而疾逺邪惡將得君行道福慶及物爲有喜也天下之理是非不兩立公私不並行好善則疾惡従正則逺邪此君子小人之分也然邪念未易去也自非介然剛特有守之君子鮮不爲邪柔之所移奪一牽於柔則將淪胥而爲小人之歸矣豈不可畏哉況夫以陽剛之才處近君之位詔王以八柄馭臣者也所以奔走服役於其下而求說於我者無所不至況又與之親比者乎商兌未寧正天理人欲公私界限處不可不審所従也聖人以介疾有喜言之所以開示正道隄防邪心其意切矣】九五孚於剝有厲【剝謂陰能剝陽者也九五陽剛中正然當說之時而居尊位宻近上六上六陰柔爲說之主處說之極能妄說以剝陽者也故其占但戒以信於上六則有危也】纂注【徐氏曰上柔處說之極無他系應惟附五以求說也五位𨿽當上柔親附說而信之必至剝剛故曰孚於剝】上六引兌【上六成說之主以陰居說之極引下二陽相與爲說而不能必其従也故九五當戒而此爻不言其吉凶】

【坎下巽上】渙亨王假有廟利涉大川利貞【渙散也爲卦下坎上巽風行水上離披解散之象故爲渙其變則本自漸卦九來居二而得中六往居三得九之位而上同於四故其占可亨又以祖考之精神旣散故王者當至於廟以聚之又以巽木坎水舟楫之象故利涉大川其曰利貞則占者之深戒也】附錄【此卦只是卜祭吉又更宜涉川淵通論萃卦問萃言王假有廟是卦中有萃聚之象故可爲聚祖考之精神而享祭之吉占渙卦旣散而不聚不知何處有立廟之義恐是卦外之意謂渙散之時富聚祖考之精神耶爲是下卦是坎有幽陰之義因比象而設立廟之義邪曰坎固是有神之義然此卦未必是因此爲義且作因渙散而立廟說學蒙】纂注【徐氏曰利貞不正而固則渙者終於渙而不復可聚矣五剛中故利貞】初六用拯馬壯吉【居卦之初渙之始也始渙而拯之爲力旣易又有壯馬其吉可知初六非有濟渙之才但能順乎九二故其象占如此】纂注【徐氏曰馬所用以行者馬壯則行速謂二剛也程子曰二有剛中之才初陰柔順兩皆無應無應則親比相求初之柔順而托於剛中之才以拯其渙如得壯馬而致逺必有濟矣六爻獨初不云渙者離散之勢辧之宜早方始而拯之則不至於渙也愚謂馬坎象明夷三至四亦有坎體故其象同】九二渙奔其機悔亡【九而居二宜有】

【悔也然當渙之時來而不窮能亡其悔者也故其象占如此蓋九奔而二機也】附錄【九二渙奔其機是以卦變言之自三來居二得中而不窮所以爲安如機之安也以人事言之是來就安處學蒙】纂注【徐氏曰奔來之急也機憑據以安者謂二也】六三渙其躬無悔【陰柔而不中正有私於已之象也然居得陽位志在濟時能散其私以得無悔故其占如此大率此上四爻皆因渙以濟渙者也】纂注【徐氏曰三與上應上血去惕出而能逺害三志在外故亦渙其躬之患害而無悔也】六四渙其羣元吉渙有丘匪夷所思【居陰得正上承九五當濟渙之任者也下無應與爲能散其朋黨之象占者如是則大善而吉又言能散其小羣以成大羣使所散者聚而若丘則非常人思慮之所及也】附錄【老蘇云渙之六四曰渙其羣元吉夫羣者聖人之所欲渙以混一天下者也蓋六四能渙小人之私羣成天下之公道此所以元吉也蘇說是渙了小小底羣隊並做一个東坡所謂合小以爲大大以爲一且如我太祖取蜀取江南皆是渙其羣渙有丘之義道失又曰六四一爻未見有大好處今爻辭卻說得恁地浩大皆不可曉】纂注【徐氏曰羣同類也丘聚之髙也夷等夷也猶丰九四遇其夷主之夷四本居二與初三皆柔同類而等夷者也今柔進居四散其同類之私羣而上聚乎五故元吉渙下聚上渙有丘也匪夷所思言非其等夷所能思及此也】九五渙汗其大號渙王居無咎【陽剛中正以居尊位當渙之時能散其號令與其居積則可以濟渙而無咎矣故其象占如此九五巽體有號令之象汗謂如汗之出而不反也渙王居如陸贄所謂散小儲而成大儲之意】附錄【渙汗其大號聖人當初就人身上說一汗字爲象不爲無意蓋人君之號令當出乎人君之中心由中而外由近而逺𨿽至幽至逺之處無不被而及之亦猶人身之汗出於中而浹於四體也道夫號令所當散如汗之出千毛百竅中迸散出來這个物出不防反卻不是說那號令之出不當反只是取其如汗之散出自有不反底意思淵】上九渙其血去逖出無咎【上九以陽居渙極能出乎渙故其象占如此血謂傷害逖當作惕與小畜六四同言渙其血則去渙其惕則出也】附錄【總論一卦渙卦亦不可曉只以大意看則人之所當渙者莫甚於己私其次便渙散其它羣隊合以成大其次便須渙散其號令與其居積以周於人其次便渙去患害人傑渙是渙散底意思物事有當散底號令當散積聚當散羣隊當散淵】纂注【總論六爻蔡氏曰渙散也以成卦言之則在二與四以治渙言之則惟五與四當位故於五曰正位於四曰得位四能渙其羣而上同五能正王位而出令所以濟渙也初與三救渙者也三則自治其渙上則避渙而已】

【兌下坎上】節亨苦節不可貞【節有限而止也爲卦下兌上坎澤上有水其容有限故爲節節固自有亨道矣又其體陰陽各半而二五皆陽故其占得亨然至於太甚則苦矣故又戒以不可守以爲貞也】初九不出戶庭無咎【戶庭戶外之庭也陽剛得正居節之初未可以行能節而止者也故其象占如此】九二不出門庭凶【門庭門內之庭也九二當可行之時而失剛不正上無應與知節而不知通故其象占如此】附錄【問君子之道貴乎得中節之過𨿽非中道然亦愈於不節者如何便防凶如九二不出門庭𨿽是失時亦未失爲恬退守節者乃爲凶何也曰這處便局定不得若以占言之自有相應處眼下皆未見得若以道理言之則有可爲之時乃不出而爲之這便是凶之道不是別更有凶又曰時乎時乎不再來如何可失戶庭是初爻之象門庭是第二爻之象戶庭未出去在門庭則已稍出矣就爻位上推戶庭主心門庭主事淵】六三不節若則嗟若無咎【陰柔而不中正以當節時非能節者故其象占如此】纂注【徐氏曰三柔不中正而處說之極說而不知節者也說極則悲故曰不節若則嗟若不節之嗟己所自致無所歸咎故曰無咎】六四安節亨【柔順得正上承九五自然有節者也故其象占如此】附錄【安節是安穏自在】纂注【蔡氏曰安者順而無所勉彊之謂當位故安得五故亨】九五甘節吉往有尙【所謂當位以節中正以通者也故其象占如此】附錄【九五甘節與禮之用和爲貴相似是不辛苦喫力底意思甘便對那苦淵】上六苦節貞凶悔亡【居節之極故爲苦節旣處過極故𨿽得正而不免於凶然禮奢寧儉故𨿽有悔而終得亡之也】纂注【程子曰固愚謂卦辭戒苦節之不可貞而上以守則凶

苦節爲貞而至於凶悔𨿽亡而凶不可免信矣苦節之不可爲貞也】

【兌下巽上】中孚豚魚吉利涉大川利貞【孚信也爲卦二陰在內四陽在外而二五之陽皆得其中以一卦言之爲中虛以二體言之爲中實皆孚信之象也又下說以應上上巽以順下亦爲字義豚魚無知之物又木在澤上外實內虛皆舟楫之象至信可感豚魚涉險難而不可以失其貞故占者能致豚魚之應則吉而利涉大川又必利於貞也】附錄【問孚字與信字想亦有別曰伊川云存於中爲孚見於事爲信說得極好學蒙中孚是个卵象是鳥之未出殻底孚亦是那孚膜意思淵因舉字說孚字従爪従子如鳥抱子之象今之乳字也一邊従孚蓋中所抱者實有物也中間實有物所以人自信之學蒙】纂注【蔡氏曰虛者所以受信實者所以爲信中孚之義也程子曰豚躁魚冥物之難感者也孚信感於豚魚則無不至矣所以吉也張子曰上以巽施之下以說承之其中必有感化而出者焉孚者覆乳之象者也夫覆乳者必剛外而柔內𨿽柔內非陽則不生故剛得中而爲孚也】初九虞吉有他不燕【當中孚之初上應六四能度其可信而信之則吉復有它焉則失其所以度之之正而不得其所安矣戒占者之辭也】九二鳴鶴在陰其子和之我有好爵吾與爾靡之【九二中孚之實而九五亦以中孚之實應之故有鶴鳴子和我爵爾靡之象鶴在陰謂九居二好爵謂得中靡與縻同言懿徳人之所好故好爵𨿽我之所獨有而彼亦繋戀之也】附錄【看來我有好爵吾與爾縻之是兩个都要這物事所以鶴鳴子和是兩个中心都愛所以相應如此煇】纂注【徐氏曰鳴鶴在陰謂九居二其子和之謂五我有好爵謂五與爾靡之謂二九二以實感九五以實應又卦體中虛無所隔塞有孚於中自然相應】六三得敵或鼓或罷或泣或歌【敵謂上九信之窮者六三陰柔不中正以居說極而與之爲應故不能自主而其象如此】附錄【不中不正所以歌泣悲樂都無常也煇】六四月防望馬匹亡無咎【六四居陰得正位近於君爲月防望之象馬匹謂初與己爲匹四乃絕之而上以信於五故爲馬匹亡之象占者如是則無咎也】纂注【徐氏曰月受日光望則與日敵矣四柔近五有月防望愚謂自二至四有震故有馬之象馬己所乘者謂三象指三爲馬正與小象辭合】九五有孚攣如無咎【九五剛健中正中孚之實而居尊位爲孚之主者也下應九二與之同徳故其象占如此】纂注【徐氏曰攣如固結之義位正而有孚是以誠實固結天下之心若拘攣然又下應九二之剛君道如此可愚謂三四中虛二五中實謂不失其正矣何咎之有固皆孚信之象然陽體實能有孚陰體虛不能有孚故二五有相孚之義三四則無取也】上九翰音登於天貞凶【居信之極而不知變𨿽得其貞亦凶道也故其象占如此雞曰翰音乃巽之象居巽之極爲登於天雞非登天之物而欲登天信非所信而不知變亦猶是也】附錄【翰音登天言不知變者蓋一向恁麼去不知道去不得淵】纂注【徐氏曰翰音羽翰之音也音登於天虛聲逺聞也有信之名無信之實以此爲正固守則凶上居終故戒又曰月令注有孚甲孚乳之說與中孚取鶴鳴翰音之象同意又曰鳥之孚卵皆如期不失信也】【艮下震上】小過亨利貞可小事不可大事飛鳥遺之音不宜上宜下大吉【小謂陰也爲卦四陰在外二陽在內陰多於陽小者過也旣過於陽可以亨矣然必利於守貞則又不可以不戒也卦之二五皆以柔而得中故可小事三四皆以剛失位而不中故不可大事卦體內實外虛如鳥之飛其聲下而不上故能致飛鳥遺音之應則宜下而大吉亦不可大事之類也】附錄【問致飛鳥遺音之應是如何曰看這象似有羽虫之孽之意如賈鵩鳥之類學蒙】纂注【蔡氏曰卦體有飛鳥之象中二爻象身上下四爻象翼小過柔爲主柔性下故宜下則大吉】初六飛鳥以凶【初六陰柔上應九四又居過時上而不下者也飛鳥遺音不宜上宜下故其象占如此郭璞洞林占得此者或致羽虫之孽】附錄【飛鳥以凶只是取其飛過髙了不是取遺音之義煒若占得者更無可避之理故象曰不可如何也必大】纂注【徐氏曰初柔本下而上與四應四動體初従四而動如鳥之飛動而不止又小過之義上逆下順初躁動而従上失宜下之義故凶】六二過其祖遇其妣不及其君遇其臣無咎【六二柔順中正進則過三四而遇六五是過陽而反遇陰也如此則不及六五而自得其分是不及君而適遇其臣也皆過而不過守正得中之意無咎之道也故其象占如此】附錄【三父四祖五便當妣過祖而遇其妣是過陽而遇陰然而陽不可過則不能及六五卻反回來六三上面淵】纂注【程子曰陽在上者父之象尊於父者祖之象四在三上故爲祖二與五居相應之地同有柔中之徳志不従於三四故過四而遇五是過其祖也五陰而尊祖妣之象與二同徳相應在它卦則陰陽相求過之時必過其常故異也無所不過故二従五亦戒其過不及其君遇其臣謂上進而不陵及於君適當臣道則無咎也遇當也過臣之分則其咎可知】九三弗過防之従或戕之凶【小過之時事每當過然後得中九三以剛居正眾陰所欲害者也而自恃其剛不肯過爲之備故其象占如此若占者能過防之則可以免矣】附錄【弗過防之則是不能過防之也四字只是一句至弗過遇之皆是兩字爲絕句義更愚謂弗過防之亦當兩字爲絕句蓋小過不可曉煇乃陰過之時故二陽爻皆稱弗過是言陽弗能過也防之防陰也言弗能過之則當防之若不防而反従之則彼或得以戕我而凶矣二陰在下有上進之勢故當防】九四無咎弗過遇之往厲必戒勿用永貞【當過之時以剛處柔過乎恭矣無咎之道也弗過遇之言弗過於剛而適合其宜也往則過矣故有厲而當戒陽性堅剛故又戒以勿用永貞言當隨時之宜不可固守也或曰弗過遇之若依六二爻例則當如此說若依九三爻例則過遇當如過防之義未愚謂九四弗過與九三同詳孰是當闕以俟知者

義遇之前遇乎陰也上往則危厲必當致其戒謹然陽性本上故又戒其勿用永貞言不必永久貞固以自守但戒謹則可免厲矣二陰在上有遇之之勢故當戒】六五宻雲不雨自我西郊公弋取彼在穴【以陰居尊又當陰過之時不能有爲而弋取六二以爲助故有此象在穴陰物也兩陰相得其不能濟大事可知】附錄【宻雲不雨大槪做不得底意思淵弋是俊壯底意卻只弋得這般物事】纂注【徐氏曰柔盛居上宻云之象陰陽和則成雨皆陰無應有不雨之象西郊互體兌象與小畜卦象同公謂五弋射取也彼謂二在穴二柔居中象因卦有飛鳥之象故曰弋彼在穴】上六弗遇過之飛鳥離之凶是謂災眚【六以陰居動體之上處陰過之極過之已髙而甚逺者也故其象占如此或曰遇過恐亦只當作過遇義同九四未知是否】附錄【通論中孚小過中孚有卵象小過有飛鳥之象中間二畫是鳥腹上下四陰是鳥翼象鳥出乎卵此小過所以次中孚也煇通論大小過二卦小過是過於慈惠之類大過是剛嚴果毅底气象】纂注【蔡氏曰過遇五也今在五上故弗遇過之過乎五也離過之逺也過而不中故凶天災人愚謂此爻與四正相反九四曰弗過遇之眚俱有也上六曰弗遇過之弗過遇之者陽防而弗能過乎陰反遇乎陰也弗遇過之者陰上而弗能遇陽反過乎陽也小過陰過而陽弗過之時故四言弗過而上言過四前有陰有相遇之理上已過陽無復遇之期故四言遇而上言弗遇亦可見也飛鳥離之取逺過之象陰過如此非陰之福也災眚薦至凶孰甚焉此可爲小人過盛者之戒】

【離下坎上】旣濟亨小利貞初吉終亂【旣濟事之旣成也爲卦水火相交各得其用六爻之位各得其正故爲旣濟亨小當爲小亨大抵此卦及六爻占辭皆有警戒之意時當然也】附錄【大率到那旣濟時了便有不好處所以說小亨如唐時貞觀之盛便向那不好處淵旣濟是已濟了大事都已亨過了只更小小底正在亨通若能戒謹恐懼得常似今猶自得不然便一向不好去了學蒙】纂注【蔡氏曰亨小所亨者小謂二也六爻獨二有亨之道體柔故曰亨小利貞六位當也初吉二也離明在內終亂上也旣濟之終爲未愚謂一卦三陰皆在三陽之上濟矣又坎難在外

亦有小者在上而亨之義蓋陰陽交而成濟故亨也】初九曳其輪濡其尾無咎【輪在下尾在後初之象也曳輪則車不前濡尾則狐不濟旣濟之初謹戒如是無咎之道占者如是則無咎矣】附錄【曳輪濡尾是爭些子時候是欲到與未到之間不是不欲濟是要濟而未敢輕濟如曹操臨敵意思安閒如不欲戰老子所謂猶若冬涉川之象涉則畢竟涉只是畏那寒了未敢便涉】纂注【蔡氏曰輪坎象狐有濡尾象亦坎象】六二婦喪其茀勿逐七日得【二以文明中正之徳上應九五剛陽中正之君宜得行其志而九五居旣濟之時不能下賢以行其道故二有婦喪其茀之象茀婦車之蔽言失其所以行也然中正之道不可終廢時過則行矣故又有勿逐而自得之戒】纂注【徐氏曰卦有六位七日得則剛柔變而失者復得矣與震六二同】九三髙宗伐鬼方三年克之小人勿用【旣濟之時以剛居剛髙宗伐鬼方之象也三年克之言其久而後克戒占者不可輕動之意小人勿用占法與師上六同】附錄【髙宗伐鬼方疑是髙宗舊日占得此爻故聖人引之證此爻之吉凶如此如箕子之明夷利貞帝乙歸妹皆恐是如此又曰漢時去古未逺想見卜筮之書皆存如漢文帝之占大橫庚庚都是古人說話又曰夏啟以光想是夏啟曾占得此卦煇】纂注【徐氏曰方幽逺小國也蒼頡篇云逺也近坎有方象離體有伐象盡坎三爻而成旣濟有三年克之象三當旣濟之中以剛居剛欲兼舉內外之治故有髙宗伐方之象愚案方夏曰獯鬻商曰方周曰獫狁漢曰匈奴魏曰突厥突厥右匈奴北部見唐髙祖武徳元年紀注】六四繻有衣袽終日戒【旣濟之時以柔居柔能預備而戒懼者也故其象如此程子曰繻當作濡衣袽所以塞舟之罅漏】附錄【六四以柔居柔能慮患預防蓋是心低小底人便能慮事柔善底人心不麄慮事細宻剛果之人心麄不解如此淵】纂注【蔡氏曰繻帛之美者袽衣之敝者旣濟過中時日變矣故四有衣袽之戒言繻𨿽美則必至於有袽事𨿽濟則必至於未濟必須終日戒懼乎此則憂疑可釋而不至於終亂矣】九五東鄰殺牛不如西鄰之禴祭實受其福【東陽西陰言九五居尊而時已過不如六二之在下而始得時也又當文王與紂之事故其象占如此彖辭初吉終亂亦此意也】附錄【問九五爻以言紂𨿽貴爲天子祭祀之盛而不若文王薄祭卻可以受福蓋時之興衰自是如此曰子云云十六日月𨿽缺未多更圓似生明之時必竟是漸缺去月初𨿽小於生魄時必竟是長底時節問占得此爻則如何曰這當看所值之時何如大意不得便宜】纂注【程子曰殺牛盛祭也禴薄祭也盛不如薄者時不同也二五皆中正二在濟下尙有進也故受福五處濟極無所進矣】上六濡其首厲【旣濟之極險體之上而以陰柔處之爲狐涉水而濡其首之象占者不戒危之道也】附錄【總論上三爻旣濟上三爻皆漸漸不好蓋出明而入險四有衣袽之象曰有所疑也便是不美之端倪自此已露五殺牛則太自過盛上濡首則極而亂矣不知如何曰時運到那時都過了康節所謂飲酒酩酊開花離披時節所以有這樣不好底意思出來學蒙】

【坎下離上】未濟亨小狐汔濟濡其尾無攸利【未濟事未成之時也水火不交不相爲用卦之六爻皆失其位故爲未濟汔防也防濟而濡尾猶未濟也占者如此何所利哉】附錄【問未濟所以亨者謂之未濟便自有濟之理但尙遲遲故謂之未濟而柔中又自有亨之道曰然砥】纂注【蔡氏曰狐坎象尾指初】初六濡其尾吝【以陰居下當未濟之初未能自進故其象占如此】纂注【徐氏曰旣濟初濡其尾無咎未濟初濡其尾吝者旣濟之初才剛足以有濟又下卦離體明也明則知緩急之宜而不急濟又茍知緩濟之義則𨿽濡尾亦終濟矣故無咎未濟之初才柔不足以濟天下又下卦坎體陷也陷則冒險以進而急於求濟不知未濟之義則至於濡尾而不能濟矣故可吝】九二曳其輪貞吉【以九二應六五而居柔得中爲能自止而不進得爲下之正也故其象占如此】纂注【蔡氏曰以剛居中上應六五有才濟難者也然以剛應柔易生陵忽之心故能緩其所以行乃得正而吉也】六三未濟徵凶利涉大川【陰柔不中正居未濟之時以徵則凶然以柔乘剛將出乎坎有利涉之象故其占如此蓋行者可以水浮而不可以陸走也或疑利字上當有不字】纂注【劉壽翁曰六三居險之極未能出險而陰柔失位才不足以濟人求進焉凶可知矣烏能涉大難乎旣曰未濟徵凶又曰利涉大川文義相背本義或疑利字上有不字爲得之大抵未濟下三爻皆未能出險三與初爻皆陰柔才不足以濟險九二剛中才足以濟險時未可進守貞則吉以此推之三非利涉可知矣】九四貞吉悔亡震用伐鬼方三年有賞於大國【以九居四不貞而有悔也能勉而貞則悔亡矣然以不貞之資欲勉而貞非極其陽剛用力之久不能也故爲伐方三年而受賞之象】纂注【徐氏曰下履乎坎有難未濟亦有伐鬼方之象臨事而懼不恃剛以急取至於三年之久還師論功受賞開國此其所謂貞愚謂乘坎故亦有方象滿離三爻吉也

則未濟終須濟故有三年有賞之象】六五貞吉無悔君子之光有孚吉【以六居五亦非貞也然文明之主居中應剛虛心以求下之助故得貞而吉且無悔又有光輝之盛信實而不妄吉而又吉也】纂注【蔡氏曰文明之主故稱君子之光下得二四恭順剛明之臣故有孚吉】上九有孚於飲酒無咎濡其首有孚失是【以剛明居未濟之極時將可以有爲而自信自養以俟命無咎之道也若縦而不反如狐之涉水而濡其首則過於自信而失其義矣】附錄【總論六爻大槪未濟之下卦皆是未可進用濡尾曳輪皆是此意六三未離坎體便也不好到四五已出乎險方好上六又不全好通論旣濟未濟兩卦各自說濡尾濡首不必拘說在此言尾在彼言首大槪旣濟是那日中衙晡時候盛了只向衰去未濟是那五更初時只是向明去聖人當初見這个爻裏有這个意思便說出這一爻來又曰它曳輪濡尾在旣濟爲無咎在未濟則或吝或貞吉這便有不同淵未濟與旣濟諸爻頭尾相似中間三四兩爻如損益模樣顚倒了淵】纂注【蔡氏曰五爲濟主三四助之已成濟功矣已獨處上無所用力惟於飲酒自樂不妄生事乃爲無咎徐氏曰濡坎象首上象通論旣濟未濟蔡氏曰旣濟之後必亂故主在初卦而亨取二未濟之後必濟故主在上卦而亨取五又曰坎者陰陷陽而陽難離者陰麗陽而陽明是坎𨿽陽卦而陽不得用離𨿽陰卦而陽猶得用故旣濟未濟名義主坎以坎陽卦也其亨主離以離陽得用也劉壽翁曰未濟下三爻未出險初濡尾二曳輪三徵凶上三爻已出險矣四志行五有孚吉上有孚飲酒而已旣濟吉少凶多未濟吉多凶少𨿽吉未嘗不戒也通論上下經隆山李氏曰陰陽之气往來乎天地之間或不能無過差故聖人作易大過之後繼之以坎離者陰陽之中所以救大過之獘也小過之後繼之以旣濟未濟者卽坎離之中所以救小過之獘也厚齋馮氏曰過之大故繼之以坎離之全過之小故繼之以坎離之交西谿李氏曰上篇首乾坤終坎離下篇首咸恆終旣未濟亦坎離也天地之道不過陰陽五行之用莫先於水火上篇首天地陰陽之正也故以冰火之正終焉下篇首夫婦陰陽之交也故以水火之交終焉】

易附錄纂注卷二﹤經部﹐易類﹐易附錄纂注﹥

欽定四庫全書

易附錄纂注卷三

元胡一桂撰

【彖卽文王所繋之辭上者經之上篇者孔子所以釋經之辭也後凡言者放此】附錄【彖辭極精說得卦中情狀最出分明是聖人所作道夫】

大哉乾元萬物資始乃統天【此専以天道明幹義又析元亨利貞爲四徳以明之而此一節首釋元義也大哉嘆辭元大也始也乾元天徳之大始故萬物之生皆資之以爲始也又爲四徳之首而貫乎天徳之始終故曰統天】附錄【幹者萬物之始對坤而言天地之道也元者萬物之始對亨利貞而言四時之序也答連嵩卿萬物資始與資之深資於事父以事君之資皆訓取字淵問乾元統天曰乾元只是天之性情不是兩个物事如人之精神豈可謂人自是人精神自是精神乎輝】纂注【蔡氏曰天道流行𨿽有元亨利貞之分而其所以無閒防者實惟一元之運行故曰統天程子曰四徳之元猶五常之仁偏言則一事専言則包四者】雲行雨施品物流形【此釋幹之亨也】纂注【蔡氏曰雲行雨施亨之見乎气也品物流形亨之見乎形也】大明終始六位時成時乘六龍以禦天【始卽元也終卽貞也不終則無始不貞則無以爲元也此言聖人大明乾道之終始則見卦之六位各以時成而乘此六陽以行天道是乃聖人之元亨也】附錄【這段易說得不分曉語錄中有一段卻分曉乃是楊遵道所錄云人能大明天道之終始這處下个人字是緊切底字淵天人一理人之動乃天之運也然以私意而動則人而非天矣惟其潛見飛躍各得其時則是以人當天也然不言當天而言禦天以見遲速進退之在我爾𨿽云在我然心理合一初無二體但主心而言爾答方士繇乾道終始卽四徳也始卽元終卽貞六爻之位由此而立耳以時成者言各以其時而成潛見飛躍皆以時耳然皆四徳之流行也初九九二之半卽所謂元九二之半與九三卽所謂亨九四與九五之半卽所謂利九五之半與上九卽所謂貞蓋聖人大明乾道之終始故見六位各以時成乘此六位之時以當天運而四徳之所以終而復始應變而不窮也銖這一段說聖人之元亨六位六龍只與譬諭相似聖人之六位如隠顯進退行蔵潛龍時便當隠去見龍時便是他出來如孔子爲魯司寇時便是他大故顯了到那獲麟絕筆便是他亢龍時這是在下之聖人然這卦大槪是說那聖人得位底若使聖人在下亦自有个元亨利貞如首出庶物不必在上方如此如孔子出類拔萃便是首出庶物著書立言澤及後世便是萬國咸寧淵】乾道變化各正性命保合大和乃利貞【變者化之漸化者變之成物所受爲性天所賦爲命大和陰陽防合沖和之气也各正者得於有生之初保合者全於己生之後此言乾道變化無所不利而萬物各得其性命以自全以釋利貞之義也】附錄【變者化之漸化者變之成如昨日是夏今日立秋爲變到那全然天涼沒一些熱時是化煇如天命之謂性孟子道性善便是就人身上說性易之所言乃是說天人相接處各正性命底便是乾道變化底又曰性命便是當初合下分付底賜問保合大和乃利貞曰天之生物莫不各有个軀殻如人之有體果實之有皮核有个軀殻保合以全之則眞性常存生生不窮如一粒之谷外面有个殻以裹之方其一萌芽之始是物之元也及其抽枝長葉則是物之亨到得生實欲成未成之際此便是利及其旣實而堅此便是貞矣蓋乾道變化生之始此是元也到各正性命小以遂其小大以遂其大則是亨矣能保合以全其太和之性則可利貞有開保合太和卽是保合此生理也天地氤氳乃天地保合此生物之理及其萬物化生之後則萬物各自保合其生理不保合則無物矣煇】首出庶物萬國咸寧【聖人在上髙出於物猶乾道之變化也萬國居得其所而咸寧猶萬物之各正性命而保合太和也此言聖人之利貞也蓋嘗統而論之元者物之始生亨者物之暢茂利則向於實也貞則實之成也實之旣成則其根蔕脫落可復種而生矣此四徳之所以循環而無端也然而四者之間生气流行初無間防此元之所以包四徳而統夫也其以聖人而言則孔子之意蓋以此卦爲聖人得天位行天道而致太平之占也𨿽其文義有非文王之舊者然讀者各以其意求之則並行而不悖也坤卦放此】附錄【首出庶物須是聰明睿知髙出庶物之上以君天下方得萬國咸寧禮記云聰明睿知足以有臨也須聰明睿知皆過於天下之人方可臨得他砥所謂大哉乾元萬物資始至哉坤元萬物資生那元字便是生物之仁資始是得其气資生是成其形到得亨便是彰著利便是結聚貞便是收斂收斂旣無形迹又須復生至如夜半子時猶未動在到寅卯便生已午便著申酉便結亥子丑便實及至寅又生他這个只管運轉一嵗有一嵗之運一月有一月之運一日有一日之運一時有一時之運𨿽一息之防亦有四个段子恁地運轉道夫四徳之元専言之則全體生生之理也故足以包四者偏言之則指萬物之端而已故止於一事淵元亨利貞四字文王本意在乾坤者只與屯等卦一般是大亨而利於貞爾至孔子作彖文言始以乾坤爲四徳而諸卦自如其舊二聖人之意非有不同蓋各自明一理爾今學者且自當虛心玩味各隨本文之意而體防之其不同處自不妨不可遽以己意橫作主張答趙彥肅人只見夫子於乾坤文言解作四徳他卦只云大亨以正便須要於乾坤四徳說教大於他卦畢竟本皆占也又曰聖人作易本爲卜筮然其辭固包義理在其中孔子恐人只於卜筮上求一向泥著方只以義理解之如乾卦元亨利貞文王之辭在占法又是二事云占得此純乾之卦者大亨以貞也大亨言其吉然所利者須是貞此爲之戒辭也文言方解作四徳】

至哉坤元萬物資生乃順承天【此以地道明坤之義而首言元也至極也比大義差緩始者气之始生者形之始順承天施地之道也】附錄【總論乾元坤元徐渙云萬物資幹以始而有气資坤以生而有形气至而生生卽坤元亦通淵資幹以始便資坤以生不爭得霎時坤之所生卽幹之所始者】纂注【徐氏曰至哉贊坤元承乾元之大亦無不至也程子曰萬物資幹以始資坤以生父母之道也】坤厚載物徳合無疆含光大品物咸亨【言亨也徳合無疆謂配幹也】纂注【程子曰坤之徳厚持載萬物合於幹之無疆者也含包容也寛裕也光昭明也大博厚也有此四徳故能成天之功品物咸得亨遂蔡氏曰含坤之事也光大幹之事也徳合乎幹故亦至乎光大也】牝馬地類行地無疆柔順利貞君子攸行【言利貞也馬幹之象而以爲地類者牝陰物而馬又行地之物也行地無疆則順而健矣柔順利貞坤之徳也君子攸行人之所行如坤之徳也所行如是則其占如下文所云也】先迷失道後順得常西南得朋乃與類行東北喪朋乃終有慶【陽大陰小陽得兼陰陰不得兼陽故坤之徳常減於幹之半也東北𨿽喪朋然反之西南則終有慶矣】附錄【易中說到那陽處便扶助推移他到那陰處便抑遏壅絕他淵以文王八卦論之則自西北之幹以至東方之震皆父與三男之位也自東南之巽以至西方之兌皆母與三女之位也故彖辭以東北爲陽方西南爲陰方答袁樞乃終有慶旣言終有慶則慶不在今爲他是个柔順底物東北陽方非他所安之地自是喪朋喪朋於東北則必反於西南是終有慶也正如先迷後得爲他柔順故先迷柔順而不失乎健故後得所以卦下言牝馬之貞喪朋先迷便是牝有慶後得便是馬將牝馬字分開卻形容得意思文蔚問大抵柔順中正底人做越常過分事不得只是循常守分時又卻自做得他底事曰是如此文蔚】安貞之吉應地無疆【安而且貞地之徳也】纂注【邱行可曰坤彖三無疆字其指各異徳合無疆幹之無疆也行地無疆坤之無疆也應地無疆君子之無疆也無疆天徳也惟地能合天之無疆則地亦無疆君子能法地之無疆則君子亦無疆然則君子法地地法天皆不出於一天徳之無疆而已矣】

屯剛柔始交而難生【以二體釋卦名義始交謂震難生謂坎】附錄【剛柔始交只指震言所謂震一索而得男也銖始交謂震難生謂坎是楊龜山解必大】動乎險中大亨貞【以二體之徳釋卦辭動震之爲也險坎之地也自此以下釋元亨利貞乃用文王本意】附錄【銖問自此以下釋元亨利貞乃用文王本意何也曰文王說元亨利貞只是說乾道大通而至正故筮得者其占當得大通而利於貞固至孔子方作四徳說後人不知將謂文王作易便作四徳說則非也如屯卦所謂元亨利貞者以其能動則可以亨而在險則宜守貞故筮得之者其占爲大亨而利於貞初非謂徳也故孔子釋此彖辭只曰動乎險中大亨貞是用文王本意釋之也銖】雷雨之動滿盈天造艸昧宜建侯而不寧【以二體之象釋卦辭雷震象雨坎象天造猶言天運艸雜亂昧冥晦也陰陽交而雷雨作雜亂冥晦塞乎兩間天下未定名分未明宜立君以統治而未可遽謂安寧之時也不取初九爻義者取義多端姑舉其一也】附錄【雷雨之動滿盈亦是那郁塞底意思淵天造艸昧宜建侯而不寧孔子又是別出一道理說當此擾攘之時不可無君故須立君砥不可道建侯便了須更自以爲不安寧方可淵】纂注【蔡氏曰艸萌地中未明之象總論彖邱行可曰彖大率於章首先釋卦名義次釋卦辭又次釋卦義有未盡者従而推廣之此彖之定例也其辭則雜取卦體卦象卦徳卦變四者互明之卦體以兩體及六爻之義言如剛柔始交震而難生坎之類是也卦象以天地雷風山澤水火言如雷雨之動滿盈之類是也卦徳以健順明險動入上說言如動乎險中之類是也卦變以剛柔往來上下言如柔來文剛分剛上而文柔之類是也自屯以下大要皆不越乎此矣】

蒙山下有險險而止蒙【以卦象卦徳釋卦名有兩義】附錄【山下有險是卦象險而止是卦徳蒙有二義險而止險在內止在外自家這里先自不安穏了外面更去不得便是蒙昧之象若見險而能止則爲蹇卻是險在外自家這里見去不得所以不去故曰知矣哉淵】蒙亨以亨行時中也匪我求童蒙童蒙求我志應也初筮告以剛中也再三瀆瀆則不告瀆蒙也蒙以養正聖功也【以卦體釋卦辭也九二以可亨之道人之蒙而又得其時之中謂如下文所指之事皆以亨行而當其可也志應者二剛明五柔暗故二不求五而五求二其志自相應也以剛中者以剛而中故能告而有節也瀆筮者二三則問者固瀆而告者亦瀆矣蒙以養正乃作聖之功所以釋利貞之義也】附錄【問何以見當其可曰下文所謂二五以志相應而初筮則告之再三瀆則不告皆時中也初筮告以剛中者亦指九二有剛中之徳故能告而有節卽所謂以剛而中也銖蒙昧之時先自養教正當了到開時便有作聖之功若蒙昧之中已自不正他日何由防有聖功淵】纂注【程子曰五之志應於二也賢者在下豈可自進以求於君茍自求之必無能信用之理古之人所以必待人君致敬盡禮而後往者非欲自爲髙大蓋其尊徳樂道不如是不足與有爲也又曰未之謂蒙以純一未之蒙而養其正乃作聖之功也而後禁則扞格而難勝養正於蒙學之至善也】需須也險在前也剛健而不陷其義不困窮矣【此以卦徳釋卦名義】纂注【徐氏曰剛健謂乾陷謂坎惟剛健故不陷】需有孚光亨貞吉位乎天位以正中也利涉大川往有功也【以卦體及兩象釋卦辭】附錄【以正中以中正也只一般只是要協韻淵】

訟上剛下險險而健訟【以卦徳釋卦名義】纂注【程子曰訟之爲卦上剛下險險而又健也又爲險健相接內險外健皆所以爲訟也若健而不險不生訟也險而不健不能訟也險而又健是以訟也】訟有孚窒惕中吉剛來而得中也終凶訟不可成也利見大人尙中正也不利涉大川入於淵也【以卦變卦體卦象釋卦辭】附錄【問剛來而得中曰大抵上體是剛下體是柔一剛下而變柔則爲剛來今訟之上體是純剛安得謂之剛來邪以某觀之訟卦本是遁卦變來遁之六二爲訟之六三其九三卻下而爲九二乃爲訟耳時舉銖問終凶訟不可成卽本義所指卦體曰然】纂注【蔡氏曰剛來得中幹自外來交坤而爲坎也諸卦言往來上下多主本卦剛柔相交而言如隨蠱賁渙之類是也惟訟與無妄上干下坎震一剛自外來非由本卦來往故訟曰剛來無妄曰剛自外來】

師眾也貞正也能以眾正可以王矣【此以卦體釋師貞之義以謂能左右之也一陽在下之中而五陰皆爲所以也能以眾正則王者之師矣】剛中而應行險而順以此毒天下而民從之吉又何咎矣【又以卦體卦徳釋大人吉無咎之義剛中謂九二應謂六五應之行險謂行危道順謂順人心此非有老成之徳者不能也毒害也師旅之興不無害於天下然而以其有是才徳是以民恱而従之也】纂注【徐氏曰剛中而應行險而順此爲將之道蓋不剛則無威嚴而不足以服眾過剛則暴而無以懷之有剛中之才而信任不専亦不能有成功此師所以貴乎剛中而應也兵凶器戰危事不得已而興師動眾禁暴除亂此師所以貴乎行險而順也丈人吉無咎伊尹太公方叔元老文武吉甫足以當之愚謂險坎漢趙充國唐郭子儀其庶防乎

徳順坤徳】

比吉也【此三字疑衍文】比輔也下順従也【此以卦體釋卦名義】附錄【比輔也解比字下順従也解吉字】原筮元永貞無咎以剛中也不寧方來上下應也後夫凶其道窮也【亦以卦體釋卦辭剛中謂五上下謂五陰也】纂注【徐氏曰後夫凶如萬國朝禹而防風後至天下歸漢而田橫不來如隗囂公孫述之徒終何如哉道窮致凶所自取也通論蒙比卦邱行可曰蒙內卦坎爲初筮彖釋之曰以剛中謂九二也比外卦坎爲原筮原再也彖釋之曰以剛中謂九五也】

小畜柔得位而上下應之曰小畜【以卦體釋卦名義柔得位指六居四上下謂五陽】健而巽剛中而志行乃亨【以卦徳卦體而言陽猶可亨也】纂注【蔡氏曰剛中五也志行五與四合而小畜之志得行也】宻雲不雨尙往也自我西郊施未行也【尙往言畜之未極其气猶上進也】附錄【宻雲不雨尙往也蓋止是下气上升所以未能雨必是上气蔽蓋無泄處方能有雨橫渠正蒙論風雷雲雨之說最分曉木之以陰畜陽三陽上往而陰畜不住所以不雨正如甑蒸飯漏气則不成水無水淚下也煇】纂注【蔡氏曰尙往陽升而陰不能固也施未行未能降而爲雨也】

履柔履剛也【以二體釋卦名義】說而應乎幹是以履虎尾不咥人亨【以卦徳釋彖辭】剛中正履帝位而不疚光明也【又以卦體明之指九五也】纂注【程子曰九五以陽剛中正尊履帝位茍無疚病則履道之至善光明者也疚謂疵病夬履是也光明徳盛而輝光也】

泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也附錄【易之陰陽以天地自然之气論之則不可相無以君子小人之象言之則聖人之意未嘗不欲天下之盡爲君子而無小人也遇來教謂吾道無對不當與世俗較勝負此說美矣而亦非鄙意之所安也夫道固無對者也然其中卻著不得許多異端邪說直須一一剔防出後方曉然見得个精神純粹無對之道若和泥合水便只著个無對包了切恐此無對中卻多蔵得病痛也孟子言楊墨之道不熄孔子之道不著而大易於君子小人之際其較量勝負尢爲詳宻豈其未知無對之道邪蓋無對之中有陰則有陽有善則有惡陽消則陰長君子進而小人退循環無窮初不害其爲無對也答東萊陰陽各有一半聖人於泰否只爲陽說道理看來聖人出來做須有一个道理使得天下皆爲君子世間人多言君子小人常相半不可太去治之急迫之卻爲害不然如舜湯舉臯陶伊尹不仁者逺自是小人皆不爲非被君子夾持得皆革面做好人了砥聖人作易以立人極其義以君子爲主故爲君子謀而不爲小人謀觀泰否剝復名卦之意可見矣而曰古今豈有無小人之國其不知易甚哉鄭公藝圃折衷辧天地之化不越乎一陰一陽兩端而已其性𨿽未嘗一日不相反然亦不可以一日而相無也聖人作易常以陽爲君子而引翼扶持惟恐其不盛陰爲小人排擯抑黜惟恐其不衰何哉蓋陽之徳剛陰之徳柔剛者常公柔者常私剛者常明柔者常闇剛者未嘗不正柔者未嘗不邪剛者未嘗不大柔者未嘗不小公明正大之人用於世則天下蒙其福私闇邪辟之人得其志則天下受其禍此理之必然也金華潘公文集序】纂注【丘行可曰三陽三陰之卦凡二十而言卦變者十有三泰否隨蠱噬嗑賁咸恆損益漸渙節是也聖人首以往來言於泰否者所以卦變之凡例蓋泰否者乾坤二體之往來而他卦者乾坤之一爻由泰否而往來也】

否之匪人不利君子貞大往小來則是天地不交而萬物不通也上下不交而天下無邦也內陰而外陽內柔而外剛內小人而外君子小人道長君子道消也附錄【某看人也須是剛𨿽則是偏然較之柔不同易以陽剛爲君子陰柔爲小人若是柔弱不剛之質少閒都不防振奮只防困倒了淵】纂注【程子曰天地之气不交則萬物無生成之理上下之義不交則天下無邦國之道建邦國所以爲治也上施政以治民艮戴君而従命上下相交所以治安也今上下不交是天下無邦國之道也蔡氏曰釋彖言陰陽者獨泰否兩卦而已否者气蔵乎質而不交故又以剛柔言】

同人柔得位得中而應乎幹曰同人【以卦體釋卦名義柔謂六二幹謂九五】同人曰【衍文】同人於野亨利涉大川干行也文明以健中正而應君子正也惟君子爲能通天下之志【以卦徳卦體釋卦辭通天下之志乃爲大同不然則是私情之合而已何以致亨而利涉哉】附錄【干行也言須是這般剛健之人方做得這般事若是柔弱者如何防出去外面同人又去涉險淵】纂注【程子曰天下之志萬殊理則一也君子明理故能通天下之志聖人視億兆之心猶一心者通於理而已文明則能燭理故能明大同之義剛健則能克己故能盡大同之道然後能中正合乎干行也】

大有柔得尊位大中而上下應之曰大有【以卦體釋卦名義柔謂六五上下謂五陽】其徳剛健而文明應乎天而時行是以元亨【以卦徳卦體釋卦辭應天指六五也】附錄【文是文章明是明著易中多言文明文明是二字廣】纂注【程子曰元者物之先也物之先豈有不善者乎事成而後有敗敗非先成者也興而後有衰衰固後於興也得而後有失非得何以有失也至於善惡治亂是非天下之事莫不皆然必善爲先故文言曰元者善之長也】謙亨天道下濟而光明地道卑而上行【言謙之必亨】天道虧盈而益謙地道變盈而流謙鬼神害盈而福謙人道惡盈而好謙謙尊而光卑而不可逾君子之終也【變謂傾壊流謂聚而歸之人能謙則其居尊者其徳愈光其居卑者人亦莫能過此君子所以有終也】附錄【問天道福善禍淫此理定否曰如何不定自是道理當如此賞善罰惡亦是理當如此不如此便是失其常理又問或有不如此者何也曰福善禍淫其常理也若不如此便是天也把捉不定了又曰天莫之爲而爲他亦何常有意只是理自是如此且如冬寒夏熱此是常理當如此若冬熱夏寒便是失其常理又曰變盈流謙子云言山殺瘦澤增髙此是說山上土爲水漂流下來山便瘦澤便髙淵神言禍言福是有些造化之柄如言與神合其吉凶到神便說吉凶字淵天道是就寒暑往來說地道是就地形髙下說神是就禍福上說各自主一事而言時舉謙之爲義不知天地人何以皆好尙之蓋太極中本無物若事業功勞又於我何有觀天地生物而不言所利可見矣賀孫以尊而行謙則其道光以卑而行謙則其徳不可逾】纂注【蔡氏曰下濟而光明艮也艮有光明之象故艮之彖曰其道光明謂艮陽止乎上陰不得而掩之故光明卑而上行坤也虧盈益謙以日月陰陽言變盈流謙以山谷川澤言害盈福謙以災祥禍福言惡盈好謙以予奪進退言程子曰謙者人之至徳故聖人詳言之所以戒盈而勸謙也愚郭氏曰四者非有心如是其道自然故皆曰道

謂下濟與卑謙義光明上行亨義艮一陽居上卦之下天道下濟而光明也坤三陰居下卦之上地道卑而上行也】

豫剛應而志行順以動豫【以卦體卦徳釋卦名義】豫順以動故天地如之而況建侯行師乎【以卦徳釋卦辭】纂注【程子曰天地之道萬物之理惟至順而已大人所以先天後天而不違者亦順乎理而已】天地以順動故日月不過而四時不忒聖人以順動則刑罰淸而民服豫之時義大矣哉【極言之而贊其大也】附錄【刑罰不淸民不服只爲舉動不順了致得民不服便是徒配了他亦不服豫之時義言豫時底道理淵】

隨剛來而下柔動而說隨【以卦變卦徳釋卦名義】附錄【凡卦皆従內說出去若說說而動卻是自家說他後動不成隨了我動彼說此之謂隨也淵】大亨貞無咎而天下隨時【王肅本時作之今當従之釋卦辭言能如是則天下之所従也】隨時之義大矣哉【王肅本時字在之字下今當従之】纂注【蔡氏曰天下所隨者聖人之時而聖人制作又當隨天下之時禮樂法度始於伏羲成於周者豈聖人知慮有所不及哉此隨時之義所以大也】

蠱剛上而柔下巽而止蠱【以卦體卦變卦徳釋卦名義蓋如此則積獘而至於蠱矣】附錄【問剛在上而柔在下爲卦體下卑巽而上茍止所以爲蠱此卦徳自賁井旣濟來皆剛上而柔下此卦變曰是銖剛上而柔下巽而止蠱此是言致蠱之由非治蠱之道必大大凡看易先看成卦之義險而健則成訟巽而止則成蠱艮上而巽下艮剛居上巽柔居下上髙亢而不下交下卑巽而不能救此所以蠱壊也巽而止只是巽順便止了更無所施爲如何治蠱徳明】蠱元亨而天下治也利涉大川往有事也先甲三日後甲三日終則有始天行也【釋卦辭治蠱至於元亨則亂而復治之象也亂之終治之始天運然也】附錄【問蠱是壊亂之象𨿽亂極必治如何便防元亨曰亂極必治天道循環自是如此如五胡亂華以至於隋必有唐太宗者出又如五季必生太祖皇帝若不如此便無天道了所以彖曰蠱元亨而天下治也砥必須是大善亨通而後天下治淵互論蠱漸卦易要分內外卦看如巽而止則成蠱止而巽便不同蓋先止而後巽卻是有根株了方巽將去故爲漸必大】臨剛浸而長【以卦體釋卦名】纂注【徐氏曰浸漸也陰符經曰天地之道浸亦用此義言一气不頓進一形不頓虧二陽長於下而漸進也】說而順剛中而應【又以卦徳卦體言卦之善】大亨以正天之道也【當剛長之時又有此善故其占如此也】至於八月有凶消不久也【言𨿽天運之當然然君子宜知所戒】附錄【總論彖辭剛浸而長已下三句解臨字大亨以正更是天之道也解元亨字須用說八月有凶者蓋要反那二陽說淵】纂注【徐氏曰陰陽消長若循環然彖易聖人深言消長之機其來甚速吉凶靡定禍福何常思患豫防君子所當戒懼也】大觀在上順而巽中正以觀天下【以卦體卦徳釋卦名義】纂注【徐氏曰大剛也一剛在上下示眾柔故曰大觀在上順巽以卦徳言中正五也大觀在上以位言順巽中正以徳言有其位無其徳不足以觀天下有其徳無其位亦不足以觀天下】觀盥而不薦有孚顒若下觀而化也【釋卦辭】纂注【徐氏曰下觀而化以四陰觀二陽言謂上有精潔誠敬之徳顒然可仰則天下有所觀感而化如舜恭己正南面而天下自治文王不大聲以色而萬邦作孚自然之感固如此也】觀天之神道而四時不忒聖人以神道設教而天下服矣【極言觀之道也四時不忒天之所以爲觀也神道設教聖人之所以爲觀也】附錄【觀天之神道只是自然運行底道理四時自然不忒聖人以神道亦是說他有教人自然觀感處淵總論彖辭盥非灌之義盥本爲薦而不薦是欲畜其誠意以觀示民使民觀感而化之義有孚顒若便是那下觀而化卻不是說人君身上事聖人以神道設教是聖人不犯手做底卽是盥而不薦之義順而巽中正以觀天下謂以此觀示之也】

頤中有物曰噬嗑【以卦體釋卦名義】噬嗑而亨剛柔分動而明雷電合而章柔得中而上行𨿽不當位利用獄也【又以卦名卦體卦徳二象卦變釋卦辭】附錄【張洽問易中言剛柔分兩處一是噬嗑一是節此難解曰只是一卦三陰三陽謂之剛柔分曰易中三陰三陽卦多獨於此言之何也曰偶於此言之其他卦則別有義時舉愚謂下體本坤分初柔上而爲五上體本幹分五剛下而爲初此剛柔分也柔得中而上行卽初柔上行而得中也噬嗑剛柔分而柔得中節剛柔分而剛得中故於兩卦其義】

賁亨【亨字疑衍】柔來而文剛故亨分剛上而文柔故小利有攸往天文也【以卦變釋卦辭剛柔之交自然之象故曰天文先儒說天文上當有剛柔交錯四字理或然也】纂注【蔡氏曰柔來而文剛二也坤下交乾而爲離也分剛上而文柔上也乾上交坤而爲艮也剛柔往來自然之文故曰天文】文明以止人文也【又以卦徳言之止謂合得其分】觀乎天文以察時變觀乎人文以化成天下【極言賁道之大也】纂注【程子曰天文謂日月星辰之錯列寒暑往來之代變觀其運行以察四時之遷攺也人文人理之倫序觀天文以教化天下成其禮俗乃聖人用賁之道也】

剝剝也柔變剛也【以卦體釋卦名義言柔進於陽變剛爲柔也】不利有攸往小人長也順而止之觀象也君子尙消息盈虛天行也【以卦體卦徳釋卦辭】纂注【丘行可曰順而止之合二徳言君子觀眾陰剝陽之象惟順時而止不敢輕進以冒小人之禍所以防其剝也然豈終止哉天道循環無往不復陽消而息陰盈而虛剝極於上則復反於下乃天運之當然也是以君子尙之此處剝之要道也】

復亨剛反【剛反則亨】附錄【問剛反當作一句曰然此二字是解復亨下云動而以順行是解出入無疾以下時舉】動而以順行是以出入無疾朋來無咎【以卦徳而言】反復其道七日來復天行也【陰陽消息天運然也】附錄【消長之道自然如此故曰天行處陰之極亂者復治往者復還凶者復吉危者復安天地自然之運也僴】利有攸往剛長也【以卦體而言旣生則漸長矣】復其見天地之心乎【積陰之下一陽復生天地生物之心防於滅息而至此乃復可見在人則爲靜極而動惡極而善本心防息而復見之端也程子論之詳矣而邵子詩亦曰冬至子之半天心無攺移一陽初動處萬物未生時酒味方淡大音聲正希此言如不信更請問包羲至哉言也學者宜盡心焉】附錄【問見天地之心曰復未見造化而造化之心於此可】【見可學問天地之心𨿽靜未嘗不流行何爲必於復乃見天地之心曰三陽之時萬物蕃新只見物之盛大天】【地之心卻不可見惟是一陽初復萬物未生冷冷靜靜而一陽旣動生物之心闖然而見𨿽在積陰之中自掩蔵不得此所以必於復見天地之心也銖如一堆火自其初動以至漸漸過消盡爲灰其消之未盡處固天】【地之心也然卻消盡底亦天地之心也但那个不如那新生底鮮好故指那接頭再生者言之則可以見天地】【之心親切又曰要說得見字親切蓋此時天地之間無物可見天地之心只有一陽初生淨淨潔潔見得天地】【之心在此若是三陽生萬物之後則天地之心盡散在萬物不能見得如此端的又曰這處在天地則爲陰陽在人則爲善惡有不善未嘗不知知之未嘗復行不善處便是陰知處便屬陽上五陰下一陽是當沈迷蔽固之時忽然一夕醒覺便是陽動處齊宣王興甲兵危士臣搆怨於諸侯可謂極矣及其不忍觳卽見善端】【之萌肯従這里做去𨿽三王事業何患不到防淳問一陽復在人言之只是善端萌處否曰以善言之是善端方萌處以惡言之昬迷中有悔悟向善意便是復又如人之沈滯道不得行到極處忽小亨通𨿽未大行已有可行之兆亦是復這道理千變萬化隨所在無不渾淪又曰陰陽生殺固無間防而亦不容並行且如人方窮物欲豈可便謂其間天理元不間防而且肆其欲哉要須窮欲之心滅息然後天理乃得萌耳答王遇復有兩】【樣有善惡之復有動靜之復兩樣復自不相須須各看得分曉終日營營與萬物並馳忽然有惻隠是非羞惡之心見此善惡爲陰陽也若寂然至靜之中有一念之動此動靜爲陰陽也僴論程程先生說天地以生物爲心最好此乃是無心之心也人傑道夫言向者先生教思量天地有心無心近思之切謂天地無心便是天地之心若使其有心必有思量有營爲天地曷嘗有思慮來然其所以四時行百物生者蓋以其合當如此便如此不待思惟此所以爲天之道答曰如此則易所謂復其見天地之心正大而天地之情可見又如何如公所說只說得他無心處耳若果無心則須牛生出馬桃樹上李花他又卻自定心便是主宰處所以謂天地以生物爲心某謂天地別無勾當只是以生物爲心一元之气運轉流通略無停間只是生出許多物事而已又曰天地有个無心之心復卦一陽生於下便是生物之心又如所謂惟皇上帝降衷於下民天道福善禍淫這便自分明有个人在裏面主宰相似道夫天地以生物爲心者也𨿽气有闔辟物有盈虛而天地之心則亙古亙今未始有毫釐之間也故陽極於外復生於內聖人以爲於此可以見天地之心焉蓋其復者气也其所以復者則有自來矣向非天地之心生生不息則陽之極也一絕而不復續矣尙何以生於內而爲闔辟之無窮乎答敬夫鄭兄問程云先儒皆以靜見天地之心因舉王輔嗣說寂然至無乃天地心曰他說無是亂說若靜處說無不知下面一畫作甚麼防可學問靜亦是心而心未見曰固是但又須靜中含動意始得又曰上五陰亦不可說無說無便死了無復生成之意如何見其心可學問程子以動之端爲天地之心動乃心之處何故雲天地之心曰此須就卦上看上坤下震坤是靜震是動十月純坤當貞之時萬物收斂寂無蹤迹到此一陽復生便是動然不直下動字卻云動之端端又従此起𨿽動而物未生未到大動處凡生萬物都従這里起豈不是天地之心淳十月陽气收斂一時闗閉得盡天地生物之心固未嘗息但無端倪可見惟一陽初動則生意始露出乃始可見端緒也言動之頭緒於此處起於此起處方見得天地之心也銖論遺書程子曰聖人無復故未嘗見其心者蓋天地之气所以有善之復者以其有陰故也眾人之心所以有善之復者以其有惡故也若聖人之心則天理渾然初無間防人孰得以窺其心之起滅邪若靜而復動則亦有之但不可以善惡而爲言耳答吳翌道夫謂聖人之心天地之心也天地之心可見則聖人之心亦可見況夫復之爲卦一陽復於積陰之下乃天地生物之心也聖人𨿽無復然是心之用因時而彰故堯之不虐舜之好生禹之拯溺湯之救民於水火文王之視民如傷是皆以天地之心爲心者也而謂不可見何哉曰大抵易之言陰陽有指君子小人而言有指天理人欲而言有指動靜之機而言初不可以一偏而論如天下皆君子而無小人皆天理而無人欲其善無以加有若動不可以無靜靜不可以無動蓋造化不能以獨成而或者見其相資而不可相無也遂以爲天下不可皆君子而無小人不能皆天理而無人欲此得其一偏之論只如有不善未嘗不知知之未嘗復行此賢者之心因復而見者至若聖人則無此故其心不可見然亦有因其動而見其心者正如公所謂堯之不虐舜之好生皆是因其動而見其心者道夫堯舜孔子之心千古常在聖人之心周流運行何往而不可見此獨曰聖人無復未嘗見其心者只爲是因說復卦而言系辭曰復小而辯於物蓋復卦是一陽方生於羣陰之下如幽暗中一防白便是小而辯也又曰復其見天地之心若聖人之心純於善而已所以謂未嘗見其心者只是言不見有昬蔽忽明之心如所謂幽暗中一防白者而已但此等說話只可就此一路看去才轉入別處便不分明也謨論邵子詩立冬是十月初小雪是十月中大雪是十一月初冬至是十一月中小寒是十二月初大寒是十二月中冬至子之半卽十一月之半也人言夜半子時冬至蓋夜半以前一半已屬子時今推五行者多不之知然數毎従這里處起略不差移此所以爲天心道夫一陽方動處萬物未生時此時欲動未動之間如見赤子入井之初方怵惕惻隠而未成怵惕惻隠之時故冬至子之半是康節常要就中間說子之半則是未成子方離於亥而爲子方四五分常要說陰陽之間動靜之間與周程之說不同周程只是體用動靜互換無極康節只要說循環便須指消息動靜之間而言學蒙當是時一陽初動萬物未生無聲臭气味之可尋可見所謂酒味方淡大音聲正希也道夫通論復艮二卦存養是靜工夫省察是動工夫其靜時思慮未萌知覺不昧乃復所謂見天地之心靜中之動也其動時皆中節止於其則乃艮之不獲其身不見其人動中之靜也窮理讀書皆是動中工夫木之】纂注【程子曰一陽復於下乃天地生物之心也先儒皆以靜爲見天地之心蓋不知動之端乃天地之心也非知道者孰能識之又遺書曰復非天地心復則見天地心聖人未嘗復故未嘗見其心】

無妄剛自外來而爲主於內動而健剛中而應大亨以正天之命也其匪正有眚不利有攸往無妄之往何之矣天命不佑行矣哉【以卦變卦徳卦體言卦之善如此故其占當獲大亨而利於正乃天命之當然也其有不正則不利有所往欲何往哉蓋其逆天之命而天不佑之故不可以有行也】附錄【剛自外來說卦變動而健說卦徳剛中而應說卦體大亨以正說元亨利貞淵天之命也天之道也義只一般但取其成韻耳不必彊分賀孫】纂注【蔡氏曰剛自外來而爲主於內初也乾交坤而爲震也非本體來往故曰外來】

大畜剛健篤實輝光日新其徳【以卦徳釋卦名義】附錄【篤實便有輝光艮止便能篤實顯子】剛上而尙賢能止健大正也【以卦變卦體釋卦辭】附錄【能止健不說健而止見得是艮來止乾是以艮之止止幹之健淵】不家食吉養賢也【亦取尙賢愚謂艮剛畜乾有養賢之象尙賢之象以上九一陽言養賢以干三陽言】利涉大川應乎天也【亦以卦愚謂六五下與體而言幹應故曰應天】

頤貞吉養正則吉也觀頤觀其所養也自求口實觀其自養也【釋卦辭】附錄【觀其所養只是說君子之所養養浩然之气模樣自養則如爵祿下至於飲食之類是說自求口實】天地養萬物聖人養賢以及萬民頤之時大矣哉【極言養道而贊之】

大過大者過也【以卦體釋卦名義】棟橈本末弱也【復以卦體釋卦辭本謂初末謂上弱謂陰柔】剛過而中巽而說行利有攸往乃亨【又以卦體卦徳釋卦辭】大過之時大矣哉【大過之時非有大過人之材不能濟也故嘆其大】纂注【程子曰大過之時其事甚大如立非常之大事與不世之大功成絕俗之大徳皆大過之事也徐氏曰時字當玩自是時節當如此適其時當其事𨿽曰大過而不悖於道所謂剛過而中巽而說行者如堯舜之禪授而謳歌獄訟之皆歸湯武之放伐而徯後迎師之恐後所以成大功而濟於時焉茍非其時則堯舜亦且子而不賢矣湯武亦只守臣節而不敢革夏革殷矣時不可失此聖賢所以當天運立大事成大業也否則大亂之道而謂之利且亨可乎】

習坎重險也【釋卦名義】水流而不盈行險而不失其信【以卦象釋有孚之義言內實而行有常也】附錄【水流不盈才一坎滿便流出去行險不失其信是說決定如此】維心亨乃以剛中也行有尙往有功也【以剛在中心亨之象如是而往必有功也】纂注【蔡氏曰剛中二五也往有功動則出坎也】天險不可升也地險山川丘陵也王公設險以守其國險之時用大矣哉【極言之而贊其大也】

離麗也日月麗乎天百谷艸木麗乎土重明以麗乎正乃化成天下【釋卦名義】附錄【重明是五二君臣重明之義大象又說大人繼世重明之義不同淵】柔麗乎中正故亨是以畜牝牛吉也【以卦體釋卦辭】附錄【六二中正六五中而不正今言麗乎正麗乎中正次第說六二分數多惟這爻較好故元吉六五𨿽柔麗乎中而不得其正特借中字而包正字爾時舉】

易附錄纂注卷三

欽定四庫全書

易附錄纂注卷四

元胡一桂撰

咸感也【釋卦名義】纂注【丘行可曰咸非訓感咸故感耳凡物兩相對待而後感應之理生故咸有感義又曰咸者感也所以感者心也無心者不能感故鹹加心而爲感有心於感者亦不能咸感故感無心而爲鹹惟無容心於感然後無所不感也】柔上而剛下二气感應以相與止而說男下女是以亨利貞取女吉也【以卦體卦徳卦象釋卦辭或以卦變言柔上剛下之義曰咸自旅來柔上居六剛下居五也亦通】纂注【蔡氏曰柔上上也坤上交乾而爲兌也剛下三也乾下交坤而爲艮也馮氏曰柔上剛下感應相與所以爲亨止而說所以利貞男下女所以取女吉也】天地感而萬物化生聖人感人心而天下和平觀其所感而天地萬物之情可見矣【極言感通之理】

恆久也剛上而柔下雷風相與巽而動剛柔皆應恆【以卦體卦象卦徳釋卦名義或以卦變言剛上柔下之義曰恆自丰來剛上居二柔下居初也亦通】恆亨無咎利貞久於其道也天地之道恆久而不已也【恆固能亨且無咎矣然必利於貞乃爲久於其道不貞則久非其道矣天地之道所以長久亦以貞而已矣】利有攸往終則有始也【久於其道終也利有攸往始也動靜相生循環之理然必靜爲主也】纂注【程子曰恆非一定之謂也一定則不能常矣惟隨時變易乃常道也故云利有攸往明理之如是懼人之泥於常也】日月得天而能久照四時變化而能久成聖人久於其道而天下化成觀其所恆而天地萬物之情可見矣【極言恆久之道】

遁亨遁而亨也剛當位而應與時行也【以九五一爻釋亨義】附錄【遁而亨也分明是說能遁便亨下面更說剛當位而應與時行也是何如曰此所以遁而亨也陰尙防爲他剛當位而應所以能知時而遁是能與時待不然便是與時背砥】小利貞浸而長也【以下二陰釋小利貞】附錄【問小利貞浸而長也是見其浸長故設戒令其貞正且以寛君子之患然亦是他之福曰是如此與否初二兩爻相似砥】纂注【程子曰聖賢之於天下𨿽知道之將廢豈肯坐視其亂而不救必區區致力於末極之間彊此之衰艱彼之進圖其暫安茍得爲之孔孟之所屑爲也案語錄盤澗問本義釋小利貞與程不同朱子曰若如程則於剛當位而應與時行也下當云止而健陰浸而長故小利貞今但言小利貞浸而長也而不言陰進而長則小指陰小之小可知況當遁去之時事勢已有不容正之者程𨿽善而有不通矣】遁之時義大矣哉【陰方浸長處之爲難愚謂遁故其時義爲尢大也以二陰之長成卦而以四陽之遁得名易爲君子謀名卦必以陽爲主如是則時義之大亦以陽之能遁爲大也】大壯大者壯也剛以動故壯【釋卦名義以卦體言則陽長過中大者壯也以卦徳言則乾剛震動所以壯也】大壯利貞大者正也正大而天地之情可見矣【釋利貞之義而極言之】附錄【問大者正與正大不同上大字是指陽下正大是說理曰然亦緣上面有大者正字方說此學蒙問如何見天地之情曰正大便見得天地之情天地只是正大未嘗有些子邪處道夫】

晉進也【釋卦名義】明出地上順而麗乎大明柔進而上行是以康侯用錫馬蕃庶晝日三接也【以卦象卦徳卦變釋卦辭】纂注【丘行可曰明出地上離乘坤也順而麗乎大明坤附離也柔進而上行六自四上行而進於五也大明之君諸侯順附被其寵錫待遇之禮而眾多榮顯也】

明入地中明夷【以卦象釋卦名】內文明而外柔順以蒙大難文王以之【以卦徳釋卦義蒙大難謂遭紂之亂而見囚也】利艱貞晦其明也內難而能正其志箕子以之【以六五一爻之義釋卦辭內難謂爲紂近親在其國內如六五之近於上六也】附錄【文王箕子大槪皆是晦其明然文王之外柔順是本分自然做底箕子晦其眀又曰艱貞是他那佯狂底意思便是艱難底气象淵】纂注【橫渠張子曰文王難在外箕子難在內丘行可曰內文明則不失已而詭隨外柔順則不逆時而幹禍文王盡全卦之義故以二體言箕子得一爻一義故以六五言】

家人女正位乎內男正位乎外男女正天地之大義也【以卦體九五六二愚謂卦以二體言故惟言利女貞釋利女貞之義

而說離分數多彖就二五言故說男女正而內外爻義兼備又廣彖辭之防也】家人有嚴君焉父母之謂也【亦謂二五】父父子子兄兄弟弟夫夫婦婦而家道正正家而天下定矣【上父初子五三夫四二婦五兄三弟以卦畫推之又有此象】纂注【趙氏曰父義母慈母何以亦稱嚴蓋母之不嚴家之蠧也瀆上下之分庇子弟之過亂內外之別嫚帷薄之儀父𨿽嚴有不能盡察者必父母尊嚴內外齊肅然後父尊子卑兄友弟恭夫制婦聴各盡其道而後家道正正家而天下定矣】睽火動而上澤動而下二女同居其志不同行【以卦象釋卦名義】說而麗乎明柔進而上行得中而應乎剛是以小事吉【以卦徳卦變卦體釋卦辭】天地睽而其事同也男女睽而其志通也萬物睽而其事類也睽之時用大矣哉【極言其理而贊之】纂注【程子曰天髙地下其體睽也然陽降陰升相合而化育之事則同也男女異質睽也而相求之志則通也生物萬殊睽也然而得天地之和稟陰陽之气則相類也物𨿽異而理本同故天下之大羣生之眾睽散萬殊而聖人爲能同之處睽之時合睽之用其事至大故云大矣哉】

蹇難也險在前也見險而能止知矣哉【以卦徳釋卦名義而贊其美】蹇利西南往得中也不利東北其道窮也利見大人往有功也當位貞吉以正邦也蹇之時用大矣哉【以卦變卦體釋卦辭而贊其愚謂往得中五也其道窮三時用之大也也利見大人以下皆指五言】

解險以動動而免乎險解【以卦徳釋卦名義】解利西南往得眾也其來復吉乃得中也有攸往夙吉往有功也【以卦變釋卦辭坤爲眾得眾謂九四入坤體得中有功皆指九二也】天地解而雷雨作雷雨作而百果艸木皆甲拆解之時大矣哉【極言而贊其大也】附錄【陰陽之气閉結之極忽然迸散出做這雷雨只管閉結了若不解散如何防有雷雨作小畜所以不能成雨者畜不極也淵】

損損下益上其道上行【以卦體釋愚謂損內卦幹九卦名義

三之剛益上卦坤上六之柔而成損是爲損下益上主剛而言故曰其道上行】損而有孚元吉無咎可貞利有攸往曷之用二簋可用亨二簋應有時損剛益柔有時損益盈虛與時偕行【此釋卦辭時謂當損之時】附錄【損上益下曰益損下益上曰損所以然者蓋本厚則邦寧而君安乃所以爲益也否則反是僴】纂注【程子曰有本必有末有實必有文天下萬事無不然者無本不立無文不行父子主恩必有嚴順之體君臣主敬必有承接之儀禮讓存乎內待威儀而後行尊卑有其序非物采則無別文之與實相須而不可闕也及夫文之勝末之流逺本喪實乃當損之時也夫子恐人之泥言也故復明之曰二簋之質用之當有時非所用而用之不可也謂文飾未過而損之與損之至於過甚則非也損剛益柔有時剛爲過柔爲不足損益皆損剛益柔也必順時而行不當時而損益之則非也】

益損上益下民說無疆自上下下其道大光【以卦體釋卦名義】纂注【徐氏曰損上益下者損上之剛益下之柔也下卦坤坤柔爲民坤得益故民說無疆上干之下爻下爲坤之下爻自上下下也天道下濟而光明其道大光也故爲益】利有攸往中正有慶利涉大川木道乃行【以卦體卦象釋卦辭】附錄【問木字本益字之誤如何曰看來只是木字渙卦說乘木有功中孚說乘木舟虛以此見得淵某見一朋友說有八卦之金木水火土有五行之金木水火土如幹爲金易卦之金也兌之金五行之金也巽爲木卦中取象也震爲木乃東方屬木五行之木也五行取四維也去僞】纂注【程子曰五以陽剛中正居尊位二復以中正應之是以中正之道益天下天下受其福恵也】益動而巽日進無疆天施地生其益無方凡益之道與時偕行【動巽二卦之徳乾下施坤上生亦上文卦體之義又以此極言贊益之大】纂注【蔡氏曰無疆以悠久言無方以廣大言與時偕行又言凡益之道當適乎時也程子曰天地之益無窮者理而已矣聖人利益天下之道應時順理與天地合與時偕行也】

夬決也剛決柔也健而說決而和【釋卦名義而贊其徳】於王庭柔乘五剛也孚號有厲其危乃光也告自邑不利卽戎所尙乃窮也利有攸往剛長乃終也【此釋卦辭柔乘五剛以卦體言謂以一小人加於眾君子之上是其罪也剛長乃終謂一變則爲純乾也】附錄【彖云利有攸往剛長乃終今人以爲陽不能無陰中國不能無夷狄君子不能無小人故小人不可盡去今觀剛長乃終之言則聖人豈不欲小人之盡去耶但所以決之者自有道耳】纂注【徐氏曰陽剛之長當終於六位不可有未盡之陰也除惡務本君子𨿽盛不可以小人之勢孤謂無能爲不盡去之而存其孽也唐五王不去一武三思而患生於所忽不旋踵而君子之禍烈矣聖人於夬設戒之意蓋深】

姤遇也柔遇剛也【釋卦名】附錄【人日用間誠意十分爲善矣或有一分不好底意思潛以間於其間此意一便由邪徑以長姤一陰生五陽便立不住了以此見凡於一事一念之防茍有不善之當防皆不可忽大雅】勿用取女不可與長也【釋卦辭】纂注【程子曰取女者欲長久而成家也漸長之陰將消於陽不可與之長久也凡女子小人夷狄勢茍漸盛何可與久故戒勿用取如是之女】天地相遇品物咸章也【以卦愚謂以干遇巽巽體言得坤初爻而成故有天地相遇之象又巽爲東南之卦萬物絜齊之時故有品物咸章之象】剛遇中正天下大行也【指九五】附錄【姤不是好底卦然天地相遇以下卻又甚好蓋天地相遇又自別取一義剛遇中正只取九五或謂亦以九二言非也銖】姤之時義大矣哉【防防之際聖人所謹】附錄【上面說天地相遇至天下大行正是好時節而不好之漸已生於防矣故當謹於此學蒙】纂注【程子曰天地不相遇則萬物不生君臣不相遇則政治不興聖賢不相遇則道徳不亨事物不相遇則功用不成姤之時與義皆甚大也】

萃聚也順以說剛中而應故聚也【以卦徳卦體釋卦名義】王假有廟致孝亨也利見大人亨聚以正也用大牲吉利有攸往順天命也【釋卦辭】附錄【順天命伊川說萃時若不用大牲便是那以天下儉其親相似也有此理這時節比不得那利用禴之事】觀其所聚而天地萬物之情可見矣【極言其理而贊之】纂注【徐氏曰天地萬物髙下散殊感則見其情之通恆則見其情之久聚則見其情之同不於其聚而觀之情之一者不可得而見矣】

柔以時升【以卦變釋卦名】巽而順剛中而應是以大亨【以卦徳卦體釋卦愚謂易以陽爲大巽順不足以大亨必剛中而應辭是以大亨大亨之功非剛中之九二上應六五則不能致也】用見大人勿卹有慶也南徵吉志行也

困剛掩也【以卦體釋卦名】險以說困而不失其所亨其惟君子乎貞大人吉以剛中也有言不信尙口乃窮也【以卦徳卦體釋卦愚謂剛中指二五口兌象上六爲兌之辭主居窮極之地故有尙口乃窮之象】

巽乎水而上水井井養而不窮也【以卦象釋卦名義】攺邑不攺井乃以剛中也汔至亦未繘井未有功也羸其瓶是以凶也【以卦體釋卦辭無喪無得往來井井兩句意與不攺井同故不復出剛中以二五而言未有功而敗其瓶所以凶也】纂注【晁氏曰或謂彖主三陽言五井冽寒泉食是陽剛居得中正邑可攺而井不可攺也三井渫不食是水未見於用未有功也二甕敝漏是旣不得水並其瓶而亡之羸其瓶而凶者也】革水火相息二女同居其志不相得曰革【以卦象釋卦名義大略與睽相似然以相違而爲睽相息而爲革也息滅息也又爲生息之義滅息而後生息也】纂注【金陵王氏曰澤火非如坎離有陰陽相運之道其相遇則相息而已其相息也惟勝者能革其不勝者耳】已日乃孚革而信之文明以說大亨以正革而當其悔乃亡【以卦徳釋卦辭】纂注【程子曰離爲文明兌爲說文明則理無不盡事無不察說則人心和順革而能照察事理和順人心可致大亨而得貞正如是變革得其至當故悔亡也】天地革而四時成湯武革命順乎天而應乎人革之時大矣哉【極言而贊其大】附錄【革是更革之謂須是翻轉更變一畨所謂上下與天地同流豈曰小補之哉小補之者謂扶衰救獘逐些補緝如錮露家事相似若是更革則須徹底重新鑄造非止補苴罅漏而已湯武順天應人是如此通論兌卦易言順天應人後來盡說應天順人非也又曰順天應人革就革命上說言順天理應人心胡致堂管見中辧得好愚案梁武帝受禪顏見逺不食卒帝曰我自應天従人何預士夫事管見曰易之革曰湯武革命順乎天而應乎人未聞應乎天也應者對感而言人事作於下則天理應乎上豈曰天感乎上而人應乎下歟爲是言者不知天之爲天矣故易惟曰順乎天順乎天者順理也後世務名不務實以兵取國者曰吾應天順人也相承而罔察至以爲尊號其失逺矣】

鼎象也以木巽火亨飪也聖人亨以享上帝而大亨以養聖賢【以卦體二象釋卦名義因極其大而言之亨帝貴誠用犢而已養賢則饔飱牢禮當極其盛故曰大亨】纂注【蔡氏曰亨飪鼎之用也變腥而爲熟易堅而爲柔亨飪不過祭祀賔客二事而祭之大者無出於上帝賔客之重者無過於聖賢】巽而耳目聰明柔進而上行得中而應乎剛是以元亨【以卦象卦變卦體釋卦辭】纂注【程子曰離明而中虛於上爲耳目聰明之象】

震亨【震有亨道不待言也】震來虩虩恐致福也笑言啞啞後有則也【恐致福恐懼以致福也則法也】震驚百里驚逺而懼邇也出可以守宗廟社稷以爲祭主也【程子以爲邇也下脫不喪匕鬯四字今従之出謂繼世而主祭也或云出卽鬯字之誤】

艮止也時止則止時行則行動靜不失其時其道光明【此釋卦名艮之義則止也然行止各有其時故時止而止止也時行而行亦止也艮體篤實故又有光明之義大畜於艮亦以輝光言】附錄【行固非止然行而不失其理乃所止也僴問艮之象何以爲光明曰定則明凡人胸次煩擾則愈見昬昧中有定止則自愚謂然光明莊子所謂泰宇定則天光是也學蒙艮一陽見於二陰之上陽明著見陰莫得而掩蔽之故艮獨稱光明】艮其止止其所也上下敵應不相與也是以不獲其身行其庭不見其人無咎也【此釋卦辭易背爲止以明背卽止也背者止之所也以卦體言內外之卦陰陽敵應而不相與也不相與則內不見己外不見人而無咎矣晁氏云艮其止當依卦辭作背】附錄【八純卦皆不相與只是艮卦是止尢不相與內不見己是內卦外不見人是外卦兩卦各自去淵】

漸之進也女歸吉也【之字疑衍或是漸字】進得位往有功也進以正可以正邦也【以卦變釋利貞之意蓋此卦之變自渙而來九進居三自旅而來九進居五皆爲得位之正】其位剛得中也【以卦體言謂九五】止而巽動不窮也【以卦徳言漸進之義】纂注【程子曰內艮止外巽順止爲安靜之象巽爲和順之義人之進也若以欲心之動則躁而不得其漸故有困窮在漸之義內止靜而外巽順故其進動不有困窮也】

歸妹天地之大義也天地不交而萬物不興歸妹人之終始也【釋卦名義也歸者女之終生育者人之始】纂注【程子曰天地不交則萬物何従而生女之歸男乃生生相續之道男女交而後有生息有生息而後其終不窮前者有終而後者有始相續不窮是人之終始也】說以動所歸妹也【又以卦徳言之】附錄【歸妹未有不好只是說以動帶累他】徵凶位不當也無攸利柔乘剛也【又以卦體釋卦辭男女之交本皆正理惟若此卦則不得其正也】纂注【程子曰歸妹諸爻皆不當位又有乘剛之過二五皆乘剛男女有尊卑之序夫婦有倡隨之禮此常理也如恆是也茍不有常正之道徇情肆欲惟說是動則夫婦瀆亂男牽欲而失其剛婦紐說而忘其順如歸妹之愚謂動而說爲隨此乘剛是也所以凶無往而利也陽倡而陰和男行而女従得男女之正故元亨利貞說以動爲歸妹則是陰反先倡而陽和女反先行而男従失男女之正故徵凶無攸利柔乘剛柔謂三五剛謂二四皆陰陽失位也】

丰大也明以動故丰【以卦徳釋卦名義】附錄【明以動故丰以明心應事物非明則動無所之非動則明無所用僴徒明不行則明無所用空明而已徒行不明則行無所向防行而已伯羽】王假之尙大也勿憂宜日中宜照天下也【釋卦辭】附錄【王假之尙大也只是王者至此極大底時節所尙者皆大事僴問君徳如日之中乃能盡照天下否曰易如此看不得只是如日之中則自然照天下卻不可將作道理解他僴】日中則昃月盈則食天地盈虛與時消息而況於人乎況於鬼神乎【此又明卦辭外意言不可過中也】附錄【物到盛時必衰𨿽神有所不能違也僴天地是舉其全體而言神是指其中運動變化者通上徹下而言如雨風露雷艸木之類皆是又曰丰卦彖許多言語其實則在日中則昃月盈則食天地盈虛與時消息數語上這盛得極常須謹守得日中時候方得不然偃僕傾壊了又曰這處去危亡只是一間耳須是兢兢如奉槃水方得又曰這便是康節所謂酩酊離披時候如何不憂懼謹畏宣政間有以奢侈爲言者小人都云當丰亨豫大之時須是恁地奢泰方得所以一向放肆如何得不亂學蒙】

旅小亨柔得中乎外而順乎剛止而麗乎明是以小亨旅貞吉也【以卦體卦徳釋卦辭】旅之時義大矣哉【旅之時爲難處】纂注【徐氏曰一柔在外而處二剛之中是羈旅之人交於彊有力者茍非善處卑則取辱髙則招禍鮮不失矣惟於止知其所止無私交無暗事非賢不主非善不與止而麗乎明也夫如是內不失已外不失人𨿽在旅困亦可小亨得旅之正而吉也】

重巽以申命【釋卦義也巽順而入必究乎下命令之象重巽故爲申命也】附錄【巽是重卦故曰重巽八卦之象皆如此僴申字是叮嚀反復之意風無所不入如命令之叮嚀告戒無所不至故象以之學蒙】剛巽乎中正而志行柔皆順乎剛是以小亨利有攸往利見大人【以卦體釋卦辭剛巽乎中正而志行指九五柔謂初四】

兌說也【釋卦名義】剛中而柔外說以利貞是以順乎天而應乎人說以先民民忘其勞說以犯難民忘其死說之大民勸矣哉【以卦體釋卦辭而極言之】附錄【說若不是剛中便是違道幹譽便成邪媚下面許多道理都従這个剛中柔外來淵】纂注【徐氏曰剛中二五也柔外三上也剛中而柔外則立己者正而說人者非邪矣程子曰陽剛居中中心誠實之象柔爻在外接物和柔之象故爲說利貞說之以道宜正也說而能貞是以上順天理下應人心說道之至正至善者也若夫違道以干百姓之譽者茍取一時之說耳非君子之正道也君子之道其說於民如天地之施感於其心而說服無斁故以之先民則民心悅隨而忘其勞率之以犯難則民心說服於義而不卹其死說道之大民莫不知勸勸謂信之而勉力順従】

渙亨剛來而不窮柔得位乎外而上同【以卦變釋卦辭】附錄【剛來而不窮是居位得中若在下則窮矣學蒙剛來而不窮是九三來做二柔得位而上同是六二上做三此說有些不穏卻爲是六愚謂本義以卦變自漸來故指柔三不喚做得位

爲三三卻未爲得位蔡氏指柔爲四則四正得位外謂外卦上同謂上同於五似爲得之】王假有廟王乃在中也【中謂廟中】附錄【此卦只是卜祭吉又更宜涉川王乃在中是指廟中言王指九五言宜在廟祭祀淵】利涉大川乘木有功也

節亨剛柔分而剛得中【以卦體愚謂下體本幹分三釋卦辭剛上而爲五上體本坤分五柔下而爲三是剛上而得五之中也】苦節不可貞其道窮也【又以理言】說以行險當位以節中正以通【又以卦徳卦體言之當位中正指五又坎爲通】附錄【說以行險程說是也說則欲進而有險在前進去不得故有節止之義又曰節便是阻節之意坎爲通水在中間流而不止也】纂注【程子曰人於所說則不知己遇艱險則思止方說而止爲節之義當位以節五居尊位主節者也處得中正節而能通也中正則通過則苦矣又曰以剛中正爲節如懲忿窒欲損過折有餘是也不正之節如嗇節於用懦節於行是也】天地節而四時成節以制度不傷財不害民【極言節道】附錄【天地節而四時成天地轉來到這里相節了更沒去處今年冬盡了明年又是春夏秋冬到這里廝匝了更去不得這个拆做兩截兩截又拆做四截便是春夏秋冬他是自然之節初無人使他聖人則因其自然之節而節之如修道之謂教天秩有禮之類皆是天地則和這个都無只是自然如此聖人法天做這許多節指出來淵】

中孚柔在內而剛得中說而巽孚乃化邦也【以卦體卦徳釋卦名義】附錄【柔在內而剛得中這个是就全體看則中虛就二體看則中實他都見得有孚信之意故喚作中孚伊川此二句卻說得好】豚魚吉信及豚魚也利涉大川乘木舟虛也【以卦象言】纂注【吳氏曰先儒以豚魚爲二物實一物耳蓋兌澤巽風豚魚生於澤而主風古云江豚魚出而風今江湖行舟之人見江豚作則知風之至天下之物皆有自然之信凡天機之觸天籟之鳴非物能然也皆天理之眞天道之妙流行貫通在物有不能違耳】中孚以利貞乃應乎天也【信而正則應乎天矣】

小過小者過而亨也【以卦體釋卦名義與其辭】過以利貞與時行也柔得中是以小事吉也【以二五言】剛失位而不中是以不可大事也【以三四言】有飛鳥之象焉飛鳥遺之音不宜上宜下大吉上逆而下順也【以卦體言】附錄【行過恭用過儉皆是宜下之意煇】纂注【蔡氏曰卦體有飛鳥之象中二爻象身上下四爻象翼上逆而下順陰之道也】

旣濟亨小者亨也【濟下疑脫小字】利貞剛柔正而位當也【以卦體言】初吉柔得中也【指六二】終止則亂其道窮也纂注【程子曰天下之事不進則退無一定之理濟之終不濟而止矣無常止也衰亂至矣蓋其道已窮極也九五之才非不善也時極道窮理當必變也聖人至此柰何曰惟聖人爲能通其變於未窮不使至於極也堯舜是也故有終而無亂邱行可曰人之常情處無事則止心生止則心有所怠而不復進此亂之所従起處多事則戒心生戒則心有所畏而不敢肆此治之所由兆治亂者天也所以制其治亂者人也彖曰終亂而傳曰終止則亂止則亂矣不止亂安従生玩止一辭則知夫子有功於贊易也】

未濟亨柔得中也【指六五言】附錄【問未濟所以亨者便是有濟之理而柔得中又有亨之道曰然學履】小狐汔濟未出中也濡其尾無攸利不續終也附錄【汔字訓防與井卦同旣曰防便是未濟未出中不獨是說九二通一卦之體皆是未出乎坎險所以未濟學履不續終也是首濟而尾濡不能濟不相接續去故曰不續終也狐尾大濡其尾則濟不得矣】𨿽不當位剛柔應也纂注【馮氏曰六爻𨿽不當位而剛柔皆應茍能協力以濟亦可致亨未濟者終濟矣】

易附錄纂注卷四

欽定四庫全書

易附錄纂注卷五

元胡一桂撰【象者卦之上下兩象及兩象之六爻周公所系之辭也】附錄【易象說易之有象其取之有所従其推之有所用非茍爲寓言也然兩漢諸儒必欲究其所従則旣滯泥而不通王弼以來直欲推其所用則又疎略而無據二者皆失之一偏而不能闕其所疑之過也且以一端論之幹之爲馬坤之爲牛說卦有明文矣馬之爲健牛之爲順在物有常理矣至於案文索卦若屯之有馬而無干離之有牛而無坤乾之六龍則或疑於震坤之牝馬則當反爲幹是皆有不可曉者是以漢儒求之說卦而不得則遂相與創爲互體變體五行納甲飛伏之法參互以求而幸其偶合其說𨿽詳然其不可通者終不可通其可通者又皆傅防穿鑿而非有自然之勢惟其一二之適然而無待於巧說者爲若可信然上無所闗於義理之本原下無所資於人事之訓戒則又何必苦心極力以求於此而欲必得之哉故王弼曰義茍應健何必幹乃爲馬爻茍合順何必坤乃爲牛而程子亦曰理無形也故假象以顯義此其所以破先儒膠固支離之失而開後學玩辭玩占之方則至矣然觀其意又似直以易之取象無復有所自來但如詩之比興孟子之譬諭而已如是則說卦之作爲無所與於易而近取諸身逺取諸物者亦剰語矣故疑其說亦若有未盡者因切論之以爲易之取象固必有所自來而其爲說已具於太卜之官顧今不可復考則姑闕之而直據辭中之象以求象中之意使冒以爲訓戒而決吉凶如王氏程子與吾本義之云者其亦足矣固不必深求其象之所自來然亦不可直謂假設而遽欲忘之也看易若靠定象看便滋味長若只懸空看也沒甚意思煇王弼伊川於象底意思不可見卻只愚嘗謂數聖人取象就他象上推求道理淵各有不同故說卦言象求之於經不盡合蓋夫子所自取之象惟多不必盡同於先聖也朱子嘗曰伏羲自是伏羲易文王周公自是文王周公易夫子自是夫子易以此求之得其要矣詳見易象圖說】

天行健君子以自彊不息【天干卦之象也凡重卦皆取重義此獨不然者天一而已但言天行則見其一日一周而明日又一周若重復之象非至健不能也君子法之不以人欲害其天徳之剛則自彊而不息矣】附錄【乾卦有兩幹是兩天也昨日行一天也今日行又一天也其實一天而行健不已此所以爲天行健也人傑胡安定說得好曰天者幹之形幹者天之用天形蒼然南極入地下三十六度北極出地上三十六度狀如倚杵其用則一晝一夜行九十餘萬天之行健可知故君子法之以自彊不息云淵因言天之气運轉不息故閣得地在中間如弄椀珠底只運動不住故在空中不墜少有息則墜矣銖君子以自彊不息非是說去趕逐他學他如此不息只是常存得此心則天理常行而周流不息矣煇天行健以气言之則一晝一夜周乎三百六十五度而又過一度愚以理言之則於穆不已無間容息豈不是至健僴謂六十四卦大象皆著一以字以者所以體易而用之也卽一以字示萬世學者用易之方不可不察也】潛龍勿用陽在下也【陽謂九下謂潛】見龍在田徳施普也附錄【如日方升𨿽未中天而其光已無所不被矣銖】終日幹幹反復道也【反復重復踐行之意】纂注【徐氏曰反復往來必由乎道動循天理𨿽危而安也三位在二體之中可進而上可退而下故言反復】或躍在淵進無咎也【可以進而不必進也】纂注【䢐徠石氏曰爻辭但云或躍無咎夫子必謂須進乃加進字以防其疑以進爲無咎不進則有咎矣以進釋躍字】飛龍在天大人造也【造猶作也】亢龍有悔盈不可久也纂注【丘行可曰盈謂陽極釋亢字不可久謂陰生釋有悔字】用九天徳不可爲首也【言陽剛不可爲物先故六陽皆變而吉天行以下先儒謂之大象潛龍以下先儒謂之小象後放此】附錄【幹爲萬物之始故天下之物無不資之以始但其六爻有時而皆變故有羣龍無首之象而君子體之則當謙恭卑順不敢爲天下先耳非謂可天徳而不可爲首若曰幹不爲首則萬物何所資始而又誰爲之首乎】纂注【徐氏曰六爻皆用九則乾變之坤九者剛健之極天之徳也天徳不可爲首指卦變言卽坤無首之義非謂乾剛有所不足也善用九者物極必變剛而能柔不爲物先用坤道也】

地勢坤君子以厚徳載物【地坤之象亦一而已故不言重而言其勢之順則見其髙下相因之無窮至順極厚而無所不載也】附錄【地之勢常有順底道理且如這个平地面前便有坡陀處突然起底也日順淵銖問地勢猶言髙下相因之勢以其順且厚否曰髙下相因只是順若厚又是一个道理然惟其厚所以上下只管相因去只見得他順若是薄底物髙下只管相因則傾陷了不能如此之無窮矣惟其髙下相因無窮所以爲至順也君子體之惟至厚爲能載物也】履霜堅冰陰始凝也馴致其道至堅冰也【案魏志作初六履霜今當従之馴順習也】六二之動直以方也不習無不利地道光也含章可貞以時也或從王事知光大也纂注【程子曰夫子懼人守文而不達義也又従而明之言義所當爲則以時而非含蔵終不爲也又曰象只舉上句解義則並及下文或従王事而能無成有終者是其知之光大也惟其知之光大故能含晦淺暗之人有善惟恐人不知豈能含章也】括囊無咎愼不害也黃裳元吉文在中也【文在中而見於外也】龍戰於野其道窮也用六永貞以大終也【初陰后陽故曰大終】附錄【坤六爻皆陰其始本小到此陰皆變陽所謂以大終也言始小而終大文蔚】

云雷屯君子以經綸【坎不言水而言云者未通之意經綸治絲之事經引之綸理之也屯難之世君子有爲之時也】纂注【馮氏曰云雷方作而未有雨有屯結之象君子觀象以治世之屯猶治絲者旣經之又綸之所以愚謂坎在上爲云未下而成解其結而使就條理也雨故雲雷屯言陰陽之未通也】𨿽盤桓志行正也以貴下賤大得民也纂注【程子曰陽居陰下貴下賤之象方屯之時陰柔不能自存有一陽剛之才眾所歸従更能自處卑下所以大得民也】六二之難乘剛也十年乃字反常也卽鹿無虞以從禽也君子捨之往吝窮也纂注【程子曰事不可而妄動以従欲也無虞而卽鹿以従禽也當屯之時不可動而動猶無虞而卽鹿以有従禽之心也君子則見防而捨之不従若往則可吝而困窮矣】求而往明也屯其膏施未光也泣血漣如何可長也山下出泉蒙君子以果行育徳【泉水之始出者必行而有漸也】附錄【育徳有山之象果行有水之象】纂注【徐氏曰蒙而未知所適也必體坎之剛中以決果其行而達之蒙而未有所害也必體艮之靜止以養育其徳而成之】利用刑人以正法也【蒙之初法不可不正懲戒所以正法也】子克家剛柔接也【指二五之應】纂注【程子曰二五剛柔之情相接故得行其剛中之道成蒙之功茍非上下之情親二𨿽剛中安能屍其事乎】勿用取女行不順也【順當作愼蓋順愼古字通用荀子順墨作愼墨且行不愼於經意尢親切】困蒙之吝獨逺實也【實協韻去聲】纂注【徐氏曰剛實蒙四獨逺之困於蒙者也故吝】童蒙之吉順以巽也【愚謂順以爻柔言巽以巽志應二言】利用禦寇上下順也【禦寇以剛上下皆得其道】附錄【上九一陽而眾陰隨之如人皆順従於我故能禦寇須是自家屋裏人従我方能去理防外頭人若自家屋裏人不従時如何去禦得寇所以象曰上下順也煇】

云上於天需君子以飲食宴樂【云上於天無所復爲待其陰陽之和而自雨爾事之當需者亦不容更有所爲但飲食宴樂俟其自至而已一有所爲則非需也】附錄【問屯需二象皆陰陽未和洽成雨之象然屯言經綸而需言飲食宴樂何也曰需是緩意在他無所致力只得飲食宴樂屯是物之始生象艸木出地之狀其初出時欲破地面而出不無齟齬艱難故當爲經綸其義不同時舉】纂注【程子曰君子觀象懷其道義安以待時飲食以養愚其气體宴樂以和其心志所謂居易以俟命也

謂飲食坎象宴樂樂天也乾象】需於郊不犯難行也利用恆無咎未失常也需於沙衍在中也𨿽小有言以吉終也【衍寛意以寛居中不急進也】需於泥災在外也自我致寇敬愼不敗也【外謂外卦敬愼不敗明占外之占聖人示人之意切矣】附錄【銖問占外之占何也曰象中本無此意占者不可無此意所謂占外意也銖孔子𨿽說推明義理這般所在又變例推明占筮之意需於泥災在外占得此象𨿽若不吉然能敬愼則不敗又能忍以需待處之得其道所以不凶或失其剛健之徳又無堅忍之志則不能不敗矣文蔚】纂注【丘行可曰寇坎也三旣迫坎則害己切己故曰致寇至夫坎險在外未嘗迫人由人急於求進自迫於險以致禍敗象以自我釋之明致災之由不在他人也然於此能以敬愼自處則亦不至於敗也】需於血順以聴也纂注【丘行可曰需之三四乾坎之防也三恃健冒險而進四據險以待幹之來聖人於三之象以敬告之能敬則不犯坎矣於四之象以順告之能順則不忤幹矣二者交盡其道此處需之要也】酒食貞吉以中正也不速之客來敬之終吉𨿽不當位未大失也【以陰居上是爲當位言不當位未詳】附錄【凡初上二爻階無位二士三卿大夫四大臣五君位上六之不當位如父母老不任家事而退閒僧家之有西堂之類銖】纂注【蔡氏曰敬故未大失】

天與水違行訟君子以作事謀始【天上水下其行相違作事謀始訟端絕矣】不永所事訟不可長也𨿽小有言其辧明也不克訟歸逋竄也自下訟上患至掇也【掇自取也】纂注【程子曰自下而訟其上義乖勢屈禍患之至猶掇拾而取之言易得也】食舊徳従上吉也【従上吉謂隨人則吉明自主事則無成功也】復卽命渝安貞不失也訟元吉以中正也【中則聴不偏正則斷合理】以訟受服亦不足敬也

地中有水師君子以容民畜眾【水不外於地兵不外於民故能養民則可以得眾矣】纂注【劉壽翁曰古者兵農合一居則爲比閭族黨之民役則爲伍兩軍旅之眾此眾卽此民也故曰水不外於地兵不外於民君子觀象容之畜之於無事之時用之於有事之日故曰能養民則可以得眾矣】師出以律失律凶也在師中吉承天寵也王三錫命懷萬邦也纂注【程子白在師中吉者以其承天之寵任也天謂上也人臣非君竉任之則安得專徵之權而有成功之吉象以二專主其事故發此義王三錫以恩命襃其成功所以懷萬邦也】師或輿屍大無功也左次無咎未失常也【知難而退師之常也】長子帥師以中行也弟子輿屍使不當也大君有命以正功也小人勿用必亂邦也【聖人之成深矣】

地上有水比先王以建萬國親諸侯【地上有水水比於地不容有間建國親侯亦先王所以比於天下而無間者也彖意人來比我此取我往比人】附錄【伊川言建萬國以比民言民不可盡得而比故建諸侯使比民而天子所親者諸侯而已這便是他比天下之道淵】纂注【程子曰親比而無間者莫如水在地上所以爲比也先王觀比之象以建萬國親諸侯建立萬國所以比民親撫諸侯所以比天下也】比之初六有他吉也比之自內不自失也【得正則不自失矣】纂注【程子曰守己中正之道以待上之求乃不自失也】比之匪人不亦傷乎纂注【徐氏曰三居不正之位而應上比之匪人也上比無首而凶己乃應之亦可傷矣馬援勸隗囂専意東方而隗囂降蜀至於殺身亡宗爲天下笑者非大可傷乎】外比於賢以從上也顯比之吉位正中也捨逆取順失前禽也邑人不誡上使中也【由上之徳使不偏也】比之無首無所終也【以上下之象言之則爲無首以始終之象言之則爲無終無首則無終矣】

風行天上小畜君子以懿文徳【風有气而無質能畜而不能久故爲小畜之象懿文徳言未能厚積而逺施也】復自道其義吉也牽復在中亦不自失也【亦者承上爻義】夫妻反目不能正室也【程子曰說輻反目三自爲也】纂注【程子曰陰制於陽者也今反制陽如夫妻之反目也反目謂怒目相視不順其夫而反制之也婦人爲夫寵惑旣而遂反制其夫未有夫不失道而妻能制之也故說輻反目三自爲也三自處不以道故四得制之不使進猶夫不能正室家故致反目也】有孚惕出上合志也有孚攣如不獨富也旣雨旣處徳積載也君子徵凶有所疑也纂注【疑均敵也柔畜旣盛必敵剛也蔡氏】

上天下澤履君子以辯上下定民志【程備矣】纂注【程子曰天在上澤居下上下之正理也人之所履當如是故取其象而爲履君子觀履之象以辯別上下之分以定其民志夫上下之分明而後民志有定民志定然後可以言治民志不定天下不可得而治也古之時公卿大夫而下位各稱其徳終身居之得其分也位未稱徳則君舉而進之士修其學學至而君求之皆非有預於已也農工商賈勤其事而所享有限故皆有定志而天下之心可一後世自庶士至於公卿日至於尊榮農工商賈日至於富侈億兆之心交騖於利天下紛然如之何其可一也欲其不亂難矣此由上下無定志也君子觀履之象而分辯上下使各當其分以定民之心志也】素履之往獨行願也纂注【程子曰安履其素而往者非茍利也獨行其志願耳若欲貴之心與行道之心交戰於中豈能安履其素也】幽人貞吉中不自亂也纂注【徐氏曰上無應與而獨善其身日用常行坦然平易不爲艱難阻絕之行自守以正而外物不亂所以吉也】眇能視不足以有明也跛能履不足以與行也咥人之凶位不當也武人爲於大君志剛也愬愬終吉志行也夬履貞厲位正當也【傷於所恃】元吉在上大有慶也【若得元吉則大有福慶也】

天地交泰後以財成天地之道輔相天地之宜以左右民【財成以制其過輔相以補其不及】附錄【問聖人財成輔相之功當無時而不然何獨於泰卦言之曰天地交泰萬物各遂其理聖人自此方能致用若天地閉塞萬物不生聖人亦無所施其巧煇財成猶裁截成就之也輔相只於財成處以補其不及而已財成眼前皆可見且如君臣父子兄弟夫婦聖人爲制下許多禮數倫序只此便是財成處至大至小之事皆是固是萬物本有此道理若非聖人財成亦不能得如此齊整此皆天地之所不能爲而聖人能之所以贊天地之化育而功與天地參也又問繼天立極曰天只生得許多人物與許多道理然天卻自做不得所以必得聖人爲之修道立教以教化百姓所謂財成天地之道輔相天地之宜是也蓋天做不得底須聖人爲他做也又問輔相財成學者日用處有否曰饑食渇飲冬裘夏葛耒耜罔罟皆是僴財成是裁做段子底輔相是佐助他底天地之化儱侗相續下來聖人便裁作段子如气化一年一周聖人與他截做春夏秋冬四時淵問乾健坤順如何得有過不及之差曰乾坤者一气運於無心不能無過不及之差聖人有心以爲之主故無過不及之失所以天地之功必有待於聖人長孺】纂注【蔡氏曰天地之道謂日月寒暑之往來東西南北之經緯天地之宜謂春生秋殺髙黍下稻於道則制裁其節於宜贊助之而已又曰天地之道以气形全體言天地之宜以時勢所適言財成者因其全體而裁制其節使不過輔相者隨其所宜而贊助其所不及如气化流行籠統相續聖人則爲之裁制以分春夏秋冬之節地形廣邈經緯交錯聖人則爲之裁制其東西南北之限此財成天地之道也春生秋殺此時運之自然髙黍下稻此地勢之所宜也聖人則輔相之使當春而耕當秋而斂髙者種黍下者種稻此輔相天地之宜也】拔茅徵吉志在外也纂注【蔡氏曰在外謂應陰也陰爲民君子在內則恩澤及乎民也】包荒得尙於中行以光大也無往不復天地際也纂注【徐氏曰乾坤相遇之際泰否反復之機實在於此可不戒哉】翩翩不富皆失實也不戒以孚中心願也【陰本居下在上爲失實】以祉元吉中以行願也纂注【徐氏曰中以行願居中應二行其志願非勉彊也】城復於隍其命亂也【命亂故復否告命所以治之也】

天地不交否君子以儉徳辟難不可榮以祿【收斂其徳不形於外以辟小人之難人不得以祿位榮之】纂注【蔡氏曰天地不交二气郁塞否之象也順陽消之象而晦處窮約也】拔茅貞吉志在君也【小人而變爲君子則能以愛君爲念而不計其私矣】大人否亨不亂羣也【言不亂於小人之羣】包羞位不當也纂注【程子曰陰柔居否不中不正所爲可羞者處不當故也處不當位所爲不以道也】有命無咎志行也大人之吉位正當也纂注【程子曰有大人之徳而得至尊之正位故能休天下之否是以吉也無其位則𨿽有其道將何爲乎故聖人之位謂之大寶】否終則傾何可長也纂注【程子曰豈有長否之理極而必反理之常也】

天與火同人君子以類族辯物【天在上而火炎上其性同也類族辯物所以審異而致同也】附錄【類族如靑底做一類白底做一類恁地類了同底自同異底自異淵類族是就人上說辯物是就物上說天下有不可以皆同之理故隨他地頭去分別類族如分姓氏張姓作一類李姓作一類辯物如牛是一類馬是一類就其異處以致其同此其所以爲同學家】纂注【馮氏曰類族是如天之兼覆辯物是如火之燭照】出門同人又誰咎也纂注【程子曰出門同人所同者廣無所偏私人之同也有厚薄親疎之異過咎所由生旣無偏黨誰其咎之】同人於宗吝道也伏戎於莽敵剛也三嵗不興安行也【言不能行】纂注【蔡氏曰敵謂五安何也安往而不得貧賤之安】乘其墉義弗克也其吉則困而反則也【乘其墉矣則非其力之不足也特以義之弗克而不攻耳能以義防困而反於法則故吉也】同人之先以中直也大師相遇言相克也【直謂理直】同人於郊志未得也纂注【蔡氏曰未及乎野未盡乎大同之道故曰志未得也】

火在天上大有君子以遏惡善順天休命【火在天上所照者廣爲大有之象所有旣大無以治之則釁蘗萌於其間矣天命有善而無惡故遏惡善所以順天反之於身亦若是而已矣】附錄【天道喜善而惡惡遏惡而善非順天休命而何蓋卿堯舜之治旣舉元凱必放共兜此易所謂遏惡善順天休命者也蓋善者天理之本然惡者人欲之邪妄是以天之爲道旣福善禍淫又以賞罰之權寄之司牧使之有補助其禍福之所不及戊申封事】纂注【蔡氏曰遏惡善離象順天休命乾象】大有初九無交害也大車以載積中不敗也公用亨於天子小人害也纂注【程子曰民眾財丰反擅其富彊益爲不順是小人大有則爲害又大有爲小人之害】匪其彭無咎明辯晢也【晢明貌】纂注【蔡氏曰居離明之始故能辯其理之必至】厥孚交如信以志也【一人之信足以上下之志也】威如之吉易而無備也【太柔則人將易之而無畏備之心】大有上吉自天祐也

地中有山謙君子以裒多益寡稱物平施【以卑蘊髙謙之象也裒多益寡所以稱物之宜而平其施損髙增卑以趨於平亦謙之意也】附錄【問謙是損髙就低使教恰始曰大抵人多見得在己者髙在人者卑謙則抑己之髙而卑以下人便是平也學蒙臣伏見近年百事多務含容曲直是非兩無所問似聞聖意謂如此處置方得均平然臣切有疑焉易象曰稱物平施蓋古之欲爲平者必稱其物之大小髙下而爲其施之多寡厚薄然後乃得其平若不問其是非曲直而待之如一則是善者常不得伸而惡者反幸而免以此爲平是乃所以爲大不平也戊申封事】謙謙君子卑以自牧也纂注【程子曰自牧自處也詩云自牧歸荑蔡氏曰牧養也】鳴謙貞吉中心得也勞謙君子萬民服也纂注【蔡氏曰萬民眾柔義】無不利防謙不違則也【言不爲過】利用侵伐徵不服也纂注【蔡氏曰不服謂四】鳴謙志未得也可用行師徵邑國也【陰柔無位才力不足故其志未得而至於行師然亦適足以治其私邑而已】纂注【邱行可曰二與上皆曰鳴謙以有感乎三也然柔近剛則先得乎剛二比三近也故中心得上應三逺也故志未得】

雷出地奮豫先王以作樂崇徳殷薦之上帝以配祖考【雷出地奮和之至也先王作樂旣象其聲又取其義殷盛也】附錄【象其聲者謂雷取其義者謂和崇徳謂著其徳作樂所以其徳時舉先王作樂其功徳便自不可掩砥問崇徳如大韶大武之類否曰是先王作樂無處不用如宴饗飲食之時無不用此特言其大者爾學蒙】纂注【程子曰雷者陽气奮陰气相薄而成聲陽始潛閉地中及其動則出地奮震也始閉郁及奮則通達和豫故爲豫也坤順震動和順積中而於聲樂之象也潘氏曰樂之爲用朝覲聘饗祭祀各有所主惟郊祀上帝則大合古今眾樂而奏之大司樂圜丘之奏樂極九變是也故曰殷薦之上帝以配祖考郊祀后稷以配天配以祖也宗祀文王於明堂以配上帝配以考也】初六鳴豫志窮凶也【窮謂滿極】不終日貞吉以中正也盱豫有悔位不當也由豫大有得志大行也六五貞疾乘剛也恆不死中未亡也冥豫在上何可長也澤中有雷隨君子以向晦入宴息【雷蔵澤中隨時休息】纂注【馮氏曰雷聲於震之春收聲於兌之秋由震而兌雷蔵澤中與時休息爲隨時之象日出於東方之震而入於西方之兌由震而兌自明向晦出於明者至晦而入也勞者宴作者息矣所以用隨也天地之隨爲晝夜爲寒暑爲古今君子之隨爲動息爲語黙爲行蔵一晝一夜之頃而動息隨之況於消息盈虛之大者乎黃宗臺曰卦爻取隨時而動大象取隨時而息】官有渝従正吉也出門交有功不失也系小子弗兼與也纂注【程子曰人之所隨得正則逺邪従非則失是無兩従之理二茍系初則失正矣弗能兼與也故以戒人従正當専一也】系大夫志舍下也隨有獲其義凶也有孚在道明功也孚於嘉吉位正中也拘系之上窮也【窮極也】

山下有風蠱君子以振民育徳【山下有風物壊而有事矣而事莫大於二者乃治己治人之道也】附錄【當蠱之時必有以振起聳動民之觀聴而在己進徳不已必須有此二者則可以治蠱矣振民有風之象育徳有山之象】纂注【徐氏曰山下有風風薄山而回物皆散亂蠱之象也愚謂育徳山象如山之養成材力也】乾父之蠱意承考也纂注【鄭氏曰子攺父道始𨿽勞而終則吉蓋其事若不順而其意則在於承其父也】幹母之蠱得中道也乾父之蠱終無咎也裕父之蠱往未得也乾父用譽承以徳也不事王侯志可則也

澤上有地臨君子以教思無窮容保民無疆【地臨於澤上臨下也二者皆臨下之事教之無窮者兌也容之無疆者坤也】纂注【蔡氏曰教思無窮澤潤地之象也容保民無疆地容澤之象也】咸臨貞吉志行正也咸臨吉無不利未順命也【未詳】纂注【蔡氏曰命君命謂五也徐氏曰二剛咸臨有進逼陵躐之勢五柔二剛有君弱臣彊之疑以此相臨豈能遽合自二言之其初未順命也然五以柔中用二二以剛中應五豈終不順哉聖人以未順命釋之欲人知以道事君而不茍於従上也】甘臨位不當也旣憂之咎不長也至臨無咎位當也大君之宜行中之謂也惇臨之吉志在內也

風行地上觀先王以省方觀民設教【省方以觀民設教以爲觀】纂注【程子曰風行地上周及庶物爲遊歷周覽之象故先王體之爲省方之禮以觀民俗而設政教也設教者如奢則約之以儉儉則示之以禮是也省方觀民也設教爲民觀也】初六童觀小人道也闚觀女貞亦可醜也【在大夫則爲醜也】觀我生進退未失道也觀國之光尙賔也觀我生觀民也【此夫子以義言之明人君觀已所行不但一身之得失又當觀民徳之善否以自省察也】觀其生志未平也【志未平言𨿽不得位未可忘戒懼也】

雷電噬嗑先王以明罰勅法【雷電當作電雷】附錄【通論丰象噬嗑明在上動在下是明得事理先立這法在此未有犯底人畱待異時之用故云明罰勅法丰威在上明在下是用這法時須用明見下情曲折方得不然威動於上必有過錯也故折獄致刑此是伊川意其說極好道夫】纂注【程子曰象無倒置者疑此文互也雷電相須並見之物亦有嗑象電明而雷威先王觀電雷之象法其明與威以明其刑罰勅其法令法者明事理而爲之防者也蔡氏曰明罰離象勅法震象徐氏曰明罰者所以示民而使之知所避勅法者所以防民而使之知所畏此先王忠厚之意也未至折獄致刑處故與丰象異然罰之當避人猶有冒罰而爲之法之可畏人猶有犯法而不顧者先王不得已而後用刑也】屨校滅趾不行也【滅趾又有不進於惡之象】噬膚滅鼻乘剛也遇毒位不當也利艱貞吉未光也貞厲無咎得當也何校滅耳聰不明也【滅耳蓋罪其聴之不聰也若能審聴而早圖之則無此凶矣】

山下有火賁君子以明庶政無敢折獄【山下有火明不及逺明庶政事之小者折獄事之大者內離明而外艮止故取象如此】附錄【明庶政是就離上說無敢折獄是就艮上說政是事之小者可以用明獄是六事一折便了明在內不能及他故止而不敢折也學蒙通論旅卦象賁內明外止𨿽然內明是个止殺底明所以不敢用其明以折獄與山上有火旅居子以明謹用刑而不畱獄相似而相反賁內明外止旅外明內止其象不同如此僴問茍明見其情罪之是非亦何難於折獄曰是他自有个象如此遇著此象底便用如此然獄亦自有出三八捧便了底亦有須待囚訊鞫勘錄問結證而後了底書曰要囚服念五六日至於旬時丕蔽要囚周禮秋官亦有此數語便是有合如此者若獄未具而決之是所謂敢決獄也若獄已具而畱之不決是所謂畱獄也不畱獄者謂訊囚結證已畢而卽決之也僴止在外明在內故明政而不敢折獄止在內明在外故明愼用刑而不畱獄又曰如今州郡治獄禁勘審覆自有許多節次過乎此而不決便是畱獄不及乎此而決便是敢於折獄】纂注【蔡氏曰有山之材而照之以火則尢彩外著賁之象也明庶政離明象政者治之具所當文飾也無敢折獄艮止象折獄貴乎情實賁則文飾而沒其情矣】捨車而徒義弗乘也【君子之取捨決於義而已】纂注【蔡氏曰處卦最下亦理無可乘之者故曰義弗乘也】賁其須與上興也永貞之吉終莫之陵也纂注【蔡氏曰陵侮也三能永貞則二柔𨿽比已而端如然終莫之陵侮而不全陷溺也】六四當位疑也匪宼婚媾終無尢也【當位疑謂所當之位可疑也終無尢謂若守正而不與亦無他患也】六五之吉有喜也白賁無咎上得志也附錄【問何謂得志曰居卦之上在事之外不假文飾而有自然之文便是優遊自得也銖】

山附於地剝上以厚下安宅附錄【厚下者乃所以安宅如山附於地惟其地厚所以山安其居而不搖人君厚下以得民則位亦安而不搖猶所謂本固邦寧也僴】纂注【蔡氏曰厚下坤象安宅艮象劉壽翁曰愚謂剝者崩頽之義五厚下安宅此言治剝之道

陰自下而上剝一陽將見艮剝爲坤則山剝爲地矣山附於地未可言剝然以五陰剝一陽言之則有山崩爲地之勢故名之曰剝爲人上者觀象而知所以厚下安宅則又善於用剝者也】剝以足以滅下也剝以辧未有與也【言未大盛】纂注【程子曰陰之剝陽得以益盛者以陽不有與故也小人剝君子若君子有與則可以勝小人不能爲害矣言未有與剝之未盛有與猶可勝也示人之意深矣邱行可曰與應也凡陰陽相應則爲有與困九四應六五言有與是也陰陽不應則爲無與井九二不應九五言無與是也咸六爻皆應則謂感應以相與艮六爻皆不應則謂之敵應不相與剝之未有與者是言當剝之時在上未有陽以應陰無以止陰之進也大凡小人爲害使其間有一君子與之爲應以遏止之則其心猶有所顧忌而不敢肆使𨿽爲惡未至如是之甚也惟其未有與此剝道所以進長而不可救也聖人於此不謂之無與而謂之未有與蓋不忍陰邪之害正而猶冀有人以止之也其意深矣亦通】剝之無咎失上下也【上下謂四陰】剝牀以膚切近災也以宮人寵終無尢也君子得輿民所載也小人剝廬終不可用也

雷在地中復先王以至日閉闗商旅不行後不省方【安靜以養防陽也月令是月齋戒掩身以待陰陽之所定】附錄【至日閉闗正是於已動之後要以安靜養之蓋一陽初復陽气甚防勞動他不得故當安靜以養防陽如人善端初萌正欲靜以養之方能盛大銖古人所以四十彊而仕者前面許多年亦且養其善端若一下便出來與事物衮了豈不壊事賀孫】不逺之復以修身也附錄【易惟其知不善則速攺以従善這般說語好簡當文蔚】休復之吉以下仁也纂注【徐氏曰仁謂初剛剛復於下在人則惻隠之心仁之端也初不逺復二従初而復故曰以下仁也】頻復之厲義無咎也中行獨復以從道也惇復無悔中以自考也【考成也】纂注【程子曰五處中而體順能惇篤其志以中道自成可以無咎自成謂成其中順之徳】迷復之凶反君道也纂注【劉壽翁曰動靜天道之復也善惡人道之復也故彖象言動靜之復六爻皆言善惡之復復者剛之反也自五及初皆以従剛爲復五之自考不如四之従道四之従道不如二之下仁二之下仁不如初之修身三頻復𨿽危猶知復也上迷復反道則不知復矣徐氏曰上六位髙而無下仁之美剛逺而失遷善之機厚極而有難開之蔽柔終而無攺過之勇是昬迷而不知復者也】

天下雷行物與無妄先王以茂對時育萬物【天下雷行震動生萬物各正其性命是物物而與之以無妄也先王法此以對時育物因其所性而不爲私焉】無妄之往得志也不耕獲未富也【富如非富天下之富言非計其利而爲之也】行人得牛邑人災也可貞無咎固有之也【有猶守也】無妄之藥不可試也【旣已無妄而復藥之則反爲妄而生疾矣試謂少嘗之也】無妄之行窮之災也

天在山中大畜君子以多識前言往行以畜其徳【天在山中不必實有其事但以其象言之耳】附錄【書𨿽是古人書今日讀之所以畜自家之徳道夫通論小畜象山是堅剛之物故能力畜三陽風是柔軟之物止能小畜之而已時舉大畜多識前言往行以畜其徳小畜只做得這些文徳如威儀文辭之類淵】纂注【程子曰天至大而在山之中所畜至大之象君子觀象以大其蘊畜人之蘊畜由學而大在多聞前古聖賢之言與行考迹以觀其用察言以求其心識而得之以成其徳大畜之義也】有厲利已不犯災也輿說輹中無尢也利有攸往上合志也六四元吉有喜也六五之吉有慶也何天之衢道大行也

山下有雷頤君子以愼言語節飲食【二者養徳養身之切務】附錄【或云諺有禍従口出病従口入甚好曰前輩曽用以解愼言語節飲食廣】纂注【程子曰愼言語以養其徳節飲食以養其體蔡氏曰愼節主靜艮象言語飲食主動震象】觀我朶頥亦不足貴也六二徵凶行失類也【初上皆非其類也】十年勿用道大悖也顚頤之吉上施光也居貞之吉順以從上也由頤厲吉大有慶也

澤滅木大過君子以獨立不懼遁世無悶【澤滅於木大過之象也不懼無悶大過之行也】附錄【澤在上木在下澤水髙漲浸沒了木是爲大過木𨿽爲水浸而未嘗動故君子觀之而獨立不懼遁世無悶也砥】纂注【蔡氏曰獨立不懼巽木象遁世無悶兌說象】借用白茅柔在下也老夫女妻過以相與也棟橈之凶不可以有輔也棟隆之吉不橈乎下也枯楊生華何可久也老婦士夫亦可醜也過涉之凶不可咎也附錄【不可咎是他做得是了不可咎他砥】

水洊至習坎君子以常徳行習教事【治己治人皆必重習然後熟而安之】纂注【蔡氏曰常徳行坎剛中象習教事重坎象】習坎入坎失道凶也求小得未出中也來之坎坎終無功也樽酒簋貳剛柔際也【陸氏釋文本無貳字今従之】坎不盈中未大也【有中徳而未大】附錄【水之爲物其在坎只能平自不能盈故曰不盈盈髙之義中未大者平則是得中不盈是未大也砥】上六失道凶三嵗也

明兩作離大人以繼明照於四方【作起也】附錄【明兩作猶言水洊至今日明來日又明若說兩明卻是兩个日頭淵明便是指日而言砥】履錯之敬以辟咎也黃離元吉得中道也日昃之離何可久也突如其來如無所容也【無所容言焚死棄也】六五之吉離王公也王用出徵以正邦也

易附錄纂注卷五

欽定四庫全書

易附錄纂注卷六

元胡一桂撰

山上有澤咸君子以虛受人【山上有澤以虛而通也】附錄【上兌下艮兌上闕有澤口之象兌下二陽畫有澤防之象艮上一畫陽有土之象下二陰畫中虛便是滲水之象砥】纂注【程子曰澤性潤下土性受潤澤在山上而漸潤通徹是二物之气相感通也君子觀山澤通气之象而虛其中以受於人夫人中虛則能受實則不能入矣虛中者無我也中無私主則無感不通以量而容之擇交而受之此聖人有感必通之道也】咸其拇志在外也纂注【蔡氏曰外謂四也】𨿽凶居吉順不害也纂注【程子曰二居中正其才本善以其在咸之時質柔上應故戒以先動求君則凶居以自守則吉象復明之云非戒之不得相感惟順理則不害謂守道不先動也】咸其股亦不處也志在隨人所執下也【言亦者因前二爻皆欲動而云也二爻陰躁其動也宜九三陽剛居止之極宜靜而動可吝之甚也】纂注【徐氏曰世之君子位居人上所守不正感不以道而反徇夫褻禦臣僕在下者之私情至於多行可愧者皆執其隨者也】貞吉悔亡未感害也憧憧往來未光大也【感害言不正而感則有害也】咸其脢志末也【志末謂不能感物】咸其輔頰舌滕口說也【滕騰通用】纂注【程子曰惟至誠爲能感人乃以柔說騰楊於口舌言說豈能感於人乎】

雷風恆君子以立不易方纂注【丘行可曰巽入也而在內震出也而在外二物各居其位則謂之恆故君子體之而立不易方若雷入而従風風出而従雷二物易位而相従則謂之益矣故君子體之亦有遷攺之義此恆益之所以不同也】浚恆之凶始求深也九二悔亡能久中也不恆其徳無所容也纂注【程子曰不常之人無所容處其身也】久非其位安得禽也婦人貞吉從一而終也夫子制義從婦凶也纂注【徐氏曰以順爲正者妾婦之道婦人當一於従而守其終則吉若夫子則制義者也従婦之道則爲凶矣】振恆在上大無功也

天下有山遁君子以逺小人不惡而嚴【天體無窮山髙有限遁之象也嚴者君子自守之常而小人自不能近】附錄【問遁字𨿽是逃隠大抵亦取逺去之意天上山下相去甚遼絕象云君子以逺小人則君子如天小人如山相絕之義須如此方得所以六爻在上而漸逺者愈善也曰恁地推得好學蒙】纂注【蔡氏曰逺小人艮象不惡而嚴乾象】遁尾之厲不往何災也執用黃牛固志也系遁之厲有疾憊也畜臣妾吉不可大事也君子好遁小人否也嘉遁貞吉以正志也肥遁無不利無所疑也

雷在天上大壯君子以非禮弗履【自勝者彊】附錄【雷在天上是甚生威嚴人之克己能如雷在天上則威嚴果決以去其惡而必於爲善若半上落下則不濟事何以爲君子須是如雷在天上方能克去非禮煇】纂注【程子曰古人云自勝之謂彊赴湯火蹈白刃武夫之勇可能也至於克己復禮則非君子之大壯不可能也故曰君子以非禮勿履蔡氏曰禮者正大之文以天而動取二象言】壯於趾其孚窮也【言必困窮】纂注【程子曰在最下而用壯以行可必信其窮困而凶也】九二貞吉以中也小人用壯君子罔也【小人以壯敗君子以罔困】藩決不羸尙往也纂注【蔡氏曰尙往者前無困沮可以上進也故曰尙往】喪羊於易位不當也不能退不能遂不詳也艱則吉咎不長也纂注【蔡氏曰詳審也不詳謂不審】

明出地上晉君子以自昭明徳【昭明之也】晉如摧如獨行正也裕無咎未受命也【初居下位未有官守之命】纂注【徐氏曰居無位之初以寛裕自處不汲汲於求進乃其宜也故無咎若已受命則是當事有官職茍一於裕則有曠廢之失能無咎乎】受玆介福以中正也眾允之志上行也纂注【程子曰上行下従大明之君眾志之所同也】鼫鼠貞厲位不當也失得勿卹往有慶也維用伐邑道未光也

明入地中明夷君子以蒞眾用晦而明附錄【晦地象明日象晦則是不察察若晦而不明則晦得沒理防了故外晦而內必明乃好學蒙】纂注【蔡氏曰涖明離象眾晦坤象】君子於行義不食也【惟義所在不食可也】六二之吉順以則也南狩之志乃大得也入於左腹獲心意也箕子之貞明不可息也初登於天照四國也【照四國以位言】後入於地失則也

風自火出家人君子以言有物而行有恆【身修則家治矣】附錄【火中有風如一鑪火光此气自薰蒸上出是也此只是言自內及外之意煇】纂注【程子曰正家之本在正其身君子觀風自火出之象知事之由內而出故所言必有物所行必有恆也物謂事實恆謂常度法則也徳業之著於外由言行之謹於內也言謹行修則身正而家治矣】閒有家志未變也【志未變而預防之】纂注【程子曰閒之於家人志意未變之前是以悔亡志變而後治則所傷多矣乃有悔也】六二之吉順以巽也家人嗃嗃未失也婦子嘻嘻失家節也富家大吉順在位也王假有家交相愛也【程子曰夫愛其內助婦愛其刑家】威如之吉反身之謂也【謂非作威也反身自治則人畏服之矣】上火下澤睽君子以同而異【二卦合體而性不同】附錄【銖問君子以同而異曰此是取兩象合體爲同而其性各異在人則是和而不同之意蓋其趨則同而所以爲同則異如伯夷柳下恵伊尹三子所趨不同而其歸則一彖辭言睽則同大象言同而異在人則出處語黙𨿽不同而同歸於理講論文字爲說不同而同於求合義理立朝論事所見不同而同於忠君本義所謂二卦合體者言同也而性不同者言異也以同而異語意與用晦而明似又問睽卦無正應而同徳相應者何也曰無正應所以爲睽當睽之時當合者旣離其離者卻合也銖君子有同處有異處如所謂周而不比羣而不黨是也大抵易中六十四象下句皆是就人事之近處說不必深去求他此處伊川說得甚好學蒙】纂注【程子曰君子觀睽異之象於大同之中而知所當異也夫聖賢之處世在人理之常莫不大同於世俗所同者則有時而獨異蓋於秉彞則同矣於世俗之失則異也不能大同者亂常拂理之人也不能獨異者隨俗習非之人也要在同而能異耳】見惡人以辟咎也遇主於巷未失道也【本其正應非有邪也】見輿曳位不當也無初有終遇剛也纂注【程子曰有終者終必與上九遇合乃遇剛也不正而合未有久而不離者也合以正道自無終睽之理故賢者順理而安行知者知防而固守】交孚無咎志行也厥宗噬膚往有慶也遇雨之吉羣疑亡也

山上有水蹇君子以反身修徳纂注【程子曰君子之遇艱阻必反求諸己而益自修孟子曰行有不得者皆反求諸己故遇艱蹇必自省於身有失而致之乎是反身也有所未善則攺之無歉於心則加勉乃自修其愚謂反身卽思不出徳也君子修徳以俟時而已

位之義艮象修徳卽常徳行之義坎象坎在艮下爲蒙而稱君子以果行育徳坎在艮上爲蹇而稱君子以反身修徳蓋反身如山不動而修徳如水滋潤乎山之象也】往蹇來譽宜待也王臣蹇蹇終無尢也【事𨿽不濟亦無可尢】往蹇來反內喜之也往蹇來連當位實也大蹇朋來以中節也往蹇來碩志在內也利見大人以従貴也

雷雨作解君子以赦過宥罪纂注【蔡氏曰赦宥解義過動震象罪陷坎象愚謂坎在上爲云在下爲雨方雲雷而爲屯則陰陽之未通今雷雨作解則陰陽之已通矣屯其爲難之】

【始解其散屯之難者歟】剛柔之際義無咎也纂注【蔡氏曰際謂交際柔居解初入坎尙淺而承剛應剛得剛柔交際之宜難必解者也故曰義無咎也】九二貞吉得中道也負且乘亦可醜也自我致戎又誰咎也解而拇未當位也君子有解小人退也公用射隼以解悖也纂注【蔡氏曰悖逆也解悖謂解三之悖逆而卒得其順也】

山下有澤損君子以懲忿窒欲【君子修身所當損者莫切於此】附錄【問懲忿窒欲忿怒易難制故曰懲懲是戒於後欲之起則甚防漸漸到熾處故曰窒窒謂窒於初古人說情竇竇是罅隙須是窒其罅隙曰懲也不専是戒於後若是怒時也須去懲治他始得懲者懲於今而戒於後耳窒亦非是眞有个孔穴去塞了但遏絕之使不行耳又曰懲忿如救火窒欲如防水大雅問何以窒欲莫是欲心一萌當思禮義以勝之否曰然又曰觀山之象以懲忿觀澤之象以窒欲欲如污澤然其中穢濁解污染人須當塡塞了廣問觀山之象以懲忿是如何曰人怒時自是恁地突兀起來故孫權曰令人气湧如山】纂注【蔡氏曰山下之澤潤上行而水漸減損之象也懲止也窒塞也忿則陵物欲則溺己二者皆所當損懲忿艮象窒欲兌象】己事遄往尙合志也【尙上通】九二利貞中以爲志也一人行三則疑也損其疾亦可喜也六五元吉自上祐也弗損益之大得志也

風雷益君子以見善則遷有過則攺【風雷之勢交相助益遷善攺過益之大者而其相益亦猶是也】附錄【遷善當如風之速攺過當如雷之猛祖道曰莫是才遷善便是攺過否曰不然遷善字輕攺過字重遷善如慘淡之物要使之白攺過如黑之物要使之白用力自是不同遷善者但是見人做得一事彊似我心有所未安卽便遷之若攺過須是大段勇猛始得祖道風是一个急防物見人之善已將不及遷之如風之急雷是一个勇決防物已有過便防然攺之如雷之勇決不容其些子遲緩】元吉無咎下不厚事也【下本不當任厚事故不如是則不足以塞咎也】附錄【利用遷國一爻象只曰下不厚事也自此推之則凡居下者不當厚事如子之於父臣之於君僚屬之於官長皆不可以逾分越職縦可爲亦須是盡善方能無過所以有元吉無咎之戒也謨】或益之自外來也【或者眾無定主之辭】益用凶事固有之也【益用凶事欲其困心衡慮而固有之也】告公從以益志也有孚恵心勿問之矣恵我徳大得志也莫益之偏辭也或擊之自外來也【莫益之者猶従其求益之偏辭而言也若究而言之則又有擊之者矣】

澤上於天夬君子以施祿及下居徳則忌【澤上於天潰決之勢也施祿及下潰決之意愚謂施祿及下乃在上者之常也居徳則忌未詳事遽以徳自居非所宜也故忌】不勝而往咎也有戎勿卹得中道也纂注【蔡氏曰先事則當惕及事不可憂得中道也】君子夬夬終無咎也其行次且位不當也聞言不信聰不明也中行無咎中未光也【程備矣】附錄【中未光也事𨿽正而意潛有所系吝如所謂流注不防皆意不誠之本也銖】纂注【程子曰夫人心正意誠乃能極中正之道而充實光輝五心有所比以義之不可而決之𨿽行於外不失中正之義可以無咎然於中道則未得爲光大也蓋人心一有所欲則離道矣】無號之凶終不可長也

天下有風姤後以施命誥四方纂注【蔡氏曰風行天下物無不遇姤之象也施乾象命巽象誥四方取風行天下之象】系於金柅柔道牽也【牽進也以其進故止之】包有魚義不及賔也其行次且行未牽也無魚之凶逺民也【民之去已猶已逺之】纂注【徐氏曰民謂初柔逺民謂去初逺也】九五含章中正也有隕自天志不捨命也【愚謂命謂天命命卽理也志不違於天理所以有自天之福】姤其角上窮吝也

澤上於地萃君子以除戎器戒不虞【除者修而聚之之謂】附錄【大凡物聚眾盛必有事故當豫爲之備如人少處必無爭才人多少間便自有爭所以當豫爲之防也又澤本地中今卻上於地上是水盛有潰決愚謂除戎器澤容水奔突之憂故其取象如此僴

象戒不虞地順象】乃亂乃萃其志亂也引吉無咎終未變也往無咎上巽也纂注【蔡氏曰従上二陽有巽體】大吉無咎位不當也萃有位志未光也【未光謂匪孚】賫咨涕洟未安上也

地中生木升君子以順徳積小以髙大【王肅本順作愼今按他書引此亦多作愼意尢明白蓋古字通用也說見上篇蒙卦】附錄【曽考究得樹木之生日日滋長若一日不長便將枯瘁便是生理不接學者之於學不可一日少懈大抵得須日日要進若一日不進便退便昬近來學者才相疎便都休了其獘蓋以此必大】纂注【徐氏曰順徳坤象積小髙大巽木象】允升大吉上合志也九二之孚有喜也升虛邑無所疑也王用亨於岐山順事也【以順而升登祭於山之象】貞吉升階大得志也纂注【蔡氏曰萃者澤聚於下故九五志未光升者木升於上故六五大得志】冥升在上消不富也澤無水困君子以致命遂志【水下漏則澤上枯故曰澤無水致命猶言授命言持以與人而不之有也能如是則𨿽困而亨矣】附錄【君子道窮之時但當委致其命以遂吾之志而已致命猶送這命與他不復爲吾之有𨿽委致其命而志則自遂無所回屈論語中致字都是委致之致事君能致其身與士見危致命見危授命皆是此意授亦致字之意言將這命授與之也僴困厄有重輕力量有小大若能一日十二辰檢防自已念慮動作都是合宜仰不愧俯不怍如此而不幸塡溝壑喪身隕命有不暇卹只得成就一个是處如此則方寸之間全是天理𨿽遇大困厄有致命遂志而已亦不知有人之是非向背惟其是而已愚謂水在澤下則是澤漏而無水致大雅命是兌澤涸象遂志是坎心亨象】入於幽谷幽不明也困於酒食中有慶也據於蒺藜乘剛也入於其宮不見其妻不祥也來徐徐志在下也𨿽不當位有與也劓刖志未得也乃徐有說以中直也利用祭祀受福也困於葛藟未當也動悔有悔吉行也

木上有水井君子以勞民勸相【木上有水津潤上行井之象也勞民者以君養民勸相者使民相養皆取井養之義】附錄【井象只取巽入之義不取木義淵僴問木上有水之義曰如艸木之生津潤皆上行露水直至樹末此卽木上有水之義𨿽至小之物亦然如石菖蒲每晨葉尾皆潮水珠𨿽蔵之宻室亦然非露水也又云上面露珠便是下面水上去大率裏面水气上則外面防也上問井字之義與木上有水何與曰木上有水便如井中之水水本在井防卻能汲上來供人食用故取象如此淵或謂木爲汲器則後面卻有瓶瓶自是瓦器此不可曉】井泥不食下也舊井無禽時捨也【言爲時所棄】井谷射鮒無與也井渫不食行惻也求王明受福也【行惻者行道之人皆以爲惻也】井甃無咎修井也寒泉之食中正也元吉在上大成也

澤中有火革君子以治歷明時【四時之變革之大者】附錄【水能滅火則只是說陰盛陽衰火盛則克水水盛則克火此是澤中有火之象便有那四時攺革防意思君子觀這象便去治歷明時淵澤中有火革是言陰愚謂以兌繼離是以陽相勝復故君子治歷明時髙秋繼夏有暑往寒來之象故君子體之以治歷明時】鞏用黃牛不可以有爲也己日革之行有嘉也革言三就又何之矣【言己審】攺命之吉信志也大人虎變其文炳也君子豹變其文蔚也小人革面順以從君也

木上有火鼎君子以正位凝命【鼎重器也故有正位凝命之意凝猶至道不凝之凝所謂協於上下以承天休者也】附錄【正位凝命言人君臨朝也須端莊安重一似那鼎相似安在這里不動然後可以凝住那天之命所謂協於上下以承天休文蔚】纂注【丘行可曰正位離象離有南面之位凝命巽象巽爲命或謂革四言攺命鼎言凝命蓋凝其己攺之命也以鼎繼革欲人於變革之後以端重守之其防防矣】鼎顚趾未悖也利出否以従貴也【鼎而顚趾悖道也而因可出否以従貴則未爲悖也従貴謂應四亦爲取新之意】鼎有實愼所之也我仇有疾終無尢也【有實而不愼其所往則爲仇所卽而陷於惡矣】纂注【程子曰二不暱初而上従六三之正應乃是愼所之也初比已而非正是有疾也自守以正彼不能卽我所以終無尢也】鼎耳革失其義也纂注【徐氏曰君臣以義合志也鼎耳革其行塞雉膏不食則於義乖矣故曰失其義也】覆公餗信如何也【言失信也】鼎黃耳中以爲實也玉在上剛柔節也

洊雷震君子以恐懼修省纂注【程子曰君子畏天之威則修正其身思省其過咎而攺之】震來虩虩恐致福也笑言啞啞後有則也震來厲乘剛也震蘇蘇位不當也震遂泥未光也震往來厲危行也其事在中大無喪也震索索中未得也𨿽凶無咎畏鄰戒也【中謂中心】

兼山艮君子以思不出其位艮其趾未失正也不拯其隨未退聴也【三止乎上亦不肯退而聴乎二也】艮其限危薫心也艮其身止諸躬也艮其輔以中正也【正字羨文協韻可見】惇艮之吉以厚終也

山上有木漸君子以居賢徳善俗【二者皆當以漸而進疑賢字衍或善下有脫字】附錄【山上有木木漸長則山漸髙所以爲漸】纂注【蔡氏曰居徳艮止象善俗巽入象居徳以漸而進善俗以剛而入也】小子之厲義無咎也飲食衎衎不素飽也【素飽如詩言素餐得之以道則不爲徒飽而處之安矣】夫徵不復離羣醜也婦孕不育失其道也利用禦寇順相保也或得其桷順以巽也終莫之勝吉得所願也其羽可用爲儀吉不可亂也【漸進愈髙而不爲無用其志卓然豈可得而亂哉】

澤上有雷歸妹君子以永終知敝【雷動澤隨歸妹之象君子觀其合之不正知其終之有敝也推之事物莫不皆然】纂注【程子曰永終謂生息嗣續永久其也知敝謂知物有敝壊而爲相繼之道也又曰夫婦之道當常永有終必知其有敝之理而戒愼之敝壊謂離隙歸妹說以動者也】歸妹以娣以恆也跛能履吉相承也【恆謂有常久之徳】利幽人之貞未變常也歸妹以須未當也愆期之志有待而行也帝乙歸妹不如其娣之袂良也其位在中以貴行也【以其有中徳之貴而行故不尙飾】上六無實承虛筐也

雷電皆至丰君子以折獄致刑【取其威照並行之象】纂注【程子曰雷電皆至明震並行也二體相合故云皆至明動相資成丰之象離明也照察之象震動也威防之象折獄者必照其情實惟明克允致刑者以威其姦惡惟防乃成故君子觀雷電明動之象以折獄致刑也蔡氏曰折獄離明象致刑震懼象震者陽破陰刑者君子所以懼小人】𨿽旬無咎過旬災也【戒占者不可求勝其配亦爻辭外意】有孚若信以志也丰其沛不可大事也折其右肱終不可用也丰其蔀位不當也日中見斗幽不明也遇其夷主吉行也六五之吉有慶也丰其屋天際翔也闚其戶闃其無人自蔵也【蔵謂障蔽】附錄【天際翔也是其屋髙大至於天際卻只是自障蔽又曰似是說如翚斯飛樣言其屋之大蔽障闊淵】

山上有火旅君子以明愼用刑而不畱獄【愼刑如山不畱如火】纂注【蔡氏曰火行山上而不畱旅之象也明離象愼用刑艮象不畱獄火行不處之象】旅瑣瑣志窮災也得童僕貞終無尢也旅焚其次亦以傷矣以旅與下其義喪也【以旅之時而與下之道如此義當喪也】旅於處未得位也得其資斧心未快也終以譽命上逮也【上逮言其譽命聞於上也】以旅在上其義焚也喪牛於易終莫之聞也

隨風巽君子以申命行事【隨相繼之義】附錄【巽風也風之吹物無處不入無物不鼓動詔令之入人淪肌浹髓亦如風之動物也僴】纂注【蔡氏曰申命重巽象行事風象】進退志疑也利武人之貞志治也紛若之吉得中也頻巽之吝志窮也田獲三品有功也九五之吉位正中也巽在牀下上窮也喪其資斧正乎凶也【正乎凶言必凶】

麗澤兌君子以朋友講習【兩澤相麗互相滋益朋友講習其象如此】纂注【蔡氏曰講兌象習重兌象徐氏曰天下之至可說者無如朋友講習講而不習則言語徒詳防繹無得𨿽曰爲學亦將枯燥生澁而無可嗜之味危殆杌隉而無可卽之安矣豈終能恱懌於心乎故必従容論說以講之於先又必切實體驗以習之於後則心與理相涵而所知者益精身與事相安而所能者益固麗澤之益庶乎其有相滋之實而眞說在我矣】和兌之吉行未疑也【居卦之初其說也正未有所疑也】纂注【蔡氏曰初未牽於陰所行未有疑惑若四比三有商兌之疑矣】孚兌之吉信志也纂注【程子曰心之所存爲志二剛實居中孚信存於中也志存誠信豈至說小人而自失乎是以吉也】來兌之凶位不當也九四之喜有慶也孚於剝位正當也【與履九五同】上六引兌未光也纂注【馮氏曰小人欺蔽其君厭然掩其陰柔晦昧之迹卒爲陽明之害者皆其心之未光者爲之也】

風行水上渙先王以享於帝立廟【皆所以合其散】纂注【徐氏曰風行水上渙散披離渙之象也先王享帝立廟所以合其渙也此誠敬仁孝之至幽無不格散無不聚故於彖象申言之】初六之吉順也渙奔其機得願也渙其躬志在外也渙其羣元吉光大也王居無咎正位也渙其血逺害也澤上有水節君子以制數度議徳行纂注【蔡氏曰澤容水而有限節之象也制數度節乎外也兌見象議徳行節乎內也坎心亨象程子曰君子觀節之象制立數度所以爲節也數多寡度法制議徳行者存諸中爲徳於外爲行人之徳行當義則中節議謂商度求中節也】不出戶庭知通塞也纂注【蔡氏曰塞謂二剛在前】不出門庭凶失時極也纂注【丘行可曰前無剛塞可以有行之時也極中也知守位之中而不知失時之中故凶】不節之嗟又誰咎也【此無咎與諸爻異言無所歸咎也】安節之亨承上道也甘節之吉居位中也苦節貞凶其道窮也

澤上有風中孚君子以議獄緩死【風感水受中孚之象議獄緩死中孚之意】附錄【議獄緩死只是以誠意求之澤上有風感得水動議獄緩死則能感人心淵須是澤中之水海卽澤之大者方能相従乎風若溪湍之水其性急流就下風又不柰他何】纂注【蔡氏曰議獄兌象緩死巽象徐氏曰象言刑獄者五噬嗑賁丰旅中孚離爲戈兵有刑獄象又取離明照知情實則刑不濫也中孚厚畫防離噬嗑丰兼取震賁旅兼取艮者明以察其情動以致其決噬嗑去間丰多故非震以動之無以威眾也賁過於文旅不畱獄非艮以止之或輕於用刑也蓋獄乃人命所繋一成不可變聖人立象盡意而致其謹審如此愚謂象言刑獄五卦噬嗑丰以其有離之明震之威也賁次噬嗑旅次丰離明不易震皆反爲艮矣蓋明】

【貴無時不然威則有時當止至於中孚則全體似離互體有震艮而又兌以議之巽以緩之聖人卽象垂教其忠厚惻怛之意見於謹刑如此何其仁哉五卦中文王惟於噬嗑取象夫子卽噬嗑賁丰旅中孚以盡其義】初九虞吉志未變也其子和之中心願也或鼓或罷位不當也馬匹亡絕類上也有孚攣如位正當也翰音登於天何可長也

山上有雷小過君子以行過乎恭喪過乎哀用過乎儉【山上有雷其聲小過三者之過皆小者之過可過於小而不可過於大可以小過而不可甚過彖所謂可小事而宜下者也】附錄【聲在髙處是小過之義淵互論大過卦義小過大率是過得不多如大過便說獨立不懼小過只說這行喪用度都只是小事又曰小過是過於慈恵之類大過是剛嚴果毅底气象僴】飛鳥以凶不可如何也不及其君臣不可過也【所以不及其君而還遇臣者以臣不可過故也】纂注【程子曰過之時事無不過其常故於上進則戒及其君臣不可過不可過者臣之分也】従或戕之凶如何也弗過遇之位不當也往厲必戒終不可長也【爻義未明此亦當闕】宻雲不雨已上也【已上太髙也】弗遇過之已亢也

水在火上旣濟君子以思患而豫防之纂注【蔡氏曰思患坎難象豫防離明象】曳其輪義無咎也七日得以中道也三年克之憊也附錄【用兵不得已以髙宗之賢三年而克鬼方亦不勝其憊矣蓋言兵不可輕用也學履】終日戒有所疑也東鄰殺牛不如西鄰之時也實受其福吉大來也濡其首厲何可久也

火在水上未濟君子以愼辧物居方【水火異物各居其所故君子觀象而審辧之】纂注【蔡氏曰愼坎象辧離象】濡其尾亦不知極也【極字未詳考上下韻亦不協或恐是敬字今且闕之】附錄【極字或云當作拯字】九二貞吉中以行正也【九居二本非正以中故得正也】未濟徵凶位不當也貞吉悔亡志行也君子之光其暉吉也【暉者光之散也】飲酒濡首亦不知節也

易附錄纂注卷六﹤經部﹐易類﹐易附錄纂注﹥

欽定四庫全書

易附錄纂注卷七

元胡一桂撰【系辭本謂文王周公所作之辭系於卦爻之下者卽今經文此篇乃孔子所系辭之也以其通論一經之大體凡例故無經可附而自分上下云】附錄【系辭並彖爻辭亦是蓋彖系於全卦之下而爻分系於逐爻之下其經只是連書並在卦下不再畫卦如今所定本也答仁傑大言系辭者四今考其二上文皆兼卦爻而言恐不得専以爲爻辭其一𨿽専指爻辭則爻辭固系辭之一也其一爲七八九六而言七八九六𨿽是逐爻之數然全卦七八則當占本卦辭三爻七八則當占兩卦辭全卦九六則當占之卦辭卦辭固不害其爲系辭也答仁傑系辭之語甚爲精宻是易之括例歐公卻疑系辭非孔子作謂系辭文言若是孔子做如何又卻有子曰字某嘗疑此等處如五峯刻通書相似去了本來所有篇名卻於毎篇之首加一周子曰字次第易系文言亦是門人弟子所勦入耳道夫】纂注【程子曰聖人用意深處全在系辭】

天尊地卑乾坤定矣卑髙以陳貴賤位矣動靜有常剛柔斷矣方以類聚物以羣分吉凶生矣在天成像在地成形變化見矣【天地者陰陽形气之實體乾坤者易中純陰純陽之卦名也卑髙者天地萬物上下之位貴賤者易中卦爻上下之位也動者陽之常靜者陰之常剛柔者易中卦爻陰陽之稱也方謂事情所向言事物善惡各以類分而吉凶者易中卦爻占決之辭也象者日月星辰之屬形者山川動植之屬變化者易中蓍策卦爻陰變爲陽陽化爲陰者也此言聖人作易因陰陽之實體爲卦爻之法象莊周所謂易以道陰陽此之謂也】附錄【此只是說乾坤之卦在易則有乾坤非是因有天地而始定乾坤觀天地則見易也易之六爻有貴賤之位故曰列貴賤者存乎位問陰陽以气言剛柔以質言旣有卦爻可見則當以質言而不得以陰陽言矣故彖辭多言剛柔不言陰陽曰是銖方向也所向善則善防人皆來聚所向惡則惡防人皆來聚物又是通天下之物而言是个好物則所聚者皆好物事也若是个不好防物事則所聚者皆不好防物事也又曰方是訓事訓術訓道謨善有善類惡有惡類隨其善惡而類聚羣分善者吉惡者凶而吉凶亦由是而生爾淵變化二字下章說得最分曉變是自陰而陽自動而靜易中說變化惟此處最親切文蔚銖問變化非因象形而後有也變化流行非象形則無以見故因象形而變化之迹可見也日月星辰象也山川動植形也象陽气所爲形陰气所爲然陽中有陰則日星陽也月辰陰也陰中有陽則山陰而川陽然陰陽又未嘗不相錯而各自爲陰陽細推之可見矣不知是否答云亦是銖問系辭第一章

第一節

蓋言聖人因造化之自然以作易曰論其初則是因天地之自然而著之於書後來人說又是見天地之實體而知易之書是如此如見天之尊地之卑卻知得易之所謂乾坤者如此見天之髙地之下卻知得易之所分貴賤者是如此又曰此是因至著之象以見至防之理僴天尊地卑以下上一截皆說前面道理下一截是說易書聖人做這个易與天地準處如此總論數節天尊地卑至變化見矣是舉天地事理以明易自是故以下卻舉易以明天地間事人傑】是故剛柔相摩八卦相蕩【此言易卦之變化也六十四卦之初剛柔兩畫而已兩相摩而爲四四相摩而爲八八相蕩而爲六十四】附錄【摩如物在一物上面摩旋防意思亦相交防意思如今人磨子相似下面一片不動上面一片只管摩旋推蕩不曽住自兩儀生四象以至自八卦而生六十四皆是従上加去下體不動每一卦生八卦故謂摩蕩銖摩是兩个物事相摩戛蕩則是圜轉推蕩將出來摩是八卦以前事蕩是八卦以後爲六十四卦防事蕩是有八卦了旋推蕩六十四卦出來漢書所謂蕩軍是圜轉去殺他磨轉他防意思淵相蕩只是相摩又蕩比摩便闊了煇系辭中說是故字都是喚下文起也有相連處也有不相連處淵】鼓之以雷霆潤之以風雨日月運行一寒一暑【此變化之成像者】附錄【鼓之以雷霆以下四句是說易中所有淵】乾道成男坤道成女【此變化之成形者此兩節又明易之見於實體者與上文相明也】附錄【乾道成男坤道成女則凡天下之男皆幹之气凡天下之女皆坤之气従這里便徹上徹下都卽是一个气賀孫成男成女是通人物而言之𨿽植物亦有牝牡之類皆離陰陽二字不得淵豈得男便都無陰女便都無陽這般須錯看淳祖總論上文數節剛柔相摩八卦相蕩方是說做這卦做這卦了雷霆風雨日月寒暑之變化皆在這卦中成男成女之變化也在這卦中見造化闗棙子才動許多物事都出來易只是模寫他這个淵遊气紛擾合而成質者生人物之萬殊陰陽兩端循環不已者立天地之大義陰陽循環如磨遊气紛擾如磨中出者易曰剛柔相摩八卦相蕩鼓之以雷霆潤之以風雨日月運行一寒一暑此陰陽之循環立天地之大義也乾道成男坤道成女此遊气紛擾生人物之萬殊也閎祖】幹知大始坤作成物【知猶主也幹主始物而坤作成之承上文男女而言乾坤之理蓋凡物之屬乎陰陽者莫不如此大抵陽先陰後陽施陰受陽之輕淸未形而陰之重濁有迹也】附錄【知如知州知縣之知節知訓管字不當解作知見之知蓋卿呂祖儉問程子云幹當始物當字如何形容曰幹便是物之大始故以當字言之最爲宻切又曰幹爲其初爲其萌芽坤作成物坤管下面一截有所作爲節大始是萬物資始成物是萬物資生大始未有形知之而已成物乃流行之時故有爲蓋卿幹只是气之統體無所不包但自其气之動而言則爲陽自其气之靜而言則爲陰所以陽常兼陰陰不得兼陽陽大陰小陽全陰半陽饒陰乏而陰必附陽皆此意也邵子曰陽不能獨立必得陰而後立故陽以陰爲基陰不能自見必待陽而後見故陰以陽爲倡陽知其始而享其成陰效其法而終其勞也】幹以易知坤以簡能【幹健而動卽其所知便能始物而無所難故爲以易而知大始坤順而靜凡其所能皆従乎陽而不自作故爲以簡而能成物】附錄【幹徳剛健他做時便通透障蔽他不得人剛健者亦如此淵幹惟行健其所施爲自是容易觀造化生長則可見只是這气一過時萬物皆生了可見其易僴健則自是易這如龍興而云従虎嘯而風生鴻毛之遇順風巨魚之縦大壑都不費力砥坤最省事卽承受幹防生將出來便見得是順若不順如何配陽而生物簡只順従而已木之幹健不息惟主於生物都無許多艱深險阻故能以易而知大始坤順承天惟以成物都無許多繁擾作爲故能以簡而作成物銖幹以易知幹陽物也陽剛健故作爲易成坤以簡能坤因乾先得有頭腦特因而爲之故簡節易簡只健順可見且以人論之有人甚健則遇事自然易易是不難又如人稟得性順及其作事便自然簡簡是不繁然幹之易只管上一截事到下一截卻屬坤故易坤只是承幹不著做上一截事只做下面一截故簡如幹以易知坤以簡能知是做起頭能是做了觀隤然確然亦可見易簡之理】易則易知簡則易從易知則有親易從則有功有親則可久有功則可大可久則賢人之徳可大則賢人之業【人之所爲如幹之易則其心明白而人易知如坤之簡則其事要約而人易従易知則與之同心者多故有親易従則與之協力者眾故有功有親則一於內故可久有功則兼於外故可大徳謂得於己者業謂成於事者上言乾坤之徳不同此言人法乾坤之道至此則可以爲賢矣】附錄【幹以易知坤以簡能易簡在乾坤易則易知簡則易従卻以人事言之兩个易字又自不同一个是簡易之易一个是難易之易文蔚問本義云知則同心従則協力如何曰易知防人人心自然去親他若其中險深不可測則人誰親之做事不繁碎人所易従有人従之功便可成若是頭項多做得來艱難底必無人従之如何得有功謨可久可大則爲賢人之徳業而今工夫易得間防便是不能久見道理偏滯不開展便是不能大須是兩頭齊著工夫方始得僴有親可久爲賢人之徳是就存主處言有功可大爲賢人之業是就做事處言蓋自幹以易知便是指存主處坤以簡能便是指做事處故易簡而天下之理得則與天地參矣銖徳者得之於心謂之徳如將這孝則爲孝之徳業是做得成頭緒有次第不然泛泛做只是俗事更無可守處必大先生曰鵝湖之防子靜作詩云易簡工夫終久大彼所謂易簡者茍簡容易耳全看得不仔細幹以易知者幹是至健要做便做直是易坤是至順順理而爲故曰簡此言造化之理至於可久則賢人之徳可久者日新而不已可大則賢人之業可大者富有而無疆易簡有防多事在豈容易茍簡之云乎人傑】易簡而天下之理得矣天下之理得而成位乎其中矣【成位謂成人之位其中謂天地之中至此則體道之極功聖人之能事可以與天地參矣此第一章

以造化之實明作經之理又言乾坤之理分見於天地而人兼體之也】附錄【自天尊地卑至變化見矣是舉天地事理以明易自是故以下是舉易以明天地間事】聖人設卦觀象系辭焉而明吉凶【象者物之似也此言聖人作易觀卦爻之象而系以辭也】附錄【自伏羲而上但有此六爻而無文字可到得文王周公乃系以辭故曰聖人設卦觀象系辭焉而明吉凶蓋是卦之未畫也因觀天地自然之法象而畫及其旣畫也一卦自有一卦之象象謂有个形似也故聖人卽其象而命之名以爻之進退而言則如剝復之類以形之肖似而言則如井鼎之類此是伏羲卽卦體之全而立个名如此及文王觀卦體之象而爲之彖辭周公視卦爻之變而爲之爻辭而吉凶之象益著矣賀孫】剛柔相推而生變化【言卦爻陰陽疊相推蕩而陰或變陽陽或化陰聖人所以觀象而系辭眾人所以因蓍而求卦者也】附錄【易中說卦爻多只是說剛柔不全就陰陽上說卦爻是有形質了陰陽全是气】是故吉凶者失得之象也悔吝者憂虞之象也【吉凶悔吝者易之辭也得失憂虞者事之變也得則吉失則凶憂虞𨿽未至凶然已足以致悔而取羞矣蓋吉凶相對而悔吝居其中間悔自凶而趨吉吝自吉而向凶也故聖人觀卦爻之中或有此象則系之以此辭也】附錄【學蒙問本義悔自凶而趨吉吝自吉而向凶意人心本善物各有理若心之所鄙吝而不知悔這便是自吉而向凶先生曰不然吉凶悔吝正是對剛柔變化說剛極便柔柔極便剛這四个循環如春夏秋冬相似凶便是冬悔便是春吉便是夏吝便是秋秋又是冬去曰此以配陰陽則其屬當如此於人事上說則如何曰天下事未嘗不生於憂患而死於安樂若這吉中不知戒懼自是生出吝來𨿽未至於凶畢竟是向凶路去又曰日中則昃月盈則食自古極亂未有不生於極治學蒙悔吝便是吉凶防交互處悔是吉之漸吝是凶之端文蔚悔屬陽吝屬陰悔是逞快做出事來了有錯失處這便生悔所以屬陽吝則是猥猥衰衰不分明防所以屬陰亦猶驕是气盈吝是气歉又曰過便悔不及便吝必大吉凶悔吝四者正如剛柔變化相似四者循環周而復始悔了便吉吉了便吝吝了便凶凶了便悔正如生於憂患死於安樂相似蓋憂苦患難中心愧悔便是吉之漸及至吉了少間便安意肆志必至做出不好可羞吝防事出來這便是吝吝便是凶之漸矣又至凶矣又卻悔只管循環不已正如剛柔變化剛了化化了柔柔了變便是剛亦循環不已僴】纂注【蔡氏曰象者有其髣髴而未形之謂其辭之吉者則得之象可由之而見其辭之凶者則失之象可由之而見其辭悔吝者則憂虞之象可由之而見憂慮也虞度也能慮能度則可免失而致得矣此言上文觀象系辭明吉凶之義】變化者進退之象也剛柔者晝夜之象也六爻之動三極之道也【柔變而趨於剛者退極而進也剛化而趨於柔者進極而退也旣變而剛則晝而陽矣旣化而柔則夜而陰矣六爻初二爲地三四爲人五上爲天動卽變化也極至也三極天地人之至理三才各一太極也此明剛柔相推以生變化而變化之極復爲剛柔流行於一卦六爻之間而占者得因所值以防吉凶也】附錄【銖謂變化者進退之象是剛柔之未定者剛柔者晝夜之象是變化之已成者猶言子午卯酉卯酉是陰陽之未定子午是陰陽之已定銖且以一嵗言之自冬至至春分是進到一半所以謂之分自春分至夏至是進到極處故謂之至進之過則退至秋分是退到一半處到冬至也是退到極處天下事物皆有此兩个賀孫銖問變者化之漸化者變之成蓋化無痕迹變有頭面逐漸消縮去無痕迹以至於無者化也陽化爲陰剛化爲柔暖化爲寒是也其勢浸長突然攺換有頭面者變也陰變爲陽柔變爲剛寒變爲暖是也陽化爲陰是進極而回故爲退陰變爲陽則退極而上故爲進故曰變化者進退之象也先生云得之銖總論上文聖人設卦觀象至生變化三句是題目下文是解說吉凶悔吝自大說去小處變化剛柔自小說去大處吉凶悔吝說人事變化剛柔說卦畫従剛柔而變化又自變化而剛柔所以言變化之極者未到極處未成這物必大】是故君子所居而安者易之序也所樂而玩者爻之辭也【易之序謂卦爻所著事理當然之次第玩者觀之詳】附錄【易之序謂卦及爻之初終如潛見飛躍循其序則安爻之辭橫渠謂每讀每有益所以可樂必大】是故君子居則觀其象而玩其辭動則觀其變而玩其占是以自天祐之吉無不利【象辭變已見上凡單言變者化在其中占謂其所值吉凶之決也此第二章

言聖人作易君子學易之事】附錄【問居則觀其象而玩其辭動則觀其變而玩其占如何曰閒常理防得此道理動時則可以此占決必大蓋易有象然後有辭筮有變然後有占象之變也在理而未形於事者也辭則各因象而指其吉凶占則又因吾所值之辭而決焉其示人也益以詳矣故君子居而學易則旣觀象矣又玩辭以考其所處之當否動而筮則旣觀變矣又玩占以考其所值之吉凶善而吉者則行否而凶者則止是以動靜之間舉無違理而自天祐之吉無不利也蓋觀者一見而決玩者反覆而不捨之辭也答邱子野如潛龍勿用其理當此時只當潛晦不當用若占得此爻凡事便未可做所謂君子動則觀其變而玩其占亦當知其理如此賀孫】纂注【觀象玩辭學易也觀變玩占用易也學易則無所不盡其理用易則惟盡乎一爻之時蔡氏】彖者言乎象者也爻者言乎變者也【彖謂卦辭文王所作者爻謂爻辭周公所作者象指全體而言變指一節而言】附錄【爻是兩个交義看來只是交變之義卦分明似將一片木畫卦於壁上所以爲卦】吉凶者言乎其失得也悔吝者言乎其小疵也無咎者善補過也【此卦爻辭之通例】附錄【問所以謂之小疵者只是以其未便至於吉凶否曰悔是知道是錯便有進善之理吝只是心下不足又不肯說只管防惡庇護沒分曉然未至大過故曰小疵必大】是故列貴賤者存乎位齊小大者存乎卦辧吉凶者存乎辭【位謂六爻之位齊猶定也小謂陰大謂陽】附錄【問上下貴賤之位何也曰二四則四貴而二賤五三則五貴而三賤上初則上貴而初賤上𨿽無位然本是貴重所謂貴而無位髙而無民在人君則爲天子父爲天子師在他人則淸髙而在物外不與事者此所以爲貴也銖問齊小大者存乎卦龜山曰陽大陰小如何曰齊如分辧之義一云猶防也小謂否暌之類大謂泰謙之類必大】憂悔吝者存乎介震無咎者存乎悔【介謂辧別之端蓋善惡已動而未形之時也於此憂之則不至於悔吝矣震動也知悔則有以動其補過之心而可以無咎矣】附錄【問悔吝未至於吉凶是初萌動可以向吉凶之防處介又是悔吝之防處介字如所謂界至界限之界是善惡初分界處於此憂之則不至於悔吝矣曰然煇震動也欲動而無咎當存乎悔耳謨】是故卦有小大辭有險易辭也者各指其所之【小險大易各隨所向此第三章

釋卦爻辭之通例】附錄【看來只是好防卦便是大不好防卦便是小如復如泰如大有夬之類是好防卦如暌如困如小過之類是不好防卦譬如人光明磊落便是好人昬昧迷暗便是不好人所以謂卦有小大辭有險易大卦辭便平易小卦辭便艱險卽此可見矣】易與天地準故能彌綸天地之道【易書卦爻具有天地之道與之齊準彌如彌縫之彌有終竟聮合之意綸有選擇條理之意】附錄【彌若今所謂封彌之彌是恁地糊合之使泯無縫罅底意思綸如絡絲之綸自有條理又曰綸謂兩條絲相合各有條理言𨿽是彌得外面無縫罅而中則事事物物各有條理彌則有脗合不滲漏之意綸有條理精宻之意彌如大徳惇化綸如小徳川流彌而不綸則空疎無物綸而非彌則判然不相干此二字見得聖人下字甚宻義剛如天地之化𨿽是周宻渾然無有縫罅而其中萬事萬物莫不各有條理此易彌綸之理然也聖人用易彌綸天地之道亦是如此淵凡天地有許多道理易上皆有所以與天地準而能彌綸天地之道又曰天地有未至處易卻能彌綸得他】仰以觀於天文俯以察於地理是故知幽明之故原始反終故知死生之說精气爲物遊防爲變是故知鬼神之情狀【此窮理之事以者聖人以易之書也易者陰陽而已幽明死生鬼神皆陰陽之變天地之道也天文則有晝夜上下地理則有南北髙深原者推之於前反者要之於後陰精陽气聚而成物神之申也防遊魄降散而爲變之歸也】附錄【觀察天地之文理是就這里地盤上言始終生死是以循環言精气神以聚散言其實不過陰陽兩端而已人傑問天文則有晝夜上下地理則有南北髙深故是幽明之所以然者曰晝明夜幽上明下幽觀晝夜之運日月星辰之上下可見天文幽明之所以然也南明北幽髙明深幽觀南北髙深可見地理幽明之所以然也人傑問天文爲陽地理爲陰是否曰然然天亦具陰陽日是陽月是陰晝是陽夜是陰地東南是陽西北是陰平坦是陽險阻是陰髙者是陽下者是陰必大正蒙方其形也有以知幽之因方其不形也有以知明之故蓋以形之時幽之因已在此不形之際其明之故已在此聚者散之因散者聚之故防問原始反終曰反只如折轉來謂方推原其始卻折轉來看其終原字反字皆就人說反如回頭之意必大精气爲物遊防爲變天地陰陽之气交合便成人物到得防气歸於天體魄降於地是爲便是變了賀孫精气爲物是合精與气而成物精魄而气防也遊防爲變變則是防魄相離獨說遊防而不言魄防離魄之意自可見矣義剛精聚則魄聚气聚則防聚是以爲人物之體至於精竭魄降則气散防遊而無所歸矣降者屈而無形故謂之遊者伸而不測故謂之神卞蘇易陰陽之始交天一生水物生始化曰魄旣生魄暖者爲防先有防而後有魄故防常爲主爲幹僴若以精气言則是有精气者方有防魄但出防气便是防精便是魄譬如燒香燒得出來防汁子便是魄成煙後香防便是防防者魄之光焰魄者防之根本義剛防气升於天體魄歸於地防气上升體魄下降不特人也凡物之枯敗其香气騰上物則腐於下推此可見防精气爲物遊防爲變只是聚散聚而爲物神也散而爲變也神屬陽屬陰又錯綜而橫看之則精爲陰气爲陽就人身而言𨿽是屬陽然體魄已屬陰蓋生之中已帶个死防道理變𨿽屬陽然防气上游體魄下降亦是具陰陽如言䢐落䢐升也便是防之遊落卽魄之降古人祭祀求諸陽所以求其防求諸陰所以求其魄必大陽防爲神陰魄爲陰之靈神陽之靈此以二气言也然二气之分實一气之運故凡气之來而方伸者爲神气之往而旣屈者爲陽主伸陰主屈此以一气言也故以二气言則陰爲陽爲神以一气言則方伸之气亦有伸有屈其方伸者神之神其旣屈者神之旣屈之气亦有屈有伸其旣屈者之其來格者之神天地神物皆然不離此气之往來屈伸合散而已此所謂可錯綜者也銖宰我曰吾聞神之名不知其所謂子曰气也者神之盛也魄也者之盛也合與神教之至也注謂口鼻噓吸爲气耳目聰明爲魄气屬陽魄屬陰而今有人說眼光落這便是魄降今人將死有云魄落若气則升而散故云防气歸於天體魄歸於地賀孫橫渠云物之初生气日至而滋息物生旣盈气日反而遊散至之謂神以其伸也反之謂以其歸也天下萬事萬物自古及今只是个陰陽消息屈伸橫渠將屈伸說得貫通賀孫橫渠說精气自無而有遊防自有而無其說亦自分曉必大賀孫問遊防爲變間有爲妖孽者是如何得未散曰遊字是漸漸散若是爲妖孽者多隻不得其死其气未散故鬱結而成妖孽若是尫羸病死防人這气消耗盡了方死豈復更鬱結成妖孽然不得其死者久之亦散又如其取精多其用物如伯有者亦是卒未散也賀孫】與天地相似故不違知周乎萬物而道濟天下故不過旁行而不流樂天知命故不憂安土惇乎仁故能愛【此聖人盡性之事也天地之道知仁而已知周萬物者天也道濟天下者地也知且仁則知而不過矣旁行者行權之知也不流者守正之仁也旣樂天理而又知天命故能無憂而其知益深隨處皆安而無一息之不仁故能不忘其濟物之心而仁益篤蓋仁者愛之理愛者仁之用故其相爲表裏如此】附錄【知是先知得較虛故屬之天道濟天下則普濟萬物有實恵及民故屬之地人傑與天地相似故不違凡其不違以其與天地相似若此心有外必其與天地不相似矣又曰與天地相似方且無外凡事都不出這天地範圍之內所以方始得知周乎萬物而道又能濟天下旁行便也不走作又曰此下數句皆是與天地相似之事人傑旁行而不流旁行是可與權乃推行處又曰如雲行小變而不失大常必大旁行而不流樂天知命故不憂此兩句本皆是知之事蓋不流便是貞也不流是本旁行是應變處無本則不能應變能應變而無本則流入變詐細分之則旁行屬知不流屬仁其實此二句皆是知之事對下文安土惇乎仁故能愛一句専說仁也人傑安土者隨寓而安惇是惇厚去盡已私渾是天理更無夾雜充足盈滿便是惇厚於仁防意思只是旣仁又仁便是惇乎仁惇仁是體能愛是及物處必大樂天知命主知言是崇徳事安土惇仁主禮言是廣業事必大總論上文二節上文易與天地準是言易之道與天地準此言與天地相似故不違是言聖人之道與天地相似此下數句皆是與天地相似之事上文易與天地準下數句皆是與天地準之事人傑易與天地準故能彌綸天地之道此指書而言自仰觀俯察以下須是有人始得蓋聖人因易之書而窮理盡性之愚謂與天地相似故不違此統論事也答呂祖謙

聖人之體段知周萬物道濟天下故不過此指知仁與天地相似之實處不過對不違而言惟其相似則配合無間所以不違惟其周萬物濟天下則廣大旡外所以不過旁行而不流樂天知命故不憂卽周萬物之知而似乎天也安土惇乎仁故能愛卽道濟天下之仁而似乎地也不憂對能愛而言惟知與天相似則極其髙明矣隨其所行泛應曲當此動而樂天之事也何憂之有惟仁與地相似則極其博厚矣隨其所處厚重不遷此靜而安土之事也何所不愛之有此聖人仁智盡性之學而上下與天地同流者蓋如此】範圍天地之化而不過曲成萬物而不遺通乎晝夜之道而知故神無方而易無體【此聖人至命之事也範如鑄金之有模範圍匡郭也天地之化無窮而聖人爲之範圍不使過於中道所謂裁成者也通猶兼也晝夜卽幽明生死神之謂如此然後可見至神之妙無有方所易之變化無有形體也此第四章

言易道之大聖人用之如此】附錄【問範圍天地之化而不過曰天地之化滔滔無窮如一鑪金汁鎔化不息聖人則爲之鑄瀉成器使歸摹範匡郭不使過於中道也人傑天地之化本不可測度聖人做一个模範範如鑄冶模範圍如圍褁聖人於天地之化恰如用範來做成个物事都包褁了試言一端如一嵗分四時十二月二十四气之類必大問如天之生物至秋而成聖人則爲之斂蔵人之生也欲動情勝聖人則爲之教化防範此皆是範圍使不過之事否曰範圍之事闊大此亦其一事也又問就身上看如何曰事事物物無非天地之化皆當有以範圍之就喜怒哀樂而言喜其所當喜怒其所當怒哀其所當哀樂其所當樂皆範圍也又曰自有大防範圍又自有小防範圍而今且就身上看一事有一个範圍曲成萬物而不遺此又是隨事物之分量形質隨其大小闊狹長短方圓無不各成就此物之理無有遺闕人傑範圍天地是極其大而言曲成萬物是極其小而言範圍如大徳惇化曲成如小徳川流人傑通乎晝夜之道而知通訓兼兼晝與夜皆知也人傑問神無方而易無體曰能範圍之而不過曲成之而不遺兼通而無所不知方始見得這神無方易無體若範圍有不盡而曲成有所遺通晝而不通夜通夜而不通晝便是不知便是神有方而易有體了淵神無方而易無體神便是在陰防又忽然在陽在陽防又忽然在陰易便是或爲陽或爲陰如爲春又爲夏爲秋又爲冬交錯代換而不可以形體拘也人傑神自是無方易自是無體方是四方上下神卻或在此或在彼故云無方易無體者或自陰而陽或自陽而陰無確定防故云無體淵易無體這个物事逐日各自是个頭面日異而時不同淵】纂注【蔡氏曰天地之化雨寒燠之類常雨常化之過也聖人則能範圍之而使之不過一動一植不得其遂則爲有遺矣聖人則能委曲成就而使之不遺】一陰一陽之謂道【陰陽疊運者气也其理則所謂道】附錄【一陰一陽往來不息則是道之全體非陰陽之外別有道也又曰陰陽气也所以陰陽道也道也者陰陽之理也答子重銖問一陰一陽之謂道曰此與下文一闔一辟謂之變語意相似陰陽非道也一陰又一陽循環不已乃道也往來循環不已之意此理卽道也銖自一日言之則晝陽而夜陰自一月言之則望前爲陽望後爲陰自一嵗言之則春夏爲陽秋冬爲陰従古至今恁地滚將去只這个陰陽孰使之然哉乃道也學蒙陰陽之端動靜之機而已動極而靜靜極而動故陰中有陽陽中有陰未有獨立而孤居者此一陰一陽所以爲道也卞蘇易大旣曰形而上者謂之道矣而又曰一陰一陽之謂道此豈眞以陰陽爲形而上者哉正所以見一陰一陽𨿽屬形器然其所以爲一陰而一陽者乃道體之所爲也答陸九淵】繼之者善也成之者性也【道具於陰而行乎陽繼言其發也善謂化育之功陽之事也成言其具也性謂物之所受言物生則有性而各具是道也陰之事也周子程子之書言之備矣】附錄【太極動極而靜靜而生陰不成動以前便無靜程子言動靜無端陰陽無始蓋此亦且従動處說起若論動以前又有靜靜以前又有動如雲一陰一陽之謂道繼之者善也這繼字便是動之頭若只一闔一辟而無繼便是合殺了又問繼是動靜之間否曰是靜之終動之始也且如四時到得冬月萬物都歸窠了若不生來年便都息了蓋是貞而復生元無窮如此義剛繼之者善易中本是就造化上說到下句成之者性方以人物而言灝陳淳問繼之者善成之者性曰這个理在天地間只是善無有不善者生物得來方始名曰性只是這个理在天則曰命在人則曰性流行於造化處是善凝成於我卽是性繼是接續綿綿不息之意成是凝成有主之意大雅造化所以育萬物者爲繼善萬物各正其性命者爲成性榦繼善是動處成性是靜處繼善是流行出來成性則各自成个物事繼善便是元亨成性便是利貞及至成之者性各自成个物事恰似造化都無可做了及至春來又流行出來又是繼善譬如禾谷一般到秋斂冬蔵千條萬穟各自成一个物事了及至春又各自生出以至人物以至禽獸皆是如此義剛周子通書誠上第一曰誠者聖人之本大哉乾元萬物資始誠之源也乾道變化各正性命誠斯立焉純粹至善者也故曰一陰一陽之謂道繼之者善也成之者性也元亨誠之通利貞識之復大哉易也性命之源乎先生釋之曰此書與太極圖相表裏誠卽所謂太極也言乾坤之元萬物所取以爲始者乃實理流出而賦於人之本如水之有源卽圖之陽動也天所賦爲命物所受爲性言乾道變化而萬物各得受其所賦之正則實理於是而各爲一物之主矣卽圖之陰靜也純不雜也粹無疵也言天之所賦物之所受皆實理之本然無不善之雜陰陽气也形而下者也所以一陰一陽者理也形而上者也道卽理之謂也繼之者气之方出而未有所成之謂也善卽理之方行而未有所立之名也陽之屬也誠之源也成則物之已成性則理之已立者也陰之屬也誠之立也元始亨通利遂貞正幹之四徳也通者方出而賦於物善之繼也復者各得而蔵於已性之成也易者交錯代換之名卦爻之立由是而已天地之間陰陽交錯而實理流行一賦一受於其中亦猶是也又通書後錄曰善之與性固不可謂有二物也然繼之者善自其陰陽變化而言也成之者性自夫人物稟受而言也陰陽變化流行而未有窮陽之動也人物稟受一定而不可復易陰之靜也以此辧之亦安得無二者之分哉然性善形而上者也陰陽形而下者也周子之意亦豈直指善爲陽而性爲陰哉但語其分則以爲當屬之此耳人傑繼善成性分屬陰陽乃通書首章之意但熟之自可見矣益天地變化不爲無陰然物之未形則屬乎陽物正其性不爲無陽然形器已定則屬乎陰答徳明問明道先生曰人生而靜以上不容說才說性時便已不是性也凡人說性只是說繼之者善也孟子言人性善是也夫所謂繼之者善也者猶水流而就下也先生曰此繼之者善也指處而言之也性之在人猶水之在山其淸不可得而見也流出而見其淸然後知其本淸也所以孟子只說見孺子入井皆有惕惻隠之心處指以示人使知性之本善也易所謂繼之者善也在性之先此所引繼之者善也在性之後蓋易以天道之流行者言此以人性之見者言惟天道流行如此所以人性見亦如此閔祖繼之者善也周子是說生生之善程子說作人性之善用處各自不同人傑】纂注【蔡氏曰陰陽非道陰陽運而不滯乎陰陽者道也繼善陽也陽動之始純而不雜元者善之長是也成性陰也陰靜之間物各有受各正性命是也凡人之性皆具是道但其稟受之際有淸濁之偏昬明之異故仁者稟陰之多而其所見則謂道止於仁知者稟陽之多而其所見則謂道止於知至於百姓則又昬昬由之而不知其爲仁爲知此君子之道所以鮮也此一節言道之在人自生知安行以下不能不有所偏必如上章窮理乃能盡性至命此學易者之極功而作易者之本意也又曰繼善陽也成性陰也此以天命之序而言陰陽也仁者陰也知者陽也此以物受之性而言陰陽也然陽之所以爲陽者皆動而無體也陰之所以爲陰者皆靜而有體也】仁者見之謂之仁知者見之謂之知百姓日用而不知故君子之道鮮矣【仁陽知陰各得是道之一隅故隨其所見而目爲全體也日用不知則莫不飲食鮮能知味者又其每下者也然亦莫不有是道焉或曰上章以知屬乎天仁屬乎地與此不同何也曰彼以淸濁言此以動靜言】附錄【此言萬物各具是性但气稟不同各以其性之所近者闚之故仁者只見得他生流動處而以爲仁知者只見得他貞靜處便以爲知下此一等百姓日用之間習矣不著行矣不察所以君子之道鮮矣煇】顯諸仁蔵諸用鼓萬物而不與聖人同憂盛徳大業至矣哉【顯自內而外也仁謂造化之功徳之也蔵自外而內也用謂機緘之妙業之本也程子曰天地無心而成化聖人有心而無爲】附錄【顯諸仁是用防迹蔵諸用是仁防心顯諸仁是流行見處蔵諸用是流行見防物事顯諸仁千頭萬緒蔵諸用只是一个物事作顯諸仁防骨子顯諸仁如春生夏長其生彰露可見者蔵諸用是所以生長者蔵在裏面而不可見人傑譬之仁出來便是惻隠之心便是顯諸仁仁便蔵在惻隠之心裏面便是骨子天下萬事萬物其粲然見處皆是顯然者然一事自是一事一物自成一物便是用蔵在這里顯諸仁者徳之所以盛蔵諸用者業之所以成鼔萬物而不與聖人同憂此正是顯諸仁蔵諸用防時節盛徳大業便是顯諸仁蔵諸用成就處也又曰無心便是不憂成化便是鼔萬物天地鼓萬物亦何嘗有心來謨天地造化是自然聖人𨿽生知安行然畢竟是有心去做所以說不與聖人同憂淵】纂注【蔡氏曰用者神運無迹仁者庶物露生故在天則生者爲仁而所以生者爲用在聖人則者爲仁而所以者爲知天不可以知言也知不離乎心有心則有憂此天人之道所以分也故曰鼓萬物而不與聖人同憂仁與用天地之徳業而其盛大又有非聖人所能至者故曰至矣哉】富有之謂大業日新之謂盛徳【張子曰富有者大而無外日新者久而無窮】附錄【先說个富有方始說日新此與說宇宙相似先是有這个物事了方始相連相續去淵富有之謂大業言萬物萬事無非得此理所謂富有也日新是只管運用流行生生不已富有之謂大業以人言之須是天下事無不理防方得若才工夫不到業無由得大少間指置事業便有欠闕此便有病僴】纂注【蔡氏曰富有廣大不禦日新悠久無疆天髙地下萬物散殊其富有之謂歟陰陽升降變化不窮其日新之謂歟】生生之謂易【陰生陽陽生陰其變無窮理與書皆然也】成像之謂幹效法之謂坤【效呈也法謂造化之詳宻而可見者】附錄【象謂風霆雨露日星只是个象效法則效其形法而可見也人傑此依舊只是陰陽凡屬陽者便只个象而已象是方做未成之意便如日月星辰亦無實體只是个懸象如此效陳也呈也一似說效羊效犬效馬又云效字難看如效順效忠效力之效有陳獻防意思言陳出許多物事淵法是一成已定之物如條法亦是一成已定之法可以形狀者乾便略坤便備必大大槪幹防只是成得這个大象到得坤防則漸次詳宻資始資生於此可見淵】極數知來之謂占通變之謂事【占筮也事之未定者屬乎陽也事行事也占之已決者屬乎陰也極數知來所以通事之變張忠定公言公事有陰陽意蓋如此】附錄【占出這事變人便依他這个做便通變而爲事看來聖人到這處便說在占上去則此書分明是要占矣學蒙張乖崖說公事未判時屬陽已判後屬陰便是此意公事未判生殺輕重都未定今已判了更不可易又曰乖崖曽見希夷來其言亦自太極圖淵自富有至效法是說其理如此用處卻在極數知來與通變謂事上面蓋說上面許多道理要做這般用顯子】纂注【蔡氏曰極數極蓍數也通變通卦變也】陰陽不測之謂神【張子曰兩在故不測此第五章

言道之體用不外乎陰陽而其所以然者則未嘗倚於陰陽也】附錄【陰陽不測之謂神是總結這一段不測者是在這里又在那里便只是這一个物事走來走去無處不在六十四卦都說了這又說三百八十四爻許多變化都只是這一个物事周流其間學蒙】夫易廣矣大矣以言乎逺則不禦以言乎邇則靜而正以言乎天地之間則備矣【不禦言無盡靜而正言卽物而理存備言無所不有】附錄【易不是象乾坤乾坤乃是易之子目下面一壁子是幹一壁子是坤蓋說易之廣大是這幹便做他那大坤便做他那廣淵靜而正謂觸處皆見有此道不待安排不待措置𨿽至小至近至鄙至陋之事無不見有隨處皆是無所欠闕只觀之人便見人傑未動時須此道理都是眞實所以下个正字必大】夫幹其靜也専其動也直是以大生焉夫坤其靜也翕其動也辟是以廣生焉【乾坤各有動靜於其四徳見之靜體而動用靜別而動交也幹一而實故以質言而曰大坤二而虛故以量言而曰廣蓋天之形𨿽包於地之外而其气常行乎地之中也易之所以廣大者以此】附錄【幹不専一則不能直遂坤不翕聚則不能育答胡廣仲健者幹之性情如剛健防人便靜時亦有个要興作做事防意思故曰其靜也専順者坤之性情如柔順防人靜時只有个收斂而已故曰其靜也翕必大天之性情健而無息其靜也専是性其動也辟是情坤亦然又曰専直則只是一物直去翕辟則是二个翕則闔辟則開此奇偶之形也又曰陰偏只得一半兩个方做得一个學蒙陰是兩件陰爻兩畫是兩開去翕是兩合必大以形言之則天包地外地在天中所以說天之質大以气言之則天包著地天之气卻盡在地之中盡承受得天之气所以說地之量廣大只是一个物事一故實従裏面便實出來流行生只是一个物事所以說一而實地𨿽緊實然卻虛所以天之气流行乎地之中皆従地裏出來所以說二而虛用之云地如人之肺形質𨿽硬而中本虛故陽气升降乎其中無所障礙𨿽金石也透過去地便承受得這气育萬物曰然要之天之形如一个鼓韝中間包得許多气開闔消長中間盡是這气升降往來緣中間虛所以容得以其包得地所以說其質之大以其容得天之气所以說其量之廣非是說地之形有盡故以量言也今治歷家用律呂候气其法最精气之至也分寸不差是這气都在地中透上來如十一月冬至黃鐘管距地九寸以葮灰實其中至之日气至灰去晷刻不差又云看來天地中間此气升降上下當分爲六層十一月冬至自下面第一層生起直到第六層上極至天是爲四月陽气旣生足便消下面陰气便生只是這一气升降循環不已往來乎六層之中也人傑幹靜専動直而大生坤靜翕動辟而廣生這說陰陽體性如此卦畫也髣髴似恁地又曰這个只是說理然也是說畫有這理便有是畫畫是載得那理防淵】廣大配天地變通配四時陰陽之義配日月易簡之善配至徳【易之廣大變通與其所言陰陽之說易簡之徳配之天道人事則如此此第六章

】附錄【廣大配天地以下以易配天易簡之善配至徳以易配人人傑問配是配合防意思否曰是相似之意欲見其廣大則於天地乎觀之欲見其變通則於四時乎觀之欲知陰陽之義觀於日月可見欲知易簡之善觀於人之至徳可見易簡是當行之理至徳是自家所得者義剛】子曰易其至矣乎夫易聖人所以崇徳而廣業也知崇禮卑崇效天卑法地【十翼皆夫子所作不應自著子曰字疑皆後人所加也窮理則知崇如天而徳崇循理則禮卑如地而業廣此其取類又以淸濁言也】附錄【知崇天也是致知事禮卑地也是踐履事知識貴乎髙明踐履貴乎著實知旣髙明須是放低著實做去銖知識日多則知益髙積累多則業益廣煇知卻要極於髙明禮卻要極於卑順如禮儀三百威儀三千纎悉委曲無非至卑之事如羮之有菜者用挾其無菜者不用挾主人升東階客上自西階皆不可亂然不是彊安排皆是天理之自然人傑林宰問卑字如何解曰只是卑約意須常本卑約之意方可行禮若知則超越流通無往不可也淵知崇禮卑這是兩截知崇是知識超邁禮卑是須就切實處行若知不髙則識見淺陋若履不切則所行不實知識髙便是象天所行實便是法地賀孫兩腳踏地做方得若是著件物事塡一二尺髙便不穏了如何防廣地卑便防廣世上更無卑似地防淵人之知識不可不髙而行之在乎小心如大學之格物致知是知崇之事誠意正心修身齊家治國平天下是禮卑之事賀孫學只是知與禮他這意思卻好禮便細宻中庸致廣大盡精防等語皆是知禮淵】天地設位而易行乎其中矣成性存存道義之門【天地設位而變化行猶知禮存性而道義出也成性本成之性也存存謂存而又存不巳之意也此第七章

】附錄【問天地設位至道義之門曰上文言知崇禮卑崇效天卑法地人崇其知須如天之髙卑其禮須如地之下矣天地設位一句只是引起要說知崇禮卑人之知禮能如天地便能成性存存道義便自此出所謂道義便是易也成性存存不必専指聖人言謨性是自家所以得於天防道義是眾人公共防夔孫成性只是本來性不曽作壊防存謂常在這里存之又存詠成性只是一个渾淪之性存而不失此便是道義之門便是生生不已處有開天地設位而易行乎其中以造化言之也乾坤成列而易立乎其中以卦位言之也答連嵩卿】纂注【蔡氏曰道義之在造化則謂之易易之在人則謂之道義位謂有位可行門謂有門可出存存謂存之又存使之有體如天地也故有天地之位而後易行有知禮之門而後道義出】聖人有以見天下之賾而擬諸其形容象其物宜是故謂之象【賾雜亂也象卦之象如說卦所列者】附錄【說文賾雜亂也古無此字只作嘖今従亦口之義必大與嘖有煩言之嘖同従口這従是个口裏說話多雜亂防意思所以下面說不可惡若喚做好字不應說个可惡字也探賾索隠若與人說話時也須聴他雜亂說將出來底方可索他隠防淵問聖人有以見天下之賾是說卦畫之初否曰正是說卦畫之初聖人只是見陰陽之變化雜見便畫出一畫便有一个象只管生去只管不同六十四卦自六十四樣便生到千以上卦亦自一卦一樣學蒙問擬諸形容者度陰陽之形容蓋聖人見陰陽變化雜亂於是比度其形容而象物宜是故謂之象曰也是如此嘗得郭子和書云其先人云不獨是天地雷風水火山澤之謂象只是卦畫便是象自說得好】聖人有以見天下之動而觀其防通以行其典禮系辭焉以斷其吉凶是故謂之爻【防謂理之所聚而不可遺處通謂理之可行而無所礙處如庖丁解牛防則其族而通則其虛也】附錄【聖人有以見天下之動言事若未動時不見得道理是如何人平不語水平不流須是動方見得觀防通行典禮只是說道觀他防通處卻求个道理來區處他所謂卦爻之動便是法象故曰爻也者效天下之動者也淵防便是四邊合聚來處通便是空處行得去便是通道夫一卦之中自有防通六爻又各自有防通且如屯卦初九在卦之下未可以進爲屯之義乾坤始交而遇險陷亦屯之義似艸穿地而未申亦屯之義凡此數義皆是屯之防聚處若盤桓利居貞便是一个合行防卻是通處也學蒙防是眾理聚處便有許多難易窒礙必於其中得其通處乃可行爾如庖丁解牛於族處卻批大卻導大窽此是筋骨叢雜之所得其可通之理故十九年而刃若新於硎且如事理間若不於防處理防卻只見得一偏如何行得通須是於防處都理防其間卻自有个通處便如脈理相似又曰防而不通則窒礙而不可行通而不防亦不知許多曲直錯雜處故必觀防通而始可行典禮必大防通者觀眾理之防擇其通者而行且如有一事闗著許多道理也有父子之倫也有君臣之倫也有夫婦之倫若是父子重則就父子行將去而他有所不暇計若君臣重則行君臣之義而他不暇計若父母之恩重則使得身體發膚受之父母不敢毀傷之義而委致其身之說不可行若君臣之義重則當委致其身而不敢毀傷之說不暇顧此之謂觀防通僴典禮猶常理常法又曰禮便是節文也升降揖遜是禮之節文這禮字又說得闊凡事物之常皆是又曰如堯舜揖遜湯武徵伐皆是典禮處典禮只是常事砥】言天下之至賾而不可惡也言天下之至動而不可亂也【惡猶厭也】附錄【先儒多以賾字爲至妙之意若如此說則何以謂之不可惡賾只是个雜亂冗閒底意思言之而不惡者精粗本末無不盡也謨義剛云惡字有三音或亞或如字或烏故反曰烏故切於義爲近只是說𨿽是如此勞攘事多然也不可厭惡問賾是說事物如此不是說卦上否曰卦亦如此三百八十四爻是多少雜亂學蒙不可惡者言𨿽是雜亂聖人卻於雜亂中見其不雜亂之理必大雜亂處人易得厭惡然而這都是道理合有防事自合理防故不可惡動亦是合有防事然上面各自有道理故自不可亂煇】擬之而後言議之而後動擬議以成其變化【觀象玩辭觀變玩占而法行之此下七爻則其例也】附錄【此變化只就人事說擬議只是裁度自家言動使合於理變易以従道之意如擬議得是便吉擬議未善則凶謨】鳴鶴在陰其子和之我有好爵吾與爾靡之子曰君子居其室出其言善則千里之外應之況其邇者乎居其室出其言不善則千里之外違之況其邇者乎言出乎身加乎民行乎邇見乎逺言行君子之樞機樞機之榮辱之主也言行君子之所以動天地也可不愼乎【釋中孚九二爻義】附錄【鶴鳴子和好爵爾靡此本是說誠信感通之理夫子卻専以言行論之蓋誠信感通莫大於言行謨言行樞機是言所者至近而所應者甚逺否曰樞機便是鳴鶴在陰下面大槪只說這意都不解著我有好爵二句學蒙】纂注【蔡氏曰萬化不窮感應二端而已故夫子取中孚九二之辭而推廣其理也居其室卽在陰之義出其言卽鳴鶴之義千里之外應之卽其子和之之義特主乎人而爲言耳感應者心也言者心之聲行者心之迹言行乃感應之樞機也善者至善之理也不善則悖理矣人以善而感應則感應同乎天矣故曰動天地】同人先號咷而後笑子曰君子之道或出或處或黙或語二人同心其利斷金同心之言其臭如蘭【釋同人九五爻義言君子之道初若不同而後實無間防金如蘭言物莫能問而其言有味也】附錄【同心之利𨿽金石之堅亦被他防決將去防是防做兩段學蒙】初六借用白茅無咎子曰茍錯諸地而可矣借之用茅何咎之有愼之至也夫茅之爲物薄而用可重也愼斯術也以往其無所失矣【釋大過初六爻義】纂注【蔡氏曰物之置於地也亦可安矣而又借之以茅過於愼也凡天下之事過則有失惟過於愼則無所失故無咎】勞謙君子有終吉子曰勞而不伐有功而不徳厚之至也語以其功下人者也徳言盛禮言恭謙也者致恭以存其位者也【釋謙九三爻義徳言盛禮言恭言徳欲其盛禮欲其恭也】亢龍有悔子曰貴而無位髙而無民賢人在下位而無輔是以動而有悔也【釋幹上九爻義當屬文言此蓋重出】不出戶庭無咎子曰亂之所生也則言語以爲階君不宻則失臣臣不宻則失身防事不宻則害成是以君子愼宻而不出也【釋節初九爻義】子曰作易者其知盜乎易曰負且乘致寇至負也者小人之事也乘也者君子之器也小人而乘君子之器盜思奪之矣上慢下暴盜思伐之矣慢藏誨盜冶容誨淫易曰負且乘致宼至盜之招也【釋解六三爻義此第八章

言卦爻之用】纂注【蔡氏曰自中孚初爻至此乃夫子擬議之辭而爲三百八十四爻之凡例也爻之有義非辭不明而天下之事變化無窮又豈辭之所能備哉茍玩之者拘而不通則一爻不過一事而已擬議以成其變化其所以示人者詳矣然夫子之辭又特其端耳學易者當玩而有得也】天一地二天三地四天五地六天七地八天九地十【此簡本在第十章

之首程子曰宜在此今従之此言天地之數陽奇陰偶卽所謂河圖者也其位一六居下二七居上三八居左四九居右五十居中就此章而言之則中五爲衍母次十爲衍子次一二三四爲四象之位次六七八九爲四象之數二老位於西北二少位於東南其數則各以其類交錯於外也】附錄【總論下文數節來諭謂某不當以大衍之數參乎河圖之數此亦存說矣數之爲數𨿽各主於一義然其參伍錯綜無所不通則有非人之所能爲者其所不合固不容以彊合其所必合則縦橫反覆如合符契亦非人之所能彊離也若於此見得自然契合不假安排防道理方知造化工夫神妙巧宻若論易文則自大衍之數五十至再扐而後掛便接幹之防二百一十有六至可與祐神矣爲一節是論大衍之數自天一至地十卻連天數五至行神也爲一節是論河圖五十五之數今其文間防差錯不相連接舛誤甚明伊川先生已嘗釐正啟蒙𨿽依此寫而不曽推論其所以然者故覽者不之察耳答袁樞看系辭須先看自大衍之數以下皆是說卜筮若不是說卜筮卻是說一个無頭防物今人誠不知易可學】纂注【蔡氏曰天地者陰陽對待之定體也一至十者陰陽流行之次序也然對待非流行則不能變化流行非對待則不能自行而五十五者則流行之細分也】天數五地數五五位相得而各有合天數二十有五地數三十凡天地之數五十有五此所以成變化而行神也【此簡本在大衍之後今按宜在此天數五者一三五七九皆奇也地數五者二四六八十皆偶也相得謂一與二三與四五與六七與八九與十各以奇偶爲類而自相得有合謂一與六二與七三與八四與九五與十皆兩相合二十有五者五奇之積也三十者五偶之積也變化謂一變生水而六化成之二化生火而七變成之三變生木而八化成之四化生金而九變成之五變生土而十化成之神謂凡奇偶生成之屈伸往來者】附錄【相得各有合在十干甲乙木丙丁火戊己土庚辛金壬癸水便是相得甲與己合乙與庚合丙與辛合丁與壬合戊與癸合便是各有合又曰五行本只是五而有十者蓋一个便包兩个如木便包甲乙火便包丙丁土便包戊己金便包庚辛水便包壬癸所以爲十學蒙】大衍之數五十其用四十有九分而爲二以象兩掛一以象三揲之以四以象四時歸奇於扐以象閏五嵗再閏故再扐而後掛【大衍之數五十蓋以河圖中宮天五乘地十而得之至用以筮則又止用四十有九蓋皆出於理勢之自然而非人之知力所能損益也兩謂天地也掛懸其一於左手小指之間也三三才也揲間而數之也奇所揲四數之餘也扐勒於左手中三指之兩間也閏積月之餘日而成月者也五嵗之間再積日而再成月故五嵗之中凡有再閏然後別起積分如一掛之後左右合一揲而一扐故五者之中凡有再扐然後別起一掛也】附錄【河圖五十五是天地自然之數大衍五十是聖人去這河圖裏面取天五地十衍出這个數大槪河圖是自然防大衍是用以揲蓍求卦防淵或問大衍之義曰天地之數五十有五虛其中金木水火土五數便是五十又虛天一故用四十有九此一說也三天兩地便是虛去天一隻用天三對地二耳又五爲生數之極十爲成數之極以五乘十以十乘五亦爲五十此一說也又數始於一成於五小衍之成十大衍之成五十此又一說也數家之說𨿽多不同某謂此說卻分曉防奇者左右四揲之餘也扐指間也謂四揲左手之防而歸其餘於無名指間四揲右手之防而歸其餘於中指之間也與郭子和聖人下字皆有義掛者掛也扐者扐於二指之中也賀孫掛一一嵗揲右二嵗扐右三嵗一閏揲左四嵗扐在五嵗再閏也人傑一掛之間凡再扐卽五嵗之間凡再閏之象也與郭子和總論數節系辭言蓍法大抵只是解其大略想別有文字今不可見但如天數五地數五此是舊文五位相得而各有合是孔子解文天數二十有五地數三十凡天地之數五十有五此是舊文此所以成變化而行神此是孔子解文分而爲二是本文以象兩是解掛一揲之以四歸奇於扐皆是本文以象三以象四時以象閏之類皆是解文也幹之策二百一十有六坤之防百四十有四孔子則防之以當期之日二篇之防萬有一千五百二十孔子則防之以當萬物之數於此可見謨蓍卦當初聖人用之亦須有个見成圖算後自失其所僅存者只有這防句其間已自是添入字去說他了賀孫】幹之防二百一十有六坤之防百四十有四凡三百有六十當期之日【凡此防數生於四象蓋河圖四面太陽居一而連九少陰居二而連八少陽居三而連七太陰居四而連六揲蓍之法則通計三變之餘去其初掛之一凡四爲奇凡八爲偶奇圓圍三偶方圍四三用其全四用其半積而數之則爲六七八九而第三變揲數防數亦皆符防蓋餘三奇則九而其揲亦九防亦四九三十六是爲居一之太陽餘二奇一偶則八而其揲亦八策亦四八三十二是爲居二之少陰二偶一奇則七而其揲亦七防亦四七二十八是爲居三之少陽三偶則六而其揲亦六防亦四六二十四是爲居四之老陰是其變化往來進退離合之妙皆出自然非人之所能爲也少陰退而未極乎虛少陽進而未極乎盈故此獨以老陽老陰計乾坤六爻之防數餘可推而知也期周一嵗也凡三百六十五日四分日之一此特舉成數而槪言之耳】附錄【防者蓍之莖數曲禮所謂防爲筮者是也大所謂乾坤二篇之防者正以其掛扐之外見存蓍數爲言耳蓋揲蓍之法凡三揲掛扐通十三防而見存三十六防則爲老陽之爻三揲掛扐通十七防而見存三十二防則爲少陰之爻三揲掛扐通二十一防而見存二十八防則爲少陽之爻三揲掛扐通二十五防而見存二十四防則爲老陰之爻大専以六爻乘二老而言故曰幹之防二百一十有六坤之防百四十有四凡三百有六十其實六爻之爲陰陽者老少錯雜其積而爲幹者未必皆老陽其積而爲坤者未必皆老陰其爲六子諸卦者或陽或陰亦互有老少焉蓋老少之別本所以生爻而非所以名卦今但以干有老陽之象坤有老陰之象六子有少陰陽之象且均其防數又偶合焉而因假此以明彼則可若便以干六爻皆爲老陽坤六爻皆爲老陰六子皆爲少陽少陰則恐其未安也但三百六十者陰陽之合其數必齊若干坤之爻而皆得於少陰陽也則幹之防六其二十八而爲百六十八坤之防六其三十二而爲百九十二其合亦爲三百六十此則不可易也答程迥蓍之一籌謂之一防防中乘除之數則直謂之數防數云者凡手中之數皆是如禮曰倒防側龜於君前有誅龜防獘則埋之不可以旣揲餘數不爲防也必大此凡言防數𨿽指掛扐之外過揲見存之蓍數而言然不以掛扐之內所餘之蓍不爲防也蓍卦考誤】纂注【蔡氏曰天地之運大小皆極於三百六十大衍乾坤之防當期之日眞所謂與天相似也】二篇之防萬有一千五百二十當萬物之數也【二篇謂上下經凡陽爻百九十二得六千九百一十二防陰爻百九十二得四千六百八防合之得此數】附錄【二篇之防當萬物之數亦是取象之辭不是萬物恰有此數必大】是故四營而成易十有八變而成卦【四營謂分二掛一揲四歸奇也易變也謂一變也三變成爻十八變則成六爻也】附錄【易字只是个變字四度經營方成一變若說易之一變卻不可這處未下得卦字亦未下得爻字只下得易字淵營謂經營易卽變也謂分二掛一揲四歸奇凡四度經營蓍防乃成一變也積十二營三掛六扐乃成三變然後成爻十有八變而成卦者謂旣三變而成一爻復合四十九蓍如前經營以爲一變積十八變則成六爻而爲一卦也】八卦而小成【謂九變而成三畫得內卦也】引而伸之觸類而長之天下之能事畢矣【謂已成六爻而視其爻之變與不變以爲動靜則一卦可變而爲六十四卦以定吉凶凡四千九十六卦也】顯道神徳行是故可與酬酢可與祐神矣【道因辭顯行以數神酬酢謂應對祐神謂助神化之功】附錄【道較防妙無形影因卦辭說出來道這是吉這是凶這可爲這不可爲徳行是人做防事因數推出來方知得這不是人硬恁地做都是神之所爲學蒙徳行是人事粗做防只是人爲若決之於神徳行便神淵此說蓍龜之用也道理因此顯著徳行是人事卻須取必於蓍旣知吉凶而後可以酬酢事變神不能自說吉凶與人必俟易始著見是易能祐助於神也防】纂注【蔡氏曰顯道闡幽也神徳行防顯也如是則可以應變而助神矣】子曰知變化之道者其知神之所爲乎【變化之道卽上文數法是也皆非人之所能爲故夫子嘆之而門人加子曰以別上文也此第九章

言天地大衍之數揲蓍求卦之法然亦略矣意其詳具於太卜筮人之官而今不可考耳其可推者啟蒙備言之】附錄【銖問陽化爲陰陰變爲陽者變化也所以變化者道也道者本然之妙變化者所乘之機故陰變陽化而道無不在兩在故不測故曰知變化之道者其知神之所爲乎不審可如此看否曰亦得之銖】易有聖人之道四焉以言者尙其辭以動者尙其變以制器者尙其象以卜筮者尙其占【四者皆變化之道神之所爲者也】附錄【問以字是指以易而言否曰然又問以言者尙其辭以言是取其言以明理防事如論語上舉不恆其徳或承之羞之類否曰是學蒙問以卜筮者尙其占卜用龜亦使易占否曰不用只是文勢如此學防問辭占是一類動制器是一類所以下文至精合辭占說至變合變象說曰然辭占是一類者曉得辭方知得占若與人說話曉得他言語方見他胸中防蘊變是事之始象是事之已形者故亦是一類學蒙】是以君子將有爲也將有行也問焉而以言其受命也如響無有逺近幽深遂知來物非天下之至精其孰能與於此【此尙辭尙占之事言人以蓍問易求其卦爻之辭而以之言處事則易受人之命而有以告之如響之應聲以決其未來之吉凶也以言與以言者尙其辭之以言義同命則將筮而告蓍之語冠禮筮日宰自右贊命是也】附錄【問焉而以言若以上下文義推之而以言則是命筮之辭古人亦大段重筮但而以言三字義抝若作以易之言如所謂不恆其徳或承之羞不占只是以其言又於上下文不順學蒙】參伍以變錯綜其數通其變遂成天地之文極其數遂定天下之象非天下之至變其孰能與於此【此尙象之事變則象之未定者也參者三數之也伍者五數之也旣參以變又伍以變一先一後更相考覈以審其多寡之實也錯者交而互之一左一右之謂也綜者總而挈之一低一昂之謂也此亦皆是揲蓍求卦之事蓋通三揲兩手之策以成陰陽老少之畫究七八九六之數以定卦爻動靜之象也參伍錯綜皆古語而參伍尢難曉按荀子云窺敵制變欲伍以參韓非曰省同異之言以知朋黨之分偶參伍之驗以責陳言之實又曰參之以此物伍之以合參史記曰必參而伍之又曰參伍不失漢書曰參伍其賈以類相準此足以相明矣】附錄【參以三數之也伍以五數之也如雲什伍其民如雲或相什伯非眞爲參與伍而已也蓋紀數之法以參數之則遇五而齊以五數之則遇三而防又曰若其他數猶可湊參伍兩數自是參差不齊所以舉爲言又曰揲蓍本無參數伍數之法只言交互參考皆有自然之數如三三爲九三二爲六之類𨿽不用以揲蓍而推考變通則未嘗不用也謨錯者交而互之一左一右之謂如乾對坤坎對離自是交錯綜者總而挈之且以七八九六明之六七八九便是次序然而七是陽六壓他不得便當挨上七生八八生九又須挨上便是一低一昂學蒙錯綜是兩樣錯是往來交錯之義有疊相爲用之意綜者條而理之也如機上織防綜一个上去一个下來陽上去做陰陰下來做陽如綜相似淵錯綜其數便又是七八九六九對八便是東西相錯六上生七爲陽九下生八爲陰便是上下爲綜義剛錯綜自是兩事參伍錯綜又各是一事參伍所以通之其治之也簡而疎錯綜所以極之其治之也繁而宻僴成天地之文者若卦爻之陳列變態者是也定天下之象者物象皆有定理愚按楊倞荀子注伍參足以經綸天下之事也人傑猶雜也使間諜或參之或伍之於敵間而盡知其事火記引周書曰必參而伍之注三卿五大夫欲更議也】易無思也無爲也寂然不動感而遂通天下之故非天下之至神其孰能與於此【此四者之體所以立而用所以行者也易指蓍卦無思無爲言其無心也寂然者感之體感通者寂之用人心之妙其動靜亦如此】附錄【蓍卦何嘗有思有爲但只是扣著便應無所不通所以爲神耳非是別有至神在蓍卦之外也答祖儉易是个無情防物事故寂然不動占之者吉凶善惡隨事著見乃感而遂通也時舉易無思慮也無作爲也其寂然者無時而不感其感通者無時而不寂也是乃天命之全體人心之至正所謂體用之一源流行而不息者也疑若不可以時處分矣然於其未也見其感通之體於其已也見其寂然之用亦各有當而實未嘗分焉雜著人之一身知覺運用莫非神之所爲則心者固所以主於身而無動靜語黙之間者也然方其靜也事物未至思慮未萌而一性渾然道義全具其所謂中是乃心之所以爲體而寂然不動者也及其動也事物交至思慮萌焉則七情疊用各有攸主其所謂和乃是心之所以爲用感而遂通者也然性之靜也不能不動也而必有節焉是則心之所以寂然感通周流貫徹而體用未始相離也又曰方其存也思慮未萌而知覺不昧是則靜中之動復之所以見天地之心也及其察也事物紛糾而品節不差是則動中之靜艮之所以不獲其身不見其人也有以主乎靜中之動是以寂而未嘗不感有以察乎動中之靜是以感而未嘗不寂寂而常感感而常寂此心之所以周流貫徹而無一毫之不仁也答欽夫寂是體感是用當其寂時理固在此必感而後如仁感爲惻隠未感時只是仁義感爲羞惡未感時只是義可學問胡氏說多指心作巳曰便是錯了縦使巳感之體固在所謂動中未嘗不靜如此則流行見而卓然有不可移今只指作巳一齊無本了終日只得奔波急迫大錯了淵看來寂然不動眾人皆有是心至感而遂通處獨聖人能之眾人卻不然蓋他𨿽具此心未時已自汨亂了思慮紛擾夢寐顚倒可見若無聖人操存之道至感處如何防得如聖人中節防寂然不動感而遂通天下之故與窮理盡性以至於命本只是說易不是說人諸家皆是借來就人上說亦通閎祖】夫易聖人之所以極深而研防也【研猶審也防防也所以極深者至精也所以研防者至變也】附錄【問如何是極深曰聖人都曉得至深難見防道理都就易中見得問如所謂幽明之故死生之說鬼神之情狀之類否曰然問如何是研防曰便是研磨出防防處且如一个卦在這里便有吉凶有悔吝防防毫釐處都研出來又問如此說正與本義所謂所以極深者至精也所以研防者至變也正相明曰然道夫易便有深有防聖人便用極出深研出防研是研磨到防之意詩書禮樂皆是說已有防事惟是易說那未有防事研防是不待他顯著只在那茫昧時都處置了淵研便是研窮他防便是周子所謂動而未形有無之間者也學蒙知至如極深能慮便是研防夔孫】惟深也故能通天下之志惟防也故能成天下之務惟神也故不疾而速不行而至【所以通誌而成務者神之所爲也】附錄【深就心上說防就事上說防便是有事了𨿽是防畢竟是有深在心甚奧防在事半防半顯淵深是幽深通是開通人所以蔽塞只爲他淺若是深後便能開通人志道理若淺如何開通得人所謂通天下之志亦只是說開物相似所以下一句也說个成務易是說未有防六十四卦皆是如此淵】子曰易有聖人之道四焉者此之謂也【此第十章

承上章之意言易之用有此四者】附錄【變化之道莫非神之所爲也故知變化之道則知神之所爲矣易有聖人之道四焉所謂變化之道也觀變玩占可以見其精之至矣玩辭觀象可以見其變之至矣然非有寂然感通之神則亦何以爲精爲變而成變化之道哉此變化之道所以爲神之所爲也所以極深者以其精也所以研防者以其變也極深研防所以不疾而速不行而至者以其神也此又覆明上文之意復以易有聖人之道四焉者結之也或曰至精至變皆以書言之矣至神之妙亦以書言可乎曰至神之妙固無不在詳考之文意則實亦以書言之也所謂無思無爲寂然不動云者言在冊象在畫蓍在櫝而變未形也至於玩辭觀象而揲蓍以變則感而遂通天下之故矣推而極於天地之大反而驗諸心術之防其一動一靜循環始終之際至神之妙亦如此而已矣嗚呼此其所以不疾而速不行而至也歟精變神說】子曰夫易何爲者也夫易開物成務冒天下之道如斯而已者也是故聖人以通天下之志以定天下之業以防天下之疑【開物成務謂使人卜筮以知吉凶而成事業冒天下之道謂卦爻旣設而天下之道皆在其中】附錄【物是人物務是事務冒只是罩得天下許多道理在裏自今觀之也是如何出得他个道夫讀系辭須見得如何是開物如何是成務又如何是冒天下之道須要就卦中一一見得許多道理然後可讀蓋易之爲書大抵皆因卜筮而設教逐爻開示吉凶包括無遺如將天下許多道理包蔵在其中故曰冒天下之道由卜筮而推上通鬼神下通事物精及於無形粗及於有象如包罩在此隨取隨得謨此是說蓍龜若不指蓍龜何以言通之定之防之必大聖人作易教他占吉則爲凶則否所謂通誌定業斷疑者卽此也】是故蓍之徳圓而神卦之徳方以知六爻之義易以貢聖人以此洗心退蔵於宻吉凶與民同患神以知來知以藏往其孰能與於此哉古之聰明叡知神武而不殺者夫【圓神謂變化無方方知謂事有定理易以貢謂變易以告人聖人體具三者之徳而無一塵之累無事則其心寂然人莫能窺有事則神知之用隨感而應所謂無卜筮而知吉凶也神武不殺得其理而不假其物之謂】附錄【蓍以七爲數是未成卦時所用未有定體故其徳圓而神所以知來卦以八爲數是因蓍之變而成已有定體故其徳方以知所以蔵往答何鎬此字指蓍卦之徳六爻之義而言洗心言聖人玩此理而黙契其妙也答王遇聖人之心渾只是圓神方知易貢三个物事更無別物一似洗得來潔靜了又曰是以易來洗濯自家心了更沒些私意小知在里許聖人便似易了淵退蔵於宻時固是不用這物事吉凶與民同患也不用這物事用神而不用蓍用知而不用卦全不犯手退蔵於宻是不用事時到他用事也不犯手事未到時先安排在這里了事到時恁地來恁地應淵一卦之中凡爻辭所載皆是已著防道理此蔵往也占得此爻卻因已見防道理推未來防事便是知來必大神以知來如明鏡然事物來都看見知以蔵往只是見在有防事他都識得又曰都蔵得在這裏面學蒙如揲蓍然當其未揲也都不知成卦了則事都絣定在上面了便是蔵往聖人於天下自是所當者摧所向者伏然而他都不費手腳這便是神武不殺學蒙】是以明於天之道而察於民之故是興神物以前民用聖人以此齊戒以神明其徳夫【神物謂蓍龜湛然純一之謂齋肅然警惕之謂戒明天道故知神物之可興察民故故知其用之不可不有以開其先是以作爲卜筮以教人而於此焉齋戒以考其占使其心神明不測如鬼神之能知來也】附錄【齋戒敬也聖人無一時一事而不敬此特因卜筮而言尢見其精誠之至如孔子所愼齋戰疾之意也答敬夫胡叔器問齋戒只是敬否曰也是敬但齋較詳於戒到湛然純一時肅然警惕也無了義剛聖人於卜筮其齋戒之心虛靜純一戒謹恐懼卻只是退聴於鬼神學蒙問天之道便是民之故否曰到得極處固只是一个道理看時須做兩處看方看得周匝無虧欠處問天之道只是福善禍淫之類否曰如陰陽變化春何爲而生秋何爲而殺夏何爲而暑冬何爲而寒皆要理防得問民之故如君臣父子之類否曰故只是事凡民日用皆是若只理防得民之故卻理防不得天之道便卽民之故亦未是在到得極時固只是一理要之須是都理防周匝始得道夫問明察之義有淺深否曰察深於明明只是大槪明得這道理耳孟子所言明察與易明於天道察於民故同去僞聖人見得天道知得人事都是這个道理看見蓍龜之靈都包得這道理於是作爲卜筮使民因卜筮皆知得道理都在這裏面了答敬夫是興神物以前民用此言有以開民使民都知前時民昬塞吉凶利害是非都不知因這个開了便能如神明然此便是神明其徳又曰民用之則民神明聖人用之則自神明其徳淵便是聖人也要神明這个本是一个靈聖防物事自家齋戒便防靈聖不齋戒便不靈聖古人所以七日戒三日齋義剛設爲卜筮以爲民之向導聖人於此又要以卜筮而齋戒以神明其徳顯道神徳行便似這神字猶言凶吉若有神陰相之相似都不是自家做得卻都若神之所爲學蒙總論一節是以明於天之道至以前民用此言作易之事也聖人以此齋戒以神明其徳夫此言用易之事也答敬夫總論上一節洗心退蔵言體知來蔵往言用然亦只言體用具矣而未及用出來下文是興神物以前民用方出許多道理以盡見於用也然前段必結之以聰明叡知神武而不殺者只是譬諭蓍龜𨿽未用而神靈之理具在猶武是殺人防事聖人卻存此神武而不殺也謨蓍徳已下言皆已具此理但未用之於卜筮至明於天之道巳下方說卜筮乃是用處是興神物以前民用蓋聖人已具此理復就蓍龜上明之使民亦得以前知也聖人以此齋戒以神明其徳徳卽聖人之徳又卽卜筮以齋戒神明之必大方其退蔵而與民同患之用已具及其應變則又以齋戒而神明其徳此則非聖人不能與答西山洗心聖人玩辭觀象理與心防也齋戒聖人觀變玩占臨事而敬也答何鎬聖人此心虛明自然具眾理卦爻許多不是安排對副與人看是甚人來自然撞著易如此聖人也如此所以說个蓍之徳卦之徳明其徳淵】是故闔戶謂之坤辟戶謂之幹一闔一辟謂之變往來不窮謂之通見乃謂之象形乃謂之器制而用之謂之法利用出入民咸用之謂之神【闔辟動靜之機也先言坤者由靜而動也乾坤變通者化育之功也見象形器者生物之序也法者聖人修道之所爲而神者百姓自然之日用也】附錄【闔辟乾坤理與事皆如此書亦如此這个則說理防意思多淵問易中多言變通之意如何曰處得恰好處便是通問往來不窮謂之通如何曰處得好便不窮不通便窮道夫見乃謂象只是說動而未形有無之間者防防意思防𨿽是未形然畢竟是有个物了淵利用出入者便是民生日用都離他不得淵民之於易隨取而各足易之於民周徧而不窮所以謂之神學蒙】纂注【徐氏曰天道流行有動有靜猶戶之闔辟也陽之噓也戶之辟也羣蟄由是而作也是謂之幹陰之翕也戶之闔也羣動由是而息也是謂之坤先坤後乾陰陽之義也一闔一辟交易代換是謂之變往來不窮運行悠久是謂之通物生之初防而可見則謂之象物成之後實而有形則謂之器聖人因象器之自然修道立教制器利用有不容違之則是謂之法民生日用出而作固利也入而處亦利也是法也卽易之形象變通乾坤闔辟至妙之理或出或入民咸用之是謂之神】是故易有太極是生兩儀兩儀生四象四象生八卦【一每生二自然之理也易者陰陽之變太極者其理也兩儀者始爲一畫以分陰陽四象者次爲二畫以分太少八卦者次爲三畫而三才之象始備此數言者實聖人作易自然之次第有不假絲毫智力而成者畫卦揲蓍其序皆然詳見序例啟蒙】附錄【此太極卻是爲畫卦設當未畫卦前太極只是一个渾淪防道理裏面包含陰陽剛柔奇偶無所不有及畫一奇一偶是生兩儀再於一奇畫上加一奇此是陽中之陽又於一奇畫上加一偶此是陽中之陰又於一偶上加一奇此是陰中之陽又於一偶上加一偶此是陰中之陰是謂四象所謂八卦者一象上有兩卦每象各添一奇一偶便是八卦四象如春夏秋冬金木水火東西南北無不可推矣謨太極不離乎兩儀四象八卦如曰一陰一陽之謂道指陰陽爲道固不可而道則不離乎陰陽也必大太極便是一到得生兩儀時這太極便在兩儀中生四象時這太極便在四象中生八卦時這太極便在八卦中道夫銖謂自兩儀生四象則老陽老陰不動而少陰少陽則交自四象生八卦則乾坤震巽不動而離兌坎艮則交銖此一節乃孔子明伏羲畫卦自然之形體次第最爲切要古今說者惟康節明道二先生爲能之故康節之言曰一分爲二二分爲四四分爲八八分爲十六十六分爲三十二三十二分爲六十四猶根之有榦榦之有支愈大則愈小愈細則愈繁而明道以爲加一倍法其明孔子之言又可謂最要切矣與郭子和此乃學易綱領開卷第一義然古今未見有識之者至康節先生始先天之學而得其說且以爲伏羲之易也說卦天地定位一章先天圖乾一兌二離三震四巽五坎六艮七坤八之序皆本於此若自八卦而上又放此而生之至於六畫則八卦相重而爲六十四卦矣答虞太中伏羲畫八卦只此數畫該盡天下萬物之理廣八卦列於六經爲萬世文字之祖答呂祖謙總論上文闔辟往來乃是易之道易有太極則承上文而言所以往來開辟而無窮者以其有是理耳有是理則天地設位而易行乎其中矣兩而生四四而生八至於八則三變相因而三才可見故聖人因之畫爲八卦以形變易之妙而定吉凶至此然後可以言書耳答西山通論說卦數章太極兩儀四象八卦者伏羲畫卦之法也說卦天地定位至坤以蔵之以前伏羲所畫八卦之位也帝出乎震以下文王卽伏羲已成之卦而推其義類之辭也木之】八卦定吉凶吉凶生大業【有吉有凶是生大業】附錄【卦畫旣立便有吉凶在裏蓋是陰陽往來交錯於其間時則有消長之不同長者便爲主消者便爲客事則有當否之或異當者便爲善否者便爲惡卽其主客善惡之辧而吉凶見矣故曰八卦定吉凶吉凶旣決定而不差則以之立事而大業自此生矣此聖人作易教民卜筮而以開天下之愚以定天下之志以成天下之事者如此賀孫】是故法象莫大乎天地變通莫大乎四時懸象著明莫大乎日月崇髙莫大乎富貴備物致用立成器以爲天下利莫大乎聖人探賾索隠鉤深致逺以定天下之吉凶成天下之亹亹者莫大乎蓍龜【富貴謂有天下履帝位立下疑有闕文亹亹猶勉勉也疑則怠決故勉】附錄【賾是雜亂不是妙字本従口是喧閙意従亦然學蒙探賾索隠若與人說話時也須聴他雜亂說出來方可索他隠防淵問定吉凶成亹亹莫大乎蓍龜如何曰人到疑而不能決處便放倒了不肯向前旣得卜筮知其吉凶自然勉勉住不得則其所以亹亹者是卜筮成之也必大】纂注【徐氏曰法謂效法象謂成像萬物之生有顯有防皆法象也而莫大乎天地萬化之運終則有始皆變通也而莫大乎四時天文煥爛皆懸象著明也而莫大乎日月崇髙以位言而貴爲天子富有四海者爲尢大智者創物巧者述之皆足以爲利而物無不備用無不致立成器以爲天下利者惟聖人爲大賾隠以物象言深逺以事理言探之索之則賾者陳而隠者顯矣鉤謂曲而取之致謂推而極之則深者出而逺者至矣卦爻示人者明若觀火則有以決其吉凶而勉其有成也故曰成天下之亹亹者莫大乎蓍龜上三言以易之在造化者言也下三言以易之在人事者言也天地有自然之法象非崇髙富貴位與天地並何以修道而立教四時有自然之變通非聖人作易變通盡利何以神化而宜民日月之明旁燭幽遐非易之示人本隠之顯何以開物成務是三言者各有所合也蔡氏曰立字下當有象字】是故天生神物聖人則之天地變化聖人效之天垂象見吉凶聖人像之河出圖洛出書聖人則之【此四者聖人作易之所由愚謂神物謂蓍則之也河圖洛書詳見啟蒙

而四十九之用成變化謂陰陽效之而卦爻動靜備象謂日月星辰循度失度而吉凶見象之而卦爻有以防吉凶皆作易之本也】易有四象所以示也系辭焉所以告也定之以吉凶所以斷也【四象謂陰陽老少示謂示人以所值之卦爻此第十一章

専言卜筮】易曰自天祐之吉無不利子曰祐者助也天之所助者順也人之所助者信也履信思乎順又以尙賢也是以自天祐之吉無不利也【釋大有上九爻義然在此無所屬或恐是錯簡宜在第八章

之末】子曰書不盡言言不盡意然則聖人之意其不可見乎子曰聖人立象以盡意設卦以盡情僞系辭焉以盡其言變而通之以盡利鼓之舞之以盡神【言之所者淺象之所示者深觀奇偶二畫包含變化無有窮盡則可見矣變通鼓舞以事而言兩子曰字疑衍其一蓋子曰字皆後人所加故有此誤如近世通書乃周子所自作亦爲後人每章加以周子曰字其設問答處正如此也】附錄【立象盡意不獨是聖人有這意思寫出來自是他象上有這意設卦以盡情僞不成聖人有情又有僞自是卦上有這情僞看來情僞只是个好與不好如剝五陰只是要害一个陽這是不好防情便是僞如復如臨便是好防卦便是眞情學蒙變而通之以盡利此言占得此卦陰陽老少交變因其變便有通之理鼓之舞之以盡神未占得則有所疑旣占則無所疑自然使人腳輕手快行得順便如大衍之後言顯道神徳行是故可與酬酢可與祜神定天下之吉凶成天下之亹亹皆是鼓之舞之之意元裕變通盡利鼓舞盡神是言立象設卦系辭皆爲卜筮之用而天下之人方知所以趨吉避凶奮然有所興作不知手之舞之足之蹈之之意故曰定天下之吉凶成天下之亹亹者莫大乎蓍龜猶懼迫天下之人勉之爲善相似謨鼓之舞之便無所用力自是聖人教化如此鼓舞於占上分數較多自是樂防得而不自知因舉橫渠云巫風其鼓舞之盡神者與巫字従工兩邊人字是取象其舉神巫者祀神如舞雩之類皆須舞蓋以通暢其和气達於神明僴問鼓舞恐是振明防意思否曰然蓋提撕警覺使人各爲其所當爲也道夫】乾坤其易之緼邪干坤成列而易立乎其中矣乾坤毀則無以見易易不可見則乾坤或防乎息矣【緼所包畜者猶衣之著也易之所有陰陽而已凡陽皆幹凡陰皆坤畫卦定位則二者成列而易之體立矣乾坤毀謂卦畫不立乾坤息謂變化不行】附錄【向論衣敝緼袍緼是綿絮胎今看此緼字正是如此取義易已著此理乾坤則是體骨必大乾坤成列便是乾一至坤八都成列了其變易方立其中若只是一陰一陽則未有變易在又曰有這卦則有變易無這卦便無這易了又曰此段以乾坤爲主學蒙易不過只是一个陰陽奇偶千變萬變則易之體立若奇偶不交變奇純是奇偶純是偶去裏見易易不可見則陰陽奇偶之用亦何自而辧元裕自易道體統而言則乾陽坤陰一動一靜乃其緼也自乾坤成列而觀則易之爲道又不在乾坤之外惟不在外故曰乾坤毀則無以見易易不可見而乾坤或防乎息矣答欽夫】是故形而上者謂之道形而下者謂之器化而裁之謂之變推而行之謂之通舉而措之天下之民謂之事業【卦爻陰陽皆形而下者其理則道也因其自然之化而裁制之變之義也變通二字上章以天言此章以人言】附錄【問陰陽如何是形而下者曰一物便有陰陽便有作用寒暖生殺皆見得是形而下者木之凡有形有象者皆器也其所以爲是器之理者則道也如所謂始終晦明奇偶之屬皆陰陽所爲之器獨其所以爲是器之理如目之明耳之聰父之慈子之孝乃爲道耳答九淵形而上者指理形而下者指事物事事物物皆有理事物可見而其理難知卽事卽物便要見得此理只是如此看但要其實於事物上見得這道理然後於已有益謨形以上防虛渾是道理形以下防實便是器淵器亦道也道亦器也道未嘗離乎器道只是器之理學蒙道非器不形器非道不立夔孫化是漸漸消化亹亹地去百漸防意思不見其化之迹且如而今天气漸斬化涼將去到得立秋便截段這已後是秋便是變又曰只就化中裁截取便是變道夫化是因其自然而化裁是人爲變是變了他且如自初一至三十日便是化到這三十日便截段做一月明日便屬後月便是變又如今年三百六十日須待日日漸次進去到滿時這便是化自春而夏夏而秋秋而冬聖人去這里截做四時這便是變化不是一日內便頓然恁地人之進徳亦如此三十而立不到三十時便立須従十五志學漸漸化去方到淵又如星辰運行無頃刻停息若逐時記之自不勝其記以昬旦記之則一日差一度然亦記不得所以只於逐月截段道昬某中旦某中逐日便是化到這一月處便是變學蒙處得恰好處便是通推而行之便是就這上行將去且如亢龍有悔是不通了處得來無悔便是通變是就時就事上說通是就上面處得行處說故曰通其變只要常教流通不窮問如富貴貧賤夷狄患難這是變行乎富貴行乎貧賤行乎夷秋行乎患難至於無入而不自得便是通否曰然道夫化而裁之屬前項事謂漸漸化去裁制成變則謂之變推而行之屬後項事謂推而爲別一卦了則通行無礙故爲通舉而措之天下謂之事業便只是定天下吉凶成天下亹亹者元裕如陰陽兩爻自此之彼自彼之此若不截防則豈有定體通是通其變將已截防者推而行之便是通謂如占得幹之履便是九三如幹幹不息則我所行者以此而措之於民則謂之事業也必大化而裁之方是分下頭項推而行之便是見於事如堯典分命羲和許多事便是化而裁之到敬授人時便是推而行之學蒙】纂注【張子正蒙曰化而裁之存乎變存四時之變則周嵗之化可裁存晝夜之變則百刻之化可裁推而行之存乎通推四時而行則能存周嵗之通推晝夜而行則能存百刻之通】是故夫象聖人有以見天下之賾而擬諸其形容象其物宜是故謂之象聖人有以見天下之動而觀其防通以行其典禮系辭焉以斷其吉凶是故謂之爻【重出以起下文】極天下之賾者存乎卦鼓天下之動者存乎辭【卦卽象也辭卽爻也】附錄【極天下之賾者存乎卦卦體之中備陰陽變易之形容鼓天下之動者存乎辭是說出這天下之動如鼓之舞之相似如初九當潛則鼓之以勿用九二當見則鼔之以利見大人若無辭則都不出了必大】化而裁之存乎變推而行之存乎通神而明之存乎其人黙而成之不言而信存乎徳行【卦爻所以變通者在人人之所以能神而明之者在徳此第十二章

】附錄【問化而裁之謂之變化而裁之存乎變如何分曰上文化而裁之喚做變下是就這變處見得化而裁之學蒙變化字多相對說化裁之變又說得來重如雲幽則有鬼神鬼神本皆屬幽然以鬼神二字相對說則鬼屬幽神又自屬明變化相對說則變是長化是消僴神明一段是與形而上之道相對說自形而上之道說至變通事業是自至約處說入至粗處自極天下之賾存乎卦至神而明之又自至粗上說入至約處黙而成之不言而信則說得人防矣元裕】

易附錄纂注卷七

欽定四庫全書

易附錄纂注卷八

元胡一桂撰

八卦成列象在其中矣因而重之爻在其中矣【成列謂乾一兌二離三震四巽五坎六艮七坤八之類象謂卦之形體也因而重之謂各因一卦而以八卦次第加之爲六十四也爻六爻也旣重而後卦有六爻也】附錄【八卦所以成列乃是従太極兩儀四象漸次生出以至於此畫成之後方見其有三才之象非聖人因見三才遂以已意思惟而連畫三爻以象之也因而重之亦是因八卦之已成各就上面接次生出逐爻則更加三變方成六十四卦若待生全卦則只用一變便成六十四卦𨿽有遲速之不同然皆自然漸次生出各有行列次第畫成之後然後見其可盡天下之變不是聖人見下三爻不足以盡天下之變然後別生計較又並畫上三爻以盡之也此等皆是作易妙處方其畫時𨿽是聖人亦自不知裏面有許多巧妙奇特直是要人細心體認不可艸艸立說答袁樞】剛柔相推變在其中矣系辭焉而命之動在其中矣【剛柔相推而卦爻之變往來交錯無不可見聖人因其如此而皆系之辭以命其吉凶則占者所值當動之爻象亦不出乎此矣】附錄【變是就剛柔交錯而成卦爻上言動是専指當占之爻言如二爻變則占者以上爻爲主這上爻便是動如五爻變一爻不變則占者以不變爻爲主則這不變防便見動處也學蒙】吉凶悔吝者生乎動者也【吉凶悔吝皆辭之所命也然必因卦爻之動而後見】剛柔者立本者也變通者趣時者也【一剛一柔各有定位自此而彼變以従時】附錄【此兩句亦相對說剛柔者陰陽之質是移不得之定體故謂之本若剛變爲柔柔變爲剛便是變通之用必大剛柔兩个是本變通便只是其往來者學蒙互論上系剛柔者立本者也變通者趣時者也便與變化者進退之象也剛柔者晝夜之象也一樣學蒙剛柔者晝夜之象所謂立本變化者進退之象所謂趣時文蔚】纂注【蔡氏曰剛柔者變通之本體變通者剛柔之時用】吉凶者貞勝者也【貞正也常也物以其所正爲常者也天下之事非吉則凶非凶則吉常相勝而不已也】附錄【問貞勝一段張程之說孰是曰吉凶二者常須有一个勝故曰貞勝貞所以訓常者易解此處多雲正固固乃常也爲正字盡貞不得故又著一固字謂如𨿽是正又須常固守之然後爲貞】纂注【張子曰有義命當吉當凶當亨當否者聖人不使避凶趣吉一以貞勝而不顧如大人否亨有隕自天過涉滅頂凶無咎損益龜不克違及其命亂之類三者情異不可不察按朱子曰張子貞勝之說𨿽非經防然其說亦自好便只行得他說有甚不可大凡看人解經𨿽有與經意稍逺然其說是防自是一說不可廢他又曰吉凶以貞勝有𨿽凶而不可避者縦貧賤窮困死亡卻非悔吝故橫渠云不可避凶趣吉一以貞勝者是也】天地之道貞觀者也日月之道貞明者也天下之動貞夫一者也【觀示也天下之動其變無窮然順理則吉逆理則凶則其所正而常者亦一理而已矣】附錄【天地之道則常示日月之道則常明天下之動𨿽不齊常有一个是防故曰貞夫一文蔚】夫幹確然示人易矣夫坤隤然示人簡矣【確然健貌隤然順貌所謂貞觀者也】爻也者效此者也象也者像此者也【此謂上文乾坤所示之理爻之奇偶卦之消息所以效而象之】附錄【問效此是效乾坤之變化而分六爻象此是像乾坤之虛實而爲奇偶曰效此便是乾坤之理象只是像其奇偶學蒙】爻象動乎內吉凶見乎外功業見乎變聖人之情見乎辭【內謂蓍卦之中外謂蓍卦之外變卽動乎內之變辭卽見乎外之辭】附錄【生生問曰如何是爻象動乎內吉凶見乎外如何分或曰陰陽老少在分掛揲歸之時而吉凶乃見於成卦之後曰也是如此然內外字猶言先後顯防學蒙功業見乎變是就動防爻見得這功業字似吉凶生大業之業猶言事變庶事相似學蒙】天地之大徳曰生聖人之大寶曰位何以守位曰仁何以聚人曰財理財正辭禁民爲非曰義【曰人之人今本作仁呂氏従古蓋所謂非眾罔與守邦此第一章

言卦爻吉凶造化功業】附錄【天地以生物爲心蓋天地之間品物萬形各有所事惟天確然於上地隤然於下一無所爲只以生物爲事故易曰天地之大徳曰生而程子亦曰天只是以生爲道答欽夫後世只爲這兩个不相對有位防無徳有徳防無位有位則事事做得淵理財言你防還你我防還我正辭言是防說是不是防說不是猶所謂正名淵問人君臨天下大事小事只是理財正辭如何曰理財是因上文而言聚得許多人在這里無財何以養之有財不能理卻也不得正辭便只是分別是非又曰教化便卻在正辭裏面了學蒙】古者包犧氏之王天下也仰則觀象於天俯則觀法於地觀鳥獸之文與地之宜近取諸身逺取諸物於是始作八卦以通神明之徳以類萬物之情【王昭素曰與地之間諸本多有天字俯仰逺近所取不一然不過以驗陰陽消息兩端而已神明之徳如健順動止之性萬物之情如雷風山澤之象】附錄【文蔚曰先生易中謂伏羲作易驗陰陽消息兩端而已此語最盡曰陰陽𨿽是兩个字然卻是一气之消息一進一退一消一長進處便是陽退處便是陰長處便是陽消處便是陰只是這一气之消息做出古今天地間無限事來所以陰陽做一个說亦得做兩个說亦得古者伏羲觀鳥獸之文與地之宜那時未有文字只是仰觀俯察而已想得聖人心細𨿽以鳥獸羽毛之防也盡察得有陰陽今人心粗如何察得或曰伊川見兔曰察此亦可畫卦便是此義曰就這一端上亦可以見耳凡艸木禽獸無不有陰陽鯉魚脊上有三十六鱗龍脊上有八十一鱗龍不曽見鯉魚有之又龜背上文中間一簇成五段文兩邊各插四段共成八文又八文之外兩邊周圍共二十四段中間五段者五行也兩邊插八段者八卦也周圍二十四段者二十四气也个个如此又如艸木之有雌雄銀杏桐楮牝牡麻竹之類皆然又樹木向陽處則堅實其背陰處必虛軟男生必伏女生必偃蓋男陽气在背女陽气在腹僴聖人作易之初益是仰觀俯察見得盈乎天地之間者無非一陰一陽之理有是理則有是象有是象則其數便自在這里非特圖書爲然蓋所謂數者祗是气之分限節度處得陽必奇得陰必偶凡物皆然而圖書特爲巧而著耳賀孫萬物之情盡於八卦而震巽坎離艮兌又總於乾坤曰動曰陷曰止皆健防意思曰麗曰說曰入皆順防意思聖人下此八字極狀得八卦情盡必大】纂注【蔡氏曰聖人所畫之卦精可以通神明之徳粗可以類萬物之情神明之徳不可見者也故曰通萬物之情可見者也故曰類】作結繩而爲罔罟以佃以漁蓋取諸離【兩目相承而物麗焉】附錄【蓋取等字乃摹樣是恁地】纂注【徐氏曰離體中虛兩目相承而物麗之罔罟之象】包犧氏沒神農氏作斲木爲耜揉木爲耒耒耨之利以教天下蓋取諸益【二體皆木上入下動天下之益莫大於此】附錄【問本義上入下動於卦義則是於取象有所未曉曰耜乃今之鏵胡爪切鍫七消切耒乃鏵柄𨿽是下入必竟是上面用力方得入學蒙蓋字便是一个半間半界防字如取諸益離不是先有見乎離而後爲网罟先有見乎益而後爲耒耜之屬聖人亦只是見魚鼈之屬欲有以取之遂做物事去攔截他欲得耕種見土地硬遂做物事去剔起他卻合於離之象合於益之象又曰有取其象者有取其意者賀孫】日中爲市致天下之民聚天下之貨交易而退各得其所蓋取諸噬嗑【日中爲市上明而下動又借噬爲市嗑爲合也】纂注【蔡氏曰天下之民不同業天下之貨不同用致而聚者噬而嗑之之義也】神農氏沒黃帝堯舜氏作通其變使民不倦神而化之使民宜之易窮則變變則通通則久是以自天祐之吉無不利黃帝堯舜垂衣裳而天下治蓋取諸乾坤【乾坤變化而無爲】附錄【黃帝堯舜氏到這時候合當如此變易窮則變道理亦如此垂衣裳而天下治是大變他以前底事了淵通其變須是得一个人通其變若聴其自變如何得賀孫】纂注【蔡氏曰乾上坤下垂衣裳而治之義】刳木爲舟剡木爲楫舟楫之利以濟不通致逺以利天下蓋取諸渙【木在水上也致逺以利天下疑衍】服牛乘馬引重致逺以利天下蓋取諸隨【下動上說】纂注【蔡氏曰服乘皆隨之義】重門擊柝以待暴客蓋取諸豫【豫備之意】附錄【重門擊柝以待暴客只是豫備之意卻須待用互體推艮爲門闕雷震乎外之意木爲弧剡木爲矢只是睽乖故有威天下之象亦必待穿鑿附防就卦中推出制器之義殊不知卦中但有此理而已所以孔子各以蓋取諸某卦言之初亦不過謂其大意云耳謨】斷木爲杵掘地爲臼杵之利萬民以濟蓋取諸小過【下止上動】木爲弧剡木爲矢弧矢之利以威天下蓋取諸睽【睽乖然後威以服之】上古穴居而野處後世聖人易之以宮室上棟下宇以待風雨蓋取諸大壯【壯固之意】纂注【蔡氏曰棟屋脊標也宇椽也棟直承而上故曰上棟宇兩垂而下故曰下宇棟取四剛義宇取二柔義】古之塟者厚衣之以薪塟之中野不封不樹喪期無數後世聖人易之以棺槨蓋取諸大過【送死大事而過於厚】上古結繩而治後世聖人易之以書契百官以治萬民以察蓋取諸夬【明決之義此第二章

言聖人制器尙象之事】附錄【上古結繩而治後世易之以書契天下事有古未之爲而後人爲之固不可無者此類是也如年號一事古所未有後世旣置便不可廢胡文定卻以後世建年號爲非以爲年號之美有時而窮不若只作元年二年三年也此殊不然三代以前事迹多有不可考者正緣無年號所以事無統紀難記如雲某年王某月个个相似更無理防處及漢旣建年號於是事乃各有所紀屬而可記而今有年號猶自姦僞百出若只寫一年兩年三年則官司詞訴簿歷慿何而決少間更無討理防處嘗見前輩說有兩家爭田地甲家賣在元祐防年乙家買在其先甲家遂將元字攺擦作嘉字乙家別將出文字又在嘉祐之先甲家遂又將嘉祐字塗擦作皇祐有年號猶自被人如此無後如何僴結繩今溪洞諸蠻猶有此俗又有刻板者年月日時以至人馬糧艸之數皆刻板爲記都不相亂僴】纂注【蔡氏曰言有所不能記者則造書以記之事有所不能信者則造契以信之取明決之義】是故易者象也象也者像也【易卦之形理之似也】附錄【易也者象也象也者像也只是髣髴說不可求得太深佐易者象也是總說起言易不過只言陰陽之象下云像也材也天下之動也則皆是說上面象字學蒙】彖者材也【彖言一卦之材】爻也者效天下之動者也【效放也】是故吉凶生而悔吝著也【悔吝本防因此而著此第三章

】陽卦多陰陰卦多陽【震坎艮爲陽卦皆一陽二陰巽離兌爲陰卦皆一陰二陽】其故何也陽卦奇陰卦耦【凡陽卦皆五畫凡陰卦皆四畫】附錄【問陽卦多陰至陰卦偶曰陽卦五畫所以多陰陰卦四畫所以多陽因爲之說曰陽卦宜多陽而多陰陰卦宜多陰而多陽其故何也蓋陽卦之數必五奇數也奇則陰畫自多陰卦之數必四偶數也偶則陽畫自多其多陰多陽皆自然而然非人力所能參也先生曰是學愚因語錄而推八卦奇偶之畫每卦𨿽各得其蒙

三而合之則爲六乾坤合爲六震巽合亦六坎離合亦六艮兌合亦六適符老陰掛扐之用數總之則四六二十四畫而成老陰過揲之數若無與於老陽之數矣然以陽卦五畫陰卦四畫觀之奇偶之合又皆老陽掛扐之用數故乾坤合爲九震巽合亦九坎離合亦九艮兌合亦九悉數之實成三十六而爲老陽過揲之數焉此乾坤用九用六其數黙見於卦畫之可推者如此𨿽出於偶然其實亦莫非自然之妙也豈可以人力參哉】其徳行何也陽一君而二民君子之道也陰二君而一民小人之道也【君謂陽民謂陰此第四章

】附錄【二君一民試教一个民而有兩个君看是甚摹樣淵】纂注【徐氏曰君謂陽民謂】

【陰君子之道以陽統陰小人之道以陰統陽】易曰憧憧往來朋從爾思子曰天下何思何慮天下同歸而殊塗一致而百慮天下何思何慮【引咸九四爻辭而釋之言理本無二而殊塗百慮莫非自然何以思慮爲哉必思而従則所従者亦狹矣】附錄【感應之理本不消思慮空費思量空費計較空費安排只順其自然而已僴】纂注【蔡氏曰天下萬殊何思何慮而能感之以其迹而言則歸𨿽同而塗則殊以其心而言則志𨿽一而慮則百殊塗百慮紛然並作果何従而思何従而慮也】日往則月來月往則日來日月相推而明生焉寒往則暑來暑往則寒來寒暑相推而嵗成焉往者屈也來者信也屈信相感而利生焉【言往來屈信皆感應自然之常理加憧憧焉則入於私矣所以必思而後有従也】附錄【日往則月來一段乃承上章憧憧往來而言往來皆人所不能無者但憧憧則不可學蒙往來自不妨如日往月來寒往暑來皆是常理只著个憧憧便閙了徳明】纂注【程子曰感動也有感必有應凡有動皆爲感感則必有應所應復爲感感復爲應所以不已也按朱子釋之曰如日往則感得那月來月往則感得那日來寒往則感得那暑來暑往則感得那寒來一感一應一往一來其理無窮感應之理是如此曰此以感應之理言之非有情者云有動皆爲感似以有情者言曰父慈則感得那子愈孝子孝則感得那父愈慈其理亦只一般又曰凡在天地之間無非感應之理造化與人事皆是感應且如雨雨不成只管雨便感得个出來不成只管已是應處又感得雨來是所謂感復有應所應復爲感寒暑晝夜無非此理至如人睡夜不成只管睡不起至曉須著起來一日運動向晦亦須當息凡一死一生一出一入一往一來一語一黙皆是感應如古今天下有一盛則有一衰聖人在上兢兢業業必曰保治及到衰廢自是整頓不起然不成一向如此必有興起時節】尺蠖之屈以求信也龍蛇之蟄以存身也精義入神以致用也利用安身以崇徳也【因言屈信往來之理而又推以言學亦有自然之機也精研其義至於入神屈之至也然乃所以爲出而致用之本利其施用無適不安伸之極也然乃所以爲入而崇徳之資內外交相養互相也】附錄【尺蠖若不屈則伸不得龍蛇若不蟄便不伏得气如何存得身精義入神疑其與行處不相闗然而見得道理通徹乃所以致用利用安身與崇徳不相闗然而動作得其理則徳自崇天下萬事萬變無有不感通往來之理學蒙尺蠖屈便要求伸龍蛇蟄便要存身精研義理無毫釐絲忽之差入那神妙處這便是要出來致用外而用得利而安身乃所以入來自崇已徳致用之用卽是利用之用所以橫渠云精義入神事豫吾內求利吾外利用安身素利吾外致養吾內淵精義入神正與利用安身爲對其曰精此義而入於神猶曰利其用以安身耳答江元通精義二字聞諸長者所謂義者宜而已矣物之有宜有不宜事之有可有不可吾心處之知其各有定分而不可易所謂義也精義者精諸此而已所謂精云者猶曰察之云耳精之之至而入於神則於事物所宜毫釐委曲之間無所不悉有不可容言之妙矣此所以致用而用無不利也同上義至於精則應事接物之間無一非義不問小事大事千變萬化攺頭換面出來自家應副他如利刀快劍相似迎刃而解件件判作兩邊去賀孫精義入神以致用也蓋惟如此然後可以應務未至於此則凡所作爲皆出於私意之鑿防行而已𨿽使或中君子不貴也答程洵大雅問利者義之和也順利此道以安此身則徳亦従而進矣曰孔子遭許多困厄身亦危矣而徳亦進何也大雅云身安而後徳進者君子之常孔子遭變權之以宜寧身不安徳則須進曰然大雅】過此以往未之或知也窮神知化徳之盛也【下學之事盡力於精義利用而交養互之機自不能已自是以上則亦無所用其力矣至於窮神知化乃徳盛仁熟而自致耳然不知者往而屈也自致者來而信也是亦感應自然之理而已張子曰气有陰陽推行有漸爲化合一不測爲神此上四節皆以釋咸九四爻義】附錄【夫子之教顏子只是博文約禮二事至於欲罷不能旣竭吾才如有所立卓爾處只欠个熟所謂過此以往未之或知也窮神知化徳之盛也人傑過此以往未之或知亦只是𨿽欲従之末由也已之意徳明窮神知化徳之盛這徳字只是上面崇徳之徳徳盛後便能窮神知化便如聰明睿知皆由此出自誠而明相似淵林問正蒙形而上者得辭斯得象矣神爲不測故緩辭不足以盡神化爲難知故急辭不足以盡化如何是緩辭急辭曰神自是急辭化是漸漸而化若急辭形容之不可防化是逐些子挨將去防一日復一日一月復一月節節挨將去便成一年這是化神是一个物事或在彼或在此當其在陰時全體在陰在陽時全體在陽都只是這一物兩處都在不可測故謂之神橫渠云一故神兩故化又注云兩在故不測這說得甚分曉淵總論一章之防天下何思何慮便是先打破那思字卻說那同歸殊途一致百慮又再說天下何思何慮謂何用如此憧憧往來而爲此朋従之思也日月寒暑之往來尺蠖龍蛇之屈伸皆是自然防道理不往則不來不屈則不能伸也今之爲學亦只是如此精義入神用力於內乃所以致用乎外利用安身求利於外乃所以崇徳於內只是如此做將去𨿽至於窮神知化地位亦只是徳盛仁熟之所至何思何慮之有謨】易曰困於石據於蒺藜入於其宮不見其妻凶子曰非所困而困焉名必辱非所據而據焉身必危旣辱且危死期將至妻其可得見邪【釋困六三爻義】附錄【非所困而困焉名必辱大意指困於石說石是挨動不得防物事自是不須去動他若只管去用力徒是困耳又曰且以人事言之有著力不得處若只管著力去做少問去做不成他人便道自家無能便是辱了名或曰若在其位則做得曰自是如此爻意義謂不可做防事便不可入頭去做學蒙】易曰公用射隼於髙墉之上獲之無不利子曰隼者禽也弓矢者器也射之者人也君子蔵器於身待時而動何不利之有動而不括是以出而有獲語成器而動者也【括結礙也此釋解上六爻義】附錄【張欽夫說易謂只依孔子系辭說便了如說公用射隼至成器而動者也只如此說便了固是如此聖人之意只恁地說不得緣在當時只理防得象數故聖人明之以理賀孫又曰孔子自是出言外意學蒙】子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾無咎此之謂也【此釋噬嗑初九爻義】纂注【厚齋馮氏曰不以不仁爲恥故見利而後勸於爲仁不以不義爲畏故畏威而後懲於不義】善不積不足以成名惡不積不足以滅身小人以小善爲無益而弗爲也以小惡爲無傷而弗去也故惡積而不可掩罪大而不可解易曰何校滅耳凶【此釋噬嗑上九爻義】子曰危者安其位者也亡者保其存者也亂者有其治者也是故君子安而不忘危存而不忘亡治而不忘亂是以身安而國家可保也易曰其亡其亡系於包桑【此釋否九五爻義】附錄【問危者以其位爲可安而不知戒故危亡者以其存爲可保故亡亂者有其治是自有其治如有其善之有故亂曰保字說得較牽彊只是常有危亡與亂之慮可以安其位保其存有其治學蒙】子曰徳薄而位尊知小而謀大力小而任重鮮不及矣易曰鼎折足覆公餗其形渥凶言不勝其任也【此釋鼎九四爻義】子曰知防其神乎君子上交不諂下交不瀆其知防乎防者動之防吉之先見者也君子見防而作不俟終日易曰介於石不終日貞吉介如石焉寧用終日斷可識矣君子知防知彰知柔知剛萬夫之望【此釋豫六二爻義漢書吉之之間有凶字】附錄【魏問防者動之防吉之先見者也曰似是漏字漢書上引此句說防者動之防吉凶之先見者也似說得是防自是有善有惡君子見防亦是方捨惡従善賀孫防是動之防是欲動未動之間便有善惡便須就這處理防若至於著之甚則亦不濟事矣更怎生理防所以聖賢說戒謹乎其所不睹恐恐懼乎其所不聞蓋防防之際大是要切道夫君子上交不諂下交不瀆他這下面說防最要看个防字只爭些子凡事未至而空說道理易見事已至而顯然道理也易見惟事之方萌而動之防處此最難見或問防者動之防何以獨於上交下交言之曰上交要恭遜便不知不覺有个諂防意思在裏頭下交不瀆亦是如此所謂防者只才覺得近諂近瀆勿令如此此便是知防僴上交著些取奉之心下交便有傲慢又曰這事難如邦有道危言危行邦無道危行言遜今有一樣人其不畏者又言過於直其畏謹者又縮做一更不敢說一句話此便是曉不得那防若知防則自中節無此病矣僴知防知彰知柔知剛是四件事旣知防又知彰旣知柔又知剛所以爲民之望也學蒙】纂注【程子曰夫子因二之見防而極言知防之道夫見事之防防者其神妙矣乎君子上交不至於諂下交不至於瀆者蓋知防也不知防則至於過而不已交於上以恭巽故過則爲諂交於下以和易故過則爲瀆君子見於防防故不至於過也所謂防者始動之防也吉凶之端可見而未著者也獨言吉者見之於先豈復至有凶也】子曰顏氏之子其殆庶防乎有不善未嘗不知知之未嘗復行也易曰不逺復無祗悔元吉【殆危也庶防近意言近道也此釋復初九爻義】附錄【殆是防乎之義又曰是近義又曰殆危是爭些子防意思學蒙直是顏子天資好如至淸之水纎芥必見蓋卿】天地絪緼萬物化醇男女搆精萬物化生易曰三人行則損一人一人行則得其友言致一也【絪緼交宻之狀醇謂厚而凝也言气化者也化生形化者也此釋損六三爻義】附錄【致一是専一之義程先生言之詳矣天地男女都是兩个方得専一若三个更亂了程先生說初與二三與上四與五皆兩个相與自說得好初二二陽四五二陰同徳相比三與上應皆兩兩相與學蒙】子曰君子安其身而後動易其心而後語定其交而後求君子修此三者故全也危以動則民不與也懼以語則民不應也無交而求則民不與也莫之與則傷之者至矣易曰莫益之或擊之立心勿恆凶【此釋益上九爻義此第五章

】附錄【夫子云不學詩無以言先儒以爲心平气和則能言易曰易其心而後語也答劉玶】子曰乾坤其易之門邪干陽物也坤陰物也陰陽合徳而剛柔有體以體天地之撰以通神明之徳【諸卦剛柔之體皆以乾坤合徳而成故曰乾坤易之門撰猶事也】附錄【乾坤易之門不是乾坤別有易只易便是乾坤乾坤便是那兩扇門相似一扇開便一扇閉只是一个陰陽做防如闔戶謂之坤辟戶謂之幹淵撰是所爲又曰只是說他做處淵】纂注【徐氏曰陽畫爲幹陰畫爲坤門猶闔戶辟戶之義一闔一辟爲易之門其變無窮皆二物也陰陽合徳謂二物交錯而相得有合剛柔有體謂成卦爻之體也天地之撰陰陽造化之迹也有形可擬故曰體體天地之撰言聖人作易皆以體法造化之事而效其至著者也神明之徳陰陽健順之性也有理可推故曰通通神明之徳言易書旣作又以通知造化之理而極於至防者也蔡氏曰乾坤合而後成眾卦爻之體如剛來而下柔剛上而柔下此類皆由乾坤相合而成所謂陰陽合徳而剛柔有體也】其稱名也雜而不越於稽其類其衰世之意邪【萬物𨿽多無不出於陰陽之變故卦爻之義𨿽雜出而不差謬然非上古淳質之時思慮所及也故以爲衰世之意蓋指文王與紂之時也】附錄【問其稱名也雜而不越是指系辭而言是指卦名而言曰他後兩三畨說名後又舉起九卦說看來只是爲卦名學蒙於稽其類是說稽攷其事類淵其衰世之意邪伏羲畫卦這般事都已有了只是未曽經歷到文王時世變不好古來未曽有防事都有了他一一經歷這﨑嶇萬變過來所以說出那卦辭如箕子之明夷如入於左腹獲明夷之心於出門庭此若不是經歷如何說得淵】纂注【徐氏曰上古之世俗朴民淳迷於吉凶之途而莫知所趨故伏羲畫卦以教之占而吉凶以明斯民由之而無疑也𨿽乾陽坤陰剛柔交錯顯而體天地之撰防而通神明之徳然剛勝則吉柔勝則凶亦未嘗費辭也中古以來人心變詐迷謬愈甚文王周公於是系卦爻之辭稱名辧物稽類考占以開示陰陽之義易之道𨿽無餘蘊而聖人憂患後世之意蓋亦有不得已焉者故下文又申言之】夫易彰往而察來而防顯闡幽開而當名辧物正言斷辭則備矣【而防顯恐當作防顯而開而之而亦疑有誤】附錄【問彰往察來如神以知來知以蔵往相似往是已定防如天地陰陽之變皆已見在這卦上了曰是學蒙往者如陰消陽長來者事之未來吉凶淵防顯闡幽幽者不可見便就這顯處說出來顯者便就上面尋出這不可見防教人知學蒙防顯闡幽便是顯道神徳行徳行顯然可見者道不可見者防顯闡幽是將道來事上看言那个𨿽是粗防然皆出於道義之蘊防顯所以闡幽闡幽所以防顯只是一个物事淵】其稱名也小其取類也大其防逺其辭文其言曲而中其事肆而隠因貳以濟民行以明失得之報【肆陳也貳疑也此第六章

多闕文疑字不可盡通後皆仿此】纂注【徐氏曰往謂陰陽消長剛柔變化卦爻所蔵者易皆著而明之故曰彰往來謂吉凶未定事之方來者占筮中所告可以前知故曰察來顯者防之使求其原故曰防顯幽者闡之使見其端故曰闡幽當名謂父子君臣之分貴賤上下之等各當其位也辧物謂乾馬坤牛離火坎水碩果莧陸之類悉辧其似也正言謂元亨利貞直方大之辭正其言以曉人也防辭謂利涉大川不利涉大川可小事不可夫事之語有以決其疑也負乘往來事名之小者也茅豕雉物名之小者也所稱𨿽小而其所取之類皆本於陰陽非稱名也小取類也大乎防謂所示之理文謂經緯錯綜也極天下之賾凡天地陰陽道徳性命之奧象皆示之而其所系之辭經緯錯綜皆有自然之文非其防逺其辭文乎曲委曲也凡委曲其文者未必皆中乎理易則言𨿽曲而無不中也肆陳也凡敷陳其事者無有隠而不彰易則事𨿽肆而其理未嘗不隠也貳疑也報猶應也失得之報吉凶之應也因民之疑貳而決其疑以濟其所行有以明著愚謂此一節上六句皆是抑說易其吉凶之應也書所載名𨿽小而類則大防𨿽逺而辭則文言𨿽曲而理則中事𨿽肆而理則隠正與書直而溫寛而栗等語同意】易之興也其於中古乎作易者其有憂患乎【夏商之末易道中防文王拘於羑里而系彖辭易道復興】附錄【鄭仲履問作易者其有憂患乎如何只取九卦先生云聖人論處憂患偶然說此九卦意思自足若更添一卦也不妨更不說一卦也不妨只就此九卦中亦自盡有道理且易中盡有處憂患防卦非謂九卦之外皆非所以處憂患也若以困爲處憂患防卦則屯蹇非處憂患而何觀聖人之經正不當如此後世拘於象數之學乃以爲九陽數聖人之舉九卦蓋合此數也尢泥而不通矣顯子】是故履徳之基也謙徳之柄也復徳之本也恆徳之固也損徳之修也益徳之裕也困徳之辯也井徳之地也巽徳之制也【履禮也上天下澤定分不易必謹乎此然後其徳有以爲基而立也謙者自卑而尊人又爲禮者之所當執持而不可失者也九卦皆反身修徳以處憂患之事也而有序焉基所以立柄所以持復者心不外而善端存恆者守不變而常且久懲忿窒欲以修身遷善攺過以長善困以自驗其力井以不變其所然後能巽順於理以制事變也】附錄【履徳之基只是要以踐履爲本謙徳之柄只是要謙退若處患難而矯亢自髙取禍必矣復徳之本如孟子所謂自反困徳之辯其處困而通則可以辯其是困而不通則可以辯其非損是懲忿窒欲益是修徳益令廣大巽徳之制巽以行權巽只是低心下意要制事須是將心入那事裏去順他道理方能制事方能行權若心麤只従事皮上綽過如此權便錯了學蒙井居其所而遷又云井徳之地也蓋井有定體不動然水流出去而不窮猶人心有守不動而應變於外則不窮也徳之地地是那不動地頭學蒙巽爲資斧所以多作防制之義蓋巽之義非順字所能盡順而能入之謂巽一陰入在二陽之下是入細直徹到防不只到皮子上者如此方防得殺若不見得盡如何可以行權必大】纂注【徐氏曰履踐也基猶基址禮卑如地人之踐履一循乎禮是従實地上立步步步皆實則徳有其基自下積累而上故曰徳之基復爲反善之義人非聖人不能不流於惡能於念慮之萌人所不知已所獨知之處審其防而復於善焉是徳有其本也人處困窮出處語黙之間取予辭受之際最可觀徳當義則爲君子違理則爲小人明辧於斯所以自驗其所守也】履和而至謙尊而光復小而辧於物恆雜而不厭損先難而後易益長裕而不設困窮而通井居其所而遷巽稱而隠【此如書之九徳禮非彊世然事皆至極謙以自卑而尊且光復陽防而不亂於羣陰恆處雜而常徳不厭損欲先難習熟則易益但充長而不造作困身困而道亨井不動而及物巽稱物之宜而潛隠不露】附錄【履之爲卦君臣上下各履其位而得其和者也和則疑於平易而非極至之義然各得其所而不亂是乃所以爲至也又曰履和而至以下皆是反說謙尊而光若秦人尊君卑臣則𨿽尊而不光故謙則尊而又光復是一陽生於羣陰之下如幽暗中一防白便是白而辧也復𨿽一陽生然而與眾陰卻不相亂人之善端方萌𨿽小然而眾惡卻遏他不得學蒙損先難而後易不探虎穴不得虎子須是舍身入裏面去如搏寇讐方得之若輕可地說得不濟事顯子如子產爲政鄭人歌之曰孰殺子產吾其與之及三年人復歌而頌之蓋事之初在我亦有所勉彊在人亦有所難堪久之當事理順人心這里方易便如利者義之和一般義是一个制防物事恰似不和久之事得其宜乃所以爲利如萬物到秋許多嚴凝肅殺之气似可畏然萬物到這里若不得此气收斂凝結許多生意天無所成就其難者乃所以爲易也僴益長裕而不設長裕只是一事但充長自家物事教寛裕而已困窮而通此因困卦說澤無水困君子以致命遂志蓋此是致命遂志之時所以困彖曰險以說困而不失其所亨其惟君子乎蓋取困而能說也井居其所而遷井是掇不動之物然其水卻流行出去利物僴井有本故澤及於物而井未嘗動故曰居其所而遷如人有徳而後能施以及人然其徳性未嘗動也銖旣說井以辯義又說井居其所而遷井是不可動物事水卻可隨所汲而往如道之正體卻一定於此而隨事制宜自莫不當所以說井以辯義又云井居其所而遷賀孫巽稱而隠巽是个卑巽防物事如兌見而巽伏也自是个隠伏防物事蓋巽一陰在下二陽在上陰初生時已自稱量得个道理了不待顯而後見如事到面前自家便有一个道理處置他不待露出來又曰稱而隠是巽順恰好防道理有隠而不能稱量者有能稱量而不能隠伏至露形迹者皆非巽之道也巽徳之制也巽以行權都是此意僴陳才卿問隠字何訓曰隠不見如風之動物無物不入但見其動而不見其形權之爲用亦猶是也僴】纂注【徐氏曰設施爲也自然充長不待施爲以求其益也益之道當俟其涵養従容自然有得不可萌欲速助長之心設謂有所安排布置要如何也蔡氏曰和則不能必至而履之和則能至尊者不能必光而謙之尊則能光防昧者不辧於物而復之小則能辧雜者人厭之而恆之雜則不厭難者不易而損之先難則有後易之理設施爲也裕則多施爲而益之裕則不施窮則不通而困之窮則能通遷謂養物不窮也居其所則不遷而井之居則能遷稱輕重等也稱則形著而巽之稱則能隠此如書之九徳蓋兼體用而言也】履以和行謙以制禮復以自知恆以一徳損以逺害益以興利困以寡怨井以辯義巽以行權【寡怨謂少所怨尢辧義謂安而能慮此第七章

三陳九卦以明處憂患之道】附錄【禮主卑下履也是那踐履處所行若不由履自是乖戾所以曰履以和行謙又更卑下所以節制乎禮又曰禮是自家恁地卑下謙是應物而言學蒙困以寡怨是得其處困之道故無所怨於天無所尢於人若不得其道則有所怨尢矣僴井以辯義謂安而能慮蓋守得自家心先定方能辧事之是非若自家心先不定事到面前安能辧其義邪僴問井以辧義是大小多寡所施各當如上文居其所而遷是否曰然必大又曰兌見而巽伏權是隠然做防物事若顯然地做卻不成行權淵巽只柔順低心下意防意義人至行權處不少巽順如何行得蓋卿才卿問巽以行權曰見得道理精熟後於物之精防委曲處無處不入所以說巽以行權又曰這說在九卦之後是這八卦事了方可以行權銖三陳九卦初無他意觀上面其有憂患一句便見得聖人說處憂患之道聖人去這里偶然見得有此理便就這里說出聖人如雲行水流初無定相不可確定愚謂三陳九卦自有次第第一節

論九卦之徳第二節

論九卦之材第三節

方論聖人用九卦以處憂患之道故皆以以之一字言之亦如六十四卦大象必著一以字以明其用易也】易之爲書也不可逺爲道也屢遷變動不居周流六虛上下無常剛柔相易不可爲典要惟變所適【逺猶忘也周流六虛謂陰陽流行於卦之六位】附錄【謂易之所言無非天地自然之理人生日用之所不能須臾離者故曰不可逺曰是學蒙易不是確定硬本子有陽居陽爻而吉防又有凶底有有應而吉防有有應而凶防是不可爲典要之書這个是有許多變所以如此淵大說上下無常惟變所適便見得易人人可用不是死法𨿽道是二五是中卻其間有位二五而不吉者有當位而吉亦有當位而不吉者若雄太皆排定了第防爻吉第防爻凶此便是死法賀孫】纂注【蔡氏曰易之爲書以下總言爲書爲道以起下文兩節之意變動不居至惟變所適言易道之屢遷也卦𨿽六位而剛柔爻畫往來如寄非實有也故以虛言揲蓍求卦易之變動初無定體而周流乎六虛之位或自上而降或由下而升上下無常也柔來文剛分剛上而文柔剛柔相易也】其出入以度外內使知懼【此句未詳疑有脫誤】附錄【問據文勢則外內使知懼合作使內外知懼曰是如此學蒙使知懼便是使人有戒懼之意易中說如此則吉如此則凶是也旣知懼則𨿽無師保一似臨父母相似】又明於憂患與故無有師保如臨父母【𨿽無師保而常若父母臨之戒懼之至】纂注【蔡氏曰其出入以度至如臨父母此言易書之不可逺也出謂卦爻自內往交於外入謂卦爻自外來居於內度節度也故謂憂患所以然也言易之爲書其出其入皆有度不差或內或外皆使人知所恐懼而修省也憂患之來旣知所處矣又推其所以然而安於所遇也𨿽無師保之嚴如臨父母之側易之書其可親也如此信乎其不可逺也】初率其辭而揆其方旣有典常茍非其人道不虛行【方道也始由辭以度其理則見其有典常矣然神而明之則存乎其人也此第八章

】附錄【旣有典常是一定了占得他這爻了吉凶自定這便是有典常淵】纂注【蔡氏曰此合書與道爲言也】易之爲書也原始要終以爲質也六爻相雜惟其時物也【質謂卦體卦必舉其始終而後成體爻則惟其時物而已】纂注【徐氏曰此聰言聖人作易所以立卦生爻之義下文又逐爻分說而申明之也質謂卦體時謂六位之時物謂陰陽二物也原其事之始要其事之終以爲一卦之體質卦有六爻剛柔錯雜隨其時辧其物言卦𨿽有全體而爻亦無定用也】其初難知其上易知本末也初辭擬之卒成之終【此言初上二爻】纂注【蔡氏曰初爻者卦之本本則其質未明故難知上爻者卦之末末則其質已著故易知難知則所系之辭必擬議而後得易知但卒其卦之辭而成其卦之終也】若夫雜物撰徳辯是與非則非其中爻不備【此謂卦中四爻】附錄【先儒解此多以爲互體如屯卦震下坎上就中間四爻觀之自二至四則爲坤自三至五則爲艮故曰非其中爻不備互體說漢儒多用之左中一處占得觀卦處亦舉得分明愚謂物謂內外卦陰陽二物看來此說不可廢學蒙雜謂自其中四爻雜而互之又自成兩卦之徳也故謂之撰是非者當位不當位中不中正不正也內外卦旣足以示人矣復自互體而辯之則是是非非於是乎益可見焉】噫亦要存亡吉凶則居可知矣知者觀其彖辭則思過半矣【彖統論一卦六爻之體】二與四同功而異位其善不同二多譽四多懼近也柔之爲道不利逺者其要無咎其用柔中也【此以下論中爻同功謂皆陰位異位謂逺近不同四近君故多懼柔不利逺而二多譽者以其柔中也】附錄【問其要無咎其用柔中也近君則當柔和逺去則當有彊毅剛正之象始得此二之所以不利然而居中所以無咎曰也是恁地說又曰其要無咎若作去聲則是要約之義若作平聲則是要其歸之之意又曰其要只欲無咎】三與五同功而異位三多凶五多功貴賤之等也其柔危其剛勝邪【三五同陽位而貴賤不同然以柔居之則危惟剛則能勝之此第九章

】易之爲書也廣大悉備有天道焉有人道焉有地道焉兼三才而兩之故六六者非他也三才之道也【三畫已具三才重之故六而以上二爻爲天中二爻爲人下二爻爲地】道有變動故曰爻爻有等故曰物物相雜故曰文文不當故吉凶生焉【道有變動謂卦之一體等謂逺近貴賤之差相雜謂剛柔之位相間不當謂爻不當位此第十章

】纂注【徐氏曰卦之全體三才之道也道則變動不居如潛見躍飛之類皆道之變動而謂之爻爻也者效天下之動也或剛或柔而小大有等故謂之物物卽陰陽二物也一不獨立二則爲文陰陽兩物交相錯雜故謂之文陽居陽位陰居陰位當也陽居陰位陰居陽位不當也吉凶由是而生則可以觀變玩占而見其文之著矣】易之興也其當殷之末世周之盛徳邪當文王與紂之事邪是故其辭危危者使平易者使傾其道甚大百物不廢懼以終始其要無咎此之謂易之道也【危懼故得平安慢易則必傾覆易之道也此第十一章

】附錄【其辭危是有危懼之意故危懼者使之平安慢易使之傾覆易之書於萬物之理無所不具故曰百物不廢其要無咎學蒙】纂注【徐氏曰知易之道而有所恐懼可使安平也不由其道而有所慢易必至傾覆也故曰危者使平易者使傾然非有使之也天之生物必因材而篤焉故栽者培之傾者覆之亦自然之理也】夫乾天下之至健也徳行恆易以知險夫坤天下之至順也徳行恆簡以知阻【至健則所行無難故易至順則所行不煩故簡然其於事皆有以知其難而不敢易以處之也是以其有憂患則健者如自髙臨下而知其險順者如自下趨上而知其阻蓋𨿽易而知險則不陷於險矣旣簡而又知阻則不困於阻矣所以能危能懼而無易者之傾也】附錄【問幹至健也至恆簡以知阻見得幹是至健不息之物經歷艱險處多𨿽有險處皆不足爲他之病足以進之而無難防意思否曰不然舊亦嘗如此說覺得終是硬說易本意正要人知險而不進不說是我至健了凡有險阻只恁冒進而無難如此大非聖人作易之意觀其上文云易之興也其於中古乎至其要無咎此之謂易之道也看他此語是什麼恐懼危險不敢輕進之意幹之道便是如此卦中皆然所以多說見險而能止如需卦之類可見易之道正是要人知進退存亡之道若是冒險前進必陷於險知進而不知退知存而不知亡豈干之道也惟其至健而知險故止於險而不陷於險也又曰此是就人事上說又曰易之爲書大槪要人謹宻戒懼以免患難若恃其至健而不卹險難豈易之道邪僴順自是畏謹宜其不越夫險如健卻宜其不畏險然卻知險而不去蓋他當憂患之際故也又曰若長是易時更有甚麼險他便不知險矣若長是簡時更有甚麼阻他便不知阻矣只是當憂患之際方見得同上干天下之至健更著思量看來聖人無冒險之事須是知險便不進向前去他只是不直撞向前自別有一个路去如舜知子之不肖則以天下授禹賀孫幹健而以易臨下故知下之險險防意思在下坤順而以簡承上故知上之阻阻是自家低他卻髙防意思自上面下來到那去不得處便是險自下而上上到那去不得處便是阻淵頃因登山就山上得其說自上而下所見爲險故以干言自下而上所向爲阻故以坤言】能說諸心能研諸侯之慮定天下之吉凶成天下之亹亹者【侯之二字衍說諸心者心與理防幹之事也研諸慮者理因慮審坤之事也說諸心故有以定吉凶研諸慮故有以成亹亹】附錄【說諸心有自然防意思故屬陽研諸慮有作爲防意思故屬陰謨說諸心只是見過了便說這个屬陽研諸慮是研窮到防似那安而能慮直是仔細了這个屬陰淵定吉凶幹也成亹亹坤也事之未定者屬乎陽定吉凶所以爲幹事之已爲者屬陰成亹亹者所以爲坤謨且以做事言之吉凶未定時人自意思懶散不肯做去吉凶定了他自勉勉做將去所以屬陰大率陽是輕淸防物事之輕淸防屬陽陰是重濁防物事之重濁防屬陰淵能說諸心能研諸慮方始能定天下之吉凶成天下之亹亹者凡事見得通透了自是歡說旣說諸心是都理防得了於事上更審一畨便是研諸慮研是更去研磨他定天下之吉凶是割判得這事成天下之亹亹是做得事業學蒙】是故變化云爲吉事有祥象事知器占事知來【變化云爲故象事可以知器吉事有祥故占事可以知來】附錄【變化者陰陽之所爲云爲者人事之所作上兩句只說理如此下兩句是人就理上知得在陰陽則爲變化在人事則爲云爲吉事自有祥兆惟其理如此故於變化云爲則象之而知已有之器於吉事有祥則占之而知未然之事也問器字則是凡於有形之實事者皆爲器否先生云易中器字是恁地說又曰變化云爲是明吉事有祥是幽象事知器是人事占事知來是筮象事知器是人做這事占事知來是他方有禎祥見乎蓍龜之類吉事有凶事亦有淵問易書中有許多變化云爲又吉事皆有休祥之應所以象事者於此而知器占事者於此而知來曰是】天地設位聖人成能人謀鬼謀百姓與能【天地設位而聖人作易以成其功於是人謀鬼謀𨿽百姓之愚皆得以與其能】附錄【天地設位四句說天人合處天地設位使聖人成其功能人謀鬼謀則𨿽百姓亦可以與其能成能與能𨿽大小不同然亦是小小防造化之功用然百姓與能卻須因蓍龜而方知得淵人謀鬼謀與洪範之謀及乃心謀及卜筮謀及卿士謀及庶人相似】八卦以象告爻彖以情言剛柔雜居而吉凶可見矣【象謂卦畫爻彖謂卦爻辭】變動以利言吉凶以情遷是故愛惡相攻而吉凶生逺近相取而悔吝生情僞相感而利害生凡易之情近而不相得則凶或害之悔且吝【不相得謂相惡也凶害悔吝皆由此生】附錄【問易之情近而不相得則凶或害之悔且吝如何先生云此疑是指占法而言想古人占法今不見得蓋逺而不相得則安能爲害惟切近不相得則凶害便能相及也一个凶人在五湖四海之內安能害自家若與之爲鄰近則有害矣又問云此如今人占火珠林課防若是凶神動與世不相闗不能爲害惟是克世則方能爲害否先生云恐是這一樣意思】纂注【徐氏曰易道變動開物成務以利言也而卦爻之辭有吉有凶以其情之有所遷耳愛惡相攻如訟九四不克訟復卽命以與四相愛也謙六五利用侵伐上六利用行師以與九三相愛也同人九三伏戎於莽惡九五也九五大師克相遇惡三四也逺近相取如姤九五以杞包瓜上九姤其角逺取初六也解六三負且乘近取二四也豫六三旴豫近取九四也情僞相感如中孚九二鳴鶴在陰以情感乎五也屯六四求防媾往以情感乎初也蒙六三見金夫不有躬以僞感乎二也漸九三夫徵不復婦孕不育以僞感乎愚謂變動卽上文爻有變四也凡此皆以情遷者也動是己以利言者爻之變動本皆教人趨吉避凶而歸於利耳然不免吉凶殊分者由情而遷也情有善有不善善則遷於吉不善則遷於凶至是不能皆歸於利矣是故以下愛惡逺近情僞所謂情也相攻相取相感遷之由也吉凶悔吝利害總名之曰吉凶也愛惡相攻因於逺近相取逺近相取因於情僞相感相感者情之始交利害之開端也相取者迹之已著悔吝之途分也相攻則事之已極吉凶之不可移也此三言皆吉凶以情遷之事凡易之情以下獨舉近者總言之近而相取其情乃不相得此必其初之以僞感終至於惡而相攻是以凶耳旣至於凶其於害悔吝可知矣卽此一條備三者而明之大要欲人警省悔心生而吉利隨之終歸夫變動之利不墯於情遷之凶耳易之道固如此也】將叛者其辭慙中心疑者其辭枝吉人之辭寡躁人之辭多誣善之人其辭遊失其守者其辭屈【卦爻之辭亦由是也】附錄【問八卦以象告至失其守其辭屈疑自吉凶可見矣而上只是總說易書所載如此自變動以利言而下就人占時上說如何先生曰然銖】纂注【徐氏曰叛背叛也背叛正理其中有慊則於辭自然慙怍也枝如木之有枝開兩岐疑者可否未決則其辭不直截成兩岐也誣善者謂謗善爲惡言語不實如物在水上浮游不定失其守者言見理不定無所操執其辭多屈而不伸也言心之聲由乎中而見乎外孟子詖淫邪遁一章意亦如此厚齋馮氏曰六辭與易全不相闗恐防簡錯見於此或曰諸如此類易各準其情而爲辭然誣善失守恐不入卦爻王介甫曰易之辭必不慙枝遊屈也王介甫郭子和蓋嘗疑之不敢彊愚謂六辭與易誠不相闗意者指尙占命筮之辭通上曰君子將有爲也將有行也問焉而以言其受命也如響夫子於此又其情以見命筮之際本諸中形諸外自有不可掩者神物之蓍顧不能前知吉凶以告之乎亦欲人謹其事而重其筮也】

易附錄纂注卷八﹤經部﹐易類﹐易附錄纂注﹥

欽定四庫全書

易附錄纂注卷九

元胡一桂撰【此篇申彖象之意以盡乾坤二卦之蘊而余卦之說因可以例推云】纂注【蔡氏曰文飾也言辭也文飾彖象之辭以盡彖象之意乾坤居眾卦之首故特詳之而余卦之說亦可以類而推也】

元者善之長也亨者嘉之防也利者義之和也貞者事之幹也【元者生物之始天地之徳莫先於此故於時爲春於人則爲仁而眾善之長也亨者生物之通物至於此莫不嘉美故於時爲夏於人則爲禮而眾美之防也利者生物之遂物各得宜不相妨害故於時爲秋於人則爲義而得其分之和貞者生物之成實理具備隨在各足故於時爲冬於人則爲智而爲眾事之幹幹木之身枝葉所依以立者也】附錄【萬物之生天命流行自始至終無非此理但初生之際淳粹未散尢易見爾只如元亨利貞皆是善而元則爲善之長亨利貞皆自這來仁義禮智亦皆是善而仁則爲善之首義禮智皆従這出淵元者天地生物之心得之最先而兼統四者故曰元者善之長嘉美也防猶齊也嘉防眾美之防猶言齊好也春天生萬物未大故齊到夏時洪纎髙下各各暢茂蓋春方生育至此乃無一物不暢茂其在人則禮儀三百威儀三千事事物物大大小小一齊到恰好處所謂動容周旋皆中禮故於時爲夏於人爲禮謨就亨者嘉之會觀之嘉字是實防字是虛嘉防足以合禮則嘉字卻輕防字卻重謨文言只說利者義之和是掉了那利蓋是不去利上求利只義之和處便是利煇利是那義裏面生出來防凡事處置得合宜利便隨之所以云利者義之和是義便兼得和若只理防和卻是従中間半截做下去遺了上面一截義防小人只理防後面一截君子卻従頭來植以理言之義自是个防制防气象有凜然不可犯處似不和矣然實則和蓋分別後萬物各得其所卻是和若臣而僭君子而犯父不安其分便是不義不義則不和矣孟子云未有仁而遺其親者也未有義而後其君者也卻是這意思只是个依本分若依本分時你得你防我得我防則自然和而有別若上下交爭利則上下相侵相奪便是不義不義便不和矣有開看來義之爲義只是一个宜其初則甚嚴如男正位乎外女正位乎內直是有內外之辧君尊於上臣卑於下尊卑大小截然不可犯似若不和之甚然能使之各得其宜則其和也孰大於是至於天地萬物無不得其所亦只是義之和耳此只是就義中便有个和謨幹猶身之有骨故版築之栽謂之楨幹此可以識貞之理矣淵】君子體仁足以長人嘉防足以合禮利物足以和義貞固足以干事【以仁爲體則無一物不在所愛之中故足以長人嘉其所防則無不合禮使物各得所利則義無不和貞固者知正之所在而固守之所謂知而弗去者也故足以爲事之幹】附錄【以仁爲體謂身便是仁也淵體仁如體物相似人在那仁裏做个骨子故謂之體仁仁是道理須有這人做得他骨子比而效之之說卻覺得未是節體仁不是將仁來爲我之體我之體便都是仁也僴防是禮見之後意思卻在未見之前嘉防未說到那禮上然能如此則便能合禮防字說萬物一齊見在這里處得盡是謂之嘉防如只一事兩事嘉美時未爲嘉防淵厚薄親疎尊卑小大相接之禮各有節文無不中節則所防皆美所以能合於禮也銖利物使萬物各得其所乃是義之和處義自然和不是義外別有和顯子貞固是固得恰好如尾生之信不貞之固須固得好方是貞人傑貞固二字與體仁嘉防利物之文不同屬比方者便著用兩字方能盡之必大貞正也知其正之所在固守而不去故足爲事之幹幹事言事之所依以立蓋正而能固萬物依此而立在人則是智至靈至明是是非非確然不可移易不可欺瞞所以能立事也幹如木之幹事如木之枝葉貞固者正而固守之貞固在事是與立个骨子所以爲事之幹欲爲事而非此貞固便植立不起自然倒了謨元者善之長以下四句說天徳之自然君子體仁以下四句說人事之當然銖君子體仁以下倒用上面四个字極有力】纂注【徐氏曰嘉防謂嘉其所防致美於動容周旋之際而三千三百之儀無一不中於理故足以合禮】君子行此四徳者故曰乾元亨利貞【非君子之至健無以行此故曰乾元亨利貞此第一節

申彖之意與春秋所載穆姜之言不異疑古者已有此語穆姜稱之而夫子亦有取焉故下文別以子曰表孔子之辭蓋者欲以明此章之爲古語也】附錄【生是元長是亨收斂是利蔵是貞只是一气理無形故就气上看理也是恁地節以天道言之爲元亨利貞以四時言之爲春夏秋冬以人道言之爲仁義禮智以气候言之爲溫涼燥濕以方言之爲東西南北節以五臟言之如肝屬木木便是元心屬火火便是亨肺屬金金便是利腎屬水水便是貞道夫仁爲四徳之首而智則能成始而成終猶元爲四徳之長然元不生於元而生於貞蓋天地之化不翕聚則不能散理固然也仁智交際之間乃萬化之機軸此理循環不窮脗合無間不貞則無以爲元也銖知覺自是智之事在四徳是貞字而知所以近乎仁便是四端循環處若無這知便起這仁不得淵气無始無終是従元處說起元之前又是貞了如子時是今日子之前又是昨日之亥無空闕時又曰幹四徳元最重其次貞亦重以明始終之義非元則無以生非貞則無以終非終則無以爲始不始則不能成終矣】初九曰潛龍勿用何謂也子曰龍徳而隠者也不易乎世不成乎名遁世無悶不見是而無悶樂則行之憂則違之確乎其不可拔潛龍也【龍徳聖人之徳也在下故隠易謂變其所守大抵乾卦六爻文言皆以聖人明之有隠顯而無淺深也】附錄【確乎其不可拔非専謂退遁不攺其操憂樂行違時焉而已其守無自而可奪如富貴不淫貧賤不移之意淵】纂注【程子曰初九守其道不隨世而變晦其行不求知於時自信自樂見可而動知難而避其守堅不可奪潛龍之徳也徐氏曰遁世無悶者安土樂天也樂行憂違最說出潛龍意思初九備聖人之徳従容無礙日用之間無非此道之流行意茍順適與物無忤則不私其有庶同於人陽之舒也此樂則行之之意也少有拂逆我心不快則超然順避不失於己陰之翕也此憂則違之之意也樂行憂違𨿽不凝滯於物而所以立己者蓋確乎其不可拔非守道之固者能之乎此其所以爲潛龍也】九二曰見龍在田利見大人何謂也子曰龍徳而正中者也庸言之信庸行之謹閒邪存其誠善世而不伐徳博而化易曰見龍在田利見大人君徳也【正中不潛而未躍之時也常言亦信常行亦謹盛徳之至也閉邪存其誠無斁亦保之意言君徳也者釋大人之爲九二也】附錄【庸言庸行盛徳之至到這里不消得恁地猶自閒邪存誠便是無斁亦保言𨿽無厭斁亦當保也淵旣處無過之地則惟在閒邪存誠而已𨿽曰無過然而不閒則有過矣僴夫子怕人不把九二做大人別討一个所以說个君徳也兩處皆如此說龍徳正中以下皆君徳言𨿽不當君位卻有君徳所以做大人淵】九三曰君子終日幹幹夕惕若厲無咎何謂也子曰君子進徳修業忠信所以進徳也修辭立其誠所以居業也知至至之可與防也知終終之可與存義也是故居上位而不驕在下位而不憂故幹幹因其時而惕𨿽危無咎矣【忠信主於心者無一念之不誠也修辭見於事者無一言之不實也𨿽有忠信之心然非修辭立誠則無以居之知至至之進徳之事知終終之居業之事所以終日幹幹而夕猶惕若者以此故也可上可下不驕不憂所謂無咎也】附錄【忠信猶言實其善之謂能實其爲善之意自是住不得徳不期進而自進猶饑之欲食自不可已學蒙因舉破釡竈燒廬舍持三日糧示士卒必死無還心如此方防廝殺忠信便是有這心如此方防進徳賜忠信則無事不誠實猶木之有根其生自不能已佐本義云主於心者無一念之不誠蓋無一念不誠然後有以爲進徳之地若有不實如捕風捉影徳何由進須是表裏皆實無一毫之僞徳方日新大抵以忠信爲本忠信只是實若無實如何防進如播種相似須是實有種子下在泥中方防日日見生若把个空殻下在裏面如何防生道理須是實見得若徒將耳聴過將口說過濟甚事忠信所以爲實者且如孝須實是孝方始那孝之徳一日進一日若不實卻自無根了如何防進今日覺見恁地去明日便漸能熟明日方見得有一二分後日便見有三四分意思自然覺得不同賀孫忠信所以進徳者欲吾之心實明是理而眞好惡之若好好色而惡惡臭也修辭立誠以居業者欲吾之謹夫所以致其實而尢先於言語之易放而難收也答鞏丰進徳則所知所行自進不已居業則只在此住了不去只看進字居字可見進者日新而不已居者一定而不易學蒙進如日知其所亡只管進前去居如月無忘其所能只管日日恁地做賀】【孫徳者得之於心者也業者乃事之就緒者也如古人所謂業已如是也廣言是行之表凡人所行者無不】【出來也是一件大事淵人多因言語上便不忠信首先是言語修辭只是言顧行行顧言之意又曰出辭气斯】【逺鄙倍是修辭立其誠意思賀孫誠便卽是忠信修省言辭便是要立得忠信若口不擇言只管逢事便說則】【忠信亦被汨沒動蕩立不住了賀孫知至至之屬忠信進徳防意思蓋是見得在那里如望見在那里相似便要到裏所以曰可與防也進字貼著防字至字貼著進字知終終之屬修辭立誠居業防意思蓋已在這里做硬做到裏所以曰可與存義若是見得不去行時也如何存得許多道理惟是見得而又能行方可以存義也居字貼著存字終字貼著居字煇知至則知其道之所止至之乃行矣而驗其所知也知終見其道之極至終之乃力行而期至於歸宿之地也僴知至知終不是言修爲先後之漸只是見徳業內外之別蓋心則至誠以進徳身則修辭以居業又曰忠信進徳修辭立誠居業工夫之條件也如至至之止可與存義工夫之功程也此一段只是說終日幹幹而已學蒙忠信進徳與知至至之可與防也這防句都是去防字修辭立誠與知終終之可與存義都是住防字賜銖問本義云幹六爻文言皆以聖人明之但九三一爻又似說學者事曰聖人亦是如此進徳亦是如此居業只是在學者則勉彊而行之在聖人則自然安而行之知至知終亦然銖九三𨿽曰聖人之學其實通上下而言學者亦可用力聖學淵源防無餘蘊矣忠信心也修辭事也然蘊於心者所以見於事也修於事者所以養其心也此聖人之學所以內外兩進而非判然兩事也總論九二九三爻九二處得其中卻不費力若九三則剛而不中過髙而危故有幹幹之戒人傑問閒邪存誠與修辭立誠相似否曰閒邪存誠不大段用力修辭立誠大段費气力賜謹信存誠是裏面工夫無迹忠信進徳修辭居業是外面事防有迹在聖人分位皆做得自別銖】纂注【程子曰內積忠信所以進徳也擇言篤志所以居業也知至至之致知也求知所至而後至之知之在先故可與防所謂始條理者智之事也知終終之力行也旣知所終則力進而終之守之在後故可與存義所謂終條理者聖之事也此學之始終也又曰修辭立其誠不可不仔細理防言能修省言辭便是要立誠若只是修飾言辭爲心只是爲僞也修其言辭正爲體當自家敬以直內義以方外之實事道之浩浩何處下手惟立誠才有可居之處有可居之處則可以修業也終日幹幹謂天下事卻只是忠信所以進徳爲實下手處修辭立其誠爲實修業處】九四曰或躍在淵無咎何謂也子曰上下無常非爲邪也進退無恆非離羣也君子進徳修業欲及時也故無咎【內卦以徳學言外卦以時位言進徳修業九三備矣此則欲其及時而進也】附錄【此說文言六段蓋𨿽言徳學而時位亦在其中非徳學何以處時位學蒙問上下無常進退無恆非爲邪枉非離羣類則其心之所處果安在哉曰隨時而變動靜不失其宜乃進徳修業之實也淵君子進徳修業不但爲一身亦欲有爲於天下及時而進賜】纂注【張氏曰上與進釋躍義下與退釋在淵義無常無恆釋或義非爲邪非離羣釋無咎義】九五曰飛龍在天利見大人何謂也子曰同聲相應同气相求水流濕火就燥雲從龍風從虎聖人作而萬物覩本乎天者親上本乎地者親下則各從其類也【作起也物猶人也覩釋利見之意也本乎天者謂動物本乎地者謂植物物各従其類聖人人類之首也故興起於上則人皆見之】附錄【本乎天者親上凡動物首向上是親乎上人類是也本乎地者親下凡植物首向下是親乎下艸木是也禽獸首多橫所以無智此本康節說銖天下所患無君不患無臣有如是君必有如是臣𨿽使而今無少間也必有出來云従龍風従虎只怕不是眞个龍虎若是眞龍虎必生風致云也僴文言分明是以聖人爲龍以作言飛以萬物覩解利見大人只是言天下利見夫大徳之君也道夫】上九曰亢龍有悔何謂也子曰貴而無位髙而無民賢人在下位而無輔是以動而有悔也【賢人在下位謂九五以下無輔以上九過髙志滿不來輔助之也此第二節

申象之意】附錄【問王弼說初上無陰陽定位如何曰伊川說陰陽奇耦豈容無也幹上九貴而無位需上九不當位乃爵祿之位非陰陽之位此說極好學蒙總論六爻易卦爻辭本只是各著本卦本爻之象明吉凶之占陰陽之變非是就聖賢地位說道理也故幹六爻自天子以至於庶人自聖人以至於愚不肖筮或得之義皆有取但純陽之徳剛健之至若以義類推之則爲聖人之象而其六位之髙下又有似聖人之進退故文言因潛見飛躍自然之文而以聖人之迹各明其義位有髙下而徳無淺深也然其本意亦甚分明未嘗過爲深巧且如初九則是徳已成而行未著故眾人未見其徳而君子之心確然已有以自信也九二則人見其庸言庸行閒邪存誠之道又従而化之也九三則𨿽涉此危地而但進徳修業之不已也九四則其位愈進其危益甚而亦但知循理不卹其他也九五則以天徳居天位而天下莫不仰觀之也上九則過極而亢不能無悔矣若以徳言則愈進愈髙此當爲聖而不可知之地又豈有可悔邪人傑問九二說聖人之徳已備何故九三又言進徳修業知至至之曰聖人只逐爻取象此不是言徳學節次是言居位節次六爻皆是聖人之徳只所處之位不同初爻言不易乎世不成乎名稱潛龍也已是說聖人之徳了只是潛而未用耳到九二卻好其化己能及人矣蓋正是人位所以恰好到九三居下卦之上位已髙了時節無可做只得恐懼進徳修業幹幹不息此便是伊周地位九四位便乖不似九二安穏此時進退不得皆不由我只聴天時了以聖人明之便是舜歷試文王三分有二湯武鳴條牧野時到上九又亢了看來人處大運中無一時閒吉凶悔吝一息不曽停如大車輪一般一恁滚將去聖人只隨他恁地去看道理如何這里則將這道理處之裏則將那道理處之淳】潛龍勿用下也見龍在田時舍也【言未爲時用也】終日幹干行事也或躍在淵自試也【未據有爲姑試其可】飛龍在天上治也【居上以治下】亢龍有悔窮之災也乾元用九天下治也【言乾元用九見與他卦不同君道剛而能柔天下無不治矣此第三節

再申前意】附錄【九是天徳健中便自有順用之則天下治如下文乃見天則便是天徳砥】潛龍勿用陽气潛蔵見龍在田天下文明【𨿽不在上位然天下已被其化】終日幹幹與時偕行【時當然也】或躍在淵乾道乃革【離下而上變革之時】飛龍在天乃位乎天徳【天徳卽天位也蓋惟有是徳乃宜居是位故以明之】亢龍有悔與時偕極乾元用九乃見天則【剛而能柔天之法也此第四節

又申前意】乾元者始而亨者也【始則必亨理勢然矣】利貞者性情也【收斂歸蔵乃見性情之實】附錄【始而亨是生出去利貞是收斂了方見性情所以言元亨誠之通利貞誠之復砥性情是乾元之性情始而亨時是幹之用處共是一个性情到利貞處一个有一个性情百谷艸木皆有个性情了元亨方是他開花結子時到利貞時方見得他防性情就這上看幹之性情便見得這是个誠之復處淵人只到秋冬疑若不見生意不知都已收斂在內必大如樹上開一花結一子未到利貞處尙是運下面气去防他及到利貞處自不用恁地節】幹始能以美利利天下不言所利大矣哉【始者元而亨也利天下者利也不言所利者貞也或曰坤利牝馬則言所利矣】附錄【不言所利明道云不有其功常久而不已者幹也淵幹則無所不利坤則只利牝馬之貞則有所不利矣】纂注【程子曰幹始之道能使庶類生成天下蒙其美利而不言所利者蓋無所不利非可指名也故贊其利之大曰大矣哉蔡氏曰不言所利此所以爲大也如言利建侯利涉大川則言所利矣】大哉幹乎剛健中正純粹精也【剛以體言健兼用言中者其行無過不及正者其立不偏四者幹之徳也純者不雜於陰柔粹者不雜於邪惡蓋剛健中正之至極而精者又純粹之至極也或疑乾剛無柔不得言中正者不然也天地之間本一气之流行而有動靜耳以其流行之統體而言則但謂之幹而無所不包矣以其動靜分之然後有陰陽剛柔之別也】附錄【大哉幹乎陽气方流行固已包了全體陰便在這里了所以說剛健中正然不可道這里卻夾雜些陰柔所以卻說純粹精淵剛健中正爲其嫌於不中正所以說个中正陽剛自是全體豈得不中正這若近日趙善譽者著一件易說道只乾坤二卦便偏了幹只是剛防一邊坤只是柔防一邊某說與他道聖人做一部易如何卻將兩个偏防物事放在劈頭如何不討个渾淪防放在裏本義中便是破他說淵大哉乾元萬物資始乾道變化各正性命只幹便是气之統體物之所資始物之所正性命豈非無所不包但自其气之動而言則爲陽自其气之靜而言則爲陰所以陽常兼陰陰不得兼陽皆此意也銖】六爻揮旁通情也【旁通猶言曲盡】纂注【蔡氏曰剛則不屈健則不息中則無過不及正則不偏不倚純粹精則不雜數徳無一之不備者惟九五當之兼用六爻以揮其義者欲旁通以盡夫事物之情耳】時乘六龍以禦天也雲行雨施天下平也【言聖人時乘六龍以禦天則如天之雲行雨施而天下平也此第五節

復申首章之意】君子以成徳爲行日可見之行也潛之爲言也隠而未見行而未成是以君子弗用也【成徳已成之徳也初九固成徳但其行未可見耳】附錄【問行而未成曰只是事業未就又問幹六爻皆聖人事安得有未成曰𨿽是聖人畢竟初九行而未成問此只論事業不論徳否愚曰且如伊尹居有莘之時便是行而未成文蔚

讀徳行以在身者而言見之行以在事者而言初九徳成行立固自可以見之行事矣但其時位方當潛隠故其徳行𨿽可見之行而時位未能成其所行也是以爻辭以勿用言之】君子學以聚之問以辧之寛以居之仁以行之易曰見龍在田利見大人君徳也【蓋由四者以成大人之徳再言君徳以深明九二之爲大人也】附錄【學以聚之問以辧之旣探討得是當且放頓寛大田地待觸類自然有防合處故曰寛以居之】纂注【徐氏曰徳者人所得於天之理𨿽我之所固有然亦未嘗不散在事事物物之間茍不務學則無以防聚眾理而有諸己也學而弗問亦無以辧別眾理使之條件不紊而精粗本末或不知所擇也學聚矣問辧矣必有涵養寛裕之意自莫匪従容中道之妙故橫渠張子曰心大則百物皆通心小則百物皆病必寛以居之則吾之所以學聚問辧者常見其與心爲一矣然仁者心之全徳生生而不窮也徳至於仁與天同運無一息問防則吾之所居者固非徒大而無實亦非固守而不化者也此仁以行之乃學問之極功君子之成徳龍徳正中所以爲九二之大人歟】九三重剛而不中上不在天下不在田故幹幹因其時而惕𨿽危無咎矣【重剛謂陽爻陽位】纂注【蔡氏曰天五也田二也上未至乎五下已離乎二進徳修業幹干行事因其時而惕則𨿽危而可無咎矣】九四重剛而不中上不在天下不在田中不在人故或之或之者疑之也故無咎【九四非重剛重字疑衍在人謂三或者隨時而未定也】附錄【九四中不在人則其進而至乎九五之位亦無嫌矣但君子本非有此心故云或躍而文言又以非爲邪也等語釋之答方士繇】纂注【蔡氏曰重剛謂重幹也以六爻之卦言之則三四居中以重剛三爻之卦言之則二五爲中三四非中】夫大人者與天地合其徳與日月合其明與四時合其序與鬼神合其吉凶先天而天弗違後天而奉天時天且弗違而況於人乎況於鬼神乎【大人卽釋爻辭所利見之大人也有是徳而當其位乃可當之人與天地鬼神本無二理特蔽於有我之私是以梏於形體而不能相通大人無私以道爲體曽何彼此先後之可言哉先天不違謂意之所爲黙與道契後天奉時謂知理如是奉而行之回紇謂郭子儀曰卜者言此行當見一大人而還其占蓋與此合若子儀者𨿽未及乎夫子之所論然其至公無我亦可謂當時之大人矣】附錄【問聖人與天爲一安有先後之殊曰只是聖人意要如此天便順従先後相應不差毫釐時舉先天後天乃是左右參贊之意如左雲實先後之意思卻在中間正合天運不差毫釐所謂啐啄同時也與欽夫謨問胡文定公云舜先天而天弗違志壹則動气也孔子後天而奉天時气壹則動志也如何曰先天而天弗違者舜先作韶樂而鳯凰來儀後天而奉天時者孔子因獲麟而作春秋志壹動气气壹動志皆借孟子之言而形容天地感格之意謨天地只以形言先天而天弗違者如禮𨿽先王未之有而可以義起之類蓋𨿽天所未爲而吾意之所爲自與道契天亦不能違也後天而奉天時如天敍有典天秩有禮之類𨿽天之所已爲而理之所在吾亦奉而行之耳蓋大人無私以道爲體此一節是釋大人之徳銖】纂注【程子曰大人與天地日月四時鬼神合者合乎道也天地者道也鬼神者造化之迹也聖人先於天而天同之後於天而能順天者合於道而已合於道則人與鬼神豈能違也張子曰鬼神者二气之良能也按朱子曰將天地對日月四時鬼神說便只是指形而下者言愚謂天地日月四時傳曰天地者道也某未敢道是鬼神者以形气言也而其所以爲徳明序吉凶者以道言也大人之與合亦合其道而已】亢之爲言也知進而不知退知存而不知亡知得而不知喪【所以動而有悔也】其惟聖人乎知進退存亡而不失其正者其惟聖人乎【知其理勢如是而處之以道則不至於有悔矣固非計私以避害者也再言其惟聖人乎始若設問而卒自應之也此第六節

復申第二第三第四節

之意】

坤至柔而動也剛至靜而徳方【剛方釋牝馬之貞也方謂生物有常】附錄【坤只是承天如一气之施坤則盡能生承載非剛則安能如此僴問程云坤道至柔而動則剛坤體至靜而徳則方柔與剛相反靜與方疑相似何也曰靜無形方有體方謂生物有常言其徳方正一定確然不易而生物有常也靜言其體則不可得見方言其徳則是其著也銖問坤之徳恐似此處順只是順理不是柔順之順曰也是柔順只是他都有力干行健固是有力坤𨿽柔順亦是決然恁地順不是柔弱放倒了所以聖人亦說坤至柔而動也剛至靜而徳方道夫】纂注【徐氏曰柔剛釋牝馬靜方釋貞】後得主而有常【程曰主下當有利字】纂注【徐氏曰後得主而有常再釋利義謂處後順幹則得其道而主利可以常久也】含萬物而化光【復明亨義】纂注【徐氏曰卽含光大之謂】坤道其順乎承天而時行【復明順承天之義此以上申彖之意】附錄【未有干行而坤止此說是且如乾施物坤不應則不能生物旣防生物便是動若不是他健後如何配幹只是健得來順】積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辯之不早辯也易曰履霜堅冰至蓋言順也【古字順愼通用按此當作愼言當辯之於防也】附錄【陰陽皆自防至著不是陰便積著陽便合下具足此處亦不說這个意履霜堅冰只是說防時便須著愼來所以說蓋言愼也由辯之不早辯李光祖云不早辯他直到得郎當了卻方辯剗地激成事來此說最好淵】纂注【程子曰天下之事未有不由積而成家之所積者善則福慶及於子孫所積不善則災殃流於後世其大至於弒逆之禍皆因積累而至非朝夕所能成也明者則知漸不可長小積成大辯之於早不使順長故天下之惡無由而成乃知霜冰之戒也霜而至於冰小惡而至於大皆事勢之順長也石氏曰孔子言積善之家必有餘慶勸忠臣孝子也積不善之家必有餘殃懼亂臣賊子也庶乎爲臣子者希福而爲善懼禍而不敢爲惡此聖人之心也臣弒其君以下罪君父也言狎比小人必有弒逆之禍積謂従防至著幾大惡非一朝一夕卒暴而成若君父一見其不善必卽去之則不至成惡由辯之不早至於弒逆君父之罪也】直其正也方其義也君子敬以直內義以方外敬義立而徳不孤直方大不習無不利則不疑其所行也【此以學言之也正謂本體義謂裁制敬則本體之守也直內方外程備矣不孤言大也疑故習而後利不疑則何假於習】附錄【敬以直內是持守工夫義以方外是講學工夫升卿敬以直內是立己之本是無纎毫私意胸中洞然徹上徹下表裏如一義以方外是見得是處決定是恁地截然方方正正賀孫方外之方謂有義以處之事皆合冝移易不得如物之方截然不可動若圓物則可運而轉也必大端莊嚴肅則敬便存須是將敬來做本領涵養得貫通時才敬以直內便義以方外義便有敬敬便有義淵主敬爲爲學之要固是然平日工夫不可全靠个敬字不理防義惟集義以驅利欲之蔽則於敬益有助工夫不可偏廢精粗本末融液貫通乃善學耳答吳昶敬義二者相濟則無失大雅孤猶偏也敬義旣立則徳不偏孤不孤言徳盛又曰不孤正是明大字意思謂徳盛者得之矣易中所說與論語不同徳盛逢原者易之說也善以類應者論語之說也答方誼總論六二爻辭六二爻聖人本意謂人占得此爻者若直方大則不習自無不利夫子遂従而解之將敬字解直字將義字解方字徳不孤解大字敬而無義則做出事來必錯了只義而無敬則無本何以爲義皆是孤也須是敬義立方不孤以之事君則忠於君以之事親則說於親以之交朋友則信於朋友自然不習而無不利矣防通論幹九二爻文言問幹之九二是聖人之徳坤之六二是賢人之徳如何曰只爲九二是見成防不待修爲自庸言之信至徳博而化此卽聖人之徳也坤六二直方大不習無不利須是敬以直內義以方外如此方能徳不孤方卽是大耳此是自直與方以至於大修爲之序如此是賢人之徳也有開通論幹九三文言坤只說得持守一邊事如幹九三言忠信所以進徳修辭立誠所以居業便連致知持守都說了坤従首至尾皆去一个頭如雲後得主而有常或従王事無成有終皆是無頭文蔚曰此見聖人賢人之分不同處曰然文蔚忠信所以進徳是幹健工夫蓋是剛健純粹兢兢業業日進而自不已如活龍然精采气焰自有不可及者直內方外是坤順工夫蓋是固執持守依文按本防做將去所以爲學者事也人傑忠信進徳是健防意思是硬立腳做去敬以直內是順防意思是恁地收斂做去防乾卦正従知處說坤卦只従守處說乾卦分明是先見得這个透徹便一直做將去如忠信所以進徳防句卻是徑前做去有勇猛嚴厲斬截剛果之意坤卦未到這地位敬以直內義以方外未免謹貼把捉有个持守防意思在砥問修辭恐是顏子非禮勿言之類敬義如仲弓問仁之類修辭等處如剛健進前一刀兩防工夫故屬陽而曰乾道敬義夾持是退步收斂確實靜定工夫故屬陰而曰坤道不知可如此看否曰極是銖】纂注【程子曰君子主敬以直其內守義以方其外敬立而內直義形而外方義形於外非在外也敬義旣立其徳盛矣不期大而大矣徳不孤也無所用而不周無所施而不利孰爲疑乎按朱子釋之曰敬立而內自直義形而外自方若欲以敬要去直內以義要去方外則非矣又曰義形而外方義是心頭防事防心防於內而外便方正萬物各得其宜】陰𨿽有美含之以従王事弗敢成也地道也妻道也臣道也地道無成而代有終也纂注【丘行可曰美陽也六三陰愚謂美三中有陽故曰有美釋章義象含六象弗敢成謂弗敢専成也】天地變化艸木蕃天地閉賢人隠易曰括囊無咎無譽蓋言謹也附錄【艸木蕃如說艸木暢茂人傑】纂注【程子曰充廣得去則天地變化艸木蕃充廣不去則天地閉賢人隠按仁父問此意如何朱子曰己所不欲勿施於人只管充廣將去則萬物只管各得其所若充之於一家則一家得其所充之於一鄕則一鄕得其所充之於天下則天下得其所如何不天地變化艸木蕃若充廣不去則出門便有礙又曰推己及物推得去則物我貫通自有个生生無窮防意思便有天地變化艸木蕃气象天地只是這般道理若推不去物我隔絕欲利於己不利於人欲己之富欲人之貧欲己之壽欲人之夭似這气象全然閉塞隔絕了便似天地閉賢人隠】君子黃中通理【黃中言中徳在內釋黃字之義也】正位居體【𨿽在尊位而居下體釋裳字之義也】美在其中而暢於四支於事業美之至也【美在其中復釋黃中暢於四支復釋居體】附錄【通論三五天地之間萬物粲然而陳者皆陰麗於陽其美外見者也六三六五皆以陰居陽故三則曰陰𨿽有美而五則曰美在其中然三方進而位不中者也故陰𨿽有美而尙含之五正位而居體者也故美在其中而於事業人臣事業之著於世固自有時殆不可挾才能而躐進以取三五同功嫌迫之禍也】纂注【徐氏曰黃中中徳在內通理文無不通言柔順之徳蘊乎內而至盛也釋黃義正位當在中之位居體居下體而不僭言柔順之徳形於外而得當也釋裳義黃中通理則美在其中而暢於四支正位居體則可於事業二五皆中二內卦之中其於外者不疑其所行而已五外卦之中其施於外者有事業之可觀坤道之美至此極矣故曰美之至也嘗謂黃中通理四字當玩涵養不熟操守不固天理有一毫之未純人欲有一毫之未去未得爲黃中也涵養熟矣操守固矣天理全而人欲去矣然條理未達脈絡未貫則是蘊於內者𨿽有中和渾厚之美而無融暢貫通之妙未得爲通理也必黃中而通理暢於四支於事業而後爲美之至孟子曰充實而有光輝之謂大大而化之之謂聖亦此意也丹家亦取此義魏伯陽參同契曰黃中漸通理潤澤達肌膚但作用不同此爲義理存養皆天公諸人也彼爲血气保固由人私諸己也學者又不可以不辧】陰疑於陽必戰爲其嫌於無陽也故稱龍焉猶未離其類也故稱血焉夫黃者天地之雜也天而地黃【疑謂均敵而無小大之差也坤𨿽無陽然陽未嘗無也血陰屬蓋气陽而血陰也黃者天地之正色言陰陽皆傷也此以上申象之意】纂注【蔡氏曰十月爲純坤之月六爻皆陰然生生之理無頃刻而息一陽𨿽生於子而實始於亥十月之陽特未成爻耳聖人爲其純陰而或嫌於無陽也故稱龍以明之古人謂十月爲陽月者蓋出此】

易附錄纂注卷九

欽定四庫全書

易附錄纂注卷十

元胡一桂撰

昔者聖人之作易也幽贊於神明而生蓍【幽贊神明猶言贊化育龜爽曰天下和平王道得而蓍莖長丈其叢生滿百莖】附錄【蓍便是大衍之數五十能贊化育和气充塞所以生出這物事淵】參天兩地而倚數【天圓地方圓者一而圍三三各一奇故參天而爲三方者一而圍四四合二偶故兩地而爲二數皆倚此而起故揲蓍三變之末其餘三奇則三三而九三偶則三二而六兩二一三則爲七兩三一二則爲八】附錄【問參天兩地舊說以爲五生數中天參地兩不知其說如何曰如此卻只是三天二地不見參兩之意又曰這卻是積數不是倚數參天者參之以三兩地者兩之以二也以方圓而言參兩如天之圓徑一則以圍三而參之地之方徑一則以圍四而兩之否曰是道夫天一而圍三地一而圍四然天全用而地半用如參天爲三而兩地爲二也銖天圓得數之三地方得數之四又曰一个天參之而爲三一个地兩之而爲二三三爲九三二爲六兩其三一其二爲八兩其二一其三爲七髙參天兩地而倚數此在揲蓍上說三者元是个三數防物事自家従而三之兩者元是个兩防物事自家従而兩之𨿽然卻只是說得个三兩在未見得成何數倚數云者似把防件物事挨放這里且如先得个三再得个三隻成六又得个三方成九若得个二卻成八恁地倚得數出來淵】觀變於陰陽而立卦揮於剛柔而生爻附錄【問陰陽剛柔一也而別言之何也曰觀變於陰陽近於造化而言揮剛柔近於人事而言且如泰卦以卦言之只見得小往大來陰陽消長之意爻裏面便有包荒之類道夫分奇偶便是畫積畫便成卦卦中看畫便是爻學蒙問旣有卦則有爻矣先言卦而後言爻何也曰自作易而言之則有爻而後有卦此卻是以後人觀易而言方其立卦時只見得是卦及細別之則有六爻道夫】纂注【蔡氏曰陰陽七八九六也觀七八九六之變則卦可得而立矣陰陽之變卽所以爲爻後言揮剛柔而生爻者蓋未入用則謂之陰陽已入用則謂之剛柔也】和順於道徳而理於義窮理盡性以至於命【和順従容無所乖逆統言之也理謂隨事得其條理析言之也窮天下之理盡人物之性而合於天道此聖人作易之極功也此第一章

】附錄【問和順道徳而理於義是就聖人上說是就易上說曰是說易又問和順是聖人和順否曰是易之和順道徳而理於義如吉凶消長之道順而無逆是和順道徳也理於義則又極其細而言隨事各得其宜之謂也學蒙和順道徳而理於義是統說防窮理盡性至命是分說防上一句是離合言之下一句以淺深言之淵和順道徳是黙契本原處理於義是應變合宜處物物皆有理須一一推窮性則是理之極處故云盡命則性之所自來處故云至答許升窮理是理防得道理窮盡盡性是做到盡處如能事父然後盡仁之性能事君然後盡義之性閎祖窮理是知盡性是行如爲子知所以爲孝爲臣知所以爲忠此窮理也爲子能孝爲臣能忠此盡性也能窮其理而充其性之所有方謂之盡以至於命是拖腳說得於天者蓋性是我之所至者命是天之所以與我者也昔嘗與人論舜事舜盡事親之道至天下之爲父子者定知此者窮理者也能此者盡性者也必大窮理盡性至命本是就易上說易上皆說物理便是窮理盡性卽此便是至命也淳互論上窮理是知上說盡性是仁上說言能造其極也至於範圍天地是至命事言與造化一般淵】昔者聖人之作易也將以順性命之理是以立天之道曰陰與陽立地之道曰柔與剛立人之道曰仁與義兼三才而兩之故易六畫而成卦分陰分陽疊用剛柔故易六位而成章【兼三才而兩之總言六畫又細分之則陰陽之位間雜而成文章也此第二章

】附錄【昔者聖人之作易將以順性命之理聖人作易只是要揮性命之理摹寫个物事下文所說陰陽剛柔仁義便是性中有這个物事淵問道理也陰陽气也何故以陰陽爲道曰形而上者謂之道形而下者謂之器明道以爲須著如此說然器亦道道亦器也道未嘗離乎器道只是器之理如這交椅是器可坐便是交椅之理如這人身是器語言動作便是人之理理只在器上所以一陰一陽之謂道淳問陰陽以气言剛柔則有形質可見矣至仁與義則又合气與形而理具焉然亦一而已矣蓋陰陽者陽中之陰陽柔剛者陰中之陰陽也仁義者陰陽合气剛柔成質而是理始爲人道之極也然仁爲陽剛義爲陰柔仁主生義主收斂故其分屬如此或謂子云說君子於仁也柔於義也剛蓋取其相濟而相爲用之意曰仁體剛而用柔義體柔而用剛銖陰陽剛柔仁義看來當曰義與仁當以仁對陽仁若不是陽剛如何做得許多造化義𨿽剛卻主於收斂仁卻主舒這也是陽中之陰陰中之陽互蔵其根之意且如今人用賞罰到賜與人自是無疑便做將去若是刑殺時便遲義屬陰袁機仲卻說義是剛防物合屬陽仁是柔防物合屬陰殊不知舒暢達便是剛防意思收斂蔵縮便是柔防意思又云以气之呼吸言之則呼爲陽吸爲陰吸便是收斂防意鄕飲酒義云溫厚之气盛於東南此天地之仁气也嚴凝之气盛於西北此天地之義气也僴蓋嘗論之陽主進而陰主退陽主息而陰主消進而息者其气彊退而消者其气弱此陰陽之所以爲柔剛也陽剛溫厚居東南主春夏而以作長爲事陰柔嚴凝居西北主秋冬而以斂蔵爲事作長爲生斂蔵爲殺此剛柔之所以爲仁義也以此觀之則陰陽剛柔仁義之位豈不曉然而子云之所謂於仁也柔於義也剛者乃自其用處之末流言之蓋亦所謂陽中之陰陰中之陽固不妨自爲一義但不可以雜乎此而論之耳答袁樞仁義禮知旣知得界限分曉又須知四者之中仁義是个對立防闗鍵蓋仁仁也而禮則仁之著義義也而知則義之蔵春夏秋冬𨿽爲四時然春夏皆陽之屬也秋冬皆陰之屬也故曰立天之道曰陰與陽立地之道曰柔與剛立人之道曰仁與義是知天地之道不兩則不能以立故端𨿽有四而立之者則兩耳埴問兼三才如何分曰以一卦言之上兩畫是天中兩畫是人下兩畵是地初剛而二柔三仁而四義五陽而上陰兩卦各自看則上與三爲天五與二爲人四與初爲地問以八卦言之則九三者天之陽六三者天之陰九二者人之仁六二者人之義初九者地之剛初六者地之柔不知是否曰恁地看也得如上便是天之陰三便是天之陽五便是人之仁二是人之義四是地之柔初是地之剛道夫天下道理只是一个包兩个五行五个便是十个甲乙便是兩个木丙丁便是兩个火戊己便是兩个土金水亦然所謂兼三才而兩之便都是如此義剛】天地定位山澤通气雷風相薄水火不相射八卦相錯【邵子曰此伏羲八卦之位乾南坤北離東坎西兌居東南震居東北巽居西南艮居西北於是八卦相交而成六十四卦所謂先天之學也】附錄【問山澤通气只爲兩卦相對所以气通曰澤气升於山爲云爲兩是山通澤之气山之泉脈流於澤爲泉爲水是澤通山之气道夫山澤通气水火不相射山澤一髙一下而水脈相爲灌輸也水火下然上沸而不相滅息也淵問水火不相射或音石或音亦孰是曰音石水火與雷風山澤不相類本是相克防物事今卻相應而不相害問若以不相厭射而言則與上文相類如何曰不相射乃下文不相悖之意不相悖乃不相害也水火本相害之物便如未濟之水火亦是中間有物隔之若無物隔之則相害矣此乃以其不相害而明其相應也道夫問八卦相錯曰乾坤自是个不動防物事動是陰陽如一陰對一陽一陽對一陰六十四卦圓轉皆如此相錯煇總論一章說卦天地定位一章先天圖乾一兌二離三震四巽五坎六艮七坤八之序皆本於此若自八卦之上又放此而生之至六畫則八卦相重而成六十四卦矣六十四卦之上又放此而生之至十二畫則六十四卦相重而成四千九十六卦矣焦貢易林是也答虞大中】數往者順知來者逆是故易逆數也【起震而歷離兌以至於幹數已生之卦也自巽而歷坎艮以至於坤推未生之卦也易之生卦則以干兌離震巽坎艮坤爲次故皆逆數也此第三章

】附錄【數往者順這一段是従卦气上看來也是従卦畫生處看來淵】雷以動之風以散之雨以潤之日以晅之艮以止之兌以說之幹以君之坤以蔵之【此卦位相對與上章同此第四章

】附錄【雷以動之四句取象義多故以象言艮以止之四句取卦義多故以卦言學蒙】纂注【蔡氏曰動則物萌散則物具二者言生物之功也潤則物滋晅則物舒二者言長物之功也止則物成說則物遂二者言收物之功也君則物有所歸蔵則物有所息二者言蔵物之功也又曰此章卦位相對與上章同而上章則言卦象自相爲用此章則言八卦造物流行有生長收蔵之事也】帝出乎震齊乎巽相見乎離致役乎坤說言乎兌戰乎乾勞乎坎成言乎艮【帝者天之主宰邵子曰此卦位乃文王所定所謂後天之學也】附錄【帝出乎震萬物生便是他主宰従這里出問戰乎幹曰是个肅殺收成防時節故曰戰勞乎坎恐是萬物有所歸有个勞徠安定他之義又曰似乎慰勞之意言萬物皆歸蔵於此用慰勞他並道夫潘時舉問據下文萬物之所歸也故曰勞乎坎意勞字當作去聲曰恐如此】纂注【蔡氏曰帝者以主宰乎物爲言也出者露之謂震居東方於時爲春齊者畢達之謂巽居東南於時爲春夏之交也相見物形明盛皆相見也離居南方於時爲夏致猶委也委役於萬物無不養也坤居西南於時爲秋夏之交也說言者物形至此充足而說也兌居西方於時爲秋戰者陽气始萌陰凝而戰也乾居西北於時爲秋冬之交也勞者陽方脫乎戰故勞坎居北方於時爲冬成言者陽气至此物之所成終而成始也艮居東北於時爲冬愚謂自巽至兌皆陰卦忽與幹春之交也遇陰疑於陽必戰故曰戰乎幹】萬物出乎震震東方也齊乎巽巽東南也齊也者言萬物之潔齊也離也者明也萬物皆相見南方之卦也聖人南面而聴天下向明而治蓋取諸此也坤也者地也萬物皆致養焉故曰致役乎坤兌正秋也萬物之所說也故曰說言乎兌戰乎乾乾西北之卦也言陰陽相薄也坎者水也正北方之卦也勞卦也萬物之所歸也故曰勞乎坎艮東北之卦也萬物之所成終而所成始也故曰成言乎艮【上言帝此言萬物之隨帝以出入也此第五章

所推卦位之說多未詳者】附錄【離中虛明可以爲南方之卦道夫幹陽也乃居西北故曰陰陽相薄道夫論文王八卦帝出乎震與萬物出乎震這兩段說文王卦問何以知爲文王卦曰邵子說如此道夫論羲文卦位問仔細看此數段前兩段第三第四章

說伏羲卦位後兩段自帝出乎震以下說文王卦位自神也者妙萬物而爲言下有兩段共第六章

前一段乃文王卦位後一段乃伏羲底恐夫子之意以爲伏羲文王所定方位不同如此然生育萬物旣如文王所次則其方位非如伏羲所定亦不能變化旣成萬物無伏羲防則做文王防不出恐文義如此說較分明曰如是則其歸卻在伏羲上恁地說也好但後兩段第六章

卻除了乾坤何也答曰恐著一句神也者妙萬物而爲言引起則乾坤在其中矣曰恐是如此並道夫】纂注【蔡氏曰帝之出入不可見而爲物者可見故又以物言焉气無物不行物無气不生然气之生也有漸不能遽徧乎物自帝出乎震至成言乎艮一气流行之漸生成之功也震巽離乾坎艮皆以方言兌以時言坤以地言所以然者夫子欲備三者之義互言之耳是𨿽有三又足以見其未嘗相離之義也徐氏曰坎離天地之大用也得乾坤之中气故離火居南坎水居北也震動也物生之初也故居東兌說也物成之後也故居西此四者各居正位也震屬木巽亦屬木震陽木也巽陰木也故巽居東南巳之位也兌屬金乾亦屬金兌陰金也幹陽金也故乾居西北亥之方也坤艮皆土也坤陰土艮陽土坤居西南艮居東北者所以均旺乎四時也此四者分居四隅也後天八卦以震巽離坤兌乾坎艮爲次者震巽屬木木生火故離次之離火生土故坤次之坤土生金故兌乾次之金生水故坎次之水非土亦不能以生木故艮次之水土又生木木又生火八卦之用五愚行之生循環無窮此所以爲造化流行之序也

謂邵子以此兩段屬之文王八卦意其本之文王卦辭坤西南得朋東北喪朋正此兩段之方位也蹇解卦辭亦然】神也者妙萬物而爲言者也動萬物者莫疾乎雷撓萬物者莫疾乎風燥萬物者莫熯乎火說萬物者莫說乎澤潤萬物者莫潤乎水終萬物始萬物者莫盛乎艮故水火相逮雷風不相悖山澤通气然後能變化旣成萬物也【此去乾坤而専言六子以見神之所爲然其位序亦用上章之說未詳其義此第六章

】附錄【此兩段卻除了乾坤著一句神也者妙萬物而爲言引起則乾坤在其中矣且如雷風水火山澤自不可便喚做神神者乃其所以動所以撓者是也道夫水火不相逮一段又似與上面水火不相射同義又自是伏羲卦謂上言六子用文王八卦之位者以六子之主時成用而言故以四時爲序而用文王後天之序下言六子用伏羲八卦之位者推六子之所以主時成用而言故以陰陽交合爲義而用伏羲八卦之序蓋陰陽各以其偶合而六子之用行所以能變化盡成萬物也文王八卦則兌震以長男而合少女艮巽以長女而合少男皆非其偶故自動萬物者莫疾乎雷至終萬物始萬物者莫盛乎艮皆別言六子之用故以四時之次言之而用文王八卦之序下則推其所以成用於陰陽各得其偶故用伏羲八卦若上用伏羲卦次則四時失其序下用文王八卦則兌震艮巽皆非其偶矣伏羲卦序與今卦序不同不知孔子創爲之而作序卦邪抑自文王周公系辭之後已更伏羲之序如此而孔子特以序卦明義邪銖】纂注【徐氏曰伏羲八卦方位主造化對待之體而言文王八卦方位主造化流行之用而言對待非流行則不能變化流行非對待則不能自行】乾健也坤順也震動也巽入也坎陷也離麗也艮止也兌說也【此言八卦之性情此第七章

】附錄【八卦謂之性者言其本性如此謂之情者言其用亦如此淵萬物之情盡於八卦而震巽坎離艮兌又總於乾坤曰動曰陷曰止皆健防意思曰麗曰說曰入皆順防意思聖人下此八字極狀得八卦性情盡必大伏羲八卦只此數畫該盡天下萬物之理陽在下爲震震動也在上爲艮艮止也陽在下自動在上自止廣】纂注【蔡氏曰幹純陽剛故健坤純陰柔故順震坎艮陽卦陽生乎二陰之下則剛而進故動在二陰之中則剛爲陰所溺故陷出二陰之上𨿽剛則亦無所往矣故止巽離兌陰卦陰成乎二陽之下以順而伏故入在二陽之中以順而附故麗在二陽之上以順而見故說愚謂自第七章

至篇末皆言先天對待之易】乾爲馬坤爲牛震爲龍巽爲

雞坎爲豕離爲雉艮爲狗兌爲羊【逺取諸物如此此第八章

】附錄【幹爲馬而幹之象卻說龍恪說象牽合不得如坤爲牛徧求諸卦必要尋个牛或以一體取或以一爻取如坤牛不可見便於離一畫是牛顯子取象亦有來歷不是假說譬諭但今以說卦求之多所不通故不得已而闕之或且従先儒之說耳可學易象也須有此理但恁地零零碎碎去牽合附防得來不濟事須是見一个大原許多名物件數皆貫通在裏面方是顯子】纂注【蔡氏曰馬善行而健牛能載而順龍變而動雞知時而伏豕內剛雉外文明狗外剛內柔愚嘗妄論夫子於八羊內很外說此以八卦取諸物也卦取象有括文王周公彖爻之例者有自括大象之例者又有於說卦別取者如上章天地山澤雷風水火是括大象之例如此章乾馬兌羊巽雞離雉是括周公爻例周公於大畜乾爻稱馬大壯似兌稱羊中孚巽爻稱雞睽互坎卦稱豕至若坤牛震龍艮狗實夫子於說卦又有所取而前聖未有其例者也下章皆然數聖人取象本各不同如必欲執彖爻之象盡求合於說卦則多不通矣嘗作易象圖並說附於五贊後庶防於數聖人取象各有所得不至滯而不通也】乾爲首坤爲腹震爲足巽爲股坎爲耳離爲目艮爲手兌爲口【近取諸身如此此第九章

】附錄【問艮何以爲手曰手去捉定物便是艮義剛】纂注【蔡氏曰首實而居上腹虛而容物足居下而善動股居下而善隨耳以陽在內而聰目以陽在外而明手在上而愚謂夫子於此章取象坤爲止物口在上而能說

腹與明夷六四同巽爲股與咸九三互體同兌爲口與咸上六輔頰舌同外餘皆自取】乾天也故稱乎父坤地也故稱乎母震一索而得男故謂之長男巽一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女【索求也謂揲蓍以求爻也男女指卦中一陰一陽之爻而言此第十章

】附錄【震一索而得男是一索得陽爻而後成震故謂之長男又曰一說是就變體上說是就坤上求到一陽爻而成震卦一說乃是揲蓍求卦求到一陽後面二陰便是震卦求得一陰後面二陽便是巽卦學蒙看來不當専作揲蓍看揲蓍有依不得這序時便說不通大槪只是坤求於乾而得震坎艮干求於坤而得巽離兌一二三者以其畫之次序言也顯子初間畫卦時也不恁地只是畫成八卦後便見有此象耳義剛又曰是已有此卦了就此卦生出此義所謂後天之學】纂注【蔡氏曰乾坤交而生震巽坎離艮兌故以能生者爲父母而生者爲子一索再索三索者以初中終三畫而取此長中少之序也震坎艮皆陽故曰男巽離兌皆陰故曰愚謂父母六子之象亦夫子所自取參之伏羲女

八卦乾居南而稱父坤居北而稱母幹一索於坤得坤初爻而生巽坤一索於幹得幹初爻而生震卽邵子所謂母孕長男而爲復父生長女而爲姤之義幹再索於坤得坤中爻而生離三索於坤得坤上爻而生兌坤再索於幹得幹中爻而生坎三索於幹得幹上爻而生艮巽離兌𨿽各得坤一爻而生然本幹體故皆従父於東南震坎艮𨿽各得幹一爻而生然本坤體故皆従母於西北至若文王八卦幹統三男於西北坤統三女於東南是旣生之後男皆従父女皆従母又自不同也先天卦配父母六子之義夫子觀伏羲對待之卦推其未明之象以爲說實先儒所未而愚偶有見焉耳】乾爲天爲圜爲君爲父爲玉爲金爲寒爲冰爲大赤爲良馬爲老馬爲瘠馬爲駁馬爲木果【荀九家此下有爲龍爲直爲衣爲言】纂注【韓康伯注曰荀爽有九家集解蔡氏曰積陽故爲天陽體動故爲圜尊而上故爲君性剛故爲玉爲金純陽故色爲大赤健故爲良馬陽之極故又爲老馬爲瘠馬圜而在上故爲木果寒冰駁未詳或曰純陽之反又曰駁馬其愚謂夫子取乾卦象稱馬本之大畜色中正相半也爻外餘皆所自取如乾天坤地之類亦皆夫子大象也】坤爲地爲母爲布爲釡爲吝嗇爲均爲子母牛爲大輿爲文爲眾爲柄其於地也爲黒【荀九家有爲牝爲迷爲方爲囊爲裳爲黃爲帛爲漿】纂注【蔡氏曰積陰故爲地動辟而廣故爲布爲均虛而聚物故爲釡靜而翕故爲吝嗇性順故爲子母牛載物故爲大輿有形而柔順故爲文數偶故爲眾有形可執故爲柄純陰故其色爲黒愚謂夫子取坤卦象稱輿本之剝上九之爻稱眾本之晉六三之爻餘皆所自取】震爲雷爲龍爲黃爲旉爲大塗爲長子爲決躁爲蒼筤竹爲萑葦其於馬也爲善鳴爲馵足爲作足爲的顙其於稼也爲反生其究爲健爲蕃鮮【荀九家有爲玉爲鵠爲鼓】纂注【蔡氏曰陽動於陰下故爲雷陰陽始交故爲黃陽气始施故爲旉萬物畢出故爲大塗動故爲決躁气始亨故於馬爲善鳴陽在下故又爲馵足爲作足陰在上故爲的顙的白色而顙在上也剛反動故於稼爲反生長必終於幹故其究爲健蒼筤竹萑葦蕃鮮未詳徐

愚謂夫子取震氏曰馵馬后左足白也作謂雙舉也卦象稱雷本彖辭震驚百里稱長子本師五爻互體稱馬本屯卦諸爻餘皆所自取】巽爲木爲風爲長女爲繩直爲工爲白爲長爲髙爲進退爲不果爲臭其於人也爲寡發爲廣顙爲多白眼爲近利市三倍其究爲躁卦【荀九家有爲楊爲鸛】纂注【蔡氏曰下入而上升故爲木一陰爲二陽所得故爲風二陽上達故爲繩直爲長爲髙陰卦故其色爲白一陰盤旋於二陽之下故爲進退爲不果陰气回旋而不散故爲臭髮陰也陽盛於上故於人爲寡發陽在上故爲廣顙三爻皆變故爲震又巽反亦爲震震爲決躁故其究爲躁卦工多白眼近利市愚謂夫子於巽卦取象稱木本三倍皆未詳

之漸六四爻外餘皆所自取】坎爲水爲溝瀆爲隠伏爲矯輮爲弓輪其於人也爲加憂爲心病爲耳痛爲血卦爲赤其於馬也爲美脊爲亟心爲下首爲薄蹄爲曳其於輿也爲多眚爲通爲月爲盜其於木也爲堅多心【荀九家有爲宮爲律爲可爲棟爲叢爲狐爲蒺藜爲桎梏】纂注【蔡氏曰內明外暗者水與月也坎內陽外陰故爲水水流而不盈故爲溝瀆陽溺陰中故爲隠伏一陽郁乎二陰故爲矯輮爲弓輪陽陷陰中欲爲加憂爲心病爲耳痛陽卦故其色爲赤剛在中故於馬爲美脊爲亟心上柔故又爲下首下柔故又爲薄蹄剛系於柔故爲曳下柔故於輿爲多眚維心亨故爲通內明外暗故爲月陽隠陰中故爲盜剛在中故於木爲堅多心爲血愚卦未詳徐氏曰血傷也爻辭言血者皆坎象

謂夫子取坎卦象如輪本旣未濟爻如心本坎卦彖如血本需卦爻如馬本屯卦爻如輿本暌卦爻如盜本蒙賁等卦爻此外皆所自取】離爲火爲日爲電爲中女爲甲冑爲戈兵其於人也爲大腹爲乾卦爲鱉爲蟹爲蠃爲蚌爲龜其於木也爲科上槁【荀九家有爲牝牛】纂注【蔡氏曰內暗外明者火與日也離內陰外陽故爲火爲日陰麗於陽則光故爲電剛在外故爲甲冑爲戈兵中虛故於人爲大腹火熯燥故爲乾卦外剛內柔故爲鱉爲蟹爲蠃爲蚌愚謂夫子取離卦象如爲龜中虛故於木爲科上槁日本離晉革丰彖辭如龜本頤損益似體此外皆所自取】艮爲山爲徑路爲小石爲門闕爲果蓏爲閽寺爲指爲狗爲鼠爲黔喙之屬其於木也爲堅多節【荀九家有爲鼻爲虎爲狐】附錄【陳安卿說麻衣易以艮爲鼻先生曰鼻者面之山晉管輅已如此說義剛】纂注【蔡氏曰陽髙出陰上故爲山上通故爲徑路一陽露於上故爲小石上實下虛故爲門闕陽在上而果蓏成於上故爲果蓏陽止故爲閽寺爲指前剛故爲鼠爲黔喙之屬上剛故於木爲堅多節愚謂夫子取艮卦象如石本諸豫互體之爻如鼠本諸晉互體之爻如果本諸剝上爻此外皆所自取】兌爲澤爲少女爲巫爲口舌爲毀折爲附決其於地也爲剛鹵爲妾爲羊【荀九家有爲常爲輔頰此第十一章

廣八卦之象其閒多不可曉者求之於經亦不盡合也】纂注【蔡氏曰陰潤而下故爲澤說見乎外故爲巫爲口舌陰窮故爲毀折陰附陽決故爲附決上柔下剛故爲剛鹵少女従愚謂夫子取兌卦姊爲娣故爲妾內很外說故爲羊象如巫本巽互體如口舌本咸上六如羊本大壯夬歸妹此外皆所自取說卦之象夫子所自取爲多括前聖之例爲少故求之於經不盡合也互論啟蒙愚嘗考之說卦所論八卦方位之不同夫子初未嘗有先後天之分也自邵子明之朱子表章之然後羲文之易辧明於世而夫子所論八卦方位之不同始各有歸著俾學者觀於卦位之對待流行而先後天之分較然矣今觀第六章

自神也者妙萬物而爲言至莫盛乎艮是承前章論後天八卦之位自水火不相逮至旣成萬物也仍是先天八卦位次咨蒙亦已言之矣若自第七章

至第十章

啟蒙引之以爲文王觀已成之卦推未明之象以爲說而謂之後天之學入用之位愚謂自七章至篇末十一章皆先天八卦位次而夫子推未明之象以爲說故其卦次與第三章

第四章

同姑附臆說於此】

易附錄纂注卷十

欽定四庫全書

易附錄纂注卷十一

元胡一桂撰總論序卦【問序卦或謂非聖人之書信乎曰此沙隨程氏之說也先懦以爲非聖人之緼某以爲謂之非易之精則可謂非易之緼則不可周子分精與緼字甚分明序卦卻正是易之緼事事夾雜有在裏面問何謂易之精曰如易有太極是生兩儀兩儀生四象四象生八卦這便是易之精問如序卦中亦見消長進退之義喚做不是精不得曰此正是事事夾雜有在裏面正是緼須是自一个生出來以至於無窮便是精道夫】纂注【程子曰乾坤天地之道陰陽之本故爲上篇之首坎離陰陽之成質故爲上篇之終咸恆夫婦之道生育之本故爲下篇之首未濟坎離之合旣濟坎離之交合而交則生物陰陽之功也故爲下篇之終二篇之卦旣分而後推其義而爲之次序卦是也】

有天地然後萬物生焉盈天地之間者惟萬物故受之以屯屯者盈也屯者物之始生也物生必蒙故受之以蒙蒙者蒙也物之穉也物穉不可不養也故受之以需需者飲食之道也飲食必有訟故受之以訟訟必有眾起故受之以師師者眾也眾必有所比故受之以比比者比也比必有所畜故受之以小畜物畜然後有禮故受之以履履而泰然後安故受之以泰【晁氏云鄭無而泰二字】泰者通也物不可以終通故受之以否物不可以終否故受之以同人與人同者物必歸焉故受之以大有有大者不可以盈故受之以謙有大而能謙必豫故受之以豫豫必有隨故受之以隨以喜隨人者必有事故受之以蠱蠱者事也有事而後可大故受之以臨臨者大也物大然後可觀故受之以觀可觀而後有所合故受之以噬嗑嗑者合也物不可以茍合而已故受之以賁賁者飾也致飾然後亨則盡矣故受之以剝剝者剝也物不可以終盡剝窮上反下故受之以復復則不妄矣故受之以無妄有無妄然後可畜故受之以大畜物畜然後可養故受之以頤頤者養也不養則不可動故受之以大過附錄【問不養則不可動故受之以大過何也曰動則過矣故小過亦曰有其信者必行之故受之以小過道夫】物不可以終過故受之以坎坎者陷也陷必有所麗故受之以離離者麗也【右上篇】有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後禮義有所錯附錄【問序卦中六十四卦獨不言咸何也曰夫婦之道卽咸也曰亦如上經不言乾坤但言天地則乾坤可見否曰然道夫】夫婦之道不可以不久也故受之以恆恆者久也物不可以久居其所故受之以遁遁者退也物不可以終遁故受之以大壯物不可以終壯故受之以晉附錄【問物不可以終壯故受之以晉曰物無壯而終止之理旣壯盛則必進意物進而後至於壯盛旣壯盛則衰退繼之矣今曰壯盛則必進此義如何曰物固有壯而後進者亦有進而後壯者其義自有不同此各隨其事而言難以一說拘也且以十二月卦論大壯之爲夬夬之爲幹豈非壯而後進乎至幹乃極而衰耳又問壯與晉何別曰不但如此壯而已又更須進一步也道夫】晉者進也進必有所傷故受之以明夷夷者傷也傷於外者必反其家故受之以家人家道窮必乖故受之以睽睽者乖也乖必有難故受之以蹇蹇者難也物不可以終難故受之以解解者緩也緩必有所失附錄【問緩字恐不是遲緩之緩乃是懈怠之意故曰解緩也曰緩字是散意道夫】故受之以損損而不已必益故受之以益益而不已必決故受之以夬夬者決也決必有所遇故受之以姤姤者遇也物相遇而後聚故受之以萃萃者聚也聚而上者謂之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若長子故受之以震震者動也物不可以終動止之故受之以艮艮者止也物不可以終止故受之以漸漸者進也進必有所歸故受之以歸妹得其所歸者必大故受之以丰丰者大也窮大者必失其居故受之以旅旅而無所容故受之以巽巽者入也入而後說之故受之以兌兌者說也說而後散之故受之以渙渙者離也物不可以終離故受之以節節而信之故受之以中孚有其信者必行之故受之以小過有過物者必濟故受之以旣濟物不可窮也故受之以未濟終焉【右下篇】

易附錄纂注卷十一

欽定四庫全書

易附錄纂注卷十二

元胡一桂撰總論雜卦【雜卦反對之義只是反覆則其吉凶禍福動靜剛柔皆相反了答虞大中】

乾剛坤柔附錄【剛柔𨿽各有所偏必相錯而後得中然在乾坤二卦之全體當剛而剛當柔而柔則不待相錯而不害其全矣其爻位之無過不及者如乾坤之二五亦不待相錯而不害其爲中矣陰陽變化而太極之妙無不在焉於此蓋可見也今謂乾剛坤柔便有所偏恐於二卦之彖及二五之爻有不通者答虞大中】比樂師憂臨觀之義或與或求【以我臨物曰與物來觀我曰求或曰二卦互有與求之義】附錄【臨觀更有與求之義臨以二陽言之則二陽可以臨上四陰以卦中爻言之則六五上六又以上而臨下觀自下而觀上則爲觀是平聲自上而爲物之觀是去聲道夫】屯見而不失其居蒙雜而著【屯震遇坎震動故見坎險不行也蒙坎遇艮坎幽昧艮光明也或曰屯以初言蒙以二言】纂注【蔡氏曰屯物之始生故見主初也未得位而利居貞故不失其居蒙然而生故雜二爲蒙主而能治之使明故著】震起也艮止也損益盛衰之始也纂注【蔡氏曰震陽起於下艮陽止於上損者盛之始益者衰之始】大畜時也無妄災也【止健者時有適然無妄而災自外至】纂注【蔡氏曰剛健者難畜當剛止之時故能畜莫非災也無妄之災乃所謂災也】萃聚而升不來也纂注【蔡氏曰澤聚而下木升而上】謙輕而豫怠也附錄【謙輕是自謙抑不自尊重道夫輕是自卑小之義說豫之極便放倒了如上文冥豫是也去僞】噬嗑食也賁無色也【白受采】纂注【蔡氏曰頤中有物故食賁則其色不常故無色】兌見而巽伏也【兌陰外見巽陰內伏】隨無故也蠱則飭也【隨前無故蠱後當飭】剝爛也復反也纂注【蔡氏曰剝則陽爛復則陽反】晉晝也明夷誅也【誅傷也】纂注【蔡氏曰晉離在上而明著夷離在下而明傷】井通而困相遇也【剛柔相遇而剛見揜也】纂注【蔡氏曰井往而不窮故爲通困剛掩也剛與柔相遇也】咸速也恆久也【咸速恆久】纂注【蔡氏曰有感則應故速常故能久】渙離也節止也纂注【蔡氏曰風散水故離澤防水故止】解緩也蹇難也附錄【散緩意如縦弛之類道夫】睽外也家人內也否泰反其類也大壯則止遁則退也【止謂不退】纂注【蔡氏曰大壯陰止遁陽退徐氏曰雜卦言止者三艮止也謂陽升於上止而不進天之道也節止也謂有所限節而遏止之人之力也大壯則止謂四陽方壯止而不退亦天道也】大有眾也同人親也革去故也鼎取新也小過過也中孚信也纂注【蔡氏曰莫非過也小過之過乃所謂過也小者能過豈常理哉莫非信也中孚之信乃所謂信也信出於中豈要約之所能致哉】丰多故也親寡旅也【旣明且動其故多矣】離上而坎下也【火炎上水潤下】小畜寡也履不處也【不處行進之義】需不進也訟不親也大過顚也纂注【徐氏曰本末弱故顚】姤遇也柔遇剛也漸女歸待男行也附錄【女待男而行所以爲漸淵】頤養正也旣濟定也纂注【蔡氏曰六位皆當故定】歸妹女之終也未濟男之窮也附錄【伊川說未濟男之窮爲三陽失位以爲斯義也得之成都隠者見張欽夫說伊川之在涪也一日讀易有刳桶人以此問伊川伊川不能答其人云三陽失位故伊川記之不知此語火珠林上已有蓋伊川未嘗看雜書所以被他說動了淵】夬決也剛決柔也君子道長小人道憂也【自姤以下卦不反對或疑其錯簡今以韻協之又似非誤未詳何義】纂注【蔡氏曰自姤以下有亂簡按雜卦例皆反對協韻爲序今以其例攺正大過顚也頤養正也旣濟定也未濟男之窮也歸妹女之終也漸女歸待男行也姤遇也柔遇剛也夬愚謂雜卦決也剛決柔也君子道長小人道憂也

以幹爲首不終之以他卦而必終之以夬者蓋夬以五陽決一陰決去一陰則復爲幹矣故曰君子道長小人道憂也易爲君子謀大哉言矣】

易附錄纂注卷十二

欽定四庫全書

易附錄纂注卷十三

元胡一桂撰

原象

【愚按五贊大要皆教人以象占之學首篇原奇偶之象推象之由也次篇述作者之防爲占而作也三篇明筮以其占四篇稽類以考其象五篇以警學名欲人讀易之際常如卜筮之臨假象辭以爲儀則而終趨於吉是又防象占而一之也先生嘗曰某解易只作卜筮之書今五贊皆以象占示教其防深矣】

太一肈判陰降陽升陽一以施陰兩而承惟皇昊羲仰觀俯察奇偶旣陳兩儀斯設旣幹乃支一各生兩陰陽交錯以立四象奇加以奇曰陽之陽奇而加偶陽陰以章偶而加奇陰內陽外偶復加偶陰與陰防兩一旣分一復生兩三才在目八卦指掌奇奇而奇初一曰幹奇奇而偶兌次二焉奇偶而奇次三曰離奇偶而偶四震以隨偶奇而奇巽居次五偶奇而偶坎六斯覩偶偶而奇艮居次七偶偶而偶坤八以畢初畫爲儀中畫爲象上畫卦成人文斯朗因而重之一貞八悔六十四卦由內達外附錄【貞悔出洪範貞是正防便是體悔是過防動則有悔凡悔都是過了方悔這悔是過防意思亦是多防意思下三爻便是正卦上三爻似是過多了亦似今占卜分甚主客賀孫貞是事之始悔是事之終貞是事之主悔是事之客貞是在我防悔是應人防一貞八悔如幹至泰內體皆幹是一貞外體八卦是八悔余放此義剛】交易爲體往此來彼附錄【先天圖一邊本都是陽一邊本都是陰陽中有陰陰中有陽便是陽往交易陰陰來交易陽兩邊各各相對其實非此往彼來只其象如此僴】變易爲用時靜時動降帝而王夏曆商有占無文民用弗章文王系彖周公系爻視此八卦二純六交乃幹斯父乃坤斯母震坎艮男巽離兌女離南坎北震東兌西乾坤艮巽位以四維建官立師命曰周易孔聖之是爲十翼遭秦弗燼及宋而明邵羲畫程演周經象陳數列言盡理得彌億萬年永著常式

述防

昔在上古世質民淳是非莫別利害不分風气旣開乃生聖人聰明睿知出類超羣仰觀俯察始畫奇偶教之卜筮以防可否作爲君飾開鑿戶牖民用不迷以有常守降及中古世變風移淳澆質喪民僞日滋穆穆文王身蒙大難安土樂天惟世之患乃本卦義系此彖辭爰及周公六爻是資因事設教丁寧詳宻必中必正乃亨乃吉語子惟孝語臣則忠鉤深闡防如日之中爰曁末流淫於術數僂句成欺黃裳亦誤纂注【左昭公二十五年臧昭伯如晉臧防其寶龜僂句以卜爲信與僭僭吉後平子立防防曰僂句不余欺也注僂句龜所出地名僭不信也謂求立爲臧氏後也黃裳事見坤卦六五爻】大哉孔子晚好是書韋編旣絕八索以祛乃作彖象十翼之篇専用義理揮經言居省象辭動察變占存亡進退陟降飛潛曰毫曰釐匪差匪繆假我數年庶無大咎恭惟三古四聖一心垂象炳明千載是臨惟是學者不本其初文辭象數或肆或拘嗟予小子旣防且陋鑽仰沒身奚測奚究匪警滋荒匪識滋漏維用存疑敢曰垂後

明筮

倚數之元參天兩地衍而極之五十乃備是曰大衍虛一無爲其爲用者四十九蓍信手平分置右於幾取右一蓍掛左小指乃以右手揲左之策四四之餘歸之於扐初扐左手無名指間右防左揲將指是安再扐之奇通掛之算不五則九是謂一變置此掛扐再用存策分掛揲歸復準前式三亦如之奇皆四八三變旣備數斯可察數之可察其辧伊何四五爲少八九爲多三少爲九是曰老陽三多爲六老陰是當一少兩多少陽之七孰八少陰少兩多一旣得初爻復合前蓍四十有九如前之爲三變一爻通十八變六爻揮卦體可見老極而變少守其常六爻皆守彖辭是當變視其爻兩兼首尾變及三爻占兩卦體或四或五視彼所存四二五一二分一専皆變而他新成舊毀消息盈虛捨此視彼幹占用九坤占用六泰愕匪人姤喜來復

稽類

八卦之象說卦詳焉考之於經其用弗専彖以情言象以象告惟是之求斯得其要幹健天行坤順地従震動爲雷巽入木風坎險水泉亦雲亦雨離麗文明電日而火艮止爲山兌說爲澤以是舉之其要斯得凡卦六虛奇偶殊位奇陽偶陰各以其類得位爲正二五爲中二臣五君初始上終貞悔體分爻以位應陰陽相求乃得其正凡陽斯淑君子居之凡陰斯慝小人是爲常可類求變非例測非常曷變謹此爲則

警學

讀易之法先正其心肅容端席有翼其臨於卦於爻如筮斯得假彼象辭爲我儀則字従其訓句逆其情事因其理意適其平曰否曰臧如目斯見曰止曰行如足斯踐毋寛以略毋宻以窮毋固而可毋必而通平易従容自表而裏及其貫之萬事一理理定旣實事來尙虛用應始有體該本無稽實待虛存體應用執古禦今由靜制動附錄【聖人作易只說一个理都未曽有許多事卻待甚麼事來湊所謂事來尙虛蓋謂事之方來尙虛而未有若論其理則先自定固已實矣用應始有謂理之用實故有體該本無謂理之體該萬物初無形迹可見故無下云稽考實理以待事物之來存此理之體以應無窮之用執古古便是易書裏面言語禦今今便是今日之事以靜制動理便是靜防事便是動防敬之】潔靜精防是之謂易體之在我動有常吉在昔程氏繼周紹孔奧指宏剛星陳極拱惟斯未啟以俟後人小子狂簡敢述而申

易附錄纂注卷十三

欽定四庫全書

易附錄纂注卷十四

元胡一桂撰

擇地潔處爲蓍室南戶置牀於室中央【牀大約長五尺廣三尺毋太近壁】蓍五十莖韜以纁帛貯以皂囊納之櫝中置於牀北【櫝以竹筒或堅木或布漆爲之圓徑三寸如蓍之長半爲防半爲蓋下別爲臺函之使不偃僕】附錄【蒿固非蓍然亦猶是其類若以木碁行算金錢當之則其去蓍益逺矣答曽三異】設木格於櫝南居牀二分之北【格以橫木板爲之髙一尺長竟牀當中爲兩大刻相距一尺大刻之西爲三小刻相距各五寸許下施橫足側立案上】置香鑪一於格南香合一於鑪南日炷香致敬將筮則灑掃拂拭滌硯一注水及筆一墨一黃漆板一於鑪東東上筮者齊潔衣冠北面盥手焚香致敬【筮者北面見儀禮若使人筮則主人焚香畢少退北面立筮者進立於牀前少西南向受命主人直述所占之事筮者許諾主人右還西向立筮者右還北向立】兩手奉櫝蓋置於格南鑪北出蓍於櫝去囊解韜置於櫝東合五十策兩手執之燻於鑪上【此後所用蓍策之數其說並見啟蒙】命之曰假爾泰筮有常假爾泰筮有常某官姓名今以某事云云未知可否爰質所疑於神於靈吉凶得失悔吝憂虞惟爾有神尙明告之乃以右手取其一策反於櫝中而以左右手中分四十九防置格之左右兩大刻【此第一營所謂分而爲二以象兩者也】次以左手取左大刻之防執之而以右手取右大刻之一策掛於左手之小指間【此第二營所謂掛一以象三者也】次以右手四揲左手之策【此第三營之半所謂揲之以四以象四時者也】次歸其所餘之防或一或二或三或四而扐之左手無名指間【此第四營之半所謂歸奇於扐以象閏者也】次以右手反過揲之防於左大刻遂取右大刻之策執之而以左手四揲之【此第三營之半】次歸其所餘之策如前而扐之左手中指之間【此第四營之半所謂再扐以象再閏者也一變所餘之防左一則右必三左二則右亦二左三則右必一左四則右亦四通掛一之策不五則九五以一其四而爲奇九以兩其四而爲偶奇者三而偶者一也】次以右手反過揲之防於右大刻而合左手一掛二扐之策置於格上第一小刻【以東爲上後放此】是爲一變再以兩手取左右大刻之蓍合之【或四十四策或四十策】復四營如第一變之儀而置其掛扐之策於格上第二小刻是爲二變【二變所餘之策左一則右必二左二則右必一左三則右必四左四則右必三通掛一之策不四則八四以一其四而爲奇八以兩其四而爲偶奇偶各得四之二焉】又再取左右大刻之蓍合之【或四十策或三十六防或三十二策】履四營如第二變之儀而置其掛扐之防於格上第三小刻是爲三變【三變余防與二變同】三變旣畢乃視其三變所得掛扐過揲之防而畫其爻於版【掛扐之數五四爲奇九八爲偶掛扐三奇合十三防則過揲三十六防而爲老陽其畫爲口所謂重也掛扐兩奇一偶合十七防則過揲三十二防而爲少陰其畫爲一所謂拆也掛扐兩偶一奇合二十一防則過揲二十八策而爲少陽其畫爲一所謂單也掛扐三偶合二十五策則過揲二十四策而爲老陰其畫爲乂所謂交也】附錄【交者拆之聚故爲老陰重者單之積故爲老陽】如是每三變而成爻【第一第四第七第十第十三第十六凡六變並同但第三變以下不命而但用四十九蓍耳第二第五第八第十一第十四第十七凡六變亦同第三第六第九第十二第十五第十八凡六變亦同】凡十有八變而成卦乃考其卦之變而占其事之吉凶【卦變別有圖說見啟蒙】禮畢韜蓍襲之以囊入櫝加蓋斂筆研墨版再焚香致敬而退【如使人筮則主人焚香揖筮者而退】

易附錄纂注卷十四

欽定四庫全書

易附錄纂注卷十五

元胡一桂撰愚接易有卦象爻象有卦序有卦互體本義皆未有圗今爲圗並說及有文言辧十翼論各一篇不敢列於九圗悉附五贊後云

卦象圖【易大曰庖羲氏仰以觀於天文俯以察於地理觀鳥獸之文與地之宜近取諸身逺取諸物始作八卦卦卽象也至文王周公孔子象益著焉而其所謂象亦不過天文地理人事鳥獸艸木數端而已朱子嘗謂四聖之易各有不同不可作一例防故今列爲此圖天地人物之象畢具而羲文周孔取象之同異皆於此可見云】

伏羲【卦】

文王【彖】

周公【爻】

孔子【大象文言說卦】

﹤經部﹐易類﹐易附錄纂注﹐卷十五﹥﹤經部﹐易類﹐易附錄纂注﹐卷十五﹥﹤經部﹐易類﹐易附錄纂注﹐卷十五﹥﹤經部﹐易類﹐易附錄纂注﹐卷十五﹥

爻象圖

世儒言象尙矣率多祖說卦子彖爻孫卦體其有不合說卦者則委曲牽合傅防以幸其中而數聖人取象之意胥失之矣何則卦者象之原也彖者言象之始也爻者言象之衍也說卦者總彖爻取象之例也然夫子夢周公而心文王參包羲於未畫其於說卦明象不特括彖爻之例又自有出於彖爻之外者不可不察也姑卽數卦論之坤爲馬離爲牛文王之彖也幹稱龍馬【稱龍見幹六爻稱馬見大畜爻】震坎稱乘馬【見屯卦】周公之爻也自文王取象觀之幹何嘗稱馬坤何嘗稱牛震何嘗稱龍周公𨿽於大畜之幹稱馬而於幹本卦但稱龍坤亦未嘗稱牛震亦未嘗稱龍也夫子則直曰乾爲馬坤爲牛震爲龍是豈故欲異於文王周公哉又自有見於卦爻之象而取之也或者不察但見乾馬坤牛載於說卦舉凡卦爻之言馬必求之干言牛必求之坤如王輔詞所謂定馬於幹案【闕】卦有馬無干則僞說滋謾者自漢儒以來不能不墮此獘矣終輔嗣𨿽知非先儒之失實自未嘗勘破夫子取象本不必同於先聖是以卒無一說以爲之剖決但謂不必泥象至有忘象之論是亦甚未爲得也近世西蜀大儒隆山李先生優於明象者也其論坤卦直曰幹旣稱馬坤不得不稱牝以別之殊不知彖文王所作文王彖幹何嘗稱馬而顧於坤乃稱牝以求別於幹也此亦祖說卦以爲論而其失殆有甚焉者然則說卦不足據歟曰由文王而周公由周公而孔子故彖而後有爻爻而後有說卦其人非一時其書非一手其取象非一端故朱夫子嘗謂伏羲自是伏羲易文王自是文王易周公自是周公易孔子自是孔子易各有不同於其不同之中而求其同可也遽謂孔子易卽文王周公之易而以彖爻大象盡求合於說卦不可也蓋自諸儒分經合之後學者便文取義往往混而同之其患故如此愚嘗妄謂說卦之言象其有合於彖爻者則括彖爻之例也【如震坎稱馬之類】其有不合於彖爻者則又夫子之所自取也【如坤牛震龍之類】其有彖爻所未取而取者則又夫子所以括大象之例【如乾天坤地之類】而亦有出於大象之外者也【如乾父坤母之類】以此求之其亦庶乎不至於膠且泥矣𨿽然彖爻所取之象猶略耳如乾爻𨿽象以龍而彖於元亨利貞之外像則未之聞【文王於幹無所取象】坤彖𨿽象以馬而自牝馬之外他象則未之見至吾夫子以八物窮卦爻之情以八徳狀卦爻之性而六十四卦大象如幹則統象於天坤則統象於地象屯以云雷象蒙以山泉直曲盡卦爻之妙而文王周公不言之祕又爲之說卦以旁通之防夫子則天地山澤雷風水火之象健順動入防麗止說之徳終莫能以自著何以致用於天下此萬世而後決嫌疑定猶豫謀之卜筮皆有所觀玩而不迷於吉凶悔吝之塗者夫子之功實倍三聖窮天地亙古今而不可泯滅者也【或疑八物之象見於左謂夫子之前已有者非也愚於文言辧論之詳矣】世儒但區區文字間以求其言象之合莫究其施於實用功在生民徳侔天地是豈足與論夫子之盛哉朱夫子易象說旣深足以破古今忘象泥象者一偏之見防淵亞夫之錄以爲非圖無以見凡例愚不敏謹遵遺訓而以彖爻大象文吉說卦凡言象者分八卦爲圖而以天文地理人事鳥獸艸木爲次列八卦於其上位四聖於其左按圖而觀取象之同異庶乎其可見矣【前說】

聖人取象非一端有取之全體者有取之各體者有取之互體者有取之似體者有取之應體者有𨿽無其象而取卦名義者有取之逐爻者有取之逺近取之陰陽之爻者如頤如井如鼎此伏羲取之全體者卦卽象也如大過棟橈小過飛鳥如剝之牀咸艮之身如六十四卦之大象此文王周公孔子取之全體者如屯豫建侯則侯屬震大畜良馬則馬屬幹說卦八物各屬八卦此皆取之各體者如同人【闕】畜【闕】取互體震巽中孚賁稱馬兼取互體震坎頤【闕】大壯似兌而稱羊明夷互坎無應而稱喪馬

二簋無其象而義取諸損此皆取之互體似體應體與夫卦名義者悉見彖爻中至於逐爻取義而分逺近陰陽則文王周公彖爻難以槪舉愚旣分八卦爲圖各疏羲文周孔之尢而逐爻取象則別爲圖以該之庶幾不至混淆以便觀玩非敢自謂有得於易也嘗試論之羲之象在卦中文之象取其大綱周公𨿽本之文王已多其所自取夫子𨿽本之文王周公然其同者間見而其所自取者抑不止如周公之多於文王矣然則易之取象實至夫子而大備也微夫子之象不可也但讀易者毋執周公之象以求之文王又毋執夫子之象以求之文王周公同者自同異者自異要皆各明夫伏羲之卦可也必欲牽合傅防盡彊而同之是亂數聖人之象也亂數聖人之象而象終不可悟其亦弗思之甚也【續說】

卦序圖

幹

恆咸

坤

壯大遁

蒙屯

夷明晉

訟需【需訟對晉明夷】

暌家人

比師

解蹇

履小畜

益損

否泰【秦否對損益】

姤夬

有大同人

升萃

防謙

井困

蠱隨

鼎革

觀臨

艮震

賁噬嗑

妹解漸

復剝

旅丰

畜大無妄

兌巽

頤【似離】

節渙

大過【似坎】

中孚【中孚似頤厚畫離體】

坎

小過【小過似大過厚畫坎體】

離

濟未旣濟【旣未坎離之交不交】

愚按易緯書曰易六十四卦文王以上下經分之邵子震巽首乾坤中坎離終水火之交不交皆至理也又曰乾坤坎離上篇之用兌艮震巽下篇之用頤中孚大小過二篇之正又曰天有二正【乾離】地有二正【坤坎】共用二變以成八卦也【二變震巽震反爲艮巽反爲兌合四正卦爲八卦】天有四正【坤坎兼頤中孚頤似離中孚厚畫離】地有四正【坤坎兼大小過大過似坎小過厚畫坎】共用二十八變以成六十四卦也【二十八卦反覆爲五十六通上八卦爲六十四】是以小成之卦正者四變者二共六卦也大成之卦正者八變者二十八共三十六卦也【三十六指上下經各十八卦而言三十六是天地間眞數天南極入地三十六度北極出地三十六度亦理數之極至者】環溪李氏曰經分上下見於大傳大衍章二篇之防之語兼序卦至坎離別起文義而上經首乾坤是二老對立下經首咸是二少合體故序卦上經隱幹

坤之名下經獨隱咸之名以【闕】

見者上經

需訟對下經晉明夷需訟變之盡爲【闕】

爲需上經泰否對下經損益泰否乾坤之交不交損益咸恆之交不交也上經自屯蒙至臨觀下經自遁大壯至革鼎此屯蒙變之盡爲革鼎臨觀變之盡爲遁大壯也上經頤與大過偶而在坎離之前下經中孚與小過偶而在旣濟未濟之前上經終於坎離下經終於旣濟未濟而旣濟未濟者坎離之交不交也【頤似離大過似坎而坎離繼之中孚厚畫離小過厚畫坎而旣未濟繼之此坎離又爲乾坤震巽艮兌之用也】上經五十二陽爻五十六陰爻下經五十六陽爻五十二陰爻以此觀之信知經分上下必有至理惜乎其說不未能究其所以然者愚謂序卦至理𨿽不可以淺窺然諸儒之論亦得其略矣故不敢復贅爲之說云

卦互體圖

幹互體凡十二卦【凡十六乾與坤卦爻陰陽相對】

幹夬大有大壯同人革

姤大過鼎恆遁咸

兌互體凡十六卦【凡十六兌與艮卦爻陰陽相對】

大有大壯小畜需大畜泰離丰鼎恆巽井蠱升旅小過

離互體凡十六卦【凡十六離與坎卦爻陰陽相對】

小畜需履兌睽歸妹家人旣濟巽井訟困未濟解漸蹇

震互體凡十六卦【凡十六震與巽卦爻陰陽相對】

大畜泰中孚節損臨賁明夷蠱升渙坎蒙師艮謙

巽互體凡十六卦【凡十六巽與震卦爻陰陽相對】

萃否小過旅咸遁困訟

隨無妄丰離革同人兌履坎互體凡十六卦【凡十六坎與離卦爻陰陽相對】

豫晉謙艮蹇漸解未濟

震噬嗑明夷賁旣濟家人歸妹睽艮互體凡十六卦【凡十六艮與兌卦爻陰陽相對】

比觀豫晉萃否坎渙

屯益震噬嗑隨無妄節中孚坤互體凡十二卦【凡十二坤與乾卦爻陰陽相對】

坤剝比觀師蒙

復頤屯益臨損

易大曰若夫雜物撰徳辧是與非則非其中爻不備本義曰此謂卦中四爻語錄曰先儒解此多以爲互體如屯震下坎上就中間四爻觀之自二至四則爲坤自三至五則爲艮故曰非其中爻不備互體說漢儒多用之左占得觀卦處亦舉得分明看來此說不可廢陳厲公生敬仲筮之遇觀之否曰坤土也巽風也乾天也風爲天於土上山也有山之材而照之以天光於是乎居土上兩卦皆有互體之艮故言山今分八卦爲圖揭中四爻以明卦之有互體卦位爲次圖成而卦爻陰陽各各相對莫不有其意義所存若以六十四卦橫圖觀之尢有可言者自第二畫至第四畫陽儀中互四乾四兌四離四震四巽四坎四艮四坤陰儀中亦互四乾至四坤兩以四卦數之而周六十四卦自第三畫至第五畫陽儀中前十六卦互二乾至二坤後十六卦亦互二乾至二坤陰儀中互體亦然四以二卦數之而周六十四卦然後合全體觀之自初畫至三畫一个乾一至坤八而該六十四二畫至四畫兩个乾一至坤八而該六十四四畫至上畫八个乾一至坤八而六十四卦成矣加倍而生以次而位乾一坤八之序一皆順數之而不紊焉此又其自然之妙也至若干卦中四爻自互二幹並二體爲四乾坤卦中四爻自互二坤並二體爲四坤是乾皆互乾坤皆互坤陰陽各得而不雜也三男之卦各聚三男三女之卦各聚三女如震卦自二至四互艮自三至五互坎坎卦自二至四互震自三至五互艮艮卦自二至四互坎自三至五互震各並本卦而三男備巽離兌三女之卦互體亦然陽皆互陽陰皆互陰女不紊男男不紊女此又自然而然不加人力有不容言之妙者【其他亦有一卦備三男三女者小畜備三女而臨之以父豫備三男而臨之以母節備三男而少女間之旅備三女而少男間之如革如鼎此父之臨三女也如蒙如屯此母之臨三男也如丰如井則長男中男間三女如渙如噬則長女中女間三男此皆父母男女雜居而不純者也】謂互體非易中一義斷斷乎其不可也讀易者其可忽諸

易十翼論

易之有十翼猶天之有日月人之有耳目輕重之有權衡長短之有尺度誠易之門庭象數之機括也十翼不作易之名且不立卦畫於誰乎吾不得而知也辭系於誰乎吾不得而知也卦辭將何用乎吾不得而知也幹烏知其爲天乎坤烏知其爲地乎震巽坎離艮兌烏知其爲雷風水火山澤乎十翼作矣易之名立矣卦然後知其爲羲之畫也辭然後知其爲文之繇也卦辭然後知其爲卜筮之用也幹然後知其爲天坤然後知其爲地震巽坎離艮兌然後知其爲雷風水火山澤也不特此爾讀仰觀俯察章則知伏羲泛觀易之寓讀神物變化章則知伏羲黙得易之要讀極儀象卦成列因重章則知伏羲作易得自然之位與六十四卦之次是伏羲之易非十翼無以自眀於後世易之興也當殷之末世周之盛徳邪當文王與紂之事邪則是易其爲文王之興易矣易之作也其於中古乎作易者其有憂患乎以至九卦之陳盡本全卦之序吾又知文王爲憂患而作易不徒系以辭而序易亦出於文王矣帝出乎震齊乎巽以下後天八卦方位之序不一言之是文王之易非十翼亦無以自白於世也其曰聖人作易生蓍倚數立卦生爻以和道徳以順性命此言聖人不徒畫爲一定之卦而用易有蓍如此其曰大衍之數五十分二掛一揲四歸奇再扐後掛此明揲蓍之法以垂萬世而本末曲盡無遺者又如此其曰系辭焉以明吉凶又曰系辭焉以斷吉凶又曰系辭焉以盡言變而通之以盡利鼓之舞之以盡神此明聖人系辭亦無非所以爲尙占之用以利人此羲文之易非十翼亦無以闡其用於世也以至八卦不徒列八物之象而天之健地之順雷風之動入坎離之陷麗山澤之止說必毫分而絲析之惟恐斯人知其象而莫知其徳及夫六十四卦之大象論象之後必示人以占易之方不啻耳提面命之教是卦爻之性情非十翼亦無以其蘊於世也吾故曰易之有十翼猶天之有日月人之有耳目輕重之有權衡長短之有尺度誠易之門庭象數之機括者此也猶未也蓋至於崇陽抑陰進君子退小人尊卑之分貴賤之等與夫幽明之故死生之說鬼神之情狀凡可因以明性命道徳之蘊以淑身心者纎悉畢言之於是易始不徒局於象數卜筮之書推之而至精至變至神之妙天下萬世皆由之以識太極儀象生八卦之道而盡事物之情𨿽不假卜筮亦自足以爲吉凶之前知矣十翼之作其有功於萬世固如此哉不然如爻辭先儒以爲系於周公至引韓宣子適魯見易象而知周公之徳爲證亦可謂有據矣然夫子於十翼所未明言後世遂不免紛紛之疑卒莫能有一定之說𨿽以朱夫子亦不過曰是先儒之言且得從之則亦莫能必其作於周公也而況卦也彖也卜筮也八卦之性情也防十翼欲其不懵然於人心不可也嗚呼易之不可無十翼審矣近世歐公乃不能不致疑於其書童子問中直以系辭與文言爲非夫子作是何其無見於易一至此邪猶幸而朱夫子之論昭如也本義啟蒙不作如之何其可也

文言辧

或疑文言非夫子作蓋以第一節

與穆姜之言不異本義以爲疑古有此語穆姜稱之夫子亦有取焉得之矣然猶以爲疑古有之初亦未甞質言之者蓋嘗妄論之曰若果如或疑則何止文言𨿽大象亦謂之非夫子作可也何者八卦取象𨿽多而其要者則天地山澤雷木風水雲泉雨火電日【皆大象取者】今考文言彖辭自震雷之外【震驚百里卽雷也】離𨿽取象於日而未嘗象火周公爻辭自巽木【漸四爻】離火【離丰】之外𨿽三取雨象亦未嘗専取坎他則未之聞焉至夫子翼易始列八物之象而六十四卦大象於是乎始各有定屬如是則夫子以前凡引易者不當有同焉者也而左傳所載卜筮之辭多取八物之象此皆在夫子未作前引易以占者如此若然則大象亦謂之非夫子作凡卜筮之辭已前元有可也謂夫子作者非也今欲知其果作於夫子而無疑其將何說以證嘗反覆思之而得其說春秋夫子筆削之經也左傳春秋經傳也夫子系易實在作春秋之前絕筆於獲麟蓋不特春秋之絕筆亦諸經之絕筆也左氏生夫子之後尊信夫子春秋始爲之傳由此觀之謂易有取於左傳乎抑左傳有取於易也又況左傳所載當時語其事則髣髴其文多出於自爲如呂相絕秦書今觀其文法要皆左氏之筆而穆姜爲人淫慝迷亂安得自知其過而有此正大之言如棄位而姣等語決知非出於其口如是則四徳之說是左氏本文言語作爲穆姜之言明矣至若占辭多取諸八物亦非當時史氏語左氏蓋本夫子大象以文之一時不暇詳密遽以夫子所作之辭爲夫子以前之人之辭也又如國語載司空季子爲晉文公占得國之辭又不特取諸八物且有及於坎勞卦之說如是則並與說卦亦謂之非夫子作可乎大抵居今之世讀古聖人書只當以經證經不當以證經若經有可疑他經無證闕之可也何況夫子十翼其目可數今乃因文反致疑於經可乎愚是以知文言大象眞夫子作而左氏所引不足爲惑故不得不辧

本義啟蒙論

有天地矣可無易乎不可也有易矣可無本義啟蒙乎不可也金聲玉振集大成眾言殽亂折諸聖朱夫子其聖人之徒歟蓋自漢儒始變亂古易至有流爲術數之歸而卒大亂於王弼且雜以虛無之論吾易遂晦蝕於天下寥寥千載孰覺我人太極有圖易通有書往古不之祕開萬世理學之源斯道始有系屬迨夫易寫胸中之成書皇極具經世之大法正蒙闡象數之條目是𨿽古經變亂未就釐正而術數虛無之學爲之一洗吾易粲然復明未幾陋儒妄作異論蠭起易置圖書【闕】指【闕】邵子【林栗】冒僞著述【麻衣易之類】易道又幾晦蝕朱夫子勃興探前聖之精微破俗學之繆妄本義啟蒙有作而後吾易復明於後世愚嘗謂孔聖以來朱夫子有功於易斷斷乎其不可及者蓋以本義之爲書也圖書位定而天地自然之易明先後天圖列而羲文之易辧二篇十翼不相混雜易經始爲之復昌明於後世三百八十四爻兩言以蔽之曰象占而觀玩不渉虛無至於崇陽抑陰進君子退小人於坤初六之爻者不過數語而天之經地之義人之紀易之要領直包括無遺恨此本義不可少於天下也啟蒙之爲書也本圖書則掲天生神物章而易之本原正原卦畫則表易有太極章而易之位列明明蓍防則明大衍章而掛扐之法定考變占則博取左氏以明斷例而吉凶趨避之見審合四篇大防壹皆寓尊陽之防意而小人盜賊不得竊取而用此啟蒙不可少於天下也語錄成書如【闕】

麻衣劉牧與夫林栗袁樞之徒所以惑世誣民者莫不悉有以黜其僞折其悖摧防廓淸羽翼數聖人之易於天下此愚所謂自孔聖以來朱夫子有功於易斷斷乎不可及者豈誣也哉或曰是則然矣易者陰陽剛柔仁義性命道徳之書今防然蔽之以卜筮得毋局於一偏而不免漢儒術數之獘乎且系辭明言易有聖人之道四焉今本義惟以象占分之而不及辭變得毋四者之目遺其二乎吁是皆未之思也易固陰陽剛柔仁義性命道徳之書而卜筮者正將使人盡仁義之道參陰陽剛柔以順性命以和道徳耳豈徒托之空言而不見諸實用乎又況卜筮之頃至理無乎不在正得聖人作易本意朱子已嘗言之柰何以此疑吾易乎至於聖人之道𨿽有四實不離乎二有象而後有辭有占而後有變不得於象則玩辭爲空言不由於占則觀變於何所故有象辭有占辭占而後有卦變爻辭舉象占則辭變在其中若惟舉占則象辭變在其中此四者之序由輕歸重辭變統於象占象又統於占所以本義舉象占而統論易書一以貫之曰占謂之有遺可乎哉或又曰易之所重在占固也人之於易必占而後可用不占則易竟無用矣乎曰不然也朱子嘗曰凡讀一卦一爻便如占筮所得虛心以求辭義之所歸以爲凶吉可否之決然後考其象之所以然求其理之所以然推之於事使上自王公下至民庶所以修身治國皆有所用初未嘗不示人以學易而用之之方也必曰占乎而後用之朱子之志荒矣

易附錄纂注卷十五

