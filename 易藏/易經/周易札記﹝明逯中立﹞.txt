

欽定四庫全書

經部一

周易札記

易

提要

【臣】等謹案周易札記三卷明逯中立撰中立字與權號齋聊城人萬曆丙戌進士由行人擢給事中以建言貶陜西按察司知事是書明史藝文志不著錄朱尊經義考亦不載蓋當時編次無法與其兩垣奏議合爲一書故錄經解者無自而著其名也其書首爲啟集略次分上經爲一卷下經爲一卷系辭以下爲一卷不載經文但標卦名篇名隨筆記錄采之諸家者爲多其以己意論著者僅十之四五然去取頗爲精審大防以義理爲主不失純正至中孚復姤諸卦亦參用易緯卦气起中孚及一卦值六日七分之說蓋平心論義不立門戶之見者也乾隆四十四年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

周易札記卷首

明逯中立撰

易學啟蒙集略

本圖書第一

河圖以五生數統五成數而同處其方有交泰之義故以相生爲序而左行自北而東而南而中而西而復始於北洛書以五奇數統四偶數而各居其所有尊卑之義故以相尅爲序而右行自北而西而南而東而中而復始於北河圖五與十居中而奇偶之二十列於方之外積數五十有五洛書以五居中而數極於九積數四十有五然洛書縱橫十五而虛其中則無非十也河圖洛書之北與東與中央其位其數皆同而南與西則互遷者陽不可易而陰可易成數𨿽陽固亦生之陰也此劉歆所謂經緯表裏之說也故伏羲虛河圖之中而畫卦大禹總洛書之實而敍疇要之圖亦可以敍疇而書亦可以畫卦蓋天生神物以啟聖人而開萬世道學之源也其奇偶生成縱橫分合朱子言之備矣但謂虛五與十爲太極五與十亦天地生成之數也以六七八九爲乾坤坎離以一二三四爲兌震巽艮是以河圖就先天之位而幹何取於七坎何取於九艮何取於一巽何取於四其以洛書爲八卦則又不合於河圖之數皆未免牽彊湊泊而不出於自然也夫圖書者五行生成之數而八卦者陰陽老少之變也太極生兩儀兩儀生四象四象生八卦則天地之數五十有五者皆太極也不必虛五與十而爲太極也聖人觀象而防理故則其奇偶以畫卦非必拘拘焉以某爲幹以某爲坤而一一與圖書之數合也周子嘗以水火木金爲四象矣四象生八卦非四象卽八卦也善乎程子之言曰無圖書八卦亦須知伏羲之畫卦則知禹之敍疇矣

原卦畫第二

易大傳曰易有太極是生兩儀兩儀生四象四象生八卦又曰八卦相錯故康節云一分爲二二分爲四四分爲八八分爲十六十六分爲三十二三十二分爲六十四此明道先生所謂加一倍法也夫太極無爲而陰陽相推爲四象爲八卦爲六十四卦皆於其上各加兩儀而已其爲六十四也又皆以干一兌二離三震四巽五坎六艮七坤八而順陰陽老少之序此天地自然之數而成卦之次也乃大傳曰乾坤其易之門邪有乾坤則有六子而六十四卦之象巳具矣畫止於六者陰陽之運極六月而反故六陰六陽盡而周一嵗終則有始天道也其圓圖者規橫圖而圓也後天圖者由先天而交也康節曰乾坤縱而六子橫易之本也震兌橫而六卦縱易之用也深哉康節之於易乎【邵曰乾坤定位也震巽一交也兌離坎艮再交也故震陽少而陰尙多也巽陰少而陽尙多也兌離陽浸多也坎艮陰浸多也無極之前陰含陽也有象之後陽分陰也陰爲陽之母陽爲陰之父故母孕長男而爲復父生長女而爲姤是以陽起於復而陰起於姤也以上先天圖易者一陰一陽之謂也震兌始交者也故當朝夕之位坎離交之極者也故當子午之位巽艮不交而陰陽猶雜也故當用中之偏乾坤純陽純陰也故當不用之位以上後天圖】

明筮防第三

揲蓍求卦之法以蓍五十策虛一不用以象太極之無爲而用四十九策信手中分以象兩儀掛右手一策於左手小指間以象三才而後四揲左右手之策以象四時歸其餘策扐之左手中三指之兩間以象閏其數通掛一之策不五則九是爲一變再合其見在之策【或四十四策或四十策】分掛揲歸如第一變之儀其掛扐者不四則八是爲二變再合其見在之策【或四十策或三十六策或三十二策】分掛揲歸如第二變之儀其掛扐者亦不四則八是爲三變三變旣畢乃視其掛扐之數五四爲少九八爲多三少如爻之奇幹也故曰老陽【其數十三除初掛之一止十有二策而其揲策九其數三十有六】三多如爻之偶坤也故曰老陰【其數二十五除初掛之一止二十有四策而其揲策六其數亦二十有四】兩多一少則一少爲主震坎艮也故曰少陽【其數二十一除初掛之一止二十策而其揲策七其數二十有八】兩少一多則一多爲主巽離兌也故曰少陰【其數十七除初掛之一止十有六策而其揲策八其數三十有二】是爲一爻再合四十九策復分掛揲歸以成一變每三變而成一爻十有八變而成一卦乃考其卦爻之老少老變而少不變以占吉凶此揲法也夫一二三四五六七八九十者天地生成之數也五與十者天地生成之數之極也故河圖以之居中而大衍以之爲數虛一分二象三揲四者其生數也揲策之六七八九者其成數也以虛一分二象三揲四而後有揲策之六七八九者生成之相因也天地非四時無以成嵗功故奇揲之數除初掛之一而皆以四進退之其爲陰陽老少無往而不合焉不必圍三圍四用全用半而後見也然則五十者天地之體虛一而用四十有九者天地之用也四十有九者萬物之體除初掛之一而用四十有八者萬物之用也何也乾道變化各正性命天地之用萬物之所以爲體者也是故用九用六者易也卦則八而蓍則七也蓍也者其備天地萬物之理而易之所以爲用者乎

考變占第四

朱子曰六爻不變以本卦辭占內卦爲貞外卦爲悔【貞爲事始悔是事終】一爻變以本卦變爻辭占二爻變以本卦變爻辭占上爻爲主【占主變須就其變之極處看】三爻變以本卦及之卦辭占本卦爲貞之卦爲悔四爻變以之卦二不變爻辭占下爻爲主五爻變以之卦不變辭占【筮法以少爲主】六爻變以乾坤二用爲例占之卦辭此占法也夫羲皇之作易也有畫而無辭周孔系以辭而易道明後人知有辭而易道晦矣古人三人占許爲別說今觀春秋左氏傳及國語所載往往於畫像取義非顓以辭也顓以辭則所該者有限也故有卦象有卦體有卦變有互體有反對合而觀之而占法備矣故曰變動不居周流六虛不可爲典要惟變所適又曰神而明之存乎其人

筮辭【附】

假爾泰筮有常假爾泰筮有常某官姓名今以某事云云未知可否爰質所疑於神於靈吉凶得失悔吝憂虞惟爾有神尙明告之

周易札記卷首

欽定四庫全書

周易札記卷一

明逯中立撰

上經

幹

詩云維天之命於穆不已幹也文王之徳之純亦幹也元亨利貞分言之則爲四徳統言之則渾然在一念之中人心一爲私欲所間則幹者息而四徳亡矣君子克己復禮久之則純亦不巳所謂自彊不息者也程子曰終日幹幹君子當終日對越在天也聖學盡於此矣乾元亨利貞於一念無私時見之

能潛能見能躍能飛惟龍爲然龍性健故也故非有終日幹幹之徳則不能如龍矣

羣龍一龍也羣龍無首則用九而不爲九用矣故能爲初九之潛九二之見九三之惕九四之躍九五之飛上九之不亢乘龍禦天首出庶物而萬國咸寧

大明終始以下十五字吳艸廬移於乃利貞下

朱子曰气至而生卽乾元也是知太和之气卽乾元之散殊者也保合太和而後貞下起元天地萬物皆然蘇氏曰義非利則冽而不和猶二之也秋气肅而萬物成於人道爲義義者宜也宜則無不和而利矣天理人情非有二也

君子行此四徳者天行之健也運而不已渾然無迹一有比儗之心則非行矣

士人終日營營無非求人知之心故遁世無悶易不見是而無悶難

君子不言而信故無言不信不動而敬故無行不謹信謹誠也非誠則邪矣惟言信行謹則不閒邪而邪自閒不存誠而誠自存非信謹之外又別有一閒邪存誠工夫也

君子以進徳爲業修之乃能居之居是實有諸巳非由外襲也修辭立其誠是爲居業誠立則明生故能知至知終蘇氏曰至之爲言往也終之爲言止也幹之進退之決在三故可往而往其幾可止而止其義性爲體爲收斂情爲用爲發越萬物之發生長養者情也利貞則保合太和約其情以歸於性故曰性情蓋不收斂則不能發越是以聖人主靜以立人極

乾元者始而亨者也利貞者性情也以利貞爲性則以元亨爲情矣大哉幹乎剛健中正純粹精也六爻發揮旁通情也以爻爲情則以卦爲性矣故性善情善而才亦善

君子行此四徳行成而後可用非潛何以有成乎龍不潛不飛初之而未見者以行而未成故也張子曰未至於聖皆行未成之地耳

寛有寛裕寛大二意不寛裕則以淩節而不達不寛大則以小成而自安仁以行者徳博而化澤及於天下矣故曰君徳也

陽極則陰生龍至秋分而蟄然則處亢之道其惟以潛乎

幹六爻皆陽健也人無私則健故能初九而潛九二而見九三而惕九四而躍九五而飛上九而不亢進退行止各從其時惟孔子之絕四足以當之

子夏傳曰元始也亨通也利和也貞正也

程子曰乾天也天者天之形體幹者天之性情幹健也健而無息之謂幹

又曰元者萬物之始亨者萬物之長利者萬物之遂貞者萬物之成惟乾坤有此四徳在它卦則隨事而變焉故元專爲善大利主於正固亨貞之體各稱其事崔仲鳬曰元亨利貞舉天道而制人事天之生徳爲元其流暢爲亨爲利其收功爲貞人心之生理爲元其發揮爲亨爲利其成業爲貞天之四徳萬古不息其賦於物四時各異心之四徳渾融而宰其見於事循環各別來矣鮮曰陽曰九陰曰六者河圖洛書五皆居中則五者數之祖也故聖人起數止於一二三四五參天兩地而數參天者天之三位也天一天三天五也兩地者地之二位也地二地四也一二三四五者生數也六七八九十者成數也然生數者成之端倪成數者生之結果故止以生數起之過揲之數皆以此九六之參兩所以爻言九六

程子曰龍之爲物靈變不測故以象乾道變化陽气消息聖人進退

熊南沙曰三於三才爲人道以干徳而居人道君子之象也故不言龍下幹終而上干繼故曰幹幹

蘇東坡曰上九亢龍有悔夫處此者豈無無悔之道哉故凡言有者皆非必然者也

程子曰用九者處乾剛之道見羣龍謂觀諸陽之義無爲首則吉以剛爲天下先凶之道也

朱子曰用九言筮得陽爻者皆用九而不用七蓋諸卦百九十二陽爻之通例也以此卦純陽而居首故於此發之而聖人因系之辭使遇此卦而六爻皆變者卽此占之蓋六陽皆變剛而能柔吉之道也故爲羣龍無首之象而其占爲如是則吉春秋傳曰乾之坤曰見羣龍無首吉蓋卽純坤卦辭牝馬之貞先迷後得東北喪朋之意

用九用六二爻程朱二先生說各別一則居省象辭一則動察變占可兼用也

蘇東坡曰見羣龍明六爻皆然也蔡墨曰其姤曰潛龍勿用其同人曰見龍在田其大有曰飛龍在天其夬曰亢龍有悔其坤曰見羣龍無首吉古之論卦者以定論爻者以變姤者初九之變也同人者九二之變也大有者九五之變也夬者上九之變也各指其一而坤則六爻皆變吾是以知用九之通六爻也用六亦然

程子曰四徳之元猶五常之仁偏言則一事專言則包四者

朱子曰變者化之漸化者變之成物所受爲性天所賦爲命太和陰陽防合沖和之气也各正者得於有生之初保合者全於巳生之後

蘇東坡曰方其變化各之於情無所不至反而循之各直其性以至於命此所以爲貞也情者性之動也溯而上至於命沿而下至於情無非性者故曰利貞者性情也言其變而之乎情反而直其性也

薛文淸曰乾道變化各正性命物物一太極也性命之理於一艸一木見之於天地萬物有形而可見者皆乾道變化各正性命也各正性命是各得性命之正蘇東坡曰陰陽和而物生曰嘉

程子曰義安處便是利

孔氏防以貞屬信而引幹鑿度雲水土二行兼信與智故略而不言

朱子曰乾卦六爻文言皆以聖人明之有顯而無淺深

程子曰閒邪則誠自存不是外面捉一个誠將來存著今人外面役役於不善於不善中尋个善來存著如此則豈有入善之理只是閒邪則誠自存又曰敬是閒邪之道

又曰閒邪則誠自存誠存斯爲忠信也如何是閒邪非禮而勿視聽言動邪斯閒矣

又曰修省言辭只爲立己之誠意乃是體當自家敬以直內義以方外之實事

又曰知至則當至之知終則當終之須以知爲本知之深則行之必至無有知之而不能行者知之而不能行只是知得淺饑不食烏啄人不蹈水火只是知人爲不善只是不知

朱子曰修辭只是立誠只是平日語黙之間以气上驗之思與不思而發意味自別

問忠信進徳修辭立誠在聖人分上如何曰在學者則勉彊而行之在聖人則安而行之也

薛文淸曰學者舊習語言出於鄙俚者皆當絕去必使一言無不正所謂修辭立誠也

又曰欲修辭以立誠則言自簡何也以可言者少也又曰修辭以立誠則言不妄發

來矣鮮曰五居九五之位又有快覩之民九四以下龍徳之賢皆爲之輔是以上九無位無民無輔

呂涇野曰潛龍勿用下也以下言人道陽气潛藏以下言天道君子之盡人道凡以師天道耳

項平甫時舎字讀去聲止也猶傳舎之舎

張子曰大人造位天徳成性躋聖若夫受命首出則所性不存焉故不曰位乎君位而曰位乎天徳

楊敬仲曰與時偕極則𨿽處上位而不亢

蘇東坡曰天以無首爲則

或問幹六爻皆聖人事乎程子曰盡其道者聖人也得失則吉凶存焉豈特幹哉諸卦皆然也

朱子曰或疑乾剛無柔不得言中正者不然也天地之間本一气之流行而有動靜耳以其流行之統體而言則但謂之幹而無所不包矣以其動靜分之然後有陰陽剛柔之別也

熊南沙曰傳曰性命利貞曰性情言命以見性之本言情以見性之用性爲本體情爲應用必常以性照察於情使用不離體體不離用是謂性其情揮廣韻云動王肅雲散言動而散於諸卦不但干之六爻也橫渠所謂徧被六十四卦是巳

朱子曰大極本無一物天地生物不言所利故聖人之於功業𨿽有若無分定故也

熊南沙曰學者覺也覺之則存存故曰聚

虞翻曰以干接幹故重剛位非二五故不中

孔氏防曰三四爲人道人下近於地上逺乎天九四近於天而逺於地非人所處故曰中不在人

薛文淸曰從心所欲不逾矩先天而天不違也上律天時後天而奉天時也

張子曰亢龍以位畫爲言若聖人則不失其正何亢之有

來矣鮮曰龍之爲物始而潛繼而見中而躍終而飛旣飛於天至秋分又蟄而潛於淵此知進知退變化莫測之物也九五飛龍在天得時之極乃在於此過此則亢矣安得無悔惟知進知退則無悔矣伊尹之復政厥辟周公之罔以寵利居成功皆無悔也

熊南沙曰羣龍謂潛見躍飛者凡卦以初爲足以上爲首臨川鄒湛曰自初至五皆以無首而吉上九則爲首矣能見羣龍之無首而不敢爲首故悔亡而吉昔王介甫常欲系用九於亢龍下程先生不謂然也意或疑蔡墨語而實不然若六爻皆變而不占悔則六十四卦外應皆有辭而乾坤發凡起例不可通於它卦蓋六十二卦之變視乾坤尢不可厭也何獨於乾坤發凡而遺六十二卦哉然則蔡墨巳失易本意矣如鄒氏所演之言則介甫之意犂然可通代淵述先儒云諸爻龍皆賢人之象君能謙下納用則能見而爲輔上九亢龍是不能用之者故因以爲戒𨿽與鄒說小異而皆以用九系亢龍下況文言明稱聖人知進退存亡於亢之下而不別衍用九之義則固以爲一條矣

管東溟曰幹二五得時位之正中作君作師爲聖人之正局三四重剛不中與大人利見於世者有間矣然皆在卦中行進徳修業之事不失爲正初在卦始上在卦外曰潛曰亢皆聖人之變局也變局不可以爲訓故夫子於中四爻皆言大人君子及時之徳業而於初則曰君子弗用於上則曰其惟聖人乎言亢道𨿽君子之所不廢而非聖人不能用也曰潛之爲言亢之爲言者正謂不潛不亢乃龍徳之本然而潛與亢俱當別論也潛龍𨿽曰君子弗用然而無悔蓋不亢則不至於悔卽舉世不知其爲聖人而聖人之爲聖人自如也故曰樂則行之憂則違之確乎其不可拔潛龍也亢龍宜若君子所用然以聖人處之亦不免於悔蓋以亢爲道後有祖而效之者亂臣賊子素行怪之徒將接迹於天下矣聖人何樂乎身爲之倡哉故聖人有終身居潛地者而無終身居亢地者爲盈不可久亢極必反於潛也然則時乘六龍之聖人亢極亦反於潛乎不然也乘以時言惟變所適之謂也惟變所適則亢非眞亢而潛亦非終潛故曰見羣龍無首吉細玩傳乘龍禦天之防蓋指乾坤初辟首出禦世之聖人說是以系於乾元之下而結之曰首出庶物萬國咸寧不例六爻之旁通龍象該著中古以後聖人之變態也中古以後之聖人委有眞入亢地不得不反於潛者則所謂貴而無位髙而無民賢人在下位而無輔是已是可以亢爲常而不反於潛乎不讀夫子潛亢二龍之傳不可以見聖人涉衰世之苦心聖人在淳古之世不飛則見潛與亢則皆衰世之事也

又曰亢龍有悔在君道則成湯之放桀負慙在臣道則伊尹之放太甲周公之抗成王旣巳奉冕復辟不能一日安於臣位在師道則孔子之成春秋而後知世有罪我者夫旣曰聖人何以知進而不知退聖人與時偕極不能復畱退步也卽如湯武之放紂桀周公之徵管蔡進則勲業格天退則置身於何地哉聖人殆不以退無地步爲悔卽進而成格天之業後世必有假之爲口實者安得無悔聖人亢不以巳爲天下萬世而亢其悔亦不以已爲天下萬世而悔也

劉養澹曰聖人當亢卽亢不避世嫌

王應麟曰易之始終皆陽也始幹之初九終未濟之上九

呂涇野曰卦者掛也懸天地人物之理於世間如圖畫然也

坤

陰以從陽爲貞得陽爲得主故先則迷後則得主離朋而得主乃成生物之功此坤之所以利牝馬之貞也故以安貞爲吉

安貞則能永貞永貞則與健合徳矣夫坤之順承天施坤之健也程子曰非健何以配乾未有干行而坤止也初六履霜堅冰至文言曰蓋言順也順則不能辯之於早而龍戰之禍成矣呂涇野曰屋漏之或愧市朝可得而肆也宮壼之不肅夷狄可得而致也至哉言乎坤順則直直則方方則大方卽直之見於事也故象曰六二之動直以方也

程子曰切要之道無如敬以直內心敬則內自直若以敬直內則便不直又曰內直則外必方蓋敬與義無內外義卽敬中之區別裁制耳直與方則有內外之分也只是敬而無失便是

干言誠坤言敬乾一而實有主則實故曰誠坤二而虛無欲則虛故曰敬然幹以無欲爲健坤以循理爲順誠與敬一也非有天人之別也

六三陰陽雜有含章象六四純陰有括囊象知之發而爲光括囊則不發矣孔氏防曰囊所以貯物以譬心藏知也閉其知而不用故曰括囊

仲尼當春秋而轍還造天地者也天地閉賢人其老子丈人之流乎

黃言中裳言文以六五故言黃裳君子黃中通理正位居體者虛心而應足以盡變所謂立天下之大本者也黃也暢於四支發於事業黃中之美由內以達外裳也以黃爲裳是以中爲文非由外襲故象曰文在中也黃中者中徳之在心也心者神明之位應事之體君子黃中則能通理理者在中之條也人心爲私欲混淆則神明之舎私欲據之應事之體失矣君子黃中通理故能正位居體而有暢四支發事業之妙蓋內直而外自方合外內之道也

薛文淸曰朱子雲气至而生卽坤元也是知坤之元卽乾之气坤但順以承之而已

又曰資始卽資生無須臾之先後

程子曰乾坤純體以位相應二坤之主故不取五應不以君道處五也幹則二五相應

蘇東坡曰夫處上下之交者皆非安地也幹安於上以未至於上爲危故九三有夕之憂坤安於下以始至於上爲難故六四有括囊之愼陰之進而至於三猶可貞也至於四則殆矣故自括結以求無咎無譽咎與譽人之所不能免也出乎咎必入乎譽脫乎譽必罹乎咎咎所以致罪而譽所以致疑也甚矣無譽之難也又曰黃而非裳則君也裳而非黃則臣爾非賢臣也六五陰之盛而有陽徳焉故稱裳以明其臣稱黃以明其徳夫文生於相錯若陰陽之專一豈有文哉六五以陰而有陽徳故曰文在中也

崔仲鳬曰黃裳者以聖徳而安臣位周公是巳

熊南沙曰上六非龍龍者幹也說卦曰戰乎幹戰於卦外故曰野窮者極也上六陰之極也

胡雲峯曰不言陰與陽戰而曰龍戰於野與春秋王師敗績於茅戎天王狩於河陽同一書法

朱綬曰十月陰極必交於陽謂之野戰戰言非常度也含陽而孕長男先天之象

程子曰坤之用六猶幹之用九用陰之道也陰柔而難常故用六之道利在常永貞固

朱子曰用六言凡得陰爻者皆用六而不用八亦通例也以此卦純陰而居首故發之遇此卦而六爻俱變者其占如此辭蓋陰柔而不能固守變而爲陽則能永貞矣故戒占者以利永貞卽幹之利貞也自坤而變故不足於元亨云以大終者初陰后陽故曰大終

楊敬仲曰居九而爲九所用不能用九故至於亢居六而爲六所用不能用六故至於戰

崔仲鳬曰永貞者固其順也以大終者配乎幹也用上六之道也

又曰乾純陽坤純陰故聖人特加用九用六之虛位明君臣進退之理剛柔得失之效陽必無首陰止代終彌世作式也

熊南沙曰應系用六利永貞於黃之下而去象曰字以還古

程子曰動剛故應干不違徳方故生物有常

蘇東坡曰夫物非剛者能剛惟柔者能剛耳蓄而不發及其極也發之必決故曰沈潛剛克物圓則好動故至靜所以爲方也

程子曰君子主敬以直其內守義以方其外敬立而內直義形而外方義形於外非在外也

又曰敬義夾持直上達天徳自此

又曰切要之道無如敬以直內心敬則內自直若以敬直內則便不直也

朱子曰直是直上直下胸中無纎毫委曲方是割截方正之意是處此事皆合宜截然區處得如一物四方在面前截然不可得而移易若是圎便轉動未有事時只說敬以直內若事物之來當辧別一个是非敬譬如鏡義便是能照得又曰須將敬來做本領涵養得貫通時才敬以直內便義以方外若無敬也不知義之所在楊敬仲曰方非直之外復有所謂方也直心之發與外物接應酬交錯其直不攺故曰方

朱子曰天地之間萬物燦然而畢陳者皆陰麗於陽其美外見者也如陰之六三六五皆陰麗於陽者也薛文淸曰陰麗於陽乃形麗於气也如花木之類其中之流行者气之陽也其支榦花葉美而外見者陰也此所謂陰麗於陽也

來矣鮮曰黃者中徳也中者內也黃中者中徳之在內也通者豁然脈絡之貫通無一毫私欲之滯塞也理者井然文章之條理無一毫私欲之混淆也

屯

陰陽不交則爲否交則爲泰始交則爲屯屯者否泰之際可以有爲之時也呂涇野曰時難而民志未定故可創制度以一之苟且而取具焉後世則難攺矣是故井田不立兼並之難制也肉刑不立獄訟之滋煩也鄕舉裏選不立賢才之冒也中世之主更之則眾駭襲之則民困自漢至元未之能行也故屯曰經綸經綸曰君子

初九之所建者九五也初當屯難之時有徳無位故利建侯盤桓則不輕爲以僨事居貞則不詭遇以幸功古之人如伊呂而下諸孔明其無愧矣

初在二爲冦在四爲婚媾應與不應耳初求而四往則吉卽鹿無虞而往則吝士君子舉動之不可苟如此王輔嗣曰此卦皆陰爻求陽也屯難之世弱者不能自立必依於彊民思其主之時也故陰爻皆先求陽不召自往馬𨿽班如而猶不廢不得其主無所馮也初體陽爻處首居下應民所求合其所望大得民也

蒙

蒙者純一不雜其心自正故曰時中特不能自神自明耳迎其機而通之則豁然矣蒙以養正非養以正也故曰大人者不失其赤子之心者也

初曰筮是爲道心是爲志應再三則非其初心矣故曰凟蒙濓溪先生曰山下出泉靜而淸也汩則亂亂則不決也愼哉其惟時中乎

山下出泉其流不可遏故君子以果行其蓄不可測故君子以育徳

蒙可包也不可擊也擊蒙則爲冦矣上九過剛不可以治人而可以自治故曰不利爲冦利禦防則能發蒙者九二而已六三乘二而應上非能比賢以自發者也故曰見金夫不有躬無攸利孔頴達曰上九剛陽故稱金夫

丈夫處世不能自持而殉利殉名與女之見金夫不有躬者何異明道先生曰不立巳後𨿽向好事猶爲化物不得以天下萬物撓巳巳立後自能了當得天下萬物王輔嗣曰此卦陰爻亦先求陽夫陰闇而陽明陰困童蒙陽能發之凡不識者求問識者識者不求所告闇者求明明者不諮於闇故童蒙求我匪我求童蒙也故六三先唱則犯於爲女四逺於陽則困蒙吝初比於陽則發蒙也

需

需非不動也需時而動能動而能不動者也乃所以爲剛健也此其道在鎭定而神識先之

君子以飲食宴樂志不在飲食宴樂也用世者恬退以俟時則無躁進之嗟學道者優防而自得則無助長之病王輔嗣曰穴者陰之路也故二陰皆云穴六四之出穴者陽方進則順聽以避之上六之入穴者陽旣進則固守以待之皆所以從陽也

曰需須也險在前也故逺之則無咎近之則致冦而初九曰利用恆九二曰衍在中九三曰敬愼不敗六四曰順以聽九五曰中正上九曰敬之終吉則處險固有道矣

王龍溪曰幹之剛健上進遇險而不遽進故需有亨道苟以柔弱之質需緩而不進則是需者事之賊也

訟

雜卦曰訟不親也無施而可惟有孚而窒而中者乃吉中吉終防無爲訟極作事謀始無爲訟端曰終朝三褫愓之也曰不足敬愧之也易之垂戒至矣其欲使民無訟乎

初三質柔而不訟故不言訟二四居柔而不能訟故曰不克訟克能也克訟而終防者惟上九而已

需以能待爲善訟以能止爲吉

楊山曰天左旋而水東注違行也作事至於違行而後謀之則無及矣

師

六三曰師或輿屍不能自主者也不可以爲將六五曰弟子輿屍不能專任者也不可以將將王者命將先擇其人必曰丈人曰長子出可以寄閫外入可以參帷幄非其人弗遣也故曰小人勿用後世使貪使詐之說吾無取焉

比

比吉也王昭素曰也字羨

原始也筮叩神也元善也始求如筮得元者而永貞從之故無咎九五其元乎故曰以剛中也

有孚盈終來有他人能以誠信待人則人皆樂與之故曰吉吉說文善也古注云得於理不失則吉

瓦器質素無文飾人之朴茂似之其與人交也意味自別文勝之人外𨿽周至而實意中衰矣

士君子處世無論出處進退辭受取與不可自失卽一嚬笑惟諾胸中須自有主徇人失已亦自可恥可憐幹文言曰不易乎世不成乎名遁世無悶不見是而無悶不自失也

初六之有孚所謂原筮元永貞無咎也上六之無首所謂後失防也不能有孚比之是曰無首

王輔嗣曰比復好先幹壯惡首

趙汝楳曰比不論應否專以比五爲義

小畜

以小畜大非正也故曰亨見巽之不能畜而幸幹志之猶行也巽之畜乾也順以擾系之而幹不自知也故曰密雲不雨自我西郊恐巽之能畜而欲幹之早見幾也扶陽抑陰之意見矣

云陽之气也施於陰則爲雨西郊陰方密雲不雨而次於西郊有欲雨之勢矣故曰密雲不雨尙往也自我西郊施未行也

君子以懿文徳無心於文而文者也詩云於乎不顯文王之徳之純蓋曰文王之所以爲文也

呂涇野曰風行天表文見身外

巽一陰也九五上九與之同體其志亦陰也故合志以畜幹幹近而畜之則易逺而畜之則難故初九復自道而吉九二牽復而吉九三說輻與處而有夫妻反目之憂

六四曰有孚九五曰有孚攣如富以其鄰鄰上九也謂合志以畜幹而並力以制之也然四不能以畜初故血去惕出無咎五亦不能以畜二而上九借九五之力故九三卒爲所畜則密雲而雨矣故曰旣雨旣處陰以順爲徳巽之所以畜幹者順也而陽制於陰則不可也故曰尙徳載婦貞厲君子徵防徵防者夫妻反目也坤文言曰陰疑於陽必戰然則不能爲初九之復九二之牽復而欲免說輻之防也難矣

大畜以陽畜陽正也故以能畜爲亨小畜以陰畜陽非正也故以能畜爲防

履

於六三曰說而應乎幹是以履虎尾不咥人亨而爻則曰履虎尾咥人防於九五曰剛中正履帝位而不疚光明也而爻則曰夬履貞厲統一卦而觀之則見其吉分一爻而觀之則見其防易之變動不居不可爲典要也如此

初九之素履視貧賤若將終身焉故能獨行願也素卽繪事後素之素九二履坦坦之時而以幽人之貞處之猶然素履之心矣故象曰中不自亂也感遇不能亂人人自亂耳浮雲變幻何與太空

上九曰視履考祥其旋元吉旋反也反觀而內燭履之所以善也楊敬仲曰人心逐逐乎外惟能旋者則復此心矣上九應六三亦有旋反之象

王輔嗣曰雜卦曰履不處也又曰履者禮也謙以制禮陽處陰位謙也故此一卦皆以陽處陰爲吉

泰否

內陽而外陰內健而外順者爲君子內陰而外陽內柔而外剛者爲小人君子在內則天下泰小人在內則天下否而天地之否泰亦因之蓋財成輔相而天地泰儉徳辟難而天地亦否矣泰之拔茅茹羣陽並進者也君子道長之象故君子以彚徵爲吉否之拔茅茹羣陰並進者也小人道長之象故君子以彚貞爲亨然一曰志在外一曰志在君見不同其爲天下之心則一也六五九二爲泰九五六二爲否蓋柔中之君則能虛心以任下剛中之臣則能致身以事上不然君道而過剛猶可言也臣道而過柔是爲包承之小人矣故易以六居五以九居二者爲卦十有六而十五卦皆吉

泰內三陽皆君子也然九二剛中九三則過剛矣故爲否之漸而上六之城復於隍卽否之初也否內三陰皆小人也然六二包承小人而不知羞者也六三包羞則猶有君子之心矣故爲泰之漸而上九之傾否卽泰之初也然其幾已於三焉決之矣

熊南沙曰自乾坤而後歷六坎險阻備嘗然後至泰而陂復之機又將變矣

又曰不利依兪玉吾斷句舊讀曰不利君子貞者非君子之正道未有不利者

石介曰否之者匪人也天也匪人非爲致否者言爲君子遇否者言也

同人

君子以類族辧物者文明以健故也文明以健則中正而應其不同者乃其所以爲同者也不則爲暱比之私矣故曰同人於野亨又曰利君子貞

王輔嗣曰凡處同人而不泰焉則必用師矣不能大通則各私其黨而求利焉故三伏戎四乘墉五用師二固爲吝而五亦未爲得也初之於門上之於郊皆欲求同於二也初以比二而無咎上以逺二而無悔特不至於用師耳求其爲於野之亨不可得矣

初在卦始有門之象上在卦終有郊之象朱子曰郊在野之內

幹健而無私者也六二以柔中而應干故詞取其公陰柔而不能自主者也六二以陰上同於五而五陽皆欲同之故六爻戒其私

大有

序卦曰有大者不可以盈蓋大有之世不易居也故六五曰厥孚交如而必曰威如吉九二曰大車以載而必曰有攸往無咎九三之用亨於天子九四之匪其彭皆克艱之臣而共成大有之治者也初九曰無交害匪咎艱則無咎九三曰小人弗克象曰小人害也則知有大而不艱者難免於害矣惟上九不居其有是以自天祐之吉無不利然則世之亡而爲有者亡論已彼以富貴驕人以學問驕人者寧不自天禍之者乎

謙

謙非可以聲音笑貌爲也謝顯道一年始去得一矜字是故必如堯舜之允恭溫恭禹之不矜不伐顏子之若虛若無而後可以爲謙故曰君子有終

鳴謙者言貌皆謙防謙者指揮皆謙六二以柔居中故曰鳴謙貞吉而象曰中心得也六四以柔居三五之間故曰無不利防謙而象曰不違則也上六以柔順而居一卦之上則其鳴謙也與六二之鳴謙異矣故象曰志未得也程子曰人之行已必得剛柔相濟上謙之極也至於太甚則反爲過矣故在以剛武自治其私

李卓吾曰內三爻以止故著其徳外三爻以順故防其過聖人之裒多益寡如此

梁伯濟曰內艮外坤是以止爲體以順爲用所謂未發之中中節之和是也故曰稱物平施曰貞吉不違則總要於當而巳然必以艮爲主而善坤之用然後爲謙故下三爻艮體則皆得謙之道而吉上三爻坤體卽不無過柔之慮在四猶不違則而五利侵伐上利行師矣項氏玩辭曰豫隨遁姤旅若淺事而有深意曰時義大矣哉欲人之思之也坎之險難睽之乖異蹇之跋涉皆非美事有時或用之故曰時用大矣哉欲人之別之也頤大過解革皆大事大變故曰時大矣哉

豫

豫五陰一陽九四曰由豫所謂剛應而志行順以動者也初之鳴豫三之盱豫五之貞疾上之防豫皆以系應於四不免沈溺於豫也惟六二有介然如石之操能早見而速去之故曰貞吉大傳曰吉凶悔吝者生乎動者也天下之動貞夫一者也

二與三皆陰也二以陰居陰故知防而吉三以陰居陽故進退離悔能靜與不能靜之分也東坡曰據靜以觀物者見物之正六二是也乘動以逐物者見物之似六三是也

豫以不溺於豫爲貞陰靜則能自守故六二曰貞吉隨以不苟於隨爲貞陽剛則能自立故初九曰貞吉九五曰孚於嘉吉

隨

君子向晦入晏息自心爲息故息曰止亦曰生向晦入晏息者隨時而止者也隨時而止者故能隨時而動梁伯濟曰以陽隨人謂之隨以陰隨人謂之系隨與系𨿽惟其時然陽必無私而陰不免於有私也故二上純陰三四陰陽雜皆有不正之嫌初五純陽則無不吉或曰上六焉有不正之嫌乎曰指其事而言亨則他事不亨可知也程子曰上居隨極固爲太過然在得民之隨與隨善之固如此乃爲善也施於他則過矣

蠱

剛上而柔下則否閡而不交巽而止則惰窳而不振故曰蠱蠱者壊也蠱者事也故爻不言蠱而言治蠱之道治蠱者必有剛柔相濟之才然起而任之乃克有濟九二六五是也不然與其爲六四之蠱不若爲九三之幹蠱也卽家而國與天下可推矣故曰蠱元亨利涉大川先甲三日後甲三日

初在事始故曰乾父之蠱又曰厲終吉體巽之入也上在事外故曰不事王侯髙尙其事體艮之止也程子曰進退合道故曰可則

臨

臨元亨利貞喜陽之長也至於八月有防恐陽之消也八月爲建申之月於卦爲否王輔嗣曰小人道長君子道消故曰有防

陽長而大可以臨陰然不以剛臨而以感臨故曰吉上四陰說而順之不敢與之抗六五居尊履中又能知而任之所謂剛中而應是也然順之可也說而媚之不可也兌之成卦在三故曰甘臨無攸利

王輔嗣曰此剛長之卦也剛勝則柔危矣柔有其徳乃得免咎故此一卦陰爻𨿽美莫過無咎也

觀

盥而不薦有孚顒若君子篤恭而天下平與天載之無聲無一也聖人之神道也省方觀民聖人之以神道設教也呂涇野曰盥而不薦者聖人之體省方觀民者聖人之用

水淸則明人心無欲則能見逺童觀闚觀者心有所蔽故也

觀我生自觀也觀其生觀九五也上九亦下之所觀也𨿽居無位之地而身系天下之望故觀九五之所生而後爲君子無咎畝不忘君以天下爲己任也【君子無咎對初爻小人無咎言】

王輔嗣曰觀之爲義以所見爲美者也故以近尊爲尙逺之爲吝

噬嗑

明罰勑法者禁之於未然也而民猶有麗於法者不得巳而用刑刑其自外於法者耳故法信而必殺之而不怨

初上受刑者也餘四爻用刑者也用刑之道寧失不經母寧殺不辜得情則哀矜而勿喜其道貴柔然一於柔則失之縱矣必剛柔相濟威愛並施而後下無民故六五柔中而曰得黃金九四剛居柔而曰得金矢六三柔居剛六二柔得中而皆曰無咎也

梁伯濟曰物至噬而後合徳下衰矣故總其大而以用獄之利歸好生之君猶曰不當位爻分其詳而以折獄之吉歸執法之臣亦曰未光其聖人使民無訟之意乎

膚鼎肉之大臠滅鼻者噬膚而沒其鼻於器中也臘周禮注云小物全幹曰臘臘之言夕也幹暴於夕乃干言肉則無骨然眎膚爲難胏肉之有骨者幹肉析肉披筋而熯之難於膚而易於幹胏者也爻位以次漸深噬肉以次漸難六五爲難易之中

崔仲鳬曰六三六五並柔畫故皆曰肉九四剛畫方曰胏

賁

賁內體離故曰賁趾曰賁須曰濡如外體艮故曰皤如曰丘園曰白賁是之謂文明以止蓋文以飾質者也文勝則滅質止則不過於文矣故曰賁者飾也又曰賁無色也

二中三正而無應故二曰賁其須賁三也三曰賁如濡如所謂柔來而文剛也剛以柔文而曰永貞吉恐其過於文也亦文明而止之意

四井爲邑四邑爲丘丘園小民之所居故古云丘民又云丘甲賁於丘園猶云易其田疇也帛五匹曰束戔戔委積貌人君不自尊侈盡力民事民不凋敝百姓足而君亦足矣夫以君上而躬細民之事近於吝而終吉淡者味之始素者色之始忠信者禮之本尙防者學之基故曰大人者不失其赤子之心者也履之初而曰素履賁之終而曰白賁序卦剝次賁防微矣

賁生於剛柔之相錯初四以相應而賁特隔於九三而未能遂耳然始𨿽相隔而終必相親也二三五上俱無應以相比而賁故二賁三五賁上上之白初之徒不尙虛飾其髙潔守道之人乎蘇子曰柔之文剛也往附於剛以賁從人也剛之文柔也柔來附之以人從賁者也以賁從人則賁存乎人以人從賁則賁從乎巳此上九之所以得志也

剝

不曰順而止而曰順而止之止陰也貫魚以宮人寵順而止之之道也故曰無不利

六三獨與九應小人而猶有君子之心者也故聖人與之初二而曰蔑貞善念亡矣六四不曰蔑貞不假言矣然聖人亦不盡去之也直不用之而巳蘇東坡曰以宮人寵不及以政也不及以政則小人無所肆其惡矣自古極治之世不能無小人但使之不能爲惡耳

復

復反也如人之往而歸也木之歸根也不固則其發生也不茂故尺蠖之信也以屈龍蛇之存身也以蟄盈天地間惟一气之消長長則升而生萬物曰陽消則降而成萬物曰陰陰非別有一物以與陽對也卽陽气之消也坤則陽消之極也幹則陽長之極也復得幹之初爻所謂潛龍勿用者也亦幹之全體也龍不潛不飛陽不復不通惟復則亨故能出入無疾朋來無咎反復其道反則入而爲坤復則出而爲幹一气循環無有間歇七日來復者天行健也所謂不逺復也故利有攸往【反復之復與復亨之復字不同】

天地間能靜能動者惟剛也靜而動動斯不窮矣其靜也養其動也非靜而不動之謂也

卦气起中孚故離坎震兌各主一方其餘六十卦卦有六爻爻主一日凡主三百六十日餘五日四分日之一每日分爲八十分五日分爲四百分四分日之一又爲二十分是四百二十分六十卦分之六七四十二卦別各得七分是每卦得六日七分舉成數言之故曰七日此易緯之說也揚雄祖之以作特極陰陽之數故張衡曰四百嵗其興乎竭已精思以揆其義更使人難論陰陽之事

王輔嗣曰復者反本之謂也天地以本爲心者也孔氏曰本者靜也周子曰利貞者誠之復又曰聖人主靜立人極故曰中者天下之大本也是故涵養未發之中三極之道也

復爲天地之心心一也感則有萬惟復則貞而所感所恆所萃者皆正矣故咸恆大壯萃曰天地之情

先儒謂聖人無復不知惟聖人能復故曰復則不妄矣孔子無意必固我者聖心之復也故能時行時止復其見聖人之心乎

顏子三月不違仁不逺復也故能知不善不行不善此之謂潛龍潛則深極深故能研幾

六五之惇復無悔以中也四應於初故曰中行獨復三與初同體故曰頻復無咎二比於初故曰休復吉上逺於初故曰迷復防以心之得失言不以禍福言也至曰有災曰師敗曰君防則言禍以之矣

子夏傳曰傷害曰災妖祥曰

楊敬仲曰意起爲放不繼爲復不繼不再起也元始也復於意未動之始也

無妄

天命無妄聖人亦無妄聖人與天一也故無妄備幹四徳剛自外來而爲主於內中也動而健和也剛中而應天地位而萬物育也周子曰不善之動妄也妄復則無妄矣無妄則誠矣故無妄次復而曰先王以茂對時育萬物深哉

文王卦辭言貞不言正惟無妄曰其匪正有不利有攸往戒之也天之所以生育萬物者時也匪正非時也違時者不祥故曰天命不佑行矣哉

時無定在視乎所履初曰往吉二曰攸利五曰有喜得正也三曰災四曰可貞上曰有匪正也三之災五之疾卽聖人不能卻其來但不足爲聖人累耳止曰行有無攸利見不行則可無也六爻皆無妄而動靜行止一因乎時惟孔子之絕四能之

大畜

徳性本明欲蔽之則昏惟剛健篤實則輝光故日新其徳多識前言往行者以義理栽培之也不然記誦博識便爲玩物喪志

程子曰卦詞據大畜之義而言更以卦之才徳而言諸爻則惟有止畜之義

穆庵曰山中無天則山上艸木何緣得生朱子專以形體言天而不思一陽動於重泉之下者乃天道之原也

呂涇野曰君子以力制欲欲益熾以气制忿忿益張以利取士士益卑以兵弭盜盜益橫故君子之治己也明理以制欲思難以制忿其治人也身道徳以率士先教養以弭冦其豶豕之牙乎輹與輻不同輻車輪中木之直指者考工記曰輪輻三十以象日月輹伏於軸上所以承輻者蔡介夫曰小畜之說輻爲陰所止所說者重久住之計也大畜之說輹自止而不進所說者微暫止而可旋起者也豶豕之牙古注云豕去勢曰豶何天之衢梁武帝音賀焦弱侯云與何校之何同負也魯靈光殿云荷天衢以元亨古字通用周尙書解引莊子背負靑天而莫夭閼爲證尢明埤雅云以杙系豕謂之牙

頤

頤養也養心之道莫善於動而止動而不止者爲逐物止而不動者爲絕物動而止所以爲聖學也

所養養人自養養已得正則吉

言語飲食雷之象愼之節之山之象動而能止所以養心養心所以養徳養生也

陽在上可以養人在下亦可以自養陰資陽以養者也二三求養而居震體故防四五求養而居艮體故吉五比上則吉二乘初則防四應初則吉三𨿽應上陰不中正而處動體拂頤之貞故防張子曰履邪好動系說於上不但拂經而已

大過

大過之時非得陽剛之才不足以有爲也然過剛則折必剛柔相濟者乃克有濟故陽爻居陰位則曰無不利曰吉若初六猶能自守上六則過涉滅頂耳何足以有爲乎

程子曰二得中而比初爲以柔相濟之義四與初爲正應志相系者也九旣居四剛柔得宜矣復牽系於陰以害其剛則可吝也

習坎

處險之道非剛中不可張子曰中柔則心無常何能亨夫惟剛中則有孚有孚則事未必亨而心亨矣故行有尙然則行險而不失其信者處險之道也惟九二九五能之初上而曰失道失信也

人君欲濟天下之險當先明教化然不本之徳行民弗從也常徳行以習教事則民志一而險夷矣

九五剛中得位六四履正而承之剛柔相際有出險之道異乎九二之有險矣而下無應援故象曰中未大也程子曰二陷險中未能出餘皆陰柔無濟險之才人君𨿽才安能獨濟天下之險五之道未大以無臣也

呂涇野曰九二中在內未出而用之以濟天下之險故曰求小得蓋以無正應耳

離

人心不蔽於物則明重明者繼其明也不重明何能以麗正乎重明所以麗於正也化成天下所謂明明徳於天下者也故曰大人以繼明照於四方

離以柔爲正得所麗而不順以從之則所麗者失矣故六二柔得中正則曰黃離元吉異於六五之出涕沱若也上九而曰無咎者恐其過於柔也離道已成可徵非類亦取甲冑戈兵之象君子居易以俟命所謂鼓而歌也小人行險以徼幸所謂大耋之嗟也人心不樂則憂自少至老皆然

周易札記卷一﹤經部﹐易類﹐周易札記﹥

欽定四庫全書

周易札記卷二

明逯中立撰

下經

咸

鹹者無心之感非無心也無私心者也程子曰中無私主則無感不通是之謂貞是之謂虛一有所系則爲意必固我之私而已非君子虛以受人之道也故張子曰咸六爻皆以有應不盡咸道

諸爻逐於動五墮於靜皆非虛以受人之道故不凶則吝其善者免於悔而已

心無私系爲光大待感而應爲順如舜之居深山之中是已

恆

天地之所以恆久而不已者剛故也人惟剛故能中故能久故能同天地之不已卦惟二五爲中九二剛中而止曰悔亡者居柔故也至六五則曰夫子凶矣程子曰它卦六居君位而應剛未爲失也在恆故不可耳君道豈可以柔順爲恆也

恆六爻不取應義惟貴於中蓋道者中而已矣中非聖人不能也故六爻無善詞

初巽入故曰浚恆上動極故曰振恆浚恆不已必爲振恆學問之道循序而進要之於久而已

遁

遁二陰浸長未至於否而四陽在上勢亦可爲君子委蛇其間行危言孫審機密謀使小人不得肆其惡而天下不至於否斯已矣蓋陰陽消長否泰循環亦气數使然𨿽聖人不能力挽之也故曰小利貞曰畜臣妾吉曰君子逺小人不惡而嚴非盡屏小人而使之無所容也盡屏小人而與之爭勢一不勝則身與國並受其禍矣故曰遁之時義大矣哉

士君子處亂世有可遁者有不可遁者有遁之以身者有遁之以迹者可遁而遁之以身也易不可遁而遁之以迹也難初與上可遁者也初陰柔不能自斷故曰遁尾厲勿用有攸往上陽剛而無所系故曰肥遁無不利二五居君臣正合之位所謂剛當位而應與時行也二曰固志五曰正志君臣同心則小人不能間而亂可弭矣呂仲木曰密其謀非以爲邪也社稷之基自此立隱其行非以阿黨也危亂之機自此消如是之遁不亦嘉乎三四居有位之地亦非可遁者也三比陰故曰系遁四應陰故曰好遁蓋以陽剛之才與於小人之間足以離羣而自好撥亂而反之正所謂逺小人不惡而嚴者也然其心亦良苦矣夫遁非一於去之之謂也可去則先見以避禍不可去則審機以維時若立乎人之本朝遇難而避臨危而思逃則萬世之罪人矣

九三曰畜臣妾吉畜止也臣妾二陰也初剛爲臣二柔爲妾二陰浸長勢不可決漸消其惡而使之不得肆所謂小利貞者如此故象曰不可大事也

九五六二先主之與孔明是已九三九四狄仁傑之仕唐是已

大壯

陽壯而陰將滅君子道長之時也然恃壯輕敵謀之不臧而小人得乘間以勝之矣故大壯多危詞

五以柔勝剛可以有悔而以陰居陽是能喪羊於易故無悔呂仲木云朱子解羊爲五之壯程子解易爲六之和當兩取也

王輔嗣曰未有違謙越禮能全其壯者也故陽爻皆以處陰位爲美用壯處謙壯乃全也用壯處壯則觸藩矣

晉

晉進也進以剛爲躁進以柔爲順六五以大明之主羣陰皆欲進而附之初未受命二始有位三爲一卦之首與眾合志而進所謂順而麗乎大明者也九四據非其位欲以間三陰之進初之摧二之愁以四也然而大明在上豈四之所能間乎故初二曰貞吉三曰悔亡而五曰往吉無不利上九進而不已明將夷矣故曰晉其角夫四之貞厲上之貞吝以剛故也然則處晉之道其惟以順乎

呂仲木曰六二之貞吉司馬君實之於宣仁是已其愁如者上疑六五之不斷下防九四之見害也上六之位已崇可謂晉之於角矣惟伐邑自治其私𨿽危厲吉無咎也然不知以盈滿自裁至是始自治以保位故又貞吝斯夫子所謂道未光乎

明夷

明入地中明夷而明無所損利艱貞晦其明也正所以全其明也故曰明不可息也

上六居明夷之極爲明夷之主不明而夷人之明者也故曰不明晦五近上而柔得中內難而能正其志者也故以箕子似之四以柔居柔與上同體是邪媚之小人得志於君者也故四不言明夷程子曰入於左腹其交深矣獲明夷之心奪其志也於出門庭斯行之於外也邪臣之事暗君必先蠱其心而後能行於外呂仲木謂醫書心在左腹故左手切心脈夫以上六之晦而佐以四六之小人君子能無傷乎故離之三爻皆曰明夷三與上應則曰南狩得大首初最逺上則曰君子於行三日不食剛而明故也六二居有位之地柔得中正以義則不可去以力則不能徵故有左股之夷而猶思所以拯之拯以馬壯故疾緩則不可以有濟也故象曰六二之吉順以則也順而不則則爲六四之小人矣

文王爲殷西伯以紂之命命將率遣戍役以守衛中國及其囚於羑里歸而猶獻洛西之地以請除炮烙之刑整兵而誅諸侯之不道者所謂夷於左股用拯馬壯吉者也

人心本明與天同體無所不照晦者自有而自失之然其則不逺反之則是故曰初登於天后入於地聖人哀上六之失其初而欲使之自反也

上爲紂五爲箕子四爲費中惡來三爲武王二爲文王初爲伯夷太公蓋居內則爲箕子居外則爲文王防則爲伯夷太公時未至則爲西伯時至則爲武王

王輔嗣曰明夷爲闇之主在於上六初最逺之故曰君子於行五最近之而難不能溺故謂之箕子之貞明不可息也三處明極而徵至闇故曰南狩獲其大首也又注曰初處卦始最逺於難絕迹匿形不由軌道故曰明夷於飛懷懼而行行不敢顯故曰垂其翼

家人

家人以二女取象二四得正故利女貞然而刑於之化在丈夫初閒於未變上信而有威齊家之道備矣二四女正位乎內者也三五男正位乎外者也二柔中故曰貞吉三過剛故曰悔厲然治家之道寧嚴勿凟與其嘻嘻也寧嗃嗃九五剛中居尊故曰假於有家假格也所謂刑於寡妻是也四比而順之故能保有其富而大吉吳幼淸曰初上二爻以卦之始終取義下體在下之家也以有家之臣而言三爲夫二爲婦上體在上之家也以有天下之君而言五爲王四爲後不取逺應爲配而取近比者家道尙親也

崔仲鳬曰二曰在中饋則門庭之外非所履也無攸遂則壺飱之外非所與也夫死從子則後世臨朝蒞政者皆亂道也是故君崩子幼擇賢宰而任之古之制也

睽

睽而必合者天地男女萬物皆然故六爻皆始睽而終合初四以無應而睽然以同徳故合初見惡人四遇元夫惡人讀如周鄭交惡之惡卽四也二三五上以陰陽失位而睽三上居水火之極睽違尢甚然以相應故合二遇於巷五往於宗三有終上遇雨也蓋下體說上體明故能兩相求而遇不然下亢而上闇難乎有合矣二遇主於巷而象曰未失道也失道而遇容悅之事君非君子之道也

蹇

蹇之彖言往而爻言來者其來也乃其所以往也二五君臣相應有濟蹇之任非可來也九五以剛徳之大人身在險中而二之才不足以濟之盡瘁而往志可嘉矣九三內卦之主陽剛當位爲實爲碩是內之所恃也五下應二三遂來比四上二陰亦共依之與之同心恊力拯難夷險故五曰大蹇朋來朋來而後蹇可濟矣夫六爻之不可往者惟初耳其他見險而止度徳而處以徐圖拯救之道其來也乃其所以往也

崔仲鳬曰易象示人處難之道有三在屯濟以動故曰經綸在困濟以說故曰遂志在蹇止於善耳故曰修徳屯志在救民困志在善道蹇猶可須也因事舒迫相已進退而酌成之已爾

解

解者天下患難解散之時也患難之生小人造之小人不去難根不除故小人解而難解矣六三據非其位爲負且乘爲狐爲拇爲隼在髙墉之上六五柔中居尊九二以剛中佐之故得黃矢去三狐是爲君子有解而小人斯退聴也小人三也四以剛居柔比三不黨三解而二孚矣止居動極爲解之成𨿽與三應而非其正故能射而獲之惟初柔而無位又應四剛以得剛柔之宜故無咎夫大難方夷君臣同心眾君子恊力共去一小人小人去而難根除天下可永無患矣

隼言其貪殘拇言其附麗狐言其邪媚隠伏九二剛中能知其情故言田獲四近故言解上逺故言射

崔仲鳬曰雨在雷之下則澤行人動險之外則事濟難去勢緩宜用平順無事而求功是又生難也故宜靜有事而苟止是乃養難也故宜速

李鼎祚曰九四體震爲足三在足下爲拇

熊南沙曰易之戒震動多矣今曰無不利者自坎而進於震經歷險阻而後動器成而時至矣

李隆山曰蹇止乎險下不若屯動乎險中屯動乎險中又不若解動乎險外

損

損之成卦在三與上下本幹也損三益上而成兌故三曰三人行則損一人上受益之地非可損者也故曰弗損益之三以損而得友上受三之損而得臣曰無家者三忘私以徇上者也初二與三同體皆以益上爲志故初遄往以應四四損疾以應初二以弗損之益益五五虛中以應二曰或益之者五比上上亦受下之益以益五也然初曰酌損二曰徵凶者何初之剛猶可損也二以剛居柔非有餘也損之則全柔而成剝矣王輔嗣曰剛爲徳長損之不可以爲常也故彖曰損剛益柔有時損下益上過則爲謟大臣以道事君不可則止正已而後物正故弗損乃所以爲益也

十朋之龜爾雅曰神靈攝寶文筮山澤水火

益

益之成卦在四與初下本坤也損四益初而成震初受大益當以大功居之然以在下必元吉而後無咎呂仲木所謂言天下之大謀非爲名也任天下之大事非利已也四以益下爲志中行告公何有不從利用爲依遷國者四與初有往來依遷之象下自坤成震有國之象二與五中正相應上下同心交相益以益天下彖謂中正有慶是已二曰或益之者二受五益比初而初亦益之也六三以陰居陽求益不充惟用凶事之道處之乃可無咎以誠以中而上信之矣有孚中行所謂用凶事也上九剛處益極不能益人而求益於人者也無厭之求人弗與之故凶蓋損己益人者人益之損人益己者人損之謙能受益滿則招損初之元吉二之永貞三之用凶事其居益之道乎

呂仲木曰損六五虛中居尊樂取天下之善者也𨿽天且佑之矣況於人乎益六二虛中任事樂受天下之善者也𨿽天且通之矣況於他乎

熊南沙曰胡仲虎云上下經陰陽各三十畫然後爲泰否爲損益咸男女之交變而損則不交恆男女之不交變而益則交咸者夫婦之情情之感也極必損恆者夫婦之道道之久也極必益然損三益上爲損初二上而爲四五者不謂損損四益初爲益上五下而爲三二不謂益益在下卦之下民爻也下之上容可損下之下爲民決不可損也故損之釋彖曰損下益上而不言損民益之釋彖曰損上益下民說無疆則其爲益民也可知矣

夬

澤上於天天非澤之所居也勢必潤下君子施祿及下養賢以爲民也若自以爲徳則賢者不樂爲之用矣故居徳則忌蓋公而不私天之道也

崔仲鳬曰气上蒸水下聚皆謂之澤

初二三陽剛而體健初曰不勝而往爲咎二曰惕號三曰獨行遇雨若濡恐其有餘於剛也四五陽剛而體說四曰牽羊悔亡五曰莧陸夬夬恐其不足於剛也剛柔得中爲和惟健而說則決而和矣

九二之惕號莫夜聖學也夫莫夜也而惕號則不動而敬不言而言非僻無自而入矣又何卹乎有戎是故聖學惟在謹獨

呂仲木曰壯頄過剛也非君子之夬也獨行遇雨若濡則君子之夬道也其志密矣人𨿽有慍奚咎哉詩云人知其一莫知其他

程子曰九四以陽居陰剛決不足欲止則眾陽並進勢不得安猶臀無膚欲行則居柔失壯不能彊進故其行次且羊者羣行之物牽者挽拽之義言若能自彊而牽挽以從羣行則可以亡悔然以處柔必不能也故聞言不信

姤

夬姤皆一陰五陽夬之極卽姤而夬言決姤言遇者夬之陰在上姤之陰在下也初曰系於金柅二系之也故二曰包有魚言一陰始生二與之比於其防而制之而初無能爲矣五之以杞包杞二也初也曰系曰包見防之於初而已不必決也四近五而應初視初爲民則不可逺矣逺之則凶三上以過剛而遇初不厲則吝然初可不遇也以其不黨於陰也故無咎

夬之四與上同體當眾陽決上而四居柔姤之三與初同體當眾陽遇初而三過剛故皆曰臀無膚其行次且然夬必決而四不能引其類姤可不遇而三不黨於陰其得失又有辧

有隕自天卽上帝臨汝意所謂顧諟天之明命是已故曰志不舎命也九五以中正之君任九二之賢嚴有隕之儆何陰之不可消乎

蘇東坡曰杞枸檵也木之至庳者也包者籠而有之也之爲物得所附而後止授之以杞則杞能籠而有之九五者姤之主也知初六之勢將至於剝盡而後止故授之以九二

萃

損曰二簋可亨萃曰用大牲吉丰不爲侈約不爲固與時盈縮而已

咸言感恆言久萃言聚而皆曰利貞不貞則不能感不能久不能聚矣何也以非天地萬物之情也天地萬物之情未有不正者也萬物與天地一也

天地以气合萬物以類聚故六爻或以相應而萃或以無應同類而萃有吉有吝而皆曰無咎初應四孚而不終二應五孚而用禴中與不中之分也初往而無咎二待五之引而後往引而往則其聚也必固故吉而無咎守中不變不以窮達亂其心視初之志亂者異矣崔仲鳬曰比以一陽得五陰故吉萃以二陽分四陰故悔九四有權失位九五有位失權四匪躬盡瘁斯免專民之咎五仁徳永修斯亡未光之悔初亂而後萃三萃而猶吝二五正應五用大牲君道隆故盡物也二用禴祭臣道恭惟致誠也上獨立無援乘上而危憂懼已甚眾所不害當萃之極而知憂其異乎安危利菑者與又曰自上招下爲引自下附上爲援

升

人心自明而之暗是爲初登於天后入於地自暗而之明是爲南徵孔氏疏雲南明陽之方南徵則可以用見大人得遂其升而行其志不然心爲欲錮亦所適從矣

升者自下而上也任力則困巽順則可以升矣初允二而大吉二孚五而無咎三入坤而升虛邑以巽而能升也四近五如文王之順事則吉而無咎五應二則貞吉升階升階者其徳日進如升階然以順而能升也惟上六冥升進徳則可所謂升而不已必困故象曰消不富也

崔仲鳬曰凡卦四剛五柔者四多不美𨿽豫之四亦涉臣彊之疑故升之四發此一義以示臣恭

允信也信於人爲允自信爲孚

困

熊南沙曰處困之道惟剛者能亨陰柔觀其所附而已初三附於坎陷故皆入困上附於說則可動矣陽剛則無所動心而俟黨與之至故二四皆言來而九五言徐說乃徐之云當困時不可亟求通也

程子曰酒食人所欲以施惠也君子之所欲者澤天下之民濟天下之困也二未得遂其欲施其惠故爲困於酒食朱紱王者之服蔽膝也以行來爲義故以蔽膝言之二以剛中之徳困於下上有九五剛中之君道同徳合必來相求故曰朱紱方來

又曰二以剛在下載已故謂之金車

張子曰九五以陽居陽處困以剛威怒以求物之來是反爲赤紱所困者也與九二之義相反

楊敬仲曰祀尊上曰亨祭下曰祭

崔仲鳬曰赤紱所以爲行步之飾困於者不能行也

井

朱子曰井以陽剛爲泉上出爲功

熊南沙曰初六居下無應象井泥九二無應而下比象谷鮒九三巽入之功已畢故渫然在下之上不得其中上𨿽有應而非用事有不食之象我三自謂

呂仲木曰居徳而不中正則貴戚有優渥之耗疎逺無沾濡之益是斜口井也惟中正則四方皆被其澤詩雲泉之竭矣不云自中

蘇東坡曰陽爲動爲實陰爲靜爲虛泉者所以爲井也動也實也井者泉之所以寄也靜也虛也故三陽爲泉三陰爲井初六最下故曰泥上六最上故曰收六四居其間而不失正故曰甃又曰收者甃之上窮也收非所以爲井而井之權在收夫苟幕之則下𨿽有寒泉而不達上𨿽有汲者而不獲故勿幕則有孚元吉

崔仲鳬曰君子之體井也有四徳取其常行取其淸義取其愽施而不窮取其有終而不厭

革

王輔嗣曰夫民可與習常難與適變可與樂成難與慮始故革之爲道卽日不孚已日乃孚

蔡子木曰元亨利貞乾道也隨者隨物革者攺物物不可妄隨故必元亨利貞乃得無咎亦不可以妄攺故必元亨利貞乃得悔亡

崔仲鳬曰下三爻酌時而革上三爻成革而變

熊南沙曰將革而謀謂之言革而行之謂之命三議革而後孚四有孚而後革淺深之序也

劉長民曰五爲革命之主是威武宣而文徳著也三革言三就命令己申四攺命信志物盡從化至五則大亨以正不假占而有孚也

孔氏疏曰九五居中處尊爲革之主損益前王創制立法文章煥然可觀故曰虎變上六居革之終變道已成君子處之𨿽不能同九五革命創制如虎文之彪炳然亦潤色鴻業如豹文之蔚縟故曰豹變

王徳卿曰虎文疎而著曰炳豹文密而理曰蔚蘇東坡曰易稱風從虎虎有文而能神豹有文而不能神揚子云曰貍變則豹豹變則虎蔡神節曰蔚者隠然有文之謂柔暗故如此

程子曰天下之事始則患乎難革已革則患乎不能守故革之終戒以居貞則吉

崔仲鳬曰井之後繼以革者君子修徳有常適用有變也不然恆其徳貞夫子有凶矣

鼎

子夏曰初分趾也次實腹也中虛耳也上剛也故曰鼎象也

崔仲鳬曰鼎取新故初利出否二有實愼其妄從三耳革待其虧悔井鼎俱以上出爲功井戒勿幕鼎貴有耳鼎三雉膏可用亨養而四間之大臣行讒於君而賢者受疑矣五之耳革則三之行塞然上帝之亨聖賢之養固不可廢也三之食可待矣四近阻三之膏而反應初之否折足之凶可免乎大臣而信用匪人凶如何也五耳也以上爲以九爲金虛以待柔以內剛君之聖也上也以九爲以上爲玉剛以爲質柔以爲用臣之節也君於臣惟恐其有所畏難而直不盡故曰金臣於君惟致其無不忠信而恭不替故曰玉

又曰初之顚去惡也四之折棄美也初虛鼎也四實鼎也

丘可曰初曰趾四亦曰足以四應初而四之足卽初之趾也上曰五亦曰以五附上而五之卽上之也五曰耳三亦曰耳以三無應乎五而有鼎耳革異之象

熊南沙曰鼎量極於四上則耳矣受實必有餘量以爲溢地四則溢而覆矣初未實鼎則顚趾利出否四已實鼎故折足爲凶語其位也信如何以其應初非所信而信也

震

陽動於下而止於上動貴於初故震之四不如初而上有畏鄰之戒止難於終故艮之三不如上而初有永貞之戒

驚邇而懼逺謂所驚在逺而懼於邇未至而思備非迨旣至而後圖之也卽震不於其躬於其鄰意

處震之道彖辭盡矣六爻皆震而吉凶異者初爲震主所謂能恐懼修省者也能無喪匕鬯者也二之勿逐自得五之無喪有事以中也三四不中不正而四又陷於重陰之中故四曰震遂泥

程子曰逐卽物也以已卽物失其守矣故戒勿逐卦位有六七乃更始不失其守𨿽一時不能禦其來然時過事已則復其常故云七日得

十萬曰億億大也於五之象詞見之九陵髙明之地也呂仲木曰君子致懼必去其私欲去欲斯登於髙明李卓吾曰二因來厲而遂喪失其所寶是喪其所本無也故後乃自得之也此一震之力也五𨿽往來皆厲而反大無喪其所有事者則以吾之所固有非震厲之所能得亦非震厲之所能喪此則震之所不能震也嗚呼至矣然苟非往來危厲之中而行當往來之震則又何以驗吾學力之淺深而信吾之不可動一至此耶

艮

身北曰背又堂北曰背背人之所不見也艮其背止其所不見也戒愼乎其所不睹恐懼乎其所不聞艮其背也故能無我無人時止時行因事應事而我無與焉故曰上下敵應不相與也非一於止而不應之謂也與字作去聲讀

王輔嗣曰隨謂趾也疏云腓動則足隨之故謂趾爲隨拯舉也趾所以行艮其腓則其趾不拯是足欲行而彊制之則其心不快故象曰未退聴也謂退聴於初也咸艮以人身取象四爲心位心者身之主心止則身自止矣六四之艮其身艮其背也故無咎不然艮腓艮限彊制乎外欲以不動而反以累其心欲其止也得乎初爲艮始艮其趾止其動也世未有好動不止者而能止其所止也故明道先生曰性靜者可以爲學上爲艮終惇艮者艮背之極也卽永貞之謂也

心之官則思思者神明之運位則神明之舎也思出其位是曰放心君子思不出其位止其所也卽艮其背意王龍溪曰兩雷兩風兩火兩水兩澤皆有往來之義惟兩山並峙不相往來故止也心之官則思不出位之思謂之正思如水鑑之應物而常止也如日月之貞明變化云爲萬物畢照而未嘗動也思心之用著於無思卽爲沈空著於有思卽爲逐物無思而無不通千聖之絕學也先儒謂不出位如素冨貴行乎冨貴素貧賤行乎貧賤之類專以應迹言未明思之本防也然不出位之思卽不願外之意心與迹亦非判爲兩事艮止也艮其背止其所也耳目口鼻四肢之發用皆在面惟背爲不動故以背取象背𨿽不動而五臓皆系於背九竅百骸之滋潤背爲之輸是以無用爲用也

楊敬仲曰人精神盡在乎面不在乎背盡在乎前不在乎後故聖人教之曰艮其背使其面之所向耳目鼻口手足之所爲一如其背則應用交錯擾擾萬緒未始不寂然矣視聴言動心思曲折如天地之變化矣惟此爲艮惟此爲止其所止其所者無所也無止也非有所而欲無之也非本不止而彊止之也本無所本無止今曰止其所者止於無所也無所則無止無止之止直止矣李卓吾曰震艮二卦聖人道問學之大事也凡爲學者學問日博則聞見日廣聞見日廣則道理日積道理日積則寶惜日深日積日深日蔽日錮𨿽有豪傑不能自解脫矣此正所謂利欲深坑殺人陷阱𨿽聖人與居亦末如之何者曽不知學貴知止止必有所故艮以背爲所而止以不獲身不見人爲背無所止而自止者此至善之止也此於止知其所止之止也有絲毫未淨非背止之止矣故自趾以上分爲五爻皆止也而非其背非眞止矣艮趾者步亦步之學也艮腓者欲其止而恨其不能止之學也此其可望者也艮限者止於動地而彊欲其不動告子彊制其心之學也終不可與有言者也艮其身飭躬者也艮其輔謹言者也皆艮也而非其所難以言艮矣不艮不足以言學故以惇艮終焉然則言天下之眞學問者非止與止則定定則靜靜則安可以照鑑可以扣擊可以平均可以經世而出世𨿽然苟非鼓之以雷霆至於喪身失命億喪貝億無喪有事未易以蕩滌而遽止也

漸

楊敬仲曰止者寂然不動巽者隨時順理止非彊止道心無體本無可動變化進退巽動無窮𨿽動猶不動也來知徳曰君子擇居處於賢徳善俗之地則耳擩目染以漸而善卽孟子引而置之莊嶽之間之意

王荊石曰漸六爻以鴻之漸羽取象仕進而初之幹三之陸四之木五之陵大抵皆兩立貞悔之交當喜而懼者其間獨盤之衎衎見爲無懼然聖人且以素飽戒之乃後始歸之升逵不亂而吉來知徳曰初六曰小子者艮爲少男厲危厲也以在我而言言謗言也以在人而言王輔嗣曰九三進而之六與四相得不能復反者也夫徵不復樂於邪配則婦亦不能執貞矣非夫而孕故不育也三本艮體而棄乎羣醜與四相得遂乃不反至使婦孕不育凶之道也異體合好順而相保物莫能間故利禦防

李秀巖曰四非婚乃防也

兪氏曰五與二應乃夫婦之匹配故吉三與四比乃夫婦之邪匹故凶

孔氏疏曰上九與三皆處卦上故並稱陸

歸妹

程子曰咸恆夫婦之道漸歸妹女歸之義咸與歸妹男女之情也咸止而說歸妹動於說皆以說也恆與漸夫婦之義也恆巽而動漸止而巽皆以巽順也男女之道夫婦之義備於是矣

胡雙湖曰彖辭惟臨與井言凶否與剝言不利歸妹旣曰徵凶又曰無攸利何也以說而動非情之正恣情徇欲何所不至故六十四卦其不吉未有若是之甚者然隨亦動而說而曰元亨利貞何也易以內卦爲貞隨貞震此動而彼說歸妹貞兌女說而男動故不同也橫渠曰泰之九三進而在四六四降而在三故曰天地之大義也然泰道將終徵將爲否故曰凶

崔仲鳬曰歸妹下三爻二妹也初在下爲娣三躐上爲須上三爻五歸妹者也四愆期而待上過時而背丘可曰娣之從嫡必當如跛者之履而不足以與行則無僣上之疑而嫡妾之分明妻之從夫必當如眇者之視而不足以有明則無反目之嫌而夫婦之倫正是妾婦之常道也故象於初曰以恆於二曰未變常

楊敬仲曰初九位在下有娣象娣則不可專行跛能履者難行象如此而往則得娣之道故徵吉以恆者當以久於娣爲心不可有他念也

熊過曰歸妹震長兄出而用事將嫁在內兌之少女也天官書云須女四星賤妾之稱也故子夏孟宗皆作娣媵之妾

吳幼淸曰漸男方求女之事歸妹女將歸男之時以未成夫婦而名卦也咸男女初合相與之情恆男女成配久處之道以旣成夫婦而名卦也

丰

崔仲鳬曰保丰之道曰宜日中故蔀也沛也蔽明者皆忌孚也章也配者夷者明之助也皆吉

蘇東坡曰蔀覆也蔽之全者也見斗闇之甚也沛斾也蔽之不全者也沫小明也明闇雜者也

六五虛中用賢爲丰之主所謂日中以照天下者也丰尙光大而二四居陰故曰見斗三居陽而曰見沫者以應上六之陰也上六丰屋自藏而三應之故終不可用然非三之咎也初之遇配四之遇夷二之有孚發若皆六五之所謂章也故曰往有尙曰吉

二四之見斗三之見沫非其質之不明也以所處之闇也故能有孚發若遇其夷主上六以陰處極而最在外則闇甚矣當日中之時可出而不出故曰自藏若陽剛則能適出處之宜矣

王輔嗣曰丰明以動之卦也尙於光顯宣揚發暢者也故爻皆以居陽位又不應陰爲美其統在於惡闇而已矣小闇謂之沛大闇謂之蔀闇甚則明盡未盡則明昧明盡則斗星見明防故見沫無明則無與乎世見沫則不可以大事折其右肱𨿽左肱在豈足用乎日中之盛而見沫豈足任乎

旅

來知徳曰明刑以罪之輕重言愼刑以罪之出入言不畱者旣決斷於明愼之後當罪者卽罪之當宥者卽宥之不畱滯淹禁也明火象愼山象不畱旅象

用剛非處旅之道也故五得譽命二得童僕三上以過剛而失四以剛用柔愈於九三之焚次矣而身猶在旅𨿽得資斧將安用之

六五以柔順文明之徳動中時宜有射雉一矢亡之象程子云動無不善如射雉亡矢發無不中也故能播徳譽而受命君受天命臣受君命皆是也

王龍溪曰凡客於外者之爲旅天子有天子之旅天王出居於鄭是也諸侯有諸侯之旅公在幹侯是也大夫有大夫之旅陳文子之他邦是也聖賢有聖賢之旅孔之轍環孟之歷聘是也

巽

程子曰巽與兌皆剛中正巽說義亦相類而兌則亨巽乃小亨者兌陽之爲也巽陰之爲也兌柔在外用柔也巽柔在內性柔也巽之亨所以小也

項氏玩辭曰重巽以申命是以小亨事必待申命而後行豈大亨之規哉剛巽乎中正而志行是以利有攸往兼二五言柔皆順乎剛是以利見大人兼初四言朱子發曰重巽以申命者內巽者命之始外巽者申前之命也

巽惟九五爲吉者五以剛得位而六四以順入之才下承之君臣相得剛柔相濟何功之不成乎蓋行權布令有以剛正物之義焉故他爻皆有過巽之嫌而卦詞亦曰小亨

兪氏曰甲者十干之首事之端也旣亂而復治則又如其初故於蠱之甲曰終則有始庚者十干之過中事之當更者也始焉不善旣更而後善故於巽之庚曰無初有終

兌

咸感也而無心無心之感其感也眞兌說也而無言無言之說其說也至

王輔嗣曰說而違剛則諂剛而違說則暴剛中而柔外所以說以利貞也剛中故利貞柔外故說亨

習鳥數飛也朱子云習謂熟之於已講而不習徒滕口說其於身心也奚益

張子云初九以陽居下無所比附出門同人行自信者也

程子曰九二剛中之徳孚信內充𨿽比小人自守不失故曰吉悔亡

三上皆陰質以說爲事者也六三下比以爲說上六之引兌引三也劉牧曰兌體趨下是也上之引三意在同惡相濟以剝君子故象曰未光猶云其心不可知也

渙

剛來而不窮柔得位乎外而上同以二四言王假有廟以五言王者欲聚天下之渙必先自聚其心在中則鬼神可通而況於人乎利涉大川者君臣同心以拯渙是乘木以涉川故曰有功不然難免馮河之溺矣

九二以剛在險中與初同力𨿽可以濟渙而未大六四九五爲渙之主君臣同心何渙之不可濟乎上九居巽之極處險之外逖出逺害而六三獨與之應僅能出險不足以拯天下之渙亦其才不足也

古注渙其血爲讀去逖出爲讀逖逺也熊南沙曰凡在險中者貴乎出險在險外者戒乎入險三上之別也

節

中正以通通則不苦所謂緣人情以制禮天下萬世共由之如天地節而四時成九五之甘節是已

丘可曰節六爻以當位爲善不當位爲不善

來知徳曰諸爻之節節其在我者九五之節以節節人者

張橫渠曰王弼於此無咎又別立一例只舊例亦可推行但能嗟其不節有補過之心則亦無咎

呂仲木曰甘言中也數度徳行自是而劑定矣安言順也承五而奉行之也

來知徳曰易以福禍配道義而道義重於福禍故大過上六曰無咎而此曰悔亡見理之得失重於事之吉凶也

崔仲鳬曰節者有分限而不可逾之名在學則約情寡欲以養徳在政則作制明禁以齊民然恊諸義合於中可常不厭履禮也而用兌節約也而貴甘此聖人之中萬世由之也與

中孚

朱子曰伊川雲中虛信之本中實信之質一念之間中無私主便謂之虛事皆不妄便謂之實不是兩件事孚字從爪從子如鳥抱子之象蓋中所抱者實有物也楊誠齋曰議獄者求其入中之出緩死者求其死中之生若元惡大姦不在是典故四凶無議法少正卯無緩理

熊南沙曰鶴澤鳥二陰位子與爾指三三之和與靡以與二同兌體也六三之得敵得四也與艮敵應之敵同三陰不中正下比於二而上比於四故不能自主如此四捨三比五有二馬而亡其一故象以爲絕類上類謂三上者五也三四本陰類六三自以爲得匹敵六四守而不與三比是絕其類於上也五之有孚孚四也中孚之主當使萬邦作孚而專取六四四能絕類蓋正人也故五得無咎上六窮上失位信而不由中有翰音登天之象故貞凶九二在陰而子和上九飛鳴而登天其道蓋相反也橫渠曰上處中孚之極不久將變爲小過故小過之初曰飛鳥以凶

卦惟二近陰而相比故三謂四爲敵四謂三爲匹爲類三得敵而不能自主四能亡匹以從上者正與不正之分且三說而四巽也程朱二先生以上爲敵以初爲匹陰陽相求而相應非其義矣

王應麟曰月防望者在大畜之上以抗陽故凶在歸妹之五以應陽故吉在中孚之四以從陽故無咎

小過

崔仲鳬曰亨利貞可小事不可大事謂四陰飛鳥遺之音不宜上宜下大吉謂二陽

王輔嗣曰過而得之謂之遇祖始謂初妣者居內履中而正謂二六過初而履二位故曰過祖遇妣

熊南沙曰艮震皆一君二民之卦二居中得正以承九三三者艮主二之君也

又曰卦名小過謂小者過大者不過故九三四皆曰弗過

崔仲鳬曰二五中也聖人教以處過之宜三爲二陰之主故凶四居二陰之下故無咎九四而曰弗過遇之者君子待小人之恭上六而曰弗遇過之者小人淩君子之橫

防之者防下之二陰也往者往而從上之二陰也兪氏曰此爻皆以兩字爲句

六二之過過初也上六之過過四也陰可過陽不可過也故二曰無咎上曰凶九三九四之弗過所謂不冝上也陰過之世君子居下猶可以自全過之則小人必百方害之矣故三曰防之四曰遇之示之以處陰之道也穴陰之所居也陰盛陽防而不能成雨能弋取之則陰過之禍消矣曰弋取見小人之道盛而取之不可以驟也東漢之謀誅閹防非弋取之道矣

旣濟

王輔嗣曰旣濟者以皆濟爲義者也小者不遺乃爲皆濟故舉小者以明旣濟也

曳輪進也孔氏疏云言其勞也旣濟之初九未濟之九二皆曰曳其輪其才足以進也特所處之位不同耳故旣濟之初𨿽至於濡尾而無咎若未濟之初六不度才而妄進鮮不溺矣故曰吝

楊敬仲曰繻子夏作繻卽襦字內則言孺子之禮衣不帛襦袴說文云襦短衣也袽衣破敗如茹也

崔仲鳬曰六四盛極而衰美繻爲敝袽其曰有者言其必然終日戒則盛可保矣

來知徳曰殺牛不如禴祭者言當旣濟之終不當侈盛當損約也楊敬仲云西鄰之時守以損約故終受福卦初言尾上言首遁之初亦曰遁尾猶言首足也濡尾猶可以濟濡首則不可以濟矣未濟之飲酒濡首猶云沈湎也程朱二先生以未濟卦詞而於兩卦之爻詞通以狐解之至於飲酒濡首之語則不可通矣

未濟

崔仲鳬曰未濟者蓋有待也戒於徵而蓄全力可以涉險呂仲木云未濟𨿽徵凶也而有涉川之勇斯免矣李卓吾曰一伐鬼方也在旣濟則冝勿用而防三年之憊在未濟則冝震用而幸三年之賞旣濟戒生事未濟喜有功也

呂仲木曰光在身者也暉在政者也故致恭以下賢王公之光也得賢以成治雍熈之暉也故光者貞之實暉者光之茂

來知徳曰文明卽君子之光中虛卽有孚

崔仲鳬曰暉者日中之气

周易札記卷二

欽定四庫全書

周易札記卷三

明逯中立撰

系辭上傳

來知徳曰八卦相蕩以天地水火山澤雷風之象言非干坎艮震巽離坤兌也八卦者剛柔之體剛柔者八卦之性總則剛柔分則八卦

旣曰八卦相蕩又曰雷霆風雨而不言山澤者孔氏曰風雨雷霆皆出於山澤也

幹健便易坤順便簡易簡只是行其所無事朱子曰易簡只是淨淨潔潔無許多勞擾委曲

崔仲鳬曰柔推剛則剛化柔剛推柔則柔化剛卽九六之變剛柔兩盛則爲相摩剛柔疊勝則爲相推

進退只是一气之消息退極而進進極復退驗之人身動靜語黙可見朱子曰陽消處便是陰不是別討个陰來也

熊南沙曰極陸徳明訓至爻不極則不動故曰道有變動曰爻

程可久曰無咎者善補過也又曰震無咎者存乎悔王弼略例乃曰罪自已招無所歸咎亦曰無咎不知何據節六三曰不節若則嗟若無咎嗟與戚嗟若之嗟同象曰不節之嗟又誰咎也與出門同人之象同惟王介甫於此不用王弼略例

張敬夫曰指其所之告之險欲其動心而有懼告之易欲其安意而無疑

生死只是一气之聚散然死而不散者其气未盡也子產曰匹夫匹婦彊死其魂魄猶能馮依於人以爲淫厲其他餌術山中鏈神物外往往解脫生死此如躍冶之金造化一大盜耳然久之未有不散也

精與气融而生形魂則精气之靈變動不居其於形也直寄耳物鬼也遊魂爲變者神也神無所不之故曰變近溪曰精气涵靈魂而能運動遊魂依精气而露知識安土則不知有我惇仁則不知有物無我無物故能愛葉少蘊曰凡易見於有爲者皆言用用之者體而易不以體對用故別而論之曰無體

晁景迂曰體用本乎釋氏聖人未嘗有體用並言者朱子曰繼是接續不息之意成是凝成有主之意繼之者善如水之流行成之者性如水之止而成潭若只一陰一陽而無繼便是合殺了孟子說性善不曽推原源頭不曽說上面一截只是說成之者性也

崔仲鳬曰太極動而生陽靜而生陰混而言之曰太極分而言之曰陰陽天地由是而運萬物由是而生死言其流行謂之道言其眞實謂之誠言其條達謂之理言其妙合適可謂之中言其於穆不已謂之命言其靈妙謂之神

顯諸仁元亨也藏諸用利貞也並育並行無非此理何富有也流行無已萬化皆從此出故曰日新而總之曰生生之謂易

生生之謂易生之謂元元者善之長也所謂繼之者善是也惟其生生所以不可測

朱子曰天地設位而易行乎其中陰陽升降便是易成性猶言見成底性是不曽作壞底存存是常在這里存之又存便是道義之門但知崇禮卑則成性便存存道義之間謂從這里流出道體也義用也

伊川曰盡天理便是易

薛敬軒曰成性卽天地存存卽設位道義之門卽易行其中天之生生不已理之生生不已也

呂仲木曰智禮之性不成非狂則狷矣其至中之道義此心必不能變化而出

熊南沙曰稱道義之門明業由徳廣

郭子和曰象不獨是天地風雷水火山澤只是畫卦便是象

朱子曰爻者效天下之動者也動亦未便說事之動只是事到面前自家一念之動要求處置他便是動會是四邊合湊處通便是空處行得去便是通事理若不於會處理會卻只見得一偏如何行得通須是於會處理會其間卻自有个通處鶴鳴以下七節當去亢龍有悔而進自天祐之與下傳咸九四以下十一節共爲一章如文言釋經之例王輔嗣獨取入乾坤二卦而此置之系辭上下傳前後無所系屬或有錯簡耳不必牽合傅會彊爲之說也

簡輔曰一二三四五生數也化之漸也變也六七八九十成數也變之成也化也成變化者數也行鬼神指卜筮而言所以求數也故下文遂以筮法言之

天地之數起於一生極於五成極於十大衍之數五十者準天地生成之數之極也虛一不用爲體而用其七卦之用以八乾坤之用以九六皆成數也

凡揲蓍第三變九揲得三十六爲老陽八揲得三十二爲少陰七揲得二十八爲少陽六揲得二十四爲老陰周易主變止用九六而宋沈括以過揲之餘三少爲幹之老陽兩多一少則少者主之爲震坎艮之少陽三多爲坤之老陰兩少一多則多者主之爲巽離兌之少陰亦可通也

王童溪曰營求也用蓍之法以四而揲之成易之數以四而成之若曰分二掛一揲四歸奇則歸奇於扐者再是爲五營矣

呂仲木曰引伸觸類者自八卦小成而言以至六十四卦也若指四千九十六卦則六十四卦者不足以畢天下之能事其文又何以承八卦小成也

張子曰尙辭則言無所苟尙變則動必精義尙象則法必致用尙占則謀必知來

崔仲鳬曰參伍以變者四營也錯綜其數者十有八變之事也貫三變爲一爻遂成奇偶之畫極十八變爲一卦遂定肖似之象非至變孰能與於此變者多少之數不常也呂仲木曰凡數二四則方參伍則圓方則體而定圓則神而變也錯其數左右相交也綜其數並左右而合之也

程子曰寂然不動萬物森然已具在感而遂通感則只是自內感不是外面將一件物來感於此也又曰寂然不動感而遂通此只言人分上事若論通則萬理皆具更不說感與未感

張子曰一故神譬之人身四體皆一物故觸之而無不覺此所謂感而遂通不疾而速不行而至也

韓康伯曰極未形之理故曰深適動防之防故曰防朱子曰知至如極深能慮便是研防研防是不待他顯著只在那茫昧時都處置了

呂仲木曰開物以下言聖人用易之事也聖人以易之開物者而通誌以易之成務者而定業以易之冒天下之道者而斷疑蓍之徳以下則其故也圎神所以開物也方知所以成務也易貢所以能冒天下之道也故聖人洗心退藏所以能通誌之學也吉防同患所以能成務之學也知來藏往所以能斷疑之學也聰明睿知神武不殺則言其資耳聖人有是資又有是學故能明天道察民故崇此神物以前民用若上通誌成務以斷疑也夫神物卽易也豈難知哉近譬之卽人出入之門戶可見矣夫斯門戶也何莫非干坤變通象器法神者哉又豈小乎哉出於太極生於大業見於天地四時日月富貴蓍也夫易旣如此故聖人又則天地日月蓍龜以作易耳兼天地日月蓍龜者聖人也故四象以示之下申言通誌定業斷疑也言其所示所告所斷者皆天地日月蓍之意非聖人之私說也此章言聖人先能用易而後能作易耳

韓康伯曰惟變所適無數不周故曰圎卦列爻分各有其體故曰方

伊川曰退藏於密密是用之源聖人之玅處退藏於密是寂然不動之中包羅萬里無些滲漏無些隙縫便與天載無聲無臭一般卽到感應時亦是如此

來知徳曰洗心者心之名聖人之心無一毫人欲之私如江漢以濯之又神又明又應變無窮具此三者之徳所以謂之洗心猶書言道心人心詩言遐心之類熊南沙曰洗心則無思藏密則無爲有思則與物雜故齋以齊之有爲則與物敵故戒以警之

吳防淸曰其徳卽蓍卦之徳神而明之在乎聖人不然則枯艸朽莖何神物之有

天道是陰陽變化民故是物理人情民之故卽天之道也看易中何所不有是聖人冩出胸中所蘊

熊南沙曰戶一也闔辟之則二陰陽之動靜亦一气耳孔氏疏曰太極謂天地未分之前元气混而爲一卽是太初太乙也兩儀謂天地四象謂金木水火不言土者分王於四季也八卦謂震木離火兌金坎水各主一時又巽同震木乾同兌金加以坤艮之土爲八卦也項平庵曰凡系辭之稱八卦者卽六十四卦也八卦更相上下爲六十四卦故例以八卦稱之其言伏羲始作八卦者亦謂六十四卦也

崔仲鳬曰極者屋檁以其居中而至故名夫自其合而言之太極也自其分而言之儀也象也卦也生者皆太極生之而有漸次也非有三度生也气者流形而舉質者也其合當如是而有條者理也如春秋者气也溫與涼者理也气之中正也溫未能勝冬而寒涼未能革夏而熱气未充也愆伏乖戾气之變也皆理所必然

何氏指神物變化垂象圖書爲四象而東坡從之其曰此四者聖人之所取以作易也當是之時有其象而無其辭示人以意而已聖人以後世爲不足以知也故系辭以告之定吉防以斷之聖人之憂世也深矣

呂仲木曰書不盡言以下言聖人作易之事也化而裁之存乎變以下言學者學易之事也易之事不過立象盡意系辭盡言而已情僞皆出於意利神皆出於言故立乾坤之象易之意可盡系乾坤之辭易之言可盡乾坤者包六十四卦而言也夫意在象外者也故形而上者謂之道言在象後者也故形而下者謂之器自道而言則爲變通焉自器而言則爲事業焉何也聖人之立象也極天下之賾皆存乎卦故象立可以盡其道之意聖人之系辭也鼔天下之動皆存乎辭故辭系可以盡其器之言變通神明則學形上之道所謂意也徳行則學形下之器所謂言也不言乃所以盡言故曰不言而信

熊南沙曰陰陽之老者必窮窮則變陸績曰變三百八十四爻使相交通以盡天下之利虞翻曰神易也陽息陰爲鼔陰消陽爲舞故鼔之舞之以盡神盡利盡神則聖人之意盡矣

朱子曰形而上爲道形而下爲器此言最的當若以有形無形言之便是物與理相間斷了裁之行之措之都是這个道

龔夬曰剛柔有體奇耦有數左右有方者形也形而上則爲一陰一陽以至一剛一柔故謂之道形而下則爲仁義爲禮樂以分則有守以實則有名故謂之器熊南沙曰形卽上文乾坤形上者乾坤所蘊一陰一陽之謂道也形下者成列之乾坤也道可共繇而通所蘊之易未定也器則方體不可易者裁猶除也陰陽之道以漸化其舊者而除去之乃卦之變推變者而行之所謂變則通也二用周流六虛占用其變也於是舉而措之天下矣

又曰賾形而上者動形而下者在卦變剛柔相推在卦通出入互用也

又曰自形上而放諸事業由防而逹於著也自至頥而極於徳行由著而歸於防也體用一原顯防無間防矣哉

楊誠齋曰此章言聖人作易之意其散在六十四卦之爻象其聚在乾坤之二卦聖人用易之道其散在天下之事業其聚在一身之徳行

呂仲木曰自天尊地卑以下皆天地自然之象以爲卦爻其天一以下始兼蓍而言也

程沙隨曰十有八變成六爻毎爻蓋參以變故通其變則陰陽相錯遂成天地之文天地之數五位相得而各有合遂伍以變綜其數而極之遂定天下之象如織婦之用綜合眾經相間而上下之也

系辭下傳

呂仲木曰八卦成列一章言聖人立卦及系辭不外乎仁義以生人也義所以行其仁卽天地易簡之徳貞一之理也

天地非一則無以成化育聖人非一則無以應萬變故曰爲物不二又曰吾道一以貫之一者何無欲是也此道最易最簡韓氏注曰貞者正也一也夫有動則未免乎累殉吉則未離乎防盡防通之變而不累於吉防者其惟貞乎萬變𨿽殊可以執一禦也

張子曰吉防否泰有義命焉聖人一以貞勝而不顧如大人否亨滅頂無咎蓋其類也又曰能正夫一則吉防可勝而天地不能藏其迹日月不能其明蓋正明不爲日月所正觀不爲天地所遷貞正也本也本立則不爲聞見所轉其見其聞須透徹所從來乃不惑天地之大徳曰生此是乾坤之易簡處

正辭者無訟也聖人在上而民輸固有不敢枉其是非之心非明徳新民何以有此

程子曰聖人制器不待見卦而後知象以眾人由之而不能知故因卦以示之耳

朱子曰蓋取諸三言者以意逆志之辭時人知器而已不知其有所取者孔子以易道觀知其制作合易非謂見十三卦而後制十三器也

葉正則曰十三卦亦近世學者所標指庖犠始爲綱罟神農始爲耒耜交易黃帝堯舜始爲衣裳其後乃有舟楫牛馬門柝杵臼弧矢宮室棺槨書契考於易乃無毫釐形似之相近學者震於異說欲大而反小之也熊南沙曰是故承上取象言依兪氏屬前章取夬下呂仲木曰易者象也以下證取十三卦之故也象爻所以立其體吉防悔吝所以達其用皆像也

陽卦奇者以奇爲主陰卦耦者以耦爲主少者多之所貴也故陽卦多陰陰卦多陽

張子曰一其歸者君子之道多以禦者小人之理陶石蕢曰萬塗宗於一心萬慮宗於何慮歸以道言致以心言天下論道則同而塗徑錯糅論心則一而思慮百變

熊南沙曰說文思有所圗曰慮致趣也歸自來言人也致自往言已也同歸一致言其本然殊途百慮自憧憧者言耳君子以虛受人感則通之日月寒暑之往來任气尺蠖龍蛇之屈信委形至於下學上達亦待其自致致用謂將用利用謂巳用致用者屈之信崇徳者信之屈

橫渠張子曰入神僅能入於神窮神窮盡其神淺深之別也斯言至矣

張子曰何思何慮行其所無事而已行其所無事則意必固我巳絕今天下無窮動靜情僞止一屈伸而已在我先行其所無事則復何事之有日月寒暑之往來尺蠖之屈龍蛇之蟄莫非行其所無事是以惡其鑿也百慮而一致先得此一致之理則何用百慮慮𨿽百卒歸乎理而巳又曰屈伸相感而利生感以誠也情僞相感而利害生雜之僞也精義入神事豫吾內求利吾外也利用安身索利吾外致養吾內也窮神知化乃養盛自然非思勉之能彊故崇徳而外君子未或致知又曰精義入神以致用謂貫穿天下義理有以待之故可推用凡人應物無節則往往自失故要在利用安身以養徳見防則義明動而不括則用利屈伸順理則安身而徳滋

仁者以天地萬物爲一體自私者自生分別君子因物付物順事應事如日月寒暑之往來何用計較安排故曰天下同歸而殊塗一致而百慮知其同歸一致而思慮自無矣

利用安身從精義中來到窮神知化地位也是從此做去在熟之而已矣

神化不屬陰陽在日用感應之間窮之知之總是精義之極所謂日用間都是恰當的道理絕無一毫思勉到此與天命於穆不已一般

張子曰君子見常不動故能得動之防豫六二在中而靜故能知幾

蘇東坡曰顏子其心至靜而淸明故不善觸之未嘗不知知之未嘗復行知之而復行者非眞知也世所以不食烏啄者徒以知之審也如使知不善如知烏啄則世皆顏子矣所以不及聖人者猶待知耳詩曰不識不知順帝之則

熊南沙曰釋咸者言無爲之妙及有爲之迹困解二節言能與不能之利害噬嗑二節言戒與不戒之禍福否鼎以下言求無爲者在主敬主敬則能知幾而所謂主敬者又在専一故稱損恆明之

呂仲木曰精義未至於致一欲安身必至於或擊矣彰往所以察來防顯所以闡幽往來顯幽無二理也崔仲鳬曰開釋名卦之意而各當其名辧別陰陽之物而正言其占斷辭卽彖辭也

崔仲鳬曰憂患者爲天下後世不得與聞易道故揭此九卦指示後人全體大用之學非専爲處憂患而言也陸子靜曰復而先以謙履蓋履上天下澤而人居其中先辧一身所以舉措動作之由謙以自持使精神收聚於內則此心斯可得而復本心旣復謹始克終以得其常而至於堅固私欲日以消磨而爲損天理日以澄瑩而爲益𨿽涉危蹈險所遭多至於困而此心卓然不動然後於道有左右逢源蓋至此則順理而行無纎毫逗漏如巽風之散無往不入

熊南沙曰九卦之陳履謙復恆損益所以豫其內困井巽所以利於外又曰九卦初徳次體次用

韓氏注曰動本於靜語始於黙復者反其所始故爲徳之本和而不至從物者也和而能至故可履井以辧義施而無私義之方也

朱子曰兌見而巽伏也一陰入在二陽之中是入細底意故曰稱而隠如此然後可以制事可以行權

項氏玩辭曰困之辧辧於已復之辧辧於物井人巳之間兩極其辧

崔仲鳬曰不可爲典要卦之變也旣有典常書之辭也卦之變無定體書之常有定理學易者由辭以明理卽理而應變錯綜斟酌天下可運於掌

熊南沙曰位言之曰初上時言之曰初終道言之曰本末事言之曰始終其實一也時變則事變事變則道與之俱

二四同功而異位同陰而異二四之位也四以近而多懼二之多譽以柔中也三五同功而異位同陽而異三五之位也三以賤而多凶五之多功以剛勝也柔剛以位言邪疑辭君道以剛爲本亦有柔中而吉者君道體剛而用柔也

來知徳曰文不當者非専指陽居陰位陰居陽位也卦情若淑或以不當爲吉剝之上九豫之九四是也卦情若慝反以當位爲凶大壯初九同人六二是也要在隨時變易得其當而已

吳防淸曰至健以下言天地之能也說諸心以下言聖人成能也變化云爲以下言人謀鬼謀百姓與能也張子曰天能爲性人謀爲能大人盡性不以天能爲能而以人謀爲能故曰天地設位聖人成能又曰天人不須彊分易言天道則與人事一滚論之畢竟人謀之所經畫則亦莫非天理耳

蘇東坡曰萬物自生自成故天地設位而已聖人無能因天下之巳能而遂成之故人爲我謀之明鬼爲我謀之幽百姓之愚可使與知焉書曰謀及卿士謀及庶人謀及卜筮

韓氏注曰變而通之以盡利故曰變動以利言吉凶無常惟人所動情順乘理以之吉情逆違道以陷凶故曰吉凶以情遷冺然同順何吉何凶愛惡相攻然後逆順者殊故吉凶生【相取猶相資也】

項平庵曰相感者情之始交故以利害言相取則涉於事矣故以悔吝言相攻則其事極矣故以吉凶言此姑就淺深別之凡情莫不然故總以相近一條明之不相得者惡相攻僞相感近不相取也

愛惡相攻而吉凶生故吉凶以情遷吉凶者生於愛惡相攻之情也韓康伯曰冺然同順何吉何防故曰吉凶者貞勝者也

蘇氏曰悔吝者生於不通者也天下孰爲貞逺自其近者觀之則逺矣孰爲貞近自其逺者觀之則近矣逺近相資以爲別也因其別也而各性其有以自異則或害之矣或害之者悔吝之所從出也信其人則舉以爲利己不信則舉以爲害已此情僞之蔽也王臨川疑六辭與上不屬或疑爲占者所問之辭

說卦

蘇氏曰介紹以傳命謂之贊天地鬼神不能與人接也故以蓍龜爲之介紹

張子曰有謀有問命於蓍謂之生蓍起其用也非謂在野而生蓍也

馬融曰天得三合謂一三五也地得兩合謂二四也孔氏疏曰倚立也參天而爲九兩地而爲六用生數也熊南沙曰未入用則謂之陰陽故止曰觀已入用則謂之剛柔故曰發揮謂布散於六十四卦而生三百八十四爻也

程子曰求是卽爲理義求是之心俄頃不可忘又曰窮理盡性矣曰以至於命則全無著力處又曰窮理盡性以至於命三事一時並了不可將窮理作知之事若實窮得理卽性命亦可了又曰知窮理便能盡性至命又曰窮理盡性至命一事也才窮理便盡性盡性便至命如木可以爲柱理也其曲直者性也其所以曲直者命也理性命一而已又曰天命猶天道也以其用言之則謂之命命者造化之謂也

來知徳曰理一而已矣自其共由而言謂之道自其蘊蓄而言謂之徳自其散布而不可移易謂之理自其各得其所賦之理謂之性四者自其在人而言謂之義自其在天而言謂之命和順於道徳者謂易中形上之道神明之徳皆有以貫徹之不相悖戾拂逆也理於義者六十四卦皆利於貞其要無咎者義也

熊南沙曰和順言因其自然而無矯彊也理治也理義各指其所之時措之宜也

窮理盡性至命以用占者言

曰窮理盡性至命又曰順性命之理理卽性命也而繼之以陰陽剛柔仁義則知性命之理矣

孔氏曰天動而施曰仁地靜而理曰義

朱子曰仁體剛而用柔義體柔而用剛

呂仲木曰非天地定位則山澤風雷水火不相交也故下言雷動風散雨潤日晅艮止兌說而皆歸於乾君坤藏也

雷風相薄陸徳明釋文云相附麗也又云入也與後陰陽相薄之薄字不同

韓康伯曰於往則順而知之於來則逆而數之作易以逆睹來事以前民用

崔仲鳬曰順者言已往逆者言未然易以知來故曰逆數

漢嘉安石易牖曰天下之事數往者順知來者逆易爲知來而作故其數逆數也數往者順蓋因下句而並舉之非謂易有數往之順數

胡仲虎曰數往知來指圎圖言卦气之行易逆數指橫圗言卦畫所以立

蘇氏通幽贊生蓍爲一章曰道徳之變沿其末流至於生蓍倚數立卦生爻而萬物之情備溯而上之反從其初有性者有見者一是二者則至於命矣此之謂逆聖人旣得性命之理則順而下之以極其變率一物而兩之以開生生之門是故兼三才設六位以行於八卦之中天地山澤雷風水火紛然相錯盡八物之變而邪正吉凶悔吝憂虞進退得失之情不可勝窮也此之謂順然自命言之以順爲往以逆爲來故數往順知來逆六十四卦三百八十四爻皆據其末而反求其本故易逆數也【數往之數上聲逆數之數去聲】

羅念庵曰往者陽之舒也來者陰之斂也陽自內而逹外故順陰自外而反內故逆自震而離而兌而乾乃一陽至三陽自巽而坎而艮而坤乃一陰至三陰此天地消息盈虛之理也陰之斂不極則一陽不能復生此復所以次剝也易者生生也然必本於斂靜則所謂逆數也造化以之卦爻象之又曰自內如外謂之往往主發生由震而乾是也自外反內謂之來來主歸復由巽而坤是也數往者順順其後天乎知來者逆逆其先天乎故曰易有太極者逆也生兩儀則順矣逆順相感而化行故月從逆爲朔

黃愼軒曰自有天地以來皆順生者也逆者逆於天地之先所以爲易也夫山澤雷風水火皆天地之位也八卦相錯皆定位中自然之變化𨿽變而未嘗不定也引伸觸類八八六十四以之於四千九十六且有不可勝窮者皆八之錯也其初則一而已數一之往必順爲八而知八之來必逆爲一順之生者有盡逆之生生者無窮生生之謂易故曰易逆數也數至於歸極矣百千萬億皆歸於一一復何歸無所歸者萬物之大歸與故曰同歸而殊途何以明其然也幹之用九也一乘八也八卦皆幹一之所生也故乾統天坤之用六也母六子也能母其所成而不敢敵其所尊六則窮上反下以復爲一故曰復亨剛反反者逆之數也幹之無首何也乾卦成而坤之爲一者不可見也故其初曰潛龍而其用九曰無首無首則無尾矣無首無尾故能卽首卽尾無所不首無所不尾是所以爲易也易者圓神周流不可爲典要之稱也立於幹之初則曰一行乎圖之中則曰五五乘十故大衍之數五十五十者成而所謂中五者不可見矣猶幹初之潛也故其用四十有九六八則四十有八盡乎八卦之爻數矣而其奇者一也此一之所以乘八而幹之所以用九也故來之迹生於往逆之名起於順無順無逆無往無來者所以爲易也甚矣蓍之似易也亦非理亦非象亦非數而往來順逆無所不可變化焉者執而名之曰此爲某防則不可故仲尼贊易獨以圓神歸蓍彼卦之智爻之義皆圓之所包而神之所爲也惟其並一之名無之是以無一物而不在也故曰聖人以此洗心退蔵於密神以知來知以蔵往夫聖人之密與神不可見而吾於蔵往見之視往如來履卦爻如蓍立於未有天地之先而行於旣有天地之後未嘗不用而與用俱蔵淵乎幹一之潛乎幹而圖五之虛於圖也伯陽曰反者道之動萬物並作吾以觀其復楞嚴曰返流歸一六用不行六解一亦亡皆易之所謂逆也將逆之而至乎無所可逆耳惟無所可逆故能卽往卽來無往無來而亦若有往亦若有來賢者知逆而不能無往又其下則與物往來而已知用而不知蔵爲順而已矣是𨿽曰與易俱而爲卦爲爻固無時已也悲夫崔仲鳬曰生成者物也生之成之者八卦也主之者一元之气也

程子曰艮止也生也止則便生不止則不生此艮始終萬物

崔仲鳬曰帝者言其宰物者也神者言其妙物者也宰則包萬物無遺妙則運萬物不滯六子之成無限帝也六子之用無迹神也其乾坤之尊稱與非有二物也程可久曰始言六子之材各有所長終言六子之情各有所合

呂仲木曰震乾之長子也震且爲龍幹不言可知矣由是知幹爲牛亦可也何也坤爲牝馬幹可爲牡馬故𨿽雞雉羊豕亦皆可通也故𨿽八卦之物舉其大耳近取諸身亦由是也

呂仲木曰先儒謂一梅一兔皆可起八卦如幹爲玉矣凡玉之次以至頑石之類皆可推七卦也幹爲木果矣凡果之下以至枝葉根苖之類皆可列七卦也胡仲虎謂有相對取象相因取象有一卦中自相因取象有不言互見者其說亦庶防也

幹鑿度曰物有始有壯有究震得陽气之先巽得陰气之先故其卦皆有究極之義

吳幼淸曰震巽言究而震之究爲乾巽之究爲震者喜陰卦爲陽卦陽卦爲純陽不欲陽爲陰卦陰爲純陰卦也

序卦

呂仲木曰以政合者畜之小以徳合者畜之大大過美之至也小過失之細也是故養而動則大過乎人自信而行能無失乎困乎上者必反下此不得乎人而反求諸巳也其諸澤無水則濬井乎

序卦之義有相反者有相因者相反者窮而變也否泰之類也相因者未至於極也比蒙需訟是也亦老變少不變之義也要之不出此二例

雜卦

韓康伯曰雜卦者雜揉眾卦錯綜其義或以同相類或以異相明也

鄭康成以大過以下非相從之次疑有錯簡後蔡節齋攺云大過顚也頥養正也旣濟定也未濟男之窮也歸妹女之終也漸女歸待男行也姤遇也柔遇剛也夬決也剛決柔也君子道長小人道憂也

熊南沙曰雜卦之末特別君子小人其意防矣始幹終夬一陰決盡則幹也

大畜以艮畜乾艮爲上主而力足以畜大故云時無妄以干行震而不利者震爲下主以上主者爲時則下主者災矣是上下之分也萃升皆四陰之卦萃一陰爲上卦之主而三陰聚於下升一陰爲下卦之主而三陰往於上陽在下卦自抑而爲謙之主故輕陽在上卦自亢而爲豫之主故怠

蘇東坡曰易以上爲往下爲來澤上於地萃聚於下也地中生木升一於上也噬嗑自二至五皆以相噬爲事躁於食者也賁自初至四皆賁而不受污安於無色者也

熊南沙曰噬嗑賁皆三陰三陽之卦噬嗑中陽在頥居下卦震動之上食也賁中陽文剛而光輝於艮實之內無色也

蘇東坡曰柔在外則見在內則伏隨以隨時爲安故曰君子以向晦入宴息蠱以媮安爲危故曰君子以振民育徳故事也飭修也爛者非一日之故而不可反者也闗朗曰明乎外者物自暌明乎內者家自家

熊南沙曰大壯則止之止蓋上字之誤

項氏玩辭曰大有同人皆以離之中爻爲主在上則人歸乎我故曰眾在下則我同乎人故曰親

蘇東坡曰陰在外據用事之地故爲小過在內不據用事之地故爲中孚

熊南沙曰內文明則有所容爲多故外文明則有所察故無徒

吳幼淸曰離六五爲主火炎而上故上徵而折上九之首坎九五爲主水潤而下故下比而納六四之約來知徳曰小畜柔得位但寡不能勝眾陽所以不能畜故曰寡履柔不得位惟以悅體履虎尾故曰不處不處非所居也

蘇東坡曰天水相迫故不進相違故不親初上者本末之地也以陽居之則正以陰居之則顚故曰頥養正也大過顚也

周易札記卷三

