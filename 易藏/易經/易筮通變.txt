易筮通變

經名﹕易筮通變。原題臨川道士雷思齊學。三卷。底本出處﹕《正統道藏》太玄部。參校版本﹕文淵閣四庫全書本經部易類﹝簡稱四庫本﹞

易筮通變卷上

臨川道士雷思齊學

卜筮

《洪範》之《稽疑》曰﹕擇建立卜筮人﹐乃命卜筮。《詩》曰﹕爾卜爾筮﹐體無咎言。曰﹕卜筮偕止﹐會言近止。《記》之《月令》則曰﹕孟冬之月﹐命大史釁龜筮﹐占兆吉凶。宜若龜筮相須爲用也。《易大傳》曰﹕探迹索隱﹐鉤深致遠﹐成天下之賽賽者﹐莫大乎曹龜。又曰﹕以卜筮者尙其占。則夫《易》宜兼卜筮之用者也。《大誥》曰﹕寧王遺我大寶龜﹐紹天明﹐卽命。《金朦》曰﹕乃卜三龜﹐一習吉。於是莫見夫筮。《記》又曰﹕天子無筮﹐諸侯有守筮。天子道以筮。於是又莫見夫卜。而《說卦》則曰﹕昔者聖人之作《易》﹐幽贊於神明而生曹﹐參天兩地而倚數﹐觀變於陰陽而立卦﹐發揮於剛柔而生爻﹐以至和順於道徳而理於義﹐窮理盡性以至於命。乃獨歸夫筮﹐而未始及夫卜也。由筮命曹﹐而曹筮之用著於大衍之數皇詳且備﹐而龜之卜則莫之一語及也。𨿽亦﹟1問見謂龜爲卜﹐曹爲筮之說於別出﹐而愚自童卯習見世之常占擲錢以畫卦爻﹐云自京房始矣﹐且賈公彥亦以畫卦之單拆重交之爻謂以錢﹐復見有假於龜之剖中以布其錢者﹔又雜於傳記謂卜得某卦之某卦之大凡﹐且人有常言皇稱卜卦﹐故亦隨之等視曹龜卜筮爲一盤﹐未嘗以爲意也。蓋嘗見《周禮春官》之屬﹕大卜掌三兆之法﹐一日玉兆﹐二日瓦兆﹐三日原兆﹐其經兆之體皆百有二十﹐其頌皆千有二百﹐其下有卜師掌開龜兆﹐龜人掌六龜﹐以其方色﹐與體辧之﹔大卜又掌《三易》之法﹐一日《連山》﹐二日《歸藏》﹐三日《周易》﹐其經卦皆八﹐其別皆六十有四﹐其下有筮人掌《三易》之九筮﹐以辧吉凶。凡國之大事﹐先筮而後卜﹐上春相筮﹐凡國事共筮﹐然後知卜之用龜﹐則以兆其書﹐兆之體﹑頌至百有二十﹑千有二百之多﹐而《易》之筮用曹﹐固未始出於六十四卦之外﹐則卜自卜﹐筮自筮﹐未始相爲用也。況《洪範》固有龜從﹑筮從﹐龜從﹑筮逆﹑龜筮共違於人之別﹐則其卜筮之分校然﹐其辧白黑未始。若後世說卜筮者﹐樊然般亂﹐至若是之甚﹐心甚異之。由是於《左傳》之類究其成驗﹐乃判然識卜筮之道。卜者未嘗引《易》之筮﹐筮者未嘗引龜之卜也。今疏列爲徵。

有專卜而不筮者。晉惠公之在梁﹐梁伯妻之。梁贏孕過期﹐卜招父與其子卜之。子曰﹕將生一男一女。招曰﹕然。男爲人臣﹐女爲人妾。名男日圉﹐女日妾。及圉西質於秦﹐妾爲宦女焉。鄰文公卜遷於繹﹐史曰﹕利於民而不利於君。。鄰子曰﹕苟利於民﹐遷也。天生民而樹之君﹐以利之也。民旣利矣﹐孤必與焉。旣遷﹐而鄰子卒。齊侯戒師期﹐將以伐魯﹐而有疾﹐醫曰﹕不及秋﹐將死。魯文公聞之﹐卜曰﹕尙無及期。叔仲惠伯令龜﹐卜楚丘占之﹐曰﹕齊侯不及期﹐非疾也。君亦不聞﹐今龜有咎。旣而﹐齊懿公弒﹐文公先薨﹐惠伯亦卒。楚王與葉公枚卜子良以爲令尹﹐沈尹朱曰﹕吉﹐過於其志。葉公曰﹕王子而相國﹐過將何爲﹖它日攺卜子國以爲令尹。若是四者﹐見卜之未嘗及於筮卦也。有筮而不卜者。畢萬筮仕於晉﹐遇《屯》之《比》。辛廖占之﹐曰﹕吉。《屯》固《比》入﹐吉孰大焉﹐其必蕃昌。震爲土﹟2車從馬﹐足居之﹐兄長之﹐母覆之﹐眾歸之﹐六體不易﹐合而能固﹐安而能殺﹐公侯之卦也。公侯之子孫﹐必復其始。泰伯伐晉﹐卜徒父筮之﹐曰﹕吉﹐涉河﹐侯車敗﹟3。詁之﹐對曰﹕乃大吉也﹐三敗必獲晉君。其卦遇《蠱》﹐其《縣》曰﹕千乘三去﹐三去之餘﹐獲其雄狐。夫狐蠱﹐必其君也。《蠱》之貞﹐風也﹔其悔﹐山也。歲云秋矣﹐我落其實而取其材﹐實落材亡﹐不敗何待﹖三敗及韓。晉侯逆秦師﹐戰於韓原﹐秦獲晉侯以歸。晉侯伐鄭﹐楚子救鄭﹐相遇於鄙陵。公筮之﹐史曰﹕士悶。卦遇《復》﹐曰﹕南國贓﹐射其無王﹐中厥目﹐國蹴王傷﹐不敗何待﹖及戰﹐呂錡射共王﹐中目。王曰﹕天敗楚也﹐吾不可待。乃宵遲。晉獻公筮嫁伯姬於秦﹐遇《歸妹》之《睽》。史蘇占之﹐曰﹕不吉。其《縣》曰﹕士到羊﹐亦無血也﹔女承筐﹐亦無旣也。西鄰責言﹐不可償也。《歸妹》之《睽》﹐猶無相也。震之離﹐亦離之震﹐爲雷﹐爲火﹐爲贏敗姬。車說其轅﹐火焚其旗﹐不利行師﹐敗於宗丘。《歸妹》之《睽》﹐寇張之弧﹟4。侄其從姑﹐六年其通﹐逃歸其國﹐而棄其家。明年﹐其死於髙梁之虛。若是四者﹐筮則有卦﹐而無復卜兆辭也。且前之《屯》《復》《蠱》三卦﹐其縣固皆非《周易》之辭。後之《歸妹》之《睽》卦﹐辭近《周易》﹐而亦非也。盤可想見﹐《連山》《歸藏》之《易》﹐其筮法同﹐而縣辭異也。

有兼用卜﹑筮﹐而卜有辭﹐筮亦有辭者。魯成季之將生也﹐桓公使卜楚丘之父卜之。曰﹕男也﹐其名日友﹐在公之右﹔閒於兩社﹐爲公室輔。季氏亡﹐則魯不昌。又筮之﹐遇《大有》之《乾》﹐曰﹕同復於父﹐敬如君所。及生﹐有文在其手日友﹐遂以命之。若是者﹐卜與筮各有辭﹐筮之卦辭亦非《周易》辭也。

有先卜後筮者。晉獻公欲以驪姬爲夫人﹐卜之﹐不吉﹔筮之﹐吉。公曰﹕從筮。卜人曰﹕筮短龜長﹐不如從長。且其《縣》曰﹕專之渝﹐攘公之褕。一燻一蓿﹐十年尙猶有臭。必不可。弗聽﹐立之。生奚齊。乃潛太子申生至於縊死﹐遂立奚齊。卒亂晉。

有先筮而後卜者。衛侯夢於北官﹐見人登昆吾之觀﹐被髮而噪曰﹕登此昆吾之虛﹐綿綿生之瓜。余爲渾良夫﹐哄天無辜。公親筮之﹐胥彌赦占之﹐曰﹕不害。衛侯貞卜﹐《縣》曰﹕如魚窺尾﹐衡流而方羊。裔焉大國﹐滅之﹐將亡。闔門塞竇﹐乃自後瑜。冬十月﹐晉復伐衛﹐入其邪。衛出莊公而與晉平﹐晉立襄公之孫般師而還。若是二者﹐𨿽先卜後筮﹐先筮後卜﹐則殊筮無卦辭﹐卜乃有縣﹐然爲卜爲筮不比而同也。其若晉獻公卜伐驪戎﹐史蘇占之﹐曰﹕勝而不吉。公曰﹕何謂也﹖對曰﹕遇兆曰﹕挾以銜骨﹐齒牙爲猾﹐戎夏交拌﹐是交勝也。臣故云。且懼有口﹐擁民國私心焉。公曰﹕何口之有﹖口在寡人﹐寡人弗受。誰其興之﹖對日﹔苟可以攜其入也﹐必甘受逞﹐而不知胡可壅也。公弗聽﹐遂伐驪戎﹐克之﹐獲驪姬以歸﹐卒以亂國。若是者﹐卜獨有縣辭﹐而不及筮﹐則《國語》猶然也﹐辭與《左傳》尙未相遠也。若《家語》謂孔子嘗自筮得《賁》卦﹐愀然有不平之色。子張進曰﹕卜者得《賁》卦﹐吉也﹔而夫子之不平﹐何也﹖子曰﹕以其離邪。在《周易》﹐山下有火﹐賁﹔非正色之卦也。夫質也者﹐黑白宜正焉。今得《賁》﹐非吾兆也。吾聞丹漆不文﹐白玉不雕﹐何也﹖質有餘﹐不受飾也。由今觀之﹐是可疑者。且旣謂孔子自筮﹐何子張乃謂之卜﹖況其辭與《易》不類﹖《賁》之《象》曰﹕賁﹐柔來而文剛。分剛上而文柔﹐故小利有攸往。天文也﹔文明以止﹐人文也。觀乎天文﹐以察時變﹔觀乎人文﹐以化成天下。何夫子於《象》取其文﹐於筮獨尙其質﹖自相抵悟﹐遽至於此﹐愚故不敢以《家語》爲信。至皿左氏於專筮而不卜﹐列於《傳》者尙多有之﹐不克枚舉﹐悉以《周易》之辭推之。《周易》獨行至今﹐人莫不審悉。自《家語》一事之外﹐卜之用龜兆﹐筮之用曹卦﹐斷斷乎未嘗自爲紛札也。抑亦見《連山》《歸藏》之與《周易》而爲三﹐其經卦皆八﹐其別皆六十有四者﹐於《禮﹟5》爲不誣。《連山》《歸藏》﹐今莫之見﹐例此迦求猶彷佛一二﹐曷嘗如後之俗誘﹟6﹐然同謐習稱曹筮爲卜卦哉﹖說者謂《易經》由混於卜筮﹑占兆得兔秦火﹐固亦或者﹐然其謂太卜所掌經兆之體皆百二十﹐其頌皆千二百﹐乃無得見者﹐豈所謂占兆可脫於火者亦不免邪﹖昔漢文自代來﹐卜得大橫﹐《縣》曰﹕大橫庚庚﹐余爲天王﹐夏啟以光。釋者謂大橫﹐龜之正橫是其體也。文帝有土之象﹐則卜兆漢初似尙存﹐而後世不傳﹐惟北齊髙洋欲篡東魏﹐卜於李密﹐亦謂大橫﹐曰﹕漢文之兆也。愚意﹕密特諂洋以成其篡耳。焉可盡信哉﹖後世卜兆之書﹐沒沒不聞﹐多中何哉﹖嗟乎﹐合其體旣三百六十﹐分其頌乃三千六百之富﹐宜乎其不存也。誠使其存﹐誰其及之哉﹖何以明之﹖《連山》《歸藏》世固罔然﹐惟《周易》一書﹐卦之少惟六十有四﹐爻之多止於三百八十有四﹐更三古四聖之所作述﹐今未云至精至變至於至神之用﹐至若經卦與其別者﹐以辭而已﹐雜然注釋者皆是也。及問其著筮之惟變所適者﹐則茫乎﹐實莫知其爲何事。若是者尙欲與之語《易》﹐不亦難矣哉﹖愚因論卜筮之不可盤同﹐尙﹟7浩嘆及之。

之卦

聖人有以見天下之迹﹐而擬諸形容﹐象其物宜﹐是故謂之象。聖人有以見天下之動﹐而觀其會通﹐以行其典禮﹐擊辭焉以斷其吉凶﹐是故謂之爻。極天下之迹者存乎卦﹔鼓天下之動者存乎辭﹔化而裁之存乎變﹔推而行之存乎通。然則變而通所以盡利﹐通其變所以成文。八卦成列﹐而象在中﹔因而重之﹐而爻在中﹔剛柔相推﹐而變在中﹔系辭命之﹐而動在中矣。八卦以象告﹐爻象以情言﹐變通以利言﹐吉凶以情遷。又曰﹕爻象動乎內﹐吉凶見乎外﹐功業見乎變﹐聖人之情見乎辭。旣曰﹕鼓天下之動者存乎辭﹔系辭而命之﹐動在其中。則又日系辭焉以斷其吉凶﹐曰辧吉凶者存乎辭﹐則辭也者﹐《易》道之所必不得已也。是故《易》之爲書﹐其道屢遷﹐變動不居﹐周流六虛﹐上下無常﹐剛柔相易﹐不可爲典要﹐惟變所適。卦有小大﹐辭有險易﹔辭也者﹐各指其所之。然則指其所之之之一字﹐特指其變動之所之適也﹔易﹐變易也﹐所以見天下之動﹐而鼓天下之動者﹐莫不於是乎觀。故《易》之筮﹐謂其爻變而動﹐而有所之適者﹐爲某卦之某卦。今之謂辭指所之者﹐爲之卦發也。韓康伯於此指所之之下無注。孔穎達疏曰﹕各指所之﹐謂爻卦之辭﹐各斥其爻卦之之適也。若之適於善﹐則其辭善﹔之適於惡﹐則其辭惡而已。夫以之之一字以訓適﹐非不然也。謂卦之變﹐爻之動﹐則未足以明其辭之所之也。請亦以《左傳》明之。陳敬仲之少也﹐周史有以《周易》見陳侯﹐陳侯使筮之﹐遇《觀》之《否》﹐乃《觀》之四爻﹐之《否》之四爻也。故史指《觀》之四爻之辭曰﹕觀國之光﹐利用賓於王。因以知其代陳有國也。晉文公之納王也﹐筮之﹐遇《大有》之《睽》﹐乃《大有》之三﹐之《睽》之三也。故卜偃指《大有》之三爻曰﹕吉﹐公用享於天子之卦也。戰克而王享﹐吉孰大焉﹖《大有》九三﹐《易》以享爲亨﹐然亨本墾曰爲享。齊崔杼欲取棠公之螫東郭姜﹐筮之﹐遇《困》之《大過》﹐乃《困》之三﹐之《大過》之三也。史皆曰﹕吉。以示陳文子﹐故文子指《困》之三爻曰﹕夫從風﹐風隕妻﹐不可取也。且其《縣》曰﹕困於石﹐據於羨華﹐入於其宮﹐不見其妻﹐凶。且釋之曰﹕困於石﹐往不濟也。據於羨華﹐所恃傷也﹖入於其宮﹐不見其妻﹐凶﹔無所歸也。崔杼必取棠姜﹐終以亂而家遂滅。叔孫穆子之生﹐莊叔以《周易》筮之﹐﹐遇《明夷》之《謙》﹐乃《明夷》之初﹐之《謙》之初也。以示卜楚丘﹐曰﹕明而未融﹐其當旦乎。之謙當烏﹐故曰明夷於飛﹔明而未融﹐故日垂其翼﹔象汨之動﹐故日君子攸行﹔當三在旦﹐故曰三日不食。離爲火﹐火焚山敗﹔於人爲言﹐言敗爲讒﹐故曰有攸往﹐主人有言﹐言必讒也。蓋《明夷》初爻辭也。其卒以堅牛之亂。筮占無一不驗者。衛襄夫人無子﹐璧人惆始生孟摯﹐孔成子夢康叔謂己﹕立無﹐余使羈之孫圉﹐與史苟相之。史朝亦夢康叔謂己﹕余命而子苟與孔需鈕之曾孫圉相無。史朝見成子﹐而告之。夢協。韓宣子爲政﹐聘於諸侯之歲﹐惆始生子﹐名之日無。孟摯之足不良能行。成子以《周易》筮之﹐曰﹕無尙享衛國﹐主其社稷。遇《屯》之《比》。又曰﹕余尙立﹟8摯﹐尙克嘉之。遇《屯》﹐以示史朝。朝曰﹕元亨﹐又何極焉﹖成子曰﹕非長之謂也。曰﹕康叔命之﹐可謂長矣。是以《縣》曰﹕利建侯。嗣吉﹐何建﹖建非嗣也。二卦皆云子其建之﹐康叔命之﹐二卦告之。筮襲於夢﹐武王所用也。蓋再遇《屯》卦辭﹐皆曰﹕元亨。而《屯》變於初﹐故之《比》。《屯》之初爻辭曰﹕盤桓﹐利居貞﹐利建侯。於是立無。南蒯之將叛也﹐枚筮之﹐遇《坤》之《比》﹐曰﹕黃裳﹐元吉。以爲大吉。示子服惠伯曰﹕卽欲有事﹐何如﹖惠伯曰﹕吾嘗學此矣﹐忠信之事則可﹐不然必敗。黃﹐中之色也﹔裳﹐下之飾也﹔無﹐善之長也。中不中﹐不得其色﹔下不共﹐不得其飾﹔事不善﹐不得其極。非此三者﹐不當。且夫《易》不可以占險。蓋由《坤》之五﹐之《比》之五也﹐故釋以《坤》五之辭也。南劇卒以叛至於亡。故嘗例乎是數者﹐而夷考之《傳》﹐至皿尙多有之﹐皆以所之之卦﹑所動之爻言之。夫之卦也者﹐占變之事也。《易》有聖人之道﹐則謂以動者尙其變﹐以筮者尙其占﹐故通變之謂事﹐極數知來之謂占﹐占事則有之卦也。抑古之學《易》者﹐不惟占也。君子所居而安者﹐《易》之序也﹔所樂而玩者﹐爻之辭也。居則觀其象而玩其辭﹐動則觀其變而玩其占﹐不惟占則有之卦也。凡說諸心﹐研諸慮﹐事會所適﹐言意所致﹐引伸觸類﹐亦未始不用之卦也。楚子圍鄭﹐克之。晉師救鄭﹐荀桓子聞鄭﹐及楚平欲還﹐曰﹕無及於鄭而剿民﹐焉用之﹟9﹖隨武子曰﹕善。贏季不可﹐以中軍佐濟。知莊子曰﹕此師殆哉。《周易》有之﹐在《師》之《臨》网﹐曰﹕師出以律﹔否臧﹐凶。指《師》之初﹐之《臨》之初也。鄭遊吉至自楚﹐告子展曰﹕楚子將死矣。不修政徳﹐而貪昧於諸侯﹐以逞其願﹐欲久得乎﹖在《復》之頤﹐曰﹕迷復﹐凶。其楚子之謂乎﹖指《復》之上﹐之《頤》之上也。鄭公子曼滿與王子伯廖語﹐欲爲卿。伯廖告人曰﹕無徳而貪﹐其在《周易》《丰》之《離》﹐弗過之矣。至皿指《丰》之上﹐之《離》之上也。其辭曰﹕丰其屋﹐部其家﹐閥其戶﹐板其無人﹐三歲不覬﹐凶也。閒一歲﹐鄭人果殺之。若是三者﹐尙不過舉其卦之一爻之所之之爲然也。至於蔡墨對魏獻子之問龍見絳郊﹐則直曰﹕《周易》有之﹐在《乾》之《姤﹐曰﹕潛龍勿用。其《同人》﹐曰﹕見龍在田。其《大有》﹐曰﹕飛龍在天。其《夬》﹐曰﹕亢龍有悔。其《坤》﹐曰﹕見艸龍無首﹐吉。《坤》之《剝》曰﹕龍戰於野。此𨿽於象龍﹑眞龍之事﹐有不容於理討﹐然其所舉《乾》《坤》之爻凡六﹐必皆互以《乾》《坤》反復相之爻辭﹐以相校而明其所之者﹐謂全《易》之卦六十有四﹐其爻三百八十有四﹐變之所之﹐率由是道也。是足以迦明《易大傳》之辭也者﹐各指其所之者﹐非爲它設也﹐爲之卦設也。是固所以見天下之動﹐而觀其會通﹐以行其典禮﹐斷其吉凶﹔化而裁之﹐推而行之﹐惟變所適也。變之所適﹐之卦之謂也。故曰﹕爻象動乎內﹐吉凶見乎外﹐功業見乎變﹐聖人之情見乎辭。卦有小大﹐辭有險易﹔辭也者﹐各指其所之。學者因之﹐以是審於觀變以立卦﹐倚數以生爻﹐極深乎至精﹐研幾乎至變﹐以至於至神﹐和順於道徳而理於義﹐窮理盡性以至於命﹐胸中包有全《易》之體用﹐其斯至矣。

易筮通變卷上竟

﹟1『亦』﹐四庫本作『一』。

﹟2『土』﹐四庫本誤作『主』。

﹟3『車敗』﹐四庫本作『軍敗』。

﹟4『弧』﹐原作『張』﹐據四庫本攺。﹟5『禮』﹐四庫本作『體】。﹟6『俗誘』﹐四庫本作『俗羣』。﹟7『尙』﹐四庫本作『嘗』。﹟8『立』﹐原作『玄』﹐據四庫本攺。﹟9『之』﹐據其文義例補。

易筮通變卷中

臨川道士雷思齊學

九六

《易》始於陰陽之畫﹐而陽之畫而爲奇﹐陰之畫而爲耦。由乾之畫﹐分而爲震﹑爲坎﹑爲艮卦之奇﹔坤之﹐分而爲巽﹑爲離﹑爲兌三卦之耦﹐故曰﹕陽卦奇﹐陰卦耦﹔陽卦多陰﹐陰卦多陽。𨿽奇耦少多若可數計﹐而未始謂爲九﹐爲六也。聖人之作《易》﹐觀變於陰陽而立卦﹐則天之道曰陰與陽﹔發揮於剛柔而生爻﹐則地之道日柔與剛﹐故《易》六畫而成卦﹐分陰分陽﹐疊用柔剛﹐六位而成章。其日畫日位者﹐是所謂卦爻也。豈嘗有九﹑六之分哉﹖由重乾卦之畫之位﹐皆陽奇之爻﹐而爻辭上必系以九﹐且有用九之例﹔重坤卦之畫之位﹐皆陰耦之爻﹐而爻辭上必系以六﹐且有用六之例。而凡卦之爻﹐莫不各系以九且六﹐學者積於所見所聞之成習﹐以此誠爲九﹑六也。從而九﹑六之無復討其所以然者﹐竊自異之。夫九﹑六﹐數也。《大傳》曰﹕極數知來之謂占﹐通變之謂事。蓋九『﹑六也者﹐占變之事也。始乎參伍以變﹐錯綜其數。天數五﹐地數五﹐天數二十有五﹐地數三十﹐凡天地之數五十有五﹐所以成變化而行鬼神者﹐未嘗卽謂其九﹑六也。由天數謂一﹑三﹑五﹑七﹑九﹐而後知其積爲二十有五﹔地數謂二﹑四﹑六﹑八﹑十﹐而後知其積爲三十。由五位相得而各有合﹐乃以五已前爲生數﹐五已後爲成數﹐而一合六謂水﹐二合七謂金﹐三合八謂木﹐四合九謂火﹐五合十虛謂土﹐是九﹑六盤見其問﹐而未著所以用也。五位已前﹐其體數﹔五位已後﹐其用數也。體之生數﹐以天一﹑天三﹑天五參之而九﹐地二﹑地四兩之而六﹐參天兩地而倚數﹐參參而九﹐參兩而六﹐於是九﹑六特啟其用也。故以一四而伍﹐二三而五。五因兼而五﹐是參伍之始變﹔而以一伍五而六﹐二伍五而七﹐三伍五而八﹐四伍五而九﹐五虛伍而十﹐因以五兼十而十五﹐七兼八而十五﹐九兼六而十五﹐是所謂參伍以變﹐錯綜其數者也。凡九﹑六﹑七﹑八之數﹐均得以地數之成﹐而成其天數之生也者﹐是所謂成像也。是一五而六爲老陰﹐二五而七爲少陽﹐三五而八爲少陰﹐四五而九爲老陽﹐是九﹑六﹑七﹑八皇相變爲用也。世𨿽知陰陽之少者不變﹐老者則變。而習見於《易》全書之畫﹐凡卦之爻﹐奇之陽﹐其下分系以九﹔耦之陰﹐其下分系以六﹐而不知之畫寔七﹐之畫寔皇八也。何以明之﹖《易》﹐變易也﹔極數知來之謂占﹐通變之謂事。謂其占變之事﹐具蝶曹法﹐四營而成《易》﹐十有八變而成卦。每三變而積爲一爻﹐以四與八爲奇耦。而每三變各得一﹑四﹑二﹑八﹐則象震﹐象坎﹐象艮﹐則皆畫爲之奇。每三變各得一﹑八﹑二﹑四﹐則象巽﹐象離﹐象兌﹐則皆畫爲之耦。蓋寓陰陽相索爲六子之意﹐以三變皆得四﹐始畫爲﹐以象乾﹔三變皆得八﹐始畫爲﹐以象坤。凡一﹑四﹑二﹑八之積爲一之定畫﹐是謂七﹔一﹑八﹑二﹑四之積爲之定畫﹐是謂八﹐此兩者其不變者也。惟三變純四﹐謂陽奇之極﹐爲之動爻﹐是謂九﹔三變純八﹐謂陰耦之極﹐爲之動爻﹐是謂六﹔此兩者皆其變者也。凡奇耦之定畫﹐所以悉列於各卦之首者﹐不取其動﹐而專以標剛柔之體﹐不變而畫爲定卦。至一九六之變爻﹐雜然交寓於各卦之內者﹐不列於畫﹐而專以寄陰陽之用﹐適變以動而爲之卦﹐而乃所以著其用九﹑用六者也。《乾鑿度》曰﹕陽動而進﹟1﹐陰動而退。故陽以七﹐陰以八爲象﹔陽變七之九﹐陰變八之六也。晁說之以道曰﹕古者畫卦之奇耦爲陰陽﹐而卦爻但有六位﹐而未有七﹑八之名﹐因搽曹衍《易》﹐以老陽之變九﹑老陰之變六﹑少陽之變七﹑少陰之變八。《周易》之七﹑八﹐卽古之奇耦也。《易》筮之九﹑六見於卦文﹟2則變焉﹟3如六位皆九﹐卽《乾》之《坤》﹔六位皆六﹐卽《坤》之《乾》也。此則用九用六之例﹐足以明與。今我所見﹐皇同然也。今之《左傳》之所紀﹐復有可以相明﹐而且有不得不究其所注之失者。魯穆姜。薨於東宮。始往而筮之﹐遇《艮》之八。也史曰﹕是謂《艮》之《隨》。隨其出君必速出。姜曰﹕亡。是於《周易》曰﹕《隨》﹐元﹑亨﹑利﹑貞﹐無咎。元﹐體之長也﹔亨﹐嘉之會也﹔利﹐義貞﹐事之乾也。體仁足以長人﹐嘉會足以合禮﹐利物足以和義﹐固足以干事。然固不可誣也﹐是以𨿽《隨》無咎。今我婦人而與於亂﹐不可謂無﹔不靖國家﹐不可謂亨﹔作爲害身﹐不可謂利﹔棄位而姣﹐不可謂貞。有四徳者﹐《隨》而無咎。我皆無之﹐豈《隨》也哉﹖我則取惡﹐不可作而害﹐﹐能無咎乎﹖必死是宮﹐不得出矣。故嘗因是《艮》之八之筮﹐尢有以審七﹑八之定畫﹐不爲九﹑六之動爻﹐而注則誤矣。《周禮》大卜掌三《易》以行九筮﹐則日《連山》《歸藏》《周易》﹐謂其經卦皆八﹐其別皆六十有四。是《易》𨿽三名﹐筮則同一法也。其以七﹑八爲卦畫之體﹐以九六爲卦爻之用﹐是以謂《艮》之八也。《艮》之變其初之《賁》三之《剝》四之《旅》﹐五之《漸》﹐上則之《謙》﹐趨明其筮是《艮》之一卦﹐凡六爻而爻之變者已。凡五卦之之者﹐亦五矣。史雜而視之﹐無所適從於斷也。惟二爻之陰耦無所變﹐無所之爾﹐故覆而斷之以《艮》之《隨》也。且卽稽其筮而曰﹕《隨》其出也﹐君必速出。姜則自審﹐無以當此卦之徳也。因謂是於《周易》曰﹕《隨》﹐元﹑亨﹑利﹑貞﹐無咎。就申其釋之者﹐如上云耳。曷嘗引《連山》《歸藏》二《易》﹐而且有所更筮哉﹖杜氏不明《周易》之筮﹐耦之畫本只謂八﹐乃妄指二《易》以七﹑八爲占﹐且又謂史疑占《易》遇八爲不利﹐更以《周易》占變爻而論之﹐何其誤也。由今竅之﹐則七﹑八之爲卦體之成畫﹐而不名九﹑六﹐不亦明矣哉﹖

《國語》晉公子重耳筮尙有晉國。得貞《屯》悔《豫》﹐皆八。韋昭注﹕震在《屯》之內卦﹐兩陰爻不動﹔震在《豫》之外卦﹐兩陰爻亦不動﹐故曰皆八。是其徵也。董因又筮之﹐得《泰》之八﹐昭又注﹕《泰》﹐無動爻﹐陰爻不動﹐其數皆八﹐則爲耦畫之不動者皆爲八。又其徵也。由耦之畫不動者皆爲八﹐則奇之畫不動者皆爲七﹐校然明甚矣。今《易》之全書﹐不見七﹑八﹐而惟見九﹑六﹐學者冥視其用九﹑用六之文承誤於九﹑六之分﹐而未明九﹑六之例所以用者﹐其盤如前所論爲之卦設也。合《左傳》凡云某卦之某卦者﹐皆以爻之動﹐而變者指其所之云爾。所謂惟變所適也﹐以筮者尙其占﹐以動者尙其變﹔爻也者﹐言乎其變者也。聖人有以見天下之動﹐而觀其會通﹐以行其典禮﹐系辭焉以斷其吉凶﹐是故謂之爻。言天下之動而不可亂﹐故曰﹕六爻之義易以貢也。以是研之﹐定爻之﹐固自七﹑八。而於其動﹐則七乃進爲九﹐而含陰﹔八乃退而六﹐而含陽也。《傳》於占之變卦之爻﹐固悉如前之卦之說﹐而於蔡墨之答魏獻子之問龍﹐尢曉然著白也。曰﹕《周易》有之﹐在《乾》之《姤》﹐曰﹕潛龍勿用。其《同人》曰﹔見龍在田。其《大有》曰﹕飛龍在天。其《夬》曰﹕亢龍有悔。其《坤》曰﹕見覃龍無首﹐吉。《坤》之《剝》曰﹕龍戰於野。則足以見七八之動而變﹐始得謂九且六也。不然﹐則《乾》之諸爻謂九者﹐其辭分配固如潛龍勿用等云﹔而《坤》之上六﹐其辭固雲龍戰於野。又何必枚舉《乾》之《姤》《坤》之《剝》等卦﹐然後始稱其本爻九﹑六之下文以爲所之之辭﹐而申見其例也哉﹖況《乾》卦於用九之下文曰﹕見旱龍無首﹐吉。而墨乃特謂之《坤》﹐然後釋之方如所云。則凡用九爲爻之變畫﹐例此不約而合﹐尢未深切著明﹐可以不言而信矣。其所以每爻先引之卦﹐而始徵以其辭者﹐以見七之變﹐進而始爲九﹑八之變﹐退而始爲六也。由是以夷考於《傳》﹐凡所舉之卦之辭﹐則見每爻之爲九爲六者﹐必待七﹑八之動﹐而變乃然也。故有用九用六之例﹐是九﹑六之用。如《乾》之初至上﹐皆必待陽奇之七動而變﹐始謂九﹔《坤》之初至上﹐皆必待陰耦之八動而變﹐始謂六。如晁氏云﹑九﹑六見於卦爻﹐則變六位皆九﹐卽《乾》之《坤》﹔六位皆六﹐卽《坤》之《乾》也。《乾鑿度》重見其說﹕陽動而進﹐變七之九﹐象其气之息﹔陰動而退﹐變八之六﹐象其气之消也。又謂《乾》三十二世消﹐《坤》三十二世息也。故《易大傳》曰﹕乾﹑坤﹐其《易》之門邪﹖生皿由乾﹑坤之門以入﹐則凡諸卦必仿此以通﹐每卦之變而始名九﹑六也﹐故用九﹑用六不見於它卦﹐而特見於《乾》《坤》者。生皿不止爲《乾》《坤》設﹐皇並它卦例以用之也。故占法謂六爻皆不變者﹐則斷以本卦之《象》辭﹔五爻皆變﹐一爻獨不變者﹐則斷以之卦爻之不動者之《象》辭﹐而不用爻辭者﹐是其爻不動﹐不得以名九﹑六故也。歐陽永叔曰﹕《乾》曰用九﹐《坤》日用六﹐何謂也﹖曰﹕釋七﹑八不用也。《乾》爻七﹑九﹐九則變﹔《坤》爻八﹑六﹐六則變﹔《易》用變爲占﹐故以名其爻也。朱元晦甚稱其說﹐則又曰﹕《乾》《坤》之用九﹑用六﹐何謂也﹖曰﹕《乾》爻七﹑九﹐《坤》爻六﹑八﹐九﹑六變而七﹑八元爲﹐《易》道占其變﹐故以占者爲爻﹐不謂六爻皆九﹑六也。及其筮也﹐七﹑八常多﹐而九﹑六常少﹐有元九﹑六者焉﹐不可不釋也。六十四卦皆然﹐特於《乾》《坤》見之﹐則餘可知爾。且謂其按此說發明先儒所未到﹐最爲有功。論七﹑八多﹐而九﹑六少﹐又見當時占法三變皆卦﹐如一行說。今愚又以是觀之朱之所說﹐惟見歐說若晁說﹐朱蓋所未見也。

至若《乾鑿度》等書﹐儒者又鄙之﹐以爲《易緯》﹐不惟不取﹐至有不觀﹐有不見者﹐而不知其有可參考也。自今校之﹐古今所見﹐固有不求同而同﹐不期然而然者﹐然皆未及於九﹑六之所以然。如《左傳》之卦之徵驗﹐以爲《易》道欠事﹐故得兼載其詳。然余復審晁氏謂卦爻見九﹑六﹐不見七﹑八﹐特其致疑﹐而然非眞有見於九﹑六者也。謹按《說卦》昔者聖人之作《易》﹐幽贊於神明而生曹者﹐是已明著用筮之法矣。其謂參天兩地而倚數者﹐生皿參其三三而九爲參天﹐已見乾元用九﹔兩其三二而六爲兩地﹐已見坤元用六﹐是九﹑六之用所由始也。觀變於陰陽而立卦者﹐是所謂立天之道日陰與陽﹐立地之道日柔與剛﹐立人之道日仁與義﹐兼三才而兩之﹐故《易》六畫而成卦﹐足以見標奇耦二於卦首﹐不動爲定畫﹐乃寄其七﹑八也。至於發揮於剛柔而生爻者﹐爻與畫異﹐爻之未變而動名畫﹐畫之旣動而變爲爻﹐故《易》六位而成章。此卦畫六位﹐自初至上﹐分陰陽定位﹐而以剛柔疊用於其中﹐變動不居﹐周流六虛﹐上下元常﹐剛柔相易﹐惟變所適。或參天而九﹐或兩地而六﹐用九用六﹐九﹑六所以變動於各爻﹐因以生之卦者也。九之與六﹐何疑之有﹖聖人有以見天下之迹﹐見天下之動﹐擬諸形容﹐觀其會通﹐擊辭焉以斷其吉凶﹐故謂其成章也。其立言《易》簡而理得﹐所以示天下後世者﹐至昭昭也。學者旣其名﹐未旣其實﹐終身由之﹐而不知因疑生解﹐乃以爲獨有所見﹐自著其說﹐益可悲已。故爲之特發揮於是。

易筮通變卷中竟

﹟1『進』﹐原作『確』﹐據四庫本攺。

﹟2『卦文』﹐四庫本作『卦爻』。

﹟3門焉』﹐原作﹝爲』﹐據四庫本攺。

﹟4『穆姜』原作『穆華』﹐據四庫本攺。

易筮通變卷下

臨川道士雷思齊學

衍數

天地之數五十有五﹐以天數之一﹑三﹑五﹑七﹑九而二十有五﹐地數之二﹑四﹑六﹑八﹑十而三十。宜乎﹖斷斷乎不﹟1得有所損益﹐而大衍之數遽損其五﹐而特謂之五十﹐是以求其理而不得﹐稽其數而不合﹐卒莫之要其宿﹔人莫不有說﹐說莫不有其理之似﹐而卒未有會其眞是者﹐古猶今也。《列子》之書﹐儒者桔於傳習﹐蓋所不取﹐所不觀﹐殊不察。其首篇謂﹕聖人因陰陽以統天地。夫有形生於元形﹐則天地安從生﹐故日﹕有太易﹐有太初﹐有太始﹐有太素。太易者﹐未見气者也﹔太初者﹐气之始也﹔太始者﹐形之始也﹔太素者﹐質之始也。气﹑形﹑質具而未相離﹐故日渾淪。渾淪者﹐言萬物相渾淪而未相離﹐故曰易也。易變而爲一﹐一者形變之始也。是說也﹐重見於《易緯》之《乾鑿度》﹐亦固謂然也。由是而觀﹐則《易》之有太極﹐而太極也者﹐特渾淪之寄稱爾。渾淪而上﹐旣有謂易﹐謂初﹐謂始﹐謂素﹐凡四其稱﹐而至於渾淪而五﹐故以渾淪爲太極﹐是之謂五太也。是則太極也者﹐旣先含其五於中矣﹐故天地之數五十有五﹐而大衍之數乃五十者﹐旣虛其太極己上之五﹐而取用於五十之妙也。《大傳》日﹕生生之謂易﹐成像之謂乾﹐效法之謂坤﹐極數知來之謂占﹐通變之謂事﹐陰陽不測之謂神。蓋謂是也。由是知《易》有太極之爲一﹐而一所以爲形變之始矣。旣謂《易》有太極﹐而又謂爲﹟2生生之謂易﹐而遂繼以成像之謂乾﹐而不及太極﹐何也﹖是未識夫《易》者﹐至皿陰陽之總﹔而太極者﹐特陰陽變化之宗會焉爾。故曰﹕易變而爲一﹐一者形變之始也。《易》由太極以標其一﹐所以爲成像之謂乾﹐卽所謂形變之始﹐而乃所以爲一也。由乾分其一以爲二﹐而始謂之坤﹐是大衍五十不用之一﹐象之爲《易》有太極之。而之分爲﹐所以象兩。夫兩不謂二﹐而謂之象兩﹐正以一之分也。故大衍之五十﹐先尊其太極不用之一﹐以爲生生之本。而謂其用四十有九者﹐蓋由一之二﹐其一以生兩儀﹐是分而爲二以象兩﹐又參其一以爲三才之道﹐是掛一以象三﹐一復其一爲四象﹐則北﹑南﹑束﹑西之判﹐冬﹑夏﹑春﹑秋之序﹐水﹑火﹑木﹑金之位﹐莫不由是以著﹐則所以揲之以四以象四時者也。而河圖之數﹐所以四十者也。然天地之數五十有五﹐大衍之數﹟3則五十。天五旣無位於四象﹐地十又元位於八卦﹐何其不合若是之甚也。天五之有數而元位者﹐五之文﹐古之體爲﹐象交午以爲五﹐今之體爲﹐見陰陽之交變於二之中以爲五﹐而十之體亦兆見於此。五固爲土﹐而土之文爲﹐爲十爲一﹐其始於一﹐而中於五﹐而終於十﹐而復歸於一乎。土亦元正位﹐故四象無五﹐八卦元十也。蓋嘗探索於天地之數五十有五之元矣。四象之一﹑二﹑三﹑四所以爲八卦者﹐不過再用一﹑二﹑三﹑四﹐而各以五參之爲六﹑七﹑八《九爾。其數止四十八。卦之一九而二八﹐三七而四六相交﹐而×十之其數﹐亦止此四十﹐未嘗有天五地十之定位者﹐正以天五與地十以五乘十而爲此大衍之五十也。何以明之﹖﹑五之妙用﹐伍北坎之一。以五而合六爲西北之乾﹐伍束震之三以五而合八爲束北之艮者﹐先其方之正﹐後其維之偏﹔伍西南坤之二以五而合七於西方之兌﹐伍束南巽﹟4之四以五而合九於正南面之離者﹐先其維之偏﹐後其方之正。故陽奇得五而爲陰耦﹐陰耦得五而爲陽奇﹐所以分陰分陽﹐八卦以之成列。至於十之用﹐則什離南之九以相對﹐而交十於坎北之一﹔什兌西之七相對﹐而交十於震束之三﹐是陽數自交於陽﹐﹣而各立其方之正。什艮束北之八以相對﹐而交十於坤西南之二﹔什乾西北之六相對﹐而交十於巽束南之四﹐是陰數自交於陰﹐而均就其維之偏。因而各虛五於中﹐則又皆十五之變。所以剛柔相摩﹐八卦相蕩相錯﹐變而通之﹐推而行之者﹐見天五﹑地十獨專五﹑十之用也。故衍之於碟﹐必以四以象四時。五﹑十之用﹐正在於。是。其搽之以四者﹐蓋由五其一﹑二﹑三﹑四於上﹐而十其六﹑七﹑八﹑九於下﹐足以明之五與天一合而成六﹐則四其六而二十有四﹐爲老陰坤之策﹔五與地二合而成七﹐則四其七而二十有八﹐爲少陽震﹑坎﹑艮之策﹔五與天三合而成八﹐則四其八而三十有二﹐爲少陰巽﹑離﹑兌之策﹔五與地四合而成九﹐則四其九而三十有六﹐爲老陽乾之策。故少陰﹑陽之七﹑八不變﹐合之而十五﹐以爲重卦之成畫﹟5﹔老陰﹑陽之九﹑六所以變者﹐合之而亦十五﹐以爲重卦之動爻。《易》之變通配四時﹐故四四而碟以象之。其四營成《易》﹐莫不由此。河圖之實數四十﹐虛天五之二五﹐而以地十衍之而五十也。夫﹟64營成《易》﹐四四而揲﹐每爻之揲凡三﹐每碟其蓍以合左右之奇﹐或一三而四﹐或三一而四﹐或二二而四。其或左奇旣先四﹐則右奇後亦必四。因二其四耦之成八﹐以紀其數者﹐奇必有耦也。奇四而耦八﹐亦見數之四十增八者﹐河圖四十而成八卦也＇。然其所碟之四﹐未嘗五與九也。今碟蓍者﹐必謂初搽不五則九﹐始由《易疏》謂﹕第一變之奇﹐不五則九﹔第二揲﹑第三搽之奇﹐始皆不四則八。原其第。一搽﹐誤以未揲之先﹐所謂掛一之蓍同在數中以自亂其四而然也。蓋所揲之奇﹐四之上加一則五﹐八之上加一則九﹐所以見也。殊不識此一之加爲五爲九﹐元成虧於所碟之四﹐而徒爲擾擾耳。且夫掛一﹐自當四營之一營﹐在分而象兩之後﹑碟之以四之先﹐元未以﹟7之與於搽也。若非以掛一之一誤於自亂﹐則安得謂第二揲﹑第三搽而不四則八也﹖夫每更左右兩揲四﹐始爲一變﹐《傳》謂十有八變而成卦﹐則凡碟之變固不容有所異也﹐安得每三搽之中﹐第一揲爲不五則九也﹖如是﹐則十有八變中獨六變。若是之異﹐若於中六變獨異﹐則又安得總謂十有八變也哉﹖此孔《疏》始爲此誤﹐而後之來者旣不加察﹐而傳信傳疑﹐愈說愈紛﹐卒未能有以正其誤者﹐千載良一旣也。若謂掛一者﹐合置於奇數中之用以爲數﹐則至於功而後掛者﹐又當何以哉﹖載原其誤者﹐蓋泥於衍數五十﹐其用四十有九﹐謂掛一之一實在四十有九所用之中﹐而不識夫掛一者﹐所以標﹟8每變四十有八之用﹐而計其﹢t有八變之數﹐則乃所以爲用也。豈以夫一而自亂於四十有八所搽之眾﹟9哉﹖故所搽之蓍﹐皇行其變者四十有八標﹟10﹑夫掛一者以紀其變之十有八﹐固所以爲四十有九之用﹐並與其始太極所不用之一通爲大衍之五十也。所以謂夫五十者﹐蓄之徳員而神者﹐其員以七﹐七七而四十有九﹔卦之徳方以知者﹐其方以八﹐八八而六十有四。是以七合八之十五﹐旣合而見於蓍卦之數矣。六爻之義易以貢者﹐乃散而分見於《戲」之用九﹑《坤》之用六﹐以九合六之十五之甩﹐而由五以下七﹑八﹑九﹑六元有不著於用者焉。故以五乘十﹐而所以謂爲大衍五十也。若是﹐則由天之與地﹐自一而至十﹐五十有五之數﹐莫不眞見其著落﹐而大衍之五十與其用四十有九者﹐亦莫不悉究其詣實。其謂生生之易﹐成像之乾﹐效法之坤﹐極數知來之占﹐通變之事﹐於此了然可盡﹐至於陰陽不測之謂神﹐神而明之存乎其人哉。命蓄

《說卦》曰﹕昔者聖人之作《易》也﹐幽贊於神明而生蓍﹐參天兩地而倚數﹐觀變於陰陽而立卦﹐發揮於剛柔而生爻。若是﹐則蓍豈徒生﹖數豈虛倚﹖卦豈苟立﹖而爻豈饅爲哉﹖因爻畫卦﹐因卦兆數﹐因子用蓍﹐以極天下之迹﹐以鼓天下之動﹐由此其選也。《大傳》曰﹕蓍之徳員而神﹐卦之徳方以知﹐六爻之義易以貢。此大衍之數之蓍所由著也。大衍之數﹐至皿五十其蓍﹐而其用乃四十有九者﹐蓋已尊其一於不用﹐以爲太極之全體﹐是所謂《易》有太極者也。乃分其四十有九之蓍﹐列左右﹐爲二以象兩﹐是所謂太極生兩儀也。兩儀者陰陽﹐陰陽相儀匹而有老少﹐則兩儀已含四象矣。乃左取蓍而掛其一以象三﹐八卦之畫以三而成﹐則三才之道也。益以元五十不用之一﹐與分兩之二兼之而成此三也﹐是於分兩之二﹐推其一以掛於兩之際﹐所以象人極之立位乎兩問也。是則參天兩地而倚數﹐特寓於此﹐不用之一﹐象兩之二﹐掛一之三﹐參天也。分而象兩﹐固所以兩地者也。於是觀變於陰陽而立卦矣。所謂太極不用之一﹐𨿽不以爲用﹐而乾陽之始一﹐皇兆乎此﹐則其用未始不由此以出也。因此﹐乾用之一以分而爲坤體之二﹐則所謂象兩而爲兩儀﹐以兩儀而一陰一陽以老﹑少於其位﹐是兩儀已含四象矣。是以繼之以象三之一﹐而分陰分陽﹐疊柔剛而用之﹐而象三以畫﹐則四象遂生八卦﹐而八卦者已成列矣。八卦各三位﹐八卦而小成﹐三極之道於是乎見矣。

合而言之﹐是《易》有太極﹐是生兩儀﹐兩儀生四象﹐四象生八卦﹐已著於用而成於體矣。然而大衍之數之用﹐𨿽略見於分兩掛一之始﹐而未大成也。且太極不用之一﹐象兩之二﹐掛一之三﹐𨿽等列而三位﹐而其正用之蓍特不用之一﹐與掛一之一﹐其實數特二爾。且以五十而始用其二﹐則未用之蓍正存四十有八﹐是用河圖之數四十以行八卦也。且八卦各六位﹐以八卦而其位各六而八之﹐非四十有八者乎﹖八卦𨿽八八而六十四﹐而其爲遊魂﹑歸魂者凡十有六﹐不列於正八卦之六位﹐故其數止於四十有八也。由四十有八﹐而上虛此十六卦爲四四以揲之用﹐乃所以成六十有四也。於是乎觀變於陰陽而立卦﹐則遂發揮於剛柔而生爻。爻也者﹐效天下之動者也。立天之道日陰與陽﹐立地之道日柔與剛﹐立人之道曰仁與義﹐兼三才而兩之﹐故《易》六畫而成卦也。前旣以不用之一﹑象兩之二﹑掛一之三等而三之﹐由三而四﹐故先以分左之蓍﹐揲之以四以象四時﹐四時而八節猶四象生八卦也。故以四行八﹐足以見十六卦之四四﹐皇用六十四卦之八八也。四四之奇﹐所以寄乾八八之奇﹐所以寄坤八八之奇﹐𨿽謂之耦﹐然亦奇。四所協以配﹐故兼謂之歸奇也。所揲之奇﹐不一則二﹐不三則＇四﹐則歸之功於是謂之歸奇於功以象閏。閏乃餘數之所歸﹐故以奇象之奇亦余也。然後以分右之蓍﹐四四而揲﹐所揲之奇四且八之﹐其得一則先左之奇必三合之而四﹐得三則其先左之奇必一合之而四。得二則其先左之奇亦必二通合之爲四﹐得四則其先左之奇亦必四特合之爲八﹐蓋左先一而後右三﹐與左先三而後右一﹐固皆合四以爲奇﹐而其左先二而後右二﹐𨿽亦合之爲四﹐而理乃倍四而耦八也。若左奇旣四﹐右奇亦四﹐因合而八以爲耦。耦𨿽謂八﹐亦奇四之分配以成之也。猶坤之﹣﹐乃乾一之所分﹐故統謂之奇。乃隨後右所合之奇﹑所奇之蓍﹐再功於左﹐而兼取左右所奇者﹐掛之以待第二﹑第三變﹐是謂再劫而後掛也。然而前掛一之掛﹐則謂於四十有九中﹐先取一蓍以獨掛此劫﹐而後掛之掛﹐則特謂掛其所奇之蓍也。乃又總前已分二﹐已掛一﹐與所已過揲之蓍﹐悉合之以還於大衍之初﹐是之謂四營而成《易》﹐而通爲第一爻也。所謂四營者﹐分二者﹐其一也﹔掛一者﹐其二也﹔揲四﹐其三也﹔歸奇終營﹐之四也。其營旣畢﹐所奇旣掛﹐是爲第一變之周也。一變之後﹐存其前所奇之外﹐以所合前衍過搽之蓍﹐如第一變之分二之掛一之揲四之歸奇再功。而後掛其所奇﹐以合前變之奇﹐以待第三變也。其第三變則又如第一﹑第二變之分二掛一﹑搽四歸奇再功。而合此三變所奇之蓍以數之﹐以四爲少﹐八爲多。三變皆少﹐則所奇者十二﹐則其過搽之所存總四九三十有六﹐爲乾之策﹔三變皆多﹐則所奇者二十四﹐則其過揲之所存四六亦二十有四﹐爲坤之策﹔兩多而一少﹐則所奇者二十﹐則其過揲之所存總四七二十有八﹐是爲震﹐爲坎﹐爲艮之策﹔兩少而一多﹐則所奇者十六﹐則其過揲之所存總四八三十有二﹐是爲巽﹐爲離﹐爲兌之策。凡如是三變竟始得爲一爻之成晝﹐亦必以所奇之策﹐由初以終﹐自下而上﹐層積而紀之﹐如畫卦之三爻。然其奇之四爲陽﹐八爲陰﹐效八卦以取之。兩多而一少者﹐其先四﹑中八﹑後八爲得陽之初﹐象少陽七之震﹔先八﹑中四﹑後八爲得陽之中﹐象少陽七之坎﹔先八﹑中八﹑後四爲得陽之上﹐象少陽七之艮。兩少而一多﹐其先八﹑中四﹑後四爲得陰之初﹐象少陰八之巽﹔先四﹑中八﹑後四爲得陰之中﹐象少陰八之離﹔先四﹑中四﹑後八爲得陰之上﹐象少陰八之兌。凡遇震﹑坎﹑艮﹐則皆畫爲陽爻也﹔遇巽﹑離﹑兌﹐則皆畫爲陰爻也。者皆謂之少者﹐象少者未遽變也。獨其三變通得四﹐四四者特謂爲陽之純﹐象老陽九之乾﹐乃畫爲今俗謂重﹐爲老陽九之爻。其三變通得八﹐八八者特謂爲陰之純﹐象老陰六之坤﹐乃畫爲今俗謂交﹐爲老陰六之爻。乾爲老陽者﹐本九奇而變含六耦之陰。坤爲老陰者﹐本六耦而變含九奇之陽。乾﹑坤之畫兼謂老者﹐以老故變也。其必三變始成一畫者﹐寓陰陽變化擬議以定之也。於三變所奇之策﹐第其四與八之互者﹐寓乾坤相索生六子意也。凡如是而分而掛而搽﹐且初積其奇而合過搽之蓄者﹐三謂之三變﹐始謂一爻之成。又如是而三變﹐則謂二爻之成。又如是而三變﹐乃通謂三爻之成。是謂九變。九變備﹐三爻具﹐始可當爲卦之八者﹐止三畫﹐三其畫而八之﹐則爲八卦成列。謂內卦﹐謂下卦﹐謂三微﹐謂內貞﹐是謂八卦而小成﹐是三《易》所謂經卦皆八也。蓋必又如是以營以分﹐以掛以揲﹐以初以計其所奇之積。三而三之﹐以爲九變﹔再成三畫﹐以爲外卦﹐爲上卦﹐爲三蓍﹟11爲外悔﹔合前九變之三畫﹐是謂六畫而成卦﹐是三《易》所謂其別皆六十有四﹐始全其十有八變而成卦﹐以備六位成章也。其所以變必十有八者﹐震﹑坎﹑艮各五畫﹐得十五﹐用乾之三﹐爲十八。而二乾之一﹑三﹑五﹐固十八也。巽﹑離﹑兌各四畫得十二﹐用坤之六爲十八。而三坤之一不四﹐亦十八也。合兩十八﹐則爲《乾》之策四九三十六﹐是前九變每爻四營﹐積九變之營﹐固三十六也。倍之﹐則龜之策七十二。五行之土﹐分王四時﹐各十八日﹐四其十八﹐亦七十二日。各九十日﹐分土王之十八日﹐亦各七十二﹐故積十有八變﹐每變四營﹐通十八變﹐計其營之數亦七十二。五其七十二﹐則三百有六十﹐當期之日。故有取於十八變﹑七十二營﹐以用四十有九曹也。蓋前九變﹐三畫分陰陽而列之﹐不過八卦成列而象在中﹔後九變﹐三畫疊柔剛而用之﹐乃因而重之而爻在中﹐因其十八變﹐而爻之疊柔剛也。用此柔剛以相摩相蕩﹐相推相易﹐而通其變﹔引而伸之於六十四卦﹐惟變所適﹐是所謂變在其中。由六十四卦觸類長之於三百八十四爻之外﹐則天下之能事誠可畢矣。曹之徳可不謂員而神於其常用﹐卦之徳可不謂方以知於其常體﹐而六爻之義可不謂易以貢於受命﹐如響之變化者乎﹖又可不謂寂然不動﹐感而遂通天下之故者乎﹖故以之通天下之志﹐成天下之務﹐定天下之業﹐而斷天下之疑﹐其於幽贊於神明而生曹﹐參天兩地而倚數﹐觀變於陰陽而立卦﹐發揮於剛柔而生爻者﹐著豈徒生﹖數豈虛倚﹖卦豈苟立﹖而爻豈饅爲哉﹖果能此道以神明其徳﹐誠可以顯道神徳行﹐而酬醉佑神矣。大衍之數五十﹐其用四十有九﹐其以是夫。

易筮通變卷下竟

﹟1『不』﹐原作『無』﹐據四庫本攺。

﹟2『爲』﹐原作『朱』﹐據四庫本攺。

﹟3『數』﹐原作『五』﹐據四庫本攺。

﹟4『巽』﹐原作『其』﹐據四庫本攺。

﹟5『畫』﹐原作『書』﹐據四庫本攺。﹟6『夫』﹐原作『天』﹐據四庫本攺。﹟7『以』﹐據四庫本補。﹟8『標』﹐四庫本作『碟』。﹟9『所碟之眾』﹐原作『所搽者之眾』﹐據四庫本刪『者』字。﹟10『標』﹐四庫本作『標』。﹟11『曹』﹐原作『著』﹐據四庫本攺。

