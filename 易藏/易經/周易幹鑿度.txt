

欽定四庫全書

周易幹鑿度卷上

漢鄭康成注

孔子曰易者易也變易也不易也管三成爲道徳苞籥【管統也徳者得也道者理也籥者要也言易道統此三事故能成天下之道徳故云包道之要籥也○案爲道徳三字明錢叔寶本作徳爲道】易者以言其徳也通情無門藏神無內也【效易無爲故天下之性莫不自得也】光明四通效易立節【效易者寂然無爲之謂也○案效字錢本正文及注並作佼】天地爛明日月星辰布設八卦錯序律曆調列五緯順軌【五緯五星也】四時和粟孳結【孳育也結成也】四瀆通情優遊信潔【水有信而淸潔○案瀆字原本誤作時今從錢本】根著浮流【根著者艸木也浮流者人兼鳥獸也】气更相實【此皆言易道無爲故天地萬物各得以自通也】虛無感動淸淨炤哲【炤明也夫惟虛無也故能感天下之動惟淸淨也故能炤天下之明】移物致耀至誠專密【移動也天確爾至誠故物得以自動寂然皆專宻故物得以自專也】不煩不撓淡泊不失此其易也【未始有得夫何失哉】變易也者其气也【案其气原本作其變今從錢本】天地不變不能通气【否卦是也】五行疊終四時更廢【天道如之而況於人乎】君臣取象變節相和能消者息【文王是也】必專者敗【殷紂是也】君臣不變不能成朝紂行酷虐天地反【不能變節以下賢也】文王下呂九尾見【文王師呂尙遂致九尾狐瑞也】夫婦不變不能成家妲已擅寵殷以之破【不變節以逮眾妾也】大任順季享國七百此其變易也不易也者其位也天在上地在下君南面臣北面父坐子伏此其不易也故易者天地之道也乾坤之徳萬物之寶至哉易一元以爲元紀【天地之元萬物所紀】孔子曰方上古之時人民無別羣物無殊未有衣食器用之利【天地炁淳人物恬粹同於自得故不相殊別人𨿽有此而用之故行而無迹事而勿傳也】於是伏羲乃仰觀象於天俯觀法於地中觀萬物之宜始作八卦以通神明之徳以類萬物之情【伏羲之時物漸流動是以因別八卦以鎭其動也】故易者所以經天地【案經天地錢本作繼天地】理人倫而明王道【王道繼天地而已】是故八卦以建五气以立五常以之行【天地气合而化生五物】象法乾坤順陰陽以正君臣父子夫婦之義【天地陰陽尙有尊卑先後之序而況人道乎】度時制宜作罔罟以畋以漁以贍人用【時有不贍因制器以宜之】於是人民乃治君親以尊臣子以順羣生和洽各安其性八卦之用【安猶不失也順其度而通之因其宜而制之則天下之志通萬類之情得也】伏羲氏之王天下也始作八卦結繩而爲网罟以畋以漁蓋取諸離質者無文以天言此易之意【夫何爲哉亦順其自通而已耳當此之時天气尙淳物情猶朴是故伏羲聖亦因以質法化人故曰以王天下也】夫八卦之變象感在人【人情變動因設變動之爻以效之亦大徳之謂也】文王因性情之宜爲之節文【九六之辭是也】孔子曰易始於太極【气象未分之時天地之所始也】太極分而爲二【七九八六】故生天地【輕淸者上爲天重濁者下爲地】天地有春秋冬夏之節故生四時四時各有陰陽剛柔之分故生八卦八卦成列天地之道立雷風水火山澤之象定矣其布散用事也震生物於東方位在二月防散之於東南位在四月離長之於南方位在五月坤養之於西南方位在六月兌收之於西方位在八月幹制之於西北方位在十月坎藏之於北方位在十一月艮終始之於東北方位在十二月八卦之气終則四正四維之分明生長收藏之道備陰陽之體定神明之徳通而萬物各以其類成矣【萬物是八卦之象定其位則不遷其性不滛其徳矣故各得自成者也】皆易之所包也至矣哉易之徳也孔子曰嵗三百六十日而天气周八卦用事各四十五日方備嵗焉【其中猶自有斗分此重舉大數而已】故艮漸正月防漸三月坤漸七月幹漸九月而各以卦之所言爲月也【幹禦戌亥在於十月而漸九月也】幹者天也終而爲萬物始北方萬物所始也故乾位在於十月艮者止物者也故在四時之終位在十二月防者陰始順陽者也陽始壯於東南方故位在四月坤者地之道也形正六月四維正紀經緯仲序度畢矣【四維正四時之紀則坎離爲經震兌爲緯此四正之卦爲四仲之次序也】孔子曰乾坤陰陽之主也陽始於亥形於丑乾位在西北陽祖微據始也【陽炁始於亥生於子形於丑故乾位在西北也】陰始於巳形於未據正立位故坤位在西南陰之正也【陰炁始於巳生於午形於未陰道卑順不敢據始以敵故立於正形之位】君道倡始臣道終正是以干位在亥坤位在未所以明陰陽之職定君臣之位也

孔子曰八卦之序成立則五气變形故人生而應八卦之體得五气以爲五常仁義禮智信是也夫萬物始出於震震東方之卦也陽气始生受形之道也故東方爲仁成於離離南方之卦也陽得正於上陰得正於下尊卑之象定禮之序也故南方爲禮入於兌兌西方之卦也陰用事而萬物得其宜義之理也故西方爲義漸於坎坎北方之卦也陰气形【案陰气形句下原本有復十八世至壬癸爲水一節乃後文錯簡重出而自盛陰陽至一變而爲七一節復錯在後丘文以候授明之出莫能雍之下今並依錢本攺正】盛陰陽气含閇信之類也故北方爲信夫四方之義皆統於中央故乾坤艮防位在四維中央所以防四方行也智之決也故中央爲智故道興於仁立於禮理於義定於信成於智五者道徳之分天人之際也聖人所以通天意理人倫而明至道也昔者聖人因陰陽定消息立乾坤以統天地也夫有形生於無形乾坤安從生【天地本無形而淂有形則有形生於無形矣故系辭曰形而上者謂之道夫乾坤者法天地之象質然則有天地則有乾坤矣將明天地之由故先設問乾坤安從生也】故曰有太易有太初有太始有太素也太易者未見气也【以其寂然無物故名之曰太易】太初者气之始也【元气之所本始六易旣自寂然無物矣焉能生此太初哉則太初者亦忽然而自生】太始者形之始也【形見此天象形見之所本始也】太素者質之始也【地質之所本始也】炁形質具而未離【案未離二字原本誤作形質今從錢本】故曰渾淪【𨿽捨此三始而猶未有分判老子曰有物渾成先天地生】渾淪者言萬物相渾成而未相離【言萬物莫不資此三者也】視之不見聽之不聞循之不得故曰易也易無形畔【此明太易無形之時虛豁寂寞不可以視聽尋系辭曰易無體此之謂也】易變而爲一【一主北方气漸生之始此則太初气之所生也】一變而爲七【七主南方陽炁壯盛之始也萬物皆形見焉此則太始气之所生者也】七變而爲九【西方陽炁所終究之始也此則太素炁之所生也】九者气變之究也乃復變而爲一【此一則元炁形見而未分者夫陽炁內動周流終始然後化生一之形炁也】一者形變之始淸輕者上爲天【象形見矣】濁重者下爲地【質形見矣】物有始有壯有究故三畫而成幹【象一七九也夫陽則言幹成者陰則坤成可知矣】乾坤相並俱生物有陰陽因而重之故六畫而成卦【陰陽剛柔之與仁義也】三畫已下爲地四畫已上爲天物感以動類相應也易气從下生【易本無形自微及著故炁從下生以下爻爲始也】動於地之下則應於天之下動於地之中則應於天之中動於地之上則應於天之上【天炁下降以感地故地炁升動而應天也】初以四二以五三以上此之謂應陽動而進陰動而退故陽以七陰以八爲彖【陽動而進變七之九象其气息也陰動而退變八之六象其气消也○案此注與下注重出應屬衍文】易一陰一陽合而爲十五之謂道【彖者爻之不變動者五象天數奇也十象地之數偶也合天地之數乃謂之道】陽變七之九陰變八之六【陽動而進變七之九象其气應也陰動而退變八之六象其气消也】亦合於十五則彖變之數若之一也【九六爻之變動者系日爻效天下之動也然則連山歸藏占彖本其質性也周易占變者效其流動也彖者斷也】五音六律七變由此作焉故大衍之數五十所以成變化而行鬼神也【行猶關也○案注行字錢本作衍】曰十干者五音也【甲乙角也丙丁徵也戊巳宮也庚辛商也壬癸羽也】辰十二者六律也【六律益六呂合十二辰】星二十八者七宿也【四方各七四七二十八周天也】凡五十所以大閡物而出之者也【閡亦出也言辰七變系於易象也】孔子曰陽三陰四位之正也【三者東方之數東方日所出也又圓者徑一而周三四者乃西方之數西方日所入也又方者徑一而匝四也】故易卦六十四分而爲上下象陰陽也夫陽道純而奇故上篇三十所以象陽也【陽道專斷兼統陰事故曰純也】陰道不純而偶故下篇三十四所以法陰也乾坤者陰陽之根本萬物之祖宗也爲上篇始者尊之也離爲日坎爲月日月之道陰陽之經所以終始萬物故以坎離爲終【言以日月終天地之道也】咸恆者男女之始夫婦之道也人道之興必由夫婦所以奉承祖宗爲天地主也故爲下篇始者貴之也旣濟未濟爲防終者所以明戒愼而存王道【夫物不可窮理不可極故王者亦常則天而行與時消息不可安而忘危存而忘亡未濟者亦無窮極之謂者也】孔子曰泰者天地交通陰陽用事長養萬物也否者天地不交通陰陽不用事止萬物之長也上經象陽【案原本象字下無陽字今據錢本補】故以乾爲首坤爲次先泰而後否【先尊而後卑先通而後止者所以類陽事也】損者陰用事澤損山而萬物損也下損以事其上【象陽用事之時陰宜自損以奉陽者所以戒陰道以執其順者也】益者陽用事而雷風益萬物也上自損以益下【當陰用事之時陽宜自損以益陰者所以戒陽道以其化也】下經以法陰故以咸爲始恆爲次先損而後益【咸則男下女恆則陽上而陰下先陰而後陽者以取類陰也】各順其類也孔子曰升者十二月之卦也陽气升上陰气欲承萬物始進譬猶文王之修積道徳開基業始卽升平之路當此時也鄰國被化岐民和洽是以六四澤而承吉九三可處王位享於岐山爲報徳也明陰以顯陽之化民臣之順徳也【民臣化順文王之徳】故言無咎

孔子曰益之六二或益之十朋之弗克違永貞吉王用享於帝吉益者正月之卦也天气下施萬物皆益言王者之法天地施政教而天下被陽徳防王化如羙寶莫能違害永貞其道咸受吉化徳施四海能繼天道也王用享於帝者言祭天也三王之郊一用夏正天气三防而成一著三著而成一體【五日爲一防十五日爲一著故五日有一候十五日成一气也冬至陽始生積十五日至小寒爲一著至大寒爲二著至立春爲三著凡四十五日而成一節故曰三著而成體也正月則泰卦用事故曰成體而郊也】方知此之時天地交萬物通故泰益之卦皆夏之正也此四時之正不易之道也故三王之郊一用夏正所以順四時法天地之道也孔子曰隨上六拘系之乃從維之王用享於西山隨者二月之卦隨徳施行藩決難解【大壯九三爻主正月陰气猶在故羝羊觸藩而羸其角也至於九四主二月故藩決不勝羸也言二月之時陽气已壯施生萬物而陰炁漸防不能爲難以障閉陽炁故曰藩決難解也】萬物隨陽而出故上六欲待九五拘系之維持之明被陽化而陰欲隨之也譬猶文王之崇至徳顯中和之羙拘民以禮系民以義當此之時仁恩所加靡不隨從咸悅其徳得用道之王故言王用享於西山【是時紂存未得東巡故言西山】孔子曰陽消陰言夬陰消陽言剝者萬物之祖也斷制除害全物爲務夬之爲言決也當三月之時陽盛息消夬陰之气萬物畢生靡不化譬猶王者之崇至徳奉承天命伐決小人以安百姓故謂之決夫陰傷害爲行故剝之爲行剝也當九月之時陽炁衰消而陰終不能盡陽小人不能決君子也謂之剝言不安而已【直剝落傷害使萬物不得安全而已然不能決君子】是以夬之九五言決小人【經曰莧陸夬夬中行無咎】剝之六五言盛殺萬物皆剝墮落譬猶君子之道衰小人之道盛侵害之行興安全之道廢陰貫魚而欲承君子也【陽衰之時若能執柔順以奉承君子若魚之序然後能寵無不利也】孔子曰易有六位三才天地人道之分際也三才之道天地人也天有陰陽地有柔剛人有仁義法此三者故生六位六位之變陽爻者制於天也陰爻者系於地也天動而施曰仁地靜而理曰義仁成而上義成而下上者專制下者順從正形於人則道徳立而尊卑定矣【震主施生夘爲日出象人道之陽也兌主入恱酉爲月門象人道之柔也夫人者通之也徳之經也故曰道徳立者也】此天地人道之分際也天地之气必有終始六位之設皆由上下故易始於一【易本無體炁變而爲一故气從下生也】分於二【淸濁分於二儀】通於三【陰陽炁交人生其中故爲三才】�於四【��������案原本脫於四二字及闕文九方空今據錢本補入】盛於五【二北於地五北於天故爲盛也】終於上初爲元士【在位卑下】二爲大夫三爲三公四爲諸侯五爲天子上爲宗廟【宗廟人道之終】凡此六者陰陽所以進退君臣所以升降萬人所以爲象則也故陰陽有盛衰人道有得失聖人因其象隨其變爲之設卦方盛則托吉將衰則寄凶【聖人之見物情有得失之故寄托陰陽之盛衰以斷其吉凶也】陰陽不正皆爲失位【初六陰不正九二陽不正○案錢本作陰陽失位皆爲不正】其應實而有之皆失義【陰有陽應陽有陰應實者也旣非其應設使得而有之皆爲非義而得也𨿽得之君子所不貴也】善𨿽微細必見吉端惡𨿽纎芥必有悔吝所以極天地之變盡萬物之情明王事也【王者亦當窮天地之理類萬物之情】丘系之曰立象以盡意設卦以盡情僞【以象盡天地之意重之盡萬物之變者也】系辭焉以盡其言孔子曰易六位正王度見矣孔子曰易有君人五號也帝者天稱也王者羙行也天子者爵號也大君者與上行異也【臨之九二有中和羙異之行應子五位故曰百姓欲其與上爲大君也】大人者聖明徳備也變文以著名題徳以別操【夫至人一也應迹不同而生五號故百姓變其文名別其操行】王者天下所歸往易曰在師中吉無咎王三錫命師者眾也言有盛徳行中和順民心天下歸往之莫不羙命爲王也行師以除民害賜命以長世徳之盛【武王受命行師以除民害遂享七百之祚可謂之長世也】天子者繼天理物攺一統各得其宜父天母地以養萬民至尊之號也易曰公用亨於天子【大有九三曰公用亨於天子小人不免害也文王爲紂三公百姓恱樂文王之徳文王享天子之位以決罰小人之罪也】大君者君人之盛者也易曰知臨大君之宜吉臨者大也陽气在內中和之盛應於盛位浸大之化行於萬民故言宜處王位施大化爲大君矣臣民欲被化之詞也大人者聖人之在位者也夫大人者與天地合其徳易曰見龍在田利見大人又曰飛龍在天利見大人言徳化施行天地之和故曰大人

孔子曰旣濟九三髙宗伐鬼方三年克之髙宗者武丁也湯之後有徳之君也九月之時陽失正位盛徳旣衰而九三得正下陰能終其道濟成萬物猶殷道中衰王道陵遲至於髙宗內理其國以得民心扶救衰微伐徵逺方三年而惡消滅成王道【案王道上原本脫成字據錢本補入】殷人髙而宗之文王挺以校易勸徳也【挺出髙宗以言昭易義所以勸人君修徳者也】孔子曰易本陰陽以譬於物也掇序帝乙箕子髙宗著徳易者所以昭天道定王業也上術先聖考諸近世采羙善以見王事言帝乙箕子髙宗明有法也羙帝乙之嫁妺順天地之道以立嫁娶之義義立則妃匹正妃匹正則王化全

孔子曰泰者正月之卦也陽气始通陰道執順故因此以見湯之嫁妺能順天地之道立教戒之義也至於歸妺八月卦也陽气歸下陰气方盛故復以見湯妹之嫁以天子貴妹而能自卑順從變節【下嫁以從夫故曰變節也】而欲承陽者以執湯之戒【此謂教戒之義】是以因時變一用見帝乙之道所以彰湯之羙明陰陽之義也孔子曰自成湯至帝乙帝乙湯之元孫之孫也此帝乙卽湯也殷錄質以生日爲名順天性也元孫之孫外絕防矣【元孫之孫五世之末外絕防矣】同以乙日生疏可同名【同以乙日生天錫之命疏可同名】湯以乙生嫁妺本天地正夫婦夫婦正王道興矣故曰易之帝乙爲成湯書之帝乙六世王同名不害以明功

孔子曰紱者所以別尊卑彰有徳也故朱赤者盛色也【南方陽盛之時】是以聖人法以爲紱服欲百世不易也故困九五文王爲紂三公故言困於赤紱也至於九二周將王故言朱紱方來不易之法也

孔子曰易天子三公諸侯紱服皆同色困之九二困於酒食朱紱方來九五劓刖困於赤紱乃徐有說天子三公九卿朱紱諸侯赤紱【朱赤𨿽同而有深淺之差】困之九二有中和居亂世交於小人又困於酒食者困於祿也【因其祿薄故無以爲酒食】赤紱者賜大夫之服也文王方困而有九二大人之行將錫之朱紱也其位在二故以大夫言之【文王𨿽紂三公而爲小人所困且進不得伸其職事也故遂同於大夫二爲大夫也】至於九五劓刖不安也文王在諸侯之位上困於紂故曰困於赤紱夫執中和順時變以全王徳通至羙矣故曰乃徐有說丘記諸彖曰困而不失其所亨也貞大人吉以剛中也

欽定四庫全書

周易幹鑿度卷下

漢鄭康成注

孔子曰自成湯至帝乙帝乙湯元孫之孫也帝乙則湯殷錄質【王者之政一質一文以變易從初殷錄相次質也】以生日爲名順天性也元孫五世之末外絕恩矣同日以乙天之錫命疏可同名【仁恩已絕則不能避故小殷以是日同故曰天之錫命矣】湯以乙生嫁妹本天地之義順陰陽之道以正夫婦夫婦正則王教興【正夫婦者乃所以興王教於天下非苟也】易之帝乙爲湯書之帝乙六世王名同不害以眀功【易與尙書俱載帝乙𨿽同名不相害各以眀其美功也】

孔子曰易天子三公諸侯紱服皆同色困九二困於酒食朱紱方來九五劓刖困於赤茀【謂朱紱同爲色者其染法同以淺深爲之差也】夫困之九二有中和居亂世交於小人困於酒食者困於祿也朱茀者天子賜大夫之服而有九二大人之行將賜之朱茀其位在二故以大夫言之【困於祿者祿少薄也】至於九五劓刖者不安也文王在諸侯之位上困於紂也故曰劓刖困於赤茀夫執中和順時變所以全王徳通至美也乃徐有說【赤茀紂所賜文王所以諭紂也以巽順而變故終無災】記彖曰困而不失其所亨貞大人吉以剛中也文王因陰陽定消息立乾坤統天地夫有形者生於無形則乾坤安從生【消息寒溫之气而陰陽定寒溫此三防生著而立乾坤以天地之道則是天地先乾坤生也天有象可見地有形可處若先乾坤則是乃天地生乾坤或云有形生於無形則爲反矣如是則乾坤安從生焉若怪而問之欲說其故】故曰有太易有太初有太始有太素【將說此也時人不知問故先張所由以爲本使易陵猶故也】太易者未見气太初者气之始太始者形之始太素者質之始【太易之始漠然無气可見者太初者气寒溫始生也太始有兆始萌也太素者質始形也諸所爲物皆成苞裹元未分別】气形質具而未相離故曰渾淪言萬物相渾淪而未相離【此極說太素渾淪今人言質率爾有能散之意】視之不見聴之不聞循之不得故曰易也易無形埒也【此又說上古太易之時始有聲气曰埒尙未有聲气惡有形兆乎又重眀之禮記夏小正十二月雞始乳也】易變而爲一一變而爲七七變而爲九九者气變之究也乃復變而爲一一者形變之始淸輕上爲天濁重下爲地【易太易也太易變而爲一謂變爲太初也一變而爲七謂變爲太始也七變而爲九謂變爲太素也乃復變爲一一變誤耳當爲二二變而爲六六變而爲八則與上七九意相恊不言如是者謂足相推眀耳九言气變之究也二言形之始亦足以發之耳又言乃復之一易之變一也太易之變不惟是而已乃復變而爲二亦謂變而爲太初二變爲六亦謂變而爲太始也六變爲八亦謂變而爲太素也九陽數也言气變之終二陰數也言形變之始則气與形相隨此也初太始之六見其先後耳系辭天一地二天三地四天五地六天七地八天九地十奇者爲陽偶者爲陰奇者得陽而合偶者得陰而居言數相偶乃爲道也孔子於易系著此天地之數下乃言子曰明天地之道本此者也一變而爲七是今陽爻之象七變而爲九是今陽爻之變二變而爲六是今陰爻之變六變而爲八是今陰爻之象七在南方象火九在西方象金六在北方象水八在東方象木自太易至太素气也形也旣成四象爻備於是淸輕上而爲天重濁下而爲地於是而開闔也天地之與乾坤气形之與質本同時如表裏耳以有形生於無形問此時之言斯爲之也】物有始有壯有究故三畫而成乾乾坤相並俱生【物於太初時如始太始時如壯太素時如究而後天地開辟乾坤卦象立焉三畫成體象卦亦然】物有陰陽因而重之故六畫而成卦【此言人皆所及無苟然】卦者掛也掛萬物視而見之故三畫已下爲地四畫已上爲天物感以動類相應也陽气從下生動於地之下則應於天之下動於地之中則應於天之中動於地之上則應於天之上故初以四二以五三以上此謂之應陽動而進陰動而退故陽以七陰以八爲彖易一陰一陽合而爲十五之謂道陽變七之九陰變八之六亦合於十五則彖變之數若一陽動而進變七之九象其气之息也陰動而退變八之六象其气之消也故太一取其數以行九宮四正四維皆合於十五【太一者北辰之神名也居其所曰太一常行於八卦日辰之間曰天一或曰太一出入所逰息於紫宮之內外其星因以爲名焉故星經曰天一太一主气之神行猶待也四正四維以八卦神所居故亦名之曰宮天一下行猶天子出巡狩省方嶽之事每率則復太一下行八卦之宮每四乃還於中央中央者北神之所居故因謂之九宮天數大分以陽出以陰入陽起於子陰起於午是以太一下九宮從坎宮始坎中男始亦言無適也自此而從於坤宮坤母也又自此而從震宮震長男也又自此而從防宮巽長女也所行者半矣還息於中央之宮旣又自此而從乾宮乾父也自此而從兌宮兌少女也又自此從於艮宮艮少男也又自此從於離宮離中女也行則周矣上防息於太一天一之宮而反於紫宮行從坎宮始終於離宮數自太一行之坎爲名耳出從中男入從中女亦因陰陽男女之偶爲終始雲從自坎宮必先之坤者母於子飬之勤勞者次之震又之防母從異姓來此其所以敬爲生者從息中而復之幹者父於子教之而已於事逸也次之兌又之艮父或老順其心所愛以爲長肓多少大小之行已亦爲施此數者合十五言有法也】五音六律七宿由此作焉【作起也見八卦行太一之宮則八卦各有主矣推此意則又知日辰及列宿亦有事焉故曰由此起日辰及列宿皆系八卦是以云也】八卦之生物也畫六爻之移气周而從卦【八卦生物謂其嵗之八莭毎一卦生三气則各得十五日今言畫六爻是則中分之言太史司刻漏者毎气兩箭猶是生焉】八卦數二十四以生陰陽衍之皆合之於度量【數二十四者卽分八卦各爲三气之數於是復云以生陰陽則中分爲四十八也衍推極其數之本十二而气十二而律周焉衍生十二合二十四气與八卦爻用事之數通衍之如是者三極於六十乃大備合於度量推衍之數可以知政得失無所苟焉度謂用律之長短量謂所容之多少也○案推衍之數三句原本訛脫今從錢本】陽析九陰析六陰陽之析各百九十二以四時乘之八而周三十二而大周三百八十四爻萬一千五百二十析也故卦當嵗爻當月析當日大衍之數必五十以成變化而行鬼神也故曰日十者五音也辰十二者六律也星二十八者七宿也凡五十所以大閡物而出之者故六十四卦三百八十四爻戒各有所系焉故陽唱而陰和男行而女隨天道左旋地道右遷二卦十二爻而期一嵗【從陽析九至期一嵗此爻析之所由及卦爻析與嵗月及日相當之意而其文亦錯亂陽析九至八而周律辭不相理自是脫誤三百八十四爻至析當日是一簡字故六十四卦至期一嵗是二簡字而大衍之說雜其間云是換脫此皆衍數之事較其次序合補其脫正其誤復其換得無傷於肬贅敗賊於上言衍之皆合之度量因承其大衍之數五十所以成變化而行鬼神也故曰日十者五音也辰十二者六律也星二十八宿者七宿也凡五十所以大閡物出之者也陽析九陰析六陰陽二析合一百九十二爻故當以陰爻乘陰析合之以四時乘之並合之三百八十四爻萬一千五百二十析也故卦當嵗爻當月析當日天道左旋地道右遷二卦十二爻而期一嵗三十二而大周如是則合之度量而至是大周七簡適盈皆合二正亦可知之夫八十四戒者十二消息爻彖之變消息於雜卦爲尊毎月者譬一卦而位屬焉各有所繋是謂八十四戒必連數之者見四百五十變而周矣】乾陽也坤陰也並治而交錯行幹貞於十一月子左行陽時六坤貞於六月未右行陰時六以奉順成其嵗嵗終次從於屯蒙屯蒙主嵗屯爲陽貞於十二月丑其爻左行以間時而治六辰蒙爲陰貞於正月寅其爻右行亦間時而治六辰嵗終則從其次卦陽卦以其辰爲貞丑與左行間辰而治六辰陰卦與陽卦同位者退一辰以爲貞其爻右行間辰而時六辰泰否之卦獨各貞其辰共北辰左行相隨也中孚爲陽貞於十一月子小過爲陰貞於六月未法於乾坤三十二歳期而周六十四卦三百八十四爻萬一千五百二十析復從於貞【貞正也初爻以此爲正次爻左右者各從次數之一嵗終則從其次屯蒙需訟也陰卦與陽卦其位同謂與同日若在衝也陰則退一辰者爲左右交錯相避泰否獨各貞其辰言不用卦次泰卦當貞於戌否當貞於亥戌幹體所在亥又坤消息之月泰否乾坤離體炁與之相亂故避之而各貞其辰謂泰貞於正月否貞於七月六爻皆泰得否之幹否得泰之坤北辰左行謂泰從正月至六月皆陽爻否從七月至十二月皆陰爻否泰各自相從中孚貞於十一月小過貞於正月言法乾坤者著乾坤尙然示以承余且有攺也余不見爲圗者備列之矣期也周也皆一嵗匝悟相避其於此月惟嵗終矣爻析有餘也】歷以三百六十五日四分度之一爲一嵗易以三百六十析當期之日此律曆數也五嵗再閏故再扐而後卦以應律曆之數【歷以記時律以候气气率十五日一轉與律相感則三百六十日粗爲終也歷之數有餘者四分之一參差不齊故閏月建四時成嵗令相應也】故乾坤气合戍亥音受二子之節陽生秀白之州載鐘名太乙之精也其帝一世紀錄事眀期推移不奪而消焉【音假借字讀如鶉防之防包覆之意也音與詩奄有九有同音此言律曆參差前卻無常故乾居西北气合戌亥包覆二子之莭交余不齊當於斷焉陽猶象也人像幹徳而生者秀白之州字曰州幹气白又九月之節故謂秀白載猶植也齊人月令云幹爲金金於鐘律爲商人像幹徳而生殖之一姓也商名也太一之精也言太一常行乾宮降感其母而生之耳其帝一也其人爲天子一世耳若堯舜者徳聖眀逹見能識圗書爲君徳正者之多少又知其期推移易去之防故不見代而自消退之自昔之退者此帝帝當是世猶幹在西北斷律曆不齊也】元歷無名推先紀曰甲寅【推先爲歷始名言無前也○案錢本正文元歷十字作歷元名握先紀日甲子嵗甲寅注推字作握】求卦主嵗術曰常以太嵗紀嵗七十六爲一紀二十紀爲一部首卽積置部首嵗數加所入紀嵗數以三十二除之餘不足者以乾坤始數二卦而得一嵗末算卽主嵗之卦【部或爲蔀於是爲千五百二十嵗時人及它書之記爲部首則及也】卽置一嵗積日法二十九日與八十一分日四十二除之得一命日月得積月十二與十九分月之七一嵗【置一嵗積日爲實其法必通分乃成則實亦常通二通六三三以千五百三十九日計下分三百八十五始必通是則以十九得乃除之去約多餘則一嵗積月分定矣此爲計下分門時作法耳計下分以四十一爲中其求一嵗積月及以分直以此記嵗除積日月亦自得之今計已多積故防稽尉劉洪乾象法已爲五百八十九分之日百四十五而天度有外內日月從黃道外則卽計下分從內則下使外內門狹岐使之然術家作純數家作數從時而見故言之者無常其實一也一此一彼惟聖人能正之也矣】以七十六乘之得積月九百四十積日二萬七千七百五十九此一紀也以二十乘之得積嵗千五百二十積月萬八千八百積日五十五萬五千一百八十此一部首【此法三部首而一元一元而太嵗復於甲寅】更置一紀以六十四乘之得積日百七十七萬六千五百七十六【元不與卦當嵗爻當月析當日之數相得生之欲求其盡余合之時故言更以起之又不與元用合嵗月晷記月數而已也】又以六十乘之得積部首百九十二得積紀三千八百四十紀【再言紀者又不用於所求但紀其數而殊之】得積嵗二十九萬一千八百四十以三十二除之得九千一百二十周此謂卦當嵗者得積月三百六十萬九千六百月其十萬七千五百二十月者閏也卽三百八十四爻除之得九千四百日之二十周此謂爻當月者得積日萬六百五十九萬四千五百六十八萬一千五百二十析除之得九千二百五十三周此謂析當日者而易一大周律曆相得焉【易一大周者數備盡於此】今入天元二百七十五萬九千二百八十嵗昌以西伯受命【受洛書命爲天子也】入戊午部二十九年伐崇侯作靈臺攺正朔布王號於天下受錄應河圗【受命後五年而爲此者孝經援神契所謂文王優防典部卽上所紀者數不可攺其名而應圗猶如也如前世聖主河圗言之其數故應也○案錢本注而爲此者句作乃爲攺此者數不可攺其名而應圗猶如也二句作數不可攺攺其名而應猶如也】孔子曰三萬一千九百二十嵗錄圗受命易姓三十二紀【一本作四十二軌】徳有七其三法天其四法地五王有三十五半聖人君子消息卦純者爲帝不純者爲王六子上不及帝下有過王故六子𨿽純不爲乾坤【易姓三十二萬三千三萬一千九百二十嵗中則幹率爲七百六十此堯所爲四十二者消息三十六六子在其數其三法天消息中三幹也其四法地消息中四巛及六子之欲王有三十六消息六子也】帝王始起河洛龍馬皆察其首虵亦然其首黒者人正其首白者地正其首赤者天正謹其及生之甲乙丙丁戊己庚辛壬癸各居應其國中以動靜逆順此天地神靈佐助之期吉凶之應【天者卽龍蛇見者非常故謂叐叐猶異也於眾人爲異知者爲叐各居其國者甲乙屬東於國各有所王若甲爲齊乙爲東夷王者起於此國中動謂河洛之水靜謂陵陸之地以應動靜謂之龍虵見於此爲期龍則用其卦日虵則用其卦月動謂河洛水靜謂陵陸地各如其迹也順逆者順之皆君澤逆之皆擾亂也】亦叐所生嵗三百六十五日四分日之一以卦用事一卦六爻爻一日凡六日初用事一日天王諸侯也二日大夫也三日卿四日三公也五日辟六日宗廟爻辭善則善凶則凶【辟天子也上旣曰叐見日之起者也所以於國矣又本�叐所生發於卦用事六日七分之中以知起者之事來諸侯受其吉凶者惟天子而已天子之吉凶皆仿此者也】一軌享國之法陽得位以九七九七者四九四七者也陰得位以六八六八者四六四八也陽失位三十六陰失位二十四【四九爲三十六四七爲二十八合得六十四四六爲二十四四八爲三十二合得五十六此文王推爻爲一世凡七百二十嵗嵗軌是其居位年數也得位者兼彖變而已有徳者重也故軌七百二十嵗】子受父母之位行父母之事年而謂之數然自勉於軌卽位不如爻數卽不勉於軌中厄紀【此謂受命之君享國之時當其軌年之初其子孫亦相承位六爻之初位次數然有功徳之繼體守文君則厄於軌謂竟之其受命之君享國之時不當其軌年之初其子孫承君值後不如爻之數則有不能之政則不厄於軌謂不得竟之此不能之下當復有不字旣脫耳中猶遭也不能之君遭厄則絕死不嗣也帝王享年國其軌相承各有定年有徳延期不若有徳𨿽有然至其元末時則有繼體守文之君𨿽非眞軌猶自竟其軌不能之君值厄則絕矣延期或絕作此三與之則】孔子曰洛書摘六辟日建紀者嵗也成姬倉有命在河聖孔表雄徳庻人受命握麟徴易歷曰陽紀天心【建紀者謂大易爻六七八九之數此道成於文王聖也孔表雄著漢當興以庻人之有仁徳受命爲天子此謂使以獲麟爲應易猶象也孔子以歷說易名曰象也今易象四萹是紀古說假借字耳】別序聖人題錄興亡州土名號姓輔叐符【言孔子將此應之而作防三十六卷】亡殷者紂黒期火代倉精受命女正昌效紀承余以著當【火戊午部也午爲火必言火代者木精將生爲之將粗代土也又當爲火子又使其子爲木塞水是助倉精絕殷之象字或作之防動效承余以著所當文王所出云今入元者是也案正文火代二字錢本作火戊注木精將生爲之將粗代土也二句錢本生字作王粗字作相代字作戊又使其子爲木塞水是助倉精絕殷之象二句錢本作又火使其子爲已塞水是明倉精絕殷之象】孔子曰推卽位之術乾坤三上中下坤變初六復曰正陽在下爲聖人故一聖二庸三君子四庸五聖六庸七小人八君子九小人十君子十一小人十二君子十三聖人十四庸人十五君子十六庸人十七聖人十八庸人十九小人二十君子二十一小人二十二君子二十三小人二十四君子二十五聖人二十六庸人二十七君子二十八庸人二十九聖人三十庸人三十一小人三十二君子三十三小人三十四君子三十五小人三十六君子三十七聖人三十八庸人三十九君子四十小人四十一聖人四十二庸人【三已上者三變乾坤之體上極三從下起如是至有消息卦三十六子坎離震巽艮兌以次承之故錄圖受命易姓者三十二而一終也六子之坤坎靈圗也】孔子曰極至徳之世不過此幹三十二世消坤三十六世消【乾坤之君徳之至盛爲其子孫相承之世如此而已數之已消也】代聖人者仁繼之者庸人仁世滛庸世貇【三十二君之率陽得正爲聖人失正爲庸人陰失正爲小人得正爲君子今此之言似誤三十二君子又無仁人此宜言小人上云繼聖人者庸言仁者是相發耳旣其字非小辟字又易若代聖人者庸繼之者小人相協其然乎小人之世滛庸則其世貇防其性矣】二陰之精射三陽當卦自掃【二陰金水也三陽火土木其王也末也皆失其徳陰則起大而彊陽則柔劣而弱當各以所宜八卦之徳掃更正其正也】知命守錄其可防鉤鈴解命圖興孔子曰防文以候授眀之出莫能雍【鉤鈴二星近防上將去疎闊爲觧之者遇除禍之圗更興之也】孔子曰復十八世消以三六也臨十二世消以二六也泰三十世消以二九二六也大壯二十四世消以二九一五也夬三十二世消以三九一四也【皆以爻正爲之世數也復反臨不以一九數者復初九無據二正正數中自泰以上卦數則壯矣坤靈圗云孔子以位三不正是謂興也】孔子曰姤一世消無所據也遁一世消據不正也否十世消以二五也觀二十世消以二五四六也剝十二世消以三四也【復變數也更以爻位變相發始遁變一爻世二爻世陰少故也】孔子軌以七百六十爲世軌者堯以甲子受天元爲推衍【甲子爲部起十一月朔日毎一部者七十六嵗如是世積一千五百二十嵗後復然則七十六嵗之時十一月朔旦甲子堯旣以此爲一陰一陽而中分推以爲軌度也】以往六來八往九來七爲世軌者文王推爻四乃術數【易有四象文王用之焉往布六於北方以象水布八於東方以象木布九於西方以象金布七於南方以象火如是爲一爻而正爲四營而成由是故生四八四九四七四六之數爻倍之則毎卦率得七百二十歳言往來者外陽內陰也】孔子曰以爻正月爲享國數存六期者天子【正月誤字當正云一軌國之法其術意如此乃終存六期者謂與符厄所遭者言天子者不爲四位之人也】欲求水旱之厄以位入軌年數除軌笇盡則厄所遭也甲乙爲饑丙丁爲旱戊己爲中興庚辛爲兵壬癸爲水臥算爲年立算爲日【此術謂之意先置今所復值軌卦消息君六天子之軌數幹也則七百六十八復也六百八十八坎則七百以作入軌年數除之者陽爻則除其十四陰爻則除五十六從初至上如是再如軌意矣毎除識其數於側至於求時而土則厄之所遭耳笇者爲軌餘年不足復除所識臥笇與立皆年數也今所求者主於日不用故分別之】必除先入軌年數水旱兵饑得矣【先入軌數前代值之軌除其入年數者七百二十嵗四十二嵗者大周萬三百四十嵗以除防上九上九咸自處其餘一欲得除一帝卦者以次除之數有多少欲得除日求之也】如是乃救災度厄矣陽之法【言陽推法術之將有求厄而爲之備也】孔子曰天之將降嘉瑞應河水淸三日靑四日靑變爲赤赤變爲黒黒變爲黃各各三日河中水安井天乃淸眀圖乃見見必南向仰天言【嘉善美也應者聖王爲政治平之所致水色毎變其爲所長一眀時治平無相勝害之者幹爲水爲寒河圖將出故先淸南之向天者龍也圖有受而言謂乎興者也】見三日以三日見六日以六日見九日以九日見十二日以十二日見十五日以十五日見皆言其餘日【誤余字也當爲陵之聖王聞河如天必下羙徳於已前齊往受焉龍乃以圖受之其時不聞則不知往期龍則至陵而受焉陵平地河水變日以備龍圖當以月三日時無受之則後三日龍至陵當以一月六日龍見日無受之者則後六日龍至陵自此爲期驗故著之云陵日皆言就者於陵受之時亦狀同】孔子曰帝徳之應洛水先溫九日後五日變爲五色元黃天地之靜書見矣負圖出午聖人【坤主處置之气洛水出焉後寒俱降嘉應效幹也安靜由安井午者畏人今而一人故以午言】見五日以五日見十日以十日見十五日以十五日見二十日以二十日見二十五日以二十五日見三十日以三十日【亦謂洛水辛日以備而無受之者六口見就龍陵而受焉期之意與上同也】孔子曰君子亦於靜若龍而無角河二日淸二日白二日赤二日黒二日黃【君子次聖徳者又降嘉瑞應河水亦爲變其日從其應之與見於淸靜若龍無角神虵也】虵見水中用日也一日辰爲法以一辰二辰以三辰以四五辰以六七辰以八九辰以十辰以十一辰以十二辰【以言河水爲蛇將出而變變而已偹而無受之者虵不出水就陵而受之君子之徳不能不致於此期從不用日十二爲數者不累日也而當見而無受者以一日辰爲法謂用其眀日期也辰當爲期也一日十二辰爲一丑辰而無受者期日丑辰見虵赤見水中此有其期眀驗也】夜不可見水中赤煌煌如火英圗書虵皆然也【英猶華也光之見水中同耳於是水中言之者二皆應且便也】孔子曰復表日角【表者人形體之章誠也名復者初震爻也震之體在夘日於出焉又初應在六四於辰在丑爲牛牛有角復人表象】臨表龍顏【名臨者二爻而互體震震爲龍應在六五六五離爻也體南方爲上故臨人表在顏也】泰表載幹【幹楯也名泰者三爻也而體艮艮爲山山爲石體有以行懼難之器云應在上六於人體俱須參人長載於漧土也○案於人體俱須參人表句錢本作於人體俱須泰人之表】大壯表握訴龍角大辰【艮卦至大壯而立體此爲幹其四則艮爻非艮爲手握訴者艮也井二則坎爲水有唇詩云置之河之唇四名卦而震爲龍故大壯人之表其象也】夬表升骨履文【名夬者五立於辰在斗魁所指者又五於人體當艮卦於夬亦手體成其四則震爻也爲足其三猶艮爻於十十次值本於析七耀之行起焉七者屬文北斗在骨足履文夬人之表象明也】姤表耳參漏足履王知多權【姤初爻在巽巽爲風風有聲而無形也九竅之分目視形耳聼聲八卦屬坎坎爲水水爲孔穴象消卦其道五事曰聴耳而三漏聽之至巽爲股初爻最在下足象消卦其姤離爲明人君南面而治焉足行於其上姤人表覆王是由然王人君最尊者離又爲火火者土寄位焉土數五當如垢气於其上故八兼更得性耳巽爲進退又爲近利有知而以進退求利此謂之垢焉者陰气之始故因其逐表見其情】遁表日角連理【名遁者以離爻也離爲日消卦遁主六月於辰未未爲羊有角離南方之卦也五均南方爲衡人之眉上曰衡衡者平地連理或謂連珠者其骨起衡之遁人表亦少少然詩含神霧云四角主張熒惑司過也】否表二好文【細或謂之時名否卦者三也三在五體艮之中艮爲木多莭否人之表二時象之與三艮卦體五坤坤爲文故性亦好文也】觀表出凖虎【名觀者亦在五艮之中而位上艮爲山澤山通气其於人體則鼻也艮又門闕觀謂之闕凖在鼻上而髙顯觀人表出之象艮爲禽喙之屬而當兌之上兌爲口虎唇又象焉】剝表重童眀歷元【名剝者五色也五離爻離爲日童目子六五於辰又在夘夘酉屬也剝離人表重焉五月卦體在艮終萬物始萬物莫盛乎艮歷數以有終始剝人兼之性自然表象參差神實爲之難得縷耳所閏差也】此皆律曆運期相一匡之神也欲所按合誠【主正月不三者此人心之合誠春秋懴卷名也】洛書靈準聴曰气五機七八合提九爻結八九七十二錄圖起【气五禺之五行機七二十七里也二十八宿以存焉二者用事以卦相提得一嵗俱終而太一行九宮及位逰相結每宮如卦之日則參差矣八九相乘七十二嵗而七百二十嵗復於冬至甲子生象其數以爲軌焉故曰錄圗起之】初世者戱也姬通紀河圖龍出洛書予演亦八者七九也【初世也周禮曰凡日行水逆地功爲之不行或勒伏義初遺十言之教而畫八卦至文王乃通其教演著陰陽人彖之言者也】始倉甄節五七受命【伏義文王皆倉精也始次言易之法度而五七三十五君位在後爻受文始甄紀也】徳【案錢本無徳字】數運不俗守錄以次第相攺七九度變命失寶【俗猶從也順之後世之君子不順行易道次第有名錄也者將起代變滿七九六千三百則其王命也】合七八八名畢升漸喜六十四精聖性象有錄第以所變承動動【畢猶悉令也八八六十四之人於有天命也者卽悉喜於將升進也其性各有象謂若復表日角之屬錄次以象所變如其世數姤復去遁臨起此謂君臣則不然王命臣位俱列也】日者提不者殆易物之愼命不在【殆於正也此言卦也𨿽有錄圗所當王必待日旁有炁提之者乃復可起也無此炁者且當止𨿽有錄圗第且勿順天命在今春秋元命包曰精出於天提日而西北之也】仵者霸橫者距命歷掘執並投者上契輔摘推失排絀者咸名紀所錯中與用材毀苴【仵乃橫與錯者三皆旁气名投摘亡排絀蓋爲叐气投夭伇力之屬摘亡微也排絀納也伯者齊桓晉文者距之若秦始皇者契輔推契而輔之也若夏太康之昆弟苴始毀者當任用賢才之臣毀者八風之時所行之見異皆有云爲下行則此毀直或攺作苴也】五行旋代出輔運相拒與更用事終始相討期有從至有餘運有托除要有知衙合七八以視旋機審矣【接距相錯之言也或作拒訖除衙言命長短在攺之也】孔子曰至徳之數先立木金水火土徳合三百四嵗五徳備凡一千五百二十嵗大終復初其求金木水火土徳日名之法道一紀七十六嵗因而四之爲三百四嵗以一嵗三百六十五日四分乘之凡爲十一萬一千三十六以甲爲法除之餘三十六【案錢本三十六下有以三十六四字】甲子始數立立算皆爲甲旁算亦爲甲以日次次之母算者乃木金火水土徳之日也徳益三十六五徳而止六日名甲子木徳主春春生三百四嵗庚子金徳主秋成收三百四嵗丙子火徳主夏長三百四嵗壬子水徳主冬蔵三百四嵗戊子土徳主季夏至養三百四嵗六子徳四正四正子午夘酉也而期四時凡一千五百二十嵗終一紀五徳者所以立尊號論天弗志長久【六日名甲子謂五徳竟至於六其號名爲甲子故林徳後是六甲子故弗誤字當作常志古字與識同今時受作職者也】孔子曰按錄防論國定符以春秋西狩題釗表命予亦握嬉帝之十二當興平嗣出妃妾妾得亂【十世孝明字也】不勤竭承維表循符當至者塞政在樞害時失命壽以符瑞伏代災七錄握借成年剟裒【當至寒林微之應閉不來也爲政如此塞必在樞謂不用七政則害四時之气旣元年命以當致瑞反代或爲佐之也】期凶勑候修身練郵専兌兌徳始克免延期【上以至深道之故以此言勸協掖之言聖人承天意也殷勤然練猶澤郵過也兌或爲說也】自然之防推引相拘沮思愈知命不或世帝思圗也夫天道三微而成一著三著而體成【三防而成一著自冬至至正月中爲泰卦三著成體則四月爲乾卦以三防一著之義則與三著成體不恊蓋寫之誤也原經之義三而成一著一爻也三著成體乃泰卦也是則十日爲防一月爲著矣十有八變而成卦之數恐未盡注意故不攺隨上六拘系之乃從維之言六二欲九五拘之推六旣爲正應又非其事六二蓋當作上六先師不攺故亦不攺主嵗之卦注以爲泰否之卦冝貞戌亥蓋據屯蒙推之也爲其圗者以爲貞戊酉按注則違圗按圗違經則失圗之矣而注亦又錯今以經義推之同位陰陽退一辰相避也按圗位無同時又何避焉不合一也又屯蒙之貞違經失義不合二也否泰不比及月不合三也經曰幹貞於子坤貞於未乾坤陰陽之主也陰退一辰故貞於未至於屯防則各貞其日言嵗終則各從卦次是也且屯蒙爲法也泰否言獨各貞於辰中孚小過言法乾坤蓋諸異者否泰於卦位屬爲衡法冝相避故言獨貞辰也北辰共者否貞申右行則三陰在西三陽在比泰貞寅左行則三陽在東三陰在南是則陰陽相比共復乾坤之體也中孚貞於十一月子小過正月之卦也冝貞於母二月夘而貞於六月非其次故言象法乾坤其餘眾卦則自貞於其同位仍相避可知也謹撰所聞其餘君子爲肬贅而非之問其餘君子庸人求乎免也○案注六二蓋當作上六原本誤作六二蓋亦當六二今據錢本攺正】

