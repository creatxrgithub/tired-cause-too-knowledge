新本鄭氏周易淸恵棟

提要鄭氏周易贊卷上卷中卷下鄭氏周易爻辰圖

提要

《新本鄭氏周易》三卷﹐國朝恵棟編。棟字定宇﹐長洲人。初王應麟輯鄭元易注一卷﹐其後人附刻玉海之末﹐𨿽殘章斷句﹐尙頗見漢學之崖略。於經籍頗爲有功﹐然皆不著所出之書﹐又次序先後間與經文不應﹐亦有遺漏未載者。棟因其舊本重爲補正﹐凡應麟書所已載者﹐一一考求原本﹐注其出自某書。明其信而有徵﹐極爲詳。核其次序先後﹐亦悉從經文﹐釐定復搜采羣籍。上經補二十八條﹐下經補十六條﹐繋辭傳補十四條﹐說卦傳補二十二條﹐序卦傳補七條﹐雜卦傳補五條。移應麟所附易贊一篇於捲端﹐刪去所引諸經正義論互卦者八條﹐而別據元周禮臣太師注作十二月爻辰圖﹐據元月令注作爻辰所值二十八宿圖附於卷末。以駁朱震漢上易傳之誤。𨿽因人成事﹐而考核精宻實勝原書。應麟固鄭氏之功臣﹐棟之是編﹐亦可謂王氏之功臣矣。

鄭氏周易贊

易之爲名也﹐一言而函三義。簡易一也﹑變易二也﹑不易三也。故繋辭云﹕乾坤其易之縕耶。又曰﹕易之門戶耶。又曰﹕夫乾確然示人易矣。夫坤隤然示人簡矣﹐易則易知﹐簡則易從。此言其易簡之法則也。又曰﹕其爲道也。屢遷﹐變動不居﹐周流六虛﹐上下無常﹐剛柔相易﹐不可爲。典要惟變所適﹐此言從一作順時變易﹐出入移動者也。又曰﹕天尊地卑﹐乾坤定矣。卑髙以陳貴賤位矣﹐動靜有常剛柔斷矣。此言張設布列﹐不易者也。據玆三義﹐而說易之道廣矣﹐大矣。

卷上

乾九二﹐見龍在田﹐利見大人。二於三才爲地道﹐地上卽田﹐故稱田也集解。九二利見九五之大人正義。九三﹐君子終日乾乾﹐夕惕若厲﹐無咎。三於三才爲人道﹐有乾徳而在人道﹐君子之象集解。惕﹐懼也釋文。九五﹐飛龍在天﹐利見大人。五於三才爲天道﹐天者淸明無形﹐而龍在焉。飛之象集解。上九亢龍有悔堯之末年﹐四凶在朝﹐是以有悔。未大凶也正義。用九﹐見羣龍無首﹐吉。六爻皆體乾一作龍﹐羣龍之象也。舜旣受道道一作禪﹐禹與稷﹑契咎繇之屬﹐並在於朝後漢郎顗傳注﹐班固傳注。萬物資始乃統天。資﹐取也。統﹐本也釋文。大人造也造﹐䢐早反。造﹐爲也釋文。文言傳附。君子體仁﹐足以長人。體﹐生也文選二十四。不成名釋文。當隠之時﹐以從世俗。不自殊異﹐無所成名也集解。確乎其不可拔。確﹐堅髙之貌。拔﹐移也釋文。閒邪以存其誠�通晁氏云。君子進徳﹐修業及時﹐故無咎同上。聖人作。作﹐起也釋文。亢龍有悔﹐窮志災也同上。利貞者﹐情性也漢上易﹐晁氏同。乾始而以美利﹐利天下晁氏云。坤

履霜堅冰至。履﹐讀爲禮釋文。馴致其道。馴﹐從也釋文。六二﹐直方。直也﹐方也﹐地之性。此爻得中气﹐而在地上﹐自然之性﹐廣生萬物﹐故生動直而且方禮記深衣正義。龍戰於野。聖人諭龍﹐君子諭蛇儀禮注蛇龍君子之類。必有餘殃。殃﹐禍惡也釋文。爲其慊於陽也釋文謂鄭作謙﹐訛﹐故稱龍焉。慊﹐讀如羣﹐公溓之溓。古書篆作立﹐心與水相近﹐讀者失之﹐故作慊。溓﹐雜也。陰謂此上六也。陽謂今消息用事﹐乾也。上六爲蛇﹐得乾气﹐雜似龍詩﹐采薇﹐正義。屯

天造艸昧﹐宜建侯﹐而不寧。造﹐成也。艸﹐艸創。昧﹐昧爽也文選注三十六。而﹐讀曰能。能﹐猶安也釋文。君子以經論。謂論﹐撰書禮樂﹐施政事釋文﹐正義曰劉表﹑鄭玄以綸爲論字。六二﹐乘馬般如。馬﹐牝牡曰乘釋文。匪冦昏冓。冓﹐猶會也釋文。君子機不如捨。機﹐弩牙也釋文。以從禽也從﹐於用反﹐釋文。蒙

蒙﹐亨。匪我求童蒙﹐童蒙求我。初筮告﹐再三瀆﹐瀆則不告。蒙者﹐蒙蒙﹐物初生形﹐是其未開著之名也。人幼稚曰童﹐未冠之稱。亨者﹐陽也。瀆﹐褻也。筮﹐問也。於體震而得中﹐嘉會禮通﹐陽自動其中。徳施地道之上﹐萬物應之而萌牙生。教授之師﹐取象焉。修道蓺於其室﹐而童蒙者求爲之弟子﹐非已乎求之也。弟子初問﹐則告之以事。義不思其三隅﹐相況以反﹐解而筮者﹐此勤師而功寡﹐學者之災也。瀆筮則不復告﹐欲令思而得之﹐亦所以利義而幹事也公羊疏釋文。初六﹐用說桎梏。木在足曰桎﹐在手曰梏周禮大司冦疏。九二﹐苞蒙。苞﹐當作彪。彪﹐文也釋文。順以巽也。巽﹐當作遜釋文。上九繋蒙釋文。需

需﹐讀爲秀。陽气秀而不直上者﹐畏上﹐坎也釋文。光亨貞吉釋文云鄭揔爲一句。位音蒞乎天位釋文。君子以飲食宴樂。宴﹐享宴也釋文。九二﹐需於沙釋文。沙﹐接水者詩鳧鷖﹐正義引作沙。致戎至釋文。訟

辯財曰訟釋文。有孚咥。咥﹐覺悔貌釋文。九二﹐歸而逋其邑人三百戶﹐無眚。小國之下大夫采地方一﹐成其定稅三百家﹐故三百戶也雜記正義。不易之田﹐歲種之﹐一易之田﹐休一歲乃種﹐再易之田﹐休二歲乃種。言至薄也。茍自藏隠不敢與五相敵﹐則無災眚正義。眚﹐過也釋文。患至惙也惙﹐陟劣反。惙﹐憂也釋文。渝安貞吉。渝﹐然也釋文。上九﹐或錫之鞶帶。鞶帶﹐佩鞶之帶周禮巾車疏。終朝三拕之拕﹐徒可反﹐釋文。師

軍二千五百人爲師。多以軍爲名﹐次以師爲名﹐少以旅爲名。師者舉中之言王氏。丈人吉。丈之言﹐長能禦眾﹐有正人之徳﹐以法度爲人之﹐長吉而無咎。謂天子諸侯主軍者春官天府疏﹐釋文。初六﹐否臧凶否﹐方有反。釋文。九二﹐王三賜命釋文。承天寵也。寵﹐光耀也釋文。比

初六﹐有孚盈缶。爻辰在未上﹐值東井。井之水﹐人所汲用缶。缶﹐汲器也詩宛丘﹐正義﹐釋文。九五﹐王用三驅釋文﹐失前禽。王因天下顯﹐習兵於搜狩焉。驅禽而射之﹐三則已﹐法一作發軍禮也。失前禽者﹐謂禽在前來者﹐不逆而射之﹐傍去又不射。惟背走者﹐順而射之﹐不中則一作亦巳﹐是皆所以失之﹐用兵之法亦如之。降者不殺﹐奔者不禁﹐背者不殺。加以仁恩﹐養威之道秋官士師疏﹐左傳桓四年﹐正義。小畜許六反﹐釋文畜﹐養也釋文。九三﹐輿說輻。輻﹐伏莬釋文。謂輿下縛木﹐與軸相連﹐鉤心之木是也王氏。履

履﹐虎尾不噬﹐人亨。噬﹐嚙也音誓﹐文選十。視履考詳。履道之終﹐考正詳備晁氏。泰

通也釋文。後以財成﹐天地之道。輔相天地之宜﹐以左右民財﹐節也。輔相左右﹐助也以者﹐取其順陰陽之節﹐爲出內之政。春崇寛仁﹐夏以長養﹐秋教收斂﹐冬勅蓋藏﹐皆可以成物助民也集解。初九﹐拔茅音苖茹﹐以其彚徵彚音謂。彚﹐類也。茹﹐牽引也。茅諭君有絜白之徳﹐臣下引其類而仕之劉向傳注。九二﹐苞荒。荒﹐讀爲康﹐虛也釋文。六五﹐帝乙﹑歸妹﹐以祉元吉。五爻辰在卯春﹐爲陽中﹐萬物以生。生育者﹐嫁娶之貴。仲春之月﹐嫁娶男女之禮。福祿大吉周禮媒氏疏。上六﹐城復於隍。隍﹐壑也詩韓奕正義。否

九四﹐疇離祉釋文。九五﹐休否。休﹐美也文選二十五。其亡其亡﹐繋於苞桑。苞﹐植也。否﹐世之人不知聖人有命﹐咸曰其將亡矣。其將亡矣﹐而聖乃自繋於植桑﹐不亡也文選五十二。猶紂囚文王於羑里之獄﹐四臣獻珍異之物而終免於難。繋於苞桑之謂集解。同人同人於野﹐亨。乾爲天﹐離爲火﹐卦體有巽。巽爲風﹐天在上﹐火炎上而從之﹐是其性同於天也。火得風然﹐後炎上益熾﹐是猶人君在上﹐施政教使天下之人和同而事之。以是爲人和同者﹐君之所爲也。故謂之同人。風行無所不徧﹐徧則會通之徳大行﹐故曰同人於野亨集解。六二﹐同人於宗。天子諸侯後夫人﹐無子不出儀禮士昏﹐禮疏﹐詩河廣﹐正義。九三﹐伏戎於莽。莽﹐叢木也釋文。九四﹐乘其庸釋文大有大有元亨。六五﹐體離﹐處乾之上﹐猶大臣有聖明之徳﹐代君爲政﹐處其位有其事﹐而理之也。元亨者﹐又能長羣臣以善使﹐嘉會禮通﹐若周公攝政﹐朝諸侯於明堂是也集解。明﹐辯遰也。遰﹐讀如明。星晢晢釋文。嗛

嗛亨﹐君子有終。艮爲山﹐坤爲地。山體髙﹐今在地下﹐其於人道﹐髙能下下﹐嗛之象。亨者﹐嘉會之禮﹐以嗛爲主。嗛者﹐自貶損以下人﹐惟艮之堅固﹐坤之厚順﹐乃能終之。故君子之人﹐有終也集解。君子以捊多益寡。捊﹐取也釋文。卑以自牧也。牧﹐養也釋文﹐文選注十六。六四﹐撝嗛。撝﹐讀爲宣釋文。豫

豫﹐利建侯行師。坤﹐順也。震﹐動也。順其性而動者﹐莫不得其所。故謂之豫。豫﹐喜佚說樂之貌也。震又爲雷﹐諸侯之象。坤又爲眾﹐師役之象。故利建侯行師矣集解。四時不忒。忒﹐差也釋文。象曰﹕雷出地﹐奮豫。先王以作樂崇徳。殷薦之上帝以配祖考。奮動也。雷動於地上﹐萬物乃豫也。以者取其喜佚﹐動搖猶人至﹐樂則手欲鼓之﹐足欲舞之也。崇﹐充也。殷﹐盛也。薦﹐進也。上帝﹐天帝也。王者功成作樂﹐以文得之者﹐作鑰舞。以武得之者﹐作萬舞。各充其徳而爲制。祀天地以配祖考者﹐使與天同饗其功也。故孝經云﹕郊祀后稷以配天。宗祀文王於明堂﹐以配上帝是也集解。六二﹐砎於石砎﹐古八切。謂磨砎也﹐釋文。六三﹐盱豫。盱﹐誇也釋文。九四﹐由豫﹐大有得。勿疑朋﹐盍簮。由﹐用也。簮﹐速也釋文。上六﹐冥豫。冥﹐讀爲鳴釋文。隨

隨元亨利貞。無咎。震﹐動也。兌﹐說也。內動之以徳﹐外說之以言。則天下之民咸慕其行﹐而隨從之。故謂之隨也。旣見隨從﹐能長之以善﹐通其嘉禮﹐和之以義﹐乾之以正﹐則功成而有福。若無此四徳﹐則有凶咎焉。焦貢曰﹐漢髙帝與項籍其明徵也集解﹐左傳襄九年﹐正義。君子以向晦入宴息。晦宴也﹐猶人君旣夕之﹐後入於宴﹐寢而止息正義。出門交有功。震爲大塗﹐又爲日門。當春分﹐陰陽之所交也。是臣出君門﹐與四方賢人交﹐有成功之象也。昔舜愼徽五典﹐五典克從﹐內於百揆﹐百揆時序﹐賓於四門﹐四門穆穆﹐是其義也集解。蠱

先甲三日﹐後甲三日。甲者﹐造作新令之日。先之三日而用辛也。欲取攺過自新之義。後之三日而用丁也。取其丁寧之義正義。臨

至於八月﹐有凶。臨﹐大也。陽气自此浸而長大﹐陽浸長矣而有四徳﹐齊功於乾盛之極也。人之情盛則奢淫﹐奢淫將亡﹐故戒以凶也。臨卦斗建丑﹐而用事殷之正月也。當文王之時﹐紂爲無道﹐故於是卦爲殷家著興衰之戒以見。周攺殷正之數﹐云臨。自周二月用事﹐訖其七月至八月而遁卦受之此﹐終而復始﹐王命然矣集解。觀

觀﹐盥而不薦。坤爲地﹐爲眾。巽爲木﹐爲風。九五﹐天子之爻。於體有艮﹐艮爲鬼門﹐又爲宮闕。地上有木而爲鬼門宮闕者﹐天子宗廟之象也集解。諸侯貢士於天子﹐卿大夫貢士於其君﹐必以禮賓之。惟主人盥而獻賓﹐賓盥而酢。主人設薦俎則弟子也王氏。初六﹐童觀。童﹐稚也釋文。噬嗑先王以明罰勅法。勅﹐猶理也釋文。九四﹐噬乾胏。胏﹐簀釋文。上九﹐何校滅耳﹐凶。離爲槁木﹐坎爲耳木。在耳上何校﹐滅耳之象也集解。聰不明也。目不明﹐耳不聰釋文。賁

賁亨小。利有攸往。賁﹐文飾也。離爲日﹐天文也。艮爲石﹐地文也。天文在下﹐地文在上﹐天地二文相飾﹐成賁者也一雲天地之文交﹐相而成賁。賁﹐然也。猶人君以剛柔仁義之道﹐飾成其徳也。剛柔雜仁義合﹐然後嘉會禮通﹐故亨也。卦於體坎艮﹐艮止於上﹐坎險止於下﹐夾震在中﹐故不利大行﹐小有所之則可矣詩白駒﹐正義﹐集解。賁﹐變也。文飾之貌釋文。無敢折獄。折﹐斷也釋文。初九﹐賁其趾﹐捨輿而徒釋文。趾﹐足同上。義不乘也晁氏。六四﹐賁如燔如燔﹐音煩。釋文。六四﹐巽爻也。有應於初九﹐欲自飾以適﹐初旣進退未定﹐故燔如也檀弓正義。白馬翰如翰﹐寒案反釋文。謂九三位在辰﹐得巽气﹐爲白馬。翰﹐猶乾也。見六四﹐適初未定﹐欲乾而有之檀弓﹐正義。剝

不利有攸往﹐小人長也。陰气侵陽﹐上至於五﹐萬物霝落﹐故謂之剝也。五陰一陽﹐小人極盛﹐君子不可有所之﹐故不利有攸往也集解。蔑﹐貞凶。蔑﹐輕慢釋文。剝牀以辧。足上稱辧﹐謂近膝之下。屈則相近﹐信則相逺。故謂之辧。辧﹐分也集解。切﹐近災也。切﹐急也釋文。小人剝廬。小人傲很﹐當剝徹廬舍而去天官遺人疏。復

復﹐亨。復﹐反也。還也。陰气侵陽﹐陽失其位﹐至此始還反﹐起於初﹐故謂之復。陽﹐君象。君失國而還反﹐道徳更興也春秋正義。七日來復。建戌之月﹐以陽气旣盡﹐建亥之月﹐純陰用事﹐至建子之月﹐陽气始生﹐隔此純陰一卦。卦主六﹐日七分﹐舉其成數言之﹐而云七日來復正義序。商旅不行。資貨而行﹐曰商。旅﹐客也釋文。無祗悔。祗﹐病也釋文。六三﹐顰復釋文。六四﹐中行獨復。爻處五陰之中﹐度中而行﹐四獨應初漢上易傳。中以自考也。考﹐成也釋文。有烖眚釋文。異自內生﹐曰眚。自外曰祥。害物曰災釋文。無妄妄﹐猶望。謂無所希望也釋文。無妄之往﹐何之矣。妄之言﹐望人所望。宜正行﹐必有所望﹐行而無所望﹐是失其正﹐何可往也後漢書李通傳注。天命不右。右﹐助也釋文。不菑畬。一歲曰菑﹐二歲曰新田。三歲曰畬王氏。大畜不家食﹐吉。自九三至上九﹐有頤象。居外﹐是不家食。吉而養賢表記正義。輝光日新絕句﹐其徳連下句剛上而尙賢釋文。良馬逐逐。逐逐﹐兩馬走也釋文。日閒輿衛日﹐人實反。日﹐習車徒釋文。六四﹐童牛之梏﹐元吉晁氏謂梏。鄭作角﹐非也。巽爲木﹐於體震。震爲牛之足﹐足在艮體之中﹐艮爲手﹐持木以就足﹐是施梏大司冦疏。六五﹐豶豕之牙。牙﹐讀爲�釋文。上九﹐何天之衢。艮爲手﹐手上肩也。乾爲首﹐首肩之間﹐荷物處。乾爲天﹐艮爲徑路﹐天衢象也後漢崔駰傳注。道大行也。人君在上位﹐負荷天之大道文選十一。頤

頤﹐貞吉。觀頤自求口實。頤﹐口車輔之名也。震動於下﹐艮止於上﹐口車動而上﹐因輔嚼物以養人﹐故謂之頤。頤﹐養也。能行養則其幹事﹐故吉矣。二五離爻﹐皆得中。離爲目﹐觀象也。觀頤﹐觀其養賢與不肖也。頤中有物﹐曰口實。自二至五有二坤﹐坤載養物﹐而人所食之物皆存焉。觀其求可食之物﹐則貪廉之情可別也集解。觀我朵頤。朵﹐動也釋文。大有慶也。君以得人爲慶漢上易傳。大過陽爻過也漢上易傳。九二﹐枯楊生荑﹐老夫得其女妻。枯音姑﹐謂無姑。山楡羊朱反﹐荑音夷木更生﹐謂山楡之實釋文。以丈夫年過娶二十之女﹐老婦年過嫁三十之男﹐皆得其子詩桃夭﹐正義。習坎六三檢且枕。木在手曰檢。在首曰枕釋文。六四﹐尊酒簋貳﹐用缶﹐內約自牗。六四﹐上承九五﹐又�體在震。上爻辰在丑﹐醜上值斗﹐可以斟之象。斗上有建星﹐建星之形似簋﹐貳副也。建星上有弁星﹐弁星之形又如缶。天子大臣以王命出﹐會諸侯﹐主國尊於簋﹐副設玄酒而用缶也詩宛丘﹐正義﹐禮器正義。九五﹐祗旣平。祗﹐當爲坻。小丘也釋文。上六﹐繋用徽纆﹐寘於叢棘﹐三歲不得﹐凶。繋﹐拘也。爻辰在已﹐已爲蛇﹐蛇之蟠屈﹐似徽纆也。三五﹖體﹐艮又與震同體。艮爲門闕﹐於木爲多節。震之所爲﹐有叢拘之類。門闕之內﹐有叢木﹐多節之木﹐是天子外朝﹐左右九棘之象也。外朝者﹐所以詢事之處也。左嘉石平罷民焉。右肺石達窮民焉。罷民﹐邪惡之民也。上六乘陽有邪惡之罪﹐故縛以一作約徽纆﹐寘於叢棘。而使一作後公卿以下議之﹐其害人者﹐置之圜土而施職事焉﹐以明刑恥之。能復者﹐上罪三年而赦﹐中罪二年而赦﹐下罪一年而赦。不得者﹐不自思以得正道終不自攺﹐而出諸圜土者殺。故曰凶公羊疏。離

明兩作離。大人以繼明照於四方。作﹐起也釋文。明兩者﹐取君明上下﹐以明徳相承﹐其於天下之事無不見也文選注二十一。初九﹐履錯然錯﹐七各反。釋文。六二﹐黃離元吉。離﹐南方之卦。離爲火﹐土托位焉﹐土色黃﹐火之子。諭子有明徳﹐能附麗於其父之道。文王之一作大子發﹑旦一無此字是也。愼成其業﹐則吉矣文選注二十﹐禦覽一百四十六。九三﹐不擊缶而歌釋文。艮﹐爻也。位近醜﹐醜上值弁星﹐弁星似缶。詩云﹐坎其擊缶。則樂器亦有缶詩宛丘﹐正義。則大耋之差釋文云鄭無凶字。年踰一作餘七十也詩車鄰正義禮記射義正義爾雅疏。九四﹐突如其來如﹐焚如﹐死如﹐棄如。震爲長子﹐爻失正又�體兌。兌爲附。決子居明法之家﹐而無正﹐何以自斷其君父﹐不忍也。突如﹐震之失正不知其所。如又爲巽﹐巽爲進退﹐不知所從。不孝之罪﹐五刑莫大焉。得用議貴之辟刑之﹐若如。所犯之罪﹐焚如﹐殺其親之刑﹐死如。殺人之刑﹐棄如。流宥之刑秋官掌戮疏。麗王公也釋文。

卷中

咸咸亨利貞。取女吉。咸﹐感也。艮爲山﹐兌爲澤。山气下﹐澤气上﹐二气通而相應﹐以生萬物﹐故曰咸也。其於人也﹐嘉會禮通﹐和順於義﹐幹事能正。三十之男有此三徳﹐以下二十之女﹐正而相親﹐說娶之﹐則吉也集解。二气感應以相與。與﹐猶親也釋文。初六﹐咸其拇。足大指也釋文。六二咸其腓。膊﹐腸也膊﹐市臠反。釋文。九五﹐咸其脢。脢﹐背脊肉也釋文﹐正義。媵口說也。媵﹐送也釋文。咸道極薄﹐徒送口舌﹐言語相感而已。不復有志於其間正義。恆

恆亨無咎﹐利貞。恆﹐久也。巽爲風﹐震爲雷。雷風相須而養物﹐猶長女承長男。夫婦同心而成家﹐久長之道也。夫婦以嘉會禮通﹐故無咎。其能和順幹事﹐所行而善矣集解。初六﹐浚恆釋文。九三﹐不恆其徳﹐咸承之羞釋文。爻得正﹐�體爲乾﹐乾有剛健之徳。體在巽﹐巽爲進退﹐不恆其徳之象。又﹖體兌﹐兌爲毀折﹐是將有羞辱也緇衣﹐正義。六五﹐恆其徳貞。婦人吉﹐夫子凶。以陰爻而處尊位﹐是天子之女。又﹖體兌﹐兌爲和說至尊﹐主家之女以和說﹐乾家事﹐問正於人﹐故爲吉也。應在九二﹐又男子之象。體在巽﹐巽爲進退﹐是無所定而婦言是從﹐故云夫子凶也緇衣注﹐正義。上六﹐振恆。振﹐搖落也釋文。遁

遁亨﹐小利貞。遁﹐逃去之名也。艮爲門闕﹐乾有健徳。﹖體有巽﹐巽爲進退﹐君子出門﹐行有進退﹐逃去之象。二五得位而有應﹐是用正道﹐得禮見召聘始仕他國﹐當尙嗛。嗛﹐小其和順之道。居小官﹐乾小事﹐其進以漸﹐則逺妬忌之害。昔陳敬仲奔齊辭卿是也集解。有疾憊也。憊﹐困也釋文。小人否備鄙反。否﹐塞也釋文。大壯壯﹐气力浸彊之名釋文。九三﹐累其角釋文。六五﹐喪羊於易音亦。謂佼易也釋文。不祥也釋文。祥﹐善也同上。晉

晉﹐康侯用錫馬蕃。庶﹐康尊也﹐廣也釋文。蕃發袁反庶止奢反﹐謂蕃遮禽也同上。晝日三接音�。接﹐勝也王氏。象曰﹕明出地上﹐晉君子以自照明徳。地𨿽生萬物﹐日出於上﹐其功乃著﹐故君子法之。而以明自照其徳集解。初六﹐晉如摧如。摧﹐讀如南山崔崔之崔釋文。六二﹐晉如愁如愁子小反。愁﹐變色貌釋文。九四﹐晉如鼫鼠。詩云﹕鼫鼠鼫鼠﹐無食我黍。謂大鼠也正義。六五矢得勿卹釋文。明夷明夷﹐利艱貞。夷﹐傷也。日出地上﹐其明乃光。至其入地﹐明則傷矣﹐故謂之明夷。日之明傷﹐猶聖人君子有明徳﹐而遭亂世﹐抑在下位﹐則宜自艱無干事政﹐以避小人之害集解。以蒙大難。蒙﹐猶遭也釋文。文王似之釋文。箕子似之釋文。六二﹐明夷睇於左股釋文。旁視爲睇。六二辰在酉﹐酉在一作是西方﹐又下體離﹐離爲目。九三體在震。震﹐東方。九三又在辰﹐辰得巽气爲股。此謂六二有明徳﹐欲承九三﹐故云睇於左股內則正義。用拯馬。拯﹐承也釋文。家人閒有家。閒﹐習也釋文。六二﹐無攸遂﹐在中饋。二爲陰爻﹐得正於內﹐五陽爻也。得正於外﹐猶婦人自修正於內﹐丈夫修正於外。無攸遂﹐言婦人無敢自遂也。爻體離又�體坎﹐火位在下﹐水在上﹐餁之象也。饋酒食也﹐故云在中饋也後漢書楊震傳注﹐王符傳注。家人嗃嗃。嗃嗃﹐苦熱之意釋文。婦子嘻嘻。嘻嘻﹐驕佚喜笑之意釋文。王假有家。假﹐登也釋文。睽音圭﹐釋文睽﹐小事吉。睽﹐乖也。火欲上﹐澤欲下。猶人同居而誌異也。故謂之睽。二五相應﹐君陰臣陽﹐君而應臣﹐故小事吉集解。六三﹐其牛觢。牛角皆踴﹐曰觢釋文。後說之壺釋文。蹇

往得中也。中﹐和也釋文。初六﹐宜待時也釋文。六四﹐往蹇來連連如字。連﹐遲久之意釋文。解

天地解而雷雨作。雷雨作而百果艸木皆甲宅。木實曰果﹐解讀如人倦之解。解謂坼嘑嘑火亞反﹐皮曰甲﹐根曰宅。宅居也文選蜀都賦注。損

艮爲山﹐兌爲澤。�體坤﹐坤爲地﹐山在地上﹐澤在地下﹐澤以自損﹐增山之髙也。猶諸侯損其國之富﹐以貢獻於天子﹐故謂之損矣集解。二簋可用亨。四以簋進黍稷於神也。初與二直﹐其四與五承上﹐故用二簋﹐四巽爻也﹐巽爲木。五離爻也﹐離爲日。日體圜木器而圜簋象也。君子以徵忿懫欲考工記旊人疏﹐少牢饋食禮疏﹐詩權輿正義。徵﹐猶淸也。懫﹐止也釋文。或益之十朋之龜。案爾雅云﹕十朋之龜者﹐一曰神龜﹑二曰靈龜﹑三曰攝龜﹑四曰寶龜﹑五曰文龜﹑六曰筮龜﹑七曰山龜﹑八曰澤龜﹑九曰水龜﹑十曰火龜禮器正義﹐正義。益

益﹐利有攸往﹐利涉大川。陰陽之義﹐陽稱爲君﹐陰稱爲臣。今震一陽二陰﹐臣多於君矣。而四體巽之不應初﹐是天子損其所有﹐以下諸侯也。人君之道﹐以益下爲徳﹐故謂之益也。震爲雷﹐巽爲風。雷動風行﹐二者相成。猶人君出教令﹐臣奉行之﹐故利有攸往﹐利涉大川也集解。夬

夬﹐揚於王庭。夬﹐決也。陽气浸長至於五﹐五尊位也﹐而陰先之。是猶聖人積徳說天下﹐以漸消去小人﹐至於受命爲天子﹐故謂之夬。揚﹐越也。五�體乾﹐乾爲君﹐又居尊位﹐王庭之象也。陰爻越其上﹐小人乘君子﹐罪惡上聞於聖人之朝﹐故曰夬﹐揚於王庭也集解。九二﹐惕號音號釋文莫夜莫如字同上。莫﹐無也。無夜﹐非一夜釋文。九三壯於頯。頯﹐夾面也釋文。其行趀趄趀﹐七私反。趄﹐七餘反。釋文。九五﹐莧陸。莧陸﹐一名商陸釋文﹐正義。遘釋文遘﹐女壯﹐勿用取女。遘﹐遇也。一陰承五陽﹐一女當五男﹐茍相遇耳﹐非禮之正﹐故謂之遘。女壯如是﹐壯健似淫﹐故不可娶。婦人以婉娩爲其徳也集解。後以施命詰四方詰﹐起一反。詰﹐止也釋文。以杞包瓜包百交反。杞﹐栁也釋文。萃

萃﹐王假有廟釋文﹐利見大人亨。利貞﹐用大牲吉。利有攸往。萃﹐聚也。坤爲順﹐兌爲說﹐臣下以順道﹐承事其君說﹐徳居上待之。上下相應﹐有事而和通﹐故曰萃。亨也案釋文亨字疑衍。假﹐至也。�有艮巽﹐巽爲木﹐艮爲闕﹐木在闕上﹐宮室之象也。四本震爻﹐震爲長子﹐五本坎爻﹐坎爲隠伏﹐居尊而隠伏﹐鬼神之象。長子入闕升堂﹐祭祖禰之禮也﹐故曰王假有廟。二本離爻也﹐離爲目﹐居正應五﹐故利見大人矣。大牲﹐牛也。言大人有嘉會﹐時可幹事﹐必殺牛而盟。旣盟則可以往﹐故曰利往集解。君子以除戎器。除﹐去也釋文。一握爲笑。握﹐當讀爲夫三爲屋之屋釋文。孚乃利用禴。禴﹐夏祭名釋文。賫咨涕洟釋文。賫咨﹐嗟嘆之辭也。自目曰涕﹐自鼻曰洟釋文。升釋文升﹐上也。坤地巽木﹐木生地中﹐日長而上。猶聖人在諸侯之中﹐明徳日益髙大也﹐故謂之升。升進益之象也集解。六四﹐王用亨於岐山亨﹐許兩反。亨﹐獻也釋文。困

困亨。坎爲月﹐�體離﹐離爲日﹐兌爲暗﹐昧日所入也。今上弇日月之明﹐猶君子處亂伐﹐爲小人所不容﹐故謂之困也。君子𨿽困﹐居儉能說﹐是以通而無咎也集解。九二﹐困於酒食﹐朱韍方來﹐利用亨祀。二據初辰在未﹐未爲土﹐此二爲大夫有地之象。未上值天廚﹐酒食象。困於酒食者﹐采地薄不足已用也。二與日爲體﹐離爲鎭霍﹐爻四爲諸侯有明徳﹐受命當王者。離爲火﹐火色赤。四爻辰在午時﹐離气赤爲朱是也。文王將王﹐天子制用朱韍士冠禮疏。朱深於赤王氏。九五﹐劓刖。劓刖﹐當爲倪�釋文。井

坎水也。巽木﹐桔橰也。﹖體離兌﹐離外堅中虛﹐瓶也。兌爲暗澤﹐泉口也。言桔橰引瓶﹐下入泉口﹐汲水而出﹐井之象也。井以汲人﹐水無空竭﹐猶君子以政教養天下﹐惠澤無窮也集解。井法也釋文。汔至亦未繘井繘﹐綆也釋文。羸其瓶。羸﹐讀曰虆釋文。九二﹐井谷射鮒﹐甕釋文敝漏。九二坎爻也。坎爲水﹐上直巽。九三艮爻也﹐艮爲山﹐山下有井﹐必因谷水所生魚。無大魚﹐但多鮒魚耳﹐言微小也。夫感動天地﹐此魚之至大﹐射鮒井谷﹐此魚之至小﹐故以相況文選吳都賦注。甕﹐停水器也釋文。井渫不食。謂已浚渫也﹐猶臣修正其身﹐以事君也文選登樓賦注。革

革﹐攺也。水火相息而更用事﹐猶王者受命﹐攺正朔﹐易服色﹐故謂之革集解﹐釋文。鼎

鼎﹐象也。卦有木火之用﹐�體乾兌﹐乾爲金﹐兌爲澤。澤鍾金而含水﹐爨以木火﹐鼎亨孰物之象。鼎亨孰以養人﹐猶聖君興仁義之道以教天下也﹐故謂之鼎矣集解。君子以正位凝命。凝﹐成也釋文。初六﹐鼎顚趾﹐利出。否﹐得妾以其子﹐無咎。顚﹐踣也。趾﹐足也。無事曰趾﹐陳設曰足。爻體巽爲股﹐初爻在股之下﹐足象也。足所以承正﹐鼎也。初陰爻而柔﹐與乾同體﹐以否正承乾。乾爲君以諭君﹐夫人事君若失正禮﹐踣其爲足之道﹐情無怨則當以和﹐義出之然。如否者﹐嫁於天子﹐𨿽失禮無出道﹐廢逺之而巳。若其無子﹐不廢逺之﹐後尊如故。其犯六﹐出則廢之逺之。子廢﹐坤爲順﹐又爲子﹐母牛今在后妃之旁側﹐妾之例也。有順徳﹐子必賢﹐賢而立以爲世子﹐又何咎也士昏禮疏﹐內則正義﹐禦覽一百四十五。我仇有疾。怨耦曰仇釋文。雉膏不食。雉膏﹐食之美者釋文。九四﹐鼎折足﹐覆公餗﹐其刑剭音屋﹐釋文。糝﹐謂之餗。震爲竹﹐竹萌日筍﹐筍者﹐餗之爲菜也。餗﹐美饌﹐是一作具八珍之食。鼎三足﹐三公象。若三公傾覆王之美道﹐屋中刑之天官醢人疏﹐秋官司烜氏疏﹐詩韓奕正義。六五﹐金鉉。金鉉﹐諭明道能舉君之官職也文選西徵賦注﹐唐律義疏。震

震亨。震爲雷﹐雷動物之气也。雷之發聲﹐猶人君出政教以動國中之人也﹐故謂之震。人君有善聲﹐教則嘉會之禮通矣集解詩召南正義。震來虩虩恐懼貌釋文。笑言啞啞。樂也釋文。震驚百里﹐不喪匕鬯。驚之言﹐驚戒也。雷發聲聞於百里﹐古者諸侯之象。諸侯之出教令﹐能驚戒其國疆之內詩召南正義﹐則守其宗廟社稷。爲之祭主﹐不亡其匕與鬯也。人君於祭之禮﹐尙一作匕牲體薦鬯而已﹐其餘不親爲也一云其餘不足觀也。特牲饋食禮疏。升牢於俎﹐君匕之﹐臣載之。鬯秬酒芬芳條鬯因名焉集解。億喪貝億於力反。十萬曰億釋文。六三﹐震蘇蘇。蘇蘇﹐不安也釋文。上六﹐震索索﹐視矍矍。索索﹐猶縮。縮﹐足不正也。矍矍﹐目不正釋文。艮

艮其背。艮爲山﹐山立峙各於其所﹐無相順之時﹐猶君在上﹐臣在下﹐恩敬不相與通﹐故謂之艮也集解。艮之言很也釋文。九三﹐艮其限列其夤釋文。限﹐要也釋文。漸

初六﹐鴻漸於乾。乾﹐謂大水之旁。故停水處者詩伐檀﹐正義﹐斯乾正義﹐釋文﹐夫徵不復﹐婦孕不育。九三﹐上與九五�體爲離﹐離爲大腹﹐孕之象也。又�體爲坎﹐坎爲丈夫﹐坎爲水﹐水流而去﹐是夫徵不復也。夫旣不復﹐則婦人之道顚覆﹐故孕而不育郊特牲﹐正義。孕﹐猶娠也釋文。歸妹六三﹐歸妹以須。須﹐有才智之稱。天文有須女﹐屈原之妹名女須詩桑扈正義。女承筐無實。宗廟之禮﹐主婦奉筐米王氏。士昏禮云婦入三月而後祭行詩葛屨正義。丰

丰之言倎﹐充滿意也釋文。日中則昃﹐月盈則食。言皆有休巳﹐無常盛也公羊疏。初九﹐遇其妃主。嘉耦曰妃釋文。𨿽旬無咎。初修禮﹐上朝四﹐四以匹敵﹐恩厚待之﹐𨿽畱十日不爲咎。正以十日者﹐朝聘之禮。止於主國以爲限﹐聘禮畢歸。大禮曰旬﹐而稍旬之外爲稍﹐久畱非常詩有客正義。六二﹐丰其菩。菩﹐小席釋文。九三﹐丰其韋一作芾。韋﹐祭祀之蔽膝釋文。日中見昧釋文。折其右肱。三艮爻。艮爲手﹐�體爲巽﹐巽又爲進退﹐手而便於進退﹐右肱也。猶大臣用事於君﹐君能誅之﹐故無咎儀禮﹐覲禮疏。闃其無人。闃﹐無人貌釋文。天際祥也釋文。際當爲瘵﹐瘵﹐病也釋文。自戕也。戕﹐傷也釋文。旅

初六﹐旅瑣瑣﹐斯其所取災。瑣瑣﹐猶小小也。爻�體艮﹐艮小石。小小之象。三爲聘客﹐初與二其介也。介當以篤實之人﹐爲之而用﹐小人瑣瑣然﹐客主人爲言不能辭﹐曰非禮﹐不能對﹐曰非禮。每者不能以禮行之﹐則其所以得罪儀禮聘禮疏。兌

離澤兌離﹐猶並也釋文。九四﹐商兌。商﹐隠度也釋文。渙

渙﹐汗其大號。號﹐令也文選三。節

節以制度﹐不傷財﹐不害民空府藏則傷財力﹐役繁則害民。二者奢泰之所致後漢書王符傳注。中孚中孚﹐豚魚吉。三辰在亥﹐亥爲豕。爻失正﹐故變而從小﹐名言豚耳。四辰在醜﹐丑爲鱉蟹﹐鱉蟹魚之微者。爻得正﹐故變而從大﹐名言魚耳。�體�一作三兌﹐兌爲澤﹐四上值天淵。二五皆坎爻﹐坎爲水﹐二浸澤﹐則豚利五﹐亦以水灌淵﹐則魚利。豚魚以諭小民也。而爲明君賢臣﹐恩意所供養﹐故吉詩無羊正義。乘木舟﹐虛也。舟﹐謂集板﹐如今目空﹐木大爲之﹐曰虛詩谷風正義。小過小過亨﹐利貞。中孚爲陽﹐貞於十一月﹐子小過爲陰﹐貞於六月。未法於乾坤王氏﹐不宜上。上如字謂君也釋文。密雲不雨已尙也釋文。尙﹐庶幾也釋文。旣濟旣﹐已也﹐盡也。濟﹐度也釋文。六二﹐婦喪其茀。茀﹐車蔽也釋文。憊也。劣弱也釋文。繻有衣袽繻﹐音須﹐釋文。九五﹐東鄰殺牛﹐不如西鄰之禴祭。�體爲坎﹐又�體爲離。離爲日﹐坎爲月﹐日出東方﹐東鄰象。月出西方﹐西鄰象坊記正義。禴﹐夏祭之名王氏。未濟小狐汔濟。汔﹐幾也釋文。

卷下

繋辭上傳天尊地卑﹐乾坤定矣。卑髙已陳﹐貴賤位矣。君臣尊卑之貴賤﹐如山澤之有髙卑也樂記正義。動靜有常﹐剛柔斷矣。雷﹐風也。陽動陰靜﹐剛柔之斷也同上﹐谷梁疏﹐公羊疏。方以類聚﹐物以羣分。謂水火也同上。在天成像。日月星辰也同上。在地成形。謂艸木鳥獸也同上﹐禦覽三十九。八卦相蕩釋文。乾以易知易﹐音亦。釋文。三極之道也。三極﹐三才也釋文。君子居則觀其象﹐而翫其辭釋文。震無咎者﹐存乎悔。震﹐懼也釋文。易與天地準。準﹐中也﹐平也釋文。原始及終釋文。精气爲物﹐遊魂爲變﹐是故知鬼神之情狀﹐與天地相似﹐故不違。精气﹐謂七八也。遊魂﹐謂九六也。七八木火之數﹐九六金水之數。木火用事﹐而物生﹐故曰精气爲物。金水用事而物變﹐故曰遊魂爲變。精气謂之神﹐遊魂謂之鬼。木火生物﹐金水終物。二物變化﹐其情與天地相似﹐故無所差違之也集解﹐樂記正義。而道濟天下。道﹐當作導釋文。範圍天地之化。範﹐法也釋文。故君子之道尟矣。尟﹐少也釋文。臧諸用。臧﹐善也釋文。言天下之至嘖而不可惡也惡﹐烏落反。釋文。言天下之至嘖而不可亂也。嘖當爲動釋文。樞機之發﹐榮辱之主也。樞﹐戶樞也。機﹐弩牙也。戶樞之發或明或闇﹐弩牙之發或中或否。以諭君子之言﹐或榮或辱一云﹐以譬言語之發有榮有辱。禮記曲禮正義﹐左傳襄二十五年正義。愼斯術也。術道釋文有功而不置﹐置﹐當爲徳一作志﹐釋文。君不密則失臣﹐臣不密則失身﹐幾事不密則害成。幾﹐微也。密﹐靜也。言不愼於微﹐而以動作﹐則禍變必成公羊疏。野容誨淫。飾其容而見於外﹐曰野。言妖野容儀﹐教誨淫泆釋文﹐後漢崔駰傳注。大衍之數五十。其用四十有九。天地之數五十有五。以五行气通﹐凡五行減五﹐大衍又減一﹐故四十九也正義。衍﹐演也。揲﹐取也釋文。天一生水於北﹐地二生火於南﹐天三生木於東﹐地四生金於西﹐天五生土於中。陽無耦﹐陰無配﹐未得相成。地六成水於北﹐與天一並。天七成火於南﹐與地二並。地八成木於東﹐與天三並。天九成金於西﹐與地四並。地十成土於中﹐與天五並。大衍之數五十有五﹐五行各气並﹐气並而減五﹐惟有五十。以五十之數不可以爲七八九六卜筮之占以用之﹐更減其一﹐故四十有九也月令正義。天數五﹐地數五﹐五位相得﹐而各有合。天地之气各有五。五行之次﹐一曰水﹐天數也。二曰火﹐地數也。三曰木﹐天數也。四曰金﹐地數也。五曰土﹐天數也。此五者陰無匹﹐陽無耦﹐故又合之。地六爲天一匹也。天七爲地二耦也。地八爲天三匹也。天九爲地四耦也。地十爲天五匹也。二五陰陽各有合﹐然後气相得﹐施化行也春秋正義。以制器者尙其象。此者﹐存於器象可得而用。一切器物及造立皆是春官太卜疏。聖人之所以極深而研機也。機﹐當作幾。幾﹐微也釋文。蓍之徳圓而神。蓍形圓而可以立變化之數﹐故謂之神也少牢饋食禮疏。神武而不殺者夫殺﹐所戒反。釋文。易有太極。極中之道﹐淳和未分之气也文選十九。兩儀生四象。布六於北方以象水。布八於東方以象木。布九於西方以象金。布七於南方以象火王氏。定天下之吉凶﹐成天下之亹亹者﹐莫善乎蓍龜。凡天下之善惡及沒沒之眾事﹐皆成定之。言其廣大無不包也公羊疏。河出圖﹐洛出書﹐聖人則之。春秋緯云﹕河以通乾﹐出天苞。洛以流坤﹐吐地符。河龍圖發﹐洛龜書成。河圖有九篇﹐洛書有六篇也集解。有以尙賢也釋文。

繋辭下傳古者包犧氏之王天下也。包﹐取也一作聚。鳥獸全具﹐曰犧釋文。黃帝﹑堯﹑舜垂衣裳。始去羽毛公羊疏。金天氏﹑髙陽﹑髙辛﹑遵黃帝之道無所攺作春官大司樂疏。蓋取諸乾坤。乾爲天其色玄﹐坤爲地其色黃王制正義。重門擊﹐以待虣客釋文。豫﹐坤下震上﹐九四體震。又�體有艮﹐艮爲門。震日所出﹐亦爲門﹐重門象。艮又爲手﹐巽爻也。應在四﹐皆木也。手持二木也。手持二木﹐以相敲﹐是爲擊。擊爲守備驚戒也。四又﹖體爲坎﹐坎爲盜。五離爻﹐爲甲冑戈兵。盜甲冑持戈兵﹐是虣客也。又以其卦爲豫﹐有守備則不可自佚天官宮正疏。後世聖人易之以棺槨﹐蓋取諸大過。大過者﹐巽下兌上之卦。初六在巽﹐體巽爲木﹐上六位在巳﹐已當巽位﹐巽又爲木﹐二木在外以夾四陽。四陽�體爲二乾。乾爲君﹐爲父﹐二木夾君父一作是﹐棺槨之象檀弓正義。上古結繩而治。結繩爲約﹐事大﹐大結其繩。事小﹐小結其繩正義。後世聖人易之以書契。書之於木﹐刻其側爲契。各持其一﹐後以相考合書正義。陽一君而二民﹐君子之道也。陰二君而一民﹐小人之道也。一君二民﹐謂黃帝﹐堯﹐舜。謂地方萬里﹐爲方千里者百。中國之民居七千里﹐七七四十九﹐方千里者四十九。四裔之民居千里者五十一。是中國四裔二民共事一君。二君一民﹐謂三代之末。以地方五千里一君﹐有五千里之土﹐五五二十五﹐更足以一君。二十五始滿千里之方﹐五十乃當堯﹐舜一民之地﹐故云二君一民王制正義。君子知微知章。知微﹐謂幽昧。知章﹐謂明顯也文選西徵賦注。男女覯精。覯﹐合也。男女以陰陽合其精气詩艸虫正義。因貳以濟民行。貳當爲弍釋文。損徳之修也。修﹐治也釋文。困徳之辧也。辧﹐別也。遭困之時﹐君子固窮﹐小人窮則濫徳﹐於是別也集解。益長裕而不設。設﹐大也。周禮考工曰﹕中其莖設其後考工桃氏疏。若夫雜物算徳。算﹐數也釋文。則居可知矣居﹐音基。辭也。知者觀其彖辭。彖辭﹐爻辭也釋文。當文王與紂之事耶。據此言以易文王所作﹐斷可知矣左傳昭二年正義。成天下之亹亹者。亹亹﹐沒沒也釋文。人謀鬼謀。鬼謀﹐謂謀卜筮於廟門是也士冠禮疏。愛惡相攻惡﹐烏落反。釋文。

說卦傳昔者﹐聖人之作易也。謂伏犧﹐文王也尙書孔序正義。參天兩地而倚數。天地之數﹐備於十﹐乃三之以天﹐兩之以地﹐而倚托大演之數五十也。必三之以天﹐兩之以地者﹐天三覆﹐地二載﹐必極於數﹐庶幾得吉凶之審也正義。發揮於剛柔揮﹐揚也釋文。窮理盡性以至於命。言窮其義理﹐盡其人之情性﹐以至於命﹐吉凶所定文選注六十。兼三才而兩之﹐故易六畫而成卦。三才﹐天﹐地﹐人之道。六畫﹐畫六爻士冠禮疏。雷風相薄。薄﹐入也釋文。萬物出乎震﹐震東方也。齊乎巽﹐巽東南也。齊也﹐者言萬物之絜齊也。離也者﹐明也。萬物皆相見﹐南方之卦也。聖人南面而聴天下﹐向明而治﹐蓋取諸此也。坤也者﹐地也。萬物皆致養焉﹐故曰致役乎坤。兌﹐正秋也。萬物之所說也﹐故曰說。言乎兌﹐戰於乾﹐乾西北之卦也。言陰陽相薄也。坎者水也﹐正北方之卦也。勞卦也。萬物之所歸也﹐故曰勞乎。坎艮﹐東北之卦也。萬物之所成終而所成始也﹐故曰成。言乎艮。萬物出於震﹐雷發聲以生之也。齊於巽﹐相見於離﹐風搖動以齊之也。絜﹐猶新也。萬物皆相見﹐日照之使光大。萬物皆致養焉﹐地气含養使有秀實也。萬物之所說﹐艸木皆老﹐猶以澤气說﹐成之戰﹐言陰陽相薄。西北陰也﹐而乾以純陽臨之﹐猶君臣對合也。坎勞卦也﹐水性勞而不倦﹐萬物之所歸也。萬物自春出生於地﹐冬气閉藏﹐還皆入地﹐萬物之所成終而所成。始言萬物陰气終陽气始﹐皆艮之用事也漢上易九卷﹐周易折中。神也者﹐眇萬物而爲言者也。共成萬物﹐物不可得而分﹐故合謂之神漢上易。莫盛乎艮盛音成。盛﹐裹也釋文。故水火相逮釋文。兌爲羊。其畜好剛鹵夏官羊人序官疏。兌爲口上開似口漢上易。乾爲天。天淸明無形漢上易。爲瘠馬。凡骨爲陽﹐肉爲陰同上。爲龍。龍﹐讀爲尨。取日出時色雜也漢上易。爲専専﹐市戀反。釋文。爲大塗。國中三道﹐曰塗。震上值房心﹐塗而大者﹐取房有三塗焉漢上易。爲萑葦。竹類漢上易。爲反生。生而反出也漢上易。爲繩直爲墨晁氏云。其於人也爲宣發。宣發﹐取四月靡艸死。發在人體﹐猶靡艸在地考工車人疏。爲黃顙釋文。爲矯輮釋文。爲月。臣象也文選月賦注。爲電。取火明也。久明似日﹐暫明似電也集解。爲乾卦。乾當爲乾董遇本作乾。陽在外能乾正也釋文。爲鱉﹐爲蟹﹐爲蠃﹐爲蚌﹐爲龜。皆骨在外考工梓人疏。爲科上槁。科上者﹐陰在內爲疾漢上易。爲徑路。田間之道﹐曰徑路。艮爲之者﹐取山間鹿兔之蹊初學記二十四。爲小指晁氏云。爲黚喙之屬。謂虎豹之屬。貪冒之類。取其爲山獸漢上易﹐釋文。爲陽今本羊。此陽謂爲養。無家女行賃炊爨﹐今時有之﹐賤於妾也漢上易﹐晁氏同。

序卦傳物生必蒙﹐故受之以蒙。蒙者﹐蒙也﹐物之穉也。蒙幼小之貌。齊人謂萌爲蒙也集解。物穉不可不養也。言孩稚不養﹐則不長也集解。飲食必有訟﹐故受之以訟。訟﹐猶爭一作諍也。言飲食之會﹐恆多爭也集解。履然後安﹐故受之以泰晁氏云。有大有﹐不可以盈晁氏云。有大而能嗛﹐必豫﹐故受之以豫。言同旣大而有嗛徳﹐則於政事恬。豫﹐雷出地﹐奮豫。豫﹐行出而喜樂之意集解。豫必有隨。喜樂而出﹐人則隨從。孟子曰﹕吾君不遊﹐吾何以休。吾君不豫﹐吾何以助。此之謂也正義。可觀而後有所合。易乾鑿度曰﹕陽起於子﹐陰起於午。天數大分﹐以陽出離﹐以陰入坎。坎爲中男﹐離爲中女。太乙之行﹐出從中男﹐入從中女。因陰陽男女之偶爲終始也王氏。致飾然後亨﹐則盡矣亨﹐許兩反。釋文。有無妄物﹐然後可畜項安世周易玩辭﹐晁氏同。故受之以大過。以養賢者﹐宜過於厚正義。夫婦之道﹐不可以不久也。言夫婦當有終身之義﹐夫婦之道謂咸恆也集解。物不可以終久於其所﹐故受之以遁晁氏云。主器者莫若長子。謂父退居田裏﹐不能備祭宗廟﹐長子當親視﹐滌濯鼎俎是也曲禮正義。

雜卦傳屯見而不失其居見﹐如字﹐釋文。損益衰盛之始也釋文引見。會通今釋文無之。兌說而巽伏也晁氏云。蠱則飾也釋文。大過顚也。自此以下﹐卦音不協﹐似錯亂失正﹐弗敢攺耳晁氏云。小人道消也晁氏云。

鄭氏周易爻辰圖

周易乾鑿度曰﹕乾﹐陽也。坤﹐陰也。並如而交錯行。乾貞於十一月子﹐左行陽時六鄭注云﹕貞﹐正也。初爻以此爲正﹐次爻左右者﹐各從次數之。坤貞於六月未﹐右行陰時六乾坤陰陽之主﹐陰退一辰﹐故貞於未。以順成其歲。歲終從於屯蒙歲終則從其次﹐屯﹐蒙﹐需﹐訟是也。又云陰卦與陽卦同位者﹐退一辰以未爲貞。其爻右行﹐間時而治六辰陰陽同位﹐陰退一辰﹐左右交錯相避。棟案乾鑿度之說﹐與十二律相生圖合。鄭於周禮太師注云﹕黃鍾初九也﹐下生林鍾之初六﹐林鍾又上生太蔟之九二﹐太蔟又下生南呂之六二﹐南呂又上生姑洗之九三﹐姑洗又下生應鍾之六三﹐應鍾又上生蕤賓之九四﹐蕤賓又上生大呂之六四﹐大呂又下生夷則之九五﹐夷則又上生夾鍾之六五﹐夾鍾又下生無射之上九﹐無射又上生中呂之上六。韋昭注周語云﹕十一月黃鍾﹐乾初九也。十二月大呂﹐坤六四也。正月太蔟﹐乾九二也。二月夾鍾﹐坤六五也。三月姑洗﹐乾九三也。四月中呂﹐坤上六也。五月蕤賓﹐乾九四也。六月林鍾﹐坤初六也。七月夷則﹐乾九五也。八月南呂﹐坤六二也。九月無射﹐乾上九也。十月應鍾﹐坤六三也。鄭氏注易﹐陸績注太玄皆同前說﹐是以何妥。文言注﹐以初九當十一月﹐九二當正月﹐九三當三月﹐九四當五月﹐九五當七月﹐上九當九月也。宋﹐朱震作十二律圖﹐六二在已﹐六三在卯﹐六五在亥﹐上六在酉。是坤貞於未﹐而左行誤甚﹐作圖以正之。

右圖﹐朱子發云﹕子﹐寅﹐辰﹐午﹐申﹐戌﹐陽也﹐乾之六位。未﹐已﹐卯﹐丑﹐亥﹐酉此亦誤當云未﹐酉﹐亥﹐丑﹐卯﹐已﹐所謂右行陰時六也﹐陰也﹐坤之六位。位之升降﹐不違其時﹐故曰大明終始﹐六位時成。棟案康成注。月令云﹐正月宿﹐直尾箕。八月宿﹐直昴畢。六月宿﹐直鬼又云﹐六月宿﹐直東井。九月宿﹐直奎。十月宿﹐直營室。又云﹐卯宿﹐直房心二月。申宿﹐直參伐七月。又注季冬﹐云此月之中﹐日曆虛危。參同契曰﹐靑龍處房六兮﹐春花震東卯。白虎在昴七兮﹐秋芒兌西酉。朱雀在張二兮﹐離南午。又云﹐含元虛危﹐播精於子﹐皆與圖合。若以日所歷言之﹐則右行而周二十八捨明堂。月令所謂孟春之月﹐日在營室是也﹐與此不同。

