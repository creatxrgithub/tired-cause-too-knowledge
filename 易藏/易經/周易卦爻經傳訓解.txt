

欽定四庫全書

經部一

周易經傳訓解

易

提要

【臣】等謹案周易經傳訓解二卷宋蔡淵撰淵字伯靜號節齋建陽人案朱彞尊經義考蔡淵周易經傳訓解四卷注曰存三卷此本惟存上下經二卷題曰周易卦爻經傳訓解與尊所記不符據董眞卿周易防通稱此書以大象置卦辭下以彖傳置大象後以小象置各爻辭後皆低一字以別卦爻與此本體例相合知非贗托然楷又言其系詞文言說卦序卦雜卦亦皆低一字則此本無之又經義考載淵弟沈後序稱易有太極之說知至知終之義正直義方之語皆義理之大原爲後學之至要實發前賢之所未發云云其文皆在系詞文言則是書原解系辭文言諸篇確有明證非但解卦爻不應揭卦爻以標目蓋楷所見者四卷之全本尊所見佚其一卷此本又佚其一卷傳寫者諱其殘缺因於書名增入卦爻二字若原本但解上下經者此書賈作僞之技不足據也今刪去卦爻二字仍以本名著錄存其眞焉乾隆四十五年七月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

周易卦爻經傳訓解原序

易有太極易無思也無爲也通乎晝夜之道而知易之本也天地設位而易行乎其中易之用也在天謂之易在人則謂之性性與易非二理也人能知易之本又知易之用則能順其性之正而萬事靡不中節矣惟天降衷之後卽倚於形人於其性始有不能盡者聖人憂之故以陽奇陰耦之畫相錯立象以效其動使天下之人觀此則可以窮其理之自然盡其性之當然也去古旣逺此意防晦有聖人者出又從而告之系之以辭焉久而又晦又從而詳告之釋其象與辭焉聖人之意至是而盡矣易之爲書至是而悉備矣𨿽然書不盡言言不盡意易之道又豈書之所能盡哉學易君子觀象玩辭觀變玩占必將有得乎無思無爲之妙然後聖人之意可見天下之動變通之利可得而盡也昔者先君子常謂聖人之道惟易能盡聖人之書惟易爲全而其所尙辭占象變皆所以順性命之理也故淵自稚年卽知好之每有所聞不敢忘失輯成此書固不敢以爲有見乎聖人之意其於存言存象之譏庶或免焉辭有未逹攺而正之誠有望於同志者開禧乙丑陽月望日建安蔡淵謹序

欽定四庫全書

周易卦爻經傳訓解卷上

宋蔡淵撰

上經

卦者事物之質也原事物之始要事物之終而爲之者也爻者事物之時也效事物之時而動之者也伏羲畫爻立卦文王系辭於卦以爲六十四卦之彖周公系辭於爻以明三百八十四爻之象皆謂之經經分上下爲二篇孔子釋之爲傳傳著十篇共一十二篇六經有傳古皆別行至後漢諸儒作注始合經傳爲一故費直分彖象二傳附於六爻經辭之後而加彖曰象曰以別之如今王弼別本乾卦是也王弼又附爻象傳文於當爻之下各加象曰今坤卦以下是也𨿽其破碎傳文音韻不屬然傳附經讀者易曉未爲大失特其傳附於經經文錯亂而統紀不明耳今旣存十二篇之舊復依王氏所分而髙下之其以別經傳義相附近便於參考而又不混雜庶幾有得焉

若其【闕】

與大象未盡蓋大象【闕】

則釋卦之大【闕】者也釋卦當先卦後反居彖後今攺而正之也

【幹下幹上】

幹幹健也陽之性也

元亨利貞元始也亨通也利冝也貞固也元者萬物始生之時亨者萬物奮達之時利者萬物遂冝之時貞者萬物成性之時

象曰象者像也天地山澤雷風水火卦之象也凡言象在卦後者皆釋兩象相錯之義卦有象而後有彖大傳曰彖者言乎象者也考此則釋象當在釋彖之前明矣今以大傳定之後皆仿此

天行健天者幹之象天气運乎上故曰行健者幹之徳幹幹相繼運而不息行健之象也

君子以自彊不息取健之義也

彖曰彖者斷也卦下之辭卦之斷也凡言彖者釋卦彖辭之義

大哉乾元萬物資始乃統天釋幹彖元之義大哉深贊之也贊乾元之大無以加也天下之物萬有不同咸資之以爲始也乃統天者天道流行𨿽有元亨利貞之不同而其所以無間斷者實惟一元之運耳故曰統天

雲行雨施品物流形釋幹彖亨之義雲行雨施亨之見於气也品物流形亨之見於形也

大明終始六位時成時乘六龍以禦天言聖人體元亨也終始乾道之全體也六位初二三四五上也六龍六陽爻也禦天行天道也聖人大明乾道全體與卦之六位各以時而成故能時乘六爻以行天道大明終始元也成六位乘六龍以禦天亨也

乾道變化各正性命保合太和乃利貞釋幹彖利貞之義變者化之漸化者變之成物所受爲性天所賦爲命太和沖气也乾道變化利也各正性命貞也此言一而散爲萬也保之則不失其有貞也合太和則不窮其用將以爲利也此言萬而復防於一也貞者成終而成始故復推其始也

首出庶物萬國咸寜言聖人體利貞也首出庶物而運化故能使萬國而咸寜也首出庶物者利也萬國咸寧者貞也

初九初位也九爻也凡初二三四五上爲位之陰陽

凡九六爲爻之陰陽

濳龍濳藏也龍陽物也濳象初也龍象九也濳龍者

爻位之象也

勿用占辭占得此則爲之濳隱而不可用也

象曰爻下之辭爻之象也凡言象在爻辭之後者皆釋爻象之義

濳龍勿用陽在下也

九二見龍在田見顯也居地道之上故曰在田利見大人大人五也占辭

象曰見龍在田徳施普也內卦中故稱徳爲見龍故施普

九三君子終日幹幹幹干行事不息也下幹終而上

幹繼之故曰幹幹

夕惕若厲夕者日之窮惕懼也若助語辭厲危也居

下卦之極故有此象

無咎斷辭

象曰終日幹幹反復道也居下卦之上將又復上卦之下也

九四或躍在淵無咎或者未定之辭躍者無所緣而絕於地淵者幽深之所躍上也淵下也

象曰或躍在淵進無咎也

九五飛龍在天飛翔也天五天位也

利見大人大人二也

象曰飛龍在天大人造也大人五也

上九亢龍亢上極也

有悔斷之辭也

象曰亢龍有悔盈不可久也

用九六爻皆用九也舉卦變之凡例

見羣龍無首吉羣龍六龍也六爻皆用老陽則變而之坤矣首先也坤先迷故不可爲先首也

象曰用九天徳不可爲首也

【坤下坤上】

坤坤順也陰之性也

元亨利牝馬之貞坤者乾之對也元亨利三者皆因乎幹惟貞則常立乎中而爲主者故幹貞剛健專固坤貞柔順承從所以異也牝馬順而善行地猶坤順而善承幹也故取以爲象

君子有攸往先迷後得主利攸所也往動也君子有攸往體坤而動也迷惑也先迷陰無首故也後得主利陰從陽也

西南得朋東北防朋西南陰方也東北陽方也朋類也得朋以陰居陰也防朋以陰居陽也

安貞吉安不妄動也言當安乎柔順之貞則得吉之

道也

象曰地勢坤地者乃坤之象也地形成乎下髙下相仍故曰勢

君子以厚徳載物厚而能載坤之象也

彖曰至哉坤元萬物資生乃順承天釋坤彖元之義至哉亦贊也贊坤元承乾元之大無所不至也生者流形露生之時也天下之物咸資以爲生夫生之與始時𨿽不同而其所以爲生者乃在乎順承天道而得也

坤厚載物徳合無疆含光大品物咸亨釋坤彖亨之義無疆無窮也載物以有形言無疆以運行言徳合無疆合天運之無窮也含包也厚也坤之事也光著也大盛也幹之事也蓋徳合乎幹故亦至乎光大而品物咸亨也此言有形之後亨也

牝馬地類行地無疆柔順利貞釋坤彖利貞之義行地無疆者牝馬之柔順利貞也承幹之無窮者坤道之柔順利貞也

君子攸行先迷失道後順得常西南得朋乃與類行東北防朋乃終有慶安貞之吉應地無疆釋坤彖君子體坤之義坤道主成成在後故先幹而動則失其道後順幹而動則得其常以方而言則气始乎東北而成乎西南西南爲後也故往西南則與類行矣東北則爲失類必待其終乃有慶者終卽後義言其有慶乃當在東北之後也坤之道如此君子苟能安其柔順之貞則應地道之無窮也矣君子體坤如此

初六說見乾卦初九下

履霜霜者陰气始凝之物也履象初也霜象六也堅冰至堅冰者陰气盛也言霜之積則必有堅冰之

至戒之辭也

象曰履霜堅冰陰始凝也馴致其道至堅冰也凝結也馴順也居卦之始先動而未知當順乎陽者也順致其始凝之道則必至於堅冰矣

六二直方大直者發於內而無私曲之謂方者正於外而有定則之謂內直外方其徳乃大

不習無不利不習者自然之謂

象曰六二之動直以方也不習無不利地道光也居中當位地道之光大者

六三含章可貞含者不露也章者采也貞者固守也謂可守其章以時而發也以六居三故有此象

或從王事無成有終居下體之上故有王事之象無成陰也陰承陽者不可自成也有終陰也陽不足於後代其終者陰也在下卦之上故有此象

象曰含章可貞以時發也或從王事知光大也從王事而不敢居成功用其智而已

六四括囊無咎無譽括者結也居不可先動之地故取結括囊口之象也蓋吉防悔吝生乎動不動故無咎亦無譽

象曰括囊無咎愼不害也𨿽居上卦之初而繼下卦之後故能知先動迷惑知其不可動而不動謹之至者也

六五黃裳元吉黃者中色也裳者下服也黃象五裳

象六

象曰黃裳元吉文在中也文者釋裳之義在中者釋黃之義

上六龍戰於野其血黃陰極生陽故稱龍陽未分故戰野者極外之地上居極外故稱野也血傷也陽也黃陰也

象曰龍戰於野其道窮也其道坤道也

用六利永貞永貞者陽也六爻皆用老陰則變而之

幹矣

象曰用六永貞以大終也大者陽也凡易中稱大爲陽稱小爲陰變而之陽故曰以大終也

【震下坎上】

屯盈也文從中穿地未申爲物始生未通暢之義元亨利貞元亨者大通也利貞者冝正也

勿用有攸往屯塞未通也

利建侯初也萬物屯盈之時冝立主以統之

象曰云雷屯云雷方作而未雨屯之象也

君子以經綸經者引也綸者理也取治屯之象彖曰屯剛柔始交而難生釋屯之義剛柔始交乾剛始交坤柔而爲震也難坎也

動乎險中大亨貞雷雨之動滿盈天造艸昩冝建侯而不寧釋屯彖之辭動險者震坎之徳雷雨者震坎之象滿盈屯也天造時運也艸昩艸亂蒙昩也又艸萌地中未萌之象也不寜者不安也言當急也

初九盤桓難進之象

利居貞居者不往也貞者正也

利建侯剛居屯始之時冝建巳爲侯也

象曰𨿽盤桓志行正也位當而適時

以貴下賤大得民也貴下賤者剛下柔也民亦指柔而言也

六二屯如邅如如語助也邅回也

乘馬班如班讀如班師之班乘馬者欲進也班如者

復止也

匪寇婚媾冦初爻也婚媾五爻也非懼乎初與五應

之矣

女子貞不字女子二爻也貞者守正也女子許嫁筓

而字不字者不許嫁也

十年乃字十者數之窮乃字應五也

象曰六二之難乘剛也剛謂初也

十年乃字反常也反者復也復常而應五也

六三卽鹿無虞惟入於林中卽鹿者逐鹿也虞者虞人也林中者二柔中也從初而無道又陷乎柔中故有此象

君子幾不如捨幾者動之防也君子知幾捨之於早往吝徒往也

象曰卽鹿無虞以從禽也君子捨之往吝窮也

六四乘馬班如求婚媾乘馬者四爻也求婚媾者初

爻也

往吉無不利從正應故往吉

象曰求而往明也待初爻之求而後往所以爲明者也

九五屯其膏膏者坎也得位失時膏澤屯塞也小貞吉得位也

大貞凶失時也當澤膏不下之時而欲大正是速其

凶者也

象曰屯其膏施未光也

上六乘馬班如泣血漣如血者坎也居屯極而無應

終屯者也

象曰泣血漣如何可長也

【坎下艮上】

蒙昩也物之初生蒙昩未明之象

亨二也

匪我求童蒙童蒙求我我二也童防五也

初筮告初初也占筮而求決也告二也又二居下卦

之中故有初筮之象

再三凟凟則不告再三者謂三四也凟者猶慢也不

告二不告也

利貞二五也

象曰山下出泉蒙山下出泉未知所適蒙之象也君子以果行育徳剛果其行坎之象也養育其徳艮之象也

彖曰蒙山下有險險而止蒙釋蒙之義山艮象險坎之徳止艮之徳

蒙亨以亨行時中也匪我求童蒙童蒙求我志應也初筮告以剛中也再三凟凟則不告凟蒙也蒙以養正聖功也釋蒙之彖辭時中者二爻也得蒙之時在位之中也志應者二五爻以中相應也剛中者二也養正利貞也蒙以養正養正於蚤也作聖之功在早養正而已

初六發蒙發初也

利用刑人用說桎梏說脫同用刑人治之也用說桎

梏攺而止也刑桎梏皆坎之象

以往吝戒之也一於刑而不捨則吝

象曰利用刑人以正法也法坎之象言惟正其法而已

九二包蒙吉包者含容也以剛居中能容眾蒙也納婦吉婦五爻也以剛柔相應言

子克家子二爻也家五爻也以剛居內言

象曰子克家剛柔接也剛二也柔五也

六三勿用取女女三爻也

見金夫金夫二爻也

不有躬三欲從二不能有其身也

無攸利二不容邪也

象曰勿用取女行不順也捨正應而從二故逆

六四困蒙吝困讀如困而不學之困四陷二柔之中

而無應至困而蒙也

象曰困蒙之吝獨逺實也實者剛也居二柔之中去剛獨逺也

六五童蒙吉童者稚也二爲正應養正於早也象曰童蒙之吉順以巽也

上九擊蒙剛爻治蒙者也上過乎剛故至於擊不利爲寇利禦冦冦者以蒙而致也蒙而至於擊亦已甚矣然擊之之道不宜太過過則傷焉猶未離乎爲冦也禦者止也但能止其所以自致者而已艮體故有止象

象曰利用禦冦上下順也剛上柔下故順

【乾下坎上】

需待也坎險在前幹𨿽健而不敢遽進需之義也有孚光亨貞吉五爻孚信之在中者也光亨者坎剛

得位二柔不能陷也貞位正也

利涉大川剛健不陷也

象曰云上於天需云方升天尙未成雨需之象也君子以飲食宴樂居易以俟命需之義也

彖曰需須也險在前也剛健而不陷其義不困窮矣釋需之義須待也剛健而不陷以內外卦取義

需有孚光亨貞吉位乎天位以正中也利涉大川往有功也釋需之彖辭天位謂五當天道之位也正中者位正而中也

初九需於郊去坎最逺故以郊言

利用恆無咎恆者不妄動之謂

象曰需於郊不犯難行也難坎也

利用恆無咎未失常也

九二需於沙坎爲水沙近水矣

小有言近坎也

終吉居中未逼於坎也

象曰需於沙衍在中也衍寛綽也

𨿽小有言以吉終也

九三需於泥泥逼水矣

致冦至冦坎也

象曰需於泥災在外也災坎也

自我致寇敬愼不敗也幹健故可敬愼

六四需於血出自穴血穴皆坎也三剛進逼故有傷

而不敢自安其所也

象曰需於血順以聽也

九五需於酒食坎爲酒食之象居中得位故以酒食

爲言也

貞吉位正故得需之正而吉也

象曰酒食貞吉以中正也

上六入於穴坎也去乾最逺而應於三安其所居故

曰入於穴

有不速之客三人來不速者自來也三人幹也敬之終吉以柔居上致幹必須敬愼乃吉

象曰不速之客來敬之終吉𨿽不當位未大失也柔當居下而今仄在上失也以其能敬愼故未爲大失耳

【坎下乾上】

訟爭辯也乾剛坎險內險外健訟之義也

有孚窒惕中吉二也有孚者在坎中也窒塞也惕懼也坎剛爲柔所陷又居在幹下故塞懼也中吉者位得中也

終凶上也上居訟之終成訟者也故凶

利見大人大人五也

不利涉大川坎下陷也

象曰天與水違行訟天西行水東行兩相違背訟之象也

君子以作事謀始觀象知有訟之理故作事必貴絕訟之端如愼交結明契劵皆欲使之無訟也取治訟爲義也又謀取坎之象始取幹之象

彖曰訟上剛下險險而健訟釋訟之義剛者幹也險者坎也險而不健則不成訟合內與外之卦徳爲義也

訟有孚窒惕中吉剛來而得中也終凶訟不可成也利見大人尙中正也不利涉大川入於淵也釋訟之彖辭剛來而得中二爻也幹自外來交坤而爲坎也淵亦坎也

初六不永所事小有言終吉居位與才旣卑且弱訟

而不過乎中者也

象曰不永所事訟不可長也𨿽小有言其辯明也

九二不克訟克者能也兩剛相遇則敵以二訟五二

位柔故不克

歸而逋其邑人三百戶無眚逋者逃也隱兩柔之中故有逋逃之象邑內地也人三百戶小邑也人災曰眚蓋退處卑小而不訟也

象曰不克訟歸逋竄也自下訟上患至掇也下二下也上五上也掇猶言掇拾之易也

六三食舊徳舊猶素也柔順乎剛徳之素也三柔上

剛從其素而不爭

貞厲終吉訟正𨿽危然素守順徳終獲吉也

或從王事無成三故有從王事之象無成戒之也成

則不順而從矣

象曰食舊徳從上吉也上上爻也

九四不克訟初柔不敵也

復卽命初也卽者就也訟而復就四命也

渝安貞吉渝者變也變其訟而安於剛柔之正理故

爲吉也

象曰復卽命渝安貞不失也

九五訟元吉中正治訟者也

象曰訟元吉以中正也

上九或錫之鞶帶鞶帶命服之飾處訟之終成訟者

也以剛訟柔故有勝而受服之象

終朝三禠之終朝卦終之象三成數也禠奪也爭者

逆徳以斯受服故不能保

象曰以訟受服亦不足敬也

【坎下坤上】

師兵眾也坤順坎險伏至險於大順藏不測於至靜

師之義也

貞丈人吉無咎二也貞剛中也丈人莊嚴長老之稱

吉無咎斷辭也

象曰地中有水師水在地中古者寓兵於農之象君子以容民畜眾地中容畜水之象也

彖曰師眾也貞正也能以眾正可以王矣剛中而應行險而順以此毒天下而民從之吉又何咎矣釋師之彖辭以者用也王者五也剛中二也應五也行險而順合二徳爲義毒殺也

初六師出以律否臧凶律法也否臧者不善也師出用兵之始也初之象出而有法則兵眾整齊法之不善則兵眾亂矣才柔故有否臧之戒

象曰師出以律失律凶也

九二在師中吉無咎卽彖辭義

王三錫命王五也三錫命寵任之篤也

象曰在師中吉承天寵也天寵五也

王三錫命懷萬邦也

六三師或輿屍凶輿者眾也屍者主也以六居三才弱志剛六五或泛任與九二共爲師主必然敗事凶之道也

象曰師或輿屍大無功也

六四師左次無咎兵法前爲右後爲左次者捨也以六居四弱而能退舍者也𨿽然無功可紀亦無防敗之可咎

象曰左次無咎未失常也

六五田有禽田獵用眾取以象師天下有害則命將除害猶田有禽則田非無事而自爲兵端也

利執言無咎奉辭伐罪也

長子帥師二也

弟子輿屍貞凶三也詳玩弟子輿屍貞凶也以柔居

尊故有長子弟子之戒

象曰長子帥師以中行也二五皆居中

弟子輿屍使不當也

上六大君有命開國承家大君五也在師之終定功行封之時故大爲諸侯小爲大夫坤爲土故有開國承家之象

小人勿用小人有土必生竊之禍故戒勿用象曰大君有命以正功也小人勿用必亂邦也

【坤下坎上】

比親輔也剛居中正之位而眾柔從之比之義也吉原筮元永貞無咎五也吉者下順從也原筮者再筮也五居重卦之中故有原筮之象元者善之長也永者常久也貞者正固也是三者比之九五所爲徳者也

不寜方來不寜不自安也方來方方皆來也

後夫凶上爻也

象曰地中有水比水在地上相比無間比之象也先王以建萬國親諸侯以成比爲象

彖曰比吉也比輔也下順從也原筮元永貞無咎以剛中也不寧方來上下應也後夫凶其道窮也釋比之彖辭剛中者五也上者亦五也下者初二三四也其道窮上爻居卦之極也

初六有孚比之無咎求比之初中有誠信

有孚盈終來有他吉者質素之器誠信充滿於中不事文飾故取盈爲象也他者五也非應非近而與比故云他吉也

象曰比之初六有他吉也

六二比之自內貞吉五爻爲正應心相比者也故曰

比之自內

象曰比之自內不自失也修徳以爲比自我而不失者也

六三比之匪人匪人者非其人也指上爻言

象曰比之匪人不亦傷乎

六四外比之貞吉外者五也得比之正故吉

象曰外比子賢以從上也九五剛明故稱賢

九五顯比王用三驅失前禽邑人不誡吉顯明也無私者也三驅者田禮三面圍也失前禽者去前一面也邑人者邑內之人也亦不待告誡而不失其正無私之至也蓋顯比之道下皆順從而無一毫私取之意前禽者謂上六也上六獨後比於五而五卽捨之王者大公至正之道也夫故取三驅之禮失前禽以爲象也

象曰顯比之吉位正中也捨逆取順失前禽也邑人不誡上使中也上之所使中正不偏

上六比之無首凶首者先也居五之後比之不先者

也無首則不能有終故凶也

象曰比之無首無所終也

【乾下巽上】

小畜小柔也畜止之義也幹在上而今居巽下巽柔

止之小畜之義也

亨五剛中也

密雲不雨自我西郊密雲者四也我亦四也西郊者陰方也四與西皆陰故曰自我云自西而東陰先唱也故云𨿽密而不雨

象曰風行天上小畜天在上反居風之下能系而不能固小畜之象也

君子以懿文徳懿者美也文徳柔順之徳也取二象成卦之義

彖曰小畜柔得位而上下應之曰小畜釋小畜之義柔四也得位當位也上下眾剛也

健而巽剛中而志行乃亨密雲不雨尙往也自我西郊施未行也釋小畜之彖辭健而巽合二徳言剛中者五也志行者五與四合而小畜之志得行也尙往者陽升而陰不能固止也施未行者未能降而爲雨者也

初九復自道何其咎吉復者反也幹本在上故曰復

四爲正應故其復乎上者自此道也

象曰復自道其義吉也

九二牽復吉無應不能自復牽於初而復者也其位

在中𨿽牽亦吉

象曰牽復在中亦不自失也

九三輿說輻輻車所用以行者三系於四而不能進

故取說輻爲象

夫妻反目夫三也妻四也反目不和也三暱乎四而

非正乃反爲柔制故至反目也

象曰夫妻反目不能正室也本非正應故不能正室家之道

六四有孚上承五也

血去血傷也傷之者去謂三也

惕出無咎懼而不安其位故得無咎

象曰有孚惕出上合志也上五也上與五合而與畜之志得行焉

九五有孚有四之孚也

攣如攣者系也系乎四也

富以其鄰鄰四也得幹之富由乎四也

象曰有孚攣如不獨富也不獨謂與四也

上九旣雨旣處雨者陽爲陰得又爲陰陽和處者止

也施行而止小畜之道成矣

尙徳載尙者崇尙也徳柔之用也載者積滿也崇尙

其徳積至於成也

婦貞厲婦者陰也以柔畜剛貞固爲常則危

月幾望君子徵凶月陰也幾近也望月滿也君子陽

也陰盛必傷陽故有徵凶之戒

象曰旣雨旣處徳積載也君子徵凶有所疑也疑均敵柔畜旣盛必敵剛也

【兌下乾上】

履虎尾不咥人亨履踐也咥嚙也兌有虎象三爲兌終故曰尾以六居三故有履虎尾之象乂以兌履乾以兌柔乘乾剛皆履之義也蓋兌說而應干故不咥人亨

象曰上天下澤履天居上澤居下乃上下之正理履之象也

君子以辧上下定民志貴賤之位定則天下之志定取天澤位定之象

彖曰履柔履剛也釋履之義柔者謂爻之六也剛者謂位之三也

說而應乎幹是以履虎尾不咥人亨釋履之彖辭說兌徳也

剛中正履帝位而不疚光明也廣履之義皆主五位言

初九素履往無咎素者無文之謂居履之初不爲物

遷得禮之實者也往行之也

象曰素履之往獨行願也非有所慕乎外獨行其志願而已

九二履道坦坦道者率性之謂坦坦平易也修已平

易故取此爲象

幽人貞吉處內卦之中無應而獨善其身者幽人之

正者也

象曰幽人貞吉中不自亂也舜之若將終身顏子之不攺其樂豈在外者之所能亂其心哉

六三眇能視跛能履眇者跛者爻之柔也能視能履

位之剛也

履虎尾咥人凶以柔履剛獨居其位而說【闕】

故咥人凶

武人爲於大君以一柔主五剛而居下卦之上是爲

大君者也故有武人爲於大君之象

象曰眇能視不足以有明也跛能履不足以與行也咥人之凶位不當也武人爲於大君志剛也志剛居陽位也

九四履虎尾愬愬終吉下乘乎三亦有履虎尾之象愬愬者畏懼之貌蓋其志柔而又居多懼之地故曰愬愬也

象曰愬愬終吉志行也

九五夬履貞厲夬者決也以健體得位任夬決而行

者也視履之正未免過中故危

象曰夬履貞厲位正當也

上九視履考祥履道已成審其所履以求福所謂自

求多福也

其旋元吉旋者還也已以是修之天以是還之所謂

自天祐之者也

象曰元吉在上大有慶也

【乾下坤上】

泰通也二气交通泰之義也

小往大來吉亨小陰也坤也大陽也乾也蓋坤二十二變而三陽居內則是陰消而往陽長而來也又坤本在下之物自下而上故曰來吉亨交通也往者已去來者當時大來則陽當時用故曰吉亨也

象曰天地交泰二气交暢泰之象也

後以財成天地之道輔相萬物之宜以左右民財者制也輔相猶贊助也天地之道日月寒暑之往來東西南北之經緯天地之宜春生秋殺髙黍下稻於道則用制成其節於宜則贊助之而已取交泰萬物通爲義

彖曰泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也釋泰之彖辭上下者指君臣而言天地君臣其位則定所交者气與志耳故不言其剛柔而言陰陽健順也

初九防茅茹以其彚徵吉茹者謂根也初也彚者類也茅謂二也茅之爲物防之則茹連二爲泰主二進則初連故取以爲進也

象曰防茅徵吉志在外也在外謂應陰也陰爲民君子在內則思澤乎民

九二包荒用馮河不遐遺朋亡得尙於中行荒逺也無舟渡河曰馮謂勇者包荒所包者逺也用馮河勇者亦用也不遐遺謂自近至逺也朋亡謂不獨用其朋類也包荒與不遐遺似而不遐遺實也用馮河與朋亡似而朋亡廣也其於地則無所不周於人則無所不用所以爲泰也尙與尙公主之尙同中行五也泰之六爻惟此以剛居中故備泰之道

象曰包荒得尙於中行以光大也

九三無平不陂無往不復陂險也言無有陽常平而不險者無有陰常往而不復者此乃其理之信然當三陽將極之時故發此義

艱貞無咎勿卹其孚於食有福艱猶苦也卹憂也孚者信然之謂也食享也君子居三之時艱苦剛貞不可以陽之將陂而怠其心乃可無咎勿卹其孚又不可以陰之必復而動其心庶幾乎盡享其合有之福也巳

象曰無平不陂天地際也乾坤之間故曰際

六四翩翩不富以其鄰翩翩者疾飛下貌富者陰得陽也鄰者五也四本得陽以陰類欲下故去位而不富之也

不戒以孚下者陰之性故不待告誡而信從

象曰翩翩不富皆失實也實者陽也不居其位故不能得陽也

不戒以孚中心願也

六五帝乙歸妺以祉元吉祉者福也以陰居尊位而下應乎九二夫九二固中正有福者也故以帝乙歸妺爲象

象曰以祉元吉中以行願也

上六城復於隍隍者取土爲城之陷也陰上而復下

故以城復於隍爲象

勿用師自邑告命貞吝師與邑者皆坤上之象上不安其位復於否矣勿用師者戒之辭也自邑告命者命自大夫出也貞吝者玩泰之正知此吝也

象曰城復於隍其命亂也

【坤下乾上】

否之匪人否者塞也二气不相交故爲否者天也非

人也

不利君子貞當天運否塞之時陰小居內𨿽以君子

之正亦不利

大往小來蓋幹二十二變而三陰居內則是陽消而往陰長而來也又自泰而言則陽自內而往陰自外而來也

象曰天地不交否天地不相交則二气鬰塞否之象也

君子以儉徳辟難不可榮以祿順陽消之象而晦處窮約也

彖曰否之匪人不利君子貞大往小來則是天地不交而萬物不通也上下不交而天下無邦也內陰而外陽內柔而外剛內小人而外君子小人道長君子道消也釋否之彖辭釋彖而言陰陽者獨泰否兩卦而已否者气藏而不交故又以剛柔言也

初六防茅茹以其彚貞吉亨世之將否也小人亦以類而進故亦取防茅爲象蓋小人之進其志惟在乎得君能以其類而貞則不陷乎逄惡之罪是亦吉亨之道也柔性無常故戒之

象曰防茅貞吉志在君也在君謂應陽也陽爲君小人在內則志在得君而已

六二包承小人吉包者含也裹也承者順也包者爻之柔承者位中而應之也若小人而懷承順之心故爲吉也

大人否亨大人五也不惑包承否而亨也

象曰大人否亨不亂羣也羣謂眾柔也九五大人不爲眾柔所亂也

六三包羞羞者恥其非之謂也三居陰卦之窮思變否者故有此包羞之象也夫包者爻之柔而羞者位之剛也

象曰包羞位不當也

九四有命無咎命者天命也與無妄天命之命相同夫陰往則陽來天之道也動適其時卽所謂命也蓋九四爻之動乃當其陽復之時是有天之命也何咎之有

疇離祉疇類也離祉猶受福也有天之命而志得行

則同類受福矣

象曰有命無咎志行也

九五休否大人吉休息也息天下之否也大人者爻

位皆剛而所履中正也

其亡其亡系於苞桑其亡其亡者戒慮至深之辭也苞桑叢生之桑也桑性柔弱眾柔在下故取苞桑爲象言其亡之道在牽系於眾柔也

象曰大人之否位正當也

上九傾否傾者覆也休否則否猶有存者傾則否將

盡矣

先否後喜先否否也後喜泰也

象曰否終則傾何可長也

【離下乾上】

同人於野亨同人者與人同也六二柔得位而應九五同人之義也野者曠逺之地幹之象也同於暱近則未免有心同於野則曠逺而無形迹之牽大公之同所以亨也

利涉大川乾健離虛也

利君子貞以象言則以健而明以爻言則中正而應

乃君子之正也

象曰天與火同人天在上而火性炎上同之象也然所同者六二與九五以八卦之位言之二五皆在人位故曰同人

君子以類族辧物類猶聚也族謂人之族屬辧物取所同者惟人同人之象也

彖曰同人柔得位得中而應乎幹曰同人釋同人之義柔者六二也得位者當位也得中者在下卦之中者也

同人曰同人於野亨利涉大川干行也文明以健中正而應君子正也惟君子爲能通天下之志釋同人之彖辭文明離也健者幹也合內外徳取義中正者二也應者二應五也先得我心之所同故能通天下之志所謂君子正也

初九同人於門無咎門者二爻也同人之始出門卽同未見逺近廣狹之情故無咎也進卽遇於六二故有此象

象曰出門同人又誰咎也

六二同人於宗吝宗者主也謂二與五本應故曰宗

𨿽以中正所同狹矣

象曰同人於宗吝道也

九三伏戎於莽升其髙陵三歲不興戎兵也謂三莽陰翳之地二也髙陵三也興舉也伏戎於莽侵二也升其髙陵懼五也三歲不興邪不勝正者也

象曰伏戎於莽敵剛也敵謂五也

三歲不興安行也安何也安往而不得貧賤之安

九四乘其墉弗克攻吉墉者髙處卽四近五之地乘

其墉才剛欲侵五也弗克攻志弱也

象曰乘其墉義弗克也其吉則困而反則也

九五同人先號咷而後笑下同乎二有三四之間不能故號咷然中正之道終不能間故笑

大師克相遇

象曰同人之先以中直也大師相遇言相克也

上九同人於郊無悔國外曰郊郊外曰野𨿽在卦上猶未出乎卦也故止曰郊然下無系應亦無私而同者也故無悔

象曰同人於郊志未得也未及於野非盡乎大同之道者也故曰志未得

【乾下離上】

大有大者剛也柔得尊位所有者大大有之義也元亨離在上干在下六五與九二相應明而順天故

元亨也

象曰火在天上大有火在天上無所不照者大有之象也

君子以遏惡揚善順天休命大明在上物無遁形惡懲善勸使順天之美命也遏惡揚善離之象也順天休命幹之象也

彖曰大有柔得尊位大中而上下應之曰大有釋大有之義柔得尊位以六居五也得位而中故曰大中上下剛爻也以卦體取義

其徳剛健而文明應乎天而時行是以元亨釋大有之彖辭剛健文明以卦徳取義應乎天而時行謂六五也

初九無交害交卽應之謂五之交如是也大有之初五逺而不應故有害之者君子厄於陳蔡之間無上下之交者是也

匪咎艱則無咎害非已致故曰匪咎艱難處之其咎

可無矣

象曰大有初九無交害也

九二大車以載大車二也載謂載五也剛健居中而

應五故有大車以載之象

有攸往無咎前有五應故可往

象曰大車以載積中不敗也

九三公用亨於天子公三也天子五也居下之上故稱公進近於五故有亨於天子之象也

小人弗克亨禮之盛者也小人得之則不能自勝而

爲害矣

象曰公用亨於天子小人害也

九四匪其彭無咎彭者盛之貌下連三剛剛盛近五

能不有其盛則無咎

象曰匪其彭無咎明辧晳也居離明之始故能辧其理之至正

六五厥孚交如威如吉六五虛中應二而上下歸之其孚之交也孚交而威徳威也以六居五故有孚順而尊嚴之象

象曰厥孚交如信以發志也交之於外所以發其內之志也

威如之吉易而無備也畏威出於自然故不待事形迹也

上九自天祐之祐者助也處大有之上而順乎幹助

之者是天也

吉無不利旣順乎幹又履五柔之孚而五又能尊尙之此吉之所以無不利也爻辭未備故夫子特以上系發之也

象曰大有上吉自天祐也

【艮下坤上】

謙謙者有而不居之意止乎內而順乎外謙之意也

剛居乎柔之下謙之義也

亨剛下乎柔交通之道也

君子有終三也君子有是徳始𨿽卑而終益尊始𨿽

晦而終益光故曰有終

象曰地中有山謙山髙地卑外卑遜而內蘊髙謙之象也

君子以裒多益寡稱物平施裒者取也多者取之寡者益之稱物平施使之各歸其中而已取地卑不卑山髙不髙之象

彖曰謙亨天道下濟而光明地道卑而上行天道盈而益謙地道變盈而流謙鬼神害盈而福謙人道惡盈而好謙謙尊而光卑而不可逾君子之終也釋謙之彖辭下濟而光明艮也卑而上行坤也盈益謙以日月陰陽言變盈流謙以山谷川澤言害盈福謙以災祥禍福言惡盈好謙以進退予奪言尊者三居下卦之上也光者艮體也卑者三居上卦之下也不可逾者坤𨿽居上徳不能逾三也言以謙居尊而道光以謙居卑而徳不可逾也

初六謙謙君子用涉大川吉處謙之下謙而又謙故曰謙謙惟謙退是務而不知進修之理則失其所以爲謙矣用涉大川當求進也前有坎象故以大川爲言也

象曰謙謙君子卑以自牧也卑者謙下也牧者養也卑者以釋謙謙之義自牧者以釋用涉大川之義者也

六二鳴謙物有所感卽鳴前接乎剛喜有得也貞吉正於中鳴不失也

象曰鳴謙貞吉中心得也

九三勞謙君子有終吉一剛而接眾柔在下之上故

𨿽勞而有終卽彖之義

象曰勞謙君子萬民服也萬民眾柔義

六四無不利防謙防者施布之象散之義也居三之上而近五處多懼之地而無不利者以防散其有而爲謙也

象曰無不利防謙不違則也有而能散不違乎四之則也

六五不富以其鄰鄰者四也三爲四得五之不富由

乎四也

利用侵伐無不利侵伐者謂侵伐四也無不利四防

謙者也

象曰利用侵伐徵不服也不服謂四

上六鳴謙物不得其平則鳴下應乎剛剛接近柔而

不得應故鳴

利用行師徵邑國師邑國者皆坤土之象徵者正也居謙之終謙之過也未得乎剛宜有以之故利用行師正巳之邑國也

象曰鳴謙志未得也可用行師徵邑國也欲得乎人惟正諸已是乃鳴謙之道也

【坤下震上】

豫豫者動無所逆得志逸樂之謂也以二象言之則順而動以九四一爻言之則剛動而柔順皆豫之義者也

利建侯行師侯者震也師者坤也順以動故建侯行

師皆利

象曰雷出地奮豫雷出地奮則通暢和豫豫樂之象也

先王以作樂崇徳殷薦之上帝以配祖考聲發乎外而和順益著作樂崇徳殷者盛也先王作樂發其和順之徳盛而至於鬼神之幽無不和說也

彖曰豫剛應而志行順以動豫釋豫之義剛四也應眾柔也順以動合二徳言

豫順以動故天地如之而況建侯行師乎釋豫之彖辭

天地以順動故日月不過而四時不忒聖人以順動則刑罰淸而民服豫之時義大矣哉廣豫之義而贊其大也

初六鳴豫凶四爻爲豫主已獨應之從其豫而失正

者故曰鳴豫凶

象曰初六鳴豫志窮凶也徒知以逸豫鳴於外而中無所主故窮

六二介於石不終日貞吉坤體居中靜之至者又與四無系能介然自守不流乎豫者也石者安靜之物故取以爲象也然處豫之時不能無豫豫不終日以正而吉也

象曰不終日貞吉以中正也

六三盱豫盱者上視之貌也上視乎四以爲豫也悔遲有悔能悔者位之剛也若能早悔則其悔可亡

體柔暱近乎四故戒之

象曰盱豫有悔位不當也

九四由豫大有得由讀如居仁由義之由大有得者

一剛而得五柔也

勿疑朋盍簮居非正位故有疑朋眾柔也盍聚也簮

疾也言不用疑慮眾柔之歸速也

象曰由豫大有得志大行也

六五貞疾恆不死貞位正也疾眾柔爲四所據而有

也恆不死以柔居中四未害也

象曰六五貞疾乘剛也剛謂四也

恆不死中未亡也

上六冥豫成冥者蒙昩也居豫之成於四非應非近

無所系而豫冥然爲豫者也

有渝無咎渝者變也處卦之窮窮則思變也故有有

渝之象

象曰冥豫在上何可長也

【震下兌上】

隨從也卦下震而爲動上兌而爲說此動而彼說隨

之義也

元亨動而說隨則無不通矣

利貞無咎以說而隨易失於正正則無咎矣

象曰澤中有雷隨澤者水之息雷在其中隨之而息隨之象也

君子以向晦入宴息取二象成卦之義

彖曰隨剛來而下柔動而說隨釋隨之義剛來而下柔初也幹上爻下交坤而爲震體也動而說合二徳言也

大亨貞無咎而天下隨時釋隨之彖辭

隨時之義大矣哉贊隨之義天下所隨者聖人之時而聖人制作又當隨天下之時禮樂法度始於伏羲成於成周者豈聖人知慮有所不及哉此隨時之義所以大也

初九官有渝貞吉官者主守也有常之謂也渝者變也以此隨彼則此變其常矣貞吉者隨能正則爲吉者也

出門交有功門二也有功亦二也二居中有應在五

出門交有功隨二也

象曰官有渝從正吉也二居中正故曰正

出門交有功不失也

六二系小子失大夫小子初也居最下故稱小子丈

夫五也系小子隨初也隨初則失五

象曰系小子弗兼與也

六三系丈夫失小子丈夫四也小子初也近乎四故

系之

隨有求得利居貞隨四而有求固可得然四未孚乎

五則不容有已惟居正以俟乃利

象曰系丈夫志舍下也下謂初也

九四隨有獲有獲者得三也獲者得之難也近君而

得民故難

貞凶有孚在道以明何咎貞凶者以臣而得民失隨之正故凶在道猶在前也有孚在道者有孚在五爻也五旣有孚則上得君下獲乎民矣用其明哲亦何咎焉

象曰隨有獲其義凶也有孚在道明功也言以明者乃其功也

九五孚於嘉吉中順相結曰嘉五居中而四與上皆

順中順而孚孚於嘉也故吉

象曰孚於嘉吉位正中也

上六拘系之乃從維之王用享於西山之與王者皆五也拘系之不變其隨也乃從維之隨之又結之也邠人之從太王如歸市而不可解者正此道也故取以爲象

象曰拘系之上窮也上六之窮捨五何往

【巽下艮上】

蠱壊極而有事也幹陽居上坤陰居下二者不相交所以蠱人從虫從皿蓋皿之有虫物隨敗壊卽蠱壊之義也

元亨先事之終後事之始也故有元亨之義

利涉大川蠱飭之後其事浸治故可濟險

先甲三日後甲三日甲者日之始巽爲號令號令者事之始也先甲三日者辛也後甲三日者丁也辛者自新之義丁者丁寜之義先其始而慮之爲治之端後其始而慮之爲亂之防

象曰山下有風蠱風遇山而回則物皆散亂蠱之象也

君子以振民育徳壊亂之時當振育以興起之振民風之象育徳山之象

彖曰蠱剛上而柔下巽而止蠱釋蠱之義剛上上爻也幹之上爻也幹上爻交坤上爻而爲艮也柔下初爻也坤之下爻也坤下爻交幹下爻而爲巽也巽而止合二徳言

蠱元亨而天下治也利涉大川往有事也先甲三日後甲三日終則有始天行也釋蠱之彖辭天下治者蠱而後亨也終則有始亂極必治也天行者天運也冬極必春也

初六乾父之蠱幹如木之榦枝葉所附而立者也蠱者後事繼前事之時故取父子爲義也

有子考無咎父沒稱考父沒則父事終若有子繼則

其事復立故有子則考無咎

厲終吉爻柔故厲位當振飭之初故終吉

象曰乾父之蠱意承考也以繼承爲意

九二幹母之蠱不可貞在內居中幹母之事者也母性柔暗故不可貞固則反傷恩害義也

象曰幹母之蠱得中道也

九三乾父之蠱小有悔無大咎小有悔爻位俱剛傷

於剛也無大咎志在乾父之事也

象曰乾父之蠱終無咎也

六四裕父之蠱往見吝裕寛也爻位俱柔而無應故

裕以斯而往蠱將日深矣

象曰裕父之蠱往未得也

六五乾父之蠱用譽柔順居中繼父之志卽蠱能廣

父聲之事也

象曰乾父用譽承以徳也承徳而有譽自非虛譽者也

上九不事王侯髙尙其事貴而無位髙而無民與幹上九同而用與乾異者乾健艮止故能不事王侯髙尙其事也

象曰不事王侯志可則也知止而止故其志可則者也

【兌下坤上】

臨進而淩逼於物也剛浸而長逼於柔也

元亨利貞剛長而柔順故大亨剛得中而應乎五故

利貞

至於八月有凶臨爲建丑之月則遁爲建未之月也自臨之初爻至遁之二爻在卦經八爻於月經八月剛柔皆變臨盡消矣故曰至於八月有凶也因以戒之也

象曰澤上有地臨澤上之地必臨乎水矣臨之之象也

君子以教思無窮容保民無疆教思無窮澤潤地之象容保民無疆地容澤之象

彖曰臨剛浸而長釋臨之義

說而順剛中而應大亨以正天之道也至於八月有凶消不久也釋臨之彖辭說而順合二徳言剛中二也應五也天道時運所當然也

初九咸臨咸皆也與二皆臨乎柔故曰咸臨

貞吉從二之正而吉也

象曰咸臨貞吉志行正也

九二咸臨與初同志而臨乎柔故亦曰咸臨

吉無不利剛得中而應乎柔順之君也

象曰咸臨吉無不利未順命也命者君命也二以剛中之才得時行道有從道不從君之事也然而引君當道而君徳曰以隆焉豈終不順者哉故以未順爲言也

六三甘臨無攸利爻柔而位又不正居兌體而廹近於剛故以甘說爲佞剛長之時人豈甘說邪佞之所利者哉

旣憂之無咎能知剛長之正理變甘說而爲憂懼亦

可以免咎

象曰甘臨位不當也旣憂之咎不長也

六四至臨無咎至臨初也下與初應初臨之始至者

也

象曰至臨無咎位當也

六五知臨二也五常之徳智藏於內二居內卦之中

故以智言

大君之宜吉柔居五位故曰大君也舜好問而好察邇言以至於用其中於民皆所以用智也用智乃大君之宜故吉

象曰大君之宜行中之謂也行中者卽用智之義也蓋居中而能無我不自任而任人善用其智者之事也

上六惇臨吉無咎惇者厚也在臨之終取剛最逺望臨之意至厚者也故吉且無咎上六乃坤之體故有厚之象

象曰惇臨之吉志在內也內二剛也居順之極𨿽無應而志乎內也

【坤下巽上】

觀示也去聲則爲示矣平聲則爲視也剛示乎柔觀

之義也

盥而不薦有孚顒若盥者將祭而潔手也薦者奉酒食以祭也顒者仰望也言大觀之主在上天下之人潔手起敬正如承祭之時但不薦耳故曰盥而不薦是其中心有孚故顒然仰望如此其至也

象曰風行地上觀撓萬物者莫疾乎風風行地上物無不動觀之象也

先王以省方觀民設教號令周及風行地上之象取二象爲義

彖曰大觀在上順而巽中正以觀天下釋觀之義大觀五與上也順而巽合二徳言也中正者指九五爻也

觀盥而不薦有孚顒若下觀而化也釋觀之彖辭下觀平聲

觀天之神道而四時不忒聖人以神道設教而天下服矣廣觀之義觀天之觀平聲神者卽大傳神易之神也在天則陰陽不測在人則範圍曲成而無方與感而遂通天下之故者但天之所見者四時不忒而已聖人之可見者設教天下服而已

初六童觀童初也觀五也大觀在上而初最逺如童

稚而茫無所見也

小人無咎君子吝百姓日用而不知小人之常也故

無咎君子居之則亦可吝

象曰初六童觀小人道也

六二闚觀利女貞闚者覘也觀亦五爻也與五爲應在內前爲三四所蔽闚覘其觀而已所見者小惟女子之正則利

象曰闚觀女貞亦可醜也

六三觀我生進退觀平聲我生者我之所爲也居下體之上髙而有見欲觀五者然尙隔乎四故惟觀巳之所爲欲進而復退也

象曰觀我生進退未失道也

六四觀國之光利用賔於王觀平聲國之光五也賔者四也王亦五也古者賢徳之人人君則以賔禮禮之故士之進於王朝者則謂之賔位四位近乎五盡見光華之盛故利用賔於王也

象曰觀國之光尙賔也

九五觀我生君子無咎觀平聲我生者我之所爲者也九五爲觀之主乃天下所觀故其所觀在我所爲而已然非君子則不能觀我之道也故特掲之曰君子無咎

象曰觀我生觀民也觀我之所爲所以示民也

上九觀其生君子無咎觀平聲其生者乃五之所爲也五爲觀主故其所觀亦在乎五然非君子則不能觀人之道

象曰觀其生志未平也

【震下離上】

噬嗑噬嚙也嗑合也上下剛而中虛頤之象也九四一爻間於其中頤中有物之象頤中有物者必噬而後合噬嗑之義也

亨間則塞合則通也

利用獄獄者治其彊梗而使之合卽噬其剛而使之嗑之之義也故利用獄以二卦言之初上二爻居無位之地乃受刑者也蓋噬嗑之用在中故中四爻用刑者也

象曰雷電噬嗑電閃而雷震以動而合者噬嗑之象也

先王以明罰勑法明罰離之象勑法震之象彖曰頤中有物曰噬嗑釋噬嗑之義頤卦之體也物謂四也

噬嗑而亨剛柔分動而明雷電合而章柔得中而上行𨿽不當位利用獄也釋噬嗑之彖辭剛柔分者幹中爻剛分居坤下而爲離也或曰分均也動而明合二徳言雷電合而章合二象言柔得中而上行五也不當位亦五也

初九屨校屨履也校械也械有噬象故曰屨校滅趾滅沒也趾在下人所用以行者滅趾取以象初

之受刑者也

無咎受刑而有所傷者尙小也

象曰屨校滅趾不行也

六二噬盧膚者柔脆之處以六居二故所噬在於柔

脆之處

滅鼻鼻者中正之體未能噬四而噬初初剛未服反

傷中正故取滅鼻之象

無咎初終服也

象曰噬膚滅鼻乘剛也剛謂初也

六三噬臘肉臘者小物全體雜骨而幹者臘以三言

肉以六言

遇毒毒者四也所噬在四然四剛難服故有遇毒之象也小吝無咎始未能服故吝終合故無咎

象曰遇毒位不當也

九四噬幹胏胏肉之帯骨者骨象九肉象四

得金矢金象位剛矢直也謂五

利艱貞吉有坎象故以艱貞爲義

象曰利艱貞吉未光也陷二柔之中故未光

六五噬幹肉漧以五言肉以六言

得黃金黃象爻中金剛也謂四

貞厲無咎貞者位正也厲者乘剛也無咎者得柔中

之位也

象曰貞厲無咎得當也以柔治剛不至乎過也

上九何校何負也受噬在上故曰何校

滅耳耳在上人所用以間知者滅耳取以象上之受

刑者也

凶受刑而所傷者大也

象曰何校滅耳聰不明也

【離下艮上】

賁飾也剛上柔下交而成文賁之義也

亨剛也乾剛得柔故剛則亨也

小利有攸往柔也坤柔得剛故柔利有攸往也象曰山下有火賁有山之材而照之以火則光彩外著賁之象也

君子以明庶政無敢折獄明庶政者離明之象庶政者治之具所當文飾也無敢折獄者艮止之象折獄貴乎情實賁則有文飾矣

彖曰賁亨柔來而文剛故亨分剛上而文柔故小利有攸往天文也文明以止人文也觀乎天文以察時變觀乎人文以化成天下釋賁之彖辭柔來而文剛六二也坤下交乾而爲離也分剛上而文柔上爻也乾上交坤而爲艮也剛柔往來自然之文故曰天文文明以止合二徳言文明者徳也以止修於業也典禮治具粲然可舉故曰人文也以察時變考之寒暑代謝以化成天下能致風俗醇厚

初九賁其趾趾在體之下人所用以步者在卦之下

故取以爲象

捨車而徒車乘載者也徒步行也所飾者趾則所重

在趾故有捨車而徒之象

象曰捨車而徒義弗乘也處卦之最下亦理無可乘之者

六二賁其須在頤曰湏湏者附上之物也二爻與上爻爲剛柔往來之爻故附上爲賁而取湏爲象或曰須者附頤而生自然之賁者也二之上四爻有頤象故以湏爲象

象曰賁其須與上興也上者上爻也或謂二之上四爻也

九三賁如濡如濡者沾濕也陷二柔之中故賁而濡永貞吉有坎之象坎維心亨故永貞吉

象曰永貞之吉終莫之陵也陵者侮也能永貞則二柔終不能濡侮

六四賁如皤如皤者白而不飾也逼近乎三故賁而

復止也

白馬翰如白馬者無飾也翰飛也𨿽不敢求賁而求

應乎初至急也

匪寇婚媾寇者三也婚媾者初也非廹於寇則已婚

媾矣

象曰六四當位疑也當乘剛之位故疑

匪寇婚媾終無尢也邪不能害於正終得遂其志者也

六五賁於丘園束帛戔戔丘園者國丘之地也束帛者三三纁象陰陽爲束也戔戔者其文從二戈蓋相次不一之義也以言禮文已被乎國之外聘賢之多者也

吝終吉吝者爻柔也終吉者位正也求賢專以束帛爲事不求者豈能盡至哉故亦可吝然得位重禮亦賢者之所喜來故終吉

象曰六五之吉有喜也

上九白賁無咎白素也至賁無文當文柔之位賁之

至者也不事外飾何咎之有

象曰白賁無咎上得志也

【坤下艮上】

剝落也柔盛長而剛消落剝之義也

不利有攸往柔盛剝剛之時故君子不利

象曰山附於地剝地上虛處卽天也山附於地而侵乎天剝之象也

上以厚下安宅地上有山則地益厚矣下厚故宅安厚下坤之象安宅艮之象

彖曰剝剝也柔變剛也釋剝之義柔將變上剛而爲柔也

不利有攸往小人長也順而止之觀象也君子尙消息盈虛天行也釋剝之彖辭小人長柔進也順而止合二徳言

初六剝牀以足牀者人之所安其體則上實下虛故

取以爲象剝足在下又取以象初

蔑貞凶蔑者無也貞者正也剛也去剛最逺無得乎

貞故凶

象曰剝牀以足以滅下也

六二剝牀以辧辧者牀之幹也進乎足矣

蔑貞凶義與初同

象曰剝牀以辧未有與也與謂與剛也取上爻尙逺是未有剛可與也

六三剝之無咎𨿽居剝剛之時而應剛則不至蔑貞

故無咎

象曰剝之無咎失上下也上者謂四五爻下者謂初二爻能失去上下之柔而獨應乎剛者也應剛有何咎也

六四剝牀以膚凶膚進乎辧剝及身矣害將益近而

上剛非應非與故凶

象曰剝牀以膚切近災也剝之用在五近於五則近於災矣

六五貫魚以宮人寵無不利貫者穿也魚指眾柔也五爲眾柔之長而近上九居位得中能相率而承乎剛者用宮人之寵則又得乎柔道之正者矣故無不利者也

象曰以宮人寵終無尢也

上九碩果不食碩者大也一剛未剝於上則將成復於下猶碩大之果不食則落於地而復生也故取以爲象

君子得輿君子剛也輿者在下載上之物謂眾柔也主剛爲言則一剛在上而乘眾柔故有君子得輿之象也

小人剝廬小人眾柔也廬者在上庇下之物謂上剛也主柔爲言則眾柔下進而剝剛故有小人剝廬之象也

象曰君子得輿民所載也民眾柔也

小人剝廬終不可用也

【震下坤上】

復反也剛剝於上而反於下復之義也

亨剛爻之體巳成上進而柔順所以亨也

出入無疾出由剝上出而爲坤也入由坤下入而爲復也疾者速也气生之始其動至防速則爲助長而反害之也

朋來無咎朋者謂將來所進之剛爻也其始生也不失其正則其朋類之來者皆能得其道矣故曰無咎者也

反復其道道者天之道也天行一終而又始也七日來復陽消自建午之月而爲剝至建子之月而爲復在卦經七爻於月經七月故曰七日來復也不言月而言日者猶詩所謂一之日二之日者之義相同也

利有攸往從剛長也

象曰雷在地中復雷者陽气也方反乎地中而未能出奮復之象也

先王以至日閉關商旅不行後不省方至日者陽至之日也靜而不撓則動得其正故先王體之商旅者至賤之人也後者至貴之人也上至於後下至於商旅莫不皆以安靜爲業蓋取二象爲義

彖曰復亨剛反動而以順行是以出入無疾朋來無咎反復其道七日來復天行也利有攸往剛長也釋復之彖辭剛者初爻也動而以順行者合卦之二徳爲言也

復其見天地之心乎廣復之義復未足以盡天地之心因復之動可以見天地之心乎

初九不逺復剛盡卽復又居卦初故曰不逺

無祗悔祗者抵也復之不逺故無祗於悔

元吉爲復之主善之長也

象曰不逺之復以修身也克巳復禮所以修身也

六二休復吉休者美也以柔中而繼剛復之美者也象曰休復之吉以下仁也仁謂初也

六三頻復頻者數也逺初而不中故屢復屢失厲無咎頻故危復故無咎

象曰頻復之厲義無咎也

六四中行獨復中行者在五柔之中者也獨復者獨

應乎初也

象曰中行獨復以從道也道亦初也

六五惇復無悔惇厚也坤體𨿽與初無系而處位得

中能自厚於復者也故無悔

象曰惇復無悔中以自考也以中道自考則不離乎中考者窮究之謂也

上六迷復凶有災眚迷者迷失也位亢而獨逺乎剛

不能自復者也

用行師終有大敗在外則不能復乎內者也

以其國君凶至於十年不克徵在內則不能復乎外

者也

象曰迷復之凶反君道也居上而反爲上之道

【震下乾上】

無妄以二體言動以天也天道流行之自然無妄之

義也

元亨利貞大通之道利在乎正正則無妄矣

其匪正有眚不利有攸往匪正謂上爻與三爻也匪正則妄不宜往也往則爲妄動而有災眚矣

象曰天下雷行物與無妄與者相與之與有同之之意天下雷行則庶物露生無不得其正者無妄之象也

先王以茂對時育萬物茂者篤實盛發之意對者與對上帝之對同言至誠之動無時不對而無物不育也取二卦交用爲象

彖曰無妄剛自外來而爲主於內動而健剛中而應大亨以正天之命也其匪正有眚不利有攸往無妄之往何之矣天命不祐行矣哉釋無妄之彖辭剛自外來而爲主於內初爻也乾交坤而爲震也蓋非本卦來往者故曰外來也動而健合二徳而言剛中者五爻也應者二爻也天之命動以天也天命不祐動不以天者也

初九無妄往吉當位而爲動主動以正者故往吉象曰無妄之往得志也

六二不耕獲不菑畬則利有攸往田一歲曰菑三歲曰畬耕菑在先謂初也獲畬在從謂二也當位而在中能繼初而動則不失正而利乎動矣

象曰不耕獲未富也無開基創業之事因初而爲故未能富也

六三無妄之災或系之牛行人之得邑人之災牛者耕之所資行人出而動者也邑人耕而不動者也居動之極而位非正妄動者也故或以耕者之用而爲行人之得則耕者失其所用而爲災矣二以耕獲菑畬爲象故此取牛爲象

象曰行人得牛邑人災也

九四可貞無咎位𨿽匪正而有得乎初之正故可守

其正而無咎也

象曰可貞無咎固有之也初正而居應地所固有之者也

九五無妄之疾疾者初也初自爲主故𨿽以剛中而

應未能大亨也

勿藥有喜藥者治疾之物也初𨿽自主而動以正卽將大亨矣若或治之反失其正而爲害故以勿藥爲戒之也

象曰無妄之藥不可試也試者未知其可否之謂試則爲妄動矣

上九無妄行有眚無攸利處卦之極而位非正動則妄者矣若以妄而動者卽違乎天之命者也有何所利哉

象曰無妄之行窮之災也

【乾下艮上】

大畜大者剛也乾健艮止畜之義也上剛爲畜主故

曰大畜

利貞以剛畜剛正也

不家食吉乾剛往就乎上不家食吉也

利涉大川幹健也

象曰天在山中大畜天至大而在山中大畜之象者也

君子以多識前言往行以畜其徳取二象成卦之義也

彖曰大畜剛健篤實輝光日新其徳釋大畜之義剛健者幹也篤實輝光者艮也日新其徳者畜之不巳也

剛上而尙賢能止健大正也不家食吉養賢也利涉大川應乎天也釋大畜之彖辭剛上者上爻也尙賢者尙乎幹也能止健以二徳而言應乎天艮體下通乎幹三剛上應乎天位也

初九有厲利已在二剛之下進則有危已者止也利

已止則不危也

象曰有厲利已不犯災也

九二輿說輹九二居中能止故取說輹以象其不行

之義也

象曰輿說輹中無尢也中謂居二也

九三良馬逐良馬者幹之象與上合志而進率下二

爻皆進也故曰逐

利艱貞隔二柔也

日閒輿衛閒者防也二柔在前所當防也

利有攸往往合乎上也

象曰利有攸往上合志也

六四童牛之牿元吉童牛者小牛也牿者角也牛陰物居艮之初其體未壯也故曰童牛也童牛之牿則無觝觸之事謂以柔畜剛則不恃其力得柔畜之道故元吉

象曰六四元吉有嘉也

六五豶豕之牙吉豶豕者豶去其勢之豕也豕陰物居艮之二爻陰之牡也故曰豶豕也豶豕之牙則無嚙害之事亦謂其以柔畜剛得柔畜之道也故亦以爲吉也

象曰六五之吉有慶也

上九何天之衢亨以剛畜剛爲畜之主三剛並進無所不利其爲亨也何特天之衢亨而已豁逹無礙無所不通也若止言衢亨則衢之外有未亨者矣何取乎畜極

象曰何天之衢道大行也

【震下艮上】

頤頷也養也艮止乎上震動乎卞上止下動飲食之

象也飲食養人頤之義也

貞吉養正之道惟安靜爲能無失故震三爻皆凶而

艮三爻皆吉也

觀頤察頤養之道於人也

自求口實察頤養之道於巳也

象曰山下有雷頤山者艸木所聚雷動於下萌芽滋長頤養之道也

君子以愼言語節飲食愼言語者以气爲養也節飲食者以形爲養也愼節主靜艮之象也言語飲食主動震之象也

彖曰頤貞吉養正則吉也觀頤觀其所養也自求口實觀其自養也釋頤之彖辭所養者養人也自養者養巳也

天地養萬物聖人養賢以及萬民頤之時大矣哉廣頤之義言聖人用頤而極贊其大也

初九捨爾靈龜觀我朶頤凶朶者動也朶頤謂下動頷也爾我謂初也但爾者外辭而我者內辭也靈以頤卦全象言朶頤以震卦一象言舎爾舎外像也觀我觀內象也靈龜以靜爲養者朶頤以動爲養者也凡頤養之道惟剛爻能盡其道初爻𨿽剛而失之動故凶

象曰觀我朶頤亦不足貴也

六二顚頤顚者倒也凡上養乎下則順下養乎上則

逆今養巳者在初故曰顚

拂經於丘頤拂者去也經者正也謂二居正位也丘在外而髙者謂上爻也去其正位之養而求上養是動而失其正者也

徵凶守正位而待養於初則可若舎正位而往求上

養則凶

象曰六二徵凶行失類也類謂初也

六三拂頤貞凶居動體之極以動而失其上養之正

故凶

十年勿用無攸利失其所養故不可用亦無所利也象曰十年勿用道大悖也

六四顚頤吉養之於初故曰顚也居艮之體故能靜

而吉也

虎視眈眈虎者艮之象也眈眈下視之貌也取此以

象應下而容之肅也

其欲逐逐欲者貪也心之動也逐者去也逐逐去之又去也取此以象其去貪欲而心之靜也

無咎靜肅如此則養得其正何咎之有

象曰顚頤之吉上施光也上謂四也下受初養而上施光也

六五拂經居貞吉拂經五五正也去其正位之尊守

其上養之正故吉

不可涉大川柔者待養而已

象曰居貞之吉順以從上也上謂上爻

上九由頤剛獨居上天下皆由之以養也

厲吉處君位之上故危所養者正故吉

利涉大川養得其正何險而不可濟

象曰由頤厲吉大有慶也

【巽下兌上】

大過大者剛也四剛二柔剛過盛乎柔矣大過之義

者也

棟橈棟者屋極也橈者木曲也中剛有棟之象初上

柔有橈之象

利有攸往亨中剛而外柔順故利有攸往內巽而外

說故亨

象曰澤滅木大過澤潤木者也至於滅木大過之義也

君子以獨立不懼遁世無悶獨立不懼巽木之象遁世無悶巽說之象

彖曰大過大者過也釋大過之義

棟橈本末弱也剛過而中巽而說行利有攸往乃亨釋大過之彖辭也本末初上爻也剛過而中二五爻也巽而說行合二徳言

大過之時大矣哉過時也

初六借用白茅無咎借者承之義也錯諸地而又借以茅過於厚也以是爲過何咎之有借以初言茅以六言取柔承剛之象

象曰借用白茅柔在下也

九二枯楊生稊老夫得其女妻楊者近澤之木故取以爲象枯楊木過老者也稊者根也生稊榮於下者也取下得乎柔之象也老夫者九二爻也女妻者初六爻也

無不利剛過乎柔理之常也

象曰老夫女妻過以相與也

九三棟橈凶三爻四爻居全卦之中故皆以棟爲言而所應在上上柔下附故不勝其重而致橈之象也故凶

象曰棟橈之凶不可以有輔也輔者猶附也謂上六爻也

九四棟隆吉隆者髙也在三爻之上棟之髙者也有他吝他者初也初在下者固不能致橈巳或牽之

亦吝道也

象曰棟隆之吉不撓乎下也下謂初也

九五枯楊生華老婦得其士夫華者蕚也生華榮於上者也取上得乎柔之象也老婦者上六爻也士夫者九五爻也

無咎無譽柔過乎剛非常道也

象曰枯楊生華何可久也老婦士夫亦可醜也

上六過涉滅頂凶涉以兌象言頂以上爻言柔過乎

上故有滅頂之象

無咎無所可咎也

象曰過涉之凶不可咎也知咎則過可補過涉之凶不可補者也

【坎下坎上】

習坎習重也坎陷也剛陷乎柔中者也他卦不重其名而坎獨加習字者坎有亨義非習而不已則不能濟習坎之義也

有孚維心亨二五爻也剛實有孚也在中維心也有

孚維心則物不能陷所以亨也

行有尙行者卽習之義不以險難而止故有嘉尙之

功也

象曰水洊至習坎洊者重也水洊至於坎習坎之象者也

君子以常徳行習教事常徳行坎剛中之象習教事重坎之象也

彖曰習坎重險也釋習坎之義

水流而不盈行險而不失其信維心亨乃以剛中也行有尙往有功也釋坎之彖辭盈滿起而不溢也水流乎坎而不盈者坎體陷也行險習坎也不失其信者有孚也剛中者二爻五爻也往有功者動則卽可出坎也

天險不可升也地險山川丘陵也王公設險以守其國險之時用大矣哉廣坎之義言聖人用坎而贊其時之大也

初六習坎入於坎窞凶窞者坎中之陷處所居至下

習而益陷於深

象曰習坎入坎失道窮也

九二坎有險求小得有險陷兩柔也剛在下中而不

當位求小者可得也

象曰求小得未出中也

六三來之坎坎二坎之際故來亦坎之去亦坎之出

下坎將入上坎故曰坎坎

險且枕入於坎窞勿用枕者上壓下之義也險且枕者四爻也入於坎窞者坎性下故四陷三而三入於坎窞也

象曰來之坎坎終無功也

六四樽酒簋貳用缶納約自牖終無咎酒者坎之象簋者方器也貳者副益也者瓦器也樽酒簋貳簡也用素也出乎坎上而近五皆無正應故可用簡素以相結也約者謂進結乎君之道牖者非所由之正而室之所以受光之處也五坎中未免有蔽然以剛處中必有通明可納之處如牖之受光也始𨿽艱阻終得無咎

象曰樽酒簋貳剛柔際也剛五爻也柔四爻也際者交際之謂

九五坎不盈祗旣平無咎坎體故不盈位中而當故能抵平下不入於坎上不至於盈得乎中正之道而已矣

象曰坎不盈中未大也不盈故曰未大

上六系用徽纆置於叢棘三歲不得凶三股者爲徽兩股爲纆徽纆叢棘皆坎之象上居坎之極在人則陷乎獄之中在物則陷乎棘之內久而不得脫凶之甚者也

象曰上六失道凶三嵗也

【離下離上】

離麗也柔麗乎剛之中

利貞以柔居正也

亨柔得中也

畜牝牛吉牝者大腹之象牛者柔順之象柔得中故

畜牝牛吉也

象曰明兩作離離麗而明也明而有兩則繼照不息離之象也

大人以繼明照於四方取重離之義

彖曰離麗也日月麗乎天百谷艸木麗乎土重明以麗乎正乃化成天下釋離之義正重離之柔皆麗乎二也

柔麗乎中正故亨是以畜牝牛吉也釋離之彖辭中正者二五爻也

初九履錯然敬之無咎履者在下之象也錯然者交雜之貌也卽離麗之義初九居明之始所見錯然惟能敬之則可免咎

象曰履錯之敬以辟咎也

六二黃離元吉黃以中言離以六言柔麗乎中而當

位文之美者也故吉

象曰黃離元吉得中道也

九三日昃之離日者離之象昃者晚也下體之極明

將衰之時也

不鼓而歌則大耋之嗟凶耋與晚同鼓缶而歌者當衰而樂也大耋之嗟者當衰而哀也夫盛衰之道天之常也君子之心順其常而已不樂則哀皆動其心而失其常者故凶

象曰日昃之離何可久也

九四突如其來如焚如死如棄如突如其來如者三也焚如死如棄如者四也離性上炎故三麗四而四至於焚死棄也

象曰突如其來如無所容也

六五出涕沱若戚嗟若吉位不當而處二剛之間故

憂懼在中故吉

象曰六五之吉離王公也六五柔居尊位故謂之離王公

上九王用出徵有嘉王者五爻也出徵者離外剛之象也五以柔化天下其終必至於無威上九有剛明之才用其出徵當有嘉美之功也

折首獲匪其醜無咎首者猶魁也醜者類也出徵之道折其魁首獲非其類者而已過乎此則爲窮兵也處上之極故有此戒

象曰王用出徵以正邦也

周易卦爻經傳訓解卷上﹤經部﹐易類﹐周易卦爻經傳訓解﹥

欽定四庫全書

周易卦爻經傳訓解卷下

宋蔡淵撰

下經

【艮下兌上】

咸皆也感也六爻皆感應之義也

亨利貞咸則通矣艮止靜也兌說感也以靜而感感之正也故六爻皆利靜而不利動气交應也

取女吉

象曰山上有澤咸澤性潤下山虛受潤二气相感鹹之象也

君子以虛受人中無所主有感必通取山虛受潤之象也

彖曰咸感也柔上而剛下二气感應以相與釋咸之義柔上上爻也坤上交乾而爲兌也剛下三爻也乾下交坤而爲艮也

止而說男下女是以亨利貞取女吉也釋咸之彖辭止而說合二卦之徳爲言男下女以二卦之象爲言也

天地感而萬物化生聖人感人心而天下和平觀其所感而天地萬物之情可見矣廣咸之義而極言咸感之道也天地萬物之情感而必應應感之間情無所遁矣

初六咸其拇拇者足大指也咸以身取象感於最下

而淺小故以拇爲象

象曰咸其拇志在外也外謂四也

六二咸其腓凶腓者足肚也行則好動體之躁者也

躁動則失正故防

居吉能順其中而不動乃吉

象曰𨿽防居吉順不害也

九三咸其股執其隨往吝股者髀也輔下體者隨者謂二也股動則腓隨以動執二之隨往不知所止故吝也

象曰咸其股亦不處也不安其位

志在隨人所執下也下謂二也

九四貞吉悔亡以身言之鹹其心之地天地聖人之所感者皆此理也然其心則拘矣故不言心貞者正也寂然不動感而遂通天下之故咸之正也故吉悔者容心於感也無一毫爲感之心悔亡也防位不當故有悔不失正則吉而悔亡

憧憧往來朋從爾思憧憧者懷思慮也往來者應感也憧憧往來者容心於應感也朋者三與五也思曰睿睿作聖聖人之道不能無思也蓋心徳未全則思乎感之本心徳已全則忘乎感之用今乃懷思慮於感應之際𨿽有朋從之多而其感者利不生而害至矣

象曰貞吉悔亡未感害也言悔之所以亡者得相感利生之道而未感於害也

憧憧往來未光大也

九五咸其脢脢者背肉也與心相背不能感者旡悔無所感故旡悔

象曰咸其脢志末也末者旡也讀如吾末如之何之末

上六咸其輔頰舌輔頰者皆上之象舌者兌之象以

聲色爲感感於外者也

象曰咸其輔頰舌滕口說也

【巽下震上】

恆常久也震剛在上巽柔在下位之常也雷風相與物之常也巽而動六爻皆相應並常久之意也所以爲恆也

亨旡咎以恆道而通何咎之有

利貞貞者動而不失其恆也日往月來四時變化皆恆之貞也恆之六爻皆失之偏而不知所以恆惟二五得中庶乎其恆者也然位皆不當亦不能盡乎恆久不已之道者也

利有攸往循環不窮之義

象曰雷風恆雷厲風飛相與無違恆之象也君子以立不易方方者謂事情所向立取巽木之象方取震動之象

彖曰恆久也剛上而柔下雷風相與巽而動剛柔皆應恆釋恆義剛上九四爻也乾上交坤而爲震也柔下初六爻也坤下交乾而爲巽也雷風相與者以二卦之象言巽而動者以二卦之徳言剛柔皆應者以爻相應言

恆亨旡咎利貞久於其道也天地之道恆久而不已也利有攸往終則有始也釋恆之彖辭久於其道者恆而不息也終則有始者晝終則夜始夜終則晝始暑終則寒始寒終則暑始也所以恆而不已也

日月得天而能久照四時變化而能久成聖人久於其道而天下化成觀其所恆而天地萬物之情可見矣廣恆之義而極言其恆久之道也天地萬物之情自其恆者而觀之則無所不見矣

初六浚恆貞防旡攸利浚者深之也蓋巽性善入而居恆之始求深乎恆者也則失恆之正故防而旡所利者也

象曰浚恆之防始求深也

九二悔亡九二得恆之中者也位不當故有悔得中

故悔可亡

象曰九二悔亡能久中也

九三不恆其徳或承之羞貞吝九三處位不中好變者也不恆其徳存諸中者或得或失也羞者不足於內心無常徳故或承乎人則自羞矣未得乎恆之正者故曰貞吝

象曰不恆其徳無所容也容者受也其徳不恆中無所受也

九四田無禽禽初也九四爲動之主處位不中好變者也以好變之心而應浚恆之初必不能相有也故曰無禽田者奔馳無常之所故取以爲象

象曰久非其位安得禽也

六五恆其徳貞固守其中也

婦人吉夫子防其位不當婦人之恆而已非盡乎日

月四時恆久之道者故夫子防

象曰婦人貞吉從一而終也夫子制義從婦防也

上六振恆防振者動之速也處震動之極地乃亂常

者也

象曰振恆在上大無功也

【艮下乾上】

遁退也二柔浸長剛消而退遁之義也

亨五爻也二爲成遁之主九五當位而應遁而亨也小利貞二也小者謂柔也柔居中得時小者之利貞

也耳

象曰天下有山遁山髙起而止天運而相違遁之象

君子以逺小人不惡而嚴以處遁爲義艮【闕】

象不惡而嚴

彖曰遁亨遁而亨也剛得位而應與時行也小利貞浸而長也釋遁之彖辭遁而亨者九五爻也剛得位者亦九五爻也應者六二爻也浸而長者亦指六二爻也

遁之時義大矣哉贊遁之時義也

初六遁尾厲遁者剛退也以柔居下見剛者遁亦從而遁也凡從物者必居其後故曰尾也不當遁而遁故厲也

勿用有攸往以其質居其時不可遁也

象曰遁尾之厲不往何災也柔不當遁故不遁則無災

六二執之用黃牛之革莫之勝說執者固結之義也黃者中色牛者順物革者堅固而難解說與脫同六二𨿽爲剝剛之主而居位得中上與嘉遁者應故能以中順之道而固結五也

象曰執用黃牛固志也志者五爻也能固五爻之志也

九三系遁系戀乎二也暱比乎二故曰系

有疾厲系二故有疾柔將剝已故厲者也

畜臣妾吉臣妾二也與剝宮人之寵義同但剝之戒

在柔而此之戒在剛耳

象曰系遁之厲有疾憊也畜臣妾吉不可大事也

九四好遁與初爲應故曰好

君子吉小人否君子居之則知退小人暱之則不退

矣初四皆非正位故有小人之象

象曰君子好遁小人否也

九五嘉遁貞吉與二爲應中順相結故曰嘉居中得

正故曰貞吉

象曰嘉遁貞吉以正志也志者二爻也正二爻之志也

上九肥遁無不利肥者從容寛裕之意剛明居外無

所系累超然逺居者也何不利之有

象曰肥遁無不利無所疑也

【乾下震上】

大壯大者剛也壯者盛也四剛下進之盛大壯之義

者也

利貞剛動而進天道之正也

象曰雷在天上大壯陽气壯盛震上於天大壯之象者也

君子以非禮弗履禮者正大之文以天而動取二象言

彖曰大壯大者壯也剛以動故壯釋大壯之義剛者幹也動者震也

大壯利貞大者正也正大而天地之情可見矣釋大壯之彖辭天地之情正大而已

初九壯於趾徵防有孚趾者足也壯於三剛之下故取以爲象三剛在前不可犯也壯則進犯也壯則進犯於剛而防矣初九居壯之始壯而有孚者也故曰徵防有孚

象曰壯於趾其孚窮也

九二貞吉居中能守其正不往犯剛故吉

象曰九二貞吉以中也

九三小人用壯君子用罔貞厲用壯者無禮之勇也用罔者不慮之決處位不中而好進前犯乎剛非壯之正故危

羝羊觸藩羸其角大壯之卦有兌象故稱羊焉蓋羝羊喜用角而觸物者藩者四爻也羸者拘累纒繞也進則爲四所困故有羝羊羸角之象取之以象三犯乎四也

象曰小人用壯君子罔也

九四貞吉悔亡爲壯之主以剛決柔壯之正者位𨿽

不當其悔可亡

藩決不羸藩者五爻也決者開也以剛決柔易而無

困者也

壯於大輿之輹輹者在車之下所用以行者下乘三

剛壯輹之象也

象曰藩決不羸尙往也

六五防羊於易無悔羊自謂也易者寛閒無拒之謂也五爲剛所決故曰防羊也以柔居中故易而無悔者也

象曰防羊於易位不當也

上六羝羊觸藩不能退不能遂無攸利羝羊者取在上用角之義以剛而壯壯之正也柔居動體之極見剛者壯亦從而壯之非壯之正也故其進退無一所利耳

艱則吉知其艱而反乎柔之本則吉

象曰不能退不能遂不詳也不審其質之不堪而用壯者也

艱則吉咎不長也

【坤下離上】

晉進也柔本在下之物進而上五晉之義也

康侯用錫馬蕃庶晝日三接大明在上而下體順附諸侯承土之象康侯者治安之侯非功侯也蕃庶眾多也坤之象君臣相得寵錫之厚也晝日三接離之象寵遇之至也

象曰明出地上晉上離下坤日出地之上晉之象者也

君子以自昭明徳順乎內而照乎外自明明徳也取二象爲義

彖曰晉進也釋晉之義

明出地上順而麗乎大明柔進而上行是以康侯用錫馬蕃庶晝日三接也釋晉之彖辭順而麗乎大明者以二卦之徳爲言也柔進而上行者五也坤自外來交乾而爲離也

初六晉如摧如摧抑退也言進而復退也

貞吉進退之間得晉之正所以吉也

罔孚四也處晉之初四未信也

裕無咎裕者寛裕不急之義若裕則終信之矣故可

無咎也

象曰晉如摧如獨行正也正釋貞也言獨行乎晉之正耳

裕無咎未受命也裕則四終受命故以未受命爲言也

六二晉如愁如進而無應故愁

貞吉居中正也

受玆介福於其王母王母五爻也不相應而同徳象曰受玆介福以中正也

六三眾允悔亡眾允者三處坤順之極也𨿽不當位

其悔可亡

象曰眾允之志上行也

九四晉如鼫鼠貞厲碩者大也下連二三有艮之象故稱鼠焉才剛故稱碩夫碩鼠之爲物畏人而貪九四位柔爻剛畏進而實貪進故取碩鼠爲象當晉之正乃危行也

象曰碩鼠貞厲位不當也

六五悔亡位不當故有悔居中故可亡

失得勿卹處大明之中而才柔故有失得之累能不

以失得爲憂則其明不爲所累矣

往吉無不利進則得剛故吉無不利

象曰失得勿卹往有慶也

上九晉其角維用伐邑角者剛而在上之象戈兵離象邑內地之私邑也當晉之極不能進矣維能用之於內地

厲吉無咎位髙不中故危伐之必服故吉無咎貞吝晉之正也柔進而無作僅至於伐己之私邑所

以吝也

象曰維用伐邑道未光也

【離下坤上】

明夷明離也夷傷也離明陷於坤地之中明夷之象也利艱貞能自固自守則𨿽防難而不失也

象曰明入地中明夷日入於地則失其明矣明夷之象也

君子以蒞眾用晦而明蒞離之象眾坤之象用晦坤象明離象

彖曰明入地中明夷釋明夷之義

內文明而外柔順以防大難文王以之利艱貞晦其明也內難而能正其志箕子以之釋明夷之彖辭文王以之主卦之二徳及卦之二體言箕子以之主五爻言

初九明夷於飛垂其翼君子於行三日不食有攸往主人有言飛鳥離之象也飛以象言行往以人事言曰飛曰行曰往者皆進之謂也曰垂翼曰不食曰有言者皆傷之謂也言當明夷之初進而有傷也去上獨逺故所傷者淺

象曰君子於行義不食也

六二明夷夷於左股用拯馬壯吉兵法前爲右後爲左左股者初卦惟二剛爲明傷於初則我之明傷矣拯者救也馬壯則行之速言救之道速則吉也初二皆文王象

象曰六二之吉順以則也以柔居中故順而有則者也

九三明夷於南狩得其大首不可疾貞剛處離明之上君之象也南狩者離明之狩也大首上也疾者疾之已甚之疾言當獲其首者而已若疾貞則疾之甚矣夫所誅必濫故以爲戒之也此周武王克商紂之象也

象曰南狩之志乃犬得也

六四入於左腹獲明夷之心於出門庭左腹者三也在後故曰左也在一卦之中故曰腹也獲者得也明夷之心亦三也出者去也四入坤晦之地故曰門庭然下近乎剛故能得明夷之心而去坤晦之門庭也微子之象

象曰入於左腹獲心意也

六五箕子之明夷利貞𨿽當暗體而位得中故能守

其明而不息如箕子之貞也

象曰箕子之貞明不可息也

上六不明晦居上而獨逺乎明暗之極也

初登於天居至髙之位也

後入於地暗極而墜也紂之象

象曰初登於天照四國也後入於地失則也則者爲天則之則暗極故不見則

【離下巽上】

家人火熾則風起一家之事也離主之而離主在二

二人道也故曰家人

利女貞二爻也二居內而位正故利女貞

象曰風自火出家人觀風自火出之象則知天下定者由家正之義也

君子以言有物而行有恆物恆內也言行外也外本乎內風自火出之象也

彖曰家人女正位乎內男正位乎外男女正天地之大義也釋家人之彖辭女正位乎內二也男正位乎外五也

家人有嚴君焉父母之謂也父父子子兄兄弟弟夫夫婦婦而家道正正家而天下定矣廣家人之義

初九閒有家悔亡閒者防也男女居室有家也有家

則不能無悔矣防之於始其悔可亡

象曰閒有家志未變也爲家之始眾志尙未動之時也

六二無攸遂在中饋貞吉遂成也婦人無遂事在中

主饋而已貞吉居中得正也

象曰六二之吉順以巽也

九三家人嗃嗃悔厲吉嗃嗃者嚴酷之意也過嚴𨿽或有悔厲終能得吉也蓋上九爲三之敵應故有此象耳

婦子嘻嘻終吝嘻嘻者笑樂無節之謂也情愛𨿽隆至於失節可吝蓋三比近乎二四之間故有此象以戒之

象曰家人嗃嗃未失也處家之道易以情勝義𨿽曰過嚴亦未爲失

婦子嘻嘻失家節也節者名分之謂

六四冨家大吉冨者猶肥也蓋父父子子兄兄弟弟夫夫婦婦而家道成矣故曰冨以柔而得剛故有此象也

象曰冨家大吉順在位也父子兄弟夫婦各正其位而無逆

九五王假有家勿卹吉假者至也王者至有家至有天下也謂有家者主卦爲言耳卹者憂也勿卹不可憂也憂則心有所累非誠孚致化之道所謂至者有所不至矣故曰勿卹吉

象曰王假有家交相愛也交相愛卽至義

上九有孚威如終吉處卦之終家道大成皆信之矣不以人信而或弛律身益嚴故終吉也三爲敵應故有此象

象曰威如之吉反身之謂也

【兌下離上】

睽乖異也

小事吉小柔也柔進乎五位可小事而已

象曰上火下澤暌火在上而炎上澤在下而潤下二性相背睽之象也

君子以同而異同以理而言異以事而言蓋君子同不苟同異不茍異同取六爻合之義異取二象動之義

彖曰睽火動而上澤動而下二女同居其志不同行釋睽之義火澤以象言二女以卦言

說而麗乎明柔進而上行得中而應乎剛是以小事吉釋睽之彖辭說而麗乎明以二徳言柔進而上行五也坤自外來交乾而爲離也得中五也應乎剛二剛者也

天地睽而其事同也男女暌而其志通也萬物睽而其事類也睽之時用大矣哉廣暌之義而贊用睽之道也

初九悔亡四爲敵應故悔動而下不與四爭故其悔

可亡

防馬勿逐自復夫馬人所用以行者初不止行故有防馬之象也蓋四非正應而同徳若緩以待之必復相遇而合也

見惡人無咎惡人與已乖異者也當睽之初非有以動四亦不能以自合故𨿽惡人亦見之所以能致同徳而不睽也亦可無咎

象曰見惡人以辟咎也逐馬見惡人者皆欲求合也然逐馬急進則四愈疑而爲咎但見惡人則可以辟其咎而致合

九二遇主於巷無咎遇者防也主者五也巷者裏中道也遇主於巷遇之迫也五以噬合故有此象然當睽之時亦可無咎

象曰遇主於巷未失道也

六三見輿曳其牛掣輿二也牛四也二剛之中故二

則曳之於下四則掣之於上也

其人天且劓其人上也天者髠首也劓者截鼻也與上九爲應而三睽未合故上刑之而使之服也處位不中故難合而刑深於五與上合也

無初有終無初者與上爻睽者也有終者與下爻合

者也

象曰見輿曳位不當也無初有終遇剛也剛者謂上爻也

九四睽孤與上爻皆剛而居離體剛明知睽則孤者

故皆曰睽孤

遇元夫初爻也

交孚與初同徳而信也

厲位不當也

無咎終合也

象曰交孚無咎志行也以剛明而合剛明心孚志說故不刑而後合

六五悔亡位不當故悔在中故可亡

厥宗噬膚宗二也噬嚙也膚皮也與二本應而五睽未合故二噬之而使服之也處位得中故易服而刑淺於三

往何咎往則合矣何足爲咎

象曰厥宗噬膚往有慶也

上九睽孤義與四同

見豕負載鬼一車豕鬼皆三也負指四載指二三

睽而致疑也

先張之弧致三也

後說之弧三服而疑解也

匪冦婚媾冦二四也婚媾三正應也

往遇雨則吉雨三也往遇必合也

象曰遇雨之吉羣疑亡也

【艮下坎上】

蹇難也坎險在前艮止而不進蹇之義也

利西南不利東北見險而不進者艮也艮位居東北難生之時非運動有適則不能解故往西南則利往東北則不利也

利見大人大人五也

貞吉二五位中正也

象曰山上有水蹇水下而山髙崎嶇奔湃蹇之象者也

君子以反身修徳水本在下之物而今居在上反身之義也反身者正乎外艮之象修徳者養乎中坎之象也

彖曰蹇難也險在前也見險而能止知矣哉釋蹇之義險止以二卦之徳言

蹇利西南往得中也不利東北其道窮也利見大人往有功也當位貞吉以正邦也釋蹇之彖辭往得中五爻也其道窮者止於艮也當位者二與五也

蹇之時用大矣哉贊其時之大也

初六往蹇來譽往者上進也來者下止也進則犯難

往則有譽

象曰往蹇來譽宜待也待謂待二往也

六二王臣蹇蹇匪躬之故王臣謂五之臣也蹇蹇入

難之深也匪躬之故爲王之事也

象曰王臣蹇蹇終無尢也

九三往蹇來反反者復來則得二可復往也

象曰往蹇來反內喜之也內二也

六四往蹇來連連者牽也來則下剛連之而往也象曰往蹇來連當位實也實者謂三剛也

九五大蹇朋來大者剛也剛陷乎柔中故曰大蹇朋者三也五與三爻皆剛故曰朋三非應非近三來則眾爻皆來矣

象曰大蹇朋來以中節也中謂二居中位故能盡臣而致三之來也

上六往蹇來碩吉碩者大也謂五剛也來則得乎五

者矣

利見大人大人五也

象曰往蹇來碩志在內也利見大人以從貴也內與貴皆指五而言

【坎下震上】

解緩也散也坎難震動動則離乎難矣解之義也利西南坎震者東北之卦也難解於東北至於西南

則無不利矣故曰利西南主內象言

無所往其來復吉往者進也來者復退歸也謂二爻也險難旣解則居中以復其安靜也主卦之內象爲言也

有攸往夙吉夙者早也險難有未解者當急往而解

之不可久擾也主卦之外像爲言也

象曰雷雨作解雷與雨交相作閉塞盡通解之象者也

君子以赦過宥罪赦宥者解之義過者震動之象罪者陷坎之象

彖曰解險以動動而免乎險解釋解之義險動以二徳言

解利西南往得眾也其來復吉乃得中也有攸往夙吉往有功也釋解之彖辭往得眾者坤象也乃得中者坎中象也

天地解而雷雨作雷雨作而百果艸木皆甲坼解之時大矣哉廣解之義而贊其時之大也

初六無咎居解之初承應皆剛故無咎

象曰剛柔之際義無咎也際謂交際也以柔之體入坎最淺能順乎剛難必解者也

九二田獲三狐獲者得之難也狐乃隠伏之物三狐

謂初三上也

得黃矢黃者中色矢者直也謂五也

貞吉位中正也

象曰九二貞吉得中道也

六三負且乘負者四也乘者二也

致冦至冦者上也

貞吝下乘乎二恃四而不歸二上負乎四牽二而不歸四頑然不解必致上至乃解焉解之正也在於夙解至於致冦所以吝也

象曰負且乘亦可醜也自我致戎又誰咎也爻辭貞吝而此釋無咎疑有誤耳

九四解而拇朋至斯孚拇者初也朋者二也二爻四爻皆剛故曰朋至初𨿽正應然必待二至乃孚者以二能獲其情也

象曰解而拇未當位也

六五君子維有解吉柔位乎中故稱君子維系也有解二也二爲正應故曰維二能獲三狐之情而退之故曰有解

有孚於小人小人者謂柔之爻也卽二所謂三狐者也得其情而使之甘於自退所謂有孚也

象曰君子有解小人退也不私已以解難如天地雷雨無間於艸木之微故小人亦信之而退安其所者也

上六公用射隼於髙墉之上獲之無不利公五也用謂五用上也隼者鷙害之物謂三也墉者內外之限亦三所居之地也上爻本柔而不中同爲難者五至此已孚之矣故可用以解三者也解之不解者惟三用其所應而解之獲之必矣故曰無不利

象曰公用射隼以解悖也悖謂三也

【兌下艮上】

損減也內卦本幹外卦本坤乾之上爻與坤之上爻往來本剛得柔本柔得剛本剛得柔爲損本柔得剛爲益凡卦以內爲貞而言故爲損也

有孚元吉無咎可貞孚者誠實也適乎時措之宜也而損所當損所謂有孚也貞者恆久也損而有孚則元吉無咎而可恆久矣

利有攸往其道上行故利往

曷之用二簋可用享當損之時𨿽約可用

象曰山下有澤損山下之澤潤上行而水漸減損之象者也

君子以懲忿窒欲懲者止也窒者塞也忿則淩物欲則溺己二者皆所當損者也懲忿艮之象也窒欲兌之象也

彖曰損損下益上其道上行釋損之義損幹之上而益坤之上也上行益在上也

損而有孚元吉無咎可貞利有攸往曷之用二簋可用享二簋應有時損剛益柔有時損益盈虛與時偕行釋損之彖辭與時偕行者損當適時也損卦之六爻惟三爻當可損之時初爻酌損四爻惟損其疾而已二爻上爻不可損亦不可益五爻則無損而有益者矣

初九已事遄往無咎酌損之已者止也止其事而不爲卽損其事之義也遄者速也酌者斟酌淺深之謂也處損之初旣損其事速往應四乃爲無咎也四爻但損其疾而已應四則酌損之道得矣

象曰己事遄往尙合志也合四之志也

九二利貞徵凶利貞者宜守其正也徵凶者動則有凶也弗損益之不可有所損益以失其正者也

象曰九二利貞中以爲志也中卽正也惟以守中爲志也

六三三人行則損一人三人者幹也損一人者幹之上爻也蓋萬化不窮惟二而已三則爲贅者矣所當損者也

一人行則得其友一人行者幹之上爻往坤之上位

也得位上柔交往來也

象曰一人行三則疑也贅故疑

六四損其疾使遄有喜無咎位當而過乎損之時不當損者矣惟有疾病則又不可以不速損之惟速損其疾則有喜而無咎矣六四爻乘承皆柔故有疾之象者也

象曰損其疾亦可喜也

六五或益之位得乎中而上承剛上益之也非出乎

應之正故曰或

十朋之弗克違元吉元直二十大貝也雙貝曰朋十朋者元也元者有國者之大寶也言益之至大者也弗克違者不求而必至之謂也故元吉無疑也

象曰六五元吉自上祐也上九之爻爲益體故有此象也

上九弗損益之無咎貞吉居損之終不以損益累其

心則無咎而得其損之正且吉也

利有攸往應乎三也

得臣無家三爻應乎我者也無家者國爾忘家之義也言應之之篤也三乃往來之爻故有無家安上爻之象也

象曰弗損益之大得志也

【震下巽上】

益增也內卦本坤外卦本幹幹之下爻與坤之下爻

往來剛來居柔故曰益

利有攸往剛柔往來二五中正

利涉大川上巽下震木下動也

象曰風雷益風得雷而增威雷得風而愈逺益之象也

君子以見善則遷有過則攺雷以動之遷善之義也風以散之攺過之義也遷善攺過者人益之大者也遷善震之象攺過巽之象

彖曰益損上益下民說無疆自上下下其道大光釋益之義損上益下者損乾益坤也民說無疆者益在下也

利有攸往中正有慶利涉大川木道乃行釋益之彖辭中正者二爻五爻也木道乃行者蓋巽遇震之象也

益動而巽日進無疆天施地生其益無方凡益之道與時偕行廣益之義動巽者以二卦之徳言天施地生者上益下也無疆者以悠久言無方者以廣大言與時偕行又言凡益之道皆當適乎時也益之六爻惟初與二五當益之時三四則惟益之於內上則不可益矣

初九利用爲大作元吉無咎初當益主𨿽利大有爲然在下位非元吉則不能無咎也與損卦之上九同體而所得異者居位髙下之不同也

象曰元吉無咎下不厚事也下者下位也厚事者重大之事也

六二或益之初爲益之主二爻近之而得益非正也

故曰或

十朋之弗克違義與損同

永貞吉正應在五守正則吉也初𨿽益我求則失正

柔近剛則易流故戒之

王用享於帝吉王者五爻也二爻當受益之時王若用之享帝則受福而吉者上言永貞吉此又言享於帝吉者是知不利於自求益而利於爲君之求益者也無疑爲吉耳

象曰或益之自外來也莫知其益而益之故曰自外來也

六三益之用防事無咎有孚中行告公用圭防事困心衡慮之事也有孚者中心誠實也防事宜有咎也因防事而增益不能至於有孚所以無咎也三爻與上爻爲應故有防事之象也中行者在一卦之中者也故三爻四爻皆曰中行其體在中則所益之事亦惟當在中者爲適時也圭所以通其中之信而已告公用圭者告公𨿽見於外而所用者亦惟在通中之信而已

象曰益用防事固有之也仁義忠信我固有之也言其所益者亦惟在其固有者耳

六四中行告公從中行義見上當位而居益之中故

告公而見信從

利用爲依遷國本下遷之爻故利用爲遷國之依依

者謂近五也

象曰告公從以益志也言見信於外則志益信於內也

九五有孚惠心勿問元吉心二也惠順也我以有孚而順二之心洪範所謂皇建有極用敷錫厥庶民者也有不待形諸言語而獲元吉者也

有孚惠我徳二亦以有孚而順五之徳洪範所謂錫

汝保極是也

象曰有孚惠心勿問之矣惠我徳大得志也

上九莫益之不當益之時而必欲求益故莫有益之

者也

或擊之五爲中正之主己乃乘之故爲其所擊非應

也故亦曰或

立心勿恆防恆者動不失時之謂也若立心勿恆矣

故防

象曰莫益之偏辭也或擊之自外來也此言莫益之之辭且就其一偏而言也更有或擊之者自外來也蓋重其防之意

【乾下兌上】

夬決也五剛下長而決一柔夬之義也

於王庭者播也播一柔於君位之前故曰於

王庭也

孚號有厲孚號者信其號令也有厲者柔𨿽微不誡

而決有危之道也

告自邑告誡自治之邑

不利卽戎卽從也戎兵也當夬之時小人易去不宜

從事於兵也

利有攸往順剛而動

象曰澤上於天夬澤居至髙必決而下注夬之象者也

君子以施祿及下居徳則忌施祿及下澤潤下之象居其徳而不施則與象反矣故忌

彖曰夬決也剛決柔也健而說決而和釋夬之義剛柔者以一卦之爻言健說者以二卦之徳言和者以兌吉也

於王庭柔乘五剛也孚號有厲其危乃光也告自邑不利卽戎所尙乃窮也利有攸往剛長乃終也釋夬之彖辭柔乘五剛者一柔爻在五剛爻之上也其危乃光者危消於孚號也所尙乃窮者尙兵乃徒爲窮兵黷武也剛長乃終者剛長當終於上爻之六位者也

初九壯於前趾壯者決之勇也前趾取最下而小之

象也

往不勝爲咎前犯乎剛往必見屈

象曰不勝而往咎也

九二惕號莫夜有戎勿卹惕怵懼也號者令也莫夜休息安靜之時戎謂初也卹憂也言當惕然孚號於安靜之時及其有戎不可憂也臨事過憂反失所措故戒之

象曰有戎勿卹得中道也先事則當惕及事則不可憂得居中之道也

九三壯於頄有防頄者顴也謂上恃其位足以相及故無所戒懼勇決於上者有防之道也

君子夬夬獨行遇雨若濡有慍無咎夬夬者非一決也言決之非和也雨者指上爻也獨行遇雨者三爻獨應乎上者也若濡者不至爲雨所濡也有慍者有決之之意也以是爲決決而無咎惟君子能之故稱君子也

象曰君子夬夬終無咎也

九四臀無膚後傷乎三也

其行次且前犯乎五也次且不進之貌

牽羊悔亡羊兌之象指五爻也牽羊謂牽挽五而進

不暴可以免悔也

聞言不信居位不當𨿽聞牽羊之義亦不信也象曰其行次且位不當也聞言不信聰不明也

九五莧陸夬夬莧者艸名柔脆之物謂上六也陸者道也上爻在五之前故曰莧陸夬夬義同九三之君子夬夬

中行無咎居中得正其行不暴故無咎

象曰中行無咎中未光也剛𨿽得位而未能使柔之自去尙費於決所以爲未光也

上六無號終有防羣剛下進使剛𨿽無孚號之戒亦

終爲其所決故終有防

象曰無號之防終不可長也

【巽下乾上】

姤遇也一柔成於下而遇剛姤之義也

女壯謂初爻也柔體𨿽微壯之幾也

勿用取女柔壯則剝剛女壯則侵男故戒之

象曰天下有風姤風行天之下物無不姤矣姤之象者也

後以施命誥四方取風行天下之義

彖曰姤遇也柔遇剛也釋姤之義

勿用取女不可與長也釋姤之彖辭

天地相遇品物咸章也剛遇中正天下大行也姤之時義大矣哉廣姤之義而贊其時義之大也中正五也以剛明之才遇中正之位也

初六系於金柅金剛也柅所以止車者謂二也牽於二故曰系柔方進而前爲剛止故取象於金柅象止柔也

貞吉從正而止則吉也

有攸往見防動則敵剛也

羸豕孚蹢躅羸尫弱也蹢躅者跳躑也豕系陰躁之物其形𨿽弱其性必躁猶柔體𨿽微其勢必不能止者也

象曰系於金柅柔道牽也以柔道而牽於二也

九二包有魚無咎包褁也魚者陰物也謂初也九二獨近乎初故包而有之遇𨿽非正當遇之時故可無咎也

不利賔賔禮正大而接乎外比而有之不宜爲正大

之用故曰不利賔

象曰包有魚義不及賔也

九三臀無膚乘剛也

其行次且行懼二也次且懷初也

厲無大咎無膚故危行次且故無大咎

象曰其行次且行未牽也未牽謂初也

九四包無魚起防魚指初也初六𨿽與九四正應爲二爻所包故曰無魚當姤之時二爻方得志若動則反防矣

象曰無魚之防逺民也民亦謂初

九五以包瓜者髙木堅實之木也謂五爻也瓜者柔脆在地之果也謂初爻也九五之與初六無相遇之道猶之以髙大堅實之木而欲包在地柔脆之瓜也

含章有隕自天含者畜也章者文徳也隕者傾墜也九五𨿽得中正之位於上而不遇乎民是未可爲也惟當自畜其徳以待之其有隕墜乃出於天非人之所能爲也

象曰九五含章中正也有隕自天志不舎命也志於道徳仁義之間不以命不遇而捨之也

上九姤其角吝無咎角在上爲至剛之物以剛在上故取此以爲象處姤之窮固無所遇其位不中宜取吝而無所咎

象曰姤其角上窮吝也

【坤下兌上】

萃聚也

亨王假有廟假者至也廟者所以聚祖考精神然非已之精神聚者不能假也王假有廟則王之爲王道盡焉矣

利見大人大人五也

亨利貞二五位正故利

用大牲吉稱其萃之義也

利有攸往順其萃之義也

象曰澤上於地萃澤居地上水皆聚之萃之象者也君子以除戎器戒不虞除者修而聚之之謂也將有所待而用必先聚其物取萃爲義也

彖曰萃聚也順以說剛中而應故聚也釋萃之義順而說者以卦之二徳言剛中者九五爻也應者六二爻也

王假有廟致孝享也利見大人亨聚以正也用大牲吉利有攸往順天命也釋萃之彖辭致孝享者盡萃之道則祖考來格

觀其所聚而天地萬物之情可見矣廣萃之義天地萬物之情於萃時亦可見

初六有孚不終有孚者應四也不終者柔也

乃亂乃萃三柔相比亂萃者也

若號一握爲笑一握者小貌若號者憂之淺也一握爲笑者樂之淺也心懷正應不安其聚故憂樂交戰於中者也

勿卹往無咎勿憂眾柔之相失而往求四之正應則

可無咎

象曰乃亂乃萃其志亂也

六二引吉無咎引者牽也正應在五內則以柔居中而安於類聚外則以五爲四據而未能有孚是必待其類引而萃乃得吉而無咎也

孚乃利用禴孚者誠信相與也禴者薄祭也始𨿽未孚引則孚矣孚則所用𨿽薄亦利若未孚而用禴未免有簡薄之嫌

象曰引吉無咎中未變也中下卦中也未變守中也固守其中引乃變也

六三萃如嗟如無攸利以類而聚乎柔也位剛故能

嗟而不自安然亦無攸利也

往無咎舎其類而往萃乎四則無咎

小吝四𨿽以剛爲萃之主非正應也故吝

象曰往無咎上巽也巽順也從上二陽有巽之體故也

九四大吉無咎大者周徧之義下得乎民上得乎君乃爲大也居臣之位而據有眾柔非萃之正者必上下周徧乃能吉而無咎也不然則田常季氏之徒類焉巳

象曰大吉無咎位不當也

九五萃有位無咎剛居中正有君之位也

匪孚元永貞悔亡民方萃乎四故有匪孚之悔惟修其善長之徳常久正固則其悔可亡也

象曰萃有位志未光也失萃之時故未光

上六賫咨涕洟無咎柔居萃終欲萃乎四而無其道

能憂危不安其上亦可無咎

象曰賫咨涕洟未安上也澤水惟下萃故不安其上也

【巽下坤上】

升進而上也

元亨進而順也

用見大人勿卹柔居尊位故有憂大人者二爻也用見大人當應二也卹則應必緩矣故戒之

南徵吉前進乎南順升之道也

象曰地中生木升木生地之中日見長茂升之象者也

君子以順徳積小以髙大進以徳之自然而無一毫之勉彊所謂順者也觀木之長以至於髙大則得之矣

彖曰柔以時升釋升之義

巽而順剛中而應是以大亨用見大人勿卹有慶也南徵吉志行也釋升之彖辭巽而順以二徳言剛中上也應五也

初六允升大吉允者信也有升之徳附二而升也象曰允升大吉上合志也上謂二合也

九二孚乃利用禴無咎五爻爲二之正應有孚者也未孚而用禴未免有慢忽之嫌故必待其交孚而後用之乃無咎也

象曰九二之孚有喜也

九三升虛邑三以剛而升柔坤順在前如入無人之

邑言至易也

象曰升虛邑無所疑也

六四王用亨於岐山吉無咎納下之升者與巳之升乎上無非順也周王用此道而亨於岐山故吉而無咎也

象曰王用亨於岐山順事也

六五貞吉位正也

升階由岐而至於丰鎬由一國而至於天下若升階

之易也

象曰貞吉升階大得志也

上六防升防者昏防也升至五爻已極矣上六居升之極不知不可升矣而一意於井此防然昏暗而升者也

利於不息之貞貞者徳之在內也惟於貞者進之不

息乃利

象曰防升在上消不富也

【坎下兌上】

困窮而不能自振之義

亨坎險兌說困而亨也

貞二五爻剛中也

大人吉無咎大人者二五也大人處困亦不失其正

則吉而無咎

有言不信兌象爲言坎象爲信兌坎相失故有言不

信耳

象曰澤無水困澤而無水困之象也

君子以致命遂志推致其命之當然兌說之象也君子所志不以窮困禍患而沮其所守坎維心亨之象也

彖曰困剛揜也釋困之義剛揜者剛爲柔所揜也幹之上爻交坤之中爻而爲兌則柔在剛上皆剛揜之義也

險以說困而不失其所亨其維君子乎貞大人吉以剛中也有言不信尙口乃窮也釋困之彖辭險以說者以卦之二徳言剛中者二爻五爻也

初六臀困於株木臀者物之底也初象株木槎枿之

木二也

入於幽谷三歲不覿初六在坎之下有幽谷之象前困乎二故益入於下至於三歲而不覿者蓋幽暗之甚也

象曰入於幽谷幽不明也

九二困於酒食坎爲酒食之象

朱紱方來朱紱者天子之服謂五也方來緩來之辭

五爲柔所掩故其來緩

利用享祀夫鬼神之道惟至誠貞一者能感通之也剛中而揜困揜困必能致誠一之至故所以利用享祀也

徵防居易以俟命當有以自求之者若輕躁而往必

獲困辱

無咎自取困辱無所可咎

象曰困於酒食中有慶也

六三困於石據於蒺藜入於其宮不見其妻防石者四爻也蒺藜者二爻也宮者本位也妻者上六之爻也

象曰據於蒺藜乘剛也剛謂二也

入於其宮不見其妻不祥也

九四來徐徐困於金車來者謂應初也徐徐者緩也爲五所乘故有金車之象下應初緩由上困於五爻之故也

吝有終吝者位不當也五爻之志同下故終遂其應

初之志

象曰來徐徐志在下也下謂初也

𨿽不當位有與也與謂五也

九五劓刖劓者謂五也刖者謂二也二五居應位而

皆爲柔揜故有劓刖之象

困於赤紱赤紱者諸侯之服謂三爻也

乃徐有說二五爻皆中𨿽困終亨

利用祭祀義同九二爻之利用享祀夫九二爻謂之享此謂之祭者享狹而祭廣也君臣之位不同故所用亦異也

象曰劓刖志未得也乃徐有說以中直也利用祭祀受福也

上六困於葛藟於臲卼葛藟者纒繞之物困於柔質也臲卼者危動之狀上六質柔位髙困極而思變之象也

曰動悔有悔徵吉當困之時動必有悔而不憚於動

則能徵而出乎困也

象曰困於葛藟未當也動悔有悔吉行也

【巽下坎上】

井人取食水之所也以爻言之則初剛上居五而爲坎以卦言則巽入坎水入而得水統卦爻之義皆井之義也

攺邑不攺井有邑則必有井蓋井有常所攺之則失水矣故邑猶可攺而井不可攺言井之佳者則不容攺之也

無防無得汲之不竭存之不盈

往來井井五與上也往來汲引𨿽多而井不失井之

道故曰井井也

汔至亦未繘井三也汔幾也繘綆也幾至而未及亦

與未下繘於井同言未及於用也

羸其瓶防二也羸毀敗也瓶者汲水之用言失其所

用也

象曰木上有水井井之水自下而上生木之水亦自下而上故取以爲象也

君子以勞民勸相勞民者勞徠其民也取往來井井之義坎之象勸相者勸民使相助也取井養不窮之義巽之象

彖曰巽乎水而上水井井養而不窮也釋井之義巽卦名水坎象上水者幹初爻上坤中而爲坎也不窮上而不竭也

攺邑不攺井乃以剛中也汔至亦未繘井未有功也羸其瓶是以防也釋井之彖辭剛中五也

初六井泥不食處至下而水未離乎泥也不食者不

可食也

舊井無禽禽與擒同獲也廢棄之井水不上行故無

所獲也

象曰井泥不食下也爻柔故其性下

舊井無禽時捨也

九二井谷射鮒射者注也如川谷之下注鮒者泥中之魚也謂初上無所相應而下注失井之道也不能濟物之象

甕敝漏下比乎初有甕漏之象

象曰井谷射鮒無與也上無與應故曰無與

九三井渫不食爲我心惻渫者治也惻者傷怛也剛居下體之上與上爲應得井之道者也故曰渫也應柔性下五剛得位而無相得之道故有不食之象也蓋有淸潔之泉宜其取食於人而不見食豈不爲我心惻乎

可用汲用者猶使之也九五𨿽不食之亦有可使汲之道也蓋夫子之是邦溫良恭儉譲而得聞政用汲之道也

王明並受其福王者指五也明則兼聽廣覽而不拘於常用則已得行其道君得享其功民得被其澤並受其福之謂也

象曰井渫不食行惻也求王明受福也求者可用汲之謂也茍爲不食求之亦有其道子貢所謂異乎人之求之也

六四井甃無咎甃者砌累也當位而承五體柔𨿽未

足有爲亦可以禦惡而致潔也

象曰井甃無咎修井也

九五井冽寒泉食冽者甘潔也泉以寒爲美九五剛居中正故曰寒泉食井以上出爲成功五未及乎上故不言吉

象曰寒泉之食中正也

上六井收勿幕收者汲取也幕者蔽覆也

有孚元吉有孚吉者自至而不可禦也元吉者井道

大成也

象曰元吉在上大成也

【離下兌上】

革變攺也

已日乃孚革不可遽必已日而後革革則孚矣已日

二也孚三四也

元亨利貞五也

悔亡四也

象曰澤中有火革澤有水者也而今反有火革之象者也

君子以治歷明時日月星辰之歷易春夏秋冬之代謝皆革之義也

彖曰革水火相息二女同居其志不相得曰革釋革之義水火以卦之二象言二女以陰卦言息烕息也相息故爲革

已日乃孚革而信之文明以說大亨以正革而當其悔乃亡釋革之彖辭文明以說者以二卦徳言天地革而四時成湯武革命順乎天而應乎人革之時大矣哉廣革之義言聖王用革之道而贊其時之大者也

初九鞏用黃牛之革鞏者固也堅靱固結未可遽革

故取黃牛之革爲象

象曰鞏用黃牛不可以有爲也

六二已日乃革之一爻爲一日過乎初故曰已日已

日乃可革之時

徵吉無咎徵者卽革之謂也九五上剛爲應故吉而

無咎

象曰已日革之行有嘉也

九三徵防貞厲處革之後猶徵不已則防一於貞

固失繼革之義則危

革言三就有孚就成也初未可就二就則革之三則

有孚故曰三就有孚

象曰革言三就又何之矣之者往也卽徵之義也

九四悔亡有孚攺命吉革卽有悔矣悔亡者革而當也當則人心皆信之矣故可攺前之命令湯武革命者是也

象曰攺命之吉信志也信乎人之志也

九五大人虎變剛居中正故曰大人虎兌象虎變威

徳感動自然變化之義

未占有孚占者問決也未占有孚孚之素也

象曰大人虎變其文炳也炳著也

上六君子豹變豹虎之屬亦兌象居柔變化小於虎

也故取豹爲象

小人革面小人居柔也頑而難信至此乃能革其外

貌而已有苗頑民之類是也

徵防革面而猶治之不已則危疑不堪故防

居貞吉處之以正不求盡革乃吉

象曰君子豹變其文蔚也蔚者隠然有文之謂也柔暗故有此象

小人革面順以從君也

【巽下離上】

器也以全體言之初虛像之足卦中三爻實像之腹五虛像之耳上橫象之也以二體言之離虛在中巽足在下承之又以木巽火皆之象者也

元吉亨之爲用變腥而爲熟易剛而爲柔水火不可同處能使相合爲用而不相害其爲亨也大矣以彖考之恐無吉字

象曰木上有火以木巽火烹飪乃用之卽之象者也

君子以正位凝命凝者聚止安重之象也蓋之形端正而之體安重君子觀此於位則象其正於命則象其安

彖曰象也以木巽火烹飪也聖人亨以享上帝而大亨以養聖賢釋之義象者謂爻之虛實也如之形亨飪者木入火爲然火之用惟燔與亨而燔不假器也亨飪者不過祭祀賔客二事而已而祭之大者無出於上帝而賔客之重者無過於聖賢也蓋事天尙質故言亨以享上帝養聖賢貴多故言大亨以養聖賢

巽而耳目聰明柔進而上行得中而應乎剛是以元亨釋之彖辭耳目者離也柔進而上行坤外交乾爲離而居上也得中者六五爻也剛者九二爻也應者亦應二也

初六顚趾上應乎四則有顚之象旣顚則趾反

居上而耳在下矣

利出否否者不善之物穢滓也在之初方當洗濯

之時𨿽顚而利出否也

得妾以其子無咎妾初也子四也

象曰顚趾未悖也利出否以從貴也貴謂四也

九二有實以剛應柔以實納虛得之實也我仇有疾仇者四也四近乎五有以間我故爲仇四

自欲下應乎初故曰有疾

不我能卽吉卽者就也

象曰有實愼所之也愼謹也之往應五也有仇故當謹其所往也

我仇有疾終無尢也

九三耳革其行塞雉膏不食耳五也革異也塞不通也雉者離之象膏爻柔之象雉膏五也不食三也三志在上與五爲異故其行則不通於雉膏則不食也

方雨虧悔終吉方匹也雨五也虧損也若能求匹於

五不與爲異則可損其悔而終吉也

象曰耳革失其義也用在五而與爲異故曰失其義也

九四折足覆公餗足初也餗實也下應乎初初趾方顚故有折足之象也足折則覆也而自失其義矣

其形渥防渥者沾濡之貌也九四兼三五之爻有兌

象故也

象曰覆公餗信如何也食而不失其期所謂信也

六五黃耳黃者中之色也耳者取柔爻之象也金者橫貫耳上以舉者也金以剛言以在

上言皆謂上九也

利貞

象曰黃耳中以爲實也

上九玉金則一於剛而已玉則具剛柔之理下

得乎五故有此象

大吉無不利道大成也

象曰玉在上剛柔節也剛柔謂上與五也

【震下震上】

震動也起也剛初動下而上起震之象也

亨動故亨

震來虩虩虩虩者盤桓恐懼之貌剛動而上爲柔所

閉故有此象

笑言啞啞啞啞者和適之貌柔破而上達也

震驚百里震爲雷雷之所及百里百里之物無不震

驚者也

不防匕鬯自亨以下皆主初爲言也匕以載實升之於爼鬯以灌地而降神震長子主器之人故以祭祀言當薦牲酌祼之時至誠精一𨿽遇震驚而不失其守也

象曰洊雷震洊者再也重也雷聲相因則雷益厲震之象也

君子以恐懼修省恐懼震爲柔閉之象修省震動之象

彖曰震亨震來虩虩恐致福也笑言啞啞後有則也震驚百里驚逺而懼邇也出可以守宗廟社禝以爲祭主也釋震之彖辭欲上而未得上故恐則者天則也驚者卒遇於外心無主也懼者惕然修之於內心有主也出可以守宗廟社禝以爲祭主者上少不防匕鬯四字

初九震來虩虩後笑言啞啞吉乾始交坤而爲震初爻乃震之所以爲震者震之用在下初爻與四爻皆在卦之下而最下者爲獨吉也夫柔閉乎上故盤桓恐懼不安但剛方來非柔所能終閉者故又笑言和適也

象曰震來虩虩恐致福也笑言啞啞後有則也

六二震來厲震來者初也厲者二爻也初震而上故

危者也

億防貝萬萬者爲億億猶大也貝者所有之資也其

來也盛故大防其所有也

躋於九陵勿逐七日得躋者升也九陵者至髙之陵也逐者追也七日者卦有六位七乃更始也剛方來上能順其上而至於九陵𨿽大有所防事旣終時旣易當自復也

象曰震來厲乘剛也剛謂初也

六三震蘓蘓震行無眚蘓蘓畏懼不安之貌去初旣

逺順而先行亦可無眚

象曰震蘓蘓位不當也

九四震遂泥泥滯溺也四亦震之主性本上而下溺乎柔故成其泥而不盡其爲震之道也

象曰震遂泥未光也

六五震往來厲震往來四也厲五也夫九四欲上而下牽乎柔故以往來爲言也然往來則其震緩矣𨿽緩亦危

億無防有事來緩故萬萬無所防失有事者謂有危厲之事也然六五之爻居中𨿽有其事而不能爲五害者也

象曰震往來厲危行也其事在中大無防也大卽億之義

上六震索索視矍矍徵凶索索者志气不存之狀矍矍者不定之貌三則初震尙及故順其行而無眚此則四震不能及矣不當徵者也徵則反防矣可與三同行乎

震不於其躬於其鄰無咎躬本位也鄰者五爻也四剛所震不震於躬而震於五所以索索矍矍者乃畏鄰而戒故無咎

婚媾有言畏懼之過𨿽親亦疑

象曰震索索中未得也位不中故中未有得𨿽防無咎畏鄰戒也

【艮下艮上】

艮其背不獲其身行其庭不見其人無咎艮止也剛自下升極於上而止艮之義也背者無所見止其背則無心目之牽止於正者也至切者身不獲其身內不溺於已者至近者人不見其人外不牽於人者也止其背而不獲其身行其庭不見其人則可見其止於自然而無毫髮之私也又艮止於上而物之背在上故取背爲象

象曰兼山艮兩山相疊則山極髙艮之象也君子以思不出其位其位所止之地不出止其所也艮止之象

彖曰艮止也時止則止時行則行動靜不失其時其道光明釋艮之義時者適當其可之謂也若動若靜皆不可失也旣至所止之時則止未至所止之時則行行非止所以爲止也其道光明者艮也震剛陽動於下坎則陽陷於中艮則陽著於上陰柔不得而揜之故光明

艮其止止其所也上下敵應不相與也是以不獲其身行其庭不見其人無咎也釋艮之彖辭止其所者各止其所也如君止仁臣止敬子止孝父止慈也敵應不相與若在他卦亦有相與者艮體背不相見故不相與也

初六艮其趾無咎趾者在下之象也初六居艮之初

知以止爲事故能止於無咎之地

利永貞柔不能常固故戒之

象曰艮其趾未失正也不動故未失正

六二艮其腓不拯其隨拯者救也腓者躁動之體也又近乎九三之爻不拯則動而隨之矣居中故可拯之義

其心不快知止而好動交戰於中故不快

象曰不拯其隨未退聽也退聽則知止矣

九三艮其限列其夤限猶界也謂其界乎四柔之中也列者絕也夤膂肉也當止而上牽乎柔失其所止之義故有列夤之象

厲燻心不安之勢燻爍其心

象曰艮其限危燻心也

六四艮其身無咎當心之所與咸位同不言心者心不可見夫身者心之體也其身止則知其心亦止之者矣

象曰艮其身止諸躬也

六五艮其輔言有序輔頰車也旣止其輔則言不妄

出矣

悔亡六五以柔居尊位宜有悔也以中正而止則其

悔可亡

象曰艮其輔以中正也

上九惇艮吉惇者厚也幹三爻交坤而爲艮上爻乃艮之所以爲艮者艮之用在上三與上皆在卦之上而最上爲獨吉也所謂止以時止其所者也止於至善故以惇言

象曰惇艮之吉以厚終也

【艮下巽上】

漸進以序也

女歸吉少男在內長女在外三四相交故有女歸之象自二至五位皆當初上位𨿽不當剛上柔下亦得尊卑之正故爲吉也

利貞二五爻也中四爻𨿽當位而三爻四爻相比非

正應也故惟二爻五爻相應爲正也

象曰山上有本漸山者艸木之聚山上之木髙大有漸漸之象也

君子以居賢徳善俗以賢徳善俗者漸化之象者也君子體之

彖曰漸之進也女歸吉也進得位往有功也進以正可以正邦也其位剛得中也止而巽動不窮也釋漸之彖辭進得位者六四爻也幹之下爻而交坤之上爻爲艮也坤之上爻交幹之下爻而爲巽也蓋漸義上進故只取坤爻進爲義六本居三今進居四爻位皆當故曰得位也夫得位則往有功矣進以正位五也剛得中亦五也五位中正其進以正邦也止而巽者以二卦之徳言止巽而進則動不失其正而自不窮者也

初六鴻漸於幹鴻之爲物也至有時羣有序漸之進

也有類乎此故取以爲象幹水湄也

小子厲有言無咎小子幼稚也柔居初故稱小子四爲敵應故厲有言幼稚之厲何咎之有

象曰小子之厲義無咎也

六二鴻漸於磐飲食衎衎吉磐石之安平者衎衎得志和樂之貌居中應五進之安且易者也

象曰飲食衎衎不素飽也素飽者與素餐同義言能樂五之道不素飽也

九三鴻漸於陸夫徵不復婦孕不育防陸者平原也夫者三也婦者四也兩爻相比而非正故徵則不敢復孕則不敢育

利禦冦異體而相得

象曰夫徵不復離羣醜也羣者謂五上也已本居四與五上二爻皆剛今以柔進居四而已退居三故曰離羣

婦孕不育失其道也失夫婦之道而孕故至於不敢育也

利用禦冦順相保也

六四鴻漸於木或得其桷無咎木漸髙矣桷者橫平之柯謂五爻也四爻本不正鴻不能木棲今進於木有不安之象然居巽順之始或可以得其平柯而棲也故無咎

象曰或得其桷順以巽也

九五鴻漸於陵婦三嵗不孕終莫之勝吉陵者髙阜也婦二也爲三四所隔故至於三歲之遲然中正之道終非邪僻之所能勝也

象曰莫之能勝吉得所願也

上九鴻漸於陸其羽可用爲儀吉陸當作逵雲路也羽鴻所用以進者上九至髙爲進之極進至於是乃賢達之髙致而所用以進之序可爲儀法也豈非吉者哉

象曰其羽可用爲儀吉不可亂也

【兌下震上】

歸妹婦人謂嫁曰歸妹者少女之稱長男在外少女

在內男動而女說歸妹之義也

徵防卦之中四爻位皆不當又卦體以說而動動必

失正故防

無攸利柔居剛上顚倒失位故無攸利

象曰澤上有雷歸妹澤上之雷將歸息乎澤歸妹之象也

君子以永終知敝永終生生相續之象知敝說動敗徳之象

彖曰歸妹天地之大義也天地不交而萬物不興歸妹人之終始也釋歸妹之義天地大義者陰陽交感男女配合義之大者也天地不交言交也謂四位與三位交也歸妹者女之終也而生生之道乃始乎此耳故曰人之終始也

說以動所歸妹也說以動者以二卦之徳言徵防位不當也無攸利柔乘剛也釋歸妹之彖辭位不當者二三四五爻也柔乘剛者坤下爻退居幹上位也或曰柔謂三五爻剛謂二四爻蓋男女有尊卑之位夫婦有倡和之禮乃其常也今柔居剛上皆失其常矣

初九歸妹以娣娣者女弟也謂媵屬女居下位娣媵

之象也

跛能履無應不行故跛居位得當而近乎二爻也故

能履

徵吉適二而媵乎五得娣之正也故吉

象曰歸妹以娣以恆也跛能履吉相承也承二復承五也

九二眇能視失位故眇居中故能視

利幽人之貞退處幽閒守善於身乃其正也

象曰利幽人之貞未變常也𨿽失位而居中故能守其常而不動

六三歸妹以須須者待居下體之上本非賤者以失

位無徳無受之者故待

反歸以娣不能守其身以娣媵而歸二

象曰歸妹以須未當也

九四歸妹愆期愆期過時也九四失位無應者故曰

過時

遲歸有時剛體在女子爲賢明有徳時茍未遇寧遲

歸而待時也

象曰愆期之志有待而行也

六五帝乙歸妹柔居尊位有帝乙歸妹之象

其君之袂不如其娣之袂良娣者謂初爻也袂者容飾也五居柔失位𨿽貴而無飾初剛得位𨿽賤而有華者也

月幾朢吉幾朢未及於滿也今𨿽未滿而有滿者至

猶袂未良而貴也

象曰帝乙歸妹不如其娣之袂良也其位在中以貴行也貴謂居君位

上六女承筐無實士刲羊無血無攸利士與女皆指本爻言筐與羊皆指應爻言三柔爲虛有筐之象下體爲兌有羊之象三爻失位不能相應故有無實無血之象

象曰上六無實承虛筐也

【離下震上】

丰大也

亨大故亨

王假之假者至也蓋丰大之時惟王者能無所不至

者也

勿憂宜日中勿憂者不可憂也憂則所主或偏所謂至者有所不至矣宜如日之中則自無所不照故曰勿憂宜日中

象曰雷電皆至丰明與震皆行气之至盛丰之象者也

君子以折獄致刑折獄離明之象明則折獄無濫致刑震懼之象震者陽破陰刑者君子懼小人

彖曰丰大也釋丰義

明以動故丰王假之尙大也勿憂宜日中宜照天下也釋丰之彖辭明以動合二卦之徳言其致亨之道也丰字疑當作亨尙大者言王能尙其丰之大也宜照天下者蓋使心無所倚心無所倚則照無所不至矣

日中則昃月盈則食天地盈虛與時消息而況於人乎況於鬼神乎因丰而致戒也言時之不畱易失之偏也

初九遇其配主𨿽旬無咎配主者四也四在應位故曰配主旬者均也初四爻皆剛故曰旬均則相敵理勢之常也惟丰盛之時事物甚多其明易惑故以剛明同徳而相遇𨿽均無咎也

往有尙往謂往四也尙嘉尙也以是而往有嘉尙之

功者也

象曰𨿽旬無咎過旬災也過旬則偏暗而不相照故有災

六二丰其蔀日中見斗蔀者覆瞹障光明之物斗星之有光者日昏則見日中見之暗之甚也六二爻位皆柔惑於丰盛故所見反小故取此丰蔀見斗以爲象也

往得疑疾有孚若吉往者謂往五也二五兩爻皆柔故其才亦均然五位剛二位柔故其往又得疑疾有孚者二五位皆中也若者謂五爻也五位剛故又能以有孚之道二使之明者也蓋其不惑於丰故吉

象曰有孚若信以志也志本相應故有孚可以之者也

九三丰其沛日中見沬沛古本作斾幡幔圍蔽於內者沬星之防小者與上爲應爲上所蔽反甚二四故取此爲象

折其右肱無咎折毀也其者指三爻也前爲右肱右肱者謂上爻也九三欲用上爻之切如右肱然也蓋上柔暗益甚不合而去故曰折其右肱咎不由已故曰無咎

象曰丰其沛不可大事也所見者故小

折其右肱終不可用也失其所應此亦終不可用者也

九四丰其蔀日中見斗位柔故亦丰蔀見斗之象遇其夷主吉夷者等也謂初爻也初四二爻皆剛故

曰夷

象曰丰其蔀位不當也日中見斗幽不明也遇其夷主吉行也行謂應初

六五來章有慶譽吉章者二爻也二居文明之中故以章言來者謂致二之來也卽若之謂也相照而得處丰之義故有慶而又有譽且吉也

象曰六五之吉有慶也

上六丰其屋蔀其家屋居也家所居戶牖之內也旣

丰其屋又蔀其家障蔽幽暗之甚也

闚其戶閴其無人三嵗不覿防闚者門中視也閴者靜也覿者見也闚其戶閴其無人三不得見於上也三嵗不覿上終不見於三者也蓋失其處丰之道者故防

象曰丰其屋天際翔也上爻居天位之極故曰天際也翔者飛而去也言上六爻去九三爻之逺也

闚其戶閴其無人自藏也言上自藏之深也

【艮下離上】

旅覊旅也

小亨柔居尊位故曰小亨

旅貞吉得旅之正則吉也謂二五之爻

象曰山上有火旅火行山上而不畱旅之象者也君子以明愼用刑而不畱獄明離之象愼艮之象不畱獄火行而不處之象

彖曰旅小亨柔得中乎外而順乎剛止而麗乎明是以小亨旅貞吉也釋旅之彖辭柔得中乎外者坤卦之上爻而交乾卦之中爻以爲離體也順乎剛者順乎卦之上九爻也止而麗乎明者以二卦之徳言小亨五爻也

旅之時義大矣哉贊旅之時義也

初六旅瑣瑣斯其所取災瑣瑣者猥細之狀處最下

之位旅之淺者也故猥細取災

象曰旅瑣瑣志窮災也

六二旅卽次卽者就也次行舍也在內得旅位之中

者也

懷其資資者財貨也六二上承乎剛之爻故曰懷其

資者也

得童僕貞童僕者謂初爻也六二當位故能得童僕

之正

象曰得童僕貞終無尢也

九三旅焚其次居髙非旅之次近離故焚

防其童僕童僕者謂初爻也初六爲六二所據故防

其童僕

貞厲以旅之正言之則危

象曰旅焚其次亦以傷矣以旅與下其義防也下謂初也

九四旅於處處者居也履位不當爲旅不次而安居

失旅之正者也

得其資斧資者財貨也斧者利器也得剛之體又下

得乎剛也

我心不快有財有器而失旅位之正不適於用故心

不快也

象曰旅於處未得位也得其資斧心未快也

六五射雉一矢亡終以譽命雉者謂上爻也射雉者承乎上爻也雉蓋文明之鳥六五以柔承剛故有射雉之象一亡矢者得上之易也終者謂上也終以譽命者上以譽命及五也

象曰終以譽命上逮也上謂上爻卽終之義也逮者及也

上九鳥焚其巢鳥巢安於髙者也焚亦離象上以剛

自居而過亢故焚

旅人先笑後號咷居至髙之位故笑旅賤之人而據

髙位義之所必失故號咷

防牛於易防離卦有牛之象也爲五爻所得故在此曰防然五爻之體柔順故防牛於肆易之中而不自知者也

象曰以旅在上其義焚也防牛於易終莫之聞也處上無應又復肆易其誰告之

【巽下巽上】

巽入也順也柔伏於二剛之下而上順乎剛巽之義

者也

小亨柔長也

利有攸往柔皆順乎剛也

利見大人剛居二五也

象曰隨風巽風從風而不逆巽順之象也

君子以申命行事申命者重巽之象也行事者風之象也

彖曰重巽以申命釋巽之義申者重也巽爲號令是取二剛示乎上而下之一柔有順之之象也一巽見於蠱則曰先甲後甲重巽申命者主在上巽故於五曰先庚後庚

剛巽乎中正而志行柔皆順乎剛是以小亨利有攸往利見大人釋巽之彖辭剛巽乎中正二五爻也柔者初四也

初六進退巽柔不決

利武人之貞斷決也位剛故有此象

象曰進退志疑也利武人之貞志治也

九二巽在牀下牀者人之所以安也柔巽過其所安

者也

用史巫紛若吉無咎史接人者巫事神者皆善口舌者也紛若者丁寧煩悉之意也巽過乎實惟可用於史巫則吉而無咎二兼上有兌體故有史巫口舌之象者也

象曰紛若之吉得中也

九三頻巽吝頻者屢也爻位皆剛勉彊爲巽者也故

屢巽屢否如是之人豈不可吝

象曰頻巽之吝志窮也

六四悔亡居柔無應宜有悔者處巽之時而能得上

下故其悔可亡

田獲三品田者獵也獲得也三品者一爲幹豆一爲賔客與克庖一頒徒禦言徧及上下也承乘皆剛故取此爲象

象曰田獲三品有功也

九五貞吉悔亡無不利剛體近柔宜有悔者得位正

中故吉而悔亡無不利也

無初有終申命則後命爲用

先庚三日後庚三日吉蠱之甲下巽也巽之庚上巽也上巽而五當君位故於爻辭見之十干自甲至已爲陽自庚至癸爲陰陽主生之始陰主成之始甲者於時爲春春夏一气也庚者於時爲秋秋冬一气也先庚三日者丁也後庚三日者癸也丁者叮嚀之義也癸者揆度之義也蓋聖人重於舉事故先之所以謹其始後之所以圖其終叮嚀揆度言當如是乃爲得吉也

象曰九五之吉位正中也

上九巽在牀下防其資斧貞防處巽之極巽順過甚旣失其所安又防其所有巽之正乎所必防也反復之辭

象曰巽在牀下上窮也防其資斧正乎防也正乎問之辭防也答之辭

【兌下兌上】

兌說也見也一柔見於二剛之上喜見乎外兌之義

者也

亨剛中而柔外

利貞二五剛中也又說易失正故戒之

象曰麗澤兌澤附澤而相潤兌說之象也

君子以朋友講習講兌說之象習重兌之象彖曰兌說也釋兌之義

剛中而柔外說以利貞是以順乎天而應乎人釋兌之彖辭剛中者二五兩爻也柔外者三爻上爻柔在外也

說以先民民忘其勞說以犯難民忘其死說之大民勸矣哉廣兌之義

初九和兌吉和者不流於邪也在說之初取柔最逺

無所應系得說之正者

象曰和兌之吉行未疑也未牽於陰故未疑若四則有商兌之疑矣

九二孚兌吉悔亡剛中故有孚近柔冝有悔者居中

故悔可亡

象曰孚兌之吉信志也在中故以信志言

六三來兌防來者四也柔居不正之位比四爲說而

失正者也

象曰來兌之防位不當也

九四商兌未寧介疾有喜商者度量也上承下比未能自決者故商度未安所向也疾者比乎不正而爲已害謂三爻也若介然去之而能承五之中正則有喜者也

象曰九四之喜有慶也

九五孚於剝剛中故有孚得位近柔信柔之附者以一卦言之五爻說近乎極不如二爻之孚也說極則易失正柔附則必剝剛也

有厲處髙位而親小人有危之道也

象曰孚於剝位正當也

上六引兌引者牽誘也柔居五之上牽誘五爻而爲

說者也

象曰上六引兌未光也引牽爲說甚非光大之道者也

【坎下巽上】

渙散也離也

亨二與四交用故亨

王假有廟假至也人生則神气聚死則神气散矣渙散之時故立廟以聚之耳然非有王者之徳則不能至有廟也

利涉大川木在水上舟楫之象也

利貞剛中也

象曰風行水上渙水遇風而散渙之象也

先王以享於帝立廟取救渙爲義

彖曰渙亨剛來而不窮柔得位乎外而上同王假有廟王乃在中也利涉大川乘木有功也釋渙之彖辭剛來而不窮者二爻也幹之下爻交坤之中爻而爲坎也二爻在卦之中故不窮柔得位者四爻也坤之中爻上交於幹之下爻而爲巽也上同者四上同乎五也王乃在中者五也

初六用拯馬壯吉拯救也馬所用以行者馬壯則行

速言用救渙之急也

象曰初六之吉順也

九二渙奔其機悔亡機憑據以爲安者謂二爻也九二居中安靜故以機爲象奔者來之急也九二爻以剛居柔宜有悔者然當渙之時來而不窮故其悔可亡者也

象曰渙奔其機得願也

六三渙其躬無悔四爲渙之主六三爻切近之蓋風之渙水在水之面今三居坎之上渙其躬之象也水受風渙而有文故可無悔此渙而自治者也何悔之有乎

象曰渙其躬志在外也外四也

六四渙其羣元吉四與初及三爻皆陰柔故曰羣言能散其同類之私羣而上同乎五爻者也故得元吉以卦變言之其羣亦謂初爻與三爻也四本居二之爻與初爻三爻皆柔者也今剛來居二而已上居四故曰渙其羣

渙有丘匪夷所思丘者聚也夷者平常也聚蓋謂二也散其三爻與初爻而有二來聚也匪夷所思者九二非應非近謂非平常所思者也治渙有此故其功獨大

象曰渙其羣元吉光大也

九五渙汗其大號九二爲應位而居坎之體故稱汗九五當位大出號令澤被天下如人身之汗浹於四體者也

渙王居無咎大號之渙惟居王位者乃可無咎象曰王居無咎正位也正其君之位

上九渙其血去逖出無咎下應乎三爻三居坎之上故稱血逖者逺也坎難在內四爻五爻得位皆以散其難爲功居無位之地但能自散其難逺去以致無皆而已

象曰渙其血逺害也

【兌下坎上】

節有限而止節之義也

亨五剛中也

苦節不可貞貞固守以爲正之謂節之正者止乎中

過乎中則爲苦矣謂上爻也

象曰澤上有水節澤容水而有限節之象也君子以制數度議徳行制度數節乎外也兌說之象議徳行節乎內也坎維心之象

彖曰節亨剛柔分而剛得巾苦節不可貞其道窮也說以行險當位以節中正以通釋節之彖辭剛柔分者乾剛分上爻居坤之中而爲坎也坤柔分中爻居幹之上而爲兌也剛得中者五爻也其道窮者上爻也說以行險者以二卦之徳言當位正中者皆指五爲言也

天地節而四時成節以制度不傷財不害民廣節之義而明聖人用節之道也

初九不出戶庭無咎戶庭戶外之庭也處節之初在

剛之後故能不出而無咎

象曰不出戶庭知通塞也塞者謂二爻之剛在於前也

九二不出門庭防門庭門內之庭也前無剛爻之塞而五又爲應位乃當出之時者也而九二之不出門庭故防

象曰不出門庭防失時極也極中也過守其位之中而失時中也

六三不節若則嗟若無咎三柔居說之體而爲往來之爻故不能節也不能自節𨿽嗟何咎六故不能節三故能嗟

象曰不節之嗟又誰咎也

六四安節亨安者順而無所勉彊之謂當位故安得

乎五故亨

象曰安節之亨承上道也上謂五也

九五甘節吉甘者樂易無難苦之謂中正以通天下

皆說從之矣

往有尙往者行也以斯而行人皆尊尙之

象曰甘節之吉居位中也

上六苦節貞防上六位過乎中故節亦過乎中矣過中則苦而難行若苦而難行自以爲正所以爲防之道也

悔亡心有所未足者故悔若以苦爲正矣則何悔之

有乎

象曰苦節貞防其道窮也

【兌下巽上】

中孚信也兌說從上巽順應下孚之義也爲卦三四爻以柔居全體之中中虛也二五爻以剛居二體之中中實也虛者所以受信實者所以爲信中孚之義者也

豚魚吉豚魚者無知難感之物也以實而孚故能感及豚魚而吉也中孚卦之六爻惟二五爻以剛相與故其孚皆實初上爻所與皆柔其孚多虛故或不燕或貞防也

利涉大川卦之全體中虛有舟之象也又木在澤上

故利也

利貞二五中正也

象曰澤上有風中孚風動感澤澤虛受風中孚之象者也

君子以議獄緩死議獄者兌之象也緩死者巽之象也又言獄多主之離象中孚乃兼兩爻象離故亦言獄也

彖曰中孚柔在內而剛得中說而巽孚乃化邦也釋中孚之義柔在內三四爻也剛得中二五爻也說而巽以二卦之徳言

豚魚吉信及豚魚也利涉大川乘木舟虛也中孚以利貞乃應乎天也釋中孚之彖辭舟虛者以卦象言應乎天五天位也

初九虞吉有他不燕虞者度也有他者四爻也燕者安也初與四爲應必虞度其可信乃爲吉也然四近乎五爻有他謂有五也志在乎五則不安於初矣故曰有他不燕也初九居中孚之始故當審度其信乃得吉也

象曰初九虞吉志未變也變動也言虞度其志未動之時所以吉也

九二鳴鶴在陰其子和之我有好爵吾與爾靡之在陰者謂九居二也靡與縻同系也以剛居中與五位應孚之中實信之自然者也故有鶴鳴子和我爵爾縻之象

象曰其子和之中心願也

六三得敵或皷或罷或泣或歌敵者四也同體故曰敵或者不定也皷者動也罷者息也泣者悲也歌者樂也信者有常之謂動息悲歌之無常者安能有信哉蓋六三之爻與六四之爻柔而相比但位居剛故有此象也

象曰或皷或罷位不當也

六四月幾望月者陰物受日之光者也近九五之剛故有此象也幾望者尙未滿也六四乃柔體不實𨿽能得九五之剛而下未絕乎三爻之柔故其信未至充滿也

馬匹亡無咎馬者已之所乘匹者類也皆謂六三也言六四之爻系三爻之心旣去則可無未充滿之咎者矣

象曰馬匹亡絕類上也類者陰也絕三之類而上從五也

九五有孚攣如無咎九五剛實居中故孚攣如固結之義九五居君之位能以孚信固結於天下則何咎之有

象曰有孚攣如位正當也

上九翰音登於天翰羽虫也音登於天聲之虛也與

三爻爲應三柔不實故有此象

貞防上居中孚之終信之成也有信之名無信之實

中孚之正乎故防

象曰翰音登於天何可長也

【艮下震上】

小過小柔也二剛四柔柔過於剛小過之義也亨五也

利貞二五也

可小事柔盛也

不可大事剛微也

飛鳥遺之音不宜上宜下大吉卦之全體有飛鳥之象中二爻象身上下四爻象翼小過柔爲主柔性下故宜下則大吉

象曰山上有雷小過山上之雷其聲未壯小過之象也

君子以行過乎恭防過乎哀用過乎儉恭也哀也儉也皆過乎衰非過乎盛也小過者柔過盛也君子主剛爲義故過乎衰

彖曰小過小者過而亨也過以利貞與時行也柔得中是以小事吉也剛失位而不中是以不可大事也有飛鳥之象焉飛鳥遺之音不宜上宜下大吉上逆而下順也釋小過之彖辭小者五也五居三四爻之上而爲一卦之主故曰小者過而亨與時行謂之小過之時而用其正也柔得中二五也剛失位而不中三四也上逆下順陰之道也

初六飛鳥以防初上二爻有翼象故皆稱飛鳥柔過

而不中故防

象曰飛鳥以防不可如何也

六二過其祖遇其妣祖剛也妣柔也過祖者過三四爻也遇妣者遇五爻也二爻越三四爻而應五故曰過曰遇也蓋小過之卦惟六五之爻得位故諸爻多主五爲言

不及其君遇其臣無咎柔過而居五位遇之不可及

其君之道若以其臣之道則無咎也

象曰不及其君臣不可過也

九三弗過柔盛之時剛不可過故戒

防之防五也

從或戕之防戕者殺也柔盛滅剛故曰戕五非應非

近故曰或

象曰從或戕之防如何也

九四無咎位柔故可無咎

弗過義同三

遇之遇乎五也

往厲必戒往者猶久也久處有危必當戒愼也勿用永貞柔性無常不可永貞與幹母之蠱同義象曰弗過遇之位不當也往厲必戒終不可長也

六五密雲不雨自我西郊柔盛居上故有密雲之象

獨陰不能自成故不雨

公弋取彼在穴公者五也弋取之易也彼者二也穴

謂二柔居中也

象曰密雲不雨已上也陰已居上故不能成雨

上六弗遇遇者遇五也凡卦自下而上今在五上故

弗遇

過之過之者過乎五也

飛鳥離之防是謂災眚離者過之逺也過而不中故

防至於天災人眚俱有也

象曰弗遇過之已亢也

【離下坎上】

旣濟六爻皆已當位旣濟之義也

亨小所亨者小謂二也六爻獨二有亨之道體柔故

曰亨小

利貞六位當也

初吉二也離明在內也

終亂上也旣濟之終則變爲未濟矣又坎之難在外像曰水在火上旣濟水在上而潤下火在下而炎上相交而相用旣濟之象也

君子以思患而豫防之思患坎難之象豫防離明之象

彖曰旣濟亨小者亨也利貞剛柔正而位當也初吉柔得中也終止則亂其道窮也釋旣濟之彖辭剛柔正者乾坤相交而爲坎離也五爻以剛居上二爻以柔居中蓋上下定位剛柔正也剛居陽位柔居陰位位當者也柔得中者指六二之爻也其道窮者指上六之爻也

初九曵其輪濡其尾無咎輪者在下尾者在後皆初之象也曳者不進也濡者沾濡也夫獸之涉水必掲其尾若尾濡則不能涉矣初九居離體之始明濟之義爲能曳其輪而不急於濟故𨿽有濡其尾之象亦可無咎

象曰曳其輪義無咎也

六二婦防其茀茀婦人行以自蔽者防茀則不可以行矣蓋九五爻爲六二爻之正應已所賴以行者而五爻則溺乎二柔之中而未應故有婦防其茀之象者也

勿逐七日得逐則失正矣卦旣一終當復得其正者

故勿逐

象曰七日得以中道也

九三髙宗伐鬼方三年克之小人勿用克者勝也有商之初旣濟也髙宗乃旣濟之中未至於亂者也升平之世而爲國家難者惟四夷耳九三爻近坎故有鬼方之象居離之體故有伐之象賢君畏愼重於舉事不恃其旣濟之盛而急取故至於三年之久小人反是故戒勿用

象曰三年克之憊也憊者自壊之謂必待鬼方自壞乃克之所以至於三年之久也

六四繻有衣袽終日戒繻細密之羅可爲衣者袽衣之敝敗者蓋繻𨿽美則必至於有袽之時事𨿽濟則必至於未濟之日六四居變之始而應初故知終日戒愼乎此也

象曰終日戒有所疑也

九五東鄰殺牛不如西鄰之禴祭實受其福東鄰者陽也謂五爻西鄰者陰也謂二爻殺牛盛祭也禴者薄祭也二五爻皆中二爻當旣濟之初故祭𨿽薄而受福五當旣濟之終故祭𨿽盛而無益二必得五而亨故特於五之

象曰東鄰殺牛不如西鄰之時也實受其福吉大來也

上六濡其首濡者坎之象也首者上之象也

厲至髙而濡首故厲

象曰濡其首厲何可久也

【坎下離上】

未濟六爻皆未當位未濟之義也

亨五也

小狐汔濟濡其尾無攸利狐坎之象汔者幾也尾謂初也幾濟而濡其尾則其力竭而不能濟者矣何所利哉

象曰火在水上未濟火上而炎上水下而潤下兩不相用未濟之象也

君子以愼辧物居方愼者坎水之象也辧者離明之象也居方者水火各定其位之象也

彖曰未濟亨柔得中也小狐汔濟未出中也濡其尾無攸利不續終也釋未濟之彖辭柔得中者五爻也未出中者初未及坎中也不續終者亦初也以卦之體言之則上爻爲首下爻爲尾以爻之序言之則初六爲事之始上九爲事之終始旣濡其尾則不能終續矣

𨿽不當位剛柔應也廣未濟之義

初六濡其尾吝以柔居剛不知未濟之義而急於濟

者故致有濡尾之吝

象曰濡其尾亦不知極也極中也言其濡尾亦由未知出中之義

九二曳其輪貞吉以剛居中上應六五之爻有才濟難者也然以剛應柔易生淩忽之心故必緩其所以行乃得正而吉也

象曰九二貞吉中以行正也

六三未濟徵防亦以柔居剛而急濟當未濟之時而

往宜其防也

利涉大川下乘乎剛而將出險故利

象曰未濟徵防位不當也

九四貞吉悔亡五爲濟之主已乃近之故必貞然後

吉而悔亡也

震用伐鬼方震者恐懼也下履乎坎亦有難用濟者

故有伐鬼方之象

三年有賞於大國恐懼舉事又久而獲賞者得未濟之正者也若九四之爻恃剛才而急取反致危敗何賞之有與旣濟之九三爻同有伐鬼方三年克取之象而此之處位不同所以不言之君而僅言有賞於大國也

象曰貞吉悔亡志行也

六五貞吉無悔六五柔履中正以柔理天下者何悔

之有

君子之光有孚吉文明之主稱君子之光下得二四

恭順剛明之臣故有孚吉

象曰君子之光其暉吉也

上九有孚於飲酒無咎六五爻爲濟之主二四兩爻助之已成濟之功矣上九獨處其上𨿽有剛明孚實之才無所用其力惟於飲食自樂不妄生事端乃爲無咎耳

濡其首有孚失是上九爻居未濟之極故有濡其首之象也夫飲酒而至於濡其首則其惟知飲酒而有孚當復失之矣

象曰飲酒濡首亦不知節也

周易卦爻經傳訓解卷下

