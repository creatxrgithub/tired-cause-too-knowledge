易緯通卦驗漢鄭康成注

卷上

孔子曰太皇之先與耀合元精五帝期以序七神皇君也先猶本也耀者耀魄寶北辰帝名也此言太之帝本與北辰之帝同元元天之始也其精有五謂蒼帝靈威仰之屬也其布列用事各有期期各七十二日主敍十神二十八捨北斗也天地成位君臣道生君五期輔三名以建徳通萬靈成猶定也言天地尊卑已定乃後有君臣也君之用事五行代王亦有期如太之君輔臣三名公卿大夫主炁者人君亦以此主其徳於天下通於萬物之靈因之致其符長爲瑞應遂皇始出握機矩表計宜其刻白蒼牙通靈昌之成孔演命明道經矩法也遂皇謂燧人在盧羲前始王天下但持斗機運之法指天以施敎令作其圖緯之計演時無書刻白蒼精牙肩之人能通神靈之意謂伏羲將作易也昌文王名也又將成之謂觀象而系辭也

○案馬驌繹史引作燧皇始出握機矩表計寘圖其刻曰蒼牙通靈孫古書引作其刻曰蒼渠通靈皆與此文異燧人之皇沒虙戲生本尙芒芒開矩聽八蒼靈惟精不愼明之害類逺振聽猶愼也虙戲作八本尙芒芒然闓燧皇握機矩所作計演之圖思其所言作八卦之象倉渠卽已也當通靈惟之言專也觀象於天地取鳥獸萬物之具專精於此而作八卦卦旣成令以行惡類逺去惟善者存也撢度出表挺後名知命陳效睹三萬一千一終一名虙方牙蒼精作易無書以盡序驗曰矩衡神五鈐興象出亡徵應矩法也鈐猶要也虙戲時質道朴作易以爲政令而不書但以畫見其事之形象而已矣

○案馬驌繹史引作伏羲方牙精作易無書以畫事與此文異後執期仲之歲有人侯牙渠倉軀演步有鳥衡雌始感龍鳯興昌光提亡鳥龜排相推移也鳥南方之象龜北方之象也今赤將亡故鳥與龜相推移水沴火也坎气逆乎陽衡晦象昧見斗旬鬥鷄誰謀者水宰之臣冰妖效七九摘亡名合行之孫其謀爭也代者東北名有水此謀者土精之人也東北艮卦也艮屬土又萬物之所終始成也故黃精起鳥名有水者騰火離气亂禍蜚石黃神盛類黒而聖法曰艮四季之勢紐斗機孤南角奎而觀之其行明其表知興雷气感上鉤鈐躍季炁逆於奎羣入庶桀爭狼鬥牛連龍怪見大臣反陽搖不靜代者起西北以木爲姓木勝土也上之名行合四卦四卦四季乾艮巽坤炁亂也提白者彊聖殺倉乃見謀正也其世式視此謀者金精之性斷割故謀必正也法曰兌其握規矩化土候授興星感紀土五殘無旗枉矢見震气於昴震系蒼精泄鳥祥之妖入效不義也亂起勢多亡行之名合胡誰胡猶何也秦赤金精也及築長城以扞故羗義名字胡亥也案注文疑有脫誤代者起東南若房其謀何謀也執明之臣反炁亂假殺赤乃至法曰坎其表執紀其精信其行道權合寶坎失命亂在土地之長坎體互有震艮震者動山艮爲山動髙如山土地之長之象也此坎炁亂亦黒衰之時也興月感坎爲月黒帝將興其母感於丁月而生之亡則地裂山淪鬼夜哭將顧執期者五期三名也有人候牙眉牙肩之表必爲侯者也是謂文王演易而步之行也時有赤鳥銜月書受之

○案此注應在後執期仲之歳下錯簡在此一角期偶水精得括考備據誰授赤戴勝一角謂麟也文王得赤烏書而演易孔子獲麟而作彖象及系辭以下十篇故謂麟應期而來偶赤烏也水精者孔子也得獲括考備者易道也赤爲漢也漢火精髙帝之表戴勝自虙戲方宋記此皆斗圖言之也得或將

○案注文疑有脫字法曰幹其表握合元斗執機運元爲靈根其徳挺文其理持義招神布節建君君道應因秉命權巽布震乾爲君君不親執事臣言之則應臣行之則因震與巽爲乾是後秉權也震爲長子布殺於震使代已也易故君道徳慶荷皇瑞出龍見岱宗名輔主岱東嶽也名幹徳純或傳賢不與子黃龍見岱宗震人將興也人有俊才曰名河出龍圖授帝戒曰帝迹術感其與侯房精謀震爲足故蒼帝之興多以迹戲后稷之生則然其起委曲爲諸侯金木及火據上也其徵又五星聚房亡茀刾心斗日之宿巽巽炁逆風於幹大臣文宰謀事成日虹皆金妖之變親七九摘亡名合晚侹代者赤兌姓兌姓有金其人謀謫明機七傑仁出黃佐命蒼輔術此赤兌者謂漢髙帝也代周蒼故爲赤赤火色也黃者火之子故佐命張良是也蒼火之母故輔術也震气亂石隕山亡長人出震體互有艮艮爲山小石庶聖東南巽气殺自金帝詳而發乾道失君上之變一而五徳異節法曰離其表握衡合提翼太理天題赤兌宣體坎候野十刃之魚四射七九摘亡名合討吾代者起西南以火爲姓西南坤卦也坤爲土土消水以火姓似誤北方之宜爲土气逆火變放殺黃而起天下靜法曰坤文演曰牝馬之貞信神形神形者謂坤也坤爲地其形信矣文王又因信之者牝馬地類行地無疆是以孔子亦因而信之將有取於事此時故先云然黑白系名搖命子據其題由幹成黃赤蒼道之貞貞猶信黃赤蒼謂木火土之君者信遵不系於一其王天下也其當錄運卽得與子孫不當卽禪位此又東方喪朋之事彖曰東北喪朋乃終有慶亦握慶七九九還復受賞之意也尙書中黃倉七禪自黒不

○案此注末句疑有脫文黒南故曰狼相爲聽聽猶治也說卦曰聖人南面而聽堯禪位則後人錄運當矣臣禹之錄子孫桀爲無道天滅其紀陽之起也此又卜安貞之事知命卜符於名人此符謂天子之命祿也以堯舜遭之以位相禪夏滅絕而授湯則知天命卜符以有所與者要於號名人耳謂賢聖也震離艮兌而五行備矣蓍六法則以乾爲始坤爲終者四十二君純徳有七其三法天其四法地凡下用事作軌名過軌之大數三萬一千九百二十歲而一終其未終也得自知其軌各七百六十天數終而君不備則天地各一純徳禪位不然世所謂遭七純徳禪位不然世所謂遭七純徳當禪者也當七者或獨乾或及坤故此六法以乾坤爲終始極厚王命之气孔子表洛書摘亡辟曰亡秦者胡也丘以推秦白精也其先星感河出圖挺白以胡誰亡胡之名行之名行之萌秦爲赤軀非命王故帝表有七五命七以永慶王以火代黒黒畏黃精之起因威萌虙羲作易仲仲命徳維紀衡仲謂四仲之卦震兌坎離也命徳者震也則命之曰木徳兌也則命之曰金徳坎也則命之曰水徳離也則命之曰火徳維者四角之卦艮巽坤乾也紀猶數也衡猶當也維卦起數之所當謂若艮於四時之數當上春

○案說郛本作虙羲作易仲命徳紀衡與此文異周文增通八八之節轉序三百八十四爻以系王命之瑞謀三十五君常其一也興亡殊方各有其祥八八之節六十四卦於節气各有王也以系王命之瑞此幹鑿度迹妭所生每卦六爻爻曰一曰之術也封於太山禪於梁陰易姓之起刻石明號封壇皆謂祭之時築土爲其神位孝經鉤命決曰封太山考續燔燎於梁父刻石紀號此亦王者易姓而興之一方故承上言而云然梁陰梁父也山名字誤丘表大命謀天皇巽奎坤艮出亡興之街仲者帝命所保行文出加政撥臣陽候七陰候八皆行子午視卯酉相違逺期衝六千三百變非摘亡據興盡在文昌所增卦爻可以先知珍瑞之類妭之將審其系象通神明此言文王推演卦爻之象而嘉瑞應變怪諸物備字於其中焉明者類視七若九撰撥八卦以推七九之錄圖準命略爲世題萌表試故十二月十二日政八風二十四气其相應之驗猶影響之應人動作言語也十二月者正夏有小正則王君明堂禮也气或爲節也故正其本而萬物理失之毫釐差以千里釐馬尾也

○案朱彛尊經義考馮椅曰館閣本作正其本而萬物理失之毫釐差以千里漢儒引之作君子正其始萬物理差以毫釐謬以千里此文與館閣本合正此之道以日冬至日始人主不出宮商賈人眾不行者五日兵革伏匿不起冬至時陽气事欲靜以得其著定也必五日者五土數也土靜故以其數焉革甲也人主與羣臣左右從樂五日天下人眾亦在家從樂五日以迎日至之大禮人主致八能之士或調黃鍾或調六律或調五聲或調五行或調律曆或調陰陽政徳所行八能以備人主乃縱八能之士擊黃鍾之鍾人敬稱善言以相之八能以備巽之人數足也八能之士各欲誠其事人君於是聽之爲之擊黃鍾之鍾則樂事作矣所謂金奏也相助差若言助之明心扣

○案禮記月令孔頴逹疏作夏至人主從八能之士或調黃鍾或調六律或調五音或調五聲或調五行或調律曆或調陰陽或調政徳所行與此文異注文亦有脫誤乃權水輕重釋黃鍾之公稱黃鍾之重然擊黃鍾之磬公卿大夫列士乃使八能之士擊黃鍾之鼓鼔用革焉鼔員徑八尺一寸鼓黃鍾之琴瑟用槐木瑟長八尺吹黃鍾之律間音以竽補竽長四尺二寸者火數七於冬至之時吹之冬至水用事水數六六七四十二竽之長蓋取之

○案孫古書權水輕重下無釋黃鍾之公句公卿大夫列士下有以徳賀於人主句鼓用革焉作鼓用馬革鼓黃鍾之琴作黃鍾之瑟間音以竽作閒音以笙無補竽二字長四尺二寸作長四尺一寸一分天地以扣應黃鍾之音得賓之律應則公卿大夫列士以徳賀於人主因諸政所請行五官之府各受其當聲調者諸气和則人主以禮賜公卿大夫列士扣謂聲也磬也鼓也瑟也竽也四者之調而時炁和羣臣之功也故當以禮差賜也五日儀定地之气和人主公卿大夫列士之意得則陰陽之晷如度數君臣相與冬至將祭天於圓丘而肄此樂及其禮積五日而後定定則可用矣臣之意皆和而自得冬至夏至日晷長短期數也夏日至之禮如冬日至之禮舞八樂皆以肅敬爲戒如者如其從樂五日致八能之士鼓黃鍾然後擊黃鍾之磬舞八樂者雲門五英六莖大捲大韶大夏大濩大武也乃舞八樂備至徳黃鍾之音調諸炁和人主之意愼則蕤賓之律應人主之音愼炁字似誤是近意之戔

○案意字據注文當作炁似後人據注而攺之注中音字亦當作意是近意五字有脫誤大意謂意字炁字以音近而訛也磬聲和則公卿大夫列士誠信林鍾之律應上言聲而已此言者但言磬以合鼓瑟及竽也若三者不能然磬則可知矣此謂冬日至成天文夏日至成地理天文者謂三光也地理者謂五土也三光行照天下冬至而數訖五土以生萬物養人夏至而功定於是時祭而成之所以報之也行有參差生有先後大時不齊但人以此爲正焉

○案以上數叚與續漢書律曆志劉昭補注及孫古書所載俱有異同蓋注家引用不免刪節其文而孫所集亦從類書中摭拾成文不盡可據也鼓用黃牛皮鼓圓徑五尺七寸瑟用桑木瑟長五尺七寸間音以簫長尺四寸鼓必以牛皮者夏至離气離爲黃牛徑五尺七寸者取於十乘蕤賓之律也此律必以九與十者天地數終焉瑟用桑木者栁槐條取其垂象炁下也簫亦以管形似鳥翼鳥爲火禽火數七也於此與夏至之時攺之火用事數又有二七四簫之長由此

○案孫古書引鄭注簫管形象鳥翼鳥爲火火成數七生數二二七一十四簫之長由此此本末句脫之字此字不成句讀今攺正故曰冬至之日立八神樹八尺之表日中其晷之如度者則歲美人民和順晷不如度者則其歲惡人民爲訛言政令爲之不平晷進則水晷退則旱進尺二寸則月食退尺則日食月食糴貴臣下不忠日食則害王命道傾側故月食則正臣下之行日食則正人主之道晷不如度數則陰陽不和舉錯不得發號出令置官立吏使民不得其時則晷爲之進退風雨寒暑爲之不時此言人君之政令不可不愼也不愼則變異如此天之應人像其事也

○案太平禦覽引作日中視其晷晷如度者則歳美人民和順晷不如度者則歲惡人民多訛言政令不平又進尺二寸則月食退尺則日食二句馬驌繹史引作進二寸則月食進尺則日食俱與此文異晷進爲贏晷退爲縮稽爲扶贏者賞無功富民重有餘縮者罰無罪貧民重不足扶亦作此字

○案此注應在稽爲扶句下扶者諛臣進忠臣退扶聲相近字因然世云諛之言裕也臣爲裕君使政不行是故邪炁數至度數不得日月薄食列星失其次而水旱代昌諛日進忠臣日亡萬物不成諸神不享終不變之則殃禍日章是故歳惡人民多不和之徵謹候日冬至之日見云送迎從下鄕來歲美人民和不疾疫無雲送迎徳薄歲惡故其云靑者饑赤者旱黒者水白者爲兵黃者有土功諸從日炁送迎此其徵也歲惡之後難之故又以此驗之爾

○案謹候日冬至之日一節原本誤入小注今攺正是故人主動而得天地之道則萬物之精盡矣諸精難知者於是盡矣言皆如此

易緯通卦驗卷下

曰凡易八卦之气驗應各如其法度則陰陽和六律調風雨時五榖成熟人民取昌此聖帝明王所以致太平法取昌眾富之言故設卦觀象以知有亡夫八卦繆亂則綱紀壊敗日月星辰失其行陰陽不和四時易政綱紀以諭數之大小謂如八卦主八卦是大也爲之四气則小八卦气不效則災異炁臻八卦气應失常臻至也八卦之气不於時見於他是非其常故異多至夫八卦驗常在不亡以今八月八日不盡八日候諸卦炁各以用事時气著明而見八月八日盡八日者月弦日也弦者陰气得正而平此候气在地屬陰故八日弦時用事者若干立冬坎主冬至之謂也冬至四十五日以次周天三百六十五日復當卦之炁進則先時退則後時皆八卦之效也卦气進則先時謂見其時之前幹炁見於冬至之分是也退卽後時謂見於其時之後也夫卦之效也皆指時卦當應他卦气及至其災各以其衝應之此天所以示告於人者也卦气進則先時謂見其時之前幹炁見於冬至之分是也退卽後時謂見於其時之後也

○案此注重出幹西北也主立冬人定白炁出直幹此正气也气出右萬物半死气出左萬物傷立冬之左霜降之地右小雪之地霜物未徧收故其災物半死小雪則殺物矣故其災爲傷幹气不至則立夏有寒傷禾稼萬物多死人民疾疫應在其衝不至不見气不見而對受其災至疾疫幹气重幹炁見於冬至之分則陽炁火盛當藏不藏蟄虫冬行幹爲君父爲寒爲冰爲金爲玉於是歲則立夏蚤蟄夏至寒乾得坎之蹇則夏雨雪水冰冬至之分大雪小寒之地分屬於坎乾气見爲四陽相得故爲火盛當藏者蟄虫冬行陽生出之夏夏至卽災行矣爲君爲父言或有偶爲金爲玉寶物將用也立夏蚤蟄災發將奇幹炁退傷萬物謂見於秋分之分也坎北方也主冬至夜半黑炁出直坎此正炁也气出右天下旱气出左湧水出冬至右小寒之地大小雪二炁方凝其下難故旱小雪水方盛水行而出湧之象也坎炁不至則夏至大寒雨雪湧泉出歲多大水應在其衝亦寒不見對受其災坎炁見立春之分則水炁乘出坎爲溝瀆於是歲多水災江河決山水湧出立春之分大寒驚蟄之地分屬於艮坎炁見焉是謂水炁乘出故歲多水災江河決溝瀆壊也坎炁退則天下旱謂見於立冬之分霜降小雪幹又爲冰皆凝雨下難之象艮東北也主立春雞鳴黃炁出直艮此正炁也炁出右萬物霜炁出左山崩湧水出立春之右大寒之地左驚蟄之地也萬物之生而艮炁見於大寒之地故霜艮炁見於驚蟄之地山崩湧水則出也艮炁不至則立秋山陵多崩萬物華實不成五榖不入應在其衝溫不見亦對受其災也矣華實之成本其生炁虛命然

○案此注疑有脫誤艮炁見於春分之分則萬物不成艮爲山爲止不止則炁過山崩春分之分雨水淸明之地分屬於震艮炁見焉過而動是以崩也艮炁退則數有雲霧霜謂見於冬至之分坎爲云云之出必由山艮炁退則云不興雲霧霜者其轉散所爲

○案艮炁退二句原本誤入注中今攺正震東方也主春分日出靑炁出直震此正炁也炁出右萬物半死炁出左蛟龍出春分之右雨水之地左淸明之地物未可盡生故半死辰爲龍震炁前故見蛟龍之類矣震炁不至則歲中少雷萬物不實人民疾熱應在其衝亦溫不見對受其災也炁當見不見推而晚景炁如於秋分人則病

○案藝文類聚引作萬物華而不實震炁見立夏之分雷炁盛萬物而死不實龍蛇數見不云而雷冬至乃止立春之分谷雨小滿之地秀實當成之時推而加焉故令之不盈而死陰陽之常審者必待云雷炁盈故獨行又過其節震炁退歲中少雷萬物不茂見立春之分萬物又過其節巽東南也主立夏食時靑炁出直巽此正炁也炁出右風橛木炁出左萬物傷人民疾濕立夏之右榖雨之地左小滿之地榖雨之地有震跌躁之炁而巽炁見焉故風橛木風者搖養萬物今失其位爲之風又幹物失位則不能戾之人則病巽炁不至則歲中多大風發屋揚砂禾稼盡應在其衝始暑萬物不見炁炁以對受其災巽炁見夏至之分則風炁過折木夏至之分芒種小暑巽炁退則盲風至萬物不成濕傷人民謂見於春分之地盲風者應八節而至也離南方也主夏至日中赤炁出直離此正炁也炁出右萬物半死炁出左赤地千里夏至之右芒種之地左小暑之地芒種之時可稼澤地離者熯物而見於芒種之地則澤稼獨生陵陸死矣赤地千里言旱甚且廣千里穿井井乃得泉離炁不至則無日光五榖不榮人民病目痛冬無冰應在其衝暑不見亦對受其災也離爲日月目痛離炁失故也榮光明類離炁見於立秋之分大暑處暑之地離爲戈兵失炁故兵起也

○案離炁見於立秋之分句下疑有脫文離炁退則其歲日無光陰必害之謂見於立夏之分也陰必害之有薄食者

○案大暑處暑之地三句原本誤作正文離炁三句原本誤作注文謂見於立夏之分也三句原本誤作正文今悉攺正坤西南也主立秋晡時黃炁出直坤此正炁也炁出右萬物半死炁出左地動立秋之右大暑之地左處暑之地也坤爲地地主養物而炁見大暑之地旱故物半死地炁失位則地動也坤炁不至則萬物不茂地數震牛羊多死應在其衝始陳見亦對受其災也地爲牛爲羊

○案注始陳見句疑有誤字坤炁見於秋分之分則其歲地動搖江河水乍存乍亡秋分之分白露寒露之地此災物其道靜坤炁失位故動搖見於秋之得兌毀折附決之炁故小大之水或存或亡坤炁退則地分裂水泉不泯謂見於夏至之分夏者離主爲日日中之晷先王以土地建邦國坤炁失位而見焉故爲地分裂之異地分裂水放逸勢自然也

○案坤气退三句原本誤入注中今攺正兌西方也主秋分日白炁出直兌此正炁也炁出右萬物不生炁出左則虎害人秋分之右白露之地左寒露之地兌主八月其所生惟薺與麥白露始殺故使萬物不生寒露殺炁浸盛兌失位虎則爲害

○案日白炁出直兌句疑有脫字兌炁不至則歲中多霜艸木枯落人民疥瘙應在其衝涼不見亦對受其災也霜炁加於枝葉故人爲疥瘙也兌炁見於立冬之分則萬物不成虎狼爲災在澤中立冬之分霜降小雪之地虎狼毛虫屬金兌炁退則澤枯萬物不成謂見於主秋之分兌能失位而見於坤坤爲地故於澤則枯也春三月侯卦炁比不至則日食無光君失政臣有謀期在其衝上旣著八卦炁之得失此又重以消息之候所以詳易道天炁春三月候卦炁者泰也大壯也夬也皆九三上六實炁決溫不至者君不明之徵也故日爲之變白炁應之期百日二旬期本在衝白炁應之金沴木則更位臣有誅者則各降在內謀者姦也覺故誅謀已天各降之夏三月候卦炁比不至則大風折木發屋期百日二旬地動應之大風期在其衝夏三月候卦炁者幹也姤也遁也皆九三上九實炁赤炁應之有兵期三百二十日此冬三月卦也各以其衝爲兵期

○案此文疑有訛誤春三月一卦不至則秋蚤霜二卦不至則雷不發蟄三卦不至則三公有憂在八月夏三月一卦不至則秋艸木早死二卦不至則冬無冰人民病三卦不至則臣內殺三公有縗絰之服崩以三月爲期秋三月一卦不至則中臣有用事者春下霜二卦不至則霜著木在二月三卦不至則臣專政艸木春落臣有免者則已冬三月一卦不至則夏雨雪二卦不至則水三卦不至則湧水出人君之政所致之故各以其卦用事候之甲日見者靑乙日見者靑白丙日見者赤丁日見者赤黑戊日見者黃已日見者靑黃庚日見者白辛日見者赤白壬日見者黒癸日見者黃黑各以其炁候之其云不應以其事占吉凶假令坎炁不至艮而見坎乘艮山上有水之象也其用事時日甲八也其卦事坎乘艮其比類也是章之事與上相依象似寫者得異家並存於此耳又卦炁各有色不用甲八亦進於平錯也餘下皆放之次類也

○案冬三月一卦不至五句應在秋三月臣有免者則已之下原本錯簡在下陰應上陽一節之後今攺正不順天地君臣職廢則乾坤應變天爲不放地爲不化終而不攺則地動而五榖傷死上及君位不敬宗廟社稷則震巽應變飄風發屋折木水浮梁雷電殺人此或出人暴應之也不攺不攺補脫誤耳當承此或下也入山澤不順時卦失山澤之禮則艮不應變期云不出則山崩恩澤不下災則澤涸物枯槁不生不順時卦卦誤字也當爲炁耳夫婦無別大臣不良則四時易政令不行白黑不別愚智同位則日月無光精見五色此離坎之應也皆八卦變之效也故曰八卦變象皆在於己巳人君也上列八卦炁之非常而爲交異而著溫而不至者若敎令失中之徵也故風爲之變期木百二十日君教令失中甚則臣欲叛致地動重於大風故有地動則其處察舒之

○案此注疑有錯誤多死臣黑炁應之黑炁應之水沴火也凡炁黑者爲臣死者君無輔之咎也矣秋三月候卦炁比不至則君私外家中不愼刑臣不盡職大旱而荒期在其衝秋三月候卦炁者否也觀也剝也皆六三上九實炁決寒而不至當君倒賞之徵君之賞宜先逺今私外家是其倒也臣不盡力於其職私外家使之然大旱時有賞賜也荒虛也歳不熟曰荒靑炁應之期百日二旬期本在沖水沴之則更位冬三月候卦炁比不至則赤炁應之期在百二十日內有兵日食之災期三百六旬也冬三月候卦炁者坤也復也臨也皆六三上六實炁寒而不至者君政恭緩之徵也而火沴之百三十日內有兵臣下欲試之兵也聞有日食則君災兵逺故期更逺也三公有免者期在其衝則已無兵日食之後卦炁不至之徵大臣之謀覺之故卽以無兵免故咎除無兵欲求其日期陰與陰相應不三之三六十八百八十陽與陽相應災異之期爻得正陽爲九陰爲六失正陽爲七陰爲八得正者則期促失正者則期遲故上六者三六上九者也下陰應上陽七其陽八其陰以爲日數下陽應上陰九其陽六其陰此一陽一陰期其變於純陰之數異術也其異術也七其陽八其陰九其陽六其陰此則各自乘並之以爲日數

○案夏三月候卦炁比不至以下數節疑有錯簡春三月一卦不至一節鄭注謂似冩者得異家並存於此今以前後文義核之似不順天地以下三節亦統論卦變之效其文或在冬三月下也冬至廣莫風至蘭射幹生麋角觧曷旦不鳴四者羣物炁至之應也晷長丈三尺陰炁去陽云出其莖末如樹木之狀二者天炁應政之徵也晷者所立八尺之表長丈三尺長之極後有減矣陽始也起故陰炁去於天不復見而陽云出箕焉二十四炁冬至芒種爲陽其位在天漢之南夏至大雪爲陰其位在天漢之北術陽云於陽位而以夜陰雲於陰位而以晝夜則司之於星晝則視於其位而以其率爾云之形貌亦如說卦之後象也冬至坎始用事而主六炁初六巽爻也巽爲木如樹木之狀巽象

○案古書作冬至陽云出箕如樹木之狀注亦作陽云出箕其字應作箕凡此陰陽之雲天之云天之便炁也坎震離兌爲之每卦六爻旣通於四時二十四炁人之四支二十四脈亦存於期形猶不從五行之狀故其當至不至則萬物大旱大豆不爲人足太陰脈虛多病振寒萬物蔵炁大旱陰不足也未當至而至則人足太陰脈盛多病暴逆臚張心痛大旱應在夏至衝受也災期在齊

○案衝受句疑衍小寒合凍虎始交祭虵垂首曷旦入空晷長丈二尺四分倉陽云出平南倉北黑二者亦天應政之徵也晷減於冬至九寸二分者率也小寒於坎直九二九二得寅炁木也爲南倉從坎也爲北黒宿次當爲出尾而言平似誤者也

○案禮記月令孔穎逹疏引作小寒虎始交豺祭獸此本疑脫豺獸二字又後漢書注小寒晷長一大一尺四分古書作倉陽云出氐俱與此文異當至不至則先小旱後小水人手太陰脈虛一作靈人多病喉痺陰炁不生故小旱後則並小水坎九二陽爻也爲午炁不至故令脈虛喉脾字誤也當爲喉痺時方陰陰閉塞人炁通人之炁炁通者喉喉病爲痺手太陰脈起手大指內側上貫咒唾散鼻中未當至而至則人手太陰脈盛人多熱來年麻不爲寒炁失而轉生熱病多熱麻以皮爲用孚甲之類蔵失必傷故禁種

○案前後節炁此處疑脫應在小暑句注亦脫災在周泰句大寒雪降艸木多生心鵲始巢三者羣物應炁至之候陰盛也多生心陽炁起也晷長丈一尺八分黑陽云出心南黑北黃大寒於坎直六三六三得亥炁水也爲南黒季冬土也爲北黃當至不至則旱後水麥不成人足少陰脈虛多病蹶逆惕善驚小寒炁不至爲小旱小水大寒不至有加勢也稼合養於炁炁失卽傷矣坎六三陰爻也屬足不至故令人脈虛虛則足煩炁逆本舌爲病此三平在震中震爲驚恐也足少陰脈起於足上系未當至而至則人足少陰脈盛人多病上炁嗌腫嗌者水榖所由通今初未當來而來上炁嗌嗌腫受其病以少陰盛也應在大暑災期在周立春雨水降條風至雉雊雞乳冰觧楊栁椲降下也雊鳴相呼也栁靑楊色也椲讀如柘楊梯狀如女桑秀然也晷長丈一尺二分靑陽云出房如積水立春於坎直六四六四巽爻得木炁之云如積水似誤

○案後漢書律曆志注作晷長一丈一寸六分當至不至則兵起來年麥不成人足少陽脈虛多病疫瘧立春木始王炁不至兵起者金沴之也大旱似多雷麥立春麥也春不至者陽炁出當小雨以釋之炁失故麥不成來年羨字坎六四陰爻也屬足也炁不足故令足脈虛立春不至者寒得其節也疫瘧寒赤病此當與火同爲足少陰脈言陽非

○案後漢書注作兵起麥不成民瘦瘵與此文異未當至而至則人足少陽脈盛人多病粟疾疫粟痤腫也春炁早成麥盛而結生此病焉王炁早陰則傷之人疾疫者受其害也脈亦當爲足少陰矣應在立秋災期在道

○案軒轅十二次自張十八度至軫十一度曰鶉尾之次立秋節斗建在申今楚分野禮記月令注髙氏誘曰孟秋之月日在翼翼南方宿楚之分野則此處宜作楚道字乃傳寫之訛也雨水凍冰釋猛風至獺祭魚鶬鷃鳴蝙蝠出猛風動搖樹木有聲倉庚鳴伏地蝙蝠服翼

○案馬氏繹史引作獺祭魚倉庚鳴晷長九尺一寸六分黃陽云出亢南黃北黑雨水於坎直九五九五辰在申得坤炁爲南黃猶坎也故北黑

○案晷長九尺一寸六分三句原本誤入注中今攺正當至不至則旱麥不爲人手少陽脈虛人多病心痛雨水炁不至則轉爲旱旱故禁種春坎九五陽爻於脈宜爲手太陽云少陽似誤心痛坎也手太陽脈起爲手小指端上頥下目內皆雨水以後爲陽脈者未當至而至則人手少陽脈盛人多病目雨水木炁也其盛爲肝肝在目木炁於目則勞勞故病言脈亦當爲於太陽也應在處暑災期在魏驚蟄雷候應北雷者電之光雷有光而未發聲

○案古書作驚蟄大壯初九桃始華不華倉庫多火與此文異晷長八尺二寸赤陽云出翼南赤北白驚蟄於坎直上六上六得已炁已火也爲南赤又得巽炁故北白也當至不至則霧稚禾不爲人足太陽脈虛人多疫病瘧驚蟄炁不至是餘寒乘之也後則推晷炁命稚禾之熟在八月其時蟄虫則有害故禁種之爾坎上六陰爻屬足炁不至故命之脈虛寒炁乘病瘧寒也上六得巽之炁爲白又爲寡髮而自是老人也太陽脈起足小指端至前兩板齒

○案後漢書注作稚禾不成老人多病噎未當至而至則人足太陰脈盛多病癰疽脛腫雷炁蚤至動人肌膚病癰疽者肌膚不堪也气結生病也足太陽脈起於下其炁盛合脛腫應在白露災期在災

○案病癰疽者四句原本誤入正文應在白露句原本誤作小注今攺正又災期在災災字誤考軒轅十二次自軫十二度至氐四度謂之壽星之次白露節斗建在酉今韓鄭分野禮記月令注髙氏誘曰仲秋之月日在角角東方宿鄭之分野則此處疑當作鄭春分明庶風至雷雨行桃始花日月同道明庶照逹庶物之風雷雨所以觧釋孚甲日月一分則同道也

○案藝文類聚引作雷雨行桃李華太平禦覽引作春分明庶風至正封疆修田疇與此文異晷長七尺二寸四分正陽云出張如積鵠春分於震直初九初九辰在子震爻也如積鵠之象

○案杜公瞻編珠引作春分云如白鵠古書引作正陽云出如積白鵠此本疑脫白字當至不至先旱後水歲惡重來不爲人手太陽脈虛人多病痺痛未當至而至人手太陽脈盛人多病癘疥身癢應在秋分災期周秦

○案後漢書注作先旱後水歲惡米不成多病耳癢重來二字恐誤淸明雷鳴雨下淸明風至元鳥來淸明萬物雜新觧孚甲合之鮮觧淸明明淸潔之風也元鳥隨炁和乃至

○案注文疑有訛誤晷長六尺二寸八分白陽云出南白北黃淸明震直六二六二震在酉得兌炁爲南白互體有艮故北黃也當至不至菽豆不爲人足陽明脈虛人多病疥虛振寒洞泄震於稼爲反生豆菽之類

○案後漢書注作多病嚏振寒洞泄未當至而至人足陽明脈盛人多病溫暴死應在寒露災在宋也

○案前後節炁此句宜應在寒露白露恐誤今攺正榖雨田鼠化爲鴽鴽麋母也晷長五尺三寸二分太陽云出張上如車蓋不如薄榖雨於震直六三六三辰在辰得幹炁形似車蓋震爲萑葦故不如薄也

○案後漢書注引作榖雨晷長五尺三寸六分杜公瞻編珠作谷雨雲如連蓋與此文異當至不至水物稻等不爲人足陽明脈虛人多病癰疽瘧振寒霍亂六三兌爻也互體坎炁不至故水澤之物不爲癰疽瘧振寒霍亂亦姤兌之病未當至而至人足陽明脈盛人多病溫黒腫凡陽以養少陰以養老應在霜降災期在宋立夏淸明風至而暑鵠聲蜚電見早出龍升天淸明風景淸潔之風鵠鳴聲蜚皆鳥獸應時候龍心星也詩云綢繆東薪三星在天亦謂此時也

○案徐堅初學記引作立夏淸風至而暑鵲鳴聲博榖飛電見龍升天太平禦覽引作立夏淸明風至出幣帛禮諸侯與此文異晷長四尺三寸六分當陽云出觜紫赤如珠立春於震九四九四辰在午也午爲火互體坎炁相亂也故紫赤色皆如珠也當至不至則旱五榖大傷牛畜病人手陽明脈虛多病寒熱齒齲盛陽之炁不至則後爲旱陽气乘之故五榖大傷也四互體艮艮在丑故牛畜病也陽炁不至其衝更溫故人病寒熱也齒齲者陽生齲於時爲害也未當至而至人手陽明脈盛多病頭腫嗌喉痺應在立冬災期在燕小滿雀子蜚螻蛄鳴於此更言雀子蜚者鳴鳥類也有先大人之

○案此注疑有脫文晷長三尺四寸上陽霍七星赤而饒小滿於震直六五六五辰在邜與震木同位震木可曲可直五六離爻亦有互體坎之爲輪也饒言其刑行四也

○案古書小滿上陽云出七星霍字疑誤注文末句亦誤當至不至多凶言有大喪先水後旱人足太陽脈虛人多病滿筋急痺痛小滿太陽用事其炁不至故多凶言大喪也陰炁不退乘陽炁故先水也精陽發則旱也人病筋急寒暴暑炁轉相加

○案後漢書注作多病筋急庳痛滿字疑誤未當至而至人足太陽脈盛人多病沖炁腫太陽炁早至過度爲病也

○案此處疑脫應在小雪句注亦脫災期在燕句芒種蚯蚓出舊說蚯蚓淫邪晷長二尺四分長陽雲集赤如曼曼芒種於震直上六上六辰在已又得巽炁故集赤不純巽又長故曼之也

○案後漢書注作晷長二尺四寸四分此本缺四寸二字當至不至多凶言國有狂令人足太陽脈虛多病血痺太陽用事而巽不至故多凶言國有狂令也痺者炁不逹爲病未當至而至人足太陽脈盛多蹶眩頭痛痺應在大雪太陽之炁也過盛病也

○案後漢書注頭痛下無庳字疑衍文災期在齊

○案軒轅十二次自斗十一度至湏女七度日星紀之次大雪節斗建在子今吳越分野齊字恐悞夏至景風至暑且濕蟬鳴螳螂生鹿觧角木莖榮景風長大萬物之風也蟬蜩木莖栁櫬榮華

○案太平禦覽引作夏至景風至拜大將封有功與此文異注文亦有訛字晷長四寸八分少陰雲出如水波崇崇夏至離用事位直初九辰子也故水波崇崇輪轉出也

○案後漢書注夏至晷長一尺四寸八分此文缺一尺二字當至不至邦有大殃陰陽並傷口漧嗌痛陽炁泄極而陰不至陽功不成故國有大殃臣廢陰陽並傷日月俱食夏至炁不至則沖炁乘之故多大寒令艸木夏落也口漧嗌痛皆燥病陰不潤陽謂之燥也

○案後漢書注當至不至國有大殃旱陰陽並傷艸木夏落有大寒今據鄭注合之此文脫誤多矣又疑脫人手陽脈虛句未當至而至人手陽脈盛多病肩痛應在冬至陰炁過多以爲病也災期在齊小暑云五色出伯勞鳴蝦蟇無聲云五色出蓋眾雉伯勞咀也蝦蟇無聲早出者不復鳴

○案禮記月令孔頴達疏引此文作博勞鳴蝦蟇無聲歐陽詢藝文類聚引此文又有博勞性好單按其飛﹝羽﹢夋﹞其聲嗅嗅夏至應陰而鳴冬至而止五句疑爲注文藝文類聚誤連而今本亦有脫誤也晷長二尺四寸四分黑陰雲出南黃北黒小暑於離直六二六二離爻也爲南黃互體巽巽爲故北黒也

○案此注巽爲下有脫字當至不至前小水後小旱有兵人足陽明脈虛多病泄注腹痛離炁不至故小水後小旱有少兵兵無少者泄注腹痛皆離炁不至之病也未當至而至人足陽明脈盛多病臚腫離炁早至則後多傷性也應在小寒災期在齊

○案此處宜應在小寒小雪誤今攺正大暑雨濕半夏生半夏艸名晷長三尺四寸陰雲出南赤北倉大暑於離直九三九三辰在辰得巽炁離爲火故南赤巽木故北倉

○案杜公瞻編珠引作大暑云出南黃北倉當至不至外兵作來年饑人手少陽脈虛多病筋痺胸痛大暑之炁不至後亦寒暴害九三互體兌上直畢畢爲故外兵作也兌又爲剛鹵當國不生物大暑應在大寒容地之萌故來年饑筋痺暑濕之疾盛暑濕而炁不至於人主筋痺之病也

○案注畢爲下有脫字容地句亦疑誤未當至而至人手少陽脈盛多病脛痛惡炁陰炁早至亦爲此病應在大寒災期在燕立秋涼風至白露下虎嘯腐艸爲嗌蜻蚓鳴涼風風有寒炁白露露得寒炁始轉白虎嘯始盛秋炁有猛意舊說腐艸爲鳴今言嗌其物異名乎蜻蚓蟋蟀之名也

○案太平禦覽引作立秋涼風至報土功祀四鄰又文選李善注引作立秋蜻蛚鳴蚓字應作蛚晷長四尺三寸六分濁陰雲出上如赤繒列下黃獘立秋於離直九四辰在午又互體巽故上如赤繒列齊平也立秋直坤黃色故名黃獘也

○案獘字疑作幣幣當至不至暴風爲災年歲不入人足少陽脈虛多病癘少陽炁中寒白芒芒立秋之炁不至後亦暴風爲災也四互體巽巽爲風災也風有散物故年不入也立秋應立春孚甲將觧而更寒故人病癘陰乘陽故少陽炁中寒也白芒芒者離以非時見也人足者例宜言手未當至而至人足少陽脈盛多病咳嗽上炁咽喉腫立秋則陰炁脇陽炁未服故咳嗽咽喉腫也應在立春災期亦在衛也處暑雨水寒蟬鳴雨水多雨寒蟬秋蟬晷長五尺三寸二分赤陰雲出南黃北黑處暑於離直六五六五辰在夘得震炁震爲故南黃也

○案初學記作南黃北蒼注震爲下亦有脫字當至不至國有淫令四方兵起人手太陰脈虛多病脹身熱來年麥不爲未當至而至人手太陰脈盛多病脹身熱不汗出陰炁早至卽寒炁盛故病脹身熱不汗

○案後漢書注當至不至國多浮令兵起來年麥不熟此文疑倒置應在雨水災期在鄭白露雲炁五色蜻蛚上堂鷹祭鳥燕子去室鳥雌雄別燕子去室不復在於巢習飛騰也鳥雌雄別生乳之炁上者晷長六尺二寸八分黃陰雲出南黑北黃白露於離直上九上九艮爻也故北黃辰在戌得幹炁君成故南黑也

○案小注君成二字疑誤當至不至六畜多傷人足太陰脈虛人多病痤疽泄白露應在驚蟄陽炁大泄萬物新出而寒傷之故座疽也陽炁發泄故也故泄之未當至而至人足太陰脈盛多病心脹閉痔瘕陽炁未盡彊陰脇之爲病人足於例亦爲手也應在驚蟄災在魯也秋分風涼慘雷始収鷙鳥擊元鳥歸昌盍風至収藏也鷙鳥鷹鸇之屬也元鳥隨陽故南歸也昌盍蓋藏物之風也

○案太平禦覽引作秋分閶闔風至觧懸垂琴瑟不張與此文異晷長七尺二寸四分白雲出南黃北白秋分於兌直初九初九震爻爲南黃黃猶兌故北白

○案古書白陽云作白陰雲當至不至艸木復榮人手少陽脈虛多病溫悲心痛未當至而至人手少陽脈盛多病肛脇鬲痛心炁盛故肛脇鬲痛應在春分災期在周寒露霜小下秋艸死眾鳥去霜小下陰著也秋艸死眾鳥暑來寒去晷長八尺二寸正陽云出如冠纓寒露於兌直九二九二辰在寅得艮炁形似冠纓者艮象也

○案古書作正陰雲出如冠纓鄭注亦作冠纓正文脫纓字今補入當至不至來年榖不成六畜鳥獸被殃人足蹶陰脈虛多病疪疼腰痛九二坎爻也爲脊炁不至疪疼也人足於例宜爲手也

○案後漢書注作人病疝瘕腰痛不當至而至人足蹶陰脈盛多病痛肛中熱彊陰脇衰故多病肛中熱也

○案後漢書注作多病痰熱中應在淸明

○災在秦也霜降候雁南向豺祭獸霜大下艸未死候雁南向陽炁盡之候也豺將食獸必先祭也艸禾或爲艸木晷長九尺一寸六分太陽云出上如羊下如磻石霜降於兌直六三六三兌爻爲羊又上直礪石之星故上如羊下如磻石

○案初學記作太陰雲出當至不至萬物大耗來年多大風人足蹶陰脈虛多病腰痛霜降炁不至則陽炁不伏當死更生故令物虛耗六又互體巽則暴發來年卽爲大風也又撓屈萬物故令人患其腰痛也未當至而至人足蹶陰脈盛多病喉風腫陰炁早至而脇陽也又互體離離巽火得風腫

○案後漢書注作多病胃脇支滿應在榖雨災期在趙立冬不周風至始冰薺麥生賓爵入水爲蛤立冬應用事陽炁生異故不周風至周達萬物之不及時者時艸死盡惟薺麥生耳賓爵入水爲蛤亦物應時之變候晷長丈一寸二分陰雲出接立冬於兌直九四九四辰在午火性炎上故接

○案太平禦覽引作立冬不周風至修宮室完邊城八風以時則陰陽正治道成萬物得以育生與此文異當至不至地炁不藏立夏反寒早旱晚水萬物不成人手少陽脈虛多病溫心煩未當至而至人手少陽脈盛多病臂掌痛陰脈在內故炁早至爲病令人掌及臂痛也應在立夏災期在魏小雪陰寒熊羆入穴雉入水爲蜃雉入水亦爲蜃蛤晷長丈一尺八分陰雲出而黑小雪於兌在九五九五兌爻得坎炁故黒當至不至來年五榖傷蠶麥不爲人心主脈虛多病肘腋痛未當至而至人心主脈盛人多病腹耳痛九五坎爻故耳病也辰在申炁得故腹痛

○案此注疑有脫誤應在小滿災期在魯大雪魚負冰雨雪負冰上近冰也雨雪者明不復雨水晷長丈二尺四分長云出黑如介大雪於兌直上六上六辰在已得巽炁爲長始分或如介未聞

○案古書作陰雲出而分當至不至溫炁泄夏蝗生大水人手心主脈虛多病少炁五疸水腫未當至而至人手心主脈盛多病癰疽腫痛盛陽之炁早至結則爲癰疽冬萬物孚甲炁早至故多疽而痛應在芒種災期在衛聖人仰取象於天俯取法於地以知陰陽精所應精晷及雲炁也應者應人君政之進退故日者眾陽之精也天所以照四方因以立定二十四炁始於冬至終於大雪周天三百六十五日分之一陰一陽分之各得八十二日有奇分爲普得九十一日有奇四正分而成八節節四十五日二十一分八節各三分各得十五日七分而爲一炁也分滿三十二爲一日令備或爲復言陰陽四時八節二十四炁各如其分之日數令備爲一歲備足也復備同義說者以爲疑字耳言備或爲復人自以爲法度焉二十四炁其復合於晷應其法皆先復之二日左同右

