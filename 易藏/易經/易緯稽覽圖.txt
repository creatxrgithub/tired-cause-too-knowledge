

欽定四庫全書

易緯稽覽圖卷上

漢鄭康成注推天元甲子之術

置天元已來年數以六十去之不滿六十者以甲子始數算盡之上所得之日卽生嵗之卦諸變皆如卦十所年嵗月朔日辰直子日者卽主今月之卦今日辰直五子之日卽是今日之卦也諸攺變異並與嵗同占至嵗之卦當隨太嵗而移之行一子終則反始無有窮也【年至今隨己亥三十六年矣】

推易天地人之元術

先置天元太初癸巳元年一百九十萬八千八百五十三嵗乃始太初元年已來載數至所求年嵗上以六十除之不滿六十者以從甲子所數算盡者之上卽今嵗用事【已上冩出一紙本經易緯無之此於三備上錄出以廣本耳其所冩三備並從前立卦者皆不冩以緣此本有更不能再出故此本兩存耳從後卽是易緯本經非三備所有也】易天地人道元至宋元嘉元年一百九十萬六千三百八十算外從元年至今大唐上元二年乙亥又積三百三十八年【按以上推衍天元嵗數乃後世術士所加非易緯本經據馮椅引中興館閣書目有李淳風續注易緯其一推天元甲子之術其二推易天地人之元術與此相合疑卽出淳風續注本也原本此文與甲子卦起中孚句相連屬乃傳冩淆混黃震日抄謂此書言至今大唐上元二年乙亥卦起中孚亦悞連正文讀蓋南宋冩本已然今退二字書之以別於正文】

甲子卦气起中孚【卦气陽气也中孚卦名也中者和也孚者信也經言中孚豚魚言庶人養也舉庶人言之其所養微也言微陽生於坎而爲雷聲尙未聞於人而知於律曆兪助作也若言天子出耕諸侯當而耕也故以言之按後漢書郎顗注引此文作卦气起中孚原本脫气字今補入又注文自雷聲尙未聞於人以下文義與上不合似非本注據郎顗注所引甲子卦气起中孚六日八十分之七二語本連屬成文而此本後文陰還雨陰威色注內陽生於坎气尙微云云皆言卦起起中孚之義與此注所養微云云詞義符合當爲此注原文無疑其下卽與六日八十分之七句相接太陽一二云云恐亦非本經次第蓋舊時冩錯互遂並正文而亂之今旣無別本可證未敢釐定姑仍舊文而附識所疑於此】太陽一二以上自雷雷聲【太陽謂一月大壯一二者陽爻在上雷聲盛聞於人得自雷其卦中是消息臣彊君弱雷從觧起按此文自雷雷聲義不可通而郎顗引孔子曰雷之始大壯始君弱臣彊從觧起與此注相合疑正文亦有脫誤】當雷不雷太陽弱【春分之後當雷不雷君弱於道徳也按此文亦郎顗所引】不當雷而雷太陽弱【秋分之後不當雷而雷此君弱幹度誅罰不行邪臣防扈於下陽气放泄則雷冬行亂冬傷陽也】不少陽爲雷上侵之比也【離卦九三用事而雷臣欲侵其君之否也按正文不字疑衍文】先白乃當雷【至秋分日色先白則知秋分後必當雷不雷者刺其君春分之後雷秋分之後不當雷若反雷必逆也】降陰下迎陰起合和而陽气用上薄之則爲雷【陽气風也】雷有聲名曰雷有光名曰電【按此句舊本混入注文今訂正】迎陰獨起陽上薄之其電炎炎也漫漫也其電淳淳也【此君臣不和之象也】陰陽和合其電燿燿也其光長而雷殷殷也【此君臣道和謂三气合也三气者降气下迎陰气起風气上薄之和合電爲之雷空虛有賢人之當其實者也故曰殷殷也按孫防古微書引此文作爲電煇煇也未詳所據】非太平而雜卦以其度效一辰則可矣【雜卦九三上六決溫九三上九微溫六三上九決寒六三上六微寒曰七分中一辰效則可也按九三上六舊本作九三上九九三上九舊本作六三上九今據後注文攺】惟消息及四時卦當盡其日【寒溫之气消息盡六日七分四時七十三分也】太平之時太陰用事【謂從否至臨也】而少陽卦當效時至則於效分上一時【雜卦用事至於三爻三初九三上六決溫九三上九微溫臨分上辰也按注三爻下三初二字疑衍文】非太平以其卦分效則可【以其六日七分一分效則可矣】未可責時至立效也太陽用事【謂從泰至遁】少陰卦爻亦如之【雜卦用事效六三上九決寒六三上六微寒亦如效少陽也】凡形體不相應【形謂白濁淸淨可得而見故言形體者以身體寒濁也不相應者溫不淸淨寒白濁也】皆有其事而不成也其在位者有徳而不行也【徳者帝王之道其在位者廢而不行故不相應之道也】有貌無實【白濁淸淨效寒溫不效此佞人之類也】有實無貌【寒溫效白濁淸淨不效此賢者之類屈道仕也】故言從其類也上爲貌也寒溫爲實【白濁淸淨其上貌寒溫者是爲實】溫爲尊寒爲卑【溫諭君寒諭臣君當施生臣當奉命尊卑等也】故尊見卑益自尊卑見尊益自卑則寒溫決絕矣【九三應上六六三應上九則寒溫決絕可知】兩尊兩卑無所別【君臣道卑不能相使】則寒溫微不絕決【六三應上六寒不絕決難別知也按注六三原本作九三今據後注文攺】陰陽升所謂應者地上有陰而天上有陽曰應【六三應上九寒相應寒溫白濁】俱陰曰罔【六三應上六兩陰無相見之意故無應者天郁然而罔也】地上有陽而天上有陰曰應【九三應上六陰陽相應淸淨寒溫按地上有陽十一字原本混入注文今訂正】俱陽曰罔【九三應上九兩陽無相見之意曰罔罔故爲亡也】小畜乾位比【比九三陽爻故言比】然息之卦當勝雜卦也【九三俱當溫幹之溫當有不效者至衝事矣盛气行也何以夷狄來朝消息效四時效乃來朝也一曰少陽卦不效爲水太溫甚者爲旱爲秋榮冬雪少陰不效爲旱爲賊爲兵𨿽消息及四時卦效各盡其日息卦主祿消卦主刑四時四方主刑兵故曰左右前後按後文上有陰百二十日爲雨注內勝小畜溫也五字似當爲此處本注而錯入彼注者其自消息效四時效以下乃論卦效之驗與正文不相應似又當在後文左爲右前爲後之下而簡錯在此也】降陽爲風【上九用事卦效後一百二十日降爲卒風其不效也後九十一日降爲災風天惡气不得上天中九十一日爲災風其陰不時卦四方生形也故曰降陽必爲其風按注文其陰不時句疑有脫誤生形疑當作主刑】降陰爲雨【上九用事卦效後一百二十日降陰爲雨按注上九用事九疑作六】升气上降气微【君弱臣彊不得以時升降升气諭君降气諭臣也】是故陽還其風必暴【君弱臣彊君令不得行降气積後一百三十日內陰得同類並下故薄故必暴也】陰還其雨亦暴【臣彊君弱君澤不得行降气道積後一百三十日內得同類並下故薄也一曰升降气爲陰陽卦升於九三六三寒溫過暴疾起時降气而上也降气盛至十日七日近三日四日其降也有鳴風之發屋折木之風是一百三十日故曰還也按正文還字之上原本脫陰字今據後文補入】降陽之風動不鳴條【動搖萬物和適不迅疾鳴條也】降陰之雨潤不破塊【潤澤和適不疾沛破塊按孫防古微書引此文與降陰爲雨句相屬疑以上四語本俱在降陽爲風降陰爲雨二語之下或有倒簡耳】還風者善令還也【還暴也君出善令蓋者若百姓君弱臣彊還而不行陽气道積不以時降後得同類並下故暴也故曰令還也】陰還雨陰威色【還暴陰陽生於坎气尙微寒溫未知萬物變形律气先得中孚卦气乃信愛而飬之故言卦气起中孚也按正文陰威色疑當作陰威也又注與正文不相應俱應爲簡首卦气起中孚句注文蓋因陽生於坎四字相近錯誤在此而反佚其本注耳】六日八十分之七【六以也八十分爲一日之七者一卦六日七分也按自此文以下至左爲右前爲後皆論卦气之法應依漢書注所引與卦气起中孚句相從卷中錯簡頗多今但隨文致疑未敢擅攺】而從【從得一卦】四時卦十一辰余而從【四時卦者謂四正卦坎離震兌四時方伯之卦也十一辰餘者七十三分而從者得一之卦也】坎常以冬至日始效【坎北方卦名微陽所生卦效爲夷不侵以溫效爲四夷來侵也】復生坎七日【復卦各生坎七日復時一陽生於陰之下陽气交故經言七日來復一正之者也】消息及雜卦相去各如中孚【消息六日七分四時卦七十三分】太陰用事如少陽卦之效也一辰其陰效也盡日【大陰謂消也從否卦至臨爲太陰雜卦九三爲少陽之效雜卦九三行於太陰之中效微溫一辰其餘皆當隨太陰爲寒其陰效也盡日爲雜卦六十三行於太陰中盡六日七分也按正文少陽原本作少陰一辰原本一陰今俱據文攺正】太陽用事而少陰卦之效也一辰其陽也盡日【太陽謂消息也從泰卦至遁爲太陽雜卦六三行於太陽之日中效微寒一辰其餘皆當隨太陽爲溫效盡六日七分也按注文謂消息也消字衍又微寒原本作微陽今據文攺正】消息及四時卦各盡其日【消息盡六日七分四時盡七十三分】卦身效弱也【五弱於道徳】四時卦身效爲兵【以寒侵爲兵气所起兵所致也以溫爲夷狄相攻之道也】左爲右前爲後【東方爲左西方爲右南方爲前北方爲後一百二十日降爲卒雨其有陽一百二十日而風謂上九用事後一百二十日降爲卒風按注中一百二十日以下云云俱應在後文上有陰百二十日爲雨句下彼注中上六用事後五字當在此注二百二十日降爲卒雨九字之上自其有陽至而風十字復當爲正文謂上九至卒風十五字復當爲注文疑冩者以後字文相同而錯誤在此又混正文入注遂不可辧耳】諸卦气溫寒淸濁各如其所【諸卦謂六十四卦也气謂用事所當效气溫寒淸濁各如其所者九三上九淸濁微九三上六當溫其微白濁故名各如之其所也說寒則當白濁則淨消此四時气也各當得其正也】侵消息者【溫卦以溫侵寒卦以寒侵】或陰専政或陰侵陽【陽者君陰者臣臣専君政事亦陰侵陽臣謀殺其君亦陰侵陽也按後漢書郎顗傳注引此文作陰専政舊本訛陰爲陽今據攺】侵之比先蒙【蒙之比非一也先蒙者臣將欲侵其君亂气而起霧冒之故先蒙按陸徳明釋文引稽覽圖云無以教天下曰蒙今本內無此語或卽此處佚文也】三則震【消息比三卦蒙盡六日七分則震者地動陰正蒙也陰不靜臣气盛故地動故曰三則震】専政者言陰爲之𨿽正不得専也猶當歸之於陽【臣當爲而後爲之復行之也】専之一則震【臣専君政甚則非其必待三也一則震矣甚者一卦六日以寒陰加以還風而溫蒙侵消息後九十日則震還矣以風雨止時爲期】侵甚則蝕矣其加寒溫【食非必待三時也一侵則食矣其加溫寒謂春夏寒大過秋冬溫疾風屋折木太陽無光有影無形按侵甚則蝕矣其加寒溫九字當爲正文原本混入注中今訂正】原其劇易【一則震一則蝕易乃三震三日乃蝕故曰原其劇易之道也】賊陰逆霣者霜【賊陰者言人忍壊賊治人也逆者非其時霣者從上也霜者霜以非時殺物無霜而殺物亦賊之陰】故陽虐之應旱霣霜以殺萬物萬物終嵗不復生【君行暴虐誅殺暴罪天應其行旱霜殺萬物則終嵗不復生也按虐原本訛作唐注中又訛作虎今並據文攺】陰假威之應亦旱霣霜而殺物【假威者言君使臣按問則臣反假君威而殺之心也天應其行亦旱霜殺萬物不言終嵗不復生何庻防君能覺悟誅之也君所殺下無復望故言終嵗不復生也按心也心字疑衍文】至霣霜時根生榮不死【至九月剝用事時當霣霜殺萬物今不霣霜萬物皆復榮不死也】斯陽假與陰威之烈責陰假威誅【按責字疑賊字之訛】而陰不能誅好行大虐則旱霣霜好行小虐則水害物離各如之【按離字疑當作雜卦字】當霜霣者法廢【九月剝用事當霣霜殺物化成今不霣者也】陽無得則旱害物陰僣陽亦旱害物【按後漢書郎顗傳引此文得作徳蓋徳得古字通又陰字原本訛作陽今據傳文攺正】觀其政以別之陽之以木爲災也於春夏水而殺萬物陰作之以水爲害也於秋冬降陰不行【君施不行】而迎陰獨起爲雨雨少必殺旱異者旱之而不害物也斯祿去公室福由下施故陽𨿽不施而陰通行之徳以成物也水異者而不害物也【按水異者下據文疑脫水字】斯陽欲誅而不能故降陽不時雨並合也降陽見南迎陰見北北不能雨白直黒而後雨或先迎而後降陰不下時迎陰不起承陽迎陰气久陰不雨亂气云之起也觀本所起卦人爲之【按此气本從何卦起所從起卦人所爲也降云之陰君謀臣之陰迎云之陰臣謀君之陰也】太陽霓出地上少陽時並而聲微【太陽正月泰卦霓出地上者陽散始出霓與地平少陽得時並而當雷少陽謂泰卦也用事於正月泰气得用並臣彊作威者使臨作反皆盜賊誅殺暴罪威行於下君得不降气道積以時降後得同類並下故暴】其入消息日圍【雜卦用事以風雨若寒溫入消息卦一二分一二日盡後見此前後名曰求雜卦用事以寒溫若暴風雨徑出入消息卦一二分若一二侵徑出消息下�雜卦名曰陵此皆臣侵之象漸也先犯之君不覺悟則圍君復不覺悟則侵此臣威令行也气所陵所止共謀者也气消息卦中出歷雜卦名曰乘及諸侯卦以寒溫風雨而尊卑侵相乘皆如此故曰消息日圍也】觀本所起卦人爲之【觀寒溫若風雨本從何卦所起卦人爲之也】一則圍三年【一圍後消息常不效三年則日蝕之兆也】以風雨濟止時爲期【晝止則晝蝕夜止則夜蝕按濟卽霽字周禮太卜注引洪範曰濟曰圛】晝則爲蝕旣暮則爲星亡之蝕【晝不蝕旣暮不星亡不能成災爲異而已矣】三則圍【三蝕三旣若三星亡則圍者亡已滅之象也河出圖洛出書更有所命也】還風雨起消息則陽誅罰妄【還風雨起於消息卦中者君妄誅罰無罪】消息居卦中卦而已不分則他卦爲之【還風雨自居卦分中則君自所爲也出卽分他卦人教君爲主消息所爲無害物也卦人教君爲之則風雨害物以此別之一日還風從公入消息者臣率君爲非也從消息入侯卦者君率臣爲非上侵下侵等卦按正文息字上據注當有消字原本脫今補入】上有陰百二十日爲雨【上六用事後勝小畜溫也按此與上下文不相類注中勝小畜溫之語義亦不倫今覈其文與上左爲右前爲後注內二百二十日降爲卒雨云雲詞義相連蓋本爲一節錯誤在此以致首尾舛互當爲正文云上有陰百二十日爲雨注雲上六用事後一百二十日降爲卒雨又正文云其有陽二百二十日而風注云謂上九用事後一百二十日降爲卒風文意明白自無可疑又注內勝小畜溫也五字當屬前小畜乾位比息之卦當勝雜卦注內之文錯出於此】別相侵則一實气不以貎【寒溫爲實白濁淸淨爲貌別相侵以白濁淸淨也】有實無貎屈道人也【有寒溫無白濁淸淨此賢者屈道仕於不肖之君也按屈道仕三字原本作屬壯今據後漢書郎顗傳注所引文攺正】有貎無實佞人也【有白濁淸淨無寒溫比佞人以便巧仕於世也賢者有美道上屈不肖君但無實气效耳佞人無美道可以便巧仕故但貎气效之按原本注文便巧仕下脫於世二字今據郎顗傳注增入】消息無爲屈故無效也【消息至尊無上但效寒溫不效貎气也說消息上無所屈但貎皆相應也故無貎矣】剝陰气上達霣霜以降【剝九月之卦陰气上達於五霜始降副殺萬物】寒气以殺萬物成刑【寒气當殺落萬物嵗成熟其長大而刑之萬物成也】不至則太陰不彊霜不以時降萬物必有不成刑者則有傷年之災【此君弱刑罰法度廢不行之象也傷年者傷霜當傷生物也一曰太陰不彊則其日蝕微則其旱爲霜於衝日其無赤但霜按霜不以時降以下十九字與上文霣霜以降云云相對當爲正文原本混入注中今訂正】十一月微溫比十月【十月離卦九三上六效溫如十月之气也按上六當作上九】其決溫比九月【九三六二效溫如九月气按六二當作上六】三月微寒比二月以決寒比正月【三月雜卦六三上六微寒如二月之气六三上九決寒如正月之气按原本正文微下脫寒字今據文增入】冬至之後三十日極寒【三十日後大寒過正】

【爲實】夏至日之後三十日極溫【三十日後大溫過正爲實】仲春之後微溫卻三十日【仲春者春分也】決溫卻六十日【至夏至也微者則知於身決絕者可知按據注決溫上當有脫文】冬寒過甚有所害亦賊陰也賊陰亦爲圍蝕於正陽【蝕者月蝕陰侵陽臣殺君之應按原本賊陰俱作則陰今辧訛攺正】正陽者二月至四月陽气用事時也三月之末四月之本【於是蝕日者世子所殺也】或二月之末三月之末四月之本【於是蝕日人君所殺也蝕必以怒上者傷君蝕於下者傷民下也】蝕日月相薄之日在前後各鄕陰之地侵之或不從陰所來者有行事師不載太平時陰陽和合風雨咸同海內不偏地有阻險故風有遲疾𨿽太平之政猶有不能均同也惟平均乃不鳴條故欲風於亳亳者陳畱也【按自太平時以下隋書王劭引其文原本以太平二字入正文而時陰陽以下俱混入小注今據劭攺正又亳者陳畱原本作亳有陳離今亦據王劭攺正】虫食木實曰髙【謂食木顚】斯割下啖上之異食心曰內下比掩惡適足以害民食外曰莘食下曰根斯教令煩擾不任職也以政別之【各以虫所居別知其吏按此九字當爲注原本混入正文今訂正】非眞而直【按此四字疑有誤】虫子生人畜生人也其非人也必害良臣【愛命者小人也故必害良臣也虫子生人者言陰以更生陽其非人也者物虫子生人支體有不具者若人生六畜物也然必害良臣猶紫奪朱按虫子生人者以下當爲注原本混入正文今攺正】噬嗑反則有口實之變治道得則陰物變爲陽物【蔥變爲韭亦是按隋書王劭傳引此文又引鄭康成注有此六字原本脫今補入】其反也則陽物變爲陰物祐斷復生若以死象生【按漢書五行志引京房易有斷枯復生之語則祐斷當作枯斷】葦生不過一嵗竹生不過四嵗他物比之竹葦九禁爲人辟也木知比也【按此四句當有脫誤】日食之比陰得陽蒙之比也陰冒陽也【蒙气也比非一也邪臣謀覆冒其君先霧從夜昏起或從夜半或平日君不覺悟日中不觧遂成蒙君復不覺悟下爲霧也按此注文見於後漢書郎顗注內原本全脫今補入又原本正文脫日字陽字又也字訛耶冒字訛謂今並據郎顗注攺正】黃之比知善不舉靑白之比疑也黒之比不掩惡也白之比弱也赤之比色元也【按元字疑誤】霓之比無徳以色親也【霓邪气也陰無徳以好色得親幸於陽也按後漢書楊賜引此文稱中孚經又引鄭注云云原本全脫今補入】震之比陰不靜風逆之比陰假作也旱之比陰潛陽起也寒燠之比亂水比陰賞誅逆霣霜之比陰假威霧之比陰亂陽【臣亂其君政事】黒一日黃滿五日赤三日【皆太陽色蒙亦然也】過乃爲異象八十二日變下爲靑白霧【白者象物气白也靑者象防雜任事象於消息者一日後六日霧極六日爲三十六日霧雜卦各以日】君不覺後七十二日變爲赤黃君復不政三年蝕於正陽【二三四也按君不覺三字原本混入注文今訂正】蝕一辰【蝕者日蝕辰者辰開】寒燠水旱一時風雨逆霣旬中象者气也象气起而太陽彊而眀者陽覺寤其危悖辱異乃行黃之色悖如麯塵白靑之色如縹【太陽色白靑狀如縹靑也按原本如縹上脫色字今據文增】黒之異在日中分分也【黒色分分在日中惡見臣有戒殺君不過三日按分分疑當作雰雰漢書五行志雰气寒是也】白之色白而不照其色悖【太陽白無明但陽體存悖悖狀如廢】赤之色煇煇也【太陽色無明赤然但體在赤中】赤不過爲疾病其色眀者無能也霓者气也霓气起在日側其色赤靑白黃在日旁震者地動也【陽不靜之象】風之爲異東西南北嘿無度【按嘿字疑有誤】其逆者觸也水者雨也雨或不生寒者非其寒也燠溫也其時節溫也逆霣者旱霜一曰賊陰也雺者霧也一曰久陰不雨霧之比也陽感天不旋日諸侯不旋時大夫不過期【陽者天子爲善一日天立應以善爲惡一日天立應以惡諸侯爲善一時天立應以善爲惡一時天立應以惡大夫爲善一嵗天立應以善爲惡一嵗天亦立應以惡一說云不旋日立應之不過時三辰間不過期從今日至明日也陽卽指天子也按後漢書郎顗引此文稱中孚又引鄭注云云原本全脫今增入】凡異所生災所起各以其政變之則除其不可變則施之亦除【攺其政者謂失火令則行水令失土令則行木令失金令則行火令則災除去也不可變謂殺賢者也施之者死者不可復生封祿其子孫使得血食則災除也按郎顗注引鄭注有此文原本全脫今補入又按原本政訛卦除訛陰今並據郎顗注攺正】祿之除也無以成三必敗或不攺不祿而災曰除者【按以上文有脫誤】觀本所起以知存亡【有此災異不攺祿三不祿天更光明陰陽和列星不失度乃賢者時政也明天之意去此卿來者常故得政卦人存常不無失者卦人亡按此注文有脫誤】於中錄於七經【按黃震日抄稱通卦驗有於七經於河洛之目於理無所考今通卦驗並無此目其文反見稽覽圖又不言於河洛而言於中錄似是題篇之名而義不可曉今姑仍舊文】幹十一月小君賢臣佐上天下有作謀九錄之文天下風雨揠禾威政復聖人自西北立

坤六月有女子任政一年爲復五月有貧之從東北來立大起土邑西北地動星墜陽衛【按隋書王劭引此文而爲之釋曰坤六月者坤徳在未六月建未一年爲復者復是坤之一世卦陽气初生五月貧之者貧之當爲眞人字之誤也原本任訛作滛邑訛作色又脫立字今並據劭攺正】

屯十一月神人從中山出趙地動北方三十日千里馬數至【按隋書王劭引此文而釋之曰屯十一月神人從中山出者此卦動而大亨作趙地動者中山爲趙地以神人將去故變動千里馬者屯卦震下坎上震於馬作足坎於馬爲羙脊也原本月上脫一字又脫地動二字今並據劭攺正】

蒙正月天下東北經顏色陽國水大溢陽泉

需四月常從西北方進陽來名來公東海移北三里夏雨寜陽陰二十三日易君三年

訟三月下與上訟爭設行三月河水不流三有徳者祀之水乃西行兵甲事河十年有大水古訟牛出領北山東北

師四月師動兵臨晉及謀於吳兵還太山東南西北二十民死驚死生之憂三官地動大星下民驚於水元師坤下故受流坤師號曰躋戒秋分

比四月骨肉之親爭周文王武當有女子立六年三死小畜四月多風雨少民苦有三牛靑三角出東南河海之濵杜衛侍兵之矣

履六月人民淸系扁逆賞八尺二寸戒並易樂少雨西北神絕祝日在貴人

泰十月天生死女子用政八九年中子要有未疵代之兵起西北東南三年觧天久陰賢趙陵爲佐典日再中食戒

否六月天下分爲國足無賢人政亂大風揚名三陽晉書山趙秦承之兩月民盡見之

同人七月炎帝與天同光其趙起及困未開上守下爲民賊天下馬數下山東三年天下大樂戒充煩戒之六年雨未黃龍下東北

大有四月天下甘露神雀出咸陽名上百獸官撫其上安

謙十二月地大喊列名肥西南有壤壊山侵道大通天均光三日去有兵一年死女子家

豫二月天气神出室三牧侯一年東海濟南垣上戊巳莫見九曹政不均三出

隨二月四年天下地中有雷在王庭國家大驚易君如有出虫在市中白虹貫日蝕三

蠱四月六年二月有外國來見神於國王以殺名臣見其年並禹折木疾水兵西方

臨三月三年兵謀陰言從事南陰池是頭後有衝骨西方名牧卉夏屬

觀八月外國從西方來龍物王呂女後大亂受法乘馬天下皆傷大風女子貴

噬嗑五月小人任政獄訟象眾兵大行備矣至二有名屍屍

賁八月師國家本呂上二月死有神往來王合神獸戰下東海

剝九月小人復君子三年大道通丁正吉東北西南復十一月初气元有年死君二年小邦王爲正月六年大得削王復及國其祠武夷天下臨不雨九月觧旡妄九月天下無雲而雷三十日之外雷行夜從西南正東北位濟邑有中國周用上宮武在第

大畜八月天徳明王侯人去城十二年天下大昌女子立政三年去此地大神獸來見至堂三年大獸出東北臺邑河邑

頥十二月有君王自敵三年葵邱興臨養民年西南有懷山立三國去禹髙官故遺人馬生角六年三日並出大過十二月子旡下父去死東野澤海濵若壊在咸市眾民西臺上地中及年天下憂眾死者

習坎十一月不凍二破燕壊齊小國外不節賢人於西來佐王年之大昌

離五月天下大旱女子滛男子滛各持其兵外鄕三年盡小兒出十二年合鄕邑在南西端倉邑

咸五月者天子去小人老是得天下之元易官西南華爲重重代六年昌大維來見

恆六月小人勝君子奪其愛六年天下魁若代成曰烏卬郡鳴邑上是年百川及行盡不通遁卦

大壯三月小人用事君子奪之女子爲政九年後後來立五帝出五帝出白帝見黒山北

晉四月有明搜之王喜進出用者眾天下東行西南北侯至列先四年

明夷十二月赤大生屬陽若陽若在邑東百三十里五帝弟中國生大防七月大水出其下見

家人五月小家子出之井山之陽宗室亂孤人刑冠政堂當生蓬蒿四年復

睽十二月始王易服邑國子南大滛四月大行殊髙陽元武王之起南方

蹇十二月大鳥在蛟龍戱深淵北王天下命生元武樂三大山變易

觧二月大旱下民東北邱防二年元受易刑名嗣絕三年王嗣民司無名民思

損十二月兵賊重三年自與天下小逆流大鳥下其邑天蒙北背白出西北方

益十月上下相益民年天下疾龍起邑東南維北軍山東於上大風壊屋

夬五月天下四月人生在邑北替邑城南水上江河逆三月小人用事

姤五月天下女盡堂正一女五夫王家滛天下不治三年

萃九月天下聚眾相謀兵起車馳人驟來人西方白色天下昌其見陽生堂下

升十二月女子守十年下邑東北來立易變政治天地有心士眾賢爭養不死二侯三人女子殺之正北左行第一

困九月小人來君子去小國破賢人亡兵行諸免之生六年不義血兵刄小起東北取立死

井四月水眾通出地涼東兵河梁大名在北方白懷絕爰漢家禍

革六月五穀傷及艸木旱熱赤地千里大官炊火鼎五月吳人君天與延年齒東北中庻人王髙徳之震二月大海濯地至水之洫於上度得起天年女立政八年

艮十二月君臣仁兵行三月地動其年旱有人從東北來長眉僂周鄭

漸二月有侯少仁彊有外兵四方不死地變有大鳥東南歸

歸妹十一月成威立王二十七婦及小國與神水芒成湯兵丰空無人大憂死小人無兵革

旅傷旱憂秋冬旱兵憂死泰

巽四月春生火風折木傷五穀風死秋風死

兌八月立秋女子榮其家蔑大將養任易君二世夷四圖來歸偏水大出東同齊南不分

渙五月有諸侯離邑爲民欲得將兵水復旱金防貴髙者興晉千邑武侯

節六月安國有惡君天下鳥多白兔緯拘見天下日泉神路天下大山出蒙之處有移河不死

中孚十二月人君之世安寜中孚女子亂世於外天不信地數動中國祖絕嗣上君驚於兵北夷衛隗

小過正月小過洫於中兵起於夷南故邑牛防歸鄕侯不勝是年有大水死王三人東北大動晝昏日再中北方有貴人子走於紂

旣濟九月年大水地臨三年不絕六世多血

未濟有故都破水國來兵四年九月有分國陽殊邑【按以上依六十四卦次序各爲之辭蓋卽毖緯之文語多艱深不可曉而訛脫尢甚據王劭稱貧之二字爲眞人之誤則知自隋以前其書已有差錯今旣無別本可證姑仍舊文錄之】

欽定四庫全書

易緯稽覽圖卷下

漢鄭康成注

小過蒙益漸泰【寅】需隨晉解大壯【夘】豫訟蠱革夬【辰】旅師比小畜幹【已】大有家人井咸姤【午】鼎丰渙履遁【未】恆節同人損否【申】巽萃大畜賁觀【酉】歸妹無妄明夷困剝【戌】艮旣濟噬嗑大過坤【亥】未濟蹇頥中孚復【子】屯謙暌升臨【醜】坎【六】震【八】離【七】兌【九】

已上四卦者四正卦爲四象毎歳十二月每月五月【按月字當作卦】卦六日七分每期三百六十六日每四分【按六日當作五日四分當作四分日之一】

甲寅伏羲氏至無懷氏五萬七千八百八十二年神農五百四十年黃帝一千五百二十年少昊四百年顓頊五百年帝嚳三百五十年堯一百年舜五十年禹四百三十一年殷四百九十六年周八百六十七年秦五十年

已上六萬三千六百一十二年庚戌年四百九十一年算上右總六萬四千一百三年相基加二年【按基當作期】推軌當日術曰置軌以其歳之日除之得軌不盡日每分卽日之分也

推折當日術曰以二十四除折數所得是日軌折皆當歳之折有餘如上

復一

十三

二十五

臨二

十四

二十六

泰三

十五

二十七

大壯四

十六

二十八

夬五

十七

二十九

幹六

十八

三十

姤七

十九

三十一

遁八

二十

三十二

否九

二十一

三十三

觀十

二十二

三十四

剝十一

二十三

三十五

坤十二

二十四

三十六

【按以上三十六數周而復始原本於觀剝坤下全脫今補入】

震三十七

巽三十八

坎三十九

離四十

艮四十一

兌四十二

【已上勾者是勘銘軌加之本經並無只有單數不勾耳○按此條乃後人標識之辭原本混入正文今姑存其舊而用細字夾注以別之】

右易姓四十二消息三十六六子在其數合八十四戒各有所系而出之

純徳有七其三法天其四法地【天三者三六十八地四者四六二十四】六十四卦策術曰陽爻九【以四時乘之得三十六】陰爻六【以四時乘之得二十四】軌術曰陽爻九七【各以四時乘之而並倍之得一百二十八】陰爻八六【各以四時乘之而並倍之得一百一十二】假令幹六位老陽爻九【四時乘之四九三十六】以三十六乘六爻得二百一十六少陽爻七【以四時乘之四七二十八○按二語應作夾注原本混入正文今攺正】以二十八乘之六爻得一百六十八已上二數合得三百八十四因而倍之有七百六十八假令坤六位老陰爻六【四時乘之四六二十四】以二十四乘六爻得一百四十四少陰爻八【四時乘之四八三十二】以三十二乘之六爻得一百九十二已上二數合得三百三十六因而倍之有六百七十二乾坤二軌數合有一千四百四十【他卦隨陰陽爻倍之】凡陽爻用六十四爲法乘得倍之凡陰爻用五十六爲法乘得數倍之推一百九十二爻術曰置六十四卦折半有三十二以六乘之得陽爻一百九十二陰爻亦一百九十二合二數得三百八十四又法六爻以八乘之得四十八又八乘四十八得三百八十四爻也

從伏羲天元甲寅已來至大唐貞元年乙亥積二百七十六萬一千二百二十算至元和年三月二百七十六萬一千二百三十一算【按此文至唐元和年當亦後人所加今退二字附書之】

一干【世戍初子】坤【世酉初未】

二合折【三百六十】分各乾【二百一十六】

坤【一百四十四】二軌合【一千四百四十】分各乾【七百六十八】

坤【六百六十二】

二屯【世寅初寅】蒙【世戍初巳】

二合折【三百三十六】分各屯【一百六十八】

蒙【一百六十八】二軌合【一千四百八】分各屯【七百四】

蒙【七百四】

三需【世申初辰】訟【世午初夘】

二合折【三百八十四】分各需【一百九十二】

訟【一百九十二】二軌合【一千四百七十四】分各需【七百三十七】訟【七百三十七】

四師【世午初午】比【世夘初丑】

二合折【三百十二】分各師【一百五十六】

比【一百五十六】二軌合【一千三百七十六】分各師【六百八十八】比【六百八十八】

五小畜【世子初申】履【世申初亥】

二合折【四百八】分各小畜【二百四】

履【二百四】

二軌合【一千五百四】分各小畜【七百五十二】履【七百五十二】

六泰【世辰初戍】否【世夘初酉】

二合折【五百六十】分各泰【二百八十】

否【二百八十】

二軌合【一千四百四十】分各泰【七百二十】

否【七百二十】

七同人【世亥初子】大有【世辰初未】

二合折【四百八】分各同人【二百四】大有【二百四】二軌合【二千五百四】分各同人【七百五十二】大有【七百五十二】

八謙【世亥初寅】豫【世未初巳】

二合折【三百一十二】分各謙【一百五十六】

豫【一百五十六】二軌合【一千三百七十六】分各謙【六百八十八】豫【六百八十八】

九隨【世辰初辰】蠱【世酉初夘】

二合折【三百六十】分各隨【一百八十】

蠱【一百八十】

二軌合【一千四百四十】分各隨【七百二十】

蠱【七百二十】

十臨【世夘初午】觀【世未初丑】

二合折【三百三十六】分各臨【一百六十八】

觀【一百六十八】二軌合【一千四百八】分各臨【七百四】

觀【七百四】

十一噬嗑【世未初申】賁【世夘初亥】

二合折【三百六十】分各噬嗑【一百八十】

賁【一百八十】

二軌合【一千四百四十】分各噬嗑【七百二十】

賁【七百二十】

十二剝【世子初戍】復【世子初酉】

二合折【三百一十二】分各剝【一百五十六】

復【一百五十六】二軌合【一千三百七十六】分各剝【六百八十八】復【六百八十八】

十三無妄【世午初子】大畜【世寅初未】

二合折【三百八十四】分各無妄【一百九十二】大畜【一百九十二】二軌合【一千四百九十二】分各無妄【七百四十六】大畜【七百四十六】

十四頥【世戍初寅】大過【世亥初巳】

二合折【三百六十】分各頥【一百六十八】

大過【一百九十二】二軌合【一千四百四十】分各頥【七百四】大過【七百三十六】

十五坎【世子初辰】離【世子初夘】

二合折【三百六十】分各坎【一百六十八】

離【一百九十二】二軌合【一千四百四十】分各坎【七百四】

離【七百三十六】

十六咸【世申初午】恆【世酉初丑】

二合折【三百六十】分各咸【一百八十】

恆【一百八十】

二軌合【一千四百四十】分各咸【七百二十】

恆【七百二十】

十七遁【世午初申】大壯【世午初亥】

二合折【三百八十四】分各遁【一百九十二】

大壯【一百九十二】二軌合【一千四百七十二】分各遁【七百三十六】大壯【七百三十六】

十八晉【世酉初戍】明夷【世丑初酉】

二合折【三百三十六】分各晉【一百六十八】

明夷【一百六十八】二軌合【一千四百八】分各晉【七百四】

明夷【七百四】

十九家人【世丑初子】睽【世丑初未】

二合折【三百八十四】分各家人【一百九十二】睽【一百九十二】二軌合【一千四百七十二】分各家人【七百三十六】睽【七百三十六】

二十蹇【世申初寅】解【世辰初巳】

二合折【三百三十六】分各蹇【一百六十八】

解【一百六十八】二軌合【一千四百八】分各蹇【七百四】

解【七百四】

二十一損【世丑初辰】益【世辰初夘】

二合折【三百六十】分各損【一百八十】

益【一百八十】

二軌合【一千四百二十】分各損【七百二十】

益【七百二十】

二十二夬【世酉初午】姤【世酉初丑】

二合折【四百八】分各夬【二百四】

姤【二百四】

二軌合【一千五百四】分各夬【七百五十二】

姤【七百五十二】

二十三萃【世巳初申】升【世丑初亥】

二合折【三百三十六】分各萃【一百六十八】

升【一百六十八】二軌合【一千四百八】分各萃【七百四】

升【七百四】

二十四困【世寅初戍】井【世戍初酉】

二合折【三百六十】分各困【一百八十】

井【一百八十】

二軌合【一千四百四十】分各困【七百二十】

井【七百二十】

二十五革【世亥初未】鼎【世亥初寅】

二合折【三百八十四】分各革【一百九十二】

鼎【一百九十二】二軌合【一千四百七十二】分各革【七百三十六】鼎【七百三十六】

二十六震【世戍初寅】艮【世寅初巳】

二合折【三百三十六】分各震【一百六十八】

艮【一百六十八】二軌合【一千四百八】分各震【七百四】

艮【七百四】

二十七漸【世申初午】歸妹【世丑初夘】

二合折【三百六十】分各漸【一百八十】

歸妹【一百八十】二軌合【一千四百四十】分各漸【七百二十】

歸妹【七百二十】

二十八丰【世申初午】旅【世辰初丑】

二合折【三百六十】分各丰【一百八十】

旅【一百八十】

二軌合【一千四百四十】分各丰【七百二十】

旅【七百二十】

二十九巽【世夘初申】兌【世未初亥】

二合折【三百八十四】分各巽【一百九十二】

兌【一百九十二】二軌合【一千四百七十二】分各巽【七百三十六】兌【七百三十六】

三十渙【世巳初戍】節【世巳初酉】

二合折【三百六十】分各渙【一百八十】

節【一百八十】

二軌合【一千四百四十】分各渙【七百二十】

節【七百二十】

三十一中孚【世未初子】小過【世午初未】

二合折【三百六十】分各中孚【一百八十】

小過【一百八十】二軌合【一千四百四十】分各中孚【七百三十六】小過【七百四】

三十二旣濟【世亥初寅】未濟【世未初巳】

二合折【三百六十】分各旣濟【一百八十】

未濟【一百八十】二軌合【一千四百四十】分各旣濟【七百二十】

未濟【七百二十】

其下初合六十四卦流轉

推之術置天元甲寅巳來至受命以三十二除之餘不足除者從乾坤始數算外主卦而取世陰陽斷之世陽從陽【陽爻三十六】世陰從陰【陰爻二十四】陽從九除陰從六除啇得數陽以三乘之陰以二乘之因而半之卽是忌耳毎取卦月乘之

假令賁卦世在初十一月卦世屬陽陽爻三十六以九除之商得四以三乘之得十二因而半之是忌耳假令遁卦世在三六月卦世屬陰陰之爻二十四以六除之商得四以二乘之得六因而半之是忌耳【按以上二節闡明世卦推算之法當是後人所附益今退二字書之】

推厄法以入位年數除之軌合數算盡厄也甲乙饑丙丁爲旱戊己爲中興庚辛爲兵壬癸爲水【按此節別見後文疑有重出】

父相甲寅景云元年庚戍積六萬四千三年算上至開元九年辛酉加上十一年算上以三十二除之不盡三名入位年合入需軌卦陰爻二十四以六除之商得四二乘之得八因而半之四是忌需卦軌合數一千四百七十二以入位年三至甲寅加四算七除需合數除二從父相庚申命之得辛兵推子厄用父軌凡子受位但不得別立軌乃可救災耳甲寅先天元年壬子積六萬四千五年算上至開元九年辛酉加九算上三十二除之餘五十盡五合入小畜軌卦【十一月】陽爻三十六以九除之啇得四以三乘之十二因而半之得六忌【按上推算至唐開元九年亦唐時術士所加也】

右六十四卦流轉注十二之辰【按此句爲總題折軌三十六卦位之文不應在此處蓋後人以他文闌入遂將原文移向後耳】

乾初子坤初未陽爻折數一爻三十六計六千九百一十二陽爻軌數一爻一百二十八計二萬四千五百七十六陰爻折數一爻二十之四計四千六百八陰爻軌數一爻一百一十二計二萬一千五百四陰爻又合折一萬一千五百二十合二軌四萬一千八十於易卽位年數術曰已上各三十二乘之卽得其數乘軌折之數世屬陽卦者以九除之以三乘之所得因而半之則是卽位期也能過此者三乘所半之數卽終矣世屬陰卦者以六除之以二乘之所得因而半之則得卽位期也能過此者加所得卽中期也復能過此者以二乘所半之數卽終矣以九除之皆盡無餘者陽以三乘所則其年當數也以九六除之有餘者以所得乘之陽得正位增九於所乘陰得正位增六於所乘則是位之數也用陽日者屬陽卦用陰日者屬陰卦

幹初以六乘者謂姤也陰失位在初坤初以九乘者謂復也陽得正位在初震兌離之象陰所乘之數也巽艮之象四所乘之數是卽位之時年數也卦軌軌陽爻六七以四時乘之各倍之爻百二十八陰爻八六以四時乘之各倍之爻百十二必用卽位年以卽位時太歳呼之盡算之上則位之終歳也算外是未入之年孔子曰終始之義在外內焉進退在二年觀其政以別知其泰延與否也

推之術曰置天元甲寅以來數至受命位之年數以三十二數除之不足除者以乾坤始數算未卽得主歳之卦知直事之爻在何辰謂幹直事於十一月子左行陽辰六坤直事於六月未右行陰辰六陰陽交錯行於十二辰一歳十二月而周也當以卽主立時月爲政故曰知直事之爻在何辰也所屬陰陽爻者也陽爻三十六陰爻二十四者皆世所屬陰陽者也推之法【陰卦】推世之所屬陰卦者假令卽位之年得遁卦七月申也遁六月二陰爻陰爻二十四以六除之得四以二乘之得八因而半之得四則卽位之期也能過此者所乘八歳之中期也復能過此者三乘所半十二歳終矣陰得正位增六於所乘爲三十六年終矣推之法【陽卦】推世之所屬陽卦者假令卽位之年得賁卦十月亥也賁初陽爻三十六以九除之得四以三乘之得十二因而半之則得六則是卽位之期也能過此者如所乘得一十則中期也復能過此者三乘所半六得十八年終矣陽得正位增九以所乘爲五十四巽艮之家四所乘得三十六遠期算天元甲寅歳以來至宋髙祖劉裕禪晉歳在庚辰號爲永初元年凡得積年二百七十六萬八百四十七年算上以三十二【半六十四卦得三十二以爲法】除之不盡十五入坎離軌以宋辛酉至周宣帝宣政元年戊戌歳有一百五十八年元嘉元年卽當魏氏世祖太武皇帝始光元年以三十二除之不盡七命之入大有軌一本云不盡十三爲入無妄大畜軌六月未也六月位陰爻八以四乘之八得三十二以六除之得五餘不盡二以二乘之得十因而半之得五初忌能過此者如所乘得十復能過此者三乘所半五得十五終矣不忌失位陰增八終二十三除之得四十七丙午歳天下憂重侵逼也有餘福也假令失位陽者四七二十八以九除之得三餘不盡一以三乘所得九因而半之得四有餘則是卽位初期能過此者得九中期也增復能過此者得十三年終矣下期失位陽七於所乘得四十二厄所遭有餘算福之也假令得位陰在六四六二十四以六除之得四無餘以二乘之得八因而半之得四初忌能過此者得八中忌復能過此者得十二終矣下忌得位陰增六於乘得三十六厄所遭也假令得位陽在九四九三十六九除之得四無餘以三乘之得十二因而半之得六六初忌能過此者中忌也復能過此者得十八忌終也得位陽增九於所乘得九五十四忌所遭也【按以上自推之術以下皆後人因卦軌之義而闡衍其法故推至南北朝年數非易緯本文也】

推厄所遭法以入位年數余軌數算盡厄所遭甲乙爲饑丙丁爲旱戊己爲中興庚辛爲兵壬癸爲水元算爲月【按此文已見前此處疑見或亦後人所引耳】

【宋軌七百三十六庚申歳至今甲子歳宋元嘉元年甲子宋髙祖第二息文帝義隆年號爲入位五年以五除軌數上所得積周一百四十七餘所一厄所遭也丙寅歳入位七年以七除軌數上得積周一百五軌命得庚寅主兵其年起兵荊州謝晦也癸未歳入位二十四年以除軌數上得積周三十餘十六不盡以庚申命之得乙亥乙主饑其年河南大饑豫州人相食甲申歳入位二十五年除軌數上積得二十九餘不盡十一以庚申命之得庚午庚主兵馬其年九州發兵徵蠻乙酉歳入位二十六年除軌數上得積周二十八不盡八以庚申命之得丁夘丁主旱其年大旱不收荳麥豫州禾粟皆旱死丙戌歳入位二十七年除軌數上得積周二十七餘不盡七以庚申命之得丙丙主旱其年淮北二州春旱不能種稻丁亥歳入位二十八年除軌數上積周三十六餘不盡八以庚申命之得丁夘丁主旱其年大旱戊子歳入位二十九年除軌數上得積周二十五不盡十一以庚申命之得庚午庚主兵其年大兵己丑歳入位三十年除軌數上得積周二十四餘不盡十六以庚申命之得乙亥乙主饑其年荒糴貴庚寅歳入位三十一年除軌數上得積周二十三不盡二十三以庚申命之得壬壬主水其年徐兗州大水官軍因勢泛舟至滑臺虜走後果失利也辛夘歳入位三十二年除軌卽算死所遭也以不盡法二十三於上方除餘三十二以庚申命之得辛夘辛主兵其年魏兵至江淮壬辰歳入位三十三年除軌數上得積周二十餘不盡以庚申命之得己巳己主中興癸巳歳入位三十四年除軌數上得積周二十一餘不盡二十二以庚申命之得辛巳辛主兵其年二月二十日甲子東宮大逆○按以上宋軌取宋文帝在位年數依法推算穿鑿無謂文義亦不倫蓋爲後人淺陋者所加今攺用細字附注】

推軌之術以天元甲寅已來至今受命位之年以三十二除之餘不盡從乾坤始數算則得主歳之卦知直事之辰在何辰以甲寅年至大唐先天元年壬子積二百七十六萬一千一百三十九以三十六【或云以十二】除之積八萬六千二百八十五周不盡十九入家人睽軌至元和十四年合二百七十六萬一千二百三十六元和十五年庚午【或云庚子】積二百七十六萬一千二百四十七法陽爻以老陽數乘之陰爻以老陰數乘之隨六爻陰陽多少乘訖並之爲分各數倍分各爲折合數也【按上推軌之術與前文略同而重復錯見者蓋前爲南北朝術士所明而此推至元和十五年則又唐人所附益也】

中孚純坎公丨初六冬至十一月中廣漠風

解純震丨

初九春分二月中明庶風

咸純離丨

初九夏至五月中凱風【按乾元序制記作景風】賁純兌丨

初九秋分八月中閶闔風

屯侯丨

九二小寒十二月節

豫�

六二淸明三月節

鼎�

六二小暑六月節

歸妹�

九二寒露九月節

升公�

六三大寒十二月中日在坎

革�

六三谷雨三月中日在震

履�

九三大暑六月中日在離

困�

六三霜降九月中日在兌

小過侯�六四立春正月節條風

旅�

九四立夏四月節【按此下當脫溫風二字】

恆�

九四立秋七月節涼風

艮�

九四立冬十月節【按此下當脫不周風三字】

漸公�

九五雨水正月節

小畜

六五小滿四月中

損

六五處暑七月中

大過

九五小雪十月中

需侯

上六驚蟄三月節

大有

上六芒種五月節

巽

上九白露八月節

未濟

上六大雪十月節

【按以上以四正卦爻配二十四气其說亦見於乾元序制記當是易緯本文】

冬至日在坎

春分日在震

夏至日在離

秋分日在兌

易緯是類謀以此四正之卦卦有六爻爻主一气餘六十卦卦主六日七分八十分日之七正歳三歳六十五日四分日之一六十而一周乾象以中孚當十一月六十中气後十五日準兩卦彊可得十二月餘少三日當取十二月卦日也右各以六日於決次乃不可簡取其孤如此非是驗也以易緯推之無勞更算二十四气以成五日七分正五日準四分之一未消息卽爲善矣【按以上亦當爲後人所加】

八百諸侯正月侯三月侯五月侯七月侯九月侯十一月小過立春豫淸明大有芒種恆立秋歸妹寒露未濟大雪

初六

一日

六二

六日

九三

十一日

九四

十六日六五

二十一日

上六

二十六日

二十七大夫蒙正月大夫訟三月

大夫家人五月大夫節七月

大夫無妄九月

大夫蹇十一月初六

二日

九二

七日

六三

十二日

六四

十七日

六五

二十二日上九

二十七日

九卿益正月

九卿蠱三月

九卿井五月九卿同人七月九卿明夷九月

九卿頥十一月初九

三日

六二

八日

六三

十三日

六四

十八日

九五

二十三日上九二十八日

三公漸正月

三公革三月

三公咸五月三公損七月

三公困九月

三公中孚十一月

初六

四日

六二九日

九三

十四日

六四十九日

九五

二十四日上九二十九日

天子泰正月

天子夬三月

天子姤五月天子否七月

天子剝九月

天子復十一月初九

五日

九二

十日

九三

十五日

六四

二十日

六五

二十五日上六

三十日

右是六陽月三十卦直事日依气定日主一爻

八百諸侯二月侯四月侯六月侯八月侯十月侯十二月需驚蟄旅立夏鼎小暑巽白露艮立冬屯小寒初九

一日

九二

六日

九三

十一日

六四

十六日

九五

二十一日上六二十六日

二十七大夫隨二月大夫師四月大夫丰六月大夫萃八月

大夫旣濟十月大夫謙十二月

初九

二日

九二七日

九三

十二日

六四十七日

九五

二十二日上六二十七日

九卿晉二月

九卿比四月

九卿渙六月九卿大畜八月九卿噬嗑十月九卿暌十二月

初六三日

六二八日

六三十三日

九四十八日

六五二十三日上九二十八日

三公解二月三公小畜四月三公履六月

三公賁八月三公大過十月三公升十二月

初六四日

九二九日

六三十四日

九四十九日

六五二十四日上九二十九日

天子大壯二月天子幹四月

天子遁六月天子觀八月

天子坤十月

天子臨十二月

初九

五日

九二十日

九三

十五日

九四二十日

六五

二十五日上六三十日

【按上文各卦圖俱取五徳首一卦六爻依日配之以例其餘原本多有脫落錯誤今各依本卦補入至筞數亦有脫者未敢妄補姑仍其舊】

應已上盡卦爻日並上一同

右是六陰月三十卦直事日依气定日主一爻

候六甲子日中寒暑風雨記其日占時方來萬不失一幽冀起坎初六候之兗鄭坎六四候之靑齊震初九候之徐魯震九四候之揚吳越離初九候之涼益衛兌初九候之並雍秦兌九四候之推四正寒不侵公者夷兵若和气者解入方伯寒气凶和吉風盛雨者坐刑殺霧將死若有和气王相三十日當沴妖气爲賊盜

右是六陰卦月三十卦直事日依气定日主一爻【按此句已見前此處重出】

艮遊魂中孚云豚魚吉利渉大川利貞孚信也兩陰在內亦以五以中和之气候之兩陰猶民於君在上矣臣在下候行中正之道政教信於民故謂之中孚兩陰者三辰在亥爲豕爻失正故變而爲小名言豚四辰在丑爲鱉鱉魚之微者爻爲正變以其大節言魚三體兌爲澤四值天淵二五皆坎爻如水水以水度浸澤所養故吉防體是震震爲木二爻巽爲風木在水上而風行之濟大川象君能濟於難也

【按以上乃鄭氏易義之文毛詩無羊篇正義亦引此文惟缺首尾數語而正義自浸澤以下尙有五亦以水灌淵則魚利豚魚以諭小民也而爲明君賢臣恩意所供養故吉云云此亦缺而未載疑脫落也稽覽圖內有此文者蓋後人以此書專論卦气起中孚之義故引鄭氏易說附入以相闡並非易緯本文今退二字附書之其字之脫誤則依詩防互爲校定云】

