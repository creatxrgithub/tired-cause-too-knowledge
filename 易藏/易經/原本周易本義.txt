

欽定四庫全書

經部一

原本周易本義

易

提要

【臣】等謹案原本周易本義十二卷宋朱子撰以上下經爲二卷十翼自爲十卷頋炎武日知錄曰洪武初頒五經天下儒學而易兼用程朱二氏亦各自爲書永樂中修大全乃取朱子捲次割裂附程傳之後而朱子所定之古文仍復淆亂如卽文王所系之詞傳者孔子所以釋經之詞後凡言傳放此乃上傳條下義今乃削去上傳三字而附於大哉乾元之下象者卦之上下兩象及兩象之六爻周公所系之詞也乃象上傳條下義今乃削去象上傳三字而附於天行健之下此篇申傳之義以盡乾坤二卦之蘊而余卦之說因可以例推云乃文言條下義今乃削文言二字而附於元者善之長也之下其曰象曰文言曰皆朱子本所無復依程傳添入後來士子厭程傳煩多棄去不讀専用本義而大全之本乃朝廷所頒不敢輙攺遂卽監板傳義之本刋去程傳而以程之次序爲朱之次序又曰今四書板本毎張十八行毎行十七字而注皆小字書所禮記並同惟易毎張二十二行毎行二十三字而本義皆作大字與各經不同凡本義中言程傳備矣者又一傳曰而引其文皆今代人所爲也其辧最爲明晳然割裂本義附程傳自宋董楷已然不始於永樂也【詳董楷周易傳義附錄條下】此本爲咸淳乙丑九江吳革所刋

內府以宋槧摹雕者前有革序毎捲之未題敷原後學劉防校正文字行欵及傳履夬二卦不載程傳一一與炎武所言合卷端惟列九圖卷末系以易贊五首筮儀一篇與今本升筮儀於前而增列卦歌之者亦迥乎不同上傳標題之下注從王肅本四字今本刪之又雜卦傳咸速也恆久也下今本惟注咸速恆久四字讀者恆以爲疑考驗此本乃是感速常久經後人傳刻而訛實爲善本故我

聖祖仁皇帝禦纂周易折中卽用此本之次序復先聖之舊文破俗儒之陋見洵讀易之家所宜奉爲訓者矣乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

原本周易本義序

象占易本義也伏犧畫卦文王繋周公繋爻皆以象與占決吉凶悔吝各指其所之孔子十翼専注義理揮經言豈有異防哉體用一源顯微無間互相而不相悖也程子以義理爲之傳朱子以象占本其義革毎合而讀之心融體驗將終身玩索庶防寡過昨刊程傳於章貢郡齋今敬刋本義於朱子故罣與同志共之折朱子有言順理則吉逆理則凶悔而趨吉吝自吉而向凶必然之應也夫子曰不占而已矣咸淳乙丑立秋日後學九江吳革謹書

﹤經部﹐易類﹐原本周易本義﹐序﹥

右系辭傳曰河出圖洛出書聖人則之又曰天一地二天三地四天五地六天七地八天九地十天數五地數五五位相得而各有合天數二十有五地數三十凡天地之數五十有五此所以成變化而行神也此河圖之數也洛書蓋取象故其數戴九履一左三右七二四爲肩六八爲足

蔡元定曰圖書之象自漢孔安國劉歆魏闗朗子明又有宋康節先生邵雍堯夫皆謂如此至劉牧始兩易其名而諸家因之故今復之悉從其舊

右系辭傳曰易有太極是生兩儀兩儀生四象四象生八卦邵子曰一分爲二二分爲四四分爲八也說卦傳曰易逆數也邵子曰乾一兌二離三震四巽五坎六艮七坤八自乾至坤皆得未生之卦若逆推四時之比也後六十四卦次序放此

右說卦傳曰天地定位山澤通气雷風相薄水火不相射八卦相錯數往者順至來者逆邵子曰乾南坤北離東坎西震東北兌東南巽西南艮西北自震至乾爲順自巽至坤爲逆後六十四卦方位放此

﹤經部﹐易類﹐原本周易本義﹐序﹥﹤經部﹐易類﹐原本周易本義﹐序﹥

右前八卦次序圖卽系辭傳所謂八卦成列者此圖卽所謂因而重之者也故下三畫卽前圖之八卦上三畫則各以其序重之而下卦因亦各衍而爲八也若逐爻漸生則邵子所謂八分爲十六十六分爲三十二三十二分爲六十四者尢見法象自然之妙也

﹤經部﹐易類﹐原本周易本義﹐序﹥

右伏羲四圖其失皆出邵氏蓋邵氏得之李之才挺之挺之得之穆修伯長伯長得之華山希夷先生陳摶圖南者所謂先天之學也此圖圓布者幹盡午中坤盡子中離盡夘中坎盡酉中陽生於子中極於午中陰生於午中極於子中其陽在南其陰在北方布者幹始於西北坤盡於東南其陽在北其陰在南此二者陰陽對待之數圓於外者爲陽方於中者爲陰圓者動而爲天方者靜而爲地者也

右見說卦

右見說卦邵子曰此文王八卦乃入用之位後天之學也

卦變圖【傳或以卦變爲說今作此圖以明之蓋易中之一義非畫卦作易之本指也】

凡一陰一陽之卦各六皆自復姤而來【五陰五陽卦同圖異】

剝比豫謙師復

夬【大有】【小畜】履【同人】姤

凡二陰二陽之卦各十有五皆自臨遁而來【四陰四陽卦同圖異】

頥屯震【明夷】臨

防坎解升

艮蹇【小過】

晉萃

觀

【大過】鼎巽訟遁

革離【家人】【無妄】

兌睽【中孚】

需【大畜】

【大壯】

凡三陰三陽之卦各二十皆自泰否而來

損節【歸妹】泰

賁【旣濟】丰

【噬嗑】隨

益

蠱井恆

【未濟】困

渙

旅咸

漸

否

咸旅漸否

困【未濟】渙

井蠱

恆

隨【噬嗑】益

【旣濟】賁

丰

節損

【歸妹】

泰

凡四陰四陽之卦各十有五皆自大壯觀而來【二陰二陽圖已見前】

【大畜】需【大壯】

睽兌

【中孚】

離革

【家人】

【無妄】

鼎【大過】

巽

訟

遁

萃晉觀

蹇艮

【小過】

坎防

解

升

屯頥

震

【明夷】

臨

凡五陰五陽之卦各六皆自夬剝而來【一陰一陽圖已見前】

【大有】夬

【小畜】

履

【同人】

姤

比剝

豫

謙

師

復

右易之圖九有天地自然之易有伏羲之易有文王周公之易有孔子之易自伏羲以上皆無文字只有圖書最宜深玩可見作易本原精防之意文王以下方有文字卽今之周易然讀者亦宜各就本文消息不可便以孔子之說爲文王之說也

欽定四庫全書

原本周易本義卷一

宋朱熹撰

周易上經

【周代名也易書名也其卦本伏羲所畫有交易變易之義故謂之易其辭則文王周公所繋故繋之周以其簡防重大故分爲上下兩篇經則伏羲之畫文王周公之辭也並孔子所作之傳十篇凡十二篇中間頗爲諸儒所亂近世晁氏始正其失而未能盡合古文呂氏更定著爲經二卷傳十卷乃復孔氏之舊云】

【乾下乾上】乾元亨利貞【六畫者伏羲所畫之卦也一者奇也陽之數也幹者健也陽之性也本注幹字三畫卦之名也下者內卦也上者外卦也經文幹字六畫卦之名也伏羲仰觀俯察見陰陽有奇偶之數故畫一奇以陽畫一耦以陰見一陰一陽有各生一陰一陽之故自下而上再倍而三以成八卦見陽之性健而其成形之大者爲天故三奇之卦名之曰幹而擬之於天也三畫已具八卦已成則又三倍其畫以成六畫而爲八卦之上各加八卦以成六十四卦也此卦六畫皆奇上下皆幹則陽之純而健之至也故幹之名天之皆不易焉元亨利貞文王所系之辭以斷一卦之吉凶所謂辭者也元大也亨通也利冝也貞正而固也文王以爲乾道大通而至正故於筮得此卦而六爻皆不變者言其占當得大通而必利在正固然後可以保其終也此聖人所以作易教人卜筮而可以開物成務之精意余卦放此】

初九潛龍勿用【初九者卦下陽爻之名凡卦畫者自下而上故以下爻爲初陽數九爲老七爲少老變而少不變故謂陽爻爲九潛龍勿用周公所系之辭以防一爻之吉凶所謂爻辭者也潛藏也龍陽物也陽在下未可施用故其象爲潛龍其占曰勿用凡遇幹而此爻變者當觀此象而玩其占也餘爻放此】九二見龍在田利見大人【二謂自下而上第二爻也後放此九二剛健中正出潛離隱澤及於物物所利見故其爲見龍在田其占爲利見大人九二𨿽未得位而大人之徳已著常人不足以當之故值此爻之變者但爲利見此人而已蓋亦謂在下之大人也此以爻與占者相爲主賓自爲一例若有見龍之徳則爲利見九五在上之大人矣】九三君子終日幹幹夕惕若厲無咎【九陽爻三陽位重剛不中居卜之上乃危地也然性體剛健有能幹幹惕厲之象故其占如此君子指占者而言言能憂懼如是則𨿽處危地而無咎也】九四或躍在淵無咎【或者疑而未定之辭躍者無所緣而絕於地特未飛耳淵者上空下洞深昧不測之所龍之在是若下於田或躍而起則向乎天矣九陽四陰君上之下攺革之際進退未定之時也故其如此其占能隨時進退則無咎也】九五飛龍在天利見大人【剛健中正以君尊位如以聖人之徳居聖人之位故其如此而占法與九二同特所利見者在上之大人耳若有其位則爲利見九二在下之大人也】上九亢龍有悔【上者最上一爻之名亢者過於上而不能下之意也陽極於上動必有悔故其占如此】用九見羣龍無首吉【用九言幾筮得陽爻者皆用九而不用七蓋諸卦百九十二陽爻之通例也以此卦純陽而居首故於此發之聖人因系之辭使遇此卦而六爻皆變者卽此占之蓋六陽皆變剛而能柔吉之道也故爲羣龍無首之而其占爲如是則吉也春秋傳曰乾之坤曰見羣龍無首吉蓋卽純坤卦辭牝馬之貞先迷後得東北喪朋之意】

【坤下坤上】坤元亨利牝馬之貞君子有攸往先迷後得主利西南得朋東北喪朋安貞吉【者耦也陰之數也坤者順也陰之性也注中者三畫卦之名也經中者六畫卦之名也陰之成形莫大於地此卦三畫皆耦故名坤而地重之又得坤焉則是陰之純順之至故其名與象皆不易也牝馬順而健行者陽先陰後陽主義陰主利西南陰方東北陽方安順之爲也貞健之守也遇此卦者其占爲大亨而利以順健爲正如有所往則先迷後得而主於利往西南則得朋往東北則喪朋大能安於正則吉也】六履霜堅冰至【六陰爻之名陰數六老而八少故謂陰爻爲六也霜陰气所結盛則水凍而爲冰此爻陰始生於下其端甚防而其必盛故其如履霜則知堅冰之將至也夫陰陽者造化之本不能相無而消長有常亦非人所能損益也然陽主生陰主殺則其有淑慝之分焉故聖人作易於其不能相無者旣以健順仁義之屬明之而無所偏主至其消長之際淑慝之分則未嘗不致其扶陽抑陰之意焉蓋所以贊化育而參天地者其防深矣不言其占者謹防之意已可見於象中矣】六二方大不習無不利【柔順正固坤之也賦形有定坤之方也徳合無疆坤之大也六二柔順而中正又得坤道之純者故其徳內外方而又順大不待學習而無不利占者有其徳則其占如是也】六三含章可貞或從王事無成有終【六陰三陽內含章美可貞以守然居下之上不終含藏故或時出而從上之事則始𨿽無成而後必有終爻有此象故占者有此徳則如此占也】六四括囊無咎無譽【括囊言結囊口而不出也譽者過實之名謹密如是則無咎而亦無譽矣六四重陰不中故其象占如此蓋或事當謹密或時當隱遁也】六五黃裳元吉【黃中色裳下飾六五以陰居尊中順之徳充諸內而見於外故具象如此而其占爲大善之吉也占者徳必如是則其占亦如是矣春秋傳南蒯將叛筮得此爻以爲大吉子服惠伯曰忠信之事則可不然則敗外彊內溫忠也和以率貞信也故曰黃裳元吉黃中之色也裳下之飾也元善之長也中不忠不得其色下不共不得其飾事不善不得其極且夫易不可以占險二者有闕筮𨿽當未也後蒯果敗此可以見占法矣】上六龍戰於野其血黃【陰盛之極至與陽爭兩敗俱傷其如此占者如是其凶可知】用六利永貞【用六言凡得陰爻者皆用六而不用八亦通例也以此卦純陰而居首故發之遇此卦而六爻俱變者其占如此辭蓋陰柔不能固守變而爲陽則能永貞矣故戒占者以利永貞卽幹之利貞也自坤而變故不足以大亨云】

【震下坎上】屯元亨利貞勿用利攸往利建侯【震坎皆三畫卦之名震一陽動於二陰之下故其徳爲動其象爲雷坎一陽陷於二陰之下故其徳爲防爲險其象爲雲爲雨爲水屯六畫卦之名也難也物始生而未通之意故其爲字象屮穿地始出而未申也其卦以震過坎乾坤始交而遇險防故其名爲屯震動在下坎險在上是能動乎險中能動𨿽可以亨而在險則冝守正而未可遽進故筮得之者其占爲大亨而利於正但未可遽有所往耳又九陽居陰下而爲成卦之主是能以賢下人得民而可君之象故筮立君者遇之則吉也】初九盤桓利居利建侯【磐桓難進之貌屯難之初以陽在下又居動體而上應陰柔險防之爻故有磐桓之象然居得其正故其占利於居貞又本成卦之主以陽下陰爲民所歸侯之象也故其象又如此而占者如是則利建以爲侯也】六二屯如邅如乘馬班如匪防婚媾女子貞不字十年乃字【班分布不進之貌字許嫁也禮曰女子許嫁笄而字六二陰柔中正有應於上而乘初剛故爲所難而邅回不進然非爲冦也乃求與巳爲婚媾耳但已守正故不之許至於十年數窮理極則妄求者去正應者合而可許矣爻有此象故因以戒占者】六三卽鹿無虞惟入於林中君子幾不如捨往吝【陰柔居下不中不正上無正應妄行取困爲逐鹿無虞防入林中之象君子見幾不如捨去若往逐不捨必致羞吝戒占者冝如是也】六四乘馬班如求婚媾往吉無不利【陰柔居屯不能上進故爲乘馬班如之象然九守正居下以應於已故其占爲下求婚媾則吉也】九五屯其膏小貞吉大貞凶【九五𨿽以陽剛中正居尊位然當屯之時防於險中𨿽有六二正應而陰柔才弱不足以濟初九得民於下眾皆歸之坎體九五有膏潤而不得施爲屯其膏之象占者以處小事則守正猶可獲吉以處大事則𨿽守正而不免於凶】上六乘馬班如泣血漣如【陰柔無應處屯之終進無所之憂懼而已故其象如此】

【坎下艮上】蒙亨匪我求童蒙童防求我初筮告再三瀆瀆則不告利貞【艮亦三畫卦名一陽止於二陰之上故其徳爲止其象爲山蒙昧也物生之蒙昧未明也其卦以坎遇艮山下有險防之地也內險外止蒙之意也故其名爲防亨以下占辭也九二內卦之主以剛居中能發人之蒙者而與六五陰陽相應故遇此卦者有亨道也我二也童蒙防穉而蒙昧謂五也筮者明則人當求我而其亨在人筮者昧則我當求人而亨在我人求我者當視其可否而應之我求人者當致其精一而扣之而明者之養蒙與蒙者之自養又皆利於以正也】初六發蒙利用刑人用說桎梏以往吝【以陰居下蒙之甚也占者遇此當發其蒙然發之之道當痛懲而暫捨之以觀其後若遂往而不捨則致羞吝矣戒占者當如是也】九二包蒙吉納婦吉子克家【幾二以剛陽爲內卦之主統治羣陰當發蒙之任也然所治旣廣物性不齊不可槪取必而爻之徳剛而不過爲能有所包容之又以陽受陰爲納婦之象又居下位而能任上事爲子克家之象故占者有其徳而當其事則如是而吉也】六三勿用取女見金夫不有躬無攸利【六三陰柔不中不正女之見金夫不能有其身之也占者遇之則其取女必得如是之人無所利矣金夫蓋以金賂巳而挑之若魯秋胡之爲者】六四困防吝【旣逺於陽又無正應爲困於防之象占者如是可羞吝也能求剛明之徳而親近之則可免矣】六五童防吉【柔中居尊下應九二純一未發以聴於人故其爲童蒙而其占爲如是則吉也】上九擊防不利爲防利禦防【以剛居上治蒙過剛故爲擊蒙之然取必太過攻治太深則必反爲之害惟捍其外誘以全其眞純則𨿽過於嚴密乃爲得冝故戒占者如此凡事皆然不止爲誨人者也】

【乾下坎上】需有孚光亨貞吉利渉大川【需待也以干遇坎乾健坎險以剛遇險而不遽進以防於險待之義也孚信之在中者也其卦九五以坎體中實陽剛中正而居尊位爲有孚得正之象坎水在前幹健臨之將渉水而不輕進之象故占者爲有所待而能有信則光亨矣若又得正則吉而利渉大川正固無所不利而渉川尢貴於能待則不欲速而犯難】初九需於郊利用怕【郊曠逹之地未近於險之也而九陽剛又有能常於其所之故戒占者能如是則無咎矣】九二需於沙小有言終吉【沙則近於險矣言語之傷亦災害之小者漸進近坎故有此象剛中能需故得終吉】九三需於泥致防至【泥將防於險矣防則害之大者九三去險愈近而過剛不中故其象如此】六四需於血出自穴【血者殺傷之地穴者險防之所四交坎體入乎險矣故爲需於血之象然柔得其止需而不進故又爲出自穴之象占者如是則𨿽在傷地而終得出也】九五需於酒食貞吉【酒食宴樂之具言安以待之九五陽剛中正需於尊位故有此象占者如是正固則得吉】上六入於穴有不速之客三人來敬之終吉【陰居險極無復有需有防而入穴之象下應九三九三與下二陽需極並進爲不速三人之象柔不能禦而能順之冇敬之之象占者當防險中然於非意之來敬以待之則得終吉也】

【坎下乾上】訟有孚窒惕中吉終凶利見大人不利渉大川【訟爭辧也上干下坎乾剛坎險上剛以制其下下險以伺其上又爲內險而外健又爲已險而彼健皆訟之道也九二中實上無應與又爲加憂且以卦變自遁而來爲剛來居二而當下卦之中有冇孚而見窒能懼而得中之象上九過剛居訟之極有終極其訟之象九五剛健中正以居尊位有大人之象以明乘險以實履防有不利渉大川之象故戒占者必冇爭辧之事而隨其所處爲吉凶也】初六不永所事小有言終吉【陰柔居下不能終訟故其象占如此】九二不克訟歸而逋其邑人三百戶無眚【九二陽剛爲險之主本欲訟者也然以剛居柔得下之中而上應九五陽剛居尊不可敵故其占如此邑人三百戶邑之小者言自處卑約以免災患占者如是則無眚矣】六三食舊徳貞厲終吉或從王事無成【食猶食邑之食言所享也六三陰柔非能訟者故守舊居正則𨿽危而終吉然或出而從上之事則亦必無成功占者守常而不出則善也】九四不克訟復卽命渝安貞吉【卽就也命正理也渝變也九四剛而不中故有訟象以其居柔故又爲不克而復就正理渝變其心安處於正之象占者如是則吉也】九五訟元吉【陽剛中正以居尊位聽訟而得其平者也占者遇之訟而有理必獲申矣】上九或錫之鞶帶終朝三褫之【鞶帶命服之飾禠奪也以剛居訟極終訟而能勝之故有錫命受服之然以訟得之豈能安久故又有終朝三禠之其占爲終訟無理而或取勝然其所得終必失之聖人爲戒之意深矣】【坎下坤上】師貞丈人吉無咎【師兵眾也下坎上坤坎險坤順坎水坤地古者寓兵於晨伏至險於大順藏不測於至靜之中又卦惟九二一陽居下卦之中爲將之上下五陰順而從之爲眾之象九二以剛居下而用事六五以柔居上而任之爲人君命將出師之象故其卦之名曰師文人長老之稱用師之道利於得正而任老成之人乃得吉而無咎戒占者亦必如是也】初六師出以律否臧凶【律法也否臧謂不善也晁氏曰否字先儒多作不是也在卦之謂師之始出師之道當謹其始以律則吉不臧則凶戒占者當謹始而守法也】九二在師中吉無咎王三錫命【九二在下爲眾陰所歸而有剛中之徳上應於五而爲所寵任故其象占如此】六三師或輿屍凶【輿師謂師徒撓敗輿屍而歸也以陰居陽才弱志剛不中不正而犯非其分故其象占如此】六四師左次無咎【左次謂退舍也陰柔不中而居陰得正故其如此全師以退賢於六三逺矣故其占如此】六五田有禽利執言無咎長子帥師弟子輿屍貞凶【六五用師之主柔順而中不爲兵端者也敵加於巳不得已而應之故爲田有禽之象而其占利於摶執而無咎也言語辭也長子九二也弟子三四也又戒占者專於委任若使君子任事而又使小人參之則是使之輿屍而歸故𨿽正而亦不免於凶也】上六大君有命開國承家小人勿用【師之終順之極論功行賞之時也坤爲土故有開國承家之象然小人則𨿽有功亦不可使之得有爵土但優以金帛可也戒行賞之人於小人則不可用此占而小人遇之亦不得用此爻也】

【坤下坎上】比吉原筮元永貞無咎不寧方來後夫凶【比親輔也九五以陽剛居上之中而得其正上下五陰比而從之以一人而撫萬邦以四海而仰一人之象故筮者得之則當爲人所親輔然必再筮以自審有元善長永正固之徳然後可以當眾之歸而無咎其未比而有所不安者亦將皆來歸之若又遲而後至則此交巳固彼來已晚而得凶矣若欲比人則亦以是而反觀之耳】初六有孚比之無咎有孚盈缶終來有它吉【比之貴乎有信則可以無咎矣君其充實則又有它吉也】六二比之自內貞吉【柔順中正上應九五自內比外而得其正吉之道也占者如是則正而吉矣】六三比之匪人【陰柔不中正承乘應皆陰所比皆非其人之象其占大凶不言可知】六四外比之貞吉【以柔居柔外比九五爲得其正吉之道也占者如是則正而吉矣】九五顯比王用三驅失前禽邑人不誡吉【一陽居尊剛健中正卦之羣陰皆來此已顯其比而無私如天子不合圍開一靣之网來者不拒去者不追故爲用三驅失前禽而邑人不誡之蓋𨿽私屬亦諭上意不相警備以求必得也凡此皆吉之道占者如是則吉也】上六比之無首凶【陰柔居上無以比下凶之道也故爲無首之而其占則凶也】【乾下坤上】小畜亨密雲不雨自我西郊【巽亦三畫卦之名一陰伏於二陽之下故其徳爲巽爲入其象爲風爲木小陰也畜止之之義也上巽下乾以陰畜陽又卦惟六四一陰上下五陽皆爲所畜故爲小畜又以陰畜陽能系而不能固亦爲所畜者小之內健內巽二五皆陽各居一卦之中而用事能剛而能中其志得行之故其占當得亨通然畜未極而施未行故有密雲不雨自我西郊之蓋密雲陰物西郊陰方我者文王自我也文王演易於羑里視岐周爲西方正小畜之時也筮者得之則占亦如其象云】初九復自道何其咎吉【下卦幹體本皆在上之物志欲上進而爲陰所畜然九體乾居下得正前逺於陰𨿽與四爲正應而能自守以正則不爲其所畜故有進進自道之占者如是則無咎而吉也】九二牽復吉【三陽志同而九二漸進於陰以其剛中故能與九牽連而復亦吉道也占者如是則吉矣】九三輿說輻夫妻反目【九三亦欲上進然剛而不巾廹近於陰而又非正應但以陰陽相說而爲所系畜不能自進故有輿說輻之然以志剛故又不能平而與之爭故又爲夫妻反目之戒占者如是則不得進而有所爭也】六四有孚血去惕出無咎【以一陰畜眾陽本有傷害憂懼以其柔順得正虛中巽體二陽助之是有孚而血去惕出之象也無咎冝矣故戒占者亦有其徳則無咎也】九五有孚攣如冨以其鄰【巽體三爻同力畜幹鄰之也而九五居中處尊能有爲以兼乎上下故爲有孚攣固用冨厚之力而以其鄰之猶以春秋以某師之以言能左右之也占者有孚則能如是也】上九旣雨旣處尙徳載婦貞厲月幾望君子徵凶【畜極而成陰陽和矣故爲旣雨旣止之象蓋尊尙陰徳至於積滿而然也陰加於陽故𨿽正亦厲然陰旣盛而亢陽則君子亦不可以有行矣其占如此爲戒深矣】

【兌下乾上】履虎尾不咥人亨【兌亦三畫卦之名一陰見於二陽之上故其徳爲說其爲澤履有所躡而進之意也以兌遇乾和說以躡剛彊之後有履虎尾而不見傷之故其卦爲履而占如是也人能如是則處危而不傷矣】初九素履往無咎【以陽在下居履之初未爲物遷率其素履者也占者如是則往而無咎也】九二履道坦坦幽人貞吉【剛中在下無應於上故爲履道平坦幽獨守貞之幽人履道而遇其占則正而吉矣】六三眇能視跛能履履虎尾咥人凶武人爲於大君【六三不中不正柔而志剛以此履幹必見傷害故其如此而占者凶又爲剛武之人得志而肆之如秦政項籍豈能久也】九四履虎尾愬愬終吉【九四亦以不中不正履九五之剛然以剛居柔故能戒懼而得終吉】九五夬履貞厲【九五以剛中正履帝位而下以兌說應之凡事必行無所疑礙故其象爲夬決其履𨿽使得正亦危道也故其占爲𨿽正而危爲戒深矣】上九視履考祥其旋元吉【視履之終以考其祥周旋無虧則得元吉占者禍福視其所履而未定也】

【乾下坤上】泰小往大來吉亨【泰通也爲卦天地交而二气通故爲泰正月之卦也小謂陰大謂陽言坤往居外幹來居內又自歸妹來則六往居四九來居三也占者有剛陽之徳則吉而亨矣】初九拔茅茹以其彚徵吉【三陽在下相連而進拔茅連茹之徵行之吉也占者陽剛則其徵吉矣郭璞洞林讀至彚字絕句下卦放此】九二包荒用馮河不遐遺朋亡得尙於中行【九二以剛居柔在下之中上有六五之應主乎泰而得中道者也占者能包容荒穢而果斷剛決不遺遐逺而不暱朋比則合乎此爻中行之道矣】九三無平不陂無往不復艱貞無咎勿卹其孚於食有福【將過乎中泰將極而否欲來之時也卹憂也孚所期之信也戒占者艱難守正則無咎而有福】六四翩翩不冨以其鄰不戒以孚【已過乎中泰巳極矣故三陰翩然而下復不待冨而其從之不待戒令而信也其占爲有小人合交以害正道君子所當戒也陰虛陽實故凡言不冨者皆陰爻也】六五帝乙歸妹以祉元吉【以陰居尊爲泰之主柔中虛巳下應九二吉之道也而帝乙歸妹之時亦常占得此爻占者如是則有祉而元吉矣凡經以古人爲言如髙宗箕子之者皆放此】上六城復於隍勿用師自邑告命貞吝【泰極而否城復於隍之象戒占者不可力爭但可自守𨿽得其正亦不免於羞吝也】

【坤下乾上】否之匪人不利君子貞大往小來【否閉塞也七月之卦也正與泰反故曰匪人謂非人道也其占不利於君子之正道蓋幹往居外坤來居內又自漸卦而來則九往居四六來居三也或疑之匪人三字衍文由此六三而誤也傳不特解其義亦可見】初六防茅茹以其彚徵吉亨【三陰在下當否之時小人連而進之而之惡則未形也故戒其貞則吉而亨蓋能如是則變而爲君子矣】六二包承小人吉大人否亨【陰柔而中正小入而能包容承順乎君子之象小人之吉道也故占者小人如是則吉大人則當安守其否而後道亨蓋不可以彼包承於我而自失其守也】六三包羞【以陰居陽而不中正小人志於傷善而未能也故爲包羞之象然以其未發故無凶咎之戒】九四有命無咎疇離祉【否過中矣將濟之時也九四以陽居陰不極其剛故其占爲有命無咎而疇三陽皆獲其福也命謂天命】九五休否大人吉其亡其亡系於苞桑【陽剛中正以居尊位能休時之否大人之事也故此爻之占大人遇之則吉然又當戒懼如系辭傳所云也】上九傾否先否後喜【以陽剛居否極能傾時之否者也其占爲先否後喜】

【離下乾上】同人於野亨利渉大川利君子貞【離亦三畫卦之名一陰麗於二陽之間故其徳爲麗爲文明其爲火爲日爲電同人與人同也以離遇乾火上同於天六二得位得中而上應九五又卦惟一陰而五陽同與之故爲同人於野謂曠逺而無私也有亨道矣以健而行故能渉川爲卦內文明而外剛健六二中正而有應則君子之道也占者能如是則亨而又可渉險然必其所同合於君子之道乃爲利也】初九同人於門無咎【同人之初未有私主以剛在下上無系應可以無咎故其象占如此】六二同人於宗吝【宗黨也六二𨿽中且正然有應於上不能大同而系於私吝之道也故其象占如此】九三伏戎於莽升其髙陵三不興【剛而不中上無正應欲同於二而非其正懼九五之見攻故有此象】九四乘其墉弗克攻吉【剛不中正又無應與亦欲同於六二而爲三所隔故爲乘墉以攻之象然以其居柔故有自反而不克攻之象占者如是則是能攺過而得吉也】九五同人先號咷而後笑大師克相遇【五剛中正二以柔中正相應於下同心者也而爲三四所隔不得其同然義理所同物不得而間之故有此象然六二柔弱而三四剛彊故必用大師以勝之然後得相遇也】上九同人於郊無悔【居外無應物莫與同然亦可以無悔故其象占如此郊在野之內未至於曠逺但荒僻無與同耳】【乾下離上】大有元亨【大有所有之大也離居乾上火在天上無所不照又六五陰居尊得中而五陽應之故爲大有乾健離明居尊應天有亨之道占者有其徳則大善而亨也】初九無交害匪咎艱則無咎【𨿽當大有之時然以陽居下上無系應而在事初未渉乎害者也何咎之有然亦必艱以處之則無咎戒占者冝如是也】九二大車以載有攸往無咎【剛中在下得應乎上爲大車以載之象有所往而如是可無咎矣占者必有此徳乃應其占也】九三公用亨於天子小人弗克【亨春秋傳作享朝獻也古者亨通之亨享獻之享烹餁之烹皆作亨亨九三居下之上公侯之剛而得正上有六五之君虛中下賢故爲享於天子之占者有其徳則其占如是小人無剛正之徳則𨿽得此爻不能當也】九四匪其彭無咎【彭字音義未詳程傳曰盛貎理或當然六五柔中之君九四以剛近之有僣偪之嫌然以其處柔也故有不極其盛之象而得無咎戒占音冝如是也】六五厥孚交如威如吉【大有之世柔順而中以處尊位虛已以應九二之賢而上下歸之是其孚信之交也然君道貴剛太柔則廢當以威濟之則吉故其象占如此此亦戒辭也】上九自天祐之吉無不利【大有之世以剛居上而能下從六五是能履信思順而尙賢也滿而不溢故其占如此】

【艮下坤上】謙亨君子有終【謙者有而不居之義止乎內而順乎外謙之意也山至髙而地至卑乃屈而止於其下謙之也占者如是則亨通而有終矣有終謂先屈而後伸也】初六謙謙君子用渉大川吉【以柔處下謙之至也君子之行也以此渉難何往不濟故占者如是則利以渉川也】六二鳴謙貞吉【柔順中正以謙有閫正而且吉者也故其占如此】九三勞謙君子有終吉【卦惟一陽居下之上剛而得正上下所歸有功勞而能謙尢人所難故有終而吉占者如是則如其應矣】六四無不利防謙【柔而得正上而能下其占無不利矣然居九三之上故戒以更當發揮其謙以示不敢自安之意也】六五不富以其鄰利用侵伐無不利【以柔居尊在上而能謙者也故爲不富而能以其鄰之蓋從之者眾矣猶有未服者則利以徵之而以它事亦無不利人有是徳則如其占也】上六鳴謙利用行師徵邑國【謙極有聞人之所與故可用行師然以其質柔而無位故可以徵已之邑國而巳】

【坤下震上】豫利建侯行師【豫和樂也人心和樂以應其上也九四陽上下應之其志得行又以坤遇震爲順以動故其卦爲豫而其占利以立君用師也】初六鳴豫凶【陰柔小人上有彊援得時主事故不勝其豫而以自鳴凶之道也故其占如此卦之得名本爲和樂然卦辭爲眾樂之義爻辭除九四與卦同外皆爲自樂所以有吉凶之異】六二介於石不終日貞吉【豫𨿽主樂然易以溺人溺則反而憂矣卦獨此爻中而得正是上下皆溺於豫而獨能以中正自守其介如石也其徳安靜而堅故其思慮明審不俟終日而見凡事之幾防也大學曰安而後能慮慮而後能得意正如此占者如是則正而吉矣】六三盱豫悔遲有悔【盱上視也陰不中正而近於四四爲卦主故六三上視於四而下溺於豫冝有悔者也故其象如此而其占爲事當速悔若悔之遲則必有悔也】九四由豫大有得勿疑朋盍簮【九四卦之所由以爲豫者也故其象如此而其占爲大有得然又當至誠不疑則朋合而從之矣故又因而戒之簮聚也又速也】六五貞疾不死【當豫之時以柔居尊沈溺於豫又乘九四之剛眾不附而處危故爲貞疾之然以其得中故又爲常不死之卽而觀占在其中矣】上六防豫成有渝無咎【以陰柔君豫極爲昬防於豫之以其動體故又爲其事𨿽成而能有渝之象戒占者如是則能過而無咎所以廣遷善之門也】【震下兌上】隨元亨利貞無咎【隨從也以卦變言之本自困卦九來居初又自噬嗑九來居五而自未濟來者兼此二變皆剛來隨柔之義以二體言之爲此動而彼說亦隨之義故爲隨巳能隨物物來隨巳彼此相從其通易矣故其占爲元亨然必利於正乃得無咎若所隨不正則𨿽大亨而不免於有咎矣春秋傳穆姜曰有是四徳隨而無咎我皆無之豈隨也哉今按四徳𨿽非本義然其下云云深得占法之意】初九官有渝貞吉出門交有功【卦以物隨爲義爻以隨物爲義九以陽居下爲震之主卦之所以爲隨者也旣有所隨則有所偏主而變其常矣惟得其正則吉又當出門以交不私其隨則有功也故其象占如此亦因以戒之】六二系小子失丈夫【陽在下而近五陽正應而逺二陰柔不能自守以須正應故其象如此凶吝可知不假言矣】六三系丈夫失小子隨有求得利居貞【丈夫謂九四小子亦謂也三近系四而失於其象與六二正相反四陽當任而已隨之有求必得然非正應故有不正而爲邪媚之嫌故其占如此而又戒以居貞也】九四隨有獲貞凶有孚在道以眀何咎【九四以剛居上之下與五同徳故其占隨而有獲然勢淩於五故𨿽正而凶惟有孚在道而眀則上安而下從之可以無咎也占者當時之任宜審此戒】九五孚於嘉吉【陽剛中正下應中正是信於善也占者如是占則宜矣】上六拘系之乃從維之王用亨於西山【居隨之極隨之固結而不可解者也誠意之極可通神眀故其占爲王用亨於西山亨亦當作祭享之享自周而言岐山在西凡筮祭山川者得之其誠意如是則吉也】

【巽下艮上】蠱元亨利渉大川先甲三日後甲三日【蠱壞極而有事也其卦艮剛居上巽柔居下上下不交下卑巽而上茍止故其卦爲蠱或曰剛上柔下爲卦變自貴來者上二下自井來者五上上下自旣濟來者兼之亦剛上而柔下皆所以爲蠱也蠱壊之極亂當復治故其占爲元亨而利渉大川甲日之始事之端也先甲三日辛也後甲三日丁也前事過中而將壊則可自新爲後事之端而不使至於大壊後事方始而尙新然便當致其丁寜之意以監前事之失而不使至於速壊聖人之深戒也】六乾父之蠱有子考無咎厲終吉【榦如木之榦枝葉之所附而立者也蠱者前人已壊之緒故諸爻皆有父母之蒙子能榦之則飭治而振起矣六蠱未深而事易濟故其占爲有子則能治蠱而考得無咎然亦危矣戒占者宜如是又知危而能戒則終吉也】九二榦母之蠱不可貞【九二剛中上應六五子榦母蠱而得中之以剛承柔而治其壊故又戒以不可堅正言當巽以入之也】九三乾父之蠱小有悔無大咎【過剛不中故小有悔巽體得正故無大咎】六四父之蠱往見吝【以陰居陰不能有爲寛裕以治蠱之象也如是則蠱將日深故往則見吝戒占者不可如是也】六五乾父之蠱用譽【柔中居尊而九二承之以徳以此榦蠱可致聞譽故其象占如此】上九不事王侯髙尙其事【剛陽居上在事之外故爲此象而占與戒皆在其中矣】【兌下坤上】臨元亨利貞至於八月有凶【臨進而淩逼於物也二陽浸長以逼於陰故爲臨十二月之卦也又其爲卦下兌說上坤順九二以剛居中上應六五故占者大亨而利於正然至於八月當有凶也八月謂自復卦一陽之月至於遁卦二陰之月陰長陽遁之時也或曰八月謂夏正八月於卦爲觀亦臨之反對也又因占而戒之】初九咸臨貞吉【卦惟二陽徧臨四陰故二爻皆有咸臨之初九剛而得正故其占爲貞吉】九二咸臨吉無不利【剛得中而上進故其占吉而無不利也】六三甘臨無攸利旣憂之無咎【陰柔不中正而居下之上爲以甘說臨人之象其占故無所利然能憂而攺之則無咎也勉人遷善爲教深矣】六四至臨無咎【處得其位下應初九相臨之至冝無咎也】六五知臨大君之冝吉【以柔居中下應九二不自用而任人乃知之事而大君之冝吉之道也】上六惇臨吉無咎【居卦之上處臨之終惇厚於臨吉而無咎之道也故其象占如此】

【坤下巽上】觀盥而不薦有孚顒若【觀者有以示人而爲人所仰也九五居上四陰仰之又內順外巽而九五以中正示天下所以爲觀盥將祭而防手也麗奉酒食以祭也顒然尊嚴之貌言致其潔淸而不輕於用則其孚信在中而顒然可仰戒占者冝如是也或曰有孚顒若謂在下之人信而仰之也此卦四陰長而二陽消正爲八月之卦而名卦系辭更取他義亦扶陽抑陰之意】初六童觀小人無咎君子吝【卦以觀示爲義據九五爲主也爻以觀瞻爲義皆觀乎九五也六陰柔在下不能逺見童觀之象小人之道君子之羞也故其占在小人則無咎君子得之則可羞也】六二闚觀利女貞【陰柔居內而觀乎外闚觀之象女子之正也故其占如此丈夫得之則非所利矣】六三觀我生進退【六三居下之上可進可退故不觀九五而獨觀已所行之通塞以爲進退占者冝自審也】六四觀國之光利用賓於王【六四最近於五故有此其占爲利於朝覲進仕也】九五觀我生君子無咎【九五陽剛中正以居尊中其下四陰仰而觀之君子之也故戒居此位得此占者當觀已所行必其陽剛中正亦如是焉則得無咎也】上九觀其生君子無咎【上九陽剛居尊位之上𨿽不當事任而亦爲下所觀故其戒辭略與五同但以我爲其小有主賓之異耳】

【震下離上】噬嗑亨利用獄【噬齧也嗑合也物有間者齧而合之也爲卦上下兩陽而中虛頥口之象九四一陽間於其中必齧之而後合故爲噬嗑其占當得亨通者有間故不通齧之而合則亨通矣又三陰三陽剛柔中半下動上明下雷上電本自益卦六四之柔上行以至於五而得其中是以以陰居陽𨿽不當位而利用獄蓋治獄之道惟威與明而得中之爲貴故筮得之者有其徳則可應其所占也】初九屨校滅趾無咎【上無位爲受刑之象中四爻爲用刑之在卦始罪薄過小又在卦下故爲屨校滅趾之象止惡於初故得無咎占者小傷而無咎也】六二噬膚滅鼻無咎【祭有膚鼎蓋肉之柔脆噬而易嗑者六二中正故其所治如噬膚之易然以柔柔剛故𨿽甚易亦不免於傷滅其鼻占者𨿽傷而終無咎也】六三噬臘肉遇毒小吝無咎【臘肉謂獸臘全體骨而爲之者堅韌之物也陰柔不中正治人而人不服爲噬臘遇毒之象占𨿽小吝然時當噬嗑於義爲無咎也】九四噬幹胏得金矢利艱貞吉【胏肉之帶骨者與胾通周禮獄訟入鈞金束矢而後聼之九四以剛居柔得用刑之道故有此象言所噬愈堅而得聼訟之冝也然必利於艱難正固則吉戒占者冝如是也】六五噬幹肉得黃金貞厲無咎【噬幹肉難於膚而易於臘胏者也黃中色金亦謂鈞金六五柔順而中以居尊位用刑於人人無不服故冇此象然必貞厲乃得無咎亦戒占者之辭】上九何校滅耳凶【何負也過極之陽在卦之上惡極罪大凶之道也故其象占如此】【離下艮上】賁亨小利有攸往【賁餙也卦自損來者柔自三來而文二剛自二上而文三自旣濟而來者柔自上來而文五剛自五上而文上又內離而外艮有文明而各得其分之象故爲賁占者以其柔來文剛陽得陰助而離明於內故爲亨以其剛上文柔而艮止於外故小利有攸往】九賁其趾舎車而徒【剛徳明體自賁於下爲舎非道之車而安於徒步之象占者自處當如是也】六二賁其須【二以陰柔居中正三以陽剛而得止皆無應與故二附三而動有賁須之象占者冝從上之陽剛而動也】九三賁如濡如永貞吉【一陽居二陰之間得其賁而潤澤者也然不可溺於所安故有永貞之戒】六四賁如皤如白馬翰如匪冦防媾【皤白也馬人所乘人白則馬亦白矣四與相賁者乃爲九三所隔而不得遂故皤如而其往求之心如飛翰之疾也然九三剛正非爲防者也乃求防媾耳故其象如此】六五賁於丘園束帛戔戔吝終吉【六五柔中爲賁之主惇本尙實得賁之道故有丘園之象然陰性吝嗇故有束帛戔戔之象束帛薄物戔戔淺小之意人而如此𨿽可羞吝然禮奢寕儉故得終吉】上九白賁無咎【賁極反木復於無色善過矣故其象占如此】

【坤下艮上】剝不利有攸往【剝落也五陰在下而方生一陽在上而將盡陰盛長而陽消落九月之卦也陰盛陽衰小人壯而君子病又內坤外艮有順時而止之象故占得之者不可有所往也】六剝牀以足蔑貞凶【剝自下起滅正則凶故其占如此蔑滅也】六二剝牀以辧蔑貞凶【辧牀幹也進而上矣】六三剝之無咎【眾陰方剝陽而已獨應之去其黨而從正無咎之道也占者如是則得無咎】六四剝牀以膚凶【陰禍切身故不復言蔑貞而直言凶也】六四貫魚以宮人寵無不利【魚陰物宮人陰之美而受制於陽者也五爲眾陰之長當率其受制於陽故有此象而占者如是則無不利也】上九碩果不食君子得輿小人剝廬【一陽在上剝未盡而能復生君子在上則爲眾陰所載小人居之則剝極於上自失所覆而無復碩果得輿之象矣取象旣明而君子小人其占不同聖人之情益可見於此矣】【震下坤上】復亨出入無疾朋來元咎反復其道七日來復利有攸往【復陽復生於下也剝盡則純坤十月之卦而陽气已生於下矣積之逾月然後一陽之體始成而東復故十有一月其卦爲復以其陽旣往而復反故有亨通又內震外坤有陽動於下而以順上行之故其占又爲已之出入旣得無疾朋之來亦得無咎乂自五月姤卦一陰始生至此七爻而一陽來復乃天運之自然故其占又爲反復其道至於七日當得來復又以剛徳方長故其占又爲利有攸往也反復其道往而來復來而復往之意七日者所占來復之期也】九不逺復無只悔元吉【一陽復生於下復之主也只抵也又居事失之未逺能復於善不抵於悔大善而吉之道也故其象占如此】六二休復吉【柔順中止近於九而能下之復之休羙吉之道也】六三頻復厲無咎【以陰居陽不中不正又處動極復而不固婁失婁復之象婁失故危復則無咎故其占又如此】六四中行獨復【四處羣陰之中而獨與應爲與眾俱行而獨能從善之象當此之時陽气甚微未足以有爲故不言吉然理所當然吉凶非所論也董子曰仁人者正其義不謀其利明其道不計其功於剝之六三及此爻見之】六五惇復無悔【以中順居尊而當復之時收復之象無悔之道也】上六迷復凶有災眚用行師終有大敗以其國君凶至於十年不克徵【以陰柔居復終終迷不復之象凶道也故其占如此以猶及也】

【震下乾上】無妄元亨利貞其匪止有眚不利有攸往【無妄實埋自然之謂史記作無望謂無所期望而有得焉者其義亦通爲卦自訟而變九自二來而居於又爲震主動而不妄者也故爲無妄又二體震動而乾健九五剛中而應六二故其占大亨而利於止若其不正則有眚而不利有所往也】九無妄往吉【以剛在內誠之主也如是而往其吉可知故其象占如此】六二不耕獲不菑畬則利有攸往【柔順中正因時順埋而無私意期望之心故有不耕獲不菑畬之象言其無所爲於前無所冀於後也占者如是則利有攸往矣】六三無妄之災或系之牛行人之得邑人之災【卦之六爻皆無妄者也六三處不得正故遇其占者無故而有災如行人牽牛以去而居者反遭詰捕之擾也】九四可貞無咎【陽剛幹體下無應與可固守而無咎不可以有爲之占也】九五無妄之疾勿藥有喜【乾剛中正以居尊而下應亦中止無妄之至也如是而有疾勿藥而自愈矣故其象占如此】上九無妄行有眚無攸利【上九非有妄也但以窮極不可行耳故其象占如此】

【乾下艮上】大畜利貞不家食吉利渉大川【大陽也以艮畜乾又畜之大者也又以內乾剛健外艮防實輝光是以能日新其徳而爲畜之大也以卦變言此卦自需而來九五而上以卦體言六五尊而尙之以卦徳言又能止健皆非大正不能故其占爲利正而不家食吉也又六五下應於幹爲應乎天故其占又爲利渉大川也不家食謂食祿於朝不食於家也】九有厲利已【幹之三陽爲艮所止故內外之卦各取其義九爲六四所止故其占往則有危而利於止也】九二輿說輹【九二亦爲六五所畜以其處中故能自止而不進有此象也】九三良馬逐利艱貞日閒輿衛利有攸往【三以陽居健極上以陽居畜極而通之時也又皆陽爻故不相畜而俱進有良馬逐之象焉然過剛鋭進故其占必戒以艱貞閒習乃利於有往也日爲日月之日】六四童牛之牿元吉【童者未角之稱牿施橫木於牛角以防其觸詩所謂福衡者也止之於未角之時爲力則易大善之吉也故其象占如此學記曰禁於未之謂豫止此意也】六五豶豕之牙吉【陽已進而止之不若之易矣然以柔居中而當尊位是以得其機防而可制故其象如此占𨿽吉而不言元也】上九何天之衢亨【何天之衢言何其通逹之甚也畜極而通豁逹無礙故其象占如此】【震下艮上】頥貞吉觀頥自求口實【頥口旁也口食物以自飬故爲飬義爲卦上下二陽內含四陰外實內虛上止下動爲頥之象養之義貞吉者占者得正則吉觀頥謂觀其所養之道自求口實謂觀其所以餋身之術皆得正則吉也】九捨爾靈觀我朶頥凶【靈不食之物朶垂也朶頥欲食之貎九陽剛在下足以不食乃上應六四之陰而動於欲凶之道也故其象占如比】六二顚頥拂經於丘頥徵凶【求飬於物則顚倒而違於常理求養於上則往而得凶丘土之髙者上之象也】六三拂頥貞凶十年勿用元攸利【陰柔不中正以處動極拂於頥矣旣拂於頥𨿽正亦凶故其象占如此】六四顚頥吉虎視耽耽其欲逐逐無咎【柔居上而得止所應又止而賴其飬以施於下故𨿽顚而吉虎視耽耽下而専也其欲逐逐求而繼也又能如是則無咎矣】六五拂經居貞吉不可渉大川【六五陰柔不正居尊位而不能養人反賴上九之飬故其象占如此】上九由頥厲吉利渉大川【六五賴上九之飬以飬人是物由上九以飬也位髙任重故厲而吉陽剛在上故利涉川】【巽下兌上】天過棟撓利有攸往亨【大陽也四陽居中過盛故爲大過上下二陰不勝其重故有棟橈之象又以四陽𨿽而二五得中內巽外說有可行之道故利有所往而得亨也】初六借用白茅無咎【當大之時以陰柔居巽下於畏憤而無咎者也故其象占如此白茅物之防者】九二枯楊生稊老夫得其女妻無不利【陽過之始而比陰故其象占如此稊根也榮於下者也榮於下則生於上矣夫𨿽老而得女妻猶能成生育之功也】九三棟橈凶【三四二爻居卦之中棟之象也九三以剛居剛不勝其重故象橈而占凶】九四棟隆吉有它吝【以陽居陰過而不故其象隆而占吉然下應六以柔濟之則過於柔矣故又戒以有它則吝也】九五枯楊生華老婦得其士夫無咎無譽【九五陽之極又比過極之陰故其象占皆與二反】上六過渉滅頂凶無咎【處極之地才弱不足以濟然於義爲無咎矣蓋殺身成仁之事故其象占如此】

【坎下坎上】習坎有孚維心亨行有尙【習重習也坎險防也其象爲水陽防陰中外虛而中實也此卦上下皆坎是爲重險中實爲有孚心亨之象以是而行必有功矣故其占如此】初六習坎入於坎窞凶【以陰柔居重險之下其防益深故其象占如此】九二坎有險求小得【處重險之中未能自出故爲有險之象然剛而得中故其占可以求小得也】六三來之坎坎險且枕入於坎窞勿用【以陰柔不中正而履重險之間來往皆險前險而後枕其防益深不可用也故其象占如此枕倚著未安之意】六四樽酒簋貳用缶納約自牖終無咎【晁氏云先儒讀樽酒簋爲一句貳用缶爲一句今從之貳益之也周禮大祭三貳弟子職左執虛豆右執挾匕周旋而貳是也九五尊位六四近之在險之時剛柔相際故有但用薄禮益以誠心進結自牖之象牖非所由之正而室之所以受明也始𨿽艱阻終得無咎故其占如此】九五坎不盈祗旣平無咎【九五𨿽在坎中然以陽剛中正居尊位而時亦將出矣故其象如此】上六系用徽纆寘於叢棘三歳不得凶【以陰柔居險極故其象占如此】

【離下離上】離利貞亨畜牝牛吉【離麗也陰麗於陽其象爲火體陰而用陽也物之所麗貴乎得正牝牛柔順之物故占者能正則亨而畜牝牛則吉也】初九履錯然敬之無咎【以剛居下而處明體志欲上進故有履錯然之象敬之則元咎矣戒占者冝如是也】六二黃離元吉【黃中色柔麗乎中而得其正故其象占如此】九三日昊之離不鼓缶而歌則大耋之嗟凶【重離之間前明將盡故有日昊之象不安常以自樂則不能自處而凶戒占者冝如是也】九四突如其來如焚如死如棄如【後明將繼之時而九四以剛廹之故其如此】六五出涕沱若戚嗟若吉【以陰居尊柔麗乎中然不得其正而廹於上下之陽故憂懼如此然後得吉戒占者冝如是也】上九王用出徵有嘉折首獲匪其醜無咎【剛明及逺威振而刑不濫無咎之道也故其象占如此】

原本周易本義卷一

欽定四庫全書

原本周易本義卷二

宋未熹撰

周易下經

【艮下兌上】咸亨利貞取女吉【咸交感也兌柔在上艮剛在下而交相感應又艮止則感之專兌說則應之至又艮以少男下於兌之少女男先於女得男女之正婚姻之時故其卦爲咸其占亨而利正取女則吉蓋感有必通之理然不以正則失其亨而所爲皆凶矣】初六咸其拇【拇足大指也咸以人身取象感於最下咸拇之象也感之尙淺欲進未能故不言吉凶此卦𨿽主於感然六爻皆宜靜而不冝動也】六二咸其腓凶居吉【腓足肚也欲行則先自動躁妄而不能固守故其二當其處又陰柔不能固守故其取然有中正之徳能居其所故其占動凶而靜吉也】九三咸其股執其隨往吝【股隨足而動不能自專者也執者主當持守之意下二爻皆欲動者三亦不能自守而隨之往則吝矣故其象占如此】九四貞吉悔亡憧憧往來朋從爾思【九四居股之上脢之下又當三陽之中心之鹹之主也心之感物當正而固乃得其理今九四乃以陽居陰爲失其正而不能固故因占設戒以爲能正而固則吉而悔亡若憧憧往來不能正固而累於私感則但其朋從之不復能及逺矣】九五咸其脢無悔【脢背肉在心上而相背不能感物而無私系九五適當其處故取其而戒占者以能如是則𨿽不能感物而亦可以無悔也】上六咸其輔頰舌【輔頰舌皆所以言者而在身之上上六以陰居說之處感之極感人以言而無其實又兌爲口舌故其如此凶咎可知】

【巽下震上】怕亨尢咎利貞利有攸往【怕常久也爲卦震剛在上巽柔在下震雷巽風二物相與巽順震動爲巽而動二體六爻陰陽相應四者皆理之常故爲怕其占爲能久於其道則亨而無咎然又必利於守正則乃爲得所常之道而利有所往也】初六浚怕貞凶無攸利【與四爲正應理之常也然居下兩在未可以深有所求四震體而陽性上而不下又爲二三所隔應初之意異乎常矣之柔暗不能度又以陰居巽下爲巽之主其性務入故深以常理求之浚之也占者如此則𨿽正亦凶而無所利矣】九二悔亡【以陽居陰本當有悔以其久中故得亡也】九三不其徳或承之羞貞吝【位𨿽得正然過剛不中志從於上不能久於其所故爲不其徳或承之羞之象或者不知其何人之辭承奉也言人皆徳奉而進之不知其所自來也貞吝者正而不爲可羞吝申戒占者之辭】九四田無禽【以陽居陰久非其位故爲此象占者田無所獲而凡事亦不得其所求也】六五怕其徳貞婦人吉夫子凶【以柔中而應剛中常久不易正而固矣然乃婦人之道非大子之冝也故其占如此】上六振怕凶【振者動之速也上六居之極處震之終極則不常震終則過動又陰柔不能固守居上非其所安故又振怕之象而其占則凶也】【艮下乾上】遁亨小利貞【遁退避也爲卦二陰浸長陽當退避故爲遁六月之卦也陽𨿽當遁然九五當位而下有六二之應若猶可以有爲但二陰浸長於下則其不可以不遁故其占爲君子能遁則身𨿽退而道亨小人則利以守正不可以浸長之故而遂侵廹於陽也小謂陰柔小人也此卦之義與否之二兩爻相】初六遁尾厲勿用有攸往【遁而在後尾之危之道也占者不可以有所往但晦處靜俟可免災耳】六二執之用黃牛之革莫之勝說【以中順自守人莫能觧必遁之志也占者固守亦當如是】九三系遁有疾厲畜臣妾吉【下比二陰當遁而有所系之象有疾而危之道也然以畜臣妾則吉蓋君子之於小人惟臣妾則不必其賢而可畜耳故其占如此】九四好遁君子吉小人否【下應六而幹體剛健有情好而能絕之以遁之象也惟自克之君子能之而小人不能故占者君子則吉而小人否也】九五嘉遁貞吉【陽剛中正下應九二亦柔順而中正遁之嘉美者也占者如是而正則吉矣】上九肥遁無不利【以剛陽居卦外下無系應遁之逺而處之者也故其象占如此肥者寛自得之意】【乾下震上】大壯利貞【大謂陽也四陽盛長故爲大壯二月之卦也陽壯則占者吉亨不假言但利在正固而巳】初九壯於趾徵凶有孚【趾在下而進動之物也剛陽處下而當壯時壯於進者也故有此居下而壯於進其凶必矣故其占又如此】九二貞吉【以陽居陰巳不得其正矣然所處得中則猶可因以不失其正故戒占者使因中以求正然後可以得吉也】九三小人用壯君子用罔貞厲羝羊觸藩羸其角【過剛不中當壯之時是小人用壯而君子則用罔也罔無也視有如無君子之過於勇者也如此則𨿽正亦危矣羝羊剛壯喜觸之物藩籬也羸困也貞厲占其象如此】之九四貞吉悔亡藩決不羸壯於大輿之輹【貞吉悔亡與咸九四同占藩決不羸承上文而言也決開也三前有四猶有藩焉四前三陰則藩決矣壯於大輿之輹亦可進之也以陽居陰不極其剛故其如此】六五喪羊於易無悔【卦體似兌有羊象焉外柔而內剛者也獨六五以柔居中不能抵觸𨿽失其壯然亦無所悔矣故其占如此易容易之意言忽然不覺其亡也或作疆埸之埸亦通漢食貨志埸作易】上六羝羊觸藩不能退不能遂無攸利艱則吉【壯終動極故觸藩而不能退然其質本柔故又不能遂其進也其占可知然猶幸其不剛故能艱以處則尙可以得吉也】

【坤下離上】晉康侯用錫馬蕃庶晝三日接【晉進也康侯安國之侯也錫馬蕃庶晝三日接多多受大賜顯親禮也蓋其爲卦上離下坤有日出地上之順而麗乎大明之徳又其變自觀而來爲六四之柔進而上行以至於占者有是三者則亦當有是寵也】初六晉如摧如貞吉罔孚無咎【以陰居下不中正正欲進見摧之象占者如是而能守正則吉設不爲人所信亦當處以寛則無咎也】六二晉如愁如貞吉受玆介福於其王母【六二中正上無應援故欲進而愁占者如是而能守正則吉而受福於王母也王母指六五蓋亨妣妣之吉占而凡以陰居尊者皆其也】六三眾允悔亡【三不中正冝有悔者以其與下二陰皆欲上進是以爲眾所信而悔亡也】九四晉如鼫防貞厲【不中不正以竊髙位貪而畏人蓋危道也故爲鼫防之占者如是𨿽正亦危也】六五悔亡得失勿卹往吉無不利【以陰居陽冝有悔矣以大明在上而下皆順從故占者得之則其悔亡又一切去其計功謀利之心則往吉而無不利也然亦必有其徳乃應其占耳】上九晉其角維用伐邑厲吉無咎貞吝【角剛而居上上九剛進之極有其象矣占者得之而以伐其私邑則𨿽危而吉且無咎然以極剛治小邑𨿽得其正亦可吝矣】

【離下坤上】明夷利艱貞【夷傷也爲卦下離上坤日入地中明而見傷之故爲明夷又其上六爲暗之主六五近之故占者利於艱難以守正而自晦其眀也】九眀夷於飛垂其翼君子於行三日不食有攸往主人有言【飛而垂翼見傷之象占者行而不食所如不合時義當然不得而避也】六二明夷夷於左股用拯馬壯吉【傷而未切救之速則免矣故其象占如此】九三明夷於南狩得其大首不可疾貞【以剛居剛又在明體之上而屈於至闇之下正與上六闇主爲應故有向明除害得其首惡之象然不可以亟也故有不可疾貞之戒成湯起於夏臺文王興於羑里正合此爻之義而小事亦有然者】六四入於左腹獲明夷之心於出門庭【此爻之義未詳竊疑左腹者幽隱之處獲明夷之心於出門庭者得意於逺去之義言筮而得此者其自處當如是也蓋離體爲至明之徳坤體爲至闇之地下三爻明在暗外故隨其逺近髙下而處之不同六四以柔正居闇地而尙淺故猶可以得意於逺去五以柔中居暗地而巳廹故爲內難正志以晦其明之象上則極乎暗矣故爲自傷其明以至於暗而又足以傷人之明蓋下五爻皆爲君子獨上一爻爲暗君也】六五箕子之明夷利貞【居至闇之地近至闇之君而能正其志箕子之象也貞之至也利貞以戒占者】上六不明悔初登於天后入於地【以陰居坤之極不明其徳以至於晦始則處髙位以傷人之明終必至於自傷而墜厥命故其象如此而占亦在其中矣】

【離下巽上】家人利女貞【家人者一家之人卦之九五六二外內各得其正故爲家人利女貞者欲先正乎內也內正則外無不正矣】初九閒有家悔亡【九以剛陽處有家之始能防閒之其悔亡矣戒占者當如是也】六二無攸遂在中饋貞吉【六二柔順中正女之正位乎內者也故其象占如此】九三家人嗃嗃悔厲吉婦子嘻嘻終吝【以剛居剛而不中過乎剛者也故有嗃嗃嚴厲之如是則𨿽有悔厲而吉也嘻嘻者嗃嗃之反吝之道也占者各以其徳爲應故兩言之】六四富家大吉【陽主義陰主利以陰居陰而在上位能冨其家者也】九五王假有家勿卹吉【假至也如假於太廟之假有家言言有國也九五剛健中正下應六二之柔順中正王者以是至於其家則勿用憂卹而吉可必矣蓋聘納后妃之吉占而凡有是徳者遇之皆吉也】上九有孚威如終吉【上九以剛居上在卦之終故言正家久逺之道占者必有誠信嚴威則終吉也】

【兌下離上】睽小事吉【睽乖異也爲卦上火下澤性相違異中女少女志不同歸故爲睽然以卦徳言之內說而外明以卦變言之則自離來者柔進居三自中孚來者柔進居五自家人來者兼之以卦體言之則五六得中而下應九二之剛是以其占不可大事而小事尙有吉之道也】初九悔亡喪馬勿逐自復見惡人無咎【上無正應有悔也而居睽之時同徳相應其悔亡矣故有喪馬勿逐而自復之然亦必見惡人然亦可以辟咎如孔子之於陽貨也】九二遇主於巷無咎【二五陰陽正應居睽之始乖戻不合必委曲相求而得防遇乃爲無咎故其占如此】六三見輿曵其牛掣其人天且劓無初有終【六三上九正應而三居二陽之間後爲二所曵前爲四所掣而當睽之睽上九猜狠方深故又有髠劓之傷然邪不勝正終必得合故其象占如此】九四睽遇元夫交孚厲無咎【睽謂無應遇元夫謂得初九交孚謂同徳相信然當睽時故必危厲乃得無咎占者亦如是也】六五悔亡厥宗噬膚往何咎【以陰居陽悔也居中得應故能亡之厥宗指九二噬膚言易合六五有柔中之徳故其占如是】上九睽見豕負塗載一車先張之弧後說之弧匪防防媾往遇雨則吉【睽謂六三爲二陽所制而已以剛處明極睽極之地又自猜狠而乖離也見豕負塗見其污也載一車以無爲有也張弧欲射之也說弧疑稍釋也匪防防媾知其非防而實親也往遇雨則吉疑盡釋而睽合也上九之與六三先睽後合故其占如此】

【艮下坎上】蹇利西南不利東北利見大人貞吉【蹇難也足不能進行之難也爲卦艮下坎上見險而止故爲蹇西南平易東北險阻又艮方也方在蹇中不宜走險又卦自小過而來陽進則往居五而得中退則入於艮而不進故其占曰利西南不利東北當蹇之時必見大人然後可以濟難又必守正然後得吉而卦之九五剛健中正有大人之自二以上五爻皆得正位則又貞之義也故其占又曰利見大人貞吉蓋見險者貴於能止而又不可終於止處險者利於進而不可失其正也】初六往蹇來譽【往遇險未得譽】六二王臣蹇蹇匪躬之故【柔順中正正應在上而在險中故蹇而又蹇以求濟之非以其身之故也不言吉凶者占者但當鞠躬盡力而已至於成敗利鈍則非所論也】九三往蹇來反【反就二陰得其所安】六四往蹇來連【連於九三合力以濟】九五大蹇朋來【大蹇者非常之蹇九五居尊而冇剛健中正之徳必有朋來五助之者占者有是徳則有是助矣】上六往蹇來碩吉利見大人【已在卦極往無所之益以蹇耳來就九五與之濟蹇則有碩大之功大人指九五曉占者冝如是也】

【坎下震上】解利西南無所往其來復吉有攸往夙吉【解難之散也居險能動則出於險之外矣觧之也難之旣解利於平易安靜不欲久爲煩擾且其卦自升來三往居四入於坤體二居其所而又得中故利於西南平易之地若無所往則冝來復其所而安靜若尙有所往則冝早往早復不可久煩擾也】初六無咎【難旣解矣以柔在下上有正應何咎之有故其占如此】九二田獲三狐得黃矢貞吉【此爻取象之意未詳或曰卦凡四陰除六五君位餘三陰卽三狐之象也大抵此爻爲卜田之吉占亦爲去邪媚而得中之象能守其正則無不吉矣】六三且乘致防至貞吝【系辭備矣貞吝言𨿽以正得之亦可羞也惟避而去之爲可免耳】九四解而拇朋至斯孚【拇指初與四皆不得其位而相應應之不以正者也然四陽陰其不同若能解而去之則君子之朋至而相信矣】六五君子維有解吉有孚於小人【凡卦四陰而六五當君位與三陰同者必解而去之則吉也孚驗也君子有解以小人之退爲驗也】上六公用射凖於髙墉之上獲之無不利【系辭傳備矣】

【兌下艮上】損有孚元吉無咎可貞利有攸往曷之用二簋可用享【損減省也爲卦下損卦上畫之陽益上卦上畫之陰損兌澤之深益艮山之髙損下益上損內益外剝民奉君之象所以爲損也損所當損而有孚信則其占當有此下四者之應矣曷之用二簋可用享言當損時則至薄無害】初九已事遄往無咎酌損之【九當損下益上之時上應六四之陰輟所爲之事而速往以益之無咎之道也故其占如此然居下而益上亦當斟酌其淺深也】九二利貞徵凶弗損益之【九二剛中志在自守不肯妄進故占者利貞而徵則凶也弗損益之言不變其所守乃所以益上也】六三三人行則損一人一人行則得其友【下卦本幹而損上爻以益坤三人行而損一人也一陽上而一陰下一人行而得其友也兩相與則專參則雜而亂卦有此象故戒占者當致一也】六四損其疾使遄有喜無咎【以九之陽剛益已而損其陰柔之蒺惟速則善戒占者如是則無咎也】六五或益之十朋之弗克違元吉【柔順虛中以居尊位當損之時受天下之益者也兩爲朋十朋之大寶也或以此益之而不能辭其吉可知占者有是徳則獲其應也】上九弗損益之無咎貞吉利有攸往得臣無家【上九當損下益上之時居卦之上受益之極而欲自損以益人然居上而益下有所謂恵而不費不待損已然後可以益人也能如是則無咎然亦必以正則吉而利有所往惠而不費其惠廣矣故又曰得臣無家】

【震下巽上】益利有攸往利渉大川【益增益也爲卦損上卦初畫之陽益下卦初畫之陰自上卦而下於下卦之下故爲益卦之九五六二皆得中正下震上巽皆木之故其占利有所往而利渉大川也】初九利用爲大作無吉無咎【𨿽居下然當益下之時受上之益者也不可徒然無所報效故利用爲大作必元吉然後得無咎】六二或益之十朋之弗克違永貞吉王用享於帝吉【六二當益下之時虛中處下故其占與損九五同然爻位皆陰故以永貞爲戒以其居下而受上之益故又爲卜郊之吉占】六三益之用凶事無咎有孚中行告公用圭【六三陰柔不中不正不當得益者也然當益下之時居下之上故有益之以凶事者蓋警戒震動乃所以益之也占者如此然後可以無咎又戒以有孚中行而告公用圭也用圭所以通信】六四中行告公從利用爲依遷國【三四皆不得中故皆以中行爲戒此言以益下爲心而合於中行則告公而見從矣傳曰周之東遷晉鄭焉依蓋古者遷國以益下必有所依然後能立此爻又爲遷國之吉占也】九五有孚惠心勿問元吉有孚惠我徳【上有信以恵於下則下亦有信以惠於上矣不問而元吉可知】上九莫益之或擊之立心勿怕凶【以陽居益之極求益不已故莫益而或擊之立心勿怕戒之也】【乾下兌上】夬揚於王庭孚號有厲告自邑不利卽戎利有攸往【夬決也陽決陰也三月之卦也以五陽去一陰決之而已然其決之也必正名其罪而盡誠以呼號其眾相與合力然亦尙有危厲不可安肆又當先治其私而不可專尙威武則利有所往也皆戒之之辭】初九壯於前趾往不勝爲咎【前猶進也當決之時居下任壯不勝冝矣故其象占如此】九二惕號莫夜有戎勿卹【九二當決之時剛而居柔又得中道故能憂惕號呼以自戒備而莫夜有戎亦可無患也】九三壯於頄有凶君子夬夬獨行遇雨若濡有慍無咎【頄顴也九三當夬之時以剛而過乎中是欲決小人而剛壯見於靣目也如是則有凶道矣然在眾陽之中獨與上六爲應若能果決其決不系私愛則𨿽合於上六如獨行遇雨至於若濡而爲君子所慍然終必能決去小人而無所咎也溫嶠之與王惇其事此】九四臀無膚其行次且牽羊悔亡聞言不信【以陽居陰不中不正居則不安行則不進若不與眾陽競進而安出其後則可以亡其悔然當決之時志在上進必不能也占者聞言而信則轉凶而吉矣牽羊者當其前則不進縱之使前而隨其後則可以行矣】九五莧陸夬夬中行無咎【莧陸今馬齒莧感陰气之多者九五當決之時爲決之主而切近上六之陰如莧陸然若決而決之而又不爲過暴合於中行則無咎矣戒占者當如是也】上六無號終有凶【陰柔小人居窮極之時黨已盡無所號呼終必有凶也占者有君子之徳則其敵當之不然反是】

【巽下乾上】姤女壯勿用取女【姤遇也決盡則爲純乾四月之卦至姤然後一陰可見而爲五月之卦以其本非所望而卒然値之如不期而遇者故爲遇遇已非正又一陰而遇五陽則女徳不貞而壯之甚也取以自配必害乎陽故其象占如此】初六系於金柅貞吉有攸往見凶羸豕孚蹢躅【柅所以止車以金爲之其剛可知一陰始生靜正則吉往進則凶故以二義戒小人使不害於君子則有吉而無凶然其不可止也故以羸豕蹢躅曉君子使深爲之備云】九二包有魚無咎不利賓【魚陰物二與遇爲包有魚之象然制之在已故猶可以無咎若不制而使遇於眾則其爲害廣矣故其占如此】九三臀無膚其行次且厲無大咎【九三過剛不中下不遇於上無應於上居則不安行則不進故其占如此然旣無所遇則無陰邪之傷故𨿽危厲而無大咎也】九四包無魚起凶【六正應已遇於二而不及於已故其占如此】九五以杞包含章有隕自天【陰物之在下者甘美而善滑杞髙大堅實之木也五以剛陽中正主卦於上而下防始生必潰之陰其如此然陰陽疊勝時運之常若能含晦章美靜以制之則可以回造化矣有隕自天本無而倐有之也】上九姤其角吝無咎【角剛乎上者也上九以剛居上而無位不得其遇故其占與九三】

【坤下兌上】萃亨王假有廟利見大人亨利貞用大牲吉利有攸往【萃聚也坤順兌說九五剛中而二應之又爲澤上於地萬物萃聚之象故爲萃亨字衍文王假有廟言王者可以至乎宗廟之中王者卜祭之吉占也祭義曰公假於太廟是也廟所以聚祖考之精神又人必能聚已之精神則可以至於廟而承相考也物旣聚則必見大人而後可以得亨然又必利於正所聚不正則亦不能亨也大牲必聚而後有聚則可以有所往皆占吉而有戒之辭】初六有孚不終乃亂乃萃若號一握爲笑勿卹往無咎【六上應九四而隔於二陰當萃之時不能自守是有孚而不終志亂而妄聚也若呼號正應則眾以爲笑但勿卹而往從正應則無咎矣戒占者當如是也】六二引吉無咎孚乃利用禴【二應五而雜於二陰之間必牽引以萃乃吉而無咎又二中正柔順虛中以上應九五剛健中正誠實而下交故卜祭者有其孚誠則𨿽薄物亦可以祭矣】六三萃如嗟如無攸利往無咎小吝【六三陰柔不中不正上無應與欲求萃於近而不得故嗟如而無所利惟往從於上可以無咎然不得其萃困然後往復得陰極無位之爻亦小可羞矣戒占者當近於不正之彊援而逺結正應之窮交則無咎也】九四大吉無咎【上比九五下比眾陰得其萃矣然以陽居陰不正故戒占者必大吉然後得無咎也】九五萃有位無咎匪孚元永貞悔亡【九五剛陽中正當萃之時而居尊固無咎矣若有未信則亦修其元永貞之徳而悔亡矣戒占者當如是也】上六賫咨涕洟無咎【處萃之終陰柔無位求萃不得故戒占者必如是然後可以無咎也】

【巽下坤上】升元亨用見大人勿卹南徵吉【升進也上也卦自解來柔上居四內巽外順九二剛中而五應之是以其占如此南徵前進也】初六允升大吉【以柔順居下巽之主也當升之時巽於二陽占者如之則信能升而大吉矣】九二孚乃利用禴無咎【義見萃卦】九三升虛邑【陽實陰虛而坤有國邑之九三以陽剛當升時而進臨於坤故其象占如此】六四王用亨於岐山吉無咎【義見隨卦】六五貞吉升階【以陰居啺當升而居尊位必能正固則可以得吉而升階矣階升之易者】上六升利於不息之貞【以陰居升極昬不已者也占者遇此無適而利但可反其不已於外之心施之於不息之正而已】【坎下兌上】困亨貞大人吉無咎有言不信【因者窮而不能自振之義坎剛爲兌柔所揜九二爲二陰所揜四五爲上六所揜所以爲困坎險兌說處險而說是身𨿽困而道則亨也二五剛中又有大人之象占者處困能亨則得其正矣非大人其孰能之故曰貞又曰大人者明不正之小人不能當也有言不信又戒以當務晦黙不可尙口益取窮困】初六臀困於株木入於幽谷三嵗不覿【臀物之底也困於株木傷而不能安也六以陰柔處困之底居暗之甚故其占如此】九二困於酒食朱紱方來利用亨祀徵凶無咎【困於酒食厭飫若惱之意酒食人之所欲然醉飽過冝則是反爲所困矣朱紱方來上應之也九二有剛中之徳以處困時𨿽無凶害而反困於得其所欲之多故其象如此而其占利於亨祀若徵行則非其時故凶而於義爲無咎也】六三困於石據於蒺藜入於其宮不見其妻凶【陰柔而不中正故有此二其占則凶石指四蒺藜指二宮謂三而妻則六也其義則系辭備矣】九四來徐徐困於金車吝有終【六九四之正應九四處位不當不能濟物而六方困於下又爲九二所隔故其象如此然邪不勝正故其占𨿽爲可吝而必有終也金車謂九二未詳疑坎有輪象也】九五劓刖困於赤紱乃徐有說利用祭祀【劓刖傷於上下下旣傷則赤紱無所用而反爲困矣九五當困之時上爲陰揜下則乘剛故有此然剛中而說體故能遲久而有說也占其象中又利祭祀久當獲福】上六困於葛藟於臲卼曰動悔有悔徵吉【以陰柔處困極故有困於葛藟於臲卼曰動悔之然物窮則變故其占曰若能有悔則可以徵而吉矣】【巽下坎上】井攺邑不攺井無喪無得往來井井汔至亦未繘井羸其瓶凶【井者穴地出水之處以巽入乎坎水之下而上出其水故爲井攺邑不攺井故無喪無得而往者來者皆井其井也汔幾也繘綆也羸敗也汲井幾至未盡綆而敗其瓶則凶也其占爲事仍舊無得喪而又當敬勉不可幾成而敗也】初六井泥不食舊井無禽【井以陽剛爲泉上出爲功初六以陰居下故爲此象蓋井不泉而泥則人所不食而禽鳥亦莫之頋矣】九二井谷射鮒甕敝漏【九二剛中有泉之象然上無正應下比六功不上行故其如此】九三井渫不食爲我心惻可用汲王明並受其福【渫不停污也井渫不食而使人心惻可用汲矣王明則汲井以及物而施者受者並受其福也九三以陽居陽在下之上而未爲時用故其象占如此】六四井甃無咎【以六居四𨿽得其正然陰柔不泉則但能修治而無及物之功故其象爲井甃而占則無咎占者能自修治則𨿽無及物之功而亦可以無咎矣】九五井冽寒泉食【洌潔也陽剛中正功及於物故爲此象占者有其徳則契其象也】上六井収勿幕有孚元吉【収汲取也晁氏云収轆轤収繘者也亦通幕蔽覆也有孚謂其出有原而不窮也井以上出爲功而兌口不揜故上六𨿽非陽剛而其象如此然占者應之則必有孚乃元吉也】

【離下兌上】革已日乃孚元亨利貞悔亡【革變革也兌澤上在離火在下火然則水漧水決則火滅中少二女合爲一卦而少上中下志不相得故其卦爲革也變革之初人朱之信故必巳日而後信又以其內有文明之徳而外有和說之气故其占爲有所更革皆大亨而得其正所革皆當而所革之悔亡也一有不正則其所革不信不通而反有悔矣】初九鞏用黃牛之革【𨿽當革時居無應未可有爲故爲此象鞏固也黃中色牛順物革所以固物亦取卦名而義不同也其占爲當堅確固守而不可以有爲聖人之於變革其謹如此】六二已日乃革之徵吉無咎【六二柔順中正而爲文明之主有應於上於是可以革矣然必巳日然後革之則徵吉而無咎戒占者猶未可遽變也】九三徵凶貞厲革言三就有孚【過剛不中居離之極躁動於革者也故其占有徵凶貞厲之戒然其時則當革故至於革言三就則亦有孚而可革也】九四悔亡有孚攺命吉【以陽居陰故有悔然卦已過中水火之際乃革之時而剛柔不偏又革之用也是以悔亡然又必有孚然後革乃可獲吉明占者有其徳而當其時又必有信乃悔亡而得吉也】九五大人虎變未占有孚【虎大入之象變謂希革而毛毨也在大人則自新新民之極順天應人之時也九五以陽剛中正爲革之主故有此象占而得此則有此應然亦必自其未占之時人已信其如此乃足以當之耳】上六君子豹變小人革靣徵凶居貞吉【革道已成君子如豹之變小人亦革靣以聽從矣不可以往而居正則吉變革之事非得巳者不可以過而上六之才亦不可有行也故占者如之】

【巽下離上】鼎元吉亨【鼎亨飪之器爲卦下陰爲足二三四陽爲腹五陰爲耳上陽爲有鼎之象又以巽木入離火而致亨飪鼎之用也故其卦爲鼎下巽巽也上離爲目而五爲耳有內巽順而外聰明之象卦自巽來陰進居五而下應九二之爻故其占曰元亨吉衍文也】初六鼎顚趾利出否得妾以其子無咎【居鼎之下鼎趾之也上應九四則顚矣然當卦初鼎未有實而舊有否惡之積焉因其顚而出之則爲利矣得妾而因得其子亦由是也此爻之象如此而其占無咎蓋因敗以爲功因賤以致貴也】九二鼎有實我仇有疾不我能卽吉【以剛居中鼎有實之象也我仇謂初陰陽相求而非正則相防於惡而爲仇矣二能以剛中自守則𨿽近不能以就之是以其象如此而其占爲如是則吉也】九三鼎耳革其行塞雉膏不食方雨虧悔終吉【以陽居鼎腹之中本有美實者也然以過剛失中越五應上又居下之極爲變革之時故爲鼎耳方革而不可居移𨿽承上卦文明之腴有雉膏之美而不得以爲人之食然以陽居陽爲得其正茍能自守則陰陽將和而失其悔矣占者如是則𨿽不利而終得吉也】九四鼎折足覆公餗其形渥凶【晁氏曰形渥諸本作刑剭謂重刑也今從之九四居上任重者也而下應六之陰則不勝其任矣故其象如此而其占凶也】六五鼎黃耳金鉉利貞【五於象爲耳而有中徳故云黃耳金堅剛之物貫耳以舉鼎者也五虛中以應九二之堅剛故其象如此而其占則利在貞固而已或曰金以上九而言更詳之】上九鼎玉鉉大吉無不利【上以象爲而以陽陰陰剛而能溫故有玉之象而其占爲大吉無不利蓋有是徳則如其占也】

【震下震上】震亨震來虩虩笑言啞啞震驚百里不喪匕鬯【震動也一陽始生於二陰之下震而動也其象爲雷其屬爲長子震有亨道震來當震之來時也虩虩恐懼驚顧之貌震驚百里以雷言匕所以舉鼎實鬯以秬酒和鬰金所以灌地降神者也不喪匕鬯以長子言也此卦之占爲能恐懼則致福而不失其所主之重】初九震來虩虩後笑言啞啞吉【成震之主處震之故其占如此】六二震來厲億喪貝躋於陵勿逐七日得【六二乘九之剛故當震之來而危厲也億字未詳又當喪其貨貝而升於九陵之上然柔順中正足自守故不求而自獲也此爻占具中但九陵七日之則未詳耳】六三震蘓蘓行無【蘓蘓緩散自失之意以陰居陽當震時而居不正是以如此占者若因懼而能行去其不正則可以無矣】九四震遂泥【以剛柔處不中不正防於二陰之間不能自震也遂者無反之意泥滯溺也】六五震往來萬億無喪有事【以六居五而處震時無時而不危也以其得中故無所喪而能有事也占者不失其中則𨿽危無喪矣】上六震索索視矍矍徵凶震不於其躬於其鄰無咎防媾有言【以陰柔處震極故爲索索矍矍之象以是而凶也必矣然能及身之時恐懼修省則可以無咎而亦不能免於防媾之有言戒占者當如是也】【艮下艮上】艮其背不獲其身行其庭不見其人無咎【艮止也一陽止於二陰之上陽自下升極上而止也其爲山取坤地而隆其上之狀亦止於背而不有其身行其庭而見其人乃無咎也蓋身動物也惟背爲止艮其背則止於所當止也止於所當止則不隨身而動矣是不有其身也如是則𨿽行於庭除有人之地而亦不見其人矣蓋艮其背而不獲其身者止而止也行其庭而不見其人者行而止也動而止也其所而皆主夫靜焉所以得無咎也】初六艮其趾無咎利永貞【以陰柔居艮爲艮趾之象占者如之則無咎而又以其陰柔故又戒其利永貞也】六二艮其腓不拯其隨其心不快【六二居中得正旣正其腓矣三爲限則腓所隨也而過剛不中以止乎上二𨿽中正而體柔弱不能往而拯之是以其心不快也此爻占在象中下爻放此】九三艮其限列其夤厲薰心【限身上下之際卽腰胯也夤膂也止於腓則不進而已九三以過剛不中當限之處而艮其限則不得屈伸而上下判隔如列其夤矣危厲薰心不安之甚者也】六四艮其身無咎【以陰居陰時止而止故爲艮其身之象而占得無咎也】六五艮其輔言有序悔亡【六五當輔之處故其象如此而其占悔亡也悔謂以陰居陽】上九惇艮吉【以陽剛居止之極惇厚於止者也】

【艮下巽上】漸女歸吉利貞【漸漸進也爲卦止於下而巽於上爲不進之義】

【有女歸之象馬乂自二至五位皆得止故其占爲女歸吉而又戒以利貞也】六鴻漸於幹小子厲有言無咎【鴻之行有序而進有漸幹水涯也始進於下未】

【得所安而上復無應故其象如此而其占則爲小子厲𨿽有言而於義則無咎也】六二

鴻漸於磐飲食衎衎吉【磐大石也漸建於水進進於磐而益安矣衎衎】

【和樂意六二柔順中止進以其漸而上有九五之應故其象如此而占則吉也】九三鴻

漸於陸夫徵不復婦孕不育凶利禦冦【鴻水鳥也】

【水鳥陸非所安也九三過剛不中而無應故其象如此而其占夫徵則不復婦孕則不育凶莫甚焉然以其剛剛也故利禦防】六四鴻漸於木或得其桷無咎【鴻不木棲桷平柯也或得平柯則可以安矣六四乘剛而順巽故其象如此占者如是則無咎也】九五鴻漸於陵婦三歳不孕終莫之勝吉【陵髙阜也九五居尊六二正應在下而爲三四所隔然終不能奪其正也故其象如此而占者如是則吉也】上九鴻漸於陸其羽可用爲儀吉【胡氏程氏皆云陸當作逵謂雲路也今以韻讀之良是羽儀旄旌纛之餙也上九至髙出乎人位之外而其羽毛可用以爲儀篩蓋𨿽極髙而不爲無用之象故其占爲如是則吉也】

【兌下震上】歸妹徵凶無攸利【婦人謂嫁曰歸妹少女以兌以少女而從震之長男而其情又爲以說而動皆非正也故卦爲歸妹而卦之諸爻自二至五皆不得正三五又皆以柔乘剛故其占徵凶而無所利也】初九歸妹以娣跛能履徵吉【九居下而無正應故爲娣象然陽剛在女子爲賢正之徳但爲娣之賤僅能承助其君而已故又爲跛能履之象而其占則徵吉也】九二眇能視利幽人之貞【眇能視承上爻而言九二陽剛得中女之賢也上有止應而反陰柔不正乃女賢而配不良不能大成內助之功故爲眇能視之象而其占則利幽人之貞也幽人亦抱道守正而不偶者也】六三歸妹以須反歸以娣【六三陰柔而不中止乂爲說之主女之不正人莫之取者也故爲未得所遇而反歸爲娣之象或曰須女之賤者】九四歸妹愆期遲歸有時【九四以陽居上體而無正應賢女不輕從人而愆期以待所歸之象正與六三相反】六五帝乙歸妹其君之不如其娣之袂良月幾里吉【六五柔中居尊下應九二尙徳而不貴飾故爲帝乙下嫁而服不盛之象然女徳之盛無以加此故又月月幾望之而占者如之則吉也】上六女承筐無實士刲羊無血無攸利【上六以陰柔居歸妹之終而無應防防而不終者也故其如此而於占爲無所利也】

【離下震上】丰亨王假之勿憂冝日中【丰大也以明而動盛大之也故其占有亨道焉然王者盛極當衰則又有憂道焉聖人以爲徒憂無益但能守常不至於過盛則可矣故戒勿憂冝日中也】初九遇其配主𨿽旬尢咎往有尙【配主謂四旬均也謂皆陽也當丰之時明動相資故九之遇九四𨿽當陽剛而其占如此也】六二丰其蔀日中見斗往得疑疾有孚發若吉【六二居丰之時爲離之主至明也也而上應六五之柔暗故爲丰蔀見斗之象蔀障蔽也大其障蔽故日中而昬也往而從之則昬暗之至必反見疑惟在積其誠意以感發之則吉戒占者宜如是也虛中有孚之象】九三丰其沛日中見沬折其右肱無咎【沛一作斾謂幡幔也其蔽甚於蔀矣沬小星也三處明極而應上六𨿽不可用而非咎也故其象占如此】九四丰其蔀日中見斗遇其夷主吉【象與六二周夷等夷也謂九也其占爲當丰而遇暗主下就同徳則吉也】六五來章有慶譽吉【質𨿽柔暗若能來致天下之明則有慶譽而吉矣蓋因其柔暗而設此以開之占能如是則如其占矣】上六丰其屋蔀其家闚其戶閴其無人三不覿凶【以陰柔居丰極處動明極而反暗者也故爲丰大其屋而反以自蔽之象無人不覿亦言蔽障之深其凶甚矣】

【艮下離上】旅小亨旅貞吉【旅羇也山止於下火炎於上爲去其所止而不處之故爲旅以六五得中於外而順乎上下之二陽艮止而離麗於明故其占可以小亨而能守其旅之正則吉旅非常居若可茍者然道無不在故自有其正而不可臾臾離也】初六旅斯其所取災【當旅之時以陰柔居下位故其占如此】六二旅卽懷其資得童僕貞【卽次則安懷資則得其童僕之正信則無欺而有賴旅之最吉者也二有柔順中正之徳故其占如此】九三旅焚其次喪其童僕貞厲【過剛不中居下之上故其象占如喪其童僕則不止於其心矣故貞字連下句爲義】九四旅於處得其資斧我心不快【以陽居陰處上之下用柔能下故其象占如此然非正位又上無剛陽之與下惟陰柔之應故其心有所不快也】六五射雉一矢亡終以譽命【雉文明之物離之象也六五柔順文明又得中道爲離之主故得此爻爲射雉之象𨿽不無亡矢之象而所喪不多終有譽命也】上九鳥焚其巢旅人先笑後號咷喪牛於易凶【上九過剛處旅之上離之極驕而不順凶之道也故其象占如此】

【巽下巽上】巽小亨利有攸往利見大人【巽入也一陰伏於二陽之下其性能巽以入也其象爲風亦取入義陰爲主故其主爲小亨以陰從陽故又利有攸往然必知所從乃得其正故又曰利見大人也】初六進退利武人之貞【初以陰居下爲巽之主卑巽之過故爲進退不果之象若以武人之正處之則有以濟其所不及而得所宜矣】九二巽在牀下用史巫紛若吉無咎【二以陽處陰而居下有不安之意然當巽之時不厭其卑而二又居中不至已甚故其占爲能過於巽而丁寧煩悉其辭以自道逹則可以吉而無咎亦竭誠意以祭祀之吉占也】九二頻巽吝【過剛不中居下之上非能巽者勉爲屢失吝之道也故其象占如此】六四悔亡田獲三品【陰柔無應承乘皆剛宜有悔也而以陰居陰處上之下故得悔亡而又爲卜田之吉占也三品者一爲幹豆一爲賓客一爲充庖】九五貞吉悔亡無不利無初有終先庚三日後庚三日吉【九五剛健中正而居巽體故有悔以有貞而吉也故得亡其悔而無不利有悔是無也亡之是有終也庚更也事之變也先庚三日丁也後庚三日也丁者所以丁寧於其變之前癸者所以揆度於其變之後有所變更而得此占者如是則其吉可知也】上九巽在牀下喪其資斧貞凶【巽在牀下過於巽者也喪其資斧失其所以斷也如是則𨿽正亦凶】

【矣居巽之極失其陽剛之徳故其象占如此】

【兌下兌上】兌亨利貞【兌說也一陰進乎二陽之上喜之見乎外也其象爲澤取其說萬物又取坎水而塞其下流之象卦體剛中而柔外剛中故說而亨柔外故利於正蓋說有亨道而其妄說不可以不戒故其占如此又柔外故爲說亨剛中故能利正亦一義也】初九和兌吉【以陽爻居說體而處最下又無系應故其象占如此】九二孚兌吉悔亡【剛中爲孚居陰爲悔占者以孚而說則吉而悔亡矣】六三來兌凶【陰柔不中正爲兌之主上無所應而反來就二陽以求其說凶之道也】九四商兌未寧介疾有喜【四上承九五之中正而下比六三之柔邪故不能決而商度所說未能有定然質本陽剛故能介然守正而疾惡柔邪也如此則有喜矣象占如此爲戒深矣】九五孚於剝有厲【剝謂陰能剝陽者也九五陽則中正然當說之時而居尊位密近上六上六陰柔爲說之主處說之極能妄說以剝陽者也故其占但戒以信於上六則有危也】上六引兌【上六成說之主以陰居說之極引下二陽相與爲說而不能必其從也故九五當戒而此爻不言其吉凶】

【坎下巽上】渙亨王假有廟利涉大川利貞【渙散也爲卦下坎上防風行水上離披解散之象故爲渙其變則本自漸卦九來居二而得中六往居三得九之位而上同於四故其占可亨又以祖考之精神旣散故王者當互於廟以聚之又以巽木坎水舟楫之象故利涉大川其曰利貞則占者之深戒也】初六用極馬壯吉【居卦之初渙之始也始渙而拯之爲力旣易又有壯馬其吉可知初六非有濟渙之才但能順乎九二故具象占如此】九二渙奔其機悔亡【九而居二宜有悔也然當渙之時來而不窮能亡其悔者也故具象占如此蓋九奔而有二機也】六三渙其躬無悔【陰柔而不中正有私於已之象也然居得陽位志在濟時能散其私以得旡悔故其占如此大率此上四爻皆因渙以濟渙者也】六四渙其羣元吉渙有丘匪夷所思【居陰得正上承九五當濟渙之任者也下無應與爲能散其朋黨之象占者如是則大善而吉又言能散其小羣以成大羣使所散者聚而若丘則非常人思慮之所及也】九五渙汗其大號渙王居無咎【陽剛中正以居尊位當渙之時能散其號令與其居積則可以濟渙而無咎矣故其象占如此九五巽體有號令之象汗謂如汗之出而不反也渙王居如陸贄所謂散小儲而成大儲之意】上九渙其血去逖出無咎【上九以陽居渙極能出乎渙故其象占如此血謂傷害逖當作惕與小畜六四同言渙其血則去渙其惕則出也】

【兌下坎上】節亨苦節不可貞【節有限而止也爲卦下兌上坎澤上有水其容有限故爲節節固自有亨道矣又其體陰陽各半而二五皆易故其占得亨然至於太甚則苦矣故又戒以不可守以爲正也】九不出戶庭無咎【戶庭戶外之庭也陽剛得正居節之未可以行能節而止者也故其象占如此】九二不出門庭凶【門庭門內之庭也九二當可行之時而失剛不正上尢應與知節而不知通故其象占如此】六三不節若則嗟若無咎【陰柔而不中止以當節時非能節者故其象占如此】六四安節亨【柔順得正上承九五自然有節者故其象占如此】九五甘節吉往有尙【所謂當位以節中正以通者也故其象占如此】上六苦節貞凶悔亡【居節之極故爲若節旣處過極故𨿽得正而不免於凶然禮奢寕儉故𨿽有悔而終亡之也】

【兌下巽上】中孚豚魚吉利渉大川利貞【孚信也爲卦二陰在內四陽在外而二五之陽皆得其中以一卦言之爲中虛以二體言之爲中實皆孚信之象也又下說以應上上巽以順下亦爲孚義豚魚無知之物又木在澤上外實內虛皆舟楫之象至信可感豚魚涉險難而不可以失其正故占者能致豚魚之應則吉而利涉大川又必利於止也】初九虞吉有它不燕【當中孚之上應六四能度其可信而信之則吉復有他焉則失其所以度之之正而不得其所安戒占者之辭如是也】九三鳴鶴在陰其子和之我有好爵吾與爾靡之【九二中孚之實而九五亦以中孚之實應之故有鶴鳴子和我爵爾靡之象鶴在陰謂九居二好爵謂得中靡與縻同言懿徳人所好故好爵𨿽我之所獨有而彼亦系戀之也】六三得敵或鼔或罷或位或歌【敵上九信之窮者六三陰柔不中正亦居說極而與之爲應故不能自主而象如此】六四月幾望馬匹亡無咎【六四居陰得正位近於君爲月幾望之象馬匹謂與已爲匹四乃絕之而上以信於五故爲馬匹亡之象占者如是則無咎也】九五有孚攣如無咎【九五剛健中正中孚之實而居尊位爲孚之主者也下應九二與之同徳故其象占如此】上九翰音登於天貞凶【居信之極而不知變𨿽得其正亦凶道也故其象占如此雞曰翰音乃巽之象居巽之極爲登於天雞非登天之物而欲登天信非所信而不知變亦猶是也】

【艮下震上】小過亨利貞可小事不可大事飛鳥遺之音不宜上宜下大吉【小謂陰也爲卦四陰在外二陽在內陰多於陽小者過也旣過於陽可以亨矣然必利於守正則又不可不戒也卦之二五皆以柔而得中故可小事三四皆以剛失位而不中故不可大事卦體內實外虛如鳥之飛其聲下而不上故能致飛鳥遺音之應則宜下而大吉亦不可大事之也】初六飛鳥以凶【六陰柔上應九四又居過時上而不下者也飛鳥遺音不宜上宜下故其象占如此郭璞洞林占得此者或致羽虫之孽】六二過其祖遇其妣不及其君遇其臣無咎【六二柔順中正進則過三四而遇六五是過陽而反遇陰也如此則不及六五而自得其分是不及君而適遇其臣也皆過而不過守正得中之意無咎之道也故其象占如此】九三弗過防之從或戕之凶【小過之時事毎當過然後得中九三以剛居正眾陰所欲害者也而自恃其剛不肯過爲之備故其象占如此若占者能防之則可以免矣】九四無咎弗過遇之往厲必戒勿用永貞【當過之時以剛處柔過乎恭矣無咎之道也弗過遇之言弗過於剛而適合其冝也往則過矣故有厲而當戒陽性堅剛故又戒以勿用永貞言當隨時之冝不可固守也或曰勿過遇之若依六二爻例則當如此說若依九三爻例則過遇當如過防之義未詳孰是當闕以俟知者】六五密雲不雨自我西郊公弋取彼在穴【以陰居尊又當陰過之時不能有爲而弋取六二以爲助故有此象在穴陰物也兩陰相得其不能濟大事大知】上六弗遇過之飛鳥離之凶是謂災【六以陰居動體之上處陰過之極過之已髙而甚逺者也故其占如此或曰遇過恐亦只當作過遇義同九三未知是否】

【離下坎上】旣濟亨小利貞初吉終亂【旣濟事之旣成也爲卦水火相交各得其用六爻之位各得其正故爲旣濟亨小當爲小亨大抵此卦及六爻占辭皆有警戒之意時當然也】初九曵其輪濡其尾無咎【輪在下尾在後初之象也曵輪則車不前濡尾則狐不濟旣濟之謹戒如是無咎之道占者如是則無咎也】六二婦喪其茀勿逐七日得【二以文明中正之徳上應九五剛陽中正之君冝得行志而九五居旣濟之時不能下賢以行其道故二有婦喪其茀之象茀婦車之蔽言失其所行也然中正之道不可終廢時過則行矣故又勿勿逐而自得之戒】九三髙宗伐其方三年克之小人勿用【旣濟之時以剛居剛髙宗伐方之象也三年克之言其久而後克戒占者不可輕動之意小人勿用占法與師上六同】六四繻其衣袽終日戒【旣濟之時以柔居柔能預備而戒懼者也故其象如此程子曰繻當作濡衣袽所以塞舟之罅漏】九五東鄰殺牛不如西鄰之禴祭實受其福【東陽西陰言九五居尊而時已過不如六二之在下而始得時也又當文王與紂之事故其象占如此辭吉終亂亦此意也】上六濡其首厲【旣濟之極險體之上而以陰柔處之爲狐涉水而濡其首之象占者不戒危之道也】

【坎下離上】未濟亨小狐汔濟濡其尾無攸利【未濟事未成之時也水火不交不相爲用卦之六爻皆失其位故爲未濟汔幾也幾濟而濡尾猶未濟也占者如此何所利也哉】初六濡其尾吝【以陰居下當未濟之未能自進故其象占如此】九二曵其輪貞吉【以九二應六五而居柔得中爲能自止而不進得爲下之正也故其象占如此】六三未濟徵凶利渉大川【陰柔不中正居未濟之時以徵則凶然以柔乘剛將出乎坎有利涉之象故其占如此蓋行者可以水浮而不可以陸走也或疑利字上當有不字】九四貞吉悔亡震用伐方三年有賞於大國【以九居四不正而有悔也能勉而正則悔亡矣然以不正之資欲勉而正非極其陽剛用力之久不能也故爲伐方三年而受賞之象】六五貞吉無悔君子之光有孚吉【以六居五亦非正也然文明之主居中應剛虛心以求下之助故得正而吉且無悔又有光輝之盛信實而不妄咎而又吉也】上九有孚於飲酒無咎濡其首有孚失是【以剛明居未濟之極時將可以有爲而自信自養以俟無咎之道也若縱而不反如狐之渉水而濡其首則於自信而失其義矣】

原本周易本義卷二﹤經部﹐易類﹐原本周易本義﹥

欽定四庫全書

原本周易本義卷三

宋朱熹撰

周易上傳

【卽文王所系之辭上者經之上篇傳者孔子所以釋經之辭也後凡言傳者放此】

大哉乾元萬物資始乃統天【此専以天道明幹義又析元亨利貞爲四徳以發明之而此一節者釋元義也大哉嘆辭元大也始也乾元天徳之大始故萬物之生皆資之以爲始也又爲四徳之首而貫乎天徳之始終故曰統天】雲行雨施品物流形【釋幹之亨也】大明終始六位時成時乘六龍以禦天【始卽元也終謂貞也不終則無始不貞則無以爲元也此言聖人大明乾道之終始則見卦之六位各以時成而乘此六陽以行天道是乃聖人之元亨也】乾道變化各正性命保合大和乃利貞【變者化之漸化者變之成物所受爲性天所賦爲命大和陰陽防合中和之气也各正者得於有生之保合者全於巳生之後此言乾道變化無所不利而萬物各得其性命以自全以釋利貞之義也】首出庶物萬國咸寧【聖人在上髙出於物猶乾道之變化也萬國各得其所而咸寧猶萬物之各正性命而保合大和也此言聖人之利貞也蓋嘗統而論之元者物之始生亨者物之暢茂利則向於實也貞則實之成也實之旣成則其根蔕脫落可復種而生矣此四徳之所以循環而無端也然而四者之間生气流行初無間斷此元之所以包四徳而統天也其以聖人而言則孔子之意蓋以此卦爲聖人得天位行天道而致太平之占也𨿽其文義有非文王之舊者然讀者各以其意求之則並行而不悖也坤卦放此】至哉坤元萬物資生乃順承天【此以地道明坤之義而首言元也至極也比大義差緩始者气之始生者形之始順承天施地之道也】坤厚載物徳合無疆含光大品物咸亨【言亨也徳合無疆謂配幹也】牝馬地類行地無疆柔順利貞君子攸行【言利貞也馬幹之象而以爲地者牝陰物而馬又行地之物也行地無疆則順而健矣柔順利貞坤之徳也君子攸行人之所行如坤之徳也所行如此則其占如下文所云也】先迷失道後順得常西南得朋乃與行東北喪朋乃終有慶【陽大陰小陽得兼陰陰不得兼陽故坤之徳常減於幹之半也東北𨿽喪朋然反之西南則終有慶矣】安貞之吉應地無疆【安而且貞地之徳也】屯剛柔始交而難生【以二體釋卦名義始交謂震難生謂坎】動乎險中大亨貞【以二體之徳釋卦辭動震之爲也險坎之地也自此以下釋元亨利貞乃用文王本意】雷雨之動滿盈天造艸昧宜建侯而不寧【以二體之釋卦辭雷震雨坎天造猶言天運艸雜亂昩晦也陰陽交而雷雨作雜亂晦塞乎兩間天下未定名分未明宜立君以統治而未可遽謂安寜之時也不取九爻義者取義多端姑舉其一也】蒙山下有險險而止蒙【以卦象卦徳釋卦名有兩義】蒙亨以亨行時中也匪我求童蒙童蒙求我志應也初筮告以剛中也再三瀆瀆則不告瀆蒙也蒙以養正聖功也【以卦體釋卦辭也九二以可亨之道發人之蒙而又得其時之中謂如下文所指之事皆以亨行而當其可也志應者二剛明五柔暗故二不求五而五求二其志自相應也以剛中者以剛而中故能告而有節也瀆筮者二三則問者固瀆而告者亦瀆矣防以養正乃作聖之功所以釋利貞之義也】需須也險在前也剛健而不陷其義不困窮矣【此以卦徳釋卦名義】需有孚光亨貞吉位乎天位以正中也利渉大川往有功也【以卦體及兩釋卦辭】訟上剛下險險而健訟【以卦徳釋卦名義】訟有孚窒惕中吉剛來而得中也終凶訟不可成也利見大人尙中正也不利渉大川入於淵也【以卦變卦體卦象釋卦辭】師眾也貞正也能以眾正可以王矣【此以卦體釋師貞之義以謂能左右之也陽在下之中而五陰皆爲所以也能以眾正則王者之師矣】剛中而應行險而順以此毒天下而民從之吉又何咎矣【又以卦體卦徳釋丈人吉無咎之義剛中謂九二應謂六五應之行險謂行危道順謂順人心此非有老成之徳者不能也毒害也師旅之興不無害於天下然以其有是才徳是以民悅而從之也】比吉也【此三字疑衍文】比輔也下順從也【此以卦體釋卦名義】原筮元永貞無咎以剛中也不寧方來上下應也後夫凶其道窮也【亦以卦體釋卦辭剛中謂五上下謂五陰】小畜柔得位而上下應之曰小畜【以卦體釋卦名義柔得位指六居四上下謂五陽】健而巽剛中而志行乃亨【以卦徳卦體而言陽猶可亨也】密雲不雨尙往也自我西郊施未行也【尙往言畜之未極其气猶上進也】履柔履剛也【以二體釋卦名義】說而應乎幹是以履虎尾不咥人亨【以卦徳釋辭】剛中正履帝位而不疚光明也【又以卦體明之指九五也】泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也否之匪人不利君子貞大往小來則是天地不交而萬物不通也上下不交而天下無邦也內陰而外陽內柔而外剛內小人而外君子小人道長君子道消也同人柔得位得中而應乎幹曰同人【以卦體釋卦名義柔謂六二幹謂九五】同人曰【衍文】同人於野亨利渉大川干行也文明以健中正而應君子正也惟君子爲能通天下之志【以卦徳卦體釋卦辭通天下之志乃爲大同不然則是私情之合而巳何以致亨而利渉哉】大有柔得尊位大中而上下應之曰大有【以卦體釋卦名義柔謂六五上下謂五陽】其徳剛健而文明應乎天而時行是以元亨【以卦徳卦體釋卦辭應天指六五也】謙亨天道下濟而光明地道卑而上行【言謙之必亨】天道

虧盈而益謙地道變盈而流謙神害盈而福謙人道惡盈而好謙謙尊而光卑而不可逾君子之終也【變謂傾壊流謂聚而歸之人能謙則其居尊者其徳愈光其居卑者人亦莫能過此君子所以有終也】豫剛應而志行順以動豫【以卦體卦徳釋卦名義】豫順以動故天地如之而況建侯行師乎【以卦徳釋卦辭】天地以順動故日月不過而四時不忒聖人以順動則刑罰淸而民服豫之時義大矣哉【極言之而贊其大也】隨剛來而下柔動而說隨【以卦變卦徳釋卦名義】大亨貞無咎而天下隨時【王肅本時作之今當從之釋卦辭言能如是剛天下之所從也】隨時之義大矣哉【王肅本時字在之字下今當從之】蠱剛上而柔下巽而止蠱【以卦體卦變卦徳釋卦名義蓋如此則積獘而至於蠱矣】蠱元亨而天下治也利渉大川往有事也先甲三日後甲三日終則有始天行也【釋卦辭治蠱至於元亨則亂而復治之象也亂之終治之始天運然也】臨剛浸而長【以卦體釋卦名】說而順剛中而應【又以卦徳卦體言卦之善】

大亨以正天之道也【當剛長之時又有此善故其占如此也】至於八月有凶消不久也【言𨿽天運之當然然君子宜知所戒】大觀在上順而巽中正以觀天下【以卦體卦徳釋卦名義】觀盥而不薦有孚顒若下觀而化也【釋卦辭】觀天之神道而四時不忒聖人以神道設教而天下服矣【極言觀之道也四時不忒天之所以爲觀也神道設教聖人之所以爲觀也】頥中有物曰噬嗑【以卦體釋卦名義】噬嗑而亨剛柔分動而明雷電合而章柔得中而上行𨿽不當位利用獄也【又以卦名卦體卦徳二象卦變釋卦辭】賁亨【亨字疑衍】柔來而文剛故亨分剛上而文柔故小利有攸往天文也【以卦變釋卦辭剛柔之交自然之故曰天文先儒說天文上當有剛柔交錯四字理或然也】文明以止人文也【又以卦徳言之止謂各得其分】觀乎天文以察時變觀乎人文以化成天下【極乎賁道之大也】剝剝也柔變剛也【以卦體釋卦名義言柔進幹陽變剛爲柔也】不利有攸往小人長也順而止之觀象也君子尙消息盈虛天行也【以卦體卦徳釋卦辭】復亨剛反【剛反則亨】動而以順行是以出入無疾朋來無咎【以卦徳而言】反復其道七日來復天行也【陰陽消息天運然也】利有攸往剛長也【以卦體而言旣生則漸長矣】復其見天地之心乎【積陰之下一陽復生天地生物之心幾於滅息而至此乃復可見在人則爲靜極而動惡極而善本心幾息而復見之端也程子論之詳矣而邵子之詩亦曰冬至子之半天心無攺移一陽初動處萬物未生時酒味方淡大音聲正希此言如不信更請問包犧至哉言也學者宜盡心焉】無妄剛自外來而爲主於內動而健剛中而應大亨以正天之命也其匪正有眚不利有攸往無妄之往何之矣天命不佑行矣哉【以卦變卦徳卦體言卦之善如此故其占當蒦大亨而刋於正乃天命之當然也其有不正則不利冇所往欲何往哉蓋其逆天之命而天不佑之故不可以有行也】大畜剛健篤實輝光日新其徳【以卦徳釋卦名義】剛上而尙賢能止健大正也【以卦變卦體釋卦辭】不家食吉養賢也【亦取尙賢之象】利渉大川應乎天也【亦以卦體而言】頥貞吉養正則吉也觀頥觀其所養也自求口實觀其自養也【釋卦辭】天地養萬物聖人養賢以及萬民頥之時大矣哉【極言養道而贊之】大過大者過也【以卦體釋卦名義】棟橈本末弱也【復以卦體卦辭本謂初未謂上弱謂陰柔】剛過而中巽而說行利有攸往乃亨【又以卦體卦徳釋卦辭】大過之時大矣哉【大過之時非有大過人之材不能濟也故嘆其大】習坎重險也【釋卦名義】水流而不盈行險而不失其信【以卦象釋有孚之義言內實而行有常也】惟心亨乃以剛中也行有尙往有功也【以剛在中心亨之如是而往必有功也】天險不可升也地險山川丘陵也王公設險以守其國險之時用大矣哉【極言之而贊其大也】離麗也日月麗乎天百谷艸木麗乎土重明以麗乎正乃化成天下【釋卦名義】柔麗乎中正故亨是以畜牝牛吉也【以卦體釋卦辭】

原本周易本義卷三

欽定四庫全書

原本周易本義卷四

宋朱熹撰

周易下傳

咸感也【釋卦名義】柔上而剛下二气感應以相與止而說男下女是以亨利貞取女吉也【以卦體卦徳卦釋卦辭或以卦變言柔上剛下之義曰咸自旅來柔上居六剛下居五也亦通】天地感而萬物化生聖人感人心而天下和平觀其所感而天地萬物之情可見矣【極言感通之理】恆久也剛上而柔下雷風相與巽而動剛柔皆應恆【以卦體卦徳卦徳釋卦名義或以卦變言剛上柔下之義曰恆自丰來剛上居二柔下居也亦通】恆亨無咎利貞久於其道也天地之道恆久而不已也【恆固能亨且無咎矣然必利於正乃爲久於其道不正則久非其道矣天地之道所以長久亦以正而巳矣】利有攸往終則有始也【久於其道終也利有攸往始也動靜相生循環之理然必靜爲主也】日月得天而能久照四時變化而能久成聖人久於其道而天下化成觀其所恆而天地萬物之情可見矣【極言恆久之道】遁亨遁而亨也剛當位而應與時行也【以九五一爻釋亨義】小利貞浸而長也【以下二陰釋小利貞】遁之時義大矣哉【陰力浸長處之爲難故其時義爲尢大】大壯大者壯也剛以動故壯【釋卦名義以卦體言則陽長過中大者壯也以卦徳言則乾剛震動所以壯也】大壯利貞大者正也正大而天地之情可見矣【釋利貞之義而極言之】晉進也【釋卦名義】明出地上順而麗乎大明柔進而上行是以康侯用錫馬蕃庶晝日三接也【以卦卦徳卦變釋卦辭】明入地中明夷【以卦象釋卦名】內文明而外柔順以蒙大難文王以之【以卦徳釋卦義蒙大難謂遭紂之亂而見囚也】利艱貞晦其明也內難而能正其志箕子以之【以六五一爻之義釋卦辭內難謂爲紂近親在其國內如六五之近於上六也】家人女正位乎內男正位乎外男女正天地之大義也【以卦體九五六二釋利女貞之義】家人有嚴君焉父母之謂也【亦謂二五】父父子子兄兄弟弟夫夫婦婦而家道正正家而天下定矣【上父子五三夫四二婦五兄三弟以卦畫推之又有此象】睽火動而上澤動而下二女同居其志不同行【以卦釋卦名義】說而麗乎明柔進而上行得中而應乎剛是以小事吉【以卦徳卦變卦體釋卦辭】天地睽而其事同也男女睽而其志通也萬物睽而其事也睽之時用大矣哉【極言其理而贊之】蹇難也險在前也見險而能止知矣哉【以卦徳釋卦名義而贊其美】蹇利西南往得中也不利東北其道窮也利見大人往有功也當位貞吉以正也蹇之時用大矣哉【以卦變卦體釋卦辭而贊其時用之大也】解險以動動而免乎險解【以卦徳釋卦名義】解利西南往得眾也其來復吉乃得中也有攸往夙吉往有功也【以卦變釋卦辭坤爲眾得眾謂九四入坤體得中有功皆指九二】天地解而雷雨作雷雨作而百果艸木皆甲坼解之時大矣哉【極言而贊其大也】損損下益上其道上行【以卦體釋卦名義】損而有孚元吉無咎可貞利有攸往曷之用二簋可用享二簋應有時損剛益柔有時損益盈虛與時偕行【此釋卦辭時謂當損之時】益損上益下民說無疆自上下下其道大光【以卦體釋卦名義】利有攸往中正有慶利渉大川木道乃行【以卦體卦釋卦辭】益動而巽日進無疆天施地生其益無方凡益之道與時偕行【動巽二卦之徳乾下施坤上生亦上文卦體之義又以此極言贊益之大】夬決也剛決柔也健而說決而和【釋卦名義而贊其徳】揚於王庭柔乘五剛也孚號有厲其危乃光也告自邑不利卽戎所尙乃窮也利有攸往剛長乃終也【此釋卦辭柔乘五剛以卦體言謂以一小人加於眾君子之上是其罪也剛長乃終謂一變卽爲純乾】姤遇也柔遇剛也【釋卦名】勿用取女不可與長也【釋卦辭】天地相遇品物咸章也【以卦體言】剛遇中正天下大行也【指九五】姤姤之時義大矣哉【幾防之際聖人所謹】萃聚也順以說剛中而應故聚也【以卦徳卦體釋卦名義】王假有廟致孝享也利見大人亨聚以正也用大牲吉利有攸往順天命也【釋卦辭】觀其所聚而天地萬物之情可見矣柔以時升【以卦變釋卦名】巽而順剛中而應是以大亨【以卦徳卦體釋卦辭】用見大人勿卹有慶也南徵吉志行也困剛揜也【以卦體釋卦名】險以說困而不失其所亨其惟君子乎貞大人吉以剛中也有言不信尙口乃窮也【以卦徳卦體釋卦辭】巽乎水而上水井井養而不窮也【以卦象釋卦名義】攺邑不攺井乃以剛中也汔至亦未繘井未有功也羸其缾是以凶也【以卦體釋卦辭無喪無得往來井井兩句意與不攺井同故不復出剛中以二五而言未有功而敗其缾所以凶也】革水火相息二女同居其志不相得曰革【以卦象釋卦名義大略與暌相似然以相違而爲暌相息而爲革也息滅息也又爲生息之義滅息而後生息也】已日乃孚革而信之文明以說大亨以正革而當其悔乃亡【以卦徳釋卦辭】天地革而四時成湯武革命順乎天而應乎人革之時大矣哉【極言而贊其大】鼎象也以木巽火亨飪也聖人亨以享上帝而大亨

以養聖賢【以卦體二象釋卦名義因極其大而言之享帝貴誠用犢而已養賢則饔飱牢禮當極其盛故曰大亨】巽而耳目聰明柔進而上行得中而應乎剛是以元亨【以卦象卦變卦體釋卦辭】震亨【震有亨道不待言也】震雷虩虩恐致福也笑言啞啞後有則也【恐致福恐懼以致福也則法也】震驚百里驚逺而懼邇也出可以守宗廟社稷以爲祭主也【程子以爲邇也下脫不喪匕鬯四字今從之出謂繼世而主祭也或云出卽鬯字之誤】艮止也時止則止時行則行動靜不失其時其道光明【此懌卦名艮之義則止也然行止各有其時故時止而止止也時行而行亦止也艮體篤實故又有光明之義大畜於艮亦以輝光言之】艮其止止其所也上下敵應不相與也是以不獲其身行其庭不見其人無咎也【此釋卦體易背爲止以明背卽止也背者止之所也以卦體言內外之卦陰陽敵應而不相與也不相與則內不見巳外不見人而無咎矣晁氏云艮其止當依卦辭作背】漸之進也女歸吉也【之字疑衍或是漸字】進得位往有功也進以正可以正也【以卦變釋利貞之意蓋此卦之變自渙而來九進居三自旅而來九進居五皆爲得位之正】其位剛得中也【以卦體言謂九五】止而巽動不窮也【以卦徳言漸進之義】歸妹天地之大義也天地不交而萬物不興歸妹人之終始也【釋卦名義也歸者女之終生育者人之始】說以動所歸妹也【又以卦徳言之】徵凶位不當也無攸利柔乘剛也【又以卦體釋卦辭男女之交本皆正理惟若此卦則不得其正也】丰大也明以動故丰【以卦徳釋卦名義】王假之尙大也勿憂冝日中冝照天下也【釋卦辭】日中則昊月盈則食天地盈虛與時消息而況於人乎況於神乎【此又發明卦辭外意言不可過中也】旅小亨柔得中乎外而順乎剛止而麗乎明是以小亨旅貞吉也【以卦體卦徳釋卦辭】旅之時義大矣哉【旅之時爲難處】重巽以申命【釋卦義也巽順而入必究乎下命令之象重巽故爲申命也】剛巽乎中正而志行柔皆順乎剛是以小亨利有攸往利見大人【以卦體釋卦辭剛巽乎中正而志行指九五柔謂初四】兌說也【釋卦名義】剛中而柔外說以利貞是以順乎天而應乎人說以先民民忘其勞說以犯難民忘其死說之大民勸矣哉【以卦體釋卦辭而極言之】渙亨剛來而不窮柔得位乎外而上同【以卦變釋卦辭】王假有廟王乃在中也【中謂廟中】利渉大川乘木有功也節亨剛柔分而剛得中【以卦體釋卦辭】苦節不可貞其道窮也【又以理言】說以行險當位以節中正以通【又以卦徳卦體言之當位中正指五又坎爲通】天地節而四時成節以制度不傷財不害民【極言節道】中孚柔在內而剛得中說而巽孚乃化也【以卦體卦徳釋卦名義】豚魚吉信及豚魚也利渉大川乘木舟虛也【以卦象言】中孚以利貞乃應乎天也【信而正則應乎天矣】小過小者過而亨也【以卦體釋卦名義與其辭】過以利貞與時行也柔得中是以小事吉也【以二五言】剛失位而不中是以不可大事也【以三四言】有飛鳥之象焉飛鳥遺之音不冝上冝下大吉上逆而下順也【以卦體言】旣濟亨小者亨也【濟下疑脫小字】利貞剛柔正而位當也【以卦體言】初吉柔得中也【指六二】終止則亂其道窮也未濟亨柔得中也【指九五言】小狐汔濟未出中也濡其尾無攸利不續終也𨿽不當位剛柔應也

原本周易本義卷四

欽定四庫全書

原本周易本義卷五

宋朱熹撰

周易象上傳

【者卦之上下兩及兩之六爻周公所系之辭也】

天行健君子以自彊不息【天干卦之也凡重卦皆取重義此獨不然者天一而已但言天行則見其一日一周而明日又一周若重復之非至健不能也君子法之不以人欲害其天徳之剛則自彊而不息矣】濳龍勿用陽在下也見龍在田徳施普也終日幹幹反復道也【反復重復踐行之意】或躍在淵進無咎也【可以進而不必進也】飛龍在天大人造也【造猶作也】亢龍有悔盈不可久也用九天徳不可爲首也【言陽剛不可爲物先故六陽皆變而吉天行以下先儒謂之大象潛龍以下先儒謂之小象後放此】地坤君子以厚徳載物【地坤之象亦一而巳故不言重而言其之順則見其髙下相因之無窮至順極厚而無所不載也】履霜堅冰陰始凝也馴致其道至堅冰也【按魏志作初六履霜今當從之馴順習也】六二之動以方也不習無不利地道光也含章可貞以時發也或從王事知光大也括囊無咎愼不害也黃裳元吉文在中也【文在中而見於外也】龍戰於野其道窮也用六永貞以大終也【初陰后陽故曰大終】云雷屯君子以經綸【坎不言水而言云者未通之意經綸治絲之事經引之綸理之也屯難之世君子有爲之時也】𨿽盤桓志行正也以貴下賤大得民也六二之難乘剛也十年乃字反常也卽鹿無虞以從禽也君子捨之往吝窮也求而往明也屯其膏施未光也泣血漣如何可長也山下出泉蒙君子以果行育徳【泉水之始出者必行而有漸也】利用刑人以正法也【發蒙之初法不可不正懲戒所以正法也】子克家剛柔接也【指二五之應】勿用取女行不順也困防之吝獨逺實也【順當作愼蓋順愼古字通用荀子順墨作愼墨且行不愼於經患尢親切實協韻去聲】童蒙之吉順以巽也利用禦防上下順也【禦冦以剛上下皆得其道】云上於天需君子以飲食宴樂【云上於天無所復爲待其陰陽之和而自雨耳事之當需者亦不容更有所爲但飲食宴樂俟其自至而已一有所爲則非需也】需於郊不犯難行也利用恆無咎未失常也需於沙衍在中也𨿽小有言以吉終也【衍寛意以寛居中不急進也】需於泥災在外也自我致防敬愼不敗也【外謂外卦敬愼不敗發明占外之占聖人示人之意切矣】需於血順以聽也酒食貞吉以中正也不速之客來敬之終吉𨿽不當位未大失也【以陰居上是爲當位言不當位未詳】天與水違行訟君子以作事謀始【天上水下其行相違作事謀始訟端絕矣】不永所事訟不可長也𨿽小有言其辯明也不克訟歸逋竄也自下訟上患至掇也【掇自取也】食舊徳從上吉也【從上吉謂隨人則吉明自主事則無成功也】復卽命渝安貞不失也訟元吉以中正也【中則聽不偏正則斷合理】以訟受服亦不足敬也地中有水師君子以容民畜眾【水不外於地兵不外於民故能養民則可以得眾矣】師出以律失律凶也在師中吉承天寵也王三錫命懷萬也師或輿屍大無功也左次無咎未失常也【知難而退師之常也】長子帥師以中行也弟子輿屍使不當也大君有命以正功也小人勿用必亂也【聖人之戒深矣】地上有水比先王以建萬國親諸侯【地上有水水比於地不容有間建國親諸侯亦先王所以比於天下而無間者也意人來比我此取我往比人】比之初六有它吉也比之自內不自失也【得正則不自失矣】比之匪人不亦傷乎外比於賢以從上也顯比之吉位正中也捨逆取順失前禽也邑人不誡上使中也【由上之徳使不偏也】比之無首無所終也【以上下之象言之則爲無首以始終之象言之則爲無終無首則無終矣】

風行天上小畜君子以懿文徳【風有气而無質能畜而不能久故爲小畜之象防文徳言未能厚積而逺施也】復自道其義吉也牽復在中亦不自失也【亦者承上爻義】夫妻反目不能正室也【程子曰脫輻反目三自爲也】有孚惕出上合志也有孚變如不獨冨也旣雨旣處徳積載也君子徵凶有所疑也上天下澤履君子以辧上下定民志【程傳備矣】素履之往獨行願也幽人貞吉中不自亂也眇能視不足以有明也跛能履不足以與行也咥人之凶位不當也武人爲於大君忘剛也愬愬終吉志行也夬履貞厲位正當也【傷於所恃】天地交泰後以財成天地之道輔相天地之宜以左右民【財成以制其過輔相以其不及】防茅徵吉志在外也包荒得尙於中行以光大也無往不復天地際也翩翩不冨皆失實也不戒以孚中心願也【陰本居下在上爲失實】以祉元吉中以行願也城復於隍其命亂也【命亂故復否告命所以治之也】天地不交否君子以儉徳辟難不可榮以祿【収斂其徳不形於外以辟小人之難人不得以祿位榮之】防茅徵吉志在君也【小人而變爲君子則能以愛君爲念而不計其私矣】夫人否亨不亂羣也【言不亂於小人之羣】包羞位不當也有命無咎志行也大人之吉位正當也否終則傾何可長也天與火同人君子以族辧物【天在上而火炎上其性同也族辧物所以審異而致同也】出門同人又誰咎也同人於宗吝道也伏戎於莽敵剛也三不興安行也【言不能行】乘其墉義弗克也其吉則困而反則也【乘其墉矣則非其力之不足也特以義之弗克而不攻耳能以義斷困而反於法則故吉也】同人之先以中也大師相遇言相克也【謂理】同人於郊志未得也火在天上大有君子以遏惡揚善順天休命【火在天上所照者廣爲大有之象所有旣大無以治之則釁孽萌於其間矣天命有善而無惡故遏惡揚善所以順天反之於身亦若是而已矣】大有初九無交害也大車以載積中不敗也公用享於天子小人害也匪其彭無咎明辧晢也【哲明貌】厥孚交如信以發志也【一人之信足以發上下之志也】威如之吉易而無備也【太柔則人將易之而無畏備之心】大有上吉自天祐也地中有山謙君子以裒多益寡稱物平施【以卑蘊髙謙之象也裒多益寡所以稱物之宜而平其施損髙增卑以趣於平亦謙之意也】謙謙君子卑以自牧也鳴謙貞吉中心得也勞謙君子萬民服也無不利防謙不違則也【言不爲過】利用侵伐徵不服也鳴謙志未得也可用行師徵邑國也【陰柔無位才力不足故其志未得而至於行師然亦適足以治其私邑而已】雷出地奮豫先王以作樂崇徳殷薦之上帝以配祖考【雷出地奮和之至也先王作樂旣其聲又取其義殷盛也】初六鳴豫志窮凶也【窮謂滿極】不終日貞吉以中正也盱豫有悔位不當也由豫大有得志大行也六五貞疾乘剛也恆不死中未亡也豫在上何可長也澤中有雷隨君子以向晦入晏息【雷藏澤中隨時休息】官有渝從正吉也出門交有功不失也系小子弗兼與也系丈夫志舍下也隨有獲其義凶也有孚在道明功也孚於嘉吉位正中也拘系之上窮也【窮極也】山下有風蠱君子以振民育徳【山下有風物壊而有事矣而事莫大於二者乃治已治人之道也】乾父之蠱意承考也幹母之蠱得中道也乾父之蠱終無咎也裕父之蠱往未得也乾父用譽承以徳也不事王侯志可則也澤上有地臨君子以教思無窮容保民無疆【地臨於澤上臨下也二者皆臨下之事教之無窮者兌也容之無疆者坤也】咸臨貞吉志行正也咸臨吉無不利未順命也【未詳】甘臨位不當也旣憂之咎不長也至臨無咎位當也大君之宜行中之謂也惇臨之吉志在內也風行地上觀先王以省方觀民設教【省方以觀民設教以爲觀】初六童觀小人道也闚觀女貞亦可醜也【在丈夫則可醜也】觀我生進退未失道也觀國之光尙賓也觀我生觀民也【此夫子以義言之明人君觀已所行不但一身之得失又當觀民徳之善否以自省察也】觀其生志未平也【志未平言𨿽不得位未可忘戒懼也】雷電噬嗑先王以明罰敕法【雷電當作電雷】屨校滅趾不行也【滅趾又有不進於惡之】噬膚滅鼻乘剛也遇毒位不當也利艱貞吉未光也貞厲無咎得當也何校滅耳聰不明也【滅耳蓋罪其聽之不聰也若能審聽而早圖之則無此凶矣】山下有火賁君子以明庶政無敢折獄【山下有火眀不及逺明庶政事之小者折獄事之大者內離明而外艮止故取象如此】捨車而徒義弗乘也【君子之取捨決於義而巳】賁其須與上興也永貞之吉終莫之陵也六四當位疑也匪冦婚媾終無尢也【當位疑謂所當之位可疑也終無尢謂若守正而不與亦無他患也】六五之吉有喜也白賁無咎上得志也山附於地剝上以厚下安宅剝牀以足以滅下也剝牀以辧未有與也【言未大盛】剝之無咎失上下也【上下謂四陰】剝牀以膚切近災也以宮人寵終無尢也君子得輿民所載也小人剝廬終不可用也雷在地中復先王以至日閉闗商旅不行後不省方【安靜以養防陽也月令是月齊戒掩身以待陰陽之所定】不逺之復以修身也休復之吉以下仁也頻復之厲義無咎也中行獨復以從道也惇復無悔中以自考也【考成也】迷復之凶反君道也天下雷行物與無妄先王以茂對時育萬物【天下雷行震動發生萬物各正其性命是物物而與之以無妄也先王法此以對時育物因其所性而不爲私焉】無妄之往得志也不耕獲未冨也【冨如非冨天下之冨言非計其利而爲之也】行人得牛邑人災也可貞無咎固有之也【有猶守也】無妄之藥不可試也【旣已無妄而復藥之則反爲妄而生疾矣試謂少嘗之也】無妄之行窮之災也天在山中大畜君子以多識前言往行以畜其徳【天在】

【山中不必實有是事但以其象言之耳】有厲利己不犯災也輿說輹中無尢也利有攸往上合志也六四元吉有喜也六五之吉有慶也何天之衢道大行也山下有雷頥君子以愼言語節飲食【二者養徳飬身之切務】觀我朶頥亦不足貴也六二徵凶行失也【初上皆非其也】十年勿用道大悖也顚頥之吉上施光也居貞之吉順以從上也由頥厲吉大有慶也澤滅木大過君子以獨立不懼遁世無悶【澤滅於木大過之象也不懼無悶大過之行也】借用白茅柔在下也老夫女妻過以相與也棟橈之凶不可以有輔也棟隆之吉不橈乎下也枯楊生華何可久也老婦士夫亦可醜也過渉之凶不可咎也水洊至習坎君子以常徳行習教事【治已治人皆必重習然後熟而安之】習坎入坎失道凶也求小得未出中也來之坎坎終無功也樽酒簋剛柔際也【陸氏釋文本無貳字今從之】坎不盈中未大也【有中徳而未大】上六失道凶三也明兩作離大人以繼明照於四方【作起也】履錯之敬以辟咎也黃離元吉得中道也日昃之離何可久也突如其來如無所容也【無所容言焚死棄也】六五之吉離王公也王用出徵以正也

原本周易本義卷五

欽定四庫全書

原本周易本義卷六

宋朱熹撰

周易象下傳

山上有澤咸君子以虛受人【山上有澤以虛而通也】咸其拇志在外也𨿽凶居吉順不害也咸其股亦不處也志在隨人所執下也【言亦者因前二爻皆欲動而云也二爻陰躁其動也宜九三陽剛居止之極冝靜而動可吝之甚也】貞吉悔亡未感害也憧憧往來未光大也【感害言不正而感則有害也】咸其脢志末也【志末謂不能感物】咸其輔頰舌口說也【騰通用】雷風恆君子以立不易方浚恆之凶始求深也九二悔亡能久中也不恆其徳無所容也久非其位安得禽也婦人貞吉從一而終也夫子制義從婦凶也振恆在上大無功也天下有山遁君子以逺小人不惡而嚴【天體無窮山髙有限遁之也嚴者君子自守之常而小人自不能近】遁尾之厲不往何災也執用黃牛固志也系遁之厲有疾憊也畜臣妾吉不可大事也君子好遁小人否也嘉遁貞吉以正志也肥遁無不利無所疑也雷在天上大壯君子以非禮勿履【自騰者彊】壯於趾其孚窮也【言必田窮】九二貞吉以中也小人用壯君子罔也【小人以壯敗君子以罔困】藩決不羸尙往也喪羊於易位不當也不能退不能遂不詳也艱則吉咎不長也明出地上晉君子以自昭明徳【昭明之也】晉如摧如獨行正也無咎未受命也【初居下位未有官守之命】受玆介福以中正也眾允之志上行也鼫防貞厲位不當也失得勿卹往有慶也維用伐邑道未光也明入地中明夷君子以涖眾用晦而明君子於行義不食也【惟義所在不食可也】六二之吉順以則也南狩之志乃大得也入於左腹獲心意也箕子之貞明不可息也初登於天照四國也【照四國以位言】後入於地失則也風自火出家人君子以言有物而行有恆【身修則家治矣】閒有家志未變也【志未變而豫防之】六二之吉順以巽也家人嗃嗃未失也婦子嘻嘻失家節也冨家大吉順在位也王假有家交相愛也【程子曰夫愛其內助婦愛其刑家】威如之吉反身之謂也【謂非作威也反身自心則人畏服之矣】上火下澤睽君子以同而異【二卦合體而性不同】見惡人以辟咎也遇主於巷未失道也【本其正應非有邪也】見輿曵位不當也無初有終遇剛也交孚無咎志行也厥宗噬膚往有慶也遇雨之吉羣疑亡也山上有水蹇君子以反身修徳往蹇來譽冝待也王臣蹇蹇終無尢也【事𨿽不濟亦無可尢】往蹇來反內喜之也往蹇來連當位實也大蹇朋來以中節也往蹇來碩志在內也利見大人以從貴也雷雨作解君子以赦過宥罪剛柔之際義無咎也九二貞吉得中道也負且乘亦可醜也自我致戎又誰咎也解而拇未當位也君子有解小人退也公用射隼以解悖也山下有澤損君子以懲忿窒欲【君子修身所當損者莫切於此】已事遄往尙合志也【尙上通】九二利貞中以爲志也一人行三則疑也損其疾亦可喜也六五元吉自上祐也弗損益之大得志也風雷益君子以見善則遷有過則攺【風雷之交相助益遷善攺過益之大者而其相益亦猶是也】元吉無咎下不厚事也【下本不當任厚事故不如是不足以塞咎也】或益之自外來也【或者眾典定主之辭】益用凶事固有之也【益用凶事欲其用心衡慮而固有之也】告公從以益志也有孚恵心勿問之矣恵我徳大得志也莫益之偏辭也或擊之自外來也【莫益之者猶從其求益之偏辭而言也若究而言之則又有擊之者矣】澤上於天夬君子以施祿及下居徳則忌【澤上於天潰決之也施祿及下潰決之意也居徳則忌未詳】不勝而往咎也有戎勿卹得中道也君子夬夬終無咎也其行次且位不當也聞言不信聰不明也中行無咎中未光也【程傳備矣】無號之凶終不可長也天下有風姤後以施命誥四方系於金柅柔道牽也

【牽進也以其進故止之】包有魚義不及賓也其行次且行未牽也無魚之凶逺民也【民之去巳由已逺之】九五含章中正也有隕自天志不捨命也姤其角上窮吝也澤上於地萃君子以除戎器戒不虞【除者修而聚之之謂】乃亂乃萃其志亂也引吉無咎中未變也往無咎上巽也大吉無咎位不當也萃有位志未光也【未光謂匪孚】賫咨涕洟未安上也地中生木升君子以順徳積小以髙大【王肅本順作愼今按它書引此亦多作愼意尢明白蓋古字通用也說見上篇蒙卦】允升大吉上合志也九二之孚有喜也升虛邑無所疑也王用亨於岐山順事也【以順而升登祭於山之】貞吉升階大得志也升在上消不冨也澤無水困君子以致命遂志【水下溝則澤上枮故曰澤無水致命猶言授命言持以與人而不之有也能如是則𨿽困而亨矣】入於幽谷幽不明也困於酒食中有慶也據於蒺藜乘剛也入於其宮不見其妻不祥也來徐徐志在下也𨿽不當位有與也劓刖志未得也乃徐有說以中直也利用祭祀受福也困於葛藟未當也動悔有悔吉行也木上有水井君子以勞民勸相【木上有水津潤上行井之象也勞民者以君養民勸相者使民相養皆取井養之義】井泥不食下也舊井無禽時捨也【言爲時所棄】井谷射鮒無與也井渫不食行惻也求王明受福也【行惻者行道之人皆以爲惻也】井甃無咎修井也寒泉之食中正也元吉在上大成也澤中有火革君子以治歷明時【四時之變革之大者】鞏用黃牛不可以有爲也已日革之行有嘉也革言三就又何之矣【言已審】攺命之吉信志也大人虎變其文炳也君子豹變其文蔚也小人革靣順以從君也木上有火鼎君子以正位凝命【鼎重器也故有正位凝命之意凝猶至道不凝焉之凝傳所謂協於上下以承天休者也】鼎顚趾未悖也利出否以從貴也【鼎而顚趾悖道也而因可出否以從貴則未爲悖也從貴謂應四亦爲取新之意】鼎有實愼所之也我仇有疾終無尢也【有實而不謹其所往則爲仇所卽而防於惡矣】鼎耳革失其義也覆公餗信如何也【言失信也】鼎黃耳中以爲實也玉鉉在上剛柔節也洊雷震君子以恐懼修省震來虩虩恐致福也笑言啞啞後有則也震來厲乘剛也震蘓蘓位不當也震遂泥未光也震往來厲危行也其事在中大無喪也震索索中未得也𨿽凶無咎畏鄰戒也【中謂中心】兼山艮君子以思不出其位艮其趾未失正也不拯其隨未退聽也【三止乎上亦不肯退而聽乎二也】艮其限危燻心也艮其身止諸躬也艮其輔以中正也【正字羨文協韻可見】惇艮之吉以厚終也山上有木漸君子以居賢徳善俗【二者皆當以漸而進疑賢字衍或善下有脫字】小子之厲義無咎也飲食衎衎不素飽也【素飽如詩素飱得之以道則不爲徒飽而處之安矣】夫徵不復離羣醜也婦孕不育失其道也利用禦防順相保也或得其桷順以巽也終莫之勝吉得所願也其羽可用爲儀吉不可亂也【漸進愈髙而不爲無用其志卓然豈可得而亂哉】澤上有雷歸妹君子以永終知敝【雷動澤隨歸妹之君子觀其合之不正知其終之有敝也推之事物莫不皆然】歸妹以娣以恆也跛能履吉相承也【恆謂有常久之徳】利幽人之貞未變常也歸妹以須未當也愆期之志有待而行也帝乙歸妹不如其娣之袂良也其位在中以貴行也【以其冇中徳之貴而行故不尙飾】上六無實承虛筐也雷電皆至丰君子以折獄致刑【取其威熙並行之象】𨿽旬無咎過旬災也【戒占者不可求勝其配亦爻辭外意】有孚發若信以發志也丰其沛不可大事也折其右肱終不可用也丰其蔀位不當也日中見斗幽不明也遇其夷主吉行也六五之吉有慶也丰其屋天際翔也闚其戶閴其無人自藏也【藏謂障蔽】山下有火旅君子以明愼用刑而不畱獄【謹刑如山不畱如火】旅志窮災也得童僕貞終無尢也旅焚其次亦已傷矣以旅與下其義喪也【以旅之時而與下之道如此義常喪也】旅於處未得位也得其資斧心未快也終以譽命上逮也【上逮言其譽命間於上也】以旅在上其義焚也喪牛於易終莫之聞也隨風巽君子以申命行事【隨相繼之義】進退志疑也利武人之貞志治也紛若之吉得中也頻巽之吝志窮也田獲三品有功也九五之吉位正中也巽在牀下上窮也喪其資斧正乎凶也【正乎凶言必凶】麗澤兌君子以朋友講習【兩澤相麗互相滋益朋友講習其象如此】和兌之吉行未疑也【居卦之其說也正未有所疑也】孚兌之吉信志也來兌之凶位不當也九四之喜有慶也孚於剝位正當也【與履九五同】上六引兌未光也風行水上渙先王以享於帝立廟【皆所以合其散】初六之吉順也渙奔其機得願也渙其躬志在外也渙其羣元吉光大也王居無咎正位也渙其血逺害也澤上有水節君子以制數度議徳行不出戶庭知通塞也不出門庭凶失時極也不節之嗟又誰咎也【此無咎與諸爻異言無所歸咎也】安節之亨承上道也甘節之吉居位中也苦節貞凶其道窮也澤上有風中孚君子以議獄緩死【風感水受中孚之議獄緩死中孚之意】初九虞吉志未變也其子和之中心願也或鼓或罷位不當也馬匹亡絕上也有孚攣如位當也翰音登於天何可長也山上有雷小過君子以行過乎恭喪過乎哀用過乎儉【山上有雷其聲小過三者之過皆小者之過可過於小而不可過於大可以小過而不可甚過所謂可小事而宜下者也】飛鳥以凶不可如何也不及其君臣不可過也【所以不及君而還遇臣者以臣不可過故也】從或戕之凶如何也弗過遇之位不當也往厲必戒終不可長也【爻義未明此亦當闕】密雲不雨已上也【巳上太髙也】弗遇過之已亢也水在火上旣濟君子以思患而預防之曵其輪義尢咎也七日得以中道也三年克之憊也終日戒有所疑也東鄰殺牛不如西鄰之時也實受其福吉大來也濡其首厲何可久也火在水上未濟君子以愼辧物居方【水火異物各居其所故君子觀而審辧之】濡其尾亦不知極也【極字未詳考上下韻亦不葉或恐是敬字今且闕之】九二貞吉中以行正也【九居二本非正以中故得正也】未濟徵凶位不當也貞吉悔亡志行也君子之光其暉吉也【暉者光之防也】飲酒濡首亦不知節也

原本周易本義卷六

欽定四庫全書

原本周易本義卷七

宋朱熹撰

周易系辭上傳

【系辭本謂文王周公所作之辭系於卦爻之下者卽今經文此篇乃孔子所述系辭之傳也以其通論一經之大體凡例故無經可附而自分上下云】

天尊地卑乾坤定矣卑髙以陳貴賤位矣動靜有常剛柔斷矣方以聚物以羣分吉凶生矣在天成像在地成形變化見矣【天地者陰陽形气之實體乾坤者易中純陰純陽之卦名也卑髙者天地萬物上下之位貴賤者易中卦爻上下之位也】【動者陽之常靜者陰之常剛柔者易中卦爻陰陽之稱也方謂事情所向言事物善惡各以分而吉凶者易中卦爻占決之辭也者日月星辰之屬形者山川動植之屬變化者易中蓍防卦爻陰變爲陽陽化爲陰者也此言聖人作易因陰陽之實體爲卦爻之法莊周所謂易以道陰陽此之謂也】是故剛柔相摩八卦相蕩【此言易卦之變化也六十四卦之剛柔兩畫而巳兩相摩而爲四四相摩而爲八八相蕩而爲六十四】鼓之以雷霆潤之以風雨日月運行一寒一暑【此變化之成像者】乾道成男坤道成女【此變化之成形者此兩節又明易之見於實體者與上文相發明也】幹知大始坤作成物【知猶主也幹主始物而坤作成之承上文男女而言乾坤之理蓋凡物之屬乎陰陽者莫不如此大扺陽先陰後陽施陰受陽之輕淸未形而陰之重濁有迹】幹以易知坤以簡能【幹健而動卽其所知便能始物而無所難故爲以易而知太始坤順而靜凡其所能皆從乎陽而不自作故爲以簡而能成物】易則易知簡則易從易知則有親易從則有功有親則可久有功則可大可久則賢人之徳可大則賢人之業【人之所爲如幹之易則其心明白而人易知如坤之簡則其事要約而人易從易知則與之同心者多故有親易從則與之協力者眾故有功有親則一於內故可久有功則兼於外故可大徳謂得於巳者業謂成於事者上言乾坤之徳不同此言人法乾坤之道至此則可以爲賢矣】易簡而天下之理得矣天下之理得而成位乎其中矣【成位謂成人之位其中謂天地之中至此則體道之極功聖人之能事可以與天地參矣此第一章

以造化之實明作經之理又言乾坤之理分見於天地而人兼體之也】聖人設卦觀象系辭焉而明吉凶【者物之似也此言聖人作易觀卦爻之而繋以辭也】剛柔相推而生變化【言卦爻陰陽疊相推蕩而陰或變陽陽或化陰聖人所以觀而系辭眾人所以因蓍以求卦者也】是故吉凶者失得之象也悔吝者憂虞之象也【吉凶悔吝者易之辭也失得憂虞者事之變也得則吉失則凶憂虞𨿽未至凶然已足以致悔而取羞矣蓋吉凶相對而悔吝居其中間悔自凶而趨吉吝自吉而向凶也故聖人觀卦爻之中或冇此象卽系之以此辭也】變化者進退之象也剛柔者晝夜之象也六爻之動三極之道也【柔變而趨於剛者退極而進也剛化而趨於柔者進極而退也旣變而剛則晝而陽矣旣化而柔則夜而陰矣六爻二爲地三四爲人五上爲天動卽變化也極至也三極天地人之至理三才各一太極也此明剛柔相推以生變化而變化之極復爲剛柔流行於一卦六爻之間而占者得因所值以斷吉凶也】是故君子所居而安者易之序也所樂而玩者爻之辭也【易之序謂卦爻所著事理當然之次第玩者觀之詳】是故君子居則觀其象而玩其辭動則觀其變而玩其占是以自天祐之吉無不利【辭變已見上凡單言變者化在其中占謂其所值吉凶之決也此第二章

言聖人作易君子學易之事】者言乎象者也爻者言乎變者也【謂卦辭文王所作者爻謂爻辭周公所作者指全體而言變指一節而言】吉凶者言乎其失得也悔吝者言乎其小疵也無咎者善補過也【此卦爻辭之通例】是故列貴賤者存乎位齊小大者存乎卦辧吉凶者存乎辭【位謂六爻之位齊猶定也小謂陰大謂陽】憂悔吝者存乎介震無咎者存乎悔【介謂辧別之端蓋善惡已動而未形之時也於此憂之則不至於悔吝矣震動也知悔則有以動其過之心而可以無咎矣】是故卦有小大辭有險易辭也者各指其所之【小險大易各隨所向此第三章

釋卦爻辭之通例】易與天地凖故能彌綸天地之道【易書卦爻具有天地之道與之齊凖彌如彌縫之彌有終竟聨合之意綸有選擇條理之意】仰以觀於天文俯以察於地理是故知幽明之故原始反終故知死生之說精气爲物防魂爲變是故知神之情狀【此窮理之事以者聖人以易之書也易者陰陽而已幽明死生神皆陰陽之變天地之道也天文則有晝夜上下地理則有南北髙深原者推之於前反者要之於後陰精陽气聚而成物神之申也防遊防降散而爲變之歸也】與天地相似故不違知周乎萬物而道濟天下故不過旁行而不流樂天知命故不憂安土惇乎仁故能愛【此聖人盡性之事也天地之道知仁而已知周萬物者天也道濟天下者地也知且仁則知而不過矣旁行者行權之知也不流者守正之仁也旣樂天理而又知天命故能無憂而其知益深隨處皆安而無一息之不仁故能不忘其濟物之心而仁益篤蓋仁者愛之理愛者仁之用故其相爲表裏如此】範圍天地之化而不過曲成萬物而不遺通乎晝夜之道而知故神無方而易無體【此聖人至命之事也範如鑄金之有模範圍匡郭也天地之化無窮而聖人爲之範圍不使過於中道所謂裁成者也通猶兼也晝夜卽幽明死生神之謂如此然後可見至神之妙無有方所易之變化無有形體也此第四章

言易道之大聖人用之如此】一陰一陽之謂道【陰陽疊運者气也其理則所謂道】繼之者善也成之者性也【道具於陰而行乎陽繼言其發也善謂化育之功陽之事也成言其具也性謂物之所受言物生則有性而各具是道也陰之事也周子程子之書言之備矣】仁者見之謂之仁知者見之謂之知百姓日用而不知故君子之道鮮矣【仁陽知陰各得是道之一隅故隨其所見而目爲全體也日用不知則莫不飲食鮮能知味者又其每下者也然亦莫不有是道焉或曰上章以知屬乎天仁屬乎地與此不同何也曰彼以淸濁言此以動靜言】顯諸仁藏諸用鼓萬物而不與聖人同憂盛徳大業至矣哉【顯自內而外也仁謂造化之功徳之發也藏自外而內也用謂機緘之妙業之本也程子曰天地無心而成化聖人有心而無爲】冨有之謂大業日新之謂盛徳【張子曰冨有者大無外日新者久無窮】生生之謂易【陰生陽陽生陰其變無窮理與書皆然也】成像之謂幹效法之謂坤【效呈也法謂造化之詳密而可見者】極數知來之謂占通變之謂事【占筮也事之未定者屬乎陽也事行事也占之已決者屬乎陰也極數知來所以通事之變張忠定公言公事有陰陽意蓋如此】陰陽不測之謂神【張子曰兩在故不測此第五章

言道之體用不外乎陰陽而其所以然者則未嘗於陰陽也】夫易廣矣大矣以言乎逺則不禦以言乎邇則靜而正以言乎天地之間則備矣【不禦言無盡靜而正言卽物而理存備言無所不有】夫幹其靜也專其動也直是以大生焉夫坤其靜也翕其動也辟是以廣生焉【乾坤各有動靜於其四徳見之靜體而動用靜別而動交也幹一而實故以質言而曰大坤二而虛故以量言而曰廣蓋天之形𨿽包於地之外而其气常行乎地之中也易之所以廣大者以此】廣大配天地變通配四時陰陽之義配日月易簡之善配至徳【易之廣大變通與其所言陰陽之說易簡之徳配之天道人事則如此此第六章

】子曰易其至矣乎夫易聖人所以崇徳而廣業也知崇禮卑崇效天卑法地【十翼皆夫子所作不應自著子曰字疑後人所加也窮理則知崇如天而徳崇循理則禮卑如地而業廣此其取又以淸濁言也】天地設位而易行乎其中矣成性存存道義之門【天地設位而變化行猶知禮存性而道義出也成性本成之性也存存謂存而又存不巳之意也此第七章

】聖人有以見天下之賾而擬諸其形容象其物宜是故謂之【賾雜亂也卦之象如說卦所列者】聖人有以見天下之動而觀其防通以行其典禮系辭焉以斷其吉凶是故謂之爻【防謂理之所聚而不可遺處通謂理之可行而無礙處如庖丁解牛防則其族而通則其虛也】言天下之至而不可惡也言天下之至動而不可亂也【惡猶厭也】擬之而後言議之而後動擬議以成其變化【觀玩辭觀變玩占而法行之此下七爻則其例也】鳴鶴在陰其子和之我有好爵吾與爾靡之子曰君子居其室出其言善則千里之外應之況其邇者乎居其室出其言不善則千里之外違之況其邇者乎言出乎身加乎民行發乎邇見乎逺言行君子之樞機樞機之發榮辱之主也言行君子之所以動天地也可不愼乎【釋中孚九二爻義】同人先號咷而後笑子曰君子之道或出或處或黙或語二人同心其利斷金同心之言其臭如蘭【釋同人九五爻義言君子之道初若不同而後實無間斷金如蘭言物莫能間而其言有味也】初六借用白茅無咎子曰苟錯諸地而可矣借之用茅何咎之有愼之至也夫茅之爲物薄而用可重也愼斯術也以往其無所失矣【釋大過初六爻義】勞謙君子有終吉子曰勞而不伐有功而不徳厚之至也語以其功下人者也徳言盛禮言恭謙也者致恭以存其位者也【釋謙九三爻義徳言盛禮言恭言徳欲其盛禮欲其恭也】亢龍有悔子曰貴而無位髙而無民賢人在下位而無輔是以動而有悔也【釋幹上九爻義當屬文言此蓋重出】不出戶庭無咎子曰亂之所生也則言語以爲階君不密則失臣臣不密則失身幾事不密則害成是以君子愼密而不出也【釋節初九爻義】子曰作易者其知盜乎易曰負且乘致寇至負也者小人之事也乘也者君子之器也小人而乘君子之器盜思奪之矣上慢下暴盜思伐之矣慢藏誨盜冶容誨淫易曰且乘致防至盜之招也【釋解六三爻義此第八章

言卦爻之用】天一地二天三地四天五地六天七地八天九地十【此簡本在第十章

之首程子曰冝在此今從之此言天地之數陽奇陰耦卽所謂河圖者也其位一六居下二七居上三八居左四九居右五十居中就此章而言之則中五爲衍母次十爲衍子次一二三四爲四之位次六七八九爲四之數二老位於西北二少位於東南其數則各以其交錯於外也】天數五地數五五位相得而各有合天數二十有五地數三十凡天地之數五十有五此所以成變化而行神也【此簡本在大衍之後今按宜在此天數五者一三五七九皆奇也地數五者二四六八十皆耦也相得謂一與二三與四五與六七與八九與十各以奇耦爲而自相得有合謂一與六二與七三與八四與九五與十皆兩相合二十有五者五奇之積也三十者五耦之積也變化謂一變生水而六化成之二化生火而七變成之三變生木而八化成之四化生金而九變成之五變生土而十化成之神謂凡奇耦生成之屈伸往來者】大衍之數五十其用四十有九分而爲二以象兩卦一以三揲之以四以四時歸奇於扐以閏五再閏故再扐而後卦【大衍之數五十蓋以河圖中宮天五乘地十而得之至用以筮則又止用四十有九蓋皆出於理之自然而非人之知力所能損益也兩謂天地也掛懸其一於左手小指之間也三三才也揲間而數之也奇所揲四數之餘也扐勒於左手中三指之兩間也閏積月之餘日而成月者也五之間再積日而再成月故五之中凡有再閏別起積分如一卦之後左右各一揲而一扐故五者之中凡有再扐然後別起一卦也】幹之防二百一十有六坤之防百四十有四凡三百有六十當期之日【凡此防數生於四蓋河圖四靣太陽居一而連九少陰居二而連八少陽居三而連七太陰居四而連六揲蓍之法則通計三變之餘去其掛之一凡四爲奇凡八爲耦奇圓圍三耦方圍四三用其全四用其半積而數之則爲六七八九而第三變揲數防數亦皆符防蓋餘三奇則九而其揲亦九防亦四九三十六是爲居一之太陽餘二奇一耦則八而其揲亦八防亦四八三十二是爲居二之少陰二耦一奇則七而其揲亦七防亦四七二十八是爲居三之少陽三耦則六而其揲亦六防亦四六二十四是爲居四之老陰是其變化往來進退離臺之妙皆出自然非人之所能爲也少陰退而未極乎虛少陽進而未極乎盈故此獨以老陽老陰計乾坤六爻之防數餘可推而知也期周一也凡三百六十五日四分日之一此特舉成數而槪言之耳】二篇之防萬有一千五百二十當萬物之數也【二篇謂上下經凡陽爻百九十二得六千九百一十二防陰爻百九十二得四千六百八防合之得此數】是故四營而成易十有八變而成卦【四營謂分二掛一揲四歸奇也易變也謂一變也三變成爻十八變則成六爻也】八卦而小成【謂九變而成三畫得內卦也】引而伸之觸而長之天下之能事畢矣【謂已成六爻而視其爻之變與不變以爲動靜則一卦可變而爲六十四卦以定吉凶凡四千九十六卦也】顯道神徳行是故可與酬酢可與祐神矣【道因辭顯行以數神酬酢謂應對祐神謂助神化之功】子曰知變化之道者其知神之所爲乎【變化之道卽上文數法是也皆非人之所能爲故夫子嘆之而門人加子曰以別上文也此第九章

言天地大衍之數揲蓍求卦之法然亦略矣意其詳具於太卜筮人之官而今不可考耳其可推者啟蒙備言之】易有聖人之道四焉以言者尙其辭以動者尙其變以制器者尙其象以卜筮者尙其占【四者皆變化之道神之所爲也】是以君子將有爲也將有行也問焉而以言其受命也如響無有逺近幽深遂知來物非天下之至精其孰能與於此【此尙辭尙占之事言人以蓍問易求其卦爻之辭而以之發言處事則易受人之命而有以告之如響之應聲以決其未來之吉凶也以言與以言者尙其辭之以言義同命則將筮而告蓍之語冠禮筮日宰自右贊命是也】參伍以變錯綜其數通其變遂成天下之文極其數遂定天下之象非天下之至變其孰能與於此【此尙之事變則象之未定者也參者三數之也伍者五數之也旣參以變又伍以變一先一後更相考覈以審其多寡之實也錯者交而互之一左一右之謂也綜者總而挈之一低一昂之謂也此亦皆謂揲蓍求卦之事蓋通三揲兩手之防以成陰陽老少之畫究七八九六之數以定卦爻動靜之象也參伍錯綜皆古語而參伍尢難曉按荀子云窺敵制變欲伍以參韓非曰省同異之言以知朋黨之分偶參伍之驗以責陳言之實又曰參之以比物伍之以合參史記曰必參而伍之又曰參伍不失漢書曰參伍其賈以相凖此足以相發明矣】易無思也無爲也寂然不動感而遂通天下之故非天下之至神其孰能與於此哉【此四者之體所以立而用所以行者也易指蓍卦無思無爲言其無心也寂然者感之體感通者寂之用人心之妙其動靜亦如此】夫易聖人之所以極深而研幾也【研猶審也幾防也所以極深者至精也所以研幾者至變也】惟深也故能通天下之志惟幾也故能成天下之務惟神也故不疾而速不行而至【所以通誌而成務者神之所爲也】子曰易有聖人之道四焉此之謂也【此第十章

承上章之意言易之用有此四者】子曰夫易何爲者也夫易開物成務冒天下之道如斯而已者也是故聖人以通天下之志以定天下之業以斷天下之疑【開物成務謂使人卜筮以知吉凶而成事業冒天下之道謂卦爻旣設而天下之道皆在其中】是故蓍之徳圓而神卦之徳方以知六爻之義易以貢聖人以此洗心退藏於密吉凶與民同患神以知來知以藏往其孰能與於此哉古之聰明叡知神武而不殺者夫【圓神謂變化無方方知謂事有定理易以貢謂變易以告人聖人體具三者之徳而無一塵之累無事則其心寂然人莫能窺有事則神知之用隨感而應所謂無卜筮而知吉凶也神武不殺得其理而不假其物之謂】是以明於天之道而察於民之故是興神物以前民用聖人以此齊戒以神明其徳夫【神物謂筮湛然純一之謂齊肅然警惕之謂戒明天道故知神物之可興察民故故知其用之不可不有以開其先是以作爲卜筮以教人於此焉齊戒以考其占使其心神明不測如神之能知來也】是故闔戶謂之坤辟戶謂之幹一闔一辟謂之變往來不窮謂之通見乃謂之形乃謂之器制而用之謂之法利用出入民咸用之謂之神【闔辟動靜之機也先言坤者由靜而動也乾坤變通者化育之功也見形器者生物之序也法者聖人修道之所爲而神者百姓自然之日用也】是故易有大極是生兩儀兩生生四象四象生八卦【一每生二自然之理也易者陰陽之變大極者其理也兩儀者始爲一畵以分陰陽四象者次爲二畫以分太少八卦者次爲三畫而三才之象始備此數言者實聖人作易自然之次第有不假絲毫知力而成者畫卦揲蓍其序皆然詳見序例啟蒙】八卦定吉凶吉凶生大業【有吉有凶是生大業】是故法象莫大乎天地變通莫大乎四時縣象著明莫大乎日月崇髙莫大乎冨貴備物制用立成器以爲天下利莫大乎聖人探索隱鉤深致逺定天下之吉凶成天下之亹亹者莫大乎蓍【冨貴謂有天下履帝位立下疑有闕文亹亹猶勉勉也疑則怠決故勉】是故天生神物聖人則之天地變化聖人效之天垂象見吉凶聖人像之河出圖洛出書聖人則之【此四者聖人作易之所由也河圖洛書詳見啟防】易有四所以示也系辭焉所以告也定之以吉凶所以斷也【四謂陰陽老少示謂示人以所值之卦爻此第十一章

專言卜筮】易曰自天祐之吉無不利子曰祐者助也天之所助者順也人之所助者信也履信思乎順又以尙賢也是以自天祐之吉無不利【釋大有上九爻義然在此無所屬或恐是錯簡冝在第七章

之末】子曰書不盡言言不盡意然則聖人之意其不可見乎子曰聖人立以盡意設卦以盡情僞系辭焉以盡其言變而通之以盡利鼓之舞之以盡神【言之所傳者淺之所示者深觀奇耦二畫包含變化無有窮盡則可見矣變通鼔舞以事而言兩子曰字宜衍其一蓋子曰字皆後人所加故有此誤如近世通書乃周子所自作亦爲後人每章加以周子曰字其設問答處正如此也】乾坤其易之緼耶乾坤成列而易立乎其中矣乾坤毀則無以見易易不可見則乾坤或幾乎息矣【緼所包蓄者猶衣之著也易之所有陰陽而巳凡陽皆幹凡陰皆坤畫卦定位則二者成列而易之體立矣乾坤毀謂卦畫不立乾坤息謂變化不行】是故形而上者謂之道形而下者謂之器化而裁之謂之變推而行之謂之通舉而錯之天下之民謂之事業【卦爻陰陽皆形而下者其理則道也因其自然之化而裁制之變之義也通變二字上章以天言此章以人言】是故夫象聖人有以見天下之而擬諸其形容象其物冝是故謂之象聖人有以見天下之動而觀其防通以行其典禮系辭焉以斷其吉凶是故謂之爻【重出以起下文】極天下之者存乎卦鼓天下之動者存乎辭【卦卽也辭卽爻也】化而裁之存乎變推而行之存乎通神而明之存乎其人黙而成之不言而信存乎徳行【卦爻所以變通者在人人之所以能神而明之者在徳此第十二章

】

原本周易本義卷七

欽定四庫全書

原本周易本義卷八

宋朱熹撰

周易系辭下傳

八卦成列象在其中矣因而重之爻在其中矣【成列謂乾一兌二離三震四巽五坎六艮七坤八之象謂卦之形體也因而重之謂各因一卦而以八卦次第加之爲六十四也爻六爻也旣重而後卦有六爻也】剛柔相推變在其中矣系辭焉而命之動在其中矣【剛柔相推而卦爻之變往來相錯無不可見聖人因其所見而皆系之辭以命其吉凶則占者所值當動之爻亦不出乎此矣】吉凶悔吝者生乎動者也【吉凶悔吝皆辭之所命也然必因卦爻之動而後見】剛柔者立本者也變通者趣時者也【一剛一柔各有定位自此以後變以從時】吉凶者貞勝者也【貞正也常也物以其所正爲常者也天下之事非吉則凶非凶則吉常相勝而不已也】天地之道貞觀者也日月之道貞明者也天下之動貞夫一者也【觀示也天下之動其變無窮然順理則吉逆理則凶則其所正而常者亦一理而已矣】夫幹確然示人易矣夫坤隤然示人簡矣【然健貌隤然順貎所謂貞觀者也】爻也者效此者也象也者像此者也【此謂上文乾坤所示之理爻之奇耦卦之消息所以效而象之】爻象動乎內吉凶見乎外功業見乎變聖人之情見乎辭【內謂蓍卦之中外謂蓍卦之外變卽動乎內之變辭卽見乎外之辭】天地之大徳曰生聖人之大寶曰位何以守位曰人何以聚人曰財理財正辭禁民爲非曰義【曰人之人今本作仁呂氏從古蓋所謂非眾罔與守此第一章

言卦爻吉凶造化功業】古者包犧氏之王天下也仰則觀象於天俯則觀法於地觀鳥獸之文與地之宜近取諸身逺取諸物於是始作八卦以通神明之徳以萬物之情【王昭素曰與地之間諸本多有天字俯仰逺近所取不一然不過以驗陰陽消息兩端而已神明之徳如健順動止之性萬物之情如雷風山澤之象】作結繩而爲罔以佃以漁蓋取諸離【兩目相承而物麗焉】包犧氏沒神農氏作斵木爲耜揉木爲耒耒耨之利以教天下蓋取諸益【二體皆木上入下動天下之益莫大乎此】日中爲市致天下之民聚天下之貨交易而退各得其所蓋取諸噬嗑【日中爲市上明而下動又借噬爲市嗑爲合也】神農氏沒黃帝堯舜氏作通其變使民不倦神而化之使民宜之易窮則變變則通通則久是以自天祐之吉無不利黃帝堯舜垂衣裳而天下治蓋取諸乾坤【乾坤變化而無爲】刳木爲舟剡木爲楫舟楫之利以濟不通致逺以利天下蓋取諸渙【木在水上也致逺以利天下疑衍】服牛乘馬引重致逺以利天下蓋取諸隨【下動上說】重門擊柝以待客蓋取諸豫【豫備之意】斷木爲杵掘地爲臼臼杵之利萬民以濟蓋取諸小過【下止上動】木爲弧剡木爲矢弧矢之利以威天下蓋取諸睽【睽乖然後威以服之】上古穴居而野處後世聖人易之以宮室上棟下宇以待風雨蓋取諸大壯【壯固之意】古之葬者厚衣之以薪葬之中野不封不樹喪期無數後世聖人易之以棺槨蓋取諸大過【送死大事而過於厚】上古結繩而治後世聖人易之以書契百官以治萬民以察蓋取諸夬【明決之意此第二章

言聖人制器尙之事】是故易者象也象也者像也【易卦之刑理之似也】者材也【彖言一卦之材】爻也者效天下之動者也【效放也】是故吉凶生而悔吝著也【悔吝本防因此而著此第三章

】陽卦多陰陰卦多陽【震坎艮爲陽卦皆一陽二陰巽離兌爲陰卦皆一陰二陽】其故何也陽卦奇陰卦耦【凡陽卦皆五畫凡陰卦皆四畫】其徳行何也陽一君而二民君子之道也陰二君而一民小人之道也【君謂陽民謂陰此第四章

】易曰憧憧往來朋從爾思子曰天下何思何慮天下同歸而殊塗一致而百慮天下何思何慮【引咸九四爻義而釋之言理本無二而殊塗百慮莫非自然何以思慮爲哉必思而從則所從者亦狹矣】日往則月來月往則日來日月相推而明生焉寒往則暑來暑往則寒來寒暑相推而成焉往者屈也來者信也屈信相感而利生焉【言往來屈信皆感應自然之常理加憧憧焉則入於私矣所以必思而後冇從也】尺蠖之屈以求信也龍蛇之蟄以存身也精義入神以致用也利用安身以崇徳也【因言屈伸往來之理而又推以言學亦有自然之機也精研其義至於入神屈之至也然乃所以爲出而致用之本利其施用無適不然伸之極也然乃所以爲入而崇徳之資內外交相養互相發也】過此以往未之或知也窮神知化徳之盛也【下學之事盡力於精義利用而交養互發之機自不能已自是以上則亦無所用其力矣至於窮神知化乃徳盛仁熟而自致耳然不知者往而屈也自致者來而信也是亦感應自然之理而已張子曰气有陰陽推行冇漸爲化合一不測爲神此上四節皆以釋咸九四爻義】易曰困於石據於蒺藜入於其宮不見其妻凶子曰非所困而困焉名必辱非所據而據焉身必危旣辱且危死期將至妻其可得見邪【釋困六三爻義】易曰公用射隼於髙墉之上獲之無不利子曰隼者禽也弓矢者器也射之者人也君子藏器於身待時而動何不利之有動而不括是以出而有獲語成器而動者也【括結礙也此釋解上六爻義】子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾無咎此之謂也【此釋噬嗑九爻義】善不積不足以成名惡不積不足以滅身小人以小善爲無益而弗爲也以小惡爲無傷而弗去也故惡積而不可揜罪大而不可解易曰何校滅耳凶【此釋噬嗑上九爻義】子曰危者安其位者也亡者保其存者也亂者有其治者也是故君子安而不忘危存而不忘亡治而不忘亂是以身安而國家可保也易曰其亡其亡系於苞桑【此釋否九五爻義】子曰徳薄而位尊知小而謀大力小而任重鮮不及矣易曰鼎折足覆公餗其形渥凶言不勝其任也【此釋鼎九四爻義】子曰知幾其神乎君子上交不諂下交不瀆其知幾乎幾者動之防吉之先見者也君子見幾而作不俟終日易曰介於石不終日貞吉介如石焉寧用終日斷可識矣君子知防知彰知柔知剛萬夫之望【此釋豫六二爻義漢書吉之之間有凶字】子曰顏氏之子其殆庶幾乎有不善未嘗不知知之未嘗復行也易曰不逺復無祗悔元吉【殆危也庶幾近意言近道也此釋復九爻義】天地絪緼萬物化醇男女媾精萬物化生易曰三人行則損一人一人行則得其友言致一也【絪緼交密之狀醇謂厚而凝也言气化者也化生形化者也此釋損六三爻義】子曰君子安其身而後動易其心而後語定其交而後求君子修此三者故全也危以動則民不與也懼以語則民不應也無交而求則民不與也莫之與則傷之者至矣易曰莫益之或擊之立心勿恆凶【此釋益上九爻義此第五章

】子曰乾坤其易之門邪干陽物也坤陰物也陰陽合徳而剛柔有體以體天地之撰以通神明之徳【諸卦剛柔之體皆以乾坤合徳而成故曰乾坤易之門撰猶事也】其稱名也雜而不越於稽其類其衰世之意邪【萬物𨿽多無不出於陰陽之變故卦爻之義𨿽雜出而不差繆然非上古淳質之時思慮所及也故以爲衰世之意蓋指文王與紂之時也】夫易彰往而察來而防顯闡幽開而當名辧物正言斷辭則備矣【而防顯恐當作防顯而開而之而亦疑有誤】其稱名也小其取也大其防逺其辭文其言曲而中其事肆而隱因貳以濟民行以明失得之報【肆陳也貳疑也此第六章

多闕文疑不可盡通後皆放此】易之興也其於中古乎作易者其有憂患乎【夏商之末易道中防文王拘於羑里而系辭易道復興】是故履徳之基也謙徳之柄也復徳之本也恆徳之固也損徳之修也益徳之也困之辯也井徳之地也巽徳之制也【履禮也上天下澤定分不易必謹乎此然後其徳有以爲基而立也謙者自卑而尊人又爲禮者之所當執持而不可失者也九卦皆反身修徳以處憂患之事也而有序焉基所以立柄所以持復者心不外而善端存恆者守不變而常且久懲忿窒欲以修身遷善攺過以長善困以自驗其力井以不變其所然後能巽順於理以制事變也】履和而至謙尊而光復小而辧於物恆雜而不厭損先難而後易益長裕而不設困窮而通井居其所而遷巽稱而隱【此如書之九徳禮非彊世然事皆至極謙以自卑而尊且光復陽防而不亂於羣陰恆處雜而常徳不厭損欲先難習熟則易益但充長而不造作困身困而道亨井不動而及物巽稱物之宜而潛隱不露】履以和行謙以制禮復以自知恆以一徳損以逺害益以興利困以寡怨井以辧義巽以行權【寡怨謂少所怨尢辧義謂安而能慮此第七章

三陳九卦以明處憂患之道】易之爲書也不可逺爲道也屢遷變動不居周流六虛上下無常剛柔相易不可爲典要惟變所適【逺猶忘也周流六虛謂陰陽流行於卦之六位】其出入以度外內使知懼【此句未詳疑有脫誤】又明於憂患與故無有師保如臨父母【𨿽無師保而常若父母臨之戒懼之至】初率其辭而揆其方旣有典常茍非其人道不虛行【方道也始由辭以度其理則見其有典常矣然神而明之則存乎其人也此第八章

】易之爲書也原始要終以爲質也六爻相雜惟其時物也【質謂卦體卦必舉其始終而後成體爻則惟其時物而已】其初難知其上易知本末也初辭擬之卒成之終【此言初上二爻】若夫雜物撰徳辧是與非則非其中爻不備【此謂卦中四爻】噫亦要存亡吉凶則居可知矣知者觀其辭則思過半矣【統論一卦六爻之體】二與四同功而異位其善不同二多譽四多懼近也柔之爲道不利逺者其要無咎其用柔中也【此以下論中文同功謂皆陰位異位謂逺近不同四近君故多懼柔不利逺而二多譽者以其柔中也】三與五同功而異位三多凶五多功貴賤之等也其柔危其剛勝邪【三五同陽位而貴賤不同然以柔居之則危惟剛則能勝之

此第九章

】易之爲書也廣大悉備有天道焉有人道焉有地道焉兼三材而兩之故六六者非它也三材之道也【三畫巳具三材重之故六而以上二爻爲天中二爻爲人下二爻爲地】道有變動故曰爻爻有等故曰物物相雜故曰文文不當故吉凶生焉【道有變動謂卦之一體等謂逺近貴賤之差相雜謂剛柔之位相間不當謂爻不當位此第十章

】易之興也其當殷之末世周之盛徳邪當文王與紂之事邪是故其辭危危者使平易者使傾其道甚大百物不廢懼以終始其要無咎此之謂易之道也【危懼故得平安慢易則必傾覆易之道也此第十一章

】夫乾天下之至健也徳行恆易以知險夫坤天下之至順也徳行恆簡以知阻【至健則所行無難故易至順則所行不煩故簡然其於事皆有以知其難而不敢易以處之是以其有憂患則健者如自髙臨下而知其險順者如自下趨上而知其阻蓋𨿽易而能知險則不防於險矣旣簡而又知阻則不困於阻矣所以能危能懼而無易者之傾也】能說諸心能研諸侯之慮定天下之吉凶成天下之亹亹者【侯之二字衍說諸心者心與理防幹之事也研諸慮者理因慮審坤之事也說諸心故有以定吉凶研諸慮故有以成亹亹】是故變化云爲吉事有祥象事知器占事知來【變化云爲故事可以知器吉事有祥故占事可以知來】天地設位聖人成能人謀謀百姓與能【天地設位而聖人作易以成其功於是人謀鬼謀𨿽百姓之愚昏得以與其能】八卦以象告爻以情言剛柔雜居而吉凶可見矣【象謂卦畫爻謂卦爻辭】變動以利言吉凶以情遷是故愛惡相攻而吉凶生逺近相取而悔吝生情僞相感而利害生凡易之情近而不相得則凶或害之悔且吝【不相得謂相惡也凶害悔吝皆由此生】將叛者其辭慙中心疑者其辭枝吉人之辭寡躁人之辭多誣善之人其辭遊失其守者其辭屈【卦爻之辭亦猶是也此第十二章

】

原本周易本義卷八

欽定四庫全書

原本周易本義卷九

宋朱熹撰

周易文言傳

【此篇申傳傳之意以盡乾坤二卦之蘊而余卦之說因可以例推云】

元者善之長也亨者嘉之防也利者義之和也貞者事之幹也【元者生物之始天地之徳莫先於此故於時爲春於人則爲仁而眾善之長也亨者生物之通物至於此莫不嘉美故於時爲夏於人則】【爲禮而眾美之防也利者生物之遂物各得宜不相妨害故於時爲秋於人則爲義而得其分之和貞者生物之成實理具備隨在各足故於】【時爲冬於人則爲知而爲眾事之幹幹木之身枝葉所依以立者也】君子體仁足以長人嘉防足以合禮利物足以和義貞固足以干事【以仁爲體則無一物不在所愛之中故足以長人嘉其所防則無不合禮使物各得其利則我無不和貞固者知正之所在而固守之所謂知而弗去者也故足以爲事之幹】君子行此四徳者故曰乾元亨利貞【非君子之至健無以行此故曰乾元亨利貞此第一節

申傳之意與春秋傳所載穆姜之言不異疑古者已有此言穆姜稱之而夫子亦有取焉故下文別以子曰表孔子之詞蓋傳者欲以明此章之爲古語也】初九曰潛龍勿用何謂也子曰龍徳而隱者也不易乎世不成乎名遁世無悶不見是而無悶樂則行之憂則違之乎其不可抜潛龍也【龍徳聖人之徳也在下故隠易謂變其所守大扺乾卦六爻文言皆以聖人明之有隱顯而無淺深也】九二曰見龍在田利見大人何謂也子曰龍徳而正中者也庸言之信庸行之謹閒邪存其誠善世而不伐徳博而化易曰見龍在田利見大人君徳也【正中不潛而未躍之時也常言亦信常行亦謹盛徳之至也閒邪存其誠無斁亦保之意言君徳也者釋大人之爲九也】二九三曰君子終日幹幹夕惕若厲無咎何謂也子曰君子進徳修業忠信所以進徳也修辭立其誠所以居業也知至至之可與幾也知終終之可與存義也是故居上位而不驕在下位而不憂故幹幹因其時而惕𨿽危無咎矣【忠信主於心者無一念之不誠也修辭見於事者無一言之不實也𨿽有忠信之心然非修辭立誠則無以居之知至至之進徳之事知終終之居業之事所以終日幹幹而夕猶惕若者以此故也可上可下不驕不憂所以無咎也】九四曰或躍在淵無咎何謂也子曰上下無常非爲邪也進退無恆非離羣也君子進徳修業欲及時也故無咎【內卦以徳學言外卦以時位言進徳修業九三備矣此則欲其及時而進也】九五曰飛龍在天利見大人何謂也子曰同聲相應同气相求水流濕火就燥雲從龍風從虎聖人作而萬物覩本乎天者親上本乎地者親下則各從其也【作起也物猶人也覩釋利見之意也本乎天者謂動物本乎地者謂植物物各從其聖人人之首也故興起於上則人皆見之】上九曰亢龍有悔何謂也子曰貴而無位髙而無民賢人在下位而無輔是以動而悔也【賢人在下位謂九五以下無輔以上九過髙志滿不來輔助之也此第二節

申象傳之意】潛龍勿用下也見龍在田時舍也【言未爲時用也】終日幹干行事也或躍在淵自試也【未遽有爲姑試其可】飛龍在天上治也【居上以治下】亢龍有悔窮之災也乾元用九天下治也【言乾元用九見與它卦不同君道剛而能柔天下無不治矣此第三節

再申前意】潛龍勿用陽气潛藏見龍在田天下文明【𨿽不在上位然天下巳其化】終日幹幹與時偕行【時當然也】或躍在淵乾道乃革【離下而上變革之時】飛龍在天乃位乎天徳【天徳卽天位也蓋惟有是徳乃宜居是位故以名之】亢龍有悔與時偕極乾元用九乃見天則【剛而能柔天之法也此第四節

又申前意】乾元者始而亨者也【始則必亨理然矣】利貞者性情也【収斂歸藏乃見性情之實】幹始能以美利利天下不言所利大矣哉【始者元而亨也利天下者利也不言所利者貞也或曰坤利牝馬則言所利矣】大哉幹乎剛健中正純粹精也【剛以體言健兼用言中者其行無過不及正者其立不偏四者幹之徳也純者不雜於陰柔粹者不雜於邪惡蓋剛健中正之至極而精者又純粹之至極也或疑乾剛無柔不得言中正者不然也天地之間本一气之流行而有動靜耳以流行之統體而言則但謂之幹而無所不包矣以其動靜分之然後有陰陽剛柔之別也】六爻發揮旁通情也【旁通猶言曲盡】時乘六龍以禦天也雲行雨施天下平也【言聖人時乘六龍以禦天則如天之雲行雨施而天下平也此第五節

復申首章之意】君子以成徳爲行日可見之行也潛之爲言也隱而未見行而未成是以君子勿用也【成徳已成之徳也九固成徳但其行未可見耳】君子學以聚之問以辧之寛以居之仁以行之易曰見龍在田利見大人君徳也【蓋由四者以成大人之徳再言君徳以深明九二之爲大人也】九三重剛而不中上不在天下不在田故幹幹因其時而惕𨿽危無咎矣【重剛謂陽爻陽位】九四重剛而不中上不在天下不在田中不在人故或之或之者疑之也故無咎【九四非重剛重字疑衍在人謂三或者隨時而未定也】夫大人者與天地合其徳與日月合其明與四時合其序與神合其吉凶先天而天弗違後天而奉天時天且弗違而況於人乎況於神乎【大人卽釋爻辭所利見之大人也有是徳而當其位乃可當之人與天地神本無二理特蔽於有我之私是以梏於形體而不能相通大人無私以道爲體曽何彼此先後之可言哉先天不違謂意之所爲黙與道契後天奉天謂知理如是奉而行之回紇謂郭子儀曰卜者謂此行當見一大人而還其占蓋與此合若子儀者𨿽未及乎夫子之所論然其至公無我亦可謂當時之大人矣】亢之爲言也知進而不知退知存而不知亡知得而不知喪【所以動而有悔也】其惟聖人乎知進退存亡而不失其正者其惟聖人乎【知其理如是而處之以道則不至於有悔矣固非計私以避害者也再言其惟聖人乎始若設問而卒自應之也此第六節

復申第二第三第四節

之意】坤至柔而動者也剛至靜而徳方【剛方釋牝馬之貞也方謂生物有常】後得主而有常【桯傳曰主下當有利字】含萬物而化光【復明亨義】坤道其順乎承天而時行【復明順承天之義此以上申傳之意】積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辧之不早辧也易曰履霜堅冰至蓋言順也【古字順愼通用按此當作愼言當辧之於防也】直其正也方其義也君子敬以直內義以方外敬義立而徳不直方大不習無不利則不疑其所行也【此以學言之也正謂本體義謂裁制敬則本體之守也直內方外程傳備矣不言大也疑故習而後利不疑則何假於習】陰𨿽有美含之以從王事弗敢成也地道也妻道也臣道也地道無成而代有終也天地變化艸木蕃天地閉賢人隱易曰括囊無咎無譽蓋言謹也君子黃中通理【黃中言中徳在內釋黃字之義也】正位居體【𨿽在尊位而居下體釋裳字之義也】美在其中而暢於四支發於事業美之至也【美在其中復釋黃中暢於四支復釋居體】陰疑於陽必戰爲其嫌於無陽也故稱龍焉猶未離其也故稱血焉夫黃者天地之雜也天而地黃【疑謂鈞敵無小大之差也坤𨿽無陽然陽未嘗無也血陰屬蓋气陽而血陰也黃天地之正色言陰陽皆傷也此以上申傳之意】

原本周易本義卷九

欽定四庫全書

原本周易本義卷十

宋朱熹撰

周易說卦傳

昔者聖人之作易也幽贊於神明而生蓍【幽贊神明猶言贊化育防傳曰天下和平王道得而蓍莖長丈其叢生滿百莖】參天兩地而倚數【天圓地方圓者一而圍三三各一奇故參天而爲三方者一而圍四四合二耦故兩地而合二數皆此而起故揲蓍三變之末其餘三奇則三三而九三耦則三二而六兩二一三則爲七兩三一二則爲八】觀變於陰陽而立卦發揮於剛柔而生爻和順於道徳而理於義窮理盡性以至於命【和順從容無所乖逆統言之也理謂隨事得其條理析言之也窮天下之理盡人物之性而合於天道此聖人作易之極功也此第一章

】昔者聖人之作易也將以順性命之理是以立天之道曰陰與陽立地之道曰柔與剛立人之道曰仁與義兼三材而兩之故易六畫而成卦分陰分陽疊用柔剛故易六位而成章【兼三才而兩之總言六畫又細分之則陰陽之位間雜而成文章也此第二章

】天地定位山澤通气雷風相薄水火不相射八卦相錯【邵子曰此伏羲八卦之位乾南坤北離東坎西兌居東南震居東北巽居西南艮居西北於是八卦相交而成六十四卦所謂先天之學也】數往者順知來者逆是故易逆數也【起震而歷離兌以至於幹數已生之卦也自巽而歷坎艮以至於坤推未生之卦也易之生卦則以干兌離震巽坎艮坤爲次故皆逆數也此第三章

】雷以動之風以防之雨以潤之日以烜之艮以止之兌以說之幹以君之坤以藏之【此卦位相對與上章同此第四章

】帝出乎震齊乎巽相見乎離致役乎坤說言乎兌戰乎乾勞乎坎成言乎艮【帝者天之主宰邵子曰此卦位乃文王所定所謂後天之學也】萬物出乎震震東方也齊乎巽巽東南也齊也者言萬物之防齊也離也者明也萬物皆相見南方之卦也聖人南靣而聽天下向明而治蓋取諸此也坤也者地也萬物皆致養焉故曰致役乎坤兌正秋也萬物之所說也故曰說言乎兌戰乎乾乾西北之卦也言陰陽相薄也坎者水也正北方之卦也勞卦也萬物之所歸也故曰勞乎坎艮東北之卦也萬物之所成終而所成始也故曰成言乎艮【上言帝此言萬物之隨帝以出入也此第五章

所推卦位之說多未詳者】神也者妙萬物而爲言者也動萬物者莫疾乎雷撓萬物者莫疾乎風燥萬物者莫熯乎火說萬物者莫說乎澤潤萬物者莫潤乎水終萬物始萬物者莫盛乎艮故水火相逮雷風不相悖山澤通气然後能變化旣成萬物也【此去乾坤而專言六子以見神之所爲然其位序亦用上章之說未詳其義此第六章

】乾健也坤順也震動也巽入也坎陷也離麗也艮止也兌說也【此言八卦之性情此第七章

】乾爲馬坤爲牛震爲龍巽爲雞坎爲豕離爲雉艮爲狗兌爲羊【逺取諸物如此此第八章

】乾爲首坤爲腹震爲足巽爲股坎爲耳離爲目艮爲手兌爲口【近取諸身如此此第九章

】乾天也故稱乎父坤地也故稱乎母震一索而得男故謂之長男巽一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女【索求也謂揲蓍以求爻也男女指卦中一陰一陽之爻而言此第十章

】乾爲天爲圜爲君爲父爲玉爲金爲寒爲冰爲大赤爲良馬爲老馬爲瘠馬爲駁馬爲木果【荀九家此下有爲龍爲直爲衣爲言】坤爲地爲母爲布爲釡爲吝嗇爲均爲子母牛爲大輿爲文爲眾爲柄其於地也爲黒【荀九家有爲牝爲迷爲方爲囊爲裳爲黃爲帛爲漿】震爲雷爲龍爲黃爲旉爲大塗爲長子爲決躁爲蒼筤竹爲萑葦其於馬也爲善鳴爲馵足爲作足爲的顙其於稼也爲反生其究爲健爲蕃鮮【荀九家冇爲玉爲鵠爲鼔】巽爲木爲風爲長女爲繩爲工爲白爲長爲髙爲進退爲不果爲臭其於人也爲寡髮爲廣顙爲多白眼爲近利市三倍其究爲躁卦【荀九家有爲楊爲鸛】坎爲水爲溝瀆爲隱伏爲矯輮爲弓輪其於人也爲加憂爲心病爲耳痛爲血卦爲赤其於馬也爲美瘠爲亟心爲下首爲薄蹄爲曵其於輿也爲多爲通爲月爲盜其於木也爲堅多心【荀九家有爲宮爲律爲可爲棟爲叢棘爲狐爲蒺藜爲桎梏】離爲火爲日爲電爲中女爲甲冑爲戈兵其於人也爲大腹爲乾卦爲鼈爲蟹爲蠃爲蚌爲其於木也爲科上槁【荀九家有爲牝牛】艮爲山爲徑路爲小石爲門闕爲果蓏爲閽寺爲指爲狗爲防爲黔啄之屬其於木也爲堅多節【荀九家有爲鼻爲虎爲狐】兌爲澤爲少女爲巫爲口舌爲毀折爲附決其於地也爲剛鹵爲妾爲羊【荀九家有爲常爲輔頰此第十一章

廣八卦之其間多不可曉者求之於經亦不盡合也】

原本周易本義卷十

欽定四庫全書

原本周易本義卷十一

宋朱熹撰

周易序卦傳

有天地然後萬物生焉盈天地之間者惟萬物故受之以屯屯者盈也屯者物之始生也物生必防故受之以防蒙者蒙也物之穉也物穉不可不養也故受之以需需者飲食之道也飲食必有訟故受之以訟訟必有眾起故受之以師師者眾也眾必有所比故受之以比比者比也比必有所畜故受之以小畜物畜然後有禮故受之以履履而泰【晁氏云鄭無而泰二字】然後安故受之以泰泰者通也物不可以終通故受之以否物不可以終否故受之以同人與人同者物必歸焉故受之以大有有大者不可以盈故受之以謙有大而能謙必豫故受之以豫豫必有隨故受之以隨以喜隨人者必有事故受之以蠱蠱者事也有事而後可大故受之以臨臨者大也物大然後可以觀故受之以觀可觀而後有所合故受之以噬嗑嗑者合也物不可以茍合而已故受之以賁賁者飾也致飾然後亨則盡矣故受之以剝剝者剝也物不可以終盡剝窮上反下故受之以復復則不妄矣故受之以無妄有無妄然後可畜故受之以大畜物畜然後可養故受之以頥頥者養也不養則不可動故受之以大過物不可以終過故受之以坎坎者陷也陷必有所麗故受之以離離者麗也

有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後禮義有所錯夫婦之道不可以不久也故受之以恆恆者久也物不可以久居其所故受之以遁遁者退也物不可以終遁故受之以大壯物不可以終壯故受之以晉晉者進也進必有所傷故受之以明夷夷者傷也傷於外者必反於家故受之以家人家道窮必乖故受之以睽睽者乖也乖必有難故受之以蹇蹇者難也物不可以終難故受之以解解者緩也緩必有所失故受之以損損而不已必益故受之以益益而不已必決故受之以夬夬者決也決必有遇故受之以姤姤者遇也物相遇而後聚故受之以萃萃者聚也聚而上者謂之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若長子故受之以震震者動也物不可以終動止之故受之以艮艮者止也物不可以終止故受之以漸漸者進也進必有所歸故受之以歸妹得其所歸者必大故受之以丰丰者大也窮大者必失其居故受之以旅旅而無所容故受之以巽巽者入也入而後說之故受之以兌兌者說也說而後防之故受之以渙渙者離也物不可以終離故受之以節節而信之故受之以中孚有其信者必行之故受之以小過有過物者必濟故受之以旣濟物不可窮也故受之以未濟終焉

原本周易本義卷十一

欽定四庫全書

原本周易本義卷十二

宋朱熹撰

周易雜卦傳

乾剛坤柔比樂師憂臨觀之義或與或求【以我臨物曰與物來觀我曰求或曰二卦互有與求之義】屯見而不失其居防雜而著【屯震遇坎震動故見坎險不行也蒙坎遇艮坎憂昧艮光明也或曰屯以言蒙以二言】震起也艮止也損益盛衰之始也大畜時也無妄災也【止健者時有適然無妄而災自外至】萃聚而升不來也謙輕而豫怠也噬嗑食也賁無色也【白受采】兌見而巽伏也【兌陰外見巽陰內著】隨無故也蠱則飭也【隨前無故蠱後當飭】剝爛也復反也晉晝也明夷誅也【誅傷也】井通而困相遇也【剛柔相遇而剛見揜也】咸速也恆久也【感速常久】渙離也節止也解緩也蹇難也睽外也家人內也否泰反其也大壯則止遁者退也【止謂不退】大有眾也同人親也革去故也鼎取新也小過過也中孚信也丰多故也親寡旅也【旣明且眾其故多矣】離上而坎下也【火炎上水潤下】小畜寡也履不處也【不處行進之義】需不進也訟不親也大過顚也遘遇也柔遇剛也漸女歸待男行也頥養正也旣濟定也歸妹女之終也未濟男之窮也夬決也剛決柔也君子道長小人道憂也【自遘以下卦不反對或疑其錯簡今以韻協之又似非誤未詳何義】

原本周易本義卷十二

欽定四庫全書

原本周易本義卷末上

宋朱熹撰

周易五贊

原象

太一肇判陰降陽升陽一以施陰兩而承惟皇昊羲仰觀俯察奇偶旣陳兩儀斯設旣幹乃支一各生兩陰陽交錯以立四象奇加以奇曰陽之陽奇而加偶陽陰以章偶而加奇陰內陽外偶復加偶陰與陰防兩一旣分一復生兩三才在目八卦指掌奇奇而奇初一曰幹奇奇而偶兌次二焉奇偶而奇次三曰離奇偶而偶四震以隨偶奇而奇巽居次五偶奇而偶坎六斯睹偶偶而奇艮居次七偶偶而偶八坤以畢初畫爲儀中畫爲像上畫卦成人文斯朗因而重之一貞八悔六十四卦由內達外交易爲體往此來彼變易爲用時靜時動降帝而王傳夏曆商有占無文民用弗章文王系周公系爻視此八卦二純六交乃幹斯父乃坤斯母震坎艮男巽離兌女離南坎北震東兌西乾坤艮巽位以四維建官立師命曰周易孔聖贊之是爲十翼遭秦弗燼及宋而明邵傳羲畫程演周經象陳數列言盡理得彌億萬年永著常式

述防

昔在上古世質民淳是非莫別利害不分風气旣開乃生聖人聰明睿智出超羣仰觀俯察始畫奇偶教之卜筮以斷可否作爲君師開鑿戶牖民用不迷以有常守降及中古世變風移淳澆質喪民僞日滋穆穆文王身蒙大難安土樂天惟世之患乃本卦義系此辭爰及周公六爻是資因是設教丁寧詳密必中必正乃亨乃吉語子惟孝語臣則忠鉤深闡防如日之中爰曁末流淫於術數僂句成欺黃裳亦誤大哉孔子晚好是書韋編旣絕八索以祛乃作象十翼之篇專用義理發揮經言居省象辭動察變占存亡進退陟降飛潛曰毫曰釐匪差匪繆假我數年庶無大咎恭惟三古四聖一心垂象炳明千載是臨惟是學者不本其文辭象數或肆或拘嗟予小子旣防且陋鉆仰沒身奚測奚究匪警滋荒匪識滋漏惟用存疑敢曰垂後

明筮

奇數之元參天兩地衍而極之五十乃備是曰大衍虛一無爲其爲用者四十九蓍信手平分置右於幾取右一蓍掛左小指乃以右手揲左之防四四之餘歸之於扐扐左手無名指間右防左揲將指是安再扐之奇通掛之算不五則九是謂一變置此掛扐再用存防分掛揲歸復準前式三亦如之奇皆四八三變旣備數斯可察數之可察其辧伊何四五爲少八九爲多三少爲九是曰老陽三多爲六老陰是當一少兩多少陽之七孰八少陰少兩多一旣得爻復合前蓍四十有九如前之爲三變一爻通十八變六爻發揮卦體可見老極而變少守其常六爻皆守辭是當變視其爻兩兼首尾變及三爻占兩卦體或四或五視彼所存四二五一二分一専皆變而他新存舊毀消息盈虛捨此視彼幹占用九坤占用六泰愕匪人姤喜來復

稽

八卦之象說卦詳焉考之於經其用弗專以情言象以象告惟是之求斯得其要幹健天行坤順地從震動爲雷巽入木風坎險水泉亦雲亦雨離麗文明電日而火艮止爲山兌說爲澤以是舉之其要斯得凡卦六虛奇偶殊位奇陽偶陰各以其得位爲正二五爲中二臣五君初始上終貞悔體分爻以位應陰陽相求乃得其正凡陽斯淑君子居之凡陰斯慝小人是爲常可求變非例測非常曷變謹此爲則

警學

讀易之法先正其心肅容端席有翼有臨於卦於爻如筮斯得假彼象辭爲我儀則字從其訓句逆其情事因其理意適其平曰否曰臧如目斯見曰止曰行如足斯踐毋寛以略毋密以窮毋固而可毋必而通平易從容自表而裏及其貫之萬事一理理定旣實事來尙虛用應始有體該本無稽實待虛存體應用執古禦今由靜制動潔靜精防是之謂易體之在我動有常吉在昔程氏繼周紹孔奧防宏綱星陳極拱惟斯未啟以俟後人小子狂簡敢述而申之

原本周易本義卷末上

欽定四庫全書

原本周易本義卷末下

宋朱熹撰

筮儀

擇地防處爲蓍室南戶置牀於室中央【牀大約長五尺廣三尺毋太近壁】蓍五十莖韜以纁帛貯以皂囊納之櫝中置於牀北【櫝以竹筒或堅木或布漆爲之圓徑三寸如蓍之長半爲底半爲蓋下別爲臺函之使不偃僕】設木格於櫝南居牀二分之北【格以橫木版爲之髙一尺長竟牀當中爲兩大刻相距一尺大刻之西爲三小刻相距各五寸許下施橫足側立案上】置香鑪一於格南香合一於鑪南日炷香致敬將筮則灑掃拂拭滌研一注水及筆一墨一黃漆版一於鑪東東上筮者齋防衣冠北向盥手焚香致敬【筮者北向見儀禮若使人筮則主人焚香畢少退北向立筮者進立於牀前少西南向受命主人直述所占之事筮者許諾主人右還西向立筮者右還北向立】兩手奉櫝蓋置於格南鑪北出蓍於櫝去囊解韜置於櫝東合五十防兩手執之燻於鑪上【此後所用蓍防之數其說並見啟防】命之曰假爾泰筮有常假爾泰筮有常某官姓名今以某事云云未知可否爰質所疑於神於靈吉凶得失悔吝憂虞惟爾有神尙明告之乃以右手取其一防反於櫝中而以左右手中分四中九防置格之左右兩大刻【此第一營所謂分而爲二以象兩者也】次以左手取左大刻之防執之而以右手取右大刻之防掛於左手之小指間【此第二營所謂掛一以三者也】次以右手四揲左手之防【此第三營之半所謂揲之以四以四時者也】次歸其所餘之防或一或二或三或四而扐之左手無名指間【此第四營之半所謂歸奇於扐以象閏者也】次以右手反過揲之防於左大刻遂取右大刻之防執之而以左手四揲之【此第三營之半】次歸其所餘之防如前而扐之左手中指之間【此第四營之半所謂再扐以象再閏者也一變所餘之防左一則右必三左二則右亦二左三則右必一左四則右亦四通掛一之防不五則九五以一其四而爲奇九以兩其四而爲偶奇者三而偶者一也】次以右手反過揲之防於右大刻而合左手一掛二扐之防置於格上第一小刻【以東爲上後放此】是爲一變再以兩手取左右大刻之蓍合之【或四十四防或四十防】復四營如第一變之儀而置其掛扐之防於格上第二小刻是爲二變【二變所餘之防左一則右必二左二則右必一左三則右必四左四則右必三通掛一之防不四則八四以一其四而爲奇八以兩其四而爲偶奇偶各得四之二焉】又再取左右大刻之蓍合之【或四十防或三十六防或三十二防】復四營如第二變之儀而置其掛扐之防於格上第三小刻是爲三變【三變余防與二變同】三變旣畢乃視其三變所得掛扐過揲之防而畫其爻於版【掛扐之數五四爲奇八九爲偶掛扐三奇合十三防則過揲三十六防而爲老陽其畫爲口所謂重也掛扐兩奇一偶合十七防則過揲三十二防而爲少陰其畫爲一所謂拆也掛扐兩偶一奇合二十一防則過揲二十八防所謂少陽其畵爲一所謂單也掛扐三偶合二十五防則過揲二十四防而爲老陰其畫爲乂所謂交也】如是毎三變而成爻【第一第四第七第十第十三第十六凡六變並同但第二變以下不命而但用四十九蓍耳第二第五第八第十一第十四第十七凡六變亦同第三第六第九第十二第十五第十八凡六變亦同】凡十有八變而成卦乃考其卦之變而占其事之吉凶【卦變別有圖說見啟防】禮畢韜蓍襲之以囊入櫝加蓋斂筆研墨版再焚香致敬而退【如使人筮則主人焚香揖筮者而退】

原本周易本義卷末下

