

禦制題乾坤鑿度

乾坤兩鑿度撰不知誰氏矯稱黃帝言蒼頡爲修飾【葉】以余觀作者蓋後於荘子南華第七篇

率已揭其旨儵忽鑿七竅竅通渾沌死乾坤卽儵忽渾沌實太始乾坤旣鑿開渾沌斯淪矣言易祖系辭頗覺近乎理靈圖測��【字彚補作��云古文陰陽字見乾坤鑿度與此字體稍異】乃或述防緯【葉】有純亦有疵稽古堪資耳黃震著日抄所論正非鄙欽若斯足徵撫捲勵顧諟

欽定四庫全書

經部一

提要

易類【附錄】

乾坤鑿度二卷

【臣】等謹按乾坤鑿度二卷隋唐志崇文總目皆未著錄至宋元祐間始出紹興續書目有蒼頡注鑿度二卷後以鄭氏所注幹鑿度有別本單行故亦稱此本爲巛鑿度程龍謂隋焚讖緯無復全書今行於世惟乾坤二鑿度者是也其書分上下文各爲一篇上篇論四門四正取象取物以至卦爻蓍防之數下篇謂坤有十性而推及於蕩配陵配又雜引萬形經地形經制靈經蓍成經含靈孕緒緯文詞多聱牙不易曉故晁公武疑爲宋人依托胡應麟亦以爲元包洞極之流而胡一桂則謂漢去古未逺尙有祖述有禆易教評隲紛然眞僞莫辧伏讀

禦制題乾坤鑿度詩定作者爲後於莊子而舉應帝王篇所云儵忽混沌分配乾坤太始以推求鑿字所以命名之義援據審核折衷至當【臣】等因考列子白虎通博雅諸書皆以太易太初太始太素爲气形質之始與鑿度所言相合獨莊子於外篇天地略及泰初有無之語而其他名目槪未之見則儵忽混沌實卽南華氏之變文作鑿度者復本其義而緣飾之耳仰蒙

聖明剖示精確不刋洵永爲是書定論矣按七經緯皆佚於唐存者獨易逮宋末而盡失其今永樂大典所載易緯具存多宋以後諸儒所未見而此書實爲其一謹校定訛缺釐勘審正冠諸易緯之首而恭疏其大防於簡端

易緯稽覽圖二卷

【臣】等謹按後漢書樊英傳注舉七緯之名以稽覽圖冠易緯之首隋志鄭康成注易緯八卷唐志宋均注易緯九卷皆不詳其篇目宋志有鄭康成注稽覽圖一卷通考七卷而馬氏經籍考載易緯七種亦首列鄭注稽覽圖二卷獨陳振孫書錄解題別出稽覽圖三卷稱與上易緯相出入而詳備不同似後人掇拾緯文依托爲之者非卽康成原注之本自宋以後其書亦久佚弗傳今永樂大典載有稽覽圖一卷謹以後漢書郎顗楊賜隋書王劭所見緯文及注防校無不符合其爲鄭注原書無疑惟陸徳明釋文引無以教之曰蒙太平禦覽引五緯各在其方之文此本皆闕如則意者書亡僅存已不免於脫佚矣其書首言卦气起中孚而以坎離震兌爲四正卦六十卦卦主六日七分又以自復至坤十二卦爲消息余雜卦主公卿侯大夫風雨寒溫以爲徵應蓋卽孟喜京房之學所自出漢世大儒言易者悉本於此最爲近古至所稱軌之數以及世應遊歸乃兼通於日家推步之法考唐一行推大衍之防以算術本於易故其本議言代軌徳運及六卦議言一月之防九六七八斂術言中莭卦皆與稽覽圖相同獨所雲天元甲寅以來至周宣帝宣政元年則似甄鸞所推甲寅元歷之術而又有云太初癸巳則古無以此爲元者其他雜引宋永初元嘉魏始光唐上元先天貞元元和年號紛錯不倫蓋皆六朝迄唐術士先後所附益非稽覽圖本文今審覈詞義退文附書以爲區別並援經注史文是正訛舛依馬氏舊錄析爲上下二卷庶言易學者或有所考見焉

易緯辧終備一萹

【臣】等謹按辧終傋一作辧中備後漢書樊宏傳注易緯凡六爲稽覽圖乾鑿度坤靈圖通卦驗是類謀而終以此篇馬氏經籍考皆稱爲鄭康成注而辧終備著錄者一卷今永樂大典所載僅寥寥數十言已非完本且其文頗近是類謀而史記正義所引中備孔子與子貢言世應之說與此反不類或其書先佚而後人雜取他緯以成之者亦未可定也然別無可證仍舊題云

周易幹鑿度二卷

【臣】等謹按周易幹鑿度鄭康成注與乾坤鑿度本實二書晁公武並指爲蒼頡修古籀文悞並爲一永樂大典遂合加標目今考宋志有鄭康成注易幹鑿度三卷而不及乾坤鑿度則知宋時固自單行也說者稱其書出於先秦自後漢書南北朝諸史及唐人撰五經正義李鼎祚作易傳徵引最多皆於易防有所明較他緯獨爲醇正至於太乙九宮四正四維皆本於十五之說乃宋儒戴九履一之圖所由出朱子取之列於本義圖說故程大昌謂漢魏以降言易老者皆宗而明之非後世所托爲誠稽古者所不可廢矣原本文字斷缺多有訛舛謹依經史所引各文及旁采明錢叔寶舊本互明校正增損若干字其定爲上下二卷則從鄭樵通誌之目也

易緯通卦驗二卷

【臣】等謹按易緯通卦驗馬端臨經籍考宋史藝文志俱載其名黃震日抄謂其書大率爲卦气朱彛尊經義考則以爲久佚今載於說郛者皆從類書中湊合而成不逮什之二三蓋是書之失傳久矣經籍考藝文志舊分二卷此本卷帙不分核其文義似於人主動而得天地之道則萬物之精盡矣以上爲上卷曰凡易八卦之气驗應各如其法度以下爲下卷上明稽應之理下言卦气之徴驗也至其中訛脫頗多注與正文往往相混其字句與諸經注疏續漢書劉昭補注歐陽詢藝文類聚徐堅初學記宋白太平禦覽孫瑴古微書等書所徵引亦互有異同第此書久已失傳當世並無善本可校類書所載亦輾轉傳訛不盡可據謹於各條下擬列案語其文與注相混者悉爲釐正脫漏異同者則詳加防校與本文兩存之蓋通其所可知缺其所不可知亦闕疑仍舊之義也

易緯乾元序制記一篇

【臣】等謹按乾元序制記後漢書注七緯名並無其目馬氏經籍考始見一卷陳振孫疑爲後世術士附益之書今考此篇首簡文王比隆興始霸云云孔頴達詩疏引之作是類謀疏又引坤靈圖法地之瑞云云今坤靈圖亦無此文而與此篇文義相合又隋書王劭傳引坤靈圖泰姓商名宮之文今亦在此萹至其所言風雨寒溫消息之術乃與稽覽圖相近疑本古緯所無而後人於各緯中分析以成此書者晁公武謂其出於李淑本當亦唐宋間人所妄題爾

易緯是類謀一萹

【臣】等謹按是類謀一作筮類謀馬氏經籍考一卷鄭康成注其書通以韻語綴輯成文古質錯綜別爲一體藝文類聚太平禦覽諸書引其文頗多與此本防校並合蓋視諸緯略稱完備其間多言禨祥推驗並及於姓輔名號之說與幹鑿度所引易歷者義相明而隋書律曆志載周太史上士馬顯所上表亦有玊羊金雞之語則此書固自隋以前言術數者所必及也今訂其訛復第錄如左

易緯坤靈圖一篇

【臣】等謹按坤靈圖孫防謂配幹鑿度名萹馬氏經籍考著錄者一卷今僅存論幹無妄大畜卦詞及史注所引日月連璧數語則其闕佚者蓋已夥矣考後漢書注易緯坤靈圖第三在辧終備是類謀之上而王應麟玊海謂三館所蔵有鄭注易緯七卷稽覽圖一辧終備四是類謀五乾元序制記六坤靈圖七二卷三卷無標目永樂大典萹次亦然今略依原第編孴蓋從宋時館閣本也乾隆三十八年四月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

乾坤鑿度卷上

幹鑿度

庖犧氏先文

公孫軒轅氏演古籀文

蒼頡修爲上下二篇【蒼頡黃帝史官其注亦是蒼頡】

黃帝曰太古百皇辟基文籀【離厚反又直祐反非周宣王時史籀也】遽理微萌始有熊氏【有熊氏庖犠氏亦名蒼牙也】知生化柢晤玆天心【與天同生知化之本柢晤曉也天垂萬物之心令羣物不息柢本也○案息字原本作惠從明範欽本攺正柢字原本作托範本作氏並誤今據文攺正】譩念虞思慷�【方查反】慮萬源無成【聖人知化萬源不成其流慷�盡聖與智設防教門源流之性大行○案與字原本誤作無斗字原本誤作門今從範本攺正】旣然物出始俾太易者也【太易天地未分乾坤不形也】太易始著太極成太極成乾坤行【太易無也太極有也太易從無入有聖人知太易有理未形故曰太易】老神氏曰【天英氏】性無生【天地未分之時無生】生復體【生與性天道精還復歸本體亦是從無入有】天性情地曲巧未盡大道各不知其自性乾坤旣行太極大成【太極者物象與天同極天產聖人�射萬源立乾坤二體設用張弛究天性與情曉地曲育巧成之道�音指】黃帝曰聖人索顚作天索易【盈跂反】以地俯仰而象逺近而物浩而功然而立【古聖人有巢氏求索顚危之意若天之懸逺求平易之理若地之順道又庖犠氏中聖始畫八卦錯文字契仰觀其乾象俯察其地理用器逺近配物畫卦立文書垂訓後晚浩大之功成然者容易之立不失其徳位】太古斷元聖人法地極先生而設位物成而麗諸形錯煸【班者雜文○案生字原本誤作王煸字原本誤作媥今並從範本】以文攺茹【乳血茹塞】以魚虞獸以韋上齒以歬【古前字】法物以�【後字】析防以筞運蓍以數王天下者也【以太古斷元有巢氏以前元气已斷爲天又聖人法物以地有巢氏之法地物用注云物者魂气太極立萬彚成物成而麗形物才成麗著形性已上太古先造不知何氏之爲也已後聖人者庖犠氏錯煸以文智雜防煸爛合成籀文非篆非綈也云以鳥迹非也攺茹血毛成田漁獵狩革皮爲冠皮服上齒古太老先以前未及甲歷嵗紀人老以齒爲前長老民法物以後者後也今萬物作法而成虞獵也革皮也○案注中先造範本作元造人老二句疑有脫誤】太易變教民不倦【聖人觀太易之太變使萬彚不倦日用日增日死日生大化行也有形之類生於無形者也】太初而後有太始【萬彚有形始生】太始而後有太素【萬物素質者也質素未離混元】有形始於弗【不也】形有法始於弗法【太易气未分太初气始見太始物有形太素萬物素質由淳在】極先元見軏轍【法度而道行大道也】像【申舒也】章流立文以詁【詁訓】息孫而後傳授天老氏而後傳授於混沌氏【遽文化源之文太易萌始之理萬物不知性命人究得其物源大化變流息孫聖人恐大法不行遽疾傳授】而後授天英氏而後傳無懷氏【是天雄之生無懷古聖徳智大行知物無益又法天地春生夏長秋死冬蔵而濟時者也○案注天雄疑當作天英】而後傳授中孫炎帝神農氏中聖古法淳物元造不足益之器用農谷衣�【辛勞反細艸以衣禦形也】髙以飾乘卑以飾足【先文古淳無飾字云裝禠髙者老上之名也以乘裝行卑者下奉之名以裝足步右從跣變以冠履也】而後傳烈山氏而後授三孫帝釐氏次授老孫氏【老孫氏公孫氏也軒轅氏也】公孫軒轅氏益之法神器車符文左武右三器備禦【三器者國器家器祀器而設武戈刃】自上古及下帝孫大熟【大熟者熟成道法也】化演設民弗倦益物弗限【增多日益限止】盡祕先之防闕接引【大道大法大化祕機謀籌咸亨帝業民用不知者也】聖人顯其機智【宻不萌形萌也動不知來知也】聖人曰【凡言聖人庖犧氏云聖人也】乾坤對太易興設法軏壊而息【大道壊亦息】智之易【亦字變動者也聖人法也○案上注及此文二亦字疑作易變動範本作變易】八卦變筞象數庶物老天地限以爲則【太易行於乾坤乾坤作用於太易八卦變萬彚隨卦爻之用盡天地之老代限古極也易理順時變化不著一方故曰智之易變易變神也】庖氏先文幹鑿防【古防字今變也○案注防字疑當從度後同】勑天門以爲名【幹者天門坤者人門於後說備也】古有先文未析眞【古有先文未析開名目次第之也】

太古文目【太古距庖氏有上云文不知何述其源也】

先元皇介而後有垂皇筞而後有萬形經【古文字無經字】而後有幹文緯【緯者古本經已後不知緯字何也經之與緯是縱橫之字】而後有幹鑿防【古防字坤鑿防○案坤鑿防三字當是正文誤入注中】而後有考靈經而後有制靈圖【書是也兆象】而後有河圖八文【河圖者河中得天書文圖詔龍防出似非綈非文而後風後演雲天一太一星斗同衡卦錄神算通天下之鉗奧神謨先兆之名○案之鉗奧三字原本誤作邊鉗與今從範本鉗似應作鈐】而後有希夷名【天文後說】而後有含文嘉【亦名瑞文】而後有稽命圖【算文】而後有墳文而後有八文大籀【案此二字疑小注混入正文範本無】而後有元命包一十四文大行帝用垂皇筞與乾文緯乾坤二鑿防此三文說易者也【已上三文說易之源契通大化易動天元變易不定知生死之說究天地情性與神運气象日月不能逃其數萬彚不能隱其徴運天地大道者也】元皇分𨿽測問��【古陰陽字古無陰陽字以乾坤字便爲陰陽】術行大防也【考靈經考者成也諸靈術行化本於代希夷名天象之名三恆三官內外中九道三十六圖之理亦名渾同書天墳文古墳書先墳而後典八文籀古文體又先庖都也】

幹鑿度聖人頤乾道浩大以天門爲名也幹者天也川也先也川者倚竪天者也【人乾也】乾者乾天也【古幹字漧燥亢陽之名天云太顥漧燥下潤今之幹者漧涸非也】又天也【聖智畫卦爲三三象川形川倚立其天亦爲天川浩蕩者天之用幹非天之用○案其天疑當作其文】幹先也【聖文先天之名故乾道天之名於後古天一前曰天古歬字天今一大爲天字○案古天疑當作古文】幹訓健壯健不息日行一度【經三千九百二十五里半其文是渾同文生物健健昊气如此也】鑿者開也聖人開作度者度路又道【度天地之度其說後文也】聖人鑿開天路顯彰化源大天氏云一大之物目天【名目作天非天者也物也○案作字原本誤作非今從範本】一塊之物目地一炁之【蔀也】名混沌【一混一炁一大俱物不知何物以名目爲之聖人言先天也物先者也地者下物後也】一气分萬防【�也萬性之物分覺其形體也】是上聖鑿破虛無斷气爲二緣物成三天地之道不�【�者息絕】黃帝曰觀上古聖驅駧元化【駧動也急也不住也】劈棤萬業【音不息】徒得爲懋訓究體譯【訓認識也】元肇頤浚澳作沐懸心輪薄不息以啟三光上飛籥風雨下防【突字】渀河沱【聖人輪薄智惠頤大道理開三光明上躍風雨下防渀河沱之者江名若上下不止息也】得元气澄陰陽正易大行萬彚生【上四事聖人得源和緝劈棤驅駧不有煩擾四理天下萬彚易於世爲事防變易不定能成萬彚者】上古變文爲字變气爲易畫卦爲象象成設位【庖氏畫卦變文爲卦字也古體與今不同朴淳散成气气實成物物成性定理之然】

古文八卦【案此標題四字原本誤脫今據範本補入】

古文天字今爲乾卦重聖人重三而成立位得上下人倫王道備矣亦川字覆萬物

古�地字軵於幹古聖人以爲坤卦此文本於坤鑿度錄後人益之對乾位也

古風字今巽卦風散萬物天地气脈不通由風行之逐形入也【案範本入下無也字】風無所不入

古山字外陽內陰聖人以山含元气積陽之气成石可感天雨降石潤然山澤通元气

古坎字水情內剛外柔性下不上恆附於气也大理在天潢篇

古火字爲離內弱外剛外威內暗性上不下聖人知炎光不入於地

古雷字今爲震動雷之聲形能鼓萬物息者起之閉者啟之

古澤之今之兌兌澤萬物不有拒上虛下實理之澤萬物象斷流曰澤

昔者庖犠聖人見萬象弗分卦象位尠益之以三倍得內有形而外有物內爲體外爲事八八推蕩運造縱橫求索覓源尋頤究性而然後成

大象八

天干地坤日離月坎風巽雷震山艮澤兌【八象備萬象生萬象萬形有形之物爲象】

立乾坤巽艮四門

乾爲天門聖人畫乾爲天門萬靈朝防眾生成其勢髙逺重三三而九九爲陽徳之數亦爲天徳天徳兼坤數之成也成而後有九萬形經曰天門辟元气易始於幹也

坤爲人門【此合在坤度下文今對幹文上先說】畫坤爲人門萬物蠢然俱受防育象以凖此坤能徳厚迷逺含和萬靈資育人倫人之法用萬門起於地利故曰人門其徳廣厚迷體無首故名無疆數生而六六者純陰懷剛殺徳配在天坤形無徳下從其上故曰順承者也

巽爲風門亦爲地戶聖人曰乾坤成气風行天地運動由風气成也上陽下陰順體入也能入萬物成萬物扶天地生散萬物風以性者聖人居天地之間性稟陰陽之道風爲性體因風正聖人性焉萬形經曰二陽一陰無形道也風之發泄由地出處故曰地戶戶者牖戶通天地之元气天地不通萬物不蕃【案通字原本誤作道今從範本】艮爲鬼防門上聖曰一陽二陰物之生於防昧气之起於幽蔽地形經曰山者艮也地土之餘積陽成體石亦通气萬靈所止起於防門言鬼其歸也眾物歸於艮艮者止也止宿諸物大齊而出出後至於呂申艮靜如防暗不顯其路故曰鬼門【案如字範本作而古字如而相通今仍從原本】

庖犧氏畫四象立四隅以定羣物發生門而後立四正四正者定气一日月出沒二陰陽交爭三天地徳正四【已上四正八象中四正於气也正天地不差忒定三萬六千五百二十五分秒出沒者昬明一萬一千一百一十一交爭一萬八千一百六十二分秒徳正四象气滿】

立坎離震兌四正

月坎也水魄聖人畫之二陰一陽內剛外弱坎者水天地脈周流無息坎不平月水滿而圓水傾而坎之缺也月者闕水道聖人究得源脈浰渉淪漣上下無息在上曰漢在下曰脈潮爲澮隨气曰濡陰陽礡礉爲雨也月陰精水爲天地信順气而潮潮者水气來往行險而不失其信者也【案險字原本誤作陰今從範本】

日離火宮正中而明二陽一陰虛內實外明天地之目萬形經曰太陽順四方之气古聖曰燭龍行東時肅淸行西時防行南時大行北時嚴殺順太陽實元暖熯萬物形以鳥離燭龍四方萬物向明承惠煦徳實而遲重聖人則象月卽輕疾日則凝重【案則範本亦作卽】天地之理然也

雷木震日月出入門日出震月入於震震爲四正徳形皷萬物不息聖人畫二陰一陽不見其體假自然之气順風而行成勢作烈盡時而息天气不和震能翻息萬物不長震能鼓養萬形經曰雷天地之性情也情性之理自然萬形經論【案此四字疑衍文】

澤金水兌【案金水二字原本誤作注文今從範本】日月往來門月出澤日入於澤四正之體气正元體聖人畫之二陽一陰重上虛下實萬物燥澤可及天地怒澤能悅萬形惡澤能美應天順人承順天者不違拒應人者澤滋萬業以帝王法之故曰澤潤天地之和气然也

聖人索象畫卦

配身【一】取象【二】裁形【三】取物【四】法天地宜【五】分上下屬

配身

幹爲頭首坤爲胃腹兌口離目艮手震足

取象法用

養身法頤匹配法咸造器設益聚民以萃裁形變文【古有四文今象變有三文後聖演陳六文今又八文以滋醇散不眞朴散成气者也】

順天文爲賁【象文互雜】設人文夬【書簡符圖】參鳥文離【五色文章○案此句原本誤作服牛馬隨今從範本範本離字作雜亦誤今並攺正】象獸文革【五色文章○案此注復出當有一誤】

取物制度

親疎噬嗑【間隔】禦難設豫【防備預知】服牛馬隨【今畜隨人用】物敗以剝【物老剝盡】

法天地宜【聖人逺取仰觀天象以法其形畫卦又頤地道之宜也動植也】

鼎象以器【神器國】苑閣法觀【壯觀宮庸】天市噬嗑【帛度防肆】文昌六局夬【六苑六借局】羽林法師【營壁屯伏】法漸地利【地有漸次生萬業】室法家人【室家內理】法定主屯【建王立侯】

分上下屬【案聖人索卦畫像條有分上下屬之目此四字當如上例別爲題舊本範本與上下文連寫並誤今據文攺正】

聖人畫卦制度則象取物配形合天地之宜索三女三男六十四象以上下分之陽三【三十卦象陽用○案此句原本誤作三十四屬陽用今從範本】陰四【三十四屬陰用】法上下分位【已上六象聖人始定】

聖人設卦以用蓍【蓍者菥靈艸蕭蒿之類也與天地氤氳气齊生若不是靈蓍不應天地大數藂生至四十九莖者是應天法也】生聖人度以虛實英艸與天齊休萬形經曰蓍生地於殷【殷中上也】凋殞一千嵗一百嵗方生四十九莖足承天地數五百嵗形漸幹實七百嵗無枝葉也九百嵗色紫如鐡色一千嵗上有紫气下有靈龍神伏於下軒轅本經曰紫蓍之下五龍十朋伏隱天生靈防聖人采之而用四十九運天地之數萬源由也【案自聖人設卦以下當別爲一節舊本範本俱與上文相屬誤】

象成數生

易起無從無入有有理若形形及於變而象象而後數易名有四義本日月相衘【日往月來古日下有月爲易】又易者【生萬物不難故易凖天地也】又易【變易不定輪轉交易陰陽是爲交易陰交於陽陽交於陰周圓反復若圜不息聖人之道惟易無窮神智通防昧】易定【不更攺天地名君臣位父子上下宜】蒼牙靈昌有成孔演明經【蒼牙有熊氏庖犧得易源入萬業作用邇後昌成昌成者滋蔓昌溢孔甚其引明經緯大行於後世以後代人蒼牙庖氏作易文王昌成繇辭孔子演行未知何據】聖人鑿開虛無畎流大道萬彚滋溢陰陽成數

天數

一【一者無也】九【用之爲九】二十五【數成爲用盡二十五】三萬九千七百五十五【太極之數羣物由此大數】

地數

二【二者有偶也】六【定性】三十【乘上五滿】八萬六千四百二十【地極之大數物滿由此】

卦數【六】

三千八百四【案八字範本作六】又位大二十二萬八千二十四卦數【聖人通變盡萬物之理性吉凶古無吉字有損益以卦生之】

爻數【六】

三百八十四通二萬二千八百二十四【聖人設卦爲人爻爲事卦爲物爻爲始終】

衍天地合和數【古無衍字只雲天地合數內變萬象】

天地合一二得三合九六【十三十二餘一】合二十五及三十【得五十五天地之數五十五】

幹筞二百一十六

一筞三十六筞滿六千九百一十二

坤筞一百四十四【坤不能乾純太陽】

一筞二十四筞滿四千六百八

八筞

萬一千五百二十【古人合筞同萬物春生夏長秋裒冬藏四時也各配四方】

日力月力【力其八卦生之气力黃帝四分亦不盡法起於太古攝提之前八逐方九千一百十四月七日一遲一速二十八日周餘二十五分】

日八百四千八萬八千九百七十六分【秒七千五百六十五】月一千五百八十七萬九千八百八十四十小分【五千六十七微毋秒九十三不盡末】

八象大盡數

二百二十八萬二千四百【盡】九百八十七分【小秒七十九分微】

生天數

天本一而立一爲數源地配生六成天地之數合而成【水】性天三地八【木】天七地二【火】天五地十【土】天九地四【金】

運五行先水次木生火次土及金木仁火禮土信水智金義又萬名經曰水土兼智信木火兼仁惠五事天性訓成人倫

天地合筞數五十五【在前說】

所用法古四十九六而不用驅之六虛【數本生之數所用六虛上下四方各配之一】

蓍【揲蓍法在蓍成經】

四營十八筞多少兼云而成其位天造聖智垂訓神謀及爾子孫教授不墜者焉

古文略

�【古天】�【古地】防【度】籀【紂】�【突】�【陰】�【陽】�【息】�【參去】軵【輔】尌【立】�【燥】

防釋二十九卦數例【其間有數無數假象假物】

屯【六二】十年乃字【何不以七年與五年】需【上六】三人【三陽】訟【九二】戶三百【不言二百一百象中有數】三裭【同音】師【九二】三錫【何不言九錫】比【九五】三驅【何不言二驅與五驅】同人【九三】三嵗髙陵【何不二年五六年何以三嵗】蠱【繇辭】三日甲【何不二日五日】臨八月【陽盡】復【繇辭】七日【何不五日來復】又【上六】十年【何不九年】剝【九月陽盡】頥【六三】十年【何不三年】坎【六四】簋二【上六】三嵗【案此下有脫文】晉【繇辭】三接【以柔進授何不五接終日】明夷【繇辭】三日不食【何不言五日二日不食】睽【繇辭】二女【長女少女】一車【何不言三車】解【九二】三狐【何不二狐何以三狐】損【繇辭】二簋【何不用三】三人【少與多】一人【聖人淳一】十朋【何不以八朋七朋】益【六二】十朋【數盡大損益道皆反】夬【繇辭】五剛【五陽】萃【初六】一握【黙言一握近逺意】困【初六】三嵗【何不二嵗五嵗】革【九三】三就【二就又何如】震【六二】遂七日【何不八日三日何不言五日得】漸【九年】三嵗【何不五嵗】丰【上六】三嵗【何不二嵗】旅【六五】一矢【小】巽【九五】三日【何不言五日】三品【何不五品七品】旣濟【九三】三年未濟【九四】三年【何不一年二年○案此節原文訛脫特甚今悉據範本攺正】

欽定四庫全書

乾坤鑿度卷下

坤鑿度

庖犧氏先文

公孫軒轅氏演籀

蒼頡修爲下文

坤鑿度者太古變幹之後次鑿坤度聖人法象知元气隤委【隤者濁委隤而不能上也】固甲作捍顥【浩字老物有甲堅固气老捍禦太顥也凡捍怯拒上天也○案几捍句有誤】孕靈坤�【古地字也坤者非地之名是地之作用以象地坤元萬物之孕靈皆從神化者也】聖人斷元偶然成地【聖者有巢之先不知何氏斷元偶者疋偶成天之功力者也】積土形不騫太極有地極成人極靈【古無人字後作物爲人長塞之三材聖人知有三極而立兩兩道天道地道也】如履薄厚如資長極【萬形經曰聖人知地道薄與天有銳更洪物資長也鑪灰經曰灰者死土以天元气練十周十周者一千嵗卻爲正神之土其味猶辛上聖以灰資地塡圓塞化是也灰可以資大土令地不銳薄聖人之大道土重厚物生甘土薄物辛酸甘土生產物秀而英實而已又天味辛地味甘理之然也地土滋下不苦以天者伇气辛苦不息每一日行一度以假風輪扶之一度三千九百二十五里步○案洪物範注作法物資地範注作資土】天有太極地有太壃【天極髙逺地極迷逺】黃帝曰天地宜盡闔【音閤】地道距水澈【天地盡有閤澈之所聖人不能測度地道以水盡爲澈澈者水窮也】女媧斷定足其隤一址【其和气散隤址不及以天气淸輕自然逐一隤育羣物址不能上也○案逐字原本誤作濁今從範本】坤母運軸【注女媧氏地母經云女媧姓風名媧又曰逾西華黒水有孕女媧有神斷地足立極練五色气气者石也補天門缺號曰女皇氏有靈通萬物決積水巨海也成八山封物號地宜可食道人神運軸騰天元气令物生生相續新新不停十三代子孫法焉運軸蕃息也矣】而後大央氏百庭氏大元氏立坤元成萬物度推其理釋譯坤性生育百靈效法之道矣【古無之也矣字後賢益之也三氏續媧皇化萬物也】

坤元十性

坤爲人門【以坤之萬物門戶已在上文說元定爲人門】

坤徳厚【薄不載羣物重厚可以匹天迷逺可以盡極坤厚者能載積气積气者山石聖神不能窮其性也】

坤有勢【土徳生而順其性有岡阜崎壑之勢天髙西北勢上地勢下東南斯也有理出萬形經說】坤多利【陰極則殺陰和則利利者土地滋澤陰殺利者物極則土侵殺利柔極剛長先霜及水先柔後刑陰中有殺秋義殺也】

坤元有信【生物倍出故曰有信元有信也已在上文說之】

易平坤道平易【盈是反北荒平易萬里連均夫海者三分萬形經曰坎北方無海平易北荒迷逺也】

坤有大筞【已在上文爻數也】

坤純陰正【萬形經曰不正自咎正順則正性存上大道曰上髙則崩自咎也】

坤法爲人腹【能藏大小荒穢孕含好惡法爲人腹事末源藏包之也○案此注末字疑作本】坤道有閉【閉塞源脈性不發泄萬物不化名之括包坤閉之時物不植聖賢不產大林不立大道將敗名曰道匿】

希夷名曰元有徳十其形名八

坤有八色【聖人立坤元索八坤位好惡產物恐傷元气均之八色之理萬形經曰色由體性貌色】

東下西上北黒南輕中殷甘滋厥土厚肌【音肥實也】東醎西淡南污北荒【南土輕浮中土甘甜下土污澤東鹵惡西淡土味辛赤北黒北荒多堅實也坤迍薄產萬物衰少不成厚有大永之林少者劣也○案注文赤北黒三字疑有脫誤】

坤屬【其體類有九元气裁坤之時分之有九事有性有化有屬此女皇帝媧氏爲文具載】

一離火二巽風三兌金

火爲坤母巽爲離父金乃坤孫以坤爲聖人則之象也【屬黨】

坤性體【性與體殊前論性有十後說體有三】

一刑殺二黙塞三沈厚

一刑者陰體好殺刑罰如此黙者充靜充塞不動沈者勢不自舉體沈也

坤有變化

一虛二簡順三潔凝【體包萬物能通其气虛虛也簡不違萬物易承順於幹順也反體塞而潔凝固重也反戰凝變理八卦也】

庖犧氏畫坤卦有四象變理和蕩爲美淩蕩爲惡雜配不和徳匹成正互體反交形體不同【畫卦之始諸同效之】

一惠位【惠訓順也】

正【八卦錯推順吉逆凶古無吉凶字有損益字不同正體亦聖人惡之變只如此至變也】

坤來山附地兼山謙【聖人曰西南得朋東北防朋乃終得正謙道不進也升位可譲徳無違眾名曰謙此變理惠正也】

二復反本

天地否【其物不通化源塞天地羣物俱蔽厄】地天泰【天地交萬彚和勑聖天元順物更通復泰道也】

三蕩配

火下有地晉【聖人曰明而順曰新其徳通進而有亨順蕩也古無亨字】

地下有火明夷【反體淩蕩聖人不愈】

四淩配

山存地剝【落下也剝道聖人淩犯相推蕩象若不和萬物不爲美也形若不正萬業必爲崎斜乾坤將盡蹇剝而行大崔嵬之斁也】

八卦坤道聖人釋動植之源

制靈經曰天有九道【天有九道日月恆經歷之道也】坤有四道【冥象化气成】易有二道【吉凶】坤四運者上運

運道【聖人若干之初又不顯隱黙也坤之初道運塞源同幹初也】

上運物性包蔽不顯其源出處不知潛隠罔差忒【石含璞若木含橊橊者癭之類】

象道

制靈經曰假恐訓至也古文無解生曰象又假生曰寓化象物邪象正體元【含靈孕曰天造羣物地成大象萬物立由象聖人設像象而自立物因象有象自物生若植石玊出舒魚龍出匠蓏味窒植蓏望甘窒若不可食由象化】

气化元

老氏曰坤气不和物出不遂气滯終沮气滿終气化不永坤之元體存气化存存【存气在也】元气【賢與聖元气不斁產之愚決癡元气不毀愚之斁訓敗惡毀訓及也】

物成坤化

坤道成【以元气不侵害萬物自彰有害生不時育不和聖人之理亦如此也萬形經曰虛木受元體可滿千嵗體者气也凡有壽永長之气因天地氤氳之元鶉入體與天不朽】坤大軵【軵者輔也】上發乃應【幹先而後坤不敢事物物先輔贊於幹上發乃應也】庖氏曰坤軵於乾順亨貞【亨貞字古本無今書之不知何氏述也先有行成字行成者亨貞也】軵依幹而行幹一索而男坤一索而女依干行道幹爲龍純顥气气若龍【幹類爲長也獸介之長爲尊百甲軵之於龍大軵也】坤爲馬【聖以類爲馬馬者順行坤亦有龍太元曰土龍在坤不敢爭類馬思順體惟坤順之聖人知有上徳要下而奉故顯尊也坤之卑順軵幹不敢爲龍故稱馬軵依之理也】

乾爲父坤爲母皆軵順天道不可違化【父資母育聖人法焉】乾君坤臣【從王事不敢違無成有終君唱臣和上術下法聖人畫卦始有紀綱惟淳徳化以行於君臣父子夫婦定矣】幹稱徳三坤以奉六故成幹九【君尊臣卑下以職上聖人以索先乃成之而奉六後也已載於上經文】幹二十五【是坤乘之】坤軵三十【天一地二天三地四天五地六天七地八天九地十者得軵配者在上文說之矣】乾位爻六坤承奉六【得三十六筞地乘天道萬源行也不終違拒制靈經曰六有依通之理也】右乾覆坤乾元三含兩坤乾大筞【二百一十六】含坤小筞【一百四十四無取對上】大含小下軵上聖人裁以天地膊軵而養萬元正其道

聖人像卦

庖犠氏曰【上文畫卦下文象卦以形象比而設其像似也】上山增艮【艮住止坤余成山勢】定風尌信【聖人尌立卦也卦信風以能相應萬形經曰風者天地之大信】立雷作威【雷以振懼威】水火成濟【二性成壊皆由此行聖人以濟用羣品】

聖人法物【法物者事之本也】

爭而後訟【契不先決後訟】和而後解【兩明】不通而否【萬物與事不通決有塞捨之否也】大通而泰【物通而行必泰】乖而後暌【物乖譴離】無懷氏曰上聖頥天以盡象頥物以盡源頥事以盡情而後天平地成萬穴效靈五物防行三天不亂聖與造逰理俾運易動而敷運化諸府【聖人庖氏大造元體情逰運究天地平成之理明萬業當物之行訓行也易敷散於三天气潛通於五物物者事也亂治也治行劈防令萬彚不撓蒼生效化物尙有處況於大業帝王人倫三天兩地已前說】乾坤在道日月相將【乾坤獲正道見用在訓存存正之道大用日與月相將合而又離不離乾坤者也】天地與訓永常【天地恆存存】日月與明【天地得日月恆久明輝日月得天地恆行明聖人理法亦然】𨿽未盡大道各尠彰洎性【洎及也天生太大之道易起太大之先易與天地爲用何以先而又用萬形經曰天地者體也易者體中情性在體中而出入是天地者物易也事也物有事必用若卦爲人爻爲事若天爲易可以化事也比若天爲卦爻爲易也自然物理也】明柢【訓本】示元蒼生息元【知本之元惟聖人乎蒼生賴有思元造之本生成者也蒼生是天地之本無蒼生天柢不成】大化行天地也【庖氏聖人知立大法截鑿二度出化本生生者與之立成者與之實各令不失守天之大化可名易行變變而通通而天地大和萬彚澄陰陽靈聖賢於間天地大化行矣】

庖氏著幹鑿度上下文【庖氏建治於宛墟今宋國陳畱縣有八卦臺運蓍圖日月神朝記綈韋冠服天一太一冊在】

媧皇氏地靈母經【古母字女邊以子附近今不同媧皇女帝生黒水西華有神智斷地足立極煉石補闕窒天今見積元气石穴以六沈沙斷足有日精火具有幹六龍臺有陰陽見古鉤字萬形經曰天地失序必有沮泄媧皇用陰陽鉤治之也據今後聖有鉤命決媧氏一十五代法其王道禮樂物器依庖氏處九州九州者庖氏定九土也○案以見爲古鉤字似有誤】

炎帝皇帝有易靈緯【神農氏建治於魯今泰山東曲阜縣也縣有教農療療者茒�益上聖門物器用缶盎�等師法古易爲考靈緯象太古有籀文元化不足大法諄言而益飾大象休徴法度已訓爾子孫攺女皇之太樂吹天地槖籥鼔益有四聲有五法有二今樂臺在魯教農臺在頓者也○案此注文義難通當有訛脫處】

公孫氏【公孫老孫氏名軒轅爻法攺籀理文作契典墳八冊九簡十牘咸易變大道之理法一依上大庖氏之制也作易八墳文釋八卦之理性體元義增之一如上法遭之陽九百六不沈於泉天降聖文萬代不冺後附之】

周易【文王姬昌之修明修作之始也聖教多難惟聖與賢知之於太古垂訓至孫公之後大百六數終遇雨大浩又失其化教源至髙辛代陽九數值火又焚之於後少求於嵩崗得河圖內有易法而重修再降大聖易大行又距禹代湯禹洪水浩浩襄陵汨沒五行易又防元而於泰穴得洛書內有太易易之源流大易旣行者今之連山歸藏之名緣而得之古祕斯書何賢知之而距於周王昌中聖而又修源範軏不墜門例恆存此乾坤二鑿度上下文恐是序乾坤之元體與易大行者也若失易得此二度再與起之興也若失度易無以舉之也】

孔子附仲尼魯人生不知易本偶筮其命得旅請益於商瞿氏曰子有聖智而無位孔子泣而曰天也命也鳯鳥不來河無圖至嗚呼天命之也嘆訖而後息志停讀禮止【住也】史削【不作】五十究易作十翼明也明易防教若曰終日而作思之於古聖頥師於姬昌法旦【旦者周公立易簡而文】作九問十惡七正八嘆上下系辭大道大數大法大義易書中爲通聖之問明者以爲聖賢矣【若明易元聖人也】孔子曰吾以觀之曰仁者見爲仁防之文智者見爲智防之問聖者見爲通神之文仁者見之爲之仁智者見之爲之智隨仁智也

漢代舉【後漢王鳯舉曰不讀易經者不得登朝須道徳二經與宰相剝勑批魏亦如此至唐虞世南舉曰不讀易不可爲宰相】

舉先易而後依孔子附於後是代代書之後人書之不得爲先文也

