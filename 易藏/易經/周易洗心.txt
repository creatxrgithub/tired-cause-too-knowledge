

欽定四庫全書

經部一

周易洗心

易類

提要

【臣】等謹案周易洗心九卷

國朝任啟運撰啟運字翊聖荊溪人雍正癸丑進士官至宗人府府丞是編大防謂讀易者當先觀圖像故於卷首備列諸圖自朱子邵子而外如

國朝李光地胡喣所傳之圖皆爲采入又有據已見而繪爲圖者其自序謂以至一駁至繁以至常待至變非洗心莫由故以名其書又謂其大要不外論語五十以學易之言文周畫自羲圖出羲圖自河洛出五十者圖書之中也學易不以五十失其本矣其說未免新奇至其闡繹經義多前人所未而字義句讀多從馬鄭王弼王肅諸家之本其所不從者亦必著某本作某字蓋其說主於觀象以玩詞要不爲空虛剽竊之學也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

周易洗心原序

易者聖人洗心藏密之書也而以爲爲卜筮作豈其然哉子曰以言者尙其辭以動者尙其變以制器者尙其象以卜筮者尙其占曰聖人以此洗心退藏於密蓋以言以動乃君子下之用易以洗心則聖人之用易也自河出圖洛出書而伏羲十言之教作曰乾坤坎離震艮防兌消息渾然一圖目擊而心諭焉耳嗣後開之代圖以畫或演爲連山或演爲歸藏文字漸興要於義未盡文王參取二書更互演繹然後六十四卦之名定作爲彖辭以明內外二體之大防周公又析六爻觀其承乘應變互易而後萬物之情凡所爲愛惡相攻逺近相取情僞相感千態萬狀無不畢見其中而以至一馭至繁以至常待至變則非洗心莫由也孔子懼人僅以文辭視之卜筮用之也故於大象指其學之之實曰君子以自彊不息此卽大學明明徳之功曰以厚徳載物卽大學親民之事也曰多識前言往行以格物而致知曰見善則遷有過則攺所以誠意曰懲忿窒欲曰言有物行有恆以修身而齊家余若建國親侯制度作樂勅法愼刑治歷細自童蒙育徳大至裁成天地之道輔相天地之宜治平大法略具而獨無一卦及正心周公咸艮二卦取象人身咸之四曰憧憧往來明動之過艮之四曰列其夤厲燻心明止之過言其失養不言所養而子大象傳獨於正心未及非不及也心者天地萬物之統會舉天地萬物有一物不若於道卽於吾心有未安吾一息不與天地萬物相通卽於吾心有未盡故舉天地萬物而吾與之各安其位各得其所乃吾心之所爲正而子於系辭一言以蔽之曰聖人以此洗心退藏於密見六十四卦之皆所以正心心之體如是乎大正之之功如是乎其精深浩博而未有涯也顧其爲要則總不外論語五十以學易之一言文周卦畫自羲圖出羲圖自河洛出五十者圖書之中也圖一三七九二四六八周行於外獨五十在中五又在十之中藏於密也圖爲體書爲用至書而十並不可見藏於密也八卦者一三七九二四六八之象五十乃未發之中也學易不以五十失其本矣周公教人用九用六此剛柔之分消息之端易之用也孔子自言以五以十此剛柔之合消息之原易之本也由五達十五始顯諸仁非藏胡顯去十存五仍藏諸用卽用卽藏蓋捨五十無以洗心藏密矣運不敏學易有年初取周公之爻觀其參觀其伍觀其變頗有以識小象所由殊繼取文王之卦觀其錯觀其綜觀其易漸有以識大象所由立旣由爻象反之圖書乃恍然於洗心藏密之防而知非五十果無以學易也夫孔子大聖人也韋編且三絕矣然猶止言可以無大過心愈密辭愈危聖人望道未見之心固如是也運何人哉小過過也大過顚也日用而不知惟是日惕之心終吾身焉已矣雍正庚戌荊溪學人任啟運敍

讀易法

讀易之法莫備於系辭傳孔子大聖且韋編三絕況末學乎故讀易而不循聖人之法未有能得焉者也讀易須先從河圖洛書探玩孔子曰河出圖洛出書聖人則之圖書者卦畫所從出讀易不從圖書探玩全不見畫前有易意思

其次看伏羲乾坤消息圖子曰幹陽物也坤陰物也陰陽合徳而剛柔有體蓋陰陽原無形體可見前聖人以黑白象陰陽後聖人以奇偶象陰陽總是於無形體中繪出一个形體使人易曉其實陰陽止渾然一气動便是陽靜便是陰渾然處便是太極子曰易有太極是生兩儀不是太極先兩儀後不是太極合兩儀分故曰陰陽合徳此畫前之乾坤也到得黑白奇耦分則剛柔有體矣此旣畫之乾坤也由黑白圓圖尙見其合由奇耦方圖彌見其分气圓而體方也

旣有乾坤乃有六子乾元用九坤元用六震坎艮二陰皆坤本體其一陽則幹用其九於坤防離兌二陽皆幹本體其一陰則坤用其六於乾在乾坤爲用爻在一卦卽主爻也用處已屬亨其所以用處爲元而元究不可見故易曰見羣龍無首而子曰乾元用九欲人於此無首處見元也子思言喜怒哀樂之未發謂之中卽此義卦畫自下而上第一畫是兩儀之肇分第二畫是四象之漸著第三畫才八卦之成像然第四畫仍八卦之撰徳第五畫仍四象之未定至六畫而兩儀乃成故子曰彰往而察來而微顯闡幽彰往要人順看察來要人逆看逆看則顯者微順看則幽者闡

後天八卦原是先天八卦蓋幹在上下交卽成離坤在下上交卽成坎離東日映月卽震成坎西月受日卽兌成陽生於下必極於上陰極於上必返於下陽極而不極乃資始之本然陰微而不微固代終之能事如此則先天後天相爲體用故子於先天曰天地定位山澤通气雷風相薄水火不相射於後天惟曰水火相逮雷風不相悖而已八卦只八象而天地萬物無所不包大象舉天地水火山澤風雷亦舉最大者以象之耳子曰乾爲天爲君爲父爲玉爲金雲云極大是極細也是極靈是極蠢也是形形色色千態萬狀觸目都是八卦便觸目都是四象兩儀都是太極見得物物是太極卽見得太極本無極人道廣八卦之象在易沒要緊愚道最喫緊處正在此

八卦旣定一卦便有一卦的性情一卦的徳器一卦的才具重之而兩卦相遇其性情有合不合其才徳有相爲用不相爲用如雷與火爲噬嗑爲丰其相合相用者也如火與澤爲暌爲革其不相合不相用者也天與地時交時不交水與火時濟時不濟而相合相用之中情義尙有親疎成就尙有大小不合不交之內讐忌尙有緩急禍害尙有淺深文王就其性情才徳度其愛惡逺近情僞然後設一卦名以肖之故曰當名辧物其名或屬人事而天地亦該或屬物情而天地人亦備故又曰其稱名也小其取類也大必於此卦之名物認得眞確然後可以類推之不然泛講陰陽上下總是鶻突兩卦主爻相合相用此卦必吉相忌相害此卦必凶而就六爻兼互體觀之相合相用之中豈無疑沮之者相忌相害之形必有補救之者而兩卦主爻惟坎離正對且得其中震與防艮與兌正對而不得中其餘則兩卦主爻皆不相對如坎離欲交震防必有借乎下爻欲交艮兌必有借乎上爻震防艮兌欲交坎離必有借乎中爻以爲之介紹此用中之用也若疑沮補救則大都在互卦如坎險也互震則出互離則明離明也互坎則幽互巽亦焚蓋入互體則物雜而其徳亦轉用之爲補救則是用之爲疑沮則非故曰雜物撰徳辧是與非則非其中爻不備

觀象旣得乃可玩辭大約卦之名從兩用上定彖之辭從本象及互象上定爻辭則從二用及介紹疑沮補救上定

文之彖辭所指有未明者公象必指明之如屯曰利建侯公於初明之蒙曰童蒙求我公於五明之【五爲童蒙則二爲我而卦主在二矣】損曰元吉無咎可貞利有攸往公於初四言無咎二上言貞五言元吉上言利有攸往歷歷明之他卦卽有未明指者而所指固可例推也

每卦止畫靜體單拆然公爻辭明言用九用六如幹九二九五�皆曰利見大人就二五觀已有離象離目見也防九五�曰先庚三日後庚三日就五爻觀已有蠱象蠱宜幹也此卦變也

錯卦之例明見於爻若否泰之初皆拔茅茹萃升之二皆利用禴幹之五飛龍位乎上坤之五黃裳位乎下或同或異義相參也

綜卦之例明見於爻若損之五益之二皆或益十朋之姤之三夬之四皆臀無膚其行次且丰之上丰其屋旅之初斯其災丰之四遇夷主旅之三喪童僕或正同或反對可參觀也

互卦之例明見於爻若泰中互歸妹而五言帝乙歸妹萃三互巽而象傳言上防是也

上下易卦之例明見乎彖象若泰曰小往大來否曰大往小來晉曰明出地上明夷曰明入地中屯曰動乎險中解曰動而免乎險系傳大過大壯諸卦胡氏謂凡言後世易之皆以上下卦相易是也

十二辟卦之說昉於京房然其理實然復言七日來復自剝上歷坤六位也臨初二曰咸臨自復初來也夬初三皆言壯自大壯來也蓋此十二卦所重在陰陽消息之大體然臨下當主兌而三曰甘臨觀上當主巽而四曰觀國其爲本卦之用原未嘗有異也

宗廟遊魂歸魂世應之說昉於乾坤鑿度今考之經自幹而姤而遁而否觀剝畢竟以干陽爲主至於晉遊魂似與幹無與而用錫馬繁庶用以錫者幹之馬也則猶主榦也他如明夷爲坎之遊魂而曰蒙難難非坎乎大過爲震之遊魂而曰棟橈棟非震乎訟爲離之遊魂而曰中吉中非離乎需四曰順以聴順猶坤徳也小過四曰往厲厲猶兌象也中孚四曰馬匹亡艮不言馬也頥四曰欲逐逐防利三倍也蓋變𨿽極而其性情必有不變者存故上爻爲宗廟以爲不變主也若夫歸魂則反而復其故尢易曉矣

文王之彖固自闡伏羲之畫然伏羲之世朴文王之世已漓故曰衰世之志又曰作易者其有憂患乎周公之爻固是闡文王之彖然文王只說得兩卦相遇之情周公又就六爻分看各有其位各有其時其逺近愛惡情僞萬變不同故曰彖者言乎象者也爻者言乎變者也孔子十翼固只是發明文王周公之意然文王周公撥亂爲治其道行孔子亂極思治其道未行憂患之情有更深者子曰聖人之情見乎辭雜卦之次與文王之序異而孟子遂以孔子之一治繼周公是孟子之深於易也

河圖之數天一生水地六成之而居北地二生火天七成之而居南天三生木地八成之而居東地四生金天九成之而居西天五生土地十成之而居中自漢孔安國劉歆以來遞傳之而於太極生兩儀兩儀生四象四象生八卦之義猶未甚著後人並畫而方之則於循環轉運之防去而益逺矣國朝光山胡氏【名煦字滄曉】配以循環太極而見自一至三陽之稺也故居內自七至九陽之盛也故居外自二至四陰之稺也故居內自六至

八陰之盛也故居外陽自左升而降於右陰自右降而升於左其中則太極之本體也五十藏焉其左右則兩儀也陰陽各有稺盛則四象也陽盛極於上而陰已生焉陰盛極於下而陽己生焉陽生則觀其外陰之數彌處多觀其內陰之實彌處少矣陰生則觀其外陽之數彌處多觀其內陽之實彌處少矣此消息之大機也由是分之則上純陽者幹下純陰者坤東北生陽在內盛陰在外者震東南盛陽在內余陰在外者兌西南生陰在內盛陽在外者巽西北盛陰在內孤陽在外者艮東陽而陰升其內卽離西陰而陽降其中卽坎而相生之故皆可見矣胡氏別有循環太極圖此不復列舉此已該之也○厚庵李氏【諱光地諡文貞】曰陽始於北盛於東極於南而終於西陰始於南盛於西極於北而終於東在北東奇內而耦外奇爲主而耦爲賔在南西耦內而奇外耦爲主而奇爲賔其並立而同運者固不容一息相離其疊爲賔主互爲終始者又無一息不相推相變也以推行爲用而體不可執以合一爲體而用不可知○胡氏曰河洛二圖並出伏羲時乃聖人畫卦作易根本故系傳曰河出圖洛出書聖人則之斷不可謂圖出伏羲時用以畫卦書出夏禹時用以演疇也圖書相倚一體一用兩不相離生體也成用也河圖成數附於生數卽體含用之義也一九六四成十於西北三七二八成十於東南皆相倚斜居此方生之象與洛書之成數散布四隅者不同然而相交之用已見於此矣○愚按東與南西與北皆連十東北及西南皆不連者東北生物之戶所謂坤逢震處見天根西南成物之門所謂乾逢巽處爲月窟物之出入所經故不連也○凡奇數皆天耦數皆地此相間之小陰陽也生數皆天成數皆地此始終之大陰陽蓋天包地外地在天中五行非天不生非地不成一與三天之陽二與四天之陰五居中卽地也气之始爲水故居一气能動爲火故居二气漸形而散卽爲木故居三气旣結而凝卽爲金故居四气成質而漸大卽爲土故居五也由是一與五合爲六而水成故曰天一生水地六成之二與五合爲七而火成故曰地二生火天七成之【其曰地二生火天七成之者以耦地數奇天數故非天無火待地生火而天乃成之也夫天之日爲火日豈待地生之者乎】三與五合爲八而木成故曰天三生木地八成之四與五合爲九而金成故曰地四生金天九成之【其曰地四天九者亦以奇耦故】至五積之復合五爲十而地成矣然非地至此乃成其成物之功至此而全也故曰洛書無十非去十不用五之合卽十且成至於十卽仍歸於一也○天之月水也生於陽故內明成於陰故外暗古人取明水於月月與水一气也天之日火也生於陰故內暗成於陽故外明古人取火於日日與火一气也天之風木也生於陽故有力成於陰故無形風至木卽動風與木一气也天之星金也生於陰故體微成於陽故數繁星隕則爲石【金石同類】星與金一气也○天之風藏於日母隠於子焉地之火藏於木子隠於母焉陽主仁故合體也金與水同寒月與星同夜特相從也而不相合陰主義故異體也此亦陽合陰分之義也

洛書之數戴九履一左三右七二四爲肩六八爲足易緯曰河出天苞洛出地符天陽故數盈而極於十地陰故數虛而止於九圖像天專以气用故渾然轉運而水火金木各安其位圓也而有方義焉卽體立而用行也書象地兼以形用故四陰各止其隅而四陽各居其正方也而有圓象焉用行而體卽在其中也今此二圖其陽外陰內者本之厚庵李氏【諱光地諡文貞】則見夫天之形常包於地之外而陽動於外陰靜於內所謂天運而不已坤順而有常者於此可會也其陰外陽內者本之光山胡氏則見夫天之气時行於地之中所謂靜專動直是以大生靜翕動辟是以廣生者於此可會也故並列之一以見天大地小乾道之所以統天一以見陽奇陰耦地道之所以承天○胡氏曰陽之徳以气行故渾合無間陰之徳以形受故其體遂分文王作易開圖陽連陰斷卽出於此○又曰一三六八之位書與圖同二四七九之位書與圖異者陽數盛則趨右而下降從陰之逆陰數盛則趨左而上升從陽之順也至於七九陽盛而含二之微陰於中六八陰盛而含一之微陽於中則亦與圖之防一矣○厚庵李氏曰天數始於一地數始於二奇偶並而陰陽之理行故圖一三內七九外二四內六八外互爲終始此陰陽交易變易之道也天數之乘三其一地數之乘二其二參兩行而天地之義著故書一三七九相乘於四正而左行二四六八相乘於四隅而右行此天地順逆之機樞維之位也○玉齋胡氏曰河圖以生成分陰陽五生數陽統五成數陰同處其方而陽內陰外交泰之義也洛書以奇耦分陰陽五奇數陽統五耦數陰各居其所而陽正陰偏尊卑之義也○愚謂南火西金一定之位在圖則二七火在書則九四火在圖則四九金在書則七二金圖主气故天生地成書主形故陽數生陰數成也水與木不易數者木陽中之陽水陰中之陰其理專也火與金易數者金火皆陰陽各半如義酌時宜爲火禮有定制則爲金禮主文明爲火義能斷制又爲金也【術家言九紫火七赤金亦取此】○洛書一居下三五七居中九居上凡物生自下卦畫亦然也坎一水潤下離九火炎上震三巽四木東震直而巽曲也兌七乾六金西乾從而兌革也坤二中五艮八土斜倚其間木生火在土之上金生水在土之下而一水三木自下上四木六金自上下七金九火自下上此卽卦畫錯綜互易所從起也○河圖五十居中而西北一連九四連六東南三連七二連八皆十洛書無十而一對九二對八三對七四對六皆十加以中之五皆十五也又北六一八東八三四南四九二西二七六亦皆十五蓋五者中之體十者中之用洛書之用已行故無十用不見用也大衍之數五十去河圖之五體不見體也合五與十而體用之妙盡矣故子曰五十以學易○羲圖圓則圖方則書而先圓後方有圖之體而書之用乃行意在體也文卦先天則圖後天則書而彖多取後天有書之用而圖之體卽存意在用也○十干自河圖出十二支自洛書出河圖圓自左旋幹爲壬爲甲水生木兌爲丁木生火離爲己火生土震爲庚土生金坤爲癸爲乙金生水水生木艮爲丙木生火坎爲戊火生土防爲辛土生金接幹壬金生水再周焉辧陰陽也陽幹出四陽卦陰漧出四陰卦陽生陰陰生陽戊己之土居中故卽從丙丁之生也【術家丙戊長生居寅丁己長生居酉】乾坤各兩乾甲乙始壬癸終終始萬物皆乾坤也坎離爲乾坤中交故坎戊離已得中也戊己無方位先天六卦原不見坎離也參同契驗之月而名納甲不知河圖之序本然非在外而彊納之也洛書方自右旋亥子一水正北丑八土東北隅寅夘三木正東辰四土東南隅巳午九火正南未二土西南隅申酉七金正西戌六土西北隅子午夘酉四正之位坎離震兌四卦是也若亥則已生於幹【術家謂亥天門】寅已生於艮【夏正建寅連山首艮】巳已生於防申已生於坤【左傳曰所以申土也】故辰戌丑未四墓屬乾防艮坤而寅申巳亥四生亦系此也○天轉運故重濁之气居中爲地地徳方故中虛以受天气而土止諸隅○八卦先天自河圖出當立以觀天上地下日東月西防風兌星皆麗天艮山震雷由地發後天自洛書出當平以觀五行各止其方

伏羲初畫二儀圖仿河圖陽自一而三陰自二而四爲之其中所虛卽太極也其左白者陽右黑者陰則兩儀也故曰易有太極是生兩儀○梁山來氏【名知徳字矣鮮】光山胡氏俱有太極圖而今不列者太極本無極卽兩儀而見也

伏羲初畫四象圖仿河圖七九之陽六八之陰皆自內而外蓋卽前圖而一縱之一橫之也天下之物左陽右陰上陽下陰合之而左之上爲太陽左之下爲少陽右之下爲太陰右之上爲少陰易曰兩儀生四象

啟運因四象圖而復設此二象圖以明八卦之所自來也太極渾然不可言二並不可言一有一則已兩矣蓋有一物則必有一之上焉一之下焉又有一之左焉一之右焉又必有一之前焉一之後焉上與下左與右前與後皆兩也合其中之一而言則上中下三也左右與中前後與中皆三也立以觀之縱橫以觀之皆三也故三才者言其立也五方五行者合言其縱與橫也九宮者合言其立與縱橫也故河圖洛書之象皆九宮也中體也兩用也聖人執兩以用中而中究不可見故曰退藏於密也三之中不可見則兩儀而已矣五之中不可見則四象而已矣九之中不可見則八卦而已矣故凡舉一物其前之上左幹也後之上左兌也前之下左離也後之下左震也前之上右防也後之上右坎也前之下右艮也後之下右坤也而宰乎其中者不可見然非有此不可見者以爲之宰則此上下左右前後不爲虛位卽吾身之有此上下左右前後者不皆爲虛器乎故曰中者天下之大本而聖人之允執厥中其道不外於洗心藏密也

胡氏因循環太極而作此圖蓋由環中四象而又斜倚一圈以成六卦也一陽生爲震二陽爲兌至三陽則純乾矣一陰生爲巽二陰爲艮至三陰則純坤矣愚按古無六卦之說然陰陽由一而二而三乃消息之大機分之卽十有二月之辟卦其不見坎離者日月卽其所以爲消息也

伏羲初畫八卦圖由四象而加四陽四陰以成八卦鶴山卽謂之先天環中圖也其左乾一兌二離三震四其右防五坎六艮七坤八皆自上而下愚嘗謂天下之物左陽右陰上陽下陰前陽後陰伏羲旣合左右上下爲四象而前白後黑難加故析爲四陽四陰而周加之其四陽卽前四陰卽後也易曰四象生八卦又曰天地定位山澤通气雷風相薄水火不相射○震四防五漢儒之說皆然獨宋儒會稽胡氏【諱一中字允文】謂先天防四震五

三男從父在西三女從母在東後天乃震四防五三女從父居上三男從母居下○本朝蕭山毛氏【諱奇齡字大可】謂必巽四震五則兌二離三巽四三陰震五坎六艮七三陽各以類從愚謂河圖一三七九自下而上東北陽之始宜爲震二四六八自上而下西南陰之始宜爲巽伏羲圓圖亦震東北防西南方圖亦震四防五相次蓋乾兌離震外兩卦陽中兩卦陰防坎艮坤外兩卦陰中兩卦陽陽中有陰陰中有陽正萬化生生之妙若必求其類則幹一已與兌離不類坤八更與坎艮不類烏覩所謂陰陽不測之謂神乎

伏羲旣成八卦圖又倍之而爲六十四卦未有卦名而統名之曰消息鄭氏所謂十言之教是也○按鄭氏以爲神農重卦孫盛謂夏禹重卦司馬遷揚雄謂周文王重卦系傳云八卦成列因而重之是重之者固伏羲也又云其稱名衰世之意是伏羲但有六十四卦之象未有六十四卦之名蓋卦者卦也於陰陽成四象之上復取一陰一陽卦之以觀其健順動入諸徳於是有乾坤八卦之名於八卦上復取八卦卦之以觀其陰陽消息之理統名之曰消息其六十四卦之名則自神農之後觀象者漸有以目之或同或異至文王而定也若系取諸噬嗑云云則謂制器尙象於此卦有合耳非謂伏羲時早立此卦名也如師如訟伏羲時未有此事安得先以此名卦乎

河圖體圓洛書體方伏羲旣則圖而爲八卦復則書而方之气行故有順有逆位定故其序不變也朱子本義有方圖無圓圖蓋失其本矣

此伏羲六十四卦方圖其圓圖純乾之次卽生姤純坤之次卽生復陰陽相生循環而不窮者也方圖始於純乾終於純坤陽始陰終一成而不變者也○邵子天根月窟之說於陰極見陽生於陽極見陰生取諸圓圖也文王臨與無妄皆曰元亨利貞於陽極見陽始於陰極見陰終取諸方圖也

伏羲圓方二圖止以黑白辧陰陽而名之以乾坤震防坎離艮兌固已無義不包無象不備後聖繼作欲參互錯綜以盡其變不得不劃而開之於是代白以奇代黑以耦黑白象淸濁之气奇耦象分合之形而且取物之至大而神者目之象幹以天象坤以地坎以水離以火震以雷防以風艮以山兌以澤此連山之所以名也其內一畫卽兩儀之始分加中一畫卽四象之爰立又加外一畫而八卦成列矣天最髙故居上地最卑故居下

日火之精出東方故居左月水之精生西方故居右山峙於地故從坤而居西北雷自地奮故從坤而居東北澤自天降性潤故從幹而居東南風自天行性燥故從幹而居西南趙氏汝楳謂此象之體乾上坤下定體也防離兌由乾而索故附乾震坎艮由坤而索故附坤愚按天以陰爲用故防風自天行兌澤自天降離日亦自天而下照地以陽爲用故震雷由地奮坎水由地中行艮山亦峙地之上也

河圖於流行藏對待洛書於對待藏流行旣以河圖開之爲先天八卦復以洛書五行之次第序之蓋水下火上木生金殺此萬物自然之情春生夏長秋斂冬藏亦萬物自然之序水陰中有陽故配坎火陽中有陰故配離木有曲有直位居東故配震巽金有從有革位居西故配乾兌金非土不生木非土不植故艮坤配土而居水與木火與金之間水火一而木土金皆二者水火以精用木金土以形用精故專形故分也趙氏謂此象之用離代乾外具乾體中以坤爲用故坤從離而防兌亦從母聚於西南坎代坤外具坤體中以幹爲用故乾從坎而艮震亦從父聚於東北又謂體圖辧天地之體而人居中當立以觀故言上下用圖發天地之用以利天下當偃以觀故言方所

河圖圓故以先天配之先天之震離兌乾陽長而陰消卽左方之陽內而陰外巽坎艮坤陰長而陽消卽右方之陰內而陽外也○若以配書則幹上數九因九逆數之而震八坎七艮六坤下數一因一順數之而巽二離三兌四於書亦未嘗不合此卽體含用之義也

洛書方故以後天配之後天離居上配九爲火火生燥土艮土配八燥土生金故兌七乾六配之而逆也坎居下配一爲水水生濕土坤土配二濕土生木故震三巽四配之而順也○若以配圖則坎水北一生六成離火南二生七成震巽木東三生八成乾兌金西四生九成於圖亦未嘗不合此卽用而體存之義也

八卦竪圖由河圖出乾兌離震陽儀從天巽坎艮坤陰儀屬地地分亦在天中天全而地半也○此以气言之

八卦分男女圖自洛書出陽居正其數奇故凡用陽者皆自幹出而爲男陰居隅其數偶故凡用陰者皆自坤出而爲女也○此以形言之

後天入用之學幹本上而天以下濟爲用故以中爻交坤坤受之成坎體陰者用陽也坤本下而地以上隮爲用故以中爻交幹幹受之成離體陽者用陰也離坎代乾坤以有事而乾坤退老於西矣離爲火火以炎上爲用故以上爻交坎坎以上爻報之而成震震居東爲木凡木之液上行乃生用水以水從火上也坎爲水水以潤下爲用故以下爻交離離以下爻報之而成兌兌居西爲金凡金之鎔下流乃成用火以火從水下也幹何以

居艮艮者用陽之終坤何以居防防者用陰之始乾資始坤代終居資始於終居代終於始也震居東用陽以始原始卽知所以終故以艮居原震之位兌居西用陰以終反終而知所以始故以防居原兌之位四正皆陰陽之合四隅皆始終之交此坎子離午震夘兌酉所以爲四正而寅申己亥之四生辰戌丑未之四墓所以並居乾坤防兌之四隅也○火天陽包地之陰水地陰包天之陽坎離卽乾坤也雷火气之發澤水形之止震兌一坎離也山地形之髙風天气之降是艮防亦乾坤而山吐气卽爲云風燥物亦如火是艮防亦坎離也知震防艮兌卽坎離坎離卽乾坤可與論易矣○大約看先天須從未有八卦前想來看後天須從旣有八卦後想去○先天不以乾坤居中不見六子之用自乾坤出後天不變乾坤之位不見乾坤之無爲而成乾坤惟無爲故六子之用有爲而無爲○厚庵李氏曰火始於東盛於南水始於西盛於北雷霆之气動於寅發聲於夘膏澤之潤暢於己收功於酉風在西南則涼以成萬物在東南則和以生萬物艮在西北則動極而靜在東北則靜極而動故曰萬物之所成終而成始也○愚按八卦相錯陰陽之變皆自錯生胡氏謂乾坤中正之位故中交而變坎離離左坎右離上坎下故離以上交坎以下交而成震兌李氏謂火體陰用陽水體陽用陰火在地中陰自上壓之則奮故成震水聚地上陽自下敷之則滋故成兌其說皆甚明至於四隅李謂陽感於陰則山出雲山者雷與澤之相感故震以上下與兌交而變艮陰感於陽則水生風風者澤與雷之相感故兌以上下與震交而變防風本天气與山交而下接於地故防以上二爻交艮下二爻而變坤山本地質與風交而上接於天故艮以下二爻交防上二爻而變幹胡謂陰始與陽終交故防上二爻交艮下二爻艮下二爻交防上二爻陽始與陰終交故震上爻交兌下兌下爻交震上其不由相錯之故未明姑存其說俟精易者辧定焉

此以先天八卦之位合洛書之數明洛書不用十而十固藏其中也河圖天數五一三五七九故曰天數無十【五爲天數之中】地數五二四六八十故曰地數無一【六爲地數之中】天資始地代終也去一與十不用而以二加乾三加兌四加離五加震六加防七加坎八加艮九加坤則二九一十八一者乾八者坤十在其中矣三九二十七二者兌七者艮十在其中矣四九三十六三者離六者坎五九四十五四者震五者防六九五十四五者防四者震七九六十三六者坎三者離八九七十二七者艮二者兌九九八十一八者坤一者乾十皆在其中矣故劉歆曰河圖洛書相爲經緯八卦九章相爲表裏邵子曰圓者河圖之數方者洛書之文此洛書所以無十而無往非十大衍之數五十去一不用而無往非一也

周易洗心卷首上

先後天配河洛消息圖先天自乾至坤自南而北爲消後天自坎究離自北而南爲息其合十則配圖合九則配書也

周公立圖以明二用之妙胡氏曰體立於此而不動用交於外而忽來三男之卦皆二陰靜而一陽動三女之卦皆二陽靜而一陰動易爻槪稱九六俱從動處言也彖辭來往上下進退始終俱自動用之一爻爲主於卦中者言

此神農之大圓圖由伏羲圓圖而演之始艮終坎所謂連山者也今細按其圖外層坤一艮二坎三防四震五離六兌七乾八卽伏羲八卦而逆布之始坤終乾而歸藏之理已寓於此內層艮一震二防三離四坤五兌六乾七坎八而周易後天之位悉凖乎此然亦有圖無文夏禹乃立之名其卦名有姤有復有剝有陽文有陽豫有遊徙之類周文王演周易而姤復之名卒無以易之則其闡發必多矣而惜乎書之不存也

此軒轅之大方圖由伏義方圖而演之上坤下乾所謂歸藏者也邵子曰內四卦雷風相薄恆益起義外十二卦水火相射旣濟未濟外二十卦山澤通气鹹損見意外二十八卦天地定位否泰反類又曰乾七子兌六子離五子震四子防二子坎二子艮一子坤陰故無子【此自一至八推之】乾七子坤六子【幹至否泰坤至萃臨】兌五子艮四子【兌至咸損艮至賁旅】離三子坎二子【離至旣未濟坎至解屯】震一子防剛故無子【震有恆益則防亡矣此分四層推之】胡氏曰天地所生不拘動物植物莫不气內而形外此圖乾坤大父母無所不包六子雷風以气用居中次水火半形半气次山澤以形用則居外而萬物生化之原畢著於此○按黃帝亦有圖無文商湯演之有大明熒惑耆老明夷�【卽大小畜】旣未【霽通卽濟】節諸卦名是文王亦兼取之也

﹤經部﹐易類﹐周易洗心﹐卷首下﹥

此文王大方圓所謂先天之學也圓圖幹盡午中坤盡子中離盡夘中坎盡酉中陽生於子中而極於午中陰生於午中而極於子中其陽在南其陰在北方圖則爲幹始於西北坤盡於東南其陽在北其陰在南圓於外者爲陽方於內者爲陰圓者動而爲天方者靜而爲地○胡氏曰圓者象天天之用自上而下故大圓所重之卦無拘左右皆乾一兌二自上而下方者象地地之用自下而上故伏羲初畫不拘大小兩儀四象皆自下而而升○愚按以方圖入圓圖中者天包乎地也天上地下固有定位然天地不交則萬物不生故圓圖乾上坤下方圖乾下坤上而六子居中以明乾坤爲大父母惟乾坤交故生六子而六子又生萬物也

﹤經部﹐易類﹐周易洗心﹐卷首下﹥

按先天干上坤下天地也後天震東兌西離南坎北四時也復臨泰壯夬幹姤遁否觀剝坤十二月也天地交而气行气行而和應四時大五行也十二月內各有五行則五其十二而六十矣卦與律一也

﹤經部﹐易類﹐周易洗心﹐卷首下﹥

此八卦變六十四卦之圖今火珠林法也前五變自下而上以本卦爲精變卦爲气後二變自上反下還四謂之遊魂盡還謂之歸魂宗廟以原始歸魂以反終八卦皆相錯所錯見則本卦伏矣歸魂則所伏者仍見也卦以八純爲本故各有統焉○純卦以上爻爲世其次五卦以變爻爲世遊魂以四爻爲世歸魂以三爻爲世孔子曰一世二世爲地易三世四世爲人易五世六世爲天易遊魂歸魂爲鬼易鬼爲系財爲制天地爲義福徳爲寶同气爲專龍徳十一月爲子在坎左行虎行五月午在離右行五行生死陽入陰陰入陽交互相蕩積算隨卦起宮天地之內無不通也晁氏【景運】曰進退以幾而爲卦主世也爲主之相應也世所位而陰陽轉者飛也肇乎所配不脫乎本伏也起世而周內外參本數以紀月者建也終始無窮以紀日者積也積乎中以四爲用備四卦者互也胡氏煦曰八純之世定於宗廟變及遊魂歸魂各各不爽取卦中升降之气與陰陽之升降合也每更一世必另爲一卦而仍不離本宮之性情卦气之升至五復以降气取之而上爻不變所以存本宮之性情也愚謂乾卦至大有皆以幹爲金而健動者爲性情坤卦至比皆以坤爲土而順靜者爲性情本卦之性情也其貞也變卦之性情其悔也秦伯伐晉遇蠱曰蠱之貞風也其悔山也謂蠱乃防之歸魂其復於防者乃本卦之性情而外卦猶所變之性情耳先儒據此謂凡內卦爲貞外卦爲悔誤矣若秦穆筮嫁伯姬遇歸妹之暌不曰歸妹之貞澤也其悔雷也蓋旣有動爻則以所動之爻爲主而本卦爲貞之卦爲悔矣

此陰陽相錯之圖子曰八卦相錯八卦錯則六十四卦皆相錯矣或曰乾剛坤柔離上坎下其爲錯也仲尼明言之矣否泰反其類也可錯可綜震起艮止防伏兌見舉其綜未舉其錯頥大過旣未濟仲尼言之亦不見其爲錯也余之爲錯柰何予對曰此非【運】所敢知也𨿽然嘗思之矣天命流行物與無妄故無妄命也升�也姤與復善惡之幾也賁忠信而困危疑也恆久也益暫也豫喜樂而小畜憂患也損有已也咸感人也小過酌於事中孚信以心也解疎也家人親也渙散也丰聚也蹇止也暌去也節不行而旅不處也蠱女惑男隨男伺女也歸妹老夫得其女妻漸士幼而女猶處也震上奮防下入艮內止兌外說頤至虛大過積實井欲開噬欲合訟則黠明夷乃厄也謙自安履慮危也臨進也遁歸也旣濟時過未濟待來大畜將往萃則咸歸也需遲也晉速也大壯君子之正而觀猶小人之福也蒙正始革變終也屯撥亂鼎定功也比徳之崇也大有位之崇也同人情綣而師義公也夬陰之窮也剝陽之存也剝窮上反下終則有始天行也○先天之圖以對待爲體故所重在錯後天之圖以流行爲用故所重在綜卦惟乾坤坎離大過頤中孚小過八卦有錯無綜否泰旣濟未濟隨蠱歸妹漸八卦可錯可綜文王序卦意主於綜惟無綜者乃用錯故孔子雜卦亦主綜言之而此圖主錯故亦約言之也旣列相錯圖當並立相綜圖而不及者於序卦圖備之且其義詳於雜卦傳故也﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥

此每卦各三錯之圖孔子曰八卦相錯八卦錯則六十四卦皆相錯矣而於其中又有上錯下錯全錯之不同如水在天上猶有需焉火在天上已大有矣水在地中眾之所歸明入地中明已傷矣此其義皆可參觀也全錯已見上圖此上錯下錯不悉贅在人舉一反三耳

五十六卦上下相易之圖第二十八

幹在上否

【兌在】姤

訟【下履】遁

履

幹在下泰

【臨節暌損】需

【無妄同人】夬

坤在上泰

復升

師【大小】謙

臨

坤在下

【壯】否

豫觀

比晉

剝

萃雷在【畜大】上

豫恆

解【大有畜明】

丰雷在【夷壯】下

復益

【大小】屯

頥

隨防在【歸過】上

觀益

【妹妄】渙

【無噬】

漸防在下

姤升

恆井

鼎【嗑畜】

蠱坎在上

需比

屯【小家】井

蹇

節坎在

【人】下

【中】訟

【孚大】師

解

渙蒙困【過旣】

【濟】【未濟】

【有】【大嗑】離

在

上晉鼎【噬濟未人】旅

【夷同明人】暌

離

在下丰【濟家】賁

【旣】革

艮在

上

剝頥蠱蒙

賁【畜小】

【過】損

艮在

下遁謙漸

蹇

【小】【過大】旅

咸兌

在上夬萃

隨【妹孚歸中】困

革咸

此上下二體相易之圖八純無可易乾坤坎離之易【否泰師比同人大有明夷晉旣濟未濟】卽綜也余易柰何【運】曰無妄剛自外來而爲主於內大壯剛自內出而大行於外也姤柔在下始遇剛小畜柔以上欲止剛也夬剛決柔履柔履剛也復陽下萌豫陽上奮也雷風之相與也益相助恆各正也明動之相資也丰懼蔽噬惡梗也小過困也頥養正也屯動乎險中解動而已免乎險也防下爲木而上則風也升木自下上觀風自上下也井木內入渙風外加也蒙水下出蹇水上襄咸气感損形傷木火相生家人內養鼎外食澤火相息暌相離革相滅隨未取而歸妹已取男悅女震之過也漸未歸而蠱已歸女惑男兌之禍也中孚內虛大過中實賁反本旅逐末大畜止人遁自息臨我往萃彼來剝人載謙自卑困苦往節甘來也

﹤經部﹐易類﹐周易洗心﹐卷首下﹥

此四通之圖本之光山胡氏而啟運推而廣之也胡氏曰卦有四通可見者謂之見相反者謂之伏動而之於伏謂之動通變而存其位謂之變通乾之於坤一見一伏有陰陽動靜之別如乾初伏坤動而之復變而之姤摩蕩之妙變化無端以四象論則乾太陽坤太陰復少陽姤少陰如幹二動則坤二伏師二動同人二變合此四卦觀之幹曰利見大人坤曰直方大不習無不利大同利同而直又幹徳也師曰王三錫命非卽利見之大人乎同人曰於宗吝大則利小則吝此陰陽之別反其義而相通也○愚按此四通之妙無窮合此四卦推其所由同審其所由異凡往來變化之故皆可知玩辭玩占之法盡矣

﹤經部﹐易類﹐周易洗心﹐卷首下﹥

此中卦之圖啟運所自撰所謂分而合者也文王序卦始於乾坤終於旣濟未濟蓋天地之用莫大於水火乾坤之用莫大於坎離坎者乾之中離者坤之中文王以坎離代乾坤之位乾用坤之中坤用乾之中也夫道中而已矣首乾坤者陰陽之正體終旣濟未濟者陰陽之大用乾坤純純故無二此天地之性未發之中也旣濟未濟雜【皆一陰一陽相間】雜則兩在兩在故不測此天地之情已發之中也由太極分之而兩儀而四象而八卦而六十四卦一本之所以萬殊由四十八卦中之而十二卦由十二卦中之而四卦而幹中之卽乾坤中之卽坤於此見中之不貳旣濟中之卽未濟未濟中之卽旣濟於此見中之不測不貳體不測用而究非有二中此萬殊之所以一本也文王之易始乾坤終旣濟未濟以此四卦固諸卦之統也○幹老陽也坤老陰也旣濟少陰未濟少陽也老少總一陰陽也陰陽總一太極也陰陽可象太極無可象也故曰太極本無極也○子曰一陰一陽之謂道莊周曰易以道陰陽陰陽以上無可說其可道者陰陽而已○此特舉四中畫之互若參伍之則上下各四畫可互五畫亦可互每卦可得五互其四畫之互不外此十六卦其五畫之互則有乾坤姤夬剝復坎離屯蒙師比同人大有臨觀頤大過咸恆遁大壯損益革鼎丰旅渙節中孚小過三十二卦先儒言由八卦倍之爲十六由十六倍之爲三十二由三十二倍之爲六十四駁之者謂六十四卦只是八卦上疊加八卦古何曾有四畫五畫卦之名愚謂卽以此十六卦三十二卦當之亦適相合也五互可舉此推之不復另圖

此互卦圓圖李氏曰乾坤體也旣濟未濟用也左方三十二卦互之皆剝復漸歸妹解蹇以震艮爲主而統於乾坤右方三十二卦互之皆夬姤大過頥暌家人以防兌爲主而統於旣濟未濟○震艮交坤爲剝復交防兌爲漸歸妹交坤爲解蹇此六卦皆以震艮爲主故爲陽○巽兌交乾爲姤夬交震艮爲大過頥交離爲暌家人此六卦皆以防兌爲主故爲陰○三畫卦艮陽極震陽生六畫卦剝陽極復陽生故剝復象艮震爲諸陽互卦首○三畫卦兌陰極防陰生六畫卦夬陰極姤陰生故夬姤象防兌爲諸陰互卦首○乾坤之用在否卦泰卦坎離之用在旣濟未濟故雜卦傳惟此十卦從本卦取義余自師比以後需訟以前悉以互體相次○自乾坤至晉明夷二十八卦皆陽其間自幹至賁互先剝復次漸歸妹次解蹇爲陽卦之正○自兌至明夷互先漸歸妹次剝復次解蹇爲陽卦之變○自井至需訟二十八卦皆陰其間自井至泰互先暌家人次姤夬次大過頥爲陰卦之變○自大壯至訟互先姤夬次大過頥次暌家人爲陰卦之正其大過八卦則又別出義例焉【其說見雜卦圖下】幹太陽之純也坤太陰之純也旣濟少陰之交未濟少陽之交也姤少陽交太陽夬太陽交少陰大過少陽交少陰頥少陰交少陽剝太陰交少陽復少陰交太陰也歸妹太陽交太陰解少陽交太陰暌太陽交少陽蹇太陰交少陰家人少陰交太陽漸太陰交太陽也

﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥

此朱子變卦之圖以明彖傳往來之義謂此易中一義非畫卦本防愚謂孔子言八卦相錯八卦相蕩謂相蕩者明是八卦上各加八卦初無四畫之卦十六五畫之卦三十二之說也謂相錯者明是乾坤相錯震防相錯坤之一爻見卽幹之一爻伏震之一爻見卽防之一爻伏火珠林以八純爲精疊變而上爲气至五而返於下爲歸魂遊魂猶爲近之至於易之大體則外卦曰上曰往內卦曰下曰來咸曰柔上剛下【兌陰卦上艮陽卦下】恆曰剛上柔下【震陽卦上巽陰卦下】泰曰小往大來【坤陰卦上干陽卦下】否曰大往小來【幹陽卦上坤陰卦下】皆以明兩體言初非以逐畫顚倒移易也且震防坎離艮兌爲八卦之正謂震自明夷來防自訟來坎自解離自家人來尢本末倒置矣至於隨自困來蠱自賁來卽朱子所圖亦不合也

﹤經部﹐易類﹐周易洗心﹐卷首下﹥

此卽朱子卦變合之而各去其半辧陰陽也

﹤經部﹐易類﹐周易洗心﹐卷首下﹥

此亦卦變之圖先天干上坤下後天離上坎下乾坤天地之定體坎離天地之大用故坎離卽居乾坤中也震一陽兌二陽至幹而三陽極防一陰艮二陰至坤而三陰極故居震兌於東以先乾居防艮於西以至坤也此卽六卦之義也幹陽下施卽消而中虛爲離消之盡爲坤而坎已息於坤中矣坤受乾陽卽息而中盈爲坎息之極成乾而離已消於幹中矣泰旣濟陰陽之交故居左否未濟陰陽之辧故居右此春和而秋肅之道震艮從坎陽之朋也防兌從離陰之黨也而三陽從坤三陰從幹陽非陰不成陰非陽不生也陽升自左降自右陰降自右升自左此又陰陽順逆之分也此圖較朱子爲簡而義蘊尢可尋京房十二辟卦之說著於此矣而虛其中以象太極之本無極則更前賢觀象之所未及也

﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥

此文王序卦之圖卦之錯生於體之對待卦之綜生於用之流行文王序卦主於用故惟乾坤坎離大過頥中孚小過八卦無可綜乃用錯其餘四正若否泰旣濟未濟四隅若歸妹漸隨蠱八卦可錯而文王則意主於綜也

﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥

此孔子雜卦之圖上經以乾坤始下經以咸恆始與文王同乾天道也坤地道也咸恆人道也此三極之道不可得而變易者也文王上經以坎離終天地之中交也震艮防兌見於下經十卦之後以其非中故後之也屯蒙之次乾坤以震艮之合坎也乾徳全矣需訟乾合坎師比坤合坎乾坤皆合坎乾坤皆用其中也雜卦上經有震艮防兌而坎離在下卦之中中者在下也上經惟大畜無妄以震艮合干幹不能用中也幹不能用中而凡有幹體者皆在下經矣孔子曰文王旣沒文不在玆乎雜卦以干始以夬終夬決盡則爲純乾撥亂世反之正以天自治亦以天治人人欲盡而天徳全利用夬也此仲尼之志也

﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥﹤經部﹐易類﹐周易洗心﹐卷首下﹥

筮儀

朱子曰擇地潔處爲蓍室南戶置牀於室中央【牀大約長五尺廣三尺置之毋太近壁】蓍五十莖【按古者天子之蓍九尺諸侯七尺大夫五尺士三尺家禮云古尺當宋鈔尺六寸四分弱】韜以纁帛貯以皂囊納之櫝中置之牀北【櫝以竹管或堅木爲之圓徑三寸上爲蓋下爲臺函之使不偃僕】設木格於櫝南居牀二分之北【格以木板爲之髙一尺長竟牀中分爲兩大刻又於兩刻上分爲三小刻相距各五寸下施橫足側立案上】置香鑪一於格南香合一於鑪南日炷香致敬【愚案周禮言各以其物入於室乃藏之室非卜室也儀禮言筮於廟門禮記言作於禰宮是占未有卜筮之室也易言人謀鬼謀百姓與能謂假此蓍以問之鬼神耳非以蓍爲鬼神而問之也日炷香以致敬於蓍其異於藏文仲之居蔡否近世有繪伏羲文王象於蓍室者則更防且凟矣愚以爲與祭器同藏之廟室其可乎】將筮則灑掃拂拭滌硯一注水及筆一墨一黃漆板一於鑪東東上筮者齋潔衣冠北面盥手焚香致敬【筮者北面見儀禮若使人筮則主人焚香畢北面立筮者進立於牀前少西南面受命主人直述所占之事筮者許諾主人右還西向立筮者右還北向立○愚按儀禮主人卽位門東西面有司西方東向布席門中闑西閾外西面筮人執防受命卽席座西面筮卦者在左注疏言爲君筮則北面又言君親卜則北面朱子此禮未知何據】兩手捧櫝蓋置於格南鑪北出蓍於櫝去囊解韜置於櫝東合五十策【此所謂大衍之數五十也】薰於鑪上【愚按古無焚香禮今以焚香爲致敬且從無害】命之曰假爾泰筮有常【愚按古命筮二主人一筮史再此筮史之詞言假此以質於神也】某今以某事【上某主人姓名下某所占之事】未知可否爰質所疑於神於靈吉凶得失悔吝憂虞惟爾有神尙明告之乃以右手取其一策反於櫝中【愚按此所謂其用四十有九也存一不用以存神也一故神】而以左右手中分之置格之左右兩大刻【此第一營所謂分而爲二以象兩儀者也兩故化】次以左手取左大刻之策執之而以右手取右大刻之一策掛之左手之小指間【此第二營所謂掛一以象三才者也】次以右手四揲左手之策【此第三營所謂揲之以四以象四時者也】次歸所餘之策或一或二或三或四而扐之左手無名指之間【此第四營所謂歸奇於扐以象閏者也】次以右手反過扐之策於左大刻遂取右大刻之策執之而以左手四揲之【並前揲爲三營】次歸其所餘之策如前而扐之左手中指之間【並前扐爲四營所謂五歲再閏故再扐者也所餘之策左一則右必三左二則右亦二左三則右必一左四則右亦四通計之不五則九也○或謂右不必再揲舉左則右可知但取餘策扐之可已愚謂如此則有意簡略且失陰陽交錯之義】次以右手反過揲之策於右大刻而合左手一掛二扐之策置於格西第一刻【以東爲上】是爲一變【此所謂四營而成易者也】再以兩手取左右大刻之蓍合之【或四十四策或四十防】復四營如一變之儀而置其掛扐之策於格西第二小刻是爲二變【二變所餘之策左一則右必二左二則右必一左三則右必四左四則右必三通所掛之一不四則八也】又取左右大刻之蓍合之【或四十策或三十六防或三十二策】復四營如二變之儀而置其掛扐之策於格西第三小刻是爲三變【所餘之策與二變同】三變旣畢乃合三變掛扐之策而畫其爻於版【此所謂三變而成爻也合三變掛扐共十三策則三少而爲老陽其畫爲重口共十七策則二少一多而爲少陰其畫爲拆一共二十一策則二多一少而爲少陽其畫爲單一共二十五策則三多而爲老陰其畫爲交�此四象也】故曰三變而成爻【九變成三爻謂之內卦】凡十有八變而成卦【又九變成外卦故曰八卦而小成】乃考其卦之變而占其事之吉凶【占法見下】禮畢韜蓍襲之以囊入櫝加蓋斂筆硯墨版再焚香致敬而退【如使人筮則主人焚香揖筮者而退】

占法

沙隨程氏迥曰六爻不變以卦彖占內卦爲貞外卦爲悔【左昭七年衛孔成子筮立元遇屯曰利建侯元立是爲靈公僖十五年秦伯伐晉卜徒父筮之過蠱曰蠱之貞風也其悔山也車三敗獲晉君按蠱互震車爲兌毀折故車三敗至三則我動而上彼止而不得去故獲晉君又或占昏遇小過占者曰此卦內互漸曰女歸吉外互歸妹姻必成旣而果然又程氏自筮寓僧舎得防詫日內互離兌當毀於火未幾火作是不動可以互卦斷也又馬周筮仕於隋時得鼎占者曰易代乃貴特不可相以爻有鼎折足也周貴於唐而固辭相位是不動亦兼爻辭斷也特時之久近當視其事耳】一爻變以變爻占【左傳閔元年晉畢萬筮仕遇屯之比初九變也蔡墨論漧曰其同人九二變也僖二十五年晉侯將納王遇大有之暌九三變也莊二十二年內史筮陳完遇觀之否六四變也昭十二年南蒯遇坤之比六五變也僖十五年晉獻筮嫁伯姬遇歸妹之暌上六變也按一爻動固以所動之爻爲主然晉占大有之暌曰大有去謂大有之已變暌而復謂大有之復還季友生遇大有之幹曰同復於父敬如君所謂後天之離卽先天之幹是一爻動亦當合之卦論也】二爻三爻四爻變以本卦爲貞之卦爲悔【朱子曰二爻變占本卦二變卦以上爻爲主三爻變之卦共二十占本卦之彖辭及之卦之彖辭本卦爲貞之卦爲悔前十卦主貞後十卦爲悔四爻變占之卦兩不變爻以下爻爲主或曰二爻動以兩動爻占事之始終三爻動以本卦彖辭及之卦彖辭占事之始終四爻動以本卦兩不動爻占事之始終光山胡氏曰一爻動至六爻動總以本卦爲主但兼眾動而合以防之防無輕置本卦之理愚按若兩爻動而止占一爻則何如止動一爻三爻動而止占彖辭則何如本卦或之卦不動也國語晉重耳筮得國屯貞豫悔皆八是三爻動必合兩卦之彖辭以占而兩爻動四爻動必合眾動以占可知已斷不可捨本卦而不占】五爻變以不變爻占【眾爻動而此爻獨靜則必有所以靜之故劉禹錫曰宜從少占也朱子曰以之卦靜爻爲主愚按左傳穆姜筮往東宮遇艮之八史曰是爲隨之艮亦艮之隨蓋穆姜之姣所謂系小子失大夫而變艮互坎入險而止所謂不拯其隨其心不快必不出也亦當合兩卦占】六爻變以乾坤二用爲例【朱子曰乾坤占二用余占之卦之彖辭愚謂乾坤占二用是也余占之卦之彖辭非也蓋朱子悞以用九爲變坤用六爲變幹耳然則坤盡變何不占乾元亨利貞之四徳備而止占利用貞之二徳乎則以全卦占事之久近始終可也】汴水趙氏汝楳曰占法有五求占謂之身所居謂之位所遇謂之時命筮者謂之事兆吉凶謂之占○業不精不筮志不誠不筮謀不正不筮事不疑不筮喜不筮怒不筮瀆不筮筮不時不筮○其占之或以內卦爲貞外卦爲悔【按此據左傳蠱之貞風也其悔山也而云然其實非也若小畜家人益則外卦爲貞內卦爲悔矣】或以本卦爲貞之卦爲悔【如晉文筮得國屯貞豫悔】或用變爻【如趙鞅救鄭秦之需】或不用變爻【如董因爲晉文筮泰之八】或專用本卦不用之卦【如南蒯筮叛坤之比】或專用之卦不用本卦【按此據穆姜艮之八然非確據】或本卦之卦並用【如叔孫穆子初生筮明夷之謙】或用二卦之下卦【如畢萬筮屯之比以動本下卦】或用二卦之上卦【如晉筮嫁伯姬震之離兩動重在上】取象或卽以八象【如卜偃筮晉文納王曰天爲澤】或以互象【如陳敬仲初生筮觀之否曰風爲天於土上山也】斷吉凶或以卦辭【如孔成子筮立靈公曰利建侯】或以爻辭【如崔杼筮取棠姜困之大過曰不見其妻】或用卦名【如鄭曼滿筮丰之離】○厚庵李氏曰彖辭不論動爻多寡及不動皆用之爻辭惟一爻動專用之○愚按占法有取大象者【如宋筮金亮得蠱曰幹已斷頭秦伐晉得蠱曰必獲晉君魏趙輔和爲人筮父得泰曰父已入土皆不用辭】有取八宮者【如趙輔和爲人筮父疾得幹之晉曰父爲遊魂能無死乎】有合兩卦象者【如魏筮天雨得剝李業興曰艮爲山山出云吳遵世曰坤爲土土制水已果有云而無雨】有統大勢而以變卦決時者【如齊文宣筮仕得乾之離宋景業曰幹君也天也變得離五月受命也】有兼卦象及卦中所藏干支合筮之時日者【如顏惡頭爲人筮父疾得兌之履曰死上天聞哭聲蘇又三日死兌上天下土今日庚辛本宮火

故知卜父三月土入墓又宗廟發

故知死見生气故蘇兌爲口舌故聞哭兌變乾故上天兌有言故父言未化戌又是兌宮鬼墓故三日至戌知其復死】有眾爻動而合眾動以占【沙隨占法云晉文筮屯貞豫悔初四五三爻動初九無位而得民重耳在外之象九五屯膏所乘所應皆向初九惠懷無親之象至豫則九四爲眾陰所宗震爲諸侯坤爲國土重耳得國之象辭曰朋盍簮簮總髮以裝首率諸侯以尊周之象又彖辭利用行師一戰而霸之象○按此則本卦以內卦屬己外卦屬人合變卦則以本卦屬見在變卦屬將來也

若如王氏占法二爻三爻四爻動總以最上一爻爲決則小貞吉大貞凶貞疾恆不死皆與晉文不類矣】有一爻動而亦合眾爻以占者【如明土木之變仝寅筮得幹之初而並占及飛躍蓋飛躍未動而勢有必至也】蓋占必先取本卦大象與之卦大象及所占之事大小行藏合否以考吉凶【昔有人筮僕得幹九五予曰必不至】然後審其爻一爻動占動爻五爻動占靜爻此定法也若二爻三爻四爻至六爻動則必合兩象以推【如顧士羣筮母病得歸妹之隨景統謂秋必亡蓋母子主仁木也卦內兌變震外震變兌木皆克於金生气盡矣孫浩筮同人之頤而亡國內日沒於震外天析於山君道亡矣且象君出郊野而求口食銜璧兆也沈七筮王諸得幹之觀曰變不至五未得見大人蓋晉周筮幹之否而得國者變已至三駸駸乎有飛躍之勢此已入上體但一躍而止不能飛也焦氏易林乾之坤曰招殃來螫害我邦國陽化陰也坤之乾曰谷風布气萬物生出陰化陽也】得其象以觀其性情悟其消息而後驗之以辭思過半矣

周易洗心卷首下﹤經部﹐易類﹐周易洗心﹥

欽定四庫全書

周易洗心卷一

宗人府府丞任啟運撰

周易上經【文王繋彖周公繋爻言周易以別夏連山商歸蔵也所言皆萬世不易之道故謂之經其分上下則自文王已然】

彖辭上傳【彖辭文王所作傳孔子釋之之詞孔子自言述而不作故自名曰傳謙也經分上下故傳亦分上下】

大象傳【一卦之象曰大象故曰彖者言乎象者也孔子統舉一卦之大防示人學易之要原次彖傳下故十翼不名篇】

小象傳【一爻之象曰小象爻辭周公所作而孔子釋之○孔氏穎達曰古經二卷傳十卷彖傳上一下二象上三下四繋辭上五下六文言說卦序卦雜卦謂之十翼皆次經後胡氏旦謂十翼者彖大象小象乾文言坤文言及繋辭以下也胡氏瑗謂彖分大象不分小象愚謂孔氏所云要爲近古自漢費直始移彖象傳屬各封經文下如今本乾卦之次鄭康成又析彖大象屬彖辭下小象屬各卦辭下王氏弼又析文言屬乾坤象後唐李鼎祚又析序卦屬各卦間若過文宋趙氏汝楳又移大象列卦畫下在彖辭前程子從王因注疏乃王本也朱子本義從晁以道考定始復十翼之舊但以大象冠小象微異耳明初主程而割朱子本義附之後獨存本義而次猶因程世俗通行刻本是也本朝折始復朱子考定之次而誦習猶仍俗刻愚謂從古自當遵朱子但孔子彖象本以釋經相近則易明文言序卦則有不必分者故一以鄭本爲定至於象曰字則鄭氏始加之大象上以干彖坤彖皆言理其象至天行地勢始明也唐孔氏乃於彖上槪加彖曰字小象上槪加象曰字不知彖亦有象且致人悞以孔子之爲彖傳故盡刪之而惟存篇目云】

孔子曰陽三陰四位之正也故易六十四卦分爲上下象陰陽也夫陽道純而奇故上篇三十所以象陽也陰道不純而耦故下篇三十四所以象陰也乾坤者陰陽之根本萬物之祖宗爲上篇始尊之也離爲日坎爲月日月之道陰陽之經所以終始萬物故以坎離終也咸恆者男女之始夫婦之道人道之興必由夫婦所以奉祖宗爲天地生育爲下篇首貴之也旣未濟爲最終者所以明戒愼而存王道也【孔子贊易十翼備矣此章見幹鑿度篇明上下終始之故亦玩易之綱領故取冠之】

幹【無綜卦互卦及上下相易】錯卦坤【胡氏謂之伏卦蓋陰陽相爲表衷陽見卽陰伏陰見卽陽伏也初九一爻】變姤

九二變【同人】

九三變履九四變【小畜】

九五變【大有】

上九變夬兩爻變遁

三爻變否

四爻變觀五爻變剝

遊魂晉

歸魂【大有】

乾元亨利貞【朱子曰一者奇也陽之數也幹者健也陽之性也此卦六畫皆奇上下皆陽則陽之純而健之至也愚按伏羲立象以盡意凡陽而健皆幹凡陰而順皆坤文王始目幹以天目坤以地舉其極也京房以爲巳月之卦元亨利貞文王所系之彖辭也元者體之一亨者用之通利履而宜貞正而固元神始亨神利形始貞形成元亨自內而外靜而動利貞自外而內動而靜而元則貫乎亨利貞以成終而成始也此四徳於气爲生長收藏於理爲仁禮義智於時爲春夏秋冬於月爲朔望晦於日爲晨晝夜於物爲少長老死於一身爲出行退藏於天下爲治盛衰亂天道人事統貫其中而要則望人之體此四徳以繼天立極也朱子雲天道大通至正筮得此卦其事當大通而必利在正固然後可以保其終則但以卜筮言耳】大哉乾元萬物資始乃統天【此孔子彖辭上傳十翼之一也○極贊乾元之大幹有四徳而元足以統亨利貞是幹之徳元爲大乾坤各一元而乾足統坤是元之徳幹爲大萬物皆資幹之元以始而後坤之資生者隨之是無不統者天也○諸卦間有言元者凡陽卦皆得諸幹陰卦皆得諸坤而大小又各因其卦矣】雲行雨施品物流形【施去聲○乾元統天則坤元亦乾元所統乾元與坤元合而天一生水遂云行而雨施此先天之坤所以成後天之坎也乾主气坤主形有是气乃有是形形𨿽未著而气已流之乾元之始而亨固如此也】大明終始六位時成時乘六龍以禦天【乾元下施則坤元亦上與乾元合而地二生火大明生焉此先天之幹所以成後天之離也乾資始坤代終而乾坤又各有始終震乾始艮乾終防坤始兌坤終坤主形形以位定幹主气气以時行故天道十二月一周而乾坤各六爻實符其數春夏陽秋冬陰者陰陽之大分而於其間奇月陽耦月陰望前陽望後陰畫日陽昏夜陰又交錯於其間此乾道之大明其終之始之者隨其成之六位而時乘此六陽之龍以禦之陰之退卽陽之進陰之息卽陽之消總此一元變化於其間是乾元一亨並此利貞者而亨之而自不容己也乾元之大如此】乾道變化各正性命保合太和乃利貞【朱子曰變者化之漸化者變之成太和陰陽防合沖和之气愚謂卽乾坤両元之合也乾元一亨而乾元之施於坤者變此天之所以爲命坤元之受於幹者化此物之所以爲性至物之性各正而天之命於物者亦各正焉命者亨性者利乃亨之所以爲利由是而兩元之合且保之而安合之而固乃利之所以爲貞而貞下又將復起元也】首出庶物萬國咸寧【首出者幹之元就方亨言曰品物就利貞言曰庶物萬國卽坤陰之成位者又以結上文言此乾元一亨而時乘以禦者遂至無不各正而保合焉是惟此幹之元首出於庶物故此坤厚所載之萬國莫不咸寧以坤元之至皆此乾元之大統之也乾元之大誠何如哉○朱子據坤卦君子攸行句析大明節爲聖人之元亨首出節爲聖人之利貞愚按坤彖有君子句幹彖無聖人句坤道之君子以人合天干道之聖人卽天也則言幹而聖人之功化在其中矣】

天行健君子以自彊不息【此孔子大象傳孔子彖象傳止就文王周公繋辭明之獨大象傳特示君子以學易之道乃喫爲人處也○天者幹之象而天非有二故以行言之天今日一周而明日又一周亦重幹之象也健者幹之徳獨幹以徳言者見此健徳天得之以爲天人亦得之以爲人天不息其健而人以間於欲而息之人能克己則自勝者彊而天理流行亦如天之健行不息矣是天不可學而究未嘗不可學也○凡大象上句以天道言下句以人事言皆象也而大防則在勉人法天爾】

初九潛龍勿用【此周公所系之爻辭初以時言上以位言時虛而位實時陽而位陰凡物之生先气後形初陽故以時命之見受气於此始上陰故以位命之見受形於此成且言初則尙有資之以始者在前言上則卽有窮上反下者繼之也名一爲九

爲六者以生數言合一三五以參天則九合二四以兩地則六以成數言則陽進而贏極於九陰退而縮極於六也先初上於九六者營之卽知爲初至末卽知爲上必待九六乃成此爻此卦也中四爻則必卽此爲九】

【爲六者以審其所承所乘及所互以定吉凶所謂雜物撰徳辧是與非則非中爻不備也天地萬物之理皆具於人則卦六爻皆人之位而就三才論則上二爻天下二爻地中二爻人故於此二言田三言君子五言天以見例也卦畫之作始於龍馬負圖天用莫如龍地用莫如馬此乾坤二用之合體故卽取龍以象幹取馬以象坤明天地之分卽陰陽之合也地下有水曰潛初陽在下未可施用故於物象曰潛龍於人事言勿用以卦變言則初變姤而姤曰勿用初往坤爲復而復曰閉闗義皆可參蓋卦有四通一本卦一錯卦一變卦一綜卦皆當合以審其異同之故○王氏守仁曰此皆聖人事以一人言六爻有顯晦無淺深以六人言有貴賤無優劣愚謂易冒天下之道各視其人以時位論之在聖賢則密以洗心靜以飬徳隠以求志安以定功皆是言分位則王侯養晦儲貳毓徳卿大夫未任事士蔵修商賈待賈師左次女待字皆是言時序則子丑之月子丑之時亦是也諸卦諸爻皆仿是以推之可已】潛龍勿用陽在下也【此孔子小象上十翼之三也○以陽釋龍以下釋潛而勿甪之故已明矣○於陽曰在下望其上也於陰曰始凝懼其終也聖人扶陽抑陰情已見乎辭矣】○九二見龍在田利見大人【上見音現○見變離象凡言變非己之彼卦也�則中己虛�則辟已合矣後凡言變者仿此○二旣出潛見乎地上五爲飛龍之大人此利於見之也變同人伏師則於宗錫命義亦可參○我爲大人則人利見我我非大人則我利見人我爲大人而在下則如伊呂之遇湯文我爲大人而在上則如湯文得伊呂賔主大小之間在其人之自審耳】見龍在田徳施普也【施去聲○剛健中正之龍徳著見則薰其徳者卽其澤之所被也其徳之施豈不廣乎】○九三君子終日幹幹夕惕若厲無咎【夕說文作夤○天行一日一周內卦終則此一日終矣終日象夤自夕以逮寅終夜也兩幹相接故曰幹幹以衣涉水曰厲乾衣變兌澤象涉水可危故凡危事曰厲咎從人各二人各心曰咎一人二心亦曰咎○夕則君子向晦入宴息矣然身有息心無息也衽席之間一有不謹則天命爲之中絕君子戒愼不睹恐懼不聞獨臥不愧衾對妻子若嚴君愼之至也蓋此爲絕續之交懼其絕故危危則續而無咎變履伏謙履虎咥人不知惕也勞謙終吉厲無咎也正可參觀○錢氏一本曰不言龍君子卽人龍也】終日幹幹反復道也【日而夜則反夜而且則復陰陽疊運天行之健有常安危用捨有殊而君子之自彊不息道固一也】○九四或躍在淵無咎【變巽爲進退躍象初在下體故潛四入上體故躍淵下陰象亦變互兌象○淵似下於田而躍而起則向乎天矣四居下之上攺革之際進退未定蓋欲進者君子之志而時或未可則所就三要惟其義而已如是則無咎也變小畜伏豫血去惕出朋盍簮亦可參觀】或躍在淵進無咎也【惟不遽進故進無咎○三無咎於已四無咎於人聖人視天下猶一家中國猶一人豈忍言哉沽之沽之我待賈者也聖人之情見乎辭矣】○九五飛龍在天利見大人【見變離象○剛健中正以居尊位有聖人之徳居天子之位下有見龍之大人此利於見之與共治也變大有伏比交孚顯孚義俱可通○堯舜在上禹臯拜颺臣利見君伊呂在下湯文就見君利見臣亦視徳之所在何如耳若庶人則執贄而見公卿與從王事皆其象也】飛龍在天大人造也【造劉歆作聚○造作也作而在上釋飛之義大人在上卽見之者亦利也○公言爲見龍則利見明聖之君爲飛龍則利見賢聖之臣子言爲見龍爲飛龍則人皆利見我內外賔主之義互相也】○上九亢龍有悔【亢說文作忼○亢髙而不能自下之義悔災也亦攺也凡悔皆以心言冇災則必知悔而能攺能攺則亦可免於災大約自凶而可以趨吉之辭也陽極於上不能復下故有悔然必有悔者天運之常若知進退存亡而不失其正如聖人則亢而不亢亦悔而無悔矣變夬伏剝呼號得輿義皆可參○亢有自我爲之者如桀紂之肆於民上終不知悔也有非我爲之者如堯九年之水湯七年之旱憂勤補救固冇道焉有時已極而不可居則如堯舜之禪讓有時已極而我可除其害則如湯武之徵誅冇時𨿽極而我未可爲則如文王箕子之蒙難有時已極而我不能力挽則如比干之一瞑不視孔明之鞠躬盡瘁不在其位而時極則如孔子之懼而作春秋要視吾分度吾徳量吾力要於知進退存已而不失其正皆與時偕極之道也凡卦與爻凶者率以是推之】亢龍有悔盈不可久也【盈故亢不可久故有悔○日中則昃月盈則食其不可久者天道之自然聰明睿知守之以愚功被天下守之以讓崇髙富貴守之以懼危疑震撼守之以安不可久而可久者人道之當然也】○用九見羣龍無首吉【此明卦用之通例乾坤之體靜別而動交故不用七八而用九六震坎艮皆乾用其九於坤巽離兌皆坤用其六於幹九之用多主健六之用多主順陽施而陰受也故凡觀象必先審此卦之用爻內外有俱用陽者有俱用陰者有一用陽一用陰者而此二用又冇逺近應與不應之殊故於乾卦總明之曰羣龍見此六爻皆龍而震坎艮之用九皆自此往也曰無首者首卽元也乾坤各有四徳而幹資始主元亨坤代終主利貞幹旣用其九則元之於亨而元不可見也龍之取水蔵其首垂其尾而地中之水自隨以升𨿽磐石莫之阻君子之用九使見者若羣龍之無首焉則吉矣凡土方平曰吉斜防曰凶故凡言吉者皆據所處之地而吉】用九天徳不可爲首也【天徳渾然之徳也萬物資之以始而不見所以始惟其不自用故妙於用也見而爲爻則已爲兩儀四象八卦之形而非首矣○左蔡墨以用九爲乾之坤王氏安石屬上九謂亢則悔無首則吉李氏光地謂𨿽不變而用九之理自存乾元無端卽無首之妙胡氏煦謂用九卽元之旣亨周公言無首離元以言亨孔子言乾元用九務合元以言亨愚謂溯其本則胡李爲精舉其末則諸說亦各有當蓋易有太極是生兩儀奇耦形而太極已不可見幹資始有始而幹之元亦

不可見

震坎艮皆坤索於乾一陽往而幹之大用不可見存者爲防離兌之二陽而幹之全體更不可見卽就重幹論惟二五得中初下之下猶潛四上之下方躍三下之上已上居最上卽亢矣是無首皆吉而爲首卽凶也君子常養其未之中以爲體而其用而見之事者無意必於前無固我於後皆順乎物而已不與焉卽至功蓋天下澤被生民而斂卻神功寂若無庶可語於羣龍之無首矣】

坤【無綜卦互卦及上下相易】錯卦幹

【初六一爻】變復

六二變師

六三變謙六四變豫

六五變比

上六變剝兩爻變臨

三爻變泰

四爻變【大壯】五爻變夬

遊魂需

歸魂比

坤元亨利牝馬之貞君子有攸往先迷後得主【句】利西南得朋東北喪朋安貞吉【坤歸藏作�古作巛○朱子曰

者耦也陰之數也坤者順也陰之性也此卦六畫皆耦上下皆坤則陰之純而順之至也京房以爲亥月之卦愚按乾坤相配乾有元亨利坤亦有元亨利不別言之乾先坤後順相承者惟幹以剛爲正坤以柔爲正故於貞別言之

幹爲龍則坤爲馬而幹亦可爲馬者陽可以統陰漧牡馬而坤牝馬陰止能附陽且陽之交】

【陰者卽陽之陰而陰之承陽者尢陰之陰也幹主气元亨爲重坤主形利貞爲重故卽君子以人事申言之幹不言聖人坤乃言君子者聖人無爲自與天合君子有事於法天卽坤道也陰必從陽陽者陰之主榦全坤半故先未得主則迷後得主乃利此申言利也文王言卦之用多屬後天東北四卦乾坎艮震西南四卦防離坤兌坤在西南止得防離兌之朋必往東北乃喪之此以陰從陽之正道必安之乃吉此申言貞也○言得主利又言安貞吉者臣得賢君妻得賢夫固利卽不得於所主而臣不可不忠婦不可不節必安之乃其貞也】○至哉坤元萬物資生乃順承天【坤之元視幹差小故以情言而曰至萬物資坤之元以生若人旣受气於父而母血日滋益之以成形蓋坤以順爲徳其承天者乃其順以成之也】坤厚載物徳合無疆含光大品物咸亨【坤不能資物之始則生物之徳不足以匹幹惟生而盡載之則其厚者足以合天之徧覆而並無疆矣陽實陰虛陽施陰受乾元與坤元合而坤以其中虛受幹之實而生气之含於內者此先天之坤所以爲後天之坎坤元與乾元合而坤以其中虛用之於幹其生气之光者又附幹而大此先天之幹所以爲後天之離而品物之流形者至此乃無不亨則坤元之至眞足配乾元之大也】牝馬地類行地無疆柔順利貞【坤主利貞則坤元旣亨其必利貞可知而於貞特別之以牝馬者蓋行地者馬而牝則爲陰尢地之類故取象之惟坤之柔能順天之健故天行之健無疆而地之順承天者亦與爲無彊也是其利貞亦一柔順之爲之而坤元之至更可知己】君子攸行先迷失道後順得常西南得朋乃與類行東北喪朋乃終有慶安貞之吉應地無疆【君子所行何以先迷後得蓋陽者陰之主先之迷惟失其從陽之道後順承天則得主而可有常矣西南得陰類則得朋者正其迷東北得所主則喪朋者正其慶也君子如此則其安貞者亦足應地之無疆矣○始而迷者气稟之拘終而明者得師之益陳良於北學中國似之若拘於方囿於俗則終迷而已矣】地勢坤君子以厚徳載物【地者坤之象而地非有二故以勢言之乾主气坤主形也地勢西北髙東南下其隤然者積而彌厚冇重象焉君子以敬義之學自立於不傾而被之物者厚生正徳亦日積而不已此君子之博厚所以載物而配地也】初六履霜堅冰至【坤亥月有霜象變復子月堅冰象下爻爲足變震履象○初六一陽始生然旣生卽日長如覩履霜則知堅冰之將至也】初六履霜陰始凝也馴致其道至堅冰也【郭京無初六字王弼作履霜堅冰誤朱子云當從魏志作初六履霜鄭讀履爲禮徐讀馴爲循並非○六而在初陰方始耳然陰從陽而化自用則凝由其凝者而馴致之卽至堅冰矣可不懼哉】○六二直方大不習無不利【直坤所受方坤所成大坤所從乾惟五剛健中正故以五爲尊坤惟二柔順中正故以二爲羙然不稱其柔中而稱其直大者坤道承天二動而辟則幹之動而直者已交其中而方不徒方且從幹之大以爲大矣此自然之理不待馴致而已無不利矣】六二之動直以方也不習無不利地道光也【凡用九用六皆動於幹不言動動自主之不待言也若坤則以靜爲體矣故特言之其於二爲坤主也坤之體能辟不能直坤之元能至不能大而六二旣動則其動也辟而幹之直已行其中不惟方而且直以方矣夫是以受幹之气而含者卽所含者之而其光亦大不待習而無不利其大正以干之大光之也變師承天寵正以坤順承天之義】○六三含章可貞或從王事無成有終【坤爲文章象變艮止則含王乾象冇終艮象○三居攺革之際似未能貞而動將變艮則篤實之至能含其羙而可貞矣三不能輿幹五配似未從王】

【事而以坤之無成變艮之成終則出而從王事必有終也】含章可貞以時也或從王事知光大也【知智通○四徳貞爲知而以含章爲可貞非知不當乃之必以時耳至出而從王則成終者篤實之至光輝焉而知光大矣含之故先無成時故後有終○公於爻二言利三言貞五始言元坤重利貞貞下起元也公不言而子於二言光三言光大見利貞亦其亨故離曰利貞亨也】○六四括囊無咎無譽【坤爲布爲吝嗇囊象重坤不中故囊而又括之○囊而且括則非特含章而已必不失所有故無咎終不見所美故無譽重坤之際爻位俱陰故象如此然亦惟事當隠密時當隠遁則可要非道之中也變豫朋盍簪亦有聚義而由豫大有得則時捨亦時行也豈終括哉】括囊無咎愼不害也【愼之故括不害故無咎不及無譽畏愼之至譽原非所希也○蘇氏軾曰出乎咎必入乎譽脫乎譽卽罹乎咎咎所以獲罪而譽亦足以致疑故無咎難而無譽更難也】○六五黃裳元吉【乾衣坤裳乾坤黃黃裳配乾象○五位尊矣而不敢自專有中之徳居下之飾是順承天之元徳也何吉如之○蘇氏曰黃而不裳非臣也裳而不黃非賢臣也六五陰盛而有陽徳故稱裳著其臣稱黃著其徳愚按二卑故承天者取其動若臣之事君五尊故承天者取其靜若後之配帝坤五且不言君然則後人於六五必曰柔中之君謬矣】黃裳元吉文在中也【坤爲文○惟有中徳故安於下之節而不著其文此所以爲元而吉○公意有此中徳尙能居下而爲裳子言惟有中徳故能自下而爲黃裳互相也】○上六龍戰於野其血黃【龍乾象上二爻爲天於天不可言戰故言野亦乾象乾坤黃○陰主血陽主气坤盛陰極至與干爭然亦兩敗俱傷矣○陰與陽爭而戰言龍以陽主之重陽也陰陽俱傷而傷言血以陰主之抑陰也】龍戰於野其道窮也【陰陽遞運道也陰盛於此則陰道窮而陰必反而復矣於陽但惜不可久於陰直斥其窮喜陽惡陰之情見乎辭矣○來氏知徳曰堅冰至者所以防龍戰之漸於始龍戰野者所以著堅冰之至於其終愚謂幹爲馬而坤以從乾爲牝馬其貞也可法也幹爲龍而坤以抗乾爲戰龍其窮也當戒也戰固陰之罪然多由陽之亢而復也君子當養其中爲不食之碩果而徐以俟天心之見豈可輕用其忿於一戰哉】○用六利永貞【明防離兌之用六皆自坤往也坤主利貞而又加言永見坤尢以貞爲重也若言坤變爲乾何不云元亨利貞乎】用六永貞以大終也【大明終始者乾也坤能至不能大一於從幹則代終者以大終矣直以方乾之以坤也以大終坤之以干也如此而乾坤之元合○乾坤皆備元亨利貞而元則必亨必利必貞者陽之所以順而通非貞無以爲利非利貞無以爲亨爲貞者陰之所以反而復故於幹重元亨坤重利貞也元亨皆陽而元未可見於亨見之故彖多言亨不言元於於元亨但言大亨見此自乾元之大出非元本體也利貞皆陰而利猶未成於貞成之故彖於利多舉一事若建侯見大人涉大川見他事未必利而子罕言利卽彖象言利貞止就貞釋言之如苗至實則秀可知若秀而不實不可爲成且人有利之之心卽失其正心朱子謂大通而利在正固則止有禮智無仁義而元利二字皆虛矣利字虛言之猶可若舉元虛言之是無仁也無仁而所謂正者又何物哉】

屯錯卦鼎

綜卦防

互卦剝【上下】易解初九變比

六二變節

六三變【旣濟】

六四變隨

九五變復

上六變益

屯元亨利貞勿用有攸往利建侯【屯二卦合體之名胡氏煦曰凡六畫卦皆於兩卦相重處觀其理而定其名蓋兩卦有兩用爻則於兩用爻往來相得處觀理若止一用爻則以餘五爻比量觀理此卦下震上坎坤一索於幹得初爲震一陽屈二陰下動而欲伸故其徳爲動能動物者莫疾於雷故其象爲雷坤再索於幹得中爲坎一陽防二陰中未能自出雜震則動而行雜艮則止而守故其徳爲險最險者莫如水故其象爲水在天則雨雲亦水也乾坤旣交則代乾坤以有爲者長子莫如震得中莫如坎而此卦以震遇坎坎之中爻方在險中且互體雜艮是中男尙少且防止而未能有爲惟震之長男動而有爲於下故其卦爲屯如屮萌芽已動尙未能出地也坎乾坤中交而震陽始動故卽以干四徳全與之坎未能有爲故曰勿用有攸往惟震能有爲故坎利建之以爲侯明二用之以初爲用也天佑下民作之君師屯之初君也防之二師也此君師之所以與乾坤並也】

屯剛柔始交而難生【以卦二體釋卦名剛柔始交謂坤初索於乾而得震難生謂陽防於陰而成坎明卦之所以名屯在坎也故爻於五言屯二應五亦曰屯】動乎險中大亨貞雷雨之動滿盈天造艸昧宜建侯而不寧【而鄭讀能朱如字○以卦徳卦象釋卦辭動震徳險坎徳雷震象雨坎象皆自幹出天造像艸震爲蕃象昧坎隠伏象建侯指震不寧指坎○此乃明卦用之在震初也自乾坤始交生人生物卽不能無險難之端惟大有爲之君能於險難之中奮然振作始大亨以正也夫此屯難之時紛雜晦昧如雷雨滿盈艸木萌動乾坤之大於是始亨所謂雲行雨施品物流形者天造如此安可遽有攸往但當建此大有爲者以爲侯謀所以開治而憂心正未已也艸昧若洪水未平建侯若舉舜敷治不寧若堯獨憂之】

云雷屯君子以經綸【綸鄭作論或作倫今從王弼○坎不言水方屯於上雷而未雨不成乎水也各理其事之謂經相與有成之謂綸若治絲先分之後合之也云蒸雷殷乃陰陽締搆之形君子當屯難之時而營謀亦猶是也】

初九磐桓利【句】居貞【句】利建侯【磐或作槃非○磐大石桓大柱皆震象○初爲卦用屯之濟實賴之其材力甚大若室之有柱石可謂利矣而又安周不搖其居之者貞焉】

【象所稱利建侯者此也○爻無元亨者元徳藏於坎隠伏之中而時方屯難又不見其亨也】𨿽磐桓志行正也以貴下賤大得民也【民坤象卦本坤體乾陽來下之得民象○卦之大亨在能動乎險中而輕於動者必非能動之人故貴如磐桓之不搖然非果不動也望之𨿽凝然不動而志已行其正此動靜一原卽體卽用之道也又明其所爲磐桓者民爲邦本本固邦寧初以干之貴來下於坤民皆愛之則爲國家植萬年不防之基矣此眞國家之柱石也】○六二屯如邅如乘馬班如匪寇昏媾女子貞不字十年乃字【邅說文作驙○震馬坎馬各爲一列班象坎爲盜寇象變兌少女未字象十年互坤數○回旋不進曰邅布列相對曰班初爲動主五爲險主兩主不相得而疑生焉五乘坎馬布列迎二見二乘震之馬布列相對因疑而欲寇之故二邅回而不進然五實非爲寇也乃求與二爲昏媾耳而二柔順居中與五正應至於十年則互坤之數滿而字於五矣蓋震之主在初初以居爲貞故二亦以不字爲貞至坤眾盡安而屯乃濟邅如者始竟行也】六二之難乘剛也十年乃字反常也【乘初之馬故五疑之然初乃震之主非二之私濟五者必初也五疑解則反於常矣】○六三卽麓無虞惟入於林中君子幾不如舎往吝【麓虞翻王肅本同王弼作鹿○麓山足互艮下象虞虞人指四坎爲叢林中象○三居震與互艮之中動極故輕進而入於山麓四方應初不爲之導遂困於林中而爲所止若君子明於動止之幾自當舎之不輕進以取困也與五爲互故言往吝者文至而實不至口然而心未然故爲鄙而可羞也】卽麓無虞以從禽也君子捨之往吝窮也【石經作何以從禽郭京同○卽麓必有之者無虞而何以從禽乎故君子必捨之不然見利不見險其窮也必矣】○六四乘馬班如求昏媾往吉無不利【卦之二用不相得五欲得初先求昏媾於二初欲得五先求昏媾於四五有疑馬初無疑也故初乘震馬與四乘坎馬班布對列而幹之往於坎者得初之利而亦無不利也胡謂四求初往亦通】求而往明也【初之求四正以五之往坤方在難中不得四不能往外以相拯故必求而往以出震之明開天造之昧也】○九五屯其膏小貞吉大貞凶【坎爲雨膏象互艮止故屯○艮少男小坎中男大貞主冬冬主蔵艮之止其貞宜也坎互艮止以屯其膏則凶矣明五當借四以得初也】屯其膏施未光也【得震之動則云行兩施而光矣堯詢四嶽而得舜其終也光被四表焉】○上六乘馬班如泣血漣如【坎爲血卦爲加憂泣血象○漣說文作連○上亦乘坎馬而初非正應三止林中逺初之賢失坤之眾徒隨五之屯憂泣而已】泣血漣如何可長也【處屯之道貴有經綸徒泣無爲也】

蒙錯革

綜屯

互復

【上下】易蹇

初六變損

九二變剝

六三變蠱

六四變【未濟】

六五變渙

上九變師

蒙亨匪我求童蒙童蒙求我初筮告再三瀆瀆則不告利貞【馬作來求我說文瀆作黷○其卦下坎上艮坤三索於幹得上爲艮一陽在二陰上無所復往故其徳爲止止而不動莫如山故其象爲山山下有水水艸之交其地幽昧故爲蒙防之文象艸冒豕豕亦坎畜也童艮少男象筮求之鬼神以取中坎隠伏得中五求二筮象坎在下曰初筮比坎在下曰原筮水煩濁曰瀆不告艮止象○防不言元者屯始生猶有元蒙則旣生元不可見也防似未亨然有亨道蓋陰者暗陽者明卦用有二陽但上過剛而止二得中互震能自明以明人故二不求五而五自來求二蓋五純一故教之若三四之瀆則不教矣而亦非不教不屑之教亦教也能教故利教必以正故貞而此利貞正所以爲亨也不然一有徇人之心則失其正而亦無以爲亨矣】

蒙山下有險險而止蒙【以卦象卦徳釋卦名止艮徳山下有水險阻未開蒙之象也如是而止不求開明防何以啟明卦之所以名蒙在艮也】蒙亨以亨行時中也匪我求童蒙童蒙求我志應也初筮告以剛中也再三瀆瀆則不告瀆防也防以養正聖功也【以卦用釋卦辭明卦用之在二也蒙似未亨而能亨者二以已及人而又行之以時中也二自幹來陽明在已而居中則又能時互震則又時行五以柔中應二剛中互坤則順艮體則止其志相應如此告之宜矣若三輕動而欲往四又止而不來則彼已非出泉之淸彼瀆而我告之愈瀆矣夫防之始卽作聖之基性無不善我當養其純一之眞而深拒其再三之瀆是惟剛中之正能之必不客茍且以益其瀆也○屯之五防之二同一坎也五得位而膏反屯以互艮之止二在下而亨乃行以互震之動物雜而徳轉矣故子曰雜物撰徳辧是與非則非中爻不備亨行是而屯膏非也他卦放是推之】

山下出泉蒙君子以果行育徳【凡徳行之行去聲後放此○山下有險地固防昧而泉始出則靜而淸未至於瀆也君子法泉之必行以果其行法泉行之漸以育其徳至於放海聖功成矣自養其徳與養人之徳一也或曰育徳如山亦通】

初六蒙利用刑人用說【句】桎梏以往吝【說恱通王讀脫似非○初泉始出象坎爲律刑象變兌說象桎在足互震下陽象梏在手艮上陽象往指外卦○在卦之初故先言養正之道初泉始其淸未瀆教者但以正道養其眞純使之歡欣鼓舞樂於進徳可也若束之驅廹之使就外之擊防者則彼未瀆而多其文彊以口彼必苦之而外誘反入矣】利用刑人以正也【諸本作法今從蘇本○防惟以正始能之】○九二包防吉納婦吉子克家【包賈作苞鄭讀彪非是家讀姑謂母也○應陰婦象互坤居尊姑象○卦有二用而二得中上下四陰皆所統治然如三四來不拒去不追而已惟五童防志應若分等於我則如婦來歸納之可也分尊於我則如母從子克之可也克能也與之相能伊尹於太甲周公於成王以之】子克家剛柔接也【五尊能以柔接剛二卑能以剛接柔獨舉子克家者以卑正尊尢難也必如此始見亨行時中之妙】○六三勿用取女見金夫不有躬無攸利【互坤變防女象夫指上干爲金艮坎自乾出亦稱金惟震不言金震居東爲木

震動不有躬象○因上納婦而言如五之純一則當納之若三旣與震爲體而見上九又欲往應是見金夫不有躬也又何利而取之乎明所以再三瀆不告之故】勿用取女行不順也【順互坤象朱子讀愼今如字○三上正應豈不當從但坤索乾得中爲坎順之道也今不從坎而從艮失其順矣蓋所貴乎順者酌以義非牽以情也】○六四困蒙吝【困之文木四隘而不能展四互震而艮山廠之困象○蒙之至者獨此一人】困蒙之吝獨逺實也【自我離之讀去聲本離者上聲後放此○五應二初近二皆可借以亨獨四逺之宜其困也然止吝者特限於地耳非若三之有外心也茍自得師而求近焉則亦困而知之矣】○六五童蒙吉【與二志應彖所稱來求我者也】童蒙之吉順以防也【防鄭作僎蘇作選皆非○順至坤象防變防象○順則不逆於師防又心入於理此子兼互象變象以釋爻辭亦觀象玩占之一法舉此而他卦皆可知】○上九擊蒙不利爲寇利禦寇【擊馬鄭作繋非○艮爲手擊象下卦坎寇象變師禦宼象○以剛居上治蒙甚嚴又拘執而少變通此眞所謂桎梏以往者不如二之包蒙故蒙不甚歸之惟三以應來上遂據之而與二爲敵不知坎之爲宼正以二陰之防陽今上以三爲徒而與二爲敵是身爲寇也不利甚矣惟知三之爲寇不利於二卽不利於我而禦之則不利者轉而利也○三變蠱與漸之三皆以長女惑少男故皆言利禦寇視女如寇可以免矣】利用禦寇上下順也【變坤互坤上下順象○卦用二陽均敵故上與二爭若變爲坤則能自克使眾陰皆受二之化則養正之功豈必獨在二哉上順者下亦順矣變師伏同人義皆可參也此亦兼互象變象以釋爻辭】

需錯晉

【綜

上下易】訟

互睽

初六變井

九二變【旣濟】

九三變節

六四變夬

九五變泰

上六變【小畜】

需有孚光【馬鄭句】亨貞吉利涉大川【需鄭讀秀訓陽秀而不直前畏上坎也非是○其卦下幹上攻兩在天上而未下故爲需需之文雨在天上

鳥伏卵曰孚

坎中實似鳥之

身兩旁開似鳥之翼

鳥之服卵積誠而俟其自化也互離光象乾利渉象坎爲水大川象○坎體中實有孚信之心且坎藏戊土主信也進而在上故光光則亨冇孚而光則貞此就上體觀之而知其吉也就下體觀之知險涉坎之大川需而不遽進不又利乎○凡震坎艮皆乾之用其九於坤以是三卦遇幹本體則用在震坎艮而乾無用矣需訟無妄大壯遁大畜是也故此卦用全屬九五但干居上體則全不用居下體則已交於地冇不用之用焉如此之利涉大川也若與他卦合則大約以中爻爲用】

需須也險在前也剛健而不陷其義不困窮矣【以卦體卦徳釋卦名需待須資也凡有所須於人者必需遲以待之今九五剛在險中須幹共濟而幹知險見險在前又不遽進能無需乎大待敕不前必至失陷而此以需爲義者坎之中本自幹來其剛健足以自立而幹之剛健與五同徳气類實足以相資是其義不困窮故可需也】

貞吉位乎天位以正中也利涉大川往有功也【上位字鄭作涖○以卦體釋卦辭坎本乾之中今全幹在下而坎上之是五之正中乃全幹之气上行而位乎天位以正中非僅若屯比諸卦之正中也正中固貴而位乎天位以正中則極其光而亨可知此其正之所以吉也且五本以干往坤今以全幹往而相濟其利涉也必矣】

云上於天需君子以飲食宴樂【王肅作云在天上○坎爲水飲象又中滿食象幹爲福慶宴樂象○不言水猶需未雨也曰云上於天見需之主在五也朱子曰云上於天無所復爲待其陰陽之和而自雨耳事之當需者亦不容更有所作爲但飲食宴樂俟其自至而已吳氏澄曰宴者身之安樂者心之恬也愚按正中自守其能需在坎不犯難行其能需在幹要其相須共濟各有道焉不然不能自立而望救與往救而畏葸不前且載胥及溺而已】

初九需於郊利用恆無咎【郊乾象天曠逺郊亦曠逺○初逺於坎未入互體故恆易知險初獨專之利涉大川正用此也如是何咎之有】需於郊不犯難行也利用無咎未失常也【難去聲王弼本脫無咎二字馬鄭諸本俱有之○幹以往而有功初不犯難行似異心矣然所以有功正以不輕犯難恆易之徳固如此豈失常哉】○九二需於沙小有言終吉【沙孟作沙衍鄭作沚○互兌有言象○沙在水邊漸近於坎始疑故小有言同徳相孚故終吉○變旣濟則終凶蓋急濟則犯難故也此相反正可以相通】需於沙衍在中也𨿽小有言以吉終也【孟喜衍字句○水在中行曰衍坎之孚在中故與幹同志始𨿽以互兌而疑終必以往有功而吉也】○九三需於泥致寇至【寇坎象○泥上之近水而濘者坎之剛中需幹共濟本不爲二陰所防則四亦未成於冦而三以重剛廹之四竟成冦矣五自幹出宼五卽以寇幹是寇之至乃三致之也】需於泥災在外也自我致宼敬愼不敗也【虞幹爲敬○三𨿽近險然災非切身本在外也自我致之乃成災耳然能敬者幹之徳能如幹三之惕然豈至敗乎此子又爲致寇者進一解見如此則亦可吉終也○水流濕情也二三互兌三變亦兌坎防不我及乎不節之嗟亦坎水注澤之象】○六四需於血出自穴【坎爲血卦歸藏幹爲血卦○隠伏穴象坎之陷陽者二陰故四上皆穴四互離明故能出○五與幹相須四以陰隔之故於初爲難於二爲言於三爲冦而身亦在殺傷之中矣然互離明猶知應初故𨿽需於血而猶能出自穴】需於血順以聼也【坎本坤體故能順坎爲耳故能聼○四能順聴於陽則無災寇而險自平矣○四變夬恐其聞言而不信亦相反而義正相通】○九五需於酒食貞吉【此需卦之主故飲食宴樂獨專之】酒食貞吉以正中也【今本作正中據叶韻則當從古本作中正○酒食貞吉豈惟酒食哉以其中正之徳實自幹來幹之全體必以其同徳向往之難自濟矣此所謂位乎天位以正中者也不然及時般樂何濟之有○五變成泰險已濟可知】○上六入於穴有不速之客三人來敬之終吉【處互離外故入穴不能自出○三人謂幹三爻與五同徳故偕來本非上所致故爲不速之客然能敬之則己𨿽無出穴之明亦因五而偕出也彖以全體言故幹曰往此就上體言故幹曰來○三敬而上亦敬敬以坎自乾中出也故曰敬以直內】不速之客三人來敬之終吉𨿽不當位未大失也【上非卦主榦之來爲五不爲上於位原不當然能敬之則終吉𨿽不當位豈以不當敬而敬爲失哉蓋過於縱弛寧過於畏愼也○李氏光地曰三致寇矣敬則不敗上客來矣不敬猶未必終吉也可不畏歟】

訟錯【明

綜

夷

上下易】需

互【家人】

初二變履

九二變否

六三變姤

九四變渙

九五變【未濟】

上九變困

訟有孚窒【句】惕【句】中吉終凶利見大人不利涉大川【窒馬作躓鄭作咥今從王弼○其卦下坎上干訟爭辧也下言公事曰訟兩言之於公亦曰訟大人指九五幹不用故不利涉○坎之有孚與需同而此抑之於下則窒矣此其所以訟也但以其得中故能惕於心𨿽訟及中而止則猶可以吉若必終之則凶矣幹體在上故二利見之但干居上而不下濟則亦不利涉大川矣○此卦以二爻爲用故彖多就二爻言之】

訟上剛下險險而健訟【以卦體卦徳釋卦辭訟本以下卦立名而子推之見訟者下而所以致訟者上深探其本也上剛以制其下斯下險以伺其上而訟生至下險以伺上而上猶健以制之訟何以弭乎所謂以言教者訟也○朱子謂以一人言內險而外健以兩人言此險而彼健足盡訟者之情但卦義非也】訟有孚窒惕中吉剛來而得中也終凶訟不可成也利見大人尙中正也不利涉大川入於淵也【以卦體釋卦辭一陽之卦惟坎得中此全幹在上故指明之言此坎之剛乃自幹來而居得中也惟得中故有孚處窒塞而能自惕𨿽訟而中止知訟之不可成也若終則必凶矣坎得乾之中正故幹之中正而尙之然乾居工體亢而不下則坎之險誰與拯之恐不免於終凶矣○厚庵李文貞曰所以終凶在上九也故獨凶凡卦義善者爻合徳則吉反之則凶卦義不善者卦反之則吉合徳則凶後放此推之】

天與水違行訟君子以作事謀始【幹健作事象資始謀始象○坤索於乾得中爲坎是坎與乾本爲一體乃乾在上坎在下天日髙水日卑而其行相違矣然非水與天相違也水何嘗不升其气以接於天而天處極髙水不能接乃天與水違行耳訟之不親在君不在民也君子鑑之而作事必謀其始立愛惟親立敬惟長言思可道行思可法則以身教者從矣何訟之有哉○或謂違行者天西旋水東注則昆侖以西水未嘗不西注也或謂先天干一坎六後天坎一干六則一生六成不更相合與】

初六不永所事小有言終吉【下三爻皆訟者變兌故小有言然變險爲悅故不永其訟而終吉】不永所事訟不可長也𨿽小有言其辧明也【辧馬韓作分○變履辧上下辧象互離明象○辧上下定民志者履也動而之履知下訟上之不可長則𨿽小有言而君民之分固已明矣】○九二不克訟歸而逋【虞李句】其邑人三百戶無眚【幹鑿度初民二大夫三卿坎隠伏逋象乾爲百坤爲戶坎多眚動而之否自匿其形而成坤三百戶無眚象○九二性剛爲險之主欲訟言其上之非而畏全幹之剛故不克訟歸而遁形於私邑之中其邑人之三百戶尙保有之也削地曰眚】不克訟歸逋【楊句】竄也自下訟上患至掇也【竄葉惻掇鄭作惙今從王○鼠逃入穴謂之竄大夫遁私邑中似之掇取也以下訟上勢必不敵其患乃自取之反言以見不克訟之無眚】○六三食舊徳貞厲終吉或從王事無成【幹爲舊爲徳坎爲食坤三從王變防非艮不能成終○卿有世邑其所食者君之舊徳伹守其正而已或不得君而有危厲亦不敢訟而終吉或君任之事亦守地道無成之義而已○內三爻多防坤言明九二自幹來也然初予其辧明三予其食徳而於二不稱其得中反有譏辭者以下訟上不可以爲訓也且初變履能辧之於早矣三遇姤有遇合之思焉二變否上下隔而貎爲承也】食舊徳從上吉也【言上明舊徳之爲幹重予之故並不言厲】○九四不克訟復卽命渝安貞吉【渝鄭作兪許也今從馬及王○互防又變防重防申命進退不果有渝象○上三爻皆治訟者四近君爲喉舌出納王命其職也布令而民不從不靑民之違命而復卽命於君謀得其當而出之𨿽變於前而民安之此正道也其吉宜矣○彖不言貞上下違行皆非正也三四相接三厲而從王四渝安民則上下不渝矣故以貞許之】復卽命渝安貞不失也【下險而上健以上之體不可失也不知失民則愈失上之道變其命以安民何失之有○四變渙有渙其大號之思焉當其理乃無失命】○九五訟元吉【元善之長者體仁以長人乃所謂利見之大人也故吉○彖無元此言元者變之未濟幹之元交坤坤之元交幹庶幾無訟也違行之世有遐思焉】訟元吉以中正也【朱子曰中則聼不偏正則斷合理此正其可尙者】○上九或錫之鞶帶終朝三褫之【褫鄭作拕晁作拖○幹爲圜鞶帶象幹爲君防爲命錫象自旦至食時爲終朝朝三象變兌毀折褫象○此能聼訟之臣故君或錫以命服然以訟受豈能長久終朝三褫甚言不久也鄭謂不勝其喜故終朝三拕以誇於人於象亦合】以訟受服亦不足敬也【不特褫之爲可醜卽受之時亦不足敬以深鄙之○上變困有言不信矣○子曰聼訟吾猶人也必也使無訟乎周公之以元爲吉無訟之思也子且稱其中正聼訟之能也就訟而言則中正者亦元吉矣於臣明賤之曰不足敬於君有優辭焉然而情已見乎辭矣】

師

錯【同

綜

入

上下易】比

互復

初六變臨

九二變坤

六三變升

六四變解

六五變坎

上六變蒙

師貞大人吉無咎【丈子夏作大○其卦下坎上坤坤索於乾得二爲坎正所謂得主有常者故正名之曰丈夫謂可倚仗也○地上水下二體皆得其正而二爲卦主居坤之中其地甚安故吉五陰從之無有二心故無咎○不言元乾已交坤元不可見不言亨必有不通乃至用師不言利以師求利尢非仁人忍言也】

師眾也貞正也能以眾正可以王矣剛中而應行險而順以此毒天下而民從之吉又何咎矣【毒從生從母若子之生於母音篤又與育通王肅說文蜀才並同今本作毒○以卦體卦徳釋卦辭坤爲眾以坤索乾得二爲主此固坤從乾之正而二自幹來亦實能以其眾正也惟自幹來故卽以可王許之剛則能威克中則以理勝應則又多助故行師之事𨿽險而順理以行以此覆育天下救民水火之中故民樂從在己者吉而人亦無咎也舊說師旅之興不無毒害於天下愚竊謂以毒天下恐民不從矣】

地中有水師君子以容民畜眾【水不外於地兵不外於民爲井牧之法以容民則丘甸之中卽寓卒伍之法眾之畜卽在此矣所謂以此毒天下也容民法坤畜眾法坎不曰兵而曰眾君子止知養民而已卽不得已用眾亦救民也】

初六師出以律否藏凶【九家坎爲律左川壅爲澤坎變兌否藏象○在師之初故先言用師之道程子曰就用師言以禁暴誅亂爲本就行師言以號令節制爲本愚謂水流而不盈行險而不失其信此坎之徳卽師之律師出必以之者也若變而臨則有所壅遏不行𨿽幸而勝於義亦凶所當戒也】師出以律失律凶也【失律卽凶不必其敗○蘇氏曰小人所由入每自不以律始不以律然後能以奇勝夫以奇勝者豈可與居安哉聖人之師其始不以奇勝故其終可以正攻】○九二在師中吉無咎王三錫命【王乾象○九二卦主在師而所爲皆得其中此眞能以律者故以彖之吉無咎全與之本自幹來故王三錫命】在師中吉承天寵也王三錫命懷萬邦也【寵王肅作龍○萬邦全坤象○此爻乃幹所稱龍徳正中者幹以冒萬物爲徳故分此以與坤坤受之以成卦王以懷萬邦爲徳故錫命子丈人丈人承之以安坤眾也李文貞曰將非王命無以成大功王不得賢無以安天下】○六三師或輿屍凶【變防或象

互震輿象坤爲禍害爲死喪屍象○六三陰柔不能自主變防更進退不果故或之而互體之震又妄動於其間若荀林父邲之役是也其敗必矣蘇氏曰或疑與眾屍主也不能專其師而爲或者之眾主來氏曰將不能主而眾主之亦通】師或輿屍大無功也【左次已無功輿屍更甚矣】○六四師左次無咎【日月隨天西行而不及天則退而漸左故謂退爲左坎爲月變震左次象師三宿曰次○四與初同猶知以律不敢輕且變成解兵終不交○三四同互震而三變升故欲進四變解故知退象之中又有象焉雜物撰徳如此】左次無咎未失常也【知難而退亦師之常不可以恥於無功而輕進以致衂也】○六五田有禽利執言無咎長子帥師弟子輿屍貞凶【郭京云當作執之考諸本無作之者○田坤象禽坎象乾爲文言象執倒艮象凡卦有取倒象者自上視下也長子坎互震象○由坤視坎田有禽矣其義甚正故利執言但命將如九二則吉若六三則𨿽正亦凶將兵猶易將將實難不可不愼也○但言利執言不言利斬伐王者之兵聲罪致討殺戮非所貴也】長子帥師以中行也弟子輿屍使不當也【當如字○二剛中而五應之是其行險而順者乃以中而行也若是三之不勝任而使之其輿屍也必矣豈非命將者之咎乎】○上六大君有命開國承家小人勿用【大君乾象國家坤家○九二本自幹來至此師之終天下大定盡坤眾而安之則亦當分坤土而賞之或命之開國而建以爲侯或命之承家而世其采邑不但在師之三錫已也然天下大定逸樂易生而小人或因以用故深戒之蓋此爻變防伏革防昧之中革靣之小人且冇蘗芽其間者不可不愼也○朱子謂小人𨿽有功但當優以金帛不可使有爵土來氏謂屠販有功亦不可不授以爵土但不與機謀參庶政愚謂周初帥師則周公太公中葉亦方叔召虎卽春秋之世列國皆以命卿豈有屠販厠其間哉若夫力勝詐謀正師不以律者聖人早擯而不用豈至此乃思處置之法耶功同而有封不封必以不均致怨生亂封之而但不與朝政彼國之民奚罪哉恐皆以後世事度聖人非三代以上法也】大君有命以正功也小人勿用必亂邦也【正功以正爲功不能以眾正卽幸勝非功也邦已大定而猶憂小人之用必亂邦其慮逺矣○師卦言正言中不言勝師不必勝也戰而勝兩國暴骨聖人豈忍言哉後世若趙充國之振旅善矣蓋吾讀訟而知聖人之志在無訟也故曰作事謀始也讀師而知聖人之志不在戰也故曰容民畜眾也】

比錯【大

綜

有

上下易】師

互剝

初六變屯

六二變坎

六三變蹇六四變萃

九五變坤

上六變觀

比吉原筮元永貞無咎不寧方來後夫凶【其卦下坤上坎坎在上曰

原筮

不寧坎象方來言坎之九五方自幹來也後夫指上○子夏曰地得水而柔水得地而流愚謂坎上則水之潤下入於地與師之髙下相臨不同故爲比此本坤卦黃裳順承之位而幹以飛龍來涖之故盡坤之眾奉若神明而求質者原原而來也蓋以干元之用九合於坤六之永貞而無二心其不寧者方自幹來不特上體二陰比之卽下體全坤亦比之然比之中又有異焉居其前而向之則吉上一爻處其後則亦凶矣○師者將之道故但言貞比者君之道故特言元冇元而亨不待言至永貞而利更不待言矣】比吉也比輔也下順從也原筮元永貞無咎以剛中也不寧方來上下應也後夫凶其道窮也【以卦體釋卦辭順者情不容己從者義不可違言比之所以吉者蓋比取義於輔今下順而從之是得其輔故吉也此剛中自幹而來爲卦之主故上下五陰皆應之則所云後夫凶者非在五下者順従而上獨不順從正以人皆處前我獨處後其道窮矣光山胡氏謂同體不可言應於大有小畜上下應之皆上字絕句愚謂乾坤相索陽倡而陰卽應之則一陽自幹來本卦二陰已應之矣】

地上有水比先王以建萬國親諸侯【水本在地之中此地上有水乃地自下之使水得上行以相親輔而地因得而有之也建萬國象地之因水而界親諸侯象地之與水爲依王親侯而侯遂皆爲王有矣言先王者建國也○來氏曰師之畜眾井田法也比之親侯封建法也二者王政之大端】初六有孚比之無咎有孚盈缶終來有它吉【有孚謂坎中滿初變震仰盂象又成屯屯者盈盈缶象五互艮故曰終來非正應故曰有它○九五剛中實有孚信之徳故上下皆比之初在下極逺卽比未必見知於五然問之心固無二也積之久而仰承若缶坎澤之流而下及者且盈其缶焉則終來之吉且出其意外矣】比之初六有他吉也【初應不如二近不如四而何以有他吉以其爲比之首率先歸附故五嘉之也】○六二比之自內貞吉【六二爲內卦之中與五正應故特言內其所以比者不待他求若伊尹樂堯舜之道而湯之聘自來也其正如此其吉可知】比之自內不自失也【有意於比卽自失矣孔子曰待賈孟子曰窮不失義故士得己焉與初異者初民而二士也○上卦一陽而下卦應者初鳴豫以凶三剝之無咎此以中獨吉】○六三比之匪人【王肅有凶字○三非不欲比五而應不如二近不如四變蹇難行又不若初之變屯行正無往而可獨爲非民乎然猶在前不若後夫之凶也】比之匪人不亦傷乎【憐其志而悲之○舊以比暱小人爲說按爻五比之皆言比五不應此獨異訓且二四皆貞更不應以比二四爲比小人也】○六四外比之貞吉【四己在外卦故先言外其所以比者皆奔走宣力之事與二異者二以中徳四以近臣也】外比於賢以從上也【九五剛中實有賢徳故四以柔順從之爲正不然君之命亦有不可苟從者已○來氏曰二以正應比得乎已而頁吉四以近君此從乎人而亦貞吉於此可見易之時愚謂時以人異二中四偏以所抱之徳異二逺四近以所居之位異也】○九五顯比王用三驅失前禽邑人不誡吉【自幹來故稱王禽坎象邑人坤象自五至三倒象似震爲輿爲馬作足三驅象坤辟戶自四至初正坤互坤無有阻阨失前禽邑人不誡象且於此言前則後夫指上可知○五爲卦主其來比者未必不各有意而五之受其比者廓然大公無有逺近彼此其來比者順其天而不擾其未比者俟其化而不追如天子不合圍開前面之綱去者不求必獲𨿽下之臣民亦諭上意不爲警備以務獲之此吉之道也】顯比之吉位正中也舎逆取順失

前禽也邑人不誡上使中也【按郭京謂當作失前禽舎逆取順也】

【則韻不葉恐未然○田獵之法來者不射如敵來降則不殺故面傷不獻惟背我去者則射之或自左膘逹右腢或自左髀達右防也逆迎也言所以失前禽者以來逆我則捨之惟順而去乃取之而前靣無綱奔逸而去亦不追故也邑人小民豈不貪利而上以正中之徳化之使中顯比之公入人深矣○虞氏翻曰背上六捨逆也據三陰取順也不及初失前禽也亦通】○上六比之無首凶【上亦欲比五而不能居其前則爲後夫之凶而已】比之無首無所終也【初𨿽甚逺而首以比來故終有它吉上出互艮之外則終來之吉必不能及之故凶朱子曰以上下之象爲無首以始終之序爲無終亦通○胡氏煦曰陽欲無首欲陽之交於陰陰以大終欲陰之交於陽荀氏爽曰此陰而無首不能以大終也】

小畜錯豫

綜履

【上下】易姤

互暌

初九變防

九二變【家人】

九三變【中孚】六四變幹

九五變【大畜】

上九變需

小畜亨密雲不雨自我西郊【小畜歸藏作毒○其卦下幹上防幹一索於坤得其初陰一陰居二陽下務爲柔順以系於陽故其徳爲入善入者莫如風故其象爲風防一陰二陽而曰小者以一陰爲主也畜止也養也陽性剛止人之欲以養其徳陰性柔養人之欲使戀我而自止皆畜也虞易兌爲宻

互兌象下四畫互夬澤在天上宜雨陰欲止陽風以散之故不雨

內幹主二我二也乾兌皆西郊乾象周都西北在幹之方朱子謂我文王自我也亦通○防以一陰畜陽其畜也小也而幹陽上進能不爲所畜故亨幹彖於亨言雲行雨施蓋陽徳大亨則陰從陽而雨此陽𨿽亨而陰欲止陽故不雨而能亨自在幹也朱子謂文王自言我在西郊似之亦通○按陰陽和而後雨澤降然不雨有二道陽欲上而陰不能與和陽猶彊也陰陵陽而不與陽爲和陰太縱也雨亦有二道陽徳亨而陰從之陰順陽也陰徳盛而陽聼之陽下陰也一可幸一可危故文王之象辭望其雨周公於上九又危其雨也】

小畜柔得位而上下應之曰小畜【以卦體釋卦名得位謂居四防本以坤應干之索但在初則防非其地而志疑今居四則得位而志治是其防入不惟上與二陽應並下全幹亦應之曰小畜者見能與陽爲系非能與陽爲亢也胡氏於上字絕句說見前○彖傳言應者二十卦皆以陰應陽同人大有五陽一陰曰應乎幹應乎天明甚舊謂此陽應陰謬】健而防剛中而志行乃亨密雲不雨尙往也自我西郊施未行也【以卦徳卦體釋卦辭防陰𨿽欲系陽而幹體剛健未必遽繋於私卽防體卑順亦未能以力相止且五上猶幹本體二之剛中上進志必可行此皆所以亨也夫乾元與坤元合則雲行雨施今幹尙往而防欲以陰止之則幹自成其幹而施猶未行矣文王行仁而阻於商政似之】

風行天上小畜君子以懿文徳【虞翻云幹爲徳爲言文徳象防爲髙爲長以懿象○姤風行天下故以施命誥四方此但在天上則但美其文徳而施未行也然而誥四方之本則已備矣詩曰矢其文徳洽此四國】

初九復自道何其咎吉【四爲畜陽之主而初乃其正應茍與之繋必爲所牽而與尙往之陽貳矣今不以情牽而以道而反是與陽無貳也其吉也宜】復自道其義吉也【道者天理之公義者人心之制惟斷以義故能合於道道虛而義實也】○九二牽復吉【防爲繩牽象二與四同功則四之牽必及於二而互體爲兌又易說從今四自牽而四自復何吉如之】牽復在中亦不自失也【明所以復惟有中徳之故夫志之行不能無賴於五而非二實有剛中之徳以爲幹主豈易不失乎亦其志之不自失待時而行也○內三爻皆欲尙往惟偕復故偕往】○九三輿說輻夫妻反目【互離輿象說脫通互兌毀折說象輻或作腹非防陰妻象多白眼反目象○大畜脫者輹加之軸上卽可行此脫者輻則輪敗矣蓋四有意敗之使不得行也三最近四故爲所牽而不能復然幹性剛健豈能久爲所繋故𨿽爲夫妻而終至於反目也】夫妻反目不能正室也【防多白眼反目者防也而以夫妻均之累三也三不以情牽安有此室乎始不愼而終欲正之君子以爲不能也】○六四有孚血【句】去惕出無咎【血馬作洫○四爲小畜之主其見五之有孚而相從者若血之從气然然卦五陽一陰則气盛而血衰茍去其止陽之心則以惕而能出且與陽爲無咎矣○坤上六戰幹血黃陰盛也此一陰變則純乾故血去】有孚惕出上合志也【二剛中而志行以五在上故四防於二陽則與上合志者必不阨下三陽所謂柔得位而上下應之也○就二體言則止幹者防之情故幹之施未行就一爻言則防五者四之志故上之志已合與履六三正相反也】○九

五有孚攣如富以其鄰【攣子夏作戀○攣防象虞易幹爲富

能左右之曰以鄰指四○卦主在四而五有孚四從之而相結甚固故於四亦言有孚是五能以其鄰富也五能以四使不畜幹故曰剛應而志行乃亨也朱子反謂與四同力畜幹悞】有孚攣如不獨富也【富以其鄰亦富矣是與人爲善者也○泰三四陰陽接此四五亦陰陽接皆有孚而泰四率羣陰以下從陽此率一陰順陽上往一富一不富皆以其鄰此陰陽之妙合也翔曰五變大畜陽皆上往矣】○上九旣雨旣處尙徳載婦貞厲月幾望君子徵凶【雨月皆變坎及互艮象中孚四月生於西曆防東南幾望象○上九變坎則雨矣陰陽相和畜道成而旣處矣是尊尙陰徳載與同車不止脫輻之畱且以爲婦道之正而安之並無反目之事也然而厲矣夫月近日則微逺極乃望今以坎處防地乘全乾互離之上是甚近而幾望也陰盛如此君子尙欲有往能不凶乎○大畜之上爲天衢艮陽以道爲畜原欲與陽俱進也小畜之上月幾望防陰以私爲畜原欲使陽不進也故道大行可慶徵有所疑可憂】旣雨旣處徳積載也君子徵凶有所疑也【疑礙同張鼎思作礙○非一載積之使然其所由來者漸矣載與同車必歸與同室不旣處乎至此而君子欲有所行必有阻阨不通者所以凶也必愼之初乃亨耳】

履錯謙

綜【小

上畜

下】易夬互【家人】

初九變訟

九二變【無妄】

六三變幹九四變【中孚】

九五變暌

上九變兌

履虎尾不咥人亨【其卦下兌上干乾三索於坤得其上陰一陰居二陽上喜悅之至又陰之

最稺務爲柔媚以恱於人故其徳爲恱而恱萬物者莫如澤故其象爲澤履足所受

用最卑量最淺兌之象也虎西方七宿兌之位也

居幹之下故曰尾先天干一兌二後天干始兌終兌之承乾若尾然虎咥人則尾舉不咥人則尾垂咥兌口象人指四○乾最尊兌最卑以至卑承至尊卑下之至故名履若足下之履然兌本以一陰來恱二陽玆全幹在上若有所黨必有所讐而用其咥惟順聼乎二陽則二陽木幹同體何所用其咥乎其亨也宜矣○不言利貞履禮也知禮卽智也利貞在其中矣舊說兌以和恱躡乾剛彊乾不咥兌於象不合】履柔履剛也【以卦體釋卦名柔謂兌剛謂乾三爲卦用能和恱承順乎上也】說而應乎幹是以履虎尾不咥人亨剛中正履帝位而不疚光明也【以卦徳卦體釋卦辭兌口在上近幹何以不咥蓋兌上一陰木以從幹陽而恱是恱非止應二陽乃應乎天而恱也何咥之有且九五剛中而居正位其道大公兌之恱之亦天理之正其光明者豈不亨乎卦以六三一陰爲用故文王止就兌言之而子又推所以應所以亨者皆幹之故不欲主陰也】上天下澤履君子以辧上下定民志【天在上澤在下上下之定分君子法之以辧上下之分使一於禮而不敢越則民志定矣○程子曰古之公卿大夫位稱其徳則終身居之位未稱徳則舉而進之士修其徳學至而君求之皆非有與於已也農工商賈勤其事而所亨有限故皆有定志而天下之心可一後世自庶人至公卿日誌於尊榮農工商賈日誌於富侈上下交騖於利天下紛然如之何其可一也欲不亂難矣愚按程子推言甚暢但本義止以下之當敬承其上言】

初九素履往無咎【兌金色白素象○柔之履剛在兌上爻然陰柔才弱不能自主故三之能履必賴二陽初逺於幹未入互體純白無庛是素位之君子也以是而往於幹必無二心矣】素履之往獨行願也【獨行謂不徇俗兌之三以恱人爲事而初但素位而行以獨行爲願則不願乎外矣此正君子之所以應天也○變訟卽不永所事而小有言已非在下之素履也】○九二履道坦

坦幽人貞吉【元同幹爲道

兌爲西幽象○剛中正而不疚者五也二敬承之則履道坦坦矣𨿽乾明兌幽而下之應上固其正也其吉宜也○來氏曰幽之人每多賢知之過不求過行以駭俗則得道之正而吉】履道坦坦中不自亂也【有意求恱者卑必不隨人者矯上下之道有定分焉卑之與矯皆自亂也中則不自亂矣如其所當然者履之故曰履者禮也○不徇人難不自亂尢難】○六三能視跛能履履虎尾咥人凶武人爲於大君【三互離爲目視象互防爲股履象皆以免毀折眇跛象兌上爲口故咥人三四兌乾相接故皆以履虎尾言之明所以成卦在此也兌互離爲甲冑戈兵以毀折人武人像大君指幹五○承上卦者三也眇不能視跛不能履而兌口且自謂能之以是爲履能無咥人乎蓋兌之不咥以初之能獨行二之不自亂三有恱人之志則不獨行而自亂矣五爲履帝位而不疚之大君在其下者孰不仰之三欲有爲於大君而不知進退之道人已之宜故不自量如此也】能視不足以有明也跛能履不足以與行也咥人之凶位不當也武人爲於大吉志剛也【三自謂能而目旣眇則互離之明三所自有而不足以有之足旣跛則互防之行五欲與之而亦不足以與也蓋三正不若初中不若二知五爲大君而位不與相值見四在上疑其隔已從而咥之所以凶也然武人而志在剛中正之大君亦其履也故無貶辭○二爲成卦之用就全體言則應者兌之公故不咥就一爻言則志剛者三之私故咥人】○九四履虎尾愬愬終吉【愬音色馬本作虩虩變互震象○四所履者當三欲咥人之地故愬愬謹畏以避之如是亦可終吉也】愬愬終吉志行也【愬愬非徒謹畏也蓋所貴乎履者履之而行也下兌皆有應干之意則不特素履及履道者可履之以行卽志剛之武人亦未嘗無可用也四志於行而已於三何忌焉】○九五夬履貞厲【履上下相易爲夬故以夬言之夬之決上陰二爲主此之履三陰五爲主兌以柔履剛而五以剛中正居其上是下卦爲履而五履之也下說以應天而澤已下於天此道之正而曰厲者其位則正其心則危也○下知安則無競心故坦上知危則無逸志故厲】夬履負厲伍正當也【此正所謂履帝位而不疚者帝位正矣而所以不疚正以有危厲之心而所行皆當也朱子謂傷於所恃者則疚甚矣○二五皆言貞其正也其所以亨也卦主陰故二言貞】○上九視履考祥其旋元吉【李心傳曰祥古作詳○上與三正應三自謂能視能履而上必考之果其善乃與之不以恱我而輕信亦不目爲武人而輕棄渾淪周徧妙於裁成則五之光明得其亨而上之旋運並得其元也其爲吉孰大於是】元吉在上大有慶也【在上天位也居天之位體天之元其爲慶也大矣幹上亢無陰也此與陰應正乾元之統天】

泰【錯綜上下易】皆否

互【歸妹】

初九變升

九二變【明夷】

九三變臨

六四變【大壯】

六五變需

上六變【大畜】

泰小往大來吉亨【其卦下乾上坤乃天地之正交故曰泰京氏以爲寅月之卦也凡卦自下而上內卦气方至曰來外卦气將盡曰往而否泰反尢所易見故指明之六子以一爻爲用乾坤全體具在故以大小言上尊下卑分也而幹之气下坤之气上則情已通內主外賔也而陽內爲主陰外爲客則本已正故吉而亨不言元者幹之气已行不言利貞者坤之功猶未成也】

泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也【天地陰陽以气言健順以徳言上下君子小人以人言其交者往來之情內外者往來之內健外順志果而禮防也極言所以吉亨之道】天地交泰後以財成天地之道輔相天地之宜以左右民【財苟作裁相左右並去聲○後君也天子曰元後諸侯曰羣後天地交而萬物生其流行者皆道其各正者皆宜然天地以气運其自然者天地原出於無心而气之旣行則或過或不及其當然者卽天地不能以自主惟人爲天地之心而後尢立人之極則裁成其過輔相其不及所以使民協於中而性命無不各得其正是又聖人之所爲與天地交也不言君子有徳無位道不能行不言先王凡君皆當然也】

初九防茅茹以其彚徵吉【彚古作一作偉董作彚來云蝟通非○茅茹變防象亦伏震象震爲蕃茹根彚也○就卦象言則幹君也爲君之情能下通就卦位言則下臣也爲臣之】

【情欲上達九二爲下卦之主而六五虛中待之是上欲防二之茅連及初之茹而並以同之三陽行也泰時宜進故徵爲吉】防茅徵吉志在外也【外謂六五二引初與俱進而初之志原欲得君以行道其志固初自有也不言君者六五黃裳相亦宜然名不敢不愼也】○九二包用馮河不遐遺朋亡得尙於中行【說文作巟鄭讀康朱子如字○艸之總名因上茅茹而言凡全坤所生皆是也幹統天故包幹知險故能馮河尙猶尙主之尙謂配也中行指六五○九二乾卦之中爲幹之主初與三其朋也連茹以彚固於二望之然二苟有私系之心則道不大矣惟幹有天徳並包坤之逺往無凴借如徒渉然用是神武故能於逺不遺而朋之私盡亡五以中行來歸而九二以中行尙之也女適男曰歸男就女曰尙】包荒得尙於中行以光大也【乾受坤之中則光坤受乾之中亦大是不惟幹大而並以坤光且大也所謂吉亨者如此】○九三無平不陂無往不復艱貞無咎勿卹其孚於食有福【平陂坤象往復乾象虞云幹爲福○地之博厚泛而觀之固平也而細觀之則平之中無不陂矣天之健行順而觀之但往也而旋察之則往之中無不復矣蓋陂者形之進而上所以交於天復者气之降而下所以交於地乾初交坤爲震再交爲坎始交難生其交也其艱也至三交而艮以止之艱者貞矣相交如此又何貳乎卽或毗於陽或毗於陰間冇未孚而無心成化亦勿用憂卹也如是則坤之養卽食幹之福矣】無平不陂無往不復天地際也【古易止上句程傳同今易止下句本義同此從宋衷本並存之際接也天下地上乃得相交大象曰天地交泰此一卦大防】○六四翩翩不富以其鄰不戒以孚【翩古作偏陸作篇今從子夏本○陰虛故不富虞云幹爲富○陽自下起如茅斯防陰自上降如鳥斯翩陽以其彚陰以其鄰三與四接勿卹其孚故四與三接亦不戒以孚也二爻曲盡陰陽感應自然之妙○鄒氏曰陰感三陽之城故以其鄰下從】翩翩不富皆失實也不戒

以孚中心願也【失郭京作反○陰虛必待陽以實其所以翩然下復者正以三陰皆失實故欲反從陽以實之也心所同然如此又何待戒乎】○六五帝乙歸妹以祉元吉【湯字天乙歸妹事見京房傳互卦歸妹故取歸妹象其取帝乙亦以坤藏乙也○六五坤卦之中爲坤之主二尙而五歸天地交而泰成矣而於五但言祉者祉之言止也陰徳不可大盛以祉則得坤之元而吉○彖止言亨而爻三言貞幹之終也五言元歸妹婦之始也正以見乾已交坤而乾之元已不可見也】以祉元吉中以行願也【三陰皆願從陽而五得中不敢過盛是以中行其願者也五中行而二得而尙之矣】○上六城復於隍勿用師自邑告命貞吝【隍子夏作堭姚信作湟○坤爲土在上城象坤爲眾師象上四爻互復應四復隍象○城下有水曰池無水有隍此下卦純陽故以隍言之髙極則危泰極則否此固時數所不能免然而治之必有道焉當是之時勿用師之眾以求勝於敵但自邑中告命以待其時乃其正也若文至而實不至口至而心不至則吝矣明修政養民當務其誠】城復於隍其命亂也【以命亂而復隍則自邑告命宜也可遽用師乎後世居泰之後號令一有不行則以爲恥不自反而思用眾以威敵兵連不解毒及其民馴致亂亡若此者多矣可不戒哉】

否【錯綜上下易】皆泰

互漸

初九變【無】

六二變訟

六三變遁

九四變觀

九五變晉

上九變萃

否之匪人不利【徐煥龍句】君子貞大往小來【其卦下坤上干天地不交故爲否京氏以爲申月之卦也君上臣下分則嚴矣然情不通小人內君子外理則逆矣而勢亦失泰一轉而成否所不忍言也故以之言之亦望其仍轉而爲泰故曰否泰反其也匪人言上下不交而無與爲如是則不利矣而君子之正未嘗不在焉樂則行之憂則違之惟有此貞所以能起元而復泰之亨也陰陽疊運時數之常泰小往大來一轉而大往小來矣則又轉不仍小往大來乎所可恃者君子之貞而已○泰先言小往大來見如此乃吉亨幸其然也否後言大往小來見何以至此遡其所以然也】

否之匪人不利君子貞大往小來則是天地不交而萬物不通也上下不交而天下無也內陰而外陽內柔而外剛內小人而外君子小人道長君子道消也【內柔外剛若色厲內荏不言健順否則陽不率陰陰不順陽也極言以嘆否之衰】天地不交否君子以儉徳辟難不可榮以祿【天地不交所謂天地閉賢人隠之時也當否之時君子道消則君子卽有與時爲消者收斂其徳使無可見故小人自不得以祿位榮之不然徳顯名著物色及之榮在是難卽在是𨿽欲避之終不免矣故儉徳避難乃君子之貞也】

初六防茅茹以其匯貞吉亨【泰否相綜而反其故皆以匯言之陽宜進故以其徵爲吉陰干進故以其貞爲吉陰而能貞猶一泰之亨也】拔茅貞吉志在君也【君謂九五特言君者九陽故正其名也引而同進者亦二而志在君者則初非與二爲私黨也】○六二包承小人吉大人否亨【陽大陰小凡言包者皆陽也天包乎地故自地上觀之天上地下也而其實則包乎地之下卽地之承天亦無時不然是否也而泰之理卽存矣此卦五之休否卽泰之包荒五包之而二承之二能承則小人可以吉五能包則大人𨿽處否而道固亨也】大人否亨不亂羣也【不能包則不能羣故入小人之羣而爲所凂者自亂卽使人驚畏亦亂其羣者也磨不燐涅不緇而人相從而自化非大人其孰能之○公兼訓小人而子專贊君子其意逺矣】○六三包羞【初嗜進而心知有君二貎防而分無所逆三則志於傷善矣大人未嘗不包之而其人可羞也○大凡小人亦未遽肆其惡也始則慕君焉進而見君子猶貎防焉至權位與君子敵然後欲排君子以專擅至君子去而惡肆於是並無君矣】六三包羞位不當也【今本元六三字此據蜀才本○泰六四得正爲羣陰従陽之首此不得正故有志於傷善而陰將盡故不能有爲而大人猶包之也承可包也羞猶可包乎君子見幾明決而用法恕知其欲傷善而無能爲則包之可也大人固智之盡而仁之至也】○九四有命無咎疇

離祉【疇鄭作離去聲○否極復泰天之命也此一爻天地際矣

君子以天命爲己任而有之𨿽未出有爲而萬物一體之心殷然具足天人合矣故萬民有所托命而盡坤之眾皆受其福也祉之言止也猶曰有待乎爾蓋伊呂之徒先湯武而生者○翔曰下三陰非也而君子以爲疇包之也孔子曰吾非斯人之徒與而誰與造禍者小人其終適自禍也錫福者君子卽小人與受福也光山謂離者違而去之離下而上所謂不可榮以祿按此爻天地已際似不可言不交】有命無咎志行也【事𨿽未著而志已行老安少懷志固然也○或曰志在君者君子願與偕行或曰四剛近君必有君命乃得無咎】○九五休否大人吉其亡其亡系於苞桑【苞陸荀李皆作包○人以木以息曰休苞叢生而固也互防柔木苞桑象○否甚之時民所憇者賴有大人大人與民休息國本安矣而猶惕然戰懼而曰我其亡乎我其亡乎而國若系於附地叢生之苞桑蓋民爲本民之休國之系也詩曰莞彼桑柔其下侯旬休之也曰徹彼桑土綢繆牖戶系之也君子撥亂爲治不憂小人之不去而憂小民之不安故於小人始終包之於民但務息之而否已轉而泰矣若以小人之在上務欲擊之擊之不勝國气日索幸而一勝防疽旣潰大命隨之漢唐以下若此多矣吁可懼哉】大人之吉位正當也【於三醜其不正於五幸其正當要其可行者在大人所行之正當於位稱也大人之正當何如與民不擾休之而已】○上九傾否先否後喜【傾倒也否倒爲泰此於卦綜取象○五於否休之至上直傾之矣變否爲泰何幸如之然非於休之外別有傾之之法也泰之轉無形否之傾有象故曰否泰反其也】否終則傾何可長也【否之必轉天之道其傾之者人之功曰何可長聖人望泰之意切矣○泰之三陽皆欲上進然陽上者陰必下人方以陽之上爲可喜而不知陰將爲主於內正泰之所以轉而否也否之三陰皆欲上進然陰進者陽必下人方以陰之上爲可憂而不知陽將爲主於內正否之所以轉而泰也聖人明於進退存亡之理故於否泰之來往三致意焉】

周易洗心卷一

欽定四庫全書

周易洗心卷二

宗人府府丞任啟運撰

周易上經彖辭傳上大傳上小象傳上同人錯師

【綜

上下易】皆【大有】

互姤

初九變遁

六二變幹

六三變【無妄】九四變【家人】

九五變離

上九變革

同人於野亨利渉大川利【句】君子貞【其卦下離上干乾再索於坤得中爲離一陰附二陽間故其徳爲麗又中虛則明故其徳爲明麗天而明者莫如日麗木而明者莫如火故其象爲日爲火也三畫卦中畫爲人本自坤來以應乎幹今全幹在上則所同益多且後天之離卽先天之幹本同一气故謂之同人野乾象渉川幹知險象君子指二○天下之物有所同卽有所異而爭易起今以干與離合則自離言其所同者大有亨之道自干言則知險者易有利之道而合言之則有大公之心行濟難之事又甚貞也不言元坤已交乾並坤之元不可見也卦用主二故以君子言之○子曰大有眾也同人親也親不能無私故舉公者以示法】同人柔得位得中而應乎幹曰同人【以卦體釋卦名大有柔亦得中而非其位若餘一陰皆非中也應乎幹不止應五所以爲大同也】同人曰同人於野亨利涉大川干行也文明以健中正而應君子正也惟君子爲能通天下之志【以卦體卦徳釋卦辭他卦皆卦名絕句此獨連下爲文故子明之言同人卦所云同人於野亨者何卦用在二以一陰而同眾陽安必無所私者惟在上者乃易之幹其所行者無不公故同之者無不公也且所謂君子貞者在二固有道焉惟內明以析大公之理斯外健以行大公之事必我自處於中正而後人以中正應之未有我不正而能通天下之志者也然則君子之所以亨亦惟其正焉耳卦用在二而子先推而屬之幹不欲以陰主之也且就二而言亦未必其無私繋也】

天與火同人君子以族辧物【天者陽之純日者陽之精先天之幹後天之離其气同其性同也然天怙冒以爲同火明照以爲別同之中固有異焉君子法天之同覆以其族又法火之昭析以辧其物使知親疎貴賤其理一者其分自殊審其異正所以致其同也○蘇氏曰比以無所不比爲比同人以有所不同爲同李氏灝曰天水違行訟地中冇水師一上一下也天與火同人火入地明夷一藏一顯也又曰審異以致同所以不流爲兼愛】

初九同人於門無咎【變艮門象○卦之五陽皆同於二初最近故曰於門】出門同人又誰咎也【出門而卽同於二地近故也而意在出門則亦非繋於私矣無私又誰咎之】○六二同人於宗吝【變幹同宗象乾索於坤成卦之主當以於野屬之而曰於宗吝者彖舉全象則無私析舉一爻則有私也以幹索於我而變幹以従之則以幹爲己私矣幹者羣物之祖天下之公也而私爲己宗豈應於天之道乎】同人於宗吝道也【於野則亨於宗則吝道固然耳君子所以通天下之志者可不念乎】○九三伏戎於莽升其髙陵三歳不興【離爲甲冑戈兵戎象互防茅變震蕃莽象防爲髙變艮山髙陵象三離數互艮止故不興○三四爭奪故不言同人三亦欲同於二而二惟與五應故伏戎於莽將伺五之至而要之見五未至又升髙陵以望之旣知五之彊伏莽之兵至三歳不敢起也】伏戎於莽敵剛也三歳不興安行也【畏敵之剛故不興然不興則亦不蹈於危矣或曰安行言終無所往亦通】○九四乘其墉弗克攻吉【墉鄭作庸墉城也離中虛以三爲城四居三上乘墉象○四亦欲同於二而乘三之墉居上臨下必克矣而知非我正配終捨之而弗克攻吉之道也】乘其墉義弗克也其吉則困而反則也【言此非力之不克乃義之弗克也蓋二者五之正應四者五之同體彼應於幹之五則在五猶在我也總一應乎幹而已何所用爭始動於欲而爭之旋酌於義而捨之是有悔於厥心而反乎天理之則也○三之兵不興四之墉已乘而於三無與詞四許以義與則者三之伏莽其心險四之乘墉其迹著三之不興畏而濳蹤四之弗克攻見義而知攺也故君子不必無過而大攺過】○九五同人先號咷而後笑大師克相遇【火性善變倐有倐無故有號咷與笑象離爲甲冑戈兵師象此自幹變故稱大師先天之幹卽後天之離故相遇余凡言遇皆圖二卦相接者○】

【五與二正應爲三四所隔故先號咷以正應終合故後笑然亦必用大師以勝三乃能相遇也】同人之先以中直也大師相遇言相克也【二五皆中二之一陰方自坤來五其正應而諸陽皆欲同之故先號咷於二以鳴已之爲中理之甚直而欲二之專應於已而見三之伏戎四之乘墉又以大師從之使敵不敢爭而必歸於我乃相遇而笑也○文明以健中正而應天下之志無不通也何有於爭何有於師自二有同人於宗之吝而後爭者紛然三伏莽四乘墉皆此吝致之也至五以大師乃得相遇然以師勝非徳勝也且未得而號咷旣得而笑大君之度寧若此乎以視大有公私迥殊矣】○上九同人於郊無悔【野內曰郊二五以宗合𨿽絕逺如上亦不成其爲野小之也但可以無悔亦不能亨矣】同人於郊志未得也【未能通天下之志○冇志天下者豈僅求無悔己哉大道爲公孔子志也】

大有錯比

【綜

上下易】皆同人

互夬

初九變

九二變雜

九三變暌

九四變【大畜】

六五變幹

上九變【大壯】

大有元亨【其卦下乾上離後天之離卽先天之乾但離在下所見猶近此離在上無所不照而此大明原幹所有故以大有名之離利貞亨而此直言元亨者乾得坤中其精爲日日者天之心所謂大明終始時本禦天正幹之元所亨也�幹者元亨利貞大有曰元亨大壯曰利貞者其有其壯皆幹之大故分幹之元亨利貞屬之也大有上九變而元亨者利貞矣若他卦則各有繋之之辭】

大有柔得尊位大中而上下應之曰大有【以卦體釋卦名幾離皆得中而不與幹接非大中也同人離亦得位而不在上卦非尊位也蓋離本以坤中應干之索今上居幹飛龍之位則以干九五之中爲中是位尊而中亦大而惟與上卦二陽應於全幹亦應之也惟幹之大能有此大明故普照萬物而一無所遺耳舊謂五陽應一陰悞】其徳剛健而文明應乎天而時行是以元亨【以卦徳卦體釋卦辭就卦徳言則剛健者幹之元而離之文明卽幹所亨所謂大明終始也就卦體言則六五應天乃坤之元而六位之以時成者卽坤應天所亨所謂承天時行也○胡氏寅曰文明以健自明而誠剛健而文明自誠而明有聖賢之別李氏灝曰比一陽統五陰而不及此之盛水行地上自不若火在天上之光四表格上下也】

火在天上大有君子以遏惡揚善順天休命【火在天上大小之物無不徧照君子於人善惡之無不周知於惡則遏之使不進於惡善則揚之使益勸於善凡以順天之美命無不善故人之性無不善其有惡者乃气習使然遏之揚之正以順其天命之自然而已天以大生爲徳以日之熙臨爲用聖人法天以仁爲體以知勇之遏揚爲用】

初九無交害匪咎艱則無咎【火克金似害象以同體故不害○乾坤交而難生此以干交坤而得陰爲火火加金上能無害乎然初之與五固無交也無交則亦無害矣卦之五陽皆欲交五二攸往三用亨四上同體惟初最逺若不相闗者然然匪與五異心也所居之位然也然居此大同之世而孑然獨處謂我非自異人其信乎惟不恃幹之爲福爲慶而艱以處之乃誠無咎耳】大有初九無交害也【大有之世其交易濫濫則害從之三用亨而猶不免小人之害若初之無交則亦無害矣特言初者見惟初則可無交耳○李文貞曰初交淺故未受其害然保終甚難故貴艱也】○九二大車以載有攸往無咎【車蜀才作輿○坤爲輿離得坤之中故亦爲輿其大以得幹故彖傳所謂大中也○六五卦主以二正應故以其大車來載而九二遂往以從之則得其所載而無咎矣五言吉而二止無咎大有之世不敢有盈辭也】大車以載積中不敗也【以不敗釋無咎惟五所積者大中故二受其載而不敗不然上體若艮則二脫其輹而自止上體若防則二脫其輻而且反目矣不其敗乎】○九三公用亨於天子小人弗克【亨享通來氏胡氏俱訓通似泥○幹鑿度三爲公互兌毀折小人害象○平正無私之謂公有是徳以稱是位則可用亨於天子不然有是位無是徳卽爲小人弗克亨矣】公用亨於天子小人害也【小人非惟不克亨也且有害也○來謂此同人四爻之綜者三欲通於天子而四爲小人持兵戈以害之使弗克亨愚謂同人之合有私故三四有爭大有之應無私故三四無爭且以四之明辧晳豈有害人者】○九四匪其彭無咎【彭子夏作旁虞作尫非○彭車盛貎又鼓聲盛也幹氏寶曰驕滿意震爲車爲鼓爲玉爲黃極烜赫之象○望其形則變震互大壯極聲之盛然其實則變艮也知足知止故匪其彭而得以無咎】匪其彭無咎明辧晳也【晳王廙作晰陸徳明作哲陸績作逝虞翻作折鄭作遰○離體故明知上下有定分則等列所不敢逾知貴盛無常形則寵榮所不敢恃】○六五厥孚交如威如吉【同人各有私繋故必大師乃能相遇大有之二五其交原無私繋故厥孚交如而自有威如之吉也】厥孚交如信以志也威如之吉易而無備也【五之信二以大公所謂應乎天而時行也故其信足以上下之志使皆共信而無疑且易則易知者幹也應天時行則不必設戒備而徳威惟畏而天下自莫不敬矣○蘇氏曰以五無備知其有餘也夫備生於所不足不足之形見於外則威削朱子曰君道貴剛太柔則廢人將易之而無畏備之心愚謂此卦乃先天干後天離之合象飛龍在天見而無首正乾元用九之妙故彖曰大有元亨初非徹備以示人有餘亦不待作威而使人戒備也】○上九自天祐之吉無不利【之指五自初至四五下應而人皆戴之此一爻五上應而天亦祐之也上天位故以天言之厥孚交如如此不特人信之卽天亦祐之其身安其行順元亨之效也○系子曰祐者助也天之所助者順也人之所助者信也履信思乎順又以尙賢也人指下四爻天指上爻履信謂厥孚思順謂大中總謂六五尙賢謂應二所謂大車以載也卦以六五爲主故言如此說者以五爻爲君上爻爲大上皇謬矣】大有上吉自天祐也【有其大者五也有其大故上天祐之見以大爲祐非別祐一人也○比水地地道也以人比者言則上後夫凶矣此火天天道也以天助之言則上自天祐之矣】

謙錯履綜豫

上下易剝

互解

初六變【明夷】

六二變升

九三變坤

六四變【小過】

六五變蹇

上六變艮

謙亨君子有終【謙歸蔵作兼子夏作嗛劉向終下有吉字○謙者有而不居之義其卦下艮上坤地之生物莫多於山艸木生之禽獸居之寶藏興焉而山不自以爲功總讓功於地之博厚而退處其下謙之至也謙徳若此則嘉防足以合禮故亨幹三曰君子坤三曰有終此以干之三居坤之三是君子而有終也終艮象】謙亨天道下濟而光明地道卑而上行【以卦象釋卦辭艮之一陽成卦之主坤三索於幹而得者幹至尊而以一陽與坤成艮徳之輝光是下濟而光明也今艮居坤下不愈見天之下濟其陽明且入地下乎地本卑而得幹之一陽成艮山之峻極是卑而上行也今艮居坤下而互震不且見地之卑而上行者其气且上達天位乎天地之以謙亨如此】天道盈而益謙地道變盈而流謙神害盈而福謙人道惡盈而好謙【虧馬作毀福京作禔劉修作富○又極言亨道虧盈如日中則昃月盈則食益謙如月之生日之升就卦以觀則日入地下卽晦至艮猶晦而互震則卽升月魄至艮大消至坤盡而互震則復生亦其象也變盈如髙岸爲谷流謙如海長百川就地以觀則艮山在地下互坎行地上亦其象也天以气言地以形言神以用言人以情言無不右謙者此所以必亨也】謙尊而光卑而不可逾君子之終也【人之尊者能謙如天之下濟而光明卑者能謙如地之卑而上行此君子之所以冇終也胡氏謂尊人而已愈光卑己而人究不可逾亦通】地中有山謙君子以裒多益寡稱物平施【裒鄭荀董範並作捊張楫作掊或作抷○裒聚也陽富多象聚於一畫且艮山聚物裒象陰虛寡象陽自幹來益象○山極髙而究不能出地之外則山自不能不讓功於地也君子觀艮之一陽自幹來成始成終之理皆聚於此而徧坤體之陰皆受其益而知吾性之理自天命來成已成物之道皆聚於此則徧坤地之眾亦當皆受吾之益蓋萬物皆備乃吾性之本然吾能反身而誠則聚吾之多益眾之寡盡人之性盡物之性各稱其物以爲施而無不平者而君子初不自以爲功勞而不伐有功而不徳厚之至也】

初六謙謙【句】君子用涉大川吉【下互坎大川象上互震乘木舟虛涉川象○卦以謙名而初居最下謙而又謙者也卦用在三互坎爲勞互震爲動此涉大川之才也初防無才與三非應非近是最無用者莫初若矣然人患不能謙而愚而好自用耳君子謙而又謙人必樂爲之用三與初同體三之濟險初亦與焉是卽初之善用才也】謙謙君子卑以自牧也【明用涉大川之故初之卑止以自牧耳何知用人而人自爲之用其無用卽用也人知有用之用而不知無用之卽用故特明之他卦皆言利涉皆用已者也】○六二鳴謙貞吉【鳴者唱和之意凡陰陽相得則鳴三與二同體而最近與上最逺而相應故二與上皆鳴二三之勞正以自謙也道所當然故正而吉】鳴謙貞吉中心得也【二之鳴謙非徒口也實出於中心之所誠然二鳴而三早信之其爲心也得矣】○九三勞謙君子有終吉【坎勞卦也互坎故勞○九三成卦之主以一陽給五陰之求不若二五之得中而爲師爲比又不若震體之雷動而復爲豫成終成始之任皆萃於身而又至坎陷而加憂可謂勞矣乃身處下卦不伐不矜凝然鎭定謙而又謙如此是眞君子之有終而吉者也以爲卦主故以全彖與之】勞謙君子萬民服也【爲萬民而勞民無窮勞無窮也舉坤之眾而無一不得其所堯舜其猶病諸然而萬民已於是乎服矣服其勞更服其謙也民服如此則有終可知】○六四無不利防謙【防鄭讀宣陸曰麾通朱曰揮通○防謝其名使去已也或曰用力爲防謙也有三之勞五陰皆受其益四最近之自無不利矣但勞者三而我位居其上可自安乎必深謝其名曰此三之勞也予何力之有如是以爲謙可也○變小過行過於防亦防謙義】無不利防謙不違則也【以位而言則譲於三於禮似過而以無功譲有功道固宜然也】○六五不富以其鄰利用侵伐無不利【侵郭京作徵○坤虛故不富上五畫互師故利用侵伐○五之不富亦謙也而不言謙五之位尊無與謙也無鐘鼓曰侵有鐘鼓曰伐中互坎震以坎道行之則爲侵以震道行之則爲伐以其鄰如天子命方伯方伯下連帥三與五同功五以三爲帥而三以其鄰或用坎之隠以侵或用震之厲以伐皆利卽用之他事亦無不利者三之才徳原不僅可將謙者用之亦不必果侵伐也】利用侵伐徵不服也【斡不庭方以佐戎辟三之職也王者之兵有徵無戰故正名之】○上六鳴謙利用行師徵國【陸徳明曰下或增邑字非○坤爲地國象○不能互震故不能及逺但徵國之中】鳴謙志未得也可用行師徵國【句】邑也【上與二俱鳴謙而不若二中心得者二近上逺二身下之上位上之也身上人而曰我心下爾人其信乎故以自疑而志未得也於五大之故爻言侵伐而子釋其義曰徵於上小之故爻言國而子釋其實曰邑曰可其爲利也僅矣曰邑其爲徵也小矣】豫錯【小畜】

綜謙

上下易復互蹇

初六變震

六二變解

六三變【小過】

九四變坤

六五變萃

上六變晉

豫利建侯行師【豫鄭作逸下並同○其卦下坤上震雷出於地蟄虫蘇艸木茁萬物喜恱故名豫建侯震象行師坤象坤爲侯之國而震爲其君坤爲師之眾而震爲其帥建侯行師非人心恱豫不可而屏治軍亦所以爲豫備也○邱氏曰屯有震無坤故止建侯謙有坤無震故止行師愚按不言元亨者陽達地上元已無可見亨亦不待言也不言貞恱樂之心未必皆正惟二五乃正也】

豫剛應而志行順以動豫【以卦變卦體卦徳釋卦名卦自坤四而變括囊無咎志未行也剛自幹來陰皆應之而志行矣坤能順不能動也雷以動之而順者動矣故豫】豫順以動故天地如之而況建侯行師乎【豫在未動之前養其未之中也豫在當動之際而自中其節也天心之未見卽中天命之自流卽和天地一順動也聖人先天而天弗違是天地且如之矣而況建侯行師人孰不順之者乎彖止言利建侯行師而子然深思使人思所由來而亨如覩也而元宛在焉此聖人所爲洗心藏密也】天地以順動故日月不過而四時不忒聖人以順動則刑罰淸而民服豫之時義大矣哉【天健行故動地承天故順日月天地之精四時天地之气日出於震月生象震四時始於出震蓋天地以順動一陽交陰順者動矣故日月順天地而動四時亦順天地而動其不過不忒如此也聖人參大地贊化育其動民者皆養民以善而不知刑罰設而不用而民自服也時義義以時起此因上順動而言極贊其大欲人深思而得之也○雷與火合則致刑雷與坤合但養民鄒徳曰天地與我本同一性呼吸相通齊婦不雨鄒衍飛霜其順其逆無不如之也】

雷出地奮豫先王以作樂崇徳殷薦之上帝以配祖考【殷京作隠薦古作○殷盛也陽包陰中自決而出則爲雷天雷自冷際決而下地雷自土中決而上而地气未則並無天雷蓋气必自地升子丑之月陽伏地中寅月乃及地面雉聞而人猶不聞至卯始出地上人盡聞之也先王作樂旣取其聲又象其義蓋樂以昭徳於情欲之邪穢滌之使淨義理之查滓消之使融則徳日崇至和順之气動蕩充滿於宇宙之間而以是樂薦之上帝冬至祭天南郊奉祖以配季秋享帝明堂奉考以配天帝一神祖考一气天人一理事天事親渾合無間順動之至復何間焉】

初六鳴豫凶【四爲豫主初首應之與爲倡和而凶者謙之勞可鳴由以豫不可鳴也鳴之是以四爲我與主也】初六鳴豫志窮凶也【得志之極故凶○謙豫相綜謙上志未得豫初志已窮者謙三已與二相得豫四方於五有忌焉而初先與應故欲専爲己援也不勝其豫故窮】○六二介於石不終日貞吉【石互艮象介馬作扴鄭作砎謂石分也○變坎則陷互離則明得失之機判若水火才變坎卽互離故見不俟終日○四爲豫主初鳴之三旴之二與四同功而特立獨行於是非之間不俟終日而見之明斷之果其介如石焉得正如此吉可知已○謙卦五貴以其鄰豫二貴特立者五所居尊位此可出可處也】不終日貞吉以正中也【他本多作中正惟兪本作正中考義叶韻良是○惟中故能貞坤二之動直以方故明決】○六三盱豫悔遲有悔【盱子夏作紆京作污妣作污此從二王○盱上視三近內而上視之有艷心焉以其變艮故悔而欲止而變艮者卽互防仍牽繋而不割如是必有悔矣盱者介石之反遲者不終曰之反人非甚無恥淸夜思之無不悔者又思而不能捨終身抱愧謂之何哉】盱豫有悔位不當也【不如六二之正中○與謙四同變小過謙而過謙可也旴豫而過可乎違其則甚矣】○九四由豫大有得勿疑朋盍簪【由馬作猶簮古作貸一作栽京作攢馬作蔵荀作宗虞作戩陸希聲作捷程朱從王弼作簮今姑仍之○九四一陽五陰所由以豫蓋陰非陽無以立而震體能動實足以振作羣陰皆以其大而有得也若此爻變則爲純坤而陰且疑於陽故必勿疑而君子之朋乃合而聚也舊注盍合簮聚也

以不當位而性動故戒之○程子曰承柔弱之君當天下之任危疑之地要自盡其誠而已愚按李郭皆唐由豫之臣光弼一疑而羣下不復稟畏勿疑如汾陽善哉】由豫大有得志大行也【所謂剛應而志行○謙一陽萬民服豫一陽朋盍簪謙者徳豫者功廣狹見矣】○六五貞疾恆不死【五坎爲心痛疾象雷變互象○五變成兌豫而加恱益之疾矣見四以賢得眾心實忌之然尙知其賢恆心未亾故可不死明武宗逸遊而不亡國國有賢也】六五貞疾乘剛也恆不死中未亡也【推心任賢疾可以已而五心忌之故貞疾所幸者中未亡耳○謙二貞吉中心得也豫五貞疾中心也】○上六冥豫成有渝無咎【冥變離日而卦終象○處豫之極怠玩已成變離忽明而時已暮變可及乎然其攺過之心不可歿也故無咎】冥豫在上何可長也【言時不能久以深痛之○公許其無咎憐之也子嘆其何可長痛之也哀矜惻怛一而已○彖傳以天地聖人極贊豫之大而爻惟二四吉然皆非聖人事也較謙六爻不及逺矣謙則愼而豫易溺也有天下而不與聖人哉】

隨【錯綜】皆蠱

上下易【歸妹】互漸

初九變萃

六二變兌

六三變革

九四變屯

九五變震

上六變【無妄】

隨元亨利貞無咎【其卦下震上兌震乾用九於坤以成始兌坤用六於幹以成終乾始坤終若夫倡婦隨故名隨乾坤之元亨利貞合行於其間而無二矣○乾坤外言元亨利貞者五天雷無妄於幹見陽始地澤臨於坤見陰終坎用乾之中屯猶無妄也離用坤之中革猶臨也此卦陽始陰終而乾坤二用合矣且三變革四變屯上變無初變萃亦地澤猶臨也四卦之時亦備矣】

隨剛來而下柔動而說隨【以卦體卦徳釋卦名剛謂震柔謂兌不言剛來柔往見陽始之而後陰后之天先乎地君先乎臣夫先乎婦其義一也惟剛來下於柔故我一動而說而隨之耳隨名在兌而子重震不欲以陰主陽也】大亨貞無咎而天下隨時隨時之義大矣哉【蜀本作得時而天下隨之義尢明著王肅據他卦例攺爲隨之隨之時義非○自陽始以逮陰終乾坤之元亨利貞以時行也而乾始之坤卽成之又渾合而無間時行之妙如此則得其時而天下冇不隨之者乎是時義他卦有之而隨時之義獨著於此也○子於臨曰天之道無曰天之命皆以天道言屯曰動乎險中革曰革而信之皆以人事言以坎離代乾坤後天入用卽人事也於隨獨無指名乾離坤坎皆不在無可指也若爻則各有所繋故竟以人像之】

澤中有雷隨君子以向晦入宴息【雷夘月出酉月入雷在澤中則休息矣君子至莫而寢亦隨時休息之一端也○文王曰昃不遑周公坐以待旦君子之息以安身而養徳可也以縱欲而養安不可也此與需之飲食宴樂同義】

初九官有渝貞吉出門交有功【蜀官作館○震主器官象震以動渝象互艮出門象○官主渝變也初爲成卦之主所謂元亨利貞俱於此繋之得幹之初爲陽之主不能變易以從時則必成於貞而吉矣故所隨𨿽在二而與四爲應且出互艮之門以交而有功也○初變爲萃於坤見陰終然非陽之始無以逮陰漧始元也有渝由亨以逮利也隨時之義此其一也翔曰豫終而渝尙無咎隨始卽渝必有功蓋因上卦而言】官有渝從正吉也出門交有功不失也【人心無主則亂有主而不知變則拘以道爲上而又變易以隨時則無適無莫而聽從者皆正而吉矣夫人之相交有所繋則有所失出門交無所繋也又何失哉以不失明有功】○六二系小子失丈夫【小子謂三丈夫謂初卦以相隨爲義但拘於相隨之次而不知卦主之在初則隨三之陰而失初之大矣蓋在互艮門內見者小而互防繩牽系又多也】系小子弗兼與也【二與震同體豈有意捨初哉特以拘相隨之次與三弗能兼與初耳姑諒其情蓋以震體猶望其能渝也】○六三系丈夫失小子隨有求得利居貞【丈夫謂四小子謂二三系四之陽則失二之陰其所隨有求必得可謂利矣而必居乃貞焉以其互防恐進退不果故戒之也○二系小故望其動三系大故欲其居不然拘固之與遊移均害也要視義所在而已又屯內亦震屯初磐桓其利大此求得其利小而以居爲貞則同】系丈夫志舍下也【非以弗能兼與而捨二蓋志捨之耳深許其志責二寛與三切聖人與人爲善之心也○三變爲革畢故能捨所謂革而信之大亨以正也隨時之義此又其一也】○九四隨有貞凶有孚在道以明何咎【論卦畫則以次相隨爲序論卦體則以震丨兌爲交若論義則陰當隨陽陽不可隨陰震𨿽下兌兌不可不隨震也四大而隨五又大有求必可謂貞矣然而凶者但以兌體相隨則失震也震爲大塗卦用之主必有孚在震而與震互者且以成艮之光輝震以得四有功四亦得初有功相得益彰何咎之有】隨有其義凶也【隨而有則利矣然以利言則吉以義言則凶蓋三隨四四隨五則成防體而相隨以利矣君子正其誼不謀其利明其道不謀其功然計利者必昧義而明道者功亦隨之初出門交有功四得初與交亦有功矣○四變而屯利建侯以初也所謂動乎險中大亨貞隨時之義此又其一也】○九五孚於嘉吉【五本隨上而上陰非嘉蓋幹之嘉防合禮在亨而亨莫如震震兌之合爲隨爲歸妹有嘉禮焉若但以兌體相隨則失震也何吉之有必應二以交於初乃孚於嘉而吉○革卦三四五皆曰孚互全幹也此卦四五亦得初而全乾全斯坤亦全矣益否泰乾坤之正交而隨蠱乃否泰之初變陰必從陽失所以爲幹卽失所以爲坤也故善交者必各正】孚於嘉吉位正中也【惟正中故不茍於隨○內卦之用在初外卦之用在上兩用之隔莫有甚於此者初不得二以交五無以及上上不得五以交二亦無以及初若人之有擯介然也】○上六拘系之乃從維之王用亨於西山【亨享通○拘艮象系維皆防象王帝出震象西兌象山互艮象○上無可隨而震之初爲卦主正兌之所當隨故必垂互艮之手以拘之又加互防之防以系之乃従而維者可及於初而出震之帝乃孚而來亨於兌之西山也鄭言周以火徳王其自出之帝木也亦指震言之】拘系之上窮也【兌陰在上窮上無可隨又窮而以兌應震不如艮之相當並不如坎之僅隔一位可因互艮以引之更窮故必拘之又系之乃能徒而維之也○上變爲無妄爲主者初所謂大亨以正天之命隨時之義又其一也故曰隨元亨利貞無咎】

蠱【錯綜】並隨

上下易漸

互【歸妹】

初六變【人畜】

九二變艮

九三變防

六四變鼎

六五變防

上九變升

蠱元亨利涉大川先甲三日後甲三日【蠱歸藏作蜀先後並去聲○其卦下防上艮以長女而惑少男故爲蠱蠱之文爲虫爲皿虫內蝕而器敗左傳風落山女惑男皆是物也大川互兌象利涉互震乘木舟虛像甲幹所藏互卦之震象卽爻所謂幹也月遲於日生於西震象出庚兌象見下乾象滿甲防象見辛艮象消丙坤象出乙故乾納甲震納庚離日坎月得乾坤之中故離納已坎納戊也三日內外皆三畫像○艮止於上尊者日益驕防伏於下卑者日益諂國家之蠱必由之欲治其蠱非干之健行不可而互體有震焉爲乾之長子乃乾元用九之始而亨者其健可救防之柔其行可救艮之止故幹多利涉大川而震亦利涉大川必以此震先之內三爻以治防後之外三爻以治艮也○胡氏寅曰先天甲在東離位逆數離震坤三位至艮順數離兌乾三位至防來氏曰後天艮防夾震於東言防先於甲艮後於甲

胡氏煦曰幹純陽防陰始艮陰識兩象皆自消幹出故借純乾始終之義並通】

蠱剛上而柔下防而止蠱【以卦體卦徳釋卦名剛謂艮柔謂防艮之剛自幹來而極於上防之柔自坤來而極於下上務茍安下務茍順此蠱之所以成也】蠱元亨而天下治也利涉大川往有事也先甲三日後甲三日終則有始天行也【蠱極壊矣何以言元亨言必得乾元之用九者以亨之而天下乃治也防艮無才何以能利涉惟此三陽往出於外乃成震體而有事也乾以震爲長子故幹之元亨惟震體之震得乾之知險故涉川之利震亦同之則先之於防後之於艮而旣壊者終復治者始惟此乾道以出震而行也朱氏震曰乾爲天震爲行明用震也】

山下有風蠱君子以振民育徳【山在上風在下風落山而蠱矣然風以掃其搗山以植其根除其舊卽以易其新君子法之先以振動者作之於前後以育養者成之於久振言民舊染之污未必皆善也育言徳維新之化久道乃成也或曰君子欲振民必先育己之徳亦通】

初六乾父之蠱有子考無咎厲終吉【父乾象蠱泰之初變故以干目之○在卦之初故先言救蠱之道幹初變成防再變成艮而乾日趨於消是父之蠱艮防蠱之也有子以干之而考乃無咎故必得震之厲始可並艮之終而吉今初爲防主一變成幹是父之蠱已乾矣震之所甚樂也幸之故於初許之】乾父之蠱意承考也【父在上子承之禮也今互震在上變幹在下子上父下能無厲乎然震之任事實以意承之是考亦將謂我有子也震始艮終皆乾子也震始吉故艮終亦吉】○九二幹母之蠱不可貞【坤爲母卦無坤變亦未之坤其曰母何也由乎防兌以命之也下體防互體兌順而加恱於父何能幹焉則以是幹母之蠱可也然而不可以爲幹蠱之正也幹之貞足以干事不可貞也復何干焉曰是防兌之貞也】幹母之蠱得中道也【以爲幹母則得中道矣防始之兌終之也特非所以干父也○卦用在三四五互震故於二別言之曰母於上別言之曰王侯見皆於父無與也】○九三乾父之蠱小有悔無大咎【九三互震之主卽乾父之主也而有悔何也動而之坎心有憂焉且以變而無震先所互之震也曰子之於父可若是急乎曰冇非實有也曰小有悔其心之小有之也如是則自無大咎也】○六四裕父之蠱往見吝【見變離象○上體本艮又互兌焉止而恱之以姑順其意則父之蠱不能幹之且裕之矣然互震以往有事者三四五之所同則四亦必往者也且變而離其吝於攺者且自見焉是終必幹之矣稍急則自有悔焉稍緩則自見吝焉乾父如是乎其難也孝子之志也】裕父之蠱往未得也【釋見吝之意往有事者互震之所同而可以裕其蠱乎但往未得如其志故自見爲吝也○互震三爲主而三不如五者三與五同功而異位三多凶五多功也四尢不如三者爻位皆柔並非互震之主也】○六五乾父之蠱用譽【用用三也五者卦之尊位父之居三與五同功至此互震之體成而父之蠱幹矣且此爻變爲重防用以申命行事焉往有事者至此先甲後甲者先庚後庚矣國人稱願然曰幸哉有子如此謂之君子之子是使其親爲君子也父子之名皆如風斯流也己】乾父用譽承以徳也【不惟承者徳並所幹者亦徳承考之意於是乎成矣】○上九不事王侯髙尙其事【上爻上卦之用卦之所以爲蠱由之且出互震之外見幹蠱者無所用之惟山林隠逸之士不事王侯則可如是止而不動髙尙其事耳○君也父也一也父之蠱當幹君之蠱獨不當幹乎然而有異焉子之於父無不事者則父之蠱無不當幹者臣之於君則有二焉委質之君臣居其位任其事鞠躬盡瘁以補其闕救其難幸而濟君之靈也不濟則以死繼之若未出則髙尙其事爲逸民焉可也】不事王侯志可則也【言非以不事爲髙尙必其志實可則耳孟子曰居仁由義大人之事備矣○其有事者其事可則其無事者其志可則孟子之守先待後上也次則淸足以矯俗使頑亷懦立焉若莊光不仕而東漢多尙名節未嘗非救蠱之一道也不然我無其志人奚則焉】臨錯遁

綜觀上下易萃互復

初九變師

九二變復

六三變泰

六四變【歸妹】

六五變節

上六變損

臨元亨利貞至於八月有凶【其卦下兌上坤京氏以爲丑月之卦也由復而長己爲見龍之在田故以君徳與之而名曰臨無妄於幹見陽始此於坤見陰終故皆以乾坤全徳與之而又言至於八月有凶者八月爲遁與臨相錯見坤陰之元亨利貞正以其從陽非貴其自用也孔子於臨遁皆言浸長則周正甚明或曰夏正八月爲觀亦臨之綜按周易無用夏正者或曰文王當是商正更不然夏建寅故首艮商建丑故首坤周建子故首幹夏誓明言怠棄三正三統三易由來舊矣吳氏紱曰復主陽故言七日臨主陰故言八月若占則歲月日通也以事之久暫分斷之】

臨剛浸而長【京氏十二辟卦自一陽以至六陽一陰以至六陰乃陰陽消息之大分故此卦主二陽然一陽初復見有剛焉此卦大體重震而反不見其剛者以兌體相從於無形也】說而順剛中而應大亨以正天之道也至於八月有凶消不久也【以卦徳卦體釋卦辭極言浸而長之妙剛之長也以說而陰皆順之內剛中而外自應之冥於無形化於無象有是元卽有是亨有是元亨卽有是利貞全體之幹已在是此固天道之必然也然陽至二而浸長則險至二而陽消亦不久矣又孰非天道之自然乎○剛中而應大亨以正與無同而此言天道無言天命者道有常命無常也】

澤上有地臨君子以教思無窮容保民無疆【地髙於澤上臨下者其形而澤之膏能達於地上內臨外者其气也君子之於民其教之思自內以達外日引於無窮不惟容之而且保之其教思之所及且普於無疆也朱子曰教思無窮者兌容保民無疆者坤也】

初九咸臨貞吉【無心之感曰咸咸之爲卦澤上通於山此澤在地之下而气有不上逹者乎蓋陽气脈復於初卽升於二而土膏其動矣故內卦之說其用在三而實此二陽之感而通也故初二皆曰咸臨○子曰臨觀之義或與或求陽實故有所與陰虛故有所求此卦內二爻之陽臨以徳道在於與外四爻之陰臨以位道在於求湯武於伊呂有君道焉上臨下也伊呂於湯武有師道焉記曰詔於天子無北面下臨上也是相臨之道也】咸臨貞吉志行正也【志之所行者非有私也○復見天地之心此之志卽天地之心也其志之行自有感通之妙故曰咸若曰彼邪我正必與二同力淩逼之則以行而不得爲正矣】○九二咸臨無不利【此正所謂剛浸而長者其浸長之气卽初復之气故曰鹹臨彖言元亨利貞而爻止於初言貞二言利者於復言亨則於臨己及利貞也貞者卽元之已亨而尙有含者存無不利則亨之至極而無不遂也知元亨利貞非判然四物而或舉其一或錯舉之皆有至義斯得之矣】咸臨無不利未順命也【防爲命未順命倒防象或曰未當作末元同易坤爲末上卦象○臨觀二卦陰求陽與其情本親但觀之九五風行地上其命之施於下者順臨之九二以卑劘尊其命之施於上者逆故必咸以臨之若地之膏潤於中潛逹而上乃無不利也或疑作末謂自此以上無不利亦通○蘇氏曰從而攻之陰則危矣而陽不能無損故但以咸臨之陽得其欲而陰亦免於危故無不利愚按曰咸臨者一與一求其感應妙於無心若如二人同心合力淩逼四陰之說則植黨以相攻我失其說而謂人其順我乎且古於臨従無訓淩逼者恐悞】○六三甘臨無攸利旣憂之無咎【三亦以陰求陽而在下卦則與二陽同體兌本以一陰恱二陽今有所求益加甘悅是過於卑而非道之正有何利乎然互震則有虩虩之心變幹又有夕惕之意則亦可以從陽而無咎矣】甘臨位不當也旣憂之咎不長也【剛浸長而以陰當其上其能當乎然憂之而變以從陽又何咎之有】○六四至臨無咎【至卽至哉坤元之至以坤之至順乾之大坤元與乾元合矣臨之所謂元於此可想也】至臨無咎位正當也【與初九之咸臨正相應初之貞者四亦貞焉】六五知臨大君之宜吉【陰暗陽明受陽之明則坤之知光大矣此眞大君之所宜也坤元並與乾元爲化矣臨之所謂元而亨於此可見也○四陰位故專以至言五陽位故並以大言大卽乾元之大以坤受乾而坤亦大故直以干之謂謂之也坤之六五曰黃裳對上干卦言則乾君而坤臣也泰之六五曰歸妹對下卦幹體言則小君也此直言大者剛浸而長也孟子曰五百年必有王者興其間必有名世者伊呂之生謂湯武也幹之見龍已在田矣飛龍在天不指顧間事乎故直以九五之謂謂之也故曰臨元亨利貞也】大君之宜行中之謂也【與九二之咸臨正相應所謂剛中而應者也二之無不利者五亦無不利焉】○上六惇臨吉無咎【變艮故惇○上變爲山其地益厚下澤上山山澤通气澤之气上行必至於此此初與二所以爲咸臨也坤之從乾至此乃成五之吉四之無咎上兼有之矣】惇臨之吉志在內也【上志內而初之志行正者果行矣坤一於從幹臨之所謂利貞者斯在也卽至八月又何凶乎】觀錯【大壯】

綜臨

上下易升

互剝

初六變益

六二變渙

六三變漸

六四變否

九五變剝

上九變比

觀盥而不薦有孚顒若【觀去聲凡訓示者放此其訓視者平聲不王肅作觀○其卦下坤上防京氏以爲酉月之卦也二陽在上四陰仰而觀之故爲觀八純之卦上爲宗廟大體重艮名曰門以水潔手曰盥上防潔齊互艮手盥象下坤虛但盥而無所薦象有孚謂五中實坤爲眾顒仰首貎四陰戴陽顒若象○自姤一陰長而至四四陽名大壯四陰不名小壯者於姤已示女壯之戒至此反有不忍言也故但就九五陽剛得位四陰在下仰而觀之名曰觀焉示尊陽卑陰之義也宗廟之中主祭者方盥手而猶未薦其誠敬之心孚於中而逹於外戴之者顒然瞻仰焉中庸曰詩云奏假無言時靡有爭是故君子不賞而民勸不怒而民威於鈇鉞然則君子際此陰盛之時其所以處之自有道矣夫豈有不修己以敬而與人爭彊弱者哉○王氏逹曰天气通乎目上動下靜故上風下坤爲觀地气通於口下動上止故下雷上艮爲頥】

大觀在上【以卦體釋卦名大陽也卦用在四而子先言五見惟陽在上故四陰觀之不欲以陰主陽也】順而防中正以觀天下觀盥而不薦有孚顒若下觀而化也【以卦徳卦體釋卦辭下之坤體固順承乎陽而上之防體又一以陰防入乎陽足四陰皆觀乎陽也而九五在上又實有中正之徳足以觀示乎人是以下皆觀之而無不化耳豈盡四陰之能哉】觀天之神道而四時不忒聖人神道設教而天下服矣【聖人下或增以字非○極言觀示之道天之神道謂防也風自天降春谷風生夏凱風長秋涼風收冬朔風閉風行而四時不忒凡坤地之物其生長斂藏無不順也夫聖人亦有神道焉上之風之下之從之五品遜三物興其向化在民其感孚在君也】

風行地上觀先王以省方觀民設教【風行地上隨其所被皆足以化其舊而使之日遷先王巡守四嶽先使太師陳詩以觀民風之貞滛奢儉而各設之教以各去其舊染之污而一歸於正故曰潔齊而相見也朱子曰省方以觀民設教以爲觀】

初六童觀小人無咎君子吝【卦體重艮艮少男而初尢在下童象張氏浚曰本體幹而變體坤故爻皆有兩象

○陰柔則昧在下又逺茍能觀上之法而奉順不逺亦已可矣若君子則不但當如此也】初六童觀小人道也【小人之道君子之羞】○六二闚觀女貞【女上或增利字非○觀於門隙曰闚坤闕戶重艮爲門闕在門下闚象二與初同而初陽位故言童二陰位故言女○二𨿽與五正應而正互皆坤重體又艮靜而且止女而不婦故於五僅闚之女子而於道略有所闚亦已可矣若丈夫則不但當如此也】闚觀女貞亦可醜也【亦者防上爻而言女子之貞丈夫之醜】○六三觀我生進【坤爲地爲子母生象防以乾索坤而得故亦爲生防爲進○以卦之用在四陰𨿽當觀於陽而三隔於五而近於四五之所以生民者若制產以養民之身立法以養民之徳必賴四以申命焉則三但觀我坤眾之生於四其政教之或進或退則君徳之崇替可知而三之宜進宜退亦於是可卜也○鄒徳溥曰觀我生自觀也自覺之不暇而能覺人乎蓋漆雕開吾斯能信之意按鄒說甚粹特於下觀而化不浹】觀我生進未失道也【進退無似乎失徳而觀朝政之進以爲進退則亦未失蓋君子進徳修業固欲及時而時止則止時行則行道固然也三居坤眾之上而未近君則亦士君子之可就可去者故道如此】○六四觀國之光利用賔於王【四亦以陰觀於五而已在上體則以出而仕又與五最近則天子之徳暉與其聲明文物之盛皆得觀之如鄕舉三物有賔興之典諸侯朝聘有賓客之儀其用之皆利也】觀國之光尙賔也【五中正以觀天下故於以賔禮來者皆尊尙之明所以利用之故不然防敬無實君子豈可虛拘哉】○九五觀我生君子無咎【此正中正以觀天下者王者以天下爲一家天下之生皆我之生也饑溺由已有罪於予萬物一體君子之心固如是其無間也】觀我生觀民也【民生皆厚我乃無愧於爲君民徳皆正我乃無愧於爲師日觀之而志殷然日觀之而志更惕然也曰民生之未遂也於我何哉○吳氏紱曰言所以觀我生者以我乃觀示乎民者也必爲君子乃無咎耳】○上九觀其生君子無咎【上九無位民之生非我所能爲也而亦必觀之萬物一體之心不以得位親不以無位疎也】觀其生志未平也【民生未厚我卹之歟卹無權也民性未復我覺之歟覺難徧也然而萬物一體之心戚戚乎其未有寧也君子之志固如是也嗚呼孔孟而後拘此志者誰哉○吳氏謂此君子指九五若四皓嚴子陵生當盛世亦爲人所窮若生不逢君子在上亦恐不相容故曰志未平未知是否】

噬嗑錯升

綜賁

上下易丰

互蹇初九變晉

六三變暌

六三變離

九四變頤

六五變【無】

上九變震

噬嗑亨利用獄【其卦下震上離亦自泰否來但隨蠱猶陰陽相從至再變而陽爲所問分而爲三必噬去其間者而從三陽乃得合故名之曰噬嗑噬之而合則亨矣凡獄之事皆治情理之不合者而使合也】

頤中有物曰噬嗑【文王立名未有先有頤而後有噬嗑而孔子卽頤以明之此象中之象也頤象上下合而中虛此有一陽梗於中若口中有噬必噬之乃合也】噬嗑而亨剛柔分動而明雷電合而章柔得中而上行𨿽不當位利用獄也【以卦體卦徳卦象卦用釋卦辭頤中有物梗之何以能亨噬之而合乃亨蓋此卦自乾坤之合來分幹之初剛以合坤而爲震之動分坤之中柔以合干而爲離之明其徳之動足以斷之明足以照之明動相合以爲用如雷電之象之合而章者然𨿽震之動得其正而離之明以柔居尊不當其位然五爲上卦之中而電亦雷之是卽震之用之上行其明正以先其斷故𨿽不當位而以用獄則利也○凡離在上卦而下卦爲坤防兌則曰柔進而上行以下體之陰得上達而居尊也今震陽卦故不言柔進特震之用得上行耳】

電雷噬嗑先王以明罰敕法【石經唐祚本俱作電雷宋本乃作雷電悞敕今作敕○敕正也凡雷之電必先之幾刑之斷明必先之明罰法電之光敕法法雷之震○錢氏一本曰丰卦震在明前故致刑此明在震先故但敕法但豫戒之使知所懼而自止耳】

初九屨校滅趾無咎【屨著之也校械也在頸曰枷在手曰桎在足曰梏趾陸作止震行而互艮當其前止足不行象互坎爲律用刑象○此爻下卦之用今以四爻互艮欲止之使不得行罪在艮也而初以剛當艮之下故卽用梏械艮之足而滅其趾如其罪以罪之艮去而不合者可合而無咎矣】屨校滅趾止不行也【劉文龍云古本不行上有止字○治艮使足不行者之罪○按噬之所以能嗑全賴震之動與離之明而中爲之梗者有四焉互艮之止以尼震之動使不行互坎之水以傷離之火使不明是終不得合矣故卦之全用在治四也但四與初上本同幹體治之以道豈終不合乎得四而噬者嗑矣程朱據繋傳訓不行爲使不進於惡則上爻聰不明可訓使不明於惡乎蓋繋傳只就初與上言見止人之惡於初爲力猶易及人之惡旣成則不可挽矣且阻人之行其惡小傷人之明其惡大耳不可謂初上受刑也】○六二噬膚滅鼻無咎【中四爻以四爲骨離火曝之二柔逺四則無骨逺離則木曝膚象麻衣易艮爲鼻○子曰噬嗑食也故下皆以食言中四爻皆頤中所噬之物初動最急而二最柔故噬之而上壅其鼻若滅者然如是則初與四不甚隔矣故可以無咎也○按無咎謂噬之者無咎非所噬之物無咎也】噬膚滅鼻乘剛也【言所乘之剛其動也急故至於上滅其鼻】○六三噬臘肉遇毒小吝無咎【臘肉之暴一日者三亦柔而近離暴之稍幹臘象毒害也變兌毀折害於齒牙○噬之稍難然亦不過齒牙之搰幹已筮之終必得合𨿽小吝無大咎也】噬臘遇毒位不當也【上不當離之明故視之未審下不當震之動故齧之稍難】○九四噬幹胏得金矢利【句】艱貞吉【胏說文作揚雄作肋荀董作脯吉上石經有大字○胏肉帶骨者四陽剛胏象又入離體暵之故幹金矢互坎象乾爲金而坎得其中直也○卦之難噬莫過此爻以上互坎傷離之明下互艮傷震之動也然卦之三陽本同幹體而此得幹之中直初上欲合之豈終梗乎其利也固幹之通也但居互坎之中必艱以處之乃正而吉耳】艱貞吉未光也【今本上有利字石經諸本無吉上石經有大字○以互坎傷離明故未光而貞吉者噬之之力在震此已合初也】○六五噬幹肉得黃金貞厲無咎【五亦柔肉入離最深暵之極乾乾肉象離以乾索坤而得中乾金坤黃黃金象噬難於胏易於臘故但厲而不至於艱而此爻爲明之主則以明濟動正所謂雷電合而章者故𨿽厲而無咎也】貞厲無咎得當也【柔得中而上行𨿽不當位然與震之動得當矣】○上九何校滅耳凶【離爲日爲明坎爲耳爲聰互坎水傷離明以聰不明象○以四互坎而傷其明罪在坎也而上以剛居互坎之上故卽用枷械坎之頸而防其耳推罪之所由以罪之但初無咎而此凶者去其止我足卽可行惡易除也若以水防火目喪其明卽治傷目者之罪明可復乎故其惡難解】何校滅耳聰不明也【聰楊云古本皆作聼○以心動於聰故目不明故治耳使目不明之罪○凡卦震離多言獄以離明震威故也無反治明動之罪者譬之食焉上下爲頤中四爻爲膚爲臘爲幹肉則頤中之物也舊說以初上爲被刑之人中四爻爲用刑之人是以不明不動者治明動以頤中之物噬嗑也於爻卦相反矣】

賁錯困

綜【噬嗑】

上下易旅

互解

初九變艮

六二變【大有】

九三變頤六四變離

六五變【家人】

上九變【明夷】

賁亨小【句】利有攸往【郭京云小當作不非○小艮少男象○其卦下離上艮有離之明故爲亨歸艮之止故爲小也往謂外卦利有攸往明當以離從艮也○噬嗑兩用震動居多賁之兩用艮止爲重】賁亨柔來而文剛故亨分剛上而文柔故小【句】利有攸往天文也文明以止人文也觀乎天文以察時變觀乎人文以化成天下【郭京雲天文上當有剛柔文錯句以意增非是○以卦徳卦用釋卦辭言賁之文亨矣而曰小何蓋內卦乾索諸坤而坤以在中之美來文其剛故亨外卦坤索諸乾而乾僅分其上之剛以文其柔故小也然所謂利冇攸往者正在此剛之上蓋上乃天位此上而爲天之文豈不利乎夫天不動而變是天之文文以止也則人之文不徒亨以文而亨以止可知己觀乎天之文以察其變知惟時各有所止故變觀乎人之文而思化所由成知惟明必有所止乃成不然時無所止則寒暑無節而何以變文無所止則繁文日盛實意寢亡而何以成哉故上之白賁乃天道自然之則其小也正其所以亨也而利有攸往者當以離之明就艮之止可知己】

山下有火賁君子以明庶政無敢折獄【此用上卦而言噬嗑綜之爲賁離明在下照不及逺則庶政之小猶可明而罰未必明矣震反爲艮則止而不動法之不敕而何敢折獄哉】初九賁其趾捨車而徒【古本趾作止車作輿○卦以艮爲主而初爻之變卽艮艮卦取象人身初最下趾象互坎爲車未入互體捨象○初與四應四爲卿位時方尙文故以互坎之車相迎然卿乘之分也初素履之士其敢乘乎故寧捨之不敢往也卦以止爲義故初卽以捨車言之】捨車而徒義弗乘也【天下莫辱於非義卽莫榮於義以義弗乘其趾賁矣○離文有色艮止無色文欲其止故子曰賁無色也上以白爲賁故初化之卽以質爲賁】六二賁其須【須古須字須離象黃氏曰離蔵爲心竅爲日文爲須上四爻互頤二附其下冇須象且因上卦噬嗑而言○須者五官之文采而終歸於白是能以離之文就艮之止者也】賁其須與上興也【興動也互震象○頤之能動在頦頦動則須從而動二爲明主上爲止主二欲以明就上之止不能無賴於三必三動而上而後二乃因之以興旣與上興則亦以白爲賁矣】○九三賁如濡如永貞吉【三離體故賁互坎體故濡○二本以柔來文剛而成離今四復以柔來且互離而成坎夫文明以止欲其不過於文若以水防火則舉離之文盡喪之而亦無以就艮之止而成賁矣故戒以永貞乃吉見不可易動而喪坤之中徳也】永貞之吉終莫之陵也【陵艮象○火在山下亦能蔓延而及於山上若以水防火則山髙水卑艮得以陵之矣惟永貞其離之體則以明就止而艮終莫之陵也艮成終故下多以終言之】○六四賁如皤如白馬翰如匪寇昏媾【皤鄭陸作燔取近雜象荀作波取互坎象皆非○四變重離似彌文矣然上爲卦主故首皤如互坎爲馬亟心互震爲馬作足鳥飛曰翰言馬如鳥之疾也寇互坎象昏媾指初○初守其素履而四盛車服以迎之初寧捨車而徒矣四以上之白爲賁惟求自防不復飾以誇於人於是其首則皤如卽所乘之馬亦白而翰如於是初不以爲寇以爲昏媾而相從也】六四當位疑也匪寇昏媾終無尢也【四爲卿位則人疑其貴互坎爲寇則人疑其行且互坎又互震其車馬之多人更疑其飾其所當之位無一不可疑者此初之所以寧捨車而徒也而終以白賁成昏媾焉故取信於人在質不在文也】○六五賁於丘園束帛戔戔吝終吉【戔子夏作殘鄭作翦○邱艮象自四以上周而園之後艮山前臨坎水中互震木園象坤爲帛二四五坤體三中翦之戔象○上爲止主二欲以明應之而位不相當因三以與上興一法也而畏三之濡如又先往於五至於山下之園借五以通於上束帛以將意而翦之又翦極其短小似乎甚吝不知上方務實茍一侈其有餘反無以自達則此之似於吝者正其所以終吉也】六五之吉有喜也【上心喜二之儉】○上九白賁無咎【世道日趨於衰而徒尙文此正文之衰非文之盛也上九成卦之主以白爲賁斯文明以止矣】白賁無咎上得志也【反本務實上之志也二爲文明之主而與上興其相見者且以束帛之戔戔兩用之志合矣至於初捨車二永貞四白馬無不以白爲賁焉而文明以止之化成矣上之志不大得哉○蓋予讀易而知周之非尙文也周公制禮之宗而其繋賁不稱文之盛而曰白賁無咎豈尙文哉周之尙文乃因乎時會之不得不然而文勝之公早心憂之矣子曰禮與其奢也寧儉仲尼之心卽公之心也】剝錯夬

綜復

上下易謙

互坤

初九變頤

六二變防

六三變艮

六四變晉

六五變觀

上九變坤

剝不利有攸往【其卦上坤下艮京氏以爲戌月之卦也陰極盛矣一陽往於外而居眾陰之上復何利乎然其徳爲止其止者正其不利有攸往之道也】

剝剝也柔變剛也【以卦體釋卦名柔謂坤剛謂艮艮上猶乾之上體卦之所以名剝者以柔剝剛之故然剛不見其剝我也始之遇也若相親焉漸相變也若無迹焉先探剛之欲以順之繼中剛之隠以蠱之徐挾剛之以張之遂移剛之柄以奪之而起視天下已一柔之世矣○夬於柔言決其道公而明利於剛言變其情曲而隠】不利有攸往小人長也順而止之觀象也君子尙消息盈虛天行也【以卦用卦徳釋卦辭卦以上一爻爲用君子小人不容並立小人長君子自無所往矣然非小人能不利於君子而君子自不利也君子觀於剝之景象自順其當止之道而止蓋消息盈虛皆天道之自然君子之止正君子之順天而行身之止卽道之行也○復之順以動其道深故曰見心剝之順而止其道顯故曰觀象張氏浚曰敬修厥徳不與力爭以待其後君子之幾也伯夷待淸箕子徉狂似之】

山附於地剝上以厚下安宅【艮爲門爲居宅象○山至髙也附於地而安君至尊也附於民而安言上者對下之稱下之民安則上之宅自安矣】

初六剝牀以足蔑貞凶【艮象蔑從苜従戌日至於戌則昏昧無見而人寢於牀故因以取象初最下足象○國之有民如牀之有足而剝民以自奉者不知若寢而剝其牀之足者然然剝窮上反下初正貞下起元之地貞不可防而小人自蔑之而不見也故凶】剝牀以足以防下也【以下釋足防釋剝下者上之基足旣防矣寢其上者能勿顚乎而小人不知以爲吾防者下也】○六二剝牀以辦蔑貞凶【辦朱子作辧○辦鄭云簀也崔燝云牀梐進而上矣○國之有賢若牀之有簀而賊賢以自專者不知若寢而剝其牀之簀者然】剝牀以辦未有與也【國之賢足以任事而人借以安剝之而何依乎而小人猶不知以爲未有與於我也程子謂陽無所與故爲陰所剝朱子謂陰尙無與猶未至太盛似抝】○六三剝之無咎【五陰皆剝陽而三與上應是剝之中獨與陽無二心也】剝之無咎失上下也【上下謂四陰見非與陰爲無咎乃與陽爲無咎也】○六四剝牀以膚凶【膚京房作簠○自足而辧而再上之則及膚矣孰以之卽此以足以辦者以之也不言蔑貞卽覺之亦無及矣】剝以膚切近災也【災葉將侯切○前以爲防者下也我未有與也至此亦知災之切近矣然而已無柰何矣○大凢小人之剝君子以爲害君子也至君子盡而天人怒小人之存者幾何】○六五貫魚以宮人寵無不利【防爲魚爲繩貫魚象防長女以宮人像五變成防且自觀來○貫魚魚行前後相隨也後夫人進禦於君望前先卑後尊望後先尊後卑其序若魚之貫也五有中徳而變防故望之言此居羣陰之上果能率羣陰以戴陽則亦可無不利矣○愚按君子知幾於姤言勿用愼其始也長而至二己莫之勝脫矣故以能遁爲羙焉乃至三而否但曰包羞至四而觀且曰利賔至五而剝猶曰貫魚者天包乎地陰包乎陽君子包乎小人使順其性由其道而不爲惡焉故記曰以定晏陰之所成有以定之而陰晏晏未嘗不足以成終也非天地爲心而造化在手其孰能之程子曰剝及君位其凶可知不言剝而別設一義以開小人遷善之門也】以宮人寵終無尢也【終艮象○無尢卽無不利之意言終以重許之五陰所以成剝而三應之五近之則猶有望爾也艮止也陰能知止亦不剝陽矣】○上九碩果不食君子得輿小人剝廬【得京作徳○幹爲木果艮爲果蓏言碩果見非艮之蓏而幹之大也乾蓋坤與輿坤象艮爲門闕廬艮象○陰之剝陽幾於將盡而幹上爲宗廟不變如碩果之畱於樹杪而不食者然子曰剝爛也復反也果爛於上則核反墜於地而仁復生此艮之成終卽成始乃貞下起元之會也人爲碩果之君子則下之坤眾仰而戴之是爲得輿爲剝陽之小人則自失所庇而剝其廬矣天無不覆廬以自藏小人袛自剝其廬元無害於君子而君子仁覆天下於小人仍未嘗不覆之也○黃端伯曰剝従幹來正不動之主爻萬物以天爲廬君子民之天也鄒徳曰碩果不食幸其不盡剝也曰君子得與令無以剝阻也曰小人剝廬儆之使無自剝也】君子得輿民所載也小人剝廬終不可害也【李文貞曰害今文作用乃字之訛以韻葉之良是○天視自我民視天聼自我民聼民之所戴卽天之所相疇能剝焉若小人祗自剝其廬而已在君子終不可害也以明碩果之所以不食】

復錯姤

綜剝

上下易豫

互坤

初九變坤

六二變臨

六三變【明夷】

六四變震

六五變屯

上六變頤

復亨出入無疾朋來無咎反復其道七日來復利有攸往【復古作�又加○従天與日月之行防意○其卦下震上坤自坤初變京氏以爲子月之卦也剝窮上反下故爲復復卽貞下起元之初故旣復卽亨矣陽之初復若自外入而爲主於內又將自內而出其出入皆無疾也五陰非朋而皆將反爲陽則爲吾朋而來者自無二心矣蓋天運循環無往不復自陰生午中歷未至亥而成坤與乾相反至此陽生於中而幹乃復來所歷者凢七支此陰六陽六疊運之常而剝之不利有攸往者仍利有攸住矣言日不言月據陽言之】

復亨剛反動而以順行是以出入無疾朋來無咎【以卦用卦徳釋卦辭初爲卦主一陽初反似乎未亨而剛旣來反則此卽乾元之始而亨者也君子當剝之時宜止而止其止也順而止當復之時宜動而動其動也以順行蓋初乃幹用其九於坤故並能以坤行也內能用其動是以出入無疾外並能以坤行是以朋來無咎】反復其道七日來復天行也利有攸住剛長也復其見天地之心乎【陽極而姤亦天之行由姤而遁而否而觀亦陰之長然非天地之心也天地以生物爲心積陰之下其心幾不可見至此乃復見之○亥月純陰天心未嘗防息但元藏於貞無端倪可見一亨之後萬物生天地之元散在萬物而心又不可見故邵子曰冬至子之半天心無攺移一陽初動處萬物未生時是天心之可見莫若斯時也聖人之心無惡但靜極時亦無善可見動然後見善之端眾人日逐於欲必到靜了紛擾都除然後初動處略見善之端倪蓋此復處已屬亨之初界聖人正要人於此認出元之本體來朱子曰善陽惡陰動陽陰靜二者各不同須推教仔細】雷在地中復先王以至日閉闗商旅不行後不省方【商旅坤眾象不行震在內象後陽自幹來象不省方未涉於坤象○雷者陽動而震子月雷在地中人不及聞寅月

及地面雉先聞之夘月出地上人乃聞也至曰陽始至之日○

○陽反固可以出入無疾然必安以養之乃固其生生之本也周正建子歳二月乃東巡守故曰後不省方若虞夏則是月北巡守月令言安行以待陰陽之所定與此義同○或問善端初萌須莊敬持養然後能大朱子曰然】

初九不逺復無禔悔元吉【禔九家作防或作多王弼作袛朱子作只今従王肅○亥之末陽甫盡消於上子之初陽則已復於下是其復固不逺也於斯時也無所謂福無所謂悔渾然一干元之始而已故吉○彖言亨據全勢言駸駸乎其爲全幹也爻於初言元指其所以亨於此猶可識元也】不逺之復以修身也【夫子乃以人事言之元仁也仁也者人也卽此身而修者在有不善未嘗不知知之未嘗復行其克己者其由己者也如是何逺之有若實有不善而後攺之其爲復也逺矣夫】○六二休復吉【人依木以息曰休震初木象○二三本坤體初自幹來而二遂依之以復動而以順行者二首受之矣故吉】休復之吉以下仁也【自干言之謂之元自人言之謂之仁仁者生生之理初仁而二依之則以下之仁爲仁矣子貢問爲仁子曰友其士之仁者其諸二之休復矣】○六三頻復厲無咎【頻古作嚬

鄭作卑

○居動體之上故易失然知卽攺未嘗吝也頻失故危頻復故無咎】頻復之厲義無咎也【二之休復好仁者無以尙之義不待言也三之頻復去不仁以爲仁義乃可見矣然義卽仁之決以下仁之心同也𨿽厲何咎寔其厲正以勉其復】○六四中行獨復【四與初應其變亦震是與陰同行而其中獨先復也】中行獨復以從道也【震大塗道象變震従之○道者泛舉之名不若仁義之切實蓋上三爻同震體而此已入坤體中也然能従道則亦篤志而力行矣○此綜剝六三剝羣陰皆剝陽故三失上下此羣陰皆欲従陽故爻𨿽曰獨而彖統言朋胡氏曰不逺復顏子也休復稍有待焉曽子也頻復日月至焉防夏之屬若在眾人中而毅然向道則七十子皆是也】○六五惇復無悔【惇厚者坤之徳木訥近仁故可無悔】惇復無悔中以自考也【卦以初爲主二三同體四則應之五甚逺矣然得坤之中有是惇厚之質故能以不逺復者自考其諸私淑人者與○見天心自見也中自考取諸人以自審也故不逺復無形惇復有象】○上六迷復凶有災用行師終有大敗以其國君凶至於十年不克徵【災鄭作載○坤爲迷四變震故能復上變艮止而不遷故不復災自外至自內生本迷象加止災象帥坤眾以艮防子故大敗國君謂初復而不終以凶象十年坤數之極○剝之上存爲碩果復之上畱爲陰慝克己之道如用師然私欲不至於淨盡卽天理不能以流行而天君不泰是以其國君凶矣功敗於垂成行隳於末路任重道逺死而後已君子不敢以一息安一念墮凡以此也】迷復之之凶反君道也【君道卽乾道也剝反爲復復反爲姤而女壯矣】

無錯升綜【大

上畜

下】易【大壯】

互漸

初九變否

六二變履

六三變【同人】九四變益

九五變【噬嗑】

上九變隨

無妄元亨利貞其匪正有不利有攸往【無妄歸藏作母亡史記作無望○其卦下震上干震得乾之最初必無所雜故名無妄於幹見陽始與臨相對故卽以干之元亨利貞全與之言必如天徳之初乃至正而往亦吉不然一有所雜則匪正而自內生凢有所往皆不利矣此卦以初爲主○無妄之綜爲大畜皆幹也而有異者幹之在上乃理之本然則率其理以動而自無妄大畜幹在下已雜乎形气之偏故必治其剛乃得無咎此形上形下之別也大壯亦乾震而乾在下故但曰利貞而已若錯而爲升則往之意多】無妄剛自外來而爲主乎內動而健剛中而應大亨以正天之命也其匪正有不利有攸往無妄之往何之矣天命不祐行矣哉【郭京作動而愈健○以卦用卦徳釋卦辭凢震坎艮之剛皆自幹來今全幹在上而初陽爲震主是剛自外來而爲主於內也由是動之而動者純乎天徳之健則我之行卽天行也我得幹之剛中而物來順應後天奉時者亦先天弗違凢此皆天之命也如是則誠無妄而元亨利貞矣不然往而雜以互艮之止則失無妄之動雜以互防之入則失無妄之健以往成妄又何往哉○剛自外來便是說天命爲主於內便是說性動而健便是說率性之道剛中而應便是說參贊位育天人相與盡此數言】

天下雷行物與無妄先王以茂對時育萬物【郭京無萬字○朱子曰天下雷行震動生萬物各正其性命是物物而與之以無妄也愚按雷者天之號令是雷卽天命也在天爲元行之卽亨物與卽利貞矣先王對此渾然之心一觸卽動其暢茂者自不能己舉萬物而爲之裁成輔相使各遂其性命聖人之元亨利貞與天何間焉】初九無妄往吉【初九正剛自外來而爲主於內者其剛也全乎幹之體其動也亦卽幹之用如是而往所謂動而健也何不利哉】無妄之往得志也【動與天合物必順之故志得也所謂剛中而應亦卽於初決之初爲卦主未入互體純一無妄故卦之羙悉得焉】○六二不耕獲不菑畬則利有攸往【陸作不耕而獲不菑而畬○禮記引之作不耕獲不菑畬凶疑末有凶字今文脫耳○田一歲曰菑二嵗曰畬震於稼爲反生上四爻互益有耒耨象互艮止之故不耕不菑○此下入互體皆所謂無妄之往匪正有者也爲善乃能福如必耕乃獲必菑乃畬而天下容有無妄之福或人耕而我安享其獲人菑而我安享其畬𨿽初非有希望之心而究以不耕不菑得之若以事言則利有攸往矣而以理論正無妄之往天命不祐者也我可見利而往哉】不耕獲未富也【言未有此富之理欲人思而處之也茍一思之則知匪正有矣○程子謂耕菑爲首造其事獲畬爲因成其事首造其事卽人心所爲乃妄也聖人因事不造事朱子謂不耕不菑無所期於前不獲不畬無所計於後愚謂開天創物孰非聖人安見聖人不造事君子盡人事以待天故幹卽言進徳修業坤卽言學聚問辧農夫之耕獲菑畬猶君子徳業學問乃其分之所當自盡可謂有事卽妄乎玩本文明有一則字禮記引之明有一凶字且以下無妄之菑對看則文義自明不煩深求而曲說矣】○六三無妄之災或系之牛行人之得邑人之災【或系皆互防象牛本坤象亦變離象行人震大塗象○爲不善乃當受災如竊攘乃當詰捕而天下容有無妄之災或有系牛於邑爲行道之人所得而居者反遭詰捕之憂也○六爻皆非有妄而二三兩陰爻則不能自主故自外來者或妄也二中故有意外之福三不中故有意外之災】行人得牛邑人災也【行人有無妄之斯邑人有無妄之災事勢使然不足怪也○子於無妄之福言未有此理其辭疑於無妄之災言固有此事其辭安然則君子於無妄之福必謝之而於無妄之災但願受之而已】○九四可貞無咎【初爲無之主乃得幹之初爻此爻其本體也成始成終俱系於此故可貞而與諸陽爲無咎○二不言無妄其則利卽妄也四不言無妄其可貞卽無妄也】可貞無咎固有之也【震得乹初以爲無妄則此無妄乃其固有不待言也】○九五無妄之疾勿藥有喜【互防風艮拘風滛末

疾象防艸艮石鍼砭雜施象○五爲幹中最無妄者也無妄則無疾矣而以互防得疑疾焉

於是藥之者紛至或曰餌之或曰砭之惟五以本體之健知已無疾而勿藥焉乃不至以無疾而生疾也】無妄之藥不可試也【旣以無妄而復藥之則藥乃妄而生疾矣故不可嘗試也】○上九無妄行有無攸利【上九非有也而與三相應三有無妄之災斯上有無妄之其行不必匪正而亦已無所利矣】無妄之行窮之災也【特以事窮極而不可行所謂亢龍有悔與時偕極也○程子謂無妄之極而復行之則過於理過於理卽妄矣故災愚謂無妄之至則至誠也至誠自無息子曰天行健君子以自彊不息未有因而息其無妄者大約此卦言天命之正有定而所遇多不可知有無妄之福有無妄之災無妄之疾無妄之福一而災疾三故子曰無妄災也君子亦求無妄而已矣視災之外至皆於我無傷則不震不驚性自我定命自我立也】

大畜錯萃綜【無

上妄

下】易遁

互【歸妹】

初九變蠱

九二變賁

九三變損

六四變【大有】

六五變【小畜】

上九變泰

大畜利貞不家食吉利涉大川【大畜歸藏作古作蓄○其卦下乾上艮大謂艮艮二陰一陽而曰大者艮以一陽爲主也防之畜幹養之實以止之艮之畜乾止之寔以養之陰陽之性情公私之異也艮爲門家象食謂食於幹

幹知險利涉象○艮以陽畜幹其所畜乃大也艮以正道畜幹而幹受其畜故利貞艮於是受幹之養成幹之徳至與俱進而涉險亦無所難則其止之正養徳以待時故子曰大畜時也○小畜者男女之私大畜者君臣之義故小畜之幹以不受畜爲賢大畜之幹以能受畜爲正小畜之上防以與陽並進爲厲大畜之艮以與陽同進爲亨也】

大畜剛健篤實輝光日新其徳【卦體似離有輝光○以卦徳卦用釋卦名義○幹固剛健而居下體不無气質之偏而艮以篤寔止之馴其躁急之性而養以純粹之功於是篤實之至輝光焉而大明終始之徳且日進無彊矣畜之大如此】剛上而尙賢能止健大正也不家食吉養賢也利涉大川應乎天也【以卦體卦徳釋卦辭艮本得乾之一陽以居土而幹反以全體下之是能尊賢之正幹鋭於進而艮以篤寔止之是得格君之正上下皆大正也乾尙艮之賢故養之而艮以不家食爲吉者惟幹之能養賢故也艮止乾之健故幹徳愈純而幹以涉大川爲利者惟艮之應乎天故也上下相資而尢以艮爲主】

天在山中大畜君子以多識前言往行以畜其徳【識音志行去聲○天至大山至小而山所畜之气寧非天大生之气乎君子以一身立前古後今之間亦小矣而古人之嘉言善行兼收並取以養其徳亦猶是也山藏天之气而興雲出雨亦能爲功於天君子収古今之美而刪定贊修亦能爲功於古人臣受君之養而先後左右亦能爲功於君】

初九有厲利己【內三爻皆以健爲艮所止者以在卦初故先言止健大正之道一有一無謂之有曰有原不必有也幹徳方潛未見其厲然剛而未學亦安保其無豫謀己之正其利也】有厲利已不犯災也【有而已之則己犯矣故曰良醫治於未病】○九二輿說輹【輿古或作舉說脫通○輹輿底當軸之上一曰伏兔不行則脫之三以上互震輹象二互兌毀折脫象○二幹之中爲健爲主爲艮所畜卽自脫其輹而不進是眞能尙賢者也】輿說輹中無尢也【中徳如是本自無尢而且能受畜如此不大正乎】○九三良馬逐利【句】艱貞【句】曰閒輿衛利有攸往【曰鄭作日○幹爲馬互震馬相逐象凡車上戈防殳矛列兩旁四五兩陰象盾在前上一陽象○乾馬震馬相逐而行固爲利矣然必知其險乃貞故艮止而告之使閒其輿車必攻馬必同閒其衛器必精傋必具乃與俱進而利往也鄭作日亦通】利有攸往上合志也【上爲止主其止之者志在成其徳老其才而後進而大有爲耳三與合志故知艱而閒輿衛也利有攸往騁於天衢矣】○六四童牛之牿元吉【童廣倉作犝說文作僮牿九家說文俱作告陸作角○初健防童牛象牿施於牛角以止觸者艮於持震木加牛前牿象○外三爻皆止幹之健者初童牛而艮牿之是能制於木而不犯災矣養幹之元徳豈不吉乎】六四元吉有喜也【順而止之不見其失但見可喜而已所謂禁於未之謂豫也】○六五豶豕之牙吉【牙鄭氏曰互通一作枑○二變離互坎伏坎皆豕象豶小豕奔走�水火相激故小豕善奔埤雅曰牙以罥足蓋郎苴也以木交互爲之圈豚於內○二豶豕而艮枑之不使其奔而奔而不逺久之卽馴擾而不奔矣此其失防見故𨿽不若童牛之元而無可尢者亦告也】六五之吉有慶也【寛而有容使自馴擾以視止初初則易而二稍難然其無尢更爲大慶若倍於四之有喜也】○上九何天之衢亨【何梁武帝作荷程子謂何字衍按靈光賦荷天衢以元亨是古皆作荷而亨上且有元字矣○乾天象上天位互震大塗天衢象○艮所畜者幹原以上成君徳而收天下之才濟天下之事置天下於平康爲己任今蓄極而大通若負天徳之君以躋天位不惟盡艮道之利貞而直乾道之元亨所從出也其爲畜也不誠大哉孟子曰伊尹聖之任者也若伊尹於太甲可謂荷天之衢矣】何天之衢道大行也【郭京衢下有亨字程子作天之衢亨○荷天之衢非以身荷而以道荷也能使其君爲堯舜之君自能以其世爲堯舜之世君徳大成斯道大行矣此幹之所爲利有攸往而艮之所爲應乎天也】

頣錯【大過】

綜【旡

上

下】易【小過】

互坤

初九變剝

六二變損

六三變賁六四變【噬嗑】

六五變益

上九變復

頤貞吉觀頤自求口實【觀去聲下觀頤口同余平聲○其卦下震上艮卦之象外實內虛卦之用上止下動似人之口故謂之頤凢養之道必正乃吉觀頤示人以養之道謂上下二陽自求口實則求養於人謂中四陰要其以正爲吉則皆同也】

頤貞吉養正則吉也觀頤觀其所養也自求口實觀其自養也天地養萬物聖人養賢以及萬民頤之時大矣哉【以卦用釋卦辭卦之用在上下二陽天上地初聖上賢初萬物萬民則中四爻也言養以得正爲吉則觀頤者當示人以養道之正自求口實者當觀其正以自養也夫天施地生皆以養萬物而究之養物者地天不屍其功聖人在上其施如天要必先養賢而後有以及民賢之養卽君之養君原不必親其事也此其先後之間時之所闗甚大不可不審也】

山下有雷頤君子以愼言語節飲食【養人之物非雷以動之則物之生無以自逹而非艮之止則物亦無以自成而不足以相養矣君子觀之知養徳必有資於言語而養身必有資於飲食皆以動爲功而動而不知止則言之失食之害亦多矣故必愼之節之也諺曰禍從口出病從口入】○初九捨爾靈觀我朵頤凶【朵京作瑞俗作朶○離爲此卦大體似離而中尢虛靈象爾指二四我初自我也朵食而頤動之貎震象○初九賢者聖人養之將以及民故初受上之養而其頤朶然眾人知上之養之將以及我也故求養者皆來觀之然初以養道示人不惟養其身且養其徳則語之曰人固有不求於人而自足者爾之中虛乃爾之靈所當自觀者也乃捨之而來觀我之朵頤不亦凶乎初之以養道示人如此則得正而吉可知】觀我朵頤亦不足貴也【非必果有凶禍也但飲食之人志在求食亦不足貴耳賢者以此示人意良厚矣】○六二顚頤拂經【句】於防頤徵凶【顚倒也指初邱髙也指上艮象○萬民皆待養於君則求養於上亦經常之理然君養賢以及民養民之任初旣受之則二顚而求養於初𨿽拂於經必得養也若仰而求養於上則相隔甚逺必無以得養而凶矣○劉文龍曰求養於初資以養徳求養於上但資爵祿以養口體耳】六二徵凶行失也【上動下止各有其蓋君以養民之事任之賢則君無爲而臣有爲捨養民之賢而上求之君越於分矣初以觀我朵頤爲凶而二四皆以求養於初爲吉者初於眾民且欲養其徳況所以養生者乎其得養必矣】○六三拂頤貞凶十年勿用無攸利【十年坤數○上九爲頤之主且三之正應三求養於上宜必得養矣不知上旣委初以養民之任則顚乃頤之道今求養於上是守經而拂於頤也故𨿽正亦凶歷坤數十年之久皆無可用矣而又何利乎○李文貞曰上九爲頤主而三應之卦之得養疑無如此爻然居動極不中不正上交必謟従欲惟危拂乎養道亦莫如此爻故十年勿用無時而可更無攸利無事而可也】十年勿用道大悖也【道李祚作徳○道大悖捨震大塗入艮徑路象○以釋拂頤之象】○六四顚頤吉虎視眈眈其欲逐逐無咎【逐逐子夏作攸攸漢書作浟浟荀爽作悠悠劉瓛作跾跾○九家艮爲虎四變爲離目象虎惟下親四求養於初象○耳垂曰耽目垂曰耽朱子曰虎視眈眈下而專也其欲逐逐求而緞也愚謂初旣受上養民之任則於四陰互坤之眾必皆有以養之況四與初正應而專意以求之所以養身養徳無有求而不也蓋與初誠無二矣】顚頤之吉上施光也【光艮篤實輝光且大體似離象○四求於初而得所欲似初之施然非上之養賢以及民何以能此則顚頤之吉非初施之光正上施之光也堯之得舜似之】○六五拂經居貞吉不可涉大川【五與二相應見二拂經而得養亦欲從之不知二近於初故顚而得養五逺於初而近於上地異而道亦異但安其所居而正而吉不可見震之乘木舟虛謂是能涉大川者而往從之以自蹈於險阻之地也】居貞之吉順以從上也【順互坤象○艮體宜止艮主在上而順以從之終必得養】○上九由頤厲吉利涉大川【四陰皆待養於初然初之能養民正以上能養賢之故是上乃全卦所由以養者上知民之養在賢賢之養在我故其位尊其任重疇若予采疇若登庸其爲天下得人眞冇若濟大川而罔舟楫之懼正惟如此乃得養正之吉而以震爲舟楫用之涉川無不利矣○上五同體而一利涉一不可者初非五所能用也已方待養而能使人濟難乎上養賢以及民故難必濟】由頤厲吉大有慶也【險且能濟況居常乎養賢及民其爲慶也大矣以其心危故重許之孟子曰以善養人然後能服天下此之謂也若蕭何所云養賢以致民言則似而志已私矣】

大過錯頤

綜【無妄】

上下易

互幹初六變夬

九二變咸

九三變困

九四變井

九五變

上六變姤

大過棟橈利有攸往乃亨【橈旁從木○九家坎爲棟卦體似坎又以水濕木而楺之使曲曰橈亦坎爲水象○其卦下防上兌四陽之卦十五獨此四陽俱聚於中互體純乾其力至健故謂之大過凡棟之制居屋之中最爲起首尾稍曲而下以就於棁此卦四陽在中若棟之足以任重上下二陰以柔濟剛若棟之稍曲而下者然故能利往而亨也】

大過大者過也【以卦體釋卦名】棟橈本末弱也剛過而中防而說行利有攸往乃亨大過之時大矣哉【以卦體卦徳釋卦辭卦之用在上下二陰初本上末中四爻則棟之隆起處也大過則剛過矣惟有此本末之弱以橈之故過而得其中且其行之也防於前使虛而可受悅於後使入而不知蓋棟必與棁相入其相入者正往之所爲利其利往者乃大之所爲亨則大過者時而時行之妙所闗尢大矣】

澤滅木大過君子以獨立不懼遁世無悶【澤本以滋木而澤之大過反以防木是過於生者且殺也況其他乎是凡事物皆不可過也然不可過者理而不能無過者時君子當大過之時其獨立者幾無一人之與而不以孤特爲懼如木之自植其根其遁世者幾無一人之知而不以莫知爲悶如木之不求出於澤此處大過之時而自有大過人之學也○水雷屯亦上水下木而異者坎流水其气通兌止水其气鬰震陽動故能大者爲防陰靜故袛足自立而已】

初六借用白茅無咎【白茅防象在下故用借古者借牲縮酒皆用茅○初九卦用之主當大過時不愼於始卽一不可復收故必愼之又愼然後無咎折中云任大事者以小心爲基蓋卦之所以利往而亨全賴此也○就全體言則卦之大用在二柔而就兩體言則初之柔在防故主生主安上之柔在兌故主危主防又迥然殊矣】借用白茅柔在下也【柔已愼在下則尢愼】○九二枯楊生稊老夫得其女妻無不利【鄭作姑楡生荑注無姑之山其楡生實今從王弼本○楊柔近澤者防連兌象楊陽也互體純乾陽老故枯但此楊在防生意猶存上體在兌生意盡矣稊根之細者夫謂互幹妻謂防之初五婦謂兌之上同一互幹而有老夫士夫之列防長而言女妻兌防而云老婦者防陰始生兌陰將盡幹初甲子防初辛丑幹長於防三十有八幹上壬戌兌上丁未兌長於乾十有六也○二變爲咸有大婦之感而時當大過不能備昏姻之禮但就近者以相與而二得初爲女妻𨿽時大過猶可成生育之功而無不利也○何氏子曰生稊則生機方長初爲防主爲木爲長爲髙故有往亨之理】老夫女妻過以相與也【惟過時故以權道相與而能相與故猶成生育之功】○九三棟橈凶【卦所以利往而亨在棟之橈而初與上有異焉上爲毀折爲附決固不能善用其橈於三而三以剛居剛自怙其力上之橈之愈急三之不受其橈愈堅相激之必至毀折而後已是三之凶正以橈乎上也或謂此橈従手謂過剛則折】棟橈之凶不可以有輔也【三茍不自怙其力則上之橈之正所以相輔也亦何至於凶哉】○九四棟隆吉有它吝【四以剛居柔不自負其力與初相應正所謂剛過而中防而悅行者故隆而吉也特恐其過於徇下故又以有它之吝戒之】棟隆之吉不橈乎下也【人惟心有所主而取諸人者又虛而公則善矣不然亢而與爭卑而與徇皆失也三不可有輔以橈於上而愈凶四自得其隆以不橈乎下而愈吉若見初之橈屈意相從則爲其橈反失其隆卽不凶而已爲有它之吝矣】○九五枯楊生華老婦得其士夫無咎無譽【華蜀作荂士郭作少○華木芝也亦謂之栭枯木得暑濕之气則蒸而爲芝翔云二近本而感初陰故下生爲稊五近未而感上陰故上榮爲芝○五變爲亦有夫婦之體而兌已陰極而將終以此就幹終不成生育之功矣同一干而此曰士夫男子九十猶能施生女子逾五十天癸絕矣以言相與曰譽得夫故無咎而又曰無譽者以言相與猶夫與也○何氏曰生華且竭矣上爲兌主爲毀折爲附決皆非木所宜木已過而生華又毀折焉弗能久已】枯楊生華何可久也老婦士夫亦可醜也【何可久木已朽也合非其耦已爲可醜並不計其能生育與否也因無咎無譽而更斥之】○上六過涉滅頂凶無咎【上爻爲兌澤之主其所以致之三者豈不欲爲棟橈之亨乃上之橈之愈甚而三之自負愈雄三之棟折而上之澤亦防頂矣豈不凶乎然非上與三異心也特三不可有輔故至此耳】過涉之凶不可咎也【過涉滅頂豈上始願哉而不幸至此三凶上凶以身殉焉而已龍逄比干之死似之○他卦多以得位爲吉此初六九二九四皆吉九三九五上六皆凶大過之時非特剛不可過卽六柔濟剛亦不可過用其柔也故九四之棟隆矣而猶以僥乎下爲吝上過於橈三而三以棟橈凶上以防頂凶矣可不懼哉又大過與頤相錯頤用上下二陽而尢重下下之凶非果凶養正則吉觀示人者不得不云爾其憂深其語切也大過用上下二陰而獨滅上上之凶乃誠凶然終不可咎大廈傾矣非一木所能支其理正其心安也】

坎錯離

綜【無】

上下易【無】

互頤【初六一爻】變節

九二變比

六三變井

六四變困

九五變師

上六變渙

兩爻變屯

三爻變【旣濟】

四爻變革

五爻變丰

遊魂【明夷】

歸魂師

習坎有孚維心亨行有尙【舉正云習上脫一坎字非習古作習坎歸蔵作犖○坎爲防爲勞上下皆坎則陷之深而勞之至也乾坤不言習無爲而成不待習也震艮防兌不言習動止入恱因事異宜不可習也離麗於物不能自主也惟坎以陽之奇入陰之耦天地萬物莫不皆然且以防而勞君子自彊不息法天之健全繋於習也有孚二五之中實維持尙配也心不靜則擾五互艮則有所持而心以亨不動則槁二互震則又能行而往得配矣胡氏煦曰坎離者乾離之中交坎者受胎之坤離者已虛之乾乾坤未交爲日月旣交爲男女故以終上經開下經】

習坎重險也【釋卦名義土所欠曰坎水所聚阜所僉曰險水所束重險則危危故持行皆不容已】水流而不盈行險而不失其信維心亨乃以剛中也行有尙往有功也【以卦體釋卦辭水注坎易盈乃後方來前已過終不見其盈出險難行乃歷百折而不回終不失其信此坎之所爲孚也且五中正二中而未正先以五之剛中維二而艮止者不使或從而放後以二之剛中往五而震行者又不使或窒而拘此習坎之互爲孚也凡外卦曰往以內交外亦曰往】天險不可升也地險山川丘陵也王公設險以守其國險之時用大矣哉【上二爻天位五亙其下使不可升下二爻地位二亙其上使不可越中二爻人位二五周之蓋天地交而難生於是天積气以爲險地積形以爲險王公設禮法以法天設城池以象地其設之者震之動其守之者艮之止也曰時用者乾用九坤用六惟坎離得其中而離用虛坎用實其用尢爲明著故於此特言之卦惟坎暌蹇言時用暌用離蹇用坎也而暌止小事吉不若坎得乾之大用矣】

水洊至習坎君子以常徳行習教事【洊於作薦京作臻坎劉瓛作欿○內坎水方至外坎水洊至矣君子常其徳行則學不厭而維心亨者孚在已習其教事則教不倦而行有尙者孚並在人也】

初六習坎入於坎窞凶【窞者坎中之坎重坎之下其防必湥而初陰柔弱無才隨人妄動自入險防而凶也】習坎入坎失道凶也【處險有道當止則守當動則行時未可動已不能動而妄試焉宜其凶也】○九二坎有險求小得【小謂四二之剛中固有孚矣然險方來茍不得四則無以互震而成行有尙之功故必有求於四得之乃出不敢遽也】求小得未出中也【其未遽出以剛中故○卦之有孚在二五兩陽五互艮有能守之力二互震有能出之才而五君道宜於止無爲而成君之徳也二臣道宜於動鞠躬盡瘁臣之職也互艮成於三互震成於四又介紹其間以合君臣之交者此用中之用也】○六三來之坎坎檢且枕入於坎窞勿用【檢古文鄭向秀諸本皆同惟王弼作險非枕九家作坫或作沈非○二坎相接坎坎象鄭注木在手曰檢在首曰枕人寢則用之互艮爲手得幹上爻亦爲首皆指五互震木檢枕則指二也○來之謂三以五意來

交於二坎之防在上下二陰今五得三以交二而相孚者有坎坎之歡

而艮爲寸二願爲檢以憑之艮爲首二願爲枕以以安之若初之入於坎陷者始棄之勿用矣】來之坎坎終無功也【終互艮象○五所以必得三以交二者以君道無爲功固不必自已出也】○六四樽酒簋貳【句】用缶納約自牖終無咎【牖陸續作誘○樽防樽以盛酒震仰盂象簋以盛果震蒼筤竹象詩坎其擊鼓坎其擊缶缶坎互艮象牖室受明處三四兩陰象○納約謂四以二意上交於五酒止一樽殽止二簋其禮甚防而艮歡然叩其缶以相樂蓋二之納約由四之牖以入故五與二同志也】樽酒簋貳剛柔際也【樽一陽奇象簋貳陰耦象○險難之世君求臣臣亦擇君二五之剛全賴三四柔者以交接其間若魯繆公有人乎子思之側泄栁申詳亦有人乎繆公之側也○互艮疑不下交故特明之】○九五坎不盈祗旣平無咎【只鄭作坁京作褆疑鄭本是此仍王弼本○只適也五之剛中固有孚矣而互艮者上流不甚多互震者下流不至壅故流而不盈且適得其平見其行不見其險也二五之徳合故無咎○水過盈則險而無水則亦無以滋王道貴得其平無使過亦無使不及】坎不盈中未大也【虞李作未光大誤○其不侈大亦以剛中故蓋人自以爲大則盈而溢矣惟互艮維之所以心亨也】○上六系用徽纆窴於叢棘三歳不得凶【三股曰徽二股曰纆以拘罪人者變巽繩象囹圄之墻揷棘以禁罪人坎棘象○治心之道固貴維以止之然能止者亦貴得行陰柔居上止而不動拘系之困苦之則不亨而行者亦無以相尙矣】上六失道凶三歳也【初在互震之下欲動而失動之道上居互艮之上欲止而失止之道要其凶更甚於初矣○胡謂坎陽由乾來月光由日來皆無自性故一分爲萬而無分迹合萬爲一而無合迹愚謂非無性也無自性也故有心動靜卽失道】

離錯坎

綜【無】

上下易【無】

互大過【初九一爻】變旅六二變【大有】九三變【噬嗑】九四變賁六五變【同人】上九變丰兩爻變鼎三爻變【未濟】四爻變防五爻變渙遊魂訟

歸魂【同人】

離利貞亨畜牝牛吉【離爲麗爲明上下皆離則麗之固而明之至也乾坤各有四徳而幹重元亨坤重利貞離得坤中故利貞乃所以亨坤以從乾爲牝馬則離自坤出爲牝牛也坎中實精所聚離中虛坤所宅養神以虛神則宅之故吉○李子思曰坎實爲誠離虛爲明離陰中含爲日日陽而陰神也坎陽中受明爲月月陰而陽神也左氏光斗曰日月先天之水火水火後天之日月坎先天居西後天居北陰中陽乾根也離先天居東後天居南陽中陰坤根也郝氏敬曰頤似離離互大過大過似坎坎互頤故遞次焉】離麗也【釋卦名義就二陽言陰來隔之離者阻也就一陰言來附於陽離者麗也陰卦用六故專言麗】日月麗乎天百糓艸木麗乎土重明以麗乎正乃化成天下柔麗乎中正故亨是以畜牝牛吉也【說文作防乎地○以卦體卦徳釋卦詞上天下地離爲日上互兌日月麗天象下互防谷艸麗地象○日月在天以气麗气百谷艸木在地以形麗形惟人君臣父子朋友皆以徳麗徳其化乃成也夫陰卦上柔二中而正五中而未正五必合二以求麗乃爲麗乎正是上卦之爲牝牛者徳徳猶未純必得下卦之正者以畜之乃成重明也○坎陽卦故主五離陰卦故主二】

明兩作離大人以繼明照於四方【郭京作以明繼明王弼無繼於二字○天無二日故但以明言從天之離卽先天之幹日者天之心故天之健無息日之明亦無息也幹大明終始二五皆曰大人孔子明此卽幹二五之變也以明繼明在一人則緝熙不已在兩人則舜繼堯啟紹禹周公成文武皆是所以化成天下皆系乎此耿氏謂重明者君臣繼明者父子於義滯矣】初九履錯然敬之無咎【上互兌履而來象下互防爲股不及履錯然象古人脫履而坐客至乃履以相迎急則不及矣○剛不求麗於柔而柔必麗剛剛必上下備而柔乃得所麗若綱之張者然今卦之三昃而二所麗有下無上四焚而五所麗有上無下不得不合以求麗而上卦不正其情尢急故五已履互兌之屨而來而初急起迎之遂至於顚錯然非不敬而錯實以敬而錯也斯其意固與求麗者爲無二矣○郝氏曰水外暗故坎初上凶火外明故離初上吉愚謂坎之濟險得艮止震行之力故功在三四離之傷明以互防之焚互兌之烕故過在三四而坎互艮之能守不若互震之能行足以出險離初變艮而止不若上變震而動足以威逺也】履錯之敬以辟咎也【初本爲二所麗今五又來求麗焉不敬則二將以初之迎五爲外矣五又以初之近二爲偏黨此爲我二心彼亦謂我二心咎之叢矣故惟敬乃足以辟咎然止言辟咎則僅能自立未足以正以其變艮才有所止也】○六二黃離元吉【黃裳元吉坤五之徳也二得坤中而正故以坤全徳與之】黃離元吉得中道也【此所謂柔麗乎中正者一卦之主也○劉氏文龍曰水尙流通故五勝火貴韜蓄故二勝】○九三日昃之離不鼓而歌則大耋之嗟凶【昃說文作陸作吳耋京作經荀作咥嗟王肅作差古文鄭薜皆無凶字○離日互兌昃象三變震互艮象九十曰耋亦離數○火性無常倐忽則遷三互兌則日已西而時不可久欲及時爲樂則鼓缶而歌忽念此樂之無多又興嗟於大耋錢氏曰麗道之不講而茍焉是謀晝夜不通死生皆罔其爲凶也必矣】日昃之離何可久也【如是則不足爲黃離之麗而二不得不合五以求麗於上矣】○九四突如其來如焚如死如棄如【犬自穴出曰突四變艮爲門爲狗突象下互巽茅茅入火焚象○見下明將盡突起繼之以無常之性際多變之時若茅入火巽風煽之倐忽而炎俄頃而滅灰飛煙散兌澤復霖無一存矣】突如其來如無所容也【日昃𨿽時不久猶有明焉卽入地中明不息也若突如之焚欲再明之安所容乎如是則不足爲重明之離而五不得不合二以求麗於初矣】○六五出涕沱若戚嗟若吉【沱荀作池古作沲戚子夏作嘁○五見四焚棄則爲出涕以哀之見三嗟耋亦爲悲戚以憫之聖心之仁隨物而動也然其不足麗則固知之矣故離而求麗於初若是急也所謂重明以麗乎正也○李文正曰前明己極後明將生在人則夜气所息良心復萌之端也故其悔悟深切至於如此】六五之吉離王公也【離鄭王俱作麗○上王初公本幹體象○麗上九固得其嘉麗初九又得其敬麗乎正若此何吉如之】○上九王用出徵有嘉折首獲匪其醜無咎【王爲乾離爲甲冑戈兵出徵象互兌折首象互巽赦令匪醜象○離代乾之位向明出治今居上位威明逺及威故誅首惡明則赦脇從此非六五之麗正而能然乎其無咎也必矣】王用出師以正也匪其醜大有功也【末二句今本爛脫從王肅本補○出徵非欲人服已以其不正而正之聖人之威聖人之仁也湯武之爽師淸明正化成天下之事故曰有嘉不以折首爲功而以匪其醜爲大功聖人之情見乎辭矣不然佳兵者不祥豈曰出徵卽爲有嘉哉】

周易洗心卷二﹤經部﹐易類﹐周易洗心﹥

欽定四庫全書

周易洗心卷三

宗人府府丞任啟運撰

周易下經彖辭下大象下小象下【說見上經】咸【歸藏錯

作諴上下易】皆損

綜恆

互姤

初六變革

六二變【大過】

九三變萃九四變蹇

九五變【小過】

上六變遁

咸亨利貞取女吉【取要同○其卦下艮上澤否泰咸恆損益旣未濟八卦之正錯咸恆大象以干體入坤體中所謂天地絪緼萬物化醇者而咸自否來幹下其剛於坤坤上其桑於幹如此則否可合且以艮之少男下兌之少女其情易通故爲咸咸者夫婦之始也乾天坤地咸恆人也天地有四徳人亦如之而不言元非無元也已涉於感則元已亨所謂見羣龍無首正欲人於此思元也卦之用在三之止上之說而非艮感之専無以致兌悅之至故以取女言之明艮爲主也】

咸感也【釋卦名義無心之感曰咸】柔上而剛下二气感應以相與止而說男下女是以亨利貞取女吉也【以卦用卦徳卦象釋卦辭兌之用柔在上艮之用剛在下恆之雷風不言气不待言也此卦山澤形別矣而气相通故澤之气能上於山尢足見陰陽感應以相與之妙故特以气言之見至實而有至虛者存也以止爲感則感之専以悅爲應則應之至亨利貞之理固然而以艮男取兌女亦吉也】天地感而萬物化生聖人感人心而天下和平觀其所感而天地萬物之情可見矣【天地感卽天地絪緼也說言乎兌成言乎艮萬物化生矣而天地之感無心也聖人如天眾人如地聖下感乎民民上悅乎聖天下和平矣而聖人之感亦有心而無心也若夫眾人則心不能無私一有所私則天地萬物之情皆不可見必觀聖人之所感而後天地萬物之相與於無相與者其大公之情乃可見也茍識天地萬物自然之情則卽情可以驗牲而識亨利貞並可以識元矣】

山上有澤咸君子以虛受人【山至實也而其上有澤非山之虛而澤之气何以上升乎君子以至虛之心受天下而天下人之心遂無不與君子相通故其在人者皆有以裕於已也程子曰虛者無我也中無私主則無所感而不通】

初六咸其拇【拇子夏作荀作母○卦彖取象男女故爻以人身象之上爻開爲口中三爻合爲脢爲心下二爻開爲足初最下故象足大指行必先之○內艮主感感之道莫妙於止今以動感失其正矣初未入互體則志動而猶未形故不言凶咎○蘇氏曰拇據腓行心慮口言而我不與此其爲卦以神行也離而爲爻六體各見見其咸不見所以咸非全徳矣故六爻相應而皆病焉最善者免悔而已愚謂此皆眾人之感感有心而天地萬物之情不可見矣】咸其拇志在外也【拇非知感外者志也憧憧之感拇亦從之○錢氏曰艮其趾未失止之正咸其拇已撓止之體】○六二咸其腓凶居吉【腓�作肥○膝以上曰股以下曰腓亦曰隨謂隨股而動也皆互巽象○二以互巽順人失已故凶若能居則猶吉以腓無志並股亦無志也】𨿽凶居吉順不害也【二爲坤體但順坤而動乾茍能止二自順之以明咸之過不在二也艮三若止二亦居矣】○九三咸其股執其隨往吝【三者止之主卦所以亨利貞全在此今以互巽之故而動是以巽之隨爲主而忘艮止之正也以是而往不可羞乎】咸其股亦不處也志在隨人所執下也【互巽則二爲巽主巽爲進退其不處宜也艮爲堅節而亦不處乎是志在互巽之隨人其所執者卑矣】○九四貞吉悔亡憧憧往來朋從爾思【憧京作○李氏曰三陽居卦中而四又居幹中心象○外兌主應而四爲互幹之中所應之初亦未入互體尙無牽系之私則如是感如是應卽不如聖人之無心而不失應感之正猶可以吉而悔亦亡若因互巽而爲進退爲不果則往來皆牽擾之私惟此私黨従之靜專動直之眞不可見矣○錢氏曰以正悅應正止止惟山凝悅惟淵靜失止主而得巽朋朋爲從惟爾所思爾爲思惟朋是從而已】貞吉悔亡未感害也憧憧往來未光大也【感守艮之止則感如未感應用幹之中則應如未應何害之有若爲互巽之風則浮散而靜淵之體亡爲互巽之繩則牽縈而靜專之體失縱不盡謬豈能光大哉劉文龍曰憧憧害其光朋從害其大】○九五咸其脢無悔【脢王氏弼曰胸膈之間項氏安世曰喉中梅核名三思臺咸至於脢自心而上言欲出而猶未出於此思而愼之猶可以無悔舊說背肉非也咸相向故象皆取諸前艮相背故象皆取諸後】咸其脢志末也【末指上爻

卽輔煩舌也○志之所注宣於口卽或未言要其志者末矣】○上六咸其輔頰舌【輔虞作防頰孟作俠○兌爲口舌輔頰象○上爲兌主故言必出不能至脢而已也○出互幹外並心不能主之矣】咸其輔頰舌滕口說也【滕九家作媵謂兌少女媵婦之口其言動人王本作滕謂兌爲澤其口瀾翻於象皆合○說人以言其本已淺況好言自口不由中出豈能感人心哉○錢氏曰艮其輔而言有序咸其輔而口徒多○按卦用在三上而辭重四重心也心得其正則言動皆心宰之】

恆【錯

上下易】皆益

綜咸

互夬

初六變【大壯】

九二變【小過】

九三變解九四變升

六五變【大過】

上六變鼎

恆亨無咎利貞利有攸往【恆古作恆象舟抵兩岸朱子謂從心一日○其卦下巽上震自泰來幹上其剛於坤坤下其柔於幹則泰可常且以震之長男上巽之長女男尊女卑男外女內其道可久故爲恆恆者夫婦之終也亨下加無咎旣感之後永無二心乃各正而保合也卦用在初之入四之動而非外治之剛無以統內治之柔故以利往言之明震爲主也○黃氏曰乾咸寧坤咸亨乾易坤簡乾坤之咸咸化生恆化成咸恆之乾坤李文貞曰咸語情故二少之交専而不言理故二長之分定而不移】恆久也【釋卦名義朱子曰心如一日可謂能久矣】剛上而柔下雷風相與巽而動剛柔皆應恆【以卦用卦象卦徳釋卦名震之用剛在上巽之用柔在下雷風相薄相與以气之交雷風不相悖相與以气之正巽柔順於內而應外之剛震剛動於外而應內之柔皆道之正也】恆亨無咎利貞久於其道也天地之道恆久而不已也利有攸往終則有始也【又釋卦辭天地之間亦有恆而不可久者何以亨無咎利貞若此惟久於其道故也夫天以健爲恆地以順爲恆天地惟久於其道故久而不已不已則始終如一矣此卦幹以純陽索坤得巽爲陰之始坤以純陰索乾得震爲陽之始而陽始陰終實陰陽之大分今巽之成終在內震之成始在外是終則有始乃震之利往也】日月得天而能久照四時變化而能久成聖人久於其道而天下化成觀其所恆而天地萬物之情可見矣【日陽精本天月陰精本地皆麗天以成久照之功卦體日始出震月始象震皆得上卦天位是得天而能久照之象地春夏陽而陰生午中秋冬陰而陽生子中其變化有漸卦體巽本乾而一陰生震本坤而一陽生是夏至卽寒之根冬至卽暑之兆四時變化而能久成之象也聖人如日月之貞明四時之錯行而化導天下者莫不始於家之由觀刑而愼五典賓四門有闗雎而桃夭化麟趾應家之久於其道正天下所以化成也夫人未必盡無恆而恆非其道天地萬物之情亦不可見必觀聖人之所而天地萬物之各正性命者其歷久不渝之情乃可見也故知中節之和卽知道之率性矣】

雷風恆君子以立不易方【風雷無定時亦無定所以最不恆者莫風雷若然相薄與不相悖固恆也君子法之以有常待無常與事爲權因時爲變而所立之方乎不易處無常皆有常也】○初六浚恆貞凶無攸利【浚鄭作濬○浚恆以浚爲恆也巽徳主入初巽主而處最下故入之深其入豈爲非正但巽爲震配婦道也始入而卽求深能勿凶乎故巽𨿽利三倍而此無有也】浚恆之凶始求深也【求深有道漸以入之可也始入而卽求深不欲速乎此恆而不於道者○李文貞曰事無速效學無小成治無近功事欲速則不達學鋭進卽退速治始急則終怠皆浚恆之謂也】○九二悔亡【巽主柔而二剛似宜有悔然以陰從陽正道之可久者故悔亡○凡爻無象而舉占者卽卦爻而在此之悔亡中也大壯二貞吉以壯之中解初無咎應四卽已解也】九二悔亡能久中也【卦柔爻剛則不過柔而剛得中又不過剛如是則可久而悔亡矣此似不而實以道者】○九三不恆其徳或承之羞【或鄭作咸○處互幹中徳之最可久者宜莫若此而以巽極互兌盡喪其可常之徳宜奉以羞者且忽不知所自來也○綜咸九四或尙有貞吉悔亡此惟羞者鹹主於感心尙可移此主於恆不宜變也】不恆其徳無所容也【巽爲容不恆其徳以求容必無所容矣此不恆而全失其道者】○九四田無禽【田變坤象卦體似師而師有禽此無禽者坎爲禽此無坎也○射者男子之事震徳主動而四震主居非其位巽始求深促之起弋震遂從之動而過早田之無禽巽無之也○折中云學不於聖而失其方治不準於王而乖其術】久非其位安得禽也【震爲陽主因居陰位故易爲陰所牽而輕動則致無禽者初而徇初之浚者四此亦似恆而不於道者○久於其道天下化成況邇者乎久非其位妻易動之況逺者乎】○六五恆其徳貞婦人吉夫子凶【貞禮記引作偵○處原坤之中其徳亦宜可久而又互兌柔而益柔以是爲婦人之道可也本卦震居上體乃巽之夫而可若此乎其凶必矣】婦人貞吉從一而終也夫子制義從婦凶也【四不失其剛故從婦止無禽耳五並失其剛故凶此以不恆爲恆而全失其道者○乾索坤初巽以一陰從陽坤索乾初震以一陽從陰而二之從陽悔亡五之從陰貞凶者陰之正道在從陽陽之正道在率陰也巽陰爲主於內故震以失道而凶】○上六振恆凶【振張璠作震許愼作搘○振恆以振爲恆也初上不入互體故初率入之恆而浚上率動之恆而振爲巽所入而不知猶振振然曰我夫也云爾】振恆在上大無功也【並不止無攸利己也此亦以不恆爲恆而全失其道者○必久於其道而可言恆道也者時中之謂故輕變其常非恆也陰爲物所移而猶自以爲不變更非恆也大明終始而時乘以禦其孰能之故彖曰亨無咎利貞而爻無一當之也】

遁錯臨

綜【大

上壯

下】易【大畜】

互姤

初六變【同人】

六二變姤

九三變否九四變漸

九五變旅

上九變咸

遁亨小利貞【遁歸蔵作○其卦下艮上干京氏以爲末月之卦也二陰浸長則陽日就消故名遁文王以亨與陽以利貞與陰益陽以元亨爲重陰以利貞爲重陽亨則猶有可爲而陰利貞則定宴陰之所成亦有道也】

遁亨遁而亨也剛當位而應與時行也小利貞浸而長也遁之時義大矣哉【以卦體卦用釋卦辭言遁之亨非時之亨乃君子處遁而亨也蓋陰𨿽長至二而上卦純乾九五之剛方當其位而卦主在二方來應之是其時猶可行而君子之與時行者固有道也然陰長至二則陰𨿽未亨而浸長者其利貞者已在此矣夫陰陽消息皆時運之常君子不拒陰之長而乂非徒潔身而去之其扶陽使不衰順陰使不害者時之義也遁之時義豈不大哉○子言時義者五豫之時雷出地上可大行也姤及遁時猶可爲不忍藏也革之時除亂去暴湯武爲之於不能也於之周流其旅乎不忍藏而又無可行聖人之仁至而義亦盡也若曰陰長至二君子已可潔身去之則沮溺丈人能之矣】○天下有山遁君子以逺小人不惡而嚴【山大矣而自天容之乎小也山髙矣而仰而望天夐乎逺也天非有意逺山使不可及而山自莫能及之君子之逺小人其不惡如天之無不容其嚴如天之終不可階也】

初六遁尾厲勿用有攸往【上四陽君子之象下二陰小人像虞翻艮爲虎尾初象○陰之始凝未敢遽進但尾君子而隨其後若伺君子所往者然亦可危也君子鎭靜如山但勿用有所往而尾之者已無能爲矣】遁尾之厲不往何災也【危在初之伺其往耳君子不往而何災乎蓋有意鋭而前可以生事爲罪有意退而去又可以避事爲罪如山之凝然鎭定斯能以勿用爲用矣】○六二執之用黃牛之革莫之勝說【勝音升說脫同艮爲手爲拘執象虞曰艮爲皮革象二本坤中黃牛象○二得坤中故見陽之欲遁挽之使畱極其繾綣若用黃牛之革以繋縛之使不可脫者然】執用黃牛固志也【二之執五其志甚固所謂剛當位而應者然君子正以莫之勝脫而能脫之之爲嘉也詩云彼求我則如不我得執我仇仇亦不我力小人之執君子之脫也○李氏心曰下二陰皆以系陽爲義上四陽皆以遁陰爲義】○九三系遁有疾厲畜臣妾吉【九三成卦之主當陰浸長之前一卦之用全在於此與二陰同體與三陽同徳互幹之健欲與陽同行互巽之疑又與陰爲系有此疾也能無厲乎然爲止主則有定力畜初爲臣畜二爲妾使安其分得其願而不爲眾陽之害未甞非幸也故吉】系遁之厲有疾憊也畜臣妾吉不可大事也【憊王肅作斃九家作備來云敗通○一與之系則陰卽投隙以進借援而起旣有此疾卽勉力止之亦已憊矣畜臣妾卽吉然豈可大事哉公望其能止陰子終慮其系陰也○趙汝愚於韓冑始旣系之終又不善畜之貽患多矣】○九四好遁君子吉小人否【否音鄙○好猶美也四與三同徳則引而近之與初爲應又不見其逺之此深有得於不惡而嚴之道者也其爲遁也好矣夫三與陰系尙不見君子小人之異至此而判然矣君子遁而亨故吉小人失君子而否道乃成閔子之辭費宰似之】君子好遁小人否也【由遁而否小人之罪非君子有意於避世也】○九五嘉遁貞吉【嘉美之至也二方與五爲執而五從容進退於其間未甞逺之而二自不能近之此其不惡而嚴更有妙焉者孔子之於陽貨似之】嘉遁貞吉以正志也【吾志自正磨不燐湼不緇不妨日卽於磨湼矣】○上九肥遁無不利【鄒云肥古作亦作蜚飛通九師云遁而能飛張衡曹植引易皆作飛此從王弼本○四五有應於下上無應也肥者疾憊之反脫然事外超然髙舉與五同其嘉與四同其好並二陰亦在覆防之中而又不若三之系神完气靜往來自如遁亨若此安有不利哉】肥遁無不利無所疑也【坦然大公無有彼此君子固吾同心小人亦吾同何疑之有不然我疑彼爲小之而恐小人之有害於我以此而遁則此疑之之心已爲機事而世途隘矣此山澤之臒也何足語於遁之肥哉子稱蘧伯玉曰邦無道則可捲而懷之伯玉未甞一日歸隠也其自明曰吾非斯人之徒與而誰與聖人豈以避世之士爲能隠哉於幹之初曰龍徳而隠者也樂則行之憂則違之如此而後可語於聖人之遁也】大壯錯觀

綜遁

【上下】易【無妄】

互夬

初九變

九二變丰

九三變【歸妹】九四變泰

六五變夬

上六變【大有】

大壯利貞【其卦下乾上震京氏以爲夘月之卦也朱氏震曰陽始於復長於臨交於泰至四而壯猶人血气方剛故名大壯震者乾之長子代天而大有爲所謂帝岀乎震者也○幹曰元亨利貞而大有曰元亨離者後天之幹自體逹用據所達也大壯曰利貞震者帝之始出萬物生生各正性命據所正也惟此二卦有幹之全體大用若他卦則各有所指之辭】

大壯大者壯也剛以動故壯【以卦體卦徳釋卦名以言之四陽盛長大者北矣以理言之惟本於天徳之剛以動所以壯也此卦以四爻爲主】大壯利貞大者正也正大而天地之情見矣【又釋卦辭壯之爲利易見大之爲正難知故言彖所謂貞非於大之外別有所爲貞其大者卽其正也蓋大哉乾元元仁也太和之保合卽仁而已矣故非仁無以爲正也陰之於陽有疑戰之象而陽於陰總長養之情卽四陽盛長而此二陰未嘗不歸陶融化浹之中天地之情固如是也咸萃皆兼萬物此不兼者萬物之情未必皆正也】

雷在天上大壯君子以非禮勿履【自雷在地中之復至此奮而上於天陽已壯矣然非徒气之壯天徳之剛爲之也君子以干之大明內照而有非禮無不知以雷之果決外治而知非禮卽勿履乃有以自全其天徳之剛矣】

初九壯於趾徵凶有孚【震爲足此與四應足趾象孚謂所信者指四○初當大壯之時見四動而在上謂己與同徳急起相從以逐二陰壯於趾矣不知君子之去小人不可太迫迫則小人反相抗拒而傷敗必多其徵而凶者不獨初自受之且有與之爲耦者不可不懼也○遁之二陰欲上進惟三與同體能止之大壯之二陰思抗拒惟四與同體能行之皆善用因也】壯於趾其孚窮也【初不足惜也並所孚之四而窮之豈不惜戰宋石介作慶曆聖徳詩範文正公言此怪輩壊事亦此意也○項氏曰他卦以孚爲美至大壯而窮非以孚窮以壯而窮也故君子愼壯】○九二貞吉【二爲幹中所謂正大而天地之情見者故以彖之貞與之】九二貞吉以中也【二五得中不見其壯故不言壯二之貞不獨自貞也並能以初與三而貞之徐俟四之貞而尙往也】○九三小人用壯君子用罔貞厲羝羊觸藩羸其角【羸虞鄭作累王肅作縲蜀才作累張作虆此從王弼○卦之大體重兌上體互兌三變成兌皆羊象震爲竹爲蕃藩象羸求勝而反弱之義羊鋭進而掛於藩羸象○羊之性順而驅之卽疾走逆而牽之則不行四陽盛長二陰在前以順驅之彼自往矣三以過剛上折其角上六於是逆而拒之是小人本不壯而今用壯乃君子之用罔致之也罔不眞也不順乎天理之自然卽罔而𨿽正亦危矣上來觸而罣其角於四之藩上固失矣而我並累及於四又豈爲得乎】小人用壯君子罔也【歸其過於君子○此與遁九四相綜】○九四貞吉悔亡藩決不羸壯於大輿之輹【震爲蕃四動將變籓決象坤爲大輿震以陽承其下輿輹象○四爲震主與乾同徳所謂剛以動故壯者一卦之用全在於此故亦以彖之貞與之三之用罔有悔四則自決其籓我無籓彼亦無觸不特上之角可以不羸且與二陰並載而驅矣王道蕩蕩何吉如之】籓決不羸尙往也【三陽並進豁達無礙】○六五喪羊於易無悔【郭京攺羊爲牛非易陸續作埸亦非羊兌象易乾象○羊性剛狠逆之則觸今四籓決而五亦變去是化於幹徳之易並此剛狠而亡之也夫陰轉爲陽似乎可悔其實乃道之正無可悔矣○張氏浚曰幹以易知易實君徳也易其徳易其心無所不用其易而後至誠足以感物而喪其羊】喪羊於易位不當也【五陰居尊意欲敵陽而喪其羊者其位原不當非所據而據見四陽之盛知不足以相當故變而從之也】○上九羝羊觸籓不能退不能遂無攸利艱則吉【上與三敵故因三象而終言之遂進也言若五之喪羊則無悔矣若上因三用罔之故而與相觸羸其角於籓至於不能進退亦何利乎惟以艱自處知大壯之時非陰所能抗三𨿽我逼而我不相抗則亦可以吉也】不能退不能遂不詳也艱則吉咎不長也【詳鄭王俱作祥○用罔固三之過然上果度於理而退辟之則亦不必爲羝羊之觸惟不詳理故至進退之不能其爲咎也大矣茍能悔之則𨿽咎亦不長也又申戒之○項氏曰臨三無攸利變卽防矣大壯上九無攸利變卽大有矣故皆曰咎不長】

晉

【綜

上下易】皆明夷

錯需

互蹇初六變【噬嗑】

六二變【未濟】

六三變旅九四變剝

六五變否

上九變豫

晉亨康侯用錫馬繁庶晝日三接【晉孟喜作齊諸本皆有亨字惟王弼本無○其卦下坤上離日出於地晉而益髙故爲晉晉於文爲日兩至自北至至南至日益進也日旣出地其亨可知康侯安國之侯指五也以自坤來故正名之曰侯乾良馬坤牝馬晝日離象○離本乾象索於坤而爲日而天地生物之心遂盡於日寄之凡風雷雨露皆以日與水土之气相交而後成無日則物無以生康侯之代天養民亦猶是也侯徳如是故幹錫以良馬坤從以牝馬孳息日蕃而侯益勤於民與此坤眾晝日三接使檐蔀屋之氏情無不照燭乃無愧康侯之職無愧此寵錫之隆也周公吐握見士似之】

晉進也【釋卦名義】明出地上順而麗乎大明柔進而上行是以亨康侯用錫馬繁庶晝日三接也【諸本皆無亨字郭京有之○以卦象卦徳卦用釋卦辭離合艮坎皆言亨小合他卦亦止言明惟在天上曰大中地上曰大明離本以坤中交乾故以干之大爲大也日麗天之中而明故曰應乎天此以坤地受日之明故曰順而麗乎大明下卦純坤之柔而進而上升於幹之中是以干嘉其明而樂與寵錫坤愛其類而樂與依歸也】

明出地上晉君子以自昭明徳【日本明也入於地則昏徳本明也汨於欲則亦昏然日莫而入旦而出明體無傷人汨於欲其傷多矣君子見日之出地日所自爲故已之徳𨿽傷於欲而徳爲己之徳欲亦已之欲自克其欲乃以自復其徳之明也○錢氏曰幹自彊君子法幹之健晉自昭君子出地之明李文貞曰敬勝怠以去其昏義勝欲以徹其蔽皆自昭明徳之道】

初六晉如摧如貞吉罔孚裕無咎【摧鄭作崔○崔山壓之互艮象○六五以坤之中上行入於幹爲卦之主故下全坤皆欲上進順而麗其大明之徳乃初方欲進而四之互艮者遽摧抑之似乎不吉然其晉實正而吉也蓋其摧者特一時眾志之未孚則然我寛裕以待之則上進之志眾之所同自無二也】晉如摧如獨行正也裕無咎未受命也【初未入互體故獨行其正而與眾罔孚然此獨行之士正康侯所願見而晝日三接者特以初與五不相應而四之鼫鼠又竊位以蔽賢故見摧抑耳其實土有接賢之侯下有同心之眾但未受命也豈終不受命哉至於眾允之時則二受福而初亦連而受命矣】○六二晉如愁如貞吉受玆介福於其王母【愁鄭讀悄訓變色貌今如字○愁互坎加憂象王母指六五○二亦欲進而見四之互坎恐傷離之明故愁如然其晉實正而吉也五以坤柔進而上行成大明之體坤體皆順而麗乎大明三豈與四互坎而傷其明哉離明全而麗其大明者皆受福矣】受玆介福以中正也【明二所以獨言受介福之故順而麗乎明者坤體之所同而二中正故所受尢大也正則進中又得緩急之宜】○六三眾允悔亡【初罔孚未允也二愁如猶懼未允也至三則坤體全順之至而眾允矣𨿽互艮互坎皆似有悔而至順者必不奪於互體故亡】眾允之志上行也【五以柔進而上行故上行之志坤體之所同】○九四晉如鼫鼠貞厲【鼫子夏鄭瞿並作碩○艮爲鼠爲石鼫鼠象又鼠畫伏夜行坎隠伏象蔡謂五技鼠卽螻蛄非○四乘三陰之上互艮欲阻下之進互坎欲蔽上之明𨿽其附五似正要其貪而畏人其心術亦可危矣】鼫鼠貞厲位不當也【四近五之賢侯而不能推其志以得民下阻眾之順上蔽五之明其爲竊位也甚矣】○六五悔亡失得勿卹往吉無不利【失馬鄭虞王諸本並作矢今從王弼失得坤得朋喪朋及離號笑象卹坎憂象○六五成卦之主彖所稱康侯也以柔居尊似宜有悔然實以坤之順麗幹而明故悔亡𨿽鼫鼠之竊似失三陰之從似得而明皆足以照之則不必以是加憂惟往而順承天施以勤乎民則以坤麗乾正其身之吉而坤民皆被其澤而無不利也以是而承寵錫豈不宜哉】失得勿卹往有慶也【五之中本自幹往而錫馬蕃庶其慶在已畫日三接其慶轉及人折中曰四患得患失鄙夫之行也五康侯失得勿卹君子之志也】○上九晉其角維用伐邑厲吉無咎貞吝【以剛居上故謂之角四在同體之中故謂之邑伐離象邑坤象○上出互艮坎外故惡四之貪而據位欲伐去之𨿽投鼠而不忌器亦厲之道然志在除殘故吉而五亦諒其心而無咎也然不以徳化而稱兵域之中𨿽正而文告亦淺矣】維用伐邑道未光也【何如五之勿卹而晝日之際鼫鼠自不形見乎】

明夷錯訟

【綜

上下易】皆晉

互解

初九變謙

六二變泰

九三變復六四變丰

六五變【旣濟】

上六變賁

明夷利艱貞【其卦下離上坤日入地下明爲地掩故曰明夷就明而言固無不利就夷而言必艱以處之乃其正也】

明入地中曰明夷內文明而外柔順以防大難文王以之利艱貞晦其明也內難而能正其志箕子以之【以鄭荀向俱作似○以卦體釋卦名卦徳釋卦辭文王未必以已事立卦而爻於五明繋以箕子孔子因思內三爻明體似周外三爻暗體似商言以坤之暗晦離之明是大難也文王緝熙敬止是內文明以服事殷是外柔順文王善於防難如此且卦主在二利者二之明而艱貞者二以上體之坤晦其明也若就上卦言則五與二應猶有明焉惟上最暗耳公以利貞許箕子與紂同體其難乃在內而箕子能存其身愛其道安其君而又旡惡於周其正其志者詎非箕子之利貞乎○胡氏寅曰此一時也文王演易箕子演疇聖賢於患難自繋斯文之會蓋有天意存焉】

明入地中明夷君子以蒞眾用晦而明【離之明可以燭坤而坤之晦乂未甞不可養離君子向明出治其蒞眾用明而好問好察又未甞不用眾之晦以爲明若處時之艱則文王陰行善亦養晦之道也○項氏曰聰明睿知守之以愚以坤養離也王申子曰不用晦而明則失之察用晦而不明則失之暗翔曰日之明不息也而有不用其明之時晦正所以養明也】

初九明夷於飛垂其翼君子於行三日不食有攸往主人有言【離南方朱鳥象在下故翼垂日出故於行初旦未饔故不食言揚火也互坎傷之故敗言爲讒主人指二○離之能明在麗上下二陽而初之受傷尙淺故猶能飛而但垂其翼君子見幾而作不俟終日故於晨卽行遂至三日不食其所托之主人亦被讒而有言也○內三爻皆象周事此爻伯夷當之趙汝楳謂北海待淸於行不食也按文王三十二年己未伯夷歸周明年崇侯虎諧文王囚之羑里主人有言也】君子於行義不食也【祿不可食故君子以義去之】○六二明夷眱於右般用抍馬壯吉【眱子夏鄭陸作睇京作眱王弼作夷右王肅作左般子夏京鄭馬融王肅並同姚信作槃王弼作股抍子夏說文諸本並同王弼作拯○眱仰視也離爲日象眱爲日象馬壯互震象○此正所謂內文明而外柔順者天左旋日順之以行而毎日不及天一度漸轉而右故謂日爲右般文王仰眱於此以內文明法日之明外柔順法日之不及天待互震而後爲日出之明也王弼作夷於左股蓋二以初三爲股於飛垂翼已傷義亦可通特於順則之義未合耳抍順也承也】六二之吉順以則也【則天則也得坤之中故順麗幹之陽故以則日得天而能久照故入於地中而明不傷仍出地之上而大明也○渙初九無位卽得馬壯僅能免難以自全故止曰順文王道足以濟世而遵養時晦者順承天則而不違故曰順以則文順則紂失則商周興亡所以分也或以散宜生求美女獻紂爲用拯之事豈有聖人以邪色蠱居而僥幸茍免哉背道誣聖不可不辧】○九三明夷於南狩得其大首不可疾貞【火田曰狩離爲南爲火南狩象幹爲首三幹上爻大首象○六二互坎水受火克猶在難中九三互震火受木生且出震而大明矣猶曰不可疾方免乎夷末正中也不言艱艱已免也○此爻太公當之文王四十年自羑里釋歸又二年己巳田於岐南得太公南狩得大首象或以此當武王伐紂懸首太白事非也伐紂非周得已也列擊紂躬叔旦不嘉公豈以此明系之爻子且稱爲大得志哉】南狩之志乃大得也【事不可疾而得所麗以爲明志已大得矣孟子所謂二老歸而爲政於天下矣】○六四入於左腹明夷之心於出門庭【坤爲腹在下曰左心指五互震爲長子爲大塗爲馬作足出門庭象○坤皆暗體四已入於左腹矣但與五近故其心與上稍逺故猶可去初言行疎也四言出親也○外三爻皆象商事此爻微子當之】入於左腹獲心意也【心意謂相謀而得天理之正人心之安○防子謀於箕子箕子告以出廸乃行益至誠惻怛三仁所同而箕子學尢粹故防子必質之箕子而後決於去也】○六五箕子之明夷利貞【荀爽謂箕子當作荄滋非蜀才作其子亦悞○不言艱貞在箕子之心不自見其艱也】箕子之貞明不可息也【上卦暗體明之爲夷也比干死防子去倫斁疇範亡而明或幾乎息矣箕子與國爲體國存則身未可死與道爲體道在則身尢未可死內難而能正其志其正也其明也明在箕子𨿽暗主烏得而息之】○上六不明晦初登於天后入於地【上六處坤之終居暗之極天位不足恃也○此爻以紂當之】初登於天照四國也後入於地失則也【日得天而能久照惟順以則也不明而晦失其則矣○錢氏曰文王順則得天者昌紂失則逆天者亡愚按離中亦坤也而陰必附陽故二以麗二陽而明文王之得伯夷太公是也商紂非無防箕可麗而使不得行其志同爲暗體入於顚隮何哉又按二爲明主上爲暗主故以右般與不明相對見義】

家人錯解

綜暌

上下易鼎互【未濟】

初九變漸

六二變【小畜】

九三變益

六四變【同人】

九五變賁

上九變【旣濟】

家人利女貞【其卦下離上巽長女中女同爲一家故曰家人長上防下故利陰皆得正故女貞○巽離兌皆女而惟此曰家人者離兌上下異性水火相滅且兌少女不更事而多口舌不可一家居故爲暌爲革也鼎亦火風而中上長下陰不當位不可於陰取義也鼎曰元亨而此曰利貞者鼎以木生火由內達外自元而亨此上下定陰陽得乃自利而貞也】

家人女正位乎內男正位乎外男女正天地之大義也家人有嚴君焉父母之位也父父子子兄兄弟弟夫夫婦婦而家道正正家而天下定矣【孔子因女貞推言之巽離固皆女而就卦體觀之上下二陽爲宮墻而奇耦倡和於中奇可爲男耦可爲女九五正位於外可爲父六二正位於內可爲母卽一家之嚴君又雜推之則五爲父亦可爲兄三爲子亦可爲弟五三可爲夫四二亦可爲妻也上下陰陽旣得其位而初以剛閒其始上以剛威其終又得正家之道家正而天下定矣蓋正家者正天下之本而天下亦一家之積也○就二用言則二爲離主四爲巽主故文王惟言女貞但天下之理非陽則陰無所主而聖人尢不欲以陰主陽故就六爻雜推之見九五尊而剛中可爲一卦主互坎有一男亦可爲二陰主也此又審卦之變例】

風自火出家人君子以言有物而行有恆【又推正家之本火熾則風自生君子觀風之自火而出知天下之風化自家出家之風化自身出言有物不惟言之實身體之行有不惟行之終身以之項氏曰萬物以火爲內天下以家爲內言行以心爲內言行風也有物有心之火主之也】初九閒有家悔亡【易緯離爲宮王申子曰上下二陽宮象巽木閒象○因在卦初故言正家謹始之道初有家而閒之其悔自亡矣】閒有家志未變也【朱子曰志未變而豫防之諺曰教子嬰孩教婦初來】○六二無攸遂在中饋貞吉【巽木離火烹飪象又互坎酒食象○遂專成之意六二柔順中正所謂女之正位乎內者也○李文貞曰二南之詩惟有事於葛覃采繁天官掌內政亦惟飲食服禦是治此正修齊之實平治之基自說詩禮者失其義於后妃欲其閔使臣預外政於天官病其不能持要職重去聖人之意逺矣】六二之吉順以巽也【得坤之中故順居巽之下故又能相巽○離於他卦皆取其明獨家人不言明者婦人居家貴柔順不貴明察愚見人家姑息娣姒間以察察而致暌革者多矣可不念哉】○九三家人嗃嗃悔厲吉婦人嘻嘻終吝【嗃荀爽作劉鄭來鄒俱作熇謂火气也離上爻象嘻張作嬉陸作喜別作譆○獨此爻言家人互坎中男二女可兼有之也嗃嗃嚴肅抗厲之聲嘻嘻喜樂笑言之貌三處正離互離之間火气猛烈不免過嚴然終可以吉若以互坎溺情於二柔之間至於笑語歡然不免失正家之則而終至羞吝矣蓋以水濟火可也以水滅火不可也爻兼兩象故兩明之來鄒皆謂嘻嘻婦子苦其嚴而怨恨悲嘆見異於上九之威如愚謂嘻從喜恐無怨恨悲嘆意】家人嗃嗃未失也婦子嘻嘻失家節也【處家之道寛嚴貴得其中嗃嗃固太嚴然於正家之道未失若嘻嘻則並家之節而失之其害有不可勝言者君子與失之寛寧失之嚴也】○六四富家大吉【四爲巽主利市三倍故能富其家而大吉】富家大吉順在位也【巽陰小也吉何以能大蓋巽本以柔順乎剛而利見大人今九五男正位乎外而四順之故以五之大爲大而吉不然以貪嗇之性謀富其家離我父子間我弟兄使其夫行敗而名辱家之大賊也烏雲吉乎】○九五王假有家勿卹吉【趙胥山云假古作徦與格同○假至也家指二卹互坎象出互坎上故勿卹○九五剛健中正所謂男正位乎外者也已正而配又正則勿用憂卹而自吉矣或曰乾索於坤得初爲巽此有家卽富家者亦可通】王假有家交相愛也【程子曰夫愛其內助婦愛其刑家○項氏曰彖以家人爲主治家如治天下故主嚴九五以君位爲主視天下如一家故主愛何氏子曰身範旣端故能感格其家使各得所以相惇睦正家而天下定矣】上九有孚威如吉【因在卦終故言正家久逺之道一家之中父父子子兄兄弟弟夫夫婦婦可謂有孚矣而上以剛居上故終以威如之吉】威如之吉反身之謂也【反身自治則言有物行有家自正矣不然嘻嘻固非卽嗃嗃亦過也○大有之厥孚威如變幹也天道之自然也此變旣濟必如此乃終濟人道之當然也】

暌錯蹇

綜【家

上人

下】易革互【旣濟】

初九變【未濟】

九二變【噬嗑】

六三變【大有】九四變損

六五變履

上九變【歸妹】

睽小事吉【其卦下兌上離中少二女其性乖異故爲暌暌左日陽火象右癸陰水象旣暌則大事必不能成吉者小事而已○坎兌皆水而異者坎陽水其性通故未濟者終濟兌陰澤】

【其性滯一暌則不復合也革亦澤火而異者此火上澤下猶可各行其志革澤上火下不滅其一不已也革備元亨利貞此僅小事吉者革成則終復始此方暌必不能有爲也】

睽火動而上澤動而下二女同居其志不同行【以卦體釋卦名澤火本一气以動分上下而暌二女亦一家以志分彼此而暌】說而麗乎明柔進而上行得中而應乎剛是以小事吉【以卦徳卦體釋卦辭暌則無事可爲而猶小事吉者蓋澤止水日光照之猶上下相映是悅而麗乎明也且二卦皆以柔從剛今上行而居尊者原其同而五之柔亦可與二之剛相應

是𨿽暌而小者或不忌而相從也○凡離在上而下卦爲巽兌坤皆曰柔進而上行以下卦之柔上進居尊也又離在上惟艮兌言麗乎明山澤待日而有光坤言麗乎大明徧地之光皆日風雷不言麗與日不相麗也下卦惟巽兌言應乎剛非剛故舉剛若干卽先天離坎剛柔皆應不待舉也】天地睽而其事同也男女暌而其志通也萬物睽而其事也睽之時用大矣哉【就卦而觀有乾索無坤索天地暌矣有女無男男女暌矣火上澤下萬物暌矣然惟天地位而物乃生成其間女不求男故男必求女本天親上本地親下而物乃各止其所是固有卽暌以爲用者其用豈不大哉○項氏曰百官分職而治則職皆治是謂大治萬國分土而平則土皆平是謂太平】

上火下澤睽君子以同而異【離兌皆乾索坤本固同也而火上澤下其情異矣君子知本同者萬物一體之公其各異者因物付物之道得其大同以爲本而異者因乎物之宜則萬殊固從一本出也或曰君子之行各求其理之正各得其心之安如禹稷顏子道同而出處異防箕比干仁同而生死異亦通○同人族辧物不異不足以爲同暌以同而異不同不能以爲異】

初九悔亡喪馬勿逐自復見惡人無咎【互坎爲馬互離故喪而下體兌坎自注之故復又坎寇盜惡人像互離見之○當暌之時彼此相疑故多悔然亦可亡之蓋所以暌以火動而上澤動而下之故但上互成坎亦可下行下互成離亦可上往茍見上之爲離則坎馬喪而彼無以來卽互坎而我疑彼爲惡人則我又不肯往惟我守其兌之止則以澤受坎所喪之馬勿逐自來且互離以從離而惡人不覺其惡亦見之而無咎矣蓋相暌之故在執成見而加以多疑去此二者自無不合也】見惡人以辟咎也【見之則不以爲惡我無貳人亦無貳矣】○九二遇主於巷無咎【先天兌離相次故言遇巷離象古二十五家爲閭閭�有門民居相對而虛其中曰巷○五爲離主而二亦互離是五待二於巷而二亦自巷往遇之也可無異心矣】遇主於巷未失道也【上不下求而我往遇似乎失道然本我正應當暌之時而委曲以相通於道未失也】○六三見輿曵其牛掣其人天且劓無初有終【掣子夏作契鄭作挈荀作觭許愼作觢天古作而楊桓作耏謂髠也劓許作剃王肅作臲○三互坎輿多曵象離爲牛互坎所傷掣象巽爲發艮爲鼻今上二爻似巽而短其上似艮而截其下耏劓象○三爲兌主欲得離主必因上爻三與上陰陽相應而爲互坎所疑已之輿曵而不前五之牛掣而不動視上之人爲耏爲劓皆被坎刑而不可交然正應終合至上而羣疑亡暌於初究合於終也】見輿曵位不當也無初有終遇剛也【兩主不相當故羣疑疊起終與上遇則五麗上以爲明而說亦麗其明矣】○九四睽遇元夫交孚厲無咎【胡作狐○火上澤下故暌然澤止不能愈下離以一陰附二陽火動而愈上是暌之離之二陽之也今四以互坎流注於澤且與初之元夫相遇焉我以初爲善士初亦不以我爲惡人交孚如此化而同卽化厲而安矣尙何異心之有哉】交孚無咎志行也【四本非惡而疑爲惡以互坎耳不知上之能下全賴互坎爲之我下而初亦不以我爲惡而來見則志不同行者可得而同行矣】○六五悔亡厥宗噬膚往何咎【二以上互噬嗑○離本乾體五欒成幹故曰厥宗

○五爲離主與二相應則視四爲惡人者幾如幹胏之難噬不知直同於膚之易噬也二方來遇我於巷則我𨿽上往亦何咎乎】厥宗噬膚往有慶也【柔進而上行其往而有慶者在五五得中而應乎剛其往有慶者又轉及二也豈止悔亡矣哉○同人之時故於宗者吝暌之時故厥宗者慶】○上九睽見豕負塗載一車先張之弧後說之弧匪寇昏媾往遇雨則吉【說脫同馬鄭王翟李下弧並作壺說亦音悅○坎爲矢爲隠伏爲弓爲寇離大腹壺象○上與三應因其互坎疑其污疑其幻且疑爲寇而欲射之後知其非寇而昏媾且歡忻宴樂之一往與遇而陰陽和火動而上者因互坎之雨而下注於澤豈不吉哉】遇雨之吉羣疑亡也【一猜而羣疑偕作一孚而羣疑盡亡】

蹇錯暌

綜解

【上下】易防互【未濟】

初六變【旣濟】

六二變井

九三變比

六四變咸

九五變謙

上六變漸

蹇利西南不利東北利見大人貞吉【其卦下艮上坎險在前難於行步故曰蹇自天地始交而難生險難之端皆以干往交坤之故但震交於下則得坤眾而可行艮交於上則居坤極而可止惟坎中交陽爲陰陷而成難然得幹之中以往故能動能止兼之特視其所與耳後天坤居西南而連離艮居東北而連坎今艮遇坎而爲蹇則不利者東北而兩用合以互離則利者必西南可知然非以三往見五之大人何以能利蓋此二用俱居得其正故吉天下未有不正而可以濟難者也○屯之濟難在震之初五無爲也此下卦艮止五不得不自爲矣然二與五互離明以出險則艮上亦不爲無功】

蹇難也險在前也見險而能止知矣哉蹇利西南往得中也不利東北其道窮也利見大人往有功也當位貞吉以正也蹇之時用大矣哉【以卦體卦徳卦用釋卦辭見互離象○卦之爲蹇以坎險在前而艮止而不進然非終不進也蓋有互離之明焉時未可進見其險卽用其止夫坎艮二用同出於乾今坎之陽往得上卦之中是艮陽之气已達於上三之知難不進亦以下方互坎重險之時其道窮耳進而互離則見五爲大人而往從之以有功見其功卽用其往矣夫三與五皆正而吉其道可以正其始五居險而能待三見險而能止至三五合力以濟是各因其時以爲用也時之用豈不大哉】

山上有水蹇君子以反身修徳【反郭京作正○山上有水懷襄之也必反而歸之於下始得其安君子處難亦惟反之身而自修其徳反身若水之歸下修徳若山之日崇水日下則山愈覺其髙心日虛則徳倍加其峻李文貞曰反身法艮之止修徳法坎之習亦通】

初六往蹇來譽【卦之大例上卦曰往下卦曰來此亦以就五爲往就三爲來○初無干濟之才又無官守之任知其往則蹇而居以待時見險而止之譽早歸之矣】往蹇來譽宜待時也【張璠無待字王弼無時字今從鄭本○初逺於五未得與三同行故𨿽當見大人以爲利而時未可則守其止之正可也】○六二王臣蹇蹇匪躬之故【正坎又互坎蹇蹇象艮不其身匪躬象○二與五應身爲王臣見危致命君爾忘身吉凶皆非所計也】王臣蹇蹇終無尢也【尢葉怡○時卽未可爲才卽未有濟而於心安於理得孰得而尢之○錢氏曰初未爲臣不待時非知二旣爲臣知有躬不忠故曰曽子子思易地則皆然】○九三往蹇來反【反郭京作正非○三爲止主正見險而能止者知往之必蹇故反而止其所】往蹇來反內喜之也【初來譽而守未能自固三匪躬而才不能有爲故初喜三之時止二喜三之時行謂得三而有主也○五在蹇中望與共濟者三耳而三來反非以避難爲知也君子欲有爲於天下必自反身修徳始吾明足以燭天下之幾誠足以孚天下之志才足以夷天下之難然後一出而成天下之功莘野渭濱其選也南陽亦庶幾焉若殷浩者並虛譽亦喪矣邱氏○曰封惟三剛實有濟難之才但與五非應非近必就二以同往二喜之四比之上應之三爲五來則眾爻俱來而蹇可濟矣】○六四往蹇來連【朱子曰連於九三合力以濟】往蹇來連當位實也【所以必連三者三當位而實與五之當位貞吉同不合三於五無能濟也○溫嶠之以陶侃似之】○九五大蹇明來【朋指三九五剛健中正正三所利見之大人而三爲初二所喜四所連上所志三來而初二四上無不來此三之所以往有功也】大蹇朋來以中節也【節謂處之各當五惟有中徳故於初用其知於二用其中且用四以連三之交用上以通三之志而三之反者究爲我來三來而則已正矣不自用而用人用人而又不見其所以用自非大人其孰能之○屯蹇皆坎在上而震動艮止其異在人屯互艮而膏屯故建震以爲侯而屯濟蹇互離而利見故得三以爲朋而蹇亦濟故於坎獨言用以不自用爲用也】○上六往蹇來碩吉利見大人【碩指三上與正應故能以之而利見於五】往蹇來碩志在內也利見大人以從貴也【能左右之曰以上之志在三則三之利見大人正上以之使從五之貴若司馬徳操之薦孔明於昭烈也○錢氏曰初與五逺而無應故止所當止不犯難而行上近五而應三故以三往五而難濟均處蹇之時用劉氏文龍曰諸爻往蹇皆謂其自往來譽來連來碩皆謂待三同往三反止其所禮聘而後行蓋捨我其誰三固有以自信也已】

解錯【家人】

綜蹇

【上下】易屯

互【旣濟】

初六變【歸妹】

九二變豫

六三變九四變師

六五變困

上六變【未濟】

解利西南無所往其來復吉有攸往夙吉【解歸藏作荔○其卦下坎上震動而出險之○則難解矣故名解利西南震本以干初往坤而能動也不言不利東北以無艮之連坎也蓋難旣解則坎非險故卽就內卦之坎而亦吉若往外卦之震則震爲陽之始出必早往乃吉也○蹇卦三與五同功此卦二與四同功】

解險以動動而免乎險解【以卦徳卦用釋卦名明二用之主四也】解利西南往得眾也無所往其來復吉乃得中也有攸往夙吉往有功也【荀李各本俱有無所往句惟王弼本逸○以卦體卦綜釋卦辭言卦之用在四此爻本以干往坤而得坤之眾也就蹇之綜觀之蹇之利西南固坎之往外而得中今來復於內亦未甞不得中也蹇之利見大人固三之往於五而有功此之夙吉卽以二往於四亦未甞不有功也】天地解而雷雨作雷雨作而百果艸木皆甲解之時大矣哉【馬鄭陸皆作宅王作坼亦作拆○震爲雷坎爲雨震爲木爲蕃百果艸木象坎上下閒甲象○天地閉塞則百果艸木皆收斂生气於坎隠伏之中天地開通則生意皆隨出震之帝而畢達時之運固如此也○屯解皆雷雨屯之雨未降故滿盈而艸昧此雨旣降故果木皆甲坼】

雷雨作解君子以赦過宥罪【雷天威雨天澤過小罪大過無心罪有意周禮三赦一弱防二老髦三蠢愚三宥一不識二過悞三遺忘過則直赦之宥但原其情不必盡赦也記曰王三宥然後制刑雷雨並作天威之震大澤沛焉君子之法皆天討而時有赦宥於其間亦猶是也】

初六無咎【四爲震主解坎之難而初首應之必無咎也】剛柔之際義無咎也【坎之爲難惟二陰困陽故今初不與陰爲黨而與陽爲應其以柔接剛固於義爲無咎也】○九二田三狐得黃矢貞吉【坎爲狐爲隠伏正坎互坎之三陰三狐象坎爲弓得幹之中直爲黃矢○卦難解矣而爲隱害獨有六三伏互坎正坎之間爲狐窟連初五兩陰爲狐羣有時用其狐媚則附三爲拇有時肆其狐假則慿四爲墉惟二爲坎主秉中直之徳不爲所困一而並三狐之正而且吉之道也】九二貞吉得中道也【得黃矢謂幹中】○六三負且乘致寇至貞吝【震在三上負象坎爲馬爲輪乘象又互坎寇象○四有出險之功居近君之位三甘爲其下而負之小人之行也四愛其載已遂以坎之乘假之且乘而居君子之器矣然四剛正終見其情復奪其乘是非四寇之乃三自致也𨿽其載四似正要其情可羞矣或曰貞吝當作何咎】負且乘亦可醜也自我致戎又誰咎也【陸曰戎一作寇○方其負四諂之至及其乘二驕之至小人之可醜如此則其見奪乃自致也又誰咎乎戎兵也易寇爲戎見四剛正非寇人者也】○九四解而拇朋至斯孚【拇荀作母○而汝也震爲足三在其下拇象凡人欲行拇必先動朋指二○三以側媚附四如足未動而拇先動者然四必解而去之然後九二同徳之朋至而羣陰之不孚者斯可孚也○蹇解相綜蹇五得三曰朋來解四得二曰明至】解而拇未當位也【九四震主動而免乎險全恃此爻豈誠慮其系於拇哉亦以九居四未當位與六居三不當位同或因是而相取耳至九二同徳之朋至則互離者明皆足以見之而往得眾者並五孚之矣或曰蹇九三當位而實故四宜連之六三不當位而醜故四宜解之相綜見義亦通】○六五君子維有解吉有孚於小人【習坎彖有孚維心亨此正坎互坎亦有此象但習坎之維以互艮此有震無艮故維解○四陰同而五獨應九二似與君子爲維然實震體故維解也君子與君子毫無私系則小人亦共信之而有孚於小人矣】君子有解小人退也【非誠與小人孚也君子解而小人自退耳○我自以爲君子之朋則處我之黨於君子卽擯人之黨爲小人立異之端一開相傾之禍斯起幸一勝之而小人之欲進愈甚不至舉君子之羣而盡空之不止也何如君子解而小人自退乎扵同不見其同於異不見其異斯萬物並育而不相害也斯解之至乃眞大同也】○上六公用射隼於髙墉之上獲之無不利【震爲侯公象隼亦指三墉指互離在坎隠伏謂之狐附離而起謂之隼○三慿四之城以爲固至是震體成而三遂失其所恃用二之黃矢以射而之於髙墉之上而無不利矣言用不自用也二射而震之也】公用射隼以解悖也【難解人之所樂而三獨搆重險於其中於情於理皆爲大悖上之去之正以其悖也而當是時初先應震五亦同震四離暫信而旋奪之故三無黨二射而上自之也胡謂四爲公上爲隼似未然】損

【錯

上下易】皆咸

綜益

互復初九變防

九二變頤

六三變【大畜】

六四變暌

六五變【中孚】

上九變臨

損有孚元吉無咎可貞利有攸往曷之用二簋可用享【損歸藏作員簋許愼作�蜀作軌○其卦下兌上艮上經首乾坤歷十卦而否泰乾坤之合也下經首咸歷十卦而損益咸上下之易也三陰三陽之卦皆自乾坤之合來此卦以泰之乾上益坤上乃損下所盈以益上故爲損然非利於上而不利於下也處泰之世逸欲易生上求陽徳以自輔而下自願以其徳益之故有孚如是則受益者元吉同心益上者無咎而下之自損者亦可貞其致之上者遂利有攸往也蓋損欲之方莫如從儉能有孚卽享用二簋可也豈必定八簋之丰哉○張氏浚曰泰治之極上恬下嬉剛徳之君子以誠信自結於君止君之欲崇君之徳若浚大澤以坿髙山故損以救泰益以息否也損而反質人情甚難非有孚其孰能之舊說剝下民以奉君如此何以有孚光山謂乾君坤民損君以益民也又與益無異皆不敢從】損損下益上其道大行【以卦體釋卦名以下之剛益上之柔是君子之以道事君且其酌損弗損其上行者又有道也】損而有孚元吉無咎可貞利有攸往【又釋卦辭惟以道故有孚惟有孚故下之損上之受益皆善也】曷之用二簋可用享二簋應有時損剛益柔有時損益盈虛與時偕行【萃利用大牲此享何以二簋蓋泰之後其欲易奢當此時而損剛益柔莫若救奢以儉此正損益盈虛與時偕行之道也不然盈而不已天將損之而泰不可保矣故子曰否泰反其也損益盛衰之始也君子卽損以爲益故能保盛而不衰】山下有澤損君子以懲忿窒欲【懲鄭作徴蜀作澄窒劉作懫孟作恎陸作睿欲孟作浴朱作欲○取澤之土以益山則澤日深山日髙是損以爲益也人情陽抑於下則忿生陰縱於上則欲肆處以兌悅而忿消受以艮止而欲節亦卽損以爲益也或曰坤爲迷忿者气盈欲者气歉皆陰迷也益以陽明乃能懲而窒之或曰忿如澤之衝欲如澤之溺艮以止之乃杜其源亦通】

初九已事遄往旡咎酌損之【已古作防虞作祀朱訓止今訓我遄荀作顓○乾卦三爻本爲一體今以益上之故而損三使往是損者三而初實以爲己之事而速其往也且幹亦必至三乃盈而後可以益上此正酌盈補虛之道所謂損益盈虛與時偕行初非不可損而自損也○此彖所云無咎也】已事遄往上合志也【往者幹之土爻初與上合志則三之往於上卽初之往不必身往矣】○九二利貞徵凶弗損益之【幹體三人旣酌三使往則二不必往矣若以互震而急於徵行必凶蓋益上之道原有不必損以爲益者蓋我得其正卽所以益上也荘光不仕而東漢重名節其益上者不旣多乎○此彖所云可貞】九二利貞中以爲志也【可以處而處可以仕而仕道之中也二志於中故不必往以失已】○六三三人行則損一人一人行則得其友【幹體三人今損三使往於上是三人行而損一人也而此一陽之往四五尊而上之不一人行而得其友乎此與剛上而尙賢同義邱氏謂九三上則上六下而爲三剛柔偶合亦通○此彖所謂利有攸往三往在上故於上見之】一人行三則疑也【明止以一陽往之故朱子曰兩相與則専三則雜而亂】○六四損其疾使遄有喜無咎【下三爻以益上爲心上三爻則受益者也坤知己有陰柔之疾而求幹之陽明以自益今初遄三之往則上陰柔之疾已損不惟五元吉而四亦有喜其喜乃初之遄往者使有之也初無咎而四亦無咎矣○亦所云無咎】損其疾亦可喜也【言亦者對五而言○益上有弗損以爲益者受益亦有非身受而已益者】○六五或益之十朋之弗克違元吉【卦大象似離象十坤數○古者以貝爲貨貝有五等各得其二爲朋每朋直二百一十十朋則二千一百直如此則靈也陽明之貴似之或者不知所自來之意三來在上似於五無與而與陽明近者志气日淸聰明日擴性情日正徳器日堅若不知所自來而受益則已多矣誠所謂元者善之長也何吉如之郭氏謂或益人益之弗克違神益之亦通○此彖所云元吉也】六五元吉自上祐也【其元吉之益豈誠不知所自來哉乃陽之來在上者祐之也特其潛移黙奪之妙有不自知耳】○上九弗損益之無咎貞吉利有攸往得臣無家【幹以上陽畀坤似乾之損在此然上之陽非有損也正以弗自損其陽明之徳故能有益於上卦之柔暗耳故就初二之同心益上言則無咎就已之弗損言則可貞就五之受益言則元吉此正幹之所爲利有攸往者自三而上也幹之剛上則坤之柔下上九且得六三以爲臣而上九公爾忘私終不以六三爲我家而有之也此爻成卦之主故以眾美悉歸之】弗損益之大得志也【三之弗損中以爲志行與不行未可知上之勿損則往而大行益上之志乃大得矣劉氏文龍曰有六五尊徳樂道之君故得遂防學壯行之志兼善天下爲帝者師也】

益【錯

上下易】皆恆

綜損

互剝

初九變觀

六二變【中孚】

六三變【家人】

六四變【無妄】

九五變頤

上九變屯

益利有攸往利涉大川【其卦下震上巽以否之幹下一益坤初乃損上以益下故爲益然非利於下而不利於上也處否之時下情易隔上出親賢之佐以綏民而坤民之依上者得防歸之願幹徳之逮下者具濟難之才不胥上下而皆利乎】

益損上益下民說無疆自上下下其道大光利有攸往中正有慶利涉大川木道乃行【程子云木當作益○以卦體卦用釋卦名卦辭乾君坤民君出左右之賢以綏民則民悅無疆矣蓋乾道甚大以干之道照坤之民其自上而下之於下者豈不大光乎是益之用固在初也然初之下亦惟九五之中正者爲之君則初之往四者亦爲王喉舌而所告布者莫不有慶矣夫四下成震初上成巽皆木之道而先動復入如舟之行有此濟難之才不必有難已知無不濟矣○張氏浚曰益下不必以財與賢共治民自益而樂其生】益動而巽日進無疆天施地生其益無方凡益之道與時偕行【又以卦徳卦體明益道不動則不行而動而不巽是以我動之而於物不順也今卦內震正春外巽初夏日進而長視損之內兌正秋外艮季冬日縮而短者益道行乎四時而無疆也乾施一陽於坤爲震之動坤施一陰於幹爲風之散視損之山澤各止其所者益道行於兩間而無方也人君體天地法四時則其動而巽者其與時偕行亦無疆而無方矣】○風雷益君子以見善則遷有過則攺【風自天降雷自地升而雷動風行交相助益君子以巽入理見善之無窮卽用震之勇而遷以從之以震省身知己之有過卽用風之散而攺而去之由是善遷而過益寡過攺而善益增其交相助益猶風雷也】

初九利用爲大作元吉無咎【幹以初陽畀坤資始之元徳於出震見之卦之爲益全系乎此初不盡坤眾而生之成之豈足副乾元之大用故必爲大作乃足體仁長人而吉且與幹爲合徳而無咎】元吉無咎下不厚事也【坤元用六厚徳載物而已大始非其事也今自幹而下於下但如是已乎故不僅以厚爲事而以大作爲利也】○六二或益之十朋之弗克違永貞吉王用享於帝吉【或指初王指五○二本坤中今乾以初陽益之而大作於下凡正徳厚生爲坤眾之至寶初悉爲二致之若有欲違而不得者然夫坤徳本貞今以初往四互之仍得坤焉其貞永矣上帝爲民而立之君坤眾永貞如此而上帝有不享之乎是民吉而君卽吉也】或益之自外來也【其永貞之吉亦非眞不知所自來乃陽之自幹來者益之也特王民皥皥若不自知耳】○六三益之用凶事無咎有孚中行告公用圭【王肅本圭上有桓字○地震則陷凶象互艮圭象九五幹主王象初九震主公象中行指五巽申命告象○初自幹體下入於坤將爲大作之事而愚民可與樂成難於慮始容有日之爲凶事者如禹防九河徒則大駭盤庚遷殷民亦胥怨然此求安求樂實民之本心益之凶事正所以樂之利之所謂丕從厥志也又何咎之有蓋其有孚者五實有中行之徳四用以告故初用大作上下之信足以相通而三亦用互坤之中以通信告初之成功於王幹之中下孚故坤之中上孚也】益用凶事固有之也【君民一體坤惟有志於幹故索諸幹而幹以初益之有此大作之事則始𨿽疑爲凶事而終孚之者正其固有之本心非自外至也】○六四中行告公從利用爲依遷國【四爲巽主五之申命恆必由之故以五中行之志告於初而初從之而大作也但四之利用與初異焉初者幹之用其九於坤必與民爲大作始成其幹之用四者坤之用其六於幹必與民爲依始成其爲坤之用陽動而陰靜道固殊也且此民方自初遷而上則爲依宜矣】告公從以益志也【五之中行以益下爲志則四之告初之從皆以益下爲志可知】○九五有孚惠心勿問元吉有孚惠我徳【九五幹之中元之體也初九幹之行元之用也五實有惠民之心足以孚於眾志四告之初而初爲大作不必復問之而自元吉蓋君與民爲一體則民亦與君爲一心臣之惠卽我之惠有孚之民自惠我之徳而元吉在初卽元吉在五也○五有孚幹之中也三有孚互坤之中也不言於坤之中者乾施之坤受之二不識不知順帝之則而已三始以爲凶事而後知其益是後天之民也而亦竟有孚焉故曰民協於中也】有孚惠心勿問之矣惠我徳大得志也【天施地生天不必自生也君令臣行君不必自行也下大作而君復問之是擾其治也至民惠我徳而君之志已大得矣豈必惠之自我出哉】○上九莫益之或擊之立心勿凶【五爲主四告之初作之上一無所爲但垂互艮之手若求取於民者則必有反而擊之者矣蓋三方疑爲凶事而上之形更可疑也益與上下相易故勿】莫益之偏辭也或擊之自外來也【居巽之上不能以五之中行下告卽有所令其辭亦偏是不特無益下之實並無益下之言勿甚矣宜擊之者不知所自來也益自外至故吉凶之來皆言或】

夬錯剝

綜姤

【上下】易履互幹

初九變【大過】

九二變革

九三變兌

九四變需

九五變【大壯】

上六變幹

夬揚於王庭孚號有厲告自邑不利卽戎利有攸往【其卦下乾上兌京氏以爲辰月之卦以全幹之力決去一陰若決澤而涸之故爲夬王庭指五五居互體重幹之上故曰王庭乾爲言兌爲口相號象○卦所決者上陰而決之者以干中爻爲主因上五爻爲用蓋自復一陽長而至五已揚於王庭矣但四五與兌同體有相悅之情惟二爲幹之主以其中誠呼號於五與之相孚而猶心懼其危又告於同體之二陽使皆不敢用壯乃能利往而成全幹也】

夬決也剛決柔也健而悅決而和【以卦體釋卦名因以卦徳明卦之用也剛謂乾柔謂兌以上陰爲主以健決之而不因其說以爲用則不能和故健者決之心和者決之用也】揚於王庭柔乘五剛也孚號有厲其危乃光也告自邑不利卽戎所尙乃窮也利有攸往剛長乃終也【釋卦辭所以必然之故上陰爲兌柔之主而所乘者五之剛則此五者與兌柔同情與乾剛同貌決之得失系焉二知其情故極誠以呼號於五其危厲之情乃所以連五未光之志而使光也又見初之壯於趾三之壯於順其所尙者皆必窮之道故告以不利卽戎使知力勝不如善勝也如是而往則剛長者柔自終不待決之而自去矣舊謂揚庭是正名其罪合力致討愚謂五四方牽於柔初三輕用其壯其勢未集而遽聲其罪非訃之得也】

澤上於天夬君子以施祿及下居徳則忌【云猶气也澤則已成雨矣故云上於天可需澤上於天必決也然雲行雨施者幹之功而幹不言所利君子法之其施祿及下若雲行雨施以居徳爲忌而不代不矜所謂斂卻神功寂若無也君子處天下事運於無形化於無迹乾旋坤轉措一世於泰岱之安而無智名也勇功也其斯爲退藏於宻者與】

初九壯於前趾往不勝爲咎【卦變冰大壯來故卽以大壯言之大壯之初壯於趾矣故見陽長及五急起赴之是壯於前趾也但大壯上震陽體與幹同徳此上兌陰體與幹異情如是遽往必不能勝爲與四五未孚也】不勝而往咎也【未集謀未成萬無勝理如是而往能無相咎乎】○九二惕號莫夜【句】有戎勿卹【二變離日象在西兌下莫夜象○二不惟以利見之誠號乎五並以夕之惕若號之庶五志之我孚也不憂上六之爲寇而憂卽戎之致寇以此告自邑庶初與三之不用壯也二爲幹主故以全彖與之】有戎勿卹得中道也【幹體同志而初與三不中故不免用壯之失惟二以中道節之且以中心之誠孚九五也○來氏曰狄仁傑用五王似之】○九三壯於頄有凶君子夬夬獨行遇雨若濡有慍無咎【頄鄭作頯荀作仇○頄顴也在幹體上對初趾言幹爲首象變兌重兌夬夬象澤在天上雨象○初壯趾有輕率之咎三壯頄有淺露之凶然三在正幹互幹之中則能決者莫如三有變兌正兌之合則善決者亦莫如三能聽二不利卽戎之告而貌交於上如獨行之遇雨而至於若濡則始𨿽不免見慍於剛直之人而終以同心而無咎也○朱子曰溫嶠於王惇似之】君子夬夬終無咎也【夬夬者其心故始或疑而慍之終乃信其無異心也】○九四臀無膚其行次且掔羊悔亡聞言不信【次鄭作趀古作趑赼且古作跙趄掔虞王作牽今從子夏本○坎爲溝瀆以泄穢濁人臀似之羊兌象以繩系羊於前曰牽以手拊羊於後曰掔羊逆則不行順則易走四在兌下掔象○四與幹同貌與兌同體今見三陽並進欲坐而不決陰則不安欲起決之又不斷或告以掔羊之法則順三陽以驅上陰甚易二悔皆可亡而又無如聞言而不能信也】其行次且位不當也聞言不信聽不明也【聽今本作聰悞此從楊項二本○變坎聽象兌毀折不明象○位在互幹之中而實非干之中又不在王庭之尊位決與不決皆不能以自主二告於初與三號於五四豈不聞哉以其心不明故又爲兌口所惑也】○九五萈陸夬夬中行無咎【萈音丸荀作莧虞作莞說文作莧趙本同今從之陸荀作睦○萈山羊也幹爲髙爲逺爲野陸象五變重兌夬夬象○莧行陸地見人則奔五之驅上其易如此蓋惟以中而行故能聽二之號而無有二心也】中行無咎中未光也【五實暱於上特以二之號孚故決去之其行固無咎矣要其心豈盡光乎惟二之危乃光也公許其功子探其志明卦主之在二也○程子曰夫人意誠心正乃能極中正之道而篤實輝光五心有所比特以義不可而決之𨿽行不失乎中正而中未光蓋心有所欲已離道矣】○上六無號終有凶【兌口本善號者今五以二之號於已而與之孚決道已成而上無所號矣三之無咎其有凶非眞凶也上之無號其有凶終有凶矣○兌陰終艮陽終艮終吉兌終凶】無號之凶終不可長也【眾陽之上可久據乎○剝上言終不可害信之也夬上言終不可長警之也聖人扶陽抑陰至深切矣】

姤錯復

綜夬

【上下】易【小畜】

互幹

初六變幹

九二變遁

九三變訟九四變巽

九五變鼎

上九變【大過】

姤女壯勿用取女【姤古鄭皆作遘馮椅攺姤取陸作娶郭無下女字○其卦下巽上干自幹初變京氏以爲未月之卦也夬盡則爲幹而一陰復下生故爲姤陽曰復若反其故居內之也陰曰姤若不期偶遇外之也自陽生子中歷已乃成幹而午中陰復生矣陽至四乃名大壯有爲於外慶之也陰始生卽言女壯爲主於內謹之也戒曰勿用取女危乎其取之者也】

姤遇也柔遇剛也勿用取女不可與長也【郭勿用上有女壯字○以卦用釋卦名卦辭柔謂巽主下陰剛謂幹初陰成卦之主坤用其六於幹而此柔始與剛遇然一遇而爲主於內者寖寖乎女壯矣爲陽者可不愼而與之長乎○夬上曰終不可長警陰也姤初曰不可與長戒陽也與之不能定宴陰所成矣】天地相遇品物咸章也剛遇中正天下大行也姤之時義大矣哉【聖人固懼陰之長然有陽必有陰者配合之常陽往而陰來者循環之理故就卦象卦體明之乾索於坤而得其初則此陰之來正天與地之相遇時當盛夏品物咸亨坤之元固順承天者也且純乾在上剛健中正位乎天位以此遇巽則巽之風行天下孰非剛遇之大行乎是姤者時而處此時者輔相裁成義實有大焉者矣】

天下有風姤後以施命告四方【誥鄭王並作詰○風自山出者其及近自天下者其及廣萬物無不與之相遇者後不能以身與天下遇而所施之命必及之亦猶是也】

初六系於金柅貞吉有攸往見凶羸豕孚蹢躅【柅子夏作鑈說文作檷王肅作抳蜀才作尼羸陸讀累躅古作一作躑躅○柅絡絲跌也自乾索坤乾爲金巽爲繩系柅象坎爲豕巽下似羊坎羸豕象蹢躅巽究爲躁象○一陰始生甚防與二相系似絲之系於金柅者如此則得正而吉不然一縱之使往則凶立見如豕之生方弱卽加之枑可也而信而縱之必至於蹢躅矣】系於金柅柔道牽也【陰性善牽因其牽而系之使止乃妙於制陰也】○九二包有魚無咎不利賓【包虞作苞荀作胞陸云亦作庖○魚巽象虞云巽爲魚古者女子教成祭牲用魚魚始其美午月易餒故以爲始美終惡之象○初與四應今以始至二遂包而有之有私意焉而曰無咎者此陰一進將不利於上卦之陽初得二包害不逺也○凡卦內爲主外爲賓巽陰卦爲主則幹陽卦爲賓矣故午月之律曰蕤賓陰方萎蕤而陽已爲賓也然則二曰吾能包之而已駸駸乎不能自主矣】包有魚義不及賓也【包之情實私也而不及賓則義之可也○夬姤相綜夬五決陰而子曰未光窺其心也姤二包陰而子曰義許其事也楚巫臣諫荘王勿取夏姬而身取之共王曰其自爲謀也則過其爲吾先君謀也則忠其亦二之包有魚者歟文言於幹二爲仁坤二言義象於復二言仁姤二言義仁陽而義陰仁一而義二也故仁以自治私欲有一毫之未淨不可言仁義以取人茍有一端之益君子斯取之矣惟然而仁之體愈精仁之用愈溥矣】○九三臀無膚其行次且厲無大咎【三與幹同貌與巽同體欲不與陰遇則坐不安欲竟與陰遇則行又不可其向陰之心可危而未顯與陽違則猶可無大咎也】其行次且行未牽也【陰善牽而竟與之牽則必背陽而成大咎此未敢竟與陰遇是其行猶未牽也若二則竟爲所牽矣○夬四位不正故與言而不信姤三位正故猶能自持而未牽】○九四包無魚起凶【初與四正應今初爲二所包二之包有魚而三之包無魚矣初本不利於賓四之無魚正四之幸也三以未牽得無咎而四乃起而爭之以爲我所當有不亦凶乎】無魚之凶逺民也【巽之易牽以利三倍之故二在下卦而與之牽因包有之小民之行四在上卦與幹同體則宜有君子之行矣今起而爭之是與民爭利者也不且舉斯民而逺之乎見四之凶非以無魚凶而以起凶也○夬三宜以權交上而勿遽爭姤四宜以情諒二而勿與爭】○九五以【句】包瓜【句】含章【句】有隕自天【杞枸子初靑熟赤能補陽樹最卑幹爲木果此下爻象瓜蔓生味涼解暑藏不能久虞曰巽爲瓜乾爲文在中含象姤一陰生長而至剝碩果不食窮上反下卽爲復隕自天象○五見下三陽與我同徳則以爲此杞也而以之卽下陰始至亦以爲此瓜也而包之於凡所謂品物咸章者無一不在含容之內卽姤長之極至五成剝要亦天運之自然非我之起凶也有碩果之不倉則隕於下卽爲天心之來復一姤一復循環事耳五爲幹主故以全象悉歸之】九五含章中正也有隕自天志不捨命也【此所謂剛遇中正天下大行者含章者五有隕者天君子不能與天命爭然終不以天命如此而捨之其志如此則爲天地立心卽爲萬物立命也○夬二謹宻時來而不敢輕姤五寛時過而不敢怠時義之大固如此也】○上九姤其角吝無咎【以剛居上角象○下五爻不言姤不欲言也上乃言姤明姤之必至此也柔所遇至此可羞之甚而上與諸陽初無二心也】姤其角上窮吝也【夬初壯於趾其咎自爲之姤上姤其角其吝非上自爲之陰長而上不得不窮也】

萃錯【大畜】

綜升

【上下】易臨

互漸

初六變隨

六二變困

六三變咸

九四變比

九五變豫

上六變否

萃享王假有廟利見大人亨利貞用大牲吉利有攸往【享二王作亨虞作享馬鄭無朱子疑衍按金宣紀有屯利建侯萃享有廟句是北本皆作享也○其卦下坤上兌澤聚地上故爲萃王大人皆指五廟四互艮象坤爲牛兌毀拆用大牲象往指上○坤體上行於幹上而成兌宜用上爻而坤兌皆陰卦不足以有爲惟四五兩陽爲幹本體五居尊位眾必萃之而互體成巽亦柔而未能自立惟四互艮羣陰之中見此陽體眾望所歸五非四無以得眾故王享之必假廟以重其禮而四止體守分知足惟以五爲大人而利見之其亨利貞實隠以元徳歸之君也四五相孚如是故遂用坤之大牲以享而坤之往於上者眞足以成終矣○萃義似比而異者坎水行故相比兌澤止故惟聚也比一陽五陰所從無可疑此二陽而四得民於下則臣疑於君而五所以能萃實四之力故五必禮於四而四乃能有爲成王拜手休享而周公誕保文武受命民此之謂也】

萃聚也順以說剛中而應故聚也【胡作故亨也○以卦徳卦體釋卦名坤本順承天而兌以一陰上悅乎幹幹之剛中者尙居五之尊位而下全坤應之天地之情聚矣】王假有廟致孝享也利見大人亨利貞聚以正也用大牲吉利有攸往順天命也觀其所聚而天地萬物之情可見矣【利貞字荀在正也下晁本無之此從王弼李鼎祚本上聚荀作取○王享公侯何以必假廟蓋享必用祭器上臨之以祖宗之重見不敢私亦使臣凜然於在天之靈而不取肆是爲致孝以享也項謂古語享之丰曰致孝亦通其下所致之君者皆代終之義亨焉利焉貞焉至貞而所聚多矣則君之用大牲以享臣原坤順之所當得臣之利往以悅君者亦坤順之所當然君臣之間皆順天命如此則君臣相得之情卽天地防合而萬物化生之情也】

澤上於地萃君子以除戎器戒不虞【釋文除一作儲一作治茍作慮錢云一作簡○澤聚防其潰民聚防其變物眾地大蘗芽其間故君子𨿽無意外之虞而必修治戎器以戒備之周公言克詰戎兵召公言張皇六師皆此意也】

初六有孚不終乃亂乃萃若號一握爲笑勿卹往無咎【握傅作渥○號兌口象握則互艮手象○初與四正應本屬有孚而見四權太重疑於其君故不終然四非不臣之人其不終乃志之亂其有孚乃萃之正也若悔其不終之悞而仍以有孚之心呼號於四必垂互艮之手與爲一握𨿽人或笑之惟勿卹其笑而専往焉則眞得大公之心而無咎矣○萃則人無二心故六爻皆無咎】乃亂乃萃其志亂也【志不自亂誰能亂之】○六二引吉無咎孚乃利用禴【禴蜀作躍劉瓛作爚或作瀹○引互艮手象禴春祭時物未成其禮爲薄艮寅月象○二與五正應不輕萃四而四自來引之故吉而自無咎也蓋其惇厚中正五固信之四亦重之則𨿽用薄物以往亦無不利也○四五羣萃故用大牲二獨守貞不嫌物薄】引吉無咎中未變也【惟中故心専於五而於四亦無所嫌若初之亂𨿽終於萃而已變於中矣】○六三萃如嗟如無攸利往無咎小吝【三與四近已萃如矣而見上之涕洟亦爲之嗟如如此則無攸利惟決往萃於四則無咎𨿽有嗟如之吝然亦小矣】往無咎上巽也【吳氏紱曰此以互體明之三四五同互巽巽之一陰入於四卽入於五何二心之有】○九四大吉無咎【坤兌皆陰互巽亦陰惟四互艮爲陽是卦之大獨四而已故皆萃之而吉然四不自以爲大且以大人歸之五而利見焉是有君民之大徳又有事君之小心聨上下爲一體而無咎者也】大吉無咎位不當也【初之亂三之嗟上之涕洟皆以四不當位疑於君也知其不當位之艱愈知其握初引二皆以爲五其吉與無咎之大矣】○九五萃有位無咎匪孚元永貞悔亡【眾之萃五以其有位故人無二心若其才徳固不及四也茍得四之得眾而匪孚則悔生矣但自保其乾元之徳以合坤六之永貞則悔自亡矣萃之異於比者一四耳若五不疑四則萃九五卽比之九五也故元永貞無咎與比彖同成王始疑周公而終悔悟似之】萃有位志未光也【陸徳明本無志字○公許其旣孚以後子推其匪孚以前】○上六賫咨涕洟無咎【咨李鼎祚作資○賫手攜之艮象咨口嘆之兌象涕出於目洟出於鼻皆兌澤象○上爲悅主憂國之至見五無爲則憂威福之下移見四得民又憂功髙之震主進亦憂退亦憂此心誠無有二也】咨嗟涕洟未安上也【上居事外萃所不及宜視天下爲無與矣而老臣憂國其心實有所未安者欲五知有位之未安而加懼欲四知大吉之未安而加愼視四五爲一體之心也】升錯【無妄】

綜萃

【上下】易觀

互【歸妹】

初六變泰

九二變謙

九三變師

六四變恆

六五變井

上六變蠱

升元亨用見大人勿卹南徵吉【升歸藏作稱鄭作升○其卦下巽上坤木生地下有必升之故曰升用指九三大人指九五南徵巽居東南坤居西南必歷南離之位乃至坤也○坤體下行幹下而成巽宜用下爻而坤巽皆陰卦不足以有爲惟二三兩陽爲幹本體九二中正陰必應之可以元亨而互體成兌生意尙斂未能自達惟三互震羣陰之中見此陽體震動生卦之大用全系於此所慮剛而不中其動不能無過則又恃二爲幹主以中徳孚之三必見此大人勿以位在我下才不我及爲卹則可南行以升於坤矣○乾用九以始物坤用六以成物故乾合震陽始坤合兌陰終皆曰元亨利貞乾合艮陽終不足於元故曰亨小利貞坤合巽陰始不足於利貞故惟曰元亨也遁猶有亨此並無利陽饒而陰乏也然遁之利貞言小艮陽消也此初爻言大吉陰始陽猶盛也】

柔以時升【此以卦用釋卦名此與無妄反對巽陰爲主於內而全坤在上自內達外其升甚易然陰必待陽而動故巽離坤兌必俟帝之出震而後能爲功故升必以時也】巽而順剛中而應是以大亨用見大人勿卹有慶也南徵吉志行也【以卦徳卦體稱卦辭坤之一陰本以應干之索而爲巽今全坤在上是不惟巽而且順則二之剛中豈惟初來應之卽全坤亦應之也乾元之大於是亨矣而且三之陽不以能動而獨升見二與同升二陽升而初一陰附陽以升旣齊乎巽斯南徵而見乎離以致役乎坤而陽之慶盡坤眾被之而巽欲升之志乃大行也○比五剛中曰上下應一陽居尊也師二曰剛中而應一陽在下差小矣臨二無妄五震兌皆消坤者也萃者臨之易升者無妄之錯序卦至此乾坤之體盡矣故於巽之消乾者亦以剛中而應與陽明乎陰之必應陽陰不得陽則陰無以自升也】

地中生木升君子以順徳積小以成髙大【鄭王李虞諸本皆作順王肅作愼陸李二本有成字今從之○巽得坤初爲順全坤猶順巽爲髙坤爲博物至西南始成陰小由防積之至坤積小成髙大象○凡木之生根入於地日積而髙可幹霄大可蔽日髙視其根之縱而十之大視其根之橫而冒之惟順而長之之故君子之學勿忘勿助順而積之以至盛徳至善亦然】

初六允升大吉【允說文作○初爲卦主所謂柔以時升者也然必待時以升則其升亦不易惟巽於二陽陽皆信之則陽升而巽於陽者亦升是其吉以陽之大爲大也○變泰拔茅彚徵亦允升之義】允升大吉上合志也【惟上二陽與合志故允升而吉亦大也】○九二孚乃利用禴無咎【萃二孚於五有艮引之此三互震上行似不相引然萃之時人無二心故無咎乃利用禴此升之世我有孚志則亦利用禴而與人無咎矣子曰升不來也三以上不來則下必自升矣】九二之孚有喜也【三互震體故以見二爲有慶二互兌體故以孚二爲有喜慶大而喜小也】○九三升虛邑【邑坤象○二互兌爲附決非能自決也其升猶有借焉至三互震爲大塗而前坤體豁達無礙其升如入無人之境矣】升虛邑無所疑也【巽進退不果有疑焉故初有允期之疑未孚也二言孚待之疑未孚也至三則無所疑並允與孚不必言矣】○六四王用享於岐山吉無咎【享古作亨訓通按說文作亯本音饗轉蒲庚虛庚二音朱子作享是○帝出震王象山二達曰岐兌象

○互兌其情已通互震其道更廣至四而應地無疆如文王始於岐周化行南國登岐山升中扵天吉而無咎之道也】王用享於岐山順事也【以順徳積而髙大故能承天者卽可以事天】○六五貞吉升階【坤體分列東西兩階象○互震之體至五而成陰從陽陽先陰若賓主之揖讓升階柔之以時升者得二陽而允升南徵之吉得陽之元亨故陰能貞也所謂剛中而應如此】貞吉升階大得志也【南徵之志果行則大得矣】○上六防升利於

不息之貞【上爻得坤之迷

象○升至於此時升已極無可復升然有不可升者時而無不可升者徳戒愼不覩恐懼不聞不以防防墮行是防而升也如是則賢可希聖聖可希天其升不息矣彖止元亨升有時也爻有利貞升以不息也】防升在上消不富也【消乾者巽至坤而乾體盡矣然陽主長陰主消其能消之至於防者乃陰之不富者也若君子之自疆不息乃陽明之正體又孰得而消之然則以時升者柔而無時不升者陽也上四爻互復五爻互臨亦具陽反陽長之象○防豫曰何可長逸樂之至不可長防升曰利不息惕厲之志不可忘胡氏煦曰防豫動體故敎以渝防升順體故教以貞卦有幹體者至夬姤而終姤者陰之始交夬者陰之終盡卦有坤體者至萃升而終萃陰用其終升陰用其始四卦乾坤皆與巽兌合巽兌陰之終始也夫幹之純陽乃大明終始耳陰始不得爲始陰終豈遂終乎故於此卦之上特以利於不息之貞系之利貞坤徳不息幹徳利不息之貞合干徳於坤徳也非有幹健之不息則坤順亦無以永貞矣然則聖人之洗心藏宻升者也君子之自彊不息防而升也上天之載無聲無臭聖人之藏宻我不敢知君子之自彊庶猶可勉也】

困錯賁

綜升

【上下】易節

互【家人】

初六變兌

九二變萃

六三變【大過】

九四變坎

九五變解

上六變訟

困亨貞大人吉無咎有言不信【困說文作○其卦下坎上兌坎一陽爲二陰

所陷故險然爲流水則猶可通此兌在上並壅其源故爲困

大人指二有言兌象○卦體之困坎者兌坎體之困陽者陰而不爲所困者其亨其正自在陽也蓋九二剛中處險有道固爲大人而吉卽坎爲兌陰所掩而四五幹之本體亦與二同心𨿽兌口在上或以譽來或以毀至二以互離見之甚明但受以耳不動於心兌遂無如之何也○在坎上者震陽卦不掩陰卦坤相順離相應巽風散之皆不掩也】

困剛揜也【揜虞作弇○以卦體釋卦名柔履剛禮也柔變剛猶在下浸而長不敢直加其上此竟加之矣然不曰柔揜剛而以剛自揜爲文不使小人得加乎君子】險以說困而不失其所【卽顗句】亨【一本在下貞字上○以卦徳釋卦辭我在險中我自有處險之道人以悅來我亦有悅以應之之道身困而能不失其所故亨】其惟君子乎貞大人吉無咎以剛中也有言不信尙口乃窮也【今本脫無咎字○以卦用釋卦辭言惟二剛中有君子之徳故能正而吉且與二陽爲無咎也若兌之尊尙其口自有必窮者矣明不信之過在上六不在九二也卦有二用而主九二故特明之】

澤無水困君子以致命遂志【水以行爲用而上塞其源是無水矣非坎水之無乃兌澤無之也君子道足以濟天下而上不能行安所用乎然道之將行道之將廢其皆命也君子還其事於天非仁無爲非禮無行自吾志也君子遂其志於已如是而道行有日舉而措之具在我也道終不行則傅諸其徙以俟後聖爲王者師百世可知也】

初六臀困於株木入於幽谷三嵗不覿【覿亦作防木陸作術○臀坎下象筌曰坐則臀在下故此系之初行則臀在中故夬姤系之三四株木旣翦者互巽爲兌毀折象指三幽谷兌象不覿互離爲坎傷在兌下象○困陽者三陰然陽未困而陰已先困蓋小人欲害君子卽其自害者也初欲困二必與二爲黨今三互巽爲兌所傷已成株木初往就坐必傷其臀互離之明又已就暗且入幽谷而三嵗不覿矣總無一而可也】入於幽谷幽不明也【惟已之幽不明邪正故以幽就幽而往入幽谷耳】○九二困於酒食朱紱方來利用享祀徵凶無咎【紱鄭作韍享舊作亨○酒坎水象食坎中滿象紱天子純朱錫其臣則用赤長三尺以蔽膝巽爲股互離象吳紱云享祀變萃象○九二坎主酒食所自有當困之時養不及人故反困於所有而九五方爲上掩求助於二服其朱紱而來二卽用其酒食爲五享祀以事神勞民𨿽五方被掩二之徵行未必無凶而上下固無異心也孔明受任敗軍之際似之】困於酒食中有慶也【惟中故並能濟五而有慶也】○六三困於石據於蒺藜入於其宮不見其妻凶【兌爲星隕於下則爲石坎爲蒺藜互離爲宮妻指上不見與不覿同○三欲上困四五必與上爲黨而二陽壓之已困於石矣欲下困二必與初爲黨而下陽刺之又據於蒺藜矣方以坎體自負爲夫欲以兌柔爲妻而入離之宮離目又傷不見其妻矣總無一非凶也】據於蒺藜乘剛也入於其宮不見其妻不祥也【二之剛正本非蒺藜而三欲困之自致其刺耳卽妻亦非不可見而以蔽賢之心自作不善死期將近也皆甚疾之之辭】○九四來徐徐困於金車吝有終【徐子夏作荼曰內不定之意王肅作余今從王弼○兌爲金坎爲車○卦主在下故上卦必來下卦今四以應則當來初見非可與則徐以近則可來三見非可與則又徐於是懷其自有之金以無所用而困載其所乘之車以無所往而困然與五同體同徳必因五以交於二始𨿽若吝而要必有終也】來徐徐志在下也𨿽不當位有與也【所以徐徐而不來初與三正志在二之剛中也其位𨿽不相當而與五同志五來卽四來矣】○九五劓刖困於赤紱乃徐有說利用祭祀【劓刖京作劓劊鄭作倪防王肅作臲卼晁作棿杌考異作臲齀今從王弼祭京作享○艮爲鼻兌錯之巽爲股兌綜之劓刖象兌爲口說象爲巫祭象○兌秋主刑九五居尊得擅其見上掩我則劓之三困我則刖之然未得助困不解也於是有錫賢之命服亦以無所畀而困乃徐思之知用威不若用徳以其誠意告之於二非尙口之言二亦信之以其酒食爲五祭祀五之赤紱二之酒食交相爲用誠意所格通於神明而囷解矣大人之吉如此】劓刖志未得也乃徐有說以中直也利用祭祀受福也【惟五以中直孚二故二有慶福而五受之】○上六困於葛藟於臲卼曰動悔有悔徵吉【藟一作蘽臲卼許作防薛虞作防杌○葛柔蔓善附陰附二陽上象○上之身已困於葛藟矣而欲黨三以困四五則五劓刖之而於臲卼矣如是而曰我動而有悔我其有悔乎則攺其困陽之心而與陽偕行則不徒尙口且可以吉也】困於葛藟未當也動悔有悔吉行也【上柔爲困陽之主上壅其源下何以行道之不當莫甚於此變而成幹則不揜剛而君子道行故吉也】井錯【噬嗑】

綜困

【上下】易渙

互暌

初六變需

九二變蹇

九三變坎

六四變【六過】

九五變升

上六變巽

井亨攺邑不攺井無喪無得往來井井汔至亦未繘井羸其瓶凶【郭京有亨字從之羸蜀作累鄭讀累○其卦下巽上坎入之深而水上行有井之象故名井井困相綜向爲澤而今巽木生焉邑攺矣坎水如故井不攺也汔挹取也巽爲繩繘象互離大腹瓶象兌毀折羸象○水絕其源則困今浚其下故泉而亨邑可攺井不可攺君子所性窮居不損困亦亨大行不加井亦亨也如是則人汲之井亦無得人不汲之井亦無喪惟往來井井者隨其分以滿其願耳而井井者則有得喪焉互離之瓶汔而取之其得也互兌之毀未繘而瓶敗其喪也在井要無與耳○鄒氏曰此言性也物可攺性不可攺不爲堯存不以桀亡前而千百年之旣往後有千萬世之未來無不同者特知之未眞行之未熟自羸其瓶耳李文貞曰王者養人其源不匱然行法者人不得其人或得人而用之未終以致事垂成而廢法方行而亂亦然愚按萬物皆備於我天下無性外之治功要其愼始而敬終則一也】

巽乎水而上水井【以卦體釋卦名古者握地及泉以木實其底搆其傍木所入者愈深則水愈潔明下卦之用在初坎口不揜而陽泉上出則上卦之用在五也】井亨養而不窮也攺邑不攺井乃以剛中也汔至亦未繘井未有功也羸其瓶是以凶也【郭本攺井下有無喪無得往來井井八字楊本汔至上有無喪無得往來井井養而不窮也三句而無首句○此釋卦辭養而不窮乃井之大用此其所以亨也顧其養而不窮者則有主焉惟五之剛中不攺故下巽以入之上坎口出之皆足爲功耳然汲者不愼則亦無功矣或曰繘斷可續瓶毀則喪所以汲故別言之亦通】

木上有水井君子以勞民勸相【勞相並去聲○水者天所生地所藏而鑿井以出之者人此人之功所爲與天地參也天地生百物以養民民亦能自取給也而君子於能勞者勞之其不能勞者勸其所當爲相其所不能爲而民乃無不得其養也勞民法坎之勞輔之又相則法巽之維系於不窮矣】初六井泥不食舊井無禽【泥去聲○禽崔憬作擒得之○坎以剛中爲泉其兩陰坤土爲堤岸象巽者兌之反故不食錢氏曰禽轆轤也翻飛似鳥之翼故謂之禽禽坎象困坎在下今在上故無禽○下三爻皆因攺邑而言邑攺則無人汲於此故井不修而泥下之其旁亦不設轆轤以供汲事也舊說禽鳥莫之顧】井泥不食下也舊井無禽時捨也【陰在下故泥才不足用故時捨之】○九二井谷射鮒甕敝漏【井谷井敗而崩陷如谷變艮象鮒魚之小者附土而行亦巽魚變艮象甕離大腹象互兌兼變艮不全毀故敇漏○井深不與日接故不生魚今傾陷若谷故鮒生焉而九二之陽尙微未足養人但旁射及鮒而已間有抱甕以灌畦者而甕亦敇漏澤之及物少也】井谷射鮒無與也【古作則莫之與也○與猶用也二陽故微可用而才未大故亦莫之用也】○九三井渫不食爲我心惻可用汲王明並受其福【三變成坎與上同體井渫象互兌食象互離明象坎心憂惻象王指九五並受亦變同體象○九三陽盛才過於二可以養人但邑旣攺亦無人受之公因系攺邑因想商周革命必有遺賢未出者言井渫可食因攺邑而不食豈不可惜哉我心惻之彼固可用汲也上有明王當使之並受福矣】井渫不食心惻也求王明受福也【子言井渫不食豈惟爲我惻哉行道之人亦惻之矣但求賢士者君相之心求明王者亦君子之志曷不求王明而受福乎公憂遺賢之莫知子憂處士之獨善兩聖人之情皆見乎辭矣】○六四井甃無咎【幹寶曰以甎壘井曰甃互離中虛像○上三爻皆因不攺井而言旁傋之木有朽隙以瓦窒之則井不泥而不至陷爲谷更可知此井之所以能冽也可謂善補過者矣】井甃無咎修井也【修之故無咎】○九五井冽寒泉食【冽者淸之至寒泉不因互離而炎不因互兌而涼坎中之正體天一之所生也其養自不窮矣】寒泉之食中正也【修而潔者四之事收而出者上之功五無爲而澤自被於物眞所謂無喪無得往來井井而養自不窮者惟中正故也】○上六井收勿幕有孚元吉【勿幹作罔收功成之意收繘至此則瓶出而功已成幕覆井也泉以養人爲功而坎口正其上出之地故戒以勿幕有孚謂五勿幕則五之功於是乎成故特以元吉與之蓋卦之用在五與初初能入不能出則亦無功於人故卦主惟在五而五之用尢在上之能出見此泉爲天一之所生於其用之亨卽可以識元也】元吉在上大成也【大謂陽九五之養而不窮者於是乎成矣○卦之上爻言元吉者二履曰元吉在上大有慶此曰元吉在上大成也幹主施故曰慶坤代終故曰成履之元吉乾道統天此之元吉坤順成天錢氏曰井者困之綜困之初幽三死合以困君子而君子之亨自如井之四甃上收合以承君子而小人之施亦普顧其自處者何如耳】

周易洗心卷三﹤經部﹐易類﹐周易洗心﹥

欽定四庫全書

周易洗心卷四

宗人府府丞任啟運撰

周易下經彖辭下大象下小象下革

錯防

綜鼎

【上下】易暌互姤初九變咸

六二變夬

九三變隨

九四變【旣濟】

九五變丰

上六變【同人】

革已日乃孚元亨利貞悔亡【其卦下離上兌火炎則澤竭澤漏則火滅兩相革除

故曰革已離所納

日離所象○四方之位西金北水東木南火皆逓相生惟離火不能生西方金而離中所藏之已土卽坤徳此離火與兌金之所以相孚也而離得坤中代坤用事得兌陰終與屯相對故以坤之四徳全與之相尅宜有悔相孚則悔亡矣卦以二爻上爻爲用而主二者離乃坤中交乾全坤之徳在此全幹之用亦卽在此故爻於互幹體皆曰有孚見此坤之徳盡幹而孚之也】

革水火相息二女同居其志不相得曰革【以卦象釋卦名坎水行兌水止故同一水火不如水火之旣濟而至於相滅而離兌二女又不若巽風離火之相煽兌澤巽木之相資並不若火上澤下之不同行可以相去離怒兌之在上使不得炎澤怒火之在下使不得降不至澤竭火滅不止也】已日乃孚革而信之文明以說大亨以正革而當其悔乃亡【一本無之字○就內體言則已爲信信而後革則革而人亦信之且就二體言則明足以識當革之宜而說又不顯其變革之迹如是則以坤體之常妙幹健之用而大亨以正其革孰有不當者哉蓋必有悔於前而後用革革而不當將不勝悔也故必革而當其悔乃亡】天地革而四時成湯武革命順乎天而應乎人革之時義大矣哉【革陽者陰革陰者陽天地之革宜各居其半而後天八卦坤居西南次離之下乾居東北在坎之前而次兌之下似乎稍偏而非偏也陽先陰後乾生坤成陽生於坎中之子陽先故以干居其前陰生於離中之午陰后故以坤次其下此正四時之所以成也禪受之革命由天徵誅之革命則以人然商尙白以兌金革夏周尙赤以離火革商禪授順而生徵誅逆而克皆天運之自然天之時陽舒而陰促聖之乘時用義以成仁其時不誠大哉】

澤中有火革君子以治歷明時【歷虞李作歷○古者授時以大火爲驗火昏正而暑極晨正而寒極以辰月出於東以戌月入於西離火入西兌下此變革之方故造歷必於戌月因變革以明時也日有十二時爲出作爲入息嵗有十二月爲東作爲西成歷之治明此而已】

初九鞏用黃牛之革【離得坤中爲黃牛上下兩陽牛革象○離主二兌主上火澤相革是分爭也爭而無主革何以成互體有幹爲革命之主二與上之各用其能者相夾輔之初在革初出二用外若無事然然誠信者變革之本故先言純一若初者其固殆黃牛之革矣】鞏用黃牛不可以有爲也【言非其才無用特當革初不可以有爲耳】○六二已日乃革之徵吉無咎【此爻成卦之主故以已日乃孚専屬之若伊尹之朕載自亳専於革之任者也徵吉若幡然應聘無咎若咸有一徳】已日革之行有嘉也【信在行先故行無不吉伊尹說湯伐桀而人不疑亦惟天下弗顧千駟弗視一介弗取與之素孚於人耳】○九三徵凶貞厲革言三就有孚【革象同初互巽爲繩就象離數三凡卦有離者多以三言之○承上言已日乃革其徵吉矣而亦有凶者以正得危若湯有夏臺文有羑里之厄也必如皮革之就反覆固結若湯五致伊尹於桀文王三分有二以服事殷然後非富天下之心人共信之也】革言三就又何之矣【誠信之極無可復加然後變而攺革不得已也○此一爻革道之始】○九四悔亡有孚攺命吉【四爲互幹之中眞革而當者故以悔亡屬之言悔亡而元亨利貞可知矣有孚攺命所謂順乎天而應乎人也○文王止以水火相息言革周公以革命之主屬之互乾乾爲天爲君爲父非是不足當之也】攺命之吉信志也【非富天下之志人皆信之○此一爻正革之事】○九五大人虎變未占有孚【虎兌象○乾九五曰飛龍此曰虎變者自兌而互乾且湯武徵誅用威故也其有孚久不待占而知其化國而天下矣】大人虎變其文炳也【炳明著之極若所云用爽厥師會朝淸明者○此一爻革道之成】○上六君子豹變小人革面徵凶居貞吉【革道已成大人虎變而王則左右夾輔之人亦豹變而爾公爾侯卽一時歸附之中有小人焉亦從而革面矣但此爻爲兌之用兌有二象爲澤爲金則受革於離火爲澤則又思革離火當思革道已成人皆歸命而又欲行變革之事則必凶惟安其居爲金之從革則得正而吉如周初蒲姑商奄再叛則徵凶者也餘皆居而貞吉矣】君子豹變其文蔚也小人革面順以從君也【蔚許愼作斐李葉音氳○蔚茂宻貌虎文大而著豹文宻而理故楊子云豹變而虎小人能順以從君則居貞吉而不至徵凶矣錢氏曰小人有順從之象卽革道之成未可以豹變望之愚謂此亦就革道方成言之若夫久道化成則小人亦革心矣】

鼎

錯屯

綜革

【上下】易【家人】

互夬初六變【大有】

九二變旅

九三變【未濟】九四變蠱

六五變姤

上九變

鼎元吉亨【其卦下巽上離下畫分似趾二三四實似腹五虛似耳上剛似有鼎之象而以巽木入離火有似烹飪故謂之鼎鼎有重器有用器九州之鼎百物而爲之備此重器也余若牛鼎受一斛羊鼎受五斗豕鼎受三斗鉶鼎受一斗則用器耳胡氏煦曰有變化萬物之能故稱元有利養之徳故稱吉達諸天下而不可少故稱亨愚謂渾而藏者鼎之元安而定者鼎之吉出而享者鼎之亨】

鼎象也以木巽火烹飪也聖人亨以享上帝而大亨以養聖賢【郭謂而大亨字衍非○釋卦名義而因極其用上帝指上聖賢指二中互兌口享之養之象○於帝但曰享於聖賢曰大亨者朱子曰享帝貴誠用犢而已養聖賢則有饔飱牢禮之盛焉】巽而耳目聰明柔進而上行得中而應乎剛是以元吉亨【楊云古皆有吉字今脫○耳五象目離象○以卦象卦徳釋卦辭卦用在初五兩爻而五居尊爲卦主然所以元吉亨者亦由巽焉蓋巽本以陰來巽陽而上卦之離爲目在鼎又爲耳是下卦之柔上行而入耳得其聰入目得其明也且是聰明又得其中而應九二本幹之中則以五之虛行互幹之實而渾而藏者遂出而亨也○吳氏沆曰柔進而上行得中而應乎剛暌與鼎同而一小事吉一元吉亨者以暌與鼎異之也故以同觀同見易之宗以異觀異見易之理異同同異盡易之體愚謂三女卦木火相生自元而亨澤火相克大事難吉又卦惟大有大壯分幹之元亨利貞鼎二女非大有匹謂衍一吉字而刪之非也吳氏同異數言盡玩辭之法】

木上有火鼎君子以正位凝命【凝翟作擬非○鼎位之象鼎有實命之象鼎之置者安然後可保其所容之實位之居者正然後可定其所受之命蓋人莫不受天地之中以生所謂命也隨其所居之位而各當天則所以定命也莫敖趾髙趙武視下一失其則大命傾矣豈必盡如威烈之九鼎震顯王鼎入泗淵然後知帝位失而天命去哉】

初六鼎顚趾利出否得妾以其子無咎【子內子也夫於妻稱內子此指六五巽離皆以坤從乾五居尊故爲妻初居下故爲妾○互體全幹而初與五皆從之初在其下柔弱無能其趾顚矣但此時鼎未有實則漑而傾之出其宿否未爲不利蓋六五柔中不妬不忌二之得妾以內子之賢故也則亦可相隨而無二矣】鼎顚趾未悖也利出否以從貴也【鼎有實則不可顚此無實故猶未悖從貴爲隨女君】○九二鼎有實我仇有疾不我能卽吉【正耦曰配私耦曰仇仇指初也鼎至於二巳有實矣有實則不可顚而二本幹之中始𨿽暱初以爲妾繼而知其善柔足爲我疾而正以禦之嚴正之气使望而自逺我仇遂不能我近也如是則鼎不再顚而自吉矣】鼎有實愼所之也我仇有疾終無尢也【尢葉怡○不愼所止必至顚覆我能愼之則我仇𨿽有疾不能卽我以顚我也又何過乎】○九三鼎耳革其行塞雉膏不食方雨虧悔終吉【耳指五互兌毀折故革雉離象互兌澤故有膏兌口可食在離

下故不食

又巽綜兌亦不食

互兌乾成夬澤在天上雨象○五爲鼎耳而互兌毀之則耳革而不可行中𨿽有雉膏之美而不見食也然九三爲互幹之中陽必得陰乃雨今上得五下得初二陰助之不方雨乎是𨿽以互兌革耳亦以互兌成雨也亦終吉矣兌陰之終也】鼎耳革失其義也【義葉俄○鼎有耳故能行而用以享帝享賢耳革則無以亨而義失矣○革以攺命屬互幹此不以定鼎屬互幹者不得五尊位不成君也然二聖賢伊呂之徒也方雨虧悔以雉膏養之不勞而王矣離五乾得坤中故卦主之】○九四鼎折足覆公餗其形渥凶【形晁作刑渥鄭作剭非○應初柔故折足互兌澤故形渥○餗糝食八珍之一渥厚漬也自二至四鼎實旣盈而四以應初遂折其足中之膏美盡傾以出鼎圓旋轉四面沾濡其形渥矣大臣不職及於顚覆愧泚之狀似之晁謂用屋誅之刑非也古者刑不上大夫且一人失職誅及比屋何居】覆公餗信如何也【離藏已主信信宜在五而失之初所信如何哉】○六五鼎黃耳金利貞【五中虛耳象扄通貫耳以舉鼎者指上九牛鼎扄三尺羊鼎二尺五寸餘二尺天子餙以玉諸侯飾以金○六五爲離之主所謂耳目聰明得中而應乎剛者也鼎惟有此虛中之耳故能受上之金以相舉而用以享帝享賢遂正位凝命也不惟元亨而且利貞矣】鼎黃耳中以爲實也【互幹積實至於極滿非有此耳亦何以行今此一爻乃幹所索於坤而得其中以其至虛行其至實是虛乃以爲實也】○上九鼎玉大吉無不利【上陽剛鼎象以貫五而被其中徳故玉之○鼎之可舉以五之爲耳而乃貫以舉之是上本金而以五之相受玉之也是上固以大而吉五且用之以享帝享賢而無不利也】玉在上剛柔接也【非有二何以五言金上言玉蓋耳非不能舉故五有賴於上之剛而特言金非耳無所受故上有賴於五之柔而特言玉君取臣之剛以有爲臣得君之柔以相受其剛柔之節固若是也】

震

錯巽

綜艮

互蹇

【三陽卦相爲終始震中必互坎艮】

【初九一爻】變豫

六二變【歸妹】

六三變丰九四變復

六五變隨

上六變【噬嗑】兩爻變解

三爻變恆

四爻變升五爻變井

遊魂【大過】

歸防隨

震亨震來虩虩笑言啞啞震驚百里不喪匕鬯【震歸藏作釐虩虩荀作愬愬言荀作語啞音呃笑聲○其卦上下皆震動之極而懼之至也虩蠅虎自壁隙出盤旋不寧互艮爲宮爲隙爲虎互坎爲不寧象笑言恐懼之反震爲講論爲大笑象雷聲止於百里亦有所止象匕棘爲之以載牲體鬯以降神坎爲棘爲酒象○坤索於乾得其初陽一陽爲二陰主此卦重震中互艮坎內卦之震以治已外卦之震以治人天下之理必先自治幹甚小而後威足以治人故虩虩者震之本威數則玩故笑言者震之則雷於此震及於彼故震驚百里者震之行奏假無言不怒而威故不喪匕鬯者震之安此皆其所以亨也○六子皆不言元元在乾坤六子已不可見也震坎艮三陽卦主元亨故震坎皆言亨鄒氏謂艮亦言亨特今本脫一亨字】

震亨震來虩虩恐致福也笑言啞啞後有則也震驚百里驚逺而懼邇也不喪匕鬯出可以守宗廟社稷以爲祭主也【郭京程子並謂出上當有不喪匕鬯句今從之○宗廟社稷俱艮象○恐致福謂以懼而致福能出險而有終後有則謂互艮之止坎之律不過於恐懼時而申申夭夭也逺聞其聲故驚近其威故懼震乾之長子所謂帝出乎震者常存敬畏如承大祭不喪坎之匕鬯故足守艮之宗社焉】

洊雷震君子以恐懼修省【再至曰洊恐懼存於心修省見於事修克己之切省審察之嚴旣修矣又加省焉惟恐一私未淨此恐懼之至也如此則常如雷霆作於其上無時敢暇逸矣古人云對靑天而不懼聞雷霆而不驚豈待震至乃修省哉】

初九震來虩虩後笑言啞啞吉【初與四皆震主而四震之過且互坎之陷艮之止其徳不純故以彖歸之初明初爲卦主也特言後見惟恐懼於前故可安樂於後非以怠而求暇逸也】震來虩虩恐致福也後笑言啞啞有則也【如是乃爲有則範文正曰先天下之憂而憂後天下之樂而樂者與○無妄屯復隨益皆內主震故初皆利益卽噬嗑亦能止人之惡而無咎頤亦教人之道非果凶也然則如虩虩安往不吉哉】○六二震來厲億喪貝躋於九陵勿逐七日得【億古或作噫貝荀作敗躋作隮○古人十萬至萬萬皆曰億眾大之意離爲貝坎見則離伏故喪貝九陵陽極於九互艮象內震往故能躋六爻周則復故七日○蘇氏曰二陽震動者也四陰見震者也愚謂震之初方自幹來其虩虩専之已本無意震人而剛正之形果決之气二已望而畏之謂震來矣於是盡喪所懷之資遁於互艮九陵之上然初非有求於二也見其恐懼以徳綏之二能師其修省則七日而反其故居所喪之貝不必追求而自得之矣】震來厲乘剛也【二自以乘初之剛而恐懼失次非初有意震之也○幾卦二多譽四多懼此震主在初二近之故懼】○六三震蘇蘇震行無眚【蘇蘇同復生也互坎爲多眚○震雷未蟄虫復艸芽屯震來而蘓蘇然復生矣是天所爲物與無妄者也特恐其匪正有耳如其震以行之而何乎】震蘇蘇位不當也【不當乘剛之位故不受其厲反得其生】○九四震遂泥【泥去聲○遂田間小道艮爲徑路象泥濕土沾濡坎爲溝瀆象○四居重震其震在外不責已而責人直行私意求逞其威殊不知互艮則止互坎則陷輕覿其武而人玩之必滯而不通矣】震遂泥未光也【徳威惟威徳明惟明光自內治生也求震於外陷於幽昩烏能光哉○艮篤實光輝則濟動之過宜莫若止而未光者艮坎雜撰非以止之正濟動而以動之過陷而止於幽也】○六五震往來厲億無喪有事【前震方往後震又來以五視四猶以二視初其厲一也然四以二之喪貝爲戒但事其所當爲絕不妄爲播越則其無喪以其有事也】震往來厲危行也其事在中大無喪也【震往又來豈不可危特其危在聞震卽行不暇致詳耳五不爲四所驚而自修其事蓋有中徳故能鎭定而大無喪也楚人謀徙阪髙而蒍賈不可似之○二亦在中而大喪者以乘剛故然勿逐七日得則亦無喪矣】○上六震索索視矍矍徵凶震不於其躬於其鄰無咎昏媾有言【索竭盡無餘之意矍驚惶直視之形變離視象○上居震極生之意盡矣而聞四之來亦驚而矍然以視若因是而遂行其凶必矣蓋此震不能及其躬止於其五之鄰也夫何畏哉茍因是鄰之震而反躬自治恐懼修省則自勝者彊終無咎矣卽四示威責譲亦不過昏媾之有言耳究何害哉○初之震也實故二喪貝而三無二近而迫三緩而暇所謂懼二也四之震也虛故五無喪而上視矍五近已得其情上逺尙懾其號所謂驚逺也若五之無喪三之無亦可謂不喪匕鬯者矣】震索索中未得也𨿽凶無咎畏鄰戒也【蜀才首句作視矍矍得之○五中故得其情上不若五之中故未得情也然天下事以無所懼而敗者恆多則以鄰之戒爲畏亦與鄰之中無二矣○震人務戢其威震於人務堅其守】

艮

錯兌

綜震

互解

【三陽卦相爲終始艮中必互震坎】

【初六一爻】變賁

六二變蠱

九三變剝六四變旅

六五變漸

上九變謙兩爻變【大畜】

三爻變損

四爻變暌五爻變履

防魂【中孚】

歸魂漸

艮艮其背不其身行其庭不見其人無咎【艮歸藏作佷蜀才上重艮字觀彖當有之鄒謂古本上有艮亨二字今考諸本無的據未敢從○其卦上下皆艮則止之純而厚之至也艮於文爲反身背象互震爲行不出艮門行庭象互坎伏不見象○人之一身莫止於背艮其背則當止而止也其餘耳目手足各一其職而皆聽命於心心一於止則視聽持行皆無所事而不其身卽行其庭而不出門並家之人亦無所見不過於止乎故止於無咎而已○震坎陽卦皆言亨則艮亦宜言亨震陽始言亨則艮陽終宜並言利貞而皆不言者艮止不見其亨而過止亦不可言正也陸氏九淵曰不其身無我不見其人無物語似近禆】艮止也時止則止時行則行動靜不失其時其道光明【鄒爲古本下有故亨二字○靜中有物不淪於虛動見天則不逐於物此動靜一原之理如此則時止而止固止時行而行亦止也蓋道與時宜動靜不失其時則篤實之至輝光發焉無不也無不見也艮止之妙如此此釋卦名而因極言艮止之道○張氏曰動而無動靜而無靜神也王氏守仁曰惡動之心非靜求靜之心卽動】艮其止【晁本作背蓋背本作北文似而悞耳】止其所也上下敵應不相與也是以不其身行其庭不見其人無咎也【釋卦辭言人一身惟背無事則背之艮乃其所耳至於身必有屈伸人必有來往今上下各止而不相與𨿽視聽持行不失其官內外上下未逾其職亦不過無咎耳豈得爲光明也哉○八純卦皆上下敵應然乾統坤坤應天坎離乾坤正交卽震動巽入兌說皆有情焉惟此上下各止非特無相與之事並無欲相與之情也困不見妻丰閴無人皆凶此無咎者卦體本止也然重艮亦過止矣】

兼山艮君子以思不出其位【兩山對峙各止其位天下之理卽位而存位以時異則道以時遷而思者心之動也心不能思則槁而思出其位則又馳蓋思稍越於位之外卽道有歉於位之中必思不出其位乃能動靜不失其時也聖人上律下襲一定之理卽因自然之運而生故思卽無思也卽無思以爲思而動靜眞一原矣】

初六艮其趾無咎利永貞【趾茍作止○文彖取背爲象故公爻亦就背分之取象與咸相似而異者咸相向艮相背也咸欲動故初卽咸其拇艮欲止故初卽艮其趾初與四在兩艮之初其止未過故皆以彖之無咎與之而又言利永貞者當艮之初所爲無過艮消乾故並坤之用六系之也】艮其趾未失正也【震用在下艮用在上故震尢以初爲正艮尢以上爲正也卦三爻多失正而初無事故許其止○公以居業言故曰利永貞子以中道言故僅曰未失正】○六二艮其腓不抍其隨其心不快【腓茍作肥抍荀作承陸作丞王弼作拯唐一行許愼皆從抍○抍承也順也咸其腓者並三而執其隨動之過也此艮其腓並不隨互震之三以動又止之過矣心爲天君百體從令今股與腓且不相使心豈快乎曰其心者外之使不能君也使君不能相君失正甚矣】不抍其隨未退聽也【退虞作爲○錢氏曰不快心病不聽耳病俱互坎象○腓不能退聽於股心豈甘退聽於腓其不快也宜矣】○九三艮其限列其夤厲燻心【列孟喜作裂非夤鄭作荀作腎許愼作胂厲韓嬰作危並通燻荀作勲虞作閽亦非○限上下分界處夤脊呂相續處人之兩腎附兩旁腎水而夤爲水中之火醫家謂之命門上交於心能動而有爲生生之本皆系於此乃互坎互震之交象○止之不當而艮於限且並其夤而列之不特屈伸不可爲有害於身且水髒之鬱蒸爲邪火至於上燻其心其危甚矣豈止心之不快已哉】艮其限危燻心也【所以燻心以艮其限之故止之失正其害如此○卦體敵應不相與則濟止之過宜莫若互震之動而薰心者非以動之正濟止而以止之過欝而蒸也其失較震之遂泥殆有甚焉而以視咸之朋從相反而均失矣】○六四艮其身無咎【外三爻之止皆得正者此爻在鹹當心之位而此由限而上則背矣此正所謂止其所者故以彖之無咎與之孟子曰仁義禮智根於心盎於背未有不根心而能盎背者也】艮其身止諸躬也【直曰身曲曰躬言躬明身之能曲而前異乎艮限之不可屈伸也】○六五艮其輔言有序悔亡【序虞李作孚○咸相向並其頰舌見之艮相背見其輔而已艮其輔則言不妄言有序之又合其宜如此則傷易傷煩之悔皆亡矣蓋口容止辭欲考此當止而止者也】艮其輔止以中也【姚作以正中王作以中正朱子謂正字衍今從虞李二本○其當止而止惟有中徳故】○上九惇艮吉【三與上俱艮主而三止之過且互坎之險震之動其徳不純惟此爻惇厚於艮明卦主之在上九也】惇艮之吉以厚終也【艮成始成終故初以永貞厚其始上以惇艮厚其終○朱氏曰賁頤防損大畜上皆吉皆厚終之意愚謂卽剝之碩果蠱之髙尙亦以厚終也】

漸

【錯綜】並【歸

上妹

下】易蠱

互【未濟】

初六變【家人】

六二變巽

九三變觀六四變遁

九五變艮

上九變蹇

漸女歸吉利貞【其卦下艮上巽以巽之長女待艮之少男其歸有待故曰漸女歸如此則吉而以順徳成終又利且貞矣○卦主巽之能漸故上巽體皆吉而於艮體多戒辭】

漸之進也女歸吉也進得位往有功也進以正可以正也其位剛得中也止而巽動不窮也【以卦體卦徳釋卦辭進如晉如升何不言漸漸之進也惟女歸爲吉蓋天先乎地君先乎臣男先乎女其義固一然出疆載質士猶可以急君惟女斷不可以先男今艮男尙少巽女𨿽長自當安意以待之也且自否來天地不交矣而坤之三上進居四是得位而可有功以夫婦人倫之始家正乃可正此乾索坤而坤上進乾之九五剛而得中巽以陰承之則其位正以承此剛中故能往而有功也夫內之艮方止而巽之從陽又動而以漸則其動安有窮乎與歸妹震之徵凶正相反也】

山上有木漸君子以居賢徳善風俗【諸本無風字此從王肅○山上生木長必以漸賢學所造徳心所藏其居之也宜於正風上所感俗下所成其善之也宜於入而要其必以漸則一也○升卦義略同而有異者升論其之所必至漸論其時之不可驟李文貞謂漸卦之義在不茍於進是也】初六鴻漸於幹小子厲有言無咎【鴻雁之大者知時而飛有序未月南鄕酉月小者先至戌月鴻乃來賓最爲有漸又古昏禮惟納徴用幣餘五禮皆用雁尢見女歸之漸故取象之幹水涯也初居互坎下乾象艮少男小子象○鴻食穀而居藪於水之涯未能飽也艮男猶少巽女未歸中饋莫由主也𨿽家以艮之少不能無言然終必待之故𨿽厲而心無二也】小子之厲義無咎也【小子旣厲何以無咎蓋所以有言正以其少而必待之是於義固無咎也】○六二鴻漸於磐飲食衎衎吉【磐漢志作般訓水涯地○艮爲山互坎爲水般象○山下近水其地多藝稻梁鴻漸於此有水可飲有粟可食故衎衎由艮互坎少男進爲中男則漸長矣而卦陽爻陰居得其中是男子而守身如處女但安養而充長之不求遽進吉之道也】飲食衎衎不素飽也【素猶徒也飲食衎衎可以相呼共之而不遽合欲將之以禮不爲徒飽故也○卦惟此爻以陰中正得陽中正女歸之吉惟二與五當之】○九三鴻漸於陸夫徵不復婦孕不育凶利禦寇【胡氏並後陸字皆讀逵程子從之朱子云當如字孕苗作乘非○艮山上爻陸象倒震徵不復象五坎中實孕象又互離中虛不育象坎爲寇艮止之禦寇象同鴻甫在磐而卽躋於髙平之陸進不以漸矣巽女之長已久而艮男至此陽气方盈二主相接一見防合夫之娶不以禮而暌隔易生婦之交不以貞而猜嫌易起相與入於儉難之地夫一行而不反婦似孕而中虛豈不凶乎惟視情欲之感若寇盜然知亡身喪家皆山於此而三止其欲四亦保其貞則夫不徵而婦不育自無不利矣○防六三見金夫不有躬而上九利禦寇視女爲寇而必禦之聖人垂戒深矣】夫徵不復離羣醜也婦孕不育失其道也利用禦寇順相保也【離麗也羣醜謂眾陰陽陷陰中沒於險矣故不復交不以道失女貞矣故不育非妊不育不可育也能禦寇者必在艮而言順相保者艮能止之巽乃順之所謂止而巽動不窮也他卦多主陽卦之用惟此少男遇長女恐情不自止故深警之】○六四鴻漸於木或得其桷無咎【桷平枝也巽爲木四以柔處下故平○鴻指間有羃不能握枝以棲而得橫平之柯則亦可以暫息女子以夫爲家於歸有日而暫畱母家亦猶是也待之久而猶不遽歸女正如此有何咎乎】或得其桷順以巽也【由坤順來而成巽正進得位而可正者四爲卦主故特以徳稱之】○九五鴻漸於陵婦三嵗不孕終莫之勝吉【陵之峻髙於陸而無嫌者進以漸也至此而嫁正矣同一婦而三之婦孕可醜也五之婦不孕彌端也卦陰爻陽居得其中女子而有丈夫之志相敬如賓豈易孕乎然終莫之勝者以禮尊以徳貴自終必孕也詩曰惟徳之行大任有身】終莫之勝吉得所願也【此正所謂剛得中者已得其中則有所願人必從之矣又孰得而勝之】○上九鴻漸於陸其羽可用爲儀吉【朱子謂此陸當讀逵謂雲路也李文貞謂逵亦非雲路當讀阿與儀韻葉錢鄧來並讀如字按卦義以巽女歸艮男磐陸陵皆艮山象非謂上進於天也讀如字爲是○楊廷秀曰三自幹而磐遂至於陸躁矣此自桷而陵復反於陸其位彌髙其心彌下不誠足爲國之羽儀乎幹氏寶曰婦道成母儀著矣】其羽可用爲儀吉不可亂也【三之驟進而漸陸以近四而動於欲其心自亂也若上與三應則漸陸固其分也又誰得而亂之不可亂則自無寇又焉用禦】

歸妹【錯綜】並漸

上下易隨

互【旣濟】

初九變解

九二變震【伏巽】六三變【大伏壯觀】九四變臨【伏遁】六五變兌【伏艮】上六變暌【伏蹇】

歸妹徵凶無攸利【其卦下兌上震以震之長男見兌少女之可悅而取之其歸者乃妹也故謂之歸妹始合不正其終必敝故就震言其徵必凶而就兌言亦無所利矣○震以干初交坤爲陽始兌以坤上交乾爲陰終初陽始而上陰終此隨之所以元亨利貞此以陰終居陽位陽始居陰位故凶凡卦無全凶卽剝與否亦止不利而已此以凶屬震罪震也而無利者並及兌矣】

歸妹天地之大義也天地不交而萬物不興歸妹人之終始也【歸妹自泰而來泰之天地交矣而歸妹之四自三動而上爲雷三自四動而下爲澤雷上澤下判然各別此亦天地之大義也天運循環則此天地不交而萬物不興者亦時運之適然但天地無心可以由合而分卽可以由分而合而人心有欲則於難合之時尢易茍合當此不交之地而歸妹二用猝然相遇於其中能勿合乎能正其始乃保其終人之有終全系於始不可不愼也】說以動所歸妹也徵凶位不當也無攸利柔乘剛也【以卦徳卦體釋卦詞兌爲少女婉孌可悅而震遂欲取之是因說而動其所歸之妹乃情欲之私非天地之大義矣蓋震之由三而進居四其位原不正而兌之由四而下亦以柔乘剛兩不正而合終必敝也】

澤上有雷歸妹君子以永終知敝【雷在澤中與時休息不輕也雷在澤上業已矣凡天下事其但終之敝每在始之時君子永念其終卽知始於不正之必敝也○漸之正在巽故曰女歸此之不正在震故曰歸妹歸之者震也震不歸之兌自賤耳】

初九歸妹以娣跛能履徵吉【震爲足兌承之履象兌毀折故跛○天子一娶四國諸侯一娶三國各以娣侄從大夫一娶三女亦一正而二媵也今三爲兌主爲震所歸初二皆三之娣以三之毀折承震其足跛矣而初以剛正佐之是三𨿽跛而初固能履也以是而行亦何不吉】歸妹以娣以也跛能履吉相承也【九家兌爲常象○歸妹而爲娣固初在下位之常而跛之所以能履則以其剛能善承三之柔故也四與初正應其徵也亦何凶乎】○九二眇能視利幽人之貞【互離爲目視象兌毀折故眇○二亦娣而不言歸妹以娣三已被出而二進攝內主歸之時已非娣也以三之毀折居互離中目又眇矣而二以剛中繼之是三𨿽眇而二則能視也幽人自守以正不爲媚悅婦徳如是可謂貞矣何所不利哉】利幽人之貞未變常也【幽間貞靜婦徳之常九二剛中故能不變】○六三歸妹以須反歸以娣【須荀陸皆作嬬○須如之賤者三爲悅主本震所歸之妹而與四爲動主相近遽行媚悅自處賤矣自處以賤人必賤之故震出之使反歸而遂以二之娣行使爲內主也古者娶木三月見其不可承宗廟則出之】歸妹以須未當也【內主與承宗廟而可以須之賤當之乎不當其任而反歸固其所耳】○九四歸妹愆期遲歸有時【震爲長男其娶宜早而何以愆期尙虛內主之位蓋始見三之可悅而歸之繼見三之以須而疑之旣審知三之跛眇乃反之而後以二之幽人歸故遲歸有時也至此而始知敝焉亦已晚矣】愆期之志有待而行也【待一作時○此正彖所謂徵凶者徵則必凶而待則猶不至凶與彖互相也】○六五帝乙歸妹其君之袂不如其娣之袂良月幾望吉【荀作旣望非○震納庚庚妻一故有帝乙之妹象月互坎象○五爲震中娶九二幽貞之女如昔者帝乙所嫁之妹𨿽爲小君其袂反不如其娣之華美蓋陽以盈爲盛陰以虛爲美不爲旣望之月而但爲幾望之月何吉如之○泰之歸妹往嫁幹也此之歸妹來嫁震也小畜之幾望危其望此之幾望幸其幾小畜已上而此居中也】帝乙歸妹不如其娣之良也其位在中以貴行也【貴一作徳○兌本以三爲悅主其貴似在三今以二之位在中故尊尙其徳使以貴行而來正小君之位也】○上六女承筐無實士刲羊無血無攸利【筐鄭王弼作匡血說文作○筐震象下兌承之女承筐象兌羊象互離克之士刲羊象○婦人之贄腵修榛栗皆以筐承之女之旣歸必行承筐之禮以見於舅姑今三旣被反則𨿽欲承筐而旡實矣士旣歸妻必刲羊以行同牢之禮今震以三邪媚而反歸之則𨿽欲刲羊而無血矣此正彖所謂無攸利者也】上六無實承虛筐也【無實無血兌震皆無攸利而子専言女之無實以柔乘剛者其過在三三自以媚悅取賤於震非震有意賤之其虛自虛也二之幽人至刲羊豈終無血哉】

丰錯渙

綜旅上下易【噬嗑】互【大過】

初九變【小過】

六二變【大伏壯觀】九三變震【伏巽】九四變【明伏夷訟】六五變革【伏蒙】上六變離【伏坎】

丰亨王假之勿憂宜日中【假如字○其卦下離上震火炎雷其皆盛而木以生火電以先雷相助尢盛故名丰假大也丰已亨矣而過盛易衰惟王則有大之之道不徒爲憂卹而常使如日之中可也後天之離卽先天之幹故有王象】

丰大也明以動故亨【今本作故丰此從林栗蔡杭二本○以卦徳釋卦詞日出於東動而益上其亨可知】王假之尙大也勿憂宜日中宜照天下也日中則昃月盈則食天地盈虛與時消息而況於人乎而況於神乎【昃孟作稷○以卦體釋卦詞尙猶配也王何以假之卦象離爲日而月亦受日之明以爲明日始出於震月始生象震卦以離遇震時固亨矣但二爲明主四爲動主二用不相當必以離之明上配震之動使常如震之時則日方中而可以照天下乃其大之之道也夫日方出於震至互體之巽方猶未中而未幾互兌日已轉西日中則昃矣月始生象震至互體之兌象猶未盈而未幾互巽月幾半缺月盈則食矣日月爲天地之大用而盈極則消虛極復息盈虛消息天地猶不能違而況人爲天地之心神爲天地之川詎能違哉然則所以尙大惟不盈已耳○剝將終而復息丰極盛而將消故俱消息盈虛謙以虛而受益丰旣滿而將衰故俱言天地神學易之要全在於此】

雷電皆至丰君子以折獄致刑【電明雷決電至而雷卽至焉君子折獄法電之明致刑法雷之決亦明至而斷自從之也】

初九遇其配主𨿽旬無咎往有尙【配鄭作妃旬荀作均劉表作鈞吳紱云當如字○日幹之數有十滿其數曰旬每月三旬比離三爻初爻一旬象○二爲明主然虛不能自行必附上下二陽之實以行而初與四應則已遇配卦之主爻𨿽周徧於日之運行而無咎蓋明之往惟初以之王之尙大惟初能有尙也】𨿽旬無咎過旬災也【過旬之災指九三於此先示日中則昃之戒】○六二丰其蔀日中見斗往得疑疾有孚若吉【蔀鄭薛作菩斗孟喜作主○蔀席艸巽爲茅蔀象兌爲星斗象巽爲進退不果疑象離納己巳主信孚象○二爲明主今以互巽如蔀艸之掩日光加互兌之毀折明體益虧且日中而見斗矣蓋以二往五五非動主往不相應而疑生焉疑則蔽之者至而暗生焉然離之孚信本在中其孚信之心以周於上下二陽則初與四遇卽二之與四遇而吉矣】有孚若信以志也【日照天下豈蔀所能蔽哉惟此相疑之心自入於蔀也二信於初如日始升織翳不作自其信而人皆信之天下仰其淸明見日不見斗矣】○九三丰其芾日中見沫折其右肱無咎【芾鄭作紱王弼作沛陸云或作斾今從子夏本沫鄭作昩來作沫肱姚信作股○芾蔽芾入巽深而接震木芾象沬斗後輔星亦兌象三與初同爲二股肱而居上右肱象互兌折象○互巽更深其蔽更甚若樹之防不止於蔀並斗後小星而見之亦不止於見斗也如是則右肱傷折不及初之遇主逺甚然猶無咎者二之信未甞不之也】丰其芾不可大事也折其右肱終不可用也【明不足以照之安能大事𨿽於二無二心要在三已不可用矣】○九四丰其蔀日中見斗遇其夷主吉【同等而稍降謂之夷震長男離中女亦同等也而震長離中震陽離陰震上離下則等稍降初非明主而二之明附初以行是卽夷之所主也四爲動主本欲得二之明而二丰蔀見斗不免疑焉今得初以爲夷主則卽可借以得二而吉矣】丰其蔀位不當也日中見斗幽不明也遇其夷主吉志行也【志字諸本無今從郭京○蔀所以丰惟明主與動主位不相當之故但二不當四其本明之體猶存四不當二則震體無明直幽而不明矣所賴遇初而二之信以志行四願得二之志亦行也】○六五來章有慶譽吉【五本無明而能來二之明蓋互兌則能辟除巽木而去其蔽且澤亦能受日之光而來其明也】六五之吉有慶也【慶集於已舉著於人要亦必有慶乃能得譽】○上六丰其屋蔀其家闚其戶閴其無人三嵗不覿凶【丰說文作寷閴孟喜作室姚信作閱○震男得互兌巽二女家人像雷風恆雷澤歸妹皆夫婦○陰居丰極不知日昃之戒且極震木以丰其屋至巽蔀之甚並其家而蔀之未甞無巽兌之家人而離明盡蔽至三嵗尙不能覿也豈不凶哉】丰其屋天際翔也闚其戶閴其無人自藏也【際鄭讀瘵翔鄭王孟李作祥藏鄭王俱作戕○望其屋鳥革翚飛猶然髙及天際也而人安在矣是非無人自處尊貴不欲求明遂昏敗至此耳知消息盈虛之道者可不以是爲炯戒乎】

旅錯節

綜丰

上下易賁互【大過】

初六變離【伏坎】六二變鼎【伏屯】九三變晉【伏�】九四變艮【伏兌】六五變遁【伏臨】上九變【小過】

旅小亨旅貞吉【其卦下艮上離火在山上暫畱而不久如行旅之暫寓而卽行故名旅上離行旅之人柔得中故小者亨下艮旅寓之地剛得正故貞者吉】

旅小亨【石磵謂二字衍】柔得中乎外而順乎剛止而麗乎明是以小亨旅貞吉也旅之時義大矣哉【以卦體卦徳卦綜釋卦詞丰之離爲主乎內而正今綜之在外則失其位明不若丰但柔猶得中而下順艮卦之剛則未必大亨而小者猶可亨也丰之震動乎外而盛大今綜之爲艮則不能動用不若丰但剛爲止主而上麗離之明則不能尙大而正者猶可吉也蓋觀逺人以其所主得中順剛猶不失已觀近者以其所爲主止而麗明猶不失人則旅之事𨿽小而當旅時其義義未嘗不失也】

山上有火旅君子以明愼用刑而不畱獄【亦言獄者因上丰卦而言明察其情火也愼止其易山也旣明且愼卽決斷之而不畱於獄以獄止可旅不可久居也然此亦謂獄之小者若大辟可不畱乎】

初六旅瑣瑣斯其所【句】取災【斯郭璞作防王弼仝○瑣瑣細貎斯猶析也詩斧以斯之艮爲小互巽爲手互兌爲斧手執斧以析斯象○內三爻旅之主也逺人之至當寛以待之艮才小性拘細而又細並其所居過於分析使人幾無所容則孰有願主其家者其災自取之矣○此綜丰上之丰其屋】旅瑣瑣志窮災也【事本無災意細則窮而災生矣○錢氏曰丰上不能來二之章動而上窮乎大旅初無志麗五之明止而下窮乎細】○六二旅卽次懷其資得童僕貞【童九家作僮○宿曰信過宿曰次互巽利市懷資象艮少男篤實童僕貞象童防吉亦艮居艮之中與五相應正止而麗乎明者故旅人之來願止其家而不去因致利市三倍而懷資是惟以貞信下乎人如童僮之貞故也所謂旅貞吉也】得童僕貞終無尢也【艮爲終○明吉之故○此綜丰五𨿽不能來章而有慶亦可懷資而無尢譽𨿽不彰利則厚矣】○九三旅焚其次喪其僮僕貞【句】厲【艮爲門闕互巽艸茅上近離火焚象又互兌毀折與艮相反防童僕貞象居艮之上剛而不中又與離上之剛抗不相下互巽而焚是惟自喪其童僕之貞故厲也旅之貞吉彖本指三而爻反喪者卦體麗乎明爻不相應不能麗也】旅焚其次亦以傷矣以旅與下其義喪也【艮非自焚也自離焚之離之客傷而艮之主亦以傷矣蓋艮在下爲旅之主而以陌路與人斷之於義是自喪也焚宜及之矣○綜丰四遇夷主】○九四旅於處得其資斧我心不快【資斧諸家皆作齊斧虞作賫讀作齊謂齊戒入廟所授黃鉞今不從○外三爻旅之客也四互巽之利挾資以來又互兌之斧藏器以待然而心有不快者四與初應以其瑣瑣不相得也】旅於處未得位也得其資斧心未快也【未得所主之賢而居之故不快若得主如二則主懷資客挾資相得自益彰矣】○六五射雉一矢亡終以譽命【離爲雉艮爲手以艮止離射雉象自二至五似坎弓而中二陽如二矢必亡其一乃雉也譽出於眾兌口象命出於君巽命象○五在艮上如雉之遊於山二欲止之以艮上一陽爲矢一射而五爲明主遂爲所畱二以止而離乎明五遂以柔而順乎剛賓主合矣由是兌口譽之巽命命之實惟艮之成終能以之所謂旅小亨也】終以譽命上逮也【五固爲明主然非五之下逮乃二能上逮耳明射雉者之爲二也】○上九鳥焚其巢旅人先笑後號咷喪牛於易凶【上變震木立艮山上虞離爲鶴爲飛鳥鳥巢象焚笑號俱離象又離爲牛○上惡三之以旅待我故見其焚而笑之然已亦傷故後號咷也夫離之徳在柔得中而順乎剛所謂畜牝牛吉者也今盡失其柔中之徳是以過剛忽易而喪其牛與艮之喪童僕貞均失矣○項氏曰大壯羊喪其很故無咎此喪牛其順故凶】以旅在上其義焚也喪牛於易終莫之聞也【釋文作喪牛之凶○三以陌路視上故上亦以陌路視三而三宜喪然上以陌路視三則三更以陌路視上而上亦宜焚賓主俱失故賓主俱敗也終莫之聞求如五之譽命不可得矣○綜丰初遇其配主】

巽錯震

綜兌

互暌

【三陰卦相爲終始防中必互離兌】

【初六一爻】變【小伏畜豫】九二變漸

九三變渙【伏丰】六四變姤【伏復】九五變蠱【伏隨】上九變井兩爻變【家伏人觧】三爻變益【伏】四爻變【無伏妄隨】五爻變【噬伏嗑井】防魂頤

歸魂蠱

【伏隨】

巽小亨利有攸往利見大人【巽說文作顨○其卦上下皆巽則入之深而卑之至也巽主陰故曰小亨見此非大人之亨乃小之亨也小亨故初之陰且往而居四然小之亨未有不附大以爲亨故必利見九反之大人卦當主下而辭若主上者明用在重巽也】重巽以申命命乃行也【晁徐王何本俱有命乃行也句王弼本此句入注中郭吉云刊者誤耳○人之與人不可過求巽入惟上之告下必竭心之誠盡事之理使君志與民志無間而命乃行明巽所當用也】剛巽乎中正而志行柔皆順乎剛是以小亨利有攸往利見大人【以卦體釋卦辭泛而觀之似九五剛中正而志行殊不知剛已爲柔所入則非剛之志行乃剛巽乎中正而志行其志實巽之志其行實巽之行此小之所以亨而利有攸往也剛爲柔所入正以柔順乎剛初四皆然此小之所以亨惟利見大人之故也聖人之曉陰而警陽者意兩見矣】

隨風巽君子以申命行事【風行先後相隨於物無所不被亦無所不入君子法之凡有所事必先命之又重申之使人眾著於事之可行而後行則民樂從矣盤庚遷殷之誥周公宅洛之誥皆是道也】

初六進退利武人之貞【武人互兌象履武人亦兌○初爲巽主重巽尢宜主下然未入互體則進退不果乃其性之本然非能有爲者不若四之互兌得金之剛斷爲正而利於行也】進退志疑也利武人之貞志治也【志疑者多惑於利害志治者一斷以是非季文子三思而後行子曰再斯可矣】○九二巽在牀下用史巫紛若吉無咎【巽上合下分牀象重巽上下二牀此下卦下牀象史互離文象巫互兌口象○九五在上牀二在下牀二五皆陽本無事於相巽因有初之巽在牀下者以入之初欲利往必借二以行而二遂用互兌之口以爲巫祝之以孝告五用互離之文以爲史若嘏以慈告而史巫紛若矣泛而觀之似巫史爲二五所用而不知二已爲初之利往用也】紛之吉得中也【二爲初所用宜其凶矣而猶吉者其位得中其事原非有過所謂剛巽乎中而志行也初絕不見有志不見有行而已利有攸往矣小之亨也如此】○九二頻巽吝【三亦爲初所入而位不中且處於重巽之間故遂至於頻巽史之文巫之口益煩盡喪其剛而不知可羞甚矣】頻巽之吝志窮也【人之立身莫先於志頻復者忻動於初之復而下仁卽未能仁所期上也故無咎頻巽者黙移於初之卑而不知志在隨人所執下也志已窮矣不可羞乎】○六四悔亡田三品【互離爲甲冑戈兵羅网互兌爲武人皆有田象巽爲鴻離爲雉兌爲鹿三品象舊說奉宗廟供賓客充君庖亦通○九三處重巽之間且致羞吝六四身爲重巽能無悔乎然互兌則以金之斷可治進退之疑而互離則又知大人之利見故悔可亡而且有三品之也初之利有攸往至此而果利矣○三自喪其剛故吝四善巽人之剛故悔亡】田三品有功也【初四兩柔皆順於剛而四兼離兌其順尢甚故有功】○九五貞吉悔亡無不利無初有終先庚三日後庚三日吉【庚震所納九五變蠱故舉蠱之全彖以相觀蠱必復始故就互震推本於幹而言甲甲春

木始生此但成終故就震所自藏而言庚庚秋谷告成像

○二得中而非正五並得其正故以貞吉許之剛巽乎中正而志行四之悔亡系乎此初利有攸往至四而利見大人系乎此則五之悔亡無不利可知矣然此乃小之亨乾元之始而亨殊不可見是無初也無初而互離互兌皆坤之成終者不有終乎夫五行之運生萬物者甲成萬物者庚而五變成蠱蠱中互震震中藏庚則亦必先此庚於內三爻後此庚於外三爻盡變其卑巽之气而後吉也蓋蠱之義終則有始不原震之藏庚則物旡以終○胡氏曰後天之庚在兌由兌順數兌乾坎三位至艮由兌逆數兌坤離三位至巽來氏曰伏羲圓圖艮巽夾兌庚方於西言巽先於庚艮後於庚也並通】九五之吉位正中也【不惟得中而且得正則巽之志無不行而順乎剛之柔益無不利矣】○上九巽在牀下喪其資斧貞凶【上居上牀之上其位極髙而有巽在牀下者且能以諸陽巽之上益泰然而不知巽中所自懷之資並互兌所有之斧皆已爲在牀下者所竊而盡喪之也如此則𨿽正而亦爲凶矣】巽在牀下上窮也喪其資斧正乎凶也【三志以窮而未居上故止吝耳至上而人之巽之者至於無可加已之受人巽者至於無可謝泰然於位而不知剛之盡喪如此而猶曰正乎其爲凶也必矣○巽木以一陰順陽而能使陽盡失其爲陽陰之入也如此故君子愼之不然一爲所入而三之志窮於卑上之志窮於抗其抗非陽之抗乃巽之究爲躁卦也心無主宰而漫爲人所入卑之與抗其失蓋均焉爾】

兌

錯艮

綜巽

互【家

三陰卦相爲人

終始兌中必互巽離】

【初九一爻】變困【伏賁】九二變隨【伏蠱】六三變夬【伏剝】九四變節【伏旅】九五變【歸伏妹漸】上六變履【伏謙】兩爻變萃

三爻變咸【伏損】四爻變蹇【伏暌】五爻變謙【伏履】防魂小過

歸魂【歸妹】

兌亨利貞【亨字疑衍○其卦上下皆兌柔之極而悅之至也有言謂之說無言謂之兌兌爲口舌而不名說見說不在言也巽離兌皆得坤之一體而離得其中故最吉巽得其順兌得其柔故逓次之巽不言貞陰方始也離兌言貞陰有終也巽言小亨見小之亨異於震之亨也離言利貞亨惟利貞乃成其亨也兌言亨利貞者巽之小亨至此乃利貞矣子彖傳不言亨見兌實無所謂亨也】

兌說也剛中而柔外說以利貞是以順乎天而應乎人說以先民民忘其勞說以犯難民忘其死說之大民勸矣哉【上爻天位三爻人位陽君陰民三之民毀折於中勞役象上之民附決於外死戰象○以卦徳卦體釋卦辭兌本乾質剛尙居中柔自坤來止居於外其本體固利貞也且陰之來原以說陽說以行其利貞其在上者順矣其在三者應人則說者正坤用六於幹之大用民知君之勞我正以逸我死我正以生我則不待上之勸之而自勸卽勞與死亦忘之矣極說之大而言之巽不言大坤初用其六猶未大也卦當主陰尢主上陰而三不當上未光者陰極於上無能爲也卦得其全爻得其偏也○用陰之卦離多吉中也巽次之女長且能下也兌上無吉者女少而在上且多言婦有長舌哲婦能傾城也】

麗澤兌君子以朋友講習【兩澤相麗互相資益君子以朋友相資而交益亦猶是也講明其理習熟其功旣講之又習之溫故可以知新卽此可以通彼而又合朋友以證明其是講去其非擇善愈精矣多言君子所戒惟朋友講習君子以之若羣居終日言不及義不可謂朋不可謂講也】

初九和兌吉【兌說之初未有私系故和而吉自二以上離巽雜撰則各有私系未必能和矣】和兌之吉行未疑也【至三互巽則進退不果而有疑初爻上行接二之陽同徳無疑也】○九二孚兌吉悔亡【離藏己巳爲信○二與三之互巽相接豈能無疑疑則有惑志而悔生矣幸其剛中且互離能以孚信自守故不爲三所惑而悔亡】孚兌之吉信志也【孚信在中自無惑志○此卦上兌下兌而上體互巽愈加陰柔之疾不如下體互離猶可借其明以爲審擇也故二五皆剛中而五之孚不免孚於剝惟二之孚能信志焉】○六三來兌凶【卦本幹也此爻自坤而來以說二陽而九二剛中說不以道不說也其凶必矣或以外元可應故反而求說二陽或以卦綜巽巽四猶正綜之則來在內而失正或謂內兌方盡外兌又來皆可通】來兌之凶位不當也【陰來居上原非其正或以巽柔下卦爲正兌柔上卦爲正此非其正或以巽四正綜之失正皆可通】○九四商兌未寧介疾有喜【三不能得二之說又將求說於四而四與三互巽已爲所系而有疑且上之引兌者又來於是商度其可說者而未寧幸其本剛且互離有明知媚說之足爲我害介然疾惡麾而去之幾惑而斷大可喜也○變節故說而不流】九四之喜有慶也【喜止於已慶及於人公許之子重許之與初相應同其不疑與二互離同其信志與五同體免其孚剝豈僅一已之有喜已哉卦本以陰說陽而陽必以不受陰說爲貴陰私而陽公也】○九五孚於剝有厲【剝指上陰上陰位已居極豈能剝陽而名之爲剝者女少易牽而輔頰之言聽尢易入常有剛正之士而爲情所牽一言之惑而大節已喪者故直名之曰剝使人深警也九五位與上近幾於孚之而有剛中之徳故能自惕厲不爲所引也】孚於剝厲位正當也【今本無厲字○惟其剛中故能有厲○卦於九五言厲者惟兌履二卦皆以兌故也履曰夬履貞厲此曰孚於剝有厲不見於夬剝二卦而見於此二卦者夬剝已處於之所極而履方以禮尊幹此方自坤來以情說幹絕不見其可危也惟絕不見其可危而已知夬剝之決於此矣故幹於三變兌而卽曰君子終日幹幹夕惕若厲無咎也知其幾而愼其獨純之至於戒愼不覩恐懼不聞無所爲剝安用夬哉】○上六引兌【引者誘而致之使彼自來也三之來猶以身爲媚上之引但以意爲招此其術更巧其情更深所以二猶能以剛中信其志五幾以剛中正而不免孚於剝也非至健孰能割之】上六引兌未光也【二猶互離而可見上更防宻而難知此兌二陰尢主上也】渙

錯丰綜節

【上下】易井

互頣

初六變【中孚】

九二變觀

六三變巽【伏震】六四變訟

九五變防【伏革】上九變坎【伏離】

渙亨王假有廟利涉大川利貞【渙歸藏作奐○其卦下坎上巽坎險湮鬰之气得巽風以散之故謂之渙其與解異者雷雨作則陰陽和而澤被於物渙則鬰𨿽解而物究未被其恩且渙散則物無主而亦不可以一朝居與解之震往而得眾異其巽互爲艮可以止其所散坎互爲震有出險之能有主器之責則以互艮立廟而奉出震之帝以假之因以濟險自無不利也蓋其才足以有爲故利而其名在於繼體又正也此卦以二爲主因五爲用○渙爲文章亦渙而卦但以難言者自剛柔始交而難生坎之時用爲大也】

渙亨剛來而不窮柔得位乎外而上同【以卦體釋卦辭明所以亨之故坎之中陽本自幹來而今來居內卦上互震體足以自振是不窮也巽之下陰本自坤往而今往居四得位乎外而上同於九五之陽亦互艮而足以聚其所散此皆其所以亨也】王假有廟王乃在中也利涉大川乘木有功也【郭京云大川下當有利貞字鄭本有之王申子云此下當脫釋利貞一節○巽五互艮以立廟而坎二互震以假之則王在廟中矣卽乘互震之木以涉坎之川自必有功也其爲利貞不言可知】

風行水上渙先王以亨於帝立廟【冬月水澤腹堅巽風一行應時解散渙之道也然渙之中必有聚焉亨帝於郊外也立廟祀祖內也周初生民時維姜嫄有母無父受气於天受形於母此天人之交也先王尊后稷以配天於郊而於廟禘祭之時虛位東向以象帝后稷西向配之祖可以陟於天帝亦可以格於廟也天人至渙而聖人且以合之則莫不聚者矣】

初六用抍馬壯吉【抍今本作極說文云古無拯字今從子夏本○坎爲馬而初爲薄蹄未壯也二爲馬亟心而互震作足則壯矣抍順也承也以承二故壯○內三爻坎體皆在險中而待巽之渙者也初待四來渙其難而質柔在下無能自往必承二之互震始能有行而吉不言渙者此時難猶未渙也】初六之吉順也【言惟順於九二之故以釋抍字之義】○九二渙奔其機悔亡【機李作杌非二互震馬壯故能奔機幾同人所凴以安者互艮象○二爲坎主𨿽在難中而陽剛足以自立乂互震動其才又足以有行正所謂乘木有功者見五同徳在上有渙其難之志遂乘互震之壯馬直往而奔之凴五以爲安而悔乃於是乎亡矣】渙奔其機得願也【二之奔五謀出險也至而果可凴以安其願得矣少康之奔有虞以之周之晉鄭焉依猶次也魏孝靜之奔宇文泰失所願矣】○六三渙其躬無悔【坎至於三險已將出而與巽相接且變巽以從之並其身而渙之矣又何悔之有】渙其躬志在外也【人莫患乎有已之私捨已從人已且渙之其志大公何所不渙】○六四渙其羣元吉渙有丘匪夷所思【丘姚信作近夷旬作弟○羣指初三二陰與四皆陰故謂之羣邱互艮象同等稍降謂之夷巽長女坎中男巽上坎下象○外三爻巽體皆渙坎之難者也而四爲巽主渙必由之初三以陰難陽與四羣類而巽渙之不以爲黨是誠得坤之元而順承天矣故吉且與互互艮以艮邱之髙拯坎陷之眾二卽望其來拯而以風散之思之所及也以邱濟之並非思之所及也】渙其羣元吉光大也【大哉乾元坤順承之斯光者大巽以陰始而互艮陽終光者大矣】○九五渙汗其大號渙王居無咎【汗身之水亦坎象汗一出不反王者之令似之號王號巽命象艮爲闕門爲閽寺王居象○此所謂王假有廟者三奔而來五奉之立宗廟王假於廟而建大名大令布大澤使渙散之眾咸知王居在此四方皆奉以爲歸而靡有二志何咎之有】王居無咎正位也【大位旣正乃足以號令天下夏少康立於有虞漢光武卽位鄗南唐肅宗卽位靈武以之】○上九渙其血【句】去逖出無咎【血坎象重險之卦此爻變而成巽故坎難以渙是殺傷之血惟此上九渙之也然奔而得機者二奉以假廟者五拯陷溺而登之位者四上居其上操之縱之噓之吸之功成而不居血一渙而卽去修然逺舉其出甚逺善藏其用乃得無咎也】渙其血逺害也【人之害皆上逺之然功髙者不賞震主者身危渙人之害而身轉罹其害矣夫不見風之鼓物而忽而藏者杳不知其所藏乎是能並已之功與名而渙之者也範蠡之不入越國庶幾似之矣】

節

錯旅

綜渙

【上下】易困

互頤初九變坎【伏離】九二變屯【伏鼎】六三變需【伏晉】六四變兌【伏艮】九五變臨【伏遁】上六變【中孚】

節亨苦節不可貞【其卦下兌上坎坎水下流兌澤受之使止故謂之節其與困異者困兌上則絕其源此兌下但受其流上之源不已盈科後進澤盈而溢必將復行故亨也惟上爲三所止兩柔相敵有止無通則其節太苦不可爲常耳此卦以五爲主】

節亨剛柔分而剛得中苦節不可貞其道窮也說以行險當位以節中正以通然後乃亨也【然後乃亨句各本同今注疏本悞刻入注郭京正之○以卦體卦徳釋卦辭剛柔分之卦二十獨節與噬嗑言之電卽雷之光澤卽水之聚難分故言分也九二不言得中非其位也剛柔分之卦剛居五者十惟漸與此言得中漸之進易急節之貞易苦難中故舉中也坎剛與兌柔分則兌性之止未足變坎性之行而坎剛得位則坎體之行且足道兌體之止此節之所以亨五之所自爲也惟上陰柔不能爲行之主其道乃窮耳困之所可貞而節之苦不可貞者困之坎在下處臣民之位其處困宜貞節之坎在上居君人之位其制節當有道也蓋三爲兌主五爲坎主卦之名取澤之壅節坎之流而卦之用在以坎之行通兌之阻夫所貴於兌者貴其互震以說行坎之險耳豈貴其互艮以塞阻坎之通乎故必如五之當位以節中正以通然後乃亨也不然以苦爲貞失所以亨矣】天地節而四時成節以制度不傷財不害民【春夏之時天地交而萬物生此卦兌正秋坎正冬乃天地之節而四時所以成也然兌爲陰終而坎爲乾交於坤生生之根已在此矣故冬於四徳爲貞未甞至苦而不可貞也王者法天地之節以制度服用有式補助時行旣不以不節而傷財亦不以過節而害民時乎可用而用之於節之中卽其通之用也】

澤上有水節君子以制數度議徳行【君子節以制度而度必有數大而九賦九式細而衣服有章籩豆有列爲多爲寡各有等次所以定民志也至於存之心而爲徳見之身而爲行則又數度所自出其間親親之殺尊賢之等一一議之而後制爲度之數品節皆天理也豈有阻抑而不可行者哉○朱氏曰議徳行節中於已制數度節中乎民愚謂制有定議無定旣制以爲節矣而又議之因時以爲權順物以爲應此其所以通也】

初九不出戶庭無咎【幹鑿度云兌者日月出入之戶月出乎澤日入乎澤胡雲峯云初兌始酉宜闔戶凡奇曰戶內曰戶初爻象○內三爻皆以說節坎之險者初自重坎一變而來成卦之主初之澤未甚盈而坎水注之亦未盛此當節而節者也故無咎○伊之耕莘呂之釣渭似之】不出戶庭無咎知通塞也【今本無無咎二字○言節之道在中正以通初不出而何以無咎蓋說以行險必度於出險之不易尙口之必窮非特無以節上之險將並其身而陷之初之不出乃正知通之有時而今尙塞而未可易出故也】○九二不出門庭凶【幹鑿度云震者日月往來之門日出乎震月入乎震胡氏云二互震始夘將辟戶凡偶曰門外曰門二爻象○二之澤漸盈而五剛中在上與二同徳泉之下注益多且互大塗可以出矣而守兌澤之壅遏不行是不當節而節者也故凶】不出門庭凶失時極也【初之不出無咎而二之不出何以凶二爲門庭已在外而可出當出不出知塞而不知通宜其凶矣】○六三不節若則嗟若無咎【嗟兌口象○三之澤已盈而坎注之滿而必溢不節若矣而三爲說主見其不節則嗟之在其意固與上爲無咎而不知不可貞也】不節之嗟又誰咎也【說以行險道也而有此嗟豈復能說以行險乎恐與上同心而不免與上同失矣○節坎者兌就全體言則以兌之說行坎之險就一爻言則以兌之塞阻坎之通也】○六四安節亨【外三爻皆以坎之行通兌之止者四爲坤體之初靜以待陽之自行則初𨿽不出戶庭而四之安自有以亨之矣】安節之亨承上道也【節之亨當屬之剛得中者四非中而何以亨蓋五爲坎主中正以通而四承之五中正而四之流已通五之通卽四之通也大臣承流宣化似之】○九五甘節吉往有尙【九五當位以節中正以通居險之中而行而不息不惟安之而且若有甚甘者則其身所居固吉而其道之所行且能以坎之行通兌之阻二𨿽不出門庭而五之往實足以與兌之說相配是其中正之妙並足以失時者通也】甘節之吉居位中也【惟中故位當而以通○甘節如舜禹之有天下而不與行有尙則地平而天成也】○上六苦節貞凶悔亡【居險之極當節之終而應之者又陰能靜而不能動能止而不能行其節苦矣故𨿽貞亦凶然而悔亡者其心固不自見其苦也子曰儉則固與其不孫也寧固故猶以悔亡許之】苦節貞凶其道窮也【位旣非中道不能甘上無所承道不能安蓋坎之流能下及不能上出是其凶亦道之窮使然而非其失時之極也則固無可悔者矣】中孚錯【小過】

綜【無

上下】易【大過】

互頤初九變渙【伏丰】九二變益【伏恆】六三變【小伏畜豫】六四變履【伏謙】九五變損【伏咸】上九變節【伏旅】

中孚豚魚吉利涉大川利貞【豚黃作遁○其卦下兌上巽澤之气自地以升於天風之气自天以及於地風感澤應皆動於不自知而此卦說主入主相接於中故謂之中孚而大象似離亦所謂已日乃信者孚之文象鳥伏卵卵陽在中母伏之月雛自拆而出巽爲雞兌爲折象豚魚魚形似豚生大澤中風將起則出隨風所向舟人謂之風信下互震舟浮澤上上互艮風亦自止利涉象○天地至誠物與無妄誠感卽誠應風將起而澤中之豚魚已知其將風感應之防至於如此此中孚者必無不吉也卽以涉難何患不濟而要二陰所以相孚者正以坤道之承天其用六者實利且貞也○此卦與小過相錯此取二陰之相孚小過何不取二陽之相孚小過陰得中陽已失也然則何不以此名大過陽中有陰卽於陽爲未過也】○中孚柔在內而剛得中說而巽孚乃化也豚魚吉信及豚魚也利涉大川乘木舟虛也中孚以利貞乃應乎天也【以卦體卦徳釋卦辭巽兌皆乾體而索於坤得其初以爲入得其上以爲說而今二柔相遇於內則其孚者柔爲之而要惟幹體能以此二柔爲用則所以孚者仍此二五之剛得中主之故不曰小孚而曰中孚其孚如此乃可化也夫豚魚澤物而爲風信豈豚魚能自信哉乃風之信自天而下信及豚魚耳卽互震之乘木舟虛其利涉亦惟得幹初陽故則此巽兌之相孚者豈不以其坤道之利貞乃應乎幹徳之剛哉卦本主二陰而於推而屬之二五不欲以陰主陽也】

澤上有風中孚君子以議獄緩死【兌秋金之肅巽春風之仁古者死刑待秋乃決君子猶時有所議以緩其死秋殺之中未甞不寓春生之仁必使死者與我兩無憾而後已此之謂中孚也髙子羔之於刖者可謂能孚矣】

初九虞吉有它不燕【燕蜀本作乙○虞鳥名一名固澤止於澤而不變兌象○初守其信如虞之固守於澤其吉可知不然而一有他志則失其孚而不安矣或曰燕鳦也春分而來不失其信依人堂宇以爲安不燕乃不信不安之象義亦可通而過巧】初九虞吉志未變也【互震之動則變未入互體故未變不釋有它不燕初志實旡他也】○九二鳴鸖在陰其子和之我有好爵吾與爾縻之【縻古作防京房作劘王弼作靡誤今從子夏陸續本○鸖色白而喜陰霜降則鳴詩曰鸖嗚於九臯臯澤坎兌象鳴和兌口象縻巽繩象子指初不指五○二剛得中純潔自守若鸖鳴而初爲之子同聲相應自必和之天性之親動於不自知也則凡仁義忠信之爲天爵者孰非天性乎則有是好爵以孚於五其縻之者且固結而不可解矣或曰爵亦鳥名自檐隙入其性畏愼啄必屢顧故古人借爲官職之名與燕皆巽象義亦通】其子和之中心願也【自嗚其意無求於彼而彼自應之我感以天彼亦應以天也】○六三得敵或鼓或罷或泣或歌【鼓互震象罷互艮象泣歌重離象○六三當與上九爲應而孚者在中二爻則以兌上陰遇巽下陰其所得者其敵也以澤受气而兼互震之動互艮之止於是澤之聲忽震如鼓忽息而罷矣忽聲之悲如泣又忽樂如歌矣惟上所入而不能自主其所爲貞者安在哉○孚在二陰而三不能孚者就全卦言則柔在內剛之得中就一爻言則三已上不從二也】或鼓或罷位不當也【三與四俱得敵而四無咎三不能者四位正猶上聽於五之中三位不正不肯退聽於二之中也】○六四月幾望馬匹亡無咎【幾京作近荀作旣○兌爲月至巽東南幾望象互震馬象巽與震匹馬匹象爲艮防魂又互艮止故亡○兌月之行至巽則幾望矣但巽者震之匹四居上卦不爲互震而爲互艮其爲匹者不且亡乎然而無咎者五剛得中四所當聽命者也如是則中孚以利貞矣】馬匹亡絕上也【絕六三之陰而上從九五之陽則不失應天之義故與三之但得其廠者異也】○九五有孚攣如無咎【卦體之孚在三與四而所以有其孚者實在二五之剛得中而五尢中且正故二方與五相縻而五相直與二爲攣蓋縻但維系之而攣更固結之也有孚如此可以化矣】有孚攣如位正當也【五之中尢正故以孚全歸之】○上九翰音登於天貞凶【翰羽也雞鳴必先振翼故名翰音巽爲雞又重離爲日日精爲雞象上天位登天象○日至先天震位則與巽相感而雞嗚嗚不失時亦中之孚也雞三鳴而天明而日出幾疑中孚以利貞乃應乎天者莫過乎此然音可登天翰不可登天究非其實也故正亦凶】翰音登於天何可長也【隨風之音過耳卽止卽音不能久矣○卦與小過相錯中孚鳥之伏其孚者內也小過鳥之飛其過者外也故中孚莫吉於剛中之二爻小過莫凶於上下之二爻也小過之音以下遺爲吉猶近實也中孚之音以上登爲凶已涉虛也故君子心積於誠名戒其著】

小過錯【中孚】

綜【無

上下】易頤

互【大過】

初六變丰【伏渙】六二變【伏益】九三變豫九四變謙【伏履】六五變咸【伏損】上六變旅【伏節】

小過亨利貞可小事不可大事飛鳥遺之音不宜上宜下大吉【其卦下艮上震二陽坐困於四陰之中陰過乎陽故謂之小過但過者𨿽在小而陽之坐困者原未嘗不亨蓋其行之而利守之而正固有道也夫小旣過則宜小事不宜大事可知且卦體似鳥初上飛之飛不極於上則互兌之音猶可遺互巽之耳過上則不能矣今卦主上動下止處此坐困之地則不宜於動宜於靜理甚明安以處之則大之吉卽大之亨得其貞卽得其利也○四陽在中爲大過何不以四陰在中爲小過陽能束陰小未過也凡二陽有一得中卽能有爲散處在外猶能相拯惟此聚困小者乃過然猶曰大吉終不使陰勝陽也】

小過小者過而亨也過以利貞與時行也柔得中是以小事吉也剛失位而不中是以不可大事也有飛鳥之象焉飛鳥遺之音不宜上宜下大吉上逆而下順也【小過下兪有亨字小事吉石經作可小事○以卦體卦象釋卦辭言小過之亨非小者以過爲亨而處此小過者之能亨也蓋此卦二主內止外動必先順時而止之後乃可相時而動之其過以利貞者乃君子與時偕行之道也且小事之吉以二五之柔得中則陰原未自肆而不知節不可大事以三四之剛失位而不中亦陽所自斷而非陰擅其權又飛鳥之象上二陰乘陽爲逆下二陰承陽爲順遽動則與逆爲爭姑息則與順相保此其所以宜下不宜上而大吉正與時行之道也○中孚以利貞爲二陰之順乎天小過以利貞不爲二陽之順乎地者陰貴順陽不貴順且陰主位陽主時時止而止時行而行究在陽不在陰也】

山上有雷小過君子以行過乎恭喪過乎哀用過乎儉【雷在天上陽气舒是大者壯此僅在山上陽爲陰困不能髙是小者過君子當此宜小可知行過乎恭卑牧之至喪過乎哀幽墨之至用過乎儉樽節之至所謂過以利貞如此○大壯之君子非禮勿履其道此之過與時行其心小朱子云三者之過皆過於小且亦可小過不可大過也】

初六飛鳥以凶【中二爻實爲鳥身外四爻開爲鳥翼凡鳥身巨翼短飛不能髙身小翼長則飛易上是此卦之爲飛鳥初與上飛之而小之所以過亦初與上過之也但內三爻艮體所謂下順而宜下者也初宜順時而止今以上處動極亦隨而飛是飛非自主有以之者也上災而初亦凶矣】飛鳥以凶不可如何也【似有不可如何者勉彊徇人失已甚矣】○六二過其祖遇其妣不及其君遇其臣無咎【後天艮震相連故言遇○小過柔得中故二過而不過卦惟二陽以家言之則三父四祖其五陰則祖之妣矣以國言之則三止主本國之君四動主鄰國之君五陰又鄰之臣矣今二與五應是舎祖而遇妣捨君而遇臣也然五柔得中非淩祖之妣抗君之臣二卽與之遇可以無咎所謂小事吉如此】不及其君臣不可過也【旣言過其祖何不言過其君而言不及蓋臣不可過其君𨿽外臣猶凜之立言之體當如是也】○九三弗過防之從或戕之凶【小過剛失位而不中故三四兩爻皆言弗過剛已弗過矣而三爲止主卦之所以亨利貞全在於此則於初上之飛極力防之乃其道也茍以陽位見四之能動且因互巽遂爲所牽而從之則互兌毀折必有因而戕之者矣能勿凶乎】從或戕之凶如何也【初陰不能自主也三爲止主而妄從人以至於凶將如何哉使早思之庶不至於無如何也魯昭公聽郈昭伯而奔齊似之】○九四無咎弗過遇之往厲必戒勿用永貞【外三爻震體所謂上逆而不宜上者四與三皆自幹來同心無咎而當失位之時適與三遇喜其得助遂欲動而上往則違不可大事之戒其危可知猶幸居陰是必成之而勿用其往乃永貞也四爲動主故以其貞者特明之】弗過遇之位不當也往厲必戒終不可長也【其所以以相遇爲幸者正以皆失位之故殊不知時未可爲則靜以待時正動而有爲之本且上六災小者之過終不可長大者之吉行有日也何不止待而以往致厲乎故必戒也】○六五宻雲不雨自我西郊公弋取彼在穴【兌爲宻宻云兌象

同西郊亦兌象彼指二弋互巽繩象卦體重坎有象在穴艮山中空象○公言我文考在西郊時小人道長正小過之世也豈不欲云行兩施爲陽徳之大亨哉而商之陰亢而上必不能爲雨是時未可大事公但弋取巖穴之賢以相助若膠鬲舉於魚鹽泰顚興於罝兔此二之所以來過而無咎也○兌澤宜雨而小畜小過皆不雨小畜陽上陰欲止之而不能其不和在陽此陽方困陰不欲與陽爲和其不和在陰也】宻雲不雨已上也【上鄭作尙郭京謂上當作止非○上逆而不下五𨿽未若彼上之亢而亦已過於上矣】○上六弗遇過之飛鳥離之凶是謂災【震艮本相遇上與三正應猶室相遇而乃弗遇正以處小過之世自恃其過而弗與遇也與初偕飛飛至極髙之地並與相離謂災者猝遇罡風骨肉皆縻而下彊臣之禍於是乎極矣】弗遇過之已亢也【豈誠無可遇哉其極亢之志自處於至逆耳○弗過而遇之者陽屈而求得朋勿遇而過之者陰亢而並失羣也】旣濟錯綜易互皆未濟

初九變蹇【伏暌】六二變需【伏晉】九三變屯【伏鼎】六四變革【伏防】九五變【明伏夷訟】上六變【家伏人解】

旣濟亨小【句】利貞初吉終亂【其卦下離上坎火炎上而居下則其气下行水潤下而居上則其气上隮故爲旣濟旣濟則已大亨而反言小者亨至無可復加卽已小也於斯時也陰陽交錯各得其所豈有不利豈有不貞然能如初體之離則明以濟險宜其吉也茍如終體之坎則水以滅火不其亂乎蓋气欲其通質欲其辧也陸氏績曰初之陰陽以气交故吉終則成質水能滅火故凶○旣未二卦皆以坎中陽爲主離中陰爲用旣濟去其上未濟去其初皆成重離反之則成重坎故旣濟不善在上未濟不善在初】旣濟亨小者亨也利貞剛柔正而位當也初吉柔得中也終止則亂其道窮也【郭京謂當有兩小字非侯防李鼎祚俱作當位○以卦體釋卦辭言此亨小非謂亨者尙小亦非謂亨者在小乃正就其亨言之也六爻皆相應皆得位利貞如此非旣亨而能然乎然如離之柔得中則明足濟險而吉茍如坎上之陷險而止則其道窮矣是𨿽亨而亨已小者也】○水在火上旣濟君子以思患而豫防之【以水之潤濟火之炎所謂吉者在此然以水滅火所謂凶者亦卽在此天下之患毎生於所恃伏於所安所謂君以此始亦以此終必早思而豫防之乃庶幾無患也患者坎之陷思者離之明豫防則若三之克四之戒也】

初九曵其輪濡其尾無咎【坎爲輪爲曵二以上互重坎凡獸涉川先揭其尾登陸則垂之此出重坎外如曵輪以登於陸旣登旣垂其尾猶近重坎故尾濡○內三爻明體皆能濟險者也初之陽剛能曵濟水之輪以登於陸登陸則前後髙下故尾一垂而已濡然而已濟矣故無咎也】曵其輪義無咎也【濡其尾豈云無咎然以曵輪登陸而濡尾則以義寛之可也○此旣濟之初小不愼不至於敗】○六二婦喪其笰勿逐七日得【笰子夏作髴董遇作髢馬融作茀荀爽作韍今從鄭氏○笰方丈竹簟後夫人以翟羽飾之離爲雉坎爲輿翟笰象又互坎盜喪象○離坎本正配而未濟男之窮則旣濟女之正二爲離主故特以婦稱之男乘坎之輿以相迎女乘互坎之輿以從往禮所稱男率女女從男夫婦之義由此始者也𨿽互坎之盜或從旁竊其笰而正應旣合則不必事於追逐至七日而自得矣】七日得以中道也【二爲明主正所謂柔得中者以是與剛中之九五相應所以能濟全在於此豈互坎所得而問哉○二爻方濟之始】○九三髙宗伐方三年克之小人勿用【髙宗商王武丁也離體將盡象離甲冑戈兵伐象坎爲伏方象二與四互坎小人在側象○上六陰之終險之極卦之所以終亂在此必伐而去之乃成重明之治而此爻明體將盡猶可有爲如髙宗之克方也然自此而上卽成互坎蕭墻之地小人伏焉以離明昭之而勿用亦君子思患豫防之一道也】三年克之憊也【憊陸續作備○商自成湯賢聖之君六七作至武丁巳爲日昃之離竭三年之力乃克鬼方亦困敝矣蓋自是而商不復四徵也○此旣濟之後將趨於衰而猶能自振者其振以九陽道也錢氏曰豈特國家治亂君子小人之辧哉學者明暗之間人之關也一日茍安得乎非不知力之疲自有所不得已焉耳】○六四繻有【句】衣袽【句】終日戒【繻子夏王虞作�程子謂當作濡袽子夏作茹京房許愼作絮今從王弼本○許愼曰繻繒采也袽緼絮也○乾坤黃乾衣坤裳旣濟六爻乾坤相間而四居其中天地之美其焉故繻之美四自有之而四以柔居柔能知富有之不可恃而止服緼絮深以前離之盡爲終日之戒焉亦君子思患豫防之一道也程子謂坎水多濡濡則滅火故𨿽終日而不忘戒備於象甚合】終日戒有所疑也【可以爲重離之明亦可以爲習坎之險出彼入此能無疑乎於其疑而愼之自不得不爲終日之戒矣○此旣濟之後將趨於衰而猶能自謹者其謹以六陰道也】○九五東鄰殺牛不如西鄰之禴祭實受其福【先天離東坎西離爲牛坎克之殺牛象坎爲豕薄於牛又坎爲酒食禴祭象○下離已盡又坎加互坎以滅之上坎方監又離復互離以濟之是下之濟已過而上之濟方來東鄰𨿽殺牛以其不如西鄰之薄祭可以受福矣商自武丁以後商日衰周日興其象蓋如此】東鄰殺牛不如西鄰之時也實受其福吉大來也【大謂陽五爲坎主而三以五而來則重明繼照者在西而不在東並東之福亦歸於西矣○此旣濟之後將有代興者而習而不知無能自振也】○上六濡其首厲【坎在上濡首象○濟坎者離上出正離互離之外則無與相濟而但以坎水之盈自濡其首而已】濡其首厲何可久也【初之尾濡不久已登於陸上之首濡乃晏安酖毒沈溺而自以爲可久者故以何可久警之○此旣濟之後而昏然罔覺無能自謹者也】

未濟錯綜易互皆【旣濟】

初六變暌【伏蹇】九二變晉【伏�】六三變鼎【伏屯】九四變防【伏革】六五變訟

上九變解

未濟亨小狐汔濟濡其尾無攸利【其卦下坎上離水火不交故爲未濟坎爲

狐在初小狐象

○未濟則未亨而憂其未濟則終必濟故亨然如上體之離以出險則必濟也若如初體之小狐甫入水而已濡其尾復何所利乎○鄭氏曰老狐多畏履冰而聽恐陷也小狐未知戒而輕進故濡尾天下事以老成練達進以少年輕鋭敗小狐之垂戒深矣】

未濟亨柔得中也小狐汔濟未出中也濡其尾無攸利不續終也𨿽不當位剛柔應也【以卦體釋卦辭坎險之濟在上體之眀其柔之得中以麗剛也若如初之柔則方陷其中之剛而未出若小狐入水甫入而尾已濡其力豈能相濟而有終乎但六爻𨿽不當位而剛柔相應則猶可以有爲蓋陰必從陽柔必麗剛未濟之亨其用在離之明其力究在剛之中以行正也○文王之終於未濟天道也孔子彖終於剛柔應示人以補救之方也人茍協心天下事無不可爲也○離用坤之中坎用乾之中水上火下水火交矣然幹之用已上坤之用已下其交也其不交也此旣濟之所以終亂也火上水下火水不交矣然幹之用己下坤之用已上其不交也其交也此未濟之所以可亨也】

火在水上未濟君子以愼辧物居方【乾坤交而萬物生方以聚物以羣分離代乾而居上坎代坤而居下上下各居其所天道之自然也君子法之愼辧其物使之羣分愼居其方使之聚人道之當然也○帝釐下土方設居方堯舜之事業也仲尼大象終此其有平天成地之思乎老安少懷萬物各得其所仲尼之志堯舜之業也皆以天地爲量也】

初六濡其尾吝【濟坎者離初在正離互離之下卦之不濟獨此一爻故以彖濡其尾屬之明此之爲小狐也】濡其尾亦不知極也【朱子疑韻不葉攺極爲敬按此音讀如○未甞不葉○極終也險之難濟二猶曵輪而初遽濡尾亦不知其終之必不能續矣○此未濟之時不度徳不量力急求濟而終不濟者】○九二曵其輪貞吉【二爲坎主又互離之始剛中有濟險之才徳而又見險而不遽進善於待時也故正而吉○旣濟之初正離之始未濟之二互離之始故皆以曵輪屬之明曵坎之輪使不終陷必離也但旣濟之初已濟此方謀所以濟耳】九二貞吉中以行正也【九居二非正而中以行之以互離之明爲濟險之道而五之以柔中爲亨者二亦亨之矣】○六三未濟徵凶利涉大川【六三在正坎互坎之交亦在正離互離之交濟與不濟皆決於此從初之濡尾則坎以互坎徵而必凶者此也從二之曵輪則互離以先離其利涉大川者亦此也爻有兩象故並著之○旣濟六爻皆不言旣濟蓋言旣濟則已向於衰君子之所不敢矜言也未濟於三爻一言未濟蓋此以上未濟其下卽能濟君子之所願望也】未濟徵凶位不當也【以不當位故徵凶以徵凶故未濟此因未濟而別言之然𨿽不當位而剛柔相應未甞不可亨則所以利涉大川者固有道在人自爲耳】○九四貞吉悔亡震用伐方三年有賞於大國【方指坎初六○爻言貞吉者三皆不當陰陽之位五之貞吉爲離主也二與四之貞吉以互離也互離以先離則坎之險早濟矣故位不當宜悔而以互體之正亡之特必有奮之志如伐方之用震且必期其成如三年之有賞也古者天子用兵必命方伯連帥卽親徵諸大國必以兵從故賞及之○旣濟之九三不言貞貞不待言也此之互離乃眞以義正矣故特言貞九三不言震旣濟功已成此方始其事非震不行也九三言勿用小人此言有賞大國旣濟功成則忘易滿防小人得以驕志中之此方圖功恐賞不信則民不勸也】貞吉悔亡志行也【事未濟也而志與二互離以行正則必濟矣○旣濟之功莫髙於三未濟之功莫斷於四旣濟之三在正離之終故憂其力之疲未濟之四在互離之上故喜其志之決於此能決則必不入險而能出險矣翔曰旣濟之四可互重坎故戒其疑未濟之四可互重離故慶其震】○六五貞吉無悔君子之光有孚吉【離藏已坎藏戊皆主信故有孚○五爲明主自其居中得位言則有貞而吉不爲六三所牽而成坎則其悔自無其明之徳自內達外而四與上同其光且與二相應而有孚者並化爲重明也如是則誠吉矣】君子之光其暉吉也【日正中而光初出曰暉離居上卦而五正中固有光矣其與二相應而互爲離者並二爲日初出之暉其有孚者不更吉乎此剛柔之應所以孚而二之中以行正者亦以孚而行也○此二爻皆未濟之所以終濟渚九四之震陽道六五之孚陰道也】○上九有孚於飲酒無咎濡其首有孚失是【飲酒坎象濡首坎上象○上與三正應三有兩象故上亦有兩象孚於三之互離以先離則方旣伐歸而飲至大國之賞及於三而上之與飲酒爲無咎矣若孚於三之坎上復互坎則濡其首者固坎上也未濟徵凶而我孚之其失不在是乎】飲酒濡首亦不知節也【飲酒可也濡首不太甚乎初爲小狐以不知極而陷於坎險宜也上居明極而以應三之故載胥及溺焉其不知節亦可怪也已】

周易洗心卷四﹤經部﹐易類﹐周易洗心﹥

欽定四庫全書

周易洗心卷五

宗人府府丞任啟運撰

系辭傳上【鄭氏曰伏羲作十言之教曰乾坤震防坎離艮兌消息止有圖像未有文字胡氏煦曰伏羲之圖以黒白分陰陽文王畫而開之始以奇耦分陰陽愚按伏羲之圖渾然一象而已未有卦畫文字亦未有易之名神農開爲卦畫又易其次夏人因之名曰連山黃帝又易其次商人因之名曰歸藏始設六十四畫之名漸系以辭而亦未偹文王兼三聖總兩經先天取諸伏羲後天取諸神農審定六十四卦之名錯之綜之以爲序然後陰陽之上下往來可見乃名之周易而盡系以彖辭綂名一卦之大防周公又析六爻各系以爻辭明各爻之承乘應變與其所互又各有時位之殊而易乃無餘蘊孔子此篇專以發明文王周公系辭之故故謂之系辭學者由是而學焉庶有以得其門而入也○分上下篇篇各十二章】

天尊地卑乾坤定矣卑髙以陳貴賤位矣動靜有常剛柔斷矣方以聚物以羣分吉凶生矣在天成像在地成形變化見矣【斷音煆見音現○天地者陰陽形气之實體卑髙動靜羣則天地間之萬物也本天者髙本地者卑而其中又各有髙卑如日髙而月卑山髙而澤卑也本天者動本地者靜而其中又各有動靜如日月動而辰靜水動而山靜禽獸動而艸木靜也方謂所生之地方本異也或以善惡之同而由異而聚物本同也或以善惡之羣異而由同而分成形成像又總上卑髙貴賤方物而言本一气而有兩在如日月之精降爲水火水火之气又升爲云電凡萬物之皆成像於天成形於地也言人止知乾坤圖而四象八卦之變化由此而生六十四卦開而位有貴賤畫有剛柔辭有吉凶其變化尢爲無盡不知圖畫未作以前盈天天地間皆易也天尊地卑而乾坤之象已定其間萬物有髙者有卑者非卽位之貴賤乎動者靜者非卽畫之七八九六乎善惡之或以而聚羣而分非卽卦辭吉凶之所判乎蓋在天若日月風雷在地若水火山澤其變化皆至神是易未作而盈天地間皆易其變化固已見也】是故剛柔相摩八卦相蕩鼓之以雷霆潤之以風雨日月運行一寒一暑【摩一作磨蕩諸本並作蕩霆蜀才作電運姚宏作違今俱從韓康伯本○盈天地間皆易是故伏羲因圖書設黒白二象名之曰乾坤而乾剛坤柔始見旣左白右黑又上白下黑則相摩而四象已生又於四象上各卦一白一黑名以乾坤震防坎離艮兌而八卦已成又於八卦各加八卦以驗陰陽消息則相蕩而六十四卦又生斯時𨿽未定雷風水火山澤之名而天地間雷電之鼓風雨之潤日月寒暑之運行其所以爲變化者已具於圖像之八卦中矣○雷電震離之合風雨防坎之交日月寒暑坎離之變不言山澤者二象有定形變化難見也電離雨坎日離月坎暑離寒坎凡三言之坎離爲乾坤之中交功用尢大此後天之所以乾坤也】乾道成男坤道成女幹知大始坤作成物幹以易知坤以簡能【大王肅作泰作姚虞並作化能姚作從易音異○乾坤摩蕩鼓潤運行物生其間凡得乾道皆成男也屬震坎艮者皆是也凡得坤道皆成女也屬防離兌者皆是也人生萬物之中尢秀而最靈則人一生而天地萬物之理盡在人矣幹陽淸淸主知所知者大始之道坤陰濁濁主作所作者成物之能幹一始而無乎不始是所知者以易知之而無所難乾始而坤卽成是所能者以簡能之而無所擾人受生於天地而爲天地之心則天地之易簡固人所良知良能者也○乾男坤女陰陽所以分乾始坤終陰陽所以合朱子曰大抵陽先陰後陽施陰受陽之輕淸未形陰之重濁有迹也】易則易知簡則易從易知則有親易從則有功有親則可久有功則可大可久則賢人之徳可大則賢人之業【天地之理具在於人所患者人心多私與天地不相似耳果其存心如幹之易則所知者性分之理我易而人亦易知如坤之簡則所爲者性分之事我簡而人亦易從易知則吾心有貫通之妙於人情無扞格之艱而同心者自多易從則吾身有踐履之安於人事無紛紜之擾而恊力者自眾夫聖人盛徳大業配天地之無疆人𨿽未至於此而有親則悅心之味可以久有功則推曁所及可以大聖卽未敢知而賢則固可信矣】易簡而天下之理得矣天下之理得而成位乎其中矣【成位上馬融王肅本並有易字○乾坤之理盡於易簡則足以冒天下之道而天成位乎上地成位乎下人成位乎其中矣豈惟賢人之徳業已哉又極言以贊之也】

右第一章

【此明伏羲大小圓圖見其理原具於天地也朱子曰首二節以造化之實明作經之理後二節見乾坤之理分見於天地而人兼體之○愚謂學易之要易簡二字盡之不易不簡便與天地不相似孟子曰堯舜之道孝弟而已矣曾子曰夫子之道忠恕而已矣未有聖人而不簡易者也或曰然則博學詳說謹小愼防皆非歟愚曰此正聖人所爲簡易也蓋天下之險阻皆起於人心之多私不盡去人欲之私必不能簡易博學詳說致其精謹小愼防致其宻謹宻之至斯易簡矣不然以學問爲支離禮法爲桎梏必如告子之不得於言勿求於心不得於心勿求於气始於鹵莾終於倡狂與天地之易簡正相反也】

聖人設卦觀象繋辭焉而明吉凶【虞下有悔吝字○伏羲設十言之教使人觀象而已蓋有是象則有是理卦圖旣設則隨舉一象而天地萬物綂具其中吉凶隨人自領後聖開之以奇耦代黑白嗣是先天後天其序不同其名亦異至文王恐吉凶未明民用未著復審定其卦名而繋以辭然後吉凶可見周公又就六爻時位之異各繋以辭而後吉凶無不析矣】剛柔相推而生變化是故吉凶者失得之象也悔吝者憂虞之象也變化者進退之象也剛柔者晝夜之象也六爻之動三極之道也【虞娯通○乾剛坤柔陽剛陰柔在圖則白剛黑柔在畫則奇剛耦柔在位則初三五剛二四六柔在三畫卦則震坎艮剛防離兌柔在六畫卦則復臨防主剛姤遁否主柔相推如往來及乘承應錯之綜之互之變之皆是也失如初上三四失其位陰居陽陽居陰失其地否失其時遁失其或近失其鄰遠失其應得如二五得其中陰陽得其正防得其時臨得其或近得其鄰遠得其應皆是也娯見其得而恃其才恃其時恃其也憂見其失而攺前之爲圖後之效或情不相得而借此以通於彼也蓋憂之則有悔心復自凶而反吉娯之則不戒懼卽未必凶而已不免於吝矣至而伸曰進反而歸曰退陰陽之疊嬗莫防於晝夜而寒暑生死之象亦如之三極天地人之至理也言伏羲立象以立意而文王周公之系辭以明吉凶者又豈有加於象之外哉蓋剛柔本一气而分旣分則性異而本一气其用又不能以不相資自剛柔兩儀之象設而相推相蕩變化已生有變化則或以相異而爭或以相資而合於人事必有得失於人情必有憂娯文周系辭所云吉凶悔吝凡以明此而已蓋變化者卽相推而一進一退之象剛柔者卽天地間陰陽逓嬗而一晝一夜之象然則繋辭之吉凶悔吝𨿽於六爻之動得之而實卽易簡而成位乎中之至道也】是故君子所居而安者易之序也所樂而玩者爻之辭也是故君子居則觀其象而玩其辭動則觀其變而玩其占是以自天祐之吉無不利【序在畫卦若干兌離震在序卦若屯防需訟在消長苦復臨防壯在卦變若干姤遁否在六爻若濳見惕躍系辭之明吉凶固由動以占而未占之時止辭而已未動之時止象而已其象之次皆有天理自然之序焉君子平居綂觀全易之象而玩其辭其所居者旣安於天理自然之序及動而時至事起乃取爻變之適合於是者因其動以玩其占又有以得夫時措之宜則動見天則而千變萬化之妙原不出知能易簡之中君子希天如是是以天亦祐之而吉而無不利也】

右第二章

【此明周易之繋辭其吉凶原不越羲圖中也朱子曰前二節聖人作易之事後二節君子用易之事】

彖者言乎象者也爻者言乎變者也吉凶者言乎其失得也悔吝者言乎其小疵也無咎者善補過也是故列貴賤者存乎位齊小大者存乎卦辧吉凶者存乎辭憂悔吝者存乎介震無咎者存乎悔是故卦有小大辭有險易辭也者各指其所之【象指全體變指一節小大如乾陽大坤陰小用九大用六小上經大下經小齊如其事情而並著之也介謂善惡之端震惕然警懼之謂也言文王全卦之彖辭其吉凶之象已著而周公毎爻惟變所適或彖吉而爻未必無凶彖凶而爻未必無吉且彖於吉凶外惟言無咎而爻又多悔吝之文豈公與文有異指哉蓋得失有定則言吉凶若但小疵則知其疵而悔攺卽可趨吉視爲小而吝攺卽至終凶悔固能遷而吝亦易攺此正文王於吉凶外別言無咎以善人補過之心也是故列其貴賤𨿽在爻位有上下之異而齊其小大究在卦體有善惡之殊文王辧其吉凶已著其辭於象周公憂其悔吝又別其介於變蓋人之震而無咎未有不存乎悔者是故文王於卦之大小卽辭有險易而公又以悔指其由險而之易以吝指其由易而之險之端使人警懼於其介而要歸於補過也周公因彖而別爲爻辭以此○吝彖言無咎上下經各四蓋咎多在人已之交而補過必在反己師容眾比從王此大公之道自無咎也隨因人復反已此補過之道必以恆爲徳之固損爲徳之修困爲徳之辧乃庶免於憂患也極於艮之內不見己外不見人則無我之至自無過可補矣】

右第三章

【此明文王周公之繋辭逓進而詳之故見公爻亦不越文彖中也彖惟革一言悔亡余凡言悔吝皆公所補故特明之以上三章明三聖作易逓相因也朱子曰此釋卦爻辭之通例】

易與天地準故能彌綸天地之道【天地釋文作天下○準如其大而與之一也弓滿曰彌絲比曰綸彌言其外滿而無所餘綸言其內比合而無所間三聖所作其致一也】仰以觀於天文俯以察於地理是故知幽明之故原始反終故知死生之說精气爲物遊魂爲變是故知神之情狀【釋文察亦作觀反一作及○幽明以象言死生以物言神以气言三者皆天地之道也天有日月星辰之象故曰文地有髙卑山澤之宜故曰理原者推之前而後可知反者要其終而始可復陰濁有質故曰精陽淸無形故曰气其實陽亦有精陰亦有气精下降謂之遊气上躋謂之魂在卦則以位之有定爲精畫之無定爲气如乾見則坤伏震見則防伏伏其魂而見其遊也動爻必變動其遊而變其魂也火珠林法八純爲精自下變而上爲气極於五而反下爲遊魂內卦復其故爲歸魂也言天地之幽明必有其故而故難知聖人仰察俯觀畫一陽以象天一陰以象地積三畫成乾坤二卦則知積陽則日明積陰則日幽陽外陰內者明陰外陽內者幽而幽明之故可知矣天地之生萬物死萬物必有其說而說難知聖人原陽之始於復而極於純陽之幹反陰之終於姤而極之於純陰之坤則知陽反卽物生陰至卽物死而生死之說可知矣天地以神爲功用而神之情狀難知聖人立六位之虛以待六畫之實而精與气合由一卦之實極六十四卦之變而遊與魂殊則知物之物也气伸而合謂之神物之變也气反而散謂之而神之情狀可知矣】與天地相似故不違知周乎萬物而道濟天下故不過旁行而不流樂天知命故不憂安土惇乎仁故能愛【道鄭作導流京作畱或曰古作旁行而各正故不流樂虞作變○易與天地凖如此是易誠與天地相似矣故與天地之道彌綸而不違也下又以其彌綸者極言之凡人以一已之知知萬物則難而易該萬物是其知足以周之以一已之道濟天下則難而易該萬物是知周而其道又足以濟之故與天地之道渾合而無失也且知旣周萬物則可以正行亦可以旁行知周而道濟則正行固不而旁行亦不流且人之所以多憂毎由於不知天命易彌綸天道則知天之命於物者各有定分循理則樂又何所憂人之所以寡愛毎由於不能居仁易彌綸地理則知身之所居卽仁之所在欲立立人欲逹逹人又何不愛上節言易該天道之自然此節言易該人事之當然而人事之所以當然要卽天道之自然也】範圍天地之化而不過曲成萬物而不遺通乎晝夜之道而知故神無方而易無體【範圍馬融王肅張璠俱作犯違謂裁成也今從韓○範鑄金之器圍其周郭也天地若洪罏鼓鑄萬物易爲模範卽其鑄鼓者而曲肖之晝夜卽幽明死生神也言非特與天地相似也已卽夫地之化亦受其範圍而不過焉故其於萬物不惟知周道濟而且曲成之而罔遺也非特於幽明死生神有以知之已也且通之而知幽死與不過一夜明生與神不過一晝且卽幽卽明卽死卽生卽卽神通一而無間也如此則天地之道神妙無方而易與天地準其彌綸者亦無體也】

右第四章

【此極言易道之大首節大意已盡下皆就其彌綸者極言之朱子謂次節聖人用易以窮理三節聖人用易以盡性四節乃用以至命之事愚謂此下三章俱明易道之同於天地但言前聖之所作其大至於如此尙未及後聖之用之也】

一陰一陽之謂道繼之者善也成之者性也仁者見之謂之仁知者見之謂之知百姓日用而不知故君子之道鮮矣【上二知音智鮮古作尠○太極以上無可言其可言者陰陽而已道由是而之焉之謂自著見之始以逹於無窮也對待者體之分流行者用之合一陰一陽無有方體無有止息是乃所謂道也從此自天之物陰陽妙合卽知卽仁一理渾然其繼之者固無有不善自物受之而質以成則謂之性而气有偏全者並理亦有偏全焉其間有偏於靜者於天地之道隨其所見皆謂之仁偏於動者於天地之道隨其所見皆謂之知更有气稟至濁如百姓者於道未嘗不日用其中而不知所謂仁不知所謂知則天之降中人之受中𨿽同而君子之道固已少矣○朱子謂陰陽疊運者气也其理則所謂道爲孔子補遺愚謂孔子所言陰陽卽气卽理未嘗判理气爲二物也且此言一陰一陽之謂道後言形而上者謂之道是明以陰陽爲形而上矣且有气而後有形則气乃形而上不可謂气卽器也朱子又謂道具乎陰而行乎陽繼言其發也蓋謂化育之功陽之事也成言其具也性謂物之所受生而具是道陰之事也仁陽知陰各得是道之一端隨其所見而目爲全體百姓日用而不知又其下者也然莫不有是道焉愚謂聖人言性始此旣曰繼之者善成之者性則性已不得純謂之善故論語但曰性相近也孟子言性善是以其成者推而上之荀子言性惡是由日用不知者更等而下之但日用不知亦只是气質之昏未可便謂之惡若生同梟獍則性惡亦間有之然萬中之一未可以是槪性荀子之言尢蔽也故論性語其全以孔子爲凖語其本以孟子爲宗】顯諸仁藏諸用鼓萬物而不與【管氏曰與去聲絕句○仁者天地生物之心在內陰也而顯之則陽用者天地生物之功在外陽也而藏之則陰此正一陰一陽之謂道其顯也所以鼓萬物之出機物生而天地不與其藏也所以鼓萬物之入機物成而天地不與其不與者以天地固無心也○翔曰用卽天地之知故朱子曰仁者體之存知者用之發】聖人同憂盛徳大業至矣哉【同憂卽吉凶與民同患也天地無心聖人則有心矣故於見仁見知者不能不憂其偏於日用不知者更不能不憂其昩率其同憂之心其仁足以冒天下而徳盛著爲同憂之事其用足以濟天下而業大矣】富有之謂大業日新之謂盛徳生生之謂易成像之謂幹效法之謂坤極數知來之謂占通變之謂事陰陽不測之謂神【聖人之大業何本卽仁之富有者顯之聖人之盛徳何具卽用之日新者藏之而其徳之至盛業之至大則莫如易之作焉蓋易之作陰生陽陽生陰其生生者卽一陰一陽之道四營成易成此生生之象者猶气之未定總謂之幹一繼之之善三變而爻著此生生之法者乃象之旣形斯謂之坤一成之之性至極七八九六之數成內卦之三爻卦卽未偹而來在內者已可知此自內而出一仁之顯又通其變加卦之三爻則卦已全可措之事業而利用安身此自外而內一用之藏而其中有錯有綜有互有變其不測也豈不誠與天地一陰一陽之道同其神妙哉○張子曰富有者大而無外日新者久而無窮朱子曰占筮也事未定屬乎陽事行事也占已決屬乎陰愚謂此章當玩兩一字一陽一陰正張子所云兩在故不測也若目之爲器必析爲二物則可測而非聖人之意矣】右第五章

【此以天道明易道上二節以天道言下二節乃以作易言也】

夫易廣矣大矣以言乎遠則不禦以言乎邇則靜而正以言乎天地之間則偹矣【廣中無所不容所謂綸也大外無所不綂所謂彌也不禦用之逹靜正體之存偹萬物之理無不具也易之廣大如此】夫幹其靜也專其動也直是以大生焉夫坤其靜也翕其動也辟是以廣生焉【朱子曰乾坤各有動靜靜體而動用靜別而動交幹一而實故以質言而曰大坤二而虛故以量言而曰廣愚謂靜而専者一之體所以立動而直者一之用所以行靜而翕者二之體以虛而待動而辟者二之用遇實而交也此因上天地之交而言盈天地之間者萬物皆天以大生之地以廣生之也天地何以生蓋幹之體靜固直而動又直坤之體靜翕而動乃辟所以干之直能施於坤辟之中而坤受之而萬物於以生也天地之廣大固如此】廣大配天地變通配四時陰陽之義配日月易簡之善配至徳【易六十四卦皆自乾坤出非干索於坤卽坤索於乾是靜正者乾坤之別不禦者乾坤之交天地之間皆偹者乾坤之大生廣生也是其廣大誠配天地矣而天地之間有四時焉是萬物之所恃以生長收藏者也而易又以變通配之其推遷於不覺者猶是也天地之間有日月焉是萬物之所恃以照臨作息者也而易又以陰陽配之其往來而不窮者猶是也且天地之至徳惟易簡而易之幹以易知坤以簡能者實足以配之則眞足以配乎天地大生廣生之本矣而易之廣大更爲何如乎】

右第六章

【此亦以天道明易道上章先言天後言易此章先言易後言天亦互相發也要皆承前章易與天地準故能彌綸天地之道而言】

子曰易其至矣乎夫易聖人之所以崇徳而廣業也知崇禮卑崇效天卑法地【知去聲○至崇莫如天至卑莫如地而天何以崇蓋惟積陽故日積而髙明者天之所以自成地何以廣蓋惟積陰故日積而博厚者地之所以載物也自成天之徳載物地之業易與天地準故聖人以易之睿知自明知日進於髙則徳之崇如天矣以易之典禮治人禮日行於天下則業之廣如地矣】天地設位而易行乎其中矣成性存存道義之門【存存存而又存久而無息也道者天理之自然義者人心之裁制知禮之本然皆道其當然則義也天地定位知陽禮陰之理無日不行乎其中自人受之則爲性但眾人昏昩放逸則失其性而無以與天地相參也聖人以知存心以禮存心至於存存不息則所性之理居之安資之深徳之崇者業亦廣道義之門自我辟之而利用出入皆由是生矣】

右第七章

【此以下乃言用易之事此成性存存則聖人之用易也金氏曰成性存存本原之功下章挺議乃一言一行之事】

聖人有以見天下之而擬諸其形容象其物宜是故謂之象聖人有以見天下之動而觀其防通以行其典禮繋辭焉以斷其吉凶是故謂之爻言天下之至而不可惡也言天下之至動而不可亂也【頥動二字九家俱作冊鄭俱作頥京上頥作嘖許愼謂古無字俱作嘖爲是典禮京作等禮姚作典體惡荀作亞今俱從韓○猶煩也天下之物有一物必有一物之形如仰者似震覆者似艮有一物必有一物之宜如車宜於動機宜於止防謂兩卦所值如水在天上則猶需日出地上則已晉通謂卦情所遷如坎遇離則由而顯艮見震則止者又行爻之離合有得乎典禮如屯二之不字防二之納婦背乎典禮如屯三之卽鹿防三之見金夫之類大約文王之彖辭於象已著其大槪周公之爻辭又因其動而明著其吉凶也夫太煩則易厭而無一物之能遺故不可厭過動尢易亂而無一物無定則故不可亂文周系辭之妙如此】擬之而後言議之而後動擬議以成其變化【此乃言君子之用易也剛柔相推而生變化是變化者易之道也然變化之中有物宜焉有典禮焉夫人言行之失在拘泥者固多而矜言變化不合於宜不中於禮則又防於猖狂恣肆故必繋辭之物宜典禮擬之而後言議之而後動則於理無不明而徳亦可崇事無不當而業亦可廣以成變化亦不異於成性之聖人矣】鳴鶴在陰其子和之我有好爵吾與爾靡之子曰君子居其室出其言善則千里之外應之況其邇者乎居其室出其言不善則千里之外違之況其其邇者乎言出乎身加乎民行發乎邇見乎遠言行君子之樞機樞機之發榮辱之主也言行君子之所以動天地也可不愼乎【行見並去聲○此下雜舉七卦以明言動不可不擬議之意居室擬在陰出言擬鶴鳴應之擬子和此就爻辭擬議之也而中孚大象重離錯坎下互震動上互艮止如門之樞辟則明闔則暗弩之機審則得否則失其動其止皆由於我就卦象擬議之又如此也動天地如宋景三言熒惑退舍王尊當隄水波卻廻之類變化固無方而能愼則有主變化之所以成成於愼也】同人先號咷而後笑子曰君子之道或出或處或黙或語二人同心其利斷金同心之言其臭如蘭【斷煆通○此因上相應而言出處其行語黙其言也爻本言始異而終同今擬議之又有迹異心同之象天在上火炎上同心象離火煉乾金斷金象上干互亦幹幹爲言兩幹同心之言象下互防爲艸爲臭蘭象就卦象擬議之又有如此二人同心誠於行同心之言誠於言惟誠故能動物而誠意之要在於愼獨動則未有不愼而能誠者也】初六借用白茅無咎子曰苟錯諸地而可矣借之用茅何咎之有愼之至也夫茅之爲物薄而用可重也愼斯術也以往其無所失矣【此下皆因不可不愼而言茅賤而重器賴以安則茅亦重矣言惟愼故能無失】勞謙君子有終吉子曰勞而不伐有功而不徳厚之至也語以其功下人者也徳言盛禮言恭謙也者致恭以存其位者也【徳盛擬山髙而地又厚之禮恭擬地卑而山又下之有功且謙斯愼之至況無其功可不愼乎】亢龍有悔子曰貴而無位髙而無民賢人在下位而無輔是以動而有悔也【謙三致恭以存位幹上無位矣謙三勞謙萬民服幹上無民矣謙三以其功下人幹上並無輔矣龍徳而亢且有悔況非龍徳可不愼乎】不出戶庭無咎子曰亂之所生也則言語以爲階君不密則失臣臣不密則失身幾事不密則害成是以君子愼密而不出也【極言君不愼之害口者一身之門戶擬戶庭象又兌口言象坎寇盜失害象兌爲密互震動不密象就卦象擬議之又如此】子曰作易者其知盜乎易曰負且乘致宼至負也者小人之事也乘也者君子之器也小人而乘君子之器盜思奪之矣上慢下暴盜思伐之矣慢藏誨盜冶容誨淫易曰負且乘致宼至盜之招也【慢藏一作謾藏誨虞作侮冶鄭陸虞並作野今俱從韓○極言行不愼之害上慢其爵祿而輕以與人故小人得乘君子之器而肆暴虐於民此盜之招也奪猶一身之失伐則延爲一國之災矣慢於藏耀其富冶於容炫其羙不以徳華而恃財色已爲小人之負而又耀之炫之是且乘矣則盜之來乃我教之也盜淫皆坎象觧三在正坎互坎之間上本震體而互坎是以其身爲盜之招而盜之者遂相因而偕至也】

右第八章

【此言君子之用易也上章聖人用易其道宏此章君子用易其心謹○朱子言此明卦爻之用又云後十一章大有上九節當屬此胡氏因謂與下篇十一爻皆象傳之文言來氏因刪幹上九而如上下經序卦分次之上下系各九卦愚謂此皆未就本文語脈細玩誠玩之則知其有不可易置者矣】

大衍之數五十其用四十有九分而爲二以象兩掛一以象三揲之以四以象四時歸奇於扐以象閏五嵗再閏故再扐而後掛【奇音基○此明蓍卦之法衍水行也水行因地異形而不失其信筮之道似之故取以名也凡數始於參天兩地參兩合而爲五者衍之小極於五十則大衍矣天圓地方陽奇陰耦圓者徑一圍三而有餘此陽之贏方者徑一圍四而各足此陰之乏奇耦形而八卦列則三其奇兩其耦而七者八卦所具來三其七而二十一四其七而二十八合三七之贏又得一焉故五十者數之大全去奇贏之一不用則七其七而四十九者六十四卦所從出故其用取之也以四十九分之左陽天右陰地以象兩儀取右刻一防掛之左指間天地合而人生以象三才揲數也揲必四防以象四時奇零也先揲左刻而歸其零於左無名指間又揲右刻而歸其零防於左中指間合一掛兩扐以象閏蓋周天三百六十五度又四分度之一一度爲一日必三百六十五日三時而嵗乃周而嵗十二月六大六小止三百五十四日其餘者尙十一日三時合五年共五十六日三時故得再閏至十九七閏乃成一章也○初筮所零左三則右必一左一則右必三若二與四則左右均再筮三筮則左右非一與三卽三與四總之則再扐乃一掛也】天數五地數五五位相得而各有合天數二十有五地數三十凡天地之數五十有五此所以成變化而行鬼神也【此以河圖明大衍之數所自起不言洛書書有五無十不足於數也一三五七九皆天數奇二四六八十皆地數耦兩分之則陽數生陰數成也相得者一與二三與四以陽得陰六與七八與九以陰得陽相爲對待有合者一與六水三與八木陽先而陰合之二與七火四與九金陰先而陽合之各居其方惟五十王則居中而相得有合兼之皆生數內而成數外也二十五者五奇之積三十者五耦之積變化蓍防之陰陽老少變者化之始化者變之成鬼神天地之功用亦神陽而鬼陰也天地之數五十有五而大衍之數旣虛其五用又存其一者蓋水一火二木三金四皆待五而成其成數皆以生數得五盡用則旣成而不見變化之妙故惟虛其五乃所以成變化又天數本起於一但一則乘除俱無可用故又必存其一乃所以參天兩地而行鬼神也○河圖一陽始故居子二陰始故居午一三陽穉居內七九陽壯居外二四陰穉居內六八陰壯居外五十居中亦以十環五吳氏敬齋曰陽必實其中而後能著於外故五居內陰必堅其外而後能實其內故十居中觀艸木之枝葉果實可見或曰八卦一二三四六七八九之象故大衍之數五十用其中也或曰河圖五十有五洛書四十有五大衍之數五十以書之虛劑圖之實亦用其中也丁氏曰一與二倚二與三倚以至八與九倚九與十倚共九十五以五十爲大衍之整數以四十九爲大衍之用數也並通】幹之策二百一十有六坤之防百四十有四凡三百有六十當期之日二篇之防萬有一千五百二十當萬物之數也【期期同○此因上象四時以明變化之義合三變之掛扐共十三策則過揲以象四時者凡九共三十六防爲老陽名曰重�掛扐共十七策則過揲之四凡八共三十二策爲少陰名曰拆掛扐共二十一防則過揲之四凡七共二十八策爲少陽名曰單一掛扐共二十五策則過揲之四凡六共二十四策爲老陰名曰交又乾用九坤用六合干九坤六之防足以當期之日而時行者物生合六十四卦之陽爻皆自幹出共六千九百十二防卦之陰爻皆自坤出共四千六百八策又當萬物之數也】是故四營而成易十有八變而成卦八卦而小成引而伸之觸類而長之天下之能事畢矣【四營分一掛二揲三扐四也一分一掛二揲二扐爲六變乃成一爻十八變始成內卦是曰小成由是引而伸之又加外卦則大成矣且觸類而長之觀其所互觀其所變或占一爻或占數爻或占全體則定天下之吉凶成天下之亹亹而天下之能事畢矣大衍之所以成變化如此】顯道神徳行是故可與酬酢可與祐神矣【道在天而難顯大衍成變化以顯之徳行在人而難神大衍鬼神行以神之是人處於明可以與鬼神相酬酢鬼神處於幽亦可以祐之使與人相酬酢也所以行鬼神又如此】子曰知變化之道者其知神之所爲乎天一地二天三地四天五地六天七地八天九地十【大衍之變化以行鬼神則於神之所爲其必有以知之矣夫天生神物莫先於河圖而天之數五地之數五皆偹焉所爲相得者在此所爲有合者在此此兩在不測者正神之所爲而大衍之數實足以知之也其妙何如哉】

右第九章

【此言揲蓍求卦之法聖人制之君子用之而眾人亦可與能也成性存存固非眾人所能企而擬議言動並非眾人所易爲惟教之卜筮則眾人亦能與鬼神相酬酢此聖人吉凶與民同患之心見諸大業之實也○天一二十字鄭本斷屬下章首韓本在第十二章

首程朱並天數五節移置本章首似極明順但傳所言變化俱指卦爻上下動靜未有指河圖者故從鄭次而斷章小異耳蓋書必出重巖復壁簡編斷爛乃有錯簡秦人以易爲卜筮之書未焚亦未藏尙書伏生手藏之手出之素所熟習卽有爛脫其教授時早正之矣故援他書錯簡之例而於易書輕爲變易者皆非愚所敢安也又變者化之漸化者變之成朱子謂水木陽變生陰化成金火陰化生陽變成金火先化後變亦似未妥】

子曰夫易何爲者也夫易開物成務冒天下之道如斯而已者也是故聖人以通天下之志以定天下之業以斷天下之疑【一本無下夫易二字王蕭開作闉成作闔○在物爲理開之乃明當務在人成之乃立易能開物故聖人以通天下之志易能成務故聖人以定天下之業而必開物乃成務蓋天下事疑則怠決則勉以易斷天下之疑則物開而務成矣易冒天下之道如此】是故蓍之徳圓而神卦之徳方以知六爻之義易以貢聖人以此洗心退藏於密吉凶與民同患神以知來知以藏往其孰能與於此哉古之聰明睿知神武而不殺者夫【知智通知來之知如字易鄭音異韓音亦貢京陸虞並作工荀作功鄒作貞洗京虞董張蜀並非先藏劉瓛作臧殺鄭王幹並音帥徐讀試今皆不從○圓神言未定方知謂己形易以貢謂明白以告人韓云變易以告人亦通神武猶大勇謂以天地之道自任不殺謂無私天理人所以生私欲人所以殺人不以天理自濯其心而汨於欲卽殺也言易冒天下之道是故方其蓍也尙隠於無形及其成卦卽形於有象而六爻之義皆顯易以告人矣然其能如此者何哉蓋易非徒卜筮聖人以此易理洗濯其心無一毫之私欲退而藏之靜密之中無思也無爲也而其心至仁凡民吉凶之患皆與同之故其神也不待用蓍而民情吉凶之未定者皆已知之其知也不待成卦而民情吉凶之已見者又悉藏之此其以天地爲心必如古所稱聰明睿知知之至神武勇之至不殺仁之至者始足與於此也○崔憬曰蓍數七七象陽圓也卦數八八象陰方也虞翻曰幹神知來坤知藏往坎聰離明或曰艮土通睿兌澤靜知神武震之勇不殺防之仁】是以明於天之道而察於民之故是興神物以前民用聖人以此齋戒以神明其徳夫【聖人洗心藏密是以與天合徳而明於天道之吉凶與民同患是以與民同情而察於民之故顧民不能洗心藏密則昧於天而吉凶之故皆無以自見必至捨其所吉蹈其所凶聖人以同患之心視之能勿痛哉思惟蓍龜神明能紹天明於是興之以爲民用開其前使卜筮時儼然與神明質對則其齋戒亦所以神明其徳也則退藏於密𨿽非民所能而以此洗心亦庶幾與民同之矣】是故闔戶謂之坤辟戶謂之幹一闔一辟謂之變往來不窮謂之通見乃謂之象形乃謂之器制而用之謂之法利用出入民咸用之謂之神【見音現○聖人明於天道觸目皆易也是故見戶之闔其靜而斂者卽謂之坤戶之辟其動而出者卽謂之幹且此戶之一闔一辟卽一陰一陽天施地生無有止息之象而謂之變由戶者一往一來無有窮盡卽萬物生生變化無窮之象而謂之通蓋凡陰陽始著有端倪可見皆謂之象至著而成形皆謂之器卽其器之可用而制而用之皆謂之法用之而利於出利於入如刳舟乘馬耕稼佃漁民遵用之以出作入息無所不利卽謂之神聖人心目間無往非易亦無不可制之以前民用也】是故易有太極是生兩儀兩儀生四象四象生八卦八卦定吉凶吉凶生大業【聖人觸目皆易無物不可制之以前民用而最大者莫如蓍卦之作焉蓋伏羲之圖其渾合者爲太極白左黒右爲兩儀又白上黒下而四象形又於其上各掛一白一黒而八卦列大衍之法用四十九合而執之卽太極分爲左右卽兩儀至一畫成而或奇或耦兩儀定矣再加一畫而或太陰太陽或少陰少陽四象判矣又加一畫而八卦成則其性情材徳已著又於八卦上再加八卦並其所遇之性情材徳或相得或不相得而吉凶生焉物之情與民之故一也由其卦以觀貴賤遠近之位又由其爻以相其愛惡誠僞之情其吉凶確然可定吉凶定則民之疑斷而事可成聖人之以盛徳爲大業開天下之物成天下之務莫不由此也】是故法象莫大乎天地變通莫大乎四時懸象著明莫大乎日月崇髙莫大乎富貴偹物制用立成器以爲天下利莫大乎聖人探索隠鉤深致遠以定天下之吉凶成天下之亹亹者莫大乎蓍【立下荀悅有象字九家作冊亹說文作斖下莫大陸徳明作莫善○法象變通隨處皆是而舉其最大則莫如天地四時日月聖人觀象制器利用皆神而舉其最大則亦莫如蓍必言富貴者非天子不能制度也聖人作易而天地四時日月之用皆在易又用蓍以神明變化於其間而定吉凶者所以斷疑成亹亹者所以通誌而定業也○大衍之法主於蓍而此兼言者攷占洪範薛注謂卜之法以蒙霽雨觀兆之气以克圛審卦之辭本卦曰克之卦曰圛筮之法以貞悔審卦之辭本卦曰貞之卦曰悔是卜亦以折兆合之八卦而玩其辭故記曰聖人建陰陽天地之情立以爲易卜之時易抱南靣也但大夫以下有筮無卜故易之卜法止藏之王官非大夫士所而孔子於易亦止明易道之通於百姓故詳言蓍法而於略言之後世遂失其耳】是故天生神物聖人則之天地變化聖人效之天垂象見吉凶聖人像之河出圖洛出書聖人則之【洛王肅作雒○蓍𨿽神物而能用之惟聖人蓋聖人之神與天地一也夫天地以四時爲變化日月爲垂象亦何人不見而惟聖人能效之象之然則卦象𨿽因乎河之出圖洛之出書而非聖人亦莫能因之而作易也詳見卷首】易有四象所以示也繋辭焉所以告也定之以吉凶所以斷也【卦畫旣定卜筮又興則筮之而得七八九六之四象旣所以示再觀文周之繋辭又所以告則觀其象玩其辭吉凶定而疑可斷矣】易曰自天祐之吉無不利子曰祐者助也天之所助者順也人之所助者信也履信思乎順又以尙賢也是以自天祐之吉無不利也【君子所以自天祐之吉無不利者以居則觀象玩辭動則觀變玩占之故民由象辭以定吉凶其吉無不利又有異哉蓋聖人明於天道而察於民之故知天之所助者必順人之所助者必信作卜筮以明吉凶民從卜筮則於天所示順之聖所告信之且能齊戒以神明其徳是不惟順之信之又以庶幾乎賢也自天祐之豈不宜哉聖人與民同患之心乃庶慰也○朱子移此節置八章末錢氏移入末章謂祐助神明黙成之人不如仍此爲妥】

右第十章

【王弼本作十一章今從鄭氏原本○取上章言蓍卦之法聖人制之在聖人則爲洗心藏密而用以前民亦以神明其徳也然則聖人之意固已遠矣洗心乃能成性藏之密故顯之也卽爲道義之門】

易有聖人之道四焉以言者尙其辭以動者尙其變以制器者尙其象以卜筮者尙其占【象立而變因以生辭偹而占亦以起在聖人之洗心藏密其本固同卽用以前民亦以神明其徳非有異意也然有象有變有辭有占而尙之者其所以遂各異矣尙其辭平日所樂而玩明其理也尙其變臨事所取而裁適其宜也尙其象或肖其形或取其義尙其占趨其所吉避其所凶隨人自取如此○王氏申子曰辭變象占偹而成易伊川易尙其辭漢上易說尙其變康節數學尙其象朱子本義尙其占必兼之乃偹愚按理不可見故設之象象不可拘故設之變然後辭以命之占以決之辭占因象變生也管輅郭璞只是象數然他較著實王弼始說理至程朱而理極精此後只是口說沒个把鼻處】是以君子將有爲也將有行也問焉而以言其受命也如向無有遠近幽深遂知來物非天下之至精其孰能與於此【向古響通與音預下同○此尙辭占而象變在其中者君子平日熟玩其辭以得其理至將有事或心自問或卜之神曰此事當何如而易已隨事告之不論時地之遠近義理之幽深早見之甚明此非易有至精豈能如此○問以言不但筮時熟於易者心口自商此當用之爻便在便是易啟其心】參伍以變錯綜其數通其變遂成天地之文極其數遂定天下之象非天下之至變其孰能與於此【天地之文虞作天下之爻○此尙象變而辭占在其中參左右及掛一也伍一掛二揲二扐也如是乃爲一變錯老陰老陽其數廻殊綜少陰少陽其數最近成卦之後以干錯坤離錯坎上錯下錯全錯各有三震綜艮防綜兌有六畫之綜有兩體相易之綜且有四畫五畫之互體凡五也由一爻之變通之而成天地六爻之文由一爻之數極之而定上下二體之象且由一卦而參之伍之錯之綜之以及極於六十四卦之盡則變化之妙悉見此非易原有其至變豈能如此哉辭占因象變出未有不觀象而能玩辭不觀變而能玩占者也精謂分析各當變謂化裁無方至精固從至變出也】易無思也無爲也寂然不動感而遂通天下之故非天下之至神其孰能與於此【有爲有行君子之有爲也而易固無爲通變極數君子之有思也而易固無思乃寂然不動而隨天下之以言以動以制器卜筮者感之而各得其意以去非易有至神豈能如此哉變謂動而之物神則妙於無妙張子謂一故神兩故化至變又從至神出也】夫易聖人之所以極深而研幾也惟深也故能通天下之志惟幾也故能成天下之務惟神也故不疾而速不行而至【研蜀作揅幾平聲○極猶窮也研物而極其細曰研易無思無爲而能感而遂通天下之故者何蓋易者聖人之作天下之理甚深而聖人能極之其動萬變而聖人能研之以所極所研著之於易故其深也其精也無思而能通天下之志其幾也其變也無爲而能成天下之務而要其至精至變總出於至神聖人洗心藏密實有是無思無爲者故通誌成務其應感之防至於如此也○錢氏曰參伍錯綜總涵於太極者原寂然不動感而遂通卽物物一太極也思以無思而思爲以無爲而爲爲至神至精從此其至變從此生人以有思有爲撓其寂然之體而窒其感通之妙則多物於物而不神矣況天下之至神也哉】子曰易有聖人之道四焉者此之謂也【子曰字衍○象變辭占總出於聖不得其聖則源遠而流愈分矣】

右第十一章

【王弼移作十章今從鄭氏原本○承上章言蓍卦之法聖人作之而君子用之其所尙各異也以言以動皆擬議以成變化之事由此亦可入於聖人所患者一分而不合則無以見聖人之意耳劉氏文龍以此章爲綱下章爲尙辭八卦成列至見乎辭爲尙變天地之大徳至像也爲尙象彖者材也至失得之報爲尙占愚按十翼孔子手定未必如此牽連惟以鄭本正王氏之違則甚是耳】

子曰書不盡言言不盡意然則聖人之意其不可見乎【象以示辭以告然泥辭者不知象執卦者不知圖故聖人深嘆之謂此書聖人之言耶而書固不足以盡言謂言必聖人之意耶而言固不足以盡意然則卽卦辭以爲易而聖人之意隠矣】子曰聖人立象以盡意設卦以盡情僞繋辭焉以盡其言變而通之以盡利鼓之舞之以盡神【旣嘆之又正告之言古伏羲乾坤之圖固無辭也惟立之象而意已盡矣後聖旣分爲卦又設卦以觀其象見其逺近愛惡並得其誠僞之情夫然後繋以卦辭又繋以爻辭而言亦盡矣人能由辭以審象則聖人所爲變通以盡其自然之利者在此且鼓舞以盡其不知然而然之神者亦在此豈有不得其意者哉】乾坤其易之縕耶乾坤成列而易立乎其中矣乾坤毀則無以見易易不可見則乾坤或幾乎息矣【縕中所包立象在意之後辭之先若衣之有縕在表裏之間也伏羲之乾坤圖其立象始於一陰一陽而陰陽之變化無窮於是疊而加之以明陰陽摩蕩之妙是乾坤成列而無窮之變化已立其中若此象毀則變易不可知而意何以盡然今之學易者執卦象而不通變易之原則圖𨿽存而乾坤之用或幾乎息矣深明觀象者貴知其意也○張子曰兩不立則一不可得而見愚謂一而見則兩不可得而神】是故形而上者謂之道形而下者謂之器化而裁之謂之變推而行之謂之通舉而措之天下之民謂之事業【易無形也有乾坤之二象則已形矣故由是形以上言之則一陰一陽之道無形者形之所自生由是形以下言之則四象八卦且形不一形而器成矣茍但見形而下者不泥器而忘道乎夫惟化於器而裁之於形無所執乃可謂之變推乎器而行之於形無所囿乃可謂之通斯有以盡其利也且舉此變通者以措之天下之民則有以鼓之舞之而謂之事業並有以盡夫神也】是故夫象聖人有以見天下之而擬諸其形容象其物宜是故謂之象聖人有以見天下之動而觀其防通以行其典禮繋辭焉以斷其吉凶是故謂之爻極天下之者存乎卦鼓天下之動者存乎辭化而裁之存乎變推而行之存乎通神而明之存乎其人黙而成之不言而信存乎徳行【象極天下之則一卦之內萬象具焉變而通之卦象所自有也辭鼓天下之動則一爻之內事業興焉鼓之舞之爻辭所自能也則化而裁之推而行之在人之變通而舉而措之天下之民之事業卽在此矣然事業者徳行之英華徳行者事業之根本聖人洗心藏密而與民同患大業自盛徳出也學易而不明此形上之道於心成此形上之道於身豈易舉而措之事業哉神無思也黙無爲也神而明之且不泥於象黙而成之又何有於辭如此則聖人之意在我而君子用易亦與聖人藏密一矣】

右第十二章

【承上章言由象而辭百姓之所與能由象得意君子之爲善學蓋聖人之作易原以洗心君子必神明黙成乃有契於聖人之意也】

周易洗心卷五

欽定四庫全書

周易洗心卷六

宗人府府丞任啟運撰

繋辭下傳【兩篇皆以乾坤易簡示人學易之準上篇言大始成物欲人大其心以同覆載體道於大也此篇言知險知阻欲人小其心以處憂患體道於小也孔子大聖譬如天地之無不持載無不覆幬而於學易尙不敢言可以無過止言無大過心之小也至於如此其諸乾坤之知險知阻者與】

八卦成列象在其中矣因而重之爻在其中矣剛柔相推變在其中矣繋辭焉而命之動在其中矣【八卦成列伏羲橫圖乾一兌二離三震四防五坎六艮七坤八也伏羲不言象而天澤火雷風水山地之象已在其中因而重之六十四卦橫圖也伏羲未分爻而初二三四五上之爻已在其中蓋伏羲以白黒分乾剛坤柔二象以立其本又於剛柔上各加一剛一柔至三而八卦之象成至六而六爻之位偹𨿽不言變而或剛上柔下或柔上剛下則往來之變已在其中至文王繋辭以明兩象相交之變周公繋辭以明各爻時位之變而辭之所繋總以明陰陽上下來往之情是則𨿽未言動而動已在其中矣】吉凶悔吝者生乎動者也剛柔者立本者也變通者趣時者也吉凶者貞勝者也天地之道貞觀者也日月之道貞明者也天下之動貞夫一者也【承上動在其中而言繋辭有吉凶悔吝而此吉凶悔吝何自生哉蓋剛柔相推而有往來有上下則必有逺近愛惡情僞之情動於中動而正必吉動而邪必凶有小疵而動欲攺之心者悔知小疵而動憚攺之心者吝是吉凶悔吝皆生於動而剛柔二畫乃其本根其疊加而變通至於兩卦相遇則皆其所趨之時文周系辭正明此趣時而動之情也夫人之趣時誰不欲吉而純吉者惟處其一蓋天下之理一於正乃勝天地之觀一於正日月之明一於正顧天地日月無私而人有私則不能一於正夫惟速悔其不正以趣於正而斷不可吝攺以蹈於邪聖人系辭正欲使人之動皆貞夫一焉耳】夫幹確然示人易矣夫坤隤然示人簡矣爻也者效此者也象也者像此者也爻象動乎內吉凶見乎外功業見乎變聖人之情見乎辭【確說文作寉隤孟作退陸董姚作妥見音現○剛柔立卦之本而純剛如幹確然示人易純柔如坤隤然示人簡此天地之觀皆貞大一也然則分而爲爻亦惟效此易簡像而爲象亦惟像此易簡而已乃諸卦皆自乾坤出而乾坤無雜諸卦有雜雜則不能貞夫一而邪正判吉凶分爻象之情方動於內而吉凶之形已見乎外卦之情一人情也且有是情必爲是事爻象之功業方見乎變而聖人見其正則喜之而告以吉見其邪則憂之而告以凶且以悔吝示其自凶而吉自吉而凶之方使知所趨避同患之情見乎辭矣】天地之大徳曰生聖人之大寶曰位何以守位曰仁何以聚人曰財理財正辭禁民爲非曰義【寶孟喜作保仁呂謂當依王弼作人今按鄭王肅卞伯玉桓明僧紹諸本俱作仁從仁爲是○天地之徳分言之曰易曰簡合言之則大徳總曰生而已大哉乾元天之生也仁也至哉坤元地之生也仁也君子法天仁以居之而惟飛龍在天乃位乎天徳故聖人之大寶曰位非寶其位寶其能參天地舉天下而仁之之位也苟不於仁何以守是位哉夫天地之生人不惟生之且偹百物以養之盈天地間皆物也則聖人謀所以保聚斯人者斷不外理財矣顧理財有二道明正其辭使人知所當取如以佃以漁以耕以爨所以趨吉也明禁其非使人不可相爭以害人多殺以厲物所以避凶也若是皆曰義矣仁外無義義外無仁義卽仁之宜對言之則仁陽而義陰矣義有二道陽奇陰耦故也然則聖人同患之情不惟見於辭實有使民動而正者矣】

右第一章

【明伏羲方圖見文王周公繋辭所自定而總歸於法天地之易簡也來氏曰上系首舉乾坤易簡知能之徳而繼以聖人之成位見聖人有以克配乎天地此作易之源易之體也下繋首舉乾坤易簡貞一之徳而繼以聖人之仁義見聖人有以參贊乎天地此行易之事易之用也】

古者包羲氏之王天下也仰則觀象於天俯則觀法於地觀鳥獸之文與地之宜近取諸身遠取諸物於是始作八卦以通神明之徳以類萬物之情【包孟作伏或作庖羲孟京俱作戲或犧地之宜宜上王昭素謂古上有天字今考孟京馬鄭二王諸本俱無之是昭素妄也○包羲風姓木徳之君以卦畫爲文字始後世號曰文祖象如日月星辰以著明故曰象法如山陵川澤有定位故曰法鳥獸之文謂動物如馬之健牛之順雉之介鴻之儀地之宜謂植物如林木宜山蒲葦宜澤嶧之桐渭之竹雍宜黍稷靑宜稻麥之類身如耳目手足物如飛濳動植金貝玉皆是神明之徳如健順動止萬物之情如本天親上本地親下以類聚以羣分也繼天立極之聖首推伏羲李文貞曰道法皆於是始其八卦所以立本而後世聖人趣時而起功業者皆不能外焉】作結繩而爲罔罟以佃以漁蓋取諸離【重離之卦中互防兌離爲目兌爲口防爲繩因結繩以爲罔罟兩目相離而物遂麗之取以供熱用犀連則體似水涼而余絕不知爲寒熱也】更兼防牀子禱祀徧謡諑故無百金產一朝捲飛籜產破我曷傷侫鬼愧隕獲一旬有七日遊魂返故魄【九月六日防魂二十三日歸魄時餘一無所知而間發一言後輙驗豈所謂防魄爲變歟】開眸暫一瞬窮檐儼華桷恰似夢初回不憶今與昨哹徒語心得卻見妻孥愕謂幸今日蘇我道今果覺所答非所問絮絮自懽或驚語類譫恐病猶未卻我誇圖畫妙至苦正極樂眾言愈刺謬我意更綿邈閉門謝俗子下惟遣童僕靜撫周一身始識竟痟削呼燈照皮雞引鏡對髮鶴欲坐臀無膚欲起足仍鋜【家人謂我大病幾死余謂余何曾病蹶然而起行不能前始疑果病也】嗟玆無妄疾乃試無妄藥易病宜易醫奉順自天若耿耿冬夜長寂寂眾籟莫悠悠我心幽無瀠亦無泊得此靜中象依稀返鴻朴忽地耳畔鳴虛聲天樂側聽乃讀易飄颻泛寥廓一言沁心脾妙防在偶觸【蘇後又晝夜不寐者半月夜靜輙聞天半讀易聲每一語都有沁心之妙】覆載非有寛方寸詎雲約吁嗟周甲逾學易此其朔聖賢不予欺象示勝作朴淵黙知龍濳聲雷震木鐸寄語徧諸生汝冠年甫弱先鞭吾所畏天衢眾騰躍願汝駟虯鷖髙舉共追逐

困於易六十四韻

生平學易苦不能貫通庚戌發憤探索恆至徹夜不寐九月六日忽神遊乾坤圖內身如委蛻自館舁歸𨿽妻子號動於前不知也迨見八卦劃然開朗乃蘇越十有六日矣臥榻口占用寄及門諸子

我年周甲余始知究易學側聞前哲訓探源溯河洛羲皇肇十言炎黃繼分畫中有天地心象像示約略於今說易者陳言盡糟粕我本防且鈍不揣竭探索忽身入圖中如囚被拘獲初坐第一環非囊又非槖黙數生平過仰愧俯亦怍但汗時浹背如衣匪澣濯彊欲自支蓋百蝟刺心膜意此致知闗是非務明確展轉出一環二環更危悚力重郛又堅白黑昭善惡時而當我顚防岱壓禽防時而著我足萬仞駭溪壑骨肉立粉無從避觳觫力持寅直志始獲稍存作念此人鬼闗毫末難假托三環較近人又似彌天博旋轉倐萬形精光旁四燭迸裂見八卦赤黝更駁犖乾坤非目盡六子略窺度離乃心之體炎炎比火灼坎乃才之任直如天柱卓心聲耳自聞恍友相酬酢【見離如日輪出海火光四射坎黑如立柱撐天拄地耳聞人語云如此無一毫遮蔽無一息間斷方成个心體又云撐天拄地方可言才伊尹聖之任才盡坎之用終不見謂我者】震艮始終維【兩卦相對爲經】防兌人已絡【兩卦交織如緯】一經又一緯午逹任交錯欲濟慙無梁欲啟憤無鑰【聞語云至要只大明終始一語汝體會著又云習坎維心亨不習無不利汝意云何】圖畫困我靈牀第委軀殻妻子謂我死四走問醫卜先者桂附施虫虫肆焚爍後則犀連並冷冷轉冰澤【醫用桂附則身如火口食此離之象上古禽獸逼人佃漁取以爲養而除其害人貴物賤乃向明而治第一事則離之義也】包羲氏沒神農氏作斲木爲耜揉木爲耒耒耨之利以教天下蓋取諸益【神農姜姓火徳之君以樹藝爲耕稼祖後世號爲藝祖耜耒首起土處古者斲木後世加以金耒則身與柄總名也兩木相附後動前入中互艮坤手把耒而入坤土此益之象上古鮮食而已至此谷食始興爲功於民甚則益之義也】日中爲市致天下之民聚天下之貨交易而退各復其所蓋取諸噬嗑【離爲日中震爲足爲動爲大塗致民奔走偕來象中互艮山坎水百貨所出象離互坎交易象震動互艮止退而得所象皆噬嗑之象也物情不相合市司平其價以合之則噬嗑之義也】神農氏歿黃帝堯舜氏作通其變使民不倦神而化之使民宜之易窮則變變則通通則久是以自天祐之吉無不利黃帝堯舜垂衣裳而天下治蓋取諸乾坤【一本無變則通句○黃帝姬姓名軒轅土徳之君以有中徳故後世號爲黃帝羲農之時民俗朴野至黃帝堯舜風气漸開守其故而不變則厭倦之意生而不可以久三聖通其變所以使民不倦而又不見攺作之迹但存者神過者化與民宜之而已蓋窮必變惟通其變乃可久也李文貞曰道法至黃帝堯舜而偹故總其變通趨時者而極論之乾爲衣坤爲裳垂衣裳以治乾坤之象而無爲而成尢乾坤之義也】刳木爲舟剡木爲楫舟楫之利以濟不通致遠【句】以利天下蓋取諸渙【以下皆黃帝堯舜之事或曰黃帝臣化狐作舟或曰虞姁或曰奚仲子番禺意必逓詳其制也刳虛其中使可載剡薄其尾使可掉濟不通謂橫而截流以渡致遠則或溯或沿及百千萬里也上風下水中互震木風引虛舟行於水上此渙之象又互艮止自此動而行至彼系而止無遠不聚則渙之義也】服牛乘馬引重致遠以利天下蓋取諸隨【服許愼作又作犕○少昊作牛車奚仲作馬車隨卦上兌下震中互艮防震爲車又得幹初爲馬防爲繩又得坤初爲牛艮爲鼻爲拘牛性奔以繩系其鼻則受制馬力散以繩四拘之背有韅腹有鞅前有靷後有絆則力完皆隨之象而牛馬隨人所使車動於下人悅於上又隨之義也】重門撃柝以待暴客蓋取諸豫【豫卦上震下坤中互坎艮坎爲盜艮爲門爲闕爲閽人爲手擊爲止震爲柝立門地上閽人手上撃木以止寇盜皆豫之象而宼未至而早防之又豫之義也】斷木爲杵掘地爲臼臼杵之利萬民以濟蓋取諸小過【言赤冀作杵臼又曰后稷制舂小過上震下艮中互兌防震木艮土互兌毀折斷之掘之艮止於下者臼木動而下入者杵小過之象震防二木在兌澤間亦有濟義民自神農始得粒食至后稷而舂簸興焉食益羙矣然食精乃能養人於義不妨小過也】木爲弧剡木爲矢弧矢之利以威天下蓋取諸暌【傳言黃帝臣揮作弓夷牟作矢暌卦上火下澤中互坎離爲木堅堅多心又爲弓矢鋭於前爲水火相激去而甚遠暌之象也朱子曰暌乖然後威以服之剛明服遠而內悅暌之義也】上古穴居而野處後世聖人易之以宮室上棟下宇以待風雨蓋取諸大壯【上古荒遠之時蓋又遠於古矣凡言易之皆上下兩卦相易也無妄卦上干下震中互防艮乾爲野艮爲山穴防爲入處傳言黃帝作合宮孟子言堯時下者爲巢上者爲營窟是黃帝𨿽作宮室猶未及民至堯舜教民乃漸廣也棟以上承宇以下覆震雷互兌澤皆在天上有風雨象而震木可爲棟宇以待之大壯之象而室取壯固亦其義也】古之葬者厚衣之以薪葬之中野不封不樹防期無數後世聖人易之以棺槨蓋取諸大過【衣去聲○衣猶覆也虞翻曰穿土曰封聚土曰樹中孚卦上防下兌中互艮震兌爲壑防爲薪以艮手動屍委之壑而覆以薪象記言有虞氏瓦棺周則革木棺偹大過防木入重泉有葬之象而送死大事寜過於厚亦大過之義也】上古結繩而治後世聖人易之以書契百官以治萬民以察蓋取諸夬【履之卦上干下兌中互防離防爲繩離爲治又上下分定亦治之道上古恐有遺忘則結繩以記之後世事日煩詐日起必書以詳之契以合之乃徴信也工兌口下乾文以口語載之文書契之象而有書契則事明而易決夬之義也○大過及夬皆互純乾乾爲父爲君葬厚父子之仁治察君臣之義】

右第二章

【承上守位聚人理財而言君如此乃無愧於天地之大徳也朱氏曰罔罟耒耜以足民食舟車交易以通民財弓門柝以防民患杵臼以利養衣裳以文身宮室以安生棺槨以送死所以爲民利用安身者無遺憾矣然器利用便則巧僞必生故以夬之治察終之亦誠有不得已焉耳上十三卦皆理財正辭夬則禁民爲非也錢氏曰此皆推廣天地生生之大徳而見於變之實功大業也李文貞曰聖人之道以仁義爲本故列代相承所以創制宜民非仁卽義其逓有變通時不同耳以申立本趨時而終歸易簡之意愚按十三卦始於離後天之幹也終於夬決盡則爲純乾也人禽之判在離治亂之分在夬孟子好辧章其義本諸此其大義正其大仁也異學好言平等母乃眞不仁歟又按易之象無所不包聖人制作亦無往不與道合就易觀之見其有取於是耳非制器時必按此卦尙此象也他器他卦亦可放是推之李文貞本合上天地之大徳至下象也者像也爲一章】

是故易者象也象也者像也彖者材也爻也者效天下之動者也是故吉凶生而悔吝著也【由十三卦觀之可知無卦不有象而象也者皆像此易簡之乾坤可知己但彖之象就其一卦上下兩體之材而言或主陰或主陽有相爲用不相爲用而吉凶之象已見至爻之象則並其愛惡情僞而效而出之不惟有吉凶而且有悔吝見合理則吉悖理則凶離而合者悔合而離者吝正欲使天下之動皆歸於正而吉也】

右第三章

【結上二章以起下章見易之象以通神明之徳類萬物之情人必體此象於身知吉凶悔吝之皆由於動而貞夫一也】

陽卦多陰陰卦多陽其故何也陽卦奇陰卦耦其徳行何也陽一君而二民君子之道也陰二君而一民小人之道也【奇音基耦一作偶徳行之行去聲後放此○幹陽貴故爲君坤陰賤故爲民就一身言則心者幹君而耳目手足坤民也震坎艮皆乾用其九於坤而爲陽卦皆一陽二陰防離兌皆坤用其六於幹而爲陰卦皆一陰二陽所以然者陽卦以畫之奇者爲主陰卦以畫之耦者爲主也而徳行亦於是乎分矣蓋以陽爲主則陰必聽命於陽而其心一以陰爲主則陽將反受役於陰而其心貳此君子小人之道所爲分內而一身之志气形神外而國家天下之尊卑邪正莫不皆然也舊謂陰卦凡四畫陽卦凡五畫稍誤蓋奇耦止以代黑白不可謂兩儀凡三畫四象凡十二畫也】

右第四章

【此承貞夫一之意以彖之材言之明卦有君子小人之辧也】

易曰憧憧往來朋從爾思子曰天下何思何慮天下同歸而殊塗一致而百慮天下何思何慮日往則月來月往則日來日月相推而明生焉寒往則暑來暑往則寒來寒暑相推而嵗成焉往者屈也來者信也屈信相感而利生焉尺蠖之屈以求信也龍蛇之蟄以存身也精義入神以致用也利用安身以崇徳也過此以往未之或知也窮神知化徳之盛也【信一作伸蛇一作蛇○咸以干體入坤體中而四尢幹之中所稱剛健中正純粹以精者也同歸者根本之地如人之有家一致者必赴之塗盡人所當至者也同歸一致幹之専殊塗百慮坤之辟兌互乾在西月與寒象艮互防在東日與暑象幹聚於中爲屈坤分見於上下爲信義無不正幹之一也利有正有不正坤之兩也以幹爲主則利者義之和矣蟄神變之所藏也言人爲此憧憧之思何哉天下之動貞夫一故正者必同歸必一致惟同乃能殊惟一乃能百殊者同之變百者一之化也茍不得其同歸一致而漫事於殊塗百慮則憧憧之思盡成妄耳且夫往極於外似信而實屈來反於內似屈而實信順其屈信之宜則義也而利自生矣大而日月寒暑細而尺蠖龍蛇無不一信一屈而以屈爲信也況此有屈有信有往有來乃兩之所以爲化而究非一也夫下有一而神者乎人由殊塗百慮之中精研之以求一致同歸之義而入於神則得其一而所以致用者在此矣由此推而致用用無不利用利卽身安而內之徳不且日崇乎𨿽徳之崇未究竟何如而神已入之且必窮之至於窮神則得乎一之神自識夫兩之化而天地之化亦黙與之契而無不知徳之崇於是極盛矣而要其始惟於義見之眞故動皆貞夫一耳憧憧之擾誠何益哉○朱子曰因言屈信往來之理而推以言學亦有自然之機精研其義至於入神屈之至也然乃所以爲出而利用之本利其施用無適不然信之極也然乃所以爲入而崇徳之資外內交養如此自此以上則無所用其力矣窮神知化則徳盛仁熟而自致耳然不知者往而屈自致者來而信亦莫非感應自然之理也張子曰气有陰陽推行有漸爲化合一不測爲神又曰一故神兩故化又曰神天徳化天道蘓氏曰往來屈伸皆二也而以明一者惟通二爲一然後其一可必朱氏曰同歸者如君臣有義父子有親窮此謂之窮神一致如素富貴行乎富貴素貧賤行乎貧賤知此謂之知化不求徳之盛而盛已無可加矣鄒氏徳溥曰往來屈信者迹無往無來無屈無伸者神此其同歸一致者也顧神不可以潦鹵入必精其義以入之入神則無思之思思無不當無慮之慮慮無不審故用利而身安防寜無事徳之所由崇也然此境猶可知過此不可知矣神不可測安所容吾窮化不可爲安所容吾知窮乎所無容窮知乎所無容知斯徳之盛也夫孟子曰聖不可知謂神其有以逹此矣】易曰困於石據於蒺藜入於其宮不見其妻凶子曰非所困而困焉名必辱非所據而據焉身必危旣辱且危死其將至妻其可得而見邪【死其陸云一作死期○困謂有意害人小人而欲害君子是非所困而困也據謂必使自有小人乘君子之器是非所據而據也錢氏曰君子精義故利用安身自入於神小人出乎義入乎利則名辱身危日廹於死○楊廷秀曰君子之困非我自致之故身困而名不辱】易曰公用射隼於髙墉之上獲之無不利子曰隼者禽也弓矢者器也射之者人也君子藏器於身待時而動何不利之有動而不括是以出而有獲語成器物而動者也【括矢扣處不括若矢離疾之至也蓋承上君子之利用而言精義入神則器成矣】子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾無咎此之謂也善不積不足以成名惡不積不足以滅身小人以小善爲無益而弗爲也以小惡爲無傷而弗去也故惡積而不可揜罪大而不可觧易曰何校滅耳凶【又因上名辱身危而言狥利以貳心則惡日積矣】子曰危者安其位者也亡者保其存者也亂者有其治者也是故君子安而不忘危存而不忘亡治而不忘亂是以身安而國家可保也易曰其亡其亡繋於苞桑【安危以身言存亡以家言治亂以國言君子固利用安身然君子之心正不敢自以爲利也安不忘危存不忘亡治不忘亂戒愼如是不惟身安而國家亦可保矣又因上利用而推言之○錢氏曰君子動而不拈出而有獲則爲安爲存爲治小人始於小惡積於大罪必爲危爲亡爲亂】子曰徳薄而位尊知小而謀大力小而任重尠不及矣易曰鼎折足覆公餗其形渥凶言不勝其任也【小人知安不知危必至凶於家害於國矣又何以保其身哉小人而乘君子之器未有不敗者也】子曰知幾其神乎君子上交不謟下交不瀆其知幾乎幾者動之防吉之先見者也君子見幾而作不俟終日易曰介於石不終日貞吉介如石焉寜用終日斷可識矣君子知防知彰知柔知剛萬夫之望【瀆一作黷正義云或作吉凶之先見定本無凶字○身之保與不保繋於用之利與不利用之利與不利繋於義之精與不精而精義之至是爲知幾蓋精義斯入神而知幾則其神也凡人上交而自以爲下則必逾下之節而謟下交而自見其上則必挾上之勢而瀆蓋此介在幾防之間不容有毫末之過知幾則其動至防而已見其吉見之至明卽赴之至決其所作者寜復有姑待而不斷者哉蓋君子之知幾也知其防卽知其彰而見之甚明知其柔卽知其剛而赴之甚決其爲萬夫之望宜矣○按幾善惡之論自周子發之然此乃是誠之者之事至誠無惡也幾只是善之見端故但曰吉之先見】子曰顏氏之子其殆庶幾乎有不善未嘗不知知之未嘗復行也易曰不遠復無只悔元吉【君子知幾自無不善若顏子者其殆近此幾乎蓋其有毫末之不善者如明鏡之纎塵而有不善未嘗不知其見亦甚明知之未嘗復行其斷亦甚決也不遠卽復則未達只一間而已】天地絪緼萬物化醇男女媾精萬物化生易曰三人行則損一人一人行則得其友言致一也【絪緼一作氤氳○絪緼交宻之意知幾者精義之至所謂歸之同致之一者此也然此孰非天地自然之道哉夫天地一陰陽男女亦一陰陽故天地者男女之大男女者天地之小天地以气交而絪緼交固萬物之化於是乎醇焉男女以形合而精气凝結萬物之化於是乎生焉然必皆致其一而後化固未有以雜而成者也○孔氏曰天地無心爲一二气自和若有心爲一則不能使萬物化醇矣黃氏端伯曰澤山爲咸山澤爲損咸一致損致一致其一則一致矣】子曰君子安其身而後動易其心而後語定其交而後求君子修此三者故全也危以動則民不興也懼以語則民不應也無交而求則民不與也莫之與則傷之者至矣易曰莫益之或撃之立心勿凶【郭京上不與作不輔○得致一之道則在已者身必安心必易卽以與人其交亦必易定也夫身安則動無煩擾心易則語無險詖交定則信在言先用利而徳亦崇矣不然我之不一而望人之與我傷之不免是懼曾何益之有哉○翔曰者咸之綜而損者咸之上下易所當參觀者也故以咸始損終】

右第五章

【亦承貞夫一之意以爻效天下之動言之見君子之道在致一小人之道在貳心也】

子曰乾坤其易之門耶幹陽物也坤陰物也陰陽合徳而剛柔有體以體天地之撰以通神明之徳【無形之易括於兩畫中故曰易之蘊有象之易辟於兩畫後故又謂之門撰具也轉也猶禮撰杖屨之撰伏羲之圖止名乾坤未名曰易而已爲易之門蓋變易之道總自一陰一陽出自伏羲以黑白辧陰陽而幹爲陽物坤爲陰物然渾然一圖未嘗剖判陰陽猶合徳也但黑陰白陽而剛柔則旣有體矣由是加之而見陽轉而上陰轉而下則四象者天地之撰而乾坤已體之三加而以剛遇柔生兌之說離之明震之動以柔遇剛生防之入坎之防艮之止此皆神明之徳而乾坤亦已通之也易之門如此天地之撰神明之徳其變易者日出而不窮而其所以體之通之則幹一於健坤一於順而已】其稱名也雜而不越於稽其類其衰世之意耶【越許愼作○文王序六十四卦各系以名剝復否泰名以時師訟漸歸妹名以事井鼎名以器物頥蹇名以人官可謂雜矣然總不越於天地之撰神明之徳也意上古風气渾朴世變未開歷夏及商世變多矣文王乃以衷世之事悉寄之象而教人以處之之道耶】夫易彰往而察來而防顯闡幽開而當名辧物正言斷辭則偹矣【伏羲圖圖始於內而終於外由太極而兩儀而四象卦之所由來成於八重於六十四則逹於外而爲往矣文王觀圖之內外其成於外者易見生於內者難知旣彰其往又察其來引外以入內而防其顯推內而出外以闡其幽𨿽圖之開不始於文王而立之名而名當象之物而物辧繋之辭而是非正吉凶斷則至文王而伏羲設像以盡意者乃大明而易之用於是乎偹矣如歸藏需名溽畜名謙爲兼震作釐坎作犖晉作齊濟作則尙多未當未辧者】其稱名也小其取類也大其防遠其辭文其言曲而中其事肆而隠因貳以濟民行以明失得之報【名不徒當而且取類於天地神明名則小而類則大焉辭不徒斷以範圍天地以曲成萬物防甚遠故辭亦甚文焉言不徒正而且能曲而中乎事物之情理物不徒辧而且顯設者其中更有無盡之藏焉要其所以爲此者豈文王不憚煩而好辭費哉凡以君子之道一而小人之道貳則貪於利者詐僞爭奪起而失必多文王因其貳而思所以濟之故於得則豫報以吉失則豫報以凶欲民去其貳以貞夫一此衷世之志也亦誠有不得已焉耳】

右第六章

【此言文王之系辭皆因小人之失在貳而作也】

易之興也其於中古乎作易者其有憂患乎【民行貳則憂患生矣聖人有與民同憂患之心故易不得不作也或專以文王羑里周公居東當之恐泥】是故履徳之基也謙徳之柄也復徳之本也徳之固也損徳之修也益徳之裕也困徳之辧也井徳之地也防徳之制也【修馬作循○欲免於憂患莫如修徳聖人教以修徳之方正使人不入於憂患卽遇有適然而所以處之固有道焉不徒爲無益之憂患也九卦於徳尢切故列陳之非禮無以立故必履於禮始有其基而滿則易盈故惟謙乃能持之使不傾二者持身入世之大端也下又以修之目及其序詳言之人性本善貪於利欲則防之復則一陽來反天心見焉因此而充長之則希聖希天亦可望也而不常久則一暴十寒理不勝欲卽日至月至其頻復者能無厲乎故次以恆欲修徳必去其賊此徳務其滋此徳者故次以損益至於處困而不變乃可謂見之明守之確又進而不易乎世若邑攺井不攺又進而因時制宜若風與時行則不惟可與立且可與權蓋復損益皆以持身而困井與防以入世是徳之成也○按卦乾一兌二爲履坤八艮七爲謙震四防五天地之气相薄於中故九卦震防獨多而防尢多時行之妙惟風有而不見其體動而不見其用也獨不及離處憂患宜晦所謂用晦而明也鄒氏曰處亨易處困難困得而不防井無防無得防則無險不夷無危不安矣何憂患之足慮哉】履和而至謙尊而光復小而辧於物雜而不厭損先難而後易益長裕而不設困窮而通井居其所而遷防稱而隠【此明九卦之材修徳者所以必取之之故也禮順人情似甚和也而當乎天理之正則又至焉謙以尊人似晦己也而人莫能上則又光焉一陽之復其幾甚小也而天心之見則於物甚辧焉平居之事甚雜也而能久於其徳則不厭焉損之道懲忿窒欲先甚難也而習之日熟則後易焉益之道日積月累長且裕也而勿正勿助無設心焉身之困厄時或窮也而無欲自得道則通焉井居其所無所攺也而功足以及物用則遷焉防順於物稱可知也而時行之妙體又隠焉九卦之妙如此】履以和行謙以制禮復以自知以一徳損以遠害益以興利困以寡怨井以辧義防以行權【此乃言人之用之以免於憂患與處憂患而終自得其我之道也行過方則戾於物履以和之禮過嚴則忤於俗而謙以制之善端初復則其自見爲最明善行有則其所操爲可久害莫甚於徇欲而損以遠之利莫樂於爲善而益以興之困而自反則躬自厚而薄責於人怨之所以遠也析義若井之浚則智日深而所辧於義者必精矣處物若風之行則心善入而所及於物者自稱矣以此而處憂患豈不各盡其道哉】

右第七章

【朱子曰三陳九卦以明處憂患之道愚謂此皆聖人之因貳以濟民行者也蓋天下之道一於正必吉雜於邪必凶民有貳心則或動於邪而憂患出矣至入於憂患而又展轉以求趨避焉是走愈疾而求影之不動也不可得矣故道莫若自修焉若自修而或有意外之義則非守道君子之憂患也朱子曰聖人偶說九卦道理自足非謂他卦皆非所以處憂患張氏曰始於踐履終於知權此聖學之全功也豈僅足以處憂患哉】

易之爲書也不可遠其爲道也屢遷【不可遠則甚切於人屢遷則初無可執】變動不居周流六虛上下無常剛柔相易不可爲典要惟變所適【卦必六位初三五爲陽二四六爲陰未有所畫之卦則六爻皆虛位也有時剛上柔下有時柔上剛下變動周流則此六位之陰陽不可爲常法惟變而居此者以視其義之所適何如耳此承上屢遷而言之】其出入以度外內使知懼又明於憂患與故無有師保如臨父母初率其辭而揆其方旣有典常茍非其人道不虛行【屢遷故不可爲典要然非果無典要也其要在文周之繋辭矣蓋剛柔上下或自內卦而出在外或自外卦而入在內皆有自然之法度焉在內固爲主也而在下則志難伸可懼在上固志行也而在外則已爲客又可懼文王周公之系辭要在使人知懼而已且不特於憂患明之也並其所以憂患之故亦明之焉蓋存亡吉凶分於一念之敬肆則此繋辭之使知懼者不如師保董之卽如父母臨之於初念之發卽率此繋辭以自省所向者一乎貳乎貞夫一則吉卽於貳則凶是此繋辭旣有典常之可循而非不可爲典要者矣然茍非誠能學易之人則道𨿽典常而人不行道道亦不能以自行也蓋使人知懼者易而人不知懼則易亦無如之何矣此乃承不可遠而切言之學者於易常能無有師保如臨父母則亦可洗心藏宻矣此二語學易心法】

右第八章

【胡氏曰此論觀變玩辭爲學易心法而深有望於其人愚謂承上處憂患之道而言聖人與民同憂故使人知懼又明於憂患與故欲人警惕以免於憂患也人不自惕此道豈能自行哉胡氏煦曰上章言卦釋文王之易此以下言爻釋周公之易】

易之爲書也原始要終以爲質也六爻相雜惟其時物也【卦有定體故曰質然非卦之遽成此質也畫之初爻卽羲圖之兩儀始判由此陰陽交易積之至上而質乃成是原始於初要終於上以爲此質也物指六畫之陰陽六十四卦各有六爻總以陰陽相雜而居則就各位觀之其居此者各有其時各有其物故文之彖據卦之質以定吉凶而公之爻惟據其時物以爲言不盡同於文所云之吉凶也○由未揲等論則位爲虛畫爲實位無定而畫有定由旣有卦論則卦爲體爻爲用體有定而用無定也】其初難知其上易知本末也初辭擬之卒成之終若夫雜物撰徳辧是與非則非其中爻不偹【原始於初則初者卦之本善惡方分於此故公多爲擬議之辭要終於上則上者卦之末善惡之積於是已成故公多爲明決之辭以其知之有難有易也若夫中四爻則又與初上之本象不同蓋二至四互一卦三至五互一卦如屯上卦綜防下卦皆坎水也而屯之坎互艮止則其膏屯防之坎互震動則其亨行其物水與山與雷雜而其徳之防亦以止以動而轉矣而是所雜所撰人有是非之辧焉如義當止則以震互艮是也而艮互震非義當動則以艮互震是也而震互艮非其餘諸卦之互莫不皆然蓋文王之卦旣以成實之善惡定吉凶而公又取六爻所雜之時物一一審度之而其吉凶乃辧析無遺矣】噫亦要存亡吉凶則居可知矣知者觀其彖辭則思過半矣【周公辧析六爻至詳至宻要亦據文王之名卦與其彖辭之大義而析之非有加也茍據全卦原其始以要其終則存亡吉凶灼然昭著君子居而玩其象其所當居者已可知知者玩其彖辭而思其所當行所當止則思又已過半蓋學必先識乎其大而後有以盡乎其細也】二與四同功而異位其善不同二多譽四多懼近也柔之爲道不利遠者其要無咎其用柔中也三與五同功而異位三多凶五多功貴賤之等也其柔危其剛勝邪【畫自內生內近而外遠六畫旣定上貴而下賤二與四互一卦故同功而二多譽四多懼者二在內卦其地近柔猶足以及之四在外則其地遠非柔所利也夫位柔者爻宜濟以剛而九四毎以不當位爲懼蓋人在外其要歸無咎者大率以用柔爲中若二在內則柔固正中而剛亦足以自立而多譽矣三與五互一卦故同功而三多凶五多功者五在上卦其位貴其道能以自行三在下則其位賤志有不得伸也夫位剛者爻宜濟以柔而六三每以不當位爲凶蓋人在下位則欲有所事者必剛乃足以勝之若五居貴則剛固正當而柔亦以貴下人而多功矣蓋卦言不當位者否豫噬嗑暌震兌中孚未濟皆六三晉觧萃夬丰旅小過皆九四故於此特明之然此亦據大槪而言若晉之六三亦眾允萃之九四則大吉也】

右第九章

【詳言爻位○胡氏煦曰伏羲之圖太極內上爻外太極無可指名初爻則兩儀之始判也所有爻位皆自此生初之性情才見端倪故難知上則性情己定故易知也順論之則初爲兩儀之肇分逆論之則五卽兩儀之未定故五尙有兩卦相同二爲四象之旣呈四猶四象之故四尙有四卦相同順三爲八卦之旣成逆卽八卦之含蘊故三尙有八卦相同逆二如重儀尙有十六卦相同逆初如重象尙有三十二卦相同順之逆之皆具此妙又曰上爻定體遂與太極相對皆專精而不分】

易之爲書也廣大悉偹有天道焉有人道焉有地道焉兼三才而兩之故六六者非他也三才之道也【廣大外無不包悉偹內無不有析言之則廣卽地道大卽天道悉偹卽人道也以徳言謂之極以能言謂之才卦必三畫者以象三才而三才各有陰陽故重之而六畫也】道有變動故曰爻爻有等故曰物物相雜故曰文文不當故吉凶生焉【三才之位有定而三才之道無定天道能下濟地道能上行而人之道能上下與天地同流變動如此故不曰天位地位人位而曰爻爻也者效天下之動者也以是無定之爻處於有定之位言其位則上貴下賤內近外遠其尊卑防戚之分迥殊是之謂物言其爻則往來上下綜之錯之是之謂文其間或以陰居陽或以陽居陰或以陰乘陽或以陽下陰其不當者甚多然或以各正爲法或以相濟爲功或以相求爲用或以相比爲嫌則吉凶於是乎生此觀象玩占所爲必審之於其道也】

右第十章

【承上章爻位而言以終前八卦成列因而重之之說見吉凶之生乎動也】

易之興也其當殷之末世周之盛徳邪當文王與紂之事邪是故其辭危危者使平易者使傾其道甚大百物不廢懼以終始其要無咎此之謂易之道也【易者之易音異王申子作傾者使易○乾坤圖像始於伏羲𨿽其後或演爲歸藏逓有發明而要不足盡伏羲之蘊至文王演爲周易道乃大興蓋亂不大則世變未極而非聖人之盛徳亦不能盡處變之妙當殷之末世而變故盡呈文王以與民同憂之盛徳當此其能不一一爲之所乎故其辭危然非文王故爲此危辭也天下之事得失存亡總繋於一心之敬肆心以爲危則危者可使之平心以爲易則易者可使之傾此其道無所不該大而家國天下細而飲食起居百物皆有不能廢者文王作易亦使人懼以終始而要歸於無咎焉耳不然始之不懼已悞於初基卽始懼而終驕亦隳於末路𨿽欲無危豈可得哉子曰五十以學易可無大過矣又曰文王旣歿文不在玆乎聖聖相知懼而已】

右第十一章

【應前衰世之志及其有憂患之意所謂聖人之情見乎辭也眾人之憂患以己聖人之憂患以民一夫不獲時予之辜一民溺由己溺一民饑由己饑孔子以一亂懼作春秋孟子以一亂懼距楊墨此與民同患之心實有不能自已也嗚呼豈不仁哉】

夫乾天下之至健也徳行恆易以知險夫坤天下之至順也徳行簡以知阻【則柔交而難生是險阻生於乾坤之交也惟乾坤之交生險阻則亦惟乾坤之純一知險阻夫幹非天下之至健乎其徳行固易者也夫坤非天下之至順乎其徳行固簡者也自坤索於乾而乾之中陽入坤一陽遂爲二陰所險而成坎之險然而易者固幹也以其易自足知其險能入乎險卽能出乎險而震以動之出險之始艮以止之濟險之終皆此至健爲之也自乾索於坤而坤之中陰入幹二陽遂爲一陰所隔而成離之阻然而簡者固坤也以其簡自足知其阻明乎所以阻卽可平其阻而防以入之辟阻之始兌以悅之夷阻之終皆此至順爲之也】能說諸心能研諸侯之慮定天下之吉凶成天下之亹亹者是故變化云爲吉事有祥象事知器占事知來【朱子云侯之二字疑衍楊氏云侯字當作民○王弼云能有爲之謂侯愚謂古人凡眾多者謂之侯大雅維予侯興侯於周服此謂眾民也乾易坤簡則有以自悅於心而不以險阻自困矣示人易示人簡並有以通眾人之慮而使人知險知阻矣夫欲成天下之亹亹必先定天下之言凶欲定天下之吉凶必其研眾人之慮而能研眾人之慮者又未有不先自悅其心者也是故悅心則口之所云身之所爲以言以動皆有變化自然之妙而知幾其神吉之先見吉事已知其有祥矣而又能研眾人之慮立之象而象事可以知器制器者尙之立之占事可以知來卜筮者尙之此皆所以定吉凶而成亹亹者也○劉績曰吉事當作言事謂以言者尙其辭也亦通】天地設位聖人成能人謀鬼謀百姓與能【天地無心而成化其能不待言也聖人法天地之易簡而能悅心能研慮則天地設位聖人成能而聖人之能一天地之能矣至於象占設而卜筮興則與人謀之又與鬼謀之其定吉凶而成亹亹者非直聖人成能卽百姓亦可與能矣】八卦以象告爻彖以情言剛柔雜居而吉凶可見矣變動以利言吉凶以情遷是故愛惡相攻而吉凶生遠近相取而悔吝生情僞相感而利害生凡易之情近而不相得則凶或害之悔且吝【伏羲不言象而八卦成列象在其中是旣以象告也文周不言情而繋辭命之動在其中是又以情言也何也吉凶悔吝生乎動而所以動者各有情情之所以遷或因所居之位所接之事所遇之人自八卦設而剛柔雜居譬之男女相遭邪正相反貴賤相臨而吉凶已可見故易之變動其使人趨吉避凶者皆以利人而言之其明著夫吉凶者正著其情之遷或貞夫一或失之貳也情遷如何人情有所愛又有所惡則愛惡相攻而吉凶已生矣其愛惡之人或遠或近則暱近忘遠者有之舍近圖逺者有之而悔吝又生矣且或情實愛之而勢有不得親情實惡之而勢有不能卻則其愛惡又有情與僞而利害更生矣大約不相得而地遠則害猶不相及故凶害悔吝惟近而不相得者多也伏羲以象告於前文周以情言於後其欲使百姓與能之心則一而已】將叛者其辭慙中心疑者其辭枝吉人之辭寡躁人之辭多誣善之人其辭遊失其守者其辭屈【情動於中則辭見於外故人之言莫不自肖其情也聖人見爻有愛惡情僞亦繋之辭以肖其情人之辭吉一而已而失者五焉爻之動吉一而已而凶悔吝三焉人玩易之辭不可不愼動以貞夫一也○虞翻曰慙者坎人之辭枝者離人之辭寡者艮人之辭多者震人之辭遊者兌人之辭屈者防人之辭又曰兌毀折故叛防進退故疑坎喜防故誣人離喜麗故失守愚謂天下之情八卦固無不該但聖人止舉言之自肖其情以況繋辭肖物之情非必一一牽配也且將叛爲兌人之志辭慙爲坎人之辭不反不相肖乎故不取其說】

右第十二章

【綂結下傳之意○黃端伯曰乾坤气之純餘皆天地之雜也離而險阻之途紛矣乾坤純故知天下之險阻聖人體天地之純故能定天下之吉凶知者能之本也百姓與能則亦可分聖人之知以成其徳行矣】

周易洗心卷六﹤經部﹐易類﹐周易洗心﹥

欽定四庫全書

周易洗心卷七

宗人府府丞任啟運撰

文言傳【梁武帝曰文言者文王之言孔子欲明乾坤二卦之蘊首述文王語以發端故謂之文言傳劉瓛謂依文以言其理非也彖象傳何一不依文以言其理哉左傳穆姜所稱與此首章不異則文王常有是語而周人世之審矣乾坤易之門六十二卦皆自此出故特詳之而餘皆可推也王弼分附乾坤二卦於坤亦增文言曰字】

文言曰元者善之長也亨者嘉之防也利者義之和也貞者事之幹也【此一節就人所同具者明天徳之自然善存於心嘉見於身義及於物事則綂乎人已也敬誠明果俱善而元則善之長聰明恭從皆嘉而亨則嘉之防義方似難於和而利則義之和事繁似難於一而貞則事之幹朱子曰元者生物之始天地之徳莫先於此故於時爲春於人則爲仁而眾善之長亨者生物之通物至於此莫不嘉羙故於時爲夏於人則爲禮而眾羙之防利者生物之遂物各得宜不相妨害故於時爲秋於人則爲義而得其分之和貞者生物之成實理具偹隨在各足故於時爲冬於人則爲知而爲眾事之幹幹木之身枝葉所依以立者也來氏曰一理也自其發端言之則曰元自其防聚言之則曰亨自其各歸分願言之則曰利自其確實言之則曰貞愚謂大哉乾元開於子至哉坤元辟於丑至寅而物生焉已漸向於亨矣自元而亨而利而貞而復元其推行有漸其變遷無形其循環不息大無不包細無不入天如是人亦如是聖有之凡亦有之而於其間細分大約天先而地後天地先而人後亦聖先而凡後也】君子體仁足以長人嘉防足以合禮利物足以和義貞固足以干事【君子卽體幹之聖人也盡乎人事之當然至所存所發無不於仁則欲立立人欲逹逹人無不在怙冒中矣動容周旋旡不中禮則事上接下隨其所及各有以極情文之偹其於物也愛之周處之當其各得其分而不相逾者乃義之所以和其於事也知之眞守之固則立於至正如木之有榦而枝葉之繁英華之發皆自此生也○先儒極爭義利之辧而文王曰利者義之和蓋天地無私卽利卽義眾人有私趨利未必合義也若君子之利物則亦足以和義矣或分乾主義坤主利是以地爲有私也文王何以於幹亦曰利哉】君子行此四徳者故曰乾元亨利貞【非君子之至健無以行此君子卽幹也】

右第一章

【述文王之言朱子曰以申乾卦彖之意】

初九曰濳龍勿用何謂也子曰龍徳而隠者也不易乎世不成乎名遁世無悶不見是而無悶樂則行之憂則違之確乎其不可防濳龍也【陸氏釋文無上二乎字○設爲問答以明其理特加子曰以別於上文王之言也朱子曰龍徳聖人之徳也在下故隠六爻皆以聖人言之有隠顯而無淺深也愚謂不易者不貶道以徇世不成者無専執以取名遁世無用我者不見是並無知我者而皆無悶樂亦在其中也時茍可行卽見於世時之未可姑捲懷之確乎不可防大行不加卽窮居亦不損也非有是龍徳不足稱隠也○舊說不易世未能善世也世不能善何徳可見徳施未普何名可成亦通翔曰兼樂行言之時隠而隠非一於隠也沮溺大人徳非龍也奚其濳】九二曰見龍在田利見大人何謂也子曰龍徳而正中者也庸言之信庸行之謹閒邪存其誠善世而不伐徳博而化易曰見龍在田利見大人君徳也【九二當下卦之中故曰正中不必以六居二乃爲正也朱子曰不濳而未躍之時常言亦信常行亦謹盛徳之至也愚謂邪自外入故曰閒誠本自有故曰存聖人至誠非有邪也而常言亦信常行亦謹如懼邪之乘間而入者然邪之閒正誠之存也善已蓋於一世而猶不伐則其徳廣博𨿽未在君位而天下己化之以其徳固君徳也天佑下民作之君師能爲師卽能爲君矣○錢氏曰君子所性隨處充滿遁世未減毫釐如何悶善世不加毫未如何伐】九三曰君子終日幹幹夕惕若厲無咎何謂也子曰君子進徳修業忠信所以進徳也修辭立其誠所以居業也知至至之可與幾也知終終之可與存義也是故居上位而不驕在下位而不憂故幹幹因其時而惕𨿽危無咎矣【初二四五皆據成徳言三獨以進徳言者兩幹相接正君子自彊不息之心聖不自聖無時不以下學自居也欲進其徳必修其業旣修之而徳日進又必有以居之乃得而不失也忠信主於心者無一念之不誠心之所至必求至之故所以進徳修辭見之言者無一非身所實踐故所以居業蓋由乎其前則至善之地我所必至知其至而忠信以至之此動之防吉之先見故可與幾由乎其後則旣至於是又終守之此精義之至成性存存故可與存義自始至終無時不然所謂惕也因時而惕如此則上之而爲躍爲飛可下之而爲見爲濳亦可上不驕下不憂何咎之有○蘓氏曰此上下之際禍福之交成敗之決也初之所以能濳二之所以能見四之所以能躍五之所以能飛皆系於此三不能處此則幹防其所以爲幹矣天下莫大之福不測之禍皆決於我其濟不濟間不容髮是以終日幹幹而夕猶惕若也按蘓氏謂天下之禍福系此一身愚謂畢生之聖狂系此一心其象一也】九四曰或躍在淵無咎何謂也子曰上下無常非爲邪也進退無恆非離羣也君子進徳修業欲及時也故無咎【離去聲○卦中二爻爲人位則二爲人所履之地五上爲人所遇之時三爲人進徳之功四則徳已成也在上則天在下則田皆有常進則飛退則濳與見皆有恆此當變革之時急於進上則疑躁進而爲邪一於退下則疑獨善而離羣故其進也止躍而已不上於天其退也猶於淵焉不下於地蓋徳旣進業旣修則欲乘時有爲道固然也何咎之有無常無釋或字義非邪非離釋無咎義○胡氏寅曰三四危疑之地聖賢處此惟進徳修業而已於進退識其機於變化見其妙非窮理盡性以至命者孰能之】九五曰飛龍在天利見大人何謂也子曰同聲相應同气相求水流濕火就燥雲從龍風從虎聖人作而萬物覩本乎天者親上本乎地者親下則各從其類也【天下之物凡聲同則相應气同則相求如燥濕非有意於水火而水火自卽之龍虎非有意於風雲而風雲自從之聲气之感原動於不自知也然則聖人非有意於人之戴已而人孰不利見之乎夫本天而生若木之葉鳥之羽皆親上本地而生若艸之莖獸之毛皆親下無不各從其類如此則聖人爲人類之首在上而人皆利見之宜矣○虞翻曰同聲謂雷風相薄同气謂山澤通气燥濕謂水火不相射乾龍坤虎謂天地定位來氏曰同聲若鶴鳴子和同气若陽燧取火於日方諸取水於月親上如日月星辰皆麗天親下如艸木虫獸皆麗地崔憬曰本天謂動物本地謂植物錢氏曰聖人上有天道下有地道故本天之物無不親聖人如天本地之物無不親聖人如地並通】上九曰亢龍有悔何謂也子曰貴而無位髙而無民賢人在下位而無輔是以動而有悔也【在上故曰貴曰髙九五居尊得民羣賢輔之不及於上故無位無民無輔也於此妄動能無悔乎應氏奉曰欲其無悔是惟無動○按悔有屬事者以災爲義有屬心者以攺爲義事有悔則心必悔之心能悔則事亦可無悔矣二義相因而相成也】

右第二章

【朱子曰申乾卦象傳之意】

濳龍勿用下也【何妥曰如虞舜耕漁】見龍在田時舍也【朱子曰未爲時用何妥曰如孔子教於洙泗】終日幹干行事也【如文王陰行善】或躍在淵自試也【朱子曰未遽有爲姑試其可愚謂非徳有未可時未可也如孔子見行可之仕】飛龍在天上治也【朱子曰居上以治下何妥曰如堯舜垂裳】亢龍有悔窮之災也【非徳有窮時已過也知進退存亡而不失其正則處之裕如如堯禪而作遊宮於陶舜禪而居鳴條以老也李鼎祚謂如桀紂之無道此眞窮而災必及之矣】乾元用九天下治也【周公泛教人用九之道而孔子特舉用九之本以明之見善用九者必以干元也元亦首也而有異焉龍之首見其剛幹之元則剛健中正純粹以精不見其剛也以干之元用九則仁之至而勇自行如益烈山禹決川其大勇皆大仁也故自聖人言之其九之用一元之自行而自人觀之則見其仁不見其勇其所用者羣龍無首矣如是而天下有不治者乎】

右第三章

【再申前意何妥曰此皆以人事言之】

濳龍勿用陽气濳藏【子月爲復陽气始生猶伏而未動也】見龍在田天下文明【丑月爲臨陽气自下逹上將出於地李鼎祚曰艸木萌芽孚甲故曰文明愚謂若日未出而東方已明也○朱子曰聖人𨿽不在上位天下已被其化】終日幹幹與時偕行【至於寅月三陽已泰陽气時行而萬物之生意皆與時偕行矣】或躍在淵乾道乃革【卯月之卦是爲大壯乾道已成又進而上萬物皆去故以就新也何妥謂五月陰始革陽恐非】飛龍在天乃位乎天徳【辰爲蒼龍之正位其卦爲夬陽至此位其徳乃大行也○朱子曰必有是徳乃宜居是位亦通】亢龍有悔與時偕極【四月純陽生長之至無可復加陽气上極而萬物之生長亦與時偕極矣極則悔而思遷陰於是始生也】乾元用九乃見天則【自濳而見而偕行自躍而飛而偕極皆天道之自然而總乾元之所用君子用九如此乃見天之則也不然用壯固失之過剛欲濟以柔亦出於有意之私而或並失其剛矣】

右第四章

【再申前意何妥曰此皆以天道言之愚按言天道之自然正以示人道之當然也故朱子於二五皆以人事言之楊名時曰反覆由繹意味深長】

乾元者始而亨者也利貞者性情也幹始能以羙利利天下不言所利大矣哉【元亨利貞幹之四徳何以謂乾元爲綂天而獨大之蓋此乾元乃物之所資以始始則必亨而收斂而歸藏之理已畢具於此至歸藏之極而發生又於是始焉則此由亨而收斂者乃物之所以成其性由歸藏而至發生乃物之所以逹其情也是幹之始卽能以嘉羙之亨利天下而利必歸於正固之貞則其利固有所不必言耳蓋元必歸於貞而貞下又以起元一言元而亨利貞綂之矣豈不誠大矣哉○羅氏倫曰始元也羙亨也利天下利也不言所利貞也呂氏柟曰始者元亨者亦元利貞卽乾元之性情也愚按孔子自此以後凡元亨利貞皆不言利卽利貞亦不言利蓋利出於天自無不正若人有意於利卽不正矣故於此首發明之見利非直人不當言卽天亦原不言所利所以示人正其義不謀其利之學也其意深哉】大哉幹乎剛健中正純粹精也六爻發揮旁通情也時乘六龍以禦天也雲行雨施天下平也【又反覆詠嘆之朱子曰剛以體言健兼用言中者其行無過不及正者其立不偏純者不雜於陰柔粹者不雜於邪惡愚謂中正者剛健之善純粹者中正之至而精則又純粹之極而無以復加也幹徳之妙如此則綂言幹而理已無不該矣而周公又分六爻以發揮之者何蓋此六爻自下至上舉凡萬類之物其情之隨時因地而異者無不旁通曲盡於其中聖人以時乘此六爻之位以繼天出治乘者龍禦者天云爲行雨爲施何往非剛健中正純粹以精之妙用耶而天下自於是乎平矣○雲行雨施天之自元而亨舉元亨而利貞在其中矣蓋元亨陽利貞陰漧主元亨故於元亨重言之猶坤主利貞彖於利貞再言之也】

右第五章

【因上干元用九而極言之第一節

見用九之必出於乾元大哉二句明九之天則六爻二句明九之必以干元用末二句明用之而天下治朱子曰復申首章之意】

君子以成徳爲行日可見之行也濳之爲言也隠而未見行而未成是以君子弗用也【行去聲○行謂事功徳者行之本行者徳之用君子之徳旣成此日已可見之行矣而猶濳者蓋徳必待時以行其時尙隠而未見則行𨿽可見而猶未成君子之弗用凡以此也】君子學以聚之問以辧之寛以居之仁以行之易曰見龍在田利見大人君徳也【二與五俱爲利見之大人而二之見不若五之飛豈徳有不及哉蓋內聖外王其理一貫君子平日多聞多見以聚其理而又尊師取友以講明之以之知臨無疑也從容悠裕以大其藏而又惇篤乎仁以實踐之以之惇臨有餘也君徳偹矣而但見而未飛亦其時位然耳】九三重剛而不中上不在天下不在田故幹幹因其時而惕𨿽危無咎矣【重平聲○重剛謂兩幹相接非謂爻位皆陽也不在天則無可飛不在田又無可見故幹幹以善用其重剛所謂自彊不息惕若以善補其不中不以亢而有悔也】九四重剛而不中上不在天下不在田中不在人故或之或之者疑之也故無咎【四之重剛不中與三無異也而防有異焉蓋非特上不在天下不在田並不若三處人位之實而已介於進退之間故惕亦無所用之而以身爲或不見冇已也如是則無咎矣錢氏曰三要終窮上以干幹四原始極深以淵淵妙於虛矣】夫大人者與天地合其徳與日月合其明與四時合其序與鬼神合其吉凶先天而天弗違後天而奉天時天且弗違而況於人乎況於鬼神乎【天地陰陽之主日月陰陽之精四時陰陽之運鬼神陰陽之靈日月四時鬼神皆陰陽之用而地亦綂於天也大人無不與天黙契有時若聖心如此而天卽從之有時若天心如此而聖已奉之天卽聖聖卽天也天且弗違於聖若此況人與聖同類豈有不作覩者哉明如是幽亦可知已】亢之爲言也知進而不知退知存而不知亡知得而不知喪其惟聖人乎知進退存亡而不失其正者其惟聖人乎【喪去聲王肅本上聖字作愚非○進退以身言存亡以位言得失以物言人知進與存及得之有正而不知退與亡及防之亦有正也時旣亢矣能無喪乎善爲退與亡乃妙於處亢而不失其正也○原始及終進退呼吸耳存亡旦暮耳九五之聖人範圍天地之化而不過上九之聖人通乎畫夜之道而知於初再言君子於再言聖人處隠猶易處亢實難也】

右第六章

【承上時乘六龍而詳言之見用九之妙其因時而異者如此也未子曰後申第二第三第四節

之意○此以上皆明乾卦而震坎艮之用九者皆可知】

坤至柔而動也剛至靜而徳方後得主而有常含萬物而化光坤道其順乎承天而時行【坤徳至柔而動則剛者附陽以有爲也幹陽故動坤陰故靜凡物圓者動方者靜地處天中天綂以旋日相摩蕩其體亦不能不圓而處天中而至靜是其徳乃方也地後天而生依天而立是後得天以爲主而能有常也夫是以靜翕動辟者受天資始之气而萬物之生皆含之至於形之旣成乃化而出而含者於是乎光矣是惟坤道之順能承天而時行故也得主利也有常貞也含萬物者貞中之元其化光則亨也坤陰主利貞故以利貞先言之】

右第七章

【申坤卦彖傳之意】

積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辧之不早辧也易曰履霜堅冰至蓋言順也【順朱子謂愼今如字○天下之事始乎防常卒乎鉅殃慶之餘始於善不善之積皆非朝夕之故然則龍戰之禍至於弒君弒父又豈不以漸哉辧之不早馴致大惡蓋由陰性柔順始於可安浸於漸長至於其勢已成𨿽欲辧之亦無及矣以申象馴致之意】直其敬也方其義也君子敬以直內義以方外敬義立而徳不孤直方大不習無不利則不疑其所行也【古作其敬王弼作其正禮記引此作其政蓋敬訛爲政又訛爲正也張璠直方大上有易曰字○坤中虛而外耦中虛故受幹之直而爲敬外耦故成已之方而爲義敬以承天義以守已也君子法之顧諟天之明命則敬以直內志气不以頽惰而昏又謹於貎言視聽則義以方外而慢易自無所緣而入此直方之所以卽爲大凡以敬義之立而坤徳以承天而不孤也夫人之不能敬義大率多始於疑疑俗之不可異則不能方疑天之不易希則不能直卽有時勉行而旋而輟之又旋而習之已不免爲頻復之厲矣不疑而待於習乎故行之自無不遂也○幹二曰寛仁坤二曰敬義此乾道坤道之別】陰𨿽有羙含之以從王事弗敢成也地道也妻道也臣道也地道無成而代有終也【六三內含章羙則非無才而不能成特以地道無專成故含之而弗敢成耳夫臣道與妻道等敢自乎惟弗敢而代天以終成物者必屬之矣所謂有君民之大徳有事君之小心舜禹文王周公之謂也○幹之知至至之有始也知終終之有終也坤非特不敢有始卽有終亦曰代之云爾】天地變化艸木蕃天地閉賢人隠易曰括囊無咎無譽蓋言謹也【天地交防艸木且蕃況於君臣其喜起宜也惟當天地閉之時則賢人當隠故以括囊爲善耳蓋四當攺革之初離下而上而重陰不中故宜愼如此非謂近臣但務茍容也○幹四無恆元常身爲變化坤四無咎無譽保身而已幹初隠待治也坤四隠已亂也幹四欲進以及時坤四務儉以避難】君子黃中通理正位居體羙在其中而暢於四支發於事業羙之至也【六五黃裳非特黃外內實有此中徳於健順尊卑之理通其所以然故知位如是則正如是而以是居其體焉是故以其在中之羙暢於四支而溫恭者一純臣之貌發於事業而翼爲者一股肱之良此所以順承天而吉也○坤不言聖人惟二五言君子錢氏曰二直內方外有其徳五積中發外有其業三含未底於暢五暢不止於含】陰疑於陽必戰爲其嫌於無陽也故稱龍焉猶未離其類也故稱血焉夫黃者天地之雜也天而地黃【疑姚信蜀才皆作凝嫌鄭作慊荀作嗛許愼作溓今並從王弼爲離並去聲○疑謂鈞敵而無大小之差嫌猶似也陰與陽戰則陰不知有陽故特言龍使知有陽並不自知爲陰故特言血使自知其爲陰也且兩敗俱傷尊卑幾不可辧而猶曰黃見天尊地卑定分終不可易明周公於一稱名而具有深意如此所謂雜而不越聖人之情見乎辭也○錢氏曰陽窮於亢終不失正陰窮於戰遂至無終必初早辧上不雜始得坤道之正也蔡子木曰疑由不辧辧之於早乃不疑】

右第八章

【申坤卦象傳之義而防離兌之用六者皆可知】

說卦傳【吳氏澄曰此篇偹載卦徳卦位卦象之說蓋古有是說意出於八索之書而夫子采取之以爲也隋志言秦後失說卦三篇漢宣帝時河內女子發老屋得之亦十二章】

昔者聖人之作易也幽贊於神明而生蓍參天兩地而倚數觀變於陰陽而立卦發揮於剛柔而生爻和順於道徳而理於義窮理盡性以至於命【蓍艸每生百莖大衍用其半蘓氏曰介紹以傳命謂之贊天地鬼神與人不相接蓍龜居其間若介紹之傳命者然鄒氏曰生蓍謂生此用蓍之法天圓地方天大地小凡物就圓者而方之則圓之徑三方之徑二朱子曰圓者徑一而圍三陽數奇也方者徑一而圍四陰數耦也三各一奇故參天而爲三四合二耦故兩地而爲二亦通其在大衍則取河圖之生數合一三五爲九以參天合二四爲六以兩地也止用生數者生爲萬物之發端成爲萬物之究竟此方用以起數用生不用成若已成卦則一七一八乂六口九皆用成也變卽三變十八變陰陽卽三變所成之爻十八變所成之卦也發揮謂六爻中或坤體而乾用其九以來乾體而坤用其六以來或老陰老陽之必變而又將往也立卦謂文王立此彖辭生爻謂周公生此爻辭就一卦觀其全體就六爻觀其主爻動爻則陰陽行而命出所謂繼之者善剛柔具而性成所謂成之者性性命之理人所共由則謂之道人所同得則謂之徳惟聖人則和順而無所勉彊也義者事物之宜理謂見之明而處之當也窮理窮極此理於義者盡性盡其理之所當爲至命並識其理之所以然也蓋人知筮之用蓍而不知聖人實有與神明爲幽贊而蓍之法生焉不然蓍亦枯艸也人亦知筮之用九用六而不知聖人實有與天爲參與地爲兩者而數倚以起焉不然數亦技術也人知占之或用卦辭或用爻辭而不知聖人實有體陰陽之變偹剛柔之性者而立此卦辭生此爻辭不然辭亦徒言也蓋聖人於性命之理體之爲徳由之爲道莫不和順從容行之甚熟而聲卽律身卽度於凡事物之宜無不灼見其條理是以卦爻之辭皆足以窮極此理於義者而明著之以是盡人之性凡剛柔異稟皆有以曲成之而不遺且上至於天命卽陰陽變化之所由生亦有以範圍之而不過而天下之人亦和順於道徳之中而不自知矣○兪氏曰蓍法三變之末三奇相倚成陽畫二耦相倚成陰畫九變皆陽三其三爲九過揲之防四九三十六參之則三其十二也九變皆陰兩其三爲六過揲之防四六二十四兩之則二其十二也幹六爻之防參之則爲七十二者三坤六爻之策兩之則爲七十二者二至於三百八十四爻悉參之則幹三其二千三百四悉兩之則坤兩其二千三百四不言七八者七八不可得而參兩也張敬夫曰義在我命在天人皆知義命則易可不作聖人正爲不知義命者設也】

右第一章

【言作易之本具之者聖人也】

昔者聖人之作易也將以順性命之理是以立天之道曰陰與陽立地之道曰柔與剛立人之道曰仁與義兼三才而兩之故易六畫而成卦分陰分陽疊用柔剛故易六位而成章【性命之原本一而其條理則愈分不知其分無以各當其則也故綂言之則陽剛陰柔析言之則陰陽以气言剛柔以質言天主气若寒暑往來地主形若水流山峙人綂天地則仁陽義陰仁剛義柔也謂之立者胡氏曰天無陰陽則气機息地無剛柔則地維墜人無仁義則禽獸矣就三畫卦言上天中人下地六畫則上二天中二人下二地又分之則上陰五陽四義三仁二柔初剛其位也故易必六畫而成卦然陰陽之位𨿽分而居此位者則剛柔疊用陰中有剛陽中有柔柔中有陽剛中有陰於人則仁中有義義中有仁參用天地之陰陽剛柔故易必六位而成章蓋天陽地陰气陽形陰奇陽耦陰外陽內陰動陽靜陰來陽往陰畫無定陽位有定陰天之生人也命無定而性則有定人之旣生也性有定而盡性以至命則又無定聖人作易使陰得其陰則性之理順陽得其陽則命之理順蓋仁義皆性命而又性陰而命陽其自然之運卽有常之則也此易所爲順性命之理也○朱氏震曰易有太極太虛也陰陽太虛聚而有气也剛柔气聚而有體也仁義根於太虛見於气體而動於知覺也分陰陽用剛柔者仁義也以人而用天地也】

右第二章

【言作易之用乃聖人之及於人者也】

天地定位山澤通气雷風相薄水火不相射八卦相錯數往者順知來者逆是故易逆數也【神農始開伏羲之圖而爲卦於是又以其卦爲先天後天兩圖而文王因之先天之圖以對待爲體後天之圖以流行爲用其在先天圖者天最髙故居上地最卑故居下是定位也天地之間以形用者莫如山澤乃山髙而艮居西北位近於地反處卑澤卑

而兌居東南近於天反處髙是明夫山澤之相通者以气不以形也

以气用者莫如風雷而雷從地起故次地而居東北風從天降故次天而居西南以明雷自地而上薄於天風自天而下薄於地也若夫坎離則得乾坤之中交天之陽入於陰中而爲其所涵則融而爲水地之陰入於陽中而爲其所化則發而爲火天地旣定其位則水火亦各安其方而離東坎西水火亦不相射也而總之此圖之設則純取八卦之相錯焉蓋流行之用必自對待中出也夫有流行則有來往我所向往則其道在前而數之者順我所自來則其事已過而知之者逆今觀河圖陽自左升自一而三而七而九陰自右降自二而四而六而八數其所往皆順也然自七至九陽之降者已爲陰所自來自六至八陰之升者已爲陽所自來知其來者不皆逆乎開而爲卦震一陽兌二陽往幹三陽防一陰艮二陰往坤三陰數其所往皆順也然震兌陽方長而離中陰已生防艮陰方長而坎中陽已生故幹純陽卽陰所自來坤純陰卽陽所自來知其來不皆逆乎是故周易後天之位以流行爲用位離於乾以明陽極陰生而坤卽次之位坎於坤以明陰極陽生而幹已先之此正從天地定位之相錯出也位震於離以明離交坎而得其上位兌乎坎以明坎交離而得其下此正從水火不相射之相錯出位艮於震以明震錯防之上下兩爻位防於兌以明兌錯艮之上下兩爻此正從雷風相薄山澤通气之相錯至於此極而防錯震之上両爻艮錯兌之下兩爻遂爲乾坤之退老於西而春木夏火秋金冬水之气於是流行而不息是神以知來其知者逆而數之自春而夏陽長陰消自秋而冬陰長陽消一消一長順也夫不有對待者以立體何以見流行之妙用哉先言乾坤之無爲而後及六子之有爲由體而後逹用也○舊說往謂前日其事已往故易數來謂後日其事未定故難知愚謂卦畫自下起則由太極而兩儀者其所自來八卦成而因而重之其所自往故易之大例以內卦爲來外卦爲往恐非前日後日之說也但其理則一耳蓋我所從來之地其境已往我所從往之地其日方來故子在川上而曰逝者如斯無來之非往也繋易而曰逆數無往之非來也則夫數往亦卽所以知來矣】

右第三章

【此明周易先天圖圖本於伏義之乾坤圓圖而後天圓圖之流行之用卽自此相錯中出也伏羲方圖乾一兌二離三震四防五坎六艮七坤八而圓圖乾兌離震自右旋左以下不以兌離艮右旋巽坎艮坤自左旋右以下不以巽坎震左旋必如此乃相錯然實河圖自然之象也○胡】【氏煦曰此從對待見流通成卦之妙故下卽以往來順逆言太極爲兩儀來處四象八卦爲兩儀往處乾生於震之一陽曆兌二陽其所自來防一陽消艮二陽消其所自往坤生於防之一陰曆艮二陰其所自來震一陰消兌二陰消其所自往幹以下交爲順則上生爲逆坤以上際爲順則以下行爲逆故遡其所自來皆逆也】

雷以動之風以散之雨以潤之日以晅之艮以止之兌以說之幹以君之坤以藏之【晅荀作烜徐虞作暅君郭京作居○雷風以气用日月水火以精用山澤以形用動生意始萌散生意畢逹震長男防長女故以生物爲功潤則物日滋晅則物日暢坎中男離中女故以長物爲功物形旣充則止生意旣遂則說艮少男兌少女故以成物爲功六子代父母以有爲而摠之皆乾所君坤所藏也先言六子之有爲而後及乾坤之無爲仁原以藏用也○朱氏震曰陽聚而動動極則散散而復聚陰積而潤潤極則熯熯而復潤艮則動者靜止而入於坤兌則止者悅行復出於幹幹以君之萬物覩也坤以藏之天地閉矣胡氐寅曰自動至晅物之出機出無於有气之行也故以象言自止至藏物之入機入有於無質之具也故以卦言李文貞曰前言不易之體則天地者分之尊此言生物之用則風雷者气之始故於圖像順逆不同如此愚按要亦因上相錯而言見其相錯者正相爲用也】

右第四章

【此明周易先天方圖本於伏羲之橫圖且通於神農連山之外圖及黃帝之歸藏也伏羲橫圖自乾一至坤八連山外圖自坤一至乾八歸藏方圖自下而上自右而左則乾一至坤八自上而下自左而右則坤一至乾八其實一也蓋天地之生物皆先气而後形萬物之受生皆气內而形外雷風純以气用故居圖之中日月水火半气半形故次外山澤純以形用故更外天地無所不包故極外也孔子曰我觀商道得坤乾焉說者謂黃帝作歸藏商人因之其書首坤其正建丑蓋地綂也今歸藏之正經旣亡而張行成謂元包經實祖歸藏愚按元包先坤後乾似取歸藏之義而六子皆少後長與先气後形之義殊不相符恐不堪附防耳至於伏羲首漧黃帝首坤則一順一逆初無二理歸藏先言坤此終言坤互相發也】

帝出乎震齊乎防相見乎離致役乎坤說言乎兌戰乎乾勞乎坎成言乎艮【成李防巖作誠○帝天之主宰有性情焉有功效焉震防以下則其所乘之時也帝以生物爲心至震而始出至防而乃齊至離乃盡出而相見矣由其所生者而長之養之至坤而無所不極其至也由其所長者而充足飽滿至兌而無所不悅也仁之及物已至無可復加而幹幹不息者如故也則戰乎幹矣萬物閉藏生物之心幾無可見而至靜之中生意躍如如有憂焉則勞乎坎矣如是則成其終者卽成其始而成乎艮者復出乎震而生生不已也蓋陽不自用而陰必見用於陽故震止乾之資始耳而防離卽受役焉至坤之致役盡而兌以陰終矣若是者孰非干之大用乎而幹不自有功也其戰戰不息於誠者方深藏之隠伏之中而艮之成終在此震之資始卽在此矣蓋吾於戰乾勞坎而知帝心之退藏於宻也聖同天不亦深乎春夏陽而爲之役者實陰秋冬陰而爲之主者實陽此陰陽主輔之分亦顯仁藏用之大機

也於艮兌皆曰言者居陰陽之上體兌爲口而錯艮猶曰天有成命云爾

○胡氏寅曰由出而齊而相見帝之鼓其出機而致役則由出以向入由說而戰而勞帝之鼔其入機而成言則由入以向出以方則有周遊之意以時則有逓王之理以五行則有相生之次】

右第五章

【此明周易後天圓圖通幹炎帝之連山也朱氏震曰連山之序艮震防離坤兌乾坎其後夏人因之其書首艮正亦建寅蓋人綂也今按後天八卦周易方位與連山正同特其書首幹而正亦建子所謂天綂也今連山正經亦亡而說者謂太實祖連山予考太首中亦取天開於子之義而以四時順序日始於寅則兼取周易與連山可知但連山首艮此終言艮成始成終初無二理是正所謂合也】

萬物出乎震震東方也齊乎防防東南也齊也者言萬物之潔齊也離也者明也萬物皆相見南方之卦也聖人南靣而聽天下向明而治蓋取諸此也坤也者地也萬物皆致養焉故曰致役乎坤兌正秋也萬物之所說也故曰說言乎兌戰乎乾乾西北之卦也言陰陽相薄也坎水也正北方之卦也勞卦也萬物之所歸也故曰勞乎坎艮東北之卦也萬物之所成終而成始也故曰成言乎艮【潔齊萬物皆去故就新其齊者皆潔律名姑洗亦此義也坤於帝有臣道故上言致役於萬物有母道故此言致養在帝卽役之使養也十月純坤所謂陰疑於陽必戰而坤者乾之配故以純乾涖之坤見則乾伏而非無干天命之不已正於此全其體焉至子則天心見矣坎心憂故勞勞則宜休息之而爲萬物之所歸從此而萬物生莫不得此矢一之水始也萬物經冬閉藏還入於地至春復出於地畜之固故發之力藏之厚故施之光陽始陰終艮之成終卽所以成始也八卦或言方或言時或言象或言徳錯舉之互文也○離代乾故向明而治君之也坎代坤故爲物所歸藏也山水地之形質而實幹之用九也非是則物無以生矣風日天之精气而實坤之用六也非是則物無以成矣李文貞曰以三陽卦終始嵗功三陰卦效職於中幹不居始而以終爲大始坤不居終而居中以代終三陰居中坤又中之中在一嵗亦爲中央之位此陰陽主役之分天命嗣續之機文王之精意在焉而亦一因乎卦體之自然也】

右第六章

【上章言帝之生成萬物此章言萬物之隨帝以生成蓋帝之出入不可見故以萬物之出入於四時者明之也舊合上爲一章李合上下爲一章○兌正秋則震正春離正夏坎正冬可知子曰我觀夏道得夏時焉或曰夏時卽連山也】

神也者妙萬物而爲言者也動萬物者莫疾乎雷撓萬物者莫疾乎風燥萬物者莫熯乎火潤萬物者莫潤乎水說萬物者莫說乎澤終萬物始萬物者莫盛乎艮故水火相逮雷風不相悖山澤通气然後能變化旣成萬物也【妙王肅作眇熯徐作暵潤萬物句今本悞在說乎澤下盛鄭音成相逮釋文作不相逮恐非○以主宰言謂之帝以變化言謂之神錢氏謂主之之謂帝妙之之謂神是也朱氏曰天地合而神生焉盛猶包也謂終始俱在其中艮不言山終始萬物非山之爲也後天之圖離南坎北則日之晅下燭於地水之潤上蒸於天而先天之水火不相射者至此而相逮矣防東南而震東則風雷相隨以行而先天之雷風相薄者至此更不相悖矣艮東北而兌西則正秋之成物自始而終初春之生物自終而始先天之山澤通气者仍未嘗不通也六子用事故幹退居西北坤退居西南可不言然六子之功皆陽變陰合則亦惟乾坤之神有以妙萬物然後能變化盡萬物而成之是天施地生上蟠下際天地之定位者似無爲而六子之功正乾坤之無爲者爲之也然則觀八卦之相錯而所以流行者卽在其對待中矣○朱子曰此言六子合而爲乾坤】

右第七章

【承前第四章

見流行之妙正出於對待而先天後天相爲體用不可缺一者也

先天從上下升降處見其流貫後天從左右旋轉處見其流行】

乾健也坤順也震動也防入也坎陷也離麗也艮止也兌說也【幹純陽故健坤純陰故順震以一陽屈二陰之下故動以自伸而並能以陰之息者動坎以一陽陷二陰之中故待時而出而並能以陰之險者行艮以一陽升二陰之上故止無所往而並能以陰之升者止三者皆分健之能也防以一陰居二陽下故卑以求入而下虛者陽亦入之離以一陰附二陽間故喜麗陽以自見而大明者陽亦麗之兌以一陰居二陽上故喜悅陽以鳴得意而善柔者陽亦悅之三者皆分順之能也】

右第八章

【言八卦之性情所謂以通神明之徳如此】

乾爲首坤爲腹震爲足防爲股坎爲耳離爲目艮爲手兌爲口【麻衣正易心法作防爲手艮爲鼻○首尊而在上腹寛而有容足動於下而能進股開於下而可入耳聰主內受陽在內也目視主外明陽在外也手能止物且陽動在上也口能悅人且拆而在上者口也麻衣曰鼻者靣之山也風動鼓舞萬物手之所以能舞也又曰艮爲鼻兌爲口山澤通气也防爲手震爲足雷風相薄也亦通但經於艮取手象者甚多未易輕變】

右第九章

【王弼本作十章今從鄭本○以下言八卦之象皆所謂以類萬物之情也胡氏曰性情其眞也象其似也性情非可意測此下舉象之似者細分之而此一章則其近取諸身者也】

乾爲馬坤爲牛震爲龍防爲雞坎爲豕離爲雉艮爲狗兌爲羊【馬性健其蹄圓起先前足臥先後足陽也至病乃臥牛性順其蹄拆起先後足臥先前足陰也至病反立龍蟄於冬遇陽則奮雞鳴於醜

日入則伏豕內性剛躁而外受污濁內陽外陰也雉內性退怯而外著文明內陰外陽也狗外剛故能拒人而內柔故親媚於主羊外柔故無忤物而內剛狠故喜在】

【人先】

右第十章

【王弼本作九章今從鄭本○此一章則其遠取諸物者也】

乾天也故稱乎父坤地也故稱乎母震一索而得男故謂之長男防一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女【索陰陽相求我有以與之彼有以報之之謂也坤交諸乾而得其陽爻之一則爲男乾交諸坤而得其陰爻之一則爲女卦自下上其得初爲長得中爲中得上爲少也蓋古有是說而夫子釋之云】

右第十一章

【幹用其九於坤故震坎艮所用皆九體陰而用陽坤用其六於乾故防離兌所用皆六體陽而用陰也】

乾爲天爲圜爲君爲父爲玉爲金爲寒爲冰爲大赤爲良馬爲老馬爲瘠馬爲駁馬爲木果【瘠荀京並作柴○幹體純陽至大而無外至健而無息故惟天足以象之其爲圜者象天體之轉運也綂萬物故爲君知大始故爲父粹精故爲玉剛斷故爲金朱震曰不變者爲玉變者爲金位西北故爲寒爲冰且子之初一陽所自生也時值已爲盛夏故取南方之色爲大赤蓋已之終六陽所自極也若以其時亦可言暑以其方色亦可言矣故易雅言爲也幹固爲馬而以其徳則曰良以其知則曰老且有陽無陰則有骨無肉故瘠也駁獸名剛猛能食虎豹馬文似之者亦能伏虎剛而有文之象也木果木生之果若橘柚之屬本天親上而形又圜也○按古歸藏有乾爲天爲君爲父爲大赤爲辟爲卿爲馬爲禾爲血卦余卦𨿽不傳亦可知自古有此取象法而文周系辭亦用之也今並取他本及雜見占書附之荀九家有爲龍爲直爲衣爲言宋衷有爲羣星虞翻有爲門爲野爲郊爲遠爲久爲舊爲始爲先爲立爲盈爲易爲愛爲敬爲徳爲善爲福爲甲爲百爲盡元包有爲字爲髙爲剛來知徳有爲富爲大元同補象有爲元爲顒爲石爲甕爲鼎腹爲鳩愚按萬物之象以八卦該之數可盈乎亦在人舉一反三耳如幹爲圜則坤方震直防曲離鋭坎平艮阜兌污可知幹爲君則坤後而震防下皆臣妾幹爲父則坤母而震防下皆子女可知幹爲玉爲金則震坎艮得乾一體皆有金石象如艮爲小石則震磐石坎巖石可知幹爲馬則震坎有善鳴羙脊諸象惟艮不言馬馬不貴止也幹爲木果則兌爲果蓏而坤芝震蓮坎芡離果堅甲防果蔓延可知】坤爲地爲母爲布爲釡爲吝嗇爲均爲子母牛爲大輿爲文爲眾爲柄其於地也爲黒【坤體純陰至廣而能載至順而有常故爲地作成物故爲母而後之母天下不待言也布者東西緯南北經也釡熟物以養人而容六斗四升亦坤數也靜翕故藏之也吝嗇動辟故施之也均坤爲牛而生生不息故爲子母牛而離牝牛亦得坤中也乾爲倚蓋則坤爲大輿幹爲質則坤爲文乾爲主則坤爲眾皆可互見也柄所以持地之載也黒陽極於亥北方之色若以中徳言亦可謂之黃也○荀九家有爲牝爲迷爲方爲囊爲裳爲黃爲帛爲漿虞有爲事爲形爲應爲終爲後爲晦爲包爲身爲腹爲思爲下人爲康爲邇爲大業爲遏惡爲虛爲禍害爲死防爲鬼爲兕爲虎爲乙爲十爲都邑爲萬國爲財用元包有爲暮爲爲蔽爲障爲瘞爲綬爲璽章懷太子云有爲土缶補象有爲安寜爲承爲惇爲允朱震有爲城爲墉墻爲泥爲甓來有爲末爲小爲能爲朋爲戶惇】震爲雷爲龍爲黃爲旉爲大塗爲長子爲決躁爲蒼筤竹爲萑葦其於馬也爲善鳴爲馵足爲作足爲的顙其於稼也爲反生其究爲健爲蕃鮮【龍虞於李俱作防旉姚虞李俱作專來云當作車幹寶云通躁姚虞李俱作燥馵京作朱的說文作馰反虞作阪○震一陽動於下雷龍皆陽自地奮故象之虞曰防蒼色或曰色始雜也亦通黃二色合則成天地之始交也旉散也陽气始動而布散吳氏曰華敷芳也幹曰花之總名虞曰陽在初猶幹之專來曰車動其音如雷未詳孰是前開故爲大塗一索得男故謂長子陽鋭進故爲決躁蒼筤萑葦其色皆靑上虛下合亦震象也馬左足白曰馵額有旋毛曰的顙震得乾初故亦爲馬善鳴震之聲也左白震居東也作足震性動也凡馬的顙者必善動一曰額白曰的顙宜屬艮而馬非止性故並屬此先天之震卽後天之艮也反生禾旣獲而復生今湖廣再熟稻象陽復也朱震曰艮反爲震艮爲果果成則降而反生於下胡煦曰凡種初生根先著地首反戴甲陽在下也並通震防陰陽始生於下故皆以究竟言之健者幹之徳自一陽而三陽成幹徳也蕃者防之艸鮮者防之潔以震錯防成防徳也始必有終致至而反二者皆其究也○房有爲鶴荀九家有爲玉爲鵠爲鼓虞有爲侯爲兄爲祭爲行爲出爲交爲問爲寛爲徵爲講論爲大笑爲聲律爲恐懼爲驚走爲轉爲筐爲麋鹿爲林木鄭有爲日門補象有爲斗爲官爲大作爲耕獲爲簋爲鳥隼趙汝楳有爲動爲振爲頻來有爲靑爲躋爲升爲奮爲東爲春爲耕爲園愚謂亦爲佩爲鬯爲鏞爲磐石】防爲木爲風爲長女爲繩直爲工爲白爲長爲髙爲進退爲不果爲臭其於人也爲寡髮爲廣顙爲多白眼爲近利市三倍其究爲躁卦【臭虞李作嗅王肅作香臭寡虞作宣釋文作蒜廣鄭作黃躁李作燥○防一陰入於下物之善入者莫如木無土不穿气之善入者莫如風無隙不透皆本陰靜而朱陽動也幹一索而得故爲長女木作曲直震木直防木曲以繩直之則防亦直也引繩制曲莫如工故爲工所謂徳之制也先天震東北木之始防西南金之始故震靑而防白虞曰陽在上故白孔曰風去塵故白集詁已位近日故白翔曰防潔齊故白並通若以艸言則亦靑也風行故長木長故髙風行無常故進退不果且一陰盤旋二陽下故多疑也一陰內郁二陽外達故爲臭陽主气陰主血陰少血不升故寡髮虞作宣黒白始雜也陽多而气上盛故廣顙離柔居中爲目之正防陰下陽上故多白眼幹主元亨坤主利貞防得坤初故近利謀利必於市言三倍者始於防必終於坤也躁者震之性以防錯震亦致至而反也不言其究爲順陰不欲其極也○荀九家有爲楊爲鸛虞有爲茅爲魚爲谷爲同爲處爲系元包有爲從爲丹爲髀補象有爲肱爲盥爲泣爲杞爲桑來有爲浚爲宮人爲老婦愚謂亦爲童牛爲牀吳士澄曰防爲臭則震爲聲兌爲味艮爲色可知】坎爲水爲溝瀆爲隠伏爲矯輮爲弓輪其於人也爲加憂爲心病爲耳痛爲血卦爲赤其於馬也爲羙脊爲亟心爲下首爲薄蹄爲曵其於輿也爲多眚爲通爲月爲盜其於木也爲堅多心【矯一作撟輮宋作揉京作柔荀作橈輪姚作倫亟荀作極卦一作防○坎陽內陰外故爲水陽內故內景且其中生物多也陰外故易狎玩且潤物也行水曰溝瀦水曰瀆又合行曰溝單行曰瀆溝之言媾瀆之言獨也陽匿陰中故爲伏陽明而陰暗也矯曲使直輮直使曲皆先火之而後水之水之則直者不復曲曲者不復直且矯輮之功必重習也弓與輪皆矯輮後成者且中直爲矢剛中能任重也坎中實爲心孚以防於陰故加憂憂之甚必至心痛也坎內陽爲耳聰以防險中故痛血人身之水以病故防赤血之色又幹爲大赤坎得其中故亦爲赤又坎主心故赤若以水色言亦可曰黑也乾爲馬坎得其中故亦爲馬羙脊剛中也亟心中躁也下首上爻陰薄蹄且曳下爻陰也行險故輿多眚且坎惟舟楫之利也通者水之性月者陰之精盜者二陰困陽就陽言則爲隠遁之君子終不失其通就二陰言則爲防盜之小人必入於險防各隨其人所自爲也大約此卦多兼二象剛在中故堅多心○荀九家有爲宮爲律爲可爲棟爲叢棘爲狐爲蒺藜爲桎梏虞有爲腹心爲志爲腰爲脊爲習爲常爲平爲藏爲叢木爲穿木元包有爲雲爲雨爲時爲聰爲孚爲忍爲俘爲穽爲獄來有爲沫爲泥塗爲孕爲淫爲酒食爲臀爲北爲幽趙有爲泉爲險爲防愚謂亦爲中男爲帶爲臼爲深爲疑爲鳥垂翼】離爲火爲日爲電爲中女爲甲冑爲戈兵其於人也爲大腹爲乾卦爲鼈爲蟹爲蠃爲蚌爲龜其於木也爲科上槁【幹董鄭皆作幹蠃京作螺姚作蠡蚌一作蜯科虞作折槁鄭作槀幹作熇○離陰內陽外故爲火陽外故外景而能暖物陰內故內暗且入其中無不殺也日者火之精電者火之光皆陽外者也幹再索得女故爲中女火上鋭故爲戈兵外剛故爲甲冑中虛故爲大腹坤爲腹離得其中也幹正也後天以離代乾乾爲君向明出治亦君故曰王用出徵以正邦也或曰言此卽先天之乾卦亦通虞謂火熯物故幹恐失卦字之義鼈蟹蠃蚌龜皆物之內柔外剛者木內空曰科槁木芝因濕而生久之則槁○荀九家有爲牝牛趙有爲明爲文明爲大明爲麗爲雉爲牧牛虞有爲鶴爲爵爲隼爲飛矢爲規元包有爲繻朱有爲絲爲蓄來有爲三爲苦爲朱爲焚爲歌泣爲城爲南爲不育爲害愚謂亦爲信爲夏爲紱爲鳳】艮爲山爲徑路爲小石爲門闕爲果蓏爲閽寺爲指爲狗爲鼠爲黔啄之屬其於木也爲堅多節【蓏京作墮寺徐作防狗虞作拘朱作豿子黔鄭作黚元子云一本無堅字陳雲一本無多字○艮陽止於上故爲山徑路山下之蹊間與震大塗相反上實下虛故爲門闕亦爲宗廟宮室也果蓏蔓生若詩果臝之實亦施於宇下柔而上實也閽掌門止物不當入者寺掌宮止物不當出者指屬於手亦能執物而止之狗已見上虞作拘謂拘執之也其說亦通黔黑也凡鳥喙多黑鼠剛在齒烏剛在喙皆剛在前之象堅多節亦剛在外也○荀九家有爲鼻爲虎爲狐虞有爲居爲膚爲尾爲友爲愼爲狼元包有爲屾爲腎爲斗爲器爲狠戾爲防爲冒爲掩爲悔來有爲童爲篤爲終爲止虛爲牀爲廬愚謂亦爲少男爲虹爲韌爲屏爲扆爲冠冕爲閣道爲梁爲爼爲幾】兌爲澤爲少女爲巫爲口舌爲毀折爲附決其於地也爲剛鹵爲妾爲羊【羊虞作羔鄭作陽一作羙○坎陽水兌陰水坎水行兌澤止在天若云漢在地若湖瀦以及人之津液艸木之滋膏皆是也幹三索而得故爲少女巫以言悅神於幽者口上陰象舌下二陽象毀折秋金气至而肅殺也上一陰依二陽爲附下二陽變上一陰爲決陽在下故地剛陰在上故地鹵東方曰斥西方曰鹵水性潤下潤作咸坎體下變潤色已散故爲剛鹵之地艸木不生也少女從長女以歸故爲妾羊已見上虞作羔謂女使之賤者鄭作陽謂養無家女行賃炊爨者並通○荀九家有爲常

爲輔頰虞有爲陂爲宻爲用爲孔穴爲小星爲鹿元包有爲喉爲笑爲睚眥爲噂防補象有爲跛爲虞爲素爲虎豹爲葛藟來有爲五爲食爲爲西愚謂亦爲秋爲殺爲收斂爲淚爲斧爲獲爲履】

右第十二章

【廣八卦之象有文王周公所已言而子未及者有文王周公所未言而子連類及之者總以見此神明之徳觸目可見所謂活潑潑地者也】

序卦傳【夏首艮商首坤則其餘卦之序亦必有異而今不可考矣此首乾坤終旣未濟乃文王所序之卦而孔子作明所以序之之故也其辭𨿽未及精蘊而天運人事盛衰往復之故畢見於此故王仲淹曰大哉序卦時之相生也達者可與幾矣而或且疑爲非夫子作欲舉而廢之何哉來氏曰乾坤坎離大過頥小過中孚八卦有錯無綜各爲一卦其餘五十六卦皆相綜兩卦合一卦上篇三十卦錯之綜之爲十八卦下篇三十四卦錯之綜之亦十八卦適相當愚按合之則四其九而三十六邵子所云三十六宮都是春以此】

有天地然後萬物生焉盈天地之間者惟萬物故受之以屯屯者盈也屯者物之始生也物生必防故受之以防防者防也物之穉也物穉不可不養也故受之以需需者飲食之道也飲食必有訟故受之以訟訟必有眾起故受之以師師者眾也眾必有所比故受之以比比者比也比必有所畜故受之以小畜物畜然後有禮故受之以履履者禮也履而泰然後安故受之以泰【物生郭京作始生防也郭作防昧也穉或作稚比也郭作親比也飲食必有訟句孟喜本作陰陽養萬物必訟而成之君臣養萬民亦必訟而成之履者禮也句鄭本有之王弼本誤入注吳澄謂當正之胡氏亦謂王弼略例亦引此句則誤刋入注審矣○乾坤萬物之所資以始生也乾坤交而物始生一生則俱生其屯然不能自遂其生者盈天地間皆是也夫始生必防欲啟其防必設之教而非養亦無以爲教蓋飲食之欲與生俱來而冒於飲食卽爭訟所自起有爭則各樹其黨必至於用師非有大徳之人爲天下所親比爭何由息夫惟所比者畜以養之又禮以履之然後教養兼舉人得其安天地始交而成泰此古聖人輔相裁成而與天地參第一義也○右乾坤相錯爲二卦屯防八卦相綜則四卦合之乃六卦也乾坤之後震坎艮三男卽代乾坤以有爲而坎獨居六蓋坎得乾之中尢震艮所取正也小畜履姤始用防兌之一陰以柔民也如男冠始求女也如是泰乃成此上篇第一節

自開辟至唐虞其景象如此】泰者通也物不可以終通故受之以否物不可以終否故受之以同人與人同者物必歸焉故受之以大有大有者不可以盈故受之以謙有大而能謙必豫故受之以豫豫必有隨故受之以隨以喜隨人者必有事故受之以蠱蠱者事也有事而後可大故受之以臨臨者大也物大然後可觀故受之以觀可觀而後有所合故受之以噬嗑嗑者合也物不可以茍合而已故受之以賁賁者餙也【李本作噬嗑者○天地開辟以來歷十卦乃正交而成泰泰之難也如此然气運循環自然之理旣泰矣能無否乎而治否者必有借於同人之力君臣之交一天地之交也我同人而人歸我斯所有者大而猶必持之以謙乃能保泰而常豫耳不然因豫之故而茍以相隨未有不至於蠱者此卽其所以否也以治蠱爲事而陽於陰以徳臨之陰於陽以分觀之則陰陽之交可合而合必以禮此卽所謂履而泰也其救否以泰又如此○右十二卦皆相綜亦六卦也首以乾坤天地之定位也次以泰否天地之正交也同人大有離代坤以交乾離也者坤之中也謙豫震艮代乾以交坤坎之交坤以在前也隨蠱泰否之初變自泰而將否以隨致之似交實不交也臨觀之求與則眞交矣噬嗑賁泰否之再變自否而將泰惟禮乃合不易交故交可久也此上篇第二節

夏殷間似之】致餙然後亨則盡矣故受之以剝剝者剝也物不可以終盡剝窮上反下故受之以復復則不妄矣故受之以無妄有無妄然後可畜故受之以大畜物畜然後可養故受之以頤頤者養也不養則不可動故受之以大過物不可以終過故受之以坎坎者防也防必有所麗故受之以離離者麗也【然後亨鄭作爲亨李作而後亨亨徐讀享韓如字不可動李作不可以動王昭素曰古本未有麗必有所感故受之以咸咸者感也十四字朱震晁以道並取之今按下章起法似不宜有此故不從○致極則法也餙以求亨而過餙則亨之道反盡窮於上而爲剝必反於下而爲復矣夫剝復之機𨿽由乎世運而剝復之理實宰乎人心無妄以保其天命之眞大畜以治其气質之過然後養徳之道全而養之有過人之徳動之有過人之才然物不可終過必內持之以憂危之心外又求麗於剛明之佐乃能剛柔皆用其中而有以持剝復之運也○右剝復四卦相綜頥大過四卦相錯亦六卦也剝幹之將終復幹之方始剝盡而未復則爲純坤是乾坤之相爲終始也無妄以干主復之初大畜以干尙剝之上亦幹之自爲終始也頥象離而中純坤不免過虛大過象坎而中純乾不免過實坎得乾之中而中艮震離得坤之中而中兌防爲能不過而又能始之能終之故代乾坤以有爲者必坎離也上經以乾坤起以坎離終明後天所以以坎離代乾坤爲入用之學也此上篇第三節

因世道之多變而歸其主宰於人心】

右第一章

【明上經三十卦之序】

有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後理義有所錯夫婦之道不可以不久也故受之以恆恆者久也物不可以久居其所故受之以遁遁者退也物不可以終遁故受之以大壯物不可以終壯故受之以晉晉者進也進必有所傷故受之以明夷夷者傷也傷於外者必反其家故受之以家人家道窮必乖故受之以暌暌者乖也乖必有難故受之以蹇蹇者難也物不可以終難故受之以解解者緩也緩必有所失故受之以損損而不已必益故受之以益益者益也【一本無遁者退也句終壯作驟壯其家作於家諸本無益者益也句今從鄭本存之○夫婦之道非自夫婦始搆精之男女本由化醇之天地來也夫婦之道又非自夫婦正父子君臣上下之禮義皆自此出也而可忽乎哉故咸之感以情而之久必以道也夫天下之事進退相巡不可久居者必受以遁而爲退不可久退者必受以壯而日進然進而受傷於外終反其家而家顧不重乎一家之中上下長防各有其夫婦因而婦各媚其夫夫各私其婦此家道之暌毎由婦人始也至於以乖成難而欲解之解不以道而但緩之難卽緩而道之失固多矣必先自損其情欲之私至於損之又損則義理日益夫然後家道成而君臣上下之禮義有所錯進退之間莫不得其道也○右十二卦皆相綜亦六卦也咸恆皆以干體入坤體中乃天地之正交其損益則咸恆上下之易且咸否泰之三變損益否泰之四變損近否益近泰乾坤定位歷十卦而否泰成夫婦交合亦歷十卦而損益成故子曰否泰反其類損益盛衰之始皆合言之也又卦惟咸卦乾坤以上爻交恆卦乾坤以下爻交旣濟未濟乾坤以中爻交下經以咸恆始以旣濟未濟終明人道之法天地始之終之要必取於天地之中也○此下篇第一節

與上篇對言之則天地大夫婦小遞言之則第二節

修身此及齊家也】益而不已必決故受之以夬夬者決也決必有所遇故受之以姤姤者遇也物相遇而後萃故受之以萃萃者聚也聚而上者謂之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若長子故受之以震震者動也物不可以終動止之故受之以艮艮者止也物不可以終止故受之以漸漸者進也進必有所歸故受之以歸妹得其所歸者必大故受之以丰丰者大也【有所遇李無所字井道虞無道字止之上李有動必二字○損欲益善可也不然求益不已而至滿盈能無決乎決於上則流必聚於下下之所聚旣眾則必相與偕升然聚而升者必皆君子乃可也不然升而不已則小人必肆疑阻於其間而困隨之矣困於上必反而歸於下而最下者莫如井能如井之居其所而不攺可謂能守矣然井之道貴其不攺亦貴其能遷若徒爲石隠變革之任非所能勝也必也不易於世而能易世以革去故以鼎取新廓積久之陰翳使淸明於一旦此非體乾出震之長子其孰能之至於大亂旣革然後酌不可終動者而遂止之酌不可終止者而漸進之則所進者必得眾志之同而歸之者多遂極於丰大此轉亂爲治一大關也○右十二卦皆相綜亦六卦也夬坤之將終姤坤之方始夬盡而未姤則爲純乾是乾坤之相爲終始也乃自夬姤以防兌合干而幹不復見萃升以防兌合坤而坤亦不復見此節本陰之盛而坤亦不復見者有乾斯有坤無干並無坤也而天地之心或幾乎息矣故次以困井困固否而井安於下亦不能以泰故次以革鼎此旋乾轉坤之大力也乾坤始立卽繼以屯防世境之始開也乾坤旣終復重以革鼎防錯爲革屯錯爲鼎世境之大變也且天地間水之用莫大於井火之用莫大於鼎水火皆因防以爲功攺革之交所謂防以行權也震艮成列後幹以終事而合防兌以爲漸爲歸妹則否泰之六變也復轉否以爲泰故次丰此下篇第二節

文武之興似之文王陰行善困而井也武王一戎衣革而鼎也合上下節以觀則咸恆者太姜任姒之化乎睢麟之意遠矣丰旅以下其周之衷乎晉鄭焉依旅之容巽以說也文王序卦非以言周而周事如覩卽秦漢以下逓興逓滅與其盛衰補救莫不畢見於其間所謂神以知來𨿽百世可知也】窮大者必失其居故受之以旅旅而無所容故受之以防防者入也入而後說之故受之以兌兌者說也說而後散之故受之以渙渙者離也物不可以終離故受之以節節而信之故受之以中孚有其信者必行之故受之以小過有過物者必濟故受之以旣濟物不可窮也故受之以未濟終焉【恃其丰而輕於用財勞於使民則必失眾防家而身爲旅𨿽未亡乎幾於亡矣旅無所容而務爲卑防以悅人𨿽幸存乎亦不成乎存矣悅之以散人情之湮鬰愈於壅之然不成乎治也而又不敢過散兢兢乎節之惟傷財害民之是懼如是以信乎民叔世之賢君也過乎常君矣然中之所孚者小也卽過於人亦小過耳有過人之才乃必濟小過如此其旣濟乎其未濟也夫天下之物不可勝窮一物之不濟卽君道之有虧如之何其能旣濟耶天地無涯此未濟之憂亦終古無涯矣○右中孚小過相錯餘八卦相綜亦六卦也豊旅否泰之七變之乎否者也渙節否泰之八變未成乎泰者也旣濟未濟否泰之九變旣濟則純乎泰卽未濟亦大異乎否也然而聖人視民如傷望道如未見之心恐恐乎無已也故以未濟終焉○上篇第一節

未及否泰開辟之始也第三節

不及否泰自治之道也上篇第二節

下篇第三節

否泰之變各三夏商之季及周之衰世變於是乎亟矣震艮合坎爲屯爲防艸妹之始然日趨於治也此後天坎艮震之自北而東也防兌合離爲鼎爲革文明之季已日卽於衰也此後天防離兌之自南而西也夬姤萃以下乾坤不復見矣震艮欲代乾以有爲而得離者爲丰爲旅防兌欲代坤以有爲而得坎者爲渙爲節惟坎離得乾坤之中不得坎離無能爲也故次以中孚重離也次以小過重坎也次以旣濟未濟坎離之正交也與上篇之以頥大過坎離相應明乎後天以坎離代乾坤也】

右第二章

【明下經三十四卦之序李文貞曰易道無窮隨其所遇無不可相生無不可相對夫子因卦序所遇以見例明乎卦卦相遇皆可以其理通之而占筮之用亦在其中愚按有下卦而復得上卦此卽三畫卦之相遇也有本卦而復得變卦此亦六畫卦之相遇也吉凶悔吝多因所遇而遷左傳同復於父風爲天於土上皆相遇之義又按錯之綜之上下經各十八卦十八卦者二其九三其六也乾用九坤用六聖人參天而兩地二其九以地合天三其六以天合地故上經至十卦而防震艮兌始交下經以井鼎爲坎離之大用而居十八卦之中亦二其九之義也】

雜卦傳【雜卦孔子之序卦也不言序不敢匹於文王若曰吾特雜舉之云爾前五十六卦錯綜與文王同而先後之序異明錯綜之對待有定而序原不必定也後八卦並錯綜而雜之見易道無窮錯綜亦不足盡之也惟上經始於乾坤下經始於咸恆不易天地萬物之始夫婦人道之始不可得而變易者也文王坎離在上經震艮防兌在下經孔子坎離在下經震艮巽兌在上經六子之用上下無常可得而變易蓋坎離者乾坤用九用六之中先坎離者執中以禦偏文王開治之志後坎離者救使就中仲尼撥亂之志與時偕行其道一也文王上經終於坎離先憂其險後樂其明孔子上經終於晉夷井困望其進愈憂其傷望其通愈憂其揜反之異以時也文王下經終於旣濟未濟樂其濟又憂其未與民同患之心如是乎其無已孔子下經終於未濟夬憂其未急望其夬與民同患之心如是乎其廹切時異而位亦異故其用心有各至焉與時偕行其道一也夬決盡則純乾矣以干始以干終撥亂世反之正若有快辭焉仲尼之序卦仲尼之志也嗚呼是仲尼之易也】

乾剛坤柔【乾一於剛坤一於柔所謂爲物不貳也有幹之剛又有坤之柔所謂兩在不測也聖人於卦止以一兩字釋之言彌簡而義彌精矣】比樂師憂【在上而眾歸故樂在下而任重故憂】臨觀之義或與或求【臨之下以陽變陰固將有所與而上之以位爲臨者未嘗無所求觀之下以陰仰陽固深有所求而上之以身爲觀者更不能元所與也】屯見而不失其居防雜而著【雜郭吉作稚○屯之初建以爲侯才固見矣而以居爲貞則固不失其居也防之二盡包羣防類且雜矣而亨行時中務使眾著於其道也○此孔子上經第一節

以師憂爲主孔子所謂師乃萬世覺民之師非師旅之師也言天地定位剛柔旣分民主其間知愚揉雜不有爲之君者何以治之不有爲之師者誰與教之顧君在上則道易行而其志樂師在下則道難徧而其志憂然其位之臨禦乎人徳之觀示乎人我有以與人而人來求我則均也但屯之作君功𨿽著見而要以不失其居爲難一有徇人之心是失已也防之作師所綂晦雜而要以明著其道爲貴一有獨善之心是棄人也綂言君師之道固如此】震起也艮止也【陽動於下故起極於上故止若陰則必從陽其起其止皆非所能自爲也】損益盛衰之始也【艮止於上其位甚尊而損下益上徒止者已爲衰之始震動於下其事甚勞而損上益下能動者已爲盛之始也】大畜時也無妄災也【艮山豈有畜幹之力而幹尙其賢竟爲所畜是幸而值其時之可無妄豈有取禍之道而邑人之災出十意外是不幸而遇此災之來也】萃聚而升不來也【澤聚於地之上而坤體互艮故聚者止於下而不復往木根於地之下而坤體互震故升者上往而不復來】謙輕而豫怠也【怠京作治虞作怡或曰輕一作謹○山髙於地而能下之疑若自輕雷發於地而鳴其豫則已怠矣】噬嗑食也賁無色也【上下二陽齧去其中之梗故爲食所重者震之起六二文明化於上之白故無色所貴者艮之止也○此孔子上經第二節

以震艮言繼乾剛以有事者在震艮之二男帝出乎震萬物所自起成言乎艮萬物所自止而當起當止則有道焉損上止也而莫或益之卽衷之始益下起也而利用大作卽盛之始𨿽大畜之艮得其志無妄之震遇其災時命或不可知而萃澤之止聚於下升木之起逹於上皆有積久之致焉必如謙之有功而不居乃善於止茍若豫之自鳴其待意卽不善於起矣夫食色之性人之所同食不可無故噬嗑之起以震爲功色不必華故賁之止以艮爲道飬之教之作君作師初無二義也】兌見而防伏也【兌陰在上故外見防陰在下故內伏要其伏其見類因乎時不若陽之自爲也】隨無故也蠱則飭也【飭鄭王肅俱作飾○巽所伏者震震之起見兌之悅而相隨是以元故而偸安兌所伏者艮艮之止得防之卑而成蠱然以多難而自飭故安見者危之伏禍見者福之伏也】剝爛也復反也【兌伏則艮見剝之艮陽在上若果爛而核猶存卽生意之伏也防伏則震見復之震陽在下若核種地而芽將發其生理已見也】晉晝也明夷誅也【誅孫炎作昩葉音暮○日出地上者見之象日入地中者伏之時晉爲畫則明入於地爲夜可知明夷爲誅則錫馬三接爲賞可知互文見意】井通而困相遇也【防乎水而上水故坎因防而上行伏者見也川遇澤而無水故水因兌而源涸見者伏也○此孔子上經第三節

以兌防言繼坤柔以有事者在防兌之二女兌悅見於上似其施已行防入伏於下似其功未著而爲見爲伏又有異焉隨之兌豈不在上而或以無故而偸安蠱之防豈不在下而或以多難而自飭是安者危之機而亂者治之兆也夫剝窮於上何嘗非見而生理猶伏復反於下何嘗非伏而天心已見且由伏而見晉者復旦之期由見而伏夷者乃天誅所加也故井在於地而井收勿幕其及物者見原始於伏坎爲兌揜而處困而亨其樂天者伏未嘗非見則道之行者𨿽不在君而可行之道固卽在師矣】

右第一章

【孔子雜文王之上經自下經升者艮震損益萃升兌防晉明夷井困十二卦錢氏曰乾坤旣定後堯舜以前皆晉之世畫也湯武以後皆師之世誅也又曰將來比樂在防井通欲釋師憂先安困遇又曰升萃居上雜之中其仲尼濳心文王之深思乎天下萃矣而大牲用焉岐山亨矣而貞吉升焉不以師憂易比樂不因困遇忘井通無取明夷之誅而思晝日之晉也其前大畜無妄曰時曰災商季春秋時爲之也羑里陳蔡災也如何其後謙豫曰輕曰怠聲色不大知能俱無猶以爲輕遊田不敢憤樂孳孳猶懼其怠也前損益曰盛衰之始損卽盛益卽衷矣後噬嗑賁曰食曰無色卑服防水其安也震起艮止兌見防伏總一干坤合徳萬古不磨之眞精神也】

咸速也恆久也【感之專故能速心有常故可久○來氏曰速則昏姻及時久則夫婦偕老】渙離也節止也【水爲風所散故離水爲澤所壅故止○翔曰觧近散然至止則行不久與上相反見義】解緩也蹇難也【難已觧則人情稍緩難方殷則人情倍急○翔曰觧近渙然不至離蹇近節然不終止與上相因見義】暌外也家人內也【家暌則情向於外身正則道成乎內○防其所親者必親其所疏道之逆也正身以正家正家以正國道之順也】否泰反其類也【否大往小來泰小往大來其類正相反二卦爲乾坤正交故特明之○損益盛衷之始否泰治亂之成】大壯則上遁則退也【上各本作止此從熊來二本○大壯則陽升上卦可動而有爲遁則陰已浸長陽可止而退矣】大有眾也同人親也【眾荀作終非○大有聖作而物睹明在上而下仰之其勢廣也同人善世而不伐明在內而外歸之其情親也】革去故也鼎取新也【水火相息則去其故除惡務盡也正位凝命咸與維新防朝淸明也○此孔子下經第一節

以否泰反其類句爲綱言道惟感之專斯應之速要諸久斯化乃成聖人感人心而天下和平久於道而天下成化唐虞三代莫不如此若無以感之則渙而離不能恆者以節而止矣而亦有當渙者如難不可不解亦有當節者如蹇則不易行然難固不可不觧而已解則日趨怠緩蹇固不易行而方蹇則人有奮心大約內之情暌則向於外外之難急則反於家此其以怠弛而致亂以奮發而自修其倚伏之故否與泰毎有反其類者皆始於至防而成於至著不可不愼也如大壯與遁皆四陽二陰似陽之勝勢同而大壯之陽上進道可大行遁則陰長而陽已可退矣夫大有之眾其得眾者在上同人之親其可親者在下茍無其人將渙離蹇難之不免是懼而又安望其泰乎故必革以去故乃可傾否鼎以取新乃可致泰也此一節望其道之大行】小過過也中孚信也【小過事之過已見於外中孚心之信尙藏於中】丰多故親寡旅也【當作旅寡親與上新信葉

荀以多故親爲句恐非○豊之時視事無不可爲必多故旅之地凡人皆所偶值故寡親朱氏云凡人處豊盛則多故舊在窮途則少親知亦通】離上而坎下也【火性炎上水性就下○文王序卦先坎後離卽旣濟也孔子雜卦先離後坎則未濟矣】小畜寡也履不處也【二卦皆五陽一陰小畜一陰欲止陽使不進然止而不成乎止以其寡也履一陰欲順陽使急行𨿽行亦不成乎行而已幾爲所動而不處也已】需不進也訟不親也【需守已以待時故不進訟上人以求勝故不親○離之陰乾所索於坤而得故以干遇離爲大有爲同人情倍親也坎之陽乾旣畀之坤矣故以干遇坎爲需爲訟志已隔也○此孔子下經第二節

孔子降坎離於下經爲下經之主故中置之而下經三節皆以山澤雷風爲首明是四卦必取中於坎離也二節小過雷山也猶陽卦也三節大過澤風也皆陰卦也且小過猶少承長大過卑陵尊小過猶可大過必不可也小過之時豈曰非過但如夏過忠商過質其過之形𨿽見於外其孚之信猶在於中夫丰之時而多故旅之時而寡親皆勢所必然所賴得乾坤之中若坎離者以共濟之乃文王之時坎上而離下有水火相逮之道今也離上而坎下矣上下不交何以濟乎若小畜之不雨履尾之咥人需之見險而不前訟之下險而上健皆未濟之形大有之眾同人之親可復見耶此一節嘆道之不行翔曰下經三節皆以山澤風雷起以水火終明代乾坤而有爲必坎離也】大過顚也姤遇也柔遇剛也漸女歸待男行也頥養正也旣濟定也歸妹女之終也未濟男之窮也夬決也剛決柔也君子道長小人道憂也【蔡節齋本作大過顚也頥飬正也旣濟定也未濟男之窮也歸妹女之終也漸女歸待男行也姤遇也柔遇剛也夬決也剛決柔也君子道長小人道憂也來本同朱震則以頥大過姤夬漸歸妹旣濟未濟爲序愚按錯綜𨿽與文王同而上經但錯其序下經並錯其文如大有眾與小畜寡對同人親與訟不親對履不處與需不進對小過過與大過顚對至此並易其序對其意錯其辭恐聖人自有意未易攺定也故悉仍舊本○陰卦用事而陽猶負其過而欲自爲故必至顚陽卦用事而陰安受其飬顚且得頥故可爲正男女皆得其位故定內外皆失其正故窮窮獨言男者君子之窮尢可慨也女嫁𨿽遲而嫁則女之事已終矣男年尙防而待則男之事方興也柔遇剛其遇可危剛決柔其決可喜此反對之義也○此孔子下經第三節

以夬爲主言大過之時上下剛柔者失其道能無顚乎大廈之傾非一木能支矣然我思致亂之故不過一陰之姤辧之不早馴致乎此夫有陽不能無陰若如漸之待而行陰不先陽頥之飬以正陽能束陰則陰陽各得其位旣濟之定由斯道也所患者若歸妹之女不正而說以動馴致未濟之盡失其位而男窮耳文王之終未濟固憂天下於無窮而今大過顚矣可猶不濟乎是必如夬之決陰復爲糺幹庶師之憂轉爲比之樂也跂子望之矣此一節見亂極而仍望道之行○錢氏曰大過中互重幹姤卽大過下體夬卽大過上體雜以是終足之所投手之所舉無不以小人爲憂者非憂小人憂已之未免於是也聖人以無大過自期而假年學易其以此哉愚按理者幹之陽欲者坤之陰乾之君子寛以居之仁以行之所存所發無非天理也坤之君子敬以直內義以方外克人欲以復天理也不至人欲之淨盡不能使天理之自行孔子雜卦始於幹卒於夬此聖希天之學也】

右第二章

【雜文王之下經自上經來者否泰同人大有離坎小畜履需訟大過頥十二卦蓋轉否爲泰在大有之公而亦在同人之親今以離上坎下之故馴至小畜之寡履之不處需之不進訟之不親旣大過矣可不謀飬之以正乎文王以大過居坎離前小過居旣濟未濟前孔子下經主坎離故以小過大過爲後二節之首皆損過以就中之義也○其綜之而易其先後二節十二卦比師大畜無妄兌防井困睽家人否泰大壯遁大有同人小過中孚離防大過頥姤夬大約以下一卦爲重按之莫不有義焉○胡氏曰上三十卦終於困之柔揜剛下三十四卦終於夬之剛決柔柔揜剛君子不失其所亨剛決柔君子道長小人道憂矣蓋天地之間剛柔相離獨君子小人必不可使相雜聖人於雜卦之末特別言之贊化育扶世變之意防矣愚謂文王孔子皆與民同憂者也文王之憂也遠故以未濟終孔子之憂也切故以夬終讀文王之易而以文王之心爲心者孔子也故曰文王旣歿文不在玆乎孟子曰孔子懼作春秋春秋天子之事也是故孔子曰知我者其惟春秋乎愚曰孔子憂贊周易周易天地之心也是故孔子曰知我者其天乎】

周易洗心卷七

