

欽定四庫全書

經部一

易漢學

易類

提要

【臣】等謹案易漢學八卷

國朝恵棟撰是編乃追考漢儒易學掇拾緒論以見大凡孟長卿易二卷虞仲翔易一卷京君明易二卷幹寶易附見鄭康成易一卷荀慈明易一卷其末一卷則棟發明漢易之理以辧正河圖洛書先天太極之學其以虞翻次孟喜者以翻別自稱五世孟氏易以鄭元次京房者以後漢書稱元通京氏易也荀爽別爲一卷則費氏易之流派矣考漢易自田王孫後始岐爲施孟梁邱三派然漢書儒林稱孟喜得易家陰陽災變書詐言田生且死時枕喜膝獨而梁邱賀疏通證明謂田生絕於施讐手中時喜歸東海安得此事又稱焦延壽嘗從孟喜問易京房以爲延壽卽孟氏學而翟牧白生不肯皆曰非也劉向亦稱諸易家說皆祖田何楊叔丁將軍大義略同惟京氏爲異黨則漢學之有孟京亦猶宋學之有陳邵均所謂易外別也費氏學自陳元鄭眾馬融鄭元以下遞以至王弼是爲今本然漢書稱直長於卦筮無章句徒以彖象系辭十篇文言解說上下經又隋志五行家有直易林二卷易內神筮二卷周易筮占林五卷則直易亦兼言卜筮特其爻象承應陰陽變化之說與孟京兩家體例較異合是三派漢學之占法亦約略盡此矣夫易本爲卜筮作而漢儒多參以占未必盡合周孔之法然其時去古未逺要必有所受之棟采輯遺聞鉤稽考證使學者得略見漢儒之門徑於易亦不爲無功矣孟京兩家之學當歸術數然費氏爲象數之正鄭氏之學亦兼用京費之說有未可盡目爲防緯者故仍列之經部焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

易漢學原序

六經定於孔子燬於秦傳於漢漢學之亡久矣獨詩禮二經猶存毛鄭兩家春秋爲杜氏所亂尙書爲僞孔氏所亂易經爲王氏所亂杜氏𨿽有更定大較同於賈服僞孔氏則雜采馬王之說漢學𨿽亡而未盡亡也惟王輔嗣以假象說易根本黃老而漢經師之義蕩然無復有存者矣故宋人趙紫芝有詩云輔嗣易行無漢學暉詩變有唐風蓋實錄也棟曽王父朴葊先生嘗閔漢易之不存也取李氏易解所載者參眾說而爲之傳天崇之際遭亂散佚以其說口授王父王父授之先君先君於是成易說六卷又嘗欲別撰漢經師說易之源流而未暇也棟趨庭之際習聞餘論左右采獲成書七卷自孟長卿以下五家之易異流同源其說略備嗚呼先君無祿卽世三年矣以棟之不才何敢輒議著述然以四世之學上承先漢存什一於千百庶後之思漢學者猶知取證且使吾子孫無忘舊業雲長洲恵棟

欽定四庫全書

易漢學卷一

長洲恵棟撰

孟長卿易上

卦气圖說

孟氏卦气圖以坎離震兌爲四正卦餘六十卦卦主六日七分合周天之數內辟卦十二謂之消息卦幹益爲息坤虛爲消其實乾坤十二畫也系辭云幹之防二百一十有六坤之防一百四十有四凡三百有六十當期之日夫以二卦之防當一期之數則知二卦之爻周一嵗之用矣四卦主四時爻主二十四气十二卦主十二辰爻主七十二候六十卦主六日七分爻主三百六十五日四分日之一辟卦爲君雜卦爲臣四正爲方伯二至二分寒溫風雨摠以應卦爲節是以周易參同契曰君子居室順陰陽節藏器俟時勿違卦月謹候日辰審察消息纎芥不正悔吝爲賊二至攺度乖錯委曲隆冬大暑盛夏霜雪二分縱橫不應漏刻水旱相伐風雨不節蝗虫湧沸羣異旁出此言卦气不效則分至寒溫皆失其度也漢書谷永對防曰王者躬行道徳則卦气理效五徴特序【兼洪範五行言】失道妄行則卦气悖亂咎徴著郵後漢張衡上疏亦言律曆卦候數有徴效【郎顗七事云今春當旱夏必有水以六日七分候之可知】樊毅修華嶽碑雲風雨應卦瀐潤萬物是漢儒皆用卦气爲占驗宋元以來漢學日就滅亡幾不知卦气爲何物矣余旣列二圖於後兼采先儒諸說以爲左證焉

閏餘者剝卦陽气盡於九月之終至十月末純坤用事坤卦將盡則復陽來隔坤之一卦六爻爲六日復來成震一陽爻生爲七日故言反復其道七日來復是其義也

系辭上曰旁行而不流九家易曰旁行周合六十四卦月主五卦爻主一日嵗旣周而復始

﹤經部﹐易類﹐易漢學﹐卷一﹥

右李漑所傳卦气圖也其說原於易緯素問曰五日謂之候三候謂之气六气謂之時四時謂之嵗幹鑿度曰天气三微而成一著三著而成一體康成注云五日爲一微十五日爲一著故五日有一候十五日成一气康成又云每一卦生三气則各得十五日十二卦卦各六爻爻主一候而一嵗之運周焉案禦覽載易緯通卦驗【九百六十七卷九百四十四卷】驚蟄大壯初九候桃始華不華倉庫多火今圖與之合又曰姤上九候蟬始鳴

不嗚國多妖言案圖姤九五蜩始鳴【蜩蟬同】上九半夏生遲一候者朱子發震云易通卦驗易家傳先師之言所記气候比之時訓晚者二十有四早者三今圖依時訓故異也【困學紀聞曰月令仲冬虎始交通卦驗云小寒季冬鵲始巢詩推度災云復之日雉雊雞乳通卦驗云立春皆以節有早晚也】

魏正光歷推四正卦術曰十一月未濟蹇頤中孚復十二月屯謙睽升臨正月小過蒙益漸泰二月需隨晉解大壯三月豫訟蠱革夬四月旅師比小畜幹五月大有家人井咸姤六月鼎丰渙履遁七月恆節同人損否八月巽萃大畜賁觀九月歸妹無妄明夷困剝十月艮旣濟噬嗑大過坤又云四正爲方伯中孚爲三公復爲天子屯爲諸侯謙爲大夫睽爲九卿升還從三公周而復始

易緯稽覽圖曰甲子卦气起中孚六日八十分日之七鄭康成注云六以候也八十分爲一日之七者一卦六日七分也

易緯是類謀曰冬至日在坎春分日在震夏至日在離秋分日在兌四正之卦卦有六爻爻主一气【共主二十四气】餘六十卦卦主六日七分八十分日之七嵗有十二月三百六十五日四分日之一六十而一周

唐一行六卦議曰十二月卦出於孟氏章句其說易本於气而後以人事明之【易幹鑿度曰太易者未見气也太初者气之始也康成注云太易之始漠然無气可見者太初之气寒溫始生也幹鑿度又云易變而爲一注云一主北方气漸生之始此則太初之气所生也】京氏又以卦爻配期坎離震兌其用事自分至之首皆得八十分日之七十三頥晉井大畜【四卦皆在分至之首】皆五日十四分【四卦共少二百九十二分】餘皆六日七分自乾象歷以降皆因京氏惟天保歷依易通統軌圖自八十有二節五卦初爻相次用事及上爻與中气皆終非京氏本防及七略所傳按郎顗所傳皆六日七分不以初爻相次用事齊歷謬矣易爻當日十有二中直全卦之初十有二節直全卦之中齊歷又以節在貞气在悔非是復卦經云七日來復康成注曰建戌之月以陽气旣盡建亥之月純陰用事至建子之月陽气始生隔此純陰一卦卦主六日七分舉其成數言之而云七日來復孔頴達曰按易緯云卦气起中孚故離坎震兌各主其一方其餘六十卦卦有六爻爻別主一日凡主三百六十日余有五日四分日之一者每日分爲八十分五日分爲四百分四分日之一又分爲二十分是四百二十分六十卦分之六七四十二卦別各得七分是每卦六日七分也李鼎祚曰案易軌一嵗十二月三百六十五日四分日之一以坎離震兌四方正卦卦別一爻爻主一气其餘六十卦三百六十爻爻主一日當周天之數餘五日四分日之一以通【缺】

消息

左傳正義易曰伏羲作十言之教曰乾坤震巽坎離艮兌消息

繋辭上曰變化者進退之象也荀爽曰春夏爲變秋冬爲化息卦爲進消卦爲退也

說卦曰數往者順知來者逆仲翔曰坤消從午至亥上下故順也幹息從子至巳下上故逆也

九家易注泰卦曰陽息而升陰消而降陽稱息者長也起復成巽萬物盛長也陰言消者起姤終幹萬物成熟熟則給用給用則分散故陰用特言消也

易幹鑿度曰聖人因陰陽起消息立乾坤以統天地又云消息卦純者爲帝不純者爲王

史記曆書太史公曰黃帝考定星歷建立五行起消息注皇侃曰幹者陽生爲息坤者陰死爲消也

漢書京房上封事曰辛酉以來少陰並力而乘消息孟康曰房以消息卦爲辟辟君也消卦曰太陰息卦曰太陽其餘卦曰少陰少陽爲臣下也

後漢書陳忠上疏曰頃季夏大暑而消息不協寒气錯時水漏爲變天之降異必有其故所舉有道之士可防問國典所務王事過差令處暖气不效之意庶有讜言以承天誡

四正

說卦曰震東方也離也者南方之卦也兌正秋也坎者正北方之卦也

案震離兌坎陰陽各六爻荀爽以爲幹六爻皆陽陽爻九四九三十六合四時坤六爻皆陰陰爻六四六二十四合二十四气蓋四正者乾坤之用翟注文言云乾坤有消息從四正來也

繋辭上曰兩儀生四象仲翔曰四象四時也兩儀謂乾坤也乾二五之坤成坎離震兌四卦震春兌秋坎冬離夏故兩儀生四象

孟氏章句曰坎離震兌二十四气次主一爻其初則二至二分也坎以陰包陽故自北正微陽動於下升而未達極於二月凝凅之气消坎運終焉春分出於震始據萬物之元爲主於內則羣陰化而從之極於南正而丰大之變窮震功究焉離以陽包陰故自南正微陰生於地下積而未章至於八月文明之質衰離運終焉仲秋陰形於兌始形萬物之末爲主於內羣陽降而承之極於北正而天澤之施窮兌功究焉故陽七之靜始於坎陽九之動始於震陰八之靜始於離陰六之動始於兌故四象之變皆兼六爻而中節之應備矣【一行六卦議】易緯是類謀曰冬至日在坎春分日在震夏至日在離秋分日在兌四正之卦卦有六爻爻主一气

康成注通卦驗曰冬至坎始用事而主六气初六爻也小寒於坎直九二大寒於坎直六三立春於坎直六四雨水於坎直九五驚蟄於坎直上六春分於震直初九淸明於震直六二谷雨於震直六三立夏於震直九四小滿於震直六五芒種於震直上六夏至於離直初九小暑於離直六二大暑於離直九三立秋於離直九四處暑於離直六五白露於離直上九秋分於兌直初九寒露於兌直九二霜降於兌直六三立冬於兌直九四小雪於兌直九五大雪於兌直上九

孟康漢書注曰分卦直日之法一爻主一日六十四爲三百六十日餘四卦震離兌坎爲方伯監司之官所以用震離兌坎者是二至二分用事之日又是四時各専王之气各卦主時其占法各以其日觀其善惡也魏正光歷曰四正爲方伯薛瓉注漢書曰京房謂方伯卦震兌坎離也京氏易曰方伯分威厥妖馬生子亡易緯幹鑿度曰四維正紀經緯仲序度畢矣康成云四維正四時之紀則坎離爲經震兌爲緯此四正之卦爲四仲之次序也

京氏易傳曰賦斂不理玆謂禍厥風絕經緯【四時不正也】又云大經在辟而易臣玆謂陰動【坎離爲經位方伯故云大經辟辟卦也大經在辟謂方伯擬君易其臣道也】又云大經搖政玆謂不陰【不陰不臣也】漢書魏相奏曰東方之神太昊乘震執規司春南方之神炎帝乘離執衡司夏西方之神少昊乘兌執矩司秋北方之神顓頊乘坎執權司冬中央之神黃帝乘坤艮執繩司下土玆五帝所司各有時也東方之卦不可以治西方南方之卦不可以治北方春興兌治則饑秋興震治則華冬興離治則泄夏興坎治則雹

十二消息

易系辭曰變通配四時仲翔曰變通趣時謂十二月消息也泰大壯夬配春幹姤遁配夏否觀剝配秋坤復臨配冬謂十二月消息相變通而周於四時也

又云剛柔相推變在其中矣仲翔曰謂十二消息九六相變剛柔相推而生變化故變在其中矣

又曰往來不窮謂之通荀爽曰謂一冬一夏陰陽相變易也十二月消息陰陽往來無窮巳故通也

又曰寒往則暑來暑往則寒來仲翔曰乾爲寒坤爲暑謂陰息陽消從姤至復故寒往暑來也陰詘陽信從復至泰故暑往寒來也

又曰範圍天地之化而不過九家易曰範者法也圍者周也言乾坤消息法周天地而不過於十二辰也辰日月所防之宿謂諏訾降婁大梁實沈鶉首鶉火鶉尾壽星大火析木星紀枵之屬是也【諏訾以下謂自寅至醜自泰至臨也】幹寶注幹六爻曰陽在初九十一月之時自復來也初九甲子幹納甲天正之位而乾元所始也陽在九二十二月之時自臨來也陽在九三正月之時自泰來也陽气在四二月之時自大壯來也陽在九五三月之時自夬來也陽在上九四月之時也【四月於消息爲幹】又注坤六爻曰陰气在初五月之時自姤來也陰气在二六月之時自遁來也陰气在三七月之時自否來也陰气在四八月之時自觀來也陰气在五九月之時自剝來也陰在上六十月之時也【十月於消息爲坤】

康成注幹鑿度曰消息於雜卦爲尊每月者譬一卦而位屬焉各有所繋案每月譬一卦者如幹之初九屬復坤之初六屬姤是也臨觀以下仿此

春秋緯樂緯曰夏以十三月爲正息卦受泰物之始其色尙黒以寅爲朔殷以十二月爲正息卦受臨物之牙其色尙白以雞鳴爲朔周以十一月爲正息卦受復其色尙赤以夜半爲朔

此後漢陳寵所謂三微成著以通三統也康成謂十日爲微一月爲著三微成著一爻也三著成體乃泰卦也

易幹鑿度曰孔子曰復表日角臨表龍顏泰表載【與戴同】幹大壯表握訴龍角大辰【古唇字】夬表升骨履文姤表耳參漏足履王知多權遁表日角連理否表二好文【坤爲文故好文】觀表出凖虎眉剝表重童【與瞳同】明歷元

案十二消息皆辟卦故舉帝王之表以明之

周易參同契曰朔旦爲復【初九晦至朔旦震來受符】陽气始通出入無疾【仲翔云謂出震成乾入巽成坤坎爲疾十二消息不見坎象故出入無疾】立表微剛黃鐘建子【韋昭曰十一月黃鐘幹初九也康成曰黃鐘子之气也十一月建焉】兆乃滋長播施柔暖黎蒸得常臨鑪施條【九二】開路正光光耀漸近日以益長丑之大呂【康成曰大呂醜之气也十二月建焉】結正低昻仰以成泰【九三】剛柔並隆陰陽交接小往大來【仲翔曰坤陰詘外爲小往幹陽信內爲大來】輻輳於寅運而趣時漸歷大壯【九四】俠列夘門【春分爲卯卯爲開門】楡莢墮落還歸本根【二月楡落魁臨於卯翼奉風角曰木落歸本】刑徳相負【建緯卯卯刑徳並防相見歡喜】晝夜始分夬陰以退陽升而前洗濯羽翮【九五飛龍】振索宿塵幹健盛明廣被四鄰陽終於已【上九】中而相干姤始紀序【初六】履霜最先井底寒泉【巽初六與幹初九爲飛龍幹爲水也】午爲蕤賔【康成曰蕤賔午之气也五月建焉】賔服於陰陰爲主人遁去世位【六二遁幹二世】收斂其精懷徳俟時【陸績曰遁俟時也】棲遲昧防否塞不通【六三】萌者不生陰伸陽屈沒陽姓名觀其權量【六四】察仲秋情任畜微稚老枯復榮薺麥芽蘗因冒以生【八月麥生天罡據酉詩緯推度災曰陽本爲雄陰本爲雌物本爲魂雄生八月仲節號曰太初行三節宋均注云本卽原也變陰陽爲雌雄魂也節猶气也太初者气之始也必知生八月仲者據此時麥薺生以爲驗也陽生物行三節者須雌俱行物缺也】剝爛肢體【六五雜卦曰剝爛也初足二辧四膚指間稱辧辧上稱膚皆屬肢體】消滅其形【消艮入坤】化气旣竭【秋冬爲化】亡失至神【幹爲神】道窮則返歸乎坤元

月令孟春曰是月也天气下降地气上騰正義曰天地之气謂之陰陽一年之中或升或降故聖人作象各分爲六爻以象十二月陽气之升從十一月爲始至四月六陽皆升六陰皆伏至五月一陰初升至十月六陰盡升六陽盡伏今正月雲天气下降地气上騰者陽气五月之時爲陰從下起上向排陽至十月之時六陽退盡皆伏於下至十一月陽之一爻始動地中至十二月陽漸升陽尙微未能生物之極正月三陽旣上成爲乾卦乾體在下三陰爲坤坤體在上是陽气五月初降至正月爲天體而在坤下也十一月一陽初生而上排陰至四月陰爻伏盡六陽在上五月一陰生六月二陰生陰气尙微成物未具七月三陰生而成坤體坤體在下三陽爲幹而體在上所以十月云地气下降天气上騰劉洽泛閣皇侃之徒旣不審知其理又不定其指趣諠諠嘵嘵亦無取焉

辟卦雜卦

易緯幹鑿度曰嵗三百六十五日四分日之一以卦用事一卦六爻爻一日凡六日【七分歸閏】初用事一日天王諸侯也二日大夫也三日卿也四日三公也五日辟也六日宗廟爻辭善則善凶則凶康成注云辟天子也天王諸侯者言諸侯受其吉凶者惟天子而已

案易緯此說與齊天保歷合所謂五卦初爻相次用事也其云六日宗廟未詳豈一卦六爻備有此六者耶卦气五位以公辟侯大夫卿周還用事此始侯者從月數也

魏正光歷卦曰四正爲方伯中孚爲三公復爲天子屯爲諸侯謙爲大夫睽爲九卿升還從三公周而復始京房上封事曰乃辛已蒙气履乘卦太陽侵色張晏曰晉卦解卦也太陽侵色謂大壯也

案大壯辟卦也幹九四用事故云太陽晉辟解雜卦也皆主二月

又曰辛酉以來少陰倍力而乘消息孟康曰房以消息卦爲辟辟君也消卦曰太陰【姤遁否觀剝坤】息卦曰太陽【復臨泰大壯夬幹】其餘卦曰少陰少陽爲臣下也並力雜卦气幹消息也

後漢書朱穆奏記梁冀曰今年九月天气鬱冒五位四候連失正气

案五位謂公辟侯大夫卿四候四正也

易漢學卷一

欽定四庫全書

易漢學卷二

長洲恵棟撰

孟長卿易下

推卦用事日

劉洪乾象歷推卦用事日曰因冬至大餘倍其小餘坎用事日也加小餘千七十五滿幹法【千一百七十八】從大餘中孚用事日也求坎卦各加大餘六小餘百三其四正各因其中日而倍其小餘

魏書律曆志正光歷推四正術曰因冬至大小餘卽坎卦用事日春分卽震卦用事日夏至卽離卦用事日秋分卽兌卦用事日求中孚卦加冬至小餘五千五百三十小分九微分一微分滿五從小分小分滿气法從小餘小餘滿蔀法從大餘命以紀算外卽中孚卦用事日其解加震咸加離賁加兌亦如中孚加坎求次卦加坎大餘六小餘五百二十九【新曆云一千四百七十三】小分十四微分四微分滿五從小分小分滿气法【新曆云滿小分法二十四】從小餘小餘滿蔀法【新曆蔀法一萬六千八百六十】從大餘命以紀算外卽復卦用事日大壯加震姤加離觀加兌如中孚加坎【當云如復加坎】

六十卦用事之月

十一月未濟蹇頤中孚復【未濟內卦主小雪小月中外卦主大雪十一月節】

易繋辭曰言行君子之所以動天地也仲翔曰巽四以風動天震初以雷動地【二變成易故云震初】中孚十一月雷動地中

案冬至之卦復也其實起於中孚七日而後復應故揚子云太準以爲中爲六十四卦之首易緯稽覧圖亦云甲子卦气起中孚也

孟喜易章句曰自冬至初中孚用事一月之防九六七八是爲三十而卦以地六候以天五五六相乘消息一變十有二變而嵗復初【一行六卦議】

後漢書魯恭上疏曰易十一月君子以議獄緩死注云易中孚象辭也稽覧圖中孚十一月卦也

王伯厚困學紀聞曰上繋七爻起於中孚鳴鶴在陰下繋十一爻起於咸憧憧往來卦气圖自復至咸八十八陽九十二陰自姤至中孚八十八陰九十二陽咸至姤凡六曰七分中孚至復亦六日七分陰陽自然之數也

馬季長易幹初九注曰初九建子之月陽气始動於黃泉故云潛龍【王伯厚曰歷元始於冬至卦气起於中孚豳詩於十月曰爲攺嵗周以十一月爲正蓋本此】

復彖曰復其見天地之心乎荀爽曰履者冬至之卦陽起初九爲天地心萬物所始吉凶之先故曰見天地之心

十二月屯謙暌升臨【屯內卦主冬至十一月中外卦主小寒十二月節】

易屯彖曰屯剛柔始交而難生崔憬注云十二月陽始浸長而交於陰故曰剛柔始交萬物萌芽生於地中有寒冰之難故難生【說文曰屯難也象艸本之初生屯然而難從中貫一一地也尾曲】屯彖曰云雷屯九家易雲雷雨者興養萬物今言屯者十二月雷伏藏地中未得動出𨿽有雲雨非時長育故言屯也

易緯稽覧圖曰屯十一月【內卦】神人從中山出趙地動北方三十日千里馬數至隋王劭釋云屯十一月神人從中山出者此外動而大亨作趙地動者中山爲趙地千里馬者屯卦震下坎上震於馬爲作足坎於馬爲美脊馬行先作弄四足也【北史】

易緯幹鑿度孔子曰升者十二月之卦也陽气升上陰气欲承萬物始進

唐一行七日度議曰國語曰農祥晨正日月底於天廟土乃脈發先時九日太史告稷曰自今至於初吉陽气俱蒸土膏其動弗震不渝脈其滿眚谷乃不殖周初先立春九日日至營室古歷距中九十一度是日晨初大火正中故曰農祥晨正日月底於天廟也於易象升气究而臨受之自冬至後七日幹精始復【七月中孚一卦】乃大寒地統之中陽洽於萬物根柢而與萌芽俱升木在地中之象【升坤上巽下】升气已達則當推而大之故受之以臨【臨者大也】於消息龍徳在田【九二幹臨同物】得地道之和澤而動於地中升陽憤盈土气震發故曰自今至初吉陽气初蒸土膏其動又先春三日而小過用事【小過內卦】陽好節正於內動作於外矯而過正然後返求中焉是以及於艮維【小過內卦艮】則山澤通气陽精辟戶甲拆之萌見而莩谷之際離故曰不震不渝脈其滿眚谷乃不殖【新唐書志】

易臨卦經曰至於八月有凶康成曰臨卦斗建丑而用事殷之正月也當文王之時紂爲無道故於是卦爲殷家著興衰之戒以見周攺殷正之數云臨自周二月用事訖其七月至八月而遁卦受之此終而復始王命然矣

易緯幹鑿度曰易曰知臨大君之宜吉臨者大也陽气在內中和之盛應於盛位浸大之化行於萬民故言宜正月小過蒙益漸泰【小過內卦主大寒十二月中外卦主立春正月節】

易緯幹鑿度曰中孚爲陽貞於十一月子小過爲陰貞於六月未法於乾坤康成曰中孚貞於十一月子小過正月之卦也宜貞於寅而貞於六月非其次故言象法乾坤

項安世周易玩辭曰小過寅之初气也斗方直艮而震气上出疑於過矣然去卯不逺亦未爲大過也

易緯幹鑿度曰乾陽也坤陰也並如而交錯行幹貞於十一月子左行陽時六坤貞於六月未右行陰時六以奉順成其嵗嵗終次從於屯蒙屯蒙主嵗屯爲陽貞於十二月丑其爻在行以間時而治六辰蒙爲陰貞於正月寅其爻右行亦問時而治六辰嵗終則從其次卦【次卦爲需訟】

此言主嵗卦也參同契曰屯以子申蒙用寅戌餘六十卦各自有日謂需訟以下也又曰朔旦屯直事至暮蒙當受晝夜各一卦用之依次序【晝夜各一卦六十卦止得一百八十日春夏據內體秋冬當外用一卦內外分之周一嵗之數也】當時本有各卦主嵗之圖而屯蒙不貞丑寅故康成云屯蒙之貞違經失義是也【乾坤以下兩卦主一嵗後人不知造爲反對眞郢書燕說】

幹寶蒙卦注曰蒙於消息爲正月卦也正月之時陽气上達故屯爲物之始生蒙爲物之穉也

易緯幹鑿度孔子曰益之六二或益之十朋之弗克違永貞吉王用亨於帝吉益者正月之卦也天气下施萬物皆益王用亨於帝者言祭天也三王之郊一用夏正天气三微而成一著三著而成一體方知此之時天地交萬物通故泰益之卦皆夏之正也此四時之正不易之道也康成注曰五日爲一微十五日爲一著故五日有一候十五日成一气也冬至陽始生積十五曰至小寒爲一著至大寒爲二著至立春爲三著凡四十五日而成一節故曰三著而成體也正月則泰卦用事故曰成體而郊也

蔡邕明堂月令論曰易正月之卦曰泰其經曰王用亨於帝吉孟春令曰乃擇元日祈谷於上帝顓頊歷衡【疑作術】曰天元正月己巳朔日立春日月俱起於泰建宮室制度月令孟春之月日在營室易蒙上九曰不利爲寇利用禦冦令曰兵戎不起不可從我始

案蔡氏此論證易與月令合也詩匏有苦葉云士如歸妻迨冰未泮箋云冰未散正月中以前也易漸卦云女歸吉漸正月卦正與詩合

二月需隨晉解大壯【需內卦主雨水正月中外卦主驚蟄二月節】

易緯幹鑿度孔子曰隨上六拘繋之乃從維之王用亨於西山隨者二月之卦隨徳施行藩決難解萬物隨陽而出故上六欲待九五拘繋之維持之明被陽化而陰欲隨之也康成云大壯九三爻主正月陰气猶在故羝羊觸藩而羸其角也至於九四主二月故藩決不勝羸也言二月之時陽气已壯施生萬物而陰气漸微不能爲難以障閉陽气故曰藩決難解也

大壯九三主正月未詳案齊天保歷以卦之貞悔分節气豈九三在貞爲正月中九四在悔爲二月節歟

易解象曰解險以動動而免乎險解仲翔云險坎動震解二月雷以動之雨以潤之物咸孚甲萬物生震出險上故免乎險也

漢書京房傳曰房以建昭三年二月朔拜上封事曰乃辛已蒙气復來卦太陽侵色張晏曰晉卦解卦也太陽侵色謂大壯也

案晉九卿也解三公也皆雜卦大壯辟也太陽侵色雜卦幹消息也

郎顗七事曰孔子曰雷之始發大壯始【春秋曰雷乘幹曰大壯大衍歷經春分辟大壯雷乃發聲郭璞注穆天子引歸藏易曰丰隆筮禦云得大壯卦遂爲云師也】君弱臣彊從解起【大壯辟爲君解三公爲臣】今月九日至十四日【一爻】太壯用事消息之卦也【消息卽辟卦】於此六日之中雷當發聲發聲則嵗和王道興也易曰雷出地奮豫【豫內卦主春分二月】先王以作樂崇徳殷薦之上帝雷者所以開發萌芽辟陰除害萬物須雷而解資雨而潤故經曰雷以動之雨以潤之王者崇寛大順春令則雷應節不則發動於冬當震反潛故易傳曰當雷不雷太陽弱也【太陽謂大壯】今蒙气不除則其效也【蒙气解見京易捲】

漢書五行志曰莊公七年四月辛卯夜恆星不見夜中星隕如雨易曰雷雨作解是嵗嵗在枵齊分野也雨以解過施復從上下象齊桓行霸復興周室也周四月夏二月也【解二月卦故以明之】

三月豫訟蠱革夬【豫內卦主春分二月中外卦主淸明三月節】

漢書五行志曰雷以二月出其卦曰豫言萬物隨雷出地皆逸豫也以八月入其卦曰歸妹言雷復歸入地則孕毓根核【與荄同歸妹內卦主秋分八月】保藏蟄蠱避盛陰之害出地則養長華實發揚隠伏宣盛陽之徳入能除害出能興利人君之象也

易緯幹鑿度曰陽消陰言夬夬爲言決也當三月之時陽盛息消夬陰之气萬物畢生靡不蒙化譬猶王者之崇至徳奉承天命伐決小人以安百姓故謂之決仲翔注夬卦曰夬陽決陰息卦也

朱震易叢說曰夬三月淸明气也故曰莧陸夬夬莧陸三月四月生也

四月旅師比小畜幹【旅內卦主谷雨三月中外卦主立夏四月節】

比象曰先王以建萬國親諸侯案比四月卦古者封諸侯以夏故有是象白虎通曰封諸侯以夏何陽气盛養故封諸侯盛養賢也

幹寶比卦注曰比世於七月而息來在己去陰居陽承幹之命義與師同

案七月辰在申四月辰在已故云去陰居陽幹爲辟故云承干命師亦世於七月而息在己

漢書五行志曰昭十七年六月甲戌朔日有食之左氏平子曰惟正月朔慝未作日有食之於是伐鼓用幣其餘則否太史曰在此月也當夏四月是謂孟夏說曰正月謂周六月夏四月正陽純乾之月也慝謂陰爻也冬至陽爻起初故曰復至建巳之月爲純乾亡陰爻而陰侵陽爲災重故伐鼓用幣責陰之禮月令孟春行夏令則雨水不時康成注云已之气乘之也四月於消息爲幹

後漢書張純奏曰禘祭以夏四月夏者陽气在上陰气在下故正尊卑之義也注云四月乾卦用事故言陽气在上也

攝生月令曰四月爲幹注云生气卯死气酉

五月大有家人井咸姤【大有內卦主小滿四月中內卦主芒種五月節】

易大有象曰火在天上曰大有荀爽曰謂夏火王在天萬物並生故曰大有

井九二井谷射鮒子夏傳謂蝦蟇朱震曰井五月之卦故有蝦蟇

案二體巽巽爲風風主虫子夏以爲蝦蟇得之

周易參同契曰姤始紀序履霜最先井底寒泉井九五曰井冽寒泉食仲翔曰泉自下出稱井周七月夏之五月陰气在下二已變坎十一月爲寒泉故冽寒泉矣易坤初六曰履霜堅冰至九家易云初六始姤姤爲五月盛夏而言堅冰五中陰气始生地中言始於微霜終至堅冰以明漸順至也

東觀漢記司徒魯恭上疏曰案易五月姤卦用事姤卦巽下乾上初六一陰生五月之封也經曰後以施命誥四方言君以夏至之日施命令止四方行者所以助微陰也

仲翔姤卦注曰姤五月南方

朱震易叢說曰姤五月夏至气也故曰以杞包生於四月中气故也

六月鼎丰渙履遁【鼎內卦主夏至五月中外卦主小暑六月節】

京房易傳曰雷火火震動曰丰宜日中夏至積陰生丰當正應吉凶見矣【日中也】又云上木下火气稟純陽陰生於內

易臨卦曰至於八月有凶仲翔注云臨與遁旁通臨消於遁六月卦也於周爲八月康成注云臨自周二月用事訖其七月至八月而遁卦受之

京房上封事曰臣前以六月中言遁卦不效法曰道人始去寒湧水爲災至其七月湧水出

七月恆節同人損否【恆內封主大暑六月中外卦主立秋七月節】

損彖曰二簋應有時仲翔注云時謂春秋也損二之五【二之五成益】震二月【互震體】益正月春也損七月兌八月秋也【震兌初九主二分】謂春秋祭祀以時思之

京房易曰節建起甲申至己丑陸績注云爲本身節气【案七月在申節七月卦故云木身節气】又云金上見水本位相資【金節本位也】二气交爭失節則嗟

八月巽萃大畜賁觀【巽內卦主處暑七月中外卦主白露八月節】

巽初六曰進退利武人之貞案四體兌兌爲金金主秋立秋賞武人巽又於消息爲七月八月故曰利武人之貞

虞仲翔巽卦注曰巽八月西方

漢書五行志曰定公元年十月隕霜殺菽劉向以爲周十月今八月也於【一作消】卦爲觀陰气未至君位而殺【剝則至君位矣】誅罰不由君出在臣下之象也

九月歸妹無妄明夷困剝【歸妹內卦主秋分八月中外卦主寒露九月節】

歸妹象曰澤上有雷歸妹幹寶曰雷薄於澤八月九月歸藏之時也

易緯幹鑿度曰孔子曰泰正月之卦也陽气始通陰道執順故因此以見湯之嫁妹能順天地之宜立教戒之義也【湯嫁妹之詞見京房易】至於歸妹八月卦也【指內封】陽气歸下陰气方盛故復以見湯之歸妹

郎顗傳顗上七事曰漢興以來今在戌仲十年於易雌雄祕歷今直困乏凡九二困者眾小人欲共困害君子也經曰困而不失其所其惟君子乎

案困九月卦九月建戌順帝時在戌仲當是困卦主嵗故以爲值困乏也

朱子發周易叢說曰困九月霜降气也故曰株木曰蒺藜蒺藜者秋成也

幹鑿度曰陰消陽言剝當九月之時陽气衰消而陰終不能盡陽小人不能決君子也謂之剝言不安而已漢書五行志曰僖公三十三年十二月隕霜不殺艸劉向以爲今十月周十二月於易五爲天位爲君位九月陰气至五通於天位其卦爲剝剝落萬物始大殺矣明陰從陽命臣受君令而後殺也十二月隕霜不殺艸此君誅不行舒緩之應也

十月艮旣濟噬嗑大過坤【艮內卦主霜降九月中外卦主立冬十月節】

易緯幹鑿度孔子曰旣濟九三髙宗伐鬼方三年克之髙宗者武丁也湯之後有徳之君也九月之時陽失正位【旣濟爲九月未詳】盛徳旣衰而九三得正下陰能終其道濟成萬物猶殷道中衰至於髙宗扶救衰微三年而惡消滅

應劭風俗通曰易噬嗑爲獄十月之卦獄從犬言聲二犬亦存以守也廷者陽也陽上生長獄者陰也陰生刑殺故獄皆在廷比順其位【禦覧六百四十三卷】

朱子發周易叢說曰大過十月小雪气也故曰枯陽生梯枯楊生華

坤文言曰夫黃者天地之雜也荀爽云消息之卦坤位在亥下有伏幹陰陽相和故曰天地之雜也

唐一行開元大衍歷經

大衍步發斂術

天中之防五餘二百二十三秒三十一秒法七十二地中之防六餘一百六十五秒八十六秒法一百二十貞悔之防三餘一百三十二秒一百三秒法如前辰法七百六十刻法三百四

推七十二候各因中節大小餘命之卽初候日也以天中之防及余秒加之數除如法卽次候日又加得末候日凡發斂皆以恆气

推六十卦各因中气大小餘命之公卦用事日也以地中之防及余秒累加之數除如法各次卦用事日若以貞卦之防加諸候卦得十有二節之初外卦用事日

推五行用事各因四立大小餘命之卽春木夏火秋金冬水首用事日也以貞悔之防及余秒減四季中气大小餘卽其月土始用事日

恆气【月中節四正卦】

初候

次候

末候

始卦

中卦

終卦

冬至【十一月中坎初六】蚯蚓結

麋角解

水泉動

公中孚

辟復

侯屯【內卦】

小寒【十二月節坎九二】鴈北鄕

鵲始巢

野雞始雊

侯屯【外卦】

大夫謙

卿睽

大寒【十二月中坎六三】雞始乳

鷙鳥厲疾水澤腹堅

公升

辟臨

侯小過【內卦】

立春【正月節坎六四】

東風解凍蟄虫始振魚上冰

侯小過【外卦】大夫蒙

卿益

雨水【正月中坎九五】

獺祭魚

候鴈北

艸木萌動

公漸

辟泰

侯需【內卦】

驚蟄【二月節坎上六】

桃始華

倉庚鳴

鷹化爲鳩

侯需【外卦】

大夫隨

卿晉

春分【二月中震初九】鳥至

雷乃發聲始電

公解

辟大壯

侯豫【內卦】

淸明【三月節震六二】桐始華

鼠化爲鴽虹始見

侯豫【外卦】

大夫訟

卿蠱

谷雨【三月中震六三】萍始生

鳴鳩拂羽戴勝降桑

公革

辟夬

侯旅【內卦】

立夏【四月節震九四】螻蟈鳴

蚯蚓出

王生

侯旅【外卦】

大夫師

卿比

小滿【四月中震六五】苦菜秀

靡艸死

麥秋至

公小畜

辟幹

侯大有【內卦】

芒種【五月節震上六】螳螂生

鵙始鳴

反舌無聲

侯大有【外卦】大夫家人卿井

夏至【五月中離初九】鹿角解

蜩始鳴

半夏生

公咸

辟姤

侯鼎【內卦】

小暑【六月節離六二】溫風至

蟋蟀居壁鷹乃學習

侯鼎【外卦】

大夫丰

卿渙

大暑【六月中離九三】腐艸爲螢土潤溽暑大雨時行

公履

辟遁

侯恆【內卦】

立秋【七月節離九四】涼風至

白露降

寒蟬鳴

侯恆【外卦】

大夫節

卿同人

處暑【七月中離六五】鷹祭鳥

天地始肅禾乃登

公損

辟否

侯巽【內卦】

白露【八月節離上九】鴻鴈來

鳥歸

羣鳥養羞

侯巽【外卦】

大夫萃

卿大畜

秋分【八月中兌初九】雷乃收聲蟄虫壞戶水始涸

公賁

辟觀

侯歸妹【內卦】

寒露【九月節兌九二】鴻鴈來賔雀入大水爲蛤菊有黃花

侯歸妹【外卦】大夫無妄卿明夷

霜降【九月中兌六三】豺乃祭獸艸木黃落蟄虫咸俯

公困

辟剝

侯艮【內卦】

立冬【十月節兌九四】水始冰

地始凍

雉入大水爲蜄

侯艮【外卦】

大夫旣濟卿噬嗑

小雪【十月中兌九五】

虹藏不見【天气上騰地气下降】閉塞成冬

公大過

辟坤

侯未濟【內卦】

大雪【十一月節兌上六】鶡鴠不鳴虎始交

荔挺出

侯未濟【外封】大夫蹇

卿頤

七十二候【三微】

易緯幹鑿度曰天气三微而成一著三著而成一體康成注云五日爲一微十五日爲一著故五日有一候十五日成一气也

又曰八卦之生物也畫六爻之移气周而從卦康成注云八卦生物謂其嵗之八節每一卦生三气則各得十五日今言畫六爻是則中分之言太史司刻漏者每气兩箭【四十八箭】猶是生焉【猶由通】

孔氏月令正義曰凡二十四气气有十五日有餘每气中半分之爲四十八气气有七日半有餘故鄭注周禮云有四十八箭是一气易一箭也凡二十四气每三分之七十二气之間五日有餘故一年有七十二候也故通卦驗冬至之前五日商旅不行兵甲伏匿人主與羣臣左右從樂五日以五日爲一候也

唐一行五卦候議曰七十二候原於周公時訓月令𨿽頗有增益然先後之次則同

朱子發卦气圖說曰二十四气七十二候見於周公之時訓呂不韋取以爲月令焉其上則見於夏小正夏小正者夏后氏之書孔子得之於杞者夏建寅故其書始於正月周建子而授民時巡守祭享皆用夏正【說本周書】故其書始於立春夏小正具十二月而無中气𨿽有候應而無日數至於時訓乃五日爲候三候爲气六十日爲節二書詳略𨿽異其大要則同豈時訓因小正而加詳歟在氏傳曰先王之正時也履端於始舉正於中歸余於終中謂中气也漢詔曰昔者黃帝合而不死名察發斂定淸濁起五部建气物分數气謂二十四气則中气其來尙矣仲尼贊易時已有時訓七月一篇則有取於時訓可知易通卦驗易家傳先師之言所記气候比之時訓晚者二十有四早者三當以時訓爲定故子云太二十四气關子論七十二候皆以時訓

漢儒傳六日七分學

後漢方術傳曰其流又有風角遁甲【遁古文巡太所謂巡乘六甲與鬥相達也】七政【日月五星之政】元气【開辟陰陽之書漢書以太極爲元气】六日七分逢占【逢人所問而占之】日者筳篿【折竹卜】須臾【陰陽吉凶立成之法】孤虛之術

郎顗父宗字仲綏學京氏易善風角星算六日七分崔瑗傳瑗明天官歷數京房易傳六日七分

何休傳休注孝經論語風角七分皆經緯典謨不與守文同說

漢綏民校尉熊君碑曰治歐羊【與陽同】尙書六日七分晉書臺產少專京氏易善圖防祕緯天文洛書風角星算六日七分之學

隋書經籍志梁有周易飛候六日七分八卷亡

易漢學卷二﹤經部﹐易類﹐易漢學﹥

欽定四庫全書

易漢學卷三

長洲恵棟撰

虞仲翔易

右圖坎離日月也戊己中土也晦夕朔旦坎象流戊日中則離離象就已三十日防於壬三日出於庚【孔子三朝記曰日歸於西起明於東月歸於東起明於西故月三日成震時在庚西仲翔曰戊已土位象見於中故坎離在中央】八日見於丁十五日盈於甲十六日退於辛二十三日消於丙二十九日窮於乙滅於癸乾息坤成震三日之象兌八日之象【震本屬東方兌本屬西方然月之生明必於庚上必於丁故震在西兌在南諸卦可以類推】十五日而乾體成坤消乾成巽十六日也艮二十三日也二十九日而幹體就出庚見丁者指月之盈虛而言非八卦之定體也【幹盈於甲行至辛而始退震爲始生巽爲始退而皆在西兌上艮下而皆在南幹滿於甲坤窮於乙而皆在東此以日所行之道言之而納坤由是生焉】甲乾乙坤相得合木故甲乙在東丙艮丁兌相得合火故丙丁在南戊坎已離相得合土故戊己居中庚震辛巽相得合金故庚辛在西天壬地癸相得合水故壬癸在北【丙丁在南方所謂二八應一斤也甲乙在東方壬癸在北方所謂乾坤括始終也禦覧引京房易說曰月初光見西方以後生光見東方皆日所照法言曰月未望則載魄於東旣望則終魄於東其遡於日乎】此天地自然之理宋人作是圖者依邵氏僞造伏羲先天圖之位錯亂不可明今正之而附漢儒諸說於左方

坤彖曰西南得朋乃與類行【謂陽得其類月朔至望從震至乾與時偕行故乃與類行】東北喪朋乃終有慶【陽喪滅坤坤終復生謂月三日震象出庚故乃終有慶】仲翔曰此指說易道陰陽消息之大要也謂陽月三日變而成震出庚至月八日成兌見丁庚西丁南故西南得朋謂二陽爲朋二十九日消乙入坤滅藏於癸乙東癸北故東北喪朋謂之以坤滅乾坤爲喪也

小畜上九曰月幾望易說曰月十五盈幹甲十六見巽辛內乾外巽故月幾望中孚六四月幾望晁氏【說之】曰孟荀一行幾作旣孟喜云十六日也【案此則孟長卿亦用納甲】說之案古文讀近爲旣詩往近王舅是也此字當作旣棟案六四體巽故云旣望晁說是

蹇彖曰蹇利西南往得中也不利東北其道窮也仲翔曰坤西南卦坎爲月月生西南故利西南往得中謂西南得朋也艮東北之卦月消於艮喪乙滅癸故不利東北其道窮也則東北喪朋矣【說卦云艮東北之卦也萬物之所成終而所成始也仲翔曰萬物成始幹甲成終藏癸艮東北是甲癸之間故萬物之所成終而成始者也案仲翔之意艮本東北之卦而消於丙當在南方幹十五日也坤三十日也艮在中距乾坤皆八日甲東癸北故云艮東北甲癸之間】蹇彖又云蹇之時用大矣哉仲翔曰謂坎月生西南【庚丁】而終東北【甲癸】震象出庚兌象見丁乾象盈甲巽象退辛艮象消丙坤象窮乙喪滅於癸終則復始以生萬物故用大矣

歸妹彖曰歸妹人之終始也仲翔曰人始生幹而終於坤故人之終始雜卦曰歸妹女之終謂陰終坤癸則乾始震庚也

繋辭上曰在天成像仲翔曰謂日月在天成八卦震象出庚兌象見丁乾象盈甲巽象伏辛艮象消丙坤象喪乙坎象流戊離象就已故在天成像也【三畫謂之象六畫謂之爻日月在天成八卦止以三才言之仲翔曰八卦乃四象所生非庖犧之所造也觀此可悟】又云縣象著明莫大乎日月仲翔曰謂日月縣天成八卦象三日暮震象出庚八日兌象見丁十五日乾象盈甲十六日旦巽象退辛二十三日艮象消丙三十日坤象滅乙晦夕朔旦坎象流戊日中則離離象就已戊已土位象見於中【宋人作納甲圖以坎離列東西者誤甚】日月相推而明生焉又曰四象生八卦仲翔曰幹二五之坤則生震坎艮坤二五之乾則生巽離兌故四象生八卦乾坤生春【甲乙】艮兌生夏【丙丁】震巽生秋【庚辛】坎離生冬者也【戊已】

參同契曰子午數合三【坎子離午】戊已號稱五三五旣和諧八石正綱紀又雲水以土爲鬼土鎭水不起朱雀爲火精執平調勝負水盛火須滅俱死歸厚土三性【古文姓皆作性漢碑皆然】旣合防本性共宗祖仲翔注說卦雲水火相通坎戊離巳月三十一防予云是坎離生冬之義易象鑿度曰離爲日坎爲月日月之道陰陽之經所以始終萬物故以坎離爲終康成云易以日月終天地之道

繋辭下曰八卦成列象在其中矣仲翔云象謂三才成八卦之象乾坤列東【甲乙】艮兌列南【丙丁】震巽列西【庚辛】坎離在中【戊己】故八卦成列則象在其中

說卦曰水火不相射仲翔曰謂坎離射厭也水火相通坎戊離巳月三十日一防於壬故不相射也【仲翔又注歸妹曰乾主壬坤主癸日月防北】又云萬物出乎震震東方也仲翔曰出生也震初不見東【震初出庚在西】故不稱東方卦也齊乎巽巽東南也注云巽陽隠初爻不見東南【巽在西】亦不稱東南卦與震同義離也者明也萬物皆相見南方之卦也注云離象三爻皆正日中正南方之卦也【口中則離】兌正秋也注云兌三失位不正故言正秋兌象不見西【兌在南】故不曰西方之卦戰乎幹幹西北之卦也注云乾剛正五月十五日辰象西北【暮在東】故西北之卦坎者水也正北方之卦也注云坎二失位不正故言正北方之卦與兌正秋同義坎月夜中故正北方艮東北之卦也萬物之所成終而所成始也故曰成言乎艮注云萬物成始幹甲成終坤癸艮東北甲癸之間【說見前】故萬物之所成終而成始者也

魏伯陽參同契曰天符有進退詘伸以應時故易統天心復卦建始萌長子繼父體因母立兆基【沈括曰幹初爻交坤生震故震初爻納子午幹初子午故也】消息應鐘律【解後圖】升降據斗樞【漢書律曆注云玉衡杓建天之象也如淳曰杓音猋斗端星也孟康曰鬥在天中周制四方猶宮聲處中爲四聲綱也太曰巡乘六甲與鬥相逢】三日出爲爽【爽明也】震庚受西方【朱子曰三日第一節

之中月生則之時也蓋始受一陽之光昏見於西方庚也】八日兌受丁上平如繩【朱子曰八月第二節

之中月上之時受三陽之光昏見乎南方丁地】十五幹體就盛滿甲東方【朱子曰十五日第三節

之中月旣望之時全受日光昏見於東方甲地是爲幹體】蟾蜍與兔魄日月气雙明蟾蜍視見節兔魄吐生光七八道巳訖【七八十五】屈折低下降十六轉受統巽辛見平明【朱子曰十六日第四節

之始始受下一陰爲巽而成魄以平旦而沒於西方辛也】艮值於丙南下二十三【朱子曰二十三日第五節

之中復生中之陰爲艮而下以平旦而沒於南方丙地】坤乙三十日東北喪其明節盡相禪與繼體復生龍【朱子曰三十日第六節

之終合變三陽而光盡體伏於西北一月六節旣盡而禪於後月復生震卦云】壬癸配甲乙乾坤括始終【沈括曰幹納甲壬坤納乙癸者上下包之也】七八數十五九六亦相應四者合三十【七八九十皆合於十五所謂四象生八卦也】陽气索滅藏【滅藏於癸】又云火記不虛作演易以明之偃月法鼎鑪白虎爲熬樞【郭洞林云兌爲白虎】永日爲流珠靑龍與之俱【禦覧引古注云日爲陽陽精爲流珠靑龍東方少陽也】舉東以合西【日東月西】魂魄自相拘【日魂月魄】上兌數八下艮亦八兩合其精乾坤體乃成【兌息成乾艮消成坤】二八應一斤易道正不傾又云晦朔之間合符行中【坎戊離已】始於東北箕斗之鄕【甲癸之間上爲箕斗】旋而右轉嘔輪吐萌潛潭見象【春秋緯書潛潭巴義與此同】昴畢之上震出爲徴【昴畢在庚】陽气造端初九潛龍【注見上下同】陽以三立【春秋緯元命包曰陽立於三故三日出爲震】陰以八通【陰立於八】三日震動八日兌行九二見龍【兌爲見】和平有明三五徳就【十五日】幹體乃成九三夕惕虧折神符盛衰漸革終還其初巽繼其統固濟保持九四或躍進退道危【巽爲進退】艮主進止不得逾時二十三日典守期九五飛龍天位加喜六五坤成結括終始韞養眾子世爲類母上九亢龍戰徳於野用九翩翩爲道規矩陽數已訖訖則復起推情合性轉而相與循環璇璣升降上下周流六爻難可察覩故無常位爲易宗祖又云坎戊月精離巳日光日月爲易【繋辭下云易者象也仲翔云易謂日月懸象著明莫大日月也】剛柔相當土旺四季羅絡始終靑赤黒白各居一方【甲乙靑丙丁赤壬癸黑庚辛白】皆稟中宮戊己之功【戊己黃】

龍虎上經曰丹砂流汞父【永說文作澒云丹沙所化爲水銀也】戊己黃金母鐘律還二六【十二律】斗樞建三元赤童戲朱雀【郭洞林云離爲朱雀】變化爲靑龍坤初變成震三日月出庚東西分卯酉龍虎自相尋【震龍兌虎卯東酉西】坤再變成兌八日月出丁上金半斤坤三變成幹十五三陽備圓照東方甲金水溫太陽赤髓流爲汞奼女弄明璫月盈自合虧十六運將滅幹初缺成巽平明月出辛幹再損成艮二十三下下水半斤月出於丙南幹三變成坤坤乙三十日東北喪其明月沒於乙地坤乙月旣晦土【缺】金將化繼坤生震龍乾坤括始終如上三十日坤生震兌乾乾生巽艮坤八卦列布矅推移不失中

案龍虎經似宋初人僞撰如圓照東方甲坤生震兌乾皆不知漢易者也

漢書李尋曰月者眾陰之長消息見伏百里爲品千里立表萬甲連紀妃後大臣諸侯之象也朔晦正終始【壬癸配甲乙】爲繩墨【兌艮】望成君徳【幹爲君】春夏南秋冬北京房乾卦曰甲壬配外丙二象陸績曰乾爲天地之首分甲壬入乾位

案幹納甲壬故內三爻甲子寅辰外三爻壬午申戌

京房履卦曰六丙屬八卦九五得位爲世身九三大夫合應象陸績曰艮六丙也

案艮五世履故云六丙

京氏易傳曰分天地乾坤之象益之以甲乙壬癸【陸績曰乾坤一卦爲天地陰陽之本故分甲乙壬癸陰陽之始終】震巽之象配庚辛【庚陽八震辛陰八巽】坎離之象配戊己【戊陽八坎己陰八離】艮兌之象配丙丁【丙陽八艮丁陰八兌】八卦分陰陽六位配五行光明四通效【一作變】易立節

又曰鼎木能巽火故鼎之象中虛見納受辛於內也案巽納辛謂離中虛而受巽辛故有鼎象古文尙書堯典曰女【汝】耐【能】�【庸】�【命】顨【巽】【朕】立【位】說文曰顨巽也從丌從�此易顨卦爲長女爲風者馬融注尙書曰顨遜也顨古文巽巽納辛許叔重謂受辛者宜解之故辤字以受從辛亦巽讓之義也

唐律疏義曰按禮日見於甲月見於庚

案仲翔注易訟上九曰幹爲甲日出甲上故稱朝說文曰早以日爲甲上【古文早作曰甲】十五幹盈甲日月相望月上屬爲天使故曰見於甲地三日月出庚震屬庚故日見於庚地夫婦之義取諸此

五位相得而各有合

系辭曰天數五地數五五位相得而各有合仲翔曰五位謂五行之位甲乾乙坤相得合木謂天地定位也丙艮丁兌相得合火山澤通气也戊坎己離相得合土水火相逮也【水火相逮合土參同契所謂二物一家都歸戊己也】庚震辛巽相得合金雷風相薄也天壬地癸相得合水【荀爽言建亥月乾坤合居】言陰陽相薄而戰於幹故五位相得而各有合

三二

五四

一

【五位相得而各有合】

右圖見宋本參同契當是仲翔所作與前說合月令所謂孟春之月其日甲乙孟夏之月其日丙丁是也月令又云孟春其數八孟夏其數七蓋以土數乘木火金水而成卽劉歆大衍之數也【皇侃禮記義疏以爲金木水火得土而成以水數一得土數五故六也火數二得土數五而成數七水數三得土數五爲成數八又金數四得土數五爲成數九參同契謂土旺四季羅絡始終靑赤黑白各居一方皆稟中宮戊己之功皆是物也】朱子發作易圖及叢說據仲翔甲乾乙坤相得合木之注以爲甲一乙二丙三丁四戊五己六庚七辛八壬九癸十干納甲壬配一九坤合乙癸配二十殊不知納甲之法甲與乙合生成之數一與六合兩說判然朱氏合而一之漢學由是日晦矣

周流六虛

繋辭曰變動不居周流六虛仲翔曰六虛六位也【乾坤十二辰分六位陸績說也乾三畫坤三畫分六位仲判說也】日月周流終則復始故周流六虛謂甲子之旬辰爲虛坎戊爲月離己爲日八在中宮其處空虛故稱六虛五甲如次者也棟案甲子之旬辰爲虛者六甲孤虛法也裴駰曰甲子旬中無戌亥戌亥爲孤辰巳爲虛甲戌旬中無申酉申酉爲孤寅卯爲虛甲申旬中無午未午未爲孤子丑爲虛甲午旬中無辰巳辰巳爲孤戌亥爲虛甲辰旬中無寅夘寅卯爲孤申酉爲虛甲寅旬中無子丑子丑爲孤午未爲虛太史公曰日辰不全故有孤虛【張存中曰書通證云陰陽家金匱曰六甲有孤上坐者勝虛上坐者負伍子胥曰凢逺行諸事不得往】甲乙爲日合而爲五行子丑爲辰分而爲六位【淮南子謂之六府】故京房易曰降五行頒六位漢書律曆志曰天數五地數六六爲律五爲聲周流於六虛虛者爻律【乾坤十二爻黃鐘十二律陰陽各六】其說皆與仲翔合天有五行十二辰【參同契曰日受五行精月受六律紀五六三十度度竟復更始】易有四正十二消息樂有五聲十二律【參同契曰消息應鐘律】其義一也仲翔又謂坎月離曰入在中宮其處空虛者此謂坎離爲乾坤二用也乾位六坤位六主一嵗之消息坎戌離已居中宮旺四季出乾入坤流行於六位消息之中而消息獨無二卦象故云其處空虛也參同契曰天地設位而易行乎其中矣天地有乾坤之象也設位者列陰陽配合之位也【乾坤各六】易謂坎離【日月】坎離者乾坤二用二用無爻位【十二消息不見坎離象朱子語類解參同契二用卽乾坤用九用六殊誤】周流行六虛往來旣不定上下亦無常幽潛淪匿變化於中包囊萬物爲道紀綱以無制有器用者空故推消息坎離沒亡【坎離在四正】是則坎離者於五行爲土於五聲爲宮律曆志雲天之中數五五爲聲聲上宮五聲莫大焉地之中數六六爲律律者著宮聲也宮以九唱六變動不居周流六虛始於子終於亥而乾坤六位畢矣【十一月黃鐘幹初九至十月應鐘坤六三而一嵗終矣】

幹爲積善

坤文言曰積善之家必有餘慶積不善之家必有餘殃仲翔曰謂初幹爲積善以坤壯陽滅出復震爲餘慶【乾成於震謂月三日】坤積不善以干通坤極姤生巽爲餘殃【坤生於巽謂十六日】仲翔又注履上九曰幹爲積善故考祥漢議郎元賔碑曰幹幹積善蓋古人以陰爲惡陽爲善【朱穆奏記曰善道屬陽惡道屬陰】尙書大傳考績訓曰積不善至於幽六極以類降故黜之積善至於明五福以類升故陟之幹爲善又爲福故仲翔注謙卦云坤爲鬼害幹爲神福幹幹積善謂九三也五福攸好徳其積善之謂乎

虞氏逸象

荀九家逸象五十有一載見陸氏釋文朱子采入本義虞仲翔傳其家五世孟氏之學八卦取象十倍於九家如幹爲王【幹爲君故爲王九家震爲王乾初九也】爲神【陽爲神】爲人【指九三案康成注幹鑿度曰人像幹徳而生又云太一帝行乾宮感降而生人】爲聖人【九五】爲賢人爲君子【皆謂九三三於五爻爲人道】爲善人【幹爲善爲人故爲善人乾爻善之義也】爲武人【幹陽剛武春秋外禮曰天事武】爲物【幹純粹精故主爲物】爲敬【九三夕惕若厲厲說文引作夤夤敬也左傳成季之生也筮之遇大有之幹曰同復於父敬如君所是幹爲敬也】爲威爲嚴【君徳威嚴】爲道【乾道變化】爲徳【幹有四徳】爲信【坎之孚也】爲善【善道屬陽】爲良【幹善故良】爲愛【長人爲愛】爲忿【乾剛武爲忿】爲生爲慶【陽稱慶】爲祥【善也】爲嘉【四徳亨者嘉之會】爲福爲祿爲積善爲介福【介大】爲先【坤先迷後得主故幹爲先】爲始【幹知大始】爲知【幹以易知】爲大【易稱大九家易曰六爻純陽故曰大義具秦否二卦】爲盈【十五幹盈甲】爲肥【幹盈故肥】爲好【賈逵曰好生於陽】爲施【陽主施】爲利【利四徳之一】爲淸【乾爲天天得一以淸】爲治【乾元用九天下治】爲髙爲宗爲甲【幹納甲素問曰天气始於甲】爲老【四月幹已老】爲舊爲久【不息則久】爲畏【與威通】爲大明【木卦】爲晝爲逺爲郊【位西北之郊】爲野爲門【幹珅易之門】爲大謀【坎心爲謀幹稱大故爲大謀】爲大門爲車【漢儒皆以幹爲車王莽傳有乾文車坤六馬】爲大車爲百【幹三爻三十六故百略其奇八與大衍之五十同義左傳陳敬仲生周史筮之遇幹之否曰庭實旅百奉之以玉帛天地之美具焉蓋艮爲庭爲實坤爲旅爲帛幹爲百爲玉也】爲嵗爲朱【幹爲大赤故朱】爲頂【與首同義】爲圭【爲玉故爲圭】爲蓍【蓍數百與乾同】坤爲妣【坤爲喪爲母母喪故稱妣】爲民【一君二民】爲刑人【坤爲刑】爲小人【陰稱小】爲鬼【幹爲神故爲鬼黃帝占以坤爲鬼門】爲屍【爲喪故爲屍】爲形【在地成形】爲自爲我爲身爲拇【足大指】爲至【至哉坤元】爲安【坤道主靜故安左傳畢萬筮仕遇屯之比辛廖占之曰安而能殺杜預以爲坤安震殺也月令晏陰康成以爲陰稱安也】爲康【猶安也】爲富【吝嗇故富】爲財爲積爲重爲厚【厚徳載物】爲基爲致【與至同】爲用爲寡爲徐爲營【坤爲田古文旬營通詩江漢來旬來宣箋云旬當爲營此其證也】爲下爲裕【坤弱故裕】爲虛【幹息爲盈坤消爲虛】爲書【地事文故爲書坤爲文也】爲永【坤用六利永貞】爲邇爲思爲黙爲惡【好惡之惡賈逵曰惡生於陰】爲禮爲義【周書曰地道曰義幹鑿度曰地靜而理曰義】爲事【六三或從王事京房元陰爲事】爲類爲閉爲宻爲恥爲欲【坤陰吝嗇爲欲】爲過爲醜【坤爲夜夜以醜之詩中冓之言言之醜也薛君注中冓中夜也】爲惡【惡道屬陰】爲怨爲害爲終【代終】爲喪【坤喪於乙】爲殺爲亂爲喪期爲積惡爲防爲晦【月晦於坤】爲夜爲暑【冬至沒初九幹也稽覧圖曰冬至之後三十日極寒故幹爲寒夏至始初六坤也稽覧圖曰夏至之後三十日極暑故坤爲暑】爲乙【坤納乙】爲年爲十年【坤數十】爲盍【與闔同】爲戶爲闔戶【繋辭】爲庶政爲大業【繋辭】爲土爲田爲國爲邑爲邦爲大邦爲鬼方【爲鬼爲方故爲鬼方】爲器爲缶【坤土】爲輻【爲大輿故爲輻】爲虎【京房易坤爲虎刑】爲黃牛震爲帝【帝出乎震】爲主【主器】爲諸侯【漢司徒丁恭曰古者帝王封諸侯不過百里故利以建侯取法於雷逸禮王度記曰諸侯卦不過百里象雷震百里】爲人爲行人【爲行爲人故爲行人】爲上爲兄爲夫爲元夫爲行【足能行】爲徵【猶行也】爲出【三日出震】爲逐【震爲騖走故稱逐】爲作【東作之義】爲興爲奔爲奔走爲警衛爲百【論語防曰雷震百里聲相附宋均注雷動百里故因以制國也酈炎對事曰或曰雷震驚百里何以知之炎曰以其數知之夫陽動爲九其數三十六陰靜爲八其數三十二一陽動二陰故曰百里】爲言爲講爲議爲問爲語爲告【震善鳴故有諸象】爲響爲音【震爲鼓故爲音】爲應爲交爲懲爲反爲後【初位在下故言後】爲後世爲從爲守爲左【震爲卯卯爲左】爲生【月三日生明】爲緩爲寛仁【震爲春春主仁樂緯稽耀嘉曰仁者有惻隠之心本生於木注云仁生於木故惻隠出於自然也】爲樂【春秋繁露曰春蠢也蠢蠢然喜樂之貎】爲笑【木卦】爲大笑爲陵【震爲九陵故爲陵】爲祭【主祭】爲鬯【長子主祭器】爲艸莽爲百谷【爲百爲稼故爲百谷】爲麋鹿【麋鹿善驚震驚之象】爲筐【服防曰震爲竹竹爲筐】爲趾【足也】坎爲云【上坎爲云下坎成雨】爲云爲大川爲志【心志一也】爲謀爲惕【加憂爲惕】爲疑爲卹爲逖【卹逖皆憂也】爲悔【坎心爲悔】爲涕洟爲疾爲失爲破爲罪爲悖爲欲爲淫【坎水爲淫】爲獄爲暴【坎盜爲暴】爲毒爲虛爲瀆【煩瀆之瀆】爲孚爲平【水性平】爲則【法則】爲經【六經之經】爲法【見在】爲叢【坎爲叢棘】爲聚爲習【本卦】爲美【坎爲美故脊美】爲役爲納爲臀爲腰爲膏爲陰夜【坎月夜】爲嵗爲三嵗爲酒爲鬼爲校爲弧爲弓彈艮爲弟爲小子爲賢人【九三】爲童爲童僕爲官爲友爲道【爲徑路故爲道】爲時爲小狐爲猿爲碩爲碩果【剝卦】爲愼爲順【古文愼順通】爲待爲執【齊手故爲執】爲多【艮多節故爲多】爲厚爲節【節止】爲求【見蒙卦】爲篤實【見大畜象】爲穴居爲城宮官【門閭宮象】爲庭【杜預注在易曰艮爲門庭】爲廬爲牖爲居爲捨【與居同義】爲家廟社稷爲星【艮主斗斗建十二辰艮爲人鬥合於人統朱子發引仲翔注曰離艮爲屋離爲日非星也朱誤讀虞注耳】爲斗【艮上位斗九家易曰艮數三七九大十三三主斗】爲沬【小星】爲肱爲背【艮爲多節故稱背艮卦云艮其背】爲尾爲皮【艮爲膚故爲皮】巽爲命【本卦】爲誥【見姤卦】爲號爲隨爲利【近利市】爲同爲交爲白茅爲艸莽爲艸木【剛爻爲木柔爻爲艸】爲薪爲帛爲牀【巽木爲牀】爲桑爲蛇【位在已】爲魚【郭璞曰魚者震之廢气也朱子發曰巽王則震廢故仲翔以巽爲魚也】離爲黃【六二】爲見【相見乎離】爲飛【鳥體飛】爲明【向明而治】爲光爲甲【日出甲上】爲孕【爲大腹故爲孕】爲戎【戈兵戎器】爲刀爲斧爲資斧爲矢爲黃矢【馬王亦云離爲矢見釋文離爲黃故又爲黃矢】爲罔【罔罟取諸離】爲鶴爲烏【見大傳】爲飛鳥爲甕爲瓶【皆中虛之象】兌爲友爲朋爲刑人爲小爲折爲宻爲刑爲見【見雜卦仲翔曰兌陽息元故見】爲右【兌在酉酉右也又手也兌爲口口助手故爲右仲翔云口助稱右說文曰右手口相助也】爲少知以上取象共三百二十七【幹六十一坤七十七震五十坎四十五艮三十九巽十六離十九兌九】𨿽大略本於經然其授受必有所自非若後世向壁虛造漫無根據者也

孔文舉書

孔融答虞仲翔書曰示所著易觀象云物應察寒溫原本禍福與神合契可謂探索窮通者也自商瞿以來舛錯多矣去聖彌逺眾說騁辭曩聞延陵之禮樂今觀虞君之治易知東南之美非但防稽之竹箭焉【禦覧六百九】

易漢學卷三

欽定四庫全書

易漢學卷四

長洲恵棟撰

京君明易上【附】幹令升

八卦六位圖【出火珠林】

幹【屬金】

【壬戌土】【壬申金】【壬午火】【甲辰土】【甲寅木】【甲子水】

李淳風曰幹主甲子壬午甲爲陽日之始壬爲陽日之終子爲陽辰之始午爲陽辰之終初爻在子四爻在午幹主陽內子爲始外午爲終也

坤【屬土】【癸酉金】【癸亥水】【癸丑土】【乙卯木】【乙巳火】【乙未土】

李淳風曰坤主乙未癸丑乙爲陰日之始癸爲陰日之終丑爲陰辰之始未爲陰辰之終坤初爻在未四爻在丑坤主陰故內主未而外主丑也

震【屬木】【庚戌土】【庚申金】【庚午火】【庚辰土】【庚寅木】【庚子水】

李淳風曰震主庚子庚午震爲長男卽幹之初九甲對於庚故震主庚以父授子故主子午與父同也

巽【屬木】【辛卯木】【辛巳火】【辛未土】【辛酉金】【辛亥水】【辛丑土】

李淳風曰巽主辛丑辛未巽爲長女卽坤之初六乙與辛對故巽主辛以母授女故主丑未同於母也

坎【屬水】【戊子水】【戊戌土】【戊申金】【戊午火】【戊辰土】【戊寅木】

李淳風曰坎主戊寅戊申坎爲中男故主於中辰

離【屬火】【己巳火】【己未土】【己酉金】【己亥水】【己丑土】【己卯木】

李淳風曰離主己卯己酉離爲中女故亦主於中辰

艮【屬土】【丙寅木】【丙子水】【丙戌土】【丙申金】【丙午火】【丙辰土】

李淳風曰艮主丙辰丙戌艮爲少男幹上爻主壬對丙用丙辰丙戌是第五配

兌【屬金】

【丁未土】【丁酉金】【丁亥水】【丁丑土】【丁卯木】【丁巳火】

李淳風曰兌主丁巳丁亥兌爲少女坤上爻主癸對丁用丁巳丁亥乃第六配

右圖胡一桂曰京氏云降五行領六位卽納甲法也抱朴子曰案玉防記及開名經皆以五音六屬知人年命之所在子午屬庚【庚主震初爻庚子庚午】丑未屬辛【巽初爻辛丑辛未】寅申屬戊【坎初爻戊寅戊申】卯酉屬己【離初爻己卯己酉】辰戌屬丙【艮初爻丙辰丙戌】己亥屬丁【兌初爻丁巳丁亥】禮記月令正義引易林云【今易林無之】震主庚子午巽主辛丑未坎主戊寅申離主己卯酉艮主丙辰戌兌主丁巳亥案玉防記開名經皆周秦時書京氏之說本之焦氏焦氏又得之周秦以來先師之所不始於漢也

朱子發曰乾交坤而生震坎艮故自子順行震自子至戌六位長子代父也【幹初子午】坎自寅至子六位中男也艮自辰至寅六位少男也坤交乾而生巽離兌故自醜逆行巽自丑至卯六位配長男離自卯至巳六位配中男也兌自巳至未六位配少男也女從人者也故其位不起於未易於乾卦言大明終始六位時成則七卦可以類推

沈存中曰震納子午順寅申陽道順巽納丑未逆卯酉陰道逆案沈氏又以震巽納庚辛從下而上與胎育之理同其說非也易幹鑿度云易气從下生兼乾坤言之也何獨六子耶陽左行故順陰右行故逆爻辰亦然朱沈之說未盡

項平庵曰陽卦納陽幹陽支陰卦納陰漧陰支陽六幹皆進陰六幹皆退惟幹納二陽坤納二陰包括首尾則天地父母之道也

易幹九四或躍在淵幹寶曰躍者暫起之言旣不安於地而未能飛於天也四以初爲應謂初九甲子龍之所由升也

案幹初九甲子水漧氏以諭武王孟津甲子之事故云

坤上六龍戰於野其血黃幹寶曰陰在上六十月之時也爻終於酉【坤上六癸酉金】而卦成於幹【卦本幹也陽消成坤】乾體純剛不堪陰盛故曰龍戰戌亥幹之都也故稱龍焉蒙初六發蒙利用刑人幹寶曰初六戊寅【坎初六戊寅木】平明之時天光始照故曰發蒙坎爲法律寅爲貞廉以貞用刑故利用刑人矣

案廉貞火也寅中有生火故云

井初六升泥不食幹寶曰在井之下體本土爻【巽初六辛丑土】故曰泥也井而爲泥則不可食故曰不食

震六二象曰震來厲乘剛也幹寶曰六二木爻【庚寅木】震之身也得位無應而以乘剛爲危此記文王積徳累功以被囚爲禍也月令季夏行春令則谷實鮮落國多風欬康成注云辰之气乘之也未屬巽辰又在巽位二气相亂爲害正義云案易林云巽主辛丑未是未屬巽也朱子語類曰火珠林占一屯卦則初九是庚子六二是庚寅六三是庚辰六四是戊午【當是戊申】九五是戊申【當是戊戌】上六是戊戌【當是戊子】

京氏易積算法曰夫子曰八卦因伏羲曁於神農重乎八純聖理微易道難究迄乎西伯父子研理窮通上下囊括推爻考象配卦應世加乎星宿局於六十四所二十四气分天地之數定人倫之理驗日月之行尋五行之端災祥進退莫不因玆而兆矣故考天地日月星辰山川艸木虫魚鳥獸之情狀運气生死休咎不可執一隅故曰易含萬象

如京說則今占法所謂納甲世應防歸六親六神之說皆始於西伯父子也此條今京氏易無之載見困學紀聞案胡一桂云京君明易有兩種其一題云京氏易傳其間論積算法【亦無起例可推】及卜筮新條例【占求官家宅之類】及列六十四卦定三百八十四爻斷法與今下卷同而尢詳備者

八宮卦次序

幹【上爲世爻不變】姤【一世】遁【二世】否【三世】觀【四世】剝【五世】晉【遊魂用離】大有【歸魂】震

豫

解

恆

升

井

大過【用兌】隨

坎

節

屯

旣濟

革

丰

明夷【用坤】師

艮

賁

大畜

損

睽

履

中孚【用巽】漸

坤

復

臨

泰

大壯

夬

需【用坎】比

巽

小畜

家人

益

無妄

噬嗑

頤【用艮】蠱

離

旅

鼎

未濟

蒙

渙

訟【用幹】同人

兌

困

萃

咸

蹇

謙

小過【用震】歸妹

幹

【上爲世爻不變】【五世變剝】【四世變觀】【三世變否下體成坤】【二世變遁】【一世變姤】張行成曰若上九變遂成純坤無復乾性矣乾之世爻上九不變九返於四而成離則明出地上陽道復行故遊魂爲晉歸魂於大有則幹體復於下矣震

【上世不變】【五世變井】【四世變升】【三世變恆下體成巽】【二世變解】【一世變豫】

坎

【上世不變】【五世變丰】【四世變革】【三世變旣濟下體成離】【二世變屯】【一世變節】

艮

【上世不變】【五世變履】【四世變暌】【三世變損下體成兌】【二世變大畜】【一世變賁】

坤

【上世不變】【五世變夬】【四世變大壯】【三世變泰下體成幹】【二世變臨】【一世變復】張行成曰若上六變遂成純乾無復坤性矣坤之世爻上六不變六返於四而成坎則云上於天陰道復行故遊魂之卦爲需歸魂於比則坤體復於下矣巽

【上世不變】【五世變噬嗑】【四世變無妄】【三世變益下體成震】【二世變家人】【一世變小畜】

離

【上世不變】【五世變渙】【四世變蒙】【三世變未濟下體成坎】【二世變鼎】【一世變旅】

兌

【上世不變】【五世變謙】【四世變蹇】【三世變咸下體成艮】【二世變萃】【一世變困】張行成曰陰陽相爲用用九以六故幹之用在離用六以九故坤之用在坎參同契曰易謂日月【日月合爲古文易字案說文云祕書日月爲易是也】坎離者乾坤之妙用二用無爻位周流行六虛是故乾坤互變坎離不動當遊魂爲變之際各能還其本體也【經云乾道變化各正性命性命者坎離也言乾坤互變坎離不動故云各正坎爲性離爲命】又云凡八卦逰魂之變乾坤用坎離坎離用乾坤震艮用巽兌巽兌用震艮皆爲陰陽互用以至六十四卦若上爻不變則皆然是故諸卦祖於乾坤皆有乾坤之性也其正以坎離爲用者惟乾坤爲然坎離肖乾坤故用乾坤

案乾用離爲晉離用乾爲訟坤用坎爲需坎用坤爲明夷故云乾坤用坎離坎離用乾坤也震用兌爲大過兌用震爲小過艮用巽爲中孚巽用艮爲頤故云震艮用巽兌巽兌用震艮也【若以世變言之則乾與坤坎與離震與巽艮與兌兩卦陰陽互相爲用也】

九四爲八純本爻又在上卦故曰遊魂九三復歸本體在內卦故曰歸魂

世應【附遊歸】

京房易積算法曰孔子易云有四易一世二世爲地易三世四世爲人易五世八純【八純俗本作六世訛】爲天易防魂歸魂爲鬼易

易幹鑿度曰三畫成幹六畫成卦三畫以下爲地四畫以上爲天易气從下生動於地之下則應於天之下動於地之中則應於天之中動於地之上則應於天之上【注雲天气下降以感地故地气動升以應天也】初以四二以五三以上此之謂應

又云天地之气必有終始六位之設皆由上下故易始於一【易本無體气變而爲一故气從下生也】分於二【淸濁分於二儀】通於三【陰陽二气

人生其中缺故爲三才】

盛於五【二壯於地五壯於天故爲盛也】終於上

幹寶易蒙卦注曰蒙者離宮陰也世在四

謙彖曰謙亨九家易曰艮山坤地山至髙地至卑以至髙下至卑故謙也謙者兌世【五世】艮與兌合故亨

噬嗑初九屨校滅趾幹寶曰屨校貫械也初居剛躁之家【震爲躁卦】體貪狼之性【坎爲貪狼震爲陰賊二者相得而行故云】以震掩巽【巽五世故掩巽】彊暴之男也行侵陵之罪以防屨校之刑也恆彖曰恆亨無咎利貞久於其道也荀爽曰恆震世也巽來乘之【震三世下體成巽】陰陽防合故通無咎長男在上長女在下夫婦道正故利貞久於其道也

解彖曰天地解而雷雨作雷雨作而百果艸木皆甲坼荀爽曰解者震世也【二世】仲春之月艸木萌牙雷以動之雨以潤之日以晅之故甲坼也

益六二曰玊用亨於帝吉幹寶曰聖王先成民而後致力於神故王用亨於帝在巽之宮【三世】處震之象是則倉精之帝同始祖矣

井卦曰攺邑不攺井幹寶曰水殷徳也木周徳夫井徳之地也所以養民性命而淸潔之主者也自震化行至於五世【震五世井】攺殷紂比屋之亂俗而不易成蕩昭假之法度也故曰攺邑不攺井

丰亨王假之勿憂宜日中幹寶曰丰坎宮陰世在五以其宜中而憂其昃也坎爲夜離爲晝以離變坎至於天位【五爲天子】日中之象殷水徳坎象晝敗而離居之周代殷居王位之象也勿憂者勸勉之言也言周徳當天人之心宜居王位故宜日中

下繋曰上古結繩而治後世聖人易之以書契百官以治萬民以察蓋取諸夬九家易曰夬本坤世【五世】下有伏坤書之象也【坤爲文】上又見幹契之象也【幹爲金】以干照坤察之象也夬者決也取百官以書治職萬民以契明其事契刻也大壯進而成夬【大壯坤四世陽進成夬】金決竹木爲書契象故法夬而作書契矣

劉禹錫辧易九六論曰董生述畢中和之語云國語晉公子親筮之曰尙有晉國得貞屯悔豫者八按坎二世而爲屯屯六二爲世爻震一世而爲豫豫之初爲世爻屯之二豫之初皆少陰不變故謂之八【兩卦至歸魂始變爲九】京房幹傳曰精粹气純是爲遊魂陸績曰爲陰極剝盡陽道不可盡滅故返陽道道不復本位爲遊魂例八卦先曾大父朴庵先生易說【諱有聲字律和】曰碩果不食故有遊歸

又曰陰陽代謝主於遊魂繋云精气爲物遊魂爲變是故知鬼神之情狀【朴庵先生曰此易緯以防歸爲鬼易也】

乾象曰大明終始荀爽曰乾起坎而終於離坤起離而終於坎離坎者乾坤之家而陰陽之府故曰大明終始家君曰幹遊魂於火地歸魂於火天故曰終於離坤遊魂於水天歸魂於水地故曰終於坎

幹寶序卦注曰需坤之遊魂也云升在天而雨未降翺翔東西之象也王事未至飲宴之日也夫坤者地也婦人之職也百谷果蓏之所生禽獸魚鼈之所托也而在遊魂變化之象卽烹爨腥實以爲和味者也故曰需者飲食之道也

又訟卦注曰訟離之遊魂也離爲戈兵此天气將刑殺【訟主八月】聖人將用師之卦也

隨彖曰隨剛來而下柔動而說隨大亨貞無咎荀爽曰隨者震之歸魂震歸從巽故大通【震三世下體成巽至歸魂始復本體】動爻得正故利貞陽降陰升嫌於有咎動而得正故無咎蠱彖曰蠱元亨而天下治也荀爽曰蠱者巽也巽歸合震【巽三世至遊魂皆震也】故元亨也蠱者事也備物致用故天下治也

姤彖曰天地相遇品物咸章也荀爽曰謂乾成於巽而捨於離坤出於離與乾相遇南方夏位萬物章明也九家易曰謂陽起子運行至四月六爻成乾巽位在巳故言乾成於巽旣成轉捨於離坤萬物皆盛大從離出與乾相遇故言天地遇也

家君曰幹一世外卦四世內卦皆巽也故言乾成於巽防魂於火地晉故言捨於離坤歸魂於火天大有故言出於離與乾相遇又按巽本宮四月卦也一世外卦四世內卦皆乾也知巽亦成於幹

飛伏

朱子發曰凡卦見者爲飛不見者爲伏飛方來也伏旣往也說卦巽其究爲躁卦例飛伏也太史公律書曰冬至一陰下藏一陽上舒此論復卦初爻之伏巽也【六十卦飛伏詳京房易】

京房易曰夏至起純陽陽爻位伏藏冬至陽爻動陰气凝地幹初九潛龍勿用象曰潛龍勿用陽在下也朱子發曰左傳蔡墨曰在漧之姤曰潛龍勿用初九變坤下有伏震潛龍也

坤上六龍戰於野荀爽曰消息之位坤在於亥下有伏幹爲其兼【王弼攺作嫌】於陽故稱龍也

坤文言曰易曰履霜堅冰至蓋言順也荀爽曰霜者幹之命令坤下有伏幹履霜堅冰至蓋言順也幹气加之而【讀爲能猶耐也】堅象臣順君命而成之

困象曰君子以致命遂志虞仲翔曰君子謂三伏陽也按六三戊午火故云伏陽

繋辭上曰樂天知命故不憂荀爽曰坤建於亥幹立於巳陰陽孤絕其法宜憂坤下有伏幹爲樂天干下有伏巽爲知命【巽爲命】陰陽發居故不憂

繋辭下曰龍蛇之蟄以全身也仲翔曰蟄潛藏也龍潛而虵藏陰息初巽爲地陽息初震爲龍十月坤成十一月復生姤巽在下龍蛇俱蟄初坤爲身故以全身也又云利用安身以崇徳也九家易曰利用陰道用也謂姤時也陰升上究則乾伏坤中屈以求信陽當復升安身黙處也

貴賤

幹鑿度曰初爲元士【在位卑下】二爲大夫三爲三公四爲諸侯五爲天子上爲宗廟【宗廟人道之終也】凡此六者陰陽所以進退君臣所以升降萬民所以爲象則也

坤六三或從王事干寶曰陽降在四【自否來】三公位也陰升在三三公事也

訟上九或錫之鞶帶荀爽曰鞶帶宗廟之服三應於上上爲宗廟故曰鞶帶也

師上六大君有命開國承家乾寶曰離上九曰王用出徵有嘉折首上六爲宗廟武王以文王行故正開國之辭於宗廟之文明己之受命文王之徳也

解上六公用射隼仲翔曰上應在三公謂三伏陽也【伏陽亦謂戊午火】

損彖曰曷之用二簋可用享荀爽曰二簋謂上體二陰也上爲宗廟簋者宗廟之器故可享獻也

益六三有孚中行告公用圭仲翔曰公謂三伏陽也三公位幹爲圭【圭玉也幹爲玉】幹之二故告公用圭【卦自否來故稱乾】巽上九巽在牀下九家易曰上爲宗廟禮封賞出軍皆先告廟然後受行三軍之命將之所專故曰巽在牀下也

繋辭下曰二與四同功而異位崔憬曰二主士大夫位佐於一國四主三孤三公牧伯之位佐於天子皆同有助理之功也二士大夫位卑四孤公牧伯位尊故有異也

又云三與五同功而異位崔憬曰三諸侯之位五天子之位同有理人之功而君臣之位異者也

爻等

繋辭下曰爻有等故曰物幹寶曰等羣也爻中之義羣物交集五星四气六親九族福徳刑殺眾形萬類皆來發於爻故摠謂之物也

京房乾卦傳曰水配位爲福徳【陸績曰甲子水是幹之子孫】木入金鄕居寶貝【甲寅木幹之財】土臨內象爲父母【甲辰土乾父母】火來四上嫌相敵【壬午火幹官鬼】金入金鄕木漸微【壬申金同位傷木】

京房易積算法曰孔子曰八卦鬼爲擊爻財爲制爻天地爲義爻【陸績曰天地卽父母也】福徳爲寶爻【福徳卽子孫也】同气爲専爻【兄弟爻也】

抱朴子引靈寶經【周秦時書】謂支幹上生下曰寶日【原注甲午乙巳是也】下生上曰義日【壬申癸酉是也】上克下曰制日【戊子己亥是也】下克上曰伐日【甲申乙酉是也】上下同曰専日又云入山當以寶日及義日若専日者大吉以制日伐日必死淮南天文曰子生母曰義母生子曰保【與寶通】子母相得曰専母勝子曰制子勝母曰困【團卽擊也】以勝擊殺勝而無報以專從事而有功以義行理名立而不墮以保畜養萬物繁昌以困舉事破滅死亡淮南之說與京房及靈寶經合蓋周秦以來相之法九師言易安知不用是爲占歟

參同契曰水以土爲鬼

今占法水以土爲官以火爲妻按左傳曰火水妃也蓋從所勝者名之故鄭康成注尙書洪範曰木八爲金九妻也

比六三此之匪人像曰比之匪人不亦傷乎幹寶曰六三乙卯坤之鬼吏在比之家有土之君也周爲木徳卯爲木辰同姓之國也爻失其位辰體陰賊【卯木以陰气賊害土故爲陰賊】管蔡之象也比建國惟去此人故曰比之匪人不亦傷王政也

小畜九五象曰有孚攣如不獨富也九家易曰有信下三爻也體巽故攣如如謂連棲其鄰鄰謂四也五以四陰作財【卦體木六四辛未土乃卦爻也故爲財】與下三陽共之故曰不獨富也

隨初九官有渝【此易經官爻之明文】貞吉出門交有功九家易曰渝變也謂陽來居初徳正爲震震爲子得土之位故曰官也陰陽岀門相與交通陰往之上亦不失正故曰貞吉而交有功

先儒皆以隨爲否上之初初柔升上是幹之上九居坤初爲震坤之初六升乾上爲兌也震初庚子水得坤初乙未土之位故曰官有渝水以土爲官鬼官鬼變則吉也上本陰位故陰往之上亦不失正

漢書王莽傳曰太后聽公卿采莽女有詔遣大司徒大司空防告宗廟雜加卜筮曰兆遇金水王相【服防曰卜法橫者爲土立者爲木邪向經者爲金背經者爲火因兆而細曲者爲水孟康曰金水相生也】卦遇父母得位【父母者京房所謂天地爻也皇后母天下父母得位故吉】所謂康彊之占逢吉之符也

易漢學卷四﹤經部﹐易類﹐易漢學﹥

欽定四庫全書

易漢學卷五

長洲恵棟撰

京君明易下

五行

京房易積算法曰寅中有生火【孟康曰南方火火生於寅盛於午】亥中有生木【東方木木生於亥盛於卯】巳中有生金【西方金金生於巳盛於酉】申中有生水【北方水水生於申盛於子詩緯含神霧曰集微揆著上統元皇下序四始羅列五際推度災曰建四始五極而八節通泛歷樞曰午亥之際爲革命卯酉之際爲攺正辰在天門出入候聴亥水始也寅木始也巳火始也申金始也】丑中有死金【孟康曰醜窮金也】戌中有死火【戌窮火也】未中有死木【未窮木也說文曰五行木老於未】辰中有死水【辰窮水也】土兼於中

淮南天文曰凡日甲剛乙柔丙剛丁柔以至於癸木生於亥壯於卯死於未三辰皆木也火生於寅壯於午死於戌三辰皆火也土生於午壯於戌死於寅三辰皆土也金生於巳壯於酉死於丑三辰皆金也水生於申壯於子死於辰三辰皆水也故五勝生一壯五終九

案幹鑿度言物有始有壯有究卽生一壯五終九之說

翼奉上封事曰北方之情好也好行貪狼申子主之【孟康曰水性觸地而行觸物而潤多所好故多好則貪而無厭故爲貪狼也】東方之情怒也怒生陰賊亥卯主之【木性受水气而生貫地而出故爲怒以陰气賊害上故爲陰賊也】貪狼必待陰賊而後動陰賊必待貪狼而後用二陰並行是以王者忌子卯也禮經避之春秋諱焉【李奇曰北方陰也卯又陰賊故爲二陰王者忌之不舉樂張晏曰子刑卯卯刑子相刑之日故以爲忌】南方之情惡也惡行廉貞寅午主之【孟康曰火性炎猛無所容受故爲惡其气精専嚴整故爲廉貞】西方之情喜也喜行寛大己酉主之【金之爲物喜以利刃加於萬物故爲喜刑刃所加無不寛大故寛大也】二陽並行是以王者吉午酉也詩曰吉日庚午上方之情樂也樂行姦邪辰未主之【上方謂北與東也陽气所萌生故爲上辰窮水也未窮木也翼氏風角曰木落歸本水流歸末故木利在亥水利在辰盛哀各得其所故樂也水窮則無隙不入木上出窮則旁行故爲姦邪棟案水利在辰辰當作申】下方之情哀也哀行公正戌五主之【下方謂南與西也陰气所萌故爲下戌窮火也丑窮全也翼氏風角曰金剛火彊各歸其鄕故火刑於午金刑於酉酉午金火之盛也盛時而受刑至窮無所歸故曰哀也火性無所私全性方剛故曰公正】辰未屬陰戌丑屬陽萬物各以其類應五行休王論【禦覽】曰立春艮王震相巽胎離沒坤死兌囚乾廢坎休立夏巽王離相坤胎兌沒乾死坎囚艮廢震休立秋坤王兌相干胎坎沒艮死震囚巽廢離休立冬乾王坎相艮胎震沒巽死離囚坤廢兌休

王充論衡所載略同又云王之衝死相之衝囚王相衝位有死囚之气也京房易占曰夏至離王景風用事人君當爵有徳封有功立秋坤王涼風用事

淮南墜形曰木旺水老火生金囚土死火壯木老土生水囚金死土壯火老金生木囚水死金壯土老水生火囚木死水壯金老木生土囚火死

占驗

易緯辧終備曰魯人商瞿使向齊國瞿年四十今復使行逺路畏慮恐絕無子夫子正月與瞿母筮告曰後有五丈夫子子貢曰何以知之曰卦遇大畜艮之二世九二甲寅木爲世立六五丙子水爲應世生外像生象來爻生互內象艮別子應有五子一子短命顏回云何以知之內象是本子一艮變爲二丑三陽爻五於是五一子短命何以知短命他以故也【有缺誤】

繋辭下曰凡易之情近而不相得則凶或害之朱子語類曰凶或害之如火珠林占法凶神動與世不相關不能爲害惟是克世則爲害

漢書西域傳武帝詔曰古者卿大夫與謀參以蓍不吉不行乃者匈奴縛馬前後足不詳【祥】甚哉易之卦得大過爻在九五匈奴困敗公車方士太史治星望气及太卜蓍皆以爲吉匈奴必破今計謀卦兆皆反謬程舜兪集筮法師春曰大過木兆卦也外克內應克世之兆所以敗也

按大過震防魂故云木兆卦五動又成震初六辛丑土乃震之財故云外克內然大過九四丁亥水也而受制於辛丑之土九四立世初六爲應故云應克世當時諸臣以漢爲內卦匈奴爲外卦故皆云吉而實反謬也

幹寶晉紀曰陸抗之克步闡皓意張大乃使尙廣筮並天下遇冏人之頤對曰吉庚子嵗靑蓋當入洛陽案頤巽防魂也六四丙戌主世初九庚子爲應震爲木故云靑蓋朱子發曰庚子震初爻也震少陽數七鳯皇元年至天紀四年春三月吳入晉實七年

南史曰梁大同中同泰寺災帝召太史令虞履筮之遇坤之履曰無害其繋曰西南得朋東北喪朋安貞吉文言曰東北喪朋乃終有慶帝曰斯魔也酉應見卯金來克木卯

案坤上六癸酉立世六三乙卯爲應故曰酉應見卯

丘悅三國典略曰北齊趙輔和明易善筮有人父疾輔和筮之遇幹之晉告之以吉退而謂人曰幹爲父父變魂而升於天能無死也果如其言

梁元帝金樓子自敍曰初至荊州遇雨聊附見首木孟春之月陽日久月旦𨿽雨俄爾便晴吾乃端防拂蓍遇動不動旣而言曰庚子爻爲世於金七月連申甲子辰又三五合必在此月翌日庚子果值甘雨餘又以十七日筮何時雪捲金翹日輝合璧紅塵暗陌丹霞映謂【此字誤】亢陽之勢未霑膏澤筮遇坎之比於是輟蓍而嘆曰坎者水也子爻爲世【坎土六戊子水】其在今夜三更平地上有水坎之爲比其方有甘雨乎欣然有自得之志【此條有脫訛字】後漢司徒魯恭引易曰有孚盈缶終來有它吉言甘雨滿我之缶誠來有它而吉已元帝以比有甘雨本此

京氏占風雨寒溫

漢書天文志曰月爲風雨日爲寒溫

王充論衡曰易京氏布六十四卦於一嵗中六日七分一卦用事卦有陰陽气有升降陽升則溫陰升則寒寒溫隨卦而至

易幹鑿度曰太初者气之始鄭康成注云太初之气寒溫始生也

鄭康成注易通卦驗曰春三月候卦气者泰也大壯也夬也皆九三上六【朱子發曰坎六四九五泰坎上六震初九大壯震六二六三夬】夏三月候卦气者幹也姤也遁也皆九三上九【震九四六五乾震上六離初九姤離六二九三遁】秋三月候卦气者否也觀也剝也皆六三上九【離九四六五否離上九兌初九觀兌九二六三剝】冬三月候卦气者坤也復也臨也皆六三上六【兌九四九五坤兌上六坎初六復坎九二六三臨】魏正光歷曰九三應上九淸淨微溫陽風九三應上六絳赤【絳一作綘】決溫陰雨六三應上六白濁微寒陰雨六三應上九麹塵決寒陽風諸卦上有陽爻者陽風上有陰爻者陰雨

易緯稽覧圖曰有實無貌屈道人也有貎無實佞人也康成注曰有寒溫無貎濁淸靜【與淨通】此賢者屈仕於不肖君也有貎濁淸靜無寒溫此佞人以便巧任於世也孟長卿說易本於气而後以人事明之風雨寒溫气也道人佞人以人事明之也

京房上封事曰臣前以六月言遁卦不效【效見也】法曰道人始去寒湧水爲災至其七月湧水出臣弟子姚平謂臣曰房可謂知道未可謂信道也房言災異未嘗不中今湧水已出道人當逐死尙復何言

案遁六月辟卦也道人有寒溫無貎濁淸靜道人去佞人來有貎濁淸靜而無寒溫是以辟卦不效當溫反寒而有湧水之災

郎顗上便宜七事曰去年已來兌卦用事類多不效易曰有貎無實佞人也有實無貎道人也寒溫爲貴淸濁爲貎今三公皆令色足恭外厲內荏以虛事上無佐國之實故淸濁效而寒溫不效也是以陰寒侵犯消息占曰日乘則有妖風日蒙則有地裂如是三年則致日食陰侵其陽漸積所致立春前後溫气應節者詔令寛也其後復寒者無寛之實也

史記言絳侯東陽侯兩人言曽不能出口此有實無貎者也嗇夫喋喋利口捷給此有貎無實者也

京房上封事曰乃丙戌小雨丁亥蒙气去然少陰並力而乘消息戊子益甚到五十分蒙气復起此陛下欲正消息雜卦之黨並力而爭消息之气不勝彊弱安危之機不可不察己丑夜有還風盡辛卯太陽復侵色至癸巳日月相薄此邪陰同力而太陽爲之疑也孟康注曰諸卦气以寒溫不效後九十一日爲還風還風暴風也風爲教令言正令還也

郎顗詣闕拜章曰今立春之後火卦用事當溫而寒違反時節易緯稽覽圖曰侵消息者或陰専政或陰侵陽

康成注云溫卦以溫侵寒卦以寒侵陽者君也陰者臣也専君政事亦陰侵陽也

參同契曰君子居室順陰陽節藏器俟時勿違卦月謹候日辰審察消息纎介不正悔吝爲賊【憂悔吝者存乎介介纎介也】二至攺度乖錯委曲隆冬大暑盛夏霜雪二分縱橫不應漏刻水旱相伐風雨不節蝗虫湧沸羣異旁出【皆卦气悖亂之徴】

郎顗七事曰今春當旱夏必有水以六日七分候之可知

樊毅修華嶽碑曰風雨應卦瀐潤萬物

東觀漢記曰沛獻王輔善京氏易永平五年京師少雨上禦雲臺自卦以周易林占之其繇曰蟻封穴戶大雨將【一作時】至上以問輔輔上書曰蹇艮下坎上艮爲山坎爲水山出雲爲雨蟻穴居知雨將至故以蟻爲興【禦覽十卷又七百二十七卷】

周易集林雜【一作象】占曰占天雨否外卦得陰爲雨得陽不雨其爻發變得坎爲雨得離不雨巽化爲坎先風後雨坎化爲巽先雨後風【禦覽初學記】

易通卦驗曰乾得坎之蹇則當夏雨雪【禦覽十二卷】

蒙气

易蒙彖曰初筮告以剛中也再三瀆瀆則不告瀆蒙也荀爽曰再三謂三與四也乘陽不敬故曰瀆瀆不能尊陽防气不除故瀆蒙也

易緯稽覽圖曰日食之比陰得陽蒙之比也【比音庇】陰冒陽也康成注云蒙气也比非一也邪臣謀覆冒其君先霧從夜昏起或從夜半或平旦君不覺悟日中不解遂成防君復不覺悟下爲霧也

郎顗曰易內曰久陰不雨亂气也蒙之比也蒙者君臣上下相冒亂【後漢書本】

京房上封事【建昭三年二月朔】曰辛酉以來蒙气衰去己卯臣拜太守乃辛巳蒙气又乘卦太陽侵色此上大夫覆陽而上意疑也

房至陜復上封事曰乃丙戌小雨丁亥蒙气去然少陰並力而乘消息戊子益甚到五十分蒙气復起孟康曰分一日爲八十分分起夜半是爲戌子之日日在巳西而蒙也蒙常以晨夜今向中而蒙起是臣黨盛君不勝也

後漢書黃瓊上疏順帝曰間者以來卦位錯繆寒燠相干防气數興日闇月蔽原之天意殆不虛然

京房易曰有蜺蒙霧霧上下合也蒙如塵臣私祿及親玆謂罔辟【辟卦君也】厥異蒙其蒙先大溫已蒙起日不見行善不請於上玆謂作福蒙一日五起五解辟不下謀臣辟異道【臣指雜卦】玆謂不見蒙下霧風三變而俱解立嗣子疑玆謂動欲【繼嗣不定】蒙赤日不明徳不序玆謂不聰蒙日不明溫而民病徳不試玆謂主窳臣夭【君惰窳用人不以次第爲夭】蒙起而白君樂逸人玆謂放蒙日靑黒云夾日左右前後過日公不任職【公卦】玆謂怙祿蒙三日又大風五日蒙不解利邪以食玆謂閉上蒙大起白雲如山行蔽日公懼不道玆謂蔽【一作閉下同】下蒙大起日不見若雨不雨至十二日解【兩卦】而有大云蔽日祿生於下玆謂誣君蒙微而小雨已乃大雨下相攘善玆謂盜明蒙黃濁下陳功求於上玆謂不知蒙微而赤風鳴條解復蒙下專刑玆謂分威蒙而日不得明大臣厭小臣玆謂蔽蒙微日不明若解不解大風發赤雲起而蔽日眾不惡惡玆謂蔽蒙尊卦用事【孟康曰尊卦就卦也臣瓉曰京房謂之方伯卦震兌坎離也師古曰孟說是也】三日而起日不見漏言亡喜玆謂下厝【千各反】蒙微日無光有雨雲而不降廢忠惑佞玆謂亡蒙天先淸而暴蒙微而日不明有逸民玆謂不明蒙濁奪日光公不任職玆謂不絀蒙白三辰上則日靑靑而寒寒必雨忠臣盡善君不試玆謂遏蒙先小雨雨已蒙气微而日不明惑眾在位玆謂覆國蒙微而日不明一溫一寒風揚塵知佞厚之玆謂庳蒙甚而溫君臣故弼【弼相戾也】玆謂悖厥災風雨霧風拔木亂五穀已而大霧庶正蔽惡玆謂生孽災厥異霧此皆陰雲之類云

世卦起月例

胡一桂京易起月例曰一世卦陰主五月一陰在午也陽主十一月一陽在子也二世卦陰主六月二陰在未也陽主十二月二陽在丑也三世卦陰主七月三陰在申也陽主正月三陽在寅也四世卦陰主八月四陰在酉也陽主二月四陽在卯也五世卦陰主九月五陰在戌也陽主三月五陽在辰也八純上世陰主十月六陰在亥也陽主四月六陽在己也遊魂四世所主與四世卦同歸魂三世與三世同

卦身考

震六二震來厲乾寶曰六二木爻震之身也得位無應而以乘剛爲危

案震爲木六二庚寅亦木也故曰震之身然則幹之九五壬申金坎巽離之上九戊子水辛卯木己巳火兌之九五丁酉金皆身也坤艮有二身【坤初六乙未六五癸亥艮初六丙辰六四丙戌皆土也】

郭璞洞林以世爲身【詳本書】

洞林曰揚州從事愼曜伯婦病其兄問產武令吾作卦得蹇身在戌土與坎鬼並卦中當有從東北田家市黒狗畜之以代人任患【禦覽】

案戌土謂九五戊戌土也蹇不利東北內艮爲狗故云東北有黒狗

以錢代蓍

士冠禮曰筮與席所卦者鄭注云所卦者所以畫地記爻易曰六畫而成卦賈疏曰筮法依七八九六之爻而記之但古用木畫地今則用錢【古謂三代今謂漢以後】以三少爲重錢重錢則九也三多爲交錢交錢則六也兩多一少爲單錢單錢則七也兩少一多爲拆錢拆錢則八也案少牢云卦者在左坐卦以木故知古者畫卦以木也胡一桂筮法變卦說平庵項氏曰以京易考之世所傳火珠林者卽其法也以三錢擲之兩背一面爲拆卽兩少一多少陰爻也兩面一背爲單卽兩多一少少陽爻也俱面爲交交者拆之聚卽三多老陰爻也俱背爲重重者單之積卽三少老陽爻也蓋以錢代蓍一錢當一揲此後人務徑截以趨卜肆之便而本意尙可考唐於鵠江南曲眾中不敢分明語暗擲金錢卜逺人朱子語類【六十六卷】曰今人以三錢當揲蓍此是以納甲附六爻納甲乃漢焦贛京房之學

又雲南軒家有眞蓍云破宿州時得之又曰【南軒語】卜易卦以錢以甲子起卦始於京房

火珠林

張行成元包數總義曰揚子云太其法本於易緯卦气圖衛先生元包其法合於火珠林卦气圖之用出於孟喜章句火珠林之用祖於京房

又云火珠林以八卦爲主四陰對四陽所謂天地定位山澤通气雷風相薄水火不相射其於繋辭則說卦之義也

朱子語類曰魯可幾曰古之卜筮恐不如今日所謂火珠林之類否曰以某觀之恐亦自有這法如左氏所載則支幹納音配合之意似亦不廢如雲得屯之比旣不用屯之辭亦不用比之辭卻自別推一法恐亦不廢道理也

又曰火珠林猶是漢人遺法

又曰【七十七卷】伊川說未濟男之窮爲三陽失位以爲斯義得之成都隠者見張敬夫說伊川之在涪也方讀易有篐桶人以此問伊川伊川不能答其人云三陽失位火珠林上已有伊川不曽看雜書所以被他說動了又曰【六十六卷】易中言帝乙歸妹箕子明夷髙宗伐鬼方之類疑皆當時帝乙髙宗箕子曽占得此爻故後人因得而記之而聖人以入爻也如漢書大橫庚庚余爲天王夏啟以光亦是啟曽占得此爻也火珠林亦如此

易漢學卷五

欽定四庫全書

易漢學卷六

長洲恵棟撰

鄭康成易

易緯幹鑿度曰乾陽也坤陰也並如而交錯行幹貞於十一月子左行陽時六【康成注曰貞正也初爻以此爲正位爻左右者各從次數之】坤貞於六月未【乾坤陰陽之主陰退一辰故貞於未右】行陰時六以順成其嵗嵗終從於屯蒙【嵗終則從其次屯蒙需訟也】又云陰卦與陽卦同位者退一辰一未爲貞其爻右行間辰而始六辰【陰陽同位陰退一辰謂左右交錯相避】棟案易緯之說與十二律相生圖合鄭於周禮太師注云黃鐘初九也下生林鐘之初六林鐘又上生太蔟之九二太蔟又下生南呂之六二南呂又上生姑洗之九三姑洗又下生應鐘之六三應鐘又上生蕤賔之九四蕤賔又上生大呂之六四大呂又下生夷則之九五夷則又上生夾鐘之六五夾鐘又下生無射之上九無射又上生中呂之上六韋昭注周語云十一月黃鐘幹初九也十二月大呂坤六四也正月太蔟幹九二也二月夾鐘坤六五也三月姑洗幹九三也四月中呂坤上六也五月蕤賔幹九四也六月林鐘坤初六也七月夷則幹九五也八月南呂坤六二也九月無射幹上九也十月應鐘坤六三也鄭氏注易陸績注太皆同前說是以何妥文言注以初九當十一月九二當正月九三當三月九四當五月九五當七月上九當九月也宋儒朱子發作十二律圖六二在巳六三在卯六五在亥上六在酉是坤貞於未而左行其誤甚矣今作圖以正之並附鄭氏易說於後

右圖朱子發云子寅辰午申戌陽也幹之六位未巳卯丑亥酉【此亦誤當云未酉亥丑卯巳所謂右行陰時六也】陰也坤之六位位之升降不違其時故曰大明終始六位時成康成注月令云正月宿直尾箕八月宿直昴畢六月宿直鬼【又云六月宿直東井】九月宿直奎十月宿直營室又云卯宿直房心【二月】申宿直參伐【七月】又注季冬云此月之中日曆虛危參同契曰靑龍處房六兮春分震東卯白虎在昴七兮秋分兌西酉朱雀在張二兮離南午又云含元虛危播精於子皆與圖合若以日所歷言之則右行西周二十八捨明堂月令所謂孟春之月日在營室是也與此不同

鄭氏易【康成以爻辰說易其書已亡間見於唐人正義者采以備攷】

坤文言曰陰疑於陽必戰爲其慊於陽【王弼俗本陽上有無字】也汪云慊讀如羣公溓之溓古書篆作立心與水相近讀者失之故作慊【詩正義所引有訛字今攺正】溓雜也【字書無訓溓爲雜者古訓之亡其來久矣】陰謂此上六也陽謂今消息用事干也上六爲蛇【上六在巳】得幹气雜似龍【詩正義繋辭曰觀鳥獸之文陸績曰朱鳥白虎蒼龍武四方二十八宿經緯之文】

比初六有孚盈缶注云爻辰在未上值東井井之水人所汲用缶汲器【詩正義引春秋元命包曰東井八星主水衡】

泰六五帝乙歸妹以祉元吉注云五爻辰在卯春爲陽中萬物以生生育者嫁娶之實仲春之月嫁娶男女之禮福祿大吉【周禮疏】

蠱上九不事王侯髙尙其事注云上九艮文艮爲山辰在戌得幹气父老之象是臣之致事故不事王侯是不得事君君猶髙尙六所爲之事【禮記正義】

賁六四白馬翰如注云謂九三位在辰得巽气爲白馬【六四巽爻也】翰猶幹也見六四適初未定欲幹而有之【禮記正義】大過注云大過者巽下兌上之卦初六在巽體巽爲木上六位在巳巳當巽位巽又爲木二木在外以夾四陽四陽互體爲二幹幹爲君爲父二木夾君父是棺槨之象【禮記正義】

坎六四尊酒簋貳用缶納約自牖注云六四上承九五又互體在震上爻辰在醜丑上值斗可以斟之象斗上有建星【建星六星在南斗北賈逵曰古黃帝夏殷周魯歷冬至日在建星建星卽今斗星也康成注月令云建星在斗上】建星之形似簋貳副也建星上有弁星【石氏星經謂之天弁在建近河】弁星之形又如缶天子大臣以王命出防諸侯主國尊於簋副設酒而用缶也【詩正義】

坎上六繋用徽纆注云繋拘也爻辰在巳巳爲虵虵蟠屈似徽纆也【公羊疏】

離九三不鼓缶而歌注云艮爻也位近丑醜上值弁星弁星似缶詩云坎其擊缶則樂器亦有缶【詩正義】

案離九四午也艮六四醜也故云位近醜

明夷六二明睇於左股注云旁視爲睇六二辰在酉酉在西方又下體離離爲目九三體在震震東方九三又在辰辰得巽气爲股此謂六二有明徳欲承九三故云睇於左股【禮記正義】

困九二困於酒食朱韍方來利用享祀注云二據初辰在未未爲土此二爲大夫有地之象未上值天廚酒食象【案未上值柳柳爲朱鳥喙天之廚宰主尙食和滋味】困於酒食者采地薄不足己用也二與日爲體離爲鎭霍爻四爲諸侯有明徳受命當王者離爲大火色赤四爻【九四】辰在午時離气赤又朱也文王將王天子制朱韍【儀禮疏】

案鄭此注本幹鑿度

中孚雲中孚豚魚吉注云三辰爲亥爲豕爻失正故變而從小名言豚耳四辰在醜丑爲鼈蟹【鄭注月令云丑爲鼈蟹正義云案陰陽式注醜爲鼈蟹】鼈蟹魚之微者爻得正故變而從大名言魚耳互體兌兌爲澤四上值天淵【醜上值斗天淵十星在天鼈東一曰大海主灌漑淸渠之事大鼈在斗東】二五皆坎爻坎爲水水浸澤則豚利五亦以水灌淵則魚利豚魚以諭小民也而爲明君賢臣恩意所供養故吉【詩正義】

說卦震爲大塗注云國中三道曰塗震上值房心塗而大者取房有三塗焉【朱漢上易】

案震在卯卯上值房心

幹鑿度【鄭氏注】

孔子曰復表日角注云表者人體之章識也名復者初震爻也震之體在卯日初出陽爻初應在六四於辰在丑爲牛牛有角復人表象

王充論衡曰寅木也其禽虎也戌土也其禽犬也丑未亦土也丑禽牛未禽羊也木勝土故犬與牛羊爲虎所伏也亥水也其禽豕也巳火也其禽蛇也子亦水也其禽鼠也午亦火也其禽馬也水勝火故豕食虵火爲水所害故食馬鼠屎而腹脹又云酉雞也卯兔也申猴也東方木也其星倉龍也西方金其星白虎也南方火也其星朱鳥也北方水也其星武也天有四星之精降生四獸之體以四獸驗之以十二辰之禽效之

九家易注說卦曰犬近奎星蓋戌宿直奎也

王伯厚曰吉日庚午旣差我馬午爲馬之證也季冬出土牛丑爲牛之證也說文亦謂巳爲蛇象形

夬表升骨履文注云名夬者五立於辰【據消息也爻辰在申】在斗魁所指者【三月斗建辰】又五於人體當艮卦【艮爲人】於夬亦手體成【艮爲手】其四則震爻也爲足其三猶艮爻屬文北斗在骨足履文夬人之表象明也

剝表重童【古瞳字】明歷元注云名剝者五爻也五離爻離爲日童子【缺】六五於辰又在卯卯酉屬也剝離爻表童焉

易正義

幹九二見龍在田正義曰先儒以爲九二當太蔟之月陽气見地【一作發見】則九三爲建辰之月九四爲建午之月九五爲建申之月爲陰气始殺不宜稱飛龍在天上九爲建戌之月羣陰旣盛上九不得吉與時偕極於此時陽气僅存何極之有先儒此說於理稍乖此幹之陽气漸生似聖人漸出宜據十一月之至建巳之月以來此九二當據建丑建寅之間於時地之萌芽初有出者卽是陽气發見之義乾卦之象其應然也

所云先儒者謂康成何妥諸人也王輔嗣解易不用爻辰孔氏正義黜鄭存王故有是說

文言曰終日幹幹與時偕行正義曰先儒以爲建辰之月萬物生長不有止息與天時而俱行若以消息言之是建寅之月三陽用事三當生物之初生物不息同於天時故言與時偕行

幹鑿度曰泰否之卦獨各貞其辰其共北辰左行相隨也康成云言不用卦次泰當貞於戌否當貞於亥戌幹體所在【幹上九】亥又幹消息之月【荀爽曰消息之位坤在於亥下有伏幹幹寶曰戌亥幹之都也京房曰戌亥幹本位詩緯亦以乾爲天門在亥也】泰否乾坤體气相亂故避而各貞其辰謂泰貞於正月否貞於七月六爻者泰得否之幹否得泰之坤【之乾之坤謂泰變乾否變坤也】又云北辰共者否貞申右行則三陰在西三陽在北泰貞寅左行則三陽在東三陰在南【此坤卦西南得朋東北喪朋之一說】是則陰陽相比共復乾坤之體也【否九四在亥至泰九三而幹體備泰六四在巳至否六三而坤體全乾位在亥坤位在未今云巳者陰實始於巳不敢敵陽故立於正形之位】案鄭於主嵗卦注云北辰左行謂泰從正月至六月此月陽爻否從七月至十二月此月陰爻否泰各自相隨此說與圖不合故鄭於卷末言否泰不比及月先師不攺故亦不攺也朱子發卦圖合鄭前後注而一之學者幾不能辧余特爲攺正一目了然矣易漢學卷六

欽定四庫全書

易漢學卷七

長洲恵棟撰

荀慈明易

乾升坤降

荀慈明論易以陽在二者當上升坤五爲君陰在五者當降居幹二爲臣蓋乾升爲坎坤降爲離成旣濟定則六爻得位幹彖所謂各正性命保合太和利貞之道也【坎爲性離爲命二者乾坤之遊魂也乾坤變化坎離不動各能還其本體是各正之義也此說得之京房】左傳史墨論魯昭公之失民季氏之得民云在易卦雷來幹曰大壯天之道言九二之大夫當升五爲君也慈明之說有合於古之占法故仲翔注易亦與之同【王弼泰六四注云幹樂上復坤樂下復此亦升降之義而弼不言升降】

文言曰水流濕火就燥慈明曰陽動之坤而爲坎坤者純陰故曰濕陰動之乾而成離乾者純陽故曰燥又曰本乎天者親上本乎地者親下慈明曰謂幹九二本出於幹故曰本乎天而居坤五故曰親上坤六五本出於坤故曰本乎地降居幹二故曰親下也

又曰雲行雨施天下平也慈明曰乾升於坤曰云行坤降於乾曰雨施乾坤二卦成雨旣濟陰陽和均而得其正故曰天下平【慈明注時乘六龍以禦天云禦者行也陽升陰降天道行也】

又曰與天地合其徳慈明曰與天合徳謂居五也與地合徳謂居二也

與日月合其明慈明曰謂坤五之乾二成離離爲日乾二之坤五爲坎坎爲月

坤彖曰含光大品物咸亨慈明曰乾二居坤五爲含坤五居乾二爲坤初居乾四爲光乾四居坤初爲大【乾上居坤三亦爲含故六三含章可貞坤三居乾上亦成雨旣濟也】天地交萬物生故咸亨

師彖曰能以眾正可以王矣慈明曰謂二有中和之徳而據羣陰上居五位可以王也

六四師左次無咎慈明曰左謂二也陽稱左次捨也二與四同功四承五五無陽故呼二捨於五四得承之故無咎

上六大君有命開國承家【承讀如墨子引書承以大夫師長之承】慈明曰大君謂二師旅已息旣上居五當封賞有功立國命家也宋衷曰陽當之五處坤之中故曰開國陰下之二在二承五故曰承家

泰九二朋亡得尙於中行慈明曰朋謂坤朋亡而下則二得上居五而行中和矣

臨九三象曰咸臨吉無不利未順命也慈明曰陽咸至二當升居五羣陰相承故無不利也陽當居五陰當順從今尙在二故曰未順命也

升彖曰巽而順剛中而應是以大亨用見大人勿卹有慶也慈明曰謂二以剛居中而來應五故能大亨正居尊位也大人天子謂升居五見爲大人羣陰有主無所復憂而有慶也

九二象曰九二之孚有喜也慈明曰升五得位故有喜六五象曰貞吉升階大得志也慈明曰陰正居中爲陽作階使居立己下降二與陽相應故吉而得志

繋辭上曰天下之理得而成位乎其中矣慈明曰陽位成於五陰位成於二五爲上中二爲下中故曰成位乎其中也

易尙時中說

易道深矣一言以蔽之曰時中孔子作彖言時者二十卦【幹蒙大有豫隨觀賁頤大過坎恆遁睽蹇解損益姤革艮旅】言中者三十三卦【蒙需訟師比履同人臨觀噬嗑無妄大過坎離睽蹇解益姤萃升困井鼎旅巽兌渙節中孚小過旣濟未濟】象言中者三十卦【坤需訟師比小畜履同人大有謙豫二五隨蠱臨復六五大畜坎二五離恆遁晉蹇解損夬二五姤萃困二五井】其言時也有所謂時者時行者時成者時變者時用者時義者其言中也有所謂中者正中者中正者大中者中道者中行者行中者剛中柔中者而象之彖則又合時中而命之蓋時者舉一卦所取之義而言之也中者舉一爻所適之位而言之也時無定而位有定故象言中不言時然六位又謂之六虛惟爻適變則爻之中亦無定也位之中者惟二與五漢儒謂之中和揚子法言曰立政鼓眾莫尙於中和又云甄陶天下其在和平龍之潛亢不獲其中矣是以過則惕不及中則躍其近於中乎注云二五得中故有利見之占太曰中和莫尙於五故彖傳凡言中者皆指二五二尙柔中五尙剛中五柔二剛亦得無咎二與四同功而二多譽三與五同功而五多功以其中也周公爻辭於泰之六二夬之九五皆以中行言之而益之三四復之六四亦稱中行先儒謂一卦之中【先儒謂宋儒也漢儒無此說】非也幹之三四文言謂之不中獨非一卦之中乎竊謂益之中行皆指九五所謂告公用圭告公從者五告之也古者君命臣上命下皆謂之告三者五所信也故曰有孚四者五所比也故曰利用爲依遷國三爲三公四爲諸侯故或稱國或稱公復六四中行獨復象曰中行獨復以從道也四得位應初獨得所復四非中而稱中行者以從道也其時中之義歟愚謂孔子晚而好易讀之韋編三絕而爲之蓋深有味於六十四卦三百八十四爻時中之義故於彖象二言之重詞之復子思作中庸述孔子之意而曰君子而時中孟子亦曰孔子聖之時夫執中之訓肇於中天時中之義明於孔子乃堯舜以來相傳之心法也【據論語堯曰章】其在丰彖曰天地盈虛與時消息在剝曰君子尙消息盈虛天行也文言曰知進退存亡而不失其正者其惟聖人乎皆時中之義也知時中之義其於易也思過半矣

九家逸象

陸氏釋文曰說卦荀爽九家集解本幹後更有四爲龍【項安世曰震之建也】爲直【項曰巽之躁也】爲衣【項曰幹爲衣上服也坤爲裳下服也】爲言【項曰兌之決也震之龍巽之繩兌之口皆以干爻故也】巛後有八爲牝爲迷爲方【皆據坤彖及文言】爲囊爲裳爲黃【皆據爻辭】爲帛【杜預注左傳曰坤爲布帛朱震曰帛當在布之上項曰幹爲蠶精而出於震至巽離而有絲至坤而成帛也案八音離爲絲】爲漿【項曰酒主陽漿主陰故坤爲漿坎震爲酒皆幹之陽也】震後有三爲王【項曰爲王者帝出乎震】爲鵠【吳澄本作鴻】爲鼓【項曰鵠古鶴字爲鵠爲鼓皆聲之逺聞者也與雷同鵠色正白與馽的同】巽後有二爲楊【朱震項安世皆作楊讀爲稱揚之揚非也巽爲木故爲楊大過枯楊生梯仲翔曰巽爲楊不從手也】爲鸛【項曰鸛水鳥能知風雨者朱曰震爲鶴鶴陽禽也巽爲鸛鸛陰禽也】坎後有八爲宮【朱以爲宮商之宮項曰宮與六同象皆外圉土而內居人防也隠伏也陽在中也】爲律【釋言曰坎律銓也樊光曰坎卦水水性平律亦平銓亦平也坎爲水故古刑法議讞之字皆從水又爲律師初六曰師出以律】爲可【可當爲河坎爲大川故爲河逸象出老屋河字磨滅之餘故爲可也或云當爲坷說文曰坷坎坷也古文省作可亦通朱子發解可字多曲說不可從】爲棟【項曰作棟云當作棟棟在屋中有陽之象焉大過次坎故爲棟】爲叢棘【仲翔引作叢棘朱云叢棘獄也】爲狐【子夏傳曰坎爲小狐幹實亦云】爲蒺藜【困坎爲蒺藜】爲桎梏【項曰皆物之險而能陷者也】離後有一爲牝牛【見本卦春秋傳曰純離爲牛】艮後有三爲鼻【管寧曰鼻者天中之山裴松之案道書曰鼻爲天中有山象故曰天中之山】爲虎【吳澄曰履彖六三九四頤六四革九五履革皆無艮艮不象虎也項曰艮主寅虎寅獸案艮之上九丙寅故項依以爲說京房以坤爲虎刑陸績以兌之陽爻爲虎先儒解易皆取二象不聞艮爲虎也虎當爲膚字之誤也仲翔注易云艮爲膚是也】爲狐【吳澄本作豹非也左傳秦伐晉卜徒父筮之其卦遇蠱曰獲其雄狐蠱艮爲狐項曰坎爲狐其心之險也艮爲狐取其喙之黔也】兌後有二爲常【九家注曰常西方之神也朱以爲當屬坤項以爲當作商皆臆說】爲輔頰朱子發曰秦漢之際易亡說卦孝宣帝時河內女子發老屋得說卦古文老子至後漢荀爽集解又得八卦逸象三十有一【九家易魏晉後人所撰其說以荀爽爲宗朱氏遂謂爽所集失之】今考之六十四卦其說若印圈鑰非後儒所增也

荀氏學

荀悅漢紀曰臣悅叔父故司空爽著易傳據爻象承應陰陽變化之義以十篇之文解說經意由是兗豫之言易者咸茍氏學

易漢學卷七

欽定四庫全書

易漢學卷八

長洲恵棟撰

辧河圖洛書

宋姚小彭氏曰今所載九履一之圖乃易幹鑿度九宮之法【其說詳鄭注】自有易以來諸易師未有以此爲河圖者【後漢劉瑜上書曰河圖授嗣正在九房九房疑卽太一所行之九宮蓋防緯家以爲河圖桓譚張衡所痛斥爲非者也】至本朝劉牧以此爲河圖而又以生數就成數依五方圖之以爲洛書又世所傳關子明洞極經亦言河圖洛書如劉氏說而兩易之以五方者爲圖九宮者爲書案唐李鼎祚易解盡備前世諸儒之說獨無所謂關氏者至本朝阮逸始僞作洞極經見後山陳氏談叢之書則關氏亦不足爲證矣【朱子語類亦云關子明易阮逸作陳無己集中說得分明雷思齊又謂楊次公撰洞極經托名於關子明要皆後人假托也】棟案九宮之法一二三四五六七八九一北九南三東七西四東南六西北二西南八東北五居中方位與說卦同幹鑿度所謂四正四維皆合於十五是也以五乘十卽大衍之數故劉牧謂之河圖阮逸撰洞極經以此爲洛書而取揚子云一六相守二七爲朋之說以爲河圖鄭康成注大衍之數雲天一生水於北地二生火於南天三生木於東地四生金於西天五生土於中陽無偶陰無妃未得相成地六成水於北與天一並天七成火於南與地二並地八成木於東與天三並天九成金於西與地四並地十成土於中與天五並虞仲翔注亦云一六合水二七合火三八合木四九合金五十合土其說皆與河圖合然康成仲翔未嘗指此爲河圖則造此圖以爲伏羲時所出者妄也【仲翔謂八卦乃四象所生非庖犧所造也】桓君山曰河圖洛書俱有兆然而不可知【緑圖曰亡秦者胡也其說始於秦漢時洛河八十一篇皆托之孔子故君山辧之見桓子新論】乃知漢以來並未有圖書之象夫子曰河不出圖【余姚黃宗羲以河圖爲九邱之類圖出於河爲聖人有天下之徵】東序河圖後人安得見之𨿽先儒皆信其說吾不敢附和也

辧先天後天

半農先生易說曰道家創爲先天後天圖【朱子語類曰先天圖次第是方士輩所相授者棟案伏羲四圖皆出於邵氏邵氏之學本之廬山老浮圖見謝上蔡傳易堂記序】以先天爲伏羲卦後天爲文王卦妄也卽以乾坤卦言之幹爲寒爲冰南非寒冰之地曷爲而移在南坤爲土王四季在中央西南者中央土也曷爲而移之北乎且天地定位定位者天尊地卑而乾坤定卑髙以陳而貴賤位也如道家言先天干在南後天在西北先天坤在北後天在西南是天地無定位矣又北極在上南極在下乾南坤北是天在下地在上也謂之定位可乎以此知道家之說妄也莊子曰至陰肅肅至陽赫赫肅肅出乎天赫赫發乎地兩者交通成和而物生焉乾位西北故至陰出乎天坤位西南故至陽發乎地禮家亦雲天產作陰徳地產作陽徳者以此道家之老莊猶儒家之孔孟乾南坤北其說不合乎老莊必出於後世道家之說故未聞乎古至宋而後盛行焉以後世道家之說托爲伏羲而加之文王周公孔子之上學者不鳴鼓而攻必非聖人之徒也

棟案宋人所造納甲圖與先天相似蔡季通遂謂先天圖與參同契合殊不知納甲之法乾坤列東艮兌列南震巽列西坎離在中【詳虞仲翔易注】別無所謂乾南坤北離東坎西者道家所載乾坤方位亦與先天同而以合之參同契是不知易並不知有參同者也蓋後世道家亦非漢時之舊漢學之亡不獨經術矣

又曰聖人作八卦所以奉天時道家創爲先天之學而作先天八卦位托之伏羲誕之甚妄之甚所爲先天者兩儀未判四象未形分卦何從生天地定位乾坤始作六子乃索八卦相錯陰陽交感山澤气通水火雷風各建其功明明後天安得指是爲先天哉然則卦無先天乎曰有一卦各有一太極聖人以此先【古文作先俗作洗】心退藏於宻所謂先天而天弗違也學者不知來觀諸往不知先觀諸後知後天則知先天矣捨後天而別造先天之位以周孔爲不足學而更問庖犧甚矣異端之爲害也不可以不辟

幹寶注周禮曰伏羲之易小成爲先天神農之易中成爲中天黃帝之易大成爲後天小成謂八卦也中成謂重卦大成謂備物制用也

辧兩儀四象

半農先生易說曰易有太極是生兩儀兩儀生四象四象生八卦兩儀天地也四象四時也四時有四正有四維震春離夏兌秋坎冬爲四正巽東南坤西南乾西北艮東北爲四維此四正四維以時言之爲四時以象言之爲四象而八卦出於其中不曰時而曰象者八卦以象告也陰陽太少可謂之儀不可謂之象宋儒遂以四象當之誤矣太少在陰陽之中有陰陽卽有太少非先有陰陽後有太少也若云始爲一畫以分陰陽次爲二畫以分太少是陰陽生太少有是理乎謂陰陽分太少可謂陰陽生太少不可易言生不言分父生子子生孫可謂之生不可謂之分邵子割裂太極穿鑿陰陽一分爲二二分爲四四分爲八所謂加一倍法朱子篤信之吾無取焉

邵子曰太極生陰陽兩儀一爲陽一爲陰吾不知所謂陽儀者太陽耶少陽耶所謂陰儀者太陰耶少陰耶抑陰陽初生未分太少耶如其然則是先有陰陽後有太少也由是推之將使陽儀加一畫爲陽生太陽陽儀加一畫爲陰生少陰陰儀加一畫爲陽生少陽陰儀加一畫爲陰生太陰是陰陽生太少矣然則所謂陰儀陽儀者非太非少是何物耶曰加曰分乃邵易非周易也由是太陽二畫又加一畫爲幹是太陽生幹又加一畫爲兌是太陽生兌少陰二畫又加一畫爲離是少陰生離又加一畫爲震是少陰生震餘四卦皆然是太少生八卦矣陰陽生太少太少生八卦誰能知其說哉【王伯厚曰上蔡謝子爲晁以道傳易堂記後序言安樂邵先生皇極經世之學師承頗異安樂之父昔於廬山邂逅文恭胡公從隠者老浮圖遊隠者曰胡子世福甚厚當秉國政邵子仕𨿽不偶學業必傳因同授易書上蔡之文今不僅載於張稘書文恭集後康節之父伊川文人名古字天叟】

棟案朱子語類言程子說易只云三畫上疊成六畫八卦上疊成六十四卦與邵子說異蓋康節不曽說與程子程子亦不曽問之故一向隨他所見去又云伊川易有未盡處當時康節得數甚佳郤輕之不問又云邵子所謂易程子多理防他底不得愚謂邵子一分爲二二分爲四四分爲八之說漢唐言易者不聞有此程子非不能理防邵易但以之解周易恐其說之未必然也且上蔡程子之髙弟也邵子又程子之妻兄弟也老浮圖之授受上蔡猶知之曽程子也而肯爲異說所惑哉

辧太極圖

秀水朱錫鬯先生曰自漢以來諸儒言易莫有及太極圖者惟道家者流有上方大洞眞元妙經著太極三五之說唐開元中明皇爲制序而東蜀衛琪注玉淸無極洞仙經衍有無極太極諸圖陳搏居華山曽以無極圖刋諸石爲圜者四位五行其中自下而上初一曰牝之門次二曰煉精化气煉气化神次三五行定位曰五气朝元次四陰陽配合曰取坎塡離最上曰煉神還虛復歸無極故謂之無極圖乃方士修煉之術爾相傳受之呂嵒嵒受之鐘離權權得其說於伯陽伯陽聞其防於河上公在道家未嘗詡爲千聖不傳之祕也周元公取而轉易之亦爲圜者四位五行其中自上而下最上曰無極而太極次二曰陰陽配合曰陽動陰靜次三五行定位曰五行各一其性次四曰乾道成男坤道成女最下曰化生萬物更名之太極圖仍不沒無極之防由是諸儒推演其說南軒張氏謂元公自得之妙蓋以手授二程先生者自孟氏以來未之有也【曝書亭集】

錫鬯先生又言程子未曽受業於元公元公亦無手授太極圖之事其說備載集中愚謂道教莫盛於宋故希夷之圖康節之易元公之太極皆出自道家世之言易者率以是三者爲先河而不自知其陷於虛無而流於他道也王伯厚言程子教人大學中庸而無極太極一語未嘗及夫程子言易初不知有先天言道初不知有無極此所以不爲異端所惑卓然在邵周之上也【伯厚謂程子不言無極太極是性道不可得聞之義此說卻涉禪學矣顧寧人先生曰夫子之教人文行忠信而性與天道在其中故曰不可得而聞忠恕之與一貫豈有二耶黃氏日鈔曰夫子述六經後來者溺於訓詁未害也濂洛言道學後來者借以談禪則其害深矣】

重卦說

重卦之始其說紛紜虞翻王弼以爲伏羲鄭康成以爲神農愚以繋辭考之鄭氏之說是也繋詞曰八卦成列象在其中矣【納甲始於此】因而重之爻在其中矣【消息爻辰始於此】又曰古者庖犧氏之王天下仰則觀象於天俯則觀法於地於是始作八卦繼之曰作結繩以爲綱罟以佃以漁蓋取諸離離八純卦則知庖犧未嘗重卦也庖犧氏沒神農氏作始云蓋取諸益蓋取諸噬嗑二卦皆有貞悔則神農重卦明矣八卦成列謂伏羲也因而重之謂神農也凡作者曰造【始作八卦】述者曰因【因而重之】禮器曰夏造殷因論語曰殷因於夏禮周因於殷禮古有因國王制天子諸侯祭因國之在其地而無主者春秋傳曰遷閼伯於商丘商人是因遷實沈於大夏唐人是因又齊晏子對景公曰昔爽鳩氏始居於此地季萴因之有逄伯陵因之蒲姑氏因之而後太公因之蓋古有是國而後人居之者爲因猶古有是卦而後人仍之者亦爲因因而重之非因伏羲所作之八卦而重之者乎若云自作之而自重之則不得言因矣

京房易積算法引夫子曰八卦因伏羲曁乎神農重乎八純此說與繋辭合魏博士淳於俊亦云庖犧制八卦神農演之爲六十四演猶衍也蓋自重卦之後於是有揲蓍之法洪範謂之衍忒繋辭謂之大衍皆是物矣

卦變說

卦變之說本於彖荀慈明虞仲翔姚元直及蜀才【範長生】盧氏侯果等之注詳矣而仲翔之說尢備乾坤者諸卦之祖也坎離者乾坤之用也【幹二五之坤成坎坤二五之乾成離不從卦例】復臨泰大壯夬陽息之卦皆自坤來姤遁否觀剝陰消之卦皆自幹來故以例諸卦自臨來者四卦明夷震解升也自遁來者五卦訟巽革家人無妄也自泰來者八卦歸妹節損賁旣濟蠱井恆也自否來者八卦漸咸困未濟渙隨噬嗑益也自大壯來者五卦需大畜睽兌鼎也自觀來者四卦晉萃蹇艮也豫自復來謙自剝來蜀才謂師與同人皆自剝來大有不言所自當自夬來此外不從卦例者十丰從噬嗑來也【仲翔曰此卦三陰三陽之例當從泰二之四而丰三從噬嗑上來之三折四於坎獄中而成丰】旅從賁來也【仲翔曰與噬嗑之丰同義非干坤往來也】頤晉四之初也【仲翔曰與乾坤坎離大過小過中孚同義故不從臨觀四陰二陽之義】小過晉上之三也【仲翔曰當從四陰二陽臨觀之例臨陽未至二而觀四已消也又有飛鳥之象故知從晉來】大過訟上之三也【仲翔曰訟上之三或說大壯五之初】中孚訟四之初也【仲翔曰此當從四陽二陰之例遁陰未及三而大壯陽已至四故知從訟來】比師二之五也【蜀才亦云】屯坎二之初也蒙艮三之二也【慈明同】一爻變者二卦小畜需上變也履訟初變也其後李挺之作六十四卦象生圖以一生二二生三至於三而極朱子又推廣爲卦變圖復出大壯觀夬剝兩條視李圖而加倍然其作本義則又拘於二爻相比者而相易並不與卦例相符故論者猶欲折中於漢儒焉

易漢學卷八

