

欽定四庫全書

經部一

周易札記

易類

提要

【臣】等謹案周易札記二卷

國朝楊名時撰名時字賔實江陰人康熈辛未進士官至禮部尙書諡文定是編乃其讀易所記前後無序跋未詳其成書年月觀書中所引證蓋猶在

欽定周易折中之後也名時本李光地所取士故其易學多得之光地𨿽說卦及附論啟蒙之類頗推衍先天諸圖尙不至於支離附防至其詮解經則純以義理爲宗不涉象數大抵於程朱之義不爲茍異亦不爲茍同在宋學之中可謂明白而篤實矣名時爲雲南巡撫時夏宗瀾嘗從之問易所作易說皆質正於名時其問答具載宗瀾書中然宗瀾所說如漸禦寇證以孤雁打更之類頗爲膚淺不及名時所論猶有光地之遺也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

周易札記卷上

禮部尙書總理國子監事楊名時撰

幹卽太極也陽根於陰而能變化故陽爻皆用九不用七陽而不偏於陽故爲純陽此天徳也卽聖人之徳也亦卽人心之徳也文王系彖而曰乾道大通而利於正已見幹之爲道陽而能陰動而能靜而具變化之理故周公系爻以龍象之言其自初至上潛見惕躍飛亢皆龍徳而能變化者也夫陽不偏於陽而能變化則陰亦無非陽而陽之爲徳不得指其端倪之何在矣歳𨿽始於寅而實開於子子丑陰而實陽也人事𨿽成於動而實根於靜靜亦陰而實陽也是亦可以見陽徳變化無端之妙矣天道之元亨利貞以四時言之春爲元夏爲亨秋爲利冬爲貞然爻位卻不可以元亨利貞分配自初至上每爻皆陽皆具可以大通之徳但須因其時位以致用是皆利於貞也時講有以潛龍爲元者不知元應屬春初爻陽气潛藏以時言之乃是窮冬之候若以此爲元則於成歳之序未合亦不見得陰陽無始之妙矣主靜卽利貞之理也

坤彖取象於牝馬而幹彖無象故周公系爻取象於龍以補文王所未備

九二利見大人程云利見大徳之君按文言大人指九二

龜山楊氏云九三人位也按以三才論人在天地之中西銘云混然中處楊氏又云履正居中在此一爻按文言云九三重剛而不中

九五利見大人程云利見在下大徳之人按文言大人指九五

用九謂筮法用九不用七如幹初爻言初九不言初七是也周公申其義謂陽爻所以用九者以其陽而能陰非偏於陽故也蓋用九論筮法固如此論爻義亦如此用九不必以干卦變爲坤卦言如幹初爻潛龍勿用

卽是用九之理自二至上皆然蓋幹本以陽涵陰所以謂之龍周公於用六言貞而於用九不言元故孔子文言言乾天用九以補周公所未備

文王彖辭之言幹分而二之孔子彖則又分而四之孔子有見於幹之亨不同於一時一事之亨而獨大亨者以其向於亨之始有至大者存天下之至大者莫過於能生也故曰大哉乾元萬物資始元𨿽所以始萬物而亨利貞無非生物之事此元之所以統天也元始則必亨雲行雨施品物流形此亨之事也卽皆元之事也貞終也元始也聖人明乎貞終元始之理知幹之六位各以時成則乘此六陽以行天道一因乎其時是則聖人之元亨也

乾道變化是言陽之能變爲陰也變者化之漸化者變之成各正性命以利言保合太和以貞言物至於秋各成果實復其本然形質而不可混至冬則生理益固此天地之利貞也聖人首出庶物總以使物各得其性命而一毫非有所加猶天地之使物各正性命也天下皥皥忘帝力於何有猶天地之保合太和也聖人之利貞如此此所以窮則變變則通通則久猶天地之貞下起元也

天徳不可爲首也陽變爲陰歸其根也歸根卽是起處難以指爲端首陰陽合徳故也

體仁足以長人仁也嘉會足以合禮是顯諸仁利物足以和義用也貞固足以干事是藏諸用藏諸用而仁由此出卽智之先乎仁也仁之節文曰禮仁之宜曰義是仁之該乎禮義也及藏之於一心又爲智之徳而開仁之端矣禮義智不外於仁然智又開仁之先此理正與中庸哀公問政章相明仁専言之則包禮義智偏言之則是生之首防字著力本義嘉其所會句更酌之程不合禮則非禮豈得爲嘉似與本文未融洽利物足以和義程和於義乃能利物似倒說貞

固足以干事董氏云十二辰爲亥子按亥水成物之終子水成物之始亥陰水子陽水

修辭立其誠修省修削之修卽言顧行也驗之於事無一不實故誠立立則不可搖撼而常存於天壤間矣修省其言語無非實事卽無非心所存之實理誠於是而立矣誠存於心是流行底所謂萬物資始誠之原也誠見於事是立定底所謂各正性命誠斯立焉用九陽變爲陰陽原根陰故也根陰故元首元有出沒而利貞皆元所爲元統天陽統陰乾元之運若循環無從指其端首聖人體之神化不窮而臻上治矣

乾道之所以利於貞者以不歸於貞則生物之事不終而無以開其始是天地之貞乃美利所在也故不必至歸藏後方見其利卽當其收斂之始而利已在是也天道之貞非徒歸於寂若而巳蓋以凝聚爲施之地是其所利在此也天時歸藏於冬先收斂於秋由收斂而歸藏可於收斂气象上見利意

幹卽太極之全體所謂天卽道也故剛健中正而純粹精

學以聚之四句正中庸博學審問篤行之事

重剛謂以干接幹

觀彖云與天地合徳仁也與日月合明禮也與四時合序義也與神合吉凶智也按天地之大徳曰生故屬仁日月之明在外故屬禮神黙運造化之吉凶先幾而動聖人於吉凶將至亦先幾而動自然前知不必以福善禍淫賞善罰惡言聖人喜怒賞罰之正乃所謂義而與四時合序者也

坤取象於牝馬而不取象於牝牛蓋牝牛但能順而不能健也先迷後得主凡陰道若自用則迷陽動而卽隨之以動則得總主於遂陽之事而已後如徐行後長之後謂隨乎長者若在後而逺離之則是怠緩而非順從矣利西南得朋東北喪朋者陰生於南而盛於西故行至此則得朋如人臣興事赴功與其類共成王事人當動容周旋百體合以效能於心也陽生於北而盛於東故行至此則喪朋如人臣當受命於君報命於君之時公爾忘私國爾忘家不自有其黨類也人當事物未至應酬旣畢之後耳目口體之徳皆歸於心徳而小體不得専其美也艮卦云不獲其身卽喪朋之謂行其庭不見其人如坤之以從陽爲事而不見陰之類也臣子之效命於君百體之效用於心不特始之受命終之歸功不自有其事卽當興事赴功之時亦惟見其爲君事而不見爲臣子之事也不特事物未至應酬旣畢之後四體不自有其事卽當動容周旋之時亦莫非斯心之事而不見有耳目手足之事也從得主生出得朋字合羣防羣力方能成朝廷之事是利在得朋也始而稟令終而告成惟知有君父而已無與焉如此方能盡臣子之分是利在喪朋也

坤之元是其從陽而始之時亨利則陰效用於陽之時至於貞則陰又歸於陽而不得有終也以造化言冬天陽气動時地上尙未生物四五月陰用事生物卻極其美盛以人身言人心方有思慮之動五官百體尙無所作爲至官體用事則有視聽言動是以迹言之乃是陽靜陰動也然陽出令而爲主者也陰順陽而從令者也天以陽而成嵗功而陰特佐陽者也故陰無成而以大終人以心而宰萬事而五官百體特效命者也故動容周旋之美皆歸於心徳由是言之豈非陽主動陰主靜乎

二爲坤徳之純五爲坤徳之盛

四陰爻陰位且居上下俱陰卦之間自有此象

黃裳二字本相連說坤徳莫大於順順莫大於謙卑裳者下體之服卑順之象也曰黃裳者見其卑順之見於外者皆本於在中之徳而非有過也

用九用六非因筮而後得是陽爻本有用九之理而陰爻本有用六之理惟本有此理故筮遇九六便能變含萬物而化光二節

禦案指明春夏秋冬則四徳生成萬物之功用益顯矣夫子文言蓋舉一隅言積善之家節以臣子君父言之而人心之欲不可縱者視此矣亂由馴積所致然從前卻不盡亂尙未極至將治時乃盡露出來如天時一陽來復之後寒乃益烈則陰气盡見於外而將轉矣陰濕之物以火熯之濕乃愈甚皆是陽气在內桚逼他出來

幹誠而已矣誠之之功則在於敬誠根本敬功夫五事每事皆兼敬義在內如惕然於貌之不可不正此惕然之念卽敬也旋卽有以正其貌使之手容恭足容重此當恭而恭當重而重者卽義也推之言視聽思皆然敬所以存天理之本然義所以盡事理之當然二者初無頃刻之離非敬則義有所不行矣敬義以學問言之然臣子之心乎君父卽內之直也盡職奉公卽外之方也如此則以君父之心爲心以君父之事爲事其大爲何如哉三𨿽以臣子言然在人身如耳目之聰明手足之恭重皆美之外見者然止以完其心之徳而已耳目手足豈得専其美哉故當英華外見之時惟當益加斂抑而不使或過也四𨿽以世運言之然在臣子則功名極盛之時當奉身而退不居成功在人身則英華太過宜盡斂藏之時也在人觸類通之可也

陰陽之體互藏其宅是對待之陰陽陰陽之用互爲其根是流行之陰陽惟其體互藏故其用互根乾坤二卦以立體言重在互藏意然曰元亨利貞則流行之互根者出其中矣流行之陰陽春夏秋冬是也對待之陰陽天地定位是也須知流行之互根由於對待之互藏也如今日始於寅時然時卻由子起但尙是昨日之夜是陽之無首也終於亥時然子丑亦尙是夜而已起明日之端是陰之無終也嵗功亦然說易者多將元字說作十一月此固是始處然畢竟須以寅月爲始方得如樹之結果是樹之終也然果中巳具根荄卽是始也但必須播於土中方是樹之始不得便指樹之結果爲樹之始人之生子是人之終也然子生便已具爲父母之體而又可生子卽是始也但必須冠婚方是爲人父母之始不得謂人之初生爲爲父母之始也乾坤是言對待立體之陰陽元亨利貞則言流行致用之陰陽惟對待之體有互藏之妙故流行之用有互根之妙造化與人事皆然人之心藏於身猶天之依乎地也形色皆天性猶地之載乎天也故動必根乎靜而靜復根乎動神卽所以涵理心卽所以載性幹之陽而涵陰卽太

極之涵動靜也心載性而不能無道心人心之雜者道心根於天命之正而人心則感於形體之私耳故陽善陰惡非但流行之陰陽如此乃是對待立體之陰陽本如此夫對待立體之陰陽在造化則爲天地在人則爲心身無地則天無所依無身則心何所載本相須爲用而不可相無者第在造化則乾坤不可以善惡分在人則心身有大體小體之別從大體則道心爲主而人心聴命從小體則人心熾盛而道心日微是小體之善乃以其從大體而忘其小故有以化爲善而易流於惡之根則自有小體而已具矣聖人以卦爻明心學欲人知所謹也又於幹欲其隨時而不過於坤欲其不自用而順乎天皆卽造化之理而爲人心設戒也

問陰陽之气從下遞升而上易卦六畫陰六畫陽自下遞長以至於極六畫分爲六層十一月陽气萌於地中至十二月則透起至第二層以次漸長漸升以至四月陽滿則下一陰生以次漸長漸升至於陰滿天地陰陽消息果如此否曰天地間寒暑乃隨日而變漢書云日爲寒溫凡近日則溫而爲暑逺日則寒而爲冬是寒暑之候從日而轉但天地之气表裏相應春夏气溫暖固是近日之故然陽气此時亦正散與日相應非専是日气從外曬入也秋冬气涼寒固是逺日之故然陰气亦正凝聚非専是日逺而寒也西曆謂寒暑全是日所爲固未當亦須知其說未可盡非今中國極暑大郎山卻極寒中國極寒大郎山卻極暑蓋近日逺日之故而地气亦與日相應也所謂六層之說非眞有六層猶云六分耳天地間陰陽之气猶人之呼吸呼則爲溫吸則爲寒十一月一陽生此一分陽气地上地下皆有非是潛於地下故吹灰之說甚妄以至二陽三陽及六陽皆是地上地下俱有問今冬月井泉溫夏月井泉冷是陰陽之气從地漸起也曰井去地面止尋丈間耳何足以定气之升降今十一月十二月地內俱溫未見陽气之以漸升也人生在地上然冬月則陽在腹內夏月則陰在腹內又如夏月日內甚熱室中甚涼夏天午時以後曬藥物心內多生虫可見冬之陽非専在地中夏之陰亦非止在地中也春夏變爲秋冬卽天變爲地也天變爲地卽地之變爲天也

八卦命名皆以徳言余卦則多以所值之時言以兩象爲主自乾坤而然乾坤二卦以畫言之則爲陰陽以徳言之則爲健順以象言之則爲天地不言天地則所謂健順陰陽者不可見蓋易者象也象也者像也故諸卦多以象爲主

剛柔始交謂卦畫剛始交於柔

雷雨之動動字程尙未淸出

匪寇婚媾本義程似俱未的當說見賁卦

爻中乘剛者須是同體方見其相乘若上下卦隔體則不得爲乘如小畜六四乘九三卽不爲乘剛

求婚媾往有三說程謂求初往與共輔五本義似與程同但本義初九守正居下以應於已故其占爲下求婚媾則吉也雲峯胡氏解之曰初下四求婚媾也四之往者應也本義謂初居下而應於巳四待下之求而後往則吉是與程另爲一說李文貞公周易觀彖則以爲四待五之求已而往應五又一說也

求而往明也程以爲六四下求於初以自輔而後往與共輔九五之君爲明於自知知人義甚完備

觀彖雲山下有險巖穴之地幽昧之處此義於防之名義最切以可亨之道行而得其時之中如以大學之道教人此可亨之道也又須當其可之謂時不淩節而施之謂孫所謂時中也此只是論其理如此中字帶著九二得中意下文剛中方實指卦體說如師卦能以眾正亦是論其理而帶著九二意初筮者其心誠一筮至於再至於三則誠意散漫問者之心如初筮者之誠𨿽往復質難而不爲瀆若如再筮三筮然誠意散漫𨿽止問一事亦爲瀆

利用刑人如孔子治魯子產治鄭孔明治蜀皆尙嚴凡教之道當如此

彖言剛健而不防而需之六四上六以陰柔而得出穴終吉者蓋能順者非有健徳者不能也此卽乾坤用九用六之理

上剛下險所以爲訟者酷刑之世民必多訟

凡有血气者不能無爭此訟之所由生也凡有爭皆訟也如爭功爭名爭爵祿之類皆是故爻中及從王錫服之事

九二吉無咎孔氏云無功則凶故吉乃無咎以其有功故王三加錫命按此更當以彖辭吉無咎之義參之蓋丈人在師中可信其得吉且無咎而王委任之専寵錫之頻也

六五貞凶觀彖云言其常此而不變則凶又爲常凶之義按隨四爻貞凶之解更須參玩

六三比之匪人按各爻比之之字俱指五言初比五先也二比五應也四比五承也若六三之比五則非其人也此趙氏彥肅之說本義云承乘應皆陰所比皆非其人之象之字只泛說語類云初應四二應五俱爲比得其人惟三應上爲比之匪人言所應者匪人也匪人指上說觀彖則云卦一陽爲比主二應而四承之初在下未有所比三居髙位而不與五承應是比之匪人也按此則匪人如雲匪類與否之匪人一例卽指六三九五失前禽林氏云禽獸向我而入者取之背我而前去者失之按此似應刪去向我背我字

地之气上升而天之气不交則不成雨必待二气醖釀絪緼而後成雨今密雲不雨是地气上升故曰尙往自我西郊陰倡而陽未應故施未行蓋云之宻是陰气系畜陽气系畜得厚則陽與之應相得相和方能成雨澤而下施上爻之旣雨乃畜極而通之候彖辭之所謂亨也

本義陽猶可亨似未合卦義程志在於行亦非本解尙往以旣處對照看至畜之極則止而不往矣

有風解散則雲气之積不厚故爲小畜

九五爻義及象須以

禦按爲定程云君子爲小人所困正人爲羣邪所厄未合卦義九五誠心受六四之畜以自畜而畜天下其充實之徳足以用其鄰而六四畜君以畜天下之志得九五之孚而行矣所謂剛中而志行也富謂五之陽實鄰指六四言凢爻言富者皆陽言不富者皆陰也尙徳載謂尙孚誠之徳至於積滿也本義云尊尙陰徳未合卦義積徳之滿以至旣雨旣處義與四五爻相足上九象程云小人抗君子則必害君子非卦義兌乾皆金虎金方之獸蔡氏亦以二體論而較本義爲警切至遊氏一柔進退履眾剛之說尢屬要義易中一陰五陽之卦惟履卦一陰不得位而處凶地有至可危懼之象故命名系辭有取於此乃從卦體取義也故夫子以柔履剛釋名卦之由至卦徳則於釋不咥人處及之

程以說順應乎乾剛而履借之不如防氏敬以和之說尢善觀彖雲天下之難履者莫如帝位按此夬履之所以有厲也張氏引君牙心之憂危若蹈虎尾按九五之貞厲所謂其危乃光乎

三之跛眇是不安於跛眇者也故其視履爲有傷歸妹之跛眇自安於跛眇者也故其視履爲反吉若以二幽人之貞處之則𨿽眇能視而合乎歸妹之義矣惟其行以武人之道故不足以有明有行而又有咥人之凶也胡氏云卦辭以爻爲主則爻辭與卦同按同人二爻

爻辭不與卦同蓋陰柔之質易有所系累故也

柔履剛有三說一謂一柔乘二剛也一謂一柔借三剛也一謂兌柔躡乾剛也細思畢竟躡說爲長蓋八卦惟幹極剛惟兌極柔故取爲柔躡剛之象而上天下澤尊卑相承則亦與此義不相悖也六爻獨三四言履虎尾者適當其處也三爻徳旣不善又兌爲口三適當口位則有咥人之象四爻凡承九五者鮮不吉也

無往不復只以三陰言不必如程兼陽說

泰卦初陽在下茹茅之象

小畜九五富以其鄰鄰指六四言四爲臣位乃五之臣鄰也泰六四不富以其鄰難以六五言臣不敢以君爲鄰也

禦按及沈氏解鄰字俱指下三陽言之觀彖說亦同至李氏何氏說鄰字則指五上更參之三陽在下相與爲鄰四輔於五翩翩然降以相從以用三陽之善類不待戒令而羣賢孚洽中心願從也四與五上皆以陰下交於陽陽實陰虛凡在上位而能下交者非虛不克也故曰翩翩以象其起而在上者非一也曰不富以其鄰言皆能虛以下交而用其鄰也四與三陽連近故就四言而曰鄰也不戒以孚謂三陽信之矣

易中失字多系好字面皆失實與隨之失小子剝之失上下皆是又喪字亡字亦多善者【如喪羊朋亡馬匹亡之類】

上六以柔居泰極故復爲否幸其有應尙有上下交之象故戒其勿用師而示以反求內治之道

天地之否由於匪人故以匪人連卦名爲義

觀六二並系小人大人之占可知初爻非爲小人言也茅茹特取羣陰相連之義耳

因六三陰柔不中正特揭匪人情狀以著否極之世道人心也三不中正當上下不交之時必有茍合之事不止如六二之包承而已此辱身賤行之事也故曰位不當也

恰遇幹在外卦故言幹以該下卦之二陽先提干行乃及卦徳卦體總只完得一干行異教亦有同人而非君子正也

類族辧物火之用而天之理也

陵莽險阻正與野之曠蕩相反有二之於宗則有三之伏戎矣同極必異此人事之變也故於下卦之極言之四居外卦之初由異歸同所謂人窮則反本也五遂言誠於求同而卒同之事三四爻不言同人三舉以下攻上者四舉以上攻下者敵剛之敵謂上九也大師克相遇觀彖云必用大師以去其間按去外之間易去內之間難果而確無難焉四固未能免於乘墉之過卽五亦未能遂去間以歸於同也故必致其號咷之誠而後能合同無間舜之號泣是天而父母底豫周公作鴟鴞之詩而成王感悟哀嘆是也凡上下親疏至於離異不能聚合相同惟有怨慕刻責庶幾感動故萃之爲卦多言咨嗟號泣之義其所謂若號一握爲笑者正與此爻同義言若能號咷以求萃則一轉移之間將變而爲笑握者轉移之機之所自也旣號咷矣又用大師者致其誠而無勇以濟之間終不可去如離之六五沱若戚嗟矣非有上九出徵折首之威不足以正邦其義可以參相也

以中直謂有中徳而直故由中而直逹於外也

火在天上日之象

初觀大有初爻所謂無交害者義殊難曉及觀後爻乃知此是言人心所固有者不可交於物而害之由此而徳業盛大悉本此而充積之耳凡人之有其道徳功業人君之孚君子威小人而能有賢人皆所謂順天休命者故卒得自天之祐系所謂其初難知其上易知於此可推

信以志誠信以感君子之志易而無備非謂人將慢易之而無戒備之心蓋言已非有威如以檢身而治物則恐其漸生慢易而無戒備矣有兢惕之心有儆戒之道卽所以爲威而非作威之謂也唐室至於物眾地大芽蘗其間可謂處大有之世易而無備者矣地中有山蓋山之卑矮者

君子有終程云又須君子行之有終作進一層解似不必從

五爻獨不言謙程謂君道不可専尙謙柔一段似非卦義

冥升迷於進矣而利於不息之貞者以其順極也冥豫溺於安矣而有渝則無咎者以其動極也凡人升進之極不知退止之義固無攸利矣然永守貞順之節至於不息則無亢滿之凶而有挹損之美故象曰消不富也言富消損而不可滿盛也昏冥於豫者茍其有震動之幾卽已非豫矣故曰震無咎者存乎悔三之盱豫上之冥豫聖人皆示以悔義也

澤中有雷冬令斂藏之時

卦義以剛隨柔三四兩爻以柔隨剛與卦義反故戒之剛浸而長句最重乃卦之所以爲臨至地澤亦所取象地臨澤澤亦臨地此相臨之象也李文貞公云臨有逼義有近義澤水漸長固有臨乎地之勢然觀教思無窮二句則取義只在地澤相親近上澤滋潤乎地地容受乎澤正教思容保之象

臨者盛大之勢也盛大之勢其消不久君子當以爲憂而不當以爲喜曰甘臨者是喜之也不中正而爲說主故也𨿽然說順者卦之善則說之爲徳固有取焉惟其無憂則說爲有咎也旣憂之則說者陰之善道而非所以爲咎也三四之爻變革之際故往往寓以悔遷之義以臨爲甘則不憂以臨爲憂則不甘矣此卦有說而

順之善故三之甘臨可轉而爲憂亦猶節卦有說以行險之善故三之不節可轉而爲嗟也然則履有說而應干之善三之肆不能轉而爲懼何也曰適當口位有咥人之象也凡爻適與卦象值者其吉凶往往因之而定如朶頤咸腓不出門庭之類不一而足也

志在內者增修其道崇長其徳是其志之存於內也觀彖二陽在上四陰在下陽爲陰觀此三句乃名卦之第一義下雲門闕之象則申上三句意而舉其象也九五卦主故特著觀天下之義

滅趾謂趾沒於校中如過渉滅頂之滅下並同

噬膚滅鼻噬之之深至已之鼻沒於膚中以口齩之而太猛也初在下易制而質剛彊六二近而治之故𨿽如噬膚之易而用力深切至於滅沒其鼻二在下位務硏勘得情故有此象以中正故無咎

觀彖以遇毒爲應上九本義謂不中正而人不服若如此則不得無咎矣程謂自處不得其當而刑於人人不服而怨懟悖犯之若刑有不當致人不服亦不止於小吝要以觀彖說爲善

九四程云剛明則傷於果居柔則守不固按三柔居剛四剛居柔俱合彖取剛柔不偏之義

四五上位以哀矜慈惠爲本故在乎存艱難之心以柔中之徳行之

至於上則是教之已久矣而猶犯法是其聰不明故滅耳以懲之

觀彖使末返於本使字著力卽根種中自然之生理使之也又云豈非其一本之分乎所謂一實萬分以百谷瓠果蓏等成實累累時驗之至明柔來文剛如果種剛也自甲拆萌芽而生枝葉蘂綻花繁根幹爲之增色是柔來文剛也一果爲根分爲眾果上於枝頭而後花葉乃有歸宿是柔得剛之文而爲有實之文不敝之文矣以質爲文以白爲賁義之至精道之至妙此天文也天文莫著於百谷艸木離爲文明之卦言日月卽言百谷艸木蓋人之所資生托命天地聖人之所以養民未有一日離者故此卦言文質離言文明皆舉之凡彖中用而字如健而防之類是兩層說若用以字如順以動文明以止之類是一直說

賁之時柔從剛剛不隨柔乃卦義也故初九不從六四終莫之陵若爲陰所濡染則陰得而陵犯之矣

上爻白賁從賁極反本取義四上卦漸近於本矣故有質素之心而皤如易中言匪冦婚媾者三其文義皆當從朱子解釋但屯二之匪寇婚媾非指初乃指五也蓋班如乃云之象故屯之乘馬班如皆上卦也除四上爻辭有其象六二所言班如蓋指五也言如當屯邅之時而見有乘馬班如者匪寇也乃婚媾也賁四之皤如翰如亦是指初言初有質素之徳故其人馬俱白也但屯睽緣有患難乖隔故須表明非寇賁亦用此辭者當文窮而就質必多所阻撓離間豈能免於疑乎

當位疑疑初爲害也賁而皤於文質二者未定所趨未免疑初之爲寇蓋在上下卦之交當去文返質之始故有此象

項氏所云二與上爻謂乾與坤交

觀六三之無咎六五之無不利俱以陰柔者言則初六六二六四之凶亦應以陰柔剝陽者言矣觀彖並指小人言之

程云夬者陽消陰陰小人之道也故但言其消亡耳何用更言卻有復生之理乎按無號終有凶正防其復生也井渫惻其不食雉膏悔其不食以美利之未得立被於當年也碩果之慶其不食以嘉種之永得畱貽於百世也嘉種存則美利溥矣剝上爻與丰之三爻象終不可用也用字皆害字之誤以韻葉之旣然且終不可用甚無義理小人剝廬自失所依豈特不可用而已折肱如終不可用何以云無咎乎蓋小人剝害君子是自剝其廬也然碩果不食自然之理君子得輿民心之公小人𨿽欲剝盡君子而君子終不可害也丰三以明極遇暗時過剛不中勢有折肱之損然以救暗爲心至於折肱而不悔於義爲無咎矣故亦曰終不可害也

震動是生之端故天地生物之心於此可見

中以自考觀彖引孟子子歸而求之有餘師以解之與下仁從道之義相備

程子邵子說復字固好然唐劉氏蛻有云雷在地中殷殷隆隆陽來而復復來而天下昭融乎宋蘇氏舜欽亦以復爲復來之義則文人亦有知之者矣陽是神陰是形神是大體與性爲體由此而發則爲道心形是小體出與物交由此而則爲人心人生成形以後气質用事故神理常微形體常肆此卦一陽藏於重陰之內象之最親切者

惟其爲乾元之動處故人聞之而怵惕物感之而萌芽是物物而與之以無妄也先王至誠無妄之心蘊之至盛油然勃然因時而布惠施澤於萬物無一不受其涵育焉

不耕獲不菑畬其心不計較今耕種後將收獲今菑治後將成畬則無計功謀利之妄念矣因時順理故利有攸往

窮之災者災自外至眚由已作因動生災是動卽爲眚此由值時之窮而然釋行有眚之義言時窮則不可動卽妄也

天徳至健而能止健故日月不過而四時不忒惟能止故能聚其健終古不息天本剛健所結聚而成也需剛健不防故利渉川此卦取能止健故利渉川能止與能待義相近若同人之渉川則取天徳無私之義剛上謂上九居上尙賢者六五尙之也

天在山中凡空處皆天气所充塞也

何天之衢猶云當天之路天衢者賢人登進之途何謂擔任主持之也至是則羣賢彚升艱難宏濟豁然無阻矣故特系曰亨

觀其所養謂觀其養徳及養身者何如此句且攏統虛說觀其自養謂養徳者內求諸心以性命固有之理養之是正也若溺於異端曲學則非正矣養身者返求諸已以禮義當然之則養之是正也若役於口體嗜欲則非正矣此句方說養正之實

六二比於初之陽剛故顚而求養於初也二處下位求於初以自養非能養人者故顚頤與四同而無四之吉占然於義無凶咎也若拂於下不可援上之常經而求養於上九則非比非應動於妄而一往不返致凶必矣故小象曰行失類也凡前進爲徵逺求於外卦之上故曰徵初在下而宻比於徵字之義無取二與初比尙與上爻有間失類只應單承求養於上二四求養於下皆曰顚二三五求養於上皆曰拂二𨿽中正然當頤之時下動則易隨而動故著徵凶之戒

拂頤貞凶貞謂自以爲正而常如此也

六四程養其威嚴一段立論有疵

大過謂在道義上過不爲情俗所牽也如湯武徵誅伊尹放置伯夷餓於首陽皆迫於時之所遭以其非所常行故謂之過大過之義只夫子大者過也一句盡之程與其過之大一層似添出

獨立防木之象無悶兌悅之象

四居大臣之位義不可有他九四應初六例有凶咎九四爻有與初六取相應者大過棟隆吉有它吝咸並具貞吉朋從兩占恆田無禽【此卦𨿽相應然以剛上柔下有定交感不深至義不因應初六而無所得也】遁好遁具君子小人兩占解取解拇姤包無魚起凶【此獨以應而不應爲凶】萃九四本爲羣陰所應無所系於初故大吉無咎困九四與初無渉鼎折足而凶陰爻居初乃在下無才徳之小人故應之多凶吝六四爻若上有九五則以承九五爲義而得吉利無咎悔亡之占自屯卦卽應以此例求之【本義屯六四取應初九備一說】惟旣濟之終日戒𨿽承九五而有危辭其餘不遇九五者泰之翩翩不富取應初九等三陽在下而交之臨之至臨無咎本義則専取應初爲說要之二陽爲卦主則亦非全不取應也賁取應初九而能皤如其白返於無色翰如而求之疾復取應初而中行獨復大畜童牛之牿則應初而元吉【惟此爻則取畜陽爲義】頤之顚頤眈眈逐逐則應初而吉且無咎明夷六四不取應初然處明夷而避難義亦相應損之損其疾使遄有喜是取應初而無咎蓋陽爻居初乃君子在下之象

五居尊位榮華之象

上六道窮故凶如陳寔申屠蟠郭林宗之在漢季似乎隨波汩沒絕無所見在世道至此固凶而全身以全善類則於時義爲無咎也以柔說主求之此解爲得天一之陽防於陰而成水其體至險以質陰而性潤下流必趨坎在坎中積實無空漸充漸盛融通暢逹此水之習坎有孚而亨不爲險所陷者然也人心元善之徳具於形質之中與水之陽陷於陰而成險體者同性之欲感物而動日交於利害攻取之途與水之就下而趨坎險者同【陷則違禽獸不逺豈非至險】須常存此心言忠信行篤敬積其孚誠隨處不令少有空缺日充日盛心境澄融推行不窒與水之習坎積實流通不爲險所陷者同人心惟危危卽險也道心惟微微卽陷也正謂天徳之剛在於陰中水更習於坎之險積實充滿而流通不滯斯出於險矣人心鏈習於欲之險孚誠充滿而明通不窒斯出於險矣

�字卽豎直冩坎是流水不比兌是止水坎水有源兌澤多是潦水匯成兌澤不流坎水常流不盈乃水積實之徳程解作未盈未合有孚之義有源之水異於溝澮驟盈之水惟其信實故能習坎不盈不浮起不堆髙之謂浮起者內之所積有空也堆髙者至節限處而增加出其上也如粟米沙土皆然下積起必有微隙至上頂俱可增髙皆能盈而不能不盈因非至實故也惟水以實爲體下無浮起上無增髙言誠至水之不盈無以加矣

盈科之盈積實而盈也不盈之盈虛而爲盈也水徳惟不虛盈故能盈科後行流而不盈語其本然之徳盈科後行語其自然之勢先儒謂不盈爲未出險是以不盈之盈作盈科之盈解矣水徳不虛滿不論坎之流水兌之止水皆同水以流爲性故貴流不貴止義具節卦兌澤之徳曰說坎水之徳在孚亨卽人心誠明之徳也水之徳只流而不盈盡之其爲體有形無質融通不

滯而充實無少空隙不似他物堆積增髙及築之又可減下者只一平流去隨地勢而與之相赴至有窪陷處才平卽出自不隆起浮多是自始至終任所更歷總一不盈而已水之實徳在於不減而其根在於不盈不言其不減而言其不盈尢與虛而爲盈者爲對癥之藥坎有剛中之徳流而不盈行險而不失其信其有孚

如是維人之處險其心之亨通如水之流行而不困者乃以其心如坎徳之剛中有不盈之孚信也練習於險莫貴於有在中之剛徳剛中則其心誠實自亨通而不困窮矣流而不盈是有孚之體行險而不失其信是其習坎而驗諸用者也信卽不盈之實徳程以就下爲信非此處正解八卦皆言人心之徳而取象於天地水火雷風山澤彖釋辭未有専言取象之徳而不及於心徳人事者習坎本就水以明心學有孚心亨皆以人之心徳言流而不盈一句言水徳之亨通孚信已盡行險而不失其信句以人言若仍言水不以人之習險言則有孚二字正面未出維心享句復來雜說人心亨通之徳於釋彖語意尙未融洽完全須如觀彖以行險句貼人之習坎有孚下接心亨而以剛中總釋文義乃協人心因習險而誠明之徳以全險之益於人大矣心徳全則峻極髙深不可攀躋不可逾越與天地之險同所謂徳威惟畏也因習險而推險之用卦彖辭習坎有孚維心亨因水之習坎而明人之練習於險難有誠立明通之心學也故彖明水徳習坎有孚之義而言人之習於險而心能通者乃由有坎體剛中孚信之徳也求小得本義只作占辭說言可以小有得楊氏陳氏則以示人處險之道言謂自求諸已心常亨通不窒如掘地得泉涓涓不已不待溢出外始爲流水也此於有孚心亨之學極爲關切

禦按及觀彖並從其說

未出中郭氏謂一離乎中卽失之矣卽彖取剛中之義【剛徳在中】人處險而返求諸心覺有所得如初濬逢泉涓滴潠注停蓄於坎中而不遽出而孚信亨通之義用已具矣行險而有尙不自此始乎

樽酒簋貳用缶言質素自將也是孚誠之積也納約自牖言因機而導也是亨通之漸也不務飾於外而相感以心不急求上之信而曲開其明之路以此處多懼而承陽剛可謂得習坎之道矣𨿽當險時可卜其終之無咎也

溝澮因雨集驟盈隨涸此無原而不能流者澤容納眾流因無巨原𨿽成大壑亦不能逺流放海惟江淮河濟及凡有本之泉混混而出不捨晝夜其流日長日增日充日盛隨其所至有積實而無虛滿所謂不盈也大川祗見其常平流於坎中浩浩蕩蕩滔滔活活至極洪大時間亦泛溢旁決旋復故道而安流更歷千萬里險阻不易其常放海而歸焉至凡一切原泉防獨流放海防入大川而放海無不同此只平之象嘗驗之去海近之泉混混放海遇旱截水灌田水不得盛行逾時放水則盈一科坎又進一科坎水與坎口相平卽流出前行大川反難驗其盈科後進但見其不盈旣平耳不盈有二義一是水徳積實無虛滿而盈者凡水皆然也一是有原之泉不驟然盈溢與旋盈旋涸者異此並屬切要之義只旣平有兩樣一是平流於坎中不待平坎口而始流也一是水與坎口相平卽往前流所謂盈科後進要其不虛假不窒礙之徳性同也夫子取原泉三王祭川先河後海皆取其流行不窮信實有常耳口气若云惟其坎不盈是以能只於旣平也不成章不逹之說水之積實流通有孚亨之徳卽在井谷溝澮湖澤其體性同也而孚亨之辭獨備系於坎夫子彖釋以流而不盈周公爻辭稱其不盈旣平蓋在井則不竭而不流在溝澮則驟集而旋涸在湖澤則停瀦不行遇泛溢亦行而不逹皆難以驗水徳之常惟習坎之水中實而不盈只平而卽流備誠明之徳故聖人於此明心學之全耳

坎不盈中未大也坎固卽是水但卦以習坎爲義坎訓險陷爻中坎字俱指坎窞言坎不盈只旣平謂水至坎口不浮髙只與坎口相平卽流出是爲得中而不侈大盈者浮髙堆起之謂項氏不盈謂不滿水盈則愈行

故坎有時而盈等語乃盈科後進之盈與流而不盈之盈自別陳氏謂水才盈便橫流泛溢乃溝澮皆盈之盈與有源流水有漸有常之義足相明但此盈字乃虛而爲盈之盈須以觀彖水徳至實無虛滿而爲盈者爲眞至之解

上六陰柔處險陷之極故有此象按坎流水也節之坎亦流水也流水以海爲歸宿水入海則境窮而味苦故無善道歟

坎者陰陷陽之卦陽爲君子爲天理防陽者爲小人爲人欲初三在下坎陷陽上則陷之極故皆凶惟四承九五爲獨善易例六四承九五者皆善此卦六四出下坎而更歷上坎兼有合於習坎之義故無咎也坎在上爻之諸卦隨其所遇卦義以爲吉凶屯上泣血漣如屯極非柔才不能動者可濟也蹇上來碩利見以其退就於陽剛也井上有孚元吉以其功能及物也節上苦節貞凶以其窮而不能通也旣濟上濡其首厲以柔才之易於沈溺而至於終亂也惟習坎乃坎之本卦則言坎之體用以材質剛柔防吉凶休咎不似他卦隨時遇爲定也

防離兌𨿽屬陽防陽麗陽說然陰在內而陽防之離之陰在外而散乎陽之說因一陰成卦故彖於離特舉柔言之於巽兌言剛防剛中而並及於柔離爲麗不論剛柔爻皆有麗之徳易例如此

觀彖以六爻配旦暮昏曉履錯然屬日初出時黃離屬日方中時日昃屬晚暮突如焚如屬日入火繼五爻屬子半向曉上爻屬旦時下卦自曉而昏上卦自昏而曉卽千萬年離明繼照之象已盡於兩作之中如重幹足以盡天行之無窮也

敬肆者昏明之本故離初爻以敬言之

六二正彖所謂柔麗乎中正者本順徳而爲文明備貞亨之義故占元吉

六五以柔順之徳而麗乎中因中以得正合於重明之象故能悔懼深切而轉昏爲明轉凶爲吉上九之出徵折首承此爻而終其義故於此系以吉而上系以無咎也觀王公王用之云可見

五爲君位在人身則心位也身之正不正視乎心國之正不正視乎君心能痛切自悔其前日之何以昏而出涕沱若復輾轉自思夫來日之何以得明而戚嗟若則心正而身可正者自此矣君能痛切自悔其前日之何以昏而出涕沱若復輾轉自思夫來日之何以得明而戚嗟若則君正而國可正者自此矣豈不吉乎人當夜气所息天心來復悔悟深切故有出涕戚嗟之象攺過遷善會朝淸明何吉如之此天君用事光明開之時故象之曰離王公也因周公於上爻有王用出徵之文夫子先於此明其義謂惟心君能自悟其昏惟心君能自撤其昏也此爻向明之時上爲復旦之時象義甚明凡五上爻有相因爲義者於此可推

坤之六二敬義立而徳不孤離得坤之中畫初爻以敬始上爻以義終坤徳備矣

上之出徵折首精以察之剛以治之使陰沴消而邪慝盡豁然成復旦光昭之象而徳威照於四方矣故曰以正邦也在人身則克己復禮而一歸於正亦猶是耳豈非善補過而其要無咎者乎五爲子半來復之時上爲平旦淸明之候其義相成也

重坎足以該無窮之險重離足以該無窮之日繹習坎繼明之義聖學之操存無斁日新不已盡於此矣水陽在內而內明故坎之亨根於內在人則心體本然之明也日火陽在外而外明故離之明有所麗在人則照察事物之明也心體本然之明誠中所自有照察事物之明以敬而能聚故心亨由於剛中而養明必以順徳剛中卽幹之誠順徳卽坤之敬誠與敬乾坤之合徳也而人心兼體之乾坤坎離易之綱紀乾坤之徳備於坎離以坎離得其中畫也幹畫一而實九二之信謹九三之立誠以誠之見於事者言九二之存誠九三之忠信以誠之主於中者言坤畫二而虛六二之敬以直內直之至而爲六五之黃中通理皆敬之存於中者然也六二之義以方外方之極而爲六五之正位居體皆義之見於事者然也敬之直內所以存誠義之方外所以立誠此乾坤之合徳也坎離得乾坤中畫人之心體象之習坎之剛中卽幹徳之誠離之柔麗中正卽坤徳之敬義此坎離備乾坤之徳而爲心學之原也

周易札記卷上

欽定四庫全書

周易札記卷下

禮部尙書總理國子監事楊名時撰

咸初因欲動未行故不言凶

卦之名義有數義並舉者以首一句爲尢重如恆卦剛上而柔下第一義也雷風相與防而動第二第三義也剛柔皆應第四義也此卦只論本位不重相應以卦義之最重者在有定位也

凡事固當深求然方爲其事便求其深是爲欲速欲速則不達初六象以始字釋凶之義見事有次序始而求深則凶矣

九二不重應五隻論本位程中重於正之論固是易之通義但施之此處則與六五之中而不正得凶者有礙

九三本有剛徳而不能恆以過乎三之中而處巽之極也

四爻乃動之主是以動爲恆者處非中正安得恆乎田於無禽之處正狃於恆習而不知變者邱氏所謂泥常而不知變也

六五隻重居五位而無剛徳不必如程渉應剛意二以剛處中可常之道也故𨿽不當位而悔可亡五以柔處尊位失陽剛之常道矣非所當常而常𨿽得中猶爲凶也爻位莫貴於中此卦論恆久之道必辧剛柔之分易之變動不拘如此

二陰浸長陽當退避故曰遁卦名之義盡於卦體故連亨字釋之

遁初爻之往謂前進不必如程以往爲去蓋時當遁尾不論已去未去俱不用前進也以往爲退去與他處往字之解亦未合

二爻應以程及吳氏龔氏所明爲正解但不重九五之中正遁之時有一等不當事任而可自韜晦者初六是也有一等當事任而義難退避者六二是也故六二應從程說以執用黃牛爲執必遁之志亦可然觀諸爻皆言遁而此爻獨不言則是固有不得遁之時與卦義反者

張氏解九三象謂惟當以剛自守止下二陰而畜以臣妾之道亦蘇氏不可系之說

本義云有好而絕之以遁添一絕字與系遁嘉遁肥遁句法不一莫如從容以遁之說爲當

伊尹復政厥辟周公讓後人於丕時九五當之矣正大而天地之情可見矣情根於性性正故情正天地之性生理也生理之流行動爲情大壯是其气機盛大時也何有不正幹文言曰大哉幹乎剛健中正純粹精也可見天地之情之正大咸於觀所感處見其情恆於觀所恆處見其情此則直指其情之正大也胡氏以孟子至大至剛以直養而無害釋大者壯也大者正也二句按气從道義而生足以配義與道道義至正气之浩然以其正也

大壯九二本義云以陽居陰不得其正按此爻正以居陰爲正程云在四則有不正之戒按九四亦以居陰爲正

小人用壯君子用罔從項氏說當云小人用此九三之過剛以行壯君子用此九三之過剛以止壯三之位已近於可進之時故壯於進不言凶如九三之以剛居剛人鮮不以爲正而固守之故戒之曰貞厲

項氏以詩書中罔字與勿字母字通用皆禁止之義此說正犬象用力克己復禮之指於爻辭用罔二字之義方有著落

輹車伏也縛於車軸輻車轑也輪中木之直指者五爻似不必如程以制下四陽立說

艱則能詳退遂皆吉而利

晉彖程云坤麗於離以麗屬坤未是項氏云離柔在上爲得尊位大中旅行之按此惟大有卦若晉五則爲臣位之極難言尊位大中旅則更異矣大有不言上行而曰時行晉與睽鼎皆曰柔進而上行旅則曰得中乎外而順乎剛未濟則曰柔得中也各隨卦義而論可耳

三進居下體之上在晉時應有悔以當柔進之時有爲眾陰推服之象故悔亡

五進居髙位應有悔以當柔進上行之時故悔亡一渉計功謀利卽是患失得

上九若粘住伐邑講貞吝便覺於理不順詞意難通只在晉極上取義見不可以進爲常則詞理豁然矣以剛處晉極而道有未光故須用此剛極晉極者以自治則可免不光之咎矣

處濁亂之世昬而無邪退而不息內文明而外柔順利艱貞是其道也

垂其翼程謂所以行者見傷項氏云不言夷未傷也尢合先幾避難之義主人居者也

周之東國凋敝於紂之昏虐是左股受傷也文王盡恭順之節行仁以救之大邦畏其力小邦懷其徳有用拯馬壯之象但此說夷字不貼傷明說於明夷之義未切程之說自明切可從末謂可有爲於斯時卻未合文王之事文王拯紂之昏而左股受傷尙可慿貞順之力以圖濟拯紂之說先儒多主之者言已之傷輕猶可往拯與程自拯其傷說異按紂以至昏夷人之明文王文明柔順以防大難受傷未至極甚慿貞順之力急往救之全一身以濟一世所謂吉也

不可疾貞本義解是不必如程作旣克商以後說觀彖云四與上六同體而相背謂微子也

家人六二程云以柔居柔不能治家似未當

睽初悔亡之義以觀彖解爲當玩

禦案尢見著落程云在睽乖之時以剛動於下有悔可知按剛居初甚善又云九四同居下按四不以居下論又云合則有睽本異則何睽此理最確故初不言睽孤以居初處下時尙未立同異也四在上位則非無同異者矣故曰睽孤

本合則有睽三與上陰陽相應故其始皆睽之甚也二五亦相應而始未遽合以得中能行和說明順之道而得合程云爲四所傷應從本義爲傷於上九又云三從正應而四隔止之故傷按六三止重乘九二之剛觀小象可見

位不當謂處上下卦相睽之際而乘剛

九四惟睽孤故遇元夫而交孚也

六五以睽時居上位故有悔以其爲文明之主有柔中之徳故得亡之觀彖解甚明晰

禦案悔亡之義卽於應剛上見程云六以陰柔當睽離之時而居尊位有悔可知按此爻正取柔程以深入解噬膚不如本義易合之解爲當二五得中相應爲合睽之主與初四及三上之義異

上九睽孤應從程凡易中匪冦婚媾說義不一愚意以爲皆承其上文而推原之詞如屯之邅回不進乘馬而班布賁之皤如乘馬如飛翰之疾睽之疑豕疑鬼張弧說弧玩其詞義幾若有冦戎之役是以如是其遲回急疾而疑懼之深也豈知乃爲婚媾之事而若此乎六五上九兩往字皆勉之往而求合蓋在上者應然

也此兩往字以向內往下爲義

蹇利西南往得中也易彖辭彖內往字除泰否俱屬外卦外余則槪是有所行爲之義觀彖得中兼二五言解卦彖得中只論理西南東北觀彖只以先後之象解之極得坤卦先迷後得故西南可以得朋而東北必喪朋乃吉也

往蹇來反傳義以反爲反就二陰孔氏吳氏則謂止於其所按止於其所卽是反就二陰二說義亦相通六四上六之往皆謂冒進六四上六之來皆謂就五然以初三兩爻來字例看只作止於本位說而就五之義於連字碩字內已全見矣

解彖西南西方南方也夙吉謂夙往夙復

系分小人乘君子之器盜思奪之上慢名器而下得竊名器以暴民盜思伐之是三爻不専警小人尢警用小人者九二九四六五皆言解小人六三因爻徳不善舉不能解小人者以示戒

解卦四陰爻除六五君位外初爻爲拇在下依附之小人也三爻負且乘營利夤緣之小人也上爻隼在髙墉鷙悍彊暴之小人也小人之類此三者約略可該六五陰柔易爲小人惑溺故以君子維有解切戒之

以損名卦應以卦體損下益上爲第一義

損剛之損乃挹取之義損剛益柔所謂損益之也初九當損下益上之時故不嫌於遄往從上是以云尙合志也

以益名卦應以卦體損上益下爲第一義

三四皆曰中行者因其不中而戒之也

固有之言因凶事而受益者非以增其所本無者爲益而以適得其所固有者爲益蓋人處憂患則能反而得其本心孟子所謂動忍增益者是也

告公從須說不自専意

告自邑二句

禦案以方決時言觀彖以旣決後言義可相備

聞言不信蓋當時至事起爭先之時有告以居後之言必不能信非歷事變之深者不能及也震上婚媾有言亦同此義蓋當事未及身之時而詳思盛戒必爲淺俗浮論之所姍笑也此兩義皆丁寜深切之至而反若爲緩辭者

李氏解姤卦云女下於男按下於男應作先於男孔氏正義馬云柅者在車之下所以止輪令不動者也九三

禦案云非其位任而欲制之有危道焉【臣】謹按遇之乃能制之

志不捨命挽回气數之命正與至仁極善之正命相符會

在他卦爲應者在夬姤二卦則爲敵

王注謂一握者小之貌也爲笑者懦劣之貌也自號以一握而作笑容則可以求萃於人而無咎陋哉斯言無乃所謂脇肩謟笑者乎義皆作號呼正應則眾以爲笑然當論其宜號不宜號耳人之笑又何足云乎須看易爻中每以號笑相對同人之五旅之上是已握者轉移之機也言若能號咷迫切則一轉移之間將變而爲笑笑者喜樂之發也同人萃以憂而笑者也震以懼而笑者也

六二

禦按云待大人之汲引而後從之所謂聚以正也義最完善程謂二與五相逺按正應難以逺言

升初象上合志之上謂上體三陰

六五貞吉升階折中止作一意說不另轉蓋能禮讓之謂貞也困九二徵凶無咎往之大且逺者爲徵當困而大有所往固難免於凶此句止帶說乃其時遇如此而其所以得無咎者則以其能竭誠享祀卒有感通之理也惟剛中者能之

九五劓則兌爲毀折秋令司刑摧傷之象本義云下乘剛故有此象按九五本剛不以乘剛爲嫌

鼎與大有直曰元亨皆以卦有尙賢養賢之義

失其義失相應之義

鼎以陽爲實六五虛中則有實者皆其實矣故曰中以爲實

震往來厲震旣往復來一以危厲之心處之

危行或解作危懼而行與六三震行一例說亦可無防宗廟社禝之事則無喪者大故曰大無喪

同人九三遇上九象曰敵剛也中孚六三遇上九爻曰得敵是以陽遇陽及以陰遇陽皆可云敵以其本處相應之位也孔氏解上下敵應爲峙敵不相應以爻材言也

禦案從之觀彖則云𨿽敵應而不相與以爻位言也於義皆可從

君子以思不出其位知所止而定靜安則能慮思卽慮之謂隨其分位所處精審周宻以思之斯於事物各正其所矣

未退聽似應以二之未肯退聽乎三言此所以其心不快也列其夤句本義尙未明晰

六五悔亡本義云悔謂以陰居陽按六五值口位應有悔趙氏云能黙故能言按黙是時止則止言是時行則行谷氏云非出口方思止止而止也又云止亦非緘黙之謂行而止也

剛得中以九五有正邦之重任故特言之

鴻水鳥也而在陸則是孤飛失羣之鳥也詩云鴻飛遵陸公歸不復利禦冦有二說一說用其過剛之道以禦冦蓋禦冦宜於固守用此道以保身正共相保全之道一說九三以過剛而凶須謹愼自保守以禦冦乃可救其失按二說語气𨿽別而理則一以剛克之道自固守卽是謹愼自保也

失其道失保防肧胎之道

三孕而不育則是己墨世网而不受覊束者不如五之不孕之原未受人覊束也

所歸妹也句有兩義一則長少非耦所歸者妹一則女先於男是女說男而動者歸由於妹也泛言歸妹則是天地大義人之終始蓋未明指歸之由於妹也觀說動之徳則知歸之由於妹矣

中四爻以位言之爲不當以卦體觀之卽是柔乘剛湖澤之上雷往鳴焉爲陰气感召而至陰陽理固相求但此則陰先感爲不正耳

相承謂承助女君

歸妹九二

禦案指女之有配而失配者言極確【臣】謹案九四之愆期遲歸乃守貞不字者也

歸妹以須須字是其情急欲求歸之謂乃不得歸爲妻而反歸爲娣

程解六二云獨明不能成丰按已丰患不能保又云遇柔暗不正之君按五尙能虛中所以可發郭氏云以陰居陰上非正應按在丰正以無應爲善時方正午而陰已生世方盛明而慝已伏故自二至四皆言丰言日中也雲峯胡氏云凡言往者多自下而進上丰其蔀外也有孚若內也外有疑內有孚孚疑之反也此論可存

日中見沬觀彖解云日中必暗謂闇虛也

禦案取太陽食時之象尢確九三與上六柔暗之主獨以剛明應之當丰而應無能爲助

四在上卦亦暗體本義程俱主遇暗主而有丰蔀見斗之象張子說亦同按遇謂同徳相遇上三爻俱暗體四之蔀四自爲之也但已本陽剛其蔽易開故遇同徳之初九而得吉耳

上三爻皆暗體二之蔀因五三之沛因上四之蔀則在己吳氏謂二之象由九四而成另爲一說

程云六五無虛已下賢之義按六五有虛中之美雲峯胡氏云自二之五則曰往五暗主也往則得疾自五致二則曰來二文明者也來之則有慶譽而吉論亦宜存

程解上爻云致丰大之功在乎剛健按丰貴乎明自藏是上六自藏程謂人藏避而弗與親未是雲峯胡氏云二下卦之中日中之象五上卦之中日中之位初與四未及乎中三與上已過乎中者也況上又處丰之極其凶宜矣所論亦可備一說

瀘川毛氏云取其火以爲明取其止以爲愼取其旅以不畱獄按此象先外卦而後內卦倂切卦名之義淸貼說下取象中之變例應錄存其說

初六程云四陽性而離體非就下者按初六若與四相應親切更多凶咎

以旅與下猶諺云視同陌路人也黃氏云與下之道刻薄寡恩刻薄二字太重旅人亦豈可以刻薄待之須善會其意

餘爻皆言旅而五不言尊位不可言旅也然當旅之時而居尊位又有柔中文明之徳則豈非出而有獲爲射雉一矢亡之象乎一矢亡獲之之易也杜詩一箭正墜雙飛翼本義云不無亡矢之費按得雉則矢亦得若矢亡是一不中也此爻是旅之最吉者應從程說上逮謂君相之譽命及之或云卽上進之義

剛防乎中正者陽剛入而制之齊之以中正言以中正之道行其防也言剛防不言柔防則知舊說以一陰入於二陽之下者非是

九二程𨿽非正禮等句於理頗疎

觀彖云正乎凶言常乎凶也按此猶所謂動有常吉雲峯胡氏解兌卦彖云卦辭與咸同鹹取無心之感兌取不言之說語切當可存

初九程云能卑下和順以爲說卑下字似未的當渙王居無咎應依夫子斷句渙字另頓住勿連王居讀上九應六三坎體故云血

易六四爻以下應初剛者爲善若上遇九五則多取承五爲義中孚諸爻不取相應而四上承九五故象特釋之曰絕類上也

翰音登於天防雞違入伏之性而髙飛於防風之末揚虛聲以求信非可久之道

中孚者誠也誠之道用心於內者也茍徇於人而務於外則非所以爲誠矣二之所以善者以其在陰也至於初之志未變四之絕類上五之攣如身在事外則素位自安處君臣之位則致其専一皆務實而不徇人専心致志所以爲孚也三不中正而有應則心系於物矣悲喜皆系於物與初九不變者異矣上處卦之極宜乎爲孚之至也然孚存於中而上則居外孚貴於虛而上則有應翰音登天與在陰之鳴一積於幽隱一務於表暴名實之際相去逺矣以之事上交下必不能致其誠篤而一於虛僞可知

小過之本義是可過於小而不可過於大故彖辭又補出可小事不可大事及可以小過不可以甚過兩意來不宜上宜下卽所謂可以小過不可以甚過也或曰不宜上宜下卽是明小過之義蓋宜下只是收斂之意小過時義只是當在收斂一邊小者過也小者謂日用細小之事此卽細行必矜之意

雷聲在山上去地逺則不甚猛厲亦小過之象繼志述事孝之大事也擗踴哭泣孝之小事也大抵以大過卦義反觀之大過是義理一面重了不顧情俗故謂大過小過是情俗有十分過不去的稍於義理委曲一分故謂小過觀兩大象之辭意甚明也理以情而行故小過有亨道但利於貞耳又但當小事行之則可若大關節目必不可以委曲者而一例施之則防閒壊矣且於小過之中又當過於下不可過於上如通乎情俗固時義也惟過恭過儉之類則可茍從俗而放蕩從俗而華靡又豈可以茍徇乎觀麻冕禮也一段是此卦注腳宻雲不雨居尊位者隨俗遷流不能自返之象

未濟離上坎下下卦未濟入上卦則濟而亨矣汔濟無攸利屬下卦彖旣分釋之又以剛柔應申言得亨之義上卦𨿽濟而亨之事然上九濡首卽不續終之戒也未濟九二時未可濟故有曵輪之戒

程云三之陰柔豈能出險而往按經文明言利渉伐鬼方有賞於大國此王者之事

君子之光言其盛徳爲光華不可掩遏有孚言信其必濟吉則濟之謂也九四言圖濟之事六五言其克濟有孚與上九之有孚一例說由未濟而濟於卦之時義爲合

上九隻論其時不必如程以無位立論

天尊地卑節言造化對待之體所謂交易者也樂記以此爲天地之序太極圖解所謂分之一定而不移者此也剛柔相摩節言造化流行之用所謂變易者也樂記以此爲天地之和太極圖解所謂命之流行而不已者此也乾道成男節言造化生人生物之理太極圖說所謂無極之眞二五之精妙合而凝者此也幹知大始節言天地之造化萬物歸於一理太極圖說所謂陰陽一太極者此也易則易知節言人體乾坤之理太極圖說所謂立人極者此也

聖人說卦觀象說卦說義皇觀象總羲文周在內系辭明吉凶句說文周觀象而系辭剛柔相推句說羲皇設卦而有此象兼蓍策之用在內是故吉凶者失得之象悔吝者憂虞之象二句申說象之吉凶而及悔吝變化者進退之象一節申說象之剛柔變化而歸之於道此聖人所以設卦蓍系辭占之由蓋羲皇之畫卦生蓍本爲明吉凶悔吝文周之系辭定占悉根於進退晝夜三極之道君子觀象玩辭觀變玩占所以體羲文周之易於心而與天通也

易與天地凖與與天地相似及範圍天地之化而不過三句作領頭

鬼神之情狀至難如也然鬼神者卽吾身之魂魄精之靈爲魄气之靈爲魂精气凝合而爲神明之次捨此吾身對待之鬼神也魂之動也乘於气其靜也依於魄周遊不定而生夢覺之萬變此吾身屈伸之鬼神也察乎此則凡天地間鬼神之情狀可知矣要皆不外乎一陰一陽之理本義以精气爲物爲生爲神遊魂爲變爲死爲鬼然語類所引答宰我之言則又與此意不同蓋卽以人身之魂魄爲鬼神禮運以人爲鬼神之防者此也蘇氏陳氏眞氏皆同此意以人身之鬼神而知凡鬼神之情狀故釋氏以心法觀天地其大指亦近蘇氏所分鬼神不如眞氏之確耳目口鼻之類屬形體者陰也聽聰視明知味別臭者是陰精之凝結心神陽也其思慮運用【動作亦在運用內】之周徹無不到者是陽气之流行精之靈爲魄气之靈爲魂此吾身對待之鬼神也心魂用事陽動也應感交乘不可方物出入乎魄以周遊體魄常居陰靜也各守官而易蔽物來交而卽引一聽乎魂而莫制心神爲主而陰濁變爲陽明則超然爲萬物之靈人伸而物屈矣體魄爲主而陽明化爲陰濁則淪陷而違禽獸不逺物伸而人屈矣此吾身流行之鬼神也天地間鬼神之情狀以此知之孟子大體小體章言心官則思而耳目不思受蔽於物而見引於物君子庶民章言人禽幾希之異系於存與去山木章言良心梏亡則違禽獸不逺好辧章言生民治亂人與物疊爲消長盛衰之運觀彖云魂動魄靜交爲變化如人物之屈伸並身心精義可互相證明也【畫而動作有爲是人之伸夜而寢息安神是人之屈春夏生滋長是物之伸秋冬零落藏是物之屈】

知周乎萬物三句以知言旁行句以仁言

此章是申上章之說首申道字中申仁智意後申神易字

顯道神徳行本義云道因辭顯愚謂且未及辭

通天下之故故謂已往未來之故

制而用之謂之法並蓍龜亦在內

卦畫之四象其位次太陽一一含九少陰二二含八少陽三三含七太陰四四含六

又以尙賢謂尊尙聖賢之教

變而通之以盡利以象言鼔之舞之以盡神以辭言立象以盡意設卦以盡情僞系辭焉以盡其言故極天下之賾者存乎卦鼓天下之動者存乎辭也變而通之以盡利故化而裁之存乎變推而行之存乎通也鼓之舞之以盡神故神而明之存乎其人也舉而措之謂之事業黙而成之謂之徳行徳行者事業之本也

上系舉七爻明擬言議動之例重在中孚一爻所謂凡事皆欲先立乎誠是也此舉十三卦以明變通趨時歸於易簡之意重在乾坤一節注謂乾坤變化而無爲盡之矣後舉十一爻以明天下之動貞一之指則重在咸一爻文所謂殊塗同歸百慮一致者於貞一之理極爲精切也

其徳行何也節以卦畫推本系辭之意也凡易之辭多扶陽而抑陰長君子而消小人故君子亦有凶時而非凶小人亦有吉時而非吉所謂貞勝者也然則吉凶悔吝一以君子之道消長爲斷所謂貞夫一者也

易曰憧憧往來節孔子說已見大意但此以下是言爻之效動非徒結前文也

張子曰精義入神事豫吾內求利吾外也利用安身素利吾外致養吾內也李文貞公云學者終身只此兩件事不精義則心粗而不足以致用不利用則未至於熟慣而有扞格之病何自進於崇髙之域所謂利用者矯好惰之習而爲勤日習於勤則安於勤若性矣矯畏難之意而爲勇日習於勇則安於勇若性矣由勉彊而成自然所以安也耳目之視聽手足之持行以至人倫事物之節無一不習慣成性則行道而有得於心矣若不熟則或作或輟徳何由崇古人小學時將射禦書數一一教他理防所以去其好惰畏難之根卽崇徳之基也徳足濟物則隨其所處之分位各有養人不窮之道君子故以井辧徳施溥及之義焉

上下無常不可如蔡氏渉卦變之說

柔之爲道不利逺者二本多譽之位但柔材處之不如剛材之尢善

其柔危承三多凶言若柔材居五未盡爲危但不如剛材居五爲尢善耳

爻交也交故有殽雜之義文不當有以九居陰位六居陽位爲不當者有以時義之得爲當時義之失爲不當者兩說皆可從

變化云爲有象可以知其形器於是畫卦以定之陰陽卦畫形而下之器也以此占事可以知來

凡易之情條內須各分輕重胡氏合並串說於條理未淸

失其守者其辭屈守不堅定則爲物所屈而不能伸其辭也

理卽性性卽命也以其殽於事物而謂之理以其得之以生而謂之性以其命之自天而謂之命故必自窮理而盡性而至命也

以天地定位以下爲圖位觀之則說卦首二章當爲畫卦之序朱子所謂橫圖是也

依乾一兌二離三震四防五坎六艮七坤八之序則水火不相射句應在雷風相薄之前蓋以天地立體水火致用乾坤坎離相爲始終故以水火列於雷風之後與乾坤相對歟

數往者順謂就現在已有定體上數易卦之位則自尊及卑先天地而後六子其卦自三陽三陰而至一陽一陰是數已生之卦以對待言也知來者逆則以流行言由微至盛自一陽一陰之震防歷二陽二陰之坎離艮兌以至三陽三陰之乾坤乃是逆推未來得未生之卦預料未來曰逆料則追數從前爲順數矣是故易

逆數也是故二字口气直貫到坤以蔵之住

先天卦對待以立體是於不易之位寓交易之情其流行致用也自震一陽曆離兌二陽至幹三陽而極自防一陰曆坎艮二陰至坤三陰而極但陽統歲功之義未顯故後天卦以震陽始以艮陽終見陽主歲功也此一義甚大又幹者以其主宰曰帝以其妙物不測爲神先天居正南位固定矣尙未顯出樞紐萬化神妙萬物之義文王以之位於西北收藏處乃見其爲樞本化原此一義又甚大先儒云善觀天地者觀之人今天地至九十月之交宇宙間蕩然無物而一團生意渾然完足人至言動俱息時一片天徳之剛充滿到用時自然喜怒哀樂中節此謂寂然不動未所以爲天下之大本周子主靜之說亦是此意三陰居中坤又中之中也於一歲亦爲中央之位先天後天圖位惟震稍相近餘皆絕逺然防在先天則散其方長之陰而在後天則散其方消之陰也離坎在先天則其初生之位而在後天則其正盛之位也兌在先天則澤之方行在後天則行而旣足艮在先天則物之方止在後天則止而又生也坤在先天者其體在後天者其用幹則在先天者其用在後天者其體然則先後天之學其道同歸而其說並行不悖者也愚謂康節之學見疑於世使是圖而康節所自爲亦所謂先聖後聖如合符節者矣況証之以大參之以自漢而下儒伎諸書陰陽消息進退之說確然可據則其學之有又豈可誣乎八卦震於稼爲反生凡果谷之種將萌必勾是謂反生也防爲長爲髙則齊矣所謂地中生木積小以髙大也離於木爲科上槁外盛故中空火熯故上槁坤爲文者物於是將向實而華矣故曰美之至也兌爲毀折物將成實華葉先脫生意足於中必損於外也幹爲木果始成實也木上之實乃地中之實之胎故於序則震在乾先其究爲健是也於分則乾爲震父一索得男是也萬物出於震而眹於幹貞元之間以終爲始之妙也坎於木爲堅多心物成故堅堅於內故多心艮於木爲堅多節多節則枝條皆有心堅之極也艮又爲果蓏與幹同何也木果者木上之果也始生而未成熟脫落者也爲果爲蓏則成熟矣脫落矣可復種而生矣

序卦程子云大壯以卦言則陽長而壯以爻言則陰盛於上按陽長過中而衰矣

比師一陽臨觀屯蒙二陽損益三陽故雜卦之序如此大畜無妄萃升謙豫噬嗑賁皆以上下篇爲序大壯遁陽體大有同人半陽體革鼎陰體小過中孚二陽二陰丰旅三陽三陰小畜履一陰需訟二陰

河圖中宮五與十仍是陰陽之生成數太極則從中間虛處起無極而太極云者言本無壞模而實爲極至之壞模也

章氏所謂左旋正邵子所謂右旋章氏所謂右旋正邵子所謂左旋

啟蒙附論解河洛陰陽動靜圖云自上而下以用言謂措施之用其道下濟也又云自內而外以體言謂一定之體卑而上行也

河圖加減之原加減是小乘除【以實數加之減之】

洛書乘除之原乘除是大加減【除猶分也】

河洛未分未變三角圖圓防系河圖之五十五數其中涵之羃形如龜文尖角者卽洛書方數也方尖向上者四十五合方尖向下者三十六共八十一

防數應河圖十位若自上而下作三層除上一防上三層九中三層十八下三層二十七三面皆然

除中心五十四防之三角圖每一角去六防三角共去十八防卽是除中心三十六防之六角圖

六角圖中一層橫看六【除中心】夾中之上一層下一層共十二在外之上二層下二層共十八凡三十六

羃形應洛書九位八十一尖之三角圖每角去九尖三角共去二十七尖卽是五十四尖之六角圖

周易札記卷下

