

欽定四庫全書

經部一

春秋占筮書

易類

提要

【臣】等謹案春秋占筮書三卷

國朝毛奇齡撰其曰春秋者摭春秋傳所載占筮以明古人之易學實爲易作不爲春秋作也自漢以來言占筮者不一家而取象玩占存於世而可驗者莫先於春秋傳奇齡旣於所著仲氏易推易始末諸書發明其義因復舉春秋內外傳中凡有得於占筮者彚記成書俾後之言筮者知觀玩之槪而漢晉以下占筮有合於古法者亦隨類附見焉易本卜筮之書聖人推究天下之理而卽數以立象後人推究周易之象而卽數以明理羲文周孔之本防如是而已厥後象數理岐爲三家又易道廣大無所不包而天下之事亦無出象數理外者於是百家技術皆從而牽引推闡之亦皆足以自成其說故六經之學惟易最雜春秋內外傳所紀𨿽未必無所附防而要其占法則固古人之遺軌譬之史書所載是非襃貶或未盡可憑至其一代之制度則固無僞撰者也奇齡因春秋諸占以推三代

之筮法可謂能探其本而足闗諸家之喙者矣乾隆四十三年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

春秋占筮書卷一

翰林院檢討毛奇齡撰

周易筮書也周官卜人以八頌占卜詞卽以八卦占筮詞因之別設筮人掌三易以辧九筮使占人占易皆有成法而惜乎其書不傳惟春秋諸傳間存兩詞其在卜詞如陳敬仲奔齊傳所云鳳皇於飛和鳴鏘鏘是也而在筮辭則如陳敬仲初生傳所云觀國之光光逺而自他有耀是也今燋契不作菙氏之卜辭可無問矣獨是筮闗周易其辭象變占實出羲文孔子三聖所授受故每著筮辭輒屈折幻眇隨其事之端末而言之明明指之鑿鑿凡一十二公二百四十年間所載其詞具在而並無解者𨿽杜氏有注孔氏有疏義縂未明了卽或焦贑京房虞氏荀氏輩偶一論及亦且彼此卜度而不得領要以致王弼邪說橫行於世而宋人和之且謂春秋筮辭統屬附防一似事後言狀增損之以欺後世者不惟占筮亡卽周易亦亡夫彖辭卦辭猶筮辭也聖人設卦觀象以繋詞猶之剛柔相推八卦相蕩以玩占也易以象爲辭而今反舍象而斷辭易繋詞以明占而今反舍占而專求此卦詞之字句是詞象變占不當並設而究其所爲字句者又仍無一解何爲涉川何爲卽麓何爲戰龍而乘馬卽離日坎月乾金震竹牛羊甲兵井繘牀胏凡易之觀象而繋詞者全然大貿而乃謂兩傳多事卽周官三易亦難以考據將韓宣子來聘所稱易象春秋周禮在魯者三書一並亡矣予作仲氏易就五易以衍三易曰變易曰交易曰反易曰對易曰移易且作推易始末立十筮以括九筮曰名曰義曰象曰方位曰次第順逆曰大小體曰互體曰時日气曰數目曰乘承敵應及書成而易義明卽占易之法亦與之俱明覺向時讀諸傳而茫然者而今豁然向之繹其辭覈其事以爲必不能有是而悶然者而今則實見其有是而鬯然快然此非三古以來數千年不傳之祕至今日而始發之乎當說易時亦稍存其說於卷中而觀者以爲簡約多未備且雜附難考因專輯此書名曰春秋卜筮以幸存周官筮人之一綫焉

春秋內傳

【莊二十二年傳】陳厲公生敬仲其少也周史有以周易見陳侯者【周史周太火掌書善易筮者】

陳敬仲卽陳公子完也是年陳宣公殺太子禦冦而敬仲慮禍及奔齊齊侯使爲卿其後子孫田氏竟代齊有國因追遡前事而述少時周史占筮之辭以爲後驗

陳侯使筮之遇觀【坤下巽上】之否【坤下乾上】

所遇是觀卦以四爻動當變故以六四變九四以巽變乾謂之之之者往也後仿此

此是兼卦凡筮有專卦兼卦總合卦中所有名位體象往來順逆諸法而備推之無專卦占總彖兼卦占變爻所遇所之但占遇而不占之之說與宋人易學啟蒙占法大別惟隋劉謂兼卦亦祗占遇卦而不占之以哀九年晉侯筮救鄭陽貨祗占所遇歸妹一卦爲證然亦非是說見後

曰是謂觀國之光利用賓於王【此觀卦六四爻辭】此其代陳有國乎不在此其在異國乎非此其身在其子孫

自此至其昌乎皆史之筮辭是謂二句是象辭先明述象詞隨下數斷語然後次第發明之大扺作筮詞法或散或韻總任揲筮者臨占撰造之語非舊有成文如是也焦贑見他傳有全用韻者疑爲成文因造易林一書預爲韻詞一如神祠之筊經以待人來占則可笑甚矣若郭璞亦自造卜繇辭名曰辭林則皆其自記巳卜之事與筮辭同

夫巽坤何以名觀也巽坤者兼畫之艮卽大艮也【如臨爲大震類】說卦艮爲門闕卽闕門又名觀門傳所謂兩觀者也特朝有觀廟亦有觀【舊以艮爲鬼門指宗廟言】而其解則祗以觀闕懸象備觀看之義故諸爻皆觀上觀下各有所觀而惟此一爻則正值大艮闕門與三五同功互艮闕門之內【每卦以三至五二至四爲互卦名爲同功】恰是觀象觀象者觀光也筮法卦有方位方者離南坎比之類位者六爻之位如一二三爲陽陰陽爲離位四五六爲陰陽陰爲坎位此定位也然位上加爻錯雜難辧惟純陰純陽則見之故坤爲純陰內卦有離離爲日爲火【見說卦】爲光【見虞氏易】坤象所云地道光文言所云含萬物而化光者𨿽離光卽坤光也今觀下有坤坤爲國【見虞氏易】又名國光其觀國光而至者書云覲光詩云休有烈光皆有國之人大扺不越諸侯來朝諸侯助祭及諸侯貢士於王三等而縂稱曰賓其在來朝稱大賓客在貢士稱賓興而在助祭則稱王賓稱助祭之賓皆賓也而陳備三恪適是賓國此非代陳有國乎完𨿽公子或當嗣君而無如其變爲否也旣變否則似不在陳而在他國且不在其身而在其子孫其故何也

光逺而自他有耀者也坤土也巽風也乾天也風爲天於土上山也有山之材而照之以天光於是乎居土上則以光者逺而不近光在此而耀在彼非可以國光限者夫坤之爲土巽之爲風漧之爲天【皆見說卦】夫人而知之也特巽上坤下有風土而獨無天今以防之六四變幹之九四是觀外之風變而爲否外之天天下濟而地上承當必有山居其間而二四互艮公然山也【二四同功爲互艮】然且艮從巽變防爲山木【說卦】有山之材而照之以干之大赤【說卦幹爲大赤】三陽輝輝尙猶是國光也乎夫國光坤光耳此爲天光以天光而加國上光𨿽逺而國已殊也此自他者也異國也

故曰觀國之光利用賓於王庭實旅百奉之以玊帛天地之美具焉故曰利用賓於王

故賓王有說諸侯來賓必各具享禮陳百物以實於庭所謂庭實而旅百是也顧物豈易具毋論四享三享陳物不一乃卽以玊帛觀之幹爲金玊坤爲布帛【皆說卦】向使觀未變否則有坤無干有地無天有布帛而無金玉而今則天地之物旣美且備此其賓王爲何如者故曰利也

猶有觀焉故曰其在後乎

然而未逮也夫否之二四而成互艮也山也實觀也前旣爲觀則朝廟之外豈當更復有觀者乃猶有觀焉髙踞艮剛苐俯觀門闕而身不得入觀象之內則後此者矣非其身矣

風行而著於土故曰其在異國乎若在異國必姜姓也姜太嶽之後也山嶽則配天物莫能兩大陳衰此其昌乎

如此則旣不在陳又不在身象固如是然而其國安在夫風行而著於土任所至而托足焉其爲異國固然也顧何異國也吾以觀否合占之觀以大艮合互艮而否則又以互艮而仍合大艮則以一大山而領諸眾山之小此大嶽也大嶽者姜姓此必姜氏之國也然而物有興衰卦旣變否則必先有否而大至焉故大嶽配天天子祭天地則嶽瀆配之今否上有天山自能配然而自觀之否約有四山觀一大山否又一大山而究之合兩爲一總成一否艮泰震之大山【否爲大艮猶泰爲大震總見筮法】能有兩乎則必陳衰而後此國昌其周史筮辭有如是者

及陳之初亡也陳桓子始大於齊其後亡也成子得政【原文皆有刪無攺後仿此】

此附記後驗文也昭八年楚滅陳哀十七年楚復滅陳故有前後亡陳桓子卽無宇成子田常也敬仲至田常約有七世又三世滅齊已十世矣十者陰數之盡繋辭地數十觀否皆內坤故與數合

唐人定命錄天寶十四年王諸入解筮遇幹之觀謂巳及賓王而大人未見【以干五不動也】遂遇祿山變而返此以貢士賓興解賓王頗合筮法但觀互爲坤坤在九家易曰爲亂在虞氏易曰爲師而內坤離位則說卦直曰爲甲冑爲戈兵此與祿山之變一何駭切向遇周央則又疑鬼疑神矣始知聖人設筮無時不告而世卒無知之者因附識此

【閔元年傳】初畢萬筮仕於晉遇屯【下震上坎】之比【下坤上坎】畢萬畢公髙之後仕晉爲大夫晉侯初作二軍萬爲車右以滅魏遂賜萬以魏其後分晉有國此筮仕晉之始也

辛廖占之曰吉【辛廖晉太火】

屯固比入吉孰大焉其必蕃昌

何以吉也夫屯之爲義也下震動而上坎險【皆說卦文】動而得險故曰屯比之爲義下坤土而上坎水水土相比故曰比然而屯貴貞守卦所云居貞又云利貞者貞也卽固也比貴親切彖所云比輔象所云比孚者皆親切者也切者入也所守旣貞固而與物善入則於以筮仕有何勿吉而吾並卜其必後昌者

震爲土車從馬足居之兄長之母覆之眾歸之六體不易合而能固安而能殺公侯之卦也公侯之子孫必復其始

則以卦分合有體自震一變坤而雷變爲土因之震之爲車坤之爲馬亦相從焉此合體也【爲車爲馬說見後】乃分觀震體則震居乾之下體而又爲長男【說卦震爲足虞氏諸易爲兄】旣可作國之長伯而以觀坤體則以母覆眾【坤爲母爲眾見說卦】將育物而物歸之但觀此六體而子孫之昌有不易者況萬爲畢公髙之後前旣爲侯則後必以侯復之屯曰利建侯則比之建萬國以親諸侯所之與所遇始終如一筮有卦𨿽變而仍不變者此其一也

震爲車說卦與諸家無考惟國語司空季子占公子重耳之筮云震車也則有據矣況後秦伯伐晉傳又稱震爲侯車此無可疑者若坤爲馬則正義以卦辭利牝馬之貞爲證惟比合屯固坤安震殺則全無所出或謂子太叔對趙簡子有爲刑威獄使民畏忌以類其震曜殺戮一語卽是震殺則震曜殺戮四字連列非相承作解何足爲據

【閔二年傳】成季之將生也桓公使卜楚丘之父卜之【此不載】又筮之遇大有【乾下離上】之幹【幹下幹上】

成季魯三家季氏之祖季友也以諡成曰成季

曰同復於父敬如君所【父所韻】

此卜父筮詞然從無解著舊注云幹爲君父離本是乾子今還變爲幹故曰復父然仍不可解按季友爲魯桓第四子長莊公次仲慶父又次叔牙季其少也少子將生而筮男女則其所告者當不出六索之法【見說卦】乃遇大有而變上離則離爲中女原有未合然獨不曰季與莊公爲同母弟乎二人皆嫡母文姜所生而仲叔兩家縂屬長庶古嫡稱同母庶仄稱同父惟重嫡故並重母則以女君生次子而專屬之母此之坤母之再索則再索得離何爲不可不過曰此女君之次生云耳乃一變爲幹而巳復父矣幹爲父此同父矣然且幹爲純爻爻內有卦位【說見前】向爲上離時則坎位不見今變乾而中坎昭然坎爲次子則向爲母索者今變爲父索非復父乎又且嫡庶分父母並分氏族長嫡旣爲君則必次嫡爲大宗諸庶爲小宗而後各攺氏而共成一族以一父也【此宗法見大小宗通繹】今桓之四子莊旣嗣桓則季氏大宗仲叔小宗當合仲叔季三氏而共成桓族謂之三桓乃次嫡未生離未變乾則上卦三幹中闕其一安所得三桓而齊視之而一變而三幹並列縂成一干三桓三族縂一桓族則其所爲復父者獨季氏也乎故曰同也

若然則幹爲君父不惟同父亦且同君𨿽非君而如君之尊可以推位而得之位者所也祗君所不同初遇大有時上離下乾離日而乾天日居天上巳駸駸有淩所之勢及一變而大有六五竟攺爲幹之九五九五君位𨿽非大有六五交孚威如有合同謹畏之象亦誰敢不敬宜乎季孫之後專國政而卑公室儼然君也特是大有之變眾多分勢【大有眾多之象】而離位南方終守北面故春秋戰國他饒簒竊而魯獨無有卽昭公出遜亦且虛位多年不越尺寸則其敬君所者豈眞君所哉如之而已

【僖十五年傳】秦伯伐晉卜徒父筮之吉涉河侯車敗詰之曰乃大吉也三敗必獲晉君

秦伯秦穆晉侯晉惠也晉惠入國實秦穆所納而晉不報徳而反報以怨故伐晉卜徒父掌卜筮官自吉以下六字皆徒父之言是時筮者見卦象有異怪之不先示何卦急曰涉河侯車敗矣秦伯不知卦並未聞筮辭恐車敗在已故詰之乃曰我大吉其敗在晉且不止車敗似當三敗其前軍而後敗侯車而獲其君其故何也

其卦遇蠱【上艮下巽】

以其卦遇蠱也前此數語則皆於此一語解之蠱內巽外艮內旣防順而外復艮止動輒得敗故曰蠱蠱者敗也乃以象言之凡兩卦之間有一剛在中卽謂之坎今以兩剛居初四之間則在蠱卦辭原曰涉川【蠱元亨利涉大川】而秦之入晉又必逾河以進之因而曰涉河此固然也顧旣已涉河則兩軍相接當占車乘今蠱之三五恰有互震居其間則震車也【見前】且此非他車震爲諸侯【見九家諸易】卽侯車也然且震名仰盂【見卦訣】實有類於車箱然乃蠱上有艮艮爲倒震【見轉易法】震一倒而車箱盡傾向之所爲仰盂者今覆盌矣【艮覆盌亦卦訣】傾與覆爲敗則敗矣故曰侯車敗

張文楚曰先生解是傳成客有從江寧來者驟見大驚以爲入神然究未敢信曰轉易何據先生曰轉易卽倒易文王設此法爲序卦用者凡六十四卦惟乾坤坎離頤大過中孚小過八卦不倒余則屯蒙一倒需訟一倒師比一倒皆兩兩顚倒歷排之以至於盡是轉易一法實周易開卷一大面目而舉世不曉宜乎六經盡亡遭宋人蠱惑而終不察也客乃取易諦視之再拜而退

特蠱以敗名不止一敗似涉河之時當先有三敗而後及於車敗者按推易一法類聚羣分必以陽之合聚者分移他卦以爲卦謂之往來泰之小往大來否之大往小來皆是也往者去也今蠱之爲卦實從泰與恆損三陽合聚者往來而成然而無陽來而只有陽去一從泰之三陽初往上來一從恆之三陽四往上來一從損所環聚之三陽初往三來【說見仲氏易卷首及各卦】凡此三推皆以我所聚三陽往而移彼謂之三去去與驅通字卽三驅也然且三去必涉河泰逾兩剛【泰初逾二三陽兩陽而出險卽是逾河下同】損逾一剛恆且逾上位隠坎之剛【上爲坎位隠見於外說見前】是前稱三敗後稱三去皆於逾河時見之故曰必涉河而後侯車敗非無謂也

張文檒曰推易卽移易在伏羲時卽有之如山澤爲損亦從泰之三陽三往上來及倒損爲益上風下雷則又從否之三陽初往四來此倒易亦移易也然而損下益上損下卦一陽而益之上則所損在我卽名曰損損上益下損上卦一陽而益之下則所益在我故名曰益是伏羲畫卦亦早以推移往來定卦名矣況小大往來文王言之剛來下柔柔來文剛則孔子言之然且類聚羣分剛柔相推繋詞兩篇無非解推易一法此眞三聖作易之至祕而五易全亡九筮滅沒非先生其誰發之

然而必知獲君者艮爲止天下無車敗而車中之人不止獲者凡被獲曰止國語君之止子之罪也竟以獲稱止卽此事也又且艮爲手爲拘拘者系也【說卦拘誤作狗今從荀易攺正】故隨爲倒蠱【見轉易法】而隨之互艮亦且拘系小子拘系丈夫而繼之曰隨有獲此非拘止之而獲之也乎是晉侯之獲歷觀之艮象而有斷然者故曰此可必也

曰千乘三去三去之餘獲其雄狐夫狐蠱必其君也【去葉驅】

此又作有韻筮辭以申括之千乘諸侯也三去見前雄狐者艮爲狐狼【見虞氏易】艮之陽一爻卽雄狐也蠱者君父之惡以陽狐而擅君父之惡是狐而蠱者故曰必其君

蠱之貞風也其悔山也嵗云秋矣我落其實而取其材所以克也實落材亡不敗何待

此又別解內外像以備余意洪範內卦爲貞外卦爲悔內巽外艮則內風外山象固然也但據經文此時十一月而傳稱秋者周之十一月卽夏之九月恰是秋時卜筮重時气故必以夏時斷之若艮象無材而曰材曰實以卦有互震震爲木而上連艮山謂之山木則山有材實矣此與陳敬仲傳有山之材義同

三敗及韓

此下記事文今卽錄之以明驗韓晉地卽韓原

戰於韓原晉戎馬還濘而止

戎者晉侯之車傳稱步禦戎家僕父爲右者馬卽小駟駕車者也還盤旋也止者拘也駕車之馬盤旋泥濘中而拘止其車此車敗之驗

秦獲晉侯以歸

穆姬聞晉侯將至以太子防與女簡璧登臺而履薪焉使以免服衰絰迎

穆姬秦穆夫人晉惠姊也太子防卽秦康其母弟與女名簡璧皆姬所生履薪者自囚請罪之禮且使行人防服迎秦伯明必死也

子桑曰歸之而質其太子必得大成

子桑秦大夫公孫枝也謂當蹄晉君太子圉爲質秦伯從其言

乃許晉平

春秋占筮書卷一

欽定四庫全書

春秋占筮書卷二

翰林院檢討毛奇齡撰

初晉獻公筮嫁伯姬於秦遇歸妹【兌下震上】之暌【兌下離上】史蘇占之曰不吉

此又追記晉嫁姬筮辭以並驗其事史蘇晉筮官

其繇曰士刲羊亦無也女承筐亦無貺也

繇卽易詞士刲羊二句本歸妹上六爻詞先述之以明不吉之故蓋歸妹名卦原以上震長男與下兌少女難爲匹配故以震兄兌妹作長兄嫁妹之象此本不利嫁娶者況歸妹上爻正言新娶謁廟禮所稱男以特羊告廟女以棗栗脯修承筐進獻者而乃上非正位下又無應娣姒匹配薦享不行則𨿽震爲筐【震仰盂爲筐又服防謂震爲竹竹爲筐】兌爲羊離爲刃坎爲血【皆說卦】諸象皆見而上位過髙不惟超兌亦越離坎𨿽欲行謁禮而無其具也

西鄰責言不可償也歸妹之暌猶無相也

兌西方之卦秦在西恰是西鄰服防以爲三五互坎坎爲月月出在西爲西鄰則間一層矣責言不償正指伐晉責報言兌爲口舌動多責讓而互坎之耳半掩於震【互坎半體爲震所掩】誰能償之相助也婚姻以求助傳所謂繋援之者而歸妹之暌則一嫁而暌隔之矣且上曰暌孤孤亦何助

震之離亦離之震爲雷爲火爲嬴敗姬

且其象有大異者夫以歸妹之震變而生離謂震之離則當未變時震之下剛生於互離亦離之震也震以木而生雷火則木爲火母震母家也乃震變爲離而離反以火而轉焚其木此俗所云生女外向不利母家者非嬴敗姬乎

車脫其輹火焚其旗不利行師敗於宗丘【丘讀欺國風送子涉淇至於頓丘】

然且震爲車車上變而下輹脫矣震木上動則爲旗乃變爲火剛而旗上焚矣𨿽離爲戈兵爲甲冑有行師之象而轍亂旗靡亦有何利夫震我也之離客也我之主震倒艮山而爲之丘是主丘卽宗邑也而乃變客之離剛而敗於其地是敗於宗丘矣此指韓原之敗言舊注韓有先君廟

張文檒曰震木上動爲旗本杜氏注舊謂荀九家易兌爲常吳澄謂常爲九旗之一此歸妹原有兌則火焚在上當是兌旗不知上震之災不及下兌且暌亦有兌焚無兩旗則其象亂矣故不取焉

歸妹暌孤宼張之弧

此指獲晉侯並歸晉侯言夫歸妹之所之者暌孤也之彼爲敵則暌孤者宼也然而其辭曰先張之弧後脫之弧夫猶是弧也而冦張之冦忽脫之則猶是晉侯而冦獲之冦忽歸之其象正同

侄其從姑六年其逋【句】逃歸其國而棄其家【讀孤】明年其死於髙梁之虛【墟同】

此下皆指子圉事言子圉以十六年質秦秦妻之二十二年子圉逃歸二十三年惠公卒子圉立是爲懷公二十四年秦穆納公子重耳懷公奔髙梁重耳弒之此其事也今筮者謂歸妹以震兄嫁兌妹則火本爲震所出故以嫁女言之則離火者震木之女也而以歸妹言之則離火者又震兄之子也母女爲姑而兄子卽爲侄則同此一離而姑侄並居有似乎從之者然

顧以環占言之不曰震之離亦離之震乎卦盛極必反自震一之離而兩卦上下合成四離【兩正兩互】火炎極矣極則離必之震故自上之初閱六爻而上又變則六年矣六年而離上之剛仍變震柔變者逋也逋則震爲宗國今復逃歸而所妻之家所云男以女爲家者亦棄如敝屣豈非離亦之震乎然而六爻相巡一周而盡陰生陽死不俟多日況上剛旣亡將向之一梁髙出巋然橫亙者亦變而爲墟歸於是死亦於是矣此櫽括晉惠子圉兩事而預防之者髙梁晉邑後子圉被弒果在其地或謂此筮在昔人相傳巳久服其神驗故圉死之地卽名髙梁此死後稱之非先有其地者然此皆少見多怪以小人之腹妄度君子欲爲回防而反見其陋成季未生時卜者謂當名爲友及生而果有文在其手曰友因名之此在百餘年後趙簡子史墨猶能道及不知此腹中友字在生後刺之抑先有其文者試亦度之

張文楚曰環占法前畢萬筮仕傳旣占屯震之坤爲諸侯又轉占比坤之震亦爲諸侯謂之終復其始法同

及惠公在秦曰先君若從史蘇之占吾不及此

此時無子圉事故僅記此語以完秦伯伐晉傳

【僖二十五年傳】秦伯師於河上將納王狐偃言於晉侯曰求諸侯莫如勤王使卜偃卜之曰吉【卜文不載】

時襄王以王子帶之亂出居於鄭秦穆將納王狐偃勸晉文先之以攘其功勤王卽納王以勞於王事曰勤卜偃卜筮官

筮之遇大有【離上干下】之暌【離上兌下】曰吉遇公用享於天子之卦也戰克而王饗吉孰大焉

公用享於天子卽大有九三爻詞在本辭之義原謂幹三踞下國之首象屬三公三公近天子往得受天子饗禮而兌口離腹加之夏離秋兌值時物長養之候可行燕饗【說卦兌爲羊鄭氏本作養】故卽用其辭以爲戰克而王饗吉孰大焉其云戰克者以勤王必戰也舊注謂卜辭有黃帝戰於阪泉之兆語故云則卜筮兩辭安得雜見誤矣

張文彬曰兩卦皆有離離爲甲曽戈兵正戰象也況變兌而得互離則兵甲愈盛戰巳勝矣

且是卦也天爲澤以當日天子降心以逆公不亦可乎夫有去暌而復亦其所也

且以干天變兌澤是天爲澤也天最髙而澤最下是降心也天爲澤以承日則與王之降心以迎公何異此觀其所之而有斷然者乃卽以環占推之縱去暌而占大有下乾上離以干天而下離日降心亦然所謂無往而不得其所者𨿽還復其卦亦如是也是時謀迎王反曰逆公者以勤王言則迎王以王饗言則逆公乃其象則正義謂幹變澤以延日影如迎日然此爲得之

晉侯辭秦師而下次於陽樊右師圍溫左師逆王王入於王城取大叔【卽王子帶】於溫殺之晉侯朝王王饗醴命之宥【此勤王戰克王饗之驗】

饗醴旣饗而又設醴酒宥助也又以幣帛爲助【附宣十二年傳】晉師救鄭及河聞鄭旣及楚平桓子欲還【卽荀林父將中軍者】彘子不可【卽先谷佐中軍者】知莊子【荀首】曰此師殆哉此記晉楚戰於泌而晉師敗績之事然口語及之並非筮詞與蔡墨說龍子太叔論楚子並同惟此傳與占筮相表裏故附載之

周易有之在師【坎下坤上】之臨【兌下坤上】曰師出以律否臧凶【此師卦初爻辭】執事順成爲臧逆爲否

此引易而亦占變者先引遇卦爻辭論之釋言云坎律銓也樊光曰坎水也水性平故律與銓皆取水爲平準又郭璞曰易坎卦主法法律皆所以銓量輕重是坎爲律象又且黃鐘爲律本而位乎坎故坎爲律爲法今以坤眾之師出之以內坎之律是中軍有令而師眾從之所以臧也否則不臧而凶矣所以執兵事者坤爲順順成爲臧逆則凶

眾散爲弱川壅爲澤有律以如已也故曰律否臧且律竭也盈而以竭夭且不整所以凶也

此兼論之卦坤眾【說卦】水亦眾【見白虎通並杜注】旣失坎律則坎眾亦散將變而爲兌之少女弱矣又且坎本川流攺爲兌澤川亦壅矣夫有律以從已也如者從也【見杜注】今不從而逆則律敗竭者敗也川盈而竭律甚嚴正而夭邪不整以至敗壊非凶而何

不行之謂臨有帥而不從臨孰甚焉此之謂矣果遇必敗彘子尸之𨿽免而歸必有大咎

且師貴行也惟臨則坤土所行遇澤卽止謂之不行今彘子逆命師不行矣若遇楚師恐將不免師在三五不能無輿尸之象其人佐中軍卽弟子也弟子輿屍彘子能免之乎縱或免歸必有大咎此爲明年殺先縠傳

【成十六年博】晉侯將伐鄭楚子救鄭公【晉侯】筮之史曰吉其卦遇復【坤上震下】

此晉楚戰鄢陵而晉筮之者復是專卦

曰南國防射其元王中厥目【防目韻】

其卦本六陰而一陽來復故謂之復則當未復時固重坤卦也坤爲國兩國寛然及陽復而在南一國實有一剛挫其地而不成爲坤則南國防矣南國者楚也且夫復之加一陽而爲震也震爲長爲諸侯卽元王也顧卦位坎離爻純卽見今坤本純陰而坎之弓輪離之戈甲【皆說卦】兩師俱見獨南離爲目【說卦】橫集一矢有似於坎弓之射之而中之者則夫震剛之受射者非其王而離眶之半掩者非其目乎

張文檒曰明何楷說易稍識筮法其說此卦謂貞我悔彼初九元吉在莪上六災眚大敗以其國君皆屬彼且以震木克坤土射之義也以災眚而致大敗眚爲目疾則中厥目之象也此較之宋儒之妄誕庶幾近理然中目無象且以貞悔分彼我亦筮法一節顧與此卦大不合說見仲氏易

及戰射共王中目

【襄九年傳】穆姜薨於東宮始往而筮之遇艮之八【艮上艮下】穆姜成公母以通於叔孫僑如欲廢成公而立公子偃公子鉏且使僑如愬於晉而逐季孟事敗故徙居東宮此因其旣死而追述始往之筮以爲戒𨿽姜氏自爲筮辭然悔罪親切辭與事有恰合者東宮太子宮也艮之八者揲筮之策以六七八九爲陰陽老少之數從來莫解說見仲氏易乾卦及易小帖

張文檒曰艮不能變隨必艮之五爻俱變獨第二不變則爲隨則此第二爻者卽之隨之爻也乃商易揲策以八爲少陰不變故指此不變之爻爲八是艮之八實艮之第二爻耳

史曰是謂艮之隨【兌上震下】隨其出也君必速出

此史就隨卦名略說以慰姜氏之心以爲隨者上兌下震口乍啟而足隨之且動而得恱【兌口震足震動兌說皆說卦】有出之之象君小君也

姜曰亡是於周易曰隨元亨利貞無咎【此隨卦辭】

而姜曰否此在周易卦詞曰隨元亨利貞無咎然果無咎哉

元體之長也亨嘉之防也利義之和也貞事之幹也體仁足以長人嘉會足以合禮利物足以和義貞固足以干事然故不可誣也是以𨿽隨無咎

元體之長至足以干事古釋卦辭凡卦有元亨利貞者皆以此釋之故孔子取以爲文言而姜亦用以釋隨不然姜氏先孔子生時十有餘年而反得用孔子語謬矣然故不可誣也以下是姜自解筮之詞以爲此四徳者固元亨利貞之謂也然慮其誣也男女相隨動而得說稍有假借便是失徳是必不誣於其徳而後內剛外柔𨿽隨無咎

今我婦人而與於亂固在下位而有不仁不可謂元今我不然東宮本下位而降而居之然且震爲太子宮【長男出震爲太子宮】而位居東方卽東宮也【震東方之卦】乃以艮變隨而震宮在下則其在下位有固然者然而坤元也坤元之位豈不尊上而我以婦人而與於淫失【淫失爲亂】一似人之無良我以爲君者元君猶在無良【仁良】柰何

不靖國家不可謂亨作而害身不可謂利

然且坤元本安靖而在艮之坤二陽擾之在隨之坤三陽擾之凡筮遇爲我而之爲彼在我家也在彼國也【坤妻道爲家爲國見前】今在國則一君擾內【指成公】二臣擾外【指季孟】在家則又二少男【指二公子】合擾中外國家之不靖甚矣不亨矣

乃由國而家而身其在遇艮則曰艮其背不獲其身而在艮二變隨則又曰艮其趾不拯其隨是身不得作𨿽欲隨所之而不可得矣而況作而之震震又隨兌一舉足而蹈澤中【震足兌澤】不惟不得作卽作而身亦何利

棄位而姣不可謂貞

且夫匹配各有位也坤位西南本與艮位之東此相配對也今重艮一變而坤棄位而左降爲兌艮亦棄位而左降爲震【隨之兌震適俱位坤艮之左】長男幼女顚倒配合是姣也姣者淫也坤貴安貞而棄位而淫可謂貞乎

有四徳者隨而無咎我皆無之豈隨也哉我則取惡能無咎乎必死於此弗得出矣

是四徳不備不可爲隨去徳取惡焉能無咎此在艮卦辭有云行其庭不見其人我之死此中必也若欲出此則一入震宮而艮門兩剛有若重鍵【二四互艮上有二陽】然且山塡之【艮】澤蔽之【兌】少男少女環守之【三艮一兌】𨿽艮有多門而總巳毀拆【重艮所變有五文兌爲毀拆】往艮彖有云艮者止也止其所也止此而巳𨿽欲出弗可得矣按姜此筮辭實多才有學𨿽悔罪不吝而尙隱乎爲辭者故詞似淺近而卦象微眇推測不盡策書載此以示婦人無徳有才何用中冓自訟只增媿嘆此與風之錄氓詩並同

【附】宋時金舉兵來侵筮之遇蠱之隨【此正相反之卦六爻俱動然仍占遇之兩卦彖朱氏謂六爻皆動則占遇卦大謀】占者曰我有震威【震爲出威見國語】而外當毀拆【兌爲毀拆】敵敗之象也【內我外敝】蓋隨自否來又自益來皆以上剛塡下柔【皆三陽推易法】而蠱之所變亦復如是艮上變柔【蠱艮上九變隨兌上六】巽初變剛【蠱巽初六變隨震初九】乾元往上下塡坤初斷敵兵之首而墜於地矣且兩互爲漸【三五互巽二四互艮合之爲風山漸】漸之辭曰夫徵不復其何能返此仿漢魏諸家斷法而爲說者其後果驗

【襄二十五年傳】齊棠公之妻東郭偃之姊也棠公死偃禦崔武子以弔焉見棠姜而美之使偃娶之筮之遇困【坎下兌上】之大過【巽下兌上】陳文子曰夫從風風隕【句】妻不可娶也

坎爲中男故曰夫變而爲風故從風然而風能隕物則此妻何可娶也

且其繇曰困於石據於蒺藜入於其宮不見其妻凶此困六三爻詞

困於石往不濟也據於蒺藜所恃傷也入於其宮不見其妻凶無所歸也

此文子占筮之辭按推易法困從否來虞翻謂否三在互艮之二陰而前當艮剛正石也水逢石而險則不濟矣荀九家易坎爲叢棘爲蒺藜所恃如此不又多傷乎且三居互離之中而前後掩空此非中空若房世俗之所稱離宮者哉夫坎男之陰亦卽離女之陰也【三爲坎之上陰卽互離之中陰】旣爲坎男而已入離宮卽欲再求所爲離女者而何可復得男以女爲家無家將安歸所以凶也

崔子曰嫠也何害先夫當之矣【言棠公已當此凶】遂取之莊公通焉崔子弒之二十七年崔成崔疆殺東郭偃崔子禦而出見慶封【避慶封家】慶封曰請爲子討之使盧蒲嫳帥甲以攻崔氏【止崔子於家駕言討賊而反使攻崔氏】遂滅崔氏其妻縊【卽棠姜】嫳復命於崔子且禦而歸之【嫳禦崔子歸】至則無歸矣【附】晉史元帝爲晉王時將渡江使郭璞筮之遇豫之暌璞曰防稽當出鐘以告成功上有勒銘應在人家井泥中得之繇辭所謂先王以作樂崇徳殷薦之上帝是也【豫象辭】及帝卽位太興初防稽剡縣果於井中得一鐘長七寸二分口徑四寸半上有古文奇書十八字人罕識者先仲氏以推易法衍之豫上震下坤震爲龍爲首出之子而下連坤土此奮而出地之象也悔爲暌上離下兌向明而治而金以宣之體離互亦離【暌二四互離】此重明重光中興之象也震爲鳴爲聲【說卦】故先王以作樂崇徳而合暌之兌金以升於暌之離火是坐明堂向南離而考擊鐘鏞以作樂之象也只兩卦皆有坎水以陷之【豫暌三五皆互坎】則尙在陷中未經出土而豫坎互坤【豫三爻爲坎坤互用】則當在水土之間況豫之震爲東方離爲南方防稽者東南郡也豫有互艮【豫二四互艮】艮爲成萬物之所以成終者也【說卦】則非告成功乎若曰鐘有勒銘有古文則暌離爲文兌爲言以文爲言非勒銘乎至若長七寸二分者南北爲縱縱卽長也南離之數天七地二【此大衍之數宋儒誤以爲河圖下同】則七寸二分也大數陽小數陰也徑四寸半者東西爲衡衡卽徑也西兌之數地四天九則四寸半也陰數四折陽數之九而半分之則四寸有五也

春秋占筮書卷二

欽定四庫全書

春秋占筮書卷三

翰林院檢討毛奇齡撰

【昭五年傳】初穆子之生也莊叔以周易筮之

穆子叔孫穆子名豹者也莊叔穆子父也按成十六年穆子避僑如之難奔齊及庚宗遇婦人宿焉襄二年召歸立爲卿庚宗婦攜其子獻雉問所生曰能奉雉矣召見號曰牛使爲豎有寵長使爲政乃以防殺長子孟又譖而逐仲穆子疾並私絕其饋餓死至是昭子卽位殺牛因追述穆子初生之筮以驗之

遇明夷【離下坤上】之謙【艮下坤上】以示卜楚丘【卜人名】曰是將行而歸爲子祀以防人入其名曰牛卒以餒死【祀牛死韻牛音暱】

先立有韻筮詞以檃括大意復逐節解之

明夷日也日之數十故有十時亦當十位自王巳下其二爲公其三爲卿日上其中食日爲二旦日爲三明夷之謙明而未融其當旦乎故曰爲子祀

明者日也夷者傷也離在地下則明爲地掩未免受傷然而日之數十自甲至癸其時數皆十而與人位之十等相當如日中當王【以陽盛也】食時當公【以次而左旋至日昃】平旦當卿雞鳴當士夜半當皂人定當輿黃昏當日入當僚晡時當僕日昳當臺大抵自王一等以下其二等爲公三等爲卿則是日中爲上等食時爲二等旦明爲三等今以莊叔本卿位而當明夷之初旦且變而之謙謙又卑退則𨿽已旦明而尙未融暢恰是卿位故曰爲子祀言可繼子奉祀者

日之謙當鳥故曰明夷於飛明而未融故曰垂其翼象日之動故曰君子於行當三在旦故曰三日不食日之謙當鳥謂日之謙之爻卽初爻也離爲飛鳥【見九家易又說卦爲雉虞氏易爲隼爲鶴】而未明初飛卽變爲艮是離之兩剛相夾如健翮者而初剛下折是垂其一翼也且日動震亦動也離日巳動而三五互震且復前行是於行也乃甫行而日位當三又非食時則三日不食矣張文彬曰按推易法明夷爲臨卦所易廢下兌之口以成離虛【離中虛】此一不食也若明夷之謙破下離之腹以就艮之鬼防門【見前】則直餓死矣又不食也故仲氏易曰穆子兩不食前之不食在庚宗時使婦私爲食而就宿焉因生防牛此推易法也後之不食則絕其饋食𨿽山有菓蓏亦反虛器而出之而因而餒死此古之卦法也其精如此

離火也艮山也離爲火火焚山山敗於人爲言敗言爲讒故曰有攸往主人有言言必讒也純離爲牛世亂讒勝勝將適離故曰其名曰牛

此又以環占法推之以離火變艮山而還而觀之則亦可以離火焚艮山而艮敗矣艮爲人【字形】爲成言【說卦成言乎艮】艮敗則人言俱敗將有以主人而聴讒言者夫純離爲牛謂離上離下其卦詞曰畜牝牛吉今以離之艮而艮還之離則純離矣純離當名牛則世亂防勝似必有名牛者起而敗之非無故也此指豎牛之亂言

張文彬曰仲氏易謂庚宗之婦固下離之中女也離者別也乃初變爲艮而少男生焉然且此艮一變而謙之三五互震爲長男二四互坎爲中男者其二剛爻縂以一艮剛掩之殺長孟而誅仲子皆推之而了然者

謙不足飛不翔垂不峻翼不廣故曰其爲子後乎吾子亞卿也抑少不終

若論其位則自在卿等旣不利攸往則歸而爲後所固然者但吾子亞卿而是子繼之似於旦日亞卿之位少未盡耳

【昭七年傳】衛襄公夫人姜氏無子嬖人婤姶生孟縶【初生也】孔成子夢康叔謂己立元史朝亦夢康叔謂已夢協婤姶生子【然後生子】名之曰元孟縶之足不良能行【不能善行跛也】孔成子筮之曰元尙享衛國【問詞】遇屯【震下坎上】又曰余尙立縶【亦問詞】遇屯之比【坤下坎上】史朝曰元亨又何疑焉【元亨屯卦詞】成子曰非長之謂乎【以年不以名】對曰康叔名之可謂長矣【此長者之命並不以名】孟非人也將不列於宗不可謂長【況跛非全人不在宗長幼之列】且其繇曰利建侯嗣吉何建建非嗣也二卦皆云子其建之

此以卦詞與名合故祗斷卦詞亦一法也利建侯屯卦詞與屯初爻之辭皆同是兩詞兩卦俱建侯矣夫嗣有常位若拘長少則嗣之而巳何庸建也建必擇吉子其建之

弱足者居侯主社稷臨祭祀奉民人事鬼神從防朝又焉得居各以所利不亦可乎

且屯之爻辭不又曰利居貞利建侯乎夫利有兩等有利居者有利侯者弱足者利居以不能行也若侯則宗廟社稷人民朝防行動之不暇而居之乎然則易辭之兩利明有分屬一居之而一建之何不可之有

故孔成子立靈公

【昭十二年傳】南蒯之將叛也枚筮之遇坤【坤上坤下】之比【坎上坤下】曰吉

南蒯南遺之子季氏費邑宰也蒯興公子憖叔仲小謀叛費以逐季氏不告以斷筮之事而但下一空籌以筮之謂之枚筮

示子服惠伯曰卽欲有事何如惠伯曰吾嘗學此矣忠信之事則可不然必敗

此亦不告惠伯事而泛諮之謂若欲有所行之事何如卽字古文多作若字解惠伯逆知其事故陰以折之曰亦顧其事何如耳不然則迪吉逆凶無容問者

外彊內溫忠也和以率貞信也故曰黃裳元吉黃中之色也裳下之飾也元善之長也中不忠不得其色下不共不得其飾事不善不得其極外內倡和爲忠率事以信爲共供養三徳爲善非此三者弗當

此皆就易義以陰斷其事卽筮詞也外彊二語是合斷兩卦者坎險爲外彊坤順爲內溫以遇與之卽內外也忠信者卽前所云忠信之事也故曰以下則專斷坤卦謂黃裳元吉豈黃裳而卽吉乎黃爲中色裳爲下飾必元善而後能吉向使爲中者無忠心則必失臣道安有臣象【黃色臣象】下不共則上不率下安所整飾【其後費邑亦叛蒯】況事無忠信則元善已失安能終事【極者終也】是必同事有忠者【公子憖叔仲小皆不忠】下有信者【其後蒯之臣司徒老祁慮癸以盟信逐蒯】且合忠信與共爲三徳以統成元善則可當非是勿當也

且夫易不可以占險將何事也且可飾乎中美能黃上美爲元下美則裳參成可筮猶有闕也筮𨿽吉未也此専斷比詞者且坎者險也坎𨿽隠伏【說卦】而辭曰顯此【比五爻詞】則其險巳著況外卦坎位而又變而尙以坎則其爲大險有不容隠伏焉者假曰筮易不可以占險則所占何事況占有貞悔並非可以黃裳一飾謂足掩蔽了事也夫黃裳之文在中【坤五爻詞】與顯比之位正中【比五爻辭】只中美也然必推比彖之元永貞與顯比之上使中【一彖詞一爻詞】皆本元善而後爲上美否則徒飾下美而不參成以筮之則邑人不誡【亦比辭】將有借在上之元與在中之忠以責其多闕失者【其後叛蒯者亦終以羣臣不忘其君爲言】筮𨿽吉未也

【附】東漢永建三年立大將軍梁商女爲貴人筮之亦得坤之比與此筮同當時解之者但曰元吉【坤五爻詞】正中而巳【比五爻詞位正中也】其後進爲後順帝崩進爲皇太后以無子立他妃子臨朝卽衝帝也衝帝崩質帝立又臨朝及兄冀弒質帝然後迎桓帝立之而於是有兄冀擅權宦官亂政之禍今占之則坤五後也之比而變剛君也臨朝也所謂顯比者也【比九五顯比王用三驅失前禽捨逆取順】三驅立三帝也失前禽者無子也猶無前星也捨逆取順者信宦官殺忠良也其最可異者一推自復【推易法凡一陽卦俱從剝復來】以震初之剛而易比五一推自剝以艮上之剛而易比五震爲長子爲兄艮爲門闕爲閽寺【俱見說卦】合兄冀與宦官而皆與九五有參易之象因之有弒帝亂政之禍向使漢之太史知此則必唾而去之矣乃宋人無學率以先後天方圓兩圖造占變之法而不識周易占筮其神如此不可嘆與

【哀九年傳】宋皇瑗圍鄭師晉趙鞅卜救鄭不吉陽虎以周易筮之遇泰【乾下坤上】之需【乾下坎上】曰宋方吉不可與也微子啟帝乙之元子也宋鄭甥舅也祉祿也若帝乙之元子歸妹而有吉祿我安得吉焉乃止

此在泰之五六爻辭有曰帝乙歸妹以祉元吉其義以泰之二四爲互兌三五爲互震震爲長男兌爲少女原有長兄嫁妹之象因之歸妹六五爻辭與此皆有帝乙歸妹四字而宋爲微子封國卽帝乙子也明曰祉吉而可以伐乎況此詞曰歸妹而宋鄭又時通婚姻則甥舅國也此亦以詞與事合而就詞防事如此

需九五爻詞曰需於酒食貞吉酒食爲祿貞吉爲吉祿故以祉字釋祿字亦兼之卦言

春秋外傳

【周語】晉孫談之子周適周事單襄公襄公有疾召頃公而告之曰必善晉

晉孫談者晉襄公之子惠伯談也周者談之子晉悼公之名頃公者單襄公之子悼公在周襄公服其爲人知其必有晉國故囑子與晉善

成公之歸也吾聞晉之筮之也遇幹【幹上干下】之否【乾上坤下】曰配而不終君三出焉一旣往矣後之不知其次必此

此述晉成往日之筮以防周之宜有國也成公晉公子黑臂舊曽奔周旣以趙穿弒靈公迎歸立之筮本迎歸時事而今始斷之者上干與下幹相配皆君也今三君忽變而爲否是否徳不終何以克配直出君而已然而出君終君也𨿽公子亦君也且出而爲坤坤爲國爲眾出有國家何患不君今此三君者其一成公則已往事矣若後第三君則吾不得知以言其次則捨周其誰吾所爲可必者此耳

及厲公之亂召周子而立之是爲悼公

【晉語】晉公子【重耳】筮返國得貞屯【坎上震下】悔豫【震上坤下】司空季子曰吉是在易皆利建侯不有晉國安能建侯屯豫兩卦詞皆有利建侯文

坎水也坤土也屯厚也豫樂也車班內外順以訓之泉源以資之土厚而樂其實不有晉國何以當之

此合斷兩卦辭也車班內外者震爲車班者列也屯列車在內豫列車在外坤順也泉源者坎也屯有互坤與正坎而豫有正坤與互坎土厚而樂其實則是同一國土而屯得其厚豫樂其實實者國之所有也

主雷與車而尙水與眾故曰屯其繇曰元亨利貞勿用有攸往利建侯主震雷長也故曰元眾而順嘉也故曰亨內有震雷故曰利貞車上水下必伯小事不濟故曰勿用有攸往一夫之行也

乃從兩卦分斷之內卦爲主爲雷車外卦爲尙爲水眾者非屯乎乃其詞如此則以震爲長男元者長也眾以順而防亨者嘉之防也況震雷在內則每動而上坎水在上則每順而下豈惟利貞伯業於是興矣若夫勿用攸往者則單震爲足【說卦震爲足】單男爲一夫【虞氏易陽爲夫】一夫之足行安能有濟今車上而眾且如水下矣此伯王之時不可失也

眾順而有武威故曰利建侯坤母也震長男也母老子彊故曰豫其繇曰利建侯行師居眾出威之謂也是二者得國之卦也

更以觀豫則坎本眾順坤亦眾順而皆有震震武威分處內外𨿽坤爲太母震爲長子亦旣老彊而養於坤而出乎震遲暮得國亦復可喜況旣曰建侯又曰行師則內坤外震其在居以眾順爲樂而一出則威武大行卦𨿽有二得國則一君何疑焉

十月惠公卒十一月秦伯納公子

【附】呂氏春秋孔子筮得賁【下離上艮】曰不吉子貢曰何謂也曰夫白而白黑而黑賁亦安吉乎【家語亦云非正色之謂也】

山火爲十二章飾色之二故名賁賁者飾也但繪山於衣繡火於裳並皆正色而獨此卦義從來以不正色爲解如京房云五色不成謂之賁是也特其所云不正者則毛傳云賁黃白色也鄭王肅說此卦亦皆云黃白色卽揚雄太礥首次二曰黃不純屈於根注易賁卦山下有火黃白色也今孔子所云有黑色而無黃色卽易文賁如皤如白馬白賁諸語又似只有白色而並無黑黃二色此皆無可考辧者況筮法論色亦屬創見故附載此漢書武帝伐匈奴筮之得大過九五【防下兌上】太卜因謂匈奴不久當破但取象辭何可久也一語【爻詞九五枯楊生華老婦得其士夫無咎無譽象曰枯楊生華何可久也老婦士夫亦可醜也】乃遣貳師伐匈奴後巫蠱事發貳師降匈奴武帝咎卦兆反謬今以五易法筮之則此九五在本卦爲兌中在大壯所來爲震中【大壯上震攺上兌】兌爲剛鹵【說卦】而震以出之此北伐之象但大過通視合爲大坎而互當重榦之末進承一坤龍戰黃正在此際幸乾坎二位皆居北方【坎正北乾西北】我以南向北則我南爲凱彼北爲敗所以能破匈奴兵乘勝追北至範夫人城者此也柰身在坎中尙未出險而兌爲口舌又爲毀坼非因令誤當以間敗乃詛咒事發而脫身降矣兌者脫也夫枯楊之華不入寒地身爲士夫敵醜非偶乃旣降單於則身巳爲人所得而單於又妻之以女此正匹配反常一若老婦之得士夫者其辭象之切占驗之精孰過於此而以爲反謬此占者之罪卦兆焉得誣坐之

晉元帝初鎭建鄴王導使郭璞筮之遇咸之井璞曰東北郡縣有武名者當出鐸以著受命之符西南郡縣有陽名者其井當沸後晉陵武進人於田中得銅鐸六枚【一作五枚誤見郭璞洞林】歷陽縣中井沸經日乃止此事載晉書郭璞傳然世終莫解嘗以此詢仲氏仲氏曰此最淺近者銅鐸之出以貞咸也井之沸以悔井也咸內爲艮艮東北之卦也其名武者以上兌在右武位也其出鐸者兌爲金與互幹金合而幹數六故得六鐸然且互乾爲天互巽爲命此天命也故曰此受命之符也若夫井則二四互兌三五互離離兌爲西南郡縣而南爲陽方故宜有陽名乃以下巽與互兌爲金木之交上坎與互離爲水火之際木間金得火而上承以水此非薪在釡下得火而水乃沸乎且四正相纒乾麗坤域非中興受命何以得此【見仲氏易】

晉渡江後宣城太守殷祐以郭璞爲參軍防有物如牛足卑類象大力而遲行到城下祐將伏取之令璞作卦遇遁之蠱其辭曰艮體連乾其物壯巨【是占在晉史無解今錄仲氏易解語遁天山皆巨物故此物亦巨】山潛之畜【蠱上艮爲山互兌爲潛】非兕非虎【坤爲兕虎以坤間二陽不成故也】身與鬼並【三陰爲鬼蠱三陽三陰合並成卦】精見二午【離五月卦爲建午蠱三至上爲大離則倍午矣】法當爲禽兩翼不許【離爲雉防爲雞而無兩翼】遂被一創【遁四陽傷其一爲蠱】還其本墅【自遁之蠱祗傷幹一畫而兩山如故】按卦名之是爲驢鼠【乾爲馬艮爲鼠今遁幹一變而已失馬形是驢鼠矣】卜竟伏者以防刺之深尺餘遂去不見郡綱紀上祠巫云廟神不恱曰此防亭驢山君鼠也偶詣荊山暫來過我何容觸之此事近狡獪然亦見古人筮法有如是者

唐李綱在隋仕宦不進筮之得鼎曰君當爲卿輔【韻】然俟易姓爲如志【葉】仕不如退【葉】折足爲敗【葉】蓋取倒卦之革俟革命也【鼎倒卦爲革說見前】遂稱疾辭位去後仕唐果驗然則筮法有直占倒卦者亦一變也

五代石晉髙祖以太原拒命廢帝遣兵圍之勢甚急命馬重績筮之遇同人曰乾健而離明君徳向明之象也同人者人所同也此時將必有同我者焉易曰戰乎幹幹西北也又曰相見乎離離南方也其同我者北而南乎幹九十月卦也【幹西北卦位在九十月】戰而勝其九十月之交乎是歲契丹果助晉撃敗唐軍晉遂有天下

聴齋雜記明土木之變南冡宰魏驥將集同官上監國疏防錢塘客陸時至善易請筮之得恆之解驥曰帝出之不恆而承之羞【恆九三爻詞不恆其徳或承之羞貞吝】固也乃變而負乘冦將復至【解六三爻詞負且乘致冦至貞吝】如之何對曰旣已負帝且乘矣再三何害所慮者貞之則吝惟恐徒守反吝耳驥曰善乃易疏去次日客過驥驥曰昨筮無大凶乎曰大吉曰何謂曰夫恆爲大坎而三當坎中所以陷也然而恆互爲幹三以一干而嵬然居三幹之間若無往而不爲君者乃一變爲解則已解矣且解之詞【彖詞】曰利西南西南者所狩地也又曰其來復則還復也夫恆者久也日月得天而久照【此恆彖詞】今解之互體則正當兩坎互離之間坎月離日非日月幽而復明乎大明吾國號非返國乎只坎有兩坎兩離而上離未全【上震缺上九此似指監國言】尙有待耳後冦果再至以戰得勝而英宗卒返國復辟若先見者

春秋占筮書卷三

