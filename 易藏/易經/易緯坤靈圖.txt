易緯坤靈圖

邱序曰﹕天。經曰﹕乾﹐元亨利貞。爻曰﹕飛龍在天﹐利見大人。

謂易爲天。經者﹐聖人所制作。乾有四徳﹐飛龍在天﹐此聖人以至徳居天子位也。序﹐此之言說之也。

故徳配天地﹐天地不私公位﹐稱之曰帝。

古者聖人徳如此也。不私公位﹐不傳之子孫﹐禪於能者與天同﹐故以天稱之也。

故堯天之精陽﹐萬物莫不從者。故乾居西北﹐乾用事﹐萬物蟄伏。致乎萬物蟄伏﹐故能致乎萬人之化。

立天之道﹐曰陰與陽。言堯乃天之陽精所生所成人﹐人化故然也。

經曰﹕用九。

堯時賢聖﹐爲聖徳化於天下﹐故耳天之所首之﹐故經以明之。

經曰﹕震下乾上﹐無妄﹐天精起。

起﹐猶立。乾爲天﹐震爲長子。天生長子﹐聖人立爲天子。天下之人各得所天所獲無妄也。

帝必有洪水之災﹐天生聖人使殺之。故言乃統天也。

初九﹐震在子﹐坎爲水﹐又年與艮同體﹐艮爲山﹐是大水爲人害﹐天故生聖君堯求命之﹐是亦堯辜也﹐與乾統天之功同。

邱括義因象助類辭曰﹕天無雲而雷。先王﹐以茂對時﹐育萬物。

茂勉也。對遂育長也。天之將雨﹐先必與云而後雷﹐今乾在上﹐下無坎而有震﹐是以雷行天下﹐無雲而雷。洪水之時人苦雨之多。故堯於是茂勉﹐遂其教令以養萬物。以是眾庶艱食﹐得以糊口焉。

經曰﹕乾下艮上﹐大畜。

天災將至﹐預畜而待之﹐人免於餓﹐故曰元亨。

按《乾元序制記》﹐內賢子孫﹐繼世而立……云云﹐疑此處注文。

下皆通﹐各載其性﹐故曰利貞。

載之時﹐言得值也。言待堯養萬物﹐將歲不餓長幼﹐情性人自各﹐得如此也。

至徳之萌﹐五星若連珠﹐日月如合璧。天精起﹐■﹝豆斗﹞口有位﹐雞鳴斗運﹐行復始﹐莫敢當之。黃星笰於北斗﹐必以戊巳日﹐其先無芒。行文元武動﹐事莫之敢距。

《坤靈圖》云﹐伏羲立九部而民。《易理》又云﹐蠶陽者火﹐火惡水﹐故食不飲。桑者土之液﹐木生火﹐故蠶以三月葉類會五黑龍■白龍陵﹐故泰人有命。鄭康成云﹕陵當爲除。今皆無其文蓋此本非完書且有錯人《乾元序制記》篇內者。

