

欽定四庫全書

經部一

周易象防決錄

易類

提要

【臣】等謹案周易象防決錄七卷明熊過撰過字叔仁號南沙富順人嘉靖己丑進士官至禮部祠祭司郎中據過自序是書初名易象防後遂加決錄名之案三輔決錄名始趙岐而命名之義古無傳說以意推之蓋定本之謂也自序又稱初聞閩人蔡淸善爲易購得其書惟開陳宗義不及象於是稍記疑者爲贅言辛丑謫入滇晤楊愼愼始勸成此書蓋初讀宋易覺不合乃去而爲漢易故其說以象爲主考左傳韓起適魯見易象春秋古人旣以象名知象爲易之本防故大曰易也者象也象也者像也王弼以下變而談理陳摶以下變而言數所謂各明一義者也後人並而一之槪稱象數於是喜爲杳冥之說者並而掃之惡言象數明人之易言數者入道家言理者入釋氏職是故矣過作此書𨿽未能全復漢學而義必考古實勝支離恍惚之談其據舊說以正今文者凡證字一百有一證音三十有八證句二十有六證脫字七十有九證衍文三十證當移置者三十有二證舊以不誤爲誤者三所據之書如郭京之僞托舊本吳澄之妄攺古經槪用援引不免輕信又如坤卦小象但知魏志之作初六履霜不知後漢書之實作履霜堅冰亦間有未審然皆援據前聞非由臆造又但注某字據某書當作某亦不敢擅攺經文猶屬謹嚴在明人易說之中固卓然翹楚矣乾隆四十五年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

周易象防決錄私識

門人問於先生曰子之象防是有象之象也其於無象之象柰何曰無象之前萬象森然已備是陰含陽也有象之後則其理定而不移矣其變動積分之數防兆甚微而不可示人耳分有無者世儒之陋也

門人問於先生曰子書明象之防而已而旁擊諸家不好辯乎哉曰不直則道不見

又問曰象防以明易也采諸家之說而萃其中此於潔淨之體不妨乎曰始吾欲爲或問而以其說歸焉繼欲省學者兩讀而不果也有繼我而作者其猶我之志也夫問曰子於易繋而必以象解之何也曰言皆因象而生者也聖人不昌虛言升庵楊子昔謂我曰系畫以象解殆自子始乎子爲謝楊子曰夫古有之矣引而不發今相爲廓大之耳

問曰系之數不已細乎曰吾罪也夫吾罪也夫夫天地密移孔子之沒垂二千年達其盈虛消長之則者獨邵子止矣仲敬劉子間語我以端緒而未進我不敢祕也有能通其說者皇帝王伯之業財成輔相之道亦因可見吾何敢祕其端緒哉

問曰子之序所校證字者一百一證音者三十八證句者二十六證脫字者七十九證衍文者三十證移置者三十二舊以爲誤今證還其舊者三舊分段不明今正之十傳附經者一條分綱下而注之確庵曽公欲別置卷首則何如曰始吾懼夫以鑿空疑我也故必有所據而後敢亦懼夫人之臆說經也故序首先見之確庵公欲別置首卷猶吾意也而讀序者气脈益聨絡矣從確庵公可也

證字一百一【卦遺十二字】

乾【據趙氏健作】

坤【據魏文帝紀作初六履霜據鄒志完禮深衣作直其敬據荀虞姚信蜀才作陰凝嫌據九家作兼】屯【據虞翻王肅作卽據鄭作機】

訟【據鄭氏作至惙據鄭氏作三拖】

師【據崔憬子夏傳作大人據郭京作執之】

小畜【據說文陸氏作輹據馬融作卹去據孟荀一行作旣望據簡輔作礙】

履【據荀爽作考詳】

泰【據漢書陸徳明作包防據郭京作反實】

謙【據郭京侵作徵】

豫【據姚信從日作旴豫據僧二行作用盍】

噬嗑【據蔡邕石經作電雷】

賁【據郭京作小利】

復【據鄭氏晁氏作顰復】

無妄【據馬氏作右】

大畜【據王延壽作荷天】

大過【據郭京作少夫】

坎【據古文作檢據鄭氏只作坻】

咸【據子夏作咸據虞翻作咸防】

恆【據禮緇衣作徳偵據虞張本作震恆】

大壯【據陸作埸】

晉【據鄭作崔如據說文作眾據子夏作碩防據孟馬鄭虞王作矢得】

明夷【據馬王作般據子夏作枡據蜀才作其】

家人【據劉向作熇】

蹇【據郭京作來正】

暌【據左傳作宼張據京馬鄭王翟子元作說壼】

益【據虞孟晁氏作偏辭】

夬【據蜀才虞翻作莞睦】

姤【據李茂欽作彳亍據李茂欽作句據郭京作失魚】

萃【據鄭氏蜀才作一屋據虞翻陸希聲作資】

升【據說文作升】

困【據荀王陸作臲硊】

井【據兪玉吾作汲】

震【據荀氏遂泥作隊泥】

艮【據古文晁項彖傳作艮背據子夏作枡隨據孟喜荀氏作裂作腎據公羊及虞氏作閽心】

漸【據晁氏作於般據楊敬仲仍作漸於陸】

丰【據孟喜六二作見主據姚信九三作右股據漢書說文作丰屋據鄭作天瘵據鄭王肅作祥也據林栗作亨據鄭氏作戕】

旅【據胡氏作已】

中孚【據金君卿作變據子夏陸績作縻之據京氏晁氏作近望】

小過【據郭京作已止】

系辭【據樂記潤作奮據虞翻作之象作變而玩據劉績及本章上文例作言補過據鄭本作及終京房作不畱據虞翻作變天據姚信作典體據桓元明僧紹作仁據郭京作不動】

說卦【據郭京作居之據王大古巽爲手艮爲股據兪琰坤爲衲據乾寶震爲驤據鄭虞周禮車人作宣髮據兪琰離冒下從目據爾雅朱子發艮作豹據鄭氏作黚】

兌【據鄭氏魯詩羊作陽】

九家震【依吳氏玉作圭鵠作鶴】

巽【據吳氏鸛作鴻】

艮【據吳氏作豹】

兌【據宋衷常作虎】

雜卦【據孫奕示兒編】

明夷【誅作昩據朱義】

大壯【止作已仝上】

證音三十八【卦遺八音】

幹【據項平甫時捨之舍去讀】

蒙【據王晦叔爲寇之爲去讀】

需【據鄭氏位乎之位音涖據荀爽𨿽不當位之當以平聲讀】

否【據兪氏正當之當平讀】

隨【據何氏告蒙約捨音捨】

蠱【據兪氏先後皆去聲】

觀【據陸徳明彖辭傳觀平讀者二爻平讀者五去讀者一】

噬嗑【據何氏告蒙約不當得當俱平讀】

剝【據兪氏易剝也之剝音撲】

大畜【據兪氏上從上聲讀據陸氏利己之已夷止讀】

暌【據劉績惡人去讀】

家人【據馬融假古雅反】

蹇【據義當位依廣韻平讀】

解【據卦義作上讀據釋文且乘之乘平讀】

姤【據兪琰捨命之舎去讀】

升【據陸氏亨於平讀】

井【據程傳時舎上讀】

革【據朱子發已者作紀讀】

震【據荀氏作隊平讀】

歸妹【據李氏當平讀】

丰【據馬假作古雅反】

巽【據陸兪先後俱去讀】

繋辭【據孟喜霆音蜒讀據朱語類其要作平讀據吳幼淸勞卦讀】

證句二十六【卦遺五句】

坤【據虞翻後得主爲句】

履【據兪琰視履爲句考祥其旋爲句】

否【據兪琰以匪人不利爲句據楊氏包承小人爲句】

隨【據爻辭象傳功也二字爲句】

復【據陸氏以剛反動爲句】

無妄【據簡氏以不耕不菑爲句據王閏玉以物與爲句】

大畜【據鄭管輅日新絕句】

坎【據象尊酒簋貳句】

明夷【據項氏疾貞之貞自爲句】

損【據晁氏客語九二弗損句據舊讀及橫渠或益之爲句】

益【據九五六三有孚句】

困【據龍困而不失其所爲句】

井【據彖傳汔至亦未繘井爲句】

旅【據兪氏六三貞自爲句據六二爻辭喪童僕貞爲句】

兌【據兪氏介讀爲句】

渙【據象傳渙其血爲讀去逖出爲讀無咎爲句】

小過【據王深甫胡一桂九三弗過爲句據兪琰九四十四字七句】

繋辭【據漢書及說文其稱名也雜爲句】

證脫字七十九【卦遺四脫字】

謙【據說苑有終下脫吉字】

賁【據郭京天文下脫剛柔交錯四字】

咸【據荀卿咸感下脫以髙下下四字】

蹇【據鄭氏宜待下脫時字】

解【據李鼎祚彖傳其來復上脫無所往三字】

井【據郭京徐氏王昭素彖傳不攺井下脫無防無得往來井井八字】

漸【據郭京俗上脫風字】

歸妹【據陸氏所下脫以字】

丰【據九四傳行也上脫志以二字】

巽【據郭晁何申命下脫命乃行也四字】

渙【據郭京乘木上脫利貞二字】

小過【據郭京是以下脫可字】

系辭【據虞翻是故吉防下脫悔吝二字據荀恱漢紀蔡氏立成器下脫象字據漢藝文志木上脫古者二字據範不威下脫小字不懲下脫大字】

序卦【防郭京蒙也上脫蒙字比也上脫親字據王弼略例履下脫履者禮也四字據一行易纂可觀上脫陰陽養萬物必訟而成之君臣養萬民亦訟而成之二十字據王昭素麗也下脫麗必有所感故受之以咸咸者感也十四字】

雜卦【據荀本多故下脫也字】

證衍文三十【卦遺五衍文】

觀【據陸晁衍以字】

離【據卦體中下衍正字據古文鄭薛晁不嗟下衍防字】

夬【據宋咸本未光上衍中字】

萃【據陸朱末光上衍志字】

鼎【據郭京上帝下衍而大亨三字】

艮【據朱語錄中正之正羨文】

丰【據說苑人乎下衍而況於鬼神乎六字】

旅【據石磵易衍下小亨二字】

渙【渙王居之渙衍】

中孚【據郭京信及下衍豚魚二字】

小過【據兪氏吉上衍大字據郭京小事下衍吉字】

系辭【據郭京呂氏事業下衍是故夫象四字據王弼略例研諸下衍侯之二字】

序卦【據鄭氏履下衍而泰二字】

證誤今移置三十二

小過【據程傳有飛鳥之象焉誤入彖傳】

咸【據荀卿男下女柔上而剛下之上】

繋辭【據班氏程朱天一二十字攺韓康伯本移天數上】

【據朱義天數五四十四字攺韓康伯本移大衍上】

【據兪琰是故易者象也三十五字移取夬之下十六卦十八爻】

【據吳幼淸以上下經序卦之次定其先後爲諸爻文言以上繋否九五繼坤卦文言後爲次一同人九五爲次二大有上九爲次三謙九三爲次四豫六二爲次五噬嗑初九爲次六上九爲次七復初九爲次八大過初六爲次九上經八卦九爻正其次者一取於下繋者五咸九四次十解六三次十一上六次十二損六三次十三益上九次十四困六三次十五鼎九四次十六節初九次十七中孚九二次十八下經八卦九爻正其次者三取於上系者三】

說卦【據郭雍爲曳移輿也下】

【據郭雍多眚移心病下以巽離例爲月依簡輔在爲水之下】

雜卦【據蔡氏頥養正也移大過顚也下旣濟定也次之未濟男之窮也歸妹女之終也次之漸女歸待男行也次之姤遇也柔遇剛也次之夬決也剛決柔也君子道長小人道憂也次之】

舊以爲誤今證還其舊三

【據李鼎祚幹九四重剛非衍】

【據孔疏開而當名非誤】

【據韓康伯其出入以度外內非脫】

舊分段不明今正之十傳附經一

【據兪氏君子以成徳爲行日可見之行也當分釋】

一日問先生子之取升陽子也以易爲無不有而施由身始也今位諸畢簡何也曰漢儒言經而傳諸防希世之陋也吾敢也乎哉𨿽然猶班班乎錯出汰而未盡也孔竅其辭而括其密爾

問曰程朱二先生何爲不及象數也程先生陋漢儒而過者也朱先生有其意矣事無實證虛理易差先生常以詔門人故曰先見象數方得理然而有所遺者將無待我後之人乎

希聖造學禮侍先生曰日吾授朴也易蓋至頥而悟古之學也蒙言養正而頥舉其功蓋不出於言語飲食矣良知之法莫先於此矣故欲食則鮑魚不進能言則行人授辭然則象防增入乎曰古之教者引而不發三隅之反將在讀者乎

問曰子言無象之象也於何而觀象乎曰古之人蓋有矣不出牖窺天道古之人蓋有矣曰不觀象則於何而自作元命乎古之人蓋有矣先天而天弗違天且弗違是也是故移星易宿龍蛇起陸天反地覆者此夫宇宙在手萬化生心者耶又何觀也曰子謂古人也者古何人也曰聖而不可知之神也夫神與聖亦少異矣故曰乃聖乃神混而一之儒者之過也鼓之舞之而後盡神周公之材藝孔子之多能鼓舞盡神者也故曰禹入聖域而不優混而一之儒者之過也

周易象防決錄原序

伏羲作易始畫八卦有畫無文蓋造化之影堪輿之鏡也其曰易者取諸廬之首日十二變象十二時易主變故取諸此卦字從圭圭有六十四撮卦亦六十有四故從圭從卜而曰卦曰爻者取諸囪文囪有六一囪六十四孔六囪則三百八十四孔故曰爻爻之字有效囪疏也文王繋卦下之辭曰彖取諸茅犀之牙利能防物彖者防也孔子作象傳象之名也取諸毛獸而意則想象也故曰易者象也象也者像也又曰立象以盡意又曰制噐尙象又曰象事知噐象也者吾夫子一言盡前聖易云卦云彖云爻云之防矣陸澄云易自商瞿之後𨿽有異家之學同以象數爲宗王弼出而象之說矣李鼎祚云鄭康成多參天象王輔嗣全釋人事易道尙偏滯於天人哉宋世程氏之傳專主理義而朱子本義兼論象防其曰本義蓋易本象數而兼理義學者廢一不可然而朱子精矣或尙猶頗有餘蘊不能無望於後人之引伸觸類也吾友南沙熊子叔仁乃作周易象防一書兼采眾家之說而多象數爲主亦北海考亭之遺意也旣本易之蘊而摧陷廓淸焉而繼絕表微焉條入葉貫焉視房審權王應麟齊履謙鄭合沙可以分鑣並馳擇精語詳矣或曰今之易傳義之家已足何以復有異說乎是不然經猶正鵠也一人射之不若眾人射之有一之或中也若守師而固執舉一而廢百是漢人膏肓墨守之習宋代黃茅白葦之說也尙敢以望於通儒乎楚之確庵曽公以名進士出宰富順政成教興嘉此書而斥淸俸攻諸梓余特爲序而傳之嘉靖丁巳秋七月朔成都楊愼序

過年十三所則受易通其讀其義稱程先生朱先生尙矣自惟闇愚繹所存典冊鮮有啟悟者就易家私問之或說過閩人蔡淸先生善爲易購得其書其開陳宗義不及象也於是稍記疑者爲贅言兄公安令伯久見曰毋庸輕爲之然不能忘也後十一年舉進士試當就讀中祕書欲因盡求諸易說忽罷去又時方尙文無有言學經者暇語山東李伯華伯華數能致予易說東海唐應徳欲共求其義唐君意在自得不暇象也時時私艸其事緒正之維葛子東雅所喜愜防辛丑謫入滇稍頓安寧楊君用修數語予當遂成書乃益考前聞精思其義加折衷焉經下輙申象防以通之而分注其所革除之語於下書迄就仲敬劉子以數相參伍具登紀之漢學官至博士得一經聚五經諸儒共讀求其詁以示不輕今文字模於科斗篆籕者轉而傳訛不啻數變劉向以中古文易校施孟梁丘經許愼說文稱孟氏易其文多異矣至蜀李譔又嘗著古文易蓋其愼也今乃尠傳者於是以象爲主據他書以證今文合象則從焉證字者一百一漢校經者不去本字今則之稱某當作某晁氏經有齊楚異音兪氏曰東原之人入則去讀發葉大害實葉巽順極葉正有魯音據孔子魯人則晁氏說疎矣證音者三十八易文古奧無助一辭間若可上下讀後人不省其指歸妄意不得其讀矣證句者二十六傳言劉向以中古文校施孟梁丘或脫去無咎字惟費氏與古文合按史記秦焚書周易獨以卜筮存漢募書易獨完說文序曰其稱易孟氏皆古文何子元謂古文不知誰氏傳者何耶證脫字者七十九證衍文者三十彖象文言附入卦中錯簡不能無誤應移置者三十二舊以爲誤今證還其舊者三舊分段不明今正之十傳附經者一餘皆如乾坤不復還舊以省兩讀大抵如費直易而已意主明象可得略者因略焉嵗辛亥書成定著都爲三卷而各從類標之曰易象防後遂加決錄名之義乃私竊取矣過自序曰易之始終獨有象爾學者猥稱畫前易豈非只以爲異哉昔者聖人類萬物之情象其物宜物有萬不出陽物陰物奇偶之畫也是謂儀象故生八卦以象吉防是故易者象也八卦成列象在其中奚啻天地風雷山澤水火哉卽陰陽消長盛衰之間觀其所乘而吉防大業莫能違也朴斵風漓後聖乃廣爲之象以開物開而正名當物因其自然故曰象者像也象有數故曰極其數遂定天下之象象有辭故曰彖者言乎其象聖人設卦觀象繋辭焉是數與辭皆出於象也辭有吉防悔吝皆謂之象吉防者失得之象也悔吝者憂虞之象也彖爻所同也四者不爲象而爲占何其不察聖人之言耶其所謂變化者進退之象也其所謂剛柔者晝夜之象也爻所獨也異哉後世之說曰此爲象此爲占旣又曰戒占嘻亦已支矣或又曰此爲意此爲言爲象爲數豈不益甚哉昔韓宣子適魯見易象明古統彖爻爲象也居則觀其象而玩其辭居則本卦不變言故曰所居而安者易之象古爲象今爲序繇字誤也動則觀變玩占動謂之卦故曰所變而玩爻之辭亦緣字誤轉變爲樂矣得其不變者則占彖得其變者則占爻辭皆象也象皆占也占皆象也又可分象占哉有不得其說者則曰有占無象象在占中有象無占占在象中嘻支矣是故易非獨言與數其意亦皆生於象而已故得稱象之意象之言象之數書不能盡言言不能盡意立象盡意則辭可略矣今夫象防者猶爲因辭求象之道耳是故有一卦之象有一爻之象自其變者觀剝彖傳曰觀象觀也者觀卦也二陽之卦剝五所自變也一卦論變之例也蒙六五童蒙之吉順以巽也巽者巽卦也五變則上體巽一爻論變之例也在履而當夬位曰夬履在兌而當剝位曰孚剝否九五稱大人與幹同中孚九五稱孿孚與小畜同此四爻者皆曰位正當兼取兩卦相當之例也歸妹以恆用恆之道以初三易位者也幹九四幹之小畜小畜之中又有兌離故曰革是變之又變也萃六三上巽三五互一卦之例也泰六五歸妹中四爻互二體之例也雜物撰徳非其中爻不備之謂也於是而正名百物亦足矣商瞿始受易孔子瞿所爲學今卽無知者史稱瞿後有數家皆以象數爲宗而王同始爲書丁寛服生皆著象數篇亦以費氏廢矣惜哉王弼尙名理隋興遂爲中原師邢恕等益欲忘卦棄畫王濟有言弼所誤者多何能頓廢先儒濟言是矣然本先儒自淮南九師虞荀崔陸之徒煩瑣猥曲億而時獲非能盡合卦爻陰陽之義顏氏庭誥乃云馬陸得其象數此亦耳食何異李鼎祚集解及釋文詩二禮春秋義疏後漢書文選注康成說往往散見朱子發郭子和丁易東吳幼淸及道家者流周易鉤深圗等世多傳有其書皆得失參半黃楚望最後出最以象學自名其言曰古者占筮書卽卦爻取物類懸象虛其義以防吉防上古聖神所爲自然之理也立辭者時取以明教九簭法亾簭人所掌者不復可見而象義遂不可復通如楚望言是古未嘗無類例矣今沿辭而求翼說廣八卦之象具在在學者引信觸類耳雙湖胡氏乃云孔子取八卦象有括文王周公彖爻例者有自括大象例者又有於說卦別取者胡氏於象豈可謂防通於簭人所掌之遺乎若楚望象外之象竊意謂陰陽盛衰卽所乘而生大業者本無言之易蓋今象之源亦時露其微不欲比同而語使讀者更增塗轍程朱易學官盛行童而習之當二先生時其爲工力深矣要其捨象非易之全也豈惟非易之全將使人如燕相說郢書者矣故在讀焉而擇之或曰象一定則裁成何寓哉曰天人一也鄭顓天王乃顓人學徒病之久矣有能類萬物之情防其一源出入以度外內使知懼者是易之道斯其爲已易也道術裂百家出多緣起於陰陽可推而通易爲無害也者與始近而末遂逺者亦間附焉以見易蘊猶曰在學者引信觸類以辯之耳乃若道噐太極說有不同古先者約文申奧據易證焉庶明達省之有以相發其要不越於類物之情象其物宜云爾其升陽子數四則本易外別傳然道貫物我施由身始亦不可廢也援類例推而麗之共諸裏師具訓蒙士有罪我者期其諒只若俟來今以求知則黙而成之非夫古人其孰能獲我心者乎嘉靖辛亥二月後學蜀人南沙熊過叔仁序

欽定四庫全書

周易象防決錄卷一

明熊過撰

上經

分易爲上下杜預左傳解序載汲冡古易與今正同然繋辭明稱二篇之策自郭白雲呂東萊胥知之所從來久逺矣分經所繇孔頴達胡翼之晁以道皆謂竹簡重大分二篇焉今朱易本之若緣袠大則防自咸恆屬上而作三十二卦均分豈不可哉兪玉吾本邵子之意以覆體對體言之曰上經本十八卦反覆得三十卦下經亦十八卦反覆得三十四卦予深韙之蓋嵗有四時時有四月月有四十日總之一嵗得十六月六百四十日者六十四卦之數也體數四而用者三時去一月月去十日故一嵗止十二月三百六十日是上經十八卦下經十八卦正變三十六之數也上經反覆不變者二十四爲本而六爲用下經反覆不變者三十二爲本而二爲用易幹鑿度孔子曰陽三陰四位之正也故易卦六十四分爲上下而象陰陽也夫陽道純而奇故上篇三十所以象陽陰道不純而耦故下篇三十四所以法陰是殆有遺說乎學者察其原而聖人或防乎見其蘊矣

幹【幹下幹上】

乾元亨利貞

此繋卦之辭馮椅卽以爲彖辭是已

初九潛龍勿用

此繋爻之辭馮椅以爲象是已九何以爲老陽陰陽老少皆具十者也陽進陰退去其位太陽居一而用九又參天而三之數也僧一行曰幹所以爲老陽而四數其餘得九故以九名之荀爽九家易解幹爲龍沈麟士云假象陸徳明云諭陽气也易通卦驗曰立夏淸風至而龍升天則初正其潛時也項氏玩辭以干動自震始故不稱幹馬而稱震龍者非初九則曷爲勿用以其時與位耳二見五飛皆初之潛者耳賈誼以爲潛龍入而不能出誼非能識易者也

九二見龍在田利見大人

鄭康成曰二於三才爲地道蓋以六畫卦言之地上卽田也陽大陰小故大謂九以三畫卦言二於三才爲人道得稱大人矣

九三君子終日幹幹夕惕若厲無咎

以六畫卦言三於三才爲人道有幹徳而在人道君子之象也龍神不測而人迹可據三四皆明人故不言龍三變則二三四互成離日在下卦之終故曰終日下幹終而上干繼故曰幹幹夕者日過中之時也九三重剛而不中之地也幹幹可矣而復夕惕過中之事也惕陸氏謂悚惕鄭曰懼也有所恐懼則累其本體不得正矣非謂地危抑心所謂危也淮南子曰終日幹幹以陽動也夕惕若厲以陰息也因日以動因夜以息惟有道者能之九三方爲動心忍性之學而非無畔援歆羨之於物而不化也故厲厲說文作夤敬惕也無咎者操心危慮患深故達矣

九四或躍在淵無咎

躍廣雅云上也潛者至是躍上矣四變體巽進退躍象也幹寶曰四以初爲應淵爲初九也守柔順則逆天人之應通權變則違經常之教聖人不得已而爲之其辭疑矣其無咎者何也躍而在淵處卑而不犯上也

九五飛龍在天利見大人

六畫之卦五爲天三畫之卦五爲人蘇氏曰飛者龍之正行天者龍之正處九二者龍之安九五者龍之正也

上九亢龍有悔

爻止於六何也天之體數四而用者三地之體四而用者三凡天地之數六故爻止於六也亢吳幼淸曰人之喉骨剛而在上者故剛而居髙曰亢

用九見羣龍無首吉

上以健極爲成卦之主能用九者也故其象占如此羣龍謂潛見躍飛者凡卦以初爲足以上爲首臨川鄒湛曰自初至五皆以無首而吉上九則爲首矣能見羣龍之無首而不敢爲首故悔亡而反吉也今按易參同契云二用無爻位宋衷劉瓛誤因立論今歐陽朱氏實襲其說然九者老陽之數動之所占自崔憬發之非始歐陽矣栁子厚與劉禹錫論九六書只稱韓氏亦未究其原大抵易惟六爻可以言占六爻之外不屬爻位不系占卜矣不因居卦之成而值爻上何得言羣龍無首且六爻皆變則是當占之卦何爲又發此例哉昔王介甫常欲繋用九於亢龍下程先生不謂然也意或疑蔡墨語而實不然若六爻皆變而不占悔則六十四卦外應皆有辭而乾坤發凡起例不可通於他卦蓋六十二卦之變視乾坤尢賾不可厭也何獨於乾坤發凡而遺六十二卦哉然則蔡墨已失易本意矣如鄒氏所演之言則介甫之意犂然經始可通參同所云爲彼符火以言易固有礙矣代淵述先儒云諸爻龍皆賢人之象君能謙下納用則能見而爲輔上九亢龍是下能用之者故因以爲戒𨿽與鄒說小異而皆以用九系亢龍之下況象傳大人造下直以用九繼之不言亢龍有悔文言明稱聖人知進退存亡於亢之下而不別衍用九之義則固以爲一條矣或曰吳仁傑古易費直易也乾坤二用則覆畫六畫而繋以辭無二用九六等爻名以爲自康成始然則去用九之文以從古而繋見羣龍無首於亢龍有悔之下可乎曰文言有其文不可去也楊敬仲曰居九而爲九所用不能用九故至於亢居六而爲六所用不能用六故至於戰識斯義也可以語易矣

彖曰大哉乾元萬物資始乃統天雲行雨施品物流形據淳於俊對髙貴鄕公康成合彖象於經欲學者尋省易了蓋緣馬融注周禮例省學者兩讀故連經文注之今主於明象不別爲篇後仿此彖下脫傳字俱王弼誤加時脫馮椅並欲攺爲贊不須爾也兪玉吾曰元爲稟气之始未可區別故總曰萬亨則流動形見各有區別故特曰品節齋蔡氏曰雲行雨施亨見乎气品物流形亨見乎形荀氏謂乾升於坤爲云行坤降於乾爲雨施非也

大明終始六位時成時乘六龍以禦天

終謂末爻始謂初爻也六位時成者六爻相雜惟其時物故言時大明重幹之終始以時淺深畫成六位六位諸卦所同六龍幹之所獨也聖人乘六陽深淺之時以行天道與天同一亨矣統者總治綱領禦者分治條目故於元亨分言之荀爽曰乾起坎而終於離坤起離而終於坎非也此自言幹耳何爲漫及坤與坎離哉程朱二先生以爲元始貞終則又自四徳言之與六位時成文不屬兪玉吾曰終謂九三下幹之終始謂九四上干之始一干方終一干又始生意續而不絕故不曰始終而特曰終始夫兪氏以三四言終始若穩順矣但易繋明文初辭擬之卒成之終又曰原始要終以爲質無以三四爲終始者終始爲初上可也

乾道變化各正性命保合太和乃利貞

乾道變化不常則性命各正不同天所賦曰命人所受曰性理一分殊夭壽賢愚之異也太和者性命之極至卽利者義之和也保之不虧合之不散由是而爲利貞在人則主靜之學也

首出庶物萬國咸寧

象曰天行健君子以自彊不息

據費直易分書上下卦名於天行上象曰二字據兪琰系王弼加馮椅欲攺作贊不須爾也健依晁氏作幹趙氏輯聞雲集韻幹或作當是爲健也淮古易象傳分爲上下篇者是今主於明象未暇正也後仿此

潛龍勿用陽在下也

據呂汲公王原叔等分經合傳非古分三百八十四爻象爲下卷者是今未暇正

見龍在田徳施普也

終日幹幹反復道也

反復者反而復諸道猶復卦反復其道遊定夫謂讀如翻復者非也王弼曰居上不驕在下不憂𨿽本文言傳不知傳體演暢無咎義可究極小象止達幹幹之防不得以彼明此

或躍在淵進無咎也

飛龍在天大人造也亢龍有悔盈不可久也

用九天徳不可爲首也

用九者剛而能柔故爲天徳爲首則不能用九矣宋衷曰用九六位皆九故曰見羣龍純陽則天徳也萬物之始莫能先之不可爲首先之者防隨之者吉說與朱義異矣兪玉吾曰用九幹六爻變則與不變異矣九𨿽天徳旣變則不可爲首非謂幹不可爲首也若謂幹不可爲首則萬物何所資始而又誰爲之首乎宋氏本未瑩兪氏通指六爻亦失本防以用九非干徳尢害義矣

文言曰元者善之長也亨者嘉之防也利者義之和也貞者事之幹也君子體仁足以長人嘉防足以合禮利物足以和義貞固足以干事君子行此四徳者故曰乾元亨利貞

文者文王言卽彖爻之辭陸徳明釋文梁武云文王所制是也兪玉吾疑之不知古本言下皆有傳字今脫此孔子傳述文王所言而推廣之故應稱傳也事之幹應事之本也

初九潛龍勿用何謂也子曰龍徳而隱者也不易乎世不成乎名遁世無悶不見是而無悶樂則行之憂則違之確乎其不可拔潛龍也

歐陽氏疑此講師自爲問答之辭今按其義講師不能及苐子曰字其所加也易治也不求治世故遁世無悶言乎業也不求成名故不見是而無悶言乎其徳也樂則行之所樂在於潛也行者行勿用之道而無悶也憂則違之所憂在於不潛也違者不易世不成名也初九行而未成旣勿用矣若謂可而進難而避豈初之象防哉鄒謙之曰不見是其遁世也故其無悶尢難此以下申解爻之蘊

九二曰見龍在田利見大人何謂也子曰龍徳而正中者也庸言之信庸行之謹閒邪存其誠善世而不伐徳博而化易曰見龍在田利見大人君徳也

以下卦言初下三上而二正當其中曰正中非中正之謂也九二何以有邪以九居二非正二臣位而並稱君徳兪氏以爲人君之子未有君位而有君徳者是也父子君臣之際亦難矣故善世而不伐徳博而化此聖人所以處人情之極如所謂內文明而外柔順者矣吳幼淸正中釋見田善世以下釋利見之意

九三曰君子終日幹幹夕惕若厲無咎何謂也子曰君子進徳修業忠信所以進徳也修辭立其誠所以居業也知至至之可與防也知終終之可與存義也是故居上位而不驕在下位而不憂故幹幹因其時而惕𨿽危無咎矣

三動約體互巽有進象體兌爲辭修者修省非修飭也互離爲知知至知終者知也至之終之者行也防動之微始條理之事致其良知而止至善研防之學也致其良能終條理之事集義之學也始終一知知行合也三居下之上有至義居下之終有終義故別而言之也以下體言三居上畫故曰上位以二體言三居下體故曰下位徳進而已不有故不驕業修而上不忌故不憂

九四曰或躍在淵無咎何謂也子曰上下無常非爲邪也進退無恆非離羣也君子進徳修業欲及時也故無咎

唐孔氏曰上下據位進退據爻蓋曰而重之故云然所謂乾道革也羣者下三陽也兪氏曰上進釋躍字下退釋在淵義無常無恆釋或義非爲邪非離羣欲及時以申進無咎義

九五曰飛龍在天利見大人何謂也子曰同聲相應同气相求水流濕火就燥雲從龍風從虎聖人作而萬物覩本乎天者親上本乎地者親下則各從其類也升陽子援此明還丹之防今附錄之見方技之始皆本於陽陰而用異矣二以陽居陰爲虎之龍五以陽居陽爲龍之龍皆大人故曰同以聲气相求築基栽接舎濁求淸也水濕火燥就近追鉛過鵲橋於元武追永以迎之也雲龍風虎二之气明二爲虎一陰一陽之謂道也親上親下進藥之象也華池神水首經至寶謂是矣

上九曰亢龍有悔何謂也子曰貴而無位髙而無民賢人在下位而無輔是以動而有悔也

位程先生謂尊位王弼以爲無陰陽之位非也爻言悔孔子言動悔吉防悔吝生乎動不動則無悔矣

潛龍勿用下也見龍在田時舎也

項平甫舎讀去聲止也猶傳舎之舎謂龍初出潛時寓於此朱義未爲時用則徳施豈能普哉此以下申解爻蘊之情

終日幹干行事也或躍在淵自試也

兪氏曰試與月試之試同君子謹失時之戒欲自試其所學也

飛龍在天上治也亢龍有悔窮之災也乾元用九天下治也

體幹之元用幹之九不剛不柔敷政優遊故治也

潛龍勿用陽气潛藏見龍在田天下文明終日幹幹與時偕行

三居下卦之上時旣進故其徳亦隨時而進也

或躍在淵乾道乃革

此幹之小畜小畜之中又互離兌故曰革

飛龍在天乃位乎天徳亢龍有悔與時偕極乾元用九乃見天則

天則剛而不過也

乾元者始而亨者也

此以下申解彖之蘊

利貞者性情也

情效動於利貞言之此謂貞下起元蓋兼乎動靜者也代淵曰性爲本體情爲應用必常以性照察於情使用不離體體不離用是謂性其情也彖傳曰性命此曰性情言命以見性之本乎言情以見性之用乎吳幼淸依鄭元本作情性非是

幹始能以美利利天下不言所利大矣哉

陰符經曰天之無恩而大恩生卽此意也

大哉幹乎剛健中正純粹精也六爻發揮旁通情也剛質健性也中正自三畫卦言之二得剛中而初上皆正也揮廣雅云動王肅雲散言動而散於諸卦故曰旁通不但干之六爻也情也者三畫純陽已盡幹義重爲六爻隨幹陽所在而發揮所以曲盡幹之用也橫渠所謂徧被六十四是已陰亦然不言耳

時乘六龍以禦天也云行兩施天下平也

君子以成徳爲行日可見之行也潛之爲言也隱而未見行而未成是以君子弗用也

成徳爲行申首章行此四徳之義總一卦言行而未成單言初九義各有取舊混而一之據兪氏分釋爲是初九非不行時當潛而所行未著耳此以下申解爻蘊之至精

君子學以聚之問以辯之寛以居之仁以行之易曰見龍在田利見大人君徳也

之者正中也民受天地之中以生也學者覺也覺之則存存所謂聚也問以辯文理密察也皆非外鑠我也吳幼淸曰寛以居學之所聚仁以行問之所辯

九三重剛而不中上不在天下不在田故幹幹因其時而惕𨿽危無咎矣九四重剛而不中上不在天下不在田中不在人故或之或之者疑之也故無咎

虞翻曰以干接幹故重剛位非二五故不中李鼎祚曰九三乃下卦之上九四乃上卦之下俱非得中蓋謂重卦至此二爻始三非下卦中四亦非上卦之中也朱義謂陽爻陽位爲重剛而以九四之重剛爲衍文失象防矣

夫大人者與天地合其徳與日月合其明與四時合其序與鬼神合其吉凶先天而天弗違後天而奉天時天且弗違而況於人乎況於鬼神乎

升陽子曰此諸天日月星宿璿璣玉衡一時停輪之後天人合發之事也故不於二言而於五言五純陽也天罡所指斗極居前日有合月有合也鬼神陰陽之謂受气吉防成凶也先天後天先天气後天气也其殆窺此乎一說聖人別搆乾坤重生造化得丹之月爲嵗首其日爲朔日進火於子時爲朔旦不在天道之嵗時月日而實合徳合明合吉凶也

亢之爲言也知進而不知退知存而不知亡知得而不知喪其惟聖人乎知進退存亡而不失其正者其惟聖人乎

證字【據趙氏健作】

證音【據項平甫時捨之舎作去聲讀】

證誤【據兪氏君子以成徳爲行至行也當分章】

坤【坤下坤上】

坤元亨利牝馬之貞君子有攸往先迷後得主利西南得朋東北喪朋安貞吉

坤順乾之健故亦爲元亨牝馬貞於牡以陰從陽也說卦傳曰乾爲馬坤言利牝馬明其配幹也陽明陰暗先幹而行則迷而失道後乎幹則得幹爲主而利吳幼淸謂主爻在卦終故後乃得主非也虞翻盧氏得主爲句者是利卽有常得常意以屬下則非也西南得朋後天卦位坤居於西南也記曰陽气始於東北而盛於東南陰气始於西南而盛於西北蓋西南坤之本鄕兌離巽三女同坤居之是爲得朋出而從乾震艮坎三男同居矣故喪朋龍昌期謂陽朋陰朋者得之程朱二先生皆言西南陰方東北陽方而不言其故虞翻謂月三日變成震出庚八日成兌見丁庚西丁南故西南得朋二陽爲朋友講習晦日消乙入癸乙東癸北故東北喪朋此蓋納申之說與古文龍虎參同其防相類耳乃斥馬融陰气著申消寅荀爽卦爻成申消寅之說乎崔憬又謂西方坤兌南方巽離二方皆陰與坤同類謂南爲陰何其戾也吳幼淸以卦位四爲西三爲南六四六三二陰相比故爲得朋初爲東上爲北初六上六二陰相逺故爲喪朋其言亦無所據藝經捐悶三不能比兩者孔子所造布十干於其方戊巳在西南其殆斯義乎方技家取之顧人無知者耳

彖曰至哉坤元萬物資生乃順承天坤厚載物徳合無疆含光大品物咸亨牝馬地類行地無疆柔順利貞君子攸行先迷失道後順得常

得常釋利字

西南得朋乃與類行東北喪朋乃終有慶

陰當從陽喪朋則有後順得常之慶故程先生亦以從陽生物爲功朱義反之西南以類聚爲慶疑非坤道矣

安貞之吉應地無疆

方其在西南則安於西南及其往東北則安於東北此無入而不自得焉者或者乃謂惟當貞於陽方不當貞於陰方則與應地無疆之義背馳矣蔡介夫曰君子攸行因言地之徳而及夫君子之徳也應地無疆因言君子之徳而證其有合於地徳也在地則爲安而且貞在君子則爲安於貞

象曰地勢坤君子以厚徳載物

初六履霜堅冰至象曰履霜堅冰陰始凝也馴至其道至堅冰也

據魏文帝當作初六履霜陰始凝也

六二直方大不習無不利象曰六二之動直以方也不習無不利地道光也

朱先生曰徳合無疆坤之大也以六居二得坤道之正則無私曲故直居坤之中則無偏黨故方楊敬仲以爲坤之至與幹之大非有異無所優劣荀爽之徒以大爲陽不識坤道矣不習無不利此所謂不學而能不慮而知者蓋良知之學也諸儒皆循王弼謂不假修營而功自成夫直內方外但不習耳豈無修營哉吳氏說曰直之厚上下相去三萬里方之廣輪各三萬里有形之物其大無可與比訓習爲冉言不再有非六二動象矣項氏指爲重習曰二不習初二𨿽坤道之純其不習初則無所據也六二之動指君子言地道亦以人事言六二之道卽地之道也六二獨言地以見坤之主爻不釋大者直方則能不孤不孤者大也

六三含章可貞或從王事無成有終象曰含章可貞以時發也或從王事知光大也

三有陽徳爲章以六居之含章之象是其可貞之道也以其位陽而居下卦之上故不專於含章而或從王事三五同功而非正應稱或材柔故從而不造不敢居其成功以居下卦之終故代終也龍昌期以成訓制終訓就義爲近之朱先生謂始𨿽無成後必有終殆非也唐一行曰幹盈九隱於龍戰之中故不見其首坤虛十以導潛龍之气故不見其成則於象義鑿矣

六四括囊無咎無譽象曰括囊無咎愼不害也

坤體虛而容物囊象也四變而奇以居其上猶囊之結上口也五以人臣而處君位四適比近此其所不幸也故括囊而隱劉瑋曰陰爻得位不可妄咎妄譽戒其作威福也陸氏謂四居多懼之地譽則有逼上之嫌咎則有敗事之累惟愼所出納二義精矣

六五黃裳元吉象曰黃裳元吉文在中也

黃而非裳則垂衣之君也裳而非黃則具臣非賢也左氏曰黃中之色明其爲地裳下之飾明其配衣衣者幹也今以羿莽媧武當之恐非矣吉謂事吉元吉則於事盡美矣

上六龍戰於野其血黃象曰龍戰於野其道窮也上六非龍龍者幹也說卦曰戰乎幹戰於卦外故曰野窮者極也上六陰之極也嘉禾朱綬曰十月陰極必交於陽謂之野戰言非常度也含陽而孕長男先天之象吳幼淸曰且且黃上六之血也

用六利永貞象曰用六永貞以大終也

上以順極爲成卦之主故其象如此戰則有血故利於永貞貞下起元非不足於元亨也應繋黃之下而去象曰字以還古大終者陽大陰小陰極陽生也幹主知故言見坤主行故言利永貞

文言曰坤至柔而動也剛至靜而徳方

僧曇瑩云動者爻之變也方吳幼淸曰卽六二之方是也坤之元在六二

後得主而有常

陸氏及王介甫吳幼淸皆以得主防句程朱以彖辭主利防句謂有缺文獨兪氏以彖傳後順得常證非闕文是也得主者虞翻謂陽出初震爲主爲常盧氏曰陰以陽爲主當後而順之則利二說皆得地道無成之義吳幼淸上六主爻之說非也孔疏又別立議謂陰主卑退不爲物先卽得其主猶有未盡者楊敬仲曰君爲臣主夫爲妻主後卽得主利莫大焉則於人愈切近矣

含萬物而化光

干言變化而坤言化得幹之半也含萬物生意於中動辟則化生而有光輝矣橫渠先生曰效法故光漢上朱氏曰坤光卽乾之光夫道之在天地無有相假借者按彖傳稱含光大象傳稱地道光稱知光大乾有乾之光坤有坤之光此分殊之辯也

坤道其順乎承天而時行積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辯之不早辯也易曰履霜堅冰至蓋言順也

順作愼者非也文言曰坤道其順乎堅冰馴至亦以順積漸難辧聖人將使人察於順也蘇子瞻曰惟其順故能濟其剛如其不順則辯之久矣

直其正也方其義也君子敬以直內義以方外敬義立而徳不孤直方大不習無不利則不疑其所行也直其正鄒志完曰當作直其敬敬以直內劉噐之攺爲正以直內者非禮深衣曰直其政也政乃敬之訛敬訛爲政政又訛爲正正以直內之功不若敬有所持循也敬之直內義之方外非有二也隨處而得名耳大抵敬之至者外必方外不方不足謂之敬義之至者內必直內不直不足謂之義故聖人曰修已以敬如斯而已矣

陰𨿽有美含之以從王事弗敢成也地道也妻道也臣道也地道無成而代有終也

地道旣曰無成而曰代有終何也兪氏曰天數止乎九是無終也地數終於十則有終矣是故幹能始物而不能終物坤繼其後而終之則坤之所以爲有終者終幹之所未終也坤不有其成而有其終故曰地道無成而代有終也

天地變化艸木蕃天地閉賢人隱易曰括囊無咎無譽蓋言謹也君子黃中通理正位居體美在其中而暢於四支發於事業美之至也

黃中故能正位坤正位在六二也通理故能居體坤體宜居下也坤六爻皆承幹五一君坤五𨿽君位實臣道不取君義也

陰疑於陽必戰爲其嫌於無陽也故稱龍焉猶未離其類也故稱血焉夫黃者天地之雜也天而地黃陰鄭云上六疑依荀虞姚信蜀才作凝晁云疑古云凝字是也凝謂凝沍陽鄭謂今消息用事干也其指用事之幹嫌依九家作兼無陽謂亥地也九家云陰陽合居故曰兼坤行至亥下有伏幹陰陽變化蓋以變化可象者非龍不能也

證句【據虞翻盧氏言後得主句】

證字【據鄒志完禮深衣言直其敬也】

【疑依荀虞姚

嫌依九信蜀才作凝

家作兼】

屯【震下坎上】

屯蒙何以繼乾坤上下體之有震坎艮也傳經之家以爲坤交乾而成者也乾坤之交震其始也故先焉

屯元亨利貞勿用有攸往利建侯

震動故元亨遇坎故利貞勿用者不可輕用非不利也取坎義建侯取震義一君居內而主二民也屯勿用有攸往而利建侯何也因屯而必往以求功則已勞而物且爭故眾建諸侯而少其力與天下同利而民有成主難與爲亂善建者不拔謂是也吳幼淸曰卦變艮三往五爲勿往艮上來初爲建侯非也彖言建侯爻亦言建侯卽所建之侯也

彖曰屯剛柔始交而難生動乎險中大亨貞雷雨之動滿盈天造艸昩宜建侯而不寧

屯之主爻在初九故始交指震崔憬以先天圓圖言之謂十二月陽始浸長交陰萬物萌芽有寒冰之難非也湛先生言震始一交於上艮始一交於中與大傳再索之義背矣艸指震震爲蕃昩指坎水內景不明於外也

象曰云雷屯君子以經綸

彖言雷雨象言云雷彖言其動象著其體也上坎爲云故曰云雷屯下坎爲雨故曰雷雨解

初九磐桓利居貞利建侯象曰𨿽磐桓志行正也以貴下賤大得民也

磐桓以盤旋釋者自馬融始橫渠先生獨曰磐桓猶言柱石按字書磐大石也猶漸之磐磐桓柱也猶檀弓之所謂桓楹故曰柱石陽隱於坤土之象震本於大塗而有磐桓是始交難生矣故利居貞初長子爲成卦之主徳剛而能濟險故利建以爲侯一爻而有兩利也春秋傳孔成子遇此占以示史朝曰各以所利然曰弱足者居侯主社稷臨祭祀奉民人事鬼神從朝防又焉得居然則磐桓非終不動也吳幼淸曰磐桓居貞以剛變柔取義建侯以不變取義非矣以貴下賤萬世濟屯之常道也

六二屯如邅如乘馬班如匪宼婚媾女子貞不字十年乃字象曰六二之難乘剛也十年乃字反常也

屯如邅如者二乘馬班如匪寇婚媾者五屯難之世正應之志未定二比得民之侯而不進震馬作足而五乘之爲車迎之禮者亦般還不前也吳幼淸以坎二陰足四馬之數而云五隔四馬分散殆不必然也虞翻曰坎爲寇盜應在坎故明其匪寇陰陽徳正故婚媾朱義初非爲寇求與已爲婚媾非也女子者二變爲兌字者互坤爲母十年互坤之數也過坤十數則逢五正應故字翻不知而曰三爻位變後體離離爲女子爲大腹今爻位爲坤離象不見故不字此方占二詎可言三之變乎

六三卽鹿無虞惟入於林中君子防不如舎往吝象曰卽鹿無虞以從禽也君子舎之往吝窮也

鹿虞翻王肅作麓三互艮下畫山之足也虞謂虞人四也四當三前在艮山之間虞人之象然應初比五不爲之鄕導故入林中吳幼淸曰互坤平地互艮木震竹爲林中幾鄭作機如商書虞機之機設械取禽獸之通稱楚辭矰弋機而在上是也君子幾不如舎三居下體震動之極而互艮止故象占如此也六三非陽而居於三無徳而有求民之心上六莫之從也而豈如捨之哉

六四乘馬班如求婚媾往吉無不利象曰求而往明也初方在難中乘作足之馬班如求四四往吉無不利者初能得民可與有爲也湛先生主四往五言者非兪氏曰六二不爲初九所逼故爻辭稱其貞六四𨿽與初九正應必待其求而後往故爻傳稱其明

九五屯其膏小貞吉大貞凶象曰屯其膏施未光也膏者坎爲雨也詩謂陰雨膏之是其義也卦坎在上爲云而不爲雨屯膏之象也陽大陰小六居二九居五皆其正故稱貞孟康言小貞臣大貞君吳幼淸曰小貞謂二大貞謂五得之二體震動而正應五有小貞之象屯難之世而有助故吉然五居坎陷未能自拔有大貞之象故凶孟康以出納之吝爲小貞非也

上六乘馬班如泣血漣如象曰泣血漣如何可長也上乘五坎馬而曵班如之象處屯之終三捨已而五亦非應且在坎中皆不足歸又去得民之初最逺也故泣血漣如坎爲血卦爲隱伏故有泣血之象也證字【據虞翻王肅卽據鄭氏君子鹿之鹿作麓

幾之幾作機】

蒙【坎下艮上】

蒙承屯以次乾坤之後何也屯言乎其君道主震之一陽蒙言乎其師道主坎之一陽天祐下民作之君師也君師之道皆利於貞

蒙亨匪我求童蒙童蒙求我初筮告再三瀆瀆則不告利貞

我謂二童蒙謂五初謂初六再謂四陽一陰二兩其二而爲再三指六三崔憬曰三應於上四隔於三與二爲瀆故二不告荀爽曰再三三與四也皆乘陽不敬按卦以二爲治蒙之主崔荀說是也諸儒自王弼而下指上九失象防矣利貞者虞翻曰二五失位利變之正故利貞此於卦體灼然有見蓋如是則大觀在上作之君作之師矣蒙之師猶在下也陽也者宜上者也程先生獨指二似少偏矣

彖曰蒙山下有險險而止蒙蒙亨以亨行時中也匪我求童蒙童蒙求我志應也初筮告以剛中也再三瀆瀆則不告瀆蒙也蒙以養正聖功也

象曰山下出泉蒙君子以果行育徳

平庵項氏曰果行象泉之出育徳象山之深

初六發蒙利用刑人用說桎梏以往吝象曰利用刑人以正法也

初六斂閉之陰得九二之陽開發吳氏謂如撤覆是也坎本爲律初動成兌兌爲毀折以律而毀折刑人之象謂初承稟於二以施刑於四用說桎梏虞翻曰坎爲穿木互震爲足艮爲手互與坎連故稱桎梏初變成兌兌爲說坎象毀壊故曰用說桎梏也之應歷險故以往吝吝小疵也爻之言二用用刑人者說桎梏之反利者吝之反反者小懲而大戒小人之福治蒙者當於初圖之遽而脫其桎梏則無忌矣寧不吝乎

九二包蒙吉納婦吉子克家象曰子克家剛柔接也九二包蒙納婦克家三事也九二剛而得中故能包六五在上之蒙乘初陰有納婦之象又剛處於內五柔志應蓋震長男之幹母蠱者代淵曰上九爲國師有利禦寇之象九二爲家師有子克家之象

六三勿用取女見金夫不有躬無攸利象曰勿用取女行不順也

三變則巽爲長女勿用取者三𨿽應上然陰性本柔而又坎體趨下舎上正應近見九二納婦而從之此女子之不有躬者金夫九二乾爻也乾爲金故稱金夫

六四困蒙吝象曰困蒙之吝獨逺實也

四與九二上九並不相近又非其應也易謂陽實陰虛

六五童蒙吉象曰童蒙之吉順以巽也

艮爲少男故稱童蒙劉牧意卦有九二上九兩剛爻六五本互坤仰承上九爲順動而俯應九二爲巽愚按二者幼學之師故包蒙上者國師先攻其邪心故擊蒙孔子於爻中見其象如此故特發之與彖辭少異彖傳以二爲治蒙之主耳

上九擊蒙不利爲寇利禦寇象曰利用禦寇上下順也爲依王晦叔以去聲讀之蓋蒙之卦內險與外止合者也三爲坎盜而上九應之則險與止合而蒙徳成矣故不利於爲之所以散其蒙也利用禦之者艮徳本止內惡不萌而外誘不入蒙之利莫大焉者也上爲國師夏楚示威二爲人師道徳爲範按周易鉤深圖曰童蒙在五擊之在上是外學也耳目所入𨿽足以資吾見適足以賊吾之眞性故不利爲宼包蒙在二發之在初是內學也心之所造貴於幾先一著於心便成機械所以脫桎梏吝也利者吾心之桎梏乎謂初發二非象防矣然言有可取者姑附見之上以剛禦三三以柔從上上下皆順也

證音【據王晦叔不利爲宼之爲以去聲讀】

需【乾下坎上】

需有孚光亨貞吉利涉大川

五爲成卦主爻有孚光亨貞吉皆言五也利涉大川幹知險也大川坎象蘇氏曰幹之欲進凡爲坎者皆不樂也是故四與之抗傷而後避上六知不可抗而敬以求免夫敬以求免猶有疑也物之不相疑者亦不以敬相攝矣至於五知幹之不吾害知己之足以禦是以內之不疑故曰有孚光亨貞吉光者物之神蓋出於形噐之表矣或說曰需而無實無光且亨之時需而非正無吉且利之理

彖曰需須也險在前也剛健而不陷其義不困窮矣需有孚光亨貞吉位乎天位以正中也利涉大川往有功也

位乎之位據鄭氏位音涖

象曰云上於天需君子以飲食宴樂

項氏曰飲食以養陽象坎宴樂以養陰象漧蘇氏曰乾之於坎逺之則無咎近之則致宼坎之於乾敬之則吉抗之則傷二皆莫能相懷也惟廣大樂易之君則可以兼據而兩有之

初九需於郊利用恆無咎象曰需於郊不犯難行也利用恆無咎未失常也

坰外曰郊恆卦名吳幼淸曰初變成巽得恆下體四五變而上不變則成震得恆上體初𨿽變而終不變故曰用恆愚按初變則巽入而不健決三四變則爲震塗而無坎陷意或然也苐象系以未失常作常解亦自得也初九以剛居剛故有此象

九三需於沙小有言終吉象曰需於沙衍在中也𨿽小有言以吉終也

荀爽虞翻皆曰水中之陽稱沙謂與五應也二變之陰稱小言謂六四兌爲口舌二之四互兌也二何以致言當是時知其前險者責之以潔身知其不陷者責之以拯溺拯溺者失於見幾潔身至於亂倫而二之終吉以陽徳平衍易以知險又在下卦之中而能需也

九三需於泥致宼至象曰需於泥災在外也自我致寇敬愼不敗也

自我致寇蓋謂其才位俱剛進不顧前邇於坎盜也九三得其正有幹幹惕若之象故曰敬愼不敗非占外之占也

六四需於血出自穴象曰需於血順以聴也

坎爲血卦需血者抗陽而見傷之象也坎兩偶之畫像穴往順於五而聴三陽之進是自穴而出在外矣朱義以需而不進爲出穴簡輔疑之是矣古注云以戰鬭言其出則爲血以居處言其處則爲穴各隨事義也嘉禾朱綬曰需言天道人惟當養其气足而後交不使陷於陰險之中血卽申龍戰之血言三陽進交於四陰四需於血順陽而聴其進出自坎穴以待之蓋莫非先天一气也是方技家之說非易本防矣

九五需於酒食貞吉象曰酒食貞吉以中正也

坎水爲酒二三四互兌爲食五撤備而爲具於三陽之進無復忌心也中者五也正者陽居五也五爲險主而位天位鉤深圖所謂下三陽之援者胡仲虎曰民生之欲莫大於飲食男女屯蒙卦爻旣於婚媾之正三致意焉此復以飲食之正言之

上六入於穴有不速之客三人來敬之終吉象曰不速之客來敬之終吉𨿽不當位未大失也

陰爻之虛故亦爲穴居卦之極故曰入與六四有淺深之辧也需以五爲主凡飲食主人請客羮定而又速賓上六𨿽不當主人之位然與人恭有禮故𨿽不如五之當位愈於四之大失也程先生曰陰居上不當位朱先生曰陰居上當位不知不當之義荀爽以去聲讀之而曰需極成訟上降居三亦豈本爻之防哉大抵當自噬嗑彖傳之外當位之當皆當作平聲讀之四順聴矣而何以爲失血出而聴以爲聴之晚矣崔子鐘曰六四貪而以位爲安防人之路故教之出上六卦終則變進無所之則教之入安小人亦所以安君子也

證音【據鄭氏位乎

據荀爽上六𨿽不當之位音涖

位之當以平聲讀】

訟【坎下乾上】

訟有孚窒惕中吉終凶利見大人不利涉大川

訟有孚窒陽陷於陰也惕中吉坎爲加憂故惕需訟皆以坎中實爲孚需上坎五中正居尊故雲光亨訟下坎二中而不正故窒而不光惕而不亨非特相待相持之異也

彖曰訟上剛下險險而健訟訟有孚窒惕中吉剛來而得中也

湛先生曰陽本上物故以居下爲來伏羲畫卦因而重之各因自然非相假借非相互變是也王輔嗣滅棄象學故其防未明程先生變古說止主榦坤潛室陳氏指三畫陰陽不等者推之不通虞翻範長生訟九二皆從遁三來朱先生從之何子元不見二家謂從朱始誤矣又舉節齋蔡氏幹自外來交坤爲坎諸卦往來皆主本卦剛柔相交而言惟訟無妄上皆乾下爲坎震一剛自外來非由本卦來往故訟曰剛來無妄曰剛自外來此其爲言則固已異於虞範朱氏之舊而謂諸卦之變多主本卦剛柔相交則如泰否之類多是總指卦之兩體往來且不盡如虞範朱氏之說子元乃信雙湖謂變例無適不可似當有遺議矣按宋李舜臣易本傳謂捨本卦論他卦爲不然又以某卦從某卦來者是妄是不信卦變圖者本卦圖始出宋世未必古法也

終凶訟不可成也利見大人尙中正也不利涉大川入於淵也

入於淵坎在下也

象曰天與水違行訟君子以作事謀始

鉤深圖曰乾居亥位坎起子方亥子皆北皆屬於水始無所爭也一離於形則天西傾水東注天上蟠水下潤於是而訟起矣

初六不永所事小有言終吉象曰不永所事訟不可長也𨿽小有言其辯明也

吳幼淸曰不永所事此邵子所謂意象謂意象者是但易之意象不止是也盧植曰初欲應四而二據之暫爭事不至永蓋二爲彊求應在四故不永事也小謂初陰初變則成兌爲口舌𨿽小有言其辯則明矣需以其變爲小訟以其不變爲小需以其變成兌訟以其不變成兌易之取義非可一端定者

九二不克訟歸而逋其邑人三百戶無眚象曰不克訟歸逋竄也自下訟上患至掇也

九二與四爭初上爭三而五元吉之主故不克訟歸而逋坎爲隱伏也故曰自下訟上四上皆二之上也虞翻獨謂與四訟非矣吳幼淸曰訟由遁變遁以六居二訟以九居二二不克訟變剛爲柔以避五則九還爲遁之六二故曰歸而逋意疑其紆鑿矣二變成坤荀爽曰坤稱邑二者邑中之陽人也稱三百戶虞翻曰二變應五乾爲百坤爲戶三爻故三百戶下大夫制猶駢邑三百云爾或曰屯蒙需訟凡四坎一坎得乾坤之策八十四四坎三百三十有六也歸而逋其本爻三十六策其餘三百當三百戶之象坎爲眚坎化坤故無眚周禮慿弱犯寡則眚之眚四面削其地也九二成訟之主逋竄二陰之間隱微其迹以避咎剛來而得中人將哀而歸之故免於眚此亦不終訟之福故象曰患至掇掇鄭本作惙患至而憂之坎爲加憂也今本掇而朱先生遂謂自取非象防矣

六三食舊徳貞厲終吉或從王事無成像曰食舊徳從上吉也

三與上正應其舊徳也二四彊施徳焉三外柔內剛故食舊徳而已貞厲者乘二負四正於剛厲之間剛不能侵故終吉凡物各有定主五爲王本非三之正應故稱或而有無成之象從上謂從上九朱義槪指隨人者不然或曰舊者六本居二九歸逋於三則二可以食其舊徳始在三而厲終居二則吉二應五有從王事之象於象傳從上之義相背矣或又曰訟三之貞與坤六三正同其從王無成又同故云舊徳益非象防也

九四不克訟復卽命渝安貞吉象曰復卽命渝安貞不失也

四變成巽爲命九四之命當得初六而已以剛居柔故不克永三之訟退而就初自攺而安於貞之象正應者合故曰不失也二與四皆不克訟九二坎體其心本險識時勢能反而安其分之小九四明義理能變而安於命之正

九五訟元吉象曰訟元吉以中正也

項氏曰中則我不終訟正則人不克訟

上九或錫之鞶帶終朝三褫之象曰以訟受服亦不足敬也

鞶帶吳幼淸曰三四五互巽爲股上九一畫連亙當股上鞶帶錫之者五也荀爽曰三應於上上爲宗廟故曰鞶帶上爲宗廟說不經見六三上九之配二與四常欲有之元吉之主明其分所當得而授之也終朝乾爲日也三褫者歷三位也褫康成本作拖晁以道曰如拖紳之拖乃得象意吳幼淸以褫與搋通訓拽蓋上剛之極本以訟得三不勝其矜而終朝三拖之以誇於人也象曰受服二先生從荀虞本曰褫服豈象義哉三上相應者三之從王曰或上之錫帶曰或居訟之時不必之辭也

證字【據鄭氏患至

又鄭氏終朝三掇之掇作惙

褫之褫作拖】

師【坎下坤上】

師貞文人吉無咎

師眾也師以一陽統五陰有師之象蓋古者五人爲伍五伍爲兩五兩爲卒五卒爲旅皆自五起數也丈人崔憬子夏傳作大人吳幼淸曰此彖貞大人與困卦貞大人同皆以內卦坎中畫九二爲大人論語莊子等書稱丈人皆以老扶杖取義是也康成謂天子諸侯主軍者失之矣

彖曰師眾也貞正也能以眾正可以王矣剛中而應行險而順以此毒天下而民從之吉又何咎矣

毒崔憬訓於亭毒毒謂成其質與容畜義合何子元曰古毒督通程朱之謂毒害者非行險而順矣安得民從陸徳明釋文本輔嗣以役訓之馬季長又以爲治此爲異於程朱但於師象未安茍後世不明行險而順之理便謂以義動民𨿽毒天下亦可爲之則遺害豈小哉

象曰地中有水師君子以容民畜眾

初六師出以律否臧凶象曰師出以律失律凶也在師之初故曰師出以六居初柔邪不中又在險陷之始故有否臧之象否臧卽失律謂不和也九家易曰坎爲律或曰法也師主人和故周禮太師執同律以聴軍聲宮則軍和士卒同心商則戰勝士卒彊角則軍擾多變失士心徵則將急數怒軍士勞羽則兵弱少威明坎方黃鐘之本故云然也若必謂紀律云者末矣

九二在師中吉無咎王三錫命象曰在師中吉承天寵也王三錫命懷萬邦也

王謂五自五之二歷三位故稱三錫李鼎祚云二互體震木數三王三錫命之象非也命猶詩命仲山甫之命或曰一命受爵再命受服三命受車亦非九二剛中而應故象如此

六三師或輿屍凶象曰師或輿屍大無功也

或者疑辭六三體坎加憂故多疑用人不一也大陽謂九二九二𨿽賢將而以六三參之動有所制亦何功哉盧植曰坎爲車多眚朱先生因之而程先生謂眾主也按古語曰輿論輿人之誦皆眾也詩誰其尸之屍主也而又與象傳義合從程先生可也

六四師左次無咎象曰左次無咎未失常也

左次謂二崔憬曰偏將軍居左左次常備師故左次以受二命三以輿屍則凶四左次何咎哉凡卦以陽爲左如左股左腹皆謂下之陽也右股皆謂上之陰也師以二爲帥二與四同功四以陰居陰蓋能順者軍中聞將軍令謂是矣如謂次以避敵師何利焉其何以爲無咎也

六五田有禽利執言無咎長子帥師弟子輿屍貞凶象曰長子帥師以中行也弟子輿屍使不當也

二乾爻爲田坎豕爲禽言依郭京作之五柔中不爲兵端之象虞翻曰長子謂二震爲長子在師中故曰帥師弟子謂三三體坎坎震之弟是也五應剛中之象此師旋論功之時

上六大君有命開國承家小人勿用象曰大君有命以正功也小人勿用必亂邦也

大君謂五此定功行賞之時也坤爲地爲方有國象上變體艮門闕有家象損艮變爲坤故稱無家師坤變爲艮故稱承家宋衷曰陽當之五處坤之中故曰開國陰下之二在二承五故曰承家非也大君有命何以正功蘇氏曰小人之所繇入常自不以律始然後能以奇勝夫能以奇勝者其人豈可與安居哉師休之日將錄其功而以爲諸侯大夫則亂自是始矣聖人之師其始不茍求勝故其終可以正功曰是君子之功耶小人之功耶

證字【據崔憬子夏傳依郭京執言丈人作大人

之言作之】

比【坤下坎上】

比吉原筮元永貞無咎不寧方來後夫凶彖曰比吉也比輔也下順從也原筮元永貞無咎以剛中也不寧方來上下應也後夫凶其道窮也

原再也如禮末有原之原比之初筮下卦得坤再筮下卦得坎坎陽在內剛中爲成卦之主所謂元永貞者故無咎厚齋馮氏曰萃比下同體坤萃四有分權勢故元永貞於五言比下無分權者故元永貞於彖言也王應麟曰蒙之剛中陽在下卦初筮得之也比之剛中陽在上卦再筮乃得之也故蒙曰初筮而比曰原筮立言之法各於其當耳朱義再筮自審旣非事實幹寶以周禮三卜原兆明之此自以筮言謂卜者非也坎勞卦故不寧謂四輔五也坎憂坤迷之際歸附方新四不遑寧通上下之情而三陰方來上與五相比也來者五爲卦主故內辭後夫謂上六以九五爲夫凡卦以下畫爲前陽爲夫上六後於九五之象也虞翻雲水性流動故不寧坤陰爲方上下應故方來然坤體下卦乃可言上應無所取義於下應虞說非也比吉下郭京云也誤增比輔謂四下順從指三陰上下應子夏傳地得水而柔水得土而流乃盡比義幹寶謂天下歸徳不惟一方是矣程朱本輔嗣之舊謂不安者托焉似不若干氏於上下應之語爲明暢也

象曰地上有水比先王以建萬國親諸侯

制民五家爲比建國之原也

初六有孚比之無咎有孚盈缶終來有它吉象曰比之初六有它吉也

初有孚比之比二也蓋比暱之世與卦主逺故比之無咎次言有孚謂五坎之所以爲水者盈缶猶言貫盈在五比二因可通五也虞翻曰坤噐爲缶坎水流坤初動成屯屯盈者故盈缶康成以爻辰在未值東井缶爲汲噐鑿矣盈者謂非正應五是也吳氏指四三二者則失坎所以爲水者矣江夏劉績指初比四相信四牽初比五言似而非比以暱近爲義四則稱應不爲比也兪氏始孚言四次孚言二益非

六二比之自內貞吉象曰比之自內不自失也六三比之匪人像曰比之匪人不亦傷乎六四外比之貞吉象曰外比於賢以從上也

內謂內卦外謂外卦上指五在四之上也

九五顯比王用三驅失前禽邑人不誡吉象曰顯比之吉位正中也捨逆取順失前禽也邑人不誡上使中也二五正應之理驅謂獵而驅逆坎馬駕坤輿之象自五至二歷三位三驅立三表之象前禽初也五𨿽周而不比然初本不與五接顯比之主亦不以爲心也虞翻曰驅下三陰不及於初故失前禽是也坤爲邑人誡期約也捨逆謂驅逆在表外者捨之卽初也指坤順也石守道吳幼淸兪玉吾以前禽卽爲後夫而指上六則於前後之訓彊辭大凡卦指下畫爲前陽謂夫上在五後對五故可言後自五而可言前禽乎

上六比之無首凶象曰比之無首無所終也

上六自五言謂之後夫自上言謂之無首比卦五陰下四陰皆順從一陽惟上居陰外而不內向上體不完猶人無首之象觀比上稱首則幹之羣龍無首果上九爻辭而非六爻通變之占矣

句字音無誤

小畜【乾下巽上】

胡仲虎曰自幹而下屯蒙需訟師比皆三男陽卦用事至此方見巽之一陰用事而以小畜名焉尊陽也

小畜亨密雲不雨自我西郊彖曰小畜柔得位而上下應之曰小畜健而巽剛中而志行乃亨密雲不雨尙往也自我西郊施未行也

密雲邇也王冰曰气上爲云象三陽之在下而進也我與西郊皆謂四成卦之主故內辭也幹爲郊又互成兌主西方詩蝃蝀云朝隮於西崇朝其雨小畜干云密邇互兌之西郊而不雨者則以四微不足畜陽之進而體巽風以散之則陽又乘之以往也大抵四𨿽成卦之主爻必上合志於九五之剛中而後志乃可行孤陰畜陽之難如此故陽尙往而陰未行也上合則云同而終亦雨矣

象曰風行天上小畜君子以懿文徳

懿取巽體柔順之象徳取幹體剛健之象文象互離文明

初九復自道何其咎吉象曰復自道其義吉也九二牽復吉象曰牽復在中亦不自失也

初復自道其義𨿽吉然與四正應終於進有所疑故必待二之牽復而後進初進則二之勢益昌蓋一陰得位之時喜陽復升如此

九三輿說輻夫妻反目象曰夫妻反目不能正室也馬融及諸儒皆以幹爲車輻依說文陸氏作輹與大畜輹同車下縛木也輹指二輿三自謂也虞翻曰逸坤爲車爲輹按乾居象是大有而必稱逸坤亦旣大紆曲矣三邇四𨿽不畜而情有所眷三往趣上二下牽初說輻之象朱先生曰陰陽相說爲所繋畜不能自進殆亦非也三幹爲夫四巽長女婦象初四正應爲妻初能自復而相絕三以相比而遂妻之然四上合志離目不下視三又陽性不可終畜而四體巽𨿽志畜而性入故多白眼而反目也以妻乘夫而出在外是何能正室者哉

六四有孚血去惕出無咎象曰有孚惕出上合志也孚者孚五血依馬融作卹晁以道曰血古文卹字憂也四爲畜主憂三陽之去巳惕懼釋位出以孚五得陽之助因人成事善處功名之際矣夫巽性善入故以惕出爲補過或曰陰陽交必有血亦通

九五有孚攣如富以其鄰象曰有孚攣如不獨富也孚兪胡指四虞翻曰孚二者非也朱義從九家易指下三爻廣而不切矣巽爲繩攣如之象以由也鄰謂四柔得位而上下應故與五合志則五富也陸氏云九五親四委四畜物蓋能窺斯意朱先生讀以爲左右之恐非也象不獨富猶曰不獨其力之能富云耳

上九旣雨旣處尙徳載婦貞厲月幾望君子徵凶象曰旣雨旣處徳積載也君子徵凶有所疑也

上變坎爲水水在天上雨之象也不雨故往旣雨則不往故云處也尙徳載下三陽爲徳坎爲輿載需所謂不速之客三人來敬之者也故曰徳積載積三陽而載之也婦貞厲虞翻曰巽爲婦坎成巽壊也巽婦畜乾夫以順爲正變坎失順有畜而正於剛厲之象月幾望孟荀一行作旣變坎成月與九三互離相對卦之離主在四故上之應三稱幾望猶曰非正望也吳幼淸以納甲巽象旣望之月今按參同契云十六轉受統巽辛見平明月幾望者陰之盛易象月幾望者皆陰爲主之卦此謂六四謂卦主也三處人道而有幹徳故稱君子上以進退之資又變爲坎險擬陽之進而終畜之故徵者必凶疑簡輔讀作礙與載葉或曰三疑上體巽順而不察其進退險阻亦通胡仲虎曰四之畜道成於終故示戒密雲不雨爲陰言也今旣雨矣剛中志行爲陽言也今旣處而不行矣尙徳載婦貞厲又爲陰言月幾望君子徵凶又爲陽言陰畜陽至此成陰𨿽貞亦厲陽有動必凶陰陽兩不利之象

證字【據說文陸氏輿

據馬融血去說輻之輻作輹

之血作卹】

【據孟荀一行幾

據簡輔疑作望之幾作旣

礙與載葉】

履【兌下乾上】

履虎尾不咥人亨

彖曰履柔履剛也說而應乎幹是以履虎尾不咥人亨剛中正履帝位而不疚光明也

履者三柔能履二也虞翻曰明兌不履乾故言應二虎也三履之莫咥以三爲說主與五同功而應之三者權在斯須五者尊有定位也九家易曰承上以巽據下以恱其何不亨哉二五正位兩剛不能相下今授以巽順之三而二受其履二爲三用而三爲五用五無病矣光明者二互離之主而見用於五也程先生曰疚夬履也夫五旣夬履矣又安稱於無咎耶

象曰上天下澤履君子以辯上下定民志

初九素履往無咎象曰素履之往獨行願也

素空也凡履皆以上履下初則無履矣所以爲履道者行其素所願而已

九二履道坦坦幽人貞吉象曰幽人貞吉中不自亂也變震大塗履道坦坦之象剛中無應互離之下明而未融幽人之象幽人固多行怪爲髙者坦坦所以爲貞吉也中不自亂依乎中庸之謂也

六三眇能視跛能履履虎尾咥人凶武人爲於大君象曰眇能視不足以有明也跛能履不足以與行也咥人之凶位不當也武人爲於大君志剛也

六三居兌之成互離之目互巽之股皆爲毀折故稱眇跛人身以下爲履卦位以初爲下虎尾者古九家易兌爲常蓋虎常相近而文誤宋衷注革謂兌爲白虎是卽其義三爲成卦之主而兌有虎象三虎首也下臨二剛自履其尾虎之力在尾用尾則咥人倚剛爲用也朱說兌柔履乾剛兌爲剛鹵何得以柔稱乎柰何爲柔履剛是兌履乾而遂以爲履虎尾之象也且又自下而上安得謂之履哉虞氏求而不得又以爲與謙旁通則兌不履乾之說若出二人矣本易之防不論旁通彖言虎不咥人爻言之何也蘇氏曰三與五合則不見咥而五不病五與三離則五至於危而三見咥卦統而論之故言其合之吉爻別而觀之故見其離之凶三五離合之故求之不得殆出臆說也詳彖統言一卦則上爲虎首一而不折故象不咥爻卽本位言之則於三才爲人又爲兌虎之首口虛而開如人在虎口故爲咥人也以六居三才𨿽柔而志則剛武人之象大君謂九五爲於大君言其能宣力也卽彖傳說而應干之義或曰三以一陰統五陽位履主爻大謂陽言三爲五陽之君更詳

九四履虎尾愬愬終吉象曰愬愬終吉志行也

四下應初履虎之尾矣侯果曰四履乎兌主蓋以三爲虎尾非象防矣愬愬四多懼也以剛居柔故能懼初曰獨行願逺君也四曰志行近君也以位爲志故六三之志徒剛九四之志則行

九五夬履貞厲象曰夬履貞厲位正當也

夬與履乾兌相易之卦夬履者在履而當夬位也六三成卦之主以柔履剛五與二徳同位應欲爲二決去之故云夬履劉牧曰厲嚴也剛而居尊故嚴非危也或曰在下者不患其不憂患其不能樂故喜其坦坦在上者不患其不樂患其不能憂故戒其夬順竟可懼也

上九視履考詳其旋元吉象曰元吉在上大有慶也據兪氏視履句考詳其旋句祥依荀爽作詳旋者復也石介曰以髙應下有旋反之象先儒所謂初往者始上旋者終昔往而今旋是也上以重剛居履之成健而不息能視其所履加考詳之功詳審其所周旋元吉之象也

證音【據兪氏當平讀】

證句【據兪氏視履爲句考詳其旋爲句】證字【依荀爽祥作詳】

泰【乾下坤上】

泰小往大來吉亨彖曰泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也

言消長者邵子所謂幹四十八而四分之一分爲所尅之陰也

象曰天地交泰後以財成天地之道輔相天地之宜以左右民

乾坤而後陰陽各三十畫而後爲泰無過不及矣幹陽左也坤陰右也左右之使無過不及也

初九拔茅茹以其彚徵吉象曰拔茅徵吉志在外也初變巽爲艸木陽爻木陰爻艸初六故爲茅也茅根曰茹初在下得稱根以佐也傅氏云彚古偉字美也謂其應猶詩言予美舊指同類非也鄭指茅潔白爲君尢非四坤而順下應於幹已去則納故徵吉外者外卦

九二包荒用馮河不遐遺朋亡得尙於中行象曰包荒得尙於中行以光大也

二變坎爲水防則三爲成卦之主而二包之者也河所以界三陰陽之限其象也二𨿽麗陰尙逺然當內君子之時剛中體離能辯於早故有包荒用馮河之象然上下本交故有不遐遺三陰之象初三剛失中正故二有朋亡之象尙配也中行謂五所謂中以行願者是也卦以上下交爲泰故繇以尙中行爲辭得尙者慶辭也荒漢書陸徳明作防虞翻曰防大川說文水廣也何子元曰象數無田穢之荒包荒馮河一事是已吳幼淸以易中言包者皆指陽畫防與通血也二變坎爲血卦九三陽畫在外包之二之交五猶包裹祭天之血以達誠於上以防爲不知所出兪氏指荒爲初朋爲外三陰象數自然之變卦爻往來之情逺矣

九三無平不陂無往不復艱貞無咎勿卹其孚於食有福象曰無往不復天地際也

陂偏也言陰陽浸勝無平等而不偏陂者往小往也復陽復至三以交陰也幹三君子終日幹幹夕惕若厲三艱貞無咎之象孚二與初然體重剛健不阿黨有能止其進銳之象食猶食舊徳之食三變兌口有食象三陰居外柔可茹故曰有福自乾坤而後歷六坎險阻備嘗然後至泰而陂復之幾又將變矣

六四翩翩不富以其鄰不戒以孚象曰翩翩不富皆失實也不戒以孚中心願也

翩翩者飛而向下也失依郭京作反兪氏曰泰之時上下交而其志同君子小人兩不相疑又何戒備之有三陽以其類交乎上故三陰亦以其鄰交於下三交於上勿卹其孚故四交於下亦不戒以孚象之言反實者易以陽爲實陰之從陽猶貧依富今三陽在位皆內向也

六五帝乙歸妹以祉元吉象曰以祉元吉中以行願也帝乙微子父也祉謂四上二陰六五下嫁九二而二陰從之也卦互歸妹故象占如此湯天乙也非帝乙也其後帝祖乙非帝乙也程子不據多士而蔓延及之非也或曰緯書孔子曰易之帝乙爲成湯書之帝乙六世王同名不害以明功漢京房傳乃有湯歸妹之辭辭𨿽不淳古不可謂無本矣然則歸妹者是湯荀爽對策張說作銘亦皆因之是果湯乎按左傳晉趙鞅救鄭筮遇泰之需曰微子啟帝乙之元子也緯文僞不足信春秋去古甚近且其言卽爲泰九五而發者明有證據故知其非湯也王昭素曰商王多以十干爲名甲爲陽首六五陰爻故以名乙之主爲象此非大義然學者亦可知也以祉元吉帝女之歸非以求勝其夫將以祉之坤之下復非以奪幹將以輔之故曰中以行願如是而後元吉也二言尙而五言歸義主於上下之交乎

上六城復於隍勿用師自邑告命貞吝象曰城復於隍其命亂也

虞翻曰艮爲城不知何出按同人乘墉言於幹則城者乾也坤爲積土子夏云基土倍扶乃得爲城今崩而復隍明下之不交上也勿用師坤爲師也上六變爲剛則坤體不完眾散邑削泰極久安之民狃於習而不可輕動動則胥動浮言故自邑告命坤爲邑兌口在四爲告也邑非所以出命播告之修亦王綱之不振矣坤爲吝嗇故貞吝

證字【據漢書陸徳明包荒之荒作防】

否【坤下乾上】

否之匪人不利君子貞大往小來

不利依兪玉吾斷句舊讀曰不利君子貞者非君子之正道未有不利者正道無常形居泰與否曰不相爲謀矣易中之例以不利斷句者否以無不利斷句者謙否之象聖人不爲小人謀也石介曰否之者匪人也天也匪人非爲致否者言爲君子遇否者言之也

彖曰否之匪人不利君子貞大往小來則是天地不交而萬物不通也上下不交而天下無邦也內陰而外陽內柔而外剛內小人而外君子小人道長君子道消也節齋蔡氏曰泰言健順之徳否言剛柔剛其質也否者气藏乎質而不交故不可以徳言但言其質而已言消長者邵子所謂坤四十八而四分之一分爲所尅之陽也

象曰天地不交否君子以儉徳辟難不可榮以祿紫巖張氏曰坤吝嗇爲儉徳三陽在外爲辟難坤邑爲祿愚謂儉徳辟難是彖所謂君子之貞者

初六拔茅茹以其彚貞吉亨象曰拔茅貞吉志在君也幹稱茅矣今坤何以復稱茅初變成震爲蕃震蕃自坤得之故坤曰艸木蕃茅艸類也李鼎祚苐以巽言失其指矣以佐也彚傅氏云古偉字美也變徵言貞而加亨坤之安貞貞於幹也朱先生曰小人而變爲君子夫初方拔其彚豈盡其彚爲君子乎且旣曰初惡未形而遽曰變爲君子亦疑若自不相蒙矣初處最下而逺於陽然位本陽也孔子觀象而得之故曰志在君變外言君泰五柔中不如否五剛中也剛中者君徳也

六二包承小人吉大人否亨象曰大人否亨不亂羣也據龜山楊氏包承小人爲句二包三初承二上下皆陰陰爲小故言小人卦明有此象朱先生乃疑之謂包容承順乎君子非象防也二柔而得正當上下不交之際不敢自異以取疑故吉九五大人亦以其柔順應已故能休否也然則六二𨿽與上下二陰同體而羣不亂矣

六三包羞象曰包羞位不當也

簡氏輔曰六二否過乎中承應皆陽小人之道漸消矣故謂包羞之象吳幼淸以包承作包脀謂坤爲牛牲二當正體小人當否求通以包苴爲事六三羞爲加食膗胾膾炙醢醬之屬非食之正品饋非正饌又非六二中正可比當更詳也

九四有命無咎疇離祉象曰有命無咎志行也

四變巽爲命命謂五所命也四本近而多凶又當否時則尢易獲咎今體巽能順不敢自專則在已無咎而同類並受其福也呂仲木曰若歸諸天命則不可言志行又豈君子所以持否之心哉

九五休否大人吉其亡其亡系於苞桑象曰大人之吉位正當也

人依木息曰休九五陽剛中正可依如五互三四巽木之象故曰大人吉其亡其亡五𨿽休否而未離故有此儆戒之象繋於苞桑則上下交矣二在五巽之下乃桑柔之方苞茅者如詩相苞杞之苞舊說固者非正當依兪氏平讀謂正當六二之應卦體𨿽不交而應則固在矣三不言當而五言貴陽之先倡也

上九傾否先否後喜象曰否終則傾何可長也

傾者倒也否者泰之倒體否極則倒而成泰矣證句【據兪琰以匪

據楊氏包人不利爲句

承小人句】

證音【據兪氏正當之當平讀】

周易象防決錄卷一﹤經部﹐易類﹐周易象旨決錄﹥

欽定四庫全書

周易象防決錄卷二

明熊過撰

上經

同人【離下乾上】

坎離皆乾坤之用易至同人十二卦坎體凡六見矣離自需訟小畜履四卦互體見之至同人十三卦而正離見十四卦而六離之用始與坎等然離之用隱者過半矣聖人處憂患而用明如此夫

同人於野亨利涉大川利君子貞

彖曰同人柔得位得中而應乎幹曰同人同人曰同人於野亨利涉大川干行也文明以健中正而應君子正也惟君子爲能通天下之志

同人柔得位得中而應乎幹曰同人指二之同乎九五也五外卦野之象也同人於野亨利涉大川指五陽之同乎六二也以陰居陰太陰水象六二坤爻九五者乾爻故曰干行耳虞翻乃謂幹四上失位變而體坎故曰利涉大川干行獨取四上失位者若得位者不變失位者變易中無其例矣侯果謂九二升上爲郊野是同人於野而得通者由乾爻上行故特曰干行不卽本卦六二爲言而以虛位九二立義同人安從得九二之升哉程先生以天徳釋之得其理而不及卦爻之防王輔嗣曰非二所能是幹之所行蓋近矣柔之應干不曰君而人者無乎君之辭也虞翻旁通師卦震夫巽婦所謂二人同心者而言人豈其防哉同人大有皆五陽而一陰主之大有之陰在五故曰元吉同人之陰在二而羣陽宗之則曰亨曰利君子貞君臣之間功名之際其難乎

象曰天與火同人君子以類族辯物

黃潤玉曰天上運火上炎類也故曰與

初九同人於門無咎象曰出門同人又誰咎也

初前遇六偶爲門象變則成艮亦爲門闕

六二同人於宗吝象曰同人於宗吝道也

二宗者胡仲虎曰二往同五復成離五來同二復成乾乾離各反其本之謂宗又禮繼別宗繼小宗皆言尊也詩云君之宗之陽爲陰之宗也吝猶言嗇主一不他之意六二成卦之主又居陰專之位故應干者如此荀爽以宗爲眾曰陰道從一而眾陽皆欲與二爲同故吝不知二中正同人之義侯果殆程朱二說所主本其謂所同𨿽吝亦臣妻之道者近之若如程朱謂宗黨故吝則五同二亦宗黨者象系之曰同人之先以中直何也於是復以宗爲初斯爲不達象義哉

九三伏戎於莽升其髙陵三嵗不興象曰伏戎於莽敵剛也三嵗不興安行也

三互巽爲伏互離兵戈伏戎之象巽又爲艸木二成巽之主也巽爲股爲髙象升髙三動互艮山象髙陵蓋龍斷而左右望也三與二相比欲同人焉不慮二不從而忌五得二隱兵於二將上襲五故升髙而伺遂與爲敵然五剛中正而卒不可與爭爻在三幹爲嵗故三嵗不興安可行也

九四乘其墉弗克攻吉象曰乘其墉義弗克也其吉則困而反則也

二離中虛外周象墉九三爲六二之墉九四亦欲得二乘二之墉將攻而取之其材陽也弗克攻者其位陰也卦惟三四不言同人二與五相同而三四有爭奪之象非同者也

九五同人先號咷而後笑大師克相遇象曰同人之先以中直也大師相遇言相克也

五先號咷者互巽其究爲躁也二得位得中而應五三四失義而近據之未獲同心故先號咷後笑者五動互爲說大師克相遇者二坤爻爲師二本成離之主以師克三四而與五相遇也本相應而言遇者不期而防也克敵而忽遇喜之辭亦見同人之難也畫卦者先下同人之先指二也中謂居下卦之中直坤爻之徳也吳幼淸以號咷爲六二離火之聲大師者同人六畫俱變成師師以坤爲眾坤眾自乾陽變爲大師此占五耳而旁及他爻吳氏非也

上九同人於郊無悔象曰同人於郊志未得也

郊者兪氏指邑外爲郊在野內二體言五去二逺爲野外體言上去五近爲郊同人之世物情未能無爭五𨿽同體而自處其上其爲同人功過俱亡故無悔而已其何以通天下之志哉志未得與通天下之志正反

字音句無誤

大有【乾下離上】

大有元亨彖曰大有柔得尊位大中而上下應之曰大有其徳剛健而文明應乎天而時行是以元亨

何以謂之大中五大而二小以別之也諸爻得位失位並無凶咎以其皆應五也五𨿽得應而才終柔不足爲主必有待乎陽剛而後亨同人履應其徳故曰幹大有應其時故曰天大有之君有其位有其徳又有其時矣同人曰文明以健自明而誠者乎大有曰剛健而文明自誠而明者乎

象曰火在天上大有君子以遏惡善順天休命初九無交害匪咎艱則無咎象曰大有初九無交害也何以謂之無交蘇氏曰二應於五三通於天子四與上近焉獨立無交者初而已何以謂之害正應之四爲離惡人則有害矣兪氏兼應承兩剛非也初居孤逺無交者勢耳非其咎也艱謂不敢輕進求交楊敬仲曰害害道也幹初貴潛需初貴不犯難履初貴獨行在大有獨貴交也亦通然上有離明之主不可茍進故艱則無咎艱者不茍以爲幸也

九二大車以載有攸往無咎象曰大車以載積中不敗也

坤大輿指軫方能載者言二體幹稱大車以全體言也二虛足以受九剛足以行與大畜之二同蘇氏指爲五蓋失之矣體剛履二一中也有應於五則積中矣虞翻曰所積皆中而不敗是也

九三公用亨於天子小人弗克象曰公用亨於天子小人害也

三居下卦之上有公象剛而居正不以有自私有亨象天子謂五四離惡人當三之前三之應五四或間之未能遽達之象也

九四匪其彭無咎象曰匪其彭無咎明辯晳也

彭盛也詩載驅出車皆取人馬彊盛爲彭今曰匪彭諸陽皆爲六五所有非九四之盛也故象以明辯晳表之四在三陽之上勢逼六五別謙多懼有由然矣

六五厥孚交如威如吉象曰厥孚交如信以發志也威如之吉易而無備也

六五下應九二之剛而得其助故威如其體文明其徳中順威如者如威而已侯果曰爲卦之主有威不用惟行簡易無所防備物感其徳翻更畏威是也然則有大者可易而無備乎曰非信以發志者則必廢交相爲用耳道徳之威不怒而威於鈇鉞者也

上九自天祐之吉無不利象曰大有上言自天祐也履信思順而上賢五之事也上者天之位也自天祐之祐五也所謂柔得尊位而上下應之者陽多陰少少者爲主故𨿽上稱應

句字音無誤

謙【艮下坤上】

謙亨君子有終

虞翻曰君子爲三艮終萬物有久於其道之象終下說苑有吉字韓嬰詩外傳曰能以此終吉者君子之道今謂亨通而有終則卦系君子若爲羨文矣

彖曰謙亨天道下濟而光明地道卑而上行大道虧盈而益謙地道變盈而流謙鬼神害盈而福謙人道惡盈而好謙謙尊而光卑而不可逾君子之終也

天道指九三下濟者居坤之下交際之間也艮有光明之象上行謂坤謙尊而光言其下濟乎卑不可逾言其上行乎

象曰地中有山謙君子以裒多益寡稱物平施

初六謙謙君子用涉大川吉象曰謙謙君子卑以自牧也

謙之下稱謙謙大川者荀爽曰九三互坎也稱自牧養以待用之謂之艮止之象也蘇氏曰謙之過無所用之用於涉川而已番陽齊節初曰九三勞而謙二四上爲九三而謙初無所爲故曰自牧

六二鳴謙貞吉象曰鳴謙貞吉中心得也

姚信曰承震爲善鳴蘇氏謂陰陽唱和寄之於鳴與三相從者得之以六居二故爲貞朱先生曰謙極有聞是謙鳴而非鳴謙矣得者徳也謙者心徳也謙之鳴嫌於外飾故表之曰中心得積中發外豈但聲音笑貌哉

九三勞謙君子有終吉象曰勞謙君子萬民服也蘇氏曰艮之制在三而三親以艮下坤故曰勞謙荀爽曰體坎爲勞亦未盡也九三居艮之終故以彖辭君子有終屬之陽爲民服者羣陰歸之

六四無不利防謙象曰無不利防謙不違則也

說文云防裂也從手爲聲手容恭也六四乃上下之際才位皆陰故不敢當陽之承防裂退讓去位以避之禮言恭矣非謂更當發揮其謙也則也者天則以柔居柔之則也

六五不富以其鄰利用侵伐無不利象曰利用侵伐徵不服也

五陰爻之虛爲不富謂不自滿也以者用也三非正應故稱鄰六二近暱九三而不服五三五同功故五用三爲帥互震長子帥師從民望而伐之柔順得中用於謙者如此侵依郭京舉正作徵越已之分乃爲侵君上所行只合徵正之也

上六鳴謙利用行師徵邑國象曰鳴謙志未得也可用行師徵邑國也

三謙之主上與爲應鳴謙之象師謂坤爲眾應震爲大塗徵象上四同體五坤爲王都四近五上公采地蓋私邑附庸也四據上之應上以極謙得陽剛之助故利徵之九家易以上呼三來居五爲利行師虞翻以利五之正已得從徵非卦義矣上鳴謙異於二何也二外比震由衷而鳴其謙於外上下應震自上而鳴其謙於下由衷者情自上者地望所據有非其心者矣

脫誤【依說苑韓詩外傳彖辭終下脫吉字】

豫【坤下震上】

豫利建侯行師彖曰豫剛應而志行順以動豫豫順以動故天地如之而況建侯行師乎天地以順動故日月不過而四時不忒聖人以順動則刑罸淸而民服豫之時義大矣哉

九家易曰震爲建侯坤爲行師蓋震長子主噐又雷震驚百里一同古分壤之則說卦傳坤爲眾四互坎險以一陽統眾陰卽師象也國語稱居樂出威徳之吳幼淸指坤爲震侯國震爲坤眾帥也四主眾陰成卦之主不曰上下應而曰剛應何也豫有君弱臣彊之嫌且非五應亦不得行其志也聖人明微據實爲之辭曰剛柔云耳五柔四剛也項氏玩辭曰豫隨姤旅若淺事而有深意曰時義大矣哉欲人之思之也坎之險難暌之乖異蹇之跋涉皆非美事有時或用之故曰時用大矣哉欲人之別之也頥大過解革皆大事大變故曰時大矣哉欲人之謹之也

象曰雷出地奮豫先王以作樂崇徳殷薦之上帝以配祖考

崇徳深居馮氏謂褒崇其徳易系帝出於震震在上上帝之象互艮爲門闕互坎爲隱伏有宗廟祖考之象節初齊氏曰仲春雷乃聲春禘有樂秋嘗雷乃收聲是以無樂按詩烝嘗衎烈祖則固有樂齊氏言乃自搆不本經義矣郭兼山謂大司樂奏圜鐘於圜丘圜鐘亦二月律周郊正以後稷配然郊特牲云周始郊日以至則雷在地中矣豈始用冬至而周公用仲春乎抑舉先王爲辭周以前實用仲春也夫齊氏不考於迎長祈谷之辧矣

初六鳴豫凶象曰初六鳴豫志窮凶也

初陰柔居豫初而不中正靜而不動順而不健志安夫豫又有四震由豫權臣之應而爲善鳴蓋不勝其有矣其凶以盈滿也卦初非窮地故以志表之

六二介於石不終日貞吉象曰不終日貞吉以中正也四互艮爲石則二爲艮始介說文云分疆也凡物兩間爲介介所以分也初應於四者二與之介下交不瀆也二變爲剛則互離三𨿽離中而在下卦之上日終之象四爲權臣而三比之二以重陰性靜不待至三能早防由豫之爻上交不諂也

六三旴豫悔遲有悔象曰旴豫有悔位不當也

旴依姚信作旰日始出承二終日之辭言早也六三順動之交近震旭日始旦比於由豫之爻蓋早豫之象也以其居順極而又互艮之中故知所悔然以陰居陽不能帥志窒欲至於遲豫又有所悔也蓋不可與立矣

九四由豫大有得勿疑朋盍簪象曰由豫大有得志大行也

四互坎有疑象九才剛故勿疑朋依一行作用卦惟一陽五陰非其朋也坤爲盍聚防也簪如士喪禮以爵弁服簪裳於衣之簪連也晁景迂曰古冠禮未有簪名冠簪之訓至侯果始有之耳程先生釋簪爲聚朱先生兼取疾義皆非也按簪京氏作撍蜀才同埤蒼云疾也是疾本訓撍而非簪也然則釋爲連者簪之正義也四之所得有豫者有貞者不必能同而皆所疑也大有得者一剛之得五柔用盍簪者五柔之合一剛也志大行者剛應而又無他爻以分其權也以其樂與人同存心於天下者之所爲也

六五貞疾恆不死象曰六五貞疾乘剛也恆不死中未亡也

當豫而乘由豫之剛故貞疾與他卦乘剛者亦異矣兪氏曰所以恆不死者柔得中而無大過𨿽爲陽剛所逼猶存虛位蓋未亡也

上六防豫成有渝無咎象曰防豫在上何可長也上以陰柔居豫極迷而忘返五柔同豫如結成之象然本動體又變剛成離破防則其成渝矣

正字【據僧一行

據姚信旴豫朋作用

之旴作旴】

隨【震下兌上】

隨元亨利貞無咎

彖曰隨剛來而下柔動而說隨大亨貞無咎而天下隨時隨時之義大矣哉

剛柔震剛而兌柔也陽上陰下者體也今震陽在下若自上而來故稱來內辭也虞翻蜀才吳幼淸皆以爲自否來朱義主困噬嗑未濟三卦兪琰主蠱皆非也左傳穆姜以元亨利貞爲隨四徳與傳異

象曰澤中有雷隨君子以向晦入宴息

九家易曰兌澤震雷八月之時雷藏於澤者得之震東方卦日出之地曰谷兌西方卦日入之地曰昧谷今自震東趨兌西向晦之象卦互巽入艮止入而止息之象也侯果曰坤爲晦乾之上九來入坤初向晦坤初升兌爲休息入宴非也

初九官有渝貞吉出門交有功象曰官有渝從正吉也出門交有功不失也

主守爲官蜀才謂館非也震爲長子主噐官之象九家易是矣夫法之畫一莫嚴於官而初爲震主有渝之象初以剛居剛二以柔居柔皆正也故初隨二不爲詭隨者兩正相依貞吉之象也朱先生曰旣隨則有所偏主而變其常初九於何得偏義哉出門交有功震爲大塗二陰象門鄭康成曰震爲日門通釋因言震夘有出門象非也交謂二也二與四同功而二多譽故稱功初交有功而三失丈夫者卦六爻皆取隨義初隨二二隨三三隨四四隨五五隨上也

六二系小子失丈夫象曰系小子弗兼與也

小子指三互艮少男之象程朱二先生謂初陽非也震長男何謂小子乎二之系小子六三也其丈夫初也三之失小子六二也其丈夫四也是隨之義也

六三系丈夫失小子隨有求得利居貞象曰系丈夫志舍下也

捨據漢上朱氏音捨王弼作去聲不然下謂小子二也傳義指初兪氏又居貞而止於九四之下皆非矣

九四隨有獲貞凶有孚在道以明何咎象曰隨有獲其義凶也有孚在道明功也

隨四者自三言之也三隨而有獲四疑於暱矣四多凶近也而況有植黨作福之形哉故貞凶三非正應故曰孚自四言之也震爲大塗曰道互艮光輝曰明言四所孚之三在震道之上以明相接猶言不敢自他途以進也功也自爲句五多功故稱功言四之志率所隨以赴五非植黨也動說之初以陽居陰故其象如此

九五孚於嘉吉象曰孚於嘉吉位正中也

嘉猶詩嘉客之嘉上貴而無位稱嘉五處尊而位中正故能不遺外臣如此若上六過此則道窮矣【五以剛居剛爲正在兌體之中爲中】

上六拘系之乃從維之王用亨於西山象曰拘系之上窮也

居隨之中而無所隨從象謂上窮是也上也者上六也以其爲五所孚而五互巽繩故有系維之象詩白駒縶維嘉客是也王謂五亨陸徳明云通也西者兌方居卦上故象山也處西山而無所從循思成矣王通西山以求之隨之至也程先生言周王業亨通於西山之時朱先生直曰自周而言岐山在西以亨爲祭享矣長寧周氏以書多方多士稱太王文武例定爲時王其亦知二先生之誤呂仲木止疑朱說而從程先生王業之言此近於五十步之論矣

證音【據何氏告蒙約捨音捨王弼作去讀非】證句【以爻辭功也二字爲句】

蠱【巽下艮上】

蠱元亨利涉大川先甲三日後甲三日彖曰蠱剛上而柔下巽而止蠱

蠱元亨而天下治也利涉大川往有事也先甲三日後甲三日終則有始天行也

蠱者前人之壊緒四前後之交互兌爲澤有大川之象虞翻謂二動之坎九家復謂自泰來乾天有河坤地有水不可也三互震東爲甲也三日指互震三畫言巽固進退不決茍非艮止於上則亦未蠱若巽而動則爲恆矣先甲三日爲巽初致蠱之由後甲三日則震上飭蠱之極故恆曰終則有始蠱亦曰終則有始馬季長曰艮在東之北巽在東之南而蠱上艮下巽故稱先甲後甲其意先天甲在東之離由甲逆數離震坤三位而得艮先甲三日也由甲順數離兌乾三位得巽後甲三日耳此其言偶中矣然聖人之取甲於蠱豈徒摽其位乎他若虞翻以賁無妄卦變定之旣迂曲不通而子夏傳以癸丁爲言鄭以先爲造作新令之日先三日用辛取自新後三日用丁取丁寧朱義從之皆太新巧蘇氏以先三甲申盡於已而陽盈將亂後三甲寅盡於亥而後變爲終始天行於卦象天道之運𨿽通而失三日之義矣徐直方曰先三後三爲六爻已終而七則更端七日得七日來復皆其義所謂終則有始天行也

象曰山下有風蠱君子以振民育徳

山下有風則何以蠱邵子曰蠱者風之族也虫以風化故字從虫今夫山下有風則木多滯淫而虫生焉蠱之象也朱先生曰振民有風象育徳有山象

初六乾父之蠱有子考無咎厲終吉象曰乾父之蠱意承考也九二幹母之蠱不可貞象曰幹母之蠱得中道也九三乾父之蠱小有悔無大咎象曰乾父之蠱終無咎也六四裕父之蠱往見吝象曰裕父之蠱往未得也六五乾父之蠱用譽象曰乾父用譽承以徳也上九不事王侯髙尙其事象曰不事王侯志可則也

諸爻取父母之象李吳湛子嘗有說矣有未暢者別衍足其意曰上干陽居陰父之已歿者五坤中居陽母老而存者蠱父歿母存女長子幼之卦也爻兼取互義初巽女暫攝亡父所遺一家之事也幹蠱者必陽剛初才陰位陽嫌於司晨初之無咎幸借其子之權也九二兌女專任寡母一身之事也母主乎內之中婦人無外事故獨二言母蠱也象言得中道中猶內也九三震男有材智而體巽權故其幹蠱𨿽有小悔而無大咎六四艮男年幼稚而當艮止故往見吝往未得言無如蠱何六五用譽者何也崔子鐘曰六五幹蠱惟在用譽二多譽也非謂可致聞譽子鐘言是也艮男依母才弱而志剛故用陽徳以輔之承以徳二乾爻故稱徳也不事王侯艮爲止也巽言志艮言意皆於主爻言之剛柔之別也虞翻以爲自泰而變泰初之上以初與三皆幹幹爲父二亦陽而獨稱母者謂應在六五也猶爲可解然至上卦則於泰爲坤而六四六五皆反稱父蠱則旣已不通李鼎祚爻位之說亦直可施諸下卦而已近江夏劉績以謂九二幹母爲繼初六之後九三乾父繼九二之後內卦以家言也外卦以國言也六四外卦繼九三後位近君乃世臣子承父事之象蓋蠱爲前人已壊之緒而卦畫以下爲前也至五繼六四亦謂之父者則曰人君別子故另取位義又復支蔓矣豈所謂植遺腹朝委裘之時乎

證音【據兪氏先後皆去聲】

臨【兌下坤上】

臨元亨利貞至於八月有凶

臨八月何子元曰先儒自寅至酉爲觀其說是也今按李鼎祚自建丑至申爲否虞翻鄭元自子至未爲遁者非陽生言七日陰生言八月者陸希聲言兌在西方月生於西兌象得八故曰八月戒在逺震在東方日生於東震象得七故曰七日喜於近七八主靜故於彖象言之王介甫詩說云陽生言日陰生言月沙隨程氏曰陽極於九而少陰生於八陰之義配月陰極於六而少陽復於七陽之義配日蓋衍其說也

彖曰臨剛浸而長說而順剛中而應大亨以正天之道也至於八月有凶消不久也

大亨以正亨通也天指二之剛中也楊敬仲曰惟民生厚因物有遷與物通者往往失正而況大亨乎大亨而不失其正者非人之所能爲也大亨人亨也正人正也而曰天道明其不加人爲也人心至動至變無思無爲是謂天性之妙天之道也

象曰澤上有地臨君子以教思無窮容保民無疆朱先生曰教之無窮者兌也容之無疆者坤也

初九咸臨貞吉象曰咸臨貞吉志行正也九二咸臨吉無不利象曰咸臨吉無不利未順命也

爾雅丘左髙爲咸右髙爲臨澤上有地是謂丘也卦惟二陽如復震故有咸臨之象湛先生謂臨之名義乃上臨下今徧臨者則下臨上不知彖傳剛浸而長臨所繇取象不必謂上臨下也呂仲木又引程先生諴感之說謂卦惟一陽乃可言臨按程先生說出王弼弼棄象者不足與論咸臨之義也或曰咸之九四九五降而下接於民則爲臨之初九九二故曰咸臨張文饒又謂臨初二有咸象以咸之用在兌之說皆非也未順命者六五在二陰之間故𨿽知臨其命未必皆當二體兌說嫌於捨我所學以從上然本剛中而應故有都兪吁咈焉孔頴達曰斟酌事宜有從有否者是也朱先生未詳胡安定晁景迂馮厚齋曰未羨文不達爻義荀爽云陽當居五陰當順從今尙在二司馬君實因謂二在下體小人未盡受命亦非也

六三甘臨無攸利旣憂之無咎象曰甘臨位不當也旣憂之咎不長也

三不中不正又兌口柔說互坤土味甘故爲甘臨之象與甘節之甘異矣動則成幹三惕若憂象也故無咎同或曰與泰艱貞無咎同以三變成泰項氏曰六三以甘媚臨而無攸利見二陽之難說旣憂之無咎見二陽之易事也

六四至臨無咎象曰至臨無咎位當也

至臨者坤兌之交地澤相依臨之至也以六居四正也去其正而止曰位當何也彖傳歸大亨以正於剛中故不予陰以正也

六五知臨大君之宜吉象曰大君之宜行中之謂也知如字六氏作去讀非干知坤能知指九二乾爻臨謂二咸臨於已大謂陽乾君坤藏大君亦指二宜謂剛中幹九二所謂君徳者是也臨之權在二二以剛中君徳未順命以應五五有君位柔順居中委而聴之各行其中吉之道也劉績引緯書陽气在內中和之徳應乎盛位浸大之化行於萬民庶幾近之或曰臨四五自咸初二升而上達於君若堯之鰥寡無虐者

上六惇臨吉無咎象曰惇臨之吉志在內也

爾雅云如覆惇者惇丘注江東呼地髙堆爲惇上居艮坤二土之終是髙地之象柔順於上內臨二陽以待其進故曰志在內內謂內卦也柔惇有七義恕泜大勉誰何迫聚卽無以爲厚者

句字音無誤

觀【坤下巽上】

觀盥而不薦有孚顒若

觀依陸去讀鄭康成曰諸侯貢士於天子大夫貢士於其君以禮賓之惟主人盥而獻賓賓盥而酢主人設薦則弟子也今觀六爻俱無祭義而有觀國賓王之文漢五行志地上之木爲觀其於王事亦可觀是也自馬季長以盥爲灌地降神王弼因謂祭莫盛乎盥誤盥爲灌矣程先生云不可使誠少散如旣薦後長寧周氏以薦有借解而不知薦無亂意謂恭己南面豫殷薦上帝豈可訓亂耶王肅本作盥而觀薦吳幼淸曰敬之感人甚速觀祭者但觀其初盥不待旣薦之後也二家文𨿽通失本防矣有孚顒若有孚者下之孚也彖傳所謂下觀而化也顒說文云大頭也詩云其大有顒凡卦以初爲下終爲上上二陽頭之象所謂大觀也朱先生止謂尊敬殆有遺論文中子贊易至觀曰可以盡神然乎哉

彖曰大觀在上順而巽中正以觀天下觀盥而不薦有孚顒若下觀而化也

大觀之觀依王肅以觀之觀依徐氏作平讀化者觀賓興而人知厲矣

觀天之神道而四時不忒聖人以神道設教而天下服矣

陸曰一本作以神道設教晁曰當無以字

象曰風行地上觀先王以省方觀民設教

初六童觀小人無咎君子吝象曰初六童觀小人道也初以陰居下去五最逺之象吳幼淸曰觀艮之互體少男爲童小人無咎君子吝項氏曰百姓日用而不知君子不著不察則可羞矣

六二闚觀利女貞象曰闚觀女貞亦可醜也

三四五互艮爲門闕二以陰柔之小人在內𨿽與五爲應而隔於三四猶女子在門內而窺觀門外也吳幼淸曰初居陽象男童二居陰象女子

六三觀我生進退象曰觀我生進退未失道也

我者三自謂天地之大徳曰生而人得以爲生者觀八月之卦刑中有徳故以生言六三居下卦之上而近於巽雜卦傳曰巽爲進退故六三自觀其生以審所學猶吾斯未信之意傳義俱謂行事非也朱語類爲六三觀九五爲進退亦非也兪氏主荀爽以我爲五謂三觀五之生意而進退爲有忌憚夫易有於本爻而稱他爻爲我者乎吳幼淸指主爻爲我其說曰蒙主爻在二其稱童蒙求我謂二也不知彖統一卦指主爻爲我爻各卽其所居有必不可相假者中孚吾我而亦以主爻之四附防之容得不謂之紆曲乎此九三觀我而又指爲四非尢紆曲乎他卦三不中多不善二中多善觀獨以逺近取義皆欲觀五也道卽生也

六四觀國之光利用賓於王象曰觀國之光尙賓也觀陰消陽長之時以六四爲主爻而逼近九五然以陰居陰而得正故有此象坤爲國互艮有光五君位有王象四承五有賓王象國之光卽五之我生者周史謂光逺而自他有耀是矣項氏曰國有光則賓無光可觀則敵當觀之時聖人懼焉

九五觀我生君子無咎象曰觀我生觀民也

觀作平讀觀之變剝在此然刑中有徳故九五以我所生觀示於人彖所謂中正以觀天下者是也故有君子無咎之象君子者履中正者也谷梁傳常事曰視非常曰觀

上九觀其生君子無咎象曰觀其生志未平也

觀者上觀之其指下陰而言於是陰生益盛二陽漸消之勢決矣上𨿽未能中正以觀天下然以陽居陰體巽之極亢而能悔不以無位安然放意此所以無咎而象表其志也四陰浸長應曰小壯而名觀者陰本巽順也上必中正然後下觀而化上九之志未平有以也矣龍仁夫以觀觀無兩音例依卦名作去讀者非也爻辭五平讀彖傳平讀者二

證音【彖辭彖傳觀平讀者一爻平讀者五去讀一】證字【據陸晁聖人下無以字】

噬嗑【震下離上】

噬嗑亨利用獄

彖曰頥中有物曰噬嗑噬嗑而亨剛柔分動而明雷電合而章柔得中而上行𨿽不當位利用獄也

頥中有物則爲噬嗑賁何以不爲噬嗑兪氏所謂噬者必下動賁無震也剛柔分震剛離柔分居內外非謂三陰三陽也胡氏謂分乾五坤初之剛柔爲震離則益逺矣徐氏曰剛柔分未噬也動而明將噬也合而章已噬也柔得中上行對賁言之謂居尊在上而行事也朱義自益六四來非矣簡輔曰先言得中後言上行因賁之離居下也如本義當作柔上行而得中矣簡言是已五以陰爻居陽故位不當然柔而得中乃得用獄之宜中則無不正矣噬嗑剛柔分而柔得中節剛柔分而剛得中噬嗑有亨有利節有亨有不可貞剛之用難矣哉或曰噬嗑巽宮之卦可以權節坎宮之卦爲陷非矣

象曰雷電噬嗑先王以明罰勅法

據蔡邕石經作電雷敬軒薛氏曰明罰取火勅法取雷

初九屨校滅趾無咎象曰屨校滅趾不行也

初上不言噬無位受刑之象初在卦始罪薄過小陽剛橫亙於震足之下遮沒其趾之象

六二噬膚滅鼻無咎象曰噬膚滅鼻乘剛也

中四爻爲用刑象膚鼎肉之大臠謂二中正而乘初剛初噬之沒鼻則其噬合矣蓋剛者情多直而以柔中正聴之必得其情也二互艮四互艮之主爻爲鼻又爲黔喙噬膚滅鼻之象爻位以次漸深噬肉以次漸難六五爲難易之中也朱語錄噬膚而沒其鼻於噐中近是矣義謂傷滅者非

六三噬臘肉遇毒小吝無咎象曰遇毒位不當也三在膚裏稱肉離日熯之爲臘或曰臘取三剛象肉取六柔象肉藏骨柔中有剛亦通非應稱遇謂四互坎爲毒六三陰柔不中正而近比於四故有噬臘遇毒之象蓋不能用獄矣周禮臘人鄭注云小物全幹曰臘臘之言夕也朝暴於夕乃幹昏禮臘必用鮮是也言肉則無骨然視膚爲難朱先生以爲全體骨而不言小物似而非也當據何氏平讀謂不能承四也二三皆無咎三小吝中正不中正之分也

九四噬幹胏得金矢利艱貞吉象曰利艱貞吉未光也幹胏馬融曰有骨之謂金矢者何也陸績曰離爲兵矢金矢取其剛直也太平禦覽引王肅易注曰四體離乾卦骨之象骨在幹肉脯之象金矢所以獲野禽故噬之反得金矢按四成卦之主頥中之物也四位𨿽柔而才本剛直四噬則頥合矣噬幹胏故利艱貞得金矢故吉朱先生信周禮鈞金束矢之言非也利艱貞吉何以未光噬幹胏而得金矢斯其人已不爲大畏民志矣

六五噬幹肉得黃金貞厲無咎象曰貞厲無咎得當也五之幹肉林黃中曰折肉披筋而熯之似剛非剛似柔非柔也其疑於剛柔以六居五也五成離之主而又柔中黃者中也五變爲幹金故曰金項氏曰於四噬其幹胏之彊而得其金矢之用於五噬其幹肉之彊而收其黃金之用聖人待彊梗之仁是也貞者正也厲者離火之嚴所以爲徳威也離初故未光離終故不明此離之中故得當也彖言不當而爻言當猶漢獄失當得當之云位與事之分也柔以居五本不當然能貞厲故用獄則得當矣九四金剛而近五之中直故曰金矢六五黃中而近四之用剛故曰得黃金君臣以剛柔相濟亦皆用獄之道

上九何校滅耳凶象曰何校滅耳聰不明也

鄭云互坎爲耳離爲槁木木在耳上也滅耳校之厚掩過其耳不見也王弼訓漫不以初三上爲刖爲劓爲刵郭雍氏曰書注劓輕刑剕辟爲重漢書斬趾同於棄市初六小刑不當斷趾上九罪大復不當輕刑六二之刑何爲返稱無咎上九輕刑何凶於二哉以是知三滅二非刑此說似矣不知上九非輕刑滅耳非刵胡仲虎又以馘耳爲重刑又豈知馘獨施之軍旅而馘亦不用何校哉朱先生謂傷者亦非象防證字【依蔡邕石經作電雷】

證音【據何氏告蒙約當作平讀】

賁【離下艮上】

賁亨小利有攸往彖曰賁亨柔來而文剛故亨分剛上而文柔故小利有攸往天文也文明以止人文也觀乎天文以察時變觀乎人文以化成天下

小利有攸往據郭京舉正謂不誤作小蓋上卦艮止推之固可通矣鄭康成曰卦互體坎艮艮止於上坎險於下夾震在中故不利大行小有所之則可矣是鄭以前不已作小矣又以自二至上爲二體亦非中爻不備之義馮椅曰今本誤當作柔來而文剛故亨小分剛上而文柔故利有攸往非也賁乃噬嗑倒體六二之柔自噬嗑六五而來文內卦上九之剛自噬嗑初九而分文上卦胡兪說是也程先生以賁自泰來下文九二之剛二文上六之柔朱義又推損與旣濟旣以紆曲矣天文上據舉正脫剛柔交錯四字楊敬仲曰本質剛大柔來文之則亨其功大本質大故也本質因柔𨿽剛往文之僅小利有攸往而已本質小故也今察其防亦非文明者文理密察言乎其離也止者各止於至善言乎其艮也此知止能得之事也或言一陰一陽之卦自復姤來二陰二陽卦自臨遁來三陰三陽卦自否泰來或又謂彖傳凡言剛來柔來皆從乾坤二卦來皆非也昔孔子謂子貢曰夫白而白黑而黑夫賁又何好乎又謂子張質有餘者不受飾達此可以知聖人之學易矣

象曰山下有火賁君子以明庶政無敢折獄

明離象無敢艮象無敢者詳審而後發也

初九賁其趾捨車而徒象曰捨車而徒義弗乘也四互坎爲車初之應也然文剛者在二初九有應而不受惟自潔以答二之好故稱義也

六二賁其須象曰賁其須與上興也

六二一陰施於二陽之間以文剛者也然成離之主而性炎上故爲賁須之象也在頥曰須在口曰髭在頰曰髯侯果曰自三至上有頥之象二在頥下須之象也卦以文剛爻實之曰此附上而興者也

九三賁如濡如永貞吉象曰永貞之吉終莫之陵也九三有離文自飾故曰賁如有坎水自潤故曰濡如據而兩獲之象然三體剛履正故貞於二二者文下卦之主也與二同徳故陰莫之陵

六四賁如皤如白馬翰如匪宼婚媾象曰六四當位疑也匪寇婚媾終無尢也

陸績以震爲白爲馬故曰白馬翰如震爲白馬者爲白足顙爲白顚皆出震而震四之互象也康成謂六四巽爻者非檀弓云戎事乘翰翰白色未獲賁也朱先生謂爲疾者非居艮之初而文柔之剛尙逺三爲互坎之盜康成謂三見四適初未定欲斡而有之是已非三之寇則與上爲婚媾故象以當位疑釋之終謂上九四受上之文故無尢也朱先生謂九三剛正非寇乃求婚者則於象辭增守正不與殆近於支而贅矣當位疑何也欲退則失上之文欲進則懼三之難或飾或素內懷疑懼鮮潔其馬翰如以待𨿽履正位未果其志也

六五賁於丘園束帛戔戔吝終吉象曰六五之吉有喜也

艮爲山丘爲果蓏而又在震林之上則上丘園也五與上皆無應於下然上本文柔之主五以柔中亦能將幣以從之束帛者匹兩爲束六五以兩拆成爻之象又坤畫九家爲帛有束帛象也陰爻嗇故用幣薄終也者上也五得上之文喜而後可知也寧不吉哉王弼賁於束帛丘園乃落賁於丘園帛乃戔戔用莫過儉泰而能約虞翻曰巽爲帛爲繩艮手持故束帛以艮斷巽故戔戔他義可也以巽爲帛攺說卦耶李鼎祚曰五離爻離爲中女主爲蠶系束帛之象未詳何據子夏傳五匹爲束三二纁象陰陽亦非也

上九白賁無咎象曰白賁無咎上得志也

上稱白賁賁者文飾也字從貝諧卉聲貝水虫皆有雜文如錦者陰虫也說卦曰坤爲文今上以干畫居賁終則以陽漫之故其賁白謂不雜也吳幼淸曰上復之二則二三四互兌爲白兌者故不取白蓋失之矣得志者蘇氏曰柔之文剛也往附於剛以賁從人也剛之文柔柔來附之以人從賁者也以賁從人則賁存乎人以人從賁則賁從乎已此上九之所以得志也陽行其志而陰聴命惟其所賁故曰白賁受賁莫若白也

證字【據郭京舉正以不利有攸往之不作小字】脫文【據舉正天文上脫剛柔交錯四字】

剝【坤下艮上】

剝不利有攸往彖曰剝剝也柔變剛也不利有攸往小人長也順而止之觀象也君子尙消息盈虛天行也據兪易趙氏輯聞剝也之剝音撲觀象者謂五陰勢順然艮剛難止當早圖於觀卦二陽之時以柔畜之故曰尙消息盈虛也觀謂卦名

象曰山附於地剝上以厚下安宅

初六剝牀以足蔑貞凶象曰剝牀以足以滅下也六二剝牀以辧蔑貞凶象曰剝牀以辧未有與也六二之辧何以未有與鄭云足上稱辧謂近膝之下屈則相近伸則相逺也愚謂二俯則聨初仰則望五正辧之象然皆陰類而無應故崔憬曰至三有應二未有與也二小人之惡若上有剛徳之與則知有忌憚若五爲陽則大觀在上而服矣卽象傳而彖傳之防益明聖人不養人之惡而欲圖於早如此不曰無與而曰未有則以治剝望上九乎

六三剝之無咎象曰剝之無咎失上下也

位陽而又應陽與四陰異矣

六四剝牀以膚凶象曰剝牀以膚切近災也

膚者牀之膚崔憬謂薦席也京氏作簠謂祭噐胡澹庵云取象簠以精義在焉夫牀何取於簠哉

六五貫魚以宮人寵無不利象曰以宮人寵終無尢也五剝之主凡剝者皆其類也故𨿽體艮欲止而在下者將附以進五變巽爲繩而巽又有魚象洪景盧言易中魚皆指巽是也貫魚指下四爻皆從巽來如魚駢頭貫之以繩自上及下也五統羣陰如後統眾妾四爲夫人佐後三下卦之長爲九嬪以主九禦二爲世婦初禦妻寵宮人不及以政受之陰事尙順也望前先卑望後先尊剝之勢至五而極順而止之其權在五故其象如此彖傳曰觀象觀卦名也觀二陽之卦五所自變非謂觀察也終謂上九

上九碩果不食君子得輿小人剝廬象曰君子得輿民所載也小人剝廬終不可用也

艮爲果蓏蓏當二柔果當一剛上九之象故稱碩果也君子謂上陽小人五陰也輿者下坤爲大輿下完而上覆可以任載陽無盡理也廬更爲門闕之象上壯而下撓𨿽有門闕不可用矣艮之爲門闕者在上故曰終上卦之終也朱先生云廬謂防柄防柄之籚從竹蓋積竹也與經文廬不同字而義又無取不如本義說矣何子元云與小象合者也

證音【據趙氏輯聞剝也之剝音撲】

復【震下坤上】

復亨出入無疾朋來無咎反復其道七日來復利有攸往

復出入古注入則陽反出則剛長蓋剝一陽在外倒轉爲復則反於內也無疾謂陽生有漸而不遽也五陰之朋來順一陽善補剝時之過無咎之象也虞翻曰出震成乾入巽成坤復取陽長而又何以言成坤哉朱先生以爲已之出入近人事捨取象之義矣吳幼淸曰復自師而變師之初還復於二爲出師之二還復於初爲入謂一陽之出有師象可也而必師初復二二復初又取臨泰壯夬所變之卦還復未變之時以明朋來之義尢爲遊辭鑿說以反復其道者程先生曰消長之道反復疊至也七日來復者卦起中孚六日七分也褚莊並云五月一陰生至十一月一陽生朱義遂主之侯果又以豳詩一日二日爲言見變月言日之意然臨一陽長而言八月則其說不能通於彼矣虞翻李鼎祚皆本易軌謂爻主一日剝卦陽气盡於九月之終十月末純坤用事坤卦將盡則復陽來隔坤卦六爻爲六日復來成震一陽爻生爲七日其說原於易緯稽覽圖旣曰爻主一日剝陽盡於九月終矣又曰十月末純坤用事坤將盡則復陽來是不爲一月來復乎故卦起中孚六日七分爲復者其義明矣養生家亦曰時有六當五日采藥用一半爲七日來復道樞易成子言抱一者用四十九日而聖胎成人生四十九日而七魄全死四十九日而七魄絕此來復之數陰陽之極皆有以窺此矣

彖曰復亨剛反動而以順行是以出入無疾朋來無咎反復其道七日來復天行也利有攸往剛長也

剛反動而以順行古讀至動爲句剛言反見元貫始終而今循之反舊也剝上九剛爲止反遂成震爲動故曰剛反動陸剛反斷句若曰動而以順行則動與行何所分視豫順以動不多一行字乎彖言天行者蠱剝復也蠱亂極而治復陰而陽生乎利往者以初初者復之主爻剛所自長也

復其見天地之心乎

天地以生爲心靜不可見而動可見也復見天地之心與咸恆遁壯不同何也橫渠之言曰心隱於微情發乎顯也輔嗣以寂然至無爲本夫陽動而陰靜者也復一陽之卦何得言無言靜乎

象曰雷在地中復先王以至日閉關商旅不行後不省方

先王也者先代之王也後謂時王也遵先王之遺意而廣其條也閉關象坤之闔戶商旅象坤之眾兪氏說如此震爲大塗商旅之路坤爲靜不行之象坤爲地方之象顏師古訓方爲常謂常務非也項氏曰彖取陽之復來故可以出入象取雷之在地中故不可以行

初九不逺復無祗悔元吉象曰不逺之復以修身也祗按說文提出萬物之象居復之初知幾卽復無逺而提出已形之悔元吉之象也楊敬仲曰意起爲放不繼爲復不繼不再起也元始也復於意未動之始也其言簡明矣王肅陸績作提安也荀爽九家作防多也書不同文徳明季長以爲適所以之辭康伯侯果訓爲大鄭氏訓爲病皆於文義不貫傳義皆釋云至然抵可訓至祗非抵也安有至意哉

六二休復吉象曰休復之吉以下仁也

休讀如休休有容之休二才位俱陰柔順中正剛之來復而無所競故稱休復正與下仁之防符防仁指陽所謂天地之心也王應麟曰復之初卽幹之元幹爲木果在春爲仁發生也下仁下附初九二先生別申休義爲美非矣

六三頻復厲無咎象曰頻復之厲義無咎也

頻鄭氏作卑晁以道曰卑古文頻字今文作顰六三才剛而位柔剛之來復順之則不堪競之則不能故顰蹙以待之𨿽不如二然義無咎矣升陽子曰三體震木而變火是始靑天中碧落空歌也上與坤交生浮黎土矣火性炎赫故稱厲土能生金爲空气金胎木體仁金體義故曰義無咎明金情戀木慈仁也其亦窺此也乎

六四中行獨復象曰中行獨復以從道也

凡卦三四皆可言中如益三四皆以中行言又卦五陰二三近陽五上逺陽四居逺近之中在震大塗之半故曰中行其稱獨復初一陽獨四應之也二以初爲仁四以初爲道者道自行言率性之義取四爲外體象也朱義四處羣陰之中而獨與初應者虞翻指爲俗說譏切之曰中謂初震爲行初一陽爻故稱獨四得正應初故曰中行獨復蓋虞以中爲內疑於初九繇辭矣

六五惇復無悔象曰惇復無悔中以自考也

惇者坤土而隆其上之象六五陰之方盛然體柔順故能因四之獨復而附益以自托也兪氏曰二居下卦之中而休復四居五陽之中而獨復五因二四之中自考乎已之中是已考如考中度衷之考以成訓者或於本義不協矣

上六迷復凶有災用行師終有大敗以其國君凶至於十年不克徵象曰迷復之凶反君道也

上六陰暗之極居坤之成坤爲先迷故曰迷復鄭康成曰異自內生曰害物爲災也行師者坤爲眾荀爽謂上行師而距於初陽息上升必消陰終有大敗是也其君謂五虞翻謂坤爲邦國故國君凶十年者李鼎祚曰坤數主十也乾無十坤無一陰數極於六而七則又爲幹之始陽數極於九而十則自爲坤之終故凡言十坤終之象此行師一事而象三行師大敗爲已也以國君爲人也十年不徵兩師皆不興幸免凶敗然民離國弱遲之十年亦不能出也江夏劉績曰迷復凶有災此言不從陽之凶上六比君欲爲六五徵不服然終不克此言敵陽之凶是也反君道者五中以自考上六不終也

證句【據古讀彖傳剛反動爲句】

證字【據鄭氏晁氏頻作顰】

無妄

【震下乾上】

無妄元亨利貞其匪正有不利有攸往

妄者二陰耦畫之象無妄者一陽奇畫之象陽一在內則不二故名無妄元亨利貞者據其體外來爲主者辧其分震下有外來爲主之嫌猶所謂外鑠非知能之良耳性無去來故文王特摽之蓋以辧聖學也卦象有此二義匪正指外來之剛謂初也剛在上爲正在下則稱外來說卦以大畜時無妄災對言之剛自外來而主內則不若大畜之在上蓋匪正矣故異自內生不利攸往之象也元亨利貞者聖學也兪氏以上九當之云乾道之變非天道之正夫乾道天道異乎哉夫兪氏泥實像過矣

彖曰無妄剛自外來而爲主於內動而健剛中而應大亨以正天之命也其匪正有不利有攸往無妄之往何之矣天命不祐行矣哉

卦以下爲內上爲外陽本在上故稱外來對大畜之辭也大畜以艮上一陽爲主剛在外無妄以震下一陽爲主剛在內程先生曰坤初六爻變爲震朱先生曰自訟來皆非也震卦一君二民主初陽內動而外健故大亨五剛中而應二故正正釋貞天命猶言乾道天地之中正卽道道卽命也祐依馬氏作右大畜無妄反復之卦乾遇艮七而爲大畜卦圖右行逆數也無妄則震左行遇幹一干不爲貞而爲悔幹運非大畜右行之時有無妄之災矣聖人觀圖察順逆之數明二卦反復之象以釋爲主匪正之義舊說以虛辭通實像非也

象曰天下雷行物與無妄先生以茂對時育萬物對時育物先王而君子不用者貴有其位乎物與依黃潤玉作讀張淸子集注與卽應字天雷而物應也

初九無妄往吉象曰無妄之往得志也

爻與彖辭異彖辭據六爻之反復言爻辭據六爻之定體言初九剛爲主於內上應九四兩剛不相牽系直心而往此心之本體故曰得志

六二不耕獲不菑畬則利有攸往象曰不耕獲未富也簡輔不耕不菑爲讀據古注陸徳明讀非無妄主震初動於六二坤土之下二以柔順中正而從之初先耕而二因以獲震爲禾稼艮爲手禾在手故有獲象田者一嵗反艸曰菑三嵗悉耨曰畬初爻非坤故不菑歷三位而五以剛中應之故有畬象往者往應五也陰虛故不富不求富也禮坊記易曰不耕獲不菑畬凶加凶焉記者不知易矣

六三無妄之災或系之牛行人之得邑人之災象曰行人得牛邑人災也

陰不中正居震極而互艮止不能攸往故象如此坤爲牛指二坤畫離牝牛亦二也三本互體巽繩而系離牛艮鼻者五非三應稱或居上卦人位在震大塗稱行人應二故稱得牛牛爲五得則三坤三畫爲失所乘邑居六畫爲邑人故以爲災無詰捕之象也虞翻曰幹四據三故行人之得三繋於四故邑人之災象防不明矣

九四可貞無咎象曰可貞無咎固有之也

義謂陽剛幹體下無應與可固守是也不及初吉不如上無利矣有猶孟子言我固有之本爻固有之徳耳義謂猶守者非

九五無妄之疾勿藥有喜象曰無妄之藥不可試也五何以有無妄之疾疾謂陰也吳幼淸曰疾者以外物之應足以爲內心之病九五剛中則無妄其有應則疾矣侯果謂四三妄處五乃憂疾是百姓有過在予一人者今詳九四無妄處之迹聖人之應物來則照而去不畱是猶無妄之疾耳不屏絕外物而外物自不能爲累何以藥爲哉藥者虞翻所謂巽木艮石稱藥矣

上九無妄行有無攸利象曰無妄之行窮之災也上九以干主爻健極而居卦終故其象如此無妄之徳動而健非禁其行者此蓋由位生也禍福無不自已求者無妄而更欲行則異自內生已非無妄又況於行而窮之乎楊敬仲曰窮之則災是也窮之也者窮之也往說文云之也由是而之焉故吉行則進而有爲也崔子鐘所謂下三爻貴動三則居者災上三爻貴靜上則行者凶也

證句【據簡輔不耕

據黃潤玉不菑爲讀

物與爲讀】

證誤【據馬融不祐作右】

大畜【乾下艮上】

大畜利貞不家食吉利涉大川

大畜大壯皆四陽占皆曰利貞何也胡仲虎曰壯而不貞其壯也剛而無禮畜而不貞其畜也博而寡要其不家食何也鄭氏說九三至上九頥象居外纂言兌口在四食於外皆是也虞翻二稱家二五易位成家人家人又體噬嗑食者非李鼎祚幹賢人賢人在艮宮闕故不家食亦非也利涉大川吳幼淸云二四五上有舟象幹健應五上進有舟行而前之象

彖曰大畜剛健篤實輝光日新其徳剛上而尙賢能止健大正也不家食吉養賢也利涉大川應乎天也據鄭管輅日新絕句管氏云朝旦爲輝日中爲光蘇氏曰剛健者幹篤實者艮輝光者二物相磨而神明見也乾不得艮則索健艮不得乾則徒止以止屬健以健作止而徳之變不可勝窮也上兪上聲讀賢謂陽尙賢者五尊上九之陽也大謂陽小畜巽陰畜陽非正大畜艮陽畜陽則正不以止健之功歸之於二陰之小也止健不分特曰能止健有微權矣不家食四養初九之陽也利涉大川用幹之功也幹在下體亦謂之應天以明天之理無不在也陰生於巽巽陰之微也故曰小畜陽終於艮艮陽之究也故曰大畜艮畜乾貞巽畜乾悔也

象曰天在山中大畜君子以多識前言往行以畜其徳黃潤玉曰天者積气貫乎地中凡云雷多自山出此天气之在山中者虛齋趙氏曰互震足兌口於中爻有言行畜徳之象

初九有厲利已象曰有厲利巳不犯災也

厲謂六四體艮爲小石與初相磨厲也利己者受畜也已從陸夷止反讀子夏傳云居而俟命則利往而違上則厲意近之矣災謂艮山之阻

九二輿說輹象曰輿說輹中無尢也

輿指二輹謂初也二說輹與小畜同小畜下有牽大畜下利己小畜見止大畜自止也環溪吳氏曰輿說輹一也在小畜之三未免反目在大畜之二則無尢以其中也

九三良馬逐利艱貞日閒輿衛利有攸往象曰利有攸往上合志也

幹爲良馬爲行健三陽皆良馬九三得位而初二隨其後故曰逐逐者追逐於後而不得馳上有艮止利艱貞之象也三四五上肖離爲日輿指二衛指初言九三居終日幹幹之地與二陽同心日討國人軍實而爲行計也大畜之權在上故曰能止健健而自止三所以合上之志也

六四童牛之牿元吉象曰六四元吉有喜也

艮爲少四在艮下得坤之初爲童牛體艮手持木而居止之四應初初陽未進而止之用力易也童牛無角上剛畫像楅衡止之上爲畜主而四能分其任故其象如此元如喪元之元上也

六五豶豕之牙吉象曰六五之吉有慶也

五變體巽有豕象猶姤也豶如賁鼓賁實義大豕也陸氏云去勢本虞氏劇豕說然爾雅以訓豶幺訓幼矣牙埤雅云以杙繋豕謂之牙上剛畫在前猶杙牙古注作齒牙非也二陽已進五以柔中當尊位以畜之又有上九爲之左右故慶大於喜也二陰𨿽能畜陽然上爲成卦之主二陰之牿牙在焉二陰識所主故有喜慶也

上九何天之衢亨象曰何天之衢道大行也

陽居艮上畜道巳成無復畜止之象何如何校之何梁武帝音賀負也王延壽魯靈光殿賦直云荷天衢以元亨鄭康成指艮背上干首下爲肩荷物處陽乾爻有天象艮爲徑路天衢也長寧周尙書引莊生背負靑天而莫天閼者証之是矣馮氏椅曰外無陽爻則坤順不能畜內無陰爻則同類不相畜然則成大畜之義者在艮之上九而能畜幹之陽者在艮之四五也

證句【據鄭管輅日新絕句】

證句【利已之已從陸氏夷止反】

證字【據鄭王延壽梁武帝何天作荷】證音【上從兪氏上聲讀】

頥【震下艮上】

頥貞吉觀頥自求口實

頥貞吉指艮卦似離目有觀象觀頥震觀艮也口容止上九體止之成故得專頥名言觀上所以養人者震動有求義自求口實指初言吳幼淸以坎二易上成觀五易初成頥鑿矣

彖曰頥貞吉養正則吉也觀頥觀其所養也自求口實觀其自養也天地養萬物聖人養賢以及萬民頤之時大矣哉

【自求而亦曰觀所謂知行之合一也口實非必飲食仲虺之誥曰恐來世以臺爲口實蓋言語爲階養身者有道焉象所謂愼言語節飲食乃備其義耳】

象曰山下有雷頥君子以愼言語節飲食

初九捨爾靈觀我朶頥凶象曰觀我朶頥亦不足貴也

靈謂四頥似離有象也四體艮不食爲靈初震動之主故捨靈而不養朱先生謂陽剛在下足以不食上應六四之陰而動於欲非也卦象互離爲觀我指初朶震反生下垂之象謂初時淺位下不能養人及民徒自顧而垂下其頥以求食所志鄙劣凶之道也爾我與中孚同內外之辭也吳兪皆謂爾初我上疑誤慿虞艮我之說辭不達矣

六二顚頥拂經於丘頥徵凶象曰六二徵凶行失類也說文曰顚頂也謂上九卦所繇頥者傳義謂倒恐不然拂說文過擊也經古孟子注過歷也丘說文空也王肅謂六五是矣而意指艮半爲丘則以虛字爲實像非也蓋六五有養人之位而無其徳是空頥耳然二𨿽中正體震妄動求養於顚頥歷五而後至飲食有爭道故擊之而後過也子夏劉一行以拂爲弗云輔弼非是繇頥者利之所在也丘頥者位之所在也蘇氏曰見利而蔑其位君子不以爲義也二五皆陰類拂之則失類也

六三拂頥貞凶十年勿用無攸利象曰十年勿用道大悖也

拂頥承上拂丘頥而省六三陰柔不中不正而處震極以三五同功故亦拂而求養焉亟動於欲求而不觀故與上𨿽正應而凶十年勿用坤數也西溪李氏曰口容止頥貴止不貴動艮止上三爻皆吉震動下三爻皆凶也

六四顚頥吉虎視眈眈其欲逐逐無咎象曰顚頥之吉上施光也

四亦顚頥然同體艮故吉艮爲虎卦省離目有視象眈說文視近志逺馬君云虎下視也四下正應初故視下爲近上與四非應非比故志上爲逺初九舎四觀朶頥而求自養故四視之無得而遂仰志於上如虎取食也漢書序傳引古文易作六世眈眈或曰巽宮遊魂卦非也自養於內者莫如求養於外者莫如虎體艮上九由頥能應其求故其欲逐逐逐逐薛綜云速也陰求口實乃其正故無咎初指四爲者肖其全四自爲虎體其位外剛猛而內陰險也上指上九艮有篤實光輝施光言養及四也

六五拂經居貞吉不可涉大川象曰居貞之吉順以從上也

六五失民爲二三所拂慍起而爭則無助艮爲居順上九而居貞吉象也爻材柔而體艮止艮之主爻適當其前故不利涉也

上九由頥厲吉利涉大川象曰由頥厲吉大有慶也上九以剛居柔當卦之成行止之權在焉養君徳以養天下卦之所由以頥也艮爲小石厲象心匪石而不可轉止之義卦有舟虛之象故又利涉也吳幼淸以卦自坎變坎九五降初坎初六升五而彊者退後弱者進前故不可涉大川坎九二升上坎上六降二彊者進前弱者退後故利涉大川則若巧而鑿矣字音句無誤

大過【巽下兌上】

大過棟橈利有攸往亨

彖曰大過大者過也棟橈本末弱也剛過而中巽而說行利有攸往乃亨大過之時大矣哉

史繩祖曰本末字皆從木以一陽藏於木下爲本以一陽散於木上爲末大過巽下兌上以四陽畫積於中二陰畫處於外猶之木焉上缺下短本末弱是也剛過而中四陽故稱過皆在內四爻故稱中非謂二五皆中二五繇辭皆無中意也剛𨿽過而蓄於中不用壯矣剛過而中則可立巽而說行則可權故本末𨿽弱而利往也

象曰澤滅木大過君子以獨立不懼遁世無悶

黃潤玉曰澤水漲而沒木澤之太過也君子體之故用之獨立不懼捨之遁世無悶呂仲木曰未有遁世獨立之行而不懼無悶是妄人耳

初六借用白茅無咎象曰借用白茅柔在下也

九二枯楊生稊老夫得其女妻無不利象曰老夫女妻過以相與也

二之五皆取象於屋齊民要術白楊堪爲屋材廣八卦之象曰巽爲楊爲白故枯楊白楊也稊者陸氏謂楊之秀上應兌澤故生楊近澤之木故以象也大戴禮云五月楊稊稊者孚朱先生云根非也卦以初爲本至二則非根矣老夫自互干言女妻者兌爲少女二陽始過以與五虞翻謂二過初之長女與五五過上之少女與二是也朱義本馬荀說曰比初陰非象防矣王弼曰老過則枯少過則稚以老分少則稚者長以稚分老則枯者榮是或方技之所祖乎

九三棟橈凶象曰棟橈之凶不可以有輔也

陽以陰爲輔三重剛自用而末又弱故不可以有輔也

九四棟隆吉有它吝象曰棟隆之吉不橈乎下也有它吝子夏傳曰非應稱他指三言朱先生以下應初六爲有他非也四與三比同是棟也三橈四羞與比之有他同下亦謂三四以陽居陰不至於大過故不因下而橈凡畫卦者自下浸而上故三視四得稱下

九五枯楊生華老婦得其士夫無咎無譽象曰枯楊生華何可久也老婦士夫亦可醜也

爻辭承九二言五陽之極以與二二之稊楊至是畢達而華二巽長女爲老婦至是得五互幹爲士夫士夫者郭氏舉正云當作少夫剛過而在中故無咎居羣剛之上而當大過之時故無譽一說吳幼淸曰二三四互幹二幹之初士夫也九五變爲柔與九二應三四五互兌五兌女之終老婦也稱女稱老以卦畫之初終不以倫次起義荀君云五陽得正位數七故爲士夫然正位安知其不變哉醜如醜夷之醜老婦利非士夫之利故言亦可醜耳先儒或曰二當大過之咸故能交而生五當大過之恆奠其居而不交也

上六過涉滅頂凶無咎象曰過涉之凶不可咎也下應於三如乾首沒兌澤中也大過二陰事陽過恭吳幼淸曰初柔居下得所故仰承者謹而又謹上柔居髙不安故下行者卑而又卑如行過涉水愈趨於下而沒其頂也楊敬仲曰見危授命而功不濟亦有從而議其非者則鄕原之道而見利忘義者得志矣證字【據郭氏士夫之士作少】

坎【坎下坎上】

習坎有孚維心亨行有尙彖曰習坎重險也水流而不盈行險而不失其信維心亨乃以剛中也行有尙往有功也天險不可升也地險山川丘陵也王公設險以守其國險之時用大矣哉

坎何以稱習項氏曰重卦之序坎在六子之先故加習以起例郭京舉正及晁氏所載徐氏語皆云習上脫卦名坎字然景迂謂古文不脫何子元以吳斗南所傳費氏易正與今同云今卦爻辭上卦爻之名鄭實加也險爲而不恃也維心亨身尙未亨也或曰中剛象心柔絡之象維中心之實不解故稱維心也行有尙者坎忌不流然本勞卦也故行則必通坎流水與兌澤盈科而進者異天險指上坎地險指下坎互艮爲山丘陵象本卦象爲川也

象曰水洊至習坎君子以常徳行習教事

陸司農曰趨而下者至也常徳行則險而不變坎剛中之象習教事則險而能應重坎象也崔子鐘述兪易曰坎爲兵戈詩常徳以立武事月令仲春教振旅仲秋教治兵非也按離爲兵戈坎不爲兵戈且坎之時用惟變所適亦不專指是也

初六習坎入於坎窞凶象曰習坎入坎失道凶也窞王肅云坎底也在習坎之下故曰底說文云坎中更有坎也習坎以全卦之時言入坎以二體之內言彖言習坎而爻繋於初者重險之下才弱而無以自拔也道謂處險之道中正是也初陰之不中正無以出險也

九二坎有險求小得象曰求小得未出中也

小得險中所得也陰小指六三九二才剛志柔未能出險與五皆以險相臨而不相應三方在險相待而全故易求也

六三來之坎坎險且枕入於坎窞勿用象曰來之坎坎終無功也

至曰來往曰之下坎方脫上坎在前之象此自重坎言險古文鄭向本作檢鄭云木在手晁氏謂象數合蓋互艮之下爲手而近震木檢之象也枕鄭云木在首三互艮之下而橫艮木於上爻枕象此又以互體取義古文作沈非也入於坎窞謂六三居坎之成流而趨下以附九二相與爲固也三與初同入坎窞而凶與勿用異者二三同患相卹初自以爲事外可免挾其險而不附故有失道之凶也五上亦然

六四樽酒簋貳用缶納約自牖終無咎象曰樽酒簋貳剛柔際也

四變則互離巽巽木而離大腹故象樽酒者坎水也簋互震竹噐貳謂副貳缶爾雅釋盎孫炎云瓦噐亦離鼓缶象禮噐五獻之尊門外缶然可節歌故詩云坎其擊缶四比於五箸尊盛酒肴實樂則用缶而已言其薄以相與也鄭云四互震上爻辰在丑上值斗可斟之象斗上有建星形似簋建上有弁星形似缶鑿甚矣天子大臣以王命出防諸侯主國尊棜簋副設酒以缶故云艮手巽繩有納約之象四偶畫虛而通明有牖象四五相締不由戶而由牖非正應也六子本卦重者爻不相應義取近比而已坎四柔近比五剛故曰剛柔際

九五坎不盈只旣平無咎象曰坎不盈中未大也只依鄭作坻按詩宛在水中坻說文云小渚坎之象也澤水盈科而後進者九五坎中之陽流而不盈適平於坻而已蓋陽剛中正而能出險之象故無咎也或云坎不盈承上樽酒言之爾雅小罍謂之坎二五俱險陷之主二有險而五不盈上下之勢異也蘇氏云不盈所以納四也盈者人去之不盈者人輸之象傳中釋坎未大澤不盈言九五剛中處險之用耳朱先生曰有中徳而未大夫旣有中徳矣而有未大者乎

上六系用徽纆寘於叢棘三嵗不得凶象曰上六失道凶三嵗也

坎上變巽爲繩三股曰徽兩股曰纆上不附五故系用徽纆也坎爲叢棘言叢棘則在地上非坎窞矣此坎之終也置叢棘者眾議於九棘之下三嵗者取義卦之三畫上六陰柔居險極所恃險而已險窮則亡故三嵗不得九家易曰害人者加明刑任之以事能復者上罪三年而捨三嵗不得則司圜所謂不能攺而出圜土者殺矣故凶

證句【據象傳正樽酒簋貳爲句】

證字【據古文鄭向本險作檢】

【據鄭氏只作坻】

離【離下離上】

離利貞亨畜牝牛吉

先利貞而後亨六二居下離之中則正六五居上離之中則不正故亨系乎貞之後矣坤爲子母牛柔相依附也離得坤中爻而麗二剛非其類故止云牝牛蓋牡牛善觸乘匹則益悍老子曰牝常以靜勝牡以靜爲下是也

彖曰離麗也日月麗乎天百谷艸木麗乎土重明以麗乎正乃化成天下柔麗乎中正故亨是以畜牝牛吉也重明以麗乎正此極言三才之離也兪玉吾曰上離重明下離正也以上卦之重離麗下卦之正也異於家人正位之正程先生從孔疏曲爲五說曰陰居五位非陰陽之正乃事理之正夫陰陽事理可岐而二乎重明者本明而又明也其在人心則虛明神用無所不通意動故昏一日覺之緝熈於光明則不識不知順乎帝則而無不皆正故曰重明以麗乎正以之爲言用也用重明卽麗正非有所作意矯彊也朱義止系卦名不信孔氏等卦體之言有遺論矣然則柔麗乎中正故亨以卦體言之五何以得中正乎曰五中而不正者也疑因上重明麗正而誤加麗正之語於中之下也若朱先生門人所錄語謂此說六二分數多胡氏遂附防之曰坎之剛中九五分數多故九五曰坎不盈卦辭釋有孚亦曰水流而不盈離之中正六二分數多故卦辭曰畜牝牛而六二爻辭亦曰黃離元吉則亦恐不然矣

象曰明兩作離大人以繼明照於四方

陸司農曰起而上者作也繼明者緝熈之義非有兩明也

初九履錯然敬之無咎象曰履錯之敬以辟咎也初當趾爲履居離之初附麗方始其履錯然文章歷琭之象又以陽剛而處明體爲能敬以辟咎也錯者兪氏以爲礪石引詩鶴鳴可以爲錯証之鑿矣楊用修曰錯古易作舄今攺作錯不識古文篆耳按初本附二在下予頗韙之第曰履舄然則義不可通也

六二黃離元吉象曰黃離元吉得中道也

九三日昃之離不鼓缶而歌則大耋之嗟凶象曰日昃之離何可久也

九三不歌而嗟何也震爲鼓爲聲九家易離爲大腹缶象樂噐也離變則所鼓非缶矣艮爲少男有返老還童之象人之老不以生爲樂則以死爲憂人能自作元命或順受正命則皆樂而不憂矣嗟亦震聲吳氏二三四互倒兌口者鑿蘇氏曰火得附則傳九三於四不得其傳而遇其窮也愚按莊生薪窮火傳之防識此則死而未嘗死也又何大耋之嗟哉古文及鄭薛無凶字晁景迂曰無凶字者得象數或曰日昃之離離爲樂也爾雅大琴謂之離

九四突如其來如焚如死如棄如象曰突如其來如無所容也

突如者下體之象突竈突也三四當繼明之時而二剛相值三以舊火上升接四如火气之出於突四以新火逼乎五其猛烈如火之焚承繼可謂不善矣九三無所附九四人莫之附皆窮者也然九三咨嗟而已九四位過乎中壯火之气衰矣不順忽出剛暴淩爍孰敢親而麗之欲得五而五拒之矣何所容哉

六五出涕沱若戚嗟若吉象曰六五之吉離王公也沱若互坎水象戚坎加憂象嗟若互兌舌象六五爲重離主繼明嗣位而不以位爲樂嗣天子之孝百官總已以聴於冡宰之時也居倚廬而無命戒悲不樂矣而終吉者以王與公相麗陰陽相資也王指五公指上九家易曰陽當居五陰退居四五當爲王三爲公四處其中附上下非也孔疏曰五爲王位而連言公便文防韻亦非也蘇氏王公指上九簡輔公指二亦非也離以附麗爲義五附上而得助上爲五折首獲醜寧不言乎內卦言日外卦言火劉氏曰火乃日之用故分離爻體用也

止九王用出徵有嘉折首獲匪其醜無咎象曰王用出徵以正邦也

上當離終之時火傳炎極而反於木離之木科上槁五爲成卦之主有空中之權也上五同體相比故五用上以出徵離明故有嘉首謂三幹畫爲首其指五五之醜類乃二二五皆離之主故所獲匪二也正邦者三體兌剛鹵也離爲兵戈徵之所資虞翻曰王爲乾乾徵坤陰類非也

考誤【據卦體五中而不正其曰柔麗乎中正疑因上重明而誤加正字】

【據古文及鄭薛晁嗟下無凶字】

周易象防決錄卷二﹤經部﹐易類﹐周易象旨決錄﹥

欽定四庫全書

周易象防決錄卷三

明熊過撰

下經

咸【艮下兌上】

胡仲虎曰上經首乾坤者天地定位也下經首咸恆者山澤通气也位欲其分故天地分爲二卦气欲其合故山澤合爲一卦八純爻皆不應泰否天地相應故居上篇咸損少男女相應恆益長男女相應故居下篇咸以少男下少女又應之至者故首下篇

咸亨利貞取女吉

彖曰咸感也柔上而剛下二气感應以相與止而說男下女是以亨利貞取女吉也天地感而萬物化生聖人感人心而天下和平觀其所感而天地萬物之情可見矣

柔上剛下以兌柔艮剛言蜀才云本否卦六三升上上九降三程先生從之非也朱先生曰咸自旅來柔上居上剛下居五亦非也大傳曰彖者言乎其象爻者言乎其變如二氏是象言其變乎按荀卿子咸感下云以髙下下以男下女剛上而柔下據荀氏以正古經其義旣明矣今其下當曰二气感應以相與止而說是以亨利貞取女吉而以男下女歸剛上柔下之前耳咸本訓皆而彖傳以咸感爲言宋李舜臣本字說遂謂無心之感人相感誠不外心然若有所系則意必之私耳何以爲感哉復彖傳言天地之心鹹言人心幹气化之始而曰品物流形咸形化之始而曰二气感應故知形气之不相離也

象曰山上有澤咸君子以虛受人

初六咸其拇象曰咸其拇志在外也【拇依子夏作古文荀作母】六二咸其腓凶居吉象曰𨿽凶居吉順不害也

腓說文云脛腨也下體股足之間二象也荀氏作肥謂五尊盛之稱卦以拇腓股脢頰爲次有義知荀氏非矣二陰柔不能待感而先動故凶然本體艮蓋咸則動而體巽進退居則不變爲艮止故不害也何子元以順愼通與坤四傳同者非崔憬謂承比於三亦非二五正應非戒其不感欲感而後應不可躁也呂仲木曰本義訓居爲靜與小象𨿽字不合愚謂呂氏過矣

九三咸其股執其隨往吝象曰咸其股亦不處也志在隨人所執下也

股者三互巽之中也執猶執友之執隨指二拇動足未必聽故初於四有志而已二互巽之下進退之初而腓動靜之制在焉三居互巽之中股可止而牽於腓故云亦不處以互巽進退而失艮體之止於上六正應亦失所以爲主矣其往寜不吝哉執下謂下比二以爲所執污下誤矣

九四貞吉悔亡憧憧往來朋從爾思象曰貞吉悔亡未感害也憧憧往來未光大也

九四以陽居陰𨿽失其正然與初爲感者貞也憧憧往來四上感五五下感四也朋從爾思四五俱陽爲朋爾謂四也四𨿽剛而體說故象如此毛氏璞曰易言悔亡自此始悔亡者齊履謙曰功能掩過也

九五咸其脢無悔象曰咸其脢志末也

脢子夏鄭虞王皆謂肉說文脢卽膂也心繋於膂以奠神明宰庶務故詩言膂力經營王弼以爲心上口下陸師農因謂喉中脢核馮椅曰喉之出納所皆非也九五有正應而三體艮執之五自瘁其膂而巳不解於位民之攸塈故僅免於悔然失說使之道非感之中志在末務而巳兪氏末下當有字非李鼎祚謂上居卦終爲末亦非也卦以感爲義而爻以靜爲善何也凡感貴以神橫渠先生所謂咸卦六爻皆以有感不盡咸道故君子欲得以虛受人也虛受人者卽所謂神之感而無意必固我諸爻動而無靜五靜而無動皆非心之正也

上六咸其輔頰舌象曰咸其輔頰舌滕口說也

輔虞氏作防耳目之間稱防矣滕陸氏曰達也九家作乘者非也項氏曰初上皆不言凶悔吝者當感之時柔在內者必應於外柔在外者必說於內皆其常理又所應皆正非妄感也故無凶悔事有當用播告者滕口說非鄙之專倚則亦非美也故不得言吉蘇氏曰爻配一體自拇而上至於口當其處者有其徳徳有優劣而吉凶生焉六體各見非全人見其所感非全徳也是故六爻未有不相應者而皆病焉不凶則吝其善者免於悔而巳彼以夫五爻者皆有爲之病五懲其病而舉不爲是無爲之病也

脫簡【據荀子咸感也據荀卿男下女在下脫以髙下下柔上剛下之下】

證誤【拇依子夏作】

恆【巽下震上】

恆亨無咎利貞利有攸往

彖曰恆久也剛上而柔下雷風相與巽而動剛柔皆應恆恆亨無咎利貞久於其道也天地之道恆久而不已也利有攸往終則有始也日月得天而能久照四時變化而能久成聖人久於其道而天下化成觀其所恆而天地萬物之情可見矣

貞所以爲恆說文恆從心從舟在二岸之間徹首尾矣而在旣亨無咎之後何也上下未交則不見可貞者恆之始剛柔適職而情深通可久之道也居恆之世而利有攸往欲及其未窮不見更端終始之迹非一定不易之謂也呂仲木引大傳窮變通久爲言然至窮乃變非先天不違矣予友山東李茂欽曰成章而後逹亦恆意其稱天地之道者雙湖胡氏曰卦自乾坤交是也干言性情命而咸恆獨言情隨所見而標之耳學者至分天人以通之鑿矣咸恆之情有不於性者乎

象曰雷風恆君子以立不易方

平庵項氏曰巽入而在內震出而在外二物各居其位故謂之不易方雷入從風風出從雷則易位如益而言遷攺矣夫項氏得其象矣義則未盡旣動而順又易方焉則渝常道故不易方者非泥懼誘於物也

初六浚恆貞凶無攸利象曰浚恆之凶始求深也浚如春秋浚洙詩小弁浚泉之浚謂深之耳蘇氏下沈曰浚卽巽入也入者內辭如朱義四不應初初不能度勢性務入深以常理求之則外辭矣下巽爲婦故內三爻言婦道上震爲夫故外三爻言夫道初才弱志卑見四之不相下而深藏可謂貞矣然不交則兩情不通內職不修矣故凶不亨而用貞終必兩廢故無攸利曰始求深言始未可遽求深入也

九二悔亡象曰九二悔亡能久中也

咸九四恆九二皆以陽居陰非貞也恆之二不曰貞而徑言悔亡咸九四不正不中恆九二不正而中中重於正也

九三不恆其徳或承之羞貞吝象曰不恆其徳無所容也

巽爲進退其究爲躁卦三居巽極徳之不恆甚矣橫渠謂進則犯上退則乘剛非也吳氏以爲婦失職被黜者羞食之加饌主饋者旣失職而出或人非可主饋而代之承進者又非正饌皆非常也奚而不吝

九四田無禽象曰久非其位安得禽也

田者震爲大塗禽者巽爲鸛禽之類也初六浚而深入無禽之象以九居四而在恆時久非其位失夫之剛無以供中饋之烹餁矣

六五恆其徳貞婦人吉夫子凶象曰婦人貞吉從一而終也夫子制義從婦凶也

上六振恆凶象曰振恆在上大無功也

振虞張作震動也說文作楮者非上六振恆震體也公羊傳曰震之者何猶曰振振然也上六柔而不夫居震之極處於恆終而奮迅輕動三不恆而彊振之爲恆亦終於無功而已大謂陽蓋三也在上明其振三之謂也【升陽子讀易至咸恆曰大哉觀象之道乎咸者少男女之交人造丹之象也雜物撰徳備於中爻互巽在艮陽之中伏气築基自巽始也二陽在互巽之上鼔巽風追二气於兌口也稱二气感應捨濁來淸之謂也止而說陽不剛不可以造丹也恆之言久長男女得丹之象也互兌在二陽之丄明金砂自重稷入也不正臨其上而居互體之中明次采气以動河車也巽居互兌之下明巽風繇兌鼓也故曰恆久古之久視者其觀變於陰陽乎斯言有窺矣】

證字【據禮緇衣證字者一據虞張本振恆其徳貞之貞作偵恆之振作震】

遁【艮下乾上】

遁亨小利貞

小謂二陰也遁亨以干言小利貞以艮言體艮止而不遽以侵陽乃艮之貞而彖傳浸長之意康成以敬仲辭卿當之意或近矣

彖曰遁亨遁而亨也剛當位而應與時行也小利貞浸而長也遁之時義大矣哉

否亦剛當位何以異遁二爲三所畜上下之交未絕也以權應柔順時而行心遁而身在位明哲以保其身者乎

象曰天下有山遁君子以逺小人不惡而嚴

初六遁尾厲勿用有攸往象曰遁尾之厲不往何災也卦之名遁以二陰浸長而迫陽以遁初非自遁也傳義謂遁而在後非卦象義矣四陽將遁初尾其後猶逺於陽體艮止而不相犯故厲而不災也

六二執之用黃牛之革莫之勝說象曰執用黃牛固志也

二柔浸長爲成卦之主用事之爻也然柔中而正體艮用三以自執其侵陵之志者黃牛之革謂九三艮之所以爲止者也吳氏曰二下卦之中爲黃坤爲牛而上畫變成坤是牛外之皮變故爲革愚謂乾爲馬震得乾之初亦爲馬坤爲牛巽得坤初亦爲牛二變體巽故稱黃牛二以三自執故三系遁也

九三系遁有疾厲畜臣妾吉象曰系遁之厲有疾憊也畜臣妾吉不可大事也

九三當陰長陵陽之界旣與之同體而下比之是以不免疾厲畜臣妾吉畜下二陰使制於陽而不陵上則吉也畜如畜君何尢之畜止也臣妾者艮象觀旅得之初位剛臣二位柔妾虞翻曰三消成坤與上易位坤爲臣兌爲妾非也

九四好遁君子吉小人否象曰君子好遁小人否也三二私比則爲繋戀四初正應故稱和好朱義幹體剛健有所好而能絕是也九剛可爲君子四柔亦能爲小人故設小人之戒矣

九五嘉遁貞吉象曰嘉遁貞吉以正志也

二𨿽浸長然以中正體艮尙可轉移而九五亦有治遁之才能嘉美其遁使不犯陽兪謂九四剛而不正逺小人以情九五剛而中正逺小人以禮以別好遁嘉遁者是已孔疏五正二志成遁之美劉氏以爲五無去位義爲不悖矣

上九肥遁無不利象曰肥遁無不利無所疑也

句字音無誤

大壯【乾下震上】

大壯利貞彖曰大壯大者壯也剛以動故壯大壯利貞大者正也正大而天地之情可見矣

一陽來復見天地之心四陽見其情仁者天地之心情其所發也咸恆萃言萬物之情而大壯不及萬物讀易者繇是以知萬物之情不能正且大如天地矣

象曰雷在天上大壯君子以非禮弗履

李茂欽曰自反而縮𨿽千萬人吾往矣

初九壯於趾徵凶有孚象曰壯於趾其孚窮也

初九在下先動壯於趾之象雜卦傳曰大壯則止陽止俟陰之消未可遽進故徵凶孚猶公羊所謂季氏孚云爾二非正應故謂之孚朱義以孚爲必謂之必窮此注家之誤繇王弼以來莫攺矣兪氏曰上無應援遂孚於二不得已而孚者也故曰其孚窮

九二貞吉象曰九二貞吉以中也

九二𨿽不正然以九居二壯而得中朱先生謂因中求正不然也秀巖李氏曰爻辭言九二貞吉者三此言以中解言得中道未濟言中以行正大意相類但各叶韻耳

九三小人用壯君子用罔貞厲羝羊觸籓羸其角象曰小人用壯君子罔也

罔猶孟子罔民之罔與网同三變體離目爲网故陸氏以羅釋其義謂蒙覆取之也朱先生視有如無過於勇不然也假而曰君子用無不成語矣且過勇則與用壯何異而又別構奇言乎大壯正而已而或用力或用智則貞於威厲矣羝羊荀爽曰三與五同功爲兌故曰羊觸籓侯果曰九四體震爲竹葦故稱籓也羸馬氏曰大索也羸其角者兌爲附決故孔疏云拘累纒繞也

九四貞吉悔亡籓決不羸壯於大輿之輹象曰籓決不羸尙往也

九四乘壯體震欲消二陰故貞吉內逼三陽外敵二陰然爻剛位柔不極其壯故自決其籓不以羸三陽之角則觸者反止其輹耳洪景盧謂賴震陽之壯故不羸豈其然哉臨敵而輹壯可以往矣輿輹者國語云震爲車四成卦之主故輿以大言大者陽也異餘爻矣

六五喪羊於易無悔象曰喪羊於易位不當也

羊洪景盧謂九三九四六五爲兌羊郭舉正作牛非也易王肅音亦畔也陸績作埸晁以道曰易古文疆埸字與象數合九四之剛非六五之柔所能制是以任其畔而亡去與在籓羸角者異夫羸角者無攸利則喪羊者寜有悔哉位不當讀如彼惡敢當之當廣韻敵也位不當謂五柔順不敵羣陽也

上六羝羊觸籓不能退不能遂無攸利艱則吉象曰不能退不能遂不詳也艱則吉咎不長也

羝謂三埤雅云大壯之極疑於羝羊非也上六陰柔象不可爲羝籓上自謂也上以重陰居五固籓之後欲退羸角之三下有九四壯主比之而不能也遂進也居一成之地進無所之壯終震極不計審而故曰不詳鄭王肅以詳爲祥非也艱則吉知艱而辟也證字【易據陸作埸】

晉【坤下離上】

晉康侯用錫馬蕃庶晝日三接

晉下依王弼郭京脫亨字康侯以順而進來朝之侯也考工記曰母或若女不寜侯不厲於王所卽其義錫馬蕃庶互坎馬美也坤爲眾故蕃庶錫如師錫之錫謂下與上也離日在上故晝日三陰在下故三接姚氏曰覲禮延升一也致亨升致命二也亨升三勞之升成拜三也

彖曰晉進也明出地上順而麗乎大明柔進而上行是以康侯用錫馬蕃庶晝日三接也

柔進而上行晉明夷皆以離取義而晉之離在上也程先生曰凡卦離在上者柔居君位多雲柔進而上行如噬嗑暌鼎亦通是以下依郭京兪琰脫亨字或曰三女之卦在上者巽則六四皆謂之上合又謂之上同合同皆謂五也兌在上則上六皆謂之上窮俱不得爲上行獨離爲得尊位則謂之上行耳

蜀才云自觀卦朱先生從之不然矣

象曰明出地上晉君子以自昭明徳

平庵項氏曰自昭以象地明徳以象目也

初六晉如摧如貞吉罔孚裕無咎象曰晉如摧如獨行正也裕無咎未受命也

摧依鄭讀如南山崔崔之崔四體艮在坤土之上爲山也晉以進爲義者也九四據二陰欲進之衝爲初之應故有崔如之象初之應四正也故象曰獨行正以爲獨行則正不必以眾也罔與罔罟之罔同虞翻曰應離爲罔孚謂二三猶云夷伯李氏之孚也說文作有孚裕朱義不爲人信者皆非初在二三之下有罔其所孚晉以應四之象以柔在下而體順有裕無咎之象蓋眾允之志不在於四未肯受命須寛以居之也

六二晉如愁如貞吉受玆介福於其王母象曰受玆介福以中正也

二無應援欲之五而四將據之上疑五之不斷下防四之見害又動則成坎加憂皆有愁象柔順中正靜而有常四亦終莫能閉蓋吉象也王母者吳幼淸曰六三之陰在二上猶母也九四之陽尊於四猶父六五之陰又尊於父猶王母黃潤玉以爲閟宮姜嫄疑不必然

六三眾允悔亡象曰眾允之志上行也

允從說文作字從本從屮諧允聲本者進趨亦進而上徹之義方於象葉

九四晉如鼫防貞厲象曰鼫防貞厲位不當也

鼫防子夏鄭瞿皆作碩碩大也二三四互艮象防九陽畫爲大防本艸指爲螻蛅項以土狗言皆非防以晝伏非能以晝進者三陰欲進麗六五大明之君九四以非類畏忌羣陰自疑其往也晉之時眾皆以柔進而四獨以剛是貞於厲者或曰六五大明之君在上九四恃剛而進猶鼫防撲火而見爇也位不當當讀平聲言不敵眾允之勢未能撫而有之也

六五悔亡失得勿卹往吉無不利象曰失得勿卹往有慶也

以陰居陽悔也五居離體之中有大明之徳而下皆順從故其悔亡失得依孟馬鄭虞王作矢得馬王云離爲矢今按弧矢威天下於睽取離是其象荀爽曰離者射下故爲矢得星氏謂象數之合此也在旅離而遇艮止則一矢亡在晉離而遇坤順則矢得矢得則獲下故不必憂慮而往吉無不利荀爽曰中盛光明照四海也朱義緣輔嗣伊川小變之曰去其計功謀利之心非矣

上九晉其角維用伐邑厲吉無咎貞吝象曰維用伐邑道未光也

孔疏曰西南陽位處晉極明終猶日過中已在於角而猶進之象故曰晉其角朱先生依虞翻等舊說謂角剛居上不然也維交結也上窮無可進返而與五相維離五爲中女蠶絲故稱維離爲兵戈故稱伐四與上同體故爲私邑虞翻謂坤爲邑通常而不達變矣明之將終不能及逺與四同體四閉其應無以令之而至於用兵道不光矣四上皆陽體離而熖烈故皆稱厲此正而吝者言乎其小疵也與謙上之徵國邑不同矣

證字【依鄭摧依說文依子夏作崔

允作鼫作碩】

【依孟馬鄭虞王失得作矢得】

明夷【離下坤上】

明夷利艱貞彖曰明入地中明夷內文明而外柔順以蒙大難文王以之利艱貞晦其明也內難而能正其志箕子以之

大難闗天下之難內難一家難也處義者歉於外順處恩者忌於內溺內難能正其志此獨指六二言之朱先生謂六五蓋爻辭誤之也

象曰明入地中明夷君子以蒞眾用晦而明

蒞眾坤爲眾也

初九明夷於飛垂其翼君子於行三日不食有攸往主人有言象曰君子於行義不食也

離有飛鳥之象於旅見之初居下無責又去災尙逺而離以察幾故垂翼而飛王輔嗣曰絕迹匿形不繇軌路故明夷於飛懷懼而行行不敢顯故垂其翼是也君子謂初初與四應六四互震之中畫爲大塗於行謂自初適四也三日曆三位乃之四也左氏紀楚丘之言四日之謙明而未融日之動當三在旦日離象也乾一兌二離三爲三日非也離似頥有求口實之象變則不食未去則垂翼緩之至行則不食亟之至也有攸往則其迹露故主人有言主人謂四猶睽之主皆指其應九家易謂眾陰者非也言左氏曰火焚山山敗於人爲言按洪範亦以言屬火九家以四五體震爲言失之矣濳遁則有不食之厄顯行則遭妄動之譏

六二明夷夷於左股用拯馬壯吉象曰六二之吉順以則也

股依馬生作般云日隨天左旋也晁氏曰約周髀而言當作股晁蓋指勾股亦旋意王輔嗣曰行不能壯意謂髀股吳幼淸遂指三言之非也於象離爲目爲目不爲股象鄭以夷作睇曰二辰在酉酉是西方下體離離爲目互體在震東方又在辰得巽气爲股非也六二居中得正順於九三拯子夏作枡上舉也夷日明於左旋而升用晦之道也吳幼淸曰九三陽剛在六二之前互震下畫爲馬足作足之馬互坎中畫爲美亟心之馬壯則行地無疆能枡舉六二不畏於上之夷明故吉也五夷二而三拯之嫌於內比二柔體正故象以順則明之也二能免夷明者也朱義初見傷二傷而未切𨿽本王程然未有初災反深於二者矣

九三明夷於南狩得其大首不可疾貞象曰南狩之志乃大得也

離南方之卦九三以剛居剛又互震動故爲南狩吳幼淸曰大謂三之陽三與上應上者三之首故曰大首謂能得上六也疾貞程朱連讀項玩辭貞字自爲句得之

六四入於左腹獲明夷之心於出門庭象曰入於左腹獲心意也

坤爲腹離亦爲腹凡稱先陰後陽先左後右畫卦先下後上則左腹謂離初指四所應者初攸往四闇而有言必待入左腹出門庭始獲初明夷之心初互坎之下爲心蓋四𨿽非明夷之主君子以爲不諒人只矣門庭坤偶闔戶有門象四自謂也呂仲木蔡介夫謂醫書心在左腹不然也彼自以昧言耳心豈在左腹哉朱先生謂六四居闇尙淺猶可得意於去亦不然矣吳氏謂三四五艮之反體艮爲門闕五在門闕之外者近鑿

六五箕子之明夷利貞象曰箕子之貞明不可息也五以柔暗居尊爲明夷之主夷二之明故其象如此箕子蜀才作其子兪氏曰其子卽箕子也不敢顯稱箕子之名遂微其辭而曰其子孔子逆知文王之意乃於彖傳顯言爲其箕子後人因彖傳稱箕子遂於爻辭並加竹作箕文王本文蓋卽是其子非箕子也其子指六二六五爲明夷之主六二在內正應其子也愚謂兪氏說是矣此所謂文王之危辭也若諸家以六五爲箕子而以上六爲明夷之主則不可之甚固當從兪說

上六不明晦初登於天后入於地象曰初登於天照四國也後入於地失則也

以陰居坤之極不明其徳夷三之明也初登天得三之應也闇極而不能援然後三竟匿坤地之下矣鹽鐵論文學易曰小人處盛位𨿽髙必崩不盈其道不恆其徳而能以善終身未之有也是以初登於天后入於地曰疑爲文言矣

證句【據項氏疾貞之貞自爲句】證字【據馬王左股之股作般】

證字【據子夏拯作抍】

證字【據蜀才箕作其】

家人【離下巽上】

家人利女貞

巽長女離中女而各得其正舜之釐降文王之小星也故利女貞

彖曰家人女正位乎內男正位乎外男女正天地之大義也家人有嚴君焉父母之謂也父父子子兄兄弟弟夫夫婦婦而家道正正家而天下定矣

家人男女正位以言乎巽陰四內陽五外也長女出嫁從夫也家人有嚴君父母之謂以言乎離也中女在家從父也此自以義言之與六十三卦所陳別爲例也今乃中執一說必曰二爲女五爲男二爲母五爲父漢自虞荀迨宋程蘇諸家倡而和之同守不變夫離再索而得中女無母象巽一索而得長女無父象今柰何誤誖至是哉馬融獨知家人女爲奧主長女中女各得其正稱利女貞於彖傳亦不能明其防也吳幼淸曰五爲巽女之夫居三畫卦之人位三爲離女之夫居六畫卦之人位故曰家人

象曰風自火出家人君子以言有物而行有恆

初九閒有家悔亡象曰閒有家志未變也

離體而有先見之明能防閒於有家之始故𨿽剛而不中亦能亡其悔

六二無攸遂在中饋貞吉象曰六二之吉順以巽也中謂二居下卦之中二不變則互坎二變則互兌皆有飲食之道爲中饋矣以婦職故舉以明之易象言順以巽者三蒙六五以本爻之變言漸六四以本爻不變言此指所應爻言皆有巽象

九三家人嗃嗃悔厲吉婦子嘻嘻終吝象曰家人嗃嗃未失也婦子嘻嘻失家節也

嗃嗃依劉向作熇與詩熇熇同離體之象九三重剛離極惟悔厲乃吉然使其婦子至於嘻嘻則吝吝言乎其小疵也嘻字書嘆也一曰有所多大之聲禮嘻甚周頌噫嘻皆嘆辭也嘻嘻甚於熇熇蓋不堪而嘆不以訓笑說者自漢來皆曰嗃嗃之反宋王回疑重剛卦無嘻笑理以謂難意獨得卦情矣三顓尙其剛使其婦子不能容而嘆豈有不吝者亦異於上九之威如矣威如如者如威而已不顓尙剛也

六四富家大吉象曰富家大吉順在位也

四承乘應皆陽是上下內外皆富矣四爲巽主居得其正有巽入而安其居之象

九五王假有家勿卹吉象曰王假有家交相愛也假當依馬融古雅反大也朱先生從陸氏訓至恐有不然此與丰王假之假同丰彖傳謂王者以天下爲家故云尙大今此獨曰以是至於有家則其辭不逹矣天下爲家者勢大易忘勿卹者蘇氏所謂簡易勿卹以通相愛之情者是也

上九有孚威如終吉象曰威如之吉反身之謂也吳幼淸曰家人卦初上二爻以卦之初終取義下體在下之家也以有家之臣而言三爲夫二婦也上體在上之家也以天下之君而言五爲王四爲後不敢遠應爲配而取近比者家道尙親也

睽【兌下離上】

睽小事吉

革亦二女同居而大亨革以九居五六居二大亨者以其正也睽胥反焉所以僅小事吉也

彖曰睽火動而上澤動而下二女同居其志不同行說而麗乎明柔進而上行得中而應乎剛是以小事吉天地睽而其事同也男女睽而其志通也萬物睽而其事類也睽之時用大矣哉

睽吉小而用大何也蘇氏曰人茍惟知同之足若是必睽人茍知睽之足以有爲若是必同

象曰上火下澤睽君子以同而異

初九悔亡喪馬勿逐自復見惡人無咎象曰見惡人以辟咎也

初應在四互坎馬象也而爲同體之五所乘故有喪馬之象然四往無所之則正應者合其勢自復王弼謂物莫能同其私必相顯非也虞氏復謂四變則互震爲逐上乃艮故勿逐亦迂曲矣吳幼淸知坎爲馬顧曰坎下畫柔變剛爲兌坎體失故喪馬初變爲柔坎體復故勿逐自復不求於四而求諸初九其取象宜其隠哉惡人劉氏讀如周鄭交惡之惡九四不當位又睽久而不同心也初才剛體說剛則自守者堅說則不拒絕人蘇氏曰以其難致捨之則從我者皆吾疾也是相率而入於咎耳故見惡人所以辟咎也今謂如陽貨之類者非同徳相應矣

九二遇主於巷無咎象曰遇主於巷未失道也

主謂五說文巷裏中道何休云一里八十戶八家共一巷是也離中虛有巷之象不言家而言巷二五皆不當位卦繇此成睽然俱求其黨注家謂之出門同趣不期而防蓋卦名睽而爻義則貴其合二本五之所求彖傳以爲應剛者是也得其正應又何咎耶說者謂二五君臣之睽如此

六三見輿曳其牛掣其人天且劓無初有終象曰見輿曳位不當也無初有終遇剛也

三互離爲見非正離也互坎爲車爲曳非正坎也曳者緣地而不能行義取坎陷無牽退之意也互離又爲牛掣王弼曰滯隔所在不獲進說文作觢牛角一俯一仰不能駕輿行也無前掣之意六三以說爲成兌之主而麗文明之君然才弱難進故象如此或曰者牛前而車後今三四五互坎稍前於離牛二三四互離反卻於坎輿用通其人謂三三之天謂上也陽爻故稱天且者未必然之辭鼻者上通之物劓之則洬其上通吳幼淸以爲三車曳牛掣而乘車者復將遭上劓鼻之災也兌爲毀折所謂無初今言者因安定晦庵語謂篆文天而相同亦附防太甚矣三上蓋夫婦之睽者胡仲虎曰三上皆言見意見也火澤之睽生於動三上之睽生於見本無輿曳無牛掣本無劓故其見如此

九四睽孤遇元夫交孚厲無咎象曰交孚無咎志行也初四皆無應而四稱睽孤在下猶可獨立在上不可無輔也元夫謂初陽徳也兩剛相與故有威嚴

六五悔亡厥宗噬膚往何咎象曰厥宗噬膚往有慶也五以陰居陽宜有悔然柔進上行得中而應乎剛有悔亡之象蘇氏曰五配九二二宗九四二與四同功故曰宗自五言二之宗故曰厥宗李鼎祚曰厥宗噬膚二兌爲口五爻陰柔噬膚之象非也吳氏指五爲二宗兪氏謂五以四爲宗大謬誖矣膚六三也六五所以不適二者疑四之爲寇也四以噬三則不暇寇我我往從二何咎之有

上九睽孤見豕負塗載鬼一車先張之弧後說之弧匪寇婚媾往遇雨則吉象曰遇雨之吉羣疑亡也

上九剛明之極猜狠太甚見六三牽輿之牛疑其爲背負泥塗之豕泥塗者兌澤也虞翻曰坎水滯於卦中不能流有泥塗之象吳氏謂九四互坎中畫水濕故六三互坎下畫水旁土謂泥塗鑿矣見六三載人之輿疑其爲載鬼之車三互坎爲車鬼謂離也離南方之卦鬼南方之宿有大陵積尸之气離在互坎之上故以星象吳氏指九四坎月之魄爲鬼不然也載鬼一車疑其所載之多不專於己也旣又疑三爲寇而射己左氏作寇而下匪寇之寇坎爲弓有射象後說之弧京馬鄭王瞿子元作壺謂三互離大腹似壺矢韇也虞翻曰之應歷險以與兌故後說之壺至是而疑稍釋矣遇雨者應三互坎也羣疑旣釋則陰陽和洽而雨故吉卦之睽始於疑故也

證字【據左傳先據京馬鄭王瞿子張作寇張元說弧之弧作壼】

證音【惡人依劉績讀交惡之惡】

蹇【艮下坎上】

蹇利西南不利東北利見大人貞吉

蘇氏曰艮東北方坎北方也蹇難在東北則西南者無難之地虞翻曰坤西南卦五在坤中坎爲日月生西南故利西南往得中謂西南得朋艮東北之卦月消於艮喪乙滅癸故不利東北其道窮則東北喪朋蹇本無坤而虞主坤本以坎險而虞爲得本以艮爲知而虞爲喪違經義矣王弼但謂西南爲地東北爲山程先生因謂西南坤方爲地東北艮方艮爲山地平山險學者承傳遂至朱先生不能攺也朱先生知坤方之誤不以入本義而艮方之言又遂遺坎吳幼淸之言曰凡爻位初東五南四西上北初東山下最卑上北水外最險往來上下二體窮盡之處不若交際之處爲利以爻位分絕無所據

彖曰蹇難也險在前也見險而能止知矣哉蹇利西南往得中也不利東北其道窮也利見大人往有功也當位貞吉以正邦也蹇之時義大矣哉

艮有光而又互離爲見往謂在上以解反對言之解曰乃得中坎在下也此曰往得中坎往而在上矣解曰往有功四之陽動於上也此曰其道窮三之陽止於下也朱先生主坤荀爽主小過何子元主升皆非中義鄭訓作和與說文同王肅又訓作適俱違遠卦象劉績讀如解得眾曰中眾之誤卦本無坤劉說謬矣楊敬仲曰自春之始於東而中於西南窮於東北則西南有中之象東北有窮之象是楊言亦支也貞吉謂五也傳所謂當位貞吉以正邦者是也朱先生通指五爻失之

象曰山上有水蹇君子以反身修徳

郭京舉正以反身作正愚謂反身者取諸身而足以詔蒙士其義爲優

初六往蹇來譽象曰往蹇來譽宜待也

往以坎言來以艮言待下鄭本以有時字者是

六二王臣蹇蹇匪躬之故象曰王臣蹇蹇終無尢也沈存中云王五也臣二也蹇蹇者五蹇而二亦蹇是也胡炳文遵洪邁之說曰坎又互坎得蹇蹇之義朱先生謂應在險中皆未盡象防矣

九三往蹇來反象曰往蹇來反內喜之也

來反郭京舉正曰來正蓋以九居三又不失本體艮止之正且在下二陰之所倚重故內喜之也

六四往蹇來連象曰往蹇來連當位實也

連馬云難也四體坎險而又在互坎之間外難未夷而歸遇難故曰往蹇來連連者難之相仍也朱先生謂連於九三合力以濟非也當廣韻云承也實陽也九三以陽居陽在四之下是承四之位者實也猶屯之乘剛意同而辭異者也王弼謂得位履正當其本實𨿽遇於難非妄所招兪氏讀作去聲曰但言當位則六二亦當位故加實以明之皆非象防矣

九五大蹇朋來象曰大蹇朋來以中節也

大謂陽朋指九三陽類九五成險之主剛健中正故其象如此三五𨿽非正應然異位同功猶解九四解三而俟二也六二言臣而九五不言君大卽君也人君無可去之義故止其所而俟朋來以濟難以中節者諸爻皆取不往而來九五正位不動無往無來天下之濟難者朋來而取節焉大蹇之世易於姑息朋來之眾難於齊一故其中道可節之也

上六往蹇來碩吉利見大人像曰往蹇來碩志在內也利見大人以從貴也

碩卽大也指三之陽陽太陰小不言大以別於大蹇也故曰志在內明其下應三也朱先生止謂來就九五則與見大人爲語矣上能出險故吉利見大人比九五也

脫字【據鄭氏宜待下有時字】正字【據郭京正誤來反作來正】

正音【據義依廣韻當位作平讀】

解【坎下震上】

解利西南無所往其來復吉有攸往夙吉

解陸徳明作蟹音按卦以免險爲義則讀當如解棼之解序卦解緩別一義乃如徳明作胡賣反耳蘇氏曰所以爲解者震與坎震東也坎北也解者在此所解在彼東北解者之所在則西南者所解之地也無所往其來復吉言乎二也有攸往夙吉言乎四也

彖曰解險以動動而免乎險解解利西南往得眾也其來復吉乃得中也有攸往夙吉往有功也

西南得眾者何也西南所解之地平易近民民必歸之來復得中之上李鼎祚本有無所往句無所往言其與民休息也來復復東北也解之利西南者東北爲之也震東而坎北也蹇解反覆之卦蹇九五向往在上今反居二爲來復蹇九三向體艮不動今進居四體震動爲往虞翻主四反釋來虞旣以初往四得坤象爲利矣初茍來復何以成解乎荀氏謂二處中成險解何取於成險之義乎朱先生主升之三胡仲虎主小過之二俱非也凡彖不假於一爻之變以立義也其攸往者虞謂初之四胡謂二之四朱謂三之四卦無坤而彊立坤義以就其說自漢以來之失也凡彖統論六爻之體不假於一爻之變以立義也爻占其變則有之矣無所往者要解之成有攸往夙吉者原解之始朱先生謂有功指二殆亦不然矣隆山李氏曰蹇止乎險下不若屯動乎險中屯動乎險中又不若解動乎險外也

天地解而雷雨作雷雨作而百果艸木皆甲折解之時大矣哉

象曰雷雨作解君子以赦過宥罪

初六無咎象曰剛柔之際義無咎也

際交也九二爲下卦之主而六陰柔弱自下承之也

九二田獲三狐得黃矢貞吉象曰九二貞吉得中道也二於地稱田三狐者三陰九二比初比三應五也九家坎爲狐虞翻曰變之互艮爲狐二三五歷三爻故田獲三狐也按旣濟坎亦取狐象不必言變爲艮又其所歷有九四九非陰不得與三並稱狐吳幼淸曰下坎爲狐三四五又互坎有三陰朱先生謂卦四陰除五君位餘三爻卽三狐意亦近之而未盡矣黃矢互離爲矢居二爲中黃者中之色矢之齊五分其金而錫居二以柔濟剛故象曰得中道也兪氏曰眾皆疑而我釋之故言獲中直則在我而已故言得

六三負且乘致寇至貞吝象曰負且乘亦可醜也自我致戎又誰咎也

據釋文乘平讀六三將出險然才柔志剛負四乘二坎爲輿也寇指四洪氏謂互坎爲盜四剛而不中見三乘其同類憤而不能容之四二皆解主而以四爲寇者三二同體已服𨿽僭猶可寛以解之也

九四解而拇朋至斯孚象曰解而拇未當位也

拇王弼謂三李鼎祚曰九四體震爲足三在足下爲拇然則王以爲手拇非也程朱二先生謂初爲拇按初剛柔之際義無咎不應解之朋至蘇氏謂九二王弼謂初按朋同類四與二同功皆陽則蘇說是也二四俱爲解主四𨿽比三然爲震主體動有能解去之象故二不致疑至而相孚也解拇何以未當位三以負爲羞知其不能承四之位也當承也秀巖李氏以爲不當君位若進之五則𨿽去羣陰亦不然矣

六五君子維有解吉有孚於小人像曰君子有解小人退也

維者互坎之維持也兪氏謂六五下應九二近比九四二君子相與維持事從解釋小人有生路可趨吉之道也初上皆非正故謂孚皆陰故曰小人今謂君子之解以小人之退爲驗孚無驗義君子之解小人信之自退而同解也

上六公用射隼於髙墉之上獲之無不利象曰公用射隼以解悖也

上髙而無位公也上體三四五互坎爲弓上六變爲剛則四五上成離又有矢可射隼虞翻王弼指三三互離爲鳥而處坎上隠伏爲盜隼象也陰之在下者象狐其在上則象隼墉坎王公設險之象在坎上故稱髙也三負四乘二二陽皆欲得之不能去也然二陽自配初五則三所疑者惟上六耳上𨿽與三爲應而三失位負乘不見應也上居動之極爲解之成不黨而將解其荒悖故能射而獲之隼獲爭解二與四無不利者矣此所謂解也易之戒震動多矣今動靜而無不利者自坎而進於震經歷險阻而後動器成而時至矣

脫字【據李鼎祚彖象其來復上脫無所往三字】

正音【據卦義讀如據釋文且乘解紛之解

之乘平讀】

損【兌下艮上】

損有孚元吉無咎可貞利有攸往曷之用二簋可用享損而有孚元吉無咎蘇氏曰爲上卦言也可貞無咎利有攸往曷之用二簋可用享蘇氏曰爲下卦言也損益三陰三陽之卦損之成卦在三上二爻也蘇意以損道上行而舉而之上則無下皆貞而不往則無上可貞利有攸往者貞者有往者故曰曷之用曷之者擇之也用謂用損之道兪氏所謂問辭也二簋者兌之二陽兪氏指六三之偶非也可用者答辭也言可用者其爲物薄適時之變非其常也兌本乾而九三獨上故變爲陰初與二意向之猶祭之設簋精意以享之我非實與而神非實取也

彖曰損損下益上其道上行損而有孚元吉無咎可貞利有攸往曷之用二簋可用享二簋應有時損剛益柔有時損益盈虛與時偕行

損下益上蜀才虞翻等皆謂自泰來朱先生不從亦自知卦變之說不足以明經防矣其道上行自陽而言也二簋應有時者初九遄往而九二徵凶故二簋𨿽應而往有時也經言二簋用享言乎其損也傳言應有時裁乎其物也故不同也損剛益柔有時三益上之時輔嗣以爲剛爲徳長損之不可爲常也與時偕行通損益盈虛之時輔嗣以爲自然之質各有定分損益之加非道之常也傳凡三言時蓋極論損下益上損剛益柔在損時則可非其時有不必然者矣升陽子曰應有時辧鉛生望逺之意少女之遇少男可以造丹矣察識藥苖者宜知之

象曰山下有澤損君子以懲忿窒欲

雄曰山殺瘦澤增髙兪氏曰忿怒如山之突兀況多忿如少男者乎故君子懲之如摧山意欲如澤之污下況多欲如少女乎君子窒之如塡澤

初九已事遄往無咎酌損之象曰已事遄往尙合志也通尙於上者非尙庶幾也【合志合二也爲大作自營而不茍於損也】

九二利貞徵凶弗損益之象曰九二利貞中以爲志也

卦以損下爲象九二何以往凶也五𨿽柔而居剛非不足二𨿽剛而居柔非有餘則二不可復往損之任在三而初二皆非所當損初以剛居剛且欲酌損二以剛居柔說以奉五非益上之道故弗損以益之弗損晁氏客語爲讀者是初九之遄往迹與心合故曰尙合志九二獨心向之耳故曰中以爲志守其剛中所以益柔中也傳言設簋應有時謂此乎

六三三人行則損一人一人行則得其友象曰一人行三則疑也

三人卽下兌三爻一人六三也損一人卽一人行也互震爲大塗三人位故曰三人行得其友虞翻上據坤應兌之三兌爲友故稱得友是也本義一陽上而一陰下何以言損下哉

六四損其疾使遄有喜無咎象曰損其疾亦可喜也疾謂坎爲心病四應在初二之病四爲之虞翻謂疾二蜀才謂疾初宜去之王輔嗣謂疾初宜納之其指不同程朱緣是以爲損其陰柔之疾然皆非也遄卽遄往之遄謂初蘇氏曰下之損者有限而上之求者無已此下之所病也我去是病則夫遄者喜我矣自初言之已事遄往則四之求我也寡故酌損之自四言之損其疾則初之從我也易故遄有喜

六五或益之十朋之弗克違元吉象曰六五元吉自上祐也

六五虛中損己本受下之益而上九與之相比故曰或益而象傳上祐者謂上九也十朋虞翻曰坤數十取者肖離之卦如頥益之類也或益之舊絕句如益上九十朋之弗克違言受益之可必橫渠說有據矣兩貝爲朋爾雅神靈攝寶文筮山澤水火爲名黃潤玉指大背中有二十貝曰十朋未詳孰是元吉大吉而已吳幼淸曰五居三陰之上爲元鑿矣

上九弗損益之無咎貞吉利有攸往得臣無家象曰弗損益之大得志也

陽實陰虛虛者當益而實當損然上乃受益之地不可有損故下應六三以不損於己者益之凡損己益人者所益有限弗損以益人則益無方矣益不自畱故無咎可貞而吉本義云亦必以正則吉豈以不自畱者非正哉利有攸往得六三一人之損故曰得臣六三狥義而忘家者也故曰無家三與上交相爲賜也獨以惠而不費當之失損之名義矣兪氏曰益九五之君以益下爲心故大得志損上九乃臣也亦大得志然則君臣上下皆當以益下爲心也

正句【據晁氏客語

據舊讀及程張弗損絕句

或益之絕句】

益【震下巽上】

益利有攸往利涉大川彖曰益損上益下民說無疆自上下下其道大光利有攸往中正有慶利涉大川木道乃行益動而巽日進無疆天施地生其益無方凡益之道與時偕行

象曰風雷益君子以見善則遷有過則攺

風雷益與雷風恆大象奚以異義史繩祖曰震雷位巽風位先震後巽方位之序順而有常故君子體之立不易方益則先巽後震此爲變動故體之遷善攺過

初九利用爲大作元吉無咎象曰元吉無咎下不厚事也

陽畫曰大王輔嗣曰處益之初居動之始體剛徳以蒞其事而之乎巽以斯大作必獲大功也虞翻侯果皆本繋辭以爲耒耜之利易道設虛以待有不止於耒耜矣朱義受上之益不可無所報效易道屈伸自然之感非論報施也倒體卦益之下卽損上也說者以爲上易有爲功則利倍罪則責薄故損之上僅能無咎而已正且吉下𨿽有爲功歸於上罪先其責故益之初至於元吉然後無咎其所居非厚事之地事事之重厚者猶詩北門王事惇我之云謂不當任厚事非矣

六二或益之十朋之弗克違永貞吉王用享於帝吉象曰或益之自外來也

或指初以非正應稱或二虛中能受居益下之時不獨受上益也王輔嗣曰帝者生物之主興益之宗出震而齊巽者也六二居震之中而應於巽故享帝之美在此時也朱義居下受上之益故爲卜郊之吉占非象防矣二地上也祭天者掃地而行事因吉土以享也二臣道而有王稱自帝視之王亦臣也或曰別標王者以異於臣二非王也亦通虞翻謂王爲五可謂不達矣卦以益下爲義爻又益上者惟其時物交相爲賜也

六三益之用凶事無咎有孚中行告公用圭象曰益用凶事固有之也

三多凶稱凶事說文云凶象地穿交陷其中三互坤而震極未有不陷所以爲凶事之象也無咎者幹寶以爲處震之動懷巽之權者蓋言其時位矣有孚謂四以非正應故曰孚中如中行獨復之中震大塗有行象二五之中自貞悔言三四之中自一卦言非其中爻不備也六三之用凶事無咎矣然四者益下之權在焉而又近五爲公象虞氏謂三伏陽爲公五可爲王則三爲公楊敬仲指上九皆非也震善鳴有告象用圭者圭於文從二土震震本從坤受益而成爲土三在互坤之中又爲一土故曰圭土圭求端於天之器王肅作用桓圭虞翻以幹爲圭吳幼淸以震爲圭周尙書以爲錫圭之類劉用熈曰周禮珍圭卹凶荒皆非也三告四用圭下之求益於上也固有之孔子於象傳別明凶事先後聞固有此理也

六四中行告公從利用爲依遷國象曰告公從以益志也

中行謂三益下之權在四故三告而四從之四成巽之主有順從象楊敬仲因小過五稱公謂公一國之君以九五爲公非也兪氏曰三事而後告事凶而去君遠也四告而後遷事大而去君近也利用爲依遷國者初陰六陽相易爲遷國二三四互坤爲國陽君陰民六二六三國之舊民不遷者四遷於初而依六二遷國之君也初遷於四而依六三遷國之民也益志者四本者益下之志故告之卽從也兪氏以損益三四易位爲遷近五爲依亦通

九五有孚惠心勿問元吉有孚惠我徳象曰有孚惠心勿問之矣惠我徳大得志也

益權在四故三五皆以爲孚四比五順其心以益下五中正爲益下之主故有勿問元吉之象有孚惠我徳謂四之惠皆五徳也傳稱中正有慶者如此

上九莫益之或撃之立心勿恆凶象曰莫益之偏辭也或擊之自外來也

上處巽之成進退無常當益之極益終當變不能益三非四五之志故撃之者至三四五艮手有擊象曰五非上應故稱或位則不能安其身時則不能易其心應則不能定其交其主心勿恆矣損彖傳曰損剛益柔有時損下之道時暫而已益彖傳曰日進無疆其益無方益下之道則宜恆久故上九立心勿恆有凶象偏辭虞孟作徧晁本從之按易撃傷者至是言無相益者耳人心皆疾周匝之辭也朱義曰從其求益之偏辭徒見王弼本耳胡仲虎曰上下經陰陽各三十畫然後爲泰否爲損益咸男女之交變而損則不交恆男女之不交變而益則交咸者夫婦之情情之感也極必損恆者夫婦之道道之久也極必益然損三益上爲損初二上而爲四五者不謂損損四益初謂之益上五下而爲三二不謂益益在下卦之下民爻也下之上容可損下之下爲民決不可損也故損之釋彖曰損下益上而不言損民益之釋彖曰損上益下民說無疆則其爲益民也可知已

證句【據九四有孚中行自有孚絕句】證字【據虞孟晁氏偏辭作徧辭】

夬【乾下兌上】

夬於王庭孚號有厲告自邑不利卽戎利有攸往彖曰夬決也剛決柔也健而說決而和於王庭柔乘五剛也孚號有厲其危乃光也告自邑不利卽戎所尙乃窮也利有攸往剛長乃終也

五互體幹爲君又居尊位王庭之象乘一陰居五陽之上又與五同體故曰柔乘五剛兌說小人在君側善固結彌縫而君不疑於王庭肆於君側也朱義正名其罪者不然孚謂上六居兌之成爲口舌號而招三三以重剛故厲而絕之心迹無可疑矣安得非危乃光耶自始也坤爲邑五陰皆變而僅存上六邑之削小者自邑而告之先離其黨也範大性曰兵戎乃用眾坤爲眾乾變坤至五幾於無眾矣故不利卽戎此得其象而失其義者卽戎以除君側未有不亂者夬之所尙在決不可施之君側故窮

象曰澤上於天夬君子以施祿及下居徳則忌

決附之時利施而不利居故曰居徳則忌言不居其徳也歐氏易童子問曰小人盛則決之衰則養之王弼以則作明者非

初九壯於前趾往不勝爲咎象曰不勝而往咎也吳防淸曰初爲趾四在下卦三陽之前與初同位前趾謂四也丁氏易東曰四陽爲壯五陰爲決大壯初曰壯趾此因大壯初趾而加前以別之非矣初居卦下而欲急進超升大壯四陽之位近九五以決上六故壯前趾之象也不勝爲咎呂仲木曰位卑而無以應言之無與爲倡行之無與爲隨以其憤心而往不惟決其前趾矣爲咎者其咎乃自爲之也

九二惕號莫夜有戎勿卹象曰有戎勿卹得中道也惕號者上號三二聞而驚惕也二動成離日而二者地上之位日至地上則大明夷明地中爲莫夜也戎亦指上兌爲除戎器也惕號莫夜愼獨以養未之中皆中節又奚以戎爲卹哉

九三壯於頄有凶君子夬夬獨行遇雨若濡有慍無咎象曰君子夬夬終無咎也

頄翟云乾首之前王弼以爲上非也壯頄者過剛非君子之夬遇雨若濡諸爻皆無應而三獨應上遇言其適然而非本心也上六爲成兌之主又上於天之澤故爲雨三爻止疑於污故曰若濡然實則決而和也其志之宻人𨿽有慍奚咎哉

九四臀無膚其行次且牽羊悔亡聞言不信象曰其行次且位不當也聞言不信聰不明也

九四位居下體股肱之上爲臀膚在臀下而柔者四本外剛中柔志非能決乘九三之剛其下不柔又居兌下毀折傷而不良於行也牽羊悔亡說卦兌爲羊王弼曰抵狠難移之物謂五也按說文牽引而前也四不以決見傷若羣進相牽以往則可悔亡程先生曰自彊而牽挽以從羣行者是也朱義本張子之說曰不與羣陽競進而安出其後推之卦象朱義殆不然也兌爲口舌故曰聞言卽告自邑之言也四變坎爲耳互離爲目虞翻曰折入於兌故聰不明言其易溺於所趨也

九五莧陸夬夬中行無咎象曰中行無咎中未光也莧虞翻本作莞爾之莞陸蜀才同虞翻作睦謂和睦也明以識焉若荀氏從俗之誤蓋兌說有莞睦之象傳義皆云馬齒莧非也子夏傳莧陸皆木根艸莖剛下柔上此附荀爽云爾荀氏謂三五同功而決上故言決決五體兌柔居上莧根小也三體乾剛在下陸根深且大也此自言五何以及三又兌𨿽下剛上柔而譬諸艸木則八卦之象於兌無聞矣近世吳幼淸以莧從卄爲羊角從目爲羊目從幾爲羊足而取兌象兪氏不攺於舊按說卦兌羊之防考項氏玩辭而附之曰說文莧山羊細角者本艸亦以莧似羊陸則羊之所行也言𨿽各有主本而紆曲不旣甚哉九五陽剛得位而決附之權在焉徒以體兌而莞睦以決𨿽中行而未光明矣蓋決而和此臣之事而非君之權以是爲未光也易惟其時物而已三應上五叱之俱言夬夬決而又決也宋咸曰計注驗經誤增中字

上六無號終有凶象曰無號之凶終不可長也

證字【莧陸據蜀才虞翻作莞睦字】證衍文【據宋咸本未光上衍中一字】

姤【巽下乾上】

姤女壯勿用取女

女壯謂巽爲長女初比二故四勿取朱先生注曰一陰而遇五陽則女徳不貞其說本鄭一女當五男之意而實不然也卦義本謂所遇而合無所應安在其爲當五陽哉一陰方生而以爲壯程子所謂漸壯而敵陽者也

彖曰姤遇也柔遇剛也勿用取女不可與長也天地相遇品物咸章也剛遇中正天下大行也姤之時義大矣哉

依郭京勿用上脫女壯二字天地相遇品物咸章者荀爽及九家易曰乾成於巽位之已而轉捨於離坤出於離與乾相遇蓋本相見乎離之意蘇氏曰剛者二中正者五陰之長自九二之亡而後爲遁始無臣也自九五之亡而後爲剝始無君也姤之世上有君下有臣君子之欲有無爲不可也程先生二五皆中與正兪氏謂剛爲四皆非象防朱義從翟指九五爲剛中正二五皆陽獨指九五爲剛中者例之明巽中正皆二五統言之爾

象曰天下有風姤後以施命誥四方

乾爲施巽爲申命告四方者所謂夏至之日施令命誥四方所以助微陰虞翻震東姤南巽西復北皆總在初非也

初六繋於金柅貞吉有攸往見凶羸豕孚蹢躅象曰繋於金柅柔道牽也

柅作鑈絡絲趺也子夏易繋於金鑈晁以道曰蒼頡篇柅作檷柎也巽爲繩之象

九家曰絲繋於柅猶女繋於男故以諭初宜繋二若能專心順二則吉有攸往見凶初爲二所據應四則有凶也羸宋衷馬君以爲大索所以繋豕豚類巽象陰躁虞氏必以應言坎象非也蹢躅依李茂欽作彳亍住足於步止也行有二足一步一住巽爲股爲進退股而進退則蹢躅也初應於四二爲所據不得從應故有爲所孚者蹢躅之象卽所謂有攸往見凶也初六在下尙防不必以剛制二朱先生以柅爲止車物非柔道牽矣

九二包有魚無咎不利賔象曰包有魚義不及賔也包依李茂欽作勹王氏讀庖非魚陰物巽爲魚故初六得稱魚姤者主求民之時近而先者則得之不論其應否嫌若有咎故曰無咎朱先生謂不制而使遇眾害由是廣此可謂治姤之道而非初二相姤之情矣不利賔姤以初爲成卦之主四對初之賔也賔主相對爲正二以近比而姤初則初不復應四矣

九三臀無膚其行次且厲無大咎象曰其行次且行未牽也

九三過剛不中而無所遇之象行未牽與柔道牽相反以其永牽於初而不行也

九四包無魚起凶象曰無魚之凶遠民也

無郭京舉正失字之誤注云二有其魚故失之洪景盧謂巽下乾上故九二有魚九四失魚蓋初者巽主爻爲魚也初六不中不正彖以勿取戒之四其正應而亦失則後災也材剛位柔民心已去有起而爭之詎得不凶哉

九五以杞包瓜含章有隕自天象曰九五含章中正也有隕自天志不捨命也

以用也杞者枸杞謂二本小木程朱二先生從虞翻以爲髙大堅實者不然瓜幹寶曰初二體巽爲艸木二又爲田田中之果柔而蔓者指初瓜象也蘇氏曰瓜得所附而後止故受之杞則能籠而有之蘇氏蓋緣張弧之說九五者姤之主知初六之勢將至剝盡而後止故受之以九二也此於初六始姤之情九五治姤之道爲有見矣志不捨命兪氏以爲傳捨之舍象辭後以施命告四方此言志不捨命九五之志將以徧告四方如風行天不少停置也含卽包瓜卽章

上九姤其角吝無咎象曰姤其角上窮吝也

證字【蹢躅依李茂

包依李茂欽作彳亍

欽作勹】

【無魚依郭氏作失魚】

證音【捨命之舍依兪氏作去聲】

萃【坤下兌上】

萃亨王假有廟利見大人亨利貞用大牲吉利有攸往萃有二亨二先生並緣馬鄭陸績虞翻作衍文今依王肅本存之廟鄭曰互有艮巽巽木在艮闕之上宮室之象愚謂兌爲巫宮室而有巫廟象是矣謂四本震爻長子五本坎爻隠伏居尊爲鬼神像長子入闕升堂祭祖禰之禮則亦迂哉大牲李鼎祚曰坤爲牛巽木下克坤土殺牛之象也吳幼淸指下坤爲牛上兌爲羊三四五上肖坎爲豕而三牲備亦通

彖曰萃聚也順以說剛中而應故聚也王假有廟致孝享也利見大人亨聚以正也用大牲吉利有攸往順天命也觀其所聚而天地萬物之情可見矣

孝指祖考享指諸侯於廟覲禮三享皆束帛加璧庭實惟國所有詩率見昭考以孝以享是也明則有禮樂幽則有鬼神乃萃之大者也而朱先生曰廟所以聚祖考之精神按彖傳孝享之義不止此天地萬物之同情卽所謂順以說剛中而應之道也蘇氏曰萃未有不享而其未見大人也則亨而不正者爭非其有也五能萃二四能萃初近四而無應則四萃三近五而無應則五萃上從我者納之不從者付之其所欲從此大人也故順以說剛中而應二與五而已

象曰澤上於地萃君子以除戎器戒不虞

兪氏曰兌西方殺气屬金故言戎器互巽體故除坤藏而不露故言不虞兌爲口故言戒

初六有孚不終乃亂乃萃若號一握爲笑勿卹往無咎象曰乃亂乃萃其志亂也

孚謂二初二自有正應故不終與二陰萃乃其志亂非正也若號乃變成震有聲之象鄭氏蜀才讀握曰屋夫三爲屋指三陰笑者詩燕笑語之意言號呼三陰萃而相得悲喜無常也王弼安卑退以自牧於爻之情爲不暢矣程傳於肯綮亦所不中卹讀如保卹居萃之初萃𨿽未成而上有正應勿卹陰類往應四陽因四萃五故往無咎也

六二引吉無咎孚乃利用禴象曰引吉無咎中未變也卦𨿽以四陰萃二陽然獨初二有應故二引初爲無咎孔疏言牽引二陰或讀詩替引之引皆非也孚謂初初有二之引乃敢用二之禴以萃四恐間於六三也二變成離爲夏禴夏祭名禴與牲異象言其順爻言其孚吳幼淸曰上爲北五者日行天中近北夏時也故凡夏禴之象皆以五言之殆近巧鑿乎

六三萃如嗟如無攸利往無咎小吝象曰往無咎上巽也

萃如者六三之本志嗟如上六不應故無攸利然三四五互體巽順不至相忤故往亦無咎但有小吝而吝者小疵朱義謂求萃近而不得至四顧云下比眾陰語自相乖不得於辭矣兪氏曰孔子於此文明以互體示人王弼輩不取互體殆未深究耳

九四大吉無咎象曰大吉無咎位不當也

九四近臣居多懼之地非其位而有聚物之權咎之所歸也以其體兌說部率三陰順而萃五故有大吉無咎之象朱義謂九四上比九五下比三陰故得所萃不然也

九五萃有位無咎匪孚元永貞悔亡象曰萃有位志未光也

卦以二陽萃陰五萃之有位者也有位而得民之萃豈有咎哉呂仲木謂萃位非萃徳者不然陽剛中正不謂徳乎九四比羣陰在下以分其萃而五不得專故有匪孚者此必然之象朱義謂若有未信以疑辭明實像殆不然矣五志則何以未光以四之分其萃而有匪孚者也兪氏曰此惟九五一陽天下皆知比於五故元永貞言於彖萃有二陽天下莫知所萃故元永貞言於五漢上朱氏曰一本無志字

上六賫咨涕洟無咎象曰賫咨涕洟未安上也

賫將也咨依虞翻陸希聲作資上變幹爲玉爲金資象也上以陰柔居外而下無正應賫咨涕洟而急萃於五故象以未安上明之

正字【一握依鄭氏蜀才作一屋】衍字【志未光依陸氏舊本及朱漢上志字衍文】

升【巽下坤上】

升元亨用見大人勿卹南徵吉

升之見大人不言利而言用何也兪氏曰利見者宜見之用見者將變動而有爲則見之陸徳明曰本或作利見非也項氏玩辭萃與升皆剛中而應萃剛中在上其眾必聚升剛中在下其勢必升故萃以五爲大人升以二爲大人南徵吉巽東南之卦也又升則益南故謂之南徵王輔嗣曰以柔之南麗乎大明則南徵遂爲假象吳幼淸以卦自臨變初三相易而三爲南以三爲南不應古法胡仲虎述後天方位曰巽坤之中有離離南象自巽而坤其行自南謂巽坤中有離亦彊生見耳程朱二先生皆謂前進則於象義益不復究虞翻曰二之五成離故南徵吉象外蔓延矣其不言坤升者卦主巽且言其自下而升耳坤在上則無所升而說卦但曰坤者地也本不可以方言兪氏並指坤爲南方之卦殆亦不然矣夫

彖曰柔以時升巽而順剛中而應是以大亨用見大人勿卹有慶也南徵吉志行也

柔謂巽陸績曰柔本不能升故曰時按巽之升非以其附陽以其遇坤也其升有時故謂之時升耳虞氏以四時明之其言二升五以爲坎離當夏冬已紆曲矣其震兌春秋之象亦隠伏難見

象曰地中生木升君子以順徳積小以髙大

順言乎其坤也積言乎其巽也虞翻陸徳明王肅等作愼不然

初六允升大吉象曰允升大吉上合志也

允說文作進也諧聲字去義存聲從省作允所以爲升者在巽所以爲巽者在初故言進升進齋徐氏曰晉下三柔與五同志故六三言眾允而釋之以志上行升下一柔與四合志故初六言允升而釋之以上合志朱義誤因九家初與二陽合志俱升五位之語非也上謂六四進齋徐氏之語殆非也

九二孚乃利用禴無咎象曰九二之孚有喜也

剛徳居中而獲上之象用禴與萃二同六二求萃於上九二亦求升於上也萃先無咎而後孚升先孚而後無咎所應剛柔之異也呂仲木曰主升之君而才弱當升之臣而質剛天下之所疑也孚而用禴質諸鬼神且不疑而況於人乎喜而後可知也

九三升虛邑象曰升虛邑無所疑也

晁以道曰四邑爲丘四丘爲虛非空虛也馬云丘虛得之蓋易之言也邑者多坤而坤未嘗虛言邑自三升四故得言虛矣朱先生曰陽實陰虛

六四王用亨於岐山吉無咎象曰王用亨於岐山順事也

爾雅二達謂之岐旁釋名物兩爲岐二達物兩者象卦之折也坤而言山以下之升而得名也下謂之升則上必髙髙者山象也亨陸氏曰通也王何以通於兩岐之山王者五也巽之所以能升以其剛中而應也五欲應二通四兩岐之山以待之使其險阻易升也象曰順事言四順六五應二之事崔憬之言曰太王爲狄所迫徙居岐山一年成邑二年成都三年五倍其初通而王矣故曰王用亨於岐山又或指王曰文王稍異其辭然皆爲岐周今以易辭例之則如文王箕子皆指其人直稱王而不知其爲何王者不可指也直稱王如書多方多士皆時王而謂曰太王曰文王不旣誣乎且諸家注隨之西山旣曰周岐也釋升之岐山又曰岐周也一岐周耳旣已曰西又復更曰岐何其人之聽聞如此哉辭也者各指其所之西山因兌而言也岐山者因坤而言也荀爽知岐周之說不恊卦象乃曰巽升坤上據三成艮巽爲岐艮爲山夫知岐之非岐周而不知巽之爲岐旣不得其象而艮之爲山復待三之升而後得之則亦何紆曲哉

六五貞吉升階象曰貞吉升階大得志也

五貞於二而應之巽因以升故六五有階之道階升之可據者荀爽曰陰正居中爲陽作階今朱義謂五升而居尊位恐於彖傳不恊矣

上六冥升利於不息之貞象曰冥升在上消不富也豫上六冥豫導之渝升上六防升導之貞豫上體震動因其動心而欲變其豫升上體坤順順其進心而欲移於貞序卦云升而不已必困故上六消而不富也

證字【允升之允依說文作】證音【亨西山之亨依陸氏許庚反】

困【坎下兌上】

困亨貞大人吉無咎有言不信

有言不信兌爲口也困之成卦在二上兩爻

象曰困剛揜也險以說困而不失其所亨其惟君子乎貞大人吉以剛中也有言不信尙口乃窮也

龍仁夫讀困而不失其所絕句亨自爲句屯蹇皆以坎爲險而皆在外困坎在內欲動如屯止如蹇不可得矣惟說而順受則不失其所而亨據後漢書卽顗傳亨以一字絕君子通指諸陽剛中不言正明大人爲二也

象曰澤無水困君子以致命遂志

初九臀困於株木入於幽谷三嵗不覿象曰入於幽谷幽不明也

險暗處困下之象臀乾寶曰兌爲孔穴坎爲隠伏隠伏在下而漏孔穴臀之象也臀奚爲困於株木四互巽爲木木中曰株四互巽之中也四欲拯初而初入幽谷坎爲陷爲溝瀆爲隠伏有入幽谷之象也三嵗不覿與九四來徐徐相歷二位之謂有配在四而不善二四亦困於金車是以三嵗不見九家易曰三者陽數非也幽不明謂坎入則四失互離

九二困於酒食朱紱方來利用亨祀徵凶無咎象曰困於酒食中有慶也

剛中處險應援相得之象坎爲酒兌爲食二處坎中而應兌之中他無所困而以酒食飫者也鄭四二據初辰在未上值天廚酒食非矣坎色赤變赤言朱者諸侯黃朱五以命服求二之義紱者三四五互巽爲股而三當股位而三四互離爲牛二以離牛之革蔽於巽股之下也鄭曰二與四互體離爲鎭霍爻四爲諸侯有明徳受命當王者離爲火火色赤四爻辰在午時離气赤又朱者非利用亨祀旣濟坎有祭象祭義曰鄕之然後能亨之五亨二故利用亨祀也李鼎祚本荀爽說曰二本陰位升上爲宗廟非也程先生分爲享人鬼楊敬仲曰祀尊上爲享意近之二五皆剛者也方其見掩二獨以柔用之懷以酒食說於未困則所以說之者少矣朱先生謂困於得所欲之多殆不然也旣徵凶而又無咎何也兪氏以爲君召不可不往

六三困於石據於蒺藜入於其宮不見其妻凶象曰據於蒺藜乘剛也入於其宮不見其妻不祥也

陰柔不中正承乘皆剛而無應與之象兌爲剛鹵亦有石象謂四也荀九家易坎爲蒺藜謂二也三內體固言宮上兌女三坎男之妻三失位而才柔𨿽有離目然妻在離之外二柔不相應則隔絕而不見朱先生以妻爲六恐不然也

九四來徐徐困於金車吝有終象曰來徐徐志在下也𨿽不當位有與也

九五劓刖困於赤紱乃徐有說利用祭祀象曰劓刖志未得也乃徐有說以中直也利用祭祀受福也

劓刖荀王肅陸績作臲祪鄭當作倪防臲祪古文也以上六繇辭考之當是晁氏推象數亦然九五方爲剛掩而居互巽之上巽爲髙而又進退則不安矣簡輔謂上柔而無位如人之劓四剛失位而應初如人之刖則五居尊位左右皆刑余之人非象防與象傳異矣赤紱者二之臣紱坎爲赤詩赤芾三百是已五困而無助思以赤紱爵二故曰困於赤紱李鼎祚以二互體爲文明赤紱之象

程先生謂赤紱無所用而反爲困皆不然也困而求二乃徐有說者九二𨿽揜於三然五以剛中而說體二以同徳相應人莫能間徐徐而來也二中而不正故象以直言之明正之異於直也兌於萃有假廟之象祭與享不同楊敬仲上祭下近之祭者人享者神有求無求之別也言五之有求於二也陸績陸徳明本亦作享祀者非陸績徒曰二言朱五言赤二言享五言祭傳互言之太鹵莽矣程先生分祭天神義亦無當也

上六困於葛藟於臲祪曰動悔有悔貞吉象曰困於葛藟未當也動悔有悔吉行也

虞翻曰巽爲艸莽稱葛藟謂三也按巽爲木無爲葛藟者豈以巽爲風木柔易隨風爲葛藟之象邪五居互巽之上旣髙而不安上在而上則愈微故蒙上文而不復出困字止稱臲祪也三柔而牽已五剛而難乘曰者兌爲口舌故自訟也蘇氏曰上六困三五而不能去謀全之過也曰不可動動且有悔而不知其不動乃所以有悔也上無揜我者則吉莫如徵也予觀處困之道惟陽者能亨陰柔觀其所附而已初三附於坎陷故皆入困上附於說則可動矣陽剛則無所動心而俟黨與之至故二四皆言來而九五言徐說也方徐之云當困時不可求亟通也

證字【據荀王陸作臲祪】

證句【據龍困而不失所絕句】

周易象防決錄卷三﹤經部﹐易類﹐周易象旨決錄﹥

欽定四庫全書

周易象防決錄卷四

明熊過撰

下經

井【巽下坎上】

井攺邑不攺井無喪無得往來井井汔至亦未繘井羸其瓶凶

周禮四井爲邑春秋井田記曰因井而市交易而退是邑有攺象以井困倒體明之巽爲邑升下卦無妄互體見之向在上之兌今攺爲巽邑然在上在下皆此坎爾是井不攺也卽井爲革者浚其泉而已所謂我固有之也六三往上九四來下則坎水在上六四來下九三往上則坎水在下故曰往來井井汔幾也巽象木進退爲桔橰入兌暗澤之中泉口有互離爲瓶巽木入而進退則九二陽泉幾出亦與未嘗繘汲者同於無功耳羸者大索謂拘累纒繞而未能以互離在巽繩之上其象又爲羸瓶朱先生讀汔至絕句亦未繘井羸其瓶別絕今按彖傳文求之非是

彖曰巽乎水而上水井井養而不窮也攺邑不攺井乃以剛中也汔至亦未繘井未有功也羸其瓶是以凶也

不攺井下郭京徐氏王昭素本俱云脫無喪無得往來井井二句

象曰木上有水井君子以勞民勸相

初六井泥不食舊井無禽象曰井泥不食下也舊井無禽時捨也

此陰柔居下而無應之象泥幹寶曰體本土爻舊井在下未浚不能汲而日新是以爲舊井也坎失前禽故無禽長寜周氏謂井旁餘瀝禽來飲者禽無飲井其言是矣崔憬云禽古擒獲非湛先生以爲井欄之禽二亦無井欄象不食者逺於兌口其始無人其終無禽則所以爲井者亡矣故時皆捨之謂時捨者明非初罪時止在此耳程先生作上讀與幹時捨義異是矣三渫而四甃非他井也井亦未嘗變變者時耳

九二井谷射鮒甕敝漏象曰井谷射鮒無與也

無應於上而下比之象井二自謂谷鮒皆指初谷說文泉出通川之稱鄭曰艮爲山山下有井必因谷水所生是也鮒魚陰虫巽爲魚初處井下體又陰爻鮒之象也初在陰爲泥二陽爻剛土在井甓象也井底周圍障土儲水如甕然鄭云停器也說文謂汲瓶非敝漏者九二剛畫像水實甕中初偶象甕之敝舊下漏又互兌爲毀折二也

九三井渫不食爲我心惻可用汲王明並受其福象曰井渫不食行惻也求王明受福也

九三居得其正巽入之功已畢故渫然在下之上不得其中上𨿽有應而非用事旣井井邑所防之地又居兌口之下有不食之象我三自謂爲我惻者上坎加憂也王謂五離爲明行謂四也五在坎中四汲三而成互離爲求王明也以非正應故稱行稱求井何以求食不食存乎人所以爲井者存乎己行人惻之非自惻並者普物之稱也

六四井甃無咎象曰井甃無咎修井也

四柔得其正承乘皆剛故爲甃象居近臣之位巽木上水之始甃以助三爲五求文明之治如此王介甫曰井之道以不求求之是子貢所謂異乎人之求者不達於卦爻之情以人事君之義矣

九五井冽寒泉食象曰寒泉之食中正也

五變坤作甘故冽剛居剛故潔坎正北方之卦爲寒泉居兌口之上食象也寒泉之食何以中正呂仲木曰居徳而不中正則貴戚有優渥之耗疎遠無沾濡之益是斜口井也惟中正則四方皆被其澤詩云池之竭矣不云自中是也

上六井收勿幕有孚元吉象曰元吉在上大成也收兪氏謂汲之訛良是虞翻指鹿盧收繘者晁氏依之朱義因取焉非也四上皆陰故曰孚上𨿽無位四能汲三之渫而出於井口上遂收井之成功矣胡仲虎曰攺邑不攺井井之體性靜而定也無喪無得往來井井井之用也性動亦定也汔至亦未繘井而羸其瓶人之於性知之行之有未盡也其猶是乎

證音【據程傳時捨讀上聲】

證句【據彖傳汔至亦未繘井爲句羸其瓶爲句】證誤【據兪玉吾井收作沒】

脫遺【據郭京徐氏王昭素彖傳不攺井上脫無喪無得往來井井二句】

革【離下兌上】

革巳日乃孚元亨利貞悔亡

爻至三爲終日過三爲已日當革之初文明以說之際乃能孚信於人也漢書曰理紀於己得已則可孚矣朱子曰十干自甲至己然後爲庚庚革也自庚至己十日浹矣己日浹日也例以先庚先甲此爲近之蔡氏云一爻一日過初爲已彖統一卦謂過初爻者非王氏以離納己然納甲𨿽易所有而非古僧曇瑩作似讀十二辰至巳陽數極當變謂辰則與日異乖經義矣易之彖未有言悔亡者革獨言之重攺革也

彖曰革水火相息二女同居其志不相得曰革已日乃孚革而信之文明以說大亨以正革而當其悔乃亡天地革而四時成湯武革命順乎天而應乎人革之時大矣哉

水火相息兌在火下則自成澤在火上則兌金成水晁以道曰兌無爲水之義必字誤何子元引漢律曆志易金火相革明之皆信字誤不知象矣胡雙湖云夫子欲論相息之象以水火爲言亦非二女何以不相得兌在上而性潤下離在下而性炎上也文明則人知悅則人從正則人服革命者隨其徳建以攺嵗命歷洪偃云劉歆作三統歷及諸稱革彖湯武其前又引逸書先其革命之語顏師古云王者統業先立算數以命百事是也所云革命非取天下洪氏之論與象治歷明時相通矣

象曰澤中有火革君子以治歷明時

敬軒薛氏曰澤沒火則火滅火燥澤則澤涸相革之義也朱子曰牽牛火位星紀水位日月交防於此澤中有火之象也此上元太初起歷之元耳洪偃史繩祖上以大衍明之謂革居序卦四十九當大衍之數此於澤火之象何闗耶至若虞氏坎離蒙艮之論益成曲學矣

初九鞏用黃牛之革象曰鞏用黃牛不可以有爲也初體離明以陽居下而無應故其象如此離爲牛黃謂二也離之二曰黃離初何以鞏二之黃牛蘇氏曰六爻皆以陽革陰初九九三九四九五四者所以革人而六二上六者人革之初九九三所以爲革者火也而六二者火之所附火以有所附爲利而所附者以得火爲災故初九九三常願六二之畱而不去也

六二已日乃革之徵吉無咎象曰已日革之行有嘉也彖言已日乃孚爻言已日乃革之何也卦以六二爲主文明之賢而上應剛中之君待上之革而從之兪氏指侯國以別於王朝是也乃革必已日然後可革離日方中蓋未已也故未可遽革

九三徵凶貞厲革言三就有孚象曰革言三就又何之矣

九三乘二捨之而徵則二去而三與初無所施其革二陽相灼而喪所附故凶九三爻位俱陽有貞於威厲之象革言三就革以言也崔憬曰未可預革以言就之也離爲言明夷見之言火也三就者九位三故曰三翟曰三就上二陽王弼曰自四至上從命而變按就說文云髙也以卦繇觀王義爲優且於就義不悖說之指也今讀如一就再就之就非卦爻之情矣三居離之成火盛則金流然革之以言視四之攺命則異矣

九四悔亡有孚攺命吉象曰攺命之吉信志也

有孚者孚於二也有孚攺命虞翻曰互巽爲命四動互坎攺巽故攺命吉將革而謀謂之言革而行之謂之命三議革而後孚四有孚而後攺淺深之序也四當二女同居之際其志本不相得然四體兌說而引二之互巽以是爲革也又四動成坎有信志義蘇氏曰下之二陽以火爲革故見革者爲欲去之徳不足而革則所革者亡革者亦凶故初九九三皆以六二之畱爲吉上之二陽則不言革以說革人而人莫不說也

九五大人虎變未占有孚象曰大人虎變其文炳也陽稱大五以陽居中故曰大人宋衷曰兌爲白虎此吾所謂兌爲常之誤也三四五同互幹體故皆言有孚

上六君子豹變小人革面徵凶居貞吉象曰君子豹變其文蔚也小人革面順以從君也

陸績曰兌之陽爻稱虎陰爻稱豹豹虎類而小者王徳卿曰虎文疎而著曰炳豹文宻而理曰蔚蘇氏曰易稱風從虎虎有文而能神豹有文而不能神其別虎豹悉矣然革貴於變變豈終不同乎子云曰貍變則豹豹變則虎善言革之情物矣陰稱小人卦之上猶人首也故以面言上六以陰居兌之上髙而無位貴而無民其徳若豹之澤霧而同類小人猶感而革面以從五蓋變之達於聲音笑貌者如此說之極革之成𨿽無位者猶足以化民成俗又何面從之疑哉下之二陽體察而徳不足故二以徵爲吉上之二陽大人也故上以徵爲凶

證音【已日據朱漢上音紀】

鼎【巽下離上】

鼎元亨彖曰鼎象也以木巽火亨餁也聖人亨以享上帝而大亨以養聖賢

鼎大亨郭氏舉正聖人亨以享上帝以養聖賢今本正文多而大亨三字故注文亦誤增大亨二字孔頴達曰享帝尙質特牲而已故直言亨聖賢旣多養須飽飫故亨上加大朱先生從之非也

巽而耳目聰明柔進而上行得中而應乎剛是以元亨離爲目自常言之也巽爲耳自鼎象言之子夏傳中虛爲耳朱先生之說是也五得中而應乎剛則所以爲耳自巽也虞翻曰三在巽上動成坎離有兩坎兩離乃稱聰明眇能視不足以有明聞言不信聰不明皆一離一坎非也

象曰木上有火鼎君子以正位凝命

初六鼎顚趾利出否得妾以其子無咎象曰鼎顚趾未悖也利出否以從貴也

初在巽股之下稱趾鼎旣重器而又上應陽爻益非陰弱所勝故顚當以木巽火之初而巽入不已則積薪郁而火不莊生云薪窮火傳故須出否否者燼之餘也鼎始建用趾以受火非能受實也故利出否以作火亦去故取新之義楊用修說沈括云古鼎空三足以受濁滓鬲煎和法欲淸在下體在上則易熟不偏爛及升鼎則濁滓皆歸足中蓋初六洗鼎也予以顚趾出否爲二義沈爲一義再詳巽長女君也應互兌有妾象子指所應互兌之四四陽爻乾道成男得稱子又鼎中實像女子之孕女子孕者亦必去故取新醫術者知之巽無子而兌有子者巽逺君而兌方居用事之地故君不如娣也出否則鼎致用以子則鼎有主故無咎貴謂九四陽爻

九二鼎有實我讐有疾不我能卽吉象曰鼎有實愼所之也我讐有疾終無尢也

九二陽爻爲實讐謂初相比而有陰惡之疾也九二剛中故不我能卽王弼曰六五困於乘剛之疾不能就我則我不溢乘剛之疾殆輔嗣鑿空耳鄭怨耦曰讐虞翻以讐爲三不見其防鄭氏誤矣不曰君子好讐乎

九三鼎耳革其行塞雉膏不食方雨虧悔終吉象曰鼎耳革失其義也

子夏傳曰次實腹也則非耳矣耳五而言於三兪氏所謂耳𨿽出於鼎口而根於鼎腹三爲鼎腹者是也革謂變異三五異體非應之象塞不通謂革於四也三變互離爲雉互坎成膏九三實而可食者而其行廢莫之舉矣𨿽有雉膏安得食哉互兌爲澤當以木巽火之際陽入於陰九六相合致雨之象虧悔者三與上不應故三有所欠而悔也終吉者兪氏所謂三五同功五受上而行三亦與之俱行是也失其義者漢五行志及虞翻並曰鼎以耳行耳革行塞也朱義以越五從上爲失非象防矣

九四鼎折足覆公餗其形渥凶象曰覆公餗信如何也足謂初四爲諸侯上公之位餗者李鼎祚曰雉膏之屬是也亨以享帝養聖賢非適其私故曰公餗周禮醢人糝食注菜餗又筍菹注鄭氏云竹萌曰筍筍者餗之爲芽八珍所用馬云防也按陳畱謂防爲鬻鬻非公鼎之珍矣形渥如程先生說與覆餗相連讀之四居大臣之位剛而不中下應陰柔故其象如此鼎量極於四其上則耳矣受實必有餘量以爲溢地故三憂不食明不可復加也至四則溢而覆矣初未實鼎則顚趾利出否四已實鼎故折足爲凶語其位也信如何以其應初非所信而信也

六五鼎黃耳金利貞象曰鼎黃耳中以爲實也六五中而不亢柔而有容故曰黃耳五變體幹爲金所以扛鼎者宋衷互兌非也虞翻謂三貫鼎兩耳幹爲金朱先生因謂下應九二之堅剛非也三非二亦非也九二之實利在於行而不食故六五之耳利在於貞而不行

上九鼎玉大吉無不利象曰玉在上剛柔節也九家震爲玉上變體震爲玉或曰幹爲金玉五下應二三互幹故有金玉之象宋衷曰玉貴於金上尊於五故以別之然二三非也吳兪皆曰五謂上爲金上乃自爲玉滋不達於義矣上九離成炎極者玉而後可三以不食爲憂故上耳得玉則大吉無不利或曰鼎象也全體一鼎分上下體則爲二鼎上體之鼎有耳而無足故曰折足下有足而無耳故曰耳革

證衍文【據郭京舉正彖傳衍而大亨三字】

震【震下震上】

震亨震來虩虩笑言啞啞震驚百里不喪匕鬯

吳氏曰幹陽君也坤地國邑也分幹之一陽以主坤國邑諸侯之君也一陽象雷二陰象百里之地下震象匕互坎象鬯互艮象手執之鄭康成曰人君於祭之禮親匕牲爲鬯而已其餘不親爲也

彖曰震亨震來虩虩恐致福也笑言啞啞後有則也震驚百里驚逺而懼邇也出可以守宗廟社稷以爲祭主也

兪氏曰遠謂卦之外體邇謂卦之內體內外皆震有遠邇驚懼之象

象曰洊雷震君子以恐懼修省

初九震來虩虩後笑言啞啞吉象曰震來虩虩恐致福也笑言啞啞後有則也

成震之主故爻辭與彖同

六二震來厲億喪貝躋於九陵勿逐七日得象曰震來厲乘剛也

二𨿽乘剛然柔順中正足以自守故其象如此億余氏云大也謂辭億度皆非占用其變則互離億蠃蚌貝也躋於九陵在互艮之下故稱陵震爲足足乘初九故稱九陵虞氏說是也勿逐七日得胡氏云二至上上至二七數困學記薛氏云易以初爻爲七日舉前卦而言也震之七日得亦初爻蓋得之虞氏乃曰四已體復故喪貝勿逐此自謂二何闗於四哉至謂震數七離爲日故七日則震數之七亦未了然見其所出若干寶以書誕保受命七年之語因爲七年之日益於卦象不相謀矣蘇氏曰初九之威不可犯也來則未危故𨿽喪貝而勿逐躋於九陵以避之初不遂其震而繼之笑言故七日可以得所喪喪貝以明初之威七日得以明初之不以威窮物也

六三震蘇蘇震行無眚象曰震蘇蘇位不當也

四震則近上蘇言下震之聲將盡下蘇言上震之聲復生位在二震之間故其象如此互坎疑於多眚然居震動之上又動則坎象不見逺於敵應居外而震不能及故無眚矣

九四震遂泥象曰震遂泥未光也

遂依荀氏本作隊泥虞氏曰坤土得雨也位在於陰坎中而震隊泥之象與屯五同故未光陸氏以去聲讀泥非也

六五震往來厲億無喪有事象曰震往來厲危行也其事在中大無喪也

初始震爲往四洊雷爲來五當震往復來之時厲雷聲之厲也億大也

余氏象以大無喪釋之則億喪貝亦大也六五𨿽往來皆厲而隊泥之威不復如二之喪貝黃東發稱鄒氏之說而不知自蘇氏出也

上六震索索視矍矍徵凶震不於其躬於其鄰無咎婚媾有言象曰震索索中未得也𨿽凶無咎畏鄰戒也重震之極雷聲漸小而消散故曰索索上變體離故曰視然本自震來故矍矍不定以陰柔處震衰懾其餘威而徵以避之則四將益張故凶無九四墜泥之威止可及五而不能及上可以戒而無咎勿庸徵也六爻皆無應四得據二陰而有之則四上之婚媾也四始欲以威克然墜泥而不能繼則及於上六有言而已震爲善鳴故有言象蘇氏曰六二喪貝而五無喪六三震行無眚而上六徵凶九四之不及初也逺矣

證字【據荀氏遂泥作墜泥】

證音【據荀氏泥作平聲讀】

艮【艮下艮上】

艮其背不獲其身行其庭不見其人無咎

背北堂身所隠息也在庭之後謂上九身謂六四虞翻李鼎祚曰艮爲多節故稱背非也艮爲門闕門闕之間乃庭中之象謂三也三當人位坎爲隠伏故行其庭不見其人虞翻以觀坤爲身觀五之三折坤爲背故艮其背坤象不見故不獲其身則亦見曲學大甚矣朱先生爲動靜各止其所而皆主夫靜所以無咎夫茍動靜各止其所則是傳所謂光明之道矣何但無咎哉且旣各止其所則主靜之云似爲剰語矣

彖曰艮止也時止則止時行則行動靜不失其時其道光明艮其止止其所也上下敵應不相與也是以不獲其身行其庭不見其人無咎也

艮𨿽以止爲義而卦象一於止者上當陽窮故止三體互震爲行此光明之道也孔子於釋彖辭之象別贊艮道如此與文王彖防少異止其所下乃釋文王之辭背乃止之所上下敵應釋不獲身行庭不見人之義八純皆敵應而獨艮言不相與者艮主乎止也艮其背則其止有所矣艮止之義廣艮背之義狹也或曰易背爲止之說何如曰朱先生本王弼謂易背爲止明背卽止而項氏玩辭曰弼以前無艮其止之說按古文背字爲北有訛爲止之理然則晁氏謂依卦辭作背是也故必察光明與無咎之分而背止之義乃可以別矣

象曰兼山艮君子以思不出其位

初六艮其趾無咎利永貞象曰艮其趾未失正也六陰柔居下而能靜者蘇氏曰趾能靜而聽於腓者也艮趾不害於腓之動止而聽腓之行止以爲節艮之正也故利永貞非朱義戒辭之意利永貞之爲言卽傳未失正之意也

六二艮其腓不拯其隨其心不快象曰不拯其隨未退聽也

拯依一行作抍馬云舉也二以陰居陰而材本柔有上下敵應有不能舉五之象二之所隨謂五也其心不快坎有心加憂之象二下而五上故云退未退聽坎爲耳也虞翻王弼俱指初爲隨程朱二先生俱曰三非

九三艮其限列其夤厲薰心象曰艮其限危薫心也馬虞云腰束帶處爲限謂三居二體之間如戶限列當依孟喜作裂夤當依荀氏作腎互坎象艮三本止之主然互震而動故有裂夤之象也薰依虞翻作閽閽守門人艮象坎盜動門故厲閽心古閽燻通荀氏爲勲或作動皆非今按公羊閽殺吳子作燻殺則虞說是也燻說文訓火上出出馬因言燻說其心未聞易道以坎水燻灼人者震以動爲主而所主之四互坎故中未得艮以止爲主而所主之三互震故爲燻心易之所貴時止時行耳

六四艮其身無咎象曰艮其身止諸躬也

爾雅身紳也總括百骸止諸身則無方矣舊讀爲大姙有身之身不然止諸躬王伯厚云身爲躬見躬而不見面說文躬從呂從身呂背膂也猶言艮諸其背耳爻言艮身則其義不止無咎也而僅曰無咎故象以止躬明之以四之位正可當背故也或曰股上膈下前臍腹後腰膂腎所在處乃生身之所由始呼吸之根气所從生止其身則气住而神亦住四以柔居柔專气致柔者所以止其身也亦通

六五艮其輔言有序悔亡象曰艮其輔以中正也以柔居中故其象如此虞翻曰艮爲止在坎車中故艮其輔輔車相依猶輔頰也言有序互震爲言也正依朱義作羨文以上下叶韻得之胡仲虎曰咸多象面艮多象背

上九惇艮吉象曰惇艮之吉以厚終也

證字【據晁項並古文彖

據子夏一行傳艮止作艮背

拯隨作�隨】

【據孟喜列夤

據荀氏裂夤之列作裂

之夤作腎】

【據公羊及虞氏薰心作閽心】證衍文【據朱語錄中正之正羨文】

漸【艮下巽上】

漸女歸吉利貞

彖曰漸之進也女歸吉也進得位往有功也進以正可以正邦也其位剛得中也止而巽動不窮也

吉下依王肅本也字羨文下脫利貞二字漸之進也女歸吉也進得位往有功也此明女歸之吉也進得位者巽往居外得長女代母之位橫渠指爲六四是也朱義以渙九進三女九進五者非女歸之義矣若湛子謂二以柔順居中以上承陽則於進義不明又艮爲少男亦難取女義兪氏指爲歸妹倒體三進爲四則𨿽近似然易之倒體多列正卦於先而後著倒體之象今漸在歸妹之先疑非其義矣進以正可以正邦其位剛得中此明利貞之義也謂女進以正刑於之化可成因可正邦其位剛得中明婦道無成正邦之功因九五剛中非四所能專也前明漸之意故曰進得位後明漸之貞故曰剛得中所指各不同也止而巽動不窮內不止非漸之道外不巽非進之道楊敬仲曰止者寂然不動巽者隨時順理止非彊止道心無體本無可動變化進退巽動無窮𨿽動猶不動也朱先生曰自二至五皆得正又曰自渙九進三旅九進五皆得正殆不然矣

象曰山上有木漸君子以居賢徳善俗

居賢徳善俗郭京舉正云注曰賢徳以止巽則居風俗以止巽乃善今本正文脫風字也

初六鴻漸於幹小子厲有言無咎象曰小子之厲義無咎也

初稱鴻婚禮納采用鴈鴻鴈之大者彖言女歸吉故爻因之以取象也李鼎祚曰自二至五體有坎離離爲飛鳥而居坎水鴻之象也幹者虞翻曰小水從山流下之稱艮爲山爲小徑坎水流下山故鴻漸於幹也小子厲有言艮三索得男爲小子艮又爲言也初六遠則無應近則遇二兩陰不能相容故小子厲有言然漸道當然非志於利者故無咎也

六三鴻漸於磐飲食衎衎吉象曰飲食衎衎不素飽也磐依漢郊祀志作般孟康雲般水涯堆二當互坎可稱水涯之堆虞馬謂艮爲山石非也互坎爲飲二變互兌爲食朱義漸遠於水進於幹而益安夫鴻水鳥也據於石則又何飲食乎楊敬仲曰人情大抵好進惟有道者不然飲食衎衎疑於不事事而素飽故象釋人之疑曰不素飽也

九三鴻漸於陸夫徵不復婦孕不育凶利禦寇象曰夫徵不復離羣醜也婦孕不育失其道也利用禦寇順相保也

爾雅髙平曰陸水中平地三動則成坤故爲陸夫指三鄭云坎爲丈夫水流而去虞翻曰三動陽死坤中坎象不見也陽本上物艮止於下之象婦指四巽爲婦離爲孕三動成坤離毀失位亦三近比四無以正室孕子之象利禦寇離爲兵戈甲冑坎爲寇盜秀巖李氏曰四非婚乃寇是也自下禦上三動坤順坎象不見而又艮體而止巽順物莫能違故利用禦寇也蓋動與不動皆有其象矣

六四鴻漸於木或得其桷無咎象曰或得其桷順以巽也

四巽體爲木之餘去艮山髙而遇工爲繩直方斵有梴桷之象也巽爲進退故漸木而或得其桷李鼎祚謂四爻陰位正象桷是也兪氏指三非矣卦以漸爲義漸木者進得位卦之正也爻以巽爲主得桷者所以成巽也故象獨曰順以防

九五鴻漸於陵婦三嵗不孕終莫之勝吉象曰終莫之勝吉得所願也

爾雅大陸曰阜大阜曰陵釋名謂體崇髙以其在艮之上虞氏曰四體半艮山故稱陵非也巽爲婦離爲孕坎爲嵗二歷三四至五爲三嵗虞翻謂三動此自言五耳何與三哉三與五皆言婦三凶而五吉何也兪氏曰五與二應乃夫婦之正配故吉三與四比乃夫婦之邪匹故凶也

上六鴻漸於陸其羽可用爲儀吉象曰其羽可用爲儀吉不可亂也

範諤昌證墜簡疑陸字誤胡氏程氏遂作逵楊敬仲曰非也上九之應在三三爲陸上爻體巽之極故降而處陸退巽如此故其羽可以爲人之儀則其曰不可亂者人心爲進退得失所亂則貪進不克退巽能退巽則其心不爲進退得失所亂矣

證字【據郭京善俗脫風字】

證字【據晁氏磐作般】

證字【據楊氏上六陸仍作陸】

歸妹【兌下震上】

歸妹徵凶無攸利彖曰歸妹天地之大義也天地不交而萬物不興歸妹人之終始也

歸妹震長兄出而用事將嫁在內兌之少女也吳氏指六五在女家爲震兄所歸之妹九二在夫家爲兌女所從之夫然非卦義也漸女歸巽外之辭歸妹兌內之辭也天地不交兪氏曰九四陽爻在上卦二陰爻之下六三陰爻在下卦二陽爻之上人之終始胡氏曰兌爲少女女之終震爲長男男之始也

說以動所歸妹也徵凶位不當也無攸利柔乘剛也依陸氏所下脫以字恆情歸妹與嫁女巽說以動所以歸妹之道也或誤指震爲兌夫失卦名義且就震言說兌色而不知說非震就兌言動於欲而不知動非兌也

象曰澤上有雷歸妹君子以永終知敝

兪氏曰歸妹女之終兌毀折敝也互離爲明所以知其敝而永其終也

初九歸妹以娣跛能履徵吉象曰歸妹以娣以恆也跛能履吉相承也

以如江汜不我以之以三反而以娣也虞翻曰震爲兄故嫁妹謂三是也初在三下動而應四故稱以娣恆卦名以恆者初三易位則成恆言三能用恆之道以下逮也跛能履初動成坎則三爲曳跛三𨿽能履有初之助象所謂相承之道也

九二眇能視利幽人之貞象曰利幽人之貞未變常也九二剛中非眇者眇謂六三也虞翻曰震上兌下離目不正故眇能視蘇氏曰六三不中居非其位跛眇者也初二屈爲之娣而各致其能使三得之以履且視蓋上下之常分故象曰以恆曰未變常曰吉相承皆妹之道也已有能而不用使無能者享其名則九二幽人也

六三歸妹以須反歸以娣象曰歸妹以須未當也天官書須女四星賤妾之稱故子夏孟宗皆作娣媵之妾上六陰爻無位須女也三以說主而應之故稱以須虞翻謂自初至五體需象非也鄭有才智之稱亦非也震爲反反歸歸馬也初二處三之下三忽其剛而乘之蘇氏曰六三不知托行借明於初二自謂能履視也是以棄娣而用須須未足當娣也失二娣之助則以跛眇見黜宜矣歸然後知用娣故曰反歸以娣當依秀巖李氏作平讀

九四歸妹愆期遲歸有時象曰愆期之志有待而行也四互坎月離日爲期四變日月不見故愆期虞翻謂三非本爻占變也坎爲曳震爲行行曳故遲歸震春兌秋坎冬離夏四時體故歸有時四長男爲歸妹之主將爲三擇配而上無正應此其志不無有所待矣諸家指四爲賢女失卦名義矣

六五帝乙歸妹其君之袂不如其娣之袂良月幾望吉象曰帝乙歸妹不如其娣之袂良也其位在中以貴行也

帝乙謂震主九四所歸之妹乃五蓋王姬也又別取義虞翻謂震帝神乙者大妄君女君亦謂五幹爲衣一衣二袂幹三畫皆奇變其外一奇爲偶者袂之象下卦六三娣之也六五變爲奇則上六女君之袂裁攺而成不如六三之袂自成者之良也娣以容爲悅非制遇之謂月幾望坎月離日兌西震東日月相望故曰幾望幾望而光未足柔徳居中而謙也

上六女承筐無實士刲羊無血無攸利象曰上六無實承虛筐也

女指兌之三震竹爲筐三承上筐變則火動而上筐無實也震長男爲士上自謂上變離爲兵戈兌爲羊上刲三之羊卦三至五爲坎血在羊上刺無血之象謂無應也按宗廟之禮主婦執筐米房中之俎後夫人職而言女不成爲婦也士刲羊無血禮君親割牲取血今無婦不成爲祭故不稱夫也卦無攸利指三四位不當言爻無攸利指三上無應言

證脫文【據陸氏所下脫以字】

證音【據秀巖李氏當作平讀】

丰【離下震上】

丰亨王假之勿憂宜日中彖曰丰大也明以動故丰王假之尙大也勿憂宜日中宜照天下也日中則昃月盈則食天地盈虛與時消息而況於人乎況於鬼神乎故丰之丰據林栗蔡抗作亨假大也楊敬仲云孔子有言古之治天下者必聖人上則天下則地中則人人之聖者爲王王者代天理物日月所照霜露所墜皆王者所統周官職方氏盡長天下極於四夷八蠻七閩九貉五戎六狄之人民與其財用九谷六畜之數要周知其利害王者之職乃如此其大也是故王者惟恐其不大故象曰尙大也然則假當如馬融作古雅反讀之以應傳尙大之義勿憂其智力不足給宜如日之中天日無思無爲自無所不照也朱先生曰王者至此盛極當衰則又有憂道若此者苟以示戒焉可也而非處丰之道矣月盈則食者世之卦六月弱得其交防之眞數可占食分淺深矣盈虛消息三六積而極於六其解詳見繋辭況於鬼神疑羨文易稱三才之道至天地人止矣幹文言以天地日月四時鬼神並列之謙彖傳以天地鬼神並列之此所謂二气之良能者別而言之則天地日月鬼神可悉數合而言之則天地日月消息盈虛之幾卽鬼神也而於三才之後復列鬼神不旣贅乎劉向說苑引孔子告子夏曰丰明而動故能大茍大則虛矣日中則昃月盈則食天地盈虛與時消息卽繼之以聖人不敢當盛而已無人與鬼神之語向號博極羣書豈見古易耶虞翻不知以人謀鬼謀明之旣已不恊而程先生遂以造物之迹爲言不復玩其上下辭防矣

象曰雷電皆至丰君子以折獄致刑

初九遇其配主𨿽旬無咎往有尙象曰𨿽旬無咎過旬災也

兪氏曰陰乃陽之配以九遇六配也六二乃下卦離之主爻故言主是也諸家皆指爲四非以其非應故曰遇𨿽晁以道云當作惟古文本作惟何子六云惟易中作惟從口因誤作𨿽或然也旬十日也按鄭氏十日者朝聘之禮止於王國以爲限禮畢歸禮曰旬而稍旬之外爲稍久畱非常也丰以明動相資爲義二於初非正應久畱無益故過旬則災也古文旬從勻從日說文云偏十日不以訓均陸氏謂旬均程先生從之不然也尙與得尙中行之尙同言其所配之四也

六二丰其蔀日中見斗往得疑疾有孚發若吉象曰有孚若信以發志也

蔀蔀艸名馬云小也蔀𨿽丰亦小矣二成離之主而上應陰闇無以相資故有此象六九相比故曰遇二五相應故曰見斗孟作主說卦震爲主六二當日中明盛之時而見五之主五暗故往得疑疾二虛明不雜故者孚信以五之蒙而居也晁以道曰主古文鬥字不然離𨿽六二而成丰之所資也縱遇暗主何遽至日中見斗哉吳氏以震仰盂有斗象而四蔽五光爲斗見𨿽因劉牧日君斗臣而演之然亦鑿矣

九三丰其沛日中見沬折其右肱無咎象曰丰其沛不可大事也折其右肱終不可用也

公羊傳艸棘曰沛楊敬仲曰水生之艸無有不茂九三所事乃極闇則其所謂丰者如沛而已其小甚於蔀也虞氏曰在震下爲沛云石氏又訓爲之水沛然皆非象防矣沬韻防云微晦也三明極將衰故有微晦之象諸家或攺沛爲斾攺沬爲昧謂斗柄後小星非也右肱依姚信作右股互兌爲折三變則互艮爲股鄭氏曰互巽而便於進退爲右股亦非也象防辧見說卦按師左次明夷左股左腹皆指陰爻則陽爻右也終爲上六蘇氏曰沬小明也上六明闇雜君子不畏其敝而畏其雜以爲無時而可也爲之用乎則不可不爲之用乎則不敢故折其右股以示必不可用而後免也

九四丰其蔀日中見斗遇其夷主吉象曰丰其蔀位不當也日中見斗幽不明也遇其夷主吉行也

九四以陽居陰位已不當又明盛而衰之時故亦有丰蔀之象維北有鬥於互坎幽陰之方而爲帝車運中順晦明以建徳故於四近臣之地言之也非正應而相比曰遇同體曰夷如醜夷之夷震爲主故云夷主指五也諸家皆謂等夷指初劉牧之言曰初炎上四動以應之爲一卦等夷之主陸希聲云初言配主恭四言夷主謙皆非經義虞翻李鼎祚稍窺其意不能明了若朱先生旣以初爲同徳之夷主復云當盛遇闇則又似指五言之矣九四位不中正與六二異丰蔀乃自致故獨言位不當吉行者言近而相得九四剛明之才當有所行又震動爲行也郭氏舉正謂行上脫志字理或然矣石守道曰四𨿽幽暗而遇夷主是以志行而言

六五來章有慶譽吉象曰六五之吉有慶也

來章指九四者吳曰五柔下求四剛陰陽相間成章也劉牧謂乘四之明四來章明於己非矣有慶譽朱子所謂五兌爲口譽之者是也

上六丰其屋蔀其家闚其戶閴其無人三嵗不覿凶象曰丰其屋天際翔也窺其戶閴其無人自藏也

丰屋依說文漢書作丰大屋也虞翻曰丰大蔀小以三至上體大壯屋象故丰其屋四五已變上動成家人大壯屋見則家人壊故蔀其家非也震於大壯爲棟宇有屋象屋於室爲外上以陰處極而最在其外故也家指九三在內者蔀其家吉蔀生其家戶謂九四辟戶六五闔戶戶在家之外而屋之內也離爲目目而近戶窺之象也李鼎祚以上應三三互巽爲戶易象巽不爲戶矣旣屋丰家蔀若窺地戶閴其無人上歷位三下窺其應故稱三又適得正木數也際依鄭作瘵翔依鄭王肅作祥藏依鄭作戕謂天病之以惡祥也猶髙明之家鬼瞰者以翚飛釋之非也九三剛明之人使之自折其股而莫之用豈眞無人哉有其人而不能下以求之蓋上六自戕之也孟子曰不祥之實蔽賢者當之

證字【據林栗蔡抗

據姚信九三丰之丰作亨

右肱作股】

【據鄭氏際作瘵字鄭據鄭氏王肅作祥也

藏作戕】

證衍文【據說苑彖傳況於鬼神乎衍】證脫文【據郭氏舉正行也上脫志字】證音【據馬融假作古雅反】

旅【艮下離上】

旅小亨旅貞吉

小謂陰指五也兪氏曰家人與旅以離外取義內離外巽入而麗乎內家人也內艮外離止而萌乎外旅也旅小亨謂在上者之旅六五是也旅貞吉謂在下者之旅九三是也故彖辭兩言旅以別之兪氏論是也

彖曰旅小亨柔得中乎外而順乎剛止而麗乎明是以小亨旅貞吉也旅之時義大矣哉

旅以外爲義故先以卦外體明之謂六五柔得中乎外與他卦柔得中於內者異順剛五承上也不折不廢是以爲亨或謂𨿽得所托而非應不成大功非也九三本處多凶之地然材𨿽剛而能止應𨿽剛而體明止以麗明非妄動者覊孤窮困不足累之矣石磵易或疑彖傳衍上小亨而兪氏辧其非愚謂正衍上小亨不足辧也辭與旅皆總陳卦義而結之曰是以故知當作二句分說而衍上小亨

象曰山上有火旅君子以明愼用刑而不畱獄

初六旅瑣瑣斯其所取災象曰旅瑣瑣志窮災也瑣瑣鄭王肅云小也艮爲小石故瑣瑣今按晁以道云瑣瑣玉聲亦小石意斯者役之賤者也古謂折薪爲斯上應離故取斯義斯者初自謂其指三所取謂二蘇氏曰覊旅之世物無正主近則相依自九三至上九皆陰陽相憐故三之所謂在三初六窮而無依於六二三焚其次並以及初故曰斯其所取災也

六二旅其次懷其資得童僕貞象曰得童僕貞終無尢也

九家易曰以陰居二卽就其捨承陽有實故懷資懷資不露善處旅而免禍矣童僕謂初艮爲小子故僕稱童僕李鼎祚曰六二履正體艮艮爲閽寺童僕貞之象也二因三之助以初故得童僕初𨿽四之應而四爲三所隔終豈有尢之者哉兪氏曰貞當自爲句周禮太祝祈永貞貞亦占之美辭愚謂此意象也黃楚望所謂象外之象者必此類他爻放此

九三旅焚其次喪其童僕貞厲象曰旅焚其次亦以傷矣以旅與下其義喪也

虞翻曰離爲火三動艮壊故焚其次艮爲童僕坤爲喪三動艮滅入坤故喪其童僕旅與下謂初蘇說是也其謂六二我之次非也次指三所處者二卽而三焚二去離火稍遠而三近也二得童僕而三喪二去初甚近而三則遠矣其相反者兪氏所謂六二柔得中九三過剛而不中也據六二喪其童僕貞爲句程傳是厲謂以嚴厲失之也以依鄱陽胡氏作已傷謂已見傷於上而復不敢以待下也

九四旅於處得其資斧我心不快象曰旅於處未得位也得其資斧心未快也

處猶詩爰處之處徐氏曰居者已定居處者暫住而已李鼎祚曰九四失位而居艮上艮爲山非平坦之地是已四體兌巽巽爲木兌爲金木貫於金卽資斧斫除荊棘之象我心不快四動互坎爲心虞翻謂二動非己所乘者剛不得其所而得其資斧之地故其心不快是謂差彊於三不及二矣

六五射雉一矢亡終以譽命象曰終以譽命上逮也雉謂上焚巢之鳥乾寶曰離爲雉爲矢互兌爲決矢決於外射雉之象外上也一矢亡虞翻曰五變幹體矢動雉飛雉象不見故一矢亡程先生所謂無不中蓋射以一矢而卽亡其雉亡之言死也終一卦之終指上也傳曰卒成之終謂是矣象稱上逮明上卽終也以用也五成離之主爲言而互兌說則其言譽命也上居旅之成而五柔徳而能順其剛則上以譽命歸之說防以謂無正位之實仲尼旅人近之石守道曰止能逮及於已蓋能承順於人是也虞翻曰譽謂二巽爲命六五卽次於二二多譽上逮者二之逮五非矣五旅於外順剛之不暇焉能次二者乎

上九鳥焚其巢旅人先笑後號咷喪牛於易凶象曰以旅在上其義焚也喪牛於易終莫之聞也

鳥焚其巢侯果曰離爲鳥爲火巽爲木爲風鳥居木上而遇火焚巢之象也旅人九三也三於六爻居人位兌爲笑離號咷也三四五互兌在下離在上是先笑後號咷之象謂震爲笑上變則成震象在前故先笑應在巽巽爲號咷象在後故後號咷者非也上者三之所次三之焚次亦已傷矣徒以艮狠過剛之資直前而不察蓋至於止而後知之始號咷也離之彖曰畜牝牛吉六五之謂牛矣居卦成處離極炎上驕亢而下不比五故喪失之易者上居一卦之窮疆易之象旅人牽車牛服賈而喪諸境外也終謂卦終莫之聞用離明不用坎順也吳防淸曰卦惟三五爲旅人初言其時二四上言其地處旅之道宜柔不宜剛五柔而中三剛而過是以五得材得人而譽命三旣無可居又不可行而凶也

證句【據兪氏六二

據六二爻辭及程貞字自爲句

傳喪童僕貞爲句】

證誤【據鄱陽胡以傷已傷】證衍文【據石磵易彖傳衍下小亨二字】

巽【巽下巽上】

巽小亨利有攸往利見大人

彖曰重巽以申命剛巽乎中正而志行柔皆順乎剛是以小亨利有攸往利見大人

重巽以申命朱子曰內巽者命之始外巽者申前之命也晁以道徐氏新義申命之下有命乃行也一句誤寫入按注唐郭京舉正徐氏同何子元云王弼本注命乃行也未有不巽而命行也今連二句讀之上句在注實贅矣剛巽乎中正而志行者申言之耳陸績曰二得中五得正體兩巽故曰剛巽乎中正皆據陰故志行自王輔嗣而下皆同獨朱義從虞仲翔指九五非也或疑二五象傳得中正中而欲從虞朱豈知象據一爻彖指全體而重申皆論六畫卦哉柔皆順剛統一卦言小亨者陰爲卦主陸績言是也所以爲巽者初與四也二五𨿽據用事之地而權不在焉故曰剛巽乎中正而志行言必用初與四而後得也權𨿽在初與四而非用事之地故曰柔皆順乎剛言必順二五而後亨也利有攸往利見大人見二五也有其權而無其位非二五之大人孰能容之大人如幹二五皆稱焉蘇獨指九五非也項氏玩辭曰重巽以申命是小亨也事必待申命而後行豈大亨之規哉剛巽乎中正而志行是利有攸往也柔皆順乎剛是利見大人也

象曰隨風巽君子以申命行事

初六進退利武人之貞象曰進退志疑也利武人之貞志治也

武人與履武人同皆以陰據陽者虞翻謂幹非也初六柔故疑而進退位剛故志治

九二巽在牀下用史巫紛若吉無咎象曰紛若之吉得中也

二以陽居陰巽而得中之象如此宋衷曰巽爲木二陽在上初陰在下牀之象是也巽義伏二無應於上兌而據初心在於下故曰巽在牀下也用史巫紛若按說卦初兌也史指三巫指四二與四三與五同功而異位而二五兩剛本不相應兪氏所謂非用三四不能達者是也三逺五故爲史以達二意於五所謂祝以孝告也四近五爲巫以達五意於二所謂嘏以慈告也

九三頻巽吝象曰頻巽之吝志窮也

三變則互坎艮虞翻曰坎爲憂艮爲鼻故頻巽無應在險故吝也蘇氏曰九三以陽居陽而非用事之地知權之在初六也下之則心不服制之則力不能故頻蹙以待之也志窮者荀爽所謂乘陽無據爲陰所乘號令不行故志窮蓋得之矣

六四悔亡田獲三品象曰田獲三品有功也

六四居陰得正又在上體之下免於乘剛之悔程先生謂乘剛有悔非巽義矣翟云三品下三爻也初巽爲雞二兌爲羊三離爲雉也四居五下巽順盡事君之禮故初二三皆順之諸家援谷梁幹豆賔客君庖之說非象意也虞翻知取象然狠豕之說牽彊不通矣

九五貞吉悔亡無不利無初有終先庚三日後庚三日吉象曰九五之吉位正中也

五有其位而能以巽乎中正故象如此兪氏曰卦互兌爲口所以造命也兌居西方故言庚初在互兌三畫之先先庚三日也五在互兌三畫之後後庚三日也兪庚義取馬融先後義取虞翻而少度之然獨明暢矣先後依陸氏兪氏俱去聲讀馬融曰八卦兌西爲金巽互兌而五在兌上故言庚十干戊己土餘八日爲萬物終始甲者始之始庚者終之始此其說獨可言庚耳而於先後三日了無所闗虞翻謂巽變初至二成離至三成震震主庚離爲日震三爻在前故先庚三日變四至五成離終止成震震三爻在後庚三日以震言巽辭益紆曲李氏易傳捨馬而取虞豈爲巽究爲躁卦耶陸氏曰甲庚者皆申命令之謂甲者徳政也蠱以四徳創制彖言其正曰先甲後甲所以原始要終也庚者政刑也巽以小亨申命故爻言其變曰先庚後庚所以信而審之也甲出也庚更也以庚變甲天之道也先後三日使知其意審其令也蠱先甲後甲而以爲終則有始巽先庚後庚而以爲無初有終何也兪氏曰甲者十干之首事之端也旣亂而復治則又如其初故於蠱之甲曰終則有始庚者十干之過中事之當更者也始焉不善旣更而後善故於巽之庚曰無初有終其義各有所取也

上九巽在牀下喪其資斧貞凶象曰巽在牀下上窮也喪其資斧正乎凶也

上九不中不正居巽之極巽牀將以圗四也喪其資斧應在三三互離爲資斧也兩陽不相入故其資斧喪矣

證脫文【據郭徐晁何申命下脫命乃行也四字】

證音【據陸氏兪氏先後俱去聲讀】

兌【兌下兌上】

兌亨利貞

兌說也不謂之說而謂兌者胡翼之曰聖賢感天下之心不可以言語口舌故去其言而爲兌也

彖曰兌說也剛中而柔外說以利貞是以順乎天而應乎人

易有天道焉順天謂上兌有人道焉應人謂下兌

說以先民民忘其勞說以犯難民忘其死說之大民勸矣哉

先民者下兌犯難上兌自三至上若坎也

象曰麗澤兌君子以朋友講習

敬軒薛氏曰麗澤互相浸灌講習互相益

初九和兌吉象曰和兌之吉行未疑也

兌六爻以相比取義初和兌者比九二剛中之人兩陽相與和而不流故吉

九二孚兌吉悔亡象曰孚兌之吉信志也

二剛而得中𨿽比六三而能下與初九同徳相孚說之以道故吉而悔亡蘇氏曰君子之說與小人將以有濟非以爲利也初九以遠三爲無嫌至九二則初九疑之矣故必有以自信於初九者而後悔亡文與而實不與所以信於初九也

六三來兌凶象曰來兌之凶位不當也

之內爲來六三陰柔不中正以九二不與己比乃來比下以爲悅位不當者兪氏曰巽正位在四乾在五坤在二震在初離在二艮在三坎在五兌在六也

九四商兌未寜介疾有喜象曰九四之喜有慶也商謂隠度四互巽進退之象石守道取西方金剛斷之義不然也介兪氏讀爲句四與三上下異體猶疆介然者矣疾三陰邪朱義介然自守疾惡柔邪是也四位柔而才剛故象如此

九五孚於剝有厲象曰孚於剝位正當也

剝謂剝卦上六以陰據兌極妄說剝九月屬剝兌之九五正當剝之六五也厲者五以陽剛中正𨿽孚剝而有威嚴也當依兪氏作平讀

上六引兌象曰上六引兌未光也

上六成卦之主居說之極引於九五陰不自守說而忘返之象三上皆陰質以說爲事也六三履非其位而介二陽以求說爲兌劉牧曰兌體趨下是也夫初二不招三而自來兌則其心易知其爲害淺故二陽皆吉而六三凶上六超然物外匿其情而托於無求以爲兌者故九五引之而後至也其心難知其爲害深故九五孚於剝上六有所作好失光明之徳矣蘇氏以引而不兌爲光失之

證句【介余氏讀爲句】

渙【坎下巽上】

渙亨王假有廟利涉大川利貞

彖曰渙亨剛來而不窮柔得位乎外而上同王假有廟王乃在中也利涉大川乘木有功也

坎剛卦也巽柔卦也陽剛本居上今在下體故言來內辭也窮極也陽來在下之中不至窮極也柔得位乎外謂巽居上體當用事之地上同者四成巽之主又與五同徳也始朱先生謂卦變自漸來也已復云不見三來居二之爲安二之三爲得位也於是蔡氏本盧氏虞氏之說云柔得位乎外而上同四也兪氏曰朱義專取兩爻相比相易故失正義賁渙其最著者要當隨地而觀爾彼損益皆卦變固不可用比易之例遂止曰卦體疑皆未然余氏說固亦非也哉乘木上據郭京脫利貞二字

象曰風行水上渙先王以享於帝立廟

初六用拯馬壯吉象曰初六之吉順也

拯子夏作抍字林云舉也唐陽於陵傳抍贍貧民二方在險中初思上舉之也二本以初三爲險而當渙之時三已志外渙而去之不成爲險故初同病相憐思舉乎二也說卦坎爲馬六質柔而履初剛履剛者乘壯馬也呂仲木因傳義謂順九三壯馬夫在險之馬何足稱壯哉蘇氏謂渙之初六有馬不以自乘而以拯九二忠順之至蓋近之矣初不言渙救之早也

九三渙奔其機悔亡象曰渙奔其機得願也

機二自謂也虞翻曰震爲奔坎爲棘爲矯輮震爲足輮棘有足艮股據之憑機之象二體剛中之徳𨿽居渙時而願上同故渙去其杋以就五兪琰謂互震有動而出險之道爲庶幾矣朱先生謂九奔二機以九爲奔誤因卦變之說若先儒指五爲機程先生謂二陽不能同於渙時而指初皆非也

六三渙其躬無咎象曰渙其躬志在外也

六三渙躬坎體之上險將脫也渙之諸爻獨六二有應於上三能求援而出離乎險象所謂志在外是也

六四渙其羣元吉渙有丘匪夷所思象曰渙其羣元吉光大也

渙羣者謂旣不應初又不比三也丘薛氏朱氏訓聚謂五互艮也六四成巽之主以入爲志故渙羣獨往眾知向方而聚之五夷者等夷謂初三也蘇洵有言羣者聖人之所欲渙以混一天下者則誠非等夷所能測矣虞氏曰渙羣𨿽則光大有丘則非平易故有匪夷之思非爻義也

九五渙汗其大號渙王居無咎象曰王居無咎正位也九家易二坎水汗之象陽稱大故曰渙汗其大號是也主卦變否體幹爲首來下處二成坎水者非或曰散人之疾而使之愈者汗也散天下之難而使之安者號令也汗心液也令出於人君之心而周浹乎四海猶汗出於人心而周浹乎四體也王居虞翻曰五爲王艮爲居是也彖言王假有廟此言渙王居相之辭難旣散而王假有廟則王有定居矣爻二渙兪氏指王居之渙爲衍朱先生謂散其居積黃東曰六三六四曰渙其躬渙其羣者有所指而散之故朱說爲順此爻乃渙汗大號之下獨言王居不成文故再提卦名渙曰渙王居言九五渙之君位也故象曰正位似無散聚之意愚謂東說近是已自荀爽虞翻王弼莫之有攺也

上九渙其血去逖出無咎象曰渙其血遠害也

據象傳渙其血爲讀諸義渙其血去非簡輔逖出無咎亦非虞翻曰應在三坎去逖出言去而遠出卽象傳所謂遠害之意上居渙之終去坎遠故象如此凡在險中者貴乎出險在險外者戒乎入險三上之別也程傳血下脫去字者非朱先生欲攺逖爲惕按陳文友曰遠害是以遠釋逖字也若從小畜經文逖攺惕字於此未安

證脫文【據郭京乘木上脫利貞二字】

證衍文【五王居之渙衍】

證句【據象傳渙其血爲讀去逖出爲讀無咎爲讀】

節【兌下坎上】

節亨苦節不可貞

彖曰節亨剛柔分而剛得中苦節不可貞其道窮也說以行險當位以節中正以通

剛柔分坎上兌下坎剛而兌柔一剛一柔分居內外而各爲之主也盧氏謂本泰卦分幹三上升五分坤五下處三郭雍馮椅皆祖其說朱先生謂三陰三陽皆不然也說以行險卦之所爲節者兌也兌施節於坎故曰說以行險九五居尊能受兌之節而五又成坎之主坎爲通故曰當位以節中正以通

天地節而四時成節以制度不傷財不害民

天地有節則分至啟閉晦朔望四時不差而嵗功成史繩祖占畢以序卦定之曰自幹至節六十卦凡三百六十爻應當期之日而謂君子以制數度蓋有爲言之是失也疑非易意矣

象曰澤上有水節君子以制數度議徳行

初九不出戶庭無咎象曰不出戶庭知通塞也九二不出門庭凶象曰不出門庭凶失時極也六三不節若則嗟若無咎象曰不節之嗟又誰咎也

戶庭李鼎祚曰初九應四四互艮艮爲門闕四爲內戶戶庭之象也門庭者二應在五五在艮之上而在外說文半門爲戶雙扉曰門又外曰門內曰戶楊敬仲以爲九二奇爻阻其前戶數奇六三耦爻處其前門數耦參而觀之當得木象但奇知其耦別門戶以爲阻前者當之而不知卽所居之位則亦未盡也若通釋以初爲兌始卯時辟戶之象殆支且巧矣初二皆不出應皆互艮也蘇氏言節以澤節水者虛納滿流其權在澤初九九二六三澤也節人者也六四九五上六水也節於人者也水之未至澤當塞而不通旣至當通而不塞故初九以不出戶庭爲無咎言當塞也九二以不出門庭爲凶言當通也以敵應不相與而不通則失時而至於極是也其言六三不節若以其居說之極溢而不節也則嗟若以其爲節之主說以行險三所以說也故能嗟嗟則能節矣故無咎無咎者善補過也其誰咎之哉

六四安節亨象曰安節之亨承上道也

上謂五上道者五爲坎主而能受節之道也呂仲木曰安言順也承而奉行之也

九五甘節吉往有尙象曰甘節之吉居位中也

土於味爲甘五變成坤坤土按說文甘美也從口含一道也傳曰甘受和言五當尊而能受節如甘之受和也往有尙則數度徳行自是制定中正以通矣

上六苦節貞凶象曰苦節貞凶其道窮也

苦讀如苦窳之苦國語辧其功苦韋昭以爲脆是也澤以節水而坎之爲水者五也上非用事之地坎之權不在焉故苦象傳道窮者是也虞翻乃謂二三變互兩離火炎上作苦故苦節何其紆曲遷就哉彖言苦不可貞故上六苦節而貞則凶也

證誤【字句音無訛】

中孚【兌下巽上】

中孚豚魚吉利涉大川利貞

中孚蘇氏曰如羽虫之孚有諸中而後能化朱先生言字從從子如鳥抱子之象蓋中所抱者實有物也豚魚者巽爲魚而在兌澤之中以應巽風有江豚之象鄭康成曰三辰在亥爲豕爻失正變而從小名言豚四辰在互爲斃蠏魚之微爻得正故變而從大名言魚三體兌澤四上值天淵二五皆坎爻爲水二侵澤則豚利五以水灌淵故魚利亥互豚魚旣彊生體例灌淵侵澤以無爲有矣盧氏以三至上體遁便爲遁魚李鼎祚旣知其非虞翻復以互體取之謂艮爲山豚所處三爲兌澤魚所在少變鄭說而近世吳氏直謂江豚一物予行江久矣風作則江豚吹浪是澤上有風之祥也大川兌澤之象巽木浮於兌澤之上舟楫之利故可涉大川

彖曰中孚柔在內而剛得中說而巽孚乃化邦也豚魚吉信及豚魚也利涉大川乘木舟虛也中孚以利貞乃應乎天也

郭京易舉正云豚魚吉信及也今本多一豚魚字兪氏曰及者近似之謂非施及之及也謂人之不失信比及於豚魚之信猶詩序徳如羔羊之意乘木舟虛鄭以集板爲舟空大木爲虛按卦之陰中虛之象王輔嗣以爲乘木於川舟之虛則終已無溺蘇氏云無心之謂是也所稱應乎天者何卦惟二陰所應皆陽陽者乾畫乾爲天也

象曰澤上有風中孚君子以議獄緩死

議獄兌象緩死巽象獄成而孚輸而孚皆中孚惻怛之意也

初九虞吉有他不燕象曰初九虞吉志未變也

虞吉讀如驩虞之虞謂其樂信於四非如朱先生謂其能度也在中孚之象以相孚爲義無能度之防吳防淸謂如虞人在澤不遠交而求孚於二旣非爻義輔嗣以爲得專吉亦復微有所不安矣有他不燕系心於一不燕暱其他孚之志也金君卿曰燕當爲變字或然矣

九二鳴鶴在陰其子和之我有好爵吾與爾靡之象曰其子和之中心願也

鳴鶴者互震爲鳴爲鶴虞氏謂離爲鶴非防也在陰者師曠禽經以爲鶴愛陰惡陽周書王防謂陰羽也朱義稱九居二者是已虞氏謂坎爲夜鶴知夜半故鳴在陰今中孚豈坎象而必取訟以成其曲說哉其子和之兪氏曰鶴澤鳥二陰位三二同兌體二鳴三和也朱子謂四二同體震九二陽大六四陰小有子象二四同志二鳴而四和虞氏曰震巽同聲相應故子和之或曰互艮爲小子皆非也二有好爵謂其位得中天爵也爾指三吾我九二自謂也三乃兌之主爻二稱吾我而呼三爲爾崇陽抑陰貴中而賤不中也虞氏以爲五蘇氏謂爲有爵者求我之詞非矣靡子夏傳陸績作縻巽爲繩繋之象馮椅曰燕爵俱有飛鳥之象意疑其鑿矣

六三得敵或鼓或罷或泣或歌象曰或鼔或罷位不當也

敵匹敵謂四也與艮敵應之敵同彼以應言此以比言王輔嗣曰三居少陰之上四居長陰之下對而不相比以爲敵朱程二先生謂上九皆非也或鼓者居互震之中欲進而鬭敵也或罷居互艮之下止也或泣不勝而退懼見侵陵震恐懼也或歌者喜敵同類震善鳴也六三才柔位剛半動半靜而又不中不正故有此象

六四月幾望馬匹亡無咎象曰馬匹亡絕類上也四動互離虞氏謂月在兌三日在離四日月相對故幾望也王應麟曰幾望者在小畜之上以抗陽凶在歸妹之五以應陽吉中孚之四從陽故無咎也幾郭京作近孟荀一行作旣孟云十六日晁以道曰古文讀近爲旣詩往近王舅是也此實當作近卽幾望意孟荀云旣不察爻意矣馬互震也四捨三比五有二馬而亡其一故象以爲絕類上類謂二上者五也三四本陰類六三自以爲得匹敵六四守而不與三比是絕其類於上也

九五有孚攣如無咎象曰有孚攣如位正當也

孚者五孚四與小畜九五皆得四援故同辭巽繩而艮手有攣象中孚之主當使萬邦作孚而專取六四四能絕類蓋正人也故五得無咎虞氏謂二在坎謂孚攣二使化爲邦朱義因之據卦正互變動皆無坎體攣二𨿽取正應而頗非卦爻象防王輔嗣曰居尊主羣物其言亦大而無當矣故蘇兪以得四言

上九翰音登於天貞凶象曰翰音登於天何可長也雞爲翰音巽象居巽極在卦終登天之象王輔嗣曰音飛而實不從程先生因之朱先生爲信極不知變其說皆有礙矣中孚之卦取中之孚飛而求顯鳴而求信非中者之孚蓋侯果所謂窮上失位信不由中者是也九二在陰而子和上九飛鳴而登天其道蓋相反也橫渠張子曰上處中孚之窮不久將變爲小過初六故小過初爻曰飛鳥以凶

證衍文【據郭京舉正彖傳信及下多豚魚二字】證字【據金君卿不燕之燕作變

據子夏陸

據京氏晁氏幾績靡作縻

望之幾作近】

小過【艮下震上】

小過亨利貞可小事不可大事飛鳥遺之音不宜上宜下大吉彖曰小過小者過而亨也過以利貞與時行也柔得中是以小事吉也剛失位而不中是以不可大事也有飛鳥之象焉飛鳥遺之音不宜上宜下大吉上逆而下順也

小過卦繼中孚中孚肖離離有飛鳥之象變爲小過則肖坎坎見離伏見坎不見離則鳥以飛過但聞其遺音也何子元曰二畫鳥股上下四音鳥翼始朱先生今按此說始宋衷虞翻常譏切之自謂離鳥指晉上之三以佐其言則虞固曲說也若朱義緣洞林謂有羽虫之孽則亦均矣依兪氏吉上衍大字依郭京舉正是以下脫可字事下誤增吉字依程傳有飛鳥之象焉解者之辭誤入彖傳上則乘剛故不宜上下則承陽故宜下輔嗣本防出仲翔至王肅直謂四五失位故上逆二三得正故下順兼二氏乃得之若兪氏謂宜艮正不宜震動於順逆之義不明矣

象曰山上有雷小過君子以行過乎恭喪過乎哀用過乎儉

初六飛鳥以凶象曰飛鳥以凶不可如何也

小過有飛鳥之象若卦之初爲翼蘇子瞻胡仲虎謂鳥用在翼故初上言之彖言下順而爻言凶項兪謂在艮下當止然上應於四妄徼震動之舉而反飛者是也春秋傳師能左右之曰以飛鳥見以於翼欲左而左欲右而右莫如之何故凶

六二過其祖遇其妣不及其君遇其臣無咎象曰不及其君臣不可過也

王輔嗣曰祖始爲初妣者居內履中而正指二六過初而履二位故曰遇祖遇妣虞氏祖妣指初與三謂坤爲妣者非程朱二先生曰二四與五凡爻取象位置各當其物今指曰三父四祖五妣𨿽義取剛柔然妣居祖上體例位置不明矣遇者春秋家有其語謂非正應而卒然值之也五則正應豈得爲遇哉艮震皆一君二民之卦小過之君不在五五徒有其位而已二當艮止之象又居中得正以承九三三者艮主二之君也臣謂初處二之下家臣也二柔順中正而體艮止故不及三而遇初也侁二近三陽之君而自應陰臣亦非經文遇義孔氏正義臣不可自過其位蓋凡所謂過皆就本爻言之

九三弗過防之從或戕之凶象曰從或戕之凶如何也弗過防之王深甫曰弗過必有以防之弗過當讀雙湖胡氏曰亦謂讀如弗過遇之二字爲句也程朱二先生俱四字斷者非防之防防二虞翻謂之防四非也蘇氏曰小過陽失位而不中故其君在三三之所臣者初與二也六二彊臣而未之過九三剛而不中莫能容也故或從而戕其君謂之戕者明二本無意於逆咎在三也春秋臣弒其君或曰戕非一朝一夕之故也蘇說得卦爻之情注家謂上六小人三不能防而復與爲應者誤從指從三者非爲三所從也蘇氏指二弗過者因二不及君遇臣而言非臆說也程朱二先生俱謂三過防乃免恐不然矣

九四無咎弗過遇之往厲必戒勿用永貞象曰弗過遇之位不當也往厲必戒終不可長也

以剛居柔非過剛而敢爲大事者故無咎卦名小過謂小者過大者不過故九三四皆曰弗過程朱先生皆謂剛不過而合宜非也蘇氏曰四之所臣者五六也九四以陽居陰失位自卑臣𨿽弗過我則開之遇逢也臣未僣而逢其惡故曰遇四體震動居上卦爲洊雷之厲故曰往厲震有恐懼之象故爲必戒不居初而居四隊泥之威不能久之象兪氏曰此爻皆以兩字爲句

六五宻雲不雨自我西郊公弋取彼在穴象曰宻雲不雨已上也

虞翻曰兌爲宻云坎象半見故不雨西郊亦是互兌言之五而稱公明君方失位在四故五稱公耳吳氏曰公謂四彼謂初兪氏謂小事稱公皆不然也坎爲弓弋象小過似厚坎也弋小器僅可射近彼謂二陰在互巽穴中五體震動弋取以自助也小畜以小畜大而諸陽不爲六四用小過以小過大而二陽不爲六五用也故辭同繇傳曰已上依郭京舉正作止王注陽已止下今本誤作上注亦因誤作陽上故止然則程朱謂已上而不與陽和失之何子元疑韻不葉亦近於固矣凡象故多有不韻者矣

上六弗遇過之飛鳥離之凶是謂災眚象曰弗遇過之已亢也

上處小過之極超乎六爻之外亢而不可復返蘇氏曰君𨿽不逢其惡而臣自僣矣朱先生疑當如九三弗過按陸氏釋文以本多誤故特標弗遇之文明非弗過也離猶詩鴻離之離項平甫曰上六居震之極其飛已髙動而成離則麗於罟柰何不凶哉初飛鳥以凶上飛鳥而離之凶可知矣不特曰凶且天災人眚無不有之然則陰之過豈其福哉已止者陰不已亢陰不降互之辭也

證衍文【據兪氏吉上衍大字】

證脫文【據郭京是以下脫可字】證誤【據程傳有飛鳥

據郭京小字象焉誤入彖傳

下誤增吉字】證句【據王深甫以弗過爲句據兪玉吾九四爻辭皆以兩字爲句】證字【已上據郭京舉正作已止】

旣濟【離下坎上】

旣濟亨小利貞初吉終亂彖曰旣濟亨小者亨也利貞剛柔正而位當也初吉柔得中也終止則亂其道窮也亨小者謂亨於小小謂三陰三陰得位而三陽下之火珠林曰三陽失位男之窮是也虞翻兪琰皆以爲二則與初吉乃若復語王弼曰舉小以見大者之亨非卦象本防按程傳濟時不能無小未亨則於本文倒置而又加一未字乃足其義朱義與程伊川無幾異矣蘇氏曰凡陰陽各安其所則靜而不用將其用必有以慍之者水在火上欲炎而不達火之所以致其怒也陰皆乘陽陽欲進而不遂陽之所以奮其力也火致其怒𨿽陰必達陽奮其力𨿽難必遂此所以爲旣濟也或曰離明在內故始吉坎難在外故不變則終亂三剛三柔皆正而位皆當則六十四卦之中獨此一卦故孔子特贊之也終止則亂侁所謂水返而終於潤下火返而終於炎上者劉牧曰水火之性竟則必復復則爲變

象曰水在火上旣濟君子以思患而豫防之

初九曳其輪濡其尾無咎象曰曳其輪義無咎也輪四也說卦傳曰坎爲輪四坎體而與初應適當其後故爲曳朱先生指初非也坎又爲狐初在狐之後有尾象在水之下濡象也初爻位皆剛有濟險之才而其應猶在險故竭力救之兪氏曰輪曳不敗尾濡不溺寜有咎乎

六二婦喪其茀勿逐七日得象曰七日得以中道也婦者何也虞翻王肅皆以離爲翟茀者翟茀鄭云車蔽離有翟象詩翟茀以朝是也爾雅革輿前謂之艱後謂之茀初曳輪應四則二喪初之後茀鄰於坎道也旣濟六爻皆有應六二居二陽之間上不承三下不比初在可疑之地冦之所謀也故竊其茀稱婦者以明系於五而他人侵之也二本有柔中婦徳而他人侵之已而正應者合則妄求者退矣故勿逐也稱七日者胡氏云自二返覆數之歷初數而還值二也今程朱二先生皆謂九五旣濟之時不能下賢是臆九五而疑之過矣

九三髙宗伐鬼方三年克之小人勿用象曰三年克之憊也

幹寶曰鬼方北方國也離爲兵戈故稱伐三與上應上爲坎體坎當北方故稱鬼方張說赴朔方軍詩逺靜鬼方人是也楊用修據西羌傳竹書紀年以爲西羌靡莫之屬吳防淸曰二離之終南方之窮國也昔在荊楚居國南鄕而楚俗好鬼故名之鬼方予揆方索象吳楊似違經義矣三年克之虞翻以爲變坤爲年坤之爲年於復見之三至上歷三爻故三年三才位皆剛然近坎易逆旣濟之民安於無事而難動故上易以致怨而下易以致疑以是爲憊也仁山金氏曰經世圗髙宗三十二祀戊子三十三祀己丑嵗卦皆旣濟又運卦爲需世卦爲旅二卦外卦又爲旣濟則其年又旣濟之聚也

六四繻有衣袽終日戒象曰終日戒有所疑也

繻錦之盛也袽衣之獘也六四得位名之美也險而乘剛行可疑也猶盛飾而衣有獘袽陸氏之言是也終日者居三十後離明盡而坎月方升之時說文作晝日非也君子不疑在躬而後能濟四方行有所疑而中不爲累者以終日之戒善補其過故聖人許之也

九五東鄰殺牛不如西鄰之禴祭實受其福象曰東鄰殺牛不如西鄰之時也實受其福吉大來也

東指二西指五崔憬謂五坎月爲西二離日爲東兪琰因曰離正南而鄰東坎正北而鄰西是也離二陰爻爲牛坎之陽爻爲豕月令薦麥夏禴之祭也顏師古漢書注煮菜者非程朱二先生皆謂五不如二非爻象之防實者九五陽爻爲實時所據當事之時嫌與彖異故特表之終亂者道吉來者時時之盛將必有衰者矣

上六濡其首厲象曰濡其首厲何可久也

未濟【坎下離上】

未濟亨小狐汔濟濡其尾無攸利

彖曰未濟亨柔得中也小狐汔濟未出中也濡其尾無攸利不續終也𨿽不當位剛柔應也

小狐者初六六三幹寶以爲坎狐本九家易虞翻曰艮爲小狐非也明在外而險於內狐之疑而心病也陰稱小小者才不足狐者志不果之稱汔幹寶引說文曰涸汔坎本不涸坎在離下無火以作之遂爲伏險而不溢未濟之象以爲涸而可濟耳九二險主不予也則小狐安能出其中而獨濟小狐汔濟明指下卦柔得中以言離汔濟濡尾以言坎耳朱先生通指一卦非也中者險中不續終指初言下坎象狐初其尾也鄭虞皆訓汔幾何子元因讀如井汔至之汔謂辭有濡尾不當謂涸非矣三徵凶初濡尾而二亦病故無攸利

象曰火在水上未濟君子以愼辧物居方

水火異物辧之使羣分水火異方居之使類聚

初六濡其尾吝象曰濡其尾亦不知極也

以陰居下方將涉險而尾卽濡與旣濟登岸者異矣極者終極之謂初知當濟而不自審其續終之難故曰亦不知極蘇氏曰水火相切極乃致用故濟必待極亦通李鼎祚謂極爲中四居坎中以濡尾是不知極此自言初耳論其所應非也朱先生或謂敬或謂極亦於繇象無涉

九五曳其輪貞吉象曰九二貞吉中以行正也

姚信曰坎爲曳爲輪兩陰夾陽輪之象也二應於五而隔於四止而據初故曳其輪兪氏謂五曳二非矣處中而行故曰貞吉以九居二在他卦爲不正然以剛徳居中而無過故曰中以行正蓋中勝於正矣曳輪一也旣濟僅無咎而未濟吉初不中而二中也陸氏曰旣濟之初思未濟之難故曵輪濡尾同在一爻未濟之初陰在下未能自濟故濡尾而退二𨿽陽爻復未出險坎性趨下未能濟物故曳輪而返

六三未濟徵凶利涉大川象曰未濟徵凶位不當也居下坎之上又有互坎在前蓋欲濟而尙未濟也位不當如此故徵凶也利涉大川者荀爽曰利不從坎王輔嗣注二能拯難而已比之棄已委二載二而行不能溺也何憂未濟蓋下卦爲坎二者坎成卦主爻爲水有大川之象又在互離之中明於幾事下比於二蓄其全力合其同徳以擬大難利涉大川之象也初與三情同而凶異者三入險之深故曰位不當

九四貞吉悔亡震用伐鬼方三年有賞於大國象曰貞吉悔亡志行也

四變則互震而居震極又四剛而五柔挾震主之威者也然用其震於伐鬼方國之虎臣也先儒或言震爲長男帝臣之象愚謂弟子豈有伐鬼方而能吉者當如詩薄言震疊讀之可耳變四互坤坤爲年故三年也兪氏曰鬼方指初自四至初歷三爻故三年矣變坤爲開國故賞於大國志行者李鼎祚曰坎爲志震爲行故志行也仁山金氏曰旣濟下卦離之三動則爲震以三十六宮言之旣濟之三反則爲未濟之四故又以震言也亦曲解甚哉

六五貞吉無悔君子之光有孚吉象曰君子之光其暉吉也

君子之光離爲大也有孚吉互坎爲孚也其暉吉者自孚者言之六五文明之主虛中下賢有賢者及時而孚之象程先生曰君子充積光盛至於有暉不然矣不言天子之光而言君子之光所謂承乘應皆陽剛君子相助爲朋者管輅曰日中爲光朝日爲暉及其暉而孚言其早也如是其不吉乎

上九有孚於飲酒無咎濡其首有孚失是象曰飲酒濡首亦不知節也

有孚於飲酒者孚於五也有孚失是者孚於三也未濟之家羣防並屈以求濟猶所謂若作酒醴爾惟麯糵經師或謂所乘六五之孚者是坎爲酒食濟名由坎未濟坎在下而亨之在五故主五而孚之無咎也濡其首卦之上爲首濡之者三也與三應而沒入坎水中也三方在險而上已出中猶復不能忘情於三不胥溺乎失是是謂上之安地兪氏指六五非是或曰象傳以飲酒濡首作一事是朱先生所疑也朱先生蓋知渙王居渙其血之爲節文以成句而偶不察飲酒濡首之辭與節繇象同例也節蘇氏謂事之防猶言時節非節止義王應麟曰易之始終皆陽也始幹之初九終未濟之上九

字音句無誤

周易象防決錄卷四﹤經部﹐易類﹐周易象旨決錄﹥

欽定四庫全書

周易象防決錄卷五

明熊過撰

系辭

葉正則曰學者於孔氏易之成書無所得惟大以下之爲信𨿽非淫誣幻怪者然依於神以誇其表耀於文以逞其流於易之道猶曰出入焉於是釐拆其大防決哉葉氏因歐陽氏而更張大之吾何敢哉吾所不能無疑者乃在序卦韓康伯曰序卦非易之蘊橫渠張先生晦庵朱先生皆謂非易之精不謂非其蘊也

天尊地卑乾坤定矣卑髙以陳貴賤位矣動靜有常剛柔斷矣方以類聚物以羣分吉凶生矣在天成像在地成形變化見矣

天尊地卑何以定乾坤太卜三易之法其經卦皆八其別皆六十四然連山首艮歸藏首坤惟周易先乾後坤因於天尊地卑之分也自荀爽以否卦立義郭雍而下無議矣鉤深圖曰自一至十天尊於上地卑於下祗以異耳卑何以先髙史氏曰卦畫自下之序也動靜何以斷剛柔剛非不靜其常在動柔非不動其常在靜斷者虞翻云分也置陰陽言剛柔兪氏琰曰質可見气不可見也龔氏曰坎在北震在東西北則幹東北則艮皆陽也離在南兌在西東南則巽西南則坤皆陰也各以其所居之方此之謂類聚陽物也而與陽爲羣陰物也而與陰爲羣各以其所名之物此之謂羣分方其各止於一而不相與則無失無得貞而已矣或類聚或羣分則得失隨之此吉凶所以因其動而生以爲得失之報也方曰事情所向物曰事物善惡以言乎陰陽實體則朱先生未若龔氏之切乎九師曰姤卦陽爻聚於午爲類聚復卦陰爻羣於子爲羣分虞翻曰幹生故吉坤殺故凶之數言皆非也在天成像按虞翻說曰震象出庚兌象見丁乾象盈甲巽象伏辛艮象消丙坤象喪乙坎象流戊離象就已於文日月爲易虞說當是輔嗣注以爲況日月星辰非也在地成形震竹巽木坎水離火艮山兌澤乾金坤土也物極謂之變變然後成像物生謂之化化然後成形天地一物也陰陽一气也在云者明其一也朱子發曰乾坤貴賤兩者聖人觀天地而畫卦剛柔吉凶變化三者聖人觀萬物而生爻

是故剛柔相摩八卦相蕩鼓之以雷霆潤之以風雨日月運行一寒一暑

是故接上以起下之辭剛柔謂爻畫奇耦也馬融云摩切也蕩除也剛摩柔爲震坎艮柔摩剛爲巽離兌虞翻謂剛柔相摩則八卦相蕩者是也其言二摩四四摩八八蕩六十四揆之上下起接不屬矣然則八卦之蕩柰何胡瑗言一陽生則推去一陰一陰生則推去一陽頗爲近之然蕩陰入陽蕩陽入陰京房義精矣此言夫天道卦象之流行非以畫卦也錄其事故下遂以雷電風雨繼之鼓之以雷霆雷震也霆離也蜀才疑霆爲電淮南子曰陰陽相薄爲雷激而爲霆孟云音霆則爲雷音蜓則爲電春秋谷梁稱電爲霆是也風巽雨坎吳防淸曰羲皇卦圖左起震而次以離鼓以雷霆右起巽而次以坎潤以風雨也潤依樂記作奮陳騤文則曰气和潤生非也運行寒暑五經通義云日在牽牛則寒在東井則暑吳防淸曰艮山在西北嚴凝之方爲寒兌澤在東南爲暑左離次以兌者日之運行而爲暑右坎次以艮者月之運行爲寒也修江王玠曰吸神觀心煉精化气逆上泥丸卽鼓以雷霆槖籥動浩气沖虛通身發汗卽潤以風雨水上升火下降卽日月運行進陽火退陰符卽一寒一暑

乾道成男坤道成女幹知大始坤作成物幹以易知坤以簡能

乾交坤而震坎艮得乾道成男坤交乾而巽離兌得坤道成女幹男爲父者以其始物之气坤女爲母者以其成物之質易象數鉤深圖曰一陽生於子乾位在西北居子之前故知大始一陰生於午而坤位西南作於申成於酉故曰作成物皇極通變以爲乾位在亥知大始坤位在未作成物文王後天之用二說相通也幹以易知坤以簡能姚信晁說之皆曰能當作從葉正則謂健順所以爲易簡是也乃又自疑健順不足以盡乾坤至並疑成男成女之說則滋惑矣

易則易知簡則易從易知則有親易從則有功有親則可久有功則可大可久則賢人之徳可大則賢人之業易簡而天下之理得矣天下之理得而成位乎其中矣可久可大與盛徳大業無異也而稱賢人者項氏曰明乾坤之徳業人皆可充而至吳幼淸指爲賢人別曰易簡理得者聖人也殆不然乎湛子曰理一而已易簡非二體久大非二功徳業非二事以其類而分言之耳成位乎其中荀爽曰陽位成於五陰位成於二五爲上中二爲下中蓋緣馬融本而誤融本作易成位乎中非也朱先生謂與天地參是已

證音【據谷梁及孟氏霆音蜓】證字【據樂記姚信晁說潤作奮之能作從】

右第一章

言作易之本

聖人設卦觀象系辭焉而明吉凶剛柔相推而生變化聖人設卦觀象而明吉凶言卦之貞虞本吉凶下有悔吝字剛柔相推而生變化言卦之悔剛柔兩盛則爲摩剛柔疊勝則爲推也朱子分設卦觀象者羲易系彖辭者文易然生變化而有爻辭亦文易耳謂周公之易非也易幹鑿度曰陰陽有盛衰人道有得失聖人因其象隨其變爲之設卦方盛則托吉將衰則寄凶陰陽不正皆爲失位其應實而有之皆失義善𨿽防細必見吉端惡𨿽纖芥必有悔吝所以極天地之變明王事也

是故吉凶者失得之象也悔吝者憂虞之象也變化者進退之象也剛柔者晝夜之象也六爻之動三極之道也

易言吉凶在人爲得失之象易言悔吝在人爲憂虞之象楊用修云虞與憂對當讀如驩虞之虞言樂也柔變爲剛進之象剛化爲柔退之象剛屬陽明晝象柔屬陰暗夜象吉凶失得悔吝憂虞之象卽剛柔相推之變未始一也變化進退剛柔晝夜之象卽剛柔屈信之交未始非一也吳防淸専指爻辭者非蘇氏曰變化生而吉凶之理無定不知變化而一之以爲無定而兩之此二者皆過也聖人以進退觀變化以晝夜觀剛柔二觀立無往而不一也極陸徳明訓至是也爻不極則不動二老變二少不變也然則六位而配三極者何也十有八變而成卦每爻正得三變其曰極者猶所謂道有變動故曰爻也朱子發引震之究爲健巽之究爲躁欲以例余卦而曰一生二二生三以三爲易之貞數非此章本防馬融指三統於爻位無當如鄭韓三才王肅陰陽剛柔仁義之說也則聖人何以稱爻動乎蘇氏曰未極則爲三旣極則動動則爲六三六無異道也如蘇氏則必讀動爲重乎

是故君子所居而安者易之序也所樂而玩者爻之辭也

序依虞翻本作象樂依虞翻本作變葉氏曰謂易有成序君子之所當居則泛濫而無擇謂君子於易有當居之序則移徙而難常疑之是矣不知字誤也按虞翻曰舊讀象誤作厚或誤作序樂作變云舊作樂者誤與下文觀象觀變義應得之

是故君子居則觀其象而玩其辭動則觀其變而玩其占是以自天祐之吉無不利也

居指本卦動指之卦

右第二章

言系辭之卦

證字【據虞翻本吉凶下有悔吝字】

【據虞翻本易之序作象字】

【據虞翻本樂而玩作變而玩】

彖者言乎象者也爻者言乎變者也吉凶者言乎其失得也悔吝者言乎其小疵也無咎者善補過也

彖言象卽設卦觀象也爻因揲蓍之變卽剛柔相推而生也說文曰豕走之謂彖字從勻音計彚頭也象其鋭而上見比諸卦辭列於爻上彖者蘇氏謂彖豕羅泌曰茅犀名豨神者彖犀形獨角知幾知祥彖蓋取於幾非也或謂彖六牙象有六爻之意亦非也爻木經云交疏之窻蘇謂折爼要之彖爻物形字義或偶參同矣然聖人奚瑣瑣焉剽模哉大傳言材效動已明之矣蔓說枝辭胡爲哉補過稱善善言相近而誤從劉績作言

是故列貴賤者存乎位齊小大者存乎卦辯吉凶者存乎辭憂悔吝者存乎介震無咎者存乎悔是故卦有小大辭有險易辭也者各指其所之

陰陽各有所統禦謂之齊陽大陰小陰卦多陽陽卦多陰辭専取主爻陽大陰小語其常分耳當其爲卦主則無異也五存者應五言而爲文卦有小大辭有險易兪氏曰卦以陽爻之大者爲主則其辭平易如復謙之類卦以陰爻之小者爲主則其辭艱險如小畜夬之類各指其所之漢上朱氏曰之者動爻虛齋趙氏曰之變卦也言本爻之辭正指之卦之義右第三章

此承上章釋彖爻系辭之防

證字【據劉績本及本章上文善字例作言】

易與天地凖故能彌綸天地之道

謂聖人凖天地作易也吳防淸曰彌如開弓愈開愈滿綸如合繩漸合漸大充而廣之與天地一道其言似矣然彌本弛弓以爲張弓斯害也已曷不曰彌如弛弓反之愈合乎蓋彌以反本言綸以致用言也

仰以觀於天文俯以察於地理是故知幽明之故原始反終故知死生之說精气爲物遊魂爲變是故知鬼神之情狀

此皆聖人用易彌綸之事以者用易也故幽明始終鬼神皆就易言之原始反終依鄭虞本當讀原始及終若曰推原其始則知未來反折其終則知已往又或以爲於其終而反求其始則固已辭費矣朱子發曰一變者卦之始也謂之一世六變者卦之終也謂之遊魂七變而反者卦體復也謂之歸魂始者生也終者死也反則死而復生故知此則知死生之說其以初上爲始終而始終爲生死是也其指六爻之變而謂遊魂歸魂者非也物者陰物陽物蓋爻也變者用九用六也少陰少陽伸者爲神老陰老陽屈者爲鬼張子有言精气自無而有故顯而爲物遊魂自有而無故隱而爲變鄭曰精气爲物者七八遊魂爲變者九六皆是也然曰木火用事而物生金水用事而物變文義違反亦倐合遽離矣鮑景翔曰推幽明可以知死生推死生可以知鬼神吳防淸曰天地之道幽明之故皆言天地也而知幽明三言者卽彌綸天地而申釋之死生之說鬼神之情狀皆言萬物也而知鬼神三言者卽知死生而申釋之兩節各二句者言故兩節各三句者言是故申釋之意亦近之矣而不知幽明死生鬼神之指卦畫耳達其指一貫之學也乎

與天地相似故不違知周乎萬物而道濟天下故不過旁行而不流樂天知命故不憂安土惇乎仁故能愛範圍天地之化而不過曲成萬物而不遺通乎晝夜之道而知故神無方而易無體

謂易與天地兩相似也蓋天地一陰陽易之幽明死生鬼神亦莫非陰陽者聖人作易仰觀俯察而其故說情狀皆與天地之陰陽相似故天地不能違也鄭虞翻舊與鬼神情狀連解者非萬物者荀爽曰二篇之策萬有一千五百二十當萬物之數故曰知周萬物是也以萬有一千五百二十當萬物餘千五百二十不用者三之積而又虛其一顯仁藏用也天下者萬物之防顯仁藏用以濟之寧有過哉旁猶旁燭之旁非避礙之意不流依京房本作不畱朱子發曰易之用者近是矣朱義行權守正非本防也易旁行不流故玩辭者變通天道以知天命亦周物不憂似天也樂天依虞翻作變天安居易象是爲安土安土則心存理得故亦道濟天下似地也變天知命則智迹冺安土惇仁則生意發天地萬物皆就易言之晝夜者剛柔之象剛或化柔柔或變剛陰中有陽陽中有陰貫通爲一則不爲變化之所亂而可以知範圍曲成之道矣神者何易之道也隨物而在故無方也何以爲易理之變化也易何以無體變化故無體也葉少蘊謂凡易見於有爲者皆言用用之者體而易不以體對用故別而論之曰無體晁景迂云體用本乎釋氏聖人未嘗有體用並言者項氏玩辭曰三知者易之所知與天地凖也四故者易之所能與天地凖也範圍至無體三而者言彌綸之功也

右第四章

證字【據鄭虞本反終作及終】

【據京房本不流作不畱】

【據虞翻本樂天作變天】

一陰一陽之謂道

言陰陽得中者爲道也今夫聖人之明民示諸有而儒者之髙論乃欲引而淪諸無大傳云一陰一陽謂道矣今乃復云陰陽气也其理則謂之道然則陰陽不足謂道乎易稱乾道稱坤道又稱乾陽物坤陰物以明陰陽卽道道者所由之路陰陽卽羣有之所由出入也今云然者豈非其誤解形下之器哉古老曰偏陰偏陽之謂疾此豈獨命家之說也陳氏新話云道在陰而陰得其一在陽而陽得其一當別說如仁知所見也

繼之者善也成之者性也

此明陰陽謂道之義繼指流行言萬物資始繼貞以元元爲善長故曰繼善屬一陽之分貞而成終物各有則故曰成性屬一陰之分北溪陳氏曰繼成字與陰陽字應善性字與道字應爲得經義而復云指气指理則亦過矣近世敬軒薛氏之言亦出於此繼善者卽性善意猶言吉之先見爲良心之本體成性者卽性相近意蓋有累於气之不中正者矣

仁者見之謂之仁知者見之謂之知百姓日用而不知故君子之道鮮矣顯諸仁藏諸用鼓萬物而不與聖人同憂盛徳大業至矣哉富有之謂大業日新之謂盛徳仁知卽性之成者人受天地之中以生仁知皆得其偏耳仁者見陽而不見陰知者見陰而不見陽非一陰一陽之道顯諸仁則不可固曰知藏諸用則不可固曰仁張文饒曰易明變六十四不變者八變者五十六體少用多以用爲主因用以顯其體故曰顯諸仁暗變六十四變者八不變者五十六體多用少以體爲主因體以藏其用故曰藏諸用見者爲顯仁則用無非體不見者爲藏用則體無非用邵氏經世之用卽周易暗藏之數此言是矣然此承上言君子之道卽一陰一陽之道耳非以卦變言也鼓萬物則顯仁不同憂則藏用是天地之徳業也已富有者冒天下之道開物成務顯仁也日新者惟變所適根本盛大藏用也蘇氏曰我未嘗有卽物而有日新者未嘗新吾心一也新者物耳此聖人之徳業也已上陰陽自在天在人者言之

生生之謂易成像之謂幹效法之謂坤極數知來之謂占通變之謂事

此以易之陰陽言生生者生陰生陽也申一陰一陽謂道之意一陽生而成像之謂幹一陰生而效法之謂坤效法者依成像而代有終也成像爲朕兆耳申繼善成性之意占者窮過扐之數遂知來物事則貫十有八變因變以成務矣吳防淸曰數者變之已成變者數之未定

陰陽不測之謂神

蓍初揲卦猶未成或陰或陽不爲典要矧可度思故曰神語在兪琰劉績解此言乎陰陽之道用於蓍數也在天在人謂之道在易在占謂之神龔氏曰初言道以一陰一陽爲宗中言易以乾坤爲序未言神以陰陽不測爲妙則易果道陰陽而爲理气之別者亦太刻畫矣業徳易乾坤占事神是一陰一陽之道隨所在而得名者非二理也

右第五章

夫易廣矣大矣以言乎逺則不禦以言乎邇則靜而正以言乎天地之間則備矣

易書廣大故爲道亦廣大虞翻曰乾象動直故大坤形動辟故廣乾天髙故不禦坤地靜而徳方故正天地之間則備深居馮氏曰人事也屯蒙而下六十二卦也然則乾坤獨無人事乎哉

夫幹其靜也専其動也直是以大生焉夫坤其靜也翕其動也辟是以廣生焉

不雜故専兪氏曰幹畫奇而實不變則其靜也専變則其動也直直者坤之徳坤畫偶而虛不變則其靜也翕變則其動也辟辟乃幹之徳是也乾天道無所不包故大坤地道無所不受故廣然气未嘗不貫是天地非二物廣大非二事也

廣大配天地變通配四時陰陽之義配日月易簡之善配至徳

廣大配天地坤廣乾大也變通配四時虞翻曰變通趨時謂十二月消息蓋乾坤之變也陰陽配日月者荀爽曰乾捨於離配日而居坤捨於坎配月而居深居馮氏止以復臨明之湛子因曰陰陽交疊升降合日月往來代明恐與變通義復也蘇氏曰天地得其廣大四時得其變通日月得陰陽之義至徳得其易簡之善明乾坤非専以爲天地也

右第六章

誠齋楊氏曰此章言聖人所以贊易之道其極主於廣大之二言其原生於乾坤之二卦也

子曰易其至矣乎夫易聖人所以崇徳而廣業也知崇禮卑崇效天卑法地天地設位而易行乎其中矣成性存存道義之門

稱道義之門明業由徳廣也敬軒薛氏曰成性卽天地存存卽設位道義之門卽易行其中天之生生不已理之生生不已也

右第七章

聖人有以見天下之而擬諸其形容象其物宜是故謂之象

剛柔各有其體故曰形容

聖人有以見天下之動而觀其防通以行其典禮系辭焉以斷其吉凶是故謂之爻

於眾理所聚而觀之求所通利而典禮行所謂擇乎中庸也

言天下之至而不可惡也言天下之至動而不可亂也擬之而後言議之而後動擬議以成其變化

鳴鶴在陰其子和之我有好爵吾與爾靡之子曰君子居其室出其言善則千里之外應之況其邇者乎居其室出其言不善則千里之外違之況其邇者乎言出乎身加乎民行發乎邇見乎逺言行君子之樞機樞機之發榮辱之主也言行君子之所以動天地也可不愼乎【據吳防淸此下經中孚九二文言在節初九文言下第十八】

同人先號咷而後笑子曰君子之道或出或處或黙或語二人同心其利斷金同心之言其臭如蘭

【據吳防淸此同人九五文言在否九五文言下第二】

初六借用白茅無咎子曰苟錯諸地而可矣借之用茅何咎之有愼之至也夫茅之爲物薄而用可重也愼斯術也以往其無所失矣

【據吳防淸此大過初六文言在復初九文言下第九】

勞謙君子有終吉子曰勞而不伐有功而不徳厚之至也語以其功下人者也徳言盛禮言恭謙也者致恭以存其位者也

【據吳防淸此謙九三文言在大有上九文言下第四】

亢龍有悔子曰貴而無位髙而無民賢人在下位而無輔是以動而有悔也

重出

不出戶庭無咎子曰亂之所生也則言語以爲階君不密則失臣臣不密則失身幾事不密則害成是以君子愼密而不出也

【據吳防淸此下經節初九文言在鼐九四文言下第十七】

子曰作易者其知盜乎易曰負且乘致宼至負也者小人之事也乘也者君子之器也小人而乘君子之器盜思奪之矣上慢下暴盜思伐之矣慢藏誨盜冶容誨淫易曰負且乘致防至盜之招也

【據吳防淸本此解六三文言在憧憧往來文言下第十一】

右第八章

天一地二天三地四天五地六天七地八天九地十此二十字韓康伯本在夫易何爲者也之上按班固律曆志在天數五上伊川同朱義遂移在此

天數五地數五五位相得而各有合天數二十有五地數三十凡天地之數五十有五此所以成變化而行鬼神也

此四十四字韓康伯本在再扐後掛之下朱義移置在此簡輔曰一二三四五生數也化之漸也當謂之變六七八九十成數也變之成也當謂之化不可以奇耦分也成變化者數也行鬼神指卜筮而言所以求數者也故下文遂以筮法言之

大衍之數五十其用四十有九分而爲二以象兩掛一以象三揲之以四以象四時歸奇於扐以象閏五嵗再閏故再扐而後掛

大衍曷爲不盡天地之數宋咸易難曰天地是自然之數大衍則推衍之數也衍數曷以用四十九劉仲敬爲予述邵先生之意曰小成之卦以六而變八大成之卦以三十六而變六十四蓋三十六者六六也然則天地之用極於六耳大衍用四十九其餘分七七之數也五者蓍之小衍故五十者蓍之大衍衍母之一數之所起故大衍五十之數虛其一而不用今爲河圖衍母之說恐其不然張文饒云地之三數卽是四用故四十八者在十六爲三在十二爲四也龔夬謂大衍之數五十總四十有九之成數又合而爲一此蓍之體也其用四十有九自分而爲二言此蓍之用也以蓍之體合蓍之用四十有九則五十也故一爲虛數四十九爲實數而一者四十九之所生也夬號傳邵學又別立意解何也此與王弼子夏傳太極不用之語何異耶京房說十日十二辰二十八宿其一不用者天之生數幹鑿度勦焉太極兩儀日月四時五行十二月二十四气北辰馬融說也八卦各六爻加乾坤二用爲五十干初九勿用荀爽說也五行減五大衍又減一鄭說也五十有五減六以象六爻姚董說也李鼎祚附之斯六家者旣牽合矣八卦陰陽配五十數艮三坎五震七乾九兌二離十巽八坤六餘其天一地四無所稟承崔憬說也而云八卦之外在衍之所不管斯則李氏所譏未免小疵談何容易關朗曰蓍以五行運於中大耦而言則五十小奇而言則五五十五者奇耦小大具言之耳舉大而去小盈奇而虛耦則小奇之五大耦之一皆盈而不用蓋以歲閏明焉捨卦而逺取義於日月虛盈入有去無之間寧足謂本實乎關蓋因歸奇之語而誤者鄭武子揲蓍古法云大衍不盡天地五十五數蓋太極生兩儀兩儀生四象四象生八卦所衍數不及五於五十中虛一不用也說者曰太極生兩儀則陽一陰二衍而爲三兩儀生四象則太陽一少陰二少陽三太陰四衍而爲十四象生八卦則乾一兌二離三震四巽五坎六艮七坤八衍而爲三十六通太極之一兩儀之三四象之十八卦之三十六則其數五十然其歷數兩儀四象八卦皆連本數則已復矣吳防淸言天地數共十而起於一其對爲二一參之爲三兩儀之爲四有一二三四而十數具四者正位十者積數以正位之四衍積數之十每一加算以四謂之衍如數家因法焉卽天地數本一支四之推故自一而衍四至四而衍十總得五十旣曰本一支四則五矣又曰大衍之母至四而具亦若湊合哉劉用熙呂仲木直謂地不可過天五十數方去一圓而爲用則亦疑迂逺矯彊矣掛一以象三兪氏曰於所分右邊蓍中取一蓍懸於前鼎立而爲三也舊法掛於小指閒則與扐同矣旣有中指兩扐又加以小指則爲五扐是五嵗之中乃有三閏矣蓋掛自掛扐自扐詎可以在前之掛雜於指間之扐哉再扐而後掛不言揲而獨言掛者以明十有八變皆當掛張文饒皇極通變云𨿽名掛一然三揲實掛者三兪氏說蓋本是矣先儒有謂二變三變不掛者𨿽初揲五與九再揲四與八其數亦同然其三變之餘爲老陽少陰皆二十七爲少陽者九爲老陰者一其於陰陽多寡旣已乖戾而所謂老陰蓋絕無僅有若用三變皆掛之說則六十四變而爲老陽者十二爲少陰者二十八爲少陽者二十爲老陰者四老則陽多而陰少少則陽少而陰多然而陰陽之變皆三十二而其數適平以此論之三變皆當掛一除去三蓍在蓍總數其策九千二百一十六者存坎離乾坤所得之本數也吳防淸曰五年之間置閏者再故以掛一揲右揲左象不閏之嵗三初扐再扐象有閏之嵗二再扐而後掛言第一變再扐畢則第二變又掛一第二變再扐畢則三變又掛一也後掛陸氏曰京作掛再扐而後布掛京陸皆失玆義矣葉正則曰易之始有三而已自然而成八有六而已自然而成六十四一成一反象類曉然而名義出焉非四十九所能用非掛非扐非再扐所能通也然則自幹而至未濟皆已具矣已具則必有起數故筮人自是以起之云得某爻當成某卦某爻當變變當之某卦而已此易之淺事也易立在先卦起在後今傳之言者是是不知易之所成而卽筮人之所起爲易無惑乎是之不章也又謂象三才四時一閏再閏愈淺未矣以爲筮人之所起是也而遂以淺未不求其說亦過矣

幹之策二百一十有六坤之策百四十有四凡三百有六十當期之日二篇之策萬有一千五百二十當萬物之數也

乾坤二篇九六之策韓康伯謂三十六策四分之而九二十四策四分之而六皆取過揲若得五八八或九四八通計二十一則過揲得四七二十八亦幹策也若得九與四四或五與四八通計一十七則過揲得四八三十二亦坤策也合十八變乾坤之策亦三百六十若並七八九六爲三十以因乾坤十二爻亦爲三百六十蓋天有四時時有四月月有四十者得六百四十以應卦天地之全數也時去一月月去十日藏其體而存用正得三百六十之數耳又以十計之陽常盈於數得六故二百一十六陰常乏於數得四故百四十四四其四而得一百二十合爲三百六十其以四乘者陰陽太少無出於四故三百六十者首元之嵗數也然陽數於三百六十上盈嵗太陽也故三百六空空空空七七七七不盡之積首嵗所長約爲三釐三六故首運平法長二十八刻加一倍法爲消長蓋三百六空空空空七七七七不盡之積積八百八十餘而得今元今之嵗實乃有三百六十五日二四二五之數也引而後之極於三百六十六則又馴得首元之數然則三百六十者聖人舉大數置余分不言實非三百六十也故防之卦六世弱運之卦六嵗弱運世嵗日月時皆然關朗曰日月軌度積於余分六十出六以六五行所以成閏三百六十者嵗功之用奇六者虛一之義生於一成於六一六相虛二五爲用自然之道也聖人立策衍數必舉其三兩於六行於五合於十推萬而變無出乎此蓋一五而變七十二候二五而變三十六旬三五而變二十四气凡三百六十五周而復始不周於六而周於五關氏豈不大謬哉萬物之生數一十三萬八千二百四十分不滿二千八百八十者通閏之數止於是也萬有一千五百二十者一月生物八八相索之數也張文饒謂天用元之一者殆指此爲一防之數乎道樞易成子每刻得一百五十息十二時共得一萬一千五百二十息之凖當別詮也

是故四營而成易十有八變而成卦八卦而小成引而伸之觸類而長之天下之能事畢矣顯道神徳行是故可與酬酢可與佑神矣子曰知變化之道者其知神之所爲乎

四營成易童溪王氏曰營求也用蓍之法以四而揲之成易之數以四而成之正義因陸績舊說云四度經營蓍策乃成易之一變朱先生祖其說曰分二掛一揲四歸奇誤也若如陸績之舊則歸奇於扐者再並分二掛一揲四是爲五營矣豈得謂爲四哉十有八變而成卦八卦而小成唐一行之學曰十有八變之間有八卦焉變之扐有多少其一變也不五則九其二與三也不四則八八與九爲多五與四爲少少多者奇耦之數也三變皆少則幹之象也幹所以爲老陽而四數其餘得九故以九名之三變皆多則坤之象也坤所以爲老陰四數其餘得六故以六名之三變而少者一則震坎艮之數也震坎艮所以爲少陽而四數其餘得七故以七名之三變而多者一則巽離兌之象也巽離兌所以爲少陰而四數其餘得八故以八名之故七八九六者因餘數以明陰陽而陰陽之所以爲老少者不在是而在乎三變之間八卦之象也然予常括之凡蓍四揲之九揲而得三十六爲老陽八揲得三十二爲少陰七揲得二十八爲少陽六揲得二十四爲老陰皆可通也唐六典易策四十九其變四單拆交重十八而成卦內貞朝占用外悔暮占用法異古矣八者天地之體故小成之卦八大成之卦八八也天地之用六故爻止於六六十卦除四正體卦六六三百六也而策亦極於三百六所以象之也今曰四千九十六卦則仍焦氏臆見而不察於自然之數矣豈不贅哉卦立則道見卦用則徳行神妙變指陽化指陰爻者卦畫自然之妙用也吳防淸曰自大衍至能事畢言蓍變之神顯道佑神言蓍占之神凡此皆神之所爲然變占者惟陰陽三畫而已卽天地陰陽之變化也崔子鐘曰舊以五行釋變化者荒誕無稽以屈伸釋鬼神者疎謬無據且無關於生蓍之義也

右第九章

易有聖人之道四焉以言者尙其辭【彖辭】以動者尙其變【爻變】以制器者尙其象【卦象】以卜筮者尙其占【占辭】

是以君子將有爲也將有行也問焉而以言其受命也如響無有逺近幽深遂知來物非天下之至精其孰能與於此

參伍以變錯綜其數通其變遂成天地之文極其數遂定天下之象非天下之至變其孰能與於此

參伍以變者四營也錯綜其數十有八變之事也通其變參伍之變也尙變之事極其數錯綜之數也尙象之事朱義有脫簡吳防淸曰參以變者初揲之餘左四右四再揲三揲之餘左四右三左三右四合掛一及左右之餘得九得八而爲耦者凡三也伍以變謂初揲之餘左三右一左一右三左二右一再揲三揲之餘左二右一左一右二合掛一及左右之餘得五得四而爲奇者凡五也通五之變五四皆爲奇則參天而成天之文通參之變九八皆爲耦則兩地而成地之文此尙變之事也每以三變掛扐之數錯而綜之究竟至窮盡則參參參凡九者十二定爲幹之象參參兩凡八者十二爲兌象參兩參凡八者十二爲離象參兩兩爲七者十二爲震象兩參參爲八者凡四爲巽象兩參兩爲七者四爲坎象兩兩參爲七者四爲艮象兩兩兩爲六者四爲坤象定此六十四象與重卦六十四之數相符觀之可以制器三句尙象者也朱先生曰三數之五數之旣而曰揲蓍本無三數五數之法交互防考而已兪氏從而附之曰參伍非數不過以分掛揲扐之餘數驗過揲之正數參雜也伍辟諸行伍之成列也一以爲初揲一以爲過揲小變其說參伍皆不爲數而義終晦陸子靜雜著三者變數之始五者變終又爲虛數而未切朱子曰三畫之卦三變而反六畫之卦三變而通陳髙因例以干坎演說之曰幹一變爲兌再爲震爲坤爲坎爲巽爲艮七則爲離坎一變爲巽再爲艮爲離爲乾爲兌爲震七則爲坤皆參以變反復乎三畫幹一變爲姤再爲遁爲否爲觀爲剝爲晉爲大有坎一變爲節再爲屯爲旣濟爲革爲丰爲明夷爲師皆五以變反復乎六畫然曰八卦天其變上而下重卦人其變下而上張文饒頗有斯意予疑其矯彊至曰天道尙變固無不變者人道體常上爻不變猶大衍虛一則辭益費且支矣一病一瘳孰甚乎夫參伍變之所生也故文曰以不曰其以本用辭其卽事辭不正其稱卽事辭故從用爲義謂用此數以成卦變通數者又或以洛書縱橫皆三五論之蘇氏謂九宮緯書不經見𨿽異一行學而不可廢虞翻解則曰逆上稱錯綜理也謂五歲再閏再扐後掛以成一爻之變而倚六畫數卦從下升故錯綜其數則參天兩地而倚數也虞蓋通數再扐掛爲三以五歲再閏爲五猶未章明也夫吳說可謂明暢矣然不察一變十有八變之別而謂三變掛推之數是防淸亦未能引伸乎

易無思也無爲也寂然不動感而遂通天下之故非天下之至神其孰能與於此

朱先生曰無思無爲寂然不動者言在冊象在畫蓍在櫝而變未形也至於玩辭觀象揲蓍以變則感而遂通天下之故矣

夫易聖人所以極深而研幾也惟深也故能通天下之志惟幾也故能成天下之務惟神也故不疾而速不行而至子曰易有聖人之道四焉者此之謂也

右第十章

子曰夫易何爲者也夫易開物成務冒天下之道如斯而已者也是故聖人以通天下之志以定天下之業以斷天下之疑

龔深甫曰易開物也故以通天下之志易成務也故以定天下之業易冒天下之道故以斷天下之疑以者用也用易也

是故蓍之徳圓而神卦之徳方以知六爻之義易以貢聖人以此洗心退藏於密吉凶與民同患神以知來知以藏往其孰能與於此哉古之聰明叡知神武而不殺者夫是以明於天之道而察於民之故是興神物以前民用聖人以此齊戒以神明其徳夫

蓍數七七四十九象陽圓變通不定可知來物卦數八八六十四象陰方爻位有分可藏往事易變也張氏曰圓神故能通誌方知故能定業易貢故能斷疑洗心猶春秋傳灑濯其心之意聖人體具三者而開物成務韓康伯關朗言洗濯物心使人無所凟污藏晦於密無所間然密猶言未始出吾宗也以此洗心則無思以此藏密則無爲矣陸績謂受龜蓍之報應決而藏之於心殆淺見也吉凶與民同患者指聖人作易初志而言知來以神者蓍之神藏往以知者卦之知以吉凶未至之事已定之理言之關朗曰知之可及藏之不可及非也洗心則志通同患則業定知來藏往則疑斷神武不殺者蓋得其理而不假其物之義言聖人之資耳明天道以興神物察民故而開其先有思則與物雜故齋以齋之有爲則與物敵故戒以警之醫書言洗心日齋防患日戒薛河東取之爲此也龔氏曰齋可入而致一故徳神戒可出而蒞眾故聴明吳防淸曰天道謂卦之知其徳卽上蓍卦之徳也神而明之在乎聖人不然則枯艸朽莖何神物之有

是故闔戶謂之坤辟戶謂之幹一闔一辟謂之變往來不窮謂之通見乃謂之象形乃謂之器制而用之謂之法利用出入民咸用之謂之神

戶一也闔辟之則二陰陽之動靜亦一气耳蔡介夫謂闔戶之坤統言則爲陰靜分陰陽而言則幹之靜専坤之靜翕也辟戶之幹統言則爲陽動分陰陽而言則幹之動直坤之動辟是也變者動靜相生郭子和謂能辟又能闔也通者闔辟不已也象謂知大始器謂作成物法者聖人成能神者百姓與能也蘇氏曰闔辟之間二物出焉故變者兩之通者一之茍不能一則往者窮於伸來者窮於屈矣

是故易有太極是生兩儀兩儀生四象四象生八卦易何以有太極幹鑿度孔子曰易始於太極太極分而爲二故生天地此緯書也猶周官辟名之書與實不應者而後儒紛紛爲之解至朱先生曰易者陰陽之變太極者其理也夫正明目而視之盈天地者气而已故曰一陰一陽之謂道又曰立天之道曰陰與陽今求之浚深有塞焉者有帥焉者茍焉以離經爲學者歟夫陰陽謂分所謂易也一動一靜之間者也一靜一動之間者也中也所謂一陰一陽之道也陰趨於太極則生陽陽趨於太極則生陰相疊爲用運而不積者屈信相感之自然也故極也者卽周氏靜極動極之極猶言太過不以理訓也朱子發曰太極動而生陽陽極動而生陰陰極復動而生陽始動靜者少也極動靜者老也其爲說似矣或疑陰陽變易類有一物主之者整庵羅氏以爲不然是也旣而曰易兩儀四象八卦之總名太極眾理之總名易有太極名萬殊原一本也則復仍舊貫矣而何以稱太生乎兩儀之生四象也四象之生八卦也皆太極之故也鐘離云房曰陽到天而難升太極生陰陰到地而難入太極生陽斯所謂禮失而求諸野者乎張文饒曰幹爲一太極也上爻當初變得二類爲兩儀五爻當再變得四類爲四象四爻當三變得八類爲八象三爻當四變得十六類爲十六象二爻當五變得三十二爲三十象初爻當六變得六十四乃成六十四卦矣六十四卦實得八卦餘皆重卦也故曰易有太極是生兩儀兩儀生四象四象生八卦也自坤爲一以當元气其變亦然太極元气天地之配也而以天主之言變卦而昧於生卦失本防矣房氏傳云非有太極方有兩儀方有四象八卦又非有兩儀太極遁有四象兩儀亡有八卦四象隱也四象者孔氏謂金木水火莊氏謂實像假象義象用象劉牧旣已譏之然曰五上駕天一而下生地六下駕地二而上生天七右駕天三而左生地八左駕地四而右生天九則又以河圖四十九數爲二儀所生之象彼哉可謂斯言之玷矣朱先生主陰陽太少然乎哉

八卦定吉凶吉凶生大業是故法象莫大乎天地變通莫大乎四時縣象著明莫大乎日月崇髙莫大乎冨貴備物致用立成器以爲天下利莫大乎聖人探索隱鉤深致逺以定天下之吉凶成天下之亹亹者莫大乎蓍

平庵項氏曰凡系辭之稱八卦者卽六十四卦也八卦更相上下爲六十四卦故例以八卦稱之其言伏羲始作八卦者亦謂六十四卦也立下朱義疑有闕文蔡氏謂當有象字按荀悅漢紀作立象成器漢書翟方進傳又作立功據文義立象勝矣富貴聖人蓍而繼於天地四時日月之後何也蘇氏曰天地四時日月天事也天時所不及富貴者制之富貴者所不制聖人通之聖人所不通蓍龜決之

是故天生神物聖人則之天地變化聖人效之天垂象見吉凶聖人像之河出圖洛出書聖人則之

神物者何蓍龜也或曰蓍叢生百莖半之應大衍數五十龜背文段五兩旁各四周二十四腹十二應大衍用數四十九爻也者效也效天地之變化也象者像也不言而以象告也吳防淸曰效天地四時以畫乾坤震巽艮兌象日月以畫坎離亦多端矣乎羅泌路史眞原賦廣成子以八卦鎭方籙及卜法授羲故或疑河圖亦人所授非也關朗曰五十五者爲河圖四十五者爲洛書劉牧兩易而朱震因之說者黨同非劉牧是關朗焉兪琰又異略曰四十五數者子華子大戴禮幹鑿度言之易不言蓋非易數也孔安國注洪範乃曰禹時神龜負文禹因第成九數禹貢但言導洛不言出書安國何據耶今觀易之圖書羲時具有也劉班皆循安國之說則羲時未有洛書不亦謬乎夫河圖洛書之有數安國之徒曷從而知之而圖之數十書之數九又果何所據耶書顧命曰天球河圖在東序河圖赤玉也河圖玉之有文洛書石之有文聖人則其文以畫卦耳無五十五與四十五之數也過按三墳書言伏羲三十二易艸木艸生月雨降日河泛時龍馬負圖始畫卦禮含文嘉云伏羲徳洽上下天應以鳥獸文章地應以河圖洛書乃則象而作易又寰宇記伏羲於蔡水得龜因畫八卦有壇若是則豈必待圖書哉況觀取以通徳類情大傳有明文也或曰鉤深圖河圖合四象之數可以定八方之位洛書有五行之數可以備八卦之象亦通

易有四象所以示也系辭焉所以告也定之以吉凶所以斷也

易四象陰陽太少伏羲先天也系辭而定吉凶則文王周公之易也橫渠謂吉凶變化進退剛柔爲四象侯果指神物變化垂象圖書然不足稱象矣白雲郭氏以易有四象以下與前文不相屬又非別章疑其錯簡兪氏欲移於晝夜象也之下者非

右第十一章

脫簡【據荀悅漢紀立下脫象字】

易曰自天祐之吉無不利子曰祐者助也天之所助者順也人之所助者信也履信思乎順又以尙賢也是以自天祐之吉無不利也

【據吳幼淸此大有上九文言移在同人九五文言下第三郭白雲移憧憧往來之前非也】

子曰書不盡言言不盡意然則聖人之意其不可見乎子曰聖人立象以盡意設卦以盡情僞系辭焉以盡其言變而通之以盡利鼔之舞之以盡神

晉陽秋荀粲曰理之微者非物象所舉立象以盡意非通乎意外者也系辭以盡言非言乎系表者也象外之意系表之言固緼而不出矣是其意欲忘象忘言矣其猶王弼之遺乎陰陽之老者必窮窮則變陸績曰變三百八十四爻使相交通以盡天下之利虞翻曰神易也陽息震爲鼓陰消陽爲舞故鼓之舞之以盡神盡利盡神則聖人之意寧復緼而不出哉朱義就事言者恐未盡也

乾坤其易之緼邪干坤成列而易立乎其中矣乾坤毀則無以見易易不可見則乾坤或幾乎息矣

乾坤謂奇耦之畫緼謂其周流六虛兪氏曰乾坤緼於六十四卦之中非謂易緼於乾坤兩卦是也緼衣中絮胎也成列者二篇之策奇耦散布得三百八十四爻而本立吳氏獨指奇耦相對言非也易吳氏謂奇耦交相易者是謂兩儀一易成四象再易成八卦非也朱氏曰除日則無歲故乾坤毀則易不可見易不可見則幹爲獨陽坤爲獨陰生生之功息矣姚令威叢語吳天用所藏易書云乾坤毀無以見易乾坤有毀時故終之以未濟水災多在東南火災多在西北彼哉非正論也

是故形而上者謂之道形而下者謂之器化而裁之謂之變推而行之謂之通舉而措之天下之民謂之事業是故者承上辭形卽上文乾坤形上者乾坤所蘊之易一陰一陽之謂道也形下者成列之乾坤也道可共繇而通所蘊之易未定也器則方體不可易者裁猶除也自卦變言也陰陽之道以漸化其舊者而除去之乃卦之變推變者而行之所謂變則通也二用周流六虛占用其變也於是舉而措之天下矣自道而言謂之變通自器而言謂之事業今謂陰陽爲形下而其理乃道者有遺論矣蘇氏曰道者器之上達器者道之下見其本一也化之者道也裁之者器也推而行之者一也龔夬謂形上卽幹成像形下卽坤效法以分道器誤矣然曰剛柔有體奇耦有數左右有方者形也形而上則爲一陰一陽以至一剛一柔故謂之道形而下則爲仁義爲禮樂以分則有守以實則有名故謂之器愚謂循其言得陰陽謂道之義矣葉正則曰一陰一陽之謂道𨿽兼陰猶可言也若夫形上則無下而道愈隱夫道奚爲不可兼陰耶形上下者發語如此辧而稱以諭諸人耳奚至於隱道耶乃知葉氏之語太過矣呂仲木曰易之事不過立象盡意系辭盡言而已情僞皆出於意利神皆出於神故立乾坤之象立之意可盡系乾坤之辭易之言可盡乾坤者包六十四卦而言也夫易在象外者也故形而上者謂之道言在象後者也故形而下者謂之器蓋仲木之所謂形亦卽易象之著形者言之

是故夫象聖人有以見天下之而擬諸其形容象其物宜是故謂之象聖人有以見天下之動而觀其防通以行其典禮系辭焉以斷其吉凶是故謂之爻

典禮依姚信本作典體防通典體體用之謂也旣曰易無體矣又何以行其典體乎無體者著神變之妙典體者著天則之常是故夫象四字依郭京呂氏作衍文

極天下之者存乎卦鼓天下之動者存乎辭化而裁之存乎變推而行之存乎通神而明之存乎其人黙而成之不言而信存乎徳行

象者聖人立象盡意爻者聖人系辭盡言欲明設卦盡情僞故又變象言卦形而上者動形而下者在卦變剛柔相推在卦通出入互用也象立可以盡其道之意系辭可以盡其器之言變通神明學形上之道裁有定體行無定用皆所謂意徳行則以學形下之器所謂言也不言乃所以盡言故曰不言而信也自形上而放諸事業由微而達於著也自至而極於徳行由著而歸於微也體用一原顯微無間微矣哉

右第十二章

誠齋楊氏曰此章言聖人作易之意其散在六十四卦之爻象其聚在乾坤之二卦聖人用易之道其散在天下之事業其聚在一身之徳行也

證衍文【據郭京呂氏本是故夫象四字衍文】

證誤【據姚信本典禮作典體】

周易象指決錄卷五

欽定四庫全書

周易象防決錄卷六

明熊過撰

系辭

八卦成列象在其中矣因而重之爻在其中矣剛柔相推變在其中矣系辭焉而命之動在其中矣吉凶悔吝者生乎動者也

爻在其中此伏羲之重卦動在其中此文王之重卦也張文饒以文王重爻用十二蓋若世傳易林矣非也往崔子鐘常爲予言伏羲止八卦則十三卦之象無據若六十四卦已重則九卦之作不恊況說卦已言六爻成卦乎疑羲止八卦卦各六爻文王乃交互重之爲六十四予曰王弼謂伏羲鄭之徒謂神農孫盛謂禹史遷等謂文王幹鑿度云垂皇策者羲何子元因附曰是犧也然幹鑿度本緯書安足信哉說易者定於系辭尙矣系辭曰十有八變而成卦夫十有八變則六爻矣又九家易曰伏羲作八卦類萬物之情六十四卦凡萬有一千五百二十防防數一物也以此知庖犧重爲六十四卦而周官紀三易其別皆六十四其待文王而後重卦哉子鐘之言蓋本揚子云云耳子云之言非事實也變者蓍之變而爲九六也動者人之動也𨿽未有之而其理已具故曰在其中

剛柔者立本者也變通者趨時者也

剛柔謂九六承成列重卦變通承相推系辭畫定剛柔如木本之植本卦也蓍有變通乃隨時之適之卦也古注曰立本況卦趣時況爻卽其義張文饒曰變通趨時明用飛伏是或一道矣剛柔之立本虞翻曰乾剛天坤柔地本乎天者親上本乎地者親下故立本朱子發曰不有兩則一不立故爻有剛柔所以立本朱先生義曰各有定位夫三家者孰聴哉虞氏朱氏其說逺矣

吉凶者貞勝者也

吉凶何以貞勝吳防淸曰貞謂正主之吉勝則無凶凶勝則無吉非如悔吝之可吉可凶也斯言曲而中矣不言悔吝者貞於悔則吉貞於吝則凶耳嘉興陳綬曰一陰一陽之謂道皆以一初生者爲至善故以吉居始者爲正言當從吉也朱子發辭引韓康伯自佐曰此不累乎吉凶也橫渠張氏意曰吉凶否亨有義命焉聖人一以貞勝而不顧大人否亨滅頂無咎蓋其類也聖人蓋不使人避凶趨吉乎朱先生専指天運乃釋之曰吉凶相勝而不已擇言𨿽審殆未盡也

天地之道貞觀者也日月之道貞明者也天下之動貞夫一者也

湛子曰天地日月無不一故止言乎貞有不一而後言一故以一而言乎人也天地日月人其理一也

夫幹確然示人易矣夫坤隤然示人簡矣爻也者效此者也象也者像此者也爻象動乎內吉凶見乎外功業見乎變聖人之情見乎辭

爻象動則乾坤二用行而吉凶功業生焉聖人凖之命辭而裁成輔相存乎其中矣君子愼動此之謂也

天地之大徳曰生聖人之大寶曰位何以守位曰仁何以聚人曰財理財正辭禁民爲非曰義

位謂卦爻五爲君位其剛柔中正者天地生生之徳故曰仁獨陰寡陽不生也仁依桓明僧紹作仁本義作人疑因聚人之人並誤也聚人亦應作仁財者古與材通孟子稱達材鼂錯傳稱資財者是其例湛子指爲卦材是也聚防仁道彖言乎材也理猶料理理卦之材而正其辭以禁民爲非乃曰義也聖人在位象易簡而立功業不過一仁而已大徳下五言者龍仁夫疑之曰文上下不相合它經誤入也胡仲虎本亦刋去今仍舊

證字【仁依桓明僧紹作仁】

右第一章

古者包犧氏之王天下也仰則觀象於天俯則觀法於地觀鳥獸之文與地之宜近取諸身逺取諸物於是始作八卦以通神明之徳以類萬物之情

觀鳥獸之文與地之宜王昭素曰印本地上脫天字諸本多有非也按太云察龍虎之文觀鳥龜之理陸績以爲朱鳥白虎蒼龍武四方二十八宿經緯之文而安定胡氏從之如是則鳥獸之文天文也地之宜地理也出天字近矣神明之徳隱故曰通萬物之情顯故曰類

作結繩而爲罟以佃以漁蓋取諸離包犧氏沒神農氏作斵木爲耜揉木爲耒耒耜之利以教天下蓋取諸益日中爲市致天下之民聚天下之貨交易而退各得其所蓋取諸噬嗑神農氏沒黃帝堯舜氏作通其變使民不倦神而化之使民宜之易窮則變變則通通則久黃帝堯舜垂衣裳而天下治蓋取諸乾坤

離爲目目之重者爲罟故結繩爲之以佃以漁朱漢上曰佃離爲雉漁巽爲魚也耒耜取益卦體下震動上巽入者皆木中互坤土木入土而動也沙隨程氏曰飛走之類實害禾稼惟网罟佃漁之制立然後耒耜之利見於天下市取噬嗑翟曰離象正上故稱日中艮爲徑路震爲足又爲大塗致民象也坎水艮山羣珍所出聚貨之象也交易而退各得其所噬嗑互坎艮勞乎坎成言乎艮也翟以爲震升坎降則非矣少梅鄭氏曰十三卦始離坎益次噬嗑所取食貨而已與龔氏意同衣裳取乾坤朱子發曰神農氏與民並耕而食饔飱而治至是尊卑定位君逸臣勞乾坤無爲六子自用雲間田氏曰衣六幅裳十二幅而乾坤奇耦之畫備可備一說也翁庻善以王之司服九章屬幹後之司服六章屬坤者非十二卦分而乾坤合朱漢上曰上古衣裳相連乾坤相依君臣一體也張文饒曰自離至乾坤五卦得陰爻十四者二七也得陽爻十六者二八也

刳木爲舟剡木爲楫舟楫之利以濟不通蓋取諸渙服牛乘馬引重致逺以利天下蓋取諸隨重門擊柝以待暴客蓋取諸豫斷木爲杵掘地爲臼臼杵之利萬民以濟蓋取諸小過木爲弧剡木爲矢弧失之利以威天下蓋取諸暌上古穴居而野處後世聖人易之以宮室上棟下宇以待風雨蓋取諸大壯古之塟者厚衣之以薪塟之中野不封不樹防期無數後世聖人易之以棺槨蓋取諸大過上古結繩而治後世聖人易之以書契百官以治萬民以察蓋取諸夬

刳空其內剡薄鋭其首也渙下坎水上巽木中互震動木動水上舟楫之象刳木剡木九家易以否卦九四之二爲言附防以彊通其辭本非易義服牛依說文作犕吳幼淸曰震自坤而變坤爲牛一奇畫在後者象所引之重物也上兌自乾而變乾爲馬一偶在前者象前路開通無礙可以致逺互巽爲繩互艮爲手所以服乘之也隨之取朱先生曰上動下說按龔氏曰前動而後說凡畫卦自下始夫龔氏其說明矣虞翻謂否上之初兪琰云隨上六兌之陰爻爲牛初九震之陽爻爲馬皆非是坤爲闔戶互艮爲門闕重門之象義自了然九家易乃曰下有艮象從外示之震復爲艮兩艮對合重門之象則亦紆曲矣震動爲有聲之木互艮又爲木馬融云柝擊以行夜又互艮爲閽人擊柝之象也互坎爲盜暴客之象也蓋舟車旣設川陸旣通𨿽有所利而亦當有所防矣白雲郭氏曰豫本無備豫之義孔子又明豫於此者以見諸卦之象無窮不可一義盡也兌爲毀折斷巽木爲杵也巽木入坤土掘地爲臼也坎防有臼象而又不止上動也虞翻以爲晉上之二非矣木上漢藝文志有古者字云其用上矣近是吳幼淸曰坎象弧者中弣彊上下兩稍弱也離象矢者前鏃後括實中笴虛虞翻謂無妄五之二非也少梅鄭氏以爲離絲坎弓離絲出李鼎祚未詳何據項氏玩辭互坎爲弓兌爲上之義亦因象生解而已龔深甫曰弧矢之用相暌不可以相無而卒所以治暌也朱先生以爲暌乖然後威以服之殆未盡矣上棟下宇棟一名甍屋檁也宇室兩邊垂下者至周始四注卽榱也周禮棟尊而宇卑則吐水疾而霤逺以隤下爲宇是也震一陽在上卦之下而承二陰上棟之象幹三陽在下而相比下宇之象以蔽風雨二陰在上而動四陽在下而壯故二陰不能陵也虞翻復取無妄明其象豈惟贅辭乎朱先生以壯固釋之亦有遺矣棺槨取大過兪氏曰下巽上兌其卦肖坎坎爲隱伏塟埋之象中互重幹之大木棺槨之象虞翻曰巽爲木爲入處兌爲口乾爲人木而有口漧人入處棺木之象兩說意互相發也然曰中孚上下象易則大謬矣康成以爲初六在巽體爲木上六位在己巳當巽位巽又爲木二木在外夾四陽互爲二幹是君父非也書契取夬書以刀筆畫木簡爲文字也契以木刻一二三四之畫予者執取左者操右合之爲信也契但記數書則有指事象形之變吳幼淸曰夬有五奇象書契之一二三四五至六則變矣故上畫耦者奇之變也又象契上端分處今按韓非云宋人得契密數其齒謂以刀分有相入之齒縫則吳說是也玩辭曰幹金爲言於內兌金爲決於外隆山李氏曰天下之事不至於決則不通故雜卦之次序與十三卦之器象皆終於夬凡諸經師家說及予所解剝經文如此然葉正則曰十三卦亦近世學者所標指而其說尢爲不通庖犧始爲罔罟神農始爲耒耨交易黃帝堯舜始爲衣裳其後乃有舟楫牛馬臼杵弧矢宮室棟宇考於易乃無毫釐形似之相近學者震於異說欲大而反小之也學者震於異說誠有之矣以爲無毫釐形似之相近斯其言亦太過哉朱先生求尙象之防於豫暌大壯大過夬五卦直以義訓之則旣已非尙象矣獨語錄紀其語曰蓋字有義間常疑之以爲蓋取諸三言者以意逆志之辭時人知器而已不知其有所取者孔子以易道觀知其制作合易非謂見十三卦而後制十三器也葉氏亦太過哉其後見郭白雲稍同予說記之俟擇焉

右第一章

證脫遺【據漢藝文志木上有古者字】

是故易者象也象也者像也彖者材也爻也者效天下之動者也是故吉凶生而悔吝著也

是故承上取象言依兪氏屬前章取夬下龔氏曰像言易之成卦材言卦之成徳動言卦之趨時

右第三章

證脫誤【依兪氏是故易者象也三十五字移取夬之下十六卦十八爻】

陽卦多陰陰卦多陽其故何也陽卦奇陰卦耦其徳行何也陽一君而二民君子之道也陰二君而一民小人之道也

陽陰所據有中外本末之殊故曰徳行朱子曰君謂陽民謂陰一君二民一貫萬也二君一民二三其徳矣

右第四章

易曰憧憧往來朋從爾思子曰天下何思何慮天下同歸而殊途一致而百慮天下何思何慮日往則月來月往則日來日月相推而明生焉寒往則暑來暑往則寒來寒暑相推而歲成焉往者屈也來者信也屈信相感而利生焉尺蠖之屈以求信也龍蛇之蟄以存身也精義入神以致用也利用安身以崇徳也過此以往未之或知也窮神知化徳之盛也

【據吳幼淸本此下經咸卦九四文言當在大過文言之後第十】

說文思有所圖曰慮致趣也歸自來言人也致自往言已也同歸一致言其本然殊途百慮自憧憧者言耳義卽易中之蘊君子之爲咸感以虛受人感則通之日月寒暑之往來任气尺蠖龍蛇之屈信委形至於下學上達亦待其自致置思慮近助長矣致用謂將用利用謂已用致用者屈之信崇徳者信之屈橫渠張子曰入神僅能入於神窮神窮盡其神淺深之別也斯言至矣葉正則顧疑傳義似深而實淺其言曰因往來之已然而遂欲利用安身於其間是不知徳之所崇曽憧憧朋從之未及無以窮神而知化彼烏知易哉

易曰困於石據於蒺藜入於其宮不見其妻凶子曰非所困而困焉名必辱非所據而據焉身必危旣辱且危死期將至妻其可得見耶

【據吳幼淸此困六三文言在益上九文言下第十五】

困之六三卦以剛見揜爲困爻以柔承剛爲辱乘剛爲危

易曰公用射隼於髙墉之上獲之無不利子曰隼者禽也弓矢者器也射之者人也君子藏器於身待時而動何不利之有動而不括是以出而有獲語成器而動者也

【據吳幼淸此下經解上六文言在解六三文言下第十二】

葉氏曰如使過而用射反以致冦何利之有用之則行非待時也捨之則藏非藏器也沾沾焉抱其所有如賈之售物適以爲悖不足以解悖矣

子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾無咎此之謂也

【據吳幼淸此噬嗑初九文言在豫六二文言下第六】

不勸依郭京作不動不威下依說苑脫小字不懲下依說苑脫大字此以下皆先泛論事理而後舉易以明之與前所陳別爲例矣

善不積不足以成名惡不積不足以滅身小人以小善爲無益而弗爲也以小惡爲無傷而弗去也故惡積而不可揜罪大而不可解易曰何校滅耳凶

【據吳幼淸此噬嗑上九文言在豫初九文言下第七】

子曰危者安其位者也亡者保其存者也亂者有其治者也是故君子安而不忘危存而不忘亡治而不忘亂是以身安而國家可保也易曰其亡其亡系於苞桑【據吳防淸此否九五文言當在坤文言後第一】

子曰徳薄而位尊知小而謀大力小而任重鮮不及矣易曰鼎折足覆公餗其形渥凶言不勝其任也

【據吳幼淸此鼎九四文言在困六三文言下第十六】

子曰知防其神乎君子上交不謟下交不瀆其知防乎幾者動之微吉之先見者也君子見幾而作不俟終日易曰介於石不終日貞吉介如石焉寧用終日斷可識矣君子知微知彰知柔知剛萬夫之望

【據吳幼淸此上經豫六二文言在謙九三文言下第五】

上交指二於六三下交指二於初六過於恭則謟過於和則瀆故有幾焉見幾而守之介石者果而確也柔指六五剛指九四四由豫之主蘇氏曰無守於中者不有所畏則有所忽也忽者常失之太早畏者常失於太后旣失之又懲而矯之則終身未常及事之防矣知幾者不然其介也如石之堅上交不謟無所畏也下交不瀆無所忽也上無畏下無忽事至則發而已矣故萬夫望之以爲進退之候也漢書吉之間有凶字朱先生從之愚謂漢書非也此良心之發體撰以長善故曰吉之先見先儒爲幾善惡者不可通於此也

子曰顏氏之子其殆庶防乎有不善未嘗不知知之未嘗復行也易曰不逺復無祗悔無吉

【據吳幼淸此復初九文言在噬嗑上九文言下第八】

庶近也幾者所謂動之微吉之先見者也蘇氏曰其心至靜而淸明故不善觸之未常不知所以不及聖人者猶待知耳詩云不識不知順帝之則此聖人也

天地絪緼萬物化醇男女搆精萬物化生易曰三人行則損一人一人行則得其友言致一也

【據吳幼淸本此損六三文言在解上六文言下第十三】

天地絪緼謂乾坤陰陽之感男女搆精謂六子陰陽之合不言陰陽而言男女幹寶謂釋六三之辭主於人事是也義海曰天地升降其气絪緼萬物化矣醇而未漓序卦曰有天地然後有萬物劉牧曰乾道自然而成男坤道自然而成女序卦自萬物則男女在其中矣萬物化醇者言其一未始漓也天地旣生萬物萬物各有陰陽精气相交化生無窮序卦曰有萬物然後有男女劉牧曰咸卦不系之於離坎以離坎而上男女自然而生咸卦而下男女耦合而生曰男女化生者言有兩則有一也損之六三曰三人行則損一人一人行則得其友言致一則殊途而同歸一致而百慮矣

子曰君子安其身而後動易其心而後語定其交而後求君子修此三者故全也危以動則民不與也懼以語則民不應也無交而求則民不與也莫之與則傷之者至矣易曰莫益之或擊之立心勿恆凶

【據吳幼淸此益上九文言在解上六文言下第十四】

位不能安身時不能易心應不能定交不能益人而反求人之益者也張文饒謂冬至以中孚生復者先天也上系序七爻首言中孚九二夏至以咸生姤者後天也下系序十一爻首言咸六四孔子有深防王應麟曰上系七爻起於中孚鳴鶴在陰下系十一爻起於咸憧憧往來卦气圖自復至咸八十八陽九十二陰自始至中孚八十八陰九十二陽咸至姤凡六日七分中孚至復亦六日七分陰陽自然之數也

右第五章

此章宜依吳幼淸緒正之然釋咸者言無爲之妙及有爲之迹困解二節言能與不能之利害噬嗑二節言戒與不戒之禍福否以下言求無爲者在主敬主敬則能知幾而所謂主敬者又在専一故稱損恆明之則亦非無意也

證誤【勸依郭京作動】證脫簡【不威下依說苑脫小字不懲下脫大字】

子曰乾坤其易之門耶幹陽物也坤陰物也陰陽合徳而剛柔有體以體天地之撰以通神明之徳

二物之徳陰與陽合陽與陰合而其情相得二物之體剛自剛柔自柔而其質不同交互相合以生六子震坎艮有一剛二柔巽離兌有一柔二剛爲體撰廣雅曰定也朱子發曰形容天地之所定者體造化也蓋剛柔有體天神也地明也通神明之徳亦幽顯一源卽陰陽合徳也張文饒謂此明用兩卦十二爻夫張氏鑿矣

其稱名也雜而不越於稽其類其衰世之意耶

依漢書及說文至雜爲句而不越當讀至其類朱語錄於稽一本作烏稽其類一本作其顙今以義知其並謬九家易稱名爲卦名陰陽𨿽錯而卦象各有次序不相逾越是也悔吝憂虞非上古不識不知之意蓋生於衰世而然耳蘇氏曰陰陽合徳故稱名雜剛柔有體故不越或曰伏羲自乾一至坤八有自然之序因而重之至文王稱卦之名則雜而非伏羲時所序然於羲易未嘗差違考上世之衰蓋有不得不然矣亦通

夫易彰往而察來而防顯闡幽開而當名辧物正言斷辭則備矣其稱名也小其取類也大其防逺其辭文其言曲而中其事肆而隱因貳以濟民行以明失得之報彰往而察來朱子發以自震至乾爲彰往自巽至坤爲察來指圖明易矣開而當名孔疏開釋卦爻之義使當所象之名亦不煩更字了暢也朱先生疑爲誤江夏劉績作開物當名云與卦之實不背非矣蘇氏曰道之大全未始有名而易實開之賦之以名以名爲不足而取諸物以寓其意以物爲不足而正言之以言爲不足而斷之以辭則備矣言者辭之約者也辭者言之幽者也斷辭卽彖辭也或曰辧物正言斷辭後天之易也視先天則爲備矣貳猶虞書勿貳之貳括蒼龔氏曰可因者因之可貳者貳之若病者勿藥以順之易所謂因也直以藥相之易所謂貳也失得之報蓋貳之以報失因之以報得耶虞翻以貳爲乾坤𨿽合章首之防然依釋通之曰因乾坤以濟民行不得謂文義矣蘇氏以爲兼三才而兩之然易言兩地不言貳地兩不與貳通也

右第六章

證讀【據漢書及說文讀其稱名也雜爲句】

易之興也其於中古乎作易者其有憂患乎是故履徳之基也謙徳之柄也復徳之本也恆徳之固也損徳之修也益徳之裕也困徳之辧也井徳之地也巽徳之制也

履和而至謙尊而光復小而辧於物恆雜而不厭損先難而後易益長裕而不設困窮而通井居其所而遷巽稱而隱履以和行謙以制禮復以自知恆以一徳損以遠害益以興利困以寡怨井以辧義巽以行權

履和而至履以兌柔應在上干剛故龔深甫說和爲能悅至爲應干而亨朱義曰禮非彊世事皆至極辭晦矣雜者恆剛柔皆應而其文交錯也外剛見爲稱內柔伏爲隱稱之言稱也權之言稱錘也隱故可行權也隱者藏諸用之謂也九卦之陳履謙復恆損益所以豫其內困井防所以利於外基言乎其立之位本言乎其養之始地言乎其行之處若曰無入而不自得云耳陸子靜言於鵝湖其意又曰復而先以謙履蓋履上天下澤而人居其中先辧一身所以舉錯動作之由謙以自持使精神收聚於內則此心斯可得而復本心旣復謹始克終以得其常而至於堅固私欲日以消磨而爲損天理日以澄瑩而爲益𨿽涉危蹈險所遭多至於困而此心卓然不動然後於道有左右逢原蓋至此則順理而行無纎毫透漏如巽風之散無往不入此以其義言之朱子發曰履出幹謙復出坤恆出震損出艮益出巽困井出坎獨不取離者內文明而蒙大難之意胡仲虎乃謂上經自幹至履九卦下經自恆至損益亦九卦上經履至謙五卦下經益至困井亦五卦上經謙至復又九卦下經井至巽又九卦上經自復而後八卦爲下經之恆下經自巽未濟亦八卦復爲上經之幹上下經對待可以見文王之心非偶然者對待九十卦置幹不言幹爲君也文王有事君之小心而不知其有君民之大徳或曰謙下艮上坤復下震上坤取坤順者凡二履下兌上干損下兌上艮困下坎上兌取兌說者凡三恆下巽上震益下震上巽井下巽上坎巽重巽取巽入者凡四處憂患之中不宜用明亦通也三陳皆有辧項氏玩辭曰困之辧辧於已復之辧辧於物井人已之間兩極其辧也學齋占畢三陳九卦初徳次體次用蓋本括蒼龔氏之遺而龔說又原於九家易也何子元獨謂始史繩祖殆亦未考耳

右第七章

易之爲書也不可逺爲道也屢遷變動不居周流六虛上下無常剛柔相易不可爲典要惟變所適

變動不居至惟變所適此易道之屢遷也典猶冊之有典要猶體之有要典要拘於迹者也下旣有典常則以其辭言之耳張文饒曰此明升降也周易以六十四卦爲三十六對而乾坤坎離頤大過中孚小過八正卦爲四對四對者用飛伏餘五十六卦反對相從用升降

其出入以度外內使知懼又明於憂患與故無有師保如臨父母

此易書之不可逺也韓康伯注明出入之度使物知內外之戒朱義疑脫誤門人錄其語曰合作使內外知懼非也出自內卦而往外也入自外卦而往內也外上卦內下卦也出者度其內之應入者度其外之應得其屈伸消息之幾剛柔虛盈之變凡使人知懼也憂患之故謂幾也師保父母互言之

初率其辭而揆其方旣有典常茍非其人道不虛行辭謂卦爻之辭方謂辭之所指虞氏指方爲坤謂以干通坤非是易道也

右第八章

證誤【據韓康伯解其出入以度外內使知懼無誤文】

易之爲書也原始要終以爲質也六爻相雜惟其時物也其初難知其上易知本末也初辭擬之卒成之終若夫雜物撰徳辧是與非則非其中爻不備

位言之者初上也時言之者初終也道言之本末也事言之始終也其實一時變則事變事變則道與之俱漢上指初難知以下言初上二爻雜物以下皆言中四爻故張文饒以原始要終爲用及對中爻爲四位呂仲木獨指二五不取互體非也爻有等故曰物謂陰物陽物京氏曰二至四爲互體三至五爲約象又鄭云二至四三至五兩體交互各成一卦也徳謂卦徳撰鄭作算云數也二卦固各有徳自其中四爻之陰陽雜而互之又成兩卦是別算其徳也初徳之是非未見上徳之是非已定故以中四爻辧之也

噫亦要存亡吉凶則居可知矣智者觀其彖辭則思過半矣

要陸徳明釋文作去聲者卽絕句作平聲者則句至吉凶今當讀作平與要終之要同崔憬謂中四爻亦能要定卦中存亡吉凶之事者是也辧是與非原中爻之始也要存亡吉凶要中爻之終也蓋有是非則位之存亡事之吉凶可得其要也居指本卦之不動者言居則觀其象而玩其辭言無待於動也以彖爲要則知者觀其彖辭而思過半言無待於爻所要愈約則所見愈易中爻者六爻之要彖者一卦之要彖辭馬融曰卦辭鄭氏云爻辭者非王肅云彖舉象之要師說通謂卦爻之辭則益非矣彖傳非彖辭

二與四同功而異位其善不同二多譽四多懼近也柔之爲道不利逺者其要無咎其用柔中也三與五同功而異位三多凶五多功貴賤之等也其柔危其剛勝耶胡仲虎曰雜物撰徳指中爻互體此論中爻本體崔憬曰二主士大夫佐於一國四主公孤牧伯佐於天子皆有助理之功三諸侯五天子同有理人之功異位者韓康伯曰有內外也朱先生以二四同陰位三五同陽位疑與下異位之說相左矣陰以降爲用而有待於陽故以逺近等之不成乎四退而成乎二陽以升爲用而無待於陰故以貴賤等之不成乎三進而成乎五譽懼凶功以異位言之柔本不利逺二逺而譽要之無咎耳非元吉也其用柔中明其無咎之故柔危剛勝専爲五言耶疑辭君徳以剛爲本亦有柔中而吉者然其功鮮矣郭京舉正以近也二言爲韓注而今本誤爲正文予按李鼎祚引韓注云四近於君故多懼卽不以近也爲注郭見何本而云然今易告蒙約引其說豈何子元亦未見李氏易哉二與四三與五皆同功異位二四言其善不同而三五不言者二四皆臣可以比量三五君臣之際善則稱君不敢較也

右第九章

此章之指兪氏所謂示學者觀六爻之法兼明中爻互體之用也

易之爲書也廣大悉備有天道焉有人道焉有地道焉兼三才而兩之故六六者非他也三才之道也

天道人道地道三畫之卦也兼三才而兩之謂重卦也

道有變動故曰爻爻有等故曰物物相雜故曰文文不當故吉凶生焉

道三才之道也爻以效其動大傳云乾陽物坤陰物古注以類釋等謂爻有陰陽之類易蓋陽貴陰賤猶物類有等幹寶以羣釋等謂爻中之義羣物交集非也朱先生以逺近貴賤釋等貴賤猶可言也以逺近通之而曰逺近相雜則於辭疑若不暢矣文不當謂陽物居陰位陰物居陽位也卦必舉始終而成體故前章以質言爻必雜剛柔而爲用故此章以文言

右第十章

易之興也其當殷之未世周之盛徳耶當文王與紂之事耶

是故其辭危危者使平易者使傾其道甚大百物不廢懼以終始其要無咎此之謂易之道也

辭指爻辭或說爲卦辭或說爲卦爻辭非也按馬融王肅姚信謂周公作爻辭然易初無明文孔氏正義引說者云升稱王用亨岐山不應文王自說又箕子明夷亦武王觀兵後事故不得謂爻是文王之辭愚謂二說皆非王非文王岐非岐周予於升辧之箕子非箕子予於明夷辧之陸徳明引劉向云箕子作荄滋今按漢儒林傳趙賓爲易師飭易文以爲箕子明夷萬物方荄滋也是古人有不指爲殷之箕子者矣況蜀才正作其子哉然則謂爻辭非文王作者益無據矣兪氏亦曰以彖辭觀未見所謂危辭爻辭則有危者爻不可謂非文王作占法不變者斷以彖變者斷以爻謂文王不作爻不知占法之妄論云爾李隆山舜臣李西溪過言之明哲予謂陳髙所辧得失相半其言季札觀易象春秋尢爲不誤並可見爻辭非周公作矣其道甚大百物不廢言其大也懼以終始其要無咎言其要也要朱語錄讀作平聲歸也百物之不廢非逺取諸物之謂也蘇氏曰得其大者縱橫逆順無施不可而天下無廢物矣得其小者懼以終始猶可以無咎此庶幾平危傾易之防乎

右第十一章

證音【據朱語錄其要之要讀作平】

夫乾天下之至健也徳行恆易以知險夫坤天下之至順也徳行恆簡以知阻能說諸心能研諸侯之慮定天下之吉凶成天下之亹亹者

乾坤之易簡上系言之矣此言乾坤之所以爲易簡者自上視下所見爲險自下升上所見爲阻易簡故說諸心險阻故研諸慮侯之依王弼例略衍文虞本非諸眾也謂眾人悅心故能定其吉凶研慮故能成其亹亹吳幼淸曰至健以下天地之能說以下聖人成能也

是故變化云爲吉事有祥象事知器占事知來

字林云云如雲爲象母候制字之意皆以天事言故君子謂言行聖人謂云爲卽動尙其變吉事劉績讀作言祥者吉凶之兆探其始也卽言尙其辭象事知器要其終也卽制器尙象占事知來卽卜筮尙占蘇氏曰此言易簡者無不知也

天地設位聖人成能人謀鬼謀百姓與能

蘇氏曰此言易簡者取諸物而足也

八卦以象告爻彖以情言剛柔雜居而吉凶可見矣象謂畫像自子之半迄午半陽也故震至乾其初皆陽二分之其前陽中之陰故震離之中皆陰其後陽中之陽故兌乾之中皆陽又四分之始子半者陰次則陽又次陰又次陽故震上陰離上陽兌上陰乾上陽故震陰之始衰也離陽之始長也兌陰之極衰也幹陽之極盛也巽陽之始衰坎陰之始長艮陽之極衰坤陰之極盛觀其所乘而吉凶不可違也然則謂震陽而巽陰有遺論矣此先天之學也劉仲敬氏告予曰乾起震終坤離起離終艮巽起兌終坎艮起乾終巽坤起巽終乾坎起坎終兌震起艮終離兌起坤終震乾坤者歷八位者也離坎者歷六位者也巽震者四位者也艮兌者二位者也左旋之謂也情言易之情見乎辭也

變動以利言吉凶以情遷是故愛惡相攻而吉凶生逺近相取而悔吝生情僞相感而利害生凡易之情近而不相得則凶或害之悔且吝

胡瑗曰六爻變動使人由而勸之以盡天下之利非本防也利猶以利爲本之利言六爻陽老則變陰陰老則變陽出於自然耳虞翻曰乾變之坤成震爲言亦旣拘礙矣情遷卽相攻相取相感之情也橫渠張子以情僞専人事則亦幾於析天人然者不恆有孚皆陰陽之實像實理而獨指爲人事可乎是故承上吉凶情遷而言平庵項氏曰相感者情之始交故以利害言相取則有事矣故以悔吝言相攻則其事極矣故以吉凶言是已凡爻居皆有逺近其行皆有情僞其情皆有愛惡也然近不相得則惡相攻而凶生僞相感而害生近相取而悔吝生尢爲易見反以三隅則逺而爲應及一卦主爻亦必備此三條不獨此爻矣

將叛者其辭慙中心疑者其辭枝吉人之辭寡躁人之辭多誣善之人其辭遊失其守者其辭屈

吳幼淸曰上文言易之辭皆由情而生此又以人譬之人之辭亦由情而生也今按虞翻云將叛者其辭慙坎人之辭也中心疑者其辭枝離人之辭也吉人之辭寡艮人之辭也躁人之辭多震人之辭也誣善之人其辭遊兌人之辭也失其守者其辭屈巽人之辭也王臨川郭白雲馮厚齋俱疑六辭與上不屬或疑爲占者所問之辭楊廷秀言學易有得者可以知言皆非矣

右第十二章

證衍文【據王弼例略侯之衍文】

周易象防決錄卷六﹤經部﹐易類﹐周易象旨決錄﹥

欽定四庫全書

周易象防決錄卷七

明熊過撰

說卦傳

隋經籍志序秦後易失說卦三篇後河內女子得之今韓康伯說卦乃止一篇而別岀序卦雜卦與隋志不慮雙湖胡氏曰費直所傳不及說卦以後隋志所謂三篇恐並序雜言也

昔者聖人之作易也幽贊於神明而生蓍參天兩地而倚數觀變於陰陽而立卦發揮於剛柔而生爻和順於道徳而理於義窮理盡性以至於命

幽贊者龔氏曰顯相之反也賓主之言贊者通之神明之徳聖人通之以大衍之法而推天地之數此之謂生蓍自荀於張程皆謂生用蓍之法與朱義異守經揆方荀於張程是已參兩倚數吳幼淸指揲蓍一變之後掛扐而言得天一奇數則象天之圓而圍三三者參其奇一之數故以三數倚於天一奇數之旁謂之參天掛扐得地二偶數則法地之方而圍四四者兩其偶數之二故以二數倚於地二偶數之旁謂之兩地鄭注參兩之義曰天地之數備於十乃三之以天兩之以地而倚托大衍之數五十也必三之以天兩之以地者天三覆地二載必極於數庶得吉凶之審或又曰數者有所本而言之也參天爲參兩地爲兩天一天三天五凡三故參之而成九地二地四凡二故兩之而成六天地之數多矣而參兩之法取九六以爲用此之謂倚數倚數者有所托而見也鉤深圖曰九六用生數也朱先生謂兩二一三而爲七兩三一二而爲八兪氏辧之曰七二地而一天八一地而二天不可參兩故不用也愚謂數家者庶幾乎而未盡康成虛而無當若九六七八之說本指立卦生爻時耳四家者引爲倚數之義以後爲先彊比而同之倚義亦晦故斷以吳說爲優也觀變者揲蓍十八變後觀蓍變陰六八陽七九而立奇耦卦畫朱先生謂未說蓍數者非也剛者奇畫柔者耦畫六畫旣成則發揮所值剛柔之變而生爻辭以占也兪氏立卦爲三畫卦生爻爲六十四卦不暢也未入用則謂之陰陽已入用則謂之剛柔未入用故止曰觀已入用故曰發揮張文饒曰陰陽者用也卦者體也以陰陽立卦者用以成體也剛柔者體也爻者用也以剛柔生爻者體以起用也象必有數聖人不過參兩之其爲數自有陰陽之變其爲變自成剛柔之爻聖人觀變而發揮爾道徳義就易言和順言因其自然而無矯彊也和順道徳立道通徳之義統言一卦之體理治也理義各指其所之時措之宜也析言六爻之用窮理盡性至命以用占者言義卽所理之義盡性卽和順於徳至命卽和順於道

右第一章

舊本說卦以下無章次呂因孔疏分節爲章朱先生同大扺此章先言生蓍後言立卦蓋以筮言非謂畫卦必假蓍也

昔者聖人之作易也將以順性命之理是以立天之道曰陰與陽立地之道曰柔與剛立人之道曰仁與義兼三才而兩之故易六畫而成卦分陰分陽疊用柔剛故易六位而成章

性人之理命天地之理也五陽而六陰初剛而二柔三仁而四義與云者兪氏謂相與爲用不可廢一是也分陰分陽以位言之一三五陽二四六陰也朱子乃以卦之乾震坎艮爲陽坤巽離兌爲陰兪玉吾又以八卦之序一分爲二以迄乎六十四則旣非本防若朱子發十日之說則去之益逺矣吳氏曰位之陰陽相間則分布一定畫之剛柔不同則疊爲用以居六位之中而不定也系辭物相雜曰文卽此成章之謂孔子曰易有六位之才天地人道之分際也三才之道天地人也天有陰陽地有剛柔人有仁義法此三者故生六位六位之變陽爻者制於天也陰爻者系於地也天動而施曰仁地靜而理曰義仁成而上義成而下上者専制下者順從正形於人則道徳立而尊卑定矣此天地人道之分際也辭容有假托者姑存之

右第二章

天地定位山澤通气雷風相薄水火不相射八卦相錯數往者順知來者逆是故易逆數也

水火不相射息齋曰眞水藏於眞火眞火藏於眞水眞眞不壊以其能相容也虞仲翔曰坎戌離己月三十日一防於壬不相厭射兼二義通之旣曰天地定位矣曷言乎其相錯也曰非天地定位則山澤雷風水火不相交也鄞人黃東發以離坎縱圖較之曰康節移易卦離南坎北爲乾南坤北移乾西北位以居艮移巽東南位以居兌移艮東北位以居震移坤西南位以居巽移兌西震東位以居坎離爲先天卦位與易系所止方位不同矣復以朱先生答王子合書佐之曰康節伏羲卦位近穿鑿附防黃蓋疑康節以希夷數學創爲先天圖云按邵伯溫經世辧惑希夷易學主意主象數三者不可缺一理具聖經不煩文字解說止有一圖寓陰陽消長數與卦生變圖亦非創作孔子系辭述之明矣實指今先天方圓圖也又朱漢上言摶以先天圖傳種放然則圖豈康節創造哉稽焦京卦气逺自西漢其十二辟卦之序與今圓圖𨿽疏密不同先後正合矣參同契本東漢魏氏書時時言乾坤父母坎離匡廓遂及復卦建始萌十六轉受統又金碧龍虎文尢古靡不然者則是圖亦不出希夷矣楊殿撰用修因胡一桂語誤謂易圖始希夷朱子不明言也然朱子常曰先天乃伏羲本圖非康節所自作又曰伏羲四圖皆出邵氏出者言自邵氏始傳耳宋人有疑方圓二圖始麻氏心悟者朱子明其不然柰何謂其不言也殿撰又以希夷龍圖序爲先天夫龍圖者大衍之數耳寧可誤合耶數往者順知來者逆鵞山簡輔本吳幼淸爲說曰八卦順逆皆以乾坤爲主自震至乾巽至坤卦皆左旋數其已生者故順然乾生兌離震坤生艮坎巽卦皆右旋推其未生者故逆易數據圓圖言之朱先生凖橫圖言以圖從中起然欲連易逆數並言則數往非逆先生答董銖曰方圖一向皆逆圓圖一半逆然試觀圓圖亦正皆逆陳濳室胡玉齋語近孟浪矣按今文上冒天地定位則圓圖也曷常如橫圖所指哉胡仲虎衍暢朱說曰數往知來指圓圖言卦气之行易逆數指橫圖言卦畫所以生然於經文是故之語何以相承哉兪玉吾又以圓圖兼言之震自北而往歷離兌以至南幹順者也巽自南而來歷坎艮以至北坤逆者也圖從中起本朱說生卦之序吳說非是終以橫圖言欲明逆數之防可得以否耶漢嘉安公石易牖曰天下之事數往者順知來者逆易爲知來而作故其數逆數也數往者順蓋因下句而並舉之非爲易有數往之順數楊殿撰稱其超詣非唐宋諸儒所及然予所攷見古文公石以前宋龔原曰往有體故順數之來無方故逆知之順數者知之事逆知者神之事易具神智者也此所以於來不特知之而又數之元兪玉吾引或人之說亦曰易之筮占専爲知來設故曰逆數如所謂占事知來遂知來物以前民用皆逆之謂詎得指前無古人哉公石謂易無數往之順要有遺論若蘇氏則又通幽贊生蓍爲一章其言曰道徳之變沿其末流至於生蓍倚數立卦生爻而萬物之情備防而上之反從其初有性者有見者一是二者則至於命矣此之謂逆聖人旣得性命之理則順而下之以極其變率一物而兩之以開生生之門所謂因貳以濟民行者也是故兼三才設六位以行於八卦之中天地山澤雷風水火紛然相錯盡八物之變而邪正吉凶悔吝憂虞進退得失之情不可勝窮也此之謂順然自命言之以順爲往以逆爲來故數往順知來逆六十四卦三百八十四爻皆據其末而反求其本故易逆數也則其說眞超詣矣古本說卦無章次蘇說倘是耶殿撰又謂易畫自下而上爲逆其說出朱漢上圖自右而左爲逆則吳氏橫圖之說要朱吳說皆非易本防矣

右第三章

言先天也

雷以動之風以散之雨以潤之日以烜之艮以止之兌以說之幹以君之坤以藏之

程直方曰天地定位圓圖乾坤從南北之中起雷動風散方圖震巽自圖之中起張氏易東曰風雷初畫之奇耦雨日中畫之奇耦兌艮上畫之奇耦乾坤三畫之奇偶震巽坎離以其象言艮兌乾坤以其卦言動止說以其性言散潤暄以其功言君以其道言藏以其量言幹君之君郭京舉正作居曷爲分卦與象自動至烜言乎其出機自止至藏言乎其入機出無於有气之行也故言乎象入有於無質之具也故言乎卦

右第四章

言先天也

證字【據郭京舉正作幹以居之】

帝出乎震齊乎巽相見乎離致役乎坤說言乎兌戰乎乾勞乎坎成言乎艮萬物出乎震震東方也齊乎巽巽東南也齊也者言萬物之絜齊也離也者明也萬物皆相見南方之卦也聖人南面而聴天下向明而治蓋取諸此也坤也者地也萬物皆致養焉故曰致役乎坤兌正秋也萬物之所說也故曰說言乎兌戰乎乾乾西北之卦也言陰陽相薄也坎者水也正北方之卦也勞卦也萬物之所歸也故曰勞乎坎艮東北之卦也萬物之所成終而所成始也故曰成言乎艮神也者妙萬物而爲言者也

【神也者從龔氏義歸第五章

】

證音【勞依吳氏作去聲】

萬物隨帝者何洪範傳云雷於天地爲長子以其首長萬物爲出入也雷出地百八十三日而復入入則萬物入入地百八十三日而復出出則萬物亦出也息齋曰八卦旣立帝出乎震齊乎巽木气極也風木相感火徳始彰故相見乎離火气成塵塵結生土火非生土火息而土自成故致役乎坤土結爲澤澤潤生金金剛有聲故說言乎兌金土相配金爲水母水土之气互相尅賊故戰於幹幹金旣純水出金母流而不息故勞乎坎水旣盈溢將反於元木爲水子母往就子風水相和水返於風復歸元眞故曰始萬物終萬物莫盛於艮八用縱橫帝自震出周遊八極元始之妙故曰象帝元遊項氏玩辭曰木金土各二者以形王也水火各一者以气王也坤陰土故在陰地艮陽土故在陽地震陽木故震東巽陰木故近南而接乎陰兌陰金故正西幹陽金故近北而接乎陽坤之季夏義在中央故言地而不言西南兌以物成爲說故言秋而不言西亦以例余卦鄭云坤不言方地之養物不専一義不若項矣蘇氏曰坤艮皆上也坤位於西南季夏之位也艮位於東北蓋從坎也艮則曷爲從坎季夏土十一月其律皆鐘傳曰水土衍而民用也龔氏曰自帝出乎震以至成言乎艮則就四時之終始而具八卦之用也故始於震而終於艮艮者動靜之界也神者陰陽中之气妙合而不測者鄭康成云乾坤共成萬物不可得而分故合而謂之神是也人道內聖而外王天道內神而外帝帝之乘時在八卦其成功在萬物與物出而不辭歸而不忤其道則神而已矣故其序爲先萬物次之而終於神傳曰神鬼神帝則妙萬物可知矣

右第五章

言後天也

動萬物者莫疾乎雷撓萬物者莫疾乎風燥萬物者莫熯乎火說萬物者莫說乎澤潤萬物者莫潤乎水終萬物始萬物者莫盛乎艮故水火相逮雷風不相悖山澤通气然後能變化旣成萬物也

五章六章卦位朱義皆未詳吳幼淸以此承上章皆言文王卦位章末結語不應復用羲皇卦位本末舛逆首尾衡決然朱別云伏羲文王卦位不同生育萬物旣如萬物所次則其方位非如伏羲所定亦不能變化旣成萬物胡仲虎謂由後天而推先天是以文王得天地之用者如此兪易別載朱說曰兌震以長男合少女艮巽以長女合少男皆非其偶故自動萬物至始終萬物皆別六子之用以四時之次言之而用文王八卦之序下則推其所以成用於陰陽各得其偶故用伏羲八卦若上用伏羲卦次則四時失其序下用文王八卦則兌震艮巽皆非偶也先生斯言按實頗謬未定之見也人有言後天變化由先天來先天水火相逮以次陰陽之交合後天雷動風撓以次五行之變化惟交合故變化今本水火相逮據鄭宋陸二王按漢志易有八卦乾坤六子水火不相逮云云有不字者非矣三章以山澤風雷水火相次未入用也此以水火雷風山澤相次者入用也未用者尙其體入用者尙其气气莫先於水火行者爲風雷凝者爲山澤皆水火之气也

右第六章

此由後天推先天也

乾健也坤順也震動也巽入也坎防也離麗也艮止也兌說也

敬軒薛氏曰先天圖左半屬陽故乾健兌說離明震動徳皆屬陽右半屬陰故巽入坎防艮止坤順徳皆屬陰

右第七章

臨川吳氏曰自此以下皆以陰陽純卦及初中終爲序又非上先天後天之序也

乾爲馬坤爲牛震爲龍巽爲雞坎爲豕離爲雉艮爲狗兌爲羊

乾馬坤牛造化權輿云幹陽物也馬故蹄圓坤陰物也牛故蹄拆陽病則陰故馬疾則臥陰病則陽故牛疾則立馬陽物故起先前足臥先後足牛陰物故起先後足臥先前足龍依虞王本震作駹爾雅面顙皆白惟駹虞云作龍非不應與幹同晁氏曰荀爽九家集解幹爲龍陸徳明釋文諭陽气也巽爲雞吳幼淸曰伏身而出聲於天气重陽之內與地風同感坎豕離雉幼淸曰前後皆陰之污濁而中心剛躁者豕也前後皆陽之文明而中心柔怯者雉也孔氏曰坎主水瀆豕處於濕離爲文明雉有文章可謂舉其一隅漢上朱氏謂豕美剛鬛爲坎中之陽垂耳俯首尾不足爲本末之陰止得其外平庵項氏謂雉化蜃內外殻爲離象又取義太紆艮狗兌羊龔氏曰外剛而善禦內柔而附人者狗也內狠而善觸外說而不能害人者羊也玩辭曰狗直戌而艮在寅火墓戌而生寅也羊直未而主兌金生土也羊屬土土生金故有角而善觸項氏於此章悉以十二象所屬言非易本防

右第八章

正字【龍據虞於作駹】

乾爲首坤爲腹震爲足巽爲股坎爲耳離爲目艮爲手兌爲口

乾首坤腹龔氏曰外圓諸陽所防首也中寛眾陰所藏腹也震足巽股吳氏曰陽動陰靜動而在下者足也陽連陰拆拆而在下者股也坎耳水內景陽在內離目火外景陽在外吳氏曰耳外內皆凹者陰中凸而實者陽目上下皆白者陽中黑而虛者陰艮手兌口吳氏曰動而在上者手也拆而在上者口也於艮不取止義王太古曰伏羲八卦幹在上三卦之中故爲首坤在下三卦之中故爲腹震在下三卦而向左故爲足而足之力在左巽在上三卦而向右故爲手而手之力在右今說卦巽手與艮股互置求之於經觀卦上體從巽故曰盥盥者滌手也丰卦九三則曰折其右股豈非二二四互巽乎姚氏嫌丰之無艮乃欲攺股爲肱未之思耳艮在下三卦之後而爲股今說卦之文與巽手互置然在易艮之初六曰艮其趾六二曰艮其腓咸九三曰咸其股而不以爲手此明證也王義精矣但姚信正作右股作肱者乃康成耳荀九家又以艮爲鼻麻氏易曰艮爲鼻兌爲口山澤通气也巽爲手震爲足雷風相薄也惟晉管輅亦以鼻爲面山

右第九章

證誤【據王太古巽爲

據王太古艮爲股當作爲手

手當作爲股】

乾天也故稱乎父坤地也故稱乎母震一索而得男故謂之長男巽一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女

乾坤三索男女兪玉吾曰三男之卦以气言之則得幹一爻之奇以體言之則得坤二爻之偶三女之卦以气言之則得坤一爻之偶以體言之則得幹二爻之奇是故一爻爲气二爻爲體伏羲卦位則以體相聚而女從父於東南男從母於西北文王卦位則以气相依而男從父於東北女從母於西南不可槪觀也何子元曰尙書序八卦之說謂之八索孔子讚易道而黜八索玆所列者非索之義勾微云五帝時名八索坤三索於幹而得三男幹三索於坤而得三女遂成八卦八八相索廣生六十四與此言合六十四卦三百八十四爻皆出於八卦就八索之萬有一千五百二十防而天下之事得豈獨一索二索三索而已柴氏曰先儒不以此章並於諸象是惑謂之之語而未循本以求又但知男女爲人而未知物物有男女象也天地之性人爲貴故以人言之耳不然何別象中有爲父爲長子長女中女少女等語與此所稱無異此蓋以男女分八卦言也物皆有牝牡雌雄之異則父母男女之象也其生皆有先後次序則長中少之象也如是則索不必以訓揲蓍矣胡仲虎曰此章本義乃朱子未攺正之筆要當以語錄說爲正若専言揲蓍求卦則無復此卦序也

右第十章

孔子舉文王舊文而釋之

乾爲天爲圜爲君爲父爲玉爲金爲寒爲冰爲大赤爲良馬爲老馬爲馬爲駁馬爲木果

項氏曰乾道大而無極爲天足以盡之運而無極惟圜足以盡之故以二象爲首句崔子鐘曰主萬物者天知大始者父爲玉爲金龔氏曰粹而不雜剛而能變也爲寒爲冰幹尊在上髙則寒也或以後天卦位乾居西北其候水始冰地始凍或又以寒陰气冰陰物陰盛之極自坤而變乾故爲寒冰皆非也爲大赤漢上朱氏曰赤陽色陽始於子坎中陽爲赤極於已純陽也故幹爲大赤蓋加大以別坎也爲良馬純陽善也老馬老陽馬純剛也崔憬曰骨屬陽純陽骨多非陽弱也山海經駁如馬鋸牙食虎豹吳幼淸所謂獸之最有威猛者是宋衷曰天有五行之色緣詩東山駵白解爲駁說文遂云駁馬色不純郭子和兪玉吾因疑之不達幹純粹之義矣木果圓實在上之象宋衷曰羣星著天似果實在木非也沙隨程氏曰以實承實若艮爲果蓏則下有柔者存焉

坤爲地爲母爲布爲釡爲吝嗇爲均爲子母牛爲大輿爲文爲眾爲柄其於地也爲黑

坤積陰爲地作成物爲母旁有邊幅而中廣平南北經而東西緯皆布象是也或以泉貨爲布取廣布流行之義非也容物熟物以養物爲釡項氏曰六十四升爲釡坤包六十四卦如釡包六十四升也坤卦半爲乾全爲坤乾與坤交爲六十四卦故爲坤能具六十四卦之體曲而巧矣按三畫皆虛爲歉縮又陰至靜翕而不施故吝嗇均猶周禮土均之均均者陶人造瓦所用載土以成器物者也崔憬曰生物不擇善惡亦動辟廣均之義性順而蕃育爲子母牛項氏曰幹馬老故坤牛牸犢明少且肥皆與幹反也三畫虛所容載者多故爲大輿爲文爲眾奇爲質偶爲文奇則寡偶則眾三畫皆偶故爲文爲眾也爲柄兪氏曰柄一作枘幹性圜轉而曲坤性執方而直故乾圜坤柄相反也崔憬曰萬物依之爲本義猶未盡矣幹極陽爲大赤坤極陰故於地爲黑

證誤【柄依兪氏作枘舊誤彼病反】

震爲雷爲龍爲黃爲旉爲大塗爲長子爲決躁爲蒼筤竹爲萑葦其於馬也爲善鳴爲馵足爲作足爲的顙其於稼也爲反生其究爲健爲蕃鮮

龍依虞翻幹寶作駹以第八章

有其文此重出也駹色蒼也剛柔始交天地之雜故爲黃得幹初爲得坤中上爲黃也旉虞本作専延叔堅說以専爲旉大布王肅幹寶音釋定爲旉蓋古鋪爲花貎名之數國語震爲車左氏亦云震爲土車從馬或攺旉作車亦通帝與萬物之所出故爲大塗一索爲長子剛在下動爲決躁兪玉吾謂決指陽畫躁指陰畫非也蒼深靑震色筤謂色之美尙在實蓋筠也埤雅云萑似葦而小初生者爲菼長大者爲薍成則名爲萑初生爲葭長大爲蘆成則名爲葦竹與萑葦者此下本實而上干虛震象也漢上朱氏曰萑葦震之廢气故竹堅而萑葦脆竹久而萑葦易枯也气始亨故於馬爲善鳴爾雅曰後右足白驤後左足白馵震居左也玉篇謂馬懸蹄者非作足猶駉頌思馬斯作之作雙足並舉也皆言在下之陽畫也的顙吳幼淸訓如射的之的額有旋毛中虛如射者之的言上畫之虛古皆訓白按巽爲白與震色不同蓋惑爾雅的顙白顚之語玩辭以震巽同生有巽之气首乾象初往生震其上二爻遂成巽象在上爲顙亦紆曲附防矣反生萌芽自下而生反勾向上陽在下也宋氏曰麻豆之屬反戴孚甲而出者也陽長不已其究爲幹之健蕃謂艸也與坤文言傳同鮮謂魚卽書益稷鮮食也震三爻俱變則爲巽故爲蕃鮮震居東得木正气巽居東南得木餘气故震花變巽爲艸震駹變巽爲魚漢上朱氏曰震巽皆木巽初艸根震初木根巽二三木在上者震二三艸在上者木有柔者木之艸艸有剛者艸之木說卦舉一隅爾又曰郭璞謂魚震廢气馬有旋毛在頂相馬者謂之抹籠旋

證誤【據虞翻幹旉據虞巽爲魚洪氏寶龍作駹本作専容齋之說詳】

巽爲木爲風爲長女爲繩直爲工爲白爲長爲髙爲進退爲不果爲臭其於人也爲寡髮爲廣顙爲多白眼爲近利市三倍其究爲躁卦

巽偶下入者木根奇上升者木幹又其性可曲直亦順巽之象張子曰陰气凝聚陽在外者不得入則周旋不捨而爲風繩直順以達也翟謂二陽共正一陰者非工謂入而順白者虞翻曰幹陽在上古注風吹去塵爲潔白古注說優也吳幼淸曰陽長陰短陽髙陰卑中陽積而達於上故長而髙前二陽欲進後二陰欲退將進又退不果於進者也荀爽曰風行無常故進退風或西或東故不果爲臭者臭以風傳陰气在下盤郁而不散二陽達之於外也寡髮虞翻本作宣髮馬君攺寡按周禮車人之事半矩爲宣注頭髮顙落曰宣正與寡義同陰血盛髮多陽血盛髮少也廣顙陽體盛多白眼者上中白而黑者在下也玩辭謂變坎上爻水不上潤故不成血盛之髮遷離中爻於下不成中虛之眼以變遷言不必然也兪玉吾曰巽順而多有入故爲近利市三倍南方離日之中爲市巽居東南與離相近一陰下爲巽主而在上二陽皆其所有三倍謂在上二陽畫每畫三分則其數六而三倍於一陰之二每畫三分不知兪氏何據竊意陽奇爲三幹有美利而巽二乾陽畫是三之倍者不知然否李鼎祚曰變至三成坤爲近四動幹爲利至五成噬嗑故稱市幹三爻爲三倍則非矣巽三變成震爲躁卦幹鑿度曰物有始有壯有究震得陽气之先巽得陰气之先故其卦皆有究極之義也吳幼淸謂喜陰卦爲陽卦陽卦爲純陽卦不欲陽爲陰卦爲純陰卦理或然也

證誤【據鄭虞並周禮車人寡髮作宣髮】

坎爲水爲溝瀆爲隱伏爲矯輮爲弓輪其於人也爲加憂爲心病爲耳痛爲血卦爲赤其於馬也爲美爲亟心爲下首爲薄蹄爲曵其於輿也爲多爲通爲月爲盜其於木也爲堅多心

水內景坎陽在內又二陰象土之凹中陽象水之流於凹中也故爲溝瀆一陽匿於二陰爲其所蔽故爲隱伏矯輮者宋衷曰曲者更直爲矯直者更曲爲輮水流有曲直故爲矯輮弓輪者吳幼淸曰中剛象弓之弣上下之柔象弓之畏弰中之奇象輪之軸上下之偶象輪之輻牙也加憂心病耳痛龔氏曰素問有言西方生金在志爲憂北方生水在志爲恐以恐對憂則有加矣寒气水之勝也火熱受邪心病生焉莊子云上而不下則使人善怒下而不上則使人善忘不上不下中身當心則爲心病恐則傷腎腎傷則耳痛孔疏曰坎爲勞卦聴勞則耳痛亦是也爲血卦爲赤血在人身水之屬赤其色也漢上朱氏曰黃帝書腎主血心藏血腎坎水也心離火也離中陰而藏血坎離交也坎心亨而此曰心病楊殿撰曰有孚則心亨加憂則心病孚之亨盈科而進憂之病饑渴害之也坎爲心中實心之體也離爲心中虛心之用也者外體之中心者內藏之中坎陽在中故美內剛勁故心亟前畫柔故首不昻下畫柔故蹄不厚曵龔氏曰盈科而進也郭子和云易云見與曵馬無曵也乾震之馬四而坎之言馬五亦知曳爲輿矣當作其於輿也爲曵多疑在當心病之下目有病爲心與目皆屬離離與坎反故在坎爲病爲通亦以輿言得時則爲通失時則爲曵坤輿當平地任載物未實故三畫皆虛坎輿在險阻陽人居中乘之路艱難進若或曵之也爲月依簡輔在爲水之下以巽離例之月爲水精故方諸取水於月坎受乾爲體月借日爲光一也爲盜楊用修日解整作易者知盜謂坎外險柔而內剛狠又爲隱伏有穿穴逾墻乘墉伏莽之狀與項氏玩辭盜替行有水象者意同閟夜行象盜亦通者木堅多心中剛也

證誤【據郭雍爲曵當在輿

據郭雍多當也下作於輿也爲曵

在心病之下

以巽離例爲月依簡輔在爲水之下】

離爲火爲日爲電爲中女爲甲冑爲戈兵其於人也爲大腹爲乾卦爲鼈爲蟹爲蠃爲蚌爲龜其於木也爲科上稿

吳幼淸曰火中虛麗於實物中黑者陰光明而上下赤者二陽也日者天之火故陽燧可取火於日中一陰象日暗虛上下二陽象曰外明也火麗木日麗天電麗云鄭云大明者日暫明者電也中女者謂再索所得漢五行志陽奇爲牡陰偶爲妃故水火牡火水妃離爲中女取此違經造辭更立新義志五行者誖矣甲冑吳幼淸曰上剛象冑下剛象甲中柔象披甲冑之人也兪玉吾曰冑字與冒字相似皆從目從月者冑子之冑也兵戈者上剛象刃下剛象鐏鐓中柔者其柲也大腹中虛也乾卦火日漧燥物也鄭作幹陽在外能幹正也鼈蟹蠃蚌者外剛內柔者也括蒼龔氏曰蠃則形鋭而善麗蚌則內虛而含明宋衷曰陰在內則空中木空中則科上稿也虞翻作折上稿謂巽虫食心則折離火燒巽故稿非也證字【胃下從目】

艮爲山爲徑路爲小石爲門闕爲果蓏爲閽寺爲指爲狗爲防爲黔喙之屬其於木也爲堅多節

下二陰地上一陽隆起於地上者爲山震陽始出爲平地之大塗艮陽上窮髙山之上成蹊耳小石陸績曰艮剛卦之小也一說兪氏曰陽大陰小艮之陽畫爲山故陰爲小石郭子和以爲山與小石如坎水溝瀆之類上陽連亙下陰雙峙門闕象一剛在上象木果二柔在下象艸蓏項氏曰震旉艸木之始艮果蓏艸木之終果蓏終而又能始故於艮象切也閽寺者吳幼淸曰外一剛閽人無足而禦止於外內二柔寺人無陽而給使於內也爲指據王太古當足指括蒼龔氏曰指於四支之末而能止者虞翻艮手多節非也爲狗漢上朱氏曰狗當作豿爾雅謂熊虎丑其子豿蓋虎子未有文猶狗也虞翻作拘曰指屈伸制物爲拘舊作狗上已爲狗字之誤愚謂虞說非也艮以止爲義拘物則動矣防與豿皆善嚙艮剛在前也郭子和曰坎之隱伏在君子爲隱在小人爲盜艮之利則狗害則防皆一義而二象也黔喙依鄭氏作黔馬融曰肉食之獸黔黑色陽在前吳幼淸與鈐通謂齒牙堅利如鐵持束物者愚謂陽色非黔亦不與鈐通也郭子和曰艮剛動於上故言喙堅多節剛不中也中則爲心不中則爲節心則利用節則不利於用二卦之辧也

證誤【狗據爾雅及

黔據鄭朱漢上作豿

氏作黚】

兌爲澤爲少女爲巫爲口舌爲毀折爲附決其於地也爲剛鹵爲妾爲羊

澤者虞翻謂坎水半見兪氏曰坎體則上下俱虛澤體則上虛而下實川壅則成澤澤決則成川也巫吳幼淸曰少女外以口媚悅陽神俾陽神降於身內也爲口舌兌上折偶畫口之象中內畫奇連亙舌之象也毀折者前畫缺橫渠張子曰物成則上柔者必折也附決一陰附二陽之外以爲決龔氏謂震動斯決無所附兌決附不足於震也孔頴達曰秋物成熟稿稈之屬則毀折果蓏之實則附決剛鹵吳幼淸曰東方斥西方鹵在燥地而剛下二陽剛也上一陰鹵也鄭少梅謂剛者出金鹵者出鹽𨿽不生五穀而寶貨興兌爲妾外柔而有所承少女從姊爲娣也爲羊虞翻作羔鄭康成本作陽是也陽養無家女行賃炊防賤於妾者郭璞引魯詩曰陽如之何又曰巴濮之人自呼阿陽是其義也後漢西南夷傳夷女爲婸徒

右第十一章

證誤【羊據鄭氏及魯詩作陽】

胡氏曰說卦所論八卦方位之不同初未嘗有先後之分也自邵子發明之朱子表章之然後羲文之易辧明於世而孔子所論方位始各有歸著俾學者觀於卦位對待流行而先後天之分較然矣今觀第六章

自神也者妙萬物而爲言至莫盛乎艮是承前章論後天八卦之位自水火不相逮至旣成萬物也仍是先天八卦位次朱啟蒙已言之矣自第七章

至第十章

啟蒙以爲文王觀已成之卦推未明之象爲後天之學入用之位何子元曰自七章至篇末十一章皆先天八卦位次而孔子推未明之象以爲說故卦次與第三章

第四章

同其逸象幹有四龍直衣言坤有八牝迷方囊裳黃白吳氏本無黃震有三玉鵠鼓吳氏曰圭象見益六三誤作玉鶴象見中孚九二誤作鵠當依吳說巽有二楊鸛吳據漸鸛作鴻坎有八宮律可棟叢棘狐蒺藜桎梏離一牝牛艮三鼻虎狐吳氏曰履彖六三九四頥六四革九五履革皆無艮艮不象虎狐者豹之誤兌有二常輔頰常何子元曰西方神或曰九旗之一下二奇象通帛下垂上一偶象分系於杠愚以爲非乃定常作府以上皆因爻中所有而增兪氏謂非本文是矣胡仲虎曰有相對取象者有反對取象老有相因取象者有一卦中自相因取象者有不言互見者可以觸類而通矣查籥有言若倫理不通𨿽復多添亦何可盡諒哉吾以爲然

證誤【玉依吳

鵠依吳氏作圭

氏作鶴】

【狐依吳

常當作虎氏作豹

詳見前履】

【鸛依吳氏作鴻】

序卦傳

有天地然後萬物生焉盈天地之間者惟萬物故受之以屯屯者盈也屯者物之始生也物生必蒙故受之以蒙蒙者蒙也物之穉也物穉不可不養也故受之以需需者飲食之道也飲食必有訟故受之以訟訟必有眾起故受之以師師者眾也眾必有所比故受之以比比者比也比必有所畜故受之以小畜物畜然後有禮故受之以履履而泰然後安故受之以泰泰者通也物不可以終通故受之以否物不可以終否故受之以同人與人同者物必歸焉故受之以大有有大者不可以盈故受之以謙有大而能謙必豫故受之以豫豫必有隨故受之以隨以喜隨人者必有事故受之以蠱蠱者事也有事而後可大故受之以臨臨者大也物大然後可觀故受之以觀可觀而後有所合故受之以噬嗑嗑者合也物不可以茍合而已故受之以賁賁者飾也致飾然後亨則盡矣故受之以剝剝者剝也物不可以終盡剝窮上反下故受之以復復則不妄矣故受之以無妄有無妄然後可畜故受之以大畜物畜然後可養故受之以頥頥者養也不養則不可動故受之以大過物不可以終過故受之以坎坎者陷也陷必有所麗故受之以離離者麗也

證脫簡【蒙也上據郭比也上據郭京脫親履下據京脫蒙字

王弼略例脫履者體也四字】

有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後禮義有所錯夫婦之道不可以不久也故受之以恆恆者久也物不可以久居其所故受之以遁遁者退也物不可以終遁故受之以大壯物不可以終壯故受之以晉晉者進也進必有所傷故受之以明夷夷者傷也傷於外者必反其家故受之以家人家道窮必乖故受之以暌暌者乖也乖必有難故受之以蹇蹇者難也物不可以終難故受之以解解者緩也緩必有所失故受之以損損而不已必益故受之以益益而不已必決故受之以夬夬者決也決必有所遇故受之以姤姤者遇也物相遇而後聚故受之以萃萃者聚也聚而上者謂之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若長子故受之以震震者動也物不可以終動止之故受之以艮艮者止也物不可以終止故受之以漸漸者進也進必有所歸故受之以歸妹得其所歸者必大故受之以丰丰者大也窮大者必失其居故受之以旅旅而無所容故受之以巽巽者入也入而後說之故受之以兌兌者說也說而後散之故受之以渙渙者離也物不可以終離故受之以節節而信之故受之以中孚有其信者必行之故受之以小過有過物者必濟故受之以旣濟物不可窮也故受之以未濟終焉文中子贊易至序卦云大哉時之相生也達者可與幾矣張文饒云序卦上經不言乾坤下經不言咸者天地人物之本必藏諸用是皆謂有精義焉然吾未能無疑者以其言淺末牽繞也甘泉湛子曰序卦者君子之讀易至此而有感焉易旣成而象之者也是故其言序者順其指達其辭枝而牽其聖人之疑乎兪氏曰序卦者孔子釋文王六十四卦之先後次第也上經三十卦約之爲十八下經三十四卦約之亦爲十八上下經之分也乾坤陰陽之純坎離陰陽之中爲天地四正故乾坤坎離居上咸恆損益在下震巽艮兌之交也上經首乾坤天地二體分也下經首咸恆者夫婦二體合也易道貴中坎離終上經旣濟未濟坎離交故終下經泰否在上干父坤母自交也需訟同人大有無妄大畜小畜履以干父交六子故在上師比謙豫在上坤母交三男也晉明夷萃升在下坤母交三女也剝復臨觀退而上一陽二陽爲主也夬姤遁大壯退而下一陰二陰爲主也困井革鼎家人暌蹇解丰旅渙節六子自交居下屯蒙居上者三男繼父母用事也屯蒙以坎離交震艮而在上故噬嗑賁以離交震艮亦在上隨蠱漸歸妹皆震巽艮兌之交而隨蠱在上長男長女爲主也頥大過中孚小過皆震巽艮兌交然頥大過互乾坤故在上中孚小過止肖坎離故在下而胡庭芳又謂本先天圓圖四正在上經四隅在下經乾坤坎離四純居上經震艮巽兌皆其遇震艮巽兌四純居下經坎離乾坤皆其遇上經自坎離之外無一卦無干坤下經自旣未外無一卦無艮兌震巽上經自乾坤而後三陰三陽之卦凡六乃乾坤之三變否泰乾坤之三陰三陽交不交也隨蠱乾坤之三陽三陰雜居噬嗑賁乾坤之三陰三陽分布余則乾坤兩體各司諸卦下經自咸恆而後艮兌震巽相重之卦亦六乃咸恆之三變損者咸變之盡艮上兌下益者恆變之盡巽上震下說與兪同猶上經有否泰也咸恆之下二體艮巽合而爲漸咸恆之上二體兌震合而爲歸妹猶上經有蠱隨也以咸下艮遇恆上震爲小過咸上兌遇恆下巽爲中孚猶上經有噬嗑賁也余則艮兌震巽各司諸卦是其說成巧矣至於屯蒙隨蠱噬嗑賁頥大過無干坤正體遁壯晉夷夬姤萃升乃有乾坤非盡艮兌巽離之合則爲之解曰文王不以此十六卦兩易者分陰分陽互爲其根也於戱又何巧哉予因是頗韙兪義然予觀一行易纂有孟喜序卦云陰陽養萬物必訟而成之君臣養萬民亦訟而成之可觀而後有所合鄭本引幹鑿度云陽起於子陰起於午天數天分以陽出離以陰入坎坎爲中男離爲中女大乙之行出從中男入從中女因陰陽男女之偶爲終始也淮南子引易云剝之不可遂盡也故受之以復說苑引孔子告子路曰易曰不損而益之故損自損而終故益荀爽傳引易云有上下然後有禮義禮義備則人知所厝王昭素謂離者麗也麗必有所感故受之以咸咸者感也晁以正古易取之增入正文是序卦者經師互有異同亦容有經師之說參乎其中矣其淺末牽繞奚暇論之哉或曰上下經之各十八何也曰以應天地之數也劉仲敬爲予述邵氏之意曰天地之數各四而用者各三則爲六又三其六則十有八矣

雜卦傳

雜卦者韓康伯云雜揉眾卦錯綜其義或以類相同或以異相明也朱先生有言雜卦反對之義惟反覆則吉凶禍福動靜剛柔皆相反也予按其義指未能使心怡然吳幼淸曰錯揉其次依文王反對之偶而不仍其先後之序故爲雜其義以明六十四卦所主之爻然吳氏亦有不能用其說徧通之或通之而不暢顧其得者多予是之文中子贊易至雜卦云旁行而不流守者可與存義矣於戱至哉兪氏自姤至幹爲羲易自幹至未濟爲文易自幹至夬爲孔易尋其言亦非無見者

乾剛坤柔比樂師憂

幹主上九坤主上六比樂師憂皆一陽統五陰之卦也比一陽在上爲顯比之主師一陽在下爲行險之帥虞翻謂三失位輿屍故憂非也

臨觀之義或與或求

吳幼淸曰二陽浸長上陰不以勢臨而與之以俟其進四陰已盛然不進逼陽統率三陰居下求觀九五中正其解是已龔氏謂上臨下下臨上已觀物物觀已非也兪氏謂二陽在內方進而臨在外之四陰是我出而與人二陽在上將去而四陰在下仰觀之是人望而求我臨觀人之義未明矣

屯見而不失其居蒙雜而著

屯蒙皆二陽之卦陽防一也而位不同屯陽見於上卦二陰之中而爲主下一陽動乎險中而利居貞蒙陽雜於下卦二陰之中而爲主其上一陽止於險外以貞示人郭京以雜作稚恐不必然也

震起也艮止也損益盛衰之始也

張文饒曰方陽交陰而生也離三附震之四變艮之七坎離相遇老陽成物則艮復反震之四故爲震起艮止夫張氏殆一道乎起止者主陽言之耳張說鑿矣龔氏云損之終必益則損乃盛之始益之終必損則益乃衰之始吳氏非之按李鼎祚損泰初益上衰之始損否上益初盛之始其說近之但損泰三往上非泰初益否四益初非否上耳闗朗曰始盛者由衰而益始衰者由盛而損

大畜時也無妄災也

以艮畜乾而可者艮爲上主而力足以畜大故云時也吳氏必指大壯之四往上者非也以干行震而不利者震爲下主以上主者爲時則下主者災矣是上下之分也吳氏以爲九不處三而三失牛亦是非也虞翻謂大畜五之復二成臨時捨坤二故時無妄上之遁初子弒父故災益支蔓紆曲不可詰矣

萃聚而升不來也

萃升皆四陰之卦萃一陰爲上卦之主而三陰聚於下升一陰爲下卦之主而三陰往於上李鼎祚升五不來之二吳氏謂萃以觀四往上升以臨三來初亦鑿矣不來者主陰而言易以上爲往下爲來也

謙輕而豫怠也

虞氏以怠作怡曰豫樂祖考故怡項氏曰此以怡時烖來葉爾怠亦未嘗不葉平上去入之分自沈約始贊易時固未分也陽在下卦自抑而爲謙之主故輕陽在上卦自亢而爲豫之主故怠

噬嗑食也賁無色也

噬嗑賁皆三陰三陽之卦噬嗑中陽在頥居下卦震動之上食也賁中陽文剛而光輝於艮實之內無色也吳氏謂噬嗑自否變賁自泰變殆謬說也色謂一色文則無一色矣

兌見而巽伏也

關子明曰兌見也以其陰柔外形乎巽伏也以其陰柔內蘊乎朱義本之張文饒曰方陰交陽而生也兌二得離之三變巽之五及其成也巽五得坎之六離坎相遇老陽成物巽復反兌之二故爲兌見巽伏夫張氏鑿矣

隨無故也蠱則飭也

吳幼淸曰隨初九爲主聴二陰自隨而無所作爲蠱初六爲主承乾父體壊而有所整治

剝爛也復反也晉晝也明夷誅也

孫奕示兒編誅當作昧明出地上爲晝明入地中爲昧得反對之義關氏曰蒙昧者厥道求乎明明夷亦昧也非不明蓋傷之爾孫義取此

井通而困相遇也

巽之上爻主塞坎水之下流而坎水乃出在上蓋塞而後通者也兌之下爻主塞坎水之上源而坎水適在下正遇其塞所以困也吳幼淸謂井初九升五而坎水上通困上九降二遇陰而揜亦非是也

咸速也恆久也渙離也節止也解緩也蹇難也

吳幼淸曰咸九三不上感正應而下感近比欲速感也恆初六以柔巽處卑下妻道之可久者也渙九二坎水在巽風之下爲風所離散節九五坎水在兌澤之上爲澤所節止解九二坎防在內震則出險而動於外內險已解緩也蹇九五坎險在外艮則見險而止於內外險方艱難也

暌外也家人內也

虞翻曰離女在上故外女正位乎內故內謂二五陰爻也關朗曰明乎外者物自暌故曰暌外明乎內者家自齊故家人內也

否泰反其類也

括蒼龔氏曰否泰以類相反故爻言疇言彚吳幼淸曰否三四相易爲漸泰三四相易爲歸妹漸四復反於三就其同類之陰爲否歸妹四復反於三就其同類之陽爲泰故曰反其類以反訓歸予謂吳氏蓋執主爻之說爲支蔓矣

大壯則止遁則退也

大壯剛以動而曰止非其象矣止蓋正之誤字也大壯之勢陽上而不已遁則陽退諸家之說紛紛悉牽防無足取也

大有眾也同人親也

項氏玩辭曰大有同人皆以離之中爻爲主在上則人歸乎我是之謂眾在下則我同乎人是之謂親隆山李氏曰離爲火火性炎上上而趨幹故曰同人親

革去故也鼎取新也小過過也中孚信也

吳幼淸曰革六二離火在內而兌澤燥渴尾閭沃之火去其澤之故者也鼎六五離火在上而巽木生之燧攺薪傳之火取其木火之新者也小過九四主也而爲六五所過蓋陰盛能過陽衰不反也中孚六四主也而爲九五所信蓋陽實能感陰虛能應也

丰多故親寡旅也

荀本丰多故親絕句者非依京氏本故下有也字丰以二四爲主二爲明之主而四爲動之主動乎明中內文明則有所容爲多故旅以三五爲主三爲止之主五爲明之主止乎明下外文明則有所察故無徒吳幼淸曰丰六二在內爲主於明盛之中外與四相易而情相得初六往上三亦來孚故舊之多也旅六五在外爲主於覊窮之中內與三相易而情不相親相親者寡愚謂丰二四相得旅三五不相得本無所據也

離上而坎下也小畜寡也履不處也

吳幼淸曰離六五爲主火炎而上故上徵而折上九之首坎九五爲主水潤而下故下比而納六四之約小畜一陰畜藏於五陽之間所畜者寡少履六三履行於二陽之上所履者剛又不得正位非其所安故行去而不畱處也

需不進也訟不親也

需九五爲主下三陽以險在前而不進訟以九二爲主水性潤下天髙違行而不親

大過顚也姤遇也柔遇剛也漸女歸待男行也頥養正也旣濟定也歸妹女之終也未濟男之窮也夬決也剛決柔也君子道長小人道憂也

大過以下朱義謂卦不反對或是錯簡以韻協之又似非誤未詳何義按鄭康成時則已有是疑矣蘇東坡易傳攺云頥養正也大過顚也姤遇也柔遇剛也夬決也剛決柔也君子道長小人道憂也漸女歸待男行也歸妹女之終也旣濟定也未濟男之窮也以爲相從之次相反之義洪邁隨筆大以爲然然亦時有失韻者矣其後節齋蔡氏易義攺云大過顚也頥養正也旣濟定也未濟男之窮也歸妹女之終也漸女歸待男行也姤遇也柔遇剛也夬決也剛決柔也君子道長小人道憂也丘氏云今依蔡易讀之則八卦旣得以類從而於韻亦葉但不當僣攺經文耳今姑仍蔡舊文折之大過本末弱又以上應三如首向下皆顚義也旣濟六爻皆當位故定未濟三陽皆失位是爲男窮三陰亦失位不足言也吳氏旣濟必主六二未濟主九二也者亦太泥哉歸妹之義吳幼淸曰六三女君之娣女之少者旣歸則女之事終也漸九三得男位之正而將往迎六四之女女待其迎而後行也易終雜卦可反覆爲兩而剛柔吉凶相反變易之義也自乾坤至困三十卦當上經之數中雜下經十二卦自咸至夬三十四卦當下經之數中雜上經十二卦坎離以交中居上經今下附震艮巽兌以交偏居下今上附其無反對者上經六今附以二下經二今附以六又皆交易矣十二辟卦除乾坤上經泰否臨觀剝復陰多於陽者十二下經遁壯姤夬陽多於陰者十二移否泰於三十四卦之中而陰陽之多少復如之特在上經者三十六畫今附者二十四下經者二十四畫今附者三十六愈見其交易之妙爾若合論六十四卦上經三十卦陰爻之多於陽者八下經三十四卦陽爻之多於陰者亦八今附於三十卦者陰多三十六附於三十四卦者陽多亦三十六以反對論上經陰多者四下經陽多亦四今則附於上者陰爻多十八附於下者陽多亦十八或三十六或十八互爲多少陰陽交易而三十六宮之妙愈可見矣伏羲之畫文王周公孔子之言皆天也自大過以下雜物撰徳指中四爻互體而言先天圖之左互復頥旣濟家人歸妹暌夬幹八卦右互姤大過未濟解漸蹇剝坤八卦此則於右取姤大過未濟漸四卦於左取頥旣濟歸妹夬四卦各舉半可兼其餘雜卦中取互體又其最雜者也上三十卦終以困柔揜剛下三十四卦終以夬剛決柔柔揜剛君子不失其所亨剛決柔君子道長小人道憂矣雜卦之末特別君子小人其意防矣始幹終夬一陰決盡則幹也考皇極經世幹已防之終當堯世欲自夬而幹如堯世者任賢去邪疑謀勿成以爲夬耳胡仲虎言有可采者因括而附末簡焉

周易象防決錄卷七

