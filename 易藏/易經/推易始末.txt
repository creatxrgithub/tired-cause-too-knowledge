

欽定四庫全書

經部一

推易始末

易類

提要

【臣】等謹案推易始末四卷

國朝毛奇齡撰奇齡旣述其兄之說作仲氏易復取漢唐宋以來言易之及於卦變者別加綜核以爲是書其名推易蓋本系辭傳剛柔相推一語仍仲氏易移易義也大防謂朱子本義𨿽載卦變圖於卷首而止以爲孔子之易未著其爲文周之易因上稽幹寶荀爽虞翻諸家凡有卦變卦綜之說與宋以後相生反對諸圖具列於捲而以推易折衷之圖系於後朱子謂卦變乃易中之一義而奇齡則以爲演畫系辭之本防易義廣大觸類旁通見智見仁各明一理亦足與所撰仲氏易互相發明也乾隆四十五年二月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

推易始末卷一

翰林院檢討毛奇齡撰

周易者移易之書也𨿽易例有三一曰倒易敍卦用之一曰對易分篇者用之【二易見仲氏易卷首】而必以移易一例爲演易屬辭之用卽演易屬辭槪有十例曰名【如天行地勢云雷屯山風蠱諸詞皆乾坤八卦別名】曰義【乾健坤順坎險震動皆義也詞有順以動險而健類】曰象【一恆象如乾首坤腹乾馬坤牛乾圜坤方乾金玉坤布釡類皆說卦所有者辭悉用之一偶象如震偶象缶巽偶象牀剝艮偶象廬益坤偶象類他並無象矣俗儒以彖爲豕以易爲蜥蜴以有他爲蛇以載鬼張弧爲星皆本易所無有者不通之極】曰方位【坤卦以西南爲離兌東北爲艮震蹇解以西南爲坤東北爲艮復以離爲南國隨以兌爲西山皆以說卦定方爲詞並無干南坤北離東坎西如陳氏先天圖者若位則單卦以二五爲中蒙之剛中需之正中是也重卦以三四爲中復之中行獨復益之中行告公用圭是也又單卦以初爲地二爲人三爲天重卦以初二爲地三四爲人上五爲天干之上不在天下不在田中不在人謙之天道地道賁之天文人文皆是也又五爲君二爲臣初爲民臨五大君之宜蹇二王臣蹇蹇屯初大得民也一二三卽陽陰陽爲離位四五六卽陰陽陰爲坎位凡遇純爻則兩位見如坤三爲光以純坤而下離見離爲光同人之彖曰涉川以純乾而上坎見坎爲川也若漢儒有初震位二離位三艮位四巽位五坎位上兌位則辭中亦未之及至於乾一兌二離三震四巽五坎六艮七坤八則從無此位非易義也】曰次第順逆【白初至上爲往爲順自上至初爲來爲逆凡卦皆然往前爲右來後爲左師卦左次丰卦右肱皆是順上爲貴逆下爲賤鼎之從貴屯之下賤皆是順往則初爲本上爲末咸之志末大過之本末弱皆是逆來則上爲首初爲足幹之無首比之無首咸其拇賁其趾皆是】曰大小體【益六爻體大離曰大光大過六爻體大坎曰過涉豫自初至五五爻體小比曰利建侯大壯自三至上四爻體小兌曰喪羊於易曰羝羊觸藩以此類推可見】曰互體【謙互坎曰利涉大川豫互艮曰介於石師互震曰長子帥師隨互艮曰系小子若泰之帝乙歸妹以互震兌也震兌者歸妹卦也履之名履以互離巽也離巽東南卦主禮履者禮也】曰時曰气【臨至於八月復七日來復丰𨿽旬無咎革已日乃孚蠱先甲後甲巽先庚後庚皆時也甘臨土气苦節火气噬黃金金气渙乘木有功木气以及震巽木甲乙乾兌金庚辛坤艮土戊巳離火丙丁坎水壬癸皆气也若值日卦气納甲納音諸說𨿽易亦有之然詞未嘗一及則何必矣】曰數目【用九老陽用六老陰三驅七復長陽少陽十朋二簋中陰少陰其他大衍五十天地之數五十五二篇之防萬一千五百二十其爲數止此而已俗儒謬增倍數妄甚】曰乘承敵應【上爻乘下爻曰乘屯六二之難乘剛也下爻承上爻曰承歸妹初九吉相承也初與四二與五三與上其陰陽相抗者曰敵艮上下敵應不相與也其陰陽相配者曰應比上下應恆剛柔皆應也若後儒有乘承比應四義則在易爻例並無所謂比者】而苐在當時抽辭比防多取成卦之聚畫陽與陽聚陰與陰聚無所間錯者而乃從而分移之移陽於陰亦移陰於陽大傳所謂乾坤成列則陰陽聚也其所謂分陰分陽則從而分之者也所謂剛柔相推則移之也推者移也而總以二語槪之曰方以類聚物以羣分然後推移之旨全焉特三聖屬辭往往引而不發以俟其人之自省有曰書不盡言言不盡意惟是神而明之黙成其徳以俟乎其人故雜卦言反易不言反易也苐言其對峙而反峙以明序卦言對易不言對易也苐言其聨序而對序以著系傳言移易不言移易也苐言其變易遷易而移易以見是以卦之命名卽有以移爲名者艮兌名損山澤無所爲損也巽震名益風雷何以有益也澤髙於地則不聚而反名聚【卽萃卦也】風入地下則不升而反名升徒以損泰幹則移畫在上【泰損】益否坤則移畫在下【否益】萃四移觀陽而不間則猶有聚【觀萃萃移觀上九爲四則陰間而陽不間故萃爲子母聚卦】升四移過柔而上行則亦名升【小過升升移小過六二爲四以陰升得名故彖傳特曰柔以時升】是當其命卦名時固早已豫啟其例而況彖象爲辭非此不解訟無故而有舊徳【訟卦六三爲大過上六所移而今將訟上故食舊徳象傳所雲從上吉也】比何先而稱後夫【比九五爲剝上所移而今處五後且在剝爲陽故稱夫象傳所云無首以此】天難入澤安有其旋【履上九爲夬之三陽所移苟仍返爲陽則純乾矣故曰其旋元吉不然上天下澤無所旋返】一陽初畜何爲復道【小畜初九本姤四所移今初四相畜不過還其所相易者故曰復自道不然五陽一陰有何復道】又況夫子所贊每故變其辭以示其義如剛來下柔則明有往來【隨以否之上九咸之九三與初六相易是剛來而下於柔】柔上剛下則顯相上下【咸以否之六三與上九相易是柔移上剛移下】剛自外來而爲主於內則明明移彼而就此【無妄初九系遁三所移爲內震之主】柔來而文剛分剛上而文柔則公然以兩爻爲移易【賁移泰之上柔損之三柔而皆飾乎二之剛又分益之五剛在上位者而文三之柔】是移易一例文周倡之夫子早發明之而漢初田何受易傳及孟喜有外黃令焦延壽者實始嬗移易之學如雲一陰一陽之卦自姤復來五陰五陽之卦自剝夬來已駸駸得其要領而苐其所著書費直題其前曰六十四卦之變凡四千九十六章今所傳易林是也夫易林本以六十四卦變之至四千九十有六是占變之詞與六十四卦三百八十四爻本詞不同意必焦氏當時卦變之外另有推易而後儒不知混之爲一故迄今所傳祗有易林一書名大易通變而移易之學無聞焉乃東漢儒臣自馬融鄭外凡說易家如宋衷幹寶虞翻荀爽陸績侯果蜀才盧氏以及蔡景君伏曼容諸儒各守師承以立說或主旁通【如地水師旁通爲天火同人類】或主正變【如幹正變自姤至剝坤正變自復至夬類】或以乾坤爲父母【謂諸卦皆乾坤所出】或以泰否爲胚胎【謂泰否陰陽各均爲諸卦包育】或兼宗六子【謂兼從六子遷變】或專本十辟【謂以復臨泰大壯夬姤遁否觀剝爲十辟卦辟主也】而罣十漏一依彼失此初未嘗不與推移相合究之守一則不能相通徧易則無所自主【推一謂止移一爻徧易謂凡爻可易】補苴傅防未免牽彊以致王弼後起盡埽諸前儒所說而更以淸談以爲互體不足遂及卦變變又不足推致五行彌縫多闕不如盡已之爲快而嗣此失學之徒便於飾陋悉屏絕漢學專宗弼說而於是辭象變占四不存一方體位數十亡八九矣乃考弼所注鹵莽蔑略不可爲訓其萬不通處則仍不能不襲諸舊說而竊入之賁之柔來而文剛弼曰坤之上六來居二位柔來文剛之義也分剛上而文柔弼曰幹之九二分居上位分剛上而文柔之義也是卽卦變也延及趙宋則僅曉王學而不識漢學程頥作傳專斥諸卦變而考其爲傳周章難明其萬不通處亦終不能不仍取卦變而雜補之損之損下益上則曰下之成兌由三變上之成艮由上變也漸之得位得中則曰艮巽之交在中二爻巽四交三以陽而易陰艮三交四以陰而易陽也是卽移易也是以陳摶之徒不聞正學反能摭京焦余唾推作卦變取移易倒易二義雜組之以爲變卦反對之圖而南宋朱漢上震曽錄其圖於易傳叢說之中至朱文公熹又謂漢上易變祗變三爻則似於彖傳不能盡通於是又別爲之圖【卽易經卷首所列卦變圖也】自一陰一陽起至五陰五陽止分作五部庶防盡變而爻止一移【如師從初移不復從上移類】卦無三易【如屯爲二陽所易之卦祗從臨遁易不復從頥萃易類】因於作本義時凡一十九卦惟訟晉二卦與圖相同而余卽多立變法全與圖異【如隨據圖從泰否來據本義從噬嗑未濟來類】其時好事諸君間作僞闗朗傳以實圖書之言作僞衞元嵩元包以實先後天卦變之旨而文殘義闕世多未信於是元儒朱升作十辟卦變【十辟見前】並六子卦變【如二陰二陽之卦其變在二三五上者卽是震變以震剛在初四也在初三四上者卽是坎變以坎剛在二五也】而明儒來氏知徳卽以反對作變易【卽覆卦相易與漢上又不同】何元子楷專以乾坤爲往來【此程氏蘓氏諸卦皆自乾坤來之說】𨿽名例稍殊而意不甚逺大抵漢學又亡浸失其舊而趙宋以後則祗曉夫子彖傳有所未解故必須卦變全不識文周爲易屬辭比防之專在乎此所以朱氏本義其載卦變於卷首但云彖傳以卦變爲說又云此夫子之易而不知文周爲易其至今晦蝕不能盡明者全以是也夫伏羲重卦卽有以移易爲名者是周易爲辭再三致意前旣已略言之矣苐變易移易原有不同不名移易而僅指爲變則其義不出仲氏曰傳不云乎剛柔相推推亦變也然而又云觀其變而玩其占變所以占也夫子隠移易之文而謂之推諸儒昧相推之防而僅題以變是舍辭象之分行而混變占爲一義毋亦其名不可居而三易之防遂因之以長晦與夫猶是五部之推十辟之展一陰一陽以至五陰五陽之遷化而循其名究其實尋端竟委以求盡其所未盡湛然而深思剨然而相悅以解以之讀彖而彖明讀象而象顯讀十翼而十翼以著一若三聖在天實有以牖其衷者豈非所謂肆而隠推而能通不盡言而可信者乎夫以三聖啟之歷之漢晉唐宋元明諸儒闡之發之而明而昧昧而復明續而絕絕而復續如是其不可沫也予終畏其沫之也因於作仲氏易成取卦變諸圖彚前儒所已言者而合之今說以明千世一揆之意曰推易始末後之學易者可覽觀焉

漢魏晉南北朝唐儒推易遺文

幹

初九幹寶曰陽在初九十一月之時自復來也九二幹寶曰陽在九二十二月之時自臨來也九三幹寶曰陽在九三正月之時自泰來也

九四幹寶曰陽气在四二月之時自大壯來也九五幹寶曰陽在九五三月之時自夬來也

上九幹寶曰陽在上九四月之時也【不言自來者此正幹值月時也】此十辟卦生乾坤之說也京房設十二辟卦以爲十二月卦主復一陽子十一月臨二陽醜十二月泰三陽寅正月大壯四陽夘二月夬五陽辰三月幹六陽巳四月姤一陰午五月遁二陰未六月否三陰申七月觀四陰酉八月剝五陰戌九月坤六陰亥十月陽起於子而止於已始於復而終於幹陰起於午而止於亥始於姤而終於坤此以卦气直日立說並非推移相生之義而幹令升以爲爻所自來則是乾坤生諸卦今反諸卦生乾坤矣且乾卦爻辭初何嘗有復象二何嘗有臨象三何嘗有泰象其言潛見幹惕並無諸卦往來之義推之四五及上以至於坤皆然也是𨿽著所自來而於演易屬辭之防何與焉

何妥以九三爲辰月九四爲午月九五爲申月上九爲戌月孔穎達嘗非之謂宜據子十一月以來九二爲丑寅之間九三爲寅夘之間此仍主榦令升說且以文言陽气潛藏一段有類卦气故云然總非正義善說易者其審之

坤

初六幹寶曰陰气在初五月之時自姤來也九家易曰初六始姤姤爲五月盛夏而言堅冰五月陰气始生地中𨿽始於微霜而終至堅冰明漸至也

六二幹寶曰陰气在二六月之時自遁來也

六三幹寶曰陰气在三七月之時自否來也

六四幹寶曰陰气在四八月之時自觀來也

六五幹寶曰陰气在五九月之時自剝來也

上六幹寶曰陰在上六十月之時也

說見乾卦

屯

荀爽曰此本坎卦案初六升二九二降初是剛柔交也虞翻曰坎二之初爲剛柔交

此六子卦母之所始【見朱楓林卦變圖】

十年乃字反常也九家易曰陰出乎坤今還乎坤故曰反常也又曰陰出乎坤謂乾再索而得坎今變成震中有坤體【二四爲互坤】故曰還坤

此乾坤主變之所始【見李挺之何氏訂詁諸圖】

蒙

荀爽曰此本艮卦也案二進居三三降居二剛柔得中故能通發蒙時令得時中矣虞翻曰艮三之二爲剛柔接故亨

此亦六子卦母與屯同

需

虞翻曰大壯四之五故有孚離日爲光四之五得位正中故光亨蜀才曰此本大壯卦案六五降四有孚光亨貞吉九四升五位乎天位以正中也

此推易也但四陽兩陰之卦宜有四易此祗言其一耳按宋晁公武讀書志曰蜀才世多不知顏之推曰卽範長生也李雄稱長生爲範賢見華陽國誌此又稱才則其人有聲抑可知矣

訟

荀爽曰陽來居二而孚於初故曰訟有孚矣蜀才曰此本遁卦案二進居三三降居二是剛來而得中也虞翻曰遁三之二也

此亦推易而未全者與需同

師

蜀才曰此本剝卦案上九降二六二升上是剛中而應行險而順也

此推易與諸卦變皆同

比

蜀才曰此本師卦案六五降二九二升五剛往得中爲比之主故能原究筮道以求長正而無咎矣

虞翻曰師二上之五得位眾陰頗從比而輔之故吉又曰與大有旁通

凡推移必有主故一陽五陰之卦必從剝復來以陰陽各聚俱未分也若師則陰已分矣師可移比比亦可移師此如朱氏本義雜卦統變之法所謂頭緒旣棼往來俱亂者在朱氏或未見漢儒有此然後人立說往往不能出前人郛廓卽此是也旁通用文言六爻發揮旁通情也爲名陸績注云幹六爻發揮變動旁通於坤坤來入乾以成六十四卦故曰旁通此專指畫卦時變象與揲蓍時占變立說正五易中所謂變易一例文王演易屬辭時何嘗有此

孔頴達曰正卦列兩爲對者爲變卦卽旁通也反卦轉兩爲一者爲覆卦卽倒易也

又舊儒蔡景君伏曼容虞氏皆有旁通之說

小畜

虞翻曰需上變爲巽與遁旁通

謂此從需卦上六變爲上九易坎成巽而爲小畜意以此卦從需來也然全乎變易非移易矣且變亦無主與後儒卦變又復不同若其與遁旁通則但巽與艮對變而三陽不變與前比大有旁通一例又別眞不可解

履

虞翻曰謂變訟初爲兌也與謙旁通【說見前】

泰

蜀才曰此本坤卦天气下地气上虞翻曰陽息坤反否也坤陰詘外爲小往幹陽信內爲大來

此亦乾坤主變之說

否

蜀才曰此本乾卦陽往而消陰來而息虞翻曰陰消幹又反泰也【反泰爲卦綜所始說見後】

同人

侯果曰九二升上干爻上行曰干行蜀才曰此本夬卦九二升上上六降二剛柔得位得中而應乎幹下奉上之象也崔憬曰君子謂九二能捨已同人以通天下之志虞翻曰旁通師卦

此亦推易與諸卦變皆同惟虞氏旁通說異見前崔憬唐人

大有

虞翻曰與比旁通

謙

蔡景君說剝上來之三侯果曰此本剝卦幹之上九來居坤三是天道下濟而光明也坤之六三上升乾位是地道卑而上行也荀爽曰乾來之坤虞翻曰幹上九來之坤與履旁通

蔡侯說推易也荀慈明說乾坤主變也虞氏說旁通也

豫

虞翻曰復初之四與小畜旁通【一推易一旁通】

隨

蜀才曰此本否卦剛自上來居初柔自初往升上則內動而外悅虞翻曰否上之初剛來下柔初上得正故元亨利貞

君子以向晦入宴息侯果曰幹之上九來入坤初向晦者也坤初升兌上爲休息入宴者也

此推易之一與卦變同

蠱

九家易曰此卦本泰來乾天有河坤地有水二爻升降出入乾坤故利涉大川矣虞翻曰泰初之上故剛上坤上之初故柔下又曰泰初之上而與隨旁通【推易兼旁通】

臨

蜀才曰此本坤卦虞翻曰陽息至二與遁旁通【一干坤主變一旁通】

推易始末卷一

欽定四庫全書

推易始末卷二

翰林院檢討毛奇齡撰

觀

蜀才曰此本乾卦虞翻曰觀反臨也

瞿塘來氏攺卦變曰卦綜以反對二卦錯綜升降求合於彖傳往來上下之文正始於此

噬嗑

盧氏曰此本否卦幹之九五分降坤初坤之初六分升幹五是剛柔分也侯果曰坤之初六上升幹五是柔得中而上行也虞翻曰否乾五之坤初坤初之乾五剛柔交故亨

此推易之一與卦變同盧氏或云卽北魏國子博士盧景裕也北史儒林傳云魏末大儒徐遵明講鄭易傳之範陽盧景裕疑卽是人其不署名者偶軼耳

賁

荀爽曰此本泰卦謂陰從上來居幹之中文飾剛道交與中和故亨也分幹之二居坤之上上飾柔道兼據二陰故小利有攸往矣虞翻曰泰坤上之乾二乾二之坤上柔來文剛故亨分剛文柔故小利有攸往此亦推易之一與卦變俱同王輔嗣極詆卦變然於此卦柔來文剛剛上文柔必不能解只得仍取卦變解之【見前總論】則漏敗矣宋朱漢上謂輔嗣終日數十而不知二五良然若漢上謂賁自泰來合天地以成文黃者天地之雜文也此眞能得卦義者但只曉卦變不識推移故於全易稍障礙耳

剝

盧氏曰此本乾卦羣陰剝陽故名爲剝也【乾坤主變】虞翻曰陰消幹也與夬旁通【旁通】

復

虞翻曰陽息坤與姤旁通

無妄

蜀才曰此本遁卦案剛自上降爲主於初故動而健剛中而應也虞翻曰遁上之初此所謂四陽二陰非大壯則遁來也

仲翔所說本之焦贑故曰所謂此正推易之所始

大畜

蜀才曰此本大壯卦案剛自初升爲主於外剛陽居上尊尙賢也虞翻曰大壯初之上其徳剛上也與萃旁通

頥

侯果曰此本觀卦初六升五九五降初而成頥虞翻曰晉四之初與大過旁通又曰或以臨二之上兌爲口故有口實也

本觀臨來皆推易法其以自求口實爲解正合文王系辭之防以此口實與下靈並觀始知推易一法不止爲夫子彖傳設也若虞氏又謂本晉則正朱氏本義雜卦統變所始頭緒亂矣且虞氏於此卦一臨一晉一旁通亦不可解

初九捨爾靈觀我朶頥侯果曰初本五也五互體艮艮爲山自五降初則爲頥矣是舍爾靈之徳來觀朶頥之饌貪祿致凶亦不足貴也虞翻曰晉離爲四之初故捨爾靈

離爲見說卦但本晉無理耳若艮爲山不知所據按郭璞筮得大壯之頥曰柔內剛外則畜緇是頥爲大離原有象其曰捨者謂所觀在頥不在大離耳非謂捨此更他求也亦通

大過

虞翻曰大壯五之初或遁二之上又曰大壯震五之初與遁同義

此得兩易之法於推易也庶防矣

坎

虞翻曰幹二五之坤與離旁通

三嵗不得凶虞翻曰幹爲嵗五從幹來三非其應故曰三嵗不得凶矣

此乾坤主變說也按朱漢上曰三男之卦無不從幹來者仲翔以爲乾來之坤謬矣此當從臨初之五觀上之二蓋上六一爻動不以正故曰失道若干爲嵗首亦當以觀巽言之此正所謂坎從臨來又從觀來者𨿽卦變亦推易法

離

虞翻曰坤二五之乾與坎旁通

咸

蜀才曰此本否卦案六三升上上九降三是柔上而剛下二气交感以相與也虞翻曰坤三之上成女幹上之三成男止而說男下女【推易卦變】

恆

蜀才曰此本泰卦案六四降初初九升四是剛上而柔下也分乾與坤雷也分坤與乾風也是雷風相與巽而動也

初六浚恆侯果曰初本六四自四居初始求深厚之位者也【推易卦變】

遁

侯果曰此本乾卦陰長剛殞君子逃避曰遁

大壯

侯果曰此卦本坤陰柔消弱剛大長壯故曰大壯此皆乾坤主變之說舊儒不知十辟卦爲聚卦無所分來故凡於聚卦妄扳所自遂致難通試於十辟彖傳平心較之曽有剛來柔往剛上柔下諸贊辭否如此遁大壯二辟卦並無剛柔往來內外上下一語而署所自來妄矣夫子於分聚一法大傳井井彖傳又井井而世日求之而日不得何也

晉

蜀才曰此本觀卦案九五降四六四進五是柔進而上行荀爽曰陰進居五處周事之位陽中之陰康侯之象也虞翻曰觀四之五

明夷

蜀才曰此本臨卦也案夷滅也九二升三六三降二明入地中也明入地中則明滅也虞翻曰臨三之二而反晉也

此推易兼卦綜者

家人

虞翻曰遁初之四也

睽

虞翻曰大壯上之三在系蓋取無妄二之五也

此皆以推易兼卦變者若其本無妄則尢推易中所稱子母易卦非朱氏雜卦比也至云在系以系傳木爲弧剡木爲矢取象於睽當用無妄二五以互巽之繩互艮之木又以上干之金剡互巽之木故云觀虞氏於系傳亦云無妄五之二可驗



虞翻曰觀上反三也【反卽來也】

解

虞翻曰臨初之四

損

蜀才曰此本泰卦案坤之上六下處幹三幹之九三上升坤六損下益上者也虞翻曰泰三之上損下益上

損而有孚荀爽曰謂損幹之三居上孚二陰也三人行則損一人虞翻曰泰幹三爻爲三人損三之上則損一人

此推易卦變俱有之程伊川不取卦變於此爻曰三陽同行則損九三以益上三陰同行則損上六以益三𨿽與虞氏專指幹三不同然其爲推移則一也若張橫渠易解於損六三上九曰六三本爲上六上九本爲九三於益曰否卦九四下而爲初九故曰天施地生亦推易法

益

蜀才曰此本否卦幹四之初虞翻曰否四之初也損上益下

夬

虞翻曰陽決陰息卦也剛決柔與剝旁通

姤

虞翻曰消卦也與復旁通

此皆聚卦故彖傳無剛柔往來諸語說見前

萃

虞翻曰觀上之四也

上六賫咨涕洟荀爽曰此本否卦上九陽爻見滅遷移以諭夏桀殷紂以上六陰次代之若夏之後封東樓公於杞殷之後封防子於宋去其骨肉臣伏異姓受人封土未安居位故曰賫咨涕洟未安上也此又是占變一法以上九變上六將否三陽三陰之卦變爲萃二陽四陰之卦旣非移易又非諸儒所言卦變之說如此則何爻不可變耶妄矣

升

虞翻曰臨初之三

困

荀爽曰此本否卦陽降爲險陰升爲說虞翻曰否二之上干坤交故通也

入於幽谷九家易曰此本否卦謂陰來入坎與陰同體故曰入幽谷

入於其宮九家易曰此本否卦二四同宮爲艮艮爲門闕宮之象也

井

虞翻曰泰初之五也

往來井井荀爽曰此本泰卦陽往居五得坎爲井陰來在下亦爲井

革

虞翻曰遁上之初與蒙旁通

鼎

虞翻曰大壯上之初與屯旁通

此前後俱推易法祗多此旁通耳

震

虞翻曰臨二之四天地交故通

艮

虞翻曰觀五之三也

漸

虞翻曰否三之四

歸妹

虞翻曰泰三之四又曰乾三之坤四

丰

君子以折獄致刑虞翻曰此卦三陰三陽之例當從泰二之四而丰三從噬嗑上來之三折四於五獄中而成丰故君子以折獄致刑

折四於五獄謂噬嗑上降爲三而二五成大坎坎爲獄故云但從噬嗑來則變法又亂矣本義諸變所由來耳

旅

姚信曰此本否卦三五交易去其本體故曰客旅荀爽曰謂三陰升五與陽通曰小亨蜀才曰否三升五柔得中於外上順於剛九五降三降不失正止而麗乎明所以小亨旅貞吉也虞翻曰賁初之四否三之五非干坤往來也與噬嗑之丰同義

據姚氏說則旅之命名亦由推易此與損益升萃諸名正同始知推移一法在伏羲畫卦時早啟其端不止文屬辭也若虞氏謂兼從賁卦來與丰本噬嗑一類則又雜變矣按姚信爲九家易中之一人應亦漢儒說易之有聲者見釋文序錄

巽

虞翻曰遁二之四柔得位而順五剛故小亨

兌

虞翻曰大壯五之三也

渙

盧氏曰此本否卦幹之九四來居坤中剛來成坎水流而不窮也坤之六二上升幹四柔得位乎外上承貴王與上同也虞翻曰否四之二成坎震天地交故亨

貴王以王假有廟指九五言成坎震震指互卦言

節

盧氏曰此本泰卦分幹九三上升坤五分坤六五下處幹三是剛柔分而剛得中也虞翻曰泰三之五天地交也五當位以節中正以亨故節亨

中孚

虞翻曰訟四之初也此當從四陽二陰之例然遁陰未及三而大壯陽已至四故從訟來

豚魚吉李鼎祚曰案坎爲孚訟四降初折坎稱豚初陰升四體巽爲魚中二孚信也

中孚半聚卦與四陽二陰之例不同原非遁壯所自來若本訟則荒唐矣此皆朱氏本義雜卦變也李鼎祚唐人輯漢魏六朝諸說易家爲一書名李氏易解

小過

虞翻曰晉上之三當從四陰二陽臨觀之例然臨陽未至三而觀四已消矣又有飛鳥之象故知從晉來也【說見前卦】

旣濟

侯果曰此本泰卦六五降二九二升五是剛柔正當位也虞翻曰泰五之二

未濟

虞翻曰否二之五也柔得中天地交故亨

宋李挺之變卦反對圖【易卦有圖自宋人始】

朱漢上易傳曰李挺之變卦圖八篇並六十四卦相生圖一篇凡九篇邵康節子伯溫傳之於河陽陳四大【忘其名】陳傳於挺之

按李挺字之才授先天圖於邵康節者此云康節之子再傳及挺不合當是邵氏之子受於陳四丈丈受於挺爲近是然不可考矣

乾坤

【坤體而乾來交者三】頥【小過】坎

【乾體而坤大來交者三過】【中孚】離

頥小過大過中孚四卦爲乾坤所生原屬卦毋至坎離則不合矣

【乾卦一陰下生反對】姤【同人】履

【變六卦】

夬【有大】【畜小】

【坤卦一陽下生反對】復師謙

【變六卦】

剝比防

總是五陽一陰自姤夬來五陰一陽自剝復來而以反對見異耳此暮四朝三也後說同

【乾卦下生二陰各六】遁訟【無妄】

【變反對變壯十二卦

大】需【畜大】

睽兌革

【家人】巽鼎

【坤卦下生二陽各六】臨

【明夷】

升

【變反對變十二卦】觀晉萃

蹇

艮

蒙

解震屯

【乾卦下生三陰各六】否

恆

丰



【變反對變十二卦】防

咸

旅



【歸妹】

節

【旣濟】

漸渙【濟未】

【坤卦下生三陽各六】泰

損

賁



【變反對變十二卦】否

益

【嗑噬】

蠱

井

【旣濟】

隨困【濟未】

坤下生三陽逐爻捱易頗有條理軋下生三陰不合不對亦無條理何也且否泰二濟重見似乎六十四卦外多此四卦何以解之

朱漢上易傳六十四卦相生圖【亦李挺之作漢上名震是圖載易傳中】

乾坤者諸卦之祖

幹一交而爲姤坤一交而爲復

【凡卦五陰一陽者皆自復卦而來復一爻五變而成五卦】

師謙豫比剝

【凡卦五陽一陰者皆自姤卦而來姤一爻五變而成五卦】

【同人】履【小畜】【大有】夬

幹再交而爲遁坤再交而爲臨

【凡卦四陰二陽者皆自臨卦而來臨五復五變而成十四卦】

【第一明四變夷】震屯頥

【第二復四變】升解坎蒙

【第三復小三變過】萃觀

總移二爻則離位矣何以見從臨來耶

【第四復二變】蹇晉

【第五復一變】艮

第四五復皆不倫不知三卦何以分作兩復且並無臨卦根柢何也後說同

本義卦變全襲此而序次稍別

【凡卦四陽二陰者皆自遁卦而來遁五復五變而成十四卦】

【第一四變】訟巽鼎【大過】

【第二復無四變妄】【家人】離革

【第三復中三變孚】【大畜】【大壯】

【第四復二變】睽需

【第五復一變】兌

幹三交而爲否坤三交而爲泰

【凡卦三陰三陽者皆自泰卦而來泰三復三變而成九卦】

【第一歸三變妹】節損

【第二復三變】丰【旣濟】賁

【第三復三變】恆井蠱

【凡卦三陽三陰者皆自否卦而來否三復三變而成九卦】

【第一三變】漸旅咸

【第二復三變】渙【未濟】困

【第三復三變】益【噬嗑】隨

推易始末卷二﹤經部﹐易類﹐推易始末﹥

欽定四庫全書

推易始末卷三

翰林院檢討毛奇齡撰

朱文公本義卦變圖

【彖傳或以卦變爲說今作此圖以明之蓋易中之一義非畫卦作易之本指也】

自推易不明凡說易家徒以夫子彖傳中有柔來文剛剛上文柔諸語晦塞難解遂不得已著卦變諸說以繹其文然但以爲因彖傳設法故曰非作易本指觀其後又云不得以孔子之說爲文王之說可見也烏知文周屬辭專以是耶今錄其原圖並取本義異同者論載於下

凡一陰一陽之卦各六皆自復姤而來【五陰五陽卦同圖異】剝比豫謙師復

夬【大有】【小畜】履【同人】姤

凡二陰二陽之卦各十有五皆自臨遁而來【四陰四陽卦冋圖異】

頥屯震【明夷】臨

蒙坎解升

艮蹇【小過】

晉萃

觀

圖甚合推易而本義所注又復推廣未備雜易他卦以盡其變深得再推三推之防特未獲綱要未免取卦過雜耳然亦防防得十九矣

晉又其變自觀來爲六四之柔進而上行以至於五【推易】

蹇又卦自小過而來陽進則往居五而得中退則入於艮而不進故其占曰利西南不利東北【推易】解且其卦自升來三往居四入於坤體二居其所而又得中故利於西南平易之地【推易】

升卦自解來柔上居四內巽外順九二剛中而五應之【雜變】

自觀自小過自升皆推易之最精者若升之自解則稍雜矣解可自升升不可自解聚可來分分不可來聚故彖傳曰剛柔分又曰分剛上而文柔以爲分從聚來也今解來變升則是分反來變聚將無卦不可來矣且文公卦變專以彖傳言也彖傳曰剛中而應正以卦自小過移四剛居二中故曰剛中若移三居四與二何涉以此推之得失了然耳

【大過】鼎巽訟遁

革離【家人】【無妄】

兌睽【中孚】

需【大畜】

【大壯】

訟且於卦變自遁而來【與圖同推易】

【無妄】爲卦自訟而變九自二來而居於初【雜變大畜】此卦自需而來九自五而上【雜變】

睽以卦變言之則自離來者柔進居三自中孚來者柔進居五自家人來者兼之【推易雜變】

睽之彖傳曰柔進而上行則遁當兩移而大壯又剛進不合此所以不能不再三易也但家人連作兩移而離又雜變惟中孚爲得之彖傳又云得中而應乎剛非中孚則離與家人能得中耶【連作數移則凡卦可易故皆不合】

鼎卦自巽來陰進居五而下應九二之陽故其占曰元亨【雜變】

凡三陰三陽之卦各二十皆自泰否而來

損節【歸妹】泰

賁【旣濟】丰

【噬嗑】隨

益

泰自歸妹來則六往居四九來居三也【雜變噬嗑】本自益卦六四之柔上行以至於五而得其中【推易】

賁卦自損來者柔自三來而文二剛自二上而文三自旣濟來者柔自上來而文五剛自五上而文上【推易雜變】

泰爲變母安得又有所自耶噬嗑自損賁自益皆推易之至精者惟旣濟稍雜耳若噬嗑隨益諸卦以圖觀之則逐爻捱易似有條理使單繹卦畫而以爲自泰變則皆須連移失變位矣且旣可自否何必兩相混雜如此後說同

隨本自困卦九來居初又自噬嗑九來居五而自未濟來者兼此二變皆剛來隨柔之義【雜變】蠱井恆

【未濟】困

渙

旅咸

漸

否

否自漸卦來則九往居四六來居三也【雜變】蠱或曰剛上柔下謂卦變自賁來者初上二下自井來者五上上下自旣濟來者兼之亦剛上而柔下皆所以爲蠱也【雜變】

三移四移推易有之且其所取卦總在三陰三陽之中亦無大舛而不得綱要便涉雜變且與卦辭並春秋傳占變之爻皆不合詳見折衷圖說

咸或以卦變言柔上剛下之義曰咸自旅來柔上居六剛下居五也【雜變】

恆或以卦變言剛上柔下之義曰恆自丰來剛上居二柔下居初也【雜變】

漸此卦之變自渙而來九進居三自旅而來九進居五皆爲得位之正【雜變】

渙其變則本漸卦九來居二而得中六往上居三得九之位而上同於四【雜變】

咸旅漸否

困【未濟】渙

井蠱

恆

隨【噬嗑】益

【旣濟】賁

丰

節損

【歸妹】

泰

凡四陰四陽之卦各十有五皆自大壯觀而來【二陰二陽圖已見前】

【大畜】需【大壯】

睽兌

【中孚】

離革

【家人】

【無妄】

鼎【大過】

巽

訟

遁

萃晉觀

蹇艮

【小過】

坎蒙

解

升

屯頥

震

【明夷】

臨

凡五陰五陽之卦各六皆自夬剝而來【一陰一陽圖已見前】【大有】夬

【小畜】

履

【同人】

姤

比剝

豫

謙

師

復

一陰一陽卽五陰五陽二陰二陽卽四陰四陽猶是此卦而兩下分屬終屬不合若三陰三陽竟可以泰否截然兩分如蠱井恆丰旣濟賁歸妹節損九卦自當屬泰若屬否則離位矣噬嗑隨益渙困未濟漸旅咸九卦自當屬否若屬泰則脫胚胎矣而彼此混列靑黃糅雜所謂宜合不合宜分不分者此文公所以旣爲此圖而每卦所注仍不用也【注凡十九卦惟訟卦與圖相合】

元朱楓林十辟卦變圖【朱名升仕明爲學士相傳是圖元末所作】

漢儒以一陽復一陰姤二陽臨二陰遁以至六陽乾六陰坤爲十二辟卦其乾坤純陽純陰無變外餘十卦各以其畫變

以十辟爲主與推易同若其分內外卦體𨿽從反對相生諸圖參防之而稍變其說然於推易較親切矣此卦變之極則也

【一陽在內體自復變】

師【復初與二相易】謙【復初與三相易】

【一陽在外體自剝變】

豫【剝上與四相易】比【剝上與五相易】

【一陰在內體自姤變】

【同人】【姤初與二相易】履【姤初與三相易】

【一陰在外體自夬變】

【小畜】【夬上與大四相易有】【夬上與五相易】

分內外體有與爻辭未合者如豫之鳴豫當自復履之夬履當自夬也其他不合者尙多以但顧彖傳不顧卦象耳詳見後折衷圖說玆不具述

【二陽在內體自臨變】

升【臨初與明三相易夷】【臨二與三相易】

【二陽在外體自觀變】

晉【觀五與四相易】萃【觀上與四相易】

【二陰在內體自遁變】

【無妄】【遁初與三相易】訟【遁二與三相易】

【二陰在外體自大壯變】

需【大壯五大與四易畜】【大壯上與四易】

【二陽在內體一陽在外體自泰變】

恆【泰初與四相易】井【泰初與五相易】

蠱【泰初與上相易】

丰【泰二與旣四相易濟】【泰二與五相易】

賁【泰二與上相易】

【歸妹】【泰三與四相易】節【泰三與五相易】

損【泰三與上相易】

【二陰在內體一陰在外體自否變】

益【否初與噬四相易嗑】【否初與五相易】

隨【否初與上相易】

渙【否二與未四相易濟】【否二與五相易】

困【否二與上相易】

漸【否三與四相易】旅【否三與五相易】

咸【否三與上相易】

六子卦變圖

二陰二陽之卦其專在內體或專在外體者自臨觀遁壯而變其分在內外兩體者自六子卦而變

六子主變亦無不可第推變之例一爻可受數易一卦不容施兩變以多變則展轉無定凖也六子每卦施兩變故是不合若何元子謂陰陽始於一而終於六六子之卦亦十辟卦中所生則竟以卦气說卦變姤復生臨遁臨遁生否泰將乾坤亦十辟所生卦矣此幹令升說不可訓也

【二陽在三五兩位二上兩位自震變避初四也】

蹇【震初與五相易四與三相易】

蒙【震初與上相易四與二相易】

【二陽在三四兩位初上兩位自坎變避二五也】

【小過】【坎二與四相易三與五相易】

頥【坎二與上相易五與初相易】

【二陽在二四兩位初五兩位自艮變避三上也】

解【艮三與五相易上與二相易】

屯【艮三與五相易上與初相易】

【二陰在三五兩位二上兩位自巽變避初四也】

睽【巽初與五相易四與三相易】

革【巽初與上相易四與二相易】

【二陰在三四兩位初上兩位自離變避二五也】

【中孚】【離二與四相易五與三相易】

【大過】【離二與上相易五與初相易】

【二陰在二四兩位初五兩位自兌變避三上也】

【家人】【兌三與四相易上與二相易】

鼎【兌三與五相易上與初相易】

試以彖傳証之

訟【剛來而得中】自遁變剛自三來二

隨【剛來而下柔】自否變剛自上卦來初而下於二三之柔

蠱【剛上而柔下】自泰變剛自初上上柔自上下初【噬柔得中嗑而上行】自否變柔自初上行至五

賁【柔來而文剛分剛上而文柔】自泰變上之柔來二而文下卦之剛分二之剛往上而文上卦之柔

【無剛自外來而妄爲主於內】自遁變剛在下卦中畫之外自三來初居中畫之內而爲卦主

【大剛上而畜尙賢】自大壯變剛自四上上以其爲賢而尙之俾居二柔之上

咸【柔上而剛下】自否變柔自三上上剛自上下三恆【剛上而柔下】自泰變剛自初上四柔自四下初晉【柔進而上行】自觀變柔自四進而上行至五睽【柔進而上行】自巽變柔自初進而上行至五【利西南往得中也】自震變震初往上易五而得上卦之中

解【利西南往得眾也其來復吉乃得中也】自艮變艮三往上易四則下卦成坤得眾也艮上來復於下而易二乃得下卦之中也

損【損下益上其道上行】自泰變損下卦之剛益上卦之柔其剛所由之道自三上行至上

益【損上益下自上下下】自否變損上卦之剛益下卦之柔其剛自上卦之四下下卦之初

鼎【柔進而上行】自兌變柔自二進而上行至五漸【進得位】自否變自三進四而剛柔各得正位渙【剛來而不窮柔得位乎外而上同】自否變剛自四來二得中而不居窮極之位柔自二往四得正位而上同於二剛

明瞿塘來氏卦綜圖

來氏名知徳蜀人作易注稍宗漢學世之不聞漢學者爭以爲異頗稱之但不講卦變竊取卦之反對者名之爲綜其不反對者名之爲錯以爲彖傳所云剛來柔進皆從兩卦上下錯綜而得之遂攺卦變爲卦綜然仍多不合蓋推易倒易截然兩事而欲彊混而一之宜其舛也來氏舉嘉靖鄕試以易學薦授翰林院待詔予同館生有編之入明史儒林傳者夫祗得漢學十分之一而世競傳之且至如此然則漢學可少耶

【剛來而下柔】訟需

據例以兩卦爲顚倒上下則所云剛來下柔將必需上之剛可下於訟之柔也今在需爲乾內坎外在訟爲坎內乾外二五皆陽則上下皆剛下之坎剛所自有何借於來上之幹三剛如故從未來下夫卦變之所以紛紛者祗爲此彖傳數語也今開手一卦而彖傳矛盾乃爾況其他乎則亦何足辧卦變耶

【柔得尊有位大中大】【同柔得位得中人而應乎幹】

【而上下應之】

【剛上而柔下】蠱隨【剛來而下柔】

【柔來而文剛分】賁【噬剛柔分嗑柔得中而上行】

【剛上而文柔】

何氏訂詁曰賁與噬嗑反對初上皆陽二五皆陰兩卦同也何得以賁之六二來自噬嗑之六五而噬嗑之初九分而爲賁之上九乎且旣云文剛文柔則必先有純剛純柔之體而後剛柔來文之豈有剛自剛柔自柔而漫然曰分曰來曰文者誤矣誤矣

【剛上而畜尙賢

大】【無剛自外來而妄爲主於內】

【剛上而柔下】恆咸【柔上而剛下】

【夷明】晉【柔進而上行】

【人家】睽【柔進而上行得中而應乎剛】

【解利西南往得】解蹇【蹇利西南往得申也】

【眾也其來復吉乃得中也】

【損上益下自上】益損【損下益上其道上行】

【下下】

丰旅【柔得中乎外而順乎剛】

【剛柔分而剛得】節渙【剛來而不竆柔得位乎外而上同中】

推易始末卷三

欽定四庫全書

推易始末卷四

翰林院檢討毛奇齡撰

何氏乾坤主變圖【何氏名楷閩人明儒經學之最有聲者著周易訂詁此圖其所創也】訂詁曰竊謂往來上下者實皆乾坤所爲程正叔謂乾坤變而爲六子八卦重而爲六十四皆繇乾坤之變蘇子瞻亦謂易有剛柔往來上下相易之說學者沿是爭推其所從變此大惑也剛柔相易皆本諸乾坤而已愚嘗感其言並有取於乾來化坤成三男坤來化乾成三女之說而廣推之因以合於乾坤主變之防覺從來穿鑿附防之喋喋皆可省也訂說如左

總由卦變卦綜綂繙之有甚合處卽有不盡合處大抵四陽四陰后則皆不盡合者也朱文公譏漢上卦變於三爻外便覺難通正坐此耳

乾坤祗生三畫卦則三畫卦無出於六子者此卽乾坤生六子之法而暮四朝三者也非卦變也況其多不合也

幹

坤

幹三畫下坤三畫上曰泰故卦辭曰小往大來

坤三畫下幹三畫上曰否故卦辭曰大往小來

幹上畫來坤上畫往曰咸坤初畫來幹初畫往曰恆咸之彖曰柔上而剛下恆之彖曰剛上而柔下

幹上畫來坤中畫往曰困坤中畫來幹初畫往曰井困之彖曰剛揜也謂上陽來爲坎中之九二也井之彖曰巽乎水而上水謂初陽往爲坎中之九五也

幹上畫來坤初畫往曰隨坤上畫來幹初畫往曰蠱隨之彖曰剛來而下柔蠱之彖曰剛上而柔下

幹中畫來坤上畫往曰旅坤初畫來幹中畫往曰丰旅之彖曰柔得中而順乎剛丰之彖不用卦變

幹中畫來坤中畫往曰未濟坤中畫來幹中畫往曰旣濟未濟之彖曰柔得中也指六五旣濟之彖曰柔得中也指六二

幹中畫來坤初畫往曰噬嗑坤上畫來幹中畫往曰賁噬嗑之彖曰柔得中而上行賁之彖曰柔來而文剛分剛上而文柔

幹初畫來坤上畫往曰漸坤初畫來幹上畫往曰歸妹漸之彖曰進得位往有功也歸妹之彖曰無攸利柔乘剛也

幹初畫來坤中畫往曰渙坤中畫來幹上畫往曰節渙之彖曰剛來而不竆柔得位乎外而上同節之彖曰剛柔分而剛得中

上同無解卽剛柔分亦不見有分合蹤迹立言必有爲豈無故而漫下此數字者

幹初畫來坤初畫往曰益坤上畫來幹上畫往曰損損上益下曰益損下益上曰損皆以陽言之

右三陰三陽之卦二十而皆有往來上下之義惟丰無之皆從乾坤往來者此外獨有四陽之卦三訟之彖曰剛來而得中大畜之彖曰剛上而尙賢無妄之彖曰剛自外來而爲主於內皆從幹生者也

此則不盡合者矣四陽從幹生則必此卦外另有一干卦矣且此有四幹則生此者必六乾卦矣六幹皆剛知此剛從何爻來六剛皆可來則必不卻二五矣何以曰來而得中且卦之有上下有內外以兩體言也今混然六爻不辧兩體縦有所來亦焉知其自內自外自下自上而彖傳鑿鑿然曰剛上曰自外來曰爲主於內此非可胡突應也

四陰之卦二晉之彖曰柔進而上行升之彖曰柔以時升皆從坤生者也自余無取往來之義者矣

升進無解且何以曰上行曰時升也

推易圖【見仲氏易卷首玆不再述】

推易折衷圖

此則予之折衷於諸儒者也推易之說𨿽發自仲氏而諸儒實先啟之西京以後六季以前必有早爲是說者而漢學中衰遂致淪沒玆從列代論變一綫相沿者稍參訂之以求合於仲氏之防第學荒識淺諸所未備實賴後之多學者並論辧焉

不易卦【謂無所移易也】

幹通作變母惟仲氏謂乾坤生六十四卦此羲畫變易也若周易系辭則乾坤不與諸卦相移易幹鑿度所云不易卦是也況細繹經文並無通變蹤迹耶乾寶謂乾坤從十辟卦來更顚倒無理

坤上同

聚卦【謂陰陽各聚於一方爲分移之主也】

復通作變母推易同變卦反對圖謂坤卦一陽下生則何卦不本乾坤失首従矣

剝朱文公圖六十四卦相生圖變卦反對圖俱謂剝自復來惟十辟卦變分作變母與推易同盧氏謂剝本乾卦此乾坤主變並反對圖說所

始說見前

臨通作變母推易同蜀才謂臨本坤卦觀本乾卦亦乾坤主變反對圖說所始說見前

觀十辟卦變觀臨分母與推易同若文公圖觀本臨臨亦本觀互爲其根與六十四卦相生圖謂觀自臨來俱不合

泰通作變母推易同何氏訂詁謂幹三畫下坤三畫上曰泰坤三畫下幹三畫上曰否則是因重之法非卦變也卦變無三爻並移者此言往來謂本卦六爻自相來去未嘗有他卦相移易也以內外兩卦往來而妄認作他卦之變胡突甚矣若文公本義又攺圖說以爲泰本歸妹似以泰之九上有帝乙歸妹文也不知此歸妹以互體震兌及之長男幼女兩適相合故云豈有本其卦而卽引用其文者況兩卦推移皆在三四諦審泰否其於三四兩爻則全無歸妹漸蹤迹是泰易歸妹非歸妹易泰也不然困井丰旅其爲可移者何止此矣蜀才謂泰本坤卦否本乾卦此乾坤主變與反對圖說所始說見前

否見上

遁通作變母推易同侯果謂遁本坤卦大壯本乾卦此乾坤反對所始說見前

【大壯】十辟卦變遁大壯分母與推易同文公圖遁本大壯大壯亦本遁相生圖謂大壯自遁來俱不合

姤通作變母推易同

夬十辟卦變夬姤分母與推易同文公圖姤夬互母與相生圖夬自姤來俱不合若反對圖幹下生姤則又乾坤主變所始非是說見前

半聚卦【謂或陽聚或陰聚也本卦無所來而分之有可往亦聚主矣】

【中孚】中孚本二陰間四陽之卦小過本二陽間四陰之卦旣有所間非聚卦矣然而臨觀之二陽聚者不能移而爲小過遁大壯之四陽聚者不能移而爲中孚以推移之法祗以一爻作往來無兩爻往來之例臨觀兩陽在初上三五不能通移至三四遁大壯四陽俱在三四不能通移至初上二五則豈分卦可乎虞仲翔謂中孚自訟來小過自晉來則凡四陽四陰者皆可來也反對圖謂二卦從乾坤所生則凡有陰陽奇偶者何一非其所生也若六子卦變謂中孚從離易小過從坎易文公圖謂中孚従遁壯來小過從觀臨來相生圖謂中孚本遁卦小過本臨卦則皆須兩爻連易非變例矣

【小過】見上

子母聚卦【謂本卦爲他卦所移爲子然又可移之作他卦爲母曰子母聚如移否之上九爲九三而爲咸是咸爲否子然又可移咸之九五爲九二而爲恆是咸又爲恆母他卦同】

咸【否三上易恆二五易】通作自否來惟相生圖自泰與柔上剛下不合若文公圖本泰否而本義又謂自旅則變例亂矣近爻皆可移則何不可自漸困也至再推自恆則徧審諸卦爻辭歷歷可驗見仲氏易【後卦仿此】

恆【泰初四易咸二五易】通作自泰來惟相生反對二圖俱作自否與剛上柔下不合若文公圖本泰否而本義又作自丰不合說見前

損【泰三上易益二五易】通自泰來

益【否初四易損二五易】通自否來但二卦二五俱有益之十朋之語此損益二五相易之驗也

萃【觀四上易小過三五易】通作自觀若相生自臨反對始臨文公圖本觀臨則臨須兩爻連易非變例矣

升【臨初三易小過二四易】通自臨來然彖傳柔以時升若非小過則臨用剛升非柔升矣至爻辭九二利用禴而六四曰享於岐山正以升剛事人升柔祀鬼小過本升柔耳又三爲人位四爲鬼位見鄭康成說

頥【觀初五易臨二上易】文公圖同侯果本觀虞翻本臨皆同但翻又云本晉不合余通自臨來若朱升作防通亦云自觀而作六子變圖又曰自坎其無專見如此

【大過】【大壯初五易遁二上易】文公圖同余通自遁來六子作自離說見前

【無妄】【遁初三易中孚二四易】通作自遁朱本義又作自訟不合說見前

【大畜】【大壯四上易中孚三五易】通作自大壯本義又作自需見前

分卦【此則陰陽分矣】

【凡一陽五陰之卦皆自剝復而來】剝復【二易卦】

師【剝上二易復初二易】蜀才云此本剝卦余通作自復來

謙【剝上三易復初三易】侯果本剝卦余通自復第彖傳天道下濟地道上行則剝復均有之上五天道初二地道也

豫【剝上四易復初四易】通自復來惟十辟卦變以師謙陽在內從復豫比陽在外從剝則豫卦初爻曰鳴豫從復震來震爲鳴上爻成有渝従剝艮來成言乎艮以一卦而兼剝復未嘗分內外也凡推易之法多以卦爻相體驗與卦變但合彖傳不同見仲氏易

比【剝上五易復初五易】通自復惟十辟自剝第初爻盈缶當自復以復之下震有缶象上爻無首當自剝以剝之上剛有首象也

【凡二陽四陰之卦皆自臨觀而來】臨觀

又推頥【小過】萃升【四易卦】

屯【臨二五易觀初上易】又【萃初四易頥五上易】相生自臨【凡二陽卦俱同】文公圖本臨觀【凡二陽卦俱同】與推易同第不識萃頥便屬漏義蘇子瞻謂剛柔相易必子女相值之卦此或未然但陰陽對易則於此不能無奇偶匹配之意故屯凡三言婚媾三言乘馬無非以移易處見男女往來若止臨卦一易則上爻乘馬四爻婚媾何所著落此萃頥再推所爲必不可已者至虞翻謂本坎六子謂本艮則但取新變全無把鼻於易義何與焉

蒙【臨初上易觀二五易】又【升三上易頥初二易】諸儒凡二陽卦多謂自臨觀來與推易同【已後七卦不再述】第此必推升頥者本卦六三勿用取女以升之三剛與上柔應此我當取之女也今易之而彼剛此柔勿用取矣故云若又云見金夫則以三本兌中易爲艮上兌爲金女艮卽金夫此非秋胡貽金可得亂入文口中者至若六五象傳曰順以巽也向非觀爲巽坤升爲坤巽則在蒙在臨並無坤順巽遜二義而象傳所及一如觀彖所云巽而順升彖所云順而巽者此豈無端偶合者耶至虞氏本艮六子本震無理見前

坎【臨初五易觀二上易】又【升三五易萃二四易】通自臨觀但六三來之坎坎當從升五來若觀臨則焉能及三耶

晉【觀四五易小過三上易】又【萃五上易頥初四易】蜀才本觀若卦辭康侯則以頥有下震小過有上震震爲侯故也設止觀卦一易則安有侯象脫辭義矣余見前

【明夷】【臨二三易小過初四易】又【升初二易頥三上易】六二夷於左股以升之下巽爲股易則夷之九三得其大首以頥之上剛爲首降而爲三則得之也

蹇【觀三上易小過四五易】又【升二五易萃三四易】通作自觀與推易同第彖傳曰住得中也若觀上居三並非得中以外易內來而非往此文公本義所以捨觀臨而取小過也特漢後卦變從未及小過而文公及之眞是卓識惜推易末開不能並及升萃耳

解【臨初四易小過二三易】又【升三四易萃五二易】通作自臨與推易同但彖傳曰其來復吉乃得中也臨以初往易四非來非中惟小過與萃則一以三易二一以五易二皆來而得中其又自臨升者以卦辭有攸往云耳本義作自升甚善說見前

震【臨二四易小過初三易】又【萃五初易頥上四易】

艮【觀五三易小過四上易】又【升二上易頥初三易】

【凡三陽三陰之卦皆自泰否而來】泰否

又推咸恆損益【三易卦】

隨【否初上易】又【咸初三易益四上易】通作自否而文公圖以否泰首尾通變與乾坤主變綂以否泰槪三陽三陰變例俱有未合【後十三卦同】故本義又作自困自噬嗑自未濟與變圖異特不得領要按之易文仍齟齬耳

蠱【泰初上易】又【恆四上易損初三易】通作自泰卽程頥不尙卦變亦云幹初之上坤上之初獨本義作自賁自井自旣濟此與春秋傳秦伯伐晉三帥渡河並三去三敗諸筮詞頗合但旣濟二變【初二一變五上一變】卦𨿽三而變有四三帥三敗仍然不侔且筮詞曰涉河侯車敗凡爻隔一剛便成坎象逾剛相易故曰涉河今賁井旣濟其所變未嘗隔剛爻也況侯之與車皆屬震象三卦無震何有侯車則非泰損渡河與恆震車敗不可矣推易之精無往不合此尢其顯然者詳仲氏易

【噬嗑】【否初五易】又【損二四易益四五易】通作自否獨本義作自益最合但九四得金矢以一剛橫坎中損益二五並與四易一若矢之駢集者故云且損下爲兌益上爲巽兌金巽木合爲金矢若有益無損則取象未備何以解之

賁【泰二上易】又【損二三易益三五易】通自泰本義作自損最合但又云自旣濟則不然

困【否二上易】又【咸二三易恆三五易】通自否若虞翻謂震爲言折入兌故有言不信則惟恆卦有上震此卽推易之善變者

井【泰初五易】又【咸二四易恆四五易】

漸【否三四易】又【咸四上易益初三易】通自否本義作自渙自旅以彖傳有進得位剛得中語若否上移下則非進以四易三非得中也但二三無渙蹤迹而四曰順巽非益四坤順不可矣

【歸妹】【泰三四易】又【損四上易恆初三易】

丰【泰二四易】又【咸初五易恆初二易】虞翻作自噬嗑來不合旅【否三五易】又【咸五上易恆二上易】虞翻作自賁此火山山火交易對例與移易何涉

渙【否二四易】又【益初二易損初五易】本義作自漸來駁見本卦

節【泰三五易】又【益二上易損五上易】

【旣濟】【泰二五易】又【咸初四易益三上易】九三伐鬼方惟益三上易有坤有艮坤爲方艮爲鬼防門六四衣袽惟咸初四易一陽中虛有敝絮塞舟之象

【未濟】【否二五易】又【損初四易恆三上易】推易無處不合如此卦皆作自否虞仲翔釋上九一爻亦從推易法以否卦解之上九有孚於飲酒濡其首以爲幹爲首幹五降二爲坎中則乾首埋坎酒中矣故曰濡其首亦甚精確第不知上自恆易以恆三之幹易之在互坎之上則乾首坎酒卽在上爻中得之若從否五降則宜作六五爻辭非上九辭也推易之精其絲毫不可爽又如此他可知矣

【凡四陽二陰之卦皆自遁大壯而來】遁【大壯】

又推【中孚】【大過】【大畜】【無妄】【四易卦】

需【大壯四五易中孚三上易】又【大畜五上易大過初四易】相生皆自遁反對皆從幹下生二陰文公圖皆兩自遁大壯余亦各有相同者【後八卦仿此】

訟【遁二三易中孚初四易】又【無妄初二易大過三上易】六三食舊徳猶是六爻排連何新何舊惟以三陰從大過之上兌來今反欲訟上是以我所自來之兌口而還以訐之所來比之於我有舊徳而今反噬沒之也則大過所必推矣

離【遁初五易大壯二上易】又【無妄三五易大畜二四易】

【家人】【遁初四易中孚二三易】又【無妄三四易大畜二五易】

睽【大壯三上易中孚四五易】又【無妄二五易大畜三四易】通作自大壯於彖傳柔進而上行不合此本義所以又自中孚來此眞推易卓見也第柔進二五易則在無妄尢切耳若爻辭於推易無不曲驗祗此二五之易惟從無妄來故二曰遇主五曰厥宗一宗一主兩兩照應宋元後儒不解推易致宗主二字於初三四上諸爻東推西認無一是處然則推易可忽耶

革【遁初上易大壯二五易】又【無妄三上易大過初二易】虞翻祗作自遁不合若爻辭革言三就當從遁大壯大過三卦有干言者徧驗而得之推易之不應偏執如此

鼎【遁二五易大壯初上易】又【大畜初四易大過五上易】虞翻祗作自大壯本義又作自巽俱不合

巽【遁二四易中孚初三易】又【大畜初五易大過四上易】

兌【大壯三五易中孚四上易】又【無妄二上易大過初三易】

【凡五陽一陰之卦皆自姤夬而來】姤夬【二易卦】

【同人】【姤初二易夬上二易】通作自姤惟蜀才作自夬文公圖姤夬兩易與推易同若反對作乾卦下生一陰與一陽五陰相對按之易文多未驗【後三卦仿此】

履【姤初三易夬上三易】虞翻作自訟不合若通作自姤則九五明云夬履似有意防夬字者且上九其旋從來無解亦正以六三爲夬上所易儻能四上干還之三剛則夬𨿽缺一立返純乾故曰元吉此正夬姤不可偏廢處言變者未省耳

【小畜】【姤初四易夬上四易】虞翻作自需不合至九三夫妻反目則倍難解說三上皆陽相敵不相應祗一六四而正應在初與三無涉從來爻辭並無奇偶不相當陰陽不相值而可以漫易言夫婦者乃審之推易則夬上一陰原爲三配而今易在四𨿽匹合之情亦旣決絕然猶三四同宮並處人道則於斯猶不能無夫妻之名而實則四居離中離有目而究相反也然則夬之不可少有如是者其他推易諸左驗在各卦諸辭歷歷可指見仲氏易

【大有】【姤初五易夬上五易】

推易始末卷四

