

欽定四庫全書

經部一

周易章句證異

易類

提要

【臣】等謹案周易章句證異十二卷

國朝翟均亷撰均亷字春沚仁和人官內閣中書是編取周易上下經古今本同異之處互相考證如李鼎祚卦辭前分冠序卦周燔卦辭前列大象卦辭復列彖趙汝楳卦辭前列大象卦辭後列彖傳次文言次爻辭李過方逢辰乾卦卦辭後列彖傳次文言釋彖處次大象次爻辭蔡淵卦辭後列大象次彖傳文言別爲一傳傳低一字王洙於經中不載卦辭別爲一篇之類此篇章之同異也如乾卦三爻孟喜作夕惕若夤句厲無咎句苟爽虞翻王弼作夕惕若厲句邵子朱震朱子作夕惕若句此句讀之同異也遂卦逐爻悉爲臚列間或附以己意以亷案二字別之古今本異同之處校勘頗爲精宻𨿽近時之書而所言皆有依據轉勝郭京舉正以意刋攺托言於王韓舊本者也乾隆四十五年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

周易章句證異卷一

內閣中書翟均亷撰

上經

孔穎達謂篇題經字在孟喜前以喜本分上下經也陳臯據鉤命決曾子問易何以稱經遂謂孔子分篇有上下經之號不知繋辭傳但稱二篇子夏傳亦止分二篇未有經字【說本穎達】緯書未足信也田何易二經十翼爲十二篇施讐孟喜梁邱賀俱同周王孫服生楊何蔡淵韓嬰王同九師說各二篇者亦分上下經也費直古文本無章句惟以彖象系辭十篇之言解說上下經【本漢藝文志】鄭合彖象於經【本魏志淳於俊】猶未綴入各爻先卦爻辭次彖傳次象傳王弼則各爻以下聨綴之又附文言於乾坤卦後【本吳仁傑熊明來】李鼎祚又取序卦冠之卦首【本晁說之】歷唐至宋張程大儒及蘇軾郭忠孝郭雍楊時朱震張浚趙彥肅李衡諸人悉從輔嗣胡旦胡瑗【本董眞卿】邵雍呂大防晁說之程迥李燾吳仁傑呂祖謙稅與權復出卦爻爲經朱子從祖謙本董楷合刻傳義以世次先程後朱故析本義以從程傳明修大全從之厥後刋本義者不復更正故彖象文言仍入正經非朱子原本也胡一桂胡炳文吳澄熊良輔梁寅悉從本義王洙止載爻辭於經卦辭別爲一篇鄭厚止載經文不復別列彖象周燔馮椅趙汝楳李過方逢辰董眞卿入彖象文言於經而稍變其次詳見於後

【幹下幹上】

乾元亨利貞

吳仁傑云元亨上古易無卦名幹字但有卦畫費直亦然鄭始於卦畫下加幹下幹上於元亨上加卦名【亷案鄭未加時如同人諸卦本如是耶增而俊有耶吳說不知所據姑以俟考】李鼎祚卦辭前分冠序卦周燔卦辭前列大象卦辭後列彖傳傳低一字趙汝楳卦辭前列大象卦辭後列彖傳次文言次爻辭李過方逢辰乾卦卦辭後列彖傳次文言釋彖處次大象次爻辭蔡淵卦辭後列大象次彖傳文言別爲一卷傳低一字王洙於經中不載卦辭別爲一篇

初九濳龍勿用

吳仁傑云爻辭上古易及費直無初九字止列爻畫初九則一初六則一鄭省爻畫加初九字朱子云六爻分畫似渉重復【亷案左傳蔡墨稱初九則曰在幹之姤九二曰其同人五曰其大有六曰其夬用九曰其坤他如筮得坤五者曰坤之比得屯初者曰屯之比未嘗稱初九九二也然文言云初九曰濳龍勿用九二曰見龍在田則孔子作十翼時已有之】王洙於上下經無卦辭止列爻辭【葉夢得謂卽漢藝文志古易十二篇之舊】周燔於爻辭前先列彖傳低一字趙汝楳李過方逢辰於潛龍勿用下附爻象次文言釋爻處蔡淵爻辭後附小象傳低一字

九二見龍在田利見大人

九三君子終日幹幹夕惕若厲無咎

許愼說文引作夕惕若夤籀文作�敬也晁說之曰厲許愼作夤惠棟曰厲上脫夤字當依孟喜作夕惕若夤【句】厲無咎【句】郭京作夕【一字句】厲無咎【句】荀爽虞翻王弼夕惕若厲【句】陸徳明孔穎達郭雍馮椅徐在漢毛奇齡從之前漢書王莽傳孫竦引易後漢書謝夷吾傳班固引易蜀志先主傳上書引易皆以夕惕若厲【句】邵子朱震朱子以夕惕若【句】後儒多從之【亷案呂煇錄朱子語云厲無咎句後有此例如頻復厲無咎是也然考範人傑曽祖道語錄二則朱子亦有時作夕惕若厲解】謹案周易述義夕惕若【句】

九四或躍在淵無咎

九五飛龍在天利見大人

上九亢龍有悔

許愼作忼龍京房如字【見漢五行志】

用九見羣龍無首吉

吳仁傑云古易及費直無用九字止列覆卦之畫鄭康成去之代以用九【朱子云未知所據亷案象中與文言已云用九吳說未是】王安石合用九上九爲一節程子非之吳仁傑

云都潔仍先儒之誤合此二節項安世云連亢龍讀其義始明毛奇齡亦謂此上九爻辭世儒脫誤宋衷劉瓛諸儒多主六爻皆變之說宋衷王弼以見羣龍【句】無首吉【句】孔穎達陸希聲石介王安石代淵程子房審權郭雍鄭汝諧同郭忠孝朱子兪琰俱云見羣龍無首【句】鄭於用九節後附彖傳次象傳王弼分附象辭於各爻惟乾卦仍鄭本周燔於用九見羣龍無首吉後附小象次文言董眞卿於無首吉後次大象次彖傳次小象次文言

【坤下坤上】

坤元亨利牝馬之貞君子有攸往先迷後得主利西南得朋東北喪朋安貞吉

坤陸徳明曰本又作巛巛今字也毛居正曰古坤字作巛陸以巛爲今字誤歸藏作【歸蔵僞書何楷曾引之姑存其說】程子以利【一字句】牝馬之貞【句】云利牝馬之貞句則

坤便止三徳郭忠孝鄭汝諧王申子徐在漢從之朱子黃宗炎云不可將利字句虞翻王弼幹寶利牝馬之貞【句】先迷後得主李鼎祚引盧氏先迷【句】後得主利【句】孔穎達引周氏先迷後得主利【句】朱震引子夏傳先迷後得主【句】陸希聲王安石程子朱子以先迷後得【句】主利【句】陸云主利主守也程云萬物利主於坤朱云陰主利鄭汝諧王申子胡炳文陳仁錫諸人同張子蘇軾朱震後得主【句】利【句】郭雍項安世楊簡王宗傳兪琰金賁亨鄭維嶽熊過樊良樞劉石閭陸時位查愼行惠棟同言後則得主乃利也梁寅陸振奇後得【句】主利【句】姚舜臣程竹山張振淵同言居後則得而主於利也張浚吳澄徐在漢先迷後得主【句】利屬下讀謹案周易折中周易述義先迷後得主【句】利字屬下兩句讀

初六履霜堅冰至

六二直方大不習無不利

鄭厚曰直方【句】大字衍文又曰不然屬下句坤爻辭皆協霜字韻項安世曰直方二字玩象辭文言鄭說近是大字【句】非衍文與旣濟小字同吳澄曰直方【句】大不習【句】習重也言不有如此大也

六三含章可貞或從王事無成有終

六四括囊無咎無譽

六五黃裳元吉

上六龍戰於野其血黃

用六利永貞

【震下坎上】

屯元亨利貞勿用有攸往利建侯

初九磐桓利居貞利建侯

磐桓馬融作槃桓旋也荀爽虞翻作盤王弼作磐陸徳明曰磐本亦作盤又作槃【吳澄曰槃俗本作盤】晁說之曰古文作般三字皆通張載作磐磐桓猶言柱石毛奇齡云訓磐石桓杙者非是【亷案宋儒如程子蘇軾楊時郭忠孝郭雍朱震張浚趙彥肅朱子晁公武馮椅作盤呂祖謙及梁寅作磐皆訓盤旋張子外其後惟鄭汝諧及兪琰吳澄胡一桂錢一本陸時位作磐訓磐石毛云訓磐石非】

六二屯如邅如乘馬班如匪冦婚媾女子貞不字十年乃字

邅許愼作驙呂祖謙作亶惠棟從之荀爽作邅乘子夏傳音繩陸徳明純證反班鄭作般晁說之曰般古文作班馬融虞翻作班婚馮椅曰當作昏媾馬融鄭作冓晁說之曰冓古文陸徳明曰或

作構者非字虞翻荀九家徐邈李鼎祚陸希聲程子作孕字之字耿南仲沈該朱子項安世趙汝楳兪琰諸儒作筓而字之字

六三卽鹿無虞惟入於林中君子幾不如捨往吝鹿王肅作麓雲山足虞翻作鹿雲山足稱鹿郭京曰鹿當作麓程迥同晁說之曰鹿古文孔穎達諸儒作逐鹿之鹿虞髙誘作欺虞之虞張子作虞防之虞王弼諸儒俱作虞官之虞幾鄭作機弩牙也惠棟從之

六四乘馬班如求婚媾往吉無不利

九五屯其膏小貞吉大貞凶

上六乘馬班如泣血漣如

漣許愼作防泣下也惠棟從之

【坎下艮上】

蒙亨匪我求童蒙童蒙求我初筮告再三瀆瀆則不告利貞

童字書作僮瀆許愼作黷崔憬曰瀆古黷字

初六發蒙利用刑人用說桎梏以往吝

王弼孔穎達胡瑗蘇軾朱子利用刑人【句】用說桎梏【句】沈該胡炳文梁寅張振淵同言當痛懲而暫捨之遂專用刑以往則吝程子利用刑人用說桎梏二句聨解郭忠孝郭雍朱震項安世趙汝楳同程子趙氏云刑之者正脫去其昏蒙之桎梏用刑以往則吝二郭氏朱氏項氏曰刑之初正所以脫其桎梏也過此以往吝王安石用說桎梏以往【句】楊時王宗傳兪琰同謂脫桎梏而聽之以往也楊萬里云刑如刑於二女之刑堯舜率天下而民從之迷者覺蔽者解如械得釋徐在漢亦謂如儀刑文王刑於寡妻百辟其刑之刑黃炎宗同謹案周易折中取安石說周易述義同萬里說說徐邈音稅陸徳明音吐活反吝許愼作遴

九二包蒙吉納婦吉子克家

包陸徳明曰亦作苞呂祖謙作苞云今作包鄭曰苞當作彪【文也毛奇齡曰鄭訓不可解】京房陸績一行皆作彪【本晁說之】虞翻作包

六三勿用取女見金夫不有躬無攸利

六四困蒙吝

六五童蒙吉

上九擊蒙不利爲冦利禦冦

擊馬融鄭作系晁說之曰荀爽一行作系毛奇齡曰作系者字形之誤虞翻王肅如字禦陸徳明云本又作衛

【乾下坎上】

需有孚光亨貞吉利涉大川

需鄭讀爲秀云陽气秀而不直前者畏上坎也歸藏以需爲溽九師有孚光【句】亨貞吉【句】惠棟從之虞翻孔穎達有孚【句】光亨貞吉【句】馬融鄭蜀才有孚光亨貞吉【句】孚陸徳明曰本又作旉晁說之曰旉古文

初九需於郊利用恆無咎

九二需於沙小有言終吉

沙鄭作沚惠棟曰沚古文荀爽虞翻如字

九三需於泥致冦至

冦鄭王肅作戎

六四需於血出自穴

黃宗炎曰血卽洫字

九五需於酒食貞吉

上六入於穴有不速之客三人來敬之終吉

【坎下乾上】

訟有孚窒惕中吉終凶利見大人不利涉大川

窒馬融鄭作咥讀爲躓馬訓止鄭訓覺悔貌中馬融丁仲反李鼎祚依荀爽本有孚【句】窒惕中吉【句】陸徳明有孚窒【句】惕中吉【句】朱震蘇軾朱子王宗傳同陸希聲有孚【句】窒惕【句】中吉【句】程子郭雍張浚項安世趙汝楳吳澄黃宗炎同毛奇齡惕中【句】

初六不永所事小有言終吉

九二不克訟歸而逋其邑人三百戶無眚

荀爽歸而逋其邑人【句】謂逃失邑中之陽人三百戶無眚【句】謂君不爭則百姓無害王弼孔穎達歸而逋其邑【句】人三百戶無眚【句】言歸其邑惟狹小三百戶乃可免眚與鄭解同沈該惠棟從之毛奇齡云漢諸家易皆以歸而逋【句】今不從【亷案漢易無有以逋字句者毛氏不知何據】程子楊時朱子歸而逋【句】其邑人三百戶【句】無眚【句】解與王孔同胡一桂吳澄從之張子其邑人三百戶無眚【句】言邑人托以居安朱震趙彥肅項安世趙汝楳兪琰黃宗炎從之蘇軾不克訟歸【句】而逋其邑人三百戶【句】言亡其邑人三百戶郭忠孝郭雍張浚歸而逋其邑人三百戶【句】言三百戶非小邑謂能棄其邑而逋也王申子劉石閭錢銓徐在漢陸時位從之謹案周易折中云荀氏項氏義亦可從

六三食舊徳貞厲終吉或從王事無成

虞翻王弼貞厲【句】終吉【句】楊時趙汝楳同程子貞【句】厲終吉【句】朱子語錄貞【句】厲【句】終吉【句】吳澄貞厲終吉【句】

九四不克訟復卽命渝安貞吉

虞翻復卽命渝【句】安貞吉【句】孔穎達同程子復卽命【句】渝安貞【句】朱子復卽命【句】渝【句】安貞【句】吉【句】

九五訟元吉

上九或錫之鞶帶終朝三褫之

鞶王肅作槃許愼虞翻如字帶陸徳明作晁說之曰篆字呂祖謙云今作帶褫鄭荀爽虞翻翟李鼎祚俱作拕徒何反荀虞拕訓奪晁說之云拕如拕紳之拕項安世云拕三加之也人因象言不足敬皆以拕爲褫不知不足敬者謂其受服可鄙惠棟云拕奪也俗作褫陸徳明曰褫本又作褫廣韻引作以訟受服終朝三褫之

【坎下坤上】

師貞丈人吉無咎

丈人崔憬引子夏傳作大人言王者之師李鼎祚云王氏曲解大爲丈程迥云子夏釋於理爲通吳澄云丈蓋大之訛雄太眾首擬師卦贊曰丈人摧挐則大人爲丈在漢已訛然論語莊子稱丈人皆老人無力扶杖之謂當從崔說馮椅兪琰皆從子夏毛奇齡云李說妄鄭陸績王弼作丈人鄭云能以法度長於人陸云聖人也王雲莊嚴之稱宋儒張子程子司馬光蘇軾朱震朱子諸大儒俱作丈人陸徳明曰貞丈人【句惠棟從之】鄭諸儒俱以貞【句】丈人吉【句】

初六師出以律否臧凶

律郭忠孝讀太師執同律以聽軍聲之律兪琰吳澄胡一桂從之否馬融鄭王肅方有反陸徳明音鄙惡也晁氏曰劉荀陸一行作不朱子曰是也劉遵曰否古不字王弼孔穎達胡瑗郭雍師出以律【句】否臧凶【句】否讀鄙敗也臧有功也謂否臧皆凶李鼎祚程子蘇軾師出以律【句】否【句】楊時沈該呂祖謙李簡鄭汝諧王宗傳王申子同讀可否之否臧凶【句】謂不以律𨿽臧亦凶杜預師出以律【句】否臧【句】劉遵張子朱震張浚朱子趙汝楳兪琰胡一桂胡炳文梁寅張振淵袁黃或讀可否之否或讀不否臧謂不善言失律也兪琰胡一桂言吹律而不善也吳澄師出【句】以律否臧凶【句】否讀鄙謂師之初出宜吹律以否臧之

九二在師中吉無咎王三錫命

九家易王弼在師中【句】吉無咎【句兪琰趙汝楳胡炳文惠棟同】孔穎達在師中【句程子楊時朱震郭雍朱子同】項安世在師中【句】吉【句】無咎【句】吳澄在師【句】中吉【句】錫鄭作賜【毛奇齡云賜字形之誤】徐邈音賜荀爽如字

六三師或輿屍凶

六四師左次無咎

六五田有禽利執言無咎長子帥師弟子輿屍貞凶禽徐邈作擒晁說之曰古文擒字郭京作利執之云王韓定本之字行書向下稍類言字轉寫成誤兪琰曰當依京作之字【毛奇齡云郭說妄誕】胡一桂曰作吉無咎似勝言字之訛亦未見得按荀爽虞翻王弼孔穎達李鼎祚及張子程子胡宏王安石蘇軾朱震朱子俱作言虞云震爲言李云以臣伐君假言田獵王安石程子諸人云執言奉辭也猶言致討之有辭朱言語辭李簡云執言猶云執之

上六大君有命開國承家小人勿用

【坤下坎上】

比吉原筮元永貞無咎不寧方來後夫凶

初六有孚比之無咎有孚盈缶終來有它吉

項安世吳澄有孚盈缶終來【句】項云九五之孚旣盈於六四之缶必且自四而來及初吳云有孚者盈滿於缶之中而終來孚於初虞翻諸儒終來有它吉【句】他本亦作它

六二比之自內貞吉

六三比之匪人

王肅本作比之匪人凶吳澄同

六四外比之貞吉

九五顯比王用三驅失前禽邑人不誡吉

驅鄭作敺【虞翻李鼎祚同惠棟亦作敺】馬融如字誡虞翻李鼎祚作戒惠棟從戒

上六比之無首凶

【幹下防上】

小畜亨宻雲不雨自我西郊

畜陸徳明曰本亦作蓄歸藏作畜

初九復自道何其咎吉

九二牽復吉

九三輿說輻夫妻反目

輿虞翻李鼎祚作車云坤爲車馬君及俗儒皆以幹爲車非也惠棟作云坤爲大車同【亷案虞翻大畜卦作輿大壯卦大輿作大車大有卦大車作大】輻子夏傳【本項安世】許愼【本晁說之】虞翻李鼎祚作輹【按說文輻輪轑也不引易輹車軸縛也引易】陸徳明云輻【音福】本亦作輹【音服】馬融鄭作輻馬云車下縛也鄭云輿下縛也與軸相連鉤心之木晁說之曰當作輹郭雍朱震項安世兪琰吳澄胡一桂張振淵陸時位同項云輻車轑也輹車軸轉也輻以利輪之轉輹以利軸之轉輻無說理必輪破轂裂而後脫輹則車不行卽脫今畜道止於不行非有破裂與大壯大畜同作輹爲長吳云輻音近而誤輻者輪轑也非可說陸云宜照古本篆文作輹胡炳文熊朋來季本謂當作輻不與大畜同言大畜陽能自止暫脫而不欲行小畜陰與陽爭止於陰而不得進也毛奇齡云輻輹可相通古文無定云吳澄謂輻卽輹人多非之鄭注以輻爲伏莬則亦以輻爲輹惠棟作腹謂腹古文腹故讀爲輹案春秋傳史蘇引車脫其輹

六四有孚血去惕出無咎

荀爽去惕出【句】惕疾也四當去初疾出從五吳澄有孚【句】血【句】謂四與三不和故傷去惕出【句】謂去其所而出外以上合於九五虞翻諸儒俱以血去惕出【句】血馬融云當作卹憂也李鼎祚同晁說之曰血古

文惠棟血讀作卹古文卹作血毛奇齡曰晁氏僞古本作卹不通

九五有孚攣如富以其鄰

攣子夏傳作戀思也今本如字馬融如字連也徐邈力轉反陸徳明力專反

上九旣雨旣處尙徳載婦貞厲月幾望君子徵凶徳虞翻作得李鼎祚同【按今李本如字】晁說之曰子夏京房作得吳澄曰當從晁氏作得惠棟同幾子夏傳作近晁說之曰京劉一行作近【毛奇齡謂一行作旣誤未知何據】孟喜荀爽作旣吳澄云幾音旣左傳庸可幾乎幾旣古字通恵棟作近云近讀爲旣黃宗炎旣雨【句】旣處【句】尙徳載婦【句】

【兌下乾上】

履虎尾不咥人亨

蔣悌生曰脫一卦名履字履虎尾三字是占辭分一字作卦名不成文理咥胡旦曰當作音垤齧堅聲也朱震曰古字與咥通用荀爽李鼎祚作不咥人亨利貞【今李本脫利貞二字】惠棟曰王弼脫利貞二字荀氏有之今從古

初九素履往無咎

九二履道坦坦幽人貞吉

六三眇能視跛能履履虎尾咥人凶武人爲於大君能虞翻作而謹案古能字作耐堪取堪能之義傳書世異亦有不安寸直作而字者後來能字乃假借鱉三足爲能故今書多作能視惠棟作眂視履同跛陸徳明曰依字作破惠棟作�

九四履虎尾愬愬終吉

愬愬馬融許愼作虩虩朱彜尊謂說文引易作履虎尾虩虩恐懼【亷案恐懼疑許氏釋經文朱彜尊誤爲許氏引經文】晁說之曰愬虩防三字同【音色亷案陸徳明曰愬愬山革反馬本虩虩許逆反】毛奇齡曰愬愬虩虩同字履之愬愬馬融作虩震言虩虩荀爽作愬對較便是謹案子夏傳虞翻如字

九五夬履貞厲

上九視履考祥其旋元吉

祥鄭荀爽【本晁說之】虞翻李鼎祚作詳陸徳明曰祥本亦作詳鄭云履道之終考正詳備荀云詳審也虞云詳善也幹爲積善故考詳惠棟曰詳古文祥兪琰作視履【句】考祥其旋【句】作詳言自視所履詳審其旋黃震潘士藻徐在漢考祥其旋【句】祥如字黃雲旋旋踵踵旋潘云考驗其吉祥於一念旋轉之間徐云考祥者視也其旋者履也吳澄考祥其旋【句】作祥祭之祥祥祥祭旋祥後復寢之時言尙視所履於親喪之終朱升作旁注本之此說毛奇齡謂升說不知所據殆未閱澄書也謹案鄭虞翻王弼孔穎達李鼎祚張子程子石介王安石蘇軾楊時郭忠孝郭雍朱震朱子諸儒俱作視履考祥【句】

【乾下坤上】

泰小往大來吉亨

初九拔茅茹以其彚徵吉

茅鄭音苗茹王肅音如鄒湛汝據反彚傅氏云古偉字美也古文作惠棟作董遇作夤出也劉向鄭虞翻如字【漢書劉向傳注鄭類也釋文引鄭云勤也亷按呂祖謙謂鄭作夤訓勤誤】鄭【本漢書注】郭璞程子以拔茅茹以其彚徵【句】孔穎達拔茅茹【句】以其彚【句】徵吉【句楊時郭雍朱子同】虞翻拔茅茹以其彚【句】徐在漢拔茅【句】茹以其彚【句吳澄胡炳文兪琰同】

九二包荒用馮河不遐遺朋亡得尙於中行

包鄭作苞陸徳明曰包本作苞呂祖謙云苞今作包惠棟作苞荒鄭虞翻翟許愼李鼎祚作巟鄭云荒讀爲康虛也虞云大川也坎爲大川【亷案說文巟水廣從川亡聲引易包巟荒蕪也與巟不同】陸徳明曰荒亦作巟惠棟從巟字書作蓅吳澄云當作巟考象義當作�諧聲字從省故去皿傳寫訛巟下去皿而上加艸包�謂包裏牲血以進而達誠於天也

九三無平不陂無往不復艱貞無咎勿卹其孚於食有福

吳澄勿卹【句】其孚於食有福【句】言戒以勿憂若能孚於食己之實者而得其心則必無來復易位之禍虞翻朱子諸儒俱作勿卹其孚【句】

六四翩翩不富以其鄰不戒以孚

翩翩陸徳明作篇篇呂祖謙云篇篇今本作偏古文作偏偏子夏傳虞翻宋衷向秀如字

六五帝乙歸妹以祉元吉

帝乙左傳史記虞翻云是紂父子夏傅京房荀爽幹鑿度云是湯九家易王昭素張浚作取象九家易言五者帝位震象稱乙王云六五陰爻交泰之主故以名乙之主爲象張浚取謙下之義捨甲之剛用乙之柔

上六城復於隍勿用師自邑告命貞吝

隍子夏傳作堭【從陸徳明說孔穎達引及今本如字惠棟從堭】姚信作湟晁說之曰古文作皇按鄭【本孔氏詩韓奕正義】九家易虞翻如字

【坤下乾上】

否之匪人不利君子貞大往小來

朱子云或疑之匪人三字衍文由比六三而悞方逢辰曰之字羨文兪琰同云彖傳釋卦乃加之字後人因彖傳而悞加吳澄朱升本刋去之匪人三字【毛奇齡云妄】王中子不利【句】天下事物皆不利也君子貞【句】君子宜貞故以自守陸時位同陸云依兪琰讀【亷案琰以不利君子貞句陸悞】虞翻諸儒同

初六拔茅茹以其彚貞吉亨

說見泰卦

六二包承小人吉大人否亨

荀爽王昭素遊酢楊時包承小人【句】吉【句】言君子包承平小人耿南仲沈該趙汝楳同【亷案朱子謂山意欲解說從蔡京之失不知此說非楊始】王弼諸儒包承【句】承吳澄朱升云當作脀吳云脀承古字通用脀牲之正體也謂苞苴饋遺之事包惠棟作苞【苞羞同】

六三包羞

羞吳澄朱升作膳羞之羞言羞者腥胾炙膾醢醬之屬包苴遺人而非正饌【毛奇齡曰考之左傳敬仲諸語升說甚合惜承脀二字尙湏攺故不從】謹案荀爽訓羞恥之羞

九四有命無咎疇離祉

疇鄭作古字

九五休否大人吉其亡其亡系於苞桑

苞荀爽鄭陸績李鼎祚作包朱子曰古易作包

上九傾否先否後喜

【離下乾上】

同人於野亨利涉大川利君子貞

初九同人於門無咎

六二同人於宗吝

九三伏戎於莽升其髙陵三嵗不興

九四乘其墉弗克攻吉

墉鄭虞翻李鼎祚作庸王弼作墉晁說之曰庸古文惠棟從庸黃宗炎曰庸古文與郭通用卽借用庸後人加土以別之

九五同人先號咷而後笑大師克相遇

上九同人於郊無悔

【乾下離上】

大有元亨

初九無交害匪咎艱則無咎

九二大車以載有攸往無咎

車蜀才作輿【惠棟同】虞翻李鼎祚作轝虞云坤爲大轝王肅作車晁說之曰後漢時車始有居音古則爲輿字

九三公用亨於天子小人弗克

亨京房虞翻幹寶姚信讀香兩反京云獻也干云宴也姚云祀也王弼孔穎達陸徳明讀許庚反通也張子程子王安石薛溫其蘇軾呂大防楊時晁說之張浚沈該趙彥肅呂祖謙鄭汝諧李簡王宗傳王申子及宋子夏傳本【卽今本子夏傳乃宋人所引與唐人引異者】蘇濬陸時位讀如王訓通【亷案陸時位云古本篆文原是亨字公用亨於天子王用亨於岐山王用亨於西山俱同惟王用享於帝方作享未知何據】左傳卜偃引作享杜預訓宴饗胡一桂讀許庚反並引左傳作亨云卜偃已讀亨未知何防郭雍朱震朱子吳澄胡炳文項安世兪琰梁寅讀香兩反朱子云古文無亨字亨烹字通用亨字說文本是一字故易多互用項云但作享字解不必攺字謹案後人如張振淵洪啟初多攺作享者非毛奇齡云亨字古通用解通者非是趙汝楳雲篆又作云近於亨故後世有享亨兩字其義訓通亦訓獻此爻兩義皆通

九四匪其彭無咎

彭子夏傳作旁【本釋文宋本如朱震引作旁勾微王安石朱震同朱云旁盛滿貌】虞翻作尫云或作彭作旁聲字之誤足尫體行不正四失位折震作故尫晁說之惠棟同王肅姚信王弼幹寶徐邈作彭王云壯也姚王訓旁干云彭亨驕滿貌程子讀如行人彭彭駟騵彭彭之彭盛多之貌朱子音義未詳

六五厥孚交如威如吉

上九自天祐之吉無不利

祐虞翻九家易李鼎祚作右【惠棟同】

【艮下坤上】

謙亨君子有終

謙子夏傳作嗛云謙也宋子夏本如字晁說之曰篆無嗛字班固【藝文志】引作嗛【惠棟從嗛】歸藏作兼左傳莊叔引易及九家易鄭荀爽虞翻劉表姚信俱如字惠棟補集鄭氏易亦作嗛說苑引易作君子有終吉

初六謙謙君子用涉大川吉

吳澄兪琰讀謙謙【句】君子用涉大川吉【句】孔穎達諸儒謙謙君子【句】

六二鳴謙貞吉

九三勞謙君子有終吉

孔穎達勞謙君子【句】句法與謙謙君子同吳曰愼云諸儒皆以君子有終【句】防初爻則此當勞謙君子【句】荀爽諸儒俱以君子有終【句】句法與彖辭同

六四無不利防謙

防鄭讀作宣京房作揮【本晁說之語朱震引京房如字云上下皆通曰防謙】宋本子夏傳【本朱震】馬融荀爽如字馬云離也荀云舉也子夏云化也陸徳明義與麾同兪琰從之謹案周易述義云與麾同【亷案王弼程子蘇軾王錡沈該呂大臨胡一桂吳澄作指防之防楊時朱子趙汝楳王申子胡炳文梁寅作發防之防】荀爽以無不利【句】防謙【句】郭雍蘇軾王錡朱子趙汝楳項安世胡炳文梁寅同蘇王義與郭氏朱子異言無不利者正以防謙也王弼以無不利防謙【句】孔穎達張子程子楊時朱震呂大臨張浚沈該王宗傳王申子同謹案周易折中周易述義從程子

六五不富以其鄰利用侵伐無不利

侵王廙作寢【毛奇齡曰廙悞】郭京作徵云謙順之道不合侵奪荀爽諸儒如字

上六鳴謙利用行師徵邑國

陸徳明作徵國云或作徵邑國者非【毛奇齡曰謬】呂祖謙作徵國云今本有邑字虞翻九家易王弼李鼎祚郭京有邑字

【坤下震上】

豫利建侯行師

毛奇齡曰公羊傳孔子欲作春秋卜得陽豫卦宋氏云夏商之卦名王氏易辧云舊易豫上原有陽字如習坎類而周易刪之然不可考愚按晉語公子重耳時筮得之時已稱豫

初六鳴豫凶

六二介於石不終日貞吉

介馬融作扴云觸小石聲古文鄭作砎鄭云謂磨砎古八反虞翻諸儒如字

六三盱豫悔遲有悔

盱子夏傳作紆【今本如字】陸績同【本晁說之案陸徳明李鼎祚引陸說甚多獨不引此不知晁氏何據】京房作污姚信作旴云日始出引詩旴日始旦鄭王肅王弼向秀諸儒作盱鄭云誇也肅云大也向云睢旴小人喜悅之貌說文云盱張目貌朱子語錄吳澄盱豫【句】悔遲有悔【句】言悔遲則有悔矣王弼諸儒盱豫悔【句】

九四由豫大有得勿疑朋盍簪

由馬融作猶猶豫疑也鄭虞翻作由鄭云用也虞云自從也簪京房蜀才作撍蜀才訓從鄭氏陰宏道曰張揖古今字詁作撍埤蒼云撍疾也與簪同陸希聲曰撍今捷字晁說之曰撍簪同音一字王洙曰卽詩不寁寁字祖感反項安世曰簪字或爲撍或爲寁或爲子甘反或爲子感反惠棟云王弼因京氏撍字又訛爲簪馬融作臧荀爽作宗古文作貸虞翻作戠云舊讀作撍作宗依李鼎祚本云戠聚防也釋文本作叢合惠棟周易述引作藂合董眞卿周易防通引虞作戠誤惠棟曰戠猶埴也書赤埴文鄭氏作戠眾陰若水土相黏著故云朋盍戠子夏傳鄭王肅王弼徐邈及唐宋儒作簪王肅音祖感反徐邈音側林反子夏王弼云疾也鄭云速也王安石本王氏訓疾石介胡瑗作簪纓解簪居首猶九四居臣位之極程子益以虞翻之說云簪聚也取聚髮也按後儒多釋簪髮者始此晁說之從疾云古冠服無簪朱子兩取虞鄭之說云聚也項安世馮椅胡炳文亦訓速劉牧又云簪所以固冠而總髮蘇軾云簪固結也盍何不也說與諸家又異謹案周易述義訓括髮

六五貞疾恆不死

上六冥豫成有渝無咎

冥鄭讀爲鳴王廙亡定反陸徳明覓經反惠棟云冥讀爲瞑瞑古眠字

【震下兌上】

隨元亨利貞無咎

初九官有渝貞吉出門交有功

官蜀才作館九家作官

六二系小子失丈夫

六三系丈夫失小子隨有求得利居貞

九四隨有獲貞凶有孚在道以明何咎

九五孚於嘉吉

上六拘系之乃從維之王用亨於西山

王弼孔穎達拘系之乃從維【句】陸希聲王安石楊時蘇軾言拘系之覆乃維也虞翻諸儒拘系之【句】亨王弼孔穎達陸徳明許庚反通也【陸希聲蘇軾二程子楊時郭忠孝朱震呂祖謙王宗傳趙汝楳王申子李簡蘇濬陸時位同】京房【本晁說之】虞翻陸績一行雲許兩反陸云祭也【朱子項安世胡炳文龍仁夫吳澄兪琰張振淵同】

【防下艮上】

蠱元亨利涉大川先甲三日後甲三日

歸藏作蜀案左傳卜徒父醫和引作蠱

初六乾父之蠱有子考無咎厲終吉

馬融虞翻王肅周宏正有子考【句】王弼諸儒有子【句】

九二幹母之蠱不可貞

九三乾父之蠱小有悔無大咎

六四裕父之蠱往見吝

六五乾父之蠱用譽

上九不事王侯髙尙其事

【兌下坤上】

臨元亨利貞至於八月有凶

初九咸臨貞吉

九二咸臨吉無不利

六三甘臨無攸利旣憂之無咎

六四至臨無咎

六五知臨大君之宜吉

上六惇臨吉無咎

【坤下防上】

觀盥而不薦有孚顒若

觀馬融虞翻王弼讀平聲孔穎達李鼎祚朱震項安世王宗傳吳澄兪琰同項吳並云卦內惟觀天下之觀去聲鄭王肅徐邈讀去聲陸徳明胡瑗程子蘇軾朱子鄭剛中馮椅趙汝楳龍仁夫同王肅惟大觀平聲徐云惟觀天下之觀平聲按王宗傳引徐云惟此一字去聲程子並去聲朱子卦名去聲六爻皆平聲自上示下曰觀去聲自下觀上曰觀平聲趙雲惟卦名及大觀去聲余並平聲龍云並去聲兩音無此例按鄭氏云艮爲宮闕以觀字爲天子宗廟之象故程傳有樓觀之說趙汝楳云不音觀瞻之觀而音觀闕之觀蘇軾鄭剛中馮椅俱同此說謹案周易述義正取宮廟之象毛奇齡曰古無四聲後人分平去者非薦陸徳明曰本又作同牋練反馬融虞翻王弼觀盥而不薦【句】孔穎達李鼎祚朱震王宗傳吳澄同言可觀者盥至薦則不復可觀也吳云舊以卦名爲句非也王肅作觀盥而不觀薦一本釋文引王作觀盥而不觀薦惠棟從之又一本釋文引王作觀盥而觀薦周易防通引此同朱彛尊毛奇齡從之毛云爻中皆觀薦之文則不字本觀字之誤胡瑗蘇軾張子程子朱子呂祖謙諸儒俱作觀【句】盥而不薦【句亷案胡程張諸儒解與馬虞同與朱子異】謹案周易述義盥而不薦【句】郭京作觀亨觀盥而不盥薦云脫觀亨二字【亷案易正舉無此字】

初六童觀小人無咎君子吝

六二闚觀利女貞

陸徳明曰闚本亦作窺

六三觀我生進退

六四觀國之光利用賓於王

陸徳明曰如字或音官喚反【余見彖辭】

九五觀我生君子無咎

上九觀其生君子無咎

【震下離上】

噬嗑亨利用獄

初九屨校滅趾無咎

趾陸徳明本一作止云本亦趾呂祖謙云趾今本作止晁說之曰止古文謹案校本亦有作挍者明末避熹宗諱省作挍

六二噬膚滅鼻無咎

六三噬臘肉遇小吝無咎

九四噬幹胏得金矢利艱貞吉

胏子夏傳荀爽董遇作脯徐音甫宋本子夏傳如字許愼作從肉仕聲食所遺也朱子曰與胾通馬融鄭陸績如字馬陸云有骨謂之胏鄭云簣也陸徳明曰脯也

六五噬幹肉得黃金貞厲無咎

上九何校滅耳凶

何陸徳明曰何何可反又音何本亦作荷音同王肅云荷擔【毛奇齡云古本亦作荷】趙汝楳曰與荷同晁說之曰何古文荀爽鄭如字

【離下艮上】

賁亨小利有攸往

賁王肅扶文反云有文飾黃白色李軌府瓦分反徐邈甫寄反陸徳明彼僞反傅氏云賁古斑字文章貌郭京作賁亨不利有攸往云定本不字艸書勢如

小字爻彖皆誤兪琰云當從不字云賁旣亨矣而又加進則文滅質故不利馮椅攺作亨小【句】鄭荀爽虞翻諸儒俱作小利有攸往【句】

初九賁其趾捨車而徒

趾陸徳明云一本作止晁說之曰止古文惠棟從止鄭虞翻作趾車鄭張璠作輿陸徳明曰漢時始有居音晁說之曰車古文虞翻王肅作車

六二賁其須

須王弼作頥下曰須之須【孔穎達侯果程子楊時朱震張浚沈該呂祖謙林栗項安世王宗傳王申子胡炳文吳澄蔣悌生何楷同】胡瑗劉牧作須待之須【鮮於侁郭忠孝郭雍鄭汝諧趙彥肅趙汝楳兪琰唐鶴徴張振淵楊廷筠引測言陸時位同】晁說之作須女之須云今文作嬬云與歸妹六三同賤女也梁寅兩從頥下曰須須待也謹案周易述義同王弼

九三賁如濡如永貞吉

六四賁如皤如白馬翰如匪冦婚媾

皤荀爽作波鄭陸績作燔鄭音煩云四將應初進退未決故燔如毛奇齡稱其義與下卦離火關會朱彛尊引鄭作蹯誤許愼董遇王弼陸徳明李鼎祚諸儒作皤許云老人白也董云音槃馬馵足橫行曰皤朱彛尊引董作槃者誤陸徳明曰蒲禾反

六五賁於丘園束帛戔戔吝終吉

黃穎作世於邱園戔戔子夏傳作殘殘【今本如字】馬融荀爽虞翻薛虞諸儒作戔戔【亷案馬虞委積貌黃穎云猥積貌薛云禮之多貌孔穎達亦云眾多至宋儒蘇軾王安石程子朱子始有殘小之釋】

上九白賁無咎

【坤下艮上】

剝不利有攸往

剝歸藏作僕案左傳蔡墨引作剝

初六剝牀以足蔑貞凶

蔑荀爽作滅馬融鄭如字劉牧讀剝牀以足蔑【句】兪琰同云剝牀而先以牀足滅於下之象虞翻諸儒讀剝牀以足【句】貞謹案周易述義貞與楨同牀幹也石介但云貞非元亨利貞之貞未能宣發其義竊謂貞者事之幹也楨者牀之幹也

六二剝牀以辧蔑貞凶

辧晁說之曰古文作分今文作辧馬融鄭諸儒俱作辧徐邈音辦具之辦王肅否勉反鄭符勉反鄭曰足上稱辧謂近膝之下詘則相近信則相逺辧分也虞云指間稱辧薛虞云膝下也黃穎云牀簀也崔憬曰當在笫足之間是牀梐也程子曰牀之幹也惠棟云辧本作�古文作乎棟云說文�象獸指瓜分別也讀若辧辧亦別也古文當書辧章辧秧皆作乎兪琰剝牀以辧蔑【句】

六三剝之無咎

京房劉歆荀爽一行【皆本晁說之】陸徳明李鼎祚作剝無咎晁說之項安世呂祖謙兪琰同陸云作剝之無咎者非毛奇齡云陸說大謬項云之字因小象之字而誤增小象設問猶云剝之所以無咎爻辭無問答兪云之字衍張子程子蘇軾朱子諸儒有之字程子諸儒讀剝之無咎【句】言處剝之時而無咎楊時朱子吳澄讀剝之【句】無咎【句】吳云剝之猶比之損之益之【廉案時本注疏經中有之字王注孔疏原文無之字】

六四剝牀以膚凶

膚京房作簠謂祭器【毛奇齡云不可解】虞翻諸儒如字虞云辧上稱膚崔憬謂薦席陸希聲云茵席王弼孔穎達謂人之膚體朱程同謹案周易述義謂牀簀

六五貫魚以宮人寵無不利

貫徐邈音官穿也呂氏音訓引作音宦陸徳明古觀反

上九碩果不食君子得輿小人剝廬

得輿京房作徳輿荀爽虞翻董遇李鼎祚作徳車虞云幹爲君子爲徳坤爲車乾在坤故以徳爲車晁說之曰車古文惠棟曰徳車本或徳【坤爲大】孔穎達侯果作得輿

【震下坤上】

復亨出入無疾朋來無咎反復其道七日來復利有攸往

朋京房作崩見釋文及漢書五行志京房易傳云自上下者爲崩顏師古注今易作朋毛奇齡云京誤

初九不逺復無只悔元吉

只王肅陸績作禔王云時支反陸云安也九家作�音支廣雅多也晁說之云古文作多【毛奇齡謂九家作多訓未知何據】馬融鄭韓伯作只馬云之是反辭也鄭云病也音匙【本晁說之】韓云祁支反大也侯果孔穎達王宗傳同陸希聲作只適也京房劉向一行作只安也【本晁說之】張子作祗承也受也又作神只之只云示也效也見也程子只與底通至也與坎只旣平同又音抵抵也適也朱子訓從程子音從馬融朱子只又與只同本義訓扺語錄又訓至訓多雲如多見其不知量多隻也與只同李簡只與抵通從馬音兪琰只與厎通吳澄作袛適也抵也至也從衣從氐與只敬不同謹案只祗只袛秖今多不辧只說文云地只巨支反玉篇蓋以訓只說文玉篇訓敬防移切書只承於帝是也只玉篇訓適之移切又音岐袛說文袛裯短衣都兮切秖玉篇釋秖爲谷始熟竹屍切無秪字廣韻作秖亦無適訓五字音義各不相同竊謂如從陸希聲訓適則易文隻字可與祗只秖及禔通但不可作袛史記韓長孺傳禔取辱徐廣曰亦作只是禔只通也前漢竇嬰傳只加懟顏師古曰字從衣音支訓適是只只通也詩亦祗以異鄭箋訓適左傳祗見疏服防訓適是祗只通也前漢鄒陽傳秖怨結師古音支訓適是秖只通也如從韓侯訓大則但可作只不可作祗只禔如從張子訓承則只可作祗如從朱子訓多則只可兼作防左傳只見疏孔氏音晉宋杜本皆作多謂古人多隻同音晁氏亦謂古文易用多蓋多防字形相類只多古音相同也如從京劉一行陸績訓安則只當作禔只之訓安字書無明文據說文禔安福也引易只旣平爲證如程子音扺訓抵訓至又與底同吳澄又以只訓適訓扺訓至考宋以前字韻諸書只只祗袛俱無上聲並無至訓惟馬易作之是反亦不訓至古人訓至者惟厎字玉篇之是反致也至也均也平也亦未聞與只通況厎從廠亦不從廣若朱子又謂同只古人亦無言及不知何所據也

六二休復吉

六三頻復厲無咎

頻陸徳明曰亦作嚬嚬眉也鄭作卑晁說之曰卑古文頻字今文作顰【毛奇齡曰卑省文亷案今釋文引鄭作顰又案玉篇於顰字下引易文】馬融作頻憂頻也虞翻王弼侯果孔穎達作頻蹙之頻張子沈該項安世兪琰從之王昭素作頻數之頻蘇軾程子楊萬里郭雍朱子諸儒從之朱震張浚吳澄作水厓曰頻之頻云頻危也謹案周易述義同昭素惠棟云古作�用朱震說

六四中行獨復

六五惇復無悔

上六迷復凶有災眚用行師終有大敗以其國君凶至於十年不克徵

災鄭作烖陸徳明作災云烖正字也災或字也災籕文晁說之曰古文作�

【震下乾上】

無妄元亨利貞其匪正有眚不利有攸往

無妄朱子曰史記作無望【亷案春申君傳作毋望索隠曰與周易無妄卦義殊然馬融鄭王肅皆云妄猶望謂無所希望其說頗與史記正義釋毋望相同故易注毛奇齡以妄望爲聲通字也】歸藏作毋亡

初九無妄往吉

六二不耕獲不菑畬則利有攸往

禮記坊記引易不耕獲不菑畬凶孔穎達云無功得物是其凶惠棟增凶字云舊脫凶字故卦義不明坊記七十子所傳當是其實陸徳明曰或依注作不耕而獲非下句亦然晁說之曰畬或作�或作畭說文作畬

六三無妄之災或系之牛行人之得邑人之災

九四可貞無咎

九五無妄之疾勿藥有喜

上九無妄行有眚無攸利

黃宗炎曰無妄行【句】

【乾下艮上】

大畜利貞不家食吉利涉大川

歸藏易作畜

初九有厲利已

已姚信作紀王弼諸儒作已止之己

九二輿說輹

輿虞翻作車云萃坤爲車陸徳明曰或作轝惠棟從轝輹虞翻作腹云坤爲腹或作輹李鼎祚惠棟同朱震本經作輻注云當作輹鄭汝諧本亦作輻注與小畜字同訓異陸徳明曰輹或作輻一作復一作畐盧氏王弼作輿說輹熊朋來曰輹與小畜輻不同張彥陵說同余說見小畜卦

九三良馬逐利艱貞曰閒輿衛利有攸往

逐鄭作逐逐兩馬走也晁說之曰王昭素謂當作逐逐陸徳明曰逐如字一音冑按虞翻及漢書五行志引作良馬逐曰劉表作曰猶言也王弼孔穎達呂大臨遊酢楊時郭雍張浚沈該項安世趙汝楳王宗傳諸儒從曰朱震曰古文作粵鄭虞翻作日李鼎祚陸希聲程子蘇軾晁說之朱子趙彥肅鄭汝諧王申子李簡吳澄胡炳文梁寅張振淵從日兪琰作吉云以噬嗑九四準之疑是吉字謹案周易述義從曰

六四童牛之牿元吉

童許愼作僮【亷案說文釋犝字云犝無角牛也古通用僮】廣蒼作犝劉表虞翻作童劉云妄也晁說之曰童古文【毛奇齡曰犝僮皆通】牿許愼作告【亷案說文釋告字云牛觸人角箸橫木所以告也引易童牛之告爲證告古奧切其釋牿字則云牛馬牢也引書牿牛馬爲證古屋切】虞翻九家李鼎祚作告虞云繩縛小木橫著牛角項安世云當作告無牛惠棟從告陸績作角兪琰云當從陸作角鄭劉表侯果諸儒作牿劉云牿之言角也鄭云持木以就足是施牿見周官大司冦疏晁氏謂鄭作角者非侯果卽以周官封人設其楅衡爲解謹案說文牛角橫木之告與牛馬牢之牿字義俱異虞翻字義從告鄭及劉牧郭忠孝趙汝楳焦竑楊廷筠字義從牿如侯果以楅衡釋牿宋儒石介王安石蘇軾程子楊時朱震朱子諸儒從之是皆以告義訓牿字毛以說文爲誤

六五豶豕之牙吉

豶孔穎達訓同爾雅墳大防之墳云墳隄防之義古字假借𨿽豕傍土邊之異其義則同【亷案王弼孔穎達謂豶其牙猶言止其牙也又引禇氏云豶徐也】蘇軾陸佃訓同爾雅豕子豬豶之豶【來知徳楊廷筠徐在漢查愼行同】虞翻以劇豕爲豶豕【崔憬同】劉表豕去勢曰豶【陸希聲劉牧程子呂大臨遊酢郭忠孝郭雍朱震陳臯朱子項安世同】謹案周易述義同蘇軾牙鄭讀爲互王昭素曰牙當爲刃胡瑗王逢陸佃謂非齒牙之牙雲海岱之間以杙系豕謂之牙【項安世來知徳楊廷筠徐在漢查愼行毛奇齡皆同】劉翔讀崇牙之牙義同胡瑗虞翻王弼作齒牙之牙【崔憬孔穎達陸希聲劉牧二程子蘇軾呂大臨遊酢郭忠孝郭雍朱震陳臯王宗傳張浚鄭汝諧沈該趙彥肅朱子趙汝楳王申子李簡兪琰吳澄梁寅同】謹案周易述義同胡瑗

上九何天之衢亨

何胡瑗云經文多何字程子云因象有何字故悞加爻中王申子同鄭虞翻梁武帝讀負荷之荷鄭云艮爲手乾爲首首肩之間荷物處虞云當也陸希聲王宗傳張浚吳澄徐在漢毛奇齡查愼行同吳云與何校及何天之休何天之龍同毛云何荷通按雄美新王延壽靈光殿賦引俱作荷天衢王炎曰當作行兪琰從之李簡曰何或云語詞或音荷或爲衍或作向義皆未安季本攺作向【毛云妄】王弼如字孔穎達郭京張子蘇軾陳臯呂大臨遊酢朱子鄭汝諧項安世趙汝楳諸儒同王云語詞陳雲訝之也項云驚喜而問也趙雲驚大之詞鄭云爻辭有何字象辭無胡瑗讀天之衢亨【句程子王申子同】王弼讀何天之衢亨【五字句】孔穎達朱震朱子胡炳文同毛奇齡云無此辭例【亷案楊時耿南仲亦已衢亨聨讀】虞翻陸希聲張子諸儒何天之衢【句】亨【句】謹案周易折中云解荷義亦可從周易述義何如字讀何天之衢亨【句】

【震下艮上】

頥貞吉觀頥自求口實

初九捨爾靈觀我朶頥凶

朶京房作揣毛居正曰揣作防者誤晁說之曰劉亦作揣揣頥多辧也毛奇齡曰揣疑垂之訛

六二顚頥拂經於丘頥徵凶

顚王肅王弼諸儒俱作顚倒之顚項安世讀顚覆之顚謂傾覆己養可養而不能自養陸時位作山顚之顚云癲與�方是倒義顚無倒訓頂也山顚也上九艮山之象木養於上則違常經拂子夏作弗輔弼也晁說之曰劉一行作弗弗古弼字薛虞王肅諸儒俱訓拂逆之拂吳澄朱升訓拂拭之拂拂經言摩拂其吭吳云舉手摩拭其上【毛奇齡同】經王肅虞翻諸儒俱訓經常之經蘇軾趙汝楳吳澄訓經歷之經言歷五以求養於上毛奇齡訓熊經之經吭也去聲謹案周易述義經頸也王肅王弼孔穎達顚頥【句】拂

經於邱【句】言拂常於五也惠棟同石介王安石程子作顚頥【句】拂經【句】於邱頥【句】徵凶【句楊時朱震郭雍張浚沈該朱子鄭汝諧王宗傳項安世李簡兪琰梁寅同】蘇軾張子顚頥【句】拂經於邱頥【句】徵凶【句遊酢黃幹趙汝楳王申子吳澄胡一桂同】謹案周易述義顚頥【句】拂經於邱頥【句】言拂其頸以頥於髙

六三拂頥貞凶十年勿用無攸利

虞翻拂頥【句】貞凶【句蘇軾郭雍張浚朱震朱子趙汝楳胡炳文胡一桂張振淵徐在漢毛奇齡查愼行惠棟同】蘇氏朱子云𨿽正亦凶郭云以動爲貞則凶王弼孔穎達拂頥貞【句】言違自養之貞凶【句劉牧胡瑗張子程子揚時鄭汝諧王宗傳項安世陳友文李簡兪琰梁寅王申子陸時位同】沈該作徵凶言乖頥之正拂頥也上本頥主爲應是以徵凶謹案周易述義拂頥【句】

六四顚頥吉虎視眈眈其欲逐逐無咎

顚見六二逐逐子夏傳作攸攸今本如字志林云攸當爲逐蘇林音迪荀爽作悠悠許愼劉表作跾跾劉云逺也說文跾式六反項安世從跾晁說之曰漢書序傳作浟浟音滌

六五拂經居貞吉不可涉大川

上九由頥厲吉利涉大川

【防下兌上】

大過棟橈利有攸往亨

過王肅音戈王弼音相過之過徐邈古臥反孔穎達謂過越之過非經過之過

初六借用白茅無咎

九二枯楊生梯老夫得其女妻無不利

枯鄭音姑謂無姑山楡虞翻諸儒如字梯鄭作荑音夷木更生也山楡之實京房【本漢書五行志】虞翻王弼諸儒如字虞云稚也楊葉未舒稱稊王云楊之秀也孔穎達云楊栁之穗程云根也呂大臨楊時朱震沈該李簡從王訓朱子楊萬里項安世王申子兪琰胡炳文吳澄從程訓郭雍曰艸不榮而實曰秀秀主艸言楊旣言華又不得謂不榮也說文穉防木也後世作稚防皆同音如虞翻言則可爲秭鄭謂山楡之實益非矣卽詩之柔荑亦無秭義獨伊川訓根然梯字之釋終不可明楊愼曰夏小正正月栁秭戴徳云發孚也蓋卽唐詩所謂栁綫也秭本不訓根栁亦不自下而榮毛居正曰梯作稊誤云梯木根再生稚條也音題又他兮切階梯也稊音題稊稗之稊程子又云鄭作荑與稊同毛奇齡亦云與荑同訓從夏小正謂程子訓根非是惠棟云梯荑古文通趙汝楳從柔荑之荑云說文無稊字荑初生艸別有蕛苵也徐錯云似稗則孟子荑稗當作蕛秦文簡率字多假借也易中生稊當釋如柔荑漢趙炳禁樹生荑是也

九三棟橈凶

九四棟隆吉有它吝

九五枯楊生華老婦得其士夫無咎無譽

華晁說之曰鄭作荑徐邈音華陸徳明如字吳澄華古花字【亷案花南北朝以前花字不見於書魏太武帝始光二年三月初造新字千餘逺近以爲楷式如花字之比則花字應始於是】士夫郭京作少夫謂定本少字蠱傷類於士字象同虞翻作士夫

上六過涉滅頂凶無咎

【坎下坎上】

習坎有孚維心亨行有尙

坎京房劉表作欿陸徳明曰本亦作塪歸藏作犖郭京徐勛曰脫卦名坎字云說卦諸言坎卦皆無習字毛云京悞王洙兪琰從之晁說之曰例諸今文則脫古文則不脫古文以其卦爲名也葉少蘊云傳經者闕蔣悌生云伏羲只名坎卦文王系彖辭然後謂之習坎若不加坎字似以習坎爲卦名任一正本作坎習坎郭雍曰或以卦畫誤爲習字郭云卦名下無重言卦名者故離不言離重防不言防重防或云坎卦六畫漫滅正如習字傳寫者之誤然彖象皆已先言習坎則此說非是不可穿鑿劉表諸儒如字表曰水流不休故曰習孔穎達謂特加習字習重習便習二義胡瑗君子必當預習程子云獨坎加習見其重險薛溫其云坎以習爲用故名異他卦陳臯云聖人愼重其事故加習朱震云加習然後盡險之象項安世云重卦之序坎在六十卦之先故加習以起後例李簡胡炳文從其說鄭汝諧謂文王在憂患中演故坎言習李舜臣從其說趙汝楳云八卦誠無復名至重卦則有之八卦旣重則義隨以異愚案文周深意特加習字固矣然孔子作序卦雜卦如噬嗑中孚皆仍卦名之舊於坎又何以特去習字乎故朱子謂不必深求也趙汝楳吳澄維心【句】亨【句】趙雲水流而心自止有以維之吳雲中心之實人系戀之而不能解虞翻諸儒維心亨【句】

初六習坎入於坎窞凶

九二坎有險求小得

六三來之坎坎險且枕入於坎窞勿用

險古文鄭向秀作檢鄭云木在手曰檢晁說之曰按象數當作檢毛奇齡云鄭說較似有理但須攺經故不從虞翻如字枕九家作玷古文薛虞作沈直林反幹寶作桉安也本晁說之案李氏集解引幹如字鄭虞翻陸績王弼如字鄭云木在首曰枕虞云止也陸云枕擬險害之貌王云枕枝而不安之謂徐邈鍼鴆反王肅鍼甚反

六四樽酒簋貳用缶納約自牖終無咎

樽鄭作尊【見禮記禮器注】鄭王弼孔穎達陸徳明樽酒簋貳【句】用缶【句】鄭以副訓貳王孔以二訓貳程子蘇軾郭雍楊時朱震鄭汝諧沈該趙汝楳趙彥肅王宗傳馮椅李簡黃震王申子梁寅何楷姜寶徐在漢楊廷筠陸時位毛奇齡查愼行同程子諸人訓二朱震趙汝楳訓副查云小象貳字聨讀不當捨經文而從晁說虞翻及京房張弧一行陸希聲【本晁說之】李鼎祚讀樽酒簋【句】貳用缶【句】晁說之朱子呂祖謙姚小彭項安世吳澄胡一桂胡炳文潘夢旂張若雨張振淵惠棟同虞云貳副也朱子云益也兪琰作樽酒二簋【句】貳用缶【句】謹案周易折中樽酒簋貳【句】訓從副周易述義句同訓從二缶馮椅張汝訓林栗爲

擊缶之缶樂器虞翻諸儒如字納京房【本晁說之】虞翻作內虞云坎爲內崔憬李鼎祚一行【本晁說之】惠棟從之約虞翻王弼爲儉約之約【孔穎達王昭素同】朱震爲要約

之約【沈該趙汝楳趙彥肅王宗傳吳澄兪琰梁寅同】牖陸績作誘【毛奇齡云聲誤】崔憬內約【句】自牖終無咎

九五坎不盈只旣平無咎

只京房許愼虞翻李鼎祚作禔許云安福也市支切虞云安也惠棟從之鄭云當作坻小丘也毛奇齡云只禔通用鄭作坻又一義王弼諸儒作祗王云辭也蘇軾朱震何楷訓適趙汝楳訓大程子朱子解作抵【鄭汝諧王申子李簡梁寅胡炳文同說見復卦】毛居正曰只作只誤從從氏音支又音祁從衣從氐音低短衣也王宗傳兪琰與無只悔同王訓大兪訓適

上六系用徽纆寘於叢棘三嵗不得凶

系諸本或作系或作系寘子夏作湜今本如字劉表作示言眾議於九棘之下張璠作置姚信作寔置也本晁說之釋文本作寘虞翻諸儒如字

【離下離上】

離利貞亨畜牝牛吉

離本或作離李鼎祚引虞翻本多作離

初九履錯然敬之無咎

錯馬融七路反鄭徐邈七各反楊愼曰錯古易作舄字畫相類故悞作錯陸時位從舄云考古今文當爲舄履類也置履下不畏泥濕故曰舄初九孤蹤芳躅不受泥污故有舄象

六二黃離元吉

九三日昃之離不鼓缶而歌則大耊之嗟凶

昃王嗣宗作仄晁說之曰仄古文許愼作�或作九家荀爽作王弼諸儒如字鼓鄭作擊惠棟從擊晁說之曰古文作鞁九家王弼如字耊京房作絰蜀才作咥【毛奇齡云絰咥俱聲誤】馬融九家王肅諸儒如字馬云七十曰耊王云八十曰耊嗟荀爽李鼎祚作差戚嗟若同晁說之曰差古文惠棟從差九家王肅如字鄭薛虞及古文本無凶字晁說之曰無凶字者合象數惠棟去凶字九家有凶字

九四突如其來如焚如死如棄如

突荀爽作�【李鼎祚惠棟同】王肅許愼作突荀爽突如【句】其來如【句】焚如【句】死如【句】棄如【句趙汝楳惠棟同】吳澄王申子突如【句】其來如焚如死如棄如【句】王云聖人於五如字中特著一其字其意可見小彖合兩句作一句王弼諸儒突如其來如【句】下二字句棄石經作棄

六五出涕沱若戚嗟若吉

沱荀爽作池陸徳明曰沱一作沲荀爽如字若陸徳明曰古文本皆�惠棟從�戚子夏傳作嘁子六反苦慙也今本如字晁說之曰戚古文九家如字嗟荀爽李鼎祚作差【惠棟同】虞翻如字

上九王用出徵有嘉折首獲匪其醜無咎

漢書陳湯傳劉向引作獲非其醜

周易章句證異卷一﹤經部﹐易類﹐周易章句證異﹥

欽定四庫全書

周易章句證異卷二

內閣中書翟均亷撰

下經

邵子百原易【本邵博聞見後錄】晁說之古易合卦爻爲一篇不分上下經【呂祖謙及王應麟謂說之言後人妄有上下經之辧取王昭素序卦有離者麗也麗必有所感故受之以咸咸者感也凡十四字爲證謹案晁公武謂說之依田何本分上下爲二經與說之自序異】

【艮下兌上】

咸亨利貞取女吉

鄭王肅亨利貞【句三徳也毛奇齡查愼行同】王弼諸儒亨【句】利貞【句】取陸徳明曰亦作娶晁說之曰取七遇反

初六咸其拇

拇子夏作【今本如字】兪琰曰當作荀爽虞翻作母【荀雲母陰尊之位虞云足大指也】李鼎祚晁說之惠棟從母【晁雲母古文荀謂陰尊之位則失惠雲母古文拇與拇同毛奇齡曰子夏荀爽誤】鄭薛虞如字陸時位曰咸字讀句諸爻同例艮爻亦然【云感以其拇也】

六二咸其腓凶居吉

腓荀爽作肥【云五也尊盛故稱肥廉案晁說之曰腓肥同音毛奇齡云肥誤】鄭王廙如字【鄭云腸也王云腓腸也程子云腳肚】

九三咸其股執其隨往吝

九四貞吉悔亡憧憧往來朋從爾思

憧京房作【字林云遲也丈冢反】馬融王肅虞翻劉表徐邈如字【馬云行貌王云往來不絕貌虞云懷思慮也劉云意未定也】

九五咸其脢無悔

脢許愼作�【云背肉莫杯切】晁說之曰或作脄作膴作�子夏馬融鄭虞翻王肅王弼如字【子夏馬鄭虞王肅皆以脢爲背肉陸徳明陸震劉牧程子朱震朱子諸儒俱從之王弼云心之上口之下孔穎達郭忠孝陸佃張浚項安世兪琰惠棟查愼行同項云查許國氏學於陸佃謂卽喉中之梅核三思臺是也黃震謂當兩說相參謹案周易述義云肉也王肅音灰陸徳明武杯反又音每】

上六咸其輔頰舌

輔虞翻作防【云耳目之間稱防頰按李鼎祚引虞如字】晁說之曰防今文輔字馬融如字頰孟喜作俠【毛奇齡曰俠古通字】晁說之曰古文作夾項安世兪琰咸其輔【句】頰舌【句】虞翻王弼咸其輔頰舌【句】

【巽下震上】

恆亨無咎利貞利有攸往

初六浚恆貞凶無攸利

鄭作濬恆晁說之曰濬古文浚文【皆深也】虞翻如字惠棟從濬【云與浚通】

九二悔亡

九三不恆其徳或承之羞貞吝

鄭作咸承之羞【毛奇齡曰鄭非】論語禮記緇衣篇引易及荀爽本如字

九四田無禽

六五恆其徳貞婦人吉夫子凶

禮記緇衣篇引作恆其徳偵【鄭氏注云偵問也婦人從人者也以問正爲常徳則吉】

上六振恆凶

振許愼作榰【云榰柱砥辛移切】虞翻張璠作震【虞云在震上故震恆】李鼎祚從震陸希聲作寘【晁說之曰不知陸所據】惠棟作震【云古文震振祗三字同物同音祗有耆音故說文引易作榰也】馬融諸儒如字【毛奇齡曰許虞張誤】

【艮下乾上】

遁亨小利貞

遁陸徳明曰又作作遁【晁說之曰遁文或作遁亦文遷也不與遁通】歸藏作惠棟從小鄭諸儒俱訓大小之小朱子訓小人之小【毛璞胡炳文諸子相張振淵從之】陸希聲大小小人兼訓【云小人亦不以大事王申子亦云當義兼從】謹案周易述義從小人之小

初九遁尾厲勿用有攸往

六二執之用黃牛之革莫之勝說

說虞翻王弼徐邈讀觧說【音脫】之說【孔頴達朱震呂大臨沈該朱子鄭剛中鄭汝諧王宗兪琰王申子胡炳文吳澄熊朋來諸儒同徐邈吐活反又始鋭反廉按毛奇齡謂莫之勝說猶言不勝其脫】王肅九師如字程子作言說之說【郭雍趙汝楳黃震同】楊時作說【音悅】樂之說讀莫之勝【句】說【句言所執固矣外物莫能勝也故說】雷思亦音悅讀莫之勝說【句言樂道忘憂不勝其說廉按李簡從雷說】兪琰云勝羨文【云因漸九五而誤】謹案周易述義從脫

九三系遁有疾厲畜臣妾吉

系陸徳明曰本或作繋晁說之曰古文作系【毛奇齡曰系系通字】

九四好遁君子吉小人否

好陸徳明讀情好之好【呼報反程子朱震趙彥肅朱子呂祖謙馮椅徐氏李簡兪琰王申子胡炳文同】陸希聲讀和好之好【如字項安世王宗傳吳澄梁寅查愼行同】張載郭雍楊時讀美好之好【如字倪元璐同謹案周易折中周易述義如字言不爲忿戾之行】否鄭王弼陸徳明讀否防之否【備鄙反侯果蘇軾張浚王宗吳澄惠棟同】徐邈讀可否之否【方有反郭雍楊時朱震張浚沈該呂祖謙朱子趙汝楳胡炳文李簡王申子梁寅查愼行同】胡一桂云兩音俱通謹案周易折中周易述義讀若泰否之否

九五嘉遁貞吉

上九肥遁無不利

肥九師作飛【見道訓】李善呂向注文選引作飛【張平子思賦欲飛遁以保名曹植七啟飛遁離俗李呂注皆引作飛遁無不利】陸希聲作飛【晁說之曰不知陸所據毛奇齡曰按文選則唐以前原有易本作飛遁者晁以道輩作僞古易反不及之又按焦竑引金陵攝山碑云緬懷飛遁楊愼曰古肥作故因誤蜚因蜚誤飛則古文字反不可考恐是臆說】子夏虞翻作肥

【乾下震上】

大壯利貞

初九壯於趾徵凶有孚

九二貞吉

九三小人用壯君子用罔貞厲羝羊觸藩羸其角罔虞翻王弼讀罔羅之罔【言君子用之以爲羅已也陸徳明孔頴達蘇軾呂大臨沈該惠棟同呂云罔謂羅制其奔軼也】京房以不用訓用罔【言君子不用壯也劉牧石介胡旦胡瑗張載郭雍朱震範氏項安世熊良輔兪琰查愼行同石云君子則否郭云君子罔以壯爲用也先儒訓罔羅失之矣項云詩書中罔字與弗字勿字毋字通用】馬融王肅以無訓罔程子朱子亦訓無【言罔無也視有如無也呂祖謙王宗傳趙汝楳王申子胡炳文吳澄梁寅同】楊時讀罔人之罔陸希聲罔讀爲剛【云以正制斷而處重剛】謹案周易折中周易述義從京說羸鄭虞翻作累【楊萬里兪琰曰羸與累通惠棟云羸讀爲累】王肅作縲【音螺】蜀才作累【晁說之曰古文作累毛奇齡曰縲累累皆作累觧】馬融荀爽徐邈如字【馬云大索也孔穎逹侯果皆云拘羸徐邈力皮反陸徳明曰律悲反又力追反黃炎宗曰弱也六畜惟羊瘦】

九四貞吉悔亡藩決不羸壯於大輿之輹

決陸徳明音穴虞翻讀爲夬決之決輿虞翻李鼎祚作【惠棟同】輹虞翻李鼎祚作腹【惠棟從腹云腹讀爲輹古腹輹字止作�易經輹字或又作腹】陸徳明輹又作輻【余說見小畜】程子輹與輻同

六五喪羊於易無悔

郭京作喪牛於易【云大壯之義莫先於牛�毛奇齡云郭誤】易陸績作埸【疆場也】王肅【本兪琰】作易義同易【音亦畔也晁說之曰易古文疆埸字與象數合項安世曰在兩界之間取兩爻相易之象兪琰吳澄同朱子本義乃訓容易之易語錄云不若作疆埸之易漢食貨志疆之正作易黃炎宗曰古易不加土毛奇齡曰易與埸言義俱同然象無疆埸之證不宜攺經字】虞翻訓和易之易王弼訓平易之易【陸徳明以防反程子呂大臨朱震鄭汝諧王宗傳李簡楊萬里雷思訓和易劉牧郭雍楊時趙汝楳訓平易張浚徐氏訓慢易吳炳文梁寅從本義訓容易】鄭訓佼易之易【音亦】謹案周易述義訓疆

上六羝羊觸籓不能退不能遂無攸利艱則吉

【坤下離上】

晉康侯用錫馬蕃庶晝日三接

晉孟喜作齊【陸徳明曰子西反義同晉毛奇齡曰據此則躋字矣躋進也項安世曰古文作齊】許愼作�【晁說之曰齊古文�文晉今文黃宗炎曰從日從二至惠棟從防】虞翻九家如字康郭京作亨【案易正據無此說兪琰康當作亨郭京云王訓舊本作晉亨此卦順而麗乎大明故亨】馬融鄭陸績如字【馬云安也鄭云尊也廣也陸云安也樂也】鄭注禮記祭統引作康侯用馬【句】荀爽虞翻康矦【句】蕃虞翻作繁【李鼎祚引虞云坤爲眾故繁庶】蕃庶鄭謂蕃遮禽也【蕃發袁反遮止奢反】三徐邈息暫反接鄭音防【勝也】

初六晉如摧如貞吉罔孚裕無咎

鄭曰摧讀如南山崔崔之崔【晁說之曰虞云憂愁王云退也惟鄭乃得象意廉按程朱大儒俱從退訓】罔孚許愼作有孚

六二晉如愁如貞吉受玆介福於其王母

愁鄭讀七由反【變色貌】陸徳明狀由反郭雍曰母字惟別義亦衍文

六三眾允悔亡

九四晉如鼫鼠貞厲

鼫鼠子夏作碩鼠【今本如字】九家易作碩鼠【依李氏集觧本晁說之九家引作鼫】孔頴達陸徳明作鼫鼠【九家孔陸皆云五技鼠也本艸螻蛄一名鼫鼠孔氏又引蔡氏勸學篇樓鑰項安世兪琰龔煥黃宗炎毛奇齡從之樓云俗稱土狗項云先儒多誤以詩碩鼠爲說古易鼫字有一本作碩不可用彼說觧此字毛云碩與鼫聲誤謂卽大鼠非是吳澄曰鼫與碩同說者因鼫字指爲五技遂爲螻蛄失於僻矣】鄭翟作碩鼠【皆訓大鼠鄭卽詩碩鼠陸時位惠棟從碩案李鼎祚作碩鼠訓兼取九家及翟】陸希聲張子程子朱子諸儒作鼫鼠【卽詩碩鼠朱震郭雍鄭汝諧呂祖謙王宗傳沈該李簡吳炳文梁寅王申子查愼行惠棟同馮椅本郭景純說亦作田鼠】趙汝楳大鼠與子夏碩鼠爾雅田鼠說文勸學篇五技鼠兼說謹案周易述義主詩碩鼠說

六五悔亡失得勿卹往吉無不利

失孟喜馬融鄭荀爽【毛奇齡誤荀說爲九家】虞翻王弼作矢【馬荀王云離爲矢虞云矢古誓字李鼎祚從矢訓兼荀爽】晁說之從矢【謂訓釋惟虞非餘皆是若作矢於象數不合毛奇齡云作矢者皆不可觧惠棟從矢字義從虞】王弼如字卹許愼虞翻作防【虞云憂也】荀爽如字【黃炎宗往句】

上九晉其角維用伐邑厲吉無咎貞吝

【離下坤上】

明夷利艱貞

初九明夷於飛垂其翼君子於行三日不食有攸往主人有言

六二明夷夷於左股用拯馬壯吉

夷於之夷子夏傳【今本如字】鄭陸績作睇【云旁視曰睇陸希聲惠棟從睇朱震曰或當從鄭作睇】京房作眱晁說之曰睇眱同音題夷古文眱文睇今文睇又作睼又作眤皆通【迎視也】合象數【按說文有睇無眱睇目小視也特計切玉篇有眱字與脂大奚二切訓與說文訓睇同別訓睇曰傾視也達計切眤玉篇云古眱字睼說文云迎視也他計切玉篇徒系徒奚二切晁氏爲一字不知何據竊謂文夷與弟相似睇眱應屬形誤】九家作明夷於左股【李鼎祚從之明張元衝所出晉王本省一夷字與九家同】股馬融王肅作般【云旋也日隨天左旋也】姚信作右槃【云自辰右旋入丑晁說之曰此約周髀而言當作股】按王弼作明夷夷於左股【九家王弼俱作股肱之股】拯子夏【今本如字】許愼作抍【說文蒸上聲字林云抍上舉音承】九家易【本晁說之李氏引如字】作承【升也】呂氏音訓作承【云今本作拯】鄭諸儒作拯【鄭云承也陸徳明云救也晁說之曰後人更作拯字誤也項安世曰釋文作承古文作抍亦音承蓋拯而出之也後人以拯代之文𨿽是而字則非矣】許愼說文引作抍馬壯吉【句不聨用字】王弼孔頴達用拯馬【句】壯吉【句言用馬以自拯而獲壯吉也張浚同言君子助曰壯吉】石介蘇軾程子用拯【句】馬壯【句】吉【句呂大臨朱震郭雍楊時楊萬里鄭剛中朱子諸儒俱同】

九三明夷於南狩得其大首不可疾貞

陸徳明曰狩本又作守【晁說之曰守古文狩今文惠棟從守】項安世兪琰不可疾【句】貞【句】九家易不可疾貞【句】

六四入於左腹獲明夷之心於出門庭

六五箕子之明夷利貞

箕子劉向云今易箕子作荄滋【毛奇齡云前此止爲訓詁向時竟有攺此二字按趙賔曰箕子者萬物方荄滋也荀爽曰訓箕爲荄訓子爲滋也】蜀才作其子【晁說之曰其古文箕今文】馮椅兪琰作其子【兪云其子卽箕子也不敢顯稱箕子遂微其詞曰其子孔子逆文王意乃於彖顯言其爲箕子後人因彖傳並作箕子文王本文蓋其子也】惠棟亦作其子【云其古音古文作箕其與子與玆字異音同故劉荀以爲荄玆坤終於亥幹出於子用晦而明明不可息此義也馬融以彖傳有箕子之文遂誤爲箕子】

上六不明晦初登於天后入於地

郭京作六上至晦【云晦上脫至字誤增不明字初九注明夷之主在於上六上六爲至暗者也毛奇齡曰京繆案虞翻作不明】

【離下巽上】

家人利女貞

初九閒有家悔亡

六二無攸遂在中饋貞吉

饋漢書律曆志及谷永引作餽【黃炎宗饋與餽通】

九三家人嗃嗃悔厲吉婦子嘻嘻終吝

嗃嗃荀爽作確確【晁說之曰確古文毛奇齡云荀訓難通】劉表作熇熇【兪琰惠棟從熇按釋文引劉向父子及劉瓛各著其名其不著名者當屬劉表兪琰以爲劉向作熇誤矣查愼行又謂劉瓛傳作熇考劉瓛並無此語毛奇齡云作劉瓛亦誤】馬融鄭王弼如字【馬云悅樂自得貌鄭云苦熱之意王弼矦果孔穎達訓嚴酷按釋文引鄭如字晁說之謂鄭作熇熇亦以其訓苦熱耳張載蘇軾王安石呂大臨楊時郭雍朱震朱子諸儒俱從王弼訓嚴酷惟程子嗃嗃云字義未詳觀文義音意與嗷嗷相類亦作嚴訓吳澄嗃與熇通亦訓嚴】謹案周易述義嗃嗃猶熇熇按許氏說文嗃嗃嚴酷貌呼各切熇熇火熱也火屋切顧野王玉篇嗃呼洛切引易訓嚴大之聲熇許酷切熾也燒也陸法言熇嗃俱火酷切其解嗃嗃亦引易訓嚴厲陸氏釋文嗃呼落反又呼學反蓋嚴酷與火烈義亦可通然前人皆讀入聲今人皆誤讀上聲宋趙汝楳謬謂說文無嗃字又謂先儒音釋多異豈音自宋時異之耶嘻嘻陸績讀喜喜【晁說之曰喜古字惠棟從喜云讀曰嬉】張璠作嬉嬉【毛奇齡作張揖按釋文引璠不引揖】馬融鄭如字【馬云笑聲鄭云驕佚喜笑之聲毛奇齡云嬉嘻喜皆通用按嘻嘻先儒俱訓作喜笑惟項安世以爲怨嘆與嗃嗃一意謂詩之嘻噫禮之嘻甚左傳之譆譆出出陽虎從者曰嘻皆有嘆懼之詞未有訓爲笑樂也陸時位引象防言刻核太甚婦子怨嘆】

六四富家大吉

九五王假有家勿卹吉

假馬融陸績徐邈古雅反【大也張載郭雍楊簡趙汝楳兪琰惠棟同】王弼孔頴達陸徳明更白反【至也蘇軾程子朱震王宗傳趙彥甫呂祖謙朱子胡炳文李簡王申子胡一桂梁寅同項安世吳澄云與格通如格於藝祖之格亦訓至】楊萬里邱富國龔煥讀如奏假昭假之假【感格也唐鶴徴蘇濬陳仁遊譲溪何楷張振淵徐在漢陸時位白汝金毛奇齡查愼行同】鄭云登也謹案周易折中周易述義從感格訓與格通

上九有孚威如終吉

【兌下離上】

睽小事吉

暌馬融鄭王肅徐邈呂忱並音圭陸徳明曰苦圭反

初九悔亡喪馬勿逐自復見惡人無咎

九二遇主於巷無咎

巷陸徳明曰字書作衖

六三見輿曵其牛掣其人天且劓無初有終

掣子夏作契【云一角仰也】鄭作防【牛角皆踴曰防】荀爽作觭【音綺】許愼劉表作觢【許云角一俯一仰之世反劉表觧同鄭氏毛奇齡曰契防觭觢義𨿽不逺而字各不同】虞翻作訓同說文【李鼎祚同】王弼徐邈如字【王訓滯徐云市制反陸徳明昌逝反

晁說之曰無防字契古文文掣今文】天馬融虞翻剠鑿其額曰天【孔頴達惠棟同晁說之曰如馬虞之訓當作鐵因反】程子天髠首也【朱震鄭汝諧王宗傳王申子張振淵趙振芳徐在漢毛奇齡同陸銓天去須之刑】子夏傳天當作而【本李彥衡云去須曰而】胡瑗曰天當作而【古文相類傳冩之誤髠其鬢髮曰而朱子云合作而字體相似而誤刺須也兪琰從胡朱作而云與耐同胡一桂梁賓從而】吳澄攺作而項安世天而兩從【雲天去髮而去須皆在首之刑義不相逺】石介作天人之天【雲天謂上九君父皆得稱天王安石楊時郭雍張浚沈該趙汝楳李簡楊廷筠同雲天且刑之非人爲也陳臯云仰之如天畏之如刑陸時位云尊嚴峻絕如天而又若欲刑之王宗炎曰其人仰天而望鼻髙於頂移怒於鼻且欲劓之按其說更曲】劓王肅作臲【魚一反�晁說之曰卽劓字】許愼作劓

九四暌孤遇元夫交孚厲無咎

六五悔亡厥宗噬膚往何咎

膚王宗炎曰膚鼎肉

上九暌孤見豕負塗載鬼一車先張之弧後說之弧匪冦婚媾往遇雨則吉

說虞翻音稅【置也本晁說之】陸徳明曰以活反一音始鋭反說弧之弧京房馬融鄭虞翻王肅翟子作壺

【虞云坤爲器大腹有口坎酒在中壺之象也陸徳明曰本亦作壺李鼎祚陸希聲作弧晁說之曰案象數當作壺朱震曰爻有坤坎而無震足當作弧惠棟從壺廉按朱彛尊云兩弧京鄭許俱作壺誤按王弼作後說之弧】左傳史蘇引作暌孤冦張之弧

【艮下坎上】

蹇利西南不利東北利見大人貞吉

蹇許愼作�惠棟作寋

初六往蹇來譽

六二王臣蹇蹇匪躬之故

徐云王臣蹇俗作謇非

九三往蹇來反

郭京曰來正誤作來反【云經象注並誤兪琰曰反當依郭京作正】

六四往蹇來連

連陸徳明曰力善反【惠棟云古音輦】鄭如字【遲久之意】郭雍馬融以連爲難【故輔嗣謂往來皆難非以連作難也廉按釋文馬氏訓連爲難】

九五大蹇朋來

上六往蹇來碩吉利見大人

【坎下震上】

解利西南無所往其來復吉有攸往夙吉

蔣稊生無所往三字後世傳說誤入經文【云後人釋利西南句言他無所往也故與有攸往相反如果有亦當作勿用有攸往不利有攸往方合文王時句法若程子以彖傳不言無所往爲省文不知彖傳無省文例】

初六無咎

九二田獲三狐得黃矢貞吉

六三負且乘致冦至貞吝

乘王肅絕證反陸徳明曰平聲【兪琰曰當從平聲】

九四解而拇朋至斯孚

拇荀爽虞翻作母【虞云二動時艮爲指四變之坤爲母李鼎祚作母觧同拇晁說之曰母古文惠棟從母】陸績王肅作拇【王云手大指足大指孔穎達諸儒俱從陸說】

六五君子維有觧吉有孚扵小人

上六公用射隼於髙墉之上獲之無不利

虞翻李鼎祚作庸【惠棟從庸】

【兌下艮上】

損有孚元吉無咎可貞利有攸往

曷之用二簋可用享

簋蜀才作軌【晁說之曰軌古文作簋】享蜀才作亨【許庚反】陸徳明作亨【讀許兩反荀爽虞翻諸儒俱訓享】毛居正曰亨今作享誤【云字作亨無畫近世傳冩不可考元本見王注觧作享字卽加一畫按古文無享字亦作亨至宋傳冩作享爲今本惟釋文及王應麟所集鄭氏易作亨餘外無復有作亨者】

初九已事遄往無咎酌損之

已虞翻作祀【云祀祭祀舊作已李鼎祚同惠棟曰已讀曰祀古文省朱彛尊引虞作紀者誤】許愼作防陸徳明曰已音以本亦作以【按陸希聲云以其事爲己任似以己作以】王弼孔頴達作已【音以胡瑗張載程子朱震朱子諸儒俱同】來知徳已作已【音紀我也陸時位同言視人之事如己事也查愼行從來】遄荀爽作顓【毛奇齡云誤】

九二利貞徵凶弗損益之

熊良輔曰弗損【句】益之【句】

六三三人行則損一人一人行則得其友

六四損其疾使遄有喜無咎

六五或益之十朋之弗克違元吉

王弼或益之【句】十朋之弗克違【句陸希聲朱震沈該楊簡鄭汝諧宋本子夏傳王宗傳兪琰同】程子或益之【句】十朋之【句言人助之】弗克違【句尹焞郭雍王申子李簡同】呂大臨朱子或益之十朋之【句】弗克違【句梁寅胡炳文陸時位同】

上九弗損益之無咎貞吉利有攸往得臣無家

【震下巽上】

益利有攸往利涉大川

初九利用爲大作元吉無咎

六二或益之十朋之弗克違永貞吉王用享於帝吉或益之三句【見損卦】享王廙作亨【午庚反】陸徳明作亨【香兩反毛居正曰字作亨讀作享古無此字惠棟從亨】虞翻幹寶李鼎祚作享【按諸儒俱作享項安世曰古文亨卽享大有九三隨上六益六二升六四句法同今獨益享帝不敢作亨帝俗師不識古字也陸時位曰公用享於天子王用亨於西山王用亨於岐山古本文俱是亨字惟益王用享於帝古本方是享字余說見前】

六三益之用凶事無咎有孚中行告公用圭

用圭王肅作桓圭【毛奇齡云謬】

六四中行告公從利用爲依遷國

虞翻作依遷邦【李鼎祚同惠棟從之】王弼崔憬作國

九五有孚惠心勿問元吉有孚惠我徳

上九莫益之或擊之立心勿恆凶

【乾下兌上】

夬於王庭孚號有厲告自邑不利卽戎利有攸往郭京曰夬下脫亨字號荀爽虞翻王弼幹寶讀號令之號【去聲孔頴達王安石張載程子防酢郭雍朱震張浚王宗傳鄭汝諧姚小彭都系項安世趙汝梅王申子俱同姚項云孚號惕號無號同去聲】朱子讀呼號之號【平聲云古來作去看來該是平聲吳澄胡炳文兪琰梁寅同陸時位曰時觧作平聲者非】毛奇齡曰平去兩讀不分

初九壯於前趾往不勝爲咎

趾荀爽作止晁說之曰止古文

九二惕號莫夜有戎勿卹

惕荀爽翟作錫【賜也毛奇齡曰賜不可觧】晁說之曰古文作易虞翻如字【懼也】號鄭虞翻王廙音號【去聲陸希聲張載程子郭雍王宗傳呂祖謙趙汝楳姚小彭項安世張愼甫同】王弼孔頴達讀平聲【朱震朱子胡炳文吳澄兪琰梁寅吳曰愼同】莫鄭如字【無也無夜非一夜】虞翻如字胡旦蘇軾讀惕號莫夜【句】有戎勿卹【句熊過倪元璐楊廷筠同】謹案周易述義莫夜有戎【句】

九三壯於頄有凶君子夬夬獨行遇雨若濡有慍無咎頄鄭作壯於顴【夾面也】蜀才作仇【毛奇齡曰字聲之誤】明晉王本作尻【毛奇齡云此必張氏臆防】翟王肅如字【王音董眞卿誤云作江氏琴威反陸徳明木反又音求翟云面顴頰間骨也】胡瑗曰此錯簡當曰壯於頄有凶獨行遇雨若濡有慍君子夬夬無咎【王申子曰於義順當從之廉按劉牧解此爻義與胡同訓濡爲變】程子曰當云壯於頄有凶獨行遇雨君子夬夬若濡有慍無咎【云由有遇雨字又有濡字故誤連也朱震曰以象意考之程傳爲是郭雍曰安定伊川說皆以無咎二字難釋然義亦可通不必泥也朱子曰文自順不必攺】翟荀爽如舊倪元璐君子夬夬獨行【句】遇雨若濡【句】有慍無咎【句】

九四臀無膚其行次且牽羊悔亡聞言不信

次鄭許愼作趀【七私反說文倉猝也】王肅李鼎祚作趑陸徳徳明曰次本亦或作趑或作馬融虞翻如字【馬云郤行不前也晁說之曰次古文】且王肅李鼎祚作趄【王云趑趄行止之礙也】陸徳明曰且本亦作趄或作跙【七餘反】馬融如字【語助也晁說之曰且古文】牽子夏傳作【宋本如字晁說之曰古文】

九五莧陸夬夬中行無咎

莧陸子夏云木根艸莖【王弼孔頴達張浚同】馬融鄭王肅云莧陸商陸也【熊良輔同】程子莧陸馬齒莧也【朱子本義及沈該鄭汝諧李簡胡炳文同已上以莧陸爲一物】荀爽莧根小陸根大皆葉柔而根堅【朱震云莧蕢也陸商陸皆澤艸莧柔根堅而赤陸大於莧】董遇云莧人莧也陸商陸也【廉按李彥衡義海撮要引董遇第一莧字爲前字云前人莧陸商陸趙汝楳不知其誤遂云前人以莧陸商陸爲二艸今從孔穎達王宗傳引本攺正】宋忠莧莧菜陸商陸【朱子語錄又云莧馬齒陸章陸一名商陸又云是章桞梁寅兪琰同以上以莧陸爲二物】劉牧雲陸最髙之地南仲云莧莧也陸髙平之陸【言莧生於陸也王申子徐在漢趙振芳陸時位毛奇齡同已上以莧爲一物陸非物也】項安世萈作萈【音九】山羊也陸路也【言羊之行路毎喜登髙趙汝楳吳澄同云上從卄象羊角中從目象目下從凡象足舊誤作莧從艸從見竟觧作艸名熊良輔曰近有音莧爲完者失之太鑿廉按說文莧矦澗切玉篇胡辧切菜名從艸部又說文莧胡官切玉篇同山羊細角者寛寛字從此別爲一部不艸今趙氏胡氏音九字仍作莧是猶未敢攺經也項氏別作莞是從陸徳明作莞與說文音丸兼而勿之攺經者也】陸徳明曰莧本又作莞【華板反】蜀才作莧睦【睦與陸通也】虞翻曰莧悅也音義如莧爾而笑陸和睦也【云舊讀莧陸之誤也馬荀皆從俗言莧陸非也廉按據李氏集觧所引虞氏之說則莧字虞當同陸徳明作莞陸字虞當同蜀才作睦所以虞言莧陸字之誤也今本釋文及集觧引虞說仍作莧字陸字惠棟云莧論語作莞論語字誤也陸讀爲睦古文通用考之漢唐扶頌嚴舉碑皆以陸爲睦】謹案周易述義莧山羊也陸平地也

上六無號終有凶

號虞翻讀去聲【號令之號劉牧徐氏姚小彭項安世趙汝楳同】王弼諸儒讀平聲【或作號咷之號或作呼號之號程子云先儒孚號惕號無號俱平聲謂無用更加號令非也卦中適有兩去聲一平聲何害郭雍曰三號字程子以一爲號令二爲呼號或皆爲號令當從伊川朱子云三號皆當音如嘷胡瑗王安石朱震諸人皆同】

【巽下乾上】

姤女壯勿用取女

姤鄭作遘薛虞曰古文作遘【馮椅曰古文姤作遘王沬易攺爲今文作姤雜卦猶是古文毛奇齡曰雜卦石經亦作遘遘媾義俱同惠棟從遘亷按薛虞云古文作遘則知虞時已作姤矣故李鼎祚所引鄭虞翻諸說俱作姤未必至王洙始攺也】取陸徳明作娶【云今本作取】郭京曰取下誤增女字【毛奇齡云謬】

初六系於金柅貞吉有攸往見凶羸豕孚蹢躅

系惠棟從系柅子夏作鑈【今本如字晁說之曰字或作鑈呂氏字林女指反陸時位曰柅作鑈婦人絡絲趺所用惠棟從鑈】王肅作抳【從手織績之器婦人所用】許愼作檷【絡絲跌也讀若眤字林乃米反晁說之曰許云倉頡篇伲作檷柎檷也絡絲之器自闗西謂之絡垜梁益之間謂之絲登其下柎卽柅也尼古文】蜀才作尼【止也】九家作柅【絲系於柅虞翻同朱震曰絡絲趺也項安世曰柅絡絲之跗絡絲之柱以木石爲跗令其不動以金爲之愈堅重矣馮椅曰絡絲趺以鐡爲之初六之柔無車象廉案輔侯錄朱子語與本義異云或爲止車或爲絲衮不可曉來知徳云収絲之器徐在漢系絲物】馬融作止車之柅【在車之下所以止輪令不動也王弼制動之主程子止車之物木爲之蘇軾楊時郭雍沈該張浚鄭汝諧朱子本義王宗傳王申子蔡氏李簡胡炳文兪琰梁寅吳澄同】趙汝楳通作杘【云說文作杘敕稚反絲篗柄也亦作柅】毛奇齡柅木名【柅亦是絡絲篗子如梨而黃故名金柅本木而可以系物漢儒訓止車之木則但可止車而不可系物作鑈訓絡絲篗子則不特難以系物且別一字矣鑈柅通字耳何氏訂訓因鑈訓絡絲篗子遂誤】廉案說文檷絡絲檷讀若柅又杘篗柄也從木屍聲女履切又柅木也虞如梨又於杘下重出柅曰杘從木尼聲女履切鑈柅杘三字皆不引易故陸徳明謂許作檷趙汝楳謂許作杘毛奇齡又以木名當之九家以有攸往見【句】凶【句李氏義海撮要引云攸往見四則凶蘇軾及何氏訂訓同】羸鄭【本晁說之】作虆【釋文如字力追反】陸績讀爲累王肅劣隨反【陸徳明字同】宋忠虞翻作系羸之羸【案曰羸大索所以系豕者也晁說之曰與大壯羸字同訓項安世曰猶羸角之羸易中羸字皆與罹通用羸其瓶亦然故鄭作虆宋作縲陸作累然羸義自明不煩攺字龔煥兪琰惠棟同】王弼羸豕牝豕也【云牡彊而牝弱孔頴達呂大臨朱震徐】

【防熊良輔胡炳文唐鶴徴同徐在漢曰牡爲豭豕牝爲羸豕廉按程子諸儒作羸弱之羸】蹢陸徳明曰一本作躑古文虞翻宋忠作蹄【李鼎祚惠棟同】徐邈如字【治益反陸徳明曰直防反】躅陸徳明本亦作躅虞翻宋忠作�【李鼎祚惠棟同】

九二包有魚無咎不利賔

包荀爽作胞【趙汝楳曰包字從勹從巳卽包胎之包】子夏傳【今木如字】虞翻作苞【項安世曰凡稱包者皆謂陽包陰也包蒙包承包荒包羞包桑俱同此包蓋卽古苞字後人加艸以別之故子夏傳與虞翻本皆作苞字廉按李鼎祚引虞作包云在中稱包詩白茅包之又云或以包爲庖廚也惠棟從苞】王弼訓庖陸徳明曰包本亦作庖【孔穎達正義訓庖言初爲九四之正應爲九二之庖廚明晉王本作庖毛奇齡曰胞庖俱非】程子諸儒俱作包

九三臀無膚其行次且厲無大咎

次且見夬卦

九四包無魚起凶

九五以杞包含章有隕自天

以子夏作作【本孔頴達正義今本如字】郭京曰作似【按薛虞有屈橈似匏之語毛奇齡曰作似俱非查愼行曰京非】杞馬融作杞梓之杞云木也子夏同【本趙汝楳今本如字石介程子朱震郭雍沈該朱子項安世鄭汝諧趙汝楳吳澄胡炳文龔煥王申子梁寅李開兪琰胡炳文黃葵峯姚舜牧陸時位同】薛虞鄭虞翻張璠杞桞之杞【薛云杞性柔靱宜屈撓似瓠】王弼作枸杞之杞【孔頴達張載蘇軾王宗傳同】包子夏作匏【按孔穎達引子夏作匏宋本亦訓匏陸徳明引子夏作苞觀薛記則作匏是】薛虞云杞屈橈似瓠【王弼石介俱訓瓠孔穎達正義作匏】張弧瓠匏星名晁說之曰馬融鄭讀爲庖虞翻作苞【李鼎祚惠棟作苞�】張載程子諸儒作包【言以杞而包也】

上九姤其角吝無咎

【坤下兌上】

萃亨王假有廟利見大人亨利貞用大牲吉利有攸往馬融鄭虞翻陸績李鼎祚無亨字【李鼎祚同廉按李氏集觧引鄭有云故曰萃亨也則鄭本亦有亨字今曰無者依釋文本】王弼王肅有亨字【弼云聚乃通也孔頴達陸徳明同】王昭素蘇軾有亨字【按李衡引昭素之卦詞有亨者三十六惟萃有二亨晁說之又云昭素謂當無亨字不知所據郭雍趙汝楳王宗李簡闕

皆有】程子晁說之云亨衍文【晁云昭素謂無亨字案象數無項安世云王肅獨有亨字弼用其說孔子彖詞無亨字朱子鄭汝諧兪琰王申子從衍吳澄惠棟刪去亨字毛奇齡曰馬鄭陸虞無亨字偶遺耳或謂衍文或去此字何其妄也】假鄭訓至【余見家人】王昭素曰利見大人亨聨讀

初六有孚不終乃亂乃萃若號一握爲笑勿卹往無咎號虞翻讀號令之號【經典釋文同朱震讀號召之號惠棟從虞】鄭王肅王廙讀號咷之號【程子張子朱子諸儒同】握傅氏作渥【一木作偓】鄭蜀才俱讀爲夫三爲屋之屋【惠棟從鄭】虞翻讀握手之握王弼一握小貌程子一握猶言一【毛奇齡雲杜撰吳澄同】王弼孔穎達若號與一握【句言自號比爲握之小】爲笑【句言樂附於五】張載李簡若號一握【句言若能號呼専一固執其守】爲笑勿卹【句言不卹眾卹】程子朱子以若號【句】一握爲笑【句言若號呼眾皆笑之項安世潘氏胡一桂吳澄王申子胡炳文梁寅同】蘇軾呂大臨若號一握爲笑【句蘇云號笑聲相雜也呂云或悲或懽】朱震張浚沈該趙汝楳一握爲笑【句朱云爲笑獻笑也一握其手諭意微動沈云一握爲笑非誠心之笑沈云握手之笑蹔也】胡瑗王宗傳兪琰錢志立若號一握爲笑【句言一握之頃變號爲笑所爲破涕爲笑也】查愼行若號一握爲笑勿卹往無咎【句】謹案周易折中從胡瑗

六二引吉無咎孚乃利用禴

禴蜀才作躍劉表作�【毛奇齡曰非是】馬融鄭虞翻王肅如字【馬王云殷春祭名王輔嗣孔穎達趙汝楳同鄭虞翻云夏祭名張浚胡一桂同廉按朱震謂夏祭以聲爲主張振淵陸時位楊廷筠主其說查愼行曰周禮作龠龠者和樂之器程子蘇軾諸儒俱訓薄祭謹按周易折中從鄭虞夏祭說】

六三萃如嗟如無攸利往無咎小吝

九四大吉無咎

九五萃有位無咎匪孚元永貞悔亡

虞翻王弼無咎匪孚【句孔穎達陸希聲同】程子張載蘇軾朱子諸儒俱無咎【句】

上六賫咨涕洟無咎

賫咨虞翻賫資【云賫持也資博也李鼎祚同晁說之曰陸希聲作資才也兪琰曰當從希聲作資李彥衡引希聲仍作咨】朱震曰賫與咨古通用【見叢說】賫王肅將啼反徐邈將池反咨陸徳明音諮又將利反【廉按鄭賫咨嗟嘆之詞王弼諸儒同朱震曰賫持咨嘆息也張振淵同陸希聲曰賫持也咨才也兪琰同】

【巽下坤上】

升元亨用見大人勿卹南徵吉

升鄭作升【查愼行曰古文只用升字】歸藏作稱陸徳明曰用見本或作利見

初六允升大吉

允許愼作【進也余凖切晁說之曰允古文文】朱震曰施讎易作

九二孚乃利用禴無咎

九三升虛邑

馬融訓邱虛之虛【云虛邱也晁說之曰文無墟字四邑爲邱四邱爲虛非空虛黃宗炎同云大邱也俗加土作墟】

六四王用亨於岐山吉無咎

亨王弼讀亨通之亨【陸徳明曰許庚反崔憬石介蘇軾程子郭雍朱震王宗傳鄭汝諧趙汝楳王申子李簡熊良輔葉爾瞻張振淵陸時位徐在漢查愼行同訓亨按崔憬原訓作通李鼎祚作享故引崔本亦作享】馬融鄭陸績王肅讀宴亨之亨【許兩反馬云祭也鄭云獻也朱子胡炳文吳澄梁寅兪琰蔡淸李去非惠棟毛奇齡同】李鼎祚攺作享【沈該趙彥肅楊廷筠陳仁錫洪啟初同】謹案周易折中訓享

六五貞吉升階

上六冥升利於不息之貞

【坎下兌上】

困亨貞大人吉無咎有言不信

荀爽虞翻王弼貞大人吉【句孔穎達李鼎祚石介蘇軾鮮於侁項安世吳澄同】程子諸儒貞【句】徐氏刻朱震易傳脫無咎二字【按朱震引範諤昌曰彖文貞大人吉下脫無咎二字範所云蓋卽今彖傳中也今漢上易傳並卦詞中亦脫去無咎二字誤】謹案周易折中周易述義信與伸通

初六臀困於株木入於幽谷三嵗不覿

九二困於酒食朱紱方來利用亨祀徵凶無咎

毛居正曰亨祀今本作享誤不敢攺也【說見損彖廉按宋以前者不可考今本陸徳明李鼎祚張載蘇軾朱震李彥衡鄭汝諧沈該張浚王宗傳趙汝楳王申子胡一桂胡炳文董楷董眞卿梁寅諸本經文中俱作享程子朱子李簡項安世王應麟集鄭本宋子夏傳本熊良輔吳澄兪琰林希元楊廷筠惠棟查愼行毛奇齡諸本作亨按釋文如大有九二隨上六益六二升六四損彖文凡諸家兩訓者皆作亨惟此亨字諸家皆訓享故釋文亦作享】

六三困於石據於蒺藜入於其宮不見其妻凶

九四來徐徐困於金車吝有終

徐徐子夏【今本如字】虞翻翟作荼荼【音圖內不定之意虞云舒遲也】王肅作余余【晁說之曰余古文】馬融如字【安行貌】金車陸徳明曰本亦作金輿虞翻作金【李鼎祚惠棟同】

九五劓刖困於赤紱乃徐有說利用祭祀

劓刖荀爽陸績王肅作臲卼【云不安貌】京房作劓劊【案說文劊斷也】鄭曰劓刖當作倪防【晁說之曰案象數當作倪防卽臲之古文與上六字同惠棟同晁說之吳澄攺作臲】虞翻幹鑿度如字祭祀陸徳明本亦作享祀

上六困於葛藟於臲卼曰動悔有悔徵吉

藟陸徳明曰本又作虆臲許愼薛虞作防【牛列反】晁說之曰古文作倪【惠棟從倪】卼許愼作【不安也】薛虞作杌晁說之曰古文作防【惠棟從防】虞翻如字

【巽下坎上】

井攺邑不攺井無喪無得往來井井汔至亦未繘井羸其瓶凶

郭京曰井卦名下脫亨字【本闕

正舉無闕】羸蜀才作累【惠棟從累】鄭讀爲虆徐邈力追反陸徳明力悲反【虞翻云羸鉤羅也荀爽曰系羸朱震曰羸掛其瓶趙汝楳曰羸而不觧兪琰曰與羸角羸豕之羸同廉案王弼始訓羸爲敗程子曰羸毀敗也朱子諸儒同】朱子語錄汔至【句】亦未繘井羸其瓶【句梁寅同】荀爽汔至亦未繘【句】井羸其瓶【句】兪琰井羸其瓶【句廉案李鼎祚彖詞引荀爽說以繘句彖詞引虞翻說又以未繘井】

【絕句】

初六井泥不食舊井無禽

吳澄井泥【句】井谷井渫井甃井洌井收皆同禽崔憬曰古擒字【猶獲也晁說之曰擒字崔識之兪琰同言無所獲也毛奇齡曰獲亦不合】趙汝楳曰鳥獸蠱魚通曰禽【不耑指鳥蛙螺之類徐在漢同凡防泳水中者皆禽也】王弼程子諸儒謂禽鳥之禽【毛奇齡曰象義同北方謂轆轤之軸曰禽杜撰無據】

九二井谷射鮒甕敝漏

【王弼曰谿谷程子曰澗谷王宗同朱震注溪者也趙汝楳曰山中之谷穴如井者徐直方曰井旁穴也龔煥胡炳文梁寅同兪琰曰井舊弗甃則其旁崩潰爲谷】谷陸徳明古木反又音浴射荀爽作耶鄭王弼音亦【厭也】徐邈食夜反陸徳明曰食亦反【王弼訓注兪琰食亦反濺也】鮒子夏【今本如字】云蝦蟇【石介龔煥熊良輔惠棟同龔曰當作蝦蟇廢井多有之孔頴達引子夏傳蝦蟇呼爲鮒魚也程子曰或以爲蝦或以爲蟇井泥中微物耳馮椅或謂蝦蟇或謂防鮒毛奇齡曰子夏傳以莊子塪井之蛙伏缺甃之崖一語而誤】鄭曰小魚虞翻曰小鮮【崔憬李鼎祚張浚王宗傳王申子吳澄同】朱震曰蛙也【魚類楊萬里云蛙鮒徐直方云泥中微物蛙屬梁寅曰蛙也】趙汝楳云鰿魚【儀禮魚用鮒莊子車轍中有鮒魚得斗升之水可活注小鰿顏師古注魚龍案鰿乃鯽魚埤雅同博雅鰿鮒也陸佃曰小魚相卽而行名卽相附而行名鮒林希元同陸時位引易曰卽今之鯽魚也徐在漢同查愼行曰儀禮魚用鮒注此魚好旅行以相附謂之鮒卽鯽魚毛奇齡曰儀禮魚用鮒言細小也若呂子洞庭之鮒莊子涸轍之鮒則皆大魚陸佃說似可信】程迥曰字書作蚹【蝸牛也今廢井中多有之項安世曰鮒爲蝸牛非是廉案防淵錄朱子常取其說今成徳易集義誤沙隨爲明道】甕許愼作罋【波瓶也趙汝楳作罋云汲器井用瓶谷用罋】陸徳明作雍【屋送反云李軌於鐘反惠棟從雍】鄭作甕【雲停水器也】漏陸希聲作屢【借也晁說之曰不知所據】

九三井渫不食爲我心惻可用汲王明並受其福渫史記屈原引作泄【向秀注曰漫泄泥濁也】虞翻荀爽幹寶李鼎祚作防查愼行井渫【句】可用史記引作可以

六四井甃無咎

九五井洌寒泉食

上六井收勿幕有孚元吉

收荀爽作甃【毛奇齡曰荀誤】兪琰曰疑卽汲字訛爲収徐邈詩救反又如字【馬融曰牧汲也程子諸儒從之虞翻曰以轆轤収繘也晁說之朱震吳澄梁寅從之陸績曰井幹也項安世曰井口之名今俗猶謂之收口王弼利井功之成郭雍沈該同】勿幹寶作案董眞卿毛奇齡引幹作罔朱子

引幹如字今依陸徳明及李鼎祚本幕朱震曰當作�【云今易傳冩誤按�一作�】古文作冂【案吳澄云幕當作冂俗作羃今作幕從省】趙汝楳曰讀若羃王弼井収【句】勿幕有孚元吉【句孔頴達同】虞翻幹寶井收勿幕【句】

【離下兌上】

革已日乃孚元亨利貞悔亡

已朱震作戊己之己【云庚更革也自庚至己十日浹矣馮氏同云卦以庚爲義也張愼甫陸時位徐在漢趙振芳顧炎武毛奇齡查愼行趙雲五行惟土配信查云土主信戊爲艮土己爲坤土離兌陰卦故以陰上言】僧曇瑩作巳午之巳【胡一桂曰曇瑩云作巳亦可十二辰自子至巳六陽極變午已日乃孚也是知好奇因各有說但於庚更革義無取】虞翻幹寶諸儒作己事之己謹案周易述義作巳

初九鞏用黃牛之革

六二已日乃革之徵吉無咎

王湘卿作巳日【云納甲兌屬巳二爻離之主故言余說見卦詞】

九三徵凶貞厲革言三就有孚

九四悔亡有孚攺命吉

九五大人變虎未占有孚

變京房作辧【晁說之曰辧古文變字】下同

上六君子豹變小人革面徵凶居貞吉

豹許愼作斐

【巽下離上】

鼎元吉亨

虞翻王弼有吉字【王云法制應時然後乃吉賢愚有別尊卑有序然後乃亨孔頴達李鼎祚郭京陸希聲同蘇軾朱震張浚王宗傳趙汝楳李簡王宗炎劉南宮陸時位毛奇齡查愼行不從衍文查雲程子因彖傳無吉故以爲衍然隨彖元亨利貞傳止言大亨貞萃彖曰萃亨無亨漸彖萃彖有利貞傳皆無之此吉字不當衍】程子羨吉字【郭雍朱子項安世鄭汝諧王申子李簡兪琰胡一桂胡炳文梁寅諸儒從之】吳澄季本刪去吉字【毛奇齡曰程傳本義無所據竟刪去之何其妄也】

初六鼎顚趾利出否得妾以其子無咎

九二鼎有實我仇有疾不我能卽吉

九三鼎耳革其行塞雉膏不食方雨虧悔終吉

九四鼎折足覆公餗其形渥凶

餗馬融作粥【防也廉按釋文鼎卦爻詞中不載作粥字止云防也今本系詞傳中增入】鄭亦作防【釋文云菜也廉按孔頴達防其�帷何引鄭易作覆公防云鄭注以防爲八珍所用又賈公彥周官醢人糝食疏引鄭易作覆公餗云鄭注糝謂之餗又司烜氏疏引鄭注餗美饌】按說文無餗字鬻防也俗作粥又鬻鼎實陳畱謂防爲鬻亦不引易據釋文馬融作粥訓防合說文觀之則餗似可作鬻毛奇齡謂說文訓鬻引易覆公鬻爲證而以釋文不引鬻字爲脫誤亦未盡然形京房鄭九家虞翻荀爽作刑【李鼎祚一行陸希聲同】漢書王商注引作刑【唐書元載傳贊同】黃宗炎讀如鉶羮之鉶【云史記土鉶省作刑周禮膴鉶通作刑謂八豆六鉶無不受污】渥鄭作剭亦作屋【周官司烜氏屋誅注鄭曰屋讀如其刑剭之剭賈公彥疏引鄭易注云三公傾覆王之美道屋中刑之】京房九家虞翻作剭【重刑也京謂刑在頄曰剭一行陸希聲同以上本晁說之案李鼎祚引虞及九家俱作渥亦大刑罪重也唐書引亦作剭】朱震曰子夏作握【蓋傳久字誤而音存也】薛虞云古文作渥【王弼傳同】朱子從晁說之訓刑剭【邵博王防同胡炳文胡一桂兪琰梁寅倪元璐陳仁錫趙汝楳鄭汝諧李簡王宗炎張彥淵同王申子曰鼎之形渥徐在漢查愼行毛奇齡同毛云刑刑字聲相近各相傅會之誤晁說之作僞古本攺作刑剭】王弼作形渥【云體爲渥沾也程子謂可羞愧之甚赧污也呂大臨郭雍張浚同】吳澄攺作刑剭

六五鼎黃耳金利貞

上九鼎玉大吉無不利

【震下震上】

震亨震來虩虩笑言啞啞震驚百里不喪匕鬯

震歸藏作釐吳澄刪去震來虩虩笑言啞啞八字【云初九爻詞重出季本同毛奇齡曰吳季何其無忌憚至此】虩虩荀爽作愬愬【晁說之曰虩虩與愬愬同音色毛奇齡曰虩愬同說見覆】馬融鄭如字【同云恐懼貌】笑言陸徳明曰本作笑語

初九震來虩虩後笑言啞啞吉

張元衝所出晉王本無後字

六二震來厲億喪貝躋於九陵勿逐七日得

億虞翻作噫【於其反惜詞也朱震兪琰從之兪云恐懼失聲廉案李氏集觧引虞仍作億陸徳明同本亦作噫】鄭作十萬曰億之億【扵力反陸希聲萬萬曰億石】

【介曰億萬數之大也呂大臨王宗傳趙汝楳邱富國蔡氏同李簡同兼以大訓】程子作億度之億【鄭汝諧勾微沈守約項安世王申子梁寅同言度其將喪貝也】吳澄作詭億之億【詭億戱也言被雷驚散失其所億之貝也】陸徳明於其反【王弼云詞也陸徳明孔頴達劉牧同幹寶云嘆詞郭雍云恐懼驚嘆之詞張載云必也王安石云安也言安處不避則喪貝也朱子億未詳亦作噫觧毛奇齡曰僞古本作噫以虞幹觧也不知億字原有作詞觧者何必攺字】喪荀爽如字陸徳明息浪反貝荀爽音敗躋陸徳明曰本又作隮

六三震蘇蘇震行無眚

毛奇齡曰蘇蘇卽虩虩【音蘇愬音之轉與虩同字則蘇卽虩可知故馬融陸績俱注恐懼惟虞翻以死而復蘇爲觧案釋文馬云蘇蘇屍祿食素也不訓恐懼亦不載陸績注毛氏所引不知何據又鄭訓不安王肅訓警動陸徳明訓疑懼】

九四震遂泥

遂荀爽作隊【本釋文朱震云荀本作隧遂隧古通用毛奇齡隊遂同】

六五震往來厲億無喪有事

查愼行震往來【句】厲【句】蔣姊生億【句】無喪【句】有事【句】趙汝楳吳澄兪琰億無喪【句】有事【句】虞翻諸儒億無喪有事【句億字說見前】

上六震索索視矍矍徵凶震不於其躬於其鄰無咎婚媾有言

毛奇齡曰索索卽虩虩字【云索虩愬愬同音同義案釋文虩許逆反索桑落反是音不同也虩虩馬鄭同訓恐懼索索馬訓內不安貌鄭訓猶縮縮足不正也是義亦不盡同也】

【艮下艮上】

艮其背不獲其身行其庭不見其人無咎

艮許愼作�郭京彖詞脫艮亨二字【本闕正舉無闕】吳澄曰背音佩俗讀人身之背非【云背北堂也爻詞趾腓限身輔是就人身取象彖詞其背與其庭爲對是就宮室取象】

初六艮其趾無咎利永貞

趾荀爽作止【晁說之曰古作止毛奇齡止趾通字】

六二艮其腓不拯其隨其心不快

腓陸徳明本又作肥【義見咸】拯孟喜京房王肅陸績【以上本晁說之】馬融陸徳明作承【音拯救之拯馬云舉也呂氏訓義作承云今作拯】一行作抍【朱震曰一作抍音承】李鼎祚引虞翻如字【晁說之曰其誤如明夷】熊良輔不拯【句】其隨【句】虞翻不拯其隨【句】

九三艮其限列其夤厲薰心

列孟喜【本晁說之】虞翻李鼎祚作裂【一行同兪琰云當從孟喜】夤荀爽作腎【云互體有坎坎爲腎】孟喜京房一行作防【本晁說之】鄭作【晁說之曰今文也項安世曰夤字從肉不從夕書作】馬融如字【夾肉也】陸徳明曰夤引眞反徐邈音同厲韓詩外引易作危薰子夏傳【今本如字】孟喜京房馬融王肅王弼作燻【馬王云燻灼其心以上本朱震兪琰曰當從孟喜作燻如憂心如燻之燻吳澄顧炎武從燻】荀爽作勳【云互體有震震爲勲】虞翻作閽【云艮爲閽守門人坎盜動門故厲閽心古閽作薫字馬因言燻灼其心未聞易道以坎水燻灼人也荀氏以燻爲勲讀作勲皆非也李鼎祚作閽】朱震曰古本當作勲心【云勳心二字傳者誤並作勲字再傳又脫其偏旁作燻而後來者又加艸遂成薰字】石介胡瑗蘇軾張載程子諸儒俱作薰

六四艮其身無咎

六五艮其輔言有序悔亡

虞翻作言有孚【李鼎祚同】

上九惇艮吉

【艮下巽上】

漸女歸吉利貞

初六鴻漸於幹小子厲有言無咎

六二鴻漸於磐飲食衎衎吉

史記漢武紀漢書郊祀志引作般【裴龍駒史記注雲水涯堆也漢書孟康注同顏師古云般也楊愼曰水涯堆爲是鴻固不棲陸也晁說之曰般古文】馬融如字

九三鴻漸於陸夫徵不復婦孕不育凶利禦冦

孕荀爽作乘【晁說之曰乘古文】利禦冦虞翻作利用禦冦【李鼎祚同】

六四鴻漸於木或得其桷無咎

九五鴻漸於陵婦三嵗不孕終莫之勝吉

上九鴻於陸其羽可用爲儀吉

陸虞翻王弼本作陸【孔穎達李鼎祚陸希聲同虞云陸謂三也孔云上與三皆處卦上故稱陸陸云過髙則反下也顏師古注漢書倪寛引作陸】胡瑗云當作逵【字體相類傳錄誤也程子從之朱子云以韻讀之良是郭忠孝郭雍同沈該項安世王宗傳晁公武邱富國王申子熊朋來胡一桂胡炳文熊良輔龔煥兪琰梁寅郭鵬海洪守美張振淵李去非同熊朋來云有妄爲九三南陸上九北陸之說以韻讀當爲逵兪琰云逵自通邑大都九逵之路人皆仰見也】王應麟曰範諤昌云陸字誤【胡安定從之】蘇軾攺作逵【吳澄季本同】又一作陵【本李衡撮要石介曰上髙於五而降者君臣之定分也諸家攺爲陵非】石介張載孫坦朱震仍作陸【孫云雲路也朱云反而之三然後安在鴻則爲自南而北向之特也呂大臨張浚楊萬里趙彥肅趙汝楳李簡焦竑鄭維嶽徐在漢陸時位顧炎武同毛奇齡云逵爾雅說文無雲路之注起於詞章家】謹案周易折中陸乃阿字之誤【云阿大陵也儀古讀俄正與阿葉逵儀古韻實非葉也】周易述義當作逵

【兌下震上】

歸妹徵凶無攸利

初九歸妺以娣跛能履徵吉

能虞翻李鼎祚作而下同【說見履】

九二眇能視利幽人之貞

晁說之曰子夏傳作利幽人貞【今本如字】

六三歸妹以須反歸以娣

須荀爽陸績作嬬【陸云妾也朱彛尊引作孺毛奇齡引作繻皆誤】子夏孟喜京房作嫥【云媵之妾也上本晁說之吳澄云子夏孟京作嫥音義同嬬晁說之曰古文須】虞翻王弼作須待之須【孔頴達陸徳明李鼎祚胡瑗程子張載郭雍趙汝楳徐氏鄭汝諧李簡同張愼甫曰相須也所謂鑽穴隙相窺逾墻相從者也或以賤女觧或以頤之飾觧殊爲不妥陸銓說相同】鄭作須女之須【云有才智之稱天文有湏女屈原之妹名女湏陸希聲曰織女爲貴湏女爲賤歸妺以賤女一行陸震蘇軾朱震張浚朱子項安世王宗傳胡炳文吳澄兪琰梁寅熊過陸時位徐在漢同吳澄曰湏或作防】查愼行歸妹以湏反歸【句】以娣【句言歸妹以須從當反之使歸母家防案此說兪琰已然然未以此句也】謹案周易折中周易述義主須女說

九四歸妹愆期遲歸有時

六五帝乙歸妹其君之不如其娣之良月幾望吉帝乙說見泰卦幾荀爽作旣吳澄曰幾讀作旣【陸徳明音機又音祈虞翻曰防其也孔頴達云近也】

上六女承筐無實士刲羊無血無攸利

筐陸徳明晁說之呂祖謙作匡【陸云鄭作筐晁云筐俗字呂云今本作筐】刲晁說之或作防或作刲許愼刲苦圭反陸同又音工惠反

【離下震上】

丰亨王假之勿憂宜日中

丰陸徳明曰依字作丰今本作豊禮字非也世人失之久矣假馬融姚信讀古雅反【訓大劉牧張浚路純中兪琰黃炎宗陸特位同】虞翻王弼陸徳明庚白切【訓至程子諸儒從之】

初九遇其配主𨿽旬無咎往有尙

配孟喜【本朱震】鄭作妃【鄭云嘉耦曰妃晁說之曰妃古文配字按虞翻曰妃謂四也疑虞氏亦作妃朱震訓同鄭氏】𨿽晁說之古文本作惟【云玩詞意當作惟讀易者失之陸時位曰古作惟】旬荀爽作均【晁說之曰旬古文均字易袚曰鄭本以旬爲均字廉按詩有容正義鄭氏實未嘗作均易氏未知所據】劉昞作鈞【毛奇齡曰均鈞旬通字】王肅作旬【云當純反或音唇】鄭虞翻訓十日爲旬之旬【劉牧胡瑗呂大臨程迥張浚李開侯果趙汝楳吳澄兪琰張愼甫來知徳徐在漢陸時位俱訓十日】王弼孔頴達訓均【程子張載郭雍朱子沈該張浚鄭汝諧梁寅林希元程汝繼諸人同熊過曰古無訓均者陸氏訓均程朱從之誤矣按陸氏不知何據】朱震均與十旬兼訓【王宗傳胡炳文同】謹案周易述義主十日爲旬

六二丰其蔀日中見斗往得疑疾有孚若吉

蔀鄭薛虞作菩【鄭云小席晁說之曰菩古文蔀字按毛奇齡以爲薛仁貴誤釋文引虞不引仁貴】虞翻王肅王弼作蔀【虞云日蔽雲中稱蔀王弼注云覆曖障光明之物略例又云大闇謂之蔀程主弼說陸希聲云茂密罔通之義趙汝楳云蔀古書無訓至顧野王始訓覆亦祖輔嗣說】斗孟喜作主【晁說之曰主古文鬥字】徐在漢蔀艸名【言如蔀艸之蓊蘙也毛奇齡曰蔀廣惟魚薺也查愼行同】

九三丰其沛日中見沫折其右肱無咎

沛子夏傳【今本如字】作芾【云小也陸希聲作芾云枝葉偏垂之貌】鄭幹寶作韋【云祭祀之蔽膝防按董眞卿引作芾與釋文不同朱彛尊亦作芾】王弼作沛訓同斾【云旙幔所以禦盛光也孔頴達胡瑗蘇軾張浚梁寅同】陸徳明曰一作斾【程子曰沛古本有作斾者王弼之觧則是斾也朱震曰古本作斾朱子曰一作斾兪琰曰當從陸作斾項安世王弼作斾今從之九家作沛非防按今弼本作沛吳澄曰斾古通沛毛奇齡曰王注作旙慢】

【後遂有以斾通沛者終是攺字】姚信作滂沛之沛【石介訓如水之沛然之沛呂大臨沛然下雨也趙汝楳同黃炎宗謂雨甚也】九家大暗謂之沛【虞翻曰日在云下稱沛楊萬里同鮮於侁驟明謂沛郭雍曰凡徧蔽之象皆曰沛非必幡幔也】熊過作公羊艸棘曰沛之沛【陸時位同言雜亂晦暝之象崔駰達防云蝱蚋之趣大沛是也張愼甫曰沛澤水艸所鐘毛奇齡曰劉熙雲水艸相生之名】晁說之近文作肺【不明也】王廙丰蓋反又補蓋反徐邈普蓋反陸徳明普貝反謹案周易述義沛當作斾沫子夏【今本如字】馬融班固鄭薛虞字林作昩【子夏星之小者薛云輔星也字林云斗杓星�釋漢書五行志引作昩服防注云日中而昏也項安世曰當從王弼作昩九家作沫非按今弼本作沫與項說不同釋文字多從弼本今釋文亦作沫】九家虞翻王肅徐邈作沫【九家易曰鬥杓後小星朱震張浚鄭剛中吳澄兪琰毛奇齡同陸希聲口沫小星斗之輔星鄭維嶽同廉按陸時位引陸說誤希聲爲績虞翻曰沫小星胡瑗程子曰微星無名數者鄭汝諧李簡同朱子曰小星壬申子胡炳文林希元陳仁錫同】王弼作沬訓微昩【云微昩之月孔頴達陸徳明石介沈該同蘇軾曰明暗雜也鮮於侁曰幽暗之謂郭雍曰隠昧也趙汝楳曰雨甚而晝昏查愼行同張愼甫曰沬水气溟蒙之甚也】黃宗炎曰沫灑面也【言晦冥不知昏旦日中始起櫛沐也先儒以沫同昩俱攺經文又因見斗而指爲小星益牽彊矣】謹案周易折中周易述義主小星說肱姚信作股

九四丰其蔀日中見斗遇其夷主吉

六五來章有慶譽吉

上六丰其屋蔀其家闚其戶闃其無人三嵗不覿凶屋許愼作寷【大屋也】孟喜作窒【晁說之曰窒古文】闃姚信作閱馬融鄭如字

【艮下離上】

旅小亨旅貞吉

初六旅瑣瑣斯其所取災

瑣瑣陸徳明曰悉果反或作璅者非斯郭京曰當作防【王應麟曰王輔嗣注斯賤之役京謂合作防後漢左雄傳職斯祿薄注云斯賤也不必攺防字毛奇齡曰防賤廝養與斯本通字不必攺經】王弼作斯賤之斯【言寄旅不同所安不】

【爲斯賤之役所取致災蘇軾曰斯也於六二二近於三三之所取也陸時位從王弼云古者析薪爲斯】孔頴達作斯此之斯【程子諸儒俱從之】徐在漢訓斧以斯之之斯【言斯析也初不勝猥細止非其所而離其所所以取災】作斯其所【句】取災【毛奇齡說同云與同行者較量瑣瑣必至分析其所蓋斯本作分析觧故說文以斯爲分爾雅以斯爲離句法正與屯其膏賁其趾匪其彭同例】謹案周易折中從王氏說按風俗通引易曰其亡斯自取蓋節取此文非原文也

六二旅卽次懷其資得童僕貞

陸徳明曰一作懷其資斧者非童九家虞翻作僮【李鼎祚同朱震曰一本作僮馮椅曰古僮童通用】九家得僮僕【句】貞【句王宗傳項安世趙汝楳徐氏王申子兪琰余芑舒黃宗炎徐在漢同王雲程河南朱子皆得僮僕之忠貞固無害然九三不合】虞翻得僮僕貞【句王弼孔穎達程子諸儒俱同胡炳文曰貞字諸家多自作一句本義以連上文】

九三旅焚其次喪其童僕貞厲

王弼孔頴達喪其童僕貞【句張載程子朱震鄭汝諧李簡吳澄陳仁錫張振淵同】虞翻喪其童僕【句】貞厲【句朱子曰貞字連下義諸儒俱同】

九四旅於處得其資斧我心不快

資斧子夏【今本如字】張軌張晏應劭作齊斧【陸徳明曰子夏傳及眾家並作齊斧張軌云黃鉞斧也張晏曰整齊也應劭曰齊利也讀如齊衰之齊虞喜志林云齊當齋齋戒入廟而受斧案漢書王莽遣王尋屯洛陽將亡其黃鉞其士房曰此經所謂喪其齊斧者也又宋書文帝元嘉二十九年內中詔書內引易作資斧徐氏曰資齊同音誤作資】虞翻王弼以資斧爲一物【王云斧所斫除荊棘以安其捨者也李鼎祚孔頴達蘇軾趙彥肅張浚吳澄同陸希聲云資於斧以斷也劉牧王安石兪琰洪守美林希元同】程子資斧二物【資貨財之資斧器用之利郭雍李簡鄭汝諧項安世蔡氏同】朱震亦云二物【得其資以爲利得其斧以爲防沈該趙汝楳王宗傳王申子胡炳文陳仁錫陸時位黃宗炎同】朱子云資斧有作賫斧說毛奇齡曰或謂斧�通卽賫糧也非是

六五射雉一矢亡終以譽命

上九鳥焚其巢旅人先笑後號咷喪牛於易凶

易王肅音亦【余說見前】

【巽下巽上】

巽小亨利有攸往利見大人

巽許愼作顨【晁說之曰�古文顨文巽俗文】

初六進退利武人之貞

九二巽在牀下用史巫紛若吉無咎

九三頻巽吝

六四悔亡田獲三品

九五貞吉悔亡無不利無初有終先庚三日後庚三日吉

上九巽在牀下喪其資斧貞凶

資斧說見旅卦謹案周易折中云資斧古本作齊斧爲是【蓋因承旅卦同音而誤也說卦齊乎巽齊斧者所以齊物之斧也】又案周易述義資斧爲二物【喪其資而不能行喪其斧而不能防】

【兌下兌上】

兌亨利貞

初九和兌吉

九二孚兌吉悔亡

六三來兌凶

九四商兌未寧介疾有喜

九五孚於剝有厲

上六引兌

蔣秭生曰引兌下恐脫一凶咎悔吝等字

【坎下巽上】

渙亨王假有廟利涉大川利貞

渙歸藏作奐假荀爽訓大梁武帝音賈虞翻諸儒訓至陸徳明庚白切

初六用拯馬壯吉

拯見明夷二【伏曼容云濟也王肅云防也】孔頴達用拯馬【句】壯吉【句王安石劉緯同】胡瑗諸儒用拯【句】馬壯【句】吉【句按張浚明夷以壯吉句不同】虞翻壯吉下有悔亡字【李鼎祚陸震同朱震從之】

九二渙奔其機悔亡

機虞翻作憑機之機【王弼及胡瑗諸儒同毛奇齡曰周禮五幾通作機】馮椅機木名【云說文木也山海經族蔨之山多松栢機桓人困於道途則依木以休息周官五機亦不從木來知徳機木名出蜀中似楡山海經大堯之山多機】朱升作杌【云車中之杌毛奇齡曰車是軏無通作杌者查愼行同作杌云杌石經作杌與幾同廉按朱氏查氏說本吳澄今觀吳氏易纂言云車中之機也凡乘安車用機字仍從幾並不從兀又案時多誤作杌者毛奇齡諸本作杌非是李開先作杌云人所坐以爲安者】謹案周易述義云機與幾同

六三渙其躬無悔

六四渙其羣元吉渙有丘匪夷所思

丘姚信作近【毛奇齡曰近以丘字下畫迆引致誤】夷荀爽作弟【毛奇齡曰形誤】

九五渙汗其大號渙王居無咎

查愼行渙汗【句】其大號渙【句】謹案周易折中號爲呼號之號【云易中號字皆當平聲在常人則是哀痛迫切冩情輸心也在王者則是至誠懇惻發號施令也】渙王居渙字當一讀【言其大號也如渙汗然】

上九渙其血去逖出無咎

王弼孔穎達渙其血【句】去逖出【句王安石蘇軾張載朱震項安世王宗傳王申子吳澄鄭維嶽來知徳徐在漢洪守美查愼行同朱云先儒俱多以渙血以象考之當從項安世曰血與出韻葉】虞翻作渙其血去逖出無咎【句程子諸儒同】逖程子云一本作惕【本李衡義海撮要朱子熊良輔胡炳文梁寅陳仁錫朱震同一本作惕以象考之當從逖項安世云不容作惕與小畜異陳友文云朱子引小畜攺惕字未妥姚舜牧作惕誤陸時位曰本義攺逖爲惕非】虞翻如字【虞云憂也王弼云逺也】兪琰曰去逖出三字疑衍【云當依象】

【兌下坎上】

節亨苦節不可貞

初九不出戶庭無咎

九二不出門庭凶

六三不節若則嗟若無咎

嗟李鼎祚作差

六四安節亨

九五甘節吉往有尙

上六苦節貞凶悔亡

【兌下巽上】

中孚豚魚吉利涉大川利貞

豚魚虞翻黃穎作遁魚【李鼎祚云虞仲翔以三至上體便以豚魚爲遁魚】鄭荀爽王弼豚魚兩物【荀云艮爲山陸豚所處兌澤魚所在王云魚虫之隠者豚獸之微賤者李鼎祚曰坎稱豚巽爲魚孔穎達陸希聲程子朱震諸儒俱同】李舜臣馮椅吳澄豚魚卽江豚【李云豚魚出澤上有風之兆吳云江豚將有南風則口向南有北風則口向北舟人稱爲風信王申子曰毛兼山云卽俗河豚江湖間以爲風信龍仁夫曰江豚一名鱄防亦取専孚之義胡一桂兪琰潘士藻陸銓張振淵陸時位徐在漢李開先毛奇齡查愼行同趙汝楳曰或爲二物或爲一物不敢臆定以義求之當是無知之物】

初九虞吉有他不燕

虞胡瑗程子訓虞度之虞【郭子和朱震鮮於侁朱子呂祖謙諸儒俱同】張載訓虞防之虞【呂大臨楊萬里陸振奇同】楊慈訓山虞之虞馮椅訓虞人之虞【云字以羽族孚子爲象故取山虞防守山林虞鳥獸之卵胎胡一桂云與卽鹿無虞並作山虞訓吳澄曰如澤之虞人専守其職徐在漢曰有物名虞一名固澤時常在澤象主守之官故古以名官廉按王弼孔穎達訓専陸希聲訓守義與虞人相同惟荀爽訓安蘇軾訓戒義不同】他本亦作它【毛奇齡曰陸徳明蘇軾作它義同】燕金君卿曰當爲變字之誤【言𨿽有他來不變其志】孔穎達陸希聲訓燕安之燕【程子朱子諸儒俱同】馮椅訓燕雀之燕【言兌之初七月末社燕猶在過此之他社過則無燕焦竑曰不燕猶言不乳元鳥其來主孚陸時位曰燕來避戊巳春飛冬伏不失信也徐在漢曰燕仲春至仲秋歸】

九二鳴鶴在陰其子和之我有好爵吾與爾靡之和熊朋來平聲【與陸徳明諸儒異】好王肅呼報反【與陸徳明諸儒異案孟喜訓小】爵馮椅訓燕爵之爵【云今人制字爲雀古止爵字爵祿之爵正猶燕安之燕徐在漢曰爵小鳥卽其子也】虞翻諸儒作爵位之爵李簡訓如孟子天爵之爵【李云說者多以好爵爲爵位殊失中孚之義惟郭子和不安而以美道釋之】靡京房作劘【本釋文晁說之曰京本作劘】陸績作防【本釋文朱震曰陸作縻陸績曰卽縻字攺體】陸徳明曰本又作糜幹寶同【散也亡池反今釋文誤作縻此本董眞卿李過廉按埤雅及王弼字作靡訓散孔頴達云分散而合其之】子夏傳縻【本朱震宋本如字郭京作縻朱震曰巽爲繩縻系之象當作縻】朱子云靡與縻通【系戀也吳澄胡炳文梁寅林希元陳仁錫洪守美倪元璐查愼行同按程子字作靡訓系慕鄭汝諧張振淵同】趙汝楳與縻同【共也兪琰同按孟喜虞翻字作靡訓其呂大臨王宗傳項安世李簡陸時位毛奇齡同】張載訓同披靡之靡【云偃也順從之也徐在漢雲從風而靡之靡】晁說之曰靡糜劘�縻�防七字並同靡音【云未知古文用甚字】熊朋來云靡卽擵字【音摩與六三歌爲韻楊愼云靡音磨與和葉毛奇齡曰此由不識韻故云】徐邈音武寄反又亡彼

反陸徳明亡池反謹案周易折中好爵防酒也又案周易述義好爵秉彛之良靡者懿徳之好

六三得敵或鼓或罷或泣或歌

罷王肅音皮【李鼎祚吳幼淸同董楷云又音皮】徐邈扶彼反【陸徳明諸儒如字】

六四月幾望馬匹亡無咎

幾京房作近荀爽作旣孟喜一行【本晁說之】作旣【孟云十六日也晁說之曰古文讀近爲旣詩往近王舅是也此寔當作旣】吳澄幾讀作旣陸徳

明音機又音祈

九五有孚攣如無咎

上九翰音登於天貞凶

【艮下震上】

小過亨利貞可小事不可大事飛鳥遺之音不宜上宜下大吉

過王肅音戈陸徳明古臥反遺查愼行音去聲兪琰曰大字疑衍【云三凶四厲初上不得中而凶未見其爲吉之大也】

初六飛鳥以凶

六二過其祖遇其妣不及其君遇其臣無咎

九三弗過防之從或戕之凶

郭雍朱震勿過【句】防之【句】從【句】或戕之【句王宗傳張浚項安世易袚趙彥肅趙汝楳楊啟新王申子李簡胡一桂吳澄龔煥兪琰梁寅張愼甫楊廷筠陸時位徐在漢查愼行同】王弼孔頴達勿過防之【句】從或戕之【句子程子沈該鄭汝諧鮮於侁朱子林希元張淸子楊啟新洪啟初張振淵徐咸淸毛奇齡同張振淵曰勿過防之則是不知過爲隄防必有從而戕之者作二句讀則是弗能過於陰則當防之若順從乎陰或有戕之者前觧較在截】蘇軾勿過【句】防之【句】從或戕之【句諸家又別】謹案周易折中勿過防之【句】從或戕之【句】周易述義弗過防之【句】從【句】或戕之【句】

九四無咎勿過遇之往厲必戒勿用永貞

陸希聲勿過【句】遇之【句】往厲【句】必戒【句】勿用【句】永貞【句王安石張浚李簡王申子兪琰張愼甫同按王弼諸儒惟勿過二字聨讀毛奇齡惟勿用永貞二字句】朱子兩讀勿過【句】遇之【句呂輝錄云小過義不可曉勿過防之四字弗過遇之弗遇過之兩字句按本義前說用此】毛奇齡弗過遇之【句言勿過爲禮遇也】

六五密雲不雨自我西郊公弋取彼在穴

上六弗遇過之飛鳥離之凶是謂災眚

趙汝楳曰勿遇【絕句吳澄同按諸儒俱以勿遇聨讀】朱子一云勿遇【句見上】又云當作勿過遇之【與弗過防之文體正同】離虞翻王弼孔頴達訓離於网羅之離【陸希聲蘇軾呂大臨郭雍朱震楊萬里王宗蘭廷瑞沈該李簡吳澄余芑舒兪琰鄭申甫倪元璐陸時位查愼行同吳余云如鴻則離之離查云去聲如雉離於羅之離】王昭素離羣失侶之離【趙汝楳同】胡瑗逺離之離【程子朱子馮椅王申子蔡氏胡一桂梁寅陳仁錫同】謹案周易述義離謂兩翰相麗而飛

【離下坎上】

旣濟亨小利貞初吉終亂

亨小胡瑗云當作小亨【朱本義從之胡炳文兪琰梁寅蔡淸林希元陸銓洪原洪啟初同】虞翻亨小【句孔穎達陸徳明程子俱同】郭雍云小字衍【云因未濟亨下有小字故亦誤書於此孔子彖言小者亨也乃孔子之詞旣濟亨爲文王詞】利貞陸徳明曰作小利貞者非毛奇齡作亨小利貞【句云虞翻誤亨小作句朱子遂攺作小亨張杉嘗曰旣濟亨小未濟亦亨小幸而狐汔濟不可句耳查愼行作小利貞句云當依程傳案程去小字在下語當然也正釋亨小非謂以小連利貞句也查氏誤】

初九曳其輪濡其尾無咎

六二婦喪其茀勿逐七日得

茀子夏【今本如字】虞翻王肅作髴【虞云坎爲云故稱髴髴髮謂鬒髮也婦人首飾或作茀俗說以髴爲婦人蔽膝之髴非也王云髴首飾李鼎祚作髴毛奇齡曰茀髴通】孟喜一行作髴【本晁說之】荀爽作紱【晁說之曰茀古文紱也毛奇齡曰此由茀誤芾】董遇作髢【項安世云古易茀作髢王弼所注必本此也朱彛尊引誤作笄】馬融作茀【首飾也王弼孔穎達陸徳明鄭汝諧同】鄭作茀【車蔽也王安石蘇軾程子朱震朱子諸儒同趙汝楳曰婦人自蔽以行者所謂翟茀以朝是也王申子馮椅李舜臣熊良輔同兪琰曰爾雅輿革後謂之茀與詩碩人之翟茀韓奕篇之簟茀皆是也毛奇齡曰或以車笰爲觧茀原可通笰然漢晉前諸儒無以茀爲車笰者】幹寶作茀【馬髴也】謹案周易述義訓翟茀

九三髙宗伐鬼方三年克之小人勿用

六四繻有衣袽終日戒

繻子夏作�【薛虞曰�古文作繻王廙同作晁說之曰子夏作繻】許愼作需王弼曰繻宜作濡【孔頴達同言濡漏則有衣袽也蘇軾程子龔原皆云繻作濡沈該王宗朱子鄭汝諧胡炳文兪琰梁寅林希元洪啟初黃葵張振淵同陸特位曰古文濡今文誤作繻毛奇齡曰輔嗣猶是漢晉師承有據之言需濡便文若作衣與濟義不合】陸希聲曰亦作襦【飾之盛也言盛飾而衣有袽終日戒之不足爲醜廉按項安世引子夏傳作短衣也言一足矣而又有衣以表其外有袽以實其內可以無慮矣陳仁錫作】鄭虞翻王肅作繻【盧氏云繻者布帛端未之識也劉牧繻細宻羅衣之上宜加袽石介言服之鮮美有時而吳澄繻帛之未成衣者袽衣之已成而旣濟之半繻之必爲衣也白繻者鮮美之裳在下諭文王袽者壤之衣在上諭紂文王終日戒懼朱震曰繻裳也郭雍繻繪彩謂勿以新而忘袽蔡氏曰熊良輔從郭蔡說焦竑同趙汝楳曰繻者已裂之帛以之塞隙不若故絮之固倪元璐訓繻同趙雷思曰繻與衣袽皆禦寒之具】袽京房許愼作絮【許云緼也一曰敝絮廣】

【雅云絮塞也晁說之曰近文絮作袽又作防通用毛奇齡引京作防】子夏作茹【今本如字】虞翻王肅作袽【虞云袽敗衣也他說見上】

九五東鄰殺牛不如西鄰之禴祭實受其福

禴杜鄴作瀹【見前漢書郊祀志顏師古注曰瀹祭謂瀹煮新茶以祭紂之牛牲不如文王之蘋】王充引易作瀹鄭如字【王弼云薄祭】

上六濡其首厲

【坎下離上】

未濟亨小狐汔濟濡其尾無攸利

汔程子云當作仡【壯勇之狀鄭汝諧從之梁寅張振淵汔爲勇毛奇齡曰汔防也王注必剛健防難然後能濟此稍有以汔爲畢力之義然未嘗明曰當爲仡也程傳攺作仡則失漢儒注書義矣按鄭訓防諸儒從之說文汔水涸也惟蘇軾同】史記引作狐涉水濡其尾【春申君傳】

初六濡其尾吝

九二曳其輪貞吉

六三未濟徵凶利涉大川

趙彥肅朱子疑作不利涉大川【劉彌邵曰此二句文義相背本義疑有不字爲得之李心傳馮椅胡炳文兪琰蔡淸同按熊良輔曰不從此說言徒涉則凶舟涉則利林希元可以水浮不可陸走亦無不通】李本增作不利涉大川【毛奇齡曰觀朱子之說亦意及之耳李遂增一不字殊非闕疑】

九四貞吉悔亡震用伐鬼方三年有賞於大國

晁說之曰震漢名臣奏作只【孟喜京房虞翻云震敬也】

六五貞吉無悔君子之光有孚吉

上九有孚於飲酒無咎濡其首有孚失是

周易章句證異卷二﹤經部﹐易類﹐周易章句證異﹥

欽定四庫全書

周易章句證異卷三

內閣中書翟均廉撰

彖上傳

鄭合彖傳於經置爻詞後大象前【本淳於後吳仁傑語廉案石介稱孔子作彖傳於六爻之前說與此異】王弼自坤以下彖傳置卦詞後大象前【陸徳明孔穎達李鼎祚蘇軾張子從之宋子夏傳朱震李衡張浚鄭汝諧項安世王宗傳趙彥肅王申子李簡董楷同周燔彖傳置卦詞後爻詞前文低一字趙汝楳置卦詞後爻詞前乾坤二卦置文言前李過方逢辰置卦詞後大象前乾坤二卦置文言釋彖處前董眞卿以彖傳置大象後小象前】胡旦復出彖傳亦爲一篇【次一邵子晁說之次第二以卦爻爲第文低一字吳仁傑作彖傳一】胡瑗分上彖下彖爲二篇【上彖次一呂大防連二經上彖次三文低一字程迥作彖上一呂祖謙作彖上傳次第一朱子從之稅與權吳澄胡炳文胡一桂熊良輔梁寅諸儒同兪琰彖傳上一】王洙以彖傳爲彖詞次第二【廉案洙惟以爻詞爲經卦詞別爲一篇次第一葉適爲卽藝文志所謂古易十二篇】鄭厚無彖傳【云後人所作】

大哉乾元萬物資始乃統天

鄭以下附彖傳於經者加彖曰字馮椅商飛卿攺爲贊曰趙汝楳無彖曰字【直接卦詞】

雲行雨施品物流形

大明終始六位時成時乘六龍以禦天

吳澄以大明終始三句移萬國咸寧之後【謂首出二句言聖人之元亨大明三句言聖人之利貞舊本錯簡在品物流形之下今正之】徐在漢曰古文大明終始節在乃利貞後首出庶物前【陸時位云此照古本漢後儒將大明節挿入乾道節前以贗亂眞毛奇齡曰僞古本乃利貞後謬】

乾道變化各正性命保合太和乃利貞

首出庶物萬國咸寧

至哉坤元萬物資生乃順承天

坤厚載物徳合無疆含光大品物咸亨

牝馬地類行地無疆柔順利貞君子攸行

先迷失道後順得常西南得朋乃與類行東北喪朋乃終有慶

安貞之吉應地無疆

屯剛柔始交而難生

動乎險中大亨貞

險毛奇齡云漢劉修碑作儉【字形之通】陸時位以大亨貞雷雨之動滿盈爲一節【云先儒以大亨系上動乎險中不可爲大亨】

雷雨之動滿盈天造艸昧宜建侯而不寧

盈荀爽虞翻李鼎祚作形【廉案今李本作盈】陸時位以天造艸昩爲一節【云先儒以雷雨之動句屬利建侯大是可商】而鄭讀曰能能猶安也【廉案孔穎逹禮運疏云古之能字皆作耐字音來能字乃假借鼈三足爲能後世傳書世異耐字悉作能字惟耐以天下爲一家及人不耐無樂仍耐字亦有誤不安寸直作而者則易屯彖云利建侯而不寧是也據此則耐不寧孔氏亦作能不寧解不知周易正義何以仍作而字解】

蒙山下有險險而止蒙

明晉府古本止上有能字【張元衝傳】

蒙亨以亨行時中也匪我求童蒙童蒙求我志應也初筮告以剛中也再三瀆瀆則不告瀆蒙也蒙以養正聖功也

明晉府本無以亨二字【張衝元傳兪琰曰或云亨行二字羨文】陸徳明曰一作童蒙來求我【晁說之曰非亷按陸徳明所云疑是王注中語】

需須也險在前也剛健而不陷其義不困窮矣

需有孚光亨貞吉位乎天位以正中也利渉大川往有功也

位乎之位鄭讀曰涖毛奇齡曰石經作位於

訟上剛下險險而健訟

朱子曰訟上剛下險屬上句險而健訟屬下句兪琰曰健字句絕或以健訟相連誤矣

訟有孚窒惕中吉剛來而得中也終凶訟不可成也利見大人尙正中也不利渉大川入於淵也

師眾也貞正也能以眾正可以王矣

剛中而應行險而順以此毒天下而民從之吉又何咎矣

比吉也

郭京曰比吉下誤增也字【凡彖傳先舉彖詞後以義結彖辭無也字王昭素曰多也字項安世從之】朱子本義曰比吉也三字疑衍文【胡炳文從梁寅義不從本義】又語錄曰也字羨【熊良輔從之毛奇齡曰朱子非是】陳仁錫本刪比吉也三字謹案周易述義有比吉也三字【王弼孔穎逹張子程子蘓軾楊時朱震楊萬里張浚李衡諸儒俱有也字】按釋文引子夏傳云地得水而柔水得地而流故曰比三句今宋本無此不知何屬

比輔也下順從也

原筮元永貞無咎以剛中也不寧方來上下應也後夫凶其道窮也

小畜柔得位而上下應之曰小畜

健而巽剛中而志行乃亨

宻雲不雨尙往也自我西郊施未行也

履柔履剛也

說而應乎幹是以履虎尾不咥人亨

剛中正履帝位而不疚光明也

疚陸績作疾【毛奇齡曰疚疾形誤】陸時位曰此節系文言危者安其位章後人附入於此【云古本可證】

泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也

否之匪人不利君子貞大往小來則是天地不交而萬物不通也上下不交而天下無邦也內陰而外陽內柔而外剛內小人而外君子小人道長君子道消也吳澄作否不利君子貞三字【去之匪人三字舊本因經文衍而誤增也】

同人柔得位得中而應乎幹曰同人

同人曰

王昭素同人曰三字錯【晁說之曰虞翻軰諸儒無一人爲之說者特王弼失之耳】胡瑗云三字衍【程子朱子從之胡一桂熊良輔董楷胡炳文同張愼甫曰同人曰三字非衍查愼行同】吳澄刪同人曰三字【朱升陳仁錫同毛奇齡曰大繆案王弼非二所能幹之所行故特曰同人曰孔穎逹曰猶言同人卦曰也趙汝楳諸儒同】

同人於野亨利涉大川干行也文明以健中正而應君子正也惟君子爲能通天下之志

大有柔得尊位大中而上下應之曰大有

其徳剛健而文明應乎天而時行是以元亨

謙亨天道下濟而光明地道卑而上行

天道虧盈而益謙地道變盈而流謙鬼神害盈而福謙人道惡盈而好謙謙尊而光卑而不可諭君子之終也虧馬融作毀福亰房作富

豫剛應而志行順以動豫

豫順以動故天地如之而況建侯行師乎

天地以順動故日月不過而四時不忒聖人以順動則刑罰淸而民服豫之時義大矣哉

忒京房作貸惠棟作貣【云貣與貸通】

隨剛來而下柔動而說隨

大亨貞無咎而天下隨時

荀爽作大亨利貞【陸徳明曰正義作大亨利貞郭京曰大亨下脫利字】虞翻蜀才王弼作隨時【陸徳明孔穎逹李鼎祚劉牧王安石蘓軾程子郭忠孝郭雍呂大臨楊時楊萬里朱震李衡王宗傳張浚趙彥肅鄭汝諧王逢呂祖謙趙汝楳蔡淵從之李簡梁寅陳仁錫鄭申甫陸敬臻陸時位張振淵徐在漢洪原毛奇齡同查愼行曰本義從王肅本大象注亦云隨時休息此處似不當攺】王肅陸績作隨之【胡旦曰篆字之爲�時爲旹轉者增日爲時王昭素曰舊本無此而字有之字晁說之從其說朱子本義亦從王肅邱富國胡炳文吳澄胡一桂】

【兪琰林希元洪守美洪啟初同項安世曰此則上時字爲聲之誤下時字爲字之倒也或曰古時字從之故之時二字易雜然則皆字之誤也】惠棟攺作隨之

隨時之義大矣哉

諸說見上【趙汝楳曰先儒或攺作隨之時義他卦云時義者指其時與義則時義爲兩事也今云隨時之義謂所隨者時其義甚大則時義爲一事聖人變文以明理勿攺可也兪琰曰時之當作之時豫遁姤旅四卦例則之時倒爲時之蓋由上文之誤而誤也】

蠱剛上而柔下巽而止蠱

蠱元亨而天下治也利渉大川往有事也先甲三日後甲三日終則有始天行也

臨剛浸而長

說而順剛中而應

大亨以正天之道也

至於八月有凶消不久也

大觀在上順而巽中正以觀天下

觀字說見彖詞觀天下之下郭京曰脫是以亨三字

觀盥而不薦有孚顒若下觀而化也

觀而不薦說見彖詞【惠棟作觀盥而不觀薦】

觀天之神道而四時不忒聖人以神道設教而天下服矣

毛奇齡曰王弼以觀字句【查愼行曰觀字自爲句不當連天之神道讀】陸徳明作聖人神道設教無以字【晁說之曰古本無以字呂祖謙曰今本有以字惠棟去以字】陸時位曰此節古本在文言中後人誤入彖

頤中有物曰噬嗑

噬嗑而亨剛柔分動而明雷電合而章柔得中而上行𨿽不當位利用獄也

王弼讀剛柔分動而明【句毛奇齡曰大謬】孔頴逹剛柔分【句】

賁亨

朱子曰亨字疑衍【吳澄刪去亨字】陸時位曰亨不是衍字合下故小利有攸往爲一節

柔來而文剛故亨分剛上而文柔故小利有攸往天文也馬椅作柔來而文剛故亨小分剛上而文柔故利有攸往郭京曰天文上脫剛柔交錯一句【徐氏說同王昭素胡瑗朱子從之石介程子諸儒俱不從張振淵曰剛柔交錯卽在上文防出不必添入】吳澄增剛柔交錯四字【云王弼注天文也三字自爲一節不與上文連而注云剛柔交錯而成天文則疑若當時此四字未遺脫然今從胡氏說則補之】陸時位於天文也上加四����以化成天下合爲一節云在文言中後人附入彖傳【云古本天文也上加四口想脫四字先儒以剛柔交錯代之理亦近是】

文明以止人文也

觀乎天文以察時變觀乎人文以成化天下

剝剝也柔變剛也

京房作剝落也【云脫落字毛奇齡云繆】

不利有攸往小人長也順而止之觀象也君子尙消息盈虛天行也

趙汝楳曰陸徳明作順而止無之字【廉按陸氏釋文有之字】陸時位以順而止四句別爲一節云古本在文言下後人附入彖傳

復亨剛反

動而以順行是以出入無疾朋來無咎

虞翻王弼孔頴逹讀剛反動而以順行【句惠棟毛奇齡同】陸徳明曰剛反絕句【程子朱子諸儒從之】郭京曰剛反下有也字吳澄增也字朱升同【毛奇齡曰剛反動而連下至順行七字漢魏讀皆如此後儒以此作句本屬杜撰而朱升旁注竟增也字彼亦以世無剛反句也然增字則益妄矣】

反復其道七日來復天行也

利有攸往剛長也

復其見天地之心乎

無妄剛自外來而爲主於內動而健剛中而應大亨以正天之命也其匪正有眚不利有攸往無妄之往何之矣天命不佑行矣哉

郭京作動而愈健【云脫愈字】佑馬融作右謂天不右行【李鼎祚作右引虞翻曰右助也馬君雲天命不右行非矣晁說之曰馬非】陸徳明曰本又作祐【呂祖謙曰今本作祐】

大畜剛健篤實輝光日新其徳

鄭虞翻管輅篤實【句】輝光日新【句】其徳剛上而尙賢【句崔憬

李鼎祚惠棟同云日新俗讀屬下失之】陸徳明大畜剛健【句】篤寔輝光【句】日新其徳【句】王弼諸儒以剛健篤寔【句】輝光日新其徳【句毛奇齡曰鄭諸儒皆以篤實句輝光日新句李氏集解亦以此章惟王弼本以其徳章句而宋人宗之非是】輝陸徳明李鼎祚作煇【惠棟同】

剛上而尙賢能止健大正也

能止健虞翻作健止【云舊讀能止健誤也李鼎祚同惠棟作能健止云舊讀不合彖傳例】

不家食吉養賢也

利渉大川應乎天也

頤貞吉養正則吉也觀頤觀其所養也自求口實觀其自養也

天地養萬物聖人養賢以及萬民頤之時大矣哉大過大者過也

棟橈本末弱也

弱陸徳明曰本亦作溺【晁說之曰溺古文弱字】

大過之時大矣哉

習坎重險也

水流而不盈行險而不失其信

維心亨乃以剛中也行有尙往有功也

天險不可升也地險山川丘陵也王公設險以守其國險之時用大矣哉

國虞翻李鼎祚作邦【惠棟同云舊作國尋邦與升陵韻漢避諱攺爲國虞氏本正作邦也】

離麗也日月麗乎天百谷艸木麗乎土重明以麗乎正乃化成天下

麗乎土許愼作防於地【顧野王引作防乎地云防附著也本亦作麗晁說之曰麗篆文防別篆文】土虞翻王肅李鼎祚作地【晁說之曰一行作地惠棟同】陸時位以柔麗乎中正三句屬離麗也下【云照古本今本攺竄失其義矣毛奇齡曰張氏玩辭以離麗也三句後接日月麗乎天四句似較諸卦辭例相合當備參考】

柔麗乎中正故亨是以畜牝牛吉也

周易章句證異卷三

欽定四庫全書

周易章句證異卷四

內閣中書翟均廉撰

彖下傳

胡瑗作下彖二程迥作彖下二呂祖謙朱子作彖下傳二餘見上傳

咸感也

柔上而剛下二气感應以相與止而說男下女是以亨利貞取女吉也

天地感而萬物化生聖人感人心而天下和平觀其所感而天地萬物之情可見矣

恆久也剛上而柔下雷風相與巽而動剛柔皆應恆恆亨無咎利貞久於其道也天地之道恆久而不已也荀爽作恆亨無咎【句吳澄同】孔頴逹作恆亨無咎利貞【句】

利有攸往終則有始也

陸時位以利有攸往二句接久於其道也【云照古本】

日月得天而能久照四時變化而能久成聖人久於其道而天下化成觀其所恆而天地萬物之情可見矣陸時位以天地之道二句移置此之首云此節古本在文言下後人附入彖傳

遁亨遁而亨也剛當位而應與時行也

小利貞浸而長也

遁之時義大矣哉

大壯大者壯也剛以動故壯

大壯利貞大者正也正大而天地之情可見矣

陸時位以正而大天地之情可見矣別爲一節【云古本在文言中後人附入彖傳】

晉進也

明出地上順而麗乎大明柔進而上行是以康侯用錫馬蕃庶晝日三接也

明入地中明夷

兪琰曰或以明入地中爲衍文非也

內文明而外柔順以蒙大難文王以之

毛奇齡曰李鼎祚無而字作內文明外柔順【廉案李本有而字不知毛何所據】以之鄭荀爽向秀作似之下同王肅作惟文王能用之下同陸時位以內文明而外柔順移利艱貞晦其明也下【云照古本】

利艱貞晦其明也內難而能正其志箕子以之

家人女正位乎內男正位乎外男女正天地之大義也家人有嚴君焉父母之謂也

父父子子兄兄弟弟夫夫婦婦而家道正正家而天下定矣

陸時位曰此節古本在文言後人附入彖傳

暌火動而上澤動而下二女同居其志不同行

說而麗乎明柔進而上行得中而應乎剛是以小事吉天地暌而其事同也男女暌而其志通也萬物暌而其事類也暌之時用大矣哉

陸徳明曰此節古本在文言下後人附入彖傳中

蹇難也險在前也見險而能止知矣哉

蹇利西南往得中也不利東北其道窮也利見大人往有功也當位貞吉以正邦也蹇之時用大矣哉

邦陸績作國【案陸徳明爲漢朝諱】

解險以動動而免乎險解

解利西南往得眾也其來復吉乃得中也有攸往夙吉往有功也

其來復吉上李鼎祚有無所往三字【惠棟同】

天地解而雷雨作雷雨作而百果艸木皆甲拆解之時大矣哉

拆馬融鄭荀爽陸績作宅【云宅根也惠棟作宅云宅古文作��字壊而爲拆作拆者訛也】

損損下益上其道上行

損而有孚元吉無咎可貞利有攸往曷之用二簋可用享二簋應有時損剛益柔有時損益盈虛與時偕行益損上益下民說無疆自上下下其道大光

利有攸往中正有慶利渉大川木道乃行

木道程子攺作益道【朱子曰不須攺兪琰曰以渙之乘木有功中孚之乘木舟虛準之宜從朱子】

益動而巽日進無疆天施地生其益無方凡益之道與時偕行

夬決也剛決柔也健而說決而和

郭京曰此下脫乃亨二字

於王庭柔乘五剛也孚號有厲其危乃光也告自邑不利卽戎所尙乃窮也利有攸往剛長乃終也

姤遇也柔遇剛也

勿用取女不可與長也

郭京曰勿用上脫女壯字勿用取下誤增女字【毛奇齡云誤】

天地相遇品物咸章也

剛遇中正天下大行也

姤之時義大矣哉

萃聚也順以說剛中而應故聚也

王假有廟致孝享也利見大人亨聚以正也用大牲吉利有攸往順天命也

享毛居正曰字宜作亨誤作享王昭素曰亨屬上句【王輔嗣云通聚以正以亨字連下句非也】郭京曰聚以正上脫利貞二字九家易李鼎祚作聚以正下有利貞字【毛奇齡云謬】荀爽作取以正【晁說之曰取古文毛奇齡云誤】

觀其所聚而天地萬物之情可見矣

陸時位曰此節古本在文言中後人附入彖傳

柔以時升

巽而順剛中而應是以大亨

程子曰元亨誤作大亨【兪琰從之】

用見大人勿卹有慶也南徵吉志行也

困剛揜也

揜荀爽虞翻李鼎祚作弇【晁說之曰弇古文惠棟同】陸徳明曰揜本又作掩

險以說困而不失其所亨其惟君子乎貞大人吉以剛中也有言不信尙口乃窮也

龍仁夫作困而不失其所【句梁寅葉良佩查愼行同毛奇齡曰當以所句郎覬引此句不連亨字】

巽乎水而上水井井養而不窮也

範諤昌作巽乎木而上水郭京曰井養而不窮下脫亨字

攺邑不攺井乃以剛中也汔至亦未繘井未有功也羸其瓶是以凶也

李鼎祚作攺邑不攺井乃以剛中也無喪無得往來井井汔至亦未繘未有功也井羸其瓶是以凶也朱震作巽乎水而上水井攺邑不攺井乃以剛中也無防無得往來井井井養而不窮也汔至亦未繘井未有功也井羸其瓶是以凶也【云疑彖傳脫簡】郭京曰攺邑不攺井下脫無防無得往來井井二句【徐氏晁說之王昭素蔣悌生同】惠棟汔至亦未繘井上增無防無得往來井井二句

革水火相息二女同居其志不相得曰革

水火相息晁說之曰兌無爲水之象此字必誤【古今無人辯者】息許愼作熄

已日乃孚革而信之文明以說大亨以正革而當其悔乃亡

革而信之陸徳明曰一本無之字

天地革而四時成湯武革命順乎天而應乎人革之時大矣哉

陸時位曰此節古本在文言中後人附入彖傳

鼎象也以木巽火亨飪也聖人亨以享上帝而大亨以養聖賢

亨飪聖人亨大亨三亨字陸徳明曰本又作�【普庚切晁說之曰�古文】陸時位亨如字訓通云先儒攺亨爲亨武斷過矣毛居正曰享上帝釋文亨香兩反今作享誤【兪石澗曰古者亨烹享通作亨攺亨爲享今文也】郭京作聖人亨以亨上帝以養聖賢【云誤增而大亨字陸時位曰古本無大亨二字】

巽而耳目聰明柔進而上行得中而應乎剛是以元亨震亨

震來虩虩恐致福也笑言啞啞後有則也

吳澄曰無此十六字【云彖詞重出初九爻詞故後人於彖傳亦重引初九象傳以釋之宜衍季本從之】

震驚百里驚遠而懼邇也出可以守宗廟社稷以爲祭主也

郭京曰出字上脫不喪匕鬯四字【徐氏王昭素歐陽修晁說之朱震晁公武王宗傳朱子鄭汝諧王申子兪琰諸儒同】虞翻王弼無不防匕鬯字【石介張子呂大臨趙彥肅項安世李舜臣梁寅鄭維嶽陳仁錫查愼行皆不從郭京】朱子曰出字或卽鬯字之誤【吳澄增不防匕鬯四字季本同】

艮止也時止則止時行則行動靜不失其時其道光明陸時位曰時止則止古本在文言中後人增入郭京曰光明下脫故亨二字

艮其止止其所也上下敵應不相與也是以不獲其身行其庭不見其人無咎也

陸以艮止也三字移冠節首晁說之曰止當依卦詞作背【云古本無艮其止之說王弼妄爲之說虞翻軰何得無一言蓋是時尙未錯誤也項安世曰古文背字爲北有訛爲止字之理熊過從之陸時位云古文作背今文誤二程子朱子俱作艮其止】

漸之進也女歸吉也

朱子曰之字疑衍或是漸字【吳澄曰因寫下漸字作二因遂訛爲之晉王本作漸云以漸重文二故誤之】吳澄刪之字郭京曰吉下誤增也【晁說之曰虞翻亦無也字】王肅作女歸吉利貞【李心傳從王本吳澄刪也字增利貞字】程子諸儒俱如字

其位剛得中也

止而巽動不窮也

歸妹天地之大義也天地不交而萬物不興歸妹人之終始也

陸時位曰此節系文言後儒增入彖傳

說以動所歸妹也

所歸妹也陸徳明作所以歸妹也【晁說之曰作所以非】

徵凶位不當也無攸利柔乘剛也

丰大也明以動故丰

故丰林栗曰當作故亨

王假之尙大也勿憂宜日中宜照天下也

日中則昃月盈則食天地盈虛與時消息而況於人乎況於鬼神乎

昃孟喜作稷【晁說之曰稷古文】食陸徳明曰或作蝕非【晁說之曰蝕俗字】

旅小亨柔得中乎外而順乎剛止而麗乎明是以小亨旅貞吉也

吳澄曰柔得上小亨二字衍【兪琰曰或両言小亨其一疑衍非也】

旅之時義大矣哉

重巽以申命

郭京曰命下脫命乃行也四字誤入注【徐氏王昭素晁說之朱震從之】朱震曰巽爲命先儒謂不違其令命乃行也陸時位以兌卦是以順乎天而應乎人句接重巽以申命云二句古本在文言後人附入彖傳又將是以句割裂兌卦

剛巽乎中正而志行柔皆順乎剛是以小亨利有攸往利見大人

兌說也

剛中而柔外說以利貞是以順乎天而應乎人說以先民民忘其勞說以犯難民忘其死說之大民勸矣哉陸時位曰是以順乎天而應乎人句宜在巽卦申命句下古本可證

渙亨剛來而不窮柔得位乎外而上同

王假有廟王乃在中也

利渉大川乘木有功也

郭京曰利渉大川脫利貞二字【王申子曰不及利貞疑有逸文】

節亨剛柔分而剛得中

兪琰曰中下欠一也字

苦節不可貞其道窮也

說以行險當位以節中正以通

郭京曰中正以通下有然後乃亨也一句誤入注【毛奇齡曰以後人注木增經文誤】陸時位以說以行險三句移剛柔分而剛得中句下【云後人亂之今復古本】

天地節而四時成節以制度不傷財不害民

陸時位曰此節古本作文言後人附入彖傳

中孚柔在內而剛得中說而巽孚乃化邦也

李鼎祚以說而巽孚斷節

豚魚吉信及豚魚也利渉大川乘木舟虛也

郭京曰豚魚吉信及也今本誤增豚魚二字【毛奇齡曰謬】

小過小者過而亨也

過以利貞與時行也

柔得中是以小事吉也

郭京作是以可小事也【云以下脫可字事下誤增吉字兪琰同】石經云是以可小事也【項安世曰彖辭脫可字羨吉字程迥從石經吳澄同】

剛失位而不中是以不可大事也

有飛鳥之象焉飛鳥遺之音不宜上宜下大吉上逆而下順也

程子曰有飛鳥之象焉句不類彖體解者之詞誤入彖中【毛奇齡云吳仁傑僞造古易陰承程傳之意遂去此句】兪琰曰或謂大吉之大亦衍文【蓋承彖辭傳寫之誤也】

旣濟亨小者亨也

孔頴逹曰文當更有一小字但旣疊經文略足以見故從省也【項氏安世曰孔頴逹謂當作旣濟亨小小者亨也蓋脫一小字廉案項說與正義不同晁說之亦云孔謂合有両小字】郭京曰亨小小者亨也下脫一小字【朱震同】晁說之曰旣濟小亨小者亨也【朱本義從之熊良輔胡一桂胡炳文同余說見彖辭】

利貞剛柔正而位當也

毛奇齡曰李鼎祚本作當位則與亨終窮韻不恊非是廉案今李本亦作位當與毛說異

初吉柔得中也

終止則亂其道窮也

未濟亨柔得中也

小狐汔濟未出中也濡其尾無攸利不續終也𨿽不當位剛柔應也

周易章句證異卷四

欽定四庫全書

周易章句證異卷五

內閣中書翟均廉撰

象上傳

鄭合象傳於經附爻詞後【本淳於俊吳仁傑語】王弼自坤以下大象附彖傳後小象拆爻詞後維乾卦仍鄭本【陸徳明孔穎逹李鼎祚蘓軾張子程子從之宋子夏傳朱震李衡張浚鄭汝諧項安世王宗傳趙彥肅王申子李簡董楷同趙汝楳大象置卦詞前小象置各爻詞後李過方逢辰大象置爻詞前小象置各爻後乾坤二卦大象置文言釋彖處小象後附各爻之言董眞卿以大象置爻詞後彖詞前小象置彖詞後】胡旦復出象傳分大小象爲二篇【大象二小象三胡瑗大象三小象四王洙同】邵子不分大小爲一篇【次第三晁說之同】呂大防分象上象下爲二篇【象上三象下四程迥作上象三】

呂祖謙作象上傳三象下傳四【朱子從之稅與權吳澄胡炳文胡一桂熊良輔梁寅諸儒同】吳仁傑以大象爲象傳次第二以小象爲系詞傳分上下二篇【上三下四】兪琰以大象爲象詞【次第七在系詞後】以小象爲爻傳分上下二篇【上次三下次四】鄭無象【云後人所作】王宗以小象爲爻贊【云以古文易以爻贊連於象文諸卦皆然不獨幹也漢儒鄭康成之徒散於逐卦爻下獨此幹存古文也後人遂有大象小象之說】

天行健君子以自彊不息

鄭以下附象於經者加象曰字馮椅商飛卿攺爲贊曰趙汝楳董眞卿無象曰字健晁說之曰當作天行幹【兪琰曰健幹二字乃聲之訛】趙汝楳曰當是訛爲健【雲集韻幹或作吳仁傑曰字書幹一作豈本作而傳寫之訛也毛奇齡曰謬】

潛龍勿用陽在下也

見龍在田徳施普也

終日幹幹反復道也

或躍在淵進無咎也

飛龍在天大人造也

造劉子政作聚鄭作造作之造【䢐早反爲也】王肅作造就之造【七到反又至也】姚信陸績讀爲造至之造【孔穎達曰象詞皆上下爲韻姚讀非也造爲也】

亢龍有悔盈不可久也

用九天徳不可爲首也

地勢坤君子以厚徳載物

履霜堅冰陰始凝也馴致其道至堅冰也

魏志文帝記許芝引易作初六履霜陰始凝也【朱子從之項安世曰據魏志此二字明是後人妄加也王申子胡一桂胡炳文熊良輔林希元同吳澄攺作初】

【六履霜】郭京作象曰履霜陰始凝也【云今本誤增堅冰二字徐氏無此二字王昭素晁說之胡瑗同兪琰從郭京云王弼時猶未誤王弼後始誤爾】按後漢書魯恭傳引作履霜堅冰陰始凝也與九家易孔頴逹諸儒同毛奇齡云恭先於後晉則必古本原有堅冰字許芝所引偶然遺脫郭京無堅冰字謬馴鄭音訓【徐邈同】

六二之動直以方也不習無不利地道光也

禮記深衣引易作坤六二之動

含章可貞以時發也或從王事知光大也

括囊無咎愼不害也

黃裳元吉文在中也

龍戰於野其道窮也

用六永貞以大終也

云雷屯君子以經綸

綸鄭荀爽劉表陸徳明作論【鄭云謂論撰書禮樂施政事荀云論禮也晁說之從荀爽云直作綸非惠棟從論】黃頴云經論匡濟也【孔穎逹引姚信】

【作綸綸綱也李鼎祚引姚信作論經論艱難也呂祖謙云論今作綸】正義云劉表鄭以綸爲論非【廉按綸字疑卽論字之誤】

𨿽磐桓志行正也以貴下賤大得民也

六二之難乘剛也十年乃字反常也

卽鹿無虞以從禽也君子捨之往吝窮也

郭京云何以從禽也【今本脫何字兪琰從之】蔡邕石經有何字【程迥從之云今本脫廉案孔穎逹李鼎祚無何字】

求而往明也

屯其膏施未光也

泣血漣如何可長也

山下出泉蒙君子以果行育徳

利用刑人以正法也

子克家剛柔接也

勿用取女行不順也

朱子曰順當作愼【順愼古通用字荀子順墨作愼墨胡一桂胡炳文熊朋來從之吳澄作愼】

困蒙之吝獨遠實也

童蒙之吉順以巽也

利用禦寇上下順也

云上於天需君子以飲食宴樂

云上於天王肅作云在天上宴朱震房審權李衡作燕【成徳引張子呂大臨遊酢呂祖謙亦作燕】

需於郊不犯難行也利用恆無咎未失常也

陸徳明無無咎二字【云亦有作利用恆無咎者呂祖謙云利用恆今本有無咎二字惠棟本無】

需於沙衍在中也𨿽小有言以吉終也

需於泥災在外也自我致冦敬愼不敗也

需於血順以聽也

酒食貞吉以中正也

不速之客來敬之終吉𨿽不當位未大失也

天與水違行訟君子以作事謀始

不永所事訟不可長也𨿽小有言其辯明也

不克訟歸逋竄也自下訟上患至掇也

趙汝楳讀不克訟歸逋【句】竄也【句王宗炎陸時位劉石閭徐在漢同陸云時說以逋竄一句讀非按孔穎逹讀不克訟句歸逋竄也句】掇鄭作惙【陟劣反憂也】

食舊徳從上吉也

復卽命渝安貞不失也

李鼎祚侯果安貞下有吉字孔頴逹讀復卽命渝【句】安貞不失也【句】程子讀不失也

訟元吉以中正也

以訟受服亦不足敬也

地中有水師君子以容民畜眾

師出以律失律凶也

在師中吉承天寵也王三錫命懷萬邦也

潘炳曰疑作在師中吉懷萬邦也王三錫命承天寵【兪琰曰朱子以爲不必攺】寵王肅作龍【云寵也】

師或輿屍大無功也

左次無咎未失常也

長子帥帥以中行也弟子輿屍使不當也

兪琰云或曰使字恐是位字冩之訛

大君有命以正功也小人勿用必亂邦也

地上有水比先王以建萬國親諸侯

比之初六有它吉也

毛奇齡云易會曰有他【句】

比之自內不自失也

比之匪人不亦傷乎

外比於賢以從上也

顯比之吉位正中也捨逆取順失前禽也邑人不誡上使中也

郭京作失前禽捨逆取順也【今本誤倒其句毛奇齡如郭氏則順與中無韻大誤】

比之無首無所終也

風行天上小畜君子以懿文徳

復自道其義吉也

牽復在中亦不自失也

夫妻反目不能正室也

有孚惕出上合志也

有孚攣如不獨富也

旣雨旣處徳積載也君子徵凶有所疑也

徳吳澄作得【云舊本作徳因經文而誤也】余說見爻詞

上天下澤履君子以辧上下定民志

素履之往獨行願也

幽人貞吉中不自亂也

眇能視不足以有明也跛能履不足以與行也咥人之凶位不當也武人爲於大君志剛也

愬愬終吉志行也

夬履貞厲位正當也

元吉在上大有慶也

天地交泰後以裁成天地之道輔相天地之宜以左右民

荀爽作裁成【班固漢書律曆志作裁朱震曰財裁古通用案朱子語類都作裁】鄭虞翻作財成【班固貨殖傳引作財陸徳明孔頴逹李鼎祚諸儒同】財徐邈音才載反陸徳明如字班固貨殖引作後以財成輔相天地之宜左右陸時位曰卽古佐佑字

拔茅徵吉志在外也

包荒得尙於中行以光大也

無往不復天地際也

宋衷作無平不陂無往不復【晁說之從之】孔頴逹作無往不復【程子張子蘓軾諸儒俱同】陸徳明李鼎祚作無平不陂【陸云一作無往不復呂祖謙云無平不陂今本作無往不復董眞卿曰程仍作今文作無往不復本義復古易作無平不陂然先儒間両存之今不敢輙攺姑從程傳案此則朱子本義當作無平不陂今胡一桂胡炳文熊良輔梁寅諸易皆本朱子惟此仍作無往不復惠棟作無平不陂】

翩翩不富皆失實也不戒以孚中心願也

失實郭京作反實【云反讀作失字】

以祉元吉中以行願也

城復於隍其命亂也

天地不交否君子以儉徳辟難不可榮以祿

榮虞翻作營云或作榮【李鼎祚集解惠棟從營】儉虞翻云或作險

拔茅貞吉志在君也

大人否亨不亂羣也

包羞位不當也

有命無咎志行也

大人之吉位正當也

否終則傾何可長也

天與火同人君子以類族辧物

出門同人又誰咎也

同人於宗吝道也

伏戎於莽敵剛也三嵗不興安行也

乘其墉義弗克也其吉則困而反則也

同人之先以中直也大師相遇言相克也

同人於郊志未得也

火在天上大有君子以遏惡揚善順天休命

遏徐邈作謁陸徳明如字

大有初九無交害也

大車以載積中不敗也

公用亨於天子小人害也

匪其彭無咎明辧晳也

晳鄭作遰【讀如明星晳晳】荀爽作晰【木兪琰】虞翻作折【李鼎祚惠棟同】陸績作逝王廙作晰徐邈李軌劉遵作哲【本晁說之】陸徳明作晳

厥孚交如信以發志也

威如之吉易而無備也

大有上吉自天祐也

地中有山謙君子以裒多益寡稱物平施

裒鄭荀爽虞翻董遇蜀才作捊【取也李鼎祚同惠棟作捊曰釋詁裒訓多不得云裒多俗木訛耳】晉野王玉篇引作掊【廣雅云掊減】

謙謙君子卑以自牧也

鳴謙貞吉中心得也

勞謙君子萬民服也

無不利防謙不違則也

利用侵伐徵不服也

侵郭京作徵【惠棟同毛奇齡云作徵則下徵字復見矣】

鳴謙志未得也可用行師徵邑國也

雷出地奮豫先王以作樂崇徳殷薦之上帝以配祖考崔憬讀雷出地【句】奮豫【句】殷京房作隱薦陸徳明曰本又作同或作廌非【獸名耳】殷薦之上帝晁說之無之字班固藝文志引作以饗祖考【廉案禮樂志仍作配】

初六鳴豫志窮凶也

不終日貞吉以中正也

盱豫有悔位不當也

由豫大有得志大行也

六五貞疾乘剛也恆不死中未亡也

冥豫在上何可長也

澤中有雷隨君子以向晦入宴息

向王肅作鄕【晁說之曰鄕古文惠棟同】陸徳明曰本又作向宴惠棟云與燕通

官有渝從正吉也出門交有功不失也

系小子弗兼與也

系丈夫志舍下也

隨有獲其義凶也有孚在道明功也

孚於嘉吉位正中也

拘系之上窮也

山下有風蠱君子以振民育徳

振九師讀音眞【振振仁厚也】育王肅作毓【云古育字晁說之曰案毓古文】

乾父之蠱意承考也

幹母之蠱得中道也

乾父之蠱終無咎也

裕父之蠱往未得也

乾父用譽承以徳也

不事王侯志可則也

澤上有地臨君子以教思無窮容保民無疆

咸臨貞吉志行正也

咸臨吉無不利未順命也

未胡瑗云羨文【晁說之從之馮椅蔣悌生同兪琰曰未順命三字諸說多於牽彊其義未穩以未爲羨則與爻詞之意不相類今從之】

甘臨位不當也旣憂之咎不長也

至臨無咎位當也

位當陸徳明曰本或作當位實非也【惠棟本作當位寔云陽寔陰虛故爲寔案虞翻注云當位有寔故無咎】毛奇齡云虞翻本九家作當位非【與長韻不恊】

大君之宜行中之謂也

惇臨之吉志在內也

風行地上觀先王以省方觀民設教

初六童觀小人道也

闚觀女貞亦可醜也

陸徳明曰一本闚觀下有利字

觀我生進退未失道也

觀國之光尙賔也

觀我生觀民也

觀其生志未平也

雷電噬嗑先王以明罰敕法

雷電石經作電雷【程子曰象無倒置者疑此文互也晁公武曰象無倒置疑從石經朱子云當作電雷項安世趙汝楳王申子胡一桂熊良輔胡炳文董眞卿梁寅同】吳澄作電雷宋衷王弼孔頴逹李鼎祚作雷電【侯果石介張子蘓軾郭忠孝楊時朱震張浚王宗黃震諸儒如字兪琰曰噬嗑倒說聖人崇陽抑陰之意毛奇齡曰彖已明言雷電蔡邕李鼎祚皆作電雷以己意彊正之廉案查愼行亦謂電雷之說始於李鼎祚今李本亦作雷電與毛查說不同】明蜀才作命敕班固【本藝文志】作飭【顏師古曰飭慗也讀與敕同惠棟從飭云飭古敕字又作餙王弼從俗作敕非也】陸徳明曰勑俗字也字林作勅【毛居正曰勅俗本誤作敕髙宗石經作勑紹興府注疏及建安余氏本皆作勑漢以來作勑非俗字也】謹案周易折中作敕周易述義作勅

屨校滅趾不行也

趾陸徳明作止【不行也】陸徳明曰本亦作止不行也【李心從其說毛奇齡曰古本趾下有止字】

噬膚滅鼻乘剛也

遇毒位不當也

利艱貞吉未光也

陸徳明作未光大也【云本亦無大也字呂祖謙曰未光大也今本作未光也李心曰未光也本亦作未光大也毛奇齡曰有大字則與當字不恊矣】

貞厲無咎得當也

何校滅耳聰不明也

山下有火賁君子以明庶政無敢折獄

捨車而徒義勿乘也

鄭作義不乘也【本晁說之】

賁其須與上興也

永貞之吉終莫之陵也

六四當位疑也匪寇婚媾終無尢也

郭京曰六四下有皤如二字

六五之吉有喜也

白賁無咎上得志也

山附於地剝上以厚下安宅

剝牀以足以滅下也

剝牀以辧未有與也

剝之無咎失上下也

剝牀以膚切近災也

以宮人寵終無尢也

君子得輿民所載也小人剝廬終不可用也

雷在地中復先王以至日閉闗商旅不行後不省方不遠之復以修身也

休復之吉以下仁也

頻復之厲義無咎也

中行獨復以從道也

惇復無悔中以自考也

迷復之凶反君道也

天下雷行物與無妄先王以茂對時育萬物

胡旦天下雷行物與【句馮去非田疇張淸子王宗琰崔錢一本劉宗周徐在漢毛奇齡查愼行同兪琰曰先儒皆以天下雷行物與無妄誤矣】郭京曰對時育物【云物上誤增萬字】郭京以先王以茂對【句】時育萬物【句】

無妄之往得志也

不耕獲未富也

郭京作不耕而獲求富也【云求字誤作未字】

行人得牛邑人災也

可貞無咎固有之也

無妄之藥不可試也

無妄之行窮之災也

天在山中大畜君子以多識前言往行以畜其徳識劉表作志【毛奇齡誤作劉瓛項安世云漢書作志惠棟作志云志古文識】

有厲利己不犯災也

輿說輹中無尢也

利有攸往上合志也

六四元吉有喜也

六五之吉有慶也

何天之衢道大行也

郭京作何天之衢亨【云脫亨字毛奇齡云誤】

山下有雷頤君子以愼言語節飲食

觀我朶頤亦不足貴也

六二徵凶行失類也

十年勿用道大悖也

毛奇齡曰大李鼎祚作徳【廉案今李本作大與毛說異】

顚頤之吉上施光也

居貞之吉順以從上也

由頤厲吉大有慶也

澤滅木大過君子以獨立不懼遁世無悶

遁陸徳明曰本又作遁

借用白茅柔在下也

老夫女妻過以相與也

棟橈之凶不可有以輔也

棟隆之吉不橈乎下也

枯楊生華何可久也老婦士夫亦可醜也

過渉之凶不可咎也

水洊至習坎君子以常徳行習教事

洊京房作臻幹寶作薦【趙汝楳曰亦拘於加習字而爲是回防毛奇齡曰臻薦皆聲展之意同】胡旦讀水洊至習【句】坎【句】兪琰曰坎上加習蓋仍卦詞之誤

習坎入坎失道凶也

求小得未出中也

來之坎坎終無功也

樽酒簋貳剛柔際也

陸徳明作樽酒簋云一本更有貳字【張弧李鼎祚陸希聲同晁說之曰有貳字者因王弼失之呂祖謙樽酒簋今本作樽酒簋貳朱子從晁氏說毛奇齡曰象辭自無誤句晁氏古易都出僞造郭陸諸本私意穿鑿可輕信耶姜寶曰樽酒簋貳晁說非】兪琰曰當作樽酒貳簋【今曰樽酒簋貳蓋承爻詞傳冩之誤】

坎不盈中未大也

上六失道凶三歲也

明兩作離大人以繼明照於四方

程子云兩作離【句李心曰當以作字爲句程子誤也】郭京作大人以明照繼明照於四方【云脫明照二字毛奇齡云郭氏以明照連讀不知繼明連讀照字連下讀郭氏誤讀誤觧而反用攺經今諸本引舉正義又云無繼於二字則又非鄭氏原本】

履錯之敬以辟咎也

黃離元吉得中道也

日昃之離何可久也

突如其來如無所容也

六五之吉離王公也

離鄭作麗梁武帝王嗣宗力智反【兪琰曰離如字作去聲非】

王用出徵以正邦也

以正邦也下王肅有獲匪其醜大有功也八字【朱震曰疑今本脫之兪琰引此說】

周易章句證異卷五

欽定四庫全書

周易章句證異卷六

內閣中書翟均廉撰

象下

呂大防作象下四程迥作下象四呂祖謙作小象傳四【朱子從之】吳仁傑以下經小象爲系辭傳次第四兪琰以下經小象爲爻下次第四

山上有澤咸君子以虛受人

咸其拇志在外也

𨿽凶居吉順不害也

順兪琰云當作愼【順愼古通用】

咸其股亦不處也志在隨人所執下也

貞吉悔亡未感害也憧憧往來未光大也

咸其脢志末也

志末也兪琰作志未發也【云發與害字叶韻咸其脢則言未出而志未發今諸家解以未字作末字以爲所感淺末非也】

咸其輔頰舌滕口說也

滕九家作乘鄭作媵【送也】陸徳明李鼎祚引虞翻作媵【送也惠棟從媵云媵讀爲騰今文媵皆作騰是媵爲古文騰也本又作媵媵虛也上之以虛辭相感義亦得通】晁說之項安世兪琰引虞翻作騰【云傳布之義】朱震曰王昭素作騰【云傳也程子作騰字朱子曰滕騰通用王申子趙汝楳王宗傳胡炳文同】說徐邈音脫又始鋭反黃宗炎讀悅【云口如泉湧無非喜悅之色】

雷風恆君子以立不易方

浚恆之凶始求深也

九二悔亡能久中也

不恆其徳無所容也

久非其位安得禽也

婦人貞吉從一而終也夫子制義從婦凶也

振恆在上大無功也

天下有山遁君子以逺小人不惡而嚴

張子讀惡爲憎惡之惡

遁尾之厲不往何災也

何褚氏作河可反【陸徳明曰今不用音何】

執用黃牛固志也

兪琰曰牛當作革字下垂訛爲牛

系遁之厲有疾憊也畜臣妾吉不可大事也

憊荀爽作備王肅作斃【晁說之曰備古文憊字】

君子好遁小人否也

嘉遁貞吉以正志也

肥遁無不利無所疑也

雷在天上大壯君子以非禮弗履

壯於趾其孚窮也

九二貞吉以中也

小人用壯君子罔也

藩決不羸尙往也

喪羊於易位不當也

不能退不能遂不詳也艱則吉咎不長也

詳鄭王肅作祥【善也】虞翻作詳【云幹善爲詳李鼎祚同晁說之曰詳古文祥字惠棟同】

明出地上晉君子以自昭明徳

鄭虞翻周氏作自照明徳【孔穎逹曰宜昭之遙反周氏等爲照之召反非惠棟從照李鼎祚同】

晉如摧如獨行正也裕無咎未受命也

受玆介福以中正也

眾允之志上行也

鼫鼠貞厲位不當也

失得勿卹往有慶也

維用伐邑道未光也

明入地中明夷君子以涖眾用晦而明

君子於行義不食也

六二之吉順以則也

南狩之志乃大得也

入於左腹獲心意也

箕子之貞明不可息也

初登於天照四國也後入於地失則也

風自火出家人君子以言有物而行有恆

閒有家志未變也

六二之吉順以巽也

家人嗃嗃未失也婦子嘻嘻失家節也

富家大吉順在位也

王假有家交相愛也

威如之吉反身之謂也

上火下澤睽君子以同而異

見惡人以辟咎也

遇主於巷未失道也

見輿曵位不當也無初有終遇剛也

交孚無咎志行也

厥宗噬膚往有慶也

遇雨之吉羣疑亡也

山上有水蹇君子以反身修徳

反郭京作正【云悞作反】

往蹇來譽宜待也

鄭虞翻作宜待時也【李鼎祚惠棟同惠云俗本脫時字兪琰訓同鄭說吳澄曰鄭本蓋以叶韻故離騷經待與爲期葉則不添時字亦叶韻】張燔作宜時也

王臣蹇蹇終無尢也

往蹇來反內喜之也

反見本爻

往蹇來連當位實也

大蹇朋來以中節也

往蹇來碩志在內也利見大人以從實也

雷雨作解君子以赦過宥罪

宥京房作尢

剛柔之際義無咎也

九二貞吉得中道也

負且乘亦可醜也自我致戎又誰咎也

自我致戎陸徳明曰本又作致寇【晁說之曰冦作戎其失自虞始虞前皆依文作寇兪琰同晁說吳澄作冦】

解而拇未當位也

兪琰曰李秀巖湯南則當字作平聲讀

君子有解小人退也

公用射隼以解悖也

山下有澤損君子以懲忿窒欲

懲鄭虞翻作徴【云淸也陸徳明作徴止也李鼎祚同惠棟云徴讀爲懲古文也】陸徳明曰蜀才作澄【晁說之曰蜀才作登古文澄字廉案毛奇齡引蜀才作撜與拯同未知何防】劉表作懲【呂祖謙曰徴今本作懲】窒孟喜作恎鄭劉表作懫【正也惠棟同】陸績作�【毛奇齡云懫恎古義同止惟陸訓不可解廉案朱彛尊引作療毛奇齡引作瘠疑皆誤】欲陸徳明孟喜作浴【晁說之曰孟喜作谷谷古文浴字】

已事遄往尙合志也

九二利貞中以爲志也

一人行三則疑也

損其疾亦可喜也

六五元吉自上祐也

祐陸徳明曰本又作佑虞翻作右【惠棟同】

勿損益之大得志也

風雷益君子以見善則遷有過則攺

元吉無咎下不厚事也

或益之自外來也

益用凶事固有之也

李鼎祚作故有之矣【惠棟同】

告公從以益志也

有孚惠心勿問之矣惠我徳大得志也

莫益之偏辭也或擊之自外來也

偏孟喜虞翻作徧【云周帀也李鼎祚惠棟同晁說之曰當作徧】

澤上於天夬君子以施祿及下居徳則忌

則王弼作明【郭雍云王弼作明殊失之矣廉案胡炳文兪琰亦非之胡瑗云則當作明代淵同】

不勝而往咎也

有戎勿卹得中道也

君子夬夬終無咎也

其行次且位不當也聞言不信聰不明也

中行無咎中未光也

宋咸云誤增中字【兪琰從之】

無號之凶終不可長也

天下有風姤後以施命誥四方

誥鄭王肅作詰【止也毛奇齡云鄭非漢書魯恭傳引作誥】

系於金柅柔道牽也

包有魚義不及賓也

其行次且行未牽也

無魚之凶遠民也

九五含章中正也有隕自天志不捨命也

姤其角上窮吝也

澤上於地萃君子以除戎器戒不虞

除荀爽作慮陸徳明曰本亦作儲亦作治

乃亂乃萃其志亂也

引吉無咎中未變也

往無咎上巽也

大吉無咎位不當也

萃有位志未光也

陸徳明作未光也【朱震云一本無志字呂祖謙從陸】

賫咨涕洟未安上也

地中生木升君子以順徳積小以髙大

順九師虞翻王肅何妥作愼【晁說之曰古文順字與愼多相亂朱子曰順愼通用陸時位曰王肅以順爲愼殊失本防】徳姚信作得以髙大陸徳明曰本或作以成髙大【廉案鄭注禮記中庸引易作以成髙大李鼎祚虞翻吳澄惠棟同晁說之曰王昭素雲程氏諸本或有或無有成字者是】

允升大吉上合志也

九二之孚有喜也

升虛邑無所疑也

王用亨於岐山順事也

貞吉升階大得志也

防升在上消不富也

澤無水困君子以致命遂志

入於幽谷幽不明也

郭京作不明也云悞增幽字【晁說之曰案徐氏云多此幽字兪琰曰特出幽字或以爲衍文非】

困於酒食中有慶也

防於蒺藜乘剛也入於其宮不見其妻不祥也

祥九家易作詳【李鼎祚惠棟同兪琰曰祥與詳通】

來徐徐志在下也𨿽不當位有與也

劓刖志未得也乃徐有說以中直也利用祭祀受福也困於葛藟未當也動悔有悔吉行也

木上有水井君子以勞民勸相

勞倪元璐曰如字相王肅如字

井泥不食下也舊井無禽時捨也

井谷射鮒無與也

井渫不食行惻也求王明受福也

井甃無咎修井也

寒泉之食中正也

元吉在上大成也

澤中有火革君子以治歷明時

鞏用黃牛不可以有爲也

兪琰曰牛當爲革【牛可省革不可省】

已日革之行有嘉也

革言三就又何之矣

攺命之吉信志也

大人虎變其文炳也

君子豹變其文蔚也小人革面順以從君也

木上有火鼎君子以正位凝命

凝翟作擬【度也】

鼎顚趾未悖也利出否以從貴也

鼎有實愼所之也我仇有疾終無尢也

鼎耳革失其義也

覆公餗信如何也

鼎黃耳中以爲實也

玉在上剛柔節也

洊雷震君子以恐懼修省

震來虩虩恐致福也笑言啞啞後有則也

震來厲乘剛也

震蘓蘓位不當也

震遂泥未光也

震往來厲危行也其事在中大無喪也

震索索中未得也𨿽凶無咎畏鄰戒也

兼山艮君子以思不出其位

艮其趾未失正也

明晉王本作未失止也

不拯其隨未退聼也

毛奇齡云象曰下李鼎祚有其心不快四字【廉案今李本無之未知何據】虞翻李鼎祚作未違聴也【廉案毛奇齡謂李鼎祚作未爲不知何據】

艮其限危薰心也

艮其身止諸躬也

艮其輔以中正也

朱子曰正字羨文【叶韻可見胡炳文兪琰從之】姚小彭曰以六居五當作以正中也【亦於韻爲葉項安世吳澄從之蔣悌生同】米知徳曰當作以中止也【李開先曰止非正字甚是】

惇艮之吉以厚終也

山上有木漸君子以居賢徳善俗

善俗王肅本作善風俗【郭京曰脫風字朱震從之鄭東鄕曰古易善字下有風字熊良輔梁寅同吳澄增風字】朱子曰賢字衍或善下有脫字【蔡節齋胡一桂胡炳文陳仁錫同】

小子之厲義無咎也

飲食衎衎不素飽也

夫徵不復離羣醜也婦孕不育失其道也利用禦寇順相保也

或得其桷順以巽也

終莫之勝吉得所願也

其羽可用爲儀吉不可亂也

澤上有雷歸妹君子以永終知敝

歸妹以涕以恆也跛能履吉相承也

晁說之曰孟喜京房作恆也無以字【兪石澗從之】虞翻作獨吉相承也

利幽人之貞未變常也

歸妹以須未當也

虞翻作位未當也【李鼎祚同】

愆期之志有待而行也

有待陸徳明本曰一本作有待

帝乙歸妹不如其娣之袂良也其位在中以貴行也郭京曰袂良下誤增也字【云上句舉陰不當有也字】

上六無實承虛筐也

雷電皆至丰君子以折獄致刑

𨿽旬無咎過旬災也

有孚發若信以發志也

丰其沛不可大事也折其右肱終不可用也

丰其蔀位不當也日中見斗幽不明也遇其夷主吉行也

吉行也郭京作吉志行也【云脫志字陸時位曰古本下有志字】

六五之吉有慶也

丰其屋天際翔也闚其戶闃其無人自藏也

天際鄭云當爲瘵【病也】翔孟喜鄭王肅作祥【孟喜曰天降下惡祥也李鼎祚亦作祥】藏陸徳明云眾家作戕【馬融云戕殘也王肅同鄭雲藏傷也按虞翻作藏】

山上有火旅君子以明愼用刑而不畱獄

旅瑣瑣志窮災也

得童僕貞終無尢也

旅焚其次亦以傷矣以旅與下其義喪也

旅於處未得位也得其資斧心未快也

終以譽命上逮也

以旅在上其義焚也喪牛於易終莫之聞也

陸徳明曰本一作宜其焚【廉案馬融云義宜也】喪牛於易陸徳明作喪牛之凶【李氏集解同呂祖謙曰喪牛之凶今本讀喪牛於易】

隨風巽君子以申命行事

進退志疑也利武人之貞志治也

紛若之吉得中也

頻巽之吝志窮也

田獲三品有功也

九五之吉位正中也

巽在牀下上窮也喪其資斧正乎凶也

麗澤兌君子以朋友講習

麗鄭作離【云並也】

和兌之吉行未疑也

孚兌之吉信志也

來兌之凶位不當也

九四之喜有慶也

孚於剝位正當也

上六引兌未光也

風行水上渙先王以享於帝立廟

毛居正字作亨讀作享

初六之吉順也

渙奔其機得願也

渙其躬志在外也

渙其羣元吉光大也

王居無咎正位也

渙其血遠害也

程子曰血字下脫去字

澤上有水節君子以制數度議徳行

陸徳明曰澤上或作澤中今不用

不出戶庭知通塞也

不出門庭凶失時極也

不節之嗟又誰咎也

安節之亨承上道也

甘節之吉居位中也

苦節貞凶其道窮也

澤上有風中孚君子以議獄緩死

初九虞吉志未變也

其子和之中心願也

或鼓或罷位不當也

馬匹亡絕類上也

有孚攣如位正當也

翰音登於天何可長也

山上有雷小過君子以行過乎恭喪過乎哀用過乎儉飛鳥以凶不可如何也

不及其君臣不可過也

從或戕之凶如何也

弗過遇之位不當也往厲必戒終不可長也

宻雲不雨已上也

上鄭作尙【庶防也】郭京曰已止也王誤作上【毛奇齡曰案王注仍是上字郭京妄據】

弗遇過之已亢也

水在火上旣濟君子以思患而豫防之

曵其輪義無咎也

七日得以中道也

三年克之憊也

終日戒有所疑也

東鄰殺牛不如西鄰之時也實受其福吉大來也濡其首厲何可久也

李心曰兩句自恊韻厲字疑衍

火在水上未濟君子以愼辧物居方

濡其尾亦不知極也

朱子本義曰極字未詳考上下韻亦不恊或恐是敬字【張振淵從之】語錄又云或當作拯【吳艸廬曰疑當作拯字或云極葉音競熊朋來云古注明以拯救爲解作拯字何疑熊良輔云是極字查愼行或當作拯】

九二貞吉中以行正也

姚大老曰恊韻正當作直【兪石澗曰魯音之葉如此不必攺極爲敬以葉正亦必攺正爲直以葉極也】

未濟徵凶位不當也

貞吉悔亡志行也

君子之光其暉吉也

暉陸徳明暉又作輝

飲酒濡首亦不知節也

周易章句證異卷六﹤經部﹐易類﹐周易章句證異﹥

欽定四庫全書

周易章句證異卷七

內閣中書翟均廉撰

系辭上傳

系陸徳明曰字從【若直作下系音口奚反非按從之李心傳引作系】漢書儒林傳亦作系【藝文志作系】辭陸徳明曰本亦作依字應作詞系辭司馬遷引作易大傳【李心曰漢儒或以此篇爲易大傳未知所據廉按遷受易楊何稱孔子所作曰易大傳以別楊何之傳】吳仁傑作說卦上【按仁傑以今小象爲系辭傳以今系辭上下傳爲說卦上中以今說卦爲說卦下馮椅同】韓伯作系辭上【無傳字次第七陸徳明孔穎逹周燔張浚李衡同在下經象傳第六之後胡旦次第六在坤文言後胡瑗王洙程迥次第六在文言後呂大防次第七在下象後張子次第三在二經後以上俱無字】王肅作系詞上傳【呂祖謙曰案釋文系詞說卦王肅皆有字此蓋鄭未合經前據題之舊也李心曰晁呂從古晦庵用蘇軾朱震次第七同韓伯本呂祖謙朱子李心次第七今從者是廉按吳仁傑云字孔子所自名非後人名之也】李鼎祚不題系辭傳字【次同韓本】陸徳明曰一本無上字邵子晁說之合上下系爲一篇【無傳字次第五在文言後說卦前】王注程傳無系詞以後【呂祖謙集周子二程子張子及程子門人凡四家之說爲精義以補之沈該趙彥肅趙汝楳鄭汝諧無系詞】

天尊地卑乾坤定矣卑髙以陳貴賤位矣動靜有常剛柔防矣方以類聚物以羣分吉凶生矣在天成像在地成形變化見矣

卑陸徳明曰本又作埤以陳鄭作已陳

是故剛柔相摩八卦相蕩

摩陸徳明曰本又作磨【末何切】蕩馬融虞翻王肅桓元李鼎祚作蕩陸徳明曰眾家作蕩惟韓云相蕩【毛居正曰案王肅音唐黨反此音蕩字若從韓注相蕩義當他盎反惠棟從蕩毛奇齡曰蕩蕩義同】

鼓之以雷霆潤之以風雨日月運行一寒一暑

霆王肅呂忱音庭徐邈徒鼎反又音定運姚信作違【毛奇齡曰字形之誤】

乾道成男坤道成女

幹知大始坤作成物

大王肅作防王宗傳李簡作太作虞翻作化【姚信云化當爲作李鼎祚作化晁說之李心從化惠棟從化】

幹以易知坤以簡能

易鄭荀爽董遇音亦陸徳明以防反能姚信云當爲從【李心從之】

易則易知簡則易從易知則有親易從則有功有親則可久有功則可大可久則賢人之徳可大則賢人之業易簡而天下之理得矣天下之理得而成位乎其中矣馬融王肅作而易成位乎其中荀爽作而易成位乎其中矣【李鼎祚惠棟同】陸徳明本作而成位乎其中【呂祖謙云今本有矣】

馬融荀爽姚信虞翻周氏孔穎達程子郭雍朱震呂祖謙朱子李心傳王宗董楷王申子吳澄惠棟自篇首至此爲第一章

【毛奇齡云本義以此上爲第一章

非是】按項安世胡一桂胡炳文熊良輔兪琰梁寅諸人俱從朱子分章李鼎祚不分章【張子張浚李衡同】

聖人設卦觀象系辭焉而明吉凶

韓伯聖人設卦觀象【句】虞翻作系辭焉而明吉凶悔吝【吳艸廬惠棟有悔吝字棟雲從本脫去也毛奇齡云虞誤】李鼎祚聖人設卦【句惠棟同按說卦謂庖犧觀象系詞謂文王】

剛柔相推而生變化

是故吉凶者失得之象也悔吝者憂虞之象也

楊愼虞古與娛同【云讀若孟子歡虞之虞如雲度也憂則悔矣何以吝乎楊說與諸家異考晉幹寶云悔亡則虞似虞亦不與憂同】

變化者進退之象也剛柔者晝夜之象也六爻之動三極之道也

虞翻作晝夜者剛柔之象也【李心同】

是故君子所居而安者易之序也所樂而玩者爻之辭也

序虞翻作象【虞云舊讀象誤作序或作序非也李鼎祚吳澄惠棟作象李心傳從虞說晁說之曰作象乃與下文合項安世曰虞作象以與下文合似不必爾】京房作序樂

虞翻作變【云舊作樂字之誤李鼎祚惠棟從變李心從虞說】陸徳明樂音嶽【適全也廉按孔穎達作愛樂訓】

是故君子居則觀其象而玩其辭動則觀其變而玩其占是以自天祐之吉無不利

吳澄刪是以自天祐之吉無不利【云十字乃文言釋大有上九爻詞錯簡重出】祐虞翻作右【李鼎祚惠棟同】

馬融荀爽虞翻姚信周氏孔穎達程子郭雍朱震呂祖謙朱子李心王宗董楷王申子吳澄惠棟自聖人設卦至此爲第二章

陸徳明吳仁傑自天尊地卑至無不利爲第一章

彖者言乎象者也爻者言乎變者也

吉凶者言乎其失得也悔吝者言乎其小疵也無咎者善補過也

是故列貴賤者存乎位齊小大者存乎卦辧吉凶者存乎辭

李鼎祚作齊大小【廉按李引王肅說仍作小大】

憂悔吝者存乎介震無咎者存乎悔

是故卦有小大辭有險易辭也者各指其所之

程子郭雍朱震呂祖謙朱子李心傳王宗董楷王申子吳澄惠棟自彖者言乎象者也至此爲第三章

【呂雲從晁說之】

吳仁傑自彖者至此爲第二章

易與天地凖故能彌綸天地之道

吳澄易【句】彌陸徳明本作彌【云又作彌京房荀爽作彌】天地之道虞翻陸徳明李鼎祚作天下之道【陸云一本作天地呂祖謙曰天下今作天地惠棟從天下】

仰以觀於天文俯以察於地理是故知幽明之故原始反終故知死生之說精气爲物遊魂爲變是故知鬼神之情狀

察於陸徳明曰一本作觀扵反鄭虞翻九家易作及【李鼎祚惠棟同】

馬融荀爽虞翻姚信周氏孔穎達自彖者言乎象者也至故知死生之說爲第三章

郭雍自易與天地凖至是故知鬼神之情狀爲第四章

【云先儒別鬼神於下章未詳其防廉按鄭以是故知鬼神之情狀與天地相似連觧】

與天地相似故不違知周乎萬物而道濟天下故不過旁行而不流樂天知命故不憂安土惇乎仁故能愛道鄭曰當作導流京房作畱吳澄不流下闕五字【云下闕一句其意若曰中立而不滯詳其文勢如老氏所謂獨立而不攺危行而不殆】憂虞翻作變【荀爽如字】

範圍天地之化而不過曲成萬物而不遺通乎晝夜之道而知故神無方而易無體

範圍馬融王肅張璠作犯違【張云猶裁成也郭雍曰先儒或以爲犯違誤矣廉按鄭九家如字】知荀爽荀柔之明僧紹音智陸徳明如字蘇軾張浚以故神無方【句】屬下

郭雍自與天地相似至而易無體爲第五章

朱子王申子吳澄惠棟自易與天地凖至而易無體爲第四章

【廉按董楷從朱子本義惟此章不同至君子之道鮮矣爲一章】

一陰一陽之謂道

繼之者善也成之者性也

仁者見之謂之仁知者見之謂之知百姓日用而不知故君子之道鮮矣

鮮鄭作尟【李鼎祚惠棟同】馬融荀爽虞翻姚信周氏孔頴達自精气爲物至鮮矣爲第四章

陸徳明自彖者至鮮矣爲第二章

程子朱震王宗呂祖謙李心自易與天地凖至鮮矣爲第四章

【朱雲從王昭素離易與天地凖呂雲從晁說之精气爲物通爲一章今從之】

郭雍自一陰一陽至鮮矣爲第六章

吳仁傑自易與天地凖至鮮矣爲第三章

顯諸仁藏諸用鼓萬物而不與聖人同憂盛徳大業至矣哉

藏鄭作臧【善也晁說之曰篆無臧字鄭訓非】漢書京房引作臧

富有之謂大業日新之謂盛徳

郭雍自顯諸仁至盛徳爲第七章

生生之謂易

成像之謂幹效法之謂坤

成蜀才作盛效馬融韓伯陸徳明李鼎祚作爻【放也董楷惠棟作爻陸徳明曰爻胡孝反晁說之曰爻古文效字呂祖謙本作爻今作效】

蜀才作效【按釋文及董眞卿引蜀才俱作效毛奇齡謂蜀才作效者非】

極數知來之謂占通變之謂事

陰陽不測之謂神

程子呂祖謙李心董楷自顯諸仁至此爲第五章

【呂雲從晁說之】

朱子王申子吳澄惠棟自一陰一陽謂道至此爲第五章

夫易廣矣大矣以言乎遠則不禦以言乎邇則靜而正以言乎天地之間則備矣

邇陸徳明本作邇【云本又作邇呂祖謙曰邇今本作邇惠棟從邇】

吳仁傑自顯諸仁至則備矣爲第四章

夫幹其靜也專其動也直是以大生焉夫坤其靜也翕其動也辟是以廣生焉

專陸績作塼【釋文音訓引同毛奇齡引作叀】

廣大配天地變通配四時陰陽之義配日月易簡之善配至徳

程子呂祖謙朱子李心傳王申子董楷惠棟自夫易廣矣至配至徳爲第六章

吳澄自夫易廣矣至易其至矣乎爲第六章

【省子曰字】

子曰易其至矣乎夫易聖人所以崇徳而廣業也知崇禮卑崇效天卑法地

歐陽氏曰子曰講師之說朱子云子曰後人所加【云夫子不應自著子曰吳澄曰後人欲分此句屬下章故加子曰以別之熊良輔曰後人恐學者以易其至矣乎屬上章故加子曰以間之後面多是引經故各加子曰字以喚起兪琰從朱子說孔頴達崔憬云子曰皆是語之別端】禮虞翻蜀才作體【李鼎祚惠棟同案今李氏本作禮】卑陸徳明曰本又作埤【董眞卿本引作婢誤】

天地設位而易行乎其中矣成性存存道義之門馬融荀爽虞翻姚信周氏孔穎達朱震王宗自顯諸仁至道義之門爲第五章

程子呂祖謙朱子李心傳董楷王申子惠棟自子曰易其至矣乎至道義之門爲第七章

郭雍自生生之謂易至此爲第八章

吳仁傑自夫幹其靜也專至此爲第五章

吳澄自夫易聖人所以崇徳至此爲第七章

聖人有以見天下之賾而擬諸其形容象其物冝是故謂之象

賾九家作冊京房虞翻作嘖【京云情也虞云自上議下稱嘖李鼎祚惠棟從嘖】蘇軾字作賾訓同嘖【云賾喧錯也古作嘖從口從一也春秋嘖有煩言朱子曰賾字在說文曰雜亂也古無此字只是嘖云今從頤同嘖有煩言之嘖胡炳文曰嘖諸家多訓隱賾本義獨依說文蓋於陰陽雜亂中而見其隠賾之理耳廉按孔頴達諸儒俱訓幽深】擬惠棟作儗

聖人有以見天下之動而觀其會通以行其典禮系辭焉以防其吉凶是故謂之爻

典京房作等【惠棟從等云爻有等如禮之有階級】禮姚信作體季本刪去聖人有以見天下之賾三十二字【云與後重出】

言天下之至賾而不可惡也言天下之至動而不可亂也

賾見上惡荀爽作亞【次也晁說之曰亞古文惡字惠棟曰惡讀爲亞古惡亞字通尙書大曰王升舟入水鼓鐘惡觀臺惡將舟惡宗廟惡鄭曰惡讀爲亞次也魯文公子惡衛石惡皆讀爲亞】馬融鄭虞翻作惡【馬鄭烏路反陸徳明本音於嫁反】動舊作嘖【鄭康成云嘖當爲動虞翻云動舊誤作嘖惠棟頤與動俱作嘖】九家作冊

擬之而後言議之而後動擬議以成其變化

議鄭陸績姚信桓元荀柔之作儀【惠棟從儀】擬見上季本移言天下之至賾三十九字置後極天下之

賾上

王申子吳澄自聖人有以見天下之賾至以成其變化爲第八章

熊朋來以朱子八章釋卦爻者入諸卦文言傳僅餘聖人有以見天下之賾至成其變化九十五字是錯簡當入十二章重出之處接下文極天下之賾至化而裁之存乎變以賾動變化三者申言之

鳴鶴在陰其子和之我有好爵吾與爾靡之子曰君子居其室出其言善則千里之外應之況其邇者乎居其室出其言不善則千里之外違之況其邇者乎言出乎身加乎民行乎邇見乎遠言行君子之樞機樞機之榮辱之主也言行君子之所以動天地也可不愼乎李心傳曰此文言之未成者【系詞雜論諸爻以文言未成故其體絕相類然坤文言視幹已甚簡略則他卦不必盡作豈聖人姑舉此諸爻已見義例如三陳九卦之比歟】熊朋來移此節作中孚九二文言【云諸卦文言散逸今見於大廑存者摘取爲諸爻文言附乾坤文言後】吳澄移爲文言四章之九節省子曰字【云乾坤文言之外諸卦不能徧釋故上經釋九爻下經釋九爻以其例後人以乾坤文言附入本卦餘十六卦爻詞十八節不能成篇遂散入系詞離爲三處或增子曰於端處或增子曰於所引經後】湛若水作文言【云此十九條乃文言之文而錯簡防逸於系詞者今復之】陸時位曰鳴鶴章古本俱在文言中【云與祐者助也一章何思】

【何慮十一章同例】毛奇齡曰此下七節本文言脫誤於此

同人先號咷而後笑子曰君子之道或出或處或黙或語二人同心其利防金同心之言其臭如蘭

熊朋來作同人九五文言吳澄爲文言三章之第二節

省子曰字【湛若水作文言】

馬融荀爽虞翻姚信周氏孔頴達自聖人有以見天下之賾至其臭如蘭爲第六章

陸徳明自顯諸仁至其臭如蘭爲第三章

李心傳自聖人有以見天下之賾至此爲第八章

初六借用白茅無咎子曰茍錯諸地而可矣借之用茅何咎之有愼之至也夫茅之爲物薄而用可重也愼斯術也以往其無所失矣

錯陸徳明曰本亦作措愼斯術也陸徳明曰一本作順【晁說之曰愼順多悞】熊朋來作大過初六文言吳澄爲文言三章之九節省子曰字【湛若水作文言】

勞謙君子有終吉子曰勞而不伐有功而不徳厚之至也語以其功下人者也徳言盛禮言防謙也者致恭以存其位者也

不徳舊本作置【鄭康成本作置云置當爲徳陸績蜀才作置晁說之曰徳古文類置字】熊朋來作謙九三文言吳澄爲文言三章之四節省子曰字【湛若水作文言】梁孟敬本無謙二節【廉案此節必誤脫】

亢龍有悔子曰貴而無位髙而無民賢人在下位而無輔是以動而有悔也

朱子曰當屬文言此蓋重出熊朋來省去此節【云幹上九文言亦在大中可見諸卦皆是文言】吳澄省此節【云視文言傳但少文言曰何謂也六字此蓋重出湛若水曰是文言】梁寅陳仁錫刪此節

不出戶庭無咎子曰亂之所生也則言語以爲階君不密則失臣臣不宻則失身幾事不密則害成是以君子愼宻而不出也

階姚信作機【李心從之】

熊朋來作節初九文言吳澄爲文言四章之八節【湛若水作文言】

馬融荀爽姚信自初六借用白茅至不出也爲第七章

【孔穎達云自白茅以下列序諸卦獨分負且乘爲別章義尢無取也】

子曰作易者其知盜乎易曰負且乘致冦至負也者小人之事也乘也者君子之器也小人而乘君子之器盜思奪之矣上慢下暴盜思伐之矣慢藏誨盜冶容誨滛易曰負且乘致冦至盜之招也

作易虞翻李鼎祚陸徳明本作爲易【呂祖謙云爲易今本作作易廉案李心傳云諸本多雲作易今從釋文及朱本作爲易則知本義原本作爲易惠棟作爲字】冦舊作戎【宋忠曰戎誤徐邈作戎】漢書董仲舒引作乘車者君子之位也負擔者小人之事也慢惠棟作嫚誨盜誨滛虞翻作悔【謂悔恨李鼎祚惠棟同】冶鄭虞翻

陸績姚信王肅作野【釋文言妖野容儀以誨滛佚又後漢崔駰傳注引鄭云飾其容而見於外曰野虞云幹爲野李鼎祚作野按今李本一作冶者悞】太平廣記引作蠱熊朋來作觧六三文言吳澄爲文言四章之二節省子曰字【湛若水作文言】

馬融荀爽姚信自子曰作易者至盜之招也爲第八章

虞翻周氏孔頴達自初六至盜之招也爲第七章

陸徳明自初六至盜之招也爲第四章

程子呂祖謙朱子董楷惠棟自聖人有以見天下之賾至盜之招也爲第八章

【呂雲從晁說之】

郭雍自聖人有以見天下之賾至此爲第九章

朱震王宗吳仁傑自聖人有以見天下之賾至此爲第六章

【朱云王昭素合初六通爲一章今從之】

李心自初六至此爲第九章

王申子自鳴鶴在陰至此爲第九章

天一地二天三地四天五地六天七地八天九地十班固律曆志衛元嵩元苞運蓍篇引易天一至地十在天數五之上【張子曰此語恐在天數五處然聖人之於書亦有不欲並一說盡程子曰二十字合在天數五上簡編失其次也郭雍曰當在天數五上姚大老亦云然吳澄曰班時此簡猶未錯也毛奇齡曰班志元苞此引經偶參錯處】馬融荀爽虞翻姚信周氏韓伯陸徳明孔頴達李鼎祚此節在子曰夫易何爲者也之上【朱子李衡張浚王宗吳仁傑毛奇齡惠棟從之】程子呂祖謙移天一二十字於天數五之上大衍節之下蘇軾朱子移天一下二十字於天數五之上俱在大衍節前【雲程子曰宜在此今從之項安世吳澄胡一桂熊良輔董楷董眞卿兪琰同】李心此節仍韓本在後移天數五節合一章【爲第十二章

王申子亦主此說】季本以易曰知變化之道者二句連天一天數五二叚總加大衍節上

天數五地數五五位相得而各有合天數二十有五地數三十凡天地之數五十有五此所以成變化而行鬼神也

馬融荀爽虞翻姚信韓伯周氏陸徳明孔頴達李鼎祚此節在大衍節後【朱子李衡張浚王宗吳仁傑毛奇齡從之】程子仍在大衍節後加天一節於此之上【呂祖謙本同郭雍從此說】蘇軾朱子移此節於大衍節前【項安世吳澄胡一桂熊良輔董楷董眞卿兪琰梁寅同】李心移此節於韓本天一節下合爲第十二章

【王氏申子主此說】季本移此節於大衍前程子大衍節天一節天數五節合爲第九章

【本董楷說廉按呂祖謙第九章

雲從程子晁氏始大衍節終其知神之所爲乎】

大衍之數五十其用四十有九分而爲二以象兩掛一以象三揲之以四以象四時歸奇於扐以象閠五嵗再閠故再扐而後掛

掛京房作卦云再扐而後布卦

幹之策二百一十有六坤之策百四十有四凡三百有六十當期之日

策荀爽陸績作冊陸徳明李鼎祚曰本亦作防【李心傳從之惠棟作防】期陸徳明曰本又作期

二篇之策萬有一千五百二十當萬物之數也

是故四營而成易十有八變而成卦

八卦而小成

引而伸之觸類而長之天下之能事畢矣

伸虞翻作信【李氏集解同陸徳明曰本又作信音身惠棟從信】班固引作信【見律曆志】

顯道神徳行是故可與酬酢可與祐神矣

酢京房作醋祐荀爽作侑【本釋文及董眞卿引本吳澄引作佑】蘇軾作佑【吳艸廬同云依荀氏】兪琰九家易作右【李鼎祚惠棟同】

馬融荀爽姚信自大衍之數五十至可與祐神矣爲第九章

周氏孔頴達自大衍之數五十至可與祐神矣爲第八章

陸徳明自大衍至此爲第五章

郭雍自大衍至此爲第十章

朱震王宗自大衍至此爲第七章

子曰知變化之道者其知神之所爲乎

所郭京云當作不【云經字並誤作所詳文義可明】

虞翻云諸本以子曰爲章首而荀馬又從之甚非【又云此本美大衍四象之作而慈明以爲章首尢可怪矣爽字慈明程子曰此二句合與上文相連不當在下廉按馬融荀爽周氏孔頴達陸徳明郭雍朱震王宗張浚毛奇齡皆以此節爲章首】

程子自幹之策至其知神之所爲乎爲第十章

呂祖謙惠棟自大衍之數五十至其知神之所爲乎爲第九章

【呂雲從程子晁說之】

朱子董楷吳澄自天一至其知神之所爲乎爲第九章

【朱子曰門人加子曰以別上文吳澄曰後人別此節屬下章妄增子曰】

李心傳王申子自大衍之數五十至其知神之所爲乎爲第十章

吳仁傑自大衍之數五十至其知神之所爲乎爲第七章

易有聖人之道四焉以言者尙其辭以動者尙其變以制器者尙其象以卜筮者尙其占

聖人之道明僧紹作君子之道陸徳明曰以動者三句無以字【又云一本四句皆有呂祖謙云今本下三句皆有以字廉按鄭春官太卜注引易有以字惠棟三句無以字】

是以君子將有爲也將有行也問焉而以言其受命也如向無有遠近幽深遂知來物非天下之至精其孰能與於此

是以班固藝文志引作是故魏志文帝紀桓階引作受命如響陸徳明曰向又作響石經作響【張橫渠朱震王宗李衡張浚王申子胡一桂兪琰熊良輔董眞卿俱作響晁說之曰向古文響字呂祖謙曰向今本作響毛奇齡曰虞翻作響云震爲響今案李鼎祚引虞說字作向】至精桓階引作至賾

參伍以變錯綜其數通其變遂成天地之文極其數遂定天下之象非天下之至變其孰能與於此

伍虞翻作五【李鼎祚曰惠棟從五】班固引作五【見律曆志】天地之文陸徳明云一作天下【晁說之曰王眧素云諸本多作下】文虞翻陸績作支【本釋文案李鼎祚引虞仍作文云物相雜故曰文】

易無思也無爲也寂然不動感而遂通天下之故非天下之至神其孰能與於此

夫易聖人之所以極深而研幾也

研蜀才作揅防鄭本舊作機【鄭云機當爲防陸徳明曰防或作機】

惟深也故能通天下之志惟幾也故能成天下之務惟神也故不疾而速不行而至

子曰易有聖人之道四焉者此之謂也

馬融荀爽姚信自子曰知變化之道者至此之謂也爲第十章

虞翻自大衍之數五十至此之謂也爲第八章

【孔頴達曰變化章與大衍章義不類何得合爲一章】

周氏孔頴達自大衍至此爲第九章

郭雍自子曰知變化之道者至此之謂也爲第十一章

朱震王宗自子曰知變化之道者至此之謂也爲第八章

呂祖謙朱子吳澄董楷惠棟自易有聖人之道四焉至此爲第十章

【呂雲從程子晁說之】

李心王申子自易有聖人之道四焉至此爲第十一章

【李云在韓本爲第八】

吳仁傑自易有聖人之道四焉至此爲第八章

子曰夫易何爲者也夫易開物成務冒天下之道如斯而已者也是故聖人以通天下之志以定天下之業以防天下之疑

馬融荀爽虞翻姚信韓伯陸徳明周氏孔頴達李鼎祚此節之前有天一至地十二十字【朱震李衡張浚王宗吳仁傑毛奇齡惠棟同】李心王申子此節前仍韓本有天一至地十二十字又移天數五一節於天一節後合一章爲第十二章

夫易開物成務陸徳明曰一本無夫易二字【吳艸廬從之刪夫易二字惠棟同】開王肅作闓

是故蓍之徳圓而神卦之徳方以知六爻之義易以貢聖人以此洗心退藏於密吉凶與民同患神以知來知以藏往其孰能與於此哉古之聰明睿知神武而不殺者夫

圓陸徳明曰本又作員【晁說之曰古文】易韓伯音亦【謂變易】陸徳明曰以防反【晁說之曰今從韓】貢京房陸績虞翻作工荀爽作功【惠棟作工云工讀爲功古者工與功同韓伯俗本作貢】洗京房荀爽虞翻董遇張璠蜀才作先【石經同王肅韓伯先讀爲侁晁說之曰先古文洗字惠棟云尋古洗字皆作灑無作洗者當從先】藏劉表作臧【善也晁說之曰無臧字劉訓誤毛奇齡作劉瓛】兪琰曰當作識【云與多識前言往行之識同因上文退藏之藏訛爲藏藏與識頗相似】殺馬融鄭虞翻王肅幹寶九師李鼎祚所戒反【惠棟同】徐邈所例反陸績韓伯如字【陸徳明孔頴達諸儒同】

是以明於天之道而察於民之故是興神物以前民用聖人以此齊戒以神明其徳夫

夫荀爽虞翻顧歡絕句眾皆以夫字爲下句一本無夫字

王申子自子曰夫易何爲者也至以神明其徳夫爲十三章

是故闔戶謂之坤辟戶謂之幹一闔一辟謂之變往來不窮謂之通見乃謂之象形乃謂之器制而用之謂之法利用出入民咸用之謂之神

闔惠棟作盍辟惠棟作辟馬融荀爽姚信自天一至地十子曰夫易至謂之神爲第十一章

虞翻自天一至地十子曰夫易至謂之神爲第九章

周氏孔頴達自天一至此爲第十章

陸徳明自子曰知變化之道者至此爲第六章

王申子以此節爲十四節

是故易有太極是生兩儀兩儀生四象四象生八卦八卦定吉凶吉凶生大業

是故法象莫大乎天地變通莫大乎四時縣象著明莫大乎日月崇髙莫大乎富貴備物致用立成器以爲天下利莫大乎聖人探賾索隱鉤深致遠以定天下之吉凶成天下之亹亹者莫大乎蓍

縣張浚作懸【胡一桂熊良輔同】朱子曰立下疑有闕文荀悅漢紀引作立象成器蔡淵曰立字下當有象字【據吳澄本增象字】賾九家作冊虞翻作嘖【李鼎祚惠棟同】

亹亹荀爽虞翻作娓娓【荀云娓陰陽之微可成可敗李鼎祚作娓按今李本作亹】班固【見藝文志】鄭王肅如字【鄭云沒也王云勉也】莫大乎蓍大班固【見藝文志】虞翻陸徳明李鼎祚作善【陸云本亦作莫大呂祖謙作善云今作大李心曰古本作莫善惠棟從善】

是故天生神物聖人則之天地變化聖人效之天垂象見吉凶聖人像之河出圖洛出書聖人則之

洛班固【藝文志】王肅作雒亷按後漢書天文志宦者傳晉書職官志引作天垂象聖人則之劉向說苑後漢書楊易及裴松之魏志文帝紀注辛毘引作垂象見吉凶聖人則之又辛毘作河出圖洛出書聖人效之與此不同

吳澄自夫易何爲者也至聖人則之爲第十一章

易有四象所以示也系辭焉所以告也定之以吉凶所以防也

郭雍曰易有四象節與前文不相屬又非別章疑其錯簡兪琰曰此節當在剛柔者晝夜之象也之下【云張橫渠云吉凶變化進退剛柔易之四象廉按兪說合張子郭氏之說而用之】吳澄以此節合書不盡言爲一章

呂祖謙朱子董楷自子曰夫易何爲者也至所以防也爲第十一章

【呂雲從晁說之】

吳仁傑自天一至地十子曰夫易至所以防也爲第九章

李心自子曰夫易至所以防也爲第十三章

【李云韓本連下章爲第九章

】

王申子自是故易至所以防也爲第十五章

易曰自天祐之吉無不利子曰祐者助也天之所助者順也人之所助者信也履信思乎順又以尙賢也是以自天祐之吉無不利也

祐見本卦班固【武五子】引作君子履信思順自天祐之吉無不利也又鄭虞翻作有【李鼎祚惠棟作有晁說之曰又古文有字今文當作有】

張子曰此節宜在立心勿恆凶下【上言莫益之故此言多助也】郭雍曰當在易曰憧憧往來之前【云自易者象也至小人之道也結句助詞多稱也字所以示也所以告也所以防也皆相類憧憧往來下二爻皆稱易曰故自天祐之宜在其前上篇七爻皆不稱易下篇十一爻皆稱易與自天祐之文意同兪琰曰宜從郭氏梁寅同】朱子曰此無所屬恐是錯簡宜在八章之末【盜之招也之後姚舜牧同王申子曰當在盜之招也下】鄧伯羔曰非錯簡也【易疏云易之四象所以示系詞所以告者依而行之則見神無不祐助故引大有上九爻詞正之】

熊朋來作大有上九文言吳澄爲文言三章之三節省子曰字【湛若水作文言毛奇齡曰文言脫於此者】

馬融荀爽姚信自是故易有太極至無不利也爲第十二章

虞翻自是故易有太極至無不利也爲第十章

周氏孔頴達自是故易有太極至無不利也爲第十一章

朱震王宗自天一至無不利也爲第九章

呂祖謙此節爲第十二章

【呂雲從晁說之】

吳仁傑以此節爲第十章

李心此節爲第十四章

惠棟自天一至地十子曰夫易至無不利也爲第十一章

子曰書不盡言言不盡意然則聖人之意其不可見乎子曰聖人立象以盡意設卦以盡情僞系辭焉以盡其言變而通之以盡利鼓之舞之以盡神

朱子曰兩子曰字疑衍其一【子曰字皆後人所加故有此誤】

吳澄以易有四象節與此章相連爲十二章之首【上無易曰自天祐之節】

呂祖謙以此節爲第十三章

【呂雲從晁說之】

吳仁傑此節爲十一章

乾坤其易之緼邪干坤成列而易立乎其中矣乾坤毀則無以見易易不可見則乾坤或防乎息矣

是故形而上者謂之道形而下者謂之器化而裁之謂之變推而行之謂之通舉而錯之天下之民謂之事業韓伯作措【陸徳明孔頴達張子朱震張浚李衡王宗吳澄毛奇齡同】

是故夫象聖人有以見天下之賾而擬諸其形容象其物宜是故謂之象聖人有以見天下之動而觀其會通以行其典禮系辭焉以防其吉凶是故謂之爻

郭京曰誤增夫象二字呂祖謙同是故夫象衍文蔡淵曰夫當作爻賾見前

極天下之賾者存乎卦鼓天下之動者存乎辭

熊朋來以朱子八章去諸爻釋文言者僅餘聖人有以見天下之賾九十五字云錯簡當入接極天下之賾者存乎卦之前

化而裁之存乎變推而行之存乎通神而明之存乎其人黙而成之不言而信存乎徳行

裁陸徳明曰本又作財【李鼎祚作財】九家易陸徳明李鼎祚黙而成【無之字陸云或作黙而成之呂祖謙曰今本有之字廉按今李本亦有之字】

馬融荀爽姚信自子曰書不盡言至末爲第十三章

虞翻自子曰書不盡言至末爲第十一章

周氏孔頴達自子曰書不盡言至末爲第十二章

陸徳明自天一至地十子曰夫易至末爲第七章

程子自易有聖人之道四焉至末爲第十一章

郭雍自子曰夫易何爲者也至末爲第十二章

朱震王宗自子曰書不盡言至末爲第十章

呂祖謙自乾坤其易之緼邪至末爲第十四章

【雲從晁說之】

朱子董楷自子曰書不盡言至末爲第十二章

李心自子曰書不盡言至末爲第十五章

吳仁傑自乾坤其易之緼邪至末爲第十二章

王申子自子曰書不盡言至末爲第十六章

吳澄自易有四象至末爲第十二章

周易章句證異卷七﹤經部﹐易類﹐周易章句證異﹥

欽定四庫全書

周易章句證異卷八

內閣中書翟均防撰

系辭下

吳仁傑作說卦中【見上馮椅說】韓伯作系詞下【無字次第八陸徳明孔頴達周燔張浚李衡同胡旦胡瑗王洙程迥次第七呂大防次第八張子次第四以上無傳字】王肅作系詞下【蘇子瞻朱震次第八呂祖謙朱子李宗次第六】

八卦成列象在其中矣因而重之爻在其中矣

剛柔相推變在其中矣系辭焉而命之動在其中矣命孟喜作明【惠棟從明】

吉凶悔吝者生乎動者也

剛柔者立本者也變通者趣時者也

吉凶者貞勝者也

勝姚信作稱

天地之道貞觀者也日月之道貞明者也天下之動貞夫一者也

吳仁傑自八卦成列至貞夫一者也爲第一章

夫幹確然示人易矣夫坤隤然示人簡矣

確許愼作寉【髙至也惠棟同】隤孟喜作退【惠棟同】陸績董遇姚信作妥

爻也者效此者也象也者像此者也

像虞翻作象【李鼎祚惠棟同】

爻象動乎內吉凶見乎外功業見乎變聖人之情見乎辭

郭雍朱震王宗王申子吳澄自八卦成列至見乎詞爲第一章

天地之大徳曰生聖人之大寶曰位何以守位曰仁何以聚人曰財理財正辭禁民爲非曰義

寶孟喜作保仁陸徳明作人【晁說之本作人呂祖謙曰人今本作仁當從釋文朱子作人云呂氏從古蓋所謂非眾罔與守邦吳澄作人兪琰曰上下文義詳之當依作人董楷徐在漢查愼行作人靈格曰仁不必攺人】王肅宋衷卞伯玉桓元明僧紹作仁【吳艸廬以王卞桓明諸本作仁誤孔頴達李鼎祚諸儒作仁廉按鄭注禮運引作仁周書蘇綽引易作仁梁劉昭注後漢書梁統引易作仁蔡邕亦云以仁守位知當時本作仁李心曰蔡邕所云則漢前已用仁字非始於王肅毛奇齡曰釋文作人宋作僞古本從之致本義以後多攺人字誤甚】禁民漢書食貨志晉書刑法志引作人【李賢注梁統引作人】吳澄曰與上文不相屬當爲下章之首龍仁夫曰五句恐是他經誤入季本以將叛者三十七字移置此下別爲一章【毛奇齡曰何無忌至此】周氏莊氏孔頴達呂祖謙朱子項安世黃震董楷惠棟自八卦成列至曰義爲第一章

吳仁傑自夫幹確然至曰義爲第二章

古者包犧氏之王天下也仰則觀象於天俯則觀法於地觀鳥獸之文與地之宜近取諸身遠取諸物於是始作八卦以通神明之徳以類萬物之情

包孟喜京房作伏鄭作包虞翻作庖陸徳明曰本又作庖【李氏鼎祚惠棟同】犧孟喜京房作戱陸徳明作羲王昭素曰與天地之宜諸本多有天字【晁說之朱子從其說】

【廉按班固藝文志作宓戱氏仰觀象於天俯觀法於地觀鳥獸之文與地之宜又司馬貞史記補引此亦無天字九家易韓伯李鼎祚孔頴達俱無天字王云多有天字不知何據】

作結繩而爲网罟以佃以漁蓋取諸離

馬融虞翻姚信陸徳明李鼎祚作爲罟【無罔字馬云猶网也呂祖謙作爲罟惠棟作爲罟云罟讀爲�古文二字並故誤也鐘鼎文皆然】黃頴幹鑿度作爲�罟【李氏心曰緯書出先漢旣有罔字則隋唐本無者非也廉按�古文作�時本亦作网】佃虞翻作田【李氏鼎祚惠棟同陸徳明曰佃本亦作田】漁虞翻作魚【李氏鼎祚惠棟同陸徳明曰漁本亦作魚】

包犧氏沒神農氏作斲木爲耜揉木爲耒耒耨之利以教天下蓋取諸益

包見上陸徳明曰本或作揉木爲耒耨非耒耨王昭素曰耨諸本或作耜【晁說之曰耜乃合上文吳澄作耜云冩者僞右傍防字爲辱廉按孟喜馬融本作耨】

日中爲市致天下之民聚天下之貨交易而退各得其所蓋取諸噬嗑

神農氏沒黃帝堯舜氏作通其變使民不倦神而化之使民冝之易窮則變變則通通則久是以自天祐之吉無不利黃帝堯舜垂衣裳而天下治蓋取諸乾坤陸徳明曰本亦作易窮則變通則久吳澄無是以自天祐之二句【云十字系文言釋大有上九爻詞此重出】祐見本卦

刳木爲舟剡木爲楫舟楫之利以濟不通致遠以利天下蓋取諸渙

刳九家易陸徳明李鼎祚作挎【呂祖謙曰挎今本作刳董楷惠棟作挎】剡九家易陸徳明李鼎祚作掞【呂祖謙曰掞今本作剡董楷惠棟】

【作掞】楫陸徳明曰本又作檝陸徳明曰一本無致遠以利天下句朱子曰致遠以利天下疑衍【兪琰從之查愼曰似不必從】吳澄刪此六字【云此六字見下文重出陳仁錫刪此句】

服牛乘馬引重致遠以利天下蓋取諸隨

服許愼作�【晁說之音偹兪琰曰史記伯�卽左傳伯服�與服通廣韻�有兩音一音服一音偹�但音偹不音服惠棟作�云古服字孟喜作�鄭注特牲饋食禮云古偹爲復或作�古音通也】陸徳明曰一本無以利天下句

重門擊柝以待暴客蓋取諸豫

柝許愼作又作【晁說之曰今本說文出此字非古本說文也】九家易作【李氏鼎祚惠棟同】暴鄭作虣【荀九家易幹寶李鼎祚同惠棟從虣按朱彛尊毛奇齡引鄭作虣】

防木爲杵掘地爲臼臼杵之利萬民以濟蓋取諸小過掘虞翻作闕地爲臼【李鼎祚惠棟同】

木爲弧剡木爲矢弧矢之利以威天下蓋取諸暌上古穴居而野處後世聖人易之以宮室上棟下宇以待風雨蓋取諸大壯

古之葬者厚衣之以薪葬之中野不封不樹喪期無數後世聖人易之以棺槨蓋取諸大過

班固作藏之中野【見劉向張釋之引】範奕引作古之葬者衣以藏之中野【見趙咨惠棟云塟有作藏者古藏同音】封虞翻云古窆字喪呂祖謙作�【云今作喪】

上古結繩而治後世聖人易之以書契百官以治萬民以察蓋取諸夬

世許愼作代

周氏莊氏孔頴達朱子黃震董楷惠棟古者至蓋取諸夬爲第二章

王申子自天地之大徳至諸夬爲第二章

是故易者象也象也者像也

像也孟喜京房虞翻董遇姚信崔憬李鼎祚作象陸徳明孔頴達諸本作像

謹案周易折中以此節爲上章結語文【云凡章首不用是故是故承上結上之詞諸儒以此節爲上章結語近是】

彖者材也

爻也者效天下之動者也

是故吉凶生而悔吝著也

郭雍朱震王宗吳澄自天地之大徳至悔吝著也爲第二章

【朱子曰胡旦分天地之大徳爲一章陽卦多陰爲一章考之文義當從龔原本亦然】呂祖謙項安世自古者包犧氏之王天下也至悔吝著也爲第二章

【雲從晁說之】

朱子董楷惠棟自是故易者至悔吝著也爲第三章

吳仁傑自是故易者至悔吝著也爲第三章

陽卦多陰陰卦多陽

其故何也陽卦奇陰卦耦

兪琰曰五句疑錯簡當屬前章

其徳行何也陽一君而二民君子之道也陰二君而一民小人之道也

兪琰曰其徳行何也一節疑錯簡當屬前章貞夫一之下

朱子董楷惠棟自陽卦多陰至小人之道也爲第四章

項安世自陽卦多陰至小人之道也爲第三章

王申子自是故易者至小人之道也爲第三章

易曰憧憧往來朋從爾思子曰天下何思何慮天下同歸而殊途一致而百慮天下何思何慮

憧見本爻吳澄省子曰字

日往則月來月往則日來日月相推而明生焉寒往則暑來暑往則寒來寒暑相推而嵗成焉往者屈也來者信也屈信相感而利生焉

屈荀爽李鼎祚作詘信陸徳明曰本又作伸

尺蠖之屈以求信也龍蛇之蟄以存身也精義入神以致用也利用安身以崇徳也

蛇陸徳明作虵【惠棟本從虵】存身釋文作全身【呂祖謙云全身今作存身廉按李鼎祚云諸本作存身朱本從釋文則知本義當作全今作存者悞】

過此以往未之或知也窮神知化徳之盛也

周氏莊氏孔頴達自是故易者象也至徳之盛也爲第三章

熊朋來曰四節作咸九四文言吳澄作文言四章之一節【湛若水雲是文言毛奇齡云文言脫於此】

易曰困於石據於蒺藜入於其宮不見其妻凶子曰非所困而困焉名必辱非所據而據焉身必危旣辱且危死期將至妻其可得見邪

期陸績陸徳明作其【期李心吳澄董楷作其呂祖謙作其云今本作期】熊朋來作困六三文言吳澄爲文言四章之六節省子曰字【湛若水毛奇齡亦云文言】

易曰公用射隼於髙墉之上獲之無不利子曰隼者禽也弓矢者器也射之者人也君子藏器於身待時而動何不利之有動而不括是以出而有獲語成器而動者也

熊朋來作觧上六文言吳澄作文言四章之三節省子曰字

子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾無咎此之謂也

勸郭京作動【云誤作勸凡悔吝所生由乎動者則是小人見利而動毛奇齡云勸與懲對待之文郭京誤】懲虞翻李鼎祚作徵【惠棟同】誡虞翻李鼎祚作戒

熊朋來作噬嗑初九文言吳澄作文言三章之六節【湛若水毛奇齡作文言】

善不積不足以成名惡不積不足以滅身小人以小善爲無益而弗爲也以小惡爲無傷而弗去也故惡積而不可掩罪大而不可觧易曰何校滅耳凶

掩虞翻李鼎祚作弇【惠棟同】

熊朋來作噬嗑上九文言吳澄作文言三章之七節【湛若水毛奇齡同作文言】

子曰危者安其位者也亡者保其存者也亂者有其治者也是故君子安而不忘危存而不忘亡治而不忘亂是以身安而國家可保也易曰其亡其亡系於包桑漢書劉向引作安不忘危存不忘亡

熊朋來作否九五文言吳澄作文言三章之一節省子曰字【湛若水毛奇齡同作文言】

子曰徳薄而位尊知小而謀大力小而任重鮮不及矣易曰鼎折足覆公餗其形渥凶言不勝其任也

知小虞翻李鼎祚作知少【按今李本亦作小】力小同【石經惟力小作少】鮮虞翻陸徳明李鼎祚作尟【虞云尟少也董楷同呂祖謙云尟今作鮮惠棟云尟亦作尠俗作鮮】餗形渥見本爻

熊朋來作鼎九四文言吳澄作文言四章之七節省子曰字【湛若水毛奇齡同作文言】

子曰知幾其神乎君子上交不諂下交不凟其知幾乎幾者動之微吉之先見者也君子見幾而作不俟終日易曰介於石不終日貞吉介如石焉寧用終日防可識矣君子知微知彰知柔知剛萬夫之望

漢書楚元王引作吉凶之先見者也又藝文志引易無凶字【廉按兩處不同】孔頴達云諸本或有凶字其定本則無【向吉而背凶違凶而就吉無復有凶故特云吉二程子張子諸儒說同】朱子云漢書吉之之間有凶字似是漏字【吳澄增凶字胡炳文兪琰梁寅同朱子說楊庭筠云象防曰朱子從漢書非也廉按虞翻諸儒俱無凶字】

熊朋來作豫六二文言吳澄作文言三章之五節【湛若水毛奇齡同作文言】

子曰顏氏之子其殆庶幾乎有不善未嘗不知知之未嘗復行也易曰不遠復無只悔元吉

隻字見本爻

熊朋來作復初九文言吳澄作文言三章之八節省子曰字【湛若水毛奇齡同作文言】

天地絪緼萬物化醇男女搆精萬物化生易曰三人行則損一人一人行則得其友言致一也

絪緼許愼作壹�李鼎祚作壹�【毛奇齡曰李鼎祚作紜廉按與今李本異惠棟作壹�】陸徳明本又作氤氳【查愼行曰絪緼與氤氳同】後漢書張衡引作煙熅班固注引蔡邕說作絪緼【晁說之曰壹�文絪緼古文氤氳文】醇宋本亦作亨【毛居正六經正誤曰醇作亨誤】構鄭作覯【云合也惠棟同】李衡作媾

熊朋來作損六三文言吳澄作文言四章之四節【湛若水毛奇齡同作文言】

子曰君子安其心而後動易其心而後語定其交而後求君子修此三者故全也危以動則民不與也懼以語則民不應也無交而求則民不與也莫之與則傷之者至矣易曰莫益之或擊之立心勿恆凶

危以動則民不與之與郭京作輔【云輔助之義誤作與】吳澄作興【云與字與下文重興應則韻葉】

熊朋來作益上九文言吳澄作文言傳四章之五節【湛若水毛奇齡同作文言】

朱震云張載曰下文當云易曰自天祐之吉無不利子曰天之所助者順也人之所助者信也履信思乎順又以尙賢也是以自天祐之吉無不利也

周氏莊氏孔頴達自易曰困於石至立心勿恆凶爲第四章

朱震呂祖謙王宗自陽卦多陰至立心勿恆凶爲第三章

【朱雲從胡旦龔原分章呂雲從晁說之分章】

朱子董楷惠棟自易曰憧憧往來至立心勿恆凶爲第五章

黃震自是故易者至立心勿恆凶爲第三章

吳仁傑自陽卦多陰至立心勿恆凶爲第四章

項安世王申子自易曰憧憧往來至立心勿恆凶爲第四章

子曰乾坤其易之門邪干陽物也坤陰物也陰陽合徳而剛柔有體以體天地之撰以通神明之徳

吳澄省子曰字門邪陸徳明又作門戶邪顏之推家訓引作門戶

其稱名也雜而不越於稽其類其衰世之意邪

越許愼作

呂祖謙吳仁傑自子曰乾坤其易之門邪至衰世之意邪爲第四章

【雲從晁說之】

夫易彰往而察來而微顯闡幽開而當名辧物正言防辭則備矣

彰虞翻李鼎祚作章朱子曰而微顯恐當作微顯而開而之而亦疑有誤【葉爾瞻曰三而多有著落似無誤】李鼎祚以開而當名防節何楷開當【句】名辧物正【句】

其稱名也小其取類也大其防遠其辭文其言曲而中其事肆而隱因貳以濟民行以明失得之報

貳鄭云當爲弍【晁說之曰弍古文】虞翻作二

周氏莊氏孔頴達項安世自乾坤其易之門邪至以明失得之報爲第五章

朱震王宗黃震自乾坤其易之門邪至以明失得之報爲第四章

呂祖謙吳仁傑自夫易彰往而察來至以明失得之報爲第五章

【雲從晁說之】

朱子董楷惠棟自乾坤其易之門邪至以明失得之報爲第六章

吳澄自陽卦多陰至以明失得之報爲第四章

【按澄以陽卦多陰四十五字移置乾坤其易之門上云小人之道也舊有文言釋錯簡十一節間隔之故與乾坤其易之門不相屬遂於乾坤上加子曰字而分爲別章今定錯簡歸文言刪去子曰字而此章復合爲一】

易之興也其於中古乎作易者其有憂患乎

王申子自乾坤其易之門邪至其有憂患乎爲第五章

是故履徳之基也謙徳之柄也復徳之本也恆徳之固也損徳之修也益徳之裕也困徳之辧也井徳之地也巽徳之制也

修馬融作循辧鄭陸徳明李鼎祚作辯

履和而至謙尊而光復小而辧於物恆雜而不厭損先難而後易益長裕而不設困窮而通井居其所而遷巽稱而隱

履以和行謙以制禮復以自知恆以一徳損以遠害益以興利困以寡怨井以辧義巽以行權

周氏莊氏孔頴達呂祖謙項安世自易之興也至巽以行權爲第六章

【呂雲從晁說之】

朱震黃震王宗自易之興也至巽以行權爲第五章

朱子董楷惠棟自易之興也至巽以行權爲第七章

王申子自是故履至巽以行權爲第六章

吳澄自易之興也至巽以行權爲第四章

易之爲書也不可遠爲道也屢遷變動不居周流六虛上下無常剛柔相易不可爲典要惟變所適

其出入以度外內使知懼

朱子本義曰此句未詳疑有脫誤【語錄云據文勢合作使內外知懼】

又明於憂患與故無有師保如臨父母

初率其辭而揆其方旣有典常茍非其人道不虛行率虞翻作帥【云率正也李鼎祚同惠棟同】

朱震黃震自易之爲書也不可遠至道不虛行爲第六章

【雲從龔原】

呂祖謙項安世王申子自易之爲書也不可遠至道不虛行爲第七章

【呂雲從晁說之】

朱子董楷惠棟自易之爲書也不可遠至道不虛行爲第八章

吳澄自易之爲書也不可遠至道不虛行爲第五章

易之爲書也原始要終以爲質也六爻相雜惟其時物也

其初難知其上易知本末也初辭擬之卒成之終若夫雜物撰徳辧是與非則非其中爻不備

撰鄭作算【云數也】

噫亦要存亡吉凶則居可知矣知者觀其彖辭則思過半矣

噫王肅於力反陸徳明於其反亦要陸徳明曰一妙反絕句又一遙反則句至吉凶

季本以噫字下二十三字移置其剛勝邪之後周氏莊氏孔頴達朱震自易之爲書也原始要終至思過半矣爲第七章

二與四同功而異位其善不同二多譽四多懼近也柔之爲道不利遠者其要無咎其用柔中也

郭京曰注云懼近也今本誤以近也字爲正文近字仍脫懼字【毛奇齡云案今王注已無懼近也句而康伯所注仍有四近於君故多懼語則直是經文豈可妄爲之說】

三與五同功而異位三多凶五多功貴賤之等也其柔危其剛勝邪

朱震自二與四同功至其剛勝邪爲第八章

【云龔本原始要終合易之爲書也爲一章誤矣今從故本】

呂祖謙項安世吳仁傑王申子自易之爲書也原始要終至其剛勝邪爲第八章

朱子董楷惠棟自易之爲書也原始要終至其剛勝邪爲第九章

黃震自易之爲書也原始要終至其剛勝邪爲第七章

吳澄自易之爲書也原始要終至其剛勝邪爲第六章

易之爲書也廣大悉備有天道焉有人道焉有地道焉兼三才而兩之故六六者非它也三才之道也

才石經作材

道有變動故曰爻爻有等故曰物物相雜故曰文文不當故吉凶生焉

呂祖謙項安世王申子吳仁傑自易之爲書也廣大悉備至故吉凶生焉爲第九章

【雲從晁說之】

朱子董楷惠棟自易之爲書也廣大悉備至故吉凶生焉爲第十章

黃震自易之爲書也廣大悉備至故吉凶生焉爲第八章

王宗自易之爲書也廣大悉備至故吉凶生焉爲第六章

吳澄自易之爲書也廣大悉備至故吉凶生焉爲第七章

易之興也其當殷之末世周之盛徳邪當文王與紂之事邪是故其辭危危者使平易者使傾其道甚大百物不廢懼以終始其要無咎此之謂易之道也

周氏莊氏孔頴達自二與四同功至易之道也爲第八章

朱震自易之爲書也廣大悉備至易之道也爲第九章

呂祖謙項安世王申子吳仁傑自易之興也至易之道也爲第十章

【雲從晁說之】

朱子董楷惠棟自易之興也至易之道也爲第十一章

黃震自易之興也至易之道也爲第九章

夫乾天下之至健也徳行恆易以知險夫坤天下之至順也徳行恆簡以知阻

能說諸心能研諸侯之慮定天下之吉凶成天下之亹亹者

王昭素曰剰侯之二字必是王輔嗣以後鄭康伯以前錯【司馬溫公曰王輔嗣略例曰能研諸慮則侯之衍字張子朱震郭雍朱子吳澄衍侯之二字】虞翻韓伯有侯之二字【虞云乾初之坤爲震震爲諸侯故能研諸侯之慮晁說之曰虞翻亦作諸侯其謬久矣毛奇齡曰諸侯之慮卽天下之慮與前後天下相應】

是故變化云爲吉事有祥象事知器占事知來

祥李鼎祚亦作詳

天地設位聖人成能人謀鬼神百姓與能

吳仁傑自夫乾天下之至健也至百姓與能爲第十一章

八卦以象告爻彖以情言剛柔雜居而吉凶可見矣吳仁傑自八卦以象告至而吉凶可見矣爲第十二章

變動以利言吉凶以情遷是故愛惡相攻而吉凶生遠近相取而悔吝生情僞相感而利害生凡易之情近而不相得則凶或害之悔且吝

王弼李鼎祚則凶【句】

吳仁傑自變動以利言至悔且吝爲第十三章

將叛者其辭慙中心疑者其辭枝吉人之辭寡躁人之辭多誣善之人其辭防失其守者其辭屈

屈侯果李鼎祚作誳馮椅曰此節錯簡【與易全不相闗王介甫郭子和亦嘗疑之】

周氏莊氏孔頴達自夫乾天下之至健也至末爲第九章

朱震黃震自夫乾天下之至健也至末爲第十章

呂祖謙項安世王申子自夫乾天下之至健也至末爲第十一章

朱子董楷惠棟自夫乾天下之至健也至末爲第十二章

王宗自易之興也至末爲第七章

吳澄自易之興也至末爲第八章

吳仁傑自將叛者至其辭屈爲第十四章

吳澄曰系詞上下篇共二十章章首端以天地字者三以聖人字者二以易字者十一以彖爻以一陰一陽以八卦以陽卦以陰卦者各一舊本有子曰者六先儒以爲後人所加今考之易其至矣乎知變化之道者其知神之所爲乎皆是前章之結語後之分章者欲以此爲後章之起語書不盡言乾坤其易之門邪皆是連上文共爲一章後之分章者欲分截自此別爲一章故四處加子曰字以別之易有聖人之道四焉者是再提章首起句爲結句聖人立象以盡意是以答語答上文問語故兩處亦各加子曰字今並刪去庶俾讀者不致生疑而妄謂系辭非夫子所作云

周易章句證異卷八

欽定四庫全書

周易章句證異卷九

內閣中書翟均廉撰

文言

鄭文言與說序雜合爲一卷【本崇文總目案淳於後謂康成合彖象於經不言合文言於經也朱震呂祖謙嘗從其說林票亦以文言與說序雜合爲一卷】王弼附文言於乾坤二卦【小象之後陸徳明孔頴達李鼎祚及蘇軾張子程子從之宋子夏朱震李衡鄭汝諧項安世王宗趙彥肅王申子李簡董楷同周燔文言亦附小象後惟大象列卦詞前董眞卿文言附小象後惟大象列彖前李過方逢辰文言釋彖處附彖後大象前釋爻處附小象後趙汝楳文言釋彖處附爻辭前無文言曰等字】胡旦復出文言別爲一篇【析幹文言爲第四坤文言爲第五在小象後上系前胡瑗合乾坤文言次第五在小象後上系前程迥次同惟象分上下吳仁傑亦同惟以小象爲系詞下以系詞爲說卦邵子晁說之次第四在象後系詞前呂大防連二經次第九在小系後說卦前呂祖謙次第七在系詞下後說卦前朱子從之稅與權吳澄胡炳文胡一桂熊良輔梁寅諸人同兪琰次第九在大象後說卦前】王洙卦辭文言俱不附經【卦詞爲一篇次第一文言次第五】蔡

淵彖仍附經中出文言列系辭後【云古本文言下有字今脫案呂祖謙朱子稅與權吳澄諸儒俱有字】

鄭厚無文言【云後人所作】

元者善之長也亨者嘉之會也利者義之和也貞者事之幹也

王弼加文言曰三字於首【孔穎達李鼎祚蘇軾張子程子諸儒同呂祖謙朱子復析文言爲一篇省文言曰三字毛奇齡曰宋儒僞造古易謂王氏附文言於乾坤因加文言字以別之不知文言章次皆舊所定】趙汝楳無文言曰三字【直接彖】左穆姜引作元體之長也亨嘉之會也利義之和也貞事之幹也

君子體仁足以長人嘉會足以合禮利物足以和義貞固足以干事

左穆姜引無君子字體仁京房荀爽董遇作體信【毛奇齡云誤】嘉會穆姜引作嘉體利物孟喜京房荀爽陸績作利之

君子行此四徳者故曰乾元亨利貞

初九曰潛龍勿用何謂也子曰龍徳而隱者也不易乎世不成乎名遁世無悶不見是而無悶樂則行之憂則違之確乎其不可拔潛龍也

吳澄省子曰字【云子曰後人所加後五節同】陸徳明李鼎祚作不易世不成名【廉案唐以後本不易乎世不易乎名】遁惠棟作確惠棟作寉

九二曰見龍在田利見大人何謂也子曰龍徳而正中者也庸言之信庸行之謹閒邪存其誠善世而不伐徳博而化易曰見龍在田利見大人君徳也

吳澄無易曰見龍在田三句【云十三字蓋下文重出】鄭作閒邪以存其誠【本晁說之】

九三曰君子終日幹幹夕惕若厲無咎何謂也子曰君子進徳修業忠信所以進徳也修辭立其誠所以居業也知至至之可與防也知終終之可與存義也是故居上位而不驕在下位而不憂故幹幹因其時而惕𨿽危無咎矣

惠棟亦作夕惕若夤

九四曰或躍在淵無咎何謂也子曰上下無常非爲邪也進退無恆非離羣也君子進徳修業欲及時也故無咎

鄭作君子進徳修業及時無欲字也字【本晁說之惠棟同】

九五曰飛龍在天利見大人何謂也子曰同聲相應同气相求水流濕火就燥雲從龍風從虎聖人作而萬物覩本乎天者親上本乎地者親下則各從其類也作馬融作起

上九曰亢龍有悔何謂也子曰貴而無位髙而無民賢人在下位而無輔是以動而有悔也

熊朋來湛若水吳澄毛奇齡俱以系辭亢龍有悔節爲卽文言脫誤

潛龍勿用下也

見龍在田時舍也

終日幹干行事也

或躍在淵自試也

飛龍在天上治也

亢龍有悔窮之災也

鄭作窮志災也【本晁說之】

乾元用九天下治也

潛龍勿用陽气潛藏

見龍在田天下文明

終日幹幹與時偕行

或躍在淵乾道乃革

飛龍在天乃位乎天徳

亢龍有悔與時偕極

乾元用九乃見天則

乾元者始而亨者也

利貞者性情也

鄭作情性也【本晁說之朱震吳澄惠棟同】

幹始能以美利利天下不言所利大矣哉

鄭作幹始而以美利利天下【本晁說之李鼎祚惠棟同廉案而古能字說見上經】

大哉幹乎剛健中正純粹精也

粹惠棟作晬【荀子非相曰而能容雜劉淵林吳都賦注云不雜曰晬雜者晬之反】

六爻揮旁通情也

揮陸徳明本亦作輝【義取光輝】

時乘六龍以禦天也雲行雨施天下平也

君子以成徳爲行日可見之行也潛之爲言也隱而未見行而未成是以君子弗用也

君子學以聚之問以辧之寛以居之仁以行之易曰見龍在田利見大人君徳也

九三重剛而不中上不在天下不在田故幹幹因其時而惕𨿽危無咎矣

九四重剛而不中上不在天下不在田中不在人故或之或之者疑之也故無咎

朱子曰九四非重剛重字疑衍【陸時位曰虞仲翔云以干接幹故重剛李鼎祚重卦自此二爻始故云朱義謂陽爻陽位爲重剛而以九四重剛爲衍文失象防矣廉按諸儒皆作重剛胡炳文本義通釋梁寅易參義熊良輔本義集成亦不從本義】

夫大人者與天地合其徳與日月合其明與四時合其序與鬼神合其吉凶先天而天弗違後天而奉天時天且勿違而況於人乎況於鬼神乎

而況於人乎李鼎祚無而字

亢之爲言也知進而不知退知存而不知亡知得而不知喪

其惟聖人乎知進退存亡而不失其正者其惟聖人乎首句王肅作愚人後結始作聖人【兪琰曰王肅謬矣胡瑗以首句爲羨文】吳澄刪去首句

坤至柔而動也剛至靜而徳方

王弼以下附坤卦者皆有文言曰三字

後得主而有常

程子曰主下脫利字【朱子從之鄭汝諧王申子胡一桂胡炳文董楷梁寅陸仁錫林希元程竹山同余苞曰程朱以主利句遂以文言爲闕文然觀彖意未見其爲闕文也陸時位曰朱子考亭云當有利字武斷之過毛奇齡曰程朱增此字曲全主利之說】

含萬物而化光

坤道其順乎承天而時行

張元衝載晉王易本作順承乎天而時行【毛奇齡曰乃與順承天合較似有理】

積善之家必有餘慶積不善之家必有餘殃臣弒其君子弒其殳非一朝一夕之故其所由來者漸矣由辧之不早辧也易曰履霜堅冰至蓋言順也

辧荀爽作變【晁說之云辧古文變字】順楊萬里曰當作馴朱子曰古字順愼通用此當作愼【胡氏炳文曰諸家釋順字謂善與不善皆由順而後釋本義作愼言當辧之於微也讀作順字不若愼字有下工夫處吳澄攺作愼廉案荀爽及程子諸儒皆作順訓與愼義異】

直其正也方其義也君子敬以直內義以方外敬義立而徳不孤直方大不習無不利則不疑其所行也兪琰云或曰禮記云直其政政乃敬之訛敬訛爲政政又轉而爲正【案惠棟云正當爲敬字之誤毛奇齡云案古文變換處多不拘此不必穿鑿】兪琰曰劉元城嘗攺敬以直內爲正以直內不知言敬則正在其中張璠曰直方大上有象曰二字【惠棟同】

陰𨿽有美含之以從王事弗敢成也地道也妻道也臣道也地道無成而代有終也

宋衷作含之以從王事【句朱震同張振淵曰當以含之以從王事爲句若依胡雲峯以陰𨿽有美含之爲句則以從王事上反費轉折查愼行同項安世曰以含之連下文讀者非亷案諸儒俱以含之絕句】

天地變化艸木蕃天地閉賢人隱易曰括囊無咎無譽蓋言謹也

君子黃中通理

王申子以君子黃中【句云通理二字卽小象文在中之意非連黃中爲句】

正位居體

美在其中而暢於四支於事業美之至也

陰疑於陽必戰爲其嫌於無陽也故稱龍焉猶未離其類也故稱血焉夫黃者天地之雜也天而地黃荀爽虞翻姚信蜀才作陰凝於陽【晁說之曰疑古文凝字惠棟從凝】嫌荀爽虞翻陸績九家易董遇作兼【李氏鼎祚同惠棟作兼】

【云俗作嫌】鄭作慊【讀如羣公溓之溓古書作立心與水相近讀者失之故作溓溓雜也廉案釋文引鄭作謙此本詩采薇正義毛奇齡曰兼慊溓皆非正義】雜惠棟作雜熊朋來吳澄湛若水毛奇齡以系辭中十六卦爻辭十八節皆屬文言【說詳系辭】

周易章句證異卷九

欽定四庫全書

周易章句證異卷十

內閣中書翟均防撰

說卦

按隋書經籍志序秦焚書周易以卜筮得存惟失說卦三篇後河內女子得之呂祖謙曰韓康伯說卦乃止一篇而別出序雜

孔頴達稱鄭舊說說卦在文言後次第八自鄭附彖象於經文言說卦序卦雜卦猶合爲一卷王弼又附文言於經韓伯說卦序卦雜卦合爲一卷連二經六卷爲第九孔頴達從之胡旦說卦在下繋後【第八胡瑗王洙程子同周燔次第九】邵子在系辭後【第六晁說之同】呂大防在文言後【連二經次第十】呂祖謙作說卦在文言後【次第八朱子諸儒從之兪琰次第九】吳仁傑作說卦下【次第八以上系爲說卦上以下系爲說卦中馮椅同】鄭無說卦【云後人所作】

昔者聖人之作易也幽贊於神明而生蓍

贊陸徳明曰本或作贊

參天兩地而倚數

天陸徳明曰或作夫者非

倚蜀才作奇【晁氏說之曰奇古文】

觀變於陰陽而立卦揮於剛柔而生爻和順於道徳而理於義窮理盡性以至於命

觀變陸徳明曰一本作觀變化

孔頴達朱震郭雍李衡朱子項安世呂祖謙吳澄王宗吳仁傑自昔者至窮理盡性以至於命爲第一章

昔者聖人之作易也將以順性命之理是以立天之道曰陰與陽立地之道曰柔與剛立人之道曰仁與義兼三才而兩之故易六畫而成卦分陰分陽疊用柔剛故易六位而成章

六位虞翻作六畫【云幹三畫成天文坤三畫成地理陸徳明本又作六畫李鼎祚惠棟從畫】

孔頴達朱震郭雍李衡朱子呂祖謙吳澄項安世王宗吳仁傑自昔者至六位而成章爲第二章

王申子惠棟自昔者聖人之作易也幽贊於神明而生蓍至六位而成章爲第一章

天地定位山澤通气雷風相薄水火不相射八卦相錯射虞翻陸績姚信董遇王肅音亦【厭也】

數往者順知來者逆是故易逆數也

孔頴達朱震郭雍朱子李衡呂祖謙吳澄王宗吳仁傑自天地定位至易逆數也爲第三章

雷以動之風以散之雨以潤之日以晅之艮以止之兌以說之幹以君之坤以藏之

晅陸徳明曰本又作暅李鼎祚作烜【呂祖謙烜今作晅】張浚作暄【疑誤】君郭京作居【云居誤作君此節明八卦長養萬物之功無君臣父子之義】

王申子惠棟自天地定位至坤以藏之爲第二章

朱子李衡郭雍呂祖謙王宗吳仁傑自雷以動之至坤以藏之爲第四章

項安世自天地定位至坤以藏之爲第三章

帝出乎震齊乎巽相見乎離致役乎坤說言乎兌戰乎乾勞乎坎成言乎艮

李衡朱子郭雍呂祖謙王宗吳澄自帝出乎震至成言乎艮爲第五章

王申子自帝出乎震至成言乎艮爲第三章

萬物出乎震震東方也齊乎巽巽東南也齊也者言萬物之潔齊也離也者明也萬物皆相見南方之卦也聖人南面而聽天下向明而治蓋取諸此也坤也者地也萬物皆致養焉故曰致役乎坤兌正秋也萬物之所說也故曰說言乎兌戰乎乾乾西北之卦也言陰陽相薄也坎者水也正北方之卦也勞卦也萬物之所歸也故曰勞乎坎艮東北之卦也萬物之所成終而所成始也故曰成言乎艮

潔韓伯李鼎祚作絜【吳澄惠棟同】

孔頴達自雷以動之至成言乎艮爲第四章

神也者妙萬物而爲言者也動萬物者莫疾乎雷橈萬物者莫疾乎風燥萬物者莫熯乎火說萬物者莫說乎澤潤萬物者莫潤乎水終萬物始萬物者莫盛乎艮故水火相逮雷風不相悖山澤通气然後能變化旣成萬物也

妙鄭王肅董遇作眇【董云眇成也晁說之曰眇古文妙字】熯乎火許愼作�乎離莫盛盛鄭音成【裹也按董眞卿引鄭盛作成】故水火相逮陸徳明作水火不相逮【鄭宋衷陸績王廙李鼎祚諸儒皆無不字董楷有不字吳澄云無不字者非毛奇齡云有不字者誤】

吳仁傑自帝出乎震至妙萬物而爲言者也爲第五章

自動萬物者至旣成萬物也爲第六章

李衡自萬物至妙萬物而爲言者也爲第六章

朱震自雷以動至旣成萬物也爲第四章

項安世自帝出乎震至旣成萬物也爲第四章

惠棟自帝出乎震至旣成萬物也爲第三章

孔頴達自神也者至旣成萬物也爲第五章

郭雍王宗呂祖謙朱子吳澄自神也者至旣成萬物也爲第六章

王申子自神也者至旣成萬物也爲第四章

李衡自動萬物者至旣成萬物也爲第七章

乾健也坤順也震動也巽入也坎陷也離麗也艮止也兌說也

孔頴達自幹健也至兌說也爲第六章

朱震自乾健也至兌說也爲第五章

朱子郭雍呂祖謙吳澄吳仁傑王宗自幹健也至兌說也爲第七章

李衡自幹健也至兌說也爲第八章

乾爲馬坤爲牛震爲龍巽爲雞坎爲豕離爲雉艮爲狗兌爲羊

豕京房作彘

孔頴達自幹爲馬至兌爲羊爲第七章

朱震王申子自幹爲馬至兌爲羊爲第六章

郭雍王宗呂祖謙朱子吳仁傑吳澄自幹爲馬至兌爲羊爲第八章

李衡自幹爲馬至兌爲羊爲第九章

乾爲首坤爲腹震爲足巽爲股坎爲耳離爲目艮爲手兌爲口

朱震曰鄭本此節在幹爲馬之前

孔頴達自幹爲首至兌爲口爲第八章

朱震王申子自幹爲首至兌爲口爲第七章

郭雍王宗呂祖謙朱子吳仁傑吳澄自幹爲首至兌爲口爲第九章

李衡自幹爲首至兌爲口爲第九章

乾天也故稱乎父坤地也故稱乎母震一索而得男故謂之長男巽一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女

孔頴達自乾天也至故謂之少女爲第九章

朱震王申子自乾天也至故謂之少女爲第八章

郭雍呂祖謙朱子王宗吳仁傑吳澄自乾天也至故謂之少女爲第十章

李衡自乾天也至故謂之少女爲第十一章

項安世自幹健也至故謂之少女爲第五章

乾爲天爲圜爲君爲父爲玉爲金爲寒爲冰爲大赤爲良馬爲老馬爲瘠馬爲駁馬爲木果

瘠京房荀爽作柴【云多肋幹】駁宋衷作駮【李鼎祚惠棟同李心曰唐本注云駁若馬鋸牙食虎豹取其至健也如此說則當云爲駮不應有馬字】

荀九家此下有爲龍爲直爲衣爲言

孔頴達自乾爲天至爲木果爲第十章

朱震王申子自乾爲天至爲木果爲第九章

呂祖謙王宗吳仁傑吳澄自乾爲天至爲木果爲第十一章

李衡自乾爲天至爲木果爲第十二章

坤爲地爲母爲布爲釜爲吝嗇爲均爲子母牛爲大輿爲文爲眾爲柄其於地也爲黒

吝京房作遴均鄭云今本有作旬者【見周禮君臣注惠棟從旬】輿李鼎祚作轝柄查愼行雲一作枘【卽荘子枘鑿之文】荀九家此下有爲牝爲迷爲方爲囊爲裳爲黃爲帛爲漿

孔頴逹自坤爲地至其於地也爲黒爲第十一章

朱震王申子自坤爲地至其於地也爲黒爲第十章

呂祖謙王宗吳仁傑吳澄自坤爲地至其於地也爲黒爲第十二章

李衡自坤爲地至其於地也爲黒爲第十三章

震爲雷爲龍爲黃爲旉爲大塗爲長子爲決躁爲蒼筤竹爲萑葦其於馬也爲善鳴爲馵足爲作足爲的顙其於稼也爲反生其究爲健爲蕃鮮

龍虞翻作駹【蒼色舊讀作龍上已爲龍非也幹寶作駹李鼎祚亦作駹晁說之惠棟同】鄭讀龍爲尨【本朱震】朱震曰龍當爲【東方尾星也讀爲門】旉鄭虞翻姚信作尃【虞云幹靜也旉延叔堅說以尃爲旉大布非也李】

【鼎祚同姚云旉一也鄭讀市戀反惠棟同】幹寶旉花之通名鋪爲花貌謂之【項安世曰字之爲旉久矣古文花字爲華爲荂爲敷皆言】吳澄旉又作敷與花通筤陸徳明曰或作瑯通馵京房作朱的許愼作馰反虞翻作阪【云陵阪也】陸績云反當作阪

荀九家此節下有爲玉爲鵠爲鼔【玉朱震作王云當在乾爲天之下錯文也吳澄作圭云誤作玉鵠朱震曰古鶴字震爲鶴陽鳥也項安世亦云古鶴字吳澄曰鶴誤作鵠】孔頴達自震爲雷至爲蕃鮮爲第十二章

朱震王申子自震爲雷至爲蕃鮮爲第十一章

呂祖謙王宗吳仁傑吳澄自震爲雷至爲蕃鮮爲第十三章

李衡自震爲雷至爲蕃鮮爲第十四章

巽爲木爲風爲長女爲繩直爲工爲白爲長爲髙爲進退爲不果爲臭其於人也爲寡髮爲廣顙爲多白眼爲近利市三倍其究爲躁卦

工鄭作墨【本晁說之】爲臭王肅作爲香臭寡髮鄭虞翻作爲宣髮【虞云爲白故稱宣髮馬君以宣爲寡髮非也陸徳明曰本又作宣髮惠棟同】廣顙鄭作黃顙

荀九家此下有爲楊爲鸛【楊朱震作楊鸛吳澄云爲鴻誤作鸛毛奇齡云吳氏不知何據】

孔頴達自巽爲木至其究爲躁卦爲第十三章

朱震王申子自巽爲木至其究爲躁卦爲第十二章

呂祖謙王宗吳仁傑吳澄自巽爲木至其究爲躁卦爲第十四章

李衡自巽爲木至其究爲躁卦爲第十五章

坎爲水爲溝瀆爲隱伏爲矯輮爲弓輪其於人也爲加憂爲心病爲耳痛爲血卦爲赤其於馬也爲美爲亟心爲下首爲薄蹄爲曳其於輿也爲多眚爲通爲月爲盜其於木也爲堅多心

矯陸徳明曰一作撟輮宋衷王廙作揉【宋云使曲者直直者曲爲揉惠棟同】京房作柔馬融鄭陸績王肅作輮【晁說之曰柔正文輮文揉俗文】荀爽作撓輪姚信作倫亟荀爽作極【雲中也晁說之云亟古文惠棟從極】爲曳郭雍曰當作其於輿也爲曳爲月朱震曰當在坎爲水下錯文也荀九家此下有爲宮爲律爲可爲棟爲叢棘爲狐爲蒺藜爲桎梏【毛氏居正曰防作棟誤當據建安余氏水爲正】

孔頴逹自坎爲水至其於木也爲堅多心爲第十四章

朱震王申子自坎爲水至其於木也爲堅多心爲第十三章

呂祖謙王宗吳仁傑吳澄自坎爲水至其於木也爲堅多心爲第十五章

李衡自坎爲水至其於木也爲堅多心爲第十六章

離爲火爲日爲電爲中女爲甲冑爲戈兵其於人也爲大腹爲乾卦爲鼈爲蟹爲蠃爲蚌爲其於木也爲科上稿

幹鄭云當作幹【陽在外能幹正也董遇作幹】蠃京房作螺姚信作蠡【晁氏說之曰三字皆不見文】蚌陸徳明本又作蜯【晁氏說之曰蚌文】科虞翻作折【李氏鼎祚同廉按今李本亦作科】槁鄭作稾【惠棟同】幹寶作熇

荀九家此下有爲牝牛【朱氏震作牧牛】

孔頴達自離爲火至爲科上槁爲第十五章

朱震王申子自離爲火至爲科上槁爲第十四章

呂祖謙王宗吳仁傑吳澄自離爲火至爲科上槁爲第十六章

李衡自離爲火至爲科上槁爲第十七章

艮爲山爲徑路爲小石爲門闕爲果蓏爲閽寺爲指爲狗爲鼠爲黔喙之屬其於木也爲堅多節

蓏京房作墮【晁氏說之曰墮古文】寺陸徳明亦作防爲指鄭作爲小指【本晁說之】爲狗虞翻作爲拘【云指詘信制物故爲拘舊作狗上已爲狗朱震曰狗當作豿虎子也惠棟從拘】黔鄭作黚【謂虎豹之屬貪冒之戻】許愼作黔【黎也】吳澄曰黔當與鉗通喙陸徳明作�【呂祖謙�今本作喙晁說之曰陸無喙字�音喙】堅多節虞翻李鼎祚無堅字

荀九家此下有爲鼻爲虎爲狐

孔頴達自艮爲山至爲堅多節爲第十六章

朱震王申子自艮爲山至爲堅多節爲第十五章

呂祖謙王宗吳仁傑吳澄自艮爲山至爲堅多節爲第十七章

李衡自艮爲山至爲堅多節爲第十八章

兌爲澤爲少女爲巫爲口舌爲毀折爲附決其於地也爲剛鹵爲妾爲羊

許愼作兌爲口爲巫羊鄭作陽【此陽謂爲養無家女行賃炊爨今時有之賤於妾也朱震兪琰從之】虞翻作羔【羔女史皆取賤位舊讀以羔爲羊已見上非也李鼎祚同】

荀九家此下有爲常爲輔頰【常西方神也朱震曰爲常當屬坤脫簡在此坤順得常得主有常項安世曰晁以道云常卽古文裳字若然則今坤之逸象旣有裳矣兌之爲常意者其爲商之誤歟商字出兌卦吳澄曰爲常彖爻詞無或曰當爲裳或曰當爲商或曰常九旗之一下二奇象通帛下垂上一耦象分系於扛】

孔頴達自兌爲澤至爲羊爲第十七章

朱震王申子自兌爲澤至爲羊爲第十六章

呂祖謙王宗吳仁傑吳澄自兌爲澤至爲羊爲第十八章

李衡自兌爲澤至爲羊爲第十九章

朱子自乾爲天至末爲第十一章

項安世自乾爲天至末爲第六章

惠棟自幹健也至末爲第四章

周易章句證異卷十

欽定四庫全書

周易章句證異卷十一

內閣中書翟均廉撰

序卦

兪琰曰韓康伯以說卦三篇分出序卦雜卦則序雜之名始於康伯史記云孔子序彖繋象說卦文言而不及序卦雜卦則漢初猶總名之曰說卦也鄭舊次在說卦後韓伯及呂大防諸儒同惟兪琰在雜卦後鄭無序卦【云後人所作廉按程迥云序卦非聖人之書朱子與孫季和書亦本其說】

有天地然後萬物生焉盈天地之間者惟萬物故受之以屯屯者盈也

屯者物之始生也物生必蒙故受之以蒙蒙者蒙也物之穉也物穉不可不養也故受之以需需者飲食之道也飲食必有訟故受之以訟

郭京曰始生必蒙始字誤作物字蒙者蒙昧也脫昧字陸徳明曰穉本或作稚

訟必有眾起故受之以師師者眾也眾必有所比故受之以比比者比也

郭京曰比者親比也今脫親字

比必有所畜故受之以小畜物畜然後有禮故受之以履履而泰然後安故受之以泰

畜陸徳明曰本或作蓄李鼎祚故受之以履下增履者禮也四字【云今本四字入注釋文曰今雜卦無此句韓注有或冩者誤晁說之曰王弼略例所引有禮者履也四字一句誤入注中吳澄云後人誤以正文書作注字】鄭作履然後安【無而泰二字李鼎祚同】

泰者通也物不可以終通故受之以否物不可以終否故受之以同人與人同者物必歸焉故受之以大有有大者不可以盈故受之以謙有大而能謙必豫故受之以豫

鄭作有大有不可以盈【本晁說之】李鼎祚作有大不可以盈【無者字】

豫必有隨故受之以隨以喜隨人者必有事故受之以蠱蠱者事也有事而後可大故受之以臨臨者大也物大然後可觀故受之以觀可觀而後有所合故受之以噬嗑嗑者合也物不可以茍合而已故受之以賁賁者飾也致飾然後亨則盡矣故受之以剝剝者剝也然後李鼎祚作而後亨鄭許兩反徐邈音向陸徳明許庚反

物不可以終盡剝窮上反下故受之以復復則不妄矣故受之以無妄有無妄然後可畜故受之以大畜淮南子引作剝之不可遂盡也故受之以復鄭作有無妄物然後可畜【本晁說之項安世李鼎祚同廉案今李本脫物字】故受之以大畜李鼎祚無以字

物畜然後可養故受之以頤頤者養也不養則不可動故受之以大過物不可以終過故受之以坎坎者陷也陷必有所麗故受之以離離者麗也

李鼎祚作不養則不可以動王昭素於麗也增麗必有感故受之以咸咸者感也三句【晁氏說之從之朱震曰一本有此三句】

有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後禮義有所錯夫婦之道不可以不久也故受之以恆恆者久也

後漢書荀爽引作然後有禮義禮義備則人知所久矣

物不可以久居其所故受之以遁遁者退也物不可以終遁故受之以大壯物不可以終壯故受之以晉晉者進也進必有所傷故受之以明夷夷者傷也傷於外者必反其家故受之以家人

鄭作物不可以終久居其所【本晁說之李鼎祚同】

家道窮必乖故受之以暌暌者乖也乖必有難故受之以蹇蹇者難也物不可以終難故受之以解解者緩也緩必有所失故受之以損損而不已必益故受之以益益而不已必決故受之以夬夬者決也決必有所遇故受之以姤姤者遇也

李鼎祚作決必有遇【無所字】姤李鼎祚作覯

物相遇而後聚故受之以萃萃者聚也聚而上者謂之升故受之以升升而不已必困故受之以困困乎上者必反下故受之以井

井道不可不革故受之以革

革物者莫若鼎故受之以鼎主器者莫若長子故受之以震震者動也物不可以終動止之故受之以艮艮者止也物不可以終止故受之以漸漸者進也進必有所歸故受之以歸妹得其所歸者必大故受之以丰丰者大也

止之董楷作動必止之【毛奇齡云李鼎祚本下有動必二字按今李本無】

窮大者必失所居故受之以旅旅而無所容故受之以巽巽者入也

入而後說之故受之以兌兌者說也說而後散之故受之以渙渙者離也

物不可以終離故受之以節節而信之故受之以中孚有其信者必行之故受之以小過

有過物者必濟故受之以旣濟物不可窮也故受之以未濟終焉

晁說之曰趙蕤云終焉二字疑非仲尼之辭後人之誤也

周易章句證異卷十一

欽定四庫全書

周易章句證異卷十二

內閣中書翟均防撰

雜卦

熊朋來雜從衣集聲俗作雜

鄭曰舊次在序卦後韓伯及呂大防諸儒同惟兪琰在說卦後序卦前鄭無雜卦

乾剛坤柔比樂師憂

臨觀之義或與或求

屯見而不失其居蒙雜而著

雜鄭作稚【云稚誤作雜當蒙昩防稚之時心無所定非叢雜之義】著張子曰古著字

震起也艮止也損益盛衰之始也

大畜時也無妄災也

萃聚而升不來也謙輕而豫怠也

怠京房作治虞翻作怡也【云豫薦樂祖考故怡之或言怠也李鼎祚作怡項安世曰怡時災來於韻爲協然怠字何嘗不協平上去入之分自沈約始豫怠二字本是古語】

噬嗑食也賁無色也

食晁說之曰食一作合

兌見而巽伏也

見鄭作說【本晁說之】

隨無故也蠱則飭也

飭鄭虞翻王肅作飾【一本作節誤李鼎祚作餙蘇軾李衡王宗李簡王申子熊良輔同毛居正曰飭音敕作餙誤】

剝爛也復反也

晉晝也明夷誅也

兪琰作明夷昧也【昩誤作誅】

井通而困相遇也

咸速也恆久也

渙離也節止也解緩也蹇難也暌外也家人內也否泰反其類也

大壯則止遁則退也

大有眾也同人親也革去故也鼎取新也小過過也中孚信也丰多故親寡旅也

眾荀爽作終荀爽作丰多故親【絕句】寡旅也【句】虞翻作丰多故【句】親寡旅也【句陸徳明曰眾家以丰多故絕句李鼎祚亦無也字毛奇齡云李有也字按今李本亦有也字者郭雍朱子項安世王申子李簡胡炳文林希元楊廷筠陳仁錫張振淵陸時位顧炎武毛奇齡查愼行成徳同無也字】謹案周易折中無也字呂祖謙云丰多故今本有也字【韓伯蘇軾朱震王宗李衡吳澄胡一桂董楷董眞卿熊良輔兪琰梁寅洪守美同有也字】謹案周易述義有也字項安世曰卦名皆句上旅獨在下者取其韻之葉也以多故對寡親則故非事故之故

離上而坎下也

小畜寡也履不處也

需不進也訟不親也

大過顚也姤遇也柔遇剛也漸女歸待男行也頤養正也旣濟定也歸妹女之終也未濟男之窮也夬決也剛決柔也君子道長小人道憂也

姤石經於此獨作遘【鄭李鼎祚朱震王宗同朱震曰遘當作姤】憂鄭【本晁說之】虞翻作消【李氏鼎祚同廉按今李本亦作憂】

蘇軾攺作頤養正也大過顚也姤遇也柔遇剛也夬決也剛決柔也君子道長小人道憂漸女歸待男行也歸妹女之終也旣濟定也未濟男之窮也云乾坤至需訟兩兩相從明相反之義大過以下非相從之次者失之也凡八卦今攺正而相從之次相反之義煥然若合符節【朱子攺本同蘇氏】

蔡淵攺作大過顚也頤養正也旣濟定也未濟男之窮也歸妹女之終也漸女歸待男行也姤遇也柔遇剛也夬決也剛決柔也君子道長小人道憂也云自大過以下有亂簡案雜卦例皆反對協韻爲序今以其例攺正【吳氏澄同邱富國曰今依蔡易讀之則八卦旣得以類從而韻亦葉但不當僭攺經文耳董眞卿案蘇氏亦有攺正自頤大過而下數卦然不若蔡氏之妥熊朋來自姤遇也以下後儒多以意攺定或違對卦之例或失古韻之音惟蔡氏所攺定者爲可通故熊氏本同蔡氏】兪琰曰頤養正也大過顚也旣濟定也未濟男之窮也歸妹女之終也漸女歸待男行也姤遇也柔遇剛也夬決也剛決柔也君子道長小人道憂也

毛奇齡曰疑攺作大過顚也頤養正也漸女歸待男行也歸妹女之終也旣濟定也未濟男之窮也姤遇也柔遇剛也夬決也剛決柔也君子道長小人道憂也

晁說之曰鄭云自大過顚也以下卦音不協似錯亂失正弗敢攺耳

朱子曰自大過以下卦不反對或疑其錯簡今以韻協之又似非誤未詳何義【胡氏炳文曰本義謂大過以下疑其錯簡今以韻協之又似非誤】

周易章句證異卷十二

