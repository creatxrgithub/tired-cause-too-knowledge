

欽定四庫全書

經部一

周易集

易類

提要

【臣】等謹案周易集八卷元龍仁夫撰仁夫字觀復廬陵人吉安府誌作永新人官湖廣儒學提舉是書成於至治辛酉董眞卿周易會通稱其有自序一篇此本無之朱彛尊經義考於舊序例皆全錄而亦無是篇則其佚已久矣吉安府誌云仁夫周易集十八卷立說主本義每卦爻下各分變象辭占今觀所注𨿽根據程朱者多而意在卽象詁義於卦象爻象互觀析觀反覆推闡頗能抒所心得非如胡炳文等墨守舊文徒博尊朱之名者也吉安府誌又稱其謂雜卦爲占筮書引春秋屯固比入坤安震殺皆以一字斷卦義爲證其說似創而有本亦異乎遊談無根元史稱仁夫所著周易多發前儒之所未發殆不誤矣原書十八卷今僅存八卷然其上下經及彖象皆已全具朱彛尊曝書亭集有是書跋謂通誌堂刻經解時以其殘缺故未開雕云云夫錄古書當問其義理之是非不當論其篇頁之完闕殘編斷簡古人尙且搜輯仁夫是書上下經裒然俱完而以不全棄之何其傎也況傅寅禹貢說斷程大昌禹貢圖說林之奇三山書今以永樂大典校之皆非完帙而徐氏仍登梨棗是又何說歟今特錄存之俾重著於世庶於經學有所禆焉乾隆四十三年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

周易集卷一

元龍仁夫撰上經之上

【朱子曰周代名易書名卦本伏羲所畫有交易變易之義故謂之易辭則文王周公所系故系之周以其簡袠重大故分上下兩篇】

【經則伏羲之畫文王周公之辭也並孔子所作十篇凡十二篇】

【幹下幹上】○【乾卦朱子曰伏羲仰觀俯察見陰陽有奇偶之數畫一奇象陽一耦象陰再倍而三以成八卦陽之性健成像之大者爲天故名曰幹而擬之於天又三倍其畫於八卦上各加八卦以成六十四此卦六畫皆奇陽之純健之至故幹之名天之象皆不易焉】

乾元亨利貞【朱子曰文王所系之辭以斷一卦吉凶所謂彖辭○元大也亨通也利宜也貞固也純陽至健爲六十四卦之首故占者當大亨通凡占必主一事利貞則宜固主所占之事不變動也此最美之占辭朱子曰元亨利貞四字文王本意在乾坤者與諸卦一般至彖文言始以乾坤爲四徳而諸卦自如其舊聖人之意非有不同各是明一理耳學者當虛心玩味各隨文意理防之其不同處自不相妨不可遽以已意橫作主張又曰畢竟本皆占辭貞有二義曰正曰固先儒並取二字釋之間有抵牾不通處按經文王占固義爲多如貞吉永貞艱貞安貞微異而實同如貞凶貞厲貞吝則不宜固主耳至可貞不可貞勿用永貞義尢明參之他經凡至占而言如書我二人共貞周禮祈福祥求永貞之類義皆近至孔子作傳憂後人以易占險故彖象傳凡釋貞必曰正與經文訓固不相妨況爻言貞固足以干事可謂一言蔽之系辭貞觀貞明貞勝朱子訓常亦固類也今審定凡經文言貞並訓固傳文言貞並訓正後不重出】

初九潛龍【句】勿用【朱子曰周公所系之辭以斷一爻之吉凶所謂爻辭○荀說卦幹爲龍六

陽變化故取以象焉

潛見躍飛亢象因龍而生逐爻相次第爾無別義勿用占辭○六陽全體龍也爻居最下潛地之龍也若有徳者當之但可靜晦涵養需時而動稍見鋒頭有取傷之道

若常人義不足當故戒以勿用謂凡筮者不必用此占也

○說卦震𨿽爲龍然幹亦未嘗不爲龍諸儒反牽合震象以釋乾誤矣震爲長子故爲馬爲玉之屬皆與幹同象不獨龍也乾爲龍坤宜爲牝龍故坤上六稱龍戰云】

九二見龍在田利見大人【上見賢徧反下見如字】○【離初潛而出故言見六爻之象二爲地上故言田大人徳位俱尊之稱經言大人皆主九二九三而言利見大人占辭○龍見於田人皆覩之此盛徳著明全體呈露之象二爲下卦中爻故美象如此惟有徳者當之常占得此宜見大徳之人或大人卽二占者宜見之也】

九三君子終日幹幹【句】夕惕若【句】厲無咎【此爻義在重幹故直以君

子屬辭不復取龍爲象

幹幹者上下兩幹之象

爻變曰幹之履有離日體三爲下卦終故言終日言夕

厲無咎占辭○爻在上下兩幹間所謂重剛也以九居三又重剛君子當之終日之間其行事健而又健至於日夕而猶兢惕不自寧蓋剛之至也若雜柔體則暫焉奮勵少焉舒肆矣六陽純體又居卦中無凶悔吝之可言其占不免危厲終無咎也朱子曰無咎者上不至吉下不至凶平平恰好處後仿此】

九四或躍在淵【躍爲讀淵爲句】無咎【爻在見之上飛之下故言躍或非必之辭不言龍者因上下文互見爾爻變曰幹之小畜有兌澤體水澤體通故言淵四居上卦底卽初潛處也亦有淵義○四與天飛隔一膜爾故存躍而上升之勢然六陽純體居於卦中又兼柔畫非躁進者故以或言其體蓋在躍未躍之間而實未離所止之淵也與離之突如來如者不可同日語矣宜爲無咎之占】

九五飛龍在天利見大人【由躍而升故言飛六爻間五爲天位故言天

利見大人占辭○龍飛騰之物在天乃爲得位雲行雨施天下蒙其利澤也五爲上卦中故有此象惟有天徳君天位者乃足當之常占遇此則止宜見大徳之人或大人卽五而占者宜見之與九二占辭同說互見前】

上九亢龍【句】有悔【朱子曰亢者過於上而不能下之意有悔占辭○爻居六陽之終以徳言則剛極以位言則髙極其體如此舉動能無悔乎故其占爲有悔凡悔吝皆次於凶之占朱子曰吝在事前悔在事後後仿此】

用九見羣龍無首【句】吉【見如字】○【陽爻七九陰爻八六九六變而七八不變易占其變故七八無辭而爻皆九六占辭占法見朱啟蒙然六爻皆變則主變卦彖辭此通例也幹六爻變則以用九辭決之坤六爻變則以用六辭決之此特例也朱子曰陽之本體元是六龍今變爲陰頭面𨿽變渾身卻只是龍似一羣無頭底龍相似吉占辭○龍隠見變化之物罕有見其全者故𨿽見而無首亦爲吉占又六陽過剛未免於亢變陰則不至亢矣故吉】

【坤下坤上】○【坤卦朱子曰一者偶也陰數也坤順也陰性也陰之成形莫大於地三畫皆偶故名坤而象地重之又得坤是陰之純順之至故名與象皆不易】

坤元亨利牝馬之貞【說卦乾爲馬乾牡而坤牝故言牝焉江陵項氏曰地方畜牧當遊牝時每一牡將十牝以岀𨿽千百爲羣各從其牡不他合○坤爲乾對故其占亦主大亨通而利貞之義小異牝馬物之順而正者也占者宜以順正之道而固主所占之事也】君子有攸往先迷後得主【舊以主利爲句然按文言得主合爲句按蹇解彖利西南又合爲句今正之○荀說卦坤爲迷陰不能自爲主必從乎陽故其先防迷而後乃得其所主得主則不迷矣朱子曰陰減陽一半沒了前一韯】利西南得朋東北喪朋【文王卦位西南爲坤方又巽離兌坤之朋也乃西南卦震坎艮乾之朋也乃東北卦故占者宜適西南方則朋類從之若東北方則並已之朋而喪失也】安貞吉【陰體柔躁故必安靜貞固處之則吉又戒占者之辭】

初六履霜【句】堅冰至【初爲卦足故言履坤伏乾爲冰未詳霜象然冰以象坤六霜以象坤初不必鑿求之○陰始凝爲霜盛則水凍爲冰初𨿽甚微其勢必盛此聖人扶陽抑陰教人愼微之意也占具象中○坤十月卦也初六始也季秋霜降剝月也舊說牽合非是有謂坤土之气爲霧露結爲霜亦周折辭費不敢從】

六二直方【句】大【句】不習無不利【項氏曰坤爻辭皆協霜韻小象文言止釋直方字大字別自爲句○直方大皆坤地象說見下文不習無不利占辭習重也書卜不習吉○天包地外而圜地處天中而方東西南北四隅地之方也方直相生漢志云短方生繩是巳南北爲經東西爲緯地之直也直方故能大含光大徳合無疆又地之大也坤六爻間中正純粹無如六二故明地道以訓臣徳爲人臣之徳直方爲主古大臣任重致遠成大徳業立大勲名者率由此道未有不直方而能大也然必其人乃當之爻體最佳故常占不待重習無所施而不利也不習語與益勿問元吉革未占有孚相似】

六三含章【句】可貞【陰陽相錯而成章六陰體三陽爻故言章在二四陰爻間陰虛含之故言含可貞占辭○夫人之章美暴露於外者常有限含蓄於中者常無窮中庸所謂衣錦尙防也三能含蓄其章美故爲可貞固之占】或從王事無成【句】有終【大三與五同功而異位以互卦言與五體通又三居下卦上公侯位也剛爻有動意故爲或從王事之占陰爻空虛爲無成功之象河圖地無一而有十爲有終之象焉】

【凡爻有止一象一占有正象占外復著旁象旁占不當並爲一說彊釋之如本爻可貞一義無成有終又一義後仿此】

六四括囊【句】無咎無譽【荀說卦坤爲囊括結也以卦而言四在兩坤間首尾重陰閉塞以爻而言四陰爻在三五間三剛爻在下囊底結也五剛爻在上囊口結也無咎無譽占辭○此爻君子無道則隱深自晦匿象也旣晦匿矣故免於咎然亦何名譽之有朱子曰在位者便當去未仕者便當隱愚謂朱子此語蓋有功於易若當去不去當隠不隱惟阿幹沒竊位全身以應括囊之象者小人之流也豈易防哉】

六五黃裳【句】元吉【荀說卦坤爲黃爲裳黃者土中色裳者衣下體故也元吉占辭○五以柔居剛陰陽相錯之章與六三同然居外卦中爻有不容含晦者矣黃裳徳業之著見也然爲黃而不爲爲裳而不爲衣則又坤道之當然也非伊周孰當之故爲大吉之占朱子曰占者徳必如是則占亦如是矣】

上六龍戰於野其血黃【龍乾象以牝馬例求之坤爲牝龍爻居卦外故言野乾天色黃坤地色○六陰旣極陰陽敵體故有牝牡二龍交戰之象血黃者陰陽兩敗俱傷之狀也占者得之其凶可知嗚呼有國家者能謹初六履霜之戒則無上六戰野之傷矣幾微之際可不愼哉】

用六利永貞【用六說見乾卦凡得此卦六爻皆變陽以此辭決之坤體偏於陰柔非可永久貞固之道變而爲幹則兼陽體故於永久貞固爲宜小象所謂以大終也】

【震下坎上】○【屯卦屯難也物始生而未通之意字文象屮始生上穿土而下未伸也以卦徳言下動上陷曰動乎險中以卦象言震爲雷坎爲云轇轕未通屯難之象○二至四互坤三至五互艮】

屯元亨利貞【初九震陽得乾體厚爲卦主爻故其占爲大通而占者宜貞固主之】勿用有攸往【凡言有往如今占行之類動而遇險故不宜有所往】利建侯【震爲諸侯互坤土爲國以震陽承坤土此諸侯建國象占者得之又爲利建侯朱子曰若常人見之亦隨髙下自有个主宰底道理】

【左氏傳孔成子爲衞公子元筮遇屯國語司空季子爲晉重耳筮遇屯後果爲諸侯此屯建侯明驗也乾爲君震長子宜爲公侯左魯季氏出昭公晉史墨曰在易雷乘幹曰大壯杜注震爲諸侯而在幹上國語晉董因迎重耳入國筮之韋昭注泰三至五震爲侯此震爲公侯明驗也經言公侯皆震體然三四爻亦公侯位大有公亨天子晉康侯又以爻言也】

初九磐桓【句】利居貞利建侯【磐桓不遽進貌震足遇坎險之象建侯象見前二利皆占辭○初九之陽當屯未能直遂故曰磐桓震有躁動之憂故利自處】

【於貞固之道此通占辭君有位者占之又爲利建侯之象居貞建侯二句同彖辭凡卦主爻辭多與彖同】

六二屯如邅如乘馬班如匪冦婚媾女子貞不字十年乃字【邅遲回難進貌震足遇坎險象乘馬震象指初九班分布也震象多馬爲善鳴馵足作足的顙故有班布象女子坤象冦坎盜象婚媾二五配合象十坤土數字孕育也○六二九五正應當屯時欲往從五邅如而不能進初之乘馬忽班布而前以非正應疑之然初以陽剛爲卦主爻陰陽相通而相求亦

理勢之常故曰非爲冦乃婚媾也

然六二確乎自守有女子堅貞不茍從人之象坤體重遲故十年而後變至此則天道人事無不推遷然後得從其正應而遂其字育也爻在初九九五間二體𨿽柔而中正故象如此此遲遲終吉之占朱子云女子許嫁而後生按二五正應似已許嫁象宜訓字育】

六三卽鹿無虞惟入於林中君子幾不如捨往吝【鹿虞翻王肅本作麓山足也然春秋沙鹿崩範寗注鹿山足據此則仍本字訓山足亦通訓獸名非是乃艮下爻象艮坎爲木坎爲蒺藜叢棘皆林象入坎陷象捨艮止象又以艮三爻奇偶言之五奇實禽也三從禽者也四爲三前導虞人也而爻體偶虛爲無人故曰無虞往吝占辭○三處震動之極又陰柔居剛不中正志於得禽者也無虞而獵豈徒無益而又害之幾者事將然未然之辭君子見幾隻宜捨去若冒焉遽往羞吝道也爻爲震極又在坎陷艮止間故象如此乃動凶靜吉之占】

六四乘馬班如求婚媾往吉【乘馬婚媾象同二爻亦謂初九四與初應故曰婚媾往吉占辭○初當屯時應於求助震馬之求乃求四之婚媾也正應而從尙何疑焉故往從則爲吉占宜行而行宜止而止聖人前民用之意正在此】無不利【泛占乂無施而不利凡言吉無不利者吉謂本占無不利謂泛占後仿此】

九五屯其膏小貞吉大貞凶【膏附坎血一云附坎雨象小大從朱子訓小事大事貞吉貞凶占辭○九陽居五本爲得位在坎陷中其象每不及況當屯時初爲之主五之气象索然又兼艮止象故屯其膏澤而不得流非美占若小事貞固主之尙爲吉若大事而貞固主之則爲凶也】

上六乘馬班如泣血漣如【乘馬本爻坎象與二四震馬不同坎亦多馬美脊亟心下首薄蹄皆是故有班布象血坎象○時之屯難惟陽剛多助可以濟屯初九是已上處屯極蓋有志焉此乘馬所以班如也陰柔非才孤立無應時命如此且柰何哉泣血漣如良可惱也此勞而無成之占】

【坎下艮上】○【蒙卦蒙昧也以卦象言下坎上艮山下有險蒙之地也以卦徳言在險而止蒙之意也故曰蒙○二至四互震三至五互坤】

蒙亨【九二剛中爲羣蒙主與六五相正應故其占爲亨通然六五非九五比也故不言元亨】匪我求童蒙童蒙求我【我謂二凡主爻例稱我童謂五艮少男有童象五以童蒙求二二何求於五哉此已不卽人而人卽已之占】初筮告再三瀆瀆則不告【艮坎皆鬼神卦

艮手有揲蓍象故言筮以上下卦自然象言之初陰求於九二爲初筮以上偶開口爲告四五之陰求於上九爲再三筮艮上奇閉口爲不告此教人防之道筮占之初誠意精專故告以吉凶至再至三則誠散而瀆故不復告所謂卜不習吉也蒙之道亦然】利貞【占者宜於固二與它卦同】

初六蒙利用刑人【開通也初在首尾奇爻閉塞之外有開象坎爲獄囚震爲刑官初坎體前爻震體故言刑

○初居蒙底乃下民之蒙者開之道非止一端臨川具氏曰禮大司冦平罷民桎梏坐諸嘉石攺則宥之又圜土聚教罷民以明刑恥之所謂刑人不虧體罰人不虧財者非五刑之刑也下民之蒙斯義不容廢故曰利用刑人此教者之占】用說桎梏以往【句】吝【說音脫○荀坎爲桎梏然噬嗑屨校何校皆剛爻初偶虛出剛爻外有破械出獄犴象故又爲囚者美占有將脫桎梏而去之祥往去也𨿽幸脫不免於吝泛占得之亦吝象此自爲一占○二用字義各不同並爲一說非是】

【坎一陽陷二陰有獄囚象坎又爲桎梏故噬嗑用獄屨校何校蒙刑人桎梏坎徽纆皆同然離明震威有刑官象見噬嗑說若次體遇離震兼兌毀拆則爲受刑暌天劓困劓刖是也詳見各卦】

九二包蒙吉【項氏曰包卽苞苴字子夏虞氏包氏並作苞凡包必以茅葦附震木象

二爲蒙主羣蒙之所歸也治蒙之道包容爲貴書曰母忿疾於頑是也二體剛中蓋能包者故爲吉占】納婦吉子克家【坤有婦象而三男卦環之坎爲中男震爲長男

艮爲少男

拱夾坤母之前後坤土爲家乃它日有子能家之象此納婦所以吉也自爲一占○二吉義各不同並爲一說非是】

六三勿用取女【取去聲】見金夫不有躬【女坤象夫坎男象乾爲金乾坎體通故言金躬艮背象說文躬從身從呂古呂膂通卽背膂也經言躬皆艮象後仿此○三與上應上者三之天也上體艮上有不俯就三之意三陰柔不中正兼震動之質與九二切近又同坎震體說而從之此不貞之女見多金之夫而不自有其身者故斷之曰勿取二本剛中之賢由三言之則爲金夫易不可爲典要是也○屯六二在初九九五間蒙六三在九二上九間頗相類屯二中正故貞不字蒙三不中正故見夫不有躬互觀易旨見矣】無攸利【此泛占辭】

六四困蒙吝【四以陰居陰蒙之甚者又承五乘三應初皆陰爻俯仰四顧無與蒙故其象爲困其占爲吝一云蒙坎下艮上困坎下兌上艮兌反對卦故假困象】

六五童蒙吉【童艮少男象柔居尊位而蒙體賴九二陽剛之應以其蒙太甲成王之有伊尹周公是已凡柔弱之資得剛明之助其象皆然故爲吉占】

上九擊蒙【擊艮手象以全卦言初蒙二包防治蒙之道盡矣爻居蒙極蓋冥頑不靈之甚故不得已擊之以二陽爻言二不得不包上不得不擊也擊之大者甲兵小者刑戮待極蒙之道如此】不利爲冦利禦冦【此辭以漸九三稽之皆占辭防上九與六三坎體相應坎爲盜而已值之是遇冦也聖人告曰爲冦者必不利而禦冦者之利也三𨿽冦體而震艮環之震將帥也帥師於其後艮山也窒止於其前冦將安遁故爲利禦之占與漸象相出入舊連擊蒙爲一義非是震爲將帥統眾說見師卦】

【乾下坎上】○【需卦需復待也以卦徳言幹健上進坎陷在前勢不得不少待以卦象言坎云上於乾天待陰陽和而後成雨故曰需○二至四互兌三至五互離】

需有孚光亨貞吉【孚信之在中也二五皆中實故言有孚離日在乾天上無所不照又在坎水兌澤間日水之光相爲蕩射故言光義

有孚已具亨義又兼光體故其占主光明而亨通占者貞固主之吉占也】利渉大川【以干健蹈坎陰之象自爲一占】

【經言大川坎水兌澤象澤之大者如孟諸彭蠡卽大川也或巽木遇水爲舟或幹健加之或震足臨之皆利渉否則爲不利渉然卦中偶虛亦川象蓋奇實卽平地山丘陸陵偶虛卽水其象於頤益尢著不必鑿求坎兌也後不重出】

初九需於郊【需以坎險在前而成卦初去坎遠故言郊二漸近爲沙三又近爲況一云幹稽類有郊野象二三兼兌澤體有泥沙象亦通去險最逺需而後進決不陷於險矣需之善也】利用恆【句】無咎【剛正之體而遠於險此可以恆常之道也故爲利用於常事之占凡言利用皆謂宜用於某事蓋占辭非教戒辭得此占者爲無咎】

九二需於沙小有言終吉【沙義見前兌爲口舌故小有言朱子曰沙則近於險矣言語之傷災之小者漸近坎故有此象剛中能需故爲終吉之占】

九三需於泥致冦至【泥義見前冦坎盜象朱子以泥將陷於險矣冦害之大者三去坎愈近而過剛不中象占如此】

六四需於血出自穴【血說卦坎象穴坎下偶虛像朱子曰血者殺傷之地穴者險陷之所四交坎體入於險矣故言血然柔得其正需而不進故又爲出穴之占𨿽在傷地而終得出也愚謂坎初之入未深四柔而正互體離明下應干健故需血𨿽凶出穴不終凶爾】

九五需於酒食貞吉【酒食虞翻李鼎祚朱子皆云坎象程子亦云飲食潤益於物有雲雨蒸潤之象貞吉占辭○朱子曰酒食宴樂之具言安以待之五陽剛中正故有此象占者貞固主之可爲吉爾】

上六入於穴有不速之客三人來敬之終吉【穴坎上偶虛像客三人下幹三爻象或云幹西北卦賓位也故幹爲賓客速召也儀禮有速賓之文○陰居險極何需之云故直云入穴不復言需此陷於患難之象易窮則變幹之三陽豈終待者故不召而來前當險陷中而有非意之幹敬以待之則終吉也此敬愼之占】

【坎下乾上】○【訟卦訟爭辧也以卦徳言上健下險險健相接也又人內險外健所以訟也以卦象言天陽上行水性下就其行相違故曰訟○二至四互離三至五互巽】

訟有孚窒惕【二五剛實有孚之象窒坎中實像惕或云坎加憂象程子曰訟之道必有孚實中無其實是誣妄也訟待決於人𨿽有孚須窒塞未通事旣未辧吉凶未可必故有畏懼】中吉【主二五而言如二五得中則吉】終凶【主上九而言如上九亢極則凶○以上皆因象設教之辭】利見大人【大人九五象剛明中正可以決訟】不利渉大川【上健行而下險陷有陷入於險之象故不利渉又謂訟者不宜冒險也二利𨿽爲訟言之亦泛占辭】

初六不永所事小有言終吉【有言偶爻開口象一云爻變曰訟之履有兌口舌象陰柔居下當訟之初略訟而不長也小有言語之爭此害之最輕者故爲終吉之占】

【兌爲口凡言譽告戒笑號歌嗟並同巽風又有命令象然不可泥稽類凡偶虛爻卽開口象經主偶爻尢多蓋易象奇偶而已兌爲口亦上偶耳○𨿽體中虛而火性燥烈亦有歌哭不常之象或與兌合則象每如此離歌嗟涕嗟同人旅笑號咷中孚鼔罷泣歌皆是後不重出】

九二不克訟【句】歸而逋【句】其邑人三百戶【句】無眚【說卦坎萬物所歸坎又爲隱伏故曰歸逋爻變曰訟之否有坤土象故言邑曰三百戶者指坤三爻幾三例指三爻臨川吳氏曰坤數十三爻爲三十衍之十十爲百故言三百蓋小邑語駢邑三百是也無眚占辭眚乃災之輕者○二陽剛而坎險本能訟者卦以應爻爲訟敵五君位也義不可訟故曰不克二爲得中復兼離體知不能訟是以退歸而逋逃然有三百戶之邑可以自處人之自處勢𨿽卑約茍安分守於己無不足者何訟爭爲故爲無眚之占】

六三食舊徳【句】貞厲終吉【訟二陰卦自遁變三下來奪二之處二不得已爲三而仍

以陰體居下卦未嘗變也變在二而不在三故爲食舊徳象

貞厲終吉占辭○三安常守舊之君子也非爲訟者一柔介四剛間險健紛接震撼侵陵有所不免貞固主之有危厲象然三之自處如此其占爲終吉也】或從王事無成【以離明體上承幹君有從王事象巽爲不果又無成像辭同坤三而義巽自爲一占與訟義與上文舊徳並不相渉】

九四不克訟復卽命【句】渝安貞【句】吉【復返回也卽命就人數命也渝安貞變而爲安靜貞固也象義専主互巽而言巽一陰二陽相牽制爲進退不果有復象三爲巽主爻開口有教命象巽彖象兩言申命亦命象巽之上剛入於下柔四有卽三教命之象○四體幹健本能訟者上承九五不可訟下應初六不能訟退而復回遇六三焉三食舊徳之君子能以己不訟而止人之訟於是有教命焉其陳仲弓王彥方之倫歟四能復回就三之教命變其不安貞之心爲安貞故爲吉占凡人訟气方炎而能受教於有道之君子退然中止遂爲不遠之復其吉宜哉】

【巽下一陰爲主與上二陽相牽制故爲進退不果爲躁卦訟四復卽命渝安貞上錫帶三褫皆巽體中變也履四履虎尾愬愬同人三伏戎不興四乘墉弗克攻恆三不恆其徳益上立心勿恆觀四巽初進退之屬皆巽象此稽類說後不重出】

九五訟元吉【此爻以畫爲象

項氏曰爻與小象皆直稱訟舊謂五爲聽訟之君非也訟五爻皆不正惟九五剛中而正此訟中之最善故爲大吉之占】

上九或錫之鞶帶終朝三褫之【鞶帶卽革帶命服之餙身之文也稽類離象束之則外實中虛又離體巽爲進退不果終朝三褫巽三爻象離爲日故言朝○上以陽剛之極居訟體之終窮訟者也與六三應乃互離中爻故曰或錫鞶帶離又互爲巽故曰終朝三禠程子曰人之窮極於訟取禍喪身理也設或善訟至受服命之賞是仇爭所獲其能久乎聖人之戒深矣禠鄭氏作拕昆云卽拕紳之拕或作禠義亦相近愚按經文教戒全在三禠一語諸本非是】

【朱子曰訟一卦之體只是訟不可成初不永所事二四不克訟三守舊非能訟者上𨿽有鞶帶之錫不免終朝之禠首尾皆不可訟之意故彖曰終凶訟不可成也】

【坎下坤上】○【師卦師兵眾也以卦體言一陽居下卦中而統五陰將帥總師象以卦徳言下坎險上坤順險道而順行亦師之道以卦象言地中有水眾聚之象故曰師○二至四互震三至五互坤】

師貞【句】丈人【句】吉無咎【師者民之死生國之存亡系焉當以貞固主之卦上坤下坎體皆安靜無躁動意貞也將帥者又死生存亡所系必得人帥師而後可二爲震體以陽剛居下卦中總上下眾陰所謂丈人也丈人者齒徳位俱尊之稱或云乃大人字之訛然字異而義則同耳主之以貞帥之以丈人故爲吉且無咎之占吉謂克敵無咎謂完師程子曰有吉而有咎者有無咎而不吉者吉且無咎乃盡善也】

初六師出以律否臧凶【否才有反馬鄭王晁朱皆云】○【律法也荀說卦坎爲律朱子曰卦初爲師之始出師之道當謹其始以律則吉不律斯不臧矣故凶程子曰在興師而言以禁亂誅暴而動在行師而言號令節制以統於眾是律也愚謂初以陰柔居坎底非能以律者故爲凶占○周禮大師執同律以聽軍聲詔吉凶先儒或取此謂出師之始以同律之音察其吉凶愚謂易非徒占筮教戒在焉音律之義狹不若法律之義廣也從程朱說爲是】

九二在師中【句】吉無咎王三錫命【上下五陰羅列二居其中爲將在師中象卽彖所謂丈人故吉無咎之占同吉且無咎吉之上也又言王三錫命見將權隆重主恩優渥之意自五至三歷三爻皆偶虛開口五王位也三偶爻三錫命也本項氏說】

六三師或輿屍凶【朱子雲從來有輿屍血刃之說只兵敗輿尸之義今從之說卦坤坎皆爲輿獨屍無明象然象義專主坎而言坎爲男而陷爲輿而多以多之輿載已陷之男輿屍象也又坎爲血爲曳血而曵亦屍象六五弟子輿屍指坎象甚明爻義與五通○三居下卦上亦重臣之帥師者以不中正之陰兼坎陷體將非其人者也師徒橈敗或有輿屍而歸宜也或云者偶然出於意外之謂聖人設此象以戒夫世之輕任將者故爲凶占】

六四師左次無咎○�【右左】○【卦中爻爲身下爻爲左上爲右以三爻竪觀之益明老子云用兵尙右以右爲上則四外卦下爻也宜爲左左次退舍也無咎占辭○四以柔居柔】

【有量才進退柔故左次之義焉程子曰見可而進知難而退師之常也度不能勝完師以退賢於覆敗逺矣故爲無咎之占】

六五田有禽利執言無咎【朱子云言助語辭郭京易舉正云言合作之字今從之田獵必以師故言田上下五陰羅列有禽之象五之下三爻倒艮爲手有執象無咎占辭○此田狩美占多禽如此宜執取之而其占爲無咎】長子帥師弟子輿屍貞凶【長子震象弟子坎象坎爲中男震弟也輿屍說見前長子弟子皆主二而言以震體言則爲帥師之長子以坎體言則爲輿尸之弟子貞凶占辭○任將之道貴専五以柔應二實兼震坎二體非能專於任將者故設戒云震之長子旣任帥師之事坎之弟子復有輿尸之象將權之分師之所由敗也貞固主之必爲凶占程子曰自古任將不專而致覆敗如荀林父邲之戰郭子儀相州之敗是也愚按師下卦兼震坎體二之在師中震也三之輿屍坎也旣分言之以見將帥賢否之別五爲應爻又合言之以寓任將不專之戒師危道也故聖人因象起義蓋拳拳焉田禽帥師一無咎一凶占者各隨所向決之離爲罔罟佃漁乃田狩主卦然震長子有將帥總師象見田必以師故震象亦言田明夷南狩解田狐巽田三品中孚虞吉皆離體師田有禽恆田無禽則主震體後不重出】

上六大君有命開國承家小人勿用【太君上爻象命偶爻開口象國家坤

土象小人勿用占辭

師至上六師之功成矣振旅凱入以次受封大者開諸侯之國小者承大夫之家美象也小人何足當之故戒以勿用此占】

【震爲乾長子震初一陽有將帥統眾象本卦居二爻則爲在師中吉居三則爲謙故利用侵伐利用行師徵邑國又爲升故南徵吉居四則爲豫故利行師皆震陽得位也復𨿽美卦然一陽沈五陰之下故師敗君凶至十年不克徵震陽不得位故也泰下三陽無專將故勿用師夬五陽無兵眾故不利卽戎此卦爻精義云】

【坤下坎上】○【比卦比親輔也以卦體言眾爻皆陰五以陽剛居尊眾所親比以卦象言上坎下坤物之相切比無如水在地上故曰比二至四互坤三至五互艮】

比吉【一陽爲五陰主其占爲吉】原筮元永貞無咎不寧方來【艮坎鬼神卦艮手有揲蓍象故言筮原再也如原蠶原廟之原以奇偶言之下四偶左右手以四揲也上一奇扐也】

【筮已成矣上一偶有再分爲二之象故曰原筮朱子曰占者得之當爲人所親附然必再筮以自審其有元善長永貞固之徳然後可以當眾之歸而無咎其未比而有不安者亦將皆來歸之又曰爲人所比須審自家才徳可當之否愚謂者若求比它人亦必如原筮以審之】後夫凶【朱子舉左前夫當之明後夫是一樣語今從之艮坎男皆夫象三至五艮夫之體先具四至上坎夫之體後成坎爲險陷故後夫有凶象自爲一占】

初六有孚比之無咎【有孚本爻中虛像

比之指二與四也初承二應四所與比者也二四𨿽陰而居正又二應五四承五皆得其所比初若內積孚信則於此二與四何疑焉故爲無咎之占】有孚盈缶終來有它吉【缶盆盎屬偶畫中虛像比初至五爻通爲一缶�初爲缶口五爲缶底若初之孚誠蓄積深厚直達於五是盈缶也終有自他而來比者謂五也古之人自修於蓽門圭竇之閒升聞於九重黃屋之上有孚盈缶之謂也況初𨿽與五隔遠二四皆上比於五復下比於初賢者之舉必以其類有它之吉其在是乎凡相去遠偶然而至曰它故爲吉占豈特無咎而已】

六二比之自內貞吉【內指本爻下卦爲內上卦爲外二五正應五來比二自外也而實自內大人君子得君行道亦取必於己而已豈自外哉二𨿽柔而中正所謂自內也貞固主之宜爲吉占】

六三比之匪人【匪人指上六爲無首之凶非復人矣朱子曰三應上爲無首者故爲匪人愚謂上居最髙之地處非其據凶象已成𨿽具人形而非復人如管輅斥言何晏鄧颺之類三以不中正之陰貪其應而從之𨿽不言凶其凶可知故失子云不亦凶乎】

六四外比之貞吉【外指九五以內外卦言四五皆爲外由四視五四內而五外四五當比之時居親比之地以四之柔正外比五之剛中乃理當然貞固主之吉占也】

九五顯比王用三驅失前禽邑人不誡吉【顯象未詳一云艮光明象王九五象三驅奇偶自然象後三面實前一面虛�前禽下爻陰偶象失縱失也邑坤土象誡偶】

【爻開口象○程子曰三驅禮所謂天子不合圍也圍合其三面前開一面使之可去止取其不用命不出而反入者禽獸前云背免成湯祝网其義也人君比天下之道顯明其比道而已如誠意以待物恕己以及人政施仁使天下蒙其惠澤是比天下之道也天下自然來比來者撫之固不煦煦然求比於物若田之三驅禽去不追此王道之大其民皥皥而莫知爲之者也愚按古者將田必先告誡都邑之人如周禮大司馬教大閱前期羣吏戒眾庶族師作民師田掌其治令戒禁皆是邑人不誡亦無容心之謂此聖人大公至正歸斯受之之心也宜爲吉占】

上六比之無首凶【此爻比之指五比以九五之陽爲主上獨背之而居其上𨿽比而不能比安能無凶此以理言也上爲卦首通下諸爻爲身九五橫截其中如人身首異處故爲無首之象此以象言也宜爲凶占○卦九五言比之初指二四爻二指五爻三指上爻四上指五爻獨五爲卦主不言比之耳舊說泛言比者非是】

【乾下巽上】○【小畜卦畜止也以卦徳言幹健上進爲巽柔所畜以卦體言上下五陽爲六四一陰所畜然以巽畜乾以一陰畜五陽能系而不能固爲所畜者小之象與大畜名義相對○二至四互兌三至五互離】

小畜亨【朱子曰二五皆陽居中其占當得亨通】密雲不雨自我西郊【坎水兌澤體通故坎爲雲雨兌亦爲云兌正西卦故爲西郊之云四兌體爲卦主爻故稱我程子曰陰陽和而成雨陽倡陰和順也故和陰先陽倡不順也故不和云𨿽密而不雨自西郊故也愚按西云已難成雨巽東南之風又從而散之不雨宜也此凡事無成之占】

初九復自道何其咎吉【復返回也與訟卦復卽命之復同四以陰柔得位而爲畜主初與之應陽性上進進則爲所畜矣初剛而正爻變曰小畜之重巽有進退不果象欲進不果退而復回免於受畜是復也蓋自其當然之道耳不知者以不進爲咎聖人喜之曰當復而復何咎之有曰自勝者剛初九其當之宜爲吉占一云前爻兌伏艮逕路有道象】

九二牽復吉【兌伏艮手有牽象二與四𨿽非應而同兌說體茍無所守亦將爲所畜矣二剛而中與初之剛正同體合志伏艮又爲正故有與初牽引欲進復回之象賢於受畜逺矣宜爲吉占○一陰之畜小故初𨿽應四而復自道且與二牽復焉若大畜初二應爻則不能不止矣】

九三輿說輻夫妻反目【輻子夏虞陸本並作輹音復與大畜說輹同釋名及鄭注皆云狀如伏兔在軸上說輹則無以固軸車不可行作輻非是乾伏坤離伏坎皆有輿象說輹兌毀折象夫乾象謂三妻巽象謂四目離象○下卦三陽本同受畜初二隔遠之陽未至遽爲所畜三四切近陰陽相悅而相親故爲說輹之輿不復能行然本非正徳四爲畜主而居上三又以剛居剛有兩不相下之意而至怒目不和也𨿽不言凶非美占○輻音福說文注輪轑也項氏曰輻無說理必車破轂裂而後說輿下之輹乃有說時斯言是也況大畜小畜辭同不應輻輹字異定爲輹字無可疑】

【說卦兌爲毀折蓋坤體之降殺也經言毀折皆兌體履歸妹眇跛大壯羸角離折首豊折肱是肢體之毀折也小畜大畜說輹大壯藩決井羸瓶罋漏鼎耳革折足是器物之毀折也若以坎囚遇離震刑官則爲受刑睽天劓困劓刖是刑獄之毀折也後不重出】

六四有孚血去【上聲】惕出無咎【卦中虛略似中孚故曰有孚離伏坎爲血爲加憂故言血惕一陰畜五陽其力弱其事難本有傷害驚憂之勢四之所伏孚誠而已孚誠之感過於勢力之敵也故其傷害去其驚憂出而其占爲無咎】

九五有孚攣如富以其鄰【孚義同前五中實亦爲孚巽爲股爻變大畜又有艮手象巽繩系之故言攣

富本爻陽實像鄰指六四經言以其通訓與其

○四爲畜】

【主而五切近之四五相孚而相得巽體以下陰爲主入於上陽故其情深交密如拘攣然固結而不可解也五爲陽實四則陰虛如富實之人與其貧鄰同處末光餘潤鄰之沾丐多矣美象在四不在五也賴四柔而正兼離明兌說體故五無凶咎可言然止平平之占○陽近陰曰富以其鄰如富者與貧鄰處小畜五是也陰近陽曰不富以其鄰如貧者與富鄰處泰四謙五是也互見各卦】

上九旣雨旣處尙徳載婦貞厲【爻變曰小畜之需有坎雨坎宮象陰陽和而後成雨伉儷諧而後安處畜道旣成矣尙上也載滿也詩厥聲載路丳夷載路並訓滿以陰徳上陽以婦徳上夫柔行巽入積滿至此非一朝夕之故也陰徳如此豈常理哉故婦人貞固主之爲危厲之占】月幾望君子徵凶【坎爲月納甲兌爲上後望前之月故曰幾望幾近也

以柔巽畜陽剛未遽如望月之敵日然亦駸駸矣故君子至此亦爲徵進則凶之占○坤上六戰野黃陰禍之深也小畜上九貞厲徵凶陰禍之尙淺也玩辭者宜廩廩矣】

【幾望無明象以坎爲月體兌爲上後望前之月此納甲說經言幾望者三獨歸妺六五坎兌體全小畜上六變而後有坎中孚六四變而後有伏坎其義僅通此外諸說皆破碎抵牾無可用覽者詳焉】

【兌下乾上】○【履卦履踐也以卦徳言兌柔居下乾剛居上而履踐之以卦象言上天下澤自然之禮乃人所履踐之常道故曰履二至四互離三至五互巽】

履虎尾不咥人亨【兌正西卦西方七宿爲白虎禮以白琥禮西方故虎爲兌象卦以下爻爲尾乾履兌爲履虎尾兌口有咥象然一剛一說終不相傷故曰不咥人此驚危終吉之象其占又爲亨通○又互離爲明互巽爲柔入所以不見咥也】

初九素履往【句】無咎【素平素也荀兌爲常有平素之象當履之初明履之義夫人莫不有常分但當率其平素之履而已如此而往宜爲無咎之占中庸曰素富貴行乎富貴素貧賤行乎貧賤素患難行乎患難素履說也】

九二履道坦坦幽人貞吉【前爻偶虛有道路象爻變曰履之無妄亦有震大途艮逕路象坦坦寛平貌幽人無明象稽類兌爲澤有停蓄不流意爲說有安恬自適意宜爲幽人

○天下有通行之道如康莊九達坦無窒礙而持心躁競行險徼幸者失之茍幽靜安恬之人履之焉往非坦道哉貞固守之可爲吉占程子曰其中恬正則所履安裕中若躁動豈能安其所履也○三陰卦中兌體大抵柔靜初二爻同兌體故以幽素爲義】

六三能視跛能履履虎尾咥人凶【離爲目巽爲股兌爲毀折故言視

跛履

彖通兌三爻爲一虎爻折兌三爻爲三虎如幹龍漸鴻之比三履九二爲剛虎又正在兌口中故有咥象○九卦主爻多吉此履主爻也爻爲不美之象跛體之不完也能視能履尙庶幾焉而陰柔居剛不中不正冥行蹈險履虎尾而不知懼取咥宜矣故爲凶占】武人爲於大君【武人無明象稽類離火燥烈又爲戈兵兌金主殺伐二體合爲武人

大君乾象三兼離兌體武人也爻變則卦爲純乾大君也若武人得之則爲非常之占自爲一義○同人小畜大有夬皆與履相似然同人有乾離無兌體小畜大有有離兌而乾在下無君象夬無離體故武人大君象獨履當之】

九四履虎尾愬愬【句○愬山革反】終吉【四履三亦兌虎象愬愬畏縮貌乃巽進退之象以爻言則四履三爲柔虎以卦言則乾剛履兌柔終不相傷卽彖所謂不咥人者四又柔爻巽體非過於冒險者故能愬愬畏縮而爲終吉之占】

九五夬履貞厲【夬五陽一陰下乾上兌履亦五陽一陰上干下兌故假夬象爻體乾剛又巽究爲躁卦皆有夬決義○程子曰五以陽剛居尊位任其剛決而行者也古聖人明足以照剛足以決勢足以專然未嘗不盡天下之議𨿽芻蕘之微必取若自任剛明決行不顧危道也○臨川吳氏曰夬履指六三而言三以不中正之柔履九二之剛小人之乘君子者九五欲決去之然夬一柔乘五剛此當去之時可去之勢決去爲宜履之三𨿽乘剛於時未宜於勢未易決而去之則反危矣愚謂履之三猶夬之上然夬之決易履之決難易𨿽扶陽抑陰之書而輕舉躁動又聖人所憂也吳說亦通故並著焉占者貞固主之爲危厲之占】

上九視履考祥其旋元吉【視履象與六三同考成也如考室考牧之義旋回首也附乾首象○凡卦主爻多吉若主爻凶則吉在應爻三之跛兌爲之毀折也至此兌體已盡幹體獨行而離目巽股之視之履固無恙也幹上九本有過亢之憂與三爲應反賴柔以濟剛故視履之間成其福祥回首視三此爲大吉之占】

周易集卷一

欽定四庫全書

周易集卷二

元龍仁夫撰上經之中

【乾下坤上】○【泰卦泰通也以卦象言幹陽下降坤陰上升天地交而萬物通之象以卦體言內陽外陰爲君子內而小人外治象也故曰泰○二至五互兌三至五互震】

泰小往大來吉亨【小謂陰大謂陽泰否反對之卦陰小往而居外陽大來而居內則爲泰象否則反是泰美象也故其占吉而且亨】

初九拔茅茹以其彚【句】徵吉【茅叢生艸附震木象茹根也彚同類也以其通訓與其

徵吉占辭○茅根方抜則與其同類相連而上君子小人皆然初茅茹也二三茅彚也方泰之初一君子進則眾君子必牽引而升如拔茅然美象也故爲徵進則吉之占】

九二包荒用馮河不遐遺朋亡得尙於中行【坤土在兌澤旁有澤藪荒穢象乾包坤故曰包荒二至四兌澤河也三以震足超而過之有馮河象震從乾故曰用馮河上六僻居卦外不與二通遐也

泰五應二有與上牽聯達上之象故曰不遐遺內卦諸陽朋也泰三陽三陰各自正應有朋而不朋之象故曰朋亡中行指六五凡自下配上曰尙○二以陽剛大臣爲泰主爻經於此明治泰之道焉爲大臣者廓然器度藏疾納污而後可非淺心狹量所堪也然包豈含糊混貸之謂事有當爲必勇往直前以圖之包荒似仁馮河似勇包荒則惇大成裕馮河則明作有功也大臣之道立賢無方𨿽僻遠之才而可遺棄乎君子之交和而不同𨿽合志之朋而可相阿黨乎鑑空衡平豁然公道惟賢之任惟理之從此不遐遺朋亡說也四者交盡而大臣主泰之道備矣其得上配六五中行之君也宜或𨿽不言吉乃吉占然惟有徳者當之○或問上爲遐逺下得通於二何也曰非承非乘非應又不通互體邈在卦外故也泰二五爲正應而五上同坤體有牽聯而達之象否則以遐見遺矣六爻之例初與五不相通說見比初大有初上與二不相通說見同人上頤二】

九三無平不陂無往不復艱貞無咎勿卹其孚於食有福【髙下險夷一平一陂坤地之勢也晦明寒暑一往一復乾天之行也此暗取乾坤象坤上故先言平陂幹下故後言往復福祉無明象稽類坤厚載物有福祉象故經言福祉皆坤體○三下卦終以治亂言則平者將陂以陰陽言則往者將復處否泰之交可不愼乎必以艱難貞固之心處之而後無咎不艱而忽易不貞而躁妄咎隨之矣此訓戒辭又曰平陂往復理之可信也勿以信然爲憂終當亨其所有之福爾蓋全卦之泰尙有三爻是福之未交也此又慰勉占者之辭乃戒愼保吉之占】

六四翩翩【句】不富以其鄰不戒以孚【翩翩象義未詳稽類小過以偶爻爲鳥翅泰上三偶亦有三鳥翩翩之象○不富陰虛爻象鄰指九三戒偶爻開口象亦兌象以其通訓與其○爻上連三陰下近九三故取爲象三陰非安於外者泰已過中有翩翩飛下之勢而未直遂也三】

【以陽剛當泰時居下卦上蓋得位者與四同震體而相親四𨿽陰虛三則陽實如不富之人與其鄰同處竊其聲光以爲援此三陰之朋所以不待告戒而相孚信謂葉志也內有九三之鄰外有三陰之孚爲六四謀則可喜爲世道謀則可憂小人方未得志往往交君子以自媒君子卽之而亂階啟矣故不言吉凶

若泛筮亦得朋多助之占

○翩翩古文作篇篇說文徐注云詩書一篇爲一義篇聯也據此似取三陰牽聯之義篇從竹乃震蒼筤竹象以翩象不明故附著之】

六五帝乙歸妺以祉【祉字句絕】元吉【泰與歸妹皆三陽卦相變若易置三四爻卽歸妹卦泰六五卽歸妹六五也本卦互兌震亦有震男兌女象故以歸妹言帝乙商賢君歸妹事無可考以意逆之必嘗定下嫁之禮故假爲象與髙宗箕子同祉與前福象同

歸妹以祉猶言以歸妺獲福祉也元吉占辭○此爻大抵婚姻之美占與泰否義似不相涉程主五應二之義曰六五以陰柔居尊位下應九二剛明之賢倚任其賢而順從之如帝乙歸妺降其尊而順從於陽以之受祉且元吉也○史謂湯爲天乙又有帝祖乙又微子父名帝乙左哀九年陽虎卜伐宋遇此爻曰微子啟帝乙之元子我安得吉據此則經所云乃微子父也京房載湯嫁妹辭疑後人傳防之談不足據】

上六城復於隍【城三陽下實像隍池也否三陰下虛像泰下三陽反對爲否下之三陰一治一亂相爲循環所謂城復於隍天下事至此蓋無可言者坤土兌澤亦城隍象】勿用師【義互見師卦說震爲將帥象師謙豫升四卦利於行兵震一陽得地故也復師敗君凶震一陽陷沒故也此卦震陽居三𨿽得地而三陽下連乃將帥權分之象荀林父邲之戰郭子儀相州之兵是已故勿用師】自邑告命【邑坤土象告命偶畫開口象亦兌口象世之泰也命令出於王畿其末也自邑告命如夫子所謂政在大夫陪臣執國命者天下事可知己】貞吝【占者貞固主之必爲羞吝】

【坤下乾上】○【否卦否塞也以卦象言幹陽上升坤陰下降天地不交萬物不通之象以卦體言內陰外陽爲小人內而君子外亂象也故曰否○二至四互艮三至五互巽】

否之匪人不利君子貞【匪人奇偶自然象田疇云人之形上虛下實故七竅皆上處否有倒懸之象非復人理凶象也小人道長故君子得此占則不宜固主宜變動也】大往小來【否泰反對三陽本內今往居外三陰本外今來居內非美象】

初六拔茅茹以其彚【句】貞吉亨【茅艸屬附巽木象茹彚及以其訓見前貞吉亨占辭君子小人皆以類進否之茅小人也一小人進朋類從之非美象貞吉亨語似可疑蓋上文茹彚之象已明占者宜有見幾勇決意不應貞固主之反吉亨也曩見蜀士王履云蜀舊本有作否亨與六二辭同

吉否二字上體相近而訛耳謂占者若貞固主之則不亨通也此說似通故著之以待明者朱子云貞吉亨以戒小人按經文貞訓固說已見幹彖且易通占之書未必專爲小人言也】

六二包承小人吉大人否亨【否方有反師否臧同○包卽苞字義見蒙二附巽木象承坤地承乾天象其字中從手亦作承蓋以手奉承物也兼艮手象○臣之承君如地承天理當然也而有陳善責難勿欺而犯之義焉非徒承也二當否時以坤陰居大臣之位中所包含惟奉順之心而已不逢君之惡幾希此小人道也豈君子行志時哉故斷之曰小人占之吉大人占之則不亨

易豈爲小人謀者明吉凶之決所以贊大人進退之決也或吉或否隨所占之人而已】

六三包羞【包義同前羞無明象稽類巽一陰伏二陽下有女子羞愧象爻上承三陽又羞之甚

○三爲上下卦之交否將轉泰時也以不中正之陰居下卦上此小人之有位者】

【進無撥亂傾否之材退無明哲見幾之勇本體巽也入於上陽惟有睢盱側媚忍污含垢偸爲自容之計而已經止包羞二字殆曲盡其形容微矣哉占具象中○按否二三皆陰柔小人而實異二猶自居於中正其與君子懸隔者曰包承爾三不中正而巽入故以包羞象之又按否泰皆言包泰之包荒包容天在外者也否之包承包羞包藏天在內者也此君子小人之辧】

九四有命無咎疇離祉【巽風有命令象故彖象兩言申命祉象義見泰三有命謂有九五之君命也臨川吳氏曰與師上六大君有命同四以剛健之才居近宻之位受君命之寵委任以濟否者愚按否至此已過中矣四之陽剛足以濟否故其占爲無咎不特如此疇類皆附麗其福祉謂諸陽皆蒙其福也自古君子當否運之極憑主眷之隆以一身爲世道機括而福及羣賢者多矣無咎一人之占離祉又眾人之慶蓋美占】

九五休否大人吉其亡其亡系於苞桑【休息也象未詳大人吉占辭亡喪失也系維系也暗取乾馬坤牛及巽繩象苞叢生也桑巽木象巽居坤三爻上土力重厚大】

【本深固之象

○否至五將極有休息之理九五陽剛中正大人也必能休之故爲吉占下文乂設戒之辭程子曰否將反泰不可便爲安肆當深慮遠戒常虞否之復來曰其亡乎其亡乎爲安固之道如維系於苞桑然漢王允唐李徳裕不知此戒所以致禍敗也此愼懼保吉之占】

上九傾否先否後喜【上干三陽下坤三陰以重壓輕以實壓虛有傾象

亂極則治否終則傾循環之道也上九之陽其力又足以傾之傾則陽實在下又爲泰矣先否後喜占辭】

【離下乾上】○【同人卦同人與人同也以卦體言一陰在下眾陽所欲同以卦象言乾天上行離火上炎亦同象○二至四互巽三至五互幹】

同人於野亨【初九六二人之同也前臨四陽奇實如坦坦平地無山丘水澤之阻此同於野之象一云稽幹有郊野象此公平廣大豁然無我之同也故其占爲亨通程子曰天下大同之道則聖賢至公之心也常人之同以私意合乃暱比之情耳不以暱近之私而於野外曠遠之地乃至公大同之道也】利涉大川【離伏坎爲水巽木爲舟以干健出坎水巽舟之外故曰利涉】利君子貞【乾健而離明二五中正而應君子道也故君子得此占宜貞固主之】

初九同人於門無咎【門前爻偶虛像爻變曰同人之遁亦有艮門闕象然艮爲門以下偶也其義實同二者諸陽所欲同也初之前卽爲二如出門邂逅遂與之同此適然之同非私意經營之合也故爲無咎之占】

【門偶虛爻象戶奇實爻象震下一奇戶也上二偶空庭也故丰闚戶節戶庭皆震體艮下二偶門也上一奇闕庭也故明夷節門庭隨出門皆艮體說卦有艮門闕象無庭象可稽類求也同人門則又直以前偶爲門蓋艮門亦以下偶耳後不重出】

六二同人於宗吝【禮大小宗凡五各自爲宗蓋族之私親也初二皆離體有宗象二爲諸陽所欲同同人之道貴乎大公無我且二五相應而相同正也與初同體又相切近遽與之同是同於宗族之私而已故爲吝占】

九三伏戎於莽升其髙陵三歲不興【離爲戈兵巽爲伏巽木爲林莽故曰伏戎於莽陵指九四自下卦升上卦又爻變無妄有艮山體巽爲髙故曰髙陵三歲指巽三爻巽爲進退不果故曰三歲不興○二五相應同之正也三近二有欲同之心乃有攻五意爻兼離巽乾體伏戎林莽離巽體也升四之陵伺五之隙蓋乾離體皆上行也然乾離之剛終爲巽體之柔牽制故盡巽三爻不能興也曰三歲者遲久不決之義三之攻五本凶象以其不興故免於凶亦舉事無成之占】

九四乘其墉弗克攻吉【墉三爻象三爲上下卦之限有墉象本朱氏蔡氏說

攻離兵象四亦欲同於二而三爲之墉四體幹健遂乘墉而欲攻蓋攻二也而有竟不能攻之勢九𨿽剛而四柔又巽爲進退不果故也知難而退乃理之宜故爲吉占○程子曰二者眾陽所欲同也獨三四有爭奪之義者爻在二五之間也初終遠故取義別】

九五同人先號咷而後笑大師克相遇【離中虛而火燥爲歌哭不常之象互見離旅中孚諸卦本爻變曰同人之重離又有兌口故取號咷笑象大師離戈兵象幹陽故言大○五之同二理也三四阻之故號咷於其先阻而終合故笑於其後旣爭矣不免興師而五則堂堂正正之師也故爲大師曰克者克三之戎四之攻也相遇者遇二之應也所謂人眾固能勝天天定亦能勝人於同人九五見之𨿽克其用力勞矣故不言吉○號笑乃卦中所有之象先後乃象外活意諸說往往主變兌釋後笑之義似通但兌爲笑口孰爲號咷口乎況夬孚號惕號無號皆兌口體又何以通之以活法求象義可也】

上九同人於郊無悔【郊稽類爲乾象國外曰郊僻遠地也諸爻所欲同者二也初承三乘四通互體五正應皆有同義上居卦外曠然疎遠獨無與同者故言郊無悔占辭程子曰始有同者則至終或有睽悔處遠而無與𨿽求同之志不遂而終無悔也○郊野本通稱然彖意主寛曠爻意主僻遠其防不同故所系辭不得不異爾】

【乾下離上】○【大有卦大有所有之大也以卦體言六五一陰居尊五陽應之所有大矣以卦象言離火在乾天之上無所不照亦大有之義○二至四互幹三至五互兌】

大有元亨【內乾剛健外離文明六五柔中而應九二之剛中故其占爲大亨】

初九無交害匪咎艱則無咎【害謂五也卦本純乾由五毀之成大有互兌有毀折象所謂害也五爲大有主利之聚也自古憂喜聚門吉凶同域利之所出害亦因焉本卦諸爻二爲正應三通互體四承上柔皆與五交其泊焉無相交涉獨初耳由常情言之是無交於利聖人則曰是無交害也非初之咎然初以剛居剛又幹體上進本之不交未保其往必以艱難之心處之則終無咎此愼懼遠害之占或四五君位又卦主爻何以言害曰易變動不居不可爲典要如蒙九二爲主而三目爲金夫之類是也○同人大有反對二爲同人主爻獨上九不與同故云同人於郊無悔五爲大有主爻獨初不與交故云無交害匪咎皆僻在利害之表故也互觀其防了然】

九二大車以載有攸往無咎【乾伏坤有大輿象大有之時不患無可載特憂車之不勝任爾九二剛而得中勝其任者故象如此凡有所往爲無咎之占程子曰九以陽剛居二爲六五所倚任剛健則才勝居柔則謙順得中則無過所以能勝大有之任如大車彊壯勝載重物也愚按爻義似無專指而大臣勝任義在其中矣】

九三公用亨於天子小人弗克【左晉文公納王筮得其作享字諸易本多作享朱子曰古亨烹享字通用宜作享今從之○禮諸侯入朝旣奠圭乃三享皆束帛加璧庭實惟國所有又十馬隨之書所謂享多儀也三公位五天子位六五離體有天子南面向明之象三兼乾兌體乾主上進兌下陽與上陰相說有升而朝五之象幹良馬玉金離伏坤爲帛皆庭實像離日之光下照兌澤而澤受之又君臣恩禮交接之象故曰公用享於天子此非常之占小人豈能堪之故曰小人弗克○按卜偃有戰克王享之文是公受享也愚以經文享於帝享於西山岐山稽之合以享天子爲義蓋諸侯禮畢王乃答享偃特逢迎之辭耳未盡經防】

九四匪其彭無咎【彭如字】○【彭幹寶云彭亨退之詩豕腹脹彭亨是也盈滿而不能容之義離大腹象亦四陽盛大象四當大有之時人丰物阜蕃衍盛大時也而居近君之位盈滿可知譬之腹焉盈滿而至彭則病矣惟有識之賢退然謙虛廓然大受𨿽盈也何彭之有匪其彭猶言未嘗彭也故爲無咎之占○彭乃虛像諸家多異說稽之經陽至四而太盛故四陽卦以大壯名遁上九在四陽之首曰肥則彭義可類推況離又爲大腹乎】

六五厥孚交如威如吉【孚離中虛像交乾男離女象威離戈兵象

五以一柔居五陽之間爲大有之主本體陰柔不可以無輔五能以中虛之孚下應九二之幹精同神比所謂交如以一陰臨五陽下陵上替有可慮者五體離明又居剛爻有凜然不可犯之意所謂威如交則有陽剛之助威則無柔懦之過其保大有之福宜哉故爲吉占○漢上朱氏曰異體之合曰交如大有二五是也同體之合曰攣如小畜四五中孚四五是也】

上九自天祐之吉【天干象亦上爻象盛極必衰大有之極茍非天祐未易保其終也爻乃美占而不言其所以祐大釋之云履信思順又以尙賢也王弼曰五爲孚信而已履焉履信也餘爻皆剛已獨乘柔思順也程子曰五文明之徳上降志應之爲尙賢崇善之義其處如此合道之至也此自天祐之之故云故爲吉占】無不利【此泛占辭】

【艮下坤上】○【謙卦謙退讓也以卦徳言下艮止上坤順止於卑順謙之義也以卦象言艮上𨿽髙屈處坤地之中亦謙象○二至四互坎三至五互震】

謙亨【九三陽剛得位爲卦主爻其占爲亨】君子有終【有終坤象河圖地無一而有十乃有終之象故坤六三亦言有終三居下卦終上承坤體故爲君子令終之占】

初六謙謙君子用涉大川吉【卦爲謙而初在謙底故曰謙謙

坎水在前震足臨之有利涉大川象謙而又謙之君子何險難之不濟哉故爲吉占若占涉得之亦吉象】

六二鳴謙貞吉【鳴偶爻開口象然主陰陽相感而言中孚鶴鳴子和莊子虫鳴雌應皆謂相感也謙言鳴者再二之鳴承三也上之鳴應三也豫言鳴者一初應四也互觀鳴義乃見○三爲謙主爻切近於二二柔中謙讓之賢與之相得不自知於聲音笑語間此同聲相應之意非以鳴爲悅也占者貞固主之爲吉象】

九三勞謙【句】君子有終【句】吉【坎勞卦故以勞爲象三居下卦上乃重臣之位一剛五柔亦有獨勞之象君子有終義見前○有勞而謙自視欿然如禹之不矜伐周公之不驕吝是也乃君子令終之象宜爲吉占其義大著矣此謙主爻故與卦辭同】

六四無不利【句】防謙【說文注防裂也擘也下艮爲手倒艮亦爲手故取兩手擘裂象四處上下卦間以柔居柔是能分裂其謙接下承上兩盡其道者聖人作易至此有喜之之意先言無不利而系之曰四之防裂無非謙矣宜爲美占】

六五不富以其鄰利用侵伐【震爲長子若總眾陰有將帥總師象師卦震陽居二得位故吉謙與師止爭一畫易置二三爻卽師也將此義故以不富語先之陰虛爻爲不富鄰指九三以其通訓與其

○五體陰柔而謙虛本非能侵伐者震陽居三爲得地宜於用師五君位也與之同互體而相近如不富之人而與其鄰同處借鄰之富而成其事也故爲利侵伐之占○師謙升豫宜於用兵復不宜用兵皆主震陽而言說見師及各卦】無不利【又泛占辭】

上六鳴謙【鳴象見六二爻上六之鳴與三應也上居謙極則中之積美不容揜又與三應則外之合志有可樂是以鳴也此本爻正象】利用行師徵邑國【行師義見前邑國坤土象三以震陽而居下卦上總上下五陰爻此行師最上吉之占五爲君位上爲應爻故一再言之小曰邑大曰國利徵邑國則師行無不宜也自爲一占○朱子連上文爲一義云自初六積到六五上六謙亦極矣宜人人服之尙更不服則非人矣故利用徵伐也】

【坤下震上】○【豫卦豫和樂也以卦徳言下坤上震以順而動豫樂之道以卦象言震雷出坤地中其聲奮有通暢和豫象二至四互艮三至五互坎】

豫利建侯行師【震長子爲公侯象臨坤土上諸侯建國之象也故利建侯震陽又將帥象居四爲得位而帥五陰之眾故利行師建侯與屯彖出入行師與師謙升復出入互見各卦】

初六鳴豫凶【鳴義見謙六二豫初之鳴應四而鳴也程子曰初以陰柔居下四豫主也而應之是不中正之小人而爲上所寵志意滿極不勝其豫於聲音輕淺如是爲凶占】

六二介於石不終日貞吉【說卦艮爲石經以一爻爲一日如三日七日皆是不終日謂不隔一爻一云爻變曰豫之解有離日體居離初故曰不終日○陰當豫時未免溺於所安二又切近鳴豫之小人蓋難自拔二𨿽柔而中正與初本同坤體遽變爲艮石之剛介於石言堅如石初二不隔一爻而遽變所謂不俟終日也可謂見幾勇決之君子矣程子曰人於豫樂心悅之故遲遲眈戀不能自己處豫不可安且久也久則溺矣二能如此貞固主之可爲吉占】

六三盱豫悔遲有悔【盱盼望也坎伏離目象遲退止也艮象九四在前爲豫樂主三切近而欲從之前爲伏離之目故言盱後爲艮止之體故言遲程子曰陰而居陽不中不正上膽望於四則以不中正不見取故悔苟遲遲不前則是棄絕亦有悔處身不正進退皆悔非美占】

九四由豫【句】大有得【句】勿疑【句】朋盍簮【由豫者豫之卦體由四而成也大有得者一陽得五陰之象疑坎加憂象簮首笄以貫髮者一奇貫五偶有自然簮象侯果云眾豫】

【所宗若以簮篸之是也盍與合同○四爲豫樂之主五陰之所歸也故曰大有得然爻爲多懼之地又加憂之體其象未免憂疑故勉之曰不必疑也五陰之髮將爲一陽之簮所盍矣𨿽不言吉乃吉占○簮京房作撍先儒因云古無簮字非也簮說文作先從人從匕象簮形後乃加竹加替古有此字特古今文異耳漢文多用之監欽論神禹遺簮列女傳宣後脫簮珥是也】

六五貞疾恆不死【貞疾貞固之疾也凡陰陽偏勝爲疾坎心病亦疾象此爻在五陰中陰之過極也故爲貞固之疾然震之一陽近在其下元气𨿽微而無恙故爲恆不死之占此本占疾之辭若以君道言亦柔弱不至危亡之象程子曰此弱主制於權臣如漢魏季世之君也】

【凡人陰陽和則無疾偏陰偏陽則生疾經言疾非五陰五陽卦卽四陰四陽卦豫無妄遁鼎兌皆同獨損疾當是主坎心病兌毀折象然陽疾遇陰陰疾遇陽爲喜謂疾愈也後不重出】

上六冥豫【句】成有渝【句】無咎【成有渝與隨初官有渝語勢同宜爲句荀坤爲迷冥卽迷也坤象渝變也上爲震體震動有渝變象又卦終則變故言渝○陰柔當豫之極昏迷而不知止者也本宜凶咎然象𨿽成而有變變則不終冥矣穆王武帝之末年冥豫而渝者也故爲無咎之占】

【震下兌上】○【隨卦隨從也以卦徳言震動兌說此動彼說有相隨之義以卦象言長男下少女而女從之有隨義又雷在澤中隨時藏伏亦隨義○二至四互艮三至五互巽】

隨元亨利貞無咎【三陰卦自否變一陽下而成震一陰上而成兌𨿽曰陽下於陰然四五陽仍居上二三陰仍居下六二九五中正而應皆美象故其占爲大亨而占者宜貞固主之其占又爲無咎占之甚美也○春秋魯穆姜筮得此云元善之長也亨嘉之防也利義之和也貞事之幹也云云夫子文言采之以釋幹四徳自是一義朱子曰未可便以夫子說爲文王周公說也互見幹彖】

初九官有渝【句】貞吉【句】出門交有功【官爵位也象未詳渝變也震動有渝變象

艮爲門闕故曰出門此爻之體有官者占之爲官爵有渝變之象如今人云攺除遷調之類然非變凶乃變吉貞固主之可爲吉占四與初應陽剛同體而居近君之位其力足以援初者必出艮之門闕而與四交則可有功蓋將有拔茅連彚之喜也左隨其出也卦利於出故初云出門】

六二系小子失丈夫【震艮各以陽爻爲丈夫以陰爻爲小子不必泥長少男之義本爻小子指六三丈夫指初九二在初與三之間陰柔不自守而震體上行上系於三之小子故下失初之丈夫隨之下也非美占】

六三系丈夫失小子隨有求得利居貞【三在二與四之間震體上行上系四之丈夫故下失二之小子所隨者正非二比也陰虛爲求遇陽爲得隨而得九四之陽故爲有求而得之占然陰柔不中正又震動之極故戒以自居於貞固之道則爲利爾】

九四隨有獲【句】貞凶有孚【句】在道以明【句】何咎【經文多以有孚字落句如革三就有孚未濟君子之光有孚大壯徵凶有孚皆是此貞凶有孚正與大壯語相類宜句絕在道以明句絕○四居人臣之極爲眾所隨與二三同艮體陰陽相得而二三隨之與初爲應以陽交陽而初隨之故言有獲居多懼之地眾不隨五而隨四凶道也又互兌爲毀折爻變坎爲陰陷故貞固守之

其凶必然可信然四艮體也艮爲徑路是在道也艮內虛是明也

夫人自速於凶由行之非道知之不明爾在道而明何咎之有無咎則凶占不必言矣程子曰古之人有行之者伊尹周公也其次威震主而主不疑其唐之子儀乎】

九五孚於嘉吉【孚本爻中實像嘉象未詳一云下應六二之中正孚於善也一云隨以從陽爲善故初出門交三系丈夫皆主從陽五所謂嘉孚於四也未知孰是稽類離嘉遁嘉皆陽爻後說似優】

上六拘系之乃從維之【爻本否初六變而上升爲兌體兌一陰與下二陽本相說而相從又居隨極其隨堅固而不可解下二陽兼巽艮體以艮手拘之巽繩系維之謂不可解也值此占者事一成而不可變不言吉凶者顧事何如耳】王用亨於西山【亨當作享義見大有三○兌爲正西艮爲山兌爲巫艮爲鬼神卦故爲王享西山之占古者卜而後祭也自爲一義項氏曰享岐山不出國都享西山則從其方而秩祀之】

【艮坎皆北方幽陰卦幹鑿度云艮爲鬼門朱子嘗云坎有鬼神像天文志斗爲天廟危主廟堂祭祀斗艮丑寅位之星也危坎子位之星也亦其義然坎一陽代二陰中止爲鬼艮一陽儼然尊髙宜爲宗廟故萃渙假廟皆艮象其餘觀盥薦隨升萃旣濟享禴雜取坎艮○兌爲巫亦主祭祀凡言祭享通取三卦象】

【巽下艮上】○【蠱卦蠱壞極而有事也文皿蠱爲蠱器中盛諸虫自相食致壞爛之義以卦徳言下巽柔而上艮止故蠱壞有事以卦象言風落山實長女惑少男亦蠱象○二至四互兌三至五互震】

蠱元亨【蠱三陽卦自泰變初九升爲上上六降爲初剛上柔下各得其理故其占爲大亨】利渉大川【巽舟入兌澤震足出兌澤皆利涉象】先甲三日後甲三日【先如字後三日句下疑脫吉字○蠱巽甲庚之義未易明朱子曰似是卜日法其義甚優眉山蘇氏曰先甲三日謂甲子甲寅甲辰後甲三日謂甲午甲申甲戌先庚三日謂庚子庚寅庚辰後庚三日謂庚午庚申庚戌釋先後三日甚明愚因卦變之義得蠱甲因反對之義得巽庚遂並通朱子蘇氏之說焉蠱三陰三陽卦也以陽言則自泰變是幹甲三爻在下先甲三日也以陰言則自否變是幹甲三爻在上後甲三日也故筮得蠱者六甲日吉爾巽與震反對卦也下三爻變震庚是先庚三日也上三爻變震庚是後庚三日也故筮得巽者六庚日吉爾十干起於甲更於庚意者古卜日以甲庚爲重故於二卦著其義云巽九五變卽爲蠱故其象相出入○十干配八卦前無明文不得不用納甲朱子主辛丁丁癸說盡明且漢元鼎詔有後甲丁酉之文尢可徴但蠱有辛丁巽有丁無坤癸不容穿鑿彊附其餘諸說破碎抵牾尢難用】

初六乾父之蠱有子考無咎厲終吉【乾父道也泰初九幹體去爲蠱上九有父委去家事之象上六來爲初六有子承父事之象考卽父也偶變文耳○父者家之嚴君委家事不問故蠱壞而難治子能幹蠱則家爲有子而厥考免廢事之咎一或非人咎將歸其考矣初居最下而專父事本危厲之占以巽體故終吉】

九二幹母之蠱不可貞【此爻承初六卦變之義而言泰六五本坤體母道也又以蠱奇偶言上九六五對處卦首亦父母象二與五應故以干母蠱爲象○凡乾父蠱易幹母蠱難不可以貞固之道行之程子曰子之於母當以柔巽輔導之從容將順屈己下意使之身正事治而己若伸已剛陽之道遽然矯拂以至敗蠱幹罪也愚謂此爻凡臣事女後弱君與子奉孀母皆所當知也占具象中】

九三乾父之蠱小有悔無大咎【震爲長男故取子象以九居三又震初之體疑過於剛故爲小悔然兼巽入兌說之體是能以柔說濟其剛也故爲無大咎之占】

六四裕父之蠱往見吝【震艮皆子象幹有經理扶植之意剛者能之裕有從容舒緩之意柔者能之四以柔居柔兼艮止兌說體僅能裕之而已持此以往則爲羞吝之占○朱子曰九三有悔而無咎由凶而趨吉也六四𨿽裕而終吝由吉而趨凶也宋元祐諸君子欲盡去小人未勉於悔其它欲且寛裕無事莫大段整頓目前𨿽遷延遮掩後來憂吝卻多】

六五乾父之蠱用譽【震艮皆子象譽兌象爲口爲說譽象也

五亦子之一以柔居剛而得中又應九二之剛以濟其柔如家之有良輔國之有賢臣能幹必矣而兌之譽口適在其後故不特不敗事而已名譽翕然歸之吉占也○三之小悔剛應剛也四之往吝柔應柔也五之用譽則以柔應剛故耳處蠱者其可無輔哉】

上九不事王侯髙尙其事【王指五言侯指三四言髙尙居卦首之象上本泰初之陽變而來此若居卦初爻在三四五爻之下乃臣事王侯象今以艮體居卦上俯視諸爻乃在下風故曰不事王侯艮爲止爲山此安於靜止髙蹈山林之士不屑世故者故曰髙尙其事非蠱壞所能凂也在事外故無吉凶】

【兌下坤上】○【臨卦臨逼近也以卦體言二陽方長上逼四陰故曰臨以卦象言坤地兌澤相近亦臨象○二至四互震三至五互坤】

臨元亨利貞【臨爲最美之卦蓋復一陽方微泰三陽將變否過此則陽過而漸消二陽浸長美卦也又兌說而坤順二剛中而應五故其占爲大通而占者宜貞固主之】至於八月有凶【今八月也觀八月卦與臨反對臨觀皆二陽之卦臨二陽浸長之陽觀二陽浸消之陽止爭一爻則成剝矣若至觀月得此占則有凶也○八月舊云遁月然自臨至遁數之七閱月耳並復數爲八易無此例參之復震七日例可見若經欲言遁月宜言七月不應言八若以遁月爲周八月又不可三代攺歲首不攺正月先儒據詩書辧之甚詳況文王演易羑里商正朔無恙安得攙稱遁月爲八月至有謂八月乃商八月蓋否三陰月也尢非是合從反對義爲正】

初九咸臨貞吉【咸以卦言則艮男下兌女以爻言則九五男上而六二女下故爲婚姻交感之象復之一陽以震體居卦初及爲臨則反若遜兌體而下之有男下女象臨卦旣成則初九兌體仍在下九二互震仍居上又男上女下之象暗與咸同故曰咸臨初二以浸長之陽具咸感之體聲應气求樂何可言此九官相遜於虞朝十亂同心於周室之象也占者值此美象可知貞固主之宜爲吉占】

九二咸臨吉【象義見前】無不利【二以象體居下卦中气象又優於初矣故凡占無所不利爻辭假他卦名爲象如夬履咸臨困蒙與泰之歸妹暌之噬膚義誠有在其餘字偶相犯義不相假此類甚多不容悉舉若一一彊求其說則用力勞而經防晦矣咸臨義最難明愚蓋反覆涵泳而後得之】

六三甘臨無攸利旣憂之無咎【兌爲說爲口有甘象○三之位與二陽相臨兌之上陰每求說於下陽故以柔說之甘自媚焉初之剛正二之剛中豈甘所能動哉故其占爲無所利然乘二陽之上陽方浸長若相侵逼旣不能媚不免於憂亦其情也能憂之則能愼之又爲無咎之占程子曰邪說由已憂而攺之復何咎乎】

六四至臨無咎【說文至鳥飛從髙下至地也本臨川吳氏說爻變臨之歸妹有離飛鳥象故言至○四與初應初浸長之陽有駸駸消陰之勢四之居髙本非其據然𨿽柔而正非他陰爻比其心切於求初有飛鳥自髙至地之勢庶幾識時措之宜而附陽剛之朋者也初與四臨則有應與之美無侵逼之嫌矣故爲無咎之占】

六五知臨【句】大君之宜【句】吉【大君五爻象五居尊位大君之臨下者也爻體坤陰爲迷本無知象然與二應二爲震初九之陽蓋明知之賢也臨二五之應又與他卦異以卦體言之自五以下皆偶虛爻洞無窒礙直達於二是人君撤去壅蔽虛已傾心不自任而任賢之象故二之知卽五之知也況初二之陽有拔茅連彚之理五之知可勝用乎此大君之所宜故爲吉占程子曰以一人之身臨天下之廣其知豈能徧物故自任其知適爲不知惟取天下之善任天下之聰明不自任其知則其知大矣】

上六惇臨吉無咎【惇坤土厚載之象正互凡兩坤可謂惇矣故曰惇臨上居臨下之地以惇厚之道爲臨臨之善者故其占吉且無咎也○臨與復只爭一畫自九二而上卽復卦也臨之上六卽復之六五故臨曰惇臨復曰惇復艮上九土力之厚故亦曰致艮】

【坤下巽上】○【觀卦觀爲人所觀也以卦體言二陽居上四陰仰而觀之故曰觀以卦象言巽風行坤地上亦周觀歷覽之象○二至四互坤三至五互艮○朱子曰觀爲變夾艮蓋兩畫當一畫】

觀盥而不薦有孚顒若【艮北方鬼神卦幹鑿度云艮爲鬼門

故言祭祀盥薦艮手象孚五上中實像顒記文注引詩其大有顒注頭大也巽廣顙象亦卦首二陽象○總大防言之盥而不

薦主下四爻陰虛而言

無有孚顒若主上二爻陽實而言入廟沃盥祭之始事也三獻而薦腥五獻而薦孰祭之盛節也盥所以薦未有不薦之盥今云不薦乃開端不及竟之意然舉事𨿽不及竟體段極是可觀如臨祭之容於孚誠顒顒隆重可觀仰也此如孔子相魯而遽去孟子爲齊卿而遂行𨿽殷薦之觀未能萬一然休光令聞去之千載瞻望如新此不薦孚顒說也王弼引禘自旣灌之義釋盥薦先儒因之皆取誠敬不散之義求之象防不合○觀卦體去剝不遠賴九五之陽可觀爾故彖辭在吉凶問爻辭除四利賓外無吉象至彖大觀在上中正以觀天下此專指九五而言自夫子意釋經者宜各從本防明之舊說釋卦辭卽用大觀中正之義非是彖止顒若一語指五上余不然也舊云卦名之觀音去聲六爻之觀音平聲稽之六十四卦似無此例並合依卦名去聲讀鶴山魏氏曰聞見先後上下等字考諸義二字可一易詩以來東漢以前韻語皆然孫炎沈約限以四聲韻切始不可同日語矣】

初六童觀小人無咎君子吝【童艮少男象初陰在下去陽剛邈遠所觀淺近童子之觀也以下占辭小人得之爲無咎君子則爲吝也】

六二闚觀利女貞【艮門闕】�【二闚】○【自三至五爲艮門闕二以坤陰居其內有女子內處而外闚之象二之闚非遠大之觀乃女子之常分爾故女道占之宜於固守而言外之意則如恆五婦人吉失子凶之比也】

六三觀我生【句】進退【自三至五互艮爲背有背倍人反觀象艮爲成卦之主故三五皆以

我言凡卦主爻例稱我

我生猶言我身○爻體坤柔艮止故但反觀我身而已位剛應剛有欲進意而不得直遂故其占爲乍進乍退爾進退亦巽象○艮背義見艮彖及韓文集】

六四觀國之光利用賓於王�【門闕】��○【先儒云艮內虛有含光象故大畜彖釋光艮彖光明皆艮體愚按觀爲雙夾艮門闕間含光象尢著上二奇實門闕也下四偶虛光聚處也下坤土爲國故言國之光王九五象賓稽類乾象乾西北卦賓位也四變曰觀之否上卦有幹體○五以陽剛中正爲大觀主國之光皆五光也天下之觀莫明於近四五相與家近五之盛徳光華溢於國家政治間四觀之熟矣有道則見此其時乎故其占利用入賓於王朝也詩言嘉賓禮言賓興古君臣間有賓主意或曰四公侯位此諸侯賓覲之吉占】

九五觀我生君子無咎【觀我生義見六三通六爻言則五陽剛中正爲大觀主分上下卦言則上體巽也稽類凡巽以下陰爲主入於上陽陽受制焉爻又兼艮止體故五之象不過反觀我身而已五之觀𨿽不能逺及然陽剛中正君子道也故君子得之爲無咎之占語與初六小人無咎相對】

上九觀其生君子無咎【艮爲成觀之主故三五皆稱我上已出艮三畫外故變文云觀其生義實與觀我生同亦謂反觀其身爾巽陽制於下陰故其觀不能遠及也君子占之爲無咎義與五】

周易集卷二﹤經部﹐易類﹐周易集傳﹥

欽定四庫全書

周易集傳卷三

元龍仁大撰

上經之下

【震下離上】○【噬嗑卦噬齧也嗑合也以自然卦象言上下二陽如頤頷中偶畫如齒九四一陽在中如頤中有物噬之乃嗑故曰噬嗑以卦徳言噬嗑取去惡之義震動離明噬所以嗑也○二至四互艮三至五互坎】

噬嗑亨【震動離明二五𨿽柔而得中其占爲亨】利用獄【坎一陽防二陰中有獄囚象又說卦坎爲桎梏爲叢棘

本卦初上両奇首尾壅閉如初坎居中獄囚也下震主剛斷上離主明察獄官治獄之道也故利用獄】

【外兩奇如頤頷中三偶如齒一奇如頤中之物此名卦本象外兩奇如獄坎中爻如囚離震如獄官此文王彖辭象初上兩奇如上下齦噬物者中四爻皆所噬之物此乂周公爻辭象二五鄰初上而受噬三四應初上而受噬膚肉胏則象其所噬之柔剛鼻毒矢金則乂著各爻所有之雜象如此則

經防了然矣

○初上有屨校何校之文則乂爲受刑之人易道之不可爲典要如此】

初九屨校滅趾無咎【苟坎爲桎梏卽校也趾震足象一剛橫之校象藨蒯之屨古所以用之囚徒也施校於屨而滅其趾乃刑之輕者在卦之初其象如此大所謂小懲而大戒也故爲無咎之占】

六二噬膚滅鼻無咎【膚肉之柔脆者乃柔爻象荀說卦艮爲鼻二互艮故言鼻無咎占辭二鄰初而受噬者也以柔居柔易噬之膚也而初以震剛臨之如噬柔輭之膚而並滅其人之鼻蓋被威之過小象所謂乘剛也爻體順正故爲無咎之占○禮有膚鼎舊說嘗引用按剝夬姤膚皆謂人膚若鼎中乃豕膚也無滅鼻之理】

六三噬臘肉遇毒小吝無咎【周禮鄭注小物全幹曰臘大物解肆幹之曰幹肉其實臘肉漧肉義同非胏比也曰幹曰臘乃離乾卦象爻入坎爲隠伏有毒象○三應上而受噬者也六柔體三剛畫故如臘肉其噬在難易之間上陽剛離體過於明察三以不中正之陰兼坎險體而應之其機阱足以陰防獄官故如噬者反遇臘中之毒三舉措如此豈不小爲羞吝然遇毒者上也三固無恙故爲無咎之占】

九四噬幹【幹】胏得金矢利艱貞吉【胏音姊說文作馬融云有骨曰胏程朱皆云聯骨之肉離乾卦故言幹金矢本爻象坎通乾體爲金離剛爻爲矢

四兼坎離故云○四應初而受噬者也中四爻此爲剛畫故以聯骨之胏諭之噬者亦少勞矣然四乃互坎中爻之陽美器也故如噬胏中忽得金矢之象金矢之堅決不容噬而其體反有可貴者此免於刑獄而方來入用之象也在坎防中宜以艱難貞固處之乃爲吉占○按金矢與金柅金車金及黃矢語勢同舊引鈞金東矢非是說卦坎爲弓如睽張弧解射隼小過弋宂皆坎體獨矢無明象稽類離爲兵爲飛爲火兵器能飛而有燥火體者矢也然經言矢必剛畫今審定矢爲離剛畫像噬嗑金矢解黃矢旅矢亡並同互見各爻】

六五噬幹【幹】肉得黃金貞厲無咎【離乾卦故言幹與前臘肉義同黃金本爻象坎通乾體爲金離通坤體爲黃爻兼坎離體故云○五鄰上而受噬者也六柔體五剛畫故譬之幹肉其噬在難易之間然五乃互離文明之中爻蓋至寶也故如噬肉中忽得黃金之象黃金非可噬之物而方來反爲至貴之用蓋美占也一柔介二剛間故貞固主之有危厲象然終爲無咎之占○項氏曰噬者除其惡得者取其善噬幹胏之彊而收金矢之用噬幹肉之彊而收黃金之用聖人之仁如此愚謂聽獄之難久矣系辭聖人於此深致意焉夫圜扉叢棘之間未必皆彊梗不肖者居之也而有金矢黃金之屬在焉小則爲堂阜之夷吾蓋齊之名卿也大則爲郡邸之皇孫蓋漢之英主也使防鮑叔之知人丙吉之長者則遂已矣治獄者何可茍哉周公呼大史而告之曰司冦蘇公式敬爾由獄以長我王國此意與噬嗑辭同】

上九何校滅耳凶【何上聲】○【校坎桎梏象上爲卦首一剛橫之有何校象耳坎象何校至於滅耳其傷甚矣當噬之終罪大刑極其自取也大傳曰善不積不足以成名惡不積不足以滅身是也故爲凶占】

【離下艮上】○【賁卦賁餙也以卦體言賁三陽卦自泰變上六來文下卦之剛故爲離分九二剛文上六之柔故爲艮相賁餙之義以卦象言離火在艮山下艸木被其光彩亦賁象○二至四互坎三至五互震】

賁亨【句】小利有攸往【項氏曰內卦二剛爲質而以柔文之有亨道內一剛分往居外反使二柔爲質而剛文之不堪大事故小利有攸往而已以柔文剛則順以剛文柔其質弱矣故其占如此】

初九賁其趾舎車而徒【趾初爻象亦震足象自二爻而上坎爲輿

震爲車初在坎震車輿外舎車而徒行之象此隠居有道之士自餙其身之所行而舎去非道之富貴者也旣在事外故無吉凶】

六二賁其須�頤須○【上四爻似頤卦二以柔居其下須象也須之爲賁附於頤頷二復柔體不能自爲動靜隨人者也故無吉凶小象云與上興也】

九三賁如濡如永貞吉【濡坎水象三乃坎中爻故言濡陰陽相待而成賁以陽剛之質受賁於陰賁之美也三以一陽居二陰間賁之尢美者光彩外發若濡潤然卽詩羔裘如濡六轡如濡之義吉上加永貞字乃吉之至謂可永長貞固保其吉此最美之占】

六四賁如皤如白馬翰如匪冦婚媾【震伏巽爲白艮伏兌西方之色亦爲白然卦言皤白蓋雜卦賁無色之義待賁於外者已本無色也白馬指九三坎震體皆有馬象翰兼離飛鳥象冦坎盜象婚媾九六配合象○四以陰柔居賁之時𨿽與初應有隔之者未能賁也故言皤三亦陽剛無應未能賁也故言白三四切近陰陽相近而相求乃理勢自然三之白馬知飛翰而來蓋求四也本非正應若在可疑聖人曰非冦也婚媾也蓋許四之從三也三四相須而成賁則不終於皤白矣𨿽不言吉乃吉占辭與屯六二全相似下文異耳互見屯卦】

六五賁於丘園束帛戔戔吝終吉【丘園艮象艮在五上爻言丘卽山也五爲艮中爻有丘中平地寛廣象故言園束帛震黃象古束帛五匹三二纁

震大小五畫又五匹象戔戔委積貌○五當賁時其體柔中而艮止此柔退靜止之賢不求賁於外但自修餙於丘園之間者屯然兼震動體又應離文明之中爻蓋棲遁而不終棲遁者故禮賢之束帛將戔戔委積而前不止今者之觀而已其始丘園棲遲似小吝其後束帛鼎來故爲終吉之占○五上同艮體但上専靜止五則不終靜也】

上九白賁無咎【白象同前爻爲艮上九居靜止之極此有道之賢遺去紛華泊然世外以質素爲賁餙者故爲無咎之占○舊說取賁極之義程子曰賁餙之極則失於華僞惟能質白其賁則不失其本眞非無餙也不使華沒實耳朱子曰賁極反本復於無色漢上朱氏曰五色本於素五味本於淡五聲本於虛質者文之本也記有之醴酒之美而酒明水之尙黼黻文繡之美而防布之尙莞簟之安而蒲越槀鞂之尙丹漆雕幾之美而素車之尙此白賁說也○愚說主本爻舊說通一卦二義俱通故並著之】

【坤下艮上】○【剝卦剝落也以卦體言五陰下進一陽將落故曰剝以卦象言艮山髙起坤地之上而反附著於地亦圯剝象二至四互坤三至五互坤】

剝不利有攸往【朱子曰陰盛陽衰小人壯而君子病又內坤外艮有順時而止之象故占者不可有所往愚謂卦上奇又有壅室不通之象故占者皆不宜有往也】

初六剝牀以足蔑貞凶【牀艮象下二偶牀足上一奇牀身也艮巽皆牀象而艮尢著足辧膚象因牀而生不必別求其義初在卦下故以牀足爲義蔑無也勿也蔑貞者猶蠱不可】

【貞小過勿用永貞謂象占不可貞固處之○六陰之體漸漸剝陽由下而升如消剝牀上之人先自牀足故戒得此占者不可貞固其占爲必凶也先言蔑貞者蓋易以趨吉避凶爲敎正聖人前民用之意云成剝以艮爲主故下卦無艮而言牀經多如此例大壯主兌故上九無兌而言羊姤主巽故九五無巽而言觀主艮故初六無艮而言童之類皆其義也別不重出】

六二剝牀以辧蔑貞凶【辧牀之分辧上下處崔憬云牀梐也由初而二則足進而辧矣處者其可貞固乎凶占也】

六三剝之【句】無咎【剝之謂三在五陰中獨能剝去羣陰之黨而應上九之陽此眾小人中之君子程子曰如東漢呂彊是也宜爲無咎之占此爻與復六四相似蓋一卦反對復四卽剝三也】

六四剝牀以膚凶【剝五陰卦陰未至五而至四如剝至牀上及人肌膚陰禍廹身之象也故爲凶占不復言蔑貞者蓋初二尙可避凶四則無所避矣】

六五貫魚以宮人寵【先儒稽類謂巽爲魚然剝貫魚乃奇偶自然象五偶魚也一奇貫也一云爻變之觀亦有巽象宮人坤艮象內坤爲女加以互坤女之象也艮爲門闕爲閽寺門闕之間閽寺守之內則眾女居焉宜爲宮人像○卦以一陽下統五陰故聖人因起貫魚宮人之義上九王者也六五後也其下諸陰宮人也王后主之以次進禦於君此貫魚說也非闗雎樛木之賢孰當之乃王者納後之吉占項氏曰五以下四夫人也三嬪也二世婦也初禦妻也亦通此爻不必泥剝復義求之所謂易不可爲典要也】無不利【一陽下統諸陰勢從理順故泛占又無所不利】

【虞翻洪邁皆云巽爲魚郭璞云魚震之廢气蓋巽者震之反也魚陰物而伏水中巽上陽實水也下陰伏魚也姤井中孚魚並同然剝貫魚又奇偶自然象不必泥巽也】

上九碩果不食君子得輿小人剝廬【果艮果蓏象輿坤象廬艮門闕象亦上爻象上猶屋之蓋覆也

五陽剝盡其一獨存此如眾果皆食而碩果獨餘生生無窮之意又在此果墮地則爲根陽反下則爲復也眾陰載一陽於上得輿之象一陽覆五陰於下今將剝矣又剝廬之象易崇陽抑陰之書也故喜之曰君子自此將得車輿以自載小人自此並其居廬剝之矣有徳者得之則吉占不然剝廬之禍亦可畏哉○程子曰上九亦變則純陰矣然陽無可盡之理變於上則生於下無間可容息也聖人發明此理以見陽與君子之道不可亡也或曰剝盡則爲純坤豈復有陽乎曰以卦配日則坤當十月以气消息言則陽剝爲坤陽來爲復陽未嘗盡也剝盡於上則復生於下矣故十月謂之陽月恐疑其無陽也陰亦然聖人不言耳○或問程傳無間可容息之義朱子曰自觀至剝三十日剝方盡自剝至坤三十日坤方成坤三十日陽漸長到冬至方是一陽第二陽又從此生去陰剝每日剝三十分之一一月方剝得盡陽長每日長三十分之一一月方成一陽又曰復之一陽不是頻生乃是自坤卦中積來且一月三十日以復之一陽分作三十分從小雪後便一日生一分上面防得一分下面便生一分到十一月半一陽始成以此見天地無休息處又曰天運流行本無一息間斷豈解一月無陽如木之黃落才落時萌芽已生木之冬靑者必先生萌芽而後舊葉方落】

【震下坤上】○【復卦復反也以卦體言六陰已盡一陽復反故曰復以卦象言震雷在坤地中陽气初復時也○二至四互坤三至五互坤】

復亨【朱子曰陽旣往而復反有亨道又陽動於下以順上行之象】出入無疾朋來無咎【復一陽出而爲師爲謙爲豫比剝還入爲復此出入象一陽長而爲臨泰壯夬幹之朋此朋來象復美卦也聖人喜之日一陽復矣自此出入皆無疾病朋來又無災咎占者得之無疾咎有言也卦體偏陰稽類本疾象曰無疾者復陽壯銳非它卦比也】反復其道七日來復【反復音覆朱子曰反復其道往而復來來而復往之意自五月姤卦一陰始生至此七爻而一陽來復乃天運之自然亦占者來復之期】利有攸往【一陽方長動而順行之象也又卦體上通無壅亦利有往之象復震旣濟七日皆主反對爻而言復言七日者姤初變復初也震七日者震二變巽二也旣濟七日者旣濟二變未濟二也其義相通焦延壽京房輩出臆見行卦气圖於六十四卦提出震兌坎離爲四大辟卦各主九十日分其餘六十卦五百六十爻直一歲之日各卦主六日七分謂冬至卦气起中孚六日七分後方爲復非經防也朱子嘗譏其說自爲矛盾初無法象直以意言學者宜知之】

初九不逺復無祗悔元吉【祗音支】○【剝復反對卦陽剝於上卽復於下此不遠象祗程子訓抵謂至也凡人有失而後有復失之不逺而復則不至於悔逺而後復必有悔矣以九陽居復初能不逺而復反者故爲大吉之占】

六二休復吉【休息也象未詳一云以否五稽之宜爲坤象

二鄰於初乃陽气才復之後也宜休息以養之程子釋至日閉關之義曰陽始生甚防安靜而後能長朱子曰一陽初復不可勞動當安靜以養防陽如人善端方萌靜以養之方能盛大愚謂此休復義也以六居二是能休者宜爲吉占】

六三頻復厲無咎【初至二至三有頻數象復者攺過以復於善而已有不善未嘗不知知之未嘗復行所以爲顏子也茍頻失頻復下矣三以陰柔居震動之極故有頻象𨿽非初之不逺復豈不賢於上六之迷復乎故爲危厲而終無咎之占○一云說文頻水涯詩池之竭矣不云自頻是也今作瀕三爲下卦盡處有頻象爻變之明夷亦有坎水象三陰柔震極本非能復者言行之失利害迫於其前如在水頻進退不可不得已而復故象占如此亦通】

六四中行獨復【析上下卦而言二五爲中合六爻而言三四爲中中行謂行五陰之中也中五陰而應初九有獨象此象小人之朋乃心獨從君子者初陽力微四又以陰居陰故不言吉朱子曰理所當然吉凶非所論此言又得占外意】

六五惇復無悔【惇坤象坤厚載物其象爲土五坤體也乂互二坤可謂惇矣能惇於復何悔之有臨復只爭一爻此爻卽臨上六故辭同】

上六迷復凶【荀坤爲迷上以陰暗居卦終昏防迷謬而不知復者故爲凶占】有災眚【常人不至迷凶其占亦有災眚】用行師終有大敗以其國君凶至於十年不克徵【震一陽有將帥總師象坤土爲國震爲公侯又國君象經言以其通訓與其十坤數說並見前○師之二謙升之三豫之四皆一陽得位統上下諸陰故爲行師克防之象復𨿽美卦然初九主爻也而沈於五陰之底此將沒師陷象也故於卦終著大敗之占與其國君皆凶正指初九陷沒而言蓋師敗而凶及其君也坤上重遲十而後變十年不克徵是終無可行師之日也自爲一占不必泥剝復求之】

【震下乾上】○【無妄卦天理自然之謂以卦徳言下震上干動而剛健則無非天理故曰無妄然占妄望字通史記春申君傳作毋望馬鄭王肅皆云妄猶望也朱子曰無所期望而得者又曰無妄是不指望偶然底卦愚以卦象求之乾天之下忽然震雷諺所謂靑天一聲雷是也正無所期望之義故曰無妄○二至四互艮三至五互巽】

【按象傳物與無妄序卦復則不妄𨿽主誠妄之妄彖傳天之命也天命不佑行矣哉雜卦無妄災也又似期望之望愚考六爻文義以無望釋之乃通故從史記馬鄭王氏之說亦朱子意也覽者察焉】

無妄元亨利貞【一體震動而乾健又以卦變言二陰自遁變九三下爲初九所謂剛自外來爲主於內中四爻剛上柔下二五中正而應皆美象故其占爲大通而占者宜貞固主之也】其匪正有眚【卦本有災眚象匪正者占之如春秋傳所謂占險者則有災眚】不利有攸往【震互爲艮動而止也又卦中大抵有災眚象故不利於往】

初九無妄往【句】吉【往震足象無妄往者謂非素所期望偶然有所往也爻爲震初九乃陽體最壯者以卦變言所謂剛自外來爲主於內是也若有往則爲吉占】

六二不耕獲不菑畬則利有攸往【田一嵗曰菑三歲曰畬耕獲田功也卦初二爻爲地二在地上有田象

然以震艮而言乃空田震上虛爲無人丰上九闃其無人是也艮下虛爲無人彖不見其人是也故爲不耕獲菑畬象然震爲反生稼已刈之稼偶然復生此不耕獲菑畬而得谷之象朱子曰不耕獲不菑畬是四事都不做言無所爲於前無所冀於後○耕獲菑畬而得谷此常理也然天命偶然亦有不耕獲菑畬而獲者譬未嘗用力而蒙無妄之福也若有如此福利自然至前則宜有所往矣則字喚得分明若事有待用力經營者則不必往耳二體柔中上應干九五宜有此美象然利往與否又在占者審擇此未足之占】

六三無妄之災或系之牛行人之得邑人之災【下卦震互巽爻變則無妄之同人有乾伏坤體坤爲牛巽爲防故曰或系之牛震足爲行伏坤土爲邑震體毀是行人已去伏坤方來是邑人獨畱故曰行人得邑人災○世固有通塞然災眚不可避者故以系牛爲譬行人得牛旣去邑人反遭詰捕之災朱子曰諺云閉門屋裏坐禍從天上來是也三陰柔不中正又居震動之極故以災象屬焉】

九四可貞無咎【此爻以畫爲象

四爲互艮上爻其體靜止無凶象又以剛居柔下無系應皆可貞固處之之象蓋𨿽進無六二之福退得免於三五之災疾者也宜爲無咎之占】

九五無妄之疾勿藥有喜【稽類偏陰偏陽爲疾爻變曰無妄之噬嗑乂有坎心病象

陰疾遇陽陽疾遇陰又喜象

○夫人致疾非一端亦有偶然無故而疾者有故之疾藥而後痊理也無故之疾不藥而痊亦理也九五剛中之體非自速於疾者卦體偏陽適有疾象而下遇六二之陰則喜象又臨其前矣故其占如此】

上九無妄行【句】有眚【行幹健象無妄行者非素所期望適有徵行之事也然行則將有災眚蓋爻爲幹上九乃亢極有悔之陽故也卦本有災眚象爻復上窮故象占如此】無攸利【泛占亦無所宜也】

【無妄者天命之偶然幾及世俗所謂定數者稽之經乃不然不耕獲之福屬柔中之六二焉系牛之災屬陰不中正之六三焉勿藥之喜屬剛中之九五焉震初九之陽則往吉幹上九之亢則行冇眚以至九四之可貞皆其當然之理也豈數乎然則君子自處之道宜何如亦曰盡人事之當然聽天命之自然而已矣朱子曰無妄一卦𨿽禍福之來無常而自家所守不可不正不可以彼之無常而吾所守亦爲之無常也又曰吉凶以貞勝冇𨿽得凶而不可避者縱貧賤窮困死亡卻無悔咎至哉言乎】

【乾下艮上】○【大畜卦大畜所畜止者大也以卦體言與小畜對彼一陰畜五陽畜之力小此二陰畜四陽畜之力大以卦徳言艮止畜乾健非巽畜乾之比亦畜之大也○二至四互兌三至五互震】

大畜利貞【四陽卦自大壯變九四升爲上九美象也故占者利於貞固主之】不家食吉【亦主卦變而言四本中爻而兌體升爲上乃自家出外之象兌口有食象不家食謂仕而食祿與凡受養於外皆是宜爲吉占】利渉大川【兌爲澤又卦體中虛皆川象以干震剛健臨之故云利渉】

初九有厲【句】利己【己艮止象二陰爲畜之主初與四應初陽銳於上進四居上得位而畜止之有危厲象故其占利於止旣止矣無凶悔吝之可言】

九二輿說輹【輿乾伏坤象輹義詳見小畜說輹兌毀折象二與五應五爲畜主說輹宜也言必不可行占具象中○初二皆受畜初言有厲者以陽居陽鋭於上進故也二不言凶吝者剛居柔而得中知不可而正也此初二之分二之說輹與小畜九三同彼言反目而此不言者三四非應二五則正應畜而安矣此二卦之分】

九三良馬逐利艱貞曰閒輿衛利有攸往【良馬乾象乾伏坤爲輿爲眾輿衛之象曰兌口象○三陽之性豈安於畜下卦旣終有發動意故震馬欲動幹之良馬相追逐而來然當畜時未可躁進利以艱難貞固之心處之盍告語曰相與閒習車輿兵衛之屬而後行乎如此則利有所往矣聖人愛惜陽類憂其無成故也此愼審保吉之占】

六四童牛之牿元吉【童牛指初九乾伏坤有牛象童兼艮象在卦初故曰童牛牿說丈注牛馬牢又書費誓舎牿牛馬注閒牧也閒必木爲之附震木象○四畜初者也童牛謂初而四其牿也畜止之道貴及於初牛之方童從而閒牿之則易爲力其四畜初之謂歟故爲大吉之占程子曰人之惡止於初則易旣盛而後禁則扞格而難勝上之惡甚𨿽聖人救之不免違拂下之惡甚𨿽聖人治之不免刑戮莫若止之於初如童牛而加牿也牿舊說施橫木於角以防觸詩所謂楅衡也然童牛未角𨿽角才繭栗爾楅衡安施書牛馬皆言牿非楅衡明矣】

六五豶豕之牙吉【豶豕指九二坎爲豕乾坎體通故幹亦言豕一云亥爲乾位有豕象豶謂去其勢也二至四互兌毀折爲已豶之豕牙安定胡氏本埤雅云杙以系豕者愚按說文枒木也集韻通作牙與埤雅合宜爲系豕之木附震木象○五畜二者也二𨿽已豶之豕然豕性蹢躅突蕩不可無以系之如人之爲惡小懲未必知大戒牙者所以善其後也五能牙之故爲吉占舊說牡豕牙能傷物豶之則牙自衰義𨿽通然據象二兌體本有豶象五震木但有牙象無豶象又童牛與豶豕牿與牙語勢正相對宜從胡氏牙鄭元音互卽枑也欄楯之屬義亦相近○四之牿童牛所以禁未萌之惡畜道也五之牙豶豕所以防覆出之姦亦畜道也先王明禮樂定經制固以牿童牛爲心然豈以豶豕不足慮而遂縱之乎但牙於旣豶不若牿於方童之尢善故有吉與元吉之分然二義不相廢也】

上九何天之衢【句】亨【天干象亦卦上爻象震大途艮徑路皆衢象天衢者程子云空中雲气飛鳥往來之道也陰之畜陽終非聖人所與至卦終則畜體變矣曰何者有驚喜意何爲至此而天路廓然了無窒礙也亨通之象不言可知美占也○程子曰小畜畜之小故極而成大畜畜之大故極而散愚按小畜畜之道小爻辭但明陰畜陽之義四爲畜主爻止云血去惕出而已大畜畜之道大初二兩爻取陽受陰畜𨿽與小畜三五同四牿童牛五牙豶豕則明聖人畜邪禁惡之道其防廣大不可以小畜例觀至若三良馬逐上天衢亨則又藹然崇陽抑陰之意大哉易乎】

【震下艮上】○【頤卦頤口旁也口之飲食以養人故又訓養以卦體言上下二奇爻如頤頷中四爻如齒故曰頤以卦徳言下震動上艮止食則下動上止亦頤象○二至四互坤三至五互坤】

頤貞吉【卦內虛外實適相均稱二五皆柔中占者貞固主之可爲吉占○經文貞並訓固說見乾象】觀頤自求口實【卦爲厚畫離離目有觀象卦有口象而虛君子觀頤之象則自求以實其虛口實飲食也曰自求則求其所當求舎其所不當求義皆具矣○一云頤四陰卦自觀變初本觀之九五下四陰皆其所養者今降而下來如歷觀其所養之眾退而自爲口實之謀此擇崇髙而趨安適如伊尹告歸周公明農之類故彖傳析爲二句曰觀頤觀其所養也自求口實觀其自養也防或如此】

初九舎爾靈龜觀我朶頤凶【頤六爻外剛中虛有自然龜象

又下伏之物故初爻言龜朶頤欲食頤動貌凡食下頤先動初又震動體有朶頤象似離爲目有觀象我爾

假說上九語初九之辭

○初九之陽本不待養於外此咽息不食之靈龜也而震體有躁動意下爻又適有頤動之象故聖人假初上相語以垂戒焉上謂初曰何爲舎爾之靈龜觀我之食而朶頤乎蓋利欲移人賢者不免也自古山林道義之士自賤其貴動心榮利而蹈禍機者多矣故爲凶占初陽剛之賢他爻以顚頤爲吉而本爻反凶易不可爲典要者如此】

六二顚頤【句】拂經於丘頤【句】徵凶【勉齋黃氏曰顚頤當爲句拂經於丘頤爲句又曰頤六爻只顚拂二字求養於下爲顚求養於上爲拂今從之然顚拂各有象義上艮爲手中坤爲腹下震爲足有人身象若自上求下如人顚倒故求頤於初曰顚卦有自然織絍象初爲持緯之下杼上爲受經之上軸中四爻如布帛之經坤有布帛象艮手有拂象凡織絍隨所成捲於杼而拂動上經以續之故求頤於上曰排經丘上九艮象】

【上軸受經】�【下杼陰柔求養於陽故二顚而下求初九持緯之頤二與上非乘非承非應本不相渉然二顚於初如織歸於杼則織者不能不拂動在上之經故二又有求頤於艮丘之象此以象言也二兼震坤體震動則躁進坤柔則不自守旣顚於下又拂經於上進退失據能無凶乎此以理言也人之中無所守而躁競干進者似之故爲徵進則凶之占】

六三拂頤貞凶十年勿用【拂義承六二而言謂求頤於上如拂動上軸之經蓋三與上應爻故也然上𨿽應三而艮陽上止無下就意三爲震動之極過於決躁兼坤柔不自守躁於干進者也以不中不正之陰躁進而彊附焉非徒無益且將蹈禍故貞固主之爲凶占十坤數坤土重遲至十乃變十年勿用則終不可用矣】無攸利【泛占亦無所利凶之至也】

【鄭剛中曰頤下三爻皆凶惡其動也上三爻皆吉喜其止也】

六四顚頤吉【顚義見前四與初應顚而求頤宜也又初爲得正之陽四爲得正之陰應之善者故爲吉占】虎視耽耽其欲逐逐無咎【艮虎】【艮虎】○【虎艮象見荀說卦六爻自下卦順觀則上爲艮虎自上卦倒觀則下亦艮虎上下偶爻開眼相向視眈眈之象二虎牝牡相求欲逐逐之象占者得之本宜驚憂然二虎方誌於相求不暇咥人又爻體順正故無咎與履虎尾不咥人相似上吉下無咎各一占並爲一義非是】

六五拂經【句】居貞吉【拂經義與前同五切比於上而求頤如織者拂動上軸之經以求續其與二三之不當拂而拂者異矣五爲上卦中本養人之位而陰柔居之待養於人體又艮止故自處於貞間則爲吉占朱子曰居貞吉如洪範用靜吉用作凶守常則吉也】不可渉大川【凡奇實爲平地偶虛爲水先儒𨿽未言可以神悟卦中偶虛渺無津涯之水也五在水中故爲不可渉之占特言不可比它卦不利語尢嚴與上爻利渉相應偶虛川象甚明他說彊求之伏兌伏巽非是此自爲一占】

上九由頤厲吉【頤之爲卦由上九而成故曰由頤超居六五之上而爲羣頤之主有危厲象然道尊徳貴推其餘以及人使頤養之功由我而成吉象也】利渉大川【上九已出諸爻偶虛之外如人出陰而履平也故云利渉自爲一占】

【巽下兌上】○【大過卦大者過也以卦體言中四陽而外二陰陽過之象以卦象言兌澤之水過巽木而沒之亦大過象二至四互幹三至五互幹】

大過棟橈�【棟屋極也以自然象而言通六爻爲一棟本末二陰不勝四陽之重有橈折象人荀說卦坎爲棟卦中實謂之厚畫坎故言棟兌爲毀折故言橈】利有攸往亨【二陰卦自遁變二往爲上此利有往之象下巽順上兌說二五皆以剛居中其占又爲亨通與棟橈各一占】

初六借用白茅無咎【茅艸屬附巽木象

白巽象禮小司徒其茅蒩甸師共蕭茅鄭注皆云以借祭物蓋古者祭物皆陳於地以茅借之也本卦上兌爲巫主祭祀四爻陽實有祭器物象初陰柔在下有白茅借之之象其義則過於敬愼之謂故爲無咎之占大傳曰苟錯諸地而可矣借之用茅何咎之有愼之至也】

九二枯楊生稊老夫得其女妻無不利【苟巽爲楊又巽木生兌澤旁亦

楊象大過之陽有枯象稊從鄭作荑穉茁也以奇偶言二爲楊身下偶爲稊�

妻巽象

夫乾象二之幹在上故曰老夫初之巽在下故曰女妻

○楊身𨿽枯於上穉稊復萌於下此主意也老夫而得女妻亦有生生不窮之理二居四陽下處柔得中過而不過又鄰初六之陰已居上而蒙其助故象如此而爲無不利之占此無不利宜屬上文】

九三棟橈凶【本文變曰大過之困有坎棟象自爲一棟而巽下虛其本弱也故橈九居三又剛過故橈三旣橈矣宜爲凶占】

九四棟隆吉有它吝【本爻變曰大過之井有坎棟象自爲一棟而兌下實其本壯也故隆又九居四剛柔適中故隆此吉象也然初有橈體四與之應故爲羞吝自它而來之占凡偶然而至曰它】

九五枯楊生華老婦得其士夫無咎無譽【枮楊說見前以奇偶言五

爲楊身上偶爲華�婦兌象夫乾象五之幹在下士夫也上之兌在上老婦也

○枯楊不壯於根本而僅美於英華特暫焉之勸而已士夫之陽而爲老婦之陰所得生生之意亦無足言五居四陽上過之甚者鄰上六窮極之陰其助薄矣故象如此其占𨿽無咎而亦何譽之有】

上六過渉滅頂凶【巽舟入兌澤有渉象幹爲首乃伏上六之下是過於渉水而滅其頂其凶宜也此渉者之占】無咎【泛占則無咎兌上爻非甚凶故也而上六貞凶悔亡相似並爲一義非是】

【坎下坎上】○【坎卦坎防也險也以三畫卦言一陽防二陰中故曰坎中實者水體外虛者水之流通處故其象爲水六畫卦因焉二至四互震三至五互艮】

習坎有孚維心【句】亨【習重也八重卦名止一字此獨加習字疑衍○易以中實爲孚中虛亦爲孚

二五中實重卦中虛皆孚象也虞翻云坎象奇實居中人心之象故曰有孚維心方處坎時而能孚信於人維此心而已人之處險苟此心之誠足以取孚何險難之不濟通神明裂金石誠而已矣故其占爲亨通】行有尙【坎勞卦故利於行若行而往則有向上之望程子曰坎以能行爲功若止不行則常在險中矣震足亦有行象】

初六習坎入於坎窞凶【習坎本卦象窞字林云坎中小坎也本爻偶虛像初在重坎之下是在水中也而又入於窞穴之中故爲凶占】

九二坎有險求小得【險與小得皆指前二偶爻而言險水中之險謂波濤湍防處也乃前爻偶虛像求小得亦謂得前二偶之助陰爲小故言小得二在坎中復值前虛是坎之中乂有險也○坎而乂險亦危甚矣幸而求助得二陰焉陰之力小終不能脫九二於險少助而已二體剛中故無凶辭】

六三來之坎坎險且枕【去】入於坎窞勿用

【坎坎重卦象

來之卽來往也險枕窞三者指互艮三爻而言三之前偶虛爲險象】

【偶前一奇爲枕象艮爲石謂枕於石也本爻偶虛又窞象此爻之體往來二坎間一凶坎前遇險二凶】

【又遇艮石在前如舟溺石而遭枕三凶本體乂入於窞中四凶未有如此占者故斷之曰勿用辭與幹勿用同】

六四樽酒簋貳用缶納約自牖終無咎【依象傳貳字爲句詳見下文樽簋缶取簡約之義四之前爻有一樽二簋象�下三爻中虛外實缶象合四爻外實中虛又室中窻牖

象�坎爲酒食爲宮故取象如此

納約謂進簡約之誠卽上文樽簋缶也舊訓要約非是四以陰柔處坎中未能出險故聖人假象以爲訓焉周禮尊有獻象山罍泰著六名祭簋數經無明文燕享之簋最多者聘禮堂上東西夾共簋二十最少者玉藻諸侯朔日食四簋今曰樽酒簋貳約也又用瓦缶盛酒以益樽中約之甚也卽二簋用享西鄰禴祭之意然非徒約也有納約之道焉人之出入誰不由戶而曰自牖者就彼開明之處委曲以致吾約也卽遇主於巷之意夫人不幸墮難險中處已酬物之方苟能主之以質實將之以委曲𨿽崎嵚歷落未能自防亦何至履危蹈禍哉四體柔正蓋能之故終爲無咎之占○朱子舉晁氏云樽酒簋爲句貳卽副貳如周禮大祭三貳弟子職周旋而貳之貳引援甚明但象傳明析簋貳爲句正與損彖二簋相葉說文古二字作式諸書二貳義每通如孟子市賈不貳詩毋貳爾心衣服不貳卽二字也故從舊句○按坎諸爻皆據象淺深以爲占獨此爻乃敎人處險之道程子專取四近君爲近義愚謂處險皆然況近君之大臣乎然經防宏闊不專指也又姚小彭嘗取儀禮醴婦爲義易家多取之按儀禮側尊牖下之文𨿽明簋缶之義未免牽合不完非經防不敢從】

九五坎不盈秖旣平無咎【祗音支扺也】○【坎中奇實爲水其上偶虛爲水不盈象中實上虛又爲水平象水盈則流出坎如人出險之義不盈是未能出也然旣抵於平如風濤洶湧已就恬息亦不至甚憂虞爾故爲無咎朱子曰無咎者上不至吉下不至凶平平恰好處是也五𨿽陽剛方防坎中故其占如此】

上六系用徽纆寘於叢棘三歲不得凶【坎一陽防二陰中爲獄囚象互震又刑官象

徽纆獄索也三股曰徽兩股曰纆巽繩象上變曰坎之渙有巽體故假巽象叢棘坎象見說卦古獄寺皆種棘也上爲重坎之極而六以陰柔居之有防於刑獄之象旣系之以徽纆又寘之於叢棘其困可知凡言三者卦三爻象三日其變易而速三歲其變難而甚遲三歲不得乃甚凶之占】

【離下離上】○【離卦離麗也以三畫卦言一陰附麗二陽之中故曰離中虛而明其象爲火爲日亦畫卦因焉○二至四互巽三至五互兌】

離利貞亨【二五柔麗乎中正故占者宜貞固主之亦其象又爲亨通】畜牝牛吉【牝牛荀說卦離象坤爲牛離坤之中女故降稱牝牛此畜牧吉占經文畜字甚明舊說取順徳爲義非是】

初九履錯然敬之無咎【初爲卦足有履象

六二在前有剛柔錯雜成文之象初以剛居卦下而柔復文之此少年在下之賢踐履之間文采錯然可喜也以敬將之則可無咎驕輕傲慢自損其文錯然者將黯然矣故聖人因象占爲戒云】

六二黃離元吉【黃坤象離中爻卽坤也故言黃亦卦中爻象五色之文黃爲最貴非它色比也二文明順正居下卦中離體之最善者故其象爲黃其占爲大吉二五皆中五有重日之嫌气象不及二矣】

九三日昃之離不鼔缶而歌則大耋之嗟凶【日離象昃日昳也下離終之象缶離中虛像鄭謂兌離外堅中虛爲瓶罋象缶義與此同詩詀云耋之言昳也過匕十筋力衰如日昳八十則大耋乃下卦明盡之象歌嗟上下偶爻間口象不字與則字對節同○程子曰三居下體終前明將盡後明當繼人之始終時之革易也以理言之盛必有衰始必有終常道也達者順理爲樂缶常用之器也鼔缶而歌樂其常也不達者則恐恆有將盡之悲故爲大耋之嗟愚按程傳美矣似未盡缶義缶者簡朴無華之器鼓缶而歌謂樂其分之固有不以分表紛華爲樂也經文不則二字義甚明謂不歌則必嗟矣爻以九居三又下離炎上處此中虛燥烈之流不歌而嗟者也故爲凶占○左傳杜注七十曰耋禮記陸音義說文徐注並云八十曰耋與詩詁大槪同獨漢上朱氏云九十曰大耋未詳所出至牽合下二爻乾坤九十六策釋之則太鑿矣學者擇焉】

九四突如其來如【句】焚如【句】死如【句】棄如【突古文作匕謂不孝子突出者今文又取犬出穴之義謂衝突而前耳來謂自下來上也突來離火上炎象巽爲木爲風助離火熖故曰焚如然四爲巽上爻有木盡火死象又爻變之賁有坎水體火遇水亦死象故曰死如坎爲溝凟又棄屍象故曰棄如○卦有重日之體爻爲兩明之交火性趨上而妄行四又剛爻而不中正聖人於此特垂戒焉此楚商臣衛州吁窮羿新莽象也來如焚如其熖可畏死如棄如亦何所自逃於天地之間其凶有不忍言者矣夫子曰易之興也其於中古乎作易者其有憂患乎】

六五出涕沱若戚嗟若吉【涕目液也離爲目重卦中實又肖坎�兼坎血象沱涕貌戚嗟兌口象○五以文明之體居上離之中而涕沱戚嗟何也下應六二似並照之日上乘九四又爭明之象五居其上能自安乎中虛故無定主火燥又有焦熬意涕嗟宜也然二爲明盡之日其消滅可立而待四又太空之螢爝耳夫何憂天定勝人五居中麗正之體自如也故爲吉占或曰下日已明盡何以又云並照曰通一卦觀之兩日仍相向易象變動不居不可執一求也○項氏謂四爲逆子五爲順子取居廬哭泣之義說者多取之愚謂四之垂戒通爲亂臣賊子而言不專子也因四之義遂淫於五似太執著如萃上六賫咨涕洟正與此同豈有專指哉易防宏闊不當廹狹求之】

【三歌嗟五涕嗟象義𨿽各有屬大抵離體中虛而火性燥烈之故同人五號咷笑旅上笑號咷皆離象中孚三鼔罷泣歌似離之象合而觀之可以知八卦之性情矣互見諸卦】

上九王用出徵有嘉【句】折首【句】獲匪其醜【句】無咎【離爲弋兵有徵伐象首上爻象折兌毀折象醜羣類也詩執訊獲丑是也卦無陰眾故曰匪其醜○上以陽剛居離火之極此師旅徵伐之占曰有嘉者有克防之美功也然兵者不祥之器書所謂天吏逸徳烈於猛火聖人憂之故因象以爲敎折首者殱厥渠魁也匪醜者脇從罔治咸與惟新也如此則無咎矣不言吉者嘉卽吉也用兵無咎爲難爾若泛占亦美象】

周易集傳卷三

欽定四庫全書

周易集傳卷四

元龍仁夫撰下經之上

【程子曰天地萬物之本夫婦人倫之始所以上經首乾坤下經首咸恆也天地二物故乾坤二體分男女交合而成夫婦故咸恆皆二體合也】

【艮下兌上】○【咸卦咸感也以卦象言少男少女相感之速故曰咸艮山兌澤之气相感亦鹹義以卦徳言艮止兌說止而相說咸感之義○二至四互巽三至五互幹】

咸亨利貞【三陰卦自否變柔上剛下六爻相應又二五中正而應故其占爲亨通而占者宜於貞固主之也】取女吉【取去聲○以艮而言男下於女親迎象也以二五而言男上女下又婚姻象也故爲取女之吉占】

【朱子云咸下二畫有人腳象中三畫有腹背象上一畫如人口深得自然象防愚又以說卦求之下艮爲拇

上兌爲口舌爲輔頰乂咸六爻之象所從起曰腓曰股由拇而升也曰脢曰心由口而下也四居卦中居三陽中心思之位也合二說觀之六爻之義著矣○咸艮皆取人身象咸通人身取義艮則專主背後象與咸實異說見艮卦二卦象皆六爻自相次第不入它卦身體象例】

初六咸其拇【拇象義見前足大指也身之至微者𨿽感而動不能自爲進退故無吉凶】六二咸其腓凶【腓足肚也二居拇上股下有腓象腓之爲物每不感而自動如人輕動之象故爲凶占】居吉【居艮止象艮體而處卦中故居處而無動作者占之則吉】

九三咸其股執其隨往吝【三居下體上冇股象執艮手象隨指下二陰爻而言足之拇腓隨股而動艮二陰隨九三之陽而動是初二者三之隨也陰陽相近而相感陽剛之體乂每爲陰柔所系故三有系執於其隨之意非感之正也故爲往而羞吝之占】

九四貞吉悔亡【貞吉悔亡占辭先言占而後言象下經卦多此例

四居互幹中爻故占者貞固主之可爲吉占𨿽乾剛巽柔不能無悔而悔亦亡也以下方是因象設戒之辭】憧憧往來朋從爾思【四居股上脢下卦之中也爲心位故言思憧憧心不定貌經以上出爲往下入爲來朋無明象咸九居四兼陰陽體其上一奇一偶下一奇二偶皆可言朋○天下之物莫不由心思而感者夫人此心貴有定守若吾之心思憧憧不定旣往之彼復來之此感陽則陽朋從之感陰則陰朋從之外物之應千態萬狀紛紜不齊皆吾心思之妄實感之耳程子語錄云人心作主不定正如一个翻孛流轉動搖無須臾停所感萬端若不作一个主怎生柰何此咸九四說也學者觀此可以悟存養之方矣】

九五咸其脢無悔【五居心上頰舌下有脢象謂背脢也感之不動亦不能咸靜體也朱子釋艮背曰人之四體皆能動惟背不動取止義愚謂此咸脢義也故爲無悔之占○項氏曰查許國學於陸佃謂脢喉間梅核在心上口下俗謂之三思臺厚齋馮氏亦曰脢喉之出納所也感之邪正系心言之是非系口故脢爲無悔按此說亦通但以脢爲梅核陸以前未經見姑附著焉】

上六咸其輔頰舌【輔頰舌象義見前分言之輔頰在外口舌在內合言之皆人所以言語者以言感人感之下也𨿽不言凶非吉占】

【巽下震上】○【恆卦恆常久也以卦象言長男居上長女居下此恆久之道雷風相與亦恆道以卦徳言巽順震動以巽順而動亦恆道○二至四互幹三至五互兌】

恆亨無咎【以卦象言三陽固自泰變初九上爲四六四下爲初曰剛上柔下又六爻剛柔皆應故其占亨通而又無咎也】利貞【剛上柔下之象可以恆久故其占宜於固主】利有攸往【初往爲四之象其占又宜有往也】

初六浚恆貞凶【恆初至五似厚畫坎初居坎水底有浚象巽又爲入愈入而愈求深浚水之道也恆常之道至中而止又求深焉則過而非中矣故貞固主之爲凶占○程子曰初居下而四正應四震體陽性以剛居髙志上而不下又爲二三所隔應初之志異乎常矣而初乃守常而不度勢求望於上之深堅固守此凶道也世之責望故素而至悔咎皆浚恆者也愚按程子專主應與而言似未盡爻義然亦學者所當知也】無攸利【泛占亦無所利】

九二悔亡【此爻以畫爲象

爻兼巽乾體乾剛巽柔舉動不能無悔然以剛居中乃恆道之善故𨿽有悔而悔亦亡也此平平之占】

九三不恆其徳或承之羞貞吝【巽一陰爲主與上二陽相牽制故爲躁卦爲進

退爲不果此不恆其徳之象

羞稽類疑爲巽象一陰伏二陽下有女子含羞象

上卦倒艮爲手有承象

○夫人行已以恆爲貴子曰得見有恆者斯可矣又曰人而無恆不可以作巫醫恆之於人大矣三剛而不中居巽體之極人之不恆其徳者也或且有奉承羞辱之事至其前者言不免於羞也故貞固主之爲吝占】

九四田無禽【震陽統眾有將帥總師象

田狩必以師故言田爻爲舉事無成之象蓋震巽合爲恆震動而上不復下巽入而下不復上四適在震巽之間況互乾互兌之金交克震木無成必矣禽象未詳】

六五恆其徳貞婦人吉夫子凶【荀兌爲常蓋澤水凝止之象五居兌體之極能恆常其徳而貞固者也然體柔而說以此爲恆於婦人則爲吉於夫子則爲凶爻兼兌女震男體故一吉一凶兩致其占爾○恆之二五其得中同也二幹健而得中故悔亡五𨿽巾而兌說故夫子凶學者於此可以知恆道矣】

上六振恆凶【震巽皆木而雷風鼓舞有振撼不寧象上居木杪故言振一說振倒艮手象恆道貴於靜止以振動爲恆豈可恆之道故爲凶占】

【艮卜乾上】○【遁卦遁退避也以卦體言二陰浸長四陽退避故曰遁以卦象言艮山在乾天下天體無窮山髙有限若相違避亦遁象○二至四互巽三至五互乾卦爲雙夾巽蓋兩畫當一畫】

遁亨【句】小利貞【從彖傳亨字爲句九五剛中當位而應六二有亨通象二陰浸長有漸逼四陽之勢故占者𨿽利於貞固而止爲小利也】

初六遁尾厲【尾初爻象

遁所以避患若後眾人則遁也晚矣初居卦底尾象也遁之最後者故爲危厲之占此舉爲遁避者言之】勿用有攸往【下艮爲止前互巽爲進退不果故戒占者不宜有所往也此泛占辭】

六二執之用黃牛之革莫之勝說【說音脫與說輻說弧音同○執艮手象黃牛坤象爻變曰遁之姤有乾伏坤故假黃牛象二又坤外爻牛革也

此爻專爲卜臣妾之遁者言之下卦艮爲止三兼巽體爲入爲進退爲不果此遁者必不容遁之象其勢堅固如以黃牛之革束縛而執持之莫之勝說猶云不可得說也君子占之亦不容遁之象○遁二曰執用黃牛革謂執持去者不容遁也革初曰鞏用黃牛革謂鞏固已行之事不可革也互觀其防甚明】

九三系遁【巽爲進退不果又爲繩故言系三在四陽中爲遁之最後與下二陰同艮止體而兼巽巽陽爲下陰所牽系不能遁者也非美占】有疾厲【凡偏陰偏陽爲疾爻在四陽之下疾象也巽體進退疾者得之爲危厲之占】畜臣妾吉【兩陰爻臣妾象艮男在下爲臣巽女在下爲妾艮止巽入又臣妾羈縻不去之象也故爲吉占與六二黃牛革意略同】

九四好遁君子吉小人否【否音缶與否臧否亨音同】○【四與初六應初艮男四巽女有男女好合象九陽爻六陰爻亦好合象好而絕之決然遁去此人情之甚難也君子見善明而用心剛能遁故吉小人必不能也故否謂不吉也君子小人豈一定不可變哉占者苟能割情勇遁斯君子已】

九五嘉遁貞吉【嘉象未詳然遁以前去爲美五前遁者也本體陽剛中正𨿽應六二之柔灑然遁去可謂遁之嘉美者故貞固主之可爲吉占】

上九肥遁無不利【陽爲大居四陽之首有肥象上爲眾遁之最先者超然髙蹈下無系應從容事外心廣體胖遁之最善者凡占得之無所不利吉義在其中矣】

【乾下震上】○【大壯卦大者壯也以卦體言下四陽上二陰陽壯之義以卦象言震雷在乾天上陽气盛壯之象○二至四互幹三至五互兌○卦爲防畫兌蓋兩畫當一畫】

大壯利貞【四陽之體駸駸六陽又下乾上震以剛而動羙象也故爲占者宜於固主之象】初九壯於趾徵凶有孚【趾初爻象上震爲足初居下亦趾象當壯之初以陽居陽鋭於進者也有壯於所行之象勇往直前禍之招也而兌毀折之體復在前故動而徵進其凶必矣有孚者言其信然也卦體似夬故與夬初爻辭相似】

九二貞吉【此爻以畫爲象

二當大壯時以陽居陰而得中又應六五之柔中不過於壯者貞固主之可爲吉占】

九三小人用壯君子用罔貞厲羝羊觸藩羸其角【羊兌象羝壯羊也羊上加羝字以象大壯之陽藩九四奇爻象四爲震體震蒼筤竹萑葦又藩屬羸角兌毀折象○當大壯時三以陽居陽又幹體之極乃壯之過甚者小人用之則過於壯君子用之亦視有如無謂過於勇也貞固主之必爲危厲之占又以羝羊象之羊之爲物成羣而行剛狠好觸前有藩籬懵焉觸之而遂至於羸傷其角也程子曰剛柔得中不折不屈施於天下而無不宜苟剛之太過則無和順之徳多傷莫與危道也】

九四貞吉悔亡藩決不羸壯於大輿之輹【藩象同前決兌毀折附決象大輿乾伏坤象輹伏兌在車軸上詳見小畜卦九四震體之陽爲大輿之輔故云壯輹○四乃美占故以貞吉悔亡語先之謂此爻之象貞固主之可爲吉占在四陽上不能無悔而悔亦亡也又申言貞吉悔亡之象三之羸角以四爲之藩也四之前偶虛如藩籬之決蕩無窒礙必無傷角之患矣幹之大輿其體已壯輔以震陽之輹其壯可知是宜縱橫直達無不通也其吉宜哉此爻美象全主震初九而言】

六五防羊於易無悔【易音去聲】○【五乃兌上爻亦羊之一具體陰柔與羣陽相失如防其羊羣於忽然容易之中大壯之陽憂其太過故五𨿽防羣爲無悔之占○易晁朱項氏音入聲古易埸通漢食貨志埸作易五爲陰陽分界陽變而陰防羊於疆場之象也亦通】

上六羝羊觸藩不能退不能遂無攸利艱則吉【以防畫兌而言上亦羊之一藩象與三四異彼以剛爻前隔爲藩此以上窮無復去處爲藩○上本陰柔當壯之時一气所薰不自知體之爲陰以震動之極居陽壯之極亦爲以角觸藩之羊欲後則震體上進而不能退欲前則卦體窮極而不能遂謂進退皆不可也故爲無所利之占然大壯美卦故不言凶○以艱難之心處之有可吉之義】

【坤下離上】○【晉卦晉進也以卦象言離日出坤地上其明進而方盛故曰晉以卦徳言順而麗乎明亦晉義○二至四互艮三至五互坎】

晉康侯用錫馬蕃庶晝日三接【康侯與考工記寧侯語同謂諸侯安於其職者晉四陰卦自觀變九五君位而下爲四六四公侯位而上爲五有天子諸侯相交接之象坤坎皆馬象而坎多馬美脊亟心下首薄蹄皆是故曰錫馬蕃庶離日出地上而下臨坤三爻此晝日三接之象○諸侯來朝天子必錫車馬覲禮賜侯氏車服路下四亞之重賜無數曰無數則蕃庶義在其中三接王接諸侯之禮始覲延升一也覲畢致享升致命二也享畢王勞之升成拜三也詩采菽𨿽無與之路車乘馬大戴記有擯禮三享三食三燕之文皆其義也此朝覲之吉占○或以錫馬爲錫圭之錫援諸侯享王匹馬九馬之文非是稽類錫命錫鞶帶皆上錫下非下錫上也大有三乃公享天子晉彖乃天子錫諸侯宜各依本防明之】

初六晉如摧如貞吉罔孚裕無咎【摧艮石象初爲坤體出而互艮有遇石摧折象裕坤厚象○方進而摧難於遽進也然以順而進有終進之理故貞固主之可爲吉占若初之誠實未孚於人惟當寛裕雍容以處之則無咎也程子曰苟欲信之心切非汲汲失其守則悻悻傷於義矣無咎謂目前吉謂方來此遲吉之占】

六二晉如愁如貞吉受玆介福於其王母【愁坎加憂象福象未詳稽類宜爲坤厚象王母指六五也○二以坤體出而互坎故曰愁欲進未敢前也其體中正故貞固主之爲吉占而二之吉象又勝於初觀之二四本同坤體四爲坤上爻母也今變晉則四升居五有王母象而與二爲應晉爲同體今則應爻終當受大福於五之王母也此暫遲回而甚吉之占○初摧如二愁如𨿽由互艮互坎之故亦以體本坤陰故也若陽剛則直遂其進矣】

六三眾允悔亡【眾坤象當晉時三陰皆有晉意初之摧如二愁如非其意也至三而下體變可以進矣三之欲進眾皆允信之宜也陰不中正兼坎隨艮止體故有悔眾之所允其悔亡矣此坎吉之占】

九四晉如鼫鼠貞厲【鼠艮象兼坎體有穴鼠象鼫子夏傳作碩卽詩序所謂貪而畏人者四陽剛而離體鋭於上進然兼艮止坎防之體欲進不能故退不可彷徨周章如貪而畏人之鼠貞固主之其占爲危厲也厲𨿽未凶乃凶之漸○鼫鼠一云壁間螻蛄按爾雅天螻郭云螻蛄也見釋虫部又鼫鼠郭注雲頭似兔尾靑黃好在田食粟豆見釋獸部此明螻蛄鼫鼠判然二物宜以子夏傳爲正】

六五悔亡失得勿卹往吉【以觀卦之變而言四本陰而變陽得也五本陽而變陰失也此失得象悔亡占辭五兼坎水離火之體不能無悔然以文明居中爲晉主故𨿽有悔而亡目前或得或失不足憂也朱子曰失也不湏問得也不須問猶言勝負兵家之常爾有往則爲吉占】無不利【泛占得之又無不利】

上九晉其角維用伐邑【句】厲【句】吉無咎【角上爻象亦離牛象伐離兵象邑坤土象上以離剛之體居晉極晉而至角晉之窮也本非美象維用之於徵伐都邑則𨿽危厲而吉且無咎吉謂克敵無咎謂完師

離居上爻每主徵伐蓋火燔之烈但宜用之師旅也】貞吝【若泛占則貞固主之必爲羞吝蓋爻體除徵伐外他非所宜也與上文不相蒙】

【離下坤上】○【明夷卦夷傷也以卦象言離日入坤地之下其明受傷曰明夷此聖賢君子處難之象○二至四互坎三至五互震】

明夷利艱貞【中爻互坎爲厥難象艱也內文明而外柔順貞也當明夷之時占者利於處艱難而守貞固爾】

初九明夷於飛垂其翼君子於行三日不食有攸往主

人有言【飛鳥離象

值坎弓有垂翼象震足有行象上遇坤三爻坤爲腹而虛此三日不食象往近行也二爲內卦主而偶虛開口此主人有言之象飛而垂翼遇傷也遠行則三日不食近往則主人有言進退交厄也𨿽有所傷而猶未極方夷之初其象如此○程子曰垂翼謂傷其所以飛爾事未顯也於行謂去其祿位而退三日不食困窮之極也事未顯而處甚艱非見防之明不能眾人所不識也若俟其盡識傷已及而不能去矣薛方所以爲明而楊雄所以不獲其去也君子見幾而去世俗異而非之如穆生去楚申公白公且非之袁閎於黨事未起之前潛身土室人以爲狂生主人有言胡足怪也愚按程子於明夷初發見幾勇往之義亦學者所當知故著之】

【先儒多雲明夷寓意紂文王之事微其意於諸爻而顯其辭於箕子愚以六爻稽之義亦明著九三文王也上六紂也初殷諸賢受傷淺者二散宜生諸賢極難者四微子軰引去者五則箕子也然竊揣程子朱子豈不知此說而遺於言外者蓋易乃聖人公天下之書而訓戒來世之通辭也若謂有所事指則是周家有弋殷命之心而易乃文王周公一家之私書爾從程朱爲是】

六二明夷夷於左股用拯馬壯吉【夷於字子夏鄭陸並作睇於今從之左股謂九三也凡卦下爻爲左

三居震足之下爻有左股象卽遇傷之君子睇離目象傷股者三睇其傷而拯之者二也二以上坎震馬象甚多故曰壯○三爲震足之左股不幸遇上六之傷二在陽外睇而拯之凡拯人之難顧已材力何如耳二之馬旣壯盛拯之宜也故爲吉占】

九三明夷於南狩得其大首不可疾【句】貞【項氏以疾字爲旬貞自爲句今從之○離因狩卦南離方大首上六象震陽疾速坤陰重遲互震變上坤乃不可疾之象○上以坤陰之極居卦首以至暗傷明者也三居離明之極而與上應不幸受其傷然以明克闇以剛克柔理勢必然也故爲狩而得大首之象謂用師而殱元惡也然不可疾速輕舉宜堅貞待之養威蓄鋭兵之當然況以九三克上六豈細事哉俟天休命可也朱子曰湯起夏臺文王興羑里之象此待時而動之占】

六四入於左腹獲明夷之心於出門庭【坤爲腹四居坤下爻爲左腹象心坎象門庭前爻偶虛像亦倒艮象艮爲門庭一奇庭也二偶門也由本爻觀之有自庭內出門】

【外像

○四與上同坤體如入其腹左偏而得其傷明之心謂窺見上之底蘊也幸而去傷尙逺才見幾而作矣於出門庭者翩然逺去之義此避禍之占出門庭義本朱子】

六五箕子之明夷【借古聖賢名爲象此變例

上爲至闇傷明之主而五切近之內三爻乂互坎所謂內難也以六居五外柔內剛又徉狂脫禍之象非箕子孰當之故以爲象】利貞【得此占者宜於貞固自處但不宜動作爾】

上六不明晦初登於天后入於地【晦日入地象天上爻象地坤象晦者不明之極朱子曰始居尊位以傷人之明登於天也後乃自傷而墜厥命入於地也此爻桀紂之事占者其凶可知】

【離下巽上】○【家人卦一家之人也以卦體言六二女正位乎內九五男正位乎外家人之象以卦象言巽風在離火上火熾則風起由內而出亦家人像以卦徳言內明外巽亦處家之道○二至四互坎三至五互離】

家人利女貞【離巽皆爲女二五皆有女正位象又以卦變言四陽卦自大壯變九升居五爲男正位乎外六降居二爲女正位乎內女事得此占宜於固主也】

初九閒有家悔亡【閒闗防之謂一奇下橫有閒象離巽木又閒屬治家之道當閒於初古者父子異宮內言不出外言不入𨿽楎椸湢浴防限截然皆其義也裏語云教婦初來教子嬰孩亦閒於初之意閒於初乃有家之善者以九居初又離火體微有過剛之悔而其悔亦亡也悔亡占辭程子曰苟不閒之以法度則人情流放失長防之序亂男女之別傷恩義害倫理無所不至能以法度閒之於始則無是矣】

六二無攸遂在中饋貞吉【中饋坎飲食象虞翻李鼎祚朱子皆云然未盡象防九五居上爲夫六二居下爲婦二五皆有離體上離之火與巽木相生其明直遂夫道也下離之火爲坎水所制其明不直遂婦道也故曰無攸遂然以內體而言離火下坎水上乃饋食烹飪象故曰在中饋婦人無遂事居中主飲食之事而已斯幹之祝曰無非無儀惟酒食是議孟母曰婦人之職精五飯羃酒漿養舅姑縫衣裳而已皆此意故貞固主之可爲吉占與彖女貞同】

九三家人嗃嗃悔厲吉婦子嘻嘻終吝【三居二四間上下皆偶畫開口象故以嗃嗃嘻嘻爲義嗃嗃嚴急貌二離火體有嗃嗃象嘻嘻笑語貌四巽體有嘻嘻象婦離巽象子坎象居家之道過於嚴急則爲悔爲厲然分限截然家政修舉故吉若相與笑語而已慆淫玩弛之獘將有不可勝言者故爲終吝之道與其嘻嘻寧嗃嗃也三以剛居剛是嗃嗃而不爲嘻嘻者聖人因象設戒云爾或吉或吝玩占者宜自得之○項氏曰詩噫嘻禮嘻其甚矣左傳譆譆出出陽虎被追曰嘻皆嘆懼辭非笑樂也謂過嚴寡恩所致愚按項釋字義𨿽通然嘆懼之義已具上文悔厲中不必重出若笑樂之末流則不可不戒也嗃劉作熇與詩熇熇通嘻張作嬉馬云笑聲良是】

六四富家大吉【易以陽實爲富象四𨿽偶虛然承五乘三應初皆剛爻以一虛受眾實如倉廩府庫塡委而前而四以虛受之又富之甚故曰富家其體順巽而文明順矣則富而不驕文明則富而好禮富家如此其福澤詎可涯邪故爲大吉之占】

九五王假有家勿卹吉【假至也假有家與假有廟句同九五居上王也六二居下爲家人生爻臣之有家者也二五皆離體交錯貫通五來應二一君一臣文明相接五又有南面向明之體故爲王至臣家象中互坎爲加憂有卹象故戒占者不必憂卹乃吉占也文王之訪尙父昭烈之顧孔明蓋似之】

上九有孚威如終吉【孚本爻剛實像初至五正互二離皆爲戈兵而本爻臨之有威象九居上爻家主也主家之道威嚴爲貴然豈抗然自尊赫然慿怒以爲威哉至誠之積孚於其家則尊】

【重嚴整自有不怒而威之道所謂家人有嚴君是也主家如此故爲終吉之占小象曰反身之謂也蓋循其本言之】

【初曰閒有家悔亡愼於初也三曰嗃嗃吉治家寧嚴毋過寛也上曰有孚威如吉以修身爲齊家之本也合而觀之家人之道盡是矣】

【兌下離上】○【睽卦睽乖異也以卦象言兌澤下潤離火上炎其性不同故曰睽又兌少女離中女今𨿽同居後不同行亦睽象二至四互離三至五互坎】

睽小事吉【以兌說而麗離明以五柔而應二剛有吉象止云小事吉者旣睽矣不能大吉也】初九悔亡【爻處睽初而以剛居剛不能無悔體本兌說故其悔遂亡】防馬勿逐自復【四陽卦自大壯變下卦本幹良馬象三變爲兌則防馬矣然三升爲四與初正應今之坎馬卽前日已防之幹馬也何待追逐而後復乎自爲一占】見惡人無咎【惡人亦謂四在二離間不勝燥烈本體坎也又爲陰險非惡人乎離目有見象初與之應不見不可得也水澤同體終不相傷故無咎自爲一占】

九二遇主於巷無咎【巷宮內道名秦漢所謂永巷古宮官曰巷伯詩巷伯篇乃寺人作也二之前爻偶虛爲道路坎爲宮此入宮之道故曰巷主指五而言朱子曰二五陰陽正應居睽之時乖戾不合必委曲相求而得會遇程子曰所謂委曲者以善道宛轉將就使合而已非枉已屈道也無咎占辭】

六三見輿曵其牛掣其人天且劓無初有終【掣從陸音昌逝反爻辭叶韻】○【見離目象謂上九見六三輿曵說卦坎象牛離象正互二離有前後二牛抽掣之象天馬云剠鑿其額程子云髠首朱子雲天乃文而字訛而謂剃須也劓截鼻也其實皆上體被刑象說見下文○三以陰不中正取睽於上以上離之目觀之若見其車輪徐曵而行其牛乃有前役抽掣之態視其人又有天且劓之醜進退自失形容可憎如此蓋三兼坎離兌體故也取睽於人故曰無初三上正應無終睽之理故曰有終○坎爲獄囚離震爲刑官遇兌毀折爲受刑說已見象小畜卦困五劓刖與睽天劓象相出入睽三乃兌上爻故取上體天劓之刑困五乃兌中爻故取上劓下刖俱刑之象互觀其防乃見諸說鑿求乾首艮鼻震足皆非是項氏謂髮屬心血主離火鼻屬肺气主兌金亦太文致矣不可從】

九四睽孤遇元夫交孚厲無咎【睽諸爻皆剛柔正應獨初四皆陽爲無應故曰孤一陽介二陰間亦孤象元夫初也初四皆夫初居卦始故曰元夫孚剛爻中實像○程子曰四與初皆以陽處一卦之下當睽乖時各無應援自然同徳相親故會遇也上下二陽至誠相合則何時之不能行何危之不能濟當睽離時孤居二陰之間處不當位危也以遇元夫而交孚故爲無咎之占】

六五悔亡厥宗噬膚往何咎【五當睽時兼坎水離火體不能無悔其體柔中故悔

亡二五正應皆離體故言宗

卦體似噬嗑故假噬象�膚指九四○二五相應睽而不睽者也四剛爻介其間如頤中有物有隔而睽之之勢然三人同心其利斷金二五相與協力而噬四之膚則睽者合矣噬膚亦言易也往而從二何咎之有自古天倫之睽常起於讒邪之離間離間之得行常起於彼此心事之不交使有厥宗噬膚之決何患睽之不終合哉然非六五文明不能辧此曰悔亡又何咎亦美占】

上九睽孤見豕負塗載鬼一車先張之弧後說之弧匪冦婚媾往遇雨則吉【說音脫】○【上居睽極有應如無應故亦曰孤見本爻離目象豕塗鬼車弧冦雨皆指六三坎象而各有義二坎豕而陰爻又在兌澤中故曰負塗坎爲輿又爲隱伏故曰鬼一車坎爲弓兼兌毀折故曰先張後說坎盜有冦象三與上正應又婚媾象坎離和合雨象○上與三本正應而不相能三之舉措又誠有取睽於上者故上之羣疑滿腹如象所云然何嘗有是哉蓋睽疑之極變枉百出耳聖人曉之曰三非冦也乃婚媾也何至此然往而遇雨則陰陽和矣故吉天下之理人合者猶可間天合者不可離三上之應天合也三曰有終上曰遇雨宜哉此終吉之占○程子曰睽上九離也離之爲徳在諸卦爲明獨於睽變爲惡以剛在上則爲狠以明在上則爲察以狠以察所以爲睽之極遇雨吉是物極則必反然所以能解睽卻是用明之功】

【艮下坎上】○【蹇卦蹇艱滯也以卦象言坎水在艮山之前艱於上進故曰蹇以卦徳言止於險而不得進亦蹇義○二至四互坎三至五互離】

蹇利西南不利東北【利西南主卦變而言蹇四陰卦自觀變上九下居坤體中爲三有來而得坤眾之象○西南坤方故占者以坤方爲利也東北又主上下卦方位而言艮東北卦坎正北卦二卦乃蹇方故其占爲不利○蹇解反對二卦利西南皆取卦變蹇主九三下入坤體中解主九四上入坤體中但解彖傳往得眾之義明蹇彖傳之義稍晦故讀者惑焉然二卦義相出入細味甚明無可疑】利見大人【大人謂九五見之可濟蹇】貞吉【占者貞固主之可爲吉也】

初六往蹇來譽【凡外出爲往內入爲來蹇有足義故以往來爲象偶畫開口有譽象初之前卽坎往則蹇也當蹇之初而來退非明哲見幾不能譽所歸也故爲來譽之占】

六二王臣蹇蹇匪躬之故【上下卦皆蹇二又在重坎下故曰蹇蹇

王臣二爻象躬艮背象說見象三○爻當蹇時居大臣之位處重坎之底聖人因象以爲教焉爲王臣者﨑嶇竭蹶蹇而又蹇夫豈爲身故哉委質爲臣分當爾也諸葛孔明有言鞠躬盡瘁死而後已成敗利鈍非臣之明所能逆覩深契此爻之防矣旣曰匪躬何吉凶之足言】

九三往蹇來反【往則入坎險之中故曰蹇來則還艮止之體故曰反】

六四往蹇來連【往而入坎故曰蹇來而連九三之陽故曰連以陰遇陽庶幾少助然三四皆在蹇中故爲不凶不吉之占】

九五大蹇朋來【五人君之蹇故曰大朋象未詳或云三爲互坎中爻之陽與五同功有朋象朋助之來則可濟蹇矣然在坎中未能出險故不言吉】

上六往蹇來碩吉【碩大也凡陽爲大往則險極故曰蹇來則比五故曰碩上乘五應三皆陽碩大可知故爲吉占】利見大人【大人謂五此泛占辭】

【諸險爻不能濟蹇故無吉占三五皆陽爻而不言吉三在互坎中五正坎中故也上六陰爻曰來碩吉者上乃將出蹇之時而五三兩陽交助也人之濟蹇惟才與時而已然時爲大故吉不在三五之陽乃在上六之陰吉凶進退能違時哉易防蓋如此】

【坎下震上】○【解卦解難之散也以卦徳言下坎上震處險而動險難解散之象以卦象言天地之義解散而成震雷坎雨故曰解二至四互離三至五互坎】

解利西南【利西南主卦變而言解二陽卦自臨變初九上入坤體中爲西�西南坤方故占者利於西南彖傳云往得眾謂初九往而得坤眾也○解以震東坎北爲卦與蹇反對蹇言不利東北而此不言

者闕

前卦艮坎方蹇地也不利之甚本卦坎震方解散地也闕

故辭不同】無所往其來復吉有攸往夙吉【有往無往亦主卦變義初九上升爲震體有攸往也帝出乎震初動之陽也有夙義九二不動爲坎體無所往也萬物歸乎坎內伏之陽也有來復義處解散之時者若無可往之事則宜如坎陽之內復有當往之事則宜如震陽之夙出不能復則以紛擾而滋多事不能夙則以玩弛而宿釁端非解道也宜復而復宜夙而夙何患難之不解散哉故二義皆爲吉也】

初六無咎【小象曰剛柔之際義無咎也解之所欲散者陰邪之朋爾初應九四之陽得其應矣故爲無咎之占此爻以畫爲象】

九二田獲三狐得黃矢貞吉【離爲网罟乃田狩主卦故言田此爻蓋通前後爻取象三狐謂初三五也說卦坎爲狐初三坎體五互坎體合言之爲三狐

黃矢謂九四也離剛畫爲矢離假坤象爲黃

二剛中文明之才主解散之任譬之田獵三狐旣爲所獲黃矢又爲所得謂盡散陰邪之朋而並得陽剛之助美象也貞固主之宜爲吉占】�【除本爻外三狐一矢】

六三負且乘致冦至貞吝【此爻舊說在二陽間有負乘象蓋近之而未盡三在下坎與上卦倒艮間

艮爲背有負象坎爲輿爲輪有乘象下坎之盜又迫其後有致冦象大傳曰負也者小人之事也乘也者君子之器也小人而乘君子之器盜思奪之矣三陰柔不中正負者也而猥居下卦之上乘也故象如此貞固主之必爲羞吝之占】

九四解而拇朋至斯孚【震爲足與初六應初者震足之拇指也朋象未詳解以解散陰邪爲義四本震初九陽之主也然不免下應初六之陰故誨之曰解散汝足之拇

則朋類之至斯可孚信否則正人之朋將望望去之矣朋之至不至系於拇之解不解爾自古君子負天下之望爲善類之歸小有牽系反見疑於眾君子者有矣聖人所深戒也爻義在凶吉之間】

六五君子維有解吉有孚於小人【諸言君子小人通辭未詳象義然以解諸爻觀之曰拇曰三狐曰負乘曰隼小人像也而屬坎體曰解拇曰射隼君子象也而屬震體則君子震象小人坎象明矣震動蕩決裂君子也坎隱伏幽陰小人也五以震體主解而二坎在下皆中實此孚於小人之象故曰君子若有所解散則爲吉象其至誠孚於小人矣小人𨿽未易孚至誠之道裂金石感鬼神小人洗心革面不至敗吾之解所謂孚也其吉宜哉】

上六公用射隼於髙墉之上獲之【句】無不利【震爲公侯上卦震體故稱公射坎弓象隼指六三蓋三兼坎離體離爲飛鳥兼坎爲剛鷙之禽故曰隼三爲上下卦之限有墉象

上居解散之極而六三負乘之陰尙此負固此髙墉之隼也解旣極矣此物安能獨存故一射而遂獲之美象也凡占得之無所不利射隼獨於上言之與三應爻故也或指倒艮黔喙爲隼象按隼指六三也艮體至四而止三無艮象或說非是】

【兌下艮上】○【損卦損減省也以卦體言三陽卦自泰變損九三之陽以益上九此損下益上之義故曰損以卦象言浚下兌之澤以益上艮之山亦損下益上之義○二至四互震三至五互坤】

損有孚元吉無咎【易以中實爲孚中虛亦爲孚

卦中虛而九二中實兼二孚義孚之至也故爲大吉又無咎之占】可貞利有攸往【二語皆主上九而言太陽自下而升上理之當然固可貞固主之由內卦而外卦往也故又利有攸往可貞宜靜之占利往宜動之占義主上九故上九辭與此同】曷之用二簋可用享【二句自爲問答以釋損義艮北方鬼神卦稽類爲宗廟兌爲巫皆祭祀卦

故言享二簋指下卦二奇爻祭享之簋而止用二損之至也

程子曰損者損過就中損浮末就本實也享祀之禮誠敬爲本多儀備物所以餙之餙過於誠則爲僞矣去餙所以存誠也】

初九已事遄往【句】無咎酌損之【震動爲有事之象已艮止象

往震足象酌兌口象爻居損初前爲震體是有當損之事也欲止其事則宜速往救過必於初弭患必於微遲回顧慮止之難矣若能速往爲無咎之占此謂圖損者不可不勇決也然矯枉又不可過正故又戒以斟酌其宜損而從損之世之因循退懦見幾不早坐待滔天燎原而不可止或欲速乘快掃地新之並隳已成之舊者皆非也聖人於損初明遄往酌損二者之義至矣哉一曰已事者止六四之事四居震極爲有事初與四應宜速往止之亦通】

九二利貞徵凶弗損益之【損體宜於靜止爻爲震初九有躁動象而前爲六三乃受損之爻上卦又爲艮止故戒以利於貞固自處若徵進則凶也然其象終爲弗損而有益之占蓋震初九之陽值者每吉但爻體不宜於徵進苟能貞固將不損而有益鎭靜乃人事之當然福澤則天理之自然也躁動妄進將以求益乃招損爾此靜守之占】

六三三人行則損一人一人行則得其友【卦下三爻本幹體損九三爲上九是三人損一之象六三一陰自上而來仍與四五相合成互坤體是一人得友之象聖人因此發明損益之義天下之理有餘不足而已三人損一有餘則必損也一人得友不足則必益也乘除消息陰陽至理人囿其中而不悟耳程子曰天下無不二者一與二相對待生生之本也三則余而當損矣此損益之大義也占具象中】

六四損其疾使遄有喜無咎【爻變曰損之睽有坎心病象一兌乂毀折象故言疾凡疾陰陽相值爲喜四有疾象幸與初九之陽相隨是宜有喜

但當力損其疾使之速喜則無終咎藥石鍼砭損疾之道也此疾病之占風雷益以遷善攺過貴其速也其理亦然○勿藥有喜者偶然之疾損之使遄有喜者有因之疾玩辭者審焉】

【損六爻言益之者三是不必損也九三明三人之義是自然損益也獨初言已事四言損疾此二者人事當損之大者初曰遄往四曰使遄喜然則事之當攺疾之當除可不勇決速圖而乃遲回顧慮自貽伊阻哉此經意也】

六五或益之十朋之龜【句】弗克違【句】元吉【朱子以龜字爲句弗克違爲句今從之○舊說離外實中虛爲龜損益似離故假龜象愚謂損益龜象不必取之離此奇偶自然象十坤上數十朋之龜所謂大寶龜漢食貨志元龜岠冉

長尺二寸爲大貝十朋是也但王莽之制兩貝爲朋直二百千十元龜直二十貝鄭氏詩百朋注云五貝爲朋則十朋當是五十貝二義未詳弗克違言欲辭之不能也○五以柔順中虛居上卦中天下之益皆歸焉故或有以至寶益之而不容辭者書曰謙受益咸象曰以虛受人皆此意𨿽不求益益之大也故爲大吉之占○損益龜以象言也二五虛中受益以理言也又以象玩之一陽龜首也三陰龜足也二陽龜身尾也損龜首上向故言於五益龜首下向故言於二且損主益上益主益下故也象義之精如此】

上九弗損益之無咎貞吉利有攸往得臣無家【爻乃泰九三變所謂益上也故爲不損而有益之之象而其占爲無咎曰貞吉者靜而吉曰利有攸往者動而吉語同彖

辭幾卦主爻多與彖同

又曰得臣無家者臣坤象家坤土象上居卦首下臨坤三爻坤爲臣爲眾無家猶言無家數蓋甚多也此最美之占○凡震初爻多吉二乃震初九故云弗損益之艮上爻多吉上乃艮上九故云弗損益之又稽類說】

【震下巽上】○【益卦益增益也以卦體言三陰卦自否變損九四之陽以益初九此損上益下之義以卦象言震雷巽風相爲助益亦益義○二至四互坤三至五互艮】

益利有攸往【卦𨿽否三陰變亦泰三陽變以泰言之二三往而爲五上乃自下往上之象故利有所往】利渉大川【卦中虛爲川說見需彖巽爲木遇水爲舟以巽舟出中虛之險故爲利渉】

初九利用爲大作元吉無咎【大作如書庶殷丕作周禮竭作是也師旅田獵城郭宮室大興力役之謂震爲動作之象坤爲眾方震動之初而坤眾翕然從之故爲利用大作之占曰元吉又曰無咎吉之上也初又成卦主爻故其占如此】

六二或益之十朋之龜【句】弗克違【句】永貞吉【龜象與損同乃卦中虛自然象不必取之離也十坤土數損益二卦反對益二卽損五故辭同損主益上故於五言之益主益下故於二言之其防則以順正中虛受益爾吉上加永貞謂可永長貞固而保其吉乃吉之至也】王用享於帝吉【艮爲山郊丘也坤爲牛特牲也震爲東方玉蒼璧也皆宜於享帝之象故其占爲吉二吉各自爲占】

六三益之【句】用凶事無咎有孚【事爲讀孚爲句】○【益之與弗損益之莫益之句同無咎有孚與大壯徵凶有孚革三就有孚句同○爻居震巽間震動而趨上巽入而就下兩相順從有相益之義故曰益之凶事謂凶禍之事象未詳然稽類震動之極多凶如恆上頤三震上凶辭可見本爻居雷風振撼間又爲互坤中爻二木交克坤土皆凶義○爻有受益之體𨿽用之凶事之占而其無咎必然可信曰有孚者明其決無咎也此眾人之占】中行告公用圭【三四在重卦中曰中行猶言中路公指初九震體

偶爻開口有告象震爲玉艮手執之有執圭象大戴記諸侯相朝各執其圭瑞主君致饔餼還圭○文𨿽別起而與上文相屬若謂侯遇之則爲告方伯之吉占震公體也而在卦初蓋方伯出而在外者三諸侯位也倉卒凶事就中路執瑞信之圭而告之告而用圭禮也初剛果有爲之賢與三又同震體必能慨然拯三之凶上文言益之又言無咎亦以此歟○益三四爻皆侯國告方伯之占三以凶事告四以遷國告四之防明三之防晦以四證三其義見矣三四告於初經之變例也震初九爲公象三四爻爲諸侯位又通例也知常知變斯可與言易矣】

六四中行告公【句】從【句】利用爲依遷國【中行告公義同前亦謂列國於中路告方伯也初九震體爲公四爲諸侯位初四正應四巽體又爲入有告而從之象卦以九四下遷於初初六上遷於四而成益坤土爲國有遷國象依謂依於公也古列國之遷意必稟方伯而後行事告公而從故可依之而遷也後來邢遷夷儀衛遷楚丘皆依於齊亦其義爾此遷徙之吉占】

九五有孚惠心勿問元吉有孚惠我徳【上有孚五中實像下有孚卦中虛像

惠順也上惠巽順象下惠坤順象虛實爻皆有孚體故兩言孚巽坤皆有順體故兩言惠有孚惠心指九五巽體五陽剛中正爲巽中爻是信乎有順理之心也書曰惠廸吉其爲大吉勿問可知

有孚惠我徳謂其下三爻坤順體上以孚感則下以孚應五信有惠順之心則下亦皆信】

【乎順君之徳矣蓋君民上下勢𨿽夐絕心則潛通在上者行事之順逆本心之誠僞如影響形聲不爽毫髮大學謂堯舜帥天下以仁而民從中庸論篤恭天下平之理至以上天之載無聲無臭贊之是也爻因二孚二惠發明感應之理辭義廣大非前爻占辭比與益義不相渉舊訓惠爲愛非是】

上九莫益之或擊之立心勿恆凶【擊艮手象巽爲進退不果爲躁卦有立心不恆之象朱子曰勿只是不字非禁止辭上居益體之極是宜受益於人然莫有利益之者或反有攻擊之何也立心不恆之所致也夫立心不恆則舉錯悖謬忽恩忽怨乍親乍疎寡助之至舟中皆敵國也見擊宜哉故爲凶占】

周易集傳卷四﹤經部﹐易類﹐周易集傳﹥

欽定四庫全書

周易集卷五

元龍仁夫撰下經之中

【乾下兌上】○【夬卦夬決也以卦體言五陽上進決去一陰故曰夬以卦象言兌澤在乾天上有潰決下注之象亦夬義二至四互幹三至五互幹】

夬於王庭【句】孚號【句】有厲【朱子曰號皆戶羔反】○【乾爲君兌伏艮爲門庭王庭九五所居公朝也孚五剛實像號兌口象程子曰小人方盛君子含晦俟時漸圖消之之道小】

【大衰微君子道盛當顯行公朝使人明知善惡朱子曰以五陽去一陰必正名其罪盡誠以呼號其眾相與合力也然尙有危厲之勢愚謂一陰𨿽窮而居髙五陽𨿽盛而夫過居髙則尙能跳浪太過則或至摧折以象言之正互凡三幹其過可知上兌又爲毀折危象也知其危而愼之則無凶矣】告自邑【告兌口象邑坤土象坤五爻變盡爲夬獨上六僅存乃小邑爾告卽庭之意自邑而告並絕孤陰之援則上六無所容矣聖人決陰邪之道如此】不利卽戎【稽類一陽統眾陰爲將帥總師之象則利於用兵師謙豫升是也說見各卦夬下五陽無専將上一陰無兵眾故不利卽兵戎自爲一占】利有攸往【五陽健行上虛無壅之象自一占】

初九壯於前趾往不勝爲咎【趾初爻象往不勝兌毀折象當夬夬之初在一卦之下以陽居陽勇往徑行然不勝之象已著於前矣世之不能堅忍須時而剛躁妄動鮮有不敗者故爲災咎之占卦與大壯只爭一畫故初爻象占相似】

九二惕號莫夜有戎勿卹【惕象未詳號兌口象乾兌皆金在天爲參伐在人爲鋒鏑幹又爲戰其象隠微而不顯故言莫夜有戎又爻變曰夬之革有離巽體離曰在兌西乾西北莫夜也離爲甲冑戈兵戎也又巽爲伏同人三伏戎於莽亦離巽體故爲莫夜伏戎象○人知夫五陽之盛不知陽盛之過卦體有可懼者惟九二居柔得中故能驚惕呼號以自警如此則𨿽有莫夜兵戎之至不必憂卹也占具象中】

九三壯於頄有凶【頄音葵】○【頄者顴頰也兌輔頰象三在重幹間以剛居剛又當夬決時其勇壯見於面頰而不自知凶道也此眾人之占】君子夬夬獨行遇雨若濡

有慍無咎【夬夬二卦中之象

雨濡稽類爲兌象兌坎體通亦爲水爲雨爻變之重兌故言雨言濡○三陽剛君子之朋也當陽盛之時以陽居陽本有決而又決之心不幸在眾陽中獨與上應兌體有雨象雨者陰陽之和也獨行遇雨似與之和矣然若有沾濡之狀非眞濡也慍者蓄怒不得泄之意以三之純陽而應於陰志不得騁迹反可疑是以有慍然而本心終無恙也故無咎朱子曰王允之於董卓溫嶠之於王惇是也此君子之占○復四居五陰中而應初故曰獨夬三居五陽中而應上故亦曰獨其防互相發】

九四臀無膚其行次且牽羊悔亡聞言不信【臀象未詳經三言臀皆居陽爻後臀後體也故陽爻後言臀行幹健象羊兌象言兌口象○四在九五後臀也下厄三陽如臀之無膚而不容坐四體幹健能行者也上隔九五如行之次且而不能前蓋羣陽壯盛四介其間反有進退不安之象有告之曰牽兌羊之羣可以亡過剛之悔謂以柔濟剛也四聞兌口之言終不深信蓋幹體太多兌體終薄剛決之气勝和說之意衰也賴兌體不至其凶故無決辭】

九五莧陸夬夬中行無咎【江陵項氏曰莧音九山羊也易家多從之臨川吳氏曰字上從卄羊角也中從目羊目也下從幾羊足也故寛字諧莧聲羊羣之行山羊居前謂之引路羖此說良是乃兌羊象髙平曰陸五陽連亙有陸路坦夷象爻變之大壯亦有震大塗象夬夬義見前○羊羣行者也五爲夬主率五陽之眾如平陸之引羣而前決之又決以去上六之陰此美象也聖人憂焉自古以君子決小人奮迅太過或以激而生患非中也一私纒繞疽根尙存或遺方來之憂亦非中也中行元過不及之謂九五剛中庶幾能之故爲無咎之占○莧舊音狹澗切釋爲莧菜一云莧陸二物陸商陸也然未詳卦象所屬先儒以爲澤艸兌象疑彊附本莧菜燥濕處皆有之何名澤艸故不敢從】

上六無號終有凶【號兌口象無與母同陰柔小人當夬之終黨盡勢窮無苟免之理𨿽欲號呼以自脫得乎故曰毋用號呼終有凶也剝之終曰得輿夬之上曰無號易之崇陽抑陰至矣此必凶之占】

【巽下乾上】○【姤卦姤遇也以卦體言六陽之極忽與一陰相遇故曰姤以卦象言巽風行乾天之下徧歷萬物若相遇然亦姤義○二至四互幹三至五互幹】

姤女壯勿用取女【取音去聲】○【卦有陰陽相遇之象故言婚姻然以一陰而遇五陽可謂壯甚他日由遁而坤消盡五陽皆是物也此陳夏姬之流凶可知矣故爲勿取之占】

初六系於金柅貞吉【辭巽繩象柅子夏作鑈說文作檷注云絡絲木漢上朱氏取之今從朱氏金柅言其堅也柅巽木象金乾象○姤六爻陰陽之遇最切近者三與初而已凡巽以下陰爲主上陽每牽於陰下陰必從於陽其象爲入故相遇爲甚切經以系柅譬之初柔入之陰系也二之陽剛柅也系絲金柅綢繆聯絡而不容釋遇之美者也貞固主之可爲吉占此主初二之遇而言○舊說柅爲止車器者非是巽𨿽無絲象而有其義無車義也從子夏爲優】有攸往見凶羸豕孚蹢躅【豕稽類爲乾象說卦坎爲豕乾坎體通故假豕象一云亥乾位爲豕

幹六陽毀而爲姤有羸象羣陽在前如羸傷之豕信乎尙能蹢躅非初陰所能抗占者若動而有往則爲見凶之占此主前遇五陽而言貞吉又云見凶蓋靜則吉動則凶也○舊說羸豕指初陰謂當禁之勿使跳踉攷之象義非是豕實剛屬況羸角羸瓶字義皆訓毀傷初陰方壯何羸之有幹毀爲姤乃可言羸蓋占辭爾互見九五說】

九二包有魚無咎不利賓【包與苞同苞苴必以茅卉附巽木象詳見象二魚稽類爲巽象見剝五賓謂前四陽稽類乾象見需上○陰陽相遇情之所同而最親近者先得之巽二與初相遇又入之深者包中之魚爲二所得宜矣故其占爲無咎而其勢不利於四陽之賓以人事言之如沛公先得闗中是也】

九三臀無膚其行次且厲無大咎【三居上卦陽爻之後故言臀幹健故言行下乘九二無膚也上承幹三陽行次且也夬姤反對此爻卽夬九四故辭同而此云厲無大咎者居】

【眾陽間進退不安𨿽危厲象然居巽體之極非夬四比也故爲無大咎之占】

九四包無魚起凶【包魚象見前四與初應初巽爲魚包中之魚宜爲四有而爲二所先故曰無魚凢已所宜有奪於他人非明理知命能無介然於中哉四𨿽剛而不中正不能以理自克忿恨而爭此凶之所由起也非美占以人事言之項羽後至闗中而力爭是也】

九五以杞包【句】含章【句】有隕自天【美木也巽象以諭九五

蓏也附幹果象以諭羣陽陰陽相錯而成章幹陽下含巽陰曰含章

又】

【爻變之鼎有離中虛體故言含天干象亦五爻象○五當姤時爲羣陽主如以木之防包藏羣羣陽攀附如離離之縈木而實此言諸陽之遇五也五不特能包羣陽又下含巽陰相與成其文章此言乾巽之相遇也五之盛徳如此故非常之遇有若自天而隕此又言五之奇遇也陽剛中正美象萃焉不待言吉其吉可知項氏曰無心於得尊位而天位自降如舜禹所遇是也愚謂此象非舜禹不足當之易崇陽抑陰之書也如坤初六上六泰否剝夬復姤之屬毎拳拳焉然易道廣大不可泥一義求之如復彖七日來復姤彖勿取女此言陰陽消長也六爻多取別義舊說釋羸豕包皆於陰生取義非是合依本防明之】

上九姤其角吝【角上爻象亦幹龍象語與晉其角相似以干之極居姤之窮故爲吝占】無咎【姤以巽爲主終賴下巽濟其亢極故乂無咎三上應爻三厲無大咎義亦同】

【坤下兌上】○【萃卦萃聚也以卦體言四五之陽類聚而爲上下羣陰所聚故曰萃以卦徳言坤順兌說亦眾所聚也○二至四互艮三至五互巽】

萃亨【亨字程朱云衍文】王假有廟【假音入聲】○【王九五象廟九四艮象艮坎北方鬼神卦幹鑿度云艮爲鬼門艮又爲門闕而一陽儼然尊髙宜爲宗廟兌爲巫亦主祭祀假至也謂王親至於宗廟中乃祭祀之占】利見大人【指九五】亨利貞【坤順】

【兌說五剛中而應二其占爲亨通得此占又宜貞固主之】用大牲吉【坤兌爲牛羊此用大牲之吉占古者卜牲而後用也】利有攸往【坤順兌說故利有所往又四陰卦自觀變四往爲上亦利往之占也】

初六有孚不終乃亂乃萃若號【句】一握爲笑【句】勿卹【句】往無咎【中虛爲有孚初與四應間於二陰故爲不終不得已苟與坤眾聚故曰乃亂乃萃亂而萃非正也若號偶畫開口象一握爲笑如諺云一團見笑艮巽兌上下皆開口艮手又有握義故曰一握爲笑





卦上肖坎爲憂�故曰勿卹方萃之初陰陽相應而相聚初之孚誠在於四而有間之者近與其類苟聚非得已也故若號呼以求萃而一握笑之此如流俗見人齟齬相與翕翕訿訿也然四爲卦主爻眾萃所歸況正應乎故勉之曰不必憂也往而應四何咎之有此初滯終通之占】

六二引吉無咎【引謂四也二四同艮手體有牽引象○二與五本正應四爲萃主爻與五同徳相萃故二五之應乃似有不容直遂者二自處中正四則大公無我之賢也不間二五之萃又有牽引同作意此賢者拔茅連彚之象四曰大吉無咎二曰引吉無咎宜哉】孚乃利用禴【禴薄祭名記王制祭統字作礿皆云春祭注云春物未成其祭尙薄又云以物無成者不殷祭前漢郊祀志作禴顏注瀹煮新菜以祭故名禴本卦艮爲宗廟肖坎�爲鬼神兌爲巫故言祭祀巽木艸蔬也兌坎水澤也坤釡也有瀹菜象孚本爻中虛像○祭祀之道以誠爲主苟有孚誠乃利用薄祭之禴爻本祭祀之占然按萃升用禴皆言於二蓋主二五君臣之交而言天下之理不誠未有能動況臣之事上乎禴者損去浮文薦其至誠而已二苟以孚交其上𨿽用薄祭之禴可也旣濟西鄰禴坎樽簋損二簋義同說互見升二○周禮以防夏享先王王肅注夏則陽盛其享以樂爲主又大司馬仲夏苗舊獻禽以享禴愚按盛夏獻禽備樂必非薄祭與西鄰禴祭之義不合鄭謂春初爲夏殷禮其說必有據愚按系易作周禮皆出周公系易疑在前周禮疑在後文王系易於羑里周公作繇辭嵗月宜相近殷禮蓋未攺也若六典則周公晚作朱子蔡氏皆謂周公未成之書其間法制有未施用以此意參求之姑從春菜薄祭之義爲是】

六三萃如嗟如無攸利往無咎小吝【嗟偶畫開口象諸爻間三獨無應故有嗟嘆之意眾皆萃而已獨立故爲無所利之占然與四切近四爲眾萃所歸三四互巽巽上陽每入於下陰往而萃焉夫何咎但非正應而卽之不免小羞吝耳曰無攸利又曰無咎又曰小吝似三占而相脈絡其實一占】

九四大吉無咎【此爻以畫爲象

萃卦體與比同所多者九四一爻之陽也比以五爲主四乃成萃之主上與九五同徳而萃下爲三陰所歸而萃故其占爲大吉而又無咎也○或曰四多懼之地聖人每垂戒焉萃之四兩政偶國之形昭昭矣乃許以大吉無咎曽不設戒何也曰四之徳非他卦比也爲臣貴於止足而四體則艮止事君貴於柔順而四體巽順而兌說闕僭之體九五爲之君非柔闇弱主比故上萃於五非招權也下萃於眾非市恩也大吉且無咎宜矣不然易其忘戒哉小象位不當也蓋以剛居柔之謂說見小象】

九五萃有位無咎匪孚元永貞悔亡【五本萃主其權若爲四所分美象反不及四聖人勉之曰九居乎五爲有天位本可無咎若五之至誠有未孚於人者但反求諸已合乎大善永久貞固之道則匪孚之悔可亡也人心之萃非可力致元永貞之徳乃萃人心之本也譬如夏商之季而有七十里之亳百里之周爲其君者宜何如哉以有位自彊以元永貞自朂可也下有侵陵上乃恣肆噬臍夫何及人凢見偪於外者但當反求於內而已易之設戒其微哉元永貞見比彖卦體與比相似故其辭亦互見云無咎悔亡次吉之占】

上六賫咨涕洟無咎【賫咨嗟怨聲兌口象自目曰涕自鼻曰洟附坎血象卦肖坎故云�○萃之四陰初二有應三近四而往從之上六無應又煢煢獨居於卦外誰與萃者賫咨涕洟宜也其情又切於三之嗟如矣萃者人之同情也然萃非其萃咎或生焉上九與萃亦終爲無咎之占與同人上九無悔義相似】

【巽下坤上】○【升卦升進而上也以卦體言四陰卦自觀變三陰上升故曰升以卦象言巽木生坤地之中漸升而上亦升義二至四互兌三至五互震】

升元亨【彖謂柔以時升巽而順剛中而應兼此三者故其占爲大亨】用見大人勿卹【大人指九二若占者用之見大人則勿憂卹蓋卦有肖坎�爲加憂欲使之勿憂卹也】南徵吉【巽東南坤西南拱離於中互震東兌西亦拱離於中離爲南爲兵故曰南徵吉又卦體與師同多一陽畫爾震陽統諸陰爻乃將帥總師象居三亦爲得地故爲徵伐之吉占互見師謙豫復卦不重出】

初六允升大吉【四陰卦自觀變三陰皆上升而初獨下處以時義言之初𨿽未升信有可升之理也故爲大吉之占荀爽云一體相從允然俱升得之矣】

九二孚乃利用禴【禴義見前卦本爻中實爲孚其餘兌巽坤例艮肖坎象並同前○凡反對卦反對爻象每互見如損益二五夬姤三四是已升萃言禴皆於二爻蓋主大臣事君而言爾夫事君上與交神明之道一而已苟有孚誠所謂蘋蘩薀藻之菜潢污行潦之水可薦於鬼神也萃二與五聚升二上升於五其事蓋同故再言之亦祭祀之占】無咎【二體剛中故凢占爲無咎此通用之辭】

九三升虛邑【邑坤土象虛偶畫像以九居三剛之至也又震初之陽其體盛壯上臨坤順此升之最易者升虛邑者如入無人之境言其易也然亦虛而無實之占】

六四王用亨於岐山吉【亨從朱子作享

岐山周國內山郡西山但享西山則秩在西之羣山享岐山則専主一山耳坤土在上卦兼倒艮山體兌又正西卦西山也艮爲鬼神卦兌爲巫主祭祀故爲享岐山之吉占○按隨井同主艮山兌西取象隨總言西山升専言岐未詳或曰爻爲坤體岐在周西南坤方云】無咎【爻柔而得正故凢占爲無咎上文占祭此通辭】

六五貞吉升階【坤爲土左右三偶有東西階象九升之道以循序順升爲貴五以柔居中升之善者如升階然次第而升安且順也故貞固主之可爲吉占】

上六防升利於不息之貞【防坤迷象

以陰柔居升之極防於求升無適而利但可反其求升之心爲不息之貞而已不息如大象自彊不息中庸至誠無息此爲善之心也貞者固守此心而已程子曰小人貪求無已移於進道何善如之占具象中】

【坎下兌上】○【困卦困窮也又剛掩也以卦體言三陰卦自否變上九降而二爲二陰所掩四及五爲上六所掩以卦象言坎水窮於兌澤之下爲澤無水亦困義故曰困○二至四互離三至五互巽】

困亨【以兌說處坎險二五又皆剛中故其占爲亨通亨有二義身𨿽困而道通亨也出困而通亦亨也】貞【句】大人【句】吉無咎【句與師彖文同處困之道若以靜固處之又有大人之才徳則吉且無咎蓋貞則可以處困大人則可以濟困貞與大人皆指二五剛中而言吉謂出困無咎謂不蹈禍也】有言不信【兌口在上有多言象故戒云當困而有言語誰其信之夫子所謂尙口乃窮也靜黙自守之占】

初六臀困於株木入於幽谷三嵗不覿【居陽爻後稽類有臀象

株木禿株之木也離科上稿木象幽谷坎底象三指坎三爻三嵗甚久不變之象覿離目象○離體在前是臀困於離之株木本爻坎底是又入於坎之幽谷卦體𨿽變未可以期故𨿽三嵗而不得覿初以陰柔居坎下故困而不能自拔如此不言凶乃凶占】

九二困於酒食朱紱方來【酒食坎象

紱與芾韍黻字並同乃冕服之韠詩采芑朱芾斯皇是也離稽類爲服飾象朱離南方色○二本陽剛而當困時處坎中不免薄困傷於醉飽困之薄也而前爲離體是朱紱榮貴之人方來及門醉飽之情樂於舒放乃有降登迎送之煩此形容九二不困中之甚困也朱子曰在困時有困於好事者有困於不好事者此好爻爲困於好事○或曰朱紱方來乃美象謂將有命服之寵榮至其前說似通然以徵凶無咎之文參之朱紱方來未遽爲吉象方酒食困而朱紱之人適來此形容九二薄困之辭身已劓刖而乂爲朱紱之人折辱此形容九五極困之辭互觀可也】利用享祀【卦有坎兌坎爲此方鬼神卦兌爲巫故爲利用享祀之象自一占】徵凶無咎【又泛占辭爻體徵進則爲凶靜守則無咎也並上文爲一義非是】

六三困於石據於蒺藜入於其宮不見其妻凶【艮爲石艮坎陽體通故假石象荀坎爲蒺藜爲宮三居坎險之極而上卦肖坎又臨之�上體爲坎是困於石也下體爲坎是據於蒺藜也宮謂肖坎之中爻妻謂丄六也兌爲少女上又純陰與三坎男相應妻也其爻偶虛有無人之象凡偶虛爲無人說見屯三丰上○舊說離爲坎妻離通但離中爻卽六三不應就以本爻爲妻故取兌象下坎爲夫六取坎男義不問九六爻也所謂入宮不見其妻○三陰柔不中正其才不足濟困而反自速於殃大傳所謂非所困而困非所據而據者故象如此凶占也】

九四來徐徐困於金車吝有終【車坎輿象金乾象坎中爻卽幹故假金象諸爻皆無應而四剛初柔獨爲正應當困之時欲求初以自援而初之來徐徐不能達蓋隔於坎體所謂困於金車也顒俟不至故爲羞吝然剛柔正應有終合之理故曰有終又初坎水四兌澤水澤之體乍離而終合也】

九五劓刖困於赤紱乃徐有說【說音閱】○【坎爲囚離爲刑官遇兌毀折爲獄囚被刑象說見噬嗑睽卦五居兌三爻之中上爻毀折是上劓也下爻毀折是下刖也鑿求艮鼻震足非是赤紱離象稽離文明爲服飾赤又離方色說見兌象五𨿽君位在困體不以君道言直以人之困極者當之自初至五困亦甚矣身被劓刖之刑而爲赤紱者所折辱其困可知然九五之陽非終困者體𨿽困極亦將出困之時也兌爲說體故徐徐漸有喜說事此困極將通之占

○按記玉藻再命三命皆服赤韍詩候人采菽車攻等篇皆言赤芾蓋命服也然采芑朱芾亦人臣服注云黃朱芾是也二云朱五云赤偶變文耳陸績云朱紱赤紱享祀祭祀互言無他義○又按五之困極言劓刖上之困末減言臲卼此立言之序苟王諸家本攺五爻辭爲臲卼此緣上六之爻而訛耳小象文甚明不當攺】利用祭祀【象與二同自爲一占】

上六困於葛藟於臲卼曰動悔有悔徵吉【藟一名巨荒亦葛屬附木而生詩曰南有樛木葛藟累之莫莫葛藟施於條枚是也五以下互巽居巽木之上有葛藟象臲卼動搖不安貌居風木之上有臲卼象曰兌口象○困於葛藟謂有所纒繞於臲卼又居不得安𨿽不免困然較之株木蒺藜劓刖之屬有間矣若當此時過憂其困自曰吾動將得悔如此則反有悔隨之矣易窮則變決無終困之理知進退存亡者不可以執一不通也故爲徵進則吉之占】

【巽下坎上】○【井卦井穴地出泉處也以卦體言初虛爲泉眼二三實爲泉體四虛爲中空處五實爲已汲將出之泉上虛爲井口此自然象以卦象言巽木下入而坎水上出又汲井象故曰井○二至四互兌三至五互離】

井攺邑不攺井【主卦變而言三陰卦自否變二升爲四三升爲上坤體盡變坤土爲邑是攺邑也九五陽剛不變而成坎水體是不攺井也都邑可攺而之他井不可遷而他去此一定不易之占】無喪無得往來井井【下陰變陽得也上陽變陰喪也然二陰上往而成坎水之井二陽下來而成肖坎之井�是謂無喪無得往來井井此又一占○已上二義皆安常守舊之占】汔至亦未繘井羸其瓶凶【離瓶】【巽繘】【兌毀】井眼【此兼離兌巽三體而言汔至幾至也繘巽繩象謂以繩及水也瓶離象鄭謂離外堅中虛爲瓶象兌爲毀折故曰羸瓶羸陽也凢汲井自上而入巽繩𨿽繘象然初爻方是井眼今瓶至中爻已爲兌所毀折繘未至井眼而瓶破何以成汲井之功故又爲凶占三占各有所用古占法今不可攷】

【上卦坎下卦復肖坎故爻取新舊二井爲義初舊與四甃對甃謂新甃也三渫與五冽對渫謂下井淘過冽謂上井淸甘也獨下卦似多九三一陽故曰井谷乃重坎幽深之象上爻則爲井口卽象井井之義與各卦自然象又不同蓋卦象包義所畫彖爻文王周公所制聖人鉤深致逺各有義也】

初六井泥不食舊井無禽【泥坎底象不食亦坎底象井以上出爲食故至五後言食五以下皆不食象下坎之井故曰舊卦本多禽巽雞離飛鳥雉兌下坎豕之屬皆禽象然以五行生克言上坎水克離火離克兌金兌克巽木至初而禽體空盡故言無○泥污之井不爲人食猶云可也𨿽禽不食可賤之甚世之下流無用者似之非美占】

九二井谷射鮒甕敝漏【井谷者山谷中坎井山泉自上注入井中以象二三重疊之陽二井坎也三泉之自上注下者鮒小魚子夏云煆蟇稽類附巽魚象甕汲器莊子漢陰丈人抱甕是也兌上有口甕象鄭云兌離外堅中虛瓶甕象奇下又有偶虛漏甕象�漏亦兌毀折象○谷中幽深之井不能澤物飛泉注射但及鮒魚之細而已𨿽欲汲取而又敝漏之甕無所容力其水安能上及哉亦無所取之占】

九三井渫不食爲我心惻可用汲王明並受其福【渫淘治也韻書與泄同謂渫去井中之泥污俗云淘井是三居下坎上有井面淘渫之象未出坎中有不食象心惻坎心病象汲艮手象爻變之習坎有艮體王明離象○井面淘渫之水可以食矣而猶不食見者之心所以惻然此惜井之不遇也然是水也可用汲取以共享薦如有用之則王明亦將並受其福譬如有用之才宜爲世用豈終淪棄而已賢者之用國家之福也此遲遲終吉之占】

六四井甃無咎【下卦變上卦下坎變上坎有從新甃砌象兌毀折復變坎水亦重甃象與前舊井相應井之舊者甃而爲新君子自新其徳之義也故爲無咎之占】

九五井冽寒泉食【冽淸徹貌此上坎面水有冽象寒乾象坎乾體通故假乾象出坎有食象○井冽而寒體之完也爲人所食用之著也井之功於是成矣凢坎中爻之陽罕言吉然非凶占】

上六井收勿幕有孚元吉【收陸云去聲又如字上爲井口故以井収爲象収宜訓虛字謂成功也陸云井幹晁云鹿盧皆非是幕於氏作冂今作�卽羃字幕者謂掩覆也勿幕本爻偶虛像○井功𨿽成不掩覆以待來者原泉混混積之不窮故取之不匱也此大聖大賢體博用之象有孚元吉信乎爲大吉之占也】

【離下兌上】○【革卦革攺變也以卦象言離火在兌澤下其性相革息又離中女兌少女志不相得亦革義故曰革○二至四互巽三至五互幹】

革已日乃孚【日離象已日終日也革者革舊爲新之義內卦離三爻事之舊也有未宜輕革之象已日乃孚者待離日終則內卦變外卦革舊從新時也乃信其爲當革爾古人重於攺革故其象如此○已日漢上朱氏讀爲戊已之已武陵丁氏曰革二陰卦自大壯變革二乃大壯五大壯上震納庚今變爲離納已自庚至已凢浹日乃信其爲可革蓋遲回詳審不輕革之意也亦通】元亨利貞悔亡【卦體內文明而外和說三陽居中二五皆中正而應故其占可以大亨而占者利於貞固主之離火燥烈巽躁卦乾健體不能無悔而悔亦亡革卦體甚美故也彖云革而當其悔乃亡又夫子意】

初九鞏用黃牛之革【荀離爲牛坤爲黃坤離體通故假黃象卦外爻有皮革象故離三爻爲黃牛初爲革

○當革之初明未可輕革之義以黃牛之革束而鞏固之謂堅確執守而不變也革非得已戒於輕躁故其象如此此靜守之占】

六二已日乃革之【彖以離三爻終爲已日爻辭以一爻爲一日故二云已日與彖義異旣已日則可革矣天下之獘有不容不革者初至於二可革之時也故許其革此攺革之占】徵吉無咎【二居離體之中文明順正值者每吉又上應九五之剛凢有徵進吉且無咎此自一占】

九三徵凶貞厲【三爲離體正在火澤之交不容前進前兌又爲毀折此徵進則凶之占居乾離間體皆剛燥九居三又過剛故貞固主之又爲危厲之占蓋動凶而靜亦危也非美占】革言三就有孚【以革道言乃宜革之象兌口在前爲言三就指兌三爻就成也與周禮繅十二就九就義同朱子謂商略議論三審結褁成就是也革道固不可輕旣有三就之言可革蓋孚信矣此自一占】

九四悔亡有孚【與上文三就有孚下文未占有孚語勢同爻兼乾巽體乾欲上行巽欲下入故有悔然居幹三爻中又九居四不過剛故𨿽有悔而亡必然可信也此泛占辭】攺命吉【命巽象說見前兌口亦有命象互巽體盡攺爲兌體乃攺命象天下事不當革而革則爲輕躁妄動當革不革則爲因循苟且皆獘也下卦之離旣終巽命之體復盡是命之當攺也故用之攺命則爲吉占悔亡本泛占辭與吉義亦通○二三四泛占吉凶𨿽異若占變革皆吉】

九五大人虎變未占有孚【虎兌象說見復卦大人本爻象○爻當革時陽剛中正而得位此大人之革也如希革毛毨之虎其文炳然不待筮占而可信其爲吉也湯武革命應天順人其上也莘野磻溪之賢幡然變化其次也未占有孚猶坤二不習無不利益五勿問元吉言其理必然也此吉象然惟有徳者當之】

上六君子豹變小人革面【句】徵凶居貞吉【豹同兌虎象五陽爻稱虎上陰爻故降稱豹豹次於虎也兌爲輔頰口舌漧爲首合言之有面象○上居革道之終君子小人至此無不革者文采蔚然如豹毛毨君子之革也去惡遷善如攺頭易面然小人之革也革𨿽若異而實同蓋革之功成矣方革之初不無動擾革道旣成宜鎭靜以守之故有所徵進則凶自居於貞固則吉也○凶吉亦泛占辭兌有毀折象故徵進則凶以說體應陽剛故居貞則吉其占宜靜不宜動爾】

【巽下離上】○【鼎卦鼎烹飪器也以卦體言初偶虛爲鼎足中三奇實爲腹五偶虛爲耳丄奇實爲此自然鼎象以卦象言以下巽木入於上離火亦鼎烹象○二至四互幹三至五互兌】

鼎元吉亨【程朱云吉字衍以彖考之良是○內巽順而外文明乂卦自遁變六進居五而應九二之剛故爲大亨之占】

初六鼎顚趾利出否【否音彼】○【初爲鼎足而一柔承三剛有足趾顚倒之義本非吉象然鼎中若舊有否惡之物則反宜顚倒而出之朱子曰本是不好底爻卻所謂不幸中之幸也】得妾以其子【兌乃坤之降殺故爲妾卦中奇實有陽气凝聚之象故宜子此爻又下連三陽幹

體�宜子必矣古買妾則卜之卜而值此是得妾而並與其子偕來也

乃納妾之美占】無咎【以巽下柔上應九四之剛泛占又爲無咎】

【兌乃坤之降殺故爲妾然有宜子象本爻是也巽爲坤長女其體甚貴乃有不宜子之象漸婦孕不育三嵗不孕是也嘗求其理兌下奇實故陽聚巽下偶虛故陽散耳天地間何事非陰陽聖人鉤深致逺何所不到於此見之】

九二鼎有實我仇有疾不我能卽吉【實鼎烹之物陽剛居中爲有實像仇指九四稽類偏陰陽爲疾四在四陽間故言疾居兌毀折中爻本爻又言折足皆疾象○二陽剛居中有猷有爲之賢也故以鼎實譬之上應六五可以薦其實矣四以不中不正之陽爲近君貴臣而下應初六之陰五之心惟在於應二四之志乃在於援初故相媢疾而相仇子夏所謂四以近權惡我専任是也然四之仇二者人也而正邪勝負蓋有天焉四疾象如此𨿽欲卽而賊二不可得也而二得以完其鼎實矣故爲吉占○舊說謂初爲仇非是屬之四者近似而未得其所以仇至訓仇爲匹而屬之五又迂僻不通蓋四欲専五之權樹初之黨則不免仇二矣細味經防乃見】

九三鼎耳革其行塞雉膏不食方雨虧悔終吉【耳六五象革兌毀折象雉離象雨坎象爻變曰鼎之未濟有坎雨體○鼎之行以耳而五有耳變之象謂遇毀折也然耳革者五而言於三蓋自三至五同兌體兌以上陰爻爲主五兌之主也五之耳旣革則三之行亦塞矣𨿽有雉膏珍美之味不見食於人此悔吝象也而變坎有方雨意方雨方將雨也雨則沛然和暢而三之悔爲之虧壞矣故爲終吉之占】

九四鼎折足覆公餗其形渥凶【足初六象折兌毀折象餗中三爻剛實像渥兌澤象○四與初應初爲鼎足陰柔不勝重任是以折也足折則覆餗矣覆餗𨿽初而鼎之湆滓沾濡被體其辱不在四乎近君大臣體不中正應與匪人凶於而國顚沛狼籍尙何言哉故爲凶占○按形渥鄭虞晁朱諸本作刑剭蓋周禮司烜氏若屋誅則爲明竁鄭注屋卽剭謂不誅於市以適甸師蓋重刑也然刑剭凶之極也旣曰刑剭下文不應復言凶況折足覆餗皆初也獨形渥一語屬四輒攺非是】

六五鼎黃耳金利貞【黃坤象坤離體通故假黃象耳本爻偶虛像金指九二奇實而幹體奇實像金乾象○耳相須之物耳非不能舉鼎二五相應之位五非二不能成功六五明體黃中之耳也二陽剛體金堅之也以舉耳二美具矣然占辭不言吉止言利貞者鼎初爲足五爲耳皆柔爻又兌毀折體居卦中故三四有足折耳革之文賴五爲離明中爻未遽傷也故爻仍著美象然終非純吉之體故占者但利於靜固不宜動爾○或曰以鼎象言上宜爲令屬之二何也曰上非干體無金象本爻止有耳象無象宜歸之二易不可爲典要也朱子曰取九二當金蓋推排到這里無去處了】

上九鼎玉大吉【象見前玉說卦震象爻變曰鼎之恆有震體上鼎也以文明之極備剛柔之體而居鼎功之成徳盛位崇可尊可貴如以玉飾陳之廟朝用之賓祭不獨以其能舉鼎而已器之甚美者也比金又貴矣故其占爲大吉○儀禮甸人陳鼎設扄鼏鼏音覓鼎蓋也扄鼎扛所以舉鼎者卽也考工記鄭注牛鼎扄三尺�鼎扄二尺鼎重器也必以木爲之金玉特美其辭爾經言金矢金柅金車豈必以金爲之取象而已釋者眞謂以金玉爲蓋失之】無不利【泛占得之亦無不利】

【震下震上】○【震卦震動也以三畫卦言一陽動於二陰之下其象爲雷六畫卦因焉○二至四互艮三至五互坎】

震亨【震爲乾長子陽體最厚其亨可知】震來虩虩笑言啞啞【虩許逆反啞烏客反震來虩虩主下一畫而言震自下起故曰來虩說文云繩虎也性善驚見人則駭躍不定虩虩諭驚】

【怖貌附艮虎象笑言啞啞主上二畫而言偶爻開口者二有載笑載言之象啞啞笑言聲蓋其先恐懼其後和樂也先凶後吉之占】震驚百里不喪鬯【所以舉鼎實鬯以郁金艸和秬黍酒以降神此祭祀所用者蓋艮坎皆北方鬼神卦艮又爲宗廟

故言鬯初四兩奇實爻獨存不喪鬯之象古稱百里不共雷震驚百里雷之甚迅而祭祀之人未嘗以震驚失其鬯程子曰臨大震懼能安而自不失者惟誠敬而已此處震之道也然亦先凶後吉之占】

初九震來虩虩後笑言啞啞吉【此震主爻故與卦辭同而其占爲吉○震以初一陽爲主故吉在初而四則遂泥艮以上一陽爲主故吉在上而三厲燻心物莫能兩大也】

六二震來厲億喪貝躋於九陵勿逐七日得【億陸音於其反噫同人從之六五仿此○貝說文介虫也古以爲貨周有泉貝至秦廢貝行錢喪貝卽喪財也乃初九剛實像爻變曰震之歸妹亦有離羸象陵九四艮山象九陵猶言九層陵四乃互艮上爻虛震坎艮各三畫乃至艮上其數恰九故曰九陵七日本卦六爻變盡而遇反對爻之象○初之震勢方來而二與之逼故其象爲危厲而見者嘆息謂其大喪貨貝所謂貝者非他卽初九之陽也二變而陰故曰喪貝初九之陽其實升爲九四故曰躋九陵然陰陽往復之理震反對爲巽自震二至巽二恰七爻則六變爲九而貝復還矣故曰勿逐七日得此暫失復還之占】

六三震蘇蘇震行無眚【行震足象蘇蘇朱子曰散緩自失貌一云蘇如秦諜三日蘇謂驚怖之極已絕而蘇也比初之虩虩𨿽若少減然震來未有已也故行而去之則爲無眚之占趨吉避凶理當然也不行而止乃爲凶象】

九四震遂泥【泥坎水象四當洊雷之至又在坎險之中不勝其震遂入於泥非吉象爻爲陽體尙可支也故不言凶】

六五震往來厲【句】億無喪【句】有事【往來震足象五居重震間一震往一震來有危厲之象五之遇震本與二同然震陽莫盛於初至四則少衰矣故二之厲至於喪貝至五則嘆之曰是不至喪財不免有紛紜之事而已世俗之憂以喪財爲重有事其輕也震動故爲有事經言有事稽類皆震體】

上六震索索視矍矍徵凶震不於其躬於其鄰無咎婚媾有言【視離目象爻變曰震之噬嗑有離體索索矍矍神气消盡貌躬艮背象說見防鄰指六五婚媾指六三應爻有言偶畫開口象○上以陰柔處震極其神索索欲盡其視矍矍不寧動而徵進凶道也然上六之陰自無所守爾以卦體言震气愈上則愈衰四之重震本不及上之身及五而已靜處可無咎也但主婚媾之間言語小傷爾分言之徵凶主六居震上而言無咎主重震第三爻而言合言之乃靜安動危之占】

【艮下艮上】○【艮卦艮止也以三畫卦言一陽在二陰上陽自下升極上而止故曰艮一陽髙出二陰上故其象爲山六畫卦因焉○二至四互坎三至五互震】

艮其背不獲其身行其庭不見其人無咎【艮與震反對震有人身之似前二偶面目手足也後一奇身也自外見之如人正立艮則反是如人內向而立外來者止見背而已約而言之外虛內實爲面立外實內虛爲背立也故曰艮其背僅見其背則不得見其身也艮又爲門闕內二偶門也外一奇闕庭也故杜預左注雲門庭而內虛爲無人像自下而來如行庭中不見人也本非吉占以其體靜止故免於咎若動體必爲凶矣○按彖釋背云艮其止止其所也自夫子意程子朱子又是釋彖意今別著於本篇】

【卦以背爲象故下三爻趾腓限皆背後所見者九四有轉身之象口輔乃身前所見者與咸六爻身象似同而異二卦形體象皆以六爻自相次第不入它卦例】

初六艮其趾無咎利永貞【踵以下足板通曰趾莊子兀者叔山無趾踵見仲尼是也詩舉趾玉趾之義皆然艮初言趾乃背後所見最下之體也趾者人所以行苟欲靜止先自其趾可也止於其趾宜爲無咎之占艮諸爻惟初得艮止之正體故又爲利於永久貞固之占自二以上卽兼坎震體矣】

六二艮其腓不拯其隨其心不快【腓足肚也背後所見在下體中故爲二爻象隨指九三心不快坎心病象腓之爲物隨上體而動如二之陰隨九三而動三有列夤燻心之憂二以陰柔居下不能拯之其心所以不快也此因人而憂吝之占○三畫艮以上一陽爲主故二之腓隨三者也咸九三言隨亦指初拇二腓隨三而動經語無不貫通觸類可也】

九三艮其限列其夤厲燻心【限謂髀骨上肋骨下人身分限處卽腰也乃背後所見在上下體間故爲三爻象夤從月不從夕字書作馬云夾脊肉卽膂肉也在限之中脊之旁上連於心列與裂同艮彖云上下敵應不相與也蓋艮之上下體皆爲止有判然不相顧之象而三處其中如裂開其夤危厲至於燻心也三又互坎中爻正值坎心病象故曰厲燻心所值如此𨿽不言凶乃凶占】

六四艮其身無咎【以三畫艮而言有背象通六爻而言四有轉身之象蓋上二偶爻又在前也故曰身人之身貴靜止而不貴輕動故艮止其身其占爲無咎也】

六五艮其輔言有序悔亡【輔口旁也乃轉身所見在身之丄故爲五爻象身之上最當止者口輔所謂口容止是也人之或語或黙與語之疾徐常病於無序能止其輔則其言必有序矣爻爲互震動體之極𨿽有悔而其悔必亡也】

上九惇艮吉【惇厚也艮以上一陽爲主重艮之陽萃於此爻以艮土而言此上體之最厚者故曰惇艮能惇於艮止也其占爲吉】

【震以下一陽爲主故吉在下艮以上一陽爲主故吉在上震之在初九者無妄隨噬嗑益屯復皆有吉無凶獨頤爲凶而吉在應爻曰顚頤吉艮之在上九者剝賁大畜頤損蒙皆有吉無凶坎離中爻亦然】

【艮下巽上】○【漸卦漸以漸進也以卦徳言艮止於下而巽入於上有漸進之義以卦象言巽木生艮山上其長以漸故曰漸二至四互坎三至五互離】

漸女歸吉【以卦言之艮男下於巽女男先女也以爻言之九五上而六二下男女正位也與咸相類故爲女歸吉之占】利貞【九五六二中正而應又自二至五皆得正位故占者宜於貞固主之】

初六鴻漸於幹小子厲有言無咎【離爲飛鳥坎爲水鴻水鳥也又艮爲東北巽爲東南坎正北離正南往來南北間其飛循序漸進鴻象也由幹而磐陸木陵逵以序遞升爾又見逐爻○幹水濱也坎象前爲坎水故言幹乃鴻之初飛處小子艮象有言偶爻開口象鴻行水漧未能髙舉其旁小子遂見而危厲之嘖有覬覦之言然其智力終不足以傷鴻也故爲無咎之占】

六二鴻漸於磐飲食衎衎吉【艮爲石磐水濱之石兼艮坎象飲食坎象

漸於磐如人得其所安也飲食衎衎亦謂人之樂而得所也二體柔順中正故爾其占爲吉】

九三鴻漸於陸夫徵不復婦孕不育凶【髙平曰陸山屬也附艮象鴻水鳥陸非所安也夫徵不復者主艮互坎而言艮陽在外爲夫徵互爲坎則陷於險矣故不復婦孕不育者主互離變巽而言離體中虛有包含象爲婦孕變爲巽則陽散於下矣故不育皆非美象

三過剛不中又應剛故象如此而爲凶占】利禦冦【坎爲盜乃冦也而下艮爲】

【山爲止上離爲戈兵坎在其中退限艮山而無所往進遇離兵而不容逃其敗必矣故利禦冦也自爲一占與上文不相涉】

六四鴻漸於木或得其桷無咎【木桷皆巽象鴻趾連不能握枝漸木非其所安桷橫平之�如椽桷者上下兩爻奇實像此爻本非美占然或得其桷則不安中之安也四順而正故爲無咎之占】

九五鴻漸於陵婦三嵗不孕終莫之勝【去聲】吉【大阜曰陵卽山也艮象五變曰漸之重艮故言陵鴻水宿陵非其所安也婦不孕巽象巽𨿽坤長女而陽散於下乃有不宜子之象與九三不育義同三合離巽而言故孕不育五専主巽中爻而言故不孕

三指巽三爻曰三嵗言遲久也然其象終莫有能勝之者蓋巽三爻盡變則爲震又宜子之祥矣故爲吉占若泛占亦終吉之象】

上九鴻漸於陸其羽可用爲儀吉【陸胡安定程朱皆作逵按六爻以次遞升又爻辭皆葉音宜作逵謂雲路也與大畜天衢同乃卦上爻象下艮徑路亦有逵象儀朱子云羽旄旌纛之飾下爻離文明象鴻𨿽飛於雲路而羽則可用爲儀此髙人逸士超然人事之表而隠然有益於世者如漢四皓之流是也上陽剛居卦外而下有離文明之體故象如此宜爲吉占】

【兌下震上】○【歸妹卦歸妹嫁女也以卦象言兌女下而震男上以卦徳言男動而女說皆婚姻象故曰歸妹項氏云男三十娶女二十嫁女嫁皆少時故稱妹詩俔天之妹是也歸妹乃嫁女之通稱○二至四互離三至五互坎】

歸妹徵凶無攸利【二三四五爻陰陽皆失位三五又以柔乘剛故爲徵進則凶之占又凢事無所利也】

【卦以兌妹歸震男爲義則下卦妹象也爻以六五爲所歸之妹而下兌初至三皆爲娣蓋五爲妹主】

【爻六爲妹正體而兌有妾象故也知此則六爻之義著矣】

初九歸妹以娣跛能履徵吉【古國君一娶九女夫人與二媵各以二娣從卽妾也初居卦下無應兌又爲妾故以妾娣而歸兌爲毀折故言跛與四震足對故尙能履不爲嫡而爲娣體又不完此不如人之象然震在陽卦中爲最貴值者每吉初𨿽不如人今之不足後之有餘也跛而能履蓋庶幾焉故爲徵進則吉之占或疑初四兩陽無妃偶義曰非正應故言娣言跛值震初九故言能履言徵吉何疑焉】

九二能視利幽人之貞【二離目體有視象兌爲毀折故言眇履本幹體以六三毀之而成卦故跛眇象萃於三歸妹初跛二各隨爻所有之象而言故不同幽人無明象稽類兌象詳見履二爻眇目不如人者也然猶能視蓋庶幾焉天地間嬴虧妍醜豈有定形苟以衝怙幽靜之人處之於已無不足者故其占利於幽人之貞固自守爾諸爻獨二不言歸妹不必泥婚姻爲義若以女道言尢當知幽人之戒衛莊姜之失位共伯妻之早寡庶幾得幽貞之義者】

六三歸妹以須反歸以娣【須侍也虞翻曰初至五有需象故言須理或如此二婚姻以應爻爲配偶三無正應是欲歸而有須待也下卦兌體皆娣妾象三陰不中正說以從人故反以娣妾而歸非吉占○天官書嬃四星賤妾之稱先儒本此以須爲妾者非是下云反歸以娣則上不應復出妾義也】

九四歸妹愆期遲歸有時【下卦終而變上卦是女之過期未嫁者也四又無應故曰愆期然爻本震之初九值者多吉體兼離坎又男女配合象今𨿽遲遲後當有嘉配也不必鑿求時義一云爻有日時象凢經言嵗月日皆主爻而言五爲歸妹主爻乃歸之時也四之去五其時近矣亦通此遲吉之占○三歸以娣士之躁進俯就者似之四歸有時士之自重難進者似之】

六五帝乙歸妹其君之袂不如其娣之袂良月幾望吉【帝乙商賢君意嘗有歸妹之事故假以爲象詳見泰六五君卽所歸之妹曲禮夫人曰小君袂衣褎稽類爲離文明象五君也其體陰柔二娣也其體反陽剛二又離明之體五不及也故曰袂不如娣良月幾望坎兌象坎爲月納甲兌爲上後望前之月故曰幾望不如娣者寡約之義幾望者未盈滿之義也夫婦之際以徳而不以容故欲其寡約婦人之道宜卑而不宜亢故惡其盈滿此不足而足之象宜爲吉占】

上六女承筐無實士刲羊無血無攸利【震蒼筤竹有筐象下兌之女上承震筐震上虛故曰無實羊兌象上震之士下刲兌羊兌上虛故曰無血皆空虛不實之象朱子曰上六以陰柔居歸妹之終而無應約婚而不終者也愚謂爻非美象不特婚姻也故爲無所利之占程子曰卦有男女配合之義者四咸恆漸歸妹也咸男下女止而說男女相感之象恆男上女下巽順而動陰陽皆相應是男女居室之常道漸女歸之得其正也男下女而各得正位止靜而巽順其進有漸男女得其道也歸妹女之嫁也男上女下女從男也而有說少之義以說而動則不得其正矣咸與歸妹男女之情也咸止而說歸妹動於說皆以說也恆與漸夫婦之義也恆巽而動漸止而巽皆以巽順也男女之道夫婦之義備於是矣】

周易集傳卷五﹤經部﹐易類﹐周易集傳﹥

欽定四庫全書

周易集卷六

元龍仁夫撰下經之下

【離下震上】○【丰卦丰盛大也以卦象言震雷離電一時交至盛大之象以卦徳言離明震動相資而成丰大亦丰義○二至四互巽三至五互兌】

丰亨【明動相資其占爲亨】王假之勿憂【丰𨿽盛大有可憂之象凢物不兩大六子卦中震離之體極咸震爲陽卦中最剛鋭坎陷艮止之陽不及也離爲陰卦中最精明巽入兌說之陰不及也又於天爲雷爲日气象非他卦比合而爲卦所謂兩大也反有可憂之勢雜卦云丰多故也正此意疑古者防日占以得丰卦爲憂王假之勿憂者謂王至命防之所得比卦則不必憂也假與假有廟有家同謂至其地爾○以經稽之震離合者噬嗑丰二卦噬嗑篆爻止利用獄然離明出震陽之外未至甚凶丰則震陽上壓離明下伏故多凶象亦憂說也】宜日中【離日在震東方乃方升之旦駸駸至中何所不照又美占蓋易道變動不居故也】

初九遇其配主𨿽旬無咎往有尙【配主謂震夷主謂離此舊說然主義未明按乾坤父母退處無用之地震長子諸事無不主其次則離離𨿽陰卦而文明宵陽卦故震離皆易中主卦義見全經不贅舉震視離猶弟妹曰夷主者等夷之主離視震猶夫曰配主者配合之主此初配主四夷主之義旬均也

凢卦例以一爻爲主若勢均體敵則有兩大之嫌而丰盛多故之時明動之體相須以濟故二主之勢𨿽均而終無咎也離火宜於上行故曰往有尙○或訓旬爲旬日謂震庚至離已恰一旬占者𨿽遲之句口而無咎其說似通但震庚至離已於九四言之則可今初九離已與震庚相聯何待旬耶周折彊合非經防小象過旬災之義合從程傳】

六二丰其蔀日中見斗往得疑疾有孚發若吉【蔀馬融云小也韻書艸名又菜名廣雅蔀魚薺也鄭薛作菩玉篇菩艸名防觀之乃小艸屬附震木震蕃鮮象星斗附離日象邵伯溫朱漢上云星者口之餘是也疑疾巽進退不果之象有孚本爻中虛像○震陽發生之體最盛五行爲木說卦爲蒼筤竹萑葦蕃鮮今但丰小艸之蔀是震陽之不暢也日乃離之大明斗乃離之末光日中防暗之甚不見大明僅見末光是離明之不完也卦爲兩大丰爲多故故凶象如此又云往得疑疾者爻入巽體故巽之凶象從之賴離中虛之孚其憂發若而散發若猶言豁然也故爲吉占二乃離文明主爻故象𨿽多凶其占終爲吉也】

九三丰其沛【沛音斾】日中見沬折其右肱無咎【王制沮澤注沮萊沛也艸所生曰萊水所生曰沛孟子沛澤注水艸相生公羊艸棘曰沛韻書艸生水中曰沛防觀乃水艸屬同附震木震蕃鮮象沬鄭注字林並作昧服防云日中見沬是也周禮十煇暈五曰闇六曰瞢懵詩終風且霾終風且曀昧卽闇○霾曀之義乃離日不明之象舊說沬小星無名谷或云斗柄後小星皆相承防之辭求之歷代天文書未見三爲離右爻兌爲毀折未詳肱象一云爻變之重震有艮手體故言肱○不丰他物而丰水艸之沛震陽之不暢也不見大明而見陰昏之沬離明之不完也三在震離之交故凶象亦如此又曰折右肱者爻入兌體故兌之凶象從之然以剛居正兼巽柔兌說故又爲無咎之占○王弼以蔀爲障明物物之可障明多矣未詳何物又攺沛爲斾以旙幔釋之按斾乃旌旗幔乃帷帟旙又昉於末世自是三物可謂枝辭先儒襲之一誤也蔀斗沛沬爻辭取叶韻耳諸儒或以七數或以分野求斗至沬則以小星糢糊釋之二誤也今輒正之】

九四丰其蔀日中見斗遇其夷主吉【蔀斗象見六二夷主見初九說四爲震主爻故凶象與離中爻同然與初九離體爲應是遇等夷之主也多故之時明動相資故爲吉占凢震初爻亦無不吉者】

【凢物兩彊則抗兩大則妨丰其蔀沛離妨震也日中斗沬震妨離也二得疑疾巽之凶象從之也三折右肱兌之凶象從之也凶象萃於二三四者二四爲離震主爻三介其問也初配主四夷主者離震陽爻之相對者也然震離本皆美卦吉體終在故象𨿽凶而占多吉至五則凶象旣往吉象鼎來所謂易變動不居不可爲典要者如此○或曰丰之離明爲震陽所壓故卽蔀沛障明之象而日中所以見斗沬爾何謂震離兩相妨耶愚曰若専主震壓離明而言則蔀斗沛沬言於二三宜也至四則震體爲主宜豁然光明矣何爲復言蔀斗且如或人之言則震乃象仇離受屈者也又何配主夷主之云防繹卦爻宜從兩大相妨義爲是】

六五來章有慶譽吉【震陽離陰有交錯成章之象噬嗑彖雷電合而章正謂離震與此象義合

來謂離自下來與震合也譽兌象兌爲口爲說有稱譽象慶象未詳然譽屬之兌慶似合屬之巽○諸爻凶象旣退吉體復還五以柔中爲丰主於是象占之美皆歸焉以離震之美者言曰來章以巽兌之美者言曰慶譽其爲吉占宜也】

上六丰其屋蔀其家闚其戶閴其無人三嵗不覿凶【中爻肖坎爲宮�上爲宮之蓋覆故曰屋卦中如人家室故曰家蔀小艸說見前闚戶無人此合震三爻言之其下奇畫戶也上二畫偶虛間無人也離目在震戶內有闚象三指震三爻覿亦離目象丰盛其屋外觀之美也艸生其家內實之衰也闚又無人消亡可知三嵗不覿遲之又遲終不變也丰爲多故其體本凶上以陰柔處震動之極當丰盛之終此世之小人懵於存亡進退之幾陷於剝廬濡首之禍而不自知者也其象如此宜爲凶占○艮上奇爲庭而下虛故艮象行其庭不見其人震下奇爲戶而上虛故丰上闚其戶閴其無人義互相發】

【艮上離下】○【旅卦旅羇旅也以卦象言離火炎艮山上野燎也有行而不處之象以卦徳言暫止而相附麗亦旅象○二至四互巽三至五互兌】

旅小亨【艮止而麗離明五柔中而居外卦亨道也然二五皆柔故其占止小亨又羇旅非大亨之時也】旅貞吉【羇旅之道貞固處之則吉輕躁妄動凶之招也故貞吉上特加旅字以著其教】

初六旅瑣瑣斯其所取災【瑣猥細也陰小之象初二兩爻皆陰�故曰瑣瑣一云字文從玉瑣瑣乃玉石細碎若艮小石象當旅之時瑣瑣猥細必無上下之交此自取災禍之道也非吉占】

六二旅卽次懷其資得童僕【句】貞【卽次就捨也處下卦中爻有卽次象三四在前而陽實懷其資財之象初居下而陰偶得童僕之象又艮爲門庭有次象巽近利市三倍有資財象艮男在下童僕象三者皆可貞固之占也二當旅時爻體柔順中正故象如此方旅故不言吉】

九三旅焚其次喪其童僕貞厲【三爲重卦中爻有次象亦艮門庭象上近離火兼兌毀折爲焚次象初二陰偶以艮男體在下童僕象初艮體也艮土爲互巽木所克二兼巽體也巽木爲互兌金所克故爲喪童僕象程子曰處旅之道以柔順謙下爲先三剛而不中居艮上又居下體上有自髙之象在旅而過剛自髙致災困之道也貞固主之爲危厲之占】

九四旅於處得其資斧我心不快【四爲重卦中爻有處象肖坎亦有宮象�故言處巽木兌金合成離兵之體斧象然旅四入離體曰得斧巽上離體盡曰喪斧蓋主離而言也斧亦奇實爻象資斧者斧可爲資如雲以金刀爲貨耳心不快肖坎心病象○於處則就所安得資斧則利歸已旅而有此可以快矣而終有不快之心者四兼陽剛文明之體賢者也於處得資斧如景公待夫子季孟間齊王養孟子萬鐘於旅時未嘗不可然懷安計利豈君子志哉我心不快固自他有在也占具象中程子曰四以陽剛之才爲五所與爲物所應在旅爲善然應與皆陰不能伸其才行其志故心不快也○資斧語與貨貝略相似故旅巽通言之或云旅中備禦器非是二懷資四資斧義一也諸本及漢書作齊斧或又作賫斧皆流訛耳不必泥】

六五射雉一矢亡終以譽命【雉離象中爻肖坎爲弓有射象坎爲離剛爻象亡失也朱子曰如賈誼亡矢遺鏃之亡兌爲口爲說有譽象巽風有命象○此爻主卦變而言旅三陰卦自否變否上三陽如三矢六五上升成離體是射雉也上三陽遂喪其一是一矢亡也此小有喪失之象然五爲離主文明虛中豈旅所能淹者互兌之譽互巽之命終必歸焉此脫羇旅躋顯榮之象不言吉乃吉占】

上九鳥焚其巢旅人先笑後號咷喪牛於易凶【離爲飛鳥上爻爲鳥巢焚離火象先笑後號咷兌離象兌爲口舌離體中虛火性燥烈爲或笑或哭象詳見同人說牛離象爻變小過則離體毀矣故曰喪牛○焚巢則無所居喪牛則有所損初而順適故笑後而拂亂故號咷凶象也夫羇旅之道貴於下人而居上則過髙貴於柔巽而兌體則過剛貴於含晦而離極則過明三者皆非旅道所宜也故其象占如此於易者喪於忽然容易之中一云易音亦卽疆埸字旅上爲卦窮處有疆埸象互見大壯說】

【巽下巽上】○【巽卦巽入也以三畫卦言一陰伏於二陽之下以巽而入故曰巽一陰欲上二陽隔之故其象爲風之動撓六畫卦因焉○二至四互兌三至五互離】

巽小亨【柔居剛下二五皆剛中有亨象然下柔乃方長之陰與上二剛有牽制意故其占僅小亨也】利有攸往【二陰卦自遁變二往上而爲四乃利有所往之象】利見大人【二五皆大人像故曰利見】

初六進退利武人之貞�【兌離一初武人一六】○【進退巽象武人無明象稽類爲離兌象離爲戈兵火體燥烈兌金主殺伐二體合則爲武人

初陰乃巽主爻而牽制於上二陽故爲乍進乍退不決之象非美占也而兌離武人體適在前故其占但宜武人之固主爾易以象起義舊說利以武人健決濟之非是】

九二巽在牀下【巽有自然牀象下偶對峙牀足也上奇橫覆牀身也

屬重巽如二牀初爲下牀之下四爲上牀之下九二上九本在牀上而云牀下者巽陽每爲下陰所制初四之陰挽而下之也然初能挽二不能挽三四能挽上不能挽五者三五表裏皆陽二上則以陽居陰也天下惟純剛者不奪於物凢爲陰柔所奪者其中先入於陰者也二在牀下非美象以剛中未遽至凶耳】用史巫紛若吉無咎【互兌】【史巫兌象說卦兌爲巫爲口舌祝史巫覡皆以口舌交鬼神者巽中爻互兌又有兩倒兌體故云紛若紛者謂祀非一所禱非一人事有迫切則使之紛然交舉其職周禮男女巫仕者無數荒政十一曰索鬼神詩靡神不舉徧走羣望是也此禬禳酺禜之美占蓋古有禱祠則亦筮其吉凶此占爲吉且無咎也自爲一占與牀下義不相蒙○或連上文爲一義云牀下凶象也史巫紛若以禬禳之如子路所謂禱爾於上下神只是也所以吉且無咎似専是寢疾者之美占亦通】

九三頻巽吝【初至二至三有頻數象下巽之究爲躁卦三又重剛不中本非能巽者當巽時承四之柔不得不巽乘二應上皆剛又不得不巽勉而爲之頻巽頻失失而復巽非美徳也故爲羞吝之占朱子曰頻巽與頻復不同復是好事故無咎九三今日巽明日又巽自是可吝○一云頻卽瀕也

兌澤濱之象爻變渙亦有坎水象三承四之柔乘二應上之剛如在水濱進退不可不得已而巽耳余義槪與前同】

六四悔亡【巽下柔上剛勢相牽制不能無悔闕】○田獲三品【離爲网罟稽類爲田狩卦三品離三爻象王制天子諸侯嵗三田一干豆二賔客三充君庖所謂三品也又詩車攻注自左膘達右髃爲上殺達右耳本爲中殺左髀達右防爲下殺此三品也面傷剪毛

不成禽皆不獻

一舉而獲三品此又田狩最吉之占經言田狩多以離爲主四乃互離中爻重巽之木皆生離火田狩所以吉也】

九五貞吉悔亡無不利【貞吉悔亡無不利皆善辭陽剛中正故貞固主之而爲吉兼巽離體木助火炎此離上爻也不能無悔而悔亦亡其占乂無不利也此常占辭】無初有終【初爲六四之陰所牽繞故爲無初終以陽剛中正屹然不動非上九牀下比故曰有終自一義】先庚三日後庚三日吉【先如字】○【甲庚詳見蠱彖不重出巽震反對卦也下卦變震則震庚三爻在下先庚三日也上卦變震則震庚三爻在上後庚三日也此卜日法凢筮得此則六庚日吉爾先庚謂庚子庚寅庚辰後庚謂庚午庚申庚戌卜日義本朱子六庚義本蘇氏巽九五變卽爲蠱故象義通耳與上文不相蒙】

上九巽在牀下喪其資斧貞凶【牀下義見前爻資斧見旅四資斧主離而言離體至五而盡故言喪○上居卦首本在牀上而以陽處陰非純剛者爲六四挽之而下非美象也得資斧者權利在已之象上非無資斧者居極巽之地復制於陰不能有其有遂喪之也漢上朱氏以爲魯昭失國無所竄伏之象蓋近之貞固主之爲凶占】

【兌下兌上】○【兌卦兌說也以三畫卦言一陰進居二陽之上有喜說意上二畫似坎而窒其下此不流之水也故其象爲澤六畫卦因焉○二至四互離三至五互巽】

兌亨利貞【二五皆剛而得中故其占爲亨通而占者利於貞固也】

初九和兌吉【和兌說象凢君子與君子處則和厠一小人其間不和矣初剛而得正君子也應四承二皆陽有葉和象說之善也故爲吉占】

九二孚兌吉悔亡【孚本爻剛實像兌二五皆剛實是孚誠相與精交神契其說也如笙磬之同音魚水之相歡非矯飾邪媚之說也此君臣相得象朋友之孚亦然故爲吉占爻兼兌金離火不能無悔而悔亦亡也】

六三來兌凶【自上而下曰來凢陽喜上往陰喜下來三又不中不正之陰兼巽入體身爲下兌之主有來求說二陽之意不正甚矣故爲凶占】

九四商兌未寧【商度也與書我商賚汝之商同四與上陰本同體而相悅又下與六三近在兩兌口間若相與友而未知適從者爻爲不中正之陽又互巽爲進退不果𨿽欲上從爲下陰牽制故爲未寧蓋吉凶未判之占闕】○介疾有喜【稽類陰陽偏勝爲疾兌毀折亦疾象陰疾遇陽陽疾遇陰又爲喜

爻在四陽間故爲疾介於上下卦間故爲介疾介卽界也與憂悔吝者存乎介同如所謂間介之疾不寒不濕不燥不濕之謂也而一陰道在其下故爲疾而有喜之象又一占無妄豫損鼎同】

九五孚於剝有厲【孚本爻中實像剝指上六而言兌巽反對卦兌上一陰卽巽下一陰由一陰馴致五陰之剝皆是物故聖人直以剝目之上以陰柔居兌之極乃柔邪側媚之小人五與之相近而相孚是孚於剝也將有日銷月鑠於防防之中者九五剛中未遽至凶然其可不懼哉故爲危厲之占項氏曰兌正秋卦析兌六爻初二屬否三四屬觀五上屬剝似傷巧非是】

上六引兌【引伏艮手象

謂上與三相引而成兌也凢人之情孤立則寡歡朋從則相說三上皆孤立之陰以類相引固其宜也然陰柔之朋相引而自相說其占亦無足言者】

【坎下巽上】○【渙卦渙散也以卦體言三陰卦自否變六二往爲四九四來爲二各有渙散黨與象以卦象言巽風行坎水上其文渙散故曰渙○二至四互震三至五互艮】

渙亨【二五皆剛中有亨象】王假有廟【艮坎北方卦坎隠伏爲鬼艮爲鬼門

艮一陽尊居卦上又宗廟象以萃渙求之艮象九著萃九四艮爲廟五爲王假此卦九五艮爲廟上爲王假假至也謂親至宗廟之中乃祭祀吉占】利涉大川【巽木爲舟行坎水上此利涉大川象十三卦舟楫取諸渙卽此意】利貞【利貞主二五剛中而言其占利於貞固不必變動也】

初六用拯馬壯吉【馬坎震象說卦坎震多馬象故曰壯初當渙散之時居坎險底爲有難之象而坎震壯盛之馬從而拯之故爲吉占】

九二渙奔其機悔亡【初二兩爻有自然機象上奇爲機下偶爲足也○

奔震足象以三陰卦言之二體本陰由九四之來變而爲坎如渙散其黨奔趨而來遂就憑機之安二在卦中居安之象也處坎中不能無悔其悔亦亡乃美占】

六三渙其躬無悔【躬艮背象

渙其躬乃散其已私之義夫人血气之私最難渙散故自知爲明自勝爲剛古人貴之六三下中正之陰而應上九之陽能渙其已私以從善者故爲無悔之占】

六四渙其羣元吉渙有丘匪夷所思【羣下卦二陰之象丘九五艮山象以三陰三陽卦而言四本下卦中爻若羣陰同處朋姦聚慝有不可勝悔者四割然離去而上升豈非】

【大吉之象於是成上艮體如渙散而來忽有山丘之固可喜也此非等夷之人思慮所及夷謂下二陰舊同處者非四之超然獨見能如是乎此世之君子去危險就坦夷去凢陋趨髙明之象也渙由二四兩爻

變而成卦闕

二以陽卽陰故但奔機悔亡四由下升髙去陰卽陽故象占如此思稽類爲坎心象】

九五渙汗其大號渙王居無咎【汗附坎血象大號巽命象亦下偶爻開口象

王居九二坎象坎爲宮故曰王居五以陽剛之君爲渙散之主布宣大號天下之難忽然】

【消散如病者之得汗其快可知然自五而下惟坎中爻似有窒塞意�此王居之當渙者如宮掖之私人贄禦之姦朋府庫之私財皆是並渙散之則所謂汗者自頂浹踵沛然四達矣宜爲無咎之占朱子釋汗義曰號令當如汗出千毛百竅迸散出來又曰號令當出乎人君中心由中而外由近而逺𨿽至幽至遐無不及猶人身汗出乎中而浹乎四體也】

上九渙其血去逖出無咎【渙其血合依小象三字爲句去字衍文者因小畜血去惕出而誤也血坎象逖出震足象渙出患難貴於及早至上九所傷甚矣幸而已渙勇往逺去則爲無咎之占次且猶豫必爲凶也】

【兌下坎上】○【節卦節限止也以卦體言下二陽一陰上一陽二陰剛柔均分有節義以卦象言坎水在兌澤之上其容有限故曰節○二至四互震三至五互艮】

節亨【剛柔均分二五又皆剛中其占爲亨通】苦節不可貞【苦坎險難象節美徳也然貴得中若過於苦則非可久之道故不可貞固行之戒辭亦占辭】

初九不出戶庭無咎【九二一奇在初之前戶象戶庭又震象一奇爲戶上偶爲虛庭丰上六闚戶無人震體也初之前爻爲震故曰戶庭天地間陰陽通塞有自然之象君子進退行藏有一定之理所謂節也若宜止而出宜出而止則非其理矣戶庭之象其前壅塞止而不出可也故爲無咎之占兌澤體爲止亦有不出之象】

九二不出門庭凶【三四偶爻在二之前門象門庭又艮象下偶虛門也上奇實庭也前爲互艮故曰門庭門庭之象豁然無壅其出宜也然二𨿽震動體而前艮爲止又前爲坎陷是𨿽有門庭疏通之象而不能出也故反爲凶占玩辭觀變者審於初二兩爻通窒之間以爲行止進退之決則凶者轉而吉矣】

六三不節若則嗟若無咎【三居二四間二奇爻窒塞有節象四偶爻開口有嗟象嗟亦兌口象三陰不中正居兌說之極兼震動之體不能節者也故因象戒之曰苟不能節若而知止則嗟

若之憂將隨之矣

天下之理未有蕩無防檢而無後悔也然三乂兼艮止體則非終不節者前之縱恣後之収斂故爲無咎之占】

六四安節亨【安艮止象四以柔正居艮體之中於節道安而行之非勉彊者故其占爲亨】九五甘節吉【甘兌說象

節以兌坎爲卦兌說故甘坎險故苦五陽剛中正節之善者彖傳所謂當位以節中正以通也故假甘象上陰柔居險極節之過者故假苦象甘者不奢不褊從容中節之謂此節之最善者故爲吉占】往有尙【爻在坎中往乃可出坎若泛占得之進往則有向上之理與坎彖行有尙語意同自爲一占與節義不相防】

上六苦節貞凶【苦象見前爻節以中正爲甘上則極而過矣苦者刻厲褊迫無復從容之意以節儉言則魏葛屨之也以節介言則於陵仲子之亷也節而至此豈可恆之道哉貞周主之必爲凶占○甘主兌說苦主坎險此經本防說者云五變臨有坤土作甘上坎伏離火作苦鑿說不敢從五𨿽無兌象然卦有此象不必泥本爻經多此例無可疑也】悔亡【上居坎終時將出險若泛占得之𨿽有悔而亡不復主節道言也五往有尙上悔亡皆自爲一占與大過上六凶無咎相以】

【兌下巽上】○【中孚卦中孚孚信在中也程子曰內外實而中虛爲孚二五皆陽中實亦爲孚在二體則中實在全體則中虛中虛信之本中實信之質此以卦體言也以卦象言澤上有風水體中實故能感風亦孚義○二至四互震三至五互艮○卦爲雙畫離兩畫當一畫】

中孚豚魚吉【豚魚隆山李氏厚齋馮氏吳氏丁氏云江豚魚是也

兌爲澤巽爲風爲魚江豚風澤之魚也其爲物最知風風起之方則昂首迎之南北東西皆然舟人率以爲風候不爽】

【毫髮蓋物之孚者荀爽中孚說云兩巽對合外實中虛蓋反覆倒順觀之也中孚卦體順而觀之則兌爲澤巽爲向風之魚倒而觀之亦兌爲澤巽爲向風之魚如豚魚然故取爲象人之孚信苟如此魚何吉如之○或曰江豚南方水族文王系易未必嘗見曰聖人仰觀俯察何所不知況化行江漢安知江豚不接於耳目曽謂聖人察物不及子產張華輩哉又按郭璞江賦云江豚海豨退之詩江豚時出戲唐詩人多用之非創見玉篇江豚一名鱄防意亦取専而孚之義歟】利涉大川【巽舟出兌澤利涉之象彖雲乘木舟虛乘木主巽象舟虛又以奇偶而言外實中虛自然舟象】利貞【二五皆剛實居中得此占者利貞固主之】

初九虞吉有他不燕【虞田獵官屯三所謂卽鹿無虞者離爲田狩主卦

中孚乃厚畫離故言虞下兌爲澤互艮爲山又應周禮山虞澤虞象故爲虞人之吉占然爻與四應四爲震極稽類多凶故有偶然不燕樂之事凢偶然而至曰他】

九二鳴鶴在陰其子和之我有好爵吾與爾靡之【荀震爲鵠古鵠鶴字通鶴謂二子謂三四兌爲口兩偶爻又開口有鳴和象上爻爲陽下爲陰故二言在陰陽畫大如母陰畫小如子故三四言子卦以偶虛成中孚故三四言我言吾謂二爲爾爵象未詳然震爲公侯三四侯位稽類有爵象靡子夏傳作縻訓系京房作劘訓分今從京本○二剛中而震體有位之賢也三四𨿽陰而同震體賢之同類也二以中實之孚感三四中虛之孚气求聲應出於自然如鶴鳴於此子和於彼孚之至也三四不特和二之鳴而已相歡相冾而謂二曰我有美好之爵願與爾共剖分而有之爵豈可分二亦何待分而有爵三四中虛而孚極不自知言之及此如詩人與子同袍同裘之意經因二中實三四中虛而相孚感故著此象蓋美占○或曰鳴和先儒主二五今獨不然何也曰稽類陰陽相感則鳴說見謙豫而中孚二五無鳴和象一也凢主爻言我說見防小畜諸卦而中孚以三四中虛成卦故三四得言吾我二也漢上云異體曰交如同體曰攣如五之攣乃指同體之四非應二之謂三也】

【舊說蓋未究經防爾或又疑三四皆陰故三有鼓罷泣歌之象今以爲同類之賢何居曰由三四専言則爲陰虛由二言之則同震體所謂易不可爲典要也】

六三得敵或鼓或罷或泣或歌【敵匹敵謂六四也從荀爽說三居初二之上四居五上之下偶虛體正相匹敵也震爲鼔艮爲止有鼓罷象泣離目象歌兌口象然總此爻大防蓋主中虛似離而言中虛無主火體燥烈以六居三乂不中正之陰與四切近兩偶相匹皆內無所守者故喜而或鼓之忽然而罷悲而或泣又儵然而歌世之無恆心者往往如此與離九三歌嗟旅同人笑號咷義互相發皆離體此吉凶未定之占】

六四月幾望馬匹亡無咎【納甲兌爲上後望前月稽類坎兼兌爲月幾望中孚無坎月然四變曰中孚之履有離伏坎故曰月幾望馬震象匹敵也匹亡亦主爻變而言震三爻皆馬下二爻震木體爲兌金所克四獨上升爻變爲履則入幹良馬之羣非兌所能克是止亡其匹敵之馬而已小象所謂絕類上也○月幾望而不成圓其象爲可惜馬匹亡而已獨免其象爲可喜世之不愜於目前之觀而竟脫於他日之禍者此其象也故爲無咎之占】

九五有孚攣如無咎【本爻中實故言孚艮爲手巽爲股又爲繩故言攣辭與小畜五同凢巽下陰爲主入於上陽四五同體相親其交固結而不可解所謂攣如四中虛孚也五中實亦孚也以孚交孚又以五之剛中交四之柔正其攣非苟合也故爲無咎之占或謂攣指二五非是漢上朱氏云同體合曰攣如異體合曰交如斯言是也】

上九翰音登於天貞凶【曲禮雞曰翰音蓋雞鳴則振翰成音也巽象天上爻象以巽體居卦上故云登天翰音豈登天之物而登於天處非其據也世之虛名無實忝竊髙位者似之與孚義正相反然忽焉登天儵焉僕地其理也固主必爲凶占】

【艮下震上】○【小過卦小過小者過也以卦體言外四陰而中二陽陰過於陽也陰爲小故曰小過四陽二陰曰大過各卦之義正相對○二至四互巽三至五互兌○卦爲雙畫坎兩畫當一畫】

小過亨利貞【卦𨿽陰過而四陰外列二陽中居得體之正故其象爲亨而占者宜於貞固也】可小事不可大事【小者旣過故其占但可小事而不可大事】飛鳥遺之音【句】不宜上【句】宜下大吉【卦乃中孚之反對中孚有卵象外剛爲殻中柔爲渾故孚字文爲鳥爪子之義與乳字同六爻盡變則爲小過有飛鳥象外柔爲翅內剛爲身如鳥自卵中而出故以飛鳥爲象兌口正在鳥身處又有遺音象鳥𨿽飛於上而音則遺於下此自然之理故下乃卦之用處其占不宜於上而宜下則大吉也上下或以所居之位言或以地勢言占者以意逆志可耳】

初六飛鳥以凶【卦辭通六爻爲一飛鳥此自然象初變曰小過之丰又自有離飛鳥象初𨿽居卦下然當陰柔遇盛之時又與凢四爲應四剛而居髙初倚之爲聲援有不知其過者如飛鳥然不量其力志於沖舉自取顚踣故其占曰以凶謂以此致凶也自作孽不可逭之意○初應九四上應九三皆以過盛之陰又有陽剛以助其過聲生气長小人之自貽伊慼者初曰飛鳥以凶上曰飛鳥離之凶其防互相發】

六二過其祖遇其妣不及其君遇其臣無咎【此爻以大過九二象互觀之其羲乃明大過二至四乃乾父體九五在其上祖也小過二不遇九五而遇六五乃妣象故曰過

其祖遇其妣

大過九五幹爲君今小過六五乃震體震爲公侯說見屯臣象也故曰不及其君過其臣小過乃陰過之卦若二復遇祖遇君則愈過矣遇妣遇臣過而不過之象也六居二蓋柔而得中故假象如此宜爲無咎之占】大過【九二應九五爲遇祖遇君】

小過【六二應六五爲遇妣遇臣】

九三勿過【句】防之【句】從或戕之凶【防隄防也兌澤象戕兌毀折象陽少陰多是三弗能過之也盛衰相形之勢不可不隄防之𨿽防尙或有從其後而戕之者蓋三在毀折中而下兩爻過盛之陰又從其後也故爲凶占夫易崇陽之書然理象有不免凶聖人亦無可如何也○三弗過防之四弗過遇之上弗遇過之語勢並同合中分雨字爲句此爻舊說以過防爲義者非是】

九四無咎弗過【句】遇之【句】往厲必戒勿用永貞【戒警戒也兌口象四所以無咎者𨿽弗能過極盛之陰而與之相遇謂上二爻也陰陽相遇宜有相得之理然兌毀折之體乃在震體又有躁於上遇之意故往將危厲必爲警戒也又曰勿用永貞者不可輕信苟安而以永長貞固處之此丁寧示儆之意不然笑談之罟擭甘餐之臘毒其患可勝道哉卦止二陽爻故勝負吉凶之際聖人拳拳如此此愼懼防危之占】

六五密雲不雨自我西郊公弋取彼在穴【密雲西郊兌象說見小畜公震象說見凡肖坎爲弓巽爲防以巽防加坎弓有弋象二陽在肖坎中爻有在穴象○小畜不雨一陰不能畜五陽也小過不雨二陽不能聚四陰也此凡事無成之占然大事𨿽無成近利則可獲自五觀之二陽在下如禽在穴弋取之不難也項氏曰小過陰爲主故西郊爲我以陽爲彼此爻上而登天則不能成雨下而取物則可以有獲所謂可小事不可大事宜下不宜上是也或以六五之陰弋取二陽爲疑曰易占書也多適然象所謂不可爲典要也此爻觀我彼二字在穴指二陽甚明爻辭無弗過弗遇之語亦可見也】

上六弗遇【句】過之【句】飛鳥離之凶【句】是謂災【飛鳥主爻變而言上變曰小過之旅有離飛鳥象上六之陰不復與陽遇惟有過之而已極盛必衰理也陰柔小人不知盈溢之戒又有九三陽剛之應以助其過如飛鳥然愈飛愈髙自取顚僕故曰離之與詩鴻則離之義同謂適麗於禍也宜爲凶占是謂災者程子云炎天災自外來已過由內作上六之凶𨿽天命之所遭亦人事之自取也世之小人觀此可以懼矣】

【離下坎上】○【旣濟卦旣濟事已成也以卦象言離火居下而上炎坎水居上而下潤水火交而成功故曰旣濟○二至四互坎三至五互離】

旣濟亨小【句】利貞【自初至上皆剛柔得位故亨三剛皆在柔下故止小亨然其占則宜於貞固也】初吉終亂【旣濟卦體初而觀之下離上炎上坎下潤有交濟之象故曰初吉終而觀之互坎仍在下互離仍在上其象交錯故曰終亂亂者交錯雜亂吉凶相半之占】

初九曳其輪濡其尾無咎【坎爲輪爲曳爲狐坎水爲濡初爻爲尾爻本陽剛離體而互坎之險迫於其前剛而離明則達緩急之宜非急於濟者故曰曳輪然不免迫於坎險故曰濡尾曳輪則有舒遲之意濡尾又薄有憂虞之象體剛而明是以終爲無咎之占】

六二婦喪其茀勿逐七日得【婦離象茀婦人車蔽詩云翟茀以朝簟茀朱鞟周禮王后五路有重翟厭翟鄭釋爲車蔽是也兼坎巽離女象下卦本離體離外二陽婦車之有茀也互而爲坎坎之外偶虛是喪茀也七日得蓋以反對言之自旣濟二至未濟二恰七爻下故又互爲離六二爲九二而茀復還矣故云七日得與復震七日義通互見各卦亦暫失終得之占】

九三髙宗伐鬼方三年克之小人勿用【鬼坎隠伏象鬼方北坎方也疑卽詩書獯鬻玁狁之屬伐離兵象意殷髙宗嘗有北伐之事故假爲象

三年克者遲遲而後有功之象○中國之有鬼方此天地陰陽對待之理易所不能無之象也聖人作易將終故於二卦洊及之伐者以離兵伐坎方之謂然六爻坎離交互有勝負未遽決之勢其難至於三年而後克凡三皆主三爻近則曰三日甚久則曰三年曆時旣久而矢理乃定也小人勿用謂小人不足當之勿用此占

○按左云投之四裔以禦魑魅所謂鬼方也大雅有內奰於中國覃及鬼方之語通言夷方本無専指然以象例考之南離無鬼象北坎無伐象又此卦下離故伐言於三後卦上離故伐言於四其象明甚以事理求之帝王徵苗撻荊楚伐徐方皆南徵也戰蚩尢伐玁狁皆北伐也事𨿽疊見然自秦漢以來爲中國患者每在北聖人前民用知來物微意疑在此髙宗北伐之事不見別經學者因詩撻荊楚之語傅防南方鬼國非也按杜佑通典北狄門亦有鬼國皆不足牽引當以象義爲防云】

六四繻有衣袽終日戒【繻王弼程子皆云當作濡坎水象袽與絮帤同說文作敝絮黃庭經云臭如帤蓋敝衣塞漏孔者但王弼以爲塞舟則非是旣濟合坎離爲卦坎爲輿輪故初云曳輪二云喪茀卦有車涉象無舟象也離文明稽類爲服飾象四變曰旣濟之革有兌毀折象毀折之衣故言袽終日離象戒坎加憂象亦偶爻開口象○濟水而繻其車有可憂之勢幸有衣袽可以塞漏故不免終日形於告戒亦愼畏之義濡則鄰於凶戒則鄰於吉乃未定之占】

九五東鄰殺牛不如西鄰之禴祭實受其福【東西鄰暗指離坎離正南卦乃東之鄰坎正北卦乃西之鄰微其辭以象二卦非如東家西家之謂也離爲牛故言殺牛坎鬼神卦主祭祀故言禴祭禴義見萃升二漢書注及集韻皆云春菜可瀹故名禴坎水亦瀹象福象未詳祭祀之道誠敬爲主而禮文不與焉殺牛禮之盛也而誠敬或不足禴祭禮之薄也而誠敬或有餘故反不如薄祭之受福此𨿽祭祀之占聖人亦因以爲教世固有寡弱而獲慶亦有丰盛而罹殃顧徳何如爾不獨祭祀然也升萃禴義同損二簋享亦此意】

上六濡其首厲【濡坎水象首上爻象亦坎狐象坎險之極而以陰柔處之如狐之涉水並濡其首危道也旣濟之終反有不濟之義故象占如此】

【坎下離上】○【未濟卦未濟事之未成也以卦象言坎水就下離火上炎二體不交未能成功故曰未濟○二至四互離三至五互坎】

未濟亨【凢未濟則終濟又六爻𨿽不當位而剛上柔下各相正應故爲亨通之占】小狐汔濟濡其尾無攸利【狐荀說卦坎象下坎之內又有互坎所謂小狐卦有川水象上爻乃爲登岸互坎之狐至五爻而止未能上出三其尾也乃陷下坎水中此幾濟濡尾之象汔幾也先儒云狐首輕尾重濟則自負其尾尾重而濡則不濟矣故其占又爲無所利彖小狐汔濟未出中也濡其尾無攸利不續終也釋象義甚明】

【卦𨿽有旣未濟之分諸爻通取濟水爲義實無旣未濟之別故初濡尾上濡首與曳輪伐鬼方之象並同二卦並取坎離象故也】

初六濡其尾吝【初爻濡尾與彖義異乃指下坎而言坎爲狐初爲尾水中爲濡也狐首輕尾重濡尾則有憂虞之象故吝陰柔之才處坎險之下其象占如此】

九二曳其輪貞吉【曳輪坎象見說卦當未濟之時居坎險之中急於求濟人之通病然倉皇急遽乃取敗之道而舒遲不迫常有濟險之功二陽剛得中兼離明體達緩急之宜者故有徐曳其輪之象而貞固主之可爲吉占○按曳輪濡尾並前卦初爻象而此析爲二蓋前卦下離初乃陽明進退從容但微有憂虞爾故並二象言之此卦下坎初乃陰柔故但濡尾此卦之二卽前卦之初也二居中又非初爻比故但有曳輪之從容不復濡尾之憂虞而曰吝曰無咎曰吉三爻之占亦異知象之所以同又知象之所以異斯可與言易矣】

六三未濟徵凶利涉大川【朱子云利字上疑當有不字今從之○涉大川坎象三柔不中正居坎水離火之交故徵進則凶下坎𨿽終互坎繼之故又不利涉二者皆不利非美占也】

九四貞吉悔亡【此占辭四爲坎水離火之交不能無悔然本體文明故貞固主之可爲吉占𨿽有悔而亦亡也】震用伐鬼方三年有賞於大國【伐鬼方三年象見前卦大國指六五二卦反對未濟四旣濟二皆離體然辭小異者旣濟三居離上爻乃用兵之主故以髙宗爲象前爲坎體故言克之謂克坎也未濟四居離下爻乃臣之奉辭而伐者故不言髙宗前爲離六五故言有賞於大國謂受賞於五也其實同爲吉占一云本爻變曰未濟之蒙有互坤土故稱大國又互震故言震】

六五貞吉無悔【貞吉之占與四同五柔中文明乃離主爻無悔可言又非四比也】君子之光有孚【句】吉【光離日兼坎水象坎離交錯日水相蕩射其光可知

離明得中之君子盛徳之光煥然著見孟子所謂充實而有光輝記所謂誠中形外者故曰有孚其吉又可知也上吉通爲占者言下吉専屬之君子或云君子之光有孚乃上文所以貞吉無悔之理也下吉字疑羨文】

上九有孚於飲酒無咎濡其首有孚失是【飲酒坎象本虞翻李鼎祚朱子說見濡首象同前卦易窮則變未濟之終有濟之理爻又以陽剛離明處之下坎互坎之險又至此而盡故曰有孚於飲酒謂信可從容宴樂以處之而其占爲無咎然離火上炎有躁動之憂或躁於求濟如獸自濡其首則信乎失理之是矣世之處大事濟大難者未有不成於安詳敗於倉卒也爻體剛實離體中虛兼二孚義故再言之】

【西溪李氏曰上篇首乾坤終坎離下篇首咸恆終旣未濟亦坎離也天地之道不過於陰陽陰陽之用莫先於水火上篇首天地陰陽之正也故以水火之正終焉下篇首夫婦陰陽之交也故以水火之交終焉】

周易集卷六

欽定四庫全書

周易集卷七

元龍仁夫撰彖上

【朱子曰彖卽文王所系之辭者孔子釋經之辭後凡言仿此愚按彖之義廣大精微初讀若汗漫朱子以卦徳卦象卦體卦變八字釋之包括無遺今以朱說爲主義有闕者則以程輔焉】○【一二愚說附見】

大哉乾元萬物資始乃統天【朱子曰此專以天道明幹義又析元亨利貞爲四徳以明之此一節首釋元義大哉嘆辭元大也始也乾元天徳之大始故萬物之生皆資之以爲始又爲四徳之首而貫乎天徳之始終故曰統天程子曰四徳之元猶五常之仁偏言則一事專言則包四者】雲行雨施品物流形【朱子曰此釋幹之亨】乾道變化各正性命保合太和乃利貞【朱子曰變者化之漸化者變之成物所受爲性天所賦爲命太和陰陽會合沖和之气也各正者得於有生之初保合者全於已生之後此言乾道變化無所不利而萬物各得其性命以自全以釋利貞之義也程子曰洪纎髙下各以其類各正性命也朱子曰性命是合一分付底保合是有个皮殻包褁在裏如人之有體果實之有皮核保合以全之則眞性常存生生不窮○愚按以上言天道之幹此簡十五字舊錯置禦天之下今正之】大明終始六位時成時乘六龍以禦天【朱子曰始卽元終卽貞此言聖人大明乾道之終始則見卦之六位各以時成而乘此六陽以行天道愚謂禦有主宰制禦之意猶言以理禦气耳○愚按以下言聖人之幹此簡十五字舊錯置乾道變化之上今正之】首出庶物萬國咸寧【朱子曰聖人在上髙出於物猶乾道之變化萬國各得其所而咸寧猶物之各正性命保合太和也】

至哉坤元萬物資生乃順承天【朱子曰此以地道明坤之義而首言元至極也比大義差緩始者气之始生者形之始順承天施地之道也】坤厚載物徳合無疆含光大品物咸亨【朱子曰言亨也徳合元體謂配幹也程子曰含包含寛裕光昭明大博厚有此四者故能成承天之功品物咸得其亨遂】牝馬地類行地無疆柔順利貞君子攸行【朱子曰言利貞也馬幹之象而以爲地類者牝陰物而馬又行地之物也行地無疆則順而健矣柔順利貞坤徳也君子攸行人之所行如坤徳也】先迷失道後順得常西南得朋乃與類行東北喪朋乃終有慶【朱子曰陽大陰小陽得兼陰陰不得兼陽故坤之徳常減幹之半東北𨿽喪朋然反之西南則終有慶矣】安貞之吉應地無疆【朱子曰安而且貞地之徳也程子曰彖有三無疆蓋不同徳合無疆天之不已也應地無疆地之無窮也行地無疆馬之健行也】

屯剛柔始交而難生動乎險中大亨貞【朱子曰以二體釋卦名義始交謂震難生謂坎又以二體之徳釋卦辭動震之爲也險坎之地也乾坤始交而遇險陷故名爲屯震下坎上是能動乎險中能動𨿽可以亨而在險則宜守正又曰自此以下釋元亨利貞乃用文王本意】雷雨之動滿盈天造艸昧宜建侯而不寧【朱子曰以二體之象釋卦辭雷震象雨坎象天造猶言天運陰陽交而雷雨作雜亂冥晦塞乎兩間天下未定名分未明宜立君以統治未可遽謂安寧之時也又曰孔子又別發出一道理】

【愚按卦爻辭主占凡言貞宜訓固說見幹彖夫子辭主教戒故專以正訓貞今並從本防釋之此下貞並訓正不重出】

蒙山下有險險而止蒙【朱子曰以卦象卦徳釋卦名有兩義程子曰內險不可處外止莫能進未知所爲昏蒙之義也】蒙亨以亨行時中也匪我求童蒙童蒙求我志應也【朱子曰此以下以卦體釋卦辭九二以可亨之道發人之蒙而又得時之中謂當其可也志應者二剛明五柔暗其志自相應也程子曰非二求於五五之志應於二也賢者在下豈可自進以求於君苟自求之無能信用之理古之人待人君致敬盡禮而後往者非欲自爲尊大其尊徳樂道不如是不足與有爲也】初筮告以剛中也再三瀆瀆則不告瀆蒙也【朱子曰剛而中故能告而有節也筮者二三則問者固瀆而告者亦瀆矣】蒙以養正聖功也【朱子曰釋利貞之義程子曰以純一未發之蒙而養其正乃作聖之功也發而後禁則扞格而難勝養正於防學之至善也】

需須也險在前也剛健而不陷其義不困窮矣【朱子曰以卦徳釋卦名義程子曰險在前未可遽進故須待而行也以干之剛健而能須待不輕動故不陷於險不至困窮也剛健之人其動必躁乃能須待而動處之至善也】需有孚光亨貞吉位乎天位以正中也利涉大川往有功也【朱子曰以卦體及兩象釋卦辭但天位指五大川是坎利涉是幹往有功是幹有功也】

訟上剛下險險而健訟【朱子曰以卦徳釋卦名義程子曰健而不險不生訟也險而不健不能訟也險而又健是以訟】訟有孚窒惕中吉剛來而得中也終凶訟不可成也利見大人尙中正也不利涉大川入於淵也【朱子曰以卦變卦體卦象釋卦辭又曰四陽二陰自遁變九來居二曰剛來而得中愚按此卦變也終凶指上九大人指九五此卦體也入於淵謂上健行而下險陷此卦象也】

師眾也貞正也能以眾正可以王矣【朱子曰此以卦體釋師貞○以用也能用眾而出於正則王者之師矣】剛中而應行險而順以此毒天下而民從之吉又何咎矣【朱子曰以卦體卦徳釋丈人吉無咎○剛中謂九二應謂六五此卦體也險謂坎順謂坤卦徳也剛中而應則得爲將之道行險而順則合行師之理師眾之興不免毒害天下之民而民心悅從之故吉且無咎】

比吉也【朱子曰此也字羨】比輔也下順從也【朱子曰輔也解比字下順從也解吉字又曰以卦體釋卦名義】原筮元永貞無咎以剛中也不寧方來上下應也後夫凶其道窮也【朱子曰亦以卦體釋卦辭剛中謂五上下謂五陰程子曰所謂元永貞如五是也以陽剛居中正盡比道之善者也】

小畜柔得位而上下應之曰小畜【朱子曰以卦體釋卦名義柔得位指六居四上下謂五陽】健而巽剛中而志行乃亨【朱子曰以卦徳卦體而言程子曰內健外巽健而能巽也二五居中陽性上行剛中志行也以成卦之義言則爲陰畜陽以卦才言則畜𨿽小而能亨也】密雲不雨尙往也自我西郊施未行也【朱子曰尙往言畜之未極其气猶上進又曰以巽畜乾巽順乾健畜不往故不能雨凡雨是陰气盛疑結得密方濕潤下降爲雨如飯甑蓋密气欝不通四畔方有濕汗今幹上進一陰止他不得故曰尙往也程子曰小畜之不能成大猶西郊之云不能成雨也】

履柔履剛也【朱子曰以二體釋卦名義又曰上干下兌以陰躡陽是隨後躡之如踏腳迹相似】說而應乎幹是以履虎尾不咥人亨【朱子曰以卦徳釋卦辭程子曰兌以說順應干剛下順乎上陰承乎陽所履如此至順至當故不見傷害其亨可知】剛中正履帝位而不疚光明也【朱子曰又以卦體明之指九五也】

泰小往大來吉亨則是天地交而萬物通也上下交而其志同也【此以乾坤交釋泰義】內陽而外陰內健而外順內君子而外小人君子道長小人道消也【又以干內坤外釋泰義陰陽交通者此天地之泰若天地不交則否塞而物不通上下不交則否塞而志不同此一義也陰陽內外分別截然者此世道之泰若陰當外而內則小人道長陽當內而外則君子道消亦非所以爲泰此又一義也渾然交通截然內外斯其爲泰歟】

否之匪人不利君子貞大往小來則是天地不交而萬物不通也上下不交而大下無邦也【以干上坤下釋否義無邦謂無國之道將至危亡】內陰而外陽內柔而外剛內小人而外君子小人道長君子道消也【此以坤內乾外釋否義】

同人柔得位得中而應乎幹曰同人【朱子曰以卦體釋卦名義柔謂六二幹謂九五】同人曰【程子曰三字羨文】同人於野亨利涉大川干行也【此以卦象釋卦辭幹爲郊野故曰於野乾健出坎陰故曰涉川所謂干行也】文明以健中正而應君子正也惟君子爲能通天下之志【朱子曰以

卦徳卦體釋卦辭

程子曰有文明之徳而剛健以中正之道而相應乃君子之正道也又曰天下之志萬殊理則一也君子明理故能通天下之志聖人視億兆之心猶一心者通於理而已文明則能燭理故能明大同之義剛健則能克已故能盡大同之道然後能中正合乎干行也】

大有柔得尊位大中而上下應之曰大有【朱子曰以卦體釋卦名義柔謂六五上下謂五陽程子曰居尊執柔眾之所歸而又虛中文明有大中之徳故上下同志應之所以爲大有】其徳剛健而文明應乎天而時行是以元亨【朱子曰以卦徳卦體釋卦辭程子曰六五之君應於幹之九二二幹之主是應乎幹也朱又曰有可行之時以時而行也】

謙亨天道下濟而光明【程子曰濟當爲際】地道卑而上行天道虧盈而益謙地道變盈而流謙鬼神害盈而福謙人道惡盈而好謙【程子曰此明謙而能亨之義天以其气下交此能化育萬物其道光明地道以其處卑所以其气上交於天以天行而言盈者則虧謙者則益日月陰陽是也以地勢而言盈滿者傾變而反陷卑下者流注而益增也鬼神謂造化之迹盈滿者則害之謙損者則福之凡損過益不足皆是人情又疾惡於盈滿而好與於謙巽也謙者人之至徳聖人詳言所以戒盈而勸謙也】謙尊而光卑而不可逾君子之終也【朱子曰人能謙則居尊者其徳愈光居卑者人亦莫能過此君子所以有終也○愚按此推廣謙道釋卦辭亨有終之義】

豫剛應而志行順以動豫【朱子曰以卦體卦徳釋卦名義程子曰剛應謂四爲羣陰所應志行謂上下順從其志得行也震動坤順動而順理所以豫也】豫順以動故天地如之而況建侯行師乎【朱子曰以卦徳釋卦辭程子曰天地之道萬物之理惟至順而已大人所以先天後天而不違者亦順乎理而已】天地以順動故日月不過而四時不忒聖人以順動則刑罰淸而民服豫之時義大矣哉【朱子曰極言之而贊其大也】

隨剛來而下柔動而說隨【朱子曰以卦變卦徳釋卦名義○隨三陰卦自否變上九之剛來爲初九而下於二三之柔故成震兌此動彼說隨之義也】大亨貞無咎而天下隨時【朱子曰王肅本時作之今當從之釋卦辭言能如是則天下之所隨也】隨時之義大矣哉【朱子曰王肅木時字在之字下今當從之】

蠱剛上而柔下巽而止蠱【朱子曰以卦體卦變卦徳釋卦名義蓋如此則積獘而至於蠱矣程子曰幹之初九上而爲上九坤之上六下而爲初六由剛上柔下變而爲艮巽艮止也巽順也朱子曰艮剛居上巽柔居下上髙亢而不下交下卑巽而不能救所以蠱○又曰下面人又務巽上面人又懶惰不肯向前上面一向剛下面一向柔倒塌了】蠱元亨而天下治也【朱子曰釋卦辭治蠱至於元亨則亂而復治之象愚謂剛上柔下而成蠱如朱子所云是也然剛居上柔居下亦剛柔之正理所以元亨所謂不可爲典要也】利涉大川往有事也【程子曰天下壞亂之際宜涉艱險而濟之是往有所事也】先甲三日後甲三日終則有始天行也【朱子曰亂之終治之始天運然也】

臨剛浸而長說而順剛中而應大亨以正天之道也【朱子曰浸長以卦體釋卦名說順剛中以卦徳卦體言卦之善亨貞天道言當剛長之時有此善故其占如此又曰浸長以下三句解臨字亨貞天道解亨字愚按浸漸也二陽下長而漸進卦體也兌說坤順卦徳也九二剛中與六五應又卦體也如此故大亨而合於正此天道之自然也】至於八月有凶消不久也【臨反對爲觀乃八月卦一轉卽爲剝爲坤故曰消不久也程子曰聖人爲戒必於方盛之時方盛而慮衰則可以防滿極而圖永久若旣衰而後戒亦無及矣自古天下治安未有久而不亂者蓋不能戒於盛也狃安富則驕侈生樂舒肆則綱紀壞忘禍亂則釁孽萌是以浸淫不知亂之至也】

大觀在上順而巽中正以觀天下【朱子曰以卦體卦徳釋卦名義程子曰五居尊位以陽剛中正之徳爲下所觀故曰大觀在上下坤上巽是能順而巽也又五居中得正以巽順中正之徳爲觀於天下也】觀盥而不薦有孚顒若下觀而化也【朱子曰釋卦辭又曰聖人至徳出治更不待用力天下自然觀感而化故取義於盥謂積誠信之至但是盥滌不待乎薦享有孚已自顒若又曰祭無不薦享者但假托來說】觀天之神道而四時不忒聖人以神道設教而天下服矣【朱子曰極言觀之道也程子曰天道至神運行四時化育萬物無有差忒至神之道莫可名言聖人黙契體其妙用設爲政教故天下人人涵泳其徳而不知其功鼓舞其化而莫測其用自然仰觀而戴服故曰天下服矣】

頤中有物曰噬嗑噬嗑而亨【程子曰天下之事在口則爲有物隔而不得合在天下則爲彊梗讒邪間隔於其間至於一國一家至於萬事所以不和合者由有間也無間則合矣間隔者天下之大害也去其間隔而合之則無不和且治噬嗑者治天下之大用也○朱子以亨屬下文今從程】剛柔分動而明雷電合而章柔得中而上行𨿽不當位利用獄也【朱子曰以卦體卦徳卦象釋卦辭程子曰剛爻與柔爻相間分而不雜爲明辧之象下震上離動而明也雷震電耀相須並見合而章也明辧察獄之本照與威並行用獄之道也能照則無所隱情有威則無敢不畏然六五以柔居中爲用柔得中之義上行謂居尊不當位謂以柔居五而利於用獄者治獄之道全剛則傷於嚴暴過柔則失於寛縱五爲用獄之主以柔處剛而得中得用獄之宜也】

賁亨【朱子曰亨字疑衍】柔來而文剛故亨分剛上而文柔故小利有攸往【朱子曰以卦變釋卦辭】天文也【朱子曰先儒說此句上當有剛柔交錯四字剛柔之交自然之象也故曰天文】文明以止人文也【朱子曰又以卦徳言之止謂各得其分○程子曰質必有文自然之理理必有對待生生之本也有上則有下有此則有彼有質則有文一不獨立二則爲文非知道者孰能識之】觀乎天文以察時變觀乎人文以化成天下【朱子曰極言賁道之大也程子曰天文謂日月星辰之錯列寒暑陰陽之代變觀其運行以察四時之遷攺人文謂人理之倫序觀人文以教化天下成其禮俗乃聖人用賁之道也】

剝剝也柔變剛也【朱子曰以卦體釋卦名義程子曰夏至一陰生而漸長陰長則陽消至建戌則極而成剝是陰柔變陽剛也】不利有攸往小人長也順而止之觀象也君子尙消息盈虛天行也【朱子曰以卦體卦徳釋卦辭程子曰小人之道長盛而剝消於陽故君子不利有所往也卦有順止象乃處剝之道當觀而體之天理有消衰有息長有盈滿有虛捐順之則吉逆之則凶君子隨時惇尙所以事天也】

復亨【句】剛反【句】動而以順行是以出入無疾明來無咎【朱子曰剛反當作一句此二字解復亨動而以順行以卦徳言解出入無疾以下程子曰復亨謂剛反而亨也陽剛消極而來反則漸長盛而亨通矣下動上順是動而以順行是以無疾而無咎也】反復其道七日來復天行也【程子曰其道反復往來疊消疊息七日而來復者天道運行如是也消長相因天之理也又曰近取諸身百理皆具屈伸往來之義只於鼻息見之屈伸往來只是理不必將旣屈之气復爲方伸之气生生之理自然不息如復言七日來復其間元不斷續六陰才盡陽已復生物極必返理須如此又曰凡物之散其气遂盡無復歸本原之理天地間如洪鑪𨿽生物銷鑠亦盡況旣散之气乎天地焉用此旣散之气其造化者自是生气○朱子曰大徳惇化而川流不窮豈假夫旣消之气以爲方息之資也哉見其絕於彼生於此而因以著其往來之象爾又曰看來天地中間此气升降上下當分爲六層十一月冬至自下而第一層生起直到第六層上至天爲四月陽气才生足便消下而陰气便生只這一气升降循環不已往來乎六層之中也】利有攸往剛長也【朱子曰以卦體言旣生則漸長矣】復其見天地之心乎【程子曰一陽復於下乃天地生物之心也先儒皆以靜爲見天地之心不知動之端乃天地之心也非知道者孰能識之又曰復見天地之心一言蔽之天地以生物爲心○朱子曰積陰之下一陽復生天地生物之心幾於滅息而至此乃復可見在人則爲靜極而動惡極而善本心幾息而復見之端也程子論之詳矣邵子詩亦曰冬至子之半天心無攺移一陽初動處萬物未生時酒味方淡太音聲正希此言如不信更請問包犠至哉言也學者宜靜心焉愚按程子之旨重在動初邵子之旨重在動靜之間正似小異學者不可不察也○朱子又有復卦贊略曰陰闔陽開一靜一動於穆無疆全體妙用奚獨於斯潛陽壯陰而曰昭哉此天地心蓋翕之餘斯辟之始生意蓊然具此全美其在於人曰性之仁欲藏方寸包括無垠有茁其萌有惻其隱子曰充之四海其準云云】

無妄剛自外來而爲主於內動而健剛中而應大亨以正天之命也【朱子曰剛自外來說卦變

動健說卦徳剛中而應說卦體卦之善如此故其占當獲大亨而利於正乃天命之當然也】其匪正有眚不利有攸往無妄之往何之矣天命不祐行矣哉【此釋卦辭朱子曰其有不正則不利有所往欲何往哉蓋逆天之命而天不祐之故不可以有行也】

大畜剛健篤實輝光日新其徳【朱子曰以卦徳釋卦名義程子曰幹體剛健艮體篤實人之才剛健篤實則所畜能大充實而有暉光畜之不已其徳日新也】剛上而尙賢能止健大正也【朱子曰以卦變卦體釋卦辭○大壯之四升爲上九剛上也上九陽剛之賢加於四五之上尙賢也遂成乾艮二體以艮之止畜幹之健能止健也非大正之道能若此哉】不家食吉養賢也利涉大川應乎天也【朱子曰養賢亦取尙賢之象應天以卦體下幹而言】

頤貞吉養正則吉也觀頤觀其所養也自求口實觀其自養也【朱子曰釋卦辭○貞吉所養者正則吉也所養自養說見卦下】天地養萬物聖人養賢以及萬民頤之時大矣哉【朱子曰極言養道而贊之程子曰天地養育萬物之道正而已矣聖人則養賢才與之共天位食天祿俾施澤於天下養賢所以養萬民也夫天地之中品物之眾非養不生聖人裁成天地之道輔相天地之宜以養天下至於禽獸艸木皆有養之之政其道配天地故夫子推頤之道贊天地與聖人之功曰頤之時大矣哉】

大過大者過也【朱子曰以卦體釋卦名義謂陽過也】棟橈本末弱也【朱子曰復以卦體釋卦辭本謂初末謂上弱謂陰柔】剛過而中巽而說行利有攸往乃亨【朱子曰又以卦體卦徳釋卦辭程子曰剛𨿽過而二五皆得中是處不失中道也下巽上兌是以巽順和說之道而行也在大過之時以中道巽說而行故利有攸往乃所以能亨也】大過之時大矣哉

習坎重險也【朱子曰釋卦名義】水流而不盈行險而不失其信【朱子曰以卦象釋習孚之義程子曰陽動於險中而未出於險乃水性之流行而未盈於坎也陽剛中實居險之中行險而不失其信者也坎中實水就下皆孚信義】維心亨乃以剛中也【程子曰維其心可以亨通者乃以其剛中也以剛中之道而行則可以濟險難而亨通】行有尙往有功也【程子曰若止不行則常在險中矣坎以能行爲功】天險不可升也地險山川丘陵也王公設險以守其國險之時用大矣哉【朱子曰極言之而贊其大也程子曰髙不可升天之險山川丘陵地之險王公觀象知險之不可陵也故設爲之險以守其國保其民人山河城池設險之大端也若夫尊卑之辧貴賤之分明等威異物采凡所以杜絕陵僣限隔上下者皆體險之用也】

離麗也日月麗乎天百谷艸木麗乎土重明以麗乎正乃化成天下【朱子曰釋卦名義程子曰萬物莫不各有所麗天地之中無無麗之物在人當審其所麗也上下皆離重明也五二皆處中正麗乎正也君臣上下皆有明徳而處中正可以化天下成文明之俗也】柔麗乎中正故亨是以畜牝牛吉也【朱子曰以卦體釋卦辭程子曰二五以柔順麗於中正所以能亨人能養其至順以麗中正則吉故曰畜牝牛吉朱子又曰六二柔麗乎中而得正五𨿽中而不正特借中字包正耳】

周易集卷七

欽定四庫全書

周易集卷八

元龍仁夫撰彖下

咸感也【朱子曰釋卦名義】柔上而剛下二气感應以相與止而說男下女是以亨利貞取女吉也【朱子曰以卦體卦徳卦象釋卦辭程子曰柔爻上而剛爻下柔上變剛而成兌剛下變柔而成艮陰陽二气相感相應而和合是相與也

○朱子又曰艮止則感之專兌說則應之至又艮以少男下於兌之少女男】

【先於女得男女之正婚姻之時故其占亨而利貞取女則吉也】天地感而萬物化生聖人感人心而天下和平觀其所感而天地萬物之情可見矣【朱子曰極言感通之理】

恆久也剛上而柔下雷風相與巽而動剛柔皆應恆【朱子曰以卦體卦象卦徳釋卦名義程子曰幹之初上居於四坤之四下居於初二爻易處則成震巽

○剛居上而柔居下常道也雷震則風發二者相須交助其勢常也下巽順上】

【震動以巽而動常也一卦剛柔之爻皆相應剛柔相應常也此四者恆之道所以爲恆】恆亨無咎利貞久於其道也天地之道恆久而不已也【朱子曰恆固能亨且無咎矣然必利於正乃爲久於其道不止則久非其道矣天地之道所以長久亦以正而已矣】利有攸往終則有始也【程子曰天下之理未有不動而能恆者動則終而復始所以恆而不窮凡天地所生之物𨿽山川深厚未有能不變者故恆非一定之謂也一定則不能恆矣隨時變易乃常道也朱子曰恆非一定之謂故晝必夜夜復晝寒必暑暑復寒其在人冬日則飲湯夏日則飲水可以仕則仕可以止則止又如孟子辭齊王之金而受薛宋之饋皆隨時變易故可以爲常也乂曰體之常所以爲用之變用之變所以爲體之常○以上釋卦辭】日月得天而能久照四時變化而能久成聖人久於其道而天下化成觀其所恆而天地萬物之情可見矣【朱子曰極言恆久之道程子曰觀其所恆謂觀日月之久照四時之久成聖人之道所以能常久之理則天地萬物之情理可見矣】

遁亨遁而亨也剛當位而應與時行也【朱子曰以九五一爻釋亨義爲其剛當位而應所以能知時而遁也】小利貞浸而長也遁之時義大矣哉【朱子曰以下二陰釋小利貞見其浸長故設戒令其貞正】

大壯大者壯也剛以動故壯【朱子曰釋卦名義以卦體言則陽長過中大者壯也以卦徳言則乾剛震動所以壯也】大壯利貞大者正也正大而天地之情可見矣【朱子曰釋利貞之義而極言之所以大者以其正也天地之情不過於正大】

晉進也【朱子曰釋卦名義】明出地上順而麗乎大明柔進而上行是以康侯用錫馬蕃庶晝日三接也【朱子曰以卦象卦徳卦變釋卦辭程子曰明出地上離在坤上也坤麗於離以順麗於大明此順徳之臣上附於大明之君也又其變自觀而來爲六四之柔進而上行以至於五也是爲諸侯能順附天子之明也是以享寵錫而見親禮晝日之間三接見於天子也】

明入地中明夷【朱子曰以卦象釋卦名】內文明而外柔順以蒙大難文王以之【朱子曰以卦徳釋卦義程子曰內卦離文明之象外卦坤柔順之象當紂昏暗乃明夷之時文王內有文明之徳外柔順以事紂蒙犯大難內不失其明聖而外足以逺禍患此文王所用之道故曰文王以之】利艱貞晦其明也內難而能正其志箕子以之【朱子曰以六五一爻之義釋卦辭程子曰明夷之明利於處艱戹而不失其貞正謂能晦藏其明也不晦其明則被禍患不守其正則非賢明箕子當紂時內切近其難然能藏晦其明而自守其正志箕子所用之道也故曰箕子以之朱子曰箕子比干是一樣心見比干死若更死諌無益於國徒使人君有殺諌臣之名就他處此最難微子去卻易比干諫死又一向索性箕子在半上落下最難處被其監系不免徉狂外𨿽狂心則定也】

家人女正位乎內男正位乎外男女正天地之大義也【朱子曰以卦體九五六二釋利女貞程子曰陽居五在外也陰居二處內也男女各得其正位也尊卑內外之道正合天地陰陽之大義也】家人有嚴君焉父母之謂也父父子子兄兄弟弟夫夫婦婦而家道正正家而天下定矣【此推極家人之義程子曰家人之道必有所尊嚴而君長者謂父母也𨿽一家之小無尊嚴則孝敬衰無君長則法度廢有嚴君而家道正家者國之則也推一家之道可以及天下故家正則天下定矣】

暌火動而上澤動而下二女同居其志不同行說而麗乎明柔進而上行得中而應乎剛是以小事吉【注闕】

蹇難也險在前也見險而能止知矣哉蹇利西南不利東北其道窮也利見大人往有功也當位貞吉以正邦也蹇之時用大矣哉【注闕】

解險以動動而免乎險解【朱子曰以卦徳釋卦名義程子曰坎險震動險以動也不險則非難不動則不能出難動而出於險外是免乎險難也故爲解】解利西南往得眾也其來復吉乃得中也有攸往夙吉往有功也【朱子曰以卦變釋卦辭坤爲眾得眾謂九四入坤體愚謂得中謂九二不往而居下卦之中往有功卽謂四往而成得眾之功皆主卦變而言也詳見本卦彖下】天地解而雷雨作雷雨作而百果艸木皆甲拆解之時大矣哉【朱注陰陽之气閉結之極忽然迸散出爲雷雨只管閉結不解散如何防有雷雨作而使百果艸木皆遂其生意哉】

損損下益上其道上行【朱子曰以卦體釋卦名義】損而有孚元吉無咎可貞利有攸往曷之用二簋可用享二簋應有時損剛益柔有時損益盈虛與時偕行【朱子曰此釋卦辭程子曰卦辭簡直謂當損去浮餙夫子恐後人不達遂以爲文當盡去故詳言之有本必有末有實必有文天下萬事無不然者無本不立無文不行父子主恩必有嚴順之理君臣主敬必有承接之儀禮讓存乎內待威儀而後行尊卑有其序非物采則無別文之與實相須而不可闕也及夫文之勝末之流逺本喪實乃當損之時非其所用而用之不可也謂文餙未過而損之與損之至於過甚則非也剛爲過柔爲不足損益皆損剛益柔也必順時而行不當時而損益之則非也或損或益或盈或虛惟隨時而已】

益損上益下民說無疆自上下下其道大光【下下上去聲下如字朱子曰以卦體釋卦名義程子曰損於上而益下則民說之無窮極也自上而降己以下下其道大】

【光顯也陽下居初陰上居四爲自上下下之義】利有攸往中正有慶利涉大川木道乃行【朱子曰以卦體卦象釋卦辭程子曰五以陽剛中正居尊位二復以中正應之是以中正之道益天下天下受其福慶也濟艱○乃益道大行之時也益誤作木朱子曰不須攺木字爲益渙卦說乘木有功中孚說乘木舟虛見得只是木字愚按巽舟出中虛之險說見卦辭下】益動而巽日進無疆【朱子曰動巽二卦之徳程子曰下動上巽動而巽也巽順則其益日進無有疆限動而不順於理豈能成大益也】天施地生其益無方凡益之道與時偕行【朱子曰極言贊益之大程子曰天道資始地道生物化育萬物各正性命其益可謂無方所矣聖人利益天下之道應時順理與天地合與時偕行也】

夬決也剛決柔也健而說決而和【朱子曰釋卦名義而贊其徳程子曰下健而上說是健而能說兌說爲和決而能和決之善也】揚於王庭柔乘五剛也孚號有厲其危乃光也【朱子曰此下釋卦辭柔乘五剛以卦體言程子曰柔𨿽消矣然居五剛之上猶爲乘陵之象非理之甚君子勢旣足以去之當顯其罪於大庭使眾知善惡又盡誠信以命其眾而知有危懼則君子之道乃無虞而光大也】告自邑不利卽戎所尙乃窮也利有攸往剛長乃終也【程子曰卽戎則所尙乃至窮極夬之時所尙謂剛武也陽剛𨿽盛長猶未終尙有一陰更當決去則君子之道純一而無害者矣乃剛長之終也朱子曰剛長乃終謂一變卽爲純乾也又曰今人以爲陽不能無陰君子不能無小人故不可盡去觀剛長乃終之言則聖人豈不欲小人之盡去邪但所以決之者自有道爾】

姤遇也柔遇剛也【朱子曰釋卦名本非所望而卒然值之如不期而遇者故爲遇】勿用取女不可與長也【朱子曰釋卦辭一陰遇五陽女徳不貞而壯之甚取以自配必害乎陽程子曰漸盛之陰將消勝於陽不可與之長久也】天地相遇品物咸章也剛遇中正天下大行也【朱子曰以卦體言程子曰陰陽不相交遇則萬物不生天地相遇則化育庶類品物咸章明也愚謂羣剛皆遇九五之中正故其道大行於天下也】姤之時義大矣哉

萃聚也順以說剛中而應故聚也【朱子曰以卦徳卦體釋卦名義程子曰上說而下順爲上以說道使民而順於人心下說上之政令而順從於上又陽剛處中正之位而下有應助如此故能聚也】王假有廟致孝享也【朱子曰以下釋卦辭程子曰王者萃聚天下之道至於有廟極也羣生至眾也而可一其歸仰人心莫知其鄕也而能致其誠敬鬼神不可度也而能致其來格天下萃合人心總攝眾志之道非一其至大莫過於宗廟朱子曰廟所以聚祖考之精神又人必能聚己之精神則可以至於廟而承祖考也】利見大人亨聚以正也【程子曰萃之時見大人則能亨蓋聚以正也得正則亨矣萃不以正其能亨乎】用大牲吉利有攸往順天命也【程子曰丰聚之時交於物者當厚稱其宜也物聚力贍可以有爲利有攸往天理然也故云順天命】觀其所聚而天地萬物之情可見矣

柔以時升巽而順剛中而應是以大亨【朱子曰以卦變卦徳卦體釋卦辭

程子曰柔升謂坤上行也巽旣體卑而就下坤乃順時而上升時當升也下巽上順以巽順之道升也二以剛中之道應五五以中順之徳應二是以大亨也】用見大人勿卹有慶也【以下釋卦辭程子曰凡升之道必由大人升於位則由王公升於道則由聖賢用巽順剛中之道以見大人必遂其升勿卹不憂其不遂也遂其升則已之福慶而福慶及物也】南徵吉志行也【程子曰南人之所向南徵謂前進也前進則遂其升而得行其志是以吉也】

困剛揜也【朱子曰以卦體釋卦名坎剛爲兌柔所揜九二爲二陰所揜四五爲上六所揜所以爲困】險以說困而不失其所【句】亨【句】其惟君子乎【朱子曰此下以卦徳卦體釋卦辭程子曰下險而上說爲處險而能說𨿽在困窮艱險之中樂天安義自得其說樂也愚謂所字合爲句亨字爲句所如艮止其所之所𨿽在困中不愧不怍泰然不失其常處此之謂亨能此者其惟君子乎】貞大人吉以剛中也【貞固則吉者處困之道大人則吉者出困之才此指二五而言二五皆以剛居中故能如此】有言不信尙口乃窮也【程子曰當困而言人所不信欲以口免乃所以致窮也以說處困故有尙口之戒】

巽乎水而上水井井養而不窮也【朱子曰以卦象釋卦名義程子曰巽木入於水下而上其水者井也井之養物取而不竭徳有常也】攺邑不攺井乃以剛中也【以卦變釋卦辭說見卦下坤體盡變攺邑也九五剛中之體不變而成坎不攺井也剛中指九五而言】汔至亦未繘井未有功也羸其瓶是以凶也【朱子曰以卦體釋卦辭無喪無得往來井井兩句意與不攺井同故不復出程子曰𨿽幾至未爲用亦與未繘井同水出乃爲用未出則何功也瓶所以上水而致用也羸敗其瓶則不爲用矣是以凶】

革水火相息二女同居其志不相得曰革【朱子曰以卦象釋卦名義○說見卦下】已曰乃孚革而信之【程子曰事之變革人心豈能便信必終日而後孚在上者於攺爲之際當詳告申令至於已日使人信之人心不信𨿽彊之行不能成也先王政令人心始以爲疑者有矣然其久也必信終不孚而成善治未之有也】文明以說大亨以正革而當其悔乃亡【朱子曰以卦徳釋卦辭程子曰離爲文明兌爲說文明則理無不盡事無不察說則人心和順革而能照察事理和順人心可致大亨而得貞正如是變革得其至當故悔亡也天下之事革之不得其道則反致獘害故革有悔之道惟革之至當則新舊之悔皆亡也】天地革而四時成湯武革命順乎天而應乎人革之時大矣哉【朱子曰極言而贊其大程子曰推革之道極乎天地變易時運終始也天地陰陽推遷攺易而成四時於是生長成就各得其宜革而後四時成也時運旣終必有革而新之者王者之興受命於天故易世謂之革命湯武上應天命下應人心順乎天而應乎人也】

鼎象也以木巽火亨飪也【亨者烹飪音袵】○【朱子曰以卦體二象釋卦名義程子曰卦之爲鼎取鼎象也鼎之爲器法卦象也又以二體言鼎之用以木從火所以亨飪也】聖人亨以享上帝而大亨以養聖賢【朱子曰因極其大而言之享帝貴誠用犢而已養賢則饔飱牢醴當極其盛故曰大亨】巽而耳目聰明柔進而上行得中而應乎剛是以元亨【朱子曰以卦象卦變卦體釋卦辭程子曰下體巽爲巽順於理離明而中虛於上爲耳目聰明之象五居中又以柔而應剛其才如是所以能元亨也愚按柔上行主卦變見卦辭下】

震亨【朱子曰震有亨道不待言也以下釋卦辭】震來虩虩恐致福也笑言啞啞後有則也【程子曰震來而能恐懼自修自愼則可反致福吉也笑言啞啞言自若也由能恐懼而後自處有法則也有則則安而不懼也】震驚百里驚逺而懼邇也出可以守宗廟社稷以爲祭主也【程子曰雷之震及於百里逺者驚邇者懼言其威逺大也脫不喪匕鬯一句卦辭本謂誠敬之至威懼不能使之自失彖以長子宜如是因承上文解之謂其誠敬能不喪匕鬯則君出而可以守宗廟社稷爲祭主長子如是後可守世祀承國家也朱子曰或謂出卽鬯字之誤】

艮止也時止則止時行則行動靜不失其時其道光明【朱子曰此釋卦名艮之義止也然行止各有其時故時止而止止也時行而行亦止也艮體篤實故又有光明之義又曰行固非止然行而不失其理乃止也○問艮象何以爲光明曰定則明凡人胸次煩擾則愈昏昧中有定止自然光明莊子所謂泰宇定而天光發也】艮其止止其所也上下敵應不相與也是以不獲其身行其庭不見其人無咎也【朱子曰此釋卦辭易背爲止以明背卽止也背者止之所也以卦體言內外之卦陰陽敵應而不相與也不相與則內不見己外不見人而無咎矣晁氏云艮其止當依卦辭作背項氏云古文背字爲北有訛爲止字之理○程朱釋經文艮其背至無咎今附於此程子曰人之所以不能安其止者動於欲也欲牽於前而求其止不可得也故艮之道當艮其背所見者在前而背乃背之是所不見也止於所不見則無欲以亂其心而止乃安不獲其身不見其身也謂忘我也無我則止矣不能無我無可止之道行其庭不見其人庭除之間至近也在背則𨿽至近不見謂不交於物也外物不接內欲不萌如是而止乃得止之道於止爲無咎也朱子曰身動物也惟背爲止艮其背則止於所當止也止於所當止則不隨身而動矣是不有其身也如是則𨿽行於庭除有人之地而亦不見其人矣蓋艮其背而不獲其身者止而止也行其庭而不見其人者行而止也動靜各止其所而皆主夫靜焉所以得無咎也○艮其背一句是腦故彖言是以不獲其身行其庭不見其人四句只略對○艮其背渾只見得道理合如此入自家一分不得著一些私意不得靜時不獲其身動時不見其人○艮其背不獲其身是只見个道理不見自家行其庭不見其人是只見个道理不見人也如君止於仁臣止於忠但見得事之當止不見此身之爲利爲害不見其人又似不曽見人一般不見有我不見有物只見所當止也○有問程外物不接內欲不萌一段曰亦有可疑外物豈能不接但當於非禮勿視聽言動四者用力伊川謂艮其背爲止於所不見恐未然○愚按經文主象而言釋已見本卦孔子主理而言程朱說得之而朱義較程尢精蓋夫子云艮其止止其所也則背卽訓止程子云止於所不見是見時又未必能止矣朱子於止其所處見得卽是大學知止章意思故釋彖全用此意】

漸之進也女歸吉也進得位往有功也進以正可以正邦也其位剛得中也【朱子曰以卦變卦體防利貞之意愚謂文首舉女歸吉之語而解之所以吉者九五進而得位也漸三陽卦自泰變陽皆上升惟九居五爲得位是五之上往爲有功也五巽女體其進以正不特可正家且可以正邦也夫子恐人未悟得位之防故復申言之曰其所謂位五之陽剛得中是也剛而得中其漸進以正可知已】止而巽動不窮也【朱子曰又以卦徳言漸進之義程子曰內艮止外巽順止爲安靜之象巽爲和順之義人之進也若以欲心動則躁而不得其漸故有困窮內止靜而外巽順故其進動不困窮也】

歸妹天地之大義也天地不交而萬物不興歸妹人之終始也【朱子曰釋卦名義程子曰一陰一陽之謂道陰陽交感男女配合天地之常理天地不交則萬物何從而生男女交而後有生息有生息而後其終不窮前者有終而後者有始是人之終始也朱子曰歸者女之終生育者人之始】說以動所歸妹也徵凶位不當也無攸利柔乘剛也【朱子曰說動以卦徳言不當位乘剛以卦體釋卦辭程子曰說而動者少女之事故以說而動所歸者妹也所以徵則凶者以諸爻皆不當位也所處不正何動不凶不惟位不當而三五皆有乘剛之過男女有尊卑之序夫婦有倡隨之禮此常理如恆是也苟不由常正之道徇情肆欲惟說是動則夫婦瀆亂男牽欲而失其剛婦狃說而忘其順如歸妹之乘剛是也所以凶又無所往而利也】

丰大也明以動故丰【朱子曰以卦徳釋卦名義】王假之尙大也勿憂宜日中宜照天下也【朱子曰釋卦辭王者至此極大時節所尙者皆大事又曰日中則自然照天下是貼底閒句】日中則昃月盈則食天地盈虛與時消息而況於人乎況於鬼神乎【朱子曰發明卦辭外意言不可過中也程子曰旣言丰盛之至復言其難當以爲誡也日中盛極則有昃昳月旣盈滿則有虧缺天地之盈虛尙與時消息況人與鬼神乎盈虛謂盛衰消息謂進退天地之運亦隨時進退也鬼神謂造化之迹於萬物盛衰可見其消息也於丰盛之時而爲此誡欲其守中不至過盛處丰之道豈易也哉朱子曰盛得極常須保守得日中時候方得不然便是偃僕傾壞這處去危亡只一間耳又曰天地舉全體而言鬼神指其功用之迹似有人所爲者物到盛時必衰𨿽鬼神有不能違驟雨不終朝自不能久而況其小者乎】

旅小亨柔得中乎外而順乎剛止而麗乎明是以小亨旅貞吉也【朱子曰以卦體卦徳釋卦辭程子曰六上居五柔得中乎外也麗於上下之剛順乎剛也中謂得在外之中中非一揆旅有旅之中爾下艮止上離麗止而麗於明也止麗於明又不失時宜然後得處旅之道然旅困之時非陽剛中正有助於下故不能致大亨也】旅之時義大矣哉

重巽以申命【朱子曰釋卦義又曰風之吹物無處不入無物不鼓動詔令入人淪肌浹髓亦如風之動物也程子曰重爲重復之義君子體重巽之義以申復其命令申丁寧之謂也】剛巽乎中正而志行柔皆順乎剛是以小亨利有攸往利見大人【朱子曰以卦體釋卦辭剛巽乎中正而志行指九五柔謂初四程子曰陽剛居巽而得中正巽順於中正之道也又上下之柔皆巽順於剛其才如是𨿽內柔可以小亨也】

兌說也【朱子曰釋卦名義】剛中而柔外說以利貞是以順乎天而應乎人【朱子曰以卦體釋卦辭程子曰陽剛居中中心誠實之象柔爻在外接物和柔之象故爲說而能貞也說而能貞是以上順天理下應人心說道之至正至善者也若夫違道以干百姓之譽苟說之道爾違道不順天干譽非應人苟取一時之說耳非君子之正道也】說以先民民忘其勞說以犯難民忘其死說之大民勸矣哉【先難並音去聲】○【程子曰君子之道其說於民如天地之施感於其心而說服無斁故以之先民則民心說隨而忘其勞率之犯難則民心說服於義而不卹其死說道之大民莫不知勸勸謂信之而勉力順從人君之道人心說服爲本故聖人贊其大】

渙亨剛來而不窮柔得位乎外而上同【朱子曰以卦變釋卦辭程子曰渙之成渙由九來居二六二居四也則陽剛之來不窮極於下而處得其中陰柔之往則得正位於外而上同於五巽順於五乃上同也故亨】王假有廟王乃在中也【朱子曰在中是指廟中言宜在廟祭祀也】利涉大川乘木有功也【以卦象釋卦辭程子曰上巽木也下坎水大川也利涉險以濟渙涉則有濟渙之功也】

節亨剛柔分而剛得中【朱子曰以卦體釋卦辭程子曰剛柔分處剛得中而不過所以爲節故能亨也】苦節不可貞其道窮也【朱子曰又以理言程子曰節至於極而苦則不可堅固常守其道乃窮極也】說以行險當位以節中正以通【朱子曰又以卦徳卦體言之愚謂以兌說行坎險故不至苦節此卦徳也九居五爲當位而主節得節之中正者也故其道可以通行而不至苦此卦體也程子曰中正則通過則苦矣】天地節而四時成節以制度不傷財不害民【朱子曰極言節道程子曰天地有節故能成四時無節則失序也聖人立制度以爲節故能不傷財害民人欲無窮苟非節以制度則侈肆而至於傷財害民矣】

中孚柔在內而剛得中說而巽孚【句】乃化邦也【朱子曰以卦體卦徳釋卦名義程子曰二柔在內中虛爲孚誠之象一剛得上下體之中中實亦孚之象卦所以爲中孚上至誠以順巽於下下有孚以說從其上其孚如是乃能化於邦國也】豚魚吉信及豚魚也利涉大川乘木舟虛也【朱子曰以卦象言愚按舊說孚信之感及於豚魚以象觀之當云及乎豚魚之信及猶及肩企及之及謂如豚魚之信也乘木巽象舟虛以奇偶言外實中虛有舟虛像】中孚以利貞乃應乎天也【未子曰信而正則應乎天矣】

小過小者過而亨也【朱子曰以卦體釋卦名義與其辭愚按小者過而亨乃是釋卦辭小過亨三字首句小過字下疑脫亨字程子曰小事有時而當過事固有待過而後亨者小過所以能亨也】過以利貞與時行也【程子曰時當過而過非過也時之行也乃所謂正也】柔得中是以小事吉也剛失位而不中是以不可大事也【朱子曰柔得中以二五言剛失位以三四言愚按得中二五居卦中也失位三不得中四不得正也】有飛鳥之象焉飛鳥遺之音不宜上宜下大吉上逆而下順也【朱子曰以卦體言愚謂外柔內剛爲飛鳥𨿽卦體亦卦象也上逆下順又夫子意謂二陰在下順也二陰在上則逆矣】

旣濟亨小者亨也【朱子曰上亨字下疑脫小字】利貞剛柔正而位當也【以下釋卦辭朱子曰以卦體言程子曰剛柔正當其位者其常也利貞利於如是之貞也】初吉柔得中也終止則亂其道窮也【程子曰二居下體方濟之初也以柔順文明而得中故能成旣濟之功濟之終不進而止矣九五之才非不善時極道窮理必變也惟聖人爲能通其變於未窮堯舜是也故有終而無亂】

未濟亨柔得中也【朱子曰指六五言】小狐汔濟未出中也濡其尾無攸利不續終也【此以卦體釋卦辭三四五互坎爲小狐其體上至五爻而止是未出水中也互坎下爻乃在下坎水中是其身已濟其尾乃濡不能接續其終也詳見卦辭】𨿽不當位剛柔應也【程子曰卦諸爻皆不得位故爲未濟雜卦云未濟男之窮謂三陽皆失位也愚謂六爻𨿽失位然初與四二與五三與上皆剛柔相應故卦辭言亨也】

周易集卷八

