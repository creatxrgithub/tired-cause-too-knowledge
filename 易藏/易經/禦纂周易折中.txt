禦纂周易折中

易學之廣大悉備﹐秦漢而後無復得其精微矣﹗至有宋以來﹐周邵程張闡發其奧﹐惟朱子兼象數天理﹐違眾而定之﹐五百餘年無復同異。宋元明至於我朝﹐因先儒已開之微旨﹐或有議論已見﹐漸至啟後人之疑。聯自弱齡畱心經義﹐五十餘年未嘗少輟﹐但知諸書大全之駁雜﹐柰非專經之純熟。深知大學士李光地素學有本﹐易理精祥﹐特命修《周易折中》﹐上律河洛之本末﹐下及眾儒之考定﹐與通經之不可易者﹐折中而取之﹐越二寒暑﹐甲夜披覽﹐片字一畫﹐斟酌無怠﹐康熙五十四年春告成而傳之天下後世﹐能以正學爲事者﹐自有所見歟﹗

康熙五十四年春三月十八日書

一﹑《易經》二篇﹑《傳》十篇﹐在古元不相混。費直﹑王弼乃以傳附經﹐而程子從之。至呂大防﹑晁說之﹑呂祖謙諸儒﹐以爲應復其舊。朱子《本義》所據者﹐祖謙本也。

明初﹐《程傳》《朱義》並用﹐而以世次先程後朱﹐故修《大全》書﹐破析《本義》而從《程傳》之序。今案易學當以朱子爲主﹐故列《本義》於先﹐而經傳次第﹐則亦悉依《本義》原本﹐庶學者由是以復見古經﹐不至習近而忘本也。

二﹑諸易所論易書作述傳授﹐以及易理之奧﹐易義之綱﹐學者讀易之方﹐說者同異之槪﹐皆後學所宜先知也。《大全》有綱領一篇﹐止存程朱之說。今案周子﹑張子﹑邵子﹐皆於易理精邃﹐𨿽無說經全書﹐而大義微言﹐往往獨得。又歷代諸儒敍述源流﹐講論指趣﹐其說皆不可廢﹐並以世次義類﹐敍爲三篇﹐不獨與程朱之言﹐互相發明﹐亦以見程朱之書﹐有源有委。合古今以爲公﹐非夫師心立異者比也。

三﹑易辭有義例﹐據夫子《彖傳》《象傳》求之﹐皆可推見。自王氏《略例》以後﹐諸儒皆有發明而未詳備﹐今稍爲之臚列分析﹐示學者觀象玩辭之要﹐蓋全經之大凡﹐故與綱領並敍卷首。

四﹑《大全》書所采諸家之說﹐惟宋元爲多。今所收﹐上自漢晉﹐下迄元明﹐使二千年易道淵源﹐皆可覽見。列《朱義》於前者﹐易之本義﹐朱子獨得也。《程傳》次之者﹐易之義理。程子爲詳也。二子實繼四聖而有作﹐故以其書系經後。其餘漢晉唐宋元明諸儒﹐所得有淺深﹐所言有粹駁﹐並采其有益於經者﹐又系朱程之後﹔其或所言與朱程判然不合﹐而亦可以備一說廣多聞者﹐別標爲附錄以終之﹐稽異闕疑﹐用俟後之君子﹐是亦朱子之志也。

五﹑漢晉間說易者﹐大抵皆淫於象數之束流﹐而離其宗。故隋唐後惟王弼孤行﹐爲其能破互卦﹑納甲﹑飛伏之陋﹐而專於理以談經也。然弼所得者﹐乃老莊之理﹐不盡合於聖人之道﹐故自《程傳》出而弼說又廢。今案溺於象數﹐而支離無根者﹐固可棄矣。

然易之爲書﹐實根於象數而作﹐非它書專言義理者比也。但自焦贛﹑京房以來﹐穿鑿太甚﹐故守理之儒者﹐遂鄙象數爲不足言。至康節邵子﹐其學有傳﹐所發明圖卦蓍策﹐皆易學之本根﹐豈可例以象數目之哉﹖故朱子表章推重﹐與程子井稱。《本義》之作﹐實參程邵兩家以成書也。後之學者﹐言理義﹑言象數﹐但折中於朱子可矣。近代解經者﹐猶多拾術數之緒餘﹐以矜其奇僻﹐而不知其非數之眞也。陳事理之糟粕﹐而入於迂淺﹐而不知其失理之妙也。凡若此者﹐皆刪不剝﹐以還潔靜精微之舊焉。

六﹑朱子之學﹐出自程子﹐然文義異同者甚多﹐諸經皆然﹐不獨《易》也。況《易》則程以爲聖人說理之書﹐而朱以爲聖人卜筮之教﹐其指趣已自不同矣。然程子所說﹐皆修齊治平之道﹐平易精實﹐有補學者。朱子亦謂所作《本義》簡略﹐以義理《程傳》旣七﹑《啟蒙》爲朱子成書﹐與《本義》相表裏。今《大全》中所載圖說數條﹐乃作《本義》時﹐略撮大要﹐以冠篇端。卦變一圖﹐則又因《本義》卦下有以卦變爲說者﹐故作此以明之﹐與占筮卦變異法﹐總不若《啟蒙》之詳備也。《大全》以圖說爲主﹐而采《啟蒙》以附其下﹐且又但采其「本圖書」﹑「原卦畫」二篇﹐至「明蓍策」﹑「考變占」二篇﹐則文旣不錄﹐圖亦不載﹐但以筮時儀節﹐及不同法之卦變當之﹐使學者不見朱子極論象數之全﹐未免疏略。今以《啟蒙》全編﹐具載書後﹐庶幾古人右書左圖之意。朕講學之外﹐於歷象﹑《九章》之奧﹐遊心有年﹐渙然知其不出易道。故自河洛本原﹐先後天位置﹐以至大衍推迎之法﹐皆稍爲摹畫分析﹐敷暢厥旨﹐附於《啟蒙》之後﹐目曰《﹝啟蒙﹞附論》。

八﹑夫子十翼以《序卦》《雜卦》終編﹐其次第微密﹐錯雜成章﹐諸儒置而不講已久。朕因陳希夷反覆九卦之指﹐而思《序卦》之義﹐因邵康節四象相交成十六事之言﹐而悟《雜卦》之根﹐始知聖意微妙﹐聖言精深﹐引而不發﹐如眾曜之羅列﹐七緯之交錯﹐參差淩亂。有待於仰觀推步者之能求其故也。故爲《序卦》《雜卦》明義﹐次於《﹝啟蒙﹞附論》之後而終編焉。

《周禮》﹕大卜掌三易之法﹐一曰《連山》﹐二曰《歸藏》﹐三曰《周易》﹐其經卦皆八﹐其別皆六十有四。

陸氏徳明曰﹕宓犧氏之王天下﹐仰則觀於天文﹐俯則察於地理﹐觀鳥獸之文﹐與地之宜﹐近取諸身﹐遠取諸物﹐始畫八卦。因而重之﹐爲六十四。文王拘於羑里﹐作卦辭﹐周公作爻辭。孔子作《彖辭》《象辭》《文言》《系辭》《說卦》《序卦》《雜卦》十翼。班固曰﹕孔子晚而好易﹐讀之韋編三絕﹐而爲之傳﹐「傳」卽「十翼」也。自魯商瞿子木受易於孔子﹐以授魯橋庇子庸﹐子庸授江東馬幹臂子弓﹐子弓授燕周丑子家﹐子家授東武孫虞子乘﹐子乘授齊田何子莊﹐及秦燔書﹐易爲卜筮之書獨不禁﹐故傳授者不絕。

《隋書》云﹐秦焚書﹐《周易》獨以卜筮得存。惟失《說卦》三篇﹐後河內女子得之。漢興﹐田何以齊田徙杜陵﹐號杜田生﹐授東武王同子中﹐及洛陽周王孫﹐梁人丁寬﹐齊服生﹐皆著《易傳》。

漢初言《易》者本之田生。同授緇川楊何﹐寬授同郡碭田王孫﹐王孫授施讎及孟喜﹑梁邱賀﹐由是有施孟梁邱之學焉。施讎傳《易》﹐授張禹及瑯琊魯伯﹐禹授淮陽彭宣及沛戴崇﹐伯授太山屯莫如及瑯邪邴丹。後漢劉昆受施氏《易》於沛人戴賓﹐其子軼。孟喜父孟卿善爲《禮》《春秋》。孟卿以《禮》經多﹐《春秋》繁雜﹐乃使喜從田王孫受《易》。

喜爲易章句﹐授同郡白光及沛翟牧﹐後漢窪丹﹑鮭陽鴻﹑任安皆傳孟氏《易》。粱邱賀本從太中大夫京房受《易》﹐後更事田王孫﹐傳子臨﹐臨傳五鹿充宗及瑯邪王駿﹐充宗授平陵土孫張及沛鄧彭祖﹑齊衡咸。後漢範升傳梁邱《易》﹐以授京兆楊政﹐又潁川張興傳梁邱易﹐弟子著錄且萬人。子魴傳其業。京房受《易》梁人焦延壽﹐延壽云嘗從孟喜問《易》﹐房以延壽《易》卽孟氏學﹐翟牧﹑白生不肯﹐曰非也。房爲《易》章句﹐說長於災異﹐以授東海段嘉及河東姚平﹑河南乘弘﹐皆爲郎﹑博士﹐由是前漢多京氏學。

後漢戴馮﹑孫期﹑魏滿並傳之。費直傳《易》﹐授瑯邪王璜﹐爲費氏學﹐本以古字﹐號古文《易》﹐無章句﹐徒以《彖》《象》《系辭》《文言》解說上下經。漢成帝時﹐劉向典校書﹐考《易》說﹐以爲諸《易》家說皆祖田何﹑楊叔元﹑丁將軍﹐大義略同﹐惟京氏爲異。向又以中古文《易經》校施﹑盂﹑梁邱三家之《易經》﹐或脫去「無咎」﹑「悔亡」﹐惟費氏經與古文同。範氏《後漢書》云﹕京兆陳元﹐扶風馬融﹐河南鄭眾﹐北海鄭康成﹐潁川荀爽﹐並傳費氏《易》。沛人髙相治《易》﹐與費直同時﹐其《易》亦無章句﹐專說陰陽災異﹐自言出丁將軍。傳至相﹐相授子康及蘭陵母將永﹐爲髙氏學﹐漢初立《易》楊氏博士﹐宣帝復立施﹑孟﹐梁邱之《易》﹐元帝又立京氏《易》﹐費﹑髙二家不得立﹐民間傳之。後漢費氏興而髙氏遂微。永嘉之亂﹐施氏﹑梁邱之《易》亡﹐孟﹑京﹑費之易﹐人無傳者﹐惟鄭康成﹑王輔嗣所注行於世﹐而王氏爲世所重。其《系辭》孔氏穎達曰﹕《系辭》云「河出圖﹐洛出書﹐聖人則之」﹐故孔安國﹑馬融﹑王肅﹑姚信等並云﹐伏犧得河圖而作《易》﹐是則伏犧𨿽得河圖﹐復須仰觀俯察﹐以相參正﹐然後畫卦。伏犧初畫八卦﹐萬物之象﹐皆在其中。故《系辭》曰「八卦成列﹐象在其中矣」是也。𨿽有萬物之象﹐其萬物變通之理﹐猶自未備。故因其八卦而更重之﹐卦有六爻﹐遂重爲六十四卦也。《系辭》曰「因而重之﹐爻在其中矣」是也。然重卦之人﹐諸儒不同﹐凡有四說﹕王輔嗣等以爲伏犧重卦﹐鄭康成之徒以爲神農重卦﹐孫盛以爲夏禹重卦﹐史遷等以爲文王重卦。其言夏禹及文王重卦者﹐案《系辭》﹐神農之時﹐已有蓋取《益》與《噬嗑》。以此淪之﹐不攻自破。其言神農重卦﹐亦未爲得。今依輔嗣以伏犧旣畫八卦﹐卽自重爲六十四卦﹐爲得其實。其重卦之意﹐備在《說卦》﹐此不具敍。

伏犧之時﹐道尙質素﹐畫卦重爻﹐足以垂法。後代澆訛﹐徳不如古﹐爻象不足以爲教﹐故作《系辭》以明之。

按《周禮大卜》三易﹐一曰《連山》﹐二曰《歸藏》﹐三曰《周易》。杜子春云﹕《連山》伏犧﹐《歸藏》黃帝。鄭康成《易贊》及《易論》云﹕夏曰《連山》﹐殷曰《歸藏》﹐周曰《周易》。鄭康成又釋云﹕《連山》者﹐象山之出云﹐連連不絕﹔《歸藏》者﹐萬物莫不歸藏於其中﹔《周易》者﹐言易道周普﹐無所不備。康成𨿽有此釋﹐更無所據之文﹐先儒因此遂爲文質之義﹐皆繁而無用﹐今所不取。按《世譜》等羣書﹐神農一曰連山氏﹐亦曰列山氏﹐黃帝一曰歸藏氏。旣《連山》《歸藏》並是代號﹐則《周易》稱周﹐取岐陽地名﹐《毛詩》云「周原朊朊」是也。又文王作易之時﹐正在羑里﹐周徳未興﹐猶是殷世也﹐故題周別於殷。以此文王所演﹐故謂之《周易》﹐猶《周書》《周禮》題周以別余代也。

其《周易》系辭﹐凡有二說﹐一說卦辭爻辭﹐並是文王所作。知者按《系辭》云「《易》之興也﹐其於中古乎﹐作《易》者﹐其有憂患乎﹖」又曰「《易》之興也﹐其當殷之末世﹐周之盛徳邪﹖當文王與紂之事邪﹖」故史遷云文王囚而演《易》﹐卽是「作《易》者其有憂患乎」。鄭學之徒﹐並依此說。二以爲驗爻辭多是文王後事﹐按《升》卦六四「王用亨於岐山」。武王克殷之後﹐始追號文王爲王﹐若爻辭是文王所制﹐不應云「王用亨於岐山」。又《明夷》六五「箕子之明夷」。武王觀兵之後﹐箕子始被囚奴﹐文王不宜豫言「箕子之明夷」。又《左傳》韓宣子適魯﹐見《易象》云﹕吾乃知周公之徳。周公被流言之謗﹐亦得爲忱患也。驗此諸說﹐以爲卦辭文王﹐爻辭周公。馬融﹑陸績等並同此說﹐今依而用之。所以只言三聖﹐不數周公者﹐以父統子業故也。然則《易》之爻辭﹑蓋亦是文王本意﹐故但言文王也。

其《彖》《象》等十翼之辭﹐以爲孔子所作﹐先儒更無異論。但數十翼亦有多家。

旣文王《易經》本分爲上下二篇﹐則區域各別﹐《彖》《象》釋卦﹐亦當隨經而分。故一家數十翼云﹕上《彖》一﹐下《彖》二﹐上《象》三﹐下《象》四﹐上《系》五﹐下《系》六﹐《文言》七﹐《說卦》八﹐《序卦》九﹐《雜卦》十。鄭學之徒﹐並同此說﹐今亦依之。

朱子門人問﹕伏犧始畫八卦﹐其六十四者﹐是文王後來重之邪﹖抑伏犧已自畫邪﹖看先天圖﹐則有八卦便有六十四﹐疑伏犧已有畫矣。曰﹕《周禮》言三《易》經卦皆八﹐其別皆六十有四﹐便見不是文王漸畫。又問﹕然則六十四卦名﹐是伏犧元有﹐抑文王所立﹖曰﹕此不可考。子善問﹐據十三卦所言﹐恐伏犧時已有。曰﹕十三卦所謂蓋取諸《離》﹑蓋取諸《益》者﹐言結繩而爲网罟﹐有《離》之象﹐非觀《離》而始有此也。

古文《周易》經傳十二篇﹐東萊呂祖謙伯恭父之所定﹐而《音訓》一篇﹐則其門人金華王莘叟所筆受也。某嘗以爲易經本爲卜筮而作﹐皆因吉凶以示訓戒﹐故其言𨿽約﹐而所包甚廣。夫子作傳﹐亦略舉其一端以見凡例而已。然自諸儒分經合傳之後﹐學者便文取義﹐往往未及玩心全經﹐而遽執傳之一端以力定說。於是一卦一爻﹐僅爲一事﹐而《易》之爲用﹐反有所局﹐而無以通乎天下之故。若是者﹐某蓋病之﹐是以三復伯恭父之書而有發焉﹐非特爲其章句之近古而已也。

呂氏祖謙曰﹕漢興﹐言《易》者六家﹐獨費氏傳古文《易》﹐而不立於學官﹐劉向以中古文《易經》校施盂梁邱經﹐或脫去無咎﹑悔亡﹐惟費氏經與古文同﹐然則眞孔氏遺書也。東京馬融﹑鄭康成皆力費氏學﹐其書始盛行。今學官所列王弼《易》﹐𨿽宗莊老﹐其書固鄭氏書也。費氏《易》在漢諸家中最近古﹐最見排擯﹐千載之後﹐巋然獨存﹐豈非天哉﹗自康成﹑輔嗣合《彖》《象》《文言》於經﹐學者遂不見古本。近世嵩山晁氏編古《周易》﹐將以復於其舊。而其刊補離合之際﹐覽者或以爲未安。祖謙謹因晁氏書參考傳記﹐復定爲十二篇。篇目卷帙﹐一以古爲斷。

文王卦下之辭謂之《彖》﹐孔子序述其《彖》之意而已﹐故名其篇曰《彖》。使文王卦下之辭不謂之《彖》﹐孔子何爲言「知者觀其《彖》辭則思過半矣。」爻下辭謂之《象》﹐爻辭多文王後事﹐故諸說皆以爲爻辭出於周公。大象﹐卦畫是也。天地水火雷風山澤﹐觀卦畫則見其象也。《大象》之辭﹐如「天行健﹐君子以自彊不息」之類﹔《小象》﹐釋周公之辭﹐如「潛龍勿用﹐陽在下也」之類﹐皆象之傳也。經﹐文王周公所作也。傳﹐孔子所作也。司馬談《論六經要指》引「天下同歸而殊塗﹐一致而百慮」﹐謂之「易大稅氏與權曰﹕按呂汲公元丰王戌昉刻《周易》古經十二篇於成都學官﹐景迂晁生建中靖國辛巳並爲八篇﹐號《古周易》﹐繕寫而藏於家。巽巖李文簡公紹興辛未謂北學各有師授﹐經名從呂﹐篇第從晁﹐而重刻之。逮淳熙壬寅﹐新安朱文公表出東萊呂成公《古文周易經傳音訓》﹐乃謂編古《易》自晁生始。豈二公或不見汲公蜀本與﹖然成公則議晁生並上下經爲非﹐而文公《易本義》﹐則篇第與汲公吻合。

王氏應麟曰﹕《說卦釋文》引《荀爽九家集解》﹐得八卦逸象三十有一。隋﹑唐《志》十卷﹐惟《釋文序錄》列九家名氏﹐云不知何人所集﹐稱荀爽者﹐以爲主故也。其序有荀爽﹑京房﹑馬融﹑鄭康成﹑宋衷﹑虞翻﹑陸績﹑姚信﹑翟子玄爲《易義》﹐注內又有張氏﹐朱氏﹐並不詳何人。荀悅《漢紀》云﹐馬融著《易解》﹐頗生異說。爽著《易傳》﹐據爻象承應陰陽變化之義﹐以十篇之文解說經意。由是兗豫言易者﹐咸傳荀氏學﹐今其說見於李鼎祚《集解》。

綱領二﹐此篇論易道精媼﹑經傳義例司馬氏遷曰﹕《易》本隱以之顯﹐《春秋》推見至隱。

班氏固曰﹕六藝之文﹐《樂》以和神﹐《詩》以正言﹐《禮》以明體﹐《書》以廣聽﹐《春秋》以斷事。五者蓋五常之道﹐相須而備﹐而《易》爲之原﹐故曰「《易》不可見﹐則乾坤或幾乎息矣」。言與天地爲終始也。

王氏弼曰﹕夫《彖》者何也﹖統論一卦之體﹐明其所由之主者也。故六爻相錯﹐可舉一以明也。剛柔相乘﹐可立主以定也。自統而尋之﹐物𨿽眾﹐則知可以執一禦也。由本以觀之﹐義𨿽博﹐則知可以一名舉也。故舉卦之名﹐義有主矣。「觀其彖辭﹐則思過半矣」。一卦五陽而一陰﹐則一陰爲之主。五陰而一陽﹐則一陽爲之主。夫陰之所求者陽也﹐陽之所求者陰也。陽苟一焉﹐五陰何得不同而歸之﹖陰苟只焉﹐五陽何得不同而從之﹖故陰爻𨿽賤﹐而爲一卦之主者﹐處其至少之地也。或有遺爻而舉二體者﹐卦體不由乎爻也。繁而不優亂﹐變而不憂感﹐約以存博﹐簡以濟眾﹐其惟《彖》乎﹗

夫爻者何也﹖言乎變者也。變者何也﹖情僞之所爲也。是故「情僞相感」﹐遠近相追﹐「愛惡相攻」﹐屈伸相推。「非天下之至變﹐其孰能與於此哉﹗」是故卦以存時﹐爻以示變。

夫卦者時也﹐爻者適時之變者也。時有否泰﹐故用有行藏。卦有小大﹐故辭有險易。

一時之制﹐可反而用也。一時之吉﹐可反而凶也。故卦以反對﹐而爻亦皆變。尋名以觀夫象者﹐出意者也﹔言者﹐明象者也。盡意莫若象﹐盡象莫若言。言生於象﹐故可尋言以現象。象生於意﹐故可尋象以觀意。意以象盡﹐象以言著。故言者所以明象﹐得象而忘言。象者所以存意﹐得意而忘象。存言者﹐非得象者也﹔存象者﹐非得意者也。

象生於意而存象焉﹐則所存者乃非其象也。言生於象而存言焉﹐則所存者乃非其言也。

然則忘象者﹐乃得意者也﹔忘言者﹐乃得象者也。爻苟合順﹐何必坤乃爲牛﹖義苟應健﹐何必乾乃爲馬﹖而或者定馬於乾﹐案文責卦﹐有馬無干﹐則僞說滋漫﹐難可紀矣。互體不足﹐遂及卦變。變又不足﹐推致五行。一失其原﹐巧諭彌甚。縱復或值﹐義無所取。

蓋存象忘意之由也。忘象以求其意﹐義斯見矣。

按象無初上得位失位之文﹐又《系辭》但論三五﹑二四同功異位﹐亦不及初上﹐何乎﹖惟《乾》上九《文言》云「貴而五位」﹐《需》上六云「𨿽不當位」。若以上爲陰位邪﹖則《需》上六不得云「不當位」也。若以上爲陽位邪﹖則乾上九不得云「貴而無位」也。陰陽處之﹐皆云非位﹐而初亦不說當位失位也。然則初上者﹐是事之終始﹐無陰陽定位也。故乾初謂之「潛」﹐過五謂之「無位」﹐未有處其位而云「潛」﹐有位而云「無」者也。歷觀眾卦﹐盡亦如之。初上無陰陽定位﹐亦以明矣。位者﹐列貴賤之地﹐待才用之宅也。爻者﹐守位分之任﹐應貴賤之序者也。位有尊卑﹐爻有陰陽。尊者陽之所處﹐卑者陰之所履也。故以尊爲陽位﹐卑爲陰位。去初上而論位分﹐則三五各在一卦之上﹐亦何得不謂之陽位﹖二四各在一卦之下﹐亦何得不謂之陰位﹖初上者﹐體之終始﹐事之先後也。故位無常分﹐事無常所﹐非可以陰陽定也。尊卑有常序﹐終始無常主﹐故《系辭》但論四爻功位之通例﹐而不及初上之定位也。然事不可無終始﹐卦不可無六爻﹐初上𨿽無陰陽本位﹐是終始之地也。統而論之﹐爻之所處則謂之位。卦以六爻爲成﹐則不得不謂之六位時成也。

凡《彖》者﹐統論一卦之體者也。《象》者﹐各辯一爻之義者也。故《履》卦六三爲兌之主﹐以應於乾﹔成卦之體﹐在斯一爻。故《彖》敍其應﹐𨿽危而亨也。《象》則各言六爻之義﹐明其吉凶之行。去六三成卦之體﹐而指說一爻之徳﹐故危不獲亨而見咥也。《訟》之九二﹐亦同斯義。一卦之體﹐必由一爻爲主﹐則指明一爻之美﹐以統一卦之義﹐《大有》之類是也。卦體不由乎一爻﹐則全以二體之義明之﹐《丰》卦之類是也。

薛收問一卦六爻之義﹐王氏通曰﹕卦也者﹐著天下之時也。爻也者﹐效天下之動也。

趨時有六動焉﹐吉凶悔吝所以不同也。收曰﹕敢問六爻之義。曰﹕六者非它也﹐三才之道﹖誰能過乎﹖孔氏穎達曰﹕《易》者﹐變化之總名﹐攺換之殊稱。自天地開辟﹐陰陽運行﹐寒暑乾坤者﹐陰陽之本始﹐萬物之祖宗﹐故爲上篇之始而尊之也。離爲日﹐坎爲月﹐日月之道﹐陰陽之經﹐所以始終萬物﹐故以坎離爲上篇之終也﹐《咸》《恆》者﹐男女之始﹐夫婦之道﹐人道之興﹐必由夫婦﹐所以奉承祖宗﹐爲天地之主﹐故爲下篇之始而貴之也﹐《旣濟》《未濟》爲最終者﹐所以明戒愼而全王道也。以此言之﹐則上下二篇﹐文王所定。

周子曰﹕聖人之精﹐畫卦以示﹔聖人之蘊﹐因卦以發。卦不畫﹐聖人之精不可得而見﹔微卦﹐聖人之蘊殆不可悉得而聞。《易》何止五經之原﹐其天地鬼神之奧乎﹗

邵子曰﹕天變而人效之﹐故「元亨利貞」。《易》之變也﹐人行而天應之﹐故「吉凶悔吝」。《易》之應也﹐以「元亨」爲變﹐則「利貞」爲應。以「吉凶」爲應﹐則「悔吝」爲變。元則吉﹐吉則利應之。亨則凶﹐凶則應之以貞。悔則古﹐吝則凶﹐是以變中有應﹐應中有變也。變中之應﹐天道也﹐故元爲變﹐則亨應之﹔利爲變﹐則應之以貞。應中之變﹐人事也﹐故變則凶﹐應則吉﹐變則吝﹐應則悔也。悔者吉之先﹐而吝者凶之本﹐是以君子從天不從人。

易有意象﹐立意皆所以明象。統下三者﹐有言象﹐不擬物而直言以明事﹔有像象﹐擬一物以明意﹔有數象﹐「七日」「八月」「三年」「十年」之類是也。

張子曰﹕大《易》不言有無﹐言有無﹐諸子之陋也。

《易》爲君子謀﹐不爲小人謀。故撰徳於卦﹐𨿽爻有小大﹐及系辭其爻﹐必告以君子之義。

程子曰﹕有理而後有象﹐有象而後有數。得其義﹐則象數在其中矣。必欲窮象之隱微﹐盡數之毫忽﹐乃尋流逐末﹐術家之所尙﹐非儒者之所務也﹐管輅﹑郭璞之學是也。

理無形也﹐故因象以明理。理見乎辭矣﹐則可由辭以觀象。故曰﹕得其義﹐則象數在其中矣。

看《易》且要知時﹐凡六爻人人有用﹐聖人自有聖人用﹐賢人自有賢人用﹐眾人自有眾人用﹐學者自有學者用﹐君有君用﹐臣有臣用﹐無所不通。

作《易》者﹐自天地幽明﹐至於昆虫艸木之微﹐無一而不合。

陰之道﹐非必小人也﹐其害陽則小人﹐其助陽成物則君子也。利非不善也﹐其害義則不善也﹐其和義則非不善也。

《傳序》云﹕《易》﹐變易也﹐隨時變易以從道也。其爲書也﹐廣大悉備﹐將以順性命之理﹐通幽明之故﹐盡事物之情﹐而示開物成務之道也。聖人之憂患後世﹐可謂至矣。

去古𨿽遠﹐遺經尙存。然而前儒失意以傳言﹐後學誦言而忘昧。自秦而下﹐蓋無傳矣。

予生千載之後﹐悼斯文之湮晦﹐將俾後人沿流而求源﹐此《傳》所以作也。「《易》有聖人之道四焉﹐以言者尙其辭﹐以動者尙其變﹐以制器者尙其象﹐以卜筮者尙其占。」吉凶消長之理﹐進退存亡之道備於辭﹐推辭考卦﹐可以知變﹐象與占在其中矣。「君子居則觀其象而玩其辭﹐動則觀其變而玩其占。」得其辭﹐不達其意者有矣。未有不得於辭﹐而能通其意者也。至微者理也﹐至著者象也﹐體用一源﹐顯微無間。觀會通以行其典禮﹐則辭無所不備。故善學者求言必自近﹐易於近者﹐非知言者也。予所傳者辭也。由辭以得其意﹐則在乎人焉。

《易》之爲書﹐卦爻彖象之義備﹐而天地萬物之情見﹐聖人之憂天下來世其至矣。

先天下而開其物﹐後天下而成其務。是故極其數﹐以定天下之象﹔著其象﹐以定天下之吉凶。六十四卦﹐三百八十四爻﹐皆所以順性命之理﹐盡變化之道也。散之在理﹐則有萬殊﹔統之在道﹐則無二致。所以「易有太極﹐是生兩儀」。「太極」者道也﹐「兩儀」者陰陽也。陰陽一道也﹐「太極」無極也。萬物之生﹐「負陰而抱陽」﹐莫不有太極﹐莫不有兩儀﹐絪緼交感﹐變化不窮﹐形一受其生﹐神一發其智﹐情僞出焉﹐萬緒起焉﹐《易》所以定吉凶而生大業。故《易》者﹐陰陽之道也﹔卦者﹐陰陽之物也﹔爻者﹐陰陽之動也。卦𨿽不同﹐所同者奇偶。爻𨿽不同﹐所同者九六。是以六十四卦爲其體﹐三百八十四爻互爲其用。遠在六合之外﹐近在一身之中。暫於瞬息﹐微於動靜。莫不有卦之象焉﹐莫不有爻之義焉。至哉《易》乎﹗其道至大而無不包﹐其用至神而無不存。時固未始有一﹐而卦亦未始有定象。事固未始有窮﹐而爻亦未始有定位。以一時而索卦﹐則拘於無變﹐非易也。以一事而明爻﹐則窒而不通﹐非易也。知所謂卦爻彖象之義﹐而不知有卦爻彖象之用﹐亦非易也。故得之於精神之運﹐心術之動﹐與天地合其徳﹐與日月合其明﹐與四時合其序﹐與鬼神合其吉凶﹐然後可以謂之知《易》也。𨿽然﹐《易》之有卦﹐易之已形者也。卦之有爻﹐卦之已見者也。已形已見者﹐可以言知。未形未見者﹐不可以名求。則所謂《易》者果何如哉﹖此學者所當知也。

朱子曰﹕《漢書》「易本隱以之顯﹐《春秋》推見至隱」。易與《春秋》﹐天人之道也。

《易》以形而上者﹐說出在那形而下者上。《春秋》以形而下者﹐說上那形而上者去。

問﹕《易》有「交易」﹐「變易」之義如何﹖曰「交易」是陽交於陰﹐陰交於陽﹐是卦圖上底﹐如「天地定位﹐山澤通气」云云者是也。「變易」是陽變陰﹐陰變陽﹐老陽變爲少陰﹐老陰變爲少陽﹐此是占筮之法﹐如晝夜寒暑屈伸往來者是也。

聖人作《易》之初﹐蓋是仰觀俯察﹐見得盈乎天地之間﹐無非一陰一陽之理。有是理﹐則有是象。有是象﹐則其數便自在這里。非特河圖﹑洛書爲然﹐而圖書爲特巧而著耳。於是聖人因之而畫卦。卦畫旣立﹐便有吉凶在裏。蓋是陰陽往來交錯於其間﹐其時則有消長之不同。長者便爲主﹐消者便爲客。事則有當否之或異﹐當者便爲善﹐否者便爲惡。卽其主客﹑善惡之辧﹐而吉凶見矣。故曰「八卦定吉凶」。吉凶旣決定而不差﹐則以之立事﹐而大業自此生矣。此聖人作《易》﹐教民占筮﹐而以開天下之愚﹐以定天下之志﹐以成天下之事者如此。自伏犧而下﹐但有此六畫﹐而未有文字可傳。到得文王﹑周公﹐乃系之以辭。故曰「聖人設卦觀象系辭焉而明吉凶」﹑大率天下之道﹐只是善惡而已﹐但所居之位不同﹐所處之時旣異﹐而其幾甚微﹐只爲天下之人不能曉會﹐所以聖人因占筮之法以曉人﹐使人居則觀象玩辭﹐動則觀變玩占﹐不迷於是非得失之途。所以是書夏商周皆用之﹐其所言𨿽不同﹐其辭𨿽不可盡見﹐然皆太卜之官掌之﹐以爲占筮之用。自伏犧而文王周公﹐𨿽自略而詳﹐所謂占筮之用則一。蓋卽占筮之中﹐而所以處置是事之理﹐便在裏了。故其法若粗淺﹐而隨人賢愚皆得其用。𨿽是有定象﹐有定辭﹐皆是虛說此个地頭﹐合是如此處置﹐初不黏著物上。故一卦一爻﹐足以包無窮之事﹐此所以見《易》之爲用﹐無所不該﹐無所不徧﹐但看人如何用之耳。易如鏡相似﹐看甚物來。

都能照得。如所謂「潛龍」﹐只是有个「潛龍」之象﹐自天子至於庶人﹐看甚人來都使得。孔子說作龍徳而隱﹐便是就事上指殺說來。然會看底﹐𨿽孔子說也活﹐也無不通。

不會看底﹐𨿽文王周公說底也死了。須知得他是假托說﹐是包含說。假托﹐謂不惹著那事。包含﹐是說个影像在這里﹐無所不包。

易之有象﹐其取之有所從﹐其推之有所用﹐非苟爲寓言也。然兩漢諸儒﹐必欲究其所從﹐則旣滯泥而不通。王弼以來﹐直欲推其所用﹐則又疏略而無據。二者皆失之一偏﹐而不能闕其所疑之過也。且以一端論之﹐乾之爲馬﹐坤之爲牛﹐《說卦》有明文矣。馬之爲健﹐牛之爲順﹐在物有常理矣。至於案文責卦﹐若《屯》之有馬而無干﹐《離》之有牛而無坤﹐《乾》之六龍﹐則或疑於震﹐坤之「牝馬」﹐則當反爲乾﹐是皆有不可曉者。

是以漢儒求之《說卦》而不得﹐則遂相與創爲互體﹑變卦﹑五行﹑納甲﹑飛伏之法。參互以求﹐而幸其偶合。其說𨿽詳﹐然其不可通者﹐終不可通。其可通者﹐又皆傅會穿鑿﹐而非有自然之勢。惟其一二之適然而無待於巧說者﹐爲若可信﹐然上無所關於義理之本原﹐下無所資於人事之訓戒﹐則又何必苦心極力以求於此﹐而欲必得之哉﹗故王弼曰﹕義苟應健﹐何必乾乃爲馬﹔爻苟合順﹐何必坤乃爲牛﹖而程子亦曰﹕理無形也﹐故假象以顯義。此其所以破先儒膠固支離之失﹐而開後學玩辭玩占之方﹐則至矣。然觀其意﹐又似直以《易》之取象﹐無復有所自來﹐但如《詩》之比興﹐孟子之譬諭而已。如此則是《說卦》之作﹐爲無所與於易。而「近取諸身遠取諸物」者﹐亦剩語矣。故疑其說亦若有未盡者﹐因竊論之﹐以爲《易》之取象﹐固必有所自來﹐而其爲說﹐必已具於太卜之官﹐顧今不可復考﹐則姑闕之。而直據辭中之象﹐以求象中之意﹐使足以爲訓戒﹐而《易》之象似有三樣﹕有本畫自有之象﹐如奇畫像陽﹑偶畫像陰是也﹔有實取諾物之象﹐如乾坤六子﹐以天地雷風之類象之是也﹔有只是聖人自取象來明是義者﹐如「白馬翰如」﹑「載鬼一車」之類是也。

易有象辭﹐有占辭﹐有象占相渾之辭。

問﹕王弼說初上無陰陽定位﹐如何﹖曰﹕伊川說陰陽奇偶﹐豈容無也﹖《乾》上九「貴而五位」。《需》上六不當位﹐乃爵位之位﹐非陰陽之位﹐此說最好。

《易》只是爲卜筮而作﹐故《周禮》分明言太卜掌三《易》﹕《連山》《歸藏》《周易》。古人於卜筮之官﹐立之凡數人。秦去古未遠﹐故《周易》亦以卜筮得不焚。今人說《易》是卜筮之書﹐便以爲辱累了易。見夫子說許多義理﹐便以爲《易》只是說道理﹐殊不知其言吉凶悔吝皆有理﹐而其教人之意無不在也。今人卻道聖人言理﹐而其中固有卜筮之說﹐他說理後﹐說從那卜筮上來作麼﹖上古之時﹐民心昧然﹐不知吉凶之所在。故聖人作《易》﹐教之卜筮﹐使吉則行之﹐凶則避之。此是開物成務之道。故《系辭》云「以通天下之志﹐以定天下之業﹐以斷天下之疑」﹐正謂此也。初但有占而無文﹐往往如今之環環相似耳。今人因《火珠林》起課者﹐但用其爻而不用其辭﹐則知古者之占﹐往往不待辭而後見吉凶。又云﹐如左氏所載得《屯》之比﹐旣不用《屯》之辭﹐亦不用《比》之辭﹐卻自別推一法。至文王周公﹐方作彖爻之辭﹐使人得此爻者﹐便觀此辭之吉凶。至孔子﹐又恐人不知其所以然﹐故又復逐爻解之。謂此爻所以吉者﹐謂以中正也。此爻所以凶者﹐謂不當位也。明明言之﹐使人易曉耳。至如《文言》之類﹐卻是就上面發明道理﹐非是聖人作《易》﹐專爲說道理以教人也。須見聖人本意﹐方可學易。

聖人作易﹐本是使人卜筮﹐以決所行之可否﹐而因之以教人爲善。如嚴君平所謂與人子言依於孝﹐與人臣言依於忠者。故卦爻之辭﹐只是因依象類﹐虛設於此﹐以待叩而決者﹐使以所值之辭﹐決所疑之事。似若假之神明﹐而亦必有是理而後有是辭。理無不正﹐故其丁寧告戒之辭﹐皆依於正。天下之動﹐所以正夫一﹐而不謬於所之也。

卦爻之辭﹐本爲卜筮者斷吉凶﹐而因以訓戒。至《彖》﹑像》《文言》之作﹐始因其吉凶訓戒之意﹐而推說其義理以明之。後人但見於孔子所說義理﹐而不復推本文王周公之本意。因鄙卜筮爲不足言﹐而其所以言《易》者﹐遂遠於日用之實﹐類皆牽合委曲﹐偏主一事而言﹐無復包含該貫曲暢旁通之妙。若但如此﹐則聖人當時﹐自可別作一書﹐明言義理﹐以詔後世。何用假托卦象﹐爲此艱深隱晦之辭乎﹖大抵《易》之書﹐本爲卜筮而作﹐故其辭必根於象數﹐而非聖人己意之所爲。其所勸戒﹐亦以施諸筮得此卦此爻之人﹐而非反以戒夫卦爻者。近世言《易》者﹐殊不如此﹐所以其說𨿽有義理﹐而無情意。𨿽大儒先生﹐有所不免。比因玩索﹐偶幸及此﹐私竊自慶﹐以爲天啟其衷﹐而以語人﹐人亦未見有深曉者。

《易》中都是貞吉﹐不曾有不貞吉﹔都是利貞﹐不曾說利不貞。如占得《乾》卦﹐蔡氏元定曰﹕天下之萬聲﹐出於一闔一辟。天下之萬理﹐出於一動一靜。天下之萬數﹐出於一奇一偶。天下之萬象﹐出於一方一圓。盡起於乾坤二畫。

許氏衡曰﹕初﹐位之下﹐事之始也﹐以陽居之﹐才可以有爲矣。或恐其不安於分也﹐以陰居之﹐不患其過越矣。或恐其軟弱昏滯﹐未足以趨時也。大抵柔弱則難濟﹐剛健則易行。或諸卦柔弱而致凶者﹐其數居多。若總言之﹐居初者﹐易貞。居上者﹐難貞。易貞者﹐由其所適之道多。難貞者﹐以其所處之位極。故六十四卦初爻多得免咎﹐而上每有不可救者。始終之際﹐其難易之不同蓋如此。

二與四﹐皆陰位也﹕四𨿽得正﹐而猶有不中之累﹐況不得其正乎﹖二𨿽不正﹐而猶有得中之美﹐況正而得中者乎﹖四﹐近君之位也。二﹐遠君之位也。其勢又不同。此二之所以「多譽」﹐四之所以「多懼」也。二中位﹐陰陽處之﹐皆爲得中。中者﹐不偏不倚﹑無過不及之謂。具才若此﹐故於時義爲易合。時義旣合﹐則吉可斷矣。

卦爻六位﹐惟三爲難處。蓋上下之交﹐內外之際﹐非平易安和之所也。

四之位近君﹐「多懼」之地也。以柔居之﹐則有順從之美。以剛居之﹐則有僭逼之嫌。然又須問﹐居五者﹐陰邪陽邪﹖以陰承陽﹐則得於君而勢順。以陽承陰﹐則得於君而勢逆。勢順則無不可也﹐勢逆則尢忌上行﹐而凶咎必至。以陽承陽﹐以陰承陰﹐皆不得於君也。然陽以不正而有才﹐陰以得正而無才﹐故其勢不同。有才而不正﹐則貴於寡欲﹐故乾之諸四﹐多得免咎。無才而得正﹐則貴乎有應﹐故艮之諸四﹐皆以有應爲優﹐無應爲劣。獨坤之諸四﹐能以柔順處之﹐𨿽無應援﹐亦皆免咎。此又隨時之義也。

五﹐上卦之中﹐乃人君之位也。諸爻之徳﹐莫精於此。能首出乎庶物﹐不問何時﹐克濟大事。《傳》謂五「多功」者此也。

上﹐事之終﹐時之極也。其才之剛柔﹐內之應否﹐𨿽或取義﹐然終莫及上與終之重也。是故難之將出者﹐則指其可由之方。事之旣成者﹐則亦以可保之道。義之善或不必勸﹐則直云其吉也。勢之惡或不可解﹐則但言其凶也。質𨿽不美﹐而冀其或攺焉﹐則猶告之。位𨿽處極﹐而見其可行焉﹐則亦諭之。大抵積微而盛﹐過盛而衰﹐有不可變者﹐有不能不變者。《大傳》謂「其上易知」﹐豈非事之已成乎﹖胡氏一桂曰﹕上下體𨿽相應﹐其實陽爻與陰爻應﹐陰爻與陽爻應﹐若皆陽皆陰﹐𨿽屬相應之位﹐則亦不應矣。然事固多變﹐動在因時﹐故有以有應而得者﹐有以有應而失者﹐亦有以無應而吉者﹐有以無應而凶者﹐斯皆時事之使然﹐不可執一而定淪也。至若《比》五以剛中﹐上下五陰應之﹔《大有》五以柔中﹐上下五陽應之﹔《小畜》四以柔得應﹐上下五剛亦應之﹐又不以六爻之應例淪也。

六十四卦皆以五爲君位者﹐此《易》之大略也。此間或有居此位而非君義者﹐有居他位而有君義者﹐斯易之變﹐不可滯於常例。

胡氏炳文曰﹕《易》卦之占﹐亨多﹐元亨少。爻之占﹐吉多﹐元吉少。元亨﹐大善而亨。元吉﹐大善而吉也。人之行事﹐善百一﹐大善千一﹐故以元爲貴。然玆事也﹐請吳氏澄曰﹕時之爲時﹐莫備於《易》。程子謂之隨時變易以從道。夫子《傳》六十四《彖》﹐獨於十二卦發其凡﹐而贊其時與時義﹑時用之大﹐一卦一時﹐則六十四時不同也。一爻一時﹐則三百八十四時不同也。始於《乾》之《乾》﹐終於《未濟》之《未濟》﹐則四千九十六時﹐各有所值。引而伸﹐觸類而長﹐時之百千萬變無窮﹐而吾之所以時其時者﹐則一而已。

薛氏瑄﹕六十四卦﹐只是一奇一偶。但因所遇之時﹐所居之位不同﹐故有無窮之事變。如人只是一動一靜﹐但因時位不同﹐故有無窮之道理。此所以爲《易》也。

蔡氏淸曰﹕《乾》卦卦辭﹐只是要人如《乾》。《坤》卦卦辭﹐只是要人如《坤》﹐至如《蒙》《蠱》等卦﹐則又須反其義。此有隨時而順之者﹐有隨時而制之者。易道只是時。時則有此二義﹐在學者細察之。

周公之系爻辭﹐或取爻徳﹐或取爻位﹐又或取本卦之時與本爻之時﹐又或兼取應爻﹐或取所承﹑所乘之爻。有承﹑乘﹑應與時位兼取者﹐有僅取其一二節者﹐又有取一爻爲眾爻之主者。大槪不出此數端。

綱領三﹐此篇論讀《易》之法及諸家醇疵王氏通曰﹕《易》之憂患﹐業業焉﹐孜孜焉。其畏天憫人﹐思及時而動乎﹗繁師玄曰﹕遠矣﹗吾視《易》易之道何其難乎﹗曰﹕有是夫﹗「終日乾乾」可也。

劉炫問《易》﹐曰﹕聖人於《易》﹐沒身而已﹐況吾儕乎﹖炫曰﹕吾談之於朝﹐無我敵者。不答。退謂門人曰「默而成之﹐不言而信﹐存乎徳行」。

北山黃公善醫﹐先寢食而後鍼藥。汾陰侯生善筮﹐先人事而後說卦。

邵子曰﹕知《易》者不必引用講解﹐是爲知《易》。孟子之言﹐未嘗及《易》﹐其間《易》道存焉﹐但人見之者鮮耳。人能用《易》﹐是爲知《易》。如孟子﹐可謂善用《易》者也。

程子曰﹕觀《易》須看時﹐然後觀逐爻之才。一爻之中﹐當包函數意﹐聖人常取其重者而爲之辭。亦有《易》中言之已多﹐取其未嘗言者﹐又有且言其時﹐不及其爻之才者。皆臨時參考﹐須先看卦﹐乃看得辭。

古之學者﹐皆有傳授。如聖人作經﹐本欲明道。今人若不先明義理﹐不可治經。蓋不得傳授之意云爾。如《系辭》本欲明《易》﹐若不先求卦義﹐則看《系辭》不得。

《易》須是默識心通﹐只窮文意﹐徒費力。

朱子曰﹕看《易》須是看他卦爻未畫以前﹐是怎模樣﹐卻就這上見得他許多卦爻象數﹐是自然如此﹐不是杜撰。且《詩》則因風俗世變而作﹐《書》則因帝王政事而作。《易》初未有物﹐只是懸空說出。當其未有卦畫﹐則渾然一太極。在人則是喜怒哀樂未發之中﹐一旦發出﹐則陰陽吉凶﹐事事都有在裏面。人須是就至虛靜中﹐見得這道理周遮通瓏方經書難讀﹐而此經爲尢難。蓋末開卷時﹐已有一重象數大槪功夫。開卷之後﹐經文本意﹐又多被先儒硬說殺了﹐令人看得意思局促﹐不見本來「開物成務」活法。

《易》不比《詩》《書》﹐他是說盡天下後世無窮無盡底事理﹐只一兩个字﹐便是一个道理。人須是經歷天下許多事變﹐讀易方知各有一理﹐精審端正。今旣未盡經歷﹐非是此心大段虛明寧靜﹐如何見得﹖看《易》若是靠定象去看﹐便滋味長。若只憑地懸空看﹐也沒甚意思。又曰﹕說《易》「得其理﹐則象數在其中」﹐固是如此。然溯流以觀﹐卻須先見象數的當下落﹐方說得理不走作。不然﹐事無實證﹐則虛理易差也。

今人讀《易》﹐當分爲三等。看伏犧之《易》﹐如未有許多《彖》《象》《文言》說話﹐方見得《易》之本意﹐只是要作卜筮用。及文王周公分爲六十四卦﹐添入《乾》「元亨利貞」﹐《坤》「元亨利牝馬之貞」﹐已是文王周公自說出一般道理了。然猶是就人占處說。如占得《乾》卦﹐則大亭而利於正耳。及孔子系《易》﹐作《彖》《象》《文言》﹐則以「元亨利貞」爲乾之四徳。以上論讀《易》。

孔氏穎達曰﹔龍出於河﹐則八卦宣其象。麟傷於澤﹐則「十翼」彰其用。業資幾聖﹐時歷三古。及秦亡金鏡﹐未墜斯文。漢理珠囊﹐重興儒雅。其傳《易》者﹐西都則有丁﹑孟﹑京﹑田﹐東都則有荀﹑劉﹑馬﹑鄭。大體更相祖述﹐非有絕倫。惟魏世王輔嗣之注﹐獨冠古今。所以江左諸儒﹐並傳其學﹐河北學者﹐罕能及之。其江南義疏﹐十有餘家﹐皆辭尙虛玄﹐義多浮誕。原夫《易》理難窮﹐𨿽復玄之又玄﹐至於垂範作則﹐便是有而教有。若論住內住外之空﹐就能就所之說﹐斯乃義涉於釋氏﹐非爲教於孔門也。

程子曰﹕邵堯夫先生之學﹐得之於李挺之。挺之得之穆伯長﹐伯長得之華山希夷陳圖南先生。朔其源流﹐遠有端緒。今穆李之言﹐及其行事﹐槪可見矣。而先生淳一不雜﹐汪洋浩大﹐乃其所自得者多矣。

尹氏火享曰﹔伊川先生踐履盡易﹐其作《傳》只是因而寫成。熟讀玩味﹐旣可見矣。

朱子門人間「當期」﹐曰﹕《易》卦之位﹐震東﹑離南﹑兌西﹑坎北者爲一說﹐十二辟卦分屬十二辰者爲一說。及焦延壽爲卦气直日之法﹐乃合二說而一之。旣以八卦之震離兌坎二十四爻直四時﹐又以十二辟卦直十二月。且爲分四十八卦爲之公侯卿大夫﹐而六日七分之說生焉。若以八卦爲主﹐則十二卦之乾不當爲巳之辟。坤不當爲亥之辟﹐艮不當侯於申酉﹐巽不當侯於戌亥。若以十二卦爲主﹐則八卦之乾不當在西北﹐坤不當在西南﹐艮不當在東北﹐巽不當在東南。彼此二說﹐互爲矛盾。且其分四十八卦爲公侯卿大夫﹐以附於十二辟卦﹐初無法象﹐而直以意言﹐本已無所據矣。不待論其減去四卦二十四爻﹐而後可以見其失也。揚雄《太玄》次第﹐乃是全用焦法。其八十一苜﹐蓋亦去其震離兌坎者﹐而但擬其六十卦耳。諸家於八十一首﹐多有作擬震離兌坎者。近世許翰始正其誤。至立踦蠃二贊﹐則正以七百二十九贊﹐又不足乎六十卦六日七分之數而益之。

恐不可反據其說﹐以正焦氏之說也。

先天圖非某之說﹐乃康節之說。非康節之說﹐乃希夷之說。非希夷之說﹐乃孔子之問伊川《易》說理太多﹐曰﹕伊川言聖人有聖人用﹐賢人有賢人用。若一爻只作一事﹐則三百八十四爻﹐止作得三百八十四事也。說得極好﹐然他解﹐依舊是三百八十四爻﹐止作得三百八十四事用也。

《詩》《書》略看訓詁﹐解釋文義令通而已。卻只玩味本文﹐其道理只在本文。下面小字盡說﹐如何會過得他﹖若《易傳》卻可脫去本文。程子此書平淡地漫漫委曲﹐說得更無餘蘊﹐不是那敲磕逼匝出底義理﹐平鋪地放在面前﹐只如此等行文﹐亦自難學﹐如其他峭拔雄健之文卻可作﹐若《易傳》淡底文字﹐如何可及﹖問《易傳》大槪將三百八十四爻作人說﹐恐通未盡否﹖曰﹕也是。卽是不可裝定作人說﹐看占得如何。有就事言者﹐有以位言者。以吉凶言之則爲事﹐以終始言之則爲時﹐以髙下言之則爲位﹐隨所作而看皆通。《系辭》云「不可爲典要﹐惟變所適。」豈可裝定作人說﹖此書近細讀之﹐恐程《傳》得之已多﹐但不合全說作義理﹐不就卜筮上看﹐故其說有無頓著處耳。今但作卜筮看﹐而以其說推之﹐道理自不可易。

自秦漢以來﹐考象辭者﹐泥於術數﹐而不得其弘通簡易之法。談義理者﹐淪於空寂﹐而不適乎仁義中正之歸。求其因時立教以承三聖﹐不同於法而同於道者﹐則惟伊川先生程氏之書而已。

老蘇說《易》﹐專得於「愛惡相攻而吉凶生」以下三句。他把這六爻﹐似那累世相仇相殺底人相似看。這一爻攻那一爻﹐這一畫克那一畫﹐全不近人情。東坡見他恁地太粗疎﹐卻添得些佛老在裏面﹐其書自作兩樣。

王氏應麟曰﹕以義理解易﹐自王弼始﹐何晏非弼比也。淸談亡晉﹐衍也﹐非弼也﹕範寧以王弼何晏並言﹐過矣。

程子言《易》﹐謂得其義則象數在其中。朱子以爲先見象數﹐方說得理﹐不然﹐事無實證﹐則虛理易差。愚嘗觀顏延之《庭誥》云﹕馬﹑陸得其象數﹐取之於物﹔荀﹑王舉其正宗﹐得之於心。其說以荀﹑於爲長。李泰發亦謂一行明數而不知其義﹐管輅明象而不通其理。蓋自輔嗣之學行﹐而象數之說隱。然義理象數﹐一以貫之﹐乃爲盡善。以上論諸家說《易》。

義例時消息盈虛之謂「時」﹐《泰》《否》《剝》《復》之類是也。又有指事言者﹐《訟》《師》《噬嗑》《頤》之類是也。又有以理言者﹐《履》《謙》《咸》《恆》之類是也。又有以象占者﹐《井》《鼎》之類是也。四者皆謂之時。

位貴賤上下之謂「位」。王弼謂中四爻有位﹐而初上兩爻無位﹐非謂無陰陽之位也﹐乃謂爵位之位徳剛柔中正不中正之謂「徳」。剛柔各有善不善﹐時當用剛﹐則以剛爲善也﹔時當用柔﹐則以柔爲善也。惟中與正﹐則無有不善者。然正尢不如中之善﹐故程子曰﹐正未必中﹐中則無不正也。六爻當位者未必皆吉﹐而二五之中﹐則占者獨多﹐以此故爾。

應﹑比「應」者﹐上下體相對應之爻也。「比」者﹐逐位相比連之爻也。《易》中比應之義﹐惟四與五比﹐二與五應爲最重。蓋以五爲尊位﹐四近而承之﹐二遠而應之也。然近而承者﹐則貴乎恭順小心﹐故剛不如柔之善。遠而應者﹐則貴乎彊毅有爲﹐故柔又不如剛之善。夫子曰「二與四﹐同功而異位﹐二多譽﹐四多懼﹐近也。柔之爲道﹐不利遠者﹐其要無咎﹐其用柔中也。」夫言柔之道不利遠﹐可見剛之道不利近矣。又可見柔之道利近﹐剛之道利遠矣。

夫子此條﹐實全《易》之括例。

凡比與應﹐必一陰一陽﹐其情乃相求而相得。若以剛應剛﹐以柔應柔﹐則謂之「無應」。以剛比剛﹐以柔比柔﹐則亦無相求相得之情矣。

以此例推之﹐《易》中以六四承九五者﹐凡十六卦﹐皆吉。《比》曰「外比於賢」﹐《小畜》曰「有孚惕出」﹐《觀》曰「利用賓於王」﹐《坎》曰「納約自牖」﹐《家人》曰「富家」﹐《益》曰「中行告公從」﹐《井》曰「井甃無咎」﹐《浙》曰「或得其桷」﹐《巽》曰「田獲三品」﹐《渙》曰「渙其羣元吉」﹐《節》曰「安節亭」﹐《中孚》曰「月幾望」﹐皆吉辭也。惟《屯》《需》與《蹇》﹑則相從於險難之中﹐故曰「往吉」﹐曰「出自穴」﹐曰「來連」。《旣濟》則交儆於未亂之際﹐故曰「終日戒」﹐亦皆吉辭。

以九四承六五﹐亦十六卦﹐則不能皆吉﹐而凶者多。如《離》之「焚如死如棄如」﹐《恆》之「田無禽」﹐《晉》之「鼫鼠」﹐《鼎》之「覆餗」﹐《震》之「遂泥」﹐皆凶爻也。《大有》之「匪彭」﹐《睽》之「睽孤」﹐《解》之「解拇」﹐《歸妹》之「愆期」﹐《旅》之「心未快」﹐《小過》之「往厲必戒」﹐𨿽非凶爻﹐而亦不純吉。惟《豫》之四﹐一陽而上下應﹐《噬嗑》之四﹐一陽爲用獄主﹐《丰》之四﹐爲動主以應乎明﹐《大壯》之壯﹐至四而極﹐《未濟》之未濟﹐至四而濟﹐皆卦主也﹐故得吉利之辭﹐而免凶咎。

以九二應六五者﹐凡十六卦﹐皆吉。《蒙》之「子克家」﹐《師》之「在師中」﹐《泰》之「得尙於中行」﹐《大有》之「大車以載」﹐《蠱》之「幹母蠱」而「得中道」﹐《臨》之「咸臨吉而無不利」﹐《恆》之「悔亡」﹐《大壯》之「貞吉」﹐《睽》之「遇主於巷」﹐《解》之「得黃矢」﹐《損》之「弗損益之」﹐《升》之「利用禴」﹐《鼎》之「有實」﹐皆吉辭也。惟《大畜》之「輿說輹」﹐則時當止也﹔《歸妹》「利幽貞」﹐則時當守也﹔《未濟》「曳輪貞吉」﹐則時當待也﹐亦非凶辭也。

以六二應九五﹐亦十六卦﹐則不能皆吉﹐而凶吝者有之。如《否》之「包承」也﹐《同人》之「於宗吝」也﹐《隨》之「系小子失丈夫」也﹐《觀》之「窺觀可醜」也﹐《咸》之「咸其腓凶」也﹐皆非吉辭也。《屯》之「屯如遭如」﹐《遁》之「鞏用黃牛」﹐《蹇》之「蹇蹇匪躬」﹐《旣自二五之外﹐亦有應焉。自四五之外﹐亦有比焉。然其義不如應五承五者之重也。

以應言之﹐四與初﹐猶或取相應之義﹐三與上則取應義者絕少矣。其故何也﹖四﹐大臣之位也﹐居大臣之位﹐則有以人事君之義﹐故必取在下之賢徳以自助﹐此其所以相應也。上居事外﹐而下應於當事之人﹐則失淸髙之節矣。三居臣位﹐而越五以應上﹐則失勿二之心矣。此其所以不相應也。然四之應初而吉者﹐亦惟以六四應初九耳。蓋初九爲剛徳之賢﹐而六四有善下之美﹐故如《屯》《賁》之「求婚媾」也﹐《頤》之「虎視耽耽」也﹐《損》之「使遄有喜」也﹐皆吉也。若九四應初六﹐則反以下交小人爲累﹐《大過》之「不橈乎下」﹐《解》之「解而拇」﹐《鼎》之「折足」是也。

以比言之﹐惟五與上﹐或取相比之義﹐餘爻則取比義者亦絕少。其故何也﹖五﹐君位也﹐尊莫尙焉﹐而能下於上者﹐則尙其賢也﹐此其所以有取也。然亦惟六五遇上九﹐乃取斯義。蓋上九爲髙世之賢﹐而六五爲虛中之主。故如《大有》《大畜》之六五﹑上九﹐孔子則贊之以「尙賢」﹔《頤》《鼎》之六五﹑上九﹐孔子則贊之以「養賢」﹐其辭皆最吉。若以九五比上六﹐則亦反以尊寵小人爲累﹐如《大過》之「老婦得其士夫」﹐《咸》之「志末」﹐《夬》之「莧陸」﹐《兌》之「孚於剝」﹐皆是也。獨《隨》之九五下上六﹐而義有取者﹐卦義剛來下柔故爾﹐若初與二﹐二與三﹐三與四﹐則非正應而相比者﹐或恐陷於朋黨比周之失﹐故其義不重。

此皆例之常也。若其爻爲卦主﹐則羣爻皆以比之﹑匝之爲吉凶焉﹐故五位之爲卦主者﹐不待言矣。如《豫》四爲卦主﹐則初「鳴」而三「盱」。《剝》上爲卦主﹐則三「無咎」而五「無不利」。《復》初爲卦王﹐則二下仁而四「獨復」。《夬》上爲卦主﹐則三「壯頄」而五「莧陸」。《姤》初爲卦主﹐則二「包有魚」而四「包無魚」。此又《易》之大義﹐不可以尋常比應之例論也。

卦主凡所謂卦主者﹐有成卦之主焉﹐有主卦之主焉。成卦之主﹐則卦之所由以成者。無論位之髙下﹐徳之善惡﹐若卦義因之而起﹐則皆得爲卦主也。主卦之主﹐必皆徳之善﹐而得時﹑得位者爲之。故取於五位者爲多﹐而它爻亦間取焉。其成卦之主﹐卽爲主卦之主者﹐必其徳之善﹐而兼得時位者也。其成卦之主﹐不得爲主卦之主者﹐必其徳與時位﹐參錯而不相當者也。

大抵其說皆具於夫於之《彖傳》﹐當逐卦分別觀之。

若其卦成卦之主﹐卽主卦之主﹐則是一主也﹐若其卦有成卦之主﹐又有主卦之主﹐則兩爻皆爲卦主矣。或其成卦者兼取兩爻﹐則兩爻又皆爲卦主矣。或其成卦者兼取兩象﹐則兩象之兩爻﹐又皆爲卦主矣。亦當逐卦分別觀之。

《乾》以九五爲卦主﹐蓋乾者天道﹐而五則天之象也。乾者君道﹐而五則君之位也﹐又剛健中正。四者具備﹐得天徳之純﹐故爲卦主也。觀《彖傳》所謂「時乘六龍以禦天」﹐「首出庶物」者﹐皆主君道而言。

《坤》以六二爲卦主﹐蓋坤者地道﹐而二則地之象也。坤者臣道﹐而二則臣之位也﹐又柔順中正。四者具備﹐得坤徳之純﹐故爲卦主也。觀彖辭所謂「先迷後得主」「得朋」「喪朋」者﹐皆主臣道而言。

《屯》以初九﹑九五爲卦主﹐蓋卦惟兩陽﹐初九在下﹐侯也﹐能安民者也。九五在上﹐能建侯亦指五而言之也。

《師》以九二﹑六五爲主﹐蓋九二在下﹐「丈人」也﹔六五在上﹐能用「丈人」者也。

《比》以九五爲主﹐蓋卦惟一陽居尊位﹐爲上下所比附者也。

《小畜》以六四爲成卦之主﹐而九五則主卦之主。蓋六四以一陰畜陽﹐故《彖傳》曰「柔得位而上下應之」﹐九五與之合志﹐以成其畜﹐故《彖傳》曰「剛中而志行」。

《履》以六三爲成卦之主﹐而九五則主卦之主也。蓋六三以一柔履眾剛之間﹐多危多懼﹐卦之所以名《履》也。居尊位尢當常以危懼存心﹐故九五之辭曰「貞厲」﹐而《彖傳》曰「剛中正﹐履帝位而不疚」。

《泰》以九二﹑六五爲主﹐蓋泰者上下交而志同﹐九二能盡臣道以上交者也﹐六五能盡君道以下交者也﹐二爻皆成卦之主﹐亦皆主卦之主也。

《否》以六二﹑九五爲主﹐蓋否者上下不變﹐六二「否亨」﹐斂徳辟難者也。九五「休否」﹐變《否》爲《泰》者也。然則六二成卦之主﹐而九五則主卦之主也。

《同人》以六二﹑九五爲主﹐蓋六二以一陰能同眾陽﹐而九五與之應。故《彖傳》曰「柔得位得中﹐而應乎乾」。

《大有》以六五爲主﹐蓋六五以虛中居尊﹐能有眾陽。故《彖傳》曰「柔得尊位﹐大中﹐而上下應之」。

《謙》以九三爲主﹐蓋卦惟一陽﹐得位而居下體﹐謙之象也。故其爻辭與卦同﹐《傳》曰「三多凶」﹐而惟此爻最吉。

《豫》以九四爲主﹐卦惟一陽﹐而居上位﹐卦之所由以爲豫者。故《彖傳》曰「剛應而志行」。

《隨》以初九﹑九五爲主﹐蓋卦之所以爲隨者﹐剛能下柔也。初五兩爻﹐皆剛居柔下﹐故爲卦主。

《蠱》以六五爲主﹐蓋諸爻皆有事於幹蠱者﹐至五而功始成﹐故諸爻皆有戒辭﹐而五獨曰「用譽」也。

《臨》以初九﹑九二爲主﹐《彖傳》所謂「剛浸而長」是也。

《觀》以九五﹑上九爲主﹐《彖傳》所謂「大觀在上」是也。

《噬嗑》以六五爲主﹐《彖傳》所謂「柔得中而上行」是也。

《賁》以六二﹑上九爲主﹐《彖傳》所謂「柔來而文剛」﹐「剛上而文柔」是也。

《剝》以上九爲主﹐陰𨿽剝陽﹐而陽終不可剝也﹐故爲卦主。

《復》以初九爲主﹐《彖傳》所謂「剛反」者是也。

《無妄》以初九﹑九五爲主﹐蓋初九陽動之始﹐如人誠心之初動也﹕九五乾徳之純﹐如人至誠之無息也。故《彖傳》曰「剛自外來而爲主於內」﹐指初也﹔又曰「剛中而應」﹐指五也。

《大畜》以六五﹑上九爲主﹐《彖傳》所謂「剛上而尙賢」者是也。

《頤》亦以六五﹑上九爲主﹐《彖傳》所謂「養賢以及萬民」者是也。

《大過》以九二﹑九四爲主﹐蓋九二剛中而不過者也﹐九四棟而不橈者也。

《坎》以二五二陽爲主﹐而五尢爲主﹐水之積滿者行也。

謂動而能靜﹐則五尢卦主也。

《恆》者常也﹐中則常矣﹐卦惟二五居中﹐而六五之柔中﹐尢不如九二之剛中﹐則二卦主也。

《遁》之爲遁以二陰﹐則初二成卦之主也。然處之盡善者惟九五﹐則九五又主卦之主也。故《彖傳》曰「剛當位而應﹐與時行」也。

《大壯》之爲壯以四陽﹐而九四當四陽之上﹐則四卦主也。

《晉》以明出地上成卦﹐六五爲離之主﹐當中天之位﹐則五卦主也。故《彖傳》曰「柔進而上行」。

《明夷》以日入地中成卦﹐而上六積土之厚﹐夷人之明者也﹐成卦之主也。六二﹑六五皆秉中順之徳﹐明而見夷者也﹐主卦之主也。故《彖傳》曰「文王以之」﹑「箕子以之」。

《家人》以九五﹑六二爲主﹐故《彖傳》曰「女正位乎內﹐男正位乎外」。

《睽》以六五﹑九二爲主﹐故《彖傳》曰「柔進而上行﹐得中而應乎剛」。

《蹇》以九五爲主﹐故《彖傳》曰「往得中也」。蓋《彖》辭所謂「大人」者﹐卽指五也。

《解》以九二﹑六五爲主﹐故《彖傳》曰「往得眾也」﹐指五也。又曰「乃得中也」﹐指二也。

《損》以損下卦上畫﹐益上卦上畫爲義﹐則六三﹑上九﹐成卦之主也﹕然損下益上﹐所益者君也﹐故六五爲主卦之主。

《益》以損上卦下畫﹐益下卦下畫爲義﹐則六四﹑初九﹐成卦之主也。然損上益下者﹐君施之而臣受之﹐故九五﹑六二爲主卦之主。

《夬》以一陰極於上爲義﹐則上六成卦之主也。然五陽決陰﹐而五居其上﹐又尊位也﹐故九五爲主卦之主。

《姤》以一陰生於下爲義﹐則初六成卦之主也。然五陽皆有制陰之責﹐而惟二五以剛中之徳﹐一則與之相切近以制之﹐一則居尊臨其上以制之﹐故九五﹑九二爲主卦之主。

《萃》以九五爲主﹐而九四次之﹐卦惟二陽而居髙位﹐爲眾陰所萃也。

《升》以六五爲主﹐《彖傳》曰「柔以時升」﹐六五升之最尊者也。然升者必自下起﹐其卦以地中生木爲象﹐則初六者巽體之主﹐乃木之根也﹐故初六亦爲成卦之主。

《困》以九二﹑九五爲主﹐蓋卦以剛掩爲義﹐謂二五以剛中之徳﹐而皆掩於陰也﹐故兩爻皆成卦之主﹐又皆主卦之主。

《井》以九五爲主﹐蓋井以水爲功﹐而九五坎體之主也﹔井以養民爲義﹐而九五養民之君也。

《革》以九五爲主﹐蓋居尊位﹐則有攺革之權﹔剛中正﹐則能盡攺革之善﹐故其辭曰「大人虎變」。

《鼎》以六五﹑上九爲主﹐蓋鼎以養賢爲義﹐而六五尊尙上九之賢﹐其象如鼎之鉉耳之相得也。

《震》以二陽爲主﹐然震陽動於下者也﹐故四不爲主﹐而初爲主。

《艮》亦爲二陽爲主﹐然艮陽止於上者也﹐故三不爲主﹐而上爲主。

《漸》以女歸爲義﹐而諸爻惟六二應五﹐合乎女歸之象﹐則六二卦主也。然漸又以進爲義﹐而九五進居髙位﹐有剛中之徳﹐則九五亦卦之主也。

《歸妹》以女之自歸爲義﹐其徳不尊﹐故《彖傳》曰「『無攸利』﹐柔乘剛也」。是六三﹐上六成卦之主也。然六五居尊﹐下交﹐則反變不尊而爲尊﹐化凶而爲吉。是六五又主卦之主也。

《丰》以六五爲主﹐蓋其彖辭曰「王假之﹐勿憂﹐宜日中」﹐六五之位則王之位也﹐柔而居中﹐則日中之徳也。

《旅》亦以六五爲主﹐故《彖傳》曰「柔得中乎外」。又曰「止而麗乎明」。五居外體﹐旅於外《巽》𨿽主於二陰﹐然陰卦以陰爲主者﹐惟離爲然﹐以其居中故也。巽之二陰﹐則爲成卦之主﹐而不得爲主卦之主。主卦之主者﹐九五也。申命行事﹐非居尊位者不可。故《彖傳》曰「剛巽乎中正而志行」﹐指五也。

《兌》之二陰亦爲成卦之主﹐而不得爲主卦之主。主卦之主﹐則二五也。故《彖傳》曰「剛中而柔外﹐說以『利貞』」。

《渙》以九五爲主﹐蓋收拾天下之散﹐非居尊不能也。然九二居內以固其本﹐六四承五以成其功﹐亦卦義之所重﹐故《彖傳》曰「剛來而不窮﹐柔得位乎外而上同」。

《節》亦以九五爲主﹐蓋立制度以節天下﹐亦惟居尊有徳者能之。故《彖傳》曰「當位以節﹐中正以通」。

《中孚》之成卦以中虛﹐則六三﹑六四﹐成卦之主也。然孚之取義以中實﹐則九二﹑九五﹐主卦之主也。至於孚乃化邦﹐乃居尊者之事﹐故卦之主在五。

《小過》以二五爲主﹐以其柔而得中﹐當過之時而不過也。

《旣濟》以六二爲主﹐蓋旣濟則初吉而終亂﹐六二居內體﹐正初言之時也。故《彖傳》曰「初吉柔得中也」。

《未濟》以六五爲主﹐蓋未濟則始亂而終治﹐六五層外體﹐正開治之時也。故《彖傳》曰「未濟『亨』﹐柔得中也」。

以上之義﹐皆可以據《彖傳》﹑爻辭而推得之。大抵《易》者﹐成大業之書。而成大業者﹐必歸之有徳有位之人。故五之爲卦主者獨多。中間亦有因時義不取五爲王位者﹐不過數卦而已。

自五而外﹐諸爻之辭﹐有曰王者﹐皆非以其爻當王也﹐乃對五位而爲言耳。如《隨》之上曰「王用亨於西山」﹐則因其系於五也。《益》之二日「王用亨於帝」﹐則因其應於五也。《升》之四曰「王用亨於岐山」﹐則因其承於五也。皆其徳與時稱﹐故王者簡而用之﹐以答乎神明之心也。又上爻有蒙五爻而終其義者﹐如《師》之上曰「大君有命」﹐則因五之出師定亂﹐而至此則奏成功也。《離》之上曰「王用出徵」﹐則因五之憂勤圖治﹐而至此則除亂本也。

皆蒙五爻之義﹐而語其成效如此。《易》中五上兩爻﹐此類最多﹐亦非以其爻當王也。

周易上經本義周﹐代名也。易﹐書名也。其卦本伏羲所畫﹐有交易﹑變易之義﹐故謂之易﹐其辭則文王閣公所系﹐故系之周。以其簡帙重大﹐故分爲上下兩篇。經﹐則伏羲之畫﹐文王周公之辭也﹐並孔子所作之傳十篇﹐凡十二篇。中間頗爲諸儒所亂﹐近世晁氏始正其失﹐而未能盡合古文。呂氏又更定著爲經二卷﹐傳十卷﹐乃復孔氏之舊云。

乾。乾上。乾下乾﹐元﹐亨﹐利﹐貞。

本義六畫者﹐伏羲所畫之卦也。一者﹐奇也﹐陽之數也。乾者﹐健也﹐陽之性也。

本注乾字﹐三畫卦之名也。下者﹐內卦也。上者﹐外卦也。經文「乾」字﹐六畫卦之名也。伏羲仰觀俯察﹐見陰陽有奇偶之數﹐故畫一奇以象陽﹐畫一偶以象陰。見一陰一陽﹐有各生一陰一陽之象﹐故自下而上﹐再倍而三﹐以成八卦。見陽之性健﹐而其成形之大者爲天﹐故三奇之卦﹐名之曰乾﹐而擬之於天也。三畫已具﹐八卦已成﹐則又三倍其畫﹐以成六畫﹐而爲八卦之上﹐各加八卦﹐以成六十四卦也。此卦六畫皆奇﹐上下皆乾﹐則陽之純而健之至也﹐故乾之名﹐天之象﹐皆不易焉。「元﹑亨﹑利﹑貞」﹐文王所系之辭﹐以斷一卦之吉凶﹐所謂彖辭者也。元﹐大也。亨﹐通也。利﹐宜也。貞﹐正而固也。文王以爲乾道大通而至正﹐故於筮得此卦﹐而六爻皆不變者﹐言其占當得大通﹐而必利在正固﹐然後可以保其終也。此聖人所以作《易》教人卜筮﹐而可以開物成務之精意。余卦放此。

程傳上古聖人始畫八卦﹐三才之道備矣﹐因而重之﹐以盡天下之變﹐故六畫而成卦。重乾爲乾。乾﹐天也。天者天之形體﹐乾者天之性情。乾﹐健也﹐健而無息之謂乾。

夫天﹐專言之則道也﹐天且弗違是也。分而言之﹐則以形體謂之天﹐以主宰謂之帝﹐以功用謂之鬼神﹐以妙用謂之神﹐以性情謂之乾。乾者﹐萬物之始﹐故爲天爲陽﹐爲父爲君。「元﹑亨﹑利﹑貞」﹐謂之四徳。「元」者﹐萬物之始。「亨」者﹐萬物之長。「利」者﹐萬物之遂。「貞」者﹐萬物之成。惟乾坤有此四徳﹐在它卦則隨事而變焉。故元專爲善大﹐利主於正固。亨貞之體﹐各稱其事。四徳之義﹐廣矣﹐大矣。

集說孔氏穎達曰﹕乾者﹐此卦之名。卦者掛也﹐言懸掛物象以示於人﹐故謂之卦。

邵子曰﹕不知乾﹐無以知性命之理。

《朱子語類》云﹐乾只是健﹐坤只是順。純陽所以健﹐純陰所以順。至健者惟天﹐至順者惟地。

問﹕乾者天之性情。曰﹐乾﹐健也。健之體爲性﹐健之用是情。又曰﹐性情二者常相參在此﹐情便是性之發﹐非性何以有情﹖健而無息﹐非性何以能如此﹖問﹔《本義》云﹕見陽之性健﹐而成形之大者爲天﹐故三奇之卦﹐名之曰乾﹐而擬之於天也。竊謂卦辭未見取象之意﹐恐當於大象言之。曰﹐才設此卦時﹐便有此象了﹐故於此預言之。

問「元﹑亨﹑利﹑貞」。曰﹐當初只是說大亨利於正﹐不以分配四時﹐孔子見此四字好﹐始分作四件說。

又云「元亨利貞」四字﹐文王本意在乾坤者只與諸卦一般﹐至孔子作《彖傳》《文言》﹐始以乾坤爲四徳﹐而諸卦自如其舊。二聖人之意﹐非有不同﹐蓋各是發明一理耳。

今學者且當虛心玩味﹐各隨本文之意而體會之。其不同處﹐自不相妨。不可遽以己意橫作主張也。

胡氏炳文曰「元﹑亨﹑利﹑貞」﹐諸家便作四徳解﹐惟《本義》以爲占辭。大通而至正﹐此天道之本然﹔大通而必利在正固﹐人事之當然也。乾爲《易》第一卦﹐占得之者﹐其事𨿽大通﹐而非正固﹐尙不能保其終﹐況它卦乎﹗

蔡氏淸曰﹕成形之大者爲天﹐坤卦亦曰﹐陰之成形莫大於地﹐可見不可就以乾坤當天地。凡至健者皆爲乾﹐凡至順者皆爲坤。此乾坤所以足應萬用﹐而《彖傳》之言﹐所以爲專以天道明乾義﹐以地道明坤義也。

林氏希元曰﹕乾徳剛健﹐剛以體言﹐健兼用言。剛則有立﹐健則有爲。人而有立有爲﹐則志至气至。本立道生﹐事無不立﹐功無不成。不見艱難﹐無能阻止﹐如乾旋坤轉﹐如雷厲風行﹐「何天之衢」﹐殆不足以擬之﹐是不惟亨而且大亨也。中者不偏不倚﹐正者無過不及﹐體用之分也﹐正大而天地之情可見矣﹐可見乾之中正也。乾道大通而至正﹐在人容有不正者﹐故聖人因以爲戒。

案乾坤之「元亨利貞」﹐諸儒俱作四徳說﹐惟朱子以爲占辭﹐而與它卦一例﹐其言當矣。然四字之中﹐𨿽只兩意﹐實有四層。何則﹖元﹐大也。亨﹐通也。利﹐宜也。

貞﹐正而固也。人能至健﹐則事當大通。然必宜於正固﹐是占辭只兩意也。但《易》之中﹐有言「小亨」者矣﹐有言「不可貞」者矣。一時之通﹐其亨則小﹐惟有大者存焉﹐初九﹐潛龍勿用。

本義初九者﹐卦下陽爻之名。凡畫卦者﹐自下而上﹐故以下爻爲初。陽數九爲老﹐七爲少﹐老變而少不變﹐故謂陽爻爲九。「潛龍勿用」﹐周公所系之辭﹐以斷一爻之吉凶﹐所謂爻辭者也。「潛」﹐藏也。「龍」﹐陽物也。初陽在下﹐未可施用﹐故其象爲「潛龍」﹐其占曰「勿用」。凡遇乾而此爻變者﹐當觀此象而玩其占也。餘爻放此。

程傳下爻爲「初」。「九」﹐陽數之盛﹐故以名陽爻。理無形也﹐故假象以顯義。

乾以龍爲象﹐龍之爲物﹐靈變不測﹐故以象乾道變化﹐陽气消息﹐聖人進退。初九在一卦之下﹐爲始物之端﹐陽气方萌﹐聖人側微﹐若「龍」之「潛」隱﹐未可自用﹐當晦養以俟時。

集說沈氏驎士曰﹕稱「龍」者﹐假象也。天地之气有升降﹐君子之道有行藏。「龍」之爲物﹐能「飛」能「潛」﹐故借「龍」比君子之徳也。初九旣尙潛伏﹐故言「勿用」。

孔氏穎達曰﹕陽爻稱九﹐陰爻稱六﹐其說有二﹕一者乾體有三畫﹐坤體有六畫﹐陽得兼陰﹐故其數九﹔陰不得兼陽﹐故其數六。二者老陽數九﹐老陰數六﹐老陰老陽皆變﹐《周易》以變者爲占﹐故稱九稱六。所以老陽數九﹑老陰數六者﹐以揲蓍之數﹐九過操則得老陽﹐六過揲則得老陰﹐其少陽稱七﹐少陰稱八﹐義亦準此。

崔氏憬曰﹕九者老陽之數﹐動之所占﹐故陽稱焉。「潛」﹐隱也。「龍」下隱地﹐潛徳不彰﹐是以君子韜光待時﹐未成其行﹐故曰「勿用」。

《朱子語類》問﹕程《易》以初﹑二﹑三﹑四四爻作舜說﹐何以見得如此﹖曰﹐此是推說爻象之意﹐非本指也。《易》本因卜筮而有象﹐因象而有占﹐占辭中便有道理。

如筮得「乾」之初九﹐初陽在下﹐未可施用﹐其象爲「潛龍」﹐其占曰「勿用」。凡遇乾而得此爻者﹐當觀此象而玩其占﹐隱晦而「勿用」可也。此《易》之本指也。聖人爲《彖傳》《象傳》《文言》﹐節節推去無限道理﹐此程《易》所以推說得無窮。先通得《易》本指後﹐推說不妨。若便以所推說者去解《易》﹐則失《易》之本指矣。

李氏舜臣曰﹕六爻之象﹐皆取於「龍」者﹐陽體之健﹐其「潛」「見」「惕」「躍」「飛」「亢」者﹐初終之序﹐而變化之迹也。

梁氏寅曰﹐夫《易》者﹐潔淨精微之教也。故其取象皆假托其物﹐而未涉於事﹔包含其意﹐而各隨所用。然乾純陽之卦﹐而取象於龍﹐則其意多爲聖人而發者。故夫子於林氏希元曰﹕龍不止陽物﹐乃陽物之神靈不測者﹐故象乾之六爻。蓋乾卦六爻﹐皆得乾道﹐不比它卦﹐故《文言》以聖人明之。比之於物﹐則是「龍」也。

九二﹐見龍在田﹐利見大人。

本義二﹐謂自下而上第二爻也。後放此。九二剛健中正﹐出潛離隱﹐澤及於物﹐物所「利見」﹐故其象爲「見龍在田」﹐其占爲「利見大人」。九二𨿽未得位﹐而大人之徳已著﹐常人不足以當之﹐故值此爻之變者﹐但爲利見此人而已。蓋亦謂在下之大人也。

此以爻與占者相爲主賓﹐自爲一例。若有「見龍」之徳﹐則爲「利見」九五在上之「大人」矣。

程傳田﹐地上也。出現於地上﹐其徳已著。以聖人言之﹐舜之田漁時也﹐利見大徳之君﹐以行其道﹔君亦利見大徳之臣﹐以共成其功﹔天下利見大徳之人﹐以被其澤。

大徳之君﹐九五也。乾坤純體﹐不分剛柔﹐而以同徳相應。

集說鄭氏康成曰﹐二於三才爲地道﹐地上卽田﹐故稱「田」也。

幹氏寶曰﹕二爲地上﹐在地之表﹐陽气將施﹐聖人將顯﹐故曰「利見大人」。

孔氏穎達曰﹕陽處二位﹐故曰九二。陽气發見﹐故曰「見龍」。田是地上可營爲有益之處﹐陽气發在地上﹐故曰「在田」。初之與二﹐俱爲地道。二在初上﹐所以稱田。「見龍在田」﹐是自然之象。「利見大人」﹐以人事托之。言龍見在田之時﹐猶似聖人久潛稍出﹐𨿽非君位﹐而有君徳﹐故天下眾庶﹐「利見」九二之「大人」。先儒云﹐若夫子教於洙泗﹐利益天下﹐有人君之徳﹐故稱「大人」。

蔡氏淸曰﹕凡「大人」皆是徳位兼全之稱。九二𨿽未得位﹐而「大人」之徳已著﹐所謂居仁由義﹐「大人」之事備矣﹐故亦謂之「大人」。

九三﹐君子終日乾乾﹐夕惕若厲﹐無咎。

本義九﹐陽爻。三﹐陽位。重剛不中﹐居下之上﹐乃危地也。然性體剛健﹐有能乾乾惕厲之象﹐故其占如此。君子﹐指占者而言。言能憂懼如是﹐則𨿽處危地而「無咎」也。

程傳三𨿽人位﹐已在下體之上﹐未離於下而尊顯者也﹐舜之玄徳升聞時也。日夕不懈而兢惕﹐則𨿽處危地而無咎。在下之人﹐而君徳已著﹐天下將歸之﹐其危懼可知。

𨿽言聖人事﹐苟不設戒﹐則何以爲教﹖作《易》之義也。

集說鄭氏康成曰﹐三於三才爲人道﹐有乾徳而在人道﹐君子之象。

孔氏穎達曰﹐以陽居三位﹐故稱九三。以居不得中﹐故不稱「大人」。陽而得位﹐故稱「君子」。在憂危之地﹐故「終日乾乾」。言終競此日﹐健健自彊﹐不有止息。「夕龔氏原曰﹕三居下體之上﹐當危懼之時﹐惟自彊不息﹐戒謹恐懼﹐可以免咎。

楊氏時曰﹕乾之九三﹐獨言「君子」﹐蓋九三﹐人之位也。履正居中﹐在此一爻。

故《文言》於九四﹐則曰「上不在天﹐下不在田﹐中不在人」﹐於九三止言「上不在天﹐下不在田」而已。其曰君子行此四徳者﹐蓋乾之所謂君子也。

《朱子語類》問﹕伊川云﹐𨿽言聖人事﹐苟不設戒﹐何以爲教﹖竊意因時而「惕」﹐𨿽聖人亦有此心。曰「《易》之爲書﹐廣大悉備﹐常人皆可得而用﹐初無聖凡之別﹐但當著此爻﹐便用競競戒惕。

故氏炳文曰﹕凡卦爻有占無象﹐象在占中﹔有象無占﹐占在象中。如乾初﹑二﹑四﹑五﹑上﹐分象與占﹔九三「終日乾乾夕惕若」﹐皆占辭也﹐而象在其中。

九四﹐或躍在淵﹐無咎。

本義「或」者﹐疑而未定之辭。「躍」者﹐無所緣而絕於地﹐特未飛爾。「淵」者﹐上空下洞﹐深昧不測之所。龍之在是﹐若下於田﹐「或躍」而起﹐則向乎天矣。九陽四陰﹐居上之下﹐攺革之際﹐進退未定之時也。故其象如此﹐其占能隨時進退﹐則「無咎」也。

程傳「淵」﹐龍之所安也。「或」﹐疑辭﹐謂非必也。「躍」﹐不「躍」﹐惟及時以就安耳。聖人之動﹐無不時也﹐舜之歷試時也。

集說幹氏寶曰「躍」者﹐暫起之言。

孔氏穎達曰「或」﹐疑也﹑「躍」﹐跳躍也。言九四陽气漸進﹐似若龍體欲飛﹐猶疑或也。躍於在淵﹐未卽飛也。

程氏迥曰﹕初與二旣皆稱龍﹐此爻𨿽不稱龍﹐卽上文知其爲龍也。亦猶「大壯」九三「羝羊觸藩贏其角」﹐而九四不言羊﹐知「藩決不羸」卽羊也。

李氏過曰「躍」者﹐未飛而習飛者也。

林氏希元曰﹕《本義》進退未定之時﹐通承上文九陽四陰居上之下攺革之際三句說。

蓋以爻與位言﹐九陽爻﹐四陰位﹐陽主進﹐陰主退﹐是進退未定也。以上體言﹐四居上之下﹐居上欲進﹐居上之下﹐則又未必於進﹐亦進退未定也。以上下二體言﹐四初離下體﹐入上體﹐是爲攺革之際﹐亦進退未定也。故總承之曰﹐進退未定之時。

又曰「或躍在淵」﹐將進而未必於進也。未必於進﹐非不進也。審進退之時﹐必時可進﹐然後進也。是謂隨時進退。

陳氏琛曰﹕九四以陽居陰﹐本非躁進之資。又居上之下﹐適當攺革之時。是其欲進以有爲﹐而商度之未決。蓋將待時而出﹐見可而動也。有如龍之「或躍在淵」焉。其象如此﹐占者誠能隨時進退﹐則其進也非貪位﹐退也非沽名。可以投事幾之會﹐可以免失身之辱﹐何「咎」之有哉﹖上九﹐亢龍有悔。

本義「上」者﹐最上一爻之名。「亢」者﹐過於上而不能下之意也。陽極於上﹐動必「有悔」﹐故其象占如此。

程傳九五者﹐位之極。中正者﹐得時之極﹐過時則「亢」矣。上九至於亢極﹐故「有悔」也。有過則有悔﹐惟聖人知進退存亡而無過﹐則不至於悔也。

集說王氏肅曰﹕窮髙曰「亢」﹐知進忘退﹐故悔也。

郭氏雍曰﹐九三過而「惕」﹐故「無咎」。上九過而「亢」﹐故「有悔」。然則龍徳莫善於惕﹐而莫不善於亢也。

《朱子語類》云﹕若占得此爻﹐必須以亢滿爲戒。當極盛之時。便須慮其亢﹐如這般處﹐最是《易》之大義﹐大抵於盛滿時致戒。

總論範氏仲淹曰﹕九二君之徳﹐九五君之位﹐成徳於其內﹐得位於其外﹐餘爻則從其進退安危之會言之。

饒氏魯曰﹕一爻有一爻之中﹐如初則以「潛」爲中﹐二則以「見」爲中﹐三則以「乾」﹑「惕」爲中﹐四則以「或躍」爲中。卦有才﹑有時﹑有位不同﹐聖人使之無不合乎中。

本義用九﹐言凡筮得陽爻者﹐皆用九而不用七﹐蓋諸卦百九十二陽爻之通例也。

以此卦純陽而居首﹐故於此發之。而聖人因系之辭﹐使遇此卦而六爻皆變者﹐卽此占之。

蓋六陽皆變﹐剛而能柔﹐吉之道也。故爲「羣龍無首」之象﹐而其占爲如是則吉也。《春秋傳》曰﹐乾之坤曰「見羣龍無首言」﹐蓋卽純坤卦辭﹐「牝馬之貞」﹐「先迷後得」﹐「東北喪朋」之意。

程傳用九音﹐處乾剛之道﹐以陽居乾體﹐純乎剛者也﹐剛柔相濟爲中﹐而乃以純剛﹐是過乎剛也。「見羣龍無首」﹐謂觀諸陽之義﹐爲無首則吉也。以剛爲天下先﹐凶之道也。

集說朱子答虞士朋曰﹕用九用六﹐當從歐公說﹐爲揲蓍變卦之凡例。蓋陽爻百九十二﹐皆用九而不用七﹔陰爻百九十二﹐皆用六而不用八也。特以乾坤二卦純陽純陰﹐而居篇首﹐故就此發之﹐此歐陽公舊說也。而愚又嘗因其說而推之﹐竊以爲﹐凡得乾而六爻純九﹐得坤而六爻純六者﹐皆當直就此例﹐占其所系之辭﹐不必更看所變之卦。《左傳》蔡墨所謂「乾之坤曰見羣龍無首」者﹐可以見其一隅也。

又《語類》云﹕荊公言用九隻在上九一爻﹐非也。六爻皆用九﹐故曰「見羣龍無首﹐吉」。用九便是行健處。

林氏希元曰﹕用九本是陽爻之通例﹐然於乾卦六爻之後發之﹐便是指乾卦六爻用九。

又曰﹐或疑「無首」之「吉」﹐剛而能柔則言也。牝馬之利﹐順而能健則利也。剛而能柔﹐與順而健者﹐性體自是不同。而《春秋傳》曰﹐乾之坤曰「見羣龍無首吉」﹐何也﹖曰﹐乾變之坤﹐𨿽爲坤之所爲﹐然本自剛來﹐與本是坤者不同。故乾「無首」之「吉」﹐終不可同於坤「牝馬之貞」。坤「永貞」之「利」﹐終不可同於乾之「元亨」。聖人不教人卽所變之卦以考其占﹐而別著自此至彼之象占者﹐正以其有不可同耳。

案爻辭𨿽所以發明乎卦之理﹐而實以爲占筮之用﹐故以九六名爻者取用也。爻辭動則用﹐不動則不用。卦辭則不論動不動而皆用也。但不動者﹐以本卦之彖辭占﹔其動者﹐則合本卦變卦之彖辭占。如乾之六爻全變則坤﹐坤之六爻全變則乾也。先儒之說﹐以爲全變則棄奉卦而觀變卦﹐而乾坤者天地之大義﹐乾𨿽變坤﹐未可純用坤辭也﹔坤𨿽變乾﹐未可純用乾辭也。故別立用九用六﹐以爲皆變之占辭。此其說亦善矣。以理揆之﹐則凡卦𨿽全變﹐亦無盡棄奉卦而不觀之理﹐不獨乾坤也。故須合本卦變卦而占之者近是。

如此則乾變坤者﹐合觀乾辭與坤辭而已。坤變乾者﹐合觀坤辭與乾辭而已。但自乾而坤﹐則陽而根陰之義也。自坤而乾﹐則順而體健之義也。合觀卦辭者﹐宜知此意﹐故立用九用六之辭以發之﹐蓋羣龍𨿽現而不現其首﹐陽而根陰故也。永守其貞而以大終﹐順而體健故也。此亦因乾坤以爲六十四卦之通例。如自復而垢﹐則長而防其消可也。自姤而復﹐則亂而圖其治可也。固非干坤獨有此義﹐而諸卦無之也。聖人於乾坤發之﹐以示例爾。

然乾𨿽不變﹐而用九之理自在﹐故「乾元」無端﹐卽「無首」之妙也。坤𨿽不變﹐而用六之理自在﹐故坤「貞」能「安」﹐卽「永貞」之道也。陰陽本自合徳者﹐交易之機﹐其因動而益顯者﹐則變易之用﹐學《易》者尢不可以不知。

坤。坤上。坤下坤﹐元亨﹐利牝馬之貞﹐君子有攸往﹐先迷後得主利﹐西南得朋﹐東北喪朋﹐安貞吉。

本義。者﹐偶也﹐陰之數也。坤者﹐順也﹐陰之性也。注中者﹐三畫卦之名也﹐經中者﹐六畫卦之名也。陰之成形﹐莫大於地﹐此卦三畫皆偶﹐故名坤而象地。重之又得坤焉﹐則是陰之純﹐順之至﹐故其名與象皆不易也。「牝馬」﹐順而健行者。陽先陰後﹐陽主義﹐陰主利。「西南」﹐陰方。「東北」﹐陽方。安順之爲也﹐「貞」﹐健之守也﹐遇此卦者﹐其占爲大亨﹐而利以順健爲正。如有所住﹐則「先迷後得而主」於利。往西南則「得朋」﹐往東北則「喪朋」。大抵能安於正則吉也。

程傳坤﹐乾之對也﹐四徳同而貞體則異。乾以剛固爲貞﹐坤則柔順而貞。牝馬柔順而健行﹐故取其象曰「牝馬之貞」。君子所行﹐柔順而利且貞﹐合坤徳也。陰﹐從陽者也﹐待唱而和。陰而無陽﹐則爲迷錯﹐居後乃得其常也。主利﹐利萬物則主於坤﹐生成皆地之功也。臣道亦然。君令臣行﹐勞於事者﹐臣之職也。「西南」﹐陰方。「東北」﹐陽方。陰必從陽﹐離喪其朋類﹐乃能成化育之功﹐而有「安貞」之「吉」。得其常則安﹐安於常則貞﹐是以吉也。

集說王氏弼曰﹕至順而後乃亨﹐故惟利於「牝馬之貞」﹐「西南」﹐致養之地﹐與坤同道者也﹐故曰「得朋」。「東北」﹐反「西南」者也﹐故曰「喪朋」。陰之爲物﹐必離其黨﹐之於反類﹐而後獲「安貞吉」。

幹氏寶曰﹕行天者莫若龍﹐行地者莫若馬﹐故乾以龍繇﹐坤以馬象。

孔氏穎達曰﹕乾坤合體之物﹐故乾後次坤。地之爲體﹐亦能始生萬物﹐各得亨通﹐故云「元亨」﹐與乾同也。牝對牡爲柔﹐故云「利牝馬之貞」。不云牛而云馬者﹐牛𨿽柔順﹐不能「行地無疆」﹐無以見坤之徳。馬𨿽比龍爲鈍﹐而亦能遠﹐象地之廣育也。「先迷後得主利」者﹐以其至陰﹐當待唱而後和。凡有所爲﹐若在物之先﹐卽迷惑。若在物之後﹐卽得主利。以陰不可先唱﹐猶臣不可先君﹐卑不可先尊故也。

崔氏憬曰﹕西方坤兌﹐南方巽離﹐二方皆陰﹐與坤同類﹐故曰「西南得朋」。東方艮震﹐北方乾坎﹐二方皆陽﹐與坤非類﹐故曰「東北喪朋」。安於承天之正﹐故言「安貞言」也。

張氏浚曰﹕君造始﹐臣代終﹐人臣立事建業﹐以有爲於下。失朋儕之助﹐有不能獨勝其任者矣﹐故「西南」以「得朋」爲利﹐若夫立於本朝﹐左右天子﹐苟非絕類忘私﹐《朱子語類》問﹕牝馬取其柔順健行﹐坤順而言健﹐何也﹖曰﹐守得這柔順堅確﹐故有健象。柔順而不堅確﹐則亦不足以配乾矣。

項氏安世曰﹕牝取其順﹐馬取其行。順者坤之「元」﹐行者坤之「亨」。「利」者宜此而已﹐「貞」者終此而已。柔順者多不能終﹐惟牝馬爲能終之。「君子有攸往」﹐此一句總起下文也。「先迷後得主利」﹐言利在得主﹐不利爲主也。

楊氏簡曰﹕君先臣後﹐夫先妻後。當後而先爲迷﹐迷爲失道。君爲臣之主﹐夫爲妻之主﹐後而得主﹐利莫大焉。

王氏申子曰﹕乾健行﹐故爲馬。坤亦爲馬者﹐坤乾之配﹐干行而坤止﹐則無以承天之施﹐而成其化育之功﹐此所謂柔順之貞﹐坤之徳也。

胡氏一桂曰「元亨﹐利牝馬之貞」﹐已盡坤之全體﹐「君子」以下﹐則申占辭也。

又曰﹕彖辭文工所作﹐「西南得朋」﹑「東北喪朋」﹐後天卦位。

兪氏琰曰﹕坤順乾之健﹐故其占亦爲「元亨」。北地馬羣﹐每十牝隨一牡而行﹐不入它羣﹐是爲「牝馬之貞」。坤道以陰從陽﹐其貞如牝馬之從牡則利﹐故曰利牝馬之貞」。

《易》中凡稱「君子」﹐皆指占者而言。「有攸往」﹐謂有所行也。坤從乾而行先乎乾﹐則迷而失道﹔後乎乾﹐則得乾爲主而利﹐故曰「君子有攸往﹐先迷﹐後得主利」。朋﹐坤類也。西南坤之本方﹐兌離巽皆坤類﹐是爲「得朋」。出而從乾﹐則東北震艮坎非坤類﹐是爲「喪朋」。君子之出處﹐隨寓能安﹐壹是皆以貞自持﹐蓋無往而不吉﹐故曰「西南得朋﹐東北喪朋﹐安貞吉」。

蔡氏淸曰﹕若牡馬則全是健﹐若牝牛則又全是順。牝馬﹐順而健者也﹐要非順外有健也。其健亦是順之健也﹐故曰「安貞」。坤卦﹐地道也﹐妻道﹑臣道也。不順則專而無成﹐不健則不能配乾。順而健者﹐坤之正也。

鄭氏維嶽曰﹕坤配乾者也﹐坤之徳卽乾之徳﹐乃柔順以承之而有終耳。有終爲健﹐故曰「利牝馬之貞」。坤道從乾﹐乾爲坤之主﹐故先則迷﹐而後則得其所主。「西南得朋」者﹐率類以從陽﹐以人事君之道也﹐「東北喪朋」者﹐絕類以從陽﹐渙羣朋﹐亡之道也。

此皆陰道之正而能安之﹐所以得吉也。

喬氏中和曰﹕坤惟合干故「得主」﹐「得主」﹐故「西南」「東北」﹐皆利方﹐「得朋」「喪朋」皆吉事。妻道也﹐臣道也。妻從夫﹐臣從君而已矣。

案「後得主」﹐當以孔子《文言》爲據。蓋坤者﹐地道﹑臣道﹐而乾﹐其主也。

居「先」則無主﹐故「迷」﹔居「後」則得其所主矣。「利」字應屬下兩句讀﹐言在西南則利於得朋﹐在東北則利於喪朋也﹐「得朋」「喪朋」正與上文「得主」相對。蓋事主者﹐惟知有主而已﹐朋類非所私也。然亦有時而宜於得朋者﹐西南是坤代乾致役之地﹐非合眾力不足以濟﹐於是而得朋﹐正所以終主之事﹐是得朋卽得主也。惟東方者受命之先﹐北方者告成之候﹐稟令歸功﹐己無私焉﹐而又何朋類之足云﹖故必「喪朋」而後「得主」也。爲人臣者而知此義﹐則引類相先﹐不爲阿黨睽孤特立﹐不爲崖異。故易卦之爻有曰初六﹐履霜﹐堅冰至。

本義六﹐陰爻之名。陰數六老而八少﹐故謂陰爻爲六也。「霜」﹐陰气所結﹐盛則水凍而爲冰。此爻陰始生於下﹐其端甚微﹐而其勢必盛﹐故其象如「履霜」則知「堅冰」之將「至」也。天陰陽者﹐造化之本﹐不能相無﹔而消長有常﹐亦非人所能損益也。然陽主生﹐陰主殺﹐則其類有淑慝之分焉。故聖人作《易》﹐於其不能相無者﹐旣以健順仁義之屬明之﹐而無所偏主﹐至其消長之際﹐淑慝之分﹐則未嘗不致其扶陽抑陰之意焉。

蓋所以贊化育而參天地者﹐其旨深矣。不言其占者﹐謹微之意﹐已可見於象中矣。

程傳陰爻稱六﹐陰之盛也。八則陽生矣﹐非純盛也。陰始生於下﹐至微也。聖人於陰之始生﹐以其將長則爲之戒。陰之始凝而爲霜﹐「履霜」則當知陰漸盛而至「堅冰」矣。猶小人始𨿽甚散﹐不可使長﹐長則至於盛也。

集說王氏應轔曰﹕乾初九﹐《復》也。「潛龍勿用」﹐卽閉關之義。坤初六﹐《姤》也。「履霜堅冰至」﹐卽女壯之戒。

案陰陽之義﹐以在人身者言之﹐則心之神明﹐陽也﹔五官百體﹐陰也。以人之倫類言之﹐則君也父也夫也﹐陽也﹔臣也子也妻也﹐陰也。心之神明﹐以身而運﹔君父之事﹐以臣子而行﹔夫之家﹐以婦而成。是皆天地之大義﹐豈可以相無也哉﹖然心曰大體﹐五官百骸﹐則曰小體。君父與夫﹐謂之三綱而尊﹔臣子與妻﹐主於順從而卑。自其大小尊卑之辧﹐而順逆於此分﹐善惡於此生﹐吉凶於此判矣。誠使在人身者﹐心官爲主﹐而百體從令。在人倫者﹐君父與夫之道行﹐而臣子妻妾聽命焉。則陰乃與陽合徳者﹐而何惡於陰哉﹖惟其耳目四肢﹐各逞其欲﹐而不奉夫天官﹔臣子妾婦﹐各行其私﹐而不稟於君父﹐則陰或至於幹陽﹐而邪始足以害正。在一身則爲理欲之交戰﹐而善惡所自起也。

在國家則爲公私之疊乘﹐而治亂所由階也。故孔子《文言》﹐以善惡之積﹐君父臣子之漸言之﹐意深切矣。然則所謂陽淑陰慝者﹐豈陰誠慝哉﹖順於陽則無慝矣。所謂扶陽抑陰者﹐豈陰必抑哉﹖有以化之﹐斯不必抑之矣。此爻所謂「履霜堅冰至」﹐其大旨如此。

推其源流﹐則堯舜禹危微之儆﹐《大學》《中庸》謹獨之戒﹐與夫《春秋》名分之防﹐莫不相爲表裏。六十四卦言陰陽之際﹐皆當以是觀之也。

六二﹐直方大﹐不習無不利。

本義柔順正固﹐坤之「直」也。賦形有定﹐坤之「方」也。徳合無疆﹐坤之「大」也。六二柔順而中正﹐又得坤道之純者﹐故其徳內「直」外「方」﹐而又盛「大」﹐不待學習而無不利。占者有其徳﹐則其占如是也。

程傳二陰位﹐在下﹐故爲坤之主。統言坤道﹐中正在下﹐地之道也。以「直﹑方﹑大」三者形容其徳用﹐盡地之道矣。由「直﹑方﹐大」﹐故不習而無所不利。「不習」謂集說王氏通曰﹕圓者動﹐方者靜﹐其見天地之心乎﹗

孔氏穎達曰﹕以此爻居中得位﹐極於地體﹐故盡極地之義。此因自然之性﹐以明人事。居在此位﹐亦當如地之所爲。

沈氏該曰「坤至柔而動也剛」﹐直也﹔「至靜而徳方」﹐方也﹕「含萬物而化光」﹐大也。坤之道﹐至簡也﹐至靜也﹐承天而行﹐順物而成﹐初無假於修習也﹐是以「不習無不利」也。

《朱子語類》云﹕坤卦中惟這一爻最純粹。蓋五𨿽尊位﹐卻是陽爻﹐破了陣了。四重陰而不中﹐三又不正﹐惟此爻得中正﹐所以就這說个「直方大」。此是說坤卦之本體。

然而本意卻是教人知道這爻有這个徳﹐不待學習而「無不利」。人占得這个時﹐若能「直」能「方」能「大」﹐則亦「不習無不利」﹐卻不是要發明坤道。

蔡氏淸曰﹕《乾》九五一爻﹐當得乾一卦。蓋乾﹐孔子以爲得天位﹑行天道﹑而致太平之占﹐正是聖人作而萬物睹者﹐故「時乘六龍以禦天」。而致萬國之咸寧者﹐惟九五一爻足以當之。若《坤》之六二﹐柔順中正﹐得坤道之純﹐是又當得一全坤也。若初則陰之微﹐上則陰之極﹐三則不中且不正﹐四則不中﹐五則不正﹐惟六二之柔順中止﹐爲獨得坤道之純。

又曰﹕直不專主靜﹐只是存主處﹐故曰六二之動。直方可分內外﹐不可專分動靜。

唐氏鶴徵曰「直」而「大」者﹐乾之徳也。坤無徳﹐以干之徳爲徳。故乾性直﹐坤亦未嘗不直﹔乾體圓﹐坤則效之以方。徳合無疆﹐則與乾並其大矣。惟以干之徳爲徳﹐故「不習」而」無不利」﹐所謂「坤以簡能」者如此。

案乾爲圓則坤爲方﹐方者坤之徳﹐與圓爲對者也﹐故曰至靜而徳方。若直則乾徳也﹐故曰「夫乾其動也直」。大亦乾徳也﹐故曰「大哉乾元」。今六二得坤徳之純﹐方固其質也﹐而始曰「直」終曰「大」者﹐蓋凡方之物﹐其始必以「直」爲根﹐其終乃以「大」爲極。故數學有所謂綫而體者﹐非綫之直﹐不能成面之方。因面之方而積之﹐則能成體之大矣。坤惟以干之徳爲徳﹐故因「直」以成「方」﹐圍「方」以成「大」﹐順天理之自然﹐而無所增加造設於其間﹐故曰「不習無不利」。習者重習也﹐乃增加造沒之意。「不習無不利」。卽所謂「坤以簡能」者是也。若以不習爲無藉於學﹐則所謂「敬以直內﹐義以方外」者﹐豈無所用其心哉﹖六三﹐含章可貞﹐或從王事﹐無成有終。

本義六陰三陽﹐內含章美﹐可貞以守。然居下之上﹐不終含藏﹐故或時出而從上之事﹐則始𨿽「無成」﹐面後必「有終」。爻有此象﹐故戒占者有此徳﹐則如此占也。

程傳三居下之上﹐得位者也。爲臣之道﹐當含晦其章美﹐有善則歸之於君﹐乃可集說王氏弼曰﹕三處下卦之極﹐而不疑於陽﹐應斯義者也。不爲事始﹐須唱乃應﹐待命乃發﹐含美而可正者也﹐故曰「含章可貞」也。有事則從﹐不敢爲首﹐故曰「或從王事」也。不爲事主﹐順命而終﹐故曰「無成有終」也。

楊氏簡曰﹕無成無終﹐亦不可也。無成有終﹐臣之道也。

胡氏炳文曰﹕陽主進﹐陰主退。乾九三陽居陽﹐故曰「乾乾」﹐主乎進也。坤六四陰居陰﹐故曰「括囊」﹐主乎退也。乾九四陽居陰﹐坤六三陰居陽﹐故皆曰「或」﹐進退未定之際也。特其退也﹐曰「在淵」﹐曰「含章」﹐惟進則皆曰「或」﹐聖人不欲人之急於進也如此。三多凶﹐故聖人首於乾坤之三爻﹐其辭獨詳焉。

兪氏琰曰﹕坤道固宜靜而有守﹐或有王事﹐則動而從之弗違也。「無成」﹐謂持美以歸於君﹐不居其成功也。「有終」﹐謂職分居此﹐則當終其勞也。

蔡氏淸曰﹕六陰三陽﹐亦有順而健之意﹐故「無成有終」。亦「先迷後得」﹐「東北喪朋」﹐「乃終有慶」之意。

陸氏振奇曰﹕其不敢專成者﹐正其代君以終事而不爲始也。是卽安於「後得主」之貞者與﹖六四﹐括囊﹐無咎﹐無譽。

本義「括囊」﹐言結囊口而不出也。「譽」者過實之名﹐謹密如是﹐則無咎而亦無譽矣。六四重陰不中﹐故其象占如此。蓋或事當謹密﹐或時當隱遁也。

程傳四居近五之位﹐而無相得之義﹐乃上下閉隔之時﹐其自處以正﹐危疑之地也。

若晦藏其知﹐如括結囊口而不露﹐則可得「無咎」。不然則有害也。旣晦藏則「無譽」矣。

集說劉氏牧曰﹕坤﹔「其動也辟」﹐應二之徳﹔「其靜也翕」﹐應四之位。翕﹐閉也﹐是天地否閉之時﹐賢人乃隱﹐不可炫其才知也。

兪氏琰曰﹕咎致罪﹐譽致疑﹐惟能謹密如囊口之結括﹐則「五咎無譽」。

六五﹐黃裳﹐元吉。

本義黃﹐中色。裳﹐下飾。六五以陰居尊﹐中順之徳﹐充諸內而見於外﹐故其象如此﹐而其占爲大善之吉也。占者徳必如是﹐則其占亦如是矣。《春秋傳》南蒯將叛﹐筮得此爻﹐以爲大吉﹐子服惠伯曰﹔「忠信之事則可﹐不然必敗。外彊內溫﹐忠也﹔和以率貞﹐信也﹐故曰「黃裳元吉」。黃﹐中之色也﹔裳﹐下之飾也﹔元﹐善之長也。中不忠﹐不得其色﹔下不共﹐不得其飾﹔事不善﹐不得其極。且夫《易》不可以占險﹐三者有闕﹐筮𨿽當﹐未也。後蒯果敗﹐此可以見占法矣。

程傳坤𨿽臣道﹐五實君位﹐故爲之戒云「黃裳﹐元吉」。黃﹐中色﹔裳﹐下服。

守中而居下則「元吉」﹐謂守其分也。元﹐大而善也。爻象惟言守中居下則元吉﹐不盡集說孔氏穎達曰「黃」是中之色﹐「裳」是下之飾。坤爲臣道﹐五居尊位﹐是臣之極貴者也。能以中和居於臣職﹐故云「黃裳元吉」。元﹐大也﹐以其徳能如此﹐故得大吉也。

《朱子語類》云「黃裳元吉」﹐不過是說在上之人能盡柔順之道。黃﹐中色﹐裳是下體之服。能似這个﹐則無不吉。這是那居中處下之道。乾之九五﹐自是剛健的道理。

坤之六五﹐自是柔順的道理。各隨它陰陽﹐自有一个道理。

項氏安世曰﹕陰以在下爲正﹐陽以在上爲正。故二五皆中﹐而乾之天徳獨以屬五﹐坤之地道獨以屬二。下非陽之位﹐故《乾》之九二﹐爲在下而有陽徳者。上非陰之位﹐故《坤》之六五﹐爲在上而秉陰徳者。黃者地之色﹐裳者下之服﹐文者坤之象﹐皆屬陰也。

案《易》中五固尊位﹐但聖人取象﹐未嘗卦卦皆以君道言之﹐𨿽九五猶然﹐況六五乎﹗故《小過》之六五則言「公」﹐《離》之六五則言「王公」。大槪居尊貴之位者﹐與卦義相當﹐則發其所當之義。程子之說﹐朱子蓋議其非也。

上六﹐龍戰於野﹐其血玄黃。

本義陰盛之圾﹐至與陽爭﹐兩敗懼傷﹐其象如此﹐占者如是﹐其凶可知。

程傳陰從陽者也﹐然盛極則抗而爭。六旣極矣﹐復進不已則必戰﹐故云「戰於野」。

「野」﹐謂進至於外也。旣敵矣﹐必皆傷﹐故「其血玄黃」。

集說孔氏穎達曰﹕卽《說卦》云「戰乎乾」是也﹐戰於卦外﹐故曰「於野」﹐陰陽相傷﹐故「其血玄黃」。

侯氏行果曰﹕坤﹐十月卦也。乾位西北﹐又當十月。陰窮於亥﹐窮陰薄陽﹐所以戰也﹐故《說卦》云「戰乎乾」是也。

李氏開曰﹕曰「龍戰」﹐則是乾來戰﹐不以坤敵乾也。

馮氏椅曰﹕主龍而言﹐則知陰不可亢﹐亢則陽必伐之﹐戒陰也。以戰而言﹐則知陰不可長﹐長則與陽敵矣﹐戒陽也。

胡氏炳文曰﹕六爻皆陰﹐而上卦之上曰龍﹐有陽也。不言陰與陽戰﹐而曰「龍戰於野」﹐與《春秋》王師敗績於茅戎﹐天王狩於河陽﹐同一書法也。

用六﹐利永貞。

本義「用六」﹐言凡筮得陰爻者﹐皆用六而不用八﹐亦通例也。以此卦純陰而居首﹐故發之。遇此卦而六爻俱變者﹐其占如此辭。蓋陰柔不能固守﹐變而爲陽﹐則能「永貞」﹐「永」﹐長也﹔「貞」﹐正也。言長能貞正也。

《朱子語類》云﹕乾吉在「無首」﹐坤利在「永貞」﹐這只是說二用變卦。

胡氏炳文曰﹕坤「安貞」﹐變而爲乾﹐則爲「永貞」。「安」者頤而不動﹐「永」者健而不息。乾變坤。剛而能柔。坤變乾﹐𨿽柔必彊。陽先於陰﹐而陽之極不爲首。陰小於陽﹐而陰之極以大終。

顧氏憲成曰「用九」無首﹐是以干入坤。蓋坤者乾之藏也。「用六」「永貞」﹐是以坤承乾。蓋乾者坤之君也。

何氏楷曰﹕乾道主元﹐故曰「乾元用九」。坤道主貞﹐故言「用六永貞」。

屯。坎上。震下程傳《屯序卦》曰「有天地然後萬物生焉﹐盈天地之間者惟萬物﹐故受之以屯﹑屯者盈也﹐屯者物之始生也。」萬物始生﹐鬱結未通﹐故爲盈塞於天地之間。至通暢茂盛﹐則塞意亡矣。天地生萬物﹐《屯》﹐物之始生﹐故繼《乾》《坤》之後。以二象言之﹐云雷之興﹐陰陽始交也。以二體言之﹐震始交於下﹐坎始交於中﹐陰陽相交﹐乃成云雷。陰陽始交﹐云雷相應而未成澤﹐故爲屯。若已成澤﹐則爲《解》也。又動於險中﹐亦《屯》之義﹐陰陽不交則爲《否》﹐始交而未暢則爲《屯》。在時﹐則天下屯難未亨泰之時也。

屯﹐元亨﹐利貞﹐勿用有攸往﹐利建侯。

本義震﹐坎﹐皆三畫卦之名。震一陽動於二陰之下﹐故其徳爲動﹐其象爲雷。坎一陽陷於二陰之間﹐故其徳爲陷﹑爲險﹐其象爲云﹑爲雨﹑爲水。《屯》﹐六畫卦之名也﹐難也﹐物始生而未通之意﹐故其爲字﹐象穿地始出而未申也。其卦以震遇坎﹐乾坤始交而遇險陷﹐故其名爲屯。震動在下﹐坎險在上﹐是能動乎險中。能動𨿽可以亨﹐而在險則宜守正而未可遽進。故筮得之者﹐其占爲大亨而利於正﹐但未可遽有所往耳。又初九陽居陰下﹐而爲成卦之主﹐是能以賢下人﹐得民而可君之象﹐故筮立君者遇之則吉也。

程傳《屯》有大亨之道﹐而處之利在貞固﹐非貞固何以濟屯﹖方屯之時﹐未可有所往也。天下之屯﹐豈獨力所能濟﹖必廣資輔助﹐故「利建侯」也。

集說《朱子語類》云﹕《屯》是陰陽未通之時﹐《蹇》是流行之中有蹇滯﹐《困》問﹕《彖》曰「利建侯」﹐而《本義》取初九陽居陰下爲成卦之主﹐何也﹖曰﹕成卦之主﹐皆說於彖辭下﹐如《屯》之初九「利建侯」﹐《大有》之五﹐《同人》之二皆如此。

又問﹕《屯》「利建侯」﹐此占恐與《乾》卦「利見大人」同例。曰﹕然。若是自卜爲君者得之﹐則所謂「建侯」者乃己也﹔若是卜立君者得之﹐則所謂「建侯」者乃君也。

趙氏汝楳曰﹕卦辭總一卦之大義﹐爻辭則探卦辭之所指。因六爻之象之義﹐析而明之。如「吉無不利」﹐則亨利之義﹔「磐桓」「班如」「幾不如捨」「小正」﹐皆「勿用有攸往」之義。初之「建侯」﹐卽顯卦象「利建侯」之辭爲初而發。余卦放此。

胡氏炳文曰﹕《屯》《蒙》繼《乾》《坤》之後﹐上下體有震﹑坎﹑艮﹐《乾》《坤》交而成也。震則乾坤之始交﹐故先焉。初以一陽居陰下而爲成卦之主。「元亨」﹐震之動﹔「利貞」﹐爲震遇坎而言也。非「不利有攸往」﹐不可輕用以往也。《易》言「利建侯」者二﹕《豫》「建侯」﹐上震也﹔《屯》「建侯」﹐下震也。震長子﹐「震驚百里」﹐皆有侯象。

蔡氏淸曰﹕《屯》《蹇》𨿽俱訓難﹐而義差異。《困》亦不同。《屯》是起腳時之難﹐《蹇》是中間之難﹐《困》則終窮﹐而難斯甚矣。

又曰「利貞﹐勿用有攸往」﹐二句一意﹐故《彖傳》只解「利貞」。

又曰﹕《本義》所謂以陽下陰﹐及初九之《象傳》所謂「以貴下賤」﹐皆是主徳言﹐非以位言也。故曰是能以賢下人﹐得民而可君之象。

初九﹐磐桓﹐利居貞﹐利建侯。

本義「磐桓」﹐難進之貌。《屯》難之初﹐以陽在下﹐又居動體﹐而上應陰柔險陷之爻﹐故有「磐桓」之象。然居得其正﹐故其占利於「居貞」。又本成卦之主﹐以陽下陰﹐爲民所歸﹐侯之象也﹐故其象又如此﹐而占者如是﹐則利建以爲侯也。

程傳初以陽爻在下﹐乃剛明之才﹐當《屯》難之世﹐居下位者也。未能便往濟《屯》﹐故「磐桓」也。方《屯》之初﹐不磐桓而遽進﹐則犯難矣﹐故宜居正而固其志。凡人處屯難﹐則鮮能守正。苟無貞固之守﹐則將失義﹐安能濟時之屯乎﹖居屯之世﹐方屯於下﹐所宜有助﹐乃居屯濟屯之道也。故取建侯之義﹐謂求輔助也。

集說《朱子語類》﹕問﹕「利建侯」。曰﹕彖辭一句﹐蓋取初九一爻之義。初九蓋成卦之主也。一陽居二陰之下﹐有以賢下人之象﹐有爲民歸往之象﹐故《象》曰「以貴下賤﹐大利民也。」項氏安世曰﹕凡卦皆有主爻﹐皆具本卦之徳﹐如《乾》九五具乾之徳﹐故爲天徳之爻。《坤》六二具坤之徳﹐故爲地道之爻。《屯》以初九爲主﹐故爻辭全類卦辭。其曰「磐桓﹐利居貞」﹐則「勿用有攸往」也。又曰「利建侯」﹐無可疑矣。

胡氏炳文曰﹕文王卦辭﹐有專主成卦之主而言者﹐周公首於此爻之辭發之。卦主震﹐震主初。「磐桓」﹐卽「勿用有攸往」。「利居貞」﹐卽「利貞」。卦言「利建侯」者﹐其事也﹐利於建初以爲侯也﹔爻言「利建侯」者﹐其人也﹐如初之才﹐利建以爲侯也。爻言「磐桓」﹐主爲侯者而言﹐宜緩﹔卦言「利建侯而不寧」﹐主建侯者而言﹐不宜緩。

六二﹐屯如邅如﹐乘馬班如﹐匪寇婚媾﹐女子貞不字﹐十年乃字。

本義「班」﹐分布不進之貌。「字」﹐許嫁也。《禮》曰﹕女於許嫁﹐笄而字。六二陰柔中正﹐有應於上﹐而乘初剛﹐故爲所難﹐而邅回不進。然初非爲寇也﹐乃求與已爲婚媾耳﹐但己守正﹐故不之許﹐至於十年﹐數窮理極﹐則妄求者去﹐正應者合﹐而可許矣。爻有此象﹐故因以戒占者。

程傳二以陰柔居《屯》之世﹐𨿽正應在上﹐而逼於初剛﹐故《屯》難遭回。「如」﹐辭也﹔「乘馬」﹐欲行也。欲從正應而復「班如」﹐不能進也。「班」﹐分布之義。下馬爲「班」﹐與馬異處也。二當屯世﹐𨿽不能自濟﹐而居中得正﹐有應在上﹐不失義者也。

然逼近於初﹐陰乃陽所求﹐柔者剛所陵。柔當屯時﹐固難自濟﹐又爲剛陽所逼﹐故爲難也。設匪逼於寇難﹐則往求子婚媾矣。「婚媾」﹐正應也。「寇」﹐非理而至者。二守中正﹐不苟合於初﹐所以「不字」。苟貞固不易﹐至於「十年」﹐屯極必通﹐乃獲正應而字育矣。

以女子陰柔﹐苟能守其志節﹐久必獲通﹐況君子守道不回乎﹗初爲賢明剛正之人﹐而爲寇以侵逼於人﹐何也﹖曰﹕此自據二以柔近剛而爲義﹐更不計初之徳如何也。《易》之取義如此。

集說張氏浚曰「女子貞﹐不字﹐十年乃字」﹐蓋以二抱節守志於艱難之世﹐而不失其貞也﹐若太公在海濱﹐伊尹在莘野﹐孔明在南陽﹐義不苟合﹐是爲女貞。

《朱子語類》云﹕耿氏解「女子貞﹐不字」作許嫁笄而字﹔「貞不字」者﹐未許嫁也﹐卻與婚媾之義相通。伊川說作字育之字。

案《易》言「匪寇婚媾」者凡三﹕《屯》二﹑《賁》四﹑《睽》上也﹐《本義》與程傳說不同﹐學者擇而從之可也。然《賁》之爲卦﹐非有《屯》難《睽》隔之象﹐則爻義有所難通者。詳玩辭意﹐「屯如邅如﹐乘馬斑如」﹐與「賁如皤如﹐山馬翰如」﹐文體正相似。其下文皆接之曰「匪寇婚媾」。然則「屯如邅如」﹐及「賁如皤如」﹐皆當讀斷﹐蓋兩爻之自處者如是也。「乘馬班如」﹐及「白馬翰如」﹐皆當連下「匪寇婚媾」讀﹐言彼「乘馬」者非寇﹐乃吾之「婚媾」也。此之「乘馬班如」謂五﹐《賁》之「白馬翰如」謂初﹐言「匪寇婚媾」﹐不過指明其爲正應而可以耳。此卦下雷上云﹐雷聲盤回﹐故言「磐桓」「邅如」者﹐下卦也﹔云物班布﹐故言「班如」者﹐上卦也。四與上皆言「乘馬班如」﹐五之爲「乘馬班如」﹐則於六二言之。此亦可備一說也。

六三﹐卽鹿無虞﹐惟入於林中﹐君子幾不如捨﹐往吝。

本義陰柔居下﹐不中不正﹐上無正應﹐妄行取困﹐爲逐鹿無虞﹐陷入林中之象。

君子見幾不如捨去﹐若往逐而不捨﹐必致羞吝。戒占者宜如是也。

程傳六三以柔居剛﹐柔旣不能安屯﹐居剛而不中正則妄動﹐𨿽貪於所求﹐旣不足集說《朱子語類》﹕問﹕「卽鹿無虞」。曰「虞」只是虞人﹐六三陰柔在下而居陽位﹐陰不安於陰﹐則貪求妄行﹐不中不正﹐又上無正應﹐妄行取圍﹐所以爲「卽鹿無虞」﹐陷入林中之象。沙隨盛稱唐人郭京《易》好﹐近寄得來﹐說鹿當作「麓」﹐《象辭》當作卽麓無虞﹐何以從禽也﹖問郭據何書﹐曰﹕渠云曾得王輔嗣親手與韓康伯注底《易》本﹐然難考據。

六四﹐乘馬班如﹐求婚媾﹐往吉﹐無不利。

本義陰柔居屯﹐不能上進﹐故爲「乘馬班如」之象。然初九守正居下﹐以應於己﹐故其占爲下求婚媾則吉也。

程傳六四以柔順居近君之位﹐得於上者也。而其才不足以濟屯﹐故欲進而復止﹐「乘馬班如」也。己旣不足以濟時之屯﹐若能求賢以自輔﹐則可濟矣。初陽剛之賢﹐乃是正應﹐己之婚媾也。若求此陽剛之婚媾﹐往與共輔陽剛中正之君﹐濟時之屯﹐則吉而無所不利也。居公卿之位﹐己之才𨿽不足以濟時之屯﹐若能求在下之賢﹐親而用之﹐何所不濟哉﹖集說胡氏炳文曰﹕凡爻例﹐上爲往﹐下爲來。六四下而從初﹐亦謂之往者﹐據我適人﹐於文當言往﹐不可言來。如《需》上六「三人來」﹐據人適我﹐可謂之來﹐不可謂往也。

九五﹐屯其膏﹐小貞吉﹐大貞凶。

本義九五𨿽以陽剛中正居尊位﹐然當《屯》之時﹐陷於險中﹐𨿽有六二正應﹐而陰柔才弱﹐不足以濟。初九得民於下﹐眾皆歸之﹐九五坎體﹐有膏潤而不得施﹐爲「屯其膏」之象。占者以處小事﹐則守正猶可獲吉﹔以處大事﹐則𨿽正而不免於凶。

程傳五居尊得正﹐而當《屯》時﹐若有剛明之賢爲之輔﹐則能濟屯矣。以其無臣也﹐故「屯其膏」。人君之尊﹐𨿽屯難之世﹐於其名位非有損也﹐惟其施爲有所不行﹐徳澤有所不下﹐是「屯其膏」。人君之《屯》也﹐旣膏澤有所不下﹐是威權不在己也。

威權去己而欲驟正之﹐求凶之道﹐魯昭公髙貴鄕公之事是也﹐故「小貞」則「吉」也。

「小貞」﹐則漸正之也﹐若盤庚周宣﹐修徳用賢﹐復先王之政﹐諸侯復朝。謂以道馴致﹐爲之不暴也。又非恬然不爲﹐若唐之僖昭也。不爲則常屯以至於亡矣。

集說項氏安世曰﹕《屯》不以九五爲主者﹐建侯以爲主。五本在髙位﹐非「建侯」也。初九動乎險中﹐故爲濟屯之主。天造艸昧﹐皆自下起﹐五能主事﹐則不屯矣。

魏氏了翁曰﹕《周禮》有大貞﹐謂大卜。如遷國立君之事。五處險中﹐不利有所作爲﹐但可小事﹐不可大事。曰「小貞吉﹐大貞凶」﹐猶《書》所謂作內吉﹑作外凶﹐用靜吉﹐用作凶者。

趙氏汝楳曰﹕我方在險﹐徳澤未加於民﹐下焉羣陰﹐蒙昧末孚﹐惟當寬其政教﹐簡梁氏寅曰﹕小正者﹐以漸而正之也。小正則「吉」者﹐以在於其位而爲所可爲也。

大正則「凶」者﹐以時勢旣失而不可以彊爲也。爲可爲於可爲之時則從﹐爲不可爲於不可爲之時則凶﹐可無愼哉﹖上六﹐乘馬班如﹐泣血漣如。

本義陰柔無應﹐處屯之終﹐進無所之﹐憂懼而已﹐故其象如此。

程傳六以陰柔居屯之終﹐在險之極﹐而無應援﹐居則不安﹐動無所之﹐「乘馬」欲往﹐復「班如」不進﹐窮厄之甚﹐至於「泣血漣如」﹐《屯》之極也。若陽剛而有助﹐則屯旣板可濟矣。

集說梁氏寅曰﹕《屯》之極﹐乃亨之時也。而上六陰柔無應。不離於險﹐是安有亨之時哉﹖坎爲血卦﹐又爲加憂﹐「泣血漣如」之象也。

案卦者時也﹐爻者位也﹐此聖經之明文﹐而歷代諸儒所據以爲說者﹐不可易也。

然沿襲之久﹐每局於見之拘﹐遂流爲說之誤。何則﹖其所曰爲時者﹐一時也﹔其所指爲位者﹐一時之位也。如《屯》則定爲多難之世﹐而凡卦之六位﹐皆處於斯世﹐而有事於屯者也。夫是以二爲初所阻﹐五爲初所逼﹐遂使一卦六爻﹐止爲一時之用﹐而其說亦多駁雜而不槪於理﹐此談經之敝也。蓋易卦之所謂時者﹐人人有之﹐如《屯》則士有士之《屯》﹐窮居未達者是也。君臣有君臣之《屯》﹐志未就﹑功未成者是也。甚而庶民商賈之賤﹐其不逢年而鈍於市者﹐皆《屯》也。聖人系辭﹐可以包天下萬世之無窮﹐豈爲一時一事設哉﹖苟達此義﹐則初自爲初之《屯》﹐徳可以有爲而時未至也。二自爲二之《屯》﹐道可以有合而時宜待也。五自爲五之《屯》﹐澤未可以遠施﹐則爲之宜以漸也。其餘三爻﹐義皆仿是。蓋同在《屯》卦﹐則皆有《屯》象。異其所處之位﹐則各有處屯之理。

中間以承乘比應取義者﹐亦虛像爾。故二之乘剛但取多難之象﹐初不指初之爲侯也。五之屯膏﹐但取未通之象﹐亦不因初之爲侯也。今日二爲初阻﹐五爲初逼﹐則初乃卦之大梗﹐而《易》爲衰世之書﹐豈聖人意哉﹖六十四卦之理﹐皆當以此例觀之﹐庶乎辭無窒礙而義可得矣。

蒙。艮上。坎下程傳《蒙序卦》﹕「屯者盈也﹐屯者物之始生也﹐物生必蒙﹐故受之以蒙﹐蒙者蒙也﹐物之稚也。」屯者物之始生﹐物始生稚小﹐蒙昧未發﹐蒙所以次屯也。爲卦艮﹐上坎下﹐艮爲山爲止﹐坎爲水爲險﹐山下有險﹐遇險而止﹐英知所之﹐蒙之象也。水必蒙﹐亨﹐匪我求童蒙﹐童蒙求我﹐初筮告﹐再三瀆﹐瀆則不告﹐利貞。

本義艮﹐亦三畫卦之名。一陽止於二陰之上﹐故其徳爲止﹐其象爲山。「蒙」﹐昧也。物生之初﹐蒙昧未明也。其卦以坎遇艮﹐山下有險﹐蒙之地也。內險外止﹐蒙之意也。故其名爲《蒙》。「亨」以下﹐占辭也。九二內卦之主﹐以剛居中﹐能發人之蒙者﹐而與六五陰陽相應﹐故遇此卦者有亨道也。「我」﹐二也﹔「童蒙」﹐幼稚而蒙昧﹐謂五也。

筮者明﹐則人當求我而其亨在人﹔筮者暗﹐則我當求人而亨在我。人求我者﹐當視其可否而應之﹔我求人者﹐當致其精一而扣之。而明者之養蒙﹐與蒙者之自養﹐又皆利於以正也。

程傳「蒙」有開發之理﹐亨之義也。卦才時中﹐乃致亨之道。六五爲《蒙》之主﹐而九二「發蒙」者也。「我」謂二也﹐二非《蒙》主﹐五旣順巽於二﹐二乃「發蒙」者也﹐故主二而言。「匪我求童蒙﹐童蒙求我」﹐五居尊位﹐有柔順之徳﹐而聲在童蒙﹐與二爲正應﹑而中徳又同﹐能用二之道以發其蒙也。二以剛中之徳在下﹐爲君所信向﹐當以道自守﹐待君至誠求己而後應之﹐則能用其道。匪我求於童蒙﹐乃童蒙來求於我也。

「筮」﹐占決也。「初筮告」﹐謂至誠一意以求己則告之﹐再三則瀆慢矣﹐故不告也。發蒙之道﹐利以貞正﹐又二𨿽剛中﹐然居陰﹐胡宜有戒。

集說《朱子語類》云﹕人來求我﹐我則當視其可否而告之﹐蓋視其來求我之發蒙者﹐有初筮之誠則告之﹐再三煩瀆則不告之也。我求人﹐則當致其精一以叩之﹐蓋我而求人以發蒙﹐則當盡初筮之誠﹐而不可有再三之瀆也。

項氏安世曰﹕待其求而後教之﹐由其心相應而不違﹐致一以導之﹐則其受命也如響。

胡氏炳文曰﹕有天地卽有君師﹐乾坤之後繼以《屯》﹐主震之一陽而曰「利建侯」﹐君道也﹔又繼以《蒙》﹐主坎之一陽而曰「童蒙求我」﹐師道也。君師之道皆利於貞。

兪氏琰曰「瀆」﹐與《少儀》「毋瀆神」之「瀆」同。不告﹐與《詩小昱》「我龜旣厭﹐不我告猶」之義同。初筮則其志專一﹐故告。再三則煩瀆﹐故不告﹐蓋童蒙之求師﹐與人之求神﹐其道一也。

林氏希元曰﹕童蒙不我求﹐則無好問願學之心﹐安能得其來而使之信﹖我求而誠或未至﹐則無專心致志之勤﹐安能警其惰而使之聽﹖待其我求而發之﹐則相信之深﹐一投而卽入矣﹐待其誠至而發之﹐則求道之切﹐一啟而卽通矣。此蒙者所以得亨也。

初六﹐發蒙﹐利用刑人﹐用說桎梏﹐以往﹐吝。

本義以陰居下﹐蒙之甚也。占者遇此﹐當發其蒙。然發之之道﹐當痛懲而暫捨之﹐以觀其後。若遂往而不捨﹐則致羞吝矣。戒占者當如是也。

程傳初以陰暗居下﹐下民之蒙也。爻言發之之道﹐發下民之蒙﹐當明刑禁以示之﹐使之知畏﹐然後從而教導之。自古聖王爲治﹐設刑罰以齊其眾﹐明教化以善其俗﹐刑罰集說王氏安石曰﹕不辧之於蚤﹐不懲之於小﹐則蒙之難極矣。當《蒙》之初﹐不能正法以懲其小﹐而「用說桎梏」﹐縱之以往﹐則吝道也。

王氏宗傳曰﹕所謂刑人者﹐正其法以示之﹐立其防束﹐曉其罪戾﹐而豫以禁之﹐使蒙蔽者知所戒懼﹐欲有所縱而不敢爲﹐然後漸知善道﹐可得而化之也。當是時也﹐夫苟說其桎梏﹐而不豫以禁之﹐由過此以往﹐不可復制矣。故於發蒙之初﹐「用刑人」則以爲利﹐「用說桎梏」則以爲吝也。

胡氏炳文曰「利用刑人」﹐痛懲之也。「用說桎梏」﹐暫捨之以觀其後也。痛懲而不暫捨﹐一於嚴以往﹐是不知有敬敷五教在寬之道也﹐故吝。

案二王氏之說﹐則「利用刑人﹐用說桎梏以往吝」﹐只是一正一反口气﹐正如「師出以律」﹑失律凶之比爾。

九二﹐包蒙吉﹐納婦吉﹐子克家。

本義九二以陽剛爲內卦之主﹐統治羣陰﹐當發蒙之任者。然所治旣廣﹐物性不齊﹐不可一槪取必。而爻之徳剛而不過﹐爲能有所包容之象。又以陽受陰﹐爲「納婦」之象。

又居下位而能任上事﹐爲「子克家」之象。故占者有其徳而當其事﹐則如是而「吉」也。

程傳「包」﹐含容也。二居蒙之世﹐有剛明之才﹐而與六五之君相應﹐中徳又同﹐當時之任者也。必廣其含容﹐哀矜昏愚﹐則能發天下之蒙﹐成治蒙之功。其道廣﹐其施博﹐如是則「吉」也。卦惟二陽爻﹐上九剛而過﹐惟九二有剛中之徳而應於五﹐用於時而獨明者也。苟恃其明﹐專於自任﹐則其徳不宏。故𨿽婦人之柔暗﹐尙當納其所善﹐則其明廣矣。又以諸爻皆陰﹐故云「婦」。堯舜之聖﹐天下所莫及也﹐尙曰淸問下民﹐取人爲善也。二能包納﹐則克濟其君之事﹐猶子能治其家也。五旣陰柔﹐故發蒙之功﹐皆在於二。以家言之﹐五﹐父也﹐二﹐子也﹐二能主《蒙》之功﹐乃人子克治其家也。

集說楊氏萬里曰﹕五求二﹐二匪求五﹐乃曰「子克家」﹐何也﹖臣事君﹐如子事父﹐正使致君如伊﹑周﹐亦臣子分內事﹐如子之克家耳﹐非功也。

王氏申子曰「包蒙」者﹐包眾蒙而爲之主也。「納婦」者﹐受眾陰而爲之歸也。此通一卦而言也。五﹐尊也﹐父也。二﹐卑也﹐子也。處卑而任尊者之事﹐「子克家」之象也。此以應五而言也。

胡氏炳文曰﹕初爻統說治蒙之理﹐餘三四五皆是蒙者﹐治蒙只在陽爻﹐而九二爲治蒙之主。

梁氏寅曰﹕陽剛明﹐陰柔暗﹐故陰爲蒙者﹐而陽爲發蒙者。卦惟二陽﹐而九二以剛居中﹐爲內卦之主﹐與五相應。當發蒙之任﹐盡發蒙之道﹐非九二其誰哉﹖二中而不過﹐六三﹐勿用取女﹐見金夫﹐不有躬﹐無攸利。

本義六三陰柔﹐不中不正﹐女之「見金夫」而不能有其身之象也。占者遇之﹐則其取女必得如是之人﹐無所利矣。「金夫」﹐蓋以金賂己而挑之﹐若魯秋胡之爲者。

程傳三以陰柔處蒙暗﹐不中不正﹐女之妄動者也。正應在上﹐不能遠從﹐近見九二爲羣蒙所歸﹐得時之盛﹐故捨其正應而從之﹐是女之「見金夫」也。女之從人﹐當由正禮﹐乃見人之多金﹐說而從之﹐不能保有其身者也﹐無所往而利矣。

集說王氏弼曰﹕童蒙之時﹐陰求於陽﹐晦求於明。六三在下卦之上﹐上九在上卦之上﹐男女之義也。上不求三﹐而三求上﹐女先求男者也。女之爲體﹐正行以待命者也。

見剛夫而求之﹐行在不順﹐故「勿用取女」而「無攸利」。

趙氏汝楳曰﹕人致蒙者多端﹐故亨蒙非一術。有不被教育而蒙者﹐初是也。有不能問學而蒙者﹐四是也﹐有性質未開而蒙者﹐五是也。如三則自我致蒙﹐聖人戒之曰「勿用取女」。或發之﹐或擊之﹐教亦多術﹐勿取非絕之﹐不屑之教也。

林氏希元曰﹕六三又別取一義﹐意因二爻取納婦一事﹐故發此象。

案「金夫」本意不黏爻象﹐《程傳》以爲九二。然九二發蒙之主﹐若三能從之﹐正合彖辭「童蒙求我」之義﹐不應謂之不順。蓋《易》例陰爻居下體﹐而有求於上位者皆凶﹐王氏之說近是。

六四﹐困蒙﹐吝。

本義旣遠於陽﹐又無正應﹐爲因於蒙之象。占者如是﹐可羞吝也。能求剛明之徳而親近之﹐則可免矣。

程傳四以陰柔而蒙暗﹐無剛明之親授﹐無由自發其蒙﹐困於昏蒙者也﹐其可吝甚矣。「吝」﹐不足也﹐謂可少也。

集說王氏弼曰﹕獨遠於陽﹐處兩陰之中﹐暗莫之發﹐故曰「困蒙」也。困於蒙昧﹐不能比賢以發其志﹐亦以鄙矣﹐故曰「吝」也。

胡氏炳文曰﹕初與三比二之陽﹐五比上之陽﹐初三五皆陽位﹐而三五又皆與陽應﹐惟六四所比所應所居皆陰﹐困於蒙者也。蒙豈有不可教者﹖不能親師取友﹐其困而吝也﹐自取之也。

六五﹐童蒙﹐吉。

本義柔中居尊﹐下應九二﹐純一未發﹐以聽於人﹐故其象爲「童蒙」﹐而其占爲如是則吉也。

程傳五以柔順居君位﹐下應於二﹐以柔中之徳﹐任剛明之才﹐足以治天下之蒙﹐故「吉」也。童﹐取未發而資於人也。爲人君者﹐苟能至誠任賢以成其功﹐何異乎出於己也﹖胡氏炳文曰﹕屯所主在初﹐卦曰「利建侯」﹐而爻於初言之﹔《蒙》所主在二﹐卦曰「童蒙求我」﹐而爻於五言之﹐五應二者也。童蒙純一未發以聽於人﹐居尊位而能以童蒙自處﹐其吉可知。

蔡氏淸曰﹕柔中居尊﹐純一未發﹐此「童蒙」字﹐與卦辭「童蒙」字小不同。蓋卦辭只是說蒙昧而已﹐此之童蒙﹐言其有柔中之善﹐純一之心。純則不雜﹐一則不二。蓋有安己之心﹐而無自用之失﹐有「初筮」之誠﹐而無「再三」之瀆」﹐信乎其吉矣。《程傳》童取未發而資於人者也﹐此語最初。

又曰﹕宋敷文閣直學士李椿有曰﹐《易》以九居五﹐六居二爲當位﹐而辭多艱﹔以六居五﹐九居二爲不當位﹐而辭多吉。蓋君以剛健爲體﹐而虛中爲用﹔臣以柔順爲體﹐而剛中爲用。君誠以虛中行其剛健﹐臣誠以剛中守其柔順﹐則上下交而其志同矣﹐實易爻之通例。

上九﹐擊蒙﹐不利爲寇﹐利禦寇。

本義以剛居上﹐治蒙過剛﹐故爲「擊蒙」之象。然取必太過﹐攻治太深﹐則必反爲之害。惟捍其外誘﹐以全其眞純﹐則𨿽過於嚴密﹐乃爲得宜。故戒占者如此。凡事皆然﹐不止爲誨人也。

程傳九居蒙之終﹐是當蒙極之時﹐人之愚蒙旣極﹐如苗民之不率﹐爲寇爲亂者﹐當擊伐之。然九居上﹐剛極而不中﹐故戒「不利爲寇」﹐治人之蒙﹐乃「禦寇」也。肆爲剛暴﹐乃爲寇也﹐若舜之徵有苗﹐周公之誅三監﹐「禦寇」也。秦皇漢武窮兵誅伐﹐「爲寇」也。

集說楊氏簡曰﹕擊其蒙﹐治之𨿽甚﹐不過禦其爲寇者而已﹐去其悖道之心而已。

擊之至於太甚﹐而我反夫乎道﹐是擊之者又爲寇也﹐故戒之曰「不利爲寇﹐利禦寇。」吳氏澄曰﹕二剛皆治蒙者﹐九二剛而得中﹐其於蒙也能包之﹐治之以寬者也。上九剛極不中﹐其於蒙也﹐乃擊之﹐治之以猛者也。

總論項氏安世曰﹕六爻之義﹐初常對上﹐二常對五﹐三常對四觀之﹐則其義易明。

初用刑以發之﹐上必至於用兵以擊之﹔二爲包而接五﹐則五爲童而巽二﹔三爲見二而失身﹐則四爲遠二而失實。大約諸卦多然﹐終始見於初上﹐而曲折備於中爻也。

蔡氏淸曰﹕詳觀蒙卦六爻﹐在蒙者便當求明者﹐在明者便當發蒙者﹐而各有其道。

然要之不出卦辭數句矣﹐故曰「智者觀其彖辭則思過半矣」。若三四則自暴自棄﹐𨿽聖人與居﹐不能化而入者也。

吳氏曰愼曰﹕治蒙之道﹐當發之養之﹐又當包之﹐至其圾乃擊之﹐刑與兵所以弼教﹐治蒙之道備矣。

需。乾下程傳《需序卦》﹕「蒙者蒙也﹐物之稚也。物稚不可不養也﹐故受之以需。需者飲食之道也。」夫物之幼稚﹐必待養而成﹐養物之所需者飲食也﹐故曰「需者飲食之道也」﹐云上於天﹐有蒸潤之象﹐飲食所以潤益於物﹐故需爲飲食之道﹐所以次蒙也。卦之大意﹐須待之義﹐《序封﹑》取所須之大者耳。乾健之性﹐必進者也﹐乃處坎險之下﹐險爲之阻﹐故須待而後進也。

需有孚﹐光亨﹐貞吉﹐利涉大川。

本義「需」﹐待也。以干遇坎﹐乾健坎險﹐以剛遇險﹐而不遽進以陷於險﹐待之義也。「孚」﹐信之在中者也。其卦九五以坎體中實﹐陽剛中正﹐而居尊位﹐爲有孚得正之象。坎水在前﹐乾健臨之﹐將涉水而不輕進之象。故占者爲有所待而能有信﹐則「光亨」矣。若又得正則吉﹐而「利涉大川」﹐正固無所不利﹐而涉川尢貴於能待﹐則不欲速而犯難也。

程傳「需」者﹐須待也。以二體言之﹐乾之剛健上進而遇險﹐未能進也﹐故爲需待之義。以卦才言之﹐五居君位﹐爲需之主﹐有剛健中正之徳﹐而誠信充實於中。中實﹐有孚也。有孚則光明而能亨通﹐得貞正而吉也。以此而需﹐何所不濟﹖𨿽險無難矣﹐故「利涉大川」也。凡貞吉﹐有旣正且吉者﹐有得正則吉者﹐當辧也。

集說《朱子語類》云「需」者寧耐之意﹐以剛遇險﹐時節如此﹐只得寧耐以待之。且如涉川者﹐多以不能寧耐致覆溺之禍﹐故《需》卦首言「利涉大川」。

項氏安世曰﹕需非終不進也﹐抱實而遇險﹐有待而後進也。凡待者﹐皆以其中有可待之實也﹐我實有之﹐但能少待﹐必有「光亨」之理。若其無之﹐何待之有﹖故曰「需有孚光亨」。「光亨」者不可以盈﹐必敬愼以終之﹐故曰「貞吉」。信能行此﹐則其待不虛﹐其進不溺﹐故曰「利涉大川」。「有孚光亨貞吉」者﹐《需》之道也﹔「利涉大川」者﹐《需》之效也。

胡氏炳文曰﹕需而無實﹐無光且亨之時﹔需而非正﹐無吉且利之理﹔世有心𨿽誠實﹐而處事或有未正者﹐故曰「孚」﹐又曰「貞」。

林氏希元曰﹕凡人作事﹐皆責成於目前﹐其間多有阻礙而目前不可成者﹐其勢不容於不待。然不容不待者﹐其心多非所樂﹐其待也﹐未必出於中誠﹐不免於急迫覬望之意﹐如此則懷抱不開﹐胸中許多暗昧抑塞﹐而不光明豁達﹐故聖人特發「有孚」之義。蓋遇事勢之末可爲﹐卽安於義命﹐從容以待機會﹐而不切切焉以厚覬望﹐則其待也﹐出於眞實而非虛假矣。如此則心逸日休﹐胸襟灑落而無滯礙﹐不亦光明豁達乎﹖然使心安於需﹐而事或未出於正﹐則將來亦未必可成﹐必也所需之事﹐皆出於正﹐而無行險僥幸之爲﹐則功深而效得﹐時動而事起﹐向者之所需﹐而今皆就緒矣﹐故吉。

初九﹐需於郊﹐利用恆﹐無咎。

程傳需者以遇險﹐故需而後進。初最遠於險﹐故爲「需於郊」。「郊」﹐曠遠之地也。處於曠遠﹐利在安守其常﹐則「無咎」也﹔不能安常﹐則躁動犯難﹐豈能需於遠而無過也﹖集說孔氏穎達曰﹕難在於坎﹐初九去難旣遠﹐故待於郊。「郊」者﹐境上之地﹐去水遠也。「恆」﹐常也。遠難待時﹐以避其害﹐故宜保守其常﹐所以「無咎」。

梁氏寅曰﹕《需》下三爻﹐以去險遠近爲吉凶。初以陽處下﹐最遠於險﹐故爲「需於郊」之象。「郊」﹐荒遠之地也﹐而君子安處焉﹐故云「利用恆」。

九二﹐需於沙﹐小有言﹐終吉。

本義「沙」﹐則近於險矣。言語之傷﹐亦災害之小者﹐漸進近坎﹐故有此象。剛中能需﹐故得終吉﹐戒占者當如是也。

程傳坎爲水﹐水近則有沙。二去險浙近﹐故爲「需於沙」。漸近於險難﹐𨿽未至於患害﹐已「小有言」矣。凡患難之辭﹐大小有殊。小者至於有言﹐言語之傷﹐至小者也。二以剛陽之才﹐而居柔守中﹐寬裕自處﹐需之善也。𨿽去險漸近﹐而未至於險﹐故小有言語之傷而無大害﹐終得其吉也。

集說孔氏穎達曰「沙」是水旁之地﹐去水漸近﹐故難稍近而「小有言」。但履健居中以待要會﹐終得其吉也。

胡氏炳文曰﹕初最遠坎﹐「利熙恆」乃「無咎」﹔九二慚近坎﹐「小有言」矣。而曰「終吉」者﹐初九以剛居剛﹐恐其躁急﹐故𨿽遠險﹐猶有戒辭。九二以剛居柔﹐寬而得中﹐故𨿽近險而不害其爲吉。

九三﹐需於泥﹐致寇王。

本義泥將陷於險矣。「寇」﹐則害之大者。九三去險愈近而過剛不中﹐故其象如此。

程傳「泥」﹐逼於水也﹐旣進逼於險﹐當致寇難之至也。三剛而不中﹐又居健體之上﹐有進動之象﹐故「致寇」也。苟非敬愼﹐則致喪敗矣。

集說王氏申子曰「泥」則切近水矣﹐險已近﹐而又以剛用剛而進逼之﹐是招致寇難之至也。

龔氏煥曰﹕郊﹑沙﹑泥之象﹐視坎水遠近而爲言者也﹐《易》之取象如此。

六四﹐需於血﹐出自穴。

本義「血」者﹐殺傷之地。「穴」者﹐險陷之所。四交坎體﹐入乎險矣﹐故爲「需於血」之象。然柔得其正﹐需而不進﹐故又爲「出自穴」之象。占者如是﹐則𨿽在傷地而終得出也。

程傳四以陰柔之質處於險﹐而下當三陽之進﹐傷於險難者也﹐故云「需於血」。

旣傷於險難﹐則不能安處﹐必失其居﹐故云「出自穴」。穴﹐物之所安也。順以從時﹐集說《朱子語類》﹕問﹕《程傳》釋穴物之所安。曰﹕穴是陷處﹐喚作所安不得﹐柔得正了﹐需而不進﹐故能出於坎陷。

楊氏啟新曰﹕剛者能需﹐柔亦能需﹐何也﹖剛柔皆有善惡。剛之需﹐猶乾之健而知險也﹔柔之需﹐猶坤之簡而知阻也。

九五﹐需於酒食﹐貞吉。

本義「酒食」﹐宴樂之具﹐言安以待之。九五陽剛中正﹐需於善位﹐故有此象。

占者如是而貞固﹐則得吉也。

程傳五以陽剛居中得正﹐位乎天位﹐克盡其道矣。以此而需﹐何需不獲﹖故宴安酒食以俟之﹐所需必得也。旣得貞正而所需必遂﹐可謂「吉」矣。

集說鄭氏維嶽曰﹕《系辭》曰「需者飲食之道也」﹐《象》曰「君子以飲食宴樂」﹐爻曰「需於酒食」。以治道言﹐使斯民樂其樂而利其利﹐期治於必俟百年之後﹐而不爲近功者﹐須待之義也。

喬氏中和曰﹕九五之「貞古」也﹐豈徒以「酒食」云哉﹖險而不陷﹐中自持也。

案需之爲義最廣﹐其大者莫如王道之以久而成化﹐而不急於淺近之功﹔聖學之以寬而居徳﹐而不入於正助之獘。卦惟九五剛健中正以居尊位﹐是能盡《需》之道者﹐故《彖傳》特舉此爻﹐以當彖辭之義﹔而《大象傳》又特取此爻爻辭﹐以蔽《需》義之全。

蓋繼《屯》《蒙》之後﹐旣治且教﹐而所謂休養生息﹐使之樂樂而利利﹐慚仁摩義﹐使之世變而風移者﹐其在於需乎﹖觀《需》之卦而不知此爻之義﹐但以諸爻處險之偏乎一義者槪之﹐則《需》與《蹇》《困》何異哉﹖上六﹐入地穴﹐有不速之客三人來﹐敬之終吉。

本義陰居險極﹐無復有需﹐有陷而入穴之象。下應九三﹐九三與下二陽需極並進﹐爲「不速客三人」之象。柔不能禦而能順之﹐有「敬之」之象。占者當陷險中﹐然於非意之來﹐敬以待之﹐則得「終吉」也。

程傳《需》以險在前﹐需時而後進。上六居險之終﹐終則變矣。在需之極﹐久而得矣。陰止於六﹐乃安其處﹐故爲「入於穴」。「穴」﹐所安也。安而旣止﹐後者必至。「不速之客三人」﹐謂下之三陽。乾之三陽﹐非在下之物﹐需時而進者也。需旣極矣﹐故皆上進﹐不速不促之而自來也。上六旣需得其安處﹐羣剛之來﹐苟不起忌疾忿競之心﹐至誠盡敬以待之﹐𨿽甚剛暴﹐豈有侵陵之理﹖故「終吉」也。或疑以陰居三陽之上﹐得爲安乎﹖曰﹕三陽乾體﹐志在上進﹐六陰位﹐非所止之正﹐故無爭奪之意﹐「敬之」則「吉」也。

集說胡氏炳文曰「入於穴」﹐險極而陷之象。「速」者﹐主召客之辭。「三人」﹐乾三陽之象。下三陽非皆與上應也﹐有「不速」之象。上柔順﹐有「敬之」之象。上獨薛氏煊曰「有不速之客三人來﹐敬之終吉」﹐處橫逆之道也。

谷氏家傑曰﹕三居下封之終﹐而示之以敬﹔上居上卦之終﹐而又示之以敬﹐則知處需者貴敬也。

總論蔣氏悌生曰﹕《需》﹐待也﹐以剛健之才﹐於險陷在前﹐當容忍待時﹐用柔而主靜。若不度時勢﹐恃剛忿躁而驟進﹐取敗亡必矣。初九去險尙遠﹐以用恆免咎﹔九二漸近險﹐亦以用柔守中而終吉﹔九三已迫於險﹐象言敬愼不敗﹔六四已傷於險﹐以柔而不競﹐能出自穴﹔上六險陷之極﹐亦以能敬終吉。然則需待之時﹐能含忍守敬﹐皆可以免禍﹐《需》之時義大矣﹗

訟。乾上。坎程傳《訟序卦》﹕「飲食必有訟﹐故受之以訟。」人之所需者飲食﹐旣有所需﹐爭訟所由起也﹐《訟》所以次《需》也。爲卦乾上坎下﹐以二象言之﹐天陽上行﹐水性就下﹐其行相違﹐所以成《訟》也﹔以二體言之﹐上剛下險﹐剛險相接﹐能無訟乎﹖又人內險阻而外剛彊﹐所以訟也。

訟﹐有孚窒﹐惕中吉﹐終凶﹐。利見大人﹐不利涉大川。

本義「訟」﹐爭辧也。上干下坎﹐乾剛坎險﹐上剛以制其下﹐下險以伺其上﹐又爲內險而外健﹐又爲己險而彼健﹐皆《訟》之道也。九二中實﹐上無應與﹐又爲加憂﹐且於卦變自遁而來﹐爲剛來居二而當下卦之中﹐「有孚」而見「窒」﹐能懼而得中之象。

上九過剛居訟之極﹐有終極其《訟》之象。九五剛健中正以居尊位﹐有「大人」之象。

以剛乘險以實履陷﹐有「不利涉大川」之象。故戒占者必有爭辧之事﹐而隨其所處爲吉凶也。

程傳訟之道﹐必有其孚實。中無其實﹐乃是誣妄﹐凶之道也。卦之中實﹐﹔掃「有孚」之象﹕「訟」者﹐與入爭辧而待決於。﹐乙﹐𨿽「有孚」﹐亦須窒塞末通。不窒則已明無訟矣。事旣末辧﹐吉凶末可必也﹐故有畏惕。「中古」﹐得中則吉也。「終凶」﹐終極其事則凶也。「訟』者﹐求辧其曲直也﹐故利見於六人。大人則能以其剛明中正決所訟也。訟非和平之事﹐當擇安地而處﹐不可陷於危險﹐故「不利涉大川」也。

集說孔氏穎達曰「窒」﹐塞也。「惕」﹐懼也。凡《訟》之體﹐不可妄興﹐必有信胡氏璦曰「孚」者由中之信。人所以興訟﹐必有由中之信﹐而爲它人之所窒塞﹐不得已而興訟。然𨿽已有信實﹐而爲人之窒塞﹐亦須恐懼兢愼而不敢自安﹐則庶幾免於凶禍﹐又中道而止﹐則可以獲吉也。「大川」﹐謂大險大難也。凡歷險涉難﹐必須物情相協﹐志气和同﹐則可得而濟也。今《訟》之時﹐物情違忤而不相得﹐欲濟涉險難﹐必不可得。

《朱子語類》云﹕大凡卦辭取義不一﹐如《訟》「有孚窒惕中吉」﹐蓋取九二中實﹐坎爲加憂之象﹔「終凶」﹐蓋取上九終極於訟之象﹔「利見大人」﹐蓋取九五剛健中正居尊之象﹔「不利涉大川」﹐又取以剛乘險﹑以實履陷之象。此取義不一也。然亦有不必如此取者﹐此特其一例也。卦辭如此辭極齊整﹐蓋所取諸爻義﹐皆與爻中本辭協。亦有𨿽取爻義﹐而與爻本辭不同者。

項氏安世曰「利見大人」﹐或不與之校如直不疑﹐或爲之和解如卓茂﹐或使其心化如王烈﹐或爲之辧明如仲由﹐皆訟者之利也。「不利涉大川」﹐涉險之道利在同心﹐此豈相爭之時哉﹖初六﹐不永所事。小有言﹐終吉。

本義陰柔居下﹐不能終訟﹐或其象占如此。

程傳六以柔弱居下﹐不能終極其訟者也﹐故於訟之初﹐因六之才﹐爲之戒曰﹕若不長永其事﹐則𨿽「小有言」﹐「終」得「吉」也。蓋訟非可長之事﹐以陰柔之才而訟於下﹐難以吉矣。以上有應援﹐而能不永其事﹐故𨿽「小有言」﹐「終」得「吉」也。「有言」﹐災之小者也。不永其事而不至於凶﹐乃《訟》之「古」也。

集說王氏弼曰﹔處《訟》之始﹐訟不可終﹐故「不永所事」﹐然後乃「吉」。凡陽唱而陰和﹐陰非先唱者也。處訟之始﹐不爲訟先﹐𨿽不能不訟而必辧明也。

楊氏簡曰﹕《訟》之初﹐不深也﹐有「不永所事」之象。訟之初未深﹐卜有言而已﹐旣不永其事﹐故「終吉」。

胡氏炳文曰﹕初不曰不永訟﹐而曰「不永所事」﹐事之初﹐猶冀其不成訟也。「小有言」與《需》不同。《需》「小有言」﹐人不能不小有言也。此之「小有言」。我不能已而小有言也。

九二﹐不克訟﹐歸而逋﹐其邑人三百戶﹐無成。

本義九二陽剛爲險之主﹐本欲訟者也。然以剛居柔﹐得下之中﹐而上應九五﹐陽剛居尊﹐勢不可敵﹐故其象占如此。「邑人三百戶」﹐邑之小者。言自處卑約以免災患。

占者如是﹐則「無眚」矣。

程傳二五相應之地﹐而兩剛不相與﹐相訟者也。九二自外來﹐以剛處險﹐爲《訟》集說荀氏爽曰﹕二者下體之君﹐君不爭﹐則百姓無害也。

王氏弼曰﹕以剛處《訟》﹐不能下物﹐自下訟上﹐宜其不克。若能以懼﹐歸竄其邑﹐乃可以免災。邑過三百﹐竄而據彊﹐災未免也。

項氏安世曰﹕一家好訟則百家受害。言三百戶「無眚」﹐見安者之眾也。

兪氏琰曰﹕九二以剛居柔﹐或不克訟。「逋」﹐逃也。旣逋則近己者皆五連坐之患﹐故曰「其邑人二百戶無眚」。

案「三百戶無眚」﹐《傳》義皆用王氏說﹐荀氏項氏兪氏則以爲所居之邑﹐托以安居﹐義亦可從。

六三﹐食舊徳貞﹐厲終吉﹐或從王亨﹐無成。

本義「食」﹐猶食邑之食﹐言所享也。六三陰柔﹐非能訟者﹐故守舊居正﹐則𨿽危而終吉。然或出而從上之事﹐則亦必無成功﹐占者守常而不出﹐則善也。

程傳三𨿽居剛而應上﹐然質本陰柔﹐處險而介二剛之間﹐危懼非爲訟者也。「祿」者﹐稱徳而受﹐食舊徳謂處其素分。「貞」﹐謂堅固自守。「厲終吉」﹐謂𨿽處危地﹐能知危懼﹐則終必獲吉也。守素分而無求﹐則不訟矣。處危﹐謂在險而承乘皆剛﹐與居訟之時也﹐柔從剛者也﹐下從上者也。三不爲訟而從上九所爲﹐故曰「或從王事」。「無成」﹐謂從上而成不在己也。訟者剛健之事﹐故初則不永﹐三則從上﹐皆非能訟者也。二爻皆以陰柔不終而得吉﹐四亦以不克而渝得吉﹐訟以能止爲善也。

集說虞氏翻曰﹕道無成而代有終﹐故曰「無成」。坤三同義也。

胡氏瑗曰「無成」者﹐不敢居其成﹐但從王事﹐守其本位本祿而已﹐故獲其「吉」也。

徐氏幾曰﹕聖人於初三兩柔爻﹐皆系之以「終吉」之辭﹐所以勉人之無《訟》也。

苟知柔而不喜訟者終吉﹐則知剛而好訟者終凶矣。

李氏簡曰「或從王事無成」者﹐謂從王事而不以成功自居也。夫訟生於其行之相違﹐而天下之訟﹐又起於矜功而伐善。以柔而從剛﹐以下而從上﹐有功而不自居﹐故能不失舊徳﹐而終又獲吉也。

胡氏炳文曰「食舊徳」﹐與位乎天徳語同。位必稱徳而居﹐故寧徳過其位﹐毋位過其徳。食必稱徳而食﹐故寧徳浮於食。毋食浮於徳﹐「食」﹐猶食邑之食。九二「邑人三百戶」﹐食之最約者也。二剛險﹐本欲訟者﹐能退處於分之小﹐僅可「無眚」。三陰柔﹐本不能訟者﹐能守其分之常﹐𨿽厲猶吉。

楊氏啟新曰「食舊徳」﹐安其分之所當得﹐是不與人競利也。「或從王事」者﹐分之所不得越﹐是不與人競功也。蓋不必告訐之風。乃謂之訟﹐一有爭競之心亦訟也。

案《本義》是戒人以不可從王事也﹐但此爻與《坤》三之文﹐大同小異﹐不應其義差殊。故諸家之說﹐可以與《本義》相參﹐而楊氏尢爲明暢也。徐氏卽以「訟不可成」爲解﹐亦可備一說。

九四﹐不克訟﹐復卽命﹐渝﹐安貞﹐吉。

本義「卽」﹐就也。「命」﹐正理也。「渝」﹐變也。九四剛而不中﹐故有《訟》象﹐以其居柔﹐故又爲不克而復就正理。渝變其心﹐安處於正之象。占者如是則「吉」也。

程傳四以陽剛而居健體﹐不得中正﹐本爲訟者也﹐承五履三而應初。五﹐君也。

義不克訟﹐三居下而柔﹐不與之訟﹐初正應而順從﹐非與訟者也。四𨿽則健欲訟﹐無與對敵﹐其訟無由而興﹐故「不克訟」也。又居柔以應柔﹐亦爲能止之義。旣義不克訟﹐若能克其剛忿欲訟之心﹐復卽就於命﹐革其心﹐平其气。變而爲安貞﹐則「吉」矣。「命」﹐謂正理﹐失正理爲方命﹐故以卽命爲復也。方﹐不順也。《書》云﹕方命圮族。孟子曰﹕方命虐民。夫剛健而不中正則躁動﹐故不安。處非中正﹐故不貞。不安貞﹐所以好訟也。

若義不克訟而不訟﹐反就正理﹐變其不安貞爲「安貞」﹐則「吉」矣。

集說龔氏原曰﹕二與五訟﹐四與初訟﹐其與爲敵者彊弱不同﹐而皆曰「不克」者﹐蓋二以下訟上﹐其不克者勢也。四以上訟下﹐其不克者理也﹐二見勢之不可﹐故歸而逋竄。四知理之不可﹐故復而卽命。二四皆剛居柔﹐故能如此。

楊氏簡曰﹕九剛四柔﹐有始訟終退之象。人惟不安於命﹐故以人力爭訟。今不訟而卽於命﹐變而安於貞﹐吉之道也。

九五﹐訟﹐元吉。

本義陽剛中正﹐以居尊位﹐聽訟而得其乎者也。占者遇之﹐訟而有理﹐必獲伸矣。

程傳以中正居尊位﹐治訟者也。治訟得其中正﹐所以「元吉」也。「元吉」﹐大吉而盡善也。吉大而不盡善者有矣。

集說王氏肅曰﹕以中正之徳齊乖爭之俗﹐「元吉」也。

王氏弼曰﹕處得尊位﹐爲《訟》之主﹐用其中正﹐以斷枉直﹐中則不過﹐正則不邪﹐故「訟﹐元吉」。

趙氏汝楳曰﹕大人在上﹐平諸侯萬民之訟﹐至於見遜畔遜路而息爭﹐吉孰大焉﹖兪氏琰曰﹕九五以剛明之徳居尊﹐而又中正﹐象辭所謂「大人」是也。訟之有理者﹐見之必獲伸矣。「元吉」﹐乃吉之盡善者也。

上九﹐或錫之鞶帶﹐終朝三褫之。

本義「鞶帶」﹐命服之飾。「褫」﹐奪也。以剛居訟極﹐終訟而能勝之﹐故有錫命受服之象。然以訟得之﹐豈能安久﹖故又有「終朝三褫」之象。其占爲終訟無理﹐而或取勝﹐然其所得終必失之﹐聖人爲戒之意深矣。

程傳九以陽居上﹐剛健之極﹐又處訟之終﹐極其訟者也。人之肆其剛彊﹐窮極於集說王氏弼曰﹕處《訟》之極﹐以剛居上﹐訟而勝得者也。以訟受錫﹐榮何可保﹖故終朝之間﹐褫帶者三也。

胡氏炳文曰﹕上九以剛極處訟終﹐卦所謂終凶者也﹐故設此以戒之。

總論邱氏富國曰﹕九五居尊﹐爲聽訟之主﹐故「訟﹐元吉」。餘五爻則皆訟者也。

然天下惟剛者訟﹐柔者不訟。初與三柔也﹐故初「不永所事」而「終吉」﹐三「食舊徳」而「終吉」。二四上剛也﹐二與五對﹐揆勢不敵而不訟﹔四與初對﹐顧理不可而不訟﹐亦以其居柔﹐故二「無眚」而四「安貞」也。獨上九處卦之窮﹐下與三對﹐柔不能抗﹐故有錫鞶帶之辭焉。然一日「三褫」﹐辱亦甚矣﹐訟之勝者﹐何足敬乎﹖師。坤上。坎下程傳《師序卦》﹕「訟必有眾起﹐故受之以師。」《師》之興由有爭也﹐所以次《訟》也。爲卦坤上坎下﹐以二體言之﹐地中有水﹐爲眾聚之象。以二卦之義言之﹐內險外順﹐險道而以順行﹐師之義也。以爻言之﹐一陽而爲眾陰之王﹐統眾之象也。比以一陽爲眾陰之主而在上﹐君之象也。《師》以一陽爲眾陰之主而在下﹐將帥之象也。

師貞﹐丈人﹐吉無咎。

本義「師」﹐兵眾也。下坎上坤﹐坎險坤順﹐坎水坤地﹐古者寓兵於農﹐伏至險於大順﹐藏不測於至靜之中﹐又卦惟九二一陽居下卦之中﹐爲將之象。上下五陰順而從之﹐爲眾之象。九二以剛居下而用事﹐六五以柔居上而任之﹐爲人君命﹐將出師之象﹐故其卦之名曰《師》。「丈人」﹐長老之稱。用師之道﹐利於得正﹐而任老成之人﹐乃得「吉」而「無咎」。戒占者亦必如是也﹕程傳《師》之道﹐以正爲本。興師動眾以毒天下﹐而不以正﹐民弗從也。彊驅之耳。故師以貞爲主。其動𨿽正也﹐帥之者必丈人﹐則「吉」而「無咎」也﹐蓋有吉而有咎者﹐有無咎而不吉者﹐吉且無咎﹐乃盡善也。「丈人」者﹐尊嚴之稱。帥師總眾﹐非眾所尊信畏服﹐則安能得人心之從﹖故司馬穰苴擢自微賤﹐授之以眾﹐乃以眾心未服﹐請莊賈爲將也。所謂「丈人」﹐不必素居祟貴﹐但其才謀徳業﹐眾所畏服﹐則是也。如穰苴旣誅莊賈﹐則眾心畏服﹐乃「丈人」矣。又如淮陰侯起於微賤﹐遂爲大將﹐蓋其謀爲有以使人尊畏也。

集說王氏弼曰﹕興役動眾無功﹐罪也﹐故「吉」乃「無咎」。

《朱子語類》云「吉無咎」﹐謂如一件事﹐自家作出來好方得無罪咎﹔若作得不好﹐初六﹐師出以律﹐否臧凶。

本義「律」﹐法也﹕「否臧」﹐謂不善也。晁氏曰﹕否字先儒多作不﹐是也。在卦之初﹐爲《師》之始﹐出師之道﹐當謹其始﹐以律則吉﹐不臧則凶﹐戒占者當謹始而守法也。

程傳初﹐《師》之始也。故言出師之義﹐及行師之道。在邦國興師而言﹐合義理則是以律法也。謂以禁亂誅暴而動。苟動不以義﹐則𨿽善亦凶道也。善﹐謂克勝。「凶」﹐謂殃民害義也。在行師而言「律」﹐謂號令節制。行師之道﹐以號令節制爲本﹐所以統制於眾﹐不以律則𨿽善亦凶﹐𨿽使勝捷﹐猶凶道也。制師無法﹐幸而不敗且勝者﹐時有之矣﹐聖人之所戒也。

集說王氏弼曰﹕爲《師》之始﹐齊師者也﹐齊眾以律﹐失律敗散。

程子曰「律」有二義﹐有出師不以義者﹐有行師而五號令節制者﹐皆失律也。

胡氏炳文曰﹕初六才柔﹐故有否臧之戒。然以律不言吉﹐否臧則言凶者﹐律令謹嚴﹐出師之常﹐其勝負猶未可知也﹐故不言吉。出而失律﹐凶立見矣。

九二﹐在師中吉﹐無咎﹐王三錫命。

本義九二在下﹐爲眾陰所歸﹐而有剛中之徳﹐上應於五﹐而爲所寵任﹐故其象占如此。

程傳《師》卦惟九二一陽爲眾陰所歸﹐五居君位﹐是其正應﹐二乃師之主﹐專制其事者也。居下而專制其事﹐惟在師則可。自古命將﹐閫外之事﹐得專制之。在師專制而得中道﹐故「吉」而「無咎」。蓋恃專則失爲下之道﹐不專則無成功之理﹐故得中爲吉。凡《師》之道﹐威和並至則吉也。旣處之盡其善﹐則能成功而安天下﹐故王錫寵命至於三也。凡事至於三者﹐極也。六五在上﹐旣專倚任﹐復厚其寵數。蓋禮不稱﹐則威不重而下不信也。它卦九二爲六五所任者有矣﹐惟《師》專主其事而爲眾陰所歸﹐故其義最大。人臣之道﹐於事無所敢專﹐惟閫外之事﹐則專制之。𨿽制之在己﹐然因師之力而能致者﹐皆君所與而職當爲也。世儒有論魯祀周公以天子禮樂﹐以爲周公能爲人臣不能爲之功﹐則可用人臣不得用之禮樂﹐是不知人臣之道也。夫居周公之位﹐則爲周公之事﹐由其位而能爲者﹐皆所當爲也﹐周公乃盡其職耳。子道亦然。惟孟子爲知此義﹐故曰事親若曾子者可也﹐未嘗以曾子之孝爲有餘也。蓋子之身所能爲者﹐皆所當爲也。

集說孔氏穎達曰﹕承上之寵﹐爲《師》之主﹐任大役重﹐無功則凶﹐故「言」乃「無咎」。「王三錫命」者﹐以其有功﹐敢王三加錫命。

《朱子語類》云「在師中吉」﹐言以剛中之徳在師中﹐所以爲吉。

胡氏炳文曰﹕卦辭「師貞丈人吉﹐無咎」﹐爻「在師中吉﹐無咎」﹐卽卦辭意也。中則無過不及﹐所以爲貞。以師而中﹐所以爲「丈人」。故《師》六爻﹐惟九二「吉無咎」。

六三﹐師或輿屍﹐凶。

程傳三居下卦之上﹐居位當任者也。不惟其才陰柔不中正﹐師旅之事﹐任當專一﹐二旣以剛中之才﹐爲上信倚﹐必專其事﹐乃有成功﹐若或更使眾人主之﹐凶之道也。「輿屍」﹐眾主也﹐蓋指三也。以三居下之上﹐故發此義﹐軍旅之事﹐任不專一﹐覆敗必矣。

集說王氏申子曰﹕三不中不正﹐以柔居剛﹐是小人之才弱志剛者﹐而居二之上﹐是二爲主將﹐三躐而尸之也。凡任將不專﹐偏裨擅命﹐權不出一者﹐皆「輿屍」也。軍旅何所聽命乎﹖其取敗必矣。

六四﹐師左次﹐無咎。

本義「左次」﹐謂退舍也。陰柔不中﹐而居陰得正﹐故其象如此﹐全師以退﹐賢於六三遠矣﹐故其占如此。

程傳師之進﹐以彊勇也。四以柔居陰﹐非能進而克捷者也。知不能進而退﹐故「左次」。「左次」﹐退舍也。量宜進退﹐乃所當也﹐故「無咎」。見可而進﹐知難而退﹐師之常也。惟取其退之得宜﹐不論其才之能否也。度不能勝﹐而完師以退﹐愈於覆敗遠矣。

可進而退﹐乃爲咎也。《易》之發此義以示後世﹐其仁深矣。

集說吳氏澄曰﹕按兵家尙右﹐右爲前﹐左爲後﹐故八陣圖天前衝﹑地前衝在右﹐天后衝﹑地後衝在左。

六五﹐田有禽﹐利執言﹐無咎﹐長子帥師﹐弟子輿屍﹐貞凶。

本義六五用《師》之主﹐柔順而中﹐不爲兵端者也。敵加於己﹐不得已而應﹐故爲「田有禽」之象﹐而其占利以摶執而無咎也。「言」﹐語辭也。「長子」﹐九二也。「弟子」﹐三四也。又戒占者專於委任﹐若使君子任事﹐而又使小人參之﹐則是使之「輿屍」而歸﹐故𨿽貞而亦不免於「凶」也。

程傳五君位﹐興《師》之主也﹐故言興師任將之道。師之興﹐必以蠻夷猾夏寇賊姦宄﹐爲生民之害﹐不可懷來﹐然後奉辭以誅之。若禽獸入於田中﹐侵害稼穡﹐於義宜獵取﹐則獵取之。如此而動﹐乃得「無咎」。若輕動以毒天下﹐其咎大矣。「執言」﹐奉辭也﹐明其罪而討之也。若秦皇漢武﹐皆窮山林以索禽獸者也﹐非「田有禽」也。任將授師之道﹐當以長子帥師。二在下而爲師之主﹖「長子」也﹐若以弟子眾主之﹐則所爲𨿽正亦凶也。「弟子」﹐凡非長者也。自古任將不專而致覆敗者﹐如晉荀林父邲之戰﹐唐郭子儀相州之敗是也。

集說孔氏穎達曰﹕陰不先唱﹐柔不犯物﹐犯而後應﹐故往卽有功。猶如田中有禽而來犯苗﹐若往獵之則無咎過。

《朱子語類》﹕問﹔《易》爻取義﹐如《師》之五「長子帥師」﹐乃是本爻有此象﹐又卻說「弟子輿屍」﹐何也﹖曰﹕此假設之辭也﹐言若「弟子輿屍」則「凶」矣。問﹕此例恐與「家人嗃嗃」而繼以「婦子嘻嘻」同。曰﹕然。

蔣氏悌生曰「輿屍」﹐《程傳》訓眾主﹐朱《義》訓撓敗。但訓作眾主﹐則與「長子帥師」爲反對﹐其義尢切。禽在山林﹐固無事子獵取﹐今入於田﹐則害我禾稼﹐畋而執之宜也。「長子帥師」可也。又使弟子眾生之﹐是自取凶咎也。

蔡氏淸曰「田有禽利執言」﹐是「師貞」意。「長子帥師」﹐是「丈人」意。

上六﹐大君有命﹐開國承家﹐小人勿用。

本義《師》之終﹐順之極﹐論功行賞之時也。坤爲土﹐故有「開國承家」之象。

然小人則𨿽有功﹐亦不可使之得有爵土﹐但優以金帛可也。戒行賞之人﹐於小人則不可用此占﹐而小人遇之﹐亦不得用此爻也。

程傳上﹐《師》之終也﹐功之成也﹐大君以爵命賞有功也。「開國」﹐封之爲諸侯也。「承家」。以爲卿大夫也。「承」﹐受也。小人者𨿽有功﹐不可用也﹐故戒使勿用。師旅之興﹐成功非一道﹐不必皆君子也﹐故戒以小人有功不可用也﹐賞之以金帛祿位可也﹐不可使有國家而爲政也。小人平時﹐易致驕盈﹐況挾其功乎﹖漢之英彭所以亡也﹐聖人之深慮遠戒也。此專言師終之義﹐不取爻義﹐蓋以其大者。若以爻言﹐則六以柔居順之極﹐師旣終而在無位之地﹐善處而無咎者也。

集說《朱子語類》云「開國承家﹐小人勿用」﹐舊時說只作論功行賞之時﹐不可及小人。今思它旣一例有功﹐如何不及它得﹖看來「開國承家」一句﹐是公共得底﹐未分別君子小人在。「小人勿用」﹐則是勿更用它與之謀議經畫耳。漢光武能用此義﹐自定天下之後﹐一例論功行封﹐其所以用之在左右者﹐則鄧禹耿弇賈復數人﹐它不與焉。此義方思量得如此﹐未曾攺入《本義》﹐且記取。

趙氏汝楳曰「大君」﹐六五也。周官軍將皆命卿﹐「開國」者﹐出卦爲諸侯﹐師帥皆中大夫﹐旅帥皆下大夫。「承家」者﹐大夫之采邑。

又曰﹕知勇之人﹐不能皆全材﹐用於戎行﹐有將師節制於上﹐未見其害。今爲國爲家﹐有民人﹐有社稷﹐則不可屬之小人。

胡氏炳文曰﹕初﹐《師》之始﹐故紀其出師而有律﹐上﹐《師》之終﹐故紀其還師而賞功﹐六爻中﹐將兵將將﹐伐罪賞功﹐靡所不載。末曰「小人勿用」﹐則又戒辭也。𨿽然﹐亦在於謹其始焉耳。曰「丈人」﹐曰「長子」﹐用以行師者得其人。及其「開國承家」﹐自不至於用小人矣。

林氏希元曰﹕小人立功﹐不得不一例賞以爵邑。若一例賞以爵邑﹐又恐播惡於眾﹐不若於行《師》之初﹐不用之爲愈也。故《象傳》謂其「必亂邦」﹐彖辭於師貞之下﹐卽言宜用丈人﹐五爻之辭又戒用「弟子」﹐卽此意也。師之始旣言之﹐師之終而復言﹐正戒人當謹於其始也。

案「小人勿用」﹐非旣用而不封﹐亦非旣封而不用﹐乃是從初不用﹐所謂丈人吉弟子凶者﹐自其出師之始而已然也。胡氏林氏之說﹐皆合卦意。但此處小人勿用﹐小人比。坎上。坤下程傳《比序卦》﹕「眾必有所比﹐故受之以比。」比﹐親輔也。人之類必相親輔﹐然後能安﹐故旣有眾則必有所比﹐《比》所以次《師》也。爲卦上坎下坤﹐以二體言之﹐水在地上﹐物之相切比無間﹐莫如水之在地上﹐故爲《比》也。又眾爻皆陰﹐獨五以陽剛居君位﹐眾所親附﹐而上亦親下﹐故爲《比》也。

比﹐吉﹐原筮元永貞﹐無咎。不寧方來﹐後夫凶。

本義「比」﹐親輔也。九五以陽剛居上之中﹐而得其正﹐上下五陰﹐比而從之﹐以一人而撫萬邦﹐以四海而仰一人之象。故筮者得之﹐則當爲人所親輔。然必再筮以自審﹐有元善長永正固之徳﹐然後可以當眾之歸而「無咎」。其未比而有所不安者﹐亦將皆來歸之。若又遲而後至﹐則此交已固﹐彼來已晚﹐而得「凶」矣。若欲比人﹐則亦以是而反觀之耳。

程傳「比」﹐吉道也。人相親比﹐自爲古道﹐故《雜卦》云「比樂師憂」。人相親比﹐必有其道﹐苟非其道﹐則有悔咎﹐故必推原占決其可比者而比之。「筮」﹐謂占決卜度﹐非謂以蓍龜也。所《比》得「元永貞」則「無咎」。「元」﹐謂有君長之道﹐「永」﹐謂可以常久。「貞」﹐謂得正道。上之比下﹐必有此三者﹐下之從上﹐必求此三者﹐則「無咎」也。人之不能自保其安寧﹐方且來求親比﹐得所比則能保其安。當其不寧之時﹐固宜汲汲以求比﹐若獨立自恃﹐求比之志﹐不速而後﹐則𨿽夫亦「凶」矣。夫猶凶﹐況柔弱者乎。「夫」﹐剛正之稱。《傳》曰﹕子南夫也。又曰﹕是謂我非夫。凡生天地之間者﹐未有不相親比而能自存者也﹐𨿽剛彊之至﹐未有能獨立者也。《比》之道﹐由兩志相求。

兩志不相求則睽矣。君懷撫其下﹐下親輔於上﹐親戚朋友鄕黨皆然﹐故當上下合志以相從。苟無相求之意﹐則離而凶矣。大抵人情相求則合﹐相持則睽﹐相持相待莫先也。人之相親固有道﹐然而欲比之志不可緩也。

集說郭氏雍曰﹕一陽之卦得位者﹐《師》《比》而已﹐得君位者爲《比》﹐得臣位者爲《師》。

馮氏椅曰﹕《萃》與《比》。下體坤順同﹐上體水澤不相遠﹐惟九四一爻﹐有分權之象﹐故「元永貞」言子五﹔比下無分權者﹐故「元永貞」言於卦。義各有在也。

胡氏一桂曰﹕六十四卦﹐惟《蒙》《比》以筮言。《蒙》貴初而《比》貴原者﹐蓋發蒙之道﹐當視其「初筮」之專誠﹔顯比之道﹐當致其「原筮」而謹審﹐所以不同也。

初六﹐有孚比之﹐無咎。有孚盈缶﹐終來有它吉。

本義《比》之初貴乎有信﹐則可以「無咎」矣。若其充實﹐則又有它吉也。

程傳初六﹐《比》之始也。相比之道﹐以誠信爲本﹐中心不信而親人﹐人誰與之﹖故《比》之始﹐必有孚誠﹐乃「無咎」也。「孚」﹐信之在中也。誠信充實於內﹐若物之盈滿於缶中也。「缶」﹐質素之器﹐言若缶之盈實其中﹐外不加文飾﹐則終能來有它占也。

「它」﹐非此也﹐外也。若誠實充於內﹐物無不信﹐豈用飾外以求比乎﹖誠信中實﹐𨿽它外皆當感而來從。孚信﹐《比》之本也。

集說鄭氏汝諧曰﹕五爲《比》之主﹐初最遠而非其應﹐何以有吉義﹖蓋幾生於應物之先﹐而誠出於志之未變﹐故以信求比﹐何咎之有﹖「盈」﹐充也。「缶」﹐素器也。

居下而位卑﹐擴吾之信以充之﹐𨿽遠而非其應﹐終必應而「有它吉」矣。「有它吉」者﹐非期於必得而得之也。

胡氏炳文曰﹕與人交止於信。親比之初﹐能有誠信﹐所以比之「無咎」。及其誠信充實﹐則非特無咎﹐又「有它吉」。初六不與五應﹐故曰「有它」。《大過》九四﹑《中孚》初九皆曰「有它」﹐彼則戒其有它向之心﹐此則許其有它至之吉也。

六二﹐比之自內﹐貞吉。

本義柔順中正﹐上應九五﹐自內比外﹐而得其正﹐吉之道也。占者如是﹐則正而吉矣。

程傳二與五爲正應﹐皆得中正﹐以中正之道相比者也。二處於內﹐「自內」﹐謂由己也。擇才而用﹐𨿽在乎上﹐而以身許國﹐必由於己﹐己以得君道合而進﹐乃得正而古也。以中正之道﹐應上之求﹐乃自內也﹐不自失也。汲汲以求比者﹐非君子自重之道﹐乃自失也。

集說梁氏寅曰﹔二與五爲比﹐由內而比外者也。凡「貞吉」﹐有爻之本善者﹐有爻非貞而爲之戒者。此曰「貞吉」﹐爻之本善也。言自內比外而得其正﹐是以吉也。

谷氏家傑曰﹕自內之所有者以比之﹐達不變塞也。卽此是正﹐故「吉」。

六三﹐比之匪人。

本義陰柔不中正﹐承﹑乘﹑應皆陰﹐所比皆非其人之象﹐其占大凶﹐不言可知。

程傳三不中正﹐而所比皆不中正﹐四陰柔而不中﹐二存應而比初﹐皆不中正﹐「匪集說王氏弼曰﹕四自外比﹐二爲五應﹐近不相得﹐遠則無應﹐所與比者﹐皆非己親﹐故曰「比之匪人」。

《朱子語類》云﹕初應四﹐爲比得其人。二應五﹐亦爲比得其人。惟三乃應上﹐上爲比之無首者﹐故爲「比之匪人」也。

趙氏彥肅曰﹕初比於五﹐先也。二應也﹐四承也﹐六三無是三者之義﹐將不能比五矣。

六四﹐外比之﹐貞吉。

本義以柔居柔﹐外比九五﹐爲得其正﹐吉之道也。占者如是﹐則正而吉矣。

程傳四與初不相應而五比之﹐外比於五﹐乃得貞正而吉也。君臣相比﹐正也。相比相與﹐宜也。五剛陽中正﹐賢也。居尊位﹐在上也。親賢從上﹐比之正也﹐故爲「貞吉」。以六居四﹐亦爲得正之義。又陰柔不中之人﹐能比於剛明中正之賢﹐乃得正而吉也。又比賢從上﹐必以正道則吉也。數說相須﹐其義始備。

集說易氏祓曰﹕《易》以上卦爲外﹐下卦爲內﹐而二體亦各有內外。四與五同體﹐而言外比者﹐亦所以比五也。

李氏過曰﹕二與四皆比於五﹐二應五﹐在卦之內﹐故言比之自內﹔四承五﹐在卦之外﹐故言外比之。外內𨿽異﹐而得其所比﹐其義一也﹐故皆言「貞吉」。

九五﹐顯比﹐王用三驅失前禽﹐邑人不誡﹐吉。

本義一陽居尊﹐剛健中正﹐卦之羣陰﹐皆來比己﹐顯其比而無私﹐如天子不合圍﹐開一面之网﹐來者不拒﹐去者不追﹐故爲「用三驅失前禽」﹐而「邑人不誡」之象。蓋𨿽私屬亦諭上意﹐不相警備以求必得也。凡此皆言之道﹐占者如是則吉也。

程傳五居君位﹐處中得正﹐盡《比》道之善者也。人君比天下之道﹐當顯明其比道而已。如誠意以待物﹐恕己以及人﹐發政施仁﹐使天下蒙其惠澤﹐是人君親比天下之道也。如是天下孰不親比於上﹖若乃暴其小仁﹐違道幹譽﹐欲以求下之比﹐其道亦狹矣﹐其能得天下之比乎﹖故聖人以九五盡比道之正﹐取三驅爲諭﹐曰「王用三驅失前禽﹐邑人不誡吉」。先王以四時之畋不可廢也﹐故推其仁心﹐爲三驅之禮﹐乃禮所謂天子不合圍也。成湯祝网﹐是其義也。天子之畋圍﹐合其三面﹐前開一路﹐使之可去﹐不忍盡物﹐好生之仁也。只取其不用命者﹐不出而反入者也。禽獸前去者皆免矣﹐故曰失前禽也。

王者顯明其比道﹐天下自然來比。來者撫之﹐固不煦煦然求比於物。若田之三驅﹐禽之去者﹐從而不迫﹐來者則取之也。此王道之大﹐所以其民暤暤而莫知爲之者也。邑人不誡吉﹐言其至公不私﹐無遠邇親疏之別也。邑者﹐居邑﹐《易》中所言邑皆同。王者所都﹐諸侯國中也。誡﹐期約也。待物之一﹐不期誡於居邑﹐如是則吉也。聖人以大公無私治天下﹐於顯比見之矣。非惟人君比天下之道如此﹐大率人之相比莫不然。以臣於君集說《朱子語類》﹕問﹕伊川解「顯比王用三驅失前禽」所謂來者撫之﹐去者不追﹐與失前禽而殺不去者﹐所譬頗不相類﹐如何﹖曰﹕田獵之禮﹐置旃以爲門﹐刈艸以爲長圍。田獵者﹐自門驅而入﹐禽獸向我而出者皆免﹐惟被驅而入者皆獲﹐故以前禽比去者不追。獲者譬來則取之﹐大意如此﹐無緣得一一相似。伊川解此句不須疑﹐但邑人不誡吉一句似可疑﹐恐《易》之文義不如此耳。

又云「邑人不誡」﹐如有間無聲﹐言其自不消相告誡﹐又如歸市者不止﹑耕者不變相似。

胡氏炳文曰﹕諸陰爻皆言比之﹐陰比陽也。五言顯比﹐陽爲陰所比也。《師》《比》之五﹐皆取田象。師之「田有禽」﹐害物之禽也。《比》之「失前禽」﹐背己之禽也。在《師》則執之﹐王者之義也。在《比》能失之﹐王者之仁也。

梁氏寅曰﹕九五陽剛中正﹐爲《比》之主。陽剛則明而不暗﹐中正則公而不私﹐此其所以爲「顯比」也。以象言之﹐如田狩而「用三驅失前禽」﹐來者不拒﹐去者不追﹐此上之比下也﹐固「顯比」也。比下旣得其道﹐則𨿽私屬亦惟上意﹐而不待告誡﹐此下之比上也﹐亦「顯比」也。上下之相比﹐同一顯明之道﹐又安有不吉乎﹖林氏希元曰﹕顯與隱對。光明正大﹐而無隱伏回曲暗昧褊窄者﹐顯也。隱伏回曲暗昧褊窄﹐而不光明正大者﹐隱也。王者以父母天下爲職﹐生養教誨﹐但知吾分所當爲﹐盡其道而爲之﹐至於民之感恩與否﹐則聽其在彼﹐初不屑屑焉暴其私恩小惠﹐違道幹譽﹐以求百姓之我親。此其施爲舉措﹐何等光明正大﹖而豈有隱伏回曲暗昧褊窄之病﹖故謂之顯比。譬如王者解一面之网﹐用三驅之田﹐禽獸向我而入者取之﹐背我而前去者則失之﹐初不求於必得。至於私屆亦諭上意﹐不相警備以求必得焉。夫王用三驅失前禽者﹐王道之得﹐邑人不誡者﹐王化之行﹐凡此皆吉之道也。王者能如九五之「顯比」﹐則亦王道得而王化行矣。

陸氏振奇曰﹕三驅失禽﹐置失得於勿卹者﹐狀蕩平之王心。「邑人不誡」﹐泯知識於大順者﹐狀熙暤之王化。

案《本義》解「邑人不誡」﹐謂不相警備以求必得﹐似以爲求所失之前禽也。然《語類》只作有聞無聲之意﹐尢爲精切。蓋言王者田獵﹐而近郊之處﹐略不驚擾耳。《本義》系朱子未修攺之書﹐故其後來講論﹐每有不同者﹐皆此類也。大抵爻意是以田獵諭王者暤暤之气象。前禽失而不追﹐邑人居而不誡﹐遠去者若不知有王者之親﹐乃所以爲親之至也。近附者若不知有王者之尊﹐乃所以爲尊之至也。「顯比」之世﹐凡有血气﹐莫不尊親﹐而所謂大順大化﹐不見其迹者又如此。

上六﹐比之無首﹐凶。

本義陰柔居上﹐無以比下﹐凶之道也。故爲「無首」之象﹐而其占則凶也。

集說王氏弼曰「無首」﹐後也。處卦之終﹐是後夫也。爲時所棄﹐宜其凶也。

王氏申子曰﹕王以一陽居尊﹐四陰比之於下﹐故《彖傳》曰「下順從也」。而上六孤立於外而不從﹐豈非後夫之象﹖小畜。巽上。乾下程傳《小畜序卦》﹕「比必有所畜﹐故受之以小畜。」物相比附則爲聚。聚﹐畜也。又相親比則志相畜。《小畜》所以次比也。畜﹐止也﹐止則聚矣。爲卦巽上干下﹐乾在上之物﹐乃居巽下。夫畜止剛健﹐莫如巽順﹐爲巽所畜﹐故爲畜也。然巽﹐陰也﹐其體柔順﹐惟能以巽順柔其剛健﹐非能力止之也﹐畜道之小者也。又四以一陰得位﹐爲五陽所說﹐得位﹐得柔巽之道也。能畜羣陽之志﹐是以爲畜也。小畜﹐謂以小畜大﹐所畜聚者小﹐所畜之事小﹐以陰敵也。《彖傳》以六四畜諸陽爲成卦之義﹐不言二體﹐蓋舉其重者。

小畜﹐亨﹐密雲不雨﹐自我西郊。

本義巽﹐亦三畫卦之名。一陰伏於二陽之下﹐故其徳爲巽爲人﹐其象爲風爲木。

小﹐陰也。畜﹐止之之義也。上巽下乾﹐以陰畜陽﹐又卦惟六四一陰﹐上下五陽皆爲所畜﹐故爲《小畜》。又以陰畜陽﹐能系而不能固﹐亦爲所畜者小之象。內健外巽﹐二五皆陽﹐各居一卦之中而用事﹐有剛而能中其志得行之象﹐故其占當得亨通。然畜未極而施未行﹐故有「密雲不雨自我西郊」之象。蓋密雲陰物﹐西郊陰方﹐我者﹐文王自我也﹐文王演易於羑里﹐視岐周爲西方﹐正《小畜》之時也。筮者得之﹐則占亦如其象云。

程傳云﹕陰陽之气﹐二气交而和﹐則相畜固而成雨。陽倡而陰和﹐順也﹐故和。

若陰先陽倡﹐不順也﹐故不和。不和則不能成雨。雲之畜聚𨿽密﹐而不成雨者﹐自西郊故也。東北陽方﹐西南陰方﹐自陰倡﹐故不和而不能成雨。以人觀之﹐雲气之興﹐皆自四遠﹐故云「郊」。據西而言﹐故云「自我」。畜陽者四﹐畜之主也。

集說胡氏瑗曰﹕陰陽交則雨澤乃施﹐若陽气上升﹐而陰气不能固蔽﹐則不雨。若陰气𨿽能固蔽﹐而陽气不交﹐亦當不雨。猶若釜甑之气﹐以物覆之﹐則蒸而爲水也。「自我西郊」﹐是雲气起於西郊之陰位﹐必不能爲雨也。

《程子語錄》﹕或以《小畜》爲臣畜君﹐以《大畜》爲君畜臣﹐曰﹕不必如此﹐《大張氏浚曰﹕臣之誠意𨿽通於上﹐而君徳未孚﹐若天气未應﹐曰「密雲不雨」。西郊陰位﹐「自我西郊」﹐言陽气未應也。

《朱子語類》﹕問﹕「密雲不雨自我西郊」。曰﹕凡雨者皆是陰气盛﹐凝結得密﹐方濕潤﹐下降爲雨。今乾上進﹐一陰止他不得﹐所以《彖》中云「尙往也」﹐是指乾欲上進之象。列上九則以卦之始終言﹐畜極則散﹐遂爲旣雨旣處﹐陰徳盛滿如此﹐所以有君子徵凶之戒。

邱氏富國曰﹕乾本在上之物﹐今在巽下﹐則爲柔所畜﹐故曰《小畜》。但六四以一陰而畜止五陽﹐能系其志﹐而不能固其志﹐此又畜道之小者也。大物畜則止﹐止極則行﹐故《小畜》亦有「亨」義。「密雲」﹐陰气也。自二至四互兌﹐屬西方﹐故曰「西郊」。

四以柔居柔﹐故有此象。凡云自東而西則雨﹐自西而東則不雨﹐陰先倡也。《小畜》以柔爲主﹐不能固陽而止之﹐故云𨿽密而不雨。

林氏希元曰﹕小畜有二義﹐一是以小畜大﹐一是所畜者小。亦惟以小畜大﹐故所畜者小﹐其歸一而已矣。問﹕天气屬陽﹐地气屬陰﹐今以陰畜陽﹐反以天气爲陰﹐地气爲陽﹐何也﹖曰﹕以兩儀之分言﹐則位乎下而气上騰者爲陰﹐位乎上而气下降者爲陽。自四象之交言﹐則陰之騰上者又爲陽﹐陽之下降者又爲陰。此《蒙引》之說也﹐可以發朱子之所未發。

案此卦須明取象之意﹐則卦義自明。彖言「密雲不雨」者﹐地气上騰﹐而天气未應﹐以其云之來自我西郊﹐陰倡而陽未和故也。蓋以上下之陰陽言之﹐則地气陰也﹐天气陽也。以四方之陰陽言之﹐則西方陰也﹐東方陽也。陰感而陽未應﹐乃卦所以爲《小畜》之義﹐《彖傳》「尙往」。謂陰气上升﹔「施末行」﹐謂陰气未能成雨而降也。以人事擬之﹐則是臣子志存國家﹐未能得君父和合之象。諸家或以地气上升者爲陽﹐天气下應者爲陰﹐故於《彖傳》「尙往」亦屬陽說﹐惟張氏以爲天气未應者﹐於卦義極相合也。

初九﹐復自道﹐何其咎﹐吉。

本義下卦乾體﹐本皆在上之物﹐志欲上進﹐而爲陰所畜。然初九體乾﹐居下得正﹐前遠於陰﹐𨿽與四爲正應﹐而能自守以正﹐不爲所畜﹐故有進復自道之象。占者如是﹐則無咎而「吉」也。

程傳初九陽爻而乾體﹐陽在上之物﹐又剛健之才足以上進﹐而復與在上同志﹐其進復於上﹐乃其道也﹐故云「復自道」。復旣自道﹐何過咎之有﹖無咎而又有「吉」也。

諸爻言無咎者﹐如是則無咎矣﹐故云「無咎者﹐善補過也」。𨿽使爻義本善﹐亦不害於不如是則有咎之義。初九乃由其道而行﹐無有過咎﹐故云「何其咎」﹐無咎之甚明也。

集說王氏申子曰﹕復﹐反也。初以陽剛居健體﹐志欲上行﹐而爲四得時得位者所畜﹐故復。然初剛而得正﹐𨿽爲所畜而復﹐如自守以正﹐不爲所畜者﹐故曰「復自道」。

言𨿽爲彼所畜﹐而吾實自復於道也。

兪氏琰曰﹕復﹐謂返於本位也。以初九之剛﹐往應六四之柔而受其制﹐豈不失其道而有咎﹖今也返而以正道自守﹐故能轉咎而爲吉。

何氏楷曰﹕天地間气化人事﹐皆有陰畜陽之時。陽旣爲陰所畜﹐便不宜過剛躁動。

初以陽才居陽位﹐潛伏於下﹐何咎之有﹖先言何其咎而後言吉者﹐以無咎爲吉也。

案《傳》義皆以復爲上進﹐沿王弼舊說也。以《大畜》初二爻比例觀之﹐則王氏﹑龔氏諸說爲長。

九二﹐牽復吉。

本義三陽志同﹐而九二漸近於陰﹐以其剛中﹐故能與初九牽連而復﹐亦吉道也。

占者如是則吉矣。

程傳二以陽居下體之中﹐五以陽居上體之中﹐皆以陽剛居中﹐爲陰所畜﹐俱欲上復。五𨿽在四上﹐而爲其所畜﹐則同是同志者也。夫同患相憂﹐二五同志﹐故相牽連而復。二陽並進﹐則陰不能勝﹐得遂其復矣﹐故「吉」也。曰﹕遂其復則離畜矣乎﹖曰﹕凡爻之辭﹐皆謂如是則可以如是﹐若已然則時已變矣﹐尙何教誡乎﹖五爲巽體﹐巽畜於乾﹐而反與二相牽何也﹖曰﹕舉二體而言﹐則巽畜乎乾﹔全卦而言﹐則一陰畜五陽也。

在《易》隨時取義﹐皆如此也。

集說王氏申子曰﹕二所乘之初﹐爲陰所畜﹐亦旣復矣。所承之三﹐又爲陰所畜﹐說輻而不進矣。二以陽處陰﹐居下得中﹐上又無應﹐故不待畜﹐卽與同類牽連而復﹐是不自失其中者也。自能審進退而不失其中﹐故吉。

何氏楷曰﹔與初相牽連而復居於下﹐故吉。

九三﹐輿說輻。夫妻反目。

本義九三亦欲上進﹐然剛而不中﹐迫近於陰﹐而又非正應﹐但以陰陽相說﹐而爲所系畜﹐不能自進﹐故有「輿說輻」之象。然以志剛﹐放又不能平而與之爭﹐故又爲夫妻反目之象。戒占者如是則不得進而有所爭也。

程傳三以陽爻居不得中﹐而密比於四﹐陰陽之情相求也。又暱比而不中﹐爲陰畜制者也﹐故不能前進。猶車輿說去輪輻﹐言不能行也。「夫妻反目」﹐陰制於陽者也。今反制陽﹐如夫妻之反目也。「反目」﹐謂怒目相視﹐不順其夫而反制之也。婦人爲夫寵惑﹐旣而遂反制其夫。未有夫不失道而妻能制之者也。故說輻反目﹐三自爲也。

集說項氏安世曰﹕輻﹐陸氏《釋文》云﹕本亦作輹。按輻﹐車轅也。輹﹐車軸轉也。輻以利輪之轉﹐輹以利軸之轉﹐然輻無說理﹐必輪破轂裂而後可說﹐若輹則有說時﹐車不行則說之矣。《大畜》《大壯》﹐皆作輹字。

又曰﹕九三「反目」稱妻﹐言相敵也。上九「旣雨」稱婦﹐言相順也。

案九三比近六四﹐故有夫妻之象。過剛不能自制其動﹐𨿽有六四比近畜之﹐不能止也。進不利於行﹐故曰「輿說輻」。退不安其室﹐故曰「夫妻反目」。

六四﹐有孚﹐血去惕出﹐無咎。

本義以一陰畜眾陽﹐本有傷害憂懼﹐以其柔順得正﹐虛中巽體﹐二陽助之﹐是有孚而「血去惕出」之象也﹐「無咎」宜矣。故戒占者亦有其徳則無咎也。

程傳四於畜時﹐處近君之位﹐畜君者也﹐若內有孚誠﹐則五志信之﹐從其畜之。

卦獨一陰﹐畜眾陽者也﹐諸陽之志系於四﹐四苟欲以力畜之﹐則一柔敵眾剛﹐必見傷害﹐惟盡其孚誠以應之﹐則可以感之矣。故其傷害遠﹐其危懼免也。如此則可以無咎﹐不然則不免乎害。此以柔畜剛之道也。以人君之威嚴﹐而微細之臣﹐有能畜心其欲者﹐蓋有孚信以感之也。

集說項氏安世曰﹕以陰畜陽﹐以小包大﹐能無憂乎﹖獨恃與五有孚﹐故能離其血惕﹐去而出之﹐以免於咎。臣之畜君﹐必信而後濟﹐非與上合志﹐不可爲也。

案此爻《程傳》之說獨明﹐蓋惟此爻與《傳》義合者﹐以其爲卦之事故也。

九五﹐有孚攣如﹐富以其鄰。

本義巽體三爻﹐同力畜乾﹐「鄰」之象也。而九五居中處尊﹐勢能有爲﹐以兼乎上下﹐故爲有孚攣固﹐用富厚之力而以其鄰之象。「以」猶《春秋》以某師之以﹐言能左右之也。占者「有孚」則能如是也。

程傳《小畜》﹐眾陽爲陰所畜之時也。五以中正居尊位而有孚信﹐則其類皆應之矣﹐故曰「攣如」。謂牽連相從也。五必援挽﹐與之相濟﹐是富以其鄰也。五以居尊位之勢﹐如富者推其財力﹐與鄰比共之也。君子爲小人所團﹐正人爲羣邪所厄﹐則在下者必攀挽於上﹐期於同進﹔在上者必援引於下﹐與之戮力﹐非獨推已力以及人也﹐固資在下之助以成其力耳。

集說《朱子語類》云﹕孚有在陽爻﹐有在陰爻﹐伊川謂﹐中虛信﹐之本﹔中實﹐信之質。

案此爻之義﹐從來未明。今以卦意推之﹐則六四者近君之位也﹐所謂《小畜》者也。九五者君位也﹐能畜其徳以受臣下之畜者也。四曰「有孚」﹐是積誠以格其君。五亦曰「有孚」﹐是推誠以待其下﹐上下相孚而後畜道成矣。故四曰「上合志」者﹐指五也。五曰「以其鄰」者﹐指四也。四與五相近﹐故曰「鄰」。又鄰卽臣也﹐《書》曰臣哉﹑鄰哉是也。富者積誠之滿也﹐積誠之滿﹐至於能用其鄰﹐則其鄰亦以誠應之矣。故《象傳》曰「不獨富也」﹐以誠感誠之謂也。大抵上下之間﹐不實心則不能相交﹐故曰「富上九﹐旣雨旣處﹐尙徳載﹐婦貞厲﹐月幾望﹐君子徵凶。

本義畜極而成﹐陰陽和矣﹐故爲「旣雨旣處」之象。蓋尊尙陰徳﹐至於積滿而然也。陰加於陽﹐故𨿽正亦厲。然陰旣盛而抗陽﹐則君子亦不可以有行矣。其占如此﹐爲戒深矣。

程傳九以巽順之極﹐居卦之上﹐處畜之終﹐從畜而止者也﹐爲四所止也。「旣雨」﹐和也。「旣處」﹐止也。陰之畜陽﹐不和則不能止﹐旣和而止﹐畜之道成矣。《大畜》﹐畜之大﹐故極而散﹔《小畜》﹐畜之小﹐故極而成。「尙徳載」﹐四用柔巽之徳﹐積滿而至於成也。陰柔之畜剛﹐非一朝一夕能成﹐由積累而至﹐可不戒乎﹖「載」﹐積滿也。《詩》云﹕厥聲載路。「婦貞厲」﹐「婦」﹐謂陰以陰而畜陽﹐以柔而制剛﹐婦若貞固守此﹐危厲之道也。安有婦制其夫﹐臣制其君﹐而能安者乎﹖月望則與日敵矣。「幾望」﹐言其盛將敵也﹐陰已能畜陽而云幾望﹐何也﹖此以柔巽畜其志也﹐非力能制也﹐然不已則將盛於陽而凶矣。於幾望而爲之戒曰﹐婦將敵矣﹐君子動則凶也。「君子」謂陽。「徵」﹐動也。

「幾望」﹐將盈之時。若已望則陽已消矣﹐尙何戒乎﹖集說楊氏時曰﹕三陽下進﹐一陰畜之不能固﹐故「密雲不雨﹐尙往也」。至上九則往極矣﹐故旣處。夫陰陽和則雨﹐而婦以順爲正。𨿽畜而至於雨﹐以是爲正則厲矣。

月遡日以爲明者也﹐望則與日敵。故幾望則不可過。君子至此而猶徵焉﹐則凶之道也。

《小畜》以陰畜陽爲主﹐其極必疑陽﹐故戒之如此。

項氏安世曰﹕上九居畜之極﹐畜道已成﹐昔之不雨者﹐今「旣雨」矣﹔昔之尙往者﹐今旣處矣。彖之所謂「亨」﹐於是見之。載者﹐積也。畜至於上﹐其徳積而成載﹐則所畜大矣。然以《小畜》大﹐非可常之事也。婦道貞此而不變﹐則爲危﹐君子過此而復行﹐則爲凶。蓋月望則昃﹐陰極則消﹐自然之理也。

王氏應麟曰﹕《小畜》上九「月幾望」則「凶」﹐陰疑陽也。《歸妹》六五「月幾望」則「吉」﹐陰應陽也。《中孚》六四「月幾望」則「無咎」﹐陰從陽也。

案此爻亦以畜道旣成言之耳﹐楊氏說最完善。

履。乾上。兌下程傳《履序卦》﹕「物畜然後有禮﹐故受之以履。」夫物之聚﹐則有大小之別﹐髙下之等﹐美惡之分﹐是物畜然後有禮﹐《履》所以繼畜也。履﹐禮也。禮﹐人之所履也。爲卦天上澤下﹐天而在上﹐澤而處下﹐上下之分﹐尊卑之義﹐理之當也﹐禮之本也﹐履虎尾﹐不咥人﹐亨。

本義兌亦三畫卦之名﹐一陰見於二陽之上﹐故其徳爲說﹐其象爲澤﹐「履」﹐有所躡而進之義也。以兌遇乾﹐和說以躡剛彊之後﹐有履虎尾而不見傷之象﹐故其卦爲《履》﹐而占如是也。人能如是﹐則處危而不傷矣。

程傳履﹐人所履之道也。天在上而澤處下﹐以柔履藉於剮﹐上下各得其義﹐事之至順﹐理之至當也。人之履行如此﹐𨿽履至危之地﹐亦無所害﹐故履虎尾而不見其咥嚙﹐所以能「亨」也。

集說《朱子語類》云﹕《履》上干下兌﹐以陰躡陽﹐是隨後躡它﹐如踏它腳迹相似﹐所以云「履虎尾」。卦之三四爻﹐發虎尾義﹐便是陰去躡它陽後處。

李氏簡曰﹕履﹐禮也。行之以和﹐故能進退履眾剛而不見傷﹐「禮之用和爲貴」﹐其足之謂乎﹖胡氏炳文曰﹕《程傳》訓履爲踐爲藉﹐以上下論也。《本義》云﹕有所躡而進﹐以前後論也。於尾字爲切。諸家多以兌爲虎﹐《本義》從《程傳》以乾爲虎﹐本夫子《彖傳》意也。「不咥人亨」﹐大抵人之涉世﹐多是危機﹐不爲所傷﹐乃見所履。《大傳》曰「《易》之興也」﹐「其當文王與紂之事邪﹐是故其辭危」。危莫危於履虎尾之辭矣﹐故九卦處憂患﹐以《履》爲首。

粱氏寅曰﹔履者踐履也。人之於禮﹐亦踐行其天理者﹐故履爲禮也。夫虎﹐剛猛之獸。乾三陽﹐虎之象也。上爲虎之首﹐則四爲虎之尾。兌履乾之後﹐履虎尾之象也。虎咥人者也﹐然以和說履之﹐則不見咥而反至亨。以是觀之﹐人之踐履卑遜﹐何往而不亨乎﹖然和非阿容也﹐說非佞媚也﹐亦恭順而不失其正耳。兌之《傳》曰「剛中而柔外」﹐此其道也。

蔡氏淸曰﹕八卦惟兌爲至弱﹐惟乾爲至健。今以至弱者而躡於至健者之後﹐自是危機﹐故獨以「履」名卦﹐而《彖傳》復取其徳﹐而謂之「履虎尾﹐不咥人亨」也。

初九﹐素履往﹐無咎。

本義以陽在下﹐居履之初﹐未爲物遷﹐率其「素履」者也。占者如是﹐則「往」而「無咎」也。

程傳履不處者﹐行之義﹐初處至下﹐素在下者也。而陽剛之才﹐可以上進﹐若安其卑下之素而往﹐則「無咎」矣。夫人不能自安於貧賤之素﹐則其進也﹐乃貪躁而動﹐求去乎貧踐耳﹐非欲有爲也。旣得其進﹐驕溢必矣﹐故往則有咎。賢者則安履其素﹐其處也樂﹐其進也將有爲也﹐故得其進﹐則有爲而無不善﹐乃守其素履者也。

集說胡氏炳文曰﹕初未交於物﹐有素象。案《本義》與蔡氏皆曰﹕居《履》之初﹐九二﹐履道坦坦﹐幽人貞吉。

本義剛中在下﹐無應於上﹐故爲履道平坦﹐幽獨守貞之象。幽人履道而遇其占﹐則貞而吉矣。

程傳九二居柔﹐寬裕得中﹐其所履坦坦然平易之道也。𨿽所履得坦﹐《易》之道亦必幽靜安恬之﹐人處之則能貞固而吉也。九二陽志上進﹐故有幽人之戒。

集說梁氏寅曰﹕行於道路者﹐由中則平坦﹐從旁則崎險。九二以剛居中﹐是履道而得其平坦者也。持身如是﹐不輕自售﹐故爲「幽人貞吉」。

六三﹐眇能視﹐跛能履﹐履虎尾﹐咥人凶﹐武人爲於大君。

本義六三不中不正﹐柔而志剛﹐以此履乾﹐必見傷害﹐故其象如此﹐而占者凶。

又爲剛武之人﹐得志而肆暴之象﹐如秦政﹑項藉﹐豈能久也﹖程傳三以陰居陽﹐志欲剛而體本陰柔﹐安能堅其所履﹖故如盲眇之視﹐其見不明。

跛躄之履﹐其行不遠。才旣不足﹐而又處不得中﹐履非其正﹐以柔而務剛﹐其履如此﹐是履於危地﹐故曰「履虎尾」。以不善履履危地﹐必及禍患﹐故曰「咥人凶」。「武人爲於大君」﹐如武暴之人﹐而居人上﹐肆其躁率而已﹐非能順履而遠到也。不中正而志剛﹐乃爲羣陽所與﹐是以剛躁蹈危而得凶也。

集說耿氏南仲曰﹕視欲正﹐視而不正﹐則眇者也。行欲中﹐行而不中﹐則跛者也。

故《歸妹》初九不中則爲「跛」﹐九二不正則爲「眇」。履﹐六三不中又不正﹐故跛眇兼焉。《歸妹》《履》﹐皆兌下也。

王氏申子曰﹕三以陰居陽﹐以柔履剛﹐謂其明耶﹖則眾陽而獨陰。謂其不明耶﹖則又居於陽。眇能視之象也。謂其能行耶﹐則眾剛而獨柔。謂其不能行耶﹖則又履乎剛﹐跛能履之象也。是體暗而用明﹐才弱而志剛者也﹐而又不中不正﹐故不自度量而一於進﹐敢於蹈危而取禍﹐如「履虎尾」而受咥人之凶也。若不顧彊弱﹐勇猛直前﹐惟武人用之以有爲於大君之事則可。然彖亦主三而言﹐曰「不咥人亨」﹐此曰「咥人凶」﹐何也﹖蓋彖總言一卦之體﹐爻則據其時與位而言﹐所以不同。

吳氏澄曰﹕彖通指一卦而言﹐則上九虎之首也。虎口實而合﹐有「不咥」之象。此專據一爻而言﹐則三爲兌之上畫也﹐兌口虛而開﹐故有「咥人」之象。

胡氏炳文曰﹕凡卦辭以爻爲主﹐則爻辭與卦同。如《屯》卦「利建侯」﹐而初爻亦「利建侯」。以卦上下體論﹐則爻辭與卦不同。如此卦云「履虎尾不咥人」﹐而六三則曰「咥人」是也。卦書「不咥人」﹐兌三爻說體﹐自與乾三爻健體相應也。爻書「咥人」﹐六三一爻﹐與上九一爻獨相應﹐「履虎尾」而首應也。

案「武人爲於大君」﹐王氏之說得之。蓋三非大君之位﹐且爲於兩字語气亦不順也。子曰「暴虎馮河﹐死而無悔者﹐吾不與也。」卽此句之意。

本義九四亦以不中不正﹐履九五之剛﹐然以剛居柔﹐故能戒懼而得「終吉」。

程傳九四陽剛而乾體﹐𨿽居四﹐剛勝者也。在近君多懼之地﹐無相得之義﹐五復剛決之過﹐故爲「履虎尾」。「愬愬」﹐畏懼之貌﹐若能畏懼﹐則當「終吉」。蓋九𨿽剛而志柔﹐四𨿽近而不處﹐故能兢愼畏懼﹐則終免於危而獲吉也。

集說王氏弼曰﹕逼近至尊﹐以陽承陽﹐處多懼之地﹐故口「履虎尾﹐愬愬」也。

然以陽居陰﹐以謙爲本﹐𨿽處危懼﹐終獲其志﹐故「終吉」也。

王氏宗傳曰﹕《經》曰「四多懼」﹐處多懼之地﹐而復以恐懼自處﹐所謂愬愬也。四處三陽之後﹐故亦曰「履虎尾」。無忘其愬愬之戒﹐故曰「終吉」﹐在卦徳曰「履虎尾﹐不咥人﹐亨」﹐其九四之謂乎﹖《朱子語類》云﹕履三爻正是躡它虎尾處﹐四上躡五﹐亦爲虎尾之象。

胡氏炳文曰﹕《本義》於三之「履虎尾」﹐曰不中不正以履乾﹐是以乾爲虎而三在其後也。於四之「履虎尾」﹐則曰亦以不中不正履九五之剛﹐是以九五爲虎﹐而四在其後也。三四皆不中正﹐而占有不同者﹐「三多凶」﹐以柔居剛﹐其凶也宜。「四多懼」﹐以剛居柔﹐所以「終吉」。

九五﹐夬履﹐貞厲。

本義九五以剛中正履帝位﹐而下以兌說應之﹐凡事必行﹐無所疑礙﹐故其象爲夬決其履﹐𨿽使得正﹐亦危道也﹐故其占爲𨿽正而危﹐爲戒深矣。

程傳夬﹐剛決也。五以陽剛乾體﹐居至尊之位﹐任其剛決而行者也。如此則𨿽得正﹐猶危厲也。古之聖人﹐居天下之尊﹐明足以照﹐剛足以決﹐勢足以專。然而未嘗不盡天下之議﹐𨿽芻蕘之微必取﹐乃其所以爲聖也﹐履帝位而光明者也。若自任剛明﹐決行不顧﹐𨿽使得正﹐亦危道也﹐可固守乎﹖有剛明之才﹐苟專自任﹐猶爲危道﹐況剛明不足者乎﹖《易》中云「貞厲」﹐義各不同﹐隨卦可見。

集說項氏安世曰﹕六三於彖辭爲「亨」者﹐以下卦言之﹐有和說之徳也﹐於本爻爲凶者﹐資本陰柔﹐履位不正﹐宜其凶也。九五於彖辭爲不疚者﹐以上卦言之﹐有剛健中正之徳也。於本爻爲厲者﹐以剛行剛﹐志在夬決﹐其理𨿽正﹐其事則危也。凡彖多言卦徳﹐凡爻多論爻位。

王氏申子曰﹕《履》之卦義﹐履剛也。履剛之道﹐尙柔不尙剛也。五𨿽中正以履帝位﹐然以剛居剛﹐是一於尙剛者也。夬履﹐謂決於行也。一於任剛﹐決行而不顧﹐則於中正之道﹐豈能無咎乎﹖若貞固守此﹐危道也﹐故曰「貞厲」。

案凡《彖傳》中所贊美﹐則其置辭無凶厲者﹐何獨此爻不然﹖蓋履道貴柔。九五以剛居剛﹐是決於履也。然以其有中正之徳﹐故能常存危厲之心﹐則𨿽決於履﹐而動可無過舉矣。《書》云﹕心之憂危﹐若蹈虎尾﹐此其所以「履帝位」而「不疚」也與。凡《易》中貞厲﹑有厲﹐有以常存危懼之心爲義者﹐如《噬嗑》之」貞厲無咎」﹐《夬》之「其危乃光」是也。然則此之「貞厲」﹐兌五之「有厲」﹐當從此例也。

本義視履之終﹐以考其樣﹐周旋無虧﹐則得「元言」﹐占者禍福視其所履而未定也。

程傳上處《履》之終﹐於其終視其所履行﹐以考其善惡禍福﹐若其旋則善且吉也。

旋﹐謂周旋完備﹐無不至也。人之所履﹐考視其終﹐若終始周完無疚﹐善之至也﹐是以「元吉」。人之吉凶﹐系其所履﹐善惡之多寡﹐占凶之小大也。

集說王氏弼曰﹕禍福之祥﹐生乎所履。處履之極﹐履道成矣﹐故可「視履」而「考樣」也。居極應說﹐髙而下危﹐是其旋也﹐履道大成﹐故「元吉」。

梁氏寅曰﹕上﹐《履》之終也。人之所履﹐觀之於始﹐則誠僞未可見﹐惟觀之於終﹐然後見也。故視其所履以考其善﹐若周旋無虧﹐則其吉大矣。是爻也﹐豈非動容周旋中禮之至與﹖總論項氏安世曰﹕一陰一陽之卦﹐在下者爲《復》《姤》﹐在上《夬》《剝》﹐具義主於消長也。在二五者﹐陽在二爲《師》之將﹐在五爲《比》之主﹐陰在二爲《同人》之君子﹐在五爲《大有》之君子﹐其義主於得位也。在三四者﹐陽在三﹐則以剛行柔爲「勞謙」﹐在四則以剛制柔爲「由豫」﹐陰在三﹐則以柔行剛爲《履》﹐在四﹐則以柔制剛爲《小畜》﹐其義主於用事也。大抵用事之爻﹐在下者爲行己之事﹐在上者爲制人之事。

又曰﹕《履》之六爻﹐皆以履柔爲吉﹐故九二爲「坦坦」﹐九四爲「愬愬終吉」﹐上九爲「其旋元吉」﹐皆履柔也。六三卦辭本善﹐終以履剛爲凶。初九九五所履皆正﹐然初僅能「無咎」﹐五不免於「厲」﹐皆履剛也。是故初則懼其失初心之正﹐而教之以保其素。五則懼其恃勢位之正﹐而教之以謹其決。蓋剛者﹐喜動而好決﹐任剛而行者﹐後多可悔之事也。

泰。坤上。乾下程傳《泰序卦》﹔「履而泰然後安﹐故受之以泰。」履得其所則舒泰﹐泰則安矣﹐《泰》所以次《履》也。爲卦坤陰在上﹐乾陽居下﹐天地陰陽之气﹐相交而和﹐則萬物生成﹐故爲通泰。

泰﹐小往大來﹐吉亨。

本義」泰」﹐通也﹐爲卦天地交而二气通﹐故爲《泰》﹐正月之卦也。「小」﹐謂陰。

「大」﹐謂陽。言坤往居外﹐乾來居內。又自《歸妹》來﹐則六往居四﹐九來居三也。

占者有剛陽之徳﹐則「吉」而「亨」矣。

程傳「小」﹐謂陰。「大」﹐謂陽。「往」﹐往之於外也。「來」﹐來居於內也。陽气集說劉氏牧曰﹕往來者﹐以內外卦言之﹐由內而之外爲往﹐由外而復內爲來。

蔡氏淸曰﹕卦名曰《泰》﹐以天地交而二气通﹐就造化之本不可相無上取也。卦辭曰「小往大來」﹐以內君子外小人而言﹐就淑慝之分上取也。然則《泰》有二乎﹖曰﹕一也。但是天地交而二气通﹐則決然內陽而外陰矣。

初九﹐拔茅茹以其匯﹐徵吉。

本義三陰在下﹐相連而進﹐拔茅連茹之象﹐徵行之占也。占者陽剛﹐則其徵吉矣。

郭璞《洞林》讀至匯字絕句﹐下卦放此。

程傳初以陽爻居下﹐是有剛明之才而在下者也。時之否﹐則君子退而窮處。時旣泰﹐則志在上進也。君子之進﹐必與其朋類相牽援﹐如茅之根然﹐拔其一則牽連而起矣。

「茹」﹐根之相牽連者﹐故以爲象。「匯」﹐類也。賢者以其類進﹐同志以行其道﹐是以「吉」也。君子之進﹐必以其類﹐不惟志在相先﹐樂於與善﹐實乃相賴以濟。故君子小人﹐未有能獨立不賴朋類之助者也。自古君子得位﹐則天下之賢﹐萃於朝廷﹐同志協力﹐以成天下之泰。小人在位﹐則不肖者並進﹐然後其黨勝而天下否矣。蓋各從其類也。

集說劉氏向曰﹔賢人在上位﹐則引其類﹐而聚之於朝﹐在下位則思與其類俱進。

在上則引其類﹐在下則推其類。故湯用伊尹﹐不仁者遠﹐而眾賢至類相致也。

《朱子語類》云﹕以其匯屬上文﹐嘗見郭璞《洞林》﹐亦如此作句﹐便是那時人已自恁地讀了。蓋拔茅連茹者﹐物象也﹐以其匯者﹐人也。

林氏希元曰﹕《程傳》曰﹕茹﹐根之相牽者。以《本義》三陽在下﹐相連而進推之﹐乃別茅之根﹐非本茅之根也。蓋一陽進而二陽與之相連﹐猶一茅拔而別茅之根與之相連也。

九二﹐包荒﹐用馮河﹐不遐遺﹐朋亡﹐得尙於中行。

本義九二以剛居柔﹐在下之中﹐上有六五之應﹐主乎《泰》而得中道者也。占者能包容荒穢﹐而果斷剛決﹐不遺遐遠﹐而不暱朋比﹐則合乎此爻中行之道矣。

程傳二以陽剛得中﹐上應於五﹐五以柔順得中﹐下應於二。君臣同徳﹐是以剛中之才﹐爲上所專任﹐故二𨿽居臣位﹐主治泰者也﹐所謂上下交而其志同也。故治泰之道﹐主二而言。「包荒﹐用馮河﹐不遐遺﹐朋亡」﹐四者處泰之道也。人情安肆﹐則政舒緩而法度廢弛﹐庶事無節﹐治之之道﹐必有包含荒穢之量﹐則其施爲寬裕詳密﹐敝革事理﹐而人安之。若無含弘之度﹐有貧疾之心﹐則無深遠之慮﹐有暴擾之患﹐深敝未去﹐而近患已生矣﹐故在「包荒」也。「用馮河」﹐泰寧之世﹐人情習於久安﹐安於守常﹐惰於固集說胡氏炳文曰﹕若有包容而無斷制﹐非剛柔相濟之中也。必包容荒穢﹐而又果斷剛決﹐則合乎中矣。𨿽不遺遐遠﹐而或自私於吾之黨類﹐則易至偏重﹐非輕重不偏之中也。惟不遺遐遠﹐而又不暱朋比﹐是不忘遠又不泄邇﹐合乎中矣。《本義》兩而字當細玩。

龔氏煥曰﹕初九「以其匯」﹐九二則欲其「朋亡」﹐何也﹖初九在下之賢﹐則欲其引類而進﹐九二大臣﹐所以進退天下之人才者﹐故欲亡其朋類。惟亡其朋類則能用天下之賢﹐若獨私其朋﹐則天下之賢﹐有不得進用者矣。此其所以不同也。

案此爻以夫子《象傳》觀之。須以「包荒」兩字爲主。蓋聖賢之心無棄物﹐堯舜之道欲並生﹐非包荒則不足以體天地之心﹐而盡君師之道矣。然「包荒」﹐非混而無別之謂﹐故必斷以行之﹐明以周之﹐公以處之﹐然後用捨舉措無不合於中道。《魯論》所謂寬信敏公者﹐意蓋相似也。四者以寬爲本﹐故曰居上不寬﹐吾何以觀之哉﹗

九三﹐無平不陂﹐無往不復﹐艱貞無咎﹐勿卹其孚﹐於食有福。

本義將過乎中﹐《泰》將極而《否》欲來之時也。「卹」﹐憂也。「孚」﹐所期之信也。戒占者艱難守貞﹐則「無咎」而「有福」。

程傳三居泰之中﹐在諸陽之上﹐泰之盛也。物理如循環﹐在下者必升﹐居上者必降。《泰》久而必《否》﹐故於《泰》之盛﹐與陽之將進﹐而爲之戒曰﹕無常安平而不險陂者﹐謂無常《泰》也。無常往而不返者﹐謂陰當復也。平者陂﹐往者復﹐則爲《否》矣。當知天理之必然﹐方《泰》之時﹐不敢安逸﹐常艱危其思慮﹐正固其施爲﹐如是則可以「無咎」。處《泰》之道﹐旣能「艱貞」﹐則可常保其泰﹐不勞憂卹﹐得其所求也。

不失所期爲孚。如是﹐則於其祿食有福益也。祿食﹐謂福祉。善處《泰》者﹐其福可長也。蓋徳善日積﹐則福祿日臻﹐徳逾子祿﹐則𨿽盛而非滿。自古隆盛﹐未有不失道而喪敗者也。

集說項氏安世曰「無平不陂」﹐爲三陽言之﹔「無往不復」﹐爲三陰言之。兩言「無」「不」者﹐明此皆天道之必至﹐而「有孚」者也。人能知此﹐則當《泰》之極﹐不可不徐氏直方曰﹕小人所以勝君子者﹐非乘其怠﹐則攻其隙﹐艱則無怠之可乘﹐貞則無隙之可攻﹐如此則町以「無咎」﹐可以勿憂其孚矣。或曰﹕陰陽交運﹐《否》《泰》相仍﹐時勢然也﹐𨿽「艱貞」﹐「勿卹」如之何﹖曰﹕平陂住復者﹐天運之不能無﹔「艱貞」「勿卹」者﹐人事之所當盡。天人有交勝之理﹐處其交履其會者﹐必有變化持守之道﹐若一諉之天運﹐以爲無預於人事﹐則聖人之《易》﹐可無作矣。

六四﹐翩翩﹐不富以其鄰﹐不戒以孚。

本義已過乎中﹐《泰》已極矣﹐故三陰翩然而下復﹐不待富而其類從之﹐不待戒今而信也。其占爲有小人合交以害正道﹐君子所當戒也。陰虛陽實﹐故凡言不富者﹐皆陰爻也。

程傳六四處《泰》之過中﹐以陰在上﹐志在下復﹐上二陰亦志在趨下。「翩翩」﹐疾飛之貌﹐四翩翩就下﹐與其鄰同也。「鄰」﹐其類也﹐謂五與上。夫人富而其類從者﹐爲利也﹐不富而從者﹐其志同也。三陰皆在下之物﹐居上乃失其實﹐其志皆欲下行﹐故不富而相從﹐不待戒告而誠意相合也。夫陰陽之升降﹐乃時運之《否》《泰》﹐或交或散﹐理之常也。《泰》旣過中﹐則將變矣﹐聖人於三﹐尙云「艱貞」則「有福」﹐蓋三爲將中﹐知戒則可何﹐四已過中矣﹐理必變也﹐故專言始終反復之道。五﹐《泰》之主﹐則復言處《泰》之義。

集說沈氏該曰﹕四處上體﹐在近君之位。三陽旣進﹐樂與賢者共之﹐志同願得﹐是以不富以鄰﹐不戒而孚也。

趙氏彥肅曰﹕從六五下賢﹐其心休休焉者也。

李氏簡曰﹕陰气上升﹐陽气下降﹐乃天地之交《泰》也。上以謙虛接乎下﹐下以剛直事乎上﹐上下相孚﹐乃君臣之交泰也﹐君臣交泰﹐則天下泰矣。故下三爻皆以剛直事其上﹐上三爻皆以謙虛接乎下﹐四當二卦之交﹐故發此義。

兪氏琰曰「翩翩」﹐降以相從之貌。《易》以陰虛爲不富﹐六四陰爻﹐故曰「不富」。

何氏楷曰﹕此正陰陽交《泰》之爻也。「翩翩」﹐羣飛而下貌。陰虛陽實﹐凡言不富者皆陰爻。「鄰」﹐指五上﹐四能挾其並居之鄰﹐相從而下者﹐以三陰皆欲求陽﹐故不待教戒﹐而能以之下孚乎陽也。

案《傳》義皆以此爻爲小人復來﹐然以《彖傳》「上下交而其志同」觀之﹐則四五正當君相之位﹐下交之主﹐兩爻《象傳》所謂「中心願也」﹐中以行願也﹐則正所謂「志同」者也。爻辭「不富」﹐與《謙》六五同﹐皆言其謙虛而不自滿足爾。沈氏趙氏以下諸說﹐義皆可從。

六五﹐帝乙歸妹﹐以祉元吉。

本義以陰居尊﹐爲《泰》之主﹐柔中虛已﹐下應九二﹐吉之道也。而「帝乙歸妹」程傳史謂湯爲天乙﹐厥後有帝祖乙﹐亦賢王也。後又有帝乙。《多士》曰﹕自成湯至於帝乙﹐罔不明徳卹祀。稱「帝乙」者﹐未知誰是。以爻義觀之﹐帝乙制王姬下嫁之禮法者也。自古帝女𨿽皆下嫁﹐至帝乙然後制爲禮法﹐使降其尊貴﹐以順從其夫也。

六五以陰柔居君位﹐下應於九二剛明之賢﹐五能倚任其賢臣而順從之﹐如帝乙之歸妹然﹐降其尊而順從於陽﹐則以之受祉﹐且元古也。「元吉」﹐大吉而盡善者也﹐謂成治《泰》之功也。

集說項氏安世曰﹕帝女﹐下嫁之札﹐至湯而備。湯嫁妹之辭曰﹕無以天子之富而驕諸侯。陰之從陽﹐女之順夫﹐天下之義也。往事爾夫﹐必以禮義。湯稱天乙。或者亦稱帝乙乎﹖上六﹐城復於隍﹐勿用師﹐自邑告命﹐貞吝。

本義《泰》極而《否》﹐「城復於隍」之象。戒占者不可力爭﹐但可自守﹐𨿽得其貞﹐亦不免於羞吝也。

程傳掘隍土積累以成城﹐如治道積累以《泰》。及《泰》之終﹐將反於《否》﹐如城土頹圯﹐復反於隍也。上﹐《泰》泰之終﹐六以小人處之﹐行將否矣。「勿用師」﹐君之所以能用其眾者﹐上下之情通心從也。今《泰》之將終﹐失《泰》之道﹐上下之情不通矣。民心離散﹐不從其上﹐豈可用也﹖用之則亂。眾旣不可用﹐方自其親近而告命之﹐𨿽使所告命者得其正﹐亦可羞吝。「邑」﹐所居﹐謂親近﹐大率告命必自近始。凡「貞凶」「貞吝」有二義﹐有貞固守此則凶吝者﹐有𨿽得正亦凶吝者﹐此不云貞凶而云「貞吝」者﹐將否而方告命﹐爲可羞吝﹐否不由於告命也。

集說《朱子語類》﹕問﹕《泰》卦「無平不陂﹐無往不復」﹐與「城復於隍」。曰﹕此亦事勢之必然﹐冶久必亂﹐亂久必治﹐天下無久而不變之理。子善遂言天下治亂﹐皆生於人心﹐治久則人心放肆﹐故亂因此生。亂極則人心恐懼﹐故治由此起。曰﹕固是生於人心﹐履其運者﹐必有變化持守之道可也。

案「貞」者﹐常也。爻義言當此之時﹐只可告邑﹐未可用師。若守常而用師則吝﹐非以告邑爲可吝也。

總論劉氏定之曰﹔《泰》取天地交而萬物通﹐上下交而其志同﹑故六爻之中﹐相交之義重。初與四相交﹐《泰》之始也。故初言「以其匯」﹐如茅之連茹。四言「以其鄰」﹐如鳥之連翩﹐二與五相交﹐《泰》之中也﹐故五言人君降其尊貴以任夫臣﹐二言大臣盡其職任以答夫君。三與上相交﹐《泰》之終也﹐故三言平變而爲陂﹐上言城復而於隍。

蓋君子進而小人退﹐所以致《泰》也。君委任而臣效忠﹐所以致《泰》也。抑天運之循環﹐《泰》極而《否》﹐有必然者﹐而保泰之意﹐隱然有不容不恐懼焉﹐則平陂城隍﹐其旨嚴哉﹗

吳氏曰愼曰﹕初四以气類言﹐二體之始也。三上以時運言﹐二體之終也。二五以主否。乾上。坤下程傳《否序卦》﹕「泰者通也﹐物不可以終通﹐故受之以否。」夫物理往來﹐通泰之極則必《否》《否》所以次《泰》也。爲卦天上地下﹐天地相交﹐陰陽和暢則爲《泰》。

天處上﹐地處下﹐是天地隔絕﹐不相交通﹐所以爲《否》也。

否之匪人﹐不利君子貞﹐大往小來。

本義「否」﹐閉塞也。七月之卦也﹐正與《泰》反﹐故曰「匪人」﹐謂非人道也。

其占不利於君子之正道。蓋乾往居外﹐坤來居內。又自漸卦而來﹐則九往居四﹐六來居三也。或疑之匪人三字衍文﹐由《比》六三而誤也。《傳》不特解其義﹐亦可見。

程傳天地交而萬物生於中﹐然後三才備﹐人爲最靈﹐故爲萬物之首。凡生天地之中者﹐皆人道也。天地不交﹐則不生萬物﹐是無人道﹐故曰「匪人」﹐謂非人道也。消長闔辟﹐相因而不息﹐《泰》極則復﹐《否》極則傾﹐無常而不變之理﹐人道豈能無也﹖旣《否》則泰矣。夫上下交通﹐剛柔和會﹐君子之道也。否則反是﹐故「不利君子貞」。

君子正道﹐否塞不行也。「大往小來」﹐陽往而陰來也。小人道長﹑君子道消之象﹐故爲《否》也。

集說孔氏穎達曰「否之匪人」者﹐言否閉之世﹐非是人道交通之時﹐故云匪人。

「不利君子貞」者﹐由小人道長﹐君子道消﹐故不利君子爲正也。陽气往而陰气來﹐故云「大往小來」。陽主生息﹐故稱大。陰主消耗﹐故稱小。

崔氏憬曰﹕否﹐不通也。於不通之時﹐小人道長﹐故云「匪」人。君子道消﹐故「不利君子貞」也。

呂氏大臨曰﹕否﹐閉幕而不交也﹐「否之匪人﹐不利君子貞」﹐言否閉之世﹐非其人者﹐惡直醜正﹐不利乎君子之守正。

王氏宗傳曰「匪人」﹐所謂非君子人也。人非君子﹐則平時與君子如枘鑿之不相入者﹐正斯人也。匪人得志﹐則君子之道﹐否塞而不行矣。夫正道之在天下。不可以一日無也。今也君子之道﹐否塞而不得行者﹐皆「否之匪人」﹐不利乎貞故也。蓋小人之心﹐同乎己者則利之﹐異乎己者則不利也。夫惟彼己之勢﹐旣不相入﹐故大者往而小者來也。

喬氏中和曰﹕君子以正自居﹐隱見隨時﹐無人而不自得﹐何不利之有﹐亦小人不利於君子之貞耳。於是而君子往小人來而天地《否》矣。由《否》而之《泰》焉﹐天也。

由《泰》而之《否》焉﹐人也。

初六﹐拔茅茹以其匯﹐貞吉亨。

程傳《泰》與《否》皆取茅爲象者﹐以羣陽羣陰同在下﹐有牽連之象也。《泰》之時﹐則以同徵爲吉。《否》之時﹐則以同貞爲「亨」。始以內小人外君子爲《否》之義﹐復以初六否而在下爲君子之道。《易》隨時取義﹐變動無常。《否》之時﹐在下者君子也。

否之三陰﹐上皆有應。在否隔之時﹐隔絕不相通﹐故無應義。初六能與其類貞固其節﹐則處否之吉﹐而其道之亨也。當否而能進者﹐小人也﹐君子則伸道免禍而已。君子進退﹐未嘗不與其類同也。

集說王氏弼曰﹔居《否》之時﹐動則入邪。三陰同道﹐皆不可進﹐故「拔茅茹以類」﹐「貞」而不諂則「吉亨」。

胡氏瑗曰﹕《否》之初﹐是小人道長﹐君子不可用之時也。時旣不可用﹐則必引類而退﹐守以正遭﹐不可求進﹐然後得其占而獲亨也。

王氏宗傳曰﹕《否》之初六𨿽有其應﹐然當此之時﹐上下隔絕而不通﹐故初六無上應之義﹐惟其以匯守吾正而已。「吉亨」﹐《泰》之時爲然也。初六以其類貞﹐而亦「吉」且「亨」者﹐詘身以伸道﹐故無往而不吉﹐亦無往而不亨也。「吉」﹐謂免禍。「亨」﹐謂伸道也。

王氏應麟曰﹕《泰》之「徵吉」﹐引其類以有爲﹔《否》之「貞吉」﹐潔其身以有待。

案聖人𨿽許小人攺過﹐恐無系以吉亭之辭之理﹐《程傳》及諸家作君子守道者近是。

六二﹐包承﹐小人吉﹐大人否亨。

本義陰柔而中正﹐小人而能包容﹑承順乎君子之象﹐小人之吉道也。故占者小人如是則吉﹐大人則當安守其否﹐而後道亭。蓋不可以彼包承於我﹐而自失其守也。

程傳六二其質則陰柔﹐其居則中正。以陰柔小人而言﹐則方否於下﹐志所包畜者﹐莊承順乎上﹐以求濟其否﹐爲身之利﹐小人之吉也。大人當否﹐則以道自處﹐豈肯枉已屈道﹐承順於上﹖惟自守其否而已。身之否﹐乃其道之亨也。或曰上下不交﹐何所承乎﹖曰﹕正則否矣﹐小人順上之心﹐未嘗無也。

集說楊氏簡曰﹕小人者之事其上也﹐包而不敢露﹐承而不敢拂﹐故「吉」。若大大人﹐則否而「亨」。

六三﹐包羞。

本義以陰居陽而不中正﹐小人志於傷善而未能也﹐故爲」包羞」之象。然以其未發﹐故無凶咎之戒。

程傳三以陰柔不中不正而居否﹐又切近於上﹐非能守道安命﹐窮斯濫矣﹐極小人之情狀者也。其所包畜謀慮邪濫無所不至﹐可羞恥也。

集說遊氏酢曰﹕在下體之上﹐位浸顯矣。當否之世而不去﹐忍恥冒處﹐故謂之「包郭氏雍曰﹕屍祿素餐﹐所謂「包羞」者也。孔子曰﹕邦無道﹐轂恥也﹐其六三之謂與﹖楊氏簡曰﹕六三徳不如六二﹐而位益髙﹐捨正從邪﹐有愧於中﹐故曰「包羞」。是謂君子中之小人﹐自古此類良多。

九四﹐有命無咎﹐疇離祉。

本義《否》過中矣﹐將濟之時也。九四以陽居陰﹐不極其剛﹐故其占爲「有命五咎」﹐而疇類三陽﹐皆獲其福也。「命」﹐謂天命。

程傳四以陽剛健體﹐居近君之位﹐是有濟否之才﹐而得髙位者也。足以輔上濟否﹐然當君道方否之時﹐處逼近之地﹐所惡在居功取忌而已﹐若能使動必出於君命﹐威柄一歸於上﹐則「無咎」﹐而其志行矣。能使孕皆出於君命﹐則可以濟時之否﹐其疇類皆附離其福祉。「離」﹐麗也。君子道行﹐則與其類同進﹐以濟天下之否﹐「疇離祉」也。小人之進﹐亦以其類同行。

集說項氏安世曰﹕《泰》九三於「無咎」之下言「有福」﹐《否》九四於「無咎」之下言「疇離扯」者﹐二爻當天命之變﹐正君子補過之時也。《泰》之三﹐知其將變﹐能修人事以勝之﹐使在我者無可咎之事﹐然後可以勿卹小人之孚﹐而自食君子之福也。

《否》之四﹐因其當變﹐能修人事以乘之﹐有可行之時﹐而無可咎之事﹐則不獨爲一己之利﹐又足爲眾賢之祉也。是二者苟有咎焉﹐其禍可勝言哉﹖又曰﹕《泰》𨿽極治﹐以命亂而成《否》《否》𨿽極亂﹐以有命而成《泰》。命者﹐天之所令﹐君之所造也。道之廢興﹐豈非天耶﹖世之治亂﹐豈非君耶﹖胡氏炳文曰﹕《否》《泰》之變﹐皆天也。然《泰》變爲《否》易﹐故於內卦卽言之。《否》變爲《泰》難﹐故於外卦始言之。

九五﹐休否﹐大人吉﹐其亡其亡﹐系於苞桑。

本義陽剛中正﹐以居尊位﹐能休時之否﹐大人之事也。故此爻之占﹐大人遇之則吉﹐然又當戒懼﹐如《系辭傳》所云也。

程傳五以陽剛中正之徳居尊位﹐故能休息天下之否﹐「大人」之「吉」也。大人當位﹐能以其道休息天下之否﹐以循致於泰。猶未離於否也﹐故有「其亡」之戒。《否》旣休息﹐漸將反《泰》﹐不可便爲安肆﹐當深慮遠戒﹐常虞否之復來﹐曰「其亡」矣﹐「其亡」矣。其「系於苞桑」﹐謂爲安固之道﹐如維系於「苞桑」也。「桑」之爲物﹐其根深固。「苞」﹐謂叢生者﹐其固尢甚。聖人之戒深矣。漢王允﹑唐李徳裕不知此戒﹐所以致禍敗也。《系辭》曰「危者安其位者也﹐亡者保其存者也﹐亂者有其治者也﹐是故君子安而不忘危﹐存而不忘亡﹐治而不忘亂﹐是以身安而國家可保也。」集說《朱子語類》﹕問﹕九五「其亡其亡﹐系於苞桑」如何﹖曰﹕有戒懼危亡之心﹐則便有苞桑系固之象。蓋能戒懼危亡﹐則如系於苞桑﹐堅固不拔矣。如此說﹐則象上九﹐傾否﹐先否後喜。

本義以陽剛居否極﹐能傾時之否者也﹐其占爲「先否後喜」。

程傳上九否之終也﹐物理極而必﹐反﹐故《泰》極則《否》《否》極則《泰》。

上九《否》旣極矣﹐故否道傾覆而變也。先極否也﹐後傾喜也。《否》傾則《泰》矣﹐「後喜」也。

集說孔氏穎達曰﹕處《否》之極﹐否道已終﹐能傾毀其否﹐故曰「傾否」也。否道未傾之時﹐是「先否」。已傾之後﹐其事得通﹐故曰後有喜也。

王氏宗傳曰﹕言傾否而不言否傾﹐人力居多焉。

胡氏炳文曰﹕以陰柔處《泰》之終﹐故不能保《泰》﹐而《泰》復爲《否》。以陽剛處否之終﹐故卒能傾否﹐而否復爲《泰》。《否》《泰》反復﹐天乎﹖人也。

何氏楷曰「先否後喜」﹐卽先天下而憂﹑後天下而樂之意﹐正與「其亡其亡」之君心相似。

同人。乾上。離下程傳《同人序卦》﹕「物不可以終否﹐故受之以同人。」夫天地不交則爲《否》﹐上下相同則爲《同人》。與《否》義相反﹐故相次。又世之方否﹐必與人同力乃能濟﹐《同人》所以次《否》也。爲卦乾上離下﹐以二象言之﹐天在上者也﹐火之性炎上﹐與天同也﹐故爲同人。以二體言之﹐五居正位﹐爲乾之主﹐二爲離之主﹐二爻以中正相應﹐上下相同﹐《同人》之義也。又卦惟一陰﹐眾陽所欲同﹐亦《同人》之義也。它卦固有一陰者﹐在《同人》之時﹐而二五相應﹐天火相同﹐故其義大。

同人於野﹐亨﹐利涉大川﹐利君子貞。

本義離﹐亦三畫卦之名。一陰麗於二陽之間﹐故其徳爲麗﹐爲文明﹐其象爲火﹐爲日﹐爲電。《同人》﹐與人同也。以離遇乾﹐火上同於天。六二得位得中﹐而上應九五﹐又卦惟一陰﹐而五陽同與之﹐故爲《同人》。「於野」﹐謂曠遠而無私也﹐有亨道矣。以健而行﹐故能涉川。爲卦內文明而外剛健﹐六二中正而有應﹐則君子之道也。占者能如是則「亨」﹐而又可涉險﹐然必其所同合於君子之道﹐乃爲「利」也。

程傳「野」﹐謂曠野﹐取遠與外之義。夫《同人》者﹐以天下大同之道﹐則聖賢大公之心也。常人之同者﹐以其私意所合﹐乃暱比之情耳。故必於野﹐謂不以暱近情之所私﹐而於郊野曠遠之地﹐旣不系所私﹐乃至公大同之道﹐無遠不同也﹐其亨可知。能與天下大同﹐是天下皆同之也。天下皆同﹐何險阻之不可濟﹖何艱危之不可亨﹖故利涉集說孔氏穎達曰﹕《同人》﹐謂和同於人。「野」﹐是廣遠之處。借其野名﹐諭其廣遠﹐言和同於人﹐必須寬廣無所不同﹐用心無私﹐乃得亨通﹐故云「同人於野亨」。與人同心﹐足以涉難﹐故曰「利涉大川。」與人和同﹐易涉邪僻﹐故「利君於貞」也。

胡氏炳文曰「同人於野」﹐其同也大﹔「利君子貞」﹐其同也正。與人大同﹐亨道也﹐𨿽大川可涉。然有所同者大﹐而不出於正者﹐故又當以正爲本。

蔡氏淸曰﹕大人之道﹐豈必人人而求與之同哉﹖亦惟以正而已。正也者﹐人心之公理也﹐不期同而自無不同者也。若我旣得其正﹐而彼或不我同﹐則彼之悖矣﹐吾何計哉﹖然同我者已億萬﹕而不同者僅一二﹐亦不害其爲大同也。

林氏希元曰﹕《序卦傳》曰「與人同者﹐物必歸焉」。「同人於野」﹐則物無不應﹐人無不助﹐而事無不濟﹐故「亨」。𨿽大川之險﹐亦利於涉矣。然必所同者合於君子之正道﹐乃爲「於野」而「亨」且利涉。使不以正﹐𨿽所同滿天下﹐竟是私情之合﹐不足謂之「於野」﹐又何以致亨而利涉哉。

初九﹐同人於門﹐無咎。

本義《同人》之初﹐未有私主﹐以剛在下﹐無系應﹐可以「無咎」﹐故其象占如此。

程傳九居《同人》之初﹐而無系應﹐是無偏私﹐《同人》之公者也﹐故爲出門同人。「出門」﹐謂在外。在外則無私暱之偏﹐其同博而公﹐如此則無過咎也。

集說王氏弼曰﹕居《同人》之始﹐爲《同人》之首者也。無應於上﹐心無系吝﹐通夫大同﹐出門皆同﹐故曰「同人於門」也。出門同人﹐誰與爲咎﹖王氏應麟曰﹕《同人》之初曰「出門」﹐《隨》之初曰「出門」﹐謹於山門之初。則不苟同﹐不詭隨。

胡氏炳文曰﹕《同人》與《隨》﹐皆易溺於私。《隨》必出門而後可以「有功」﹐《同人》必出門而後可以「無咎」。

六二﹐同人於宗﹐吝。

本義「宗」﹐黨也。六二𨿽中且正﹐然有應於上﹐不能大同而系於私﹐吝之道也﹐故其象占如此。

程傳二與五爲正應﹐故曰「同人於宗」。「宗」﹐謂宗黨也。同於所系應﹐是有所偏與﹐在《同人》之道爲私狹矣﹐故可「吝」。二若陽爻﹐則爲剛中之徳﹐乃以中道相同﹐不爲私也。

集說馮氏當可曰﹕以卦體言之﹐則有大同之義﹔以爻義言之﹐則示阿黨之戒。

九三﹐伏戎於莽﹐升其髙陵﹐三歲不興。

本義剛而不中﹐上無正應﹐欲同於二而非其正﹐懼九五之見攻﹐故有此象。

程傳三以陽居剛而不得中﹐是剛暴之人也。在《同人》之時﹐志在於同﹐卦惟一陰﹐諸陽之志﹐皆欲同之﹐三又與之比﹐然二以中正之道﹐與五相應﹐三以剛彊居二五之間﹐欲奪而同之﹐然理不直﹐義不勝﹐故不敢顯發﹐伏藏兵戎於林莽之中﹐懷惡而內負不直﹐故又畏懼。時升髙陵以顧望﹐如此至於三歲之久﹐終不敢興。此爻深見小人之情狀﹐然不曰凶者﹐旣不敢發﹐故未至凶也。

集說《朱子語類》﹕問﹕「伏戎於莽﹐升其髙陵」如何﹖曰﹕只是伏於髙陵之艸莽中﹐三歲不敢出。

胡氏炳文曰﹕卦惟三四不言「同人」﹐三四有爭奪之象﹐非同者也。

九四﹐乘其墉﹐弗克攻﹐吉。

本義剛不中正﹐又無應與﹐亦欲同於六二﹐而爲三所隔﹐故爲乘墉以攻之象。然以居柔﹐故有自反而不克攻之象。占者如是﹐則是能攺過而得吉也。

程傳四剛而不中正﹐其志欲同二﹐亦與五爲仇者也。」墉」﹐垣。所以限隔也。四切近於五﹐如隔墉耳。乘其墉欲攻之﹐知義不直而不克也﹐苟能自知義之不直而不攻﹐則爲「吉」也。若肆其邪欲﹐不能反思義理﹐妄行攻奪﹐則其凶大矣。三以剛居剛﹐故終其彊而不能反。四以剛居柔﹐故有困而能反之義。能反則「吉」矣﹐畏義而能攺﹐其吉宜矣。

集說《朱子語類》﹕問﹕《同人》三四皆有爭奪之義。曰﹕三以剛居剛﹐便迷而不返﹔四以剛居柔﹐便有返底道理。《系辭》云「近而不相得則凶」。如初上則各在事外﹐不相干涉﹐所以無爭。

項氏安世曰﹕凡爻言不克者﹐皆陽居陰位。惟其陽﹐故有訟有攻。惟其陰﹐故「不克訟」「弗克攻」。《訟》之九二九四﹐《同人》之九四﹐皆是物也。

案卦名《同人》﹐而三四兩爻﹐所以有乖爭之象者﹐蓋人情同極必異﹐異極乃復於同﹐止如治極則亂﹐亂極乃復於治。此人事分合之端﹐《易》道循環之理也。卦之內體﹐自同而異﹐故「於門」「於宗」﹐同也。至三而有伏戎之象﹐則不勝其異矣。外體自異而同﹐故乘墉而弗克攻﹐大師而克相遇﹐漸反其異也。至上而有於郊之象﹐則復歸於同矣。三四兩爻﹐正當同而異﹑異而同之際﹐故聖人因其爻位爻徳以取象。三之所謂敵剛者﹐敵上也。四之所謂乘墉者﹐攻初也﹐蓋旣非應則不同﹐不同則有相敵相攻之象矣。

以爲爭六二之應﹐而與九五相敵相攻﹐似非卦意也。

九五﹐同人先號咷而後笑﹐大師克相遇。

程傳九五同於二﹐而爲三四二陽所隔﹐五自以義直理勝﹐故不勝憤抑﹐至於「號咷」。然邪不勝正﹐𨿽爲所隔﹐終必得合﹐故「後笑』﹐也。「大師克相遇」﹐五與二正應﹐而二陽非理隔奪﹐必用大師克勝之﹐乃得相遇也。云「大師」﹑云「克」者﹐見二陽之彊也。九五君位﹐而爻不取人君同人之義者﹐蓋五專以私暱應於二﹐而失其中正之徳﹐人君當與天下大同﹐而獨私一人﹐非君道也。又先隔則號咷﹐後遇則笑﹐是私暱之情﹐非大同之體也。二之在下﹐尙以同於宗爲「吝」﹐況人君乎﹖五旣於君道無取﹐故更不言君道﹐而明二人同心﹐不可間隔之義。《系辭》云「君子之道﹐或出或處﹐或默或語﹐二人同心﹐其利斷金」。中誠所同﹐出處語默無不同﹐天下莫能間也。同者一也﹐一不可分﹐分乃二也。一可以通金石﹐冒水火﹐無所不能入﹐故云「其利斷金」。其理至微﹐故聖人贊之曰「同心之言﹐其臭如蘭」﹐謂其旨意味深長也。

集說楊氏萬里曰﹕師莫大於君心﹐而兵革爲小﹔克莫難於小人﹐而敵國爲小。

胡氏炳文曰﹕同人九五剛中正而有應﹐故「先號咷而後笑」﹐《旅》上九剛不中正而無應﹐故「先笑後號咷」。

吳氏曰愼曰﹕案《程傳》論九五﹐非人君大同之道﹐《本義》不用此意﹐何也﹖蓋六二爲《同人》之主﹐著於宗之吝﹐所以明大同之道也。至五則取其中正而應﹐故未合而號咷﹐旣遇而笑樂﹐非以其私也﹕故《象傳》明其中直﹐《彖傳》與其中正而應﹐《本義》謂其義理所同﹐豈得以私暱病之哉﹖案居尊位而欲下交﹐居下位而欲獲上﹐其中必多忌害間隔之者﹐故此爻之號咷﹐《鼎》九二之「我仇有疾」﹐亦論其理如此爾﹐說《易》者必欲求其爻以實之﹐則鑿矣。

上九﹐同人於郊﹐無悔。

本義居外無應﹐物莫與同﹐然亦可以無悔﹐故其象占如此﹐郊在野之內﹐未至於曠遠﹐但荒僻無與同耳。

程傳「郊」﹐在外而遠之地。求同者必相親相與﹐上九居外而無應﹐終無與同者也。始有同﹐則至終或有睽悔﹐處遠而無與﹐故𨿽無同亦無悔。𨿽欲同之﹐志不遂﹐而其終無所悔也。

集說楊氏時曰「同人於野亨」﹐上九「同人於郊」﹐止於「無悔」而已﹐何也﹖蓋以一卦言之﹐則於野無暱比之私焉﹐故「亨」。上九居卦之外而無應﹐不同乎人﹐人亦無同之者﹐則靜而不通乎物也﹐故「無悔」而已。

蔡氏淵曰﹕國外曰」郊」﹐郊外曰「野」﹐𨿽在卦上﹐猶未出乎卦也﹐故止曰「郊」。

梁氏寅曰﹕上無所系應﹐而「同人於郊」﹐則所同者遠﹐亦無私矣。然猶未能極乎遠﹐故不能「吉」「亨」﹐止於「無悔」而已。《象傳》言「志未得」﹐蓋其所同者未能周於天下﹐是其志之未遂也。

楊氏文煥曰「同人於野」則「亨」﹐「於門」則「無咎」﹐「於宗」則「吝」﹐「於郊」則「無悔」。「於宗」不若「於門」﹐「於門」不若「於郊」﹐「於郊」不若「於野」﹐六爻有不能盡卦義者﹐《同人》是也。

梁氏寅曰﹕《同人》之道﹐以大同而不私爲善﹐故卦之諸爻﹐或比或應﹐皆爲同於所近﹐無大言者。彖言」同人於野」﹐則能絕其私與﹐而廓然大公﹐此其所以「亨」也。

以一卦觀之﹐由內而至外﹐初爲「同人於門」﹐至近也﹔二爲「同人於宗」﹐亦近也﹔至上而「同人於郊」﹐則遠矣﹐然未如野之尢遠也。「同人於野」﹐豈非超出於家邑之外乎﹖二爲《同人》之主﹐而不能大同﹐故其有應者﹐乃所以爲「吝」。初上𨿽「無咎」﹑「無悔」﹐然終不若「於野」之「亨」也。聖人以四海爲一家﹐中國爲一人﹐而情無不孚﹐恩無不洽者﹐豈非「同人於野』之意哉﹗

大有。離上。乾下程傳《大有序卦》﹕「與人同者物必歸焉﹐故受之以大有。」夫與人同者﹐物之所歸也﹐《大有》所以次《同人》也。爲卦火在天上﹐火之處髙﹐其明及遠﹐萬物之眾﹐無不照見﹐爲《大有》之象。又一柔居尊﹐眾陽並應﹐居尊執柔﹐物之所歸也。上下應之﹐爲《大有》之義。《大有》﹐盛大丰有也。

大有元亨。

本義《大有》﹐所有之大也。離居乾上﹐火在天上﹐無所不照。又六五一陰居尊得中﹐而五陽應之﹐故爲《大有》。乾健離明﹐居尊應天﹐有亨之道。占者有其徳﹐則大善而亨也。

程傳卦之才可以「元亨」也。凡卦徳﹐有卦名自有其義者﹐如《比》吉﹑《謙》亨是也﹔有因其卦義便爲訓戒者﹐如「師貞丈人吉」﹑」同人於野亨」是也﹔有以其卦才而言者﹐「大有元亨」是也。由剛健文明應天時行﹐故能「元亨」也。

集說鄭氏汝諧曰﹕陽爲大﹐陰爲小﹐一陰居尊﹐而爲五陽所歸﹐所有者大也。大非陰柔所能有也﹐必沖虛不自滿者能有之。六五明體而虛中﹐所以爲《大有》﹐所以爲「元亨」。若直以大有爲富有盛大﹐則失其義矣。

邱氏富國曰﹕一陰在上卦之中﹐而五陽宗之﹐諸爻之有﹐皆六五之有也﹐豈不大哉﹖惟其所有者大﹑故其亨亦大也。

案《比》以九居五﹐視《大有》之六五爲優矣。然《比》之應之者﹐五陰也﹐則初九﹐無交害﹐匪咎﹐艱則無咎。

本義𨿽當《大有》之時﹐然以陽居下﹐上無系應﹐而在事初﹐未涉乎害者也﹐何咎之有﹖然亦必艱以處之則無咎﹐戒占者宜如是也。

程傳九居《大有》之初﹐未至於盛﹐處甲無應與﹐未有驕盈之失﹐故「無交害」﹐末涉於害也。大。凡富有鮮不有害﹐以子貢之賢﹐未能盡免﹐況其下者乎﹖「匪咎﹐艱則無咎」﹐言富有本匪有咎也﹐人因富有自爲咎耳。若能享富有而知難處﹐則自「無咎」也。處富有而不能思艱兢畏﹐則驕侈之心生矣﹐所以有咎也。

集說胡氏炳文曰﹕當《大有》之時﹐反易有害。初陽在下﹐未與物接﹐所以未涉於害也﹐何咎之有﹖然以爲「匪咎」而以易心處之﹐反有咎矣。「無交害」﹐大有之初如此﹔「艱則無咎」﹐大有自初至終皆當如此。

九二﹐大車以載。有攸往﹐無咎。

本義剛中在下﹐得應乎上﹐爲大車以載之象。有所往而如是﹐可「無咎」矣。占者必有此徳﹐乃應其占也。

程傳九以陽剛居二﹐爲六五之君所倚任。剛健則才勝﹐居柔則謙順﹐得中則無過﹐其才如此﹐所以能勝《大有》之任。如大車之材彊壯﹐能勝載重物也。可以任重行遠﹐故「有攸往」而「無咎」也。《大有》丰盛之時﹐有而未極﹐故以二之才﹐可「往」而「無咎」。至於盛極﹐則不可以往矣。

集說王氏弼曰﹕任重而不危。

九三﹐公用亨於天於﹐小人弗克。

本義「亨」﹐《春秋傳》作享﹐謂朝獻也。古者亨通之亨﹐享獻之享﹐烹飪之烹﹐皆作亨字。九三居下之上﹐公侯之象。剛而得正﹐上有六五之君﹐虛中不賢﹐故爲「亨於天子」之象。占者有其徳﹐則其占如是。小人無剛正之徳﹐則𨿽得此爻﹐不能當也。

程傳三居下體之上﹐在下而居人上﹐諸侯人君之象也。公侯上承天子﹐天子居天下之尊﹐「率土之濱﹐莫非王臣」﹐在下者伺敢專其有。凡土地之富﹐人民之眾﹐皆王者之有也﹐此理之正也。故三當大有之時﹐居諸侯之位﹐有其富盛﹐必有亨通乎天子﹐謂以其有爲天子之有也﹐乃人臣之常義也。若小人處之﹐則專其富有以爲私﹐不知公以奉上之道﹐故曰「小人弗克」也。

集說《朱子語類》云﹕古文無亨字﹐亨享烹並通用。如「公用亨於天子」解作亨字便不是。又曰﹕亨享二字﹐據《說文》本是一字﹐故《易》中多互用﹐如「王用亨於岐山」﹐亦當爲享﹐如「王用享於帝」之云也。字畫音韻﹐是經中淺事﹐故先儒得其大九四﹐匪其彭﹐無咎。

本義彭字音義未詳﹐《程傳》曰盛貌﹐理或當然。六五柔中之君﹐九四以剛近之﹐有僭逼之嫌﹐然以其處柔也﹐故有不極其盛之象﹐而得「無咎」﹐戒占者宜如是也。

程傳九四居大有之時﹐已過中矣﹐是《大有》之盛者也﹐過盛則凶咎所由生也﹐故處之之道﹐「匪其彭」則得「無咎」﹐謂能謙損﹐不處其太盛則得「無咎」也。四近君之髙位﹐苟處太盛則致凶咎。彭﹐盛多之貌。《詩載驅》云「汶水湯湯﹐行人彭彭﹐」行人盛多之狀。《雅大明》云「駟騵彭彭﹐」言武王戎馬之盛也。

集說沈氏該曰﹕以剛處柔﹐謙以自居﹐而懼以戒其盛﹐得明哲保身之義﹐故「無咎」也。

六五﹐厥孚交如﹐威如﹐吉。

本義《大有》之世﹐柔順而中﹐以處尊位﹐虛己以應九二之賢﹐而上下歸之﹐是其孚信之交也。然君道貴剛﹐太柔則廢﹐當以威濟之則吉﹐故其象占如此﹐亦戒辭也。

程傳六五當《大有》之時居君位﹐虛中爲孚信之象。人君執柔守中﹐而以孚信接於下﹐則下亦盡其信誠以事於上。上下孚信相交也。以柔居尊位﹐當《大有》之時﹐人心安易﹐若專尙柔順﹐則陵慢生矣﹐故必「威如」則「吉」。「威如」﹐有威嚴之謂也。

旣以柔和孚信接於下﹐眾志說從﹐又有威嚴使之有畏﹐善處有者也﹐吉可知矣。

集說兪氏琰曰﹕旣有誠信以接下而人信之﹐又有威嚴以自重而人畏之﹐爲《大有》之君﹐而剛柔得宜如此﹐故「吉」。

上九﹐自天祜之﹐吉無不利。

本義《大有》之世﹐以剛居上﹐而能下從六五﹐是能履信思順而尙賢也。滿而不溢﹐故其占如此。

程傳上九在卦之終﹐居五位之地﹐是《大有》之極﹐而不居其有者也。處離之上﹐明之極也。惟至明所以不居其有﹐不至於過極也。有極而不處﹐則無盈滿之災﹐能順乎理者也。五之孚信而履其上﹐爲蹈履誠信之義。五有文明之徳﹐上能降志以應之﹐爲尙賢崇善之義。其處如此﹐合道之至也﹐自當享其福慶﹐「自天祐之」。行順乎天而獲天祐﹐故所往皆「吉」﹐無所不利也。

集說郭氏雍曰﹕《系辭》曰「祐者助也﹐天之所助者順也﹐人之所助者信也﹐履信思乎順﹐又以尙賢也。」六五之君實盡此﹐而言於上九者﹐蓋言《大有》之吉﹐以此終也。故《象》曰「大有上吉」﹐則知此吉《大有》之吉也﹐非止上九之言也。

鄭氏汝諧曰「履信」思順﹐又以「尙賢」﹐蓋言五也。五「厥孚交如」﹐「履信」也。

居尊用柔﹐思順也。上九在上﹐「尙賢」也。五獲天之祐﹐「吉無不利」﹐由其有是也。

言五而系之上﹐何也﹖五成卦之主﹐上其終也。五之徳宜獲是福﹐於終可驗也。《易》王氏宗傳曰﹕六五以一柔有五剛﹐上九獨在五上﹐五能尙之﹐《系辭傳》所謂「又以尙賢」﹐則上九是也。祐之自天﹐「吉無不利」﹐謂《大有》至此﹐愈有隆而無替也。

然則當《大有》之極﹐莫大於得天。而所以得天﹐又莫大於尙賢也。

胡氏炳文曰﹕《小畜》上九﹐畜之終也。其占曰「厲」曰「凶」﹐承六四言也。《大有》上九﹐有之終也。其占「吉無不利」﹐承六五言也﹐《小畜》一陰畜眾陽﹐故其終也如彼。《大有》一陰有眾陽﹐故其終也如此。君臣大分﹐豈不明哉﹖蓋五之「厥孚」﹐「履信」也﹐柔中思順也﹔尙上九之一陽﹐「尙賢」也。所以其終也﹐「自天祐之﹐吉無不利」也。

案《傳》義皆以「履信」思順「尙賢」爲上九之事﹐然《易》中以上爻終五爻之義者甚多﹐如《師》之「大君有命」﹐《離》之「王用出徵」﹐《解》之「公用射隼」﹐皆非以上爻爲王公也。《蒙》五爻而終其義爾﹐郭氏﹑鄭氏﹑王氏之說﹐皆與卦意﹑爻義合﹐胡氏最爲恪守《本義》者﹐於此獨從郭氏諸說﹐則亦未允於心故也。

謙。坤上。艮下程傳《謙序卦》﹕「有大者不可以盈﹐故受之以謙。」其有旣大﹐不可至於盈滿﹐必在謙損﹐故《大有》之後﹐受之以《謙》也。爲封坤上艮下﹐地中有山也。地體卑下﹐山髙大之物﹐而居地之下﹐謙之象也。以崇髙之徳﹐而處卑之下﹐謙之義也。

謙﹐亨﹐君子有終。

本義謙者有而不居之義﹐止乎內而順乎外﹐謙之意也。山至髙而地至卑﹐乃屈而止於其下﹐謙之象也。占者如是﹐則亨通而有終矣。有終謂先屈而後伸也。

程傳謙有亨之道也﹐有其徳而不居謂之謙。人以謙巽自處﹐何往而不亨乎﹖君子有終﹐君子志存乎說謙巽﹐達理故樂天而不競﹐內充故退讓而不矜﹐安履乎謙﹐終身不易﹐自卑而人益尊之﹐自晦而徳益光顯﹐此所謂「君子有終」也。在小人則有欲必競﹐有徳必伐﹐𨿽使勉慕於謙﹐亦不能安行而固守﹐不能有終也。

集說馮氏椅曰﹕一陽五陰之卦﹐其立象也﹐一陽在上下者爲《剝》《復》﹐象陽气之消長也﹔在中者爲《師》《比》﹐象眾之所歸也﹔至於三四在二體之際﹐當六畫之中﹐故以其自上而退處於下者爲《謙》﹐自下而奮出乎上者爲《豫》。此觀畫立象之本指也。

案《傳》義釋卦名﹐皆不取九三之義﹐實則成卦之由﹐在於九三﹐以《豫》卦反觀可見也。夫子《彖傳》所以不舉者﹐因周公爻辭與彖辭同﹐則三爲成卦之主﹐其義易見爾。馮氏之說﹐可相補備。

初六﹐謙謙君子﹐用涉大川﹐吉。

本義以柔處下﹐謙之至也﹐君子之行也。以此涉難﹐何往不濟﹐故占者如是﹐則利以涉川也。

程傳初六以柔順處《謙》﹐又居一卦之下﹐爲自處卑下之至﹐謙而又謙也﹐故曰「謙謙」。能如是者﹐君子也﹐自處至謙﹐眾所共與也﹐𨿽用涉險難﹐亦無患害﹐況居平易乎﹖何所不吉也﹖初處謙而以柔居下﹐得無過於謙乎﹖曰﹕柔居下乃其常也﹐但見其謙之至﹐故爲「謙謙」﹐未見其失也。

集說苟氏爽曰﹕初最在下﹐故曰「謙謙」也。

胡氏一桂曰「涉川」貴於遲重﹐不貴於急速﹐用謙謙之道以「涉川」﹐只是謙退居胡氏炳文曰﹕《謙》主九三﹐故三爻辭與卦辭皆稱「君子有終」。初亦曰「君子」﹐何也﹖三在下卦之上﹐「勞」而能「謙」﹐在上之君子也。初在下卦之下﹐謙而又謙﹐在下之君子也。在上者尊而光﹐在下者卑而不可踰﹐皆所以爲君於之終也。「用涉大川﹐吉」﹐𨿽用以濟患可也﹐況平居乎﹖六二﹐鳴謙﹐貞吉。

本義柔順中正﹐以謙有聞﹐正而且吉者也﹐故其占如此。

程傳二以柔順居中﹐是爲謙徳積於中。謙徳充積於中﹐故發於外﹐見於聲音顏色﹐故曰「鳴謙」。居中得正﹐有中正之徳也﹐故云「貞吉」。凡「貞吉」﹐有爲貞且古者﹐有爲得貞則吉者﹐六二之「貞吉」﹐所自有也。

集說蘇氏軾曰﹕雄鳴則雌應﹐故《易》以陰陽唱和寄之於嗚。《謙》之所以爲謙者三﹐六二其鄰也﹐上九其配也﹐故皆和之而鳴於謙。

九三﹐勞謙﹐君子有終﹐吉。

本義卦惟一陽﹐居下之上﹐剛而得正﹐上下所歸﹐有功勞而能謙﹐尢人所難﹐故「有終」而「吉」。占者如是﹐則如其應矣。

程傳三以陽剛之徳而居下體﹐爲眾陰所宗﹐履得其位﹐爲下之上﹐是上爲君所任﹐下爲眾所從﹐有功勞而持謙徳者也﹐故曰」勞謙」。古之人有當之者﹐周公是也。身當天下之大任﹐上奉幼弱之主﹐謙恭自牧﹐夔夔如畏然﹐可謂有勞而能謙矣。旣能「勞謙」﹐又須君子行之「有終」則「吉」。夫樂髙喜勝﹐人之常情﹐平時能謙﹐固已鮮矣﹐況有功勞可尊乎﹖𨿽使知謙之善﹐勉而爲之﹐若矜負之心不忘﹐則不能常久﹐欲其有終﹐不可得也。惟君子安履謙順﹐乃其常行﹐故久而不變﹐乃所謂有終﹐有終則吉也。九三以剛居正﹐能終者也。此爻之徳最盛﹐故象辭特重。

集說王氏弼曰﹕處下體之極﹐履得其位﹐上下無陽以分其民﹐眾陰所宗﹐尊莫先焉。上承下接﹐「勞謙」匪懈﹐是以「吉」也。

王氏宗傳曰﹕《謙》之成卦﹐在此一爻﹐故卦之徳曰「君子有終」﹐而九三實當之。

胡氏炳文曰﹕文王卦辭﹐曰「謙﹕亨﹐君子有終」﹐周公於三之爻辭﹐山「吉」代亨字﹐謙之上加一「勞」字﹐蓋謙非難﹐勞而能謙爲難﹐九三之勞﹐當在上位﹐而位止於下﹐所謂勞而能謙者也。《乾》之三以「君子」稱﹐《坤》之三以「有終」言﹐《謙》之三兼乾坤之占辭。蓋所謂「勞」者﹐卽乾之「終日乾乾」﹐而《謙》則又坤之「含章」也。

吳氏曰愼曰﹕諸儒皆以「君子有終」爲句﹐然據初六「謙謙君子」﹐則此爻當「勞謙君子」爲句﹐《象傳》明矣。

六四﹐無不利﹐彊謙。

本義柔而得正﹐上而能下﹐其占「無不利」矣。然居九三之上﹐故戒以更當發揮程傳四居上體﹐切近君位﹐六五之君﹐又以謙柔自處﹐九三又有大功徳﹐爲上所任﹐眾所宗﹐而己居其上﹐當恭畏以奉謙徳之君﹐卑巽以讓勞謙之臣﹐動作施爲﹐無所不利於「撝謙」也。「撝」﹐施布之象﹐如人手之抽也。動息進退﹐必施其謙﹐蓋居多懼之地﹐又在賢臣之上故也。

集說梁氏寅曰﹕六四柔而得正﹐上而能下﹐可謂謙矣﹐「無不利」矣。然處近君之地﹐在功臣之上﹐故戒以更當發揮其謙也。世之人臣﹐固有執柔守正﹐不與物競者矣。

然或暗於事理。辭受失宜﹐無功而受其祿﹐無實而處其名﹐若是者失謙之道矣﹐不可以不戒也。

案「無不利撝謙」﹐《本義》作兩句﹐《程傳》作一句﹐觀夫子《象傳》﹐則程說近是。

六五﹐不富以其鄰﹐利用侵伐﹐無不利。

本義以柔居尊﹐在上而能謙者也﹐故爲不富而能以具鄰之象﹐蓋從之者眾矣。猶有未服者﹐則利以徵之﹐而於他事亦無不利。人有是徳﹐則如其占也。

程傳富者眾之所歸﹐惟財爲能聚人。五以君位之尊﹐而執謙順以接於下﹐眾所歸也﹐故不富而能有其鄰也。「鄰」﹐近也。「不富」而得人之親也。爲人君而持謙順﹐天下所歸心也。然君道不可專尙謙柔﹐必須威武相濟﹐然後能懷服天下﹐故「利用」行「侵伐」也。威徳並著﹐然後盡君道之宜﹐而無所不利也。蓋五之謙柔﹐當防於過﹐故發此義。

集說楊氏萬里曰﹕五以君上之尊﹐體謙柔之徳﹐欲然不有其崇髙富貴之勢﹐此一卦謙徳之盛也。推不富之心﹐則其臣鄰翕然﹐焉往不利哉﹖「利用侵伐」﹐姑舉其大者。

胡氏炳文曰﹕謙之一字﹐自禹徵有苗﹐而伯益發之﹐六五一爻不言謙﹐而曰「利用侵伐」﹐何也﹖蓋不富者﹐六五虛中而能謙也﹔以其鄰者﹐眾莫不服五之謙也。如此而猶有不服者﹐則徵之固宜。

上六﹐鳴謙﹐利用行師﹐徵邑國。

本義謙極有聞﹐人之所與﹐故可用行師。然以其質柔而無位﹐故可以徵己之邑國而已。

程傳六以柔處柔順之極﹐又處《謙》之極﹐極乎謙者也。以極謙而反居髙﹐未得遂其謙之志﹐故至發於聲音。又柔處謙之極﹐亦必見於聲色﹐故曰「鳴謙」。𨿽居無位之地﹐非任天下之事。然人之行己﹐必須剛柔相濟。上﹐《謙》之極也﹐至於太甚﹐則反爲過矣﹐故利在以剛武自治。「邑國」﹐己之私有。「行師」﹐謂用剛武。「徵邑國」﹐謂自治其私。

集說楊氏時曰﹕君子行有不得﹐則反求諸己﹐故曰「利用行師徵邑國」也。「邑國」﹐私於己者也。「徵邑國」﹐自治也。不用剛克而能勝己之私者﹐未之有也。

《朱子語類》﹕問﹕《謙》是不與人爭﹐如何﹖五上二爻﹐皆言「利用侵伐」﹐「利用行師」。曰﹕老子言大國下小國﹐則取小國﹐小國下大國﹐則取大國。又言抗兵相加﹐哀者勝矣。大抵謙自是用兵之道﹐只退處一步耳﹐如必也臨事而懼﹐皆是此意。

何氏楷曰﹕所徵止於「邑國」﹐毋敢侵伐﹐亦《謙》之象。

總論王氏弼曰﹕夫「吉凶悔吝﹐生乎動者也」。動之所起﹐興於利者也。故飲食必有訟﹐訟必有眾起﹐未有居眾人之所惡﹐而爲動者所害﹔處不競之地﹐而爲爭者所奪。

是以六爻𨿽有失位無應乘剛﹐而皆無凶咎悔吝者﹐以《謙》爲主也。謙「尊而光」卑而不可踰﹐信矣哉﹗

胡氏一桂曰﹕《謙》一卦﹐下三爻皆吉而無凶﹐上三爻皆利而無害﹐《易》中吉利﹐罕有若是純全者﹐《謙》之效固如此。

豫。震上。坤下程傳《豫序卦》﹕「有大而能謙必豫﹐故受之以豫。」承二卦之義而爲次也。有旣大而能謙﹐則有豫樂也。豫者﹐安和悅樂之義。爲卦震上坤下﹐順動之象﹐動而和順﹐是以《豫》也。九四爲動之主﹐上下羣陰所共應也。坤又承之以順﹐是以動而上下順應﹐故爲和豫之義。以二象言之﹐雷出於地上﹐陽始潛閉於地中﹐及其動而出地﹐奮發其聲﹐通暢和豫﹐故爲豫也。

豫﹐利建侯行師。

本義豫﹐和樂也﹐人心和樂﹐以應其上也。九四一陽﹐上下應之。其志得行﹐又以坤遇震爲順以動﹐故其卦爲《豫》﹐而其占利以立君用師也。

程傳豫﹐順而動也。豫之義﹐所利在於「建侯」「行師」。夫建侯樹屏﹐所以共安天下。諸侯和順﹐則萬民悅服﹔兵師之興﹐眾心和悅則順從而有功。故悅豫之道﹐利於建侯行師也。又上動而下順﹐諸侯從王﹐師眾順令之象。君萬邦﹐聚大眾﹐非和悅不能使之服從也。

集說孔氏穎達曰﹕謂之豫者﹐取逸豫之義。以和順而動﹐動不違眾﹐眾皆悅豫﹐故謂之豫也。動而眾悅﹐故利建侯。以順而動﹐故可以「行師」也。

邱氏富國曰﹕《屯》有震無坤﹐則言「建侯」而不言「行師」﹐《謙》有坤無震﹐則言「行師」而不言「建侯」﹐此合震坤成卦﹐故兼之。

初六﹐鳴豫﹐凶。

本義陰柔小人﹐上有彊援﹐得時主事﹐故不勝其豫而以自鳴﹐凶之道也﹐故其占程傳初六以陰柔居下﹐四﹐《豫》之主也﹐而應之﹐是不中正之小人﹐處豫而爲上所寵﹐其志意滿極﹐不勝其豫﹐至發於聲音。輕淺如是﹐必至於凶也。「鳴」﹐發於聲也。

集說石氏介曰﹕四爲《豫》之主﹐初與之相應﹐小人得志﹐必極其情欲以至於凶﹐形於聲鳴﹐豫之甚也。

蘇氏軾曰﹕所以爲《豫》者四也﹐而初和之﹐故曰「鳴」。己無以自樂﹐而恃其配以爲樂﹐不得不凶。

王氏應麟曰「鳴謙」則「吉」﹐「鳴豫」則「凶」。「鳴」者﹐心聲之發也。

龔氏煥曰﹕《豫》之初六﹐卽《謙》上六之反對﹐故《謙》上六曰「鳴謙」﹐《豫》初六曰「鳴豫」。《謙》之上六應九三﹐故「鳴其謙」。《豫》之初六應九四﹐故不勝其豫以自鳴。《謙》而鳴則「吉」﹐《豫》而鳴則「凶」。

六二﹐介於石﹐不終日﹐貞吉。

本義《豫》𨿽主樂﹐然易以溺人﹐溺則反而憂矣。卦獨此爻中而得正﹐是上下皆溺於豫﹐而獨能以中正自守﹐其介如石也。其徳安靜而堅確﹐故其思慮明審﹐不俟終日﹐而見凡事之幾微也。《大學》曰﹕安而後能慮﹐慮而後能得﹐意正如此。占者如是﹐則正而吉矣。

程傳逸豫之道﹐放則失正﹐故《豫》之諸爻﹐多不得正﹐才與時合也。惟六二一爻處中正﹐又無應﹐爲自守之象。當豫之時﹐扭能以中正自守﹐可謂特立之操﹐是其節介如石之堅也。「介於石」﹐其介如石也。人之於豫樂﹐心悅之﹐故遲遲遂至於耽戀不能已也。二以中正自守﹐其介如石﹐其去之速﹐不俟終日﹐故「貞」正而「吉」也。處豫不可安且久也﹐久則溺矣。如二可謂見幾而作者也。夫子因二之見幾﹐而極言知幾之道﹐曰「知幾其神乎﹐君子上交不諂﹐下交不瀆﹐其知幾乎﹗幾者﹐動之微﹐吉之先見者也。君子見幾而作﹐不俟終日。《易》曰﹕『介於石﹐不終日﹐貞吉。」介如石焉﹐寧用終日﹐斷可識矣。君子知微知彰﹐知柔知剛﹐萬夫之望」。夫見事之幾微者﹐其神妙矣乎﹗君子上交不至於諂﹐下交不至於瀆者﹐蓋知幾也。不知幾﹐則至於過而不已。交於上以恭巽﹐故過則爲諂。交於下以和易﹐故過則爲瀆。君子見於幾微﹐故不至於過也。

所謂幾者﹐始動之微也﹐吉凶之端﹐可先見而末著者也。獨言吉者﹐見之於先﹐豈復至有凶也﹖君子明哲﹐見事之幾微﹐故能其介如石﹐其守旣堅﹐則不惑而明﹐見幾而動﹐豈俟終日也﹖斷﹐別也﹐其判別可見矣。微與彰﹐柔與剛﹐相對者也﹐君子見微則知彰矣﹐見柔則知剛矣。知幾如是﹐眾所仰也﹐故贊之曰「萬人之望」。

集說王氏宗傳曰﹕凡人之情﹐於逸豫之事﹐心焉悅之﹐必至於耽戀而不捨﹐何者﹖有所溺故也。惟知幾之君子﹐其視樂豫之事﹐如將浼已﹐斷而識之﹐速而去之﹐又豈俟終日也哉﹖此其所以當《豫》之時而獲吉也。

六三﹐盱豫悔﹐遲有悔。

本義「盱」﹐上視也。陰不中正﹐而近於四﹐四爲卦主﹐故六三上視於四﹐而下溺於豫﹐宜有悔者也﹐故其象如此﹐而其占爲事當速悔﹐若悔之遲﹐則必有悔也。

程傳六三陰而居陽﹐不中不正之人也。以不中正而處豫﹐動皆有悔。「盱」﹐上視也﹐上瞻望於四﹐則以不中正不爲四所取﹐故有「悔」也。四﹐《豫》之主﹐與之切近﹐苟遲遲而不前﹐則見棄絕﹐亦有悔也。蓋處身不正﹐進退皆有悔吝。當如之何﹖在正身而已。君子處己有道﹐以禮制心﹐𨿽處豫時不失中正﹐故無悔也。

集說郭氏忠孝曰﹕處《豫》之道﹐戒在不能自立﹐而優遊無斷﹐睢盱上視而悅之﹐非介於石者也。遲疑而有待﹐非「不終日」者也。

胡氏炳文曰﹕二中而得正﹐三陰不中正。故「盱豫」與介石相反﹐「遲」與「不終日」相反﹐中正與不中正故也。六三𨿽柔﹐其位則陽﹐猶有能悔之意﹐然悔之速可也﹐「悔」之「遲」﹐則又必「有悔」矣。

九四﹐由豫﹐大有得﹐匆疑﹐朋盍簪。

本義九四﹐卦之所由以爲《豫》者也﹐故其象如此﹐而其占爲「大有得」﹐然又當至誠不疑﹐則朋類合而從之矣﹐故又因而戒之。「簪」﹐聚也﹐又速也。

程傳《豫》之所以爲豫者﹐由九四也﹐爲動之主﹐動而眾陰悅順﹐爲豫之義。四﹐大臣之位﹐六五之君順從之﹐以陽剛而任上之事﹐豫之所由也﹐故云「由豫」。「大有得」﹐言得大行其志﹐以致天下之豫也。「勿疑﹐朋盍簪」﹐四居大臣之位﹐承柔弱之君﹐而當天下之任﹐危疑之地也﹐獨當上之倚任﹐而下無同徳之助﹐所以疑也。惟當盡其至誠﹐勿有疑慮﹐則朋類自當盍聚。夫欲上下之信﹐惟至誠而已。苟盡其至誠﹐則何患乎其無助也﹖簪﹐聚也﹐簪之名簪﹐取聚發也。或曰﹕卦惟一陽﹐安得同徳之助﹖曰﹕居上位而至誠求助﹐理必得之。《姤》之九五曰「有隕自天」是也。四以陽剛迫近君位﹐而專主乎豫﹐聖人宜爲之戒﹐而不然者﹐《豫》﹐和順之道也。由和順之道﹐不失爲臣之正也。

如此而專主於豫﹐乃是任天下之事﹐而致時於豫者也﹐故惟戒以至誠勿疑。

集說侯氏行果曰﹕爲《豫》爲主﹐眾陰所宗﹐莫不由之﹐以得其逸。體剛心直﹐志不懷疑﹐故得羣物依歸﹐朋從大合﹐若以簪篸之固括也。

耿氏南仲曰﹕九四爲震之主﹐以象言之﹐萬物莫不由雷以豫﹔以爻言之﹐五陰莫不由陽以豫﹐是以「大有得」也。「大有得」而「勿疑」﹐乃能協眾力以安其上﹐猶簪之總眾發以安其冠。若自疑則眾斯睽矣﹐未聞疑事而有功者也。

梁氏寅曰「由豫」者﹐言人心之和豫﹐由四而致也。處近君之地﹐以剛而能柔﹐蔡氏淸曰﹕九四「由豫大有得」矣﹐又必戒以「勿疑明盍簪」者﹐誠心由豫任大責重﹐難以獨力﹐必得同徳者以自輔。自古以聖哲之資﹐而居元臣之任者﹐如舜則舉八元八凱﹐伊尹周公﹐皆有俊義又吉人之助﹐諸葛孔明亦必開誠心以來諸賢之益﹐聖人命辭之意深矣哉﹗

何氏楷曰「簪」﹐聚也。簪之名簪﹐取聚發也。或謂古冠服無簪﹐按《鹽鐵論》﹐神禹治水﹐遺簪不顧﹐非簪而伺﹖卽弁服之笄是也。

六五﹐貞疾﹐恆不死。

本義當《豫》之時﹐以柔居尊﹐沈溺於豫﹐又乘九四之剛﹐眾不附而處勢危﹐故爲「貞疾」之象。然以其得中﹐故又爲常不死之象。卽象而觀﹐占在其中矣。

程傳六五以陰柔居君位﹐當《豫》之時﹐沈溺於豫﹐不能自立者也。權之所主﹐眾之所歸﹐皆在於四。四之陽剛得眾﹐非耽惑柔弱之君所能制也﹐乃柔弱不能自立之君﹐受制於專權之臣也﹐居得君位﹐貞也﹔受制於下﹐有疾苦也。六五尊位﹐權𨿽失而位末亡也﹐故云貞疾恆不死。言貞而有疾﹐常疾而不死﹐如漢魏末世之君也。人君致危亡之道非一﹐而以豫爲多。在四不言失正﹐由於五乃見其彊逼者﹐四本無失﹐故於四言大臣任天下之事之義﹐於五則言柔順居尊﹑不能自立﹑威權去己之義﹐各據爻以取義﹐故不同也。若五不失君道﹐而四主於豫﹐乃是任得其人﹐安亨其功﹐如太甲成王也。《蒙》亦以陰居尊位﹐二以陽爲《蒙》之主﹐然彼吉而此疾者﹐時不同也。童蒙而資之於人﹐宜也﹔耽豫而失之於人﹐危亡之道也。故《蒙》相應﹐則倚任者也﹔《豫》相遇﹐則失權者也。又上下之心﹐專歸於四也。

集說王氏宗傳曰﹕當逸豫之時﹐恣驕侈之欲﹐宜其死於安樂有餘也。然乘九四之剛﹐恃以拂弼於己﹐故得恆不死也。孟子曰﹕入則無法家拂士﹐出則無敵國外患者﹐國恆亡﹐然後知生於憂患﹐而死於安樂也。則六五之得九四﹐得法家拂士也。故𨿽當豫之時﹐不得以縱其所樂。惟不得以縱其所樂﹐則恆不死﹐宜也。夫當豫之時﹐而不爲豫者﹐以正自守也﹐六二是也。當豫之時﹐而不得豫者﹐見正於人也﹐六五是也。此《豫》之六爻﹐惟六二﹑六五﹐所以不言豫焉。

何氏楷曰﹕六五以柔居尊﹐當豫之時﹐易於沈溺﹐必戰兢畏惕﹐常如疾病在身﹐乃得恆而不死﹐所謂生於憂患者也。

案王氏﹑何氏說﹐深得爻義。

上六﹐冥豫﹐成有渝﹐無咎。

本義以陰柔居豫極﹐爲昏冥於豫之象。以其動作﹐故又爲其事𨿽成﹐而能有渝之象。戒占者如是﹐則能補過而無咎﹐所以廣遷善之門也。

程傳上六陰柔﹐非有中正之徳﹐以陰居上﹐不正也﹐而當豫極之時。以君子居斯集說王氏應麟曰﹕冥於豫而勉其有渝﹐開遷善之門也﹔冥於升而勉其不息﹐回進善之機也。

案「貞疾」與「成有渝」兩爻之義﹐亦相爲首尾﹐如人之耽於逸樂﹐而不能節其飲食起居者﹐是致死之道也。苟使縱其欲而無病﹐則將一病不支﹐而亡也無日矢。惟其常有疾也﹐故常能憂懼儆戒而得不死也。然所貴乎憂懼儆戒者﹐以其能攺變爾。向也耽於逸樂﹐昏冥而不悟﹐殆將習與性成矣。今乃一變所爲﹐而節飲食﹐愼起居﹐則可以復得其性命之理﹐豈獨不死而已乎﹖故於五不言無咎﹐而於上言之﹐所以終卦義而垂至戒也。

隨。兌上。震下程傳《隨序卦》﹕「豫必有隨﹐故受之以隨。」夫悅豫之道﹐物所隨也﹐《隨》所以次《豫》也。爲卦兌上震下﹐兌爲說﹐震爲動﹐說而動﹐動而說﹐皆隨之義。女﹐隨人者也。以少女從長男﹐隨之義也。又震爲雷﹐兌爲澤﹐雷震於澤中﹐澤隨而動﹐《隨》之象也。又以卦變言之﹐乾之上來居坤之下﹐坤之初往居乾之上﹐陽來下於陰也。以陽下陰﹐陰必說隨﹐爲隨之義。凡成卦旣取二體之義﹐又有取爻義者﹐復有更取卦變之義者﹐如《隨》之取義﹐尢爲詳備。

隨﹐元亨﹐利貞﹐無咎。

本義「隨」﹐從也。以卦變言之﹐本自困卦九來居初﹐又自《噬嗑》九來居五﹐而自《未濟》來者﹐兼此二變﹐皆剛來隨柔之義。以二體言之﹐爲此動而彼說﹐亦隨之義。故爲《隨》。己能隨物﹐物來隨己﹐彼此相從﹐其通易矣﹐故其占爲「元亨」。然必利於貞﹐乃得「無咎」。若所隨不正﹐則𨿽大亨而不免於有咎矣。《春秋傳》穆姜曰「有是四徳﹐隨而無咎﹐我皆無之﹐豈隨也哉」。今按四徳𨿽非本義﹐然其下云云﹐深得占法之意。

程傳隨之道。可以致大亨也。君子之道﹐爲眾所隨﹐與己隨於人﹐及臨事擇所隨﹐皆隨也。隨得其道﹐則可以致大亨也。凡人君之從善﹐臣下之奉命﹐學者之徙義﹐臨事而從長﹐皆隨也。隨之道﹐利在於貞正。隨得其正﹐然後能大亨而「無咎」。失其正則有咎矣﹐豈能亨乎﹖集說石氏介曰﹕凡隨之義﹐可隨則隨。若惟隨之務﹐不以正道﹐安得亨乎﹖案以二體言之﹐震剛下兌柔﹔以卦畫言之﹐剛爻下於柔爻﹐六十四卦中惟此一卦﹐此卦名爲《隨》之第一義也。其象則如此貴下賤﹐以多問於寡﹐乃堯舜所謂捨己從人者﹐初九﹐官有渝﹐貞吉﹐出門交有功。

本義卦以物隨爲義﹐爻以隨物爲義。初九以陽居下﹐爲震之主﹐卦之所以爲隨者也。旣有所隨﹐則有所偏主而變其常矣。惟得其正則吉﹐又當出門以交﹐不私其隨﹐則有功也。故其象占如此﹐亦因以戒之。

程傳九居隨時而震體﹐且動之主﹐有所隨者也。「官」﹐主守也。旣有所隨﹐是其所主守有變易也﹐故曰「官有渝」。「貞吉」﹐所隨得正則吉也。有渝而不得正﹐乃過動也。「出門交有功」﹐人心所從﹐多所親愛者也。常人之情﹐愛之則見其是﹐惡之則見其非﹐故妻孥之言﹐𨿽失而多從﹐所憎之言﹐𨿽善爲惡也。苟以親愛而隨之﹐則是私情所與﹐豈合正理﹖故出門而交﹐則有功也。「出門」﹐謂非私暱。交不以私﹐故其隨當而有功。

集說孔氏穎達曰﹕人心所主謂之官。渝﹐變也。初九無應﹐無所偏系﹐可隨則隨﹐是所執之志能渝變也。惟正是從﹐故貞吉也。所隨不以私﹐見善則往隨之﹐以此出門﹐交獲其功。

房氏喬曰﹕出門有功﹐先擇後交。

石氏介曰﹕陽在二陰之下﹐以剛下柔﹐孰不從之﹖故出門則人從之。

《朱子語類》﹕問﹕初九「官有渝﹐貞吉﹐出門交有功」﹐官是主字之義﹐是一卦之主首﹐變得正便吉﹐不正便凶。口﹐是如此。

張氏淸子曰「官」﹐主也。「渝」﹐變也。當隨之初﹐剛來下柔﹐爲震之主﹐震﹐動也﹐官有渝﹐是主守有變動之象。隨時而動﹐有所變易﹐不能保其無偏也﹐故必變而從正則吉。出門而交﹐卽「同人於門」之意。得隨之正而不牽於私﹐則有功而無失矣。

兪氏琰曰﹕《隨》之六爻﹐專取相比相隨﹐不取其應。初九震體﹐震以剛爻爲主﹐官也。官𨿽貴乎有守﹐然處隨之時﹐不可守常而不知變也。變者何﹖趨時從權﹐不以主自居也﹐故曰「官有渝」。初九乃成卦之主爻﹐主不可以隨人﹐故不言隨而言交。系者﹐隨而攀戀不捨之義。六二﹑六三﹑上六﹐其性皆陰柔﹐而攀戀相隨不捨﹐故皆言系。

案剛爲陰主﹐故曰「官」﹐夫陽爲主而陰隨之者﹐正也。今以剛而下柔﹐是其變也﹐故曰「官有渝」。然當隨而隨﹐變而不失其正者也﹐故可以得占﹐而「出門交有功」。

六二﹐系小子﹐失丈夫。

本義初陽在下而近﹐五陽正應而遠﹐二陰柔不能自守﹐以須正應﹐故其象如此﹐凶吝可知﹐不假言矣。

程傳二應五而比初﹐隨先於近﹐柔不能固守﹐故爲之戒云﹕若「系小子」則「失丈夫」也。初陽在下﹐小子也﹔五正應在上﹐丈夫也。二若志系於初﹐則失九五之正應﹐六三﹐系丈夫﹐失小子。隨有求得﹐利居貞。

本義「丈夫」﹐謂九四。「小於」亦謂初也。三近系四﹐而失於初﹐其象與六二正相反。四陽當任而己隨之﹐有求必得。然非正應﹐故有不正而爲邪媚之嫌。故其占如此﹐而又戒以居貞也。

程傳「丈夫」﹐九四也。「小於」﹐初也。陽之在上者﹐丈夫也。居下者﹐小於也。

三𨿽與初同體而切近於四﹐故系於四也。大抵陰柔不能自立﹐常親系於所近者。上系於四﹐故下失於初。捨初從上﹐得隨之宜也。上隨則善也﹐如昏之隨明﹐事之從善﹐上隨也。背是從非﹐捨明逐暗﹐下隨也。四亦無應﹐無隨之者也。近得三之隨﹐必與之親善﹐故三之隨四﹐有求必得也。人之隨於上而上與之﹐是得所求也。又凡所求者可得也﹐𨿽然﹐固不可非理枉道以隨於上﹐苟取愛說以遂所求﹐如此乃小人邪諂趨利之爲也﹐故云「利居貞」。自處於正﹐則所謂有求而必得者﹐乃正事﹐君子之隨也。

集說虞氏翻曰﹕陰隨陽﹐三之上無應﹐上系於四﹐失初小子﹐故「系丈夫﹐失小子」。

王氏弼曰﹕𨿽體下卦﹐二己據初﹐將何所附﹖故捨初系四﹐志在丈夫。四俱無應﹐亦欲於己隨之﹐則得其所求矣﹐故曰「隨有求得」也。應非其正﹐以系於人﹐何可以妄﹖故「利居貞」也。初處己下﹐四處己上﹐故曰「系丈夫﹐失小子」。

陸氏希聲曰﹕三非正而隨﹐其義可尙者﹐以承陽爲順也。

九四﹐隨有獲﹐貞凶﹐有孚在道﹐以明﹐何咎。

本義九四以剛居上之下﹐與五同徳﹐故其占隨而有獲。然勢陵於五﹐故𨿽正而凶。

惟有孚在道而明﹐則上安而下從之﹐可以無咎也。占者當時之任﹐宜審此戒。

程傳九四以陽剛之才﹐處臣位之極﹐若於「隨有獲」﹐則𨿽正亦凶。「有獲」﹐謂得天下之心隨於己。爲臣之道當使恩威一出於上﹐眾心皆隨於君﹐若人心從己﹐危疑之道也﹐故「凶」。居此地者柰何﹖惟孚誠積於中﹐動爲合於道﹐以明哲處之﹐則又「何咎」﹖古之人有行之者﹐伊尹﹑周公﹑孔明是也。皆徳及於民而民隨之﹐其得民之隨﹐所以成其君之功﹐致其國之安﹐其至誠存乎中﹐是「有孚」也。其所施爲無不中道﹐在道也。惟其明哲﹐故能如是﹐「以明」也。復伺過咎之有﹖是以下信而上不疑﹐位極而無逼上之嫌﹐勢重而無專權之過﹐非聖人大賢則不能也。其次如唐之郭於儀﹐威震主而主不疑﹐亦由中有誠孚﹐而處無甚失也﹐非明哲能如是乎﹖集說虞氏翻曰﹕謂獲三也。

王氏弼曰﹕處說之初﹐下據二陰﹐三求系己﹐不距則獲﹐故曰「隨有獲」也。居於臣地﹐履非其位﹐以擅其民﹐失於臣道﹐故曰「貞凶」。𨿽違常義﹐心存公誠﹐著信在道﹐以明其功﹐「何咎」之有﹖徐氏幾曰﹕六三九四﹐相比相從。三言有得者﹐得乎四也﹔四言「有獲」者﹐獲乎三也。

龔氏煥曰﹕《隨》卦諸爻﹐皆以陰陽相隨爲義﹐三四皆無正應﹐相比而相隨者也。

然六三上而從陽﹐理之正也﹐九四下爲陰從﹐固守則凶。若心所孚信在於道焉﹐以明自處﹐「何咎」之有﹖案郭氏﹑徐氏﹑龔氏之說﹐皆與卦意﹑爻義相合﹐龔氏尢簡明也。

九五﹐孚於嘉﹐吉。

本義陽剛中止﹐下應中正﹐是信於善也。占者如是﹐其古宜矣。

程傳九五居尊得正而中實﹐是其中誠在於隨善﹐其吉可知。「嘉」﹐善也。自人君至於庶人﹐隨道之吉﹐惟在隨善而已。下應二之正中﹐爲隨善之義。

集說楊氏萬里曰﹕九五以陽剛居兌之中正﹐爲一卦說隨之主﹐此聖君至誠樂從天下之善者也﹐吉孰大焉﹖「孚」﹐誠也。「嘉」﹐善也。

工氏應麟曰﹕信君子者﹐治之原。隨之九五曰「孚於嘉吉」。信小人者﹐亂之機。《兌》之九五曰「孚於剝有厲」。

上六﹐拘系之﹐乃從維之。王用亨於西山。

本義居《隨》之極﹐隨之固結而不可解者也。誠意之極﹐可通神明﹐故其占爲「王用亨於西山」。」亨」亦當作祭享之享。自周而言﹐歧山在西。凡筮祭山川者得之﹐其誠意如是則吉也。

程傳上六以柔順而居《隨》之極﹐極乎隨者也。「拘系之」﹐謂隨之極﹐如拘持縻系之。「乃從維之」﹐又從而維系之也。謂隨之固結如此。「王用亨於西山」﹐《隨》之極如是。昔者太王用此道亨於業於西山﹐太王避狄之難﹐去豳來岐﹐豳人老稚扶攜以隨之如歸市。蓋其人心之隨﹐固結如此﹐用此故能亨盛其王業於西山。「西山」﹐岐山也。周之王業﹐蓋興於此。上居隨極﹐固爲太過﹐然在得民之隨﹐與隨善之固﹐如此乃爲善也﹐施於他則過矣。

集說呂氏祖謙曰「拘系」而不可解﹐《隨》之極者也。如有客詩﹐言授之縶﹐以縶其馬﹔白駒詩﹐縶之維之﹐以永今朝﹐正合此爻。

項氏安世曰﹕《大有》九三﹐「公用亨於天子」﹔《隨》上六﹐「王用亨於西山」﹔《益》六二﹐「王用亨於帝」﹔《升》六四﹐「於用亨於岐山」﹐四爻句法皆同。古文「亨」卽享字﹐今獨益作享讀者﹐俗師不識古字﹐獨於享帝﹐不敢作亨帝也。

案卦之初剛﹐下於二柔﹐則九五之剛﹐亦下於上柔也。而諸儒說兩爻義﹐皆不及此﹐故於九五「孚」「嘉」﹐以爲應六二猶可﹐而於上六「拘系」﹐則說得全無根據矣。

總論王氏宗傳曰﹕《隨》之六爻﹐其半陰也﹐其半陽也。陽剛之才﹐則有所隨而無所系﹐初九﹑九四﹑九五是也。故初之有渝﹐四之「有獲」﹐五之「孚於嘉」﹐此有所隨而無所系者也。以柔從之才﹐而當隨之時﹐則均不兔於有所系﹐六二﹑六三﹑上六是也。故二則「系小子失丈夫」﹐三則「系丈夫失小子」﹐上則曰「拘系之」﹐此均不兔於有所系者也。

蠱。艮上。巽下程傳《蠱序卦》﹔「以喜隨人者必有事﹐故受之以蠱。」承二卦之義以爲次也。

夫喜說以隨幹人者﹐必有事也﹐無事則何喜何隨﹖《蠱》所以次《隨》也。蠱﹐事也。

蠱非訓事﹐蠱乃有事也﹐爲卦山下有風﹐風在山下﹐遇山而回則物亂﹐是爲《蠱》象。

蠱之義﹐壞亂也。在文爲虫皿﹐皿之有虫﹐蠱壞之義。《左氏傳》云﹕風落山﹐女惑男。

以長女下幹少男﹐亂其情也﹐風遇山而回﹐物皆撓亂﹐是爲有事之象﹐故云蠱者事也。

旣蠱而治之﹐亦事也。以卦之象言之﹐所以成盎也。以卦之才言之﹐所以治蠱也。

蠱﹐元亨﹐利涉大川﹐先甲三日﹐後甲三日。

本義蠱﹐壞極而有事也。其卦艮剛居上﹐巽柔居下﹐上下不交﹐下卑巽而上苟止﹐故其卦爲《蠱》。或曰﹐剛上柔下﹐謂卦變自《賁》來者﹔初上二下﹐自《井》來者﹔五上上下﹐自《旣濟》來者。兼之﹐亦剛上而柔下﹐皆所以爲《蠱》也。蠱壞之極﹐亂當復治﹐故其占爲「元亨」﹐而「利涉大川」。「甲」﹐日之始﹐事之端也。「先甲三日」﹐辛也﹐「後甲三日」﹐丁也。前事過中而將壞﹐則可自新以爲後事之端﹐而不使至於大壞﹔後事方始而尙新﹐然更當致其丁寧之意﹐以監前事之失﹐而不使至於速壞﹐聖人之深戒也。

程傳旣蠱則有復治之理﹐自古治必因亂﹐亂則開治﹐理自然也。如卦之才以治蠱﹐則能致「元亨」也。蠱之大者﹐濟時之艱難險阻也﹐故曰「利涉大川」。「甲」﹐數之首﹐集說馬氏融曰﹕十日之中惟稱甲者﹐甲爲十日之首﹐蠱爲造事之端﹐故舉初而明事始也。

孔氏穎達曰﹕蠱者事也﹐有事營爲則大得串通。有爲之時﹐利在拯難﹐故「利涉大川」也。「甲」者﹐創制之令﹐旣在有爲之時﹐不可因仍舊令﹐故用創制之令以治於人。

又曰﹕物旣惑亂﹐終致損壞﹐當須有事﹐故《序卦》云「蠱者﹐事也。」謂物蠱必有事﹐非謂訓蠱爲事﹕集氏曰「先甲三日」﹐殷勤告戒﹔「後甲三日」﹐丁寧宣布。

案二體則陽卦居上﹐陰卦居下﹔六位則剛爻居上﹐柔爻居下。六十四卦中﹐亦惟此卦陰陽剛柔不相交﹐尊卑上下不相接﹐則隔絕而百獘生﹐萬事墮矣﹐亦此卦名《蠱》之第一義也。壞極則有復通之理﹐但當弘濟艱難﹐而不可扭於安﹐維始愼終﹐而不可輕於動﹐故以「利涉大川」「先甲」「後甲」爲戒。

初六﹐乾父之蠱﹐有子﹐考無咎﹐厲終吉。

本義「幹」﹐如木之榦﹐枝葉之所附而立者也。「蠱」者﹐前人已壞之緒﹐故諸爻皆有父母之象﹐子能幹之﹐則飭治而振起矣。初六蠱未深而事易濟﹐故其占爲有子﹐則能治蠱﹐而考得「無咎」﹐然亦危矣。戒占者宜如是﹐又知危而能戒﹐則「終吉」也。

程傳初六𨿽居最下﹐成卦由之﹐有主之義﹐居內在下而爲主﹐子乾父蠱也。子乾父蠱之道﹐能堪其事﹐則爲有子﹐而其考得無咎。不然﹐則爲父之累﹐故必惕厲則得「終吉」也。處卑而屍尊事﹐自當兢畏﹐以六之才﹐𨿽能巽順﹐體乃陰柔﹐在下無應而主於﹐非有能濟之義﹐若以不克於而言﹐則其義甚小﹐故專言爲子幹蠱之道﹐必克濟則不累其父﹐能厲則可以終吉﹐乃備見爲子幹蠱之大法也。

集說蘇氏軾曰﹕器久不用而虫生之謂之蠱﹐人久宴溺而疾生之謂之蠱﹐天下久安無爲而獘生之謂之蠱。蠱之災﹐非一日之故也﹐必世而後見﹐故爻皆以父子言之。

故氏炳文曰﹕爻辭有以時位言者﹐有以才質言者﹐如《蠱》初六以陰在下﹐所應又柔﹐才不足以治蠱。以時言之﹐則爲蠱之初﹐蠱猶末深﹐事猶《易》濟﹐故其占爲有子﹐則其考可「無咎」矣。然捐之蠱﹐則已危「厲」﹐不可以蠱未深而忽之也。故又戒占者知危而能戒﹐則「終吉」。

九二﹐幹母之蠱﹐不可貞。

程傳九二陽剛﹐爲六五所應﹐是以陽剛之才﹐在下而幹夫在上陰柔之事也﹐故取子幹母蠱爲義。以剛陽之臣﹐輔柔弱之君﹐義亦相近。二巽體而處柔﹐順義爲多﹐幹母之盅之道也。夫子之於母﹐當以柔巽輔導之﹐使得於義﹐不順而致敗蠱﹐則子之罪也。

從容將順﹐豈無道乎﹖以婦人言之﹐則陰柔可知。若伸己剛陽之道﹐遽然矯拂﹐則傷恩﹐所害大矣﹐亦安能入乎﹖在乎屈己下意﹐巽順將承﹐使之身正身治而已﹐故曰「不可貞」。

謂不可貞固盡其剛直之道﹐如是乃中道也﹐又安能使之爲甚髙之事乎﹖若於柔弱之君﹐盡誠竭忠﹐致之於小道則可矣﹐又安能使之大有爲乎﹖且以周公之聖輔成王﹐成王非甚柔弱也。然能使之爲成王而已﹐守成不失道則可矣﹐固不能使之爲羲黃堯舜之事也。二巽體而得中﹐是能巽順而得中道﹐合不可貞之義﹐得幹母蠱之道也。

集說蘇氏軾曰﹕陰之爲性﹐安無事而惡有爲﹐是以爲蠱之深﹐而幹之尢難者。正之則傷愛﹐不正則傷義﹐以是爲之難也。二以陽居陰﹐有剛之實﹐而無用剛之迹﹐可以免矣。

楊氏時曰﹕或曰卦以五爲君位﹐而可以母言乎﹖曰﹕母者陰尊之稱﹐如《晉》六二之稱「王母」﹐《小過》六二之稱「遇其妣」﹐皆謂六五也。

蔣氏悌生曰﹔九二以陽剛而承六五之陰柔﹐有母子之象﹐但戒以「不可貞」﹐則與乾父小異。然以巽順而得中道﹐亦善於蠱者也。

楊氏啟新曰﹕子幹母蠱﹐易於專斷而失於承順﹐故戒以「不可貞」。

九三﹐乾父之蠱﹐小有悔﹐無大咎。

本義過剛不中﹐故「小有悔」。巽體得正﹐故「無大咎」。

程傳三以剛陽之才﹐居下之上﹐主榦者也﹐子乾父之蠱也﹐以陽處剛而不中﹐剛之過也。然而在巽體﹐𨿽剛過而不爲無順﹐順事親之本也。又居得正﹐故無大過。以剛陽之才﹐克幹其事﹐𨿽以剛過﹐而有小小之悔﹐終無大過咎也。然有小悔﹐已非善事親也。

集說趙氏汝楳曰﹕二三之剛﹐三有餘於幹﹔初四五之柔﹐四不足於幹。重剛之才﹐易失於太過﹐則小悔固所宜也。然蠱由以亨﹐何「大咎」之有﹖胡氏炳文曰﹕幹蠱之道﹐以剛柔相濟爲尙。初六六五﹐柔而居剛﹐九二剛而居柔﹐皆可幹蠱﹐不然﹐與其爲六四之過於柔而吝﹐不若九三之過於剛而悔﹐故曰「小有悔」。

若不足其過於剛﹐繼之曰「無大昝」﹐猶幸其能剛也。

六四﹐裕父之蠱﹐往見吝。

本義以陰居陰﹐不能有爲﹐寬裕以治蠱之象也。如是則蠱將日深﹐故「往」則「見吝」﹐戒占者不可如是也。

程傳四以陰居陰﹐柔順之才也。所處得正﹐故爲寬裕以處其父事者也。夫柔順之集說《朱子語類》云﹕此兩爻說得悔吝二字最分明﹐九三有悔而無咎﹐由凶而趨吉也﹔六四𨿽目下無事﹐然卻終吝﹐由吉而趨凶也。

劉氏彌邵曰﹕彊以立事爲幹﹐怠而委事爲裕。事獘而裕之﹐獘益甚矣。蓋六四體艮之止而爻位俱柔﹐夫貞固足以干事﹐今止者怠﹐柔者懦﹐怠且懦﹐皆增益其蠱者也。持是以往﹐吝道也﹐安能治蠱耶﹖六五﹐乾父之蠱﹐用譽。

本義柔中居尊﹐而九二承之以徳﹐以此幹蠱﹐可致聞譽﹐故其象占如此。

程傳五居尊位﹐以陰柔之質﹐當人君之幹﹐而下應於九二﹐是能任剛陽之臣也。

𨿽能下應剛陽之賢而倚任之﹐然己實陰柔﹐故不能爲創始開基之事﹐承其舊業則可矣﹐故爲乾父之蠱。夫創業垂統之事﹐非剛明之才﹐則不能。繼世之君﹐𨿽柔弱之資﹐苟能任剛賢﹐則可以爲善繼而成令譽也。太甲成王﹐皆以臣而「用譽」者也。

集說趙氏汝楳曰﹕六五徳位﹐適剛柔之中﹐用以干蠱﹐宜有休譽﹐「用譽」則《蠱》之亨可知。

熊氏良輔曰﹕諸爻稱幹蠱者﹐皆幹前人已壞之事。六五至於「用譽」﹐則不特幹其事之已壞﹐所謂立身揚名﹐使國人稱願曰﹐幸哉有子矣。

鄭氏維嶽曰﹕子有幹蠱之名﹐則過歸於親﹐幹蠱而親不失於令名﹐是「用譽」以干之也﹐幹蠱之最善者。

上九﹐不事王侯﹐髙尙其事。

本義陽剛居上﹐在事之外﹐故爲此象﹐而占與戒﹐皆在其中矣。

程傳上九居蠱之終﹐無系應於下﹐處事之外﹐無所事之地也。以剛明之才﹐無應援而處無事之地﹐是賢人君子﹐不偶於時而髙潔自守﹐不累於世務者也﹐故云「不事王侯﹐髙尙其事」。古之人有行之者﹐伊尹﹑太公望之始﹐曾子﹑子思之徒是也。不屈道以徇時﹐旣不得施設於天下﹐則自尊其身﹐尊髙惇尙其事﹐守其志節而已。士之自髙尙﹐亦非一道﹕有懷抱道徳﹐不偶於時﹐而髙潔自守者﹔有知止足之道﹐退而自保者﹔有量能度分﹐安於不求知者﹔有淸介自守﹐不屑天下之事﹐獨潔其身者。所處𨿽有得失小大之殊﹐皆自髙尙其事者也。《象》所謂「志可則」者﹐進退合道者也。

集說石氏介曰﹔在卦之終﹐事成也。在卦之上而無所承﹐身退者也﹐在外卦而心不累於內﹐志之髙者也。

胡氏炳文曰﹕初至五皆以蠱言﹐不言君臣而言父子﹐臣於君事﹐猶子於父事也。上九獨以「不事王侯」言者﹐蓋君臣以義合也。子於父母﹐有不可自諉於事之外﹐若王侯之事﹐君子有不可事者矣﹐是故對子之出處﹐在事之中。盡力以干焉而不爲污﹐在事之外﹐潔身以退焉而不爲僻。

臨。坤上。兌下程傳《臨序卦》﹔「有事而後可大﹐故受之以臨。臨者﹐大也」。「蠱者﹐事也」。

有事則可大矣﹐故受之以臨也。韓康伯云﹕可大之業﹐由事而生。二陽方長而盛大﹐故爲《臨》也。爲卦澤上有地﹐澤上之地﹐岸也﹐與水相際﹐臨近乎水﹐故爲臨。天下之物﹐密近相臨者﹐莫若地與水﹐故地上有水則爲比﹐澤上有地則爲臨也。臨者﹐臨民臨事﹐凡所臨皆是。在卦取自上臨下﹐臨民之義。

臨﹐元亨﹐利貞﹐至於八月有凶。

本義臨﹐進而陵逼於物也。二陽浸長以逼於陰﹐故爲《臨》﹐十二月之卦也。又其爲卦﹐下兌說﹐上坤順﹐九二以剛居中﹐上應六五﹐故占者大亨而利於正﹐然「至於八月」當「有凶」也。八月﹐謂自《復》卦一陽之月﹐至於《遁》卦二陰之月﹐陰長陽遁之時也。或曰﹕八月謂夏正八月﹐於卦爲《觀》﹐亦《臨》之反對也﹐又因占而戒之。

程傳以卦才言也﹐臨之道﹐如卦之才﹐則大亨而正也。二陽方長於下﹐陽道向盛之時﹐聖人豫爲之戒曰﹐陽𨿽方長﹐「至於八月」﹐則其道消矣﹐是「有凶」也。大率聖人爲戒﹐必於方盛之時﹐方盛而慮衰﹐則可以防其滿極﹐而圖其永久。若旣衰而後戒﹐則無及矣。自古天下安治﹐未有久而不亂者﹐蓋不能戒於盛也。方其盛而不知戒﹐故狃安富則驕侈生﹐樂舒肆則綱紀壞﹐忘禍亂則寡孽萌﹐是以浸淫不知亂之至也。

集說張子曰﹕臨言「有凶」者﹐易之於爻﹐變陽至二﹐便爲之戒﹐未過中已戒﹐猶「履霜堅冰」之義。及《泰》之三﹐曰「無平不陂﹐無往不復」﹐過中之戒也。

《朱子語類》﹕問﹕臨不特上臨下之謂臨﹐凡進而逼近者﹐皆謂之臨否﹖曰﹕然。

此是二陽自下而進上﹐則凡相逼近者﹐皆爲《臨》也。

程氏迥曰﹕陽極於九﹐而少陰生於八﹐陰之義配月﹔陰極於六﹐而少陽復於七﹐陽之義配日。

王氏應麟曰﹕臨所謂八月﹐其說有三﹐一云自丑至申爲《否》﹐一云自子至未爲《遁》﹐一云自寅至酉爲《觀》﹐本義兼取《遁》《觀》二說。《復》所謂「七日」﹐其說有三﹐一謂卦气起《中孚》﹐六日七分之後爲《復》﹔一謂過《坤》六位﹐至《復》爲七日﹔一謂自五月《姤》一陰生﹐至十一月一陽生﹐《本義》取自《姤》至《復》之說。

胡氏炳文曰﹕諸家臨字﹐訓近訓大﹐只見上臨下﹐不見剛臨柔之意。《本義》依如臨深淵之臨﹐謂進而迫於淵﹐此所謂臨者﹐剛進而迫於柔也。蓋《復》者﹐陰之極而陽初來也。《臨》者﹐二陽皆來而迫於陰也。故復「亨」而臨大「亨」﹐《復》不言「利貞」初九﹐咸臨﹐貞吉。

本義卦惟二陽﹐徧臨四陰﹐故二爻皆有「咸臨」之象﹐初九剛而得正﹐故其占爲「貞吉」。

程傳「咸」﹐感也。陽長之時﹐感動於陰﹐四應於初﹐感之者也。比他卦相應尢重。四近君之位﹐初得正位﹐與四感應。是以正道爲當位所信任﹐得行其志﹐獲乎上而得行其正道﹐是以吉也。他卦初上爻不言得位失位﹐蓋初終之義爲重也。臨則以初得位居正爲重。凡言「貞吉」﹐有旣正且吉者﹐有得正則吉者﹐有貞固守之則吉者﹐各隨其事也。

集說李氏舜臣曰﹕山澤通气﹐故山上有澤﹐其卦爲《咸》﹐而澤上有地﹐初二爻亦謂之鹹者﹐陰陽之气相感也。

九二﹐咸臨﹐吉﹐無不利。

本義剛得中而勢上進﹐故其占「吉」而「無不利也」。

程傳二方陽長而漸盛﹐感動於六五中順之君﹐其交之親﹐故見信任﹐得行其志﹐所臨吉而無不利也。吉者已然﹐如是故占也﹔無不利者﹐將然於所施爲﹐無所不利也。

集說蔡氏淸曰﹕初九以剛得正而吉﹐九二以剛中而吉。剛中則貞無待於言也﹐剛中最易之所善。

六三﹐甘臨﹐無攸利﹐旣憂之﹐無咎。

本義陰柔不中正﹐而居下之上﹐爲以甘說臨人之象﹐其占固無所利。然能憂而攺之﹐則「無咎」也。勉人遷善﹐爲教深矣。

程傳三居下之上﹐臨人者也。陰柔而說體﹐又處不中正﹐以甘說臨人者也。在上而以甘說臨下﹐失徳之甚﹐無所利也。兌性旣說﹐又乘二陽之上﹐陽方長而上進﹐故不安而益甘。旣知危懼而憂之﹐若能持謙守正﹐至誠以自處﹐則「無咎」也。邪說由己﹐能憂而攺之﹐復何咎乎﹖集說蘇氏軾曰﹕樂而受之謂之甘。

胡氏炳文曰﹕彖惟取剛臨柔﹐爻則初二外﹐皆上臨下。三兌體在二陽之上﹐爲以甘說臨人之象。《節》九五以中正爲甘﹐則吉﹔此以不中不正爲甘﹐故「無攸利」。憂者說之反﹐能憂而攺﹐則「無咎」矣。

案《臨》卦本取勢之盛大爲義﹐因其勢之盛大﹐又欲其徳業之盛大﹐是此卦彖爻之意也。初二以徳感人﹐故曰「咸」。以徳感人者﹐蓋以盛大爲憂﹐而未嘗樂也。六三說主徳不中正﹐以勢爲樂﹐故曰「甘臨」。夫恣情於勢位﹐則何利之有哉﹖然說極則有憂之理﹐旣憂則知勢位之非樂﹐而咎不長矣。此爻與節三「不節之嗟」正相似﹐皆兌體也。

本義處得其位﹐下應初九﹐相臨之至﹐宜「無咎」者也。

程傳四居上之下﹐與下體相比﹐是切臨於下﹐臨之至也。臨道尙近﹐放以比爲至。

四居正位﹐而下應於剛陽之初﹐處近君之位﹐守正而任賢﹐以親臨於下﹐是以「無咎」﹐所處當也。

集說王氏宗傳曰﹕四以上臨下﹐其與下體最相親﹐故曰「至臨」。以言上下二體﹐莫親於此也。

六五﹐知臨﹐大君之宜﹐吉。

本義以柔居中﹐下應九二﹐不自用而任人﹐乃知之事﹐而「大君之宜」﹐吉之道也。

程傳五以柔中順體居尊位﹐而下應於二剛中之臣﹐是能倚任於二﹐不勞而治﹐以知臨下者也。夫以一人之身﹐臨乎天下之廣﹐若區區自任﹐豈能周於萬事﹖故自任其知者﹐適足爲不知。惟能取天下之善﹐任天下之聰明﹐則無所不周。是不自任其知﹐則其知大矣。五順應於九二剛中之賢﹐任之以臨下﹐乃己以明知臨天下﹐大君之所宜也﹐其吉可知。

集說王氏申子曰﹕《中庸》曰「惟天下至聖﹐爲能聰明睿知﹐足以有臨也。故知臨爲「大君之宜」。六五以柔中之徳﹐任九二剛中之賢﹐不自用其知﹐而兼眾知﹐爲知之大﹐是宜爲君而獲吉也。

胡氏炳文曰﹕《臨》是以己臨人﹐五虛中﹐下應九二﹐不任己而任人﹐所以爲知﹐所以爲「大君之宜」。

上六﹐惇臨﹐吉﹐無咎。

本義居卦之上﹐處臨之終﹐惇厚於臨﹐「吉」而「無咎」之道也﹐故其象占如此。

程傳上六坤之極﹐順之至也﹐而居臨之終﹐惇厚於臨也。與初二𨿽非正應﹐然大率陰求於陽﹐又其至順﹐故志在從乎二陽﹐尊而應卑﹐髙而從下﹐尊賢取善﹐惇厚之至也﹐故曰「惇臨」﹐所以「吉」而「無咎」。陰柔在上﹐非能臨者﹐宜有咎也﹐以其惇厚於順剛﹐是以吉而無咎。六居臨之終而不取極義﹐臨無過極﹐故止爲厚義﹐上五位之地﹐止以在上言。

集說《朱子語類》云﹕上六惇臨﹐自是積累至極處﹐有惇篤之義。《艮》上九亦謂之「惇艮」。《復》上六爻不好了﹐所以只於五爻謂之「惇復」。

楊氏啟新曰﹕處臨之終﹐有厚道焉﹐教思無窮﹐容保無疆者也。如是則徳厚而物無不載﹐道久而化無不成。

觀。巽上程傳《觀序卦》﹕「臨者大也﹐物大然後可觀﹐故受之以觀。」《觀》所以次《臨》也。凡觀視於物則爲觀。爲觀於下則爲觀。如樓觀謂之觀者﹐爲觀於下也。人君上觀天道﹐下觀民俗﹐則爲觀。修徳行政﹐爲民瞻仰﹐則爲觀。風行地上﹐徧觸萬類﹐周觀之象也。二陽在上﹐四陰在下﹐陽剛居尊﹐爲羣下所觀仰﹐觀之義也。在諸爻則惟取觀見﹐隨時爲義也。

觀﹐盥而不薦﹐有孚顒若。

本義「觀」者﹐有以示人﹐而爲人所仰也。九五居上﹐四陰仰之﹐又內順外巽﹐而九五以中正示天下﹐所以爲觀。「盥」﹐將祭而潔手也。「薦」﹐奉酒食以祭也。「頤然」﹐尊嚴之貌。言致其潔淸而不輕自用﹐則其孚信在中﹐而顒然可仰。戒占者宜如是也。或曰「有孚顒若」﹐謂在下之人﹐信而仰之也。此卦四陰長而二陽消﹐正爲八月之卦﹐而名卦系辭﹐更取它義﹐亦扶陽抑陰之意。

程傳子聞之胡翼之先生曰﹕君子居上﹐爲天下之表儀﹐必極其莊敬﹐則下觀仰而化也。故爲天下之觀﹐當如宗廟之祭﹐始盥之時﹐不可如旣薦之後﹐則下民盡其至誠﹐顒然瞻仰之矣。「盥」﹐謂祭祀之始﹐盥手酌郁鬯於地﹐求神之時也。「薦」﹐爲獻腥獻熟之時也。盥者事之始﹐人心方盡其精誠﹐嚴肅之至也。至旣薦之後﹐禮數繁縟﹐則人心散﹐而精一不若始盥之時矣。居上者﹐正其表儀以爲下民之觀﹐當莊嚴如始盥之初﹐勿使誠意少散﹐如旣薦之後﹐則天下之人莫不盡其孚誠﹐顒然瞻仰之矣。顒﹐仰望也。

集說《朱子語類》云﹕自上示下曰觀﹐自下觀上曰觀﹐故卦名之觀去聲﹐而六爻之觀皆平聲。

或問﹕伊川以爲灌鬯之初﹐誠意猶存﹐至薦羞之後﹐精意懈怠。《本義》以爲致其潔淸而不輕自用﹐其義不同。曰﹕盥只是浣手﹐不是灌鬯。伊川承先儒之誤。若云薦羞之後﹐誠意懈怠﹐則先王祭祀﹐只是灌鬯之初﹐猶有誠意﹐及存羞之後﹐皆不成禮矣。

問﹕若爾﹐則是聖人在上﹐視聽言動﹐皆當爲天下法﹐而不敢輕﹐亦猶祭祀之時﹐致其潔淸而不敢輕用否﹖曰﹕然。

又云﹕祭祀無不薦者﹐此是假設來說﹐薦是用事了﹐盥是未用事之初。云不薦者﹐言常持得這誠敬﹐如盥之意常在。若薦則是用出﹐用出則才畢便過了﹐無復有初意矣。

問﹕「有孚顒若」。承上文「盥而不薦」﹐蓋致其潔淸而不輕自用﹐則孚信在中而顒然可仰﹔一說下之人信而仰之﹐二說孰長﹖曰﹕從後說﹐則合得彖辭下觀而化之義。問﹕前說似好。曰﹕當以彖辭爲定。

馮氏椅曰﹕卦疊艮之畫﹐有門闕重復之象﹐故取象於《觀》。

龔氏煥曰﹕《易》之名卦﹐以陽爲主。在陽長之卦﹐固主於陽而言。在陰長之卦﹐亦主於陽而言。主於陽而盲者﹐所以扶陽也。此四陰之卦﹐不曰小壯而曰《觀》也﹐四陽之卦﹐有曰《大過》﹔四陰之卦﹐有曰《小過》者何﹖陰可以言過﹐而不可以言壯也。

然《大過》之四陽﹐過而居中﹔《小過》之四陰﹐過而居外﹐亦崇陽抑陰之意。

蔡氏淸曰﹕平庵項氏云﹕此但以「盥而不薦」﹐象恭己無爲耳。愚謂恭己二字則說得﹐無爲二字難通。無爲者﹐聖人徳盛而民自化﹐不待有所爲﹐非不輕自用意也﹐無爲豈可用心乎﹖𨿽堯舜亦不能自期於無爲。至於神道設教而天下服﹐則是觀之極致﹐聖人之能事﹐是則所謂無爲者。

林氏希元曰﹕盥將以薦﹐豈有不薦之理﹖曰「盥而不薦」﹐特以明敬常在之意耳。

盥而不薦﹐就祭祀上說﹐則「有孚顒若」﹐亦是就祭祀上說﹐爲觀之意﹐則在言表。

初六﹐童觀﹐小人無咎﹐君子吝。

本義卦以觀示爲義﹐據九五爲主也。爻以觀瞻爲義﹐皆觀乎九五也。初六陰柔在下﹐不能遠見﹐「童觀」之象﹐小人之道﹐君子之羞也。故其占在小人則「無咎」﹐君子得之﹐則可羞矣。

程傳六以陰柔之質﹐居遠於陽﹐是以觀見者淺近﹐如童稚然﹐故曰「童觀」。陽剛中正在上﹐聖賢之君也﹐近之則見其道徳之盛﹐所觀深遠﹐初乃遠之﹐所見不明﹐如童蒙之觀也。小人﹐下民也﹐所見昏淺﹐不能識君子之道﹐乃常分也﹐不是謂之過咎﹐若君子而如是﹐則可鄙吝也。

集說王氏弼曰﹕《觀》之爲義﹐以所見爲美者也﹐故以近尊爲尙﹐遠之爲「吝」。

六二﹐窺觀﹐利女貞。

本義陰柔居內而觀乎外﹐窺觀之象﹐女子之正也﹐故其占如此。丈夫得之﹐則非所利矣。

程傳二應於五﹐觀於五也﹐五剛陽中正之道﹐非二陰暗柔弱所能觀見也﹐故但如窺覘之觀耳。窺覘之觀﹐𨿽少見而不能甚明也﹐二旣不能明見剛陽中正之道﹐則利如女子之貞﹐𨿽見之不能甚明﹐而能順從者﹐女子之道也﹐在女子爲貞也。二旣不能明見九五之道﹐能如女子之順從﹐則不失中正﹐乃爲利也。

集說胡氏炳文曰﹕初位陽﹐故爲「童」。二位陰﹐故爲女。「童觀」﹐是茫然無所見﹐小人日用而不知者也。「窺觀」﹐是所見者小而不見全體也。占曰「利女貞」﹐則非丈夫之所爲可知矣。

六三﹐觀我生進退。

本義「我生」﹐我之所行也。六三居下之上﹐可進可退﹐故不觀九五﹐而獨觀己所行之通塞以爲進退﹐占者宜自審也。

程傳三居非其位﹐處順之極﹐能順時以「進退」者也。若居當其位﹐則無進退之集說孔氏穎達曰﹕二居下體之極﹐是有可進之時。又居上體之下﹐復是可退之地﹐遠則不爲「童觀」﹐近則未爲觀國﹐居在進退之外﹐可以自觀﹐時可則進﹐時不可則退﹐敵曰「觀我生進退」也。

劉氏牧曰﹕自觀其道﹐應於時則進﹐不應於時則退。

《朱子語類》云﹕六三之「觀我生進退」者﹐事君則觀其言聽計從﹐治民則觀其政教可行﹐膏澤可下﹐可以見自家所施之當否﹐而爲進退。

王氏申子曰﹕三處下之上﹐上之下﹐故有「進退」之象。君子進退常觀乎時。今不觀乎時而觀我生者﹐蓋九五方以陽剛中正觀示天下﹐則時不待觀也﹐但觀吾之所有以爲進退可也。

胡氏炳文曰﹕它卦三不中﹐多不善﹐二居中﹐多尊﹐而觀以遠近爲義﹐故如此﹐諸爻皆欲觀五﹐惟近者得之。六四最近﹐故可決於進。六三上下之間﹐可進可退之地﹐故不必觀五﹐但觀我所爲而爲之進退。《本義》謂占者宜自審﹐蓋當進退之際﹐惟當自審其所爲何如耳。

六四﹐觀國之光﹐利用賓於王。

本義六四最近於五﹐故有此象﹐其占爲利於朝覲仕進也。

程傳觀莫明於近﹐五以陽剛中正居尊位﹐聖賢之君也。四切近之﹐觀見其道﹐故云「觀國之光」﹐觀見國之盛徳光輝也。不指君之身而云國者﹐在人君而言﹐豈止觀其行一身乎﹖當觀天下之政化﹐則人君之道徳可見矣。四𨿽陰柔﹐而巽體居正﹐切近於五﹐觀見而能順從者也。「利用賓於王」﹐夫聖明在上﹐則懷抱才徳之人。皆願進於朝廷﹐輔戴之以匡濟天下。四旣觀見人君之徳﹐國家之治﹐光華盛美﹐所宜賓於王朝﹐效其智力﹐上輔於君﹐以施澤天下﹐故云「利用賓於王」也。古者有賢徳之人﹐則人君賓禮之﹐故士之仕進於王朝﹐則謂之賓。

集說劉氏定之曰﹕九五大君﹐觀己所爲以儀型天下。初居陽而去五遠﹐所觀不明如童子﹔二居陰而去五遠﹐所觀不明如女子。惟四得正而去五近﹐所觀最明﹐故曰觀光賓王。蓋諸爻皆就五取義也。

九五﹐觀我生。君子無咎。

本義九五陽剛中正以居尊位﹐其下四陰﹐仰而觀之﹐君子之象也﹐故戒居此位﹐得此占者﹐當觀己所行﹐必其陽剛中正亦如是焉﹐則得「無咎」也。

程傳九五居人君之位﹐時之治亂﹐俗之美惡﹐系乎己而已。觀己之生﹐若天下之俗﹐皆君子矣。則是己之所爲政化並也﹐乃無咎矣。若天下之俗﹐未合君子之道﹐則是己之所爲政治未善﹐不能免於咎也。

集說孔氏穎達曰﹕九五居尊﹐爲《觀》之主。四海之內﹐由我而化。我教化善﹐《朱子語類》云﹕九五之「觀我生」﹐如觀風俗之媺惡﹑臣民之從違﹐可以見自家所施之善惡。

王氏申子曰﹕五陽剛中正﹐居尊位以觀天下﹐此君子之道也。天下皆仰而觀之。在五又當觀己之所行﹐必一出於君子之道﹐然後可以立身於無過之地﹐故曰「觀我生﹐君子無咎」。

上九﹐觀其生﹐君子無咎。

本義上九陽剛居尊位之上﹐𨿽不當事任﹐而亦爲下所觀﹐故其戒辭略與五同﹐但以我爲其﹐小有主賓之異耳。

程傳上九以陽剛之徳處於上﹐爲下之所觀﹐而不當位﹐是賢人君子不在於位﹐而道徳爲天下所觀仰者也。「觀其生」﹐觀其所生也。謂出於己者﹐徳業行義也﹐旣爲天下所觀仰﹐故自觀其所生﹐若皆「君子」矣﹐則無「過咎」也﹐苟未君子﹐則何以使人觀仰矜式﹖是其咎也。

集說王氏弼曰「觀我生」﹐自觀其道者也。「觀其生」﹐爲民所觀者也。不在於位﹐最處上極﹐髙尙其志﹐爲天下所觀者也。處天下所觀之地﹐可不愼乎﹖故君子徳見﹐乃得「無咎」。

案上九觀其生﹐似只是承九五之義而終言之爾。蓋九五正當君位﹐故曰「我」。

上非君位﹐而但以君道論之﹐故曰「其」。辭與九五無異者﹐正所以見聖人省身察己﹐始終如一之心﹐故《象傳》發明之曰「志未平也」。

總論《朱子語類》﹕問﹕《觀》卦陰盛而不言凶咎。曰﹕此卦取義不同﹐蓋陰𨿽盛於下﹐而九五之君﹐乃當正位﹐故只取爲觀於下之義﹐而不取陰盛之象也。

問﹕《觀》六爻﹐一爻勝似一爻﹐豈所居之位愈髙﹐則所見愈大耶﹖曰﹕上二爻意自別﹐下四爻是所據之位愈近﹐則所見愈親切底意思。

噬嗑。離上。震下程傳《噬嗑序卦》﹕「可觀而後有所合﹐故受之以噬嗑﹐嗑者合也」。旣有可觀﹐然後有來合之者也﹐《噬嗑》所以次《觀》也。「噬」﹐嚙也。「嗑」﹐合也。口中有物﹐間之嚙而後合之也。卦上下二剛爻而中柔﹐外剛中虛﹐人頤口之象也。中虛之中﹐又一剛爻﹐爲頤中有物之象。口中有物﹐則隔其上下不得嗑﹐必嚙之則得嗑﹐故爲《噬嗑》﹐聖人以卦之象﹐推之於天下之事﹐在口則爲有物隔而不得合﹐在天下則爲有彊梗﹐或讒邪隔於其間﹐故天下之事不得合也。當用刑法﹐小則懲戒﹐大則誅戮﹐以除去之﹐然後天下之治得成矣。凡天下至於一國一家﹐至於萬事﹐所以不和合者﹐皆由有間也﹐無間噬嗑亨﹐利用獄。

本義「噬」﹐嚙也。「嗑」﹐合也。物有間者﹐嚙而合之也。爲卦上下兩陽而中虛﹐頤口之象。九四一陽﹐間於其中﹐必嚙之而後合﹐故爲《噬嗑》。其占當得亨通者﹐有間故不通﹐嚙之而合﹐則亨通矣。又三陰三陽剛柔中半﹐下動上明﹐下雷上也﹐本自《益》卦六四之柔﹐上行以至於五而得其中﹐是知以陰居陽﹐𨿽不當位﹐而「利用獄」。蓋治獄之道﹐惟威與明﹐而得其中之爲貴﹐故筮得之者﹐有其徳則應其占也。

程傳「噬嗑亨」﹐卦自有「亨」義也。天下之事﹐所以不得亨者﹐以有間也。噬而嗑之﹐則亨通矣。「利用獄」﹐噬而嗑之之道﹐宜用刑獄也。天下之間﹐非刑獄何以去之。不云利用刑而云利用獄者﹐卦有明照之象﹐利於察獄也。獄者所以究治情僞。得其情﹐則知爲間之道﹐然後可以沒防與致刑也。

集說李氏舜臣曰﹕《噬嗑》震下離上﹐天地生物﹐有爲造物之梗者﹐必用雷也擊搏之﹐聖人治天下﹐有爲民之梗者﹐必用刑獄斷制之。故《噬嗑》以去頤中之梗﹐雷電以去天地之梗﹐刑獄以去天下之梗也。

初九﹐屨校滅趾﹐無咎。

本義初上無位爲受刑之象﹐中四爻爲用刑之象。初在卦始﹐罪薄過小﹐又在卦下﹐故爲「屨校滅趾」之象。止惡於初﹐故得「無咎」﹐占者小傷而無咎也。

程傳九居初最下﹐無位者也。下民之象﹐爲受刑之人﹐當用刑之始﹐罪小而刑輕﹐「校」﹐木械也﹐其過小﹐故屨之於足以滅傷其趾。人有小過﹐校而滅其趾﹐則當懲懼﹐不敢進於惡矣﹐故得「無咎」。《系辭》云「小懲而大誡﹐此小人之福也。」言懲之於小與初﹐故得「無咎」也。初與上無位﹐爲受刑之人﹐餘四爻皆爲用刑之人。初居最下﹐無位者也。上處尊位之上﹐過於尊位﹐亦無位者也。王弼以爲無陰陽之位﹐陰陽系於奇偶﹐豈容無也﹖然諸卦初上不言當位﹑不當位者﹐蓋初終之義爲大﹐《臨》之初九則以位爲正﹐若《需》上六云不當位﹐《乾》上九云無位﹐爵位之位﹐非陰陽之位也。

集說王氏弼曰﹕居無位之地﹐以處刑初﹐受刑而非治刑者也。凡過之所始﹐必始於微﹐而後至於著。罰之所始﹐必始於薄﹐而後至於誅。過輕戮薄﹐故「屨校滅趾」﹐桎其行也﹐足懲而已﹐故不重也。過而不攺﹐乃謂之過。小懲大誡﹐乃得其福﹐故「無咎」也。

兪氏琰曰「校」﹐獄具也。初在下﹐趾象也。「滅」﹐沒而不見也。以剛物加於著屨之足而沒其趾﹐故曰「屨校滅趾」。懲之於小﹐戒之於初﹐則不進於惡﹐故「無咎」。

六二﹐噬膚滅鼻﹐無咎。

本義祭有膚鼎﹐蓋肉之柔脆﹐噬而易嗑者。六二中正﹐故其所治如噬膚之易。然以柔乘剛﹐故𨿽甚易﹐亦不免於傷滅其鼻。占者𨿽傷而終「無咎」也。

程傳二應五之位﹐用刑者也。四爻皆取噬爲義﹐二居中得正﹐是用刑得其中正也。

用刑得其中正﹐則罪惡者易服﹐故取「噬膚」爲象﹐噬嚙人之肌膚爲易入也。「滅」﹐沒也。深入至沒其鼻也。二以中正之道﹐其刑易服。然乘初剛﹐是用刑於剛彊之人。刑剛彊之人﹐必須深痛﹐故至滅鼻而無咎也。中正之道﹐易以服人﹐與嚴刑以待剛彊﹐義不相妨。

集說孔氏穎達曰﹕六二處中得位﹐是用刑者。膚是柔脆之物﹐以諭服罪受刑之人也。乘剛而刑未盡順﹐噬過其分﹐故至「滅鼻」﹐言用刑太深也。刑中其理﹐故「無咎」。

胡氏炳文曰﹕噬而言膚臘胏肉者﹐取頤中有物之象也。各爻𨿽取所噬之難易而言﹐然因各爻自有此象﹐故其所噬者因而爲之象耳。六二柔而中正﹐故所治如「噬膚」之易人﹐初剛未服﹐不能無傷﹐然始𨿽有傷﹐終可服也。

六三﹐噬臘肉遇毒﹐小吝﹐無咎。

本義「臘肉」﹐謂獸臘﹐全體骨而爲之者﹐堅韌之物也。陰柔不中正﹐治人而人不服﹐爲「噬臘」「遇毒」之象。占𨿽「小吝」﹐然時當《噬嗑》﹐於義爲「無咎」也。

程傳三居下之上﹐用刑者也。六居三﹐處不當位﹐自處不得其當而刑於人﹐則人不服﹐而怨懟悼犯之﹐如噬嚙幹臘堅韌之物﹐而遇毒惡之味﹐反傷於口也。用刑而人不服﹐反致怨傷﹐是可鄙吝也。然當《噬嗑》之時﹐大要噬間而嗑之。𨿽其身處位不當﹐而彊梗難服﹐至於遇毒。然用刑非爲不當也﹐故𨿽可吝而亦小﹐噬而嗑之﹐非有咎也。

集說胡氏炳文曰﹕肉因六柔取象﹐臘因三剛取象。六二柔居柔﹐故所噬象膚之柔。

六三柔居剛﹐故所噬象「臘肉」。柔中有剛﹐比之二難矣。二三皆無咎而三「小吝」者﹐中正不中正之分也。

九四﹐噬幹胏﹐得金矢﹐利艱貞﹐吉。

本義「胏」﹐肉之帶骨者﹐與胾通。《周禮》﹐獄訟人鈞金束矢而後聽之。九四以剛居柔﹐得用刑之道﹐故有此象。言所噬愈堅而得聽訟之宜也﹐然必利於艱難正固則吉﹐戒占者宜如是也。

程傳九四居近君之位﹐當噬嗑之任者也。四已過中﹐是其間愈大而用刑愈深也﹐故云「噬幹胏」。「胏」﹐肉之有聯骨者。幹肉而兼骨﹐至堅難噬者也。噬至堅而「得金矢」﹐金取剛﹐矢取直﹐九四陽徳剛直﹐爲得剛直之道﹐𨿽用剛直之道﹐利在克艱其事﹐而貞固其守﹐則吉也。九四剛而明體﹐陽而居柔﹐剛明則傷於果﹐故戒以知難﹔居柔則守不固﹐故戒以堅貞。剛而不貞者有矣﹐凡失剛者﹐皆不貞也﹐在《噬嗑》四最爲善。

集說陸氏績曰「金矢」者﹐剛直也。噬胏𨿽難﹐終得申其剛直也。

王氏宗傳曰﹕以一卦言之﹐則九四頤中之物也﹐所以爲彊梗者也。以六爻旨之﹐則九四剛直之才也﹐所以去彊梗者也。肉之附骨者謂之「胏」﹐而又幹焉﹐亦最難噬者也。

然三之於「臘肉」則「遇毒」﹐而四之於「幹胏」﹐則無是患者﹐剛柔之才異也。

邱氏富國曰﹕《噬嗑》惟四五兩爻﹐能盡治獄之道。《彖》以五之柔爲主﹐故曰「柔得中而上行﹐𨿽不當位﹐利用獄也。」利用之言﹐獨歸之五﹐而他爻不與焉。爻以四之剛爲主﹐故曰「噬於胏﹐得金矢﹐利艱貞﹐吉」。吉之言獨歸之四﹐而他爻謂之「無咎」也。主柔而言﹐以仁爲治獄之本。主剛而言﹐以威爲治獄之用。仁以寓其哀矜﹐威以懲其姦愚。剛柔疊用﹐畏愛兼施﹐治獄之道得矣。

胡氏炳文曰﹕離爲乾卦﹐故爲「幹胏」。「臘肉」﹐肉藏骨﹐柔中有剛。六三柔居剛﹐故所噬如之。「幹胏」﹐骨連肉﹐剛中有柔﹐九四剛居柔﹐故所噬如之。三「遇毒」﹐所治之人不服也。四「得金矢」﹐其人服矣﹐然必艱難正固乃「無咎」。

六五﹐噬幹肉﹐得黃金﹐貞厲﹐無咎。

本義「噬幹肉」﹐難於膚而易於臘胏者也。「黃」﹐中色。「金」﹐亦謂鈞金。六五柔順而中﹐以居尊位﹐用刑於人﹐人無不服﹐故有此象。然必「貞厲」乃得「無咎」﹐亦戒占者之辭也。

程傳五在卦愈上而爲「噬幹肉」﹐反易於四之「幹胏」者﹐五居尊位﹐乘在上之勢以刑於下﹐其勢易也﹐在卦將極矣﹐其爲間甚大﹐非易嗑也﹐故爲「噬幹肉」也。「得黃金」﹐「黃」﹐中色﹐「金」﹐剛物。五居中爲得中道﹐處剛而四輔以剛﹐「得黃金」也。

五無應而四居大臣之位﹐得其助也。「貞厲無咎」﹐六五𨿽處中剛﹐然實柔體﹐故戒以必正固而懷危厲﹐則得無咎也。以柔居尊﹐而當噬嗑之時﹐豈可不貞固而懷危懼哉﹖集說《朱子語類》﹕問﹕九四「利艱貞」﹐六五「貞厲」﹐皆有艱難正固危懼之意﹐故皆爲戒占者之辭。曰﹕亦是爻中元自有此道理﹐大抵才是治人﹐彼必爲敵﹐不是易事﹐故𨿽是時位卦徳﹐得用刑之宜﹐亦須以艱難正固處之。

李氏過曰﹕九四以剛噬﹐六五以柔噬。以剛噬者﹐有司執法之分﹔以柔噬者﹐人君不忍之仁也。

胡氏炳文曰「噬膚」「噬臘肉」「噬幹胏」﹐一節難於一節。六五「噬幹肉」則易矣﹐五君位也﹐以柔居剛﹐柔而得中﹐用獄之道也﹐何難之有﹖訟則出矢﹐獄則出金。訟爲小﹐獄爲大。四於訟獄兼得﹐大小兼理之也﹐五君也﹐非大獄不敢以聞﹐《書》所謂罔攸兼於庶獄是也。

谷氏家傑曰﹕四先「艱」而後「貞」者﹐先以艱難存心﹐而後出入罔不得其正﹐此獄未成之前﹐詳審之法﹐人臣以執法爲道也。五先「貞」而後「厲」者﹐𨿽出入無不得正﹐而猶以危厲惕其心﹐此獄旣成之後﹐欽卹之仁﹐人君以好生爲徳也。

上九﹐何校滅耳﹐凶。

程傳上過乎尊位﹐無位者也﹐故爲受刑者。居卦之終﹐是其間大﹐噬之極也。《系辭》所謂「惡積而不可掩﹐罪大而不可解」者也。故「何校」而滅其耳﹐「凶」可知矣。

「何」﹐負也。謂在頸也。

集說郭氏雍曰﹕初上「滅」字﹐或以爲刑﹐獨孔氏訓沒。「屨校」﹐桎其足﹐桎大而滅趾。「何校」﹐械其首﹐械大而沒耳也。或以滅耳爲刵﹐滅鼻爲劓﹐滅趾爲剕﹐《書》注劓刵輕刑﹐《呂刑》剕辟爲重﹐故漢斬趾同於棄市。方初九小刑﹐固不當斷趾。上九罪大﹐復不當輕刑。以是知三者言滅﹐皆非刑也。

總論李氏過曰﹔以六爻之位言之﹐五君位也﹐爲治獄之主。四大臣位也﹐爲治獄之卿。三二又其下也﹐爲治獄之吏。

賁。艮上。離下程傳《賁序卦》﹕「嗑者合也﹐物不可以苟合而巳﹐故受之以賁﹐賁者飾也。」物之合則必有文﹐文乃飾也。如人之合聚﹐則有威儀上下。物之合聚﹐則有次序行列。

合則必有文也﹐《賁》所以次《噬嗑》也。爲卦山下有火﹐山者艸木百物之所聚也﹐下有火則照見其上﹐艸木品匯﹐皆被其光彩﹐有賁飾之象﹐故爲《賁》也。

賁亨﹐小利有攸往。

本義賁﹐飾也。卦自《損》來者﹐柔自三來而文二﹐剛自二上而文三。自《旣濟》而來者﹐柔自上來而文五﹐剛自五上而文上。又內離而外艮﹐有文明而各得其分之象﹐故爲《賁》。占者以其柔來文剛﹐陽得陰助。而離明於內﹐故爲「亨」。以其剛上文柔﹐而艮止於外﹐故「小利有攸往」。

程傳物有飾而後能亨﹐故曰無本不立﹐無文不行﹐有實而加飾﹐則可以「亨」矣。

文飾之道﹐可增其光彩﹐故能小利於進也。

集說王氏申子曰﹕徒質則不能亨﹐質而有文以加飾之﹐則可「亨」﹐故曰「賁亨」。

然文盛則實必衰﹐苟專尙文以往則流﹐故曰「小利有攸往」。小者﹐謂不可太過以滅其質也。

粱氏寅曰﹕賁者﹐文飾之道也。有質而加之文﹐斯可「亨」矣。朝廷文之以儀制而亨焉﹐賓主文之以禮貌而亨焉﹐家人文之以倫序而亨焉﹐官府文之以教令而亨焉。推之事物﹐凡有質者﹐無不待於文也﹐文則無不亨也。然旣亨矣﹐而曰「小利有攸往」﹐何也﹖文飾之道﹐但加之文彩耳﹐非能變其實也。故文之過盛﹐非所利也。但小利於有往而已矣。世之不知本者﹐或忘其當務之急﹐而屑屑焉於文飾﹐𨿽欲其亨﹐亦安得而亭乎﹖張氏振淵曰﹕離徳文明莫掩﹐則無徑情直行之獘﹐行之可通﹐故「亨」。艮徳止而初九﹐賁其趾﹐捨車而徒。

本義剛徳明本﹐自賁於下﹐爲捨非道之車﹐而安於徒步之象﹐占者自處當如是也。

程傳初九以陽剛居明體而處下﹐君子有剛明之徳而在下者也。君子在無位之地﹐無所施於天下﹐惟自賁飾其所行而已。趾取在下而所以行也。君子修飾之道﹐正其所行﹐守節處義﹐其行不苟﹐義或不當﹐則捨車輿而寧徒行﹐眾人之所羞﹐而君子以爲賁也。

「捨車而徒」之義﹐兼於比應取之。初比二而應四﹐應四正也﹐與二非正也。九之剛明守義﹐不近與於二﹐而遠應於四﹐捨易而從難﹐如捨車而徒行也。守節義﹐君子之賁也。

是故君子所賁﹐世俗所羞﹔世俗所貴﹔君子所賤。以車徒爲言者﹐因趾與行爲義也。

六二﹐賁其須。

本義二以陰柔居中正﹐三以陽剛而得正﹐皆無應與﹐故二附三而動﹐有賁須之象。

占者宜從上之陽剛而動也。

程傳卦之爲《賁》﹐𨿽由兩爻之變﹐而文明之義爲重﹐二實賁之主也﹐故主言賁之道。飾於物者﹐不能大變其質也﹐因其質而加飾耳﹐故取須義。「須」﹐隨頤而動者也﹐動止惟系於所附﹐猶善惡不由於賁也。二之文明﹐惟爲賁飾﹐善惡則系其質也。

集說王氏弼曰﹕得其位而無應﹐三亦無應﹐俱無應而比焉﹐近而相得者也。須之爲物﹐上附者也﹐故曰「賁其須」。

朱氏震曰﹕毛在頤曰「須」﹐在口曰「髭」﹐在頰曰「髯」。三至上有《頤》體﹐二在頤下﹐須之象。二三剛柔相賁﹐「賁其須」也。夫文不虛生﹐須生於頤﹐須所以賁其頤也。

兪氏琰曰﹕二無應而比三﹐三亦無應而比二﹐故與之相賁﹐賁以柔來文剛故亨。文當從質﹐非質則不能自飾。陰必從陽﹐非陽則不能自進。六二純柔﹐必待九三之動而後動﹐故曰「賁其須」。

蔣氏悌生曰﹕六以二居中﹐故有賁須之象。須於人身﹐無損益於軀體﹐但可爲儀表之飾。周旋揖讓﹐進退低昂﹐皆隨面貌而動﹐使人儀舉者文采容止可觀﹐故《象》曰「與上興也」。

何氏楷曰﹕須陰血之形﹐而﹐柔所以文剛者。然陰柔不能自動﹐必附麗於陽﹐如須𨿽有美﹐必附而於頤也。大抵剛爲質﹐柔爲文。文不附質﹐焉得爲文﹖故二必「賁其須」以從三﹐五必「賁於丘園」以從上。聖人右質左文之意﹐於此可見。

九三﹐賁如濡如﹐永貞吉。

本義一陽居二陰之間﹐得其賁而潤澤者也﹐然不可溺於所安﹐故有「永貞」之戒。

程傳三處文明之極﹐與二四二陰間處相賁﹐賁之盛者也。故云「賁如」。「如」﹐辭助也。賁飾之盛﹐光彩潤澤﹐故云「濡如」。光彩之盛﹐則有潤澤。《詩》云﹕麀鹿濯集說胡氏炳文曰﹔互坎有濡義﹐亦有陷義﹐旣末濟濡首濡尾﹐濡而陷者也。九三非不貞也﹐能永其貞﹐則二陰於我爲潤澤之濡﹐我於彼不爲陷溺之濡矣。

兪氏琰曰﹕九三處六二六四之間﹐故曰「賁如濡如」﹐文過則質喪﹐質喪則文獘﹐要當永久以剛正之徳固守則「吉」。

潘氏士藻曰﹕三本剛正﹐特慮其爲二陰所陷溺﹐未免有滅質之患﹐故有「永貞」之戒。

何氏楷曰﹕以一剛介二柔之間﹐賁之盛者也。曰「濡如」者﹐猶《詩》言六轡如濡﹐謂所飾之文采鮮澤也。然受物之飾﹐恐爲物溺﹐故戒之曰「永貞吉」。長守其陽剛之正﹐而不爲陰柔所溺﹐則不至以文滅質矣。

六四﹐賁如皤如﹐白馬翰如﹐匪寇婚媾。

本義「皤」﹐白也。馬﹐人所乘﹐人白則馬亦白矣。四與初相賁者﹐乃爲九三所隔而不得遂﹐故「皤如」。而其往求之心﹐如飛翰之疾也﹐然九三剛正﹐非爲寇者也﹐乃求婚媾耳﹐故其象如此。

程傳四與初爲正應﹐相賁者也。本當「賁如」﹐而爲三所隔﹐故不獲相賁而「皤如」。「皤」﹐白也﹐未獲賁也。馬﹐在下而動者也。未獲相賁﹐故云「白馬」。其從正應之志如飛﹐故云「翰如」。匪爲九三之寇仇所隔﹐則婚媾遂其相親矣。己之所乘﹐與動於下者﹐馬之象也。初四正應﹐終必獲親﹐第始爲其間隔耳。

集說《朱子語類》云﹕六四「白馬翰如」﹐言此爻無所賁飾﹐其馬亦白也﹐言無飾之象如此。

胡氏炳文曰﹕《屯》二應五﹐下求上也﹐不可以急。《賁》四應初﹐上求下也﹐不可以緩。

兪氏琰曰﹕發白爲「皤」﹐馬白爲「翰」。《禮記》云﹕商人尙白﹐戎事乘翰。鄭氏注云﹕翰﹐馬白色也。四當賁道之變﹐文返於質﹐故其象如此。

梁氏寅曰﹕六四在離明之外﹐爲艮止之始﹐乃賁之盛極﹐而當反質素之時也﹐故云「賁如皤如」。大初之舍車﹐爲在下而無所乘故也﹐四在九三之上﹐則有所乘矣﹐故云「白馬翰如」。人旣質素﹐則馬亦白也。

蘇氏濬曰﹕六四一爻﹐當以白賁之義推之﹐四與初相賁者也﹐以實心而求於初﹐不爲虛飾﹐初曰賁趾﹐四門「皤如」﹐初曰「捨車」﹐四日「白馬」﹐同一白賁之風而已。

案《程傳》沿《注疏》之說﹐《本義》又沿《程傳》之說﹐皆以爲初四相賁而爲三所隔﹐故末得其賁而皤然也。然《朱子語類》以無飾言之﹐則已自攺其說矣﹐故以後諸儒﹐皆以皤白爲崇素返質之義﹐實於卦意爲合。

又案《易》中凡重言如者﹐皆兩端不安之辭﹐故「屯如邅如」者﹐欲進而未徑進也。

六五﹐賁於丘園﹐束帛戔戔﹐吝﹐終吉。

本義六五柔中爲賁之主﹐惇本尙實﹐得賁之道﹐故有「丘園」之象。然陰性吝嗇﹐故有「束帛戔戔」之象。「束帛」﹐薄物﹔「戔戔」﹐淺小之意。人而如此﹐𨿽可羞吝﹐然禮奢寧儉﹐故得「終占」。

程傳六五以陰柔之質﹐密比於上九剛陽之賢﹐陰比於陽﹐復無所系應﹐從之者也﹐受《賁》於上九也。自古設險守國﹐故城壘多依丘阪。「丘」﹐謂在外而近且髙者。園圃之地﹐最近城邑﹐亦在外而近者。「丘園」﹐謂在外而近者﹐指上九也。六五𨿽居君位﹐而陰柔之才﹐不足自守﹐與上之剛陽相比而志從焉﹐獲賁於外比之賢﹐「賁於丘園」也。

若能受賁於上九﹐受其裁制﹐如「束帛」而「戔戔」﹐則𨿽其柔弱不能自爲﹐爲可吝少﹐然能從於人﹐成賁之功﹐終獲其吉也。「戔戔」﹐翦裁分裂之狀。帛未用則束之﹐故謂之「束帛」。及其制爲衣服﹐必翦裁分裂戔戔然。「束帛」﹐諭六五本質。「戔戔」﹐謂受人翦制而成用也。其資於人與《蒙》同﹐而《蒙》不言吝者﹐蓋「童蒙」而賴於人﹐乃其宜也﹔非童幼而資賁於人﹐爲可吝耳。然享其功﹐終爲吉也。

集說《朱子語類》﹕問﹕「賁於丘園」﹐安定作惇本說。曰﹕某之意正要如此。或以「戔戔」爲盛多之貌﹐非也。「戔戔」者淺小之意﹐所以下文云「吝終吉」。吝者𨿽不好看﹐然終卻吉。

又云「賁於丘園。束帛戔戔」﹐是个務農尙儉。「戔戔」﹐是狹小不足之意。以字義考之﹐從水則爲淺﹐從貝則爲賤﹐從金則爲錢。六五居尊位﹐卻如此惇本尙儉﹐便似吝嗇。如衛文公﹑漢文帝𨿽是「吝」﹐卻「終吉」﹐此在《賁》卦有反本之意。

問﹕六五是在艮體﹐故安止於丘園﹐而不復外賁之象。曰﹕亦是上比於九﹐漸漸到極處。若一向賁飾去﹐亦自不好﹐須是收斂方得。

胡氏炳文曰﹕不賁於市朝﹐而「賁於丘園」﹐惇本也。「束帛戔戔」﹐尙實也。

潘氏士藻曰﹕五居中履尊﹐下無應與﹐而上比文柔之剛﹐得止之義﹐以成賁之道﹐故有「賁於丘園」之象。

何氏楷曰﹕比於上九剛陽之賢﹐受賁於上九者也。「丘園」指上﹐上陽剛而處外﹐乃賢人隱丘園之象。據《彖》曰「剛上文柔」﹐則六五乃上所賁者﹐爻昕謂「賁於丘園」﹐猶曰受賁飾於丘園也。按《昏禮》納帛一束﹐束五兩﹐注﹐十端爲束。「束帛戔戔」﹐其儀文𨿽薄﹐然終與上合志而吉。

上九﹐白賁。無咎。

程傳上九《賁》之極也﹐賁飾之極則失於華僞﹐惟能質白其賁﹐則無過失之咎。

「白」﹐素也。尙質素則不失其本眞﹐所謂尙質素者﹐非無飾也﹐不使華沒實耳。

集說《朱子語類》﹕問﹕如《本義》說六五上九兩爻﹐卻是賁極反本之意。曰﹕六五已有反本之漸﹐故曰「賁於丘園﹐束帛戔戔」。至上九「白賁」﹐則反本而復於無飾矢。蓋皆賁極之象也。

王氏申子曰﹕上以陽剛爲成卦之主﹐居艮止之極﹐當賁道之終﹐止文之流於終。終則返而質矣﹐故賁道成而無獘﹐無獘故「無咎」。

熊氏良輔曰「白賁」云者﹐終歸於無所飾也。《賁》之取義﹐始則因天下之質而飾之以文﹐終則反天下之文而歸之於質。

胡氏炳文曰﹕《賁》賁上卦言「白馬」﹐言「束帛戔戔」﹐終言「白賁」。《雜卦》曰「賁五色也。」可謂一言以蔽之矣。

蔣氏悌生曰﹕六五上九皆惇尙質素﹐以白爲賁﹐素以爲絢之意。上九處無位之地﹐「髙尙其事」﹐不尙華飾﹐以質素爲賁﹐甘受和﹐白受采﹐其賢於五采彰施遠矣。

總論邱氏富國曰﹕陰陽二物﹐有應者以應而相賁﹐無應者以比而相賁。四與初應﹐求賁於初﹐故初賁趾而四「翰如」也。二比三而賁乎三﹐故二賁須而三「濡如」也。五比上而賁乎上﹐故五賁丘園而上「白賁」也。初與四﹐應而相賁者也。二與三﹐五與上﹐比而相賁者也。此賁六爻之大旨也。

龔氏煥曰﹕《賁》之爲言飾也﹐謂飾以文華也。然以六爻考之﹐初之「捨車而徒」﹐五之「丘園」﹐上之「白賁」﹐皆質實而不事文華者也。四之「皤如」賁於初﹐二之賁須附於三﹐惟三之「賁如濡如」﹐乃賁飾之盛﹐而卽有「永貞」之戒者﹐懼其溺於文也。

如是則古人之所賁者﹐未始事文華也。亦務其本實而巳。本實旣立﹐文華不外焉。徒事文華﹐不務本實﹐非古人所謂賁。

剝。艮上。坤下程傳《剝序卦》﹕「賁者飾也﹐致飾然後亨則盡矣﹐故受之以剝。」夫物至於文飾﹐亨之極也。極則必反﹐故《賁》終則《剝》也。卦五陰而一陽﹐陰始自下生﹐漸長至於盛極﹐羣陰消剝於陽﹐故爲《剝》也。以二體言之﹐山附於地﹐山髙起地上﹐而反附著於地﹐頹剝之象也。

剝﹐不利有攸往。

本義「剝」﹐落也。五陰在下而方生﹐一陽在上而將盡﹐陰盛長而陽消落﹐九月之卦也。陰盛陽衰﹐小人壯而君子病。又內坤外良﹐有順時而止之象。故占得之者﹐不可以有所往也。

程傳「剝」者﹐羣陰長盛﹐消剝於陽之時﹐眾小人剝喪於君子﹐故君子不利有所往。惟當巽言晦迹﹐隨時消息﹐以免小人之害也。

初六﹐剝牀以足﹐蔑貞凶。

本義剝自下起﹐滅正則「凶」﹐故其占如此。「蔑」﹐滅也。

程傳陰之剝陽﹐自下而上。以牀爲象者﹐取身之所處也。自下而剝﹐漸至於身也。

「剝牀以足」﹐剝牀之足也。剝始自下﹐故爲剝足。陰自下進﹐漸消滅於貞正﹐「凶」之道也。「蔑」﹐無也﹐謂消亡於正道也。陰剝陽﹐柔變剛﹐是邪侵正﹐小人消君子﹐其「凶」可知。

集說兪氏琰曰﹕陰之消陽﹐自下而進。初在下﹐故爲剝牀而先以牀足滅於下之象。

當此不利有攸往之時﹐惟宜順時而止耳。「貞凶」﹐戒占者固執而不知變則凶也。

案兪氏之說﹐是以蔑字屬上句讀﹐蓋自《象傳》「滅下」看出。亦可備一說。

六二﹐剝牀以辧﹐蔑貞凶。

本義「辧」﹐牀幹也﹐進而上矣。

程傳「辧」﹐分隔上下者﹐牀之幹也。陰漸進而上﹐剝至於辧﹐愈滅於正也﹐「凶」益甚矣。

集說兪氏琰曰﹕旣滅初之足於下﹐又滅二之辧於中﹐則進而上矣。得此占者﹐若猶固執而不知變﹐則其「凶」必也。

六三﹐剝之﹐無咎。

程傳眾陰剝陽之時﹐而三獨居剛應剛﹐與上下之陰異矣。志從於正﹐在剝之時爲無咎者也。三之爲可謂善矣﹐不言吉何也﹖曰﹕方羣陰剝陽﹐眾小人害君子﹐三𨿽從正﹐其勢孤弱﹐所應在無位之地﹐於斯時也﹐難乎免矣﹐安得吉也﹖其義爲無咎耳。言其「無咎」﹐所以勸也。

集說荀氏爽曰﹕眾皆剝陽﹐三獨應上﹐無剝害意﹐是以「無咎」。

王氏弼曰﹕與上爲應﹐羣陰剝陽﹐我獨協焉﹐𨿽處於剝﹐可以「無咎」。

胡氏炳文曰﹕《剝》之三﹐卽《復》之四。《復》六四不許以吉﹐《剝》六三許以「無咎」﹐何也﹖曰﹕《復》﹐君子之事﹐明道不計功﹐不以吉許之可也。《剝》﹐小人之事﹐小人中獨知有君子﹐不以「無咎」許之﹐無以開其補過之門也。

案王氏﹑程子﹐皆以剝之「無咎」連讀﹐言此乃剝時之無咎者也﹐玩《本義》﹐似以剝之爲剝去其黨。

六四﹐剝牀以膚﹐凶。

本義陰禍切身﹐故不復言蔑貞﹐而直言「凶」也。

程傳始剝於牀足﹐漸至於「膚」。「膚」﹐身之外也。將滅其身矣﹐其「凶」可知。

陰長已盛﹐陽剝已甚﹐貞道以消﹐故更不言蔑貞﹐直言「凶」也。

六五﹐貫魚﹐以宮人寵﹐無不利。

本義「魚」﹐陰物。「宮人」﹐陰之美而受制於陽者也。五爲眾陰之長﹐當率其類﹐受制於陽﹐故有此象。而占者如是﹐則「無不利」也。

程傳剝及君位﹐剝之極也﹐其凶可知﹐故更不言剝﹐而別設義以開小人遷善之門。

五﹐羣陰之主也。「魚」﹐陰物﹐故以爲象。五能使羣陰順序﹐如貫魚然﹐反獲寵愛於在上之陽﹐如宮人﹐則無所不利也。「宮人」﹐宮中之人。妻妾﹐侍使也。以陰言﹐且取獲寵愛之義。以一陽在上﹐眾陰有順從之道﹐故發此義。

集說張子曰﹕陰陽之際﹐近必相比。六五能上附於陽﹐反制羣陰﹐不使進逼﹐方得處剝之善。下無剝之之憂﹐上得陽功之庇﹐故曰「無不利」。

熊氏良輔曰﹕卦本爲陰剝陽而陽凶﹐爻則以剝陽而見凶﹐故五則以順上爲「無不利」﹐三則以應上爲「無咎」﹐而上則有「碩果」得「輿」之象焉。

張氏振淵曰﹕《遁》陰長而猶微﹐可制也﹐則告陽以制陰之道﹐曰「畜臣妾」﹔剝陰長已極不可制矣﹐則教陰以從陽之道﹐曰「以宮人寵」。

上九﹐碩果不食﹐君子得輿﹐小人剝廬。

本義一陽在上﹐《剝》未盡而能復生。君子在上﹐則爲眾陰所載﹔小人居之﹐則剝極於上﹐自失所覆﹐而無復「碩果」「得輿」之象矣。取象旣明﹐而君子小人﹐其占不同﹐聖人之情﹐益可見矣。

集說程子曰﹕息訓爲生者﹐蓋息則生矣﹐中無間斷。「碩果不食」﹐則便爲復也。

楊氏文煥曰「貫魚」者﹐眾陰在下之象也。「碩果」者﹐一陽在上之象也。

胡氏炳文曰﹕乾爲木果﹐眾陽皆變﹐而上獨存﹐有「碩果不食」象。果中有仁﹐天地生生之心存焉。「碩果」專以象言「得輿」「剝廬」﹐兼占而言。牀﹐上之藉下以安者也﹐廬﹐下之藉上以安者也。始而「剝牀」﹐欲上失所安﹐今而「剝廬」﹐自失所安矣。

自古小人欲害君子﹐亦豈小人之利哉﹖蔡氏淸曰﹕《易》固爲君子謀﹐然其爲君子謀者﹐亦所以爲小人謀也﹐觀「小人剝廬」之辭可見。蓋道理自是如此﹐天地間豈可一日無善類哉﹖不然﹐人之類滅矣。可見聖人非姑爲是抑彼以伸此也。

喬氏中和曰「碩果不食」﹐核也。仁也﹐生生之根也。自古無不朽之株﹐有相傳之果﹐此剝之所以復也。

復。坤上。震下程傳《復序卦》﹕「物不可以終盡﹐剝窮上反下﹐故受之以復。」物無剝盡之理﹐故《剝》極則《復》來﹐陰極則陽生。陽剝極於上而復生於下﹐窮上而反下也﹐《復》所以次《剝》也。爲卦一陽生於五陰之下﹐陰極而陽復也。歲十月﹐陰盛旣極﹐冬至則一陽復生於地中﹐故爲《復》也。陽﹐君子之道。陽消極而復反﹐君子之道消極而復長也﹐故爲反善之義。

復亨﹐出入無疾﹐朋來無咎﹐反復其道﹐七日來復﹐利有攸往。

程傳「復亨」﹐旣復則亨也。陽气復生於下﹐漸亨盛而生育萬物。君子之道旣復﹐則漸以亨通﹐澤於天下﹐故復則有亨盛之理也。「出入無疾」﹐「出入」謂生長﹐復生於內﹐人也﹔長進於外。出也。先云出﹐語順耳。陽生非自外也﹐來於內﹐故謂之人。物之始生﹐其气至微﹐故多屯艱。陽之始生﹐其气至微﹐故多摧折。春陽之發﹐爲陰寒所折﹐觀艸木於朝幕﹐則可見矣。「出入無疾」﹐謂微陽生長﹐無害之者也。旣無害之﹐而其類漸進而來﹐則將亨盛﹐故無咎也﹔所謂咎﹐在气則爲差忒﹐在君子則爲抑塞﹐不得盡其理。陽之當復﹐𨿽使有疾之﹐固不能止其復也﹐但爲阻礙耳。而卦之才﹐有無疾之義﹐乃復道之善也。一陽始生至微﹐固未能勝羣陰﹐而發生萬物﹐必待諸陽之來﹐然後能成生物之功﹐而無差忒﹐以朋來而無咎也。三陽子丑寅之气﹐生成萬物﹐眾陽之功也。

若君子之道﹐旣消而復﹐豈能便勝於小人﹖必待其朋類漸盛﹐則能協力以勝之也。「反復其道」﹐謂消長之遭﹐反復疊至。陽之消﹐至七日而來復﹔《姤》陽之始消也﹐七變而成《復》﹐故云「七日」﹐謂七更也。《臨》云「八月有凶」﹐謂陽長至於陰長﹐歷八月也。

陽進則陰退﹐君子道長﹐則小人道消﹐故「利有攸往」也。

集說房氏喬曰「出入無疾」害之者﹐喜陽气之復﹔朋來無罪咎之者。欲眾陽漸進之意。

邵子曰﹕《復》次《剝》﹐明治生於亂乎﹗《夬》次《姤》﹐明亂生於治乎﹗時哉時哉﹗

未有《剝》而不《復》﹐未有《夬》而不《姤》者。

鄭氏剛中曰﹕七者陽數﹐日者陽物﹐故於陽長言七日。八者陰數﹐月者陰物﹐《臨》剛長以陰爲戒﹐故曰「八月」。

《朱子語類》云﹕七日只取七義﹐猶「八月有凶」﹐只取八義。

胡氏炳文曰「反復其道」﹐統言陰陽往來﹐其理如此。「七日來復」﹐專言一陽往來﹐其數如此。

林氏希元曰﹕天下事非一人所能獨辦﹐君子有爲於天下﹐必與其類同心共濟﹐故《復》重「朋來」﹐而《泰》重「匯徵」。

張氏振淵曰「反復其道」﹐猶云「反復」計其程道也。此二句﹐正見天運自有定期﹐君子不可不善承之耳。

初九﹐不遠復﹐無祗悔﹐元吉。

本義一陽復生於下﹐《復》之主也﹐「祗」﹐抵也。又居事初﹐失之未遠﹐能復於善﹐不抵於悔﹐大善而占之道也﹐故其象占如此。

集說楊氏時曰﹕初九陽始生而未形﹐動之微也。「吉凶悔吝﹐生乎動者也」﹐未形而復﹐其復不遠矣﹐故不至於悔而「元吉」。

兪氏琰曰﹕初居震動之始﹐方動卽復﹐是不遠而復﹐復之最先者也﹐故不至於悔而「元吉」。

六二﹐休復﹐吉。

本義柔順中正﹐近於初九﹐而能下之﹐復之休美﹐言之道也。

程傳二𨿽陰爻﹐處中正而切比於初﹐志從於陽﹐能下仁也﹐復之休美者也。復者﹐復於禮也。復禮則爲仁﹐初陽復﹐復於仁也。二比而下之﹐所以美而吉也。

集說《朱子語類》云﹕學莫便於近乎仁﹐旣得仁者而親之﹐資其善以自益﹐則力不勞而學美矣﹐故曰「休復﹐吉」。

六三﹐頻復﹐厲無咎。

本義以陰居陽﹐不中不正﹐又處動極﹐復而不固﹐屢失屢復之象﹐屢失故危﹐復則「無咎」﹐故其占又如此。

程傳三以陰躁處動之極﹐復之頻數﹐而不能固者也。復貴安固﹐頻復頻失﹐不安於復也。復善而屢失﹐危之道也。聖人開遷善之道﹐與其復而危其屢失﹐故云「厲無咎」。

不可以頻失而戒其復也。頻失則爲危﹐屢復何咎﹖過在失而不在復也。

集說郭氏忠孝曰﹕惟君子能久於其道﹐其餘則日月至焉而已。是以子夏之徒﹐出見紛華盛麗而悅﹐入聞夫子之道而樂﹐與夫回之爲人﹐拳拳服膺而弗失之者﹐固有間矣。

趙氏汝楳曰﹕三爲震動之極﹐故曰「頻」。「厲」﹐危也﹐卽人心惟危之危。

六四﹐中行獨復。

本義四處羣陰之中﹐而獨與初應﹐爲與眾俱行﹐而獨能從善之象。當此之時﹐陽气甚微﹐未足以有爲﹐故不言吉。然理所當然﹐吉凶非所論也。董子曰﹕仁人者﹐正其義不謀其利﹐明其道不計其功﹐於《剝》之六二及此爻見之。

程傳此爻之義﹐最宜詳玩﹐四行羣陰之中﹐而獨能復﹐自處於正﹐下應於陽剛﹐其志可謂善矣。不言吉凶者﹐蓋四以柔居羣陰之間﹐初方甚微﹐不足以相援﹐無可濟之理﹐故聖人但稱其能獨復﹐而不欲言其獨從道而必凶也。曰﹐然則不言無咎﹐何也﹖曰﹕以陰居陰﹐柔弱之甚﹐𨿽有從陽之志﹐終不克濟﹐非無咎也。

繆氏昌期曰「中」﹐卽「中以自考」中字。「獨」﹐卽《中庸》愼獨之獨。四能以中而行﹐而於獨知之中﹐憬然自覺﹐所謂復以自知也。蓋《復》之所以爲《復》﹐全在初爻﹐猶人之初念也。五陰皆復此而已﹐惟四在陰中有所專向﹐故發此義。

六五﹐惇復﹐無悔。

本義以中順居尊﹐而當復之時﹐「惇復」之象﹐」無悔」之道也。

程傳六五以中順之徳處君位﹐能惇篤於復善者也﹐故「無悔」。𨿽本善﹐戒亦在其中矣。陽復方微之時﹐以柔居尊﹐下復無助﹐未能致亨吉也﹐能「無悔」而已。

集說項氏安世曰﹕《臨》以上六爲「惇臨」﹐《艮》以上九爲「惇艮」﹐皆取積厚之極。《復》於五卽言「惇復」者﹐《復》之上爻﹐迷而不復﹐故《復》至五而極也。卦中復者五爻﹐初最在先﹐故爲「不遠」﹔五最在後﹐故爲「惇」。

蔡氏淵曰「惇」﹐厚也。《坤》象復主初陽﹐五𨿽與初無系﹐而處位得中﹐能自厚於復者也﹐可以「無悔」。

李氏簡曰﹕初九陽剛﹐君於之道也。相應相比者復之易﹐二與四是也﹔遠而非應者復之難﹐六五所以稱「惇復」。「惇復」者﹐厚之至也。不與初應﹐本當有悔﹐以其能復﹐是以「無悔」。

胡氏炳文曰「不遠復」者﹐善心之萌。「惇復」者﹐善行之固。故初九」無祗悔」﹐「惇復」則可「無悔」矣。「不遠復」﹐入徳之事也。「惇復」﹐其成徳之事與。

上六﹐迷復﹐凶。有災眚﹐用行師﹐終有大敗﹐以其國君凶﹐至於十年不克徵。

本義以陰柔居復終﹐終迷不復之象﹐凶之道也﹐故其占如此。「以」猶及也。

程傳以陰柔居復之終﹐終迷不復者也。迷而不復﹐其「凶」可知。有「災眚」﹐「災」﹐天災﹐自外來﹔「眚」﹐己過﹐由自作。旣迷不復善﹐在己則動皆過失﹐災禍亦自外而至﹐蓋所招也。迷道不復﹐無施而可﹐用以「行師」﹐則「終有大敗」﹔以之爲國﹐則君之凶也。十年者﹐數之終。至於十年不克徵﹐謂終不能行。旣迷於道﹐何時而可行也﹖集說徐氏幾曰﹕上六位髙而無下仁之美﹐剛遠而無遷善之機﹐厚極而有難開之蔽﹐柔終而無攺過之勇﹐是昏迷而不知復者也。

楊氏啟新曰﹕心爲天君。「以其國君」﹐言喪失其本心也。

何氏楷曰﹕《坤》奉先迷﹐今居其極﹐則迷之甚矣。言「迷復」﹐卽昏迷而不知所復之謂。「行師」以下﹐皆假象﹐以諭一心不能馭眾動﹐徇物必至喪天君也。

總論胡氏炳文曰「迷復」與「不遠復」相反﹐初不遠而復﹐迷則遠而不復。「惇復」與「頻復」相反﹐惇無轉易﹐頻則屢易。「獨復」與﹐「休復」相似﹐休則比初﹐獨則應初也。「十年不克徵」﹐亦「七日來復」之反。

妄。乾上。震下程傳《無妄序卦》﹕「復則不妄矣﹐故受之以無妄」。復者﹐反於道也。旣復於道﹐則合正理而無妄﹐故《復》之後﹐受之以《無妄》也。爲卦乾上震下﹐震﹐動也﹐動以天爲無妄﹐動以人欲則妄矣﹐《無妄》之義大矣哉﹗

無妄﹐元亨﹐利貞﹐其匪正有眚﹐不利有攸往。

本義無妄﹐實理自然之謂﹐《史記》作「無望」﹐謂無所期望而有得焉者﹐其義亦通﹐爲卦自《訟》而變﹐九自二來而居於初﹐又爲震主﹐動而不妄者也﹐故爲《無妄》。

又二體震動能乾健﹐九五剛中而應六二﹐故其占大亨﹐而利於正。若其不正﹐則有靑而不利有所往也。

程傳無妄者﹐至誠也。至誠者﹐天之道也。天之化有萬物﹐生生不窮﹐各正其性命﹐乃無妄也。人能合無妄之道﹐則所謂「與天地合其徳」也。《無妄》有大亨之理﹐君子行無妄之道﹐則可以致大亨矣。《無妄》﹐天之道也﹐卦言人由無妄之道也。「利貞」法無妄之道﹐利在貞正﹐失貞正則妄也。𨿽無邪心﹐苟不合正理﹐則妄也﹐乃邪心也。

故有匪正﹐則爲過眚。旣已無妄﹐不宜有往﹐往則妄也。

集說《朱子語類》云﹕《無妄》一卦﹐𨿽云禍福之來也無常﹐然自家所守者﹐不可不利於正﹐不可以彼之無常﹐而吾之所守亦爲之無常也﹐故曰「無妄﹐元亨利貞﹐其匪正有眚」。

問﹕𨿽無邪心﹐苟不合正理﹐則妄也。旣無邪﹐何以不合正﹖曰﹕有人自是其心全無邪﹐而卻不合於正理。如賢者過之﹐其心豈曾有邪﹖卻不合正理﹐佛氏亦豈有邪心者﹖邱氏富國曰﹕惟其無妄﹐所以無望也。若其處心未免於妄﹐則尢道以致福﹐而妄欲徼﹐福非所謂無望之福﹔有過以召災﹐而妄欲免災﹐非所謂無望之災。此皆未免容心於禍福間﹐非所謂無妄也。若眞實無妄之人﹐則純乎正理﹐禍福一付之天﹐而無苟得幸免之心也。

胡氏炳文曰﹕朱子解《中庸》誠字﹐以爲眞實無妄之謂﹔此解《無妄》﹐則以爲實理自然之謂。自然二字﹐已兼無所期望之意矣。

胡氏居仁曰﹕無妄﹐誠也。誠﹐天理之實也。聖人只是循其實理之自然﹐無一豪私意造爲。故出乎實理無妄之外﹐則爲過眚。循此實理無妄而行之﹐則吉無不利。不幸而災疾之來﹐亦守此無妄之實理﹐而不足憂。卦辭爻辭皆此意。

初九﹐無妄﹐往吉。

本義以剛在內﹐誠之主也。如是而往﹐其「吉」可知。故其象占如此。

集說蘭氏廷端曰﹕初則當行﹐終則當止﹐行止適當則無妄﹐不妄則「吉」。《無妄》之初﹐當行者也﹐故「往」則有「吉」。《無妄》之終﹐當止者也﹐故行則有眚。

胡氏炳文曰﹕《彖》曰「剛自外來而爲主於內」﹐《本義》於此曰﹕以剛在內﹐誠之主也。主字最有力。蓋妄者﹐誠之反也﹐誠之主如此﹐妄自然無矣。如此而往﹐其吉固宜。

何氏揩曰﹕此爻足蔽《無妄》全卦。震陽初動﹐誠一未分﹐是之謂《無妄》。以此而往﹐動與天捨﹐何不吉之有﹖六二﹐不耕獲﹐不苗畬﹐則利有攸往。

本義柔順中正﹐因時順理﹐而無私意期望之心﹐故有「不耕獲﹐不菑畬」之象。

言其無所爲於前﹐無所冀於後也。占者如是﹐則利有所往也。

程傳凡理之所然者﹐非妄也。人所欲爲者﹐乃妄也。故以」耕獲﹑菑畬」譬之。

六二居中得正﹐又應五之中正﹐居動體而柔順﹐爲動能順乎中正﹐乃《無妄》者也﹐故極言無妄之義。「耕」』農之始﹔」獲」﹐其成終也。田一歲曰「菑」﹐三歲曰「畬」。不耕而獲﹐不菑而畬﹐謂不首造其事﹐因其事理所當然也。首造其事﹐則是人心所作爲﹐乃妄也。國事之當然﹐則是順理應物﹐非妄也﹐獲與畬是也。蓋耕則必有獲﹐菑則必有畬﹐是事理之固然﹐非心意之所造作也。如是則爲無妄﹐不妄則所往利而無害也。或曰﹕聖人制作以利天下者﹐皆造端也﹐豈非妄乎﹖曰﹕聖人隨時制作﹐合乎風气之宜﹐未嘗先時而開之也。若不待時﹐則一聖人足以盡爲矣﹐豈待累聖繼作也﹖時乃事之端﹐聖人隨時而爲也。

集說《朱於語類》﹕問﹕《程傳》爻辭恐未明白。竊謂無不耕而獲﹑不菑而畬之理﹐只是不於耕而計獲之利﹐如程子所解《象傳》﹐移之以解爻辭則可。曰﹕《易傳》爻象之辭﹐𨿽若相反﹐而意實相近﹐特辭有未足耳。爻辭言當循理﹐《象傳》言不計利。

陳氏埴曰﹕伊川大意﹐只謂不爲獲而耕﹐不爲畬而菑﹐凡有所爲而爲者﹐皆計利之私心﹐卽妄也。但經文中不如此下語﹐故《易傳》中頗費言語。始謂不耕而獲﹐不菑而畬﹐謂不首造其事﹐則似以耕菑爲私意﹔中謂耕則必有獲﹐菑則必有畬﹐非心造意作﹐則以耕獲菑畬爲非私意。終謂旣耕則必有獲﹐旣菑則必成畬。非必以獲畬之富而爲﹐則又似以獲畬爲私意。三說不免自相抵捂﹐所以《本義》但據經文直說﹐謂無耕獲菑畬之私心。

胡氏炳文曰「耕獲」者﹐種而斂之也。「菑畬」者﹐墾而熟之也。一歲之農﹐始於耕﹐終於獲。三歲之田﹐始於菑﹐終於畬。「不耕獲﹐不菑畬」﹐諸家以爲不耕而獲﹐不菑而畬﹐惟《本義》以爲始終無所作爲之象﹐而必曰因時順理者﹐理本自然無所作爲﹐自始至終﹐絕無計功謀利之心﹐故其占曰「利有牧往」。

何氏楷曰﹕人之有妄﹐在於期望。「不耕獲」者﹐不方耕而卽望有其獲也。「不菑畬」者﹐不方菑而卽望成其畬也。學者之除妄心而必有事焉﹐當如此矣﹐故曰「則利有攸往」。

言必如此而後利也。

案何氏說與《傳》義頗異﹐質諸夫子先事後得﹑先難後獲之訓﹐則於理尢長。且《象傳》以未富釋之﹐正謂其無望獲之心﹐未必以耕爲可廢也。

六三﹐無妄之災﹐或系之牛﹐行人之得﹐邑人之災。

本義卦之六爻﹐皆《無妄》者也。六三處不得正﹐故遇其占者﹐無故而有災﹐如行人牽牛以去﹐而居者反遭詰捕之擾也。

程傳三以陰柔而不中正﹐是爲妄者也。又志應於上﹐欲也﹐亦妄也。在無妄之道﹐爲災害也。人之妄動﹐由有欲也。妄動而得﹐亦必有失。𨿽使得其所利﹐其動而妄﹐失已大矣﹐況復凶悔隨之乎﹖知者見妄之得﹐則知其失必與稱也。故聖人因六三有妄之象﹐而發明其理云「無妄之災﹐或系之牛﹐行人之得﹐邑人之災」。言如三之爲妄﹐乃無妄之災害也。設如有得﹐其失隨至﹐如「或系之牛」。「或」﹐謂設或也﹐或系得牛﹐行人得之以爲有得﹐邑人失牛﹐乃是災也。借使邑人系得馬﹐則行人失馬﹐乃是災也。言有得則有失﹐不足以爲得也。「行人」「邑人」﹐但言有得則有失﹐非以爲彼己也。妄得之福﹐災亦隨之﹕妄得之得﹐失亦稱之﹐固不足以爲得也。人能知此﹐則不爲妄動矣。

集說關氏朗曰﹕《無妄》而災者﹐災也。有妄而災﹐則其所也﹐非災之也。運數適然﹐非己妄致﹐乃無妄之災。

《朱子語類》云﹔此卦六爻皆是無妄﹐但六三地頭不正﹐故有「無妄之災」﹐言無故而有災也。如行人牽牛以去﹐而居人反遭詰捕之擾﹐此正《無妄》之災之象。

胡氏炳文曰﹕匪正有眚﹐人自爲之也。《無妄》之災﹐天實爲之也。六爻皆《無妄》﹐三之時﹐則《無妄》而有災者也。《雜卦》曰「無妄﹐災也」﹐其此之謂與﹖九四﹐可貞﹐無咎。

本義陽剛乾體﹐下無應與﹐可固守而「無咎」﹐不可以有爲之占也。

程傳四剛陽而居乾體﹐復無應與﹐無妄者也。剛而無私﹐豈有妄乎﹖可貞固守此﹐自「無咎」也。九居陰得爲正乎﹖曰﹕以陽居乾體﹐若復處剛﹐則爲過矣﹐過則妄也。

居四﹐無尙剛之志也。「可貞」與「利貞」不同﹐「可貞」﹐謂其所處可貞固守之﹔「利貞」﹐謂利於貞也。

集說胡氏炳文曰「貞」﹐正而固也。曰「利貞」﹐則訓正字﹐而兼固字之義﹐曰「不可貞」﹐則專訓固字﹐而無正字之義。九四陽剛健體﹐下無應與﹐可貞正守之﹐而其占不可有爲也。

何氏楷曰﹕四剛陽而居乾體﹐本自《無妄》者也。「可貞」固守此﹐則「無咎」。初九五﹐無妄之疾﹐勿藥有喜。

本義乾剛中正﹐以居尊位﹐而下應亦中正﹐無妄之也。如是而有疾﹐勿藥而自愈矣。故其象占如此。

程傳九以中正當尊位﹐下復以中正順應之﹐可謂無妄之至者也﹐其道無以加矣﹐「疾」﹐爲之病者也。以九五之無妄﹐如其有疾﹐勿以藥治﹐則有喜也。人之有疾﹐則以藥石攻去其邪以養其正。若气體平和﹐本無疾病﹐而攻治之﹐則反害其正矣。故勿藥則有喜也。有喜﹐謂疾自亡也。無妄之所謂疾者﹐謂若治之而不治﹐率之而不從﹐化之而不革﹐以妄而爲無妄之疾。舜之有苗﹐周公之管蔡﹐孔子之叔孫武叔是也。旣已無妄﹐而有疾之者﹐則當自如。無妄之疾﹐不足患也。若遂自攻治﹐乃是渝其無妄而遷於妄也。

五旣處無妄之極﹐故惟戒在動﹐動則妄矣。

案勿者﹐禁止之辭。言無妄矣﹐而偶有疾﹐則亦順其自然而气自復﹐勿復用藥以生他候。如人有無妄之災﹐則亦順其自然而事自平﹐勿復用智以生他咎也。凡《易》中言勿者皆同義。此爻之疾﹐與六三之災同。然此曰「有喜」者﹐剛中正而居尊位﹐徳位固不同也。

上九﹐無妄﹐行有眚﹐無攸利。

本義上九非有妄也﹐但以其窮極而不可行耳﹐故其象占如此。

程傳上九居卦之終﹐無妄之極者也。極而復行﹐過於理也。過於理則妄也。故上九而行﹐則有過眚而無所利矣。

集說龔氏煥曰﹕無妄者﹐實理自然之謂。循是理則吉﹐拂是理則凶。初「往吉」﹐二「利有攸往」﹐循是理而動者也﹔四「可貞無咎」﹐守是理而不動者也﹔三有「災」﹐五有「疾」﹐不幸而遇無故非意之事﹐君子亦聽之而已﹐守是禮而不爲動者也。或動或靜﹐惟理是循﹐所以爲無妄﹐上九居《無妄》之極﹐不可有行﹐若不循理而動﹐則反爲妄矣﹐其有眚而不利也宜哉﹗

何氏楷曰﹕彖所謂「匪正有眚﹐不利有攸往」者。

總論胡氏炳文曰﹕六爻皆無妄也﹐特初九得位而爲震動之主﹐時之方來﹐故「無妄往吉」。上九失位而居乾體之極﹐時已去矣﹐故其行𨿽無妄﹐「有眚無攸利」。是故善學《易》者在識時﹐初曰「吉」﹐二日「利」﹐時也﹔三曰「災」﹐五日「疾」﹐上曰「眚」﹐非有妄以致之也﹐亦時也﹔初與二皆可「往」﹐時當動而動也﹔四「可貞」﹐五「勿藥」﹐上行「有眚」﹐時當靜而靜也。

大畜。艮上程傳《大畜序卦》﹕「有無妄然後可畜﹐故受之以大畜。」《無妄》則爲有實﹐故可畜聚﹐《大畜》所以次《無妄》也。爲卦艮上干下﹐天而在於山中﹐所畜至大之象。

畜爲畜止﹐又爲畜聚。止則聚矣。取天在山中之象﹐則爲蘊畜。取艮之止乾﹐則爲畜止。

止而後有積﹐故止爲畜義。

大畜﹐利貞﹐不家食吉﹐利涉大川。

本義「大」﹐陽也。以艮畜乾﹐又畜之大者也。又以內乾剛健﹐外艮篤實輝光﹐是以能日新其徳。而爲畜之大也。以卦變言﹐此卦自《需》而來﹐九自五而上﹐以卦體言﹐六五尊而尙之。以卦徳言﹐又能止健﹐皆非大正不能﹐故其占爲「利貞」﹐而「不家食吉」也。又六五下應於乾﹐爲應乎天﹐故其占又爲「利涉大川」也。「不家食」﹐謂食祿於朝﹐不食於家也。

程傳莫大於天﹐而在山中﹐艮在上而止乾於下﹐皆蘊畜至大之象也。在人爲學術道徳充積於內﹐乃所畜之大也。凡所畜聚皆是。專言其大者﹐人之蘊畜﹐宜得正道﹐故云「利貞」。若夫異端偏學﹐所聚至多﹐而不正者固有矣。旣道徳充積於內﹐宜在上位﹐以享天祿﹐施爲於天下﹐則不獨於一身之吉﹐天下之吉也。若窮處而自食於家﹐道之否也﹐故「不家食」則「吉」。所畜旣大﹐宜施之於時﹐濟天下之艱險﹐乃大畜之用也﹐故「利涉大川」。此只據大畜之義而言﹐《彖》更以卦之才徳而言﹐諸爻則惟有止畜之義。

蓋《易》體道隨宜﹐取明且近者。

集說《朱子語類》云﹕某作《本義》﹐欲將文王卦辭﹐只大綱依文王本義略說﹐至其所以然之故﹐卻於孔子《彖傳》中發之。且如「大畜﹐利貞﹐不家食吉﹐利涉大川」﹐只是占得《大畜》者﹐爲「利貞不家食」而「吉」﹐「利」於「涉大川」。至於剛上尙賢等處﹐乃孔子發明﹐各有所主。爻象亦然。如此則不失文王本意﹐又可見孔子之意﹐但今未暇整頓耳。

胡氏炳文曰「不家食」﹐是賢者不畜於家而畜於朝。「涉大川」﹐又似有畜極而通之意。要之兩利字﹐一吉字﹐占辭自分爲三﹐不必泥而一之也。

初九﹐有厲﹐利已。

本義乾之三陽﹐爲艮所止﹐故內外之卦各取其義。初九爲六四所止﹐故其占往則有危﹐而利於止也。

程傳《大畜》﹐艮止畜乾也。故乾三爻皆取被止爲義﹐艮三爻皆取止之爲義。初以陽剛﹐又健體而居下﹐必上進者也。六四在上﹐畜止於己﹐安能敵在上得位之勢﹖若犯之而進﹐則有危厲﹐故利在已而不進也。在他卦﹐則四與初爲正應﹐相援者也。在《大畜》﹐則相應乃爲相止畜。上與三皆陽﹐則爲合志。蓋陽皆上進之物﹐故有同志之象﹐則無相止之義。

集說蔡氏淸曰﹕初九不可進而未必能自不進﹐故戒之云進則有「厲」﹐惟「利」九二﹐輿說蝮。

本義九二亦爲六五所畜﹐以其處中﹐故能自止而不進﹐有此象也。

程傳二爲六五所畜止﹐勢不可進也。五據在上之勢﹐豈可犯也﹖二𨿽剛健之體﹐然其處得中道﹐故進止無失。𨿽志於進。度其勢之不可﹐則止而不行﹐如車輿說去輪輹﹐謂不行也。

九三﹐良馬逐﹐利艱貞﹐曰閒輿衛﹐利有攸往。

本義三以陽居健極﹐上以陽居畜極﹐極而通之時也。又皆陽爻﹐故不相畜而俱進﹐有「良馬逐」之象焉。然過剛銳進﹐故其占必戒以「艱貞」「閒習」﹐乃利於有往也。日﹐當爲日月之日。

程傳三剛健之極﹐而上九之陽﹐亦上進之物﹐又處畜之極而思變也。與三乃不相畜而志同﹐相應以進者也。三以剛健之才﹐而在上者與合志而進﹐其進如良馬之馳逐﹐言其速也。𨿽其進之勢速﹐不可恃其才之健與上之應﹐而忘備與愼也。故宜艱難其事﹐而由貞正之道。輿者用行之物﹐衛者所以自防。當自日常閒習其車輿﹐與其防衛﹐則利有攸往矣。三乾體而居正﹐能貞者也﹐當其銳進﹐故戒以知難﹐與不失其貞也。志旣銳於進﹐𨿽剛明有時而失﹐不得不戒也。

集說項氏安世曰﹕初九在初﹐故稱「童牛」。九二以剛居柔無勢﹐故爲「豶豕」。

九三純乾﹐故爲「良馬。」六四﹐童牛之牿﹐元吉。

本義「童」者﹐未角之稱﹐「牿」﹐施橫木於牛角以防其觸﹐《詩》所謂楅衡者也。

止之於末角之時﹐爲力則易﹐大善之吉也﹐故其象占如此。《學記》曰﹕禁於未發之謂豫﹐正此意也。

程傳以位而言﹐則四下應於初﹐畜初者也。初居最下﹐陽之微者﹐微而畜之則易制﹐猶「童牛」而加牿﹐大善而「吉」也。槪論畜道﹐則四艮體﹐居上位而得正﹐是以正徳居大臣之位﹐當畜之任者也。大臣之任﹐上畜止人君之邪心﹐下畜止天下之惡人。

人之惡﹐止於初則易﹐旣盛而後禁﹐則盾扞格而難勝。故上之惡旣甚﹐則𨿽聖人救之﹐不能免違拂。下之惡旣甚﹐則𨿽聖人治之﹐不能免刑戮。莫若止之於初﹐如「童牛」而加牿﹐則「元吉」也。牛之性﹐觝觸以角﹐故牿以制之。若童犢始角而加之以牿﹐使觝觸之性不發﹐則易而無傷。以況六四能畜止上下之惡於未發之前﹐則大善之吉也。

集說《朱子語類》云﹕《大畜》下卦﹐取其能自畜而不進﹐上卦取其能畜彼而不使進。然四能止之於初﹐故爲力易。五則陽已進而止之﹐則難。以柔居尊﹐得其機會可制﹐故亦吉﹐但不能如四之「元吉」耳。

六五﹐豶豕之牙﹐吉。

程傳六五居君位﹐止畜天下之邪惡。夫以億兆之眾﹐發其邪欲之心﹐人君欲力以制之﹐𨿽密法嚴刑﹐不能勝也。夫物有總攝﹐事有機會﹐聖人操得其要﹐則視億兆之心猶一心﹐道之斯行。止之則戢﹐故不勞而治﹐其用若豶豕之牙也。「豕」﹐剛躁之物﹐而牙爲猛利﹐若彊制其牙﹐則用力勞而不能止其躁猛﹐𨿽縶之維之﹐不能使之變也。若豶去其勢﹐則牙𨿽存而剛躁自止。其用如此﹐所以「吉」也。君子法豶豕之義﹐知天下之惡﹐不可以力制也﹐則察其機﹐持其要﹐塞絕其本原﹐故不假刑法嚴峻而惡自止也。且如止盜﹐民有欲心﹐見利則動﹐苟不知教而迫於饑寒﹐𨿽刑殺日施﹐其能勝億兆利欲之心乎﹖聖人則知所以止之之道﹐不尙威刑﹐而修政教﹐使之有農桑之業﹐知廉恥之道﹐𨿽賞之不竊矣。故止惡之道﹐在知其本﹐得其要而已。不嚴刑於彼。而修政於此﹐是猶患豕牙之利﹐不制其牙而豶其勢也。

上九﹐何天之衢﹐亨。

本義「何天之衢」﹐言何其通達之甚也﹖畜極而通﹐豁達無礙﹐故其象占如此。

程傳予聞之胡先生曰「天之衢亨」﹐誤加何字。事極則反﹐理之常也﹐故畜極而「亨」。《小畜》畜之小﹐故極而成﹐《大畜》畜之大﹐故極而散。極旣當變﹐又陽性上行﹐故遂散也。天衢﹐天路也。謂空虛之中﹐雲气飛鳥往來﹐故謂之天衢。天衢之亨﹐謂其亨通曠闊﹐無有蔽阻也。在畜道則變矣﹐變而亨﹐非畜道之亨也。

集說張氏浚曰﹕剛在上爲「何」﹐何謂勝其任。

王氏宗傳曰﹕《彖傳》曰「剛上而尙賢」﹐則上九是也。以陽徳而居五之上﹐爲五所尙﹐此所以有「何天之衢」之象。天衢﹐通顯之地也。下之三陽﹐由己上進﹐故九三日「良馬逐」。又曰「上合志也」﹐此賢者之道所以亨也。「何」﹐如何校之何﹐《釋文》曰﹕梁武帝讀音賀是也。言以身任天下之責﹐當畜賢之時﹐爲五所尙﹐主張賢路﹐賢者之得志﹐莫盛於斯也。

吳氏澄曰﹕後漢王延壽魯靈光殿賦云﹐荷天衢以元亨﹐何作荷﹐何天之衢﹐其辭猶《詩》言何天之休﹐何天之龍。《大畜》者﹐一陽止於外﹐而三陽藏畜於內。畜極則散﹐止極則行。故上九𨿽艮體﹐至畜之終﹐則不止而行也。

胡氏炳文曰﹕隨畜隨發﹐不足爲《大畜》。惟畜之極而通﹐豁達無礙﹐如天衢然。

此不徒爲仕者之占﹐《大學章句》所謂用力之久﹐一旦豁然貫通者﹐亦是此意。多識前言往行以畜其徳者﹐以之可也。

蔡氏淸曰﹕觀畜極而通之意﹐則知君子患屈之未至耳﹐不患其不伸也。

案「何」字﹐《程傳》以爲誤加﹐《本義》以爲發語﹐而諸家皆以荷字爲解﹐義亦可從。蓋「剛上尙賢」者﹐惟上九一爻當之﹐且爲艮主﹐是卦之主也﹐故取尙賢之義。

則是賢路大通﹐卦所謂「不家食」者此已。取艮主之義﹐則能應天止健﹐卦所謂涉大川者此已﹐故天衢者﹐諭其通也。「荷天之衢」者﹐言其遇時之通也。《雜卦》云「大畜總論胡氏炳文曰﹕他卦取陰陽相應﹐此取相畜。內卦受畜﹐以自止爲義﹐外卦能畜﹐以止之爲義。獨三與上居內外卦之極﹐畜極而通﹐不取止義。

葉氏良佩曰﹕卦《彖》兼取畜止﹑畜聚二義﹐《大象》專取畜聚義﹐六爻專取畜止義。初九進則「有厲」﹐惟利於已﹐知難而止者也﹔九二處得中道﹐能「說輹」而不行﹐時止則止者也﹔九三與上合志﹐其進也如良馬之馳逐﹐此畜極而通之象﹐然猶以「艱貞」閒習爲戒者﹐慮其可進而銳於進也﹔六四當大畜之任﹐能止惡於初﹐若童牛始角而加之以牿﹐則大善之吉也﹔六五制惡有道﹐得其機會﹐故其象以「豶豕之牙」﹐其占𨿽吉﹐然比之於四則有間矣。或問六四「元吉」﹐《傳》曰「有喜」﹐六五之吉﹐乃曰」有慶」﹐何也﹖曰﹕論爲力之難易﹐則四爲易﹐故曰「元吉」﹔論其功之廣狹﹐則五爲廣﹐故曰「有慶」﹔上九之「亨」﹐畜極而大通也﹐故以天之衢爲象﹐「雲行雨施﹐天下平也」﹐其斯以爲道大行乎﹖案「有厲」「說輹」﹐則猶「家食」者也﹐阻於「大川」者也。「牿牛」「豶豕」﹐則猶治不肖者也﹐弘濟艱難者也。至「良馬逐」則漸通矣。然猶防賢路之崎嶇﹐而「日閒輿衛」﹐故至於「何天之衢」﹐然後大道夷而險阻去也﹐卦爻義之相關者在此。

頤。艮。震程傳《頤序卦》﹕「物畜然後可養﹐故受之以頤。」夫物旣畜聚﹐則必有以養之﹐無養則不能存息。《頤》所以次《大畜》也﹐卦上艮下震﹐上下二陽爻﹐中含四陰﹐上止而下動﹐外實而中虛﹐人頤頷之象也。頤﹐養也。人口所以飲食﹐養人之身﹐故名爲《頤》。聖人設卦﹐推養之義﹐大至於天地養育萬物﹐聖人養賢以及萬民﹐與人之養生﹑養形﹑養徳﹑養人﹐皆頤養之道也。動息節宣﹐以養生也﹔飲食衣服﹐以養形也﹔威儀行義﹐以養徳也﹔推己及物﹐以養人也。

頤﹐貞吉﹐觀頤﹐自求口實。

本義「頤」﹐口旁也。口食物以自養﹐故爲養義。爲卦上下二陽﹐內含四陰﹐外實內虛﹐上止下動﹐爲頤之象﹐養之義。「貞吉」者﹐占者得正則吉。「觀頤」﹐謂以其所養之道。「自求口實」﹐謂觀其所以養身之術﹐皆得正則吉也。

程傳頤之道﹐以正則吉也。人之養身﹑養徳﹑養人﹑養於人﹐皆以正道則吉也。

天地造化﹐養育萬物﹐各得其宜者﹐亦正而已矣。「觀頤﹐自求口實」﹐觀人之所頤﹐與其自求口實之道﹐則善惡吉凶可見矣。

集說《朱子語類》云﹕養須是正則「吉」。「觀頤」﹐是觀其養徳正不正。「自求口實」﹐是觀其養身正不正﹐未說到養人處。

陳氏琛曰﹕集義以養其气﹐寡欲以養其心﹐守聖道而不溺於虛無﹐崇聖學而不流於術數﹐則所以養徳者正矣。窮而不屑於嘑蹴﹐達而不至於素餐﹐不以貧賤饑渴害其心﹐不以聲色臭味汩其性﹐則所以養身者正矣。

陸氏銓曰「觀頤」﹐卽考其善不善﹔「自求口實」﹐卽於己取之而已矣。

案陸氏說與《傳》義異﹐蓋云觀其所養者﹐以自求養而已﹐如所養者徳乎﹖則當自求其所以養徳之道﹔如所養者身乎﹖則當自求其所以養身之方﹐與夫子《彖傳》語意尢合也。

初九﹐捨爾靈龜﹐觀我朵頤。凶。

本義「靈龜」﹐不食之物。「朵」﹐垂也。「朵頤」﹐欲食之貌。初九陽剛在下﹐足以不食﹐乃上應六四之陰﹐而動於欲﹐「凶」之道也﹐故其象占如此。

程傳《蒙》之初六﹐蒙者也﹐爻乃主「發蒙」而言﹔《頤》之初九﹐亦假外而言。

「爾」﹐謂初也。「捨爾」之「靈龜」﹐乃「觀我」而「朵頤」﹐「我」對爾而設。初之所以「朵頤」者﹐四也。然非四謂之也﹐假設之辭耳。九陽體剛明﹐其才智足以養正者也。

龜能咽息不食﹐「靈龜」﹐諭其明智﹐而可以不求養於外也。才𨿽如是﹐然以陽居動體﹐而在頤之時。求頤﹐人所欲也。上應於四﹐不能自守﹐志在上行﹐說所欲而朵頤者也。

心旣動﹐則其自失必矣。迷欲而失己﹐以陽而從陰﹐則何所不至﹖是以凶也。「朵頤」﹐爲朵動其頤頷﹐人見食而欲之﹐則動頤垂涎﹐故以爲象。

集說王氏弼曰「朵頤」者﹐嚼也。以陽處下﹐而爲動始﹐不能令物由己養﹐動而求養者也。夫安身莫若不競﹐修己莫著自保﹐守道則福至﹐求祿則辱來。居養賢之世﹐不能貞其所履以全其徳﹐而捨其「靈龜」之明兆﹐羨我「朵頤」而躁求﹐凶莫甚焉。

蘇氏軾曰﹔養人者﹐陽也。養於人者﹐陰也。君子在上足以養人﹐在下足以自養。

初九以一陽而伏於四陰之下﹐其徳足以自養﹐而無待於物者﹐如龜也。不能守之而觀於四﹐見其可欲﹐「朵頤」而慕之﹐爲陰之所致也﹐故「凶」。

鄭氏汝諧曰﹕《頤》之上體皆「吉」﹐而下體皆「凶」。上體止也﹐下體動也。在上而止﹐養人者也。在下而動﹐求養於人者也。動而求養於人者﹐必累於口體之養。故𨿽以初之剛陽﹐未免於動其欲而觀「朵頤」也。

何氏楷曰﹕初與上陽剛之徳同﹐而吉凶不同者﹐初爲動之主﹐上爲止之主﹐養道宜靜故也。

附錄項氏安世曰﹕《頤》卦惟有二陽﹐上九在上﹐謂之「由頤」﹐固爲所養之主。

初九在下﹐亦足爲自養之賢﹐靈龜伏息而在下﹐初九之象也。「朵頤」在上而下垂﹐上九之象也。上九爲卦之主﹐故稱「我」。羣陰從我而求養﹐固其所也。初九本無所求﹐乃亦仰而「觀我」﹐有靈而不自保﹐有貴而不自珍﹐宜其「凶」也。初九本靈本貴﹐聖六二﹐顚頤﹐拂經﹐於丘頤﹐徵凶。

本義求養於初﹐則顚倒而違於常理﹔求養於上﹐則往而得凶。「丘」﹐土之髙者﹐上之象也。

程傳女不能自處﹐必從男﹔陰不能獨立﹐必從陽。二陰柔不能自養﹐待養於人者也。天子養天下﹐諸侯養一國﹐臣食君上之祿﹐民賴司牧之養﹐皆以上養下﹐理之正也。

二旣不能自養﹐必求養於剛陽﹐若反下求於初﹐則爲顚倒﹐故云「顚頤。」顚則拂違經常﹐不可行也。若求養於丘﹐則往必有「凶」。丘在外而髙之物﹐謂上九也。卦止二陽﹐旣不可顚頤於初﹐若求頤於上九﹐往則有「凶」。在頤之時﹐相應則相養者也。上非其應而往求養﹐非道妄動﹐是以凶也。「顚頤」則「拂經」﹐不獲其養爾﹔妄求於上﹐往則得「凶」也。今有人﹐才不足以自養﹐見在上者勢力足以養人﹐非其族類﹐妄往求之﹐取辱得凶必矣。六二中正﹐在他卦多吉﹐而凶﹐何也﹖曰﹐時然也﹐用柔旣不足以自養﹐初上二爻﹐皆非其與﹐故往求則悖理而得「凶」也。

集說項氏安世曰﹕二五得位得中﹐而不能自養﹐反由頤於尢位之爻﹐與常經相悖﹐故皆爲「拂經」。上艮體﹐故爲於「丘」。

黃氏幹曰﹕《頤》之六爻﹐只是顚拂二字﹐求養於下則爲「顚」﹐求養於上則爲「拂」。

六二比初而求上﹐故「顚頤」當爲句。「拂經於丘頤」爲句﹐「徵凶」則其占辭也。六三「拂頤」﹐𨿽與上爲正應﹐然是求於上以養己﹐故「凶」﹔六四「顚頤」﹐固與初爲正應﹐然是賴初之養以養人﹐故𨿽顚而「吉」﹔六五「拂經」﹐是比於上﹐然是賴上九之養以養人﹐所以居貞而亦「吉」。

案項氏﹑黃氏說﹐深得文意﹐可從。《本義》𨿽從《程傳》以徵凶屬之丘頤﹐然至其解《象傳》「六二徵凶﹐行失類也」﹐則曰初上皆非其類也﹐則亦以徵凶總承兩義矣。

六三﹐拂頤﹐貞凶﹐十年勿用﹐無攸利。

本義陰柔不中正﹐以處動極﹐拂於頤矣。旣拂於頤﹐𨿽正亦凶﹐故其象占如此。

程傳頤之道惟正則吉﹐三以陰柔之質﹐而處不中正﹐又在動之極﹐是柔邪不正而動者也。其養如此﹐拂違於頤之正道﹐是以「凶」也。得頤之正﹐則所養皆吉。求養養人﹐則合於義。自養﹐則成其徳。三乃拂違正道﹐故戒以「十年勿用」。十﹐數之終﹐謂終不可用﹐無所往而利也。

集說張子曰﹕履邪好動﹐系說於上﹐不但拂頤之經而已﹐害頤之正莫甚焉﹐故「凶」。

楊氏時曰﹕頤正則吉﹐六三不中正而居動之極﹐拂頤之正也。「十年勿用」﹐則終不可用矣﹐何利之有﹖鄭氏汝諧曰﹕三應於上﹐若得所養﹐而凶莫甚於三﹐蓋不中不正而居動之極﹐所以求養於人者﹐必無所不至﹐是謂拂於頤之正﹐凶之道也。「十年勿用無收利」﹐戒之也﹐六四﹐顚頤吉﹐虎視眈眈﹐其欲逐逐﹐無咎。

本義柔居上而得正﹐所應又正﹐而賴其養以施於下﹐故𨿽顚而吉。「虎視眈眈」﹐下而專也。「其欲逐逐」﹐求而繼也。又能如是﹐則「無咎」矣。

程傳四在人上﹐大臣之位。六以陰居之﹐陰柔不足以自養﹐況養天下乎﹖初九以剛陽居下﹐在下之賢也。與四爲應﹐四又柔順而正﹐是能順於初﹐賴初之養也。以上養下則爲順﹐今反求下之養﹐顚倒也﹐故曰「顚頤」。然己不勝其任﹐求在下之賢而順從之﹐以濟其事﹐則天下得其養﹐而己無曠敗之咎﹐故爲「吉」也。夫居上位者﹐必有才徳威望﹐爲下民所尊畏﹐則事行而眾心服從。若或下易其上﹐則政出而人違﹐刑施而怨起﹐輕於陵犯﹐亂之由也。六四𨿽能順從剛陽﹐不廢厥職﹐然質本陰柔﹐賴人以濟﹐人之所輕﹐故必養其威嚴﹐「眈眈」然如「虎視」﹐則能重其體貌﹐下不敢易。又從於人者必有常。若問或無繼﹐則其政敗矣。「其欲」﹐謂所須用者。必逐逐相繼而不乏﹐則其事可濟。若取於人而無繼﹐則困窮矣。旣有威嚴﹐又所施不窮﹐故能「無咎」也。二「顚頤」則「拂經」﹐四則吉﹐何也﹖曰﹕二在上而反求養於下﹐下非其應類﹐故爲「拂經」。

四則居上位﹐以貴下賤﹐使在下之賢﹐由己以行其道﹐上下之志相應而施於民﹐伺吉如之﹖自三以下﹐養口體者也。四以上﹐養徳義者也。以君而資養於臣﹐以上位而賴養於下﹐皆養徳也。

集說蘇氏軾曰﹕自初而言之﹐則初之見養於四爲「凶」。自四言之﹐則四之得養初九爲「吉」。

遊氏酢曰﹕以上養下﹐頤之正也。若在上而反資養於下﹐則於頤爲倒置矣。此二與四所以俱爲「顚頤」也。然二之志在物﹐而四之志在道﹐故四「顚頤」而「吉」﹐而二則「徵凶」也。

《朱子語類》﹕問﹕《音辯》載馬氏曰「眈眈」﹐虎下視貌﹐則當爲下而專矣。曰﹕然。又問﹕「其欲逐逐」如何﹖曰﹕求於下以養人﹐必當繼續求之﹐不厭乎數﹐然後可以養人而不窮。

吳氏澄曰﹕自養於內者莫如龜﹐求養於外者莫如虎﹐故《頤》之初九六四﹐取二物爲象。四之於初﹐其下賢求益之心﹐必如虎之視下求食而後可。其視下也﹐專一而不他﹔其欲食也﹐繼續而不歇。如是﹐則於人不貳﹐於己不自足﹐乃得居上求下之道。

林氏希元曰﹕苟下賢之心不專﹐則賢者不樂告以善道﹔求益之心不繼﹐剛才有所得而遽自足。

六五﹐拂經﹐居貞吉﹐不可涉大川。

本義六五陰柔不正﹐居尊位而不能養人﹐反賴上九之養﹐故其象占如此。

程傳六五﹐頤之時居君位﹐養天下者也。然其陰柔之質﹐才不足以養天下﹐上有剛陽之賢﹐故順從之﹐賴以養己以濟天下。君者養人者也﹐反賴人之養﹐是違拂於經常。

集說邱氏富國曰﹕《豫》五不言豫﹐以《豫》由乎四也。《頤》五不言頤﹐以《頤》由乎上也。

林氏希元曰﹕不能養人﹐而反賴上九以養於人﹐故其象爲「拂經」﹐言反常也。然在己不能養人﹐而賴賢者以養﹐亦正道也﹐故「居貞」而「吉」。若不用人而自用﹐則任大責重﹐終不能勝﹐如「涉大川」﹐終不能濟﹐故「不可」。

上九﹐由頤﹐厲吉﹐利涉大川。

本義六五賴上九之養以養入﹐是物由上九以養也。位髙任重﹐故厲而吉。陽剛在上﹐故利涉川。

程傳上九以剛陽之穗﹐居師傅之任﹐六五之君﹐柔順而從於己﹐賴己之養﹐是當天下之任﹐天下由之以養也。以人臣而當是任﹐必常懷危厲則吉也。如伊尹﹑周公﹐何嘗不憂勤競畏﹐故得終吉。夫以君之才不足﹐而倚賴於己﹐身當天下大任﹐宜竭其才力﹐濟天下之艱危﹐成天下之治安﹐故曰「利涉大川」。得君如此之專﹐受任如此之重﹐苟之濟天下艱危﹐何足稱委遇而謂之賢乎﹖當盡誠竭力而不顧慮﹐然惕厲則不可忘也。

集說王氏弼曰﹕以陽處上﹐而履四陰﹐陰不能獨爲主﹐必宗於陽也﹐故莫不由之以得其養。

李氏舜臣曰﹕《豫》九四曰「由豫」者﹐卽「由頤」之謂也。「由豫」在四﹐猶下於五也﹐而已有可疑之迹。「由頤」在上﹐則過中而嫌於不安﹐故「厲」。

邱氏富國曰﹕陽實陰虛﹐實者養人﹐虛者求人之養﹐故四陰皆求養於陽者。然養之權在上﹐是二陽爻又以上爲主﹐而初陽亦求養者也﹐故直於上九一爻曰「由頤」焉。

總論吳氏曰愼曰﹕養之爲道﹐以養人爲公﹐養己爲私。自養之道﹐以養徳爲大﹐養體爲小。艮三爻皆養人者﹐震三爻皆養己者。初九﹑六二﹑六三﹐皆自養口體﹐私而小者也。六四﹑六五﹑上九﹐皆養其徳以養人﹐公而大者也。公而大者吉﹐得頤之正也﹐私而小者凶﹐失頤之貞也。可不觀頤而自求其正邪﹖大過。兌上。巽下程傳《大過序卦》曰「頤者﹐養也。不養則不可動﹐故受之以大過。」凡物養而後能成﹐成則能動﹐動則有過﹐《大過》所以次《頤》也。爲卦上兌下巽﹐澤在木上﹐大過﹐棟橈﹐利有攸往﹐亨。

本義「大」﹐陽也。四陽居中過盛﹐故爲《大過》。上下二陰不勝其重﹐故有「棟橈」之象。又以四陽𨿽過﹐而二五得中﹐內巽外說﹐有可行之道﹐故利有所往而得「亨」也。

程傳《小過》﹐陰過於上下。《大過》﹐陽過於中。陽過於中而上下弱矣﹐故爲「棟橈」之象。棟取其勝重﹐四陽聚於中﹐可謂重矣。九三九四皆取棟象﹐謂任重也。橈﹐取其本末弱﹐中彊而本末弱﹐是以橈也。陰弱而陽彊﹐君子盛而小人衰﹐故利有攸往而亨也。棟﹐今人謂之檁。

集說王氏宗傳曰﹕天下之事﹐固有正理﹐豈可過耶﹖然古今固有所謂非常之事者﹐以理而論﹐亦無非君子之時中﹐特其事大勢重﹐不常見爾。

《朱子語類》﹕問﹕《大過》《小過》﹐先生與伊川之說不同。曰﹕然。伊川此論﹐正如以反經合道爲非相似﹐殊不知《大過》自有《大過》時節﹐《小過》自有《小過》時節。處《大過》之時﹐則當爲《大過》之事。處《小過》之時﹐則當爲《小過》之事。

在事𨿽是過﹐然適當其時合當如此作﹐便是合義。

胡氏一桂曰﹕或疑《頤》與《大過》對者也﹐何不名爲《小過》﹖《中孚過》與《小過》對者也﹐何不名爲《大過》﹖蓋《大過》以四陽在中言﹐《小過》以四陰在外言﹐此是聖人內陽外陰之意。

胡氏炳文曰﹕旣曰「棟橈」﹐又曰「利有攸往亨」﹐何也﹖曰「棟橈」﹐以卦象言也﹐利往而後亨。是不可無大有爲之才﹐而天下亦無不可爲之事﹐以占言也。

何氏楷曰「棟」﹐《說文》謂之極﹐《爾雅》謂之桴﹐其義皆訓中也﹐卽屋之脊檁。

惟《大過》是以「棟橈」﹐是以「利有攸往」﹐惟有攸往﹐是以「亨」﹐《翼傳》乃字當玩。

卦辭言棟﹐槪指二三四五言也。爻辭專及三四者﹐舉中樞也。

初六﹐藉用白茅﹐無咎。

本義當《大過》之時﹐以陰柔居巽下﹐過於畏愼而「無咎」者也﹐故其象占如此。

「白茅」﹐物之潔者。

程傳初以陰柔巽體而處下﹐過於畏愼者也。以柔在下﹐用﹐茅藉物之象﹐不錯諸地而藉以茅﹐過於愼也﹐是以「無咎」。茅之爲物𨿽薄﹐而用可重者﹐以用之能成敬愼集說胡氏瑗曰﹕爲事之始﹐不可輕易﹐必須恭愼﹐然後可以免咎。況居《大過》之時﹐是其事至重﹐功業至大﹐尢不易於有爲﹐必當過分而愼重﹐然後可也﹐﹕苟於事始愼之如此﹐則可以立天下之大功﹐興天下之大利﹐又何咎之有哉﹖朱氏震曰﹕茅之爲物薄而用重﹐過愼也。過愼者﹐愼之至也。《大過》君子﹐將有事焉﹐以任至大之事﹐過而「無咎」者﹐其惟過於愼乎﹗過非正也﹐初六執柔處下﹐不犯乎剛﹐於此而過﹐其誰咎之﹖趙氏玉泉曰﹕當過時而陰居巽下﹐是以過愼之心任事﹐遵始慮終﹐無所不至。如物措諸地﹐又藉之以白茅焉﹐如是則視天下無可忽之事者﹐舉天下無不可爲之事﹐身無過動﹐行無敗謀﹐何咎之有﹖案胡氏﹑朱氏﹑趙氏說﹐極於卦義相關。蓋《大過》者﹐大事之卦也。自古任大事者﹐必以小心爲基﹐故聖人於初爻發義。任重大者﹐棟也﹔基細微者﹐茅也。棟支於上﹐茅藉於下。故《系傳》云「茅之爲物薄﹐而用可重也」﹐正對棟爲重物﹑重任而言。

九二﹐枯楊生稊﹐老夫得其女妻﹐無不利。

本義陽過之始﹐而比初陰﹐故其象占如此。「稊」﹐根也﹐榮於下者也。榮於下則生於上矣。夫𨿽老而得女妻﹐猶能成生育之功也。

程傳陽之大過﹐比陰則合﹐故二與五﹐皆有生象。九二當《大過》之初﹐得中而居柔﹐與初密比而相與。初旣切比於二﹐二復無應於上﹐其相與可知。是剛過之人﹐而能以中自處﹐用柔相濟者也。過剛則不能有所爲﹐九三是也。得中用柔﹐則能成大過之功﹐九二是也。楊者﹐陽气易感之物﹐陽過則枯矣。楊枯槁而復生稊﹐陽過而未至於極也。九二陽過而與初﹐老夫得女妻之象。老夫而得女妻﹐則能成生育之功。二得中居柔而與初﹐故能復生稊﹐而無過極之失﹐無所不利也。在《大過》陽爻居陰則善﹐二與四是也。二不言吉﹐方言無所不利﹐未遽至吉也。「稊」﹐根也﹐劉琨《勸進表》云﹕生繁華於枯黃﹐謂枯根也。鄭康成《易》亦作荑字﹐與稊同。

集說司馬氏光曰﹕《大過》剛已過矣﹐止可濟之以柔﹐不可濟之以剛也。故《大過》之時﹐皆以居陰爲吉﹐不以得位爲美。

楊氏時曰﹕聞之蜀僧云﹐四爻之剛﹐𨿽同爲木﹐然或爲楊﹐或爲棟。棟負眾榱﹐則木之彊者也。楊爲早凋﹐則木之弱者也。此卦本末皆弱﹐二近於本﹐五近於末﹐故均爲木之弱也。

項氏安世曰﹕二五皆濱於澤﹐楊﹐澤木也。當《大過》之時﹐故稱枯焉。過則木枯也。

胡氏炳文曰﹕巽爲木﹐兌爲澤﹐楊近澤之木﹐故以取象。枯楊﹐大過象﹔稊﹐初在下象﹔老夫﹐九象﹔女妻﹐初柔在下象。九二陽𨿽過而下比於陰﹐如枯陽𨿽過於老﹐稊榮於下﹐則復生於上矣。老夫而得女妻﹐𨿽過以相與﹐終能成生育之功。無他﹐以陽從陰﹐過而不過﹐生道也。

九三﹐棟橈﹐凶。

本義三四二爻﹐居卦之中﹐棟之象也。九三以剛居剛﹐不勝其重﹐故象橈而占「凶」。

程傳夫居大過之時﹐興大過之功﹐立大過之事﹐非剛柔得中﹐取於人以自輔﹐則不能也。旣過於剛彊﹐則不能與人同。常常之功。尙不能獨立﹐況大過之事乎﹗以聖人之才﹐𨿽小事必取於人﹐當天下之大任﹐則可知矣。九三以大過之陽﹐復以剛自居而不得中﹐剛過之甚者也。以過甚之剛﹐動則遠於中和﹐而拂於眾心﹐安能當大過之任乎﹖故不勝其任。如棟之橈﹐傾敗其室﹐是以凶也。取棟爲象者﹐以其無輔而不能勝重任也。

或曰﹕三巽體而應於上﹐豈無用柔之象乎﹖曰﹕言《易》者貴乎識勢之重輕﹐時之變易。

三居過而用剛﹐巽旣終而且變﹐豈復有用柔之義﹖應者謂志相從也﹐三方過剛﹐上能系其志乎﹖集說兪氏琰曰﹕卦有四剛爻﹐而九三過剛特甚﹐故以卦之棟橈屬之。

吳氏曰愼曰﹕九三「棟橈」﹐自橈也﹐所謂太剛則折﹐故《彖》有取於「剛過而中﹐巽而說行」也。

九四﹐棟隆吉﹐有它吝。

本義以陽居陰﹐過而不過﹐故其象隆而占「吉」。然下應初六﹐以柔濟之﹐則過於柔矣﹐故又戒以有它則吝也。

程傳四居近君之位﹐當《大過》之任者也。居柔爲能用柔相濟﹐旣不過剛﹐則能勝其任﹐加棟之隆起﹐是以吉也。隆起﹐取不下橈之義。《大過》之時﹐非陽剛不能濟﹐以剛處柔爲得宜矣。若又與初六之陰相應﹐則過也。旣剛柔得宜﹐而志復應陰﹐是有它也。有它則有累於剛﹐𨿽未至於大害﹐亦可吝也。蓋《大過》之時﹐動則過也。有它﹐謂更有他志。吝爲不足之義﹐謂可少也。或曰﹕二比初則無不利﹐四若應初則爲吝﹐何也﹖曰﹕二得中而比於初﹐爲以柔相濟之義﹔四與初爲正應﹐志相系者也。九旣居四﹐剛柔得宜矣﹐復牽系於陰以害其剛﹐則可吝也。

集說劉氏牧曰﹕《大過》之時﹐陽爻皆以居陰爲美﹐有應則有「它吝」。

李氏過曰﹕下卦上實而下弱﹐下弱則上傾。故三居下卦之上﹐而曰棟橈凶﹐言下弱而無助也。上卦上弱而下實﹐下實則可載。故四居上卦之下﹐而曰「棟隆吉」﹐言下實而不橈也。此二爻當分上下體看。

吳氏曰愼曰﹕三四居卦之中﹐皆有棟象。三橈而四隆者﹐三以剛居剛﹐四以剛居柔﹐一也﹔三在下﹐四在上﹐二也﹔三於下卦爲上實下虛﹐四於上卦爲下實上虛﹐三也。

九五﹐枯楊生華﹐老婦得其士夫﹐無咎無譽。

本義九五陽過之極﹐又比過極之陰﹐故其象占皆與二反。

程傳九五當《大過》之時﹐本以中正居尊位﹐然下無應助﹐固不能成《大過》之功。而上比過極之陰﹐其所相濟者﹐如枯楊之生華。枯楊下生根稊﹐則能復生﹐如《大過》之陽﹐興成事功也。上生華秀﹐𨿽有所發﹐無益於枯也。上六過極之陰﹐老婦也。

五𨿽非少﹐比老婦則爲壯矣﹐於五無所賴也﹐故反稱婦得。過極之陰﹐得陽之相濟﹐不爲無益也。以士夫而得老婦﹐𨿽無罪咎﹐殊非美也﹐故云「無咎」「無譽」﹐《象》復言其可醜也。

集說沈氏該曰﹕九二比於初﹐近本也﹐「生稊」之象也。九五承於上﹐近末也﹐「生華」之象也。

何氏楷曰「生稊」則生機方長﹐「生華」則泄且竭矣。二所與者初﹐初﹐本也﹐又巽之主爻﹐爲木﹑爲長﹑爲髙﹔木已過而復芽﹐又長且髙﹐故有往亨之理。五所與者上﹐上末也﹐又兌之主爻﹐爲毀折﹐爲附決﹐皆非木之所宜﹔木已過而生華﹐又毀且折﹐理無久生已。

上六﹐過涉滅頂﹐凶﹐無咎。

本義處過圾之地﹐才弱不足以濟﹐然於義爲「無咎」矣。蓋殺身成仁之事﹐故其象占如此。

程傳上六以陰柔處過極﹐是小人過常之極者也。小人之所謂大過﹐非能爲大過人之事也。直過常越理﹐不卹危亡﹐履險蹈禍而已﹐如過涉於水﹐至滅沒其頂﹐其「凶」可知。小人狂躁以自禍﹐蓋其宜也。復將何尢﹖故曰「無咎」﹐言自爲之﹐無所怨咎也。

因澤之象而取涉義。

集說錢氏志立曰﹕澤之滅木﹐上之所以滅頂也。𨿽至滅頂﹐然有不容不涉﹐卽不得不過者﹐孔子所以觀卦象﹐而有獨立不懼之思也。

案此爻﹐《程傳》以爲履險蹈禍之小人﹐《本義》以爲殺身成仁之君子。《本義》之說﹐固比《程傳》爲長。然又有一說﹐以爲《大過》之極﹐事無可爲者。上六柔爲說主﹐則是能從容隨順﹐而不爲剛激以益重其勢﹐故𨿽處過涉滅頂之凶﹐而無咎也。如東京之季﹐範李之徒﹐適足以推波助瀾﹐非救時之道。況上六居無位之地﹐委蛇和順﹐如申屠蟠﹑郭泰者﹐君子弗非也﹐此說亦可並存。

總論馮氏椅曰﹕《易》大抵上下畫停者﹐從中分反對爲象﹐非他卦相應之例也﹐《頤》《中孚》《小過》皆然﹐而此卦尢明。三與四對﹐皆爲棟象﹐上隆下橈也﹔二與五對﹐皆爲「枯楊」之象﹐上華下稊也﹔初與上對﹐初爲「藉用白茅」之愼﹐上爲「過涉滅頂」龔氏煥曰﹕《大過》本爲陽過﹐若復以陽居陽﹐則愈過矣。故諸爻以陽居陰者皆「吉」﹐以陽居陽者皆「凶」﹐與大壯諸爻取義略同。

坎。坎上。坎下程傳《習坎序卦》﹕「物不可以終過﹐故受之以坎。坎者﹐陷也。」理無過而不已﹐過極則必陷﹐《坎》所以次《大過》也。習﹐謂重習。他卦𨿽重﹐不加其名﹐獨坎加習者﹐見其重險﹐險中復有險﹐其義大也。卦中一陽﹐上下二陰﹐陽實陰虛﹐上下無據﹐一陽陷於二陰之中﹐故爲坎陷之義。陽居陰中則爲陷﹐陰居陽中則爲麗。凡陽在上者止之象。在中陷之象﹐在下動之象。陰在上說之象﹐在中麗之象﹐在下巽之象。陷則爲險。習﹐重也。如學習溫習﹐皆重復之義也。坎陷也﹐卦之所言﹐處險難之道。坎﹐水也﹐一始於中﹐有生之最先者也﹐故爲水。陷﹐水之體也。

習坎﹐有孚﹐維心亨﹐行有尙。

本義習﹐重習也。坎。險陷也。其象爲水﹐陽陷陰中﹐外虛而中實也。此卦上下皆坎﹐是爲重險。中實爲有孚心亨之象﹐以是而行﹐必有功矣﹐故其占如此。

程傳陽實在中﹐爲中有孚信。「維心享」﹐維其心誠一﹐故能亨通。至誠可以通金石﹐蹈水火﹐何險難之不可亨也﹖行有尙﹐謂以誠一而行﹐則能出險﹐有可嘉尙﹐謂有功也。不行則常在險中矣。

集說孔氏穎達曰﹕坎是險陷之名﹐習者便習之義。險難之事﹐非經便習﹐不可以行。故須便習於坎﹐事乃得用﹐故云「習坎」也。案諸卦之名﹐皆於卦上不加其字。此坎卦之名特加習者﹐以坎爲險難﹐故特加習名。

胡氏瑗曰﹕此卦在八純之數﹐其七卦皆一字名﹐獨此加習字者﹐何也﹖蓋乾主於健﹐坤主於順﹐若是之類﹐率皆一寧可以盡其義。而此卦上下皆險﹐以是爲險難重疊之際。

君子之人﹐必當預積習之﹐然後可以濟其險阻﹐故聖人特加習字者此也。

蘇氏軾曰﹕坎﹐險也。水之所行﹐而非水也﹐惟水爲能習行於險﹐其不直曰坎而曰「習坎」﹐取於水也。

呂氏大臨曰「習坎」﹐更試乎至難也。八卦乾健坤順﹐震動艮止﹐離明坎險﹐巽入兌說。惟險非吉徳﹐君子所不取﹐故於坎也﹐獨以習坎爲名。更試重險﹐乃君子所有事也。

薛氏溫其曰﹕坎非用物﹐以習爲用﹐故名異它卦﹐蓋言用坎之人也。

張氏浚曰﹕習﹐安行不息之稱。習坎險可出矣。夫陽陷於陰﹐非出險則功無自興。

曰習坎﹐求以出險也。

鄧氏汝諧曰﹕復習溫習﹐皆有重義。水𨿽至險﹐而習乎水者﹐𨿽出入乎水而不能溺﹐李氏舜臣曰﹕坎之中實是爲誠﹐離之中虛是爲明。中實者坎之用﹐中虛者離之用也。

作《易》者﹐因坎離之中﹐而寓誠明之用﹐古聖人之心學也。

胡氏炳文曰﹕他卦亨字﹐《本義》例以爲占﹐惟此則曰中實爲有孚心亨之象﹐蓋他卦事之亨也﹐此心之亨也。陽實﹐「有孚」之象。陽明﹐心亨之象。

章氏潢曰﹕六十四卦﹐獨於坎卦指出心以示人﹐可見心在身中﹐眞如一陽陷於二陰之內﹐所謂道心惟微者此也。

吳氏曰愼曰﹕陽陷陰中﹐所以爲坎。中實「有孚」﹐所以處險。有孚則誠立﹐心亨則明通。心之體﹐靜而常明﹐如一陽藏於二陰中也。心之用動而不息﹐如二陰中一陽之流行也。一陽者流行之本體﹐二陰者所在之分限。流而不踰限﹐動而靜也。限之而安流﹐靜而動也。有孚心亨之義﹐發於習坎﹐至矣哉﹗

初六﹐習坎﹐入於坎窞﹐凶。

本義以陰柔居重險之下﹐其陷益深﹐故其象占如此。

程傳初以陰柔居坎險之下﹐柔弱無援﹐而處不得當﹐非能出乎險也﹐惟益陷於深險耳。「窞」﹐坎中之陷處。已在「習坎」中﹐更入坎窞﹐其「凶」可知。

集說張氏浚曰﹕陰居重坎下﹐迷不知復﹐以習於惡﹐故「凶」﹐失正道也。《傳》曰﹕小人行險以僥幸﹐初六之謂。

案如張氏說﹐習坎兩字﹐才不虛設﹐時俗所謂機深禍轉深者。

九二﹐坎有險﹐求小得。

本義處重險之中﹐未能自出﹐故爲「有險」之象。然剛而得中。故其占可以「求小得」也。

程傳二當坎險之時﹐陷上下二陰之中﹐乃至險之地﹐是「有險」也﹐然其剛中之才﹐𨿽未能出乎險中﹐亦可小自濟﹐不至如初益陷入於深險﹐是所「求小得」也。君子處險難而能自保者﹐剛中而已。剛則才足自衛﹐中則動不失宜。

集說楊氏時曰﹕求者﹐自求也。外𨿽有險而心常亨﹐故曰「求小得。」陳氏仁錫曰﹕求其小﹐不求其大﹐原不在大也。涓涓不已﹐流爲江河﹐如掘地得泉﹐不待溢出外﹐然後爲流水也。

案楊氏﹑陳氏之說極是﹐凡人爲學作事﹐必自求小得始﹐如水𨿽涓涓面有源﹐爲行險之本也。

六三﹐來之坎坎。險且枕﹐入於坎客。勿用。

本義以陰柔不中正﹐而履重險之間﹐來往皆險﹐前險而後枕﹐其陷益深﹐不可用也﹐故其象占如此。枕﹐倚著未安之意。

程傳六三在坎險之時﹐以陰柔而居不中正﹐其處不善﹐進退與居皆不可者也。來下則入於險之中﹐之上則重險也﹐退來與進之皆險﹐故云「來之坎坎」。旣進退皆險﹐集說《朱子語類》云「險且枕」﹐只是前後皆險。來之自是兩字﹐謂下來亦坎。

上往亦坎﹐之﹐往也﹐進退皆險也。

王氏申子曰﹕下卦之險已終﹐上卦之險又至﹐進退皆險﹐則寧於可止之地而暫息焉。

且者聊爾之辭﹐枕者息而來安之義。能如此﹐𨿽未離乎險﹐亦不至深入於坎窞之中也。

其進而入﹐則陷益深﹐爲不可用。勿者﹐止之之辭也。

案「險且枕」﹐《傳》義與王氏分爲三說﹐王氏以爲戒處險者順聽之意﹐似與《需》之六四﹐義足相發。

六四﹐樽酒簋﹐貳用缶﹐納約自牖﹐終無咎。

本義晁氏云﹕先儒讀「樽酒簋」爲一句﹐「貳用缶」爲一句﹐今從之。貳﹐益之也。《周禮》﹐大祭三貳﹐弟子職﹐左執虛豆﹐右執挾匕﹐周旋而貳﹐是也。九五尊位﹐六四近之﹐在險之時﹐剛柔相際﹐故有但用薄禮﹐益以誠心﹐進結「自牖」之象。牖非所由之正﹐而室之所以受明也。始𨿽艱阻﹐終得「無咎」﹐故其占如此。

程傳六四陰柔而下無助﹐非能濟天下之險者﹐以其在髙位﹐故言爲臣處險之道。

大臣當險難之時﹐惟至誠見信於君﹐其交固而不可間﹐又能開明君心﹐則可保「無咎」矣。夫欲上之篤信﹐惟當盡其質實而已。多儀而尙飾﹐莫如燕享之禮﹐故以燕享諭之。

言當不尙浮飾﹐惟以質實﹐所用一樽之酒﹐二簋之食﹐復以瓦缶爲器﹐質之至也。其質實如此﹐又須納約自牖。「納約」謂進結於君之道。牖開通之義。室之暗也﹐故設牖所以通明。「自牖」﹐言自通明之處﹐以況君心所明處。《詩》云﹕天之牖民﹐如誦如篪。

毛公訓牖爲道﹐亦開通之謂。人臣以忠信善道結於君心﹐必自其所明處乃能入也。人心有所蔽﹐有所通。所蔽者﹐暗處也﹔所通者﹐明處也。當就其明處而告之﹐求信則易也。

故云「納約自牖」。能如是﹐則𨿽艱險之時﹐終得無咎也。且如君心蔽於荒樂﹐惟其蔽也故爾﹐𨿽力詆其荒樂之非﹐如其不省何﹖必於所不蔽之事﹐推而及之﹐則能悟其心矣。

自古能諫其君者﹐未有不因其所明也。故訐直彊勁者﹐率多取忤﹐而溫厚明辯者﹐其說多行。且如漢祖愛戚姬﹐將易太子﹐是其所蔽也。羣臣爭之者多矣﹐嫡庶之義﹐長幼之序﹐非不明也﹐如其蔽而不察何﹖四老者﹐髙祖素知其賢而重之﹐此其不蔽之明心也﹐故因其所明而及其事﹐則悟之如反乎。且四老人之力﹐孰與張良羣公卿及天下之士﹖其言之切﹐孰與周昌﹑叔孫通﹖然而不從彼而從此者﹐由攻其蔽與就其明之異耳。又如趙王太后愛其少於長安君﹐不肯使質於齊﹐此其蔽於私愛也。大臣諫之𨿽彊﹐旣曰蔽矣﹐其能聽乎﹖愛其子而欲使之長久富貴者﹐其心之昕明也。故左師觸龍因其明而導之以長久之計﹐故其聽也如響。非惟告於君者如此﹐爲教者亦然。夫教必就人之所長﹐所長者﹐心之所明也。從其心之所明而入﹐然後推及其餘﹐孟子所謂成徳達才是也。

集說王氏弼曰﹕處重險而履正﹐以柔居柔﹐履得其位。以承於五﹐五亦得位。剛柔各得其所﹐皆無餘應﹐以相承比﹐明信顯著﹐不存外飾﹐處坎以斯﹐𨿽復一樽之酒﹐崔氏憬曰﹕於重險之時﹐居多懼之地。比五而承陽﹐修其潔誠﹐進其忠信﹐則終「無咎」也。

郭氏雍曰﹕有孚者坎之徳﹐君子行險而不失其信﹐所以法其徳也。一樽之酒﹐二簋之食﹐瓦缶之器﹐至微物也。苟能虛中盡誠﹐以通交際之道﹐君子不以爲失禮﹐所謂能用有孚之道者也。《傳》曰﹕苟有明信﹐蘋蘩薀藻之菜﹐筐莒錡釜之器﹐可薦於鬼神﹐可羞於王公者﹐無他焉﹐以誠爲主故也。

潘氏夢旂曰「樽酒簋貳用缶」﹐與《損》之「二簋可用享」同意﹐皆言不事多儀而尙誠實也。「納約自牖」﹐與《睽》之「遇主於巷」同意﹐皆言自間道而通於君也。六四居大臣之位﹐當坎險之時﹐盡其誠實﹐𨿽「自牖」而「納約」﹐而終「無咎」﹐惟《睽》《坎》之時爲然。

何氏楷曰「貳」﹐副也﹐謂樽酒而副以簋也。"L》天子大臣出會諸侯﹐主國樽股簋副是也。

案簋貳之說﹐何氏得之。

九五﹐坎不盈﹐祗旣平﹐無咎。

本義九五𨿽在坎中﹐然以陽剛中正居尊位﹐而時亦將出矣﹐故其象占如此。

程傳九五在坎之中﹐是「不盈」也﹐盈則平而出矣。「祗」﹐宜音柢﹐抵也。《復》卦云「無祗悔」﹐必抵於已平則「無咎」。旣曰「不盈」﹐則是未平而尙在險中﹐未得「無咎」也。以九五剛中之才居尊位﹐宜可以濟於險﹐然下無助也。二陷於險中未能出﹐餘皆陰柔無濟險之才。人君𨿽才﹐安能獨濟天下之險﹖居君位而不能致天下出於險﹐則爲有咎﹐必「祗旣平」乃得「無咎」。

集說《朱子語類》云「坎不盈﹐祗旣平」﹐祗字他無說處﹐看來只得作抵字解﹐《復》卦亦然。

兪氏琰曰「坎不盈」﹐以其流也。《彖傳》雲「水流而不盈」是也﹐「不盈」則適至於「旣平」﹐故「無咎」。

何氏楷曰「祗」﹐適也﹐猶言適足也。言適於平而已﹐卽《彖傳》所謂「水流而不盈」也。

案如《程傳》說﹐則「不盈」爲未能盈科出險之義﹐與《彖傳》異指矣﹐須以兪氏﹑何氏之說爲是。蓋「不盈」﹐水徳也。有源之水﹐𨿽涓微而不捨晝夜﹐𨿽盛大而不至盈溢﹐惟二五剛中之徳似之。此所以始於小得﹐而終於不盈也。

上六﹐系用徽纆﹐寘於叢棘﹐三歲不得﹐凶。

本義以陰柔居險極﹐故其象占如此。

程傳上六以陰柔而居險之極﹐其陷之深者也。以其陷之深﹐取牢獄爲諭﹐如系縛不得免也﹐其「凶」可知。

集說王氏弼曰﹕囚執賓於思過之地﹐自修三歲﹐乃可以求復﹐故曰「三歲不得凶」。

吳氏澄曰﹕《周官司圜》收教罷民﹐能攺者﹐上罪三年而捨﹐其不能攺而出圜上者﹐殺。三歲不得﹐其罪大而不能攺者與﹖案不得者﹐不能得其道也。如悔罪思愆﹐是謂得道。則其困苦幽囚﹐止於三歲矣。

聖人之教人動心忍性以習於險者﹐𨿽罪苦已成﹐而猶不忍棄絕者如此。

總論龔氏煥曰﹕坎卦本以陽陷爲義﹐至爻辭則陰陽皆陷﹐不以陽陷於陰爲義矣。

二「小得」﹐五「旣平」﹐是陽之陷爲可出﹔初與三之「入於坎宮」﹐上之「三歲不得」﹐則陰之陷反爲甚。《易》卦爻取義不同多如此。

離。離上。離下程傳《離序卦》﹕「坎者陷也﹐陷必有所麗﹐故受之以離﹐離者麗也﹐」陷於險難之中﹐則必有所附麗﹐理自然也﹐《離》所以次《坎》也。離﹐麗也﹐明也。取其陰麗於上下之陽﹐則爲附麗之義。取其中虛﹐則爲明義。離爲火﹐火體虛﹐麗於物而明者也。又爲日﹐亦以虛明之象。

離﹐利貞﹐亨﹐畜牝牛﹐吉。

本義「離」﹐麗也。陰麗於陽﹐其象爲火﹐體陰而用陽也。物之所麗﹐貴乎得正。

「牝牛」﹐柔順之物也﹐故占者能正則「亨」﹐而「畜牝牛」則「吉」也。

程傳「離」﹐麗也。萬物莫不皆有所麗﹐有形則有麗矣。在人則爲所親附之人﹐所由之道﹐所主之事﹐皆其所麗也。人之所麗﹐利於貞正。得其正﹐則可以亨通。故曰「離利貞亨」。「畜牝牛吉」﹐牛之性順而又牝焉﹐順之至也。旣附麗於正﹐必能順於正道﹐如牝牛則吉也。「畜牝牛」﹐謂養其順徳。人之順徳﹐由養以成﹐旣麗於正﹐當養習以成其順徳也。

集說王氏弼曰﹕《離》之爲卦﹐以柔爲正﹐故必貞而後乃亨。柔外於內而履正中﹐牝之善也。外彊而內順﹐牛之善也。離之爲體﹐以柔順爲主者也﹐故不可以畜剛猛之物﹐而「吉」於「畜牝牛」也。

郭氏忠孝曰﹕乾爲馬﹐坤爲牝馬﹔坤爲牛﹐離爲牝牛﹐象之宜也。

《朱子語類》﹕問﹕《離》卦是陽包陰﹐占「利畜牝牛」﹐便也是宜畜柔順之物。曰﹕然。

吳氏澄曰﹕牛﹑牝皆坤象﹐離中畫一陰﹐坤之中畫也﹐故象牝牛。

胡氏炳文曰﹕坎之明在內﹐以剛健而行之於外。離之明在外﹐當柔順以養之於中。

案「畜牝牛」﹐胡氏﹑吳氏之說爲切。蓋《離》﹐明也﹐髙明柔克﹐則用明而不傷矣。

初九﹐履錯然。敬之無咎。

本義以剛居下而處明體﹐志欲上進﹐故有「履錯然」之象﹐「敬之」則「無咎」矣。戒占者宜如是也。

程傳陽固好動﹐又居下而離體。陽居下則欲進﹐離性炎上﹐志在上麗﹐幾於躁動。

其履錯然﹐謂交錯也。𨿽未進而迹已動矣﹐動則失居下之分而有咎也。然其剛明之才﹐若知其義而敬愼之﹐則不至於咎矣。初在下﹐無位者也。明其身之進退﹐乃所麗之道也。

其志旣動﹐不能敬愼﹐則妄動﹐是不明所麗﹐乃有咎也。

集說孔氏穎達曰﹕身處離初﹐故其所履踐﹐恆錯然敬愼﹐不敢自寧﹐故云「履錯然﹐敬之無咎」。若能如此恭敬﹐則得避其禍而無咎。

王氏昭素曰﹕處萬物相見之初﹐履錯雜之時。

胡氏瑗曰「錯然」者﹐「敬之」之貌也。居離之初﹐如日之初生﹐於事之初﹐則當常錯然警懼﹐以進徳修業﹐所以得免其咎。

馮氏當可曰﹕日方出﹐人夙興之晨也。「履錯然」﹐動之始也。於其始而加敬﹐則終必吉。禍福幾微﹐每萌於初動之時﹐故戒其初。

趙氏彥肅曰﹕能敬﹐則動與物交﹐皆天理也。不能敬﹐則役於物而生咎矣。日出而作﹐故發此象。

胡氏一桂曰「錯然」是事物紛錯之意﹐能敬則心有主宰﹐酬應不亂﹐可免於咎。

不能敬則反是。

案「履錯然」﹐王氏﹑馮氏﹑胡氏之說爲是﹐蓋錯雜者﹐處應物之初也。敬者﹐養明徳之本也。人心之徳﹐敬則明﹐不敬則昏。於應物之初而知敬﹐其卽於咎者鮮矣。

六二﹐黃離﹐元吉。

本義「黃」﹐中色﹐柔離乎中而得其正﹐故其象占如此。

程傳二居中得正﹐麗於中正也。「黃」﹐中之色﹐文之美也。文明中正﹐美之盛也﹐故云「黃離」。以文明中正之徳﹐上同於文明中順之君﹐其明如是﹐所麗如是﹐大善之「吉」也。

集說王氏弼曰﹕居中得位﹐以柔處柔﹐履文明之盛而得其中﹐故曰「黃離元吉」也。

劉氏牧曰﹕《離》爲火之象﹐焰猛而易燼﹐九四是也。過盛則有衰竭之凶﹐九三是也。惟二得中﹐《離》之「元吉」也。

兪氏琰曰﹕九三言「日昃之離」﹐六二其日中之離乎。居下卦之中而得其中道﹐故比他爻爲最吉。六二蓋《離》之主爻也。

楊氏啟新曰「畜牝牛」而「利貞」﹐六二得之﹐明而不失其中正﹐故曰「黃離」。

九三﹐日昃之離﹐不鼓缶而歌﹐則大耋之嗟﹐凶。

本義重離之間﹐前明將盡﹐故有「日昃」之象。不安常以自樂﹐則不能自處而凶矣。戒占者宜如是也。

程傳八純卦皆有二體之義﹐《乾》內外皆健﹐《坤》上下皆順﹐《震》威震相繼﹐《巽》上下順隨﹐《坎》重險相習﹐《離》二明繼照﹐《艮》內外皆止﹐《兌》彼己相說﹐而《離》之義在人事最大。九三居下體之終﹐是前明將盡﹐後明當繼之時。人之始終﹐時之革易也﹐故爲「日昃之離」﹐日下昃之明也。昃則將沒矣。以理言之﹐盛必有衰﹐始必有終﹐常道也。達者順理爲樂。「缶」﹐常用之器也。「鼓缶而歌」﹐樂其常也。不能如是﹐則以大耋爲嗟憂﹐乃爲「凶」也。「大耋」﹐傾沒也。人之終盡﹐達者則知其常理﹐樂天而已。

於常皆樂﹐如鼓缶而歌。不達者則恐恆有將盡之悲﹐乃「大耋之嗟」﹐爲其「凶」也。

此處死生之道也。「耋」﹐與昳同。

集說苟氏爽曰﹕初爲日出﹐二爲日中﹐三爲日昃。

梁氏寅曰﹕三居下離之終﹐乃「日昃」之時也。夫持滿定傾﹐非中正之君子不能。

三處日之夕﹐而過剛不中﹐其志荒矣﹐故「不鼓缶而歌﹐則大耋之嗟」。其歌也﹐樂之失常也。其嗟也﹐裒之失常也。哀樂失常﹐能無「凶」乎﹖君子值此之時﹐則思患之心﹐與樂天之誠﹐並行而不悖﹐是固不暇於歌矣﹐而亦何至於嗟乎﹖案梁氏之說﹐獨得爻義。蓋「日昃」者﹐諭心之昏﹐非諭境之變也。

九四﹐突如其來如﹐焚如﹐死如﹐棄如。

本義後明將繼之時﹐而九四以剛迫之﹐故其象如此。

程傳九四離下體而升上體﹐繼明之初﹐故言繼承之義。在上而近君﹐繼承之地也。

以陽居離體而處四﹐剛躁而不中正﹐且重剛以不正。而剛盛之勢﹐「突如」而來﹐非善繼者也。夫善繼者﹐必有巽讓之誠﹐順承之道﹐若舜﹑啟然。今四「突如其來」﹐失善繼之道也。又承六五陰柔之君﹐其剛盛陵爍之勢﹐气焰如焚然﹐故曰「焚如」。四之所行不善如此﹐必被禍害﹐故曰「死如」。失繼紹之義﹐承上之道﹐皆逆徳也﹐眾所棄絕﹐故云「棄如」。至於死棄﹐禍之極矣﹐故不假言凶也。

集說章氏潢曰﹕明之於人﹐猶火之於木。火宿於木而能焚木﹐明本於人而能害人﹐顧用之何如耳。九四不中不正﹐剛气燥暴﹐其害若此。

何氏楷曰﹕三處下卦之盡﹐似日之過中。四處上卦之始﹐似火之驟烈。

案離﹐明徳也。繼明者﹐所謂有緝熙於光明﹐其明不息也。與繼世之義﹕至無交六五﹐出涕沱若﹐戚嗟若﹐吉。

本義以陰居尊﹐柔麗乎中﹐然不得其正而迫於上下之陽﹐故憂懼如此﹐然後得「吉」。

戒占者宜如是也。

程傳六五居尊位而守中﹐有文明之徳﹐可謂善矣。然以柔居上﹐在下無助﹐獨附麗於剛彊之間﹐危懼之勢也。惟其明也﹐故能畏懼之深﹐至於出涕﹔憂慮之深。至於「戚嗟」﹐所以能保其吉也。「出涕戚嗟」﹐極言其憂懼之深耳﹐時當然也。居尊位而文明﹐知憂畏如此﹐故得「吉」﹐若自恃其文明之徳﹐與所麗中正﹐泰然不懼﹐則安能保其吉也﹖集說蔡氏淵曰﹕《坎》《離》之用在中﹐二五皆卦之中也。坎五當位而二不當位﹐故五爲勝。離二當位而五不當位﹐故二爲勝。

劉氏定之曰﹕坎者陰險之卦﹐惟剛足以濟之﹐沈潛剛克也。《離》者陽躁之卦﹐惟柔足以和之﹐髙明柔克也。二五同歸於「吉」﹐以柔而然也。

案惟六二爲得明徳之正﹐三之歌嗟﹐四之突來﹐則明徳昏而性情蕩﹐忿欲仍而災患至矣。能返之者﹐其惟哀悔之心乎﹗五有中徳﹐又適昏極將明之候﹐故取象如此。三之「嗟」﹐樂過而悲也。五之「嗟」﹐自怨自艾也。

上九﹐王用出徵﹐有嘉折首﹐獲匪其醜﹐無咎。

本義剛明及遠﹐威震而刑不濫﹐「無咎」之道也﹐故其象占如此。

程傳九以陽居上﹐在離之終﹐剛明之極者也。明則能照﹐剛則能斷。能照足以察邪惡﹐能斷足以行威刑。故王者宜用如是剛明﹐以辧天下之邪惡﹐而行其徵伐﹐則有嘉美之功也。徵伐﹐用刑之大者。夫明極則無微不照﹐斷極則無所寬宥﹐不約之以中﹐則傷於嚴察矣。去天下之惡﹐若盡究其漸染詿誤﹐則何可勝誅﹖所傷殘亦甚矣。故但當折取其魁首﹐所執獲者﹐非其醜類﹐則無殘暴之咎也。《書》曰﹕殲厥渠魁﹐脇從罔治。

案上九承四五之後﹐有重明之象。故在人心則爲克己而盡其根株﹐在國家則爲除亂而去其元惡。《詩》云﹕如火烈烈﹐則莫我敢遏﹐苞有三檗﹐莫遂莫達。此爻之義也。

周易下經咸。兌上。艮下程傳《咸序卦》﹕「有天地﹐然後有萬物﹔有萬物﹐然後有男女﹔有男女﹐然後有夫婦﹔有夫婦﹐然後有父子﹔有父子﹐然後有君臣﹔有君臣﹐然後有上下﹔有上下﹐然後禮義有所錯。」天地﹐萬物之本。夫婦﹐人倫之始。所以上經首《乾》《坤》﹐下經首《咸》繼以《恆》也。天地二物﹐故二卦分爲天地之道。男女交合而成夫婦﹐故《咸》與《恆》皆二體合爲夫婦之義。咸﹐感也﹐以說爲主。恆﹐常也﹐以正爲本。而說之道自有正也﹐正之道固有說焉。巽而動﹐剛柔皆應﹐說也。《咸》之爲卦﹐兌上艮下﹐少女少男也。男女相感之深﹐莫如少者﹐故二少爲《咸》也。艮體篤實﹐止爲誠愨之義。

男女篤實以下交﹐女心說而上應﹐男感之先也。男先以誠感﹐則女說而應也。

集說邱氏富國曰﹕《感》﹐二少相交者﹐夫婦之始也﹐所以論交感之情﹐故以男下女爲象。男下於女﹐婚姻之道成矣。恆二長相承者﹐夫婦之終也﹐所以論處家之道。故以男尊女卑爲象﹐女下於男﹐居室之倫正矣。損𨿽二少﹐而男不下女﹐則咸感之義微﹐益𨿽二長﹐而女居男上﹐則恆久之義悖。此下經所以不首《損》《益》而首《咸》《恆》與﹖咸﹐亨﹐利貞﹐取女吉。

本義「咸」﹐交感也。兌柔在上﹐艮剛在下﹐而交相感應。又艮止則感之專﹐兌說則應之至。又艮以少男下於兌之少女﹐男先子女﹐得男女之正﹐婚姻之時﹐故其卦爲咸﹐其占「亨」而「利」正﹐「取女」則「吉」。蓋感有必通之理﹐然不以正﹐則失其「亨」而所爲皆凶矣。

程傳「咸」﹐感也。不曰感者﹐《咸》有皆義﹐男女交相感也。物之相感莫如男女﹐而少復甚焉。凡君臣上下以至萬物﹐皆有相感之道。物之相感﹐則有亨通之理。君臣能相感﹐則君臣之道通。上下能相感﹐則上下之志通。以至父子夫婦親戚朋友﹐皆情意相感﹐則和順而亨通﹐事物皆然。故《咸》有「亨」之理也。「利貞」﹐相感之道﹐「利」在於正也。不以正﹐則入於惡矣。如夫婦之以淫姣﹐君臣之以媚說﹐上下之以邪僻﹐皆相感之不以正也﹐「取女吉」﹐以卦才言也。卦有柔上剛下﹐「二气感應相與﹐止而說﹐男下女」之義﹐以此義「取女」﹐則得正而「吉」也。

集說胡氏炳文曰「咸」﹐感也。不曰感而曰《咸》﹐咸﹐皆也﹐無心之感也。無初六﹐咸其拇。

本義「拇」﹐足大指也。咸以人身取象﹐《咸》於最下﹐「咸拇」之象也。感之尙淺﹐欲進未能﹐故不言吉凶。此卦𨿽主於感﹐然六爻皆宜靜而不宜動也。

程傳初六在下卦之下﹐與四相感﹐以微處初﹐其感未深﹐豈能動於人﹖故加人拇之動﹐未足以進也。「拇」﹐足大指。人之相感﹐有淺深輕重之異。識其時勢﹐則所處不失其宜矣。

集說《朱子語類》﹕問﹕《咸》內卦艮止也﹐何以皆說動﹖曰﹕艮𨿽是止﹐然咸有交感之義﹐都是要動﹐所以都說動。卦體𨿽說動﹐然才動便不吉。

蔡氏淸曰「咸其拇」﹐辭意若曰﹐感以其拇也﹐諸爻皆同。

又曰﹕《本義》云﹐此卦𨿽主於感﹐然六爻皆宜靜而不宜動﹐此卽以虛受人之理。《大傳》曰﹕寂然不動﹐感而遂通天下之故。程子曰﹕廓然而大公﹐物來而順應。周子所謂主靜﹐朱子所謂鑑空衡平﹐及先儒所謂無心之感者﹐皆謂此也。

六二﹐咸其腓﹐凶。居吉。

本義「腓」﹐足肚也。欲行則先自動﹐躁妄而不能固守者也。二當其處﹐又以陰柔不能固守﹐故取其象。然有中正之徳﹐能居其所﹐故其占動「凶」而靜「吉」也。

程傳二以陰在下﹐與五爲應﹐故設咸腓之戒。「腓」﹐足肚。行則先動﹐足乃舉之﹐非如腓之自動也。二若不守道待上之求﹐而如腓之動﹐則躁妄自失﹐所以「凶」也。安其居而不動﹐以待上之求﹐則得進退之道而吉也。二中正之人﹐以其在咸而應五﹐故爲此戒。復云「居吉」﹐若安其分不自動﹐則「吉」也。

集說王氏弼曰﹕咸道轉進﹐離拇升腓﹐腓體動躁者也。感物以躁﹐「凶」之道也。

由躁故凶﹐居則「吉」矣。處不乘剛﹐故可以居而獲「吉」。

九三﹐咸其股﹐執其隨﹐往吝。

本義「股」﹐隨足而動﹐不能自專者也。執者﹐主當持守之意。下二爻皆欲動者﹐三亦不能自守而隨之﹐「往」則「吝」矣﹐故其象占如此。

程傳九三以陽居剛﹐有剛陽之才﹐而爲主於內。居下之上﹐是宜自得於正道以感於物﹐而乃應於上六﹐陽好上而說陰﹐上居感說之極﹐故三感而從之。「股」者﹐在身之下﹐足之上﹐不能自由﹐隨身而動者也﹐故以爲象。言九三不能自主﹐隨物而動如股然。其所執守者﹐隨於物也。剛陽之才﹐感於所說而隨之﹐如此而往﹐可羞吝也。

集說王氏宗傳曰﹕九三處下體之上﹐所謂股也。三𨿽艮體﹐然以陽居陽﹐又有應在上﹐非能止也﹐故曰「咸其股」。夫股隨上體而動者也﹐以剛過之才﹐不能爲主於內﹐而其所秉執者﹐在於隨上體而動焉﹐則躁動而失正矣﹐故曰「往吝」。

案「執其隨」﹐《本義》以爲隨下二爻﹐《程傳》以爲隨上﹐然隨之爲義﹐取於雁九四﹐貞吉悔亡﹐憧憧往來﹐朋從爾思。

本義九四居股之上﹐脢之下﹐又當三陽之中﹐心之象﹐《咸》之主也。心之感物﹐當正而固﹐乃得其理。今九四乃以陽居陰﹐爲失其正而不能固﹐故因占設戒﹐以爲能正而固﹐則吉而「悔亡」。若「憧憧往來」﹐不能正固而累於私感﹐則但其朋類從之﹐不復能及遠矣。

程傳感者﹐人之動也﹐故皆就人身取象。拇取在下而動之微﹐腓取先動﹐股取其隨。九四無所取﹐直言感之道。不言鹹其心﹐感乃心也。四在中而居上﹐當心之位﹐故爲感之主。而言感之道﹐貞正則吉而悔亡。感不以正則有悔也。又四說體﹐居陰而應初﹐故戒於貞。感之道無所不通﹐有所私系﹐則害於感通﹐乃有悔也。聖人感天下之心﹐如寒暑雨暘﹐無不通﹐無不應者﹐亦貞而已矣。貞者﹐虛中無我之謂也。「憧憧往來﹐朋從爾思」﹐夫貞一則所感無不通。若往來憧憧然﹐用其私心以感物﹐則思之所及者有能感而動﹐所不及者不能感也﹐是其朋類則從其思也。以有系之私心﹐旣主於一隅一事﹐豈能廓然無所不通乎﹖《系辭》曰「天下何思何慮﹖天下同歸而殊塗﹐一致而百慮﹐天下何思何慮」﹐夫子因咸極論感通之道。夫以思慮之私心感物﹐所感狹矣。天下之理一也﹐塗𨿽殊而其歸則同﹐慮𨿽百而其致則一。𨿽物有萬殊﹐事有萬變﹐統之以一﹐則無能違也。故貞其意﹐則窮天下無不感通焉﹐故日「天下何思何慮」。用其思慮之私心﹐豈能無所不感也﹖「日往則月來﹐月往則日來﹐日月相推而明生焉。寒往則暑來﹐暑往則寒來﹐寒暑相推而歲成焉。往者屈也﹐來者信也﹐屈信相感而利生焉。」此以往來屈信明感應之理。屈則有信﹐信則有屈﹐所謂感應也。故日月相推而明生﹐寒暑相推而歲成﹐功用由是而成﹐故曰「屈信相感而利生焉」。感﹐動也。有感必有應﹐凡有動皆爲感﹐感則必有應﹐所應復爲感﹐感復有應﹐所以不已也。「尺蠖之屈﹐以求信也﹕龍蛇之蟄﹐以存身也﹔精義入神﹐以致用也﹔利用安身﹐以祟徳也。過此以往﹐未之或知也。」前云屈信之理矣﹐復取物以明之。尺蠖之行﹐先屈而後信﹐蓋不屈則無信﹐信而後有屈﹐觀尺蠖則知感應之理矣。龍蛇之藏﹐所以存息其身﹐而後能奮迅也。不蟄則不能奮矣﹐動息相感﹐乃屈信也﹐君子潛心精微之義﹐入於神妙﹐所以致其用也﹐潛心精微﹐積也。

致用﹐施也。積與施乃屈信也。「利用安身﹐以崇徳也」﹐承上文致用而言﹐利其施用﹐安處其身﹐所以崇大其徳業也。所爲合理﹐則事正而身安﹐聖人能事﹐盡於此矣﹐故云「過此以往﹐未之或知也。窮神知化徳之盛也。」旣云「過此以往」﹐「未之或知」﹐更以此語終之﹐云窮極至神之妙﹐知化育之道﹐徳之至盛也﹐無加於此矣。

集說程子曰﹕天地之常﹐以其心普萬物而無心。聖人之常﹐以其情順萬事而無情。

楊氏時曰﹕九四脢之下﹐股之上﹐心之位也。不言心﹐心無不該﹐不可以位言也。

《朱子語類》﹕問﹕《咸》九四《傳》﹐說虛心貞一處全似敬。曰﹕蓋嘗有此語曰敬﹐心之貞也。

問﹕「瞳憧往來﹐朋從爾思」﹐莫是此感彼應﹐憧憧是添一个心否﹖曰「往來」固是感應﹐「憧憧」是一心方欲感他﹐一心又欲他來應。如正其義便欲謀其利﹐明其道便欲計其功。又如赤子入井之時﹐此心方怵惕要去救他﹐又欲他父母道我好﹐這便是憧憧之病。

又云「憧憧往來﹐朋從爾思」﹐聖人未嘗不教人思﹐只是不可憧憧﹐這便是私了。

感應自有个自然底道理﹐何必思他﹖若是義理﹐卻不可不思。

問﹕「瞳憧往來」是心中憧憧然往來﹐猶言往來於懷否﹖曰﹕非也。又問﹕是憧憧於往來之間否﹖曰﹕亦非也。只是對那「日往則月來」底說﹐那个是自然之往來﹐此「憧憧」者是加私意不好底往來﹐「憧憧」只是加一个忙迫底心﹐不能順自然之理。方往時又便要來﹐方來時又便要往﹐只是一个忙。

問﹕「憧憧往來」﹐如霸者以私心感人﹐便要人應。自然往來﹐如王者我感之也無心而感﹐其應我也無心而應﹐周徧公溥﹐無所私系。曰﹕也是如此。又問﹕此以私而感﹐彼非以私而應﹐只是應之者有限量否﹖曰﹕也是以私而應﹑如我以私惠及人﹐少間被我之惠者﹐則以我爲恩﹐不被我之惠者﹐則不以我爲恩矣。

胡氏炳文曰「寂然不動」﹐心之體。「感而遂通」﹐心之用。「憧憧往來」已失其寂然不動之體﹐安能感而遂通天下之故﹖「貞吉悔亡」﹐無心之感也﹐何思何慮之有﹖「憧憧往來」﹐私矣。

林氏希元曰﹕以「憧憧往來」反《觀》九四之貞﹐只是往來付之無心爾。蓋盡吾所感之道﹐而人之應與否﹐皆所不計也﹐此便是正而固。「憧憧往來」﹐是把个往來放在心上﹐切切然不能放下﹐故曰「何思何慮」﹐言其不消如此。

又曰「貞」者﹐施己之感﹐不必人之應也。惟不必人之應﹐則不私己之感﹐其應者亦感﹐其不應者亦感﹐無一人之不感﹐亦無一人之不應﹐故「吉」而「悔亡」。「憧懂往來」者﹐施己之感﹐必人之應也。惟必人之應﹐則私己之感﹐應者則感﹐不應者則不感﹐而其應之﹐亦惟其感者卽應﹐不感者則不應矣﹐故「朋從爾思」。蓋「憧憧往來」﹐思也﹐朋則思之所及者﹐以其思之所及﹐故從而目之曰朋﹐猶云朋黨也。

九五﹐咸其脢﹐無悔。

本義「脢」﹐背肉。在心上而相背﹐不能感物﹐而無私系﹐九五適當其處﹐故取其象﹐而戒占者以能如是﹐則𨿽不能感物﹐而亦可以「無悔」也。

程傳九居尊位﹐當以至誠感天下。而應二比上。若系二而說上﹐則偏私淺狹﹐非人君之道﹐豈能感天下乎﹖脢﹐背肉也﹐與心相背而所不見也。言能背其私心﹐感非其集說孔氏穎達曰﹕馬融云「脢」﹐背也﹔鄭康成云「脢」﹐脊肉也﹔王肅云「脢」在背而夾脊。諸說不同﹐大體皆在心上。

王氏宗傳曰﹕上六處《咸》之末﹐以口舌爲容悅之道﹐五或以其近己也﹐比而說之。

「脢」﹐背肉也﹐與心相背者也。戒之使背其心之所向﹐則無親狎之悔矣。

上六﹐咸其輔頰舌。

本義「輔頰舌」﹐皆所以言者﹐而在身之上。上六以陰居說之終﹐處感之極﹐感人以言﹐而無其實﹐又兌爲口舌﹐故其象如此﹐凶咎可知。

程傳上陰柔而說體﹐爲說之主。又居感之極﹐是其欲感物之極也。故不能以至誠感物﹐而發見於口舌之間﹐小人女子之常態也﹐豈能動於人乎﹖不直云口﹐而云「輔頰舌」﹐亦猶今人謂口過曰唇吻﹐曰頰舌也。「輔頰舌」﹐皆所用以言也。

集說王氏弼曰「輔頰舌」者﹐所以爲語之具也。「咸其輔頰舌」﹐則滕口說也。「憧幢往來」﹐猶未光大﹐況在滕口﹐薄可知也。

郭氏忠孝曰﹕《易》稱「近取諸身」﹐獨《咸》《艮》二卦言之爲詳﹐而其成終有特異﹐豈非《咸》極於說﹐《艮》終於止耶﹖觀艮其輔﹐言有序爲可知矣。

總論鄭氏汝諧曰﹕卦言感應之理﹐六爻皆不純乎吉﹐何也﹖卦合而言之﹐爻析而言之﹐天地感而萬物化生﹐聖人感人心而天下和平﹐《咸》之全也。六爻之所感不同﹐《咸》之偏也。自初至上﹐皆以人身爲象。囿於有我﹐安能無所不感乎﹗

易氏祓曰「咸」﹐感也。感以心爲主﹐而偏體皆所感之一。初「咸其拇」。二「咸其腓」﹐三「咸其股」﹐五「咸其脢」﹐上「咸其輔頰舌」﹐皆感其偏體者也。所感出於心﹐故皆以「咸」字明之。九四在上下之間﹐其位在心﹐故不言咸而言所感之道。

邱氏富國曰﹕《咸》六爻以身取象﹐上卦象上體﹐下卦象下體。初在下體之下爲「拇」﹐二在下體之中爲「腓」﹐三在下體之上爲「股」﹐此下卦三爻之序也。四在上體之下爲心﹐五在上體之中爲「脢」﹐上在上體之上爲口﹐此上卦三爻之序也。

龔氏煥曰﹕《咸》以人身取象﹐與《艮》卦相類﹐但《咸》感《艮》止﹐感者動而止者靜﹐故《咸》諸爻﹐不如《艮》吉多而凶少。

恆。震上。巽下程傳《恆序卦》﹕「夫婦之道﹐不可以不久也﹐故受之以恆。恆﹐久也。」咸夫婦之道﹐夫婦終身不變者也﹐故咸之後受之以恆也。咸少男在少女之下﹐以男下女﹐是男女交感之義。恆長男在長女之上﹐男尊女卑﹐夫婦居室之常道也﹕論交感之情﹐則少爲親切。論尊卑之序﹐則長爲謹正。故兌艮爲《咸》﹐而震巽爲《恆》也。男在女上﹐男動於外﹐女順於內﹐人理之常﹐故爲恆也。又剛上柔下﹐雷風相與﹐巽而動﹐剛柔相恆﹐亨﹐無咎﹐利貞﹐利有攸往。

本義恆﹐常久也。爲卦震剛在上﹐巽柔在下﹐震雷巽風﹐二物相與﹐巽順震動﹐爲巽而動﹐二體六爻陰陽相應﹐四者皆理之常﹐故爲恆。其占爲能久於其道﹐則「亨」而「無咎」。然又必利於守正﹐則乃爲得所常久之道﹐而利有所往也。

程傳恆者常久也﹐《恆》之道可以亨通﹐恆而能「亨」﹐乃『無咎」也。恆而不可以亨﹐非可恆之道也﹐爲有咎矣。如君子之恆於善﹐可恆之道也。小人恆於惡﹐失可恆之道也。恆所以能亨﹐由貞正也。故云「利貞」。夫所謂恆﹐謂可恆久之道﹐非守一隅而不知變也﹐故利於有往。惟其有往﹐故能恆也﹐一定則不能常矣。又常久之道﹐何往不利﹖集說《朱於語類》云「恆」是个一條物事﹐徹頭徹尾不是尋常字﹐古字作﹐其說象一支船﹐兩頭靠岸﹐可見徹頭徹尾。

徐氏幾曰﹕《恆》有二義﹐有不易之恆﹐有不已之恆。「利貞」者﹐不易之恆也。「利有攸往」者﹐不已之恆也。合而言之乃常道也﹐倚於一偏﹐則非道矣。

林氏希元曰﹕惟其不易﹐所以不已。

初六﹐浚恆﹐貞凶﹐無攸利。

本義初與四爲正應﹐理之常也。然初居下﹐而在初未可以深有所求。四震體而陽性﹐上而不下﹐又爲二三所隔﹐應初之意﹐異乎常矣。初之柔暗不能度勢﹐又以陰居巽下﹐爲巽之主﹐其性務入﹐故深以常理球之﹐「浚恆」之象也。占者如此﹐則𨿽正亦凶﹐而無所利矣。

程傳初居下而四爲正應﹐柔暗之人﹐能守常而不能度勢。四震體而陽性﹐以剛居髙﹐志上而不下﹐又爲二三所隔﹐應初之志﹐異乎常矣。而初乃求望之深﹐是知常而不知變也。「浚」﹐深之也。「浚恆」﹐謂求恆之深也。守常而不度勢﹐求望於上之深﹐堅固守此﹐「凶」之道也。泥常如此﹐無所往而利矣。世之責望故素而致悔咎者﹐皆浚恆者也。志旣上求之深﹐是不能恆安其處者也。柔微而不恆安其處﹐亦致凶之道。凡卦之初終﹐淺與深﹐微與盛之地也﹐在下而求深﹐亦不知時矣。

集說陸氏希聲曰﹕常之爲義﹐貴久於其道日以浸深﹐初爲常始﹐宜以漸爲常﹐而體巽性躁﹐遽求深入﹐是失久於其道之義﹐不可以爲常﹐故「貞凶」。

胡氏瑗曰﹕天下之事﹐必皆有漸﹐在乎積日累久﹐而後能成其功。是故爲學旣久﹐則道業可成﹐聖賢可到﹔爲治旣久﹐則教化可行﹐堯舜可至。若是之類莫不由積日累久而後至﹐固非驟而及也。初六居下卦之初﹐爲事之始﹐責其長久之道﹐永遠之效﹐是猶爲學之始﹐欲亟至於周孔﹔爲治之始﹐欲化及於堯舜﹐不能積久其事﹐而求常道之深﹐故於貞正之道﹐見其凶也。「無攸利」者﹐以此而往﹐必無所利﹐孔子曰﹔「欲速則不達」是也。

王氏申子曰﹕恆﹐久也。天下可久之事﹐豈一朝夕所能致者﹖初六質柔而志則。質柔故昧於遠見﹐志剛故欲速不達﹐處恆之初﹐是方爲可久之計者﹐而遽焉求深﹐故曰「浚恆」。非急暴而不能恆﹐則必苟且而不可恆矣。貞固守此以爲恆﹐取凶之道也﹐何所利哉。

案此爻義﹐陸氏﹑胡氏﹑二王氏俱與《傳》義異﹐於卦義尢爲精切可從。蓋凡事漸則能久。不漸則不能久矣。孟子所謂其進銳者﹐其退速也。

九二﹐悔亡。

本義以陽居陰﹐本當有「悔」﹐以其久中﹐故得「亡」也。

程傳在《恆》之義﹐居得其正﹐則常道也。九陽爻﹐居陰位﹐非常理也。處非其常﹐本當有「悔」﹐而九二以中徳而應於五﹐五復居中﹐以中而應中﹐其處與動﹐皆得中也﹐是能恆久於中也。能恆久於中﹐則不失正矣﹐中重於正﹐中則正矣﹐正不必中也。

九二以剛中之徳而應於中﹐徳之勝也﹐足以「亡」其「悔」矣﹐人能識重輕之勢﹐則可以言《易》矣。

集說程氏迥曰﹕《大壯》九二﹐《解》初六﹐及此爻﹐皆不著其所以然﹐蓋以爻明之也。

案恆者﹐常也。中則常矣。卦惟此爻以剛居中﹐《大壯》之壯。戒於太過﹐而四陽爻惟二得中。《解》「利西南」﹐貴處後也﹐而卦惟初六爲最後。此皆合乎卦義而甚明者﹐故直系以吉占而辭可略也。

九三﹐不恆其徳﹐或承之羞﹐貞吝。

本義位𨿽得正﹐然過剛不中﹐志從於上﹐不能久於其所﹐故爲「不恆其徳﹐或承之羞」之象。「或」者﹐不知其何人之辭。「承」﹐奉也﹐言人皆得奉而進之﹐不知其所自來也。「貞吝」者﹐正而不恆﹐爲可羞吝﹐申戒占者之辭。

程傳三陽爻﹐居陽位﹐處得其位﹐是其常處也。乃志從於上六﹐不惟陰陽相應﹐風復從雷﹐於恆處而不處﹐不恆之人也。其徳不恆﹐則羞辱或承之矣。「或承之」﹐謂有時而至也。「貞吝」﹐固守不恆以爲恆﹐豈不可羞吝乎﹖集說蘇氏軾曰﹕《咸》《恆》無完爻﹐以中者用之﹐可以悔亡。以不中者用之﹐無常之人也﹐故九三「不恆其徳」。

王氏申子曰﹕人之爲徳﹐過乎中則不能恆。三過乎中矣﹐且以剛居剛﹐而處巽之極。

過剛則躁﹐巽則不果﹐是無恆者也。

案《易》所最重者中﹐故卦徳之不善者﹐過乎中則愈甚﹐《睽》《歸妹》之類是九四﹐田無禽。

本義以陽居陰﹐久非其位﹐故爲此象。占者田無所獲﹐而凡事亦不得其所求也。

程傳以陽居陰﹐處非其位﹐處非其所﹐𨿽常何益﹖人之所爲﹐得其道﹐則久而成功﹐不得其道則𨿽久何益﹖故以田爲諭。言九之居四﹐𨿽使恆久如田獵而無禽獸之獲﹐謂徒用力而無功也。

集說胡氏媛曰﹕常久之道﹐必本於中正。九四以陽居陰﹐是不正也。位不及中﹐是不中也。不中不正﹐不常之人也。以不常之人爲治則教化不能行﹐撫民則膏澤不能下﹐足猶田獵而「無禽」可獲也。。

案「浚恆」者﹐如爲學太銳而不以序﹐求治太速而不以漸也。「田無禽」者﹐如學不衷於聖而失其方﹐治不準於王而乖其術也。如此則𨿽久何益哉﹖韓愈與侯生釣魚之詩﹐卽此「田無禽」之諭也。

六五﹐恆其徳貞﹐婦人吉﹐夫子凶。

本義以柔中而應剛中﹐常久不易﹐正而固矣。然乃婦人之道﹐非夫子之宜也﹐故其象占如此。

程傳五應於二﹐以陰柔而應陽剛﹐居中而所應又中﹐陰柔之正也﹐故恆久其徳﹐剛爲貞也。夫以順從爲恆者﹐婦人之道﹐在婦人則爲「貞」﹐故「吉」。若丈夫而以順從於人爲恆﹐則失其剛陽之正﹐乃「凶」也。五君位而不以君道言者﹐如六五之義﹐在丈夫猶凶﹐況人君之道乎﹗在他卦六居君位而應剛﹐未爲失也﹐在恆故不可耳。君道豈可以柔順爲恆也﹖集說《朱子語類》﹕問﹕「恆其徳貞﹐婦人吉﹐夫子凶」﹐徳指六﹐謂常其柔順之徳固貞矣﹐然此婦人之道﹐非夫子之義。曰﹕固是如此﹐然須看得象占分明。六五有「恆其徳貞」之象﹐占者若婦人則「吉」﹐夫子則「凶」。大抵看《易》須是曉得象占分明。

所謂吉凶者﹐非爻之能吉凶﹐爻有此象﹐而占者視其徳而有吉凶耳。

邱氏富國曰﹕二以陽居陰﹐五以陰居陽﹐皆位不當而得中者也。在二則「悔亡」﹐而五有「夫子凶」之戒者﹐蓋二以剛中爲常﹐而五以柔中爲常也。以剛處常﹐能常者也。

以柔爲常﹐則是婦人之道﹐非夫子所尙﹐此六五所以有從婦之凶。

上六﹐振恆﹐凶。

本義振者﹐動之速也。上六居《恆》之極﹐處震之終﹐恆極則不常﹐震終則過動。

又陰柔不能固守﹐居上非其所安﹐故有「振恆」之象﹐而其占則「凶」也。

程傳六居《恆》之極﹐在震之終。《恆》極則不常﹐震終則動極。以陰居上﹐非其安處﹐又陰柔不能堅固其守﹐皆不常之義也﹐故爲「振恆」﹐以振爲恆也。振者﹐動之速也。如振衣﹐如振書﹐抖擻運動之意。在上而其動無節﹐以此爲恆﹐其「凶」宜矣。

王氏申子曰﹕振者﹐運動而無常也。居恆之終﹐處震之極﹐恆終則變而不能恆﹐震極則動而不能止﹐故有「振恆」之象。在上而動無恆﹐其「凶」宜矣。

總論邱氏富國曰﹕恆中道也﹐中則能恆﹐不中則不恆矣。《恆》卦六爻﹐無上下相應之義﹐惟以二體而取中焉﹐則恆之義見矣。初在下體之下﹐四在上體之下﹐皆未及乎恆者﹐故泥常而不知變﹐是以初「浚恆」﹐四「田無禽」也。三在下體之上﹐上在上體之上﹐皆已過乎恆者﹐故好變而不知常﹐是以三不恆而上「振恆」也。惟二五得上下體之中﹐知恆之義者﹐而五位剛爻柔﹐以柔中爲恆。故不能制義﹐而但爲婦人之吉。二位柔爻剛﹐以剛中爲恆﹐而居位不當﹐亦不能盡守常之義﹐故特言悔亡而已。恆之道﹐豈易言哉﹗

李氏舜臣曰﹕《咸》《恆》二卦其彖甚善﹐而六爻之義﹐鮮有全吉者﹐蓋以爻而配六位﹐則陰陽得失﹐承乘逆順之理﹐又各不同故也。

遁。乾上。艮下程傳《遁序卦》﹕「恆者久也﹐物不可以久居其所﹐故受之以遁。遁者退也。」夫久則有去﹐相須之理也﹐遁所以繼恆也。遁﹐退也﹐避也﹐去之之謂也。爲卦天下有山﹐天在上之物﹐陽性上進﹐山髙起之物﹐形𨿽髙起﹐體乃止物﹐有卜陵之象而止不進﹐天乃上進而去之﹐下陵而上去﹐是相違遁﹐故爲遁去之義﹐二陰生於下﹐陰長將盛﹐陽消而退﹐小人漸盛﹐君子退而避之﹐故爲遁也。

遁﹐亨﹐小利貞。

本義遁﹐退避也。爲卦二陰浸長﹐陽當退避﹐故爲《遁》﹐六月之卦也。陽𨿽當遁﹐然九五當位﹐而下有六二之應﹐若猶可以有爲﹐但二陰浸長於下﹐則其勢不可以不遁﹐故其占爲君子能遁則身𨿽退而道亨﹐小人則利於守正﹐不可以浸長之故﹐而遂侵迫於陽也。小謂陰柔小人也﹐此卦之占﹐與否之初二兩爻相類。

程傳遁者陰長陽消﹐君子遁藏之時也。君子退藏以伸其道﹐道不屈則爲亨﹐故遁所以有「亨」也。在事亦有由遁避而亨者﹐𨿽小人道長之時﹐君子知幾退避固善也。然事有不齊﹐與時消息﹐無必同也﹐陰柔方長而末至於甚盛﹐君子尙有遲遲致力之道﹐不可大貞而尙利小貞也。

集說朱子《易說》問﹕《遁》「小利貞」﹐《本義》謂小人也。案《易》中小字﹐未有以爲小人者﹐如「小利有攸往」﹐與小貞吉之類皆大小之小耳。曰﹕經文固無此例﹐以《彖傳》推之﹐則是指小人而言﹐今當且依《經》而存《傳》耳。

案「小利貞」之義﹐《傳》義說各不同﹐據《易》例則似《傳》說爲長。蓋至於初六﹐遁尾厲。勿用有攸往。

本義遁而在後﹐尾之象﹑危之道也。占者不可以有所往﹐但晦處靜俟﹐可免災耳。

程傳它卦以下爲初﹐遁者往遁也﹐在前者先進﹐故初乃爲尾﹐尾在後之物也。遁而在後﹐不及者也﹐是以危也。初以柔處微﹐旣已後矣﹐不可往也﹐往則危矣。微者﹐易於晦藏﹐往旣有危﹐不若不往之無災也。

集說陸氏績曰﹕陰气已至於二﹐而初在其後﹐故曰「遁尾」也。避難當在前而在後﹐故「厲」。往則與災難會﹐故「勿用有攸往」。

孔氏穎達曰「遁尾厲」者爲遁之尾﹐最在後遁者也。小人長於內﹐應出外以避之。

而最在卦內﹐是遁之爲後﹐故曰「遁尾厲」也。危厲旣至﹐則當危行言遜﹐勿用更有所往。

《朱子語類》﹕問﹕「遁尾厲﹐勿用有攸往」者﹐言不可有所往﹐但當晦處靜俟耳﹐此意如何﹖曰﹕《程傳》作不可往﹐謂不可去也﹐言遁已後矣。不可往﹐往則危。往旣危﹐不若不往之無災。某竊以爲不然﹐遁而在後﹐尾也。旣已危矣﹐豈可更不往乎﹖若作占辭看﹐尢分明。

王氏申子曰﹕遁﹐往遁也﹐故《遁》以初爲後﹐在前者見幾先遁﹐初柔而不能決﹐止而不能行﹐故遁而在後﹐「危厲」之象也。旣已處後﹐然位居卑下﹐不往卽遁也﹐若又有所進往﹐則「危厲」益甚矣。

楊氏啟新曰﹕卦中以二陰爲小人﹐至爻中則均退避之君子﹐蓋皆《遁》爻﹐則發《遁》義也。

案《易》例多取初爻爲居先﹐何獨《遁》而取在後之義﹖曰﹕因卦義而變者也。

初於序則先﹐然於位則內也。遁者﹐遠出之義也﹐故以外卦爲善。初居最內﹐豈非在後者乎﹖或曰﹕《明夷》之初九居內﹐何以爲先幾乎﹖曰﹕《明夷》則以上卦爲內﹐以上六爲主故也﹐是以六四入左腹﹐而六五當內難也﹐如是則初又爲最遠﹐與《遁》之義﹐正相反也。

六二﹐執之用黃牛之單﹐莫之勝說。

本義以中順自守﹐人莫能解﹐必遁之志也﹐占者固守亦當如是。

程傳二與五爲正應﹐𨿽在相違遁之時﹐二以中正順應於五﹐五以中正親合於二﹐其交自固。「黃」﹐中色。「牛」﹐順物。「革」﹐堅固之物。二五以中正順道相與﹐其固如執系之以牛革也﹐莫之勝說﹐謂其交之固﹐不可勝言也。在《遁》之時﹐故極言之。

集說吳氏綺曰﹕六二居人臣之位﹐任國家之責﹐不當遁者也﹐故六二不言遁。

龔氏煥曰﹕五爻皆言遁﹐惟六二不言者﹐二上與五應﹐𨿽當遁時﹐固結而不可遁者也﹐故有執用黃牛之革之象。謂其有必遁之志﹐似未必然。

附錄孔氏穎達曰﹕處中居內﹐非遁之人也。旣非遁之人﹐便爲所《遁》之主﹐物皆棄己而遁。何以執固畱之﹖惟有中和厚順之道﹐可以固而安之也。能用此道﹐則無能勝已解脫而去。

案此爻《傳》義說亦不同﹐吳氏﹑龔氏則暢程《傳》之說。謂六二爲五正應如肺腑之臣﹐義不可去﹐箕子所謂我不顧行遁是也。蔡氏則申《本義》之說﹐謂處遁以中順之道﹐如所謂危行言遜者﹐亦與不惡而嚴之義合。至孔氏則別爲一說﹐謂其能羈縻善類而不使去﹐「執」﹐如《雅》詩「執我仇仇」之「執」﹐於經文「執之」兩字語气﹐亦自恰合也﹐故並存其說。

九三﹐系遁﹐有疾厲﹐畜臣妾﹐吉。

本義下比二陰﹐當遁而有所系之象﹐有「疾」而「危」之道也。然以「畜臣妾」則「吉」﹐蓋君子之於小人﹐惟臣妾則不必其賢而可畜耳﹐故其占如此。

程傳陽志說陰﹐三與二切比系乎二者也。遁貴速而遠﹐有所系累﹐則安能速且遠也﹖害於遁矣﹐故爲「有疾」也。遁而不速﹐是以「危」也。「臣妾」﹐小人女子﹐懷恩而不知義﹐親愛之則忠其上﹐系戀之私恩﹐懷小人女子之道也﹐故以畜養臣妾﹐則得其心爲吉也。然君子之待小人﹐亦不如是也。三與二非正應﹐以暱比相親﹐非待君子之道。

若以正﹐則𨿽系不得爲有疾﹐蜀先主之不忍棄士民是也﹐𨿽危爲無咎矣。

集說孔氏穎達曰﹕九三無應於上﹐與二相比﹐處遁之世而意有所系﹐故曰「系遁」。

《遁》之爲義宜遠小人﹐旣系於陰﹐卽是有疾憊而致危厲也。親於所近﹐系在於下﹐施之於人﹐畜養臣妾則可矣﹐大事則凶﹐故曰「畜臣妾吉」。

胡氏瑗曰﹕爲《遁》之道﹐在乎遠去。九三居內卦之上﹐切比六二之陰﹐不能超然遠遁﹐是有疾病而危厲者也。「畜臣妾吉」者﹐言九三旣不能遠遁﹐然畜羣小以臣妾之道﹐卽得其吉。蓋臣妾至賤者也﹐可以遠則遠之﹐可以近則近之﹐如此則吉可獲也。

蘇氏濬曰「畜臣妾吉」﹐示之以待小人之道﹐見其不可系也。蓋小人之《易》親﹐如臣妾之《易》以惑人﹐畜之法﹐止有不惡而嚴﹐嚴以杜其狎侮之姦﹐而不惡以柔其忿戾之气。用畜臣妾之法以畜之﹐庶可以免疾憊而吉耳。

案孔子曰「惟女子與小人爲難養也﹐近之則不遜﹐遠之則怨﹐」然則不遠不近之間﹐豈非不惡而嚴之義乎﹖故當《遁》之時﹐有所系而未得去者﹐待小人以畜臣妾之道則可矣。胡氏﹑蘇氏說明白。

九四﹐好遁﹐君子吉﹐小人否。

本義下應初六﹐而乾體剛健﹐有所好而能絕之以遁之象也。惟自克之君子能之﹐而小人不能。故占者君子則吉﹐而小人否也。

程傳四與初爲正應﹐是所好愛者也。君子𨿽有所好愛。義苟當遁﹐則去而不疑﹐集說張子曰﹕有應於陰﹐不惡而嚴﹐故曰「好遁」。小人暗於事幾﹐不忿怒成仇﹐則私溺爲慮矣。

朱氏震曰「好」者情之所好也﹐君子剛決﹐以義斷之﹐捨所好而去﹐故「吉」。「否」者﹐不能然也。此爻與初六相應﹐處陰而有所系﹐故陳小人之戒﹐以佐君子之決。

案「好」者﹐惡之反也。「好遁」﹐言其不惡也。從容以遁﹐而不爲忿戾之行。孟子曰﹕予豈若是小丈夫然哉﹖怒悻悻然見於其面。正好遁之義也。「小人否」者﹐卽孟子所謂「小丈夫」者也。

又案「君子吉﹐小人否」﹐若以小人與君子相敵者言之﹐則否字解如《泰》《否》之義﹐謂「好遁」者身退道亨﹐在君子固吉矣。然豈小人之福哉﹖自古君子退避﹐則小人亦不旋踵而履敗﹐是君子之遁者﹐非君子之凶﹐乃君子之吉。而致君子之遁者﹐非小人之《泰》﹐乃小人之《否》也。此義與《剝》上「小人剝廬」之指正同﹐蓋《易》𨿽不爲小人謀﹐而未嘗不爲小人戒也。《本義》以「小利貞」爲戒小人之辭﹐似與此意亦合。

九五﹐嘉遁﹐貞吉。

本義剛陽中正﹐下應六二﹐亦柔順而中正﹐遁之嘉美者也﹐占者如是而正則「吉」矣。

程傳九五中正﹐遁之嘉美者也。處得中正之道﹐時止時行﹐乃所謂嘉美也﹐故爲貞正而「吉」。九五非無系應﹐然與二皆以中正自處﹐是其心志及乎動止﹐莫非中正﹐而無私系之失﹐所以爲「嘉」也。在《彖》則槪言遁時﹐故云「與時行」「小利貞」﹐尙有濟遁之意。於爻至五﹐遁將極矣﹐故惟以中正處遁言之。遁非人君之事﹐故不主君位言。然人君之所避遠乃遁也﹐亦在中正而已。

集說龔氏煥曰「嘉遁貞吉」﹐卽《彖傳》所謂「遁而亨也」。五當位而應﹐與時偕行者也。

案此爻𨿽不主君位﹐然居尊則亦臣之位髙者也。凡功成身退者﹐人臣之道﹐故伊尹曰﹕臣罔以寵利居成功﹐豈非遁之嘉美者乎﹗嘉之義﹐比好又優矣。

上九﹐肥遁。無不利。

本義以剛陽居卦外﹐下無系應﹐遁之遠而處之裕者也﹐故其象占如此。「肥」者﹐寬裕自得之意。

程傳「肥」者﹐充大寬裕之意。「遁」者﹐惟飄然遠逝。無所系滯之爲善。上九乾體剛斷﹐在卦之外矣。又下無所系﹐是遁之遠而無累﹐可謂寬綽有餘裕也。遁者﹐窮困之時也。善處則爲肥矣。其遁如此﹐何所不利﹖姜氏寶曰﹕四之「好」﹐不如五之」嘉」。五之「嘉」﹐不如上之「肥」。上與二陰無應無系﹐故「肥」。「肥」者﹐疾憊之反也。

總論項氏安世曰﹕下三爻艮也﹐主於止﹐故爲不往﹐爲執革﹐爲「系遁」。上三爻乾也﹐主於行﹐故爲「好遁」﹐爲「嘉遁」。爲「肥遁」也。

大壯。震上。乾下程傳《大壯序卦》﹕「遁者退也﹐物不可以終遁﹐故受之以大壯。」遁爲違去之義﹐壯爲進盛之義。遁者﹐陰長而陽遁也﹐大壯陽之壯盛也﹐衰則必盛消息相須﹐故旣遁則必壯﹐《大壯》所以次《遁》也。爲卦震上干下﹐乾剛而震動﹐以剛而動﹐大壯之義也。剛陽大也﹐陽長已過中矣。大者壯盛也﹐又雷之威震而在天上﹐亦《大壯》之義也。

大壯﹐利貞。

本義「大」謂陽也﹐四陽盛長﹐故爲《大壯》﹐二月之卦也。陽壯﹐則占者吉亨不假言﹐但利在正固而已。

程傳《大壯》之道利於貞正也﹐《大壯》而不得其正﹐彊猛之爲耳﹐非君子之道壯盛也。

初九﹐壯於趾﹐徵凶﹐有孚。

本義「趾」在下而進動之物也﹐剛陽處下而當壯時﹐壯於進者也﹐故有此象。居下而壯於進﹐其「凶」必矣﹐故其占又如此。

程傳初陽剛乾體而處下﹐壯於進者也。在下而用壯﹐「壯於趾」也。趾在下而進動之物﹐九在下用壯而不得其中。夫以剛處壯﹐𨿽居上猶不可行﹐況在下乎﹖故徵則其「凶」。「有孚」﹐「孚」﹐信也﹐謂以壯往則得「凶」可必也。

集說王氏弼曰﹕在下而壯﹐故曰「壯於趾」也。居下而用剛壯﹐以斯而進﹐窮凶可必也﹐故曰「徵凶有孚」。

王氏申子曰﹕卦𨿽以剛壯爲義﹐然爻義皆貴於用柔﹐蓋以剛而動﹐剛不可過也。趾在下而主於行﹐初乾體而居剛用剛﹐是壯於行而不顧者也。在上猶爲過﹐況下下乎﹖其「凶」必矣。

九二﹐貞吉。

本義以陽居陰﹐已不得其正矣。然所處得中﹐則猶可因以不失其止。故戒占者﹐程傳二𨿽以陽剛當《大壯》之時﹐然居柔而處中﹐是剛柔得中﹐不過於壯﹐得貞正而「吉」也。或曰「貞」非以九居二爲戒乎﹖曰﹕《易》取所勝爲義﹐以陽剛健體﹐當《大壯》之時﹐處得中道﹐無不正也。在四則有不正之戒。人能識時義之輕重﹐則可以學《易》矣。

集說王氏弼曰﹕居得中位﹐以陽居陰﹐履謙不亢﹐是以「貞占」。

易氏祓曰﹕爻貴得位﹐《大壯》則以陽居陰爲吉﹐益慮其陽剛之過於壯也﹐故二與四皆言「貞吉」。

九三﹐小人用壯﹐君子用罔﹐貞厲﹐羝羊觸藩﹐羸其角。

本義過剛不中﹐當壯之時﹐是「小人用壯」而君子則「用罔」也。「罔」﹐無也﹐視有如無﹐君子之過於勇者也﹐如此則𨿽正亦危矣。「羝羊」﹐剛壯喜觸之物。「藩」﹐籬也。「羸」﹐困也。「貞厲」之占﹐其象如此。

程傳九三以剛居陽而處壯﹐又當乾體之終﹐壯之極者也。極壯如此﹐在小人則爲「用壯」﹐在君子則爲「用罔」。小人尙力﹐故用其壯勇。君子志剛﹐故「用罔」。「罔」﹐無也﹐猶云蔑也。以共至剛﹐蔑視於事而無所忌憚也。君子小人﹐以地言﹐如君子有勇而正義爲亂﹐剛柔得中﹐則不折不屈﹐施於天下而無不宜。苟剛之太過﹐則無和順之徳﹐多傷莫與﹐貞固守此﹐則危道也。凡物莫不用其壯﹐齒者嚙﹐角者觸﹐蹄者踶﹐羊壯於首﹐羝爲喜觸﹐故取爲象。羊喜觸藩籬﹐以藩籬當其前也。蓋所當必觸﹐喜用壯如此﹐必羸困其角矣。猶人尙剛壯﹐所當必用﹐必至摧困也。三壯甚﹐如此而不至凶﹐何也﹖曰﹕如三之爲﹐其往足以致凶﹐而方言其危﹐故末及於凶也。凡可以致凶而未至者﹐則曰「厲」也。

集說京氏房曰﹕壯一也﹐小人用之﹐君子有而不用。

劉氏牧曰「罔」﹐不也。君子尙徳而不用壯。若固其壯﹐則「危」矣。

胡氏瑗曰﹕九三處下卦之上﹐當乾健之極﹐以陽居陽﹐是彊壯之人也。以小人乘此﹐則必恃剛彊陵犯於人﹐𨿽至壯極而不已﹐是用壯者也。君子則不然﹐𨿽壯而不矜﹐𨿽大而不伐﹐罔而不用其壯也。小人居彊壯之時﹐動則過中﹐進則不顧﹐是猶剛狠之羊﹐𨿽藩在前﹐亦觸突而進﹐以至反「羸其角」﹐凶之道也。

郭氏雍曰﹕至三而壯矣﹐小人務勝人﹐故喜壯而用之。君子務勝己之私﹐是以勿用壯於外也。以用壯爲正﹐則危矣。羊狠喜觸﹐用壯之象也﹔觸藩羸角﹐用壯而厲也。「君子用罔」者﹐君子罔以壯爲用也。先儒或爲羅网之罔﹐失之矣。

項氏安世曰﹔旣曰﹔「小人用壯」﹐又曰「君子用罔」﹐勸戒備矣。又曰「貞厲﹐羝羊觸藩﹐羸其角」者﹐恐人以用剛居剛爲得正也。

案京氏以下諸家說「用罔」﹐與《傳》義異﹐以夫子《小象》文意參之﹐諸說近是。

九四﹐貞吉悔亡﹐藩決不羸﹐壯於大輿之輹。

程傳四陽剛長盛壯已過中﹐壯之甚也﹐然居四爲不正﹐方君子道長之時﹐豈可有不正也﹖故戒以貞則吉而「悔亡」。蓋方道長之時﹐小失則害亨進之勢﹐是有悔也。若在他卦﹐重剛而居柔﹐未必不爲善也﹐《大過》是也。藩所以限隔也﹐藩籬決開﹐不復羸困其壯也。髙大之車﹐輪輹彊壯﹐其行之利可知﹐故云「壯於大輿之輹」。「輹」﹐輪之要處也。車之敗﹐常在折輹﹐輹壯則車彊矣。云壯於輹﹐謂壯於進也﹐輹與輻同。

集說王氏弼曰﹕未有違謙越禮而能全其壯者也﹐故陽爻皆以後陰位爲美。

鄭氏汝諧曰﹕居四陽之終﹐其壯易過﹐故必正吉則「悔亡」。羣陽並進﹐非二陰之所能止﹐「藩決不羸」﹐其道通也。「壯於大輿之輹」﹐其行健也。

《朱子語類》云﹕九二「貞吉」只是自守而不進﹐九四卻是有可進之象。蓋以陽居陰﹐不極其剛﹐而前遇二陰。有藩決之象。所以爲進﹐非如九二前有三四二陽隔之﹐不得進也。

兪氏琰曰﹕爻剛位柔﹐不極其壯﹐故因占設戒曰「貞吉悔亡」。三以九四之剛在前﹐如藩籬之障而不能進﹐故觸而受羸﹐四以六五之柔在前﹐如藩籬剖破而無俟乎觸﹐故「不羸」。曰「藩決不羸」而不及羊﹐承九三之辭也。

六五﹐喪羊於易﹐無悔。

本義卦體似兌有羊象焉﹐外柔而內剛者也。獨六五以柔居中﹐不能抵觸﹐𨿽失其壯﹐然亦無所悔矣。故其象占如此。「易」﹐容易之易﹐言忽然不覺其亡也。或作疆塌之塌﹐亦通。《漢食貨志》埸作易。

程傳羊羣行而喜觸﹐以象諸陽並進。四陽方長而並進﹐五以柔居上﹐若以力制﹐則難勝而有悔。惟和易以待之﹐則羣陽無所用其剛﹐是喪其壯於和易也﹐如此則可以「無悔」。五以位言則正﹐以徳言則中﹐故能用和易之道﹐使羣陽𨿽壯無所用也。

集說《朱子語類》云「喪羊於易」﹐不若作疆埸之易。《漢書食貨志》疆埸之埸正作易﹐蓋後面有「喪牛於易」亦同此義。今《本義》所注﹐只是從前所說如此﹐只且仍舊耳。

胡氏炳文曰﹕《旅》上九「喪牛於易」﹐牛性順﹐上九以剛居極﹐不覺失其所謂順﹐此曰「喪羊於《易》」﹐羊性剛﹐六五以柔居中﹐不覺失其所謂剛﹐自失其壯﹐故爻獨不言壯。

案壯之道貴乎得中﹐九二方壯之時﹐以剛處中﹐壯之正也。至六五則壯已過矣﹐又以柔處中﹐則無所用其壯矣﹐故𨿽「喪羊」而「無悔」。

上六﹐羝羊觸藩﹐不能退﹐不能遂﹐無攸利﹐艱則吉。

本義壯終動極﹐故「觸藩」而「不能退」。然其質本柔﹐故又「不能遂」其進也。

程傳「羝羊」但取其用壯﹐故陰爻亦稱之。六以陰處震終而當壯極﹐其過可知。

如羝羊之觸藩籬﹐進則礙身﹐退則妨角﹐進退皆不可也。才本陰柔﹐故不能勝己以就義﹐是不能退也。陰柔之人﹐𨿽極用壯之﹐心然必不能終其壯﹐有摧必縮﹐是不能遂也。其所爲如此﹐無所往而利也。陰柔處壯﹐不能固其守﹐若遇艱困﹐必失其壯。失其壯則反得柔弱之分矣﹐是「艱」則得「吉」也。用壯則不利﹐知艱而處柔則吉也。居壯之終﹐有變之義也。

集說《朱子語類》云﹕上六取諭甚巧﹐蓋壯終動極﹐無可去處﹐如羝羊之角掛於藩上﹐不能退遂。然「艱則吉」者﹐畢竟有可進之理﹐但必艱始吉耳。

易氏祓曰﹕三前有四﹐故爲「觸藩」。四前遇陰﹐故爲「藩決」。上六前無滯礙﹐而亦言觸藩者﹐處一卦之窮也。不能退者﹐在眾爻之上。不能遂者﹐亢而不可前進也。然能「艱則吉」﹐此《易》之所以備勸戒也。

案五與上皆陰爻﹐而當陽壯已過之時﹐五猶曰「喪羊」而上反曰「羝羊觸藩」﹐何也﹖蓋「《易》者﹐像也」。羊之觸也以角﹐卦似兌﹐有羊象﹐而上六適當角位﹐故𨿽陰爻而亦云「觸藩」也。陰柔不至子羸角﹐但不能退﹑不能遂而已。「艱則吉」者﹐知其難而不敢輕易以處之也﹔故可進則進﹐不可進則退﹐《雜卦》謂「大壯則止」是也。

總論項氏安世曰﹕有以事理得中爲正者﹐有以陰陽當位爲正者﹐剛以柔濟之﹐柔以剛濟之﹐使不失其正﹐此事理之正也﹔以剛處剛﹐以柔處柔﹐各當其位﹐此爻位之正也。《大壯》之時義﹐其所謂「利貞」者﹐利守事理之正﹐不以爻位言也。是故九二﹑九四﹑六五三爻﹐不當位而皆利。初九﹑九三﹑上六三爻﹐當位而皆不利。又於九二﹑九四爻辭明言貞吉﹐於初九﹑九三爻辭明言「徵凶」「貞厲」﹐聖人猶恐其未明也。又以《小象》釋之﹐於九二則曰「『九二﹐貞吉』以中也」﹐明正吉以中而不以位也﹔子六五則曰「位不當也」﹐亦明無悔在中不在位也。《易》之時義屢遷如此。

晉。離上。坤下程傳《晉序卦》﹕「物不可以終壯﹐故受之以晉﹐晉者進也﹐」物無壯而終止之理﹐旣盛壯則必進﹐《晉》所以繼《大壯》也。爲卦離在坤上﹐明出地上也。日出於地﹐升而益明﹐故爲《晉》。晉﹐進而光明盛大之意也﹐凡物漸盛爲進﹐故《象》云「晉﹐進也。」卦有有徳者﹐有無徳者﹐隨其宜也。乾坤之外﹐云「元亨」者﹐固有也。云「利貞」者﹐所不足而可以有功也。有不同者﹐《革》《漸》是也﹐隨卦可見。《晉》之盛而無徳者﹐無用有也。晉之明盛﹐故更不言「亨」。順乎大明﹐無用戒正也。

晉﹐康侯用錫馬蕃庶﹐晝日三接。

本義「晉」﹐進也。「康侯」﹐安國之侯也。「錫馬蕃庶﹐晝日三接」﹐言多受大賜﹐程傳《晉》爲進盛之時﹐大明在上﹐而下體順附﹐諸侯承王之象也﹐故爲「康侯」。

「康侯」者﹐治安之侯也。上之大明﹐而能同徳以順附﹐治安之侯也﹐故受其寵數﹐錫之馬眾多也。車馬﹐重賜也﹔「蕃庶」﹐眾多也。不惟錫與之厚﹐又見親禮﹐晝日之中﹐至於三接﹐言寵遇之至也。晉﹐進盛之時﹐上明下順﹐君臣相得﹐在上而言﹐則進於明盛﹔在臣而言﹐則進升髙顯﹐受其光寵也。

集說郭氏雍曰﹕《晉》卦取名之義﹐與《大有》略相類﹐《大有》火在天上﹐君道也。《晉》明出地上﹐臣道也﹐以人臣之進﹐獨備一卦之義。則臣之道至大者﹐非康侯安足以當之﹖案《易》有《晉》《升》《漸》三卦﹐皆同爲進義而有別。《晉》如日之方出﹐其義最優﹔《升》如木之方生﹐其義次之﹔《漸》如木之旣生﹐而以漸髙大﹐其義義次之﹐觀其彖辭皆可見矣。

初六﹐晉如﹐摧如﹐貞吉﹐罔孚﹐裕無咎。

本義以陰居下﹐應不中正﹐欲進見摧之象。占者如是而能守正則吉﹐設不爲人所信﹐亦當處以寬裕﹐則「無咎」也。

程傳初居《晉》之下﹐進之始也。「晉如」﹐升進也。「摧如」﹐抑退也。於始進而言遂其進﹐不遂其進﹐惟得正則「吉」也。「罔孚」者﹐在下而始進﹐豈遽能深見信於上﹖苟上末見信﹐則當安中自守﹐雍容寬裕﹐無急於求上之信也。苟欲信之心切﹐非汲汲以失其守﹐則悻悻以傷於義矣﹐皆有咎也。故裕則「無咎」﹐君於處進退之道也。

集說王氏安石曰﹕初六以柔進﹐君子也﹐度禮義以進退者也。常人不見孚﹐則或急於進以求有爲﹐或急於退則懟上之不知。孔子曰﹕我待價者也。此「罔孚」而裕於進也。孟子久於齊﹐此「罔孚」而裕於退也。

《朱子語類》﹕問﹕初六「晉如摧如」象也﹐「貞言」占辭。曰「罔孚﹐裕無咎」﹐又是解上兩句﹐恐「貞吉」說不明﹐故又曉之。

胡氏炳文曰﹕進之初﹐人多有未信者。然「摧如」在彼﹐而吾不可以不正﹐「罔孚」在人﹐而吾不可以不裕。「貞」與「裕」﹐皆戒辭也。

六二﹐晉如愁如﹐貞吉﹐受玆介福﹐於其王母。

本義六二中正﹐上無應援﹐故欲進而愁。占者如是而能守正則吉﹐而受福於王母也。「王母」﹐指六五。蓋享先妣之言占﹐而凡以陰居尊者﹐皆其類也。

程傳六二在下﹐上無應援﹐以中正柔和之徳﹐非彊於進者也﹐故於進爲可憂愁﹐謂其進之難也。然守其貞正﹐則當得吉﹐故云「晉如愁如貞吉」。「王母」﹐祖母也﹐謂陰之至尊者﹐指六五也。二以中正之道自守﹐𨿽上無應援﹐不能自進。然其中正之徳﹐久而必彰。上之人自當求之。蓋六五大明之君﹐與之同徳﹐必當求之﹐加之寵祿﹐受介集說胡氏炳文曰﹕《小過》六二曰「遇其妣」﹐彼言祖妣﹐卽此言「王母」也。

案二五相應者也﹐以陰應陽﹐以陽應陰﹐則有君臣之象﹐以陰應陰﹐則有妣婦之象。不曰母而曰王母者﹐禮重昭穆﹐故孫祔於祖﹐則孫婦祔於祖姑。蓋以昭穆相配﹐《易》爻以相配諭相應也。此明其爲王母﹐而《小過》只言「妣」﹐蒙上過其祖之文爾。

六五卦之主﹐而二應之﹐故有受福之義。

六三﹐眾允﹐悔亡。

本義三不中正﹐宜有悔者﹐以其與下二陰皆欲上進﹐是以爲眾所信而「悔亡」也。

程傳以六居三﹐不得中正﹐宜有悔咎。而三在順體之上﹐順之極者也。三陰皆順上者也﹐是三之順上﹐與眾同志﹐眾所允從﹐其悔所以亡也。有順上向明之志﹐而眾允從之﹐何所不利﹖或曰﹐不由中正﹐而與眾同﹐得爲善乎﹖曰﹕眾所允者﹐必至當也﹐況順上之大明﹐豈有不善也﹖是以「悔亡」。蓋亡其不中正之失矣。古人曰﹐謀從眾則合天心。

集說吳氏曰愼曰﹕初「罔孚」﹐未信也﹔三「眾允」﹐見信也。信於下斯信於上﹐故弗信乎友﹐弗獲於亡矣。

九四﹐晉如鼫鼠﹐貞厲。

本義不中不正﹐以竊髙位﹐貪而畏人﹐蓋危道也﹐故爲「鼫鼠」之象。占者如是﹐𨿽正亦「危」也。

程傳以九居四﹐非其位也。非其位而居之﹐貪據其位者也。貪處髙位﹐旣非所安﹐而又與上同徳﹐順麗於上﹐三陰皆在己下﹐勢必上進﹐故其心畏忌之。貪而畏人者﹐「鼫鼠」也﹐故云「晉如鼫鼠」。貪於非據﹐而存畏忌之心﹐貞固守此﹐其危可知。言「貞厲」者﹐開有攺之道也。

集說項氏安世曰﹕《晉》之道﹐以順而麗乎大明﹐以柔進而上行﹐皆主乎順者也。

三𨿽不正﹐以其能順﹐故得其志而上行。四𨿽已進乎上﹐以其失柔順之道﹐故如「鼫鼠」之窮而不得遂。

案此卦以彖辭觀之﹐則九四以一陽而近君﹐「康侯」之位也。參之爻義﹐反不然者﹐蓋卦義所主在柔﹐則剛正與時義相反。當《晉》時﹐居髙位﹐而失靜正之道。乖退讓之節﹐貪而畏人﹐則非鼫鼠而何﹖「貞厲」者﹐戒其以持祿保位爲常﹐而不知進退之義也。

六五﹐悔亡﹐失得勿卹﹐往吉無不利。

本義以陰居陽﹐宜有悔矣。以大明在上﹐而下皆順從﹐故占者得之﹐則其「悔亡」。

又一切去其計功謀利之心﹐則「往吉」而「無不利」也。然亦必有其徳﹐乃應其占耳。

程傳六以柔居尊位﹐本當有悔﹐以大明而下皆順附﹐故其悔得亡也。下旣同徳順附﹐當推誠委任﹐盡眾人之才﹐通天下之志﹐勿復自任其明﹐卹其失得﹐如此而往﹐則集說劉氏牧曰﹕陽爲躁動﹐陰爲靜止。二五陽位﹐以陰居之﹐能節其動﹐故爻辭不稱晉﹐而皆曰「悔亡」。

石氏介曰﹕以道自怔﹐得之自是﹐失之自是﹐曾不以介意小人患得患失﹐卹也。

胡氏炳曰﹕事有不必憂者﹐「勿卹」﹐寬之之辭也﹐有不當憂者﹐「勿卹」﹐戒之之辭也。此曰「失得勿卹」﹐戒辭明矣﹐蓋當《晉》之時﹐易有患得患失之心﹐才柔又易有失得之累。大明在上﹐用其明於所當爲﹐不當用其明於計功謀利之私也。

案彖辭言康侯之被遇﹐而《傳》以柔進上行釋之﹐則聖人之意﹐以此爻當康侯而爲卦主明矣。蓋凡卦皆有主﹐其合於彖辭者是也。九四髙位而爻辭不善如此﹐則彖辭之﹐義﹐誠非六五不足以當之。「晉如鼫鼠」者﹐患得患失﹐鄙夫之行也。「失得勿卹」者﹐竭誠盡忠﹐君子之志也。

上九﹐晉其角﹐維用伐邑﹐厲吉無咎﹐貞吝。

本義「角」﹐剛而居上﹐上九剛進之極﹐有其象矣。占者﹐得之而以伐其私邑﹐則𨿽「危」而「吉」且「無咎」。然以極剛治小邑﹐𨿽得其正﹐亦可「吝」矣。

程傳「角」﹐剛而居上之物。上九以剛居卦之極﹐故取角爲象。以陽居上﹐剛之極也。在《晉》之上﹐進之極也。剛極則有彊猛之過﹐進極則有躁急之失。以剛而極於進﹐失中之甚也。無所用而可﹐惟獨用於「伐邑」﹐則𨿽「厲」而「吉」且「無咎」也。

伐四方者﹐治外也。伐其居邑者﹐治內也。言「伐邑」﹐謂內自治也。人之自治﹐剛極則守道愈固﹐進極則遷善愈速。如上九者以之自治﹐則𨿽傷於「厲」而「吉」且「無咎」也。嚴厲非安和之道﹐而於自治則有功也。復云「貞吝」以盡其義﹐極於剛進﹐𨿽自治有功﹐然非中和之徳﹐故於貞正之道爲可「吝」也﹐不失中正爲貞。

集說張子曰﹕無可進而進﹐惟「伐邑」於內則可矣﹐如君子則知止也。

王氏宗傳曰﹕《晉》之上九﹐晉至於「角」﹐無所復進矣。惟能自反自克而內自治焉﹐則知危厲自警而獲吉矣﹐此所以無剛進之咎也。

《朱子語類》﹕看伯於與廬陵問答內《晉》卦「伐邑」說。曰﹕《晉》上九「貞吝」﹐「吝」不在克治﹐正以其克治之難﹐面言其合下有此吝耳。「貞吝」之義﹐只云貞固守此則吝﹐不應於此獨云於正道爲吝也。

項氏安世曰﹕《晉》好柔而惡剛﹐故九四﹑上九皆以「厲」言之。四進而非其道﹐故爲「鼫鼠」。上已窮而猶晉﹐故爲「晉其角」。

陸氏振奇曰﹕當《晉》之時﹐聖人最喜用柔而不用剛﹐故四陰「吉」「悔亡」﹐二陽「厲」且「吝」也。

案」晉其角」者﹐是知進而不知退者也。知進而不知退者﹐危道也。然亦有時事使然﹐而進退甚難者。惟內治其私﹐反身無過﹐如居家則戒子弟﹐戢僮僕﹔居官則杜交私﹐嚴假托﹐皆「伐邑」之謂也﹐如此則𨿽「危」而「吉無咎」矣。若以進爲常﹐縱未總論邱氏富國曰「晉」﹐進也﹐柔進而上行也﹐故卦專主柔進爲義。六爻四柔二剛﹐六五一柔自四而升﹐已進者也﹐故「往吉無不利」。下坤三柔﹐皆欲進者﹐而九四以剛間之﹐故有「晉如鼫鼠」之象。

趙氏汝騰曰﹕下三爻皆柔順而坤體﹐故初二「吉」﹑三「悔亡」。四上以陽不當位﹐故「厲」且「吝」。惟五以柔明居尊位﹐故「往吉無不利」也。

龔氏煥曰﹕《晉》卦諸爻﹐皆以進爲義。初二三五﹐柔之進。四與上﹐剛之進也。

四陰二陽﹐陰多「吉」而陽多「厲」者﹐《晉》以柔順爲善﹐剛彊則躁矣﹐故《彖傳》曰「順而麗乎大明﹐柔進而上行。」卦之得名﹐其亦以柔爲主與﹖明夷。坤上。離下程傳《明夷序卦》﹕「晉者進也﹐進必有所傷﹐故受之以明夷﹐夷者傷也。」夫進之不已﹐必有所傷﹐理自然也﹐《明夷》所以次《晉》也﹐爲卦坤上離下﹐明入地中也。反晉成明夷﹐故義與晉正相反。《晉》者明盛之卦﹐明君在上﹐羣賢並進之時也。《明夷》昏暗之卦﹐暗君在上﹐明者見傷之時也。日入於地中﹐明傷而昏暗也﹐故爲《明夷》。

明夷﹐利艱貞。

本義「夷」﹐傷也。爲卦下離上坤﹐日入地中﹐明而見傷之象﹐故爲《明夷》。又其上六爲暗之主。六五近之﹐故占者利於艱難以守正﹐而自晦其明也。

程傳君子當《明夷》之時﹐利在知艱難而不失其貞正也。在昏暗艱難之時﹐而能不失其正﹐所以爲明君子也﹕集說孔氏穎達曰﹕時𨿽互暗﹐不可隨世傾邪﹐故宜艱難堅固﹐守其貞正之徳。

李氏舜臣曰﹕《易》卦諸爻﹐《噬嗑》之九四﹐《大畜》之九三﹐曰「利艱貞」﹐未有一卦全體以「利艱貞」爲義者。此蓋睹君子之明傷爲可懼﹐而危辭以戒之﹐其時可知也。

胡氏炳文曰﹕以二體﹐則離明也﹐傷之者坤﹔以六爻﹐則初至五皆明也﹐傷之者上﹔上爲暗主﹐而五近之﹐故《本義》從《彖傳》以「利艱貞」爲五。

初九﹐明夷於飛﹐垂其翼。君子於行﹐三日不食﹐有攸往﹐主人有言。

本義飛而垂翼﹐見傷之象。占者行而不食﹐所如不合﹐時義當然﹐不得而避也。

程傳初九明體﹐而居明夷之初﹐見傷之始也。九﹐陽明上升者也﹐故取飛象。昏暗在上﹐傷陽之明﹐使不得上進﹐是於飛而傷其翼也。翼見傷﹐故垂朵。凡小人之害君子﹐害其所以行者。「君子於行﹐三日不食」﹐君子明照﹐見事之微﹐𨿽始有見傷之端﹐未顯也﹐君子則能見之矣﹐故行去避之。「君子於行」﹐謂去其祿位而退藏也。「三日不食」﹐言困窮之極也。事未顯而處甚艱﹐非見幾之明不能也。夫知幾者﹐君子之獨見﹐集說蘭氏廷瑞曰﹕陽剛之君子﹐居明夷之始﹐戢翼避禍﹐見幾先遁。

項氏安世曰「垂其翼」﹐不言夷﹐未傷也。「夷於左股」﹐言已傷也。說者以「垂其翼」爲傷翼﹐非也﹐斂翼而下飛者﹐避禍之象也。

邱氏富國曰﹕初體離明﹐去上最遠﹐見傷卽避﹐有飛而垂翼之象。君子知幾﹐義當速去。蓋可以不食﹐而不可以不去。去重於食故也。

兪氏琰曰﹕居《明夷》之初﹐不敢髙飛﹐遂垂斂其翼以向下﹐此見幾之明﹐不待難作而蚤避者也。夫知幾而早去﹐此君子獨見﹐主人固不識也﹐豈得無言﹖六二﹐明夷﹐夷於左股﹐用拯馬壯﹐吉。

本義傷而未切﹐救之速則免矣﹐故其象占如此。

程傳六二以至明之才﹐得中正而體順﹐順時自處﹐處之至善也。𨿽君子自處之善﹐然當陰暗小人傷明之時﹐亦不免爲其所傷。但君子自處有道﹐故不﹔能深相傷害﹐終能違避之耳。足者所以行也﹐股在脛足之上﹐於行之用爲不甚切。左又非便用者。手足之用以右爲便﹐惟蹶張用左﹐蓋右立爲本也。「夷於左股」﹐謂傷害其行而不甚切也。𨿽然﹐亦必自免有道﹐拯用壯健之馬﹐則獲免之速而古也。君子爲陰暗所傷﹐其自處有道﹐故其傷不甚。自拯有道﹐故獲免之疾。用拯之道不壯﹐則被傷深矣。故云「馬壯」則「吉」也。二以明居陰暗之下﹐所謂「吉」者﹐得免傷害而已﹐非謂可以有爲於斯時也。

集說王氏宗傳曰﹕六二文明之主也﹐以六居二﹐柔順之至文王以之。

案《明夷》與《丰》卦略相似﹐然《丰》者明中之昏﹐《明夷》則昏極而不復明也。兩卦皆以上六爲昏之主﹐六二爲明之主。旣爲明之主﹐豈可不以救昏爲急﹖故此之「夷於左股」者﹐與《丰》二之「往得疑疾」同也﹔此之「用拯馬壯」者﹐與《丰》之「有孚發若」同也。蓋未至於《丰》三之「折其右肱」﹐則猶有可爲之理也。

九三﹐明夷於南狩﹐得其大首﹐不可疾貞。

本義以剛居剛﹐又在明體之上﹐而屈於至暗之下﹐正與上六暗主爲應﹐故有向明除害﹐得其首惡之象。然不可以亟也﹐故有「不可疾貞」之戒。成湯赴於夏臺﹐文王興於羑里﹐正合此爻之義﹐而小事亦有然者。

程傳九三離之上﹐明之極也。又處剛而進﹐上六坤之上﹐暗之極也。至明居下而集說胡氏炳文曰﹕二之救難﹐可速也﹔三之除害﹐不可速也﹐故有「不可疾貞」之戒。

六四﹐入於左腹﹐獲明夷之心﹐於出門庭。

本義此爻之義未詳﹐竊疑左腹者幽隱之處﹔「獲明夷之心於出門庭」者﹐得意於遠去之義。言筮而得此者﹐其自處當如是也。蓋離體爲至明之徳﹐坤體爲至暗之地。下三爻明在暗外﹐故隨其遠近髙下而處之不同。六四以柔正居暗地而尙淺﹐故猶可以得意於遠去。五以柔中居暗地而已迫﹐故爲內難正志以晦其明之象。上則極乎暗矣﹐故爲自傷其明以至於暗﹐而又足以傷人之明。蓋下五爻皆爲君子﹐獨上一爻爲暗君也。

程傳六四以陰居陰﹐而在陰柔之體﹐處近君之位﹐是陰邪小人居髙位﹐以柔邪順於君者也﹐六五《明夷》之君位﹐傷明之主也。四以柔邪順從之﹐以固其交。夫小人之事君﹐未有由顯明以道合者也﹐必以隱僻之道自結於上。右當用﹐故爲明顯之所﹔左不當用﹐故爲隱僻之所。人之手足皆以右爲用﹐世謂僻所爲僻左﹐是左者隱僻之所也。四由隱僻之道深入其君﹐故云「入於左腹」。「入腹」﹐謂其交深也。其交之深﹐故得其心。

凡姦邪之見信於其君﹐皆由奪其心也。不奪其心﹐能無悟乎﹖「於出門庭」﹐旣信之於心﹐而後行之於外也。邪臣之事暗君﹐必先蠱其心而後能行於外。

集說楊氏時曰「腹」﹐坤象也﹐坤體之下﹐故曰「左腹」﹐尊右故也。「獲明夷之心」﹐所謂求仁而得仁也﹐此微子之明夷也。

《朱子語類》云﹕《明夷》下三爻皆說「明夷」﹐是明而見傷者。六四說者卻以爲姦邪之臣﹐先蠱惑其君心﹐而後肆行於外。下三爻皆說明夷是好底﹐何獨此爻卻作不好說﹖以意觀之﹐六四居暗地尙淺﹐猶可以得意而遠去。故𨿽入於幽隱之處﹐猶能獲明夷之心「於出門庭」也。上六「不明晦」﹐則是合下已是不明。

胡氏炳文曰﹕初二三在暗外﹐至四則將入暗中。然比之六五﹐則四尙淺也﹐猶可得意於遠去。「獲明夷之心」者﹐微子之自靖。「於出門庭」者﹐微子之行遁也。

六五﹐箕子之明夷﹐利貞。

本義居至暗之地﹐近至暗之君﹐而能正其志﹐箕子之象也﹐貞之至也。「利貞」﹐以戒占者。

程傳五爲君位﹐乃常也。然《易》之取義﹐變動隨時。上六處坤之上﹐而明夷之上六﹐不明晦﹐初登於天﹐後入於地。

本義以陰居坤之極﹐不明其徳以至於晦。始則處髙位以傷人之明﹐終必至於自傷而墜厥命。故其象如此﹐而占亦在其中矣。

程傳上居卦之終﹐爲《明夷》之主﹐又爲《明夷》之極﹐上至髙之地。明在至髙﹐本當遠照。明旣夷傷﹐故不明而反昏晦也。本居於髙﹐明當及遠﹐「初登於天」也﹐乃夷傷其明而昏暗﹐「後入於地」也。上﹐《明夷》之終﹐又坤陰之終﹐明傷之極者也。

集說蘇氏軾曰﹕六爻皆「晦」也﹐而所以晦者不同﹐自五以下﹐「明」而「晦」者也。若上六不明而晦者也﹐故曰「不明晦」。

胡氏炳文曰﹕下三爻以「明夷」爲句首﹐四五「明夷」之辭在句中。上六不曰「明夷」而曰「不明晦」﹐蓋惟上六「不明」而「晦」。所以五爻之明﹐皆爲其所夷也。

總論蘇氏軾曰﹕力能求則救之﹐六二之「用拯」是也。力能正則正之﹐九三之「南狩」是也。旣不能救﹐又不能正﹐則君子不敢辭其辱以私便其身﹐六五之「箕子」是也。

君子居《明夷》之世﹐有責必有以塞之﹐無責必有以全其身而不失其正。初九﹑六四﹐無責於斯世﹐欲近者則入腹獲心「於出門庭」。而遠者﹐則行不及食也。

家人。巽上。離下程傳《家人序卦》﹕夷者傷也﹐傷於外者必反於家﹐故受之以家人。」夫傷困於外﹐則必反於內﹐《家人》所以次《明夷》也。家人者﹐家內之道﹐父子之親﹐夫婦之義﹐尊卑長幼之序﹐正倫理﹐篤恩義﹐家人之道也。卦外巽內離﹐爲風自火出。火熾則風生。風生自火﹐自內而出也。自內而出﹐由家而及於外之象。二與五﹐正男女之位於內外﹐爲家人之道。明於內而巽於外﹐處家之道也。夫人有諸身者﹐則能施於家。行於家者﹐則能施於國﹐至於天下治。治天下之道﹐蓋治家之道也。推而行之於外耳。故取自內而出之象﹐爲家人之義也。《文中子》書以明內齊外爲義﹐古今善之﹐非取象之意也。所謂「齊乎巽」﹐言萬物潔齊於巽方﹐非巽有齊義也。如「戰乎乾」﹐乾非有戰義也。

家人﹐利女貞。

程傳家人之道﹐利在女正﹐女正則家道正矣。夫夫﹑婦婦而家道正﹐獨云「利女貞」者﹐夫正者﹐身正也。女正者﹐家正也。女正則男正可知矣。

集說楊氏時曰﹕家人者﹐治家人之道也。齊家自夫婦始﹐舜觀刑於二女﹐文王刑於寡妻﹐至於兄弟。「利女貞」者﹐言家道之本也。

林氏希元曰﹕所正𨿽在女﹐所以正之者則在夫﹐蓋主家之人也。

初九﹐閒有家﹐悔亡。

本義初九以剛陽處有家之始﹐能防閒之﹐其「悔亡」矣。戒占者當如是也。

程傳初﹐家道之始也。「閒」﹐謂防閒法度也。治其有家之始﹐能以法度爲之防閒﹐則不至於悔矢。治家者治乎眾人也﹐苟不閒之以法度﹐則人情流放﹐必至於有悔﹐失長幼之序﹐亂男女之別﹐傷恩義﹐害倫理﹐無所不至。能以法度閒之於始﹐則無是矣。故「悔亡」也。九剛明之才﹐能閒其家者也。不云「無悔」者﹐羣居必有悔﹐以能閒故亡耳。

集說王氏弼曰﹕凡教在初而法在始﹐家瀆而後嚴之﹑志變而後治之﹐則晦矣。處家人之初﹐爲家人之始﹐故必「閒有家」﹐然後「悔亡」也。

胡氏炳文曰﹕初之時當閒﹐九之剛能閒﹐顏之推曰﹕教子嬰孩﹐教婦初來。

六二﹐無攸遂﹐在中饋﹐貞吉。

本義六二柔順中正﹐女之正位乎內者也﹐故其象占如此。

程傳人之處家﹐在骨肉父子之間﹐大率以情勝禮﹐以恩奪義﹐惟剛立之人﹐則能不以私愛失其正理﹐故《家人》卦大要以剛爲善﹐初三上是也。六二以陰柔之才﹐而居柔﹐不能治於家者也﹐故「無攸遂」﹐無所爲而可也。夫以英雄之才﹐尙有溺情愛而不能自守者﹐況柔弱之人﹐其能勝妻子之情乎﹖如二之才﹐若爲婦人之道﹐則其正也。以柔順處中正﹐婦人之道也。故在「中饋」則得其正而「吉」也。婦人居中而主饋者也﹐故云「中饋」。

集說孔氏穎達曰﹕六二履中居位﹐以陰應陽﹐盡婦人之義也。婦人之道﹐巽順爲常﹐無所必遂﹐其所職主﹐在於家中饋食供祭而已﹐得婦人之正﹐故曰「無攸遂﹐在中饋﹐貞吉」。

王氏宗傳曰「無攸遂」﹐示不敢有所專也。婦人之職﹐不過奉祭祀﹑饋飲食而已﹐此外無他事也。《詩》曰無非無儀﹐惟酒食是議。采蘩以供祭祀﹐爲不失職﹔采蘋以供祭祀﹐爲能循法度。推而上之﹐推而下之﹐其職守莫不皆然﹐是之謂「貞」而「吉」也。

《易》氏祓曰﹕六二柔順得位﹐與九五相應﹐女正位乎內者也﹐此爻正所以發明「利女貞」之義。

九三﹐家人嗃嗃﹐悔厲吉﹐婦子嘻嘻﹐終吝。

程傳「嗃嗃」。未詳字義﹐然以文義及音意觀之﹐與「嗷嗷」相類﹐又若急束之意。九三在內卦之上﹐主治乎內者也。以陽居剛而不中﹐𨿽得正而過乎剛者也。治內過剛﹐則傷於嚴急﹐故「家人嗃嗃」然。治家過嚴﹐不能無傷﹐故必悔於嚴厲﹐骨肉恩勝﹐嚴過故悔也。𨿽悔於嚴厲﹐未得寬猛之中﹐然而家道齊肅﹐人心祗畏﹐猶爲家之「吉」也。若「婦子嘻嘻」﹐則終至羞「吝」矣。在卦非有「嘻嘻」之象﹐蓋對「嗃嗃」而言﹐謂與其失於放肆﹐寧過於嚴也。「嘻嘻」﹐笑樂無節也。自恣無節﹐則終至敗家﹐可羞吝也。蓋嚴謹之過﹐𨿽於人情不能無傷﹐然苟法度立﹐倫理正﹐乃恩義之所存也。若嘻嘻無度﹐乃法度之所由廢﹐倫理之所由亂﹐安能保其家乎﹖嘻嘻之甚﹐則致敗家之凶。但云「吝」者﹐可吝之甚﹐則至於凶﹐故未遽言凶也。

集說《朱子語類》﹕問﹕《易傳》云﹕治家之道﹐在於正倫理﹐篤恩義。今欲正倫理﹐則有傷恩義。欲篤恩義﹐又有乖於倫理﹐如何﹖曰﹕須是於正倫理處篤恩義﹐篤恩義而不失倫理方可。

胡氏炳文曰「嗃嗃」﹐以義勝情﹐𨿽「悔厲」而「吉」。「嘻嘻」﹐以情勝義﹐「終吝」﹐「悔」自凶而吉﹐「吝」自吉而凶。九三以剛居剛﹐若能嚴於家人者﹔比乎二柔﹐又若易暱於婦子者。三其在吉凶之間乎﹗故悔吝之占兩言之。

六四﹐富家大吉。

本義陽主義﹐陰主利﹐以陰居陰而在上位﹐能富其家者也。

程傳六以巽順之體﹐而居四﹐得其正位。居得其正﹐爲安處之義。巽順於事而由正道﹐能保有其富者也。居家之道﹐能保有其富﹐則爲「大吉」也。四髙位而獨云「富」者﹐於家而言。髙位﹐家之尊也。能有其富﹐是能保其家也﹐吉孰大焉﹖案四在他卦﹐臣道也﹐在《家人》卦﹐則亦妻道也。夫主教一家者也﹐婦主養一家者也﹐老子所謂教父﹑食母是也。自二之「在中饋」﹐進而至於四之「富家」﹐則內職舉矣。

九五﹐王假有家﹐勿卹吉。

本義「假」﹐至也。如假於大廟之假。「有家」﹐猶言有國也。九五剛健中正﹐下應六二之柔順中正﹐王者以是至於其家﹐則勿用憂卹而「吉」可必矣。蓋聘納后妃之吉占。而凡有是徳者﹐遇之皆吉也。

程傳九五男而在外﹐剛而處陽﹐居尊而中正﹐又其應順正於內﹐治家之至正至善者也。「王假有家」﹐五君位﹐故以王言。「假」﹐至也﹐極乎有家之道也。夫王者之道﹐修身以齊冢﹐家正而天下治矣。自古聖王﹐未有不以恭己正家爲本﹐故有家之道旣至﹐則不憂勞而天下治矣﹐「勿卹」而「吉」也。五恭己於外﹐二正家於內﹐內外同徳﹐可謂至矣。

邱氏富國曰﹕三五陽剛﹐皆主治家者也。三剛而不中﹐失之過嚴﹐未免有悔厲之失。

五剛而得中﹐威而能愛﹐盡乎治家之道者﹐故人無不化﹐可以勿憂卹而「吉」也。或曰﹕治家之道尙嚴﹐在彖以嚴正爲吉﹐五以相愛爲義﹐何也﹖曰﹕嚴以分言﹐正家之義也﹔愛以情言﹐假家之義也。假有感格之義﹐故以相愛言之。

龔氏煥曰「假」與格同﹐猶奏假無言﹐昭假烈祖之假﹐謂感格也。九五以陽剛中正居尊位﹐爲「有家」之主﹐盛徳至善﹐所以感格乎家人之心者至矣。王者家大人眾﹐其心難一。有未假者﹐勿用憂卹而自「吉」也。蓋初之「閒有家」﹐是以法度防閒之﹔至「王假有家」﹐則躬行有以感化之矣。

何氏楷曰﹕舜格於文祖﹐公假於太廟﹐格假互用可證。身範旣端﹐故能感格其家﹐使父父子子﹐兄兄弟弟﹐夫夫婦婦﹐各得其所﹐以相惇睦﹐正家而天下定﹐故不待憂卹而「吉」也。

遊氏曰﹕九五尊位﹐故以王言。假者感格之義﹐「王假有廟」﹐其義同也。

案「假」字訓感格﹐諸說皆有明證可從。何氏之說﹐於《象傳》之義﹐尢爲浹治也。

上九﹐有孚威如﹐終吉。

本義上九以剛居上﹐在卦之終﹐故言正家久遠之道﹐占者必有誠信嚴威則「終吉」也。

程傳上﹐卦之終﹐家道之成也。故極言泊家之本。治家之道﹐非至誠不能也。故必中有孚信﹐則能常久﹐而眾人自化。爲善不由至誠﹐己且不能常守也﹐況欲使人乎﹗

故治家以「有孚」爲本。治家者﹐在妻孥情愛之間﹐慈過則無嚴﹐恩勝則掩義。故家之患﹐常在禮法不足﹐而瀆慢生也。長失尊嚴﹐少忘恭順﹐而家不亂者﹐未有之也﹐故必有威嚴則能「終吉」。保家之終在「有孚威如」二者而已﹐故於卦終言也。

集說王氏弼曰﹕家道可終﹐惟信與威。

蘇氏軾曰﹕凡言終者﹐其始未必然也。「婦子嘻嘻」﹐其始可樂。威如之吉﹐其始苦之。

王氏中子曰﹕家人之終﹐家道成也﹐故極言齊家久遠之道。齊家之道﹐以誠爲本﹐以嚴爲用。不誠則上下相欺﹐眾事不立。不嚴則禮法不存﹐瀆慢易生。如此而家道齊者﹐未之有也。故家人之終﹐以孚威二者言之。是二者﹐保家道之「終吉」者也。

何氏楷曰﹕治家觀於身﹐下五爻未及正身之義﹐故於此爻足其意。蓋探本之論﹐與《大象》「言有物﹐行有恆」相表裏。

總論吳氏曰愼曰﹕家人之道﹐男以剛嚴爲正﹐女以柔順爲正。初曰「閒」﹐三曰「厲」﹐上曰「威」﹐男子之道也。二四《象傳》皆曰「順」﹐婦人之道也。五剛而中﹐非不嚴也﹐嚴而泰也。

睽。離上。兌下程傳《暌序卦》﹕「家道窮必乖﹐故受之以睽﹐睽者乖也」。家道窮則睽乖離散﹐理必然也﹐故《家人》之後﹐受之以《睽》也。爲卦上離下兌﹐離火炎上﹐兌澤潤下﹐二體相違﹐睽之義也。又中少二女﹐𨿽同居而所歸各異﹐是其志不同行也﹐亦爲《睽》義。

睽﹐小事吉。

本義「睽」﹐乖異也。爲卦上火下澤﹐性相違異﹐中女少女﹐志不同歸﹐故爲《睽》。

然以卦徳言之﹐內說而外明。以卦變言之﹐則自離來者﹐柔進居三。自中孚來者﹐柔進居五。自《家人》來者兼之。以卦體言之﹐則六五得中而下應九二之剛﹐是以其占不可大事﹐而「小事」尙有「吉」之道也。

程傳「睽」者﹐睽乖離散之時﹐非吉道也。以卦才之善﹐𨿽處《睽》時而「小事吉」也。

集說程子曰「小事占」者﹐止是方《睽》之時。猶足以至小事之吉﹐不成終《睽》而已﹐須有濟睽之道。

趙氏汝楳曰﹕睽蓋人情事勢之適然﹐聖人自有禦時之方。「小事吉」者﹐就其睽異之中﹐有以善處之﹐則亦吉也。其《屯》之「小貞」﹐《洪範》之作內之時乎﹗

何氏楷曰﹕業已《睽》矣﹐斗﹕可以忿疾之心驅迫之也。惟不爲已甚﹐徐徐轉移﹐此合睽之善術也﹐故曰「小事吉」。「小事」﹐猶言以柔爲事﹐非大事不吉﹐而「小事吉」之謂。

案「小事吉」之義﹐以爻義見「惡人」﹑遇巷﹐「噬膚」之類觀之﹐則趙氏﹑何氏之說是也。蓋周旋委曲﹐就其《易》者爲之﹐皆「小事吉」之義。

初九﹐悔亡﹐喪馬勿逐自復﹐見惡人無咎。

本義上無正應﹐有「悔」也。而居睽之時﹐同徳相應﹐其「悔亡」矣﹐故有「喪馬勿逐」而「自復」之象。然亦必見「惡人」﹐然後可以辟咎﹐如孔子之於陽貨也。

程傳九居卦初﹐《睽》之始也﹐在睽乖之時﹐以剛動於下﹐有「悔」可知。所以得「亡」者﹐九四在上﹐亦以剛陽睽離無與﹐自然同類相捨﹐同是陽爻﹐同居下﹐又當相應之位﹐二陽本非相應者﹐以在睽故合也。上下相與﹐故能亡其悔也。在《睽》諸爻皆有應。夫合則有睽﹐本異則何睽﹖惟初與四𨿽非應﹐而同徳相與﹐故相遇。馬者﹐所以行也。陽﹐上行者也。睽獨無與則不能行﹐是喪其馬也。四旣與之合則能行矣﹐是勿逐而馬復得也。「惡人」﹐與己乖異者也。「見」者﹐與相通也。當《睽》之時﹐𨿽同徳者相遇﹐然小人乖異者至眾。若棄絕之。不幾盡天下以仇君子乎﹖如此則失含弘之義﹐致凶咎之道也。又安能化不善而使之合乎﹖故必「見惡人」則「無咎」也。占之聖王﹐集說鄭氏汝諧曰﹕居《睽》之初﹐在卦之下﹐必安靜以俟之﹐寬裕以容之﹐睽斯合矣。「喪馬勿逐」﹐久則「自復」﹐安靜以俟之也。睽而無應﹐無非戾於己者﹐拒絕之則愈戾﹐故寬裕以容之也。合睽之道﹐莫善於斯。

項氏安世曰「喪馬勿逐自復」﹐往者不追也。「見惡人無咎」﹐來者不拒也。此君子在下無應之時﹐處睽之道也。「見」﹐與迫斯可見之見同﹐非往見之也。若往見﹐則違「勿逐」之戒矣。

王氏申子曰﹕方《睽》之時﹐其睽未深﹐馬之失也未遠﹐惡人睽間之情未甚也。失馬逐之﹐則愈逐愈遠。惡人激之﹐則愈激愈睽。故」勿逐」而聽其「自復」﹐見之而可以免「咎」也。處《睽》之初﹐其道當如此。不然﹐睽終於睽矣。

何氏楷曰﹕靜以俟之﹐遜以接之﹐泊然若不見其睽者﹐夫惟不見其睽﹐而後睽可合。

案此爻所謂不立同異者也﹐不求同﹐故「喪馬勿逐」。不立異﹐故見「惡人」。然惟居初處下﹐其睽未甚者﹐用此道爲宜耳。立此心以爲之本﹐然後隨所處而變通也。此爻「悔亡」﹐乃因無應。程子所謂合則有睽﹐本異則何睽者是也。與六五「悔亡」﹐詞同而義異。

九二﹐遇主子巷﹐無咎。

本義二五陰陽正應﹐居睽之時﹐乖戾不合﹐必委曲相求而得會遇﹐乃爲「無咎」﹐故其象占如此。

程傳二與五正應﹐爲相與者也。然在睽乖之時﹐陰陽相應之道衰﹐而剛柔相戾之意勝。學《易》者識此﹐則知變通矣。故二五𨿽正應﹐當委曲以相求也。二以剛中之徳居下﹐上應六五之君﹐道合則志行﹐成濟睽之功矣。而居睽離之時﹐其交非固﹐二當委曲求於相遇﹐覬其得合也﹐故曰「遇主於巷」。必能合而後無咎。君臣睽離﹐其咎大矣。

「巷」者﹐委曲之途也。「遇」者﹐會逢之謂也。當委曲相求﹐期於會遇﹐與之合也。

所謂委曲者﹐以善道宛轉將就使合而已﹐非枉己屈道也。

集說張氏淸子曰﹕在《睽》之時﹐惟九二獨遇六五之主﹐故曰「遇主於巷」﹐《彖》所謂「得中而應乎剛」者﹐指此爻也。

蔣氏悌生曰﹕初九與九四同徳相遇﹐二與五爲正應﹐亦曰「遇」。《小象》釋六三亦曰「遇剛」﹐蓋當乖離之時﹐相求相合。在禮𨿽簡﹐而於情則甚切至。

案《春秋》之法﹐備禮則曰「會」﹐禮不備則曰「遇」。《睽》卦皆言「遇」﹐「小事吉」之意也。又《禮》﹐君臣賓主相見﹐皆由庭以升堂。「巷」者﹐近宮垣之小徑﹐故古人謂循墻而走﹐則謙卑之義也。謙遜謹密﹐巽以入之﹐亦「小事吉」之意也。

六三﹐見輿曳﹐其牛掣﹐其人天且劓﹐無初有終。

本義六三上九正應﹐而三居二陽之間﹐後爲二所曳﹐前爲四所掣。而當《睽》之時﹐上九猜很方深﹐故又有髡劓之傷。然邪不勝正﹐終必得合﹐故其象占如此。

集說胡氏瑗曰「天」當作而字﹐古文相類﹐後人傳寫之誤也。然謂而者﹐在漢法﹐有罪髡其鬢髮曰而。又《周禮》﹐梓人爲筍虡作而﹐亦謂髡其鬢髮也。

九四﹐睽孤﹐遇元夫﹐交孚﹐厲無咎。

本義「睽孤」﹐謂無應。「遇元夫」﹐謂得初九。「交孚」﹐謂同徳相信。然當《睽》時﹐故必「危」厲乃得「無咎」﹐占者亦如是也。

程傳九四當《睽》時﹐居非所安﹐無應而在二陰之間﹐是睽離孤處者也。以剛陽之徳﹐當睽離之時﹐孤立無與﹐必以气類相求而合﹐是以「遇元夫」也。「夫」﹐陽稱。

「元」﹐善也。初九當《睽》之初﹐遂能與同徳而亡睽之悔﹐處睽之至善者也。故目之爲「元夫」﹐猶云善士也﹐四則過中﹐爲睽已甚﹐不若初之善也。四與初皆以陽處一卦之下﹐居相應之位﹐當睽乖之時﹐各無應援﹐自然同徳相親﹐故會遇也。同徳相遇﹐必須至誠相與。「交孚」﹐各有孚誠也。上下二陽以至誠相合﹐則何時之不能行﹖何危之不能濟﹖故𨿽處危「厲」而「無咎」也。當睽離之時﹐孤居二陰之間﹐處不當位﹐「危」且有「咎」也。以「遇元夫」而「交孚」﹐故得「無咎」也。

集說孔氏穎達曰「元夫」﹐謂初九也。處於卦始﹐故云「元」。

王氏申子曰﹕四居近臣之位﹐獨立無與﹐幸有初九同徳君子﹐與之相遇﹐四能交之以誠﹐則睽不孤矣。然當《睽》之時﹐必危「厲」以處之乃得「無咎」。

案四亦無應者也﹐然居大臣之位﹐則孤立無黨﹐乃正其宜﹐故以睽孤爲「無咎」。

若「元夫」則非其所親厚者﹐故𨿽遇之而」交孚」﹐不害其爲淡然而寡合。史稱諸葛亮法正﹐趨尙不同而以公義相取者﹐是也。

六五﹐悔亡﹐厥宗噬膚﹐往何咎。

本義以陰居陽﹐「悔」也。居中得應﹐故能「亡」之。「厥宗」﹐指九二。「噬膚」﹐言易合。六五有柔中之徳﹐故其象占如是。

程傳六以陰柔當暌離之時﹐而居尊位﹐有「悔」可知。然而下有九二剛陽之賢﹐與之爲應﹐以輔翼之﹐故得「悔亡」。「厥宗」﹐其黨也﹐謂九二正應也。「噬膚」﹐噬嚙其肌膚﹐而深入之也。當《睽》之時﹐非人之者深﹐豈能合也﹖五𨿽陰柔之才﹐二輔以陽剛之道而深入之﹐則可往而有慶﹐復何過咎之有﹖以周成之幼稚而興盛王之治﹐以劉集說孔氏穎達曰「宗」﹐主也﹐謂二也。

王氏申子曰﹕《睽》之諸爻皆言「睽」﹐獨二五不言「睽」而言合。「膚」者睽之淺﹐噬則合之深﹐君臣之合如此﹐可以往而有爲﹐何「咎」之有﹖龔氏煥曰﹕《睽》與《同人》所謂「宗」﹐皆以其應言也。然「同人於宗」則「吝」﹐而睽「厥宗噬膚」則無咎者﹐處同人之世﹐則欲其公﹐不可以有私應﹔處《睽》之世則欲其合﹐不可以無正應。時義有不同也。

胡氏炳文曰﹕《噬嗑》六二曰「噬膚」﹐《睽》六五以九二爲「厥宗噬膚」﹐《睽》二變卽《噬嗑》也。或曰﹕二至上有《噬嗑》象﹐二五剛柔得中﹐故五以二爲「宗」﹐其合也﹐如「噬膚」之易﹔二以五爲主﹐其合也﹐有於巷之遭。「宗」﹐親之也﹐上當以情親下也。主﹐尊之也﹐下當以分嚴上也。

案《睽》之時「小事吉」者﹐逕情直行則難合﹐委曲巽入則易通也。如食物然﹐嚙其體骨則難﹐而噬其膚則易。九二遇我乎巷﹐是「厥宗」之來「噬膚」也。我往合之﹐睽者不睽矣。此其所以「悔亡」也﹐何「咎」之有﹖上九﹐睽孤﹐見豕負塗﹐載鬼一車﹐先張之弧﹐後說之弧。匪寇婚媾﹐往遇雨則吉。

本義「睽孤」﹐謂六三爲二陽所制﹐而己以剛處明極﹑睽極之地﹐又自猜很而乖離也。「見豕負塗」﹐見其污也。「載鬼一車」﹐以無爲有也。張弧﹐欲射之也。說弧﹐疑稍釋也。「匪寇婚媾」﹐知其非寇而實親也。「往遇雨則吉」﹐疑盡釋而睽合也。上九之與六三﹐先睽後合﹐故其象占如此。

程傳上居卦之終﹐《睽》之極也。陽剛居上﹐剛之極也。在離之上﹐用明之極也﹐睽極則咈戾而難合﹐剛極則躁暴而不詳﹐明極則過察而多疑。上九有六三之正應﹐實不孤﹐而其才性如此﹐自「睽孤」也。如人𨿽有親黨﹐而多自疑猜﹐妄生乖離﹐𨿽處骨肉親黨之間﹐而常孤獨也。上之與三﹐𨿽爲正應﹐然居《睽》極﹐無所不疑。其見三如豕之污穢﹐而又背負泥塗﹐見其可惡之甚也。旣惡之甚﹐則猜成其罪惡﹐如見載鬼滿一車也。鬼本無形﹐而見載之一車﹐言其以無爲有﹐妄之極也。物理極而必反﹐以近明之﹐如人適東﹐東極矣﹐動則西也。如升髙﹐髙極矣﹐動則下也﹐旣極則動而必反也。上之睽乖旣極﹐三之所處者正理﹐大凡失道旣極﹐則必反正理。故上於三﹐始疑而終必合也。

先張之弧﹐始疑惡而欲射之也。疑之者妄也﹐妄安能常﹖故終必復於正。三實無惡﹐故後說弧而弗射。睽極而反﹐故與三非復爲寇仇﹐乃「婚媾」也。此「匪寇婚媾」之語﹐與他卦同﹐而義則殊也。陰陽交而和暢則爲雨﹐上於三始疑而睽﹐睽極則不疑而合﹐陰陽合而益和則爲雨﹐攺云「往遇雨則吉」。「往」者自此以往也﹐謂旣合而益和則「吉」也。

集說耿氏南仲曰﹕凡物之情﹐信然後合。合則愈信﹐疑然後睽﹐睽則愈疑。

《朱子語類》云﹕《小畜》之上九日「旣雨旣處」﹐《睽》之上九曰「往遇雨則吉」邱氏富國曰﹕上本與三應﹐不孤也。睽極而疑生﹐故亦曰「睽孤」。豕﹑鬼﹐皆指三也。上睽疑而未敢親近乎三﹐如見豕背之負泥塗。又如載鬼滿於一車之中﹐始焉致疑則張弧﹐終焉釋疑則說弧﹐知其非爲寇仇﹐乃我之婚媾也。自此以往﹐陰陽和暢﹐向之疑心羣起者﹐至此盡冰釋而亡矣。

總論馮氏當可曰﹕內卦皆睽而有所待﹐對卦皆反而有所應﹐初「喪馬勿逐」﹐至四「遇元夫」﹐而初四合矣﹐二委曲以求遇﹐至五「往何咎」﹐而二五合矣。三「輿曳」「牛掣」﹐至上「遇雨」﹐而三上合矣。天下之理﹐固未有終睽也。

吳氏曰愼曰﹕六爻皆取先睽後合之象﹐初之「喪馬」「自復」﹐卽四之「睽孤遇元夫」也。二之「遇主於巷」﹐卽五之「厥宗噬膚」也。三之無初有終﹐卽上之張弧「遇雨」也。合六爻處睽之道而言﹐在於推誠守正﹐委曲含弘﹐而無私意猜疑之蔽﹐則𨿽睽而必合矣。

蹇。坎上。艮下程傳《蹇序卦》﹕「睽者乖也﹐乖必有難﹐故受之以蹇。蹇者﹐難也。」睽乖之時﹐必有蹇難﹐《蹇》所以次《睽》也。蹇﹐險陰之義﹐故爲蹇難。爲卦坎上艮下﹐坎﹐險也。艮﹐止也。險在前而止﹐不能進也。前有險陷﹐後有峻阻﹐故爲《蹇》也。

蹇﹐利西南﹐不利東北﹐利見大人﹐貞吉。

本義「蹇」﹐難也。足不能進﹐行之難也。爲卦艮下坎上﹐見險而止﹐故爲《蹇》。

「西南」平易﹐「東北」險阻﹐又艮方也。方在《蹇》中﹐不宜走險。又卦自《小過》而來﹐陽進則往居五而得中﹐退則入於艮而不進﹐故其占曰「利西南」而「不利東北」。

當《蹇》之時﹐必見「大人」﹐然後可以濟難。又必守正﹐然後得「吉」。而卦之九五﹐剛健中正﹐有大人之象。自二以上五爻﹐皆得正位﹐則又貞之義也﹐故其占又曰「利見大人﹐貞吉」。蓋見險者貴於能止﹐而又不可終於止﹔處險者利於進﹐而不可失其正也。

程傳「西南」﹐坤方。坤﹐地也﹐體順而易。「東北」﹐艮方。艮﹐山也﹐體止而險。在《蹇》難之時﹐利於順處平易之地﹐不利止於危險也﹐處順易則難可紓﹐止於險則難益甚矣。蹇難之時﹐必有聖賢之人﹐則能濟天下之難﹐故「利見大人」也。濟難者﹐必以大正之道﹐而堅固其守﹐故「貞」則「吉」也。凡處難者﹐必在乎守貞正。設使難不解﹐不失正徳﹐是以「吉」也。若遇難而不能固其守﹐入於邪濫﹐𨿽使苛免﹐亦惡徳也﹐知義命者不爲也。

集說王氏弼曰「西南」﹐地也﹐「東北」﹐山也。之平則難解﹐之山則道窮。

範氏仲淹曰﹕《蹇》與《屯》近﹐然《屯》則動乎險中﹐難可圖也。《蹇》則止乎險中﹐難未可犯也。

案《易》「西南」「東北」之義﹐先儒皆以坤艮二卦釋之﹐故謂西南屬地而子。《易》﹐東北屬山而險阻。然以文意觀之﹐所謂「西南」者﹐西方﹑南方。所謂「東北」者﹐東方﹑北方。非指兩隅而言也。此義自坤卦發端﹐而《蹇》《解》彖辭申焉。參之諸卦大義﹐則坤者宜後而不宜先者也。《蹇》者宜來而不宜往者也。《解》或可以有往﹐而終以來復爲安者也。然則「西南」當爲退後之位﹐「東北」當爲進前之方。坤在後之地﹐則可以「得朋」﹔在先之地﹐則利於「喪朋」。《蹇》當退而居後﹐不可進而居先﹐此兩卦之義也。難旣解矣﹐或可以有進往﹐故無「不利東北」之文。然曰」利西南」者﹐終以退復自治爲安也。蓋文王之卦﹐陽居「東北」﹐陰居「西南」﹐陽先陰後﹐陽進陰退﹐大分如此﹐似非險易之說也。

初六﹐往蹇來譽。

本義「往」遇險﹐「來」得譽。

程傳六居《蹇》之初﹐往進則益入於賽﹐「往蹇」也。當《蹇》之時﹐以陰柔無援而進﹐其蹇可知。來者對往之辭﹐上進則爲往﹐不進則爲來。止而不進﹐是有見幾知時之美﹐來則「有譽」也。

集說王氏弼曰﹕處難之始﹐居止之初﹐獨見前識﹐睹險而止﹐以待其時﹐故「往」則遇「蹇」﹐「來」則得「譽」。

《朱子語類》﹕問﹕「往蹇來譽」。曰﹕來往二字﹐惟《程傳》言上進則爲「往」﹐不進則爲「來」﹐說得極好。今人或謂六四「往蹇來連」是來就三﹐九三「往蹇來反」是來就二﹐上六「往蹇來碩」是來就五﹐亦說得通。但初六「來譽」﹐則位居最下﹐無可來之地﹐其說不得通矣。故不若《程傳》好﹐只是不往爲佳耳。

何氏楷曰﹕此卦中言「來」者﹐皆就本爻言﹐謂來而止於本位也。對往之辭﹐初六去險最遠﹐其止最先﹐獨見前識﹐正《傳》之所謂智也。

六二﹐王臣蹇蹇﹐匪躬之故。

本義柔順中正﹐正應在上﹐而在險中﹐故蹇而又蹇﹐以求濟之﹐非以其身之故也﹐不言吉凶者﹐占者但當鞠躬盡力而已﹐至於成敗利鈍則非所論也。

程傳二以中正之徳居艮體﹐止於中正者也。與五相應﹐是中正之人﹐爲中正之君所信任﹐故謂之「王臣」。𨿽上下同徳﹐而五方在大蹇之中﹐致力於蹇難之時﹐其艱蹇至甚﹐故爲蹇於蹇也。二𨿽中正﹐以陰柔之才﹐豈易勝其任﹖所以蹇於蹇也。志在濟君於蹇難之中﹐其「蹇蹇」者﹐非爲身之故也。𨿽使不勝﹐志義可嘉﹐故稱其忠藎不爲己也。然其才不足以濟蹇也﹐小可濟﹐則聖人當盛稱以爲勸矣。

集說王氏弼曰﹕處難之時﹐當位居中﹐以應乎五﹐執心不違﹐志匡王室者也。故韓氏愈曰﹕《易》《蠱》之上九「不事王侯﹐髙尙其事。」《蹇》之六二﹐則曰「王臣蹇蹇﹐匪躬之故」。所居之時不一﹐而所蹈之徳不同也。若《蠱》之上九﹐居無用之地﹐而致匪躬之節。《蹇》之六二﹐在王臣之位﹐而髙不事之心﹐則冒進之患生﹐曠官之刺興﹐志不可則﹐而尢不終無矣。

蘇氏軾曰﹕初六﹑九三﹐六四﹑上六四者﹐或遠或近﹐皆視其勢之可否﹐以爲往來之節。獨六二有應於五﹐君臣之義深矣。是以不計遠近﹐不慮可否﹐無往無來﹐「蹇蹇」而已。君子不以爲不智者﹐非身之故也。

楊氏萬里曰﹕諸爻聖人皆不許其往﹐惟六二﹑九五﹐無不許其往之辭者﹐二爲王者之大臣﹐五履大君之正位﹐復不往以濟﹐而誰當任乎﹖九三﹐往蹇來反。

本義反就二陰﹐得其所安。

程傳九三以剛居正﹐處下體之上。當《蹇》之時﹐在下者皆柔﹐必依於三﹐是爲下所附者也。三與上爲正應﹐上陰柔而無位﹐不足以爲援﹐故上往則蹇也。「來」﹐下來也。「反」﹐還歸也。三爲下二陰所喜﹐故來爲反其所也﹐稍安之地也。

集說孔氏穎達曰﹕九三與坎爲鄰﹐進則入險﹐故曰「往蹇」﹔來則得位﹐故曰「來反」。

吳氏曰愼曰﹕九三剛正﹐爲艮之主﹐所謂見險而能止者﹐故來而能反﹐止於其所。

案《傳》義以反爲反就二陰﹐孔氏﹑吳氏則謂止於其所。以孔子《象傳》觀之﹐則《傳》義理長﹐蓋三爲內卦之主故也。

六四﹐往蹇來連。

本義連於九三﹐合力以濟。

程傳往則益入於坎險之深﹐「往蹇」也。居蹇難之時﹐同處艱厄者﹐其志不謀而同也。又四居上位﹐而與在下者﹐同有得位之正﹐又與三相比相親者也。二與初同類﹐相與者也。是與下同志﹐眾所從附也﹐故曰「來連」。來則與在下之眾相連合也﹐能與眾合﹐得處蹇之道也。

集說荀氏爽曰﹕蹇難之世﹐不安其所﹐故曰「往蹇」也。來還承五﹐則與至尊相連﹐故曰「來連」也。

案荀氏以「來連」爲承五﹐極爲得之。《易》例﹐凡六四承九五﹐無不著具美於爻象者﹐況蹇有「利見大人」之文乎﹗若三則於五無承應之義﹐而爲內卦之主﹐固不當與四並論也。

九五﹐大蹇朋來。

本義「大蹇」者﹐非常之蹇也。九五居尊﹐而有剛健中正之徳﹐必有朋來而助之者。古者有是徳﹐則有是助矣。

集說幹氏寶曰﹕在險之中﹐而當無位﹐故曰「大蹇」。

《朱子語類》﹕問﹕《蹇》九五何故爲「大蹇」﹖曰﹕五是爲蹇主。凡人臣之蹇﹐只是一事﹐至大蹇須人主當之。

又問﹕大「蹇朋來」之義﹕曰﹕處九五尊位﹐而居蹇之中﹐所以爲「大蹇」﹐所謂遺大投艱於朕身。人君當此﹐則須屈羣策﹐用羣力﹐乃可濟也。

胡氏炳文曰﹕諸爻皆以「往」爲蹇﹐聖人又慮天下皆不往﹐蹇無由出矣。二五君臣復不住﹐誰當往乎﹖是以於二曰「蹇蹇」﹐於五曰「大蹇」。

案二五獨無「往」「來」之義﹐蓋君臣相與濟蹇者﹐其責不得辭﹐而於義無所避。

猶之《遁》卦諸爻皆「遁」﹐六二獨以應五﹐而固其不遁之志也。胡氏之說得之。凡《易》之應﹐莫重於二五﹐故二之稱「王臣」者﹐指五也﹔五之稱「朋來」者﹐指二也。如在下者占得五﹐則當念國事之艱難﹐而益致其匪躬之節。如在上者占得二﹐則當諒臣子之忠貞﹐而益廣其「朋來」之助。正如朱子說《乾》卦二五相爲賓主之例也。推之《蒙》《師》諸卦。無不皆然。

上六﹐往蹇來碩﹐吉﹐利見大人。

本義己在卦極﹐往無所之﹐益以蹇耳。來就九五﹐與之濟蹇﹐則有碩大之功。「大人」﹐指九五。曉占者宜如是也。

程傳六以陰柔居《蹇》之極﹐冒極險而往﹐所以蹇也。不往而來﹐從五求三﹐得剛陽之助﹐是以「碩」也。蹇之道﹐阨塞窮蹙。「碩」﹐大也﹐寬裕之稱。來則寬大﹐其蹇紓矣。《蹇》之極有出蹇之道﹐上六以陰柔﹐故不得出。得剛陽之助﹐可以紓蹇而已。

在《蹇》極之時﹐得紓則爲「吉」矣。非剛陽中正﹐豈能出乎蹇也﹖「利見大人」﹐《蹇》極之時﹐見大徳之人﹐則能有濟於蹇也。「大人」﹐謂五﹐以相比發此義﹐五剛陽中正而居君位﹐大人也。在五不言具濟蹇之功﹐而上六利見之﹐何也﹖曰﹐在五不言﹐以其居坎險之中﹐無剛陽之助﹐故無能濟蹇之義。在上六蹇極﹐而見大徳之人則能濟於蹇﹐故爲利也。各爻取義不同﹐如《屯》初九之志正﹐而於六二則目之爲寇也。諸爻皆不言「吉」﹐上獨言「吉」者﹐諸爻皆得正﹐各有所善。然皆未能出於蹇﹐故末足爲吉。惟上處蹇極集說《朱子語類》云﹕諸爻皆不言「吉」﹐蓋未離乎蹇中也。至上六「往蹇來碩吉」﹐卻是《蹇》極有可濟之理。

項氏安世曰﹕上六本無所往﹐特以不來爲「往」耳。初六本無所來﹐特以不往爲「來」耳。

案《易》卦上與五𨿽相比﹐然無隨從之義者﹐位在其上﹐故於象如事外之人﹐不與二三四同也。惟有時取尙賢之義﹐則必六五遇上九乃可﹐《大有》《大畜》《頤》《鼎》之類是也。然《隨》以九五遇上六﹐亦取下賢之義﹐則以卦義剛來下柔故耳。至於以上六遇九五﹐吉者絕少﹐而凶吝者多。蓋以漸染於陰﹐爲剛中正之累﹐《大過》《咸》《夬》《兌》之類是也。惟是卦有「利見大人」之文﹐而以九五爲義者﹐則上六與五相近﹐可以反而相從﹐《訟》《巽》之彖﹐以九五爲「大人」矣。而上九以剛遇剛﹐則不相從也。

升彖亦言「用見大人」矣﹐而卦無九五﹐故言用見以別之。獨《蹇》《萃》之彖﹐以九五爲「大人」﹐而遇之者上六也。以柔遇剛﹐則有相從之義﹐故《萃》則「賫咨」﹐求萃於五而「無咎」﹕《蹇》則來就於五而得「吉」。《蹇》之上優於《萃》者﹐聚極則散﹐難極則解也。《乾》卦二五而外﹐爻辭言「利見大人」者﹐惟此而已。

解。震上坎下程傳《解序卦》﹕「蹇者難也﹐物不可以終難﹐故受之以解。」物無終難之理﹐難極則必散。《解》者散也﹐所以次《蹇》也。爲卦震上坎下﹐震﹐動也﹐坎﹐險也﹐動於險外﹐出乎險也﹐故爲患難解散之象。又震爲雷﹐坎爲雨﹐雷雨之作﹐蓋陰陽交感﹐和暢而緩散﹐故爲平《易》。解者﹐天下患難解散之時也。

解﹐利西南﹐無所往﹐其來復吉﹐有攸往﹐夙吉。

本義「解」﹐難之散也。後險能動﹐則出於險之外矣﹐解之象也。難之旣解﹐利於平易安靜﹐不欲久爲煩擾。且其卦自《升》來﹐三往居四﹐人於坤體﹐二居其所而又得中﹐故利於西南平易之地。若「無所往」﹐則宜來復其所而安靜。若尙有所往﹐則宜早往早復﹐不可久煩擾也。

程傳「西南」﹐坤方。坤之體﹐廣大平易。當天下之難方解﹐人始離艱苦﹐不可復以煩苛嚴急治之﹐當濟以寬大簡《易》﹐乃其宜也。如是則人心懷而安之﹐故利於西南也。湯除桀之虐而以寬治﹐武王誅紂之暴而反商政﹐皆從寬易也。「無所往﹐其來復吉﹐有攸往﹐夙吉」﹐「無所往」﹐謂天下之難已解散﹐無所爲也。「有攸往」﹐謂尙有所當解之事也。夫天下國家﹐必紀綱法度廢亂﹐而後禍患生。聖人旣解其難﹐而安平無事矣﹐是「無所往」也。則當修復治道﹐正紀綱﹐明法度﹐進復先代明工之治﹐是「來復」也。謂反理正也﹐天下之「吉」也。「其」﹐發語辭。自古聖王救難定亂﹐其始未暇遽爲也。旣安定﹐則爲可久可繼之治。自漢以下﹐亂旣除﹐則不復有爲﹐姑隨時維持而已﹐故不能成善治﹐蓋不知來復之義也。「有攸往﹐夙吉」﹐謂尙有當解之事﹐則早爲之乃吉也。當解而未盡者﹐不早去則將復盛。事之復生者﹐不早爲則將漸大﹐故「夙」則「吉」也。

集說王氏弼曰﹕《解》之爲義﹐解難而濟厄者也。以解來復則不失中﹐有難而往﹐則以速爲吉也。無難則能復其中﹐有難則能濟其厄也。

孔氏穎達曰﹕褚氏云﹐世有無事求功﹐故誡以無難宜靜﹐亦有待敗乃救﹐故誡以有難須速也。

林氏栗曰﹕《蹇》止乎坎小﹐是以言「利西南﹐不利東北」。《解》動於險外﹐是以但言「西南」之「利」﹐不復言「東北」之小利也。

胡氏炳文曰﹕《解》之時﹐以平易爲利﹐略有苛急卽非利。以安靜爲吉﹐久爲煩擾卽非吉。《本義》曰﹕若「無所往」﹐則宜來復其所而安靜﹐是以安靜爲吉也。曰﹕若有案《解》之時﹐異於《蹇》之時﹐故其辭小異。然處解之道﹐猶然處蹇之道﹐故其意大同。言「利西南」﹐不言不利東北﹐是辭小異也。然「西南」者退後也﹐猶《蹇》所云「來」也。「東北」者前進也﹐猶《蹇》所謂「往」也。今無事則來﹐固以「西南」爲「利」矣。有事𨿽可以往﹐而必以「夙」爲「吉」﹐不可以往而忘返也﹐是猶不以東北爲利﹐而終以「西南」爲「利」也。其與處《蹇》之道﹐意大同矣。蓋國家無論有事無事﹐皆以退而自修爲本。以爻義與卦相參﹐皆可見矣。

初六﹐無咎。

本義難旣解矣﹐以柔在下﹐上有正應﹐何「咎」之有﹖故其占如此。

程傳六居《解》初﹐患難旣解之時﹐以柔居剛﹐以陰應陽﹐柔而能剛之義﹐旣無患難﹐而自處得剛柔之宜。患難旣解﹐安寧無事﹐惟自處得宜﹐則爲「無咎」矣。方解之初﹐宜安靜以休息之。爻之辭寡﹐所以示意。

集說郭氏雍曰﹕處《解》之初﹐得「無所往其來復吉」之義﹐故「無咎」也。

胡氏炳文曰﹕《恆》九二「悔亡」﹐《大壯》九二「貞吉」﹐《解》初六「無咎」。三爻之占只二字﹐其言甚簡﹐象在爻中﹐不復言也。

蔡氏淸曰﹕初六以柔在下﹐則能安靜而不生事以自擾﹐何「咎」之有﹖案彖「利西南」者﹐處後也。初應剛承剛而處其後﹐得卦義矣。義明故辭寡。

九二﹐田獲三狐﹐得黃矢﹐貞吉。

本義此爻取象之意未詳﹐或曰﹕卦凡四陰﹐除六五君位﹐餘三陰﹐卽「三狐」之象也。大抵此爻爲卜田之吉占﹐亦爲去邪媚而得中直之象﹐能守其正﹐則無不吉矣。

程傳九二以陽剛得中之才﹐上應六五之君﹐用於時者也。天下小人常眾﹐剛明之君在上﹐則明足以照之﹐威足以懼之﹐剛足以斷之﹐故小人不敢用其情。然猶常存警戒﹐慮其有間而害正也。六五以陰柔居尊位﹐其明易蔽﹐其威易犯﹐其斷不果而易惑。小人一近之﹐則移其心矣。況難方解而治之初﹐其變尙易。二旣當用﹐必須能去小人﹐則可以正君心﹐而行其剛中之道。「田」者去害之事﹐「狐」者邪媚之獸。「三狐」﹐指卦之三陰﹐時之小人也。「獲」﹐謂能變化除去之﹐如田之獲狐也。獲之則得中直之道﹐乃「貞」正而「吉」也。「黃」﹐中色。「矢」﹐直物。「黃矢」﹐謂中直也。羣邪不去﹐君心一人﹐則中直之道﹐無由行矣。桓敬之不去武三思是也。

集說楊氏萬里曰﹕當《解》之時﹐此爻欲其獲狐﹐三戒其致寇﹐四欲其解「拇」﹐五欲其退「小人」﹐六欲其「射隼」。一卦六爻﹐而去「小人」之象居其五。然則召天下多難者誰乎﹐人君亦何利於天下之多難﹐而樂於近小人以疏君子哉﹗

王氏應麟曰﹕世之治也﹐君子以直勝小人之邪。《易》曰「田獲三狐得黃矢」﹐世之亂也。小人以狡勝君於之介﹐《詩》曰「有兔爰爰﹐雉離於羅。」六三﹐負且乘﹐致寇至﹐貞吝。

本義《系辭》備矣。「貞吝」﹐言𨿽以正得之﹐亦可羞也。惟避而去之﹐爲可免耳。

程傳六三陰柔居下之上﹐處非其位﹐猶小人宜在下以負荷。而且乘車﹐非其據也﹐必致寇奪之至。𨿽使所爲得正﹐亦可鄙吝也。小人而竊盛位﹐𨿽勉爲正事﹐而气質卑下。

本非在上之物﹐終可「吝」也。若能大正則如何﹖曰﹕大正非陰柔所能也﹐若能之﹐則是化爲君子矣。三陰柔小人﹐宜在下而反處下之上﹐猶小人宜負而反乘﹐當致寇奪也。

難解之時﹐而小人竊位﹐復致寇矣。

集說孔氏穎達曰「乘」者君子之器也﹐「負」者小人之事也。施之於人﹐卽在車騎之上而負物也。故寇盜知其非己所有﹐於是競欲奪之。

胡氏瑗曰﹕六三以不正之質﹐居至貴之地﹐是小人在君子之位也﹐故致寇盜之至。

爲害於己而奪取之﹐然而小人得在髙位者﹐蓋在上之人﹐慢其名器﹐不辧賢否而與之﹐以至爲眾人所奪而致寇戎之害也。

案《系辭傳》釋此爻云「盜斯奪之」者﹐奪負乘之人也。又云「盜斯伐之」者﹐非伐負乘之人﹐乃伐上慢下暴之國家也。蓋上褻其名器﹐則是上慢﹐如「慢藏」之「誨盜」。下肆其貪竊﹐則是下暴﹐如「冶容」之「誨淫」。大是以賊民興而國家受其害﹐難又將何時而解乎﹖九四﹐解而拇﹐朋至斯孚。

本義「拇」﹐指初。初與四皆不得其位而相應﹐應之不以正者也。然四陽初陰﹐其類不同﹐若能解而去之﹐則君子之朋至而相信矣。

程傳九四以陽剛之才居上位﹐承六五之君﹐大臣也。而下與初六之陰爲應﹐「拇」﹐在下而微者﹐謂初也。居上位而親小人﹐則賢人正士遠退矣。斥去小人﹐則君子之黨進而誠相得也。四能解去初六之陰柔﹐則陽剛君子之朋來至而誠合矣。不解去小人﹐則己之誠未至﹐安能得人之乎也。初六其應﹐故謂遠之爲解。

集說劉氏牧曰「拇」﹐謂初也。居下體之下而應於己﹐故曰「拇」。

何氏楷曰﹕《解》﹐去小人之卦也。卦惟二四兩陽爻﹐皆任解之責者。「而」﹐汝也。

「拇」﹐足大指也。九四居近君之位﹐苟暱近比之小人而不解﹐則君子之朋𨿽至﹐被必肆其離間之術矣。

六五﹐君子維有解﹐吉﹐有孚於小人。

本義卦凡四陰﹐而六五當君位﹐與三陰同類者﹐必解而去之則「言」也。「孚」﹐驗也。君子有解﹐以小人之退爲驗也。

程傳六五居尊位﹐爲《解》之主﹐人君之解也。以君子通言之﹐君子所親比者﹐集說鄭氏汝諧曰﹕益之戒曰﹕任賢勿貳﹐去邪勿疑。如使世之小人﹐皆信上之所用者必君子﹐而所解者必小人﹐則必攺心易慮﹐不復有投隙抵巇之望。惟未孚於小人﹐此小人所以猶有覬幸之心也。五﹐《解》之主也。以其陰柔﹐故有戒意。

胡氏炳文曰﹕卦惟四五言「解」﹐四能解「小人」﹐可以來「君子」。五能解「小人」﹐亦可驗其能爲君子。

案鄭氏說「有孚於小人」﹐與《傳》義異﹐而其理尢精。蓋「朋至斯孚」者﹐君子信之也。「有孚於小人」者﹐小人亦信之也。君子信﹐故樂於爲善。小人信﹐故化而不爲惡。往往國家有舉措﹐而小人未革心者﹐未信之也。信則枉者直﹐而不仁者遠矣。

上六﹐公用射隼於髙墉之上﹐獲之﹐無不利。

本義《系辭》備矣。

程傳上六尊髙之地﹐而非君位﹐故曰「公」﹐但據《解》終而言也。「隼」﹐鷙害之物﹐象爲害之小人。「墉」﹐墻﹐內外之限也。害若在內﹐則是未解之時也。若出墉外﹐則是無害矣。復何所解﹐故在墉上﹐離乎內而未去也。云「髙」﹐見防限之嚴而未去者。

「上」﹐《解》之極也。《解》極之時﹐而獨有末解者﹐乃害之堅彊者也。上居《解》極﹐《解》道已至﹐器已成也﹐故能射而獲之。旣獲之﹐則天下之患﹐解已盡矣﹐何所不利﹖夫子於《系辭》復伸其義曰「隼者禽也﹐弓矢者器也﹐射之者人也。君子藏器於身﹐待時而動﹐何不利之有。動而不括﹐是以出而有獲﹐語成器而動者也。」鷙害之物在墉上﹐苟無其器﹐與不待時而發﹐則安能獲之﹐所以解之之道﹐器也。事之當解﹐與已解之之道至者時也。如是而動﹐故無括結﹐發而無不利矣。括結﹐謂阻礙。聖人於此﹐發明藏器待時之義﹐夫行一身至於天下之事﹐苟無其器﹐與不以時而動﹐小則括塞﹐大則喪敗。自古喜有爲而無成功﹐或顚覆者﹐皆由是也。

集說沈氏該曰「隼」之爲物﹐果於悖害者也。「墉」﹐所以衛內而限外也。害在內﹐小人在君側也。出乎墉之外﹐則非射之所能及。「髙墉之上」﹐在內外之間﹐據衛限之勢﹐於此而射之﹐則擬而後動﹐動而不括﹐「獲之無不利」矣。在外卦之上﹐射於髙墉之象也。

鄭氏汝諧曰﹕所謂「公」者﹐非上六也。言公於此爻﹐當用射隼之道也。「隼」﹐指上之陰而言也。「墉」﹐指上之位而言也。

王氏申子曰「隼」指上﹐以其柔邪謂之狐﹐以其陰鷙謂之「隼」。上以陰柔處震之極﹐而居一卦之上﹐是陰鷙而居髙者。《解》之旣極﹐尙何俟乎﹐故「獲之無不利」。

案此言「公用」﹐乃《隨》上《離》上「王用」之例﹐皆非以本爻之位當王公也﹐鄭氏王氏之說似可從。或以解終言之﹐而不指隼之爲誰﹐亦可。蓋「狐」者﹐邪而穴於城社﹐在內之姦也。「隼」者﹐鷙而翔於坰野﹐化外之悍也。自二至五﹐所以解內難者總論徐氏幾曰﹕下三爻不言解﹐上三爻言解﹐所謂動而免乎險也。

損。艮上。兌下程傳《損序卦》﹕「解者緩也﹐緩必有所失﹐故受之以損。」縱緩則必有所失﹐失則損也﹐《損》所以繼《解》也。爲卦艮上兌下﹐山體髙﹐澤體深﹐下深則上益髙﹐爲損下益上之義。又澤在山下﹐其气上通﹐潤及艸木百物﹐是損下而益上也。又下爲兌說﹐三爻皆上應﹐是說以奉上﹐亦損下益上之義。又下兌之成兌﹐由六三之變也﹐上艮之成艮﹐自上九之變也﹐三本剛而成柔﹐上本柔而成剛﹐亦損下益上之義。損上而益於下則爲益﹐取下而益於上則爲損﹐在人上者﹐施其澤以及下則益也﹐取其下以自厚則損也。譬諸壘土﹐損於上以培厚其基本﹐則上下安固矣﹐豈非益乎。取於下以增上之髙﹐則危墜至矣﹐豈非損乎。故損者﹐損下益上之義﹐益則反是。

損﹐有孚﹐元吉﹐無咎﹐可貞﹐利有攸往。

本義「損」﹐減省也。爲卦損下卦上畫之陽﹐益上卦上畫之陰。損兌澤之深﹐益艮山之髙。損下益上﹐損內益外﹐剝民奉君之象﹐所以爲損也。損所當損﹐而有孚信﹐則其占當有此下四者之應矣。

程傳「損」﹐減損也。凡損抑其過以就義理﹐皆損之道也。損之道必有孚誠﹐謂至誠順於理也。損而順理﹐則大善而「吉」﹐所損無過差﹐「可貞」固常行﹐而利有所往也。人之所損﹐或過或不及﹐或不常﹐皆不合正理﹐非有孚也。非「有孚」則無吉而有咎﹐非「可貞」之道﹐不可行也。

集說呂氏大臨曰﹕《損》之道不可以爲正﹐當《損》之時﹐故曰「可貞」。時損則損﹐時益則益﹐苟當其時﹐無往而不可﹐故《損》《益》皆「利有攸往」。

蔡氏淸曰﹕剝民奉君之義﹐只可用之卦名﹐其卦辭「有孚﹐元吉﹐無咎﹐可貞﹐利有攸往」﹐只承損字泛說。言損所當損﹐人人皆可用﹐不專指上之損下也。《益》卦「利有攸往﹐利涉大川」亦然﹐豈專爲益下之事乎﹖曷之用﹐二簋可用享。

本義言當《損》時﹐則至薄無害。

程傳「損」者﹐損過而就中﹐損浮末而就本實也。聖人以寧儉爲禮之本﹐故爲損發明其義。以享祀言之﹐享祀之禮﹐其文最繁﹐然以誠敬爲本﹐多儀備物﹐所以將飾其誠敬之心﹐飾過其誠﹐則爲僞矣。損飾﹐所以存誠也﹐故云「曷之用﹐二簋可用享」。「二簋」之約﹐可用享祭﹐言在乎誠而已﹐誠爲本也。天下之害﹐無不由末之勝也。峻宇雕集說孔氏穎達曰「曷之用二簋可用享」者﹐明行損之禮。貴夫誠信﹐不在於丰﹐「二簋」至約﹐可用享祭。

案彖辭自「有孚」以下﹐泛說《損》所當損之義﹐蔡氏之說﹐極爲得之。蓋損益者時也﹐時在當損﹐不得不損﹐惟以誠意爲主﹐而行之又得乎大善之吉﹐則不但「無咎」﹐而且可以爲常道而利有所往矣。舉一端以明之﹐則如「二簋」薄祭﹐固因乎時而節損者也。然能積誠盡禮﹐則可以致孝乎鬼神﹐而推之凡事之當損者視此矣。卦義以孚而行損﹐《程傳》則因損以致孚﹐略有不同也。

初九﹐已事遄往﹐無咎﹐酌損之。

本義初九當損下益上之時﹐上應六四之陰﹐輟所爲之事而速往以益之﹐「無咎」之道也﹐故其象占如此。然居下而益上﹐亦當斟酌其淺深也。

程傳損之義﹐損剛益柔﹐損下益上也。初以陽剛應干四﹐四以陰柔居上位﹐賴初之益者也。下之益上﹐當損己而不目以爲功。所益於上者﹐事旣已則速去之﹐不居其功﹐乃無咎也。若享其成功之美﹐非損己益上也﹐幹爲下之道爲有咎矣。四之陰柔﹐賴初者也﹐故聽於初。初當酌度其宜而損己以益之﹐過與不及﹐皆不可也。

集說孔氏穎達曰﹕損之爲道﹐損下益上﹐如人臣欲自損己奉上。然各有職掌﹐若廢事而往﹐咎莫大焉。竟事速往﹐乃得無咎。酌損之者﹐以剛奉柔﹐初未見親也﹐故須酌而減損之。

《朱子語類》云﹕酌損之﹐在損之初下﹐猶可以斟酌也。

案孔氏說已事之義﹐謂如學優而後從政之類﹐於理亦精。

九二﹐利貞﹐徵凶。弗損益之。

本義九二剛中﹐志在自守﹐不肯妄進﹐故占者「利貞」﹐而「徵」則「凶」也。「弗損益之」﹐言不變其所守﹐乃所以益上也。

程傳二以剛中當損剛之時﹐居柔而說體﹐上應六五陰柔之君﹐以柔說應上﹐則失其剛中之徳﹐故戒所利在貞正也。「徵」』行也。離乎中﹐則失其貞正而凶矣﹐守其中乃「貞」也。「弗損益之」﹐不自損其剛貞﹐則能益其上﹐乃益之也。若失其剛貞﹐而用柔說﹐適足以損之而已﹐非損己而益上也。世之愚者﹐有𨿽無邪心﹐而惟知竭力順上爲忠者﹐蓋不知弗損益之之義也。

集說林氏希元曰﹕九二在爻則爲剛中﹐在人事則爲志在自守﹐不肯妄進。志在自守﹐不肯妄進﹐九二之貞也﹐故占者利於守貞。若徵行﹐則是變其所守而得「凶」矣。

夫自守而不妄進﹐宜若無益於上矣。然由是而啟時君尊徳樂道之心﹐止士大夫奔競之習﹐其益於上也不少﹐是弗損乃聽以益之也。桐江一絲﹐系漢九鼎﹐淸風髙節﹐披拂士習﹐六三﹐三人行﹐則損一人﹐一人行﹐則得其友。

本義下卦本乾﹐而損上爻以益坤。「三人行」而「損一人」也。一陽上而一陰下﹐「一人行」而「得其友」也。兩相與則專﹐三則雜而亂﹐卦有此象﹐故戒占者當致一也。

程傳「損者」﹐損有餘也。「益」者﹐益不足也。「三人」﹐謂下三陽上三陰﹐三陽同行﹐則損九三以益上﹐三陰同行﹐則損上六以爲三﹐「三人行則損一人」也。上以柔易剛而謂之損﹐但言其減一耳。上與三𨿽本相應﹐由二爻升降﹐而一卦皆成﹐兩相與也。

初二二陽﹐四五二陰﹐同徳相比﹐三與上應﹐皆兩相與﹐則其志專﹐皆爲得其友也。三𨿽與四相比﹐然異體而應上﹐非同行者也。三人則損一人﹐一人則得其友。蓋天下無不二者﹐一與二相對待﹐生生之本也。三則余而當損矣﹐此《損》《益》之大義也。夫子又於《系辭》盡其義曰「天地絪緼﹐萬物化醇﹐男女媾精﹐萬物化生﹐《易》曰「三人行則損一人﹐一人行則得其友」﹐言致一也。」「絪緼」﹐交密之狀。天地之气﹐相交而密﹐則生萬物之化醇。「醇」﹐謂醲厚﹐醲厚﹐猶精一也。男女精气交媾﹐則化生萬物。

惟精醇專一﹐所以能生也。一陰一陽﹐豈可二也。故三則當損﹐言專致乎一也。天地之間﹐當損益之明且大者﹐莫過此也。

集說林氏希元曰﹕此爻之辭﹐兼舉六爻﹐以三正是當損之爻﹐乃卦之所以爲《損》者﹐故於此言之。

楊氏啟新曰﹕人之相與﹐惟其心之同而已。苟精神不孚﹐意气不貫﹐則羣黨比周﹐固三也。卽一人之異﹐亦三也﹐是皆不可以不損也。苟精神相孚﹐意气相貫﹐則二人同心﹐固兩也。卽千百其朋﹐亦兩也﹐是皆不可以不得者也。

六四﹐損其疾﹐使遄有喜﹐無咎。

本義以初九之陽剛益己﹐而損其陰柔之疾﹐惟速則善﹐戒占者如是﹐則「無咎」也。

程傳四以陰柔居上﹐與初之剛陽相應﹐在損時而應剛﹐能自損以從剛陽也﹐損不善以從善也。初之益四﹐損其柔而益之以剛﹐損其不善也﹐故曰「損其疾」。「疾」﹐謂疾病﹐不善也。損於不善﹐惟使之遄速﹐則「有喜」而「無咎」。人之損過﹐惟患不速﹐速則不致於深過﹐爲可喜也。

集說王氏弼曰﹕履得其位﹐以柔納剛﹐能損其疾也。疾何可久﹐故速乃「有喜」﹐「有喜」乃「無咎」也。

蘇氏軾曰「遄」者初九也﹐「損其疾」﹐則初之從我也易﹐故「遄有喜」。

楊氏萬里曰﹕六四以柔居柔﹐得初九之陽以爲應﹐「損其疾」者也。初言」遄往」﹐四言「使遄」﹐蓋初之「遄」﹐實四有以使之也。

胡氏炳文曰﹕六四與初九爲應﹐初方已其事而速於益四﹐四損其陰柔之疾﹐惟速則「有喜」。不然﹐彼方汲汲﹐此乃悠悠﹐非受益之道。

案蘇氏﹐楊氏說﹐於使字語气亦近是。

六五﹐或益之﹐十朋之龜。弗克違﹐元吉。

本義柔順虛中﹐以居尊位﹐當《損》之時﹐受天下之益者也。兩龜爲朋﹐十朋之龜﹐大寶也。或以此益之而不能辭﹐其吉可知。占者有是徳﹐則獲其應也。

程傳六五於《損》時﹐以中順居尊位﹐虛其中以應乎二之剛陽﹐是人君能虛中自損﹐以順從在下之賢也。能如是﹐天下孰不損己自盡以益之﹐故或有益之之事﹐則十朋助之矣。「十」﹐眾辭。「龜」者﹐決是非吉凶之物。眾人之公論﹐必合正理﹐𨿽龜筴不能違也﹐如此可謂大善之吉矣。古人曰﹕謀從眾則合天心。

集說張子曰﹕龜弗能違﹐言受益之可必﹐信然不疑也。

楊氏時曰﹕柔得尊位﹐虛己而下人﹐則謙受益。時乃天道﹐天且不違﹐況於人乎﹐況於鬼神乎﹐宜其益之者至矣。故曰「或益之十朋之龜﹐弗克違﹐元吉」。

郭氏雍曰﹕《益》之至﹐豈獨人事而已﹐𨿽元龜之靈弗能違﹐此其所以「元吉」也。

《洪範》曰﹕汝則從﹐龜從筮從﹐卿士從﹐庶民從﹐是之謂大同﹐六五之「元吉」﹐猶《洪範》之「大同」也。

楊氏簡曰「或」者﹐不一之辭。「益之」者﹐不一也﹐人心歸之也。「十朋之龜」﹐皆從而弗違﹐天與龜神祐之也。龜神祐之﹐故「龜筮協從」。

上九﹐弗損益之﹐無咎﹐貞吉﹐利有攸往﹐得臣無家。

本義上九當損下益上之時﹐居卦之上﹐受益之極﹐而欲自損以益人也。然居上而益下﹐有所謂惠而不費者﹐不待損己﹐然後可以益人也。能如是則「無咎」﹐然亦必以正則「吉」﹐而利有所往。惠而不費﹐其惠廣矣﹐故又曰「得臣無家」。

程傳凡《損》之義有三﹐損己從人也﹐自損以益於人也﹐行損道以損於人也。損己從人﹐徙於義也。自損益人﹐及於物也﹐行損道以損於人﹐行其義也。各因其時﹐取大者言之﹐四五二爻﹐取損己從人﹐下體三爻﹐取門損以益人﹐損時之用﹐行損道以損天下之當損者也。上九則取不行其損爲義﹐九居損之終﹐損極而當變者也。以剛陽居上﹐若用剛以損削於下﹐非爲上之道﹐其咎大矣。若不行其損﹐變而以剛陽之道益於下﹐則「無咎」而得其正且「吉」也。如是則宜有所往﹐往則有益矣。在上能不損其下而益之﹐天下孰不服從﹐從服之眾﹐無有內外也﹐故曰「得臣無家」。「得臣」﹐謂得人心歸服。」無家」﹐謂無有遠近內外之限也。

集說王氏肅曰﹕處《損》之極﹐損極則益﹐故曰不「損益之」。「得臣」則萬方一軌﹐故「無家」也。

句氏微曰﹕上九剛徳﹐爲物所歸﹐𨿽曰「得臣」﹐非已所有﹐蓋以四海爲家。

《朱子語類》云「得臣」有家﹐其所得也小矣﹐「無家」則可見其大。

案卦以損三益上成義﹐則上者受益之極﹐卦之主也。故「尢咎﹐可貞﹐利有攸往」卦名以損下益上爲義﹐卦辭則泛論損所當損﹐而損中有益也。六爻之辭﹐其以上下體分損益﹐則根乎卦名﹐其言損所當損﹐而損中有益﹐則又根乎卦辭。

益。巽上。震下程傳《益序卦》﹕「損而不已必益﹐故受之以益」。盛衰損益如循環﹐損極必益﹐理之自然﹐《益》所以繼《損》也。爲卦巽上震下﹐雷風二物﹐相益者也﹐風烈則雷迅﹐雷激則風怒﹐兩相助益﹐所以爲益﹐此以象言也。巽震二卦﹐皆由下變而成﹐陽變而爲陰者損也﹐陰變而爲陽者益也。上卦損而下卦益﹐損上益下﹐所以爲益﹐此以義言也。

下厚則上安﹐故益下爲《益》。

益﹐利有攸往﹐利涉大川。

本義「益」﹐增益也。爲卦損上卦初畫之陽﹐益下卦初畫之陰﹐自上卦而下於下卦之下﹐故爲《益》。卦之九五六二﹐皆得中正﹐下震上巽﹐皆木之象﹐故其占利有所往﹕而「利涉大川」也。

程傳「益」者﹐益於天下之道也﹐故「利有攸往」。益之道可以濟險難﹐「利涉大川」也。

集說孔氏穎達曰﹕《損》卦則損下益上﹐《益》卦則損上益下﹐得名皆就下而不據上者。向秀云﹕明王之道﹐志在惠下﹐故取下謂之《損》﹐與下謂之《益》。

陸氏贄曰﹕損上益下曰《益》﹐損下益上曰《損》。約己而裕於人﹐入必悅而奉上矣﹐豈不謂之益乎。上蔑人而肆諸己﹐人必怨而畔上矣﹐豈不謂之損乎。

範氏仲淹曰﹕益上曰《損》﹐損上曰《益》者﹐何也﹖益上則損下﹐損下則傷其本也。損上則益下﹐益下則固其本也。

蔡氏淸曰﹕損下益上﹐民貧則君不能獨富﹐損道也﹐故爲《損》。損上益下﹐民富則君不能獨貧﹖益道也﹐故爲《益》。損則上下通一損﹐益則上下通一益﹐要知關於上者爲多。

初九﹐利用爲大作﹐元吉﹐無咎。

本義初𨿽居下﹐然當益下之時﹐受上之益者也。不可徒然無所報效﹐故「利用爲大作」﹐必「元吉」﹐然後得「無咎」。

程傳初九震動之主﹐剛陽之盛也。居《益》之時﹐其才是以益物。𨿽居至下﹐而上有六四之大臣應於己。四巽順之主﹐上能巽於君﹐下能順於賢才也﹐在下者不能有爲也﹐得在上者應從之﹐剛宜以其道輔於上﹐作大益天下之事﹐「利用爲大作」也。居下而得上之用以行其志﹐必須所爲大善而「吉」。則無過「咎」﹐不能「元吉」﹐則不惟在已有咎乃累乎上﹐爲上之「咎」也。在至下而當大任﹐小善不足以稱也﹐故必「元吉」﹐然後得「無咎」。

集說《朱子語類》云﹕初九在下﹐爲四所任而「大作」者﹐必盡善而後「無咎」。

若所作不盡善﹐未免有咎也。

案卦以損四益初爲義﹐則初亦受益之極﹐卦之主也﹐故其辭亦與卦同。「利用爲大作者」﹐卽彖所謂「利有攸往﹐利涉大川」也。必大爲益人之事﹐然後可以自受其益。

非然﹐則受大益者﹐乃所以爲大損矣。凡《易》中言「吉」「無咎」者﹐皆謂得「吉」而後可以免「咎」。而《損》彖辭及此爻﹐與《萃》四之辭爲尢著。

六二﹐或益之﹐十朋之龜﹐弗克違﹐永貞吉﹐王用享於帝﹐吉。

本義六二當《益》下之時﹐虛中處下﹐故其象占與《損》六五同。然爻位皆陰﹐故以「永貞」爲戒。以其居下而受上之益﹐故又爲卜郊之吉占。

程傳六二處中正而體柔順﹐有虛中之象。人處中正之道﹐虛其中以求益﹐而能順從﹐天下孰不願告而益之。孟子曰﹕夫苟好善﹐則四海之內﹐皆將輕千里而來告之以善。

夫滿則不受﹐虛則來物﹐理自然也。故或有可益之事﹐則眾朋助而益之。「十」者﹐眾辭眾人所是﹐理之至當也。「龜」者﹐占吉凶辧是非之物。言其至是﹐也不能違也。「永貞吉」﹐就六二之才而言。二中正虛中﹐能得眾人之益者也。然而質本陰柔﹐故戒在常永貞固﹐則吉也。求《益》之道﹐非永貞則安能守也。《損》之六五﹐十朋之則「元吉」者﹐蓋居尊自損﹐應下之剛﹐以柔而居剛﹐柔爲虛受﹐剛爲固守﹐求益之至善﹐故「元吉」也。六二虛中求益﹐亦有剛陽之應﹐而以柔居柔﹐疑益之未固也﹐故戒能常永貞固則吉也。「王用享於帝吉」﹐如二之虛中而能永貞﹐用以享上帝﹐猶當獲吉﹐況與人接物其意有不通乎。求益於人﹐有不應乎。祭天﹐天子之事﹐故云「王用」也。

集說王氏逢曰﹕爲臣若是﹐王者用之﹐可享上帝。

郭氏雍曰「或益之」﹐人益之也。「十朋之龜弗克違」﹐龜神益之也。「王用享於帝吉」﹐天益之也。「天且弗違﹐況於人與鬼神乎」﹗

蘭氏廷瑞曰﹕六二柔順﹐受益之臣﹐王用之可以享帝獲吉。如成湯用伊尹而享天心﹐李氏簡曰「王用享於帝吉」﹐猶言使之主祭而百神享之也。

鄭氏維嶽曰﹕王用享帝﹐言王用六二以享帝也﹐古人一徳克享天心﹐又曰吁俊尊上帝。

案郭氏說﹐於文意甚明﹐「益之」者人也﹐「弗克違」者鬼神也。然必克當天心﹐乃獲是應。故《損》五《象傳》﹐推本於自上祐﹐而此爻辭又更有享於上帝之義也。鄭氏謂王用六二以享帝者極是﹐《隨》上《升》四﹐其義皆同。但彼云「西山」「岐山」﹐而此云「上帝」者﹐彼但言鬼神享之而已﹐此爻上文旣云朋龜弗違﹐則鬼神其依之義已見﹐故復推而上之至於上帝。若山川之神﹐則不大於蓍龜也。

六三﹐益之用凶事﹐無咎﹐有孚中行﹐告公用圭。

本義六三陰柔不中不正﹐不當得益者也。然當益下之時﹐居下之上﹐故有益之以凶事者﹐蓋警戒震動﹐乃所以益之也。占者如此﹐然後可以「無咎」。又戒以「有孚中行」而「告公用圭」也﹐用圭所以通信。

程傳三居下體之上﹐在民上者也﹐乃守令也。居陽應剛﹐處動之極﹐居民上而剛決﹐果於爲益者也。果於爲益﹐用之「凶事」則「無咎」。「凶事」﹐謂患難非常之事。

三居下之上﹐在下當承稟於上﹐安得自任擅爲益乎。惟於患難非常之事﹐則可量宜應卒﹐奮不顧身﹐力庇其民﹐故「無咎」也。下專自任﹐上必忌疾﹐𨿽當凶難﹐以義在可爲﹐然必有其孚誠﹐而所爲合於中道﹐則誠意通於上﹐而上信與之矣。專爲而無爲上愛民之至誠﹐固不可也。𨿽有誠意﹐而所爲不合中行﹐亦不可也。圭者通信之物﹐《禮》云﹔大夫執圭而使﹐所以申信也。凡祭祀朝聘﹐用圭玉﹐所以通達誠信也。有誠孚而得中道﹐則能使上倍之﹐是猶告公上用圭王也﹐其孚能通達於上矣。在下而有爲之道﹐固當「有孚中行」。又三陰爻而不中﹐故發此義。或曰﹕三乃陰柔﹐何得反以剛果任事爲義﹐曰﹕三質𨿽本陰﹐然其居陽乃自處以剛也。應剛﹐乃志在乎剛也。居動之極﹐剛果於行也。

以此行益﹐非剛果而何。《易》以所勝爲義﹐故不論其本質也。

集說王氏安石曰﹕以至誠而中行﹐則不獨「無咎」﹐可以成功。「圭」者所以告成功也。

遊氏酢曰﹕益則吉矣﹐而「用凶事」者﹐所謂吉人凶其吉也。三居下體之上﹐當震之極﹐不用凶事﹐則髙而危﹐滿而溢矣。

《朱子語類》云「益之用凶事」﹐猶《書》言﹕用降我凶徳﹐嘉績於朕邦。

蔡氏淵曰「凶事」﹐困心衡慮之事﹐在一卦之中﹐故三四皆曰「中行」。

蔡氏淸曰﹕當《益》之時﹐槪當得益﹐而居於之上﹐乃危地也﹐故獨爲「益之」以「凶事」之象。𨿽益之而以凶事﹐𨿽凶事亦益之也。所謂苦其心志﹐行拂亂其所爲﹐所以動心忍性﹐增益其所不能者也。其功夫又在「有孚中行」上。

張氏振淵曰﹕益不以美事而以凶事﹐如投之艱難﹐置之盤錯﹐警戒震動之謂也。「無咎」﹐言可因是而遷善朴過也。下二句﹐正言其所以「無咎」。「有孚」者﹐滌慮洗心﹐案此爻與《損》之六四相反對﹐損四受下之益者﹐此爻受上之益者。然皆不言所益﹐而曰「疾」﹐曰「凶事」﹐蓋三四凶懼之位也。故其獲益﹐亦與他爻不同。在上位者而知《損》四之義﹐則不以下之承奉爲益﹐而能匡其過﹐能輔其所不逮者﹐乃益也。在下位者而知此爻之義﹐則不以上之恩榮爲益﹐而試之諸艱﹐投之以多難者﹐乃益也。然在《損》四則宜速以攺過﹐在此爻則宜緩以通誠﹐乃有以爲受益之地。

六四﹐中行﹐告公從﹐利用爲依遷國。

本義二四皆不得中﹐故皆以「中行」爲戒。此言以益下爲心﹐而合於「中行」﹐則「告公」而見「從」矣。《傳》曰﹕周之東遷﹐晉鄭焉依。蓋古者遷國以益下﹐必有所依﹐然後能立。此爻又爲遷國之吉占也。

程傳四當益時﹐處近君之位﹐居得其正﹐以柔巽輔上﹐而下順應於初之剛陽﹐如是可以益於上也。惟處不得其中﹐而所應又不中﹐是不足於中也。故云若行得中道﹐則可以益於君上﹐告於上而獲信從矣。以柔巽之體﹐非有剛特之操﹐故「利用爲依遷國」。

「爲依」﹐依附於上也。「遷國」﹐順下而動也。上依剛中之君﹐而致其益﹐下順剛陽之才﹐以行其事﹐利用如是也。自古國邑﹐民不安其居則遷。遷國者﹐順下而動也。

集說吳氏曰愼曰﹕四正主於益下者﹐然非君位﹐不敢自專﹐必告於公也﹐「中行」則見從矣。

案此爻亦與《損》三相反對﹐《損》三爲卦之所損以益上者。此爻爲卦之所損以益下者﹐故辭義相類。《損》三無私交而與上同徳﹐乃可以益上。此爻不專己而與上同徳﹐乃可以益下也。「用」﹐用六四也﹐與六二「王用」之「用」同。」遷國」﹐大事也﹐亦卽卦之所謂「利有攸往﹐利涉大川」者也。

九五﹐有孚惠心﹐勿問﹐元吉﹐有孚惠我徳。

本義上有信以惠於下﹐則下亦有信以惠丁上矣﹐不問而「元吉」可知。

程傳五剛陽中正居尊位﹐又得六二之中正相應﹐以行其益﹐何所不利。以陽實在中﹐「有孚」之象也。以九五之徳之才之位﹐而中心至誠在惠益於物﹐其至善大吉﹐不問可知﹐故云「勿問元吉」。人君居得致之位﹐操可致之權﹐苟至誠益於天下﹐天下受其大福﹐其「元吉」不假言也。「有孚惠我徳」﹐人君至誠益於天下﹐天下之人﹐無不至誠愛戴﹐以君之徳澤爲恩惠也。

集說王氏弼曰﹕得立履尊﹐爲《益》之主者也。爲益之大﹐莫大於信﹐爲惠之大﹐莫大於心。因民﹐所利而利之焉﹐惠而不費。惠心者也﹐信以惠心﹐盡物之願﹐固不待問而「元吉」﹐以誠惠物﹐物亦應之﹐故曰「有孚惠我徳」也。

呂氏祖謙曰﹕人君但誠心惠民﹐不須問民之感﹐如此然後「元吉」﹐民皆交孚而惠君之徳也。苟惠民而先問民之感不感﹐是計功利﹐非誠心惠民者也﹐安能使民之樂應乎。

鄭氏維嶽曰﹕《損》之六五﹐受下之益者也。《益》之九五﹐益下者也。《損》六五受益而獲「元吉」﹐《益》九五但知民之當益而已﹐「勿問元吉」也﹐此惠心之出於「有孚」者也。然上𨿽不望徳於民﹐而民固徳其惠矣。其徳其惠﹐亦出於「有孚」也﹐故曰王道本子誠意。

案「勿問」二字﹐呂氏說是﹐觀孔子《象傳》可見。

上九﹐莫益之﹐或擊之﹐立心勿恆﹐凶。

本義以陽居益之極﹐求益不已﹐故「莫益」而「或擊之」。「立心勿恆」﹐戒之也。

程傳上居無位之地﹐非行益於人者也。以剛處益之極﹐求益之甚者也。所應者陰﹐非取善自益者也。利者﹐眾人所同欲也。專欲益己﹐其害大矣。欲之甚﹐則昏蔽而忘義理。求之極﹐則侵奪而致仇怨。或夫子曰﹕放於利而行多怨﹐孟子謂先利則不奪不厭﹐聖賢之深戒也。九以剛而求益之極﹐眾人所共惡﹐故無益之者﹐而或攻擊之矣。「立心勿恆凶」﹐聖人戒人存心不可專利。云「勿恆」如是﹐「凶」之道也﹐所當速攺也。

集說孔氏穎達曰﹕上九處《益》之極﹐益之過其者也。求益無厭﹐怨者非一﹐故曰「莫益之﹐或擊之」也。「勿」﹐猶無也。求益無巳﹐是「立心無恆」者也。無恆之人﹐必凶咎之所集。

案卦義損上益下﹐則上者受損之極者也。若以受損爲克己利於亦可﹐而爻義不然者﹐蓋能克己利下﹐則受益莫大焉﹐不得云受損矣。故損上以處損之終﹐自損之極﹐而得益爲義。此爻以處益之終﹐自益之極而得損爲義。《書》云﹕滿招損﹐謙受益。兩爻之意相備也。

總論熊氏良輔曰﹕《損》《益》二卦﹐皆以損陽益陰爲義。《損》自泰來者也﹐益自《否》來者也。天下之理﹐未有《泰》而不《否》《否》而不《泰》﹐亦未有損而不益。益而不損者﹐故《泰》居上經十一卦﹐而《損》居下經十一卦。《泰》《否》《損》《益》爲上下經之對﹐後天序易﹐其微意蓋可識矣。

夬。兌上。乾下程傳《夬序卦》﹕「益而不已必決﹐故受之以夬﹐夬者決也。」益之極﹐必決而後止﹐理無常益﹐益而不已﹐已乃決也﹐《夬》所以次《益》也。爲卦兌上干下﹐以二體言之﹐澤﹐水之聚也﹐乃上於至髙之處﹐有潰決之象。以爻言之﹐五陽在下﹐長而將極﹐一陰在上﹐消而將盡﹐眾陽上進﹐決去一陰﹐所以爲《夬》也。《夬》者剛決之義﹐眾陽進而決去一陰﹐君子道長﹐小人消衰﹐將盡之時也。

。

本義「夬」﹐決也﹐陽決陰也﹐三月之卦也。以五陽去一陰﹐決之而已。然其決之也﹐必正名其罪﹐而盡誠以呼號其眾﹐相與合力。然亦尙有危厲﹐不可安肆﹐又當先治其私﹐而不可專尙威武﹐則利有所往也。皆戒之之辭。

程傳小人方盛之時﹐君子之道未勝﹐安能顯然以正道決去之。故含晦俟時﹐漸圖消之之道。今旣小人衰微﹐君子道盛﹐當顯行之於公朝﹐使人明知善惡﹐故云「揚於王庭」。「孚」﹐信之在中﹐誠意也。「號」者﹐命眾之辭。君子之道𨿽長盛﹐而不敢忘戒備﹐故至誠以命眾﹐使知尙有危道。𨿽以此之甚盛﹐決彼之甚衰﹐若《易》而無備﹐則有不虞之悔。是尙有危理﹐必有戒懼之心﹐則無患也﹐聖人設戒之意深矣。君子之治小人﹐以其不善也﹐必以己之善道勝革之﹐故聖人誅亂﹐必先修己﹐舜之敷文徳是也。「邑」﹐私邑。「告自邑」﹐先自治也。以眾陽之盛﹐決於一陰﹐力固有餘。然不可極其剛至於太過﹐太過乃如《蒙》上九之爲寇也。戎兵者彊武之事。「不利卽戎」﹐謂不宜尙壯武也。

「卽」﹐從也。從戎﹐尙武也。「利有攸往」﹐陽𨿽盛﹐未極乎上﹐陰𨿽微﹐猶有未去﹐是小人尙有存者﹐君子之道有末至也。故宜進而往也﹐不尙剛武﹐而其道益進﹐乃夬之善也。

集說遊氏酢曰「揚於正庭」﹐誦言於上也。「孚號」﹐誕告於下也。「告自邑」。自近而及遠也。

胡氏炳文曰﹕以五陽去一陰﹐而彖爲警戒危懼之辭不一。蓋必「揚於王庭」﹐使小人之罪明。以至誠呼號其眾﹐使君子之類合﹐不可以小人之衰而遂安肆也。有危道焉﹐不可以君子之盛而事威武也﹐有自治之道焉。復利往﹑往而爲《臨》爲《泰》爲《夬》也。《夬》利往﹐往而爲乾也。蓋陰之勢𨿽微﹐蔓或可滋﹐窮或爲敵﹐君子固無叫不戒懼﹐尢不可於小人道衰之時忘戒懼也。

案以《彖傳》觀之﹐則「揚於王庭」者聲罪正辭也。「孚號有厲」者﹐警戒危懼也。「有厲」﹐不指時事﹐謂其心之憂危也。夫旣曰「揚於王庭」矣﹐則所宣告者眾﹐而治之務於武斷矣。而又曰「告自邑不利卽戎」﹐意似相反何也﹖曰﹕𨿽宣告者眾﹐而其本則在於自修。𨿽治之貴剛﹐而神武則存乎不殺也。蓋「告自邑不利卽戎」﹐是終「孚號有厲」之意﹐「利有攸往」﹐是終「揚於王庭」之意。

初九﹐壯於前趾﹐往不勝﹐爲咎。

本義「前」﹐猶進也。當決之時﹐居下任壯﹐不勝宜矣﹐故其象占如此。

程傳九陽爻而乾體﹐剛健在上之物﹐乃在下而居決時﹐壯於前進者也。「前趾」﹐謂進行﹐人之決於行也。行而宜﹐則其決爲是。往而不宜﹐則決之過也。故「往」而「不勝」﹐則「爲咎」也。《夬》之時而往﹐往決也﹐故以勝負言。九居初而壯於進﹐躁於動者也﹐故有不勝之戒。陰𨿽將盡﹐而己之躁動﹐自宜有不勝之咎﹐不計彼也。

集說蘇氏軾曰﹕《大壯》之長則爲《夬》﹐故《夬》之初九﹐與《大壯》之初九無異。

蔡氏淸曰﹕其「不勝」者﹐自爲不勝也。故曰「爲咎」﹐明非時勢不利也。

九二﹐惕號﹐暮夜有戎﹐勿卹。

本義九二當決之時﹐剛而居柔﹐又得中道﹐故能憂惕號呼以自戒備。而「暮夜有戎」﹐亦可無患也。

程傳《夬》者﹐陽決陰﹐君子決小人之時﹐不可忘戒備也。陽長將極之時﹐而二處中居柔﹐不爲過剛。能知戒備﹐處決之至善也。內懷兢惕﹐而外嚴誠號﹐𨿽「暮夜」有兵戎﹐亦可「勿卹」矣。

集說張子曰﹕警懼申號﹐能「孚號」而「有厲」也。以必勝之剛﹐決至危之柔﹐能自危厲﹐𨿽有戎何卹。

蘇氏軾曰「暮夜」﹐警也。「有戎」「勿卹」﹐靜也。

王氏申子曰﹕彖言」孚號」﹐而以「有厲」處之矣。二剛得中而知戒懼﹐故亦」惕號」。蓋必如是而後可免小人乘間抵隙之憂﹐故𨿽暮夜陰伏之時有兵戎﹐亦不足慮矣﹐以防之密而備之素也。

吳氏曰愼曰﹕剛中居柔﹐能憂惕號呼﹐卽彖之「孚號有厲﹐告自邑﹐不利卽戎」者也﹐𨿽「暮夜有戎」而無憂。

案此爻辭有以「惕號莫夜」爲句﹐「有戎勿卹」爲句者﹐言莫夜人所忽也。而猶惕號﹐則所以警懼者素矣。有戎人所畏也﹐而不之卹﹐則所以持重者至矣。蓋卽彖之所謂「孚號有厲」﹐「不利卽戎」者也。夫惟無事而惕號﹐故有事而能「勿卹」。史稱終日欽欽﹐如對大敵﹐及臨陳則志气安閒﹐若不欲戰者是也。此卦當以九五爲卦主﹐而彖辭之意獨備於九二者﹐蓋九二遠陰﹐主子平時﹐則發「孚號」告邑「不利卽戎」之義。九五近陰﹐主於臨事﹐則發「揚於王庭﹐利有攸往」之義﹐然其爲中行中道則一也。

九三﹐壯於頄﹐有凶﹐君子夬夬﹐獨行遇雨﹐若濡有慍﹐無咎。

本義「頄」﹐顴也。九三當決之時﹐以剛而過乎中﹐是欲決小人﹐而剛壯見於面目也。如是則有凶道矣﹐然在眾陽之中﹐獨與上六爲應﹐若能果決其決﹐不系私愛﹐則𨿽合於上六﹐如」獨行遇雨」﹐至於「若濡」﹐而爲君子所慍﹐然終必能決去小人而無所咎也。溫嶠之於王惇﹐其事類此。

程傳爻辭差錯﹐安定胡公移其文曰「壯於頄有凶﹐獨行遇雨﹐若濡有慍﹐君子夬夬﹐無咎」﹐亦未安也。當云「壯於順有凶﹐獨行遇雨﹐君子夬夬﹐若濡有慍﹐無咎」。

夬決尙剛健之時﹐三居下體之上﹐又處健體之極﹐剛果於決者也。「頄」﹐顴骨也﹐在上而未極於上者也。三居下體之上﹐𨿽在上而未爲最上﹐上有君而自任其剛決﹐「壯於頄者」也﹐有凶之道也。「獨行遇雨」﹐三與上六爲正應﹐方羣陽共決一陰之時﹐己若以私應之﹐故不與眾同而獨行﹐則與上六陰陽和合﹐故云「遇雨」。《易》中言雨者﹐皆謂陰集說陸氏希聲曰﹕當君子之世而應小人﹐故外有沾污之累﹐內有慍恨之心。然後獲「無咎」者﹐志有存焉。

王氏安石曰﹕九三乾體之上﹐剛亢外見﹐「壯於頄」者也。「夬夬」者﹐必乎夬之辭也﹐應乎上六﹐疑於污也﹐故曰「若濡」。君子之所爲﹐眾人固不識﹐「若濡」則「有慍」之者矣。和而不同﹐有「夬夬」之志焉﹐何咎之有。

郭氏雍曰﹕《夬》與《大壯》內卦三爻相類﹐故初九九三言「壯」。壯者小人用剛之事﹐非大者之壯也。二卦九三皆具君子小人二義﹐故《大壯》曰「小人用壯﹐君子用罔」。

而此曰「壯於頄有凶﹐君子夬夬」是也。以小人用壯言之﹐則知「壯於頄」者﹐小人之事也﹐是以「凶」也。惟君子明「夬夬」之義﹐則終「無咎」矣。

《朱子語類》云﹕君子之去小人﹐不必悻悻然﹐見於面目。至於「遇雨」而爲所濡濕﹐𨿽爲眾陽所慍﹐然志在決陰﹐故得「無咎」也。蓋九三𨿽與上六爲應﹐而以剛居剛﹐有能決之象。故「壯於頄」則「有凶」﹐而和柔以去之乃「無咎」。

蔡氏淸曰﹕大意謂君子之去小人﹐顧其本心何如耳。本心果是要決小人﹐則𨿽暫與之合﹐而爲善類之慍﹐終必能決之而「無咎」。不愈於「壯於頄」而「有凶」乎﹐此所以貴於決而和也。

何氏楷曰﹕上六爲成兌之主﹐澤上於天﹐故稱「雨」。以其適值而非木心也﹐故稱「遇」。本非濡也﹐而迹類之﹐故稱「若」。或觀其迹而不察其心也﹐故稱有「慍」。

九四﹐臀無膚﹐其行次且﹐牽羊悔亡﹐聞言不信。

本義以陽居陰﹐不中不正﹐居則不安﹐行則不進﹐若﹔下與眾陽競進而安出其後﹐則可以「亡」其「悔」。然當決之時﹐志在上進﹐必不能也。占者聞言而信﹐則轉凶而吉矣。「牽羊」者﹐當其前則不進﹐縱之使前而隨其後﹐則可以行矣。

程傳「臀無膚」﹐居不安也。「行次且」﹐進不前也﹐「次且」﹐進難之狀。九四以陽居陰﹐剛決不足﹐欲止則眾陽並進於下﹐勢不得安﹐猶臀傷而居不能安也。欲行則居柔失其剛壯﹐不能彊進﹐故其行次且也。「牽羊悔亡」﹐「羊」者﹐羣行之物。「牽」者﹐挽拽之義。言若能自彊而牽挽以從羣行﹐則可以「亡」其「悔」。然旣處柔﹐必不能也。

𨿽使聞是言﹐亦必不能信用也。夫過而能攺﹐聞善而能用﹐克己以從義﹐惟剛明者能之。

在它卦九居四﹐其失未至如此之甚。在《夬》而居柔﹐其害大矣。

集說方氏應祥曰「牽羊」之說﹐《本義》謂讓羊使前而隨其後﹐則羊乃眾君子之象﹐若就兌羊之象言之﹐則羊還是九四。羊性善觸﹐不至羸角不已。聖人教以自牽其羊﹐抑其很性﹐則可以亡悔矣﹐是亦壯頄「有凶」之意。

案「臀」者與陰相背之物也。《夬》四《姤》三﹐皆與陰連體而相背﹐故皆以「臀」九五﹐莧陸夬夬﹐中行無咎。

本義「莧陸」﹐今馬齒莧﹐感陰气之多者。九五當決之時﹐爲決之主﹐而切近上六之陰。如「莧陸」然﹐若決而決之﹐而又不爲過暴﹐合於「中行」﹐則「無咎」矣。

戒占者當如是也。

程傳五𨿽剛陽中正居尊位﹐然切近於上六。上六說體﹐而卦獨一陰﹐陽之所比也。

五爲決陰之主﹐而反比之﹐其咎大矣。故必決其決﹐如「莧陸」然﹐則於其「中行」之徳爲「無咎」也。「中行」﹐中道也。「莧陸」﹐今所謂馬齒莧是也。曝之難乾﹐感陰气之多者也。而脆易折﹐五若如莧陸﹐𨿽感於陰而決斷之易﹐則於「中行」無過咎矣。不然﹐則失其中正也。感陰多之物﹐「莧陸」爲易斷﹐故取爲象。

集說鄭氏汝諧曰「莧陸」﹐本艸云﹕一名「商陸」﹐其根至蔓﹐𨿽盡取之﹐而旁根復生﹐小人之類難絕如此。

《朱子語類》云「莧陸」是兩物﹐「莧」者馬齒莧﹐「陸」者章陸。一名」商陸」﹐皆感陰气多之物。藥中用商陸治水腫﹐其物難乾﹐其子紅。

項氏安世曰「夬夬」者﹐重夬也。當夬者﹐上六也。三應之﹐五比之﹐嫌其不能夬也﹐故皆以「夬夬」明之。三謂之「遇雨」﹐五謂之」莧陸」﹐皆與陰俱行者也。比於陰而能自決以保其中﹐故可免咎。

案此言「莧陸夬夬」﹐猶《姤》言「包瓜」﹐皆以細艸陰類諭小人也。時當含章則包之﹐時當揚庭則決之。然其包之也以杞﹐剛之體不失也。其決之也﹐以「中行」﹐柔之用兼濟也。

上六﹐無號﹐終有凶。

本義陰柔小人﹐居窮極之時﹐黨類已盡﹐無所號呼﹐終必「有凶」也。占者有君子之徳﹐則其敵當之﹐不然反是。

程傳陽長將極﹐陰消將盡﹐獨一陰處窮極之地﹐是眾君子得時﹐決去危極之小人也。其勢必須消盡﹐故云無用號咷畏懼﹐終必「有凶」也。

集說蘇氏軾曰「無號」者﹐不警也。陽不警﹐則有以乘之矣。

楊氏簡曰﹕柔已決去﹐剛道已長﹐然不可不敬戒。苟忽焉不敬不戒﹐不警號。則亦終有凶。𨿽未必凶遂至﹐而旣不警戒則放逸﹐逸則失道矣﹐失道者終於凶。

蔣氏悌生曰﹕《易》爲君子謀﹐不爲小人謀。詳味此爻﹐若如《傳》義說﹐似爲小人謀﹐恐只依卦辭「孚號有厲」之意。言𨿽是五陽決去﹐一陰尙存﹐爲君子之計。苟或總論徐氏幾曰「夬」﹐決也。以盛進之五剛﹐決衰退之一柔﹐其勢若甚易。然而聖人不敢以易而忽之﹐故於《夬》之一卦﹐丁寧深切﹐所以周防戒備者﹐無所不至。

龔氏煥曰﹕《夬》卦似《大壯》﹐故諸爻多與《大壯》相似﹐初之「壯於趾」﹐三之「壯於頄」之類是也。《夬》以五陽決一陰﹐其壯甚矣。聖人慮其夬決之過﹐故於爻皆致戒﹐而以陽居陽者爲尢甚焉。陽之決陰﹐君子之去小人﹐亦貴乎中而已矣。

案《夬》之與《壯》﹐前三爻全相類﹐是已。後三爻先儒未詳說﹐須知壯之當前者四也﹐夬之當前者五也﹐故《壯》四之「藩決」﹐卽《夬》五之「夬夬」。若《壯》之六五﹐則壯已過﹐而非用壯之時。《夬》之九四﹐則夬未及﹐而亦未可爲果決之事﹐故《壯》五之「喪羊」﹐卽《夬》四之「牽羊」也。若《壯》上之「艱」﹐《夬》上之「號」﹐則戒之始終不忘危懼而已。《壯》不如《夬》之盛﹐故猶曰「不能遂」。《夬》則可以遂矣﹐然其危懼之心同也。

姤。乾上。巽下程傳《姤序卦》﹕「夬﹐決也。決必有遇﹐故受之以姤。姤﹐遇也。」決﹐判也。

物之決判則有遇合﹐本合則何遇﹐《姤》所以次《夬》也。爲卦乾上巽下﹐以二體言之﹐風行天下﹐天之下者﹐萬物也﹐風之行無不經觸﹐乃遇之象﹐又一陰始生於下﹐陰與陽遇也﹐故爲《姤》。

姤﹐女壯﹐勿用﹐取女。

本義「姤」﹐遇也﹐決盡則爲純乾四月之卦。至《姤》然後一陰可見﹐而爲五月之卦﹐以其本非所望﹐而卒然值之﹐如不期而遇者﹐故爲遇。遇已非正﹐又一陰而遇五陽﹐則女徳不貞而壯之甚也。取以自配﹐必害乎陽﹐故其象占如此。

程傳一陰始生﹐自是而長﹐漸以盛大﹐是女之將長壯也。陰長則陽消﹐「女壯」則男弱﹐故戒「勿用取」如是之女。「取女」者﹐欲其柔和順從以成家道。《姤》乃方進之陰﹐漸壯而敵陽者﹐是以不可取也。女漸壯﹐則失男女之正﹐家道敗矣。《姤》𨿽一陰甚微﹐然有漸壯之道﹐所以戒也。

集說孔氏穎達曰「姤」﹐遇也。此卦一柔而遇五剛﹐故名爲《姤》。施之於人﹐則是一女而遇五男﹐爲壯至甚。故戒之曰﹕此女壯甚﹐「勿用取」此「女」也。

惇氏雍曰﹕陽至四五而後言壯﹐《姤》一陰方長卽爲壯者﹐亦見君子小人之錆不同也。

馮氏椅曰﹕古文《姤》作《遘》﹐遇也﹐亦婚媾也﹐以女遇男爲象。王洙易攺爲今文爲《姤》《雜卦》猶是古文﹐鄭本同。

胡氏炳文曰「女壯」諸家皆以爲一陰有將盛之漸。《本義》以爲一陰當正陽﹐已有案「女壯」之義﹐非以一陰始生於下爲壯﹐亦非以一陰獨當五陽爲壯。蓋卦以陰爲主﹐陰而爲主﹐卽是壯也。

初六﹐系於金柅﹐貞吉﹐有攸往﹐見凶﹐羸豕孚蹢躅。

本義「柅」﹐所以止車﹐以金爲之﹐其剛可知。一陰始生﹐靜正則吉﹐往進則凶。

故以二義戒小人﹐使不害於君子﹐則有吉而無凶。然其勢不可止也﹐故以「羸豕」「蹢躅」曉君子﹐使深爲之備云。

程傳《姤》陰始生而將長之卦﹐一陰生﹐則長而漸盛﹐陰長則陽消﹐小人道長也﹐制之當於其微而未盛之時。柅止車之物﹐金爲之﹐堅彊之至也。止之以金柅﹐而又系之﹐止之固也。固止使不得進﹐則陽剛貞正之道吉也。使之進往﹐則漸盛而害於陽﹐是見凶也。「羸豕孚蹢躅」﹐聖人重爲之戒﹐言陰𨿽甚微﹐不可忽也。「豕」﹐陰躁之物﹐故以爲況。羸弱之豕﹐𨿽未能彊猛﹐然其中心在乎「蹢躅」。「蹢躅」﹐跳躑也。陰微而在下﹐可謂「羸」矣﹐然其中心常在乎消陽也﹐君子小人異道﹐小人𨿽微弱之時﹐未嘗無害君子之心。防於微﹐則無能爲矣。

集說邱氏富國曰﹕《姤》之所以爲姤者在此一爻﹐一陰始生﹐非以「金柅」系之﹐則柔道何所牽制而不敢進﹐系之所以防之也。

胡氏炳文曰﹕彖總一卦而言﹐則以一陰而當五陽﹐故於女爲壯。爻指一畫而言﹐五陽之下﹐一陰甚微﹐故於豕爲羸。壯可畏也﹐羸不可忽也。

案一陰窮於上﹐眾以爲無凶矣。而曰終有凶﹐防其後之辭也。一陰伏於下﹐眾未覺其凶矣。而曰見凶﹐察於先之辭也。陰陽消息﹐循環無端。能察於先﹐卽所以防其後﹐能防其後﹐卽所以察於先也。

九二﹐包有魚﹐無咎﹐不利賓。

本義「魚」﹐陰物﹐二與初遇﹐爲「包有魚」之象。然制之在己﹐故猶可以「無咎」。若不制而使遇於眾﹐則其爲害廣矣。故其象占如此。

程傳「姤」﹐遇也。二與初密比﹐相遇者也。在它卦則初正應於四﹐在《姤》則以遇爲重。相遇之道﹐主於專一。二之剛中﹐遇固以誠。然初之陰柔﹐羣陽在上﹐而又有所應者﹐其志所求也。陰柔之質﹐鮮克貞固。二之於初﹐難得其誠心矣。所遇不得其誠心﹐遇道之乖也。「包」者﹐苴裹也。「魚」﹐陰物之美者﹐陽之於陰﹐其所悅美﹐故取魚象。二於初﹐若能固畜之﹐如包苴之有魚﹐則於遇爲「無咎」矣。「賓」﹐外來者也。

「不利賓」﹐包苴之魚﹐豈能及賓﹐謂不可更及外人也。遇道當專一﹐二則雜矣。

集說陸氏希聲曰﹕不正之陰﹐與剛中之二相比﹐能包而有之﹐使其邪不及於外。

李氏開曰﹕《剝》之「貫魚」﹐《姤》之「包有魚」﹐皆能制陰者也。

胡氏炳文曰「包」﹐如包苴之包﹐容之於內﹐而制之使不得逸於外也。

何氏楷曰「包」字與「系豕」「包瓜」同意﹐古之小人所以亂天下者﹐往往君子激案制陰之義﹐不取諸九四之相應﹐而取諸九二之相比者﹐陰陽主卦﹐皆以近比者爲親切﹐而處之又有中有不中焉。故《復》六四之「獨復」﹐亦不如六二「休復」之爲美也。《夬》五近上﹐則有「莧陸」之嫌﹐《姤》二《比》初﹐獨不以陰邪爲累乎。曰﹐夬之陰﹐其勢極矣。如病之旣劇﹐如亂之已成﹐非有以除去之不可。《姤》則陰始生也﹐如病將發﹐如亂初萌﹐豫防而早冶之﹐則不至於盛長矣。觀乎「不利賓」之戒﹐未嘗不以陰邪之漸馴爲諄諄也。《詩》云﹕敝笱在梁﹐其魚魴鰥﹐齊子歸止﹐其從如雲。是不能制之而使及賓之驗矣。

九三﹐臀無膚﹐其行次且﹐厲﹐無大咎。

本義九三過剛不中﹐下不遇於初﹐上無應於上﹐居則不安﹐行則不進﹐故其象占如此。然旣無所遇﹐則無陰邪之傷﹐故𨿽危「厲」而「無大咎」也。

程傳二與初旣相遇﹐三說初而密比於二﹐非所安也。又爲二所忌惡﹐其居不安﹐若臀之無膚也。處旣不安﹐則當去之。而居《姤》之時﹐志求乎遇﹐一陰在下﹐是所欲也。故處𨿽不安﹐而「其行」則又「次且」也。「次且」﹐進難之狀﹐謂不能遽捨也。然三剛正而處巽﹐有不終迷之義﹐若知其不正而懷危懼﹐不敢妄動﹐則可以「無大咎」也。

非義求遇﹐固已有咎矣。知危而止﹐則不至於大也。

集說李氏簡曰﹕居則臀在下﹐故《困》初六言「臀」。行則臀在中﹐故《夬》《姤》三四言「臀」。

案「臀無膚」之義﹐與《夬》四同﹐「其行次且」﹐志欲制陰也。非其位任﹐而欲制之﹐有危道焉﹐然於義則無咎。

九四﹐包無魚﹐起凶。

本義初六正應﹐已遇於二﹐而不及於己﹐故其象占如此。

程傳「包」者﹐所裹畜也。「魚」﹐所美也。四與初爲正應﹐當相遇者也。而初已遇於二矣﹐失其所遇﹐猶包之「無魚」﹐亡其所有也。四當姤遇之時﹐居上位而失其下﹐下之離﹐由己之失徳也。四之失者﹐不中正也。以不中正而失其民﹐所以凶也。曰﹐韌之從二﹐以比近也﹐豈四之罪乎。曰﹐在四而言﹐義當有咎﹐不能保其下﹐由失道也﹐豈有上不失道而下離者乎。遇之道﹐君臣民主夫婦朋友皆在焉。四以下睽﹐故主民而言﹐爲上而下離﹐必有凶變。起者﹐將生之謂﹐民心旣離﹐難將作矣。

集說吳氏曰愼曰﹕九三以不遇陰而「無大咎」﹐上九以不遇陰而「無咎」﹐四則「包無魚起凶」﹐何也﹖蓋初六本其正應﹐當遇而不遇故也。

案四與初正應﹐當制陰之任者也。然不能制之而爲「包無魚」之象﹐何也﹖曰﹕此與《夬》之九三同﹐當決陰制陰之任﹐而徳非中正。故一則剛壯而懷慍怒﹐一則疾惡而胥絕遠﹐無包容之量﹐無制服之方故也。以是爻徳﹐而適犯卦義取女之戒﹐則其起凶九五﹐以杞包瓜﹐含章﹐有隕自天。

本義「瓜」﹐陰物之在下者﹐甘美而善潰。「杞」﹐髙大堅實之木也。五以陽剛中正主卦於上﹐而下防始生必潰之陰﹐其象如此。然陰陽疊勝﹐時運之常﹐若能含晦章美﹐靜以制之﹐則可以回造化矣。「有隕自天」﹐本無而倏有之象也。

程傳九五下亦無應﹐非有遇也。然得遇之道﹐故終必有遇。夫上下之遇﹐由相求也。杞髙木而葉大﹐處髙體大而可以包物者杞也。美實之在下者瓜也﹐美而居下者﹐側微之賢之象也。

九五尊居君位﹐而下求賢才﹐以至髙而求至下﹐猶以杞葉而包瓜﹐能自降屈如此。

又其內蘊中正之徳﹐充實章美。人君如是﹐則無有不遇所求者也。𨿽屈己求賢﹐若其徳不正﹐賢者不屑也。故必含蓄章美﹐內積至誠﹐則「有隕自天」矣。猶言自天而降﹐言必得之也。自古人君至誠降屈﹐以中正之道﹐求天下之賢﹐未有不遇者也。髙宗感於夢寐﹐文王遇於漁釣﹐皆由是道也。

集說胡氏炳文曰「魚」與「瓜」皆陰物﹐二與初遇﹐故「包有魚」。五與初無相遇之道﹐猶以髙大之杞﹐而包在地之瓜也。然瓜𨿽始生而必潰﹐九五陽剛中正﹐能含晦章美﹐靜以待之﹐是𨿽陰陽消長﹐時運之常﹐而造化未有不可回者﹐《姤》其將可轉而爲《復》乎。

兪氏琰曰「含」卽包之謂﹐其初含蓄不露。一旦瓜熟蒂脫﹐自杞墜地。故曰「含章」﹐「有隕自天」。

林氏希元曰「含章」不是全無所事﹐是用意周密﹐不動聲色﹐而自有以消患於方萌也。

案五爲卦主﹐而與陰無比應﹐得卦「勿用取女」之義也。夫與陰𨿽無比應﹐而爲卦主﹐則有制陰之任焉﹐故極言修徳回天之道。

上九﹐姤其角﹐吝﹐無咎。

本義「角」﹐剛乎上者也。上九以剛居上而無位﹐不得其遇﹐故其象占與九三類。

程傳至剛而在最上者角也。九以剛居上﹐故以「角」爲象。人之相遇﹐由降屈以相從﹐和順以相接﹐故能合也。上九髙亢而剛極﹐人誰與之﹐以此求遇﹐固可「吝」也。

己則如是﹐人之遠之﹐非他人之罪也﹐由己致之﹐故無所歸「咎」。

集說徐氏幾曰﹕上九處《姤》之窮﹐與初無遇﹐𨿽「吝」﹐然亦「無咎」﹐陰不必遇也。

胡氏炳文曰﹕九三以剛居下卦之上﹐於初陰無所遇﹐故𨿽「厲」而「無大咎」。上九以剛居上卦之上﹐於初陰亦不得其遇﹐故𨿽「吝」而亦「無咎」﹐遇本非正﹐不遇不足爲咎也。

萃。兌上。坤下程傳《萃序卦》﹕「姤者遇也﹐物相遇而後聚﹐故受之以萃。萃者﹐聚也。」物相會遇則成羣﹐《萃》所以次《姤》也。爲卦兌上坤下﹐澤上於地﹐水之聚也﹐故爲《萃》﹐不言澤在地上而云澤上於地﹐則爲方聚之義也。

萃﹐亨﹐王假有廟﹐利見大人﹐亨﹐利貞﹐用大牲吉﹐利有攸往。

本義「萃」﹐聚也。坤順兌說﹐九五剛中而二應之﹐又爲澤上於地﹐萬物萃聚之象﹐故爲《萃》。亨字衍文。「王假有廟」﹐言王者可以至乎宗廟之中﹐王者卜祭之吉占也。祭義曰「公假」於太廟是也﹐廟所以聚祖考之精神﹐又人必能聚己之精神﹐則可以至於廟而承祖考也。物旣聚﹐則必「見大人」而後可以得「亨」。然又必利於止﹐所聚不正﹐則亦不能亨也。大牲必聚而後有。聚則可以有所往﹐皆占吉而有戒之辭。

程傳王者萃聚天下之道﹐至於「有廟」極也﹐羣生至眾也﹐而可一其歸仰﹐人心莫知其鄕也。而能致其誠敬﹐鬼神之不可度也。而能致其來格﹐天下萃合人心總攝眾志之道非一﹐其至大莫過於宗廟。故王者萃天下之道﹐至於「有廟」﹐則《萃》道之至也。

祭祀之報﹐本於人心。聖人制禮以成其徳耳﹐故豺獺能祭﹐其性然也。萃下有亨字﹐羨文也﹐亨字自在下﹐與《渙》不同。《渙》則無言卦才﹐《萃》乃先言卦義﹐彖辭甚明﹐天下之聚﹐必得大人以治之。人聚則亂﹐物聚則爭﹐事聚則紊﹐非大人治之﹐則萃所以致爭亂也。萃以不正﹐則人聚爲苟合﹐財聚爲悖入﹐安得亨乎﹐故「利貞」。《萃》者丰厚之時也﹐其用宜稱﹐故「用大牲吉」。事莫重於祭﹐故以祭享而言。上交鬼神﹐下接民物﹐百用莫不皆然。當萃之時﹐而交物以厚﹐則是享丰富之吉也﹐天下莫不同其富樂矣。若時之厚﹐而交物以薄﹐乃不享其丰美﹐天下莫之與而悔吝生矣。蓋隨時之宜﹐順理而行﹐故《彖》云「順天命也」。夫不能有爲者﹐力之不足也﹐當萃之時﹐故「利有攸往」。大凡興工立事﹐貴得可爲之時﹐萃而後用﹐是動而有裕﹐天理然也。

集說程子曰﹕《萃》《渙》皆立廟﹐因其精神之萃﹐而形於此﹐爲其渙散﹐故立此以收之。

項氏安世曰﹕卦名下元無亨字﹐獨王肅本有﹐王弼遂用其說﹐孔子彖辭初不及此字。

趙氏汝騰曰﹕陽居五而五陰從之爲《比》﹐陽居五與四而四陰從之爲《萃》﹐二卦相似﹐然《比》者眾陰始附之初﹐聖人作而萬物睹之時也。《萃》者二陽相比﹐羣陰萃而歸之﹐君臣同徳﹐萬物盛多之時也。

何氏楷曰「用大牲吉」﹐承「王假有廟」言「利有攸往」﹐承「科見大人」言。

案以《彖傳》觀之﹐「利見人人亨利貞」爲一事無疑。「王假有廟」者﹐神人之聚也。「利見大人」者﹐上下之聚也。「用大牲吉」。廣言羣祀﹐由假廟而推之﹐皆所以聚於神也。「利有攸往」﹐廣言所行﹐由見大人而推之﹐皆所以聚於人也。

初六﹐有孚不終﹐乃亂乃萃﹐若號﹐一握爲笑﹐勿卹往無咎。

本義初六上應九四﹐而隔於二陰﹐當萃之時﹐不能自守﹐是「有孚」而「不終」﹐志亂而妄聚也。若呼號正應﹐則眾以爲笑。但「勿卹」而往從正應﹐則「無咎」矣。戒占者當如是也。

程傳初與四爲正應﹐本「有孚」以相從者也。然當《萃》時﹐三陰聚處﹐柔無守正之節。若捨正應而從其類﹐乃「有孚」而「不終」也﹐「乃亂」﹐惑亂其心也。「乃萃」。

與其同類聚也。初若守正不從﹐號呼以求正應﹐則一握笑之矣。「一握」﹐俗語一團也﹐謂眾以爲笑也。若能「勿卹」而往從剛陽之正應﹐則無過咎。不然﹐則入小人之羣矣。

集說胡氏瑗曰「號」﹐謂號咷也。萃聚之世﹐必上下相求和會﹐然後必有所濟﹐故始有號咷之怨﹐終得與四萃聚而有歡笑也。

王氏宗傳曰﹕初之於四﹐相信之志﹐疑亂而不一也。然居萃之時﹐上下相求。若號焉﹐四必說而應之﹐則一握之頃﹐變號咷而爲笑樂矣﹐謂得其所萃也。故戒之曰「勿卹」﹐又勉之曰「往無咎」。

姚氏舜牧曰﹕初四相應﹐此心本自相孚。但孚須有終爲善﹐如「有孚」而「不終」﹐則「乃亂」而「乃萃」矣﹐萃其可亂乎哉。若念有孚之當終﹐而呼號以往從之﹐則正應可合﹐而無妄萃之咎矣。

錢氏志立曰﹕《萃》與《比》同﹐所異者多九四一陽耳。《比》初無應﹐曰「有孚」者﹐一於五也。《萃》初與四應﹐曰「有孚不終」者﹐有二陽焉﹐「不終」於四也。及此時而號以求萃﹐可以破涕爲笑﹐《同人》「先號咷而後笑」者是也。

案胡氏王氏姚氏錢氏諸說﹐皆於文義甚合﹐蓋《易》中「號」「笑」二字每每相對也。兩「乃」字不同﹐上「乃」字﹐虛字也﹔下「乃」字﹐猶汝也。正如《書》「而康而色」﹐上而字﹐虛字也﹐下而字﹐猶汝也。言「有孚不終」﹐則必亂汝之所萃也。其所以亂之故﹐則錢氏得之矣。「握」者﹐手所執持以轉移之機也。言能至誠迫切﹐則一轉移之間﹐必有和合之喜﹐故曰「若號﹐一據爲笑」。

六二﹐引吉﹐無咎﹐孚乃利用禴。

本義二應五而雜於二陰之間﹐必牽引以萃﹐乃「吉」而「無咎」。又二中正柔順﹐虛中以上應。九五剛健中正﹐誠實而下交﹐故卜祭者有其孚誠﹐則𨿽薄物亦可以祭矣。

程傳初陰柔﹐又非中正﹐恐不能終其孚﹐故因其才而爲之戒。二𨿽陰柔而得中正﹐集說胡氏瑗曰﹕君子之進﹐不可自媒。以苟媚其君﹐而幸其時之寵榮也。是故君子進用﹐必須有道。六二以陰居陰﹐履得其中﹐又上應九五中正之君﹐必待其君援引於己﹐然後往之﹐此所以得「吉」而「無咎」也。「孚」﹐信也。「禴」﹐薄祭也。君子之進﹐必在乎誠信相交﹐心志相接。當萃聚之時﹐誠信旣著﹐心志旣通﹐則可以不煩外飾﹐其道得行矣。孚信中立﹐則𨿽禴之薄祭﹐亦可通於神明也。

張子曰﹕能自持不變﹐引而後往﹐「吉」乃「無咎」。凡言「利用禴」﹐皆誠素著自於幽明之際。

王氏宗傳曰﹕彖以「用大牲」爲「吉」﹐而六二以「用禴」爲利﹐何也﹖備物者﹐王者所以隨其時。「有孚」者﹐人臣所以通乎上。

案彖言「利見大人」﹐九五者卦之大人也。六二應之﹐得見大人之義矣。然見大人者﹐聚必以正﹐故必﹐待其引而從之﹐乃」吉」而「無咎」。蓋聚而不正﹐則不亨也。

「孚乃利用禴」者﹐言相聚之道﹐以誠爲本﹐苟有明信﹐𨿽用禴可祭矣﹐況大牲乎﹐亦根卦義而反其辭也。《易》曰﹕可用汲﹐王明並受其福。《傳》曰﹕在下位﹐不援上。此引字是汲引之引﹐非援引之引。

六三﹐萃如嗟如﹐無攸利﹐往無咎﹐小吝。

本義六三陰柔﹐不中不正﹐上無應與﹐欲求萃於近而不得﹐故「嗟如」而無所利。

惟往從於上﹐可以「無咎」。然不得其萃﹐困然後往﹐復得陰極無位之爻﹐亦小可羞矣。

戒占者當近捨不正之彊援﹐而遠結正應之窮交﹐則「無咎」也。

程傳二陰柔不中正之人也﹐求萃於人﹐而人莫與﹐求四則非其正應﹐又非其類﹐是以不正爲四所棄也。與二則二自以中正應五﹐是以不正爲二所不與也。故欲「萃如」﹐則爲人棄絕而「嗟如」﹐不獲萃而嗟恨也。上下皆不與﹐無所利也。惟往而從上六﹐則得其萃﹐爲「無咎」也。三與上𨿽非陰陽正應﹐然萃之時﹐以類相從﹐皆以柔居一體之上﹐又皆無與﹐居相應之地﹐上復處說順之極﹐故得其萃而「無咎」也。易道變動無常﹐在人識之﹐然而小吝﹐何也﹖三始求萃於四與二﹐不獲而後往從上六。人之動爲如此﹐𨿽得所求﹐亦可小羞吝也。

集說吳氏澄曰﹕與二陰萃於下﹐而上無應﹐故嗟嘆不得志。𨿽無應而比近九四之兪氏琰曰﹕《萃》之時「利見大人」﹐三與五非應非比﹐而不得其萃﹐未免有嗟嘆之聲﹐則「無攸利」矣。旣曰「無攸利」﹐又曰「往無咎」﹐三與四比﹐則其往也。捨四可乎﹐三之從四﹐四亦巽而受之﹐故「無咎」。第無正應﹐而近比於四﹐所聚非正﹐有此小疵耳。

案以《象傳》觀之﹐吳氏兪氏之說是也。易例三四隔體﹐無相從之﹐義﹐然亦有以時義而相從者﹐《隨》三之「系丈夫」﹐及此爻是也。其不正而亦以時義相從者﹐《豫》三《咸》三是也。皆因九四有主卦之義者故然。

九四﹐大吉﹐無咎。

本義上比九五﹐下比眾陰﹐得其萃矣。然以陽居陰不正﹐故戒占者必「大吉」﹐然後得「無咎」也。

程傳四當《萃》之時﹐上比九五之君﹐得君臣之聚也。下比下體羣陰﹐得下民之聚也﹕得上下之聚﹐可謂善矣。然四以陽居陰﹐非正也。𨿽得上下之聚﹐必得「大吉」﹐然後爲「無咎」也。「大」爲周徧之義﹐無所不周﹐然後爲大﹐無所不正﹐則爲「大吉」﹐「大吉」則「無咎」也。夫上下之聚﹐固有不由正道而得者﹐非理枉道而得君者﹐自古多矣。非理枉道而得民者﹐蓋亦有焉﹕如齊之陳恆﹐魯之季氏是也。然得爲「大吉」乎﹐得爲「無咎」乎﹐故九四必能「大吉」﹐然後爲「無咎」也。

集說房氏喬曰「大吉」謂匪躬盡瘁﹐始終無玷﹐可免專民之咎﹐有謂立大功可免咎者非也。

項氏安世曰﹕無尊位而得眾心﹐故必「大吉」而後可以「無咎」。如《益》之初九﹐在下位而任厚事﹐亦必「元吉」而後可以「無咎」也。

胡氏炳文曰﹕《比》卦五陰﹐皆比五之一陽﹐《萃》四陰﹐皆聚歸五與四之二陽。五日「萃有位」﹐以見四之萃非有位也。無尊位而得眾心﹐非「大吉」安能「無咎」。

九五﹐萃有位﹐無咎﹐匪孚﹐元永貞﹐悔亡。

本義九五剛陽中正﹐當《萃》之時而居尊﹐固「無咎」矣。若有末信﹐則亦修其「元永貞」之徳而「晦亡」矣。戒占者當如是也。

程傳九五居天下之尊﹐萃天下之眾﹐而君臨之﹐當正其位﹐修其徳﹐以陽剛居尊位稱其「位」矣。爲有其位矣﹐得中正之道﹐無過「咎」也。如是而有不信而未歸者﹐則當自反以修其「元永貞」之徳﹐則無思不服﹐而「悔亡」矣。「元永貞」者﹐君之徳﹐民所歸也。故比天下之道﹐與萃天下之道﹐皆在此三者。王者旣有其位﹐又有其徳﹐中正無過咎﹐而天下尙有未信服歸附者。蓋其道未光大也﹐「元永貞」之道未至也﹐在修徳以來之。如苗民逆命﹐帝乃誕敷文徳﹐舜徳非不至也。蓋有遠近昏明之異﹐故其歸有先後。旣有未歸﹐則當修徳也。所謂徳﹐「元永貞」之道也。「元」﹐首也﹐長也。爲君徳首出庶物君長羣生﹐有尊大之義焉﹐有主統之義焉。而又恆永貞固﹐則通於神明﹐光集說王氏宗傳曰﹕五﹐《萃》之主也。當萃之時﹐爲萃之主﹐莫大於有其位﹐尢莫大於有其道。有是位而無是道﹐則天下不我信者﹐亦眾矣﹑故曰「匪孚」。謂天下之人﹐容有言曰﹕上之人但以位而萃我也﹐而其道則未至也﹐故必「元永貞」而後「悔亡」。

《朱子語類》﹕問﹕九五以陽剛中正﹐當萃之時﹐而居尊位﹐安得又有「匪孚」﹖曰﹕此言有位而無徳﹐則𨿽萃而不能使人信﹐故人有不信﹐當修其「元永貞」之徳﹐而後「悔亡」也。

案萃九五﹐居尊以萃羣陰﹐與比略同。卦象澤上於地﹐與比象亦略同也﹐故其「元永貞」之辭亦同。「元永貞﹐悔亡」﹐卽所謂「原筮﹐元永貞﹐無咎」也。

上六﹐賫咨涕淡﹐無咎。

本義處《萃》之終﹐陰柔無位﹐求萃不得﹐故戒占者必如此﹐而後可以「無咎」也。

程傳六﹐說之主。陰柔小人﹐說髙位而處之﹐天下孰肯與也。求萃而人莫之與﹐具窮至於「賫咨」而「涕洟」也。「賫咨」﹐咨嗟也。人之絕之﹐由己自取﹐又將誰咎。

爲人惡絕﹐不知所爲﹐則隕獲而至嗟涕﹐眞小人之情狀也。

集說方氏應祥曰﹕此爻照「後夫凶」看﹐《比》之上六﹐以比之最後而凶。《萃》之上六﹐亦以萃之最後而有未安者。故其憂懼若此﹐此正所謂孤臣孽子也。

黃氏淳耀曰﹕上乃孤孽之臣子也。《萃》極將職﹐而不得所萃﹐乃不得於君親者。「賫咨涕洟」四字﹐乃極言怨艾求萃之情﹐故終得萃而「無咎」。

案方氏黃氏之說得之﹐蓋不止孤臣孽子﹐乃放臣屏子之倫也﹐方氏以比上相照亦是。然《比》上直曰「凶」﹐此則「賫咨涕演」而「無咎」者﹐《比》彖有「後夫凶」之辭﹐故遂以上六當之。此彖有「利見大人」之辭﹐正與《蹇》卦同例﹐故尙有積誠求萃之理也。

升。坤上。巽下程傳《升序卦》﹕「萃者聚也﹐聚而上者謂之升﹐故受之以升。」物之積聚而益髙大﹐聚而上也﹐故爲《升》﹐所以次於《萃》也。爲卦坤上巽下﹐木在地下﹐爲地中生木﹐木生地中﹐長而益髙﹐爲升之象也。

升﹐元亨﹐用見大人﹐勿卹﹐南徵吉。

本義「升」﹐進而上也。卦自《解》來﹐柔上居四﹐內巽外順﹐九二剛中而五應之﹐是以其占如此。「南徵」﹐前進也。

程傳「升」者﹐進而上也。升進則有亨義﹐而以卦才之善﹐故「元亨」也。用此集說代氏淵曰﹕尊爻無此人﹐故不云「利見」。

案卦直言「元亨」而無他辭者﹐《大有》《鼎》也。𨿽有他辭而非戒辭者。《升》也。歷選易卦﹐惟此三者﹐蓋《大有》與《比》相似。然所比者陰也﹐民也。所有者陽也﹐賢也。《鼎》與《井》相似﹐然「往來井井」者﹐民也。「大烹以養」者﹐賢也。《升》與《漸》相似﹐然《漸》者﹐賢之有所需待而進者也。《升》者﹐賢之無所阻礙而登者也。《易》道莫大於尙賢﹐而賢人得時之卦﹐莫盛於此三者。故其彖皆曰「元亨」﹐而無戒辭也﹐不曰「利見大人」而曰「用見」﹐代氏之說得之。

初六﹐允升﹐大吉。

本義初以柔順居下﹐巽之主也﹐當升之時﹐巽於二陽﹐占各如之﹐則信能升而「大吉」矣。

程傳初以柔居巽體之下﹐又巽之主。上承於九二之剛﹐巽之至者也。二以剛中之徳﹐上應於君﹐當升之任者也。「允」者﹐信從也。初之柔巽﹐惟信從於二﹐信二而從之同升﹐乃「大吉」也。二以徳言則剛中﹐以力言則當任﹐初之陰柔又無應搔﹐不能自升﹐從於剛中之賢以進﹐是由剛中之道也﹐吉孰大焉。

集說王氏申子曰﹔以柔而升﹐升之義也。初以柔居下﹐卽木之升言之﹐乃木之根﹐故信其升之必達﹐而獲「大吉」也。

何氏楷曰﹕初六巽主居下﹐猶木之根也。而得地气以滋之﹐其升也允矣。所以爲升者巽也﹐所以爲巽者初也﹐「大吉」孰如之。

案此「允升」允字﹐當與《晉》之「眾允」同義。蓋不獲上信友﹐不可以升進也﹐然《晉》三言眾允﹐《升》初遂言「允升」﹐則王氏何氏巽主木根之說是也。

九二﹐孚乃利用禴﹐無咎。

本義義見《萃》卦。

程傳二陽剛而在下﹐五陰柔而居上﹐夫以剛而事柔﹐以陽而從陰﹐𨿽有時而然﹐非順道也。以暗而臨明﹐以剛而事弱﹐若黽勉於事勢。非誠眼也。上下之交﹐不以誠﹐其可以久乎﹐其可以有爲乎。五𨿽陰柔﹐然居尊位﹐二𨿽剛陽﹐事上者也。當內存至誠﹐不假文飾於外﹐誠積於中﹐則自不事外飾﹐故曰「利用禴」﹐謂尙誠敬也。自古剛彊之臣﹐事柔弱之君﹐未有不爲矯飾者也。「禴」﹐祭之簡質者也。云「孚乃」﹐謂旣孚乃宜不用文飾﹐專以其誠感通於上也﹐如是則得「無咎」。以剛彊之臣﹐而事柔弱之君﹐又當升之時﹐非誠意相交﹐其能免於咎乎。

集說張氏淸子曰﹕《萃》六二以中虛爲「孚」﹐而與九五應。《升》九二以中實爲「孚」﹐而與六五應。二爻虛實𨿽殊﹐其孚則一也。孚則𨿽用禴而亦利﹐故二爻皆曰「孚乃利用禴」﹐《彖》言「剛中而應」﹐指此爻也。

案升晉之時﹐以柔爲善。二剛而亦利者﹐以其中也。剮中有應﹐是見大人者也﹐九三﹐升虛邑。

本義陽實陰虛﹐而坤有國邑之象。九三以陽剛當升時﹐而進臨於坤﹐故其象占如此。

程傳三以陽剛之才﹐正而且巽﹐上皆順之﹐復有援應﹐以是而升。如入無人之邑﹐孰禦哉。

案諸爻皆有吉利之占﹐三獨無之﹐則「升虛邑」者﹐但言其勇於進而無所疑畏耳。

方升之時﹐故無凶咎之辭。然終不如二五之中﹐初四之順也﹐九三過剛﹐與柔以時升之義反﹐故其辭非盡善。

六四﹐王用亨於岐山﹐吉﹐無咎。

本義義見《隨》卦。

程傳四柔順之才﹐上順君之升﹐下順下之進﹐已則止其所焉。以陰居柔﹐陰而在下﹐止其所也。昔者文王之居岐山之下﹐上順天子﹐而欲致之有道﹐下順天下之賢而使之升進﹐己則柔順謙恭﹐不出其位﹐至徳如此﹐周之王業用是而亨也。四能如是﹐則「亨」而「吉」且「無咎」矣。四之才固自善矣﹐復有「無咎」之辭﹐何也﹖曰﹕四之才𨿽善﹐而其位當戒也。居近君之位﹐在升之時﹐不可復升﹐升則凶咎可知﹐故云如文王則「吉」而「無咎」也。然處大臣之位﹐不得無事於升﹐當上升其君之道﹐下升天下之賢﹐已則止其分焉。分𨿽當止﹐而徳則當升也﹐道則當亨也。盡斯道者其惟文王乎。

案卦義柔以時升﹐六四初交上體﹐又位在巽坤之間﹐有「南徵」之象。迫近尊位﹐有見大入之義﹐是爻之合於卦義者也﹐在己者﹐用之以見大人則吉。爲大人者﹐用之以享神明則宜。與《隨》上之義同﹐皆言王用此人﹐以享於山川也。不曰「西山」﹐而曰「岐山」﹐避彖辭「南徵」之文。先儒或言岐山在周西南。

六五﹐貞吉﹐升階。

本義以陰居陽﹐當升而居尊位﹐必能正固﹐則可以得言而升階矣。「階」﹐升之易者。

程傳五以下有剛中之應﹐故能居尊位而吉。然質本陰柔﹐必守貞固﹐乃得其吉也。

若不能貞固﹐則信賢不篤﹐任賢不終﹐安能吉也。階所由而升也﹐任剛中之賢﹐輔之而升﹐猶登進自階﹐言有由而易也。指言九二正應﹐然在下之賢﹐皆用升之階也。能用賢﹐則匯升矣。

集說李氏元量曰「貞吉升階」﹐升而有序﹐故以階言之﹐謂賓主以揖遜而升者也。

王氏宗傳曰﹕《彖傳》柔以時升﹐蓋謂五也。

熊氏良輔曰﹕以順而升﹐如歷階然。

案升至五而極﹐居坤地之中﹐亦有「南徵」之象焉﹐乃卦之主也。不取君象﹐但上六﹐冥升﹐利於不息之貞。

本義以陰居升極﹐昏冥不已者也。占者遇此﹐無適而利﹐但可反其不已於外之心﹐施之於不息之正而已。

程傳六以陰居升之極﹐昏冥於升﹐知進而不知止者也﹐其爲不明甚矣。然求升不已之心﹐有時而用於貞正而當刁﹔息之事﹐則爲宜矣。君於於貞正之徳﹐「終曰乾乾」﹐「自彊不息」。如上六不已之心﹐用之於此﹐則利也。以小人貪求無已之心﹐移於進徳。

則何善如之。

集說石氏介曰﹕已在升極﹐是昧於升進之理。若能知時消息﹐但自消退﹐不更求進﹐乃利也。

徐氏之樣曰﹕《豫》上樂極﹐故」冥豫」。《升》上進極﹐故「冥升」。

案「冥升」與「晉其角」之義同﹐皆進而不能退者也。以其剛也﹐故曰「角」。

以其柔也﹐故曰「冥」。」利於不息之貞」﹐其戒亦與「維用伐邑」之義同﹐皆勤於自治﹐不敢以盛滿自居者也。以其剛也﹐故曰「伐邑」。以其柔也﹐故曰「不息之貞」。

困。兌上。坎下程傳《困序卦》﹕「升而不已必團﹐故受之以困。」升者﹐自下而上﹐自下升上﹐以力進也﹐不已必困矣﹐故《升》之後受之以《困》也。困者﹐憊乏之義。爲卦兌上而坎下﹐水居澤上﹐則澤中有水也﹐乃在澤下﹖枯涸無水之象﹐爲困乏之義。又兌以陰在上﹐坎以陽居下﹐與上六在二陽之上﹐而九二陷於二陰之中﹐皆陰柔掩於陽剛﹐所以爲困也。君子爲小人所掩蔽﹐窮困之時也。

困﹐亨﹐貞﹐大人吉﹐無咎﹐有言不信。

本義「困」者﹐窮而不能自振之義。坎剛爲兌柔所掩﹐九二爲二陰所掩﹐四五爲上六所掩﹐所以爲困﹐坎險兌說﹐處險而說﹐是身𨿽困而道則「亨」也。二五剛中﹐又有「大人」之象。占者處困能亨﹐則得其正矣﹐非大人其孰能之﹐故曰「貞」。又曰「大人」者﹐明不正之小人不能當也。「有言不信」﹐又戒以當務晦默﹐不可尙口﹐益取窮困。

程傳如卦之才﹐則困而能亨﹐且得貞正﹐乃大人處困之道也﹐故能「吉」而「無咎」。大人處困﹐不惟其道自吉﹐樂天安命﹐乃不失其吉也。況隨時善處﹐復有裕乎﹐「有言不信」﹐當困而言﹐人誰信之。

集說孔氏穎達曰「困」者﹐窮厄委頓之名﹐道窮力竭﹐不能自濟﹐故名爲《困》。

案「困亨」者﹐非謂處困而能亨也。蓋困窮者﹐所以動人之心﹐忍人之性﹐因屈以致伸﹐有必通之理也。然惟守正之大人﹐則能進徳於困﹐而得其所以可通者爾﹐豈小人之所能乎。困者﹐君子道屈之時也﹐屈則不伸矣。「有言不信」﹐信字疑當作伸字解﹐蓋有言而動見沮抑﹐乃是困厄之極﹐不特﹐人疑之而不信也。《夬》卦「聞言不信」﹐己不信人之言也。而夫子以聰不明解之﹐以信字對聰字﹐則信字當爲疑信之信。此卦「有言不信」﹐人不行豈之言也。而夫子以尙口乃窮解之﹐以信字對窮字﹐則信字當爲屈伸之伸。

初六﹐臀困於株木﹐入於幽谷﹐三歲不覿。

本義「臀」﹐物之底也。「困於株木」﹐傷而不能安也。初六以陰柔處困之底﹐居暗之甚﹐故其象占如此。

程傳六以陰柔處於至卑﹐又居坎險之下﹐在困不能自濟者也﹐必得在上剛明之人爲援助﹐則可以濟其困矣。初與四爲正應﹐九四以陽而居陰爲不正﹐失剛而不中﹐又方困於陰掩﹐是惡能濟人之困。猶「株木」之下﹐不能蔭覆於物。「株木」﹐無枝葉之木也。

四﹐近君之位﹐在它卦不爲無助﹐以居困而不能庇物﹐故爲」株本」。「臀」﹐所以居也。

「臀困於株木」﹐謂無所庇而不得安其居﹐居安則非圍也。「入於幽谷」﹐陰柔之人﹐非能安其所遇。旣不能免於團﹐則益迷暗妄動﹐入於深困。「幽谷」﹐深暗之所也。方益人於困﹐無自出之勢﹐故於至「三歲不覿」﹐終困者也。「不覿」﹐不遇其所亨也。

集說項氏安世曰﹕初六在坎下﹐故爲「入於幽谷」﹐卽坎初爻入於坎陷也。

張氏淸子曰﹕人之體行則趾爲下﹐坐則臀爲下﹐初六困而不行﹐此坐困之象也。

案《詩》云﹕出於幽谷﹐遷於喬木。初不能自遷於喬木﹐而惟坐困株木之下﹐則有愈入於幽谷而已。陰柔處困之最下﹐故其象如此。在人則卑暗窮陋﹐而不能自拔者。

言「臀」者﹐況其坐而不遷也。

九二﹐困於酒食﹐朱紱方來﹐利用亨祀﹐徵凶﹐無咎。

本義「困於酒食」﹐厭飫苦惱之意。「酒食」人之所欲﹐然醉飽過宜﹐則是反爲所困矣。「朱紱方來」﹐上應之也。九二有剛中之徳﹐以處困時﹐𨿽無凶害﹐而反困於得其所欲之多﹐故其象如此﹐而其占利以享祀。若徵行則非其時﹐故「凶」﹐而於義爲「無咎」也。

程傳「酒食」人所欲﹐而所以施惠也。二以剛中之才﹐而處困之時﹐君子安其所遇﹐𨿽窮厄險難﹐無所動其心﹐不卹其爲困也。所困者惟困於所欲耳﹐君子之所欲者﹐澤天下之民﹐濟天下之困也。二未得遂其欲﹐施其惠故爲「困於酒食」也。大人君子懷集說石氏介曰「朱紱」﹐祭服﹐謂可衣朱紱而享宗廟也。「徵凶」﹐旣在險中﹐何可以行。「無咎」﹐以其居陽明之徳﹐可以「無咎」。

案小人以身窮爲困﹐君子以道窮爲困。卦之三陽﹐所謂君子也。所困者﹐非身之窮﹐乃道之窮也﹐故二五則「紱」服榮於躬﹐四則「金車」寵於行。然而道之不通﹐則其榮寵也﹐適以爲困而已矣。然榮寵亦非無故而來﹐神明之意﹐必有在焉。惟竭誠以求當神明之意﹐則終有通時矣。故𨿽當《困》之時﹐「徵行」必「凶」﹐而其要「無咎」也。

「用享祀」者﹐謂服此「朱紱」。用此酒食以享之﹐諭所得之爵祿﹐不敢以之自奉﹐而以爲竭誠盡職之具也。《書》曰﹕予不敢宿﹐則禋於文王武王﹐意義相近。

六三﹐困於石﹐據於蒺藜﹐入於其宮﹐不見其妻﹐凶。

本義陰柔而不中正﹐故有此象﹐而其占則凶。「石」﹐指四。「蒺藜」﹐指二。「宮」謂三﹐而妻則六也。其義則《系辭》備矣。

程傳六三以陰柔不中正之質﹐處險極而用剛﹐居陽用剛也﹐不善處困之甚者也。

「石」﹐堅重難勝之物。「蒺藜」﹐刺不可據之物。三以剛險而上進﹐則二陽在上﹐力不能勝﹐堅不可犯﹐益自困耳﹐「困於石」也。以不善之徳﹐居九二剛中之上﹐其不安猶藉刺﹐「據於蒺藜」也。進退旣皆益困﹐欲安其所﹐益不能矣。「宮」﹐其居所安也。「妻」﹐所安之主也。知進退之不可﹐而欲安其居﹐則失其所安矣。進退與處皆不可﹐惟死而已﹐其凶可知。《系辭》曰「非所困而困焉﹐名必辱﹐非所據而據焉﹐身必危﹐旣辱且危﹐死期將至﹐妻其可得見邪。」二陽不可犯也﹐而犯之以取困﹐是非所困而困也。名辱﹐其事惡也。三在二上﹐固爲據之﹐然苟能謙柔以下之﹐則無害矣。乃用剛險以乘之﹐則不安而取困﹐如據蒺藜也﹐如是﹐死期將至。所安之主﹐可得而見乎﹖案三陰皆非能處困者﹐初在下﹐坐而困者也。三居進退之際﹐行而困者也。傷於外者﹐必反其家﹐而又無所歸﹐甚言妄行取困﹐其極如此。

九四﹐來徐徐﹐困於金車﹐吝﹐有終。

本義初六﹐九四之正應﹐九四處位不當﹐不能濟物﹐而初六方困於下﹐又爲九二。

所隔﹐故其象如此。然邪不勝正﹐故其占𨿽爲可「吝」﹐而必有終也。「金車」爲九二﹐象未詳﹐疑坎有輪象也。

集說胡氏瑗曰「徐徐」者﹐舒緩不敢決進也。

案「來徐徐」者﹐諭君子當困時﹐不欲上進也。「困於金車」者﹐招我以車﹐不容不來也﹐如是則可羞吝矣。然上近九五之剛中止﹐乃卦所謂大人者﹐與之同徳﹐終有亨道。

九五﹐劓刖﹐困於赤紱﹐乃徐有說﹐利用祭祀。

本義「劓刖」者﹐傷於上下。下旣傷﹐則赤紱無所用而反爲困矣。九五當《困》之時﹐上爲陰掩﹐下則乘剛﹐故有此象。然剛中而說體﹐故能遲久而有說也。占具象中﹐又利用祭祀﹐久當獲福。

程傳截鼻曰「劓」﹐傷於上也﹑去足爲「刖」﹐傷於下也。上下皆掩於陰﹐爲其傷害﹐「劓刖」之象也。五﹐君位也。人君之困﹐由上下無與也。「赤紱」﹐臣下之服﹐取行來之義﹐故以紱言。人君之困﹐以天下不來也。天下皆來﹐則非困也。五𨿽在困﹐而有剛中之徳﹐下有九二剛中之賢﹐道同徳合﹐徐必相應而來﹐共濟天下之困﹐是始困而徐有喜說也﹐「利用祭祀」﹐祭祀之事﹐必致其誠敬而後受福。人君在田時﹐宜念天下之困﹐求天下之賢﹐若祭祀然。致其誠敬﹐則能致天下之賢﹐濟天下之困矣。五與二同徳﹐而云上下無與﹐何也﹖曰﹕陰陽相應者﹐自然相應也﹐如夫婦骨肉分定也。五與二皆陽爻。以剛中之徳同而相應﹐相求而後合者也﹐如君臣朋友義合也。方其始困﹐安有上下之與。有與則非困﹐故徐合而後有說也。二云「享祀」﹐五云「祭祀」﹐大意則宜用至誠﹐乃受福也。祭與祀享﹐泛言之則可通。分而言之﹐祭天神﹐祀地示﹐享人鬼。五君位言祭﹐二在下言享﹐各以其所當用也。

集說王氏應麟曰﹕《困》九五日「利用祭祀」﹐李公晦謂明𨿽困於人﹐而幽可感於神﹐豈不以人不能知﹐而鬼神獨知之乎。愚謂孔子云﹕知我者其天乎。韓子云﹕惟乖於時﹐乃與天通﹐不求人知而求天知﹐處困之道也。

案九五不敢君象﹐但取位髙而益困者耳。其象與九二同﹐但二則「朱紱」方將來﹐五則髙位而已「困於赤紱」矣。「乃徐有說」者﹐五兌體﹐故能從容以處之而有餘裕也。

「利用祭祀」之義﹐亦與二同。

上六﹐困於葛藟﹐於臲卼﹐曰動悔﹐有悔﹐徵吉。

程傳物極則反﹐事極則變﹐困旣極矣﹐理當變矣。「葛藟」﹐纏束之物。「臲卼」﹐危動之狀。六處困之極﹐爲困所纏束﹐而居最髙危之地﹐「困於葛藟」與「臲卼」也。「動悔」﹐動輒有悔﹐無所不困也。「有悔」﹐咎前之失也。曰﹐自謂也﹐若能曰如是動皆得悔﹐當變前之所爲有悔也。能悔則往而得吉也﹐困極而徵﹐則出於困矣﹐故「吉」。三以陰在下卦之上而凶﹐上居一卦之上而無凶﹐何也﹖曰三居剛而處險﹐困而用剛險﹐故凶﹐上以柔居說﹐惟爲困極耳。困極則有變困之道也﹐《困》與《屯》之上皆以無應居卦終﹐《屯》則「泣血漣如」﹐《困》則「有悔徵吉」﹐《屯》險極而《困》說﹐體故也。

以說順進﹐可以離乎困也。

集說項氏安世曰﹕此《彖》所謂「尙口乃窮也」。若能斷「葛藟」而不牽﹐辭「臲卼」而不居﹐行而去之﹐「吉」孰加焉。

《易》氏祓曰﹕陽剛不可終囤﹐而二四五皆不言吉﹐陰柔未免乎困﹐而上獨言「吉」者﹐《困》極則變﹐如《否》之有《泰》﹐𨿽險而終濟也。

徐氏幾曰「震無咎者存乎悔」﹐困已極矣。「有悔」則可出困而「徵吉」﹐困窮而通﹐其謂是夫。

吳氏曰愼曰﹕困非自己致而時勢適逢者﹐則當守其剛中之徳﹐是謂困而不失其所亨也。其道主於貞﹐若困由己之柔暗而致者﹐則當變其所爲﹐以免於困也。其道主於悔﹐學者深察乎此﹐則處《困》之道﹐異宜而各得矣。

案處困貴於說﹐而上說之主也﹐故𨿽當困極而尙有徵吉之占﹐異乎初與三之坐困行塞者也。然而兌主﹐則又有尙口之象﹐尙口則支離繳繞﹐如「困於葛藟」然﹐將且「臲卼」不安﹐而失其所爲說矣﹐故必悔悟而離去之則「吉」。

總論龔氏煥曰﹕卦以柔掩剛而爲《困》﹐主乎陽而言也。而陰之困爲尢甚﹐《彖傳》曰「困而不失其所亨﹐其惟君子乎」﹐三剛爻之謂矣。

井。坎上。巽下程傳《井序卦》﹕「困乎上者必反下﹐故受之以井」。承上升而不已必困爲言﹐謂上升不已而困﹐則必反於下也﹐物之在下者莫如井﹐《井》所以次《困》也。爲卦坎上巽下﹐坎﹐水也﹐巽之象則木也﹐巽之義則入也。木﹐器之象﹐木入於水下而上乎水﹐汲井之象也。

井﹐攺邑不攺井﹐無喪無得﹐往來井井﹐汔至﹐亦未繘井﹐羸其瓶﹐凶。

本義「井」者﹐穴地出水之處﹐以巽木入乎坎水之下﹑而上出其水﹐故爲《井》。

「攺邑不攺井」﹐故「無喪無得」﹐而「往」者「來」者﹐皆「井」其「井」也。「汔」﹐幾也。「繘」﹐綆也。「羸」﹐敗也。汲井幾至﹐未盡綆而敗其瓶﹐則「凶」也﹐其占爲事仍舊無得﹐喪而又當敬勉﹐不可幾成而敗也。

程傳井之爲物﹐常而不可攺也。邑可攺而之它﹐井不可遷也﹐故曰「攺邑不攺井」。

汲之而不竭﹐存之而不盈﹐「無喪無得」也。至者皆得其用﹐「往來井井」也。「無喪無得」﹐其徳也常。「往來井井」﹐其用也周。常也﹐周也﹐《井》之道也。「汔」﹐幾也。「繘」﹐綆也。井以濟用爲功﹐幾至而未及用﹐亦與未下繘於井同也。君子之道貴乎有成﹐所以五穀不熟﹐不知荑稗。掘井九仞而不及泉﹐猶爲棄井。有濟物之用而未及物﹐猶無有也﹐羸敗其瓶而失之﹐其用喪矣﹐是以「凶」也。「羸」﹐毀敗也。

集說鄭氏康成曰﹕井以汲人﹐水無空竭﹐猶人君以政教養天下﹐惠澤無窮也。

邱氏富國曰「攺邑不攺井」﹐井之體也。「無喪無得」﹐井之徳也。」往來井井」﹐井之用也﹐此三句言井之事。「汔至﹐亦未繘井」﹐未及於用也。「羸其井」﹐失其用也﹐此二句言汲井之事。

案「攺邑不攺井」句﹐解說多錯。文意蓋言所在之邑﹐其井皆無異制。如諸葛孔明行軍之處﹐千井齊甃者。以諭王道之行﹐國不異政﹐家不殊俗也。「無喪無得」﹐則言井無盈涸﹐以諭道之可久。「往來井井」﹐則言所及者多﹐以諭道之可大。此三句皆言井﹐在人事則王者養民之政是也。然井能澤物﹐而汲之者器。政能養民﹐而行之者人。無器則水之功不能上行﹐無人則王者之澤不能下究。故汔至以下﹐又以汲井之事言之。

初六﹐井泥不食﹐舊井無禽。

程傳井與鼎皆物也﹐就物以爲義﹐六以陰柔居下﹐上無應援﹐無上水之象﹐不能濟物﹐乃井之不可食也。井之不可食﹐以泥污也。在井之下﹐有「泥」之象。井之用﹐以其水之養人也﹐無水則捨置不用矣。井水之上﹐人獲其用﹐禽鳥亦就而求焉。舊廢之井﹐人旣不食﹐水不復上﹐則禽鳥亦不夏往矣﹐蓋無以濟物也。井本濟人之物﹐六以陰居下﹐無上水之象﹐故爲「不食。」井之不食﹐以「泥」也。猶人當濟物之時﹐而才弱無援﹐不能及物﹐爲時所捨也。

集說王氏弼曰﹕最在井底﹐上又無應﹐沈滯滓穢﹐故曰「井泥不食」也。井泥而不可食﹐則是久井不見渫治者也。久井不見揲治﹐禽所不響﹐而況人乎。

蔡氏淸曰﹕井以陽剛爲泉﹐而初六則陰柔也﹐故爲「井泥」﹐爲「舊井」。井以上出爲功﹐而初六則居下﹐故爲「不食」﹐爲「無禽」。

九二﹐井谷射鮒﹐甕敝漏。

本義九二剛中﹐有泉之象﹐然上無正應﹐下比初六﹐功不上行﹐故其象如此。

程傳二𨿽剛陽之才而居下﹐上無應而比於初﹐不上而下之象也。井之道﹐上行者也。澗谷之水﹐則旁出而就下。二居井而就下﹐失井之道﹐乃井而如谷也。井上出﹐則養人而濟物。今乃下就污泥﹐注於鮒而已。「鮒」﹐或以爲蝦﹐或以爲蟆﹐井泥中微物耳。

「射」﹐注也﹐如谷之下流注於鮒也。「甕敝漏」﹐如甕之破漏也。陽剛之才﹐本可以養人濟物﹐而上無應援﹐故不能上而就下﹐是以無濟用之功。如水之在甕﹐本可爲用﹐乃破敝而漏之﹐不爲用也。《井》之初二無功﹐而不言悔咎﹐何也﹖曰失則有悔﹐過則爲咎﹐無應援而不能成用﹐非悔咎乎﹖居二比初﹐豈非過乎﹖曰﹕處中非過也﹐不能上由無援﹐非以比初也。

集說張氏振淵曰﹕以井言﹐則爲「井谷」之泉﹐僅下注於鮒。以汲井言﹐則爲敝壞之甕﹐水反漏於下也。

案「井谷」者﹐井中出水之穴竅也。井能出水﹐則非泥井也。而其功僅足以射「鮒」者﹐上無汲引之人﹐如瓶甕之敝漏然﹐則不能自濟於人用也決矣。在卦則以《井》諭政﹐以汲之者﹐諭行政之人﹐在爻則下體以井諭材徳之士﹐汲之者諭進用之君﹐上體以井諭徳位之君﹐汲之者諭被澤之眾﹐三義相因而取諭不同。

九三﹐井渫不食﹐爲我心惻﹐可用汲﹐王明﹐並受其福。

本義「諜」﹐不停污也。「井渫不食」而使人「心惻」﹐「可用汲」矣。「王明」﹐則汲井以及物﹐而施者受者「並受其福」也。九三以陽居陽﹐在下之上﹐而未爲時用﹐故其象占如此。

程傳三以陽剛居得其正﹐是有濟用之才者也。在井下之上﹐水之淸潔可食者也。

井以上爲用﹐居下未得其用也。陽之性上﹐又志應上六﹐處剛而過中﹐汲汲於上進﹐乃集說蔡氏淸曰「爲我心惻」﹐「我」指旁人﹐所謂行惻也﹐非謂九三自惻也。「可用汲」﹐帶連「王明並受其福」﹐皆側之之辭也。

案不曰「明王」而曰「王明」﹐乃惻者祈禱之辭。言王若明﹐則吾儕「並受其福」矣。

六四﹐井甃﹐無咎。

本義比六居四﹐𨿽得其正﹐然陰柔不泉﹐則但能修治而無及物之功﹐故其象爲「井甃」﹐而占則「無咎」。占者能自修治﹐則𨿽無及物之功﹐而亦可以「無咎」矣。

程傳四𨿽陰柔而處正﹐上承九五之君﹐才不足以廣施利物﹐亦可自守者也﹐故能修治則得「無咎」。「甃」﹐砌累也﹐謂修治也」。四𨿽才弱不能廣濟物之功﹐修治其事﹐不至於廢可也。若不能修治﹐廢其養人之功﹐則失並之道﹐其咎大矣。居髙位而得剛陽中正之君﹐但能處正承上﹐不廢其事﹐亦可以免咎也。

集說邱氏富國曰﹕三在內卦﹐渫井內以致其潔。四在外卦﹐甃井外以禦其污﹐蓋不渫則污者不潔﹐不甃則潔者易污。

來氏知徳曰﹕六四陰柔得正﹐近九五之君﹐蓋修治其井﹐以瀦蓄九五之「寒泉」者也。占者能修治臣下之職﹐則可以因君而成井養之功﹐斯「無咎」矣。

九五﹐井冽寒泉食。

本義「冽」﹐潔也。陽剛中正﹐功及於物﹐故爲此象。占者有其徳﹐則契其象也。

程傳五以陽剛中正居尊位﹐其才其徳﹐盡善盡美﹐「井冽寒泉食」也。「冽」﹐謂甘潔也﹐井泉以寒爲美﹐甘潔之寒泉﹐可爲人食也﹐於井道爲至善也。然而不言吉者﹐井以上出爲成功﹐未至於上﹐未及用也﹐故至上而後言「元吉」。

集說易氏祓曰﹕三與五皆泉之潔者﹐三居甃下﹐未汲之泉也﹐故曰「不食」。五出乎甃﹐已汲之泉也﹐故言「食」。

上六﹐井收勿幕﹐有孚元吉。

本義「收」﹐汲取也﹐晁氏云「收」﹐鹿盧收繘者也﹐亦通。「幕」﹐蔽覆也。「有孚」﹐謂其出有源而不窮也。井以上出爲功﹐而坎口不掩﹐故上六𨿽非陽剛﹐而其象如此。然占者應之﹐必「有孚」乃「元吉」也。

程傳井以上出爲用﹐居井之上﹐井道之成也。「收」﹐汲取也。「幕」﹐蔽覆也。取而不蔽﹐其利無窮﹐井之施廣矣大矣。「有孚」﹐有常而不變也。博施而有常﹐大善之吉也。夫體並之用﹐博施而有常﹐非大人孰能。它卦之終﹐爲極爲變﹐惟《井》與《鼎》﹐案「勿幕」﹐謂取之無禁﹐所謂往來井井者也。「有孚」﹐謂有源不窮﹐所謂「無喪無得」者也。此爻得備卦之義者﹐巽乎水而上水﹐至此爻則上之極也。

總論李氏過曰﹕初「井泥」﹐二「井谷」﹐皆廢井也。三「井渫」﹐則渫初之泥。

四「井甃」﹐則甃二之谷。旣諜且甃﹐井道全矣。故五「井冽」而泉寒﹐上「井收」而「勿幕」﹐功始及物﹐而井道大成矣。

邱氏富國曰﹕先儒以三陽爲泉﹐三陰爲井﹐陽實陰虛之象也。九二言「井谷射鮒」﹐九三言「井諜不食」﹐九五言「井冽寒泉」。曰「射」﹐曰「渫」﹐曰「冽」﹐非泉之象乎。

初六言「井泥不食」﹐六四言「井甃無咎」﹐上六言「井收勿幕」。曰「泥」﹐曰「甓」﹐曰「收」﹐非井之象乎。以卦序而言﹐則二之「射」﹐始達之泉也。三之「渫」﹐已潔之泉也。五之「冽」﹐則可食之泉矣。初之「泥」﹐方掘之井也。四之「甃」﹐已修之井也。

上之「收」﹐則已汲之井矣。又以二爻爲一例﹐則初二皆在井下﹐不見於用﹐故初爲「泥」而二「爲谷」。三四皆在井中﹐將見於用﹐故三爲「諜」而四爲「甃」。五上皆在井上﹐而已見於用矣﹐故五言「食」而上言「收」也。

革。兌上。離下程傳《革序卦》﹕「井道不可不革﹐故受之以革。」井之爲物﹐存之則穢敗﹐易之則淸潔﹐不可不革者也﹐故《井》之後受之以《革》也。爲卦兌上離下﹐澤中有火也﹐革﹐變革也﹐水火相息之物﹐水滅火﹐火涸水﹐相變革者也﹐火之性上﹐水之性下﹐若相違行﹐則睽而已﹐乃火在下﹐水在上﹐相就而相克﹐相滅息者也﹐所以爲革也。又二女同居﹐而其歸各異﹐其志不同﹐爲不相得也﹐故爲革也。

革﹐巳曰乃孚﹐元亨﹐利貞﹐悔亡。

本義「革」﹐變革也。兌澤在上﹐離火在下﹐火燃則水漧﹐永決則火滅。中少二女﹐合爲一卦﹐而少上中下﹐志不相得﹐故其卦爲《革》也。變革之初﹐人未之信﹐故必「巳日」而後信。又以其內有文明之徳﹐而外有和說之气﹐故其占爲有所更革﹐皆大亨而得其正。所革皆當﹐而所革之「悔亡」也﹐一有不正﹐則所革不信不通﹐而反有悔矣。

程傳「革」者﹐變其故也。變其故﹐則人未能遽信﹐故必「巳日「然後人心信從。

「元亨利貞悔亡」﹐獘壞而後革之﹐革之所以致其通也﹐故革之而可以大亨。革之而利於正道﹐則可久﹐而得去故之義﹐無變動之悔﹐乃『悔亡」也。革而無甚益﹐猶可悔也﹐況反害乎﹐古人所以重攺作也。

集說李氏簡曰「巳日」者﹐已可革之時也。先時而革﹐則人疑而罔孚﹐故「巳日乃孚」。「元亨利貞」者﹐謂窮則變﹐固有大通之道﹐而利於不失正也﹐正則其「悔亡」何氏楷曰「巳日」﹐卽六二所謂「巳日」也。「乃孚」﹐卽九三九四九五所謂「有孚」也。「悔亡」﹐卽九四所謂「悔亡」也。所以云「巳日」者。變革天下之事﹐不當輕遽﹐乃能孚信於人。「乃」﹐難辭也。下三爻﹐方欲革故而爲新﹐故有謹重不輕革之意。上三爻﹐則故者已革而爲新矣。九四當上下卦之交﹐正攺命之時﹐故「悔亡」獨於九四見之。

卽《彖傳》所云「革而當﹐其悔乃亡」也。

案「巳日乃孚」﹐李氏何氏之說爲長。蓋卦辭爻辭﹐不應互異也。

初九﹐鞏用黃牛之革。

本義𨿽當革時﹐居初無應﹐未可有爲﹐故爲此象。「鞏」﹐固也。「黃」﹐中色﹐「牛」順物。革所以固物﹐亦取卦名而義不同也。其占爲當堅確固守﹐而不可以有爲。聖人之於變革﹐其謹如此。

程傳變革﹐事之大也。必有其時﹐有其位﹐有其才﹐審慮而愼動﹐而後可以無悔。

九以時則初也﹐動於事初﹐則無審愼之意而有躁。《易》之象﹐以位則下也﹐無時無援而動於下﹐則有僭妄之咎﹐而無體勢之重﹐以才則離體而陽也﹐離性上而剛體健﹐皆速於動也﹐其才如此﹐有爲則閃咎至矣。蓋剛不中而體躁﹐所不足者﹐中與順也﹐當以中順自固而無妄動則可也。「鞏」﹐局束也﹐革所以包束。「黃」﹐中色。「牛」﹐順物。「鞏用黃牛之革」﹐謂以中順之道自固﹐不妄動也。不云吉凶﹐何也﹖曰﹕妄動則有凶咎﹐以中順自固﹐則不革而已﹐安得便有吉凶乎﹖集說幹氏寶曰﹕在革之初﹐未可以動﹐故曰「鞏用黃牛之革」。

劉氏牧曰﹕下非可革之位﹐初非可革之時﹐要在固守中順之道﹐而不敢有革也。

呂氏大臨曰﹕初九當《革》之初﹐居下無位﹐比於六二﹐上無正應﹐𨿽有剛徳﹐不當自任﹐惟結六二以自固﹐故「鞏用黃牛之革」。六二居中柔順﹐故曰「黃牛」﹐與《遁》六二同義。

龔氏煥曰﹕《易》言「黃牛之革」者二﹐《遁》之六二﹐居中有應﹐欲遁而不可遁者也。《革》之初九﹐在下無應﹐當革而不可革者也。所指𨿽殊﹐而意實相類。

案更攺之義﹐有取於《革》者。「革」﹐鳥獸之皮也。鳥獸更四時則皮毛攺換﹐《堯典》「希革」「毛毨」之類是也。六爻取象於牛虎豹者以此﹐牛之皮至堅韌﹐難以更革者也。以之系物則固﹐故《遁》二之「執用」者似之。以之裹物則密﹐故《革》初之「鞏用」者似之。

六二﹐巳日乃革之﹐徵吉﹐無咎。

本義六二柔順中正﹐而爲文明之主﹐有應於上﹐於是可以革矣。然必「巳日」然後革之﹐則「徵吉」而「尢咎」﹐戒占者猶未可遽變也。

程傳以六居二﹐柔順而得中正。又文明之主﹐上有剛陽之君﹐同徳相應﹐中正則無偏蔽﹐文明則盡事理﹐應上則得權勢﹐體順則無違悖﹐時可矣﹐位得矣﹐才是矣﹐處集說王氏宗傳曰﹕六二以中正之徳﹐上應九五中正之君﹐當《革》之時﹐卦徳所謂「巳日乃孚」是也。故曰「巳日乃革」之﹐「徵吉無咎」。

熊氏良輔曰﹕六二爲內卦之主﹐故卦辭之「巳日」﹐見之於此卦曰「巳日乃孚」。爻曰「巳日乃革」者﹐孚而後革也。

九三﹐徵凶﹐貞厲﹐革言三就﹐有孚。

本義過剛不中﹐居離之極﹐躁動於革者也﹐故其占有「徵凶貞厲」之戒。然其時則當革﹐故至於「革言三就」﹐則亦「有孚」而可革也。

程傳九三以剛陽爲下之上﹐又居離之上而不得中﹐躁動於革者也﹐在下而躁於變革﹐以是而行﹐則有凶也。然居下之上﹐事苟當革﹐豈可不爲也。在乎守貞正而懷危懼﹐順從公論﹐則町行之不疑。「革言」﹐猶當革之論。「就」﹐成也﹐合也。審察當革之言﹐至於三而皆合﹐則可信也。言重愼之至能如是﹐則必得至當乃「有孚」也。己可信而眾所信也﹐如此則可以革矣。在革之時﹐居下之上﹐事之當革﹐若畏懼而不爲﹐則失時爲害。惟當愼重之至﹐不自任其剛明﹐審稽公論﹐至於三就而後革之﹐則無過矣。

集說呂氏大臨曰﹕九三居下體之上﹐自初至三﹐徧行三爻﹐革之有漸﹐革道以成﹐故曰「革言三就」。至於三則民信之矣﹐故「有孚」。

龔氏煥曰﹕九三以過剛之才﹐躁動以往則凶。處當革之時﹐貞固自守則厲。惟於攺革之言﹐詳審「三就」﹐則旣無躁動之凶﹐又無固守之厲。得其時宜﹐所以可革也。

胡氏炳文曰﹕以其過剛也﹐故恐其徵而不已則凶。以其不中也﹐又恐其一於貞固﹐而失變革之義則厲。故必革之言至於「三就」。審之屢﹐則「有孚」而可革矣。

九四﹐悔亡﹐有孚攺命﹐吉。

本義以陽居陰故有「悔」﹐然卦已過中﹐水火之際﹐乃革之時﹐而剛柔不偏﹐又革之用也﹐是以「悔亡」。然又必「有孚」然後革﹐乃可獲「吉」。明占者有其徳而當其時﹐又必有信﹐乃「悔亡」而得「吉」也。

程傳九四﹐革之盛也。陽剛﹐革之才也。離下體而進上體﹐革之時也。居水火之際﹐革之勢也。得近君之位﹐革之任也。下無系應﹐革之志也。以九居四﹐剛柔相際﹐革之用也。四旣具此﹐可謂當革之時也。事之可悔而後革之﹐革之而當﹐其「悔」乃「亡」也。革之旣當﹐惟在處之以至誠﹐故「有孚」則「攺命」吉。「攺命」﹐攺爲也﹐謂革之也。旣事當而獘革﹐行之以誠﹐上信而下順﹐其吉可知。四非中正而至善何也﹖曰﹕惟其處柔也﹐故剛而不過﹐近而不逼﹐順承中正之君﹐乃中正之人也。易之取義無常也﹐集說虞氏翻曰﹕將革而謀謂之言﹐革而行之謂之命。

陸氏希聲曰﹕革而當﹐故「悔亡」也。爲物所信﹐則命令不便於民者﹐可攺易而獲「吉」。

劉氏牧曰﹕成《革》之體﹐在斯一爻﹐且自初至三﹐則革道已成﹐故下三爻皆以革字著於爻辭。至於四﹐則惟曰「悔亡﹐有孚﹐攺命吉」也。

《朱子語類》﹕問﹕《革》下三爻﹐有謹重難攺之意﹐上三爻則革而善﹐蓋事有新故﹐下三爻則故事也。未變之時﹐必當謹審於其先﹐上三爻則變而爲新事矣。曰﹕然﹐《乾》卦到九四爻﹐謂乾道乃革﹐也是到這處方變。

胡氏炳文曰﹕自三至五﹐皆言「有孚」﹐三議革而後孚﹐四「有孚」而後攺﹐深淺之序也。五「未占」而「有孚」﹐積孚之素也。

九五﹐大人虎變﹐未占有孚。

本義「虎」﹐大人之象。「變」﹐謂希革而毛毨也。在大人則自新新民之極﹐順天應人之時也。九五以陽剛中正爲革之主﹐故有此象。占而得此﹐則有此應﹐然亦必自其未占之時﹐人已信其如此﹐乃足以當之耳。

程傳九五以陽剛之才﹐中正之徳﹐居尊位﹐大人也。以大人之道﹐革天下之事﹐無不當也﹐無不時也﹐所過變化﹐事理炳著。如虎之文采﹐故云「虎變」。龍虎﹐大人之象也。變者事物之變。曰虎何也﹖曰﹕大人變之﹐乃大人之變也。以大人中正之道變革之﹐炳然昭著﹐不待占決﹐知其至當﹐而天下必信也。天下蒙大人之革﹐不待占決﹐知其至當而信之也。

集說鄭氏汝諧曰﹕《革》之道久而後信﹐五與上﹐其革之成乎。五陽剛中正﹐居尊而說體﹐盡革之美﹐是以「未占」而「有孚」也﹐其文曉然見於天下﹐道徳之威﹐望而可信﹐若卜筮罔不是孚﹐虎變之謂也」。

龔氏煥曰﹕《革》以孚信爲主﹐故彖與三四皆以孚爲言﹐至五之「未占有孚」﹐則「不言而信」﹐而無以復加矣。

上六﹐君子豹變﹐小人革面﹐徵凶﹐居貞吉。

本義《革》道已成﹐君子如豹之變﹐小人亦革而以聽從矣。不可以往﹐而居正則「吉」。變革之事﹐非得已者﹐不可以過﹐而上六之才﹐亦不可以有行也﹐故占者如之。

程傳《革》之終﹐革道之成也。「君子」﹐謂善人。良善則已從革而變﹐其著見若豹之彬蔚也﹕「小人」﹐昏愚難遷者。𨿽未能心化﹐亦革其面以從上之教令也。龍虎﹐大人之象。故「大人」云「虎」﹐「君子」云「豹」也。人性本善﹐皆可以變化。然有下愚﹐𨿽聖人不能移者﹐以堯舜爲君﹐以聖繼聖﹐百有餘年﹐天下被化﹐可謂深且久矣。而有苗有象﹐其來格烝又﹐蓋亦革面而已。小人旣革其外﹐革道可以爲成也。苟更從而深治之。則爲已甚﹐已甚非道也﹐故至革之終而又徵則凶也。當貞固以自守﹐革至於極﹐而集說孔氏穎達曰﹕居《革》之終﹐變道已成﹐君子處之﹐𨿽不能同九五革命創制﹐如虎文之彪炳﹐然亦潤色鴻業﹐如豹文之蔚縟﹐故曰「君子豹變」也﹐「小人革面」者﹐但能變其顏面容色順上而已﹐革道已成﹐宜安靜守正﹐更有所「徵」則「凶」﹐居而守正則「吉」。

龔氏煥曰﹕九三與上六皆曰「徵凶」﹐而有「貞厲」「貞吉」之殊者。三之「徵凶」。

戒其不可妄動也。上之「徵凶」﹐謂事之已革者﹐不可復變也。三當革而末革﹐故守「貞」則「厲」。上已革而當守﹐故居「貞」則「吉」。三革道未成﹐上革道已成故也。

揚氏啟新曰﹕《革》道已成﹐非上六革之﹐有革之者也。上六特承其重熙累洽之後﹐治定功成之日耳。若九五則必堯舜湯武﹐乃足以當之。首創之君。開大型範﹐耳目一新。

若混沌初辟﹐其文疏朗闊大﹐繼體之後。則漸深邃遒密耳。周之頑民﹐旣歷三紀﹐世變風移﹐則革面之謂。革而不守以貞﹐則所變者隨復變矣。天下事﹐未革患其不能革﹐旣革患其不能守也﹐故戒以「居貞」。

案五上兩爻相承﹐虎豹兩物相似。《程傳》以君子爲被王化之人﹐似不如孔氏楊氏以爲繼體守成之爲安也。如文武開基﹐肇造維新﹐豈非若虎之變而文采煥然者乎。成康繼世﹐禮明樂備﹐豈非若豹之變而文理繁密者乎。言君子𨿽稍別於大人﹐然革道必至此而後爲詳且備也。至「小人革面」﹐方以被王化者言之。所謂「革面」者﹐亦非但革其面而不能革心之謂。此卦以禽獸取義﹐凡禽獸之有靈性而近於人者﹐如猩猩猿猴之類﹐皆革其面﹐故以此爲民風丕變之諭爾。王道之行﹐則仁義成俗﹐而心亦無不革矣。不然﹐何以爲必世後仁乎﹗

總論龔氏煥曰﹕初言「鞏用黃牛」﹐末可有革者也。二言「巳日乃革」﹐不可遽革者也。三言「革言三就」﹐謹審以爲革者也。皆革道之未成也。四言「有孚攺命」﹐則事革矣。五言「大人虎變」﹐則爲聖人之神化矣。上言「君子豹變﹐小人革面」﹐則天下爲之丕變﹐而革道大成矣。

鼎。離上。巽下程傳《鼎序卦》﹕「革物者莫若鼎﹐故受之以鼎。」鼎之爲用﹐所以革物也。變鼎元吉亨。

本義「鼎」﹐烹飪之器﹐爲卦下陰爲足﹐二三四陽爲腹﹐五陰爲耳﹐上陽爲鉉﹐有鼎之象。又以巽木入離火而致烹飪﹐鼎之用也。故其卦爲鼎﹐下巽﹐巽也﹐上離爲目而五爲耳﹐有內巽順而外聰明之象。卦自巽來﹐陰進居五﹐而下應九二之陽﹐故其占曰「元亨」。「吉」﹐衍文也。

程傳以卦才言也﹐如卦之才﹐可以致「元亨」也﹐止當云「元亨」﹐文羨「吉」字﹐卦才可以致「元亨」﹐未便有「元吉」也。《彖》復止云「元亨」﹐其羨明矣。

集說易氏祓曰﹕《易》之渚卦皆言象﹐取諸物以名卦者﹐《鼎》與《井》而已。《井》以木巽水﹐《鼎》以木巽火﹐二卦以養人爲義﹐故皆以實像明之。

胡氏一桂曰﹕自「元亨」外無餘辭﹐惟《大有》與《鼎》。

案上經《頤》卦言養道﹐曰聖人養賢以及萬民。然則王者之所當養﹐此兩端而已。

下經《井》言養﹐《鼎》亦言養﹐然井在邑裏之間﹐往來行汲﹐養民之象也。《鼎》在朝廟之中﹐燕饗則用之﹐養賢之象也。養民者存乎政﹐行政者存乎人﹐是其得失未可知也﹐故《井》之彖猶多戒辭。至於能養賢﹐則與之食天祿﹐治天職﹐而所以養民者﹐在是矣﹐故其辭直曰「元亨」﹐與《大有》同。

初六﹐鼎顚趾﹐利出否﹐得妾以其子﹐無咎。

本義居《鼎》之下﹐鼎趾之象也。上應九四則「顚」矣。然當卦初﹐鼎未有實﹐而舊有否惡之積焉。因其顚而出之﹐則爲利矣。得妾而因得其子﹐亦由是也。此爻之象如此﹐而其占「無咎」。蓋因敗以爲功﹐因賤以致貴也。

程傳六在《鼎》下﹐「趾」之象也。上應於四﹐趾而向上﹐「顚」之象也。鼎覆則趾顚﹐趾顚則覆其實矣﹐非順道也。然有當顚之時﹐謂傾出敗惡以致潔取新﹐則可也。

故「顚趾」利在於「出否」﹐「否」﹐惡也。四近君大臣之位﹐初在下之人而相應﹐乃上求於下﹐下從其上也。上能用下之善﹐下能輔上之爲﹐可以成事功﹐乃善道。如鼎之「顚趾」﹐有當顚之時﹐未爲悖理也。「得妾」以其子「無咎」﹐六陰而卑﹐故爲妾。「得妾」﹐集說熊氏良輔曰「鼎顚趾」﹐鼎之末用而傾僕也。未用而傾僕﹐則污穢不能畱﹐反以顚爲利也。若九四之折足﹐則覆敗而凶矣。「得妾以其子」﹐又就「顚趾」「出否」上取義﹐「得妾」者﹐「顚趾」也﹐以其子者﹐「出否」也﹐疑於有咎﹐故曰「無咎」。

案《易》例初六應九四﹐無亨吉之義﹐蓋以初六乃材徳之卑﹐應四有援上之嫌﹐故於義無可取者。其動於應而凶咎者﹐則有之矣﹐「鳴豫」「咸拇」之類是也。惟《晉》有上進之義﹐《萃》有萃上之義﹐《鼎》有得養之義﹐此三者則初六九四之應﹐容有取焉。

然《晉》初則「晉如摧如」﹐《萃》初則「乃亂乃萃」﹐蓋主於在下者之求進求萃而言。

則居卑處初﹐未能自達者宜也。惟《鼎》之義﹐主於上之養下﹐上之養下也﹐大賢固養之矣。及其使人也器之﹐薄材微品﹐所不遺焉。當此之時﹐𨿽其就上也如顚趾﹐而因得去污穢以自濯於沽淸。𨿽其媒鬻也如妾﹐而因得廣嗣續以薦身於嬪禦。盛世所以無棄才﹐而人入於士君子之路者﹐此也﹐故觀《易》者知時義之爲要。

九二﹐鼎有實﹐我仇有疾﹐不我能卽﹐吉。

本義以剛居中﹐「鼎有實」之象也。「我仇」﹐謂初。陰陽相求而非止﹐則相陷於惡而爲仇矣。二能以剛中自守﹐則初𨿽近﹐不能以就之矣。是以其象如此﹐而其占爲如是則「吉」也。

程傳二以剛實居中﹐鼎中「有實」之象。鼎之有實﹐上出則爲用。二陽剛有濟用之才﹐與五相應﹐上從六五之君﹐則得正而其道可亨。然與初密比﹐陰從陽者也。九二居中而應中﹐不至失正﹐己𨿽自守﹐彼必相求﹐故戒能遠之﹐使不來卽我﹐則「吉」也。

「仇」﹐對也。陰陽相對之物﹐謂初也。相從則非正而害義﹐是有「疾」也。二當以正自守﹐使之不能來就己。人能自守以正﹐則不正不能就之矣﹐所以「吉」也。

集說胡氏炳文曰﹕《鼎》諸爻與《井》相似﹐《井》以陽剛爲泉﹐《鼎》以陽剛爲實。《井》二無應﹐故其功終不上行。《鼎》二有應﹐而能以剛中自守﹐故「吉」。

案此「疾」字是妒害之義﹐所謂入朝見疾是也。夫相妒害﹐則相遠而不相卽矣。

然小人之害人也﹐必托爲親愛以伺其隙﹐故必不惡而嚴﹐使之「不我能卽」﹐而後無隙之可乘也。此只據九二剛中能自守而取此象﹐不必定指一爻爲我仇也。

九三﹐鼎耳革﹐其行塞﹐雉膏不食﹐方雨虧悔﹐終吉。

本義以陽居鼎腹之中﹐本有美實者也。然以過剛失中﹐越五應上﹐又居下之極﹐爲變革之時﹐故爲鼎耳方革而不可舉移。𨿽承上爻文明之腴。有「雉膏」之美﹐而不得以爲人之食。然以陽居陽﹐爲得其正﹐苟能自守﹐則陰陽將和﹐而失其悔矣。占者如是﹐則初𨿽不利﹐而「終」得「吉」也。

程傳「鼎耳」﹐六五也﹐爲《鼎》之主。三以陽居巽之上﹐剛而能巽﹐其才足以集說易氏祓曰﹕三鼎腹﹐有實者也﹐「耳」謂六五。正所以運其腹中所容者﹐惟上無應﹐塞而不行。實在其中﹐美如「雉膏」﹐誰得而享之﹐然君子處心﹐要使美實備於我﹐而不計行之通塞。及其終也﹐陰陽相濟﹐有至和將雨之兆﹐此所以虧其始之悔﹐而終必獲吉也。

胡氏炳文曰﹕《井》《鼎》九三﹐皆居下而未爲時用。《井》三如淸潔之泉而不見食﹐《鼎》三如鼎中有雉膏而不得以爲人食。然君子能爲可食﹐不能使人必食﹐六五鼎耳﹐三與五不相遇﹐如鼎耳方變革而不可舉移﹐故其行不通。然五文明之主﹐三上承文明之腴﹐以剛正自守﹐五終當求之﹐方且如陰陽和而爲雨﹐始𨿽有不遇之悔﹐終當有相遇之吉。《井》三所謂「王明並受其福」者﹐亦猶是也。

九四﹐鼎折足﹐覆公餗﹐其形渥﹐凶。

本義晁氏臼﹔「形渥」﹐諸本作「刑剭」﹐謂重刑也﹐今從之。九四居上任重者也﹐而下應初六之陰﹐則不勝其任矣。故其象如此﹐而其占凶也。

程傳四﹐大臣之位﹐任天下之事者也。天下之事﹐豈一人所能獨任﹐必當求天下之賢智﹐與之協力。得其人﹐則天下之治﹐可不勞而致也。用非其人﹐則敗國家之事﹐貽天下之患。四下應於初﹐初陰柔小人﹐不可用者也。而四用之﹐其不勝任而敗事﹑猶鼎之折足也。「鼎折足」﹐則傾覆公上之餗。「餗」﹐鼎實也。居大臣之位﹐當天下之任﹐而所田非人﹐至於覆敗﹐乃不勝其任﹐可羞愧之甚也。「其形渥」﹐謂赧汗也﹐其凶可知。

《系辭》曰「徳薄而位尊﹐知小而謀大﹐力少而任重﹐鮮不及矣。」言不勝其任也﹐蔽於所私﹐徳薄知小也。

集說王氏弼曰「渥」﹐沾濡之貌也。旣「覆公餗」﹐體爲沾滯﹐知小謀大﹐不堪其任﹐受其至辱﹐災及其身﹐故曰「其形渥﹐凶」也。

胡氏瑗曰﹕夫鼎之實必有齊量﹐不可以盈溢。若遇其盈溢﹐則有覆餗之凶。君子之人﹐𨿽有才徳﹐亦有分量。若職事過其才分﹐則有墮官之謗矣。

蘇氏軾曰﹕《鼎》之量極於四﹐其上則耳矣。受實必有餘量﹐以爲溢地也﹐溢則覆矣。

朱氏震曰「其形渥」﹐羞赧之象。澤流被面﹐沾濡其體也。

易氏祓曰﹕四亦鼎腹有實﹐在二陽之上﹐已過於溢﹐而又以陽剛之才﹐下應於初﹐胡氏炳文曰﹕初未有鼎實﹐故因「顚趾」而「出否」。四已有鼎實﹐故「折足」而覆餗。

案四之得凶﹐諸家之說備矣。蓋三陽爲實﹐而四適當其盈也﹐盈則有傾覆之象矣。

又應初爲無輔﹐故有「折足」覆餗之象﹐凡《易》例﹐九四應初六﹐皆有損而無助﹐《大過》之「不橈乎下」﹐《解》之「解而拇」﹐皆是也﹐「其形渥」﹐從王氏說爲是。《詩》曰「渥赭」﹐曰「渥丹」﹐皆以顏貌言之﹐愧生於中﹐則顏發赤也。

六五﹐鼎黃耳金鉉﹐利貞。

本義五於象爲耳﹐而有中徳﹐故云「黃耳」。「金」﹐堅剛之物。「鉉」﹐貫耳以舉鼎者也。五虛中以應九二之堅剛﹐故其象如此。而其占則利在貞固而已。或曰「金鉉」以上九而言﹐更詳之。

程傳五在鼎上﹐耳之象也。鼎之舉措在耳﹐爲鼎之主也。五有中徳﹐故云「黃耳」。

「鉉」﹐加耳者也。二應於五﹐來從於耳者鉉也。二有剛中之徳﹐陽體剛﹐中色黃﹐故爲「金鉉」。五文明得中而應剛﹐二剛中巽體而上應﹐才無不足也﹐相應至善矣。所利在貞固而已﹐六五居中應中﹐不至於失正﹐而質本陰柔﹐故戒以貞固於中也。

集說五氏宗傳曰﹕在鼎之上﹐受鉉以舉鼎者耳也﹐六五之象也。在鼎之外﹐貫耳以舉鼎者鉉也﹐上九之象也。

王氏申子曰「黃」﹐中色﹐謂五之中也。「金」﹐剛徳﹐謂上之陽也。主一鼎者在乎耳﹐耳不虛中﹐則鼎𨿽有鉉而無所措﹐耳而無鉉﹐則鼎𨿽有實而無所施。故《鼎》之六五﹐虛其中以納上九陽剛之助﹐而後一鼎之實﹐得以利及天下﹐猶「鼎黃耳」得「金鉉」也。曰「利貞」﹐亦以陰居陽而有此戒。

胡氏一桂曰﹕《程傳》及諸家﹐多以六五下應九二爲「金鉉」﹐《本義》從之。然猶舉或曰之說﹐謂「金鉉」以上九言﹐竊謂鉉所以舉鼎者也﹐必在耳上﹐方可貫耳。九二在下﹐勢不可用﹐或說爲優。然上九又自謂「玉鉉」者﹐金象以九爻取﹐王象以爻位剛柔相濟取。

上九﹐鼎玉鉉﹐大吉﹐無不利。

本父上於象爲「鉉」﹐而以陽居陰﹐剛而能溫﹐故有「玉鉉」之象。而其占爲「大吉尢不利」﹐蓋有是徳﹐則如其占也。

程傳《井》與《鼎》以上出爲用﹐處終﹐鼎功之成也。在上鉉之象﹐剛而溫者玉也。九𨿽剛陽﹐而居陰履柔﹐不極剛而能溫者也。居成功之道﹐惟善處而已。剛柔適宜﹐動靜不過﹐則爲「大吉」﹐無所不利矣。在上爲鉉﹐𨿽居無位之地﹐實當用也。與它卦異矣﹐《井》亦然。

集說易氏祓曰﹔《鼎》與《井》﹐其用在五﹐而其功皆在上。《井》至上而後爲「元吉」﹐《鼎》至上而後爲「大吉」﹐皆所以全養人之利者也。

熊氏良輔曰﹕《井》《鼎》皆以上爻爲「吉」﹐蓋水以汲而出井爲用﹐食以烹而出鼎爲用也。

案此卦與《大有》﹐只爭初六一爻耳﹐餘爻皆同也。《大有》之彖辭直曰「元亨」﹐它卦所無也。惟《鼎》亦曰「元亨」﹐《大有》上爻曰「吉無不利」﹐它爻所無爲也。惟《鼎》上爻亦曰「大吉無不利」﹐以其皆爲尙賢之卦故也。上九剛徳爲賢﹐六五尊而尙之﹐是尙賢也。在它卦有此象者﹐如《賁》《大畜》《頤》之類﹐其義皆善﹐其《彖傳》亦多發「尙賢」「養賢」之義。然以卦義言之﹐則《大有》與《鼎》獨爲盛也。卦義之盛﹐重於此兩爻之相得﹐故「古無不利」。皆於上爻見之﹐卽彖所謂「元亨」者也。又《易》中《大象》言天命者﹐亦惟此兩卦。一曰「順天體命」﹐一曰「正位凝命」。《書》曰﹐天命有徳﹐五服五章哉﹐故退不肖而進賢者﹐天之命也。《大有》以遏惡揚善爲順天﹐此則推本於正位以凝命﹐所謂君正莫不正者﹐用能協於上下﹐以承天體也。

總論邱氏富國曰﹕初爲足﹐故曰「顚趾」﹐二三四爲腹﹐故曰「有實」﹐曰「雉膏」﹐曰「公餗」。五爲耳﹐故曰「黃耳」。上爲鉉﹐故曰「玉鉉」﹐此豈非全鼎之象乎。然初曰「趾」﹐四亦曰「足」者﹐以四應乎初﹐而四之足卽初也。上曰「鉉」﹐而五亦曰「鉉」者﹐以五附乎上﹐五之鉉卽上也。五曰「耳」﹐而三亦曰「耳」者﹐則以三無應乎五﹐而有「鼎耳革」之象。

震。震上。震下程傳《震序卦》﹕「主器者莫若長子﹐故受之以震。」鼎者器也﹐《震》爲長男﹐故取主器之義﹐而繼《鼎》之後。長子﹐傳國家繼位號者也﹐故爲主器之主。《序卦》取其一義之大者﹐爲相繼之義。震之爲卦﹐一陽生於二陰之下﹐動而上者也﹐故爲震。

震﹐動也﹐不曰動者﹐震有動而奮發震驚之義﹐乾坤之交﹐一索而成震﹐生物之長也﹐故爲長男﹐其象則爲雷﹐其義則爲動﹐雷有震奮之象﹐動爲驚懼之義。

震﹐亨﹐震來虩虩﹐笑言啞啞﹐震驚百里﹐不喪匕鬯。

本義「震」﹐動也。一陽始生於二陰之下﹐震而動也。其象爲雷﹐其屬爲長子。

震有亨道﹐「震來」﹐當震之來時也。」虩虩」﹐恐懼驚顧之貌。「震驚百里」﹐以雷言。「匕」﹐所以舉鼎實﹔「鬯」﹐以秬黍酒和郁金﹐所以灌地降神者也。「不喪匕鬯」﹐以長子言也。

此卦之占﹐爲能恐懼則致福﹐而不失其所主之重。

程傳陽生於下而上進﹐有「亨」之義。又震爲動﹐爲恐懼﹐爲有主。震而奮發﹐動而進﹐懼而修﹐有主而保大﹐皆可以致亨﹐故震則有「亨」。當震動之來﹐則恐懼不集說幹氏寶曰﹕祭禮薦陳甚多﹐而經獨言「不喪匕鬯」者﹐匕牲體﹐薦鬯酒﹐人君所自親也。

胡氏瑗曰「百里」﹐雷聲之所及也﹑「匕」者﹐宗廟之器﹐以棘木爲之﹐似畢而無兩岐﹐所以舉鼎之實而升於俎也。「鬯」者﹐以郁金艸和酒﹐而有芬芳調鬯之气。

胡氏炳文曰「震驚百里」﹐以震爲雷取象。「不喪匕鬯」﹐以長子主器取象。「震亨」﹐謂震有亨之道。又自以「震來虩虩」釋震字﹐以「笑言啞啞」以下釋亨字。

蔡氏淸曰「震來」﹐當震之來時也﹐以心言﹐謂事之可懼而吾懼之也。其震懼之也「虩虩」然﹐非震來而後「虩虩」也。「虩虩」﹐所以狀其震來也。或曰﹕來者自外來也﹐故爻云「震來厲」。又云「震不於其躬於其鄰」﹐此說非惟昧卦辭「震來」之義﹐亦失卦名震字之義矣。蓋震之來﹐來猶至也﹐固亦有其事﹐然震之至則在我也。六二「震來厲」﹐謂當震之來而危厲﹐此震來正與卦辭旨同。至於「震不於其躬」﹐《本義》分明有「恐懼」「修省」字﹐其與卦辭同益明矣。凡有所事者皆當懼﹐懼便是震來也。君子之心﹐常存敬畏﹐執事便敬﹐所以致福而不失其所主之重。

又曰「震來虩虩」﹐以心言﹔「震驚百里」﹐以事言。「不喪匕鬯」﹐不懼也﹐不懼由於能懼。

余氏本曰﹕」震驚百里」﹐只是足「笑言啞啞」一句意﹐大意謂人平時若能恐懼﹐則可以致福。𨿽卒然禍變之來﹐亦無可畏也。

案「震來」之義﹐蔡氏得之矣。

初九﹐震來虩虩﹐後笑言啞啞﹐吉。

本義成《震》之王﹐處震之初﹐故其占如此。

程傳初九成《震》之主﹐致震者也。在卦之下﹐處《震》之初也。知震之來﹐當震之始﹐若能以爲恐懼﹐而周旋顧慮﹐「虩虩」然不敢寧止﹐則終必保其安吉﹐故後「笑言啞啞」也。

集說石氏介曰﹕初九有陽明之徳﹐居《震》之始﹐是能先戒懼者﹐故繇彖所言﹐此爻當之。

胡氏炳文曰﹕初九在內卦之內﹐《震》之主也﹐故辭與卦同。蓋震之用在下﹐在重震之初。又最下者﹐所以爲《震》之主也。

六二﹐震來厲﹐億喪貝﹐躋於九陵﹐勿逐七日得。

程傳六二居中得正﹐善處震者也﹐而乘初九之剛。九﹐震之主。震剛動而上奮﹐孰能禦之。「厲」﹐猛也﹐危也。彼來旣猛﹐則己處危矣。「億」﹐度也。「貝」﹑所有之資也。「臍」﹐升也。「九陵」﹐陵之髙也。「逐」﹐往追也。以「震來」之「厲」﹐度不能當﹐而必喪其所有﹐則升至髙以避之也。「九」﹐言其重。岡陵之重﹐髙之至也。「九」﹐重之多也﹐如九天九地也。「勿逐七日得」﹐二之所貴者中正也。遇震懼之來﹐𨿽量勢巽避﹐當守其中正﹐無自失也。億之必喪也﹐故遠避以自守﹐過則復其常矣﹐是勿逐而自得也。

「逐」﹐卽物也。以己卽物﹐失其守矣。故戒「勿逐」﹐避遠自守﹐處震之大方也﹐如二者當危懼而善處者也。卦位有六﹐七乃更始﹐事旣終﹐時旣易也﹐不失其守﹐𨿽一時不能禦其來﹐然時過事已﹐則復其常﹐故云「七日得」。

集說鄭氏汝諧曰「億」﹐度也﹐度寶貨之可喪而喪之﹐不憚九陵之險而升之﹐避害以自全﹐靜退以觀變﹐事定則必得其所謂安利也。

楊氏簡曰﹕六二乘初九之剛﹐不可安處﹐故「億喪貝」。往而躋於九陵﹐𨿽今未得﹐至於歷七日﹐則時當得矣﹐勿用逐也。避難曲折有如此者﹐昔太王旣不可禦狄﹐不可安處﹐去而邑於岐山之下﹐而他日興周焉﹐此象也。

蔣氏悌生曰「億」﹐度也﹐事未至未著而先謀度之謂億。

楊氏啟新曰「喪」﹐自喪之也。「躋於九陵」﹐飄然遠舉之意。人之所以常蹈禍者﹐利耳。遠利而自處於髙﹐豈惟無厲﹐所喪者﹐可以不久而獲矣。

六三﹐震蘇蘇﹐震行無眚。

本義「蘇蘇」﹐緩散自失之狀。以陰居陽﹐當震時而居不正﹐是以如此。占者若因懼而能行﹐以去其不正﹐則可以「無眚」矣。

程傳「蘇蘇」﹐神气緩散自失之狀。三以陰居陽不正﹐處不正﹐於平時且不能安﹐況處震乎﹐故其震懼而「蘇蘇」然。若因震懼而能行﹐去不正而就正﹐則可以無過。「眚」﹐過也。三行則至四﹐正也。動以就正爲善﹐故二「勿逐」則自得。三能行則「無眚」﹐以不正而處震懼﹐有眚可知。

集說趙氏光大曰﹕當震時而懼益甚﹐精神渙散﹐故爲「震蘇蘇」之象。然天下不患有憂懼之時﹐而患無修省之功。若能因此懼心而行﹐則持身無妄動﹐應事有成規﹐又何眚之有﹖楊氏啟新曰﹕震而不行﹐徒震耳﹐行者﹐攺圖也﹐此恐懼所以修省也。

九四﹐震遂泥。

本義以剛處柔﹐不中不正﹐陷於二陰之間﹐不能自震也﹐「遂」者﹐無反之意﹐「泥」﹐滯溺也。

集說項氏安世曰﹕初九以一陽動乎二陰之下﹐得《震》之本象﹐故其福與卦辭合。

九四以一陽動乎四陰之中﹐則震變成坎﹐震而遂陷於泥也。

胡氏炳文曰﹕初與四﹐皆《震》之所以爲《震》者。然震之用在下﹐四溺於陰柔之中﹐故震之亨在初而不在四。

案卦爻「震」字﹐𨿽以人心爲主﹐然《震》之本象則雷也。凡雷乘陽气而動﹐然所乘之气不同﹐故邵子曰﹕水雷玄﹐火雷赫﹐土雷連﹐石雷霹。蓋雷聲有動而不能發達者﹐陷於陰气也。此爻陽動於四陰之中﹐故有「震遂泥」之象。在人則志气未能自遂﹐乃困心衡慮之時也。

六五﹐震往來厲﹐億無喪有事。

本義以六居五而處震時﹐無時而不危也﹐以其得中﹐故無所喪而能「有事」也。

占者不失其中﹐則𨿽危「無喪」矣。

程傳六五𨿽以陰居陽不當位爲不正﹐然以柔居剛又得中﹐乃有中徳者也。不失中則不違於正矣﹐所以中爲貴也。諸卦二五𨿽不當位﹐多以中爲美。三四𨿽當位﹐或以不中爲過﹐中常重於正也。蓋中則不違於正﹐正不必中也。天下之理﹐莫善於中﹐於六二六五可見。五之動﹐上往則柔不可居動之極﹐下來則犯剛﹐是往來皆危也。當君位爲動之主﹐隨宜應變﹐在中而已﹐故當億度無喪失其所有之事而已。所有之事﹐謂中徳﹐苟不失中﹐𨿽有危不至於凶也。億度﹐謂圖慮求不失中也。五所以危﹐由非剛陽而無助﹐若以剛陽有助爲動之主﹐則能亨矣。往來皆危﹐時則甚難﹐但期於不失中﹐則可自守﹐以柔主動﹐固不能致亨濟也。

集說虞氏翻曰﹕可以守宗廟社稷爲祭主﹐故「無喪有事」也。

項氏安世曰﹕二居下震之上﹐故稱來。五居重震之上﹐故稱「往來」。「億」﹐度也。

二五之「厲」﹐卽震之恐懼也。二五之「億」﹐卽震之修省也。

熊氏良輔曰﹕震「往」亦「厲」﹐「來」亦「厲」﹐皆以危懼待之﹐故能「無喪有事」﹐蓋不失其所有也。此卦辭所謂「不喪匕鬯」﹐能主器以君天下者與。

兪氏琰曰﹕二曰「震來」﹐指初之來。以五視初﹐則初之始震爲旣往﹐四之洊震爲復來﹐五蓋震往而復來之時也。「有事」﹐謂有事於宗廟社稷也。《震》之主爻在初﹐而「元喪有事」乃歸之五﹐五乃《震》之君也。

案《春秋》凡祭祀皆口「有事」﹐故此「有事」謂祭也。二五之震同﹐具有中徳而能億度於事理者亦同。然二「喪貝」而五「無喪」者﹐二居下位﹐所有者見耳。五居尊﹐所守者則宗廟社稷也。貝可喪也﹐宗廟社稷可以失守乎。故二以「喪貝」爲中﹐五以「無喪有事」爲中。

本義以陰柔處震極﹐故爲「索索」「矍矍」之象。以是而行﹐其凶必矣。然能及其震未及身之時﹐恐懼修省﹐則可以「無咎」﹐而亦不能免於「婚媾」之「有言」。戒占者當如是也。

程傳「索索」﹐消索不存之狀﹐謂其志气如是。六以陰柔居震動之極﹐其驚懼之甚﹐志气殫索也。「矍矍」﹐不安定貌。志气索索﹐則視瞻徊徨。以陰柔不中正之質而處震動之極﹐故「徵」則「凶」也。震之及身﹐乃於其躬也。「不於其躬」﹐謂未及身也。

「鄰」者﹐近於身者也。能震懼於未及身之前﹐則不至於極矣﹐故得「無咎」。苟未至於極﹐尙有可攺之道。震終當變﹐柔不固守﹐故有畏鄰戒而能變之義。聖人於震終﹐示人知懼能攺之義﹐爲勸深矣。「婚媾」﹐所親也﹐謂同動者。「有言」﹐有怨咎之言也。六居《震》之上﹐始爲眾動之首﹐今乃畏鄰戒而不敢進﹐與諸處震者異矣﹐故「婚媾有言」也。

集說鄭氏汝諧曰﹕上以陰柔之資﹐而居一卦之上﹐其中無所得﹐不能自安﹐故「震索索」而气不亢﹐「視矍矍」而神不固。人之過於恐懼者﹐固無足取﹐若能舉動之際﹐睹事之未然而知戒﹐亦聖人之所許也。

趙氏光大曰﹕陰處震極﹐故當震之來﹐志气消沮﹐瞻視徬徨﹐驚懼之甚也﹐以是而行﹐其志先亂﹐「凶」也。所以然者﹐以不能圖之於早也。若震未及身而方及鄰之時﹐恐懼修省﹐豫爲之圖﹐則自無「索索」「矍矍」之「咎」矣。

案此「婚媾有言」﹐與《夬》四「聞言不信」同﹐皆占戒之外﹐反言以決之之辭也。瑣瑣姻婭﹐見識幾近﹐當禍患之未至﹐則相誘以宴安而已爾﹐安能爲人深謀長慮﹐而相與儆戒於未然乎。

艮。艮上。艮下程傳《艮序卦》﹕「震者動也﹐物不可以終動﹐止之﹐故受之以艮﹐艮者止也。」動靜相因﹐動則有靜﹐靜則有動﹐物無常動之理﹐《艮》所以次《震》也。艮者止也﹐不曰止者﹐艮山之象﹐有安重堅實之意﹐非止義可盡也。乾坤之交﹐三索而成艮﹐一剛居二陰之下﹐陽動而上進之物﹐旣至於上則止矣﹐陰者靜也﹐上止而下靜﹐故爲艮也。

然則與畜止之義問異﹖曰﹕畜止者﹐制畜之義﹐力止之也﹐艮止者﹐安止之義﹐止其所也。

艮其背﹐不獲其身﹐行其庭﹐不見其人﹐無咎。

本義「艮」﹐止也。一陽止於二陰之上﹐陽自下升﹐極上而止也﹐其象爲山﹐取坤地而隆其上之狀﹐亦止於極而不進之意也。其占則必能止於背而不有「其身」﹐「行其庭而不見其人」﹐乃「無咎」也。蓋身動物也﹐惟背爲止﹐「艮其背」﹐則止於所當止也﹐程傳人之所以不能安其止者﹐動於欲也。欲牽於前而求其止﹐不可得也。故艮之道﹐當「艮其背」﹐所見者在前﹐而背乃背之﹐是所不見也。止於所不見﹐則無欲以亂其心﹐而止乃安。「不獲其身」﹐不見其身也﹐謂忘我也。無我則止矣﹐不能無我﹐無可止之道﹐「行其庭不見其人」﹐庭除之間至近也。在背則𨿽至近不見﹐謂不交於物也。外物不接﹐內欲不萌﹐如是而止﹐乃得止之道﹐於止爲「無咎」也。

集說周子曰「艮其背」﹐背非見也﹐靜則止﹐止非爲也﹐爲不止矣﹐其道也深乎。

郭氏忠孝曰﹕人之耳目口鼻皆有欲也﹐至於背則無欲也。內欲不動﹐則外境不入﹐是以「行其庭不見其人」也。「不獲其身」﹐止其止矣。「不見其人」﹐止於行矣。內外兼止﹐故人欲滅而天理固存。孟子曰﹕養心莫善於寡欲﹐其「艮其背」之謂乎﹖郭氏雍曰﹕《中庸》曰﹕喜怒哀樂之未發謂之中﹐艮之爲止﹐其在玆時乎。

《朱子語類》云「艮其背」﹐只是言止也。人之四體皆能動﹐惟背不動﹐取止之義﹐止其所﹐則廓然而大公。

又云「艮其背」﹐便「不獲其身」。「不獲其身」﹐便「不見其人」。「行其庭」對「艮其背」﹐只是對得輕﹐身爲動物﹐不道動都是妄﹐然而動斯妄矣﹐不動自無妄。

又云「艮其背不獲其身」﹐只是見道理﹐不見自家﹐「行其庭不見其人」﹐只是見道理﹐不見个人也。

又云明道云﹐與其非外而是內﹐不若內外之兩忘也﹐說得最好﹐便是「不獲其身」﹐「行其庭不見其人」﹐不見有物﹐不見有我﹐只見所當止也。

問伊川云﹐內欲不萌﹐外物不接﹐如是而止﹐乃得其正﹐似只說得靜中之止否。曰﹕然。此段分作兩截﹐「良其背不獲其身」﹐爲靜之止﹐「行其庭不見其人」﹐爲動之止﹐總說﹐則「艮其背」﹐是止之時當其所而止矣﹐所以止時自「不獲其身」﹐行時自「不見其人」﹐此三句乃「艮其背」之效驗。

問「艮其背不獲其身」﹐曰﹕不見有身也。「行其庭不見其人」﹐曰﹕不見有人也。

曰﹔不見有身﹐不見有人﹐所見者何物﹖曰﹕只是此理。

陸氏九淵曰「艮其背﹐不獲其身」﹐無我。「行其庭不見其人」﹐無物。

許氏衡曰﹕人平地行不困﹐沙行便困﹐爲其立處不穩故也。

蔡氏淸曰「艮其背」﹐《本義》云﹐背者止之所也。夫天有四時﹐冬不用。地有四方﹐北不用。人有四體﹐背不用。一理也。蓋體立而後用有以行﹐此理若充得盡﹐卽是定之以中正仁義而主靜。

又曰四句只略對﹐「艮其背」一句是腦﹐故《彖傳》中言「是以『不獲其身﹐行其庭不見其人』」。此段功夫﹐全在「艮其背」上﹐人多將行其庭對此句說﹐便不是了。「行其庭」只輕帶邊﹐緣「艮其背」了﹐則自然不見有己﹐也不見有人﹐故云此四句只略對。

陳氏琛曰「背」者北也。人之一心﹐靜之所養有淺深﹐則發之所中有多寡﹐而於吳氏曰愼曰﹕程子廓然而大公﹐物來而順應﹐卽其義。蓋廓然大公﹐則忘我而不獲其身。物來順應﹐則忘物而不見其人﹐動靜各止其所﹐斯能內外兩忘。

初六﹐艮其趾﹐無咎﹐利永貞。

本義以陰柔居艮初﹐爲艮趾之象。占者如之則「無咎」﹐而又以其陰柔﹐故又戒其「利永貞」也。

程傳六在最下﹐「趾」之象。「趾」﹐動之先也。「艮其趾」﹐止於動之初也。事止於初﹐未至失正﹐故「無咎」也。以柔處下﹐當趾之時也﹐行則失其正矣﹐故止乃「無咎」。陰柔患其不能常也﹐不能固也﹐故方止之初﹐戒以利在常「永貞」固﹐則不失止之道也。

集說胡氏炳文曰﹕事當止者﹐當於其始而止之﹐乃可「無咎」。止於始﹐猶懼不能止於終﹐而況不能止於始者乎。初六陰柔﹐懼其始之不能終也﹐故戒以「利永貞」﹐欲常久而貞固也。

六二﹐艮其腓﹐不拯其隨﹐其心不快。

本義六二居中得正﹐旣止其腓矣。三爲限﹐則腓所隨也。而過剛不中﹐以止乎上﹐二𨿽中正﹐而體柔弱﹐不能往而拯之﹐是以其心不快也。此爻占在象中﹐下爻放此。

程傳六二居中得正﹐得止之道者也。上無應援﹐不獲其君矣。三居下之上﹐成止之主﹐主乎止者也﹐乃剛而失中﹐不得止之宜﹐剛止於上﹐非能降而下求。二𨿽有中正之徳﹐不能從也。二之行止系乎所主﹐非得自由﹐故爲「腓」之象。股動則腓隨﹐動止在股而不在腓也。二旣不得以中正之道﹐拯救三之不中﹐則必勉而隨之﹐不能拯而惟隨也。𨿽咎不在己﹐然豈其所欲哉。言不聽﹐道不行也﹐故其心不快﹐不得行其志也。士之處髙位則有拯而無隨﹐左下位﹐則有當拯﹐有當隨﹐有拯之不得而後隨。

集說楊氏簡曰「腓」﹐隨上而動者也。上行而不見拯﹐不得不隨而動﹐故「心不快」。

案此爻「隨」字與《咸》三同﹐《咸》三謂隨四﹐此爻謂隨三也。蓋《咸》《艮》皆以人身取象﹐凡人心屬陽﹐體屬陰﹐咸卦三陽居中。而九四尢中之中﹐故以四爲心也。

此卦惟九三一陽居中﹐故以三爲心也。人心之動﹐則體隨之﹐而《易》例以相近之下位而隨﹐故《咸》三《艮》二皆言「隨」也。兩卦直心位者﹐皆徳非中正﹐若一以隨爲道﹐則隨之者亦失其正矣﹐故《咸》三則「執其隨」而「往吝」﹐此爻則不拯其隨而不快。

然六二有中正之徳﹐本有以自守者﹐故以不能拯其隨爲不快於心﹐與《咸》三之志在隨人異矣。

九三﹐艮其限﹐列其夤﹐厲薰心。

本義「限」﹐身上下之際﹐卽腰胯也﹐「夤」﹐膂也。止於腓﹐則不進而已。九三以過剛不中﹐當限之處﹐而艮其限﹐則不得屈伸﹐而上下判隔﹐如「列其夤」矣。危「厲程傳「限」﹐分隔也﹐謂上下之際。三以剛居剛而不中﹐爲成《艮》之主﹐決止之極也。已在下體之上﹐而隔上下之限﹐皆爲止義﹐故爲「艮其限」﹐是確乎止而不復能進退者也。在人身如「列其夤」。「夤」﹐膂也﹐上下之際也。列絕其夤﹐則上下不相從屬﹐言止於下之堅也。止道貴乎得宜﹐行止不能以時而定於一﹐其堅彊如此﹐則處世乖戾。與物睽絕﹐其危甚矣。人之固止一隅﹐而舉世莫與宜者﹐則艱蹇忿畏﹐焚撓其中﹐豈有安裕之理。「厲薰心」﹐謂不安之勢﹐薰爍其中也。

集說王氏宗傳曰﹕九三下體之終也﹐以上下二體觀之﹐則交際之地也﹐故曰限夫人之身。𨿽有體節程度﹐然其脈絡血气﹐必也周流會通﹐曾無上下之間﹐故能屈伸俯仰﹐無不如意﹐而心得以夷然居中。今也「艮其限」﹐而有所止焉﹐則截然不相關屬。而所謂心者﹐其能獨寧乎﹐故曰「厲薰心」。

胡氏炳文曰﹕《震》所主在下﹐初九﹐下之最下者也。九四𨿽亦《震》所主﹐而溺於四柔之中﹐有泥之象﹐故不如初之吉﹐《艮》所主在上﹐上九﹐上之最上者也。九三𨿽亦《艮》所主﹐然介乎四柔之中﹐有限之象﹐有「列其夤」之象﹐故不如上之吉。蓋寂然不動者心之體﹐如之何可以徇物﹐感而遂通者心之用﹐如之何可以絕物。三過剛不中﹐確乎止而不能進退﹐以至上下隔絕﹐是絕物者也﹐惟見其危厲薰心而已。

楊氏啟新曰﹕此爻是惡動以爲靜﹐而反至於動心者﹐蓋心之與物﹐本相聯屬﹐時止而止﹐時行而行﹐則事應於心﹐而心常泰然﹐有意絕物﹐則物終不可絕﹐而心終不可靜矣。

案「夤」爲夾脊骨﹐止與心相對。「列」﹐峙也。峙其脊骨﹐而不得爲艮背之象者﹐蓋艮背者﹐能動而止也﹐如人之坐屍立齊﹐而揖讓俯仰之用則未嘗廢﹐此所以能行其庭﹐而與物酬酢也。此之列夤﹐由於艮限﹐則因腰之不能屈伸﹐而脊爲之峙﹐是不能動而止﹐如人之有戾疾者﹐安得不危而薰心哉。心猶火也﹐可揚而不可遏也。揚之則明﹐遏之則薰矣。危薰心者﹐言其堙郁昏塞﹐無光明通泰之象也。《震》之九四﹐不當動而動﹐此爻則不當止而止﹐《咸》之九四﹐感之妄﹐此爻則止之偏﹐皆因失中正之徳故如此。

六四﹐艮其身﹐無咎。

本義以陰居陰﹐時止而止﹐故爲「艮其身」之象﹐而占得「無咎」也。

程傳四﹐大臣之位﹐止天下之當止者也。以陰柔而不遇剛陽之君﹐故不能止物。

惟自止其身﹐則可「無咎」﹐所以能「無咎」者﹐以止於正也。言「止其身無咎」﹐則見其不能止物﹐施於政則有咎矣。在上位而僅能善其身﹐無取之甚也。

集說胡氏瑗曰﹕人之體﹐統而言之﹐則謂之一身。分而言之﹐則腰足而上謂之身。

六四出下體之上﹐在上體之下﹐是身之象也。夫人患不能自止其身﹐今能止之得其道﹐使四肢不妄動﹐故「無咎」也。

吳氏曰愼曰﹕視聽言動﹐身之用也。非禮勿視聽言動﹐「艮其身」也﹐時止而止﹐故「無咎」。若艮限則一於止﹐是猶絕視聽言動﹐而以寂滅爲道者矣。

六五﹐艮其輔﹐言有序﹐悔亡。

本義六五當輔之處﹐故其象如此﹐而其占「悔亡」也。「悔」﹐謂以陰居陽。

程傳五君位﹐《艮》之主也﹐主天下之止者也。而陰柔之才﹐不足以當此義﹐故止以在上取輔義言之﹐人之所當愼而止者﹐惟言行也。五在上﹐故以輔言。「輔」﹐言之所由出也。艮於輔﹐則不妄出而有序也。言輕發而無序﹐則有悔。止之於輔﹐則悔亡也。

「有序」﹐中節有次序也。輔與頰舌﹐皆言所由出﹐而輔在中﹐「艮其輔」﹐謂止於中也。

集說蘇氏軾曰﹕口欲止﹐言欲寡。

趙氏彥肅曰﹕能默故能言﹐非默而不言也。由言以推行﹐所謂艮者﹐亦如是而已。

龔氏煥曰「艮其輔」﹐非不言也﹐「言」而「有序」﹐所以爲《艮》也。

谷氏家傑曰﹕止在言前﹐非出口方思止也﹐然「有序」爲止﹐止亦非緘默之謂也。

上九﹐惇艮﹐吉。

本義以陽剛居止之極﹐惇厚於止者也。

程傳九以剛實居上﹐而又成《艮》之主。在艮之終﹐止之至堅篤者也。「惇」﹐篤實也。居止之極﹐故不過而爲「惇」。人之止難於久終﹐故節或移於晚﹐守或失於終﹐事或廢於久﹐人之所同患也。上九能惇厚於終﹐止道之至善﹐所以「吉」也。六爻之徳﹐惟此爲「吉」。

集說項氏安世曰﹕上九與三相類﹐皆一卦之主也。然九三當上下之交﹐時不可止而止﹐故「危」。上九當全卦之極﹐時可止而止﹐故「吉」。

又曰﹕彖曰「艮其背﹐不獲其身﹐行其庭不見其人﹐無咎」﹐惟六四一爻足以當之。

《象》曰「兼山艮﹐君子以思不出其位」﹐惟上九一爻足以當之。

胡氏炳文曰「惇臨」「惇復」﹐皆取坤土象﹐艮山乃坤土而隆其上者也。其厚也彌固﹐故其象爲「惇」﹐其占曰「吉」﹐艮之在上體者凡八﹐而皆吉。

總論《朱子語類》云﹔《咸》《艮》皆以人身爲象﹐但艮卦又差一位。

項氏安世曰﹕《咸》《艮》二卦取象相類﹐艮四爲「背」﹐故五爲「輔」。《咸》四爲「心」﹐故五爲背肉﹐上爲輔﹐又上兌爲口﹐則輔宜在上也。

案《咸》《艮》之象﹐所以差一位者﹐《咸》以四爲心﹐故五爲背而上爲口。《艮》以三爲心﹐故四爲背而五爲口。其位皆緣心而變者也。二之腓兼股爲一象﹐故與《咸》三俱言「隨」。

漸。巽上。艮下程傳《漸序卦》﹕「艮者止也﹐物不可以終止﹐故受之以漸﹐漸者進也。」止必有進﹐屈伸消息之理也﹐止之所生亦進也﹐所反亦進也﹐《漸》所以次《艮》也。進以序爲漸﹐今人以緩進爲漸﹐進以序不越次﹐所以緩也。爲卦上巽下艮﹐山上有木﹐木之髙而因山﹐其髙有因也。其髙有因﹐乃其進有序也﹐所以爲《漸》也。

漸﹐女歸吉﹐利貞。

本義「漸」﹐漸進也。爲卦止於下而巽於上﹐爲不遽進之義﹐有「女歸」之象焉。

又自二至五﹐位皆得正﹐故其占爲「女歸吉」﹐而又戒以「利貞」也。

程傳以卦才兼漸義而言也﹐乾坤之變爲巽艮﹐巽艮重而爲《漸》。在漸體而言﹐中二爻交也。由二爻之交﹐然後男女各得正位。初終二爻﹐𨿽不當位﹐亦陽上陰下﹐得尊卑之正。男女各得其正﹐亦得位也。與《歸妹》正相對﹐女之歸﹐能如是之正則「吉」也。天下之事﹐進必以漸者﹐莫如「女歸」。臣之進於朝﹐人之進於事﹐固當有序。不以其序﹐則陵節犯義﹐凶咎隨之。然以義之輕重﹐廉恥之道﹐女之從人﹐最爲大也﹐故以「女歸」爲義。且男女﹐萬事之先也。諸卦多有利貞而所施或不同﹐有涉不正之疑而爲之戒者﹐有其事必貞乃得其宜者﹐有言所以利者﹐以其有貞也。所謂涉不正之疑而爲之戒者﹐《損》之九二是也﹐處陰居說﹐故戒以宜貞也。有其事必貞乃得宜者﹐《大畜》是也﹐言所畜利於貞也。有言所以利者以其有貞者﹐《漸》是也。言女歸之所以吉﹐利於如此貞正也。蓋其固有﹐非設戒也﹐《漸》之義宜能亨而不云亨者﹐蓋亨者通達之義﹐非漸進之義也。

集說胡氏瑗曰﹕天下萬事﹐莫不有漸。然於女子﹐尢須有漸﹐何則﹖女子處於閨門之內﹐必須男子之家﹐問名納采請期以至於親迎﹐其禮畢備﹐然後乃成其禮﹐而正夫婦之道。君子之人﹐處窮賤不可以干時邀君﹐急於求進﹐處於下位者﹐不可諂諛佞媚以希髙位﹐皆由漸而致之﹐乃獲其「吉」也。

郭氏雍曰﹕進之漸者﹐無若女之歸﹐「女歸」不以漸則奔也。漸則爲歸﹐速則爲奔﹐故「女歸」以「漸」爲「吉」。凡天下之進﹐如女婦之漸﹐無不吉也。「利貞」者﹐女歸之道﹐正固守之﹐無不利也。

胡氏炳文曰﹕《咸》「取女言」﹐取者之占也。《漸》「女歸吉」﹐嫁者之占也。然皆以貞艮爲主﹐艮止也﹐止而說﹐則其感也以正﹐是爲取女之吉。止而巽﹐則其進也以正﹐是爲「女歸」之「吉」。

初六﹐鴻漸於幹﹐小子厲﹐有言﹐無咎。

本義鴻之行有序﹐而進有漸。「幹」﹐水涯也。始進於下﹐未得所安﹐而上復無應﹐故其象如此。而其占則爲「小子厲」﹐𨿽「有言」﹐而於義則「無咎」也。

集說李氏鼎祚曰「鴻」﹐隨陽鳥﹐諭女從夫。卦明漸義﹐爻皆稱焉。

楊氏簡曰﹕進欲其知時﹐故鴻爲象。進欲其漸﹐故以干磐陸木陵爲象。

何氏楷曰﹕六爻皆取鴻象﹐往來有時﹐先後有序﹐於漸之義爲切也。昏禮用雁﹐取不再偶﹐又於女歸之義爲切也。

案昏禮用雁﹐大夫執贄亦用雁﹐皆取有別有序之義。此爻「小子厲有言」﹐正如《晉》之「摧如」。凡始進之初﹐未有使得所安而人信之者。然正惟如此﹐乃所以安其身﹐而信於人。若謀便於身圖﹐而求合於眾議﹐則危疑之大者至矣。惟《升》之初六曰「眾允」﹐蓋以其爲卦主﹐時義不同也。

六二﹐鴻漸於磐﹐飲食衎衎﹐吉。

本義「磐」﹐大石也。漸遠於水﹐進於幹而益安矣。「衎衎」﹐和樂意。六二柔順中正﹐進以其漸﹐而上有九五之應﹐故其象如此﹐而占則「吉」也。

程傳二居中得正﹐上應於五﹐進之安裕者也﹐但居漸故進不速。「磐」﹐石之安平者﹐江河之濱所有。象進之安﹐自「幹」之「磐」﹐又漸進也。二與九五之君﹐以中正之道相應﹐其進之安固平易莫加焉。故其「飲食」和樂「衎衎」然﹐「吉」可知也。

集說胡氏炳文曰﹕艮爲石﹐故有「磐」象。鴻食則呼眾﹐飲食衎衎和鳴﹐初之「小子」﹐「厲有言」﹐危而傷也。二「飲食衎衎」﹐安且樂矣﹐時使之然也。在初則無應﹐在二則柔順中正﹐而上有九五之應也。

九三﹐鴻漸於陸﹐夫徵不復﹐婦孕不育﹐凶﹐利禦寇。

本義「鴻」﹐水鳥﹐陸非所安也。九三過剛不中而無應﹐故其象如此﹐而其占夫徵則不復﹐「婦孕」則「不育」﹐「凶」莫甚焉﹐然以其過剛也﹐故「利禦寇」。

程傳平髙曰「陸」﹐平原也。三底下卦之上﹐進至於陸也。陽上進者也﹐居漸之時﹐志將漸進﹐而上無應援﹐當守正以俟時。安處平地﹐則得漸之道。若或不能自守﹐欲有所牽﹐志有所就﹐則失漸之道。四陰在上而密比﹐陽所說也。三陽在下而相親﹐陰所從也。二爻相比而無應﹐相比則相親而易合﹐無應則無適而相求﹐故爲之戒。「夫」﹐陽也。夫﹐謂三。三若不守正而與四合﹐是知徵而不知復。「徵」﹐行也。「復」﹐反也。

「不復」﹐謂不反顧義理。「婦」﹐謂四。若以不正而合﹐則𨿽孕而不育﹐蓋非其道也。

如是則「凶」也。三之所利﹐在「於禦寇」﹐非理而至者寇也。守正以閒邪﹐所謂「禦集說郭氏雍曰﹕以卦辭言「女歸吉」﹐故以夫婦爲言。

程氏敬承曰﹕三以過剛之資﹐當漸進之時﹐懼其進而犯雌也﹐故有戒辭焉。徵孕皆凶﹐言不可進也。「利」在「禦寇」﹐言可止也。

案此卦以「女歸」爲義﹐則必陰陽相應﹐乃與義合﹐故初之「厲」者無應也。二之安者有應也﹐二亦無應﹐而位愈髙﹐則不止於厲而已。上九在卦外﹐不與三應。如「夫徵」而「不復」﹐不顧其家也。三剛質失柔道﹐如婦有產孕而不能養育﹐不卹其子也。

以士君子之進言之。上不下交﹐而下又失順勤之道﹐於義則凶矣。上下不交﹐必有讒邪間於其間﹐所謂寇也﹐惟能謹愼自守﹐使寇無所乘﹐則可以救其過剛之失而利。

六四﹐鴻漸於木﹐或得其桷﹐無咎。

本義鴻不木棲﹐「桷」﹐平柯也﹐或得平柯﹐則可以安矣。六四乘剛而順巽﹐故其象如此﹐占者如之則「無咎」也。

程傳當《漸》之時﹐四以陰柔進據剛陽之上﹐陽剛而上進﹐豈能安處陰柔之下﹐故四之處非安地﹐如鴻之進於木也。木漸髙矣﹐而有不安之象。鴻趾連﹐不能握枝﹐故不木棲。「桷」﹐橫平之柯﹐惟平柯之上﹐乃能安處。謂四之處本危﹐或能自得安寧之道﹐則「無咎」也。如鴻之於木本不安﹐或得平柯而處之﹐則安也。四居正而巽順﹐宜「無咎」者也。必以得失言者﹐因得失以明其義也。

集說房氏喬曰﹕進而漸於木﹐失所也。或得勁直之桷﹐可容綱足而安棲﹐謂上附於五﹐故「無咎」。

胡氏炳文曰﹕巽爲木﹐而處艮山之上﹐鴻漸於此﹐則愈髙矣。鴻之掌不能握木﹐木𨿽髙﹐非鴻所安也。然陰居陰得正﹐如於木之中﹐或得平柯而處之﹐則亦安矣﹐故「無咎」。

案六四亦無應者也﹐然六四承九五﹐例皆吉者﹐以陰承陽﹐合於「女歸」之義矣。

順以事上﹐髙而不危﹐故有集木得桷之象。

九五﹐鴻漸於陵﹐婦三歲不孕﹐終莫之勝﹐吉。

本義「陵」﹐髙阜也。九五居尊﹐六二正應在下﹐而爲三四所隔。然終不能奪其正也﹐故其象如此﹐而占者如是則「吉」也。

程傳「陵」﹐髙阜也。鴻之所止﹐最髙處也﹐象君之位。𨿽得尊位﹐然漸之時﹐其道之行﹐固亦非遽。與二爲正應﹐而中正之徳同﹐乃隔於三四﹐三比二﹐四比五﹐皆隔其交者也。未能卽合﹐故「三歲不孕」。然中正之道﹐有必亨之理﹐不正豈能隔害之﹐故「終莫之」能「勝」﹐但其合有漸耳﹐終得其「吉」也。以不正而敵中正﹐一時之爲耳﹐久其能勝乎。

案此卦之爻象﹐與《歸妹》同。不擇陰爻陽爻﹐皆有婦象也。先儒見三五兩陽爻皆言婦﹐故於三則以婦指四﹐於五則以婦指二。今推爻意﹐蓋三五皆取婦象﹐三無應者上九﹐鴻漸於陸﹐其羽可用爲儀﹐吉。

本義胡氏程氏皆云「陸」當作「逵」﹐謂雲路也。今以韻讀之良是。「儀」﹐羽旄﹐旌纛之飾也。上九至髙﹐出乎人位之外﹐而其羽毛可用以爲儀飾﹐蓋𨿽極髙而不爲無用之象﹐故其占爲如是則「吉」也。

程傳安定胡公以陸爲逵﹐「逵」﹐雲路也﹐謂虛空之中。《爾雅》﹕九達謂之逵﹐逵﹐通達無阻蔽之義也。上九在至髙之位﹐又益上進﹐是出乎位之外﹐在它時則爲過矣。於漸之時﹐居巽之極﹐必有其序。如鴻之離所止﹐而飛於云空﹐在人則超逸乎常事之外者也。進至於是而不失其漸﹐賢達之髙致也﹐故可用爲儀法而吉也。「羽」﹐鴻之所用進也。

以其進之用﹐況上九進之道也。

集說孔氏穎達曰﹕上九與三﹐皆處卦上﹐故並稱「陸」。上九最居上極﹐是進處髙潔﹐故曰「鴻漸於陸」也。「其羽可用爲儀吉」者﹐居無位之地﹐是不累於位者也。

處髙而能不以位自累﹐則其羽可用爲物之儀表﹐可貴可法也。

王氏安石曰﹕其進也﹐以漸而不失時。其翔也﹐以羣而不失序﹐所謂進退可法者也。

案六爻皆有「女歸」之義﹐獨於三五言「婦」者﹐陰爻則其爲臣道妻道不必言也。

上九又處卦上﹐以爲妻道﹐則女之已老而非歸者﹐以爲臣道﹐則臣之已退而非進者。旣在卦義之外﹐則亦不必言也。惟三與五﹐旣居髙位﹐又爲陽爻﹐疑其無婦象也﹐故稱「婦」焉。蓋𨿽無位﹐亦時以臣道妻道言﹐各隨其卦義而已。初以陰應陰﹐三以陽應陽﹐皆不合「女歸」之義﹐故各有「凶」「厲」之辭。五應二﹐陰陽相求者也﹐然以二爲女﹐則歸於陽爲正偶﹐故「飲食衎衎」而和也。以五爲女﹐則歸於二爲反類﹐故「三歲不孕」而不和也。四則𨿽無應而承五﹐亦得所歸﹐可以「無咎」。上﹐卦之終也﹐進之極也。

旣無所取於歸與進之義﹐則反以無應爲宜。蓋在家爲保姆﹐在國爲黎老﹐超然於進退之外者也。陸字與九三重﹐故先儒攺作逵字以叶韻。然逵儀古韻﹐實非葉也。意者陸乃阿字之誤﹐阿﹐大陵也﹐進於陵則阿矣。儀﹐古讀俄﹐正與阿葉。《詩》云﹕菁菁者莪﹐在彼中阿﹐旣見君子﹐樂且有儀。

歸妹。震上。兌下程傳《歸妹序卦》﹕「漸者進也﹐進必有所歸﹐故受之以歸妹。」進則必有所至﹐歸妹﹐徵凶﹐無攸利。

本義婦人謂嫁曰「歸」。「妹」﹐少女也。兌以少女而從震之長男﹐而其情又爲以說而動﹐皆非正也﹐故卦爲《歸妹》。而卦之諸爻﹐自二至五﹐皆不得正。三五又皆以柔乘剛﹐故其占「徵凶」而無所利也。

程傳以說而動﹐動而不當﹐故「凶」。不當﹐位不當也。「徵凶」﹐動則凶也。如卦之義﹐不獨女歸﹐無所往而利也。

集說蔡氏淸曰﹕不曰妹歸而曰「歸妹」﹐歸者在妹也﹐如《漸》則曰「女歸」矣。

張氏振淵曰「妹」乃少女而從長男﹐又其情以說而動﹐是其情勝而不計乎匹偶之宜者﹐故爲「歸妹」。所歸在妹﹐不正可知﹐故「凶」而無所利也。

案歸妹文意﹐如《春秋》歸地歸田之例﹐以物歸於人﹐非其人來取物也。歸妹所以失者有二﹐一則不待取而自歸﹐失昏姻之禮﹐以卦象女先於男﹐與《咸》之男下女相反也。一則以少女歸長男﹐失昏姻之時﹐與《咸》兩少之交相反也。故不曰「妹歸」而曰「歸妹」﹐以明其失禮。不曰歸女而曰歸妹﹐以見其失時。凡彖辭直著吉凶而無它戒者﹐《大有》《鼎》直曰「元亨」﹐此直曰「徵凶無攸利」﹐蓋尊賢育才者﹐人君之盛節也。自媒自薦者﹐士女之醜行也。

初九﹐歸妹以娣﹐跛能履﹐徵吉。

本義初九居下而無正應﹐故爲「娣」象。然陽剛在女子爲賢正之徳﹐但爲娣之賤﹐僅能承助其君而巳﹐故又爲「跛能履」之象。而其占則「徵吉」也。

程傳女之歸﹐居下而無正應﹐「娣」之象也。剛陽在婦人爲賢貞之徳﹐而處卑順﹐娣之賢正者也。處說居下爲順義﹐娣之卑下﹐𨿽賢何所能爲﹐不過自善其身﹐以承助其集說孔氏穎達曰「徵吉」者﹐少女非偶﹐爲妻而行則凶﹐爲娣而行則吉。

胡氏瑗曰﹔「跛」者﹐足以偏也﹐姪娣非正配﹐而能盡其道﹐以配君子﹐猶足之𨿽偏﹐而能履地而行﹐不至於廢也。

案初在下﹐「娣」之象。凡女之歸﹐不待六禮備者﹐爲失禮。惟娣可以從歸﹐而不嫌於失禮。少女非偶者爲失時﹐惟娣可以待年﹐而不嫌於失時﹐是卦義𨿽凶﹐而於初則無嫌﹐故變徵凶而爲「徵吉」也。

九二﹐眇能視﹐利幽人之貞。

本義「眇能視」﹐承上爻而言。九二陽剛得中﹐女之賢也。上有正應﹐而反陰柔不正﹐乃女賢而配不良﹐不能大成內助之功﹐故爲「眇能視」之象。而其占則「利幽人之貞」也﹐「幽人」﹐亦抱道守正而不偶者也。

程傳九二陽剛而得中﹐女之賢正者也。上有正應﹐而反陰柔之質﹐動於說者也。

乃女賢而配不良﹐故二𨿽賢﹐不能自遂以成其內助之功﹐適可以善其身而小施之。如眇者之能視而已﹐言不能及遠也。男女之際﹐當以正禮。五𨿽不正﹐二自守其幽靜貞正﹐乃所利也。二有剛正之徳﹐幽靜之人也。二之才如是﹐而言利貞者﹐利言宜於如是之貞﹐非不足而爲之戒也。

集說郭氏雍曰﹕九二剛中。賢女也。守其幽獨之操﹐不奪其志﹐故曰「利幽人之貞」。

胡氏一桂曰﹕初二跛眇﹐兌毀折象﹐《履》卦六三亦兌體﹐故取象同。

案此卦與《漸》相似﹐凡以陰應陽者﹐女之有配者也。以陰應陰以陽應陽者﹐女之無配者也。若以陽應陰﹐則𨿽有應而反其類﹐比之無應者加甚矣﹐乃女之有配而失配者也。《衛詩》曰﹕泛彼柏舟﹐亦泛其流﹐則配之不良者也。又曰﹕泛彼柏舟﹐在彼中河﹐則配之不終者也。然皆自執其志﹐如石之不移﹐至於之死而矢靡它﹐豈非所謂幽人之貞乎。凡足以兩而行﹐目以兩而明﹐夫婦以兩而成﹐跛者一正而一偏也﹐眇者一昏而一明也。娣𨿽屈於偏側﹐而猶能佐理﹐故曰「能履」。幽人𨿽失所仰望﹐而其志炯然﹐故曰「能視」。

六三﹐歸妹以須﹐反歸以娣。

本義六三陰柔而不中正﹐又爲說之主。女之不正﹐人莫之取者也。故爲未得所適﹐而反歸爲娣之象。或曰「須」﹐女之賤者。

程傳三居下之上﹐本非賤者﹐以久徳而無正應﹐故爲欲有歸而未得其歸。「須」﹐待也。待者﹐未有所適也。六居三不當位﹐徳不正也﹑柔而尙剛﹐行不順也﹐爲說之主﹐以說求歸﹐動非禮也。上無應﹐無受之者也。無所適﹐故須也。女子之處如是﹐人誰取之﹐不可以爲人配矣。當反歸而求爲娣媵則可也﹐以不正而失其所也。

集說陸氏希聲曰﹕在天文﹐織女爲貴﹐須女爲賤。

案「須」當從本義賤女之解爲是。三不中正而無應﹐故取象於女之賤者。人不之取﹐但反歸而爲娣也。然亦惟下卦無應﹐有娣之象﹐從在上之同類而歸也。上卦無應﹐則並無娣之象矣。故在四爲「愆期」﹐在上爲「虛筐」。

九四﹐歸妹愆期﹐遲歸有時。

本義九四以陽居上體而無正應﹐賢女不輕從人﹐而「愆期」以待所歸之象﹐正與六三相反。

程傳九以陽居四﹐四上體﹐地之髙也。陽剛在女子爲正徳﹐賢明者也。無正應﹐未得其歸也。過時未歸﹐故云「愆期」。女子居貴髙之地﹐有賢明之資﹐人情所願取﹐故其「愆期」乃爲「有時」。蓋自有待﹐非不售也﹐待得佳配而後行也。九居四𨿽不當位﹐而處柔乃婦人之道﹐以無應故爲「愆期」之義。而聖人推理﹐以女賢而「愆期」﹐蓋有待也。

集說胡氏瑗曰﹕以剛陽之質﹐居陰柔之位﹐不爲躁進﹐故待其禮之全備。俟其年之長大﹐然後歸於君子﹐斯得其時也﹐「遲」﹐待也。

六五﹐帝乙歸妹﹐其君之袂﹐不如其娣之袂良﹐月幾望﹐吉。

本義六五柔中居尊﹐下應九二﹐尙徳而不貴飾﹐故爲帝女下嫁而服不盛之象。然女徳之盛﹐無以加此﹐故又爲「月幾望」之象﹐而占者如之則「吉」也。

程傳六五居尊位﹐妹之貴髙者也。下應於二﹐爲下嫁之象。王姬下嫁﹐自古而然。

至帝乙而後正婚姻之禮﹐明男女之分﹐𨿽至貴之女﹐不得失柔巽之道﹐有貴驕之志﹐故《易》中陰尊而廉降者﹐則曰「帝乙歸妹」﹐《泰》六五是也。貴女之歸﹐惟謙降以從禮﹐乃尊髙之徳也﹐不事容飾以說於人也。娣媵者﹐以容飾爲事者也。衣袂﹐所以爲容飾也。

六五尊貴之女﹐尙禮而不尙飾﹐放其袂不及其娣之袂良也。「良」﹐美好也。「月望」﹐陰之盈也﹐盈則敵陽矣。「幾望」﹐未至於盈也。五之貴髙﹐常不至於盈極﹐則不亢其夫﹐乃爲吉也﹐女之處尊貴之道也。

集說薛氏溫其曰﹕至尊之妹﹐必歸於夫﹐人倫之正。

案女不待夫家之求而自歸﹐非正也﹐卦之所以凶也﹐然惟天子之女﹐則必求於夫家而自歸焉。是《歸妹》之義﹐在他人則爲越禮犯義而凶﹐在天子則爲降尊屈貴而吉矣。

六五居尊而下應九二﹐適合此象﹐故其辭如此。卦惟此爻有應﹐而又於歸妹之義﹐正爲所宜﹐而非所病﹐則其爲吉宜矣。

上六﹐女承筐無實﹐士刲羊無血﹐無攸利。

本義上六以陰柔居《歸妹》之終而無應﹐約婚而不終者也﹐故其象如此﹐而於占爲無所利也。

程傳上六女歸之終而無應﹐女歸之無終者也﹐「婦」者﹐所以承先祖﹐奉祭祀。

集說胡氏炳文曰﹕《震》有虛筐之象﹐兌羊象﹐上與三皆陰虛而無應﹐故有「承筐無實」「刲羊無血」之象。《程傳》以爲女歸之無終﹐本義以爲約婚而不終﹐蓋曰士曰女﹐未成夫婦也。先女而後士﹐罪在女也﹐故「無攸利」之占﹐與卦辭同。

丰。震上。離下程傳《丰序卦》﹕「得其所歸者必大﹐故受之以丰﹐」物所歸聚﹐必成其大﹐故《歸妹》之後﹐受之以《丰》也。丰﹐盛大之義。爲卦震上離下﹐震﹐動也﹐離﹐明也﹐以明而動﹐動而能明﹐皆致丰之道﹐明足以照﹐動足以亨﹐然後能致丰大也。

丰﹐亨﹐王假之﹐勿憂﹐宜日中。

本義「丰」﹐大也。以明而動﹐盛大之勢也﹐故其占有「亨」道焉。然王者至此﹐盛極當衰﹐則又有憂道焉。聖人以爲徒憂無益﹐但能守常﹐不至於過盛則可矣﹐故戒以「勿憂宜日中」也。

程傳丰爲盛大﹐其義自「亨」。極天下之光大者﹐惟王者能至之。「假」﹐至也﹐天位之尊﹐四海之富﹐羣生之眾﹐王道之大﹐極丰之道其惟王者乎。《丰》之時﹐人民之繁庶﹐事物之殷盛﹐治之豈易周﹐爲可憂慮﹐宜如日中之盛明廣照﹐無所不及﹐然後無憂也。

集說張子曰「宜日中」﹐不宜過中也。

郭氏忠孝曰﹕《丰》者盛大之名﹐盛大所以「亨」。然物極盛大者﹐憂必將至﹐日過中則昃﹐《丰》過盛則衰﹐聖人欲持滿以中﹐故言「宜日中」。

項氏安世曰﹕《丰》卦皆以明爲主﹐故下三爻皆明而「無咎」﹐上三爻皆暗﹐以能求明爲「吉」﹐不能求爲凶﹐此所以「宜日中」也。

胡氏炳文曰﹕《丰》之大有「亨」道焉﹐大則必通也。亦有憂遭焉﹐大則可憂也。

不必過於憂﹐如日之中斯可矣。《泰》《晉》《夬》《家人》《升》皆曰「勿卹」﹐此曰「勿憂」﹐皆當極盛之時﹐常人所不憂﹐而聖人所深憂。其辭曰「勿憂」﹐深切之辭﹐非謂無憂也。

何氏楷曰﹕《丰》有憂道焉﹐而云「勿憂」﹐蓋於此有道焉﹐可不必憂也。其道安在﹐亦曰致丰之本﹐卽保丰之道。何以致丰﹐離明主之﹐而震動將之也。宜常如之方中﹐使其明無所不及﹐則幽隱畢照﹐斯可永保夫丰亨矣﹔本義「配主」﹐謂四。「旬」﹐均也﹐謂皆陽也。當《丰》之時﹐明動相資﹐故初九之遇九四﹐𨿽皆陽剛﹐而其占如此也。

程傳雷也皆至﹐成《丰》之象。明動相資﹐致丰之道。非明無以照﹐非動無以行﹐相須猶形影﹐相資猶表裏。初九明之初﹐九四動之初﹐宜相須以成共用﹐故𨿽旬而相應。

位則相應﹐用則相資﹐故初謂四爲配主﹐己所配也。配𨿽匹稱﹐然就之者也﹐如配天以配君子﹐故初於四云「配」﹐四於初云「夷」也。「𨿽旬無咎」﹐「旬」﹐均也。天下之相應者﹐常非均敵﹐如陰之應陽﹐柔之從剛﹐下之附上﹐敵則安肯相從。惟《丰》之初四﹐其用則相資﹐其應則相成﹐故𨿽均是陽剛﹐相從而無過咎也。蓋非明則動無所之﹐非動則明無所用﹐相資而成用﹐同舟則胡越一心﹐共難則仇怨協力﹐事勢使然也。往而相從﹐則能成其丰﹐故云「有尙」﹐有可嘉尙也。在它卦則﹔不相下而離隙矣。

集說胡氏瑗曰「旬」者﹐十日也﹐謂數之盈滿也﹐言初與四其徳相符﹐𨿽居盈滿盛大之時﹐可以「無咎」。以此而往﹐則行有所尙也。

蘇氏軾曰﹕凡人知生於憂患﹐而愚生於安佚。《丰》之患常在於暗﹐故爻皆以明暗爲占凶也。初九六二九三﹐三者皆離也﹐而有明徳者也。九四六五上六﹐則所謂丰而暗者也。離﹐火也﹐日也。以下升上﹐共性也。以明發暗﹐其徳也。故三離皆十適於震。

初九適四﹐其配之所在也﹐故曰「配主」。

項氏安世曰﹕初以四爲配﹐四以初爲「夷」﹐上下異辭也﹐自下並上曰「配」。

胡氏炳文曰﹕初不言「丰」﹐初未至丰也。五亦不言「丰」者﹐陰虛歉然方賴在下之助﹐不知有其丰也。凡卦爻取剛柔相應﹐《丰》則取明動相資。初之剛與四之剛﹐同徳而相遇﹐𨿽兩陽之勢均敵﹐往而從之﹐非特「無咎」﹐且「有尙」矣。或曰﹐十日爲「旬」。

來氏知徳曰﹕因「宜日中」句﹐爻辭皆以日言﹐文王象《丰》﹐以一日象之﹐故曰「勿憂宜日中」。周公象《丰》﹐以十日象之﹐故曰「𨿽旬無咎」。十日爲「旬」﹐言初之丰﹐以一月論﹐已一旬也﹐正丰之時也。

六二﹐丰其蔀﹐日中見斗﹐往得疑疾﹐有孚發若﹐吉。

本義六二居丰之時﹐爲離之主﹐至明者也。而上應六五之柔暗﹐故爲丰蔀「見斗」之象。「蔀」﹐障蔽也﹐大其障蔽﹐故日中而昏也。往而從之﹐則昏暗之主﹐必反見疑。

惟在積其誠意以感發之則吉﹐戒占者宜如足也。虛中﹐有孚之象。

程傳明動相資﹐乃能成《丰》。二爲明之主﹐又得中正﹐可謂明者也。而五在正應之地﹐陰柔不正﹐非能動者。二五𨿽皆陰﹐而在明動相資之時﹐居相應之地﹐五才不足﹐旣其應之才不足資﹐則獨明不能成丰﹐旣不能成丰﹐則喪其明功﹐故爲「丰其蔀」。

「日中見斗」﹐二至明之才﹐以所應不足與﹐而不能成其丰﹐喪其明功﹐無明功則爲昏暗﹐故云「見斗」。「斗」﹐昏見者也。「蔀」﹐周匝之義﹐用障蔽之物﹐掩晦於明者也。

斗屬陰而主運平﹐象五以陰柔而當君位。日中盛明之時乃見斗﹐猶丰大之時﹐乃遇柔弱集說服氏虔曰﹕日中而昏也。

張子曰﹕凡言「往」者﹐皆進而之上也。初進而上﹐則遇陽而「有尙」﹐二旣以陰居陰﹐又所應亦陰﹐故往增「疑疾」。

郭氏雍曰﹕六二爲離明之中﹐而有丰蔀之暗者﹐以陰居陰﹐上非正應﹐所以有從暗之象也。天下之理明則無疑﹐暗則疑。六二用明投暗﹐「往得疑疾」﹐乃其宜也。然任其中正﹐「有孚」而發﹐則動無不吉。

徐氏幾曰﹕卦言「宜日中」﹐以下體言之﹐則二爲中。以一卦言之﹐則三四爲中﹐故二三四皆言「日中」。剛生明﹐故初應四則爲「往有尙」。柔生暗﹐故二應五爲「往得疑疾」也。

九三﹐丰其沛﹐日中見沫﹐折其右肱﹐無咎。

本義「沛」﹐一作旆﹐謂幡幔也﹐其蔽甚於薛矣。「沫」﹐小星也。三處明極﹐而應上六﹐𨿽不可用﹐而非咎也﹐故其象占如此。

程傳沛字古本有作旆字者﹐王弼以爲幡幔﹐則是旆也。幡幔圍蔽於內者﹐「丰其沛」﹐其暗更甚於蔀也。三明體而反暗於四者﹐所應陰暗故也。三居明體之上﹐陽剛得正﹐本能明者也。丰之道﹐必明動相資而成。三應於上﹐上陰柔﹐又無位而處震之終﹐旣終則止矣。不能動者也。它卦至終則極﹐震至終則止矣。三無上之應﹐則不能成丰。

「沫」﹐星之微小無名數者。「見沫」﹐暗之甚也。丰之時而遇上六﹐「日中」而「見沫」者也。「右肱」﹐人之所用﹐乃折矣﹐其無能爲可知。賢智之才遇明君﹐則能有爲於天下。

上無可賴之主﹐則不能有爲﹐如人之折其右肱也。人之爲有所失﹐則有所歸咎﹐曰由是故致是﹐若欲動而無右肱﹐欲爲而上無所頹﹐則不能而已﹐更復何言﹐無所歸咎也。

案九三之蔽﹐又甚於二四者﹐爻取日中爲昏義。二三四在一卦之中﹐而九三又在三爻之中也。且二應五﹐爲柔中之主。四應初﹐爲同徳之助。三所應者﹐乃過中處板之陰﹐其蔽安得不甚哉。上六以其昏昏﹐使人昏昏﹐故九三𨿽以剛明之才﹐爲之股肱﹐而不免於毀折。然於義爲「無咎」者﹐守其剛正以事上﹐反己無怍而眾無尢也。

又案《易》中所取者𨿽虛像﹐然必天地間有此實事﹐非憑虛造設也﹐「日中見斗」﹐甚而至於「見沫」﹐所取諭者﹐固謂至昏伏於至明之中。然以實像求之﹐則如太陽食時是也。食限多則大星見﹐食限甚則小星亦見矣。所以然者﹐陰气蔽障之故﹐故所謂「丰其蔀」「丰其沛」者﹐乃蔽日之物﹐非蔽人之物也。且此義亦與《彖傳》「日中則昃月盈則食」相發。

本義象與六二同。「夷」﹐等夷也。謂初九也。其占爲當丰而遇暗主﹐下就同徳則「吉」也。

程傳四𨿽陽剛﹐爲動之主﹐又得大臣之位﹐然以不中正﹐遇陰暗柔弱之主﹐豈能致丰大也﹐故爲「丰其蔀」。「蔀」﹐周圍掩蔽之物。周圍則不大﹐掩蔽則不明。「日中見斗」﹐當盛明之時反昏暗也。「夷主」﹐其等夷也﹐相應故謂之主。初四皆陽而居初﹐是其徳同。又居相應之地。故爲「夷主」。居大臣之位﹐而得在下之賢﹐同徳相輔﹐其助豈小也哉﹐故「吉」也。如四之才﹐得在下之賢爲之助﹐則能致丰大乎﹖曰﹕在下者上有當位爲之與﹐在上者下有賢才爲之助﹐豈無益乎﹐收「吉」也。然而致天下之丰﹐有君而後能也﹐五陰柔居尊而震體﹐無虛中巽順下賢之象。下𨿽多賢﹐亦將何爲。蓋非陽剛中正﹐不能致天下之丰也。

集說孔氏穎達曰﹕據初適四﹐則以四爲主﹐故曰「遇其配主」。自四之初﹐則以初爲主﹐故曰「遇其夷主」也。

張子曰﹕近比於五﹐故亦云「見斗」﹐正府亦陽﹐故云「夷主」。

郭氏雍曰﹕二之丰蔀「見斗」﹐以重陰而非正應也。而「有孚發若吉」者﹐中正也。

四之丰蔀「見斗」﹐非中正也。而「遇其夷主吉」者﹐應初而有遇也。二爻之義相類﹐故其辭同﹐而皆終之以吉。有爲之時﹐明動必相濟﹐然後有成﹐故初謂四爲「配主」﹐四謂初爲「夷主」。疊稱主者﹐明動相須﹐莫適爲主。惟明者知求動以爲主﹐動者知求明以爲主故也。

鄭氏汝諧曰﹕初視四爲「配」﹐以下偶上也﹐四視初爲「夷」﹐降亡就下也。

六五﹐來章﹐有慶譽﹐吉。

本義質𨿽柔暗﹐若能來致天下之明﹐則有「慶譽」而「吉」矣。蓋因其柔暗﹐而設此以開之。占肴能如是﹐則如其占矣。

程傳五以陰柔之才﹐爲《丰》之主﹐固不能成其丰大。若能來致在下章美之才而用之﹐則有福慶﹐復得美譽﹐所謂「吉」也﹐六二文明中正﹐章美之才也。爲五者誠能致之在位而委任之﹐可以致丰大之慶﹐名譽之美﹐故「吉」也。章美之才﹐主二而言。

然初與三四﹐皆陽剛之才﹐五能用賢則匯徵矣。二𨿽陰﹐有文明中正之徳﹐大賢之在下者也。五與二𨿽非陰陽正應﹐在明動相資之時﹐有相爲用之義﹐五若能來章﹐則「有慶譽」而「吉」也。然六五無虛己下賢之義﹐聖人設此義以爲教耳。

集說馮氏當可曰﹕六二言往﹐六五言來﹐往來交合﹐章明之象。

項氏安世曰﹕六二以五爲「蔀」﹐在上而暗也﹐六五以二爲「章」﹐在下面明也。

陳氏曰﹕五陰暗則往而疑﹐二文明則來而章﹐章者離體文明之象。

胡氏炳文曰﹕三爻稱「日中」﹐皆有所蔽。六五不稱「日中」﹐蓋宜日中﹐無蔽也。

案五﹐君位也。彖辭所謂「王假之」者﹐卽此位﹐則五乃卦主也﹐卦義所重﹐在明以照天下。六五𨿽非明體﹐然下應六二爲文明之主﹐而五有柔中之徳﹐能資其章明以上六﹐丰其屋﹐蔀其家﹐窺其戶﹐闃其無人﹐三歲不覿﹐凶。

本義以陰柔居於極﹐處動終﹐明極而反暗者也﹐故爲丰大其屋﹐而反以自蔽之象。

無人不覿﹐亦言障蔽之深﹐其「凶」甚矣。

程傳六以陰柔之質﹐而居丰之極﹐處動之終﹐其滿假躁動甚矣。處丰大之時﹐宜乎謙屈﹐而處極髙﹐致丰大之功﹐在乎剛健﹐而體陰柔﹐當丰大之任﹐在乎得時﹐而不當位。如上六者﹐處無一當﹐其凶可知。「丰其屋」﹐處太髙也﹐「蔀其家」﹐居不明也。

以陰柔居丰大﹐而在無位之地﹐乃髙亢昏暗﹐自絕於人﹐人誰與之﹐故「窺其戶﹐闃其無人」也。至於三歲之久﹐而不知變﹐其「凶」宜矣。「不覿」﹐謂尙不見人﹐蓋不變也。

六居卦終﹐有變主義﹐而不能遷﹐是其才不能也。

集說龔氏煥曰﹕《丰》卦與《明夷》相似﹐惟變九四一爻﹐丰其蔀蔽﹐皆六五上六二陰所爲。二「丰其蔀」﹐以五爲應也。三「丰其沛」﹐以上爲應也。四「丰其蔀」﹐以承五也。然五𨿽柔暗﹐以其得中﹐故有「來章」之「吉」。上居《丰》極﹐始則蔽人之明﹐終以自蔽﹐與《明夷》上六相似。

何氏楷曰﹕處《丰》之極﹐亢然自島。丰大其居以明得意﹐方且深居簡出﹐距人於千里之外﹐豈知凶將及矣﹐能無懼乎﹖總論熊氏良輔曰﹕《丰》六爻以不應爲善﹐初四皆陽﹐初曰「遇其配王」﹐四曰「遇其夷主」。二五皆陰﹐二曰「有孚發若吉」﹐五日「來章有慶譽吉」。三與上爲正應﹐三不免於折肱﹐而上則甚凶。當丰大之時﹐以同徳相輔爲善﹐不取陰陽之應也。

旅。離上。艮下程傳《旅序卦》﹔「丰﹐大也。窮大者必失其居﹐故受之以旅。」丰盛至於窮極﹐則必失其所安﹐《旅》所以次《丰》也。爲卦離上艮下﹐山止而不遷﹐火行而不居﹐違去而不處之象﹐故爲《旅》也。又麗乎外﹐亦旅之象。

旅﹐小亨﹐旅貞吉。

本義「旅」﹐羈旅也﹐山止於下﹐火炎於上﹐爲去其所止而不處之象﹐故爲《旅》。

以六五得中於外﹐而順乎上下之二陽﹐艮止而離麗於明﹐故其占可以「小亨」。而能守其旅之貞則「吉」﹐旅非常居﹐若可苟者﹐然道無不在﹐故自有其正﹐不可須臾離也。

程傳以卦才言也。如卦之才﹐可以「小亨」﹐得《旅》之「貞」正而「吉」也。

集說胡氏炳文曰﹕在《旅》而「亨」﹐亨之小者也。然事有小大﹐道無不在﹐大亨固利於貞﹐不可以「亨」之「小」而失其貞也﹐正道果可須臾離哉。

初六﹐旅瑣瑣﹐斯其所取災。

本義當《旅》之時﹐以陰柔居下位﹐故其象占如此。

程傳六以陰柔在旅之時﹐處於卑下﹐是柔弱之人。處《旅》困而在卑賤﹐所存污下者也。志卑之人﹐旣處旅困﹐鄙猥瑣細﹐無所不至﹐乃其所以致侮辱﹐取災咎也﹐「瑣瑣」﹐猥細之狀。當旅困之時﹐才質如是﹐上𨿽有援﹐無能爲也。四陽性而離體﹐亦非就下者也。又在《旅》﹐與他卦爲大臣之位者異矣。

集說王氏應麟曰﹕《旅》﹐初六「所其所取災」﹐王輔嗣注云﹐爲斯賤之役﹐唐郭京謂「斯」合作「亻斯」。愚按後漢左雄傳「職斯祿薄」﹐注云「斯﹐賤也。」不必攺「亻斯」字。

案《易》中初爻﹐多取童稚小子之象﹐在《旅》則童僕之象﹐王氏之說是也。

六二﹐旅卽次﹐懷其資﹐得童僕貞。

本義「卽次」則安﹐「懷」「資」則裕﹐得其童僕之貞信﹐則無欺而有賴﹐《旅》之最吉者也。二有柔順中正之徳﹐故其象占如此。

程傳二有柔順中正之徳﹐柔順則眾與之﹐中正則處不失當﹐故能保其所有。童僕亦盡其忠信﹐𨿽不若五有文明之徳﹐上下之助﹐亦處《旅》之善者也。次捨﹐旅所安也。

財貨﹐旅所資也。童僕﹐旅所賴也。得就次捨﹐懷蓄其資財﹐又得童僕之貞良﹐旅之善集說胡氏炳文曰﹕旅中不能無賴乎「童僕」之用﹐亦多不免乎童僕之欺﹐惟得其貞信者﹐則無欺而有賴。

趙氏玉泉曰﹕二處《旅》而有柔順中正之徳﹐則內不失己﹐而己無不安﹐外不失人而人無不與。凡旅之所恃以不可無者﹐皆有以全之也。

案二得位得中﹐故曰「卽次懷資」﹐與九四之旅處而得其資斧者異矣。下有初六比之﹐故曰「得童僕」。與九三之「喪其童僕」者異矣﹐在初則爲「童僕」之「瑣瑣」者﹐自二視之﹐則爲「童僕」之」貞」者﹐義不相害也。

九三﹐旅焚其次﹐喪其童僕貞﹐厲。

本義過剛不中﹐居下之上﹐故其象占如此。「喪其童僕」﹐則不止於又其心矣﹐故「貞」字連下句爲義。

程傳處《旅》之道﹐以柔順謙下爲先。三剛而不中﹐又居下體之上﹐與《艮》之上﹐有自髙之象。在《旅》而過剛自髙﹐致困災之道也。自髙則不順於上﹐故上不與而焚其次﹐失所安也﹖上離爲焚象﹐過剛則暴下﹐故下離而「喪其童僕」之貞信﹐謂失其心也﹐如此則危厲之道也。

集說潘氏夢旂曰﹕居剛而用剛﹐平時猶不可﹐況旅乎﹗以此與下﹐焚次喪僕﹐固其宜也。九三以剛居下體之上﹐則焚次。上九以剛居上體之上﹐則焚巢。位愈髙﹐剛愈亢﹐則禍愈深矣。

邱氏富國曰﹕九二爻辭﹐全與二反。二「卽次」而三「焚」﹐二「得童僕」而三「喪」﹐二之「貞」無尢﹐而三之「貞」則「厲」者﹐二柔順得中﹐三過剛不中故也﹐過剛豈處《旅》之道哉﹗

案三得位﹐故亦有「卽次」象。以其過剛﹐故焚之也。六爻惟二三言「次」﹐得位故也。

九四﹐旅於處﹐得其資斧﹐我心不快。

本義以陽居陰﹐處上主下﹐用柔能下﹐故其象占如此。然非其正位﹐又上無剛陽之與﹐下惟陰柔之應﹐故其心有所不快也。

程傳四陽剛𨿽不居中﹐而處柔在上體之下﹐有用柔能下之象﹐得《旅》之宜也。

以剛明之才﹐爲五所與﹐爲初所血﹐在《旅》之善者也。然四非正位﹐故𨿽得其處止﹐不若二云就次捨也。有剛明之才﹐爲上下所與﹐乃旅而得貨財之資﹐器用之利也。𨿽在旅爲善﹐然上無剛陽之與﹐下惟陰柔之應﹐故不能伸其才﹐行其志﹐「其心不快」也。

云「我」者﹐據四而言。

集說蔣氏悌生曰﹕凡卦爻陽剛皆勝陰柔﹐惟《旅》卦不然。二五皆以柔順得「吉」﹐三上皆以陽剛致「凶」。六爻六五最善﹐二次之﹐上九最凶﹐三次之。九四𨿽得其處﹐案四居位非正﹐故不曰「卽次」。而日「於處」。在《旅》而處「多懼」之地﹐故𨿽得資與六二同﹐而未免加斧以自防衛﹐其未忘戒心可知﹐安得快然而安樂乎﹖六五﹐射雉﹐一矢亡﹐終以譽命。

本義「雉」﹐文明之物﹐《離》之象也。六五柔順文明﹐又得中道﹐爲《離》之主﹔故得此爻者﹐爲「射雉」之象。𨿽不無「亡失」之費﹐而所喪不多終有「譽命」也。

程傳六五有文明柔順之徳﹐處得中道而上下與之﹐處《旅》之至善者也。人之處旅﹐能合文明之道﹐可謂善矣。羈旅之人﹐動而或失﹐則困辱隨之。動而無失﹐然後爲善。離爲雉﹐文明之物﹐「射雉」謂取則於文明之道而必合。如「射雉一矢」而「亡」之﹐發無不中﹐則終能致「譽命」也。「譽」﹐令聞也。「命」﹐福祿也。五居文明之位﹐有文明之徳﹐故動必中文明之道也。五君位﹐人君無旅﹐旅則失位﹐故不取君義。

集說朱氏震曰﹕五在《旅》卦﹐不取君象﹐有文明之徳﹐則令譽升聞而爵命之矣。

《朱子語類》云「亡」字﹐正如秦無亡矢遺鏃之亡﹐不是如伊川之說﹐《易》中凡言「終吉」者﹐皆是初不甚好也。

王氏申子曰「一矢亡」﹐言中之易也。

案五在《旅》卦﹐不取君義﹐《程傳》之說是也。古者士大夫出疆則以贄行﹐而士執雉以相見﹐射雉而得﹐是進身而有階之象也。信於友則有「譽」﹐獲乎上則有「命」。

上九﹐鳥焚其巢﹐旅人先笑後號咷﹐喪牛於易﹐凶。

本義上九過剛﹐處《旅》之上﹐《離》之極﹐驕而不順﹐凶之道也﹐故其象占如此。

程傳「鳥」﹐飛騰處髙者也。上九剛不中而處最髙﹐又《離》體﹐其亢可知﹐故取鳥象。在旅之時﹐謙降柔和﹐乃可自保﹐而過剛自髙﹐失其所安﹐宜矣。「巢」﹐鳥所安止。「焚其巢」﹐失其所安﹐無所止也。在《離》上爲焚象﹐陽剛自處於至髙﹐始快其意﹐故「先笑」﹐旣而失安莫與﹐故「號咷」﹐輕《易》以喪其順徳﹐所以「凶」也。「牛」﹐順物﹐「喪牛於易」﹐謂忽易以失其順也。離火性上﹐爲躁易之象﹐上承「鳥焚其巢」﹐故更加「旅人」字﹐不云「旅人」﹐則是鳥笑哭也。

集說王氏宗傳曰﹕上九之視九三﹐尢爲剛亢者也。凡物棲髙處亢﹐而寄諸危地者﹐鳥之巢是也。故《旅》之上取以爲象。夫髙極必危﹐離火有焚象也﹐故曰「鳥焚其巢」。

「先笑」﹐謂喜居物上也。「後號眺」﹐謂巢焚之故也。夫「牛」﹐順物也﹐旅道以柔順謙下爲本。上九喪其至順之徳﹐此所以「凶」也。

徐氏幾曰﹕旅貴柔順中正﹐三陽爻皆失之﹐而最亢者上九也。

總論範氏仲淹曰﹕內止而不動於心﹐外明而弗迷其往﹐以斯適旅﹐故得「小亨」而「貞吉」。夫旅人之志﹐卑則自辱﹐髙則見疾﹐能執其中﹐可謂智矣。故初「瑣瑣」﹐卑以自辱者也。三焚「次」而上焚「巢」﹐髙而見疾者也。二懷「資」而五「譽命」﹐柔巽。巽上。巽下程傳《巽序卦》﹕「《旅》而無所容﹐故受之以《巽》﹐巽者﹐入也。」羈旅親寡﹐非巽順何所取容﹖苟能巽順﹐𨿽旅困之中﹐何往而不能入﹐巽所以次《旅》也。爲卦一陰在二陽之下。巽順於陽﹐所以爲巽也。

巽﹐小亨﹐利有攸往﹐利見大人。

本義「巽」﹐入也﹐一陰伏於二陽之下﹐其性能巽以入也﹐其象爲風﹐亦取入義﹐陰爲王﹐故其占爲「小亨」。以陰從陽﹐故又利有所往。然必知所從乃得其正﹐故又曰「利見大人」也。

程傳卦之才﹐可以「小亨」。「利有攸往」﹐「利見大人」也。《巽》與《兌》皆剛中正﹐《巽》說義亦相類﹐而《兌》則亨。《巽》乃小亨者﹐兌﹐陽之爲也。巽﹐陰之爲也。兌柔在外﹐用柔也﹐巽柔在內﹐性柔也﹐《巽》之「亨」所以「小」也。

集說郭氏雍曰「巽」﹐入也﹐能入故「利有攸往」﹐故「利見大人」﹐是亦沈潛剛克之意與。

《朱子語類》云﹕巽有入之義﹐巽爲風﹐如風之人物﹐只爲巽便能入﹐義理之中﹐無細不入。

趙氏汝楳曰﹕一陰生於下﹐二陽巽之於上﹐卦以剛爻得名﹐陰生而陽巽之。

蔡氏淸曰﹕順字解巽字不盡﹐潛心懇到方爲巽也。《程傳》只說順﹐然孔子不曰順﹐而每仍卦名曰《巽》﹐是必巽字與順字有辧矣。《大傳》曰「巽﹐入也。」又曰「巽﹐徳之制也。」又曰「巽﹐稱而隱。」未嘗只以順字當之也。

何氏楷曰﹕凡巽之所以致「亨」﹐皆陽之爲也。所謂申命乃陽事也﹐有陽以巽之於上﹐故「小亨」。

案「巽」﹐入也。從來說者﹐皆以爲一陰入於二陽之下﹐非也。蓋一陰伏於內﹐陽必入而散之。陰性疑滯﹐必散而後與陽合徳也﹐其在造化﹐則吹浮雲﹐散積陰者也。

其在人心﹐則察幾微﹐窮隱伏者也。其在國家﹐則除姦慝﹐釐獘事者也。三者皆非入不能﹐卦之所以名《巽》者以此﹐「亨」之所以「小」者﹐如《蠱》則壞極而更新之﹐故其亨大。《巽》但修敝舉廢而已﹐觀卦爻「庚」「甲」之義可見也。天下之事﹐旣察知之﹐則必見之於行﹐故曰「利有攸往」。非有剛徳之人不能濟也﹐故又曰「利見大人」。

初六﹐進退﹐利武人之貞。

本義初以陰居下﹐爲《巽》之主﹐卑《巽》之過﹐故爲「進退」不果之象。若以「武人之貞」處之﹐則有以濟其所不及﹐而得所宜矣。

集說王氏弼曰﹕處令之初﹐未能服令者也﹐故「進退」也。成命齊邪﹐莫善武人﹐故「利武人之貞」以整之。

胡氏瑗曰﹕初六以陰柔之質﹐復在一卦之下﹐是以有「進退」之疑﹐利在武人之正﹐勇於行事﹐然後可獲其吉也。

兪氏琰曰﹕《巽》﹐「申命行事」之卦也。令出則務在必行﹐豈宜或進或退。初六卑巽而不中﹐柔懦而不武﹐故或進或退而不能自決也。若以武人處之﹐則「貞固足以干事」矣﹐故曰「利武人之貞」。

九二﹐巽在牀下﹐用史巫紛若﹐吉﹐無咎。

本義二以陽處陰而居下﹐有不安之意。然當《巽》之時﹐不厭其卑。而二又居中﹐不至已甚。故其占爲能過於巽﹐而丁寧煩悉其辭以自道達﹐則可以「吉」而「無咎」。

亦竭誠意以祭祀之吉占也。

程傳二居巽時﹐以陽處陰而在下﹐過於巽者也。「牀」﹐人之所安。「巽在牀下」﹐是過於巽﹐過所安矣。人之過於卑巽﹐非恐怯則諂說﹐皆非正也。二實剛中﹐𨿽《巽》體而居柔﹐爲過於巽﹐非有邪心也。恭巽之過﹐𨿽非正禮﹐可以遠恥辱﹐絕怨咎﹐亦吉道也。「史巫」者﹐通誠意於神明者也。「紛若」﹐多也。苟至誠安於謙巽﹐能便通其誠意者多﹐則「吉」而「無咎」。謂其誠足以動人也。人不察其誠意﹐則以過巽爲諂矣。

集說馮氏椅曰﹕周官史掌卜筮﹐巫掌祓禳。卜筮所以占其吉凶﹐祓禳所以除其災害。

案「牀下」者﹐陰邪所伏也。入於牀下﹐則察之深矣。於是旣以史占而知之﹐復以巫祓而去之﹐𨿽有物妖神怪﹐無能爲害矣。「紛若」者﹐以諭「申命」之頻煩﹐而「行事」之織悉也。二與五﹐皆所謂「剛巽乎中正而志行」者﹐卦之主也。故能盡「申命行事」之道如此。

九三﹐頻巽﹐吝。

本義過剛不中﹐居下之上﹐非能巽者﹐勉爲屢失﹐「吝」之逭也﹐故其象占如此。

程傳三以陽處剛﹐不得其中﹐又在下體之上﹐以剛亢之質﹐而居巽順之時﹐非能巽者﹐勉而爲之﹐故屢失也。居巽之時﹐處下而上臨之以巽﹐又四以柔順相親﹐所乘者剛﹐而上復有重剛﹐𨿽欲不巽得乎﹗故頻失而「頻巽」﹐是可「吝」也。

集說趙氏汝楳曰「頻巽」者﹐旣巽復巽﹐猶頻復也。

案「巽」者﹐入也。然又曰「徳之制」﹐若不能斷制﹐則其人之深者﹐徒足使獘益以滋﹐而姦無所畏﹐非惟無益而又害之也。夫子曰「再思可矣」﹐言事貴斷也。九三上九﹐皆過於中﹐則是蓄疑以敗謀﹐多思而少斷。然三未如上九之甚也﹐故但爲「頻巽」六四﹐悔亡﹐田獲三品。

本義陰柔無應﹐承乘皆剛﹐宜有「悔」也﹐而以陰居陰﹐處上之下﹐故得」悔亡」﹐而又爲卜田之吉占也。「三品」者﹐一爲乾豆﹐一爲賓客﹐一以充庖。

程傳陰柔無援﹐而承乘皆剛﹐宜有「悔」也。而四以陰居陰﹐得《巽》之正﹐在上體之下﹐居上而能下也﹐居上之下﹐巽於上也﹐以巽臨下﹐巽於下也。善處如此﹐故得「悔亡」。所以得「悔亡」﹐以如田之「獲三品」也。「田獲三品」﹐及於上下也。田獵之獲分三品﹕一爲乾豆﹐一供賓客與充庖﹐一頒徒禦。四能巽於上下之陽﹐如田之「獲三品」﹐謂徧及上下也。四之地本有悔﹐以處之至善﹐故「悔亡」。而復有功﹐天下之事﹐苟善處﹐則悔或可以爲功。

集說王氏弼曰﹕𨿽以柔遇剛﹐而依尊履正﹐以欺行命﹐必能獲彊暴﹐遠不仁者也。

獲而有益﹐莫善「三品」﹐故曰「悔亡﹐田獲三品」。

王氏安石曰「田」者﹐興事之大者也。「三品」﹐有功之盛者也。

郭氏雍曰﹕六四近君﹐志決於進﹐無初六之疑﹐則「悔亡」矣。是以有「田獲三品」之功也。六四至柔﹐不當有「田獲」之功。而此以順乎剛得之﹐由是觀之﹐則巽之爲道﹐豈柔弱畏懦之謂哉﹗

沈氏該曰「田獲三品」﹐令行之效也。「田」﹐除害也。「獲」﹐得禽也。行君之令而致之民﹐將以興利除害也﹐害去利獲﹐令行而功著﹐是以「田獲三品也」。

胡氏炳文曰「田」﹐武事也。初「利武人之貞」﹐四之「田獲」﹐用武而有功者也。

案以卦義論﹐則初與四皆伏陰也。陽所入而制之者也。有以制之﹐則柔順乎剛﹐而在內者無陰慝矣。以爻義論﹐則初與四能順乎剛﹐是皆有行事之責者。蓋質𨿽柔﹐而能以剛克﹐則所謂柔而立者也。初居重巽之下﹐猶有「進退」之疑。至四則居髙當位﹐上承九五﹐視初又不同矣﹐故在初「利武人之貞」。四則載纘武功﹐而田害悉去﹐解獲三狐﹐而此「獲三品」﹐所獲者多﹐不止於狐也。

九五﹐貞吉悔亡﹐無不利﹐無初有終﹐先庚三日﹐後庚三日﹐吉。

本義九五剛健中正﹐而居《巽》體﹐故有「悔」﹐以有「貞」而「吉」也﹐故得亡其悔而「無不利」。有「悔」﹐是「無初」也。「亡」之﹐是「有終」也。「庚」﹐更也﹐事之變也﹐「先庚三口」﹐丁也。「後庚三曰」﹐癸也。「丁」﹐所以丁寧於其變之前。「癸」﹐所以揆度於其變之後。有所變更而得此占者﹐如是則「吉」也。

程傳五居尊位﹐爲《巽》之主﹐命令之所出也。處得中正﹐盡巽之善﹐然巽者柔順之道﹐所利在貞﹐非五之不足﹐在《巽》當戒也。旣「貞」則「古」而「悔亡」﹐無所不利。「貞」﹐正中也。處《巽》出令﹐皆以中正爲吉。柔巽而不貞則有悔﹐安能無所不利也。命令之出﹐有所變更也。「無初」﹐始未善也。「有終」﹐更之始善也。若己善﹐則何用命也﹐何用更也。「先庚三日﹐後庚三日﹐吉」。出命更攺之道﹐當如是也。「甲」集說張氏浚曰﹕巽孰爲貞﹐「先庚」「後庚」﹐巽之貞也。先三日﹐蓋愼始而圖其幾。後三日﹐蓋思終而考其成。愼始思終﹐權斯行矣。「庚」有制變之義﹐當以剛徳爲主﹐不然其獘將淪溺而入於《蠱》矣。

郭氏雍曰﹕愼乃出令﹐君人之道也。先後三日而申命之者﹐愼之至也。愼之至者﹐令出惟行﹐弗惟反故也﹑命令之出﹐有必可行之善﹐而無不可行復反之失﹐是以「吉」也。上曰「貞吉」﹐九五之「貞吉」也。下曰「吉」﹐蓋命令以是爲吉也。「庚」﹐卽命令也。「先庚」﹐謂「申命」。「後庚」﹐謂出令之後而「行事」也。

胡氏炳文曰﹕《蠱》者事之壞﹐「先甲」「後甲」者﹐飭之使復興起﹐巽者事之權﹐「先庚」「後庚」者﹐行之使適變通。

張氏淸子曰「甲」者十干之首﹐事之端也﹐故謂之「終則有始」。「庚」者十干之過中﹐事之當更者也﹐故謂之「無初有終」。況《巽》九五乃《蠱》六五之變﹐以造事言之﹐故取諸甲。以更事言之﹐故取諸庚﹐《易》於甲庚皆曰﹐先後「三日」者﹐蓋聖人謹其始終之意也。

梁氏寅曰﹕五居尊位﹐乃命令之所自出也。巽之義爲入﹐入於理者深﹐而見於行者決﹐巽之道然後爲盡矣。不然優遊牽制﹐其多思者乃其所以爲累者也﹐曷足貴乎。

鄭氏維嶽曰﹔九五一爻﹐正所謂「剛巽乎中正而志行」者﹐五居《巽》體﹐有《蠱》壞之病﹐故「有悔」﹐而以剛小正之道﹐渙號更命﹐得其貞正﹐故「吉悔亡」而「無不利」。先三後三﹐卽是「申命行事」﹐卽是貞處。

吳氏曰愼曰﹕苟有昕變﹐必丁寧揆度而後行事﹐則入於事理﹐順於人心﹐以得重巽之中﹐盡權宜之制﹐是以「吉」也。

上九﹐巽在牀下﹐喪其資斧﹐貞凶。

本義「巽在牀下」﹐過於巽者也。「喪其資斧」﹐失所以斷也。如是則𨿽「貞」亦「凶」矣。居巽之極﹐失其陽剛之徳﹐故其象占如此。

程傳「牀」﹐人所安也﹕「在牀下」﹐過所安之義也。九居巽之極﹐過於巽者也﹐「資」﹐所有也。「斧﹐以斷也。陽剛本有斷﹐以過巽而失其剛斷﹐失其所有﹐「喪資斧」也。居上而過巽﹐至於自失﹐在正道爲凶也。

集說王氏弼曰﹕處《巽》之極﹐極《巽》過甚﹐故曰「巽在牀下」。「斧」﹐所以斷者也。過巽失正﹐喪所以斷﹐故曰「喪其資斧」。

胡氏瑗曰「斧」﹐斤也﹐善於斷割。處無位之地﹐無剛明之才﹐不能斷割以自決其事﹐故「凶」也。

案「資斧」古本作「齊斧」爲是。蓋因承《旅》卦同音而誤也。《說卦》「齊乎《巽》」。

齊斧者﹐所以齊物之斧也。

總論蘇氏濬曰「巽」者﹐入也。然所謂入者﹐豈徒藉口於迂徐《漸》次之功﹐兌。兌上。兌下程傳《兌序卦》﹕「巽者﹐入也。入而後說之﹐故受之以《兌》﹐兌者﹐說也。」物相入則相說﹐相說則相入﹐《兌》所以次《巽》也。

兌﹐亨﹐利貞。

本義「兌」﹐說也。一陰進乎二陽之上﹐喜之見乎外也。其象爲「澤」﹐取其說萬物﹐又取坎水而寒﹐其下流之象。卦體剛中而柔外﹐剛中﹐故「說」而「亨」。柔外﹐故「利」於「貞」。蓋說有亨道﹐而其妄說不可以不戒﹐故其占如此。又柔外故爲「說亨」﹐剛中故「利」於「貞」﹐亦一義也。

程傳「兌」﹐說也﹐「說」﹐致亨之道也。能說於物﹐物莫不說而與之﹐足以致亨。

然爲說之道﹐利於貞正﹐非道求說則爲邪諂而有悔咎﹐故戒「利貞」也。

集說焦氏竑曰﹕人有喜說必見而在外﹐蓋陽假陰之和柔以爲用。喜說非由於陰也﹐故二陰一陽﹐則陽爲之主。二陽一陰﹐則陰非爲主﹐但爲陽之用耳。

案地有積濕﹐春气至則潤升於上。人身有血﹐陽气盛則腴敷於色﹐此《兌》爲澤爲說之義﹐蓋說𨿽緣陰﹐而所以用陰者陽也。入有柔和之質﹐而非以忠直之心行之﹐則失正而入於邪矣﹐故「利貞」。

初九﹐和兌﹐吉。

本義以陽爻居說體﹐而處最下﹐又無系應﹐故其象占如此。

程傳初𨿽陽爻﹐居說體而在最下﹐無所系應﹐是能卑下和順以爲說﹐而無所偏私者也。以和爲說﹐而無所偏私﹐說之正也。陽剛則不卑﹐居下則能巽﹐處說則能和﹐無應則不偏﹐處說如是﹐所以「吉」也。

集說蔡氏淵曰﹕爻位皆剛﹐不比於柔﹐得說之正﹐和而不流者也﹐故「吉」。

吳氏澄曰﹕六畫惟初不比陰柔﹐說道之善。故曰「和」。

趙氏玉泉曰﹕陽剛則無邪媚之嫌﹐居下則無上求之念﹐無應又無私系之累﹐其說也不諂不瀆﹐中節而無乖戾﹐「和兌」之象﹐如是則說得其正矣。

來氏知徳曰「和」﹐與《中庸》「發而皆中節謂之和」同。謂其所說者無乖戾之私﹐皆性情之正﹐道義之公也。

九二﹐孚兌﹐吉﹐悔亡。

本義剛中爲「孚」﹐居陰爲「悔」。占者以「孚」而「說」﹐則「吉」而「悔亡」程傳二承比陰柔﹐陰柔小人也。說之則當有「悔」﹐二剛中之徳﹐孚信內充﹐𨿽比小人﹐自守不失。「君子和而不同」﹐說而不失剛中﹐故「吉」而「悔亡」﹐非二之剛中則有悔矣﹐以自守而亡也。

集說王氏宗傳曰﹕六三陰柔而不正﹐所謂非道以說者也。而二比之﹐疑於有「悔」矣﹐然二以剛居中﹐誠實之徳﹐充足於內﹐故𨿽與二同體﹐而無失己之嫌﹐此其「悔」所以「亡」也。

龔氏煥曰﹕九二陽剛得中﹐當說之時﹐以孚信爲說者也。己以「孚」信爲「說」﹐人不得而妄說之﹐所以「吉」也。

六三﹐來兌﹐凶。

本義陰柔不中正﹐爲《兌》之主。上無所應﹐而反來就二陽以求說﹐「凶」之道也。

程傳六三陰柔不中正之人﹐說不以道者也。「來兌」﹐就之以求說也﹐比於在下之陽﹐枉己非道﹐就以求說﹐所以「凶」也。之內爲來﹐卜下俱陽而獨之內者﹐以同體而陰性下也﹐失道下行也。

集說王氏宗傳曰﹕六三居兩《兌》之間﹐一《兌》旣盡﹐一《兌》復來﹐故曰「來兌」﹐夫以不正之才﹐居兩《兌》之間﹐左右逢迎﹐惟以容說爲事﹐此小人之失正者﹐故於兌爲「凶」。

案三居內體﹐故曰「來」。然非來說於下二陽之謂也﹐爲說之主。志在於說﹐凡外物之可說者﹐皆感之而來也。

九四﹐商兌未寧﹐介疾有喜。

本義四上承九五之中正﹐而下比六三之柔邪﹐故不能決。而商度所說﹐未能有定﹐然質本陽剛﹐故能介然守正﹐而疾惡柔邪也。如此則「有喜」矣﹐象占如此﹐爲戒深矣。

程傳四上承中正之五﹐而下比柔邪之三﹐𨿽剛陽而處非正。二陰柔陽所說也﹐故不能決而商度未寧﹐謂擬議所從而未決﹐未能有定也。兩間謂之介﹐分限也。地之界則加田義乃同也﹐故人有節守謂之介﹐若介然守正﹐而疾遠邪惡﹐則「有喜」也。從五﹐正也。說三﹐邪也。四近君之位﹐若剛介守正﹐疾遠邪惡﹐將得君以行道﹐福慶及物﹐爲「有喜」也。若四者得失未有定﹐系所從耳。

集說楊氏簡曰﹕九剛四柔﹐近比六三諛佞之小人﹐心知其非﹐而實樂其柔媚﹐故商度所說﹐去取交戰於胸中而「未寧」。聖人於是勉之曰﹐介然疾惡小人則「有喜」。

案《易》中「疾」字皆與「喜」對﹐故曰「無妄之疾勿藥有喜」﹐又曰「損其疾使遄有喜」。以此爻例之﹐則疾者謂疾病也﹐喜者謂病去也。四比於三﹐故曰「介疾」﹐言介於邪害之間也。若安而溺焉﹐則其爲鴆毒大矣﹐惟能商度所說而不以可說者爲安﹐則𨿽「介疾」而「有喜」矣。《論語》曰﹕君子易事而難說也。說之不以道不說也﹐其九五﹐孚於剝﹐有厲。

本義「剝」﹐謂陰能剝陽者也。九五陽剛中正﹐然當說之時而居尊位﹐密近上六﹐上六陰柔﹐爲說之王﹐處說之極﹐能妄說以剝陽者也。故其占但戒以信於上六則有危也。

程傳九五得尊位而處中正﹐盡說道之善矣。而聖人復設有厲之戒﹐蓋堯舜之盛﹐未嘗無戒也。戒所當戒而已﹐𨿽聖賢在上﹐天下未嘗無小人﹐然不敢肆其惡也。聖人亦說﹐其能勉而革面也。彼小人者﹐未嘗不知聖賢之可說也。如四凶處堯朝﹐隱惡而順命是也。聖人非不知其終惡也﹐取其畏罪而彊仁耳。五若誠心信小人之假善爲實善﹐而不知其包藏﹐則危道也。小人者備之不至﹐則害於善﹐聖人爲戒之意深矣。「剝」者﹐消陽之名﹐陰消陽者也。蓋指上六﹐故「孚於剝」則危也。以五在說之時而密比於上六﹐故爲之戒。𨿽舜之聖﹐且畏「巧言令色」﹐安得不戒也。說之惑人﹐易入而可懼也如此。

集說王氏弼曰﹕比於上六﹐而與相得﹐處尊正之位﹐不說信乎陽﹐而說信乎陰﹐「孚於剝」之義也。「剝」之爲義﹐小人道長之謂。

楊氏簡曰﹕九五親信上六柔媚不正之小人﹐故曰「孚於剝」。《剝》之爲卦﹐小人剝君子﹐又剝喪其國家﹐故謂小人爲剝。信小人﹐危厲之道也。

胡氏炳文曰﹕說之感人﹐最爲可懼﹐感之者將以剝之也。況爲君者﹐易狃於所說﹐故𨿽聖人且畏「巧言令色」﹐況凡爲君子者乎﹗

錢氏一本曰﹕《兌》五說體﹐與《履》五健體不同﹐《履》五健﹐恐其和之難﹐危在夬﹐《兌》五說﹐不覺其人之易﹐危在孚﹐故皆「有厲」之象。

案《易》中凡言「厲」者﹐皆兼內外而言﹐蓋事可危而吾危之也。《履》五爻及此爻﹐皆以剛中正居尊位﹐而有厲辭。夫子又皆以位正當釋之﹐是其危也。以剛中正故能危也。《兌》卦有危懼之義﹐而九五居尊﹐所謂「履帝位而不疚」者﹐故能因《夬》《履》而常危。《兌》有說義﹐九五居尊﹐又比上六﹐故亦因「孚於剝」而心有危也。

此「有厲」與《夬》「有厲」正同﹐皆以九五比近上六﹐所謂其危乃光者也。

上六﹐引兌。

本義上六成說之主﹐以陰居說之極﹐引下二陽相與爲說﹐而不能必其從也。故九五當戒﹐而此爻不言其吉凶。

程傳他卦至極則變﹐兌爲說﹐極則愈說。上六成說之主﹐居說之極﹐說不知已者也。故說旣極矣﹐又引而長之﹐然而不至悔咎何也﹖曰﹕方言其說不知已﹐未見其所說善惡也。又﹐下乘九五之中正﹐無所施其邪說﹐六三則承乘皆非正﹐是以有凶。

集說劉氏牧曰﹕執徳不固﹐見誘則從﹐故稱「引兌」。

毛氏璞曰﹕所以爲兌者﹐三與上也。三爲內卦﹐故曰「來」﹐上爲外卦﹐放曰「引」。

案三與上﹐皆以陰柔爲說主。「來兌」者﹐物感我而來﹐《孟子》所謂蔽於物﹐《樂記》所謂感於物而動者也。「引兌」者﹐物引我而去﹐《孟子》所謂物交物則引之而已矣﹐總論龔氏煥曰﹕兌本以說之見乎外而得名﹐然六爻之義﹐皆不取說之徇乎外者﹐只之所說﹐苟能不徇乎外﹐則其見於外者﹐斯得其正而吉矣。

蔣氏悌生曰﹕當說之時﹐剛則有節﹐柔則無度﹐故此卦初二及四五四爻﹐皆以剛陽而得吉。三上二爻﹐皆以陰柔而致凶。

渙。巽上。坎下程傳《渙序卦》﹕「兌者﹐說也﹐說而後散之﹐故受之以《渙》。」說則舒散也﹐人之气﹐憂則結聚﹐說則舒散﹐故說有散義﹐《渙》所以繼《兌》也﹐爲卦巽上坎下﹐風行於水上﹐水遇風則渙散﹐所以爲渙也。

渙﹐亨﹐王假有廟﹐利涉大川﹐利貞。

本義「渙」﹐散也﹐爲卦下坎上巽﹐風行水上﹐離披解散之象﹐故爲《渙》。其變則本自《漸》卦九來居二而得中﹐六往居三﹐得九之位﹐而上同於四﹐故其占可「亨」。

又以祖考之精神旣散﹐故王者當至於廟以聚之﹐又以巽木坎水﹐舟楫之象﹐故「利涉大川」。其曰「利貞」﹐則占者之深戒也。

程傳「渙」﹐離散也。人之離散由乎中﹐人心離則散矣。治乎散亦本於中﹐能收拾人心﹐則散可聚也。故卦之義皆主於中﹐「利貞」﹐合渙散之道﹐在乎正固也。

案《渙》與《萃》對。「假廟者」﹐所以聚鬼神之旣散也。涉川者﹐所以聚人力之不齊也。蓋盡誠以感格﹐則幽明無有不應。秦越而共舟﹐則心力無有不同。此二者﹐渙而求聚之大端也。然不以正行之﹐則必有黷神犯難之事﹐故曰「利貞」。

初六﹐用拯馬壯﹐吉。

本義居卦之初﹐《渙》之始也。始《渙》而拯之﹐爲力旣易﹐又有壯馬﹐其古可知。初六非有濟渙之才﹐但能順乎九二﹐故其象占如此。

程傳六居卦之初﹐渙之始也﹐始渙而拯之﹐又得馬壯﹐所以吉也﹐六爻獨初不云渙者﹐離散之勢﹐辧之宜早﹐方始而拯之﹐則不至於渙也﹐爲教深矣。「馬」﹐人之所托也。托於壯馬﹐故能拯渙。「馬」﹐謂二也。二有剛中之才﹐初陰柔順﹐兩皆無應﹐無應則親比相求﹐初之柔順﹐而托於剛中之才以拯其渙。如得壯馬以致遠﹐必有濟矣﹐故「吉」也。渙拯於始﹐爲力則易﹐時之順也。

集說王氏宗傳曰﹕居《渙》散之初﹐則時未至於渙也。當此之時﹐順此之勢而亟救之﹐則用拯之道得矣﹐故必馬壯而後「言」。

胡氏炳文曰﹕五爻皆言「渙」﹐初獨不言者﹐救之尙早﹐可不至於渙也。

九二﹐渙奔其機﹐悔亡。

程傳諸爻皆云「渙」﹐謂渙之時也。在渙離之時﹐而處險中﹐其有「悔」可知。

若能奔就所安﹐則得」悔亡」也。「機」者﹐俯憑以爲安者也。俯﹐就下也。「奔」﹐急往也。二與初𨿽非正應﹐而當渙離之時兩皆無與。以陰陽親比相求﹐則相賴者也。故二目初爲「機」﹐初謂二爲「馬」。二急就於初以爲安﹐則能「亡」其「悔」矣。初𨿽《坎》體﹐而不在陰中也。或疑初之柔微何足賴﹐蓋渙之時﹐合力爲勝。先儒皆以五爲機﹐非也。方渙離之時﹐二陽豈能同也。若能同﹐則成濟渙之功當大﹐豈止「悔亡」而已。機謂俯就也。

集說郭氏雍曰﹕九二之剛﹐自外來而得中﹐得去危就安之義﹐故有「奔其機」之象。惟得中就安﹐故《彖傳》所以言不窮也。

《朱子語類》云﹕九二「渙奔其機」﹐以人事言之﹐是來就安處。

案聚渙者﹐先固其本﹐以剛中居內﹐固本之象也。「機」者﹐所以憑而坐也﹐有所憑依而安居﹐然後可以動而不窮矣。

六三﹐渙其躬﹐無悔。

本義陰柔而不中正﹐有私於己之象也﹐然居得陽位﹐志在濟時﹐能散其私﹐以得「無悔」。故其占如此。大率此上四爻﹐皆因渙以濟渙者也。

程傳三在渙時﹐獨有應與﹐無渙散之悔也。然以陰柔之質﹐不中正之才﹐上居無位之地。豈能拯時之渙而及人也。止於其身可以「無悔」而已。上加渙字﹐在渙之時﹐躬無渙之悔也。

集說王氏申子曰﹕自此以上四爻﹐皆因渙以拯渙者﹐謂渙其所當渙﹐則不當渙者聚矣。

案《易》中六三應上九﹐少有吉義﹐惟當渙時﹐則有應於上者﹐忘身徇上之象也。

《蹇》之二曰「王臣蹇蹇﹐匪躬之故」﹐亦以當蹇難之時﹐而與五相應﹐此爻之義同之。

六四﹐渙其羣﹐元吉。渙其丘﹐匪夷所思。

本義居陰得正﹐上承九五﹐當濟渙之任者也。下無應與﹐爲能散其朋黨之象。占者如是﹐則大善而「吉」。又言能散其小羣以成大羣﹐使所散者聚而若丘﹐則非常人思慮之所及也。

程傳《渙》四五二爻義相須﹐故通言之﹐《彖》故曰「上同」也。四巽順而正﹐居大臣之位。五剛中而正﹐居君位﹐君臣合力﹐剛柔相濟﹐以拯天下之渙者也。方渙散之時﹐用剛則不能使之懷附﹐用柔則不足爲之依歸。四以巽順之正道﹐輔剛中正之君﹐君臣同功﹐所以能濟渙也﹐天下渙散而能使之羣聚﹐可謂大善之「吉」也。「渙有丘」﹐「匪夷所思」﹐贊美之辭也。「丘」﹐聚之大也。方渙散而能致其大聚﹐其功甚大﹐其事甚難﹐其用至妙。「夷」﹐平常也。非平常之見所能思及也﹐非賢智孰能如是。

《朱子語類》云﹕老蘇云﹐《渙》之六四曰「渙其羣﹐元吉」﹐夫羣者聖人之所欲渙以混一天下者也。此說𨿽《程傳》有所不及﹐如《程傳》之說則是羣其渙﹐非渙其羣也。

蓋當人心渙散之時﹐各相朋黨﹐不能混一。惟六四能渙小人之私羣﹐成天下之公道﹐此所以「元吉」也。

陳氏琛曰﹕天下之所以渙者﹐多由人心叛上而各締其私也。私黨旣散﹐則公道大行。

而勢合於一﹐如丘陵之髙矣﹐所謂散小羣以成大羣也。然此必才識之髙邁者乃能之﹐非常人思慮所及也。

案孔安國書序云「丘」﹐聚也。則丘字卽訓聚。「渙有丘﹐匪夷所思」﹐語气蓋云﹐常人徒知散之爲散﹐不知散之爲聚也﹐散中有聚豈常人思慮之所及乎。世有合羣黨以爲自固之術者﹐然徒以私相結﹐以勢相附耳﹐非眞聚也。及其散也﹐相背相傾﹐乃甚於不聚者矣。惟無私者﹐公道足以服人。惟無邪者﹐正理可以動眾。此所謂散中之聚﹐人臣體國者之所當知也。

九五﹐渙汗其大號﹐渙王居﹐無咎。

本義陽剛中正﹐以居尊位﹐當渙之時﹐能散其號令﹐與其居積﹐則可以濟渙而「無咎」矣。故其象占如此。九五《巽》體﹐有號令之象。「汗」﹐謂如汗之出而不反也。「渙王居」如陸贄所謂散小儲而成大儲之意。

程傳五與四君臣合徳﹐以剛中正巽順之道治渙﹐得其道矣。惟在浹洽於人心﹐則順從也。當使號令洽於民心﹐如人身之汗﹐浹於四體﹐則信服而從矣。如是則可以濟天下之渙﹐居王位爲稱而「無咎」。「大號」﹐大政令也。謂新民之大命﹐救渙之大政。再云「渙」者﹐上謂渙之時﹐下謂處渙如是則「無咎」也。在四已言「元吉」﹐五惟言稱其位也。《渙》之四五通言者﹐《渙》以離散爲害﹐拯之使合也。非君臣同功合力﹐其能濟乎﹐爻義相須﹐時之宜也。

集說胡氏瑗曰「汗」者膚腠之所出﹐出則宣人之壅滯。愈人之疾﹐猶上有教令﹐釋天下各難﹐使天下各得其所者。九五居至尊之位﹐爲渙散之主。居得其正﹐履得其中﹐能出其號令﹐布其徳澤﹐宣天下壅滯﹐發天下堙郁﹐使天下之人﹐皆信於上。咸有所歸﹐所以居位而無悔咎。

《朱子語類》云﹕聖人就人身上說一汗字爲象﹐不爲無意。蓋人君之號令當出乎人君之中心﹐由中而外﹐由近而遠﹐𨿽至幽至遠之處無不被而及之。亦猶人身之汗﹐出乎中而浹於四體也。

兪氏琰曰﹕散人之疾﹐而使之愈者﹐汗也。散天下之難而使之愈者﹐號令也。「王居」﹐謂王者所居之位。

何氏楷曰﹕王者以天下爲一身﹐欲渙周身之汗﹐其必有大號以與天下更始而後可。

案凡《易》中「號」字皆當作平聲﹐爲呼號之號。在常人則是哀痛迫切﹐寫情輸心也。在工者則是至誠懇惻﹐發號施令也。「渙王居」渙字﹐當一讀﹐言其大號也。如渙汗然﹐足以通上下之壅塞﹐回周身之元气﹐則𨿽當渙之時﹐而以王者居之﹐必得「無咎」矣。

上九﹐渙其血去﹐逖出﹐無咎。

本義上九以陽居《渙》極﹐能出乎渙﹐故其象占如此。「血」﹐謂傷害。「逖」﹐當作惕﹐與《小畜》六四同。言「渙其血」則「去」﹐渙其惕則出也。

程傳《渙》之諸爻﹐皆無系應。亦渙離之象﹐惟上應於三。三居險陷之極﹐上若下從於彼﹐則不能出於渙也。險有傷害畏懼之象﹐故云血惕。然九以陽剛處渙之外﹐有出渙之象。又居《巽》之極﹐爲能巽順乎事理﹐故云若能使其血去﹐其惕出﹐則「無咎」也。其者﹐所有也。渙之時﹐以能合爲功﹐獨九居《渙》之極﹐有系而臨險﹐故以能出渙遠害爲善也。

集說王氏弼曰「逖」﹐遠也。最遠於害﹐不近侵克﹐散其憂傷﹐遠出者也。散患於遠害之地﹐誰將咎之哉﹗

朱氏震曰「逖」﹐遠也。「去逖出」﹐一本作「去惕出」。然象曰遠害﹐當以「逖」矣。

王氏申子曰﹕以諸爻文法律之﹐「渙其血」﹐句也。渙其所傷而免於難。

兪氏琰曰﹕當依爻傳作「渙其血」﹐上居《渙》終﹐去坎甚遠﹐而無傷害﹐故其象爲「渙其血」﹐其占曰「無咎」。

錢氏一本曰﹕去不復來﹐逖不復近﹐出不復入。其於坎血﹐遠而又遠﹐何咎之有。

案《萃》以聚爲義﹐故至卦終而猶賫咨涕洟以求萃者﹐天命之正﹐人心之安也﹐《渙》以離爲義﹐故至卦終而遂遠害﹐離去以避咎者﹐亦樂天之智﹐安土之仁也。古之君子﹐不潔身以亂倫﹐亦不濡首以蹈禍﹐各惟其時而已矣。

節。坎上。兌下程傳《節序卦》﹕「渙者離也﹐物不可以終離﹐故受之以《節》。」物旣離散﹐則當節止之﹐《節》所以次《渙》也﹐爲卦澤上有水﹐澤之容有限﹐澤上置水﹐滿則不容﹐爲有節之象﹐故爲《節》。

節﹐亨﹐苦節不可貞。

本義「節」﹐有限而止也﹐爲卦下兌上坎﹐澤上有水﹐其容有限﹐故爲節﹐節固程傳事旣有節﹐則能致亨通﹐故節有「亨」義。節貴適中﹐過則苦矣﹐節至於苦﹐豈能常也﹐不可固守以爲常﹐「不可貞」也。

集說孔氏穎達曰「節」者﹐制度之名﹐節止之義﹐制事有節﹐其道乃亨﹐故曰「節亨」。節須得中﹐爲節過苦﹐傷於刻薄﹐物所不堪不可復正﹐故曰「苦節不可貞」也。

薛氏溫其曰﹕節以禮其道乃「亨」﹐過苦傷陋﹐不可以爲正也。

初九﹐不出戶庭﹐無咎。

本義「戶庭」﹐戶外之庭也。陽剛得正﹐居節之初﹐未可以行﹐能節而止者也﹐故其象占如此。

程傳「戶庭」﹐戶外之庭。「門庭」﹐門內之庭。初以陽在下﹐上復有應﹐非能節者也﹐又當節之初﹐故戒之謹守﹐至於「不出戶庭」﹐則「無咎」也。初能固守﹐終或渝之﹐不謹於初﹐安能有卒﹐故於節之初爲戒甚嚴也。

集說王氏中子曰﹕陽剛在下﹐居得其正。當節之初﹐知其時未可行﹐故謹言謹行﹐至於不出產外之庭﹐是知節而能止者﹐故「無咎」。

徐氏在漢曰﹕坎變下一畫爲兌﹐象止坎下流﹐戶以節﹐人之出入﹐澤以節水之出入。

初「不出戶庭」﹐以極其愼密爲不出﹐此其所以「無咎」。

九二﹐不出門庭﹐凶。

本義「門庭」﹐門內之庭也。九二當可行之時﹐而失剛不正。上無應與﹐知節而不知通﹐故其象占如此。

程傳二𨿽剛中之質﹐然處陰居說而承柔。處陰﹐不正也。居說﹐失剛也。承柔﹐近邪也。節之道當以剛中正。二失其剛中之徳﹐與九五剛中正異矣。「不出門庭」﹐不之於外也﹐謂不從於五也﹐二五非陰陽正應﹐故不相從。若以剛中之道相合﹐則可以成節之功。惟其失徳失時﹐是以「凶」也。不合於五﹐乃不正之節也﹐以剛中正爲節﹐如懲忿窒欲。損過益有餘﹐是也。不正之節﹐如嗇節於用﹐儒節於行﹐是也。

集說《朱子語類》云「戶庭」是初爻之象﹐「門庭」是第二爻之象。

錢氏志立曰﹕澤所以鐘水也﹐水始至則增其防以瀦之﹐初九是也。水漸盛敗啟其竇以泄之﹐九二是也﹐二與初同道﹐則失其節矣。

案《節》卦六爻皆以澤水二體取義﹐澤者止﹐水者行。《節》𨿽以止爲義﹐然必可以通行而不窮﹐乃爲節之「亨」也。初二兩爻﹐一在澤底﹐一在澤中。在澤底者水之方瀦﹐不出宜也﹐在澤中則當有蓄泄之道﹐不可閉塞而不出也。兌本《坎》體﹐中爻其主也。有《坎》之徳可以流行﹐而變《兌》則爲下流之塞﹐二適當之﹐故六爻之失時﹐未有如二者也。時應塞而塞﹐則爲愼密不出﹐𨿽足不窺戶可也。時不應塞而塞﹐則爲絕六三﹐不節若﹐則嗟若﹐無咎。

本義陰柔而不中正﹐以當節時﹐非能節者﹐故其象占如此。

程傳六三不中正﹐乘剛而臨險﹐固宜有咎。然柔順而和說﹐若能自節而順於義﹐則可以無過。不然﹐則凶咎必至﹐可傷嗟也。故「不節若則嗟若」。己所自致﹐無所歸「咎」也。

集說張子曰﹕處非其位﹐失節也。然能嗟其不節﹐則亦「無咎」矣。

又曰﹕王弼於此「無咎」﹐又別立一例﹐只舊例亦可推行﹐但能嗟其不節﹐有補過之心﹐則亦「無咎」也。

李氏彥章曰﹕《臨》之六三﹐失臨之道﹐而旣憂之。《節》之六三﹐失節之道而嗟若﹐皆得「無咎」。《易》以補過爲善者也。

鄭氏汝諧曰﹕進乘二陽﹐處澤之溢﹐過乎中而不節者三也。知其不節﹐而能傷嗟以自悔﹐其誰咎之哉﹗下體之極﹐極則當變﹐故發此義。

丰氏寅初曰﹕處兌之極﹐水溢澤上﹐說於驕侈﹐不知謹節﹐以致窮困。然其心痛悔﹐形於悲歡﹐能悔則有攺過之幾﹐是猶可以「無咎」也。

六四﹐安節﹐亨。

本義柔順得正﹐上承九五﹐自然有節者也﹐故其象占如此。

程傳四順承九五剛中正之道﹐是以中正爲節也。以陰居陰﹐安於正也﹐當位爲有節之象。下應於初﹐四坎體水也﹐水上溢爲無節﹐就下有節也。如四之義﹐非彊節之﹐安於節者也﹐故能致「亨」。節以安爲善﹐彊守而不安則不能常﹐豈能亨也。

集說兪氏琰曰﹕六三失位而處兌澤之極﹐是乃溢而不節﹐六四當位而順承九五之君﹐故爲「安節」。

案六四以柔正承五﹐故曰「安節」。安與勉對﹐蓋凡其制節謹度﹐皆循乎成法而安行﹐非勉彊以爲節者也。於象居坎之下﹐水之下流也﹐柔正爲水流平地安瀾之象。

九五﹐甘節﹐吉﹐往有尙。

本義所謂當位以節﹐中正以通者也﹐故其象占如此。

程傳九五剛中正居尊位﹐爲節之主。所謂當位以節﹐中正以通者也。在己則安行﹐天下則說從﹐節之甘美者也﹐其「吉」可知。以此而行﹐其功大矣﹐故「往」則有可嘉「尙」也。

集說王氏弼曰﹕當位居中﹐爲節之主。不失其中﹐不傷財﹐不害民之謂也。爲節而不苦﹐非甘而何﹐術斯以往﹐「往有尙」也。

《朱子語類》云﹕甘便對那苦﹐甘節與「禮之用﹐和爲貴」相似。

趙氏汝楳曰﹕咸苫酸辛﹐味之偏。甘﹐味之中也。甘受和﹐和者口味之偏向而適其中。行之以甘﹐人不吾病﹐而事以成﹐節之「吉」也。

上六﹐苦節﹐貞凶﹐悔亡。

本義居《節》之極﹐故爲「苦節」﹐旣處過極﹐故𨿽得正而不免於「凶」。然禮奢寧儉﹐故𨿽有「悔」而終得「亡」之也。

程傳上六居《節》之極﹐節之苦者也。居險之極﹐亦爲苦義﹐固守則「凶」﹐「悔」則凶「亡」。「悔」﹐損過從中之謂也。節之「悔亡」﹐與他卦之悔亡﹐辭同而義異也。

集說幹氏寶曰﹕彖稱「苦節不可貞」﹐在此爻也﹐故曰「貞凶」。

孔氏穎達曰﹕上六處《節》之極﹐過《節》之中﹐節不能甘﹐以至於苦﹐故曰「苦節」也。若以苦節施人﹐則是正道之凶﹐若以苦節修身﹐則儉約無妄﹐可得亡悔。

呂氏大臨曰﹕上六居《節》之極﹐其節巳甚﹐「苦節」者也。用過乎節﹐物所不堪﹐守是不變物窮必乖﹐故曰「貞凶」。禮奢寧儉﹐未害乎義﹐故曰「悔亡」。

胡氏炳文曰﹕無位中﹐故爲「甘」﹕上位極﹐故爲「苦」。彖曰「節亨」﹐五以之﹐曰「苦節不可貞」﹐上以之。

來氏知徳曰﹕無甘節之吉﹐故「貞閃」。無不節之嗟﹐故「悔亡」。

總論邱氏富國曰﹕《彖傳》當位以《節》﹐故《節》之六爻﹐以當位爲善﹐不當位爲不善。若以兩爻相比者觀之﹐則又各相比而相反。初與二比﹐初「不出戶庭」則「無咎」﹐二「不出門庭」則「凶」﹐二反乎初者也。三與四比﹐四柔得正則爲「安節」﹐三柔不正則爲「不節」﹐三反乎四者也。五與上比﹐五得中則爲節之「甘」﹐上過中則爲節之「苦」﹐上反乎五者也。

陸氏振奇曰﹕觀下卦通塞二字﹐上卦甘苦二字﹐可以知《節》道矣﹐通處味甘﹐塞處味苦﹐塞極必潰﹐故三受焉﹐甘失反苦﹐故上受焉。

案下卦爲澤爲止﹐故初二皆曰「不出」。三則澤之止而溢也﹐上卦爲水爲流﹐故四曰「安」而五曰「甘」。上則水之流而竭也﹐通塞甘苦﹐皆以澤水取義。陸氏之說得之矣。

中孚。巽上。兌下程傳《中孚序卦》﹕「節而信之﹐故受之以《中孚》。」節者﹐爲之制節使不得過越也﹐信而後能行﹐上能信守之﹐下則信從之﹐節而信之也﹐《中孚》所以次《節》也。

爲卦澤上有風﹐風行澤上﹐而感於水中﹐爲中孚之象。感﹐謂感而動也。內外皆實而中虛﹐爲中孚之象。又二五皆陽中實﹐亦爲孚義。在二體則中實﹐在全體則中虛﹐中虛信之本﹐中實信之質。

本義「孚」﹐信也。爲卦二陰在內﹐四陽在外﹐而二五之陽﹐皆得其中。以一卦言之爲中虛﹐以二體言之爲中實﹐皆孚信之象也。又下說以應上﹐上巽以順下﹐亦爲孚義。「豚魚」﹐無知之物。又木在澤上﹐外實內虛﹐皆舟楫之象。至信可感豚魚﹐涉險難﹐而不可以失其貞。故占者能致豚魚之應則吉﹐而「利涉大川」﹐又必利於貞也。

程傳豚躁﹐魚冥﹐物之難感者也。孚信能感於豚魚﹐則無不至矣﹐所以「吉」也。

忠信可以蹈水火﹐況涉川乎。守信之道﹐在乎堅正﹐故利於貞也。

集說孔氏穎達曰﹕信發於中﹐謂之「中孚」。「魚」者虫之幽隱﹐「豚」者獸之微賤﹐內有誠信﹐則𨿽微隱之物信皆及矣。旣有誠信﹐光被萬物﹐以斯涉難﹐何往不通﹐故曰「利涉大川」。信而不正﹐凶邪之道﹐故「利」在「貞」也。

蘇氏軾曰「中孚」﹐信也﹐而謂之「中孚」者﹐如羽虫之孚﹐有諸中而後能化也。

內無陽不生﹐故必剛得中﹐然後爲「中孚」也。

《朱子語類》﹕問﹕《中孚》「孚」字與「信」字恐亦有別﹐曰﹕伊川云﹐存於中爲孚﹐見於事爲信﹐說得極好。因舉字說孚字從爪從子﹐如鳥抱子之象。今之乳字一邊從孚﹐蓋中所抱者﹐實有物也﹐中間實有物﹐所以人自信之。

問中虛信之本﹐中實信之質﹐如何﹖曰﹕只看虛實字﹐便見本質之異﹐中虛是無事時虛而無物﹐故曰中虛。自中虛中發出來皆是實理﹐所以曰中實。

又云﹐一念之間﹐中無私主﹐便謂之虛﹐事皆不妄﹐便謂之實﹐不是兩件事。

胡氏炳文曰「豚魚」至愚無知﹐惟信足以感之。大川至險不測﹐惟信足以濟之。

然信而或失其正﹐則如盜賊相羣﹐男女相私﹐士夫死黨﹐小人出肺月於相示﹐而遂背之﹐其爲孚也﹐人爲之僞﹐非天理之正﹐故又戒以「利貞」。

蔡氏淸曰「豚魚吉」﹐承中孚云也。中孚便有以孚於物矣﹐不然﹐乃爲豚魚之言﹐而不爲中孚者之占矣﹐「豚魚」是承中孚﹐故《彖傳》曰「豚魚吉﹐信及豚魚也」。

吳氏曰愼曰「中孚豚魚吉」﹐卦辭連卦名爲義﹐猶「同人於野」﹐「履虎尾」「艮其背」之例﹐言人中心能孚信於豚魚﹐則無所不感矣﹐故吉也。

初九﹐虞吉﹐有它不燕。

本義當《中孚》之初﹐上應六四﹐能度其可信而信之﹐則吉。復有他焉﹐則失其所以度之之正﹐而不得其所安矣﹐戒占者之辭也。

程傳九當《中孚》之初﹐故戒在審其所信。「虞」﹐度也﹐度其可信而後從也。𨿽有至信﹐若不得其所﹐則有悔咎。故虞度而後信則言也。旣得序脂﹐則當誠一﹐若「有它」﹐則不得其燕安矣。「燕」﹐安裕也。「有它」﹐志不定也。人志不定﹐則惑而不安﹐初與四爲正應﹐四《巽》體而居正﹐無不善也。爻以謀始之義大﹐故不取相應之義﹐若用應則非虞也。

集說荀氏爽曰「虞」﹐安也。初應於四﹐宜自安虞﹐無意於四則吉﹐故曰「虞吉」也﹐有意於四則不安﹐故曰「有它不燕」也。

案荀氏項氏說﹐於《易》例卦義皆合。蓋《易》例初九應六四﹐義無所取﹐如《屯》之「磐桓」﹐《賁》之「賁趾」。皆不取應四爲義。《頤》之「朵頤」﹐則反以應四爲累。

惟《損》《益》之初﹐則適當益上報上之卦﹐時義不同也。此卦之義﹐主於中有實徳﹐不願乎外﹐故六爻無應者吉﹐有應者凶。初之「虞吉」者﹐謂其有以自守自安也。禮有虞祭﹐亦安之義也。「燕」﹐亦安也。虞則燕﹐不虞則不燕矣。「有它不燕」﹐正與《大過》九四「有它﹐吝」同。九四下應初六爲「有它」﹐初九上應六四﹐亦爲「有它」也。

九二﹐嗚鶴在陰﹐其子和之。我有好爵﹐吾與爾靡之。

本義九二《中孚》之實﹐而九五亦以中孚之實應之﹐故有鶴鳴子和我爵爾靡之象。

鶴在陰﹐謂九居二。「好爵」﹐謂得中。「靡」﹐與縻同﹐言懿徳人之所好。故「好爵」𨿽我之所獨有﹐而彼爾系戀之也。

程傳二剛實於中﹐孚之至者也﹐孚至則能感通﹐鶴鳴於幽隱之處﹐不聞也。而其乎相應和中心之願相通也。「好爵」我有﹐而彼亦系慕﹐說「好爵」之意同也。有孚於中﹐物無不應﹐誠同故也。至誠無遠近幽深之間﹐故《系辭》云「善則千里之外應之﹐不善則千里違之」。占誠通也﹐至誠感通之理﹐知道若爲能識之。

集說孔氏穎達曰﹕九二體剛﹐處於卦內﹐又在三四重陰之下﹐而履不失中﹐是不徇於外﹐自任其眞者也。處於幽昧而行不失信﹐則聲聞於外﹐爲同類之所應焉。如鶴之鳴於幽遠﹐則爲其子所和也。「靡」﹐散也。不私權利﹐惟徳是與。若「我有好爵」﹐願與爾賢者分散而共之。故曰「我有好爵」﹐「吾與爾靡之」。

王氏安石曰﹕君子之言行﹐至誠而善﹐則𨿽在幽遠﹐爲己類者﹐亦以至誠從而應之﹐中孚之至也。

蘇氏軾曰﹕《中孚》必正而一﹐靜而久﹐而初九六四﹐六三上九﹐有應而相求﹐皆非所謂正而一﹐靜而久者也。惟九二端愨無求﹐而物自應焉。

張氏浚曰﹕二處二陰下爲在陰﹐「其子和之」謂韌。

鄭氏汝諧曰﹕二獨無應﹐若未信於人﹐而爻之最吉莫二若也。自耀者其實喪﹐自悔者其徳章。無心於感物﹐而物無不感者﹐至誠之道也。二以剛履柔﹐其居得中﹐且伏於二陰之下﹐蓋靜晦而無求者﹐無求而物自應﹐故鶴鳴在陰﹐而「其子和之」者﹐感以天也。

案《易》例凡言「子」言「童」者﹐皆初之象﹐故張氏以「其子和之」爲初者近是。「好爵」﹐謂旨酒也。「靡」﹐謂醉也。九二有剛中之實徳﹐無應於上﹐而初與之同徳﹐故有鶴鳴子和好爵爾靡之象。言父子﹐明不逾出戶庭也。言爾我﹐明不逾同類也。《詩》云﹕鶴鳴於九臯﹐聲聞於天﹐則居爽塏之地﹐而聲及遠矣。處於陰而子和﹐則不求遠聞可知。又曰﹕我有旨酒﹐嘉賓式燕以衎﹐則同樂者眾矣。吾與爾靡﹐則惟二人同心而已。

君子之實徳實行﹐不務於遠而修於邇。故《系辭傳》兩言「況其邇者乎」﹗然後推廣而六三﹐得敵﹐或鼓﹐或罷﹐或泣﹐或歌。

本義「敵」﹐謂上九信之窮者﹐六三陰柔不中正﹐以居說極﹐而與之爲應﹐故不能自主﹐而其象如此。

程傳「敵」﹐對敵也﹐謂所交孚者﹐正應上九是也。三四皆以虛中爲成孚之主﹐然所處則異。四得位居正﹐故亡匹以從上﹐三不中失正﹐故「得敵」以累志﹐以柔說之質﹐旣有所系﹐惟聽信是從﹐或鼓張﹐或罷廢﹐或悲泣﹐或歌樂﹐動息憂樂皆系乎所信也。惟系所信﹐故未知吉凶﹐然非明達君子之所爲也。

集說劉氏牧曰﹕人惟信不足﹐故言行之間﹐變動不常如此。

李氏簡曰﹕六三之得敵﹐以其有私系之心也。

案諸爻獨三上有應﹐有應者﹐動於外也﹐非中孚也。人心動於外﹐則憂樂皆系於物﹐鼓罷泣歌﹐諭其不能坦然自安﹐蓋初力虞燕之反也。

六四﹐月幾望﹐馬匹亡﹐無咎。

本義六四居陰得正﹐位近於君﹐爲「月幾望」之象。「馬匹」﹐謂初與己爲匹。四乃絕之而上以信於五﹐故爲「馬匹亡」之象﹐占者如是則「無咎」也。

程傳四爲成孚之主﹐居近君之位﹐處得其正﹐而上信之至﹐當孚之任者也﹐如月之幾望盛之至也。己望則敵矣﹐臣而敵君﹐禍敗必至﹐故以幾望爲至盛。「馬匹亡」﹐四與初爲正應﹐匹也﹐古者駕車用四馬﹐不能備純色﹐則兩服兩驂各一色﹐又小大必相稱﹐故兩馬爲匹﹐謂對也。馬者﹐行物也。初上應四﹐而四亦進從五﹐皆上行﹐故以馬爲象。

孚道在一﹐四旣從五﹐若復下系於初﹐則不一而害於孚﹐爲有咎矣。故「馬匹亡」則「無咎」也。上從五而不系於切﹐是亡其匹也﹐系初則不進﹐不能成孚之功也。

集說郭氏雍曰「匹」﹐亦敵之類也。得敵匹亡﹐其道相反也。《彖傳》言柔在內﹐而爻則其道相反﹐蓋卦爻取義有不得而同者也。

案《易》中六四應初九﹐而義有取焉者﹐皆上不遇九五者也。如六四遇九五﹐則以從上爲義﹐而應非所論﹐《易》例皆然。而此爻尢明﹐蓋孚不容於有二﹐況居大臣之位者乎。「月幾望」者﹐陰受陽光﹐承五之象也。「馬匹亡」者﹐無有私羣﹐遠初之象也。

自《坤》卦牝馬以得主爲義﹐而其下曰「東北喪朋」。東北者﹐近君之位也﹐《中孚》之四當之矣。

九五﹐有孚孿如﹐無咎。

本義九五剛健中正﹐《中孚》之實而居尊位﹐爲孚之主者也。下應九二﹐與之同徳﹐故其象占如此。

程傳五居君位﹐人君之道﹐當以至誠感通天下﹐使天下之心信之﹐固結如拘攣然﹐則爲「無咎」也。人君之孚﹐不能使天下固結如是﹐則億兆之心﹐安能保其不離乎。

集說王氏弼曰﹕處中誠以相交之時﹐居尊位以爲羣物之主﹐信何可捨﹐故「有孚咎」。九五君位﹐足以感通天下﹐又無私應之累﹐故直曰「有孚攣如」而已。

胡氏炳文曰﹕六爻不言「孚」﹐惟九五言之﹐九五孚之主也。

案此爻是《彖》所謂「孚乃化邦者也」﹐人君之孚﹐與在下者不同﹐居下位者﹐中有實徳﹐不遷於外而已﹐人君則以孚天下爲實徳。故必誠信固結於天下﹐然後爲「無咎」也。此爻義與《小畜》之九五同﹐其爲臣者﹐「月幾望」之義亦同﹐但彼主於君臣相畜﹐而此主於君臣相孚爾﹐要之「富以其鄰」者﹐卽「孚乃化邦」之說﹐而「君子徵凶」者﹐亦卽「馬匹亡」之意也。

上九﹐翰音登於天﹐貞凶。

本義居信之極﹐而不知變﹐𨿽得其貞﹐亦凶道也﹐故其象占如比。雞曰翰音﹐乃巽之象。居《巽》之極﹐爲「登於天」﹐雞非登天之物而欲登天﹐信非所信﹐而不知變﹐亦猶是也。

程傳「翰音」者﹐音飛而實不從﹐處信之終﹐信終則衰﹐忠篤內喪﹐華美外揚﹐故云翰音登天﹐正亦滅矣。陽性上進﹐風體飛颺。九居《中孚》之時﹐處於最上﹐孚於上進而不知止者也﹐其極至於羽翰之音﹐登聞於天﹐貞固於此而不知變﹐凶可知矣。夫子曰好信不好學﹐其蔽也賊﹐固守而不通之謂也。

集說王氏弼曰「翰」﹐髙飛也。飛音者﹐音飛而實不從之謂也。居卦之上﹐處信之終﹐信終則衰﹐忠篤內喪﹐華美外揚﹐故曰「翰音登於天」也。

胡氏瑗曰「翰」者﹐鳥羽之髙飛也﹐上九在一卦之上﹐居窮極之地﹐是無純誠之心﹐篤實之道﹐徒務其虛聲外飾﹐以矯僞爲尙﹐如鳥之飛登於天﹐徒聞其虛聲而已。

蘇氏軾曰「翰音」﹐飛且鳴者也。處外而居上﹐非中孚之道﹐飛而求顯﹐鳴而求信者也﹐故曰「翰音登於天」﹐九二在陰而子和﹐上九飛鳴而登天﹐其道蓋相反也。

朱氏震曰﹕巽爲雞﹐剛其翰也﹐柔其毛也。「翰」﹐羽翮也。雞振其羽翮而後出於聲﹐「翰音」也。

鄭氏汝諧曰「翰音」登天者﹐聲聞過情﹐君子恥之。

章氏潢曰﹕二居兌澤﹐故曰「在陰」。上爲巽風﹐故曰「於天」。孚於中也﹐則鳴鶴自有子和。孚於外也﹐則翰音徒登於天。然則中孚可以人僞爲之哉﹗

小過。震上。艮下程傳《小過序卦》﹕「有其信者必行之﹐故受之以《小過》。」人之所信則必行﹐小過﹐亨﹐利貞﹐可小亨不可大事﹐飛鳥遺之音﹐不宜上宜下﹐大吉。

本義「小」﹐謂陰也。爲卦四陰在外﹐二陽在內﹐陰多於陽﹐小者過也。旣過於陽﹐可以「亨」矣。然必利於守貞﹐則又不可以不戒也。卦之二五﹐皆以柔而得中﹐故」可小事」。三四皆以剛失位而不中﹐故「不可大事」。卦體內實外虛﹐如鳥之飛﹐其聲下而不上﹐故能致飛烏遺音之應﹐則「宜下」而「大吉」﹐亦「不可大事」之類也。

程傳「過」者﹐過其常也。若矯枉而過正﹐過所以就正也。事有時而當然﹐有得過而後能亨者﹐故《小過》自有「亨」義。「利貞」者﹐過之道﹐利於貞也不失時宜之謂正﹐過所以求就中也﹐所過者「小事」也﹐事之大者﹐豈可過也。於《大過》論之詳矣。「飛鳥遺之音」謂過之不遠也﹐「不宜上宜下」﹐謂宜順也。順則「大吉」﹐過以就之﹐蓋順理也。過而順理﹐其吉必大。

集說王氏弼曰﹕飛鳥遺其音﹐聲哀以求處卜愈無所適﹐下則得安﹐愈上則愈窮﹐莫若飛鳥也。

孔氏穎達曰﹕過之「小事」﹐謂之小過。卽行過乎恭﹐喪過乎哀之例是也。諸氏云﹐謂小人之行﹐小有過差﹐君子爲過厚之﹐行以矯之﹐如晏子狐裘之比也﹐過爲小事﹐道乃可通﹐故曰「小過亨」。「利貞」者﹐矯世勵俗﹐利在歸正也。「可小事不可大事」者﹐小有過差﹐惟可矯以小事﹐不可正以大事。「飛鳥遺之音﹐不宜上宜下﹐大吉」者。飛鳥聲哀以求處﹐過上則愈無所適。過下則不失其安﹐譬君子處過差之時﹐爲過矯之行﹐順則執卑守下﹐逆則犯君陵上﹐故以順逆類鳥之上下也。

呂氏大臨曰﹕《小過》﹐過於小者也。君子之道﹐皆以濟其不及﹐然後可以會於中。

《大過》以濟其大不及﹐《小過》以濟其小不及者﹐濟所以「亨」也。「飛鳥」「不宜上宜下」﹐上窮而下有止也。過奢過慢則凶﹐不宜上也。過恭過儉則吉﹐宜下也。

《朱子語類》云﹕《小過》是過於慈惠之類﹐《大過》則是剛嚴果毅底气象。《小過》是小事過﹐又是過於小﹐如「行過乎恭﹐喪過乎哀﹐用過乎儉」。皆是過於小。退後一步﹐自貶底意思。

兪氏琰曰﹕《小過》之時﹐可過者「小事」而已﹐「大事」則不可過也。

林氏希元曰﹕《小過》不當以人類言。當以事類言。觀大象《本義》曰﹕三者之過﹐皆小者之過﹐可過於小﹐而不可過於大﹐可以小過﹐而不可以甚過。又曰彖所謂「可小事」﹐而「宜下」﹐其意可見矣。「《小過》亨」者﹐小事過而亨也。曰「利貞」﹐深戒占者之辭。「可小事不可大事﹐不宜上宜下」﹐又是申「利貞」之意。

陸氏銓曰﹕君子𨿽行貴得中﹐事期當可﹐然勢有極重﹐時須損余以補缺﹐事必矯枉案《大過》者﹐大事過也。《小過》者﹐小事過也。「大事」﹐謂關系天下國家之事。「小事」﹐謂日用常行之事。道𨿽貴中﹐而有時而過者﹐過所以爲中也﹐當過而過﹐然後可以通行﹐故有「亨」道而利於正也。「可小事不可大事」﹐是申《小過》之義。言此卦之義﹐可以施於小事﹐不可施於大事。「不宜上宜下」﹐又是申「利貞」之義。「飛鳥遺之音」者﹐卦有飛鳥之象﹐卦示以兆﹐如飛鳥之遺以音也。上下二字是借鳥飛之上下﹐以切人事。飛鳥相呼云﹐不宜上宜下﹐在飛鳥則上無止戾﹐下有棲宿﹐在人事則髙亢者失正而遠於理﹐卑約者得正而近乎情﹐是以「大吉」也。

初六﹐飛鳥以凶。

本義初六陰柔﹐上應九四﹐又居過時﹐上而不下者也。飛鳥遺音﹐「不宜上宜下」﹐故其象占如此﹐郭璞《洞林》占得此者﹐或致羽虫之孽。

程傳初六陰柔在下﹐小人之象。又上應於四﹐四﹐復動體﹐小人躁《易》﹐而上有應助﹐於所當過﹐必至過甚﹐況不當過而過乎。其過如飛鳥之迅疾﹐所以凶也。躁疾如是﹐所以過之速且遠﹐救止莫及也。

集說孔氏穎達曰﹕《小過》之義﹐上逆下順。而初應在上卦﹐進而之逆﹐同於飛鳥無所錯足﹐故曰「飛鳥以凶」。

胡氏瑗曰﹕《小過》之時「不宜上」﹐位在下而志愈上﹐故獲「凶」也。

項氏安世曰﹕初上二爻﹐陰過而不得中﹐是以「凶」也。以卦象觀之﹐二爻皆當鳥翅之末。初六在艮之下﹐當止而反飛﹐以飛致凶﹐故曰「飛鳥以凶」﹐上六居震之極﹐其飛已髙則麗於网罟﹐故曰「飛鳥離之凶」。

龔氏煥曰﹕《大過》卦辭以棟爲象﹐而三四兩爻亦以棟言。《小過》卦辭以鳥爲象﹐而初上兩爻亦以鳥言。《大過》陽過於中﹐而三四又陽之中也。《小過》陰過於外﹐初上又陰之外也。

胡氏炳文曰﹕《大過》有棟橈象﹐棟之用在中﹐故於三四言之。《小過》有飛鳥象﹐鳥之用在翼﹐故於初上言之。然初二五上皆翼也﹐獨初上言之何耶﹐嗎飛不在翼而在翰﹐初上其翰也。

案《大過》象棟者兩爻﹐《小過》象飛鳥者亦兩爻。然《大過》宜隆不宜橈﹐則四居上吉﹐三居下凶﹐宜矣。《小過》之鳥﹐「宜下」「不宜上」﹐初居下應吉而反凶者﹐何也﹖蓋屋之中棟﹐惟一而已﹐四之象獨當之﹐鳥之翼則有兩﹐初與上之象皆當之也。

初於時則未過﹐於位則處下﹐如鳥之正當棲宿者﹐乃不能自禁而飛﹐其凶也﹐豈非自取乎。

六二﹐過其祖﹐遇其妣﹔不及其君﹐遇其臣﹐無咎。

本義六二柔順中正﹐進則過三四而遇六五﹐是過陽而反遇陰也。如此則不及六五而自得其分﹐是不及君﹐而適遇其臣也。皆過而不過﹐守正得中之意﹐「無咎」之道也。

程傳陽之在上者父之象﹐尊於父者祖之象。四在二上﹐故爲「祖」。二與五居相應之地﹐同有柔中之徳﹐志不從於二四﹐故過四而遇五﹐是「過其祖」也。五陰而尊﹐祖妣之象﹐與二同徳相應﹐在它卦則陰陽相求﹐過之時必過其常﹐故異也。無所不過﹐故二從五亦戒其過。不及其君遇其臣﹐謂上進而不陵及於君。適當臣道﹐則「無咎」也。

遇﹐當也﹐過臣之分﹐則其咎可知。

集說王氏宗傳曰﹕六二或過或不及﹐皆適當其時與分﹐而不愆於中焉﹐此在過之道爲無過也﹐故曰「無咎」。

兪氏琰曰﹕遇妣而過於祖﹐𨿽過之﹐君子不以爲過也。遇臣則不可過於君﹐故曰「不及其君」。「遇其臣」﹐彖言「可小事不可大事﹐不宜上宜下」。而六二柔順中正﹐故其象如此﹐其占「無咎」。

張氏振淵曰「祖」「妣」只作陰陽象﹐陽亢而陰順也。過祖遇妣﹐是去陽而就陰﹐去亢而從順。如此則不陵及於君﹐適當臣道之常矣。「不及其君遇其臣」﹐宜下宜順也。

吳氏曰愼曰﹕六二中正﹐而爻辭以過不及言之。蓋當過而過﹐當不及而不及﹐此權之所以取中﹐而卒無過不及之偏矣。

案古者重昭穆﹐故孫則拊於祖﹐孫婦則拊於祖姑。《晉》之「王母」﹐此爻之「妣」﹐皆謂祖姑也。兩陰相應﹐故取妣婦相配之象。凡《易》之義﹐陰陽有應者﹐則爲君臣﹐爲夫婦﹐取其耦配也。無應者﹐則或爲父子﹐或爲等夷﹐或爲嫡媵﹐或爲妣婦﹐取其同類也。此爻二五皆柔﹐有妣婦之配﹐無君臣之交﹐故取遇妣不及其君爲義。孫行而附於祖列﹐疑其過矣。然禮所當然是適得其分也﹐無應於君者﹐不敢仰幹於君之象。然守柔居下﹐是臣節不失也。以人事類之﹐則事之可過者。過而得其恭順之體。事之必不可過者﹐不及而安於名分之常。夫子之言麻冕拜下﹐意正如此也。《小過》之義主於過恭過儉﹐妻道也﹐臣道也。二當其位﹐而有中正之徳﹐故能權衡於過不及而得其中﹐於六爻爲最善。

九三﹐弗過防之﹐從或戕之﹐凶。

本義《小過》之時﹐事每當過﹐然後得中。九三以剛居正﹐眾陰所欲害者也。而自恃其剛﹐不肯過爲之備﹐故其象占如此﹐若占者能過防之﹐則可以免矣。

程傳《小過》陰過陽失位之時﹐三獨居正﹐然在下無所能爲﹐而爲陰所忌惡。故有當過者﹐在過防於小人﹐若「弗過防之」﹐則或從而戕害之矣﹐如是則「凶」也。三於陰過之時﹐以陽居剛﹐過於剛也。旣戒之過防﹐則過剛亦在所戒矣。防小人之道﹐正己爲先。三不失正﹐故無必凶之義﹐能過防則免矣。三居下之上﹐居上爲下﹐皆如是也。

集說楊氏啟新曰﹕言當過於防﹐而九三不知時也。

案《小過》者﹐小事過也。小事過者﹐敬小愼微之義也。九三過剛﹐違於斯義矣。

故爲不過於周防﹐而或遇戕害之象。《傳》曰﹕君子能勤小物﹐故無大患﹐此爻之意也。

九四﹐無咎﹐弗過遇之﹐往厲必戒﹐勿用永貞。

程傳四當小過之時﹐以剛處柔﹐剛不過也﹐是以「無咎」。旣弗過則合其宜矣﹐故云「遇之」﹐謂得其道也。若「往」則有「危」﹐必當戒懼也。往去柔而以剛進也﹐「勿用永貞」﹐陽性堅剛﹐故戒以隨宜不可固守也。方陰過之時﹐陽剛失位﹐則君子當隨時順處﹐不可固守其常也。四居髙位﹐而無上下之交﹐𨿽比五應初﹐方陰過之時﹐彼豈肯從陽也﹐故「往」則有「厲」。

集說《朱子語類》云﹕過遇﹐猶言加意待之也﹐與九三「弗過防之」文體正同。

案《彖傳》﹐三四皆「剛失位而不中」﹐然九三純剛﹐故「凶」。九四居柔﹐故有「無咎」之義。然質本剛也﹐故又戒以當過遇之爲善。「遇」者﹐合人情﹐就事理。過遇﹐朱子所謂加意待之者是也。若不能過遇之﹐則「往」而有「危」。所當以爲戒﹐而不可固執而不變者﹐是《小過》之時義也。

六五﹐密雲不雨﹐自我西郊﹐公弋取彼在穴。

本義以陰居尊﹐又當陰過之時﹐不能有爲。而弋取六二以爲助﹐故有此象。「在穴」﹐陰物也。兩陰相得﹐其不能濟大事可知。

程傳五以陰柔居尊位﹐𨿽欲過爲﹐豈能成功﹐如「密雲」而不能成雨。所以不能成雨﹐自「西郊」故也。陰不能成雨﹐《小畜》卦中已解。「公弋取彼在穴」﹐「弋」﹐射取之也。「射」止是射﹐「弋」有取義。「穴」﹐山中之空﹐中虛乃空也。「在穴」﹐指六二也﹐五與二本非相應﹐乃弋而取之﹐五當位﹐故云「公」﹐謂公上也。同類相取﹐𨿽得之。兩陰豈能濟大事乎﹐猶「密雲之不能成雨」也。

集說張子曰﹕《小過》有飛鳥之象﹐故因曰「取彼在穴」。

胡氏瑗曰「弋」者﹐所以射髙也。「穴」者﹐所以隱伏而在下也。公以弋繳而取穴中之物﹐猶聖賢𨿽過行其事﹐意在矯下也。

姚氏舜牧曰﹕時值《小過》﹐「宜下」「不宜上」。陰至於五﹐過甚矣﹐其所居者尊位也。挾勢自亢﹐澤不下究﹐云𨿽密而「不雨」﹐「自我西郊」故耳。當此之時﹐欲沛膏澤於生民﹐必須下求穴之士以爲輔﹐乃可也。故又戒之以求助﹐抑之以下賢。

錢氏志立曰﹕《小過》所惡者﹐飛烏也。鳥「在穴」而不飛﹐所謂「不宜上」而「宜下」者也﹐故公弋取以爲助。

案《小過》有飛鳥之象﹐而所惡者飛。蓋飛則上而不下﹐違乎「不宜上宜下」之義也﹐云亦飛物也﹐下而降則爲雨。「密雲不雨」是猶飛而未下也﹐五在上體﹐又居尊位﹐當小過之時﹐上而未下者也﹐故取「密雲不雨」爲象。云而「不雨」﹐則膏澤不下於民矣。以其虛中也﹐故能降心以從道﹐抑志以下交。如弋鳥然﹐不弋其飛者﹐而弋其在穴者﹐如此則合乎「宜下」之義。而云之飛者﹐不崇朝而爲雨之潤矣﹐此爻變鳥之象上六﹐弗遇過之﹐飛鳥離之﹐凶﹐是謂災眚。

本義六以陰居動體之上﹐處陰過之極。過之已髙而甚遠者也﹐故其象占如此。或曰遇過﹐恐亦只當作過遇﹐義同九四未知是否。

程傳六陰而動體﹐處過之極﹐不與理遇﹐動皆過之﹐其違理過常如飛鳥之迅速﹐所以「凶」也。「離」﹐過之遠也﹐是謂「災眚」﹐是當有災眚也。「災」者天殃﹐「眚」者人爲。旣過之極﹐豈惟人眚﹐天災亦至﹐其「凶」可知﹐天理人事皆然也。

集說王氏弼曰﹕小人之過﹐遂至上極。過而不知限﹐至於亢也。過至於亢﹐將何所遇。飛而不已﹐將何所托。災自己致﹐復何言哉﹗

孔氏穎達曰﹕以小人之身﹐過而弗遇﹐必遭羅网。其猶鳥飛而無托﹐必離繒繳﹐故曰「飛鳥離之凶」也。過亢離凶﹐是謂自災而致眚。

胡氏瑗曰﹕上六過而不已﹐若鳥之髙翔﹐不知所止﹐以至窮極﹐而離於凶禍不能反於下以圖其所安﹐猶人之不近人情﹐亢己而行﹐故外來之災自招之損﹐皆有之也。

余氏芑舒曰﹕飛鳥離之﹐如鴻則離之之離。

兪氏琰曰﹕彖辭言「不宜上」﹐而上乃震動之體﹐動極而忘返﹐如飛鳥離於繒繳﹐不亦凶乎﹖是天災也﹐亦人眚也。故曰「飛鳥離之凶」﹐是謂「災眚」。

案《復》之上曰「迷復凶有災眚」﹐此曰「飛鳥離之凶」﹐是謂「災眚」。辭意不同﹐凶由己作﹐災眚外至﹐迷復則因凶而致災眚者也。此則「凶」卽其「災眚」也﹐蓋時當過極﹐不能自守﹐而徇俗以至於此﹐與初六當時未過﹐而自飛以致凶者稍別。

總論項氏安世曰﹕《坎》《離》者﹐《乾》《坤》之用也。故上經終於《坎》《離》﹐下經終於旣未濟。《頤》《中孚》肖離﹐大小過肖坎。故上經以《頤》《大過》附《坎》《離》﹐下經以《中孚》《小過》附旣未濟。二陽函四陰則謂之《頤》﹐四陽函二陰則謂之《中孚》﹐二陽函四陰則謂之《大過》﹐四陰函二陽則謂之《小過》《離》之爲麗﹐《坎》之爲陷﹐意亦類此。

吳氏曰愼曰﹕以二陽言﹐九三過剛居上﹐不能自下﹐故「或戕之」。九四居柔能下﹐故「無咎」。五上皆以陰乘陽上﹐《彖傳》所謂「上逆」者也﹐曰已上﹐曰已亢﹐然上凶而五不然者﹐以其柔中也。六二柔順中正而承乎陽﹐所謂「下順」者也﹐故無咎。初以柔居下而凶者﹐位𨿽卑﹐而志則上而不下﹐是以與上六同爲「飛鳥」之象也。

旣濟。坎上。離下程傳《旣濟序卦》﹕「有過物者必濟﹐故受之以《旣濟》」。能過於物﹐必可以濟﹐故《小過》之後﹐受之以《旣濟》也。爲卦水在火上﹐水火相交﹐則爲用矣。各當其用﹐故爲旣濟﹐天下萬事已濟之時也。

本義「旣濟」﹐事之旣成也。爲卦水火相交﹐各得其用﹐六爻之位﹐各得其正﹐故爲《旣濟》。「亨小」當爲「小亨」﹐大抵此卦及六爻占辭﹐皆有警戒之意﹐時當然也。

程傳《旣濟》之時﹐大者旣已亨矣﹐小者尙有未亨也。𨿽旣濟之時﹐不能無小未亨也﹐小字在下﹐語當然也。若言「小亨」﹐則爲亨之小也。「利貞」處《旣濟》之時﹐利在貞固以守之也。「初吉」﹐方濟之時也。「終亂」﹐濟極則反也。

集說孔氏穎達曰﹕人皆不能居安思危﹐愼終如始﹐故戒以今日《旣濟》之初。𨿽皆獲吉﹐若不進徳修業﹐至於終極﹐則危亂及之。

谷氏家傑曰﹕不曰小亨而曰「亨小」﹐言所亨者其小事也。

吳氏曰愼曰﹕剛柔正則體立﹐水火交則用行﹐體立用行﹐所以爲《旣濟》也。

案天地交爲《泰》﹐不交爲《否》﹐水火交爲《旣濟》﹐不交則爲《未濟》。以治亂之運推之﹐《泰》《否》其兩瑞也﹐《旣濟》《未濟》其交際也。《旣濟》當在《泰》之後而《否》之先﹐《未濟》當在《泰》之先而《否》之後。《泰》猶夏也﹐《否》猶冬也﹐《未濟》猶春也﹐《旣濟》猶秋也。故先天之圖﹐乾坤居南北是其兩端正﹐離坎居東西﹐是其交際也。《旣濟》之義不如《泰》者﹐爲其《泰》而將《否》也。《未濟》之義優於《否》者﹐爲其《否》而將《泰》也。是以《旣濟》彖辭曰「初吉終亂」﹐卽《泰》「城復於隍」之戒﹐《未濟》彖辭曰「汔濟濡其尾無攸利」﹐卽《否》「其亡其亡」之心。

初九﹐曳其輪﹐濡其尾﹐無咎。

本義輪在下﹐尾在後﹐初之象也。曳輪則車不前﹐濡尾則狐不濟。《旣濟》之初﹐謹戒如是﹐無咎之道﹐占者如是則「無咎」矣。

程傳初以陽居下﹐上應於四﹐又火體﹐其進之志銳也。然時《旣濟》矣﹐進不已則及於悔咎﹐故「曳其輪」﹐「濡其尾」﹐乃得「無咎」﹐輪所以行﹐倒曳之使不進也。獸之涉水﹐必揭其尾﹐「濡其尾」則不能濟。方《旣濟》之初﹐能止其進﹐乃得「無咎」。

不知已則至於咎也。

集說李氏簡曰﹕旣濟之初﹐以濡尾而曳乾﹐見其用力之難也。𨿽「濡其尾」﹐於義何咎﹖案爻之文意﹐李氏得之。蓋曳輪者﹐有心於曳之也。濡尾者﹐非有心於濡之也。

當濟之時﹐眾皆競濟﹐故有濡尾之患。惟能「曳其輪」﹐則𨿽「濡其尾」而可及止也﹐觀夫子《象傳》可知。

六二﹐婦喪其弗﹐勿逐﹐七日得。

本義二以文明中正之徳﹐上應九五剛陽中正之君﹐宜得行其志。而九五居《旣濟》之時﹐不能下賢以行其道﹐故二有「婦喪其弗」之象。「茀」﹐婦車之蔽﹐言失其所以行也。然中正之道﹐不可終廢﹐時過則行矣﹐故又有「勿逐」而自得之戒。

程傳二以文明中正之徳﹐上應九五剛陽中正之君﹐宜得行其志也。然五旣得尊位﹐集說胡氏炳文曰﹕喪特失其在外者﹐逐則失其在我者矣。

案初二居下位﹐故皆取君子欲濟時而未得濟爲義。「輪」者﹐車之所以行路也。「茀」者﹐車之所以蔽門也。初之時﹐未可以行也﹐故曰「曳其輪」。二可以行矣﹐而不苟於行﹐苟「喪其弗」﹐亦不行也。夫義路也﹐禮門也﹐義不可則不行﹐禮不備則亦不苟於行也。二有應而曰「喪其茀」者﹐旣未濟卦義以上下體之交爲濟﹐二猶居下體之中故也。

九三﹐髙宗伐鬼方﹐三年克之﹐小人勿用。

本義《旣濟》之時﹐以剛居剛﹐「髙宗伐鬼方」之象也。「三年克之」﹐言其久而後克﹐戒占者不可輕動之意。「小人勿用」﹐占法與《師》上六同。

程傳九三當旣濟之時﹐以剛居剛﹐用剛之至也。《旣濟》而用剛如是﹐乃「髙宗伐鬼方」之事。髙宗必商之髙宗。天下之事旣擠﹐而遠伐暴亂也。威武可及﹐而以救民爲心﹐乃王者之事也。惟聖賢之君則可﹐若騁威武﹐忿不服﹐貪土地﹐則殘民肆欲也﹐故戒不可用小人。小人爲之﹐則以貪忿私意也﹐非貪忿則莫肯爲也。「三年克之」﹐見其勞憊之甚﹐聖人因九三當《旣濟》而用剛﹐發此義以示人爲法爲戒﹐豈淺見所能及也﹗

集說沈氏該曰﹕《旣濟》初吉﹐銳於始也。終止則亂﹐怠於終也。中興之業旣就﹐遠方之伐旣成﹐而使小人預於其間﹐貪功逞欲﹐憊民不息﹐則必以亂終﹐不可不戒﹐是以」小人勿用」也。

龔氏煥曰﹕三言克鬼方則事已濟矣。「三年」﹐言其濟之難。「小人勿用」﹐欲保其濟也。

案《旣濟》《未濟》皆以「髙宗」言者﹐髙宗商中興之君﹐振衰撥亂﹐自未濟而旣濟者也﹐《旣濟》於三言之者﹐卦爲《旣濟》﹐至於內卦之終﹐則已濟矣﹐故曰克之者﹐已然之辭也。《未濟》於四言之者﹐卦爲《未濟》﹐則至外卦之初﹐方圖濟也﹐故曰「震用」者﹐方然之辭也。旣濟之後﹐則當思患而豫防之﹐故「小人勿用」﹐與《師》之戒同。

六四﹐繻有衣袽﹐終日戒。

本義《旣濟》之時﹐以柔居柔﹐能豫備而戒懼者也﹐故其象如此。程子曰「繻」當作濡﹐「衣袽」所以塞舟之罅漏。

集說蘇氏軾曰「衣袽」所以備舟隙也﹐卦以濟爲事﹐故取於舟。

郭氏忠孝曰﹕《旣濟》思患豫防﹐而四又居「多懼」之地﹐是以有「繻有衣袽」之戒。勿以《旣濟》而忘《未濟》之難也。「終日」者﹐言無怠時也。

胡氏炳文曰﹕乘舟者不可以無繻而忘「衣袽」﹐亦不可謂「衣袽」已備﹐遂恝然不知戒。水浸至而不知﹐則𨿽有衣袽﹐不及施矣。備患之具﹐不失於尋常﹐而慮患之念﹐又不忘於頃刻﹐此處《旣濟》之道。

張氏淸子曰﹕六四出離入坎﹐此濟道將革之時也。濟道將革﹐則罅漏必生。四坎體也﹐故取漏舟爲戒。「終日戒」者﹐自朝至夕﹐不忘戒備﹐常若坐敝舟而水驟至焉﹐斯可以免覆溺之患。

九五﹐東鄰殺牛﹐不如西鄰之禴祭﹐實受其福。

本義東陽西陰﹐言九五居尊而時已過﹐不如六二之在下而始得時也。又當文王與紂之事﹐故其象占如此。彖辭「初吉終亂」﹐亦此意也。

程傳五中實﹐孚也。二虛中誠也﹐故皆取祭祀爲義。「東鄰」﹐陽也﹐謂五。「西鄰」﹐陰也﹐謂二。「殺牛」﹐盛祭也。「禴」﹐薄祭也。盛不如薄者﹐時不同也。二五皆有孚誠中正之徳﹐二在濟下﹐尙有進也﹐故受福。五處濟極﹐無所進矣﹐以至誠中正守之﹐苟未至於反耳﹐理無極而終不反者也。已至於極﹐𨿽善處無如之何矣﹐故爻象惟言其時也。

集說楊氏簡曰﹕《旣濟》盛極則衰至﹐君子當思患豫防﹐持盈以虛﹐保益以損。

六四已有「終日」之「戒」矣﹐而況於五乎﹖「西鄰」之時﹐守以損約﹐故終受福。

潘氏士藻曰﹕五以陽剛中正﹐當物大丰盛之時﹐故借東鄰祭禮以示警懼。夫祭﹐時爲大﹐時苟得矣﹐則明徳馨而黍稷可薦﹐明信昭而沼毛可羞。是以「東鄰殺牛﹐不如西鄰之禴祭﹐實受其福」。在於合時﹐不在物丰也。東西者﹐彼此之辭﹐不以五與二對言。

姚氏舜牧曰﹕人君當《旣濟》時﹐享治平之盛﹐驕奢易萌﹐而誠敬必不足﹐故聖人借兩鄰以爲訓。若曰「東鄰殺牛」何其盛也。西鄰禴祭﹐何其薄也。然神無常享﹐享於克誠。彼殺牛者﹐反不如禴祭者之「實受其福」﹐信乎享神者在誠不在物﹐保治者以實不以文﹐此蓋教之以祈天保命之道。

案潘氏姚氏之說皆是﹐當受報收功﹐極熾而丰之時﹐而能行恭敬撙節退讓明禮之事﹐此其所以受福也。與《泰》三「於食有福」同﹐皆就本爻設戒爾﹐若以兩鄰爲六二。

則受福爲六二受福﹐《易》無此例。

上六﹐濡其首﹐厲。

程傳《旣濟》之極﹐固不安而危也﹐又陰柔處之﹐而在險體之上﹐坎爲水﹐濟亦取水義﹐故言其窮至於濡首危可知也。《旣濟》之終﹐而小人處之﹐其敗壞可立而待也。

集說胡氏瑗曰﹕物盛則衰﹐治極必亂﹐理之常也。上六處《旣濟》之終﹐其道窮極﹐至於衰亂﹐如涉險而濡溺其首﹐是危厲之極也。皆由治不思亂﹐安不慮危以至窮極而反於未濟也。

薛氏溫其曰「濡其尾」者﹐有後顧之義。「濡其首」者﹐不慮前也。恃以爲濟﹐遂至陷沒﹐沒而至首﹐其危可知﹐歷險而不虞患﹐故曰亂者有其治者也。《旣濟》「終亂」﹐其義見矣。

朱氏震曰﹕以畫卦言之﹐初爲始爲本﹐上爲終爲末。以成卦言之﹐上爲首爲前﹐初爲尾爲後。

未濟。離上。坎下程傳《未濟序卦》﹕「物不可窮也﹐故受之以《未濟》﹐終焉﹐」《旣濟》矣﹐物之窮也。物窮而不變﹐則無不已之理。《易》者﹐變易而不窮也﹐故《旣濟》之後﹐受之以《未濟》而終焉。未濟則未窮也﹐未窮則有生生之義﹐爲卦離上坎下﹐火在水上﹐不相爲用﹐故爲《未濟》。

未濟﹐亨﹐小狐汔濟﹐濡其尾﹐無攸利。

本義「未濟」﹐事未成之時也。水火不交﹐不相爲用。封之六爻﹐皆失其位﹐故爲《未濟》﹐「汔」﹐幾也。幾濟而濡尾﹐猶未濟也。占者如此﹐何所利哉﹗

程傳《未濟》之時﹐有亨之理﹐而卦才復有致亨之道。惟在愼處﹐狐能度永﹐濡尾則不能濟。其老者多疑畏﹐故履冰而聽﹐懼其陷也。小者則未能畏愼﹐故勇於濟﹐「汔」﹐當爲仡﹐壯勇之狀。《書》曰﹕仡仡勇夫﹐小狐果於濟﹐則「儒其尾」而不能濟也。《未濟》之時﹐求濟之道﹐當致懼則能「亨」。若如小狐之果﹐則不能濟也。旣不能濟﹐無所利矣。

集說胡氏炳文曰﹕天地不交爲《否》《否》不曰「亨」﹐《否》不通也。水火不交爲《未濟》﹐非不濟也﹐未焉爾﹐故曰「《未濟》亨」。

案「小狐」當從《程傳》之解﹐「汔濟」當從《本義》之解。要之是戒人敬愼之意﹐自始濟以至於將濟﹐不可一息而忘敬愼也。

初六﹐濡其尾﹐吝。

本義以陰居下﹐當《未濟》之初﹐未能自進﹐故其象占如此。

集說張氏振淵曰﹕卦辭所謂「小狐」﹐正指此爻。新進喜事﹐急於求濟﹐而反不能濟﹐可吝﹐孰甚焉。

九二﹐曳其輪﹐貞吉。

本義以九二應六五﹐而居柔得中﹐爲能自止而不進﹐得爲下之正也﹐故其象占如此。

程傳在他卦九居二爲居柔得中﹐無過剛之義也。於《未濟》聖人深取卦象以爲戒﹐明事上恭頤之道。《未濟》者﹐君道艱難之時也。五以柔處君位﹐而二乃剛陽之才﹐而居相應之地﹐當用者也。剛有陵柔之義﹐水有勝火之象。方艱難之時﹐所賴者才臣耳。

尢當盡恭順之道﹐故戒「曳其輪」﹐則得正而「吉」也。倒「曳其輪」﹐殺其勢﹐緩其進﹐戒用剛之過也。剛過則好犯上而順不足﹐唐之郭子儀李晟﹐當艱危未濟之時﹐能極其恭順﹐所以爲得正而能保其終吉也。於六五則言其「貞吉」光輝﹐盡君道之善。於九二則戒其恭順﹐盡臣道之正﹐盡上下之道也。

集說潘氏夢旂曰﹕九二剛中﹐力足以濟者也。然身在坎中﹐未可以大用。故曳其車輪﹐不敢輕進﹐待時而動﹐乃爲吉也。不量時度力﹐而勇於赴難﹐適以敗事矣。

案《旣濟》之時﹐初二兩爻﹐猶未敢輕濟﹐況《未濟》乎﹐故此爻曳輪之戒﹐與《旣濟》同。而差一位者﹐時不同也。觀此初二兩爻﹐「濡其尾」則「吝」﹐而「曳其輪」則「吉」﹐可知《旣濟》之初﹐所謂「濡其尾」者﹐非自止不進之謂也。

六三﹐未濟﹐徵凶﹐利涉大川。

本義陰柔不中正﹐居《未濟》之時﹐以「徵」則「凶」。然以柔乘剛﹐將出乎坎﹐有「利涉」之象﹐故其占如此。蓋行者可以水浮﹐而不可以陸走也﹐或疑利字上當有不字。

程傳《未濟》「徵凶」﹐謂居險無出險之用﹐而行則凶也﹐必出險而後可證。三以陰柔不中正之才而居險﹐不足以濟﹐未有可濟之道出險之用﹐而徵所以凶也﹐然《未旣》有可濟之道﹐險終有出險之理﹐上有剛陽之應﹐若能涉險而往從之﹐則濟矣﹐故「利涉大川」也。然三之陰柔﹐豈能出險而往﹐非時不可﹐才不能也。

集說趙氏汝楳曰﹕三居《未濟》之終﹐過此則近於濟矣﹐故特表以卦名也。

胡氏炳文曰﹕六三居坎上﹐可以出險﹐陰柔非能濟者﹐故明言「未濟徵凶」。

案此爻之義﹐最爲難明。蓋上下卦之交﹐有濟之義﹐《旣濟》之三﹐剛也﹐故能濟。《未濟》之三﹐柔也﹐故未能濟。《傳》曰「其柔危﹐其剛勝邪﹗」於此兩爻見之矣。

又《旣濟》《未濟》兩卦爻辭﹐未有舉卦名者﹐獨此爻曰「未濟」。蓋他爻之旣濟未濟者時也﹐順時以處之而已。此爻時可濟矣﹐而未能濟﹐是未濟在己而不在時﹐故言未濟﹐九四﹐貞吉﹐悔亡﹐震用伐鬼方﹐三年有賞於大國。

本義以九居四﹐不正而有「悔」也。能勉而貞﹐則「悔亡」矣。然以不貞之資﹐欲勉而貞﹐非極其陽剛用力之久不能也﹐故爲「伐鬼方」三年而受賞之象。

程傳九四陽剛﹐居大臣之位﹐上有虛中明順之主。又已出於險﹐《未濟》已過中矣﹐有可濟之道也。濟天下之艱難﹐非剛健之才不能也﹐九𨿽陽而居四﹐故戒以貞固則吉而「悔亡」。不貞則不能濟﹐有悔者也。「震」﹐動之極也。古之人用力之甚者﹐「伐鬼方」也。故以爲義。力勤而遠伐﹐至於三年﹐然後成功﹐而行大國之賞﹐必如是乃能濟也。濟天下之道﹐當貞固如是。四居柔﹐故設此戒。

集說兪氏琰曰「震用伐鬼方」者﹐震動而使之驚畏也﹐《詩時邁》云「薄言震之﹐莫不震疊」﹐與此震同。

案此「伐鬼方」﹐亦與《旣濟》同﹐而差一位也。「三年克之」﹐是已克也。「震用伐鬼」﹐是方伐也。「三年有賞於大國」﹐言三年之間﹐賞勞師旅者不絕﹐非謂事定而論賞也。與《師》之「王三錫命」同﹐不與《師》之「大君有命」同。

又案三四非君位﹐而以髙宗之事言者﹐蓋《易》中有論時者﹐則不論其位。如《泰》之論平陂之運﹐而利於艱貞。《革》之論變革之道﹐而宜於攺命。皆以上下卦之交時義論之也。

六五﹐貞吉﹐無悔﹐君子之光﹐有孚﹐吉。

本義以六居五﹐亦非正也。然文明之主﹐居中應剛﹐虛心以求下之助﹐故得「貞」而「吉」且「無悔」。又有光輝之盛﹐信實而不妄﹐吉而又吉也。

程傳五文明之主﹐居剛而應剛﹐其處得中﹐虛其心而陽爲之輔﹐𨿽以柔居尊﹐處之至正至善﹐無不足也。旣得貞正﹐故「吉」而「無悔」。貞其固有﹐非戒也。以此而擠﹐無不濟也。五文明之主﹐故稱其光。君子徳輝之盛﹐而功實稱之﹐「有孚」也。上云吉﹐以貞也。柔而能貞﹐徳之吉也。下云吉﹐以功也。旣「光」而「有孚」﹐時可濟也。

集說楊氏萬里曰﹕六五逢未濟之世而光輝﹐何也﹖日之在夏﹐曀之益熱﹐火之在夜﹐宿之彌熾。六五變未濟爲旣濟﹐文明之盛﹐又何疑焉﹖案《易》卦有「悔亡」「無悔」者﹐必先「悔亡」而後「無悔」。蓋無悔之義﹐進於悔亡也。其四五兩爻相連言之者﹐則《咸》《大壯》及此卦是也。此卦自下卦而上卦﹐事已過中﹐向乎濟之時也。以髙宗論之﹐四其奮伐荊楚之時﹐而五其嘉靖殷邦之侯乎。

凡自晦而明﹐自剝而生﹐自亂而治者﹐其光輝必倍於常時。觀之雨後之日光﹐焚余之山色﹐可見矣。

上九﹐有孚﹐於飲酒﹐無咎﹐濡其首﹐有孚﹐失是。

程傳九以剛在上﹐剛之極也。居月之上﹐明之極也。剛極而能明﹐則不爲躁而爲決。明能燭理﹐剛能斷義。居《未濟》之極﹐非得濟之位﹐無可濟之理﹐則當樂天順命而已。若《否》終則有傾﹐時之變也。《未濟》則無極而自濟之理﹐故止爲《未濟》之極﹐至誠安於義命而自樂﹐則可「無咎」。「飲酒」﹐自樂也。不樂其處﹐則忿躁隕獲﹐入於凶咎矣。若從樂而耽肆過禮﹐至「濡其首」﹐亦非能安其處也。「有孚」﹐自信於中也。「失是」﹐失其宜也。如是則於有孚爲失也。人之處患難﹐知其無可柰何﹐而放意不反者﹐豈安於義命者哉﹗

集說劉氏牧曰﹕《旣濟》以柔居上﹐止則亂也﹐故「濡其首厲」。《未濟》以剛居上﹐窮則通矣﹐故「有孚於飲酒﹐無咎」。

石氏介曰﹕上九以剛明之徳﹐是內「有孚」也。在《未濟》之終﹐終又反於《旣濟》﹐故得飲酒自樂。若樂而不知節﹐復「濡其首」﹐則𨿽「有孚」﹐必失於此﹐此戒之之辭也。

邱氏富國曰﹕旣言「飲酒」之「無咎」﹐復言飲酒濡首之失﹐何耶﹗蓋飲酒可也﹐耽飲而至於濡首﹐則昔之「有孚」者﹐今失於是矣。

李氏簡曰﹕《未濟》之終﹐甫及《旣濟》﹐而復以濡首戒之。懼以終始﹐其要無咎﹐此之謂《易》之道也。

總論鄭氏汝諧曰﹕《旣濟》「初吉終亂」﹐《未濟》則初亂終吉﹐以卦之體言之﹐《旣濟》則出明而之險﹐《未濟》則出險而之明。以卦之義言之﹐濟於始者必亂於終﹐亂於始者必濟於終﹐天之道物之理固然也。

邱氏富國曰﹕內三爻﹐坎險也。初言濡尾之吝﹐二言曳輪之貞﹐三有徵凶位不當之戒﹐皆未濟之事也。外三爻﹐離明也。四言「伐鬼方」有賞﹐五言「君子之光有孚」﹐上言「飲酒無咎」﹐則未濟爲旣濟矣。

萬氏善曰﹕《泰》之變爲《旣濟》《否》之變爲《未濟》﹐蓋《旣濟》自《泰》而趨《否》者也﹐《未濟》自《否》而趨《泰》者也。故《旣濟》爻辭無吉者﹐以其趨於《否》也。《未濟》爻辭多吉﹐以其趨於《泰》也。《否》《泰》者﹐治亂對待之理。《旣濟》《未濟》者﹐《否》《泰》變更之漸也。

吳氏曰愼曰﹕《易》之爲義﹐不易也。交易也﹐變易也。乾坤之純﹐不易者也。《旣濟》《未濟》﹐交易變易者也。以是始終﹐《易》之大義。

彖上傳本義「彖」﹐卽文王所系之辭。「上」者﹐經之上篇。「傳」者﹐孔子所以釋經之辭也。後凡言傳者放此。

案《彖傳》者﹐孔子所以釋文王之意。先釋名﹐後釋辭。其釋名則雜取諸卦象卦徳卦體﹐有兼取者﹐有但取其一二者﹐要皆以傳中首一句之義爲重。如《屯》則「剛柔始交而難生」﹐《蒙》則「山下有險」﹐皆第一義也。釋辭之體﹐尢爲不一。有直據卦名而論其理者﹐有雜取卦象卦徳卦體者﹐蓋辭生於名。就文王本文觀之﹐則據卦名而論其理者正也。然名旣根於卦﹐則辭亦不離乎卦﹐雜而取之。一則所以盡名中之緼﹐以見辭義之有所從來。一則以爲二體六爻吉凶之斷例﹐而見辭義之無所不包也。惟《乾》《坤》《坎》《離》《震》《艮》《巽》《兌》八卦不釋名者﹐八卦之名﹐文王無攺於伏羲之舊﹐而其徳其象﹐相傳已久﹐不待釋也。惟《坎》加口「習」字﹐有取於重卦之義﹐故特釋之。其釋辭則亦雜取徳象﹐與其爻位。如釋《乾》「元亨利貞」之辭﹐則以天言之者﹐其卦象也。以九五言之者﹐其爻位也。釋《坤》辭以地﹐釋《坎》辭以水﹐釋《震》辭以雷﹐則皆卦象也。釋《坎》以剛中。釋《離》以柔中﹐釋《艮》曰「上下敵應﹐不相與也」﹐釋《巽》曰「剛巽」「柔順」﹐釋《兌》曰「剛中」「柔外」﹐則皆爻位也。先明《乾》卦﹐則諸卦可通矣。

大哉乾元﹐萬物資始﹐乃統天。

本義此專以天道明《乾》義﹐又析「元亨利貞」爲四徳﹐以發明之﹐而此一節首釋元義也。「大哉」﹐嘆辭。「元」﹐大也﹐始也。「乾元」﹐大徳之大始﹐故萬物之主﹐皆資之以爲始也。又爲四徳之首﹐而貫乎天徳之始終﹐故曰「統天」。

集說九家易曰﹕《乾》者純陽﹐天之象也。觀《乾》之始﹐以知大徳。惟天爲大﹐故曰「大哉」。「元」者﹐气之始也。

《朱子語類》云「乾元」只是天之性﹐不是兩个物事。

又云「元」者用之端﹐而「亨利貞」之理具焉﹐至於爲「亨」爲「利」爲「貞」﹐則亦」元」之爲耳﹐此元之所以包四徳也。若分而言之﹐則「元亨」誠之通﹐「利貞」誠之復。其體用固有在矣﹐以用言﹐則「元」爲主﹐以體言﹐則「貞」爲主。

又云「元」者﹐天地生物之端倪也。「元」者生意﹐在「亨」則生意之長﹐在「利」則生意之遂﹐在「貞」則生意之成。若言仁便是這意思﹐仁本生意﹐生意則惻隱之心也。

苟傷著這生意﹐則惻隱之心便發。若羞惡﹐也是仁去那義上發。若辭讓﹐也是仁去那禮上發。若是非﹐也是仁去那智上發。若不仁之人﹐安得更有義禮智。

雲行雨施﹐品物流形。

本義此釋《乾》之「亨」也。

集說楊氏萬里曰﹕彖言「元」「利貞」﹐而獨不言「亨」者﹐蓋「雲行雨施」﹐卽气之「亨」也﹐「品物流形」﹐卽形之亨電。

兪氏琰曰﹕前言「萬物」﹐此言「品物」。萬與品﹐同與異與﹖「元」爲稟气之始﹐未可區別﹐故總謂之「萬」。「亨」則流動形見﹐而洪纖髙下﹐各有區別﹐放特謂之「品」。

大明終始﹐六位時成﹐時乘六龍以禦天。

本義「始」﹐卽元也。「終」﹐謂貞也。不終則元始﹐不貞則無以爲元也。此言聖人大明乾道之終始﹐則見卦之六位﹐各以時成﹐而乘此六陽以行天道﹐是乃聖人之「元亨」也。

集說《朱子語類》云﹕乾道「終始」﹐卽四徳也。「始」則元﹐「終」則貞﹐蓋不終則無以爲始﹐不貞則無以爲元。六爻之立﹐由此而立耳。以時成者﹐言各以其時而成﹐如「潛」「見」「飛」「躍」﹐皆以時耳﹐然皆四徳之流行也。

又云「六龍」只是六爻﹐「龍」只是譬諭。明此六爻之義﹐「潛」「見」﹐「飛」「躍」﹐以時而動﹐便是「乘六龍」﹐便是「禦天」。聖人便是天﹐天便是聖人。

蔡氏淸曰﹕謂之「乘」者﹐因龍字生也。禦者﹐如禦車之禦。

乾道變化﹐各正性命﹐保合大和﹐乃利貞。

本義變者化之漸﹐化者變之成。物所受爲性﹐天所賦爲命。「大和」﹐陰陽會合﹐沖和之气也。「各正」者﹐得於有生之初。「保合」﹐者﹐全於已生之後﹐此言「乾道變化」﹐無所不利﹐而萬物各得其性命以自全﹐以釋「利貞」之義也。

集說《朱子語類》云「各正性命」﹐他那元亨時𨿽正了﹐然未成形質﹐到這里方成﹐如百谷堅實了﹐方喚作正性命。

又云「乾道變化﹐各正性命」﹐總只是一个理。此理處處相渾淪﹐如一粒粟生爲苗﹐苗便生花﹐花便結實﹐又成粟還復本形。一穗有百粒﹐每粒个个完全﹐又將這百粒去種﹐又各成百粒﹐生生只管不已﹐初間只是這一粒分去﹐物物各有理﹐總只是一个理。

又云「保合大和」﹐卽是保合此生理也。「天地氤氳」﹐乃天地保合此生物之理。造化不息﹐及其萬物化生之後﹐則萬物各自保合其生理﹐不保合則無物矣。

又云「保合大和」﹐天地萬物皆然。天地便是大底萬物。萬物便是小底天地。

又云﹕仁爲四徳之首﹐而智則能成始而成終﹐猶「元」爲四徳之長。然「元」不生於「元」而生於「貞」﹐蓋天地之化﹐不翕聚則不能發散也。仁智交際之間﹐乃萬化之機軸。此理循環不窮﹐吻合無間﹐不貞則無以爲「元」也。

胡氏炳文曰﹕以二气之分言﹐則變者萬物之出機﹐「元亨」是也。化者萬物之人機﹐「利貞」是也﹐以一气之運言﹐則變者其漸﹐化者其成﹐先言「品物流形」﹐後言「各正性命」。物有此形﹐卽有此性﹐皆天所命也。謂之「各正」﹐則命之稟也﹐乃性之所以一定而不易。謂之「保合」﹐則性之存也﹐又命之所以流行而不已。蓋「大和」者﹐陰陽會合沖和之气。而「乾元」「資始」之理﹐固在其中矣。

薛氏瑄曰「大哉乾元﹐萬物資始」﹐誠之源也﹐道之體也﹐萬殊之所以一本也。「乾道變化﹐各正性命」﹐誠斯立焉﹐道之用也﹐一本之所以萬殊也。然凡言體用﹐不可分而爲二。

蔡氏淸曰「各正」「保合」﹐𨿽合爲乾之「利貞」。然細分之﹐各正者利也﹐保合者貞也。《文言本義》云﹕利者生物之遂﹐物各得宜﹐不相妨害﹐非卽此之「各正性命」乎﹗貞者生物之成﹐實理具備﹐隨在各足﹐非卽此之「保合大和」乎﹗

林氏希元曰「各正性命」是「利」﹐「保合大和」是「貞」。向之「資始」於「元」﹐「流形」於「亨」者﹐今則各效法象﹐各成形質﹐而性命於是乎各正。旣而愈斂愈固﹐生意凝畜而不滲漏﹐化機內蘊而不外見﹐則「大和」於是「保合」矣。

首出庶物﹐萬國咸寧。

本義聖人在上﹐髙出於物﹐猶乾道之變化也。「萬國」各得其所而「咸寧」﹐猶萬物之「各正性命」﹐而「保合大和」也。此言聖人之「利貞」也。蓋嘗統而論之﹐「元」之者物之始生﹐「亨」者物之暢茂﹐「利」則向於實也﹐「貞」則實之成也。實之旣成﹐則其根蒂脫落﹐可復種而生矣。此四徳之所以循環而無端也。然而四者之間﹐生气流行﹐初無間斷﹐此「元」之所以包四徳而統天也。其以聖人而言﹐則孔子之意﹐蓋以此卦爲聖人得天位﹐行天道﹐而致太平之占也。𨿽其文義有非文王之舊者﹐然讀者各以其意求之﹐則並行而不悖也。《坤》卦放此。

程傳卦下之辭爲「彖」﹐夫子從而釋之﹐通謂之「彖」。「彖」者言一卦之義﹐故「知者觀其彖辭﹐則思過半矣」。「大哉乾元」﹐贊乾元始萬物之道大也。四徳之元﹐猶五常之仁。偏言則一事﹐專言則包四者。「萬物資始乃統天」﹐言「元」也。「乾元」﹐統言天之道也。天道始萬物﹐物資始於天也。「雲行雨施﹐品物流形」﹐言「亨」也。天道運行﹐生育萬物也﹐大明天道之終始﹐則見卦之六位﹐各以時成。卦之初終﹐乃天道終始﹐乘此六爻之時﹐乃天運也。「以禦天」謂以當天運。「乾道變化」﹐生育萬物﹐洪纖髙下﹐各以其類﹐「各正性命」也。天所賦爲命﹐物所受爲性﹐「保合大和」乃「利貞」。

「保」﹐謂常存。「合」﹐謂常和。「保合大和」﹐是以「利」且「貞」也。天地之道﹐常久而不已者﹐「保合大和」也。天爲萬物之祖﹐王爲萬邦之宗﹐乾道「首出庶物」而萬匯亨﹐君道尊臨天位而四海從。王者體天之道﹐則「萬國咸寧」也。

集說《朱子語類》云「大哉乾元﹐萬物資始」﹐「至哉坤元﹐萬物資生」﹐那「元」林氏希元曰﹕伏羲所畫《乾》卦﹐其義所該者廣﹐不止天道。文王「元亨利貞」之系﹐只是个占辭。原無它意﹐夫子贊《易》﹐則專以天道來發明乾義。又將『元亨利貞」之辭﹐分爲「四徳」﹐以發明乾義﹐以天道明乾義。它無所見﹐只在析「元亨利貞」爲四徳上見得。

又曰「元亨利貞」本旨﹐在卦辭者﹐與諸卦一般。至吾夫子分爲四徳﹐而後世之言天道者因之﹐此夫子所以爲道徳之宗也。又如仁字首見於《尙書》﹐只作愛人說﹐至夫子始作心徳說﹐以此立教﹐仁道始行於世。

又曰「利」者生物之遂﹐「貞」者生物之成。遂與成﹐如何分別﹖《論語》遂事不諫﹐注云﹐遂謂事𨿽未成﹐而勢不能已也﹐則知遂是方向成之勢﹐而貞則成矣。故曰「利」則向於實也﹐「貞」則實之成也。

案《乾》者﹐健也。彖辭但言至健之道﹐大通而宜於正固﹐以爲人事之占而已。

夫子作《彖傳》﹐乃推卦象卦位以發明之。以卦象明之者﹐乾之象莫大於天也。以卦位明之者﹐乾之位莫尊於五也。以天之「元亨」言之﹐其以一時統四時之徳者莫如「元」﹐至於澤流萬物則「亨」也。以君之「元亨」言之﹐九五以一位統六位之徳﹐是亦天之元矣﹐澤流萬民是亦天之亨矣。其言「六位」﹐又言「六龍」者﹐蓋以切「飛龍在天」之義。言四徳之終始﹐寓於六爻之中。而獨九五備眾爻之徳﹐處在天之位。如乘駕六龍以禦於天路﹐則能行雲施雨﹐與天之「雲行雨施」同也。又以天之「利貞」言之﹐萬物成遂﹐性命正而大和洽者﹐「利貞」之候也。以君之「利貞」言之﹐九五一爻﹐爲卦之主。

上下五陽與之同徳﹐如大君在上﹐萬民各得其性命之理﹐以休養於大和之化﹐是亦天之「利貞」矣。其言「庶物」言「萬國」者﹐又以切「利見大人」之義。以徳位之所統言之﹐則曰「庶物」。以功化之所及言之﹐則曰「萬國」。「首出」則爲物所睹﹐至於「咸寧」﹐而臻乎上治矣。《乾》之爲義﹐無所不包﹐夫子舉其大者﹐故以天道君道盡之。

至哉坤元﹐萬物資生﹐乃順承天。

本義此以地道明《坤》之義﹐而首言元也。「至」﹐極也﹐比「大」義差緩﹐「始」者气之始﹐「生」者形之始。順承天施﹐地之道也﹑集說呂氏大臨曰﹕《乾》之體大矣﹐《坤》之效乾之法﹐至乾之大而後已﹐故「乾元」曰「大哉」﹐「坤元」曰「至哉」。

《朱子語類》云﹕資乾以始﹐便資坤以生﹐不爭得霎時間。萬物資乾以始而有气﹐資坤以生而有形﹐气至而生﹐卽「坤元」也。

坤厚載物﹐徳合無疆。含弘光大﹐品物咸亨。

本義言「亨」也﹐「徳合無疆」﹐謂配乾也。

集說崔氏憬曰﹕含育萬物爲「弘」﹐光華萬物爲「大」。動植各遂其性﹐故曰「品物咸亨」也。

遊氏酢曰「其靜也翕」﹐故曰「含弘」。「含」言無所不容﹐「弘」言無所不有﹐「其動也辟」﹐故曰「光大」。「光」言無所不著﹐「大」言無所不被﹐此所以「徳合無疆」也。

林氏希元曰﹕無所不包﹐可見其弘。無所不達﹐可見其大。「含弘光大」﹐坤之「亨」也。「品物咸亨」﹐是物隨《坤》亨而亨也。變「萬」言「品」者﹐與《乾》「雲行雨施品物流形」一般。

牝馬地類﹐行地無疆。柔順利貞﹐君子攸行。

本義言「利貞」也。「馬」﹐乾之象﹐而以爲地類者﹐牝陰物﹐而馬又行地之物也﹐「行地無疆」﹐則順而健也。「柔順利貞」﹐《坤》之徳也。君子攸行﹐人之所行﹐如《坤》之徳也。所行如是﹐則其占如下文所云也。

程傳資生之道﹐可謂大矣。《乾》旣稱「大」﹐故《坤》稱「至」。「至」義差緩﹐不若「大」之盛也﹐聖人於尊卑之辧﹐謹嚴如此。萬物資《乾》以始﹐資《坤》以生﹐父母之道也。順承無施﹐以成其功。《坤》之厚徳﹐持載萬物﹐合於乾之無疆也。以「含弘光大」四者形容《坤》道﹐猶《乾》之剛健中正純粹也。「含」﹐包容也。「弘」﹐寬裕也。「光」﹐昭明也。「大」﹐博厚也。有此四者﹐故能成承天之功﹐品物咸得亨遂﹐取牝馬爲象者﹐以其柔順而健﹐行地之類也。「行地無疆」﹐謂健也。《乾》健《坤》順﹐《坤》亦健乎﹖曰﹕非健何以配《乾》﹐未有《乾》行而《坤》止也。其動也剛﹐不害其爲柔也。「柔順」而「利貞」﹐乃《坤》徳也。君子之所行也﹐君子之道﹐合坤徳也。

集說王氏弼曰﹕地之所以得「無疆」者﹐以卑順行之故也。《乾》以龍「禦天」﹐《坤》以馬「行地」。

《朱子語類》云「牝馬地類﹐行地無疆」﹐便是那「柔順利貞﹐君子攸行」。本連下面﹐緣它趁押韻後﹐故說在此。

又云﹕《程傳》云﹐未有《乾》行而《坤》止﹐此說是。且如《乾》施物﹐《坤》不應﹐則不能生物。旣會生物﹐便是動﹐若不是它健後﹐如何配《乾》﹐只是健得來順。

龔氏煥曰﹕《坤》「先迷後得」而亦有「元亨」者﹐《坤》之「元亨」﹐承《乾》而已。

故曰「至哉坤元」﹑「乃順承天」﹐又曰「徳合無疆」﹑「品物咸亨」。《坤》之「利貞」。乃《坤》之徳﹐故曰「牝馬地類﹐行地無疆﹐柔順利貞」。此亦「先迷後得」之意。《坤》所以能承《乾》之「元亨」以爲「元亨」者﹐以其「柔順利貞」也。

蔡氏淸曰﹕以象言則爲「牝馬地類﹐行地無疆」。以義言則爲「柔順利貞」。《本義》謂馬行地之物者﹐明龍之能飛乎天﹐而爲《乾》之象也。

林氏希元曰「牝馬地類」﹐順也。「行地無疆」﹐順而健也。故承之曰「柔順利貞」﹐言此卽《坤》徳之順健云爾。不敢自主﹐承天之施以生萬物﹐「柔順」也。承天生物﹐直至於有終﹐「利貞」也。彖辭「利牝馬之貞」﹐本無四徳﹐夫子以四徳解﹐故爲之說如此。

先迷失道﹐後順得常﹐西南得朋﹐乃與類行﹐東北喪朋﹐乃終有慶。

本義陽大陰小﹐陽得兼陰﹐陰不得兼陽。故《坤》之徳﹐常減於《乾》之半也。

「東北」𨿽「喪朋」﹐然反之「西南」﹐則「終有慶」矣。

集說程子曰「東北喪朋」﹐陰必從陽﹐然後「乃終有慶」也。

項氏安世曰「東北喪朋﹐乃終有慶」者﹐所以發文王盲外之意也。地之交乎天﹐臣之事乎君﹐婦之從乎夫﹐皆「喪朋」之「慶」也。

邱氏富國曰﹕《坤》道主成﹐成在後﹐故先《乾》而動﹐則迷而失其道﹐從《乾》而動﹐則順而得其常。「西南」爲後﹐於《坤》爲得地﹐故往「西南」則與類行﹐東北爲先﹐於《坤》爲不得地﹐故往「東北」則必」喪朋」。

王氏申子曰﹕馬而非牝﹐則不順而非地之類。牝而非馬﹐則不能配《乾》而「行地無疆」﹐此《坤》之「柔順利貞」也。故君子行《坤》之道者﹐先乎陽﹐則迷而失。後乎陽﹐則順而得。以陰從陰﹐猶與類行﹐以陰從陽﹐然後有慶。

林氏希元曰「先迷失道」﹐是以失道解先迷。蓋陰本居後﹐今居先是失道﹐故「迷」也。「後順得常」﹐是以順解得常。蓋陰本居後﹐居先爲逆﹐居後爲順﹐故得其常道也。

金氏賁亨曰「喪朋」﹐猶《泰》之「朋亡」。捨其朋而從陽﹐則有「得主」之「慶」。

何氏楷曰「君子攸行」﹐𨿽趁上韻﹐然意連下文﹐釋卦辭「君子有攸往也」。君子之行﹐以陽剛爲主。以陰抗陽﹐故迷而失道。以陰順陽﹐故得所主而不失其常。蓋陽爲主﹐陰承之﹐此天地不易之常理也。「得朋」者﹐合羣陰以從陽﹐後代終也。「喪朋」者﹐斂羣陰以避陽﹐先無成也。

安貞之吉﹐應地無疆。

本義安而且貞﹐地之徳也。

程傳《乾》之用﹐陽之爲也。《坤》之用﹐陰之爲也。形而上曰天地之道﹐形而下曰陰陽之功。「先迷後得」以下﹐言陰道也。先唱則迷失陰道﹐後和則順而得其常理。

西南陰方﹐從其類「得朋」也。東北陽方﹐離其類「喪朋」也。離其類而從陽﹐則能成生物之功﹐終有吉慶也﹔「與類行』』者本也﹐從於陽者用也。陰體柔躁﹐故從於陽﹐則能安貞而吉﹐應地道之無疆也。陰而不安貞﹐豈能應地之道﹐《彖》有三「無疆」﹐蓋不集說孔氏穎達曰「萬物資生」者﹐言萬物資地而生。《乾》本气初﹐故云「資始」。

《坤》據成形﹐放云「資生」。「乃順承天」者﹐《乾》是剛健﹐能統領於天﹐《坤》是陰柔﹐以和順承奉於天。以其廣厚﹐故能載物。有此生長之徳﹐合會「無疆」。凡言「無疆」者有二義﹐一是廣博無疆﹐二是長久無疆也。自此以上﹐論「坤元」之徳也。包含弘厚﹐光著盛大﹐故品類之物﹐皆得亨通。此二句釋「亨」也。牝馬以其柔順﹐故云「地類」。以柔順爲體﹐故「行地無疆」﹐不復窮已。此二句釋「利貞」。故上文云「利牝馬之貞」是也。「柔順利貞﹐君子攸行」者﹐重釋「利貞」之義。是君子之所行﹐兼釋前文「君子有攸往」也。「先迷失道」者﹐以陰在物之先﹐失其爲陰之道。「後順得常」者﹐以陰在物之後﹐陽唱而陰和﹐是後順得常。「乃與類行」者﹐以陰而造坤位﹐是乃與類行。「乃終有慶」者﹐以陰而詣陽﹐初𨿽離羣﹐乃終久有慶善也。「安」謂安靜﹐「貞」謂貞正也。地體安靜而貞正﹐人若靜而能正﹐卽得其吉﹐應合地之無疆也。

屯﹐剛柔始交而難生。

本義以二體釋卦名義﹐「始交」﹐謂震。「難生」﹐謂坎。

集說朱氏震曰「震」者﹐《乾》交於《坤》﹐一索得之﹐「剛柔始交」也。坎險難﹐「剛柔始交而難生」也。

張氏淸子曰﹕《乾》《坤》之後﹐一索得震爲「始交」﹐再索得坎爲「難生」﹐而承上接下之辭﹐所以合震坎之義﹐而釋其爲《屯》也。

動乎險中﹐大亨貞。

本義以二體之徳釋卦辭﹐「動」。震之爲也。「險」﹐坎之地也。自此以下﹐釋「元亨利貞」﹐乃用文王本意。

集說《朱子語類》﹕問﹕《本義》云﹐此以下釋「元亨利貞」﹐用文王本意﹐何也﹖曰﹕《乾》「元亨利貞」﹐至孔子方作四徳說﹐後人不知﹐將謂文王作《易》﹐便作四徳說﹐卽非也。如《屯》卦所謂「元亨利貞」者﹐以其能動𨿽可以「亨」﹐而在險則宜守正。

故筮得之者﹐其占爲「大亨」而利於正﹐初非謂四徳也。故孔子釋此彖辭﹐只曰「動乎險中﹐大亨貞」﹐是用文王本意釋之也。

雷雨之動滿盈﹐天造艸昧﹐宜建侯而不寧。

本義以二體之象釋卦辭。「雷」﹐震象。「雨」﹐坎象。「天造」﹐猶言天運。「艸」﹐雜亂。「昧」﹐晦冥也。陰陽交而雷雨作﹐雜亂晦冥﹐塞乎兩間。天下未定﹐名分未明。

宜立君以統治﹐而未可遽謂安寧之時也。不取初九爻義者﹐取義多端﹐姑舉其一也。

程傳以云雷二象言之﹐則「剛柔始交」也。以坎震二體言之﹐「動乎險中」也。「剛柔始交」﹐未能通暢則艱屯﹐故云「難生」。又「動於險中」﹐爲艱屯之義﹐所謂「大亨」而「貞」者﹐「雷雨之動滿盈」也。陰陽始交﹐則艱屯未能通暢。及其和洽﹐則成雷雨滿盈於天地之間﹐生物乃遂。《屯》有「大亨」之道也﹐所以能「大亨」﹐由夫「貞」也。

集說孔氏穎達曰「艸」﹐謂艸創。「昧」﹐謂冥昧。言天造萬物於艸創之始﹐如在冥味之時也。於此艸昧之時﹐王者宜建立諸侯﹐以撫卹萬方之物﹐而不得安居無事。

王氏安石曰「難生」也﹐「動乎險中」也﹐此云雷之時也﹐故曰云雷《屯》。卒至於「雷雨之動滿盈」﹐然後能免乎險而《屯》難解﹐「大亨貞」。要《屯》之終而爲言也。

《朱子語類》﹕問﹕「剛柔始交而難生」﹐《程傳》以云雷之象爲「始交」﹐謂震始交於下﹐坎始交於中﹐如何﹖曰「剛柔始交」﹐只指震言。所謂震一索而得男也﹐此三句各有所指﹐「剛柔始交而難生」﹐是以二體釋卦名義。「動乎險中大亨貞」﹐是以二體之徳釋卦辭﹐「雷雨之動滿盈﹐天造艸昧﹐宜建侯而不寧」﹐是以二體之象釋卦辭﹐只如此看甚明﹐緣後來說者交雜混了﹐故覺語意重復。

蔡氏淸曰﹕艸雜亂則不定矣﹐故下雲天下未定。昧晦冥則不明矣﹐故下云名分未明。

名分不獨謂君臣上下﹐如父子夫婦昆弟之類皆是也﹐立君統治者﹐君臣﹐人道之綱也。

何氏楷曰﹕震之未動﹐坎气爲云﹐云上雷下鬱結而未成雨﹐所以爲《屯》。動則云化爲雨﹐雷上雨下﹐《屯》之鬱結者變而爲解﹐而未亨者果「大亨」矣。

案《本義》以「動乎險中」釋「大亨貞」﹐「雷雨之動」以下釋「建侯」。《程傳》則以「動乎險中」屬上句﹐總釋卦名﹐而以「雷雨之動滿盈」一句釋「大亨貞」。今觀《屯》稱云雷﹐《解》稱「雷雨」﹐則《屯》之時猶未解也。夫子欲明「元亨」之義﹐故變「云雷」言「雷雨」﹐以見《屯》之必《解》﹐則觀其動也﹐而《屯》之「元亨」可知矣。然動者亨之機爾﹐其醞釀姻媼以滿盈其气﹐又足以見貞固之義﹐《程傳》說可從﹐故王氏何氏同。

蒙﹐山下有險。險而止﹐蒙。

本義以卦象卦徳釋卦名﹐有兩義。

蒙﹐亨﹐以亨行時中也。匪我求童蒙﹐童蒙求我﹐志應也。初筮告﹐以剛中也。再三瀆﹐瀆則不告﹐瀆蒙也。蒙以養正﹐聖功也。

本義以卦體釋卦辭也。九二以可亨之道﹐發人之蒙﹐而又得其時之中﹐謂如下文所指之事﹐皆以亨行而當其可也﹕「志應」者。二剛明﹐五柔暗﹐故二不求五而五求二﹐其志自相應也。「以剛中」者﹐以剛而中﹐故能告而有節也。「瀆」﹐筮者二三﹐則問者固瀆﹐而告者亦瀆矣。「蒙以養正」﹐乃作聖之功﹐所以釋「利貞」之義也。

程傳山下有險﹐內險不可處﹐外止莫能進﹐未知所爲﹐故爲昏蒙之義。「蒙亨」﹐以亨行時中也。蒙之能亨﹐以亨道行也。所謂亨道時中也。「時」﹐謂得君之應。「中」﹐謂處得其中。得中則時也。「匪我求童蒙﹐童蒙求我﹐志應也」。二以剛明之賢處於下﹐集說《朱子語類》云「蒙以養正聖功也」﹐蓋言蒙昧之時﹐先自養教正當了﹐到那開發時﹐便有作聖之功。若蒙昧之中﹐已自不正﹐他日何由會有聖功。

胡氏炳文曰﹕《程傳》云﹐亨道卽時中也。《本義》謂九二以可亨之道﹐發人之蒙﹐而又得其時之中﹐蓋蒙豈無可亨之道﹐但恐亨之不得乎時之中耳。《本義》謂如下文所指之事﹐蓋謂志未應而遽欲亨之﹐非時中也。再三瀆而亦告之﹐非時中也。蒙宜養正﹐過此而後養之﹐非時中也。

兪氏琰曰﹕聖者無所不通之謂﹐「童蒙」之時﹐便當以正道涵養其正性﹐是乃作聖之功也。古之人﹐含徳之厚﹐比於赤子﹐大人之所以爲大人者﹐不失其赤子之心而已。

童蒙之時﹐情竇未開﹐天眞未散﹐粹然一出於正﹐所謂赤子之心是也。涵養正性﹐全在「童蒙」之時。若「童蒙」之時﹐無所養而失其正﹐則他日欲望其作聖﹐不可得矣。

林氏希元曰﹕養蒙發蒙原非二事﹐對前日之蒙言﹐則曰發﹐對後日之作聖言﹐則曰養利貞之語。實《蒙》上文﹐加《咸》《恆》「利貞」之例﹐非發蒙之後﹐又別出養蒙之義也。

需﹐須也﹐險在前也﹐剛健而不陷﹐其義不困窮矣。

本義此以卦徳釋卦名義。

程傳「需」之義﹐須也。以險在於前﹐未可遽進﹐故需待而行也。以《乾》之剛健﹐而能需待不輕動﹐故不陷於險﹐其義不至於困窮也。剛健之人﹐其動必躁﹐乃能需待而動﹐處之至善者也。故夫子贊之云「其義不困窮矣」。

集說王氏申子曰「需」者﹐坎險在前﹐須而後進也。惟剛則內﹐有所主﹐故能需。惟健則動不可禦﹐故能濟。

蔡氏淸曰﹕以剛遇險﹐而不遽進以陷於險者﹐蓋陰柔不能寧耐﹐乾剛則沈毅不苟﹐而能寧耐﹐所謂乾天下之至健也﹐徳行恆易以知險。

需﹐有孚﹐光亨﹐貞吉﹐位乎天位﹐以正中也。利涉大川﹐往有功也。

本義以卦體及兩象釋卦辭。

程傳五以剛實居中﹐爲孚之象﹐而得其所需﹐亦爲「有孚」之義。以干剛而至誠﹐故其徳光明而能亨通﹐得貞正而吉也。所以能然者﹐以居天位而得正中也。居大位﹐指集說谷氏家傑曰﹕此卦合坎乾成《需》。惟乾易而知險﹐故曰「剛健」﹐曰「正中」。

見有天徳者﹐能需也。

訟﹐上剛下險﹐險而健﹐訟。

本義以璞徳釋卦名義。

程傳《訟》之爲卦﹐上剛下險﹐險而又健也。又爲險健相接﹐內險外健﹐皆所以爲《訟》也。若健而不險﹐不生訟也。險而不健﹐不能訟也﹐險而又健﹐是以《訟》也。

集說毛氏璞曰﹕上剛下險﹐以彼此言之。險而健﹐以一人言之。

訟﹐有孚窒惕中吉﹐則來而得中也﹐終凶﹐訟不可咸也﹐利見大人﹐尙中正也﹐不利涉大川﹐入於淵也。

本義以卦變卦體卦象釋卦辭。

程傳《訟》之道固如是﹐又據卦才而言﹐九二以剛自外來而成《訟》﹐則二乃《訟》之主也。以剛處中﹐中實之象﹐故爲「有孚」﹐處《訟》之時﹐𨿽有孚信﹐亦必艱阻窒塞而有惕懼﹐不窒則不成訟矣。又居險陷之中﹐亦爲窒塞惕懼之義。二以陽剛自外來而得中﹐爲以剛來訟而不過之義﹐是以吉也。卦有更取成卦之由爲義者﹐此是也。卦義不取成卦之由﹐則更不言所變之爻也。據卦辭﹐二乃善也。而爻中不見其善﹐蓋卦辭取其有孚得中而言﹐乃善也。爻則以自下訟上爲義﹐所取不同也。訟非善事﹐不得已也。安可終極其事﹐極意於其事﹐則「凶」矣﹐故曰「不可成也」。「成」﹐謂窮盡其事也。「訟」者﹐求辯其是非也。辯之當﹐乃中正也﹐故「利見大人」。以所尙者中正也﹐聽者非其人﹐則或不得其中正也。中正大人﹐九五是也。與人訟者﹐必處其身於安平之地。若蹈危險﹐則陷其身矣。乃「入於深淵」也。卦中有中正險陷之象。

集說孔氏穎達曰「剛來而得中」﹐輔嗣必以爲九二者﹐凡上下二象﹐在於下象者則稱來。故《賁》卦云「柔來而文剛」﹐是離下艮上而稱柔來。今此云「剛來而得中」﹐故知九二也。且凡云來者﹐皆據異類而來。九二在二陰之中﹐故稱「來」。若於爻辭之中﹐亦有從下卦向上卦稱「來」也。故《需》上六「有不速之客三人來」﹐謂下卦三陽。

然《需》上六陰爻﹐陽來詣之﹐亦是非類而稱來也。

劉氏牧曰「剛來」﹐謂二也﹐性本剛﹐好勝而訟也。來居柔﹐能屈其性也。處中位﹐不失中道也。

王氏安石曰﹕彖言乎其才也﹐《訟》「有孚窒惕中吉」﹐此言九二之才也。「終凶」﹐此言上九之才也。「利見大人」﹐言九五之才也。「不利涉大川」﹐言一卦之才也。

蔡氏淸曰「訟不可成」﹐以理言之﹐揚人之惡也﹐煩上之聽也﹐損己之徳也﹐增俗之偸也。又人己之間﹐俱廢其業﹐𨿽得不償失也﹐此豈君子之所樂成者哉﹗謂之「不可成」﹐見其宜惕中也。

師﹐眾也。貞﹐正也。能以眾正﹐可以王矣。

本義此以卦體釋師貞之義。「以」﹐謂能左右之也。一陽在下之中﹐而五陰皆爲所以也。能以眾正﹐則王者之師矣。

程傳能使眾人皆正﹐可以王天下矣。得眾心服從而歸正﹐王道止於是也。

剛中而應﹐行險而順﹐以此毒天下而民從之﹐吉又何咎矣。

本義又以卦體卦徳釋「丈人吉無咎」之義。」剛中」﹐謂九二。「應」﹐謂六五應之。

「行險」﹐謂行危道。「頃」﹐謂順人心。此非有老成之徳者不能也。「毒」﹐害也。師旅之興﹐不無害於天下﹐然以其有是才徳﹐是以民悅而從之也。

程傳言二也。以剛處中﹐剛而得中道也。六五之君爲正應﹐信任之專也。𨿽「行險」道﹐而以順動﹐所謂義兵﹐王者之師也。上順下險﹐「行險而順也」。師旅之興﹐不無傷財害人﹐毒害天下﹐然而民心從之者﹐以其義動也。古者東徵西怨﹐民心從也。如是故「吉」而無咎﹐「吉」﹐謂必克。「無咎」謂合義﹐「又何咎矣」﹐其義故「元咎」也。

集說遊氏酢曰﹕用師之道﹐將以正天下之不正也﹐故師謂之徵。己則不正﹐其能正人乎。「剛中而應」﹐任將之道也。「行險而順」﹐興師之義也。仰順乎天﹐無違天以干時。俯順乎人﹐無咈人以從欲。興師之順如此﹐故能以眾正。以眾正之﹐則人皆知其欲正己而已﹐天下孰不趨於正哉﹗

胡氏炳文曰「毒」之一字﹐見得王者之師﹐不得已而用之。如毒藥之攻病﹐非有沈屙堅癥﹐不輕用也﹐其指深矣。

比﹐吉也。

本義此三字疑衍文。

比﹐輔也﹐下順從也。

本義此以卦體釋卦名義。

程傳「比吉也」﹐比者吉之道也。物相親比﹐乃吉道也。「比輔也」﹐釋比之義﹐比者相親輔也﹐下順從也。解卦所以爲比也。五以陽居尊位﹐羣下順從以親輔之﹐所以爲《比》也。

集說孔氏穎達曰「比吉也」者﹐言相親比而得吉也。「比輔也」者﹐釋比所以得吉。「下順從」者﹐謂從陰順從九五也。

《朱子語類》云「比吉也」﹐也字羨﹐當云「比吉」﹐比輔也﹐下順從也。「比輔也」﹐解「比」字。「下順從也」﹐解「吉」字。

楊氏啟新曰「下順從」以卦體言﹐實則兼上下眾陰﹐不曰上下而曰下者﹐以九五原筮元永貞無咎﹐以剛中也。不寧方來﹐上下應也。後夫凶﹐其道窮也。

本義亦以卦體釋卦辭。「剛中」﹐謂五。「上下」﹐謂五陰。

程傳推「原筮」決相比之道﹐得「元永貞」而後可以「無咎」。所謂「元永貞」﹐如五是也。以陽剛居中正﹐盡比道之善者也。以陽剛當尊位爲君徳﹐「元」也。居中得正﹐能永而「貞」也。卦辭本泛言《比》道。《彖》言「元永貞」者﹐九五以剛處中正是也。人之生﹐不能保其安寧﹐方且來求附比。民不能自保﹐故戴君以求寧。君不能獨立﹐故保民以爲安。不寧而來比者﹐上下相應也。以聖人之公言之﹐固至誠求天下之比﹐以安民也。以後王之私言之﹐不求下民之附﹐則危亡至矣。故上下之志﹐必相應也。在卦言之﹐上下羣陰比於五﹐五比其眾﹐乃上下應也。眾必相比﹐而後能遂其生。天地之間﹐未有不相親比而能遂者也。若相從之志﹐不疾而後﹐則不能成比﹐𨿽夫亦凶矣。無所親比﹐困屈以致凶﹐窮之道也。

集說胡氏炳文曰﹕凡「應」字﹐多謂剛柔兩爻相應﹐此則謂上下五陰應乎五之剛﹐又一例也。《師》《比》皆一陽五陰﹐《師》之應﹐謂五應二﹐將之任專也。《比》之應﹐則謂上下應五﹐君之分嚴也。

小畜﹐柔得位而上下應之﹐曰小畜。

本義以卦體釋卦名義﹐「柔得位」﹐指六居四。「上下」﹐謂五陽。

程傳言成卦之義也。以陰居四﹐又處上位﹐「柔得位」也。上下五陽皆應之﹐爲所畜也。以一陰而畜五陽。能系而不能固﹐是以爲《小畜》也。彖解成卦之義﹐而加「曰」字者﹐皆重卦名文勢當然﹐單名卦惟革有曰字﹐亦文勢然也。

集說胡氏瑗曰﹕《小畜》卦有二義﹐六四以一陰得位﹐體無二陰以分其應﹐故上下五陽皆應之﹐是小者能畜矣。三陽在下而並進﹐四以一陰獨當其路﹐是小有所畜也。

此二義也。

健而巽﹐剛中而志行﹐乃亨。

本義以卦徳卦體而言﹐陽猶可亨也。

程傳以卦才言也﹐內健而外巽﹐健而能巽也。二五居中﹐「剛中」也。陽性上進下復乾體﹐志在於行也。剛居中﹐爲剛而得中﹐又爲中剛﹐言畜陽則以柔巽﹐言能亨則由剛中。以成卦之義言﹐則爲陰畜陽。以卦才言﹐則陽爲剛中。才如是﹐故畜𨿽小而能亨也。

密雲不雨﹐尙往也。自我西郊﹐施未行也。

本義「尙往」﹐言畜之未極其气猶上進也。

程傳畜道不能成大﹐如「密雲」而不成雨。陰陽交而和則相固而成雨﹐二气不和﹐集說王氏逢曰﹕四以陰盛﹐有「密雲」之象。以柔止健﹐不能固陽﹐足以不雨﹐西郊陰地臣之類也。

楊氏時曰﹕卦五陽而一陰﹐則一陰爲之主。四以陰居陰﹐「柔得位」也﹐爲一卦之主﹐而上下應之﹐以陰畜陽也。陽大而陰小﹐小者畜也。此以六四一爻言之也﹐合一卦之才﹐則三陽健而進﹐一陰體巽而上行﹐九五剛得中﹐與之合志﹐則志行矣﹐是以亨也。

項氏安世曰﹕陰陽之理﹐畜極則亨。畜之小者﹐𨿽未遽亨﹐及其成也﹐終有亨理。

以六爻言之﹐一柔得位﹐五陽應之。能系其情﹐未能全制之也﹐故爲《小畜》。以二卦言之﹐健而能巽﹐不激不亢﹐其勢必通。二五皆剛中﹐同心同徳﹐其志必行﹐故有亨理﹐凡陰閉之極﹐則陽气蒸而成雨。「密雲不雨」者﹐陰方上往﹐未至於極也。「自我西郊」者﹐方起於此﹐未至於彼也。此皆言所畜之小﹐然謂之「尙往」﹐則非不住﹐謂之未行。

則非不行﹐亨固在其中矣。此於人事爲以臣畜君﹐終當感悟之象。

蔡氏淸曰「本義」「其气猶上進」也﹐當以旣雨旣處來照看。此句全就雲雨說﹐不然﹐用不得气字。

履﹐柔履剛也。

本義以二體釋卦名義。

集說王氏申子曰﹐《履》以六三成卦﹐三之象下迫於二陽之進﹐上躡乎三陽之剛。

胡氏炳文曰﹕《本義》謂二體﹐見得是以兌體之柔﹐履乾體之剛﹐非指六三以柔而履剛也。

案王氏胡氏二說不同﹐然當兼用﹐其義乃備。

說而應乎乾﹐是以履虎尾不咥人亨。

本義以卦徳釋彖辭。

程傳兌以陰柔履藉乾之陽剛﹐柔履剛也。兌以說順應乎乾剛而履藉之﹐下順乎上﹐陰承乎陽﹐天下之正理也。所履如此﹐至順至當。𨿽「履虎尾」﹐亦不見傷害。以此履行﹐其「亨」可知。

集說遊氏酢曰﹕卦以一柔進退履眾剛﹐故有「履虎尾」之象。然而「不咥人亨」者﹐說而應乎乾故也。夫敬以和﹐何事不行﹗君子之所履﹐苟在於是﹐則𨿽暴人之前無虞矣。

項氏安世曰﹕以兌說而「應乎乾」﹐則所行無忤。履𨿽危而不傷﹐莊周曰﹕虎媚養己者順也﹐惟柔順而說﹐則「履虎尾」而「不咥人」﹐且有能「亨」之理。

胡氏炳文曰﹕說而應乎乾﹐亦是以下體之兌﹐應上體之乾。若《蒙》曰「志應」﹐《師》曰「剛中而應」﹐是剛柔兩爻自相應。《比》《小畜》上下應﹐是一爻爲主﹐而眾爻應之。

剛中正﹐履帝位而不疚﹐光明也。

程傳九五以陽剛中正﹐尊「履帝位」﹐苟無疚病﹐得履道之至善光明者也﹐「疚」謂疵病﹐夾履是也。「光明」﹐徳盛而輝光也。

集說張氏浚曰﹕九五履乾正位﹐曰「剛中正」﹐剛健不息﹐體大中至正之道﹐以君臨天下﹐「履帝位而不疚」也。君臨天下者﹗其可危爲大。蓋人君以一身撫馭海內﹐使所履一不正﹐而蹈於非禮﹐則政令紀綱弛於上﹐讒賊寇攘起子下。穆王命君牙曰﹕心之憂危﹐若蹈虎尾﹐涉於春冰是也。

泰﹐小往大來吉亨﹐則是天地交而萬物通也﹐上下交而其志同也。內陽而外陰﹐內健而外順﹐內君子而外小人﹐君子道長﹐小人道消也。

程傳「小往大來」﹐陰往而陽來也﹐則是天地陰陽之气相交﹐而萬物得遂其通泰也。在人則上下之情交通﹐而其志意同也。陽來居內﹐陰往居外﹐陽進而陰退也。乾健在內﹐坤順在外﹐爲「內健而外順」﹐君子之道也。君子在內﹐小人在外﹐是「君子道長﹐小人道消」﹐所以爲《泰》也。旣取陰陽交和﹐又取「君子道長」﹐陰陽交和﹐乃君子之道長也。

集說孔氏穎達曰﹕所以得名爲《泰》者﹐由天地气交﹐而生養萬物﹐物得大通﹐故云《泰》也。上下交而其志同﹐以人事象天地之交也。「內陽」「外陰」據其象﹐「內健」「外順」明其性﹐此就卦爻釋「小往大來吉亨」也。內君子而外小人﹐「君子道長﹐小人道消」﹐更就人事之中﹐釋「小往大來吉亨」也。

項氏安世曰﹕《泰》《否》《彖》皆具三義。第一段﹐以重卦上下爲義﹐子陰陽二气﹐無所抑揚﹐但貴其交而已。第二段﹐以卦體內外爲義﹐𨿽在內在外﹐各得其所﹐要是重內輕外﹐則已於陰陽有所抑揚矣。第三段﹐以六爻消長爲義﹐至此則全是好陽而惡陰﹐以陽長陰消爲福﹐則不止於抑揚而已。《否彖》依此推之﹐大抵諸卦皆然。如《小畜》之《彖》﹐「柔得位而上下應之」﹐是統論六爻五陽一陰也。「健而巽」﹐卻以兩卦言之。「剛中而志行」﹐又以九二九五兩爻言之。故《彖》之義無所不備﹐不可以一說通也。

邱氏富國曰﹕天地之形不可交而以气交﹐气交而物通者﹐天地之《泰》也。上下之分不可交而以心交﹐心交而志同者﹐人事之《泰》也。陰陽以气言﹐健順以徳言﹐君子小人以類言「內外」﹐釋「往來」之義。陰陽健順君子小人﹐釋「小大」之義。

王氏應瞵曰﹕君子道盛﹐小人自化。故舜湯舉臯伊﹐而不仁者遠。玉泉諭氏云﹐《泰》小人道消﹐非消小人也﹐化小人爲君子也。

喬氏中和曰﹕有陽必有陰﹐有君子必有小人。必欲絕而去之﹐有是哉﹗善養身者﹐化痰邪爲气血。善治國者﹐化盔賊爲良民而已矣。

否之匪人﹐不利君子貞。大往小來﹐則是天地不交﹐而萬物不通也。

上下不交﹐而天下無邦也。內陰而外陽﹐內柔而外剛﹐內小人而外君子﹐小人道長﹐君子道消也。

集說胡氏瑗曰﹔內柔而外剛者﹐小人之體也。語曰﹕色厲而內荏﹐外有嚴厲之色﹐內有柔荏之心﹐此所以反君子之道也。

李氏過曰「否泰反其類」﹐故《否》之辭皆與《泰》反。

吳氏綺曰﹕六十四卦﹐獨《乾》《坤》《泰》《否》四卦言陰陽。乾坤﹐陰陽也。

惟《泰》《否》二卦﹐內外皆得乾坤之全體﹐故亦以陰陽言也。

同人﹐柔得位得中而應乎乾﹐曰同人。

本義以卦體釋卦名義。「柔」﹐謂六二﹐「乾」﹐謂九五。

程傳言成卦之義。「柔得位」﹐謂二以陰居陰﹐得其正位也。五中正而二以中正應之﹐「得中而應乎乾」也。五剛健中正﹐而二以柔順中正應之﹐各得其正﹐其徳同也﹐故爲《同人》。五﹐乾之主﹐故云「應乎乾」。象取天火之象﹐而《彖》專以二言。

集說項氏安世曰﹕同人以一柔爲主﹐徒柔不能以同乎人也﹐必以天徳行之﹐故𨿽「得位得中」﹐而必「應乎乾」﹐乃可謂之《同人》。至於「利涉大川」﹐則又曰此「干行也」﹐明非柔之所能辧也。凡封之以柔爲主者皆然﹐《履》之六三﹐不能以自亨也﹐必曰「應乎乾」﹐是以「履虎尾不咥人亨」。《小畜》之六四﹐不能以自亨也﹐必曰「剛中而志行乃亨」。《大有》之六五﹐不能以自亨也﹐必曰「應乎天而時行﹐是以元亨」。凡此皆柔爲卦主。而其濟也必稱乾焉﹐此乾之所以爲大與。

案《傳》義皆以乾爲專指九五﹐然若專指二五之應﹐恐不得謂之「同人於野」矣。

蓋乾者陽爻之通稱﹐一陰虛中﹐與五陽相應﹐此卦所以爲《同人》也。不言上下應者﹐蓋陰陽居上體而爲卦主﹐則可言上下應﹐如《比》如《小畜》如《大有》是也。若在下體﹐則但言應而已﹐《蒙》《師》《履》及此卦是也。

同人曰。

本義衍文。

程傳此三字羨文。

集說孔氏穎達曰﹕稱「同人曰」﹐猶言同人卦曰也。

同人於野亨﹐利涉大川﹐干行也﹐文明以健﹐中正而應﹐君子正也﹐惟君子爲能通天下之志。

本義以卦穗卦體釋卦辭﹐通天下之志﹐乃爲大同。不然﹐則是私情之合而已﹐何以致「亨」而「利涉」哉﹗

程傳至誠無私﹐可以蹈險難者﹐乾之行也。無私﹐天徳也。又以二體言其義有文明之徳而剛健﹐以中正之道相應﹐乃君子之正道也。天下之志萬殊﹐理則一也。君子明案上專以「干行」釋「於野」「涉川」者﹐但取剛健無私之義也。下釋「利貞」﹐則兼取明健中正之義﹐蓋健徳但主於無私而已。必也有文明在於先﹐而所知無不明。有中正在於後﹐而所與無不當。然後可以盡無私之義﹐而爲君子之貞也。

大有﹐柔得尊位大中﹐而上下應之﹐曰大有。

本義以卦體釋卦名義﹐「柔」謂六五﹐「上下」謂五陽。

程傳言卦之所以爲《大有》也。五以陰居君位﹐「柔得尊位」也。處中﹐得「大中」之道也。爲諸陽所宗﹐「上下應之」也。夫居尊執柔﹐固眾之所歸也。而又有虛中文明大中之徳﹐故上下同志應之﹐所以爲《大有》也。

集說蘇氏軾曰﹕謂五也﹐大者皆見有於五﹐故曰《大有》。

郭氏忠孝曰「柔得尊位大中」﹐謙以居之﹐不自滿假者也。以一柔而應五剛﹐所謂所寶惟賢﹐光天之下﹐萬邦黎獻﹐共惟帝臣。不如是﹐不足以爲尙賢也。

楊氏萬里曰﹕《同人》《大有》﹐一柔五剛均也。柔在下者﹐曰「得位」﹐曰「得中」。

曰「應乎乾」﹐而爲《同人》﹐我同乎彼之辭也。柔在上者﹐曰「尊位」﹐曰「大中」﹐曰「上下應」﹐而爲《大有》﹐我有其大之辭也。

項氏安世曰﹕一陰在下﹐勢不足以有眾﹐能推所有以同乎人者也﹐故名曰《同人》。

一陰在上﹐人同乎我﹐爲我所有者也﹐故名曰《大有》。《彖》於《同人》曰「應乎乾」﹐明我應之也。於《大有》曰「上下應之」﹐明人應我也。《履》卦柔在下﹐亦曰「應乎乾」。

《小畜》柔在上﹐亦曰「上下應之」。此可以推卦例矣。

胡氏炳文曰﹕或曰﹕《小畜》亦五陽一陰之卦﹐主巽之一陰﹐則曰「小」。此主離之一陰﹐則曰「大」﹐何也﹖曰巽之一陰在四﹐欲畜上下五陽﹐其勢逆而難。離之一陰在五﹐而有上下五陽﹐其勢順而易。

其徳剛健而文明﹐應乎天而時行﹐是以元亨。

本義以卦徳卦體釋卦辭。應天﹐指六五也。

程傳卦之徳﹐內「剛健」而外「文明」。六五之君﹐應於乾之九二。五之性柔順而明﹐能順應乎二。二﹐乾之主也﹐是應乎乾也。順應干行﹐順乎天時也﹐故曰「應乎天而時行」。其徳如此﹐是以「元亨」也。王弼云﹕不大通何由得《大有》乎﹖《大有》則必「元亨」矣。此不識卦義﹐離乾成《大有》之義﹐非《大有》之義﹐便有「元亨」。

由其才故得「元亨」﹐《大有》而不善者﹐與不能亨者有矣。諸卦具「元亨利貞」﹐則《彖》皆釋爲「大亨」﹐恐疑與《乾》《坤》同也。不兼「利貞」﹐則釋爲「元亨」﹐盡元義也。

「元」有大善之義﹐有「元亨」者四卦﹐《大有》《蠱》《升》《鼎》也。惟《升》之《彖》誤隨它卦作大亨。曰﹕諸卦之元與乾不同﹐何也﹖曰﹕元之在乾﹐爲元始之義﹐爲「首出庶物」之義。它卦則不能有此義﹐爲善爲大而已﹐曰元之爲大可矣。爲善﹐何集說王氏弼曰﹕徳應於天﹐則行不失時矣。「剛健」不滯﹐「文明」不犯﹐應天則大﹐時行無違﹐是以「元亨」。

項氏安世曰﹕《同人》《大有》兩卦﹐皆以離之中爻爲主﹐而以乾爲應者也。《同人》離在下﹐以徳爲主﹐故曰「應乎乾」者﹐應其徳也。《大有》離在上﹐以位爲主﹐故曰「應乎天而時行」者﹐應其命也。《履》兌在下﹐曰「應乎乾」。《大畜》艮在上﹐曰「應乎天」﹐亦卦例也。

案卦辭未有不根卦名而系者﹐況柔中居尊﹐能有眾陽﹐是虛心下賢之君﹐而眾君子皆爲之用﹐其亨孰大於是哉﹗《彖傳》又推卦徳卦體以盡其緼﹐其實皆不出乎卦名之中也。《程傳》謂卦名未足以致「元亨」﹐由卦才而得「元亨」者﹐恐非《易》之通例。

謙﹐亨﹐天道下濟而光明﹐地道卑而上行。

本義言《謙》之必「亨」。

程傳濟當爲際﹐此明《謙》而能「亨」之義。天之道﹐以其气下際﹐故能化育萬物﹐其道光明﹐「下際」﹐謂下交也。地之道﹐以其處卑﹐所以其气上行交於天﹐皆以卑降而「亨」也。

集說項氏安世曰「天道下濟而光明﹐地道卑而上行」﹐此以卦體釋卦辭也。九三乾也﹐降在下卦﹐是「下濟而光明」也。坤地道﹐處勢至卑﹐而升在上卦﹐是「卑而上行」也。「下濟」與「卑」﹐皆釋「謙」字。「光明」與「上行」﹐皆釋「亨」字。自人事言之﹐尊者行之則有光﹐卽「天道下濟而光明」也。卑者行之則不可逾﹐卽「地道卑而上行」也。始𨿽謙下﹐終必髙明﹐是有終也。自天道虧盈以下﹐皆極言《謙》之必有後福。質之於天地神人之心﹐以明有終之義也。

邱氏富國曰﹕凡卦以一陽爲主者﹐《彖傳》皆以剛言﹐《復》曰「剛反」﹐《豫》曰「剛應」﹐《師》《比》曰「剛中」﹐《剝》曰「變剛」。《謙》主九三﹐而《彖》不言剛者﹐《謙》無用於剛也。用剛則不能謙矣﹐三有剛而不用﹐此其所以爲《謙》也。

蔡氏淵曰「下濟而光明」﹐艮也。艮有光明之象﹐故《艮》之《彖》曰「其道光明」﹐謂艮陽止乎上﹐陰不得而掩之﹐故「光明」。「卑而上行」﹐坤也。

天道虧盈而益謙﹐地道變盈而流謙﹐鬼神害盈而福謙﹐人道惡盈而好謙。謙尊而光﹐卑而不可逾﹐君子之終也。

本義「變」﹐謂傾壞。「流」﹐謂聚而歸之。人能謙﹐則其居尊者﹐其徳愈光﹐其居卑者﹐人亦莫能過﹐此君子所以「有終」也。

程傳以天行而言﹐盈者則虧﹐謙者則益﹐日月陰陽是也。以地勢而言﹐盈滿者傾變而反陷﹐卑下者流注而益增也。「鬼神」﹐謂造化之迹。盈滿者福害之﹐謙損者福祐之。

集說崔氏憬曰﹕若日中則昃﹐月滿則虧﹐損有餘以補不足﹐天之道也。髙岸爲谷﹐深谷爲陵﹐是以「變盈而流謙」﹐地之道也﹐朱門之家﹐鬼瞰其室﹐黍稷非馨﹐明徳惟馨﹐是其義矣。滿招損﹐謙受益﹐人之道也。

劉氏牧曰﹕降卑接下﹐名譽益隆﹐故其道光顯。辭貌卑遜﹐而志行剛正﹐故𨿽卑退而「不可逾」。

《朱子語類》云﹕天道是就寒暑往來上說﹐地道是就地形髙下上說。鬼神言害福﹐是有些造化之柄﹐各自主一事而言耳。

問《謙》之爲義﹐不知天地人鬼﹐何以皆好尙之。曰﹕太極中本無物﹐若事業功勞﹐於我何有。觀天地生萬物而不言所利﹐可見矣。

又云「謙尊而光﹐卑而不可逾」﹐以尊而行謙﹐則其道光。以卑而行謙﹐則其徳不可逾。尊對卑言﹐伊川以謙對卑說非是﹐聖人九卦引此一句﹐看來大綱說。

蔡氏淸曰﹕如日設而升﹐中而昃﹐月晦而弦﹐盈而蝕之類﹐天非有意於虧之益之也。

若論至無心處則𨿽人道﹐惡盈好謙﹐初亦何容心於好惡哉﹗在我者有以感召其好惡耳﹐可不愼哉﹗

豫﹐剛應而志行﹐順以動﹐豫。

本義以卦體卦徳釋卦名義。

程傳「剛應」﹐謂四爲羣陰以應﹐剛得眾應也。「志行」謂陽志上行﹐動而上下順從﹐其志得行也。「順以動豫」﹐震動而坤順﹐爲動而順理﹐順理而動﹐又爲動而眾順﹐所以《豫》也。

集說胡氏炳文曰﹕建萬國﹐聚大眾﹐非順理而動﹐使人心皆和樂而從﹐不可也﹐故二者皆系之豫。

案《彖傳》中凡稱卦徳。皆先內而後外﹐而其文義又各不同。其曰「而」者﹐兩字並重。如《訟》之「險而健」﹐旣險又健也。《小畜》之「健而巽」﹐旣健又巽也。《大有》「剛健而文明」﹐旣剛健而又文明也。其曰「以」者﹐則重在上一字。如《同人》「文明以健」﹐重在「文明」字。此卦「順以動」﹐重在「順」字。其或以下一字爲重者﹐則又變其文法﹐《復》卦「動而以順行」之類。

豫順以動﹐故天地如之﹐而況建侯行師乎。

本義以卦徳釋卦辭。

程傳以「豫順而動」﹐則天地如之而弗違。況「建侯行師」﹐豈有不順乎﹖天地之道﹐萬物之理﹐惟至順而已。大人所以先天後天而不違者﹐亦順乎理而已。

集說吳氏曰愼曰「順以動」﹐所謂行其所無事也。「天地如之」﹐猶云「天且弗違」。

天地以順動﹐故日月不過﹐而四時不忒﹐聖人以順動﹐則刑罰淸而民服﹐豫之時義大矣哉﹗

本義極言之而贊其大也。

程傳復詳言順動之道。天地之運﹐以其順動﹐所以日月之度不過差﹐四時之行不愆忒。聖人以順動﹐故經正而民興於善﹐刑罰淸簡而萬民服也。旣言《豫》順之道矣﹐然其旨味淵永﹐言盡而意有餘也。故復贊之云﹐《豫》之「時義大矣哉」﹗欲人研味其理﹐優柔涵泳而識之也。「時義」﹐謂《豫》之時義。諸卦之時與義用大者﹐皆贊其「大矣哉」。

《豫》以下十一卦是也﹐《豫》《遁》《姤》《旅》言時義﹐《坎》《睽》《蹇》言時用﹐《頤》《大過》《解》《革》言時﹐各以其大者也。

集說項氏安世曰﹕《豫》《隨》《遁》《姤》《旅》﹐皆若淺事而有深意﹐故曰「時義大矣哉」﹗欲人之思之也。《坎》《睽》《蹇》﹐皆非美事﹐而聖人有時而用之﹐故曰「時用人矣哉」﹗欲人之別之也。《頤》《大過》《解》《革》﹐皆大事大變也﹐故曰「時大矣哉」﹗欲人之謹之也。

吳氏澄曰﹕專言「時」者﹐重在」時字」﹐「時義」重在義字﹐「時用」重在用字。

蔡氏淸曰﹔「時」之一字﹐貫六十四卦皆有﹐不止《豫》等諸卦耳。有時則有義﹐有義則有用。單言時﹐則義與用在其中矣。言義未嘗無用﹐言用未嘗無義﹐各就所切而言。

隨﹐剛來而下柔﹐動而說﹐隨。

本義以卦變卦徳釋卦名義。

集說孔氏穎達曰「剛」﹐謂震也。「柔」﹐謂兌也。震處兌下﹐是「剛來」「下柔」。

震動而兌說。旣能下人﹐動則喜說﹐所以物皆隨從也。

胡氏瑗曰﹕震以動﹐其性剛。兌以說﹐其性柔。今震在兌下﹐是「剛來」而下於柔也。猶聖賢君子。以至剛之徳﹐至尊之位﹐至貴之勢﹐接於臣而下於民。故賞罰號令一出於上﹐則民皆說而隨於下也。

王氏逢曰﹕上能下下﹐下之。所以隨上。貴能下賤﹐賤之所以隨貴。《隨》之義﹐剛下柔也。

王氏宗傳曰﹕陽剛非在下之物也﹐今也得《隨》之義﹐來下於陰柔﹐則是能以上下下﹐以貴下賤者也﹐物安得不隨之乎﹖動而說﹐此有所動﹐而彼無不說之謂也。彼無不說﹐則亦無不隨矣。或曰﹕易家以《隨》自《否》來﹐《蠱》自《泰》來﹐其義如何﹖曰﹕非也。乾坤重而爲《泰》《否》﹐故《隨》《蠱》無自《泰》《否》而來之理。世儒惑於卦變﹐殊不知「八卦成列﹐因而重之」﹐而內外上下往來之義﹐已備乎其中。自八卦旣重之後﹐又焉有所謂內外上下往來之義乎﹗

蔣氏悌生曰﹕《程傳》謂說而動﹐動而說﹐皆《隨》之義。《朱於語錄》云﹕但當言大亨貞無咎﹐而天下隨時。

本義王肅本「時」作「之」﹐今當從之。釋卦辭﹐言能如是﹐則天下之所從也。

程傳卦所以爲隨﹐以「剛來而下柔﹐動而說」也。謂《乾》之上九﹐來居《坤》之下。《坤》之初六﹐往居《乾》之上。以陽剛來下於陰柔﹐是以上下下﹐以貴下賤﹐能如是﹐物之所說隨也。又下動而上說﹐動而可說也﹐所以隨也。如是則可「大亨」而得正﹐能大亨而得正﹐則爲「無咎」。不能「亨」﹐不得正﹐則非可隨之道﹐豈能使天下隨之乎﹖天下所隨者時也﹐故云「天下隨時」。

集說孔氏穎達曰﹕大亨貞正﹐無有咎害﹐而天下隨之。以正道相隨﹐故隨之者廣。

若不以「大亨貞無咎」﹐而以邪僻相隨﹐則天下不從也。

喬氏中和曰﹕剛下柔而陽隨陰。以我隨物﹐則物自隨我﹐而動罔不說﹐此大亨之正道也。人同此心﹐天下有不隨之者哉﹗

隨時之義大矣哉。

本義王肅本「時」字在「之」字下﹐今當從之。

程傳君子之道﹐隨時而動﹐從宜適變﹐「不可爲典要」。非造道之深﹐知幾能權者﹐不能與於此也﹐故贊之曰「隨時之義大矣哉」﹗凡贊之者欲人知其義之大﹐玩而識之也。

此贊《隨》時之義大﹐與《豫》等諸卦不同﹐諸卦「時」與「義」是兩事。

蠱﹐剛上而柔下﹐巽而止﹐蠱。

本義以卦體卦變卦徳釋卦名義﹐蓋如此則積獘而至於蠱矣。

程傳以卦變及二體之義而言「剛上而柔下」﹐謂《乾》之初九﹐上而爲上九﹐《坤》之上六﹐下而爲初六也。陽剛﹐尊而在上者也﹐今往居於上。陰柔﹐卑而在下者也﹐今來居於下。男𨿽少而居上﹐女𨿽長而在下﹐尊卑得正﹐上下順理﹐治蠱之道也。由剛之上﹐柔之下﹐變而爲艮巽。艮﹐止也。巽﹐順也﹐下巽而上止﹐止於巽順也﹐以巽順之道治蠱﹐是以「元亨」也。

集說集氏曰「巽而止」者﹐巽而不爲﹐因循至壞者也。

《朱子語類》云「剛上」「柔下」﹐「巽而止」﹐此是言致蠱之由﹐非治蠱之道。

又云﹕龜山說「巽而止」乃治蠱之道﹐言當柔順而止﹐不可堅正﹐非惟不成道理﹐且非易彖文義﹐巽而止蠱﹐猶順以動豫﹐動而說隨﹐皆言卦義。

兪氏琰曰﹕巽固進退不決﹐苟非艮之止﹐亦未至於蠱﹐惟其巽而止﹐所以《蠱》也。

巽則無奮迅之志﹐止則無健行之才﹐於是事事因循。苟且積獘﹐而至於蠱﹐故曰「巽而止蠱」。蓋以卦徳言致蠱之由﹐非飭蠱之道也。

蠱﹐元亨而天下治也。利涉大川﹐往有事也。先甲三日﹐後甲三日﹐本義釋卦辭﹐治蠱至於「元亨」﹐則亂而復泊之象也。亂之終﹐治之始﹐天運然也。

程傳治蠱之道﹐如卦之才﹐則「元亨」而天下治矣。夫治亂者﹐苟能使尊卑上下之義正﹐在下者巽順﹐在上者能止齊安定之﹐事皆止於順﹐則何蠱之不治也﹐其道大善而亨也﹐如此則天下治矣。方天下壞亂之際﹐宜涉艱險以往而濟之﹐是往有所事也。夫有始則必有終﹐旣終則必有始﹐天之道也。聖人知終始之道﹐故能原始而究其所以然。

要終而備其將然﹐「先甲」「後甲」而爲之慮﹐所以能治蠱而致「元亨」也。

集說楊氏萬里曰﹕蠱﹐壞矣。而曰「元亨而天下治」﹐何也﹖蓋亂爲治根﹐《蠱》爲飭源﹐𨿽然亂不自治﹐蠱不自飭﹐不植不立﹐不振不起﹐故利於濟大難﹐「往有事」也。

《朱子語類》云「蠱元亨而天下治」﹐言《蠱》之時如此﹐必須是大善亨通而後天下治。

胡氏炳文曰「諸卦皆言往有功﹐《蠱》獨曰「往有事」。蠱者事也﹐事𨿽已治﹐不可以無事視之也。前事過中而將壞﹐卽當爲自新之圖﹐後事方始而尙新﹐卽當致丁寧之意。亂之極而治之始﹐𨿽天運然也﹐亦人事致然也。

龔氏煥曰﹕《蠱》卦辭言「先甲」「後甲」﹐《巽》卦辭言「先庚」「後庚」。事壞而至蠱﹐則當復始。甲者事之始﹐故《蠱彖傳》以「先甲」「後甲」﹐爲終則有始地。事久而有獘﹐不可以不更。庚者事之變﹐故《巽》爻辭以「先庚」「後庚」爲無初有終也。

夫事之壞而新之﹐是謂「終則有始」。事之獘而革之﹐是謂無初有終。終則有始﹐如創業之君﹐新一代之法度也。無初有終﹐如中興之主﹐革前朝之獘事也。

兪氏琰曰「往有事」者﹐當蠱壞之時﹐宜涉艱險而往有攸濟﹐不可處之於無事之域也。文子云﹕流水之不腐﹐以其逝故也。戶樞之不蠹﹐以其運故也。大抵器欲常用﹐久不用則蠹生。體欲常動﹐久不動則病生。《蠱》之時﹐止而不動﹐則天下之事﹐終於蠱而已矣﹐故勉之使往﹐不宜坐視其獘而弗救也。

臨﹐剛浸而長。

本義以卦體釋卦名。

集說王氏應麟曰﹕《陰符經》云﹐天地之道浸﹐故陰陽勝。愚嘗讀《易》之《臨》曰「剛浸而長」﹐《遁》曰「浸而長也」﹐自《臨》而長爲《泰》﹐自《遁》﹐而長爲《否》。

浸者漸也﹐聖人之戒深矣。

張氏淸子曰﹕自《復》一陽生﹐積而至《臨》﹐則二陽長矣﹐故曰「剛浸而長」。《遁》者《臨》之反也﹐《臨彖》曰「剛浸而長」﹐《遁彖》不曰「柔浸而長」﹐而止曰「小利貞浸而長」﹐《易》不爲小人謀也。

說而順﹐剛中而應。

案「剛浸而長﹐說而順﹐剛中而應」﹐皆釋卦名也。蓋「剛浸而長」﹐則陽道方亨。

有說順之徳﹐則人心和附。剛中得應﹐則上下交叫志同﹕此其所以徳洋及於天下﹐而足以有《臨》也。此亦如《泰》之取義﹐兼交《泰》與消長兩意﹐見正道之盛大。故夫子釋之曰「臨者大也」。若但以「臨」爲陵逼小人之義﹐則於卦爻之辭多有所難通者。

大亨以正﹐天之道也本義當剛長之時﹐又有此善﹐故其占如此也。

程傳浸﹐漸也。二陽長於下而漸進也。下兌﹐上坤﹐和說而順也﹐剛得中道而有應助﹐是以能大亨而得正﹐合天之道﹐剛正而和順﹐「天之道也」。化育之功所以不息者﹐剛正和順而已。以此臨人臨事臨天下﹐莫不大亨而得正也。兌爲說﹐說乃和也﹐《夬彖》云「決而和」。

至於八月有凶﹐消不久也。

本義言𨿽天運之當然﹐然君子宜知所戒。

程傳《臨》二陽生﹐陽方漸盛之時﹐故聖人爲之戒云。陽𨿽方長﹑然「至於八月」﹐則消而凶矣。八月﹐謂陽生之八月。陽始生於《復》﹐自《復》至《遁》凡八月﹐自建子至建未也。二陰長而陽消矣﹐故云「消不久」也。在陰陽之气言之﹐則消長如循環﹐不可易也。以人事言之﹐則陽爲君子﹐陰爲小人﹐方君子道長之時。聖人爲之誡﹐使知極則有凶之理而虞備之﹐常不至於滿極﹐則無凶也。

集說孔氏穎達曰﹕陽長之卦﹐每卦皆應「八月有凶」。但此卦名《臨》﹐是盛大之義﹐故於此卦特戒之耳。若以類言之﹐則陽長之卦﹐至其終末皆有凶也。

陸氏振奇曰﹕日陽象﹐月陰象。八﹐少陰之數。七﹐少陽之數。故言陰來之期曰「八月」﹐言陽來之期曰「七日」。

案「八月」「七日」﹐說者多鑿。陸氏之說﹐最爲得之。蓋陽數窮於九﹐則退而生少陰之八﹐陰數窮於六﹐則進而生少陽之七﹐七八者陰陽始生之數也。若拘拘於卦气月候之配﹐則《震》《旣濟》之「七日」﹐與夫三日三年十年之類﹐皆多不可通者矣。

大觀在上﹐順而巽﹐中正以觀天下。

本義以卦體卦徳釋卦名義。

程傳五居尊位﹐以剛陽中正之徳﹐爲下所觀﹐其徳甚大﹐故曰「大觀在上」。下坤而上巽﹐是能順而巽也﹐五居中正﹐以巽順中正之徳﹐爲觀於天下也。

集說趙氏彥肅曰「大觀在上」﹐統謂二陽﹐「中正以觀天下」﹐獨舉九五。

楊氏啟新曰﹕順以宅心﹐堯舜之溫恭克讓﹐文王之徽柔懿恭是也。巽以制事﹐通人情﹐酌物理﹐隨物付物﹐因時制宜者也﹐「巽﹐徳之制也」﹐非巽何以使萬事各得其宜。

觀﹐盥而不薦﹐有孚顒若﹐下觀而化也。

程傳爲《觀》之道﹐嚴敬如始盅之時﹐則下民至誠瞻仰而從化也。「不薦」﹐謂不使誠意少散也。

集說虞氏翻曰「孚」﹐信。「盥」﹐有威容貌。容止可觀﹐進退可度﹐則下觀其徳而順其化。《詩》曰「顒顒卬卬﹐如圭如璋。」君徳之義也。

朱氏震曰﹕祭之初﹐迎屍入廟﹐天子涗乎而後酌酒﹐涗謂之盥。酌酒獻屍﹐屍得之灌地而祭﹐謂之祼。祼之後﹐三獻而薦腥﹐五獻而薦熟﹐謂之薦。「盥」者﹐未祼之時﹐精神專一﹐誠意未散﹐不言之信﹐發而爲敬順之貌。「顒」﹐顒如也﹐故下觀而化﹐莫不有敬順之心也。

王氏中子曰﹕觀示天下之道﹐其誠意精一。常如始盥之時﹐則觀感之下﹐莫不從化﹐蓋有不動而敬不言而信之妙。

觀天之神道﹐而四時不忒﹐聖人以神道設教﹐而天下服矣。

本義極言《觀》之道也。「四時不忒」﹐天之所以爲觀也。神道設教﹐聖人之所以爲觀也。

程傳天道至神﹐故曰「神道」。觀天之運行﹐四時無有差忒﹐則見其神妙。聖人見天道之神﹐體神道以設教﹐故天下莫不服也。夫天道至神﹐故運行四時﹐化育萬物﹐無有差忒。至神之道﹐莫可名言。惟聖人默契﹐體其妙用﹐設爲政教﹐故天下之人﹐涵泳其徳而不知其功﹐鼓舞其化而莫測其用﹐自然仰觀而戴服﹐故曰「以神道設教而天下服矣」。

集說虞氏翻曰﹕聖人「退藏於密」「以神明其徳」﹐故「設教而天下服矣」。

王氏弼曰﹕統說《觀》之爲道﹐不以刑制使物﹐而以觀感化物。神則無形者也﹐不見天之使四時﹐而「四時不忒」。不見聖人使百姓﹐而百姓自服也。

楊氏時曰﹕古人聽以交神而接人﹐其道一主於誠﹐故曰明則有禮樂﹐幽則有鬼神。

幽明本無二理﹐故所以感之者一。聖人」以神道設教」﹐所謂「神道」﹐誠意而已。誠意﹐天徳也。

《朱子語類》云﹔聖人以「神道設教」﹐卽是「盥而不薦」之義。

又云﹔天之神道﹐只是自然運行底道理﹐四時自然不忒﹐聖人神道﹐亦是有教人自然觀感處。

吳氏澄曰﹕常人以言設教﹐則有聲音。以身設教﹐則有形迹。聖人妙天道於不測﹐其應捷如影響﹐蓋所存者神﹐故所過者化也。

楊氏啟新曰﹕聖人設教﹐誠於此﹐動於彼。不顯之徳。篤恭之妙﹐與上天之載無聲無臭者同一機﹐而其動物之妙﹐不變之感﹐有非人所能測者﹐故曰「神道設教」。

頤中有物﹐曰噬嗑。

本義以卦體釋卦名義。

噬嗑而亨﹐剛柔分﹐動而明﹐雷電合而章﹐柔得中而上行﹐𨿽不當位﹐利用獄也。

本義又以卦名卦體卦徳二象卦變釋卦辭。

程傳「頤中有物」﹐故爲「噬嗑」。有物間於頤中則爲害﹐噬而嗑之﹐則其害亡﹐乃亨通也﹐故云「噬嗑而亨」。「剛柔分﹐動而明﹐雷電合而章」﹐以卦才言也。剛爻與柔爻相間﹐剛柔分而不相雜﹐爲明辯之象。明辧﹐察獄之本也﹐動而明﹐下震上離﹐其動而明也。「雷電合而章」﹐雷震而電耀﹐相須並見﹐「合而章」也。照與威並行﹐用獄之道也。能照則無所隱情﹐有威則莫敢不畏。上旣以二象言其動而明﹐故復言威照並用之意。六五以柔居中﹐爲用「柔得中」之義。「上行」﹐謂居尊位。「𨿽不當位」﹐謂以柔居五爲不當。而「利」於「用獄」者﹐治獄之道。全剛則傷於嚴暴﹐過柔則失於寬縱。

五爲用獄之主﹐以柔處剛而得中﹐得用獄之宜也。以柔居剛爲「利用獄」﹐以剛居柔爲利否。曰剛柔﹐質也。居﹐用也。用柔非治獄之宜也。

集說崔氏憬曰﹔物在頤中﹐隔其上下﹐因嚙而合﹐乃得其「亨」焉。以諭人於上下之間﹐有亂羣者﹐當用刑法之﹐故言「利用獄」。

石氏介曰﹕大凡柔則言「上行」﹐剛則言「來」。柔下剛上﹐定體也。剛來﹐如《訟》《無妄》《渙》等﹐剛體本在上而來下。「上行」﹐如《晉》《睽》《鼎》《噬嗑》等。

柔體本在下﹐今居五位爲上行。

朱氏震曰﹕六五柔中﹐「不當位」也。施於用獄﹐無若柔中之爲利。蓋人君止於仁﹐不以明斷稱。以臯陶寧失不經﹐曾子哀矜而勿喜之言觀之﹐則不在明斷審矣。

趙氏汝楳曰﹕體卦之畫﹐則寬嚴胥濟。體卦之徳﹐則明淸善聽。體卦之象﹐則獄不淹宿。噬以剛動而能嗑﹐《彖》言「利用獄」﹐疑當以剛能斷制。而聖人歸之六五之柔﹐其哀矜惟良之義乎﹗大君在上﹐三又而後制刑﹐徳𨿽柔﹐於獄則利。

兪氏琰曰﹕《噬嗑》倒轉爲《賁》﹐亦有「頤中有物」之象。而以爲《賁》﹐何耶﹖曰﹕凡噬者必下動﹐《賁》無震﹐故不得爲《噬嗑》也。夫頤而中虛﹐則無事於噬而自可合。今有物焉﹐則窒塞矣。苟不以齒決之﹐烏得而合﹐故噬已則嗑。嗑則窒者去而上下亨通。故文王曰「噬嗑亨」。孔子添一而字﹐蓋謂噬而嗑之則亨﹐不噬則不嗑﹐不嗑則不亨也。

賁﹐亨。

本義「亨」字疑衍。

柔來而文剛﹐故亨。分剛上而文柔﹐故小利有攸往﹐天文也。

本義以卦變釋卦辭。剛柔之交﹐自然之象﹐故曰「天文」﹐先儒說「天文」上當集說蘇氏軾曰﹕《易》有剛柔往來﹑上下相易之說﹐而其最著者﹐《賁》之《彖傳》也。故學者治是爭推其所從變﹐曰《泰》變爲《賁》﹐此大惑也。一卦之變爲六十三﹐豈獨爲《賁》也哉﹗徒知《泰》之爲《賁》﹐又烏知《賁》之不爲《泰》乎﹗凡易之所謂剛柔往來相易者﹐皆本諸乾坤也。乾施一陽於坤﹐以化其一陰﹐而生三子﹐凡三子之卦有言剛來者﹐明此本坤也﹐而乾來化之。坤施一陰於乾﹐以化其一陽﹐而生三女﹐凡三女之卦有言柔來者﹐明此本乾也﹐而坤來化之。非是卦也﹐則無是言也。

胡氏炳文曰「柔來而文剛」﹐是以剛爲主也。剛往文柔﹐必曰「分剛上而文柔」者﹐亦以剛爲主也。故《本義》於柔文剛﹐則曰陽得陰助﹐於剛文柔﹐而不曰陰得陽主。蓋一陰下而爲離﹐則陰爲陽之助﹐而明於內。一陽上而爲艮﹐則陽爲陰之主﹐而止於外﹐是知皆以剛爲主也。

何氏楷曰﹕剛爲質﹐柔爲文﹐「柔來」「文剛」﹐是本先立矣。而文行焉﹐故「亨」。

「分剛上而文柔」者﹐非以剛爲文也。分剛畫居上﹐而柔始得成其文。不然﹐無質之文非文已。

張氏振淵曰「柔來」「文剛」﹐是當質勝之餘﹐而以文濟之。「剛上」「文柔」﹐是當文勝之後﹐而以質救之﹐二者皆以質爲主。

案「亨」與「小利有攸往」﹐皆指文而言之。故「柔來而文剛」者﹐見剛當以柔濟之﹐而後可通也。「剛上」「文柔」者﹐見柔當以剛節之。而柔之道不可純用以行也﹐何氏張氏質文之說極明。

又案﹕「剛上」「文柔」而曰「分」者﹐本子內之誠實﹐以爲節文之則﹐乃是由中而分出者﹐故曰「分」也。

文明以止﹐人文也。

本義又以卦徳言之。止﹐謂各得其分。

程傳卦爲賁飾之象﹐以上下二體﹐剛柔交相爲文飾也。下體本乾﹐柔來文其中而爲離。上體本坤﹐剛往文其上而爲艮。乃爲山下有火﹐止於文明而成《賁》也。天下之事﹐無飾不行﹐故《賁》則能「亨」也。「柔來而文剛﹐故亨」﹐柔來文於剛﹐而成文明之象﹐文明所以爲《賁》也。《賁》之道能致亨﹐實由飾而能亨也。「分剛上而文柔﹐故小利有攸往」﹐分乾之中爻﹐往文於艮之上也。事由飾而加盛﹐由飾而能行﹐「故小利有攸往」。夫柱而能利者﹐以有本也。賁飾之道﹐非能增其實也﹐但加之文彩耳。事由文而顯盛﹐故爲「小利有攸往」。「亨」者亨通也﹐「往」者加進也。二卦之變﹐共成《賁》義。而《彖》分言上下各主一事者﹐蓋離明足以致亨﹐文柔又能小進也。「天文也﹐文明以止人文也」﹐此承上文言陰陽剛柔相文者﹐天之文也﹐止於文明者﹐人之文也。「止」﹐謂處於文明也。質必有文﹐自然之理﹐理必有對待﹐生生之本也。有上則有下﹐有此則有彼﹐有質則有文。一不獨立﹐二則爲文﹐非知道者孰能識之。「天文」﹐天之理也。「人文」﹐人之道也。

胡氏允曰﹕君臣父子兄弟夫婦朋友﹐粲然有禮以相接者﹐文之明也。截然有分以相守者﹐文之止也﹐是則卦中離明而艮止者也。

王氏應麟曰﹕《大畜》爲學﹐《賁》爲文。能止健而後可以爲學﹐文明以止而後可以爲文者﹐篤實而已。不以篤實爲本﹐則學不足以成徳﹐文不足以明理。

何氏楷曰﹕止者限而不過之謂。一文之一止之而文成﹐禮以節文爲訓﹐卽此意。

觀乎天文﹐以察時變。觀乎人文﹐以化成天下。

本義極言《賁》道之大也。

程傳「天文」﹐謂日月星辰之錯列﹐寒暑陰陽之代變。觀其運行﹐以察四時之遷攺也。「人文」﹐人理之倫序﹐觀人文以教化天下﹐大下成其禮俗﹐乃聖人用《賁》之道也。《賁》之象﹐取山下有火﹐又取卦變「柔來」「文剛」「剛上」「文柔」。凡卦有以二體之義及二象而成者﹐如《屯》取「動乎險中」與云雷﹐《訟》取「上剛下險」與天水違行是也。有取一爻者﹐成卦之由也。「柔得位而上下應之曰《小畜》」﹐「柔得尊位大中而上下應之曰《大有》」是也。有取二體又取消長之義者﹐「雷在地中《復》」﹐「山附於地《剝》」是也。有取二象兼取二爻交變爲義者﹐「風雷《益》」兼取損上益下﹐「山下有澤《損》」兼取損下益上是也。有旣以二象成卦﹐復取爻之義者﹐《夬》之「剛決柔」﹐《姤》之「柔遇剛」是也。有以用成卦者﹐「巽乎水而上水《井》」﹐「木上有火《鼎》」是也﹐《鼎》又以卦形爲象。有以形爲象者﹐「山下有雷《頤》」﹐「頤中有物曰《噬嗑》」是也。此成卦之義也﹐如剛上柔下﹐損上益下﹐謂剛居上﹐柔在下﹐損於上﹐益於下。據成卦而言﹐非謂就卦中升降也。如《訟》《無妄》云「剛來」﹐豈自上體而來也。凡以柔居五者﹐皆云「柔進而上行」﹐柔居下者也﹐乃居尊位﹐是進而上也﹐非謂自下體而上也。卦之變皆自乾坤﹐先儒不達﹐故謂《賁》本自《泰》卦﹐豈有乾坤重而爲《泰》﹐又由《泰》而變之理。下離本乾﹐中爻變而成離﹐上艮本坤﹐上爻變而成艮。離在內﹐故云「柔來」。

艮在上﹐故云「剛上」。非自下體而上也。乾坤變而爲六子﹐八卦重而爲六十四﹐皆由乾坤之變也。

剝﹐剝也。柔變剛也。

本義以卦體釋卦名義。言柔進於陽﹐變剛爲柔也。

集說陳氏友文曰﹕《夬彖》曰「剛決柔」﹐而《剝》曰「柔變剛」﹐何也﹖君子之去小人﹐聲其罪與天下共棄之﹐名正言順﹐故曰「決」。小人之欲去君子﹐辭不順理不直﹐必萋菲浸潤以侵蝕之﹐故曰「變」。一字之間﹐君子小人之情狀皦然矣。

不利有攸往﹐小人長也。順而止之﹐觀象也。君子尙消息盈虛﹐天行也。

本義以卦體卦徳釋卦辭。

復﹐亨﹐剛反。

本義剛反則亨。

動而以順行﹐是以出入無疾﹐朋來無咎。

本義以卦徳而言。

集說孔氏穎達曰「復亨」者﹐以陽復則亨﹐故以亨連復而釋之也。「剛反﹐動而以順行」者﹐旣上釋「復亨」之義﹐又下釋「出入無疾朋來無咎」之理。

潘氏夢旂曰﹕《剝》以順而止﹐《復》以順而行﹐君子處道消之極﹐至道長之初﹐未嘗一豪之不以順也。

反復其道﹐七日來復﹐天行也。

本義陰陽消息﹐天運然也。

集說侯氏行果曰﹕五月天行至午﹐陰升也。十一月天行至子﹐陽升也。天地運往﹐陰陽升復﹐凡歷七月﹐故曰「七日來復」﹐此天之運行也。《幽詩》曰﹕一之日觱發﹐二之日栗烈。「一之日」﹐周之正月也。「二之日」﹐周之二月也。則古人呼「月」爲「日」明矣。

利有攸往﹐剛長也。

本義以卦體而言﹐旣生則漸長矣。

集說項氏安世曰﹕《剝》曰「不利有攸往」﹐小人長也。復曰「利有攸往剛長也」﹐《易》之意﹐凡以爲君子謀也。

邱氏富國曰「剛反」﹐言《剝》之一剛﹐「窮上反下」而爲《復》也。「剛長」﹐言《復》之一陽﹐自下進上﹐爲《臨》爲《泰》﹐以至爲《乾》也﹐以其旣去而來反也﹐故「亨」。以其旣反而漸長也﹐故「利有攸往」。「剛反」﹐言方《復》之初。「剛長」﹐言巳《復》之後。

復其見天地之心乎。

本義積陰之下﹐一陽復生﹐天地生物之心﹐幾於滅息﹐而至此乃復可見。在人則爲靜極而動﹐惡極而善﹐本心幾息而復﹐見之端也。程子論之洋矣﹐而邵子之詩亦曰﹕冬至子之半﹐天心無攺移﹐一陽初動處﹐萬物未生時﹐玄酒味方淡﹐大音聲正希﹐此言程傳「復亨」﹐謂剛反而亨也。陽剛消極而來反﹐旣來反﹐則漸長盛而亨通矣。

動而以順行﹐是以「出入無疾﹐朋來無咎」﹐以卦才言其所以然也。下動而上順﹐是動而以順行也﹐陽剛反而順動﹐是以得「出入無疾﹐朋來而無咎」也。朋之來亦順動也﹐其道反復往來﹐疊消疊息﹐七日而來復者﹐天地之運行如是也。消長相因﹐天之理也﹐陽剛君子之道長﹐故「利有攸往」。一陽復於下﹐乃天地生物之心也﹐先儒皆以靜爲見天地之心﹐蓋不知動之端乃天地之心也﹐非知道者孰能識之。

集說程子曰「復其見天地之心」﹐皆謂至靜能見大地之心﹐非也。《復》之卦下面一畫﹐便是動也﹐安得謂之靜﹖自古儒昔皆言靜見天地之心﹐惟某言動而見天地之心。

或曰﹕莫足於動上求靜否。曰﹕固是﹐然最難。

又曰「復其見天地之心」﹐一言以蔽之﹐天地以生物爲心。

張子曰﹕《復》言「見天地之心」﹐《咸》《恆》《大壯》言「天地之情」。心發乎微﹐情發乎顯。

《朱子浯類》云﹕天地以生生爲徳﹐「元亨利貞」﹐乃生物之心也。但其靜而復﹐乃未發之體﹐動而通焉﹐則已發之用。一陽來復﹐其始生甚微﹐固若靜矣。然動之機日長﹐而萬物莫不資始焉。此天命流行之初﹐造化發育之始。天地生生不已之心﹐於是而可見也。若其靜而未發﹐則此心之體﹐𨿽尢所不在﹐然卻有未發見處。此程子所以以動之端爲天地之心﹐亦舉用以該其體爾。

又云﹕伊川與濂溪說「復」字亦差不同﹐濂溪就回來處說﹐伊川卻正就動處說﹐如「元亨利貞」濂溪就利貞上說復字﹐伊川就「元」字頭說復字。以《周易》卦爻之意推之﹐則伊川之說爲正。然濂溪伊川之說﹐道理只一般﹐只是所指地頭不同。王弼之說﹐與濂溪同。

胡氏炳文曰﹕天地生物之心﹐卽人之本心也﹐皆於幾息而復萌之時見之。

兪氏琰曰「天地之心」﹐謂天地生萬物之心也。天地生物之心﹐無乎不在。聖人於《剝》反爲《復》﹐靜極動初﹐見天地生物之心﹐未嘗一日息﹐非謂惟《復》卦「見天地之心」也。或謂靜爲「天地之心」﹐非也。或又謂動力「天地之心」﹐亦非也。

吳氏曰愼曰﹕天地以生物爲心﹐所謂仁也。《復》之一陽初動﹐十二也。故曰「復其見大地之心乎」。

案「天地之心」﹐在人則爲道心也。道心甚微﹐故曰「《復》﹐小而辯於物」。於是而惟精以察之﹐惟一以守之﹐則道心流行﹐而微者著矣。顏子「有不善未嘗不知」﹐是其精也。「知之未嘗復行」﹐是其一也。夫子以初爻之義當之者此也﹐惟精惟一者﹐所以執中而已矣。二五皆中﹐故二則「休復」而「吉」﹐五則「惇復」而「無悔」。初爻之外﹐惟此兩爻最善。三則「頻復」而「厲」者﹐所謂人心危而難安也。四之「中行」而「獨」者﹐所謂道心微而難著也。然皆能自求其心者也。至於上六﹐則不獨微而且「迷」﹐不獨危而且「敗」﹐「迷」而以至於「敗」。則所謂天君者﹐不能以自主矣。故夫子咎之曰﹕反君道也。堯舜相傳之心學﹐皆於《復》卦見之。

本義以卦變卦徳卦體言卦之善如此﹐故其占當獲「大亨」﹐而利於正﹐乃天命之當然也。其有不正﹐則不利有所往﹐欲何往哉﹖蓋其逆天之命﹐而天不佑之﹐故不可以有行也。

程傳謂初九也﹐坤初爻變而爲震﹐剛自外而來也。震以初爻爲生﹐成卦由之﹐故初爲無妄之主。動以天爲無妄﹐動而以天﹐動爲主也。以剛變柔﹐爲以正去妄之象﹐又剛正爲主於內﹐無妄之義也。九居初﹐正也。下動而上健﹐是其動剛健也。剛健﹐無妄之體也。剛中而應﹐五以剛居中正﹐二復以中正相應﹐是順理而不妄也。故其道大亨通而貞正﹐乃天之命也。「天命」﹐謂天道也。所謂無妄也。所謂「無妄」﹐正而已﹐小失於正﹐則爲有過﹐乃妄也。所謂「匪正」﹐蓋由有往﹐若無妄而不往﹐何由有匪正乎。「無妄」者﹐理之正也﹐更有往將何之矣﹐乃入於妄也。往則悖於天理﹐天道所不佑﹐可行乎哉。

集說王氏宗傳曰﹕初九之剛﹐乾一索於坤而得之﹐是以爲震﹐而無妄之外體又乾也。則初九之剛﹐實自《乾》來﹐故曰「剛自外來」。震以初爻爲主﹐其在無妄則內體也﹐故曰「爲主於內」。

趙氏彥肅曰「剛自外來」﹐寄象爾。其實天之所賦﹐我固有也。

胡氏炳文曰﹕外卦爲乾﹐震之剛自乾來也。《無妄》釋「元亨利貞」與《臨》同。「命」﹐卽道也。「無妄之往」﹐程子以爲無妄而又往﹐《本義》只順上文本意解﹐舉首尾句而包中間也﹐不可泥文而失意。

何氏楷曰﹕震初一剛﹐其所從來﹐卽乾之初畫。《無妄》外乾內震﹐初九得外卦乾剛初爻﹐以爲內卦之主﹐故曰「剛自外來而爲主於內」。

案《彖》言剛來柔來﹐未有言自外來者﹐則王氏諸家謂指外卦乾體者信矣。在卦爲震得乾最初之畫﹐在人爲吾心得天最初之理﹐此所以爲無妄也。天理非由外鑠我者﹐此特指卦象言之﹐見自乾來之意。趙氏之說是矣。

大畜﹐剛健篤實輝光﹐日新其徳。

本義以卦徳釋卦名義。

程傳以卦之才徳而言也。乾體剛健﹐艮體篤實﹐人之才「剛健篤實」﹐則所畜能大。充實而有「輝光」﹐畜之不已﹐則「其徳」「日新」也。

集說鄭氏汝諧曰「畜」有三義﹐以蘊畜言之﹐畜徳也。以畜養言之﹐畜賢也。

以畜止言之﹐畜健也。「剛健篤實輝光﹐日新其徳」﹐此蘊蓄之大者。「養賢」以及萬民﹐此畜養之大者。乾天下之至健﹐而四五能畜之﹐此畜止之大者。故《彖傳》兼此三者言之。

剛上而尙賢﹐能止健﹐大正也。

程傳「剛上」﹐陽居上也。陽剛居尊位之上﹐爲「尙賢』之義。止居健上﹐爲能「止健」之義。止乎健者﹐非大正則安能﹖以剛陽在上﹐與尊尙賢徳﹐能止至健﹐皆「大正」之道也。

集說郭氏忠孝曰﹕《大有》﹐有賢之卦也。《大畜》﹐畜賢之卦也。故曰「剛上而尙賢」。

《朱子語類》云「能止健」﹐不說健而止﹐見得是艮來止這乾。

不家食吉﹐養賢也。

本義亦取「尙賢」之象。

集說梁氏寅曰「養賢」者﹐亦取「尙賢」之象。自剛上而言﹐則謂之「尙賢」﹐所以盡其禮也。自「不家食」而言﹐則謂之「養賢」﹐聽以重其祿也。

利涉大川﹐應乎天也。

本義亦以卦體而言。

程傳《大畜》之人﹐所宜施其所畜﹐以濟天下﹐故不食於家則吉﹐謂居天位享天祿也。國家養賢﹐賢者得行其道也。「利涉大川」﹐謂大有蘊畜之人﹐宜濟天下之艱險也﹐《彖》更發明卦才云﹐所謂能涉大川者﹐以「應乎天」也。六五﹐君也。下應干之中爻﹐乃《大畜》之君。應干而行也﹐所以能「應乎天」﹐無艱險之不可濟﹐況其它乎﹖集說胡氏炳文曰﹕卦有乾體者﹐多曰「利涉大川」﹐健故也。

案「尙賢」「止健」之義﹐六爻中皆可見。然夫子釋卦﹐必以「剛健篤實」一句居首者﹐蓋莫大於天徳。「剛健」者﹐天徳也。人欲畜其天徳﹐非「篤實」則不能。「篤實」者﹐《論語》所謂重﹐《大學》所謂靜﹐《中庸》所謂暗。𨿽至於達天徳﹐而必有以固其聰明聖智。故「篤實」者﹐學之所以成始成終﹐如艮爲「萬物之所成終而所成始也」。

此義最大﹐故首發之。

頤﹐貞吉﹐養正則吉也。觀頤觀其所養也。自求口實﹐觀其自養也。

本義釋卦辭。

程傳「貞吉」﹐所養者正則吉也。「所養」﹐謂所養之人﹐與養之之道。「自求口實」﹐謂其自求養身之道﹐皆以正則吉也。

集說李氏舜臣曰﹕占之觀人﹐每每觀其所養。而所養之大小﹐則必以其所「自養」者觀之。夫重道義之養而略口體﹐此養之大者也﹐急口體之養而輕道義﹐此養之小者也。

養其大體﹐則爲大人。養其小體﹐則爲小人。天之賦予﹐初無小大之別﹐而人之所養各殊﹐則其所成就者亦異。

谷氏家傑曰「觀頤」者﹐當於所養觀之﹐又當於所養中「自養」處觀之。

案李氏﹑谷氏說﹐皆得孟子考其善不善之意。

本義極言養道而贊之。

程傳聖人極言《頤》之道而贊其大。天地之道﹐則養育萬物。養育萬物之道﹐正而已矣。聖人作養賢才﹐與之共天位﹐使之食天祿﹐俾施澤於天下﹐養賢以及萬民也。

「養賢」﹐所以養萬民也。夫天地之中﹐品物之眾﹐非養則不生。聖人裁成天地之道﹐輔相天地之宜﹐以養天下﹐至於鳥獸艸木﹐皆有養之之政。其道配天地﹐故夫子推《頤》之道﹐贊天地與聖人之功﹐曰「頤之時大矣哉」﹗或云「義」﹐或云「用」﹐或止云「時」﹐以其大者也。萬物之生與養時爲大﹐故云「時」。

集說趙氏汝楳曰﹕聖人之於萬民﹐豈能家與之粟﹐而人與之衣。其急先務者﹐亦曰養賢而已。賢得所養﹐則仁恩自及於百姓矣。

案卦有曰「尙賢」「養賢」者﹐皆是六五上九相遇﹐《大有》《大畜》《頤》《鼎》是也。此卦《頤》爲養義﹐而六五又賴上九之養以養人﹐故曰「聖人養賢以及萬民」也。

大過﹐大者過也。

本義以卦體釋卦名義。

程傳大者過﹐謂陽過也。在事爲事之大者過﹐與其過之大。

集說兪氏琰曰「大過」﹐謂陽之過也。在人事則泛言萬事大者之過﹐凡大者皆是﹐非一端也。

棟橈﹐本末弱也。

本義復以卦體釋卦辭﹐「本」﹐謂初。「末」﹐謂上。「弱」﹐謂陰柔。

程傳謂上下二陰衰弱﹐陽盛則陰衰﹐故爲大者過。在《小過》則曰小者過﹐陰過也。

集說何氏楷曰﹕剛過始致本末之弱﹐本末旣弱﹐則亦不能獨支。本末弱﹐卽《大過》之象﹐乃棟所由橈也。

剛過而中﹐巽而說行﹐利有攸往乃亨。

本義又以卦體卦徳釋卦辭。

程傳言卦才之善也。剛𨿽過而二五皆得中﹐是處不失中道也。下巽上兌﹐足以巽順和說之道而行也。在《大過》之時﹐以中道巽說而行﹐故「利有攸往」﹐乃所以能「亨」也。

集說朱氏震曰﹕剛過而中﹐所謂時中好。過﹐非過於理也﹐以過爲中也。猶之治疾﹐疾勢沈痼﹐必攻之以瞑眩之藥。自其治微疾之道視之﹐則謂之過。自藥病相對言之﹐則謂之中。《大過》之時﹐君子過越常分以濟弱﹐能達乎時中矣。

項氏安世曰「棟橈」二字﹐以六爻之象言之﹐中四爻彊﹐初上二爻弱﹐有棟橈之象﹐此禍變之大者也。「利有攸往亨」﹐以六爻之才言之﹐中四爻剛𨿽大過﹐而得時措之又曰﹕先言「亨」﹐後言「利有攸往」者﹐亨自亨﹐利自利也。今先言「利有攸往」﹐後言「亭」者﹐明亨因於往也。故《彖》曰「利有攸往乃亨」﹐言「往」乃「亨」﹐不往則不亨也。

大過之時大矣哉。

本義《大過》之時﹐非有大過人之材﹐不能濟也﹐故嘆其大。

程傳《大過》之時﹐其事甚大﹐故贊之曰「大矣哉﹗」如立非常之大事﹐興不世之大功﹐成絕俗之大徳﹐皆大過之事也。

集說胡氏炳文曰﹕《大過》之事甚大﹐無其時不可過﹐有其時無其才﹐愈不可過。

蔡氏淸曰﹕《大過》之時﹐非時大過也。人當《大過》之時也﹐以其時事宜於大過也。其理正《小過》所謂「過以利貞﹐與時行」者也。大過二字屬人。

習坎﹐重險也。

本義釋卦名義。

集說孔氏穎達曰﹕釋「習坎」之義。「險」﹐難也。若險難不重﹐不須便習。今險難旣重﹐是險之甚者。若不便習﹐不可濟也。故注云﹕習坎者﹐習重險也。

水流而不盈﹐行險而不失其信。

本義以卦象釋「有孚」之義﹐言內實而行有常也。

程傳「習坎」者﹐謂重險也。上下皆坎﹐兩險相重也。初六云「坎陷」﹐是坎小之坎﹐重險也。「水流而不盈」﹐陽動於險中而未出於險﹐乃水性之流行﹐而未盈於坎﹐旣盈則出乎坎矣。「行險而不失其信」﹐陽剛中實﹐居險之中﹐行險而不失其信者也。坎中實﹐水就下﹐皆爲信義﹐「有孚」也。

集說《朱子語類》云﹕坎水只是平﹐不解滿﹐盈是滿出來。

胡氏炳文曰﹕水字當讀「流而不盈﹐行險而不失其信」兩句﹐皆指水言。以水之內實行有常者﹐釋卦辭「有孚」之義也。

兪氏琰曰﹕坎水﹐流水也。晝夜常流﹐流則不盈﹐故曰「水流而不盈」。水之流迂回曲折﹐不知更歷幾險﹐而終至於海﹐玆非「行險而不失其信」者乎﹗

梁氏寅曰「流而不盈」﹐「時止則止」也。盈而後進﹐「時行則行」也。坎以能止爲信﹐以能行爲功﹐「時止」「時行」﹐其君子處險之道與。

維心亨﹐乃以剛中也。行有尙﹐往有功也。

本義以剛在中﹐「心亨」之象。如是而往﹐必有功也。

程傳維其心可以亨通者﹐乃以其剛中也。中實爲「有孚」之象﹐至誠之道﹐何所不通。以剛中之道而行﹐則可以濟險難而亨通也。以其剛中之才而往﹐則有功﹐故可嘉天險不可升也﹐地險山川丘陵也﹐王公設險以守其國﹐險之時用大矣哉。

本義極言之而贊其大也。

程傳髙不呵升者﹐天之險也。山川丘陵﹐地之險也。王公﹐君人者﹐觀坎之象﹐知險之不可陵也。故設爲城郭溝池之險﹐以守其國﹐保其民人。是有用險之時﹐其用甚大﹐故贊其「大矣哉﹗」山河城池﹐設險之大瑞也。若夫尊卑之辧﹐貴賤之分。明等威﹐異物采﹐凡所以杜絕陵僭限隔上下者﹐皆體險之用也。

集說王氏應麟曰﹕下陽舉而虢亡﹐虎牢城而鄭懼﹐西河失而魏蹙﹐大峴度而燕危﹐故曰「設險以守其國」。

兪氏琰曰「時用」﹐謂有時乎用﹐而非用之常也。

案彖辭發「習險」之義﹐《彖傳》又發用險之義。「習險」者﹐練習於艱難之事而無所避﹐立身之大本也。用險者﹐自然有嚴峻之象而不可幹﹐禦物之大權也。天之崇窿不可升﹐地之修阻不可越﹐此天地用險之著者。在人則所謂忠信以爲甲冑﹐禮義以爲幹櫓﹐皆此意也。其大者則又莫如王公之設險守國﹐蓋用天之道而刑賞之威﹐莫敢以干犯。

因地之利﹐而河山之固﹐莫敢以窺伺。險之用豈不大哉﹗大抵八卦之徳﹐皆有其善。坎之徳險﹐𨿽微與諸卦不同。然以其用言之﹐則亦與諸卦之徳同歸矣。

離﹐麗也。日月麗乎天﹐百谷艸木麗乎土﹐重明以麗乎正﹐乃化成天下。

本義釋卦名義。

程傳「離」﹐麗也﹐謂附麗也。如「日月則麗於天」﹐「百谷艸木」則「麗於土」﹐萬物莫不各有所麗。天地之中﹐無無麗之物。在人當審其所麗﹐麗得其正﹐則能「亨」也。「重明以麗乎正」﹐以卦才言也。上下皆離﹐重明也。五二皆處中正﹐「麗乎正」也。

君臣上下﹐皆有明徳而處中正﹐可以化天下成文明之俗也。

集說項氏安世曰「日月麗乎天」而成明﹐「百谷艸木麗乎土」而成文。故離爲文﹐又爲明。

齊氏夢龍曰﹕龜山楊氏云﹕火無常形﹐麗物而有形﹐最得本旨。人之生也。得水爲精﹐得火爲神﹐其合也。气聚而形成於有其分也﹐气散而神泯於無。蓋精所以爲形﹐而神麗於形者也。天地﹐形之大者也。日月麗天﹐百谷艸木麗土﹐其神之發見而可見者也。

案項氏齊氏說﹐則是陽麗乎陰﹐而以爲陰麗乎陽者﹐非矣。惟張子《正蒙》之說得之。

柔麗乎中正故亨﹐足以畜牝牛吉也。

本義以卦體釋卦辭。

集說項氏安世曰「重明以麗乎正」﹐此統論一卦之義﹐以釋卦名也。「柔麗乎中正」﹐此以二五成卦之爻釋卦辭也。

胡氏炳文曰﹕坎之剛中﹐九五分數多﹐故九五曰「坎不盈」﹐卦辭釋「有孚」。亦曰「水流而不盈」。離之中正﹐六二分數多﹐故卦辭曰「畜牝牛吉」﹐而六二爻辭亦曰「黃離元吉」「彖下傳咸﹐感也。

本義釋卦名義。

集說劉氏牧曰﹕卦以《咸》名﹐而《彖傳》以「感」釋其義者﹐聖人之微旨﹐欲明感物之無心也。

張子曰﹕萬物本一﹐故一能合異﹐以其能合異﹐故謂之「感」﹐若非有異﹐則無合﹐天地乾坤﹐陰陽也﹐二端故有感﹐本一故能合。

邱氏富國曰「咸」者感也﹐所以感者心也﹐無心者不能感﹐故「鹹」加「心」而爲「感」。有心於感者﹐亦不能咸感﹐故「感」去「心」而爲「咸」。「咸」﹐皆也﹐惟無容心於感﹐然後無所不感﹐聖人以《咸》名卦﹐而《彖》以「感」釋之﹐所以互明其旨也。

王氏應麟曰﹕鹹之感無心﹐感以虛也。兌之說無言﹐說以誠也。

柔上而剛下﹐二气感應以相與﹐止而說﹐男下女﹐是以亨利貞﹐取女吉也。

本義以卦體卦徳卦象釋卦辭。或以卦變言「柔上」「剛下」之義﹐曰《咸》自《旅》來﹐柔上居六﹐剛下居五也﹐亦通。

程傳「咸」之義感也﹐在卦則柔爻上而剛爻下﹐柔上變剛而成兌﹐剛下變柔而成艮。陰陽相交﹐爲男女交感之義。又兌女在上﹐艮男居下﹐亦柔上剛下也。陰陽二气相感相應而和合﹐是「相與」也。止而說﹐止於說爲堅愨之意。艮止於下﹐篤誠相下也﹐兌說於上﹐和說相應也。以男下女﹐和之至也。相感之道如此﹐是以能亨通而得正。「取女」如是則「吉」也。卦才如此﹐大率感道利於正也。

集說王氏肅曰﹕山澤以气通﹐男女以禮感。男而下女﹐初婚之所以爲禮﹐取女之所以爲吉也。

馮氏當可曰「柔上」「剛下」﹐「感應」「相與」﹐所以爲「亨」。「止而說」﹐所以「利貞」。「男下女」﹐所以「取女吉」也。

王氏申子曰「止而說」者﹐謂艮止不動﹐而意气自相和說﹐乃所謂感。不止而動﹐則是出於作爲﹐非感也﹐故六爻皆欲其靜。

蔡氏淸曰﹕卦體卦徳卦象三段意﹐皆歸於「咸」之一字內。而所謂「亨利貞﹐取女吉」者﹐義蓋從此而出﹐故《本義》以通釋卦名卦辭。

本義極言感通之理。

程傳旣言男女相感之義﹐復推極感道﹐以盡天地之理﹐聖人之用。天地二气交感﹐而化生萬物﹐聖人至誠以感億兆之心﹐而天下和平。天下之心所以和平﹐由聖人感之也。

觀天地交感化生萬物之理﹐與聖人感人心致和平之道﹐則「天地萬物之情可見矣」。感通之理﹐知道者默而觀之可也﹕集說張子曰﹕能通天下之志者﹐爲能感人心。聖人同乎人而無我﹐故和平天下﹐莫盛於感人心。

鄭氏汝諧曰﹕天地萬物𨿽異位﹐其气則一。聖人億兆𨿽異勢﹐其誠則一﹐觀其所感﹐而其情可見者﹐感生於情也。情出於正﹐然後知感通之理。

張氏淸子曰「寂然不動」﹐性也。「感而遂通」﹐情也。於其所感而觀之﹐「而天地萬物之情」﹐可得而見矣。

恆﹐久也。剛上而柔下﹐雷風相與﹐巽而動﹐剛柔皆應﹐恆。

本義以卦體卦象卦徳釋卦名義。或以卦變言「剛上」「柔下」之義﹐曰《恆》自《丰》來﹐剛上居二﹐柔下居初也﹐亦通。

程傳「恆」者﹐長久之義也。卦才有此四者﹐成恆之義也。「剛上而柔下」﹐謂乾之初上居於四﹐坤之初下居於初﹐剛爻上而柔爻下也。二爻易處則成震巽﹐震上巽下﹐亦「剛上而柔下」也。剛處上而柔居下﹐乃恆道也。「雷風相與」﹐雷震則風發﹐二者相須﹐交助其勢﹐故云「相與」﹐乃其常也。「巽而動」﹐下巽順﹐上震動﹐爲以巽而動。

天地造化恆久不已者﹐順動而已。「巽而動」﹐常久之道也。動而不順﹐豈能常也。「剛柔皆應」﹐一卦剛柔之爻皆相應。剛柔相應﹐理之常也。此四者《恆》之道也﹐卦所以爲《恆》也。

集說鄭氏汝諧曰﹕《咸》與《恆》﹐皆剛柔相應。《咸》不著其義﹐《恆》則曰「剛柔皆應」。《鹹》無心﹐《恆》有位也。有位而剛柔相應﹐其理也。無心而剛柔相應﹐其私也。能識時義之變易﹐斯可言《易》矣。

恆亨無咎﹐利貞﹐久於其道也。天地之道﹐恆久而不已也。

本義恆固能「亨」且「無咎」矣。然必利於正﹐乃爲久於其道﹐不正則久非其道矣。天地之道﹐所以常久﹐亦以正而已矣。

程傳恆之道可致「亨」而無過咎﹐但所恆宜得其正﹐失正則非可恆之道也﹐故曰「久於其道」。「其道」﹐可恆之正道也。「不恆其徳」﹐與恆於不正﹐皆不能亨而有咎也。

天地之所以不已﹐蓋有恆久之道﹐人能恆於可恆之道﹐則合天地之理也。

利有攸往﹐終則有始也。

程傳天下之理﹐未有不動而能恆者也。動則終而復始﹐所以恆而不窮。凡天地所生之物﹐𨿽山嶽之堅厚﹐未有能不變者也。故恆非一定之謂也﹐一定則不能恆矣。惟隨時變易﹐乃常道也﹐故云「利有攸往」。明理之如是﹐懼人之泥於常也。

集說朱氏震曰「易﹐窮則變﹐變則通﹐通則久。」《恆》非一定而不變也﹐隨時變易﹐其恆不動﹐故「利有攸往」。

《朱子語類》云﹕《恆》非一定之謂﹐一定則不能《恆》矣。體之常。所以爲用之變。用之變﹐乃所以爲體之常。

趙氏汝棋曰﹕所貴於攸往者﹐謂事𨿽有終﹐我行不已。則終者﹐復有始﹐所以體天地之道也。

日月得天而能久照﹐四時變化而能久成﹐聖人久於其道而天下化成﹐觀其所恆﹐而天地萬物之情可見矣。

本義極言恆久之道。

程傳此極言常理﹐「日月」﹐陰陽之精气耳。惟其順天之道﹐往來盈縮﹐故能久照而不已。「得天」﹐順天理也。「四時」﹐陰陽之气耳。往來變化﹐生成萬物﹐亦以得天﹐故常久不已。聖人以常久之道行之有常﹐而天下化之以成美俗也。「觀其所恆」﹐謂觀日月之久照﹐四時之久成。聖人之道﹐所以能常久之理。觀此﹐則「天地萬物之情理可見矣」。天地常久之道﹐天下常久之理﹐非知道者孰能識之﹖集說蘇氏軾曰﹕非其至情者﹐久則厭矣。

《朱子語類》云﹕物各有个情﹐有个人在此。決定是有个惻隱羞惡是非辭讓之情﹐性只是个物事﹐情卻多般﹐或起或滅﹐然而頭面卻只一般﹐長長恁地﹐這便是「觀其所恆」﹐而「天地萬物之情可見」之義。

龔氏煥曰「利貞久於其道」﹐體常也。「利有攸往﹐終則有始」﹐盡變也。體常而後能盡變﹐盡變亦所以體常。天地萬物所以常久者﹐以其能盡變也。

陳氏琛曰﹕卽其恆久之理而觀之﹐則「天地萬物之情可見矣」。蓋大气渾淪充塞﹐而太極爲之綱維主張。气有參差﹐而理無不一。故天髙地下﹐萬物散殊﹐不特其聲色貌象常久如此﹐而其徳性功用﹐亦亙萬古而不易。少有變易﹐則爲怪異不祥矣。此可見天地萬物之情﹐皆有恆也。

案釋「利貞」云「久於其道」﹐則居所不遷之謂也。釋「利有攸往」云「終則有始」﹐則動靜不窮之謂也。然兩義並行﹐初不相悖。動靜𨿽不窮﹐而所謂居所不遷者﹐未嘗變也。然則天地之道﹐恆久不已﹐與終則有始之義﹐一而已矣。下文天地日月﹐卽根此意而申明之。「日月得天而能久照」者﹐恆久不已也。「四時變化而能久成」者﹐終則有始也。日月爲之體﹐四時爲之用﹐四時者日月之所爲﹐合之皆天地之道也。聖人久於其道﹐如日月之得天而久照﹐化天下而成之﹐如四時之變化而久成﹐此恆道之大者也。

遁亨﹐遁而亨也。剛當位而應﹐與時行也。

本義以九五一爻釋亨義。

程傳小人道長之時﹐君子遁退﹐乃其道之亨也。君子遁藏﹐所以伸道也﹐此言處《遁》之道。自「剛當位而位」以下﹐則論時與卦才﹐尙有可爲之理也。𨿽《遁》之時﹐君子處之﹐未有必遁之義。五以剛陽之徳﹐處中正之位﹐又下與六二以中正相應﹐𨿽陰長之時﹐如卦之才﹐尙當隨時消息。苟可以致其力﹐無不至誠自盡以扶持其道﹐未必於遁藏而不爲﹐故曰「與時行也」。

集說孔氏穎達曰﹕此釋《遁》之所以得亨通之義。小人之道方長﹐君子非遁不通﹐故曰「遁而亨也」。

又曰﹕釋所以能遁而致亨之由﹐艮由九五以剛而當其位﹐有應於二﹐非爲否亢﹐遁不否亢﹐卽是相時而動﹐所以遁而得亨。

郭氏忠孝曰﹕聖人進退皆道﹐無入而不自得﹐𨿽遁亦亨也。「與時行」者﹐「時止則止﹐時行則行」﹐是爲《遁》之義也。

《朱子語類》﹕問﹕「遁亨遁而亨也」﹐分明是說能遁便亨﹐更說剛當位而應﹐「與時行也」﹐是如何﹖曰﹕此其所以「遁而亨也」﹐陰方微﹐爲他剛當位而應﹐所以能知時而遁﹐是能「與時行」。不然﹐便是與時背也。

吳氏曰愼曰﹕非以剛當位而應爲猶可亨﹐惟其當位而應﹐能順時而遁﹐所以「亨」也。「與時行」﹐謂時當遁而遁。

小利貞﹐浸而長也。

本義以下二陰釋「小利貞」。

集說胡氏瑗曰﹕君子所以不得大有爲於世﹐而惟小利於貞者﹐蓋以下之羣陰浸長﹐而小人之黨漸盛也。

朱氏震曰﹔二陰浸長方之於否﹐不利君子貞﹐固有間矣。然不可大貞﹐「利小貞」而已。先儒謂居小官﹐幹小事﹐其害未甚﹐我志猶行。蓋遁非疾世避俗﹐長往不反之謂也。去畱遲速﹐惟時而已。非不忘乎君﹐不離乎羣﹐消息盈虛﹐循天而行者﹐豈能盡《遁》之時義。

張氏淸子曰﹕二陽爲《臨》﹐二陰爲《遁》《遁》者《臨》之反對也。《臨》之《彖》曰「剛浸而長」﹐《遁》之《彖》則不曰柔浸而長﹐而止曰「浸而長」。

遁之時義大矣哉﹗

本義陰方浸長﹐處之爲難﹐故其時義爲尢大也。

程傳當陰長之時﹐不可大貞﹐而尙「小利貞」者﹐蓋陰長必以浸漸﹐未能遽盛﹐君子尙可小貞其道。所謂「小利貞」﹐扶持使未遂亡也。《遁》者陰之始長﹐君子知微﹐故當深戒。而聖人之意未便遽已也﹐故有「與時行」﹑「利貞」之教。聖賢之於天下﹐𨿽集說郭氏雍曰﹕《遁》之「小利貞」﹐《睽》之「小事吉」﹐不知者遂以爲小而不思也。故孔子明其大﹐而後知「小利貞」「小事吉」者﹐有大用存焉。

大壯﹐大者壯也。剛以動﹐故壯。

本義釋卦名義。以卦體言﹐則陽長過中﹐大者壯也。以卦徳言﹐則乾剛震動﹐所以壯也。

程傳所以名《大壯》者﹐謂大者壯也。陰爲小﹐陽爲大。陽長以盛﹐是大者壯也。

下剛而上動﹐以干之至剛而動﹐故爲《大壯》。爲大者壯﹐與壯之大也。

集說項氏安世曰﹕剛則不爲物欲所橈﹐故其動也壯﹐使以血气而動﹐安得壯乎﹖案大者﹐謂陽也。大者壯﹐謂四陽盛長也。此句止釋名卦之義。「剛以動故壯」一句﹐非正釋卦名﹐乃推明卦之善以起辭義耳。凡曰故者皆同義﹐「順以說」「故聚」﹐「明以動故《丰》」是也。

大壯利貞﹐大者正也。正大而天地之情可見矣。

本義釋「利貞」之義而極言之。

程傳大者旣壯﹐則利於貞正﹐正而大者道也。極正大之理﹐則「天地之情可見矣」。

天地之道﹐常久而不已者﹐至大至正也。正大之理﹐學者默識心通可也。不云大下而云「正大」﹐恐疑爲一事也。

集說《朱子語類》問﹕如何見「天地之情」﹐曰「正大」便見得「天地之情」。

天地只是正大﹐未嘗有些子邪處。

胡氏炳文曰﹕心未易見﹐故疑其辭曰「復其見天地之心乎」﹗情則可見矣﹐故直書之。孟子養气之論﹐自此而出。大者壯也﹐卽是其爲气也。至大至剛﹐大者正也﹐卽是以直養而無害。

晉﹐進也。

本義釋卦名義。

集說兪氏琰曰﹕《晉》以日之進言﹐與《升》《漸》木之進不同。日出地上﹐其明進而盛。《升》《漸》𨿽亦有進義﹐而無明盛之象。

明出地上﹐順而麗乎大明﹐柔進而上行﹐是以康侯用錫馬蕃庶﹐晝日三接也。

本義以卦象卦徳卦變釋卦辭。

程傳「晉」﹐進也﹐明進而盛也。明出於地﹐益進而盛﹐故爲《晉》。所以不謂之集說崔氏憬曰﹕𨿽一卦名《晉》﹐而五爻爲主﹐故言「柔進而上行也」。

郭氏雍曰「順而麗乎大明﹐柔進而上行」﹐康侯之徳也。其徳柔順而明﹐故下能康一國之民﹐而爲之主。上能致工者之寵﹐而「錫馬蕃庶晝日三接」也。

項氏安世曰﹕三女之卦﹐獨離柔在上﹐爲得尊位﹐大中而行之﹐故謂之「上行」。

巽在六四﹐例謂之上合上同﹐兌在上六﹐例謂之上窮﹐皆不得爲「上行」也。

王氏申子曰﹕六卜四卦﹐離上者八﹐專取六五一爻﹐以爲成卦之主者二﹕《晉》《大有》也。《大有》曰「柔得尊位大中而上下應之」﹐《晉》則曰「柔進而上行」﹐是專以康侯之晉者﹐當此一卦之義矣。

吳氏曰愼曰﹕《晉》《咸》《彖傳》﹐文意正同。卦象數句﹐在卦名之下﹐卦辭之上﹐是旣用以釋卦名﹐而卽以之釋卦辭﹐故用「是以」二字接下。

案離之徳﹐爲麗爲明﹐是明與麗皆離也。「順而麗乎大明」﹐蓋以順徳爲本﹐而爲大明所附麗。則明者離﹐而麗者亦離矣。若曰以順而附麗於大明﹐則麗字乃爲坤所借用﹐其義不亦贅乎﹖火之爲物﹐不能孤行也﹐必有所附﹐猶人心之明。不可孤行也﹐必有所附。《離》曰「畜牝牛」者﹐明附於順也。《睽》《旅》之《彖》亦然﹐皆以說止爲主﹐而明附之也。此文義之誤﹐不可不正。

明入地中﹐明夷。

本義以卦象釋卦名。

集說孔氏穎達曰﹕此就二象以釋卦名﹐此及《晉》卦﹐皆《彖》《象》同辭也。

內文明而外柔順﹐以蒙大難﹐文王以之。

本義以卦徳釋卦義。「蒙大難」﹐謂遭紂之亂而見囚也c程傳明入於地﹐其明滅也﹐故爲《明夷》。內卦離﹐離者文明之象。外卦坤﹐坤者柔順之象。爲人內有文明之徳﹐而外能柔順也。昔者文王如是﹐故曰「文王以之」。

當紂之昏暗﹐乃明夷之時﹐而文王內有文明之徳﹐外柔順以事紂﹐蒙犯大難。而內不失其明聖﹐而外足以遠禍患﹐此文王所用之道也﹐故曰「文王以之」。

集說王氏申子曰﹕《明夷》一卦﹐大抵主商之未造言之。

利艱貞﹐晦其明也。內難而能正其志﹐箕子以之。

本義以六五一爻之義釋卦辭﹐「內難」﹐謂爲紂近親﹐在其國內﹐如六五之近於上程傳《明夷》之時﹐利於處艱厄而不失其貞王﹐謂能晦藏其明也。不晦其明﹐則被禍患。不守其正﹐則非賢明。箕子當紂之時﹐身處其國內﹐切近其難﹐故云「內難」。

然箕子能藏晦其明﹐而自守其正志﹐箕子所用之道也﹐故曰「箕子以之」。

集說胡氏炳文曰﹕六五爻辭曰「箕於之明夷利貞」。釋彖﹐兼文王發之。蓋羑里演易﹐處之甚從容﹐可見文王之徳。佯狂受辱﹐處之極艱難﹐可見箕子之志。然此一時也﹐文王因而發伏羲之《易》﹐箕子因而發大禹之疇。聖賢之於患難﹐自系斯文之會﹐蓋有天意存焉。

兪氏琰曰「大難」﹐謂羑里之囚也。其難關系天下之大﹐民命之所寄﹐故曰「大難」。

「內難」。謂家難也。其難關系一家之內﹐宗社之所寄也﹐箕子爲紂之近親﹐故曰「內難」。

家人﹐女正位乎內﹐男正位乎外﹐男女正﹐天地之大義也。

本義以卦體九五六二釋「利女貞」之義。

程傳彖以卦才而言﹐陽居五﹐在外也﹐陰居二﹐處內也﹐男女各得其正位也。尊卑內外之道正﹐合天地陰陽之大義也。

集說孔氏穎達曰﹕此因二五得正﹐以釋《家人》之義﹐並明「女貞」之旨。

吳氏曰愼曰﹕先言「女正位乎內」﹐釋「利女貞」也。

家人有嚴君焉﹐父母之謂也。

本義亦謂二五。

程傳《家人》之道﹐必有所尊嚴而君長者﹐謂父母也。𨿽一家之小﹐無尊嚴則孝敬衰﹐無君長則法度廢。有嚴君而後家道正﹐家者國之則也。

集說王氏申子曰﹕父道固主乎嚴﹐母道尢不可以不嚴﹐猶國有尊嚴之君長也。無尊嚴則孝敬衰﹐無君長則法度廢。故《家人》一卦﹐大要以剛嚴爲尙。

父父子子﹐兄兄弟弟﹐夫夫婦婦﹐而家道正﹐正家而天下定矣。

本義上父﹐初子﹐五三夫﹐四二婦﹐五兄三弟。以卦畫推之。又有此象。

程傳父子﹐兄弟夫婦各得其道﹐則家道正矣。推一家之道﹐可以及天下﹐故家正則「天下定矣」。

集說兪氏琰曰﹕彖辭舉其端﹐故但言「利女貞」。《彖傳》極其全﹐故兼言男女之正﹐而又以父子兄弟夫婦推廣而備言之。

林氏希元曰「正家而天下定」﹐猶云人人親其親長其長而天下平﹐不作正家之效說。

案六十四卦﹐六爻剛柔皆得位者﹐惟《旣濟》而已。此外則中四爻得位者三卦﹐《家人》《蹇》《漸》也。然《家人》名義﹐獨取於風火之卦者﹐一則風自火出﹐爲風化有原之象。二則《蹇》《漸》之中爻𨿽得位﹐而初上不皆陽爻。凡《易》取類﹐上爻有父之象。故《蠱》卦下五爻皆曰父母﹐至上爻則變其文也。初爻有子之象﹐故蠱曰「有睽﹐火動而上﹐澤動而下﹐二女同居﹐其志不同行。

本義以卦象釋卦名義。

程傳《彖》先釋《睽》義﹐次言卦才﹐終言合睽之道﹐而贊其時用之大。火之性動而上﹐澤之性動而下﹐二物之性違異﹐故爲《睽》義。中少二女𨿽同居﹐其志不同行﹐亦爲《睽》義。女之少也﹐同處長則各適其歸﹐其誌異也。言睽者﹐本同也。本不同﹐則非《睽》也。

案二女同居之卦多矣﹐獨於《睽》《革》言之者﹐以其皆非長女也。凡家有長嫡﹐則有所統率而分定﹐其不同行不相得﹐而至於乖異變易者﹐無長嫡而分不定之故爾。

說而麗乎明﹐柔進而上行﹐得中而應乎剛﹐是以小事吉。

本義以卦徳卦變卦體釋卦辭。

程傳卦才如此﹐所以「小事吉」也。兌﹐說也﹐離﹐麗也﹐又爲明。故爲說順而附麗於明。凡離在上而《彖》欲見柔居尊者﹐則曰「柔進而上行」﹐《晉》《鼎》是也。

方暌乖之時﹐六五以柔居尊位﹐有說順麗明之善﹐又得中道而應剛﹐𨿽不能合天下之睽﹐成天下之大事﹐亦可以小濟﹐是於「小事吉」也。五以明而應剛﹐不能致大吉﹐何也﹖曰﹕五陰柔﹐𨿽應二﹐而睽之時﹐相與之道未能深固。故二必「遇主於巷」﹐五「噬膚」﹐而無咎也。天下睽散之時﹐必君臣剛陽中正﹐至誠協力﹐而後能合也。

集說何氏楷曰﹕易無樂乎柔主也﹐而獨離居外體者﹐每稱焉。乾下離上曰《大有》﹐曰「柔得尊位﹐大中而上下應之」。艮下離上曰《旅》﹐曰「柔得中乎外而順乎剛」。離下離上曰《離》﹐曰「柔麗乎中正故亨」。震下離上曰《噬嗑》﹐曰「柔得中而上行」。坤下離上曰《晉》﹐曰「柔進而上行」。兌下離上曰《睽》﹐巽下離上曰《鼎》﹐皆曰「柔進而上行﹐得中而應乎剛」。坎下離上曰《未濟》﹐猶曰「柔得中也」。下卦兌說﹐上卦柔中﹐皆以小心行柔道者。《彖》之所謂「小事吉」者此耳。

案此彖言卦之善﹐與《鼎》略同。《鼎》曰「元亨」﹐而此卦但曰「小事吉」者﹐當《睽》之時故也。凡釋卦名畢﹐則文義略斷﹐而特舉卦辭釋之﹐其與此卦之義相似者﹐則《革》卦釋名辭之例﹐尢爲顯著也。今釋卦名而文意不斷﹐直連釋辭之義而總結之。

蓋明乎當睽之時﹐有此數善﹐是以「小事吉」。亦惟因睽之時﹐故有此數善﹐而惟「小事吉」也。凡《彖傳》名辭之義不分者皆此類。

天地睽而其事同也﹐男女睽而其志通也﹐萬物睽而其事類也﹐睽之時本義極言其理而贊之。

程傳推物理之同﹐以明《暌》之時用﹐乃聖人合睽之道也。見同之爲同者﹐世俗之知也。聖人則明物理之本同﹐所以能同天下而和合萬類也。以天地男女萬物明之﹐天髙地下﹐其體睽也。然陽降陰升﹐相合而成化育之事則同也。男女異質﹐睽也﹐而相求之志則通也。生物萬殊﹐睽也。然而得天地之和﹐稟陰陽之气﹐則相類也。物𨿽異而理本同﹐故天下之大﹐羣生之眾﹐睽散萬殊﹐而聖人爲能同之﹐處《睽》之時﹐合《睽》之用。其事至大﹐故云「大矣哉﹗」集說趙氏汝楳曰﹕天地不睽﹐則淸濁淆瀆。男女不睽﹐則外內無別。萬物不睽﹐則生化雜糅。睽者其體﹐合者其用。

蹇﹐難也﹐險在前也。見險而能止﹐知矣哉。

本義以卦徳釋卦名義而贊其美。

程傳「蹇」﹐難也。蹇之爲難﹐如乾之爲健﹐若易之爲難﹐則義有未足。《蹇》有險阻之義﹐《屯》亦難也﹐《困》亦難也。同爲難而義則異。《屯》者﹐始難而未得通﹐《困》者﹐力之窮﹐《蹇》乃險阻艱難之義﹐各不同也。「險在前也」﹐坎險在前﹐下止而不得進﹐故爲《蹇》。見險而能止﹐以卦才言﹐處《蹇》之道也。上險而下止﹐「見險而能止」也。犯險而進﹐則有悔咎﹐故美其能止爲知也。方蹇難之時﹐惟能止爲善。故諸爻除五與二外﹐皆以往爲失﹐來爲得也。

集說項氏安世曰﹕險而止爲《蒙》﹐止於外也。「見險而能止」爲智﹐止於內也。

止於外者﹐阻而不得進也。止於內者﹐有所見而不妄進也。此《蒙》與《蹇》之所以分也。《屯》與《蹇》皆訓難﹐《屯》者「動乎險中」﹐濟難者也。《蹇》者「止乎險中」﹐涉難者也。此《屯》﹐與《蹇》之所以分也。

王氏申子曰﹕冒險而進﹐豈知者之事﹐故諸爻皆喜來而惡往。惟二與五不言來往﹐蓋君臣濟蹇者也。其可見險而遽止乎﹗其止者﹐處《蹇》之事也。其不止者﹐濟《蹇》之事也。

蹇利西南﹐往得中也﹔不利東北﹐其道窮也﹔利見大人﹐往有功也﹔當位貞吉﹐以正邦也。蹇之時用大矣哉。

本義以卦變卦體釋卦辭﹐而贊其時用之大也。

程傳《蹇》之時﹐利於處平易﹐西南坤方爲順易﹐東北艮方爲險阻。九上居五而得中正之位﹐是往而得平易之地﹐故爲利也。五居坎險之中﹐而謂之平易者﹐蓋卦本坤﹐由五往而成坎﹐故但取往而得中﹐不取成坎之義也。方《蹇》而又止危險之地﹐則蹇益甚矣﹐故「不利東北﹐其道窮也」﹐謂《蹇》之極也。蹇難之時﹐非聖賢不能濟天下之蹇﹐故利於見大人也。大人當位﹐則成濟蹇之功矣﹐往而有功也。能濟天下之蹇者﹐惟大正之道。夫子又取卦才而言﹐《蹇》之諸爻﹐除初外﹐餘皆當正位﹐故爲貞正而吉也。

集說薛氏溫其曰﹕諸卦皆指內爲來﹐外爲往﹐則此「往得中」謂五也。《蹇》《解》相循﹐覆視《蹇》卦則爲《解》。九二得中。則曰「其來復吉﹐乃得中也」。往者得中﹐中在外也。來復得中﹐中在內也。

胡氏炳文曰﹕《坎》《睽》《蹇》皆非順境﹐夫子以爲𨿽此時亦有可用者﹐故皆極言贊之。《坎》《睽》釋卦辭後﹐復從天地人物極言之﹐以贊其大。《蹇》則釋卦辭以贊之而已﹐蓋上文所謂「往得中」「有功」「正邦」卽其用之大者也。

案《彖傳》於《蹇》《解》言「得中」者﹐但取其進退之合宜﹐不躁動以犯難﹐爲「利西南」之義耳。諸家必以《坤》《坎》《艮》之象求之﹐猶乎漢儒鑿智之餘也。

解﹐險以動﹐動而免乎險解。

本義以卦徳釋卦名義。

程傳坎險震動﹐「險以動」也﹐不險則非難﹐不動則不能出難。動而出於險外﹐是「免乎險難」也﹐故爲《解》。

集說何氏楷曰﹕以畫觀之﹐《蹇》之反。以卦觀之﹐《屯》之反。《蹇》止於險下﹐不如《屯》「動乎險中」。《屯》「動乎險中」﹐又不如《解》動乎險外也。

解﹐利西南﹐往得眾也﹐其來復吉﹐乃得中也﹐有攸往夙吉﹐往有功也。

本義以卦變釋卦辭。坤爲眾﹐得眾﹐謂九四入坤體。「得中」「有功」﹐皆指九二。

程傳解難之道﹐利在廣大平易﹐以寬易而往濟解﹐則得眾心之歸也。不云無所往﹐省文爾。救亂陳難﹐一時之事﹐未能成治道也。必待難解無所往﹐然後來復先王之治﹐乃得中道﹐謂合宜也。有所爲﹐則「夙吉」也﹐早則往而有功﹐緩則惡滋而害深矣。

集說王氏安石曰﹕有難則往﹐所以濟難。難已則來而復﹐所以保常。濟難以權﹐保常以中﹐此所以吉。

郭氏雍曰「其來復古乃得中」者﹐險難旣解而來復﹐乃得中道﹐所謂「獲三狐」而「得黃矢」者也。「有攸往夙吉﹐往有功」者。如「射隼於髙墉之上」者也。

徐氏幾曰「乃得中」﹐指二也。蓋禍亂已散﹐則復反於安靜之域﹐不事煩擾﹐以靜而吉也。

邱氏富國曰﹕大抵處時方平者﹐易緩。除惡不盡者﹐易滋。聖人於患難方平之際﹐旣不欲人以多事自疲﹐又不欲人以無事自怠也。

案之東北爲進前﹐之西南爲退後﹐然則來復卽「利西南」之義也。而以「得眾」「得中」重釋之者﹐「得眾」﹐釋「利」字之義。言能修內固本﹐則得人心之歸也。「乃」字卽承此意言之﹐謂惟其「利西南」﹐故必來復乃得中道也。「得眾」「得中」﹐亦但論義天地解而雷雨作﹐雷雨作而百果艸木皆甲坼﹐解之時大矣哉。

本義極言而贊其大也。

程傳旣明處《解》之道﹐復言天地之解﹐以見解時之大。天地之气﹐開散交感而和暢﹐則成雷雨﹐雷雨作而萬物皆生發甲坼﹐天地之功﹐由解而成﹐故贊「解之時大矣哉﹗」王者法天道﹐行寬宥﹐施恩惠﹐養育兆民﹐至於昆虫艸木﹐乃順《解》之時﹐與天地合徳也。

集說王氏弼曰﹕天地否結﹐則雷雨不作。交通感散﹐「雷雨乃作」也。雷雨之作﹐否結則散﹐故「百果艸木皆甲坼」。

胡氏炳文曰﹕《解》上下體易爲《屯》﹐「動乎險中」爲《屯》﹐動而出乎險之外爲《解》。

《屯》象艸穿地而未申﹐《解》則「雷雨作而百果艸木皆甲坼」。當《蹇》之未《解》﹐必動而免乎險﹐方可以爲《解》。《蹇》之旣《解》﹐則宜安靜而不可久煩擾。故《蹇》《解》之時﹐聖人皆贊其大。

損﹐損下益上﹐其道上行。

本義以卦體釋卦名義。

程傳損之所以爲損者﹐以損於下而益於上也。取下以益上﹐故云「其道上行」。

夫損上而益下則爲《益》﹐損下而益上則爲《損》《損》基本以爲髙者﹐豈可謂之《益》乎﹖集說蔡氏淸曰「損下益上」﹐利歸於上也﹐故曰「其道上行」。下損則上不能獨益矣﹐圭晰以爲《損》也。

林氏希元曰「損下益上」﹐下損則上亦損﹐故曰「其道上行」﹐道者﹐損之道也。《程傳》小注蒙引俱作利歸於上說﹐愚謂卦以損下取名﹐所重不在於利﹐又難以道爲利。

案蔡氏林氏兩說﹐沿襲用之。今思之﹐於卦義皆未全。蓋說者但主取民財一事耳﹐豈知如人臣之致身事主﹐百姓之服役奉公﹐皆損下益上之事也。必如此。然後上下交而志同﹐豈非「其道上行」乎﹗「上行」﹐與「地道卑而上行」之義同。下能益上﹐則道上行矣。上能益下﹐則道大光矣。如此則道字方有意味﹐而於兩卦諸爻之義亦合。

損而有孚﹐元吉無咎可貞﹐利有攸往﹐曷之用﹐二簋可用享﹐二簋應有時﹐損剛益柔有時﹐損益盈虛﹐與時偕行。

本義此釋卦辭。「時」﹐謂當損之時。

程傳謂損而以至誠﹐則有此「元吉」以下四者﹐損道之盡善也。夫子特釋「曷之用二簋可用享」﹐卦辭簡直﹐謂當損去浮飾。曰何所用哉﹐二簋可以享也。厚本損末之謂也。夫子恐後人不達﹐遂以爲文飾當盡去﹐故詳言之。有本必有末﹐有實必有文﹐天下萬事無不然者。無本不立﹐無文不行。父子主思﹐必有嚴順之體。君臣主敬﹐必有承接之儀。禮讓存乎內﹐待威儀而後行。尊卑有其序﹐非物采則無別﹐文之與實﹐相須而集說徐氏幾曰﹕卦辭曰「損有孚」﹐《彖傳》曰「損而有孚」﹐加以而字﹐義曉然矣。

張氏淸子曰﹕當其可之謂時﹐當損而損﹐時也。不當損而損﹐則非時。

案《程傳》之義﹐施於《賁》卦則可。此卦所謂損者﹐乃謂時當節損。如家則稱貧富之有無﹐國則視凶丰爲丰儉之類耳﹐故曰「損而有孚」。言時𨿽不得已而損﹐而以「有孚」行之。如祭祀𨿽不能備品﹐而以至誠將之也。「二簋」﹐諭節損之義。然下云「損剛益柔」者﹐非以損剛諭二簋也。剛爲本﹐諭孚誠。柔爲末﹐諭儀物。以孚誠之有餘﹐補儀物之不足。則𨿽二簋而不嫌於簡矣。此「損剛益柔」之義。

益﹐損上益下﹐民說無疆﹐自上下下﹐其道大光。

本義以卦體釋卦名義。

程傳以卦義與卦才言也。卦之爲《益》﹐以其「損上益下」也。損於上而益下﹐則民說之。「無疆」﹐爲無窮極也。自上而降己以下下﹐其道之大光顯也。陽下居初﹐陰上居四﹐爲自上下下之義。

集說胡氏炳文曰﹕《損》「其道上行」以上兩句﹐皆釋《損》義。《益》「其道大光」以上四句﹐皆釋《益》義。

利有攸往﹐中正有慶﹐利涉大川﹐木道乃行。

本義以卦體卦象釋卦辭。

程傳五以剛陽中正居尊位﹐二復以中正應之﹐是以中正之道益天下﹐天下受其福慶也。《益》之爲道﹐於平常無事之際﹐其益猶小。當艱危險難﹐則所益至大﹐故「利涉大川」也。於濟艱險﹐乃《益》道大行之時也。益誤作木﹐或以爲上巽下震﹐故云「木道」﹐非也。

集說朱氏震曰「利涉大川」言木者三﹐《益》也﹐《渙》也﹐《中孚》也﹐皆巽也。

益動而巽﹐日進無疆﹐天施地生﹐其益無方﹐凡益之道﹐與時偕行。

本義動巽﹐二卦之徳。乾下施﹐坤上生﹐亦上文卦體之義﹐又以此極言贊益之大。

程傳又以二體言﹐卦才下動而上巽﹐「動而巽」也。爲《益》之道﹐其動巽順於理﹐則其益日進﹐廣大無有疆限也。動而不順於理﹐豈能成大益也。以天地之功﹐言《益》道之大﹐聖人體之以益天下也。天道資始﹐地道生物﹐「天施地生」﹐化育萬物﹐「各正性命」﹐「其益」可謂「無方」矣。方﹐所也﹐有方所﹐則有限量。「無方」﹐謂廣大無窮集說顧氏象徳曰﹕旣奮發﹐又沈潛﹐學所以日新﹐故「日進無疆」。天下施﹐地上行﹐化所以不已。故「其益無方」。此皆時之自然者﹐故曰「凡益之道﹐與時偕行」。

案動巽取卦徳﹐施生取卦象。風者天施也﹐故《姤》有施命之象。雷者地生也﹐故《解》有甲坼之象。《損》之「與時偕行」者﹐時當損而損也。《益》之「與時偕行」者﹐時當益而益也。人事也﹐造化也﹐非气候之至﹐則不能彊爲益也。

夬﹐決也﹐剛決柔也。健而說﹐決而和。

本義釋卦名義而贊其徳。

程傳「夬」爲決義﹐五陽決上之一陰也。「健而說﹐決而和」﹐以二體言卦才也。

下健而上說﹐是健而能說﹐決而能和﹐決之至善也。兌說爲和。

集說何氏楷曰﹕君子以天下萬物爲一體﹐如陽徳之無所不及﹐其於小人﹐未嘗仇視而物畜之也。惟獨恐其剝陽以爲世道累﹐則不容於不去耳﹐而矜惜之意﹐未嘗不存﹐此和意也。

案凡釋卦名之後﹐復有贊語者﹐皆以起釋辭之端。此言「健而說﹐決而和」﹐起「揚於王庭」以下之意也。

揚於王庭﹐柔乘五剛也。孚號有厲﹐其危乃光也。告自邑不利卽戎﹐所尙乃窮也。利有攸往﹐剛長乃終也。

本義此釋卦辭。「柔乘五剛」﹐以卦體言﹐謂以一小人加於眾君子之上﹐是其罪也。

「剛長乃終」﹐謂一變卽爲純《乾》。

程傳柔𨿽消矣﹐然居五剛之上﹐猶爲乘陵之象。陰而乘陽﹐非理之甚﹐君子勢旣足以去之﹐當顯揚其罪於王朝大庭﹐使眾知善惡也。盡誠信以命其眾﹐而知有危懼﹐則君子之道﹐乃無虞而光大也。當先自治﹐不宜專尙剛武。「卽戎」﹐則所尙乃至窮極矣。

《夬》之時所尙﹐謂剛武也。陽剛𨿽盛﹐長猶未終﹐尙有一陰﹐更當決去﹐則君子之道純一而無害之者矣﹐乃剛長之終也。

集說孔氏穎達曰﹕剛克之道﹐不可常行。若專用威猛﹐以此「卽戎」﹐則便爲尙力取勝﹐卽是決而不和﹐其道窮矣。所以惟「告自邑不利卽戎」者﹐只爲「所尙乃窮」故也。

項氏安世曰「其危乃光」﹐與「中未光」相應。「不利卽戎」﹐與「暮夜有戎」相應。

「剛長乃終」﹐與「終有凶」相應。

胡氏炳文曰﹕《復》「利有攸往」﹐「剛長也」。《夬》「利有攸往」﹐「剛長乃終」也。

小人有一人之未去﹐猶足爲君子之憂﹐人欲有一分之未盡﹐猶足爲天理之累。必至於純陽爲《乾》﹐方爲「剛長乃終」也。

吳氏曰愼曰﹕《復》「利有攸往」﹐譬如平地之一簣﹐故喜其進而曰「剛長也」。《夬》姤﹐遇也﹐柔遇剛也。

本義釋卦名。

程傳「姤」之義遇也。卦之爲《姤》﹐以柔遇剛也﹐一陰方生﹐始與陽相遇也。

集說趙氏汝楳曰「柔遇剛」者﹐明非剛遇柔也。

林氏希元曰﹔依《本義》是陽遇陰﹐依《彖傳》是陰遇陽。《彖傳》乃《本義》以一陰而遇五陽意﹐蓋《彖傳》是爲下文「勿用取女﹐不可與長」而設也。

案「柔遇剛」者﹐以柔爲主也。如臣之專制﹐如牝之司晨﹐得不謂壯乎﹗故不復釋「女壯」﹐而直釋「勿用取女」之義。

勿用取女﹐不可與長也。

本義釋卦辭。

程傳一陰旣生﹐漸長而盛﹐陰盛則陽衰矣。「取女」者欲長久而成家也﹐此慚盛之陰﹐將消勝於陽﹐不可與之長久也。凡女子小人夷狄﹐勢苟漸盛﹐何可與久也。故戒「勿用取」如是之「女」。

集說鄭氏康成曰﹕一陰承五陽﹐苟相遇耳﹐非禮之正。女壯如是﹐故不可娶。

王氏肅曰﹕女不可娶﹐以其不正﹐不可與長久也。

蘇氏軾曰﹕姤者所遇而合﹐無適應之謂也﹐故其女「不可與長」。

李氏舜臣曰﹕以一陰遇五陽﹐女下於男﹐有女不正之象﹐故曰「勿用取女」。《咸》所以「取女吉」者﹐以男下女﹐得昏姻正禮故也。若《蒙》之六三﹐以陰而先求陽﹐其行不順﹐故亦曰「勿用取女」。

天地相遇﹐品物咸章也。

本義以卦體言。

程傳陰始生於下﹐與陽相遇﹐「天地相遇」也。陰陽不相交遇﹐則萬物不生﹐「天地相遇」﹐則化育庶類。「品物咸章」﹐萬物章明也。

剛遇中正﹐天下大行也。

本義指九五。

程傳以卦才言也﹐五與二皆以陽剛居中與正﹐以中正相遇也。君得剛中之臣﹐臣遇中正之君﹐君臣以剛陽遇中正﹐其道可以大行於天下矣。

姤之時義大矣哉﹗

本義幾微之際﹐聖人所謹。

程傳贊《姤》之時與《姤》之義至大也。天地不相遇﹐則萬物不生。君臣不相遇﹐則政治不興。聖賢不相遇﹐則道徳不亨。事物不相遇﹐則功用不成。《姤》之「時」與集說《朱子語類》問﹕「《姤》之時義大矣哉﹗」《本義》云﹕幾微之際﹐聖人所謹﹐與伊川之說不同﹐何也﹖曰﹕上面說「天地相遇」至「天下大行也」﹐而不好之漸﹐已生於微矣﹐故當謹於此。

吳氏曰愼曰﹕《姤》爲陰遇陽之卦﹐陰陽有當遇者﹐如「天地相遇」﹐及君臣夫婦之類﹐是不能相無者﹐有遇而當制者﹐如「勿用取女」。及小人妄念之類﹐是不容並立者。

「時義大矣哉」﹐《程傳》重「遇」字﹐專以遇之善者言﹐《本義》重「制」字﹐專以遇之不善者言。竊意此語總承上文兩端而言可也。

案必如天地之相遇﹐而後「品物咸章」也。必如此卦以羣剛遇中正之君﹐然後「天下大行也」。苟天地之相遇﹐而有陰邪干於其間﹐君臣之相遇﹐而有宵類介乎其側。則在天地爲伏明﹐在國家爲隱慝﹐而有「女壯」之象矣。

萃﹐聚也。順以說﹐剛中而應﹐故聚也。

本義以卦徳卦體釋卦名義。

程傳「萃」之義聚也。「順以說」﹐以卦才言也。上說而下順﹐爲上以說道使民﹐而順於人心。下說上之政令﹐而順從於上。旣上下順說﹐又陽剛處中正之位﹐而下有應助﹐如此故所聚也。欲天下之萃﹐才非如是不能也。

案「順以說﹐剛中而應」﹐亦非正釋卦名﹐乃就卦徳而推原能以聚者﹐以起釋辭之端也。蓋「順以說」﹐是以順道感格﹐起「假廟」「用牲」之意。「剛中而應」﹐是有徳者居位﹐而上下應之﹐起「見大人有攸往」之意。

王假有廟﹐致孝享也。利見大人亨﹐聚以正也。用大牲吉﹐利有攸往﹐順天命也。

本義釋卦辭。

程傳王者萃人心之道﹐至於建立宗廟﹐所以致其孝享之誠也。祭祀﹐人心之所自盡也﹐故萃天下之心者﹐無如孝享。王者萃天下之道﹐至於有廟﹐則其極也。《萃》之時﹐見大人則能亨﹐蓋聚以正道也。「見大人」﹐則其聚以正道﹐得其正則亨矣。萃不以正﹐其能亨乎﹖「用大牲」﹐承上「有廟」之文﹐以享祀而言﹐凡事莫不如是。丰聚之時﹐交於物者當厚﹐稱其宜也。物聚而力贍﹐乃可以有爲﹐故「利有攸往」﹐皆天理然也。故云「順天命也」。

集說來氏知徳曰﹕盡志以致其孝﹐盡物以致其享。

觀其所聚﹐而天地萬物之情可見矣。

本義極言其理而贊之。

程傳觀萃之理﹐可以見天地萬物之情也。天地之化育﹐萬物之生成﹐凡有者皆聚也。有無動靜終始之理﹐聚散而已﹐故觀其所以聚﹐則「天地萬物之情可見矣」。

集說王氏弼曰「方以類聚﹐物以羣分。」情同而後乃聚﹐气合而後乃羣。

案「順天命」𨿽系於「用大牲」「利有攸往」之下﹐然連假廟見大人之意﹐皆在其中矣。蓋萬物本乎天﹐人本乎祖﹐「方以類聚﹐物以羣分」﹐「聖人作而萬物睹」﹐是乃天地人物之所以聯屬而不散者﹐實天之命也。《咸》《恆》皆推言造化人事﹐而後終之以天地萬物之情可見。此卦則天人之義已備﹐故言「順天命」而遂極贊之。

柔以時升。

本義以卦變釋卦名。

集說孔氏穎達曰「升」之爲義﹐自下升髙﹐故就六五居尊以釋名升之義。

徐氏幾曰﹕《升》《晉》二卦﹐皆以柔爲主。剛則有躁進之意。

龔氏煥曰﹕《彖傳》「柔以時升」﹐似指六五而言﹐非謂卦變﹐故下文言「剛中而應」﹐亦謂二應五也。

巽而順﹐剛中而應﹐是以大亨。

本義以卦徳卦體釋卦辭。

程傳以二體言﹐柔升﹐謂坤上行也。巽旣體卑而就下﹐坤乃順時而上﹐升以時也﹐謂時當升也。柔旣上而成《升》﹐則下巽而上順﹐以巽順之道升﹐可謂時矣。二以剛中之道應於五﹐五以中順之徳應於二﹐能巽而順﹐其升以時﹐是以「元亨」也。《彖》文誤作「大亨」﹐解在《大有》卦。

用見大人勿卹﹐有慶也。南徵吉﹐志行也。

程傳凡《升》之道﹐必由大人。升於位則由王公﹐升於道則由聖賢。用巽順剛中之道以見大人﹐必遂其升。「勿卹」﹐不憂其不遂也。遂其升﹐則己之福慶﹐而福慶及物也。「南」﹐人之所向。「南徵」﹐謂前進也。前進則遂其升而得行其志﹐是以「吉」也。

案「柔以時升」之義﹐或主四言﹐或主五言﹐或主上體之坤而言。然卦之有六四六五﹐及坤居上體者多矣﹐皆得名爲《升》乎﹖則其說似皆未確。蓋「時升」者﹐固以坤居上體﹐而四五得位言也。然惟巽爲下體。故其升也有根。蓋巽乃陰生之始也﹐陰自下生以極於上﹐如木之自根而滋生﹐以至於枝葉繁盛﹐此謂《升》之義矣。此卦與《無妄》反對﹐《無妄》者﹐陽爲主於內也﹐而其究爲健。《升》者﹐陰爲主於內也﹐而其究爲順。《無妄》之《彖》曰「剛自外來而爲主於內」﹐明剛徳自內以達於外也。《升彖》曰「柔以時升」﹐明陰道自下以達於上也。然則「柔以時升」云者﹐尢當以初六之義爲重。故《無妄》六爻﹐獨初九曰「吉」。此卦六爻亦惟初六曰「大吉」。則二卦之所重者可知矣。其下云「巽而順﹐剛中而應」﹐亦與《無妄》「動而健﹐剛中而應」之辭相似﹐皆連釋名之義以釋「元亨」也。

本義以卦體釋卦名。

程傳卦所以爲困﹐以剛爲柔所掩蔽也。陷於下而掩於上﹐所以困也﹐陷亦掩也。

剛陽君子而爲陰柔小人所掩蔽﹐君子之道困窒之時也。

險以說﹐困而不失其所﹐「亨」﹐其惟君子乎。「貞大人吉」﹐以剛中也。

「有言不信」﹐尙口乃窮也。

本義以卦徳卦體釋卦辭。

程傳以卦才言處《困》之道也﹐下險而上說﹐爲處險而能說。𨿽在困窮艱險之中﹐樂天安義﹐自得其說樂也。時𨿽困也﹐處不失義﹐則其道自亨﹐困而不失其所亨也。能如是者﹐」其惟君子乎」﹗若時當困而反亨﹐身𨿽亨﹐乃其道之困也。君子﹐大人通稱。

困而能貞﹐大人所以吉也。蓋其以剛中之道也﹐五與二是也。非剛中﹐剛遇困而失其正矣。當困而言﹐人所不信﹐欲以口免困﹐乃所以致窮也。以說處困﹐故有「尙口」之戒。

集說鄭氏汝諧曰﹕九二陷於中﹐九四九五爲上六所掩﹐是以爲《困》。以上下卦言之﹐則合坎兌而成也。坎﹐難也。兌﹐說也。困而安於難﹐則不失其所亨。困而取說於人﹐「尙口乃窮也」。

案此卦所以爲剛掩者﹐《本義》備矣。蓋諸卦之二五剛中﹐皆爲陰掩者。惟《困》與《節》。然以二體言之﹐則《節》坎陽居上﹐兌陰居下﹐此《困》所以獨爲剛掩也。

此義與卦象亦相貫﹐水在澤上﹐非澤之所能掩也。水在澤中﹐則爲所掩矣。「險以說」者﹐非處險而說也﹐險有致說之理﹐以字與而字﹐義不同也。惟險有致說之理﹐故困有所爲亨者。然以小人處之﹐則困而困耳﹐不知其所爲亨﹐故不能因困而得亨。因困而得其所亨者﹐非君子其孰能之。下剛中之大人﹐卽不失所亨之君子也﹐指二五言。「尙口乃窮」者﹐處困之極﹐務說於人﹐指上六言。

巽乎水而上水﹐井﹐井養而不窮也。

本義以卦象釋卦名義。

集說鄭氏康成曰﹕坎﹐水也。巽木﹐桔橰也。桔橰引瓶下入泉口﹐汲水而出﹐《井》之象也。

荀氏爽曰﹕木入水出﹐《井》之象也。

案釋名之下﹐又著「井養而不窮也」一句﹐亦以起釋辭之意。

攺邑不攺井﹐乃以剛中也。汔至亦未繘井﹐未有功也。羸其瓶﹐是以凶也。

本義以卦體釋卦辭。「無喪無得﹐往來井井」兩句﹐意與「不攺井」同﹐故不復出。「剛中」﹐以二五而言。「未有功」而敗其瓶﹐所以「凶」也。

程傳巽入於水下而上其水者﹐《井》也。井之養於物﹐不有窮已﹐取之而不竭﹐集說蘇氏軾曰﹕井井未嘗有得喪﹐繘井之爲功﹐羸瓶之爲凶﹐在汲者爾。

晁氏說之曰﹕或謂《彖》主三陽言。五「寒泉食」﹐是陽剛居中﹐邑可攺而並不可攺也。三「井渫不食」﹐是「未有功」也。二「甕敝漏」﹐是「羸其瓶」而「凶」者也。

郭氏雍曰﹕不言「無喪無得」「往來井井」者﹐蓋皆系乎剛中之徳﹐聖人舉一以明之耳。

案井惟有常。故其體則「無喪無得」﹐其用則「往來井井」。王道惟有常﹐故其體則久而無獘﹐其用則廣而及物。故言「攺邑不攺井」﹐足以包下二者。

革﹐水火相息﹐二女同居﹐其志不相得﹐曰革。

本義以卦象釋卦名義﹐大略與《睽》相似。然以相違而爲《睽》﹐相息而爲《革》也。「息」﹐滅息也﹐又爲生息之義﹐滅息而後生息也。

程傳澤火相滅息﹐又二女志不相得﹐故爲《革》。「息」爲止息﹐又爲生息﹐物止而後有生﹐故爲生義。《革》之「相息」﹐謂止息也。

集說朱氏震曰﹕兌澤離火﹐而《彖》曰「水火」﹐何也﹖曰﹕坎兌一也。澤者水所鐘﹐無水則無澤矣﹐坎上爲云﹐下爲雨。上爲云者﹐澤之气也。下爲雨﹐則澤萬物也。

故《屯》《需》之坎爲云﹐《小畜》之兌亦爲云。坎爲川﹐《大畜》之兌亦爲川。坎爲水﹐《革》兌亦爲水。坎陽兌陰﹐陰陽二端﹐其理則一﹐知此始可言象矣。

《朱子語類》云﹕《革》之《象》不曰澤在火上﹐而曰「澤中有火」﹐蓋水在火上﹐則水滅了火﹐不見得火炎則水涸之義。澤中有火﹐則二物並在﹐有相息之象。

李氏舜臣曰﹕不同行﹐不過有相離之意﹐故止於《睽》。不相得﹐則不免有相克之事﹐故至於《革》。

胡氏炳文曰﹕《旣濟》水在火上﹐不曰相息者何也﹖坎之水﹐動水也﹐火不能息之。

澤之水﹐止水也﹐止水在上而火炎上﹐故息。

巳日乃孚﹐革而信之﹐文明以說﹐大亨以正﹐革而當﹐其悔乃亡。

本義以卦徳釋卦辭。

程傳事之變革﹐人心豈能便信﹐必終日而後孚。在上者於攺爲之際﹐當詳告申令。

至於「巳日」﹐使人信之﹐人心不信﹐𨿽彊之行﹐不能成也。先王政令﹐人心始以爲疑者有矣。然其久也必信﹐終不孚而成善治者﹐未之有也。「文明以說」﹐以卦才言《革》之道也。離爲文明﹐兌爲說﹐文明則理無不盡﹐事無不察。說則人心和順﹐革而能照察事理。和順人心﹐可致大亨而得貞正。如是變革得其至當﹐故「悔」「亡」也。天下之事﹐《革》之不得其道﹐則反致獘害﹐故《革》有悔之道。惟《革》之至當﹐則新舊之「悔」皆「亡」也。

案「文明以說﹐大亨以正」﹐兩「以」字﹐上句重在文明﹐蓋至明則事理周盡﹐故以此而順人心﹐有所更攺﹐則無不宜也。下句重在正﹐蓋其大亨也﹐以正行之﹐則無不順也。凡《彖傳》用「以」字者﹐文體正倒﹐皆可互用。如「順以動」﹐及「動而以順行」﹐其義一也。

天地革而四時成﹐湯武革命﹐順乎天而應乎人﹐革之時大矣哉。

本義極言而贊其大。

程傳推《革》之道﹐極乎天地變易﹐時運終始也。天地陰陽推迂變易而成四時﹐萬物於是生長成終﹐各得其宜﹐《革》而後四時成也。時運旣終﹐必有革而新之者。王者之興﹐受命於天﹐故易世謂之「革命」。湯武之王﹐上順天命﹐下應人心﹐「順乎天而應乎人」也。天道變攺﹐世故遷易﹐《革》之至大也。故贊之曰「革之時大矣哉﹗」集說《朱子語類》云﹕《革》是更革之謂﹐到這里須盡翻轉更變一番﹐所謂上下與天地同流﹐豈曰小補之哉。小補之者﹐謂扶衰救獘﹐逐些補緝﹐如錮露家事相似。若是更革﹐則須徹底從新鑄造一番﹐非止補其罅漏而已。

鼎﹐象也。以木巽火﹐亨飪也。聖人亨以享上帝﹐而大亨以養聖賢。

本義以卦體二象釋卦名義﹐因極其大而言之。享帝貴誠﹐用犢而已。養賢則饔飧牢禮﹐當極其盛﹐故曰「大亨」。

程傳卦之爲《鼎》﹐取鼎之象也。鼎之爲器﹐法卦之象也。有象而後有器﹐卦復用器而爲義也。「鼎」﹐大器也﹐重寶也。故其制作形模﹐法象尢嚴。鼎之名正也﹐古人訓方﹐方實正也。以形言﹐則耳對植於上﹐足分峙於下。周圓內外﹐髙卑厚薄﹐莫不有法而至正。至正然後成安重之象﹐故鼎者法象之器﹐卦之爲《鼎》﹐以其象也。「以木巽火」﹐以二體言鼎之用也。「以木巽火」﹐以木從火﹐所以「亨飪」也。鼎之爲器﹐生人所賴至切者也。極其用之大﹐則「聖人亨以享上帝」﹐「大亨以養聖賢」。「聖人」﹐古之聖王﹐「大」言其廣。

集說蔡氏淵曰﹕祭之大者﹐無出於上帝。賓客之重者﹐無過於聖賢。

案釋名之後﹐繼以「享帝」「養賢」兩句﹐指明卦義之所主也﹐與《井》「養而不窮也」對觀之﹐便明。蓋彼主養民﹐此主享帝養賢。而享帝之實﹐尢在於養賢也。

巽而耳目聰明﹐柔進而上行﹐得中而應乎剛﹐是以元亨。

本義以卦象卦變卦體釋卦辭。

程傳上旣言鼎之用矣﹐復以卦才言。人能如卦之才﹐可以致「元亨」也。下體巽﹐爲巽順於理﹐離明而中虛於上﹐爲「耳目聰明」之象。凡離在上者﹐皆云「柔進而上行」。

柔在下之物﹐乃居尊位﹐「進而上行」也。以明居尊而得中道﹐「應乎剛」﹐能用剛陽之集說單氏渢曰﹕巽以養下﹐則達聰而明目者也。「柔進而上行」﹐則不爲驕亢者也。

「得中而應剛」﹐則能養聖賢者也。

劉氏曰「得中而應乎剛」者﹐以柔居中﹐下應九二之剛﹐乃能用賢也。柔得尊位﹐卑巽以下賢﹐是以致「元亨」。

張氏淸子曰﹕上體離也﹐離爲目﹐而兼耳言之者﹐蓋以六五爲鼎耳而取也。

震﹐亨。

本義震有亨道﹐不待言也。

震來虩虩﹐恐致福也。笑言啞啞﹐後有則也。

本義「恐致福」﹐恐懼以致福也﹐「則」﹐法也。

程傳《震》自有亨之義﹐非由卦才。「震來」而能恐懼﹐自修自愼﹐則可反致福吉也。「笑言啞啞」﹐言自若也。由能恐懼﹐而後自處有法則也。「有則」﹐則安而不懼矣﹐處《震》之道也。

集說董氏曰「致福」云者﹐見君子常以危爲安也。「有則」云者﹐見君子不以忽忘敬也。

李氏過曰「有則」﹐謂君子所履﹐出處語默﹐皆有常則﹐不以恐懼而變也。

震驚百里﹐驚遠而懼邇也。出可以守宗廟社稷﹐以爲祭主也。

本義程子以爲「邇也」下﹐脫「不喪匕鬯」四字﹐今從之。「出」﹐謂繼世而主祭也。或云﹐出卽鬯字之誤。

程傳雷之震及於百里﹐遠者驚﹐近者懼﹐言其威遠大也。《彖》文脫「不喪匕鬯」一句﹐卦辭云「不喪匕鬯」﹐本謂誠敬之至﹐威懼不能使之自失。《彖》以長子宜如是﹐因承上文用長子之義通解之﹐謂其誠敬能「不喪匕鬯」﹐則君出而可以守宗廟社稷爲祭主也。長子如是﹐而後可以守世祀承國家也。

集說《朱子語類》云﹕《震》便自是「亨」﹐「震來虩虩」﹐是恐懼顧慮﹐而後便「笑言啞啞」。「震驚百里」。﹐便也「不喪匕鬯」。文王語已是解「震亨」了﹐孔子又自說長子事。

邱氏富國曰「驚」者﹐卒然遇之而動乎外。「懼」者﹐惕然畏之而變於中。

張氏淸子曰﹔「出」者﹐卽《說卦》「帝出乎震」之謂。「主」者﹐卽《序卦》「主器莫若長子」之謂。若舜之烈風雷雨弗迷﹐可以出而嗣位矣。

蔡氏淸曰﹕懼深於驚﹐遠近之別也。

楊氏啟新曰﹕乾者自彊而已矣﹐而曰「惕」。震者動而已矣﹐而曰「懼」。惕之爲彊也﹐見惕之非惴懾也。懼之爲動也﹐見懼之非驚恐也。

艮﹐止也。時止則止﹐時行則行。動靜不失其時﹐其道光明。

程傳艮爲止﹐止之道惟其時﹐行止動靜不以時﹐則妄也。不失其時﹐則順理而合義。在物爲理﹐處物爲義﹐動靜合理義﹐不失其時也﹐乃「其道」之「光明」也。君子所貴乎時﹐仲尼行止久速是也。艮體篤實﹐有光明之義。

集說程子曰「時止則止﹐時行則行」﹐時行對時止而言﹐亦「止其所也」。「動靜不失其時」﹐皆「止其所也」。

張子曰﹕艮一陽爲主於兩陰之上﹐各得其位﹐而其勢止也。《易》言「光明」者﹐多艮之象﹐著則明之義也。

《朱子語類》云「時止則止﹐時行則行」﹐行固非止﹐然行而不失其理﹐乃所以爲止也。

問艮之象何以爲「光明」。曰﹕定則明。凡人胸次煩擾﹐則愈見昏昧。中有定止﹐則自然光明﹐莊子所謂泰宇定而天光發是也。

案釋名之下﹐先著此四句﹐亦所以爲釋辭之端。「時止則止」﹐則﹐所謂「艮其背不獲其身」也。「時行則行」﹐則所謂「行其庭不見其人」也。

艮其止﹐止其所也。上下敵應﹐不相與也。是以不獲其身﹐行其庭﹐不見其人﹐無咎也。

本義此釋卦辭﹐《易》背爲止﹐以明背卽止也。背者﹐止之所也。以卦體言﹐內外之卦﹐陰陽敵應而「不相與也」。不相與則內不見己﹐外不見人﹐而「無咎」矣。晁氏云「艮其止」﹐當依卦辭作「背」。

程傳「艮其止」﹐謂止之而止也。止之而能止者﹐由止得其所也。止而不得共所﹐則無可止之理。夫子曰﹕於止知其所止﹐謂當止之所也。夫有物必有則﹐父止於慈﹐子止於孝﹐君止於仁﹐臣止於敬﹐萬物庶事﹐莫不各有其所﹐得其所則安﹐失其所則悖。

聖人所以能使天下順治﹐非能爲物作則也。惟止之各於其所而已。「上下敵應」﹐以卦才言也。上下二體以敵相應﹐無相與之義。陰陽相應﹐則情通而相與﹐乃以其敵故不相與也。不相與則相背﹐爲「艮其背」﹐止之義也。相背故「不獲其身」「不見其人」﹐是以能止﹐能止則「無咎」也。

集說孔氏穎達曰﹕《易》背爲止﹐以明背者無見之物﹐卽是可止之所也。「艮其止」﹐是止其所止也﹐故曰「艮其止﹐止其所也」。凡應者一陰一陽﹐二體不敵﹐今上下之位﹐爻皆峙敵﹐不相交與﹐故曰「上下敵應﹐不相與也」。然八純之卦﹐皆六爻不應﹐何獨於此言之﹖謂此卦旣止而不交﹐爻又峙而不應﹐與止義相協﹐故兼取以明之。

蘇氏軾曰「艮其止﹐止其所也」﹐此所以「不獲其身」也。「上下敵應﹐不相與也」﹐此所以「行其庭﹐不見其人」也。

《朱子語類》云「艮其止止其所也」﹐上句「止」字﹐便是「背」字。故下文便繼之云「是以不獲其身」﹐更不再言「艮其背」也。下句「止」字﹐是解艮字﹐「所」字﹐又云「艮其背」了﹐靜時「不獲其身」﹐動時「不見其人」﹐所以《彖辭傳》中﹐說「是以不獲其身﹐行其庭﹐不見其人﹐無咎也」。周先生所以說定之以仁義中正而主靜。

項氏安世曰﹕卦辭爲「艮其背」﹐傳爲「艮其止」。晁氏說之曰﹕《傳》亦當爲「良其背」。自王弼以前﹐無「艮其止」之說。今案古文「背」字爲北﹐有訛爲「止」字之理。

胡氏炳文曰「不獲其身」以下三句﹐皆從背說。背則自視「不獲其身」﹐「行其庭」則「不見其人」。《本義》所謂止而止﹐行而止﹐卽程子所謂靜亦定﹐動亦定也。

案此是以卦體爻位釋卦辭﹐以卦體言﹐陽上陰下﹐「止其所也」。以爻位言﹐陰陽無應﹐「不相與也」。「艮其背」內兼此二義﹐故其止所者﹐爲「不獲其身」。「不相與」者﹐爲「不見其人」。孔氏所謂卦旣止而不交﹐爻又峙而不應者﹐極爲得之。

漸之進也﹐女歸吉也。

本義之字疑衍﹐或是漸字。

程傳如漸之義而進﹐乃女歸之吉也。謂正而有漸也﹐女歸爲大耳﹐它進亦然。

集說郭氏雍曰﹕《傳》言漸之進﹐如女之歸則吉﹐所以明卦辭也。蓋世俗多失漸進之道﹐獨「女歸」有漸存焉耳。

毛氏璞曰﹕《易》未有一義明兩卦者﹐《晉》進也﹐《漸》亦進﹐何也﹖漸非進﹐以漸而進耳。

案曰「漸之進也」﹐以別於《晉》之進﹐《升》之進也。

進得位﹐往有功也。進以正﹐可以正邦也。

本義以卦變釋「利貞」之意﹐蓋此卦之變﹐自《渙》而來。九進居三﹐自《旅》而來﹐九進居五﹐皆爲得位之正。

程傳漸進之時﹐而陰陽各得正位﹐進而有功也。四復由上進而得正位﹐三離下而爲上﹐遂得正位﹐亦爲進得位之義。以正道而進﹐可以正邦國至於天下也。凡進於事﹐進於徳﹐進於位﹐莫不皆當以正也。

集說粱氏寅曰﹕卦自二至五﹐陰陽各得正位﹐此所以進而有功也。「進得位」﹐以位言。「進以正」﹐以道言。

案梁氏之說得之﹐蓋「進得位」﹐以卦位言。「進以正」﹐以人事言。在卦爲「得位」者﹐在人事卽是「得正」也。「正邦」﹐亦只是申有功之意。《易》卦中四爻得位者﹐《旣濟》曰「定也」﹐《家人》曰「正家而天下定矣」﹐《蹇》《漸》皆曰「以正邦也」。

蓋董子正朝廷以正百官﹐正百宮以正萬民之意也。

其位﹐剛得中也。

程傳上云「進得位往有功也」﹐統言陰陽得位﹐足以進而有功。復云「其位剛得中也」﹐所謂「位」者﹐五以剛陽中正得尊位也。諸爻之得正﹐亦可謂之得位矣。然未若五之得尊位﹐故特言之。

集說梁氏寅曰﹕上言「進得位」﹐以自二至五四爻言之也。此又言「其位剛得中」﹐以九五言之也。

止而巽﹐動不窮也。

本義以卦徳言﹐漸進之義。

程傳內艮止﹐外巽順﹐「止」爲安靜之象﹐「巽」爲和順之義。人之進也﹐若以欲心之動﹐則躁而不得其漸﹐故有困窮。在《漸》之義﹐內止靜而外巽順﹐故其進動不有困窮也。

集說吳氏曰愼曰「止而巽」﹐終是進。但進以漸﹐故卦名爲《漸》。若「巽而止」﹐則終於止而事壞亂矣﹐故卦名爲《蠱》。內外先後之辧﹐不可易也。

案「剛得中」﹐「止而巽」﹐又就中四爻內特舉九五與卦徳﹐申「女歸」「利貞」之義。《節》卦「說以行險」﹐「當位」「中正」同。

歸妹﹐天地之大義也。天地不交而萬物不興﹐歸妹人之終始也。

本義釋卦名義也。「歸」者﹐女之終。生育者﹐人之始。

程傳「一陰一陽之謂道」﹐陰陽交感﹐男女配合﹐天地之常理也。《歸妹》﹐女歸於男也﹐故云「天地之大義也」。男在女上﹐陰從陽動﹐故爲女歸之象﹐天地不交﹐則萬物何從而生﹖女之歸男﹐乃生生相續之道。男女交而後有生息﹐有生息而後其終不窮。

前者有終﹐而後者有始。相續不窮﹐是「人之終始也」。

集說項氏安世曰「有男女然後有夫婦」﹐「天地之大義也」。「有夫婦然後有父子」﹐「人之終始也」。

案將言《歸妹》之凶﹐而先言其本「天地之大義」﹐猶《姤》言「柔遇剛」之失﹐而又推本於天地相遇之正也。由此言之﹐陰陽原不可以相無﹐而惟當愼之始以防其敝者﹐是《易》之道也。

說以動﹐所歸妹也。

本義又以卦徳言之。

集說鄭氏汝諧曰﹕長男居上﹐少女居下﹐以女下男也。少女「說以動」﹐而又先下於男﹐其所歸者妹﹐故以「徵」則「凶」﹐且「無攸利」。

案卦徳「說以動」﹐則與《咸》之「止而說」者異矣。卦象女先於男﹐是所欲歸者妹也。又以少女從長男﹐是所歸者乃妹也。所歸妹一句兼此二意﹐可見其失於禮﹐又愆於義也。夫「說以動」﹐則徇乎情。所歸妹﹐則不能止乎禮義。此卦之所以凶乎﹗《本義》以卦徳言之﹐實則兼卦徳卦象在內。

本義又以卦體釋卦辭。男女之交﹐本皆正理。惟若此卦﹐則不得其正也。

程傳以二體釋《歸妹》之義。男女相感說而動者﹐少女之事﹐故以「說而動」﹐所歸者妹也。所以徵則凶者﹐以諸爻皆不當位也。所處皆不正﹐何動而不凶。大率以「說而動」﹐安有不失正者﹐不惟位不當也。又有乘剛之過﹐三五皆乘剛﹐男女有尊卑之序﹐夫婦有唱隨之禮﹐此常理也﹐如《恆》是也。苟不由常正之道﹐徇情肆欲﹐惟說是動﹐則夫婦瀆亂﹐男牽欲而失其剛﹐婦狃說而忘其順﹐如《歸妹》之乘剛是也。所以凶﹐無所往而利也。夫陰陽之配合﹐男女之交媾﹐理之常也。然從欲而流放﹐不由義理﹐則淫邪無所不至﹐傷身敗徳﹐豈人理哉﹐《歸妹》之所以「凶」也。

集說陸氏希聲曰﹕《易》以《咸》《恆》爲夫婦之道﹐《漸》《歸妹》爲夫婦之義。

《漸》四爻得正﹐故「女歸吉」。《歸妹》四爻失正﹐故「徵凶」。

吳氏曰愼曰﹕卦以少女從長男﹐則非其配偶。「說以動」﹐則恣情縱欲。中爻不正﹐則陰陽皆失其常。三五柔乘剛則不順﹐宜其「凶」也。然四者又以「說以動」爲重。

案中四爻皆失正位者﹐除《未濟》外﹐惟《睽》《解》及此卦﹐而《家人》《睽》《漸》《歸妹》﹐皆言男女之道者也。《家人》以得位而正﹐故《睽》以失位而乖﹐《漸》以得位而吉﹐故《歸妹》以失位而凶也﹐他卦有柔乘剛而義與《歸妹》不同者﹐義與卦變。

丰﹐大也。明以動﹐故丰。

本義以卦徳釋卦名義。

程傳「丰」者﹐盛大之義。離明而震動﹐明動相資而成丰大也。

集說楊氏簡曰﹕以明而動﹐故丰故亨。以昏而動﹐則反是矣。

案「明以動故丰」﹐亦非正釋名義﹐乃推明其所以致丰之故﹐以起釋辭之端﹐與《壯》《萃》同。「以」字與「而」字不同﹐「而」字有兩意﹐「以」字只是一意﹐重在首字。如以剛而動﹐所以致壯﹐可見處壯者之必貞也。以順而說﹐所以致聚﹐可見處《萃》者之必順也。以明而動﹐所以致丰。可見處《丰》者之必明也。卦爻之義﹐皆欲其明而防其昏﹐故《傳》先發此義﹐以示玩辭之要。

王假之﹐尙大也。勿憂宜日中﹐宜照天下也。

本義釋卦辭。

程傳王者有四海之廣﹐兆民之眾﹐極天下之大也。故《丰》大之道﹐惟王者能致之。所有旣大﹐其保之治之之道亦當大也﹐故王者之所尙至大也。所有旣廣﹐所治旣眾﹐當憂慮其不能周及。宜如日中之盛明﹐普照天下﹐無所不至﹐則可勿慮矣。如是﹐然後能保其丰大。保有丰大﹐豈小才小知之所能也。

集說吳氏曰愼曰﹕所以「宜日中」者﹐恐「日中則昃」也。「照天下」﹐日中時。

「昃」﹐日中後。

日中則昃﹐月盈則食﹐天地盈虛﹐與時消息﹐而況於人乎﹖況於鬼神乎﹖本義此又發明卦辭外意﹐言不可過中也。

程傳旣言丰盛之至﹐復言其難常以爲誠也。日中盛極﹐則當昃昳。月旣盈滿﹐則有虧缺。天地之盈虛﹐尙與時消息﹐況人與鬼神乎﹗「盈虛」﹐謂盛衰。「消息」﹐謂進退。

天地之運﹐亦隨時進退也。「鬼神」﹐謂造化之迹。於萬物盛衰可見其消息也﹐於丰盛之時而爲此誡﹐欲其守中不至過盛﹐處《丰》之道﹐豈易也哉﹗

集說孔氏穎達曰﹕先陳天地﹐後言人鬼神者﹐欲以輕譬重﹐亦先尊後卑也。日月先天地者﹐承上「宜日中」之文。遂言其昃食﹐因舉日月以對。然後並陳天地﹐作文之體也。

《朱子語類》云﹕《丰》卦《彖》許多言語﹐其實只在「日中則昃」「月盈則食」「天地盈虛」「與時消息」數語上﹐這盛得極﹐常須謹謹保守得日中時候方得。不然﹐便是偃僕傾壞了。

問鬼神者造化之迹﹐然天地盈虛﹐卽是造化之迹矣﹐而復言鬼神何耶﹖曰﹕大地舉全體而言﹐鬼神指其功用之迹﹐似有人所爲者。

毛氏璞曰「丰」﹐大也﹐亦盈也。惟有道者明徳若不足﹐未嘗中故不昃﹐未嘗盈故不食。日新則爲大﹐反是則爲盈。知日中之宜﹐則知日昃之可戒。

林氏希元曰﹕卦辭「勿憂宜日中」﹐所以然處未之及﹐此方言之以補卦辭之所未及﹐故曰發明卦辭外意。言辭外之意也﹐𨿽曰辭外之意﹐然實有此意﹐但辭不及耳。

案林氏之說得之﹐朱子釋彖辭﹕爾曰盛極當衰也。

旅﹐小亨。柔得中乎外而順乎剛﹐止而麗乎明﹐是以小亨。旅﹐貞吉也。

本義以體卦卦徳釋卦辭。

程傳六上居五﹐「柔得中乎外」也。麗乎上下之剛﹐「順乎剛」也。下艮止﹐上離麗﹐「止而麗於明」也。柔順而得在外之中﹐所止能麗於明﹐是以「小亨」。得《旅》之貞正而吉也。《旅》困之時﹐非陽剛中正有助於下﹐不能致大亨也。所謂得在外之中﹐中非一揆﹐《旅》有旅之中也。止麗於明﹐則不失時宜﹐然後得處《旅》之道。

集說王氏宗傳曰﹕用剛非旅道也﹐故莫尙乎用柔。然柔不可過也﹐故莫尙乎得中。

以六居五﹐得中位而屬外體﹐麗乎二剛之間﹐故曰「柔得中乎外而順乎剛」。

案處《旅》之道﹐審幾度勢﹐貴於明也。待人接物﹐亦貴於明也。然明不可以獨用﹐故必以止靜爲本而明麗焉﹐與《晉》《睽》之主於順說者同。

旅之時義大矣哉﹗

程傳天下之事﹐當隨時各適其宜。而《旅》爲難處﹐故稱其時義之大。

集說兪氏琰曰﹕《旅》之時最難處﹐《旅》之義不可不知。蓋其亨𨿽小﹐其「時義」則大。聖人小其亨而大其時義﹐非大旅也﹐大其處《旅》之道也。

錢氏一本曰﹕難處者﹐《旅》之時。難盡者﹐《旅》主義。或以《旅》興﹐或以《旅》喪﹐所關甚大。

重巽以申命。

本義釋卦義也﹐巽順而入﹐必究乎下。命令之象﹐「重巽」故爲「申命」也。

程傳「重巽」者﹐上下皆巽也﹐上順道以出命﹐下奉命而順從﹐上下皆順﹐「重巽」之象也。又重爲重復之義﹐君子體重巽之義﹐以申復其命令。「申」﹐重復也﹐丁寧之謂也。

集說石氏介曰﹕巽者齊也﹐齊者申之以命令。

朱氏震曰﹕巽爲風﹐風者天之號令也﹐故巽爲命。內巽者命之始﹐外巽者申前之命也。重巽之象﹐施之於「申命」。先儒謂不違其令﹐命乃行也。

《朱子語類》問﹕申字是兩番降命令否﹐曰﹕非也﹐只是丁寧反復說﹐便是「申命」。

巽風也﹐風之吹物﹐無處不入﹐無物不鼓動﹐詔令之人人﹐淪膚浹髓﹐亦如風之動物也。

兪氏瑣曰﹕巽之取象﹐在天爲風﹐在人君爲命。風者天之號令﹐其入物也﹐無不至。

命者人君之號令﹐其入人也﹐亦無不至。

案頒發號令以象天之風聲﹐是已﹐然須知巽者入也。王者欲知民之休戚﹐事之利獘﹐則必淸問幹下而察之周﹐告誡於上而行之切﹐此其所以「申命」也。蓋始則入民情之隱﹐而散其不善者﹐終乃入人心之深﹐而動其善者。

剛巽乎中正而志行﹐柔皆順乎剛﹐是以小亨。利有攸往﹐利見大人。

本義以卦體釋卦辭。「剛巽乎中正而志行」﹐指九五。「柔」﹐謂初四。

程傳以卦才言也。陽剛居巽而得中正﹐巽順於中正之道也。陽性上﹐其志在以中正之道上行也。又上下之柔﹐皆巽順於剛。其才如是﹐𨿽內柔可以「小亨」也。巽順之道﹐無往不能入﹐故「利有攸往」。巽順𨿽善道﹐必知所從。能巽順於陽剛中正之大人則爲利﹐故「利見大人」也。如五二之陽剛中正﹐大人也。巽順不於大人﹐未必不爲過也。

集說胡氏瑗曰﹕利見大有徳之人﹐以果斷而決白之﹐然後所申之命令﹐所行之事﹐施之於人﹐莫有不順之者。如風之及於物﹐罔有不入者也。

朱氏震曰「剛巽乎中正」﹐則所施當乎人心。是以志行乎上下。「柔皆順乎剛」﹐則物無違者。大人者九五﹐「剛巽乎中正」者也。

李氏舜巨曰﹕柔順乎剛﹐「剛巽乎中正」者﹐所以爲巽之休也。若徒以一陰潛伏謂之爲巽﹐而不究乎陰畫在二陽之下﹐有順乎陽剛之象﹐陽畫在二五之位﹐有巽乎中正之項氏安世曰﹕以卦體言之﹐「重巽」以「申命」﹐是「小亨」也。以九五言之﹐「剛巽乎中正而志行」﹐是「利有攸往」也。以初六六四言之﹐「柔皆順乎剛」﹐是「利見大人」也。彖辭與《旅》相類﹐皆總陳卦義﹐而用「是以」二字結之。

趙氏汝楳曰﹕卦本乾體﹐一陰下生﹐剛有巽之之象﹐剛巽柔﹐居二五中正之位。柔旣已生﹐皆在二五之下﹐有「順乎剛」之象。

何氏楷曰﹕成卦之主﹐在初與四﹐陰始生而陽巽之﹐二瓦其最近者也。「剛巽乎中正」﹐則不暴急以忤物﹐故命不下格而志可行。初四各處卦下﹐柔皆順剛﹐無有違逆﹐所以教命得申﹐成「小亨」以下之義也。

案卦義是陰在內而陽入之﹐非陽在外而陰入之也。陰在內而陽入之者﹐將以制之也﹐制之者將以齊之也。剛以中正之徳爲巽﹐則能入而制之矣。至於柔皆順剛﹐則豈有不受其制﹐而至於不齊者乎﹖《彖傳》詞義甚明﹐李氏項氏何氏說皆合經意。

兌﹐說也。

本義釋卦名義﹔集說張氏雨若曰﹕此釋名義類《咸》﹐兌者無言之說﹐以說解兌﹐兌木爲說﹐特以其說不在言而稱兌耳。

剛中而柔外﹐說以利貞﹐足以順乎天而應乎人。說以先民﹐民忘其勞﹐說以犯難﹐民忘其死。說之大民勸矣哉。

本義以卦體釋卦辭而極言之。

程傳兌之義說也。一陰居二陽之上﹐陰說於陽而爲陽所說也。陽剛居中﹐中心誠實之象。柔爻在外﹐接物和柔之象。故爲說而能貞也。「利貞」﹐說之道宜正也。卦有剛中之徳﹐能貞者也。說而能貞﹐是以上順天理﹐下應人心﹐說道之至正至善者也。若夫違道以干百姓之譽者﹐苟說之道﹐違道不順天﹐幹譽非應人﹐苟取一時之說耳﹐非君子之正道。君子之道﹐其說於民﹐如天地之施﹐感於其心而說服無斁﹐故以之先民﹐則民心說隨而忘其勞。率之以犯難﹐則民心說服於義而不卹其死。說道之大﹐民莫不知勸。

勸﹐謂信之而勉力順從。人君之道﹐以人心說服爲本。故聖人贊其大。

集說王氏弼曰﹕說而違剛則諂﹐剛而違說則暴﹐「剛中而柔外」﹐所以「說以利貞」也﹐「剛中」故「利貞」﹐「柔外」故說亨。

劉氏牧曰「天之所助者順也﹐人之所助者信也。」。柔外爲順﹐剛中爲信﹐故得「順乎天而應乎人」。

呂氏祖謙曰﹕當適意時而說﹐與處安平時而說﹐皆未足爲難﹐惟當勞苦患難而說﹐始見眞說。聖人以此先之﹐故能使之任勞苦而不辭﹐赴患難而不畏也。

渙﹐亨﹐剛來而不窮﹐柔得位乎外而上同。

程傳《渙》之能「亨」者﹐以卦才如是也。《渙》之成《渙》﹐由九來居二﹐六上居四也。剛陽之來﹐則不窮極於下﹐而處得其中。柔之往﹐則得正位於外﹐而上同於五之中。巽順於五﹐乃上同也。四五君臣之位﹐當《渙》而比﹐其義相通。同五﹐乃從中也﹐當《渙》之時而守其中﹐則不至於離散﹐故能「亨」也。

集說王氏弼曰﹕二以剛來居內則不窮於險﹐四以「柔得位乎外而與上同」。內剛而無險困之難﹐外順而無違逆之乖。是以「亨」也。

孔氏穎達曰﹕此就九二剛徳居險﹐六四得位從上﹐釋所以能釋險難而致亨通。

馮氏椅曰﹕以二四往來明卦義﹐「不窮」「上同」明「亨」。剛來不窮﹐卽《需》「剛健」「不陷」「義不困窮」之象。

林氏希元曰「柔得位乎外而上同」﹐是六四之柔﹐得位乎外卦﹐而上同九五。四五同徳﹐斯足以濟渙矣﹐故「亨」。《本義》已定﹐《語錄》𨿽謂未穩而未及更攺。

案「剛來而不窮」者﹐固其本也。「柔得位乎外而上同」者﹐致其用也。固本則保聚有其基﹐致用則聯屬有其具。

王假有廟﹐王乃在中也。

本義「中」﹐謂廟中。

程傳「王假有廟」之義﹐在《萃》卦詳矣﹐天下離散之時﹐王者收合人心﹐至於「有廟」﹐乃是在其中也。在中﹐謂求得其中﹐攝其心之謂也。中者﹐心之象。「剛來而不窮」﹐「柔得位而上同」﹐卦才之義﹐皆主於中也。王者拯渙之道﹐在得其中而已。孟子曰﹕得其民有道﹐得其心斯得民矣。亨帝立廟﹐民心所歸從也。歸人心之道無大於此﹐故云。至於「有廟」﹐拯渙之道極於此也。

集說何氏楷曰「王乃在中」者﹐非在廟中之謂。王者之心﹐渾然在中。則「不薦」之孚﹐直有出於儀文之外者﹐宜其精神之與祖考相爲感格也。

利涉大川﹐乘木有功也。

程傳治《渙》之道﹐當濟於險難。而卦有乘木濟川之象﹐上巽木也﹐下坎水﹐大川也﹐利涉險以濟渙也。木在水上﹐乘木之象。乘木所以涉川也﹐涉則有濟渙之功﹐卦有是義有是象也。

集說胡氏炳文曰﹕《易》以巽言「利涉大川」者三﹐皆以木言。《益》曰「木道乃行」﹐《中孚》曰「乘木舟虛」﹐《渙》曰「乘木有功也」。十三卦「舟楫之利」﹐獨取諸《渙》﹐亦以此也。

案「王乃在中」﹐謂九五居中﹐便含至誠感格之意。「乘木有功」﹐謂木在水上﹐便含濟險有具之意。

節﹐亨﹐剛柔分而剛得中。

本義以卦體釋卦辭。

集說趙氏玉泉曰﹕統觀全體﹐而剛柔適均﹐則剛以濟柔﹐柔以濟剛﹐一張一弛﹐惟其稱也。析觀二體﹐而二五得中﹐則不失之過﹐不失之不及。一損一益﹐惟其宜也。

由是以「制數度」而隆殺皆中﹐以「議徳行」而進反皆中﹐此《節》之所以「亨」也。

苦節不可貞﹐其道窮也。

本義又以理言。

程傳《節》至於極而苦﹐則不可堅固常守﹐其道已窮極也。

集說孔氏穎達曰﹕若以」苦節」爲正﹐則其道困窮。

吳氏應回曰﹕中節則和﹐否則不和。稼穡作甘﹐以得中央之土也。火炎上則苦﹐亦以焦枯之極也。「剛得中」而能節﹐乃爲九五之甘。柔失中而過節﹐則爲上六之苦。故物得中則甘﹐失中則苦。

兪氏炎曰﹕凡物過節則苦﹐味之過正﹐形之過勞﹐心之過思﹐皆謂之苦。節而苦﹐則非通行之道﹐故曰「其道窮也」。

黃氏淳耀曰﹕合於中﹐卽「甘」卽「亨」。失其中﹐卽「苦」卽「窮」。苦與甘反﹐窮與亨反。

說以行險﹐當位以節﹐中正以通。

本義又以卦徳卦體言之﹐「當位」「中正」﹐指五。又坎爲通。

程傳以卦才言也﹐內兌外坎﹐「說以行險」也。人於所說則不知已﹐遇艱險則思止﹐方說而止﹐爲《節》之義。「當位以節」﹐五居尊﹐當位也。在澤上﹐有節也。當位而以節﹐主節者也。處得中正﹐節而能通也。中正則通﹐過則苦矣。

集說孔氏穎達曰﹕更就二體及四五當位﹐重釋行節得亨之義﹐以明「苦節」之窮也。

林氏希元曰﹕九五陽剛居尊﹐當位以主節於上。而所節者得其中正﹐是可以通行於天下。

案「說以行險」﹐先儒說義未明。蓋《節》有阻塞難行之象﹐所謂險也。而其所以「亨」者﹐則以其有安適之善﹐而無拘迫之苦﹐所謂說也。當位以位言﹐中正以徳言。

當位則有節天下之權﹐中正則能通天下之志。此三句﹐當依孔氏爲總申彖辭之義。說則不苦﹐而通則不窮矣。蓋上文旣以全卦之善言之﹐此又專主九五及卦徳以申之﹐正與《漸》卦同例。

天地節而四時成﹐節以制度﹐不傷財﹐不害民。

本義極言《節》道。

程傳推言《節》之道﹐天地有節﹐故能成四時﹐無節則失序也。聖人立制度以爲節﹐故能不傷財害民。人欲之無窮也﹐苟非節以制度﹐則侈肆至於傷財害民矣。

吳氏曰愼曰﹕《革》曰「天地革而四時成」﹐此曰「天地節而四時成」。限止之謂《節》﹐攺易之謂《革》。《節》淺而《革》深﹐《節》先而《革》後。四時舉其大者言之﹐天地之化﹐刻刻相節﹐時時相革。

中孚﹐柔在內而剛得中﹐說而巽﹐孚乃化邦也。

本義以卦體卦徳釋卦名義。

程傳二柔在內﹐中虛爲誠之象。二剛得上下體之中﹐中實爲孚之象。卦所以爲《中孚》也。「說而巽」﹐以二體言卦之用也。上巽下說﹐爲上至誠以順巽於下﹐下有孚以說從其上。如是﹐其孚乃能化於邦國也。若人不說從﹐或違拂事理﹐豈能化天下乎﹖集說張子曰「孚」者﹐覆乳之象也。夫覆乳者必剛外而柔內。𨿽柔內﹐非陽則不生﹐故「剛得中」而爲「孚」也。

王氏宗傳曰﹕以成卦觀之﹐在二體則爲中實﹐在全體則爲中虛。蓋中不虛則有所累﹐有所累﹐害於信者也。中不實則無所主﹐無所主則又失其信矣﹐故曰《中孚》。

案「柔在內而剛得中」﹐其義甚精﹐非柔在內則中不虛矣﹐非剛得中則中又不實矣。地至虛也﹐然惟陰中有陽﹐故受天气而生物。月至虛也﹐然惟水陰根陽﹐故受日光而發照。物之雌牝﹐受陽精而胎化者亦然。此卦之名﹐所以取於乳卵者此也。老子亦曰﹕髣兮髴﹐其中有物﹐窈兮冥﹐其中有精﹐眞精之中﹐其中有信。蓋見及此也。

又案《無妄》天徳也﹐天徳實﹐實則虛矣﹐故曰《無妄》﹐言其虛也。《中孚》地徳也﹐地徳虛﹐虛則實矣﹐故曰《中孚》﹐言其實也。惟《無妄》之主於虛也﹐故六爻之義﹐皆貴乎無謀望作爲之私﹐反是則有妄矣。惟《中孚》之主於實也﹐故六爻之義﹐皆貴乎有誠心實徳之積﹐反是則非孚矣。二卦之義﹐實相表裏。

豚魚吉﹐信及豚魚也。利涉大川﹐乘木舟虛也。

本義以卦象言。

程傳信能及於「豚魚」﹐信道至矣﹐所以「吉」也。以「中孚」涉險難﹐其利如乘木濟用而以虛舟也。舟虛則無沈覆之患﹐卦虛中﹐爲虛舟之象。

集說王氏弼曰﹕用《中孚》以涉難﹐若「乘木舟虛也」。

鄭氏湘鄕曰﹕仁及艸木﹐言艸木難仁也。誠動金石﹐言金石難誠也。「信及豚魚」﹐言豚魚難信也。

蔡氏淸曰﹕木在澤上﹐旣爲乘木之象﹐外實內虛﹐又爲舟虛之象。

吳氏曰愼曰「豚魚吉」﹐蓋信及豚魚者之吉﹐非豚魚吉也。故在卦辭不可以「豚魚吉」三字爲句﹐當以「中孚豚魚」爲讀。《彖傳》「信及豚魚」﹐卽「中孚豚魚」也。

中孚以利貞﹐乃應乎天也。

本義信而正﹐則應乎天」矣。

集說蘇氏軾曰﹕天道不容僞。

小過﹐小者過而亨也。

本義以卦體釋卦名義與其辭。

程傳陽大陰小﹐陰得位﹐剛失位而不中﹐是「小者過」也﹐故爲小事過。過之小小者與小事有時而當過﹐過之亦小﹐故爲《小過》。事固有待過而後能亨者﹐過之所以能亨也。

集說孔氏穎達曰﹕順時矯俗﹐𨿽過而通。

朱氏震曰﹕《小過》﹐小者過也。蓋事有失之於偏﹐矯其失﹐必待小有所過﹐然後偏者反於中。謂之過者﹐比之常理則過也。過反於中﹐則其用不窮而亨矣﹐故曰「小者過而亨也」。

王氏宗傳曰﹕言以過故亨也。天下固有越常救失之事﹐如《象》所謂「過乎恭」﹑「過乎哀」﹑「過乎儉」是也﹐不有所過﹐安能亨哉﹖故曰「小者過而亨也」。

案此釋義﹐與「《遁》而亨也」同。《遁》非得已之事﹐然必《遁》而後亨。《小過》亦非得已之事﹐然必過而後亨﹐故其釋義同也。

過以利貞﹐與時行也。

程傳過而利於貞﹐謂「與時行也」。時當過而過﹐乃非過也﹐時之宜也﹐乃所謂正也。

集說蘇氏軾曰﹕《彖》之所謂「利貞」﹐卽《象》之所謂「過乎恭」「儉」與「哀」者﹐時當然也。

朱氏震曰﹕君子制事﹐以天下之正理﹐所以《小過》者﹐時而已﹐故曰「過以利貞﹐與時行也」。

蔡氏淵曰「與時行」﹐謂隨《小過》之時而用其正也。

龔氏煥曰﹕道貴得中﹐過非所尙﹐然隨時之宜﹐施當其可則過也﹐乃所以爲中也﹐故曰「過以利貞﹐與時行也」。「與時行」而不失其貞﹐則過非過矣。

柔得中﹐是以小事吉也。

本義以二五言。

剛失位而不中﹐是以不可大事也。

本義以三四言。

程傳《小過》之道﹐於小事有過則吉者﹐而《彖》以卦才言吉義。「柔得中」﹐二五居中也。陰柔得位﹐能致「小事吉」耳﹐不能濟大事也。「剛失位而不中」﹐是以不可大事﹐大事非剛陽之才不能濟。三不中﹐四失位﹐是以「不可大事」。《小過》之時﹐自「不可大事」﹐而卦才又不堪大事﹐與時合也。

朱氏震曰﹕於小事有過而不失其正則吉﹐「柔得中」也。作大事非剛得位得中不能濟﹐失位則無所用其剛﹐不中則才過乎剛。是以《小過》之時﹐不可作大事也。

胡氏炳文曰﹕矯大下之枉者﹐以過爲正。然「剛過而中」爲《大過》﹐「柔得中」爲《小過》﹐是則事有當過者﹐而皆不可外乎中也。

案任大事貴剛﹐取其彊毅﹐可以遺大投艱也。處小事貴柔﹐取其畏愼﹐爲能種細勤小也﹐二者皆因乎時﹐得中者﹐適乎時之謂也。此卦「柔得中」﹐「剛失位而不中」﹐則有行小事適時﹐而行大事則非其時之象。

有飛鳥之象焉﹐飛鳥遺之音﹐不宜上宜下大吉﹐上逆而下順也。

本義以卦體言。

程傳「有飛鳥之象焉」﹐此一句不類《彖》體。蓋解者之辭誤入《彖》中。中剛外柔﹐飛鳥之象。卦有此象﹐故就「飛鳥」爲義。事有時而當過﹐所以從宜﹐然豈可甚過也。如「過恭」「過哀」「過儉」﹐《大過》則不可﹐所以在《小過》也。所過當如飛鳥之遺音﹐鳥飛迅疾﹐聲出而身已過﹐然豈能相遠也﹐事之當過者亦如是。身不能甚遠於聲﹐事不可遠過其常﹐在得宜耳。「不宜上宜下」﹐更就鳥音取宜順之義。過之道﹐當如飛鳥之遺音﹐夫聲逆而上則難﹐順而下則易﹐故在髙則大。山上有雷﹐所以爲過也。過之道﹐順行則吉﹐如飛鳥之遺音宜順也。所以過者﹐爲順乎宜也。能順乎宜﹐所以大吉。

集說王氏弼曰﹕施過於不順﹐凶莫大焉。施過於順﹐過更變而爲吉也。

胡氏瑗曰﹕四陰在外﹐二陽在內﹐是內實外虛﹐故「有飛鳥之象」也。飛鳥翔空﹐無所依著﹐愈上則愈窮﹐是上則逆也。下附物則身可安﹐是下則順也。猶君子之人﹐過行其事以矯世勵俗﹐必下附人情﹐亦「宜下」而「不宜上」也。

朱氏震曰﹕上逆也﹐故「不宜上」。「下順」也﹐故「宜下」。《小過》之時﹐事有時而當過。所以從宜﹐不可過越已甚﹐不然必凶也。

兪氏琰曰﹕溯風而上爲「逆」﹐隨風而下爲「順」。

方氏時化曰﹕聖人因此卦有飛鳥之象﹐遂卽象以戒之曰「飛鳥有遺音云。遺音如何﹖言「不宜上宜下大吉」云耳。夫鳥上飛則逆﹐下飛則順﹐其大致也。今自謂宜下而不宜上焉﹐實爲二陽諷也。

吳氏曰愼曰﹕以卦體言﹐陰乘陽爲「逆」﹐承陽爲「順」﹐四陰分居上下﹐有逆順之象。

案四陽居中﹐則有棟梁之象﹐四陰居外﹐則有羽毛之象。君子之任大事﹐則爲天下棟梁。修細行﹐則爲天下羽儀。此二卦取象之意也。然以其陰陽皆過多也﹐故謂之《大過》《小過》。事固有過以爲中者﹐無嫌於過也。然必過而不失其中﹐乃歸於無過﹐故棟則惡其太剛而折。太重而橈﹐故宜隆於上﹐不可橈於下也。羽則惡其柔而無立﹐輕而不戢﹐故宜就於下﹐不可颺於上也。《大過》之《彖》曰「剛過而中」﹐不橈乎下﹐斯爲旣濟﹐亨﹐小者亨也。

本義濟下疑脫小字。

集說陸氏銓曰﹕國家當極盛時﹐縱有好處﹐都只是尋常事﹐所以說「小者亨」。

案亨小之義﹐陸氏說善。《旣濟》之時﹐自然事事亨通。然特其小者爾﹐聖人之制治保邦也。制度之立﹐綱紀之修﹐以爲小﹐而精神之運﹐心術之動﹐以爲大。故《屯》難之時而大亨者﹐以其「動乎險中」﹐不敢安寧也。《旣濟》之時而亨小者﹐以其已安已治﹐四達不悖也。《彖》所以言「初吉終亂」者以此﹐《象》所以言「思患」「豫防」者亦以此。

利貞﹐剛柔正而位當也。

本義以卦體言。

程傳《旣濟》之時﹐大者固已亨矣﹐惟有小者未亨也。時《旣濟》矣﹐固宜貞固以守之﹐卦才剛柔正當其位﹐當位者其常也。乃正固之義﹐利於如是之貞也。陰陽各得正位﹐所以爲《旣濟》也。

集說兪氏琰曰﹕三剛三柔﹐皆正而位皆當。六十四卦之中﹐獨此一卦而已﹐故特贊之也。

初吉﹐柔得中也。

本義指六二。

程傳二以柔順文明而得中﹐故能成旣濟之功。二居下體﹐方濟之初也﹐而又善處﹐是以吉也。

集說粱氏寅曰﹕《旣濟》「柔得中」在下卦﹐則「初吉」而「終亂」。以文明已過﹐而坎險繼之也。《未濟》柔得中在上卦﹐則始末濟而終亨﹐以出乎坎險﹐而正當文明也。

案凡《易》義以剛中爲善﹐而《旣濟》《未濟》皆善柔中者。《旣濟》以內卦爲主﹐至外卦則向乎《未濟》矣。《未濟》亦以內卦爲主﹐至外卦則向乎《旣濟》矣。亦猶《泰》之善在二﹐而《否》之善在五。

終止則亂﹐其道窮也。

程傳天下之事﹐不進則退﹐無一定之理﹐擠之終不進而止矣﹐無常止也。衰亂至矣﹐蓋其道已窮極也。九五之才非不善也﹐時極道窮﹐理當必變也﹐聖人至此柰伺﹖曰﹕惟聖人爲能通其變於未窮﹐不使至於極也﹐堯舜是也﹐故有終而無亂。

集說侯氏行果曰﹕由止故物亂而窮也。《乾鑿度》曰﹕《旣濟》《未濟》者﹐所以明戒愼﹐全王道也。

胡氏瑗曰﹕天下久治﹐則人苟安﹐萬務易墜﹐禍患不警﹐故持盈守成之道﹐當須至兢至愼﹐然後可以久濟。苟止於逸樂﹐不自省懼﹐以爲終安﹐亂斯至矣﹐此聖人深戒之張氏淸子曰﹕卦曰「終亂」﹐而《彖》曰「終止則亂」﹐非終之能亂也。於其終而有止心﹐此亂之所由生也。

兪氏琰曰﹕人之常情﹐處無事則止心生﹐止則怠﹐怠則有患而不爲之防﹐此所以亂也。當知「終止則亂」﹐不止則不亂也。

未濟﹐亨﹐柔得中也。

本義指六五言。

程傳以卦才言也。所以能「亨」者﹐以「柔得中」也。五以柔居尊位﹐居剛而應剛﹐得柔之中也。剛柔得中﹐處《未濟》之時可以「亨」也。

集說蔡氏淵曰﹔《旣濟》之後必亂﹐故主在下卦而「亨」取二。《未濟》之後必濟﹐故主在上卦而「亨」取五。

小狐汔濟﹐未出中也。濡其尾無攸利﹐不續終也。𨿽不當位﹐剛柔應也。

程傳據二而言也。二以剛陽居險中﹐將濟者也。又上應於五﹐險非可安之地。五有當從之理﹐故果於濟如「小狐」也。旣果於濟﹐故有「濡尾」之患﹐未能出於險中也。

其進銳者其退速﹐始𨿽勇於濟﹐不能繼續而終之﹐無所往而利也。𨿽陰陽不當位﹐然剛柔皆相應。當《未濟》而有與﹐若能重愼﹐則有可濟之理。二以「汔濟」﹐故「濡尾」也。卦之諸爻皆不得位﹐故爲《末濟》。《雜卦》云「《未濟》﹐用之窮也」。謂三陽皆失位也。斯義也﹐聞之成都隱者。

集說《朱子語類》云「小狐汔濟」﹐汔字訓幾﹐與《井》卦同。旣曰幾﹐便是未出坎中。

郭氏鵬海曰﹕《旣濟》之吉﹐以「柔得中」。《未濟》之「亨」﹐亦以「柔得中」﹐則敬愼勝也。《旣濟》之「亂」以終止﹐《未濟》之「無攸利」以「不續終」﹐則克終難也。

《旣濟》之貞以「剛柔正」﹐《未濟》之可濟以「剛柔應」﹐則交濟之功也。旣曰「柔得中」﹐而又有「不續終」之戒﹐可見濟事無可輕忽之時。旣曰「不當位」﹐又著剛柔之應﹐可見得人無不可濟之享。

吳氏曰愼曰﹕《旣濟》曰「終止則亂」﹐此曰「無攸利﹐不續終也」﹐蓋事之《旣濟》而生亂﹐與《未濟》而無終者﹐皆一念之怠爲之﹐君子是以貴「自彊不息」。

象上傳本義象者﹐卦之上千兩象。及兩象之六爻﹐周公所系之辭也。

天行健﹐君子以自彊不息。

本義「天」﹐乾卦之象也。凡重卦皆取重義﹐此獨不然者﹐天一而已。但言「天行」﹐則見其一日一周﹐而明日又一周﹐若重復之象﹐非至健不能也。君子法之﹐不以人欲害其天徳之剛﹐則「自彊」而「不息」矣。

程傳卦下象﹐解一卦之象。爻下象﹐解一爻之象。諸卦皆取象以爲法﹐乾道覆育之象至大﹐非聖人莫能體﹐欲人皆可取法也。故取其行健而已﹐至健固足以見天道也。

「君子以自彊不息」﹐法「天行」之「健」也。

集說遊氏酢曰﹕至誠無息﹐「天行健」也﹐若文王之徳之純是也。未能無息而不息者﹐料子之自彊也﹐若顏子三月不違仁是也。

《朱子語類》云﹕乾重卦上下皆《乾》﹐不可言兩天。昨日行﹐一天也。今日又行﹐亦一天也。其實一天而行健不已。有重天之象﹐此所以爲「天行健」。坤重卦上下皆《坤》﹐不可言兩地﹐地平則不見其順﹐必其髙下層層﹐有重地之象﹐此所以爲「地勢坤」。

問天運不息﹐「君子以自彊不息」。曰﹕非是說天運不息﹐自家去趕逐﹐也要學它如此不息。只是常存得此心﹐則天理常行﹐而周流不息矣。又曰﹕天運不息﹐非特四時爲然﹐𨿽一日一時﹐頃刻之間﹐其運未嘗息也。

胡氏炳文曰﹕上經四卦﹐《乾》曰「天行」﹐《坤》曰「地勢」﹐《坎》曰「水洊至」﹐《離》曰「明兩作」﹐先體而後用也。下經四卦﹐《震》曰「洊雷」﹐《艮》曰「兼山」﹐《巽》曰「隨風」﹐《兌》曰「麗澤」﹐先用而後體也。乾坤不言重﹐異於六子也。稱健不稱乾﹐異於坤也。

蔡氏淸曰﹕孔子於釋卦名卦辭之後﹐而復加之以《大象》者﹐蓋卦名卦辭之說有限﹐而聖人胸中義理無窮。故自「天行健」至「火在水上《未濟》」﹐自「君子自彊不息」至「愼辧物居方」﹐皆聖人之蘊﹐因卦以發者也。

林氏希元曰﹕夫子贊《易》﹐旣釋卦名卦辭﹐而有《彖傳》《文言》諸作矣。見得《易》理無窮﹐又合二體之象﹐作《傳》以發明之。

何氏楷曰﹕健而無息之謂乾﹐《中庸》言至誠無息者﹐通之於天也。自彊言不息﹐不言無息﹐學之爲法天事耳。始於不息﹐終於無息﹐故《中庸》於無息之下文﹐而推原之曰不息則久。自彊之法何如﹖曰主敬﹐君子莊敬日彊。

案《彖傳》釋名﹐或舉卦象﹐或舉卦徳﹐或舉卦體。《大象傳》則專取兩象以立潛龍勿用﹐陽在下也。

本義「陽」﹐謂九。「下」﹐謂潛。

程傳陽气在下﹐君子處微﹐未可用也。

集說胡氏炳文曰﹕夫子於《乾》《坤》初爻﹐揭陰陽二字以明《易》之大義。《乾》初曰「陽在下」﹐《坤》初曰「陰始凝」。扶陽抑陰之意﹐已見於言辭之表。

見龍在田﹐徳施普也。

程傳見於地上﹐徳化及物﹐其施已普也。

集說陸氏希聲曰﹕陽气見於田﹐則生植利於民。聖人見於世﹐則教化漸於物。故曰「徳施普也」。

梁氏寅曰「徳施普」﹐正孟子所謂正己而物正者也。所謂「徳施」﹐豈必博施濟眾﹐乃謂之施乎。蓋聞其風而興起者﹐無非其徳之施也。

終日乾乾﹐反復道也。

本義「反復」﹐重復踐行之意。

程傳進退動息﹐必以道也。

集說項氏安世曰﹕三以自修﹐故曰「反復」。四以自試﹐故曰進退。

或躍在淵﹐進無咎也。

本義可以進而不必進也。

程傳量可而進﹐適其時則無咎也。

集說石氏介曰「進無咎也」一句﹐是承「或躍在淵」言﹐非決其疑也。蓋曰如此而進﹐斯無咎耳。

飛龍在天﹐大人造也。

本義「造」﹐猶作也。

集說徐氏幾曰「大人造」者﹐聖人作也。龍以飛而在天﹐猶大人以作而居位。「大人」釋「龍」字﹐「造」釋「飛」字。

亢龍有悔﹐盈不可久也。

程傳盈則變﹐「有悔」也。

集說谷氏家傑曰﹕亢不徒以時勢言﹐處之者與時勢懼亢方謂之盈﹐「不可」二字﹐聖人深爲處盈者致戒。

用九﹐天徳不可爲首也。

本義言陽剛不可爲物先﹐故六陽皆變而吉。

「天行」以下﹐先儒謂之《大象》。「潛龍」以下﹐先儒謂之《小象》。後放此。

程傳「用九」﹐天徳也。天徳陽剛﹐復用剛而好先﹐則過矣。

集說谷氏家傑曰﹕一歲首春﹐一月首朔﹐似有首矣。然春卽臘之底﹐朔卽晦之極﹐渾渾全全﹐要之莫知所終﹐引之鳥有其始﹐更無可爲首也。「用九」者﹐全體天徳﹐循環不已﹐聖人之禦天者此也。

案此「不可爲首」﹐與「不可爲典要」語勢相似﹐非戒辭也。若言恐用剛之太過﹐不可爲先。則「天徳」兩字﹐是至純至粹﹐無以復加之稱。非若剛柔仁義倚於一偏者之謂﹐尙恐其用之太過而不可爲先﹐則非所以爲天徳矣。程子嘗曰﹕動靜無端﹐陰陽無始﹐蓋卽「不可爲首」之義。如所謂不可端倪﹐不可方物﹐亦此意也。

地勢坤﹐君子以厚徳載物。

本義地﹐坤之象﹐亦一而已。故不言重﹐而言其勢之順﹐則見其髙下相因之無窮﹐至順極厚﹐而無所不載也。

程傳坤道之大猶乾也﹐非聖人孰能體之﹐地厚而其勢順傾﹐故取其順厚之象。而云「地勢坤」也﹐君子觀坤厚之象﹐以深厚之徳﹐容載庶物。

集說《朱子語類》云﹕髙下相因只是順﹐然惟其厚﹐所以髙下只管相因去﹐只見得它順。若是薄底物﹐髙下只管相因﹐則傾陷了﹐不能如此之無窮矣。君子體之﹐惟至厚爲能載物。

林氏希元曰「地勢坤」﹐言地勢順也。於此就見其厚﹐故「君子以厚徳載物」﹐蓋坤之象爲地﹐重之又得《坤》焉。則是地之形勢﹐髙下相因﹐頓伏相仍﹐地勢之順﹐亦惟其厚耳。不厚﹐則髙下相因便傾陷了﹐安得如此之順。惟其厚﹐故能無不持載﹐故君子厚徳以承載天下之物。夫天下之物多矣﹐君子以一身任天下之責。羣黎百姓﹐倚我以爲安。鳥獸昆虫艸木﹐亦倚我以爲命。使褊心涼徳﹐其何以濟﹐而天下之望於我者亦孤矣。

履霜堅冰﹐陰始凝也﹐馴致其道﹐至堅冰也。

程傳「陰始凝」而爲霜﹐漸盛則至於「堅冰」。小人𨿽微﹐長則漸至於盛﹐故戒於初。「馴」﹐謂習。習而至於盛。習﹐因循也。

集說孔氏穎達曰「馴」﹐猶狎順也。若鳥獸馴狎然﹐言順其陰柔之道﹐習而不已﹐乃至「堅冰」也。於「履霜」而逆以「堅冰」爲戒﹐所以防漸慮微﹐愼終於始。

邱氏富國曰﹕《乾》韌九﹐《小象》釋之以「陽在下」。《坤》初六﹐《小象》釋之以「陰始凝」。聖人欲明九六之爲陰陽﹐故於《乾》《坤》之初畫言之。

胡氏炳文曰﹕上六曰「其道窮也」﹐由初六順習其道﹐以至於窮耳﹐兩其「道字」具載始末﹐經曰「堅冰至」﹐要其終也。《傳》曰「至堅冰」﹐原其始也。

六二之動﹐直以方也﹐不習無不利﹐地道光也。

程傳承天而動﹐「直以方」耳﹐「直方」則大矣。「直方」之義﹐其大無窮。地道光顯﹐其功順成﹐豈習而後利哉。

集說王氏安石曰﹕六二之動者﹐六二之徳﹐動而後可見也。因物之性而生之﹐是其「直』也。成物之形而不易﹐是其「方」也。

王氏宗傳曰﹕《坤》之六二﹐以順徳而處正位。六爻所謂盡地之道者﹐莫二若也﹐故曰「地道光也」。

項氏安世曰﹕《乾》以九五爲主爻﹐《坤》以六二爲主爻。蓋二卦之中﹐惟此二爻旣中且正。又五在天爻﹐二在地爻﹐正合乾坤之本義也。《乾》主九五﹐故於五言《乾》之大用﹐而九二止言乾徳之美。《坤》主六二﹐故於二言坤之大用﹐而六五止言坤徳之美。六二之「直」﹐卽至柔而動剛也。六二之「方」﹐卽至靜而徳方也。其「大」﹐卽「後得王而有常﹐含萬物而化光也」。其「不習無不利」﹐卽「《坤》道其順乎﹐承天而時行」也。六二蓋全具坤徳者。孔子懼人不曉六二何由兼有乾直﹐故解之曰「六二之動﹐直以方也。」言坤動也剛﹐所以能直也。又懼人不曉六二何由無往不利﹐故又解之曰「地道光也。」言地道主六二﹐猶《乾》之九五﹐言乃位乎天徳也。

蔡氏淸曰﹕地道是直方﹐地道之光是直方而大處﹐直方而大﹐卽便「不習無不利」。

葉氏爾瞻曰﹕直以方﹐看一以字。六二之動方矣﹐然由其存乎內者直﹐是以見乎外者方也。

含章可貞﹐以時發也﹐或從王事﹐知光大也。

程傳夫子懼人之守文而不達義也﹐又從而明之﹐言爲臣處下之道﹐不當有其功善﹐必含晦其美﹐乃正而可常。然義所當爲者﹐則以時而發﹐不有其功耳﹐不失其宜﹐乃以時也。非含藏終不爲也﹐含而不爲﹐不盡忠者也。「或從王事」﹐《象》只舉上句﹐解義則並及下文﹐它卦皆然。「或從王事」而能「無成有終」者﹐是其知之光大也。惟其知之光大﹐故能含晦。淺暗之人﹐有善惟恐人之不知﹐豈能「含章」也。

集說呂氏祖謙曰﹕《傳》云惟其知之光大﹐故能含晦。此極有意味﹐尋常人欲含王氏申子曰﹕含非含藏終不發也﹐待時而後發也。「或從王事」而能「無成有終」者﹐必其知之光大也。淺暗者有善惟恐人不知﹐豈能含晦哉﹗

括囊無咎﹐愼不害也。

程傳能愼如此﹐則無害也。

黃裳元吉﹐文在中也。

本義文在中而見於外也。

程傳黃中之文﹐在中不過也。內積至美而居下﹐故爲「元吉」。

集說谷氏家傑曰「黃裳」﹐是中徳之發爲文治也。《象》又推本於在中﹐謂文豈由外襲者哉﹗文徳實具於中故也。中具於內曰「黃中」﹐中見於外曰「黃裳」。文在中乃暗然之章﹐不顯之文也﹐卽美在其中意。

龍戰於野﹐其道窮也。

程傳陰盛至於窮極﹐則必爭而傷也。

集說趙氏汝楳曰﹕《乾》曰「亢龍有悔﹐窮之災也。」《坤》曰「龍戰於野﹐其道窮也」。《乾》至上而窮則災﹐《坤》至上而窮則戰﹐戰則不止於悔。

用六永貞﹐以大終也。

本義初陰后陽﹐故曰「大終」。

程傳陰旣貞固不足﹐則不能永終﹐故「用六」之道﹐利在盛大於終。能大於終﹐乃「永貞」也。

集說荀氏爽曰﹕陽欲「無首」﹐陰以「大終」。

程氏迥曰﹕《乾》以元爲本﹐所以「資始」。《坤》以貞爲主﹐所以「大終」。

《朱子語類》云﹕陽爲大﹐陰爲小﹐陰皆變爲陽﹐所謂「以大終」也﹐言始小而終大也。

兪氏琰曰﹕《坤》體本小﹐變爲《乾》則其用大﹐故曰「以大終也」。

陸氏振奇曰「元亨利貞」﹐𨿽《乾》《坤》有同徳﹐然《乾》重「元」﹐以元爲統。

《坤》重「貞」﹐以貞爲安。

程氏敬承曰﹕陽之極不爲首﹐是「無首」也。陰之極「以大終」﹐是「無終也」。終始循環﹐變化無端﹐造化之妙固如此。

云雷屯﹐君子以經綸。

本義坎不言水而言云者﹐未通之意。「經綸」﹐治絲之事﹐經引之﹐綸理之也。《屯》程傳坎不雲「雨」而云「云」者﹐雲爲雨而未成者也﹐未能成雨﹐所以爲《屯》。

君子觀《屯》之象﹐經綸天下之事﹐以濟於屯難。經﹑緯﹑綸﹑緝﹐謂營爲也。

集說李氏舜臣曰﹕坎在震上爲《屯》﹐以云方上升﹐畜而未散也。坎在震下爲《解》﹐以雨澤旣沛﹐無所不被也。故雷雨作者﹐乃所以散《屯》。而云雷方興﹐則《屯》難之始也。

項氏安世曰﹕經者立其規模﹐綸者糾合而成之﹐亦有艱難之象焉。經以象雷之震﹐綸以象云之合。

馮氏椅曰﹕云雷方作而未有雨﹐有《屯》結之象。君子觀象以治世之《屯》﹐猶治絲者﹐旣經之又綸之﹐所以解其結而使就條理也。

吳氏澄曰﹕君子治世猶治絲﹐欲解其紛亂。《屯》之時﹐必欲解其鬱結也。

𨿽磐桓﹐志行正也﹐以貴下賤﹐大得民也。

程傳賢人在下﹐時苟未利﹐「𨿽磐桓」未能遂往濟時之《屯》。然有濟屯之志﹐與濟屯之用﹐志在行其正也。九當屯難之時﹐以陽而來居陰下﹐爲「以貴下賤」之象。方《屯》之時﹐陰柔不能自存﹐有一剛陽之才﹐眾所歸從也。更熊自處卑下﹐所以「大得民也」﹐或疑方《屯》於下﹐何有貴乎﹖夫以剛明之才﹐而下於陰柔﹐以能濟屯之才﹐而下於不能﹐乃「以貴下賤」也﹐況陽之於陰﹐自爲貴乎﹗

集說王氏弼曰﹕不可以進﹐故「磐桓」也。非爲晏安棄成務也﹐故「𨿽磐桓﹐志行正也」。

楊氏萬里曰「磐桓」不進﹐豈眞不爲哉﹗居正有待﹐而其志未嘗不欲行其正也。

故周公言「居貞」﹐而孔子言「行正」。

王氏申子曰﹕初「磐桓」有侍者﹐其志終欲行其正也。況當《屯》之時﹐陰柔者不能自存﹐有一陽剛之才﹐眾必從之以爲主。而初又能「以貴下賤」﹐大得民心。在上者果能建之以爲侯﹐則《屯》可濟矣﹐故利。

胡氏炳文曰﹕《乾》《坤》初爻﹐提出陰陽二字﹐此則以陽爲貴﹐陰爲賤﹐陽爲君﹐陰爲民﹐陰陽之義益嚴矣。

六二之難﹐乘剛也。十年乃字﹐反常也。

程傳六二居《屯》之時﹐而又「乘剛」﹐爲剛陽所逼﹐是其患難也。至於十年﹐則難久必通矣。乃得反其常﹐與正應合也。十﹐數之終也。

卽鹿無虞﹐以從禽也﹐君子捨之﹐往吝﹐窮也。

程傳事不可而妄動﹐以從欲也。「無虞」而「卽鹿」﹐以貪禽也。當《屯》之時﹐不可動而動﹐猶「無虞」而「卽鹿」﹐以有從禽之心也。君子則見幾而捨之不從﹐若往則可吝而困窮也。

集說楊氏簡曰﹕夫無虞而卽鹿者﹐心在乎禽爲禽所蔽。𨿽無虞猶漫往﹐不省其不蔡氏淸曰﹕從字重﹐是心貪乎禽也。故著以字﹐所謂禽荒者也﹐是以身徇物也。

案《象傳》有單字成文者﹐如此爻「窮」也﹐下爻「明」也﹐是卽起例處。余卦放此。

求而往﹐明也。

程傳知己不足﹐求賢自輔而後往﹐可謂明矣。居得致之地﹐已不能而遂已﹐至暗者也。

集說胡氏瑗曰﹕必待人求於己﹐然後往而應之。非君子性修智明﹐其能與於斯乎﹗

兪氏琰曰﹕彼求而我往﹐則其往也﹐可以爲明矣。如不待其招而往﹐則是不知去就之義﹐謂之明可乎﹗

蔣氏悌生曰﹕指從九五﹐凡退下爲「來」﹐進上爲「往」。

案《傳》義皆謂己求人也﹐胡氏兪氏蔣氏﹐皆作人求己。而已往從之﹐於求而往三字語气亦葉。又《易》例六四應初九﹐從九五﹐皆有吉義﹐故作從初從五俱可通。

屯其膏﹐施未光也。

程傳膏澤不下及﹐是以徳施未能光大也。人君之屯也。

集說谷氏家傑曰「施」字當「澤」字﹐澤屯而不施﹐卽「未光」﹐非謂得施而但未光也。

泣血漣如﹐何可長也。

程傳《屯》難窮極﹐莫知所爲﹐故至泣血。顚沛如此﹐其能長久乎﹖夫卦者事也﹐爻者事之時也。分三而又兩之﹐足以包括眾理﹕「引而伸之﹐觸類而長之﹐天下之能事畢矣」。

集說楊氏簡曰「何可長」者﹐言何可長如此也。非惟深憫之﹐亦覬其變也﹐變則庶乎通矣。

案《象傳》凡言「何可長」者﹐皆言宜速反之﹐不可遲緩之意﹐如楊氏之說。

山下出泉﹐蒙﹐君子以果行育徳。

本義「泉」﹐水之始出者﹐必行而有漸也。

程傳「山下出泉」﹐出而遇險﹐未有所之﹐《蒙》之象也。若人蒙穉﹐未知所適也。

君子觀《蒙》之象﹐「以果行育徳」﹐觀其出而未能通行﹐則以果決其所行﹐觀其始出而未有所向﹐則以養育其明徳也。

集說周子曰「童蒙求我」﹐我正果行﹐如筮焉。「筮」﹐叩神也﹐再三則瀆矣﹐「瀆則不告」也。「山下出泉」﹐靜而淸也。汨則亂﹐亂不決也。愼哉其惟時中乎﹗

王氏宗傳曰﹕不曰「山下有水」﹐而曰「山下出泉」云者﹐泉者水之源﹐所謂純一而不雜者矣。

徐氏幾曰﹕《蒙》而未知所造也﹐必體坎之剛中﹐以決果其行而達之。《蒙》而未有所害也﹐必體艮之靜止﹐以養育其徳而成之。

蔡氏淸曰「果行育徳」﹐是內外動靜交相養之道。養《蒙》之道﹐不外乎此。

利用刑人﹐以正法也。

本義「發蒙」之初﹐法不可不正﹐懲戒所以正法也。

程傳治蒙之始﹐立其防限﹐明其罪罰﹐正其法也。使之由之﹐漸至於化也。或疑「發蒙」之初﹐遽用刑人﹐無乃不教而誅乎﹗不知立法制刑﹐乃所以教也。蓋後之論刑者﹐不復知教化在其中矣。

集說項氏安世曰﹕刑之於小﹐所以脫之於大﹐此聖人用刑之本心也。所以正法﹐非所以致刑也。至其極也﹐用師擊之﹐猶爲禦而不寇。蓋聖人之於蒙﹐哀矜之意常多。

此九二之「包蒙」﹐所以爲一卦之主也與。

子克家﹐剛柔接也。

本義指二五之應。

程傳子而克治其家者﹐父之信任專也。二能主蒙之功者﹐五之信任專也。二與五剛柔之情相接﹐故得行其剛中之道﹐成「發蒙」之功。苟非上下之情相接﹐則二𨿽剛中﹐安能屍其事乎﹗

勿用取女﹐行不順也。

本義「順」﹐當作愼﹐蓋「順」「愼」古字通用﹐荀子「順墨」作「愼墨」﹐且行不愼﹐於經意尢親切。

程傳女之如此﹐其行邪僻不順﹐不可取也。

集說熊氏良輔曰﹕《蒙小象》凡三順字﹐只是一般﹐不必以「不順」爲「不愼」。

蓋六三所行不順﹐故﹕勿用取之。

困蒙之吝﹐獨遠實也。

本義實﹐叶韻去聲﹑程傳《蒙》之時﹐陽剛爲「發蒙」者﹐四陰柔而最遠於剛﹐乃愚蒙之人﹐而不比近賢者﹐無由得明矣。故困於蒙可羞吝者﹐以其獨遠於賢明之人也。不能親賢以致困﹐可吝之甚也。「實」﹐謂陽剛也。

集說孔氏穎達曰﹕陽主生息﹐故稱「實」。陰主消損﹐故不得言實。

項氏安世曰﹕初三近九二﹐五近上九﹐三五皆與陽應﹐惟六四所比所應皆陰﹕故曰王氏申子曰﹕陽實陰虛﹐「獨遠實」者﹐謂於一卦之中﹐獨不能近陽實之賢﹐故困於蒙而無由達也。

童蒙之吉﹐順以巽也。

程傳捨己從人﹐順從也。降志下求﹐卑巽也。能如是﹐優於天下矣。

集說胡氏一桂曰「順」﹐以爻柔言。「巽」﹐以志應言。

利用禦寇﹐上下順也。

本義「禦寇」以剛﹐上下皆得其道。

程傳「利用禦寇」﹐上下皆得其順也。上不爲過暴﹐下得擊去其蒙﹐「禦寇「之義也。

云上於天﹐需﹐君子以飲食宴樂。

本義「云上於天」﹐無所復爲﹐待其陰陽之和而自雨爾。事之當需者﹐亦不容更有所爲。但飲食宴樂﹐俟其自至而已。一有所爲﹐則非需也。

程傳雲气蒸而上升於天﹐必待陰陽和洽﹐然後成雨。雲方上於天﹐未成雨也﹐故爲須待之義。陰陽之气﹐交感而未成雨澤。猶君子畜其才徳﹐而未施於用也。君子觀「云上於天﹐需」而爲雨之象﹐懷其道徳﹐安以待時﹐飲食以養其气體﹐宴樂以和其心志﹐所謂居易以俟命也。

集說孔氏穎達曰﹕不言「天上有云」﹐而言「云上於天」者﹐若是天上有云﹐無以見欲雨之義﹐故云「云上於天」。是天之欲雨﹐待時而落﹐所以明《需》。

胡氏瑗曰「飲食」者所以養身也﹐「宴樂」者所以寧神也﹐是亦「樂天知命」﹐居易俟時耳。

《朱子浯類》云「需」﹐待也。「以飲食宴樂」﹐謂更無所爲﹐待之而已。待之須有至時﹐學道者亦猶是也。

吳氏澄曰「宴」者﹐身安而它無所營作。「樂」者﹐心愉而它無所謀慮也。「飲食」則素其位﹐而「宴樂」則不願乎外也。

谷氏家傑曰「云上於天」﹐而後可以待雨。君子有爲於前﹐而後可以待冶。不然﹐不幾於坐廢乎。

需於郊﹐不犯難行也。利用恆無咎﹐未失常也。

程傳處曠遠者﹐不犯冒險難而行也﹐陽之爲物﹐剛健上進者也。初能需待於曠遠之地﹐不犯險難而進﹐復宜安處不失其常﹐則可以「無咎」矣。𨿽不進而志動者。不能安其常也﹐君子之需時也﹐安靜自守﹐志𨿽有須﹐而恬然若將終身焉﹐乃能用常也。

集說孫氏質卿曰﹕不犯難而行﹐便是常。不失常﹐便是恆徳。人惟中無常主﹐或爲才能所使﹐或爲意气所動﹐或爲事勢所激﹐𨿽犯難而不顧耳﹐所以不失常最難。「飲需於沙﹐衍在中也﹐𨿽小有言﹐以吉終也。

本義「衍」﹐寬意。以寬居中﹐不急進也。

程傳「衍」﹐寬綽也。二𨿽近險﹐而以寬裕居中﹐故「𨿽小有言」語及之﹐「終」得其「吉」﹐善處者也。

集說楊氏簡曰﹕衍在中者﹐言胸中寬衍平夷。初不以進動其心﹐亦不以小言動其心﹐夫如是「終」「吉」﹐以九二得其道故也。

需於泥﹐災在外也。自我致寇﹐敬愼不敗也。

本義「外」﹐謂外卦。「敬愼不敗」﹐發明占外之占﹐聖人示人之意切矣。

程傳三切逼上體之險難﹐故云「災在外也」。「災」﹐患難之通稱﹐對「眚」而言則分也。三之「致寇」﹐由己進而迫之﹐故云「自我」。寇自己致﹐若能敬愼﹐量宜而進﹐則無喪敗也。《需》之時﹐須而後進也。其義在相時而動﹐非戒其不得進也﹐直使敬愼毋失其宜耳。

集說《朱子語類》﹕問﹕「敬愼」﹐曰﹕敬字大﹐愼字細小﹐如人行路一直恁地去﹐便是敬﹐前面險處防有喫跌﹐便是愼。愼是惟恐有失之之意﹐如思慮兩字。思是恁地思去﹐慮是怕不恁地底意思。

項氏安世曰﹕寇𨿽在外﹐然亦不自至﹐我有以致之則至。我敬愼而無失﹐則𨿽與之逼﹐亦無敗理。

邱氏富國曰﹕坎險在外﹐未嘗逼人。由人急於求進﹐自逼於險﹐以致禍敗。《象》以「自我」釋之﹐明致災之由﹐不在它人也。

需於血﹐順以聽也。

程傳四以陰柔居於險難之中﹐不能固處﹐故退出自穴。蓋陰柔不能與時競﹐不能處則退。是順從以聽於時﹐所以不至於凶也。

集說楊氏簡曰﹕六四入險而傷﹐然不言吉凶何也﹖能需而退聽故也。易之爲道﹐無所不通﹐𨿽如四之入險而傷﹐其處之亦有道﹐六與四皆柔﹐故有順聽之象。

吳氏澄曰﹕謂六四柔順以聽從於九五也。

胡氏炳文曰﹕三能敬﹐則𨿽迫坎之險而不敗﹐四能順﹐則𨿽陷坎之險而可出﹐敬與順﹐固處險之道也。

酒食貞吉﹐以中正也。

程傳需於酒食而貞且吉者﹐以五得中正而盡其道也。

集說梁氏寅曰﹕言以「中正」﹐見其飲宴者非耽樂也。

張氏振淵曰﹕內多欲則有求治太急之患﹐徳惟中正﹐所以需合於貞而得吉﹐中正﹐卽孚貞意﹐是推原所以能需處。

本義以陰居上﹐是爲當位﹐言「不當位」未詳。

程傳不當位﹐謂以陰而在上也﹐爻以六居陰爲所安﹐《象》復盡其義﹐明陰宜在下﹐而後上爲「不當位」也。然能敬愼以自處﹐則陽不能陵﹐終得其吉﹐「𨿽不當位」﹐而未至於大失也。

集說呂氏祖謙曰﹕《需》初九﹑九五二爻之吉﹐固不待言。至於餘四爻﹐如二則「小有言終吉」﹐如三之象則曰「敬愼不敗」﹐四之象則曰「順以聽」也﹐上則曰「有不速之客三人來﹐敬之終吉」。大抵天下之事﹐若能款曲停待﹐終是少錯。

蔡氏淸曰﹕𨿽不當位﹐謂其陰居險極﹐正與《團》上六「困於葛藟﹐未當也」一般。

天與水違行﹐訟。君子以作事謀始。

本義天上水下﹐其行相違﹐作事謀始﹐訟端絕矣。

程傳天上水下﹐相違而行﹐二體違戾﹐訟之由也。若上下相順﹐訟何由興﹐君子觀象﹐知人情有爭訟之道﹐故凡所作事﹐必謀其始﹐絕訟端於事之始﹐則訟無由生矣﹐謀始之義廣矣﹐若愼交結明契券之類是也。

集說吳氏澄曰﹕水行而下﹐天行而上﹐其行兩相背戾﹐是「違行」也。

胡氏炳文曰﹕凡事有始有中有終《訟》「中吉終凶」﹐然能謀於其始﹐則訟端旣絕﹐「中」與」終」不必言矣。

林氏希元曰﹕訟不興於訟之日﹐而興於作事之始﹐作事不豫謀﹐此訟端之所由起也﹐故君子於其始而謀之﹐看事理有無違礙﹐人情有無違拂﹐終久有無禍患﹐凡其事之不善而可以致訟者﹐皆杜絕之而不爲﹐則訟端無自起矣。

不永所事﹐訟不可長也。𨿽小有言﹐其辯明也。

程傳六以柔弱而訟於下﹐其義固不可長永也﹐永其訟﹐則不勝而禍難及矣。又於「訟」之初﹐卽戒訟非可長之事也﹐柔弱居下﹐才不能訟﹐𨿽「不永所事」﹐旣訟矣﹐必有小災﹐故「小有言也」。旣不永其事﹐又上有剛陽之正應﹐辯理之明﹐故終得其吉也﹐不然﹐其能免乎。在訟之義﹐同位而相應相與者也﹐故初於四爲獲其辯明﹐同位而不相得相訟者也﹐故二與五爲對敵也。

集說王氏申子曰﹕止訟於初者上也﹐故於「訟」之初﹐卽以「訟不可長」爲戒。

兪氏琰曰﹕《彖傳》云「訟不可成」﹐蓋言訟之通義﹐而不欲其成。爻傳云「訟不可長」﹐蓋言初爲訟端﹐而不欲其長。

不克訟﹐歸逋竄也。自下訟上﹐患至掇也。

本義掇﹐自取也。

程傳義旣不敵﹐故不能訟﹐歸而逋竄﹐避去其所也﹐自下而訟其上﹐義乖勢屈﹐禍患之至﹐猶拾掇而取之﹐言易得也。

王氏申子曰﹕知義不克歸而逋竄﹐猶可免禍。若不知自反﹐則禍患之至﹐如掇拾而取之矣。《彖》稱二「剛來而得中」﹐而爻義乃如此﹐蓋《彖》總言一卦之體﹐爻則據其時之用以言之也。

食舊徳﹐從上吉也。

本義從上吉﹐謂隨人則吉﹐明自主事則無成功也。

程傳守其素分﹐𨿽從上之所爲非由己也﹐故無成而終得其吉也。

集說喬氏中和曰﹕三「食舊徳」﹐其卒也﹐斯謀斯猷﹐皆我後之徳。從王事而無成﹐何以訟爲﹐故「從上吉」。

復卽命渝安貞﹐不失也。

程傳能如是則爲無失矣﹐所以吉也。

集說邱氏富國曰﹕二沮於勢﹐四屈於理﹐此二之美所以止於「無眚」﹐而四之貞所以爲「不失也」。

訟元吉﹐以中正也。

本義中則聽不偏﹐正則斷合理。

程傳中正之道﹐何施而不「元吉」。

集說楊氏啟新曰﹕中正﹐則虛心盡下而聽不偏﹐因事求情而斷合理﹐此之謂大人也。

以訟受服﹐亦不足敬也。

程傳窮極訟事﹐設使受服命之寵﹐亦且不足敬而可賤惡﹐況又禍患隨至乎。

集說蔡氏淸曰「亦不足敬」﹐且據其以訟得服言也﹐況終必見褫乎﹐猶《益》上九日「莫益之﹐偏辭也」。

地中有水﹐師。君予以容民畜眾。

本義水不外於地﹐兵不外於民﹐故能養民則可以得眾矣。

程傳地中有水﹐水聚於地中﹐爲眾聚之象﹐故爲師也。君子觀地中有水之象﹐以容保其民﹐畜聚其眾也。

集說陳氏琛曰﹕地中有水﹐猶民中有兵﹐非《師》之象乎。君子觀《師》之象﹐必容保其民﹐必畜其兵眾焉。蓋田以民分﹐兵以賦出﹐故當無事之時﹐必制田裏﹐教樹畜﹐使比閭族黨州鄕之民﹐無不各得其養﹐民旣有養﹐則所謂伍兩卒旅軍師之眾﹐以爲他日折衢禦侮之用者﹐皆畜於此矣﹐苟平時誨之無其方﹐則緩急誰復爲之用哉。

師出以律﹐失律凶也。

集說蔡氏淸曰﹕不曰「否臧凶」﹐而曰「失律凶」者﹐明否臧之爲「失律」也。

在師中吉﹐承天寵也。王三錫命﹐懷萬邦也。

程傳在師中吉者﹐以其承天之寵任也。天﹐謂王也。人臣非君寵任之﹐則安得專徵之權﹐而有成功之吉﹐象以二專主其事﹐故發此義﹐與前所云世儒之見異矣。王三錫以恩命﹐褒其成功﹐所以「懷萬邦」也。

集說幹氏寶曰﹕錫命﹐非私也﹐安萬邦而已。

邱氏富國曰﹕王者用兵非得已﹐嗜殺豈其本心﹐故三錫之命﹐惟在於懷綏萬邦而已。

谷氏家傑曰﹕不曰威而曰懷﹐見王者用師之本心。

師或輿屍﹐大無功也。

程傳倚付二三﹐安能成功﹐豈惟無功﹐所以致凶也。

集說楊氏簡曰﹕行師之法﹐權歸一將﹐使眾主之﹐凶之道也。眾所不一﹐必無成功﹐九二旣作帥﹐六三居二之上﹐有權不歸一之象。

左次無咎﹐未失常也。

本義知難而退﹐師之常也。

程傳行師之道﹐因時施宜﹐乃其常也﹐故左次未爲失也。如四退次﹐乃得其宜﹐是以無咎。

集說楊氏時曰﹕師以右爲主﹐常也。左次則失常矣﹐然四以柔順之資﹐量敵而後進﹐慮勝而後會﹐退而左次﹐未爲失常也。

長子帥師﹐以中行也。弟子輿屍﹐使不當也。

程傳長子﹐謂二。以中正之徳合於上﹐而受任以行﹐若復使其餘者眾屍其事﹐是任使之不當也﹐其凶宜矣。

集說孔氏穎達曰「以中行」﹐是九二居中也﹐「使不當」﹐謂六三失位也。

大君有命﹐以正功也。小人勿用﹐必亂邦也。

本義聖人之戒深矣。

程傳大君持恩賞之柄﹐以正軍旅之功﹐師之終也﹐𨿽賞其功﹐小人則不可以有功而任用之﹐用之必亂邦﹐小人恃功而亂邦者﹐古有之矣。

集說楊氏簡曰﹕師之終功成﹐「大君有命」﹐所以賞功也。正功﹐言賞必當功﹐不可差失也。「開國承家」之始﹐其初不可用小人也﹐於此始占「勿用」者﹐因此賞功﹐原其始也﹐用小人爲將帥﹐幸而成功﹐則難於不賞﹐使之開國承家﹐則害及民﹐必亂邦也﹐去一害民者﹐又用一害民者﹐以亂易亂﹐必不可。

胡氏炳文曰「王三錫命」﹐命於行師之始﹐「大君有命」﹐命於行師之終﹐懷邦亂邦﹐邵氏寶曰「弟子輿屍」﹐戒幹師始。「小人勿用」﹐戒於師終。始無弟子﹐則終無小人﹐卽使有之﹐或賞而不封﹐或封而不任﹐不任亦不用也。

地上有水﹐比﹐先王以建萬國﹐親諸侯。

本義地上有水﹐本比於地﹐不容有間﹐建國親侯﹐亦先王所以比於天下而無間者也﹐《彖》意人來比我﹐此取我往比人。

程傳夫物相親比而無間者﹐莫如水在地上﹐所以爲比也﹐先王觀《比》之象﹐「以建萬國﹐親諸侯」﹐建立萬國﹐所以比民也﹐親撫諸侯﹐所以比天下也。

集說張氏浚曰﹕水行地上﹐小大相比﹐率以歸東﹐先王法之﹐「建萬國」以下比其民﹐「親諸侯」以上比其君﹐若身使臂﹐臂使指﹐小大相維﹐順以聽命﹐制得其道也。

《朱子語類》云﹕伊川言建萬國以比民﹐民不可盡得而比﹐故建諸侯使比民﹐而天下所親者諸侯而已﹐這便是比天下之道。

馮氏當可曰﹕地上之水﹐異源同流﹐畎澮相比﹐以比於川﹐九川相比﹐以比於海﹐如萬國諸侯﹐大小相比﹐而方伯連帥﹐率之以比於天子也。

胡氏炳文曰﹕《師》之「客民畜眾」﹐井田法也﹐可以使民自相合而無間﹐《比》之建國親候﹐封建法也﹐可使君與民相合而無間。

比之初六﹐有它吉也。

程傳言《比》之初六者﹐《比》之道在乎始也﹐始能有孚﹐則終致有它之吉﹐其始不誠﹐終焉得吉﹐上六之凶﹐由無首也。

集說蔣氏悌生曰﹕爻辭「有孚」凡兩更端﹐及「盈缶」等語﹐《象傳》皆略之﹐直舉初六爲言﹐可見《比》之要道﹐在乎始先﹐此義與卦辭「後夫凶」之意相發明。

比之自內﹐不自失也。

本義得正則不自失矣。

程傳守己中正之道﹐以待上之求﹐乃不自失也﹐《易》之爲戒嚴密﹐二𨿽中正﹐質柔體順﹐故有貞吉自失之戒﹐戒之自守﹐以待上之求﹐無乃涉後凶乎。曰﹕士之修已﹐乃求上之道﹐降志辱身﹐非自重之道也﹐故伊尹武侯﹐救天下之心非不切﹐必待禮至然後出也。

集說朱氏震曰﹕六二柔也﹐恐其自失也﹐二處乎內﹐待上之求﹐然後應之﹐「比之自內」者也﹐故曰「不自失也」。

比之匪人﹐不亦傷乎。

程傳人之相比﹐求安吉也﹐乃比於匪人﹐必將反得悔吝﹐其亦可傷矣﹐深戒失所比也。

程傳「外比」謂從五也﹐五剛明中正之賢﹐又居君位﹐四比之﹐是比賢且「從上」﹐所以吉也。

顯比之吉﹐位正中也。捨逆取順﹐失前禽也。邑人不誡﹐上使中也。

本義由上之徳﹐使不偏也。

程傳顯比所以吉者﹐以其所居之位得正中也﹐處正中之地﹐乃由正中之道也﹐比以不偏爲善﹐故云「正中」。凡言「正中」者﹐其處正得中也﹐《比》與《隨》是也。言「中正」者﹐得中與正也﹐《訟》與《需》是也﹐禮取不用命者﹐乃是舍順取逆也﹐順命而去者皆免矣﹐比以向背而言﹐謂去者爲逆﹐來者爲順也﹐故所失者前去之禽也。言來者撫之﹐去者不迫也﹐不期誡於親近﹐上之使下﹐中平不偏﹐遠近如一也。

集說邱氏富國曰「捨逆」﹐謂捨上一陰﹐陰以乘陽爲逆也。「取順」﹐謂取下四陰﹐陰以承陽爲順也﹐失上一陰﹐故曰「失前禽」。

胡氏炳文曰﹕《師》之使不當﹐誰使之﹐五也﹔《比》之使中﹐誰使之﹐亦五也。

比之無首﹐無所終也。

本義以上下之象言之﹐則爲「無首」﹐以終始之象言之﹐則爲無終﹐無首則無終矣。

程傳《比》旣「無首」﹐何所終乎。相比有首﹐猶或終違﹐始不以道﹐終復何保﹐故曰「無所終」也。

集說楊氏簡曰﹕由初而比之﹐其比也誠﹐比不於其初﹐及終而始求比﹐不忠不信﹐人所不與﹐凶之道也。「首」﹐初也﹑有始則有終﹐無始何以能終﹐故曰「無所終」也。

蔣氏悌生曰﹕卽卦辭「後夫凶」之義。

風行天上﹐小畜﹐君子以懿文徳。

本義風有气而無質﹐能畜而不能久﹐故爲小畜之象﹐「懿文徳」﹐言未能厚積而遠施也。

程傳「乾之剛健而爲巽所積﹐夫剛健之性﹐惟柔順爲能畜止之﹐𨿽可以畜止之﹐然非能固制其剛健也﹐但柔順以擾系之耳﹐故爲《小畜》也。君子觀《小畜》之義﹐以懿美其文徳﹐畜聚爲蘊畜之義。君子所蘊畜者﹐大則道徳經綸之業﹐小則文章才藝﹐君子觀《小畜》之象﹐以懿美其文徳﹐文徳方之道義爲小也。

集說林氏希元曰﹕大風一過﹐艸木皆爲屈橈﹐過後則旋復其歸﹐足能畜而不能久也﹐有气而無質故也。

復自道﹐其義吉也。

程傳陽剛之才﹐由其道而復﹐其義吉也。初與四爲正應﹐在畜時乃相畜者也。

集說張氏浚曰﹕能反身以歸道﹐其行己必不悖於理﹐是能自畜者也﹕故曰「其義牽復在中﹐亦不自失也。

本義「亦」者﹐承上爻義。

程傳二居中得中者也﹐剛柔進退﹐不失乎中道也。陽之復﹐其勢必彊﹐二以處中﹐故𨿽彊於進﹐亦不互於過剛﹐過剛乃自失也。爻止言牽復而吉之義﹐象復發明其在中之美。

集說楊氏萬里曰﹕初安於復﹐故爲「自復」﹐二勉於復﹐故爲「牽復」﹐能勉於復﹐故亦許其不自失。

兪氏琰曰﹕往而不復﹐則不能不自失。旣復矣﹐則亦不自失也﹐云「亦」者﹐承上爻之義﹐以初九之不失而亦不失也。

夫妻反目﹐不能正室也。

本義程於曰﹕說輻反目﹐三自爲也。

程傳夫妻反目﹐蓋由不能正其室家也﹐三自處不以道﹐故四得制之不使進﹐猶夫不能正其室家﹐故致反日也。

集說項氏安世曰﹕下卦三陽﹐皆爲巽所畜者也﹐初九止之於初﹑不施畜止而自復於道﹐無過可補﹐此畜之最美者也。九二已動而後牽之﹐牽而後復﹐畜而後止﹐已用力矣﹐以其在中而未遠﹐故亦不至於失道﹐「亦」之爲言﹐猶可之辭也。九三剛已過中而後畜之﹐四當其上﹐其勢必至於相拂﹐如人已升輿輻說﹐系而止之﹐夫不行正﹐妻反目而爭之﹐故曰「不能正室」也。

有孚惕出﹐上合志也。

程傳四旣「有孚」﹐則五信任之﹐與之合志﹐所以得「惕出」而無咎也。「惕出」則「血去」可知﹐舉其輕者也﹐五旣合志﹐眾陽皆從之矣。

集說郭氏忠孝曰﹕上合志者﹐合九五有孚之志﹐惟其上合志﹐是以能畜也。

王氏宗傳曰﹕但云「惕出」﹐則「血去」可知﹐蓋謂恐懼猶免﹐則傷害斯遠矣﹐舉輕以見重也。

有手攣如﹐不獨富也。

程傳「有孚攣如」﹐蓋其鄰類皆牽攣而從之﹐與眾同欲﹐不獨有其富也。君子之處艱厄﹐惟其至誠﹐故得眾力之助﹐而能濟其眾也。

旣雨旣處﹐徳積載也。君子徵凶﹐有所疑也。

程傳「旣雨旣處」﹐言畜道積滿而成也。陰將盛極﹐君子動則有凶也。陰敵陽﹐則必消陽﹐小人抗君子﹐則必害君子﹐安得不疑慮乎﹖若前知疑慮而警懼﹐求所以制之﹐則不至於凶矣。

上天下澤﹐履。君子以辧上下﹐定民志。

本義程傳備矣。

程傳天在上﹐澤居下﹐上下之正理也﹐人之所履當如是﹐故取其象而爲《履》。

君子觀《履》之象﹐以辧別上下之分﹐以定其民志。夫上下之分明﹐然後民志有定﹐民志定﹐然後可以言治。民志不定﹐天下不可得而治也。古之時﹐公卿大夫而下﹐位各稱其徳﹐終身居之﹐得其分也。位未稱徳﹐則君舉而進之﹐士修其學﹐學至而君求之﹐皆非有予於己也。農工商賈勤其事﹐而所享有限﹐故皆有定志﹐而天下之心可一。後世自庶士至於公卿﹐日誌於尊榮﹐農工商賈﹐日誌於富侈﹐億兆之心﹐交騖於利﹐天下紛然﹐如之何其可一也﹗欲其不亂難矣﹐此由上下無定志也。君子觀《履》之象﹐而分辧上下﹐使各當其分﹐以定民之心志也。

集說《朱子語類》問﹕《履》如何都作「禮」字說。曰﹕禮主卑下﹐履也。是那踐履處﹐所行若不由禮﹐自是乖戾﹐所以曰「履以和行」。

王氏應麟曰﹕上天下澤《履》﹐此《易》之言禮﹔雷出地奮《豫》﹐此《易》之言樂。

呂成公之說﹐本於《漢書》上天下澤﹐春雷奮作﹐先王觀象﹐爰制禮樂。

何氏楷曰﹕天髙地下﹐天尊地卑﹐澤又下之下卑之卑者。

素履之往﹐獨行願也。

程傳安履其素而往者﹐非苟利也﹐獨行其志願耳。獨﹐專也。若欲貴之心﹐與行道之心﹐交戰於中﹐豈能安履其素也。

集說李氏心傳曰「素履往」﹐卽《中庸》所謂素位而行者也﹐獨行願﹐卽《中庸》所謂不願乎其外者也。

幽人貞吉﹐中不自亂也。

程傳履道在於安靜﹐其中恬正﹐則所履安裕。中若躁動﹐豈能安其所履﹖故必幽人則能堅固而吉﹐蓋其中心安靜﹐不以利欲自亂也。

集說谷氏家傑曰﹕初之素而曰「行願」﹐二之坦而曰不亂﹐可見其身之履﹐皆由於志之定也。

眇能視﹐不足以有明也。跛能履﹐不足以與行也。咥人之凶﹐位不當也。武人爲於大君﹐志剛也。

程傳陰柔之人﹐其才不足﹐視不能明﹐行不能遠﹐而乃務剛﹐所履如此﹐其能免於害乎。以柔居三﹐履非其正﹐所以致禍害﹐被咥至而凶也。以武人爲諭者﹐以其處陽﹐才弱而志剛也﹐志剛則妄動﹐所履不由其道﹐如武人而爲大君也。

集說王氏申子曰﹕三質暗才弱﹐本不足以有爲﹐以當《履》之時﹐一陰爲主﹐適愬愬終吉﹐志行也。

程傳能「愬愬」畏懼﹐則終得其吉者﹐志在於行而不處也﹐去危則獲吉矣。陽剛﹐能行者也﹔居柔﹐以順自處者也。

集說李氏過曰﹕畏懼﹐所以行其志也。

王氏申子曰﹕三與四皆履虎尾者﹐三凶而四吉何也﹖三柔而志剛﹐勇於行而不知懼﹔四剛而志柔﹐謹於行而知所懼也。懼則能防﹐是以「終吉」﹐其吉者﹐上進之志行也。

沈氏一貫曰﹕合而言之﹐則乾爲虎﹐離而言之﹐惟五爲虎﹐故九四亦有「履虎尾」之象﹐以九居四﹐正與六三相反﹐故其志行。

夬履貞厲﹐位正當也。

本義傷於所恃。

程傳戒「夬履」者﹐以其正當尊位也﹐居至尊之位﹐據能專之勢而自任剛決﹐不復畏懼﹐𨿽使得正亦危道也。

元吉在上﹐大有慶也。

本義若得元吉﹐則大有福慶也。

程傳上﹐履之終也。人之所履善而吉﹐至其終周旋無虧﹐乃大有福慶之人也﹐人之行貴乎有終。

集說林氏希元曰﹕在上﹐履之終也﹐言於履之終而得元吉﹐則大有福慶也﹕在上﹐是解所以「元吉」﹐「大有慶」﹐是正解元吉。

天地交﹐泰。後以裁成天地之道﹐輔相天地之宜﹐以左右民。

本義「裁成」以制其過﹐「輔相」以補其不及。

程傳天地交而陰陽和﹐則萬物茂遂﹐所以泰也。人君當體天地通泰之象﹐而以「裁成天地之道﹐輔相天地之宜」﹐以左右生民也﹔「裁成」﹐謂體天地交奉之道﹐而裁制成其施爲之方也﹐「輔相天地之宜」﹐天地通泰﹐則萬物茂遂﹐人君體之而爲法制﹐使民用天時﹐因地利﹐輔助化育之功﹐成其丰美之利也。如春气發生萬物﹐則爲播植之法﹐秋气成實萬物﹐則爲收斂之法﹐乃輔相天地之宜﹐以左右輔助於民也。民之生﹐必賴君上爲之法制﹐以教率輔翼之﹐乃得遂其生養﹐是左右之也。

集說《朱子語類》云「裁成」﹐是截作段子。「輔相」﹐是佐助它﹐大地之化﹐亻龍侗相續下來﹐聖人便截作段子﹐如气化一年一周﹐聖人於它截作春夏秋冬四時。

蔡氏淵曰﹕气化流行﹐亻龍侗相續﹐聖人則爲之裁制﹐以分春夏秋冬之節﹐地形廣邈﹐經緯交錯﹐聖人則爲之裁制﹐以分東西南北之限﹐此「裁成天地之道」也。春生秋殺﹐此時運之自然﹐髙黍下稻﹐亦地勢之所宜﹐聖人則輔相之﹐使當春而耕﹐當秋而斂﹐髙拔茅徵吉﹐志在外也。

程傳時將泰﹐則羣賢皆欲上進﹐三陽之志欲進同也﹐故取茅茹匯徵之象﹐志在外﹐上進也。

集說楊氏萬里曰﹕君子之志﹐在天下﹐不在一身﹐故曰「志在外也」。

包荒得尙於中行﹐以光大也。

程傳《象》舉包荒一句﹐而通解四者之義﹐言如此則能配合中行之徳﹐而其道光明顯大也。

案《傳》只舉「包荒」﹐非省文以包下。蓋「包荒」是治道之本﹐然「包荒」而得合乎中道者﹐以其正大光明﹐明斷無私﹐是以有「馮河」之決﹐有「不遐遺」乏照﹐有「朋亡」之公﹐以與「包荒」相濟﹐而中道無不合也。

無往不復﹐天地際也。

程傳「無往不復」﹐言天地之交際也﹐陽降於下﹐必復於上﹐陰升於上﹐必復於下﹐屈伸往來之常理也。因天地交際之道﹐明《否》《泰》不常之理﹐以爲戒也。

案「天地際」﹐只是言乾坤交接之際也。自卦言之﹐外卦爲陰往﹐自爻言之﹐》外卦又爲陰來。

翩翩不富﹐皆失實也。不戒以孚﹐中心願也。

本義陰本居上﹐在上爲「失實」。

程傳「翩翩」﹐下往之疾﹐不待富而鄰從者﹐以三陰在上﹐皆失其實故也﹐陰本在下之物﹐今乃居上﹐是「失實」也。不待告戒而誠意相與者﹐蓋其中心所願故也﹐理當然者天也﹐眾所同者時也。

集說李氏簡曰﹕爻言「不富」﹐象言「失實」﹐是皆不以富貴驕人﹐而有虛中無我之意也。鄰﹐類也。謂五與上也﹐故四五皆稱行願﹐在下卦之初﹐則明以匯交於上﹐在上卦之初﹐則明以鄰交於下﹐蓋「上下交而其志同」也。

兪氏琰曰「失實」﹐與《蒙》六四遠實同﹐皆指陽爲實也。陰之從陽﹐猶貧之依富也﹐今三陰在外而失所依﹐故曰「皆失實也」。願者﹐「上下交而其志同」也﹐泰之時﹐上下不相疑忌﹐蓋出其本心﹐故曰「中心願也」。

何氏楷曰「失實」﹐卽不富之謂。不富而其鄰從之者﹐以三爻皆不富而欲資於陽故也﹐不待期約而相孚﹐各出於其中心之所願欲也。

案王弼以陰居上爲「失實」﹐而傳義從之﹐考《易》中皆以陰陽分虛實﹐不因乎上下也﹐故凡陽爻爲實爲富﹐陰爻爲虛爲不富﹐則「失實」之爲解不富﹐明矣。「失實」﹐以祉元吉﹐中以行願也。

程傳所以能獲祉福且元吉者﹐由其以中道合而行其志願也﹐有中徳﹐所以能任剛中之賢﹐所聽從者﹐皆其志願也﹐非其所欲﹐能從之乎﹗

集說王氏宗傳曰「中以行願」﹐謂以柔中之徳﹐而行此志願以合乎下﹐故能受其祉福且元吉也﹐所謂「上下交而其志同」如此。

城復於隍﹐其命亂也。

本義命亂故復否﹐告命所以治之也。

程傳城復於隍矣﹐𨿽其命之亂﹐不可止也。

天地不交﹐否﹐君子以儉徳辟難﹐不可榮以祿。

本義收斂其徳﹐不形於外﹐以辟小人之難﹐人不得以祿位榮之。

程傳天地不相交通﹐故爲否。否塞之時﹐君子道消﹐當觀否塞之象﹐而以儉損其徳﹐辟免禍難﹐不可榮居祿位也。否者小人得志之時﹐君子居顯榮之地﹐禍患必及其身﹐故宜晦處窮約也。

拔茅貞吉﹐志在君也。

本義小人而變爲君子﹐則能以愛君爲念﹐而不計其私矣。

程傳爻以六自守於下﹐明君子處下之道﹐《象》復推明以象君子之心﹐君子固守其節以處下者﹐非樂於不進獨善也﹐以其道方否不可進﹐故安之耳。心固未嘗不在天下也﹐其志常在得君而進﹐以康濟天下﹐故曰「志在君也」。

集說王氏弼曰﹕志在於君﹐故不苟進。

胡氏瑗曰﹕君子之志未嘗不在致君澤民也﹐𨿽當此否塞之時﹐引退守正﹐不苟務其進﹐俟時而後動者﹐亦志在致君澤民而已。

郭氏雍曰﹕先人曰﹕先大夫有言﹐居廟堂之髙﹐則憂其民﹐處江湖之遠﹐則憂其君﹐蓋《泰》言志在外﹐《否》言志在君之意也。卦象以內爲小人﹐而爻以初爲君子﹐伊川所謂隨時取義﹐變動無常也。志在君者﹐君子儉徳辟難﹐豈忘君者哉﹐君臣之義﹐如之何其廢之﹐故荷條之徒﹐聖人無取焉。

於氏宗傳曰﹕時方否塞﹐故以匯守正於下﹐若反否而爲泰﹐則亦如初九之以匯徵矣﹐故初九之《象》曰「志在外」﹐初六之《象》曰「志在君」﹐以言行止𨿽系於時﹐而君子之志於君﹐亦無往而不在也。

案此爻本義主小人說﹐故欲其以愛君爲念﹐然卦象𨿽分別大小﹐而爻辭則皆系以君子之義﹐朱子嘗答陳亮書云﹐就其不遇﹐獨善其身﹐以明大義於天下﹐使天下之人﹐皆知道義之正而守之﹐以待上之使令﹐是亦所以報不報之恩﹐豈必進爲而撫世哉﹐正此大人否亨﹐不亂羣也。

本義言不亂於小人之羣。

程傳大人於《否》之時守其正節﹐不雜亂於小人之羣類﹐身𨿽否而道之亨也﹐故曰「否亨」。不以道而身亨﹐乃道之否也﹐不云君子而云大人﹐能如是則其道大也。

集說王氏宗傳曰﹕六二當上下不交之時﹐五𨿽正應﹐無由而通。「包承」﹐小人之常態也。乃若大人﹐則不以非道求合﹐身𨿽否而道亨﹐又豈務爲包承之事﹐以雜亂於羣流之中而不自知耶。

包羞﹐位不當也。

程傳陰柔居否﹐而不中不正﹐所爲可羞者處不當故也﹐處不當位﹐所爲不以道也。

集說王氏弼曰﹕用小道以承其上﹐而位不當﹐所以「包羞」也。

有命無咎﹐志行也。

程傳有君命則得「無咎」﹐乃可以濟否﹐其志得行也。

大人之吉﹐位正當也。

程傳有大人之徳﹐而得至尊之正位﹐故能休天下之否﹐是以吉也。無其位﹐則𨿽有其道﹐將何爲乎﹐故聖人之位﹐謂之「大寶」。

否終則傾﹐何可長也。

程傳否終則必傾﹐豈有長否之理﹐極而必反。理之常也﹐然反危爲安﹐易亂爲治﹐必有剛陽之才而後能也﹐故《否》之上九﹐則能傾否﹐《屯》之上六﹐則不能變屯也。

集說何氏楷曰「則」字要歸到人事﹐謂否極則當思所以傾之﹐何可使長否也﹐正責成於人之意。

天與火﹐同人﹐君子以類族辧物。

本義天在上而火炎上﹐其性同也﹐「類族辧物」﹐所以審異而致同也。

程傳不云火在天下﹐天下有火﹐而云「天與火」者﹐天在上﹐火性炎上﹐火與天同﹐故爲同人之義。君子觀《同人》之象﹐而「以類族辧物」﹐各以其類族﹐辧物之同異也﹐若君子小人之黨﹐善惡是非之理﹐物情之離合﹐事理之異同﹐凡異同者﹐君子能辧明之﹐故處物不失其方也。

集說虞氏翻曰「方以類聚﹐物以羣分」﹐君子和而不同﹐故於同人「以類族辧物」也。

《朱子語類》云「類族」﹐是就人上說。「辧物」﹐是就物上說﹐天下有不可皆同之理﹐故隨它頭項去分別。

程傳「出門同人」於外﹐是其所同者廣﹐無所偏私﹐人之同也﹐有厚薄親疏之異﹐過咎所由生也﹐旣無所偏黨﹐誰其咎之。

集說休氏希元曰「出門同人」﹐是解「同人於門」﹐明於門爲出門也﹐言出門外去同人﹐無私系而能同人者也﹐內不失己﹐外不失人﹐又誰得而咎之。

何氏楷曰﹕同人於門﹐《傳》以「出門同人」釋之﹐加一出字而意愈明。

同人於宗﹐吝道也。

程傳諸卦以中正相應爲善﹐而在《同人》則爲可吝﹐故五不取君義﹐蓋私比非人君之道﹐相同以私﹐爲可吝也。

集說姜氏寶曰﹕必出門然後無咎﹐若於宗﹐則門內之人而已﹐此所以吝也。

案凡《易》例﹐九五六二𨿽正應﹐然於六二每有戒辭﹐《比》之「不自失」﹐《萃》之「志未變」是也。在《同人》之卦﹐其應尢專﹐故曰「吝道」。言若同於情之專﹐而不同於理之正﹐則其道可吝﹐亦因占設戒之辭爾﹐非與卦義異也。但在卦則通言應眾陽﹐而不專指九五之應﹐在爻則偏言與五位相應﹐而因以發大公之義﹐各不相悖。

伏戎於莽﹐敵剛也﹐三歲不興﹐安行也。

本義言不能行。

程傳所敵者五﹐旣剛且正﹐其可奪乎﹐故畏憚伏藏也﹐至於「三歲不興」矣﹐終安能行乎。

案敵者﹐應也﹐若《艮》言「敵應」﹐《中孚》言「得敵」﹐皆謂應爻也。

乘其墉﹐義弗克也。其吉﹐則困而反則也。

本義「乘其墉」矣﹐則非其力之不足也﹐特以義之弗克而不攻耳﹐能以義斷﹐困而反於法則﹐故吉也。

程傳所以「乘其墉」而「弗克攻」之者﹐以其義之弗克也。以邪攻正﹐義不勝也﹐其所以得吉者﹐由其義不勝﹐困窮而反於法則也。二者﹐眾陽所同欲也﹐獨三四有爭奪之義者﹐二爻居二五之間也﹐初終遠﹐故取義別。

同人之先﹐以中直也。大師相遇﹐言相克也。

本義「直」謂理直。

程傳先所以「號咷」者﹐以中誠理直﹐故不勝其忿切而然也﹐𨿽其敵剛彊﹐至用「大師」﹐然義直理勝﹐終能克之﹐故言「能相克」也。相克﹐謂能勝﹐見二陽之彊也。

集說董氏銖曰﹕𨿽大師相克﹐而後相遇﹐亦以義理之同﹐物終不得而間之故也。

案《易》凡言「號」者﹐皆寫心抒誠之謂﹐故曰「中直」﹐言至誠積於中也。當《同人》之時﹐二五正應﹐必以相克而後相遇者﹐因外卦以反異歸同取象﹐無它旁取也。

同人於郊﹐志未得也。

集說蔡氏淵曰﹕未及乎野﹐非盡乎大同之道者也﹐故曰「志未得」。

案卦外有野象﹐於野曰亨。而此爻但曰「無悔」﹐則知郊去野猶一間﹐而大同之志未得也﹐孔子可謂善讀周公之文矣。

火在天上﹐大有。君子以遏惡揚善﹐順天休命。

本義火在天上﹐所照者廣﹐爲《大有》之象。所有旣大﹐無以治之﹐則釁蘗萌於其間矣。天命有善而無惡﹐故遏惡揚善﹐所以順天﹐反之於身﹐亦若是而已矣。

程傳火髙在天上﹐照見萬物之眾多﹐故爲大有。大有﹐繁庶之義。君子觀《大有》之象﹐以遏絕眾惡﹐揚明善類﹐以奉順天休美之命﹐萬物眾多﹐則有善惡之殊﹐君子享大有之盛﹐當代天工﹐治養庶類﹐治眾之道﹐在遏惡揚善而已﹐惡懲善勸﹐所以順天命而安羣生也。

集說王氏弼曰﹕大有﹐包容之象也。故遏惡揚善﹐成物之美﹐順夫天徳休物之命。

司馬氏光曰﹕火在天上﹐明之至也﹐至明則善惡無所逃。善則舉之﹐惡則抑之﹐慶賞刑威得其當﹐然後能保有四方﹐所以「順天休命」也。

楊氏萬里曰﹕天討有罪﹐吾遏之以天﹐天命有徳﹐吾揚之以天﹐吾何與焉﹐此舜禹有天下而不與也﹐故曰「順天休命」。《同人》離在下﹐而權不敢專﹐故止於類而辧﹐《大有》離在上﹐而權由己出﹐故極於遏而揚。

大有初九﹐無交害也。

程傳在《大有》之初﹐克念艱難﹐則驕溢之心﹐無由生矣﹐所以不交涉於害也。

集說陸氏振奇曰﹕保終之道﹐愼於厥始﹐必有克艱於初。而後有天祐於終﹐故初曰《大有》初九﹐上曰《大有》上吉﹐獨本末見大有焉。

黃氏淳耀曰「無交言」者﹐以九居初﹐是初心未變﹐無交故無害也。若過此而有交﹐則有害矣﹐安得不愼終如始﹐而一以艱處之也。

大車以載﹐積中不敗也。

程傳壯大之車﹐重積載於其中﹐而不損敗﹐猶九二材力之彊﹐能勝《大有》之任也。

集說郭氏雍曰﹕道積於中﹐無所往而不利﹐如大車之不可敗也。

吳氏曰愼曰﹕積中不敗﹐與《詩》言「不輸爾載」相似。

公用亨於天子﹐小人害也。

程傳公當用亨於天子﹐若小人處之﹐則爲害也。自古諸侯能守臣節。忠順奉上者﹐則蕃養其眾﹐以爲王之屏翰。丰殖其財﹐以待上之徵賦。若小人處之﹐則不知爲臣奉上之道﹐以其爲己之私﹐民眾財丰﹐則反擅其富彊﹐益爲不順。是小人大有則爲害﹐又大匪其彭﹐無咎﹐明辧皙也。

本義「皙」﹐明貌。

程傳能不處其盛而得無咎者﹐蓋有明辧之智也。皙﹐明智也。賢智之人﹐明辧物理﹐當其方盛﹐則知咎之將至﹐故能損抑﹐不敢至於滿極也。

集說梁氏寅曰﹕謂之「明辧」﹐而又謂之「皙」者﹐見其明智之極也。

厥孚交如﹐信以發志也。

本義一人之信﹐足以發上下之志也。

威如之吉﹐易而無備也。

本義太柔則人將易之﹐而無畏備之心。

程傳下之志﹐從乎上者也﹐上以孚信接於下﹐則下亦以誠信事其上﹐故「厥孚交如」。由上有孚信﹐以發其下孚信之志﹐下之從上﹐猶響之應聲也﹐威如之所以吉者﹐謂若無威嚴﹐則下易慢而無戒備也﹐謂無恭畏備上之道。備﹐謂備上之求責也。

附錄孔氏穎達曰「信以發志」者﹐釋「厥孚交如」之義﹐由己誠信發起其志﹐故上下應之﹐與之交接也﹐「易而無備」者﹐釋「威如之吉」之義﹐所以「威如」者﹐以己不私於物﹐惟行簡易﹐無所防備﹐物自畏之﹐故云「易而無備」。

案孔氏之說亦有理﹐蓋言「威如」﹐則疑於上下相防矣﹐故申之曰「易而無備」﹐明乎「遏惡揚善」﹐順理而行﹐非有所戒備也。

大有上吉﹐自天祐也。

程傳《大有》之上﹐有極當變。由其所爲順天合道﹐故「天祐」助之﹐所以吉也。

君子滿而不溢﹐乃「天祐」也。《系辭》復申之云「天之所助者順也﹐人之所助者信也﹐履信思乎順﹐又以尙賢也﹐是以自天祐之﹐吉無不利也。」「履信」﹐謂履五。五虛中﹐信也﹐「思順」﹐謂謙退不居﹐「尙賢」﹐謂志從於五。《大有》之世﹐不可以盈丰﹐而復處盈焉﹐非所宜也﹐六爻之中﹐皆樂據權位﹐惟初上不處其位﹐故初九「無咎」﹐上九「無不利」﹐上九在上﹐履信思順﹐故在上而得吉﹐蓋自天祐也。

集說項氏安世曰﹕《象傳》曰﹕《大有》上吉﹐明事關全卦﹐非止上爻也﹐此猶《師》之上六﹐論師之事﹐至此而終﹐其言「大君」﹐蓋指六五﹐非謂上六爲大君也。

趙氏彥肅曰﹕五能尊上﹐此《大有》所以上吉也﹐君之大有﹐極於尊賢。

地中有山﹐謙。君子以裒多益寡﹐稱物平施。

本義以卑蘊髙﹐謙之象也。「裒多益寡」﹐所以稱物之宜而平其施﹐損髙增卑﹐以趨於平﹐亦謙之意也。

集說《朱子語類》﹕問﹕「裒多益寡」﹐是損髙就低使教恰好﹐不是一向低去。曰﹕大抵人多見得在己者髙﹐在人者卑﹐謙則抑己之髙﹐而卑以下人﹐便是平也。

馮氏椅曰﹔凡《大象》皆別立一意﹐使人知用《易》之理﹐「裒多益寡﹐稱物平施」﹐俾小大長短﹐各得其平﹐非君子謙徳之象﹐乃君子治一世使《謙》之象也﹐《彖》與六爻無此意。

蔡氏淸曰﹕以卑蘊髙﹐謙之象也。此與上本義山至髙而地至卑﹐乃屈而止於其下不同。上所謂謙者主山言﹐謂髙而能下也﹐此主地言﹐謂地𨿽卑﹐而中之所蘊則髙﹐內充而外欿也。

楊氏啟新曰﹕人之常情﹐自髙之心常多﹐下人之心常寡﹐不裒而益之﹐則自處太髙﹐處人太卑﹐而物我之間﹐不得其平。故抑其輕世傲物之心﹐而多者不使之多﹐增其謙卑遜順之意。而寡者不使之寡﹐多者裒之﹐則自視不見其有餘﹐寡者益之﹐則視人不見其不足。而物我之施﹐各得其平矣﹐玆其爲君子之謙與。

案諸說皆說向謙本義上﹐惟馮氏以爲推說﹐亦可相備。

謙謙君子﹐卑以自牧也。

程傳「謙謙」﹐謙之至也﹐謂君子以謙卑之道自牧也。自牧﹐自處也﹐《詩》云「自牧歸荑」。

集說孔氏穎達曰「牧」﹐養也。解「謙謙君子」之義﹐恆以謙卑自養其徳也。

王氏宗傳曰「謙」﹐卑徳也。初﹐卑位也。養徳之地﹐未有不基於至卑之所﹐所養也至﹐則愈卑而愈不卑矣﹐此自養之方也。

張氏栻曰「謙謙君子﹐卑以自牧」﹐如牧牛羊然﹐使之馴服﹐方可以言謙。今人往往反以驕矜爲養气﹐此特客气﹐非浩然之气也。

兪氏琰曰﹕爻辭「謙謙」句點﹐爻《傳》乃以「君子」綴於「謙謙」之下﹐謂「謙謙」乃君子之徳﹐非君子則不能「謙謙」也。

鳴謙貞吉﹐中心得也。

程傳二之謙徳﹐由至誠積於中﹐所以發於聲音﹐中心所自得也﹐非勉爲之也。

集說胡氏瑗曰「中心得」者﹐言君於所作所爲皆得諸心﹐然後發之於外﹐故此謙謙皆由中心得之﹐以至於聲聞流傳於人﹐而獲至正之吉也。

勞謙君子﹐萬民服也。

程傳能「勞謙」之君子﹐萬民所尊服也。《系辭》云「勞而不伐﹐有功而不徳﹐集說吳氏澄曰「萬民服」﹐謂有終而吉也。

兪氏琰曰﹕爻辭本以「勞謙」句點﹐爻《傳》又以君子二字屬之﹐言勞而能謙﹐乃君子之徳﹐非君子則不能如是也。

無不利撝謙﹐不違則也。

本義言不爲過。

程傳凡人之謙﹐有所宜施﹐不可過其宜也。如六五「或用侵伐」是也﹐惟四以處近君之地﹐據勞臣之上﹐故凡所動作﹐摩不利於施謙﹐如是然後中於法則﹐故曰「不違則」也﹐謂得其宜也。

集說《朱子語類》云「不違則」﹐言不違法則﹐「撝謙」是合如此﹐不是過分事。

利用侵伐﹐徵不服也。

程傳徵其文徳謙巽昕不能服者也﹐文徳所不能服﹐而不用威武﹐何以平治天下﹖非人君之中道謙之過也。

集說何氏楷曰﹔「侵伐」非黷武﹐以其不服﹐不得已而徵之﹐正以釋徵伐用謙之義。

鳴謙﹐志未得也。可用行師﹐徵邑國也。

本義陰柔無位﹐才力不足﹐故其志未得﹐而至於行師﹐然亦適足以治其私邑而已。

程傳謙極而居上﹐欲謙之志未得﹐故不勝其切至於鳴也。𨿽不當位﹐謙旣過極﹐宜以剛武自治其私﹐故云「利用行師﹐徵邑國」也。

集說項氏安世曰﹕六二「鳴謙」﹐《象》以「中心」解之﹐上六「鳴謙」﹐《象》以「志」解之﹐《豫》之初六「鳴豫」﹐《象》又以「志」解之﹐然則凡言鳴者皆志也﹐志有憂有樂﹐皆寓於鳴。當豫之時﹐人志以從上爲樂﹐當謙之時﹐人志在下﹐不以上爲樂也。

谷氏家傑曰﹕上之「鳴謙」﹐外𨿽有聲譽﹐而其心則欿然不自滿足﹐志猶未得也。「志未得」﹐正是謙處。

何氏楷曰「志未得」者﹐上居《謙》之極﹐方自視歉然﹐而猶以其謙爲未足﹐如益贊於禹滿損謙益之意。

案《象傳》意﹐言上六之「鳴謙」﹐由其中心之志﹐欿然不自滿足故也﹐是以𨿽雷出地奮﹐豫。先王以作樂崇徳﹐殷薦之上帝﹐以配祖考。

本義「雷出地奮」﹐和之至也﹐先王作樂﹐旣象其聲﹐又取其義。殷﹐盛也。

程傳雷者﹐陽气奮發﹐陰陽相薄而成聲也。陽始潛閉地中﹐及其動﹐則出地奮震也﹐始閉郁﹐及奮發則通暢和豫﹐故爲《豫》也。坤順震發﹐和順積中而發於聲﹐樂之象也。先王觀雷出地而奮﹐和暢發於聲之象﹐作聲樂以褒崇功徳﹐其殷盛至於薦之上帝﹐推配之以祖考。「殷」﹐盛也。禮有殷奠﹐謂盛也﹐薦上帝﹐配祖考﹐盛之至也。

集說荀氏爽曰﹕樂者﹐聖人因人之豫而節之﹐所以養其正而閒其邪﹐其和可以感鬼神﹐而況於人乎。

鄭氏康成曰「奮」﹐動也。雷動於地上﹐萬物乃豫也﹐人至樂則手欲鼓之﹐足欲舞之﹐王者功成作樂﹐以文得之者作龠舞﹐以武得之者作萬舞﹐各充其徳而爲制﹐祀天帝以配祖考者﹐使與天同饗其功也﹐故《孝經》云﹐郊祀后稷以配天﹐宗祀文王於明堂以配上帝也。

胡氏炳文曰﹕《本義》云象其聲者﹐樂之聲法雷之聲﹐又取其義者﹐豫以和爲義﹐雷所以發揚化功﹐而鼓天地之和﹐樂所以發揚功徳﹐而召神人之和也。

初六﹐鳴豫﹐志窮凶也。

本義窮﹐謂滿極。

程傳云初六﹐謂其以陰柔處下﹐而志意窮極﹐不勝其豫﹐至於鳴也﹐必驕肆而致凶矣。

集說楊氏簡曰﹕位之在下﹐未爲窮也﹐豫而鳴﹐其志窮矣。

趙氏汝楳曰﹕位方在初﹐時勢未窮﹐而競躁如此﹐是志已先窮﹐自取其凶者也。

不終曰貞吉﹐以中正也。

程傳能『不終日』而『貞』且『吉』者﹐以有中正之徳也。中正故其守堅而能辧之早﹐去之速﹐爻言六二處豫之道﹐爲教之意深矣。

集說黃氏淳耀曰「中正」﹐卽「介石」意﹐是推明所以「不終日」之故。

盱豫有悔﹐位不當也。

程傳自處不當﹐失中正也﹐是以進退有悔。

集說王氏申子曰﹕此爻與六二相反﹐『盱』則不能「介於石」﹐「遲」則不能「不終日」﹐中正與不中正故也。

由豫大有得﹐志大行也。

集說喬氏中和曰﹔剛應而志行﹐蓋由四以陽剛爲羣陰所應﹐故其志得以大行也。

六五貞疾﹐乘剛也。恆不死﹐中未亡也。

程傳貞而疾﹐由乘剛爲剛所逼也。「恆不死」﹐中之尊位未亡也。

集說楊氏時曰﹕居豫之時﹐無剛健之才﹐逸於豫者也。孟子曰﹕入則無法家拂士﹐出則無敵國外患者﹐國常亡。六五之乘剛﹐有法家拂士敵國外患之謂也﹐左右救正之故以正爲疾﹐𨿽未能執其中而中未亡﹐則不死於安樂矣﹐故「常不死」。

鄭氏汝諧曰﹕二與五皆不言豫﹐二靜晦﹐不爲豫也﹐五乘剛﹐不敢豫也﹐若人得一固疾﹐𨿽不快於已﹐亦足以久其生者﹐有戒心也﹐是以終未亡而常存。

胡氏炳文曰﹕豫最易以溺人﹐六二柔中且正﹐能不終日而去之。六五陰柔不正﹐未免溺於豫矣﹗猶得不死者﹐「中未亡」也。人莫不生於憂患﹐而死於逸樂﹐以六五之中﹐僅得不死﹐然則初之「鳴」﹐三之「盱」﹐上之「冥」﹐其不中者﹐皆非生道矣。

冥豫在上﹐何可長也。

程傳昏冥於豫。至於終極﹐災咎行及矣﹐其可長然乎﹐當速渝也。

集說胡氏瑗曰「何可長」者﹐言其悅豫過甚﹐至於情蕩性冥而不知所止﹐是「何可長」如此乎﹐言能渝變﹐則可以無咎也﹕王氏申子曰﹕豫至於上極矣﹐極則不可以久﹐速渝可也。

澤中有雷﹐隨。君子以向晦入宴息。

本義雷藏澤中﹐隨時休息。

程傳雷震於澤中﹐澤隨震而動﹐爲《隨》之象。君子觀象﹐以隨時而動﹐隨時之宜﹐萬事皆然﹐取其最明且近者言之。「君子以向晦入宴息」﹐君子晝則自彊不息﹐及向昏晦﹐則入居於內﹐宴息以安其身﹐起居隨時﹐適其宜也。禮君子晝不居內﹐夜不居外﹐隨時之道也。

集說翟氏玄曰「晦」者冥也﹐雷者陽气﹐春夏用事﹐今在澤中﹐秋冬時也。故君子象之﹐日出視事﹐其將晦冥﹐退入宴寢而休息也。

《朱子語類》﹕問﹕程子云澤隨雷動﹐君子當隨時宴息﹐是否﹖曰﹕旣曰雷動﹐何不言君子以動作﹐卻言宴息﹐蓋其卦震下兌上﹐乃雷入地中之象﹐雷隨時伏藏﹐故君子亦「向晦入宴息」。

官有渝﹐從正吉也。出門交有功﹐不失也。

程傳旣有隨而變﹐必所從得正則吉也﹐所從不止。則有悔吝。出門而交﹐非牽於私﹐其交必正矣﹐正則無失而有功。

集說兪氏琰曰﹕卦以陽爻爲主﹐爲主者故不當隨人﹐而陽亦不當隨陰﹐然以正從正﹐則隨道之當然也。

程傳人之所隨﹐得正則遠邪﹐從非則失是﹐無兩從之理﹐二苟系初﹐則失五矣﹐弗能兼與也﹐所以戒人從正當專一也。

案九五﹑六二之應同也﹐在《比》《萃》則「吉」﹐在《同人》則「吝」﹐在《隨》則「系小子」﹐而吝亦可知矣。所以然者。皆因卦義而變﹐卦義以剛下柔﹐柔必系之。

故推之爻義﹐而知其「弗兼與也。」系丈失﹐志舍下也。

程傳旣隨於上﹐則是其志舍下而不從也。舍下而從上﹐捨卑而從髙也﹐於隨爲善矣。

集說黃氏淳耀曰﹕人之取捨系乎志﹐三志旣系於四﹐則所捨必在於初矣。在二則因系以明其弗兼﹐在三則因捨以堅其所系。

案此爻何以知其志舍下﹐以無剛來下之﹐則必從上之剛矣﹐四近而初遠故也。卦義以剛下柔﹐而此爻以柔從剛﹐於時義則不合﹐而不失乎陽唱陰隨之常理﹐故聖人猶嘉其志焉。

隨有獲﹐其義凶也。有孚在道﹐明功也。

程傳居近君之位而有獲﹐其義固凶﹐能有孚而在道則無咎﹐蓋明哲之功也。

集說袁氏樞曰﹕其義凶者﹐有凶之理也﹐處得其道如下所云﹐則無咎矣。

案義者﹐謂卦義也﹐卦義剛下於柔﹐而四剛爲柔隨﹐且處近君之地﹐尢有招納之嫌﹐故曰「其艾凶也」。

孚於嘉﹐吉。位正中也。

程傳處正中之位﹐由正中之道﹐孚誠所隨者正中也﹐所謂「嘉」也﹐其吉可知。

所孚之嘉謂六二也﹐隨以得中爲善﹐隨之所防者過也﹐蓋心所說隨﹐則不知其過矣。

案當隨之時﹐居尊位而有正中之徳﹐則所孚者皆善矣﹐初五皆言吉﹐而五尢吉﹐以其正中故爾。

拘系之﹐上窮也。

本義「窮」﹐極也。

程傳隨之固如「拘系」維持﹐隨道之窮極也。

案上窮則有髙亢之意﹐在人如絕世離羣﹐往而不返者是也。卦之陰爻皆云「系」﹐至上六獨曰「拘系之」﹐故未子發明其義﹐以爲因上六之不易系也。

山下有風﹐蠱。君子以振民育徳。

本義「山下有風」﹐物壞而有事矣。而事莫大於二者﹐乃治己治人之道也。

程傳「山下有風」﹐風遇山而回﹐則物皆散亂﹐故爲有事之象。君子觀有事之象﹐集說李氏舜臣曰「山下有風」﹐則風落山之謂。山木摧落﹐蠱敗之象。飭蠱者﹐必須有以振起之。「振民」者﹐猶巽風之鼓爲號令也。「育徳」者﹐猶艮山之養成材力也。

《易》中育徳多取於山﹐故《蒙》亦曰「果行育徳」。

楊氏文煥曰﹕振萬物者莫如風﹐育萬物者莫如山。

李氏簡曰「山下有風」﹐振物之象也。《蠱》之時﹐民徳敗矣﹐敗而育之﹐必振動之﹐使離其故習可也﹐猶風之撓物﹐適所以養之也。

兪氏琰曰﹕《小畜》之風在天上﹐《觀》之風在地上﹐《渙》之風在水上﹐並無所阻﹐故皆言行。《蠱》之風則止於山下﹐爲山所阻﹐而不能條達﹐故不言行而言有。

沈氏一貫曰﹕風遇山而回﹐物皆擾亂﹐是爲有事之象﹐君子以振起民心而育其徳﹐「作新民」也。

案諸家「以振民育徳」﹐懼爲治人之事。與傳義不同﹐考其文意似爲得之﹐蓋治己不應後於治人﹐而《蒙》之「果行育徳」﹐亦施於蒙者之事也﹐若《漸》之「居賢徳善俗」﹐爲治己治人﹐則語次先後判然﹐且「居」與「育」亦有別。

乾父之蠱﹐意承考也。

程傳子乾父蠱之道﹐意在承當於父之事也﹐故祗敬其事﹐以置父於無咎之地﹐常懷惕厲﹐則終得其吉也﹐盡誠於父事﹐吉之道也。

集說項氏安世曰「乾父之蠱」﹐迹若不順﹐意則承之也。迹隨時而遷﹐久則有敝﹐何可承也。孝子之於父﹐不失其忠愛之意而已。

楊氏簡曰﹕不得已而乾父之蠱﹐其意未嘗不順承者也。其意則承﹐其事則不可得而承矣﹐承其事則蠱不除﹐乃所以彰父之惡﹐非孝也。

張氏淸子曰﹕不承其事而承其意﹐此善繼父之志者也。

楊氏啟新曰﹕前人以失而致蠱﹐未必無悔過之心。「乾父之蠱」﹐乃承考之意﹐而置之無過之地也﹐此聖人以子之賢善﹐歸之於父﹐爲訓之義大矣。

案「意承考」﹐釋「考」所以無咎﹐如楊氏之說。

幹母之蠱﹐得中道也。

程傳二得中道而不過剛﹐幹母蠱之善者也。

集說吳氏曰愼曰﹕爻曰「不可貞」﹐所以戒占者﹐《傳》﹕曰「得中道」﹐則是本爻象。言其能不至於貞者也﹐貞則非中道矣。

乾父之蠱﹐終無咎也。

程傳以三之才﹐乾父之蠱﹐𨿽小有悔﹐終無大咎也。蓋剛斷能幹﹐不失正而有順﹐所以「終無咎也」。

集說蔡氏淸曰﹕不曰無大咎﹐而只曰「無咎」﹐蓋不但無大咎也﹐有進而勉之之意。

程傳以四之才﹐守常居寬裕之時則可矣﹐欲有所往﹐則未得也﹐加其所任﹐則不勝矣。

集說趙氏汝楳曰﹕謂重柔之往﹐未得遂其有事之志﹐斯其爲於蠱者之吝。

乾父用譽﹐承以徳也。

程傳乾父之蠱﹐而用有令譽者﹐以其在下之賢﹐承輔之以剛中之徳也。

集說項氏安世曰﹕六五得尊位﹐行大中﹐能以令名掩前人之蠱者也。故曰「乾父用譽﹐承以徳也」﹐言不以才幹﹐而以徳幹也。

鄭氏維嶽曰﹕旣曰蠱矣﹐何徳之可承﹐夫使人不曰承敝而承徳﹐若不知其爲前人之蠱然者。

案《程傳》謂九二承以剛中之徳﹐然凡言「承」者﹐皆就父子之繼而言﹐故初之「意承考」﹐此之「承以徳」﹐文義相似也﹐不以事承考﹐而以意承考。不承父以事﹐而承父以徳﹐父之徳著﹐則譽亦彰矣﹐承以徳﹐正釋「用譽」之意。

不事王侯﹐志可則也。

程傳如上九之處事外﹐不累於世務﹐不臣事於王侯﹐蓋進退以道﹐用捨隨時﹐非賢者能之乎﹐其所存之志﹐可爲法則也。

集說陸氏銓曰﹕士何事尙志﹐志可則也﹐正是「髙尙其事」。

澤上有地﹐臨。君子以教思無窮﹐容保民無疆。

本義地臨於澤﹐上臨下也﹐二者皆臨下之事﹐教之無窮者兌也﹐容之無疆者坤也。

程傳澤之上有地﹐澤岸也﹐水之際也。物之相臨與含容﹐無若水之在地﹐故澤上有地爲臨也。君於觀親臨之象﹐則教思無窮﹐親臨於民﹐則有教導之意思也﹐「無窮」﹐至誠無惇也﹐觀含容之象﹐則有容保民之心﹔「無疆」﹐廣大無疆限也﹐含容有廣大之意﹐故爲無窮無疆之義。

集說王氏弼曰﹕相臨之道﹐莫若悅順﹐不恃威制﹐得物之誠﹐故物無違也。是以「君子教思無窮﹐容保民無疆」。

劉氏牧曰﹕岸髙於澤﹐俯臨之也。

胡氏炳文曰﹕不徒曰教﹐而曰「教思」﹐其意思如兌澤之深﹐不徒曰「保民」﹐而曰「容保民」﹐其度量如坤土之大。

兪氏琰曰﹕《臨》有二義﹐以爻之陰陽言﹐則爲大臨小﹐以象之地澤言﹐則爲上臨下。

蔡氏淸曰「教思」﹐謂其一段教育成就人底意思也﹐教人以善謂之忠﹐味「忠」之一字﹐方見此之所謂「教思」者。

又曰﹕勞之來之﹐匡之直之﹐輔之翼之﹐使自得之﹐又從而振徳之﹐此可見君子教案臨者﹐大也。「澤上有地」。澤之盛滿﹐將與地平﹐大之義也。「教思無窮」﹐容保無疆﹐蓋言王澤之盛大﹐所以淪浹之深﹐而漸被之廣者。

咸臨﹐貞吉﹐志行正也。

程傳所謂貞吉﹐九之志在於行正也﹐以九居陽﹐又應四之正﹐其志正也。

集說吳氏曰愼曰﹕有守正﹐有行正﹐《臨》初正與《屯》同。

咸臨﹐吉無不利﹐未順命也。

本義未詳。

程傳未者非遽之辭。孟子或問勸齊伐燕有諸﹐曰﹕未也。又云﹕仲子所食之粟﹐伯夷之所樹與﹐抑亦盜跖之所樹與﹐是未可知也。《史記》侯羸曰﹕人固未易知。古人用字之意皆如此。今人大率用對巳字﹐故意似異﹐然實不殊也。九二與五感應以臨下﹐蓋以剛徳之長﹐而又得中﹐至誠相感﹐非由順上之命也﹐是以「吉」而「無不利」。五順體而二說體﹐又陰陽相應﹐故象特明其非由說順也。

案君子道長﹐天之命也﹐然命不於常﹐故《彖》言「八月有凶」﹐而《傳》﹕言「消不久」﹐君子處此﹐惟知持盈若虛﹐所謂大亨以正天之道者﹐則順道而非順命矣﹐以二爲剛長之主﹐卽卦主也﹐故特發此義﹐以與《彖》意相應。凡天之命﹐消長焉而已﹐方其長也﹐則不順命﹐不受命﹐知盈不可久﹐而進不可恃也。及其消也﹐則志不捨命。知物不可窮﹐而往之必復也﹐《易》之大義﹐盡在於斯。

甘臨﹐位不當也。旣憂之﹐咎不長也。

程傳陰柔之人﹐處不中正﹐而居下之上﹐復乘二陽﹐是處不當位也。旣能知懼而憂之﹐則必彊勉自攺﹐故其過咎不長也。

集說李氏簡曰﹕六三不中不正﹐處不當位﹐𨿽甘說此位﹐亦安足以有臨乎﹖能知而憂之﹐彊勉自攺﹐則過咎不長也。

案三之爻位不當﹐而四之爻位當﹐故其徳有善否。然三之所處﹐位髙勢盛﹐不可甘也﹐而甘之﹐此其所以爲不當也。四之所處﹐與下相親﹐最切至也﹐而能至焉﹐此其所以爲當也。是爲借爻位之當不當﹐以明所處位之當不當﹐《易》之例也。

至臨﹐無咎﹐位當也。

程傳居近君之位﹐爲得其任﹐以陰處四﹐爲得其正﹐與初相應﹐爲下賢﹐所以「無咎」﹐蓋由位之當也。

集說鄭氏汝諧曰﹕其位在上下之際﹐《臨》之切至也﹐凡上之臨下﹐惟患其遠而不相通﹐四旣近於下﹐其所處之位至當﹐是以「無咎」。

程傳君臣道合﹐蓋以气類相求﹐五有中徳﹐故能倚任剛中之賢﹐得「大君之宜」﹐成「知臨」之功﹐蓋由行其中徳也。人君之於賢才﹐非道同徳合﹐豈能用也。

集說沈氏該曰﹕能以其知行中者也。

惇臨之吉﹐志在內也。

程傳志在內﹐應乎初與二也﹐志順剛陽而惇篤﹐其吉可知也。

集說張氏振淵曰﹕志在內﹐卽萬物一體之意。所以能惇﹐若將天下國家置在度外﹐𨿽有些小徳澤﹐終是淺薄。

案此志在內﹐當與《泰》初「志在外」反觀﹐同是天下國家也﹐自初言之則爲外﹐自上言之則爲內。伊尹躬耕﹐而自任以天下之重﹐可謂志在外矣。堯舜耄期倦勤﹐而念不忘民﹐可謂志在內矣。

風行地上﹐觀。先王以省方觀民設教。

本義「省方」以「觀民」﹐「設教」以爲「觀」。

程傳「風行地上」﹐周及庶物﹐爲遊歷周覽之象。故先王體之﹐爲省方之禮﹐以觀民俗而設政教也﹐天子巡省四方﹐觀視民俗﹐設爲政教﹐如奢則約之以儉﹐儉則示之以禮是也。「省方」﹐觀民也﹐「設教」﹐爲民觀也。

集說《九家易》曰「風行地上﹐艸木必偃﹐故以省察四方﹐觀視民俗﹐而設其教也。」劉氏牧曰「風行地上」﹐無所不至﹐散采萬國之聲詩﹐省察其俗﹐有不同者﹐教之使同。

初六﹐童觀﹐小人道也。

程傳所觀不明如童稚﹐乃小人之分﹐故曰「小人道也」。

集說王氏申子曰﹕卑下而無遠見﹐在凡民爲可恕﹐在君子爲可羞。

窺觀女貞﹐亦可醜也。

本義在丈夫則爲醜也。

程傳君子不能觀見剛陽中正之大道﹐而僅窺覘其仿佛﹐𨿽能順從﹐乃同女子之貞﹐亦可羞醜也。

集說郭氏忠孝曰﹕男女吉凶不同﹐故《恆》卦曰「婦人吉﹐夫子凶。」則知「利女貞」者﹐固爲男之醜也。

觀我生進退﹐未失道也。

程傳觀己之生﹐而進退以順乎宜﹐故未至於失道也。

案「道」﹐卽進退之道。量而後入﹐則不失乎進退之道矣。

程傳君子懷負才業﹐志在乎兼善天下﹐然有捲懷自守者﹐蓋時無明君﹐莫能用其道﹐不得已也﹗豈君子之志哉。故孟子曰﹕中天下而立﹐定四海之民﹐君子樂之﹐旣觀見國之盛徳光華。古人所謂非常之遇也﹐所以志願登進王朝﹐以行其道﹐故云「觀國之光尙賓也」。尙﹐謂志尙﹐其志意願慕賓於王朝也。

集說楊氏簡曰﹕言其國貴「尙」賓賢﹐可以進也。

觀我生﹐觀民也。

本義此夫子以義言之﹐明人君現己所行﹐不但一身之得失﹐又當觀民徳之善否﹐以自省察也。

程傳我生出於己者﹐人君欲觀己之施爲善否﹐當觀於民﹐民俗善則政化善也。王弼云﹐觀民以察己之道是也。

集說胡氏瑗曰﹕觀流則可以知源﹐觀影則可以知表﹐觀民則可以知己政之得失也。

觀其生﹐志未平也。

本義「志未平」﹐言𨿽不得位﹐未可忘戒懼也。

程傳𨿽不在位﹐然以人觀其徳﹐用爲儀法﹐故當自愼省。觀其所生﹐常不失於君子﹐則人不失所望而化之矣。不可以不在於位﹐故安然放意無所事也﹐是其志意未得安也﹐故云「志未平」也。「平」﹐謂安寧也。

集說陸氏希聲曰﹕民之善惡﹐由我徳化﹐其志未平﹐憂民之未化也。

雷電﹐噬嗑。先王以明罰敕法。

本義「雷電」當作「電雷」。

程傳象無倒置者﹐疑此文互也。「雷電」相須並見之物﹐亦有嗑象﹐電明而雷威﹐先王觀「雷電」之象﹐法其明與威﹐以明其刑罰﹐飭其法令。法者﹐明事理而爲之防者也。

集說侯氏行果曰﹕雷所以動物﹐電所以照物﹐雷電震照﹐則萬物不能懷邪﹐故先王則之﹐明罰敕法﹐以示萬物也。

項氏安世曰﹕陰陽相噬而有聲則爲雷﹐有光則爲電﹐二物因噬而嗑﹐故曰「雷電噬嗑」。

徐氏幾曰「明罰」者﹐所以示民而使之知所避﹔「敕法」者﹐所以防民而使之知所畏。此先王忠厚之意也﹐未至折獄致刑處﹐故與《丰》象異。

張氏淸子曰﹕蔡邕石經本作「電雷」。

蔡氏淸曰﹕先王以明罰敕法﹐此以立法言﹐故曰「先王」﹐若《丰》折獄致刑﹐以用法言﹐則曰君子矣。

薛氏瑄曰﹕《噬嗑》《賁》《丰》《旅》四卦論用刑﹐皆離火之用﹐以是見用法貴屨校滅趾﹐不行也。

本義「滅趾」﹐又有不進於惡之象。

程傳「屨校」而滅傷其趾﹐則知懲誡而不敢長其惡﹐故云「不行也」。古人制刑﹐有小罪則校其趾﹐蓋取禁止其行﹐使不進於惡也。

集說胡氏炳文曰﹕下卦爲震﹐「滅趾」使其不敢如震之動也﹐動則進於惡矣。

噬膚滅鼻﹐乘剛也。

程傳深至滅鼻者﹐「乘剛」故也。「乘剛」乃用刑於剛彊之人﹐不得不深嚴也﹐深嚴則得宜﹐乃所謂中也。

集說孔氏穎達曰﹕乘剛者﹐釋「噬膚滅鼻」之義﹐以其乘剛﹐故用刑深也。

遇毒﹐位不當也。

程傳六三以陰居陽﹐處位不當。自處不當﹐故所刑者難服﹐而反毒之也。

案此亦借爻位之不當﹐以明其所處之難爾。非其所行有不當也﹐若所行有不當﹐則施之刑獄﹐其失大矣﹐安得無咎﹐又豈獨「小吝」而已乎。

利艱貞吉﹐未光也。

程傳凡言「未光」﹐其道未光大也。戒於「利艱貞」﹐蓋其所不足也﹐不得中正故也。

集說方氏應樣曰﹕慮聽訟者之心有所末光﹐故以「利艱貞」爲戒。

貞厲無咎﹐得當也。

程傳所以能「無咎」者﹐以所爲得其當也﹐所謂「當」﹐居中用剛﹐而能守正慮危也。

集說趙氏汝楳曰﹕釋《彖》言「不當位」﹐此言「得當」者﹐釋《彖》以位言﹐此以事言。六五以柔用獄﹐行以正厲﹐其「無咎」者﹐得用獄之當者也。

林氏希元曰「得當」﹐卽是得用刑之道﹐不就爻位說。若果是說位得中﹐當以解「得黃金」﹐不宜以解「貞厲無咎」矣。

何校滅耳﹐聰不明也。

本義「滅耳」﹐蓋罪其聽之不聰也﹐若能審聽而早圖之﹐則無此凶矣。

程傳人之聾暗不悟﹐積其罪惡以至於極﹐古人制法﹐罪之大者﹐何之以校﹐爲其無所聞知﹐積成其惡﹐故以校而滅傷其耳﹐誡「聰」之「不明」也。

集說胡氏炳文曰﹕上卦爲離﹐「滅耳」﹐言其不能如離之明也。

山下有火﹐賁。君子以明庶政﹐無敢折獄。

本義「山下有火」﹐明不及遠﹔「明庶政」﹐事之小者﹔「折獄」﹐事之大者﹐內離明而外艮止﹐故取象如此。

程傳山者﹐艸木百物之所聚生也﹐火在其下而上照﹕庶類皆被其光明﹐爲賁飾之象也。君子觀山下有火﹐明照之象﹐以修明其庶政﹐成文明之治﹐而無敢果於「折獄」也。「折獄」者﹐人君之所致愼也﹐豈可恃其明而輕自用乎﹐乃聖人之用心也﹐爲戒深矣。象之所取﹐惟以山下有火﹐明照庶物﹐以用明爲戒。而《賁》亦自有「無敢折獄」之義﹐折獄者專用情實﹐有文飾則沒其情矣﹐故無敢用文以折獄也。

集說王氏弼曰﹕處賁之時﹐止物以文明﹐不可以威刑﹐故「君子以明庶政﹐而無敢折獄」。

《朱子語類》﹕問﹕「明庶政﹐無敢折獄」。曰﹕此與《旅》卦都說刑獄事﹐但爭艮與離之在內外﹐故其說相反。止在外﹐明在內﹐故明政而不敢折獄。止在內﹐明在外﹐故明謹用刑而不敢畱獄。如今州縣治獄﹐禁勘審覆﹐自有許多節次﹐過乎此而不決﹐便是畱獄﹐不及乎此而決﹐便是敢於折獄﹐《尙書》要囚至於旬時﹐它須有許多時日﹐與《周禮秋官》同意。

蔡氏淵曰﹕有山之材﹐而照之以火﹐則光彩外著﹐《賁》之象也。「明庶政」﹐離明象﹐政者治之具﹐所當文飾也﹐「無敢折獄」﹐艮止象﹐折獄貴乎情實﹐賁則文飾而沒其情矣。

何氏楷曰﹕《呂刑》曰﹕非佞折獄﹐惟良折獄﹐苟恃其明察﹐而緣飾以沒其情﹐民且有含冤矣。故言刻核者曰深文﹐言鍛煉者曰文致﹐法曰文綱﹐弄法者曰舞文﹐治獄之多冤﹐未有不起於文者﹐此皆敢心誤之也。

捨車而徒﹐義弗乘也。

本義君子之取捨﹐決於義而已。

程傳「捨車而徒」行者﹐於義不可以乘也﹐初應四正也﹐從二非正也﹐近捨二之易﹐而從四之難﹐捨車而徒行也﹐君子之賁﹐守其義而已。

賁其須﹐與上興也。

程傳以須爲象者﹐謂其與上同興也﹐隨上而動﹐動止惟系所附也﹐猶加飾於物﹐因其質而賁之﹐善惡在其質也。

集說候氏行果曰﹕自三至上﹐有《頤》之象﹐二在《頤》下﹐須之象也﹐上無其應﹐三亦無應﹐若能上承於三﹐與之同徳﹐𨿽俱無應﹐可相與而興起也。

袁氏樞曰﹕陰不能以自明也﹐得陽而後明﹔柔不能以自立也﹐得剛而後立﹔下不能以自興也﹐得上而後興也。

永貞之吉﹐終莫之陵也。

程傳飾而不常且非正﹐人所陵侮也﹐故戒能永正則言也﹐其賁旣常而正﹐誰能陵之乎。

集說蔡氏淵曰「陵」﹐侮也。三能「永貞」﹐則二柔𨿽比己而「濡如」﹐然終莫之陵侮﹐而不至陷溺也。

沈氏一貫曰﹕下三爻皆取離義﹐至三而文明極矣﹐有溺質之象。惟「永貞」則濟之以艮止﹐故吉而莫之陵。

六四﹐當位疑也。匪寇婚媾﹐終無尢也。

本義「當位疑」﹐謂所當之位可疑也。「終無尢」﹐謂若守正而不與﹐亦無它患也。

程傳四與初相遠﹐而三介於其間﹐是所當之位爲可疑也﹐𨿽爲三寇仇所隔﹐未得親於婚媾﹐然其正應﹐理直義勝﹐終必得合﹐故云「終無尢也」。「尢」﹐怨也。終得相賁﹐故無怨尢也。

集說朱氏震曰﹕純白無僞﹐誰能間之﹐始疑而終合﹐故曰「終無尢也」。

郭氏雍曰﹕四𨿽自飾﹐亦有「皤如」之質﹐猶丘園之賁﹐虛己待物之象也。初飾其趾而來﹐翰如之馬也﹐以剛下柔而來﹐應匪寇也﹐婚媾之道也﹐四𨿽懷疑﹐終何尢哉。

六五之吉﹐有喜也。

程傳能從人以成賁之功﹐享其吉美﹖是「有喜」也。

集說方氏應祥曰﹕於文勝之時﹐而爲丘園之賁﹐豈不甚可喜乎。非自喜也﹐爲世道喜也。

案《傳》﹕於五位多言「有慶」﹐慶大而喜小也﹐此爻居尊而返朴祟儉﹐亦可以易俗移風﹐而但曰有喜者﹐且就一身無過言爾。如《無妄》五﹑《損》四﹑《兌》四之例﹐皆以無疾爲喜﹐若推其用﹐則化成天下﹐慶在其中矣。

白賁無咎﹐上得志也。

程傳「白賁無咎」﹐以其在上而得志也。上九爲得志者﹐在上而文柔﹐成賁之功﹐六五之君﹐又受其賁﹐故𨿽居無位之地﹐而實屍賁之功﹐爲得志也。與它卦居極者異矣﹐旣在上而得志﹐處賁之極﹐將有華僞失實之咎﹐故戒以質素則無咎﹐飾不可過也。

集說《朱子語類》﹕問﹕何謂得志。曰﹕居卦之上﹐在事之外﹐不假文飾﹐而有自然之文﹐便是優遊自得也。

項氏安世曰﹕六二柔來而文剛﹐主內卦之文者也﹐內卦以文爲文﹐故曰「賁其須」﹐須之麗於身﹐最爲虛文也﹐然陽气不盛﹐不足以賁其須﹐故曰「與上興也」﹐二與上交而成卦﹐二以上爲主﹐猶須以陽爲主也﹐深明文之與質﹐未嘗相離﹐故不言吉凶﹐吉凶系於質也﹐上九分剛上而文柔﹐主外卦之文者也﹐外卦以質爲文﹐故曰「白賁」。白本案項氏以「與上興」爲上九﹐不如指九三言爲當。

山附於地﹐剝。上以厚下安宅。

程傳艮重於坤﹐「山附於地」也。山髙起於地而反附著於地﹐圮剝之象也。上﹐謂人君與居人上者﹐觀《剝》之象﹐而厚固其下﹐以安其居也﹐下者上之本﹐未有基本固而能剝者也。故上之剝必自下﹐下剝則上危矣。爲人上者﹐知理之如是﹐則安養人民﹐以厚其本﹐乃所以安其居也﹐《書》曰﹕民惟邦本﹐本固邦寧。

集說虞氏翻曰﹕山髙絕於地﹐今附地者﹐明被剝矣﹐君當厚錫於下﹐然後得安其居。

劉氏牧曰﹕山以地爲基﹐厚具地﹐則山保其髙﹔君以民爲本﹐厚其下﹐則君安於上。

司馬氏光曰﹕基薄則墻頹﹐下薄則上危﹐故君子厚其下者﹐所以自安其居也。

《朱子語類》云﹕惟其地厚﹐所以山安其居而不搖﹐人君厚下以得民﹐則其位亦安而不搖﹐猶所謂本固邦寧也。

剝牀以足﹐以滅下也。

程傳取牀足爲象者﹐以陰侵沒陽於下也﹐「滅」﹐沒也﹐侵滅正道﹐自下而上也。

集說虞氏翻曰﹕牀所以安人﹐在下故稱足。先從下剝﹐漸及於上﹐故曰「以滅下也」。

剝牀以辧﹐未有與也。

本義言未大盛。

程傳陰之侵剝於陽﹐得以益盛﹐至於剝「辧」者﹐以陽未有應與故也。小人侵剝君子。若君子有與﹐則可以勝小人﹐不能爲害矣。惟其無與﹐所以被「蔑」而凶。當消剝之時﹐而無徒與﹐豈能自存也。言未有與﹐剝之未盛﹐「有與」﹐猶可勝也﹐示人之意深矣。

集說崔氏憬曰「辧」當在第足之間﹐是牀梐也﹐「未有與」者﹐言至三則應﹐故二「未有與也」。

吳氏澄曰﹕若六三之剝之﹐惟其有與也。

龔氏渙曰﹕六二陰柔中正﹐使上有陽剛之與﹐則必應之助之﹐而不爲剝矣﹐惟其無與﹐所以雜於羣陰之中而爲剝﹐若三則有與﹐故𨿽不如二之中正而得無咎。

案崔氏﹑吳氏﹑龔氏之說﹐皆得文意﹐六三不中正而辭優於二﹐故聖人以「未有與」失上下明之。

本義「上下」﹐謂四陰。

程傳三居剝而「無咎」者﹐其所處與上下諸陰不同。是與其同類相失﹐於處剝之道爲「無咎」﹐如東漢之呂彊是也。

集說王氏弼曰﹕三上下各有二陰﹐而三獨應於陽﹐則「失上下」也。

邱氏富國曰﹕上謂四五﹐下謂初二﹐違去四陰而獨從剛﹐故曰「失上下也」。

剝牀以膚﹐切近災也。

程傳五爲君位﹐剝已及四﹐在人則剝其膚矣﹐剝及其膚﹐身垂於亡矣﹐「切近」於災禍也。

以宮人寵﹐終無尢也。

程傳羣陰消剝於陽﹐以至於極﹐六五若能長率羣陰﹐駢首順序﹐反獲寵愛於陽﹐則終無過尢也﹐於剝之將終﹐復發此義﹐聖人勸遷善之意﹐深切之至也。

案五以陰居尊﹐取后妃之象﹐而爲「貫魚以宮人寵」﹐則豈有妒害潰亂﹐以剝其君之尢哉。

君子得輿﹐民所載也。小人剝廬﹐終不可用也。

程傳正道消剝旣極﹐則人復思治﹐故陽剛君子﹐爲民所承載也。若小人處剝之極﹐則小人之窮耳。「終不可用也」﹐非謂九爲小人﹐但言剝極之時﹐小人則是也。

集說《朱子語類》云﹕惟君子乃能覆蓋小人﹐小人必賴君子以保其身。今小人欲剝君子﹐則君子亡﹐而小人亦無所容其身﹐如自剝其廬也。且看自古小人欲害君子﹐到害得盡後﹐國破家亡﹐其小人曾有存活得者否﹖故聖人於《象》曰「君子得輿﹐民所載也﹐小人剝廬﹐終不可用也」。

雷在地中﹐復。先王以至日閉關﹐商旅不行﹐後不省方。

本義安靜以養微陽也。月令﹐是月齋戒﹐掩身以待陰陽之所定。

程傳雷者﹐陰陽相薄而成聲﹐當陽之微﹐未能發也。「雷在地中」﹐陽始復之時也﹐陽始生於下而甚微﹐安靜而後能長﹐先王順天道﹐當至日陽之始生﹐安靜以養之﹐故閉關使商旅不得行﹐人君不省視四方。觀《復》之象而順天道也﹐在一人之身亦然﹐當安靜以養其陽也。

集說劉氏蛻曰「雷在地中」﹐殷殷隆隆﹐陽來而復﹐復來而天下昭融乎。

蘇氏舜欽曰「復﹐其見天地之心乎」﹐王弼解云﹐復者反本之謂﹐天地以本爲心﹐寂然至無﹐是其本也﹐故動息地中﹐乃天地之心見矣。予竊惑焉﹐夫復也者﹐以一陽始生而得名也﹐《象》曰「剛反」﹐又曰「剛長」﹐安得謂寂然至無耶﹐安得謂動息耶﹖《象》曰「雷在地中﹐復」﹐雷者陽物也﹐動物也﹐今在地中﹐則是有陽動之象也﹐輔嗣昧舉卦之體﹐乃以寂然至無爲復﹐斯失之矣﹗又云﹐冬至陰之復﹐夏至陽之復﹐何冬夏陰陽《朱子語類》﹕問﹕陽始生甚微﹐安靜而後能長﹐故《復》之《象》曰「先王以至日閉關」﹐人善端之萌亦甚微﹐須莊敬持養﹐然後能大。不然復亡之矣。曰﹕然。

問純坤之月﹐可謂至靜﹐然昨日之靜﹐所以養成今日之動﹐一陽之復﹐乃是純陰養得出來﹐在人則主靜而後善端始復。曰﹕固有此意﹐但不是此卦大義﹐《大象》所謂「至日閉關」者﹐正是於已動之後﹐要以安靜養之。

楊氏啟新曰「閉關」﹐靜以養陽﹕「施命」﹐動以制陰。幹者於《姤》《復》﹐用意深矣。

不遠之復﹐以修身也。

程傳不遠而復者﹐君子所以修其身之道也﹐學問之道無它也﹐惟其知不善﹐則速攺以從善而已。

集說王氏弼曰﹕所以不遠速復者﹐以能修正其身﹐有過則攺故也。

休復之吉﹐以下仁也。

程傳爲復之體美而占者﹐以其能下仁也。仁者天下之公﹐善之本也。初復於仁﹐二能親而下之﹐是以吉也。

集說孔氏穎達曰﹔陽爲仁行﹐已在其上﹐附而順之﹐是降下於仁﹐所以吉也。

張氏栻曰﹕《易》三百八十四爻未嘗言仁﹐此獨言之﹐蓋有深旨。克己復禮爲仁﹐克其私心﹐復其天理﹐所以爲仁﹔二去初未遠﹐上無系應﹐能從初而復﹐所以爲下仁也﹔至四但言從道﹐而不謂之仁﹐蓋道者舉其大凡﹐不若仁爲至切也。

兪氏琰曰﹕仁者心之徳﹐善之本﹐初九修身而反本復善﹐可以爲仁矣。二之吉﹐蓋以親近初九而吉也。

頻復之厲﹐義無咎也。

程傳頻復頻失。𨿽爲危厲﹐然復善之義則「無咎」也。

中行獨復﹐以從道也。

程傳稱其「獨復」者﹐以其從陽剛君子之善道也。

集說郭氏雍曰﹕《剝》六三乃《復》六四反對﹐其義相類。在《剝》取其失上下以應乎陽﹐在《復》則取其獨復以從道。

惇復無悔﹐中以自考也。

本義「考」﹐成也。

程傳以中道自成也。五以陰居尊﹐處中而體順﹐能惇篤其志﹐以中道自成﹐則可以「無悔」也。自成﹐謂成其中順之徳。

集說王氏安石曰﹕能以中道自考﹐則動作不離於中。

李氏簡曰「中以自考」﹐非自有降衷之性﹐則亦不能成此徳也。

粱氏寅曰﹕中以自考﹐言以其有中徳﹐故能自考其善不善也。

迷復之凶﹐反君道也。

程傳復則合道﹐旣迷於復﹐與道相反也﹐其凶可知。「以其國君凶」﹐謂其「反君道也」。人君居上而治眾﹐當從天下之善﹐乃迷於復﹐反君之道也。非止人君﹐凡人迷於復者﹐皆反道而凶也。

集說楊氏啟新曰﹕心爲天君﹐惟君能役羣動﹐而反以羣動役﹐與心之道相背弛者也。

天下雷行﹐物與無妄。先王以茂對時育萬物。

本義「天下雷行」﹐震動發生﹐萬物各得其性命﹐是物物而與之以無妄也。先王法此以對時育物﹐因其所性而不爲私焉。

程傳雷行於天下﹐陰陽交和﹐相薄而成聲﹐於是驚蟄藏﹐振萌芽﹐發生萬物﹐其所賦與﹐洪纖髙下﹐各正其性命﹐無有差妄﹐物與無妄也。先王觀天下雷行發生賦與之象﹐而以茂對天時﹐養育萬物﹐使各得其宜﹐如天與之無妄也。「茂」﹐盛也。茂對之爲言﹐猶盛行永言之比﹐「對時」﹐謂順合天時﹐天道生萬物﹐各正其性命而不妄﹐王者體天之道﹐養育人民﹐以至昆虫艸木﹐使各得其宜﹐乃對時育物之道也。

集說《九家易》曰「天下雷行」﹐陽气普徧﹐無物不與﹐故曰「物與」也。

《朱子語類》﹕問﹕「物與無妄」眾說不同。文蔚曰﹕是「各正性命」之意。曰﹕然。

一物與它一个無妄。

兪氏琰曰﹕天有是時﹐先王非能先後之也﹐對而循之耳﹔物有是生﹐先王非能損益之也﹐育而成之耳。《中庸》之所謂「誠」﹐卽《易》之所謂「無妄」也﹐《中庸》云「惟天下至誠爲能盡其性﹐能盡其性﹐則能盡人之性﹐能盡人之性﹐則能盡物之性﹐能盡物之性﹐則可以贊天地之化育﹐可以贊天地之化育﹐則可以與天地參矣。」子思之說﹐蓋本於此。

蔡氏淸曰「物與無妄」者﹐萬物各正其性命也﹐對時育物者﹐因其所性而不爲私﹐乃聖人盡物之性也。

無妄之往﹐得志也。

程傳以無妄而往﹐無不得其志也﹐蓋誠之於物﹐無不能動﹐以之修身﹐則身正﹐以之治事﹐則事得其理﹐以之臨人﹐則人感而化﹐無所往而不得其志也。

不耕獲﹐未富也。

本義「富」﹐如非富天下之富﹐言非計其利而爲之也。

集說丰氏寅初曰「未」﹐猶非也。「富」﹐謂利也。不於力耕之際﹐遽有望獲之心﹐乃仁人不計功謀利﹐而天徳全矣﹐其行之所以利也。

行人得牛﹐邑人災也。

程傳行人得牛﹐乃邑人之災也﹐有得則有失﹐何足以爲得乎。

集說丰氏寅初曰「邑人之災」﹐所謂「無妄之災」﹐然無故被誣者﹐反己無怍﹐君子求其無妄而已﹐禍福聽之於天﹐悉置度外也。

可貞無咎﹐固有之也。

本義「有」﹐猶守也﹕程傳貞固守之﹐則無咎也。

集說蘇氏軾曰「固有之」者﹐生而性之﹐非外掠而取之也。

王氏宗傳曰﹕正者人之性也﹐非外鑠我者﹐我固有之也。因其固有而不失之﹐故曰「可貞無咎」。

無妄之藥﹐不可試也。

本義旣已無妄﹐而復藥之﹐則反爲妄而生疾矣。「試」﹐謂少嘗之也。

程傳人之有妄﹐理必修攺﹐旣無妄矣﹐復藥以治之﹐是反爲妄也﹐其可用乎﹐故云「不可試也」。「試」﹐暫用也﹐猶曰少嘗之也。

集說林氏希元曰﹕旣無妄﹐而復藥﹐則爲以「無妄之疾」﹐試無妄之藥﹐反爲妄而生疾矣﹐然則所處旣當於理﹐豈可因非意之事而攺圖乎。

錢氏志立曰﹕九五陽剛中正﹐本無致疾之道而有疾焉﹐此「無妄之疾」也﹐惟守正安常以處之﹐疾且自去。而試之藥焉﹐則必以吾之常者爲非﹐而悉反其道﹐斯紛紛召疾之方至矣﹐故曰「無妄之藥﹐不可試也」。

無妄之行﹐窮之災也。

程傳無妄旣極﹐而復加進﹐乃爲妄矣﹐是窮極而爲災害也。

集說趙氏玉泉曰﹕無妄之行﹐宜無災矣﹐但處時之窮﹐則有其徳而無其時﹐故有災也。

何氏楷曰「無妄之行」﹐猶《彖傳》所云「無妄之往」﹐上九《乾》之「窮」﹐與《乾》「亢龍」義同﹐故二《小象》亦同﹐以其意於行﹐故曰「眚」﹐以其時位使然﹐故曰「災」。

天在山中﹐大畜﹐君子以多識前言往行﹐以畜其徳。

本義「天在山中」﹐不必實有是事﹐但以其象言之耳。

集說楊氏時曰﹕君子多識前言往行﹐非徒資聞見而已﹐所以畜徳也。畜徳則所畜大矣﹐世之學者﹐誇多斗靡以資見聞而已﹐亦烏用學爲哉。

邱氏富國曰﹕《大畜》言「畜」「徳」﹐《小畜》言「懿文徳」﹐「畜」「徳」𨿽同﹐而「文徳」則徳之小者也。

張氏淸子曰﹕天在山中﹐畜其气也。凡山中有雷雨雲風之气﹐皆天也。

有厲利已﹐不犯災也。

程傳有危則宜巳﹐不可犯災危而行也。不度其勢而進﹐有災必矣。

輿說輹﹐中無尢也。

程傳「輿說輹」而不行者﹐蓋其處得中道﹐動不失宜﹐故無過尢也。善莫善於剛中﹐柔中者﹐不至於過柔耳﹔剛中﹐中而才也。初九處不得中﹐故戒以有危宜已﹐二得中﹐進止自無過差﹐故但言「輿說輹」﹐謂其能不行也﹐不行則無尢矣。初與二﹐乾體剛健而不足以進﹐四與五﹐陰柔而能止﹐時之盛衰﹐勢之彊弱﹐學《易》者所宜深識也。

集說呂氏祖謙曰﹔二以剛而居中﹐能度其宜﹐見其不可﹐自說其輿輹而不行也﹐故曰「中無尢」。

利有攸往﹐上合志也。

程傳所以「利有攸往」者﹐以與在上者合志也﹐上九陽性上進﹐且畜已極﹐故不下畜三﹐而與合志上進也。

集說趙氏汝楳曰﹕它卦陰陽應爲得﹐此則爲畜﹐它卦陰陽敵爲不胥與﹐此則爲合。

六四元吉﹐有喜也。

程傳天下之惡已盛而止之﹐則上勞於禁制﹐而下傷於刑誅﹐故畜止於微小之前﹐則大善而吉﹐不勞而無傷﹐故可喜也﹐四之畜初是也﹐上畜亦然。

六五之吉﹐有慶也。

程傳在上者不知止惡之方﹐嚴刑以敵民欲﹐則其傷甚而無功﹐若知其本﹐制之有道﹐則不勞無傷而俗革﹐天下之福慶也。

集說呂氏大臨曰﹕六四六五﹐皆以柔畜剛﹐止健者也。牛之剛健在角﹐豕之剛健在牙。初九居健之始﹐其健未著﹐若童牛然。禁於未發﹐以牿閒之﹐及其長也﹐無所用其健﹐豈特不暴而已。安於馴柔﹐可駕而服﹐故有喜也。九二居健之中﹐其健已具﹐若豕之牙﹐漸不可制。六五居尊守中﹐能以柔道殺其剛暴之气﹐若豶豕然﹐其牙𨿽剛﹐莫之能暴﹐可以養畜而無虞﹐故「有慶也」。

蔡氏淸曰﹕五不如四所處之易者﹐時不同也﹐四不如五所濟之廣者﹐位不同也。

何天之衢﹐道大行也。

程傳何以謂之天衢﹐以其無止礙﹐道路大通行也。以天衢非常語﹐故《象》特設問曰﹕何謂天之衢﹖以道路大通行﹐取空豁之狀也﹐以《象》有「何」字﹐故爻下亦誤加之。

集說遊氏酢曰﹕畜道之成﹐賢路自我而四達矣﹐故曰「何天之衢亨」﹐《彖》曰「剛上而尙賢」﹐則大畜之義﹐主於上九也。崇俊良以列庶位﹐摧轂賢路﹐使天下無家食之賢者﹐上九之任也﹐天下至於無家食之賢﹐則道之大行﹐孰盛於此。

沈氏該曰「何天之衢」﹐尙賢也。大畜之時﹐已獨居上﹐五以柔尙之﹐畜盛徳而處上﹐止眾賢而聚王庭﹐以天衢之亨﹐爲己之任﹐畜道至此﹐賢路不塞﹐其道盛矣﹐故曰「道大行也。」呂氏祖謙曰﹕畜極則散﹐如伊尹樂堯舜之道﹐居畝犬畝之中﹐其畜可謂大矣﹐必佐湯以發其所蘊﹐是得時如天之衢也﹐故曰道行﹐得時行道之謂也。

何氏揩曰﹕備於身之謂徳﹐達於世之謂道。道可大行﹐其亨可知﹐《彖》所謂「不家食吉」而「利涉大川」者此也。

山下有雷﹐頤。君子以愼言語﹐節飲食。

本義二者養徳養身之切務。

程傳以二體言之﹐山下有雷﹐雷震於山下﹐山之生物﹐皆動其根荄﹐發其萌芽﹐爲養之象﹔以上下之義言之﹐良止而震動﹐上止下動﹐頤頷之象﹔以卦形言之﹐上下二陽﹐中含四陰﹐外實中虛﹐頤口之象。口所以養身也﹐故君子觀其象以養其身﹐「愼言語」以養其徳﹐「節飲食」以養其體﹐不惟就口取養義﹐事之至近而所系至大者﹐莫過於言語飲食也。在身爲言語﹐於天下則凡命令政教﹐出於身者皆是﹐愼之則必當而無失。

在身爲飲食﹐於天下則凡貨資財用﹐養於人者皆是。節之則適宜而無傷﹐推養之道﹐養徳養天下﹐莫不然也。

集說《朱子語類》﹕或云諺有禍從口出﹐病從口入﹐甚好。曰﹕此浯前輩曾用以解頤之象﹕「愼言語﹐節飲食。」馮氏椅曰﹕法雷之動﹐以愼其所出﹐法山之止﹐以節其所入。

趙氏汝楳曰﹕雷之聲爲言浯﹐山之養爲飲食﹐言語飲食出入乎頤者也。

兪氏琰曰﹕頤乃口頰之象﹐故取其切於頤者言之。曰「愼言語﹐節飲食。」充此言語之類﹐則凡號令政教之出於己者﹐皆所當愼﹐而不可悖出﹐充此飲食之類﹐則凡貨財賦稅之入於上者﹐皆所當節﹐而不可悖入。

觀我朵頤﹐亦不足貴也。

集說楊氏簡曰﹕明其本有良貴﹐今觀夫「朵頤」﹐則失其所謂貴矣。

兪氏琰曰﹕孟子云「養其大體爲大人﹐養其小體爲小人。」又云「飲食之人﹐則人賤之矣﹐」今初九陽徳之大﹐本有可貴之質﹐乃內捨其大而外觀其小﹐豈不爲人所賤﹐故曰」亦不足貴也」。

六二徵凶﹐行失類也。

本義初上皆非其類也。

程傳徵而從上則凶者﹐非其類故也﹐往求而失其類﹐得凶宜矣。行﹐往也。

十年勿用﹐道大悖也。

程傳所以戒終不可用﹐以其所由之道﹐大悖義理也。

集說項氏安世曰「拂頤貞」三字當連讀。《頤》之卦辭曰「頤貞吉。」三之爻辭曰「拂頤貞凶」。卦中惟此一爻﹐與卦義相反﹐故曰「道大悖也」。

顚頤之吉﹐上施光也。

程傳顚倒求養而所以吉者﹐蓋得剛陽之應以濟其事﹐致己居上之徳施﹐光明被於天下﹐吉孰大焉。

集說谷氏家傑曰﹕養逮於下﹐則上施光﹐是養賢及民也。

居貞之吉﹐順以從上也。

程傳「居貞之吉」者﹐謂能堅固順從於上九之賢﹐以養天下也。

集說張氏淸子曰﹕五能柔順以從上九之賢﹐賴之以養天下﹐眞聖人養賢以及萬民之事也。

由頤厲吉﹐大有慶也。

程傳若上九之當大任如是﹐能兢畏如是﹐天下被其徳澤﹐是大有福慶也。

集說王氏宗傳曰﹕《豫》之九四﹐天下由之以豫。故曰「大有得」。《頤》之上九﹐天下由之以頤﹐故曰「大有慶」。

項氏安世曰﹕六五上九二爻﹐皆當以《小象》解之﹐六五之「居貞」﹐非自守也﹐貞於從上也。故曰「居貞之吉﹐順以從上也」。上九之「厲吉」﹐非能自吉也﹐得六五之委任而吉也﹐故曰「由頤厲吉﹐大有慶也」。

澤滅木﹐大過。君予以獨立不懼﹐遁世無悶。

本義「澤滅於木」﹐大過之象也。不懼無悶﹐大過之行也。

集說劉氏牧曰﹕用之則「獨立不懼」﹐捨之則「遁世無悶」。

趙氏汝楳曰「獨立」如巽木﹐「無悶」如兌說。

李氏簡曰﹕君子進則大有爲﹐「獨立不懼」可也。或遲而窮居﹐則堅貞不移﹐「遁世無悶」可也﹐皆大過之事。

藉用白茅﹐柔在下也。

程傳以陰柔處卑下之道﹐惟當過於敬愼而已。以柔在下﹐爲以茅藉物之象﹐敬愼之道也。

集說錢氏志立曰﹕以卦象論之﹐初與四應而在下﹐初者四之本也﹐本弱而藉茅﹐則敬愼之至以善處者﹐故四之棟不至於傾也。

案髙以下爲基﹐剛以柔爲本﹐柔在下﹐對剛在上。

老夫女妻﹐過以相與也。

程傳老夫之說少女﹐少女之順老夫﹐其相與過於常分﹐謂九二初六陰陽相與之和﹐過於常也。

集說王氏申子曰﹕老夫而女妻﹐𨿽過乎常﹐然陰陽相與﹐以成生育之功﹐則無不利也。

棟橈之凶﹐不可以有輔也。

程傳剛彊之過﹐則不能取於人﹐人亦不能親輔之﹐如「棟橈」折﹐不可支鋪也。

棟當室之中﹐不可加助﹐是「不可以有輔也」。

集說楊氏時曰﹕棟居中而眾材輔之者也﹐九三以剛居剛﹐過而不中也﹐剛過而不中則不可以有輔﹐此棟之所以橈也。

項氏安世曰﹕全卦有「棟橈」之象﹐而九三乃獨有之﹐全卦有利往之象﹐而九二乃獨有之﹐蓋九二當剛過之時﹐獨能居柔而用中﹐在六爻之中﹐獨此一爻不過﹐故「無不利」也﹐卦體本以中太彊而本末弱﹐是以爲「橈」﹐九三以剛居剛﹐在六爻之中﹐獨此一爻爲過﹐故棟愈橈而不可輔也。

棟隆之吉﹐不橈乎下也。

程傳「棟隆」起則吉﹐不橈曲以就下也﹐謂不下系於初也。

枯楊生華﹐何可久也。老婦士夫﹐亦可醜也。

程傳枯楊不生根而生華﹐旋復枯矣﹐安能久乎﹗老婦而得士夫﹐豈能成生育之功﹐集說蘇氏軾曰「稊」者﹐顚而復蘗﹐反其始也﹔「華」者﹐盈而畢發﹐速其終也。

項氏安世曰﹕二五皆無正應﹐而過以與陰者也。二所與者初﹐初﹐本也﹐故爲「稊」。

稊者﹐木根新生之芽也﹐過而復芽﹐故有往亨之理。五所與者上。上﹐末也﹐故爲華。

木已過而生華﹐故無久生之理也。

王氏申子曰﹕木枯而華﹐是速其枯﹐老婦士夫﹐是過乎常﹐而爲柔邪所惑。

何氏楷曰﹕盛極將枯而又生華以自耗竭﹐不能久矣。二以剛居柔﹐初以柔居剛﹐此未甚過者也﹐又在卦初﹐故過以相與﹐可成生育之功﹕五以剛居剛﹐上以柔居柔﹐皆過者也﹐又在卦終﹐故陰陽相比﹐只以爲「醜」﹐其相反如此。

過涉之凶﹐不可咎也。

程傳過涉至溺﹐乃自爲之﹐不可以有咎也﹐言無所怨咎。

集說蘇氏軾曰﹕過涉至於「滅頂」﹐將有所救也﹐勢不可救﹐而徒犯其害﹐故凶。

然其義則「不可咎也」。

水洊至﹐習坎。君予以常徳行﹐習教事。

本義治己治人﹐皆必重習﹐然後熟而安之。

程傳坎爲水﹐水流仍洊而至。兩坎相習﹐水流仍洊之象也。水自涓滴﹐至於尋丈﹐至於江海﹐洊習而不驟者也。其因勢就下﹐信而有常﹐故君子觀坎水之象﹐取其有常﹐則常久其徳行。人之徳行不常﹐則僞也﹐故當如水之有常﹐取其洊習相受﹐則以習熟其教令之事。夫發政行教﹐必使民熟於聞聽﹐然後能從﹐故三令五申之﹐若驟告未諭﹐譴責其從﹐𨿽嚴刑以驅之﹐不能也﹐故當如水之洊習。

集說司馬氏光曰﹔水之流也﹐習而不已﹐以成大川﹐人之學也﹐習而不止﹐以成大賢﹐故「君子以常徳行﹐習教事」。

蘇氏軾曰﹕事之待教而後能者﹐教事也。君子平居﹐常其徳行﹐故遇險而不變﹐習其教事﹐故遇險而能應。

陸氏佃曰﹕《離》言「明兩作」﹐《坎》言「水洊至」﹐起而上者作也﹐趨而下者至也。

王氏宗傳曰﹕坎者水之科也﹐故以「水洊至」爲習坎之象。上坎旣盈﹐至於下坎﹐此孟子所謂盈科而後進也。盈科而後進﹐不捨其晝夜之功也﹐君子徳行貴其有常﹐而教事貴於習熟﹐此不捨晝夜之功也。

兪氏琰曰「常徳行」﹐謂徳行有常而不攺﹐「習教事」﹐謂教事練習而不輟。

習坎入坎﹐失道凶也。

程傳由習坎而更入坎窞﹐失道也﹐是以凶。能出於險﹐乃不失道也。

集說朱氏震曰﹕君子處險﹐當以正道﹐乃可出險。初六不正﹐不能出險﹐失道而凶也。

錢氏志立曰﹕行險而不失其信﹐此是出險之道﹐若小人行險以僥幸﹐則爲初六上六求小得﹐未出中也。

程傳方爲二陰所陷﹐在險之地﹐以剛中之才﹐不至陷於深險﹐是所求小得﹐然未能出坎中之險也。

集說郭氏雍曰﹕一離乎中﹐則失之矣﹐故《象》言「未出中也」。

許氏聞至曰﹕君子不爲險困者﹐非能遽出於險之外也﹐但能心安於險之中而已。人在險中﹐思旦夕出於險者﹐求其大得﹐君子第從其小者而求之﹐所謂「有孚」「心亨」者以此。

來之坎坎﹐終無功也。

程傳進退皆險﹐處又不安﹐若用此道﹐當益入於險﹐終豈能有功乎﹗以陰柔處不中正﹐𨿽平易之地﹐尙致悔咎﹐況處險乎﹗險者人之所欲出也﹐必得其道﹐乃能去之﹐求去而失其道﹐益困窮耳﹐故聖人戒如三所處﹐不可用也。

樽酒簋貳﹐剛柔際也。

本義晁氏曰﹕陸氏《釋文》本無「貳」字﹐今從之。

程傳《象》只舉首句﹐如此比多矣﹐「樽酒簋貳」﹐質實之至﹐剛柔相際接之﹐道能如此﹐則可終保無咎﹐君臣之交﹐能固而常者﹐在誠實而已。「剛柔」﹐指四與五﹐謂君臣之交際也。

集說王氏弼曰﹕剛柔相比而相親焉﹐「際」之謂也。

姜氏寶曰﹕觀禮於《小象》﹐以「樽酒簋貳」爲句﹐則晁氏之說以「貳用缶」爲句者非矣。

坎不盈﹐中未大也。

本義有中徳而未大。

程傳九五剛中之才﹐而得尊位﹐當濟天下之險難﹐而坎尙不盈﹐乃未能平乎險難﹐是其剛中之道﹐未光大也。險難之時﹐非君臣協力﹐其能濟乎﹗五之道未大﹐以無臣也﹐人君之道﹐不能濟天下之險難﹐則爲未大﹐不稱其位也。

集說《朱子語類》雲﹕水之爲物﹐其在坎只能平﹐自不能盈﹐故曰「不盈」﹐盈者髙之義﹐中未大者﹐平則是得中﹐「不盈」是「未大也」。

項氏安世曰﹕水流而不盈﹐謂不止也。坎不盈﹐謂不滿也﹐不止故有「孚﹐不滿故「中未大」﹐凡物盈則止﹐水盈則愈行﹐故坎有時而盈﹐水無時而盈也。

陸氏振奇曰﹕知二之得小﹐則知五之未大矣。

陳氏仁錫曰﹕水流不盈﹐才盈便橫流泛溢﹐五爻曰「不盈」﹐《象》曰「未大」﹐以五有中徳﹐故不侈然自大。「未大」﹐明其所以不盈。

程傳以陰柔而自處極險之地﹐是其「失道」也﹐故其凶至於「三歲」也﹐「三歲」之久而不得免焉﹐終凶之辭也。言久有曰十﹐有曰三﹐隨其事也﹐陷於獄﹐至於「三歲」﹐久之極也﹐它卦以年數言者﹐亦各以其事也﹐如「三歲不興」﹐「十年乃字」是也。

集說朱氏震曰﹕上六無出險之才﹐處險極之時﹐如人陷於狴犴之中﹐坐而省過﹐𨿽上罪也﹐不過三歲得出矣﹐妄動求出﹐則陷之愈深﹐𨿽三歲豈得出哉。

明兩作﹐離。大人以繼明照於四方。

本義作﹐起也。

程傳若云兩明﹐則是二明﹐不見「繼明」之義﹐故云「明兩」﹐明而重兩﹐謂相繼也。作離﹐「明兩」而爲離﹐「繼明」之義也。震巽之類﹐亦取洊隨之義﹐然離之義尢重也。「大人」﹐以徳言則聖人﹐以位言則王者﹐大人觀離明相繼之象﹐以世繼其明徳﹐照臨於四方﹐大凡以明相繼﹐皆繼明也﹐舉其大者﹐故以世襲繼照言之。

集說王氏弼曰「繼」謂不絕也﹐明照相繼﹐不絕曠也。

孔氏穎達曰﹕繼續其明﹐乃照於四方﹐若明不繼續﹐則不得久爲照臨。

《朱子語類》云「明兩作」﹐猶言「水洊至」﹐今日明﹐來日又明﹐「明」字便是指日而言﹐只是一个「明」﹐兩番作。

徐氏在漢曰「繼明」者﹐無時不明也﹐照於四方者﹐無處不照也。惟其無時不明﹐所以無處不照﹐是之謂明﹐明徳於天下也。

履錯之敬﹐以辟咎也。

程傳「履錯」然欲動﹐而知敬愼不敢進﹐所以求辟免過咎也﹐居明而剛﹐故知而能「辟」﹐不剛明則妄動矣。

集說徐氏在漢曰「敬以直內」﹐坤之徳也﹐「履錯之敬」﹐是體坤之徳﹐所謂「畜牝牛吉」者也﹐咎不期遠而自遠﹐故曰「以辟咎也」。

黃離元吉﹐得中道也。

程傳所以「元吉」者﹐以其「得中道也」﹐不云「正」者﹐離以中爲重﹐所以成文明由中也﹐正在其中矣。

集說郭氏忠孝曰﹕離之所以「亨」﹐柔麗乎中正﹐故「亨」也﹐「黃離」之所以「元吉」﹐文明而用中﹐故「元吉」也﹐故盡一卦之美﹐其惟六二乎。

日昃之離﹐何可久也。

程傳日旣傾昃﹐明能久乎﹗明者知其然也﹐故求人以繼其事﹐退處以休其身﹐安常處順﹐何足以爲凶也。

案「日昃」﹐諭心徳之昏也﹐心徳明則常繼﹐昏則不能以久。

本義「無所容」﹐言「焚」「死」「棄」也。

程傳上陵其君﹐不順所承。人惡眾棄﹐天下所不容也。

案「突如其來如」﹐《書》所謂昏暴者是也﹐非人不容之﹐自若無所容爾。

六五之吉﹐離王公也。

程傳六五之吉者﹐所麗得王公之正位也。據在上之勢﹐而明察事理﹐畏懼憂虞以持之﹐所以能言也﹐不然﹐豈能安乎。

集說趙氏彥肅曰﹕明極故憂深﹐憂深故禍弭﹐義麗於尊位﹐故致「言」也。

蔡氏淸曰﹕味「離王公也」之詞﹐則知諸卦之五﹐所謂尊位者﹐不必皆謂天王﹐凡諸侯之各君其國者﹐亦足當五也。

王用出徵﹐以正邦也。

程傳王者用此上九之徳﹐明照而剛斷﹐以察除天下之惡﹐所以正治其邦國﹐剛明﹐居上之道也。

象下傳山上有澤﹐咸﹐君子以虛受人。

本義山上有澤﹐以虛而通也。

程傳澤性潤下﹐土性受潤﹐澤在山上﹐而其漸潤通徹﹐是二物之气相感通也。君子觀山澤通气之象﹐而虛其中以受於人﹐夫人中虛則能受﹐實則不能入矣﹐虛中者無我也﹐中無私主﹐則無感不通﹐以量而容之﹐擇合而受之﹐非聖人有感必通之道也。

集說崔氏憬曰﹕山髙而降﹐澤下而升﹐山澤通气﹐《鹹》之象也。

呂氏大臨曰﹕澤居下而山居髙﹐然山能出云而致雨者﹐山內虛而澤气通也﹐故君子居物之上﹐物情交感者﹐亦「以虛受」也。

郭氏雍曰﹕惟虛故受﹐受故能感﹐不能感者﹐以不能受故也﹐不能受者﹐以不能虛故也。

胡氏炳文曰「以虛受人」﹐無心之感也。

陳氏琛曰﹕山上有澤﹐澤以潤而感乎山﹐山以虛而受其感﹐《咸》之象也。君子體之﹐則虛其心以受人之感焉﹗蓋心無私主﹐有感皆通﹐若有一豪私意自蔽﹐則先人者爲主﹐而感應之機窒矣﹐𨿽有所受﹐未必其所當受﹐而所當受者﹐反以爲不合而不之受矣。

何氏楷曰﹕六爻之中﹐一言思﹐三言志。思何可廢﹐而至於明從則非虛﹔志何可無﹐而末而外而隨人﹐則非虛。極而言之﹐天地以虛而感物﹐聖人以虛而感人心﹐三才之道﹐盡於是矣。

吳氏曰愼曰﹕虛者《咸》之貞也﹐天地之常﹐以其心普萬物而無心﹐聖人之常﹐以其情順萬事而無情者﹐虛而已。君子之學﹐廓然大公﹐物來順應﹐所謂「以虛受人」也。

咸其拇﹐志在外也。

程傳初志之動﹐感於四也﹐故曰「在外」﹐志𨿽動而感未深﹐如拇之動﹐未足以進也。

集說虞氏翻曰﹕志在外﹐謂四也。

孔氏穎達曰﹕與四相應﹐所感在外。

兪氏琰曰﹕初與四感應以相與﹐則志之所之﹐在於外矣。

𨿽凶居吉﹐順不害也。

程傳二居中得正﹐所應又中正﹐其才本善﹐以其在咸之時﹐質柔而上應﹐故戒以先動求君則凶﹐居以自守則吉。《象》復明之云﹐非戒之不得相感﹐惟順理則不害﹐謂集說顧氏象徳曰﹕𨿽凶而居則吉者﹐蓋能順理以爲感﹐不爲躁動害也。居非專靜﹑特不妄動而已。

咸其股﹐亦不處也。志在隨人﹐所執下也。

本義言「亦」者﹐因前二爻皆欲動而云也﹐二爻陰躁﹐其動也宜﹐九三陽剛﹐居止之極﹐宜靜而動﹐可吝之甚也。

程傳云「亦」者﹐蓋象辭本不與易相比﹐自作一處﹐故諸爻之象辭﹐意有相續者﹐此言「亦」者﹐承上爻辭也﹐上云「咸其拇志在外也」﹐「𨿽凶居吉順不害也」﹐「咸其股亦不處也」。前二陰爻皆有感而動﹐三𨿽陽爻亦然﹐故云「亦不處也」。「不處」﹐謂動也﹐有剛陽之質﹐而不能自主﹐志反在於隨人﹐是所操執者卑下之甚也。

貞吉悔亡﹐未感害也。憧憧往來﹐未光大也。

本義「感害」﹐言不正而感﹐則有害也。

程傳貞則吉而悔亡﹐未爲私感所害也﹐系私應則害於感矣﹐「憧憧往來」﹐以私心相感﹐感之道狹矣﹐故云「未光大也」。

集說陸氏九淵曰﹕《咸》九四一爻﹐聖人以其當心之位﹐其言感通爲尢至﹐曰「貞吉悔亡」﹐而《象》以爲「未感害也」﹐蓋未爲私感所害﹐則心之本然﹐無適而不正﹐無感而不通。曰「憧憧往來朋從爾思」﹐而《象》以爲「未光大也」。蓋「憧憧往來」之私心﹐其所感必狹﹐從其思者﹐獨其私朋而已﹐聖人之洗心﹐其諸以滌去「憧憧往來」之私而全其本然之正也與﹐此所以「退藏於密」﹐而能同乎民﹐交乎物﹐而不墮於膠焉溺焉之一偏者也。

咸其脢﹐志末也。

本義「志末」謂不能感物。

程傳戒使背其心而咸脢者﹐爲其存心淺末﹐系二而說上﹐感於私欲也。

集說李氏鼎祚曰「末」﹐猶上也﹐五比於上﹐故「咸其脢﹐志未」者﹐謂五志感於上也。

朱氏震曰﹕卦以初爲本﹐上爲末。

王氏宗傳曰﹕謂五有「咸其脢」之象者﹐以其志意之所向﹐在於一卦之末﹐故欲「咸其脢」以背去之也。

何氏楷曰﹕謂五志在與仁相感也。《系辭》曰「其初難知﹐其上《易》知﹐本末也。」《大過彖傳》「本末弱」﹐「末」指上六可知矣。

咸其輔頰舌﹐滕口說也。

本義「滕」「騰」通用。

程傳惟至誠爲能感人﹐乃以柔說騰揚於口舌言說﹐豈能感於人乎。

雷風恆﹐君子以立不易方。

程傳君子觀雷風相與成《恆》之象﹐以常久其徳﹐自立於大中常久之道﹐不變易其方所也。

集說呂氏大臨曰﹕雷風𨿽若非常﹐其所以相與則恆。

胡氏炳文曰﹕雷風𨿽變﹐而有不變者存﹐體雷風之變者﹐爲我之不變者﹐善體雷風者也。

案說此象者﹐用烈風雷雨弗迷﹐說震象者﹐用迅雷風烈必變﹐皆非也。「雷風」者﹐大地之變而不失其常也﹔「立不易方者」﹐君子之歷萬變而不失其常也﹔「洊雷」者﹐天地震動之气也﹔恐懼修省者﹐君子震動之心也。

浚恆之凶﹐始求深也。

程傳居恆之始﹐而求望子上之深﹐是知常而不知度勢之甚也。所以「凶」﹐陰暗不得恆之宜也。

集說朱氏震曰﹕初居巽下﹐以深入爲恆﹐上居震極﹐以震動爲恆﹐在始而求深﹐在上而好動﹐皆凶道也。

郭氏雍曰﹕進道有漸而後可久﹐在《恆》之初﹐浚而深求﹐非其道也。

王氏申子曰﹕可恆之道﹐以久而成﹐始而求深﹐是施諸己則欲速不達﹐施諸人則責之太遽者也﹐故凶。

蘇氏濬曰﹕凡人用功之始﹐立志太銳﹐取效太急﹐便有欲速不助長之病﹐故曰「始求深」﹐盂子言「深造必以道」﹐正是此意。

九二悔亡﹐能久中也。

程傳所以得「悔亡」者﹐由其能恆久於中也﹐人能恆久於中﹐豈止亡其悔﹐徳之善也﹗

集說胡氏炳文曰﹕九二獨提「能久中」。諸爻不中﹐故不久可見。

不恆其徳﹐無所容也。

程傳人旣無恆﹐何所容處﹐當處之地﹐旣不能恆﹐處非其據﹐豈能恆哉﹖是不恆之人﹐尢所容處其身也。

案此「無所容」﹐與《離》四相似﹐皆謂徳行無常度﹐自若無所容﹐非人不容之也。

久非其位﹐安得禽也。

程傳處「非其位」﹐𨿽久何所得乎﹐以田爲諭﹐故云「安得禽」也。

集說王氏弼曰﹕恆「非其位」﹐𨿽勞無獲也。

婦人貞吉﹐從一而終也。夫子制義﹐從婦凶也。

程傳如五之從二﹐在婦人則爲正而吉﹐婦人以從爲正﹐以順爲徳﹐當終守於從一。

夫子則以義制者也﹐從婦人之道﹐則爲凶也。

集說項氏安世曰﹕九二以剛中爲常﹐故「悔亡」﹐六五以柔中爲恆﹐在二可也﹐在五﹐則夫也父也君也﹐而可乎。婦人從夫則吉﹐夫子從婦則凶矣。

楊氏啟新曰﹕爻辭只曰「婦人吉」﹐《象傳》又添一「貞」字﹐明「恆其徳﹐貞」﹐爲婦人之貞也。

振恆在上﹐大無功也。

程傳居上之道﹐必有恆徳﹐乃能有功。若躁動不常﹐豈能有所成乎﹗居上而不恆﹐其凶甚矣﹐《象》又言其不能有所成立﹐故曰「大無功也」。

集說王氏安石曰﹕終乎動﹐以動爲恆者也﹐以動爲恆﹐而在物上﹐其害大矣。

王氏申子曰﹕此所謂天下本無事﹐庸人自擾之。其好功生事之過乎。故聖人折之曰「大無功」﹐言振擾於守恆之時﹐決無所成也。

天下有山﹐遁。君子以遠小人﹐不惡而嚴。

本義天體無窮﹐山髙有限﹐《遁》之象也。「嚴」者﹐君子自守之常﹐而小人自不能近。

程傳天下有山﹐山下起而乃止﹐天上進而相違﹐是遁避之象也﹐君子觀其象﹐以避遠乎小人。遠小人之道﹐若以惡聲厲色﹐適足以致其怨忿﹐惟在乎矜莊威嚴﹐使知敬畏﹐則自然遠矣。

集說石氏介曰「不惡而嚴」﹐外順而內正也﹐尙惡則小人憎﹐不嚴則正道消。

張子曰「惡」讀爲憎惡之「惡」﹐「遠小人」不可示以惡也﹐惡則患及之﹐又焉能遠﹖「嚴」之爲言﹐敬小人而遠之之意也。

楊氏時曰﹕天下有山﹐其藏疾也無所拒﹐然亦終莫之陵也﹐此君子遠小人不惡而嚴之象也。

郭氏雍曰﹕君子當遁之時﹐畏小人之害﹐志在遠之而已。遠之之道何如﹖不惡其人而嚴其分是也。孔子曰﹕疾之已甚﹐亂也。不惡則不疾矣。

兪氏琰曰﹕君子觀象以遠小人﹐豈有它哉﹗不過危行言遜而已。遜其言則不惡﹐不使之怨也﹔危其行則有不可犯之嚴﹐不使之不遜也。此「君子遠小人」之道也。

案「天下有山」﹐以山諭小人﹐以天諭君子﹐似未切。蓋「天下有山」﹐山之髙峻極於天也﹐山之髙峻者﹐未嘗絕人﹐而自不可攀躋﹐故有「不惡而嚴」之象。楊氏之說﹐蓋是此意。

程傳見幾先循﹐固爲善也﹐遁而爲尾﹐危之道也﹐往旣有危﹐不若不往而晦藏﹐可免於災﹐處危故也。古人處微下﹐隱亂世﹐而不去者多矣。

案《程傳》以不遁爲免災﹐朱子以晦處勿有所行爲免災﹐故朱子嘗欲劾韓伏冑﹐占得此爻而止。

執用黃牛﹐固志也。

程傳上下以中順之道相固結﹐其心志甚堅﹐扣執之以牛革也。

集說侯氏行果曰﹕上應貴主﹐志在輔時﹐不隨物遁﹐獨守中直﹐堅如革束﹐執此之志﹐「莫之勝說」﹐殷之父師﹐當此爻矣。

蔡氏淸曰﹕謂自固其志﹐「不可榮以祿也」。

附錄孔氏穎達曰「固志」者﹐堅固遁者之志﹐使不去己也。

系遁之厲﹐有疾憊也。畜臣妾吉﹐不可大事也。

程傳遁而有系累﹐必以困憊致危。其有疾乃憊也。蓋力亦不足矣﹐以此暱愛之心﹐畜養臣妾則吉﹐豈可以當大事乎。

集說張氏淸子曰﹕當遁而系﹐故有疾而厲﹐至於憊乏也。惟當以剛自守﹐止下二陰﹐而畜之以臣妾之道﹐然後獲吉﹐又豈可當大事乎。

案「不可大事」﹐言末可直行其志﹐危言危行也﹐與《彖》「小貞言」﹐《大》「不惡而嚴」之意﹐皆相貫。

君子好遁﹐小人否也。

程傳君子𨿽有好而能遁﹐不失於義﹐小人則不能勝其私意﹐而至於不善也。

集說兪氏琰曰﹕爻辭云「好遁﹐君子吉小人否」﹐爻傳不及吉字﹐蓋謂惟君子爲能「好遁」﹐小人則不能「好遁」也。旣「好遁」﹐則遁而亨﹐其吉不假言矣。

嘉遁貞吉﹐以正志也。

程傳志正則動必由正﹐所以爲遁之嘉也。居中得正而應中正﹐是其志正也。所以爲吉﹐人之遁也止也﹐惟在正其志而已矣。

集說張子曰﹕居正處中﹐能正其志﹐故獲「貞吉」。

案君子之志﹐不在寵利﹐故進以禮而退以義﹐所謂「正志」也。

肥遁無不利﹐無所疑也。

程傳其遁之遠﹐無所疑滯也。蓋在外則已遠﹐無應則無累﹐故爲剛決無疑也。

集說侯氏行果曰﹕最處外極﹐無應於內﹐心無疑戀﹐超世髙舉﹐安時無悶﹐故「肥遁無不利」。

趙氏汝楳曰﹕四陽之中﹐三系於陰﹐四五應於陰﹐皆不能不自疑﹐至上則疑慮盡亡﹐李氏心傳曰「無所疑也」﹐此及《升》之九三並言之﹐此決於退﹐彼決於進﹐時之宜耳。

雷在天上﹐大壯。君子以非禮弗履。

本義自勝者彊。

程傳雷震於天上﹐大而壯也﹐君子觀《大壯》之象以行其壯。君子之大壯者﹐莫若克己復禮。古人云﹐自勝之謂彊﹐《中庸》於和而不流﹐中立而不倚﹐皆曰彊哉矯﹐赴湯火﹐蹈白刃﹐武夫之勇可能也﹐至於克己復禮﹐則非君子之大壯﹐不可能也﹐故云「君子以非禮弗履」。

張子曰﹕克己反禮﹐壯莫盛焉。

《朱子語類》云﹕雷在天上﹐是甚生威嚴﹐人之克己﹐須是如雷在天上方能克去非禮。

項氏安世曰﹕君子所以養其剛大者﹐亦曰非禮勿履而已。

壯於趾﹐其孚窮也。

本義言必窮困。

程傳在最下而用壯以行﹐可必信其窮困而凶也。

集說王氏申子曰﹕居下而用壯﹐任剛而決行﹐信乎其窮而凶也。

九二貞吉﹐以中也。

程傳所以貞正而吉者﹐以其得中道也﹐中則不失正﹐況陽剛而乾體乎。

集說孔氏穎達曰﹕以其居中履謙﹐行不違禮﹐故得正而吉也。

案卦言「大壯利貞」﹐惟九二剛徳則爲大﹐健體則爲壯﹐而居中則爲處壯之貞﹐乃卦之主也﹐故《傳》言「以中」﹐明《大壯》之「貞」在於中也。

小人用壯﹐君子罔也。

本義小人以壯敗﹐君子以罔困。

程傳在小人則爲用其彊壯之力﹐在君子則爲用罔﹐志气剛彊﹐蔑視於事﹐靡所顧憚也。

集說項氏安世曰﹕君子用罔﹐說者不同﹐然觀爻辭之例﹐如「小人吉﹐大人否亨」﹑「君子吉﹐小人否」﹑「婦人吉﹐夫子凶」﹐皆是相反之辭﹐又《象辭》曰「小人用壯﹐君子罔也」﹐全與「君子好遁﹐小人否也」句法相類﹐《詩》《書》中「罔」字與「弗」字「勿」字「毋」字通用﹐皆禁止之義也。

楊氏簡曰﹕九三𨿽益進﹐勢𨿽壯﹐君子之心未嘗以爲意焉﹐惟小人則自嘉已勢之壯﹐而益肆益壯﹐是謂小人用壯。罔﹐無也。言君子之所用﹐異乎小人之用也﹐故曰「小人用壯﹐君子罔也」。

兪氏琰曰﹕孔子恐後世疑爻辭有兩「用」字﹐以爲小人之「用」與君子同﹐故特去其一。

藩決不羸﹐尙往也。

程傳剛陽之長﹐必至於極﹐四𨿽已盛﹐然其往未止也﹐以至盛之陽﹐用壯而進﹐故莫有當之﹐藩決開而不羸困其力也。「尙往」﹐其進不已也。

集說項氏安世曰﹕九四以剛居柔﹐有能正之吉﹐無過剛之悔。「貞吉」「悔亡」四字﹐旣盡之矣﹐又曰「藩決不羸﹐壯於大輿之輹」者﹐恐人以居柔爲不進也﹐故以「尙往」明之。

喪羊於易﹐位不當也。

程傳所以必用柔和者﹐以陰柔居尊位故也。若以陽剛中正得尊位﹐則下無壯矣。

以六五位不當也﹐故設「喪羊於易」之義。然大率治壯不可用剛﹐夫君臣上下之勢﹐不相侔也﹐苟君之權足以制乎下﹐則𨿽有彊壯跋扈之人﹐不足謂之壯也﹐必人君之勢有所不足﹐然後謂之治壯。故治壯之道﹐不可以剛也。

集說王氏安石曰﹕剛柔者所以立本﹐變通者所以趨時。方其趨時﹐則位正當而有咎凶﹐位不當而無悔者有矣。大壯之時﹐得中而處之以柔﹐能喪其很者也。

案「位當」﹑「位不當」﹐《易》例多借爻位﹐以發明其徳與時地之相當不相當也。

此「位不當」﹐不止謂以陰居陽﹐不任剛壯而已﹐蓋謂四陽已過矣﹐則五所處非當壯之位也﹗於是而以柔中居之﹐故爲「喪羊於易」。

不能退不能遂﹐不詳也。艱則吉﹐咎不長也。

程傳非其處而處﹐故講退不能。是其自處之不詳愼也。「艱則吉」﹐柔遇艱難﹐又居壯終﹐自當變矣﹐變則得其分﹐過咎不長﹐乃吉也。

集說胡氏炳文曰﹕《臨》六三﹐《壯》上六﹐皆「無攸利」﹐皆曰「咎不長」。蓋六三之憂﹐上六之艱﹐不貴無過而貴攺過也。

兪氏琰曰﹕人之處事﹐以爲易則不詳審﹐以爲艱則詳審。向也旣以不詳審而致咎﹐令詳審而不輕率﹐則其「咎不長也」。

明出地上﹐晉。君子以自昭明徳。

本義「昭」﹐明之也﹕程傳「昭」﹐明之也﹕傳曰昭徳塞違﹐昭其度也君子觀「明出地上」而益明盛之象。而以自昭其明徳﹐之蔽致知﹐昭明徳於己也。明明徳於天下﹐昭明徳於外也﹐明明集說胡氏炳文曰﹕至健莫如天﹐君子以之「自彊」﹐至明莫如日﹐君子以之「自昭」。

兪氏琰曰「明徳」﹐君子固有之徳也﹔自昭者﹐自有此徳而自明之也。人徳本明﹐人欲蔽之﹐不能不少昏昧﹐其本然之明﹐固未嘗息。知所以自明﹐則本然之明﹐如日之出地﹐而其昭著初無增損也。《大學》所謂「明明徳」﹐所謂「自明」﹐與此同旨。

晉如摧如﹐獨行正也。裕無咎﹐未受命也。

本義初居下位﹐未有官守之命。

程傳無進無抑﹐惟獨行正道也。寬裕則無咎者﹐始欲進而未當位故也。君子之於進退﹐或遲或速﹐惟義所當﹐未嘗不裕也。聖人恐後之人﹐不達寬裕之義﹐居位者廢職失守以爲裕﹐故特云初六裕則無咎者﹐始進未受命當職任故也。若有官守﹐不信於上而失其職﹐一日不可居也﹐然事非一槪﹐久速惟時﹐亦容有爲之兆者。

集說劉氏曰﹕君子之於正﹐不可以人之不見知而攺其度。

張氏振淵曰「獨行正」﹐是原所以見摧之故。大凡君子處世﹐枉己易合﹐直道難容﹐惟正所以見摧﹐然安可因摧而自失其正﹐正與爻互相發明。

案「未受命」﹐與《臨》九二同。《臨》《晉》皆君子道長向用之卦也﹐然君子無急於乘勢趨時之意﹐當其臨也﹐至誠感物﹐如忘其勢﹐當其進也﹐守道優遊﹐若將終身然﹐故一則曰「未順命」﹐一則曰「未受命」。

受玆介福﹐以中正也。

程傳「受玆介福﹐以中正」之道也﹐人能守中正之道﹐久而必亨﹐況大明在上而同徳﹐必受大福也。

集說楊氏時曰﹕六二以柔順處乎眾陰﹐而獨無應﹐是不見知也﹐故「晉如愁如」﹐然居中守正﹐素位而行﹐鬼神其福之矣。《詩》曰「靖共爾位﹐好是正直﹐神之聽之﹐介爾景福。」此之謂也。

何氏楷曰﹕《爾雅》云「父之妣爲王母。」《小過》六二遇妣﹐卽此言「王母」﹐二五徳同位應﹐二受「介福」﹐以其履中得正也。

眾允之﹐志上行也。

程傳「上行」﹐上順麗於大明也。上從大明之君﹐眾志之所同也。

集說李氏過曰﹕初之「罔孚」﹐眾未允也﹔二之「愁如」﹐猶有悔也﹔三徳孚於眾﹐進得所願而「悔亡」也。

鼬鼠貞厲﹐位不當也。

程傳賢者以正徳宜在髙位﹐不正而處髙位﹐則爲非據﹐貪而懼失則畏人﹐固處其地﹐危可知也。

失得勿卹﹐往有慶也。

程傳以大明之徳﹐得下之附﹐推誠委任﹐則可以成天下之大功﹐是往而有福慶也。

維用伐邑﹐道未光也。

程傳「維用伐邑」﹐旣得「吉」而「無咎」﹐復云「貞吝」者﹐其道未光大也。以正理言之﹐尢可吝也﹐夫道旣光大﹐則無不中正﹐安有過也。今以過剛自治﹐𨿽有功矣﹐然其道未光大﹐故亦可吝﹐聖人言盡善之道。

案「道未光」﹐乃推原所以伐邑之故。蓋進之極﹐則於道必未光也﹐如勢位重﹐則有居成功之嫌﹐爵祿羈﹐則失獨行願之志﹐故必克治其私﹐然後髙而不危﹐免於亢悔也。《夬》五之「中未光」同。

明入地中﹐明夷。君子以蒞眾﹐用晦而明。

程傳明所以照﹐君子無所不照﹐然用明之過﹐則傷於察﹐太察則盡事而無含弘之度﹐故君子觀「明入地中」之象﹐於「蒞眾」也﹐不極其明察而「用晦」﹐然後能容物和眾﹐眾親而安。是用晦乃所以爲明也。若自任其明﹐無所不察﹐則己不勝其忿疾﹐而無寬厚含容之徳﹐人情睽疑而不安﹐失蒞眾之道﹐適所以爲不明也﹐古之聖人設前旒屏樹者﹐不欲明之盡乎隱也。

集說孔氏穎達曰﹕冕旒垂目﹐黃主纊塞耳﹐無爲淸淨﹐民化不欺﹐若運其聰明﹐顯其智慧﹐民卽逃其密綱﹐姦詐愈生。豈非藏明用晦﹐反得其明也。

張子曰﹔不任察而不失其治也。

林氏希元曰「用晦而明」﹐不是以晦爲明﹐亦不是晦其明。蓋𨿽明而用晦﹐𨿽用晦而明也。「用晦而明」﹐只是不盡用其明﹐蓋盡用其明﹐則傷於太察﹐而無含弘之道﹐惟明而用晦﹐則旣不汶汶而暗﹐亦不察察而明﹐𨿽無所不照﹐而有不盡照者﹐此古先帝王所以蒞眾之術也。

何氏楷曰﹕晦其明﹐謂藏明於晦﹔晦而明﹐謂生明於晦。意實相發。

君子於行﹐義不食也。

本義惟義所在不食可也。

程傳君子遁藏而困窮﹐義當然也。惟義之當然﹐故安處而無悶﹐𨿽不食可也。

集說王氏申子曰﹕義所不食﹐則於飛攸往﹐義所當行亦明矣﹐去之可不速乎﹐此伯夷太公之事。

六二之吉﹐順以則也。

程傳六二之得吉者﹐以其順處而有法則也。「則」﹐謂中正之道。能順而得中正﹐所以處明傷之時﹐而能保其吉也。

王氏申子曰﹕以柔順處之而不失其中正之則﹐昔者文王用明夷之道﹐其如是乎。

南獰之志﹐乃大得也。

程傳夫以下之明﹐除上之暗﹐其志在去害而已﹐如商周之湯武﹐豈有意於利天下乎。「得其大首」﹐是能去害而大得其志矣。志苟不然﹐乃悖亂之事也。

入於左腹﹐獲心意也。

程傳「入於左腹」﹐謂以邪僻之道﹐入於君而得其心意也﹐得其心﹐所以終不悟也。

箕子之貞﹐明不可息也。

程傳箕子晦藏﹐不失其貞固﹐𨿽遭患難﹐其明自存﹐不可滅息也。若逼禍患﹐遂失其所守﹐則是亡其明﹐乃滅息也。古之人﹐如揚雄者是也。

集說蘇氏軾曰﹕六五之於上六﹐正之則勢不敵﹐救之則力不能﹐去之則義不可﹐此最難處者也﹐如箕子而後可﹐箕子之處於此﹐身可辱也﹐而「明不可息也」。

初登於天﹐照四國也。後入於地﹐失則也。

本義「照四國」﹐以位言。

程傳「初登於天」﹐居髙而明﹐則當照及四方也﹐乃被傷而昏暗﹐是「後人於地」﹐火明之道也。「失則」﹐失其道也。

集說胡氏炳文曰「則」者﹐不可逾之理﹐失則所以爲紂﹐順則所以爲文王。

風自火出﹐家人。君子以言有物而行有恆。

本義身修則家治矣。

程傳正家之本﹐在正其身。正身之道﹐一言一動﹐不可易也﹐君子觀風自火出之象﹐知事之由內而出﹐故所言必有物﹐所行必有恆也。「物」﹐謂事實。「恆」﹐謂常度法則也。徳業之著於外﹐由言行之謹於內也﹐言愼行修﹐則身正而家治矣。

集說孔氏穎達曰「物」﹐事也。言必有事﹐卽口無擇言。行必有常﹐卽身無擇行﹐正家之義﹐修於近小﹐言之與行﹐君子樞機﹐出身加人﹐發邇化遠﹐故舉言行以爲之誡。

楊氏時曰﹕言忠信則有物﹐行篤敬則有常。

胡氏炳文曰﹕風自火出﹐一家之化﹐自吾言行出﹐皆由內及外﹐自然薰蒸而咸者也。

兪氏琰曰﹕齊家之道﹐自修身始﹐此風自火出﹐所以爲《家人》之象也。君子知風之自﹐於是齊家以修身爲本﹐而修身以言行爲先﹐言必有物而無妄﹐行必有恆而不攺。

「物」﹐謂事實﹐言而誠實則有物﹐不誠實﹐則無物也。「恆」﹐謂常度﹐行而常久則有恆﹐不常久﹐則無恆也。

本義志未變而豫防之。

程傳閒之於始﹐家人志意未變動之前也。正志未流散﹐變動而閒之﹐則不傷恩﹐不失義﹐處家之善也﹐是以「悔亡」。志變而後治﹐則所傷多矣﹐乃有悔也。

集說蘇氏軾曰﹕忘閒焉則志變矣﹐及其未變而閒之﹐故「悔亡﹐」楊氏簡曰﹕治家之道﹐當防閒其初﹐及其心志未變而閒之以禮﹐邪僻之意﹐無由而興矣。

六二之吉﹐順以巽也。

程傳二以陰柔居中正﹐能順從而卑巽者也﹐故爲婦人之貞吉也。

案六二六四之力順同﹐順者女之貞也﹐四位髙﹐故曰順在位﹐二位卑﹐故曰「順以巽」。

家人嗃嗃﹐未失也。婦子嘻嘻﹐失家節也。

程傳𨿽「嗃嗃」於治家之道﹐未爲甚失﹐若「婦子嘻嘻」﹐是無禮法﹐失家之節﹐家必亂矣。

集說王氏弼曰﹕以陽處陽﹐剛嚴者也。處下體之極﹐爲一家之長者也。行與其慢﹐寧過乎恭﹐家與其瀆﹐寧過乎嚴﹐是以家人𨿽「嗃嗃悔厲」﹐猶得其道﹐「婦子嘻嘻」﹐乃失其節也。

富家大吉﹐順在位也。

程傳以巽順而居正﹐位正而巽順﹐能保有其富者也﹐「富家」之「大吉」也。

集說兪氏琰曰﹕《禮運》云﹐父子篤﹐兄弟睦﹐夫婦和﹐家之肥也。豈以多財爲吉哉﹐以順居之﹐則滿而不溢﹐可以保其家而長守其富﹐吉孰大焉。

王假有家﹐交相愛也。

本義程子曰﹕夫愛其內助﹐婦愛其刑家。

程傳「王假有家」之道者﹐非止能使之順從而已﹐必致其心化誠合﹐夫愛其內助﹐婦愛其刑家﹐「交相愛」也。能如是者﹐文王之妃乎﹐若身修法立而家末化﹐未得爲「假有家」之道也。

集說郭氏雍曰﹕父父子子﹐兄兄弟弟﹑夫夫婦婦﹑同大順而無逆焉者﹐「交相愛」之義也。

龔氏煥曰「交相愛」則一家之父子兄弟﹐夫婦長幼﹐莫不相愛﹐非特夫婦而已也。

威如之吉﹐反身之謂也。

本義謂非作威也﹐反身自治﹐則人畏服之矣。

程傳治家之道﹐以正身爲本﹐故云「反身之謂」。爻辭謂治家當有威嚴﹐而夫子集說朱氏震曰﹕威非外求﹐反諸身而已﹐反身則正﹐正則誠﹐誠則不怒而威﹐後世不知所謂威嚴者正其身也﹐或不正而尙威怒﹐則父子相夷﹐愈不服矣﹐安得吉。

郭氏雍曰﹕《象》明「言有物而行有恆」﹐而此又言「反身之謂」者﹐家人之道﹐所以成始成終者﹐修身而已。

趙氏汝楳曰﹕爻於初言「閒」﹐三言「嗃嗃」﹐上言「威」。聖人慮後世以爲威嚴有餘﹐而親睦不足﹐故特釋之以「反身」。謂「威如」者﹐非嚴厲以爲威。反求諸己而已。

上火下澤﹐睽﹐君子以同而異。

本義二卦合體﹐而性不同。

程傳「上火下澤」﹐二物之性違異﹐所以爲睽離之象。君子觀睽異之象﹐於大同之中﹐而知所當異也。夫聖賢之處世﹐在人理之常﹐莫不大同﹐於世俗所同者﹐則有時而獨異。蓋於秉彜則同矣﹐於世俗之失則異也﹐不能大同者﹐亂常拂理之人也﹐不能獨異者﹐隨俗習非之人也﹐要在同而能異耳。《中庸》曰和而不流是也。

集說荀氏爽曰﹕火性炎上﹐澤性潤下﹐故曰睽也。大歸𨿽同﹐小事當異﹐百官殊職﹐四民異業﹐文武並用﹐威徳相反﹐共歸於治﹐故曰「君子以同而異」也。

項氏安世曰﹕同象《兌》之「說」﹐異象《離》之「明」。

見惡人﹐以辟咎也。

程傳睽離之時﹐人情乖違﹐求和合之﹐且病其不能得也﹐若以惡人而拒絕之﹐則將眾仇於君子﹐而禍咎至矣﹐故必見之﹐所以免避怨咎也﹐無怨咎﹐則有可合之道。

遇主於巷﹐未失道也。

本義本其正應﹐非有邪也。

程傳當睽之時﹐君心未合﹐賢臣在下﹐竭力盡誠﹐期使之信合而已。至誠以感動之﹐盡力以扶持之﹐明義理以致其知﹐杜蔽惑以誠其意﹐如是宛轉以求其合也。「遇」非枉道迎逢也﹐「巷」非邪僻由徑也﹐故夫子特云「遇主於巷﹐未失道也」﹐未非此也﹐非必謂失道也。

集說王氏申子曰﹕處上下睽離之時﹐不得不委曲以求合﹐故曰「未失道」﹐言於正道未爲失也。

見輿曳﹐位不當也。無初有終﹐遇剛也。

程傳以六居三﹐非正也。非正則不安﹐又在二陽之間﹐所以有如是艱厄﹐由「位不當也﹐無初有終」者﹐終必與上九相遇而合﹐乃「遇剛也」﹐不正而合﹐未有久而不離者也﹐合以正道﹐自無終睽之理﹐故賢者順理而安行﹐知者知幾而固守。

集說胡氏瑗曰「無初有終﹐遇剛也」者﹐言初爲上之見疑﹐然終則知己之誠而案爻有兩諭﹐而《象傳》偏舉者﹐舉其重者也﹐此舉「見輿曳」﹐以乘剛也﹐《困》三舉「據於蒺藜」﹐亦以乘剛也﹐《易》例乘剛之危最甚。

交孚無咎﹐志行也。

程傳初四皆陽剛君子﹐當睽乖之時﹐上下以至誠相交﹐協志同力﹐則其志可以行﹐不止無咎而已。卦辭但言「無咎」﹐夫子又從而明之﹐云可以行其志﹐救時之睽也﹐蓋以君子陽剛之才﹐而至誠相輔﹐何所不能濟也﹐惟有君子﹐則能行其志矣。

厥宗噬膚﹐往有慶也。

程傳爻辭但言「厥宗噬膚」﹐則可以往而無咎﹐《象》復推明其義﹐言人君𨿽己才不足﹐若能信任賢鋪﹐使以其道深入於己﹐則可以有爲﹐是往而有福慶也。

集說項氏安世曰﹕二以五爲主﹐而委曲以入之﹐巷𨿽曲而通諸道﹐「遇主於巷」﹐將以行道﹐非爲邪也。五以二爲宗而親之﹐二五以中道相應﹐當睽之時﹐其間也﹐微而易合﹐如膚之柔﹐噬之則人﹐豈獨「無咎」﹐又將「有慶」﹐二五陰陽正應﹐故其辭如此。

何氏楷曰「厥宗」旣「噬膚」矣﹐往則有相合之慶﹐蓋決之也。

遇雨之吉﹐羣疑亡也。

程傳「雨」者﹐陰陽和也﹐始睽而能終和﹐故吉也。所以能和者﹐以羣疑盡亡也﹐其始睽也﹐無所不疑﹐故云「羣疑」﹐睽極而合﹐則皆亡也。

集說孔氏穎達曰「羣疑亡」者﹐往與三合﹐如雨之和﹐向之「見豕」﹑「見鬼」﹑「張弧」之疑﹐並消釋矣﹐故曰「羣疑亡也」。

王氏安石曰﹕上九《睽》極有應而疑之﹐夫《睽》之極﹐則物有似是而非者﹐𨿽明猶疑﹐疑之已甚﹐則以無爲有﹐無所不至﹐況於不明者乎﹐上九剛過中﹐用明而過者也﹐故其始不能無疑。

《朱子語類》云﹕諸爻立象﹐聖人必有所據﹐非是自撰﹐但今不可考耳。到孔子方不說象﹐如「見豕負塗」﹑「載鬼一車」之類﹐孔子只說「羣疑亡也」﹐便見得上面許多﹐皆是狐惑可疑之事而已﹐到後人解說﹐便多牽彊。

趙氏汝楳曰﹕怪力亂神﹐聖人所不語﹐而此卦言之甚詳﹐故聖人斷之曰「疑」。蓋心疑則境見﹐心明則疑亡﹐知此者﹐誌怪之書可焚﹐無鬼之論可熄。

王氏申子曰﹕孤生於睽﹐睽生於疑﹐今羣疑旣亡﹐則睽而合﹐合而和﹐所以吉也。

山上有水﹐蹇。君子以反身修徳。

程傳山之峻阻。上復有水﹐坎水爲險陷之象﹐上下險阻﹐故爲蹇也。君子觀蹇難之象﹐而以「反身修徳」﹐君子之遇艱阻﹐必反求諸己而益自修。孟子曰﹕行有不得者﹐皆反求諸己。故遇艱蹇﹐必自省於身有失而致之乎﹐是反身也﹐有所未善﹐則攺之。無歉於心﹐則加勉﹐乃自修其徳也﹐君子修徳以俟時而已。

《朱子語類》云﹕潘謙之書曰﹕《蹇》與《困》相似﹐「致命遂志」﹐「反身修徳」亦一般﹐殊不知不然。《象》曰「澤無水﹐困」﹐處困之極﹐事無可爲者﹐故只得「致命遂志」﹐若蹇則猶可進步﹐如山上之泉﹐曲折多艱阻﹐然猶可行﹐故教人以「反身修徳」﹐只觀「澤無水﹐困」﹐與「山上有水﹐蹇」二句﹐便全不同。

項氏安世曰﹕反身象艮之背﹐修徳象坎之勞。

往蹇來譽﹐宜待也。

程傳方蹇之初﹐進則益蹇﹐時之未可進也﹐故宜見幾而止﹐以待時可行而後行也。

諸爻皆蹇往而善來﹐然則無出蹇之義乎。曰﹕在蹇而往﹐則蹇也﹐蹇終則變矣﹐故上已有碩義。

集說王氏申子曰﹕往而行險﹐不如居易以俟之爲宜也。

龔氏煥曰﹕居止之初﹐去險尙遠﹐見險而卽止﹐《彖傳》之所謂知也。

王臣蹇蹇﹐終無尢也。

本義事𨿽不濟﹐亦無可尢。

程傳𨿽艱厄於蹇時﹐然其志在濟君難﹐𨿽未能成功﹐然終無過尢也﹐聖人取其志義而謂其「無尢」﹐所以勸忠藎也。

集說侯氏行果曰﹕二上應於五﹐五在坎中﹐險而又險﹐志在匡弼﹐匪惜其躬﹐故曰「王臣蹇蹇﹐匪躬之故」﹐輔君以此﹐「終無尢也」。

往蹇來反﹐內喜之也。

程傳「內」﹐在下之陰也。方蹇之時﹐陰柔不能自立﹐故皆附於九三之陽而喜愛之。九之處三﹐在蹇爲得其所也﹐處蹇而得下之心﹐可以求安﹐故以「來」爲「反」﹐猶春秋之言歸也。

集說孔氏穎達曰﹕內卦三爻﹐惟九三一陽﹐居二陰之上﹐是內之所恃﹐故云「內喜之也」。

往蹇來連﹐當位實也。

程傳四當蹇之時﹐居上位﹐不往而來﹐與下同志﹐固足以得眾矣﹐又以陰居陰﹐爲得其實﹐以誠實與下﹐故能連合而下之。二三亦各得其實﹐初以陰居下﹐亦其實也﹐當同患之時﹐相交以實其合可知﹐故來而連者﹐當位以實也﹐處蹇難﹐非誠實何以濟﹐當位不曰正而曰實﹐上下之交﹐主於誠實﹐用各有其所也。

集說荀氏爽曰﹕處正承陽﹐故曰「當位實也」。

沈氏該曰﹕四當位可進﹐而陰柔不能獨濟﹐來而承五﹐連於陽實﹐則得所輔也。

案荀氏﹑沈氏﹑姜氏之說皆是﹐然如此﹐則當位兩字﹐宜著。九五說﹐言當尊位者有實徳也﹐如「敵剛也」之例。

大蹇朋來﹐以中節也。

程傳「朋」者﹐其朋類也。五有中正之徳﹐而二亦中正﹐𨿽大蹇之時﹐不失其守﹐蹇與蹇以相應助﹐是以其中正之節也。上下中正而弗濟者﹐臣之才不足也。自古守節秉義﹐而才不足以濟者﹐豈少乎﹐漢李固﹑王允﹐晉周豈頁﹑王導之徒是也。

集說孔氏穎達曰﹕得位履中﹐不攺其節﹐則同志者自遠而來﹐故曰「朋來」。

案《蹇》卦之義﹐在乎進止得宜﹐爻之往來﹐卽進止也。九五𨿽不言往來﹐而傳明其爲「中節」﹐則進止之宜不失﹐可以濟難而不至於犯難矣。裴度云﹐朝延處置得宜﹐有以服其心﹐其「中節」之謂乎。

往蹇來碩﹐志在內也。利見大人﹐以從貴也。

程傳上六應三而從五﹐志在內也。蹇旣極而有助﹐是以碩而吉也。六以陰柔當蹇之極﹐密近剛陽中正之君﹐自然其志從附以來自濟﹐故「利見大人」﹐謂從九五之貴也﹐所以云「從貴」﹐恐人不知大人爲指五也。

集說蘇氏軾曰﹕內與貴﹐皆五之謂。

雷雨作﹐解。君子以赦過宥罪。

程傳天地解散而成雷雨﹐故「雷雨作」而爲解也﹐與「明兩」而作離語不同。「赦」﹐釋之﹔「宥」﹐寬之。過失則赦之可也﹐罪惡而赦之﹐則非義也﹐故寬之而已。君子觀雷雨作解之象﹐體其發育﹐則施恩仁﹐體其解散﹐則行寬釋也。

集說孔氏穎達曰「赦」謂放免﹔「過」謂誤失﹔「宥」謂寬宥﹔「罪」謂故犯。過輕則赦﹐罪重則宥﹐皆解緩之義也。

趙氏汝楳曰﹕雷者天之威﹐雨者天之澤﹐威中有澤﹐猶刑獄之有赦宥。

剛柔之際﹐義無咎也。

程傳初四相應﹐是剛柔相際接也。剛柔相際﹐爲得其宜﹐艱旣解而處之﹐剛柔得宜﹐其「義無咎」也。

集說蘇氏淵曰﹕柔居解初﹐而承剛應剛﹐得剛柔交際之宜﹐難必解矣﹐故曰「義無咎也」。

案初本以居最內最後得來復之義﹐故無咎﹐孔子恐人謂其一無所爲也﹐故以從陽補其義﹐在後之例﹐與《遁》初同。

九二貞吉﹐得中道也。

程傳所謂「貞吉」者﹐得其中道也。除去邪惡﹐使其中直之道得行﹐乃正而吉也。

負且乘﹐亦可醜也。自我致戎﹐又誰咎也。

程傳負荷之人﹐而且乘載﹐爲可醜惡也﹐處非其據﹐徳不稱其器﹐則寇戎之致﹐乃己招取﹐將誰咎乎﹖聖人又於《系辭》明其致寇之道﹐謂作《易》者其知盜乎﹗盜者乘釁而至﹐苟無釁隙﹐則盜安能犯﹖「負者小人之事﹐乘者君子之器」﹐以小人而乘君子之器﹐非其所能安也﹐故盜乘釁而奪之﹐小人而居君子之位﹐非其所能堪也﹐故滿假而陵慢其上﹐侵暴其下﹐盜則乘其過惡而伐之矣。「伐」者﹐聲其罪也﹐「盜」﹐橫暴而至者也﹐貨財而輕慢其藏﹐是教誨乎盜使取之也﹗女子而夭冶其容﹐是教海淫者使暴之也﹐小人而乘君子之器﹐是招盜使奪之也﹐皆自取之之謂也。

集說雷氏思曰「負且乘」﹐小人自以爲榮﹐而君子所恥﹐故「可醜」﹐寇小則爲盜﹐大則爲戎﹐任使非人﹐則變解而蹇﹐天下起戎矣。

案雷氏說﹐極得此《傳》及《系傳》之意﹐此《傳》所謂致戎﹐《系傳》所謂「盜斯伐之」﹐皆謂有國家者也。

解而拇﹐未當位也。

程傳四𨿽陽剛﹐然居陰﹐於正疑不足﹐若復親比小人﹐則其失正必矣﹐故戒必「解其拇」﹐然後能來君子﹐以其處未當位也。「解」者﹐本合而離之也﹐必解拇而後朋孚﹐蓋君子之交﹐而小人容於其間﹐是與君子之誠未至也。

集說鄭氏汝諧曰﹕四之所自處者不當﹐宜小人之所附麗也。必解去之﹐然後孚於其朋。「朋」﹐剛陽之類。「拇」﹐在下之陰。

案徳非中正﹐而應初比三﹐故曰「未當位」。

君子有解﹐小人退也。

程傳君子之所解者﹐謂退去小人也﹐小人去﹐則君子之道行﹐是以吉也。

集說吳氏曰愼曰﹕君子能有解﹐則小人退矣。小人若未退﹐則是君子未能解也﹐以小人之退﹐驗君子之解﹐𨿽不言有孚﹐而有孚之義明矣。

案如鄭氏說﹐則須云君子果能有解﹐則𨿽小人亦信之﹐而回心易行﹐不待黜抑而自退矣。

公用射隼﹐以解悖也。

程傳至解終而未解者﹐悖亂之大者也﹐射之所以解之也﹐解則天下平矣。

集說吳氏曰愼曰﹕天下之難﹐由小人作﹐羣比如拇﹐邪媚如狐﹐鷙害如隼。解拇獲狐射隼而難解矣﹐故《解》卦以去小人爲要義。

案五以前所解者﹐但總名之爲小人耳﹐此則曰「悖」﹐內亂外亂之別也﹐在有虞則共驩者內亂也﹐三苗者外亂也。

本義君子修身所當損者﹐莫切於此。

程傳山下有澤﹐气通上潤與深下以增髙﹐皆損下之象。君子觀《損》之象﹐以損於己﹐在修己之道所當損者﹐惟「忿」與「欲」﹐故以懲戒其忿怒﹐窒塞其意欲也。

集說虞氏翻曰﹕兌說故「懲忿」﹐艮止故「窒欲」。

孔氏穎達曰「懲」者﹐息其旣往。「窒」者﹐閉其將來﹐「懲」「窒」互文而相足也。

楊氏時曰「損」﹐徳之修也。所當損者﹐惟「忿」「欲」而已。故九思始於視聽貌言﹐終於忿思難﹐見得思義者﹐以此。

《朱子語類》﹕問﹕何以「窒欲」﹐伊川云思﹐此莫是欲心一萌﹐當思禮義以勝之否。

曰﹕然。

王氏申子曰﹕和說則無忿﹐知止則無欲﹐故曰修徳之要也。

案凡大象配兩體之徳者﹐皆先內後外﹐故當以虞氏之說爲是﹐《益》象亦然。

已事遄往﹐尙合志也。

本義「尙」「上」通。

程傳「尙」﹐上也。時之所崇用爲尙﹐初之所尙者﹐與上合志也。四賴於初﹐初益於四﹐與上合志也。

案《易》例﹐初九與六四𨿽正應﹐卻無往從之之義﹐在下位不援上也。惟《損》初爻言「遄往」﹐而《傳》謂「上合志」﹐蓋當損下益上之時故也。

九二利貞﹐中以爲志也。

程傳九居二﹐非正也﹐處說﹐非剛也﹐而得中爲善。若守其中徳﹐何有不善﹐豈有中而不正者﹐豈有中而有過者。二所謂「利貞」。謂以中爲志也﹐志存乎中﹐則自正矣﹐大率中重於正﹐中則正矣﹐正不必中也﹐能守中則有益於上矣。

集說孔氏穎達曰﹕言九二所以能居而气守貞﹐不損益之﹐良由居中﹐以中爲志﹐故損益得其節適也。

王氏宗傳曰﹕順從爲事﹐則在己者所損多矣﹗以道自守﹐乃所以益之﹐故曰九二「利貞﹐中以爲志也」﹐「中以爲志」﹐則在己者無失﹐而益上之實﹐亦無出諸此。

一人行﹐三則疑也。

程傳一人行而得一人﹐乃得友也﹔若三人行﹐則疑所與矣﹐理當損去其一人﹐損其餘也。

案自二以上﹐皆可以三槪之﹐不必正三人也﹐季文子三思﹐南容三復之類。

損其疾﹐亦可喜也。

程傳損其所疾﹐固可喜也。云「亦」﹐發語辭。

集說項氏安世曰﹕能不吝其疾﹐自損以受之﹐使合志者得效其忠﹐豈非可喜之事案《易》多言「有喜」﹐而此《傳》云「亦可喜也」﹐則此喜不主己身﹐乃主於使遄來而益我者有喜﹐故變文曰「可喜」者﹐他人之辭也。

六五元吉﹐自上祐也。

程傳所以得「元吉」者﹐以其能盡眾人之見﹐合天地之理﹐故自上天降之福祐也。

案「自上祐」﹐以爲正釋龜筮弗違亦可﹐然觀《益》二言朋龜不違﹐下又云「享於帝﹐吉」﹐則帝者﹐又百神之主也﹐故此「上祜」﹐亦是言天心克享﹐人神不能違也。

弗損益之﹐大得志也。

程傳居上不損下而反益之﹐是君子大得行其志也﹐君子之志﹐惟在益於人而已。

風雷益﹐君子以見善則遷﹐有過則敗。

本義風雷之勢﹐交相助益﹐遷善攺過﹐益之大者﹐而其相益亦猶是也。

程傳風烈則雷迅﹐雷激則風怒﹐二物相益者也。君子觀風雷相益之象﹐而求益於己。爲益之道﹐無若「見善則遷﹐有過則攺」也﹐見善能遷﹐則可以盡天下之善﹐有過能攺﹐則無過矣﹐益於人者﹐無大於是。

集說王氏弼曰﹕遷善攺過﹐益莫大焉。

胡氏炳文曰﹕雷與風自有相益之勢﹐速於遷﹐善則過當益寡﹐決於攺過﹐則善當益純﹐是遷善攺過﹐又自有相益之功也。

蔣氏悌生曰﹕風雷相益﹐迅速不遲﹐君子法之﹐見善則卽遷﹐知過必速攺﹐不可猶豫。

何氏楷曰﹕鹹言速﹐心之徳通於虛也。不損不虛。「懲忿窒欲」﹐損之又損﹐致虛以復其爲咸﹔恆言久﹐心之徳凝於實也﹐不益不實﹐遷善攺過﹐益之又益﹐充實而成其爲恆。

案雷者動陽气者也﹐故人心奮發而勇於善者如之﹔風者散陰气者也﹐故人心蕩滌以泊其惡者如之。

元吉無咎﹐下不厚事也。

本義下本不當任厚事﹐故不如是﹐不足以塞咎也。

程傳在下者本不當處厚事。「厚事」﹐重大之事也﹐以爲在上所住﹐所以當大事﹐必能濟大事﹐而致「元占」﹐乃爲無咎﹐能致「元吉」﹐則在上者任之爲知人﹐己當之爲勝任﹐不然﹐則上下皆有咎也。

集說鄭氏汝諧曰﹕得益者非以是而自私也﹐故《損》之上﹐「利有攸往﹐得臣無家」﹐《益》之初﹐「利用爲大作」。「爲大作」者﹐當爲大益之事也。然在下而爲大益之事﹐位未崇也﹐誠未孚也﹐必「元吉」然後「無咎」﹐以其位非厚事之地也。

《朱子語類》云「利用大作」﹐《象》曰「下不厚事也」。自此推之﹐則凡居下者或益之﹐自外來也。

本義「或」者﹐眾無定主之辭。

程傳旣中正虛中﹐能受天下之善而固守﹐則有有益之事﹐眾人自外來益之矣。或曰「自外來」豈非謂五乎﹖曰如二之中正虛中﹐天下孰不願益之﹐五爲正應﹐固在其中矣。

集說孔氏穎達曰「自外來」者﹐明「益之」者從外而來﹐不召而至也。

楊氏簡曰「或益之﹐自外來也」﹐亦猶《損》六五之「或益之」﹐「自上祐也」﹐皆言本無求益之意﹐而益自至也﹐曰「自外來」﹐言非中心之所期﹐自外而至也。

益用凶事﹐固有之也。

本義「益用凶事」﹐欲其困心衡慮而「固有之也」。

程傳六三益之獨可用於凶事者﹐以其「固有之也」﹐謂專固自任其事也﹐居下當稟承於上﹐乃專任其事﹐惟救民之凶災﹐拯時之艱急﹐則可也﹐乃處急難變故之權宜﹐故得「無咎」﹐若平時則不可也。

集說龔氏煥曰﹕益之以凶事﹐𨿽曰災「自外來」﹐而己乃受益﹐乃其己分之所固有者﹐非「自外來」也。

告公從﹐以益志也。

程傳爻辭但云﹐得「中行」﹐則「告公」而獲從。《象》復明之曰「告公」而獲「從」者﹐告之以益天下之志也﹐志苟在於益天下﹐上必信而從之﹐事君者不患上之不從﹐患其志之不誠也。

集說龔氏煥曰﹕六四之「告公」﹐以益民爲志﹐故得見「從」也。

有孚惠心﹐勿問之矣。惠我徳﹐大得志也。

程傳人君有至誠惠益天下之心﹐其元吉不假言也。故云「勿問之矣」﹐天下至誠懷吾徳以爲惠﹐是其道大行﹐人君之志得矣。

集說崔氏憬曰﹕損上之時﹐一以損己爲念﹐𨿽「有孚惠心」及下﹐終不言以彰已功﹐故曰「有孚惠心﹐勿問」。「問」﹐猶言也。如是獲「元吉」﹐且爲下所信而懷己徳﹐故曰「有孚惠我徳」。君𨿽不言﹐人惠其徳﹐則我「大得志也」。

張氏振淵曰﹕惠出於心﹐又何問焉﹗「大得志」﹐非以民之惠我爲「得志」﹐以我足以致民惠我爲得志也。

莫益之﹐偏辭也。或擊之﹐自外來也。

本義「莫益之」者﹐猶從其求益之偏辭而言也﹐若究而言之﹐則又有擊之者矣。

集說胡氏炳文曰﹕二不求益而「或益之」﹐「自外來也」﹐上求益而「或擊之」﹐亦「自外來也」﹐孰有以來之﹐五之吉﹐由中心之「有孚」﹐上之凶﹐由立心之「勿恆」﹐吉凶之道﹐未有不自心生者。

澤上於天﹐夬。君子以施祿及下﹐居徳則忌。

本義「澤上於天」﹐潰決之勢也﹐「施祿及下」﹐潰決之意也﹐「居徳則忌」未詳。

程傳澤﹐水之聚也﹐而上於天至髙之處﹐故爲《夬》象。君子觀澤決於上而注漑於下之象﹐則以「施祿及下」﹐謂施其祿澤以及於下也﹐觀其決潰之象﹐則以「居徳則忌」。「居徳」﹐謂安處其徳。「則」﹐約也。「忌」﹐防也﹐謂約立防禁﹐有防禁則無潰散也﹐王弼作「明忌」﹐亦通。不云澤在天上﹐而云澤上於天﹐上於天﹐則意不安而有決潰之勢﹐云在天上﹐乃安辭也。

案澤上於天﹐所謂稽天之浸也﹐必潰決無疑矣。財聚而不散則悖出﹐故「君子以施祿及下」。居身無所畏忌﹐則滿而溢﹐故君子之聚徳也﹐則常存畏忌而已。《禮》曰﹕積而能散。《書》曰﹕敬忌而罔有擇言在躬。夫如是﹐則何潰決之患之有。

不勝而往﹐咎也。

程傳人之行﹐必度其事可爲﹐然後決之﹐則無過矣。理不能勝而且往﹐其咎可知﹐凡行而有咎者﹐皆決之過也。

集說王氏申子曰﹕謂非往之爲咎﹐不能度其可勝而後往之爲咎也。

谷氏家傑曰﹕夬之道﹐其危乃光﹐勝心不可有也﹐況不勝而往乎。

有戎勿卹﹐得中道也。

程傳暮夜有兵戎﹐可懼之甚也﹐然可勿卹者﹐以自處之善也﹐旣得中道﹐又知惕懼﹐且有戒備﹐何事之足卹也。九居二𨿽得中﹐然非正﹐其爲至善何也﹖曰﹕陽決陰﹐君子決小人而得中﹐豈有不正也﹐知時識勢﹐學《易》之大方也。

集說張子曰﹕能得中道﹐故剛而不暴。

蘇氏軾曰﹕能靜而不忘警﹐能警而不用﹐「得中道」矣。與《大壯》九二「貞占」同﹐故皆稱其「得中」。

程傳牽梏於私﹐好﹐由無決也。君子義之與比﹐決於當決﹐故終不至於有咎也。

集說黃氏淳耀曰「終」對「始」言之﹐始𨿽「若濡有慍」﹐終必決去而「無咎」也。

其行次且﹐位不當也。聞言不信﹐聰不明也。

程傳九處陰﹐位不當也﹐以陽居柔﹐失其剛決﹐故不能彊進﹐「其行次且」﹐剛然後能明﹐處柔則遷﹐失其正性﹐豈復有明也。故「聞言」而不能「信」者﹐蓋其「聰」聽之「不明」也。

案四與陰尙隔﹐「位不當」者﹐借爻位以明四之未當事任﹐而欲「次且」前進之非宜也。

中行無咎﹐中未光也。

本義《程傳》備矣。

程傳卦辭言「夬夬」﹐則於中行爲無咎矣。《象》復盡其義云「中未光也」。夫人心正意誠﹐乃能極中正之道﹐而充實光輝﹐五心有所比﹐以義之不可而決之﹐𨿽行於外﹐不失中正之義﹐可以「無咎」。然於中道未得爲光大也﹐蓋人心一有所欲﹐則離道矣﹐夫子於此﹐示人之意深矣﹗

集說張子曰﹕陽近於陰﹐不能無累﹐故必正其行﹐然後免咎。

趙氏汝揲曰﹕它卦貴於中行﹐此爻乃止於「無咎」﹐其亦體兌之說﹐溺於上而致然乎﹐故於中爲「未光」也。

案張子之說極是﹐蓋因「中末光」﹐故貴於「中行」﹐非謂𨿽「中行」而猶「末光」也。

無號之凶﹐終不可長也。

程傳陽剛君子之道﹐進而益盛﹐小人之道﹐旣已窮極﹐自然消亡﹐豈復能長久乎。

𨿽號咷無以爲也﹐故云「終不可長也」。先儒以卦中有「孚號」「惕號」﹐欲以「無號」爲「無號」作去聲﹐謂無用更加號令﹐非也。一卦中適有兩去聲字一平聲字何害﹐而讀《易》者﹐率皆疑之﹐或曰﹕聖人之於天下﹐𨿽大惡未嘗必絕之也﹐今直使之「無號」﹐謂必有凶可乎。曰﹕夬者﹐小人之道﹐消亡之時也﹐決去小人之道﹐豈必盡誅之乎﹗使之變革﹐乃小人之道亡也﹐道亡乃其凶也。

天下有風﹐垢。後以施命誥四方。

程傳風行天下﹐無所不周﹐爲君後者觀其周徧之象﹐以施其命令﹐用誥四方也。

「風行地上」﹐與「天下有風」﹐皆爲周徧庶物之象﹐而行於地上﹐徧觸萬物則爲《觀》﹐集說龔氏煥曰「天下有風﹐姤」﹐與「風行地上﹐觀」相似﹐故在《姤》則曰「施命誥四方」﹐在《觀》則曰「省方觀民設教」﹐曰「施」曰「誥」﹐自上而下﹐「天下有風」之象也﹐曰「省」曰「觀」﹐周曆徧覽﹐「風行地上」之象也。

案《巽》之「申命」﹐因有積獘而振飭之也﹐《姤》之「施命」﹐與《巽》正同﹐蓋在三畫之卦爲巽者﹐在六畫之卦卽爲《姤》也﹐「施命」「申命」﹐所以消隱慝﹐除積獘﹐法風之吹散伏陰也。

系於金柅﹐柔道牽也。

本義「牽」﹐進也﹐以其進﹐故止之。

程傳「牽」者﹐引而進也﹐陰始生而漸進﹐柔道方牽也﹐系之於「金柅」﹐所以止其進也﹐不使進﹐則不能消正道﹐乃「貞吉」也。

集說孔氏穎達曰「柔道牽」者﹐陰柔之道﹐必須有所牽系也。

鄭氏汝諧曰﹕此「羸豕」也﹐力𨿽微而其志則「蹢躅」﹐惟信其「蹢躅」﹐則不可不有所牽制﹐故曰「柔道牽也」。

趙氏汝棋曰﹕《姤》之初言「系」言「牽」﹐惡陰之長而止之也。

包有魚﹐義不及賓也。

程傳二之遇初﹐不可使有二於外﹐當如包苴之有魚﹐包苴之魚﹐義不及於賓客也。

集說吳氏曰愼曰﹕九二旣「包有魚」﹐則當盡其防制之責﹐以義言之﹐不可使遇於賓也﹐若不制而使遇於賓﹐則失其義矣。

其行次且﹐行未牽也。

程傳其始志在求遇於初﹐故其行遲遲。「未牽」﹐不促其行也﹐旣知危而攺之﹐故未至於大咎也。

集說郭氏雍曰「無膚」「次且」之厲﹐蓋未嘗牽勉﹐而妄行焉﹐是以至此。

案《易》中言「牽」者﹐自《小畜》至此﹐皆當爲牽制之義。

無魚之凶﹐遠民也。

本義民之去已﹐猶己遠之。

程傳下之離﹐由己致之﹐「遠民」者﹐己遠之也﹐爲上者有以使之離也。

集說余氏本曰﹕言其使民失道﹐無以結民之心﹐致民之去己﹐由己之遠乎民也。

案九四因與陰相應﹐故惡而欲遠之﹐正如《夬》三「壯於頄」之意﹐徒欲遠之而不能容之制之﹐此所以「包無魚」也﹐君子之子小人也﹐惟其能容之﹐是以能制之﹐不九五含章﹐中正也。有隕自天﹐志不捨命也。

程傳所謂」含章」﹐謂其含蘊中正之徳也﹐徳充實﹐則成章而有輝光。「命」﹐天理也。「捨」﹐違也。至誠中正﹐屈己求賢﹐有志合於天理﹐所以「有隕自天」﹐必得之矣。

集說蘇氏軾曰﹕陰長而消陽﹐天之命也﹐有以勝之﹐人之志也﹐君子不以命廢志﹐故九五之志堅﹐則必有自天而隕者﹐言人之至者﹐天不能勝也。

楊氏啟新曰﹕陰陽疊勝﹐天運自然﹐而心心念念﹐不捨天命﹐以靜制之﹐此所以挽回造化也。

案《詩》云「桑之落矣﹐其黃而隕」﹐故「有隕自天」﹐謂天時旣至而瓜隕也。

𨿽天命之必然﹐亦由君子積誠修徳﹐與之符會﹐故曰「志不捨命」。

姤其角﹐上窮吝也。

程傳旣處窮上﹐剛亦極亦﹐是上窮而致吝也。以剛極居髙而求遇﹐不亦難乎。

案不與陰遇𨿽無咎﹐然君子終以不能濟時爲可羞﹐爲其身在事外﹐所處之窮故爾。

澤上於地﹐萃。君子以除戎器﹐戒不虞。

本義「除」者﹐修而聚之之謂。

程傳澤上於地﹐爲萃聚之象﹐君子觀《萃》象﹐以除治戎器﹐用戒備於不虞。凡物之萃﹐則有不虞度之事﹐故眾聚則有爭﹐物聚則有奪﹐大率旣聚則多故矣﹐故觀《萃》象而戒也。「除」﹐謂簡治也﹐去獘惡也﹐除而聚之﹐所以「戒不虞」也。

集說王氏弼曰﹕聚而無防﹐則眾生心。

《朱子語類》云﹕大凡物聚眾盛﹐處必有爭﹐故當豫爲之備﹐又澤本當在地中﹐今卻上於地上﹐是水盛有潰決奔突之憂﹐故取象如此。

王氏申子曰﹕澤上有地﹐《臨》﹐則聚澤者地岸也﹐澤上於地﹐《萃》﹐則聚澤者隄防也。以地岸而聚澤﹐則無隄防之勞﹐以隄防而聚澤﹐則有潰決之憂﹐故君子觀此象爲治世之防﹐除治其戎器﹐以爲不虞之戒。若以治安而忘戰守之備﹐則是以舊防爲無用而壞之也﹐其可乎。

乃亂乃萃﹐其志亂也。

程傳其心志爲同類所惑亂﹐故乃萃於羣陰也﹐不能固其守﹐則爲小人所惑亂而失其正矣。

集說李氏簡曰﹕非其志惑亂﹐必無捨應亂萃之理。

引吉無咎﹐中未變也。

程傳萃之時以得聚爲吉﹐故九四爲得上下之萃﹐二與五𨿽正應﹐然異處有間﹐乃集說楊氏萬里曰「中末變」者﹐蓋六二所守之中道﹐不以爲上所引而有所變也。

案此「中未變」﹐與《比》二「不自失」之意同﹐《中庸》所謂「不變塞焉」﹐孟子所謂「達不離道者」是也。

往無咎﹐上巽也。

程傳上居柔說之極﹐三往而無咎者﹐上六巽順而受之也。

集說虞氏翻曰﹕動之四﹐故「上巽」。

鄭氏汝諧曰﹕下二陰皆萃於陽矣﹐三獨無附﹐故咨嗟怨嘆而無攸利。𨿽然﹐當萃之時﹐下欲萃於上﹐上亦欲下之萃於我﹐三不以無應之故﹐能往歸於上﹐𨿽「小吝」而亦可以「無咎」﹐「上」非上六﹐謂在上之陽也。

大吉無咎﹐位不當也。

程傳以其位之不當﹐疑其所爲未能盡善﹐故云必得「大吉」﹐然後爲「無咎」也。

非盡善﹐安得爲大吉乎。

集說蘇氏軾曰﹕非其位而有聚物之權﹐非大吉﹐則有咎矣。

郭氏雍曰﹕四得上下之聚而非君位﹐故言「不當也」。

鄭氏汝諧曰﹕其位近﹐其徳同﹐其爲下之所歸亦同﹐自非所爲至善﹐則其君病之﹐烏能無咎﹐戒之也。凡言位不當﹐其義不一﹐此所謂不當者﹐爲其以剛陽迫近其君也。

熊氏良輔曰﹕九四九五﹐皆《萃》之主﹕九五﹐在上之《萃》也﹔九四﹐在下之《萃》也。故九五曰「萃有位」﹐而四《象》曰「位不當」﹐「大吉無咎」者﹐上比於君﹐以臣而有君萃之象﹐疑於有咎故也。

案鄭氏謂凡言「位不當」﹐其義不一者是已﹐然須知是借爻位之當不當﹐以發明其徳與時位之當不當。

萃有位﹐志未光也。

本義「未光」﹐謂匪孚。

程傳《象》舉爻上句﹐王者之志﹐必欲誠信著於天下﹐有感必通﹐含生之類﹐莫不懷歸﹐若尙有「匪孚」﹐是其志之「未光」大也。

集說龔氏煥曰﹕五有其位者也﹐徒有其位﹐故人或「匪孚」﹐此志之所以「未光也」。

胡氏炳文曰﹕四必「大吉」而後「無咎」﹐位不當也。五有位矣﹐而「匪孚」﹐志猶「未光也」。然則欲當天下之萃者﹐不可無其位﹐有其位﹐又不可無其徳。

程傳小人所處﹐常失其宜。旣貪而從欲﹐不能自擇安地﹐至於困窮﹐則顚沛不知所爲﹐六之「涕洟」﹐蓋不安於處上也。君子愼其所處﹐非義不居﹐不幸而有危困﹐則泰然自安﹐不以累其心。小人居不擇安﹐常履非據﹐及其窮迫﹐則隕獲躁撓﹐甚至「涕洟」﹐爲可羞也。「未」者﹐非遽之辭﹐猶俗云未便也﹐未便能安於上也﹐陰而居亡﹐孤處無與﹐旣非其據﹐豈能安乎。

集說趙氏光大曰﹕言危懼而不敢自安於上﹐操心危﹐慮患深﹐安得晏然而已乎。

案「上」﹐猶外也。𨿽在外而不敢自安﹐如舜之耕歷山﹐周公之處東國﹐必號泣嘵嘵﹐求萃於君父而後已也。

地中生木﹐升。君子以順徳﹐積小以髙大。

本義王肅本「順」作「愼」﹐今案他書引此﹐亦多作「愼」﹐意尢明白﹐蓋古字通用也﹐說見上篇《蒙》卦。

程傳木生地中﹐長而上升﹐爲《升》之象。君子觀《升》之象﹐以順修其徳﹐積累微小以至髙大也﹐順則可進﹐逆乃退也。萬物之進﹐皆以順道也﹐「善不積不足以成名」﹐學業之充實﹐道徳之崇髙﹐皆由積累而至﹐積小所以成髙大﹐升之義也。

集說胡氏炳文曰﹕木之生也﹐一日不長則枯﹐徳之進也﹐一息不愼則退﹐必念念謹審﹐事事謹審﹐其徳積小髙大﹐當如木之升矣。

允升大吉﹐上合志也。

程傳與在上者合志同升也。「上」﹐謂九二﹐從二而升﹐乃與二同志也﹐能信從剛中之賢﹐所以「大吉」。

集說呂氏大臨曰﹕初六以柔居下﹐當升之時﹐柔進而上﹐𨿽處至下﹐志與三陰同升﹐眾之所允﹐無所不利﹐故曰「允升大吉」。

案呂氏以上爲上體三明者是。

九二之孚﹐有喜也。

程傳二能以孚誠事上﹐則不惟爲臣之道無咎而已﹐可以行剛中之道﹐澤及天下﹐是「有喜也」。凡《象》言有慶者﹐如是則有福慶及於物也﹐言有喜者﹐事旣善而又有可喜也﹐如《大畜》「童牛之梏元吉」﹐《象》云「有喜」﹐蓋「梏」於「童」則易﹐又免彊制之難﹐是有可喜也。

升虛邑﹐無所疑也。

程傳入無人之邑﹐其進無疑阻也。

集說蘇氏軾曰﹕九二以陽用陽﹐其升也果矣﹐故曰「升虛邑﹐無所疑也」。不言吉者﹐其爲禍福未可知也﹐存乎其人而已。

案《乾》四日「或之者疑之也﹐故無咎」。果於進而無所疑﹐可乎﹗蘇氏之說善王用亨於岐山﹐順事也。

本義以順而升﹐登祭於山之象。

程傳四居近君之位而當升時﹐得「吉」而「無咎」者﹐以其有順徳也﹐以柔居坤﹐順之至也﹐文王之亨於歧山﹐亦以順時而已﹐上順於上﹐下順乎下﹐已順處其義﹐故云「順事也」。

案用賢以享於神明﹐是順神明之心而事之者也。

貞吉升階﹐大得志也。

程傳倚任賢才而能貞固﹐如是而升﹐可以致天下之大治﹐其志可大得也﹐君道之升﹐患無賢才之助爾﹐有助﹐則猶自階而升也。

集說何氏楷曰﹕卽《彖》所謂「有慶」﹑「志行」者也。

案自初而升﹐至此而升極矣﹐故初曰「上合志」﹐此曰「大得志」。

冥升在上﹐消不富也。

程傳昏冥於升極﹐上而不知已﹐惟有消亡﹐豈復有加益也﹐「不富」﹐無復增益也﹐升旣極﹐則有退而無進也。

集說胡氏瑗曰﹕上六旣不達存亡之幾﹐以至於上位﹐固當消虛自損﹐不爲尊大﹐以自至於富盛也。

案胡氏之說善矣﹐然不曰「不息之貞」﹐「消不富也」﹐而曰「冥升在上」者﹐以在上明其位勢之滿盛﹐故當以自消損爲貞也。

澤無水﹐困。君子以致命遂志。

本義水下漏﹐則澤上枯﹐故日「澤無水」﹐「致命」﹐猶言授命﹐言持以與人而不之有也﹐能如是則𨿽困而亨矣。

程傳「澤無水」﹐困乏之象也﹐君子當困窮之時﹐旣盡其防慮之道而不得免﹐則命也﹐當推致其命以遂其志﹐知命之當然也。則窮塞禍患﹐不以動其心﹐行吾義而已。

苟不知命﹐則恐懼於險難﹐隕孰於窮厄﹐所守亡矣﹐安能遂其爲善之志乎。

集說王氏弼曰﹕澤無水﹐則水在澤下﹐水在澤下﹐《困》之象也。處困而屈其志者小人也﹐君子固窮﹐道可志乎。

鄭氏汝諧曰﹕知其不可求而聽其自至焉﹐「致命」也﹐在命者不可求﹐在志者則可遂﹐所謂從吾所好也。

馮氏當可曰﹕君子之處困也﹐命在天而致之﹐志在我則遂之﹐困而安於困者﹐命之致也。困而有不困者﹐志之遂也﹐若小人處之﹐則凡可以求幸免者﹐無不爲也﹐而卒不得免焉﹐則亦徒喪其所守而已矣﹗體坎險以「致命」﹐體兌說而「遂志」。

何氏楷曰「致」﹐猶委也。人不信其命﹐則死生禍福﹐營爲百端。居貞之志﹐何以入於幽谷﹐幽不明也。

程傳「幽不明也」﹐謂益入昏暗﹐自陷於深困也﹐明則不至於陷矣。

困於酒食﹐中有慶也。

程傳𨿽困於所欲﹐未能施惠於人﹐然守其剛中之徳﹐必能致亨而有福慶也。𨿽使時未亨通﹐守其中徳﹐亦君子之道亨﹐乃「有慶也」。

案二有中徳﹐故能以酒食享祀而有福慶。

據於蒺藜﹐乘剛也。入於其宮﹐不見其妻﹐不祥也。

程傳「據於蒺藜」﹐謂乘九二之剛﹐不安﹐猶藉刺也。「不祥」者﹐不善之徵﹐失其所安者﹐不善之效﹐故云「不見其妻﹐不祥也。」集說鄭氏汝諧曰﹕進阨於四﹐故「困於石」。退乘二之剛﹐故「據於蒺藜」。上其宮也﹐其宮可入﹐而以柔遇柔﹐非其配也﹐以此處困﹐「不祥」莫甚焉。

案爻有眾諭﹐而《傳》偏舉一者﹐舉其重者也﹐《易》「乘剛」之義最重﹐故《睽》三「見輿曳」﹐此爻「據於蒺藜」﹐皆以其「乘剛」言之。

來徐徐﹐志在下也﹐𨿽不當位﹐有與也。

程傳四應於初而隔於二﹐志在下求﹐故徐徐而來﹐𨿽居不當位爲未善﹐然其正應相與﹐故有終也。

集說蘇氏濬曰﹕四與五同爲上六所掩﹐進而見掩﹐豈君子直遂之時耶﹐惟沈潛以養其晦﹐從容以俟其幾﹐故五曰「乃徐」﹐四曰「徐徐」﹐志在下矣﹐四位𨿽上而心則下也。然四﹑五合徳﹐天下之事﹐終以舒徐濟之﹐故曰「有與」﹐又曰「有終」。

何氏楷曰﹕五爲近比﹐則四之所與者。

劓刖﹐志未得也。乃徐有說﹐以中直也。利用祭祀﹐受福也。

程傳始爲陰掩。無上下之與﹐方困未得志之時也。徐而有說﹐以中直之道﹐得在下之賢﹐共濟於閒也﹐不曰中正與二合者﹐云「直」乃宜也﹐「直」比正意差緩﹐盡其減意﹐如「祭祀」然。以求天下之賢﹐則能亨天下之困﹐而亨受其福慶也。

集說陸氏希聲曰﹕困窮而通﹐徳辧而明﹐中正道行﹐志則大遂﹐故「乃徐有說」也。

困於葛藟﹐未當也。動悔有悔吉﹐行也。

程傳爲困所纏而不能變﹐未得其道也﹐是處之未當也。知動則得悔﹐遂有悔而去之﹐可出於困﹐是其行而吉也。

集說陸氏希聲曰﹕行而獲吉﹐故曰變乃通也。

木上有水﹐井。君於以勞民勸相。

本義木上有水﹐津潤上行﹐《井》之象也。「勞民」者以君養民﹐「勸相」者使民相養﹐皆取井養之義。

程傳木承水而上之﹐乃器汲水而出井之象﹐君子觀《井》之象﹐法《井》之徳﹐以勞徠其民﹐而勸勉以相助之道也﹐勞徠其民﹐法《井》之用也﹐勸民使相助﹐法《井》之施也。

集說張子曰﹕養而不窮﹐莫若勞民而勸相也。

楊氏繪曰﹔水性潤下﹐能上潤於物者﹐井之用也。

《朱於語類》云﹕木上有水﹐井﹐說者以爲木是汲器﹐則後面卻有瓶﹐瓶自是瓦器﹐只是說水之津潤上行﹐至那木之杪﹐這便是井水上行之象。

又云﹐艸木之生﹐津潤皆卜行﹐直至樹末﹐便是木上有水之義﹐如菖蒲葉﹐每晨葉尾皆有水如珠顆﹐𨿽藏之密室亦然﹐非露水也﹐問如此則井之義與木上有水何預﹖曰﹕木上有水﹐便如水本在井底﹐卻能汲上來給人之食﹐故取象如此。

李氏心傳曰「勸相」﹐卽相友相助相扶持之意。

案《大象》「木上有水」﹐須以朱子之說爲長﹐《彖傳》「巽乎水而上水」﹐則鄭氏桔橰之說﹐不妨並存也。「勞民」者﹐如巽風之布號令﹔「勸相」者﹐如坎水之相灌輸。

井泥不食﹐下也。舊井無禽﹐時捨也。

本義言爲時所棄。

程傳以陰而居井之下﹐泥之象也﹐無水而泥﹐人所不食也﹐人不食﹐則水不上﹐無以及禽鳥﹐禽鳥亦不至矣。見其不能濟物﹐爲時所捨置不用也﹐若能及離鳥﹐是亦有所濟也。「捨」﹐上聲﹐與《乾》之「時捨」音不同。

集說孔氏穎達曰「下也」者﹐以其最在井下﹐故爲「井泥」也。「時捨」也者﹐人旣不食﹐禽亦不向﹐是一時共棄捨也。

井谷射鮒﹐無與也。

程傳井以上出爲功﹐二陽剛之才﹐本可濟用﹐以在下而上無應援﹐是以下比而「射鮒」﹐若上有與之者﹐則當汲引而上﹐成井之功矣。

集說谷氏家傑曰﹕謂有泉而「無與」﹐與無泉而時棄者﹐自不可同也。

井渫不食﹐行惻也。求王明﹐受福也。

本義「行惻」者﹐行道之人﹐皆以爲惻。

程傳「井渫」﹐治而不見食﹐乃人有才知而不見用﹐以不得行爲憂惻也。旣以不集說趙氏汝楳曰﹕井不以不食爲憂﹐賢者不以不遇而惻。「心惻」者﹐行人也﹐行汲之人﹐爲之求王者之明也﹐求王之明﹐豈朋比以干祿﹐爲其見知於上﹐則福被生民﹐猶井汲而出﹐然後利及於人也。

王氏申子曰「井渫」而不爲人所食﹐縱不自惻﹐行道之人﹐亦爲之惻然矣。縱不求人之我用﹐人亦爲之求之﹐以並受其福矣。

井甃無咎﹐修井也。

程傳甃者﹐修治於井也﹐𨿽不能大其濟物之功﹐亦能修治不廢也﹐故「無咎」﹐僅能免咎而已﹐若在剛陽﹐自不至如是﹐如是則可咎矣。

集說虞氏翻曰「修」﹐治也。以瓦甓壘井稱「甃」。

蘇氏軾曰「修」﹐潔也﹐陽爲動爲實﹐陰爲靜爲虛﹐泉者所以爲井也﹐動也實也﹐井者泉之所寄也﹐靜也虛也。初六最下﹐故曰「泥」。上六最上﹐墳曰「收」。六四居其間而不失正﹐故曰「甃』。「甃」之於井﹐所以禦惡而潔井也﹐井待是而潔﹐故「無咎」。

寒泉之食﹐中正也。

程傳「寒泉」而可食﹐井道之至善者也﹐九五中正之徳﹐爲至善之義。

案《詩》云「泉之竭矣﹐不云自中。」蓋不中則源不常裕而不寒也。又云「冽彼下泉﹐浸彼苞蕭」﹐蓋不正則流不逮下而不食也。

元吉在上﹐大成也。

程傳以大善之吉在卦之上﹐井道之大成也﹐井以上爲成功。

澤中有火﹐革﹐君子以治歷明時。

本義四時之變﹐革之大者。

程傳水火相息爲革。「革」﹐變也。君子觀變革之象﹐推日月星辰之遷易﹐以治歷數﹐明四時之序也。夫變易之道﹐事之至大﹐理之至明﹐迹之至著﹐莫如四時。觀四時而順變革﹐則「與天地合其序」矣。

集說虞氏翻曰﹕歷象﹐謂日月星辰也。「天地革而四時成」﹐故「君子以治歷明時」也。

《朱子語類》云「治歷明時」﹐非謂歷當攺革﹐蓋四時變革中﹐便有个治歷明時的道理。

鞏用黃牛﹐不可以有爲也。

程傳以初九時位才皆不可以有爲﹐故當以中順自固也。

集說胡氏璦曰﹕凡革之道﹐必須巳日﹐然後可以革之也﹐民固卽日而未孚。可遽革之乎﹐故但可固守中順﹐未可大有所爲。

巳日革之﹐行有嘉也。

程傳巳日而革之﹐徵則吉而無咎者﹐行則有嘉慶也﹐謂可以革天下之獘﹐新天下之事﹐處而不行﹐是無救獘濟世之心﹐失時而有咎也。

集說兪氏琰曰﹕未當革而遽往﹐適以滋獘耳﹐何嘉之有﹖必往於巳日當革之時﹐則其行有嘉美之功。「行」釋「徵」字﹐「嘉」釋「吉無咎」。

革言三就﹐又何之矣。

本義言巳審。

程傳稽之眾論﹐至於「三就」﹕事至當也﹐又何之矣﹐乃俗語更何往也﹗如是而行﹐乃順理時行﹐非己之私意所欲爲也﹐必得其宜矣。

集說徐氏幾曰﹕初未可革﹐二乃革之﹐三則變革之事成矣。凡事詳審﹐至再至﹐三則止矣﹐又何往焉。

攺命之吉﹐信志也。

程傳攺命而吉﹐以上下信其志也。誠旣至﹐則上下信矣﹐革之道﹐以上下之信爲本﹐不當不孚則不信﹐當而不信﹐猶不可行也﹐況不當乎。

集說龔氏煥曰「信志」﹐卽「有孚」之謂。革以「有孚」爲本﹐信足以孚乎人心﹐則可以「攺命」而得吉矣。

大人虎變﹐其文炳也。

程傳事理明著﹐若虎文之炳煥明盛也﹐天下有不孚乎。

集說兪氏琰曰﹕虎之斑文大而疏朗﹐革道已成﹐事理簡明﹐如虎文之炳然也。

君子豹變﹐其文蔚也。小人革面﹐順以從君也。

程傳君子從化遷善﹐成文彬蔚﹐章見於外也﹐中人以上﹐莫不變革﹐𨿽不移之小人﹐則亦不敢肆其惡。革易其外﹐以順從君上之教令﹐是革面也﹐至此革道成矣。小人勉而假善﹐君子所容也﹐更往而治之﹐則凶矣。

集說張子曰﹕以柔爲徳﹐不及九五剛中炳明﹐故但文章蔚縟﹐能使小人攺觀而從也。

呂氏大臨曰﹕上六與九五﹐皆革道已成之時。虎之文修大而有理﹐豹之文密茂而成斑﹐其文炳然﹐如火之照而易辧也﹐其文蔚然﹐如艸之暢茂而叢聚也。

兪氏琰曰﹕小人居革之終﹐幡然向道﹐以順從君﹐無不心悅而誠服﹐或者乃謂而革而心不革﹐非也。

木上有火﹐鼎。君子以正位凝命。

程傳「木上有火」﹐以木巽火也﹐烹任之象﹐故爲鼎﹐君子觀《鼎》之象﹐以「正位凝命」。鼎者﹐法象之器﹐其形端正﹐其體安重﹐取其端正之象﹐則以正其位﹐謂正其所居之位﹐君子所處必正﹐其小至於席不正不坐﹐毋跛毋倚﹐取其安重之象﹐則凝其命令﹐安重其命令也。「凝」﹐聚止之義謂安重也﹐今世俗有凝然之語﹐以命令而言耳﹐凡動爲皆當安重也。

集說房氏喬曰﹕鼎者神器﹐至大至重﹐正位凝命﹐法其重大﹐不可遷移也。

李氏元量曰「木上有火」﹐非鼎也﹐鼎之用也﹐猶之木上有水﹐非井也﹐井之功也。

鄭氏汝諧曰﹕革以攺命﹐鼎以定命﹐知革而不知鼎﹐則天下之亂滋矣。

項氏安世曰﹕存神息气﹐人所以凝壽命﹐中心無爲﹐以守至正﹐君所以凝天命。

王氏申子曰﹕鼎﹐形端而正﹐體鎭而重﹐君子取其端正之象﹐以正其所居之位﹐使之愈久而愈安﹐取其鎭重之象﹐以凝其所受之命﹐使之愈久而愈固。

胡氏炳文曰﹕鼎之器正﹐然後可凝其所受之實﹐君之位正﹐然後可凝其所受之命。

鼎顚趾﹐未悖也。利出否﹐以從貴也。

本義鼎而「顚趾」﹐悖道也。而因可「出否以從貴」﹐則未爲悖也﹐「從貴」﹐謂應四﹐亦爲取新之意。

程傳鼎﹐覆而趾顚﹐悖道也。然非必爲悖者﹐蓋有傾出否惡之時也。去故而納新﹐瀉惡而受美﹐從貴之義也﹐應於四﹐上從於貴者也。

集說陸氏希聲曰﹕趾當承鼎﹐顚而覆之﹐悖也﹐於是出其惡﹐放𨿽覆未悖﹐猶妾至賤不當貴﹐以其子故得貴焉﹐春秋之義﹐母以子貴是也。

鄭氏汝諧曰﹕初居下﹐乃鼎之趾﹐必顚趾者乃出否也﹐猶之妾也﹐其可從上﹐以子也。子貴則母貴也﹐凡取新之義﹐必捨惡面取善﹐捨賤而取貴﹐期合於義﹐初之應乎四﹐顚趾也﹐從貴也﹐柔而應於上﹐必有此義乃可。

案《傳》於「得妾」之辭不釋﹐但以「從貴」之意包之﹐聖言之簡而盡如此。

鼎有實﹐愼所之也。我仇有疾﹐終無尢也。

本義有實而不謹其所往﹐則爲仇所卽而陷於惡矣。

程傳鼎之有實﹐乃人之有才業也。當愼所趨向﹐不愼所往﹐則亦陷於非義﹐二能不暱於初﹐而上從六五之正應﹐乃是愼所之也。「我仇有疾」﹐舉上文也﹐「我仇」對己者﹐謂初也﹐初比己而非正﹐是「有疾」也。旣自守以正﹐則彼不能卽我﹐所以終無過尢也。

集說張子曰﹕以陽居中故「有實」﹐實而與物競﹐則所喪多矣﹐故「所之」不可不「愼」也。

案「尢」者﹐己之過尢也﹐人之怨尢也﹐能愼其所行﹐則𨿽「我仇有疾」害之心﹐鼎而革﹐失其義也。

程傳始與鼎耳革異者﹐失其相求之義也﹐與五非應﹐失求合之道也。不中﹐非同志之象也﹐呈以其行塞而不通﹐然上明而下才﹐終必和合﹐故「方雨」而「吉」也。

案《象傳》凡言「義」者﹐謂卦義也﹐此失其義﹐非謂己之所行失義﹐蓋謂爻象無相應之義爾。

覆公餗﹐信如何也。

本義言失信也。

程傳大臣當天下之任﹐必能成天下之治安﹐則不誤君上之所倚。下民之所望﹐與己毀身任道之志﹐不失所期﹐乃所謂信也﹐不然﹐則失其職﹐誤上之委任﹐得爲信乎﹐故曰「信如何也」。

集說楊氏簡曰﹕居大臣之位﹐是許國以大臣之事業也﹐而實則不稱﹐折足覆餗﹐失許國之信矣。

鼎黃耳﹐中以爲實也。

程傳六五以得中爲善﹐足以中爲實徳也﹐五之所以聰明應剛﹐爲鼎之主﹐得鼎之道﹐皆由得中也。

集說陸氏績曰﹕得中承陽﹐故曰「中以爲實」。

郭氏雍曰「中以爲實」者﹐六五明虛﹐以黃中之徳爲實也。猶《坤》之六五「美在其中」之道也。

玉鉉在上﹐剛柔節也。

程傳剛而溫﹐乃有節也。上居成功致用之地﹐而剛柔中節﹐所以「大吉無不利」也。《井》《鼎》皆以上出爲成功﹐而《鼎》不云「元吉」何也﹖曰《井》之功用皆在上出﹐又有博施有常之徳﹐是以「元吉」。《鼎》以烹飪爲功﹐居上爲成﹐徳與井異﹐以「剛柔節」﹐故得「大吉」也。

集說熊氏良輔曰﹕上以剛居柔﹐故曰「剛柔節」﹐而比徳於玉也。

洊雷震﹐君子以恐懼修省。

程傳「洊」﹐重襲也﹐上下皆震﹐故爲「洊雷」﹐雷重仍則威益盛﹐君子觀洊雷威震之象﹐以恐懼自修飭循省也。君子畏天之威﹐則修正其身﹐思省其過咎而攺之﹐不惟雷震﹐凡遇驚懼之事﹐皆當如是。

集說項氏安世曰﹕恐懼修省﹐所謂「洊」也﹐人能恐懼﹐則旣震矣﹐又修省焉﹐「洊」在其中矣。

胡氏炳文曰﹕恐懼作於心﹐修省見於事。「修」﹐克治之功。「省」﹐審察之力。

震來虩虩﹐恐致福也。笑言啞啞﹐後有則也。

程傳震來而能恐懼周顧﹐則無患矣﹐是能因恐懼而反致福也。因恐懼而自修省﹐不敢違於法度﹐是由震而後有法則﹐故能保其安吉﹐而「笑言啞啞」也。

集說範氏仲淹曰﹕君子之懼於心也﹐思慮必愼其始﹐則百志弗違於道懼於身也。

進退不履於危﹐則百行弗罹於禍﹐故初九震來而致福﹐愼於始也。

震來厲﹐乘剛也。

程傳當震而乘剛﹐是以彼厲而己危﹐震剛之來﹐其可禦乎。

集說胡氏炳文曰﹕《屯》六二﹐《豫》六五﹐《噬嗑》六二﹐《困》六三﹐《震》六二﹐皆言「乘剛」﹐惟《困》六三乘坎之中爻﹐其餘皆乘震之初也。

震蘇蘇﹐位不當也。

程傳其恐懼自失「蘇蘇」然﹐由其所處不當故也﹐不中不正﹐其能安乎。

案震當「虩虩」﹐不當「蘇蘇」。六三當重震之間﹐正奮厲以有爲之時也﹐而以陰不中正處之﹐至於蘇蘇緩散﹐故曰「位不當」。

震遂泥﹐未光也。

程傳陽者剛物﹐震者動義﹐以剛處動﹐本有光亨之道﹐乃失其剛正而陷於重陰﹐以致「遂泥」﹐豈能光也﹗云「未光」﹐見陽剛本能震也﹐以失徳故「泥」耳。

案四有剛徳﹐非失徳者﹐此言「未光」﹐蓋志气未能自遂﹐行拂亂其所爲耳﹗與《噬嗑》九四之「未光」同﹐皆謂所處者未能遂其所志﹐非《兌》上「未光」之比。

震往來厲﹐危行也。其事在中﹐大無喪也。

程傳往來皆厲﹐行則有危也。動皆有危﹐惟在無喪其事而已﹐「其事」﹐謂中也﹐能不失其中﹐則可自守也。「大無喪」﹐以無喪爲大也。

集說張子曰﹕無喪有事﹐猶云不失其所有也。以其乘剛故「危」﹐以其在中故「無喪」﹐禍至與不至皆懼﹐則無喪有事。

郭氏雍曰﹕二以「來歷」而「喪貝」﹐則五之「往來」皆「厲」﹐宜其大有喪也﹐六五位𨿽不正而用中焉﹐其事旣不失中道﹐𨿽涉危行﹐可以「大無喪」矣。

震索索﹐中未得也。𨿽凶無咎﹐畏鄰戒也。

本義「中」﹐謂中心。

程傳所以恐懼自失如此﹐以未得於中道也。謂過中也使之得中﹐則不至於「索索」矣﹐極而復徵則凶也﹐若能見鄰戒而知懼﹐變於未極之前﹐則「無咎」也﹐上六動之極﹐震極則有變義也。

。

龔氏煥曰「中未得」者﹐處震之極﹐志气消索﹐中無所主也。

兼山艮﹐君子以思不出其位。

程傳上下皆山﹐故爲「兼山」。此而並彼爲兼﹐謂重復也﹐重艮之象也。君子觀艮止之象﹐而思安所止﹐「不出其位」也。「位」者﹐所處之分也﹐萬事各有其所﹐得其所﹐則止而安﹐若當行而止﹐當速而久﹐或過或不及﹐皆出其位也﹐況逾分非據乎。

集說董氏曰﹕兩雷兩風兩火兩水兩澤﹐皆有相往來之理﹐惟兩山並立﹐不相往來﹐此止之象也。

邱氏富國曰﹕凡人所爲﹑所以易至於出位者﹐以其不能思也﹐思則心有所悟﹐知其所當止而得所止矣。

案思不出位﹐諸家皆作思欲不出其位﹐「思」字不甚重﹐今觀《咸》卦云「貞吉悔亡﹐憧憧往來﹐朋從爾思」。而夫子以「何思何慮」明之﹐則此「思」字蓋不可略﹐雜擾之思﹐動於欲者也﹐通微之思﹐浚於理者也。《大學》云「安而後能慮」﹐蓋「思不出位」之說也。

艮其趾﹐未失正也。

程傳當止而行﹐非正也﹐止之於初﹐故未至失正﹐事止於始則易﹐而未至於失也。

集說虞氏翻曰﹕動而得正﹐故「未失正也」。

郭氏雍曰「趾」﹐初象也﹐動莫先於趾。止於動之先則易﹐而止於旣動之後則難﹐《傳》言「未失正」者﹐止於動之先﹐未有失正之事也。

不拯其隨﹐未退聽也。

本義﹐三止乎上﹐亦不肯退而聽乎二也。

程傳所以不拯之而惟隨者﹐在上者未能下從也﹐「退聽」﹐下從也。

艮其限﹐危薰心也。

程傳謂其固止不能進退﹐危懼之慮﹐常薰爍其中心也。

集說鄭氏汝諧曰﹕三𨿽止而不與物交﹐而其危則實「薰心也」。

何氏楷曰﹕以彊制﹐故「危薰心」﹐艮限者﹐彊制之謂也。

艮其身﹐止諸躬也。

程傳不能爲天下之止﹐能止於其身而已﹐豈足稱大臣之位也。

集說孔氏穎達曰「止諸躬」也者﹐「躬」﹐猶身也﹐明能靜止其身﹐不爲躁動也。

王氏應麟曰﹕艮六四「艮其身」﹐《象》以「躬」解之﹐傴背爲「躬」』﹐見背而不見面﹐朱文公《詩》云「反躬艮其背。」案「止諸躬」﹐便是「艮其身」﹐但易其字爲「諸」字爾﹐蓋易其字爲「諸」字﹐艮其輔﹐以中正也。

本義「正」字羨文﹐叶韻可見。

程傳五之所善者﹐中也。「艮其輔」﹐謂止於中也﹐言以得中爲正﹐止之於輔﹐使不失中﹐乃得正也。

集說余氏本曰﹕言不妄發﹐發必當理﹐惟有中徳者能之。

惇艮之吉﹐以厚終也。

程傳天下之事﹐惟終守之爲難﹐能惇於止有終者也﹐上之吉﹐以其能厚於終也。

集說王氏申子曰﹕徳愈厚而止愈安﹐是止之善終者也﹐其吉可知。

案艮者﹐「萬物之所成終而所成始」﹐故於上言「厚終」﹐凡人之心﹐惟患其養之不厚﹐不患其發之不光。水蓄則彌盛﹐火宿則彌壯﹐厚其終﹐則萬事皆由此始。

山上有木﹐漸。君子以居賢徳善俗。

本義二者皆當以漸而進﹐疑「賢」字衍﹐或「善」下有脫字。

程傳「山上有木」﹐其髙有因﹐漸之義也﹐君子觀《漸》之象以居賢善之徳﹐化美於風俗﹐人之進於賢徳﹐必有其漸﹐習而後能安﹐非可陵節而遽至也。在己且然﹐教化之於人﹐不以漸﹐其能入乎﹐移風移俗﹐非一朝一夕所能成﹐故善俗必以漸也。

集說楊氏曰﹕地中生木﹐以時而升﹐山上有木﹐其進以漸。

馮氏當可曰「居」﹐積也。徳以漸而積﹐俗以漸而善﹐內卦艮止﹐居徳者止諸內也。

外卦巽入﹐善俗者入於外也﹐體艮以居徳﹐體巽以善俗﹑案地中生木﹐始生之木也﹐山上有木﹐髙大之木也﹐凡木始生﹐枝條驟長﹐旦異而夕不同﹐及旣髙大﹐則自拱把而合抱﹐自捩手而幹霄﹐必須逾年積歲﹐此開與漸之義所以異也﹐居徳善俗﹐皆須以漸﹐以居賢徳然後可以善俗﹐亦漸之意也。

小子之厲﹐義無咎也。

程傳𨿽」小子」以爲危厲﹐在義理實「無咎也」。

飲食衎衎﹐不素飽也。

本義「素飽」﹐如《詩》言「素餐」﹐得之以道﹐是不爲徒飽而處之安矣。

程傳爻辭以其進之安平﹐故取飲食和樂爲言﹐夫子恐後人之未諭﹐又釋之雲中正君子﹐遇中正之主﹐漸進於上﹐將行其道以及天下﹐所謂「飲食衎衎」﹐謂其得志和樂﹐不謂空飽飲食而已。「素」﹐空也。

集說龔氏煥曰﹕二以中正應五而得祿﹐非尸位素餐者比﹐故食之衎衎而樂也。

案六爻以「鴻」取進象﹐自水涯以至山上﹐自遠而近﹐自下而髙也。「幹」爲最遠﹐是士之將進而不苟進者﹐故在《詩》曰「置之河之幹兮﹐彼君子兮﹐不素餐兮。」夫徵不復﹐離羣醜也。婦孕不育﹐失其道也。利用禦寇﹐順相保也。

程傳「夫徵不復」﹐則失漸之正﹐從欲而失正﹐離判其羣類﹐爲可醜也。卦之諸爻﹐皆無不善﹐若獨失正﹐是離其羣類﹐「婦孕」不山其道﹐所以「不育」也。所利在「禦寇」﹐謂以順道相保。君子之與小人比也﹐自守以正﹐豈惟君子自完其己而已乎﹐亦使小人得不陷於非義﹐是以順道相保﹐禦止其惡﹐故曰「禦寇」。

集說楊氏簡曰「夫徵不復」﹐上九不應﹐「離羣醜也」﹐「婦孕不育」﹐九三失其所以爲婦也﹐三不中﹐有失道之象﹐故「凶」﹐非正者足以害我﹐故曰「寇」﹐慮三之失道﹐或親於寇而不能禦也﹐故教之「禦寇」﹐則我不失於正順﹐而夫婦可以相保矣。

熊氏良輔曰「順相保」﹐順愼通用﹐只是謹愼以相保守也。

案楊氏之說﹐爻義文意﹐兩得之矣。君子之仕也﹐上𨿽不交﹐而己必盡其道﹐故周公曰﹕恩斯勤斯﹐育子之閔斯﹐不可以不遇而遂棄其殷勤也。王仲淹曰「美哉公旦之爲周也﹐必使我君臣相安﹐而禍亂不作。」其順相保之謂乎。

或得其桷﹐順以巽也。

程傳「桷」者平安之處﹐求安之道﹐惟順與巽﹐若其義順正﹐其處卑巽﹐何處而不安。如四之順正而巽﹐乃得「桷」也。

終莫之勝吉﹐得所願也。

程傳君臣以中正相交﹐其道當行﹐𨿽有間其間者﹐終豈能勝哉﹖徐必得其所願﹐乃漸之吉也。

其羽可用爲儀吉﹐不可亂也。

本義漸進愈髙﹐而不爲無用﹐其志卓然﹐豈可得而亂哉。

程傳君子之進﹐自下而上﹐由微而著﹐跬步造次﹐莫不有序﹐不失其序﹐則無所不得其吉﹐故九𨿽窮髙而不失其吉﹐可用爲儀法者﹐以其有序而不可亂也。

集說胡氏炳文曰﹕二居有用之位﹐有益於人之國家﹐而非素飽者﹐上在無用之地﹐亦足爲人之儀表﹐而非無用者﹐二志不在溫飽﹐上志卓然不可亂﹐士大夫之出處﹐於此當有取焉。

張氏振淵曰﹕志慮髙潔﹐而功名富貴不足以累其心﹐故其志可則。使志可得而亂﹐又安可用爲儀哉﹗

澤上有雷﹐歸妹。君子以永終知敞。

本義雷動澤隨﹐《歸妹》之象。君子觀其合之不正﹐知其終之有敝也﹐推之事物﹐莫不皆然。

程傳雷震於上﹐澤隨而動﹐陽動於上﹐陰說而從﹐女從男之象也﹐故爲歸妹。君集說崔氏憬曰﹕歸妹人之始終也﹐始則』徵凶」﹐終則「無攸利」。故「君子以永終知敝」爲戒者也。

吳氏曰愼曰「永終知敝」﹐言遠慮其終而知有敝也﹐氓之詩﹐不思其反﹐所以終見棄於人與。

案澤上有雷﹐不當以澤從雷取象﹐當以澤感雷取象﹐蓋取於陰气先動﹐爲歸妹之義。

歸妹以娣﹐以恆也。跛能履吉﹐相承也。

本義恆﹐謂有常久之徳。

程傳歸妹之義﹐以說而動﹐非夫婦能常之道﹐九乃剛陽﹐有賢貞之徳﹐𨿽娣之微﹐乃能以常者也﹐𨿽在下不能有所爲﹐如跛者之能履﹐然徵而吉者﹐以其能相承助也﹐能助其君﹐娣之吉也。

集說鄭氏汝諧曰﹕初少女﹐且微而在下﹐以娣媵而歸﹐乃其常也。娣媵不能成內助之功﹐𨿽有其徳﹐如跛者之履耳﹐跛者之履﹐𨿽不足以有行﹐然亦可以行者﹐以其佐小君。能相承助也。如是而徵﹐則爲安分﹐故吉。

兪氏琰曰「相承」者﹐佐其嫡以相與奉承其夫也。

案言以恆者﹐女而自歸非常﹐惟娣則從嫡而歸﹐乃其常也。

利幽人之貞﹐未變常也。

程傳守其幽貞﹐來失夫婦常正之道也。世人以媒狎爲常﹐故以貞靜爲變常﹐不知乃常久之道也。

集說兪氏琰曰﹕《屯》六二曰「反常」﹐謂「字」乃女子之常﹐「不字」則非常﹐至「十年」之後而「乃字」﹐則返其常也。此曰「未變常」﹐謂嫁著女子之常﹐九二不願嫁﹐似乎變常﹐然能以幽靜自守﹐是亦女徳之常﹐未爲變常也。

來氏知徳曰﹕一與之齊﹐終身不攺﹐此婦道之常也。守幽人之貞﹐則未變其常矣。

歸妹以須﹐未當也。

程傳「未當」者﹐其處其徳其求歸之道﹐皆不當﹐故無取之者﹐所以「須」也。

集說朱氏震曰﹕六三居不當位﹐徳不正也﹐柔而上剛﹐行不顧也。爲說之主﹐以說而歸﹐動非禮也﹐上無應﹐無受之者也﹐如是而賤矣﹐故曰「末當也」。「未當」﹐故無取之者﹐「反歸以娣」也。

程傳所以「愆期」者﹐由己而不由彼﹐賢女人所願取﹐所以「愆期」。乃其志欲有所待﹐待得佳配而後行也。

集說孔氏穎達曰﹕嫁宜及時﹐今乃過期而遲歸者﹐此嫁者之志﹐欲有所待而後乃行也。

兪氏琰曰﹕爻辭言「愆期」﹐而爻《專》直達其志﹐以見愆期在我﹐而不苟從人。

蓋「有待而行」﹐非爲人聽棄也。「行」﹐謂出嫁﹐《詩泉水》云「女子有行」是也。

帝乙歸妹﹐不知其娣之袂良也。其位在中﹐以貴行也。

本義以其有中徳之貴而行﹐故不尙飾。

程傳以「帝乙歸妹」之道言「其袂不如其娣之袂良」﹐尙禮而不尙飾也。五以柔中在尊髙之位﹐以尊貴而行中道也。柔順降屈﹐尙禮而不尙飾﹐乃中道也。

集說王氏申子曰﹕上二句舉爻辭﹐下二句釋之也﹐言五居尊位而用中﹐故能以至貴而行其勤儉謙遜之道也。

上六無實﹐承虛筐也。

程傳「筐無實」﹐是空筐也。空筐可以祭乎﹐言不可以奉祭祀也﹐女不可以承祭祀﹐則離絕而已﹐是女歸之無終者也。

集說王氏宗傳曰﹕專取虛筐無實爲盲者﹐上六女子也。

雷電皆至﹐丰﹐君子以折獄致刑。

本義取其威照並行之象。

程傳雷電皆至﹐明震並行也﹐二體相合﹐故云「皆至」。明動相資﹐成《丰》之象。離﹐明也﹐照察之象。震﹐動也﹐威斷之象。「折獄」者必照其情實﹐惟明克允﹐致刑者以威於姦惡﹐惟斷乃成。故君子觀雷電明動之象﹐以「折獄致刑」也。《噬嗑》言先王「飭法」﹐《丰》言君子「折獄」﹐以明在上而麗於威震﹐王者之事﹐故爲制刑立法﹐以明在下而麗於威震﹐君子之用﹐故爲「折獄致刑」﹐《旅》明在上而云君子者﹐《旅》取愼用刑與不畱獄﹐君子皆當然也。

集說孔氏穎達曰﹕斷決獄訟﹐須得虛實之情﹐致用刑罰﹐必得輕重之中。若動而不明﹐則淫濫斯及﹐故君子象於此卦而「折獄致刑。」蘇氏軾曰﹕《傳》曰﹕爲刑罰威獄﹐以類天之震曜﹐故《易》至於雷電相遇﹐則必及刑獄﹐取其明以動也。至於離與艮相遇﹐曰「無折獄」﹐無畱獄﹐取其明以止也。

朱氏震曰﹕電明照也﹐所以「折獄」﹐雷威怒也﹐所以「致刑」。

《朱子語類》﹕問﹕雷電《噬嗑》與雷電《丰》亦同。曰﹕《噬嗑》明在上﹐是明得事理﹐先立這法在此﹐未有犯威人﹐畱待異時之用﹐故云「明罰飭法」﹔《丰》威在上﹐明在下﹐是用這法時﹐須是明見下情曲折方得﹐不然﹐威動於上﹐必有過錯也﹐故云「折𨿽旬無咎﹐過旬災也。

本義戒占者不可求勝其配﹐亦爻辭外意。

程傳聖人因時而處宜﹐隨事而順理﹐夫勢均則不相下者﹐常理也﹐然有𨿽敵而相資者﹐則相求也。初四是也﹐所以𨿽旬而無咎也。與人同而力均者﹐在乎降己以相求﹐協力以從事﹐若懷先己之私﹐有加上之意﹐則患當至矣﹐故曰「過旬災也」。均而先己﹐是過旬也﹐一求勝則不能同矣。

集說劉氏牧曰「旬」﹐數之極也﹐猶日之中也﹐言「無咎」者﹐謂初未至中﹐猶可進也﹐若進而過中﹐則災﹐故象稱「過旬災也」﹐爻辭不言丰者﹐謂初未至丰也。

胡氏瑗曰﹕言𨿽居丰盈之時﹐可以「無咎」﹐若過於盈滿﹐則必有傾覆之災也。

兪氏琰曰﹕爻辭云「𨿽旬無咎」﹐爻《傳》云「過旬災」﹐則戒其不可過也﹐蓋與《彖傳》天地日月說同。

案「過旬災」﹐卽「日中則昃﹐月盈則食」之意也﹐經意謂同徳相濟﹐𨿽當盈滿之時﹐可以無咎﹐況初居於之始﹐未及日中乎﹗《傳》意則謂正宜及今而圖之耳﹐稍過於中﹐便將有災矣﹐其義相備也。

有孚發若﹐信以發志也。

程傳「有孚發若」﹐謂以己之孚信﹐感發上之心志也﹐苟能發﹐則其吉可知﹐𨿽柔暗有可發之道也。

集說趙氏汝楳曰﹕疾得於境之疑﹐孚發於志之信。

王氏申子曰﹕二虛中故「有孚」﹐五亦虛中故「可發」﹐言以誠相感也。

丰其沛﹐不可大事也。折其右肱﹐終不可用也。

程傳三應於上﹐上應而無位﹐陰柔無勢力而處旣終﹐其可共濟大事乎﹗旣無所賴﹐如右肱之折﹐終不可用矣。

集說潘氏士藻曰﹕六二𨿽當「丰蔀」之時﹐然五得位得中﹐猶可以大事﹐故六二發若之孚可施也。九三所應上六﹐無可發之明矣。不可用而不用﹐保身之哲也。

丰其蔀﹐位不當也。日中見斗﹐幽不明也。遇其夷主吉﹐行也。

程傳「位不當」﹐謂以不中正居髙位﹐所以暗而不能致丰﹐「日中見斗﹐幽不明也」﹐謂幽暗不能光明﹐君陰柔而臣不中正故也﹐「遇其夷主吉﹐行也」。陽剛相遇﹐吉之行也﹐下就於初﹐故云行﹐下求則爲吉也。

集說項氏安世曰﹕六二指六五爲「蔀」爲「斗」﹐故往則入於暗而得疑﹐九四之「蔀」與「鬥」﹐皆自指也﹐故行則遇明而得吉。

吳氏橙曰「丰蔀」「見斗」﹐六二爻辭已備﹐《象傳》不釋﹐而獨九四致其詳者﹐蓋二象由九四而成﹐四爲「蔀」﹐故二「見斗」﹐二爻之象同﹐而所重在四也。

程傳其所謂吉者﹐可以有慶福及於天下也﹐人君𨿽柔暗﹐若能用賢才﹐則可以爲天下之福﹐惟患不能耳。

集說何氏楷曰﹕人君以天下常丰爲慶﹐慶以天下故吉﹐言慶則譽在其中矣。

丰其屋﹐天際翔也。窺其戶﹐闃其無人﹐自藏也。

本義「藏」﹐謂障蔽。

程傳六處丰大之極﹐在上而自髙﹐若飛翔於天際﹐謂其髙大之甚﹐窺其戶而無人者﹐𨿽居丰大之極﹐而實無位之地﹐人以其昏暗自髙大﹐故皆棄絕之﹐自藏避而弗與親也。

集說石氏介曰﹕始顯大﹐終自藏﹐皆聖人戒其過盛。子云曰﹕炎炎者滅﹐隆隆者絕﹐觀雷觀火﹐爲盈爲實﹐天收其聲﹐地藏其熱﹐髙明之家﹐鬼瞰其室﹐正合此義。

張子曰﹕丰屋﹑蔀﹑家﹐自蔽之甚﹐窮大而失居者也﹐處上之極﹐不交於下﹐而居動之末﹐故曰「天際翔也」。

《朱子語類》云「丰其屋﹐天際翔也」﹐似說如翚斯飛樣﹐言其屋髙大到於天際﹐卻只是自蔽障得闊。

山上有火﹐旅。君子以明﹐嗔用刑而不畱獄。

本義愼刑如山﹐不畱如火。

程傳火之在髙﹐明無不照﹐君子觀明照之象﹐則「以明愼用刑」。明不可恃﹐故戒於愼﹐明而止﹐亦愼象。觀火行不處之象﹐則「不畱獄」﹐獄者不得已而設﹐民有罪而入﹐豈可畱滯淹久也。

集說孔氏穎達曰﹕火在山上﹐逐艸而行﹐勢不久畱﹐故爲《旅》象﹐又上下二體﹐艮止離明﹐故君子象此以明察審愼用刑﹐而不稽畱獄訟。

項氏安世曰﹕山非火之所畱也﹐野燒延緣﹐過之而已﹐故名之曰《旅》﹐而象之以「不畱獄」。

趙氏汝楳曰﹕火煬則宅於竈﹐冶則宅於鑪﹐在山則野﹐燒之暫﹐猶旅寓耳﹐故爲《旅》之象。離虛爲「明」﹐艮止爲「謹」﹐君子體之﹐明謹於「用刑而不畱獄」﹐蓋獄者人之所旅也﹐「不畱獄」﹐不使久處其中也﹐用刑固貴於明﹐然明者未必謹﹐謹者或畱獄﹐明矣謹矣﹐而淹延不決﹐𨿽明猶暗也﹐𨿽謹反害也。

張氏淸子曰「明」則無循情﹐「愼」則無濫罰﹐「明愼」旣盡﹐斷決隨之。聖人取象於旅﹐正恐其「畱獄」也。

旅瑣瑣﹐志窮災也。

程傳志意窮迫﹐益自取災也﹐災眚對言則有分﹐獨言則謂災患耳。

集說谷氏家傑曰﹕爻賤其行﹐象鄙其志。

得童僕貞﹐終無尢也。

程傳羈旅之人﹐所賴者童僕也﹐旣得童僕之忠貞﹐終無尢悔矣。

集說王氏弼曰﹕旣得童僕﹐然後卽次懷資﹐皆無所失﹐故「終無尢」。

旅焚其次﹐亦以傷矣。以旅與下﹐其義喪也。

本義以旅之時﹐而與下之道如此﹐義當喪也。

程傳旅焚失其次捨﹐亦以困傷矣﹐以旅之時﹐而與下之道如此﹐義當喪也。在旅而以過剛自髙待下﹐必喪其忠貞﹐謂失其心也﹐在旅而失其童僕之心﹐爲可危也。

集說郭氏雍曰﹕九三剛而不中﹐故不能安。旅失其所安﹐亦可傷矣﹐以剛暴之才﹐而以旅道居童僕﹐﹕自其失眾心而喪也。夫旅豈與人之道哉﹐君子自厚而已﹐故終無以旅與下之事。

王氏宗傳曰﹕旣已有焚其次之傷矣﹐而又喪其童僕焉﹐此暴厲之過也。夫旅親寡之時也﹐朝夕之所與者﹐童僕而已爾﹐豈可以旅視之也﹐九三以旅視乎下﹐則彼童僕也﹐亦必以旅視乎上矣﹐其能久畱乎﹐故曰「其義喪也」。

黃氏淳耀曰「下」﹐卽童僕﹐「以旅與下」者﹐謂視童僕如旅人也﹐焚次而失其身所依庇﹐亦已傷而不安矣﹐況又喪其童僕乎﹗然非童僕之無良也﹐當旅時而與下之道﹐刻薄寡思﹐直若旅人然﹐宜不得其心力﹐義當喪也﹐將誰咎哉。

旅於處﹐未得位也。得其資斧﹐心未快也。

程傳四以近君爲當位﹐在旅五不取君義﹐故四爲「未得位也」﹐曰﹕然則以九居四不正爲有咎矣。曰﹕以剛居柔﹐旅之宜也。九以剛明之才﹐欲得時而行其志﹐故𨿽得「資斧」﹐於旅爲善﹐其心志未快也。

集說黃氏淳耀曰「資斧」防患之物﹐「得其資斧」﹐不過有以自防﹐故曰「心未快也」。

終以譽命﹐上逮也。

本義「上逮」﹐言其譽命聞於上也。

程傳有文明柔順之徳﹐則上下與之。「逮」﹐與也﹐能順承於上而上與之﹐爲上所逮也。在上而得乎下﹐爲下所上逮也﹐在旅而上下與之﹐所以致「譽命」也。「旅」者﹐困而未得所安之時也﹐「終以譽命」﹐終當致譽命也﹐已「譽命」則非旅也﹐困而親寡則爲旅﹐不必在外也。

集說胡氏瑗曰﹕六五所謂柔得中乎外而順乎剛者也﹐柔順中正之徳﹐爲上九所信﹐尊顯之命及之也。

案六五有位而上九無位﹐不必以六五爲上九所尊顯也。蓋居髙位便是上逮爾﹐此爻𨿽不以君位言﹐而亦主於大夫土之載贄而荻乎名位者﹐故曰「上逮」﹐言其地望已髙以旅在上﹐其義焚也。喪牛於易﹐終莫之聞也。

程傳以旅在上﹐而以尊髙自處﹐豈能保其居。其義當有焚巢之事﹐方以極剛自髙爲得志而笑﹐不知喪其順徳於躁易﹐是終莫之聞﹐謂終不自聞知也﹐使自覺知﹐則不至於極而「號咷」矣﹐陽剛不中而處極﹐固有髙亢躁動之象﹐而火復炎上﹐則又甚焉。

集說張子曰﹕以陽極上﹐旅而驕肆者也﹐失柔順之正﹐故曰「喪牛於易」﹐怒而忤物﹐𨿽有凶危﹐其誰告之﹐故曰「終莫之聞也」。

案九三以旅與下﹐郭氏﹑王氏﹑黃氏之說美矣﹐惟以旅在上則未有說﹐蓋以旅之道在上﹐則視所居之位﹐如寄寓然﹐其無敬愼之心可知﹐故曰「其義焚也」。

隨風巽﹐君子以申命行事。

本義「隨」﹐相繼之義。

程傳兩風相重﹐隨風也﹐「隨」﹐相繼之義﹐君子觀重巽相繼以順之象﹐而以中命令﹐行政事。隨與重﹐上下皆順也﹐上順下而出之﹐下順上而從之﹐上下皆順﹐重巽之義也。命令政事﹐順理則合民心﹐而民順從矣。

集說荀氏爽曰﹕巽爲號令﹐兩巽相隨﹐故「申命」也﹐法教百瑞﹐令行爲上﹐故曰「行事」也。

胡氏璦曰﹕巽之體﹐上下皆巽﹐如風之入物﹐無所不至﹐無所不順﹐故曰「隨風巽」。

君子法此巽風之象﹐以申其命行其事於天下﹐無有不至﹐而無有不順者也。

郭氏雍曰﹕君子之徳風也﹐有風之徳而下無不從﹐然後具重巽之義。《易》於巽主教命﹐猶《詩》之言風也﹐故《觀》則「省方觀民設教」﹐《姤》則「施命誥四方」﹐皆主巽而言也。﹐邱氏富國曰「申命」者﹐所以致其戒於行事之先﹐「行事」者﹐所以踐其言於申命之後。

兪氏琰曰﹕旣告戒之﹐又丁寧之﹐使人聽信其說﹐然後見之「行事」﹐則民之從之也。亦如風之迅速也。大抵命令之出﹐務在必行﹐不行則徒爲虛文耳。

進退﹐志疑也。利武人之貞﹐志治也。

程傳進退不知所安者﹐其志疑懼也﹐利用武人之剛貞以立其志﹐則其「志治也」。

「治」﹐謂修立也。

集說趙氏汝楳曰「治」與「疑」對﹐「志疑」而不決﹐故進退靡定﹐「志治」而不亂﹐故決於行。

黃氏淳耀曰﹕兩可不決之謂「疑」﹐一定不亂之謂「治」。

紛若之吉﹐得中也。

程傳二以居柔在下﹐爲過巽之象﹐而能使通其誠意者眾多紛然﹐由得中也。陽居頻巽之吝﹐志窮也。

程傳三之才質﹐本非能巽﹐而上臨之以巽﹐承重剛而履剛﹐勢不得行其志﹐故頻失而頻巽﹐是其志窮困﹐可「吝」之甚也。

集說蘇氏濬曰﹕九三之「頻巽」﹐非勉爲之而失﹐習爲之而過也。「巽」而「頻」焉﹐則振作之气不足﹐其志亦窮而無所復之矣。

張氏振淵曰﹔志疑者﹐可以治救之﹐「志窮」則有「吝」而已。

田獲三品﹐有功也。

程傳巽於上下﹐如田之獲三品而徧及上下﹐成巽之功也。

集說孔氏穎達曰「有功」者﹐田獵有獲﹐以諭行命有功也。

九五之吉﹐位正中也。

程傳九五之吉﹐以處正中也﹐得正中之道則吉﹐而其悔亡也。「正中」﹐謂不過無不及﹐正得其中也﹐處柔巽與出命令﹐惟得中爲善﹐失中則悔也。

集說邱氏富國曰﹕以九居五﹐位乎中正﹐此所以「貞吉」﹐而爲申命之主也。

巽在牀下﹐上窮也。喪其資斧﹐正乎凶也。

本義正乎凶﹐言必凶。

程傳「巽在牀下」﹐過於巽也﹐處卦之上﹐巽至於窮極也。居上而過極於巽﹐至於自失﹐得爲正乎﹐乃凶道也﹐巽本善行﹐故疑之曰得爲正乎﹐復斷之曰乃凶也。

集說楊氏啟新曰﹕巽在牀下﹐居巽之極也。天下事惟斷乃成﹐今焉「喪其資斧」﹐是失所以斷矣﹐天斷則攺﹐可必其凶也。

麗澤兌﹐君子以朋友講習。

本義兩澤相麗﹐互相滋益﹐「朋友講習」﹐其象如此。

程傳「麗澤」﹐二澤相附麗也﹐兩澤相麗﹐交相浸潤﹐互有滋益之象﹐故君子觀其象﹐而「以朋友講習」。「朋友講習」﹐互相益也﹐先儒謂天下之可說﹐莫若朋友講習。

「朋友講習」﹐固可說之大者﹐然當明相益之象。

集說虞氏翻曰「學以聚之﹐問以辧之」﹐兌兩口對﹐故「朋友講習」也。

孔氏穎達曰﹕同門曰朋﹐同志曰友﹐朋友聚居﹐講習道義﹐相說之盛﹐莫過於此也。

程子曰﹕天下之說不可極﹐惟「朋友講習」﹐𨿽過說無害﹐兌澤有相滋益處。

蘇氏軾曰﹕取其樂而不流者也。

朱氏震曰「講」其所知﹐「習」其所行。

兪氏琰曰「講」者講其所未明﹐講多則義理明矣﹐「習」者習其所未熟﹐「習」久則踐履熟矣。此「朋友講習」﹐所以爲有滋益﹐而如兩澤之相麗也﹐若獨學無友﹐則孤陋而寡聞﹐故《論語》以學之不講爲憂﹐以「學而時習」爲說﹐以「有朋自遠方來」爲樂。

和兌之吉﹐行未疑也。

本義居卦之初﹐其說也正﹐未有所疑也。

程傳有求面和﹐則涉於邪諂﹐初隨時順處﹐心無所系﹐無所爲也﹐以和而已﹐是以吉也。象又以其處說在下而非中正﹐故云「行末疑也」。其行未有可疑﹐謂未見其有失也。若得中正﹐則無是言也﹐說以中正爲本﹐爻直陳其義﹐《象》則推而盡之。

集說蔡氏淵曰﹕初未牽於陰﹐聽行未有疑惑﹐若四比三﹐有「商兌」之疑矣。

徐氏幾曰「疑」﹐謂系於陰也。卦四陽惟初與陰無系﹐故「未疑」。

鄭氏維嶽曰﹕以陽剛居兌初﹐又不與陰比﹐故信心信理而出﹐行之於外者﹐未與心疑﹐使有系應﹐便不能自決矣。

孚兌之吉﹐信志也。

程傳心之所存爲「志」﹐二剛實居中﹐孚信存於中也﹐志存誠信﹐豈至說小人而自失乎﹐是以「吉」也。

集說何氏楷曰﹕初去三遠﹐不特志可信﹐而行亦未涉於可疑﹐二去三近﹐行𨿽不免於可疑﹐而志則可信。

來兌之凶﹐位不當也。

程傳自處不中正﹐無與而妄求說﹐所以凶也。

集說熊氏良輔曰﹕六三位不當﹐居上下二兌之間﹐下兌方終﹐上兌又來﹐說而又說﹐不得其正者也。上六日「引兌」﹐蓋與六三相表裏。

九四之喜﹐有慶也。

程傳所謂「喜」者﹐若守正而君說之﹐則得行其陽剛之道﹐而福慶及物也。

集說郭氏雍曰﹕當兌之時﹐處上下之際﹐不妄從說﹐知所擇者也﹐介然自守﹐故能全兌說之喜。喜非獨一身而已﹐終亦有及物之慶也。

孚於剝﹐位正當也。

本義與《履》九五同。

程傳戒「孚於剝」者﹐以五所處之位﹐正當戒也﹐密比陰柔﹐有相說之道﹐故戒在信之也。

集說王氏申子曰﹕謂正當尊位﹐若孚上之柔說﹐則消剝於陽必矣。

程傳說旣極矣﹐義引而長之﹐𨿽說之之心不已﹐而事理已過﹐實無所說﹐事之盛則有光輝﹐旣極而彊引之長﹐其無意味甚矣﹐豈有光也。「未」﹐非必之辭﹐象中多用﹐非必能有光輝﹐謂不能光也。

集說楊氏啟新曰「來兌」「引兌」﹐皆小人也﹐在君子則當來而勿受﹐引而勿去也。君子以道徳相引﹐其道爲光明﹐引而爲說﹐則心術曖昧﹐行事邪僻甚矣﹐豈得爲「光」乎。

風行水上﹐渙。先王以享於帝立廟。

本義皆所以合其散。

程傳「風行水上」﹐有渙散之象。先王觀是象﹐救天下之渙散﹐至於享帝立廟也﹐收合人心﹐無如宗廟﹐祭祀之報﹐出於其心﹐故享帝立廟﹐人心之所歸也。系人心合離散之道﹐無大於此。

集說程子曰﹕《萃》《渙》皆「享於帝立廟」﹐因其精神之聚而形於此﹐爲其渙散﹐故立此以收之。

呂氏大臨曰「風行水上」﹐波瀾必作﹐振蕩離散不寧之時﹐王者求以合其散﹐莫若反其本﹐享帝立廟﹐所以明天人之本也。

初六之吉﹐順也。

程傳初之所以「吉」者﹐以其能順從剛中之才也﹐始渙而用拯﹐能順乎時也。

集說郭氏雍曰﹕初六難之始也﹐方難之始而拯之﹐無不濟矣﹐天下之事﹐辧之於早﹐則順而易舉﹐故《傳》曰「初六之吉﹐順也。」渙奔其機﹐得願也。

程傳渙散之時﹐以合爲安﹐二居險中﹐急就於初﹐求安也﹐賴之如機而亡其悔﹐乃得所願也。

集說王氏宗傳曰﹕當渙之時﹐以陽剛來居二﹐二安靜之位也﹐故有奔其機之象。

夫惟安靜﹐能後能一天下之動﹐五奠王居於上﹐而二「奔其機」於下﹐各得所安﹐此所以能合天下之渙也。

渙其躬﹐志在外也。

程傳志應於上﹐在外也。與上相應﹐故其身得免於渙而無悔﹐「悔亡」者﹐本有而得亡﹐「無悔」者﹐本無也。

集說黃氏淳耀曰「外」﹐指天下言﹐惟躬之渙﹐聽以能濟天下之渙﹐惟志在天下之渙﹐所以有躬之渙也。

渙其羣元吉﹐光大也。

集說來氏知徳曰﹕凡樹私黨者﹐皆心之暗昧狹小者也。惟無一豪之私﹐則光明正大﹐自能「渙其羣」矣﹐故曰「﹐光大也」。

王居無咎﹐正位也。

程傳「王居」﹐謂正位﹐人君之尊位也。能如五之爲﹐則居尊位爲稱而「無咎」也。

集說熊氏良輔曰﹕天下渙散之時﹐須人君發號施令﹐正位乎上。使人心知所歸向而天下一矣﹐故曰「王居無咎」。而《象》曰「正位也」。此與「萃有位」之義同。《本義》以「渙王居」爲「渙其居」積﹐然當渙散之時﹐必有爲渙之主者﹐所當從《小象》「正位」之說。

渙其血﹐遠害也。

程傳若如《象》文爲「渙其血」﹐乃與「屯其膏」同也﹐義則不然﹕蓋「血」字下脫「去」字。「血去惕出」﹐謂能遠害則「無咎」也。

集說項氏安世曰﹕上九爻辭﹐「血」與「出」韻葉﹐皆三字成句﹐不以「血」連「去」字也。《小畜》之「血去惕出」﹐與此不同﹐此血已散﹐不假更去﹐義「惕」與「逖」文義自殊﹐據《小象》言。「遠害也」﹐則「逖」義甚明﹐不容作「惕」矣﹐卦中惟上九一爻﹐去險最遠﹐故其辭如此。

又曰﹕散其汗以去滯郁﹐散其血以遠傷害。

陳氏友文曰﹕坎爲血卦。「逖」﹐遠也﹐《小象》「遠害」﹐正是以「遠」釋「逖」字﹐上𨿽與三應﹐然超處渙上﹐故渙散其血﹐捨之遠去。去坎險之害而得「無咎」也。

澤上有水﹐節。君子以制數度﹐議徳行。

程傳澤之容水有限﹐過則盈溢﹐是有節﹐故爲《節》也。君子觀《節》之象﹐以制立「數度」﹐凡物之大小輕重髙下文質﹐皆有「數度」﹐所以爲節也。「數」﹐多寡﹔「度」﹐法制。「議徳行」者﹐存諸中爲徳﹐發於外爲行﹐人之徳行﹐當「議」則中節。「議」﹐謂商度求中節也。

集說侯氏行果曰﹕澤上有水﹐以提防爲節。

張氏浚曰「數度」之制因乎人﹐「徳行」之議自於己﹐記曰﹕君子議道自己﹐而置法以民﹐蓋己之所不能行﹐與其所不可行﹐而彊於人﹐誰其從之﹗一言盡節之道﹐中而已。中必自身始也。

朱氏震曰﹕澤之容水﹐固有限量﹐虛則納之﹐滿則泄之﹐水以澤爲節也。

郭氏雍曰﹕澤無水則爲不足。澤上有水則爲有餘﹐不足則爲《困》﹐有餘則當《節》﹐理之常也。在人之節﹐則「制數度」所以節於外﹐「議徳行」所以節於內也。爲國爲家至於一身﹐其內外制節皆一也。

案「議徳行」﹐諸儒皆謂一身之徳行﹐獨孔氏謂在人之徳行﹐於「議」字尢切﹐且得愛爵祿﹐愼名器之意。

不出戶庭﹐知通塞也。

程傳爻辭於《節》之初﹐戒之謹守﹐故云「不出戶庭」則「無咎」也﹐《象》恐人之泥於言也﹐故復明之云﹐𨿽當謹守「不出戶庭」﹐又必知時之通塞也。通則行﹐塞則止。義當出則出矣﹐尾生之信﹐水至不去﹐不知通塞也﹐故君子貞而不諒。《系辭》所解獨以「言」者﹐在人所節惟「言」與「行」﹐節於「言」則「行」可知﹐「言」當在先也。

集說王氏申子曰﹕時有通塞﹐通則行﹐塞則止﹐當止卽止﹐其知通塞之君子乎﹗

《系辭》專以愼密言語說之﹐兌體故也。

吳氏曰愼曰《節》兼「通塞」言﹐猶《艮》之兼「行止」言也。初九「不出戶庭知塞也」﹐而兼言知「通」者﹐見其非一於止者也。二失時極﹐則但知「塞」而不知「通」矣。

不出門庭凶﹐失時極也。

程傳不能上從九五剛中正之道﹐成節之功﹐乃系於私暱之陰柔﹐是「失時」之至極﹐所以凶也﹐「失時」﹐失其所宜也。

集說蘇氏軾曰﹕水之始至﹐澤當塞而不當通﹐旣至當通而不當塞﹐故初九以「不出戶庭」爲「無咎」﹐言當「塞」也﹐九二以「不出門庭」爲凶﹐言當「通」也﹐至是而不通﹐則「失時」而至於極。

郭氏雍曰﹕切爲不當有事之地﹐而二以剛中居有爲之位﹐其道不可同也。故初以「不出產庭」爲知「塞」﹐而二以「不出門庭」爲不知「通」﹐知「塞」故「無咎」﹐不知「通」則有「失時」之凶矣。

不節之嗟﹐又誰咎也。

本義此無咎與諸爻異﹐言無所歸咎也。

程傳節則可以免過﹐而不能自節以致可嗟﹐將誰咎乎。

集說沈氏一貫曰﹕王介甫程沙隨謂能嗟怨自治亦無咎﹐「嗟」與「戚嗟若」之「嗟」同﹐「又誰咎」與「出門同人」之象同。

何氏楷曰﹕諸卦爻辭言「無咎」者九十有九﹐多補過之辭﹐《解》三爻《傳》「又誰咎」﹐語𨿽與此同﹐然爻辭未嘗有「無咎」字。

妄節之亨﹐承上道也。

程傳四能安節之義非一﹐《象》獨舉其重者﹐上承九五剛中正之道以爲節﹐足以集說錢氏一本曰﹕中正之通在五﹐四以近承﹐不以徒止爲功﹐更以通行爲道﹐故曰「承上道也」。

案節曰亨﹐爲九五中正以通也﹐而亨於四言之者﹐五者水之源也﹐四者水之流也﹐水之通在流﹐承上之源而布之者也。

甘節之吉﹐居位中也。

程傳旣居尊位﹐又得中道﹐所以吉而有功。節以中爲貴﹐得中則正矣﹐正不能盡中也。

集說兪氏琰曰﹕節貴乎中﹐當節而不節﹐則六三有「不節」之「嗟」。過於節﹐則上六有「苦節」之凶﹐惟九五「甘節」而吉者﹐蓋居位之中﹐當位以節﹐無過無不及也。

苦節貞凶﹐其道窮也。

程傳節旣苦而貞固守之﹐則凶。蓋節之道至於窮極矣。

集說吳氏曰愼曰﹕爻言「苦節貞凶」。《彖》言「苦節不可貞」﹐惟其「貞凶」﹐是以「不可貞」也﹐故《彖》《象》傳﹐皆以「其道窮也」釋之。

澤上有風﹐中孚。君子以議獄緩死。

本義風感水受﹐《中孚》之象﹐「議獄緩死」﹐中孚之意。

程傳「澤上有風」﹐感於澤中﹐水體虛故風能入之﹐人心虛﹐故物能感之。風之動乎澤﹐猶物之感於中﹐故爲《中孚》之象。君子觀其象以「議獄」與「緩死」﹐君子之於「議獄」﹐盡其忠而已﹐於決死﹐極於惻而已﹐故誠意常求於緩。「緩」﹐寬也﹐於天下之事﹐無所不盡其忠﹐而「議獄緩死」﹐最其大者也。

集說楊氏萬里曰﹕風無形而能鼓幽潛﹐誠無象而能感人物。《中孚》之感﹐莫大於好生不殺﹐「議獄」者﹐求其入中之出﹐「緩死」者﹐求其死中之生也。

項氏安世曰﹕獄之將決則議之﹐其旣決則又緩之﹐然後盡於人心﹐王聽之﹐司寇聽之﹐三公聽之﹐「議獄」也。旬而職聽﹐二旬而職聽﹐三月而上之﹐「緩死」也﹐故獄成而孚﹐輸而孚﹐在我者盡﹐故在人者無憾也。

徐氏幾曰﹕《象》言「刑獄」五卦﹕《噬嗑》《丰》以其有離之明﹐震之威也。《賁》次《噬嗑》《旅》次《丰》﹐離明不易﹐震皆反爲良矣﹐蓋明貴無時不然。威則有時當止﹐至於《中孚》﹐則全體似離﹐互體有震艮﹐而又兌以議之﹐巽以緩之﹐聖人卽象垂教﹐其忠厚惻怛之意﹐見於謹刑如此。

案風之人物也﹐不獨平地艸木﹐爲之披拂﹐巖谷竅穴﹐爲之吹吁﹐卽積水重陰之下﹐亦因之而凍解冰釋焉﹗此所以爲至誠無所不入之象也。民之有獄﹐猶地之有重陰也﹐王者體察天下之情隱﹐至於「議獄緩死」﹐然後其至誠無所不入矣。

程傳當信之始﹐志未有所存﹐而虞度所信﹐則得其正﹐是以吉也。蓋其志未有變動﹐志有所從﹐則是變動﹐虞之不得其正矣﹐在初言求所信之道也。

案「志未變」﹐言其實心不失也﹐志變則有它矣。

其子和之﹐中心願也。

程傳「中心願」﹐謂誠意所願也﹐故通而相應。

集說朱氏震曰﹕荀子所謂「同焉者合﹐類焉者應」也。

程氏敬承曰﹕鶴之鳴﹐由中而發﹐子之和﹐亦根心而應﹐故曰「中心願」﹐願出於中﹐乃孚之至也。

或鼓或罷﹐位不當也。

程傳居不當位﹐故無所主﹐惟所信是從﹐所處得正﹐則所信有方矣。

集說兪氏琰曰﹕六三居不當位﹐心無所主﹐故「或鼓或罷」而不定﹐若初九則不如是也。

馬匹亡﹐絕類上也。

程傳絕其類而上從五也。「類」﹐謂應也。

集說胡氏炳文曰﹕《坤》以「喪朋」爲「有慶」﹐《中孚》之四﹐以「絕類」爲「無咎」。

趙氏玉泉曰「馬匹亡」者﹐四有柔正之徳﹐故能絕初之黨類﹐而上以信於五也。

案三與四﹐皆卦所謂中虛者也。其居內以成中虛之象同﹐其得應而有匹敵者亦同。

然三心系於敵﹐而四志絕乎匹者﹐三不正而四正也﹐又六四承九五者多吉﹐六三應上九者多凶﹐《易》例如此。

有孚攣如﹐位正當也。

程傳五居君位之尊﹐由中正之道﹐能使天下信之﹐如拘攣之固﹐乃稱其位。人君之道﹐當如是也。

集說孔氏穎達曰﹕以其正當尊位﹐故戒以系信﹐乃得「無咎」。

翰音登於天﹐何可長也。

程傳守孚至於窮極而不知變﹐豈可長久也﹐固守而不通﹐如是則凶也。

集說孔氏穎達曰﹕虛聲無實﹐何可久長。

侯氏行果曰﹕窮上失位﹐信不由中﹐有聲無實﹐虛華外揚﹐是翰音登天也﹐虛音登天﹐何可久也。

胡氏瑗曰﹕上九徒以虛聲外飾﹐無純誠篤實之行﹐以此而往﹐愈久愈凶。故聖人戒之曰「何可長」如此﹐蓋欲人攺過反誠﹐以信實爲本也。

山上有雷﹐小過。君子以行過乎恭﹐喪過乎哀﹐用過乎儉。

本義「山上有雷」﹐其聲小過﹐三者之過﹐皆小者之過﹐可過於小而不可過於大。

可以小過而不可甚過﹐《彖》所謂「可小事而宜下」者也。

程傳雷震於山上﹐其聲過常﹐故爲《小過》。天下之事﹐有時當過﹐而不可過甚﹐故爲《小過》﹐君子觀《小過》之象﹐事之宜過者則勉之﹐「行過乎恭﹐喪過乎哀﹐用過乎儉」﹐是也﹐當過而過﹐乃其宜也﹐不當討而過則過矣。

集說孔氏穎達曰﹕小人過差失在慢易奢侈﹐故君子矯之以「行過乎恭﹐喪過乎哀﹐用過乎儉」也。

張子曰﹕過恭哀儉﹐皆宜下之義。

晁氏說之曰﹕時有舉趾﹐髙之莫敖﹐故正考父矯之以循墻﹐時有短喪之宰子﹐故髙柴矯之以泣血﹐時有三歸反玷之管仲﹐故晏子矯之以敝裘﹐𨿽非中行﹐亦足以矯時厲俗。

趙氏彥肅曰「恭」「哀」「儉」多不及﹐過之而後中。

楊氏啟新曰﹕過「恭」過「哀」過「儉」﹐此豈不爲髙世絕俗之行而過乎人﹐但其所過者。以收斂卑下爲過﹐故但可言小過﹐而不可言大過也。

案雷出地﹐則聲方發達而大﹐及至山上﹐則聲漸收斂而微﹐故有平地風雷大作﹐而髙山之上不覺者﹐此《小過》之義也。

飛鳥以凶﹐不可如何也。

程傳其過之疾﹐如飛鳥之迅﹐豈容救止也﹐凶其宜矣﹐「不可如何」﹐無所用其力也。

集說何氏楷曰﹕以凶者自納於凶也﹐孽由己作﹐可如何哉。

不及其君﹐臣不可過也。

本義所以不及君而還遇臣者﹐以「臣不可過」故也。

程傳過之時﹐事無不過其常﹐故於上進﹐則戒及其君﹐臣不可過﹐臣之分也。

集說胡氏炳文曰﹕小者有時而可過﹐臣之於君﹐不可過也。

從或戕之﹐凶如何也。

程傳陰過之時﹐必害於陽﹐小人道盛﹐必害君子﹐當過爲之防﹐防之不至﹐則爲其所戕矣﹐故曰「凶如何也」﹐言其甚也。

弗過遇之﹐位不當也。往厲必戒﹐終不可長也。

本義爻義未明﹐此亦當闕。

程傳「位不當」﹐謂處柔﹐九四當過之時﹐不過剛而反居柔﹐乃得其宜﹐故曰「遇集說錢氏一本曰「三」「四」皆失位﹐故特明其「位不當」。三「防」「四「遇」﹐亦皆宜下﹐三「從或戕」﹐四「往必戒」﹐亦皆不宜上。

案「位不當」﹐卽所謂剛失位而不中者﹐惟剛失位而不中﹐故戒以當過遇之﹐不然則有危矣﹐豈可長執此而不知變乎。

密雲不雨﹐已上也。

本義「已上」﹐太髙也。

程傳陽降陰升﹐合則和而成雨﹐陰已在上﹐云𨿽密豈能成雨乎﹐陰過不能成大之義也。

集說龔氏煥曰﹕密雲不雨﹐《小畜》謂其「尙往」者﹐陰不足以畜陽而陽尙往也﹐《小過》謂其「已上」者﹐陰過乎陽﹐而陰已上也﹐一爲陽之過﹐一爲陰之過﹐皆陰陽不和之象﹐所以不能爲雨也。

案兩卦「密雲不雨」﹐龔氏謂皆陰陽不和之象是已﹐然《小畜》所謂「尙往」者﹐亦是陰气上行﹐與此爻「已上」同﹐非兩義也。但《小畜》卦義諭在下者﹐則尙往者當積厚而自雨﹐此爻之義﹐諭在上者﹐則「已上」者﹐當下交而乃雨﹐意義不同爾。

弗遇過之﹐已亢也。

程傳居過之終﹐弗遇於理而過之﹐過已亢極﹐其凶宜也。

集說孔氏穎達曰﹕釋所以「弗遇過之」﹐以其已在亢極之地故也。

趙氏汝楳曰「已上」未爲極﹐「已亢」則極矣。

兪氏琰曰﹕六五曰「已上」﹐謂其已過也。上六又過甚﹐故曰「已亢」。

水在火上﹐旣濟。君子以思患而豫防之。

程傳水火旣交﹐各得其用爲《旣濟》﹐時當《旣濟》﹐惟慮患害之生﹐故思而豫防﹐使不至於患也﹐自古天下旣濟﹐而致禍亂者﹐蓋不能「思患而豫防」也。

集說王氏申子曰﹕《旣濟》𨿽非有患之時﹐患每生於旣濟之後﹐君子思此而豫防之﹐則可以保其「初吉」﹐而無「終亂」之憂矣。

龔氏煥曰﹔水上火下﹐𨿽相爲用﹐然水決則火滅﹐火炎則水涸﹐相交之中﹐相害之機伏焉﹐故「君子思患而豫防之」﹐能防在乎豫﹐能豫在乎思。

曳其輪﹐義無咎也。

程傳《旣濟》之初﹐而能止其進﹐則不至於極﹐其義自「無咎」也。

集說徐氏在漢曰﹕初當方濟之始﹐而曳其濟險之輪﹐控制在我﹐則義無不濟﹐此所以「濡其尾」而無咎﹐《象》故歸重於「曳其輪」』也。

程傳中正之道﹐𨿽不爲時所用﹐然無終不行之理﹐故「喪茀」七日當復得﹐謂自守其中﹐異時必行也﹐不失其中則正矣。

集說何氏楷曰﹕二居下卦之中﹐以中感中﹐得其正應﹐故終必相孚也。

三年克之﹐憊也。

程傳言「憊」以見其事之至難﹐在髙宗爲之則可﹐無髙宗之心﹐則貪忿以殃民也。

案言「憊」以見成功之非易﹐如人之疾病﹐而以毒藥攻去之者﹐其元气亦耗傷矣。

苟無休養之方以復元气﹐則有大病之根也。

終日戒﹐有所疑也。

程傳終日戒懼﹐常疑患之將至也﹐處《旣濟》之時﹐當畏愼如是也。

集說李氏簡曰「終日戒」﹐謂備患之心﹐無時可忘也。

東鄰殺牛﹐不如西鄰之時也﹕實受其福﹐吉大來也。

程傳五之才徳非不善﹐不如二之時也﹐二在下有進之時﹐故中正而孚﹐則其「吉大來」﹐所謂受福也。「吉大來」者﹐在《旣濟》之時爲大來也﹐亨小初吉是也。

集說朱氏震曰﹕盛不如薄者﹐時也﹐五《旣濟》無所進﹐盈則當虛﹐故曰「不如西鄰之禴祭」﹐理無極而不反者﹐《旣濟》極矣﹗五以中正守之﹐能未至於反而已。

王氏申子曰﹕言人君處《旣濟》如《未濟》﹐而後有受福之實。不然﹐𨿽極其丰盛﹐而濟道衰矣。

張氏淸子曰﹕《旣濟》之後﹐惟恐過盛﹐以「祭」言之﹐於斯時也﹐丰不如約﹐故東鄰不如西鄰﹐牛不如禴﹐蓋祭而得其時﹐𨿽禴之薄﹐實足以「受其福」﹐而言之大來可知矣。

濡其首厲﹐何可久也。

程傳《旣濟》之窮﹐危至於濡首﹐其能長久乎。

集說胡氏瑗曰﹕《旣濟》之終﹐反於《未擠》﹐至於濡沒其首﹐故當翻然而警﹐惕然而攺﹐何可久如此乎﹗

案「厲」未至於凶﹐特可危爾知其危而反之﹐則不至於濡首矣﹐凡《易》言「何可長」﹑「何可久」者﹐自《屯》上至此爻﹐皆「惕」以攺悟而不可迷溺之意。

火在水上﹐未濟。君子以愼辧物居方。

本義水火異物﹐各居其所﹐故君子觀象而審辧之。

程傳水火不交﹐不相濟爲用﹐故爲《未濟》。火在水上﹐非其處也﹐君子觀其處不當之象﹐以愼處於事物﹐辧其所當﹐各居其方﹐謂止於其所也。

集說朱氏震曰﹕火上水下﹐各居其所﹐《未濟》也。君子觀此愼辧萬物﹐有辧然濡其尾﹐亦不知極也。

本義「極」字未洋﹐考上下韻亦不葉﹐或恐是「敬」字﹐今且闕之。

程傳不度其才力而進﹐至於濡尾﹐是不知之極也。

集說張氏振淵曰﹕事必敬始﹐而後可善其用於終﹐初所以致尾之濡﹐不是時不可爲﹐心不知「敬愼」故耳。

九二貞吉﹐中以行正也。

本義九居二。本非正﹐以中故得正也。

程傳九二得正而吉者﹐以「曳輪」而得中道乃正也。

案程子言正未必中﹐中無不正﹐故凡九二六五皆非正也﹐而多言「貞吉」者﹐以其中也﹐惟此《象傳》釋義最明。

未濟徵凶﹐位不當也。

程傳三徵則凶者﹐以「位不當也」﹐謂陰柔不中正﹐無濟險之才也﹐若能涉險以從應則利矣。

集說吳氏澄曰﹕《未濟》諸爻﹐皆位不當﹐而獨於六三言之﹐以《未濟》由六三故也。

兪氏琰曰﹕六爻皆位不當﹐而獨於六三日「位不當」﹐以六三才弱﹐而處下體之上也。

貞吉悔亡﹐志行也。

程傳如四之才與時合﹐而加以貞固﹐則能行其志﹐吉而悔亡﹐鬼方之伐﹐貞之至也。

集說兪氏琰曰﹕爻以六三爲未濟﹐則九四其濟矣﹐是以其志行也。

君子之光﹐其暉吉也。

本義「暉」者﹐光之散也。

程傳光盛則有暉。「暉」﹐光之散也。君子積充而光盛﹐至於有暉﹐善之至也﹐故重云「吉」。

集說張氏振淵曰﹕光而言暉﹐昭其盛也﹐「貞吉」之吉﹐吉在五﹐「暉吉」之吉﹐吉在天下。

飲酒濡首﹐亦不知節也。

程傳「飲酒」至於「濡首」﹐「不知節」之甚也﹐所以至如是﹐不能安義命也﹐能集說孔氏穎達曰﹕釋「飲酒」所以致「濡首」之難﹐以其不知止節故也。

案《旣濟》之上﹐《彖》所謂「終亂」﹐《未濟》之上﹐則《彖》所謂「汔濟」者也﹐緣「尾」之象在初﹐故此不用「濡尾」之義﹐但戒以不可「濡首」而失其節﹐則猶之不續終之意也。

系辭上傳﹝上﹞本義「系辭」﹐本謂文王周公所作之辭﹐系於卦爻之下者﹐卽今經文﹐此篇乃孔子所述《系辭》之傳也﹐以其通論一經之大體凡例﹐故無經可附﹐而自分上下云。

集說孔氏穎達曰﹕夫子本作「十翼」﹐申說上下二篇經文﹐《系辭》條貫義理﹐別自爲捲﹐總曰《系辭》﹐分爲上下二篇。

《朱子語類》云﹕熟讀六十四卦﹐則覺得《系辭》之語﹐甚爲精密﹐是《易》之括例。

又云﹐《系辭》或言造化以及《易》﹐或言《易》以及造化﹐不出此理。

胡氏一桂曰﹕其有稱「大傳」者﹐因太史公引「天下同歸而殊途﹐一致而百慮」爲《《易》大傳》﹐蓋太史公受《易》楊何﹐何之屬自著《《易》傳》行世﹐故稱孔子者曰《大傳》以別之耳。

天尊地卑﹐乾坤定矣﹔卑髙以陳﹐貴賤位矣﹔動靜有常﹐剛柔斷矣﹔方以類聚﹐物以羣分﹐吉凶生矣﹔在天成像﹐在地成形﹐變化見矣。

本義「天地」者﹐陰陽形气之實體﹐「乾坤」者﹐《易》中純陰純陽之卦名也﹔「卑髙」者﹐天地萬物上下之位﹐「貴賤」者﹐《易》中卦爻上下之位也﹔「動」者﹐陽之常﹐「靜」者﹐陰之常﹐「剛柔」者﹐《易》中卦爻陰陽之稱也﹔「方」﹐謂事情所向﹐言事物善惡﹐各以「類」分﹐而「吉凶」者﹐《易》中卦爻占決之辭也﹔「象」者﹐日月星辰之屬﹐「形」者﹐山川動植之屑﹐「變化」者﹐《易》中蓍策卦爻﹐陰變爲陽﹐陽化爲陰者也。此言聖人作《易》﹐因陰陽之實體﹐爲卦爻之法象﹐莊周所謂《易》以道陰陽﹐此之謂也。

集說韓氏伯曰﹕方有類﹐物有羣﹐則有同有異﹐有聚有分﹐順其所同則吉﹐乖其所趣則凶﹐故「吉凶生矣」﹐象況日月星辰﹐形況山川艸木也﹐縣象運轉以成昏明﹐「山澤通气」而「雲行雨施」﹐故「變化見矣」。

蘇氏軾曰﹕天地一物也﹐陰陽一气也﹐或爲象﹐或爲形﹐所在之不同﹐故在云者﹐明其一也。象者﹐形之精華發於上者也﹐形者﹐象之體質畱於下者也。人見其上下﹐直以爲兩矣﹐豈知其未嘗不一耶。由是觀之﹐世之所謂變化者﹐未嘗不出於一﹐而兩於所在也﹐自兩以往﹐有不可勝計者矣﹐故「在天成像﹐在地成形」﹐變化之始也。

《朱子語類》﹕問﹕第一章

第一節

﹐蓋言聖人因造化之自然以作《易》﹐曰﹕論其初﹐則聖人是因天理之自然而著之於書﹐此是後來人說話﹐又是見天地之實體﹐而知《易》之書如此。

蔡氏淸曰﹕此一節﹐是夫子從有《易》之後﹐而追論夫未有《易》之前﹐以見畫前之有《易》也﹐夫《易》有乾坤﹐有剛柔﹐有吉凶﹐有變化﹐然此等名物﹐要皆非聖人鑿空所爲﹐不過皆據六合中所自有者而模寫出耳。

又曰「定」者﹐有尊卑各安其分之意﹐「位」者﹐有卑髙以序而列之意﹐「斷」者﹐有判然不相混淆之意。

又曰﹕以天地言之﹐天尊地卑﹐其卑髙固昭然不《易》也。以萬物言之﹐如山川陵谷之類﹐其卑髙亦昭然可睹也。

案此節﹐是說作《易》源頭。總涵乾坤六子在內﹐蓋「天尊地卑」﹐是「天地定位」也﹐「卑髙以陳」﹐則兼山澤等皆是。天動地靜﹐山靜水動﹐固有常矣。然𨿽至於有精气而無形質之物﹐其聚散作息亦有時﹐其流止晦明亦有度﹐則又兼雷風水火等皆是。

「類聚」「羣分」﹐總上通言之。在「天」有「方」焉﹐春秋冬夏﹐應乎南北東西者是也。

其生殺之气﹐則以「類聚」﹐在地有物焉﹐髙下燥濕﹐別爲浮沈升降者是也﹐其淸濁之品﹐則以「羣分」。以上皆言造化之體﹐至於「天」之「象」﹐「地」之「形」﹐其陰陽互根﹐則交《易》者也﹐其陰陽疊運則變《易》者也﹐此三句﹐又因體及用﹐以起下文之意。

是故剛柔相摩﹐八卦相蕩。

本義此言《易》卦之變化也﹕六十四卦之初﹐剛柔兩畫而已﹐兩相摩而爲四﹐四相摩而爲八﹐八相蕩而爲六十四。

集說韓氏伯曰﹕相切摩﹐言陰陽之交感﹐相推蕩﹐言運化之推移。

《朱子語類》云「摩」是那兩个物事相摩戛﹐「蕩」則是圜轉推蕩將出來﹐「摩」是八卦以前事﹐「蕩」是八卦以後爲六十四卦底事﹐蕩是有那八卦了﹐團旋推蕩那六十四卦出來。

吳氏澄曰﹕畫卦之初﹐以一剛一柔﹐與第二畫之剛柔相摩而爲四象﹐又以二剛二柔﹐與第三畫之剛柔相摩而爲八卦﹐八卦旣成﹐則又各以八悔卦蕩於一貞卦之上﹐而一卦爲八卦﹐八卦爲六十四卦也。

案此節𨿽切畫卦言之﹐然是大地間自有此理。蓋「相摩」者﹐以一交一﹐如天與地交﹐水與火交﹐山與澤交﹐雷與風交是也。「相蕩」者﹐以一交八﹐如天與地交矣﹐而與水火山澤雷風無不交。地與天交矣﹐而亦與水火山澤雷風無不交之類是也﹐惟天地之理如此﹐故聖人畫卦以體象之。

鼓之以雷霆﹐潤之以風雨﹐日月運行﹐一寒一暑。

本義此變化之成像者。

張氏浚曰「鼓以雷霆」而有气者作﹐「潤以風雨」而有形者生。

邱氏富國曰﹕前以「乾坤」「貴賤」「剛柔」「吉凶」「變化」言﹐是對待之陰陽﹐交《易》之體也。此以「摩」「蕩」「鼓」「潤」「運行」言﹐是流行之陰陽﹐變《易》之用也。至下文則言乾坤之徳行﹐而繼以人體乾坤者終之。

吳氏澄曰﹕章首但言「乾坤」﹐蓋舉父母以包六子﹐此先言六子﹐而後總之以乾坤也。震爲雷﹐離爲也﹐霆卽電也。《春秋谷梁傳》曰﹕震者何﹖雷也﹐電者何﹖霆也。

巽爲風﹐坎爲雨﹐羲皇卦圖左起震而次以離﹐「鼓之以雷霆」也。右起巽而次以坎﹐「潤之以風雨」也﹐風而雨﹐故通言「潤」。離爲日﹐坎爲月﹐艮山在西北嚴凝之方爲「寒」﹐兌澤在東南溫熱之方爲「暑」﹐左離次以兌者﹐日之運行而爲「暑」也﹐右坎次以艮者﹐月之運行而爲「寒」也。邵子曰﹕日爲暑﹐月爲寒。《書》曰﹐日月之行﹐有冬有夏。

乾道成男﹐坤道成女。

本義此變化之「成形」者﹐此兩節﹐又明《易》之見於實體者﹐與上文相發明也。

集說《朱子語類》云﹕天地父母﹐分明是一理﹐乾道成男﹐坤道成女﹐則凡天下之男皆乾之气﹐天下之女皆坤之气﹐從這里便徹上徹下﹐卽是一个气都透了。

又云「乾道成男﹐坤道成女」﹐通人物言之﹐在動物如牝牡之類﹐在植物亦有男女﹐如麻有牡麻﹐及竹有雌雄之類﹐皆離陰陽剛柔不得。

吳氏澄曰﹕乾成男者﹐父道也﹐坤成女者﹐母道也﹐左起震﹐歷離歷兌而終於乾﹐右起巽﹐歷坎歷艮以終於坤﹐故以乾道成男坤道成女二句﹐總之於後也。

何氏楷曰﹕自「天尊地卑」至「變化見矣」﹐是因乾坤而推極於變化﹐自「剛柔相摩」至「坤道成女」﹐是又因變化而溯源於乾坤。

乾知大始﹐坤作成物。

本義「知」﹐猶主也﹐乾主始物﹐而坤作成之﹐承上文男女而言乾坤之理。蓋凡物之屬乎陰陽者﹐莫不如此。大抵陽先陰後﹐陽施陰受﹐陽之輕淸未形﹐而陰之重濁有迹也。

集說胡氏瑗曰﹕干言「知」﹑坤言「作」者﹐蓋乾之生物﹐起於無形﹐未有營作。

坤能承於天气﹐已成之物﹐事可營爲﹐故干言「知」而坤言「作」也。

《朱子語類》云「知」訓「管」字﹐不當解作「知見」之「知」﹐大始未有形﹐知之而已﹐「成物」乃流行之時﹐故有爲。

柴氏中行曰﹕一气之動﹐則自有知覺﹐而生意所始﹐乾實爲之。一气旣感﹐則妙合而凝﹐其形乃著﹐有作成之意﹐坤實爲之。

吳氏澄曰﹕上言「八卦」而總之以「乾坤」﹐此又接「成男」「成女」二句﹐而專言案自「鼓之以雷霆」至此二句﹐當總爲一段﹐六子分生成之職﹐乾坤專生成之功也﹐下文則就功化而推原於易簡﹐自爲一段。

乾以易知﹐坤以簡能。

本義乾健而動﹐卽其所知﹐便能始物而無所難。故爲以易而知「大始」﹐坤順而靜﹐凡其所能﹐皆從乎陽而不自作﹐故爲以簡而能「成物」。

集說虞氏翻曰﹕乾「縣象著明」﹐坤陰陽動辟﹐「不習無不利﹐地道光也」。

韓氏伯曰﹕天地之道﹐不爲而善始﹐不勞而善成﹐故曰「易簡」。

楊氏萬里曰﹕此贊乾坤之功﹐𨿽至溥而無際﹐而乾坤之徳﹐實至要而不繁也。

《朱子語類》﹕問﹕如何是「易簡」。曰﹕它行健所以「易」﹐「易」是知阻難之謂。

人有私意便難。「簡」只是順從而已﹐若外更生出一分﹐如何得「簡」﹐今人都是私意﹐所以不能簡易」。

問「乾以易知﹐坤以簡能」﹐若以學者分上言之﹐則廓然大公者﹐「易」也﹔物來順應者﹐「簡」也。不知是否﹖曰﹕然。乾之「易」﹐知之事也﹐坤之「簡」﹐行之事也。

吳氏澄曰「易簡」者﹐以乾坤之理言。始物者﹐乾之所知﹐然乾之性健﹐其知也﹐宰物而不勞心﹐故易而不難。「成物」者﹐坤之所作﹐然坤之性順﹐其作也﹐從陽而不造事﹐故簡而不繁﹐此乾坤皆指天地﹐而易之乾坤二卦象之者也。

張氏振淵曰「乾知大始」﹐似乎甚難矣﹗「坤作成物」﹐似乎甚煩矣。乃乾坤則以「易知」以「簡能」耳﹐所謂天地無心而成化也。

吳氏曰愼曰﹕乾健體而動用﹐故易﹔坤順體而靜用﹐故簡。動靜以陰陽之分言﹐然「乾知大始」而事付於坤﹐則始動而終靜﹐坤從乎陽而作「成物」﹐則始靜而終動。又乾知坤能﹐皆用之動也﹐乾易坤簡﹐皆體之靜也。又四徳坤承乎乾﹐元亨皆動﹐利貞皆靜﹐不可專以動屬乾﹐以靜屬坤也。

易則易知﹐簡則易從。易知則有親﹐易從則有功。有親則可久﹐有功則可大。可久則賢人之徳﹐可大則賢人之業。

本義人之所爲﹐如乾之易﹐則其心明白而人易知﹐如坤之簡﹐則其事要約而人易從。「易知」﹐則與之同心者多﹐故「有親」﹐「易從」﹐則與之協力者眾﹐故「有功」。有親則一於內﹐故「可久」﹐有功則兼於外﹐故「可大」。「徳」﹐謂得於己者。「業」﹐謂成於事者。上占乾坤之徳不同﹐此言人法乾坤之道至此﹐則可以爲賢矣。

集說範氏長生曰﹕以其「易知」﹐故物親而附之﹐以其「易從」﹐故物法而有功也。

孔氏穎達曰﹕初始無形﹐未有營作﹐故但云「知」也﹐已成之物﹐事可營爲﹐故云「作」也。「易」謂易略﹐無所造爲﹐以此爲知﹐故曰『乾以易知」。「簡」謂簡省﹐不須繁勞﹐以此爲能﹐故曰「坤以簡能」。若於物艱難﹐則不可以知﹐若於事繁勞﹐則不蘇氏軾曰﹕簡易者﹐一之謂也﹐一故有信﹐信故物知之也﹐易而從之也不難。

《朱子語類》云「乾以易知坤以簡能」以上﹐是言乾坤之徳﹐「易則易知」以下是就人而言﹐言人兼體乾坤之徳也。「乾以易知」者﹐乾健不息﹐惟主於生物﹐都無許多艱難險阻﹐故能以易而知「大始」。坤順承天﹐惟以成物﹐都無許多繁擾作爲﹐故能以簡而作「成物」。大抵陽施陰受﹐乾之生物﹐如瓶施水﹐其道至易﹐坤惟承天以成物別無作爲﹐故其理至簡﹐其在人則無艱阻而自直﹐故人「易知」﹔順理而不繁擾﹐故人「易從」。「易知」則人皆同心親之﹐「易從」則人皆協力而有功矣﹗有親可久﹐則爲賢人之徳﹐是就存主處言﹐有功可大﹐則爲賢人之業﹐是就作事處言。蓋自乾以「易知」﹐便是指存主處。坤以「簡能」﹐便是指作事處。

林氏希元曰「易簡」只是因此理而立心處事爾﹐固非於此理之外有所加﹐亦非於此理之內有所減也。但以其無險阻而謂之「易」﹐無煩擾而謂之「簡」。孟子曰﹕禹之行水也﹐行其所無事也。如智者亦行其所無事﹐則智亦大矣。此「易簡」之說也。

趙氏光大曰「易從則有功」﹐有功不是人來助我作事﹐是我能使人如此﹐便是我之功。

易簡而天下之理得矣﹐天下之理得﹐而成位乎其中矣。

本義「成位」﹐謂成人之位﹐「其中」﹐謂天地之中。至此則體道之極功﹐聖人之能事﹐可以與天地參矣。

此第一章

﹐以造化之實﹐明作經之理﹐又言乾坤之理﹐分見於天地﹐而人兼體之也。

集說孔氏穎達曰﹕聖人能行天地「易簡」之化﹐則天下萬事之理﹐並得其宜矣。

《朱子語類》云「易簡」理得﹐是淨淨潔潔﹐無許多勞擾委曲。

鄭氏維嶽曰「易簡」原是一理﹐依易之理而作之﹐則爲「簡」。

何氏楷曰﹕乾坤一陰陽也﹐陰陽一太極也﹐「易簡」者﹐乾坤之所以知始而作成者也。人之所知﹐知乾之易﹐則所知皆性分所固有﹐無一豪人欲之艱深﹐豈不「易知」﹐人之所能﹐如坤之簡﹐則所能皆職分之當爲﹐無一豪人欲之紛擾﹐豈不「易從」。「易知」﹐則不遠人以爲道故「有親」﹐「易從」﹐則夫婦皆可與能故「有功」﹐「有親」則有人傳繼其心﹐千百世上下﹐心同理同也﹐故「可久」﹐「有功」則有人擴充其事﹐人能弘道﹐非道弘人也﹐故「可大」。「可久則賢人之徳」﹐與天同其悠久矣﹐「可大則賢人之業」﹐與地同其廣大矣﹗所以然者﹐則以我之易簡與乾坤之易簡同原故也﹗夫「易簡而天下之理得矣」﹐天之所以爲天﹐地之所以爲地﹐人之所以爲人﹐一易簡之理焉盡之所謂天下之公理也﹐得天下之公理﹐以成久大之徳業﹐則是天有是易﹐吾亦有是易﹔地有是簡﹐吾亦有是簡﹐與天地參而爲三矣。

張氏振淵曰﹕易道盡於乾坤﹐乾坤盡於「易簡」﹐「易簡」卽在人身﹐學者求易於天地﹐又求天地之易於吾身﹐則易在是矣。通章之意﹐總是論易書之作﹐無非發明乾坤之理﹐要人爲聖賢以與天地參耳。

何氏楷曰﹕此一章﹐乃孔子首明易始乾坤之理﹐至第二章

「設卦觀象」方言易。

案天地卑髙動靜方物象形﹐造化之實體也。乾坤貴賤剛柔吉凶變化﹐易卦之定名也。因造化之實體﹐起易卦之定名﹐故自造化之體立﹐而卦之理具矣﹐體立則用必行焉﹐是故剛柔則一自一相摩﹐八卦則一與八相蕩﹐造化之情﹐所以交而不離也﹐畫卦之序﹐蓋象此也。「雷霆』』者震離﹐「風雨」者巽坎﹐「暑」以說物者兌﹐「寒」以止物者良﹐成男而職「大始」者乾﹐成女而職「成物」者坤﹐造化之機﹐所以變而無窮也。建圖之位﹐蓋象此也。然而造化之理﹐則一以「易簡」爲歸﹐心一而不貳﹐故易也。事順而無爲故簡也﹐天地之盛徳大業﹐「易簡」而已矣﹐賢人之進徳修業﹐聖人之崇徳廣業﹐亦惟「易簡」而已矣。設卦系辭所以順性命之理者此也。諸儒言易有四義﹕不易也﹐交易也﹐變易也﹐易簡也。故「天尊地卑」一節﹐言不易者也。「剛柔相摩」二句﹐言交易者也。「鼓以雷霆」至「坤作成物」﹐言變易者也﹐「乾以易知」以下﹐言易簡者也﹐易道之本原盡乎此﹐故爲《系傳》之首章焉。

聖人設卦觀象﹐系辭焉而明吉凶。

本義象者﹐物之似也﹐此言聖人作《易》﹐觀卦爻之象﹐而系以辭也。

集說孔氏穎達曰﹕設之卦象﹐則有吉有凶﹐故下文云「吉凶者失得之象﹐悔吝者憂虞之象﹐變化者進退之象﹐剛柔者晝夜之象」。是施設其卦﹐有此諸象也。此「設卦觀象」﹐總爲下而言﹐卦象爻象﹐有吉有凶﹐若不系辭﹐其理未顯﹐故系屬吉凶之文辭於卦爻之下﹐而顯明此卦爻吉凶也。案吉凶之外﹐猶有悔吝憂虞﹐舉吉凶則包之。

朱氏震曰﹕聖人設卦﹐本以觀象﹐自伏羲至於文王一也﹐聖人憂患後世﹐懼觀者智不足以知此﹐於是系之卦辭﹐又系之爻辭﹐以吉凶明告之。

《朱子語類》云﹕《易》當初只是爲卜筮而作﹐《文言》《彖》《象》﹐卻是推說作義理上去﹐觀乾坤二卦便可見。孔子曰「聖人設卦觀象系辭焉而明吉凶」﹐不是卜筮﹐如何明吉凶。

王氏申子曰﹕《易》之初也﹐有象而未有卦﹐及八卦旣設而象寓焉﹐及八重而六十剛柔相推而生變化。

本義言卦爻陰陽疊相推蕩﹐而陰或變陽﹐陽或化陰﹐聖人所以觀象而系辭﹐眾人所以因蓍而求卦者也。

集說張氏振淵曰「剛柔相推」之中或當位﹐或失位﹐而吉凶悔吝之源正起於此。

聖人之所觀﹐觀此也﹐聖人之所明﹐明此也﹐蓋吉凶悔吝𨿽系於辭﹐而其原實起於變。

是故吉凶者﹐失得之象也。悔吝者﹐憂虞之象也。

本義「吉凶」「悔吝」者﹐《易》之辭也﹔「失得」「憂虞」者﹐事之變也。得則吉﹐失則凶﹐憂虞𨿽未至凶﹐然已足以致悔而取羞矣。蓋「吉凶」相對﹐而「悔吝」居其中間﹐「悔」自凶而趨吉﹐「吝」自吉而向凶也﹐故聖人觀卦爻之中﹐或有此象﹐則系之以此辭也。

集說虞氏翻曰「吉」則象「得」﹐「凶」則象「失」﹐「悔」則象「憂」﹐「吝」則象「虞」也。

幹氏寶曰「憂虞」未至於「失得」﹐「悔吝」不入於「吉凶」﹐事有小大﹐故辭有緩急﹐各象其意也。

《朱子語類》云﹕吉凶悔吝﹐四者循環﹐周而復始﹐悔了便吉﹐吉了便吝﹐吝了便凶﹐凶了又悔﹐正如生於憂患死於安樂相似﹐蓋憂苦患難中必悔﹐悔便是吉之漸﹐及至吉了﹐少間便安意肆志﹐必至作出不好可羞吝底事出來﹐吝便是凶之漸矣。及至凶矣﹐又卻悔﹐只管循環不已﹐正如剛柔變化﹐剛了化﹐化便是柔﹐柔了變﹐變便是剛﹐亦循環不已。

又云「悔」屬陽﹐「吝」屬陰﹐「悔」是逞快作出事來有錯失處﹐這便生悔﹐所以屬陽﹐「吝」是那隈隈衰衰﹐不分明底﹐所以屬陰﹐亦猶驕是气盈﹐吝是气歉。

又云「吉凶者失得之象﹐悔吝者憂虞之象﹐變化者進退之象﹐剛柔者晝夜之象」﹐四句皆互換往來﹐吉凶與悔吝相貫﹐悔自凶而趨吉﹐吝自言而趨凶﹐進退與晝夜相貫﹐進自柔而趨乎剛﹐退自剛而趨乎柔。

趙氏玉泉曰﹕吉卽順理而得之象也﹐凶卽逆理而失之象也﹐悔卽旣失之後﹐困於心﹐衡於慮﹐而爲憂之象也﹐吝卽未失之先﹐狃於安﹐溺於樂﹐而爲虞之象也。

何氏楷曰﹕吉凶悔吝﹐以卦辭言﹐失得憂虞﹐以人事言﹐上文所謂觀象系辭以明吉凶者此也。

變化者﹐進退之象也。剛柔者﹐晝夜之象也。六爻之動﹐三極之道也。

本義柔變而趨於剛者﹐退極而進也﹐剛化而趨於柔者﹐進極而退也。旣變而剛﹐則晝而陽矣﹐旣化而柔﹐則夜而陰矣﹐六爻初二爲地﹐三四爲人﹐五上爲天﹐「動」﹐卽則「吉凶」之類﹐「晝夜」亦「變化」之道。

孔氏穎達曰﹕六爻遞相推動﹐而生變化﹐是天地人三才至極之道。

蔡氏淵曰「動」﹐變易也。「極」者﹐太極也﹐以其變易無常﹐乃太極之道也。「三極」﹐謂三才各具一太極也﹐變至六爻﹐則一卦之體具﹐而三才之道備矣。

吳氏澄曰「吉凶」「悔吝」﹐象人事之「失得」「憂虞」﹐「變化」「剛柔」﹐象天地陰陽之「晝夜」」進退」﹐是六爻兼有天﹑地﹑人之道也。

胡氏炳文曰﹕此曰「三極」﹐是卦爻已動之後﹐各具一太極﹐後曰「易有太極」者﹐則卦爻未生之先﹐統體一太極也。

兪氏琰曰「三極之道」﹐言道之體﹐「三才之道」﹐言道之用。

何氏楷曰「變化」「剛柔」﹐以卦畫言﹔「進退」「晝夜」﹐以造化言。「六爻之動」二句﹐推言變化之故﹐上文所謂「剛柔相推而生變化」者此也。

是故君子所居而安者﹐易之序也。所樂而玩者﹐爻之辭也。

本義「易之序」﹐謂卦爻所著事理當然之次第﹔「玩」者﹐觀之詳。

集說孔氏穎達曰﹕若居在《乾》之初九﹐而安在「勿用」﹔若居在《乾》之九三﹐而安在「乾乾」。是以所居而安者﹐由觀《易》位之次序也。

王氏宗傳曰﹕所謂「易之序」者﹐消息盈虛之有其時是也。居之而安﹐則盛行不加﹐窮居不損﹐而與易爲一矣。所謂「爻之辭」者﹐是非當否之有所命是也﹐樂之而玩﹐則「默而成之﹐不言而信」而與爻爲一矣。

《朱子語類》﹕問﹕「所居而安者易之序」也﹐與「居則觀其象」之「居」不同﹐上「居」字是總就身之所處而言﹐下「居」字則靜對動而言。曰﹕然。

問「所居而安者易之序也」。曰「序」是次序﹐謂卦爻之初終﹐如「潛」「見」「飛」「躍」﹐循其序則安。又問「所樂而玩者爻之辭」。曰﹕橫渠謂每讀每有益﹐所以可樂﹐蓋有契於心﹐則自然樂。

兪氏琰曰「居」以位言「安」﹐謂安其分也﹐「樂」以心言「玩」謂繹之而不厭也﹐君子觀易之序而循是理故「安」﹐觀爻之辭而達是理故「樂」。

是故君子居則觀其象而玩其辭﹐動則觀其變而玩其占﹐是以自天祐之﹐吉無不利。

本義象辭變已見上﹐凡單言「變」者﹐化在其中。「占」﹐謂其所值吉凶之決也。

此第二章

﹐言聖人作《易》﹐君子學《易》之事。

集說虞氏翻曰「以動者尙其變」﹐占事知來﹐故「玩其占」也。

《朱子語類》﹕問﹕「居則觀其象玩其辭﹐動則觀其變玩其占」﹐如何﹖曰﹕若是理蔡氏淵曰﹕觀象玩辭﹐學《易》也﹔觀變玩占﹐用《易》也。學《易》則無所不盡其理﹐用《易》則惟盡乎一爻之時﹐居旣盡乎天之理﹐動必合乎天之道﹐故曰「自天枯之﹐吉無不利也」。

王氏申子曰﹕平居無事﹐觀卦爻之象而玩其辭﹐則可以察吉凶悔吝之故﹐及動而應事﹐觀卦之變而玩其占﹐則可以決吉凶悔吝之幾﹐故有不動﹐動無不吉也。

胡氏炳文曰﹕天地間剛柔變化﹐無一時間﹐人在大化中﹐吉凶悔吝﹐無一息停﹐吉一而已﹐凶悔吝三焉﹐上文示人以吉凶悔吝者﹐作《易》之事﹐此獨吉而無凶悔吝者﹐學《易》之功也。

兪氏琰曰﹕觀象玩辭﹐如蔡墨云在《乾》之《姤》﹐如莊子云在《師》之《臨》﹐謂之在者是也﹐觀變玩占﹐如陳侯遇《觀》之《否》﹐晉侯遇《大有》之《睽》﹐謂之遇者是也。

總論孔氏穎達曰﹕前章言天地「成像」「成形」「簡易」之徳﹐明乾坤之大旨﹐此章明「聖人設卦觀象」﹐爻辭占凶悔吝之細別。

程子曰﹕聖人旣設卦﹑觀卦之象而系以辭﹐明其吉凶之理﹔以剛柔相推﹐而知變化之道。吉凶之生﹐由失得也﹔悔吝者﹐可憂虞也﹐進退消長﹐所以成變化也﹔剛柔相易而成晝夜﹐觀晝夜則知剛柔之道矣﹐「三極」﹐上中下也。極﹐中也﹐皆其時中也。「三才」以物言也﹐「三極」以位言也﹐六爻之動﹐以位爲義﹐乃其序也﹐得其序則安矣﹐辭以明義﹐玩其辭義﹐則知其可樂也﹐觀象玩辭而通其意﹐觀變玩占而順其時﹐動不違於天矣。

何氏楷曰﹕上章言造化自然之易﹐爲作《易》之本﹐此章乃言作《易》之旨。

案上章𨿽言作《易》之源本﹐然實以明在造化者﹐無非自然之《易》書﹐故先儒以爲畫前之《易》者此也。此章乃備言作《易》學《易》之事﹐蓋承上章言之﹐而爲後諸章之綱也。「設卦觀象」﹐先天之聖人也﹔「系辭」而「明吉凶」﹐後天之聖人也﹔「剛柔相推而生變化」﹐申言設卦觀象之事。所象者或爲人事之「失得」「憂虞」﹐或爲天道之「進退」「晝夜」﹐極而至於天地人之至理﹐莫不包涵統具於其中﹐此辭所由系而占所由生也﹔「居而安」者﹐以身驗之﹔「樂而玩」者﹐以心體之﹐在平時則爲觀象玩辭之功﹐在臨事則爲觀變玩占之用﹐此所謂奉明命以周旋﹐述天理而時措者也。「自天祐之﹐吉無不利」﹐學《易》之效﹐至於如此。

彖者﹐言乎象者也。爻者﹐言乎變者也。

本義「彖」﹐謂卦辭﹐文王所作者。「爻」﹐謂爻辭﹐周公所作者。「象」﹐指全體而言「變」﹐指一節而言。

集說虞氏翻曰「八卦以象告」﹐故言乎象也﹐爻有六畫﹐九六變化﹐故言乎變者也。

項氏安世曰﹕彖辭所言之象﹐卽下文所謂「卦」也﹐爻辭所言之變﹐卽下文所謂「位」吉凶者﹐言乎其失得也。悔吝者﹐言乎其小疵也。無咎者﹐善補過也。

本義此卦爻辭之通例。

集說崔氏憬曰﹕《系辭》著悔吝之言﹐則異凶咎﹐若疾病之與小疵。

楊氏萬里曰﹕言動之間﹐盡善之謂得﹐不盡善之謂失﹐小不善之謂疵﹐不明乎善而誤入乎不善之謂過﹐覺其小不善﹐非不欲攺﹐而已無及﹐於是乎有悔﹐不覺其小不善﹐猶及於攺﹐而不能攺﹐或不肯攺﹐於是乎有吝﹐吾身之過﹐猶吾衣之破也﹐衣有破﹐補之斯全﹐身有過﹐補之斯還﹐還者何﹐復之於善也﹐補不善而復之於善﹐何咎之有。

蔡氏淵曰「吉凶」「悔吝」「無咎」﹐卽卦與爻之斷辭也。「失得」者﹐事之已成著者也。「小疵」者﹐事之得失未分﹐而能致得失者也。「善補過者」﹐先本有咎﹐修之則可免咎也。

胡氏炳文曰﹕前章言卦爻中「吉凶」「悔吝」之辭﹐未嘗及無咎之辭﹐此章方及之﹐大抵不貴無過而貴攺過﹐「無咎者﹐善補過也」﹐聖人許人自新之意切矣。

張氏振淵曰「失得」指時有消息﹐位有當否說﹐「小疵」兼兩意﹐向於得而未得﹐尙有「小疵」則悔﹐向於失而未失﹐已有「小疵」則吝。

是故列貴賤者存乎位﹐齊小大者存乎卦﹐辧吉凶者存乎辭。

本義「位」﹐謂六爻之位。「齊」﹐猶定也。「小」謂陰﹐「大」謂陽。

集說王氏肅曰「齊」﹐猶正也。陽卦大﹐陰卦小﹐卦列則「小大」分﹐故曰「齊小大者﹐存乎卦」也。

張氏浚曰﹕卦之所設﹐本乎陰陽﹐陰小陽大﹐體固不同﹐而各以所遇之時爲正﹐陽得位則陽用事﹐陰得位則陰用事﹐「小大」之理﹐至卦而齊。

《朱子語類》﹕問﹕上下貴賤之位何也。曰﹕二四則四貴而二賤﹐五三則五貴而三賤﹐上初則上貴而初賤﹐上𨿽無位﹐然本是貴重﹐所謂「貴而無位﹐髙而無民」﹐在人君則爲天子父﹐爲天子師﹐在他人則淸髙而在物外不與事者﹐此。所以爲貴也。

王氏申子曰「列」﹐分也。陽貴陰賤﹐上貴下賤﹐亦有貴而無位﹐有位而在下者﹐故曰「列貴賤者﹐存乎位。」「位」者﹐六爻之位也。「齊」﹐均也。陽大陰小﹐陽卦多陰﹐則陽爲之主﹐陰卦多陽﹐則陰爲之主﹐𨿽「小大」不齊﹐而得時爲主則均也﹐故曰「齊小大者存乎卦」。「卦」者﹐全卦之體也。「辧」﹐明也。辧一卦一爻之吉凶者﹐「辭」也﹐故曰「辧吉凶者存乎辭」。

憂悔吝者存乎介﹐震無咎者存乎悔。

本義「介」﹐謂辧別之端﹐蓋善惡已動而未形之時也﹐於此憂之﹐則不至於「悔吝」矣。震﹐動也﹐知悔﹐則有以動其補過之心﹐而可以無咎矣。

韓氏伯曰「介」﹐纖介也。王弼曰「憂悔吝」之時﹐其介不可慢也﹐卽「悔吝者﹐言乎小疵也」。

程子曰﹕以悔吝爲防﹐則存意於微小﹐震懼而得無咎者以此。

《朱子語類》﹕問﹕「憂悔吝者存乎介」﹐悔吝未至於吉凶﹐是乃初萌動﹐可以向吉凶之微處﹐介又是悔吝之微處﹐「介」字如界至界限之界﹐是善惡初分界處﹐於此憂之﹐則不至於悔吝矣。曰﹕然。

邱氏富國曰﹕此章就吉凶悔吝上﹐添入「無咎」說﹐旣欲人於悔吝上著力﹐尢欲人於介上用功﹐蓋人知悔﹐則以善補過而「無咎」﹐𨿽未至吉﹐亦不至凶也。若又於悔吝之介憂之﹐則但有吉而已﹐所謂「幾者動之微﹐而吉之先見者也」﹐並悔吝亦皆無矣。

吳氏澄曰「列貴賤者存乎位」﹐覆說「爻者言乎變」。「齊小大者存乎卦」﹐覆說「彖者言乎象」。分辧吉凶﹐存乎彖爻之辭﹐覆說「言乎其失得也」。悔吝介乎吉凶之間﹐憂其介﹐則趨於吉不趨於凶矣。覆說言乎其小疵也。震者﹐動心戒懼之謂﹐有咎而能戒懼﹐則能攺悔所爲﹐而可以無咎﹐覆說「善補過也」。

趙氏玉泉曰「介」在事前﹐「悔」在事後。

汪氏砥之曰﹕《易》凡言「悔」「吝」﹐卽寓「介」之意﹐言「無咎」﹐卽寓「悔」之意﹐「憂」「盱」「豫」之悔﹐存乎遲速之「介」也﹐憂「卽鹿」之「吝」﹐存乎「往捨」之介也﹐震「甘臨」之「無咎」﹐存乎「憂」而「悔」也﹐震「頻復」之「無咎」﹐存乎「厲」而「悔」也。

是故卦有小大﹐辭有險易﹐辭也者﹐各指其所之。

本義「小」險「大」易﹐各隨所向。

此第三章

﹐釋卦爻辭之通例。

集說《朱子語類》云「卦有小大」﹐看來只是好底卦便是大﹐不好底卦便是小。

如《復》如《泰》﹐如《大有》如《夬》之類﹐盡是好底卦﹔如《睽》如《困》如《小過》之類﹐盡是不好底。所以謂「卦有小大﹐辭有險易」﹐大卦辭易﹐小卦辭險﹐卽此可見。

項氏安世曰﹕貴賤以位言﹐小大以材言﹐卦各有主﹐主各有材﹐聖人隨其材之大小﹐時之難易﹐而命之辭﹐使人之知所適從也。

潘氏夢旂曰﹕卦有小有大﹐隨其消長而分﹐辭有險有易﹐因其安危而別。辭者各指其所向﹐凶則指其可避之方﹐吉則指其可趨之所﹐以示乎人也。

吳氏澄曰﹕上文有「貴賤」「小大」﹐此獨再提「卦有小大」﹐蓋卦彖爲諸辭之總也。

蔡氏淸曰﹕據本章通例看﹐此條卦字辭字﹐皆兼爻說。

案此章申第二章

「吉凶者失得之象也」一節之義﹐首言彖爻者﹐吉凶悔吝之辭﹐彖爻皆有之也﹐吉凶則已著﹐故直言其失得而已﹐悔吝則猶微﹐故必推言其「小疵」也﹐《易》與天地準﹐故能彌綸天地之道。

本義《易》書卦爻﹐具有天地之道﹐與之齊準。「彌」﹐如彌縫之彌﹐有終竟聯合之意。「綸」﹐有選擇條理之意。

集說韓氏伯曰﹕作《易》以準天地。

孔氏穎達曰﹕言聖人作《易》﹐與天地相準﹐謂準擬天地﹐則乾健以法天﹐坤順以法地之類是也。

蘇氏軾曰「準」﹐符合也。「彌」﹐周浹也。「綸」﹐經緯也。所以與「天地準」者﹐以能「知幽明之故」﹐」死生之說」﹐「鬼神之情狀」也。

王氏宗傳曰﹕天地之道﹐卽下文所謂「一陰一陽」是也。是道也﹐其在天地﹐則爲「幽明」﹐寓於始終﹐則爲「生死」﹐見於物變﹐則爲「鬼神」。

《朱子語類》云﹕凡天地間之物﹐無非天地之道﹐故《易》能「彌綸天地之道」。「彌」如卦彌之彌﹐糊合使無縫罅。「綸」如綸絲之綸﹐自有條理﹐言𨿽是彌得外面無縫罅﹐而中則事事物物﹐各有條理﹐「彌」而非「綸」﹐而空疏無物﹐「綸」而非「彌」﹐則判然不相干。此二字﹐見得聖人下字甚密也。

胡氏炳文曰﹕此「易」字﹐指《易》書而言﹐書之中具有天地之道﹐本自與天地相等﹐故於天地之道﹐「彌」之則是合萬爲一﹐渾然無欠﹐「綸」之則一實萬分﹐粲然有倫。

案此下三節﹐朱子分爲「窮理」「盡性」「至命」者極確﹐然須知非有《易》以後﹐聖人方用《易》以窮之盡之至之﹐《易》是聖人窮理盡性至命之書﹐聖人全體易理﹐故言易窮理盡性至命﹐卽是言聖人也。「《易》與天地準」﹐「與天地相似」﹐「範圍天地之化而不過」﹐此三句當爲三節冠首﹐第二第三節

不言《易》者﹐蒙第一節

文義。

仰以觀於天文﹐俯以察於地理﹐是故知幽明之故。原始反終﹐故知死生之說。精气爲物﹐遊魂爲變﹐是故知鬼神之情狀。

本義此窮理之事。「以」者﹐聖人以《易》之書也。「易」者﹐陰陽而已﹐「幽明」「死生」「鬼神」﹐皆陰陽之變﹐天地之道也。「天文」則有晝夜上下﹐「地理」則有南北髙深﹐「原」者﹐推之於前。「反」者﹐要之於後﹐陰精陽气﹐聚而成物﹐「神」之伸也﹐魂遊魄降﹐散而爲變﹐「鬼」之歸也。

集說韓氏伯曰「幽明」者﹐有形無形之象﹐「死生」者﹐始終之數也。

蘇氏軾曰「鬼」常與體魄俱﹐故謂之「物」﹐「神」無適而不可﹐故謂之「變」﹐精气爲魄﹐魄爲鬼﹐志气爲魂﹐魂爲神。

《朱子語類》﹕問﹕「原始反終故知死生之說」。曰﹕人未死﹐如何知得死之說﹐只是原其始之理﹐將後面摺轉來看﹐便見得﹐以此之有﹐知彼之無。

又云﹕魄爲鬼﹐魂爲神﹐《禮記》有孔子答宰我問﹐正說此理甚詳。宰我曰﹕吾聞鬼神之名﹐不知其所謂。子曰﹕气也者﹐神之盛也。魄也者﹐鬼之盛也。合鬼與神﹐教之至也﹐注﹐气﹐謂噓吸出入者也﹐耳目之聰明爲魄。《雜書》云﹕魂﹐人陽神也。魄﹐人陰神也。亦可取。

陳氏淳曰﹕人生天地間﹐得天地之气以爲體﹐得天地之理以爲性。原其始而知所以生﹐則要其終而知所以死﹐古人謂得正而斃﹐謂「朝聞道夕死可矣」﹐只緣受得許多道理﹐須知得盡得便自無愧﹐到死時亦只是這二五之气﹐聽其自消化而已﹐所謂安死順生﹐與天地同其變化﹐這个便是與造化爲徒。

又曰﹕陰陽二气會在吾身之中爲鬼神﹐以寤寐言﹐則寤屬陽﹐寐屬陰﹐以語默言﹐則語屬陽﹐默屬陰﹐及動靜進退行止等﹐分屬皆有陰陽﹐凡屬陽者皆爲魂爲神﹐凡屬陰者皆爲魄爲鬼。

眞氏徳秀曰﹕人之生﹐精與气合﹐精屬陰﹐气屬陽﹐精則魄也﹐目之所以明﹐耳之所之聰。气亢乎體﹐凡人心之能思慮知識﹐身之能舉動勇決﹐此之謂魂﹐神指魂而言﹐鬼指魄而言。

胡氏炳文曰﹕《易》不曰陽陰而曰陰陽﹐此所謂「幽明」「死生」「鬼神」﹐卽陰陽之謂也﹐卽天地而「知幽明之故」﹐卽始終而「知死生之說」﹐卽散聚而「知鬼神之情狀」﹐皆「窮理」之事也。

林氏希元曰「幽明之故」﹐「死生之說」﹐「鬼神之情狀」﹐其理皆在於《易》。故聖人用《易》以窮之也﹐然亦要見得爲聖人窮理盡性之書爾﹐非聖人眞个卽《易》而後「窮理盡性」也。

鄭氏維嶽曰﹕原人之所以始﹐全而生之﹐卽反其所以終﹐全而歸之。

與天地相似﹐故不違。知周乎萬物而道濟天下﹐故不過。旁行而不流﹐樂天知命﹐故不憂。安土惇乎仁﹐故能愛。

本義此聖人盡性之事也﹐天地之道﹐知仁而已﹐知周萬物者﹐天也。道濟天下者﹐地也。「知」且「仁」﹐則知而不過矣。「旁行」者﹐行權之知也。「不流」者﹐守正之仁也。旣樂天理﹐而又知天命﹐故能無憂而其知益深﹐隨處皆安而無一息之不仁﹐故能不忘其濟物之心﹐而仁益篤。蓋仁者愛之理﹐愛者仁之用﹐故其相爲表裏如此。

集說韓氏伯曰﹕徳合天地﹐故曰相似。

《朱子語類》云「與天地相似故不違」﹐下數句是說與「天地相似」之事。

胡氏炳文曰﹕上文言「易與天地準」﹐此言「與天地相似」。「似」卽」準」也﹐知似天﹐仁似地﹐有周物之知﹐而實諸濟物之仁﹐則其知不過﹐有行權之知﹐而本諸守正之仁﹐則其知不流﹐至於「樂天知命」﹐而知之迹已泯﹐安土惇仁﹐而仁之心益著。此其知仁所以「與天地相似而不違」﹐盡性之事也。

兪氏琰曰﹕與天地相似者﹐《易》似天地﹐天地似《易》﹐彼此相似也。

案知周萬物﹐義之精也﹐然所知者皆濟天下之道而不過﹐義合於仁也。旁行泛應﹐仁之熟也﹐然所行者皆合中正之則而不流﹐仁合於義也﹐樂玩天理﹐故所知者益深。達乎命而不憂﹐安於所處﹐故所行者益篤。根於性而能愛﹐所謂樂天之志﹐憂世之誠﹐並行不悖者﹐乃仁義合徳之至也﹐若以旁行爲知亦可﹐但恐於行字稍礙﹕範圍天地之化而不過﹐曲成萬物而不遺﹐通乎晝夜之道而知﹐故神無方而易無體。

本義此聖人至命之事也。「範」﹐如鑄金之有模範。「圍」﹐匡郭也。天地之化無窮﹐而聖人爲之「範圍」﹐不使過於中道﹐所謂「裁成」者也。「通」﹐猶兼也。「晝夜」﹐卽幽明死生鬼神之謂﹐如此然後可見至神之妙﹐無有方所﹐《易》之變化﹐無有形體也。

此第四章

﹐言《易》道之大﹐聖人用之如此。

集說韓氏伯曰「方」「體」者﹐皆系於形器者也﹐神則「陰陽不測」﹐易則「惟變所適」﹐不可以一方一體明。

孔氏穎達曰﹔「範」﹐謂模範。「圍」﹐謂周圍。言聖人所爲所作﹐模範周圍天地之化。

義曰﹕凡無方無體﹐各有二義﹐一者神則不見其處所云爲﹐是「無方」也﹔二則周遊運動﹐不常在一處﹐亦是「無方」也。「無體」者﹐一是自然而變﹐而不知變之所由﹐是無形體也﹔二則隨變而往﹐無定在一體﹐亦是「無體」也。

邵子曰「神」者﹐《易》之主也﹐所以「無方」。「易」者﹐神之用也﹐所以「無體」。

《朱子語類》云「通乎晝夜之道而知」﹐「通」字﹐只是兼乎晝夜之道而知其所以然。

又云「神無方而《易》無體」﹐「神」便是在陰底又忽然在陽﹐在陽底又忽然在陰﹐「易」便是或爲陽﹐或爲陰﹐交錯代換﹐而不可以形體拘也。

蔡氏淸曰「神無方﹐易無體」﹐獨系之至命一條﹐至命從窮理盡性上來﹐乃窮理盡性之極致﹐非窮理盡性之外﹐它有所謂至命也﹐故獨系之至命﹐而自足以該乎「窮理盡性」。

林氏希元曰「通乎晝夜之道而知」﹐只是通知晝夜之道﹐蓋幽朋死生鬼神﹐其理相爲循環﹐晝夜之道也﹐聖人通知晝夜﹐亦只是上文知「幽明之故」﹐「知死生之說」﹐「知又曰﹕天地之化﹐萬物之生﹐晝夜之循環﹐皆有个神易﹐「易」則模寫乎此理者也﹐故在易亦有神易。

姜氏寶曰「晝夜之道」﹐乃幽明死生鬼神之所以然﹐聖人通知之而有以深徹乎其蘊﹐又不但知有其故﹐知有其說﹐知有其情狀而已也。

江氏盈科曰﹕上說道濟天下惇仁能愛﹐此則萬物盡屬其曲成﹐一上說知幽明死生鬼神﹐此則晝夜盡屬其通知。

案準是準則之﹐相似是與之合徳﹐「範圍」則造化在其規模之內﹐蓋一節深一節也﹐「萬物」者天地之化之迹也。「曲成」者﹐能盡其性﹐而物我聯爲一體也﹔「晝夜」者﹐天地之化之機也﹔「通」「知」者﹐洞見原本﹐而隱顯貫爲一條也。「易」者化之運用﹐「神」者化之主宰。天地之化﹐其主宰不可以方所求﹐其運用不可以形體拘﹐易之道能「範圍」之﹐則所謂窮神知化者也﹐而神化在易矣。

一陰一陽之謂道。

本義陰陽疊運者﹐气也﹐其理則所謂道。

集說邵子曰﹕道無聲無形﹐不可得而見者也﹐故假道路之道而爲名。人之有行﹐必由乎道。一陰一陽﹐天地之道也。物由是而生﹐由是而成者也。

程子曰﹕離了陰陽﹐便無道﹐所以陰陽者﹐是道也。陰陽气也﹐气是形而下者﹐道是形而上者。

《朱子語類》云﹕理則一而已﹐其形者則謂之器﹐其不形者則謂之道。然而道非器不形﹐器非道不立﹐蓋陰陽亦器也。而所以陰陽者道也﹐是以一陰一陽﹐往來不息﹐而聖人指是以明道之全體也。

案一陰一陽﹐兼對立與疊運二義﹐對立者﹐天地日月之類是也﹐卽前章所謂「剛柔」也﹐疊運者﹐寒暑往來之類是也﹐卽前章所謂「變化」也。

繼之者善也﹐成之者性也。

本義道具於陰而行乎陽。「繼」﹐言其發也。「善」﹐謂化育之功﹐陽之事也。「成」﹐言其具也。「性」﹐謂物之所受﹐言物生則有性﹐而各具是道也﹐陰之事也。周子程子之書﹐言之備矣。

集說周子曰「大哉乾元﹐萬物資始」﹐誠之源也﹔「乾道變化﹐務正性命」﹐誠斯立焉。純粹至善者也﹐故曰「一陰一陽之謂道。繼之者善也。成之者性也」。大哉《易》也﹐性命之源乎。

楊氏時曰「繼之者善」﹐無間也﹐「成之者性」﹐無虧也。

《朱子語類》云﹕造化所以發育萬物者﹐爲「繼之者善」﹐各正其性命者﹐爲「成之者性」。

又云「繼」是接續不息之意﹐「成」是凝成有主之意。

又云﹕這个理在天地間時﹐只是善。無有不善者﹐生物得來﹐方始名曰性﹐只是這个理﹐在天則曰命﹐在人則曰性﹐性便是善。

問「成之者性」。曰﹕性如寶珠﹐气質如水。水有淸有污﹐故珠或全見﹐或半見﹐或不見。

項氏安世曰﹕道之所生﹐無不善者﹐元也﹐萬物之所同出也﹐善之所成﹐各一其性者﹐貞也﹐萬物之所各正也﹐「成之者性」﹐猶孟子言人之性犬之性牛之性。

熊氏良輔曰﹕天道流行﹐發育萬物。善之繼也﹐「元者善之長」﹐善卽元也。人物得所稟受者﹐性之成也﹐率性之謂道﹐則性卽道也。

潘氏士藻曰﹕善者性之原﹐性者善之實﹐善性皆天理﹐中間𨿽有剛柔善惡巾偏之不同﹐而天命之本然無不同。

案聖人用「繼」字極精確﹐不可忽過此「繼」字﹐猶人子所謂繼體﹐所謂繼志。

蓋人者﹐天地之子也。天地之理﹐全付於人而人受之﹐猶《孝經》所謂身體發膚﹐受之父母者是也﹐但謂之付﹐則主於天地而言﹐謂之受則主於人而言﹐惟謂之繼﹐則見得天人承接之意﹐而付與受兩義皆在其中矣。天付於人而人受之﹐其理旣無不善﹐則人之所以爲性者﹐亦豈有不善哉﹐故孟子之道性善者本此也。然是理旣具於人物之身﹐則其根原𨿽無不善﹐而其末流區以別矣﹐如下文所云仁知百姓者﹐皆局於所受之偏而不能完其所付之全﹐故程朱之言气質者﹐亦本此也。夫子之言性與天道﹐不可得而聞也﹐惟《系傳》此語﹐爲言性與天道之至﹐後之論性者﹐折中子夫子﹐則可以息諸子之棼棼矣。

仁者見之謂之仁﹐知者見之謂之知﹐百姓日用而不知﹐故君子之道鮮矣。

本義「仁」陽「知」陰﹐各得是道之一隅﹐故隨其所見而目爲全體也。「日用不知」﹐則莫不飲食﹐鮮能知味者﹐又其每下者也。然亦莫不有是道焉。或曰﹕上章以知屬乎天﹐仁屬乎地﹐與此不同﹐何也﹖曰﹕彼以淸濁言﹐此以動靜言。

集說韓氏伯曰﹕君子體道以爲用﹐仁知則滯於所見﹐百姓則「日用而不知」﹐體斯道者﹐不亦鮮矣乎。

程子曰﹕道者﹐一陰一陽也﹐動靜無端﹐陰陽無始﹐非知道者孰能識之﹐動靜相因而成變化﹐順繼此道則爲善也。成之在人﹐則謂之性也﹐在眾人則不能識﹐隨其所知﹐故仁者謂之仁﹐知者謂之知﹐百姓則由之而不知﹐故君子之道﹐人鮮克知也。

王氏宗傳曰﹕仁者知者﹐鮮克全之﹐百姓之愚﹐鮮克知之﹐此豈在我之善有所不足﹐在我之性有所不同與﹗非也﹐蓋在限量使然爾。君子之道﹐烏得而不鮮與﹐「君子」者﹐具仁知之成名﹐得道之大全也。

《朱子語類》云﹕萬物各具是性﹐但气稟不同。各以其性之所近者窺之﹐故仁者只胡氏炳文曰﹕在造物者﹐方發而賦於物﹐其理無有不善﹐在人物者﹐各具是理以有生﹐則謂之性。其發者﹐是天命之性﹐其具者﹐天命之性已不能不麗於气質矣。「仁者」「知者」「百姓」﹐指气質而言也﹐上章說聖人之知仁﹐知與仁合而爲一﹐此說知者仁者﹐仁與知分而爲二。

保氏八曰﹕仁者見其有安土惇仁之理﹐則止謂之爲仁﹐知者見其有知周天下之理﹐則止謂之爲知﹐是局於一偏矣。百姓終日由之而不知﹐故君子之道﹐知者鮮也。

顯諸仁﹐藏諸用﹐鼓萬物而不與聖人同憂﹐盛徳大業至矣哉。

本義「顯」﹐自內而外也。「仁」﹐謂造化之功﹐徳之發也。「藏」﹐自外而內也。「用」﹐謂機緘之妙﹐業之本也。程子曰﹕天地無心而成化﹐聖人有心而無爲。

集說孔氏穎達曰「顯諸仁」者﹐顯見仁功﹐衣被萬物。「藏諸用」者﹐潛藏功用。

不使物知。

王氏凱衝曰﹕萬物皆成﹐仁功著也﹐不見所爲﹐藏諸用也。

程子曰﹕運行之迹﹐生育之功﹐「顯諸仁」也﹔神妙無方﹐變化無迹﹐「藏諸用」也。

天地不與聖人同憂﹐天地不宰﹐聖人有心也﹐天地無心而成化﹐聖人有心而無爲。

《朱子語類》云「顯渚仁」﹐徳之所以盛﹐「藏諸用」﹐業之所山成。譬如一樹一根﹐生許多枝葉花實﹐此是「顯諸仁」處﹐及至結實﹐一核成一个種子﹐此是「藏諸用」處﹐生生不已﹐所謂日新也﹐萬物無不具此理﹐所謂富有也。

又云﹕惻隱羞惡辭遜是非﹐只是這个惻隱﹐隨事發見﹐及至成那事時﹐一事各成一仁﹐此便是「藏諸用」。其發見時﹐在這道理中發去﹐及至成這事時﹐又只是這个道理﹐一事旣各成一道理﹐此便是業﹐業是事之已成處﹐事未成時不得謂之業。

吳氏澄曰「仁」者﹐生物之元﹐由春生而爲夏長之亨﹐此仁顯見而發達於外﹐長物之所顯者﹐生物之仁也﹐故曰「顯諸仁」。「用」者﹐收物之利﹐由秋收而爲冬藏之貞﹐此用藏伏而歸復於內﹐團物之所藏者﹐收物之用也﹐故曰「藏諸用」。二气運行於四時之間﹐鼓動萬物而生長收閉之﹐天地無心而造化自然﹐非如聖人之於民﹐有所憂而治之教之也。仁之顯而生長者﹐爲徳之盛﹐用之藏而收閉者﹐爲業之大﹐其顯者流行不息﹐其藏者充塞無間﹐此所謂易簡之善﹐極其至者﹐故贊之曰「至矣哉」。

胡氏炳文曰﹕在聖人者則曰仁與知﹐在造化者則曰仁與用。

兪氏琰曰﹕仁本藏於內者也﹐「顯諸仁」﹐則自內而外﹐如春夏之發生﹐所以顯秋冬所藏之仁也。「用」本顯於外者也﹐「藏諸用」﹐則自外而內﹐如秋冬之收成﹐所以藏春夏所顯之用也。

富有之謂大業﹐日新之謂盛徳。

本義張子曰﹕富有者﹐大而無外﹔日新者﹐久而無窮。

生生之謂易。

本義陰生陽﹐陽生陰﹐其變無窮﹐理與書皆然也。

成像之謂乾﹐效法之謂坤。

本義「效」﹐呈也。「法」﹐謂造化之詳密而可見者。

集說蔡氏淵曰﹕乾主气﹐故曰「成像」﹐坤主形﹐故曰「效法」。

極數知來之謂占﹐通變之謂事。

本義「占」﹐筮也。事之未定者﹐屬乎陽也。「事」﹐行事也。占之已決者﹐屬乎陰也﹐「極數知來」﹐所以通事之變﹐張忠定公言公事有陰陽﹐意蓋如此。

集說愈氏琰曰﹕或言通變﹐或言變通﹐同與。曰「窮則變﹐變則通」﹐《易》也。

「通其變﹐使民不倦」﹐聖人之用《易》也。

張氏振淵曰「成像」二條﹐本「生生之謂易」來﹐舉乾坤﹐見天地間無物﹐而非陰陽之生生﹔舉占事﹐見日用間無事﹐而非陰陽之生生。

谷氏家傑曰﹕生生謂易﹐論其理也。有理卽有數﹐陰陽消息﹐易數也。推極之可以知來﹐占之義也﹐通數之變﹐亦《易》變也。變「不與時偕極」﹐通之「卽成天下之事」。

徐氏在漢曰﹕一陰一陽﹐無時而不生生﹐是之謂《易》。成此一陰一陽生生之象﹐是之謂「乾」﹐效此一陰一陽生生之法﹐是之謂「坤」﹐極一陰一陽生生之數而知來﹐是「之謂占」﹐通一陰一陽生生之變﹐是「之謂事」。

陰陽不測之謂神。

本義張子曰﹕兩在故「不測」。

此第五章

﹐言道之體用不外乎陰陽﹐而其所以然者﹐則未嘗倚於陰陽也。

集說《朱子語類》﹕問﹕「陰陽不測之謂神」﹐便是妙用處。曰﹕便是包括許多道理﹐橫渠說得極好﹐一故神﹐橫渠親注云「兩在故不測」﹐只是這一物﹐卻周行事物之間﹐如所謂陰陽屈信﹐往來上下﹐以至行乎什百千萬之中﹐無非這一个物事﹐所謂「兩在故不測」。

邱氏富國曰﹕上章言「易無體」﹐此言「生生之謂易」﹐惟其「生生」﹐所以「無體」。

上章言「神無方」﹐此言「陰陽不測之謂神」﹐惟其「不測」﹐所以「無方」。言《易》而以乾坤繼之﹐「乾坤毀﹐則無以見易也」。

粱氏寅曰﹕陰陽非神也﹐陰陽之不測者神也﹐一陰一陽﹐變化不窮﹐果孰使之然哉﹐蔡氏淸曰﹕合一不測爲神﹐不合不謂之一﹐不一不爲兩在﹐不兩在不爲不測﹐合者﹐兩者之合也﹐神化非二物也﹐故曰「一物兩體也」。

總論程氏敬承曰﹕此章承上章說來﹐上言「彌綸天地之道」﹐此則直指「一陰一陽之謂道」﹐上言神無方﹑易無體﹐此則直指陰陽之生生謂易﹐陰陽不測謂神。

案程氏以此爲申說上章極是﹐然只舉其首尾天地之道﹐及神易兩端而已﹐須知繼善成性﹐見仁見知﹐卽是申說「與天地相似」一節意。顯仁藏用﹐盛徳大業﹐卽是申說「範圍天地之化」一節意。見仁見知之偏﹐所以見知仁合徳者之全也﹐顯爲晝藏爲夜﹐鼓萬物而無憂﹐所以見通知晝夜曲成萬物以作《易》者之有憂患也。

夫《易》﹐廣矣大矣﹐以言乎遠則不禦﹐以言乎近則靜而正﹐以言乎天地之間則備矣。

本義「不禦」﹐言無盡﹐「靜而正」﹐言卽物而理存。「備」﹐言無所不有。

案遠近是橫說﹐天地之間是直說。理極於無外﹐故曰遠。性具於一身﹐故曰近。

命者﹐自天而人﹐徹上徹下﹐故曰天地之間不禦者﹐所謂彌綸也。靜正者﹐所謂相似也﹐備者﹐所謂範圍也。

夫乾﹐其靜也專﹐其動也直﹐是以大生焉。夫坤﹐其靜也翕﹐其動也辟﹐是以廣生焉。

本義乾坤各有動靜﹐於其四徳見之﹐靜體而動用﹐靜別而動交也。乾一而實﹐故以質言而曰「大」﹐坤二而虛﹐故以量言而曰「廣」﹐蓋天之形𨿽包於地之外﹐而其气常行乎地之中也﹐《易》之所以廣大者以此。

集說孔氏穎達曰﹕若气不發動﹐則靜而專一﹐故云「其靜也專」﹐若其運轉﹐則四時不忒﹐寒暑無差﹐剛而得正﹐故云「其動也直」。以其動靜如此﹐故能「大生焉」。

閉藏翕斂﹐故「其靜也翕」﹐動則開生萬物﹐故「其動也辟」。以其如此﹐故能「廣生」於物焉。

程子曰﹕乾陽也﹐不動則不剛。「其靜也專﹐其動也直」不專一則不能直遂。坤陰也﹐不靜則不柔﹐「其靜也翕﹐其動也辟」﹐不翕聚﹐則不能發散。

《朱子語類》云﹕天是一个渾淪底物﹐𨿽包乎地之外﹐而气則進出乎地之中。地𨿽一塊物在天之中﹐其中實虛﹐容得天之气迸上來。「大生」﹐是渾淪無所不包﹐「廣生」﹐是廣闊﹐能容受得那天之气﹐「專」「直」則只是一物直去﹐「翕」「辭」則是兩个﹐翕則翕﹐辟則辟﹐此奇偶之形也。

又云﹔乾靜專動直而「大生」﹐坤靜翕動辟而「廣生」﹐這說陰陽體性如此﹐卦畫也髣髴似恁地﹐乾畫奇﹐便見得「其靜也專」﹐「其動也直」﹐坤畫偶﹐便見得「其靜也翕」﹐「其動也辟」。

胡氏炳文曰﹕乾惟健﹐故一以施﹔坤惟順﹐故兩而承﹔「靜」「專」﹐一者之存﹔「動」「直」﹐一者之達﹔「靜」「翕」﹐兩者之合﹔「動」「辟」﹐兩者之分﹔一之達﹐所以行乎坤之兩。故以質言而曰「大」﹐兩之分﹐所以承乎乾之一﹐故以量言而曰「廣」。

林氏希元曰﹕此推《易》之所以廣大也。乾坤﹐萬物之父母也﹐乾坤各有性气﹐皆有動靜﹐乾之性气﹐其靜也專一而不它﹐惟其專一而不它﹐則其動也直遂而無屈撓。惟直遂而無屈撓﹐則其性气之發﹐四方八表﹐無一不到﹐而規模極其大矣﹐故曰「大生焉」。

坤之性气﹐其靜也翕合而不泄﹐惟其翕合而不泄﹐則其動也開辟而無閉拒﹐惟其開辟而無閉拒﹐則乾气到處﹐坤皆有以承受之﹐而度量極其廣矣﹐故曰「廣生焉」。乾坤卽天地也﹐「大生」「廣生」﹐皆就乾坤說。《易》書之廣大﹐則模寫乎此﹐不可以本文廣大作《易》書。

案此節是承上節「廣矣大矣」﹐而推言天地之所以廣大者。一由於易簡﹐故下節遂言《易》書「廣大配天地」﹐而結歸於易簡也。靜專動直﹐是豪無私曲﹐形容易字最盡﹐靜翕動辟﹐是豪無作爲﹐形容簡字最盡﹐易在直處見﹐坦白而無艱險之謂也﹐其本則從專中來﹐簡在辟處見﹐開通而無阻塞之謂也﹐其本則從翕中來。

廣大配天地﹐變通配四時﹐陰陽之義配日月﹐易簡之善配至徳。

本義易之廣大變通﹐與其所言陰陽之說﹐易簡之徳﹐配之天道人事則如此。

此第六章

。

集說孔氏穎達曰﹕初章﹐《易》爲「賢人之徳」﹐簡爲「賢人之業」﹐今總云「至徳」者﹐對則徳業別﹐散則業由徳而來﹐俱爲徳也。

吳氏澄曰﹕《易》書廣大之中有變通焉﹐有陰陽之義焉﹐亦猶天地之有四時日月也﹐四時日月卽天地﹐猶易之六子卽乾坤也﹐易之廣大變通陰陽﹐皆易簡之善﹐爲之主宰。

而天地之至徳﹐亦此易簡之善而已﹐是易書易簡之善﹐配乎天地之至徳也。

案此上三章﹐申「變化者﹐進退之象」一節之義﹐首言《易》「能彌綸天地之道」﹐而所謂幽明死生神鬼之理﹐卽進退晝夜之機也﹐次言《易》與天地相似﹐而所謂仁義之性﹐卽三極之道也。又言《易》「能範圍天地之化」﹐蓋以其贊天地之化育﹐而又知天地之化育﹐則三極之道﹐進退晝夜之機﹐一以貫之矣﹐「窮理盡性以至於命」﹐則神化之事備﹐此《易》之蘊也﹐旣乃一一申明之。所謂天地之道者﹐一陰一陽之謂也﹔所謂天地之性者﹐一仁一智之謂也﹔所謂天地之化者﹐一顯一藏以鼓萬物之謂也﹔所謂《易》「無體」者﹐生生之謂也﹐著於乾坤﹐形乎占事者皆是﹔而所謂「神無方」者﹐則陰陽不測之謂也﹐終乃總而極贊之﹐謂《易》之窮理也。遠不禦﹐其盡性也﹐靜而正﹐其至命也﹐於天地之間備矣。又推原其根於易簡之理﹐「靜專」「動直」﹐易也﹔「靜翕」「動辟」﹐簡也。易簡之理﹐具於三極之道﹐而行乎進退晝夜之間。故《易》者﹐統而言之﹐「廣大配天地」也。析而言之﹐「變化者﹐進退之象」﹐「變通配四時」也﹐「剛柔者﹐晝夜之象」﹐「陰陽之義配日月」也﹐「六爻之動﹐三極之道」﹐「易簡之善配至徳也」。

系辭上傳﹝下﹞子曰﹕《易》其至矣乎﹗夫《易》﹐聖人所以崇徳而廣業也。知崇禮卑﹐崇效天﹐卑法地。

本義「十翼」皆夫子所作﹐不應自著「子曰」字﹐疑皆後人所加也﹐窮理則知崇如天而徳崇﹐循理則禮卑如地而業廣﹐此其取類﹐又以淸濁言也。

集說韓氏伯曰﹕極知之崇﹐象天髙而統物﹐備禮之用。象地廣而載物也。

孔氏穎達曰﹕言《易》道至極﹐聖人用之以增崇其徳﹐廣大其業。

《朱子語類》云﹕知識貴乎髙明﹐踐履貴乎著實﹐知旣髙明﹐須放低著實作去。

又云「知祟」者﹐徳之所以祟﹔「禮卑」者﹐業之所以廣﹐蓋禮才有些不到處﹐便有所欠闕﹐業便不廣矣﹐惟極卑無所欠闕﹐所以廣。

又云「禮卑」是卑順之意﹐卑便廣﹐地卑便廣﹐髙則狹了﹐人若只揀取髙底作便狹﹐兩腳踏地作方得。

吳氏澄曰「崇徳」者﹐立心之易﹐而所得日進日新也。「廣業」者﹐行事之簡﹐而所就日充日富也。徳之進而新﹐由所知之崇﹐髙明如天業之充而富﹐由所履之卑﹐平實如地。

張氏振淵曰「知」﹐卽徳之虛明炯於中者。「禮」﹐卽業之矩矱成於外者。天運於萬物之上﹐而聖心之知﹐亦獨超於萬象之表﹐故曰「崇效天」。地包細微﹐不遺一物﹐而聖人之禮﹐亦不忽於纖悉細微之際﹐故曰「卑法地」。

天地設位﹐而《易》行乎其中矣。成性存存﹐道義之門。

本義天地設位而變化行﹐猶知禮存性而道義出也。成性﹐本成之性也。存存﹐謂存而又存﹐不已之意也。

此第七章

集說《朱子語類》云﹕識見髙於上﹐所行實於下﹐中間便生生而不窮﹐故說《易》行乎其中﹐「成性存存﹐道義之門」。

兪氏琰曰﹕人之性﹐渾然天成﹐蓋無有不善者﹐更加以涵養功夫﹐存之又存﹐則無所往而非道﹐無所往而非義矣。

林氏希元曰﹕此承上文「知崇禮卑﹐崇效天﹐卑法地」而言﹐意謂「天地設位」﹐則陰陽變化﹐「而《易》行乎其中矣」﹐聖人知禮至於效天法地﹐則本成之性﹐存存不已﹐而道義從此出﹐故曰「道義之門。」蓋道義之得於心者﹐日新月盛﹐則徳於是乎祟矣﹐道義之見於事者﹐日積月累﹐則業於是乎廣矣﹐此《易》所以爲聖人之崇徳廣業﹐而《易》書所以爲至也。

吳氏曰愼曰﹕道義之出不窮﹐猶《易》之生生不已也﹐然未有不存存而能生生者。

案「門」字不可專以出說﹐須知兼出入兩意﹐「知崇」於內﹐則萬里由此生﹐是道所從出之門也﹐「禮卑」於外﹐則萬行由此成﹐是義所從入之門也。若以四徳配﹐則知屬冬﹐禮屬夏﹐道卽仁也﹐屬春﹐義屬秋﹐仁主出而發用﹐然非一心虛明﹐萬理畢照﹐則無以爲發用之源﹐義主入而收斂﹐然非百行萬善﹐具足完滿﹐亦無以爲收斂之地矣﹐此造化動靜互根﹐顯諸仁藏諸用之妙﹐其在人則性之徳也﹐合內外之道也。

總論項氏安世曰﹕此章言聖人體《易》於身也﹐知窮萬理之原﹐則乾之始萬物也﹐禮循萬理之則﹐則坤之成萬物也﹐道者義之體﹐智之所知也﹐義者道之用﹐禮之所行也。

聖人有以見天下之賾﹐而擬諸其形容﹐象其物宜﹐是故謂之象。

本義賾﹐雜亂也。象﹐卦之象﹐如說卦所列者。

巢說《朱子語類》云﹕賾﹐雜亂也﹐古無此字﹐只是「嘖」字﹐今從臣﹐亦是口之義﹐與《左傳》嘖有繁言之嘖同﹐是口裏說話多雜亂底意思﹐所以下文說不可惡﹐先儒多以「賾」爲至妙之意﹐若如此說﹐何從謂之不可惡﹐「賾」只是一个雜亂冗鬧底意思。

吳氏澄曰﹕不以「彖」對爻言﹐而以「象」對爻言者﹐文王未系彖辭之先﹐重卦之名謂之「象」﹐「象」先於「彖」﹐言「象」則「彖」在其中。

胡氏炳文曰﹕擬者象之未成﹐象者擬之已定﹐姑以乾坤二卦言之﹐未畫則擬陰陽之形容﹐於是爲奇偶之畫﹐畫則象也﹐已畫又取象天地﹑首腹﹑牛馬以至於爲金﹑爲玉﹑爲釜﹑爲布之類﹐皆象也。

鄭氏維嶽曰﹕擬之在心﹐象之在畫。

張氏振淵曰﹕擬諸形容者﹐擬之陰陽也﹐在未畫卦之先。「象其物宜」﹐正畫卦之事﹐「擬」是擬其所象﹐「象」是象其所擬﹐物而曰「宜」﹐不獨肖其形﹐兼欲盡其理。

聖人有以見天下之動﹐而觀其會通﹐以行其典禮﹐系辭焉以斷其吉凶﹐是故謂之爻。

本義會﹐謂理之所聚而不可遺處﹐通﹐謂理之可行而無所礙處﹐如庖丁解牛﹐會則其族﹐而通則其虛也。

集說《朱子語類》云「會」以物之所聚而言「通」以事之所宜而言。「會」是眾理聚處﹐𨿽覺得有許多難易窒礙﹐必於其中卻得个通底道理﹐乃可行爾﹐且如事理間﹐若不於會處理會﹐卻只見得一偏﹐便如何行得通﹐須是於會處都理會﹐其間卻自有个通處﹐這「禮」字又說得闊﹐凡事物之常理皆是。

又云﹕會而不通﹐便窒塞而不可行﹐通而不會﹐便不知許多曲直錯雜處。

吳氏澄曰﹕會通﹐謂大中至正之理﹐非一偏一曲有所拘礙者也﹐聖人見天下不一之動﹐而觀其極善之理以行其事﹐見理精審﹐則行事允當也﹐以處事之法爲辭﹐系於各爻之下﹐使筮而遇此爻者﹐如此處事則吉﹐不如此處事則凶也。

言天下之至賾而不可惡也﹐言天下之至動而不可亂也。

本義惡﹐猶厭也。

集說《朱子語類》云﹕雜亂處人易得厭惡﹐然都是道理中合有底事﹐自合理會﹐故「不可惡」。動亦是合有底﹐上面各自有道理故自「不可亂」。

吳氏澄曰﹕六十四卦之義﹐所以章顯天下至幽之義而名言宜稱﹐人所易知﹐則自不至厭惡其賾矣﹐三百八十四爻之辭﹐所以該載天下至多之事﹐而處決精當﹐人所易從﹐則自不至棼亂其動矣。

潘氏士藻曰﹕有至一者存﹐所以「不可惡」﹐有至常者存﹐所以「不可亂」。

擬之而後言﹐議之而後動﹐擬議以成其變化。

本義觀象玩辭﹐觀變玩占﹐而法行之﹐此下七爻﹐則其例也。

集說王氏宗傳曰「擬之而後言」﹐「擬」是象而言也﹐「擬」是而言﹐則言有物矣。

「議之而後動」﹐「議」是爻而動也﹐「議」是而動﹐則動惟厥時矣。

《朱子語類》云「擬議」只是裁度﹐自家言動﹐使合此理﹐變易以從道之意。

胡氏炳文曰﹕聖人之於象﹐擬之而後成﹐學《易》者如之何不擬之而後言﹐聖人之於爻﹐必觀會通以行典禮﹐學《易》者如之何不議之而後動﹐前言變化﹐《易》之變化也﹐此言成其變化﹐學《易》者之變化也。

嗚鶴在陰﹐其子和之﹐我有好爵﹐吾與爾靡之。子曰﹕君子居其室﹐出其言善﹐則千里之外應之﹐況其邇者乎﹖居其室﹐出其言不善﹐則千里之外違之﹐況其邇者平﹖言出乎身﹐加乎民﹐行發乎邇﹐見乎遠。言行君子之樞機。樞機之發﹐榮辱之主也。言行﹐君子之所以動天地也﹐可不愼乎﹖本義釋《中孚》﹐九二爻義。

集說韓氏伯曰﹕鶴鳴於陰﹐气同則和﹐出言戶庭﹐千里或應﹐出言猶然﹐況其大蔡氏淵曰﹕居其室﹐卽在陰之義。出其言﹐卽鳴之義。千里之外應之﹐卽和之之義。

感應者心也﹐言者心之聲﹐行者心之迹﹐言行乃感應之樞機也。

保氏八曰「言出乎身加乎民﹐行發乎邇見乎遠。」樞動而戶開﹐機動而矢發﹐小則招榮辱﹐大則動天地﹐皆此唱而彼和﹐感應之最捷也。

汪氏砥之曰﹕居室照在陰看《中孚》者﹐誠積於中﹐在陰居室﹐正當愼獨以修言行而進於誠也。

同人先號咷而後笑。子曰﹕君子之道﹐或出或處﹐或默或語。二人同心﹐其利斷金。同心之言﹐其臭如蘭。

本義釋《同人》九五爻義。言君子之道﹐初若不同﹐而後實無間﹐斷金如蘭﹐言物莫能問﹐而其言有味也。

集說韓氏伯曰﹕君子出處默語﹐不違其中﹐其迹𨿽異﹐道同則應。

耿氏南仲曰「或出或處﹐或默或語」者﹐物或間之﹐而其迹異也﹐迹𨿽異而心同﹐故物不得而終間焉。「其利斷金」﹐則其間除矣﹐間除則合﹐故又曰「同心之言﹐其臭如蘭」﹐其相好之無斁也。

《朱子語類》云﹕同心之利﹐𨿽金石之堅﹐亦被他斷決將去﹐斷是斷作兩段。

兪氏琰曰﹕出處語默﹐卽「先號咷後笑」之義。「二人同心」﹐斷金臭蘭﹐卽相遇之義。

錢氏志立曰﹕斷金﹐言其心志之堅﹐物不得間也。如蘭﹐言其气味之一﹐物不能雜也。

初六﹐藉用白茅無咎。子曰﹕苟錯諸地而可矣﹐藉之用茅﹐何咎之有﹖愼之至也﹐夫茅之爲物薄而用可重也。愼斯術也以往﹐其無所失矣。

本義釋《大過》初六爻義。

集說程氏敬承曰﹕天下事成於愼而敗於忽﹐況當《大過》時﹐時事艱難﹐愼心不到﹐便有所失﹐故有取於愼之至﹐言寧過於畏愼也。

案茅之爲物薄而用可重﹐此句須對卦義看﹐卦取「棟」爲義者﹐任重者也。茅之視棟﹐爲物薄矣﹐然棟𨿽任重而猶有橈之患﹐故當大事者﹐每憂其傾墜也。若藉茅於地﹐則𨿽重物而不憂於傾墜也。豈非物薄而用可重乎﹐自古圖大事必以小心爲基﹐故《大過》之時義𨿽用剛﹐而以初爻之柔爲基者此也。

勞謙﹐君子有終﹐吉。子曰﹕勞而不伐﹐有功而不徳﹐厚之至也。語以其功﹐下人者也。徳言盛﹐禮言恭。謙也者﹐致恭以存其位者也。

本義釋《謙》九三爻義。﹕「徳言盛﹐禮言恭。」言徳欲其盛﹐禮欲其恭也。

亢龍有悔。子曰﹕貴而無位﹐髙而無民﹐賢人在下位而無輔﹐是以動而有悔也。

本義釋《乾》上九爻義﹐當屬《文言》﹐此蓋重出。

集說孔氏穎達曰﹕上旣以謙徳保位﹐此明無謙則有悔﹐故引《乾》之上九﹐「亢龍有悔。」證驕亢不謙也。

王氏宗傳曰﹕知聖人深予乎《謙》之九三﹐則知聖人深戒乎《乾》之上九﹐何也﹐亢者謙之反也﹐九三致恭存位﹐上九則「貴而無位」﹐九三「萬民服」﹐上九則「髙而無民」﹐九三「能以功下人」﹐上九則「賢人在下位而無輔」﹐此九三所以謙而有終﹐上九所以亢而有悔也。

不出戶庭﹐無咎。子曰﹕亂之所生也﹐則言語以爲階﹐君不密則失臣﹐臣不密則失身﹐凡事不密則害成﹐是以君子愼密而不出也。

本義釋《節》初九爻義。

集說蔡氏淵曰﹕不言則是非不形﹐人之招禍﹐惟言爲甚﹐故言所當節也﹐密於言語﹐卽「不出戶庭」之義。

吳氏澄曰﹕此爻辭所象愼動之節﹐而夫子以發言之辭釋之。程子曰﹕在人所節﹐惟言與行﹐節於言則行可知﹐言當在先也。

子曰﹕作《易》者其知盜乎﹗《易》曰「負且乘﹐致寇至。」負也者﹐小人之事也﹔乘也者﹐君子之器也。小人而乘君子之器﹐盜思奪之矣。上慢下暴﹐盜思伐之矣。慢藏誨盜﹐冶容誨淫。《易》曰「負且乘致寇至。」盜之招也。

本義釋《解》六三爻艾。

此第八章

﹐言卦爻之用。

集說孔氏穎達曰﹕此結上不密失身之事﹐事若不密﹐人則乘此機危而害之﹐猶若財之不密﹐盜則乘此機危而竊之。

胡氏瑗曰﹕小人居君子之位﹐不惟盜之所奪﹐抑亦爲盜之侵伐矣。蓋在上之人﹐不能選賢任能﹐遂使小人乘時得勢而至於髙位﹐非小人之然也。

陳氏琛曰﹕小人而乘君子之器﹐則處非其據﹐而「盜思奪之矣」﹐且小人在位﹐則慢上暴下﹐人所不堪﹐而「盜思伐之矣」。

趙氏光大曰﹕彊取曰「奪」﹐執辭曰「伐」。

案「慢」﹑「暴」如陳氏說亦通﹐然以「慢」字對下文慢藏觀之﹐則當爲上褻慢其總論谷氏家傑曰﹕此章重擬議成變化句﹐前章以存存用《易》﹐尊徳性也﹐此章以擬議用《易》﹐道問學也。

案此上二章中「君子所居而安者」一節之義﹐得《易》理於心之謂徳﹐成《易》理於事之謂業﹐聖人猶然﹐況學者乎﹐是故不可以至賾而惡也﹐不可以至動而亂也﹐擬之於至賾之中﹐得聖人所謂「擬諸形容」者﹐則沛然無疑而可以言矣﹐議之於至動之際﹐得聖人所謂觀其會通者﹐則確然不《易》而可以動矣﹐知禮成性﹐不待擬議而變化出焉者﹐聖人之事也﹐精義利用﹐擬議以成其變化者﹐學者之功也﹐《中孚》以下七爻舉例言之。

天一﹐地二﹔天三﹐地四﹔天五﹐地六﹔天七﹐地八﹔天九﹐地十。

本義此簡本在第十章

之首。程子曰﹕宜在此﹐今從之﹐此言天地之數﹐陽奇陰偶﹐卽所謂河圖者也﹐其位一六居下﹐二七居上﹐三八居左﹐四九居右﹐五十居中。就此章而言之﹐則中五爲衍母﹐次十爲衍子﹐次一二三四爲四象之位﹐次六七八九爲四象之數﹐二老位於西北﹐二少位於東南﹐其數則各以其類交錯於外也。

集說郭氏雍曰﹕天數五﹐地數五者﹐此也﹐《漢志》言天以一生水﹐地以二生火﹐天以三生木﹐地以四生金﹐天以五生土﹐故或謂天一至五爲五行生數﹐地六至地十爲五行成數﹐𨿽有此五行之說﹐而於易無所見﹐故五行之說﹐出於歷數之學﹐非《易》之道也。

《朱子語類》云﹕自「大衍之數五十」﹐至「再扐而後掛」﹐便接「乾之策二百一十有六」﹐至「可與祐神矣」爲一節﹐是論大衍之數﹐自「天一至地十」﹐卻連「天數五至而行鬼神也」爲一節﹐是論河圖五十五之數﹐今其文間斷差錯﹐不相連接﹐舛誤甚明。

項氏安世曰﹕姚大老云﹐天一地二至天九地十﹐班固《律曆志》及衛元嵩《元包運蓍篇》﹐皆在天數五地數五之上。

吳氏澄曰﹕案《漢書律曆志》﹐引此章「天一地二至行鬼神也」﹐六十四字相連﹐則是班固時此簡猶未錯也。

天數五﹐地數五。五位相得而各有合﹐天數二十有五﹐地數三十﹐凡天地之數﹐五十有五﹐此所以成變化而行鬼神也。

本義此簡本在大衍之後﹐今按宜在此﹐天數五者﹐一三五七九皆奇也﹐地數五者﹐二四六八十皆偶也。相得﹐謂一與二﹐三與四﹐五與六﹐七與八﹐九與十﹐各以奇偶爲類而自相得。有合﹐謂一與六﹐二與七﹐三與八﹐四與九﹐五與十﹐皆兩相合。二十有五者﹐五奇之積也。三十者﹐五偶之積也。變化﹐謂一變生水﹐而六化成之﹐二化生火﹐而七變成之﹐三變生木﹐而八化成之﹐四化生金﹐而九變成之﹐五變生土﹐而十化成之。

集說孔氏穎達曰﹕言此陽奇陰偶之數﹐成就其變化﹐而宣行鬼神之用。

程子曰﹕數只是气﹐變化鬼神亦只是气﹐天地之數五十有五﹐變化鬼神﹐皆不越於其間。

龔氏煥曰「五位相得」之說﹐當從孔氏﹐蓋旣謂之「五位相得」﹐則是指一六居北﹐二七居南﹐三八居東﹐四九居西﹐五十居中而言﹐且一二三四之相得不見其用﹐不若孔之的也。

案龔氏之意﹐謂「相得」者﹐言四方相次﹐如一三七九﹐二四六八是也。「有合」昔﹐言四方相交﹐如一六二七﹐三八四九是也﹐此說極合圖意。蓋「相得」者﹐是二气之疊運﹐四時之順播﹐所以成變化者此也。「有合」者﹐是動靜之互根﹐陰陽之互藏﹐所以行鬼神者此也﹐然成變化行鬼神﹐不直言於相得有合之後﹐必重敍天地之數五十有五者﹐蓋非重敍細數﹐則無以見相得者之自少而多﹐自微而盛﹐有合者之多少相間﹐微盛相錯﹐而往來積漸之迹﹐屈伸交互之機﹐有所未明者矣。

大衍之數五十﹐其用四十有九﹐分而爲二以象兩﹐掛一以象三﹐揲之以四﹐以象四時﹐歸奇於扐以象閏。五歲再閏﹐故再扐而後掛。

本義「大衍之數五十」﹐蓋以河圖中宮﹐天五乘地十而得之。至用以筮﹐則又止用四十有九﹐蓋皆出於理勢之自然﹐而非人之知力所能損益也。兩﹐謂天地也。掛﹐懸其一於左手小指之間也。三﹐三才也。揲﹐間而數之也。奇﹐所揲四數之餘也。扐﹐勒於左手中三指之兩間也。閏﹐積月之餘日而成月者也。五歲之間﹐再積日而再成月﹐故五歲之中﹐凡有再閏﹐然後別起積分﹐如一掛之後﹐左右各一揲而一扐﹐故五者之中﹐凡有再扐﹐然後別起一掛也。

集說韓氏伯曰﹕王弼曰﹕演天地之數者﹐五十也﹐其用四十有九﹐則其一不用也﹐不用而用以之通﹐非數而數以之成﹐斯易之太極也。

孔氏穎達曰﹕分而爲二以象兩者﹐五十之內去其一﹐余有四十九﹐合同未分。今以四十九分而爲二﹐以象兩儀也。掛一以象三者﹐就兩儀之間﹐於天數之中﹐分掛其一以象三才也。揲之以四以象四時者﹐分揲其蓍﹐皆以四四爲數﹐以象四時。歸奇於扐以象閏者﹐謂四揲之餘﹐歸此殘奇於扐而成數﹐以象天道歸殘聚余分而成閏也。五歲再閏者﹐凡前閏後閏﹐相去大略三十二月﹐在五歲之中﹐故五歲再閏。

張氏浚曰「歸奇於扐以象閏」﹐何也﹖大衍用四十有九﹐老陽餘數十有三﹐老陰餘數二十有五﹐合之爲三十有八﹐少陽餘數二十有一﹐少陰餘數十有七﹐合之亦爲三十有八﹐乘以六爻之位﹐則二百二十有八也﹐凡術於算者﹐率以二百二十八爲求閏之法﹐蓋自然之紀如此。

朱子《蓍卦考誤》曰﹔五十之內去其一﹐但用四十九策﹐合同未分﹐是象太一也。

以四十九策分置左右兩手﹐左手象天﹐右手象地﹐是象兩儀也。掛﹐猶懸也﹐於右手之中﹐取其一策﹐懸於左手小指之間﹐所以象人而配天地﹐是象三才。揲﹐數之也。謂先又答郭雍曰﹕過揲之數﹐𨿽先得之﹐然其數眾而繁﹐歸奇之數﹐𨿽後得之﹐然其數寡而約﹐紀數之法﹐以約禦繁﹐不以眾制寡﹐故先儒舊說﹐專以多少決陰陽之老少﹐而過揲之數﹐亦冥會焉﹐初非有異說也。然七八九六所以爲陰陽之老少者﹐其說又本於圖書。定於四象﹐其歸奇之數﹐亦因揲而得之耳。大抵河圖洛書者﹐七八九六之祖也。四象之形體次第者﹐其父也。歸奇之奇偶方園者﹐其子也。過揲而以四乘之者﹐其孫也。

今自歸奇以上﹐皆棄不錄﹐而獨以過揲四乘之數爲說﹐恐或未究象數之本原也。

吳氏澄曰﹕衍毋之一﹐數之所起﹐故大衍五十之數﹐虛其一而不用﹐所用者四十有九﹐其數七七﹐蓋以一一爲體﹐七七爲用也。

胡氏炳文曰﹕歷法再閏之後﹐又從積分而起﹐則筮法再扐之後﹐又必從掛一而起也。

附錄虞氏翻曰﹕奇此掛一策﹐扐所揲之餘﹐不一則二﹐不三則四也。取奇以歸扐﹐以閏月定四時成歲﹐故「歸奇於扐以象閏也」。

張子曰﹕奇﹐所掛之一也。劫﹐左右手四揲之餘也。再扐後掛者﹐每成一爻而後掛也。謂第二第三揲不掛也。閏嘗不及三歲而再至﹐故曰五歲再閏﹐此歸奇必俟於再扐者﹐象閏之中間再歲也。

郭氏忠孝曰﹕奇者﹐所掛之一也。扐者﹐左右兩揲之餘也。得左右兩揲之餘寘於前﹐以奇歸之也。歸奇﹐象閏也。五歲再閏﹐非以再扐象再閏也﹐蓋閏之後有再歲﹐故歸奇之後亦有再扐也。再扐而後復掛﹐掛而復歸﹐則五歲再閏之義矣。自唐初以來﹐以奇爲扐﹐故揲法多誤﹐至橫渠先生而後奇扐復分。

又曰﹕扐者數之餘也﹐如《禮》言祭用數之仂是也﹐或謂指間爲扐者非﹐《系辭》言「歸奇於扐」﹐則奇與扐爲二事也。又言「再扐而後掛」﹐則扐與奇亦二事也﹐由是知《正義》誤以奇爲扐﹐又誤以左右手揲爲再扐﹐如曰最末之餘﹐歸之合於扐掛之一處﹐其說自相抵捂﹐莫知所從﹐惟當從橫渠先生之說爲正。

又曰﹕《系辭》以兩扐一掛爲三變而成一爻﹐是有三歲一閏之象﹐《正義》以每一揲左右兩手之餘卽爲再扐﹐是一變之中﹐再扐一掛皆具﹐則一歲一閏之象也。凡揲蓍第一變必掛一者﹐謂不掛一則無變﹐所餘皆得五也﹐惟掛一則所餘非五則九﹐故能變﹐第二第三揲𨿽不掛﹐亦有四八之變﹐蓋不必掛也﹐故聖人必再扐後掛者以此。

案郭雍本其先人郭忠孝之說﹐以爲蓍說﹐引張子之言爲據﹐朱子與之往復辧論﹐今附錄於後以備參考﹐大約孔《疏》《本義》﹐則以左右揲余爲奇﹐而卽以再扐象再閏﹐張子郭氏則以先掛一者爲奇﹐而歸之於扐以象閏﹐其說謂惟初變掛一而後二變不掛﹐故乾之策二百一十有六﹐坤之策百四十有四﹐凡三百有六十﹐當期之日。

本義凡此策數﹐生於四象﹐蓋河圖四面。太陽居一而連九﹐少陰居二而連八﹐少陽居三而連七﹐太陰居四而連六﹐揲蓍之法﹐則通計三變之餘﹐去其初掛之一﹐凡四爲奇﹐凡八爲偶﹐奇圓圍三﹐偶方圍四﹐三用其全﹐四用其半﹐積而數之﹐則爲六七八九﹐而第三變揲數策數﹐亦皆符會﹐蓋餘三奇則九﹐而其揲亦九﹐策亦四九三十六﹐是爲居一之太陽。餘二奇一偶則八﹐而其揲亦八﹐策亦四八三十二﹐是爲居二之少陰。二偶一奇則七﹐而其揲亦七﹐策亦四七二十八﹐是爲居三之少陽。三偶則六﹐而其揲亦六﹐策亦四六二十四﹐是爲居四之老陰﹐是其變化往來進退離合之妙﹐皆出自然﹐非人之所能爲也﹐少陰退而未極乎虛﹐少陽進而末極乎盈﹐故此獨以老陽老陰計乾坤六爻之策數﹐餘可推而知也。期﹐周一歲也。凡三百六十五日四分日之一﹐此特舉成數而槪言之耳。

集說孔氏穎達曰﹕乾之少陽。一爻有二十八策﹐六爻則有一百六十八策﹐此經據老陽之策也。若坤之少陰﹐一爻有三十二﹐六爻則有一百九十二﹐此經據坤之老陰﹐故百四十有四也。

《朱子語類》云﹕大凡易數皆六十﹐三十六對二十四﹐三十二對二十八﹐皆六十也﹐十甲十二辰﹐亦湊到六十也﹐鐘律五聲十二律﹐亦積爲六十也﹐以此知天地之數﹐皆至六十爲節。

又答程大昌曰﹕《大傳》專以六爻乘二老而言﹐故曰﹕乾之策二百一十有六﹐坤之策百四十有四。凡三百有六十﹐其實六爻之爲陰陽者﹐老少錯余﹐其積而爲乾者﹐未必皆老陽﹐其積而爲坤者﹐未必皆老陰﹐其爲六子諸卦者﹐或陽或陰﹐亦互有老少焉。

胡氏炳文曰﹕前則掛扐象月之閏﹐此則過揲之數象歲之周﹐蓋揲之以四﹐已合四時之象﹐故總過揲之數﹐又合四時成歲之象也。

案《大傳》不言乾之掛扐若干﹐坤之掛扐若干﹐而但言乾之策坤之策﹐則以策數定七八九六者似是。

二篇之策﹐萬有一千五百二十﹐當萬物之數也。

本義二篇﹐謂上下經。凡陽爻百九十二﹐得六千九百一十二策﹐陰爻百九十二﹐得四千六百八策﹐合之得此數。

是故四營而成易﹐十有八變而成卦。

集說陸氏績曰﹕分而爲二以象兩﹐一營也。掛一以象三﹐二營也﹐揲之以四以象四時﹐三營也。歸奇於扐以象閏﹐四營也。

孔氏穎達曰﹕營﹐謂經營﹐謂四度經營蓍策﹐乃成易之一變也﹐每一爻有三變﹐初一揲不五則九﹐是一變也﹔第二揲不四則八﹐是二變也﹔第三揲亦不四則八﹐是三變也。

若三者俱多爲老陰﹐謂初得九﹐第二第三俱得八也。若三者俱少爲老陽﹐謂初得五﹐第二第三俱得四也。若兩少一多爲少陰﹐謂初與二三之間﹐或有四有五而有八﹐或有二四面有一九也﹐其兩多一少爲少陽﹐謂三揲之間﹐或有一九一八而有一四﹐或爲二八而有一五也。三變旣畢﹐乃定一爻﹐六爻則十有八變乃始成卦也。

《朱子語類》云﹕這處未下得卦字﹐亦未下得爻字﹐只下得易字。

八卦而小成。

本義謂九變而成三畫﹐得內卦也﹢。

集說孔氏穎達曰﹕八卦而小成者﹐象天地雷風日月山澤﹐於大象略盡﹐是易道「小成」。

引而伸之﹐觸類而長之﹐天下之能事畢矣。

本義謂已成六爻﹐而視其爻之變與不變﹐以爲動靜﹐則一卦可變而爲六十四卦﹐以定吉凶﹐凡四千九十六卦也。

案六十四卦變爲四千九十六卦之法﹐卽如八卦變爲六十四卦之法﹐畫上加畫﹐至於四千九十六卦﹐則六畫者積十二畫矣。如引寸以爲尺﹐引尺以爲丈﹐故曰「引而伸之」。

聖人設六十四卦﹐又系以辭﹐則事類大略已盡﹐今又就其變之所適而加一卦焉﹐彼此相觸﹐或相因以相生﹐或相反以相成﹐其變無窮﹐則義類亦無窮﹐故曰「觸類而長之」。

如此則足以該事變而周民用﹐故曰「天下之能事畢。」顯道神徳行﹐是故可與酬酢﹐可與祐神矣。

本義道因辭顯﹐行以數神。酬酢﹐謂應對。祐神﹐謂助神化之功。

集說韓氏伯曰﹕可以應對萬物之求﹐助成神化之功也。酬酢﹐猶應對。

張子曰﹕示人吉凶﹐其道顯﹐陰陽不測﹐其徳神﹐顯故可與酬酢﹐神故可與祐神。

又曰﹕顯道者﹐危使平﹐易使傾﹐懼以終始﹐其要無咎之道也。神徳行者﹐寂然不動﹐冥會於萬化之感﹐而莫知爲之者也。受命如響﹐故可與酬酢。曲盡鬼謀﹐故可與祐神﹐顯道神徳行﹐此言蓍龜之徳也。

項氏安世曰﹕天道𨿽幽﹐可闡之以示乎人﹐人事𨿽顯﹐可推之以合乎天﹐明可以酬酢事物之官﹐幽可以贊出鬼神之命。

子曰﹕知變化之道者﹐其知神之所爲乎。

而今不可考耳﹐其可推者﹐《啟蒙》備言之。

集說韓氏伯曰﹕變化之道﹐不爲而自然﹐故知變化之道者﹐則知神之所爲。

張子曰﹕惟神爲能變化﹐以其一天下之動也﹐人能知變化之道﹐其必知神之所爲也。

蘇氏軾曰﹕神之所爲不可知﹐現變化而知之矣﹐變化之間﹐神無不在。

董氏銖曰﹕陽化爲陰﹐陰變爲陽者﹐變化也。所以變化者﹐道也。道者本然之妙﹐變化者所乘之機﹐故陰變陽化﹐而道無不在﹐兩在故不測﹐故曰「知變化之道者﹐其知神之所爲乎」。

龔氏煥曰﹕此所謂「知變化之道者﹐其知神之所爲」﹐卽承上文所謂「成變化而行鬼神」爲言也﹐蓋河圖之數體也﹐故曰「所以成變化而行鬼神。」大衍之數用也﹐故曰「知變化之遭﹐其知神之所爲」﹐成變化所以行鬼神﹐故知變化之道﹐則知神之所爲。

變化者神之所爲﹐而神不離於變化﹐知道者必能知之。

陸氏振奇曰﹕神妙變化而爲言﹐故知鬼神之行﹐卽在成變化處。

谷氏家傑曰﹕神之所爲﹐是因圖數之神﹐以贊衍法之神﹐見其亦如天地之成變化而行鬼神也﹐指蓍法之變化爲神﹐非總承數法而並贊其神也。

案此節是承蓍卦而贊之﹐龔氏谷氏之論爲得﹐蓋菁卦之法﹐乃所以寫變化之機﹐而陰陽合一不測之妙﹐行乎其間也﹐下文象變辭占﹐卽是變化之道﹐至精至變以極於至神﹐卽是神之所爲。

《易》有聖人之道四焉﹐以言者尙其辭﹐以動者尙其變﹐以制器者尙其象﹐以卜筮者尙其占。

本義四者皆變化之道﹐神之所爲者也。

集說虞氏翻曰﹕以言者尙其辭﹐聖人之情見於辭﹐系辭焉﹐以盡言也﹐動則玩其占﹐故尙其占者也。

孔氏穎達曰﹕策是筮之所用﹐並言卜者﹐卜𨿽龜之見兆﹐亦有陰陽五行變動之狀。

程子曰﹕言所以述理﹐以言者尙其辭﹐謂以言求理者﹐則存意於辭也﹔以動者尙其變﹐動則變也﹔順變而動﹐乃合道也﹔制器作事﹐當體乎象﹐卜筮吉凶﹐當考乎占。

《朱子語類》﹕問﹕以「卜筮者尙其占」﹐卜用龜亦使易占否﹖曰﹕不用﹐則是文勢如此。

胡氏炳文曰﹕辭以明變象之理﹐占以斷變象之應﹐故四者之目﹐以辭與占始終焉。

蔡氏淸曰﹕尙辭與尙占有別。後章云「系辭焉所以告也」﹐定之以吉凶所以斷也﹐於此可見尙辭尙占之別矣。

又曰﹕言動制器卜筮﹐不必俱以筮易言「君子居則觀其象而玩其辭」﹐亦可用易也﹔「動則觀其變而玩其占」﹐亦可用易也。

是以君子將有爲也﹐將有行也﹐問焉而以言﹐其受命也如響﹐無有遠近幽深﹐遂知來物。非天下之至精﹐其孰能與於此﹖本義此尙辭尙占之事﹐言人以蓍問《易》﹐求其卦爻之辭﹐而以之發言處事﹐則易受人之命而有以告之﹐如響之應聲﹐以決其來來之吉凶也。以言﹐與「以言者尙其辭」之以言義同。命﹐則將筮而告蓍之語﹐《冠禮》筮日宰自右贊命是也。

集說《朱子語類》云﹕問焉而以言﹐以上下文推之﹐以言卻是命筮之詞﹐古人亦大段重這命筮之詞。

吳氏澄曰﹕有爲﹐謂作內事。有行﹐謂作外事。

蔡氏淸曰﹕行之於身是有爲﹐措之事業是有行。

案此節是釋「動則觀其變而玩其占」之意﹐又起下章所謂「蓍之徳」也。蓍以知來﹐故曰「遂知來物」。至精者﹐虛明鑑照﹐如水鏡之無纖翳也。

參伍以變﹐錯綜其數。通其變﹐遂成天地之文﹐極其數﹐遂定天下之象。非天下之至變﹐其孰能與於此。

本義此尙象之事。變則象之未定者也﹐參者三數之也﹐伍者五數之也﹐旣參以變﹐又伍以變一先一後﹐更相考覈﹐以審其多寡之實也。錯者﹐交而互之一左一右之謂也。

綜者﹐總而挈之﹐一低一昂之謂也﹐此亦皆謂揲蓍求卦之事﹐蓋通三揲兩手之策﹐以成陰陽老少之畫﹐究七八九六之數﹐以定卦爻動靜之象也。參伍錯綜皆古語﹐而參伍尢難曉﹐按《荀子》云﹕窺敵制變﹐欲伍以參。韓非曰﹕省同異之言﹐以知朋黨之分﹐偶參伍之驗﹐以責陳言之實。又曰﹕參之以比物﹐伍之以合參。《史記》曰﹕必參而伍之。

又曰﹕參伍不失。《漢書》曰﹕參伍其賈﹐以類相準﹐此足以相發明矣。

集說虞氏翻曰﹕觀變陰陽始立卦﹐故「成天地之文」﹐「物相雜故曰文也」。數﹐六畫之數﹐六爻之動﹐三極之道﹐故定天下吉凶之象也。

《朱子語類》云﹕紀數之法以三數之﹐則遇五而齊﹐以五數之﹐則遇三而會﹐所謂「參伍以變」者﹐前後多寡﹐更相反復﹐以不齊而要其齊。

又云﹕參伍所以通之﹐其治之也簡而疏﹐錯綜所以極之﹐其治之也繁而密。

案此節是釋「居則觀其象而玩其辭」之意﹐又起下章所謂「卦之徳六爻之義」也﹐卦爻以藏往﹐故曰「遂成天地之文」﹑「遂定天下之象」。成文﹐謂八卦也﹐雷風水火山澤之象具﹐而天地之文成矣。定象﹐謂六爻也﹐內外上下貴賤之位立﹐而天下之象定矣﹐參伍錯綜﹐亦是互文﹐總以見卦爻陰陽互相參錯爾﹐至變者﹐變動周流﹐如雲物之無定質也。

易無思也﹐無爲也。寂然不動﹐感而遂通天下之故。非天下之至神﹐其孰能與於此﹖程子曰﹕老子曰「無爲」﹐又曰「無爲而無不爲」。聖人作《易》未嘗言無爲﹐惟曰無思也﹐無爲也﹐此戒夫作爲也。然下卽曰「寂然不動﹐感而遂通天下之故」﹐是動靜之理﹐未嘗爲一偏之說矣。

胡氏居仁曰﹕天下之理。𨿽萬殊而實一本﹐皆具於心﹐故感而遂通﹐若原不曾具得此理﹐如何通得。

林氏希元曰「感而遂通天下之故」﹐卽是上文「遂成天地之文」﹐「遂定天下之象」﹐「受命如響﹐遂知來物」之意﹐蓋卽上文而再謄說以歸於至神也。

張氏振淵曰﹕十數「遂」字﹐已含有「神」字意﹐非精變之外別有神。

案此節是總蓍卦爻之徳而贊之。「遂通天下之故」﹐卽上文「遂知來物」﹐「遂成天地之文」。而此謂之至神者﹐以其皆感通於寂然不動之中﹐其知來物非出於思﹐其成文定象非出於爲也﹐神不在精變之外﹐其卽精變之自然而然者與。

夫《易》﹐聖人之所以極深而研幾也。

本義研﹐猶審也。幾﹐微也。所以極深者﹐至精也﹐所以研幾者﹐至變也。

集說韓氏伯曰﹕極未形之理則曰「深」﹐適動微之會則曰「幾」。

孔氏穎達曰﹕言《易》道弘大﹐故聖人用之﹐所以窮極幽深而研覆幾微也﹐「無有遠近幽深」﹐是「極深」也。「參伍以變﹐錯綜其數」﹐是「研幾」也。

兪氏琰曰﹕深﹐蘊奧而難見也。幾﹐細微而未著也。極深﹐謂以易之至梢﹐窮天下之至精。研幾﹐謂以易之至變﹐察天下之至變。

惟深也﹐故能通天下之志﹔惟幾也﹐故能成天下之務﹔惟神也﹐故不疾而速﹐不行而至。

本義所以通誌而成務者﹐神之所爲也。

集說虞氏翻曰﹕深謂「幽贊神明」。「無有遠近幽深﹐遂知來物」﹐「故通天下之志」﹐謂蓍也。務﹐事也。謂《易》研幾﹐故成天下之務﹐謂卦也。「寂然不動﹐感而遂通」﹐故「不行而至」者也。

孔氏穎達曰「惟深也﹐故能通天下之志」者﹐聖人用易道以極深﹐故聖人徳深也﹐能通天下之志意﹐卽是「受命如響﹐遂知來物」。「惟幾也﹐故能成天下之務」者﹐聖人用易道以研幾﹐故能知事之幾微﹐通其變遂成天地之文是也。

張子曰﹕一故神﹐譬之人身四體皆一物﹐故能觸之而無不覺﹐不待心使至此而後覺張氏浚曰「精之能燭﹐來物遂知﹐天下之志﹐於此而可通﹐變之所該﹐萬象以定﹐天下之務﹐於此而可成。

《朱子語類》云﹕通天下之志﹐猶言開物﹐開通其閉塞也﹐故其下對「成務」。

又《易精變神說》曰﹕變化之道﹐莫非神之所爲也﹐故知變化之道﹐則知神之所爲矣。《易》有聖人之道四焉﹐所謂變化之道也。觀變玩占﹐可以見其精之至矣﹔玩辭觀象﹐可以見其變之至矣﹐然非有寂然感通之神﹐則亦何以爲精爲變而成變化之道哉﹐此變化之所以爲神之所爲也。

案《本義》以至精爲尙辭尙占之事﹐至變爲尙象尙變之事﹐而《易說》以至精爲變占﹐至變爲象辭﹐蓋本第二章

居則觀象玩辭﹐動則觀變玩占而來﹐此與下章「蓍之徳」﹐「卦之徳」旣相應﹐而第二章

「觀」﹑「玩」之義﹐亦因以明﹐當從此說。

子曰﹕易有聖人之道四焉者﹐此之謂也。

本義此第十章

﹐承上章之意﹐言《易》之用有此四者。

集說蔡氏淸曰﹕上章「四營而成易」﹐至「顯道神徳行」﹐則辭變象占四者俱有﹐但末及枚舉而明言之耳﹐故此章詳之。

子曰﹕夫《易》何爲者也﹖夫《易》開物成務﹐冒天下之道﹐如斯而已者也。是故聖人以通天下之志﹐以定天下之業﹐以斷天下之疑。

本義開物成務﹐謂使人卜筮﹐以知吉凶而成事業。冒天下之道﹐謂卦爻旣設﹐而天下之道皆在其中。

集說《朱子語類》云﹕古時民淳俗朴﹐風气未開﹐於天下事全未知識﹐故聖人立龜與之卜﹐作《易》與之筮﹐使人趨吉避害以成天下之事﹐故曰「開物成務」﹐物是人物﹐務是事務﹐冒是罩得天下許多道理在裏。

又云﹕讀《系辭》者﹐須要就卦中一一見得許多道理﹐然後可讀系辭也。蓋《易》之爲書﹐大抵皆是因卜筮以教﹐逐爻開示吉凶﹐將天下許多道理﹐包藏在其中﹐故「冒天下之道」。

龔氏煥曰﹕通誌以「開物」言﹐定業以「成務」言﹐斷疑以「冒天下之道」言﹐惟其能「冒天下之道」﹐所以能「斷天下之疑」﹐苟其道有不備﹐又何足以斷天下之疑也哉。

案此「通誌」﹐卽是上章「通誌」﹐定業斷疑﹐則是上章「成務」﹐言通誌成務﹐則斷疑在其中矣﹐又多此一句者﹐以起下文蓍卦爻二事。

是故蓍之徳圓而神﹐卦之徳方以知﹐六爻之義易以貢﹐聖人以此洗心﹐退藏於密﹐吉凶與民同患。神以知來﹐知以藏往﹐其孰能與於此哉。古之聰明睿知﹐神武而不殺者夫。

本義圓神﹐謂變化無方。方知﹐謂享有定理。易以貢﹐謂變易以告人。聖人體具所謂無卜筮而知吉凶也﹐神武不殺﹐得其理而不假其物之謂。

集說虞氏翻曰﹕吉凶與民同患﹐謂作《易》者其有憂患也。

韓氏伯曰「圓」者運而不窮﹐「方」者止而有分﹐惟變所適﹐無數不周﹐故曰「圓」。

卦列爻分﹐各有其體﹐故曰「方」。

又曰﹕表吉凶之象﹐以同民所憂患之事﹐故曰「吉凶與民同患」也。

孔氏穎達曰﹕易道深遠﹐故古之聰明睿知神武之君﹐用此易道﹐不用刑殺而威服之也。

崔氏憬曰﹕蓍之數﹐七七四十九﹐象陽園﹐其爲用變通不定﹐因之以知來物﹐是「蓍之徳園而神」也。卦之數八八六十四﹐象陰方﹐其爲用也爻位有分﹐因之以藏往知事﹐是「卦之徳方以知」也。

張子曰﹕圓神故能通天下之志﹐方知故能定天下之業﹐易貢故能斷天下之疑。

程子曰﹕安有識得《易》後﹐不知「退藏於密」﹐密是用之源﹐聖人之妙處。

龔氏原曰﹕圓者其體動而不窮﹐神者其用虛而善應﹐卦者象也﹐象則示之以定體﹐爻者變也﹐變則其義不可爲典要﹐以此「洗心」者﹐所以「無思」也﹐以此「退藏於密」者﹐所以「無爲」也﹐以此「吉凶與民同患」者﹐「感而遂通天下之故」也。

王氏宗傳曰﹕聖人以此蓍卦六爻﹐洗去夫心之累﹐則是心也﹐廓然而大公﹐用能退藏於密﹐而不窮之用﹐默存於我焉﹐此卽《易》之所謂寂然不動也﹐無妙用之源﹐默存於聖人之心﹐則發而爲用也﹐酬酢萬物而不窮﹐樂以天下﹐憂以天下﹐故曰「吉凶與民同患」﹐此卽「感而遂通天下之故」也。

《朱子語類》云﹔此言聖人所以作《易》之本也﹐蓍動卦靜﹐而爻之變易無窮﹐未畫之前﹐此理已具於聖人之心矣﹐然物主未感﹐則寂然个動﹐而無聯兆之可名﹐及其出而應物﹐則憂以天下﹐而圓神方知者﹐各見於功用之實。「聰明睿知神武而不殺者」﹐言其體用之妙也﹐「洗心」﹑「退藏」言體﹐知來藏往言用﹐然亦只言體用具矣﹐而未及使出來處﹐到下文是「興神物以前民用」﹐方發揮許多道理以盡﹐見於用也。

項氏安世曰﹕蓍用七﹐其徳圓﹐卦用八﹐其徳方﹐爻用九六﹐其義易貢。

胡氏居仁曰「退藏於密」﹐只是其心湛然無事﹐而眾理具在也。

何氏楷曰﹔徳統而義析﹐故爻以義言。

又曰﹕吉凶之幾﹐兆端已發﹐將至而未至者曰來﹐吉凶之理﹐見在於此﹐一定而可知者曰往。

是以明於天之道﹐而察於民之故﹐是興神物以前民用。聖人以此齋戒﹐以神明其徳夫。

本義神物﹐謂蓍龜。湛然純一之謂齊﹐肅然警惕之謂戒﹐明天道﹐故知神物之可興﹐察民故﹐故知其用之不可不有以開其先﹐是以作爲卜筮以教人﹐而於此焉齋戒以考其占﹐使其心神明不測﹐如鬼神之能知來也。

《朱子語類》云﹕此言作《易》之事也﹐聖人以此齋戒以神明其徳夫﹐言用《易》之事也﹐齋戒敬也﹐聖人無一時一事而不敬﹐此特因卜筮而尢見其精誠之至﹐如孔子所愼齋戰疾之意也。

又云「聖人旣具此理﹐又將此理就蓍龜上發明出來﹐使民亦得前知而用之也。徳﹐卽聖人之徳﹐聖人自有此理﹐又用蓍龜之理以神明之。

邱氏富國曰﹕心卽神明之舍﹐人能洗之而無一點之累﹐則此心靜與神明一﹐於揲蓍求卦之時﹐能以齋戒存之﹐則此心動與神明通﹐心在則神在矣。

案「以此洗心」者﹐聖人體易之事也﹐在學者則居而觀象玩辭﹐亦必如聖人之洗心﹐然後可以得其理﹐以此齋戒者﹐聖人用《易》之事也﹐在學者則動而觀變玩占﹐亦必如聖人之齋戒﹐然後可以見其幾﹐言聖人﹐以爲君子之楷則也。

是故闔戶謂之坤﹐辟戶謂之乾﹐一闔一辟謂之變﹐往來不窮謂之通。

見乃謂之象﹐形乃謂之器﹐制而用之謂之法。利用出入﹐民戒用之謂之神。

本義闔辟﹐動靜之機也。先言坤者﹐由靜而動也。乾坤變通者﹐化育之功也。見象形器者﹐生物之序也。法者﹐聖人修道之所爲。而神者﹐百姓自然之日用也。

集說荀氏爽曰﹕見乃謂之象﹐謂日月星辰﹐光見在天而成像也﹐「形乃謂之器」﹐萬物生長﹐在地成形﹐可以爲器用者也。觀象於天﹐觀形於地﹐制而用之﹐可以爲法。

虞氏翻曰﹕闔﹐閉翕也﹐坤象夜﹐故以閉戶也。辟﹐開也﹐乾象晝﹐故以開戶也。

陽變闔陰﹐陰變辟陽﹐剛柔相推而生變化也。

陸氏績曰﹕聖人制器以周民用﹐用之不遺﹐故曰「利用出入」也﹐民皆用之而不知所由來﹐故「謂之神」也。

朱氏震曰﹕知闔辟變通者﹐「明於天之道」﹐知「利用出人民咸用之」者﹐「察於民之故。」《朱子語類》云﹕闔辟乾坤﹐理與事皆如此﹐書亦如此﹐這个只說理底意思多。

問﹕闔戶謂之坤一段﹐只是這一个物﹐以其闔謂之坤﹐以其辟謂之乾﹐以其闔辟謂之變﹐以其不窮謂之通﹐以其發見而未成形謂之象﹐以其成形則謂之器﹐聖人修明以立教則謂之法﹐百姓日用則謂之神。曰﹕是如此﹐又曰﹕利用出入者﹐便是人生日用﹐都離他不得。

案此節是說天道民故如此﹐「易有太極」一節﹐是說聖人作《易》以模寫之。

是故易有太極﹐是生兩儀﹐兩儀生四象﹐四象生八卦。

本義一每生二﹐自然之理也。易者﹐陰陽之變。太極者﹐其理也﹐兩儀者﹐始爲一畫以分陰陽。四象者﹐次爲二畫以分太少。八卦者﹐次爲三畫而三才之象始備﹐此數言者實聖人作易自然之次第﹐有不假絲毫智力而成者﹐畫卦揲蓍﹐其序皆然﹐詳見序例《啟蒙》。

《朱子語類》云﹕太極十全是具一个善﹐若三百八十四爻中﹐有善有惡﹐皆陰陽變化後方有。

又云﹐若說其生則俱生﹐太極依舊在陰陽裏﹐但言其次序﹐須有這實理﹐方始有陰陽也﹐自一見在事物而觀之﹐則陰陽函太極﹐推其本﹐則太極生陰陽。

又云「易有太極」﹐便是下面兩儀四象八卦﹐自三百八十四爻總爲六十四﹐自六十四總爲八卦﹐自八卦總爲四象﹐自四象總爲兩儀﹐自兩儀總爲太極﹐以物論之﹐易之太極﹐如木之有根﹐浮圖之有頂﹐但木之根﹐浮圖之頂﹐是有形之極﹐太極卻不是一物﹐無方所頓放﹐是無形之極﹐故周子曰﹕無極而太極﹐是它說得有功處﹐然太極之所以爲太極﹐卻不離乎兩儀四象八卦﹐如一陰一陽之謂道﹐指一陰一陽爲道則不可﹐然道不離乎陰陽也。

陳氏淳曰﹕太極只是渾淪極至之理﹐非可以形气言。《傳》曰「易有太極」。「易」只是陰陽變化﹐其所以爲陰陽變化之理﹐則「太極」也。又曰﹕三極之道﹐三極云者﹐只是三才極至之理﹐其謂之三極者﹐以見三才之中﹐各具一太極﹐而太極之妙﹐無不流行於三才之中也﹐外此百家諸子﹐都說屬气形去﹐如《漢志》謂太極函三爲一﹐乃是指天地人﹐气形已具而渾淪未判﹐老子說「有物混成﹐先天地生」﹐正指此也。莊子謂「道在太極之先」﹐所謂太極﹐亦是指此渾淪未判者。而道又別懸空在太極之先﹐則道與太極分爲二矣﹐不知道卽是太極﹐道是以理之通行者而言﹐太極是以理之極至者而言﹐惟理之極至﹐所以古今人物通行﹐惟古今人物通行﹐所以爲理之極至﹐更無二理也。

胡氏居仁曰﹕太極﹐理也。道理最大﹐無以復加﹐故曰「太極」﹐凡事到理上﹐便是極了﹐再攺移不得﹐「太」是尊大之義﹐「極」是至當無以加也。

鄭氏維嶽曰﹕《系辭傳》中﹐乾坤多指奇偶二畫言﹐三畫六畫﹐皆此二畫之所生﹐而坤又乾之所生﹐乾者一而已﹐一者太極也。

徐氏在漢曰﹕同一干坤也﹐以其一神則謂之太極﹐以其兩化則謂之兩儀﹐奇參偶中﹐乾體而有坎象﹐偶參奇中﹐坤體而有離象﹐故謂之四象﹐乾體而有坎象﹐則震艮之形成矣﹐坤體而有離象﹐則巽兌之形成矣﹐故謂之八卦。

八卦定吉凶﹐吉凶生大業。

本義有吉有凶。是生大業。

集說兪氏琰曰﹕八卦具而定吉凶﹐則足「以斷天下之疑」矣﹐吉凶定而生大業﹐則有「以成天下之務」矣。

案聖人作《易》﹐準天之道﹐故陰陽互變而定爲八卦之象形﹐效民之故﹐故制爲是故法象莫大乎天地﹐變通莫大乎四時﹐縣象著明﹐莫大乎日月﹐崇髙莫大乎富貴﹐備物致用﹐立成器以爲天下利﹐莫大乎聖人﹐探賾索隱﹐鉤深致遠﹐以定天下之吉凶﹐成天下之亹亹者﹐莫大乎蓍龜。

本義富貴﹐謂有天下履帝位﹐「立」下疑有闕文。亹亹﹐猶勉勉也﹐疑則怠﹐決故勉。

集說侯氏行果曰﹔亹﹐勉也。夫幽隱深遠之情﹐吉凶未兆之事物﹐皆勉勉然願知之﹐然不能也﹐及蓍成卦﹐龜成兆也﹐𨿽神道之幽密﹐未來之吉凶﹐坐可觀也﹐是蓍龜成天下之勉勉也。

《朱於語類》﹕問﹕「以定天下之吉凶﹐成天下之亹亹」。曰﹕人到疑而不能決處﹐便放倒了﹐不肯向前動有疑阻﹐旣知其吉凶﹐自然勉勉住不得﹐則其所以亹亹者﹐卜筮成之也。

兪氏琰曰﹕頤﹐謂雜亂。探者抽而出之也。隱謂隱僻。索者﹐尋而得之也。深﹐謂不可測。鉤者﹐曲而取之也。遠謂難至。致者﹐推而極之也。

趙氏玉泉曰﹕八卦定吉凶而生大業﹐蓍龜定吉凶而成亹亹﹐可見卦畫者蓍龜之體﹐蓍龜者卦畫之用。

吳氏曰愼曰﹕上文「易有太極」四句﹐言作《易》之序﹐定吉凶生大業﹐言《易》之用﹐此節贊蓍龜之大用而先之以五者﹐又與闔戶八句相應。

案此節是合上文造化易書而通贊之﹐天地卽乾坤﹐四時卽變通﹐日月卽見象﹐不言形器者﹐下文有「立成器」之文﹐蓋在天者﹐示人以象而已﹐在地者﹐則民生器用之資﹐故上文「制而用之」﹐亦偏承形器而言也﹐此「備物致用立成器」之聖人﹐非富貴則不能﹐故中間又著此一句﹐明前文「制而用之」者﹐是治世之聖人也﹐至畫卦生蓍﹐乃是作《易》之聖人﹐總而敍之﹐則見作《易》之功﹐與造物者同符﹐與治世者相配也。

是故天生神物﹐聖人則之﹐天地變化﹐聖人效之﹐天垂象﹐見吉凶﹐聖人像之﹐河出圖﹐洛出書﹐聖人則之。

本義此四者﹐聖人作《易》之所由也﹐河圖洛書﹐詳見《啟蒙》。

集說孔氏穎達曰﹕河出圖﹐洛出書﹐如鄭康成之義﹐則《春秋緯》云﹐河以通乾出天苞﹐洛以流坤吐地符﹐河龍圖發﹐洛龜書感﹐《河圖》有九篇﹐《洛書》有六篇﹐孔安國以爲河圖則八卦是也﹐洛書則九疇是也﹐輔嗣之義﹐未知何從。

劉氏子翚曰﹕河圖昧乎太極﹐則八卦分而無統﹐洛書昧乎皇極﹐則九疇滯而不通。

朱氏震曰﹕天生神物﹐謂蓍龜也。天地變化﹐四時也。天垂象﹐見吉凶﹐日月也。

河圖洛書﹐象數也。則者彼有物而此則之也。

郭氏雍曰﹕河出圖而後畫八卦﹐洛出書而定九疇﹐故河圖非卦也﹔包犧畫而爲卦﹐洛書非字也﹐大禹書而爲字﹐亦猶箕子因九疇而陳《洪範》﹐文王因八卦而演《周易》﹐胡氏炳文曰﹕四者言聖人作《易》之由﹐而《易》之所以作﹐由於卜筮﹐故以天生神物始焉。

易有四象﹐所以示也。系辭焉﹐所以告也。定之以吉凶﹐所以斷也。

本義四象﹐謂陰陽老少。示﹐謂示人以所值之卦爻。

此第十一章

﹐專言卜筮。

集說遊氏讓溪曰﹕四象﹐謂陰陽老少。示﹐謂示人以變化之道﹐卽上文「以通天下之志」者也。「系辭焉以盡其言」﹐故曰「告」』卽上文以「定天下之業」者也。定之以吉凶﹐則趨避之機決矣﹐故曰「斷」﹐卽上文「以斷天下之疑」者也﹐此結上數節之意。

案此上三章﹐申「君子居則觀其象」一節之義﹐首之以河圖﹐次之以蓍策﹐遡《易》之所因起﹐是象變之本﹐辭占之源也。中間遂備列四者﹐爲聖人之道﹐其又以辭爲之先者﹐明學易從辭入也。辭生於變﹐變出於象﹐象歸於占﹐故其序如此。辭變象占四者﹐以其包含來物﹐故謂之至精。以其錯綜萬象﹐故謂之至變。以其無思無爲而感通萬故﹐故謂之至神。其所以爲聖爲之道者﹐以其皆出於聖人之心也﹐蓍徳圓神﹐至精也﹐卽聖心之所以知來。卦徳方知﹐爻義易貢﹐至變也﹐卽聖心之所以藏往。蓍卦之寂然感通﹐至神也﹐卽聖心之所以「退藏於密﹐吉凶與民同患」也。以此洗心﹐則爲聖人之徳﹐以此立教﹐斯爲聖人之道﹐故其易之所以作也﹐明於天道﹐則變化象形之類是也。察於民故﹐則制法利用之類是也。因而寫之於《易》﹐其兩儀四象八卦之交錯﹐則變化象形具矣。吉凶定﹐事業起﹐則制法利用寓矣﹐於是託之蓍龜以前民用﹐蓋與天地四時日月﹐及崇髙有位備物成器之聖人﹐其道上下同流﹐而未之有異也﹐言易之道﹐於此盡矣﹐故復總言以結之。「天生神物」﹐結大衍之數也﹐天地變化垂象﹐結闔辟變通見象形器之類也。「河出圖﹐洛出書」﹐結河圖數也﹐《易》以蓍策而興﹐以仰觀俯察而作﹐而其發獨智者﹐則莫大於龍馬之祥﹐故其序又如此﹐四象兼象變﹐系辭辭也﹐定吉凶占也﹐復說四者以起《大有》上爻之意﹐而終「自天祐之占無不利」之指也。

《易》曰「自天祐之﹐吉無不利。」子曰﹕祐者﹐助也﹐天之所助者順也﹐人之所助者信也。履信思乎順﹐又以尙賢也﹐是以「自天祐之﹐吉無不利」也。

本義釋《大有》上九爻義﹐然在此無所屬﹐或恐是錯簡﹐宜在第八章

之末。

集說侯氏行果曰﹕此引《大有》上九辭以証之也﹐《大有》上九履信思順﹐「自天祐之」﹐古人能依四象所示﹐系辭所告﹐則天及人皆共祐之﹐吉無不利者也。

朱氏震曰「天之所助者順也﹐人之所助者信也」﹐六五履信而思乎順﹐又自下以尙賢﹐是以「自天祐之吉無不利」﹐言此明獲天人之理﹐然後「吉無不利」﹐聖人明於天之道﹐而察於民之故﹐合天人者也。

何氏楷曰﹕取《大有》上九爻辭以結上文﹐居則觀象而玩辭﹐動則觀變而玩占。則孜孜尙賢之意也﹐是以「自天祐之吉無不利」也﹐與第二章

「自天祐之」語遙應﹐非錯簡也。

案何氏說是﹐然卽是申釋第二章

結語之意﹐非遙應也。

子曰﹕書不盡言﹐言不盡意﹐然則聖人之意其不可見乎。子曰﹕聖人立象以盡意﹐設卦以盡情僞﹐系辭焉以盡其言﹐變而通之以盡利﹐鼓之舞之以盡神。

本義言之所傳者淺﹐象之所示者深﹐觀奇偶二畫﹐包含變化﹐無有窮盡﹐則可見矣﹐變通鼓舞以事而言﹐兩「子曰」字宜衍其一﹐蓋「子曰」字皆後人所加﹐故有此誤﹐如近世《通書》﹐乃周子所自作﹐亦爲後人每章加以「周子曰」字﹐其設問答處﹐正如此也。

集說崔氏憬曰﹕言伏羲仰觀俯察﹐而立八卦之象以盡其意﹐設卦﹐謂因而重之爲六十四卦﹐情僞盡在其中矣﹐作卦爻之辭以系伏羲立卦之象﹐象旣盡意﹐故辭亦盡言也。

蘇氏軾曰﹕辭約而義廣﹐故能盡其言。

《朱子語類》云﹕立象盡意﹐是觀奇偶兩畫﹐包含變化﹐無有窮盡﹐設卦以盡情僞﹐謂有一奇一偶﹐設之於卦﹐自是盡得天下情僞﹐系辭焉便斷其吉凶﹐「變而通之以盡利」﹐此言占得此卦﹐陰陽老少交變﹐因其變便有通之之理﹐「鼓之舞之以盡神」﹐旣占則無所疑﹐自然行得順便﹐如言「顯道神徳行」﹐「成天下之亹亹」﹐皆是「鼓之」「舞之」意。

又云﹕歐公說《系辭》不是孔子作﹐所謂「書不盡言言不盡意」者非﹐蓋他不曾看立象以盡意一句﹐惟其言不盡意﹐故立象以盡之﹐學者於言上會得者淺﹐於象上會得者深。

問「鼓之舞之以盡神」﹐又言「鼓天下之動者存乎辭」﹐「鼓」﹑「舞」恐只是振揚發明底意思否﹖曰﹕然﹐蓋提撕警覺﹐使人各爲其所當爲也。

吳氏澄曰﹕立象﹐謂羲皇之卦畫﹐所以示者也。盡意﹐謂𨿽無言﹐而與民同患之意﹐悉具於其中。設卦﹐謂文王設立重卦之名。盡情僞﹐謂六十四名﹐足以盡天下事物之情。

辭﹐謂文王周公之彖爻﹐所以告者也。羲皇之卦畫﹐足以盡意矣﹐文王又因卦之象﹐設卦之名以盡情僞﹐然卦𨿽有名﹐而未有辭也﹐又系彖辭爻辭﹐則足以盡其言矣﹐設卦一句﹐在立象之後﹐系辭之前﹐蓋竟盡意之緒﹐啟盡言之端也。

梁氏寅曰﹕意非言可盡﹐則立象以盡意矣﹐言非書可盡﹐而又謂系辭盡其言何也﹖曰﹕言止於是而已矣﹐而意之無窮﹐聖人故貴於象也﹐故特首之曰「立象以盡意。」錢氏志立曰﹕聖人之意﹐不能以言盡﹐而盡於立象﹐此聖人以象爲言也﹐因而系辭﹐凡聖人所欲言者﹐又未嘗不盡於此。

又案象足以盡意﹐故因象系辭﹐足以盡言﹐但添一「焉」字而意自明﹐聖筆之妙也。

乾坤其易之緼邪﹐乾坤成列﹐而易立乎其中矣﹐乾坤毀則無以見易。

易不可見﹐則乾坤或幾乎息矣。

本義組﹐所包蓄者﹐猶衣之著也﹐《易》之所有﹐陰陽而已。凡陽皆乾﹐凡陰皆坤﹐畫卦定位﹐則二者成列﹐而《易》之體立矣﹐乾坤毀﹐謂卦畫不立﹐乾坤息﹐謂變化不行。

集說胡氏瑗曰﹕此言大易之道﹐本始於天地﹐天地設立﹐陰陽之端﹐萬物之理﹐萬事之情﹐以至寒暑往來﹐日月運行﹐皆由乾坤之所生﹐故乾坤成而易道變化建立乎其中矣。若干坤毀棄﹐則無以見易之用﹐易旣毀﹐則無以見乾坤之用﹐如是﹐「乾坤或幾乎息矣」。

張子曰﹕乾坤﹐天地也﹐易﹐造化也。

蘇氏軾曰﹕乾坤之於《易》﹐猶日之於歲也﹐除日而求歲﹐豈可得哉﹐故乾坤毀則易不可見矣﹐易不可見則乾爲獨陽﹐坤爲獨陰﹐生生之功息矣。

葉氏良佩曰﹕乾位乎上﹐坤位乎下﹐乾坤成列﹐而易已立乎其中矣﹐四徳之循環﹐萬物之出入﹐易與天地相爲無窮﹐必乾坤毀則無以見耳﹐若「易不可見﹐則乾坤或幾乎息矣」。

案此節及「形而上者」一節﹐皆是就造化人事說﹐以見聖人立象設卦之所從來﹐未是說卦畫蓍變﹐夫象以下﹐方是說聖人立象設卦系辭之事。

是故形而上者謂之道﹐形而下者謂之器﹐化而裁之謂之變﹐推而行之謂之通﹐舉而錯之天下之民謂之事業。

本義卦爻陰陽皆「形而下者」﹐其理則道也﹐因其自然之化而裁制之﹐變之義也﹐「變」﹑「通」二字﹐上章以天言﹐此章以人言。

集說孔氏穎達曰﹕陰陽之化﹐自然相裁﹐聖人亦法此而裁節也。

程子曰「形而上者」爲道﹐「形而下者」爲器﹐須著如此說﹐器亦道﹐道亦器也。

又曰﹕《系辭》曰「形而上者謂之道﹐形而下者謂之器」﹐又曰「立天之道曰陰與陽﹐立地之道曰柔與剛﹐立人之道曰仁與義」。又曰「一陰一陽之謂道」。陰陽亦形而下者也﹐而曰道者﹐惟此語截得上下最分明﹐元來只此是道﹐要在人默而識之也。

張氏浚曰﹕道形而上﹐神則妙之﹐器形而下﹐體則著之﹐道之與器﹐本不相離﹐散而在天地萬物之間者﹐其理莫不皆然。

《朱子語類》云「形而上者謂之道﹐形而下者謂之器」。道是道理﹐事事物物皆有个道理﹐器是形迹﹐事事物物亦皆有个形迹﹐有道須有器﹐有器須有道﹐物必有則。

問﹕形而上下如何以形言﹖曰﹕此言最的當﹐設若以有形無形言之﹐便是物與理相間斷了﹐所以謂截得分明者﹐只是上下之間﹐分別得一个界止分明﹐器亦道﹐道亦器﹐有分別而不相離也。

問﹕只是這一个道理﹐但卽形器之本體而離乎形器則謂之道﹐就形器而言則謂之器﹐聖人因其自然﹐「化而裁之則謂之變﹐推而行之則謂之通﹐舉而措之則謂之事業。」裁也﹐行也﹐措也﹐都只是裁行措這个道。曰﹕是。

方氏應祥曰﹕此節正好體認立象盡意處﹐乾坤象也﹐而曰「《易》之緼」﹐曰「《易》立乎其中」﹐則意盡矣﹐正以象之所在卽道也﹐「是故」字﹐承上干坤來﹐形而上形而下﹐所以俱言形者﹐見得本此一物﹐若捨此一字﹐專言上者下者﹐便分兩截矣。

是故夫象﹐聖人有以見天下之賾﹐而擬諸其形容﹐象其物宜﹐是故謂之象。聖人有以見天下之動﹐而觀其會通﹐以行其典禮﹐系辭焉以斷其吉凶﹐是故謂之爻。

本義重出以起下文。

集說陸氏績曰﹕此明說立象盡意設卦盡情僞之意也。

孔氏穎達曰﹕下文「極天下之賾存乎卦﹐鼓天下之動存乎辭」﹐爲此故史引其文也。

極天下之賾者存乎卦﹐鼓天下之動者存乎辭。

本義卦卽象也﹐辭卽爻也。

集說《朱子語類》云「極天下之賾者存乎卦」﹐謂卦體之中﹐備陰陽變易之形容﹐「鼓天下之動者存乎辭」﹐是說出這天下之動﹐如「鼓之」「舞之」相似。

兪氏琰曰﹕賾以象著﹐卦有象﹐則窮天下之至雜至亂﹐無有遺者﹐故曰極﹐動以辭決﹐使天下樂於趨事赴功者﹐手舞足蹈而不能自己﹐故曰鼓。

案極天下之賾﹐結「立象以盡意設卦以盡情僞」兩句﹐鼓天下之動﹐結「系辭焉以盡其言」一句。

化而裁之存乎變﹐推而行之存乎通﹐神而明之存乎其人﹐默而成之﹐不言而信﹐存乎徳行。

本義卦爻所以變通者在人﹐人之所以能神而明之者在徳。

集說程子曰﹕《易》因爻象論變化﹐因變化論神﹐因神論人﹐四人論徳行﹑大體通論《易》道﹐而終於「默而成之﹐不言而信﹐存乎徳行。」程氏敬承曰﹕上系末章歸重徳行﹐下系末章亦首揭出徳行﹐此之徳行﹐卽所謂乾坤易簡者乎。

張氏振淵曰﹕謂之變﹐謂之通﹐變通﹐因化裁推行而有也﹐「存乎變」﹐「存乎通」﹐化裁推行﹐因變通而施也。

案「化而裁之推而行之」﹐結「變而通之以盡利」一句﹐「神而明之」以下﹐結「鼓之舞之以盡神」一句﹐上文化裁推行﹐是泛說天地間道理﹐故曰「謂之變」「謂之通」。

此化裁推行﹐是說《易》書中所具﹐故曰「存乎變」「存乎通」﹐言就《易》道之變處﹐見得聖人化裁之妙﹐就《易》道之通處﹐見得聖人推行之善也﹐「神而明」之「神」字﹐卽根鼓舞盡神來﹐辭之鼓舞乎人者﹐固足以盡神﹐然必以人心之神﹐契合乎《易》之神﹐然後鼓舞而不自知﹐此所謂神而明之也﹐默而成之不言而信﹐是其所以能神明處。

總論胡氏炳文曰﹕上系凡十二章﹐末乃曰「書不盡言言不盡意」﹐蓋欲學者自得於書言之外也﹐自立象盡意至鼓天下之動者存乎辭﹐反復《易》之書言可謂盡矣﹐末乃曰「默而成之不言而信存乎徳行」﹐然則《易》果書言之所能盡哉﹐得於心爲徳﹐履於身爲行﹐《易》之存乎人者﹐蓋有存乎心身﹐而不徒存乎書言者矣。

案此章蓋總上十一章之意而通論之﹐「言不盡意」﹐故「立象以盡意」﹐謂伏羲也。

「書不盡言」﹐故因象而「系辭焉以盡其言」﹐謂文周也。象之足以盡意者﹐言之指陳有限﹐而象之該括無窮也。因象系辭之足以盡言者﹐象爲虛傲之象﹐而該括無窮﹐則辭亦爲假託之辭﹐而包涵無盡也。變通盡利者﹐象所自具之理﹐而所以定吉凶。鼓舞盡神者﹐辭所發揮之妙﹐而所以成亹亹也﹐其言乾坤者﹐推象之所自來也。有天地故有變化﹐滯於形以觀之﹐亦器焉而已﹔超乎形以觀之﹐則道之宗也。因天地之變化而裁之﹐則人事所由變也﹔因其可通之理而推行之﹐則人事所由通也。自古聖人所以定天下之業者﹐此而已矣﹐是以作《易》之聖﹐觀乾坤之器而立象﹐推其變通之用而設辭﹐使天下後世﹐欲裁化而推行者﹐於是乎在﹐其動可謂盛矣。𨿽然﹐象足以盡意﹐而有畫前之《易》﹐故貴乎默而成之也﹐辭足以盡言﹐而有言外之意﹐故貴乎不言而信也﹐此則所謂神而明之。蓋學之不以觀玩之文﹐而明之不以口耳之粗者也﹐徳行﹐謂有得於易簡之理。

系辭下傳八卦成列﹐象在其中矣﹔因而重之﹐爻在其中矣。

本義成列﹐謂乾一兌二﹐離三震四﹐巽五坎六﹐艮七坤八之類。象﹐謂卦之形體也﹐因而重之﹐凋各田一卦而以八卦次第加之爲六十四也。爻﹐六爻也﹐旣重而後卦有六爻也。

集說韓氏伯曰﹕夫八卦備天下之理而未極其變﹐故「因而重之」﹐以象其動用﹐則爻卦之義﹐所存各異﹐故「爻在其中矣」。

《朱子語類》云﹔八卦所以成列﹐乃是從太極兩儀四象漸次生出﹐以至於此﹐畫成之後﹐方見其有三才之象﹐非聖人因見三才﹐遂以己意思維而連畫三爻以象之也﹐「因而重之」﹐亦是因八卦之已成﹐各就上面節次生出﹐若施生逐爻﹐則更加三變﹐方成六十四卦﹐若並生全卦﹐則只用一變﹐便成六十四卦﹐𨿽有遲速之不同﹐然皆自漸次生出﹐各有行列次第﹐畫成之後﹐然後見其可盡天下之變。

柴氏中行曰「八卦列成」﹐則凡天下之象﹐舉在其中﹐不止八物﹐如《說卦》中所列皆是。

鄭氏曰﹕卦始於三畫﹐未有爻也﹐「因而重之」﹐其體有上下﹐其位有內外﹐其時有初終﹐其序有先後﹐而「爻在其中矣。」剛柔相椎﹐變在其中矣﹐系辭焉而命之﹐動在其中矣。

本義「剛柔相推」﹐而卦爻之變﹐往來交錯﹐無不可見﹐聖人因其如此而皆系之辭以命其吉凶﹐則占者所值當動之爻象﹐亦不出乎此矣。

集說虞氏翻曰「剛柔相推而生變化」﹐故「變在其中矣」﹐系彖象九六之辭﹐故「動在其中」﹐「鼓天下之動者﹐存乎辭」者也。

孔氏穎達曰﹕上系第二章

云「剛柔相推而生變化」﹐是變化之道﹐在剛柔相推之中。

蔡氏淸曰﹕天文地理﹐人事物類﹐一剛一柔盡之矣﹐二者之外﹐再無餘物也﹐故凡剛者皆柔之所推也﹐凡柔者皆剛之所推也﹐而《易》卦中亦只是剛柔二者而已﹐非剛則柔﹐非柔則剛﹐在剛皆柔之所推﹐在柔皆剛之所推。

蘇氏濬曰﹕動在其中﹐虞翻謂「鼓天下之動者存乎辭」。此說極是﹐此「動」字﹐與下文「生乎動」﹐「天下之動」﹐三「動」字俱同﹐《易》之辭﹐原是聖人見天下之動而系之者﹐故曰「鼓天下之動存乎辭」﹐此卽動在其中之說﹐非當動卦爻之謂也。

吉凶悔吝者﹐生乎動者也。

集說龔氏原曰﹕象者一卦之成體也﹐故天下之賾存焉﹔爻者六位之變動也﹐故天下之動存焉﹐剛柔相推所以成爻也。面「爻者言乎變」﹐則「變在其中矣」﹐「系辭焉而命之」﹐所以明爻也﹐而辭者以鼓天下之動﹐則「動在其中矣」﹐卦則兆於成列而備於重﹐爻則兆於變而備於動﹐故吉凶悔吝生焉。

蘇氏濬曰﹕《傳》曰「寂然不動」﹐又曰「動之微吉之先見」﹐當其不動也﹐尙無所謂吉﹐又何有於凶﹐惟動而微也﹐吉斯見焉﹐動而紛紜雜亂也﹐凶與悔吝﹐始生於其間矣。

案此是復說「系辭焉而命﹑動在其中」之意。凡天下之吉凶悔吝﹐皆生於人事之動﹐故《易》中有吉凶悔吝之辭﹐而動在其中。

剛柔者﹐立本者也。變通者﹐趣時者也。

本義一剛一柔﹐各有定位﹐自此而彼﹐變以從時。

集說朱氏震曰﹕爻有剛柔﹐不有兩則一不立﹐所以「立本」也﹐剛柔相變﹐通其變以盡利者趣時也﹐「趣時者」時中也。

張氏浚曰﹕剛柔相推﹐往來進退﹐爲變無常﹐而莫不因乎自然之時﹐故曰「趣時」。

《朱子語類》云﹕此兩句相對說﹐剛柔者陰陽之質﹐是移易不得之定體﹐故謂之本﹐若剛變爲柔﹐柔變爲剛﹐便是變通之用。

又云﹕剛柔者晝夜之象﹐所謂「立本」﹐變化者進退之象﹐所謂「趣時」﹐剛柔兩个是本﹐變通便只是其往來者。

胡氏炳文曰﹕卦有卦之時﹐爻有爻之時﹐立本者天地之常經﹐「趣時者」古今之通義。

梁氏寅曰﹕剛柔者立本﹐乃不易之體﹐卽所謂「闔戶」﹑「辟戶」也﹐變通者趣時﹐乃變易之用﹐卽所謂往來不窮也。

蔡氏淸曰﹕剛柔立本﹐所謂變易而對待者﹐變通趣時﹐所謂變易而流行者。

案此是復說剛柔相推﹐而生變化之意﹐凡天地間之理﹐兩者對待﹐斯不偏而可以立本﹐兩者疊用﹐斯不窮而可以趣時﹐故《易》中剛柔相推﹐而變在其中。

吉凶者﹐貞勝者也。

本義貞﹐正也﹐常也。物以其所正爲常者也﹐天下之事﹐非吉則凶﹐非凶則吉﹐常相勝而不已也。

天地之道﹐貞觀者也。日月之道﹐貞明者也﹐天下之動﹐貞夫一者也。

本義觀﹐示也﹐天下之動﹐其變無窮﹐然順理則吉﹐逆理則凶﹐則其所正而常者﹐亦一理而已矣。

集說《朱子語類》云﹕吉凶常相勝﹐不是吉勝凶﹐便是凶勝吉﹐二者常相勝﹐占曰「貞勝」。天地之道則常示﹐日月之道則常明﹐「天下之動貞夫一者也」﹑天下之動𨿽髙氏萃曰﹕天常示人以易﹐地常示人以簡﹐𨿽陰不能以不愆﹐陽不能以不伏﹐而貞觀之理常自若也﹐日明乎晝﹐月明乎夜﹐𨿽中不能以不昃﹐盈不能以不食﹐而貞明之理常自若也﹐天下之動﹐進退存亡﹐不可以一例測﹐然而順理則裕﹐從欲惟危同一揆也﹐惠迪之吉﹐從逆之凶﹐無二致也﹐是則造化人事之正常﹐卽吉凶之貞勝﹐豈可以二而求之哉。

案自「吉凶」「貞勝」至此爲一節﹐又承「吉凶悔吝生乎動」之意﹐而明其理之一也﹐「貞勝」之義﹐張子以爲以正爲勝﹐朱子以爲二者常相勝﹐今玩文義當爲以常爲勝﹐蓋天下容有善而遇凶﹐惡而獲古者﹐然非其常也﹐惠迪吉﹐從逆凶﹐乃理之常﹐故當以常者爲勝﹐如天地則以常者觀示﹐日月則以常者照臨﹐偶有變異﹐不足言也﹐天下之動﹐豈不常歸於一理乎。

夫乾確然示人易矣。夫坤隤然示人簡矣。

本義確然﹐健貌。隤然﹐順貌﹐所謂貞觀者也。

集說韓氏伯曰﹕確﹐剛貌也。隤﹐柔貌也。乾坤皆恆一其徳﹐故簡易也。

案此節又承剛柔立本﹐變通趣時之意﹐而明其理之一也。乾坤者﹐剛柔之宗也﹐乾坤定位﹐而變化不窮矣﹐然其所以立本者﹐一歸於易簡之理﹐所謂天有顯道﹐厥類維彰﹐萬古不易者也。

爻也者﹐效此者也。象也者﹐像此者也。

本義此﹐謂上文乾坤所示之理﹐爻之奇偶卦之消息﹐所以效而像之。

案「爻也者效此」﹐是結「吉凶悔吝生乎動」而「貞夫一」之意﹐「象也者像此」﹐是結剛柔變通而歸於易簡之意。

爻象動乎內﹐吉凶見乎外﹐功業見乎變﹐聖人之情見乎辭。

本義內﹐謂蓍卦之中。外﹐謂蓍卦之外。變﹐卽動乎內之變。辭﹐卽見乎外之辭。

集說韓氏伯曰﹕功業由變以興﹐故「見乎變」也。辭也者各指其所之﹐故曰「情」也。

張子曰﹕因爻象之旣動明吉凶於未形﹐故曰「爻象動乎內﹐吉凶見乎外」。隨爻象之變以通其利﹐故功業見也﹐聖人之情﹐存乎教人而已。

吳氏澄曰﹕聖人與民同患之情﹐皆於《易》而著見﹐聖人之道而獨歸重於辭﹐蓋此篇爲《系辭》之傳故也。

案爻象者﹐動而無形﹐故曰「內」。吉凶者﹐顯而有迹﹐故曰「外」﹐非專以蓍筮言也。

天地之大徳曰生﹐聖人之大寶曰位。何以守位曰仁﹐何以聚人曰財﹐理財正辭禁民爲非曰義。

此第一章

﹐言卦爻吉凶﹐造化功業。

集說陸氏績曰﹕人非財不聚﹐故聖人觀象制器﹐備物盡利﹐以業萬民而聚之也﹐蓋取聚人之本矣。

崔氏憬曰﹕言聖人行易之道﹐當須法天地之大徳﹐寶萬乘之大位﹐謂以道濟天下爲寶﹐是其大寶也。夫財貨人所貪愛﹐不以義理之﹐則必有敗也﹐言辭人之樞要﹐不以義正之﹐則必有辱也。百姓有非﹐不以義禁之﹐則必不攺也﹐此三者皆資於義﹐以此行之﹐得其宜也﹐故知仁義﹐聖人寶位之所要也。

張子曰﹕將陳理財養物於下﹐故先敍天地生物。

朱氏震曰「天地之大徳曰生」者仁也﹐聖人成位乎兩間者仁而已﹐不仁不足以參大地﹐義所以爲仁﹐非二本也﹐故曰「立人之道曰仁與義。」王氏宗傳曰﹕聖人所以配天地而王天下者﹐亦有仁義而已矣。仁﹐徳之用也。義﹐所以輔仁也。「理財」﹐如所謂作网罟以佃漁﹐作耒耜以耕耨﹐致民聚貨以變易之類是也。

「正辭」﹐如所謂易結繩以書契﹐百官以治萬民以察是也。「禁民爲非」﹐如所謂重門擊柝以待暴客﹐剡矢弦弧以威天下是也。

《朱子語類》云「正辭」便只是分別是非。又曰﹕教化便在正辭裏面。

項氏安世曰﹕聖人之仁﹐卽天地之生﹐「大寶曰位」﹐卽「崇髙莫大乎富貴」也﹐自此以下﹐以包犧氏神農氏黃帝堯舜氏實之﹐皆聖人之富貴者也。財者﹐百物之總名﹐皆民之所利也。理財﹐謂水火金木土谷推修﹐所以利之也。正辭﹐謂殊貴賤使有度﹐明取予使有義﹐辧名實使有信﹐利之所在﹐不可不導之使知義也。禁民爲非﹐謂憲禁令﹐致刑罰﹐以齊其不可導者也。蓋養之教之而後齊之﹐聖人之政﹐盡於此三者矣﹐其徳意之所發﹐主於仁民﹐義者﹐仁之見於條理者也。

眞氏徳秀曰﹕案《易》之並言仁義者﹐此章及《說卦》「立天之道」章而已﹐在天地則曰生﹐在聖人則曰仁﹐仁之義蓋可識矣。

李氏心傳曰﹕蔡邕云﹐以仁守位﹐以財聚人﹐則漢以前已用此「仁」字矣。

總論孔氏穎達曰﹕此第一章

﹐復釋上系第二章

象爻剛柔吉凶悔吝之事﹐更具而詳之。

案此章與《上傳》第二章

相應﹐故《上傳》第三章

以後﹐皆申說第二章

之意﹐《下傳》則自第二章

之後﹐皆申說此章之意也。「八卦成列﹐因而重之」﹐卽所謂設卦觀象也。

因爻象中剛柔相推之變﹐面系之吉凶悔吝之辭﹐卽所謂「系辭焉而明吉凶」也﹐此四句﹐由象以及於辭者﹐作《易》之序也。下文又由辭之吉凶悔吝而推本於剛柔之象﹐蓋《傳》本爲系辭而作﹐而《下傳》尢詳焉﹐故其立言如此。吉凶悔吝﹐由動而生者﹐蓋以剛柔疊運﹐變面從時故也﹐吉凶之遇﹐參差不齊﹐然以常理爲勝﹐而天下之動可一者﹐以剛柔變化﹐不離乾坤﹐乾易坤簡﹐而天下之理得故也。「爻象動乎內」四句﹐又總而結言之﹐「天地大徳」一節﹐《本義》原屬此章﹐然諸儒多言宜爲下章之首﹐蓋下章所取十三卦﹐無非「理財」﹑「正辭」﹑「禁非」之事﹐其說可從也。

本義王昭素曰﹕與地之間﹐諸本多有「天」字﹐俯仰遠近所取不一﹐然不過以驗陰陽消息兩端而已﹐神明之徳﹐如健順動止之性﹐萬物之情﹐如雷風山澤之象。

集說朱氏震曰﹕自此以下﹐明備物致用立成器以爲天下利者﹐無非有取於《易》﹐皆仁也。曰﹕王天下者﹐明守位也。

王氏申子曰﹕伏羲氏繼天立極﹐畫八卦以前民用﹐後之聖人﹐相繼而作﹐制爲相生相養之具﹐皆所以廣天地生生之徳﹐自网罟至書契是也。

蔡氏淸曰「以通神明之徳以類萬物之情」二句﹐一是精﹐一是粗﹐一是性情﹐一是形體﹐其下十三卦所尙之象﹐一皆出此。

作結繩而爲网罟﹐以佃以漁﹐蓋取諸《離》。

本義兩目相承而物麗焉。

集說孔氏穎達曰﹕案諸儒象卦制器﹐皆取卦之爻象之體﹐韓氏之意﹐直取卦名因以制器﹐案《上系》云﹐以「制器者尙其象」﹐則取象不取名也﹐韓氏乃取名不取象﹐於義未善。

胡氏瑗曰﹕蓋者疑之辭也﹐言聖人創立其事﹐不必觀此卦而成之﹐蓋聖人作事立器﹐自然符合於此之卦象也﹐非準擬此卦而後成之﹐故曰「蓋取」。

案孔氏所議韓氏是也﹐且六十四卦名﹐是文王所命﹐包犧之時﹐但有八卦名象而已﹐黃農堯舜﹐不應便取卦名﹐經文蓋取之云﹐𨿽曰假托﹐不必拘泥﹐然亦不應大段疏脫也。

古者网羅所致曰離。《詩》曰「魚网之設﹐鴻則離之。」又曰「有兔爰爰﹐雉離於羅。」二體皆離﹐上下网羅之象。

包犧氏沒﹐神農氏作﹐斫木爲耜﹐揉木爲耒﹐耒耨之利﹐以教天下﹐蓋取諸《益》。

本義二體皆木﹐上入下動﹐天下之益﹐莫大於此。

集說蔡氏淵曰﹕耜﹐耒首也﹐斷木之銳而爲之。耒﹐耜柄也﹐揉木使曲面爲之。

吳氏澄曰﹕《益》上巽二陽﹐象耒之自地上而入﹐下震一陽﹐象耜之在地下而動也。

日中爲市﹐致天下之民﹐聚天下之貨﹐交易而退﹐各得其所﹐蓋取諸《噬嗑》。

本義日中爲市﹐上明而下動﹐又借噬爲市﹐嗑爲合也。

集說耿氏南仲曰﹕有菽粟者﹐或不足乎禽魚﹐有禽魚者﹐或不足乎菽粟﹐罄者無所取﹐積者無所散﹐則利不布﹐養不均矣﹐於是「日中爲市」焉。日中者﹐萬物相見之鄭氏東卿曰﹕十三卦始《離》次《益》次《噬嗑》﹐所取者食貨而已。食貨者﹐生民之木也。

案離爲日中﹐震爲動出﹐當日中而動出﹐市集之象。

神農氏沒﹐黃帝堯舜氏作﹐通其變使民不倦﹐神而化之﹐使民宜之﹐易窮則變﹐變則通﹐通則久﹐是以「自天祐之﹐吉無不利」。黃帝堯舜垂衣裳而天下治﹐蓋取諸《乾》《坤》。

本義乾坤變化而無爲。

集說郭氏雍曰「垂衣裳而天下治」﹐無爲而治也﹐無爲而治者無也焉﹐法乾坤易簡而已。

王氏申子曰﹕神農以上﹐民用未滋﹐所急者食貨而已﹐此聚人之本也﹐及黃帝堯舜之世﹐民用日滋﹐若復守其朴略﹐則非變而通之之道﹐故「黃帝堯舜氏作﹐通其變」。

使民由之而不倦﹐神其化﹐使民宜之而不知﹐凡此者非聖人喜新而惡舊也。「窮則變﹐變則通﹐通則久」﹐《易》之道然也。

吳氏澄曰﹕風气漸開﹐不可如朴略之世﹐此窮而當變也﹐變之則通而不窮矣﹐其能使民喜樂不倦者﹐以其通之之道﹐神妙不測﹐變而不見其迹﹐便於民而民皆宜利之故爾。

兪氏琰曰﹕時當變則變﹐不變則窮﹐於是乎有變而通之之道焉﹐變而通之所以趣時也﹐民之所未厭﹐聖人不彊去﹐民之所末安﹐聖人不彊行﹐夫惟其數窮而時將變﹐聖人因而通之﹐則民不倦。由之而莫知其所以然者﹐神也﹐以漸相忘於不言之中者﹐化也。

蔡氏淸曰﹕時之當變也而通其變﹐然其所以變通之者﹐非聖人彊用其智慮作爲於其間也﹐因其自然之變﹐而以自然之理處之﹐是謂神而化之也﹐神而化﹐卽其變通之妙於無爲也。

蘇氏濬曰﹕言通變神化﹐而獨詳於黃帝堯舜﹔言黃帝堯舜﹐而獨取渚乾坤﹐乾坤諸卦之宗也。黃帝堯舜﹐千古人文之始﹐中天之運﹐至此而開﹐洪荒之俗﹐至此而變﹐此所以爲善發羲皇之精蘊也。

案守舊則倦更新則不宜﹐凡事之情也﹐變其舊使民不倦者﹐化也﹐趨於新使民咸宜者﹐神而化之也。

刳木爲舟﹐剡木爲楫﹐舟揖之利﹐以濟不通﹐致遠以利天下﹐蓋取諸《渙》。

本義木在水上也﹐致遠以利天下﹐疑衍。

集說《九家易》曰﹕木在水上﹐流行若風﹐舟楫之象也。

何氏楷曰﹕近而可以濟不通﹐遠而可以致遠﹐均之爲天下利矣﹐取諸《渙》者﹐其象巽木在坎水之上﹐故《彖》曰「利涉大川」﹐《彖傳》曰「乘木有功。」本義下動上說。

集說董氏眞卿曰﹕平地任載之大車﹐載物之多者﹐則服牛以引重﹐田車兵車乘車之小車﹐載人而輕者﹐則乘馬以致遠。

案外說內動﹐象牛馬之奔於前而車動於後也。

重門擊柝﹐以待暴客﹐蓋取諸《豫》。

本義豫﹐備之意。

集說楊氏文煥曰﹕川途旣通﹐則暴客至矣﹐又不可無禦之之術﹐重門以禦之﹐擊柝以警之﹐則暴客無自而至。

兪氏琰曰﹕坤爲闔戶﹐「重門」之象也。震﹐動而有聲之木﹐「擊柝」之象也。

斷木爲杵﹐掘地爲臼﹐臼杵之利﹐萬民以濟﹐蓋取諸《小過》。

本義下止上動。

集說邱氏富國曰﹕以象言之﹐上震爲木下艮爲土﹐震木上動﹐艮土下止﹐杵臼治米之象。

弦木爲弧﹐剡木爲矢﹐弧矢之利﹐以威天下﹐蓋取諸《睽》。

本義睽乖然後威以服之。

集說朱氏震曰﹕知耒耜而不知杵臼之利﹐則利天下者有未盡﹐故教之以杵臼之利﹐知門柝而不知「弧矢之利」﹐則威天下者有末盡﹐故教之以「弧矢之利。」徐氏幾曰﹕其害之大者﹐以「重門」「擊柝」不足以待之﹐故必有弧矢以威之。

案離﹐威也。兌﹐說也。威而以說行之﹐所謂說以犯難﹐民忘其死。

上古穴居而野處﹐後世聖人《易》之以宮室﹐上棟下宇﹐以待風雨﹐蓋取諸《大壯》。

本義壯固之意。

集說司馬氏光曰﹕風雨﹐動物也﹐風雨動於上﹐棟宇健於下﹐《大壯》之象也。

蔡氏淵曰﹕棟﹐屋脊檁也。宇﹐椽也。棟直而上﹐故曰「上棟」。字兩垂而下﹐故曰「下宇」。

兪氏琰曰﹕聖人之幹物﹐有爲之者﹐有易之者﹐古未有是而民利之也﹐今則爲之﹐所以貽於後也﹐古有是而民厭之也﹐今則易之﹐所以革於前也。

古之葬者﹐厚衣之以薪﹐葬之中野﹐不封不樹﹐喪期無數﹐後世聖人易之以棺槨﹐蓋取諸《大過》。

本義送死大事﹐而過於厚。

上古結繩而治﹐後世聖人易之以書契﹐百官以治﹐萬民以察﹐蓋取諸《夬》。

本義明決之意。

此第二章

﹐言聖人制器尙象之事。

集說耿氏南仲曰﹕已前不云「上古」﹐已下三事﹐或言「古」﹐與上不同者﹐蓋未造此器之前﹐更無餘物之用﹐故不言「上古」也﹐以下三事﹐皆是未造此物之前﹐別有所用﹐今將後用而代前用﹐故本之云「上古」及「古」者。

案兌爲言語可以通彼此之情﹐書之象也。乾爲健固﹐可以堅彼此之信﹐契之象也。

總論吳氏澄曰﹕十三卦之制作﹐自畫卦而始﹐至書契而終﹐蓋萬世文字之祖﹐肇於畫卦﹐而備於書契也。

案此章申第一章

「變通」﹑「趣時」而原於易筒之意﹐蓋在天地﹐則爲剛柔﹐在人則爲仁義﹐仁義者立本者也﹐因風气之宜而通其變﹐則其所以趣時者也﹐法始於伏羲成於堯舜﹐故自八卦旣畫﹐而可以周萬事之理﹐凡网罟耒耜至於書契﹐莫非易理之所有也﹐觀其窮而變﹐變而通﹐則趣時之用不窮﹐然其神而化之﹐無爲而民安焉﹐則易簡之理惟一﹐故其取諸諸卦者﹐取諸其趣時也﹐而其取諸乾坤者﹐取諸其易簡也。

是故易者象也﹐象也者像也。

本義易卦之形﹐理之似也。

集說幹氏寶曰﹕言是故﹐又總結上義也。

崔氏憬曰﹕上明取象以制器之義﹐故以此重釋於象﹐言易者象於萬物﹐象者形像之象也。

吳氏澄曰﹕此章之首第一節

﹐總敍以起下文﹐自包犧至書契﹐言制作之事﹐而以是故總結之﹐謂《易》卦皆器物之象﹐象者像似之義﹐聖人制器﹐皆與卦象合也。

案凡章首不用「是故」字﹐曰「是故」者﹐承上結上之辭也﹐諸儒以此句爲上章結語者﹐似是。

彖者材也。

本義彖﹐言一卦之材。

集說韓氏伯曰﹕彖﹐言成卦之材﹐以統卦義也。

案「材」者﹐構屋之木也﹐聚眾材而成室﹐彖亦聚卦之眾義以立辭﹐故《本義》謂「彖言一卦之材。」爻也者﹐效天下之動者也。

本義效﹐放也。

集說胡氏瑗曰﹕爻有變動﹐位有得失﹐變而合於道者爲得﹐動而乖於理者爲失﹐是故吉凶生而悔吝著也。

本義「悔吝」本微﹐因此而「著」。

此第三章

。

集說保氏八曰﹕彖者﹐言一卦之材﹐所以斷一卦之吉凶悔吝﹐爻者言一爻之動﹐所以斷一爻之吉凶悔吝。

何氏楷曰﹕吉凶在事本顯﹐故曰「生」。悔吝在心尙微﹐故曰「著」。悔有攺過之意﹐至於吉則悔之著也﹐吝有文過之意﹐至於凶則吝之著也﹐原其始而言﹐吉凶生於悔吝﹐要其終而言﹐則悔吝著而爲吉凶也。

陽卦多陰﹐陰卦多陽。

本義震坎艮爲陽卦﹐皆一陰二陰﹐巽離兌爲陰卦﹐皆一陰二陽。

其故何也﹐陽卦奇﹐陰卦偶。

本義凡陽卦皆五畫﹐凡陰卦皆四畫。

集說韓氏伯曰﹕夫少者多之所宗﹐一者眾之所歸﹐陽卦二陰﹐故奇爲之君﹐陰卦二陽﹐故偶爲之主。

陳氏埴曰﹕二偶一奇﹐卽奇爲主﹐是爲陽卦﹐二奇一偶﹐卽偶爲主﹐是爲陰卦﹐故曰「陽卦多陰﹐陰卦多陽。」案「陽卦奇﹐陰卦偶」。言陽卦主奇﹐陰卦主偶也﹐須如韓氏陳氏之說﹐乃與下文相應。

其徳行何也﹖陽一君而二民﹐君子之道也。陰二君而一民﹐小人之道也。

本義君﹐謂陽。民﹐謂陰。

此第四章

。

集說朱氏震曰﹕陰陽二卦﹐其徳行不同何也﹐陽卦一君而徧體二民﹐二民共事一君﹐一也﹐故爲君子之道﹐陰卦一民共事二君﹐二君共爭一民﹐二也﹐故爲小人之道。

吳氏曰愼曰﹕陽卦固主陽也﹐而陰卦亦主陽﹐可見陽有常尊也。

案此章是釋「彖者材也」之義﹐而原其理於一也﹐自八卦始成而分陰分陽﹐一奇則爲陽卦者﹐以其一君二民﹐是君之權出於一﹐君爲主也﹐君爲主﹐則君子之道行﹐故曰「君子之道。」一偶則爲陰卦者﹐以其二君一民﹐是君之權出於二﹐反若民爲主也﹐民爲主﹐則小人之道行﹐故曰「小人之道。」古今言《易》者﹐曰陽爲君子﹐陰爲小人﹐蓋以爲善惡淑慝之稱焉﹐豈知陰陽不可以相無﹐如有君不可以無民﹐烏有善惡淑慝之分哉﹐惟其君之道﹐一而有統﹐則民之眾﹐翕然從令﹐豈非君子之道乎﹐若君之道二而多門﹐則民之卑﹐各行其私﹐豈非小人之道乎﹐善惡淑慝﹐由此而生﹐吉凶治亂﹐由此而《易》曰「幢幢往來﹐朋從爾思。」予曰﹕天下何思何慮﹐天下同歸而殊塗﹐一致而百慮﹐天下何思何慮。

本義引《咸》九四爻辭而釋之﹐言理本無二﹐而殊塗百慮﹐莫非自然﹐何以思慮爲哉﹐必思而從﹐則所從者亦狹矣。

集說韓氏伯曰﹕天下之動﹐必歸於一﹐思以求朋﹐未能一也﹐一以感物﹐不思而至。

孔氏穎達曰﹕此一之爲道爲可尙﹐結成前文陽卦﹐以一爲君﹐是君子之道也。

徐氏幾曰﹕塗𨿽殊而歸同﹐則往來自不容無﹐而加之憧憧則私矣﹐慮𨿽百而致一﹐則思亦人心所當有﹐而局於朋從則狹矣。

蔡氏淸曰﹕天下感應之理﹐本同歸也﹐但事物則千形萬狀﹐而其塗各殊耳﹐天下感應之理﹐本一致也﹐但所接之事物不一﹐而所發之慮﹐亦因之有百耳﹐夫慮𨿽百而其致則一﹐塗𨿽殊而其歸則同﹐是其此感彼應之理﹐一出於自然而然﹐而不必少容心於其間者﹐吾之應事接物﹐一惟順其自然之理而已矣﹐「天下何思何慮。」日往則月來﹐月往則日來﹐日月相推而明生焉。寒往則暑來﹐暑往則寒來﹐寒暑相推而歲成焉。往者屈也﹐來者信也﹐屈信相感而利生焉。

本義言「往」﹑「來」﹑「屈」﹑「信」﹐皆感應自然之常理﹐加憧憧焉則入於私矣﹐所以必思而後有從也。

集說張子曰﹕屈信相感而利生﹐感以誠也﹐情僞相感而利害生﹐雜之僞也。

《朱子語類》云「日往則月來」一段﹐乃承上文「憧憧往來」而言﹐往來皆人之所不能無﹐但憧憧則不可。

案夫子引此爻﹐是發明貞一之理﹐故亦從天地日月說來﹐日月有往來﹐而歸於生明﹐所謂貞明者也。寒暑有往來﹐而歸於成歲﹐所謂貞觀者也。天下之動﹐有屈有信﹐尺蠖之屈﹐以求信也﹐龍蛇之蟄﹐以存身也﹐精義入神﹐以致用也﹐利用安身﹐以崇徳也。

本義因言屈信往來之理﹐而又推以言學亦有自然之機也﹐精研其義﹐至於入神﹐屈之至也﹐然乃所以爲出而致用之本﹐利其施用﹐無適不安﹐信之極也﹐然乃所以爲人而崇徳之資﹐內外交相養﹐互相發也。

集說孔氏穎達曰﹕復明上往來相感﹐屈信相須﹐尺蠖之虫﹐初行必屈﹐言信必須屈也﹐龍蛇初蟄﹐是靜也﹐以此存身﹐言動必因靜也﹐聖人用精粹微妙之義﹐入於神化﹐寂然不用﹐乃能致其所用﹐先靜後動﹐是動因靜而來也﹐利己之用﹐安靜其身﹐可以增祟其徳﹐此亦先靜後動﹐動亦由靜而來也。

《朱子語類》云﹕且如「精義入神」﹐如何不思﹐那致用的卻不必思﹐致用的是事功﹐是效驗。

兪氏琰曰﹕精研義理﹐無毫釐之差﹐而深造於神妙﹐所以致之於用也。見於用而利﹐施於身而安﹐所以爲崇徳之資也。「精義入神」﹐內也﹔「致用」﹐外也﹐自內而達外﹐猶「尺蠖之屈」以求信也。「利用安身」﹐外也﹔「崇徳」﹐內也﹐卽外以養內﹐亦猶「龍蛇之蟄以存身也」。

蔡氏淸曰﹕利用如何以崇其徳﹐蓋外邊事事都能迎刃解將去﹐則胸中所得益深﹐所造亦遠矣﹐精義以致知言﹐義者﹐事理之宜也﹐入神﹐只謂到那不容言之妙處﹐利用以行言﹐利用故安身﹐若其用有不利﹐則亦不能在在皆安﹐而泰然處之矣﹐蓋躬行心得﹐自是相關之理。

吳氏一源曰﹕人皆知信之利﹐而不知屈之所以利也﹐故以「尺蠖」﹑「龍蛇」明之﹐專言屈之利以示人﹐正欲人養靜以一動﹐無感以待感也。

過此以往﹐未之或知也。窮神知化﹐徳之盛也。

本義下學之事﹐盡力於精義利用﹐而交養互發之機﹐身不能己﹐自是以上﹐則亦無所用其力矣﹐至於「窮神知化」﹐乃徳盛仁熟而自致耳﹐然不知者往而屈也﹐自致者來而信也﹐是亦感應自然之理而已。張子曰﹕气有陰陽﹐推行有漸爲化﹐合一不測爲神。

此上四節﹐皆以釋《咸》九四爻義。

集說孔氏穎達曰「精義入神﹐以致用﹐利用安身以崇徳。」此二者皆人理之極﹐過此二者以往﹐則微妙不可知﹐窮極微妙之神﹐曉知變化之道﹐乃是聖人徳之盛極也。

張子曰「精義入神」﹐事豫吾內﹐求利吾外也。「利用安身」﹐素豫吾外﹐致養吾內也。「窮神知化」﹐乃養盛自致﹐非思勉之能彊﹐故崇徳而外﹐君子未或致知也。

又曰﹕气有陰陽﹐推行有漸爲化﹐合一不測爲神﹐其在人也﹐知義用利﹐則神化之又曰﹕窮神﹐是窮盡其神也。入神﹐是僅能入於神也﹐言人如自外而入﹐義固有淺深。

《朱子語類》云「窮神知化」徳之盛﹐這「徳」字只是上面「崇徳」之「徳」﹐徳盛後便能「窮神知化」﹐便如聰明睿知皆由此出﹐自誠而明相似。

又云﹔「窮神知化」﹐「化」是逐些子挨將去底﹐一日復一日﹐一月復一月﹐節節挨將去﹐便成一年。「神」是一个物事﹐或在彼﹐或在此﹐當其在陰時﹐全體在陰﹐在陽時﹐全體在陽﹐都只是這一物﹐兩處都在不可測﹐故謂「神」。橫渠言﹕一故神﹐兩故化。又注云﹕兩在故不測。這說得甚分曉。

又云「天下何思何慮」一句﹐便先打破那个思字﹐卻說「同歸殊塗﹐一致百慮」﹐又再說「天下何思何慮」﹐謂何用如此「憧憧往來」﹐「尺蠖」﹑「龍蛇」之屈信﹐皆是自然底道理﹐不往則不來﹐不屈則亦不信也。今之爲學﹐亦只是如此。「精義入神」﹐用力於內﹐乃所以致用乎外﹐「利用安身」﹐求利乎外﹐乃所以崇徳乎內﹐只是如此作將去﹐𨿽至於窮神知化地位﹐亦只是徳盛仁熟之所致﹐何思何慮之有。

蔡氏淸曰「未之或知」者﹐不容於有思﹐不容於有爲也﹐神以存主處言﹐化以運用處言﹐其神化者﹐亦豈出於精義利用之外哉﹐其始有待於思爲﹐則曰精義利用﹐其終無待於思爲﹐則曰「窮神知化」﹐所造有淺深﹐理則無精粗也。

張氏振淵曰﹕未有下學功夫不到﹐而頓能上達者﹐神化功夫﹐正在精義利用作起﹐此正實落下手處﹐卽造到神化地位﹐不過精義利用﹐漸進漸熟耳﹐徳盛不是就窮神知化上贊他徳之盛﹐惟徳盛方能「窮神知化。」案「精義入神」﹐則所知者精深﹐窮理之事也。「利用安身」﹐則所行者純熟﹐盡性之事也。「窮神」則不止於入神﹐其心與神明相契者也﹐『知化」則不止於利用﹐其事與造化爲徒者也﹐至命之事也﹐窮理盡性﹐學者所當用力﹐至命則無所用其力矣﹐故曰「窮理盡性以至於命。」又案此章是釋「爻者效天下之動」之義﹐而原其理於一也﹐自此以下十一爻﹐皆是發明此意﹐而此爻之義﹐尢爲親切﹐蓋感應者動也﹐不可逐物憧憧﹐而惟貴於貞固其心者一也﹐所以然者﹐此心此理﹐一致同歸﹐本不容以有二也﹐故首以此爻﹐而以致一恆心兩爻終焉。

《易》曰「團於石﹐據於蒺藜﹐入於其宮﹐不見其妻﹐凶。」子曰﹕非所困而困焉﹐名必辱﹐非所據而據焉﹐身必危。旣辱且危﹐死期將至﹐妻其可得見邪﹖本義釋《困》六三爻義。

集說《朱於語類》云﹕有著力不得處﹐若只管著力去作﹐少間去作不成﹐他人便道自家無能﹐便是辱了名。

本義括﹐結礙也。此釋《解》上六爻義。

集說韓氏伯曰﹕括﹐結也。君子待時而動﹐則無結閡之患也。

子曰﹕小人不恥不仁﹐不畏不義﹐不見利不勸﹐不威不懲﹐小懲而大誡﹐此小人之福也。《易》曰﹕屨校滅趾無咎﹐此之謂也。

本義此釋《噬嗑》初九爻義。

集說馮氏椅曰﹕不以不仁爲恥﹐故見利而後勸於爲仁﹐不以不義爲畏﹐故畏威而後懲於不義。

善不積﹐不足以成名﹐惡不積﹐不足以滅身﹐小人以小善爲無益而弗爲也﹐以小惡爲無傷而弗去也﹐故惡積而不可掩﹐罪大而不可解。《易》曰﹐何校滅耳﹐凶。

本義此釋《噬嗑》上九爻義。

集說董氏仲舒曰﹕積善在身﹐猶長日加益而人不知也﹐積惡在身﹐猶火之銷膏而人不見也。

吳氏曰愼曰﹕惡﹐以己之所行者言﹐罪﹐以法之所麗者言。

子曰﹕危者﹐安其位者也﹐亡者﹐保其存者也﹐亂者﹐有其治者也﹐是故君子安而不忘危﹐存而不忘亡﹐治而不忘亂。是以身安而國家可保也。

《易》曰「其亡其亡﹐系於苞桑。」本義此釋《否》九五爻義。

集說孔氏穎達曰﹕所以今有傾危者﹐由前安樂於其位﹐自以爲安﹐故致今日危也。

所以今日滅亡者﹐由前保有其存﹐恆以爲存﹐故今致滅亡也。所以今有禍亂者﹐由前自恃有其治理﹐恆以爲治﹐故今致禍亂也。是故君子今𨿽獲安﹐心恆不志傾危之事﹐國𨿽存﹐心恆不忘滅亡之事﹐政𨿽治﹐心恆不忘禍亂之事﹐心恆畏懼其將滅亡﹐其將滅亡﹐乃「系於苞桑」之固也。

谷氏家傑曰﹕養尊處優曰「安」﹐宗社鞏固曰「存」﹐綱舉目張曰「治」。

子曰﹕徳薄而位尊﹐知小而謀大﹐力小而任重﹐鮮不及矣。《易》曰「鼎折足﹐覆公餗﹐其形渥﹐凶。」言不勝其任也。

本義此釋《鼎》九四爻義。

集說張氏浚曰﹕自昔居臺鼎之任﹐徳力知三者一有闕﹐則弗能勝其事﹐而況俱不錢氏時曰﹕古之人君﹐必量力度徳而後授之官﹐古之人臣﹐亦必度力度徳而後居其任﹐𨿽百工胥史﹐且猶不苟﹐況三公乎﹐爲君不明於所擇﹐爲臣不審於自擇﹐以至亡身危主﹐誤國亂天下﹐皆由不勝任之故﹐可不戒哉。

子曰﹕知幾其神乎﹖君子上交不諂﹐下交不瀆﹐其知幾乎。幾者﹐動之微﹐吉之先見者也。君子見幾而作﹐不俟終日。《易》曰「介於石﹐不終日﹐貞吉。」介如石焉﹐寧用終日﹖斷可識矣﹗君子知微知彰﹐知柔知剛﹐萬夫之望。

本義此釋《豫》六二爻義﹐《漢書》吉之之間有凶字。

集說孔氏穎達曰﹕動﹐謂心動﹐事動﹐初動之時﹐其理未著﹐惟纖微而已﹐已著之後﹐則心事顯露﹐若未動之先﹐又寂然頓無﹐幾是離無入有﹐在有無之際﹐故云「動之微」也。直云古不云凶者﹐凡豫前知幾﹐皆向吉而背凶﹐違凶而就吉﹐無復有凶﹐故特云吉也﹐諸本或有「凶」字者﹐其定本則無。

崔氏憬曰﹕此爻得位於中﹐於豫之時﹐能順以動而防於豫﹐如石之耿介﹐守志不移﹐𨿽暫豫樂﹐以其見微而不終日﹐則能「貞吉」﹐「斷可知矣」。

張子曰「知幾」者﹐爲能以屈爲信。

《朱子語類》云﹕上交貴於恭遜﹐恭則便近於諂﹐下交貴於和易﹐和則便近於瀆﹐蓋恭與諂相近﹐和與瀆相近﹐只爭些子便至於流也。

又云「幾者動之微」﹐是欲動未動之間﹐便有善惡﹐便須就這處理會﹐若到發出處﹐便怎生柰何得﹐所以聖賢說謹獨﹐便都是要就幾微處理會。

項氏安世曰﹕諂者本以求福﹐而禍常基於諂﹐瀆者本以交歡﹐而怨常起於瀆﹐《易》言「知幾」﹐而孔子以不諂不瀆明之﹐此眞所謂「知幾者」矣﹐欲進此道﹐惟存察之密﹐疆界素明者能之﹐此所以必歸之於「介如石」者與。

何氏楷曰﹔「知微知彰」﹐微而能彰﹐「介於石」也。「知柔知剛」。柔而能剛﹐「不終日」也。

子曰﹕顏氏之子﹐其殆庶幾乎﹖有不善﹐未嘗不知﹐知之﹐未嘗復行也。《易》曰「不遠復﹐無祗悔﹐元吉。」本義殆﹐危也。庶幾﹐近意﹐言近道也﹐此釋《復》初九爻義。

集說虞氏翻曰「復以自知」﹐「自知」者明﹐謂顏子不遷怒﹐不貳過﹐克己復禮﹐天下歸仁也。

侯氏行果曰﹕失在未形﹐故有不善﹐知則速攺﹐故無大過。

《朱子語類》云﹕或以幾爲因上文「幾」字而言﹐但《左傳》與《孟子》「庶幾」兩字﹐都只作「近」字說。

項氏安世曰﹕於微而知其彰﹐於柔而知其剛﹐蓋由用心之精﹐燭理之明﹐是以至此。

欲進此者﹐當自顏子始﹐毫釐絲忽之過﹐一萌於方寸之間﹐可謂「微」矣。而吾固已了然而見之﹐可謂「柔」矣。而吾已斬然而絕之﹐此章內十一爻﹐𨿽各爲一段﹐而意皆相貫﹐此爻尢與上爻文意相關。

陸氏振奇曰﹕誠則明者﹐「知幾」之神﹐由介石來也﹐明則誠者﹐不遠之復﹐由眞知得也﹐在《豫》貴守之固﹐故日「貞吉」﹐在《復》貴覺之早﹐故曰「元吉」。

天地絪緼﹐萬物化醇。男女媾精﹐萬物化生。《易》曰「三人行則損一人﹐一人行則得其友。」言致一也。

本義絪緼﹐交密之狀。醇﹐謂厚而凝也。言气化者也﹐化生﹐形化者也﹐此釋《損》六三爻義。

集說侯氏行果曰﹕此明物情相感﹐當上法「姻緼」「化醇」致一之道。

子曰﹕君子安其身而後動﹐易其心而後語﹐定其交而後求﹐君子修此三者故全也。危以動﹐則民不與也﹐懼以語﹐則民不應也。無交而求﹐則民不與也。莫之與﹐則傷之者至矣。《易》曰「莫益之﹐或擊之﹐立心勿恆﹐凶。」本義此釋《益》上九爻義。

此第五章

。

集說項氏安世曰「危以動則民不與」﹐黨與之與﹐「無交而求則民不與」﹐取與之與也。

又曰﹕以「《易》」對「懼」﹐其義可見﹐直者其語「《易》」﹐曲者其浯「懼」﹐乾之所以「《易》」者﹔以其直也。

郭氏鵬海曰﹕事不順理﹐從欲惟危﹐爲「危以動。」心知非理﹐自覺惶恐﹐爲「懼以語」﹐恩非素結﹐信非素孚﹐爲「無交而求」。

總論葉氏良佩曰﹕下十爻﹐皆承《咸》九四而言。

吳氏一源曰﹕《咸》後十爻﹐皆發明理之貞一而不憧憧耳﹐往來屈信無二致也。天地﹐所以成造化﹐聖人所以臻造化﹐推之事事物物﹐莫不皆然﹐故知動靜之一致﹐則能藏器而時動﹐知小大之一致﹐則能謹小以無咎﹐知安危之一致﹐則能危以保其安﹐各顯微之一致﹐則能見幾而作﹐不遠而復﹐知損益之一致﹐則能損而得友﹐彼非所困而困非所任而任﹐忽小而惡積﹐求益而或擊﹐皆昧於屈信之義以取凶耳。

案此上三章﹐申吉凶效動而歸於貞一之理。第三章

﹐統論彖爻也。第四章

﹐舉彖所以取材之例。第五章

﹐舉爻所以效動之例也。蓋卦有小大辭有險易﹐故凡卦之以陽爲主﹐而陽道勝者﹐皆大卦也﹐以陰爲主﹐而陰道勝者﹐皆小卦也﹐其原起於八卦之分陰子曰﹕乾坤其《易》之門邪﹖乾﹐陽物也。坤﹐陰物也。陰陽合徳而剛柔有體﹐以體天地之撰﹐以通神明之徳。

本義諸卦剛柔之體﹐皆以乾坤合徳而成﹐故曰「乾坤《易》之門」。撰﹐猶事也。

集說荀氏爽曰﹕陰陽相易﹐出於乾坤﹐故曰「門」。

葉氏良佩曰﹕此章論文王系辭之義﹐故首節先本伏羲卦畫而言之。

何氏楷曰﹕有形可擬﹐故曰「體」﹐有理可推﹐故曰「通」。「體天地之淩』』承「剛柔有體」言﹐兩「體」字相應﹐「通神明之徳」﹐承「陰陽合徳」言﹐兩「徳」字相應。

其稱名也﹐雜而不越﹐於稽其類﹐其衰世之意邪。

本義萬物𨿽多﹐無不出於陰陽之變﹐故卦爻之義﹐𨿽雜出而不差繆﹐然非上古淳質之時思慮所及也﹐故以爲衰世之意﹐蓋指文王與紂之時也。

集說《九家易》曰﹕名﹐謂卦名。陰陽𨿽錯﹐而卦象各有次序﹐不相踰越。

侯氏行果曰﹕《易》象考其事類﹐但以吉凶得失爲主﹐則非淳古之時也﹐故云衰世之意耳﹐言「邪」﹐示疑不欲切指也。

《朱子語類》﹕問﹔「其稱名也﹐雜而不越」﹐是指系辭而言﹐是指卦名而言。曰﹕他下面兩三番說名﹐後又舉九卦說﹐看來只是謂卦名。

又云﹕其衰世之意邪﹐伏羲畫卦時﹐這般事都已有了﹐只是未曾經歷﹐到文王時﹐世變不好﹐古來未曾有底事都有了﹐他一一經歷這崎嶇萬變過來﹐所以說出那卦辭。

夫《易》﹐彰往而察來﹐而微顯闡幽。開而當名辧物﹐正言﹐斷辭﹐則備矣。

本義「而微顯」﹐恐當作「微顯而」﹐「開而」之「而」﹐亦疑有誤。

集說郭氏雍曰﹕當名﹐卦也。辧物﹐象也。正言﹐彖辭也。斷辭﹐系之以吉凶者也。

《朱子語類》云「微顯闡幽」﹐『幽」者不可見﹐便就這顯處說出來﹐「顯」者便就上面尋其不可見底﹐教人知得。又曰﹕如「顯道神徳行」相似。

又云「微顯闡幽」﹐是將道來事上看﹐言那个𨿽是粗的﹐然皆出於道義之蘊﹐「微顯」所以「闡幽」﹐「闡幽」所以「微顯」﹐只是一个物事。

吳氏澄曰「彰往」﹐卽「藏往」也﹐謂明於天之道﹐而彰明已往之理。「察來」﹐卽「知來」也﹐謂「察於民之故」﹐而察知未來之事。「微顯」﹐卽「神徳行」也﹐謂以人事之顯﹐而本之於天道﹐所以微其顯。「闡幽」﹐卽顯道也﹐謂以天道之幽﹐而用之於人蔡氏淸曰﹕人事粗迹也﹐《易》書有以微之﹐蓋於至著之中﹐寓至微之理也﹐天道至幽也﹐《易》書有以闡之﹐蓋以至微之理﹐寓於至著之象也。

案「彰往察來」﹐「微顯闡幽」﹐承首節伏羲卦畫言。「當名辧物﹐正言斷辭」﹐承次節文王卦名言﹐而因及乎辭也。「彰往察來」﹐卽所謂「體天地之撰。」「微顯闡幽」﹐卽所謂「通神明之徳」。「當名」者﹐卽所謂「稱名雜而不越」也。命名之後﹐又復辯卦中所具之物﹐以系之辭而斷其占﹐則所謂彖也﹐文王因卦畫而爲之名辭﹐故曰「開而」﹐有畫無文易道未開也。

其稱名也小﹐其取類也大。其旨遠﹐其辭文﹐其言曲而中﹐其事肆而隱。因貳以濟民行﹐以明失得之報。

本義肆﹐陳也。貳﹐疑也。

此第六章

﹐多闕文疑字﹐不可盡通﹐後皆放此。﹐集說程氏敬承曰﹕理貞夫一而民貳之﹐有失得故「貳」也﹐「明失得之報」﹐則天下曉然歸於理之一﹐而民行濟矣﹐「濟」者﹐出之陷溺之危﹐而措之安吉之地﹐此其所以爲衰世之意邪。

案「稱名小取類大」﹐以卦名言﹔「旨遠辭文」﹐以蒙辭言﹔「其言曲而中」﹐又申旨遠辭文之意﹐旨遠則多隱約﹐故「曲」也。辭文則有條理﹐故中也。其事「肆而隱」﹐又申名小類大之意﹐小名則事物畢具﹐故「肆」也。類大則義理包涵﹐故「隱」也。

總論項氏安世曰﹕此章專論《易》之彖辭﹐《易》不過乾坤二畫﹐乾坤卽陰陽剛柔也﹐凡《易》之辭﹐其稱名取類﹐千匯萬狀﹐大要不越於二者﹐而其所以系辭之意﹐則爲世衰道微﹐與民同患﹐不得已而盡言之耳﹐此斷辭之所以作也。斷辭﹐卽彖辭也。

《易》之興也﹐其於中古乎﹖作《易》者﹐其有憂患乎﹖本義夏商之末﹐《易》道中微﹐文王拘於羨裏而系彖辭﹐《易》道復興。

集說孔氏穎達曰﹕《易》之爻卦之象﹐則在上古伏羲之時﹐但其時理尙質素﹐直觀其象﹐足以垂教﹐中古之時﹐事漸澆浮﹐非象可以爲教﹐故爻卦之辭﹐起於中古﹐此之所論﹐謂《周易》也﹐身旣憂患﹐須垂法以示於後﹐以防憂患之事。

吳氏澄曰﹕羲皇之《易》﹐有畫而已﹐三畫之卦𨿽有名﹐而六畫之卦未有名﹐文王始名六畫之卦﹐而系之以辭﹐易道幾微﹐至此而復興也﹐卦名及辭﹐皆前此所未有﹐故不云述而云作﹐作《易》在羨裏時﹐故云其有憂患乎﹐蓋於名卦而知其有憂患也﹐下文舉九卦之名﹐以見其憂患之意。

谷氏家傑曰「憂患」二字﹐以憂患天下言﹐乃吉凶同患意﹐民志未通﹐務未成﹐聖人切切然爲天下憂患之﹐於是作《易》﹐故《易》皆處憂患之道。

何氏楷曰﹕聖人之「憂患」者﹐「憂慮」天下之迷復也﹐乃其處困又何「憂患」焉﹐是故《易》者﹐所以「憂患」天下之「憂患」也。

本義履﹐禮也。上天下澤﹐定分不易﹐必謹乎此﹐然後其徳有以爲基而立也。謙者﹐自卑而尊人﹐又爲禮者之所當執持而不可失者也。九卦皆反身修徳以處憂患之事也﹐而有序焉。基所以立﹐「柄」所以持﹐復者心不外而善端存﹐恆者守不變而常且久﹐懲忿窒欲以修身﹐遷善攺過以長善﹐困以自驗其力﹐井以不變其所﹐然後能巽順於理以制事變也。

集說鄭氏康成曰﹕辧﹐別也﹐遭閒之時﹐君子固窮小人則濫﹐徳於是別也。

幹氏寶曰﹕柄所以持物﹐謙所以持禮者也。

《朱子語類》﹕問﹕「巽」何以爲「徳之制」﹖曰﹕巽爲資斧﹐「巽」多作斷制之象﹐蓋「巽」字之義﹐非順所能盡﹐乃順而能入之義﹐是入細直徹到底﹐不只是到皮子上﹐如此方能斷得殺﹐若不見得盡﹐如何可以行權。

陸氏九淵曰﹕上天下澤﹐尊卑之義﹐禮之本也﹐經禮三百﹐曲禮三千﹐皆本諸此。

「履徳之基」﹐謂以行爲徳之基也。基﹐始也。徳﹐自行而進也。不行則徳何由而積﹐有而不居爲謙﹐謙者不盈也﹐盈則其徳喪矣﹐常執不盈之心﹐則徳乃日積﹐故曰「徳之柄」。旣能謙﹐然後能復﹐復者陽復﹐爲復善之義﹐人性本善﹐其不善者遷於物也﹐知物之爲害而能自反﹐則知善者乃吾性之固有﹐循吾固有而進徳﹐則沛然無它適矣﹐故曰「復徳之本也」。知復則內外合矣﹐然而不常則其徳不固﹐所謂𨿽得之必失之﹐故曰「恆徳之固也」。君子之修徳﹐必去其害徳者﹐則徳日進矣﹐故曰「損徳之修也」。善日積則寬裕﹐故日「益徳之裕也」。不臨患難難處之地﹐未足以見其徳﹐故曰「困徳之辧也。」井以養人利物爲事﹐君子之徳亦猶是也﹐故曰「井徳之地也」。夫然可以有爲﹐有爲者常順時制宜﹐不順時制宜者﹐一方一曲之士﹐非盛徳之事也﹐順時制宜﹐非隨俗合污﹐如禹稷顏子是已﹐故曰「巽徳之制也」。

陳氏琛曰「徳之基」﹐就積行上說﹔「徳之本」﹐就心裏說﹐要當有辧﹐「徳之固」﹐是得寸守寸﹐得尺守尺﹐「徳之地」﹐則全體不窮矣﹐亦要有辧。

盧氏曰﹕基與地有別﹐基小而地大﹐基是初起腳跟﹐積累可由此而上﹐地是凝成全體﹐施用之妙﹐皆由此而出也。

履和而至﹐謙尊而光﹐復小而辧於物﹐恆雜而不厭。損先難而後易﹐益長裕而不設﹐困窮而通﹐井居其所而遷﹐巽稱而隱。

本義此如書之九徳﹐禮非彊世﹐然事皆至極﹐「謙以自卑」﹐而尊且光﹐復陽微而不亂於羣陰﹐恆處雜而常徳不厭﹐損欲先難﹐習熟則《易》﹐益但充長﹐而不造作﹐困身困而道亨﹐井不動而及物﹐巽稱物之宜而潛隱不露。

集說韓氏伯曰「和而不至」﹐從物者也﹐和而能至﹐故可履也﹐微而辧之﹐不遠程子曰「益長裕而不設」﹐謂固有此理而就上充長也﹐「設」是撰造也﹐撰造則爲僞也。

《朱子語類》云「稱而隱」﹐是巽順恰好底道理﹐有隱而不能稱量者﹐有能稱量而不能隱伏不露形迹者﹐皆非巽之道也﹐「巽徳之制也」﹐「巽以行權」﹐都是此意。

陸氏九淵曰「履和而至」﹐兌以柔悅承乾之剛健﹐故「和」。天在上﹐澤處下﹐理之至極不可易﹐故「至」。君子所行﹐體履之義﹐故「和而至」。「謙尊而光」﹐不謙則必自尊自耀﹐自尊則人必賤之﹐自耀則徳喪﹐能謙則自卑自晦﹐自卑則人尊之﹐自晦則徳益光顯﹐「復小而辧於物」﹐復貴不遠﹐言動之微﹐念慮之隱﹐必察其爲物所誘與否﹐不辧於小﹐則將致悔咎矣。「恆雜而不厭」﹐人之生﹐動用酬酢﹐事變非一﹐人情於此多至厭倦﹐是不恆其徳者也。能恆者𨿽雜而不厭﹐「損先難而後《易》」﹐人情逆之則難﹐順之則《易》﹐凡抑損其過必逆乎情﹐故「先難。」旣損抑以歸於善﹐則順乎本心﹐故「後《易》」。「益長裕而不設」﹐益者遷善以益己之徳﹐故其徳長進而寬裕。設者﹐侈張也。

有侈大不誠實之意﹐如是則非所以爲益也。「困窮而通」﹐不修徳者﹐遇窮困則隕獲喪亡而已﹐君子遇窮困則徳益進﹐道益通。井居其所而遷﹐如君子不以道徇人﹐故曰「居其所」。而情施濟眾﹐無有不及﹐故曰遷巽。「稱而隱」﹐巽順於理﹐故動稱宜﹐其所以稱宜者﹐非有形迹可見﹐故「隱」。

案「復小而辧於物」﹐陸氏蓋用韓氏之說﹐與朱子異﹐然朱子之義爲精。

履以和行﹐謙以制禮﹐復以自知﹐恆以一徳﹐損以遠害﹐益以興利﹐困以寡怨﹐井以辧義﹐巽以行權。

本義寡怨﹐謂少所怨尢。辧義﹐謂安而能慮。

此第七章

﹐三陳九卦﹐以明處憂患之道。

集說虞氏翻曰﹕禮和爲貴﹐故「以和行」也﹐有不善朱嘗不知﹐故「自知」也﹐恆立不《易》方﹐故「一徳」也。

歐陽氏修曰﹕君子者天下係焉﹐一身之損益﹐天下之利害也﹐君子之自損﹐忿欲耳﹐自益﹐遷善而攺過耳﹐然而到其忿欲者﹐豈止一身之損哉﹐天下有被其害矣﹐遷善而攺過﹐豈止一身之益哉﹐天下有蒙其利矣。

《朱子語類》﹕問﹕「巽以行權」﹐「權」是逶迆曲折以順理否﹖曰﹕然。「巽」有人之義﹐巽爲風﹐如風之人物﹐只爲巽便能人﹐義理之中﹐無細不入﹐又問「巽稱而隱」﹐隱亦是人物否。曰「隱」便是不見處。

又云﹕見得道理精熟後﹐於物之精微委曲處﹐無處不入﹐所以說「巽以行權」。

又云「兌見而巽伏」﹐「權」是隱然作底事物﹐若顯然地作﹐卻不成行權。

陸氏九淵曰「履以和行」﹐行有不和﹐以不由禮故也﹐能由禮﹐則和矣。「謙以制禮」﹐自尊大則不能由禮﹐卑以自牧﹐乃能自節制以禮。「復以自知」﹐自克乃能復善﹐王氏應麟曰「復以自知」﹐必自知然後見天地之心﹐「有不善未嘗不知」﹐自知之明也。

何氏揩曰﹕以﹐用也。履者﹐禮也。用禮以約之﹐而制作始和﹐此履所以爲「徳之基」也﹐所貴乎禮者以其爲徳之品節也﹐然惟讓爲禮之實﹐不讓不爲禮﹐故用「謙以制之」﹐此謙所以爲「徳之柄」也。

總論項氏安世曰﹕此章亦論彖辭﹐凡彖辭之體﹐皆先釋卦名﹐次言兩卦之體﹐末推卦用﹐故此章之序亦然﹐以爲觀彖者之法也。

胡氏炳文曰﹔上經自《乾》至《履》九卦﹐下經自《恆》至《損》《益》亦九卦﹐上經《履》至《謙》五卦﹐下經《益》至《困》《井》亦五卦。

上經《謙》至《復》又九卦﹐下經《井》至《巽》又九卦﹐上經自《復》﹐而後八卦而爲下經之《恆》﹐下經自《巽》而《未濟》﹐亦八卦《復》爲上經之《乾》﹐上下經對待﹐非偶然者。

葉氏良佩曰﹕此章二陳九卦﹐專言卦也﹐《易》道屢遷一章﹐專言爻也。

案此上二章﹐申象之動乎內﹐而吉凶見乎外也。六十四卦之象﹐皆以乾坤交錯而成﹐中涵天地變化之道﹐鬼神微妙之徳﹐是所謂「動乎內者」也﹐及聖人命之以名﹐系之以辭﹐於是吉凶之義昭然見矣。六十四卦之名﹐或曰伏羲所命﹐或曰文王所命﹐蓋自夫子之時而已疑也﹐但以其所取事類觀之﹐知其非上古淳質時所有﹐則爲文王命名﹐可以理推﹐「名當」﹐則卦爻之物可辧﹐因「正言」其是非﹐而吉凶之辭可斷﹐向之「體天地之撰」﹐而有以「彰往察來」﹐「通神明之徳」﹐而有以「微顯闡幽」者﹐至是而大備矣﹐「名雜而不越」﹐故所稱者小而義則大﹐彖所以發其蘊也﹐故寓意深遠而辭則文﹐指遠辭文﹐故言𨿽「曲而中」﹐名小類大﹐故事𨿽「肆而隱」﹐蓋由於世衰民疑﹐而將以濟其行﹐故非探賾索隱﹐無以盡其變也﹐非周事體物﹐無以恬其心也﹐夫吉凶者失得之報而已矣﹐故下九卦遂言聖人之所處﹐以示觀彖之例。

《易》之爲書也﹐不可遠。爲道也屢遷﹐變動不居﹐周流六虛。上下無常﹐剛柔相易﹐不可爲典要﹐惟變所適。

本義遠﹐猶忘也。周流六虛﹕謂陰陽流行於卦之六位。

百五十四贊當晝﹐三百五十四贊當夜﹐晝底吉﹐夜底凶﹐吉之中又自分輕重﹐凶之中又自分輕重﹐《易》卻不然﹐有陽居陽爻而吉底﹐又有凶底﹐有陰居陰爻而吉底﹐又有凶底﹐有有應而吉底﹐有有應而凶底﹐是「不可爲典要」之書也﹐是有那許多變﹐所以如此。

蔡氏淵曰﹕屢遷﹐謂爲道變通而不滯乎物﹐自「《易》之爲書」至「屢遷」﹐此總言爲書爲道﹐以起下文之意也。自「變動不居」至「惟變所適」﹐言《易》道之屢遷也。

不居﹐猶不止也。六虛﹐六位也。位未有爻曰「虛」﹐卦𨿽六位﹐而剛柔爻畫往來如寄﹐故以「虛」言。或自上而降﹐或由下而升﹐上下無常也﹐柔來文剛﹐分剛上而文柔﹐剛柔相《易》也。典﹐常也。要﹐約也。其屢變無常不可爲典要﹐惟變所適而已。

吳氏曰愼曰「不可爲典要」﹐變無方也﹐旣有典常﹐理有定也﹐故曰《易》者變﹕《易》也﹐不《易》也。

其出入以度﹐外內使知懼。

本義此句未詳﹐疑有脫誤。

集說韓氏伯曰﹕明出入之度﹐使物知外內之戒也。

潘氏夢旂曰﹕《易》𨿽「不可爲典要」﹐而其出入往來﹐皆有法度﹐而非妄動也﹐故卦之外內﹐皆足以使人知懼。

蔡氏淸曰﹕卦爻所說者﹐皆利用出入之事﹐其出入也﹐皆必以其法。法者﹐事理當然之則也﹐使人人而在內﹐出而在外﹐皆知有法而不敢妄爲﹐是使知懼也﹐知懼必以度。

又明於憂患與故﹐無有師保﹐如臨父母。

本義𨿽無師保﹐而常若父母臨之﹐戒懼之至。

集說虞氏翻曰「神以知來」﹐故明憂患﹐「知以藏往」﹐故知事故。

蘇氏軾曰﹕憂患之來﹐苟不明其故﹐則人有苟免之志而怠﹐故易明憂患﹐又明其所以致之之故。

朱氏震曰﹕又明於己之所當憂患﹐與所以致憂患之故﹐無有師保教訓而嚴憚之﹐有如父母親臨而愛敬之﹐見聖人之情也。

趙氏振芳曰﹕不特使人知懼﹐又明於憂患﹐與所以致憂患之故﹐諄諄然與民同患﹐與民同憂﹐不止如師保之提命﹐且直如父母之儼臨行﹐故不虛行也。

孔氏穎達曰﹕𨿽千變萬化﹐「不可爲典要」﹐然循其辭﹐度其義﹐原尋其初﹐要結其終﹐皆「惟變所適﹗」是其常典也。

邵子曰﹕旣有典常﹐常也﹐不可爲典要﹐變也。

總論項氏安世曰﹕此章專論《易》之爻辭﹐「《易》之爲書也﹐不可遠﹐爲道也屢遷」二句﹐一章大指﹐自「變動不居』至「惟變所適」﹐言「屢遷」也﹐愛之無所不至﹐慮之無所不周﹐故訓之無所不切也。

案「無有師保﹐如臨父母」﹐朱氏趙氏之說甚善﹐蓋上文言「出入以度」﹐則人知畏懼﹐嚴憚之如師保﹐及觀其示人憂患之故﹐懇切周盡﹐使聞之者﹐不知嚴憚而但感其慈愛﹐此聖人之情﹐所以爲至也。無有者﹐非無師保也﹐人之意中﹐「無有師保」也。

初率其辭﹐而揆其方﹐旣有典常﹐苟非其人﹐道不虛行。

本義方﹐道也。始由辭以度其理﹐則見其有典常矣﹐然神而明之﹐則存乎其人也。

此第八章

。

集說虞氏翻曰「其出入有度」﹐故「有典常」﹐「神而明之﹐存乎其人」﹐「不言而信」﹐謂之徳自「出入以度」至「道不虛行」﹐言「不可遠」也﹐惟其屢遷﹐故虛而無常﹐「不可爲典要」﹐惟其不可遠﹐故有度有方有典有常﹐而不可虛﹐方其率之也﹐則謂之辭﹐及其行之也﹐則謂之道﹐辭之所指﹐卽道之所遷也﹐人能循其不可遠之理﹐則屢遷之道得矣。

《易》之爲書也﹐原始要終﹐以爲質也。六爻相雜﹐惟其時物也。

本義質謂卦體﹐卦必舉其始終而後成體﹐爻則惟其時物而已。

集說韓氏伯曰﹕質﹐體也。卦兼始終之義也。

孔氏穎達曰﹕物﹐事也。一卦之中﹐六爻交相雜錯﹐惟各會其時﹐各主其事。

吳氏澄曰﹕質謂卦之體質﹐文王原卦義之始﹐要卦義之終﹐以爲卦之體質﹐各名其卦而系彖辭也﹐爻之爲言交也﹐周公觀六位之交錯﹐惟其六爻之時﹐各因其義而系爻辭也﹐此章言六爻﹐而六爻統於彖﹐故先言彖﹐乃說六爻也。

谷氏家傑曰﹕此章𨿽兼卦爻﹐實以卦引起爻﹐專重在爻上。

何氏楷曰﹕此章統論爻畫﹐而歸重於彖辭﹐說《易》之法﹐莫備於此﹐《易》之爲書綱紀在卦﹐卦必合爻之全而後成卦﹐一畫不似﹐便成他局﹐聖人之系卦爲之推原其始﹐要約其終﹐彌綸全卦之理﹐如物之有體質﹐至於系爻﹐則惟相其六位之時而導之宜﹐因其陰陽之物而立之像﹐然其大指﹐要不過推演彖辭之意。

其初難知﹐其上易知﹐本末也。初辭擬之﹐卒成之終。

本義此言初上二爻。

集說幹氏寶曰﹕初擬議之故難知﹐卒終成之﹐故易知﹐本來勢然也。

孔氏穎達曰「初辭擬之」者﹐復釋「其韌難知」也﹐以初時擬議其始﹐故「難知」也﹐「卒成之終」者﹐復釋「其上易知」也﹐言「上」是事之卒了﹐而成就終競﹐故「易吳氏澄曰「初」與「終」爲對﹐「擬之」與「卒成之」爲對﹐兩句文法﹐顚倒相互。

案講家以難知易知屬學《易》者﹐「擬之」「卒成」屬作《易》者﹐然聖人作易六爻之條理﹐揮成於心﹐豈有難易哉﹐故「初辭擬之」「卒成之終」兩句﹐是申上兩句﹐皆當屬學《易》者說。

若夾雜物撰徳﹐辯是與非﹐則非其中爻不備。

本義此謂卦中四爻。

案「雜」字「撰」字「辧」字﹐亦當屬學《易》者。說「雜」者﹐參錯其貴賤上下之位也。撰者﹐體察其則柔健顆之徳也﹐徳位分而是非判矣。辧者﹐剖別之於象﹐以考驗之於辭也。

噫﹗亦要存亡吉凶﹐則居可知矣。知者觀其彖辭﹐則思過半矣﹕本義彖統論一卦六爻之體。

集說蘇氏軾曰﹕彖者﹐常論其用事之爻﹐故觀其彖﹐則其餘皆彖爻之所用者也。

吳氏澄曰﹕章首第一句言彖﹐第二句總言六爻﹐此一節又總言六爻而歸重於彖﹐蓋爲結語與章首起語相始終。

案彖辭之系﹐文王蓋統觀六爻以立義者﹐如《屯》則以初爲侯﹐《蒙》則以二爲師﹐《師》則以二爲將﹐《比》則以五爲君﹐其義皆先定於彖﹐爻辭不過因之而隨爻細別耳﹐其爻之合於卦義者吉﹐不合於卦義者凶﹐故彖辭爲綱領﹐而爻其目也﹐彖辭爲權衡﹐而爻其物也﹐總之於綱﹐則目之先後可知﹐審之於權衡﹐則物之輕重可見﹐夫子彖傳﹐旣參錯六爻之義以釋辭﹐示人卦爻之不相離矣﹐於此又特指其要而切言之﹐讀《易》之法﹐莫先於此。

二與四﹐同功而異位﹐其善不同。二多譽﹐四多懼﹐近也。柔之爲道﹐不利遠者。其要無咎﹐其用柔中也。

本義此以下論中爻﹐同功﹐謂皆陰位。異位﹐謂遠近不同﹐四近君﹐故「多懼」﹐柔不利遠﹐而「二多譽」者﹐以其「柔中」也。

集說崔氏憬曰﹕此重釋中四爻功位所宜也﹐二四皆陰位﹐陰之爲道﹐近比承陽﹐故「不利遠」矣﹐二遠陽𨿽則不利﹐其要或有無咎者﹐以柔居中﹐異於四也。

蘇氏軾曰﹕近於五也﹐有善之名﹐而近於君則懼矣﹐故二之善宜著﹐四之善宜隱。

程氏迥曰﹕《易》以六居五﹐以九居二﹐爲卦十有六﹐𨿽爲時不同﹐其十有五皆吉﹐謂人君柔中虛己﹐而任剛徳之臣﹐其臣亦以剛中應之也。

吳氏澄曰﹕二與四同是陰位﹐若皆以柔居之﹐則六二六四﹐同是以柔居陰﹐故曰「同功」。然其位則有遠近之異﹐五者一卦之尊位﹐故遠近皆自五而言﹐二與五應爲遠﹐四與五比爲近﹐以位之遠近有異﹐而其善亦不同﹐遠者意气舒展而多譽﹐近者勢分逼迫而多懼﹐多者﹐謂不盡然而若此者眾爾﹐「近也」二字﹐釋「四多懼」﹐謂四之所以懼﹐不何氏楷曰﹕月遠日則光滿﹐近則光微﹐此「多譽」﹑「多懼」之說也。

案吳氏說亦詳密﹐但以二之譽﹐四之懼﹐專爲以柔居柔者﹐三之凶﹐五之功﹐專爲以剛居剛者﹐則於經意猶偏﹐蓋聖人之言舉其一隅﹐則可以三隅反﹐「多譽」「多懼」﹐以二四之位言﹐不論剛柔居之﹐皆「多譽」「多懼」也﹐多凶多功﹐以三五之位言﹐亦不論剛柔居之﹐皆多凶多功也。下文言「柔之爲道不利遠者」﹐則可見二𨿽多譽﹐而九二尢善於六二﹐四旣多懼﹐而九四尢甚於六四也﹐又言「其柔危其剛勝邪」﹐則可見三𨿽多凶﹐而九三猶善於六三﹐五𨿽多功﹐而六五猶讓於九五也﹐柔之爲道﹐不利遠者﹐爲六二言﹐而九二在其中﹐並六四﹑九四皆在其中﹐其柔危﹐爲六三言﹐而九三在其中﹐並六五﹑九五亦在其中﹐此聖言之所以妙。

三與五﹐同功而異位。三多凶﹐五多功﹐貴賤之等也。其柔危﹐其剛勝邪。

本義三五同陽位﹐而貴賤不同﹐然以柔居之則危﹐惟剛則能勝之。

此第九章

。

集說侯氏行果曰﹕三五陽位﹐陰柔處之﹐則多凶危﹐則正居之﹐則勝其任﹐言「邪」者不定之辭也﹐或有柔居而吉者﹐得其時也。

崔氏憬曰﹕三處下卦之極﹐居上卦之下﹐而上承天子﹐若無含章之美﹐則必致凶﹐五旣居中不偏﹐貴乘天位﹐以道濟物﹐廣被寰中﹐故「多功」也。

吳氏澄曰﹕三與五同是陽位﹐若皆以剛居之﹐則九三九五﹐同是以剛後陽﹐故曰「同功」﹐然其位則有貴賤之異﹐賤者﹐剛居剛爲太過而多凶﹔貴者﹐剛居剛爲適宜而多功。

「二多譽」「四多懼」之上﹐有「其善不同」一句﹐而「三多凶五多功」之上無之者﹐譽懼𨿽不同﹐而皆可謂之善﹐凶則不可謂善矣﹐故不言也。「貴賤之等也」五字﹐釋「三多凶」﹐謂三之所以凶﹐不能如五之功者﹐蓋貴賤有等﹐賤者不與貴者同故也。「其柔危」以下﹐釋「五多功」﹐五爲尊位﹐以柔居之﹐則不勝其任而危﹐惟剛居之﹐則能勝其任而有功也。

胡氏炳文曰﹕其柔危﹐其剛勝﹐專爲三言也。

蔡氏淸曰﹕或遠或近﹐或貴或賤﹐此所謂「爻有等﹐故曰物者」﹐是爲雜物﹐或柔中﹐或不中﹐或多譽﹐或多懼﹐或多凶﹐或多功﹐又或柔危而剛勝﹐此所謂撰徳也。而「辧是與非」﹐舉具其中矣。

案柔危剛勝﹐吳氏以爲指五﹐胡氏以爲指三﹐侯氏兼之﹐須分別融會﹐乃得經意。

總論何氏楷曰﹕章末復舉中爻﹐所以略初上不言者﹐蓋初上非用事之地﹐故所重在時位﹐中四爻用事之地﹐故惟重在徳行也。若夫卦主在初上者﹐則不可以此例論﹐此章爲《易》之凡例﹐求卦爻之義者﹐執此以求之而已﹐然僅曰要曰多曰過半﹐則𨿽聖人案此上二章﹐中爻之動乎內﹐而吉凶見乎外也﹐道屢遷者﹐於「周流六虛」見之﹐無常相易﹐所謂「周流」者也﹐「惟變所適」﹐所謂「屢遷」者也﹐此則爻之動乎內者﹐及系辭而吉凶見﹐則使人於日用出入之間﹐各循乎法度而知懼﹐蓋凜乎師保之嚴矣﹐再觀其開示人以憂患﹐與其所以至憂患之故﹐不啻父母之謀其子孫者﹐又使人無有師保之嚴﹐但如臨父母之親而已﹐夫是以由其辭而揆之﹐則不可爲典要者﹐未嘗不有典常﹐而欲體其道而行之﹐則所謂不可遠者﹐又存乎其人之不遠於道也﹐下文遂以辭之典常言之﹐大約初上𨿽無位﹐而爲事之始終﹐自二至五﹐則居中而正﹐爲用事之位﹐玩辭者﹐擬其初﹐竟其終﹐參合其物理﹐以辧其是非而求其備﹐此學《易》之法也﹐然彖者括始終以立體﹐而爻則其趨時之物而已﹐故知者觀彖辭而爻義已大半得﹐此又學《易》之要也﹐又舉中四爻而申之﹐以見凡當位用事﹐則有譽有懼﹐有凶有功﹐非初上無位而或在功過之外者比也﹐聖人所謂明憂患與故者﹐於此尢諄諄焉。

《易》之爲書也﹐廣大悉備。有天道焉﹐有人道焉﹐有地道焉﹐兼三才而兩之﹐故六﹐六者非它也﹐三才之道也。

本義三畫已具三才﹐重之故六﹐而以上二爻爲天﹐中二爻爲人﹐下二爻爲地。

集說項氏安世曰﹕言聖人所以兼三才而兩之者﹐非以私意傅會三才之道﹐自各有兩﹐不得而不六也。

道有變動﹐故曰爻。爻有等﹐故曰物。物相雜﹐故曰文。文不當﹐故吉凶生焉。

本義道有變動﹐謂卦之一體。等﹐謂遠近貴賤之差。相雜﹐謂剛柔之位相間﹐不當﹐謂爻不當位。

此第十章

。

集說陸氏績曰﹕天道有晝夜日月之變﹐地道有剛柔燥濕之變﹐人道有行止動靜吉凶善惡之變﹐聖人設爻以效三才之變動﹐故謂之爻者也。

孔氏穎達曰﹕三才之道﹐旣有變化移動﹐故重畫以象之﹐而曰爻也。物者﹐物類也。

爻有陰陽貴賤等級﹐以象萬物之類﹐故謂之物也。若相與聚居﹐間雜成文﹐不相妨害﹐則吉凶不生﹐由文之不當相與聚居﹐不當於理﹐故吉凶生也。

張子曰﹕故曰爻﹐爻者交雜之義。

項氏安世曰「爻有等」者﹐初二三四五上也。『物相雜」者﹐初三五與二四上﹐陰陽相同也。「文不當」者﹐九居陰位﹐六居陽位也。

李氏筒曰﹕一則無變無動﹐兼而兩之﹐故三才之道﹐皆有變動﹐以其道有變動﹐故名其畫口爻。爻者﹐效也﹐言六畫能效天下之動也。爻有貴賤上下之等﹐故曰物。物有九六雜居剛柔之位﹐則成文﹐交錯之際﹐有當不當﹐吉凶由是生焉。

汪氏咸池曰﹕文旣相雜﹐豈能皆當﹐故有以剛居柔﹐以柔居剛﹐而位不當者﹐亦有何氏楷曰﹕不當者非專指陽居陰位﹐陰居陽位也﹐卦情若淑﹐或以不當爲吉﹐卦情若慝﹐反以當位爲凶﹐要在隨時變易得其當而已。

吳氏曰愼曰﹕以時義之得爲當﹐時義之失爲不當﹐不以位論。

《易》之興也﹐其當殷之末世﹐周之盛徳邪﹖當文王與紂之事邪﹖是故其辭危﹐危者使平﹐易者使傾。其道甚大﹐百物不廢。懼以終始﹐其要無咎﹐此之謂易之道也。

本義危懼故得平安﹐慢易則州頃覆﹐易之道也。

此第十一章

。

集說張氏拭曰﹕旣懼其始﹐使人防微杜漸﹐又懼其終﹐使人持盈守成﹐要之以無咎而補過﹐乃易之道也。

髙氏攀龍曰﹕一部《易》原始要終﹐只是敬懼無咎而已﹐故曰「懼以終始」。「無咎者﹐善補過也」﹐《易》中凡說有喜有慶吉元吉﹐都是及於物處﹐若本等只到了無咎便好。

趙氏光大曰「危者使平」二句﹐卽是辭危處﹐使之不可作《易》使之﹐言由危而平者﹐危使之也﹐言其理之必然﹐若有以使之也﹐《易》之道﹐與「其道甚大」「道」字正相應。

何氏楷曰﹕使者﹐天理之自然﹐若或使之也﹐所謂殖有禮﹐覆昏暴﹐天之道也。

案此上二章﹐申功業見乎變﹐聖人之情見乎辭也。所謂變者﹐生於三才之道﹐以兩而行﹐交合相濟﹐疊用不窮也﹐寫之於易﹐則以其兩相交也﹐而名爲爻。所處之位不同也。而名爲物﹐所以處是位者﹐又相錯也。而名爲文﹐相錯則有當有否﹐而吉凶於此生﹐大業於此起矣﹐故曰「功﹐業見乎變」。𨿽然﹐上古之聖﹐以是濟民用焉﹐而辭未備也﹐文王當殷商之衰﹐忘己之憂﹐而惟世之患﹐是故其因事設戒者﹐無非欲人戰戰兢兢﹐免於咎而趨於平也﹐是所謂以身立教﹐反覆一編之中﹐千載之上心如見焉﹐故曰「聖人之情見乎辭」。

夫乾﹐天下之至健也﹐徳行恆易以知險﹐夫坤﹐天下之至順也﹐徳行恆簡以知阻。

本義至健則所行無難﹐故易。至順則所行不繁﹐故簡。然其於事﹐皆有以知其難﹐而不敢易以處之﹐是以其有憂患﹐則健者如自髙臨下﹐而知其險﹐順者如自下趨上﹐而知其阻﹐蓋𨿽易而能知險﹐則不陷不險矣﹐旣簡而又知阻﹐則不困於阻矣﹐所以能危能懼﹐而無易昔之傾也。

集說孔氏穎達曰﹕乾之徳行恆易略﹐不有艱難以此之故﹐能知險之所興﹐若不易則爲險﹐故行易以知險也﹐坤之徳行恆爲簡靜﹐不有繁亂以此之故﹐知阻之所興﹐若不簡則爲阻難﹐故行簡以知阻也。

蘇氏軾曰﹕已險而能知險﹐已阻而能知阻者﹐天下未嘗有也﹐是故處下以傾髙﹐則上﹐爲上所阻﹐故不敢進。

項氏安世曰「易」與「險」相反﹐惟中心易直者能照天下險巇之情﹐簡與阻相反﹐惟行事簡靜者﹐能察天下繁壅之機。

李氏簡曰﹕兩險相疑﹐兩阻相持﹐則險不能知險﹐知天下之至險者﹐至易者也﹐阻不能知阻﹐知天下之至阻者﹐至簡者也。

胡氏炳文曰﹕前言乾坤之易簡﹐此言乾坤之所以爲易簡﹐蓋乾之徳行﹐所以恆易者﹐何也﹖乾﹐天下之至健也﹐坤之徳行﹐所以恆簡者。何也﹖坤﹐天下之至順也。

蔡氏淸曰﹕天下之至健﹐天下之至順﹐猶《中庸》云「天下至誠」﹑「天下至聖」相似﹐皆以人言﹐君子行此四徳者﹐故曰「乾元亨利貞」﹐此天下之至健者也﹐安貞之吉﹐「應地無疆」﹐此天下之至順者也。

能說諸心﹐能研諸侯之慮﹐定天下之吉凶﹐成天下之亹亹者。

本義「侯之」二字衍﹐「說諸心」者﹐心與理會﹐乾之事也。「研諸慮」者﹐理因慮審﹐坤之事也。「說諸心」﹐故有以定吉凶﹔「研諸慮」﹐故有以成亹亹。

集說張子曰﹕易簡故能說諸心﹐知險阻故能研諸慮。

朱氏震曰﹕簡易者我心之所固有﹐反而得之﹐能無說乎﹐以我所有﹐慮其不然﹐能無研乎。

《朱子語類》云﹕能說諸心﹐能研諸慮﹐方始能定天下之吉凶﹐成天下之亹亹。凡事見得通透了﹐自然歡說﹐旣說諸心﹐是理會得了﹐於事上更審一審﹐便是研諸慮﹐研是吏去研磨﹐定天下之吉凶﹐是剖判得這事﹐成天下之亹亹﹐是作得這事業。

張氏拭曰﹕心之說也﹐不忤子理﹐慮之研也﹐不昧於事﹐則得者爲吉﹐失者爲凶﹐吉凶旣定﹐則凡勉於事功者﹐莫不弘之不息以成其功矣。

谷氏家傑曰﹔能說諸心﹐能研諸慮﹐二能字應下成能之能﹐見此理人人具有﹐惟聖人能說能研耳。

是故變化云爲﹐吉事有祥﹐象事知器﹐占事知來。

本義「變化云爲」﹐故象事可以知器﹐「吉事有祥」﹐故占事可以知來。

集說蘇氏軾曰﹕言易簡者無不知也。

《朱子語類》﹕問﹕有許多「變化云爲」﹐又吉事皆有休祥之應﹐所以象事者於此而知器﹐占事者於此而知來。曰﹕是。

何氏楷曰﹕凡人事之與吉逢者﹐其先必有祥兆﹐天人相感﹐志一之動气也﹐聖人作《易》﹐正以迪人於吉﹐故獨以吉事言之﹐與吉之先見同義。

天地設位﹐聖人成能。人謀鬼謀﹐百姓與能。

集說《朱子語類》云「天地設位」四句﹐說天人合處﹐「天地設位」﹐使聖人成其功能﹐「人謀鬼謀」﹐則𨿽百姓亦可與其能﹐成能與與能﹐𨿽大小不同﹐然亦是小小底造化之功用。

胡氏炳文曰﹕聖人成天地所不能成之能﹐百姓得以與聖人所已成之能也。

蔡氏淸曰﹕凡卜筮問《易》者﹐先須謀諸人﹐然後乃可問《易》﹐𨿽聖人亦然﹐故《洪範》曰「謀及卿士﹐謀及庶人﹐然後曰謀及卜筮。」又曰「聯志先定﹐詢謀僉同﹐然後鬼神其依﹐龜筮協從是也。」八卦以象告﹐爻彖以情言。剛柔雜居﹐而吉凶可見矣。

本義象﹐謂卦畫。爻彖﹐謂卦爻辭。

集說崔氏憬曰﹕伏羲始畫八卦﹐因而重之﹐以備萬物而告於人也。爻﹐謂爻下辭。

象﹐謂卦下辭。皆是聖人之情﹐見乎系辭﹐而假爻象以言﹐墳曰「爻彖以情言」﹐六爻剛柔相推﹐而物雜居﹐得理則吉﹐失理剛凶﹐故「吉凶可見」也。

蔡氏淸曰﹕八卦以象告﹐則剛柔雜居矣﹐爻彖以情言﹐則吉凶可見矣。

變動以利言﹐吉凶以情遷。是故愛惡相攻而吉凶生﹐遠近相取而悔吝生﹐情僞相感而利害生。凡易之情﹐近而不相得﹐則凶。或害之﹐悔且吝。

本義不相得﹐謂相惡也﹐凶害悔吝﹐皆由此生。

集說崔氏憬曰﹕遠﹐謂應與不應。近﹐謂比與不比﹐或取遠應而捨近比﹐或取近比而捨遠應﹐由此遠近相取﹐所以生悔吝於系辭矣。

項氏安世曰「愛惡相攻」以下﹐皆言「吉凶以情遷」之事﹐而以六爻之情與辭明之﹐吉凶悔吝利害之三辭﹐分出於相攻相取相感之三悄﹐而總屬於相近之一情﹐此四者﹐爻之情也。命辭之法﹐必各象其爻之情﹐故觀其辭可以知其情。利害者﹐商略其事有利有不利也﹐悔吝則有迹矣﹐吉凶則其成也﹐故總而名之曰吉凶。「相感」者情之始交﹐故以利害言之。「相取」則有事矣﹐故以悔吝言之。「相攻」則其事極矣﹐故以吉凶言之。

愛惡遠近情僞﹐姑就淺深分之﹐若錯面綜之﹐則相攻相取相感之人﹐其居皆有遠近﹐其行皆有情僞﹐其情皆有愛惡也﹐故總以相近一條明之。「近而不相得」﹐則以惡相攻而凶生矣﹐以僞相感而害生矣﹐不以近相取而悔吝生矣﹐是則一近之中﹐備此三條也。凡爻有比爻﹐有應爻﹐有一卦之主爻﹐皆情之當相得者也﹐今稱近者﹐正據比爻言之﹐反以三隅﹐則遠而爲應爲主者﹐亦必備此三條矣﹐但居之近者﹐其吉凶尢多﹐故聖人槪以近者明之。

吳氏澄曰﹕害者利之反﹐凡占曰不利無攸利者害也﹐近而不相得﹐則凶害悔吝﹐其相得﹐則吉利悔亡無悔無咎從可知也。

胡氏一桂曰「凡《易》之情」以下﹐獨舉近者總言之﹐近而相取﹐其情乃不相得﹐蔡氏淸曰「愛惡相攻」三句平等說﹐下文卻合言之曰﹕大抵凡《易》之情﹐近而相得者爲貴﹐不相得而遠者亦無害﹐惟是近而不相得者則凶﹐又有害而悔且吝矣。

又曰「吉凶悔吝利害」六字﹐大抵吉凶重於利害﹐利害重於悔吝﹐故末句先凶次害﹐又次悔吝﹐而凡曰吉凶見乎外﹐吉凶以情遷則皆該利害與悔吝矣。

林氏希元曰「近而不相得」﹐是解「遠近相取而悔吝生」一句﹐並「愛惡相攻」兩句亦解。蓋遠近相取而悔吝生﹐這里分情相得不相得。情相得者﹐遠相取而悔吝。情不相得者﹐近相取而悔吝﹐但此意未明﹐故於此發之﹐只曰近不曰遠者﹐舉近則遠者可以三隅反也﹐夫近而不相得則凶﹐可見惡相攻而凶生者﹐以其近也﹐僞相感而害生者﹐亦以其近也﹐故曰是並解「愛惡相攻」兩句。

案此條諸說相參﹐極詳密矣﹐然尙有須補備者﹐諸說皆以近爲相比之爻﹐於《易》例未盡﹐應爻𨿽遠﹐然旣謂之應﹐地𨿽遠而情則近也。先儒蓋因上章「四多懼近也﹑柔之爲道不利遠者」﹐故必以相比爲近﹐然彼就二四而言之﹐則有遠近之別﹐此就六爻而統論之﹐則比與應皆近也﹐觀《蒙》之六四曰「獨遠實也」﹐以其比應皆陰也﹐如𨿽無比面有應﹐亦不得謂之遠實矣﹐故《易》於應爻﹐有曰婚媾者﹐有曰宗者﹐有曰主者﹐有曰類者﹐皆親近之稱也。「遠近相取」﹐須分無比應者爲遠﹐有比應者爲近﹐乃爲完備。

《易》之情﹐其有遠近者﹐固從爻位而生﹐若愛惡情僞﹐則從何處生來﹐須知《易》爻吉凶﹐皆在「時」﹑「位」﹑「徳」三字上取﹐時隨卦義而變﹐時變﹐則有愛惡矣﹐如《泰》之時則交﹐《否》之時則隔﹐《比》之時則和﹐《訟》之時則爭﹐是「愛惡相攻」者﹐由於時也。位逐六爻而異﹐位異則有遠近矣﹐如《比》之內比外比﹐《觀》之觀光者﹐近也﹔《蒙》之困蒙﹐《復》之迷復者﹐遠也﹐是遠近相取者﹐由於位也。徳由剛柔當否而別﹐徳別則有情僞矣﹐如《同人》五之號咷﹐《豫》二之介石﹐以中正也﹐《同人》三之伏戎﹐《豫》三之盱豫﹐以不中正也﹐是情僞相感者﹐由於徳也。時有消息盈虛之變﹐位有貴賤上下之異﹐徳有剛柔善惡之別﹐此三者皆吉凶悔吝之根﹐然其發動﹐皆因彼己之交而起。所謂彼己之交者﹐比也﹐應也﹐非因比應﹐則無所謂相攻也﹐無所謂相取也﹐無所謂相感也。所謂相攻相取相感者﹐皆以比應言之﹐放下獨舉近而不相得以見例﹐近而相得﹐相愛者也﹐相取者也﹐以情相感者也﹐善之善者也﹐不相得者而遠﹐則𨿽惡而不能相攻也﹐不近而不得相取也﹐𨿽僞而不與相感也﹐善之次也﹐宜相得者而遠﹐則𨿽愛而不得相親也﹐不近而不能相取也﹐𨿽有惰而無以相感也﹐又其次也﹐惟近而不相得﹐則以惡相攻﹐以近相取﹐以僞相感﹐人事之險阻備矣﹐大者則凶﹐極其惡之情者也﹐《同人》三之敵剛是也﹐次者則害﹐防其僞之端者也﹐《兌》之介疾孚剝是也﹐輕者猶不免於悔吝﹐如《豫》《萃》之三﹐𨿽以近而從四﹐然以非同類而曰悔曰吝者此也﹐《易》者教人知險知阻﹐故特舉此條以見例﹐餘者可以三隅反也﹐故觀《易》者﹐須先知時﹑位﹑徳﹑比﹑應五字﹐又須知時﹑位﹑徳之當否﹐皆於比應上發動﹐其義莫備於此章矣。

將叛者其辭慚﹐中心疑者其辭枝﹐吉人之辭寡﹐躁人之辭多﹐誣善之本義卦爻之辭﹐亦猶是也。

此第十二章

集說王氏申子曰﹕歉於中者必愧於外﹐故「將叛者其辭慚」﹐疑於中者必泛其說﹐故「中心疑者其辭枝。」吉徳之人見理直﹐故其「辭寡。」躁競之人急於售﹐故其「辭多」。

誣善類者﹐必深匿其迹而陰寓其忮﹐故其「辭遊」。「失其守」者﹐必見義不明而內無所主﹐故「其辭屈」。

吳氏澄曰﹕此篇之道﹐泛言辭變象占四道﹐而末句歸重於辭﹐巳以本於聖人之情﹐至於卒章凡二節﹐其中亦言四道﹐而首末皆言彖爻之辭﹐末又本於《易》之情﹐以終系辭之傳﹐蓋惟聖人之情﹐能知《易》之情而系易之辭也﹐是爲一篇始終之脈絡云。

張氏振淵曰﹕此節卽人之辭以情遷者﹐驗《易》之辭以情遷也。

案此章亦總上卜一章之意而通論之﹐易簡卽上下傳首章所謂乾坤之理﹐而聖人體之以立極者﹐故此卽以乾坤爲聖人之名稱﹐見《易》道之本﹐聖心所自具也﹐《易》與險反﹐故「知險」﹐簡與阻反﹐故「知阻」﹐以是說諸心﹐卽以是研渚慮﹐凡天下所謂吉凶亹亹者﹐固已豫定取成於聖人之心矣﹐於是仰觀變化俯察云爲﹐「知以藏往」而通其象﹐「神以知來」而裕其占﹐此所以作《易》而天地之功以成﹐百姓之行以濟也﹐「爻象動乎內」者以象告﹐「吉凶見乎外」者以情言「功業見乎變者」以利言「聖人之情見乎辭」者以情遷﹐時有順逆而愛惡生焉﹐位有離合而遠近判焉﹐徳有淑慝而情僞起焉﹐此三者《易》之情也﹐吉利凶害悔吝之辭。所由興也﹐在《易》則爲《易》之惰﹐聖人從而發揮之﹐則吉凶之途明﹐而利害之幾審﹐此卽聖人之情也﹐故言凡人之情著於辭而不可掩者六﹐反切上章所謂有憂患者辭危也。

文言傳本義此篇申《彖傳》《象傳》之意﹐以盡乾坤二卦之蘊﹐而余卦之說﹐因可以例推云。

元者﹐善之長也﹔亨者﹐嘉之會也﹔利者﹐義之和也﹔貞者﹐事之幹也。

本義「元」者﹐生物之始﹐天地之徳﹐莫先於此﹐故於時爲春﹐於人則爲仁﹐而眾善之長也。「亨」者﹐生物之通﹐物至於此﹐莫不嘉美﹐故於時爲夏﹐於人則爲禮﹐而眾美之會也。「利」者﹐生物之遂﹐物各得宜﹐不相妨害﹐故於時爲秋﹐於人則爲義﹐而得其分之和。「貞」者﹐生物之成﹐實理具備﹐隨在各足﹐故於時爲冬﹐於人則爲智﹐而爲眾事之幹﹐於﹐木之身﹐而枝葉所依以立者也。

程傳它卦﹐《彖》《象》而已﹐獨乾坤更設《文言》以發明其義﹐推乾之道施於人事﹐「元亨利貞」﹐乾之四徳﹐在人則「元」者﹐眾善之首也﹔「亨」者﹐嘉美之會也﹔「利」者﹐和合於義也﹐「貞」者﹐幹事之用也。

集說《朱子語類》﹕問﹕「元者善之長。」曰「元亨利貞」皆善也﹐而「元」乃爲四者之長﹐是善端初發見處也。

問「亨者嘉之會」。曰﹕且以艸木言之﹐發生到夏時﹐好處都來湊會。嘉﹐只是好處。會﹐是期會也。

又云「利者義之和」﹐「義」。疑於不和矣﹐然處之而各得其所﹐則和﹐「義之和」處便是利。

問程子曰﹕義安處便爲利﹐只是當然便安否。曰﹕是。正好去解利者義之和句﹐義截然而不可犯﹐似不和﹐分別後萬物各止其所﹐卻是和﹐不和生於不義﹐義則無不和﹐和則無不利矣。

義云「貞者事之幹」﹐知是那默運事變底一件物事﹐所以爲「事之幹」。

又云﹕正字不能盡貞之義﹐須用連正固說﹐其義方全﹐正如孟子所謂「知斯二者弗去」是也﹐「知斯」是正意﹐「弗去」是固意。幹問又有所謂不可貞者是如何。曰﹕也是這意思﹐只是不可以爲正而固守之。

項氏安世曰﹕善也嘉也義也﹐皆善之異名也﹐在事之初爲善﹐善之眾盛爲嘉﹐眾得其宜爲義﹐義所成立爲事﹐此一理而四名也﹐故分而爲四﹐則曰「元者善之長也﹐亨者嘉之會也﹐利者義之和也﹐貞者事之幹也」。比而爲二﹐則曰「乾元者始而亨者也﹐利貞者性情也」﹐混而爲一﹐則曰「乾始能以美利利天下﹐不言所利大矣哉。」義之和﹐和﹐君子體仁足以長人﹐嘉會足以合禮﹐利物足以和義﹐貞固足以干事。

本義以仁爲體﹐則無一物不在所愛之中﹐故「足以長人」﹐嘉其所會﹐則無不合禮﹐使物各得其所利﹐則義無不和﹐貞固者﹐知正之所在而固守之﹐所謂知而弗去者也﹐故足以爲事之幹。

程傳體法於乾之仁﹐乃爲君長之道﹐足以長人也。體仁﹐體元也﹐比而效之謂之體﹐得會通之嘉﹐乃合於禮也﹐不合禮則非理﹐豈得爲嘉﹐非理安有亨乎﹐和於義乃能利物﹐豈有不得其宜而能利物者乎﹐貞固所以能幹事也。

集說李氏鼎祚曰﹕天運四時以生成萬物﹐君法五常以教化於人﹐元爲善長﹐故能體仁﹐仁主春生﹐東方木也。通爲嘉會﹐足以合禮﹐禮主夏養﹐南方火也。利爲物宜﹐足以和義﹐義主秋成﹐西方金也。貞爲事干﹐以配於智﹐智主冬藏﹐北方水也。不言信者﹐信主土﹐土居中宮﹐分王四季﹐水火金木﹐非土不載。

《朱子語類》云﹕體仁﹐不是將仁來爲我之體﹐我之體便都是仁也。又曰﹕《本義》云﹐以仁爲體者﹐猶言自家一个身體﹐元來都是仁。

又云﹕嘉﹐美也。會﹐是集齊底意思﹐許多嘉美﹐一時斗湊到此﹐故謂之嘉會﹐嘉其所會﹐便動容周旋無不中禮。

又云﹕看來義之爲義﹐只是一个宜﹐其初則甚嚴﹐如男正位乎外﹐女正位乎內﹐直是有內外之辧﹐君尊於上﹐臣恭於下﹐尊卑大小﹐截然不可犯﹐似若不和之甚﹐然能使之各得其宜﹐則其和也﹐孰大於是。

又云﹕幹如木之幹﹐事如木之枝葉﹐貞固者﹐正而固守之﹐貞固在事﹐是與立个骨子﹐所以爲事之幹﹐欲爲事而非此之貞固﹐便植立不起﹐自然倒了。問「貞固」二字與體仁嘉會利物似不同。曰﹕屬北方者﹐便著用兩字﹐方能盡之。

問《文言》四徳一段。曰「元者善之長」以下四句﹐說天徳之自然﹐「君子體仁足以長人」以下四句﹐說人事之當然﹐元是善之長﹐萬物生理﹐皆始於此﹐眾善百行﹐皆統於此﹐故於時爲春﹐於人爲仁﹐亨是嘉之會。嘉﹐美也。會﹐猶齊也。蓋春方生育﹐至此乃無一物不暢茂﹐其在人則禮儀三百﹐威儀三千﹐事事物物﹐一齊到恰好處。所謂動容周旋皆中禮﹐故於時爲夏﹐於人爲禮。「利者義之和」﹐萬物至此各遂其性﹐事理至此無不得宜﹐故於時爲秋﹐於人爲義。「貞者事之於」﹐萬物至此收斂成實﹐事理至此無不的正﹐故於時爲冬﹐於人爲智。此天徳之自然﹐其在君子所當從事於此者﹐體者﹐以仁爲體﹐仁爲我之骨﹐我以之爲體﹐仁皆從我發出﹐故無物不在所愛﹐所以能長人﹐欲其所會之美﹐當美其所會﹐蓋其厚薄親疏尊卑小大相接之體﹐各有節文﹐無不中節﹐卽所會皆美﹐所以能合於禮也﹐能使事物各得其宜﹐不相妨害﹐自無乖戾而各得其分之和﹐知其正之所在﹐固守而不云﹐故足以爲事之幹。幹﹐如版築之有楨幹。

胡氏炳文曰﹕體仁有以存諸中。嘉會則美見乎外﹐利物有以方乎外﹐而貞固有以守於中﹐禮者仁之著﹐智者義之藏﹐體仁長人﹐貞固幹事﹐山理以及用﹐嘉會合禮﹐利物董氏眞卿曰﹕朱子謂屬北方者便著用兩字﹐方能盡之﹐幼時聞先君子之言曰﹕北方天气之終始﹐有分別之義﹐故北字篆文﹐兩人相背﹐至於四端五臟四獸﹐屬北方者皆兩﹐東西南三方者各一﹐四時爲冬﹐亦與春爲交接﹐四徳﹕勾貞﹐亦貞下起元﹐十二辰爲亥子﹐六十四卦爲《坤》《復》。

林氏希元曰﹕君子克己復禮﹐使亡﹕充乎中而見乎外﹐中之所有﹐無一念之非仁﹐外之所行﹐無一事之非仁﹐則君子之身﹐渾是一个仁﹐非體其體而體夫仁也﹐體仁﹐仁之至也﹐故無一物不在所愛之中﹐而足以長人﹐安土惇廠故能愛﹐正是如此。

又曰「利者義之和」之「利」﹐乃在人天然之利﹐「利物足以和義」之「利」﹐乃人所以求乎天然之利也﹐義之和之和﹐乃在人天然之和﹐足以和義之和﹐乃人所以求乎天然之和也。

君子行此四徳者﹐故曰乾元亨利貞。

本義非君子之至健﹐無以行此﹐故曰「乾元亨利貞」。

此第一節

﹐申《彖傳》之意﹐與《春秋傳》所載穆姜之言不異﹐疑古者已有此語﹐穆姜稱之﹐而夫子亦有取焉﹐故下文別以子曰﹕表孔子之辭﹐蓋傳者欲以明此章之爲古語也。

程傳行此四徳乃合於乾也。

集說《朱子語類》﹕問﹕「乾元亨利貞」﹐猶言性仁義禮智。曰﹕此語甚穩當。又曰「乾元亨利貞」﹐它把「乾」字當君子。

蔡氏淸曰「元亨利貞」四字﹐在文王只爲占辭﹐至孔子《彖傳》﹐乃有四徳之說﹐然其所謂四徳者﹐又有不同﹐天之四徳﹐自其生成萬物者言也﹐聖人之四徳﹐自其統治一世者言也﹐至此所謂四徳﹐又只就君子一身所行而言也﹐一身所行者其體也﹐統治一世者其用也﹐四徳無乎不在也﹐又見乾字所該者廣也。

初九曰﹕潛龍勿用﹐何謂也﹖子曰﹕龍徳而隱者也﹐不易乎世﹐不成乎名﹐遁世無悶﹐不見是而無悶﹐樂則行之﹐憂則違之﹐確乎其不可拔﹐潛龍也。

本義龍徳﹐聖人之徳也﹐在下故隱﹐易﹐謂變其所守﹐大抵乾卦六爻﹐《文言》皆以聖人明之﹐有隱顯而無淺深也。

程傳自此以下言乾之用﹐用九之道也﹐初九陽之微﹐「龍徳」之潛隱﹐乃聖賢之在側陋也﹐守其道﹐不隨世而變﹐晦其行﹐不求知於時﹐自信自樂﹐見可而動﹐知難而避﹐其守堅不可奪潛龍之徳也。

集說孔氏穎達曰﹕心以爲樂﹐己則行之﹐心以爲憂﹐己則違之﹐身𨿽逐物推移﹐心志守道﹐確乎堅實其不可拔。

遊氏酢曰「龍徳而隱」﹐故「不易乎世」﹐「不易乎世」者﹐用捨在我﹐故「遁世無吳氏澄曰「樂則行之」﹐釋上文「無悶」二句。「憂則違之」﹐釋上文「不易」「不成」二句。樂者﹐謂無悶也。行之﹐謂爲之也。憂者﹐謂非其所樂也。違之﹐謂不爲也。

不求見於世﹐不求知於人者﹐此其所樂也﹐則爲之﹐易乎世成乎名者﹐此非其所樂也﹐則不爲。

蔣氏悌生曰﹕行道而濟時者﹐聖人之本心﹐故曰「樂則行之」﹐不用而隱遁者﹐非聖人所願欲也﹐故曰「憂則違之」。𨿽然其進其退莫不求至理之所在﹐未嘗枉道以徇人也﹐故曰「確乎其不可拔。」蔡氏淸曰「遁世無悶」二句﹐尢重於「不易乎世」二句﹐「樂則行之」三句﹐更重於「遁世無悶」二句﹐此三句明其無意必也﹐論龍徳之隱﹐必至是而後盡。

案吳氏蔣氏兩說不同﹐而皆可通。

九二曰﹕見龍在田﹐利見大人。何謂也﹖子曰﹕龍徳而正中者也。庸言之言﹐庸行之謹﹐閒邪存其誠﹐善世而不伐﹐徳博而化。《易》曰「見龍在田﹐利見大人。」君徳也。

本義正中﹐不潛而未躍之時也﹐常言亦信﹐常行亦謹﹐盛徳之至也﹐閒邪存其誠﹐無斁亦保之意﹐言君徳也者﹐釋「大人」之爲九二也。

程傳以龍徳而處正中者也﹐在卦之正中﹐爲得正中之義﹐庸信庸謹﹐造次必於是也﹐旣處無過之地﹐則惟在閒邪﹐邪旣閒﹐則誠存矣﹐「善世而不伐」﹐不有其善也﹐「徳博而化」﹐正已而物正也﹐皆大人之事﹐𨿽非君位﹐君之徳也。

集說孔氏穎達曰﹕庸﹐常也﹐常言之信實﹐常行之謹愼﹐防閒邪惡﹐自存誠實﹐爲善於世﹐而不自伐其功﹐徳能廣博﹐而變化於世俗﹐初爻則全隱遁避世﹐二爻則漸見徳行以化於俗也。

《朱子語類》云「庸言」「庸行」﹐盛徳之至﹐到這里猶自閒邪存誠﹐便是無射亦保﹐𨿽無厭致﹐亦當保也﹐保者持守之意。

又云﹔「『利見大人』﹐君徳也」﹐兩處說「君徳」﹐卻是要發明「大人」卽是九二。

陸氏九淵曰﹕言行之信謹﹐二之所以成己者也﹐「善世而不伐」﹐二之所以成物者也﹐彼其所謂信謹者﹐乃其所以不伐者也﹐「閒邪存其誠地」﹐存諸己者也﹐「徳博而化」﹐徳之及乎物者也﹐彼其所以閒而存者﹐乃其所以博而化者也。

李氏舜臣曰﹕乾畫一﹐實則誠﹐坤畫一﹐虛則生敬﹐故《乾》九二言誠﹐《坤》六二言敬﹐誠敬二字始於包犧心畫﹐而實天地自然之理也。

項氏安世曰﹕稱「中正」者﹐二事也﹐二五爲中﹐陰陽當位爲正﹐稱「正中」者﹐一事也﹐但取其正得中位﹐非以當位言也。

又曰﹕以在下卦﹐又非陽位﹐故不爲中位而爲中徳﹐《文言》兩稱「君徳」﹐明非君位也﹐此又稱「龍徳」之中﹐明非龍位之中也。

馮氏椅曰﹕《易》者理學之宗﹐而乾坤二卦﹐又《易》學之宗也﹐子思﹑孟子言誠何氏楷曰﹕道止於中﹐中寓於庸﹐庸者常也﹐平無奇之名﹐言必有物﹐無苟髙也﹐惟其信無擇言矣﹐行必有則﹐無苟難也﹐惟其謹無擇行矣﹐信謹﹐誠也﹐天徳也﹐一實焉而已。

九三曰﹕君子終日乾乾﹐夕惕若厲﹐無咎。何謂也﹖子曰﹕君子進徳修業。忠信﹐所以進徳也。修辭立其誠﹐所以居業也。知至至之﹐可與幾也。知終終之﹐可與存義也。是故居上位而不驕﹐在下位而不憂。故乾乾因其時而惕﹐𨿽危無咎矣。

本義「忠信」﹐主於心者﹐無一念之不誠也。「修辭」﹐見於事者無一言之不實也﹐𨿽有忠信之心﹐然非修辭立誠﹐則無以居之。「知至至之」﹐進徳之事﹕「知終終之」﹐居業之事﹐所以「終日乾乾」而夕猶惕若者﹐以此故也﹐可上可下﹐不驕不憂﹐所謂無咎也。

程傳三居下之上﹐而君徳已著﹐將何爲哉﹐惟進徳修業而已﹐內積忠信﹐所以進徳也﹕擇言篤志﹐所以居業也﹔「知至至之」﹐致知也。求知所至而後至之﹐加之在先﹐故可與幾。所謂始條理者﹐知之事也。知終終之﹐力行也﹐旣知所終﹐則力進而終之﹐守之在後﹐故可與存義。所謂終條理者﹐聖之事也。此學之始終也﹐君子之學如是﹐故知處上下之道而無驕憂﹐不懈而知懼﹐𨿽在危地而無咎也。

集說孔氏穎達曰﹕九三所以「終日乾乾」者﹐欲進益道徳﹐修營功業﹐故終日乾乾匪懈也﹐進徳則知至﹐將進也﹐修業則知終﹐存義也。

程子曰「修辭立其誠」﹐不可不予細理會﹐言能修省言辭﹐便是要立誠﹐若只是修飾言辭爲心﹐只是爲僞也﹐修其言辭﹐正爲立己之誠意。

呂氏大臨曰「忠信」「進徳」﹐如有諸己又知所以充實之也﹐「修辭立其誠」﹐正名是事﹐行其實以稱之也﹐所立卓爾而欲從之﹐「知至至之也」﹐於徳有先見之明也﹐人不堪其憂﹐而不攺其樂﹐「知終終之」也﹐於分有當安之義也。

《朱子語類》云「徳」是就心上就﹐「業」是就事上說﹐「忠信」是自家心中誠實﹐「修辭立其誠」﹐是說處有眞實底道理。

又云「忠信」只是實﹐若無實﹐如何會進﹐如播種相似﹐須是實有種子下在泥中﹐方會日見發生﹐若把个空殼下在裏面﹐如何會發生﹐道理須是實見得﹐若徒將耳聽過將口說過﹐濟甚事﹐忠信所以爲實者﹐且如孝須實是孝﹐方始那孝之徳日進一日﹐如弟須實是弟﹐方始那弟之徳日進一日﹐若不實﹐卻自無根了﹐如何會進﹐「立其誠」﹐誠依舊便是上面忠信﹐「修辭」是言語照管得到那裏面亦須照管得到﹐「進徳」是自覺得意﹐思日彊似一日﹐日振作似一日﹐不是外面事﹐只是自見得意思不同。

問「立誠」不就制行上說﹐而特指「修辭」何也。曰﹕人不誠處多在言語上。又曰﹕人多將言語作沒緊要﹐容易說出來﹐若一一要實﹐這工夫自是大﹐「忠信」﹑「進徳」﹐便是見得「修辭」﹑「立城」底許多道理﹐「修辭」「立誠」﹐便要立得這忠信﹐若口不擇言﹐又云﹕伊川解「修辭」「立城」作擇言篤志﹐說得來寬﹐不如明道說云﹕修其言辭﹐正爲立己之誠意。

又云「忠信」「修辭」﹐且大綱說所以「進徳修業」之道﹐「知至」「知終」﹐則又詳其始終工夫之序如此。「忠信」﹐心也。「修業」﹐事也。然蘊於心者所以見於事﹐修於事者所以養其心﹐此聖人之學﹐所以爲內外兩進﹐而非判然二事也。「知至」﹐則知其道之所止。「至之」﹐乃行矣而驗其所知也。知終則見其道之極致。「終之」﹐乃力行而期至於所歸宿之地也。知而行﹐行而知﹐二者交相警發﹐而其道日益光明﹐終日乾乾﹐又安有一息之間哉。

又云﹐知至至之者﹐言此心所知者﹐心眞个到那所知田地﹐𨿽行未到而心已到﹐故其精微幾密﹐一齊在此﹐故曰可與幾。「知終終之」者﹐旣知到極處﹐便力行到極處﹐此眞實見於行事﹐故天下義理都無走失﹐故曰「可與存義。」又云「進」字貼著那「幾」字﹐「至」字又貼著那「進」字﹐「居」字貼著那「存」字﹐「終」字又貼著那「居」字﹐「幾」是心上說﹐「義」是那業上底道理。

又云「忠信」「進徳」與「知至至之可與幾也」﹐這幾句都是去底字﹐「修辭」「立誠」與「知終終之可與存義」﹐都是住底字﹐「進徳」是日日新﹐「居業」是日日如此。

問﹐修業居業之別﹖曰﹕二者只是一意﹐居﹐守也﹐逐日修作是修﹐常常如此是守。

又云﹔「忠信」「進徳」「修辭」「立誠」﹐與「敬以直內義以方外」分屬乾坤﹐蓋取健順二體﹐忠信立誠﹐自有剛健主立之體﹐敬義便有靜順之體﹐進修便是个篤實﹕敬義便是千虛靜﹐故曰﹕陽實陰虛。

兪氏琰曰「徳」與「忠信」﹐皆主於心者也﹐業與辭﹐皆見於事者也﹐事已成謂之業﹐「修業」者﹐業未成則修而成之也。居業﹐業已成則居而守之也。辭﹐言辭也。修﹐謂修省﹐非修飾也。誠﹐卽忠信也。「立其誠」﹐謂立其誠意﹐而不爲私意所汨撓也﹐若但以修飾言辭爲心則僞矣﹐君子閒邪存其誠﹐則無一念之不正也﹐「修辭立其誠」﹐則無一言之不實也。

蔣氏悌生曰「乾乾因其時而惕」﹐「時」字正解爻辭終日之義﹐見聖人省察之心﹐無少間斷也。

蔡氏淸曰「忠信」所以「進徳」也﹐每應一件事﹐俱著一个心爲之主﹐惟心之所主者一於誠﹐則徳之在內者進矣﹐而其於事也﹐又處置恰好﹐如其所言﹐則是誠有所歸宿安頓處﹐是之謂「立誠」﹐而業之見於外者修矣。

又曰﹕誠﹐卽「忠信」也。「忠信」﹐就初間存主上說﹐「修辭」「立誠」﹐就後來事到就緒上說﹐二者總是「敬以直內義以方外。「忠信」﹐直內之事﹔「修辭」﹐方外之事。

又曰﹕閒邪之外﹐再無存誠工夫﹐故承之曰「存其誠」﹐「修辭」之外﹐再無立誠工夫﹐故承之曰「立其誠」﹐誠卽「忠信」﹐向也誠存於心﹐而今則見於事﹐而誠有立矣。

又曰﹕《中庸章句》云﹕反諸身不誠﹐謂反求諸身﹐而其所存所發有未實也﹐所存之實﹐卽主忠信也﹐所發之實﹐卽修辭立其誠也﹐合進徳修業﹐總是《中庸》之誠身﹐又曰﹕九三居下之上﹐是亦有位其上者﹐則九三爲在下位矣﹐亦有位在下者﹐則九三又爲居上位矣﹐若於初二﹐必不兼言居上位﹐若於九五﹐必不兼言在下位﹐此亦當知。

林氏希元曰「忠信」﹐是此心眞實﹐如孝則眞實是孝﹐弟則眞實是弟﹐實心爲善﹐則善心日以充長﹐善念日以彰著﹐此之謂「進徳」。實心爲善乃誠也﹐若辭不修﹐語孝弟俱是空言無實事﹐則此誠終於消散﹐不聚集矣﹐何由立﹐又何績業可居﹐故工夫又在修治言辭上﹐先行其言而後從之﹐言必有物﹐凡吐口言語皆是實事﹐無一句虛妄﹐乃「修辭」也。「修辭」則行成﹐孝成个孝﹐弟成个弟﹐吾心之誠﹐集聚而不消散﹐故曰「立其誠」﹐誠立則業修而可居﹐非立誠之外﹐又有居業工夫也﹐。

又曰「忠信」所以「進徳」﹐是「忠信」所以至之也﹐何也﹖凡有所進﹐將必有所至﹐「忠信」以至之﹐則善心日長﹐神智日開﹐道之壺奧﹐理之玄妙﹐爲吾所當至者﹐一時𨿽未能遽至﹐固已先得之矣﹐故「可與幾」。「修辭立其誠所以居業」﹐是修辭立誠﹐所以終之也﹐何也﹖居是居止﹐終是終身居止而不移﹐居之所以終之也﹐修辭立減以終之﹐則踐履篤實﹐持守堅固﹐事理之宜﹐吾所當守者﹐可與存之而不失矣﹐義者﹐事理之宜﹐吾所當守者也。

鄭氏維嶽曰﹕不曰所以修業﹐而曰「所以居業」﹐蓋修辭立誠﹐卽是修矣﹐旣修則有可居矣﹐猶之屋然﹐修者方在營構﹐旣成則可居也。

楊氏啟新曰﹕心之存諸中者﹐純乎忠信而不妄﹐則心無外弛﹐而得於己者﹐日進而不已﹐言之見於事者﹐致其修省而有實﹐則事皆實理﹐而體諸身者﹐安安而不遷。

九四曰﹕或躍在淵﹐無咎﹐何謂也﹖子曰﹕上下無常﹐非爲邪也。進退無恆﹐非離羣也。君子進徳修業﹐欲及時也。故無咎。

本義內卦以「徳」學言﹐外卦以「時」位言「進徳修業」﹐九三備矣﹐此則欲其及時而進也。

程傳或躍或處﹐「上下無常」﹐或進或退﹐去就從宜﹐非爲邪枉﹐非離羣類﹐「進徳修業」﹐欲及時耳﹐時行時心﹐不可恆也﹐故云或。深淵者﹐龍之所安也。「在淵」﹐謂躍就所安﹐淵在深而言躍﹐但取進就所安之義。或﹐疑辭。隨時而未可必也﹐君子之順時﹐猶影之隨形﹐可離非道也。

集說項氏安世曰﹕進退上下﹐不敢自必﹐相時而動﹐所謂「自試也」﹐大抵上下之交﹐皆危疑之地。故三厲而四猶疑之。

兪氏琰曰﹕上與進釋「躍」寧﹐下與退﹐釋在淵之義﹐無常無恆﹐釋或之義﹐非爲邪﹐非離羣﹐欲及時﹐以申進無咎之義。

林氏希元曰﹕可上而不上﹐疑於以隱爲髙﹐可進而不進﹐疑於遁世離羣﹐及時之時﹐上進之時也﹐欲及時﹐是應非爲邪離羣句﹐無咎﹐得時也。

九五曰﹕飛龍在天﹐利見大人﹐何謂也﹖子曰﹕同聲相應﹐同气相求。

本義作﹐起也。物﹐猶人也。睹﹐釋利見之意也。「本乎天」者﹐謂動物。「本乎地」者﹐謂植物﹐物「各從其類」。聖人﹐人類之首也﹐故興起於上﹐則人皆見之。

程傳人之與聖人﹐類也﹐五以龍徳升尊位﹐人之類莫不歸仰﹐況同徳乎﹐上應於下﹐下從於上﹐「同聲相應﹐同气相求」也﹐流濕就燥﹐從龍從虎﹐皆以气類﹐故聖人作而萬物皆睹﹐上旣見下﹐下亦見上。物﹐人也。古語云人物物論﹐謂人也。《易》中「利見大人」其言則同﹐義則有異﹐如《訟》之利見大人﹐謂宜見大徳中正之人﹐則其辧明﹐言在見前。《乾》之二五﹐則聖人旣出﹐上下相見﹐共成其事﹐所利者見大人也﹐言在見後﹐「本乎天」者﹐如日月星辰﹐「本乎地」者﹐如虫獸艸木﹐陰陽各從其類﹐人物莫不然也。

集說孔氏穎達曰﹕因大人與眾物感應﹐故廣陳眾物相感應﹐以明聖人之作而萬物瞻睹﹐以結之也。

又曰﹕《周禮大宗伯》「有天產地產」。《大司徒》云「動物植物﹐本受气於天者」是動物﹐天體運動﹐含靈之物亦運動﹐是親附於上也﹐本受气於地者﹐是植物﹐地體凝滯﹐植物亦不移動﹐是親附於下也。

《朱於語類》云﹕天下所患無君﹐不患無臣﹐有如是君﹐必有如是臣﹐𨿽使而今無﹐少間也﹐必有出來﹐「雲從龍﹐風從虎」﹐只怕不是眞个龍虎﹐若是眞个龍虎﹐必生風致云也。

又云「本乎天者親上」﹐凡動物首向上﹐是親乎上﹐人類是也。「本乎地者親下」﹐凡植物本向下﹐是親乎下﹐艸木是也﹐禽獸首多橫生﹐所以無智﹐此本康節說。

項氏安世曰﹕聖人先得我心之同然者﹐故爲「同聲」﹑「同气」之義﹐聖人之於人亦類也﹐故爲「各從其類」之義。

上九曰﹕亢龍有悔。何謂也﹖予曰﹕貴而無位﹐髙而無民﹐賢人在下位而無輔﹐是以動而有悔也。

本義「賢人在下位」﹐謂九五以下﹐「無輔」﹐以上九過髙志滿﹐不來輔助之也。

此第二節

申《象傳》之意。

程傳九居上而不當尊位﹐是以無民無輔﹐動則有悔也。

集說谷氏家傑曰﹕以有位謂之貴﹐以有民謂之髙﹐以有輔謂之賢人在下位﹐其貴而又五位﹐髙而又無民﹐「賢人在下位」而又無輔者何﹐俱以亢失之也﹐故「動而有悔」。

潛龍勿用﹐下也。

程傳此以「下」言乾之時﹐勿用﹐以在下未可用也。

見龍在田﹐時捨也。

終日乾乾﹐行事也。

程傳「進徳修業」也。

集說林氏希元曰﹕事﹐所當爲之事也。前章之「進徳修業」是也﹐「終日乾乾」﹐日行其當爲之事而不止息也。

或躍在淵﹐自試也。

本義未遽有爲﹐姑試其可。

程傳隨時自用也。

集說趙氏汝楳曰﹕凡飛者必先躍﹐所以作其飛衝之勢﹐今鳥雛習飛﹐必跳躍於巢﹐以自試其羽翰﹐四之躍亦猶是也﹐此以試釋「躍」。

兪氏琰曰﹕試釋「躍」字﹐與《中庸》日省月試之試同﹐君子謹失時之戒﹐而自試其所學﹐蓋欲自知其淺深也。

谷氏家傑曰﹕人見者淺﹐自見者眞﹐必自家試之而後可決也。

飛龍在天﹐上治也。

本義居上以治下。

程傳得位而行﹐上之治也。

集說蘇氏濬曰﹕上治﹐猶言盛治﹐五帝三王﹐皆治之上者也。

亢龍有悔﹐窮之災也。

程傳窮極而災至也。

乾元用九﹐天下治也。

本義言「乾元用九」﹐見與它卦不同﹐君道剛而能柔﹐天下無不治矣。

此第三節

﹐再申前意。

程傳用九之道﹐天與聖人同﹐得其用則天下治也。

集說《朱子語類》﹕問﹕「乾元用九﹐天下治也」。曰「九」是天徳﹐健中便自有順﹐用之則天下治﹐如下文「乃見天則」。則﹐便是天徳。

潛龍勿用﹐陽气潛藏。

程傳此以下言乾之義﹐方陽微潛藏之時﹐君子亦當晦隱﹐未可用也。

集說陸氏銓曰﹕微陽潛藏﹐愈養則愈厚﹐輕用則發濁無餘矣。

見龍在田﹐天下文明。

本義𨿽不在上位﹐然天下已被其化。

集說蘇氏軾曰﹕以言行化物﹐故曰「文明」。

終日乾乾﹐與時偕行。

本義時當然也。

程傳隨時而進也。

案與時偕行﹐卽卜「乾乾因其時」之義﹐言終日之間﹐無時不乾乾。

或躍在淵﹐乾道乃革。

本義離下而上﹐變革之時。

程傳離下位而升上位﹐上下革矣。

集說趙氏汝楳曰﹕三爲下﹐至四革而爲上﹐卦革則道亦革﹐此專釋上下卦之交。

兪氏琰曰﹕革者變也﹐下乾以終﹐上干方始﹐猶天道更端之時也。

林氏希元曰﹕此「道」字輕看﹐猶云陽道陰道﹐九四離下體而人上體﹐是「乾道」攺革之時也﹐故「或躍」而未果﹐爻下本義攺革之際﹐正是取此﹐人都不察﹐妄爲之說。

飛龍在天﹐乃位乎天徳。

本義天徳﹐卽天位也﹐蓋惟有是徳﹐乃宜居是位﹐故以名之。

程傳正位乎上﹐「位當天徳」矣。

集說張氏振淵曰﹕𨿽有其位﹐苟無其徳﹐可謂之位乎﹐天位而已﹐「飛龍在天﹐乃位乎天徳。」亢龍有悔﹐與時偕極。

程傳時旣極。則處時者亦極矣。

集說朱氏震曰﹕消息盈虛﹐「與時偕行」﹐則無悔﹐偕極則窮﹐故「有悔」也。

林氏栗曰﹕此節上下卦相應﹐初四爲始﹐初「潛藏」﹐四乃「革」矣﹐革潛爲「躍」也﹐二五爲中﹐二「文明」﹐五乃「天徳」矣﹐言徳﹐稱其位也﹐三上爲終﹐三「與時偕行」﹐上偕極矣。

乾元用九﹐乃見天則。

本義剛而能柔﹐天之法也。

此第四節

﹐又申前意。

程傳用九之道﹐天之則也﹐夫之法則﹐謂天道也﹐或問乾之六爻﹐皆聖人之事乎﹐曰﹕盡其道者聖人也﹐得失則吉凶存焉﹐豈特乾哉﹐諸卦皆然也。

集說蘇氏軾曰﹕天以無首爲則。

吳氏澄曰﹕剛柔適中﹐天之則也﹐則者理之有限節﹐而無過無不及者也。

張氏振淵曰﹕不曰乾爻用九﹐而曰「乾元用九」﹐統六爻而歸之元也﹐亢而用變﹐谷氏家傑曰「則」者﹐有準而不過之意﹐「用九」者﹐有變而無常之意﹐天道不是變換﹐焉能使春夏秋冬﹐各有其限﹐聖人不是變換﹐焉能使仁義禮智﹐各有其節﹐「用九」﹐正天之準則不過處﹐故曰「乃見」。

乾元者﹐始而亨者也。

本義始則必亨﹐理勢然也。

程傳又反復詳說﹐以盡其義﹐旣始則必亨﹐不亨則息矣。

利貞者﹐性情也。

本義收斂歸藏﹐乃見性情之實。

程傳乾之性情也﹐旣始而亨﹐非利貞其能不息乎。

集說《朱子語類》﹕問﹕「利貞者性情」也﹐曰﹕此「性情」如言本體﹐「元享」是發用處﹐「利貞」是收斂歸本體處﹐如春時發生﹐到夏長茂條達﹐至秋結子﹐有个收斂攝聚底意思﹐但未堅實﹐至冬方成﹐在秋𨿽是已實﹐漸欲脫去其本之時﹐然受气未足﹐便種不生﹐故須到冬方成﹐人只到秋冬﹐疑若不見生意﹐不知都已收斂在內。

胡氏炳文曰「性情」只是一「健」字﹐健者乾之性﹐而情其著見者也﹐且性情並言昉於此﹐釋《彖》曰「性命」﹐此則曰「性情」﹐言性而不言命﹐非知性之本﹐言性而不言情﹐非知性之用也。

兪氏琰曰﹕性言其靜也﹐情言其動也﹐物之動極而至於收斂而歸藏﹐則復其本體之象﹐又將爲來春動而發用之地﹐故曰「利貞者性情也」。元起於貞﹐「貞」下蓋有「元」繼焉﹐動生於靜﹐靜中蓋有動存焉﹐「貞」而「元」﹐靜而動﹐終而復始﹐則生生之道不窮﹐若但言性而不言情﹐則止乎貞純平靜而已矣﹐不見貞下起元靜中有動之意﹐而非生生不窮之道也。

乾始能以美利利天下﹐不言所利﹐大矣哉。

本義始者﹐元而亨也﹐利天下者﹐利也﹐不言所利者﹐貞也。或曰「坤利牝馬」﹐則言所利矣。

程傳乾始之道﹐能使庶類生成﹐天下蒙其美利﹐而「不言所利」者﹐蓋無所不利﹐非可指名也﹐故贊其利之大曰「大矣哉」。

集說程子曰﹕亭毒化育﹐皆利也。不有其功﹐常久而不已者﹐貞也﹐《詩》曰「維人之命。」於穆不已者﹐貞也。

《朱子語類》云﹕明道說得好﹐不有其功﹐言化育之無迹處爲「貞」。

項氏安世曰﹕物旣始則必亨﹐亨則必利﹐利之極必復於元﹐「貞」者「元」之復也﹐故四徳總以一言曰「乾元」﹐又曰「乾始」﹐而四徳在其中矣。以八卦言之﹐震其元也﹐故爲出。巽則旣出而將相見也﹐故爲齊﹐離則其亨也﹐故爲相見。坤則旣相見而將利之兪氏琰曰「乾始」﹐卽「乾元」也﹐元乃生物之始也﹐美卽「亨」也﹐「亨」乃眾美之會也。

林氏希元曰﹕上旣卽物之生長收藏以釋四徳﹐此則歸其功於乾始而贊其大﹐卽《彖傳》「統天」之說也﹐謂乾𨿽四徳之流行﹐要一元之所統﹐何也﹖乾旣始物﹐由是而亨﹐就能以美利徧利乎天下﹐又收斂於內﹐不言其所利﹐是皆乾始之所爲也﹐不其大與﹐蓋萬物歸根復命之時﹐造化生物之功﹐不復可見。韓琦詩云「須臾慰滿三農望﹐斂卻神功寂若無」﹐亦是此意。

大哉乾乎﹐剛健中正﹐純粹精也。

本義「剛」﹐以體言「健」﹐兼用言。「中」者﹐其行無過不及。「正」者﹐其立不偏﹐四者乾之徳也。「純」者﹐不雜於陰柔。「粹」者﹐不雜於邪惡﹐蓋剛健中正之至極﹐而精者又純粹之至極也﹐或疑乾剛無柔﹐不得言中正者﹐不然也﹐天地之間﹐本一气之流行而有動靜爾﹐以其流行之統體而言﹐則但謂之乾而無所不包矣﹐以其動靜分之﹐然後有陰陽剛柔之別也。

集說喬氏中和曰「剛」者元也﹐「健」者亨也﹐「中」者利也﹐「正」者貞也﹐「元亨利貞」﹐實以體之﹐「剛健中正」也﹐一爻之情﹐六爻之情也。

六爻發揮﹐旁通情也。

本義旁通﹐猶言曲盡。

集說胡氏炳文曰﹕曲盡其義者在六爻﹐而備全其徳者在九五一爻﹐時乘六龍以下﹐則爲九五而言也。

蔡氏淸曰﹕六爻發揮﹐只是起下文時乘六龍之意﹐蓋上文每條俱是乾字發端﹐一則曰「乾元」﹐二則曰「乾始」﹐三則曰「大哉乾乎」。

至此則更端曰「六爻發揮」﹐可見只是爲「時乘六龍」設矣﹐卽《彖傳》「六位時成」也。

時乘六龍﹐以禦天也﹐雲行雨施﹐天下平也。

本義言聖人「時乘六龍以禦天」﹐則如天之「雲行雨施﹐而天下平也」。

此第五節

﹐復申首章之意。

程傳大哉﹐贊乾道之大也。以「剛健中正」「純粹」六者﹐形容乾道。精﹐謂六者之精極﹐以六爻發揮﹐旁通盡其情義﹐乘六爻之時﹐以當天運﹐則天之功用著矣﹐故見「雲行雨施」﹐陰陽溥暢﹐天下和平之道也。

集說張氏淸子曰﹕《彖》言「雲行雨施」﹐而以「品物流形」繼之﹐則雲雨爲乾之雲雨﹐此言「雲行雨施」﹐而以「天下平」繼之﹐則聖人之功卽乾﹐而雲雨乃聖人之徳案貞元爲體﹐亨利爲用﹐然卽體卽用﹐不相離也﹐卽用卽體﹐未嘗二也﹐故復釋之曰「乾元者始也」﹐然卽始而亨之理已具﹐不待亨而後知其亨也﹐利貞者成也﹐事之成者﹐得其性情之正而已﹐而豈在外哉﹐蓋一心之發﹐散爲萬用之施﹐而萬理之宜歸於一性之徳﹐故其始而必亨也﹐是乾始能「以美利利天下」也﹐及其終也﹐利及天下﹐而所性無加焉﹐又何利之可言﹐此「乾元」所以「統天」﹐而其徳所以爲大也。由此觀之﹐乾之徳﹐於其「元亨」也﹐見其動直而剛焉﹐不息而健焉﹐於其利貞也﹐見其裁制而中焉﹐確守而正焉﹐於其一元之妙﹐心普萬物而無心也﹐見其不累於功利之雜駁而純粹﹐不滯於聲奧之粗而至精焉。天道如此﹐王道亦然﹐王者之道﹐其發之也剛﹐其行之也健﹐其裁之也中﹐其處之也正﹐要以體天地生生之心﹐能使仁覆天下而莫知爲之者﹐如精金美玉而無疵﹐如太虛浮雲而無亦﹐非如霸者小補之功﹐驩虞之效也﹐卦惟九五全備斯徳﹐故六爻發揮﹐固所以旁通乎乾之情矣﹐而惟九五則兼統眾爻之徳以處崇髙之位﹐其象爲「飛龍在天」者﹐蓋如乘六龍以禦天也﹐龍而在天﹐有不興雲致雨﹐而使下土平康者乎﹐夫當其膏澤溥施﹐卽乾之「美利利天下」也﹐及乎蕩蕩平平﹐大化無迹﹐又非干之不言所利者與﹐夫子之發明天徳王道﹐於是爲至。

君子以成徳爲行﹐曰可見之行也。潛之爲言也﹐隱而未見﹐行而未成﹐是以君子弗用也。

本義成徳﹐已成之徳也﹐初九固成徳﹐但其行未可見爾。

程傳徳之成﹐其事可見者行也﹐徳成而後可施於用﹐初方潛隱未見﹐其行未成﹐未成﹐未著也﹐是以君子弗用也。

集說《朱子語類》云﹕徳者行之本﹐君子以成徳爲行﹐言徳則行在其中矣﹐徳者得之於心﹐行出來方見﹐這便是行。問行而未成如何﹖曰﹕只是事業未就。

吳氏澄曰﹕隱而未見者潛之象﹐行而末成﹐是以欲其弗用也。

蔡氏淸曰﹕言君子之所以爲行者﹐以成徳爲行也﹐夫旣以成徳爲行﹐初九徳已成矣﹐則日可以見之行也﹐夫旣可以見之行矣﹐麗又何以曰「勿用」﹐蓋初九時乎「潛」也﹐「潛」之爲言也﹐隱而未見﹐隱而未見﹐則行猶未成﹐是以君子亦當如之而勿用也。

君子學以聚之﹐問以辧之﹐寬以居之﹐仁以行之。《易》曰「見龍在田﹐利見大人。」君徳也。

本義蓋由四者以成大人之徳﹐再言君徳﹐以深明九二之爲大人也。

程傳聖人在下﹐𨿽已顯而未得位﹐則「進徳修業」而已﹐學聚問辧﹐「進徳」也﹔寬居仁行﹐「修業」也。君徳已著﹐利見大人﹐而進以行之耳﹐進居其位者﹐舜禹也﹐進行其道者﹐伊傅也。

集說《朱子語類》云「學以聚之﹐問以辧之」﹐旣探討得當﹐且放頓寬大田地﹐待觸類自然有會合處﹐故曰「寬以居之」。

又曰﹕學聚之﹐以知其理﹐仁行之﹐以行其事﹐問辧之﹐以審別所當行於學聚之後﹐寬居之﹐以存貯所已知於仁行之先﹐寬之所居﹐卽學之所聚者﹐仁之所行﹐卽問之所辧者。

林氏希元曰﹕學聚問辧﹐是知工夫﹐寬居﹐是把義理放在胸中﹐詳玩深味﹐使透徹貫串﹐乃居安資深時也﹐故亦屬之行。

九三重剛而不中﹐上不在天﹐下天在田。故乾乾因其時而惕﹐𨿽危無咎矣。

本義重剛﹐謂陽爻陽位。

程傳三「重剛」﹐剛之盛也﹐過中而居下之上﹐上未至於天﹐而下已離於田﹐危懼之地也﹐因時順處﹐乾乾兢惕以防危﹐故𨿽危而不至於咎﹐君子順時兢惕﹐所以能泰也。

集說虞氏翻曰﹕以干接乾﹐故「重剛」﹐位非二五﹐故「不中」也。

孔氏疑達曰「上不在天」﹐謂非五位﹐「下不在田」﹐謂非二位也﹐居危之地﹐以干乾夕惕戒懼不息﹐得無咎也。

吳氏澄曰﹕九三居下乾之終﹐接上干之始﹐九四居上干之始﹐接下乾之終﹐當重乾上下之際﹐故皆曰「重剛」。

九四重剛而不中﹐上不在天﹐下不在田﹐中不在人﹐故或之。或之者﹐疑之也﹐故無咎。

本義九四非重剛﹐「重」字疑衍﹐在人謂三﹐或者﹐隨時而未定也。

程傳四不在天不在田而出入之上矣﹐危地也。疑者﹐未決之辭。處非可必也﹐或進或退﹐惟所安耳﹐所以無咎也。

集說孔氏穎達曰﹕三之與四﹐俱爲人道﹐人下近於地﹐上遠於天﹐九三近二﹐正是人道﹐九四則上近於天﹐下遠於地﹐非人所處﹐故特雲中不在人。或之者疑之也﹐此夫子釋經「或」字﹐經稱「或」﹐是疑惑之辭﹐欲進欲退﹐猶豫不定﹐故「疑」之也。

九三位卑近下﹐向上爲難﹐危惕憂深﹐九四則陽徳漸勝﹐去五彌近﹐前進稍易﹐故但疑惑﹐憂則淺也。

李氏鼎祚曰﹕三居下卦之上﹐四居上卦之下﹐俱非得中﹐故曰「重剛而不中」也。

張氏振淵曰「或之者」據其迹﹐「疑之者」指其心﹐疑非狐疑之疑﹐只是詳審耳。

本義大人﹐卽釋爻辭所「利見之大人」也﹐有是徳而當其位﹐乃可當之﹐人與天地鬼神﹐本無二理﹐特蔽於有我之私﹐是以牿於形體﹐而不能相通﹐大人無私﹐以道爲體﹐曾何彼此先後之可言哉。先天不違﹐謂意之所爲﹐默與道契。後天奉天﹐謂知理如是﹐奉而行之﹐回紇謂郭子儀曰﹕卜者言此行當見一大人而還﹐其占蓋與此合﹐若子儀者﹐𨿽未及乎夫子之所論﹐然其至公無我﹐亦可謂當時之大人矣。

程傳大人與天地日月四時鬼神合者﹐合乎道也﹐「天地」者﹐道也﹐「鬼神」者﹑造化之迹也﹐聖人先於天而天同之﹐後於天而能順天者﹐合於道而已﹐合於道﹐則人與鬼神豈能違也。

集說孔氏穎達曰「與天地合其徳」﹐謂覆載也﹐「與日月合共明」﹐謂照臨也﹐「與四時合其序」者﹐若賞以春夏﹐刑以秋冬之類也﹐「與鬼神合其占凶」者﹐若福善禍淫也﹐若在天時之先行事﹐天乃在後不違﹐是天合大人也﹐若在天時之後行事﹐能奉順上天﹐是大人合天也﹐尊而遠者尙不違﹐況小而近者可違乎。

程子曰﹕若不一本﹐則安能「先天而天弗違﹐後天而奉天時。」又曰﹕天且不違﹐況於鬼神乎﹐鬼神言其功用﹐天言其主宰。

王氏宗傳曰「先天而天弗違」﹐時之未至﹐我則先乎天而爲之﹐而天自不能違乎我。

「後人而奉天時」﹐時之旣至﹐我則後乎天而奉之﹐而我亦不能違乎人﹐蓋「大人」卽天也﹐天卽「大人」也。

亢之爲言也﹐知進而不知退﹐知存而不知亡﹐知得而不知喪。

本義所以動而有悔也。

集說孔氏穎達曰﹕言上九所以亢極有悔者﹐正由有此三事﹐若能三事備知﹐𨿽居上位﹐不至於亢也。

其惟聖人乎﹖知進退存亡而不失其正者﹐其惟聖人乎﹖本義知其理勢如是﹐而處之以道﹐則不至於有悔矣﹐固非計私以避害者也﹐再言其惟聖人乎﹐始若沒問﹐而卒自應之也。

此第六節

﹐復申第二節

三節四節之意。

程傳極之甚爲「亢」﹐至於「亢」者﹐不知進退存亡得喪之理也﹐聖人則知而處之﹐皆不失其正﹐故不至於亢也。

集說李氏鼎祚曰﹕再稱聖人者﹐嘆美用九能知進退存亡而不失其正。

朱氏震曰「亢」者處極而不知反也﹐萬物之理﹐進必有退﹐存必有亡﹐得必有喪﹐「亢」知一而不知二﹐故道窮而致災﹐人固有知進退存亡者矣﹐其道詭於聖人﹐則未必得其正﹐不得其正﹐則與天地不相似﹐「知進退存亡而不失其正者﹐其惟聖人乎」﹐故兩胡氏炳文曰﹕陽極則剝﹐《乾》上則「亢」﹐中不可過也﹐知其時將過乎中﹐而處之不失其正﹐「其惟聖人乎」﹐「貞者正也」﹐乾元之用所歸宿也﹐乾之四徳始於元﹐至此又論聖人之體乾而歸於正﹐其意深矣。

陳氏琛曰﹕進極必退﹐存極必亡﹐乃理勢之自然也﹐知其如是﹐則隨時變通﹐而處以是道之當然﹐有收斂而無施張﹐有捨棄而無系吝﹐如此則不至於有悔矣﹐然此惟聖人能之﹐蓋聖人樂天知命﹐達理而能權也﹐常人則明不足以見幾﹐心不免於物累﹐故不能也。

總論朱子答萬正淳曰﹕大抵《易》卦之辭﹐本只是各著本卦本爻之象﹐明占凶之占當如此耳﹐非是就聖賢地位說道理也﹐故《乾》六爻﹐自天子以至於庶人﹐自聖人以至於愚不肖﹐筮或得之﹐義皆有取﹐但純陽之徳﹐剛健之至﹐若以義類推之﹐則爲聖人之象﹐而其六位之髙下﹐又有似聖人之進退﹐故文言因潛見曜飛自然之文﹐而以聖人之迹各明其義。

坤至柔而動也剛﹐至靜而徳方。

本義剛方﹐釋「牝馬之貞」也。「方」﹐謂生物有常。

集說《朱子語類》云「坤至柔而動也剛」﹐「坤」只是承天﹐如一气之施﹐坤則盡能發生承載﹐非剛安能如此。

問《程傳》云﹕坤道「至柔而動則剛」﹐坤體至靜而徳則方﹐柔與剛相反﹐靜與方疑相似。曰﹕靜無形﹐方有體﹐靜言其體﹐則不可得見﹐方言其徳﹐則是其著也。

吳氏澄曰﹕坤體中含乾陽﹐如﹐人肺藏之藏气﹐故曰「至柔」。然其气機一動而辟之時﹐乾陽之气﹐直上而出﹐莫能禦之﹐故曰「剛」。剛卽六二爻辭所謂直也﹐乾運轉不已﹐而坤體巋然不動﹐故曰「至靜」。然其生物之徳普徧四周﹐無處欠缺﹐故曰「方」。

方卽六二爻辭所謂「方」也﹐乾之九五﹐不徒剛健而能中正﹐故爲乾元之大﹐坤之六二﹐不徒柔靜而能剛方﹐故爲坤元之至。

何氏楷曰﹕乾剛坤柔﹐定體也﹐坤固至柔矣﹐然乾之施一至﹐坤卽能翕受而發生之﹐气機一動﹐不可止遏屈撓﹐此又柔中之剛矣﹐乾動坤靜﹐定體也﹐坤固至靜矣﹐及其承乾之施﹐陶冶萬類﹐各有定形﹐不可移易﹐此又靜中之方矣﹐承靜者體也﹐剛方者用也。

後得主而有常。

本義《程傳》曰「主」下當有「利」字。

集說趙氏汝楳曰﹕坤無干以爲始﹐孰開其端﹐「先迷」也﹐天先施而地後生﹐「後得主」也﹐先陽後陰﹐乃天地生生之常理。

余氏芑舒曰﹕程子以「主利」爲一句﹐朱子因之﹐故以《文言》後得主力闕文﹐然《彖傳》後順得常﹐與「後得主而有常」﹐意正一律﹐似非闕文也。

兪氏琰曰﹕坤道之常﹐蓋當處後﹐不可撓先也﹐撓先則失坤之常矣﹐惟處乾之後﹐含萬物而化光。

本義復明「亨」義。

集說王氏宗傳曰﹕惟其動剛﹐故能徳應乎乾﹐而成萬物化育之功﹐惟其徳方﹐故能不拂乎正﹐而順萬物性命之理﹐此坤之徳所以能配天也﹐後得主而有常﹐則申後順得常之義﹐含萬物而化光﹐則申含弘光大品物咸亨之義。

坤道其順乎﹐承天而時行。

本義復明順承天之意。

此以上申《彖傳》之意程傳坤道至柔﹐而其動則剛﹐坤體至靜﹐而其徳則方﹐動剛故應干不違﹐徳方故生物有常﹐陰之道﹐不唱而和﹐故居後爲得﹐而主利成萬物﹐坤之常也﹐含容萬類﹐其功化光大也﹐「主」字下脫「利」字﹐「坤道其順乎承天而時行」﹐承天之施﹐行不違時﹐贊坤道之順也。

集說兪氏琰曰「至柔而動也剛」﹐申「徳合無疆」之義。「至靜而徳方」﹐釋「貞」義。「後得主而有常」﹐後順得常之謂。含萬物而化光﹐卽含弘光大品物咸亨之謂。「坤道其順乎承天而時行」﹐卽「乃順承天」之謂。

案動剛﹐釋「元亨」也﹐气之發動而物生也。徳方﹐釋「利貞」也﹐形之完就而物成也。柔靜者坤之本體﹐其剛其方﹐乃是乾爲之主。而坤順之以行止者﹐故繼之曰「後得主而有常」﹐釋「先迷後得主」也。含物化光﹐謂亨利之間﹐致養萬物﹐其功盛大﹐釋「西南得朋」也。承天時行﹐謂順承於元﹐至貞不息﹐陰道終始於陽﹐釋「東北喪朋」也。蓋孔子旣以《坤》之「元亨利貞」﹐配乾爲四徳﹐則所謂西南東北者﹐卽四時也﹐故用《彖傳》所謂含弘光大者﹐以切西南﹐又用所謂乃順承天「行地無疆」者﹐以切東北﹐欲人知四方四徳﹐初非兩義﹐此意《彖傳》未及﹐故於《文言》發之。

又案《乾》爻惟九五「剛健小正」﹐得乾道之純﹐故《彖傳》言「乘尼」「禦天」﹐「首出庶物」﹐卽九五「飛龍在天利見大人」之義也﹐《坤》爻惟六二柔順中止﹐得坤道之純﹐故《文言》言動剛徳方﹐含物承天﹐卽六二「直方大」之義也﹐《象傳》於乾五曰「位乎天徳」﹐於坤二曰「地道光」也﹐明乎乾坤之主﹐在此二爻矣。

積善之家﹐必有餘慶﹔積不善之家﹐必有餘殃。臣弒其君﹐子弒其父﹐非一朝一夕之故﹐其所由來者漸矣﹐由辧之不早辧也。《易》曰「履霜﹐堅冰至」﹐蓋言順也。

本義古字「順」﹑「愼」通用﹐案此當作「愼」﹐言當辧之於微也。

程傳天下之事﹐未有不由積而成﹐家之所積者善﹐則福慶及於子孫﹐所積不善﹐則災殃流於後世﹐其大至於弒逆之禍﹐皆因積累而至﹐非朝夕所能成也﹐明者則知漸不集說呂氏祖謙曰「蓋言順也」﹐此一句尢可警﹐非心邪念﹐不可順養將去﹐若順將去﹐何所不至﹐懲治遏絕﹐正要人著力。

張氏振淵曰﹕天道有剛必有陰﹐原相爲用﹐然陰之爲道﹐利於從陽。而不利於抗陽。

坤道可謂至順矣﹐而順之變反爲逆﹐故至人深著其順之利﹐明臣子之大分﹐究極其逆之禍﹐立君父之大防也。

直其正也﹐方其義也。君子敬以直內﹐義以方外﹐敬義立而徳不孤﹐直方大不習無不利﹐則不疑其所行也。

本義此以學言之也。止﹐謂本體﹐義﹐謂裁制﹐敬則本體之守也﹐「直內」「方外」﹐《程傳》備矣﹐不孤﹐言大也﹐疑故習而後利﹐不疑則何假於習。

程傳「直」言「其正也」﹐「方」言「其義也」﹐君子主敬以直其內﹐守義以方其外﹐敬立而內直﹐義形而外方﹐義形於外﹐非在外也﹐敬義旣立﹐其徳盛矣﹐不期大而大矣﹐「徳不孤」也﹐無所用而不周﹐無所施而不利﹐孰爲疑乎。

集說孔氏穎達曰﹕君子用「敬以直內」﹐內謂心也﹐用此恭敬以直內心﹐「義以方外」者﹐用此義事以方正外物﹐言君子法地正直而生萬物﹐皆得所宜。

程子曰「敬以直內﹐義以方外」﹐合內外之道也﹐釋氏內外之道不備者也﹐敬義夾持﹐直上達天徳自此。

問必有事焉當用敬否﹖曰「敬」只是涵養一事。必有事焉﹐須當集義﹐又問﹐義莫是中理杏﹖曰﹕中理在事﹐義在心。問敬義何別﹖曰﹕敬只是持己之道﹐義便知有是有非﹐順理而行是爲義也﹐若只守一个敬﹐不知集義﹐卻是都無事也。又問「義」只在事上如何﹖曰﹕內外一理﹐豈特事上求合義也。

謝氏良佐曰﹕釋氏所以不如吾儒﹐無「義以方外」一節﹐「義以方外」﹐便是窮理﹐釋氏卻以理爲障礙﹐然不可謂釋氏無見處﹐但見了不肯就理。

《朱子語類》云「敬以直內」﹐是持守功夫﹔「義以方外」﹐是講學功夫﹐「直」是直上直下﹐胸中無纖豪委曲﹐「方」是割截方正之意﹐是處此事皆合宜﹐截然不可得而移易之意。

又云「敬義」夾持﹐直上達天徳自此﹐最是下得「夾持」兩字好﹐教主乎中﹐義防於外﹐二者夾持﹐要放下霎時也不得﹐只得直上去﹐故便達天徳自此﹐表裹夾持更無東西走作去處﹐上面只更有个天徳。

問義形而外方﹐曰「義」是心頭斷事底﹐心斷於內﹐而外便方正﹐萬物各得其宜。

又云﹕《文言》將「敬」字解「直」字﹐「義」字解「方」字﹐「敬義立而徳不孤」﹐卽解「大」字﹐敬而無義﹐則作事出來必錯了﹐只義而無礅則無奉﹐何以爲義﹐皆是孤也﹐須是敬義立方不孤﹐施之事君則忠於君﹐事親則悅於親﹐交朋友則信於朋友﹐皆不待習而無一之不利也。

王氏應麟曰﹕《丹書》「敬義」之訓﹐夫子於《坤》六二《文言》發之﹐孟子以集義爲本﹐程子以居敬爲先﹐張宣公謂功夫並進﹐相須而相成也。

胡氏炳文曰﹕《乾》九三﹐明誠並進也﹐《坤》六二﹐敬義偕立也﹐主敬是爲學之要﹐集義乃講學之功。

薛氏瑄曰「敬以直內」﹐涵養未發之中。「義以方外」﹐省察中節之和。

又曰「敬以直內」﹐戒愼恐懼之事。「義以方外」﹐知言集義之事。內外夾持﹐用力之要﹐莫切於此﹕蔡氏淸曰「正」是無少邪曲﹐「義」是無少差謬。

又曰﹕此「正」「義」二字﹐皆以見成之徳言﹐然直不自直﹐必由於敬﹐方不自方﹐必由於義﹐直卽主忠信﹐方卽徙義﹐直卽心無私﹐方卽事當理﹐故直內以動者言爲當。

陰𨿽有美含之﹐以從王事﹐弗敢成也。地道也﹐妻道也﹐臣道也﹐地道無成而代有終也。

程傳爲下之道﹐不居其功﹐含晦其章美以從上事﹐代上以終其事﹐而不敢有其成功也﹐猶地道代天終物﹐而成功則主於天也﹐妻道亦然。

集說宋氏衷曰﹕臣子𨿽有才美﹐含藏以從其上﹐不敢有所成名也﹐地終天功﹐臣終君事﹐婦終夫業﹐故曰「而代有終」也。

程子曰﹕天地日月一般﹐月之光﹐乃日之光也﹐地中生物者﹐皆大气也﹐惟「無成而代有終」者﹐地之道也。

王氏申子曰﹕三非有美而不發﹐特不敢暴其美﹐惟知代上以終其事﹐而不居其成功﹐猶地代天生物﹐而功則主於天也。

兪氏琰曰﹕旣曰「地道無成」﹐而又曰「代有終」﹐何也﹖乾能始物﹐不能終物﹐坤繼其終而終之﹐則坤之所以爲有終者﹐終乾之所未終也。

蔡氏淸曰﹕以從王事﹐以含章之道而從王事﹐「弗敢成也」﹐卽是含章之道﹐用於從王事者也。

谷氏家傑曰﹕爻言「有終」﹐此言「代有終」﹐則並其終亦非坤之所敢有也。

何氏楷曰﹕乾能始萬物而已﹐必賴坤以作成之﹐故曰「代有終」﹐正對乾之始而言。

天地變化﹐艸木蕃﹐天地閉﹐賢人隱。《易》曰「括囊無咎無譽。」蓋言謹也。

程傳四居上近君﹐而無相得之義﹐故爲隔絕之象﹐天地交感則變化萬物﹐艸木蕃盛﹐君臣相際而道亨﹐天地閉隔﹐則萬物不遂﹐君臣道絕﹐賢者隱遁﹐四於閉隔之時﹐集說張氏浚曰﹕括囊蓋內亢其徳﹐待時而有爲者也﹐漢儒乃以「括囊」爲譏﹑豈不陋哉﹐陽舒陰閉﹐故孔子發天地閉之訓﹐夫閉於前而舒於後﹐生化之功﹐自是出也﹐「括囊」之愼﹐庸有害乎。

君子黃中通理。

本義黃中﹐言中徳在內﹐釋「黃」字之義也。

集說蔡氏消曰﹕通理﹐卽是「黃中」處通而理也﹐蓋「黃中」非通﹐則無以應乎外﹐通而非理﹐則所以應乎外者﹐不能皆得其當﹐此所以言「黃中」﹐而必並以通理言之﹐通理亦在內也。

正位居體。

本義𨿽在尊位﹐而居下體﹐釋「裳」字之義也。

案孟子曰「立天下之正位。」正位﹐卽禮也﹐此言「正位居體」者﹐猶言以禮居身爾﹐禮以物躬﹐則自卑而尊人﹐故爲釋「裳」字之義。

美在其中﹐而暢於四支﹐發於事業﹐美之至也。

本義「美在其中」﹐復釋「黃中」﹐「暢於四支」﹐復釋「居體」。

程傳黃中﹐「文在中」也﹐君子文中而達於理﹐居正位而不失爲下之體﹐五尊位﹐在坤則惟取中正之義﹐美積於中﹐而通暢於四體﹐發見於事業﹐徳美之至盛也。

集說《朱子語類》云﹕二在下﹐方是就功夫上說﹐如不疑其所行是也﹐五得尊位﹐則是就它成就處說﹐所以云「美在其中﹐而暢於四支﹐發於事業﹐美之至也。」蔡氏淵曰「黃中通理」﹐釋「黃」義﹐「正位居體」﹐釋「裳義」。「黃中」﹐正徳在內。「通理」﹐文無不通﹐言柔順之徳蘊於內也。「正位」﹐居在中之位﹐「居體」﹐居下體而不僭﹐言柔順之徳形於外也。「美在其中」﹐「黃中通理」也﹐「暢於四支﹐發於事業」﹐「正位居體」也﹐二五皆中﹐二居內卦之中﹐其發見於外者﹐不疑其所行而已﹐五外卦之中﹐其施於外﹐有事業之可觀﹐坤道之美﹐至此極矣。

蔡氏淸曰「黃裳」二字﹐分而言之﹐則『黃」爲中﹐「裳」爲順﹐合而言之﹐則惟中故順﹐存於中爲中﹐形於外爲順﹐理一而已﹐天下無有形於外而不本乎中者﹐惟有黃中之徳﹐故能以下體自居。

林氏希元曰﹕《文言》旣分釋「黃裳」了﹐又恐人認爲二物﹐不知歸重處﹐故發「美在其中」一條﹐見得其所謂順﹐乃本於中﹐與《象傳》「文在中也」﹐及「六二之動直以方也」﹐意思一般。

附錄胡氏炳文曰﹕蓋直內方外之君子﹐卽「黃中通理」之君子也。「敬以直內」﹐則胸中洞然表裏如一﹐是卽所以爲「黃中」。「義以方外」﹐則凡事之來﹐義以處之﹐無不合理﹐是卽所以爲通理﹐五之「黃中通理」﹐本於直內方外﹐故其「正位」也﹐𨿽居乎五之尊﹐而其「居體」也﹐則不失乎二之常﹐二之直內方外﹐是內外夾持﹐兩致其力﹐案《乾》爻之言學者二﹐於九二﹐則曰﹐言信行謹﹐閒邪存誠也﹔於九三﹐則曰忠信以進徳﹐修辭立誠以居業世。《坤》爻之言學者二﹐於六二﹐則曰「敬以直內」﹐「義以方外」也﹔於六五﹐則曰「黃中通理﹐正位居體」也。分而言之則有四﹐合而言之﹐則《乾》二之存誠﹐卽乾三之忠信﹐皆以心之實者言也﹐乾二之信謹﹐卽乾三之修辭立誠﹐皆以言行之實者言也。在二爲大人﹐則以成徳言之﹐由其言行以窺其心﹐見其純亦不已如此也﹐在三爲君子﹐則以進學言之﹐根於心而達於言行﹐見其交修不懈如此也。

《坤》二之「直內」﹐卽《坤》五之「黃中」﹐皆以心之中直者言也﹐《坤》二之「方外」﹐卽《坤》五之「正位」﹐皆以行之方正者言也﹐二言「直」而五言「中」﹐「直」則未有不中者﹐「中」乃「直」之至也。二言「方」而五言「正」﹐「方」則未有不正者﹐「正」乃方之極也﹐二居下位﹐不疑所行而已﹐五居尊﹐又有發於事業之美﹐此則兩爻所以異也。在《乾》之兩爻﹐誠之意多﹐實心以體物﹐是乾之徳也。《坤》之兩爻﹐敬之意多﹐虛心以順理﹐是坤之徳也。而要之未有誠而不敬﹐未有敬而不誠者﹐乾坤一徳也﹐誠敬一心也﹐聖人所以分言之者。蓋乾陽主實﹐坤陰主虛﹐人心之徳﹐必兼體焉﹐非實則不能虛﹐天理爲主﹐然後人欲退聽也﹐非虛則不能實﹐人欲屏息﹐然後天理流行也﹐自其實者言之則曰誠﹐自其虛者言之則口「敬」﹐是皆一心之徳﹐而非兩人之事﹐但在聖人則純乎誠矣﹐其敬也﹐自然之敬也﹐其次則主敬以至於誠。故程子曰﹕誠則無不敬﹐未能誠﹐則必敬而後誠﹐而以乾坤分爲聖賢之學者此也。

陰疑於陽必戰﹐爲其嫌於無陽也﹐故稱龍焉﹐猶未離其類也﹐故稱血焉。夫玄黃者﹐天地之雜也﹐天玄而地黃。

本義「疑」﹐謂鈞敵而無小大之差也﹐坤𨿽無陽﹐然陽未嘗無也。「血」﹐陰屬﹐蓋气剛而血陰也﹐「玄黃」﹐天地之正色﹐言陰陽皆傷也。

此以上申《象傳》之意。

程傳陽大陰小﹐陰必從陽﹐陰旣盛極﹐與陽偕矣﹐是疑於陽也﹐不相從則必戰﹐卦𨿽純陰﹐恐疑無傷﹐故稱龍見其與陽戰也﹐於野﹐進不已而至於外也﹐盛極而進不已﹐則戰矣﹐𨿽盛極不離陰類也﹐而與陽爭﹐其傷可知﹐故稱「血」﹐陰旣盛極﹐至與陽爭﹐𨿽陽不能無傷﹐故「其血玄黃」。「玄黃」﹐天地之色﹐謂皆傷也。

集說幹氏寶曰﹕陰在上六﹐十月之時也﹐卦成於乾﹐乾體純剛﹐不堪陰盛﹐故曰「龍戰」。戌亥﹐乾之都也﹐故「稱龍」焉﹐「未離陰類」﹐故曰「血」。陰陽色雜﹐故曰「玄黃」。陰陽離則異气﹐合剛同功﹐君臣夫妻﹐其義一也。

蔡氏淵曰﹕十月爲純坤之月﹐六爻皆陰﹐然生生之理﹐無頃刻而息﹐聖人爲其純陰而或嫌於尢陽也﹐故「稱龍」心明之﹐古人謂十月爲陽月者﹐蓋出於此。

兪氏瑣曰「玄」者天之色﹐「黃」者地之色﹐「血」言「幺黃」﹐則天地雜類﹐而陰剛無別矣﹐故曰「夫玄黃者天地之雜也」。陰陽相戰﹐𨿽至於天地之雜亂﹐然而天地定位於上下﹐其大分終不可易﹐故其終又分而言之曰「天玄而地黃」。

說卦傳集說孔氏穎達曰﹕孔子以伏羲畫八卦後重爲六十四卦﹐《系辭》中略明八卦小成﹐引而伸之。又曰「八卦成列﹐象在其中矣﹐因而重之﹐爻在其中矣。」又曰「觀象於天﹐觀法於地﹐觀鳥獸之文﹐與地之宜﹐近取諸身﹐遠取諸物﹐始作八卦﹐以通神明之徳﹐以類萬物主情」﹐然引而伸之﹐重三成六之意﹐猶自末明﹐仰觀俯察﹐近身遠物之象﹐亦爲未見﹐故於此更備說重卦之由﹐及八卦所爲之象﹐謂之說卦焉。

昔者聖人之作易也﹐幽贊於神明而生蓍。

本義幽贊神明﹐猶言贊化育。《龜莢傳》曰﹕天下和平﹐王道得﹐而蓍莖長丈﹐其叢生滿百莖。

集說孔氏穎達曰﹕以此聖知﹐深知神明之道﹐而生用蓍求卦之法﹐故曰「幽贊於神明而生蓍」。

程子曰「幽贊於神明而生蓍」﹐用蓍以求卦﹐非謂有蓍而後畫卦。

蘇氏軾曰﹕介紹以傳命謂之贊天地鬼神不能與人接也﹐故以蓍龜爲之介紹。

項氏安世曰「生蓍」﹐謂創立用蓍之法﹐神不能占﹐以蓍言之﹐所以贊神出命﹐故謂之幽贊神明﹐卽大衍所謂佑神也。

龔氏煥曰﹕項氏生蓍之說與本義不同﹐然以下文倚數立卦生爻觀之﹐似當以項氏之說爲正。

蘇氏濬曰「生蓍」﹐當以生爻之例推之。

參天兩地而倚數。

本義天圓地方﹐圓者一而圍三﹐三各一奇﹐故參天而爲三﹐方者一而圍四﹐四合二偶﹐故兩地而爲二﹐數皆倚此而起﹐故揲蓍三變之末﹐其餘三奇﹐則三三而九﹐二偶﹐則三二而六﹐兩二一三則爲七﹐兩二一二則爲八。

集說孔氏穎達曰﹕七九爲奇﹐天數也﹔六八爲偶﹐地數也。故取奇於天﹐取偶於地﹐而立七八六之數也。何以參兩爲目奇偶﹐蓋占之奇偶﹐亦以「參兩」言之一﹐且以兩是偶數之始﹐三是奇數之初故也﹐不以一目奇者。張氏云﹐以「三」中含兩﹐有一以包「兩」之義﹐明天有包地之徳﹐陽有包陰之道。

陸氏振奇曰﹕倚﹐依也﹐﹐倚數在生菁之後﹐立卦之前﹐蓋用蓍得數﹐而後布以爲卦﹐故以七八九六當之。

案「參天兩地」﹐以方圓徑田定之﹐亦其大致爾﹐實則徑一者不止圍三﹐非密率也。以理言之﹐則張氏所謂以一包兩者是﹐蓋﹕大能兼地﹐故一並二以成三也﹐以算言二二三爲八也。以算言之﹐奇數起於一三﹐成於九七﹐偶數起於二四﹐成於八六﹐故以其成數紀陰陽﹐陽之進者爲老﹐退者爲少﹐陰之退者爲老﹐進者爲少也﹐以象言之﹐凡圓者以六而包一﹐虛其中則六也﹐實其中則七也﹐凡方者以八而包一﹐實其中則九也﹐虛其中則八也﹐陽圓陰方﹐陽實陰虛﹐故惟七圓而實﹐爲盛陽﹐惟八方而虛﹐爲壯陰﹐九𨿽實而積方﹐則陽將變而爲陰矣﹐故爲老陽﹐六𨿽虛而積圓﹐則陰將變而爲陽矣﹐故爲老陰也﹐其數皆自參兩中來﹐故曰「倚數」。

觀變於陰陽而立卦﹐發揮於剛柔而生爻﹐和順於道徳而理於義﹐窮理盡性以至於命。

本義和順從容﹐無所乖逆﹐統言之也﹐理﹐謂隨事得其條理﹐析言之也﹐窮天下之理﹐盡人物之性﹐而合於天道﹐此聖人作《易》之極功也。

此第一章

。

集說韓氏伯曰﹕卦﹐象也。蓍﹐數也。卦則「雷風相薄﹐山澤通气」﹐擬像陰陽變化之體﹐蓍則錯綜天地參兩之數﹐蓍極數以定象﹐卦備象以盡數﹐故蓍曰「參天兩地而倚數」﹐卦曰「觀變於陰陽」。

孔氏穎達曰﹕《系辭》言伏羲作《易》之初﹐故直言仰觀俯察﹐此則論其旣重之後﹐端策布爻﹐故先言生蓍﹐後言立卦﹐非是聖人幽贊在觀變之前也。

邵子曰﹕天使我有是之謂命﹐命之在我之謂性﹐性之在物之謂理。

《朱子語類》﹕問﹕「觀變於陰陽而立卦」﹐是就蓍數上觀否﹖曰﹕恐只是就陰陽上觀﹐未用說到蓍數處。

問旣有卦則有爻矣﹐先言卦而後言爻何也﹖曰﹕方其立卦﹐只見是卦﹐及細別之﹐則有六爻。又問陰陽剛柔一也﹐而別言之何也﹖曰「觀變於陰陽」﹐近於造化而言「發揮剛柔」﹐近於人事而言﹐且如《泰》卦﹐以卦言之﹐只見得「小往大來」陰陽消長之意﹐爻裏面使有包荒之類。

又云﹕和順於道徳﹐是默契本原處﹐理於義﹐是應變合宜處﹐物物皆有理﹐須一一推窮﹐性則是理之極處﹐故云「盡」﹐命則性之所自來處﹐故云「至」。

問「窮理盡性至於命」。曰﹕此本是就《易》上說﹐《易》上盡具許多道理﹐直是窮得物理﹐盡得人性﹐到得那天命﹐所以《通書》說《易》者性命之原。

項氏安世曰﹕道卽命﹐徳卽性﹐義旣理﹐「和順於道徳而理於義﹐窮理盡性以至於命」﹐反覆互言也。《易》之奇偶﹐在天之命﹐則爲陰陽之道﹐在人之性﹐則爲仁義之徳﹐在地之宜﹐則爲剛柔之理﹐「和順於道徳而理於義」﹐自幽而言以至於顯﹐此所謂顯遒也﹐陳氏淳曰﹕理與性對說﹐理乃是在物之理﹐性乃是在我之理﹐在物底﹐便是天地人物公共底道理﹐在我底﹐乃是此理已具得爲我所有者。

徐氏幾曰﹕如乾爲天道﹐面《彖》之「元亨利貞」則其徳﹐爻之「潛」﹑「見」「躍」﹑「飛」則其義﹐以一卦面統言之﹐所謂和順也﹐就六爻而言之﹐所謂理也﹐善觀《易》者﹐推爻義以窮天下之理﹐明卦徳以盡一已之性﹐窮理盡性﹐則進退存亡得喪之大道可以知﹐而天命在我矣。

龔氏煥曰﹕上句是自源而流﹐於句是自末而本﹐蓋必「和順於道徳」﹐而後能「理於義」﹐必「窮理盡性」﹐而後能「至於命」也。

盧氏曰﹕立卦生爻﹐在聖人作《易》上看﹐若作蓍數之變說﹐卻是用《易》了﹐朱於謂未用說到蓍數處是也﹐聖人觀察天地變化之道﹐而立乾坤等卦﹐故曰「觀變於陰陽而立卦」。旣觀象立卦﹐又就卦中剛柔兩畫﹐或上或下﹐微細闡發出來﹐而生變動之爻﹐故曰「發揮於剛柔而生爻」。

何氏楷曰﹕數旣形矣﹐卦斯立焉﹐卦旣立矣﹐爻斯生焉﹐「和順於道徳而理於義」﹐從合而分﹐「窮理盡性以至於命」﹐從分而合﹐理義非二也。程子謂在物爲理處物爲義是也﹐性命與道徳非二也﹐於思謂天命之謂性率性之謂道是也。窮盡至﹐皆造極之意﹐性者理之原﹐理窮則逢其原﹐故窮理所以盡性﹐命者性之原﹐性盡則逢其原﹐故盡性所以至命﹐只是一事。

總論孔氏穎達曰「昔者聖人」至「以至於命」﹐此一節將明聖人引伸因重之意﹐故先敍聖人本制蓍數卦爻﹐備明天道人事妙極之理。

何氏楷曰﹕此章統論蓍卦及爻辭。聖人﹐謂羲文周公﹐《乾鑿度》曰﹕垂皇策者羲﹐則自伏羲時已用蓍矣。卦爻辭至文王周公始系﹐此以知其總言之也。

案此章次第最明﹐《易》爲卜筮之書﹐而又爲五經之原者﹐於此章可見矣﹐生蓍者﹐立蓍筮之法也。倚數者﹐起蓍筮之數也﹐立卦生爻﹐則指畫卦系辭言之﹐是二者﹐蓍筮之體而言於後﹐明《易》爲卜筮而作也﹐「和順於道徳而理於義」﹐言卦畫旣立﹐則有以契合乎天之道﹐性之徳﹐而下周乎事物之宜也﹐「窮理盡性以至於命」﹐言爻辭旣設﹐則有以窮盡乎事之理﹐人之性﹐而上達乎天命之本也﹐夫《易》以卜筮爲教﹐而道徳性命之奧存焉﹐然則以礻幾祥之末言《易》者﹐迷道之原者也﹐以事物之迹言《易》者﹐失教之意者也。

昔者聖人之作《易》也﹐將以順性命之理﹐是以立天之道曰陰與陽﹐立地之道曰柔與剛﹐立人之道曰仁與義。兼三才而兩之﹐故《易》六畫而成卦。分陰分陽﹐疊用柔剛﹐故《易》六位而成章。

本義「兼三才而兩之」﹐總言六畫﹐又細分之﹐則陰陽之位﹐間雜而成文章也。

此第二章

。

集說崔氏憬曰﹕此明一卦六爻﹐有三才二體之義﹐故明天道旣立陰陽﹐地道又立朱氏震曰「易有太極」﹐陰陽者﹔太虛聚而有气﹐柔剛者﹐气聚而有體﹐仁義根於太虛﹐見於气體﹐動於知覺者也﹐自萬物一源觀之謂之性﹐自稟賦觀之謂之命﹐自天地人觀之謂之理﹐三者一也﹐聖人「將以順性命之理」﹐曰陰陽﹐曰柔剛﹐曰仁義﹐以立天地人之道﹐蓋互見也﹐易「兼三才而兩之」﹐六畫成卦﹐則三才合而爲一﹐然道有變動﹐故「分陰分陽﹐疊用柔剛」。

郭氏雍曰「分陰分陽」﹐非謂立天之道陰陽也﹐言三才二道﹐皆一爲陰一爲陽﹐見於六位也。「疊用柔剛」﹐非謂立地之道柔剛也﹐言三才陰陽﹐分爲六畫﹐疊以九六柔剛居之也﹐故三才二道﹐不兼九六言之﹐則曰「六畫」﹐兼明九六柔剛﹐而後謂之六位。

《朱子語類》云﹕陰陽剛柔仁義﹐看來當曰義與仁﹐當以仁對陽﹐仁若不是陽剛﹐如何作得許多造化﹐義𨿽剛﹐卻主於收斂﹐仁卻主發舒﹐這也是陽中之陰﹐陰中之陽﹐互藏其根之意﹐且如今人用賞罰﹐到賜與人自足無疑﹐便作將去﹐若是刑殺時﹐便遲疑不肯果決﹐這見得陽舒陰斂﹐仁屬陽﹐義屬陰處。

邱氏富國曰﹕上言「窮理盡性至命」﹐此言「順性命」﹐則《易》中所言之理﹐皆「性命」也﹐然所謂性命之理﹐卽陰陽柔剛仁義是也﹐兼三才而兩之﹐言重卦也﹐方卦之小成﹐三畫已具三才之道﹐至重而六﹐則天地人之道各兩﹐所謂六畫成卦也。「分陰分陽」﹐以位言﹐凡卦初三五位爲陽﹐二四上位爲陰﹐自初至上﹐陰陽各半﹐故曰「分」。「疊用柔剛」以爻言﹐柔謂六﹐剛謂九也﹐位之陽者﹐剛居之﹐柔亦居之﹐位之陰者﹐柔居之﹐剛亦居之﹐或柔或剛更相爲用﹐故曰「疊。」分之以示其經﹐疊用以爲之緯﹐經緯錯綜﹐粲然有文﹐所謂「六位」「成章」也。

吳氏澄曰﹕性之理﹐謂人之道也﹐命之理﹐謂天地之道也﹐天之气有陰陽﹐地之質有柔剛﹐人之徳有仁義﹐道則主宰其气質而爲是徳者也。

又曰﹕上文以「陰陽」爲天之道﹐下「陰陽」二字﹐則總言六位也﹐六位之中﹐分初三五爲陽位﹐二四上爲陰位也﹐上文以柔剛爲地之道﹐下「柔剛」二字﹐則總言六畫也﹐六畫之中﹐奇畫皆謂之剛﹐偶畫皆謂之柔也﹐位無質﹐故以「陰陽」名之﹐畫有質﹐故以「柔剛」名之﹐位之陰陽相間則分布一定﹐畫之柔剛不同﹐則疊用以居﹐《系辭傳》所謂「物相雜曰文」﹐卽此成章之謂也。

胡氏炳文曰﹕上章「和順於道徳」﹐統言之也﹔「理於義」﹐析言之也﹐此章「六畫而成卦」﹐統言之也﹔「分陰分陽」﹐「疊用柔剛」﹐「六位而成章」﹐又析言之也。

蔡氏淸曰「立天之道」﹐非有以立之也﹐謂天道之立以陰陽也﹐其曰「分陰分陽」者﹐陰陽之自分也﹐其曰「疊用柔剛」者﹐剛柔之自疊用也﹐非有分之用之者也。

何氏楷曰﹕此章言卦畫「順性命之理」﹐卽上章所謂「和順於道徳而理於義﹐窮理盡性以至於命」者﹐以一言蔽之也﹐性者人之理﹐命者天地之理﹐陰陽剛柔仁義﹐正所謂「性命之理」也﹐分陰陽﹐用柔剛﹐以斷吉凶而成亹亹﹐則仁義之道﹐固在其中矣。

案上章總論易道﹐此章以下﹐專明卦也﹐上章云「觀變於陰陽而立卦﹐和順於道又案「兼三才而兩之」﹐及「分陰分陽疊用柔剛」三句﹐先儒皆就《易》上說﹐細玩文義﹐當且就造化上說﹐「兼」字「分」字「用」字﹐皆不是著力字﹐言合三才之道而皆兩﹐此易所以六畫成卦也﹐三才之道﹐旣以相對而分﹐又以更疊而用﹐此易所以六位成章也﹐如此方於故易兩字語气相合﹐蔡氏說極貼。

天地定位﹐山澤通气﹐雷風相薄﹐水火不相射﹐八卦相錯。

本義邵子曰﹕此伏羲八卦之位﹐乾南坤北﹐離東坎西﹐兌居東南﹐震居東北﹐巽居西南﹐艮居西北﹐於是八卦相交而咸六十四卦﹐所謂先天之學也。

集說孔氏穎達曰﹕此一節就卦象明重卦之意﹐若使天地不交﹐水火異處﹐則庶類無生成之用﹐品物無變化之理﹐故云「天地定位」而合徳﹐山澤異體而通气﹐雷風各動而相薄﹐水火不相入而相資﹐八卦之用﹐變化如此﹐故聖人重卦﹐令八卦相錯﹐乾坤震巽﹐坎離艮兌﹐莫不交互﹐以象天地雷風﹐水火山澤﹐莫不交錯﹐則《易》之爻卦與天地等﹐性命之理﹐吉凶之數﹐旣往之事﹐將來之幾﹐備在爻卦之中矣。

項氏安世曰﹕八卦𨿽八﹐實則「陰陽」二字而已﹐是故位𨿽定而气則通﹐勢𨿽相薄而情不厭﹐明本一物也。

龔氏煥曰「定位」以體言「通气」「相薄」不「相射」以用言。天地﹐乾坤之定體﹐水火﹐乾坤之大用﹐山澤之气﹐卽水之气﹐雷風之气﹐卽火之气﹐而水火之气﹐又天地之气也。

數往者順﹐知來者逆﹐是故《易》逆數也。

本義起震而歷離兌﹐以至於乾﹐數已生之卦也﹐自巽而歷坎艮﹐以至於神﹐推未生之卦也﹐《易》之生卦﹐則以干兌離震巽坎艮坤爲次﹐故皆「逆數」也。

此第三章

。

集說《朱子語類》云﹕先天圖曲折﹐細詳圖意﹐若自乾一橫排至坤八﹐此則全是自然﹐故說卦云「《易》逆數」也﹐若如圓圖﹐則須如此方見陰陽消長次第﹐𨿽似稍涉安排﹐然亦莫非自然之理﹐自冬至至夏至爲順﹐蓋與前逆數若相反﹐自夏至至冬至爲逆﹐蓋與前逆數者同﹐其左右與今天文家說左右不同﹐蓋從中而分﹐其初若有左右之勢爾。

陳氏埴曰﹕《易》本「逆數」也﹐有一便有二﹐有二便有四﹐有四便有十六﹐以至於六十四﹐皆由此可以知彼﹐由今可以知來﹐故自乾一以至於坤八﹐皆循序而生﹐一如橫圖之次﹐今欲以圓圖像渾天之形﹐若一依此序﹐則乾坤相並﹐寒暑不分﹐故伏羲以乾坤定上下之位﹐坎離列左右之門﹐艮兌震巽﹐皆相對而立﹐悉以陰陽相配﹐自一陽始生﹐起冬至節歷離震之間爲春分﹐以至於乾爲純陽﹐是進而得其已生之卦﹐如今日復數昨日﹐胡氏炳文曰﹔諸儒訓釋﹐皆謂已往而易見爲順﹐未來而前知爲逆﹐《易》主於前民用﹐故曰「《易》逆數也」。惟《本義》依邵子﹐以數往者順一段爲指圓圖﹐而言卦气之所以行﹐「易逆數」一段爲指橫圖﹐而言卦畫之所以生﹐非《本義》發邵子之蘊﹐則學者孰知此所謂先天之學哉。

案此節順逆之義﹐朱子之意如此﹐然與邵子本意﹐各成一說﹐蓋邵子本意﹐以三陰三陽﹐追數至一陰一陽處爲順﹐自一陰一陽﹐漸推至三陰三陽處爲逆﹐朱子則謂左方四卦數已生者爲順﹐右方四卦推未生者爲逆﹐兩說可並存。而邵子之說﹐於此兩章文義﹐尢爲貫串﹐「天地定位」一節﹐自乾坤說到震巽﹐是「數往」也。雷以動之一節﹐自震巽說到乾坤﹐是「知來」也﹐此三句﹐是承上節以起下節﹐言圖像數往則順﹐知來則逆﹐如上節所列是順數﹐順數者尊乾坤次六子也﹐若建圖之意﹐則欲見陰陽之運行﹐功用之先後﹐所重在逆數﹐如下節所推也﹐諸說之詳﹐備《啟蒙》中。

雷以動之﹐風以散之﹐雨以潤之﹐日以晅亙之﹐艮以止之﹐兌以說之﹐乾以君之﹐坤以藏之。

本義此卦位相對﹐與上章同。

此第四章

。

集說孔氏穎達曰﹕上四舉象﹐下四舉卦者﹐王肅云﹐互相備也。

張子曰﹕陰性凝聚﹐陽性發散﹐陰聚之﹐陽必散之﹐其勢均散﹐陽爲陰累﹐則相持爲雨而降﹐陰爲陽得﹐則飄揚爲云而升﹐故云物班布太虛者﹐陰爲風驅﹐斂聚而未散者也﹐凡陰气凝聚﹐陽在內者不得出﹐則奮擊而爲雷霆﹐陽在外者不得入﹐則周旋不捨而爲風﹐其聚有遠近虛實﹐故雷風有大小暴緩﹐和而散﹐則爲霜雪雨露﹐不和而散﹐則爲戾气曀霾﹐陰常散緩﹐受交於陽﹐則風雨調﹐寒暑正。

朱氏震曰﹕前說乾坤以至「六子」﹐此說「六子」而歸乾坤﹐終始循環﹐不見首尾﹐《易》之道也。

《朱子語類》云「雷以動之」以下四句﹐取象義多﹐故以象言「艮以止之」以下四句﹐取卦義多﹐故以卦言。

項氏安世曰﹕自「天地定位」至「八卦相錯」﹐言先天之順象也﹐自「雷以動之」至「坤以藏之」﹐言先天之逆象也。

胡氏炳文曰﹕此章卦位相對與上章同﹐特上章先之以乾坤﹐此章則終之以乾坤也。

金氏賁亨曰﹕上章以天地居首﹐序尊卑也﹐此章以乾坤居後﹐總成功也﹐上以體言﹐此以功用言也。

吳氏曰愼曰﹕前章始乾坤終坎離﹐此章始震巽終乾坤﹐首乾者其重在乾﹐首震者其重在震﹐二章𨿽皆明先天卦序﹐而後天始震之義﹐亦具其中矣。

又案艮兌不言山澤﹐則是指气言也﹐暑气溫熱發生﹐故曰「兌以說之」。寒气嚴凝收斂﹐故曰「艮以止之」﹐上傳於雷霆風雨之下﹐亦曰「一寒一暑」﹐而不言山澤也﹐若雷以動積寒之气﹐而「日以晅之」﹐風以散積暑之气﹐而「雨以潤之」﹐則於卦象皆切﹐乾君坤藏﹐亦主大夏大冬而言﹐大夏如下章所云「萬物皆相見」﹐「向明而治」﹐是君之也﹐大冬如下章所云「萬物之所歸」﹐是藏之也。

帝出乎震﹐齊乎巽﹐相見乎離﹐致役乎坤﹐說言乎兌﹐戰乎乾﹐勞乎坎﹐成言乎艮。

本義帝者天之主宰。邵子曰﹕此卦位乃文王所定﹐所謂後天之學也。

集說程子曰﹕《易》八卦之位﹐元不曾有人說﹐先儒以爲乾位西北﹐坤位西南﹐乾坤任六子而自處於於爲之地﹐此大故無義理﹐雷風山澤之類﹐便是天地之用﹐如人身之有耳目手足﹐便是人之用也﹐豈可謂手足耳目皆用﹐而身無爲乎。

何氏楷曰﹕三男震坎艮﹐以次綱紀於始終﹐三女巽離兌﹐以次而處綱紀之內﹐自東南至西皆陰﹐自西北至東皆陽﹐亦最齊整﹐故坤蹇彖辭﹐有西南東北之語。

萬物出乎震。震﹐東方也。齊乎巽﹐巽﹐東南也。齊也者﹐言萬物之潔齊也。離也者﹐明也﹐萬物皆相見﹐南方之卦也。聖人南面而聽天下﹐向明而治﹐蓋取諸此也。坤也者﹐地也﹐萬物皆致養焉﹐故曰致役乎坤。

兌﹐正秋也﹐萬物之所說也﹐故曰說言乎兌。戰乎乾﹐乾﹐西北之卦也﹐言陰陽相薄也。坎者﹐水也﹐正北方之卦也﹐勞卦也﹐萬物之所歸也﹐故曰勞乎坎。艮﹐東北之卦也﹐萬物之所成終而所成始也﹐故曰成言乎艮。

本義上言帝﹐此言萬物之隨帝以出入也。

此第五章

﹐所推卦位之說﹐多未詳者。

集說鄭氏康成曰「萬物出乎」震雷發聲以生之也﹐「齊乎巽」﹐風搖動以齊之也。

潔﹐猶新也。「萬物皆相見」﹐日照之使光大﹐萬物皆致養﹐地气含養﹐使秀實也﹐萬物程子曰﹕艮﹐止也﹐生也。止則便生﹐不止則不生﹐此艮終始萬物。

又曰﹕冬至一陽生﹐每遇至後則倍寒何也﹐陰陽消長之際﹐無截然斷絕之理﹐故相攙掩過﹐如天將曉﹐復至陰黑﹐亦是理也﹐大抵終始萬物盛乎艮﹐此盡神妙﹐須研窮此理。

鄭氏樵曰﹕乾居西北﹐父道也﹐父道尊嚴﹐嚴凝之气﹐盛於西北。西北者﹐萬物成就之方也。坤居西南﹐母道也﹐母道在養育萬物﹐萬物之生﹐盛於西南。西南者﹐萬物長養之方也。坎艮震方位次於乾者﹐乾統三男也﹐巽離兌方位夾乎坤者﹐坤統三女也。

西北盛陰用事﹐而陰气盛矣﹐非至健莫能與爭﹐故陰陽相薄﹐曰「戰乎乾」﹐而乾位焉﹐戰勝則陽气起矣。

楊氏萬里曰﹕於帝言「致役」者。蓋坤﹐臣也。帝﹐君也。君之於臣﹐役之而已﹐於萬物言致養者。蓋坤﹐母也﹐萬物﹐子也﹐母之於子﹐養之而已﹐至於它卦不言戰而干言戰。乾﹐西北之卦﹐陰盛陽微之時﹐陰疑子陽也﹐不然﹐則《坤》之上六﹐何以言「龍戰於野」。

項氏安世曰﹕後天之序﹐據太極旣分之後﹐播五行於四時也﹐震巽二木主春﹐故震在東方﹐巽東南次之﹐離火主夏﹐故爲南方之卦﹐兌乾二金主秋﹐故兌爲正秋﹐乾西北次之﹐坎水主冬﹐故爲北方之卦﹐土王四季﹐故坤土在夏秋之交﹐爲西南方之卦﹐艮土在冬春之交﹐爲東北方之卦﹐木金土各二者﹐以形王也﹐水火各一者﹐以气王也﹐坤陰土﹐故在陰地﹐艮陽土﹐故在陽地﹐震陽木﹐故正東﹐巽陰木﹐故近南而接乎陰﹐兌陰金﹐故正西﹐乾陽金﹐故近北而接乎陽﹐其序甚明。

徐氏幾曰﹕坎離﹐天地之大用也﹐得乾坤之中气﹐故離火居南﹐坎水居北也。震﹐動也﹐物生之初也﹐故居東。兌﹐說也﹐物成之後也﹐故居西。此四者各居正位也﹐震屬木﹐巽亦屬木﹐震陽木也﹐巽陰木也﹐故巽居東南﹐巳之位也。兌屬金﹐乾亦屬金﹐兌陰金也﹐乾陽金也﹐故乾居西北﹐亥之方也。坤艮皆土也﹐坤陰土﹐艮陽土﹐坤居西南﹐艮居東北者﹐所以均王乎四時也。此四者分居四隅也﹐後天八卦以震巽離坤兌乾坎艮爲次者﹐震巽屬木﹐木生火﹐故離次之﹐離火生土﹐故坤次之﹐坤土生金﹐故兌乾次之﹐金生水﹐故坎次之﹐水非土亦不能以生木﹐故艮次之﹐水土又生木﹐木又生火﹐八卦之用﹐五行之生﹐循環無窮﹐此所以爲造化流行之序也。

龔氏煥曰﹕土之於物﹐無時而不養﹐今獨言致役乎坤何也﹖曰﹕土之養物﹐𨿽無時不然﹐然於西南夏秋之交﹐物將成就之時﹐土气正旺﹐致養之功﹐莫盛於此﹐故曰「致役乎坤」﹐非它時不養﹐而獨養乎此也﹐故又曰「成言乎艮」。艮亦土也﹐養者成之漸﹐成者養之終﹐成而終者又將於此而始﹐此土無不在﹐其於養物之功﹐成始而成終者也﹐水火一而木金土二者﹐水火陰陽之正﹐木金土陰陽之交﹐正者一而交者二也。

胡氏炳文曰﹕離明以徳言﹐八卦之徳可推﹐坤地坎水以象言﹐八卦之象可推﹐兌秋兪氏琰曰﹕艮﹐止也﹐不言止而言成﹐蓋止則生意絕矣﹐成終而復成始﹐則生意周流﹐故曰「成言乎艮」。

陳氏琛曰﹕火气極熱﹐物無由而成﹐水气極寒﹐物無由而生﹐惟土气最爲中和﹐故火金之交有坤土﹐水木之交有艮土﹐而爲萬物之所由出入者也﹐養身養民治天下﹐皆要中和。

張氏振淵曰﹕成始只在成終內﹐無兩截事。

吳氏曰愼曰﹕气不翕聚﹐則不能發散﹐物未堅實﹐則不能復種而生﹐未有不能成終而能成始者也﹐此貞下起元之理﹐主靜立本之道﹐蓋必體立而後用有以行﹐天地人物﹐其理一也。

案此章明文王卦位也﹐震動而發散者﹐生機之始﹐雷厲而風行者﹐造化之初﹐是故陽气奮而物無不出﹐陰气順而物無不齊﹐陽气盛﹐而於陰則明極矣﹐陰精厚﹐順於陽則養至矣﹐陽之和足於內﹐陰之滋足於外﹐則說乎物而物成矣﹐𨿽然﹐天之道資陰而用之而功乃就﹐克陰而化之而命斯行﹐自始至終﹐莫非天也﹐而終始之際﹐見其健而不已焉者﹐天之所以爲天也﹐由是役者於此休﹐故坎以習熟之義而司勞焉﹐動者於此止﹐故艮以動靜不窮之義而司成焉﹐夫文之位變乎羲矣﹐而其體用交錯之妙﹐動靜互根之機﹐則必合而觀之﹐然後造化之理盡。

孔子所以釋文王之意者﹐如此而已﹐諸儒或以五行言之﹐說亦詳密﹐故備載以相參考﹐然諸儒所言坤艮之理﹐亦有未盡者﹐蓋呂令以土獨王未月而爲中央﹐則土位惟一也。

京房以土分王辰戍丑未而直四季﹐則土位有四也﹐今文王之卦﹐惟坤艮二土﹐位於丑未﹐視月令則多其一﹐視京房則少其二﹐何也﹖蓋木之生火﹐金之生水﹐無所藉於土﹐若火非土﹐必不能成金﹐水非土﹐必不能生木﹐則土之功於是爲著﹐又一歲之間﹐陰陽二气﹐皆互相勝﹐陽勝陰﹐則爲木之溫﹐火之熱﹐自卯至未﹐陽多之卦是也﹐陰勝陽﹐則爲金之涼﹐水之寒﹐自酉至醜﹐陰多之卦是也﹐惟丑接於寅﹐未接於申﹐爲三明三陽之卦﹐則二气適均﹐而爲中和之會﹐此所以獨爲土徳之居也﹐其精義亦非諸術所及﹐尙有先天後天列象交變之妙﹐見《啟蒙》附論中。

神也者﹐妙萬物而爲言者也。動萬物者莫疾乎雷﹐橈萬物者莫痰乎風﹐燥萬物者莫熯乎火﹐說萬物者莫說乎澤﹐潤萬物者莫潤乎水﹐終萬物始萬物者莫盛乎艮。故水火相逮﹐雷風不相悖﹐山澤通气﹐然後能變化﹐旣成萬物也。

本義此去乾坤而專言「六子」﹐以見神之所爲﹐然其位序亦用上章之說﹐未詳其義。

集說韓氏伯曰﹕於此言「神」者﹐明八卦運動﹐變化推移﹐莫有使之然者﹐神無物﹐妙萬物而爲言﹐則雷疾風行﹐火炎水潤﹐莫不自然相與爲變化﹐故能萬物旣成也。

崔氏憬曰﹕此言六卦之用﹐而不及乾坤者﹐以天地無爲而無不爲﹐故能成雷風等有爲之神妙也﹐艮不言山﹐獨舉卦名者﹐以動橈燥潤﹐功是雷風水火﹐至於終始萬物﹐於山義則不然﹐故言卦﹐而餘皆稱物﹐各取便而論也﹐。

朱氏震曰﹕張子云﹐一則神﹐兩則化。妙萬物者﹐一則神也﹐且動橈燥說潤終始萬物者﹐孰若六子﹐然不能以獨化﹐故必相逮也﹐不相悖也﹐通气也﹐然後能變化旣成萬物﹐合則化﹐化則神。

項氏安世曰﹔動橈燥說潤盛﹐皆據後天分治之序﹐而相逮不相悖﹐通气變化﹐復據先天相合之位者﹐明五气順布﹐四季分王之時﹐無極之眞﹐二五之精﹐所以妙合而凝者﹐未始有戾於先天之事也。

又曰﹕澤不爲潤而爲「說」者﹐「潤」者﹐气之濕而在內者也﹔「說」者﹐色之光而在外者也。澤气上浮而光溢於外﹐故說而可愛﹐若潤物之功﹐淫液而深長﹐則惟水足以當之。

吳氏澄曰﹕此承上章文王卦位之後﹐而言六卦之用﹐不言乾坤者﹐乾坤主宰萬物之帝﹐行乎六子之中﹐所謂「神也者﹐妙萬物而爲言者也」﹐萬物有迹可見﹐而神在其中﹐無迹可見﹐然神不離乎物也﹐卽萬物之中而妙不可測者﹐神也﹐故曰「妙萬物」。雷之所以動﹐風之所以橈﹐火之所以燥﹐澤之所以說﹐水之所以潤﹐艮之所以終始﹐皆乾坤之神也﹐動者發萌啟蟄震之出也﹐橈者吹拂長養﹐巽之齊也﹐燥者炎赫暴炙﹐離之相見也﹐說者欣懌充實﹐兌之說也﹐潤者滋液歸根﹐坎之勞也﹐終始者貞下起元﹐艮之成也。

胡氏炳文曰﹕以上第三章

第四章

﹐言先天﹐第五章

言後天﹐此第六章

﹐則由後天而推先天者也﹐去乾坤而專言六子﹐以見神之所爲﹐言神則乾坤在其中矣﹐雷之所以動﹐風之所以橈﹐以至艮之所以終所以始﹐後天之所以變化者﹐實由先天而來﹐先天水火相逮﹐以次陰陽之交合﹐後天雷動風橈﹐以次五行之變化﹐惟其交合之妙如此﹐然後變化之妙亦如此。

兪氏琰曰﹕物之方萌﹐「雷以動之」﹐萌而未舒﹐風以橈之﹐舒而尙柔﹐火以燥之﹐及其長也﹐澤以說其外﹐水以潤其內﹐旣說且潤矣﹐於是「艮以止之」﹐止則終﹐終則復始﹐此「六子」各一其用﹐而其所以成萬物者如是也﹐乃若能變能化﹐畢成萬物﹐則又在乎兩相爲用﹐「然後能變化旣成萬物也」。

粱氏寅曰﹕神﹐卽帝也﹐帝吝神之體﹐神者帝之用﹐故主宰萬物者﹐帝也﹐所以「妙萬物」者﹐「帝」之神也。

蔡氏淸曰﹕如雷靑於動﹐風靑於橈﹐則滯於一隅﹐不得謂之妙﹐天地則役使六子﹐以造化乎萬物﹐而六子之伸縮變化﹐皆天地之爲也﹐所以謂神當乾坤也﹐於此蓋可以驗合一不測之義﹐無在無不在之意﹐蓋神如君後﹐「六子」則六官之分職也﹐六官所施行皆帝後所主宰﹐然後六職交舉而治功成矣。

案此章合羲文卦位而總贊之﹐蓋變易之序﹐後天爲著﹐而變易之理﹐先天爲明﹐變易者化也﹐「動萬物」﹑「橈萬物」﹑「燥萬物」﹐「說萬物」﹑「潤萬物」﹑「終始萬物」者也﹐變易者神也﹐所以變變化化﹐道並行而不相悖﹐使物並育而不相害者也﹐化者造物之迹也﹐統乎地者也﹐故以其可見之功而謂之成﹐神者生物之心也﹐統乎天者也﹐故以其不測之機而謂之妙。

乾﹐健也﹔坤﹐順也﹔震﹐動也﹔巽﹐入也﹔坎﹐陷也﹔離﹐麗也﹔艮﹐止也﹔兌﹐說也。

本義此言八卦之性情。

此第七章

。

集說孔氏穎達曰﹕此一節說八卦名訓。乾象天﹐天體運轉不息﹐故爲健﹔坤象地﹐地順承於天﹐故爲順﹔震象雷﹐雷奮動萬物﹐故爲動﹔巽象風﹐風行無所不入﹐故爲入﹔坎象水﹐水處險陷﹐故爲陷﹔離象火﹐火必著於物﹐故爲麗﹔艮象山﹐山體靜止﹐故爲止﹔兌象澤﹐澤潤萬物﹐故爲說。

邵子曰﹕乾﹐奇也﹐陽也﹐健也﹐故天下之健莫如天﹔坤﹐偶也﹐陰也﹐順也﹐故天下之順莫如地﹐所以順天也﹔震﹐起也﹐一陽起也﹐起﹐動也﹐故天下之動莫如雷﹔「坎﹐陷也」﹐一陽陷於二陰﹐陷﹐下也﹐故天下之下莫如水﹕「艮﹐止也」﹐一陽於是而止也﹐故天下之止莫如山﹔「巽﹐入也」﹐一陰入二陽之下﹐故天下之入莫如風﹔「離﹐麗也」﹐一陽麗於二陽﹐其卦錯然成文而華麗也﹐天下之麗莫如火﹐故又爲附麗之麗﹔「兌﹐說也」﹐一陰出於外而說於物﹐故天下之說莫如澤。

張子曰﹕陽陷於陰爲水﹐附於陰爲火。

又曰﹕一陷溺而不得出爲坎﹐一附麗而不能去爲離。

《朱子語類》云﹕以通神明之徳﹐以類萬物之情﹐盡於八卦﹐而震巽坎離艮兌﹐又總於乾坤﹐曰「動」曰「陷」曰「止」﹐皆健底意思﹐曰「入」曰「麗」曰「說」﹐皆順底意思﹐聖人下此八字﹐極狀得八卦性情盡。

項氏安世曰﹕健者始於動而終於止﹐順者始於入而終於說﹐陽之動﹐志於得所止﹐陰之入﹐志於得所說。

蔡氏淸曰﹕自震而艮者﹐剛之由動而靜也﹐自巽而兌者﹐陰之由靜而動也﹐坎離在中間﹐坎則自動而向於靜也﹐離則自靜而向於動也。

案八卦以卦畫定名義在先﹐取象於雷風山澤等在後﹐孔氏之說﹐固不如邵子之說矣﹐然邵子說三陽卦﹐則旣得之﹐其說三陰卦﹐以巽爲陰入於陽﹐離爲陰附於陽﹐則似未合經義蓋陰在內。陽必入而散之﹐陰在中﹐陽必附而散之﹐入與麗皆陽也﹐特以先有乾爲馬﹐坤爲牛﹐震爲龍﹐巽爲雞﹐坎爲豕﹐離爲雉﹐艮爲狗﹐兌爲羊。

本義遠取諸物如此。

此第八章

。

集說孔氏穎達曰﹕此一節略明遠取諸物也﹐乾象天﹐天行健﹐故爲馬﹔坤象地﹐任重而順﹐故爲牛﹔震動象﹐龍動物故爲龍﹔巽主號令﹐雞能知時﹐故爲雞﹔坎主水瀆﹐豕處污濕﹐故爲豕﹔離爲文明﹐雉有文章﹐故爲雉﹔艮爲靜止﹐狗能善守﹐禁止外人﹐故爲狗﹔兌說也。王廙云﹐羊者順之畜﹐故爲羊也。

項氏安世曰﹕健者爲馬﹐順者爲牛﹐善動者爲龍﹐善伏者爲雞﹐質躁而外污者爲豕﹐質野而外明者爲雉﹐前剛而止物者爲狗﹐內很而外說者爲羊。

又曰﹕造化權輿云﹐乾陽物也﹐馬故蹄園﹐坤陰物也﹐牛故蹄折﹐陽病則陰﹐故馬疾則臥﹐陰病則陽﹐故牛疾則立﹐馬陽物﹐故起無前足﹐臥先後足﹐牛陰物﹐故起先後足﹐臥先前足。

乾爲首﹐坤爲腹﹐震爲足﹐巽爲股﹐坎爲耳﹐離爲目﹐艮爲手﹐兌爲口。

本義近取諸身如此。

此第九章

。

集說孔氏穎達曰﹕此一節略明近取諸身也﹐乾尊而在上﹐故爲「首」。坤能包藏含容﹐故爲「腹」。足能動用﹐故「震爲足」也。股隨於足﹐則巽顧之謂﹐故「巽爲股」也。坎北方之卦主聽﹐故「爲耳」也。離南方之卦主視﹐故「爲目」也。艮旣爲止﹐手亦能止持其物﹐故「爲手」也。兌主言語﹐故「爲口」也。

龔氏原曰﹕其外園﹐諸陽之所聚者﹐首也﹐其中寬﹐眾陰之所藏者﹐腹也﹐足則在下而善動﹐股則從上而善隨﹐耳則內陽而聰﹐目則外陰而明﹐在上而止者乎也﹐在外而說者口也。

余氏芑舒曰﹕首以君之﹐腹以藏之﹐足履於下爲動﹐手持於上爲止﹐股下歧而伏﹐口上竅而見﹐耳外虛﹐目內虛﹐各以反對也。

案諸儒說股義﹐惟餘氏得之﹐蓋股者陰所伏也。

乾﹐天也﹐故稱乎父。坤﹐地也﹐故稱乎母。震一索而得男﹐故謂之長男﹔巽一索而得女﹐故謂之長女。坎再索而得男﹐故謂之加中男﹔離再索而得女﹐故謂之中女。艮三索而得男﹐故謂之少男。兌三索而得女﹐故謂之少女。

者﹐以其畫之次序言也。

又云﹕一索再索之說﹐初間畫卦時也不恁地﹐只是畫成八卦後﹐便見有此象耳。

項氏安世曰﹕乾坤「六子」﹐初爲气﹐末爲形﹐中爲精﹐雷風气也﹐山澤形也﹐水火精也。

吳氏澄曰﹕萬物資始於天﹐猶子之气始於父也﹐資生於地﹐猶子之形生於母也﹐故「乾稱父﹐坤稱母」。索﹐求而取之也。坤交於乾﹐求取乾之初畫中畫上畫﹐而得長中少三男﹐乾交於坤﹐求取坤之初畫中畫上畫﹐而得長中少三女。「一索」﹐謂交初。「再索」﹐謂交中。「三索」﹐謂交上。以索之先後﹐爲長中少之次也。

胡氏炳文曰﹕此章本義﹐乃朱子未攺正之筆﹐當以語錄說爲正﹐若專言揲蓍求卦﹐則無復此卦序矣。

兪氏琰曰「一索」﹑「再索」﹑「三索」﹐蓋以三畫自下而上之次序言。稱者﹐尊之之辭。謂者﹐卑之之辭。

案以上四章﹐皆言八卦之徳之象﹐而健順動入陷麗止說諸徳﹐則名卦之義﹐易理之根也﹐不言雷風山澤諸象者﹐爲前圖位中已具。

干求坤坤求乾之說﹐當從吳氏﹐《朱子語類》記錄偶誤。

乾爲天﹐爲環﹐爲君﹐爲父﹐爲玉﹐爲金﹐爲寒﹐爲冰﹐爲大赤﹐爲良馬﹐爲老馬﹐爲瘠馬﹐爲駁馬﹐爲木果。

本義《荀九家》此下有爲龍﹐爲直﹐爲衣﹐爲言。

集說孔氏穎達曰﹕此一節廣明乾象。乾旣爲人﹐大動運轉﹐故爲「環」﹐「爲君爲父」﹐取其尊道而爲萬物之始也﹔「爲玉爲金」﹐取其剛之淸明也﹔「爲寒爲冰」﹐取其西北寒冰之地也﹔「爲大赤」﹐取其盛陽之色也﹔「爲良馬」取其行健之善也﹔「老馬」﹐取其行健之久也﹔「瘠馬」﹐取具行健之其﹔瘠馬﹐骨多也﹔「駁馬」有牙如鋸﹐能食虎豹﹐取其至健也﹔「爲木果」﹐取其果實著木﹐有似星之著天也。

邵子曰﹕木結實而種之﹐又成是木而結是實﹐木非舊木也﹐此木之神不二也﹐此實生生之理也。

郭氏雍曰「果」者「木」之始也﹐「木」以「果」爲始﹐猶物以乾爲始也。

程氏迥曰「爲環」﹐天之體也﹔「爲君」居上而覆下也﹔「爲玉」﹐徳粹也﹔「爲金」﹐堅剛也﹔「爲寒」﹐位西北也﹔「爲冰」﹐寒之凝也﹔「爲木果」﹐以實承實也。

《朱子語類》云﹔卦象指文王卦言﹐所以干言爲寒爲冰。

坤爲地﹐爲母﹐爲布﹐爲釜﹐爲吝嗇﹐爲均﹐爲子母牛﹐爲大輿﹐爲文﹐爲眾﹐爲柄﹐其於地也爲黑。

集說孔氏穎達曰﹕此一節﹐廣明坤象。坤旣爲地﹐地受任生育﹐故「爲毋也」﹔「爲布」﹐取其廣載也﹔「爲釜」﹐取其化生成熟也﹕「爲吝墻」﹐取其生物不轉移也﹔「爲均」﹐地道平均也﹔「爲子母牛」﹐取其多蕃育而順之也﹔「爲大輿」﹐取其載萬物也﹔「爲文」﹐取其萬物之色雜也﹔「爲眾」﹐取其載物非一也﹔「爲柄」﹐取其生物之本也﹔「爲黑」﹐取其極陰之色也。

崔氏憬曰﹕徧布萬物於致養﹐故「坤爲布」﹐地生萬物﹐不擇美惡﹐故「爲均」也﹐萬物依之爲本﹐故「爲柄」。

項氏安世曰「吝嗇」其靜之翕﹐均其動之辟也﹐乾質故坤文﹐乾一故坤眾。

震爲雷﹐爲龍﹐爲玄黃﹐爲旉﹐爲大塗﹐爲長子﹐爲決躁﹐爲蒼筤竹﹐爲萑葦﹐其於馬也﹐爲善鳴﹐爲馵足﹐爲作足﹐爲的顙﹐其於稼也﹐爲反生﹐其究爲健﹐爲蕃鮮。

本義《荀九家》有爲玉﹑爲鵠﹑爲鼓。

集說虞氏翻曰「天玄地黃」﹐震天地之雜﹐故爲「玄黃」。

孔氏穎達曰﹕此一節廣明震象。「爲玄黃」﹐取其相雜而成蒼色也﹔「爲敷」﹐取其春時气至﹔艸木皆吐﹐敷布而生也﹔「爲大塗」﹐取其萬物之所生也﹔「爲長子」﹐震爲長子也﹔「爲決躁」﹐取其剛動也﹔「爲蒼筤竹」﹐竹初生色蒼也﹔「爲萑葦」﹐竹之類也﹔「其於馬也」﹐爲善明﹐取雷聲之遠聞也﹔「爲馵足」﹐馬后足自爲馵﹐取其動而見也﹔「爲作足」﹐取其動而行健也﹔「爲的顙」﹐白額爲的顙﹐亦取動而見也﹔「其於稼也﹐爲反生」﹐取其始生戴甲而出也。「其究爲健」﹐極於震動則爲健也﹔「爲蕃鮮」﹐取其春時艸木蕃育而鮮明。

兪氏琰曰﹕陽長而不已﹐則其窮爲乾之健﹐三爻俱變則爲巽﹐故「爲蕃鮮」。

蔡氏淸曰﹕凡嫁之始生﹐皆爲「反生」﹐蓋以其初間生意實從種子中出﹐而下著地以爲根﹐然後種中萌芽乃自舉。

巽爲木﹐爲風﹐爲長女﹐爲繩直﹐爲工﹐爲白﹐爲長﹐爲髙﹐爲進退﹐爲不果﹐爲臭﹐其於人也﹐爲寡發﹐爲廣顙﹐爲多白眼﹐爲近利市三倍﹐其究爲躁卦。

本義《荀九家》有爲楊爲鸛。

集說翟氏玄曰「爲繩直」﹐上二陽其正一陰﹐使不得邪僻﹐如繩之直也。

孔氏穎達曰﹕此一節廣明巽象。巽爲木﹐木可以輮曲直﹐巽順之謂也﹔「爲繩直」﹐取其號令齊物也﹔「爲工」﹐亦取繩直之類﹔「爲白」﹐取其潔也﹕「爲長」﹐取其風行之遠也﹔「爲髙」﹐取其木生而上也﹔「爲進退」﹐取其風性前卻﹔「爲不果」﹐亦進遲之義也﹔「爲臭」﹐取其風所發也﹔「爲寡發」﹐風落樹之華葉﹐則在樹者稀疏﹐如人之少發﹔「爲廣顙」﹐額闊發寡少之義﹔「爲多白眼」﹐取躁人之眼﹐其色多白也﹔「爲近利」﹐取躁人其風之勢極於躁急也。

項氏安世曰﹕繩直其齊﹐白其潔也。

案「寡發」﹑「廣顙」﹑「多白眼」﹐皆取潔義﹐今人之額闊少寒毛而眸子淸明者﹐皆潔者也。

坎爲水﹐爲溝瀆﹐爲隱伏﹐爲矯輮﹐爲弓輪﹐其於人也爲加憂﹐爲心病﹐爲耳痛﹐爲血卦﹐爲赤﹐其於馬也爲美脊﹐爲亟心﹐爲下首﹐爲薄蹄﹐爲曳﹐其於輿也爲多眚﹐爲通﹐爲月﹐爲盜﹐其於木也﹐爲堅多心。

本義《荀九家》有爲宮﹐爲律﹐爲可﹐爲棟﹐爲叢棘﹐爲狐﹐爲蒺藜﹐爲桎梏。

集說宋氏衷曰﹕曲者更直爲矯﹐直者更曲爲輮﹐水流有曲直﹐故爲「矯輮」﹐「爲美脊」﹐陽在中央﹐馬脊之象也。

孔氏穎達曰﹕此一節廣明坎象。「坎爲水」﹐取其北方之行也﹔「爲溝瀆」﹐取其水行無所不通也﹔「爲隱伏」﹐取其水藏地中也﹔「爲輮矯﹐使曲者直爲矯﹐使直者曲爲輮﹐水流曲直﹐故爲「矯輮」也﹔「爲弓輪」﹐弓者激矢如水激射也﹐輪者運行如水行也﹔「爲加憂」﹐取其憂險難也﹔「爲心病」﹐憂險難故心病也﹔「爲耳痛」﹐坎爲勞卦﹐聽勞則耳痛也﹔「爲血卦」﹐人之有血﹐猶地有水也﹔「爲赤」﹐亦取血之色﹔「其於馬也﹐爲美脊」﹐取其陽在中也﹔「爲亟心」﹐亟﹐急也﹐取其中堅內動也﹔「爲下首」﹐取其水流向下也﹔「爲薄蹄」﹐取水流迫地而行也﹔「爲曳」﹐取水磨地而行也﹔「其於輿也﹐爲多眚」﹐取其表裏有陰﹐力弱不能重載也﹔「爲通」﹐取行有孔穴也﹔「爲月」﹐月是水之精也﹔「爲盜」﹐取水行潛竊也﹔「其於木也﹐爲堅多心」﹐取剛在內也。

鄭氏正夫曰﹕血在形﹐如水在天地間﹐故爲「血卦。」蔡氏淸曰﹕日火外影也﹐金水內影也﹐月是金水之精﹐何獨外影﹐曰﹐月體亦內影﹐坎象也﹐得日之光以爲光﹐故兼外影耳﹐凡金與水得日之光﹐亦光輝外射也。

案坎以習險取「勞」義﹐故「加憂」﹑「心病」﹑「耳痛」者﹐人之勞也。「亟心」﹑「下首」﹑「薄蹄」﹑「曳」者﹐馬之勞也。多眚者﹐車之勞也。凡馬勞極﹐則心亟而屢下其首﹐蹄薄而足曳﹐皆歷險之甚所致也。

離爲火﹐爲日﹐爲電﹐爲中女﹐爲甲冑﹐爲戈兵﹐其於人也﹐爲大腹﹐爲乾卦﹐爲鱉﹐爲蟹﹐爲蠃﹐爲蚌﹐爲龜﹐其於木也﹐爲科上搞。

本義《荀九家》有﹕爲牝牛。

集說孔氏穎達曰﹕此一節廣明離象。「離爲火」﹐取南方之行也﹔「爲日」﹐日是火精也﹔「爲電」﹐火之類也﹔「爲中女」﹐離爲中女﹕「爲甲冑」﹐取其剛在外也﹕「爲戈兵」﹐取其以剛自捍也﹔「其於人也﹐爲大腹」﹐取其懷陰气也﹔」爲乾卦」﹐取其日所烜也﹔「爲鱉﹐爲蟹﹐爲蠃﹐爲蚌﹐爲龜」皆取剛在外也﹔「其於木也﹐爲科上槁」。科﹐空也。陰在內爲空﹐木旣空中﹐上必枯槁也。

艮爲山﹐爲徑路﹐爲小石﹐爲門闕﹐爲果藤﹐爲閽寺﹐爲指﹐爲狗﹐爲鼠﹐爲黔喙之屬﹐其於木也﹐爲堅多節。

本義《荀九家》有爲鼻﹐爲虎﹐爲狐。

集說宋氏衷曰﹕閽人主門﹐寺人主巷﹐艮爲止﹐此職皆掌禁止者也。

虞氏翻曰「爲山」﹐故爲徑路也。艮手﹐故「爲指」。陽剛在上﹐故「堅多節」。

孔氏穎達曰﹕此一節廣明艮象。「艮爲山」﹐取陰在下爲止﹐陽在上爲髙﹐故艮象山也﹔「爲徑路」﹐取其山路有澗道也﹔「爲小石」﹐取其艮爲山﹐義爲陽卦之小者也﹔「爲門闕」﹐取其崇髙也﹔「爲果蓏」﹐木實爲果﹐艸實爲蓏﹐取其出於山谷之中也﹐「爲閽寺」﹐取其禁止人也﹔「爲指」﹐取其執止物也﹔「爲狗」﹐「爲鼠」﹐取其皆止人家也﹔「爲黔喙之屬」﹐取其山居之獸也﹔「其於木也﹐爲堅多節」﹐取其堅凝故多節也。

項氏安世曰「震爲敷爲蕃鮮」﹐艸木之始也﹐「艮爲果蓏」﹑艸木之終也﹐果蓏能終而又能始﹐故於艮之象爲切。

兪氏瑣曰﹕《周官閽人》掌王宮中門之禁﹐止物之不應入者。寺人掌王之內人﹐及女官之戒令﹐止物之不得出者﹐坎之剛在內﹐故爲木之「堅多心」﹐艮之剛在外﹐故爲木之「堅多節」。

兌爲澤﹐爲少女﹐爲巫﹐爲口舌﹐爲毀折﹐爲附決。其於地也﹐爲剛鹵﹐爲妾﹐爲羊。

本義《荀九家》有爲常﹐爲輔頰。

此第十一章

。廣八卦之象﹐其間多不可曉者﹐求之於經﹐亦不盡合也。

集說孔氏穎達曰﹕此一節廣明兌象。「兌爲澤」﹐取其陰卦之小﹐地類卑也﹕」爲少女」﹐兌爲少女也﹔「爲巫」﹐取其口舌之官也﹔「爲門舌」﹐取西方於五事而言也﹔「爲毀折」﹐「爲附決」﹐兌西方之卦﹐取秋物成熟﹐稿稈之屬﹐則「毀折」也﹔果砧之屬﹐則「附決」也﹔「其於地也﹐爲剛鹵」﹐取水澤所停﹐剛咸鹵也﹔「爲妾」﹐取少女從姊爲娣也。

總論項氏安世曰﹕此章推廣象類﹐使之明備﹐以資占者之決也。

胡氏炳文曰﹕此章廣八卦之象﹐幾百十有二﹐其中有相對取象者﹐如乾爲天坤爲地之類是也﹐上文「乾爲馬」﹔此則「爲良馬」﹑「老馬」﹑「瘠馬」﹑「駁馬」﹐上文「坤爲牛」﹐此則「爲子母牛」﹐「乾爲木果」﹐結於上而園﹐「坤爲大輿」﹐載於下而方﹐「震爲決躁」﹐「巽爲進退爲不果」﹐剛柔之性也﹐震巽獨以其究言﹐剛柔之始也﹐坎內陽外陰﹐水與月剛內明外暗﹐離內陰外陽﹐火與日則內暗外明﹐坎中實﹐故於人「爲加憂」「爲心病」「爲耳痛」。離中虛﹐故於人爲「大腹」﹐艮爲「閽寺」「爲指」﹐艮之止也﹐「兌爲巫」「爲口舌」﹐陰之說也﹔有相反取象者﹐「震爲大塗」﹐反而艮則「爲徑路」﹐「巽爲長爲髙」﹐反而兌則「爲毀折」﹔有相因取象者﹐「乾爲馬」﹐震得乾初之陽﹐故於馬「爲善鳴」﹑「馵案此章𨿽廣八卦之象﹐然有前文所取﹐而此反不備者﹐則非廣也﹐意前爲歷代相傳﹐而此則《周易》義例與。

序卦傳集說孔氏穎達曰﹕韓康伯云﹐《序卦》之所明﹐非《易》之蘊也﹐蓋因卦之次﹐托象以明義﹐今驗六十四卦﹐二二相偶﹐非覆卽變。覆者﹐表裏視之﹐遂成兩卦﹐《屯》《蒙》《需》《訟》《師》《比》之類是也。變者反覆惟成一卦﹐則變以對之﹐《乾》《坤》《坎》《離》《大過》《頤》《中孚》《小過》之類是也﹐且聖人本定先後﹐若元用孔子序卦之意﹐則不應非覆卽變﹐然則康伯所云﹐因卦之次﹐托象以明義﹐蓋不虛矣。

張子曰﹕《序卦》相受﹐聖人作《易》﹐須有次序。

《朱子語類》﹕問﹕《序卦》或以爲非聖人之書﹐信乎﹖曰﹕此沙隨程氏之說也﹐先儒以爲非聖人之蘊﹐某以爲非聖人之精則可﹐謂非《易》之蘊則不可﹐周子分「精」與「蘊」字甚分明﹐《序卦》卻正足《易》之蘊﹐事事夾雜﹐都有在裏面。問如何謂《易》之精﹖曰﹕如「《易》有太極﹐足生兩儀﹐兩儀生四象﹐四象生八卦」﹐這是《易》之精。

問如《序卦》中亦見消長進退之義﹐喚作不是精不得。曰﹕此正是事事夾雜有在裏面﹐正是蘊﹐須是自一个生出來以至於無窮﹐便是精。﹑問《易》上經三十卦﹐下經三十四卦﹐多寡不均﹐何也﹖曰﹕卦有正對﹐有反對﹐《乾》《坤》《坎》《離》《頤》《大過》《中孚》《小過》八卦﹐正對也﹐正對不變﹐故反覆觀之﹐止成八卦﹐其餘五十六卦﹐反對也﹐反對者皆變﹐故反覆觀之﹐共二十八卦﹐以正對卦合反對卦觀之﹐總而爲三十六卦﹐其在上經﹐不變卦凡六﹐《乾》《坤》《坎》《離》《頤》《大過》是也﹐自《屯》《蒙》而下二十四卦﹐反之則爲卜二﹐以十二而加六﹐則十八也。其在下經﹐不變卦凡二﹐《中孚》《小過》是也﹐緘》《恆》而下三十二卦﹐反之則爲十六﹐以十六加二﹐亦十八也﹐其多寡之數﹐則未嘗不均也。

問《序卦》中有一﹐二不可曉處﹐如六十四卦﹐獨不占《咸》卦﹐何也﹖曰﹕夫婦之道卽咸也。問恐亦如上經不言乾坤﹐但言天地則乾坤可見否。曰﹕然。

項氏安世曰﹕《易》之稱上下經者﹐未有考也﹐以《序卦》觀之﹐二篇之分﹐斷可知矣。

案卦之所以序者﹐必自有故﹐而孔予以義次之﹐就其所次﹐亦足以見天道之盈虛消長﹐人事之得失存亡﹐國家之興衰理亂﹐如孔氏朱子之言皆是也﹐然須知若別爲之序﹐則其理亦未嘗不相貫﹐如蓍筮之法﹐一卦可變爲六十四卦﹐隨其所遇而其貞與悔皆可以相生﹐然後有以周義理而極事變﹐故曰天下之能事畢也﹐孔子蓋因《序卦》之次以明例﹐所謂舉其一隅焉爾﹐神而明之﹐則知《易》道之周流而趨時無定﹐且知筮法之變通而觸類可長﹐此義蓋《易》之旁通至極處也。

集說項氏安世曰「屯」不訓盈也﹐當屯之時﹐剛柔始交﹐天地絪緼﹐雷雨動盪﹐見其气之充塞也﹐是以謂之盈爾﹐故謂之盈者其气也﹐謂之物之始生者其時也﹐謂之難者其事也﹐若屯之訓﹐紛紜盤錯之義云爾。

屯者﹐物之始生也。物生必蒙﹐故受之以《蒙》。蒙者﹐蒙也﹐物之稚也。物稚不可不養也﹐故受之以《需》。需者﹐飲食之道也。飲食必有訟﹐故受之以《訟》。

集說孔氏穎達曰﹕上言「屯者盈也」﹐釋《屯》次乾坤﹐其言已畢﹐更言「屯者物之始生者」﹐開說下「物生必蒙」﹐直取始生之意﹐非重釋《屯》之名也。

朱氏震曰﹕蒙﹐冥昧也﹐物生者必始於冥昧﹐勾萌胎卵是也﹐故次之以《蒙》。蒙﹐童蒙也﹐物如此稚也。

又曰「飲食必有訟」﹐乾餱以愆﹐豕酒生禍﹐有血气者﹐必有爭心﹐故次之以《訟》。

訟必有眾起﹐故受之以《師》。師者﹐眾也。眾必有所比﹐故受之以《比》。

比者﹐比也。

集說韓氏伯曰﹕眾起而不比﹐則爭無由息﹐必相親比﹐而後得寧。

項氏安世曰﹕《師》《比》二卦相反﹐師取伍兩卒旅師軍之名﹐比取比閭族黨州鄕之名﹐師以眾正爲義﹐比以相親爲主。

比必有所畜﹐故受之以《小畜》。物畜然後有禮﹐故受之以《履》。履而泰﹐然後安﹐故受之以《泰》。

本義晁氏云﹐鄭無「而泰」二字。

集說姚氏信曰﹕安上治民﹐莫善於禮﹐有禮然後泰﹐泰然後安也。

項氏安世曰「履」不訓禮﹐人所履﹐未有外於禮者﹐外於禮﹐則非所當履﹐故以履爲有禮也﹐上天下澤﹐亦有禮之名分焉。

胡氏一桂曰﹕《乾》《坤》至《履》十變﹐陰陽之气一周矣。

泰者﹐通也。物不可以終通﹐故受之以《否》。物不可以終否﹐故受之以《同人》。與人同者物必歸焉﹐故受之以《大有》。有大者不可以盈﹐故受之以《謙》。有大而能謙必豫﹐故受之以《豫》。

本義郭氏雍曰﹔以謙有大﹐則絕盈滿之累﹐故優遊不迫而暇豫也。

豫必有隨﹐故受之以《隨》。以喜隨人者必有事﹐故受之以《蠱》。蠱者﹐事也。有事而後可大﹐故受之以《臨》。臨者﹐大也。

事者﹐其肯隨乎。

項氏安世曰「蠱」不訓事﹐物壞則萬事生矣﹐事因壞而起﹐故以蠱爲事之先。

又曰「臨」不訓大﹐大者以上臨下﹐以大臨小。凡稱「臨」者﹐皆大者之事﹐故以「大」釋之﹐若丰者大也﹐則眞訓大矣。

吳氏澄曰﹕因蠱之有事﹐而後有臨之盛大也。

物大然後可觀﹐故受之以《觀》。可觀而後有所合﹐故受之以《噬嗑》。

嗑者﹐合也。物不可以苟合而已﹐故受之以《賁》。賁者﹐飾也。致飾然後亨則盡矣﹐故受之以《剝》。剝者﹐剝也。

集說崔氏憬曰﹕言徳業大者﹐可以觀於人也。

蘇氏軾曰﹕君臣父子夫婦朋友之際﹐所謂合也﹐直情而行謂之苟﹐禮以飾情謂之賁﹐苟則易合﹐易則相瀆﹐相瀆則易以離﹐賁則難合﹐難合則相敬﹐相敬則能久﹐飾極則文勝而實衰﹐故《剝》。

張氏栻曰﹕賁飾則貴於文﹐文之太過﹐則又滅其質而有所不通﹐故致飾則亨有所盡。

物不可以終盡﹐剝窮上反下﹐故受之以《復》。復則不妄矣﹐故受之以《無妄》。有無妄然後可畜﹐故受之以《大畜》。

集說崔氏憬曰﹕物復其本﹐則爲誠實﹐故言《復》則《無妄》矣。

周子曰﹕不善之動﹐妄也。妄復則無妄矣﹐無妄則誠矣﹐故《無妄》次《復》。

郭氏忠孝曰﹕健爲天徳﹐大畜止健﹐畜天徳也﹐故曰「剛健篤實輝光﹐日新其徳」﹐不能畜天徳﹐則見於有爲者﹐不能無妄﹐故天徳止於大畜﹐而動於無妄也。

閻氏彥升曰「無妄然後可畜」﹐所畜者在徳﹐故曰大。

余氏芑舒曰﹕自有事而大。大而可觀﹐可觀而合﹐合而飾﹐所謂忠信之薄而僞之始也﹐故一變而爲剝﹐《剝》而《復》﹐則眞實獨存而不妄矣。

何氏楷曰﹕不妄與無妄當辧﹐由不以妄然後能無妄也。

物畜然後可養﹐故受之以《頤》。頤者﹐養也。不養則不可動﹐故受之以《大過》。物不可以終過﹐故受之以《坎》。坎者﹐陷也。陷必有所麗﹐故受之以《離》。離者﹐麗也。

集說蘇氏軾曰﹕養而不用﹐其極必動﹐動而不已﹐其極必過。

閻氏彥升曰﹕養者君子所以成已﹐動者君子所以應物﹐然君子處則中立﹐動則中立﹐豈求勝物哉﹐及其應變﹐則有時或過﹐故受之以《大過》。

林氏希元曰﹕不專一則不能直遂﹐不翕聚則不能發散﹐故必有養然後能動﹐不養則不可以動。孟子曰﹕人有不爲也﹐而後可以有爲﹐卽此理也﹐或受之以《大過》﹐大過姜氏寶曰﹕無所養則其體不立﹐不可舉動以應大事﹐惟養充而動﹐動必有大過人者矣。

有天地﹐然後有萬物。有萬物﹐然後有男女。有男女﹐然後有夫婦。

有夫婦﹐然後有父子。有父子﹐然後有君臣。有君臣﹐然後有上下。有上下﹐然後禮義有所錯。夫婦之道﹐不可以不久也﹐故受之以《恆》。恆者﹐久也。

集說幹氏寶曰﹕此詳言人道三綱六紀有自來也﹐人有男女陰陽之性﹐則自然有夫婦配合之道﹐陰陽化生﹐血體相傳﹐則自然有父子之親﹐以父立君﹐以子資臣﹐則必有君臣之位﹐有君臣之位﹐故有上下之序﹐有上下之位﹐則必禮以定其體﹐義以制其宜﹐明先王制作﹐蓋取之於情者也。上經始於《乾》《坤》﹐有生之本也﹔下經始於《咸》《恆》﹐人道之首也。《易》之興也﹐當殷之末世﹐有妲己之禍﹐當周之盛徳﹐有三母之功﹐以言天不地不生﹐夫不婦不成﹐相須之至﹐王教之端﹐故《詩》以關睢爲國風之始﹐而《易》於《咸》《恆》﹐備論禮義所由生也。

《朱子語類》﹕問﹕「禮義有所錯」﹐「錯」字陸氏兩音﹐如何﹖曰﹕只是作「措」字﹐謂禮義有所設施耳。

吳氏澄曰﹕此言《咸》所以爲下經之首也﹐夫婦謂《咸》卦﹐先言天地萬物男女者﹐有夫婦之所由也﹐後言父子君臣上下者﹐有夫婦之所致也﹐有夫婦﹐則其所生爲父子﹐由家而國﹐𨿽非父子也﹐而君尊臣卑之分﹐如父子也﹐由國而天下﹐𨿽非君臣﹐而上貴下賤之分﹐如君臣也﹐禮義所以分別尊卑貴賤之等。錯﹐猶置也。《乾》《坤》《咸》不出卦名者﹐以其爲上下經之首卦﹐特別言之。

物不可以久居其所﹐故受之以《遁》。遁者﹐退也。物不可以終遁﹐故受之以《大壯》。物不可以終壯﹐故受之以《晉》。晉者﹐進也。進必有所傷﹐故受之以《明夷》。夷者﹐傷也。傷於外者必反其家﹐故受之以《家人》。

集說郭氏忠孝曰「傷乎外者必反其家」﹐蓋行有不得於人﹐則反求諸己。

閻氏彥升曰﹕知進而已﹐不知消息盈虛﹐與時偕行﹐則傷之者至矣﹐故受之以《明夷》﹐以利合者﹐迫窮禍患害相棄也﹐以天屬者﹐迫窮禍患害相收也﹐《明夷》之傷﹐豈得不反於家人乎。

何氏楷曰﹕《晉》與《漸》皆進﹐進必有歸者﹐先以艮﹐進必有傷者﹐先以壯也。

家道窮必乖﹐故受之以《睽》。睽者﹐乖也。乖必有難﹐故受之以《蹇》。

蹇者﹐難也。物不可以終難﹐故受之以《解》。解者﹐緩也。

集說周子曰﹕家人離必起於婦人﹐故《睽》次《家人》﹐以二女同居而志不同行也。

項氏安世曰﹕凡言《屯》者﹐皆以爲難﹐而《蹇》又稱難者﹐卦皆有《坎》也﹐然《屯》「動乎險中」﹐行乎患難者也﹐《蹇》見險而止﹐但爲所阻難﹐而不得前耳﹐非患難之難也﹐故居《屯》者﹐必以經綸濟之﹐遇《蹇》者﹐待其解緩而後前。

緩必有所失﹐故受之以《損》。損而不已必益﹐故受之以《益》。益而不已必決﹐故受之以《夬》。夬者﹐決也。決必有所遇﹐故受之以《姤》。

姤者﹐遇也。

集說朱氏震曰﹕益久必盈﹐盈則必決﹐堤防是已﹐故次之以《夬》。

胡氏一桂曰﹕《咸》《恆》十變爲《損》《益》﹐亦猶《乾》《坤》十變爲《否》《泰》也。

兪氏琰曰﹕損益盛衰﹐若循環然﹐損而不已﹐天道復還﹐故必益﹐益而不已﹐則所積滿盈﹐故必決﹐此乃理之常也。《損》之後繼以《益》﹐深谷爲陵之意也﹐《益》之後繼以《夬》﹐髙岸爲谷之意也。

物相遇而後聚﹐故受之以《萃》。萃者﹐聚也。聚而上者謂之升﹐故受之以《升》﹐升而不已必困﹐故受之以《困》。困乎上者必反下﹐故受之以《井》。

集說崔氏憬曰﹕冥升在上則窮﹐故言「升而不已必困」也。

張氏栻曰﹕天下之物﹐散之則小﹐合而聚之﹐則積小以成其髙大﹐故「聚而上者」爲「升」也。

項氏安世曰﹕物相遇而聚者﹐彼此之情交相會也﹐以眾言之也﹐比而有所畜者﹐系而止之也﹐自我言之也﹐畜有止而聚之義﹐聚者不必止也。

井道不可不革﹐故受之以《革》。

集說朱氏震曰﹕井在下者也﹐井久則穢濁不食﹐治井之道﹐革去其古井者而已。

革物者莫若鼎﹐故受之以《鼎》。主器者莫若長子﹐故受之以《震》。

震者﹐動也。物不可以終動﹐止之﹐敵受之以《艮》。艮者﹐止也。物不可以終止﹐故受之以《漸》。漸者﹐進也。進必有所歸﹐故受之以《歸妹》。

得其所歸者必大﹐故受之以《丰》。丰者﹐大也。

集說閻氏彥升曰﹕晉者進也﹐進必有所傷﹐漸者進也﹐進必有歸﹐何也﹖曰﹕晉所謂進者﹐有進而已﹐此進必有傷也﹐漸之所謂進者﹐漸進而已﹐烏有不得所歸者乎。

朱氏震曰﹕前曰「與人同者物必歸焉﹐故受之以《大有》」﹐此曰「得其所歸者必大」﹐《大有》次《同人》者﹐處大之道也﹐《丰》次《歸妹》者﹐致大之道也。

窮大者必失其居﹐故受之以《旅》。旅而無所容﹐故受之以《巽》。巽者﹐入也。

集說郭氏雍曰﹕動極而止﹐止極復進﹐進極必傷﹐進以漸則有歸﹐歸得其所則大﹐窮其大則必失﹐蓋非有大以謙故也。

張氏械曰﹕旅者「親寡」之時﹐「無所容」也﹐惟巽然後得所入﹐故受之以《巽》﹐而巽者入也。

兪氏琰曰﹔大而能謙則豫﹐大而至於窮極﹐則必失其所安﹐故《丰》後繼以《旅》。

入而後說之﹐故受之以《兌》。兌者﹐說也。說而後散之﹐故受之以《渙》。

渙者﹐離也。

集說張氏栻曰﹕入於道故有見而說﹐故巽﹐而受之以《兌》。惟說於道﹐故推而及人﹐說而後散﹐故受之以《渙》。

項氏安世曰﹕人之情﹐相拒則怒﹐相人則說﹐故人而後說之。

物不可以終離﹐故受之以《節》。節而信之﹐故受之以《中孚》。有其信者必行之﹐故受之以《小過》。

集說韓氏伯曰﹕孚﹐信也。旣已有節﹐則宜信以守之﹐守其信者﹐則失貞而不諒之道﹐而以信爲過﹐故曰《小過》也。

項氏安世曰﹕有其信﹐猶《書》所謂有其善﹐言以此自負而居有之也﹐自恃其信者﹐其行必果而過於中。

吳氏澄曰﹕過者行動而踰越之也﹐故《大過》云動﹐《小過》云行﹐凡行動未至其所爲未及﹐旣至其所爲至﹐旣至而又動又行﹐則爲踰越其所至之地而過也。

蔡氏淸曰﹕節而信之﹐必立爲節制於此﹐上之人當信而守之﹐下之人當信而行之﹐故受之以《中孚》。有其信者必行之﹐若果於自信﹐則於事不加詳審﹐而在所必行矣﹐能免於過乎。

有過物者必濟﹐故受之以《旣濟》。物不可窮也﹐故受之以《未濟》。

終焉。

集說韓氏伯曰﹕行過乎恭﹐用過乎儉﹐可以矯世勵俗﹐有所濟也。

項氏安世曰﹕《大過》則踰越常理﹐故必至於陷。《小過》或可濟事﹐故有濟而無陷也。坎離之交﹐謂之《旣濟》﹐此生生不窮之所從出也﹐而聖人猶以爲有窮也﹐又分之以爲《未濟》﹐此卽咸感之後﹐繼之以恆久之義也。蓋情之交者﹐不可以久而無獘﹐故總論王氏通中說贊《易》至《序卦》曰﹕大哉時之相生也﹐達者可與幾矣﹐至《雜卦》曰﹕旁行而不流﹐守者可與存義矣。

邵子曰﹕《乾》《坤》天地之本﹐《坎》《離》天地之用﹐是以《易》始於《乾》《坤》﹐中於《坎》《離》﹐終於旣《未濟》﹐而《泰》《否》爲上經之中﹐《咸》《恆》爲下經之首﹐皆言乎其用也。

又曰﹕《乾》《坤》《坎》《離》爲上篇之用﹐《兌》《艮》《震》《巽》爲下篇之用也﹐《頤》《中孚》《大過》《小過》爲二篇之正也。

又曰﹕自《乾》《坤》至《坎》《離》﹐以天道也﹐自《咸》《恆》至《旣濟》《未濟》﹐以人事也。

程子上下篇又曰﹕《乾》《坤》天地之道﹐陰陽之本﹐故爲上篇之首。《坎》《離》陰陽之成質﹐故爲上篇之終。《咸》《恆》夫婦之道﹐生育之本﹐故爲下篇之首。《未濟》坎離之合﹐《旣濟》坎離之交﹐合而交則生物﹐陰陽之成功也﹐故爲下篇之終。二篇之卦旣分﹐而後推其義以爲之次﹐《序卦》是也。卦之分則以陰陽﹐陽盛去居上﹐陰盛者居下。所謂盛者﹐或以卦﹐或以爻﹐卦與爻取義有不同﹐如《剝》以卦言﹐則陰長陽剝也。以爻言﹐則陽極於上﹐又一陽爲眾陰主也。如《大壯》以卦言﹐則陽長而壯﹐以爻言則陰盛於上﹐用各於其所﹐不相害也。乾父也﹐莫亢焉﹐坤母也﹐非干無與爲敵也﹐故卦有《乾》者居上篇﹐有《坤》者居下篇。而《復》陽生﹐《臨》陽長﹐《觀》陽盛﹐《剝》陽極﹐則𨿽有《坤》而居上﹐《姤》陰生﹐《遁》陰長﹐《大壯》陰盛﹐《遁》陰極﹐則𨿽有《乾》而居下﹐其餘有乾者皆在上篇﹐《泰》《否》《需》《訟》《小畜》《履》《同人》《大有》《無妄》《大畜》也。有坤而在上篇﹐皆一陽之卦也﹐卦五陰而一陽﹐則一陽爲之主﹐故一陽之卦皆在上篇﹐《師》《謙》《豫》《比》《復》《剝》也﹐其餘有坤者﹐皆在下篇﹐《晉》《明夷》《萃》《升》也。卦一陰五陽者﹐皆有乾也﹐又陽眾而盛也﹐𨿽眾陽說於一陰﹐說之而已﹐非如一陽爲眾陰主也。王弼云﹐一陰爲之主﹐非也﹐故一陰之卦﹐皆在上篇﹐《小畜》《履》《同人》《大有》也。卦二陽者﹐有坤則居下篇﹐《小過》𨿽無坤﹐陰過之卦也﹐亦在下篇﹐其餘二陽之卦﹐皆一陽生於下而達於上﹐又二體皆陽﹐陽之盛也﹐皆在上篇﹐《屯》《蒙》《頤》《習坎》也。陽生於下﹐謂震坎在下﹐震生於下也﹐坎始於中也﹐達於上﹐謂一陽至上﹐或得正位﹐生於下而上達﹐陽暢之盛也﹐陽生於下而不達於上﹐又陰眾而陽寡復失正位﹐陽之弱也﹐《震》也《解》也﹐上有陽而下無陽﹐無本也﹐《艮》也﹐《蹇》也﹐《震》《坎》《艮》以卦言﹐則陽也﹐以爻言﹐則皆始變微也﹐而震之上艮之下無陽﹐坎則陽陷﹐皆非盛也﹐惟習坎則陽上達矣﹐故爲盛。卦二陰者﹐有乾則陽盛可知﹐《需》《訟》《大畜》《無妄》也﹐無干而爲盛者﹐《大過》也﹐《離》也﹐《大過》陽盛於中﹐上下之陰弱矣。陽居上下﹐則綱紀於陰﹐《頤》是也。陰居上下﹐不能主制於陽而反弱也﹐必上下各二陰﹐中惟兩陽﹐然後爲勝﹐《小過》是也﹐《大過》《小過》之名可見也﹐離則二體上下皆陽﹐陰實麗焉﹐陽之盛也﹐其餘二陽之卦﹐二體俱陰﹐陰盛也﹐皆在下篇﹐《家人》《睽》﹑項氏安世曰﹕上經言天地生萬物﹐以气而流形﹐故始於《乾》《坤》﹐終於《坎》《離》﹐言气化之本也﹐下經言萬物之相生﹐以形而傳气﹐故始於《咸》《恆》﹐終於《旣濟》《未濟》﹐言夫婦之道也。

蔡氏淸曰﹕《序卦》之義﹐有相反者﹐有相因者﹐相反者﹐極而變者也﹐相因者﹐其未至於極者也﹐總不出此二例。

雜卦傳集說孔氏穎達曰﹕《序卦》依文王上下而次序之﹐此《雜卦》﹐孔子更以意錯雜而對﹐辧其次第﹐不與《序卦》同。

《朱子語類》云﹕卦有反有對﹐《乾》《坤》《坎》《離》是反﹐《艮》《兌》《震》《巽》是對﹐《乾》《坤》《坎》《離》﹐倒轉也只是四卦﹐《艮》《兌》《震》《巽》倒轉則爲《中孚》《頤》《小過》《大過》﹐其餘皆是對卦。

又云﹕八卦便只是六卦﹐《乾》《坤》《坎》《離》是四正卦﹐《兌》便是翻轉底《巽》《震》便是翻轉的《艮》﹐六十四卦﹐只八卦是正卦﹐余便只二十四卦﹐翻轉爲五十六卦﹐《中孚》是个雙夾底離﹐《小過》是个雙夾的《坎》《大過》是个厚畫底《坎》《頤》是个厚畫底《離》。

又云﹕三畫之卦﹐只是六卦﹐卽六畫之卦﹐以正卦八﹐加反卦二十有八﹐爲三十有六﹐六六三十六也﹐邵子謂之暗卦﹐小成之卦八﹐卽大成之卦六十四﹐八八六十四也﹐三十六與六十四同。

乾剛坤柔﹐比樂師憂。

集說蘇氏軾曰﹕有親剛樂﹐動眾則憂。

朱氏震曰﹕此得位而眾從之﹐故樂﹐師犯難而眾比之﹐故憂﹐憂樂以天下也。

臨觀之義﹐或與或求。

本義以我臨物曰「與」﹐物來觀我曰「求」﹐或曰﹕二卦耳有與求之義。

集說郭氏雍曰﹕《臨》與所臨﹐《觀》與所觀﹐二卦皆有與求之義﹐或有與無求﹐或有求無與﹐皆非《臨》《觀》之道。

屯見而不失其居﹐蒙雜而著。

本義《屯》震遇坎﹐震動故「見」﹐坎險不行也﹐《蒙》坎遇艮﹐坎幽昧﹐艮光明也。或曰﹐《屯》以初言﹐《蒙》以二言。

集說蘇氏軾曰「君子以經綸」﹐故曰「見」。「盤桓利居貞」﹐故曰「不失其居」。

蒙以養正﹐蒙正未分﹐故曰「雜」。童明﹐故曰「著」。

龔氏原曰﹕不見則不足以濟眾﹐不居則不足以爲主。

柴氏中行曰﹕在蒙昧之中﹐𨿽未有識別﹐而善理昭著。

震﹐起也。艮﹐止也。損益﹐盛衰之始也。

集說虞氏翻曰﹕《震》陽動行﹐故起。《艮》陽終止﹐故止。

朱氏震曰﹕陽起於《坤》而出《震》﹐則靜者動﹐陽止於《艮》而入《坤》﹐則動者靜。

郭氏雍曰﹕損已必盛﹐故爲盛之始﹐益已必衰﹐故爲衰之始﹐消長相循﹐在道常如是也。

兪氏琰曰﹕《損》《益》蓋未至於盛衰﹐而盛衰自此始也。

錢氏志立曰《損》《益》《否》《泰》﹐爲盛衰反復之介﹐《易》所最重者也﹐《雜卦》於它卦分舉﹐而《損》《益》《否》《泰》則合舉之﹐以明盛衰之無常﹐反復之甚速也。《周易》自《乾》《坤》至《否》《泰》十二卦﹐自《咸》《恆》至《損》《益》十二卦﹐此除《乾》《坤》外﹐自《比》《師》至《損》《益》十卦﹐自《成》《恆》至《泰》《否》十卦。

大畜﹐時也。無妄﹐災也。

本義止健者﹐時有適然﹐無妄而災自外至。

集說郭氏雍曰「君子藏器於身﹐待時而動」﹐然則「多識前言往行以畜其徳」﹐亦以待時也﹐《無妄》之謂災﹐其餘自作孽而已﹐故《無妄》「匪正有眚」。

萃聚而升不來也﹐謙輕而豫怠也。

集說郭氏雍曰﹕謙輕己﹐豫怠己也﹐以樂豫﹐故心怠﹐是以君子貴知幾。

《朱子語類》云「輕」是不自尊重﹐卑少之義﹐「豫」是悅之極﹐便放倒了﹐如上六「冥豫」是也。

項氏安世曰﹕自以爲少﹐故「謙」。自以爲多﹐故「豫」﹐小故「輕」﹐多故「怠」。

柴氏中行曰﹕謙者視己若甚輕﹐豫則有滿盈之志而怠矣。

張氏振淵曰﹕《萃》有聚而尙往之義﹐《升》有莊而不反之義。

噬嗑﹐食也。賁﹐無色也。

本義白受采。

集說郭氏雍曰﹕《賁》以白賁無咎﹐故無色則質全﹐有天下之至賁存焉。

項氏安世曰﹕物消曰「食」﹐噬者合﹐則彊物消矣。

案此二語之義﹐卽所謂「食」取其充腹﹐衣取其蔽體者也﹐若飫於膏梁﹐則噬之不能合﹐而失飲食之正﹐若競於華美﹐則目迷五色﹐而非自然之文。

兌見而巽伏也。

本義《兌》陰外見﹐《巽》陰內伏。

集說何氏楷曰﹕《巽》本以陰在下爲能巽也﹐《彖傳》乃爲「剛異乎中正而志行﹐柔皆順乎剛」。《兌》本以陰在上爲能說也。《彖傳》乃謂「剛中而柔外﹐說以利貞」﹐蓋終主陽也云爾。

隨﹐無故也。蠱﹐則飭也。

本義《隨》前無故﹐《蠱》後當飭。

集說兪氏琰曰﹕故﹐謂故舊﹐與革去故之故同﹐隨人則忘舊﹐《蠱》則飭而新也。

案無故﹐猶莊子言去故﹐人心有舊見﹐則不能隨人﹐故堯舜捨己從人者無故也。

剝﹐爛也。復﹐反也。

集說項氏安世曰﹕剝﹐爛盡。復﹐反生也。凡果爛而仁生﹐物爛而蠱生﹐木葉爛而根生﹐糞壤爛而苗生﹐皆《剝》《復》之理也。

徐氏幾曰﹕剝爛則陽窮於上﹐復反則陽生於下﹐猶果之爛墜於下﹐則可種而生矣。

晉﹐晝也。明夷﹐誅也。

本義誅﹐傷也。

井通而困相遇也。

本義剛柔相遇而剛見掩也。

集說張子曰﹕澤無水﹐理勢適然﹐故曰「相遇。」朱氏震曰﹕往來不窮﹐故曰「井通」﹐遇陰則見掩而困﹐惟其時也。

郭氏雍曰「往來井井」﹐則其道通﹐田遇剛掩﹐所以爲《困》。

項氏安世曰﹕自《乾》《坤》至此三十卦﹐正與上經之數相當﹐而下經亦以《咸》《恆》爲始﹐以此見卦𨿽以雜名﹐而《乾》《坤》《咸》《恆》上下經之首﹐則未嘗雜也。

咸﹐速也。恆﹐久也。

本義咸速﹐恆久。

集說蔡氏淵曰﹕有感則應故速﹐常故能久。

蔡氏淸曰「咸」非訓速也﹐天下之事﹐無速於感通者﹐故曰「咸速」。

渙﹐離也。節﹐止也。解﹐緩也。蹇﹐難也。睽﹐外也。家人﹐內也。

否泰﹐反其類也。

集說虞氏翻曰﹕渙散故「離」﹐節制度數故「止」。

張子曰﹕天下之難旣解﹐故安於佚樂﹐每失於緩。《蹇》者「見險而止」﹐故爲「難」。

項氏安世曰﹔《渙》《節》正與《井》《困》相反﹐《井》以木出水﹐故居塞而能通﹐《渙》則以水浮木﹐故通之極而至於散也。《節》以澤上之水﹐故居通而能塞﹐《困》爲澤下之水﹐故塞之極而至於困也。

徐氏幾曰﹕《睽》者疏而外也﹐《家人》者親而內也。

兪氏琰曰﹕《渙》《節》皆有坎水﹐風以散之則離﹐澤以瀦之則止。

徐氏在漢曰﹕外﹐猶言外之也﹐非內外之外﹐以情之親疏爲內外也。

大壯則止﹐遁則退也。

本義止﹐謂不進。

集說郭氏雍曰﹕壯不知止﹐小人之壯也。君子之壯﹐則有止。《遁》之退﹐《大壯》之止﹐則克己之道。

趙氏玉泉曰﹕《大壯》以「壯趾」爲「凶」﹐「用壯」爲「厲」﹐欲陽之知所止也﹐《遁》以「嘉遁」爲「吉」﹐「肥遁」爲「利」﹐欲陽之知所處也。

何氏楷曰﹕壯不可用﹐宜止不宜躁﹐遁與時行﹐應退不應進﹐止者難進﹐退者﹐易退也。

本義旣明且動﹐其故多矣。

集說朱氏震曰﹕《大有》六五﹐柔得尊位而有其眾﹐有其眾則眾亦歸之﹐故曰大有眾也。《同人》六二﹐得中得位而同乎人﹐同乎人則人亦親之﹐故曰「同人親也」。

潘氏夢旂曰﹕物盛則多故﹐旅寓則少親。

離上而坎下也。

本義火炎上﹐水潤下。

小畜﹐寡也。履﹐不處也。

本義不處行進之義。

集說龔氏原曰﹕柔爲君﹐故《大有》則眾﹐柔爲臣﹐故《小畜》則寡。

案寡者﹐一陰𨿽得位而畜眾陽﹐其力寡也﹐不處者﹐一陰不得位而行乎眾陽之中﹐不敢寧處也。

需﹐不進也。訟﹐不親也。

集說李氏舜臣曰﹕乾上離下爲《同人》﹐火性炎上而趨乾﹐故曰「同人親也」。乾上坎下爲《訟》﹐水性就下﹐與乾違行﹐故「不親也」。

大過﹐顚也。姤﹐遇也﹐柔遇剛也。漸﹐女歸待男行也。頤﹐養正也。

旣濟﹐定也。歸妹﹐女之終也。未濟﹐男之窮也。夬﹐決也。剛決柔也。

君子道長﹐小人道憂也。

本義自《大過》以下﹐卦不反對﹐或疑其錯簡﹐今以韻協之﹐又似非誤﹐未詳何義。

集說韓氏伯曰﹕剛柔失位﹐其道未濟﹐故曰」窮也」。

《朱子語類》云﹕女待男而行﹐所以爲漸。

又云﹕《雜卦》以《乾》爲首﹐不終之以它卦﹐而必終之以夬者﹐蓋《夬》以五陽決一陰﹐決去一陰﹐則《復》爲純《乾》矣。

項氏安世曰﹕《大過》之象﹐本未俱弱﹐而在雜卦之終﹐聖人作《易》﹐示天下以無終窮之理﹐教人以撥亂反正之法﹐是故原其亂之始生於《姤》﹐而極其勢之上窮於《夬》﹐以示微之當防﹐盛之不足畏。自《夬》而《乾》﹐有終而《復》始之義也。

又曰﹕自《大過》以下﹐特皆以「男女」爲言﹐至《夬》而明言之曰「君子」「小人」﹐然則聖人之意﹐斷可識矣。

胡氏炳文曰﹕本義謂自《大過》以下﹐或疑其錯簡﹐以韻協之﹐又似非誤。愚竊以爲「雜物撰徳﹐非其中爻不備」﹐此蓋指中四爻互體而言也。先天圖之左﹐互《復》《頤》﹑易學啟蒙聖人現象以畫卦﹐揲蓍以命爻﹐使天下後世之人﹐皆有以決嫌疑﹐定猶豫﹐而爲迷於吉凶悔吝之途﹐其功可謂盛矣。然其爲卦也﹐自本而幹﹐自榦而枝﹐其勢若有所迫而自不能已﹔其爲蓍也﹐分合進退﹐從橫逆順﹐亦無往而不相值焉﹐是豈聖人心思智慮之所得爲也哉。特气數之自然﹐形於法象﹐見於圖書者﹐有以啟於其心而假手焉爾。近世學者﹐類喜談《易》而不察乎此﹐其專於文義者﹐旣支離散漫﹐而無所根著﹐其涉於象數者﹐又皆牽合傅會﹐而或以爲出於聖人心思智慮之所爲也﹐若是者予竊病焉﹐因與同志﹐頗輯舊文﹐爲書四篇﹐以示初學﹐使毋疑於其說云。

淳熙丙午暮春旣望魏氏了翁曰﹕朱文公《易》﹐得於邵子爲多。蓋不讀邵《易》﹐則茫不知《啟蒙》《本義》之所以作。

本圖書第一《易大傳》曰「河出圖﹐洛出書﹐聖人則之。」孔安國云「河圖者﹐伏羲氏王天下﹐龍馬出河遂則其文﹐以畫八卦。洛書者﹐禹治水時﹐神龜負文而列於背﹐有數至九﹐禹遂因而第之﹐以成九類。

集說朱子答袁樞曰﹕以《河圖》《洛書》爲不足信﹐自歐陽公以來﹐已有此說﹐然終無柰《顧命》《系辭》《論語》皆有是言﹐而諸儒所傳二圖之數﹐𨿽有交互而無乖戾﹐順數逆推﹐縱橫曲直皆有明法﹐不可得而破除也。至如《河圖》與《易》之天一至劉歆云﹕伏羲氏繼天而王﹐受《河圖》而畫之﹐八卦是也。禹治洪水﹐錫《洛書》法而陳之﹐九疇是也。《河圖》《洛書》相爲經緯﹑八卦九章相爲表裏。

關子明云﹕《河圖》之文﹐七前六後﹐八左九右﹐《洛書》之文﹐九前一後﹐三左七右﹐四前左﹐二前右﹐八後左﹐六後右。

集說朱子書《河圖》《洛書》曰﹕讀《大戴禮》書﹐又得一證甚明。其《明堂》篇有「二九四七五三六一八」之語﹐而鄭氏注云「法龜文也」﹐然則漢人固以九數者爲《洛書》也。

又偶讀《漫記》曰﹕子華子論《河圖》之二與四抱九而上躋﹐六與八蹈一而下沈﹐五居其中﹐據三持七﹐巧亦甚矣﹐惟其甚巧﹐所以知其非古書也。

案鄭注《大戴禮》是確證﹐至子華子﹐則位置𨿽明﹐但錯以《洛書》爲《河圖》﹐故朱子疑其非古書。

邵子曰﹕圓者星也﹐歷紀之數﹐其肇於此乎。歷法合二始以定剛柔﹐二中以定律曆﹐二終以紀閏餘﹐足所謂歷紀也。方者土也﹐畫州井地之法﹐其仿於此乎。州有九﹐井九百畝﹐是所謂畫州井地也。蓋圓者《河圖》之數﹐方者《洛書》之文﹐故羲文因之而造《易》﹐禹箕敍之而作《範》也。蔡元定曰﹕古今傳記﹐自孔安國劉向父子﹑班固皆以爲《河圖》授羲﹐《洛書》錫禹。關子明﹑邵康節﹐皆以十爲《河圖》﹐九爲《洛書》。蓋《大傳》旣陳「天地五十有五」之數﹐《洪範》又明言「天乃錫禹洪範九疇」﹐而九宮之數﹐戴九履一﹐左三右七﹐二四爲肩﹐六八爲足﹐正龜背之象也。惟劉牧臆見﹐以九爲《河圖》﹐十爲《洛書》﹐托言出於希夷﹐旣與諸儒舊說不合﹐又引《大傳》以爲二者皆出於伏羲之世﹐其《易》置圖書﹐並無明驗﹐但謂伏羲兼取圖書﹐則《易》《範》之數誠相表裏﹐爲可疑耳。其實天地之理﹐一而已矣﹐𨿽時有古今先後之不同﹐而其理則不容於有二也。故伏羲但據《河圖》以作《易》﹐則不必豫見《洛書》﹐而已逆與之合矣。大禹但據《洛書》以作《範》﹐則亦不必追考《河圖》﹐而已暗與之符矣。其所以然者何戰﹖誠以此理之外﹐無復它理故也。然不特此爾﹐律呂有五聲十二律﹐而其相乘之數﹐究於六十﹐日名有十干十二支﹐而其相乘之數﹐亦究於六十﹐二者皆出於《易》之後﹐其起數又各不同﹐然與《易》之陰陽策數多少自相配合﹐皆爲六十者無不合若符契也。下至運气參同太乙之屬𨿽不足道﹐然亦無不相通﹐蓋自然之理也。假令今世復有圖書者出﹐其數亦必相符﹐可謂伏羲有取於今日而作《易》乎﹖《大傳》所謂「河出圖﹐洛出書﹐聖人則之」者﹐亦汛言聖人作《易》作《範》﹐其原皆出於天之意﹐如言「以卜筮者尙其占」﹐與「莫大乎蓍龜」之類﹐《易》之書豈有龜與卜之法子﹖亦言其理無二而已爾。

此一節﹐夫子所以發明《河圖》之數也。天地之間﹐一气而已﹐分而爲二﹐則爲陰陽﹐而五行造化﹐萬物始終﹐無不管於是焉。故《河圖》之位﹐一與六共宗而居乎北﹐二與七爲朋而居乎南﹐三與八同道而居乎東﹐四與九爲友而居乎西﹐五與十相守而居乎中。蓋其所以爲數者﹐不過一陰一陽﹐以兩其五行而已。所謂天者﹐陽之輕淸而位乎上者也。所謂地者﹐陰之重濁而位乎下者也﹐陽數奇﹐故一三五七九皆屬乎天﹐所謂「天數五」也。陰數偶﹐故二四六八十皆屬乎地﹐所謂「地數五」也﹐天數地數﹐各以類而相求﹐所謂「五位之相得」者然也。天以一生水﹐而地以六成之﹐地以二生火﹐而天以七成之﹐天以三生木﹐而地以八成之﹐地以四生金﹐而天以九成之﹐天以五生土﹐而地以十成之﹐此又其所謂「各有合」焉者也。積五奇而爲二十五﹐積五偶而爲三十﹐合是二者而爲五十有五﹐此《河圖》之全數﹐皆夫子之意﹐而諾儒之說也。至於《洛書》﹐則𨿽夫子之所未言﹐然其象其說﹐已具於前﹐有以通之﹐則劉歆所謂經緯﹐表裏者可見矣。

案中間述《大傳》處﹐是夫子之意﹐天一生水之類﹐則是諸儒之說﹐蓋諸儒舊說﹐皆以五行說圖書﹐故朱子於《啟蒙》《本義》﹐因而仍之﹐它日又曰﹕《河圖》《洛書》於八卦九章不相著﹐未知如何也。然則朱子之意﹐蓋疑圖書之精蘊﹐不盡於諸儒之所云者爾。

或曰﹕《河圖》《洛書》之位與數其所以不同何也﹖曰《河圖》以五生數統五成數而同處其方﹐蓋揭其全以示人而道其常﹐數之體也。《洛書》以五奇數統四偶數而各居其所﹐蓋主於陽以統陰而肇其變﹐數之用也。

集說趙氏汝楳曰﹕一對二﹐三對四﹐而五居中﹐六七合一二﹐八九合三四﹐而十合五﹐奇偶數對﹐陰陽有合﹐而數之體以立。聖人所謂「陰陽合徳而剛柔有體」者﹐此其類也。體立矣不變則數不行﹐故陽以三左行﹐陰以二右行﹐三其一爲三﹐而居東﹐三其三爲九﹐而居南﹐三其九爲二十七﹐而七居西﹐三其二十七爲八十一﹐而一復居北﹐等而上之﹐至於億兆﹐其餘數之位皆然。二其二爲四而居東南﹐二其四爲八而居東北﹐二其八爲十六﹐而六居西北﹐二其十六爲三十二﹐而二復居西南﹐上而億兆亦然。八位旣列﹐五仍居中﹐而數之用以通﹐聖人所謂「參伍以變﹐錯綜其數」者﹐此其類也。

鮑氏雲龍曰﹕以《洛書》變數推之﹐陽以三左行﹐天圓徑一圍三。三﹐天數也。一在北﹕一而三之﹐三在東﹔三其三爲九﹐而居南﹔九而三之﹐三九二十七而居西﹔三其二十七爲八十一﹐而一復居於北。北而東﹐東而由﹐南而西﹐西而復北﹐循環不窮﹐有以符﹔天道左旋之義。地方徑一圍四﹐兩其二也﹐蓋以地上之數起於二﹐而陰資以爲始﹐位在西南而右行﹐二而二之爲四﹐而居東南﹐二而四之爲八﹐而居東北﹕二其八爲十六﹐而居西北﹐二其十六爲三十二﹐而二復居西南本位。西南而東南﹐東南而東北﹐東北而案朱子此條﹐己盡圖書之大義。蓋以生數統成數而同處其方者﹐自五以前爲方生之數﹐自五以後爲旣成之數。陰生則陽成﹐陽生則陰成﹐陰陽二气﹐相爲終始﹐而未嘗相離也。以奇數統偶數而各居其所者﹐四正之位﹐奇數居之﹔四維之位﹐偶數居之。陰統於陽﹐地統於天﹐天地同流﹐而定分不易也。揭其至以示人﹐而道其常者數至十而始全﹐缺一則不全矣。故曰數之體主於陽以統陰﹐而肇其變者﹐始於一﹐終於九﹐所以起因乘歸除之法﹐故曰數之用。然生成之理則明矣﹐而正維之位所自定者﹐惟趙氏鮑氏之說﹐爲能推明其義﹐諸家皆不及也。

曰﹕其皆以五居中者何也﹖曰﹕凡數之始﹐一陰一陽而已矣。陽之象圓﹐圓者徑一而圍三﹐陰之象方﹐方者徑一而圍四﹐圍三者以一爲一﹐故參其一陽而爲三。圍四者以二爲一﹐故兩其一陰而爲二﹐是所謂「參天兩地」者也。二二之合﹐則爲五矣﹐此《河圖》《洛書》之數﹐所以皆以五爲中也。

案三二之合﹐五也﹐一四之合﹐亦五也﹐一一二二之積﹐又五也﹐三二四四之積﹐又五之積也﹐此五所以爲數之會而位之中與。

然《河圖》以生數爲主﹐故其中之所以爲五者﹐亦具五生數之象焉。其下一點﹐天一之象也﹐其卜一點﹐地二之象也﹐其左一點﹐天三之象也﹐其右一點﹐地四之象也﹐其中一點﹐天五之象也。《洛書》以奇數爲主﹐故其中之所以爲五者﹐亦具五奇數之象焉。其下一點﹐亦天一之象也﹐其左一點﹐亦天三之象也﹐其中一點﹐亦天五之象也﹐其右一點﹐則天七之象也﹐其上一點﹐則天九之象也﹐其數與位﹐皆三同而二異﹐蓋陽不可易﹐而陰可易﹐成數𨿽陽﹐固亦生之陰也。曰﹕中央之五﹐旣爲五數之象矣﹐然其爲數也﹐柰何﹖曰﹕以數言之通乎一圖﹐由內及外﹐固各有積實可紀之數矣﹐然《河圖》之一二三四各居其五象本方之外﹐而六七八九十者﹐又各因五而得數﹐以附於其生數之外。《洛書》之一三七九﹐亦各居其五象本方之外﹐而二四六八者﹐又各因其類以附於奇數之側﹐蓋中者爲主﹐而外者爲客﹐正者爲君﹐而側者爲臣﹐亦各有條而不紊也。

集說翁氏泳曰﹕《河圖》東北陽方﹐則主之以奇﹐而與合者偶﹐西南陰方﹐則主之以偶﹐而與合者奇。

吳氏曰愼曰﹕陽始北而終西﹐一三陽尙微﹐故居內。七九陽盛而著於外也﹐必實其中而後能著乎外﹐故五居中。陰始南而終東﹐二四陰尙微﹐故居內。六八陰盛而凝於外也﹐必堅乎外而後能實其內﹐故十居中。自中而外﹐陽之生長﹐自外而中﹐陰之收藏﹐觀於艸木之枝葉果實﹐亦可見矣。

五﹐生數之終﹐十﹐成數之終﹐而藏於中﹐此「太和」之所以「保合」深固﹐而生機之所以充實於內也。

案此段卽與上生數統成數奇數﹐統偶數一段相發明。以生數統成數者﹐生數常居內而爲主﹐成數常居外而爲客。如一歲之寒暑往來﹐一月之陰魄死生﹐一日之晝夜進退﹐曰﹕其多寡之不同何也﹖曰﹕《河圖》主全﹐故極於十﹐而奇偶之位均﹐論其積實﹐然後見其偶贏而奇乏也。洛書主變﹐故極於九﹐而具位與實﹐皆奇贏而偶乏也。必皆虛其中也﹐然後陰陽之數﹐均於二十而無偏耳。

案此段亦與上段數之體﹑數之用相發明。

曰﹕其序之不同何也﹖曰《河圖》以生出之次言之﹐則始下次上次左次右以復於中﹐而又始下也。以運行之次言之﹐則始東次南次中次西次北﹐左旋一周而又始於東也。其生數之在內者﹐則陽居下左而陰居上右也﹐共成數之在外者﹐則陰居下左﹐而陽居上右也。《洛書》之次﹐其陽數﹐則首北次東次中次西次南﹐其陰數﹐則首西南次東南次西北次東北也。合而言之﹐則首北次西南次東次東南次中次西北次西次東北而究於南也。

其運行﹐則水克火﹐火克金﹐金克木﹐木克土﹐右旋一周﹐而土復克水也﹐是亦各有說矣。曰﹕其七八九六之數不同何也﹖曰《河圖》六七八九﹐旣附於生數之外矣﹐此陰陽老少進退饒乏之正也﹐其九者﹐生數一三五之積也﹐故自北而東﹐自東而西﹐以成於四之外。其六者﹐生數二四之積也﹐故自南而西﹐自西而北﹐以成於一之外。七則九之自西而南者也﹐八則六之自北而東者也﹐此又陰陽老少﹑互藏其宅之變也。《洛書》之縱橫十五而七八九六﹐疊爲消長﹐虛五分十﹐而一含九﹐二含八﹐三含七﹐四含六﹐則參伍錯綜﹐無適而不遇其合焉﹐此變化無窮之所以爲妙也。曰﹕然則聖人之則之也﹐柰何﹖曰﹕則《河圖》者虛其中﹐則《洛書》者總其實也。《河圖》之虛五與十者﹐太極也﹐奇數二十偶數二十者﹐兩儀也。以一二三四爲六七八九者﹐四象也﹐析四方之合﹐以爲乾坤離坎﹐補四隅之空﹐以爲兌震巽艮者﹐八卦也。《洛書》之實﹐其一爲五行﹐其二爲五事﹐其三爲八政﹐其四爲五紀﹐其五爲皇極﹐其六爲三徳﹐其七爲稽疑﹐其八爲庶徽﹐其九爲福極﹐其位與數尢曉然矣。

集說《朱於語類》云﹕《洛書》本文﹐只四十五點。班固云﹕六十五字﹐皆《洛書》本文﹐古字畫少﹐恐或有模樣﹐但今無所考。漢儒此說未是﹐恐只是以義起之﹐不是數如此﹐蓋皆以天道人事參互言之﹕五行最急﹐故第一﹔五事又參之﹐故第二﹔身旣修﹐可推之於政﹐故八政次之﹔政旣成﹐又驗之於天道﹐故五紀次之﹔又繼之以皇極居五﹐蓋能推五行﹐正五事﹐用八政﹐修五紀﹐乃可以建極也﹐六三徳﹐乃是權衡此皇極者也﹐徳旣修矣﹐稽疑庶徵繼之者﹐著其驗也﹐又繼之以福極﹐則善惡之效﹐至是不可加矣﹐皇極非大中也﹐皇乃天子﹐極乃極至﹐言皇建此極也。

吳氏曰愼曰﹕《河圖》虛中宮以象太極﹐故周子曰「無極而太極」﹐《洛書》主中五以爲皇極﹐故曰皇建其有極。

陰陽皆自內始生﹐窮外而盡﹐觀四時之寒暑相推﹐萬物之榮枯生死可見。《河圖》《洛書》上三數象天﹐中三數象人﹐下三數象地﹐人能參天地﹐贊化育﹐建中和﹐故歸重於五皇極焉。

案吳氏三條﹐於圖書卦疇﹐深有發明。所謂無極有極云者﹐則《易》《範》之第一義也﹐其以先天圖合《河圖》﹐語尢眞切。聖人所謂則之者﹐爲其理之符契耳﹐豈必規規於點畫方位而求密合哉﹗《洛書》以四正之參數象天﹐四隅之兩數象地﹐中宮之合數象人﹐吳氏分三重者﹐似亦本於《大戴禮》子華子之說﹐然今以《洪範》考之﹐蓋始於一二三﹐中於四五六﹐終於七八九﹐而各以相天道﹐建主極﹐協民居﹐爲之先後次第﹐自日用飲食修己治人之近﹐層累增髙﹐至於上下同流而後已焉﹐皆所謂得其理而不規規於點畫方位以求密合者。大抵《易》卦以八爲節﹐其根起於兩儀也﹐《範疇》以九爲節﹐其根起於三才也﹐知《易》《範》所起之根﹐則知「圖書」所蘊之妙矣。

曰﹕《洛書》而虛其中﹐則亦太極也﹐奇偶各居二十﹐則亦兩儀也﹐一二三四而含九八七六﹐縱橫十五而互爲七八九六﹐則亦四象也﹐四方之正﹐以爲乾坤離坎﹐四隅之偏﹐以爲兌震巽艮﹐則亦八卦也。《河圖》之一六爲水﹐二七爲火﹐三八爲木﹐四九爲金﹐五十爲土﹐則固《洪範》之五行﹐而五十有五者﹐又九疇之子目也﹐是則《洛書》固可以爲《易》﹐而《河圖》亦可以爲《範》矣。且又安知「圖」之不爲書﹐「書」之不爲「圖」也邪﹗曰﹕是其時𨿽有先後﹐數𨿽有多寡﹐然其爲理則一而已。但《易》乃伏羲之所先得乎「圖」﹐而初無所待於「書」﹐《範》則大禹之所獨得乎「書」﹐而未必追考於「圖」耳。且以《河圖》而虛十﹐則《洛書》四十有五之數也﹐虛五則大衍五十之數也﹐積五與十﹐則《洛書》縱橫十五之數也﹐以五乘十﹐以十乘五﹐則又皆大衍之數也。

《洛書》之五﹐又自含五而得十﹐而通爲大衍之數矣﹐積五與十﹐則得十五﹐而通爲《河圖》之數矣﹐苟明乎此﹐則橫斜曲直﹐無所不通﹐而《河圖》《洛書》﹐又豈有先後彼此之間哉﹗

原卦畫第二朱子答袁樞曰﹕伏羲之《易》﹐初無文字﹐只有一圖以寓其象數﹐而天地萬物之理﹐陰陽始終之變具焉。文王之《易》﹐卽今之《周易》﹐而孔子所爲作《傳》者是也。孔子旣因文王之《易》以作《傳》﹐則其所論﹐固當專以文王之《易》爲主﹐然不推本伏羲作《易》畫卦之所由﹐則學者只從中半說起﹐不識向上根原矣﹐故「十翼」之中﹐如「八卦成列」「因而重之」﹐太極兩儀四象八卦﹐而天地山澤雷風水火之類﹐皆本伏羲畫卦之意。今新書原卦畫一篇﹐亦分兩義﹐伏羲在前﹐文王在後。

古者包羲氏之王天下也﹐仰則觀象於天﹐俯則觀法於地﹐觀鳥獸之文與地之宜﹐近取諸身﹐遠取諸物﹐於是始作八卦﹐以通神明之徳﹐以類萬物之情。

《大傳》又言包羲畫卦所取如此﹐則《易》非獨以《河圖》而作也﹐蓋盈天地之間﹐莫非太極陰陽之妙﹐聖人於此﹐仰觀俯察﹐遠求近取﹐固有以超然而默契於其心矣。故自兩儀之末分也﹐渾然太極﹐而兩儀四象六十四卦之理﹐已粲然於其中。自太極而分兩儀﹐則太極固太極也﹐兩儀固兩儀也﹐自兩儀而分四象﹐則兩儀又爲太極﹐而四象又爲兩儀矣﹐自是而推之﹐由四而八﹐由八而十六﹐由十六而三十二﹐由三十二而六十四﹐以至於百千萬億之無窮。𨿽其見於摹畫者﹐若有先後而出於人爲﹐然其已定之形﹐已成之勢﹐則固已具於渾然之中﹐而不容毫髮思慮作爲於其間也。程子所謂加一倍法者﹐可謂一言以蔽之﹐而邵子所謂畫前有《易》者﹐又可見其眞不妄矣﹐世儒於此﹐或不之察﹐往往以爲聖人作《易》﹐蓋極其心思探索之巧而得之﹐甚者至謂凡卦之畫﹐必由蓍而後得﹐其誤益以甚矣。

集說謝氏良佐曰﹕堯夫《易》數甚精﹐明道聞說甚熟﹐一日因監試無事﹐以其說推算之皆合﹐出謂堯夫曰﹕堯夫之數﹐只是加一倍法﹐以此知《太玄》都不濟事。

朱子答虞大中曰﹕太極兩儀四象八卦﹐此乃《易》學綱領﹐開卷第一義﹐孔子發明伏羲畫卦自然之形體﹐孔子而後﹔千載不傳﹐惟康節明道二先生知之﹐蓋康節始傳先天之學而得其說﹐且以此爲伏羲之《易》也。《說卦》天地定位一章﹐「先天圖」乾一至坤八之序皆本於此﹐然康節猶不肯大段說破《易》之心髓全在此處。不敢容易輕說﹐其意非偶然也。明道以爲加一倍法﹐其發明孔子之言﹐又可謂最切要矣。

《易》有太極太極者﹐象數未形﹐而其理已具之稱﹐形器已具﹐而其理無聯之目﹐在《河圖》《洛書》﹐皆虛中之象也。周子曰「無極而太極。」邵子曰「道爲太極。」又曰「心爲太極。」此之謂也。

案太極之在《易》書者𨿽無形﹐然乾卽太極也﹐偏言之﹐則可以與坤對﹐亦可以與「六子」並列﹐專言之﹐則地一天也﹐「六子」亦一天也。故程子曰﹕夫天﹐專言之則道也﹐以形體言謂之天﹐以主宰言謂之帝﹐以妙用言謂之神﹐以性情言謂之乾﹐其言可謂至矣。𨿽然畫卦之初亦未有乾之名﹐其始於一畫者卽是也﹐摹作圓形者﹐始自周子﹐朱子蓋借之以發《易》理之宗﹐學者不可誤謂伏羲畫卦﹐眞有是象也。

太極之判﹐始生一奇一偶﹐而爲一畫者二﹐是爲兩儀﹐其數則陽一而陰二﹐在《河圖》《洛書》則奇偶是也。周子所謂「太極動而生陽﹐動極而靜﹐靜而生陰﹐靜極復動﹐一動一靜﹐互爲其根﹐分陰分陽﹐兩儀立焉」﹐邵子所謂「一分爲二」者﹐皆謂此也。

集說朱子答袁樞曰﹕如所論兩儀﹐有曰乾之畫奇﹐坤之畫偶﹐只此乾坤字便未穩當﹐蓋儀﹐匹也﹐如俗語所謂一雙一對云耳﹐自此再變至第三畫﹐八卦已成﹐方有乾坤之名。當其爲一畫之時﹐方有一奇一偶﹐只可謂之陰陽﹐未得謂之乾坤也。

兩儀生四象「兩儀」之上﹐各生一奇一偶﹐而爲二畫者四﹐是謂「四象」﹐其位則太陽一﹔少陰二﹔少陽三﹔太陰四。其數則太陽九﹔少陰八﹔少陽七﹔太陰六。以《河圖》言之﹐則六者一而得於五者也﹐七者二而得於五者也﹐八者三而得於五者也﹐九者四而得於五者也。以《洛書》言之﹐則九者十分一之餘也﹐八者十分二之餘也﹐七者十分三之餘也﹐六者十分四之餘也。周子所謂「水火木金」﹐邵子所謂「二分爲四」者﹐皆謂此也。

集說朱子答程迥曰﹕所謂「兩儀」爲乾坤初爻﹐「四象」爲乾坤初二﹐相錯而成﹐則恐立言有未瑩者﹐蓋方其爲「兩儀」﹐則未有「四象」也﹐方其爲「四象」﹐則未有八卦也﹐安得先有乾坤之名﹐初二之辧哉﹖「兩儀」只可謂之陰陽﹐「四象」方有太少之別﹐其序以太陽少陰少陽太陰爲次﹐此序旣定﹐遞升而倍之﹐適得乾一兌二離三震四巽五坎六艮七坤八之序也。

又答袁樞曰「四象」之名﹐所包甚廣﹐大抵須以兩畫相重四位成列者爲正﹐而一二三四者其位之次也﹐七八九六者﹐其數之實也。其以陰陽剛柔分之者﹐合天地而言也﹐其以陰陽太少分之者﹐專以天道而言也﹐若專以地道言之﹐則剛柔又自有太少矣﹐推而廣之﹐縱橫錯綜﹐凡是一物﹐無不各有四者之象﹐不但此數者而已矣。

《語類》云﹕《易》中七八九六之數﹐向來只從揲蓍處推起﹐𨿽亦吻合﹐然終覺曲折太多﹐疑非所以得數之原。因看「四象」次第﹐偶得其說﹐極爲捷徑﹐蓋因一二三四﹐四象生八卦「四象」之上﹐各生一奇一偶﹐而爲三畫者八﹐於是三才略具﹐而有八卦之名矣﹐其位則乾一兌二離三震四巽五坎六艮七坤八。在《河圖》﹐則乾坤離坎分居四實﹐兌震巽艮分居四虛。在《洛書》﹐則乾坤離坎分居四方﹐兌震巽艮分居四隅。《周禮》所謂三《易》「經卦皆八」﹐《大傳》所謂「八卦成列」﹐邵子所謂「四分爲八」者﹐皆指此而言也。

八卦之上﹐各生一奇一偶﹐而爲四畫者十六﹐於經無見﹐邵子所謂「八分爲十六者」是也﹐又爲『兩儀」之上﹐各加八卦﹐又爲八卦之上﹐各加「兩儀」也。

案四畫十六者﹐爲八卦之上﹐各加「兩儀」﹐又爲「四象」之上﹐各加四象也。

於經𨿽無見﹐然及六十四卦旣成之後﹐以其自二至五﹐四爻互之﹐或自初至四﹐或自三至上﹐或自四而又至初﹐或自五而又至二﹐或自上而又至三﹐錯綜顚倒互之﹐皆得《乾》《坤》《旣濟》《末濟》《剝》《復》《垢》《夬》。《漸》《歸妹》《大過》《頤》《解》《蹇》《睽》《家人》諸卦適合十六之數﹐孔子於雜卦發其端矣。漢儒互卦之說﹐蓋本諸此也。邵子詩云﹕四象相交﹐成十六事。卽以此四畫者﹐爲四象相交者爾﹐學者誤以上文天地否泰十六卦當之﹐失其指矣。

四畫之上﹐各生一奇一偶﹐而爲五畫者三十二﹐邵子所謂「十六分爲三十二者」是也﹐又爲「四象」之上﹐各加八卦﹐又爲八卦之上﹐各加四象也。

案五畫三十二者﹐自初至三﹐可互一卦﹐自三至五﹐又可互一卦﹐六十四卦旣成之後﹐依此法錯綜﹐顚倒互之﹐則得《復》《垢》《頤》《大過》《屯》《鼎》《恆》《益》《丰》《渙》《坎》《離》《蒙》《革》《同人》《師》﹑引臨》《遁》《成》《損》《節》《旅》《中孚》《小過》《大壯》《觀》﹑﹝大有》《比》《夾》《剝》﹑﹝乾》《坤》諸卦亦適合三十二之數﹐先儒亦有以是說互卦者﹐如《損》《益》皆互《頤》《頤》象離爲龜﹐故《損》《益》二五言「十朋之龜」之類。

五畫之上﹐各生一奇一偶﹐而爲六畫者六十四﹐則「兼三才而兩之」﹐而八卦之乘八卦亦周﹐於是六十四卦之名立而《易》道大成矣。《周禮》所謂三《易》之別﹐皆六十有四﹐《大傳》所謂「因而重之﹐爻在其中矣」﹐邵子所謂「三十二分爲六十四者」是也。若於其上各卦﹐又各生一奇一偶﹐則爲七畫者百二十八矣﹔七畫之上又各生一奇一偶﹐則爲八畫者二百五十六矣﹔八畫之上﹐又各生一奇一偶﹐則爲九畫者五百十二矣﹔九畫之上﹐又各生一奇一偶﹐則爲十畫者幹二十四矣﹔十畫之上﹐又各生一奇一偶﹐則爲十一畫者二幹四十八矣﹔十一畫之上﹐又各生一奇一偶﹐則爲十二畫者四千九十六矣。

此焦贛《易林》變卦之數﹐蓋亦六十四乘六十四也﹐今不復爲圖於此﹐而略見第四篇

中。

若自十二畫上﹐又各生一奇一偶﹐累至二十四畫﹐則成千六百七十七萬七千二百一十六變﹐以四千九十六自相乘﹐其數亦與此合﹐引而伸之﹐蓋未知其所終極也﹐𨿽未見其用處﹐然亦足以見《易》道之無窮矣。

案《易林》之數﹐蓋古占筮之法﹐《洪範》占法﹐「曰貞曰悔」﹐夫以八卦變爲六十四言之﹐則八卦貞也﹐重卦悔也﹐《春秋傳》「貞風悔山」是也。以六十四卦變爲四千九十六言之﹐則六十四卦貞也﹐變卦悔也﹐《春秋傳》「貞屯悔豫」是也﹐因卦畫之生生無盡﹐故占筮之變化無窮﹐焦贛能知其法﹐而至各綴之以辭則鑿矣﹐邵朱二子﹐所爲傳心之要者在此。

集說朱子答林栗曰﹕太極兩儀四象八卦﹐生出次第﹐位置行列﹐不待安排﹐而粲然有序﹐以至於第四分而爲十六﹐第五分而爲三十二﹐第六分而爲六十四﹐則其因而重之﹐亦不待用意推捧﹐而與前之三分焉者﹐未嘗不吻合也。比之並累三陽以爲乾﹐連疊三陰以爲坤﹐然後以意交錯而成「六子」﹐又先畫八卦於內﹐復畫八卦於外﹢以旋相加而又答袁樞曰﹕若要見得聖人作《易》根原直截分明﹐不如且看卷首橫圖﹐自始初只有兩畫時﹐漸次看起﹐以至生滿六畫之後﹐其先後多寡旣有次第﹐而位置分明不費辭說﹐於此看得﹐方見六十四卦全是天理自然挨排出來﹐聖人只是見得分明﹐便只依本畫出﹐元不曾用一豪智力添助。蓋本不繁智力之助﹐亦不容智力得以助於其間也。及至卦成之後﹐逆顧縱橫﹐都成義理﹐千般萬種﹐其妙無窮﹐卻在人看得如何﹐而各因所見爲說﹐𨿽若各不相資﹐而實未嘗相悖也。蓋自初未有畫時﹐說到六畫滿處者﹐邵子所謂「後天之學」也﹐卦成之後﹐各因一義推說﹐邵子所謂「先天之學」也。先天後天旣各自爲一義﹐而後天說中﹐取義又多不同﹐彼此自不相妨﹐不可執一而廢百也。

《浯類》問自一陰一陽﹐見一陰一陽又各生一陰一陽之象﹐以圖言之﹐兩儀生四象﹐四象生八卦﹐節節推去﹐固容《易》見﹐就天地間著實處﹐如何駿得﹖曰﹕一物上又自各有陰陽﹐如人之男女陰陽也﹐逐人身上﹐又各有這血气﹐血陰而气陽也﹐如晝夜之間﹐晝陽而夜陰也﹐而晝陽自午後又屬陰﹐夜陰自子後又屬陽﹐便是陰陽各生陰陽之象。

又云﹕先天圖直是精微﹐不起子康節﹐希夷以前元有﹐只是祕而不傳﹐次第是方士輩所相傳授﹐《參同契》中﹐亦有些意思相似﹐揚雄《太玄》﹐全模仿《易》﹐他底用三數﹐《易》卻用四數﹐他本是模《易》﹐故就他模底句上看《易》﹐也可略見得《易》意思。

又云﹕自有《易》以來﹐只有邵子說得此圖如此齊整﹐如揚雄﹝太玄》﹐便零星補湊得可笑。若不補﹐又卻欠四分之一﹐補得來﹐又卻多四分之三﹐如《潛虛》之數用五﹐只似如今算位一般﹐其直一畫則五也﹐下橫一畫則爲六﹐模二畫則爲七﹐蓋亦補湊之書也。

黃氏瑞節曰﹕先天圖與太極圖同時而出﹐周邵二子不相聞﹐則二圖亦不相通﹐此勿論也。陳瑩中云﹕司馬文正與康節同時友善﹐而未嘗有一言及先天之學﹐邵伯溫云﹐伊川在康節時﹐於先天之學非不問﹐不語之也。卽二先生之論﹐則先天圖在當時﹐豈猶未甚著邪﹐陳瑩中云﹐先天之學﹐以心爲本﹐其在《經世書》者﹐康節之餘事耳。又曰﹕闡先聖之幽﹐微先天之顯﹐不在康節之書乎﹐然則朱子以前表章尊敬此圖者﹐了翁爲有見也。

天地定位﹐山澤通气﹐雷風相薄﹐水火不相射﹐八卦相錯﹐數往者順﹐知來者逆﹐是故《易》﹐逆數也。雷以動之﹐風以散之﹐雨以潤之﹐日以晅之﹐艮以止之﹐兌以說之﹐乾以君之﹐坤以藏之。

邵子曰﹕此一節﹐明伏羲八卦也。八卦相錯者﹐明交相錯而成六十四也﹐「數往者順﹐若順天而行﹐是左旋也﹐皆已生之卦也﹐故云「數往」也。「知來者謹」﹐若逆天而自震之初爲冬至﹐離兌之中爲春分﹐以至於榦之末而交夏至焉﹐皆進而得其已生之卦﹐猶自今日而追數昨日也﹐故曰「數往者順」。其右方﹐自巽之初爲夏至﹐坎艮之中爲秋分﹐以至於坤之末而交冬至焉﹐皆進而得其未生之卦﹐猶自今日面逆計來日也﹐故曰「知來者逆」﹐然本《易》之所以成﹐則其先後始終﹐如橫圖及圓圖右方之序而已﹐故曰「《易》逆數也。

」集說《朱子語類》云﹕若自乾一橫排至坤八﹐此則全是自然﹐故《說卦》云「《易》逆數也。」皆自己生以得末生之卦﹐若如圓圖﹐則須如此﹐方見陰陽消長次第﹐震一陽﹐離兌二陽﹐乾三陽﹐巽一陰﹐坎艮二陰﹐坤三陰﹐𨿽似稍涉安排﹐然亦莫非自然之理。

附錄項氏安世曰「數往者順」﹐以指上文﹐「知來者逆」﹐以指下文﹐「是故《易》逆數也」﹐此一句以起下文八句也。上文據八卦已成之後﹐對面數之﹐其序順而理明﹐故曰「數往者順」。下文據八卦始畫之初﹐左右對畫﹐而上下逆生﹐故曰「知來者逆」。

非聖人於順之外別爲逆象也﹐此之逆象﹐卽上文之順象。

章氏潢曰﹕自乾純陽﹐歷兌離以至一陽之震﹐自坤純陰﹐歷艮坎以至一陰之巽﹐非數往之順乎﹖自震一陽﹐歷離兌以至乾之純陽﹐自巽一陰﹐歷坎艮以至坤之純陰﹐非知來之逆乎﹖左旋則總爲「知來」﹐有旋則總爲「數往」﹐但《易》以「知來」爲主﹐生生不窮﹐是以逆而數之。

案邵子所謂左旋者﹐猶言向左而旋耳。所謂右行者﹐猶言向右而行耳﹐與歷家所謂左旋右轉﹐義正相反﹐各爲一說也。其所謂「已生一未生」﹐正指陰陽生生而言﹐如章氏之說﹐而項氏說尢得前後聯貫語气。蓋其順數者﹐旣如上文所列矣﹐而圖之作﹐主於逆數﹐故其終始生成﹐又如下文之所敍也。朱子之解似又自爲一說﹐學者分別觀之。

又曰﹕太極旣分﹐兩儀立矣﹐陽上交於陰﹐陰下交於陽﹐而四象生矣。陽交於陰﹐陰交於陽﹐而生天之四象。剛交於柔﹐柔交於剛﹐而生地之四象。八卦相錯﹐而後萬物生焉﹐是故一分爲二﹐二分爲四﹐四分爲八﹐八分爲十六﹐十六分爲三十二﹐三十二分爲六十四。猶根之有幹﹐榦之有枝﹐愈大則愈小﹐愈細則愈繁。

集說《朱子語類》﹕問﹕程《易》乾辭下解云﹐聖人始畫八卦﹐三才之道備矣﹐因而重之﹐以盡天下之變﹐故六畫而成卦。或疑此說卻是聖人始畫八卦﹐每卦便是三畫﹐聖人因而重之爲六畫﹐似與邵子一分爲二﹐而至六十四爲六畫﹐其說不同。曰﹕程子之意﹐只云三畫上疊成六畫﹐八卦上疊成六十四耳﹐與耶子說誠異﹐蓋康節此意﹐不曾說與程子﹐程於亦不曾問之﹐故一向只隨他所見去。但程子說聖人始畫八卦﹐不知聖人畫八卦時﹐先畫甚卦﹐此處便曉不得。

是故乾以分之﹐坤以翕之﹐震以長之﹐巽以消之。長則分﹐分則消﹐消則翕也﹐乾坤定位也﹐震巽一交也﹐兌離坎艮再交也﹐故震陽少而陰尙多也﹐巽陰少而陽尙多也﹐兌離陽浸多也﹐坎艮陰浸多也。

又曰﹕無極之前﹐陰含陽也﹐有象之後﹐陽分陰也。陰爲陽之母﹐陽爲陰之父﹐故母孕長男而爲《復》﹐父生長女而爲《姤》﹐是以陽起於《復》﹐陰起於《垢》也。

案周子所謂「無極而太極」者﹐以陰陽之奉體言之﹐《中庸》所謂「天命之性」也。邵子所謂「無極」者﹐以動靜之樞紐言之﹐﹤中庸》所謂「未發之中」也。天命之性﹐固周流而無不在﹐然人生而靜﹐天之性也﹐則沖漠無暇之時﹐乃本體之眞之所以具﹐故周子亦言主靜﹐程子言其本也﹐眞而靜﹐三子之說﹐實相發明而不相悖也。

又曰﹕震始交陰而陽生﹐巽始消陽而陰生。兌﹐陽長也﹐艮﹐陰長也﹐震兌﹐在天之陰也﹐巽艮﹐在地之陽也﹐故震兌上陰而下陽﹐巽艮上陽而下陰。天以始生言之﹐故陰上而陽下﹐交泰之義也。地以旣成言之﹐故陽上而陰下﹐尊卑之位也。乾坤定上下之位﹐坎離列左右之門﹐天地之所闔辟﹐日月之所出入﹐春夏秋冬﹐晦朔弦望﹐晝夜長短﹐行度盈縮﹐莫不由乎此矣。震始交陰而陽生﹐是說圓圖震與坤掛而一陽生也﹐巽始消陽而陰生﹐是說圓圖巽與乾接而二陰生也。

集說邵子曰﹕陽爻﹐晝數也﹔陰爻﹐夜數也。天地相銜﹐陰陽相交﹐故晝夜相離﹐剛柔相錯。春夏﹐陽也﹐故晝數多﹐夜數少。秋冬﹐陰也﹐故晝數少﹐夜數多。

胡氏方平曰﹕此一節先論震巽艮兌四維之卦﹐而後及於乾坤坎離四正之位。震始交陰而陽生﹐以震接坤言也﹐至兌二陽﹐則爲陽之長。巽始消陽而陰生﹐以巽接干言也﹐至艮二陰則爲陰之長。震兌在天之陰者﹐邵子以震爲天之少陰﹐兌爲天之太陰﹐惟其爲陰﹐故陰爻皆在上﹐而陽爻皆在下。天以生物爲主﹐始生之初﹐非交泰不能﹐故陰上陽下﹐而取交泰之義。巽艮在地之陽者﹐邵子以巽爲地之少剛﹐艮爲地之太剛﹐惟其爲剛﹐故陽爻皆在上﹐而陰爻皆在下。地以成物爲主﹐旣成之後﹐則尊卑定﹐故陰下陽上﹐而取尊卑之位。乾坤定上下之位﹐天地之所闔辟也﹐坎離列左右之門﹐日月之所出入也。

歲而春夏秋冬﹐月而晦朔弦望﹐日而晝夜行度﹐莫不胥此焉出﹐豈拘拘爻畫陰陽之間哉。

又曰﹕乾四十八而四分之﹐一分爲陰所克也﹐坤四十八而四分之﹐一分爲所克之陽也﹐故乾得三十六﹐而坤得十二也。兌離以下更思之。

今按﹐兌離二十八陽二十陰﹐震二十陽二十八陰﹐艮坎二十八陰二十陽﹐巽二十陰二十八。

又曰﹕乾坤縱而六子橫﹐《易》之本也。

又曰﹕陽在陰中﹐陽逆行﹐陰在陽中﹐陰逆行﹐陽在陽中﹐陰在陰中﹐則皆順行﹐此眞至之理﹐按圖可見之矣。

又曰﹕《復》至《乾》凡百一十有二陽﹐《垢》至《坤》凡八十陽﹐《垢》至《坤》凡百一十有二陰﹐《復》至《乾》凡八十陰。

又曰﹕坎離者﹐陰陽之限也﹐故離當寅﹐坎當申﹐而數常逾之者﹐陰陽之溢也。然用數不過乎中也。此更宜思。離當卯﹐坎當酉﹐但以坤爲子半可見矣。

又曰﹕先天學﹐心法也﹐故圖皆自中起﹐萬化萬事﹐生於心也。

又曰﹕圖𨿽無文﹐吾終日言而未嘗離乎是﹐蓋天地萬物之理﹐盡在其中矣。

案自孔子旣沒﹐易道失傳﹐義理旣巳差訛﹐圖像尢極茫渺﹐惟《大傳》「帝出乎震」一條﹐所載八卦方位﹐顯然明白﹐故學者有述焉。其餘如「卦气」「月候」之屬﹐皆漢儒傅會﹐非聖人本法也﹐至宋康節邵子﹐乃有所謂「先天圖」者﹐其說有六十四卦生出之序﹐則今之橫圖﹐自一畫至六畫﹐一每分二者是已﹐有八卦方位﹐則今之小囤圖﹐乾南坤北離東坎西者是已﹐有六十四卦方位﹐則今之大圓圖﹐始《復》《姤》﹑終《乾》《坤》者是巳﹐大圓圖中自方圖﹐又所以象天地之相函也。諸圖之義﹐廣大髙深﹐信非聖人不能造作﹐然當邵子之時﹐伊川程子則未之見﹐龜山楊氏見而未之信﹐惟明道程子﹐稍見其書﹐而括以加倍之一言﹐然則當時知邵子者﹐明道一人而已。南渡之後﹐如林栗袁樞之徒﹐攻邵者尢眾﹐𨿽象山陸氏﹐亦以爲先天圖非聖人作《易》本指。獨朱子與蔡氏﹐闡發表章﹐而邵學始顯明於世﹐五百年來𨿽復有爲異論者﹐而不能奪也。顧朱子之意﹐以爲孔於之後諸儒不能傳授﹐而使方外得之﹐故其流爲丹竈小術﹐至康節然後返之於易道。今以《參同契》諸書觀之﹐其六卦月候﹐蓋卽「納甲」之法﹐其十二辟卦主歲﹐蓋卽「卦气」之流﹐所爲始於震復者﹐與先天偶同爾﹐似未足爲先天傳受之據。惟揚雄作《太玄》﹐其法始於三方﹐重於九洲﹐又重於二十七部﹐又重於八十一家﹐則與先天極儀象卦加倍之法相似也。流行之序﹐始於中羨從﹐中於更晬廓﹐終於減沈成﹐則與先天始《復》終《乾》﹐始《姤》終《坤》之序相似也。首用九九﹐策閒六六﹐則與先天卦用八八﹐策用七七之數相似也。意者康節讀揚雄之書而心悟作《易》之本與﹐然非揚雄之時﹐《易》傳未泯﹐則雄亦無自而依仿之﹐故康節深服《太玄》﹐以爲見天地之心﹐蓋其學所啟發得力處也。然白邵書旣出﹐則《太玄》爲僭經﹐爲汨陰陽之敍﹐與邵書迥乎如蒼素之不相侔矣。觀明道程子之意﹐蓋以爲康節能自得師﹐故於希夷之傳﹐揚雄之書﹐皆有取焉﹐而其純一不雜﹐汪洋浩大﹐則非揚陳之所能及也﹐故曰堯夫之數﹐似玄而不同。又曰﹕穆李皆得之希夷者﹐而其言與行事﹐槪可見矣﹐堯夫特因其門戶而入者爾﹐程子之言至當﹐後之學者﹐欲考先天之傳﹐不可以不知。

震﹐東方也。齊乎巽﹐巽﹐東南也。齊也者﹐言萬物之潔齊也。離也者﹐明也﹐萬物皆相見﹐南方之卦也。聖人南面而聽天下﹐向明而治﹐蓋取諸此也。坤也者﹐地也﹐萬物皆致養焉﹐故曰致役乎坤。兌﹐正秋也﹐萬物之所說也﹐故曰說言乎兌。戰乎乾﹐乾﹐西北之卦也﹐言陰陽相薄也。

坎者﹐水也﹐正北方之卦也﹐勞卦也﹐萬物之所歸也﹐故曰勞乎坎。艮﹐東北之卦也﹐萬物之所成終而所成始也﹐故曰成言乎艮。神也者﹐妙萬物而爲言者也。動萬物者莫疾乎雷﹐撓萬物者莫疾乎風﹐燥萬物者莫熯乎火﹐說萬物者莫說乎澤﹐潤萬物者莫潤乎水﹐終萬物始萬物者莫盛乎艮。故水火相逮﹐雷風不相悖﹐山澤通气﹐然後能變化旣成萬物也。

邵子曰﹕此一節明文王八卦也。

又曰﹕至哉文王之作《易》也﹐其得天地之用乎。故乾坤交而爲《泰》﹐坎離交而爲《旣濟》也。乾生於子﹐坤生於午﹐坎終於寅﹐離終於申﹐以應天之時也。置乾於西北﹐退坤於西南﹐長子用事﹐而長女代母﹐坎離得位﹐而兌艮爲偶﹐以應地之方也。王者之法﹐文王也其盡於是矣。此言文王攺《易》伏羲卦圖之意也。蓋自乾南坤北而交﹐則乾北坤南面爲《泰》矣。自離東坎西而交﹐則離西坎東而爲《旣濟》矣。乾坤之交者﹐自其所已成﹐而反其所由生也。故再變則乾退乎西北﹐坤退乎西南也。坎離之變者﹐東自上而西﹐西自下而東也。

故乾坤旣退﹐則離得乾位﹐而坎得坤位也。震用事者﹐發生於東方﹐巽代母者﹐長養於東南也。

案邵子言乾坤交而爲「泰」者﹐釋「先天」變爲「後天」之指也。先天之位﹐乾南坤北﹐今變爲乾北坤南﹐故曰「交」。然邵子盲乾生於子﹐坤生於午﹐今按圖考之﹐則乾在西方﹐乃亥而非子﹐坤在西南﹐乃未而非午﹐其故何也﹖曰﹕陽自靜以之動﹐故气肇於子。然自亥月而已聯兆胚胎﹐故古人以亥爲陽月﹐言天道於是始也。陰自動以之靜﹐故功著於午。然至未而後育養蕃庶﹐故古人以未爲中央﹐言土徳於是﹐王也。亥字從艸爲蓑﹐從木爲核﹐皆聯兆胚胎之意。未從日爲昧﹐言日於是始向昧谷﹐而萬物將西成也。樂律黃鐘子爲天統﹐然自應鐘亥而陽气已應於內﹐故曰應鐘。林鐘未爲地統﹐故班固引「西南得朋」釋之﹐下至納甲星命淺術﹐亦以亥爲天門﹐未爲坤始﹐疑皆本於後天以爲說也。若乃火𨿽始於東而盛於南﹐水𨿽始於西而盛子北﹐雷霆之气﹐𨿽動於寅﹐又曰﹕《易》者﹐一陰一陽之謂也。震兌始交者也﹐故當朝夕之位﹐坎離交之極者也﹐故當子午之位﹐巽艮不交而陰陽猶雜也﹐故當用中之偏﹐乾坤純陽純陰也﹐故當不用之位也。

又曰﹕兌離巽﹐得陽之多者也﹐艮坎震﹐得陰之多者也﹐是以爲天地用也。乾極陽﹐坤極陰﹐是以不用也﹐﹑又曰﹕震兌橫而六卦縱﹐《易》之用也。嘗考此圖而史爲之說曰﹕震東兌西者﹐陽主進﹐故以長爲先而位子左﹐陰主退﹐故以少爲貴而位乎右也。坎北者﹐進之中也﹐離鹵者﹐退之中也﹐男北而女南者﹐互藏其宅也。四者皆當四方之止位﹐而爲用事之卦﹐然震兌妨而坎離終﹐震兌輕而坎離重也。乾西北坤西南者﹐父母旣老而遲居不用之地也﹐然母親順父尊﹐故砷猶半用頁乾全下用也。艮東北巽東南者﹐少男進之後而長女退之先﹐故亦皆不用也﹐然男未就傅﹐女將在行﹐故巽稍向用﹐而艮全未用也。四者皆居四隅不正之位﹐然居東者耒用而居西者不復用也。故下文歷舉「六子」而不數乾坤﹐至其水火雷風山澤之相偶﹐則又用伏羲卦云。

集說邵子曰﹕乾統三男於東北﹐坤統三女於西南。

案邵子之言﹐可蔽圖之全義﹐《周易》《坤》《蹇》《解》諸卦彖辭﹐皆出於此也﹐大抵先天則以東南爲陽方﹐西北爲陰方﹐故自陽儀而生之卦﹐皆居東南﹐自陰儀而生之卦﹐皆居西北也。後天則以北東爲陽方﹐南西爲陰方﹐故凡屆陽之卦﹐皆居東北﹐屬陰之卦﹐皆居西南也。然先天陽卦𨿽起於東﹐而其重之以敍卦气﹐則所謂「復見天地心」者。仍以北方爲始﹐後天陽卦𨿽起於北﹐而其播之以合歲序﹐則所謂「帝出乎震」者﹐仍以東方爲先。蓋兩義原不可以偏廢﹐必也參而互之﹐則造化之妙﹐《易》理之精﹐可得而識矣。歲始於東﹐終於北﹐而西南在其間﹐後天圖意主乎陽以統陰﹐故自震而坎而艮者﹐以陽終始歲功也﹐自巽而離而兌者﹐以陰佐陽於中也。震陽生﹐故直春生之令﹐以始爲始也﹐乾則以終爲始﹐而莫得其端﹐乃《傳》所謂「大始」者也﹐所謂「不可爲首者」也﹐兌陰成﹐故畢西成之事﹐陰功之終也﹐坤則致役以終事﹐而不居其成﹐乃《傳》所謂「作成」者也。所謂「無成而代有終」者也﹐是故陽居終始﹐而陰在中間﹐乃天地萬物之至理。如艸木之種實﹐陽也﹔華葉﹐陰也。人類之父子﹐陽也﹔妻妾﹐陰也。始於植種﹐終於成實﹐而其間華葉盛焉﹐始於有父﹐終於有子﹐而其間嫡媵繁焉﹐實生於華﹐子生於母﹐此陰佐陽之驗﹐然而實成﹑則爲來歲之種矣﹐子生則爲它日之父矣﹐此又所謂以終爲始者﹐而元陽之生生不已﹐其首尾端倪﹐眞不可得而窺矣。謝氏良佐論一起於震﹐發生也。又曰﹕一起於乾﹐探本也﹐其有得於後天之精意者與。

程子曰﹕凡陽在下者動之象﹐在中者陷之象﹐在上止之象﹐陰在下者入之象﹐在中者麗之象﹐在上說之象。

乾爲馬﹐坤爲牛﹐震爲龍﹐巽爲雞﹐坎爲豕﹐離爲雉﹐艮爲狗﹐兌爲羊。

此遠取諸物之象。

乾爲首﹐坤爲腹﹐震爲足﹐巽爲股﹐坎爲耳﹐離爲目﹐艮爲手﹐兌爲口。

此近取者身之象。

集說《朱子語類》云﹕伏羲畫八卦﹐只此數畫該盡天下萬物之理﹐學者於言上會得者淺﹐於象一亡會得者深﹐王輔嗣伊川皆不信象﹐伊川說象只似譬諭樣說﹐郭子和云﹐不獨是天地雷風水火山澤謂之象﹐只是卦畫便是象﹐亦說得好。鄭東卿專取象﹐如以鼎爲鼎﹐革爲鑪﹐小過爲飛鳥﹐亦有義理﹐但盡欲如此牽合傅會便疏脫﹐學者須先理會得正當道理﹐然後於此等另碎處收拾以相資益﹐不爲無補。

乾﹐天也﹐故稱乎父。坤﹐地也﹐故稱乎母。震一索而得男﹐故謂之長男﹔巽一索而得女﹐故謂之長女。坎再索而得男﹐故謂之中男﹔離再索而得女﹐故謂之中女﹐艮三索而得男﹐故謂之少男﹔兌三索而得女﹐故謂之少女。

今按坤求於乾﹐得其初九而爲震﹐故曰「一索而得男」﹐干求於坤﹐得其初六而爲巽﹐故曰「一索而得女」。坤再求而得乾之九二以爲坎﹐故曰「再索而得男」。乾再求而得坤之六二以爲離﹐故曰「再索而得女」。坤三求而得乾之九三以爲艮﹐故曰「三索而得男」。乾三求而得坤之六三以爲兌﹐故口「三索而得女」。

凡此數節﹐皆文王觀於已成之卦﹐而推其未明之象以爲說﹐邵子所謂後天之學﹐人用之位者也。

案邵子旣以「天地定位」一章爲先天之《易》﹐因以「帝出乎震」以下爲後天之《易》﹐先羲後文﹐其序旣可信﹐而先天圖易簡渾涵﹐得畫卦自然之妙﹐後天圖精深切至﹐於《周易》義例合者爲多﹐其理尢可信也﹕﹐然後天所以攺置先天之意﹐朱子之說頗略﹐其見於答袁樞書者﹐可以得先賢愼重之盛心矣。諸家以五行爲說者﹐亦有條理﹐然今卽八卦之象求之﹐則惟坎水離火巽木坤土﹐合於本象耳。金者乾之一象﹐而不足以盡乾也。蒼筤竹者震之一象﹐而不足以盡震也。艮山之爲土﹐猶可假借﹐兌則絕無爲金之義也﹐況《易》之爲書﹐不言五行﹐而《說卦》解釋圖體﹐亦與五行生克﹐邈不相涉﹐禦纂周易折中卷第二十啟蒙下明蓍策第三大衍之數五十。

《河圖》《洛書》之中數皆五﹐衍之而各極其數以至於十﹐則合爲「五十」矣。《河圖》積數五十五﹐其「五十」者﹐皆因五而後得﹐獨五爲「五十」所因﹐而自無所因﹐故虛之則但爲「五十」。又五十五之中﹐其四十者﹐分爲陰陽老少之數﹐而其五與十者無所爲﹐則又以五乘十﹐以十乘五﹐而亦皆爲「五十」矣。《洛書》積數四十五﹐而其四十者﹐散布於外﹐而分陰陽老少之數﹐惟五居中而無所爲﹐則亦自含五數﹐而並爲「五十」矣。

案《洪範》曰「卜五占用二衍忒。」衍者﹐推衍也。忒者﹐過差也。卜筮所以推衍人事之過差﹐故揲蓍之法﹐謂之「大衍」。大音太﹐如太卜太筮之比﹐乃尊之之稱﹐非如先儒小衍大衍之說也。五十之數﹐說者不一﹐惟推本於圖書者得之﹐《河圖》之數則贏五﹐數之體也。《洛書》之數則虛五﹐數之用也。大衍者﹐其酌河洛之數之中﹐而兼體用之理之備者與。

大衍之數五十﹐而菁一根百莖﹐可當大衍之數者二﹐故揲菁之法﹐取五十莖爲一握﹐置其一不用﹐以象太極﹐而其當用之策﹐凡四十有九﹐蓋兩儀體具而未分之象也。

集說崔氏憬曰「其用四十有九」者﹐法長陽七七之數也﹐六十四卦﹐旣法長陰八八之數﹐故四十九蓍﹐則法長陽七七之數﹐蓍圓而神像天﹐卦方而智象地﹐陰陽之別也﹐捨一不用者﹐以象太極虛而不用也。

邵子曰﹕蓍之用數﹐「掛一以象三」﹐其餘四十八﹐則一卦之策也。四其十二爲四十八也﹐十二去三而用九﹐四三十二﹐所去之策也﹐四九三十六﹐所用之策也﹔十二去五而用七﹐四五二十﹐所去之策也﹐四七二十八﹐所用之策也﹔十二去六而用六﹐四六二十四﹐所去之策也﹐四六二十四﹐所用之策也﹔十二去四而用八﹐四四十六﹐所去之策也﹐四八三十二﹐所用之策也。是故七九爲陽﹐六八爲陰﹐九者陽之極數﹐六者陰之極數﹐數極則反﹐故爲卦之變也。

又曰﹕奇數極於四而五不用﹐策數板於九而十不用﹐故去五十而用四十九也。

分而爲二以象兩﹐掛一以象三﹐揲之以四﹐以象四時﹐歸奇於扐以象閏﹐五歲再閏﹐故再扐而後掛。

掛者﹐懸於小指之間。揲者﹐以大指食指間而別之。奇﹐謂餘數﹐扐者﹐抽於中三指之兩間也﹐蓍凡四十有九﹐信手中分﹐各置一手﹐「以象兩儀」﹔而掛右手一策於左手小指之間﹐以象三才﹐遂以四揲左手之策﹐「以象四時」﹔而歸其﹕餘數於左手第四指間﹐「以象閏」﹔又以四揲右手之策﹐而再歸其餘數於左手第三指間﹐「以象再閏」﹔五歲之象﹐掛一一也﹐揲左二也﹐扐左三也﹐揲右四也﹐扐右五也﹐是謂一變。其掛扐之數﹐不五卽九。

案《河圖》之中宮﹐太極也。《洛書》之中宮﹐人極也。故大衍之數﹐其虛一者﹐旣以象太極之無爲﹐其掛一者﹐又以象人極之參贊﹐虛一之後﹐繼以分二者﹐明乎分陰分陽﹐造化之本也。掛一之後﹐繼以揲四歸奇者﹐明平定時成歲﹐人事之綱也。分二掛一﹐則天地設位﹐而人立焉﹐而二才之體具欠。揲四歸奇﹐則四气交運﹐五行參差﹐百物生焉﹐萬事起焉﹐而三才之用行矣﹐大衍之數﹐所以爲酌河洛之中﹐而兼體用之備者如此。

得五者三﹐所謂奇也。五除掛一卽四﹐以四約之爲一﹐故爲奇﹐卽兩儀之陽數也。

一變之後﹐除前餘數﹐復合其見存之策﹐或四十﹐或四十四﹐分掛揲歸如前法﹐足凋再變﹐其掛仂者不四則八。

得四者二﹐所謂奇也。不去掛一﹐餘同前義。

得八者二﹐所謂偶也。不去掛一﹐餘同前義。

再變之後﹐除前兩次餘數﹐復合其見存之策﹐或四十﹐或三十六﹐或三十二﹐分掛揲歸如前法﹐是謂三變﹐其掛扐者如再變例。

三變旣畢﹐乃合三變﹐視其掛肋之奇偶﹐以分所遇陰陽之老少﹐是凋一爻。

右﹝卽左圖﹞三奇爲老陽者凡十有二﹐掛扐之數十有三﹐除初掛之一爲十有二﹐以四約而三分之﹐爲一者三﹐一奇象圓而圍三﹐故三一之中各復有三。而積三三之數則爲九﹐過揲之數三十有六﹐以四約之﹐亦得九焉。掛扐除一﹐四分四十有八而得其一也﹐一其十二而三其四也﹐九之母也。過揲之數四分四十八而得其三也﹐三其十二而九其四也﹐九之子也。皆徑一而圍三也﹐卽四象太陽居一含九之數也。

右﹝卽下左圖﹞兩奇一偶﹐以偶爲主﹐爲少陰者凡二十有八﹐掛扐之數十有七﹐除初掛之一爲十有六﹐以四約而三分之﹐爲一者二﹐爲二者一﹐一奇象圓而用其全﹐故二一之中各復有三。二偶象方而用其半﹐故一二之中復有二焉。而積二三一二之數則爲八﹐過揲之數三十有二﹐以四約之亦得八焉﹐掛扐除一﹐四其四也﹐自一其十二者而進四也﹐八之母也﹐過揲之數﹐八其四也﹐自三其十二者而退四也﹐八之子也﹐卽四象少陰居二含八之數也。

右﹝卽前右圖﹞兩偶一奇﹐以奇爲主﹐爲少陽者凡二十﹐掛扐之數二十有一﹐除初掛之一爲二十﹐以四約而三分之﹐爲二者二﹐爲一者一﹐二偶象方而用其半﹐故二二之中各復有二。一奇象圓而用其全﹐故一三之中﹐復有三焉。而積二二一三之數則爲七﹐過揲之數二十有八﹐以四約之亦得七焉。掛抽除一﹐五其四也﹐自兩其十二者而退四也﹐七之母也﹐過揲之數﹐七其四也﹐自兩其十二者而進四也﹐七之子也﹐卽四象少陽居三含七之數也。

右﹝卽左圖﹞三偶爲老陰者四﹐掛扐之數二个有五﹐除初掛之一爲二十有四﹐以四約而三分之﹐爲二者三﹐二偶象方而用其半﹐故三二之中各復有二﹐面積三二之數則爲六﹐過揲之數亦二十有四﹐有四約之亦得六焉﹐掛扐除一﹐六之母也﹐過揲之數﹐六之子也﹐四分四十有八而各得其二也﹐兩其十二而六其四也﹐皆圍四而用半也﹐卽四象太陰居四含六之數也。

集說蔡氏元定曰﹕蓍之奇數﹐老陽十二﹐老陰四﹐少陽二十﹐少陰二十八﹐合六十有四。三十二爲陽﹐老陽十二﹐少陽二十﹔三十二爲陰﹐老陰四﹐少陰二﹕十八﹔其十六則老陽老陰也﹐老陽十二﹐老陰四﹔其四十八則少陽少陰也﹐少陽二十﹐少陰二十八。老陽老陰﹐乾坤之象也﹐二八也﹐少陽少陰﹐「六子」之象也﹐六八也。

凡此四者﹐皆以三變皆掛之法得之﹐蓋經曰「再抽而後掛」﹐又曰「四營而成易」﹐其指甚明﹐注疏𨿽不詳說﹐然劉禹鍋所記僧一行﹑畢中和﹑顧彖之說﹐亦已備矣。近世諸儒﹐乃有前一變獨掛﹐後二變不掛之說﹐考之於經﹐乃爲六仂而後掛﹐不應「五歲再閏」之義﹐且後兩變又止三營﹐蓋已誤矣。

且用舊法﹐則三變之中﹐又以前一變爲奇﹐後二變爲偶﹐奇故其餘五九﹐偶故其餘四八。餘五九者﹐五三而九一﹐亦圍三經一之義也。餘四八者﹐四八皆二﹐亦圍四用半之義也。三變之後﹐老者陽饒而陰乏﹐少者陽少而陰多﹐亦皆有自然之法象焉。蔡元定集說蘇氏軾曰﹕唐一行之學﹐以爲三變皆少﹐則乾之象也﹐乾所以爲老陽﹐而四數其揲得九﹐故以九名之﹔三變皆多﹐則坤之象也﹐坤所以爲老陰﹐而四數其揲得六﹐故以六名之﹔三變面少者一﹐則震坎艮之象也﹐震坎艮所以爲少陽﹐而四數其揲得七﹐故以七名之﹔三變而多者一﹐則巽離兌之象也﹐巽離兌所以爲少陰﹐而四數其揲得八﹐故以八名之。故七八九六者﹐因揲數以名陰陽﹐而陰陽之所以爲老少者﹐不在乎是﹐而在乎三變之間﹐八卦之象也﹐此唐一行之學也。

《朱子文集》曰﹕初一變得五者三﹐得九者一﹐故曰餘五九者﹐五三而九一。後二變得四者二﹐得八者二﹐故曰餘四八者﹐四八皆二。三變之後﹐爲老陽者十有二﹐老陰四﹐故臼陽饒而陰乏﹐少陽二十﹐少陰二十八﹐故曰陽少而陰多。沈氏《筆談》云﹐《易》象九爲老陽﹐七爲少陽﹐八爲少陰﹐六爲老陰﹐其九七八六之數﹐皆有所從來﹐得之自然﹐非意之所配也﹐凡歸余之數﹐有多有少﹐多爲陰﹐如爻之偶﹐少爲陽﹐如爻之奇。

三少﹐乾也﹐故曰老陽﹐﹐九揲而得之﹐故其數九﹐其策三十六﹔兩多一少﹐則一少爲之主﹐震坎艮也﹐故皆謂之少陽﹐少在初爲震﹐中爲坎﹐末爲艮﹐皆七揲而得之﹐故其數七﹐其策二十有八﹔三多﹐坤也﹐故曰老陰﹐六揲而得之﹐故其數六﹐其策二十有四﹔兩少一多﹐則一多爲之主﹐巽離兌也﹐故皆謂之少陰﹐多在初謂之巽﹐中爲離﹐未爲兌﹐皆八揲而得之﹐故其數八﹐其策三十有二。諸家揲蓍說﹐惟《筆談》簡而盡。孔穎達非不曉揲法者﹐但爲之不熟﹐故其言之易差﹐然其子大數亦不差也。畢中和視疏義爲詳﹐柳子厚詆劉夢得以爲膚末於學者﹐誤矣﹗畢論三揲皆掛一﹐正合「四營」之義﹐惟以三揲之掛仂分措於三指間爲小誤﹐然於其大數亦不差也。其言餘一益三之屬﹐乃夢得立文太簡之誤﹐使讀者疑其不出於自然﹐而出於人意耳。此與孔氏之說﹐不可不正﹐然恐亦不可不原其情也。蔡氏所謂以四十九蓍虛一分二掛一揲四者﹐蓋謂虛一外﹐止用四十八。

分掛揲之餘﹐爲奇偶各二﹐老陽老陰變數各八﹐少陰少陽變數各二十四﹐合爲六十四﹐八卦各得八焉﹐然此乃奇偶對待加倍而得者﹐體數也﹐著天三地二衍而爲五十者﹐用數也﹐蓋體數常均﹐用數則陽饒面陰乏也﹐此正造化之妙﹐若陰陽同科﹐老少一例﹐是體數﹐非用數也。

若用近世之法﹐則三變之餘﹐皆爲圍三徑一之義﹐而無復奇偶之分。三變之後﹐爲老陽少陰者皆二十七﹐爲少陽者九﹐爲老陰者一﹐又皆參差不齊﹐而無復自然之法象﹐此足以見其說之誤矣。至於陰陽老少之所以然者﹐則請復得而通論之。蓋四十九策﹐除集說歸氏有光曰﹕九具於揲﹐則三奇見於余﹔六具於揲﹐則三偶見於余﹔七具於揲﹐則二偶一奇見於余﹔八具於揲﹐則二奇一偶見於余。不必反觀其在揲之數﹐而已舉其要矣﹗其曰「乾之策二百一十有六﹐坤之策百四十有四」「二篇之策萬有一千五百二十」﹐何也﹖掛扐𨿽舉其要﹐而七八九六之數﹐仍以在揲之策爲正﹐七八九六者﹐自揲之以四而取也﹐若掛仂之策﹐因過揲而見者也。故曰「揲之以四以象四時」﹐又曰「當期之日」﹐而歸奇以象閏。

何氏楷曰﹕案翼言「揲四以象四時﹐歸奇以象閏」。四時﹐正也﹐閏餘也。下文云「乾之策二百一十有六﹐坤之策百四十有四。凡三百有六十﹐當期之日﹐二篇之策﹐萬有一千五百二十﹐當萬物之數也。」皆以七八九六起數﹐明乎用正數而不用餘數矣。

案歸氏何氏之說﹐亦可與朱子相參酌。

邵子曰﹕五與四四﹐去掛一之數﹐則四三十二也﹐九與八八﹐去掛一之數﹐則四六二十四也﹐五與八八﹐九與四八﹐去掛一之數﹐則四五二十也﹐九與四四﹐五與四八﹐去掛一之數﹐則四四十六也﹐故去其三四五六之數﹐以成九八七六之策﹐此之謂也。一爻已成﹐再合四十九策﹐復分掛揲歸以成一變﹐每三變而成一爻﹐並如前法。

乾之策﹐二百一十有六。坤之策﹐百四十有四﹐凡三百有六十﹐當期之日。

二篇之策﹐萬有一千五百二十﹐當萬物之數也。

「二篇」者﹐上下經六十四卦也﹐其陽爻百九十二﹐每爻各三十六策﹐積之得六千九百一十二﹐陰爻百九十二﹐每爻二十四策﹐積之得四千六百八﹐又合二者﹐爲力『有一於五百二十也。若爲少陽﹐則每爻二十八策﹐凡五千三百七十六﹐少陰則每爻三十二策﹐凡六千一百四十四﹐合之亦爲萬一千五百二十也。

是故四營而成易﹐十有八變而成卦﹐八卦而小成。引而伸之﹐觸類而長之﹐天下之能事畢矣。

「四營」者﹐四次經營也。「分二」者﹐第一營也﹔「掛一」者﹐第二營也﹔「揲四』』者﹐第三營也﹔「歸奇」者﹐第四營也﹐《易》變易也﹐謂揲之一變也﹐四營成變﹐三變成爻。一變而得兩儀之象﹐再變而得四象之象﹐二變而得八卦之象。一爻而得兩儀之畫﹐二爻而得四象之畫﹐三爻而得八卦之畫﹐四爻成而得其」卜六者之一﹐五爻成而得其三十二者之一﹐至於積七十二二營而成十有八變﹐則六爻見﹐而得乎六十四卦之一矣。然方其三十六而九變也已得三畫﹐而八卦之名可見﹐則內卦之爲貞者立矣﹐此所謂「八卦而小成」者也﹐自是而往﹐「引而伸之」﹐又三十六營九變以成三畫﹐而再得小成之封者也﹐則外卦之爲悔者亦備矣。六爻成﹐內外卦備﹐六十四卦之別可見﹐然後視其爻之變與不變﹐而觸類以長焉﹐則天下之事﹐其吉凶悔吝﹐皆不越乎此矣。

顯道神徳行﹐是故可與酬酢﹐可與祐神矣。

道因辭顯﹐行以數神﹐「酬酢」者﹐言幽明之相應﹐如賓主之相交也。「佑神」者﹐言有以佑助神化之功也。

捲內蔡氏說﹐爲奇者三﹐爲偶者二﹐蓋凡初揲﹐左手餘一餘二餘三皆爲奇﹐餘四爲偶。至再揲三揲﹐則餘三者亦爲偶﹐故曰奇二而偶二也。

考變占第四《乾》卦用九「見羣龍無首﹐吉」。《象》曰「用九﹐天徳不可爲首也。」《坤》卦用六「利永貞」。《象》曰「用六永貞﹐以大終也。」其所占者名爻﹐不謂六爻皆九六也。及其筮也﹐七八常多﹐而九六常少﹐有無九六者焉﹐此不可以不釋也。六十四斟皆然﹐特於《乾》《坤》見之﹐則餘可知耳。

愚案此說發明先儒所未到﹐最爲有功。其論七八多而九六少﹐又見當時占法﹐三變皆卦﹐如一行說。

凡卦六爻皆不變﹐則占本卦彖辭﹐而以內卦爲貞﹐外卦爲悔。彖辭爲卦下之辭﹐孔成子筮立衛公子元﹐遇《屯》﹐曰「利建侯」。秦伯伐晉筮之遇《蠱》﹐曰貞風也﹐其悔山也。

一爻變﹐則以本卦變爻辭占。沙氏程氏曰﹐畢萬遇《屯》之《比》﹐初九變了也﹔蔡墨遇《漧》之《同人》﹐九二變也﹔晉文公遇《大有》之《睽》﹐九三變也﹔陳敬仲遇《觀》之《否》﹐六四變也﹔南蒯遇《坤》之《比》六五變也﹔晉獻公遇《歸妹》之《睽》﹐上六變也。

集說胡氏一佳曰﹕《啟蒙》謂一爻變﹐則以本卦變爻辭占﹐其下引畢萬所筮﹐以今觀之﹐未嘗不取之卦﹐且不特論一爻﹐兼取貞悔卦體﹐似可爲占者法也﹐觀陳宣公筮公子完之生﹐尢可見矣。

二爻變﹐則以本卦二變爻辭占﹐仍以上爻爲主。經傳無文﹐今以例推之當如此。

集說胡氏一桂曰﹕案陳摶爲宋太祖占﹐亦旁及諸爻與卦體。

三爻變﹐則占本卦及之卦之彖辭﹐而以本卦爲貞﹐之卦爲悔﹐前十卦主貞﹐後十卦主悔。凡三爻變者。通二十卦有圖在後。

沙氏程氏曰﹐晉公子重耳筮得國﹐遇《屯》悔《豫》皆八﹐蓋初與四五凡三爻變也﹐初與五用九變﹐四用六變。其不變者二二上﹐在兩卦皆爲八﹐故云皆八﹐而司空季子占之曰「皆利建侯。」集說胡氏一桂曰﹕案《啟蒙》但云占本卦之卦彖辭﹐然以晉侯《屯》《豫》之占﹐則並占卦體可見。

熊氏朋來曰﹕七八皆不變爻﹐何以罕言七而專言八。曰﹕七七﹐蓍數也﹐八八﹐卦數也。

四爻變﹐則以之卦二不變爻占﹐仍以下爻爲主。經傳亦無文﹐今以例推之當如此。

五爻變﹐則以之卦不變爻占。穆姜往東宮﹐筮遇《艮》之八﹐史曰「是謂艮之隨」﹐蓋五爻皆變﹐惟二得八﹐故不變也﹐法宜以「系小子失丈夫」爲占﹐而史妄引《隨》之彖辭以對﹐則非也。

六爻變﹐則《乾》《坤》占二用﹐余卦占之卦彖辭。蔡墨曰﹐《乾》之《坤》曰「見羣龍無首吉」是也﹐然「羣龍無首」﹐卽《坤》之「牝馬」「先迷」也﹐《坤》之「利永貞」﹐卽《乾》之「不言所利」也。

於是一卦可變六十四卦﹐而四千九十六卦在其中矣﹐所謂「引而仲之﹐觸類而長之﹐大下之能事畢矣」﹐豈不信哉。今以六十四卦之變﹐列爲三十二圖﹐最初卦者﹐自初而終﹐自一亡而下﹐得末卦者﹐自終而初﹐自下而卜﹐變在第三十二卦以前者﹐占本卦爻之辭﹐變在第三十二卦以後者﹐占變卦爻之辭。凡言初終上下者﹐據圖而言﹐言第幾卦前後以上三十二圖﹐反復之則爲六十四圖﹐圖以一卦爲主﹐而各具六十四卦﹐凡四千九十六卦﹐與焦贛《易林》合﹐然其條理精密﹐則有先儒所未發者﹐覽者詳之。

集說胡氏一桂曰﹔焦延壽卦變法﹐以一卦變爲六十四卦﹐六十四卦通變四千九十六卦﹐而卦變之次﹐本之文王序卦﹐且如以《乾》爲本卦﹐其變首《坤》﹐次《屯》《蒙》﹐以至《未濟》﹐又如以末一卦《未濟》爲本卦﹐其變亦首《乾》﹐次《坤》《屯》﹐以至《旣濟》﹐每一卦變六个三卦﹐通本卦成六十四卦﹐紫陽夫子以爻變多寡﹐順而列之﹐以定一卦所變之序﹐又以《乾》《卦》所變之次﹐引而伸之﹐爲六十四卦所變相承之序﹐案朱子三十二圖﹐其次第最爲詳密﹐而後學之疑義有二﹕一曰筮法用「九」﹑「六」不用「七」﹑「八」﹐今四爻五爻變者﹐用之卦之不變爻占﹐則是兼用「七」﹑「八」也﹔二曰周公未系爻之先﹐則彖辭之用﹐有所不周也。三代筮法﹐旣不盡傳﹐今惟以經傳爲據而推之﹐則「用九」「用六」﹐經文甚明﹐而用「七」﹑「八」者﹐諸書皆無明文﹐惟杜預以爲夏商用之﹐先儒已摘其非矣。考之《春秋》內外傳﹐蓋無論變與不變﹐及變之多寡﹐皆論卦之體象與其彖辭。卽一爻變者﹐𨿽占爻辭﹐而亦必先以卦之體象與其彖辭爲主﹐則知古人占法﹐未有爻辭之先﹐卽彖辭而已周於用﹐旣有爻辭之後﹐則但以專動考占﹐而初亦不離乎彖辭以爲斷也﹐惟其一卦可變爲六十四﹐則兩卦相參﹐而可以盡事物之理。故卦之有變者﹐意主於生卦﹐不主於成爻。爻之有變者﹐專動則有占﹐雜動則無占﹐如是則傳記之文皆合﹐而學者之疑可釋矣。至內外傳言得八者三﹕一曰《泰》之八﹐則不變者也﹔一曰貞《屯》悔《豫》皆八﹐則三爻變者也﹔一曰《艮》之八爲《艮》之《隨》﹐則五爻變者也。諸儒以八爲不動之爻﹐考之文意﹐似未符協。蓋三占者﹐𨿽變數不同﹐然皆無專動之爻﹐則其爲用卦一也﹐卦以八成﹐故以八識卦﹐猶之爻以「九」「六」成﹐則以「九」「六」識爻云爾﹐觀朱子之圖者﹐更須以《左傳》《國語》諸書互相參考。

《啟蒙》附論朱子之作《啟蒙》﹐蓋因以象數言《易》者﹐多穿穴而不根﹐支離而無據。然《易》之爲書﹐實以象數而作﹐又不可略焉而不講也﹐且在當日言圖書卦畫蓍數者﹐皆創爲異論以毀成法﹐師其獨智而訾先賢﹐故朱子述此篇以授學者﹐以爲欲知《易》之所以作者﹐於此可得其門戶矣。今摭圖書卦畫蓍數之所包蘊﹐其錯綜變化之妙﹐足以發朱子未盡之意者凡數端﹐各爲圖表而系之以說﹐蓋所以見圖書爲天地之文章﹐立卦生蓍爲聖神之制作﹐萬理於是乎根本﹐萬法於是乎權輿﹐斷非人力私智之所能參﹐而世之紛紛撰擬﹐屑屑疑辧﹐皆可以熄矣。

《大傳》言《河圖》﹐曰一二﹐曰三四﹐曰五六﹐曰七八﹐曰九十﹐則是以兩相從也。《大戴禮》言《洛書》﹐曰二九四﹐曰七五三﹐曰六一八﹐則是以三相從也。是故原《河圖》之初﹐則有一便有二﹐有三便有四﹐至五而居中﹔有六便有七﹐有八便有九﹐至十而又居中﹐順而布之﹐以成五位者也。原《洛書》之初﹐則有一二三﹐便有四五六﹐有四五六﹐便有七八九﹐層而列之﹐以成四方者也。若以陽動陰靜而論﹐則數起於上﹐故《河圖》之一二本在上也﹐三四本在右也﹐六七本在下也﹐八九本在左也﹐《洛書》之一二三﹐四五六﹐七八九﹐本自上而下也﹐於是陽數動而變易﹐陰數靜而不遷﹐則成《河圖》《洛書》之位矣。如以陽靜陰動而論﹐則數起於下﹐故《河圖》之一二本在下也﹐三四本在左也﹐六七本在上也﹐八九本在右也。《洛書》之一二三﹐四五六﹐七八九﹐本自下而上也﹐於是陽數靜而不遷﹐陰數動而交易﹐則又成《河圖》《洛書》之位自《洛書》以三三積數﹐爲數之原﹐而自四以下﹐皆以爲法焉﹐何則﹖三者天數也﹐故其象圓﹐如前圖﹐居四方與居四偶者﹐或動或靜﹐居中者一定不易而各成縱橫皆十五之數矣。四者地數也﹐故其象方﹐如後圖﹐居中居四偶與居四方者﹐或動或靜﹐亦各成縱橫皆三十四之數矣。自五五以下﹐皆以三三圖爲根﹐自六六以下﹐皆以四四圖爲根﹐而四四圖﹐又實以三三圖爲根﹐赦《洛書》爲數之原﹐不易之論也﹗今附四四圖如左﹝卽後二圖﹞﹐以相證明﹐其餘具數學中﹐不悉載。

此以十六數自左而右自上而下列之第一圖﹐其居中與居四偶者不易﹐而居四方者變易﹐則成縱橫皆三十四之數第二圖。

若居四方者不易﹐而居中與居四偶者變易﹐亦成縱橫皆三十四之數第三圖。

此以十六數自右而左﹐自下而上列之第一圖﹐用前法變爲兩圖第二圖第三圖。

並得縱橫皆三十四之數﹐但其不易者﹐卽前之變易者﹐而其變易者﹐卽前之不易者此第二圖同前第三圖﹐此第三圖同前第二圖﹐蓋亦陰陽互爲動靜之理云。

一三九七用中兩率﹐三九相乘爲二十七﹐以一除之得二十七﹐以二十七除之得一。

若用一與二十七相乘﹐以三除之得九。以九除之得三。

二四八六用中兩率﹐四八相乘爲三十二﹐以二除之得十六﹐以十六除之得二。

若用二與十六相乘﹐以四除之得八﹐以八除之得四。

《大傳》曰「天一地二﹐天三地四﹐天五地六﹐天七地八﹐天九地十。」天地之數﹐皆自少而多﹐多而復還於少﹐此加減之原也。又曰「參天兩地而倚數。」天數以三行﹐地數以二行﹐此乘除之原也﹐是故《河圖》以一二爲數之體之始﹐《洛書》以三二爲數之用之始。然《洛書》之用﹐始於參兩者﹐以叄兩爲根也﹐實則諸數循環互爲其根﹐莫不寓乘除之法焉﹐而又皆以加減之法爲之本。今推得洛書加減之法四﹐乘除之法十六﹐積方之法五﹐勾股之法四﹐各爲圖表以明之如左﹝卽如下﹞。

洛書加減四法一用奇數左旋相加﹐得相連之偶數。

一加三爲四﹐三加九爲十二。

九加七爲十六﹐七加一爲八。

若用奇數減左旋相連之偶數﹐得右旋相連之奇數。

七域十六爲九﹐一減八爲七。

一用偶數左旋相加﹐得相連之偶數。

二加六爲八﹐六加八爲十四。

八加四爲I12﹐四加二爲六。

若用偶數減左旋相連之偶數﹐得右旋相連之偶數。

六減八爲二﹐八減﹝一四爲六。

四減十二爲八﹐二減六爲四。

一用奇數右旋加偶數﹐得相連之奇數。

一加六爲七﹐七加二爲九。

九加四爲十三﹐三加八爲十一。

若用奇數減相連之奇數﹐得相連之偶數。

一減七爲六﹐七減九爲二。

九減十三爲四﹐三減十一爲八。

一用偶數右旋加奇數﹐得相對之奇數。

二加九爲十一﹐四加三爲七。

八加一爲九﹐六加七爲十三。

若用奇數減相對之奇數﹐得相連之偶數。

九減十一爲二﹐三減七爲四。

一減九爲八﹐七減十三爲六。

洛書乘除十六法一用三左旋乘奇數﹐得相連之奇數。

三二如九﹐尋九二十七。

三七二十一﹐三一如三。

一用八左旋乘偶數﹐得相連之偶數。

八八六十四﹐八四三一卜二。

八二一十六﹐八六四十八。

一用三左旋乘偶數﹐得相連之偶數。

三四一十二﹐三二如六。

三六一十八﹐三八二十四。

一用八左旋乘奇數﹐得相連之偶數。

八三二十四﹐八九七十二。

八七五十六﹐八一如八。

一用二右旋乘偶數﹐得相連之偶數。

二二如四﹐二四如八。

一用七右旋乘奇數﹐得相連之奇數。

七七四十九﹐七九六十二。

七三二十一﹐七一如七。

一用二右旋乘奇數﹐得隔二位之偶數。

二九一十八﹐二三如六。

二一如二﹐二七一十四。

一用七右旋乘偶數﹐得相連之偶數。

七二一十四﹐七四二十八。

七八五十六﹐七六四十二。

一用一乘奇數﹐得本位之奇數。

一一如一﹐一三如三。

一九如九﹐一七如七。

一用六乘偶數﹐得本位之偶數。

六六三十六﹐六八四十八。

六四二十四﹐六二一十二。

一用一乘偶數﹐得本位之偶數。

一二如二﹐一四如四。

一八如八﹐一六如六。

一用六乘奇數﹐得相連之偶數。

六七四十二﹐六九五卜四。

六三一十八﹐六一如六。

一用四乘偶數﹐得相對之偶數。

四四一十六﹐四六二十四。

四二如八﹐四／﹨二寸』二。

一用九乘奇數﹐得相對之奇數。

九九八十一﹐九一如九。

九三二十七﹐幾七六十三。

一用四乘奇數﹐得隔二位之偶數。

四九三十六﹐四七二十八。

四一如四﹐四三十二。

一用九乘偶數﹐得相對之偶數。

九二一十八﹐九八七十二。

九四三十六﹐九六五十四。

凡除法﹐除其所得之數﹐得其所乘之數。

《洛書》乘除十六法﹐可約爲八法﹐何則﹖五者河洛之中數﹐自此以上﹐由五以生﹐數有合數﹐有對數﹐合數生於五﹐對數成於十﹐一六二七三八四九﹐此合數也﹐皆相減而爲五者也。一九二八三七四六﹐此對數也﹐皆相並而爲十者也。在《河圖》﹐則合數同方﹐而對數相連。在《洛書》﹐則合數相連﹐而對數相對。相合之相從者﹐六從一也﹐七從二也﹐八從三也﹐九從四也﹐如前乘除十六法。相對之相從者﹐九從一也﹐八從二也﹐七從三也﹐六從四也﹐女垢積方五法。凡以合數共乘一數﹐所得之數必同。乘偶旣同數﹐乘奇則同報。若各自乘焉﹐則又必合矣﹐如三三得九﹐八八六十四。以對數共乘一數﹐所得之數必對﹐如三三得九﹐七三二十一。若各自乘焉﹐則又必同矣﹐如一一得一﹐九九亦八十一﹐二二得四﹐八八亦六十四。是以自乘之數﹐相合之相從者﹐此得自數﹐則彼亦得自數也﹐如一得一﹐六得六。此得對數則彼亦得對數也﹐如四得六﹐九得一。此得連數﹐則彼亦得連數也。如三得九﹐八亦得四﹐二鍀四﹐七亦得九。相對之相從者﹐此得自數﹐則彼得對數也。如一得一﹐九亦得一﹐六得六﹐四亦鍀六。此得連數﹐則彼亦得連數也﹐如三得九﹐七亦撂九﹐二得四﹐八亦得四。要皆會於一六四九而齊焉。故開平方之自乘數﹐止於一六四九而《洛書》之位。一六四九居上下以爲經﹐二七三八﹑居左右以爲緯者﹐此也。

《洛書》對位成十互乘成百圖一與九對成十﹐十自乘其積一百。九自乘八十一﹔一自乘一﹔一乘九﹑九乘一﹐俱爲九﹐共十八﹔合之一百﹐與十自乘積同。

二與八對成十。八自乘六十四﹔二自乘四﹔二乘八﹑八乘二﹐俱十六﹐共三十二﹔合之一百。

三與七對成十。七自乘四十九﹔三自乘九﹔三乘七﹑七乘三﹐俱二十一﹐共四十二﹔合之一百。

四與六對成十。六自乘三十六﹔四自乘十六﹔四乘六﹑六乘四﹐俱二十四﹐共四十八﹔合之一百。

中五含五成十。五自乘二十五﹔又五自乘二十五﹔又五互乘各二十五﹐共五十。合之一百。

勾三﹐股四﹐弦五。

勾九﹐股十二﹐弦十五。

勾二十七﹐股三十六﹐弦四十五。

勾八十一﹐股一百零八﹐弦一百三十五。

此《洛書》四隅合中方﹐而寓四勾股之法者﹐推之至於無窮法皆視此。

河洛未分未變方圖《河圖》之數﹐五十有五﹐《洛書》之數﹐四十有五﹐合爲一百﹐此天地之全數也﹐以一百之全數﹐爲斜界而中分之﹐則自一至十者﹐積數五十有五﹐自一至九者﹐積數四十有五﹐二者相交﹐而成河洛數之兩三角形矣。凡積數自少而多﹐必以三角﹐而破百數之全方﹐以爲三角﹐其形不離乎此二者﹐下諸圖之根﹐實出於此。

河洛未分未變三角圖《河圖》之數﹐自一至十﹔《洛書》之數﹐自一至九。象之已分者也。圖則生數居內﹐成數居外﹐書則奇數居正﹐偶數居偏﹐位之已變者也。如前圖破全方之百數﹐以爲河洛二數﹐又就點數十位﹐中涵冪形之九層﹐以爲河洛合一之數﹐則𨿽其象未分﹐其位未變﹐而陰陽相包之理﹐三極互根之道﹐已粲然默寓於其中矣。故爲分析以明之﹐如後點數應《河圖﹞十位周圍三角﹐分三重﹐中一重九﹐次內一重二九一十八﹐外一重三九二十七﹐除中心﹐凡五十四。

若自上而下作三層﹐亦如之。

中含六角﹐亦分三重﹐中一重六﹐次內一重二六一十二﹐外一重三六一一十八﹐除中心﹐凡三十六。

若自十而下作三層﹐亦如之。

冪形應《洛書》九位周圍三角分三重﹐中一重九﹐次內一重三九二十七﹐外一重五九四十五﹐凡八十一。

若自上而下作三層﹐亦如之。

中含六角﹐亦分三重﹐中一重六﹐次內一重三六一十八﹐外一重五六三十﹐凡五十以上諸圖﹐本同一根﹐𨿽積數若異﹐而其爲九六之變則一也。九六可分爲內外中之三重﹐亦可分爲上下中之三層﹐就每重每層論之﹐則九爲天而包地﹐六爲地而涵於天﹐心爲人而主乎天地。統三重而論之﹐則外爲天﹐內爲地﹐而中爲人也。統三層而論之﹐則上爲天﹐下爲地﹐面中爲人也。又合而論之﹐則九六者﹐在天爲陰陽﹐在地爲剛柔﹐在人爲陰陽剛柔之會﹐而其心則天地人之極也﹐以上下分者﹐其心有三﹐所謂三極之道﹐三才各具一太極也﹔以內外分者﹐其心惟一﹐所謂人者天地之心﹐三才經體一太極也。

此圖之中﹐渾具理象數之妙者如此﹐故分而爲圖﹐則應乎陰陽剛柔之義﹐根於極而疊運不窮﹐「聖人則之」﹐「易有太極﹐是生兩儀」﹐陽九陰六﹐命爻衍策者此也。分而爲書﹐則應乎三才之義﹐主於人而成位其中﹐「聖人則之」﹐皇極旣建﹐彜倫攸敍﹐參天貳地﹐垂範作疇者此也。或曰﹕《河圖》《洛書》﹐出於兩時﹐分爲兩象﹐今以一圖括之可乎﹖曰﹕十中涵九﹐故數終於十﹐而位止於九﹐此天地自然之紀﹐而圖書所以相經緯而未嘗相離也。非有十者以爲之經﹐則九之體無以立﹐非有九者以爲之緯﹐則十之用無以行﹐不知圖書之本爲一者﹐則亦不知其所以二矣。或曰﹕《河圖》《洛書》﹐有定位矣﹐今以爲有末變者何與﹖曰﹕《易大傳》之言《河圖》也﹐曰「天一地二﹐天三地四﹐天五地六﹐天七地八﹐天九地十」﹐順而數之﹐此其未變者也。又曰「天數五﹐地數五﹐五位相得﹐而各有合」﹐分而置之﹐此其定位者也﹐如《易》卦一每生二﹐以至六十有四﹐則其未變者也﹐乾南坤北﹐離東坎西﹐則其定位者也﹐不知未變之根﹐則亦不足以識定位之妙矣。

冪形爲算法之原此圖左方注者﹐本數也﹐自一至九而用數全矣。中列注者﹐加數也﹐一加二爲三﹐二加三爲五﹐至於八加九而爲十七﹐皆以本數遞加﹐而每層之冪積如之。右方注者﹐乘數也﹐一自乘一﹐其冪積一﹐二自乘四﹐其冪積合一三兩層而爲四﹐至於九自乘八十一﹐圖形合《洛書》爲象法之原人爲天地心圖凡有數則有象﹐象不離乎數也﹐萬象起於方圓﹐而測方圓者以三角﹐此勾股所以爲算之宗也。圓者天象﹐方者地象﹐三角形者人像﹐何則﹖天之道如環無端﹐故其象圓也。

地之道奠定有常﹐故其象方也。人受性於天﹐受形於地﹐猶三角之形﹐其心則圓之心﹐其邊則方之邊也。今就九數而三分之﹖則一者圓之根也﹐而十數之內﹐惟六角八角﹐爲有法之圓形﹐其自十以後﹐角愈多以至於無角者視此矣﹐此一六八所以爲圓象之數也。

先後天陰陽卦圖先天之陽卦﹐曰震離兌乾﹔其陰卦﹐曰巽坎艮坤。後天之陽卦﹐曰乾震坎艮﹐其陰卦﹐曰坤巽離兌﹐不同何也﹖蓋先天分陰陽卦﹐自兩儀而分之﹐由陽儀以生者﹐皆陽卦也﹔由陰儀以生者﹐皆陰卦也。後天分陰陽卦﹐自爻畫以定之﹐其以陽爲主者﹐皆陽卦也﹔其以陰爲主者﹐皆陰卦也。先天則因乎畫卦之序而中分之﹐後天則卦之已成﹐觀其爻畫之多寡而命之也﹐其理如何﹖曰﹕陽儀上有陰卦﹐此所謂「立天之道曰陰與陽」也。

陰儀上有陽卦﹐此所謂「立地之道曰柔與剛」也。其法象之自然者如何﹖曰﹕火之炎熱光明﹐其爲陽也﹐明矣。澤者水之積濕﹐爲陽气所驅﹐以滋潤萬物者也﹐是亦陽也﹐水之幽暗寒肅﹐其爲陰也﹐明矣。山者土之隆起﹐與地爲一體者也﹐是亦朋也。是放先天之卦﹐陰陽之象之正也﹐其變而後天﹐則火與澤從風而俱爲陰﹐水與山從雷而俱爲陽﹐蓋有由矣。凡陰陽之气﹐未有不合而成者也﹐然有感應先後之別焉﹐先有陽而遇陰者屬陽﹐先有陰而遇陽者屬陰﹐有陽气在下將發而遇陰壓之﹐則奮而爲雷矣﹐有陽气在中將散而遇陰包之﹐則郁而爲雨矣﹐有陽气直騰而上而遇陰承之﹐則止而爲山矣﹐此皆主於陽而遇陰﹐所以皆爲陽卦也。有陰在內﹐陽气必入而散之﹐觀之陰霾盡而後風息可見也﹐有陰在中﹐陽气必附而散之﹐觀之薪芻盡而後火滅可見也﹔有陰在外﹐陽气必敷而散之﹐觀之濕潤盡而後澤竭可見也。此皆主於陰而遇陽﹐所以皆爲陰卦也。總而淪之﹐惟乾純陽﹐坤純陰﹐不可變也。雷陽動之始﹐凡陰生之始﹐亦不可變也﹐火溫暖﹐澤發散﹐故以用言之則陽﹐然火根於陰之燥﹐澤根於陰之濕﹐故以體言之則陰﹔水寒涼﹐山凝固﹐故以用言之則陰﹐然水根於陽之噓而流﹐山根於陽之矗而起﹐故以體言之則陽。先天之象﹐著其用也﹐後天之象﹐探其根也﹐正如仁之發生爲陽﹐而其柔和亦可以爲陰﹐義之後天卦以天地水火爲體用圖造化所以爲造化者﹐天地水火而已矣﹐《易》卦𨿽有八而實惟四﹐何則﹖風卽天气之吹噓而下交於地者也﹐山卽地形之隆起而上交於天者也﹐雷卽火之郁於地中而搏擊奮發者也﹐澤卽水之聚於地上而布散滋潤者也。道家言天地日月﹐釋氏言地水火風﹐西人言水火土气﹐可見造化之不離乎四物也。故先天以南北爲經﹐而天地居之體也﹐以東西爲緯﹐而水火居之用也。後天則以天地爲體﹐而居四維﹐以水火爲用﹐而居四正。雷者火之方發﹐故動於春﹔及火播其气﹐則王於夏矣﹔澤者水之未收﹐故散於秋﹔及水歸其根﹐則王於冬矣。水火爲天地之用﹐故居四正以司時令也。天气聯兆於西北﹐至東南而下交於地﹐《易》所謂』天下有風」《娠》也。故乾巽相對而爲天綱﹐地功致役於西南﹐至東北而上交於天﹐《易》所謂「天在山中」《大畜》也﹐故坤艮相對而爲地紀。天地爲水火之體﹐故居四維以運樞軸也﹐天地水火﹐體用瓦根﹐以生成萬物﹐此先後天之妙也。

若以卦畫論之﹐則震卽離也﹐一「陰閉之於上則爲震﹐兌卽坎也﹐一陽敷之於下則爲兌﹐巽卽乾也﹐一陰行於下則爲巽﹐艮卽坤也﹐一陽亙於上則爲艮﹐是以六十四卦始《乾》《坤》﹐中《坎》《離》﹐而終於《旣濟》《末濟》﹐﹐則知造化之道﹐天地水火盡之矣。

先天卦變後天卦圖此圖先天凡四變而爲後火也﹐蓋火之體陰也﹐其用則陽﹐而天用之﹐故乾中畫與坤先天卦配河圖之象圖圖之左方﹐陽內陰外﹐卽先天之震離兌乾﹐陽長而陰消也﹔其右方﹐陰內陽外﹐卽先天之巽坎艮坤﹐陰長而陽消也﹐蓋所以象二气之交運也。

後天卦配《河圖》之象圖先天卦配《洛書》之數圖直列《洛書》九數﹐而虛其中五以配八卦。

陽上陰下﹐故九數爲乾﹐一數爲坤﹐因自九而逆數之﹐震八坎七艮六。乾生二陽也﹐又自一而順數之﹐巽二離三兌四﹐坤生三陰也﹐以八數與八卦相配﹐而先天之位合矣。

後天卦配《洛書》之數圖火上水下﹐故九數爲離﹔一一數爲坎﹐火生燥土﹐故八次九而爲艮﹔燥土生金﹐故七六次八而爲兌爲乾﹔水生濕土﹐故二次一而爲坤﹔濕土生木﹐故三四次二而爲震爲巽﹕以八數與八卦相配﹐而後天之位合矣。

《洛書》之左邊﹐本一二三四也﹔其右邊﹐本九八七六也。然陰陽之道﹐丑未之位必交﹐《洛書》之二與八﹐正東北西南之維﹐丑未之位﹐此其所以互《易》也。以此類之﹐則先天圖之左方﹐坤巽離兌﹔其右方﹐乾震坎艮﹐以震巽互而成先天也。後天圖之左方﹐坎坤震巽﹔具才﹔方。離艮兌乾﹐以艮坤互而成後天也。

據先儒說﹐圖書出有先後﹐又或謂並出於伏羲之世﹐然皆不必深辧﹐先聖後聖﹐其揆一也﹐況天地之理﹐𨿽更萬年﹐豈不合契哉﹐《洛書》晚出﹐而其理不妨已具於《河圖》之中﹐是故以《易》象推配﹐亦無往而不合也。

先後天卦生序卦雜卦圖說先天圖者﹐序卦之根也。

序卦之法﹐以兩卦相對爲義﹐有相對面翻覆不可變者﹐《乾》《坤》《坎》《離》《頤》《大過》《中孚》《小過》是也c有相對而翻覆可變者﹐《屯》《蒙》以後﹐《旣濟》《未濟》以前﹐五十六卦皆是也。就五一卜六卦之中﹐則翻覆而二體不《易》者十二卦﹐《需》《訟》《師》《比》《泰》《否》《同人》《大有》《晉》《朋夷》《旣濟》《未濟》也。翻覆而二體皆易者十二卦﹐《隨》《蠱》《咸》《恆》《損》《益》《震》《艮》《漸》《歸妹》《巽》《兌》也。其翻覆而止於一體易者三十二卦﹐則自《屯》《蒙》至《渙》《節》皆是也。蓋翻覆而不可變者﹐法八卦之乾坤坎離也。翻覆而可變者﹐法八卦之震艮巽兌也。就翻覆可變之中﹐其二體不《易》者﹐又皆乾坤坎離相交者也。其一體不易者﹐亦皆交於乾坤坎離者也。惟震艮巽兌相交之卦﹐則二體皆易焉﹐《頤》《中孚》《大過》《小過》﹐𨿽爲震艮巽兌相交之卦﹐而翻覆不可變者﹐《頤》《中孚》具離之象﹐《大過》《小過》具坎之象也﹐故《序卦》以之附於《坎》《離》《旣濟》《未濟》﹐爲其具離坎之象焉爾。

先天圖八卦﹐兩兩相對﹐《序卦》之根也﹐乾與坤對﹐坎與離對﹐震與巽對﹐艮與兌對。相對而不相交﹐所以定《序卦》之體也﹐然旣相對﹐則必相交﹐四正之卦相交﹐則𨿽翻覆而其體不易﹐四維之卦相交﹐則翻覆而其體遂易矣。若四正之卦﹑與四維之卦雜交﹐則易者生﹐不易者半﹐所以極《序卦》之用也﹐足故「天地定位﹐上經所以始於《乾》《坤》﹐中於《否》《泰》也﹐「山澤通气﹐雷風相薄」﹐下經所以始於《咸》《恆》﹐中於《損》《益》也﹐「水火不相射」﹐上下經所以終於《坎》《離》《旣濟》《未濟》也。

後天圖者﹐雜卦之根也。

雜卦﹐卽互卦也﹐互卦之法﹐或上去一畫而下生一畫﹐或下去一畫而上生一畫﹐則其體遂變矣。互體所成﹐凡十六卦﹐其陽卦從陽卦﹐陰卦從陰卦者八﹐《乾》《坤》《頤》《大過》《蹇》《解》《家人》《睽》也。其陽卦交陰卦﹐陰卦交陽卦者亦八﹐《剝》《復》《夬》《姤》《漸》《歸妹》《旣濟》《未濟》也﹐以交互之法求之﹐乾而上去一陽﹐下生一陽﹐或下去一陽﹐上生一陽﹐仍是乾矣。坤而上去一陰﹐下生一陰﹐或下去一陰﹐上生一陰﹐仍是坤矣。惟震而上去一陰﹐下生一陰﹐則變爲坎﹔下去一陽﹐上生一陽﹐則變爲艮。巽而上去一陽﹐下生一陽﹐則變爲離﹔下去一陰﹐上生一陰﹐則變爲兌。坎而上去一陰﹐下生一陰﹐則變爲艮﹔下去一陰﹐上生一陰﹐則變爲震。離而上去一陽﹐下生一陽﹐則變爲兌﹕下去一陽﹐上生一陽﹐則變爲巽。艮而上去一陽﹐下生一陽﹐則變爲震﹔下去一陰﹐上生一陰﹐則變爲坎。兌而上去一陰﹐下生一陰﹐則變爲後天圖八卦﹐陰陽上下畫互變﹐雜卦之根也﹐何則﹖後天之卦﹐有各從其類以相變者焉﹐有各得其對以相變者焉﹐乾居西北﹐而三陽從之﹐坤居西南﹐而三陰從之﹐此各從其類者也。乾與巽對﹐坎與離對﹐艮與坤對﹐震與兌對﹐此各得其對者也﹐相從者除乾坤純陽純陰不變外﹐坎而上去一陰﹐下生一陰﹐則爲艮﹔艮而上去一陽﹐下生一陽﹐則爲震﹔震而上去一陰﹐下生一陰﹐則復爲坎﹐此三陽相次之序也。巽而上去一一陽﹐下生一陽﹐則爲離﹔離而上去一陽﹐下生一陽﹐則爲兌﹔兌而上去一陰﹐下生一陰﹐則復爲巽﹔此三陰相次之序也。相對者﹐乾而上去一陽﹐下生一陰﹐則爲巽﹔坎而上去一陰﹐下生一陽﹐則爲離﹔艮而上去一陽﹐丁生一陰﹐則爲坤﹔震而上去一陰﹐下生一陽﹐則爲兌﹔此四陽卦變爲對位四陰卦之序也。巽而下去一陰﹐上生一陽﹐則爲乾﹔離而下去一陽﹐上生一陰﹐則爲坎﹔坤而下去一陰﹐上生一陽﹐則爲艮﹔兌而下去一陽﹐上生一陰﹐則爲震﹔此四陰卦變爲對位四陽卦之序也。然尋其對位相變之根﹐則又自父母男女長少而來﹐蓋四陰卦﹐兌爲最少﹐離爲中﹐巽爲長﹐坤爲老。四陽卦﹐艮爲最少﹐坎爲中﹐震爲長﹐乾爲老。凡變者自少而老。故兌而卜去一陰﹐下生一陽﹐則變爲乾矣。

離而上去一陽﹐下生一陰﹐則變爲坎矣。巽而上去一陽﹐下生一陰﹐則變爲艮矣。坤而上去一陰﹐下生一陽﹐則變爲震矣。四陽卦之變﹐自陰而來﹐故又變而爲對位之四陰也。

艮而下去一陰﹐上生一陽﹐則變爲巽矣。坎而下去一陰﹐上生一陽﹐則變爲離矣。震而下去一陽﹐上生一陰﹐則變爲坤矣。乾而丁去一陽﹐上生一陰﹐則變爲兌矣。四陰卦之變﹐自陽而來﹐故又變而爲對位之四陽也。

合而觀之﹐凡陽卦相變者﹐震變坎艮也﹐坎變震艮也﹐艮又變震坎也。凡陰卦相變大衍圓方之原凡方圓可爲比例﹐惟徑七者﹐方周二十八﹐圓周二十二﹐卽兩積相比例之率也﹐用其半﹐故若十四與十一。合二十八與二十二﹐共五十﹐是大衍之數﹐函方圓同徑兩周數。

大衍勾股之原勾三﹐其積九。股四﹐其積十六。

弦五﹐其積二十五。

合之五十﹐是大衍之數﹐函勾股弦三面積。

蓍策之數﹐必以七爲用者﹐蓋方圓之形﹐惟以徑七爲率﹐則能得周圍之整數。勾股之形﹐亦惟以三四爲率﹐則能得斜弦之整數。徑七﹐固七也﹐勾三股四之合亦七也﹐是故論方圓周圍之合數則五十﹐論勾股弦之合積亦五十﹐此大衍之體也。因而開方﹐則不盡一數。

而止於四十九﹐此大衍之用也。開方而不盡一數﹐則瞢策之虛一者是已﹐方面之中﹐函八勾股﹐而又不盡一數﹐則蓍策之掛一者是已﹐惟老陽老陰之數﹐與此密合﹐故作圖以明之。

全方四十九。

中含大方六六三十六﹐爲過揲之數。

小角一一如一﹐一六五互乘爲十二﹐並成十三﹐爲掛扐之數。

此與前《洛書》以自乘互乘爲積方之法同﹐但《洛書》用對數﹐如一與九之類足也﹐大衍用合數﹐則一與六是也。

老陰數合勾股法全方四十九。

勾三股四﹐其積六﹐四因之得二一卜四﹐爲過揲之數。

弦五﹐其積二十五﹐爲掛扐之數。弦實亦函四勾股積﹐而多勾股較一。

十數之中﹐除一一不變﹐自二二至十十﹐皆可成方﹐然惟三三則五數居其中﹐七七則二十五數居其中﹐此二者爲能得天地之中數﹐余則不能也。蓋三二者《洛書》之數也﹐七七者菁策之數也﹐《洛書》之數﹐五居其中矣﹐而其四方﹐則又成四勾股之數﹐而以中萬爲弦之法焉。蓍策之數﹐二十五居其中矣﹐而其四方﹑則又具四勾股之積而卽以二十五爲弦之實焉﹐是故卦數之八﹐合乎《河圖》之四也﹐爲其虛五十者同一根也。蓍數之七﹐合乎《洛書》之三也﹐爲其用中五者同一根也﹐聖人因心之作﹐與天地自然之文﹐其相爲經緯者如此。

大衍迎日推策法史稱黃帝迎口椎策﹐所謂策者﹐蓋卽神蓍也。推衍策數以候日月﹐故曰「迎日推策」。

考之後代﹐譚卦畫者多以歷法推配﹐然孔子未嘗言也﹐惟於「大衍之數」﹐則曰「象四時」「象閏」﹐又曰「當期之日」﹐則蓍策之與歷法相表裏也﹐可見矣。顧有以理言之而肖似者﹐有以數推之而密合者﹐以理言而肖似者﹐孔子《大傳》所陳是也。蓋四十九算﹐排列成方﹐以勾股之數求之﹐則零一者歸於中而爲心﹔以開方之法求之﹐則零一者歸於一年三百六十五日四分日之一。每日百分。

凡三萬六十五百二十五分。以天數二十五除之﹐得一千四百六十一分﹐爲日數。又以地數三个除日數﹐得四十八容七分﹐爲月數。是爲大衍用數。

《大傳》言蓍數﹐而以《河圖》之數首之﹐故一年全數﹐以二十五除之得日數者。

日有曉午昏夜凡四限﹐四分期日﹐爲一千四百六十一也﹔以三十除之得月數者﹐月有朔望﹐上下弦凡四限﹐四分歲月﹐每月三十日算﹐爲四十八零七分也﹐與大衍用數相應。

揲策合左右共四十八﹐應四十八弦﹐每弦七日半﹐爲期日歲月之經數﹐三百六十。

掛策一﹐應气盈之餘數﹐五日四分日之一。

以初變爲主。

日法十。

揲策應弦﹐每弦以十分爲率。

掛策應气盈五日四分日之一﹐於日法爲十分弦之七。

扐策合陰陽共十二﹐得少則四爲陽﹐得多則八爲陰﹐應十二朔﹐每朔二十九日﹐九百四十分日之四百九十九﹐爲一歲之實數﹐三百五十四日﹐九百四十分日之三百四十八。

掛策一﹐應朔虛之餘數﹐十日﹐九百四十分日之八百二十七。

亦以初變爲主﹐月法十九。

肋策應朔﹐每朔以十九分爲率。

掛策應朔虛十日九百四十分口之八百二十七﹐於月法爲十九分朔之七。

以初變之揲策枘策計之﹐揲策四十八﹐以應四十八弦之整數﹐其「掛一﹐』肴﹐以應气盈五日四分口之一也﹔抽策十二﹐以應十二朔之實數﹐其﹐掛一者﹐以應朔虛十日八百二十七分也。據四分曆法﹐每口九百四十分﹐故一歲之气盈﹐有五日二百三十五分。

一歲之朔虛﹐此合气盈總算﹐有十日八百二十七分﹐每弦七日四百七十分﹐如日法十分弦之七﹐則爲五日二百三十五分矣﹔每朔二十九日四百九十九分﹐如月法十九分朔之七﹐則爲十日八百二十七分矣。月每日行十二度十九分度之七﹐故以十﹐九爲法﹐日月之法不同﹐而其餘分皆七。故漢儒卦气﹐每卦直六口﹐尙餘七分﹐每卦直六門七分者﹐門以八十分爲法也。蓋歲數二百六十五日四分日之一﹐四乘而三除之﹐爲四百八十七﹐故四百八十七者﹐歲策也﹐﹐每卦直六日﹐六八四十八﹐得四百八个分﹐又餘七分﹐歲策之根也。積六十卦﹐直三百六十日﹐余分之積﹐共四百二十分﹐以日法除之﹐爲五日四分日之一。古今歷法﹐一章之內﹐有七閏月昔﹐法由玆起也。其在蓍數﹐則何以見掛一之策﹐爲餘七之算乎﹖蓋亦以生菁之法而知之爾。

過揲爲正策﹐乾策三卜六﹐合六爻二百一十有六。坤策二十四﹐合六爻百四十有四。

凡三百有六个﹐當一期之日數。

掛扐爲餘策﹐乾策一十二﹐合六爻七十八﹐坤策二十五﹐合六爻百五十。

凡二百二十有八﹐當一章之月數。正策以三十爲進退之法﹐故其合皆六十﹐餘策以十九爲進退之法﹐故其合皆三十八﹐三十者﹐日法也﹐十九者﹐朔法也。

「二篇之策」爲全策﹐陽爻百九十二﹐得六幹九百一十二﹐陰爻百九十二﹐得四千六百零八。

凡萬有一千五百二十﹐當閏終之總數。

此因《大傳》之說而推備之者。歲者﹐正數也﹐太陽主之﹔閏者﹐餘數也﹐太陰主之。故《堯典》始而殷正四時﹐則曰「日中」「日永」「日短」﹐此以太陽爲主者也﹐終則曰以閏月定四時成歲﹐此以太陰爲主者也。蓍策之正數三百有六十﹐當一期之日﹐蓋日周大而爲一期﹐故爲太陽所主也。其餘數二百一二十有八﹐當一章之月﹐蓋气朔分齊而爲一章﹐故爲太陰所主也﹐其全數萬有一千五百二十﹐當閏終之總數﹐蓋三卜二月而閏一月﹐其辰萬有一千五百二十﹔三十二年而閏一年﹐其日萬有一千五百二十。此則日月正余會終﹐蓍卦齊同之數也。

歷代之歷﹐歲分消長不同﹐故有五日四分日之一而有餘者﹐亦有五日四分日之一而不足者﹐然舉其中者以演其變者﹐則四分爲常法﹐故顓頊歷《周髀經》皆用之﹐而司馬遷曆書述焉﹐蓋古法也。

乾策坤策圖以地平綫分周天之度爲二﹐各一百八十度﹐日出入朦景昏旦各十八度﹐共二十六度﹐《大傳》曰「乾坤之策﹐凡三百有六十﹐當期之日」﹐故各一百八十者﹐寒暑晝夜並行之體數也。然陽生而陰殺﹐陽明而陰暗﹐故陽饒而陰乏﹐陽盈而陰虛。今以晝夜平分推之﹐其自然之數如此﹐若一歲寒暑之候﹐則若邵子之說﹐開物於寅末﹐是亦先十八日也﹐閉物於戌初﹐是亦後十八日也﹐以故萬物之數﹐萬有一千五百二十﹐其從陽者六千九百一十二﹐其從陰者四千六百八﹐生气常盛﹐則爲丰年﹐善類常多﹐則爲治世﹐其消息盈虛之理﹐亦若是而已矣。

加倍變法圖此圖用加一倍法﹐如第二層兩一﹐生第三層中位之二﹐並左右兩一成四﹐是倍二爲四也﹐第三層一二各生第四層中位之三﹐並左右兩一成八﹐是倍四爲八也﹐下放此﹐出於數學中﹐謂之開方求廉率﹐其法以左一爲方﹐右一爲隅﹐而中間之數﹐則其廉法也。第三層爲平方﹐第四層爲立方﹐第五層六層七層﹐爲三乘四乘五乘方﹐於成卦之理﹐亦相肖合﹑伺則﹖陽大陰小﹐陽如方﹐陰如隅﹐分居兩端﹐陰陽合則生小問之兩象。如平﹕廳之方隅合而生兩廉﹐其長如方﹐其廣如隅也。又乘則生中間之六卦﹐如立方之方隅合而生六廉﹐三平廉根於方﹐而其厚如隅﹐二長廉根於隅﹐而其長如方也。故開方之法﹐𨿽相乘至於無窮﹐莫不依方隅以立算﹐成卦之法﹐𨿽相加至於無窮﹐莫不根陰陽以定體。成卦之始﹐一陰一陽﹐每每相加而已﹐及卦成而分析觀之﹐則自一畫至六畫﹐惟純陰純陽者常不動﹐其餘則方其爲四象也﹔中間一陰一陽者二﹐方其爲八卦也﹔中間一陰二陽者三﹐一陽二陰者三﹐方其爲四畫也﹔中間一陰三陽者四﹐一陽三陰者四﹐二陰二陽者六﹐方其爲五畫也﹔中間一陰四陽者五﹐一陽四陰者五﹐二陰三陽者十﹐二陽三陰者十﹐及其六畫之旣成也﹔中間一陰五陽者六﹐一陽五陰者六﹐二陰四陽者十五﹐二陽四陰者十五﹐三陰三陽者二十。

朱子卦變之圖﹐以此而定也﹐蓋其倍法同於畫卦﹐而其多寡錯綜之數﹐則卦變用之。

《序卦》《雜卦》明義卦之序也﹐雜也﹐皆出於文王也﹐其所以序之雜之必有深意﹐亦必有略例。至夫子爲之傳﹐乃因其次第﹐而發明陰陽相生相對之義﹐以見易道之無窮﹐蓋文王之立法至精﹐而夫子之見理至大﹐二者皆不可以不知也。韓孔諸儒﹐疑卦序若如夫子所言﹐則不應卦皆反對﹐故《程傳》於卦下旣述夫子之意﹐又爲上下篇義以繹其未盡之指﹐至歐陽修諸人﹐直斥《序卦》爲非孔子之書者﹐妄也。若《雜卦》則乾坤之後﹐繼以《比》《師》﹐其次敍又與《序卦》無一同者﹐是豈無義存焉﹖而諸儒皆莫之及﹐惟元儒胡氏於篇終微發其端﹐未竟其緒也﹐今因程胡之說而詳推二篇之所以類序錯綜者﹐目曰明義以附焉。

《序卦》程子有上下篇義﹐今祖其意而詳推之。

上篇﹐陽也﹐天道也﹐故凡天道之正﹐陽卦陽爻之盛﹐及陰陽長少先後有序者﹐皆上篇之卦也。下篇﹐陰也﹐人事也﹐故凡人事之交﹐陰卦陰爻之盛﹐及陰陽交感雜亂﹐長少先後無序者﹐皆下篇之卦也。故以八卦而論﹐乾坤﹐陰陽之純也﹐坎離﹐陰陽之中也﹐皆正中之正﹐放爲陽。震巽﹐陰陽始交也﹐艮兌﹐交之極也﹐皆正中之交﹐故爲陰。

以八卦之交而論﹐惟《否》《泰》天地之交﹐交中之正也﹐故爲陽﹐《咸》《恆》《損》《益》《旣濟》《未濟》六子之交﹐交中之交也﹐故爲陰。又乾交陽卦。凡六﹐《需》《訟》《無妄》《大畜》皆爲陽盛﹐惟以爻畫參之﹐則《大壯》爲陽過中﹐《遁》爲陰浸長﹐故𨿽陽卦而居陰也。坤交陰卦凡六﹐《晉》《明夷》《萃》《升》皆爲陰盛﹐惟《臨》則陽浸長﹐《觀》則陰過中﹐故𨿽陰卦而居陽也。又乾交陰卦凡六﹐《小畜》﹑之履》《同人》。《大有》皆五陽而一陰﹐陽之盛也﹐惟以爻畫參之﹐則《夬》爲陽已亢﹐《姤》爲陰始生﹐故不得爲陽而爲陰也。坤交陽卦凡六﹐《師》《比》《謙》《豫》《剝》《復》皆五陰而一陽﹐凡陽有主陰之義﹐陰𨿽多﹐不爲盛而爲役﹐陽𨿽少﹐不爲衰而爲主﹐故皆不爲陰而爲陽也。又陽卦相交凡六﹐《屯》《蒙》《頤》長少先後以序者也﹐故爲陽﹕《蹇》《解》《小過》失序者也﹐故爲陰。又陰卦相交凡六﹐獨《大過》爲《頤》之對﹐又得其序﹐故亦爲陽﹔《家人》《睽》《革》《鼎》《中孚》皆陰也﹐《革》《鼎》得序﹐故猶爲陰中之陽也。又陰陽相交之卦凡十有二﹐其得序者六﹐《隨》《蠱》《噬嗑》《賁》爲陽中之陰﹐《井》田爲陰中之陽﹔其失序者六﹐《漸》《歸妹》《丰》《旅》《渙》《節》陰小之陰也。二篇之分旣定﹐其逐節逐卦次第先後﹐則以陰陽盛衰消長之義次之﹐如後論。

《乾》《坤》《屯》《蒙》《需》《訟》《師》《比》《小畜》《履》右﹝上﹞陽卦第一節

。

《泰》《否》《同人》﹔《大有》《謙》《豫》《隨》《蠱》《臨》《觀》《噬嗑》《賁》《剝》《復》右﹝上﹞陽卦第三節

。

《無妄》《大畜》《頤》《大過》《坎》《離》右﹝上﹞陽卦第四節

。

《咸》《恆》《遁》《大壯》《晉》《明夷》《家人》《睽》《蹇》《解》右﹝上﹞陰卦第一節

。

《損》《益》《央》《舶》《萃》《升》右﹝上﹞陰卦第二節

。

《困》《井》《革》《鼎》《震》《艮》《漸》《歸妹》《丰》《旅》《巽》《兌》右﹝上﹞陰卦第三節

。

《渙》《節》《中孚》《小過》《旣濟》《未濟》右﹝上﹞陰卦第四節

。

陽卦第一節

《乾》《坤》者﹐眾卦之宗﹐故居篇首。先儒謂《周易》首《乾》﹐則此是文王所定﹐不可易也。《乾》《坤》之外﹐三男爲尊。《屯》《蒙》者﹐二男之卦也﹐而皆長少先後不失其序﹐得陽道之正﹐故次《乾》《坤》焉。《需》《訟》上下皆陽卦﹐二五皆陽爻﹐陽之盛之﹐故次《屯》《蒙》焉﹐《師》《比》皆以一陽爲眾陰主﹐而居二五中位﹐亦陽之盛也﹐故次《需》《訟》焉。《小畜》《履》五陽一陰﹐陽旣極多﹐而二陰又退居三四之偏位﹐皆陽盛之卦也﹐故次《師》《比》焉。

陽卦第二節

《泰》《否》者﹐《乾》《坤》之合體﹐義同《乾》《坤》者也﹐然以其僦》《坤》之交﹐故亞於《乾》《坤》《同人》《大有》義反《師》。《比》。然以其剛多極盛﹐故同《小畜》《履》而亞於《師》《比》《謙》《豫》義反《小畜》《履》﹐然陽爲卦主﹐故同《師》《比》而亞於《小畜》《履》﹐此六者並爲陽盛之次也。

陽卦第三節

以上二節﹐除《屯》《蒙》爲三男純卦﹐余則皆有《乾》《坤》爲主﹐未嘗有男女之交也﹐故曰陽盛。至《隨》《蠱》《噬嗑》《賁》然後有男女之交﹐是陰始生也﹐然而長少先後皆不失序﹐故猶爲陽中之陰﹐《隨》《蠱》之後﹐繼以《臨》《觀》《噬嗑》《賁》之後﹐繼以《剝》《復》﹐則陽又盛矣。

陽卦第四節

《無妄》《大畜》《乾》與陽卦合體﹐義同《需》《訟》﹐然二五不皆陽爻﹐故亞於《需》《訟》。《頤》《大過》男女類﹐分長少先後﹐義同《屯》《蒙》。然二卦不皆陰卦第一節

下篇主人事之交﹐故以夫婦之道始。男女之合﹐少則情專﹐老則誼篤﹐故《咸》爲首﹐《恆》次之﹐《遁》《大壯》陰長陽過﹐陰之盛也﹐故次《咸》《恆》。《晉》《明夷》上下皆陰卦﹐二五皆陰爻﹐義反陽之《需》《訟》。《家人》《睽》三陰之卦也﹐而又長少失序﹐陰道也﹐義反陽之《屯》《蒙》﹐故四卦次《遁》《大壯》。《蹇》《解》本三陽之卦﹐而亦長少失序﹐義反《屯》《蒙》﹐故從《家人》《睽》焉。

陰卦第二節

《損》《益》二少二長之交﹐義同《咸》《恆》《夬》《姤》陽極陰生﹐義同《遁》《大壯》《萃》《升》《坤》與陰卦交﹐義同《晉》《明夷》﹐故六卦相繼﹐陰盛之次也。

陰卦第三節

《困》《井》男女交而以序﹐義同陽之《隨》《蠱》《噬嗑》《賁》﹐陰中之陽也﹐《革》《鼎》三陰之卦﹐同《家人》《睽》﹐然長少以序﹐故從《困》《井》﹐猶《大過》之從《頤》也。《震》《艮》𨿽下經之主﹐然本陽卦也﹐故此六卦並爲陰小之陽﹐《漸》《歸妹》《丰》《旅》男女交而失序﹐與《困》《井》《革》《鼎》反﹐《巽》《兌》陰卦﹐與《震》《艮》反﹐此六卦則又自陽而向乎陰矣。

陰卦第四節

《漸》《歸妹》《丰》《旅》《渙》《節》六卦﹐男女交而失序﹐相類也。然《漸》《歸妹》兩卦﹐長男長女皆在焉﹐《丰》《旅》有長男在焉﹐《渙》《節》惟長女在焉﹐則《渙》《節》者變之窮﹐陰道之極也。《中孚》《小過》與上篇《頤》《大過》相對﹐《大過》𨿽陰卦﹐以得其序而從《頤》﹐故《小過》𨿽陽卦﹐以失其序而從《中孚》﹐其義與《蹇》《解》之從《家人》《睽》者同﹐並爲陰復盛之卦也。《旣濟》《未濟》終篇﹐所重在《未濟》﹐蓋三陽失位﹐男之窮也﹐陰盛之極也﹐然物不可窮也﹐故受之以《未濟》終焉。

《序卦》圓圖孔子《系辭傳》﹐敍上下篇九卦曰「履﹐徳之基也﹔謙﹐徳之柄也﹔復﹐徳之本也﹔恆﹐徳之固也﹔損﹐徳之修也﹔益﹐徳之裕也﹔困﹐徳之辧也﹔井﹐徳之地也﹔巽﹐徳之制也。」先儒以其卦推配上下經皆相對﹐蓋《乾》與《咸》《恆》對﹐《履》與《損》《益》對﹐《謙》與《困》《井》對﹐《復》與《巽》《兌》對﹐每以下篇兩卦﹐對上篇一卦﹐凡十二卦而二篇之數適齊矣﹐然十二卦之中﹐又止取九卦者﹐《乾》《咸》其始也﹐《兌》其終也﹐略其終始﹐而取其中間之卦﹐以著陰陽消息盛衰之漸﹐故止於九。

前所推上下篇各四節﹐陰陽消息盛衰之次﹐與此圖密合。

《雜卦》先儒有以雜卦爲互卦者﹐今用其說而詳推之。

四象相交爲十六事圖此互卦之根也﹐惟其方成四畫時﹐所互有此十六卦﹐故六十四卦成後﹐以中爻互之﹐只此十六卦﹐旣以六爻循環互之﹐亦只此十六卦。

四畫互成十六卦﹑又以其中二畫觀之﹐則互《乾》《坤》《剝》《復》《大過》《頤》《姤》《夬》者﹐皆中二爻爲太陽太陰者也﹔互《漸》《歸妹》《解》《蹇》《睽》《家六十四卦中四爻互卦圖十六卦互咸四卦圖互《乾》《坤》《旣濟》《未濟》之十六卦﹐卽諸卦之所互而成者也﹐故十六卦又只成《乾》《坤》《旣濟》《未濟》四卦﹐猶十六事之歸於四象也﹐蓋四象卽《乾》《坤》《旣濟》《未濟》之具體﹐故以太陽三疊之卽《乾》﹐以太陰三疊之卽《坤》﹐以少陰三疊之卽《旣濟》﹐以少陽三疊之卽《未濟》。《乾》《坤》《旣濟》《未濟》統乎《易》之道矣﹐故《序卦》﹑之雜卦》皆以是終始焉。

《乾》《坤》﹐體也﹔《旣濟》《未濟》﹐用也。故以《乾》《坤》始之﹐《旣濟》《未濟》終之。中間則左方六卦﹐《剝》《復》《漸》《歸妹》《解》《蹇》爲陽卦﹐皆以《震》《艮》爲主﹐而統於《乾》《坤》﹐右方六卦﹐《姤》《夬》《大過》《頤》《睽》《家人》爲陰卦﹐皆以《巽》《兌》爲主﹐而統於《旣濟》《末濟》﹐故圖之外一層者﹐六十四卦也﹔次內一層者﹐所互之十六卦也﹔又次內一層者﹐十六卦﹐所互之四卦也。

以其象限觀之﹐則皆互《乾》《坤》者居前﹐互《旣濟》《未濟》者居後﹐以其左右觀之﹐則左方者皆統於《乾》《坤》﹐右方者皆統於《旣濟》《未濟》也。

爲互卦之主﹐不在互卦之內者﹐十四卦《乾》互之得《乾》《坤》互之得《坤》《旣濟》互之得《耒濟》《未濟》互之得《旣濟》﹐此四卦者不可變﹐故不在互卦之內也。陽卦六﹐《剝》《復》者﹐《震》《艮》交於《坤》者也﹔《漸》《歸妹》者﹐《震》《艮》交於《巽》《兌》者也﹔《解》《蹇》者﹐《震》《艮》交於《坎》者也﹐故《震》《艮》爲互陽卦之主。陰卦六﹐《垢》《夬》者﹐《巽》《兌》交於《乾》者也﹔《大過》《頤》者﹐《巽》《兌》關於《震》《艮》者也﹔《睽》《家人》者﹐《巽》《兌》交於《離》者也﹐故《巽》《兌》爲互陰卦之主。

以三畫言之﹐《艮》陽極而《震》陽生也﹔以六畫言之﹐《剝》陽極而《復》陽生也﹐故《剝》《復》象《艮》《震》而爲陽卦之首。以三畫言之﹐《兌》陰極而《巽》陰生也﹔以六畫言之﹐《夬》陰極而《姤》陰生也﹐故《夬》《姤》象《兌》《巽》而爲陰卦之首﹐《乾》《坤》之用在《否》《泰》﹐猶《坎》《離》之用在《旣濟》《未旣》也﹐故《否》《泰》《乾》《坤》之交﹐而爲《旣濟》《未濟》之宗﹐此十卦亦不在互卦之內﹐《雜卦》中遇此數卦﹐皆從本卦取義﹐不用互體﹐其餘自《比》《師》以後﹐《需》《訟》互卦陰陽次第自《乾》《坤》至《晉》《明夷》二十八卦﹐爲陽卦。皆互《剝》《復》《漸》《歸妹》《解》《蹇》﹐凡上經之卦十八﹐而雜下經十卦於其中。

自《井》﹑﹑》夬﹑﹑﹑《困》至《需》《訟》二十八卦﹐爲陰卦。皆互《姤﹑《》《大過》《頤》《睽》《家人》﹐凡下經之卦十八﹐而雜上經十卦於其中。

自《乾》《坤》至《噬嗑》《賁》﹐爲陽卦之正。首《剝》《復》﹐次《漸》《歸妹》﹐次《解》《蹇》。

自《兌》《巽》至《晉》《明夷》﹐爲陽封之變。首《漸》《歸妹》。次《剝》《復》﹐次《解》《蹇》。

自《井》《困》至《否》《泰》爲陰卦之變。首《睽》《家人》﹐次《垢》《央》﹐次《大過》《頤》。

自《大壯》﹑﹑﹐爲陰卦之正。首《垢》《》《遁》至《需》《訟》﹑夬﹐次《大過》《頤》次《睽》《家人》。

《乾》《坤》首諸卦乾剛坤柔。

《周易》首《乾》《坤》﹐故《序》《雜卦》皆不《易》焉。以互卦論之﹐惟《乾》《坤》《旣濟》《未濟》四卦互之﹐仍得《乾》《坤》《旣濟》《未濟》﹐不與它卦相變。然《旣擠》猶變爲《未濟》《未濟》猶變爲《旣濟》﹐惟《乾》仍得《乾》《坤》仍得《坤》﹐其體一定而不可變者也。《易》之道主於變易變易﹐《序卦》者﹐時之相生﹐變易者也。《雜卦》者﹐事之相對﹐變易者也。然非有不易者以爲之體﹐則所謂「乾坤毀無以見易」者﹐而變化何自生哉﹗是故先之以《乾》《坤》﹐然後別互卦之陰陽以次之。

陽正卦首《剝》《復》「《比》樂《師》憂﹔《臨》《觀》之義﹐或與或求﹔《屯》見而不失其居﹐《蒙》雜而著。《震》起也﹔《艮》﹐止也﹐《損》《益》﹐盛衰之始也。」此八卦皆互體爲《剝》《復》﹐而雜《震》《艮》二卦於其中﹐蓋《震》《艮》陽卦之主﹐而《剝》《復》之具體也。自《比》《師》《臨》《觀》《屯》《蒙》﹐皆上經之卦﹐而《損》《益》獨爲下經之卦﹐《震》《艮》亦下經之卦也﹐故決於《損》《益》之前﹐上經之卦六﹐比師一陽﹐《臨》《觀》《屯》《蒙》二陽﹐次《漸》《歸妹》「《大畜》﹐時也﹕《無妄》﹐災也。《萃》聚而《升》不來也。」此四卦﹐皆互體爲《漸》《歸妹》﹐陽卦以上經居前﹐下經居後﹐故先《大畜》《無妄》﹐後《萃》《升》。

《謙》輕而《豫》怠也。《噬嗑》﹐食也﹔《賁》﹐無色也。」此四卦﹐皆互體爲《解》《蹇》《謙》《豫》一陽﹐《噬嗑》《賁》二陽。

以上爲陽卦之正。

陽變卦首《漸》《歸妹》「《兌》見而《巽》伏也」。

《震》《艮》交於《兌》《巽》﹐而成《漸》《歸妹》﹐下文將敍《漸》《歸妹》﹐故以《兌》《巽》先之。

「《隨》﹐無故也﹔《蠱》﹐則飭也」。

此兩卦﹐互體爲《漸》《歸妹》﹐上首《剝》《復》者﹐天行也﹐此首《漸》《歸妹》者﹐人事也。

次《剝》《復》「《剝》﹐爛也﹔《復》﹐反也。」此兩卦﹐不用互體﹐但取《剝》《復》之義﹐此言《剝》以歸於《復》﹐篇終言《姤》以終於《夬》﹐皆扶陽之意。

次《解》《蹇》「《晉》﹐晝也﹔《明夷》﹐誅也」。

此兩卦﹐互體爲《解》《蹇》。

以上﹕爲陽卦之變。

除篇終八卦自立義例外﹐餘皆入陰陽正卦﹐其變者﹐惟各舉兩卦以見義而已。

自《乾》《坤》至此﹐爲陽卦者二十八。

陰變卦首《睽》《家人》「《井》通而《困》相遇也」。

此兩卦﹐互體爲《睽》《家人》﹐陽卦之變﹐首於《漸》《歸妹》者﹐《震》《艮》交於《巽》《兌》﹐陽中之陰也﹐陰卦之變﹐始於《睽》《家人》者﹐《巽》《兌》交於《離》﹐陰中之陰也﹐陽主正﹐自天道而﹐人事﹐陰主變﹐自人事而天道。

次《姤》《夬》「《咸》﹐速也﹔《恆》﹐久也。」此兩卦﹐互體爲《姤》《夬》。

次《大過》《頤》「《渙》﹐離也﹔《節》﹐止也。」六十四卦中﹐有兩卦只互得一卦者﹐如《剝》《復》只互得《坤》《姤》《夬》只互得《乾》《渙》《節》只互得《頤》《丰》《旅》只互得《大過》。

《旣濟》《未濟》統陰卦「《解》﹐緩也﹔《蹇》﹐難也。《睽》﹐外也﹔《家人》﹐內也。《否》《泰》﹐反其類也﹐」《解》《蹇》《睽》《家人》﹐皆互體爲《旣濟》《未濟》﹐故次於陰變卦之後。《否》《泰》不在互卦之內﹐而爲《旣濟》《未濟》之根者也﹐故次於《旣濟》《未濟》之後。

蓋凡陽卦皆統於《乾》《坤》﹐而尢以正卦爲主﹐故《比》《師》之前﹐首以《乾》《坤》也﹐凡陰卦皆統於《旣濟》《未濟》﹐而尢以變卦爲主﹐故《渙》《節》之後﹐系以《解》《蹇》《睽》《家人》《否》《泰》也。

以上爲陰卦之變。

陰正卦首《姤》《夬》「《大壯》則止﹐《遁》則遲也﹐﹕《大有》﹐眾也﹔《同人》﹐親也。《革》﹐去故也﹔《鼎》﹐取新也。」此六卦﹐皆百體爲《姤》《夬》﹐陰之《大壯》《遁》﹐如陽之《臨》《觀》﹐陰之《大有》《同人》﹐如剛之《比》《師》﹐前陽卦中先《比》《師》﹐次《臨》《觀》﹐此則先《大壯》《遁》﹐次《大有》《同人》者﹐陰卦先下經﹐後上經也﹐陰之《革》《鼎》﹐如陽之《屯》《蒙》。

次《大過》《頤》「《小過》﹐過也﹔《中孚》﹐信也。《丰》﹐多故﹔親寡﹐《旅》也。《離》上而《坎》下也。」此六卦﹐皆互體爲《大過》《頤》《小過》《中孚》《丰》《旅》在下經居先﹐《離》《坎》在上經居後。

次《睽》《家人》《小蓄》﹐寡也﹔《履》﹐不處也。《需》﹐不進也﹔《訟》﹐不親也。」此四卦皆互體爲《睽》《家人》《小畜》《履》一陰﹐《需》《訟》二陰。

以上爲陰卦之正。

自《井》《困》至此爲陰卦者亦二十八。

循環互卦圖「《大過》﹐顚也﹔《姤》﹐遇也﹔柔遇剛也。《漸》﹐女歸待男行也。《頤》﹐養正也﹔《旣濟》﹐定也。《歸妹》﹐女之終也﹔《未濟》﹐男之窮也。《夬》﹐決也﹐剛決柔也﹐君子道長﹐小人道憂也。」以上五十六卦﹐皆以兩相對﹐如《序卦》之例﹐獨此八卦錯綜而不反對者﹐以見卦之有互﹐不獨中四爻可互﹐六爻循環皆可互也﹐卦卦皆然﹐獨舉大過一卦者﹐中四爻以陽居之﹐惟《大過》一卦﹐且自初爻起﹐而正卦左旋﹐互卦右轉﹐恰始於《姤》﹐終於《夬》而《乾》﹐得易道用陰而尊陽之意也。故案圖觀之﹐自初至四爲《姤》﹐自上至三爲《漸》﹐自五至二爲《頤》﹐自四至初爲《歸妹》﹐自三至上爲《夬》﹐自二至五爲《乾》﹐然夫子傳文無《乾》者﹐《乾》在篇首﹐《夬》盡則爲純《乾》﹐首尾相生之義也﹐《旣濟》《未濟》不在互卦之內﹐故以義附於此﹐自陰陽相遇之後﹐如《漸》之得禮﹐如《頤》之養正﹐則爲《旣濟》而定矣。如《歸妹》之越禮失正﹐則爲《未濟》而窮矣﹐故必決陰邪以伸陽道﹐然後「君子道長﹐小人道憂也」。《旣濟》《未濟》統六十四卦之義﹐故《雜卦》以是終篇﹐與《序卦》同。

