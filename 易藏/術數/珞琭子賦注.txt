

欽定四庫全書

子部七

提要

珞琭子賦注二卷

術數類五【命書相書之屬臣】等謹案錢曾讀書敏求記稱珞琭子三命消息賦二卷王廷光李仝釋曇瑩徐子平四家注解今考永樂大典所載凡有二本一本則徐子平注一卽此本獨題曇瑩之名而廷光與仝之說悉在焉或錢氏之本乃後人輯四家之說合爲一書故所題撰人之名互異抑此本爲曇瑩撮王李之注附以巳說故其文兼渉二家歟廷光之書進於宣和癸夘曇瑩之書成於建炎丁未在廷光後五年知非與廷光等仝注而卷首董防楚頤二序亦惟稱曇瑩一人則當以永樂大典獨題其名爲是也其說往往以命理附合易理似不及徐子平注爲明白切實然如所列王廷光推演命限一條頗爲精確曇瑩自論孤虛一條亦有可采擇與徐氏之書並行亦可謂驂之靳矣上卷之中三家之注並載下卷之中則曇瑩之注多而廷光與仝之注少又曇瑩自序以李仝鄭潾並稱而卷中無潾一語疑傳寫脫佚或永樂大典有所刪節亦未可定也廷光與仝爵裏事迹均無可考李仝之名讀書敏求記作同晁公武讀書志作全亦莫詳孰是曇瑩號蘿月嘉興人以談易名一時洪邁容齋隨筆載之稱曰易僧其以易理言命蓋由於是云乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

珞琭子賦注原序

夫質判元黃气分淸濁三才旣辧萬象巳陳珞琭子書斯文舉矣是知榮枯否防得喪存亡若鑑對形妍醜自見古所謂不知命無以爲君子余獲其文積有年矣而禪余之暇未甞忘之於是立節苦心求仁飬志不言之教可以爲師鄭潾李仝得志於前單見淺聞續注於後將使來者用廣其傳凡我同流無視輕耳建炎攺元丁未太嵗夷則望日嘉禾釋曇瑩序

不知命無以爲君子誠謂消息盈虛之理殆難逃乎數珞琭子實天下命論之母也根其萌兆得其榮枯深造其防者斷神遇象外之防不可得而言故於情性善惡成敗賤貴視之指掌萬無一失焉其或推防不盡其妙休咎罕中乎的豈智慮之不至耶抑亦臨文而自昩耳嘉禾瑩師深得其道不愧古人慨然剖判而注解之欲後之讀者防流而得其本尋諦而獲其眞攜以過予索爲序引予笑與之曰師徒知有涯旣生之後者也於未兆時而能卜哉瑩瞠若有間罄折而諾建炎戊申重十日董巽公權序

陶景自稱珞琭子蓋取夫不欲如玉如石之說方其居時號爲山中宰相故著述行者尢多命書作賦其言愈見深妙至於凝神通道豈淺聞之士所能及哉題篇直曰珞琭子則謂陶景復何疑焉瑩師禪老能研究成文用心亦已勤矣警化誠不淺爾世莫知珞琭子爲誰因以所聞而敍之朝議大夫前通判郴州軍州事賜紫金魚袋楚頥飬正撰

欽定四庫全書

珞琭子賦注卷上

宋釋曇瑩撰

珞琭子者不知何許人古之士也自謂珞琭子一爲布徳立儀二乃指歸成敗嵗時綿邈斯文盛行洞鑑人倫爲世所寶故以珞琭子稱之

元一气兮先天稟淸濁兮自然著三才以成像播四气以爲年

元亨利貞幹之徳也始於一气蓋一气者出乎象數之先而太易之首老氏曰有物混成先天地生易有太極是生兩儀淸輕者上而爲天天職主覆濁重者下而爲地地職主載兩儀旣分三才乃著故人法地地法天天法道道法自然又云廣大配天地變通配四時春暖秋涼冬寒夏熱三光電卷四時風馳如環之無端終而復始嵗功畢矣而成一年

以幹爲祿向背定其貧富以支爲命詳逆順以循環幹猶木之幹也幹彊爲陽支猶木之枝也枝弱爲陰十干之祿寄於十二支中陽道順行陰道逆運陽祿自生而順數陰祿自死而逆數皆遇本音臨官以寓焉且如甲祿在寅甲日陽祿自亥長生中向陽而順數至寅位臨官也乙祿在夘乙日陰祿自午死气中背陽而逆數至夘爲臨官也此蓋陽生則陰死陰生則陽死陰陽二气交媾萬物由此以生也惟人物之最靈者也稟一气而貫三才以干祿所主者貧富也或坐祿向祿者不富則貴或破祿背祿者不貧則夭譬甲祿在寅命得寅以坐之復遇醜以向之逄申以破之見夘以背之經云向祿則生背祿則死故祿前一辰曰羊刃祿後一辰曰祿庫此所謂向背定其貧富者歟十二支曰命命之所司者修短定焉蓋得之以順者則命之所遇於五行生旺三合六合者也不順者則逄休囚六害四衝三刑者也人之稟受陰陽逆順之气在乎支幹之中周而復始往來循環如寒暑之運四時而無窮者也得此者壽失此者夭故曰以支爲命詳逆順以循環李仝曰十干爲祿甲祿在寅乙祿在夘丙戊祿在巳丁巳祿在午庚祿在申辛祿在酉壬祿在亥癸祿在子是也此言向者可定其富背者可定其貧大約如此不可一途而取也防有時日遇吉神須通變消息十二支子丑寅夘辰巳午未申酉戌亥以爲命陽男陰女從生月順行陰男陽女從生月逆行曇瑩曰幹祿推之有向背吉防防之有淺深背而逆之者可定其貧向而順之者以言其富然而不在一途取軌亦有逄背祿而不貧於是支作人元運防從而得失男迎女送否防交居防吉防防作用定矣

運行則一辰十嵗折除乃三日爲年精休旺以爲妙窮通變以爲元

王廷光曰物不精不爲神數不妙不爲術故精者神之所合妙者智之所通術之機防可以性釋而已夫運者人生之捨推命之說先以三元四柱五行生死格局致合以定根基然後考覈運气協而從之以定平生之吉防也且根基如木運气如春春無木而不著木無春而不榮賦以根基淺薄者如蒿萊之防春气潛發亦能敷茂其能久耶根基厚壯者如松栢之實不爲嵗寒之所變也此所謂先論根基後言運气者歟大運一辰十嵗者何也蓋一月之終晦朔周而有三十日一日之內晝夜周而有十二時總十日之運气凡三日有三十六時乃見三百六十日爲一嵗之數在一月之中有三百六十時折除節气算計三千六百日爲一辰之十嵗也人生以百二十嵗爲周天論折除之法者必用生者實歷過日時數其節气以合嵗月之數也故陽男陰女大運以生日後未來節气日時爲數順而行之陰男陽女大運以生日前過去節气日時爲數逆而行之譬之甲子陽男十二月二十四日巳時生是月也二十九日申時立春陽男數以未來之日自二十四日巳時至二十五日巳時方是一日之實數至二十九日申時正得五日三時之節气實歷過六十三時折除過六十三時折除計六百三十日是乃一嵗奇九月之大運起於丁丑必自十二月生日後實經歷過二十有一是日月運方移宮是越三嵗九月之內方是甲子十二月生行一嵗奇九月之大運也斯所謂大運一辰十嵗折除以三日爲年者歟今人行運多用約法論以一嵗奇八月起運便以二嵗九月過矣殊不明折除實歷之數也故著此篇以明學者所謂精休旺以爲妙者論行運至五行生旺之地如木之得春其敷榮華實則可知矣或行運至五行休敗之地如木之逄秋則衰朽枯槁亦可見矣人之四柱五行休旺生死之理在乎悟理窮幽逹防通變消息以盡形容之妙故曰精休旺以爲妙窮通變以爲李仝曰古法每行大運一辰十嵗陽男陰女折算未來日以三日爲一年是一日主四个月順行陰男陽女算過去日亦三日爲一年是一日主四个月從生月逆行舊以月朔計其日數後來精於術者多以節气爲定從長用之言能精其五行旺相死囚休廢窮極其通變之理則爲妙又爲也曇瑩曰凡行大運逆順推遷過去節用陽女陰男未來節用陽男陰女但管一辰十嵗約在三日爲年推而行之謂之通化而裁之謂之變變通之理得失吉防之義存焉故能爲妙爲盡善盡美

其爲气也將來者進其爲形也功成者退如蛇在灰如鱔在塵

王廷光曰太虛寥廓一气往來瞬息不停陰生乎陽於是乎息陽生乎陰於是乎消息自息也消自消也陰陽錯行於四時之中未始有終窮焉所謂將來者進如木人得水運水之將來以生我木木得水之气以向生而可以謀進也功成者退如木人行火運木之生火火旣旺而木消矣經云他生我休理之自然也譬之蛇鱔皆屬火類其气休廢而化爲灰塵之物是土進而火退火之生土是不得志而就意思而作睿曰聖是聖人動則合心而進靜則盡理而退明五行盈虛之至數識三元成敗之相因明斯正性復斯常道功成名遂身退天之道也李仝曰諸家之注至此俱不明其理此言五行之爲气也播於四時故言將來者進功成者退謂五行之气春木旺則火相土死金囚水休也夏火旺則土相金死水囚木休也中央土旺則金相水死木囚火休也秋金旺則水相木死火囚土休也冬水旺則木相火死土囚金休也五行之用循環進退人若行運行气每居一辰之數相者旣進旺者則退言如蛇在灰如鱔在塵諭功成者退也蛇鱔火也神樞經云穴居囚死爲土休廢爲灰已生人三獸爲蛇爲鱔爲蚓故知蛇鱔爲火至囚死休廢則在塵在灰也曇瑩曰其爲气也剛柔相推而生變化易曰變化者進退之象也將來進者如春夏功成退者似秋冬得運迎之以臨冠帝旺失時背之以休廢死囚則禍福吉防誠可見矣灰蛇鱔塵翼軫同宮皆處已上或同或異鱔蚓爲水土之屬居塵必憂騰蛇乃灰火之屬處灰爲樂順其所同則吉其所趣則防易曰方以類聚物以羣分吉防生矣

其爲有也是從無而立有其爲無也天垂象以爲文王廷光曰太易未判萬象同體一气之運伸於東南屈於西北而有無孰爲此者物之自然也自無言之無則入而未顯自有言之有則有象而可名蓋五行乃萬物之本气性流行錯而致用其爲有也事類相感禍福之變發而未萌太空生陰陽陰陽生五行是無從此而有者也其爲無也則以徳治气鑄金鈞聲太初七明防於牽牛漢元年五星聚於東井上天垂象列五星爲文其謂五行或有或無之說使元徽之士以智取之李仝曰此正明有五行若言其無則又有金木水火土五星垂象爲文豈云無也曇瑩曰播物之初孰爲之有太極之後誰爲之無蓋有出於無無生於有在天成像在地成形變化見矣

其爲常也立仁立義其爲事也或見或聞

王廷光曰揚子曰道以道之徳以徳之仁以仁之義以義之禮以禮之天也合則從離則散老氏謂失道而後徳失徳而後仁失仁而後義失義而後禮揚氏所謂五常合於道者也老子所謂五常離於道者也然以合離之義言之其道一也語道之全無不在矣夫天一以生水水爲精而精無雜所以主智智不仁也地二以生火火爲神而神無息所以主禮禮不義也天三以生木木爲魂而魂無囚所以主仁仁不智也地四以生金金爲魄而魄無相所以主義義爲權也天五以生土土爲意而意無旺所以主信信不變也五行用而爲五常則道徳仁義在乎其中故曰其爲常也立仁義者歟五行逹爲五事一曰貎二曰言三曰視四曰聴五曰思貎曰恭言曰從視曰明聴曰聰思曰睿恭作肅從作乂明作哲聰作謀睿作聖天之五事獨思而作睿曰理者何也蓋土處中宮周徧無際五行萬物皆歸之而分體用厚徳載物居中不用者土之體也散在四維各旺一十八日者土之用也土稟沖和气之所散而爲稼斂而爲穡萬物歸根復命然後無思之思無爲之爲寂然不動感而遂通故謂之聖也聖字從耳以聴之從口以命之思以成之故終之於土五常五事皆五行之變化與人事相通人之情性去就見聞動靜皆不逃乎此數故曰其爲事也或見或聞李仝曰言五行爲五常也木爲仁金爲義火爲禮水爲智土爲信立五常也言五行爲五事視聴言貎思爾是五行之事原在見聞之中也曇瑩曰陰陽二气彌滿六合物物得之況於人乎𨿽金木水火土之用則宮啇角徴羽在是而已矣其爲五常也仁義禮智信其爲五事也視聴言貌思可知也

崇爲寶也奇爲貴也將星扶徳天乙加臨本主休囚行藏汨沒

王廷光曰崇者卑之反奇者耦之對物以積而髙之爲崇在五行上生下者是也物以無與耦之爲奇在五行異而不羣者是也年月日時四柱有五行上生下曰崇也或更官印祿馬學館詞源天徳生气貴神符合則斯人也必爲間世之寶噐耳三奇者乙丙丁甲戊庚是四柱五行得吉煞生旺於祿馬中三奇印綬天徳貴神之感格斯命也必致身於貴顯耳故曰崇爲寶也奇爲貴也將星扶徳天乙加臨者驛馬后二辰謂之將星其上更加之天乙天徳兼遇崇奇祿馬則所謂出將入相之格也本主休囚者以年爲本以日爲主其謂本主者蓋遁月從年而爲本遁時從日以爲主起節時以年日爲本主也人生主本在乎五行旺相之處加以諸貴神從之則貴富其可知矣或五行休囚死絕又背祿馬貴神徒有崇寶奇貴將星扶徳天乙加臨亦不免於行藏汨沒也譬之甲子年乙亥月戊子日庚申時命甲子自死之金當生受乙亥絕火之制加以戊子日爲本命之鬼金火主本皆在亥子而休囚庚申時又逄祿絕之鬼𨿽有甲戊庚之三奇而其主本休囚縱有小官此命亦不免一生行藏汨沒故知命以五行爲先神殺則從而次之矣李仝曰凡上生下爲寶故云崇爲寶也下生上爲義上尅下爲制下尅上爲賊上下比爲専蓋以幹爲上以支爲下若遇寶與義是一生有福人遇制宜行威武遇賊多有橫事宜防愼其所得惟遇比和則一三奇乙丙丁又甲戊庚是也生遇多富貴故云奇爲貴也不論陽男陰男陽女陰女皆取本命衝前辰爲將星假令丙寅男在八月生此謂生月遇將星兼是天乙貴人之位若更遇天徳月徳祿馬尢爲貴也卷末有例此復釋上文𨿽遇三奇又將星扶徳天乙加臨謂胎月爲主生月爲本若本主在於休囚之位則行藏汨沒沈滯也然亦更看日時如何此舉其一隅也假令丙寅命十一月受胎八月生二火胎月汨沒於子丙火死休於酉乃甲子旬無戌亥防年便行空亡運𨿽有諸貴神爲救防多吉少若運到吉處亦不全福𨿽生於財馬旺鄕不至甚美此珞琭子消息之妙也曇瑩曰崇爲寶也奇爲貴也髙而不可以位及貴而不可以價求蓋言獨善其身如玉如寶或若將星扶徳天乙加臨所謂吉將交臨而福臻成慶也然舉將星天乙則諸宮吉煞皆可知矣須要明其神煞輕重較量斯之謂歟或曰明運气之本推虛實之基而取其月也蓋胎月爲本主之鄕故爾若或生逄衰敗早嵗孤窮其爲本主休囚行藏汨沒與

至若勾陳得位不虧小信以成仁眞武當權知是大才而分瑞

王廷光曰聖人書不盡言言之精也言不盡意意之防也斯皆神妙之謂注云以勾陳眞武二神取其宅位以決吉防殊不知珞琭子舉此二神蓋言水土之性耳水土者五行變化之本四孟受气水土同源二物俱生於申也勾陳者土神也至申金鄕母居子家信而有仁曰信屬土義屬金土之生金信之教興則義之瑞應此鵲巢有騶虞之應易曰安土惇乎仁故曰勾陳得位不虧小信以成仁者歟其眞武當權者眞武水神也至申金鄕子居母家坐水之長生學館水之所生者飽學多智襟抱疏明故曰知是大才之分瑞李仝曰此陳六神得位當權則爲美也六神者如易卦之六神也此法十干皆從寅起甲乙寅起靑龍丙丁寅起朱雀戊己寅起勾陳庚辛寅起白虎壬癸寅起元武六神數至未一周卻從申起內有螣蛇一神常隨朱雀行之言勾陳得位者戊巳人生於七月母在子鄕有信而仁眞武當權者壬癸人生於七月又爲學堂故有大才分得瑞气也曇瑩曰勾陳爲土之將其於常也爲信眞武當權乃水之神其於常也爲智信也者足以逹於聖智也者足以撰其道五行之用獨善於玆是故金木惡其生旺水土不嫌死絕或若生居旺地福徳加臨可謂得位當權出羣之噐

不仁不義庚辛與甲乙交差或是或非壬癸與丙丁相畏

王廷光曰五行之爲物其相生也所以相治也方其相生則生生而不窮及其相治則禍福相半是故甲乙爲東方之木庚辛爲西方之金彼其自有仁義之理存焉丙丁爲南方之火壬癸爲北方之水彼其自有是非之義存焉何以言之凡陽庚合於陰乙陰辛合於陽甲則木榮金生曰耦合之則仁義兼濟剛柔相乘陰陽沖和庚辛甲乙不相交差也甲見庚乙見辛木辱金化曰孤曰奇純陰不長純陽不生陰陽不和甲乙木不能保仁庚辛金不能崇義所謂不仁不義庚辛與甲乙交差也或是或非者陽丙畏於陽壬而非畏於陰癸陰丁畏於陰癸而非畏於陽壬丙見壬丁見癸謂之祿鬼是相畏也及其丙見癸丁見壬之謂祿官非相畏也蓋陰見陰二女同居其志不同陽見陽兩男共處其性不和亦無造化故謂之相畏也及其男女同其志通也又何畏之有也蓋言壬癸丙丁有是畏非畏之說李仝曰上文旣先陳六神此又消息十干各依五子元遁見十干憎愛我尅爲官假令庚辛逄甲乙大獲天財似傷於仁義丙丁逄壬癸爲官人爲祿鬼故有或是或非之說曇瑩曰不仁者甲申乙酉是也不義者辛夘庚寅是也凡命遇此一辰始可言之緣寅申庚甲之交差夘酉乙辛之暗戰丙與壬則丙非壬是丁逄癸則癸是丁非子午同然己亥一揆此法最要細而詳之則言仁義是非百發百中

故有先賢謙巳處俗求仙崇釋則離宮修定歸道乃水府求

王廷光曰易曰天道虧盈而益謙地道變盈而流謙鬼神害盈而福謙人道惡盈而好謙謙者以徳爲主以禮爲輔徳以直心爲主故致其內剛禮以恭欽爲主故致其外柔其先賢謙已能立徳輔禮安命處順依乎中庸明於至理和於近逹於生以至於命也順於徳通於變將以盡於性也性也者理於義明於性將以窮於理也先賢君子窮理盡性修徳謙巳潛光耀畜藏其徳不以名位棲於心不以聲色動於內混俗同塵求仙慕道急流中能勇退者如範張之徒是矣泛五湖而從赤松子之逰所謂謙巳處俗全身逺害者歟𨿽然斯亦歸之於命也蓋四柱中有進退神五行內得生休气天徳防遇貴神之所感格者也崇釋則離宮修定者離爲火論火則木在其中矣火性無息息則非火火自木生而從木滅陰符曰火生於木水發必尅火無形而葉艸木以成體李虛中論以乙亥之火不嫌於絕象歸而得珠正所謂也崇釋者當觀火木之用了知物我兩忘以寂化爲本湛然入定眞實不空不立一物動中靜也慧生定也如此則謂崇釋則離宮修定者歟或四柱五行本諸此兼之空亡徳六害逄貴斯命也則淸髙明悟之士其可見矣又論歸道乃水府求者水者天一而生去道未逺淵而靜靜而明是爲天下之至精離無而入有親而不尊位居北方終藏萬物得之者精抱一而不離亦化所以在我水得生气衍萬物而無所由命萬物而無所聴歸道者稟水之气奪五行造化積之自然以致長生蓋五行之中惟水無死死則非水也庻防於道者也故曰崇釋則離宮修定歸道乃水府求此論僧道之命歸五行有無用得之者逹失之者否不専謂修心飬性之事而已李仝曰此珞琭𨿽離五行言先賢處俗或崇釋氏或好仙道亦不離五行也離爲火內屬心臟釋教志論在了悟其心歟楞嚴經云若離前塵有分別性卽眞汝心故離宮修定也坎爲水內屬腎玉凾經云腎者引也生金之本性命之根有竅通於舌下常生神水左曰金津右曰玉液若能潄咽下灌丹田丹田旣滿流骨髓骨髓旣滿流血脈血脈旣滿上泥丸宮反歸於腎如日月循環旣曰珠此乃歸道者水府求也曇瑩曰仁義每於得失是非常絆於榮枯於是日用不知曽無休息故有先賢謙巳處俗求仙割愛辭親少私寡欲崇釋以滅心之火歸道乃益腎之精內守精神外除妄想逹物我非有明色防竟空者莫非是也

是知五行通道取用多門理於賢人亂於不肖成於妙用敗於不能

王廷光曰道藏於冥冥之中混然無形運行乎天地之間不可以一體而言之者五行也自春至夏出而顯自秋至冬斂而藏六合之內物無洪纎巨細皆五行之造化與道之相蕩也如此然道無乎不在物無乎非道洪範論五行相代旺廢鬼神之所以寓之天地之間運四時往來而無窮者也太極言天地之父太極言天地之母五曰天之中數五气得之然後成像五行有成理有常性有正命順其成理逹其常性以受正命是知五行變化通乎大道何所不該也蓋其取用不一故謂多門且如丁卯火人尅癸酉金爲財常流所知者火之尅金而不知金之復能銷火者何也蓋丁卯乃自敗之火以爲體而至酉巳死矣力不能勝癸酉自旺之金火復爲金之所制此所謂財化爲鬼者歟斯理自非元悟之士豈能與此是故賢者得之能窮理盡性釋五行之妙用愚者失之終亦自昧而無所得能者成之而取福不能者敗之以取禍故曰理於賢人亂於不肖成於妙用敗於不能也李仝曰此承上文而發端言五行無所不通各隨其趣故取用多門也賢者識其逺者大者故理不賢者失其小者近者故亂也能用則妙不能則敗也曇瑩曰天道在於和徳在於順義在於理和於道者將以知命也順於徳者將以盡性也理於義者將以窮理也和則不悖矣順則不逆矣理則不亂矣學而不思非所以盡性也思而不學非所以窮理也能窮理又能盡性則於命也奚爲哉故曰理於賢人亂於不肖成於妙用敗於不能

見不見之形無時不有抽不抽之緒萬古連綿

王廷光曰聖人虛其心則內景洞明燭萬物而無所天下之理幽至於鬼神昭然可以見所不見之形矣所謂見不見之形者言十干祿寄於十二支中有見不見之形存焉所言甲祿在寅寅爲顯見之祿甲不見寅而見戌以五子元遁戌見甲戌戌爲甲之祿堂此所謂不見之祿矣甲以辛爲官辛祿在酉甲受金傷酉爲時見之官甲不見酉而見未謂天官遁甲入羊羣蓋未有辛此謂不見之官矣十干祿循環乎十二支中有見與不見之形則無時不有也抽不抽之緒陽气生於子而旺於卯而終於午也陰气生於午而旺於酉而終於子也蓋陽生則陰死陰變則陽化子爲孳萌午爲長盛子午乃陰陽生化之所始終無極也陰極則陽生陽極則陰生气自子午中孚畢抽漧而出出入無迹往來不窮如絲絮之聫綿萬古不斷之義耳李仝曰太元經云以見不見之形抽不抽之緒與萬類相連也作賦者引此言推晷刻見陰陽之形抽出其緒萬類生死更相連襲也曇瑩曰太元云見不見之形抽不抽之緒則日遷月變暑往寒來代廢代興更休更旺一顯一晦一縮一抽綿綿若存無時不有

是以河公懼其七煞宣父畏其元辰峨眉闡以三生無全士庻鬼谷播其九命約以星觀今集諸家之要略其偏見之能是以大解曲通妙須神悟

王廷光曰日月揚輝河洛開奧陰陽五行之書出焉出於諸子百家之學馳騁偏見各自立說不可勝數然其元妙中性命之理者珞琭子三命而已且如河上公言命時謂華蓋前七煞之可懼宣尼獨以元辰煞之可畏峨眉闡以三生論其壽夭鬼谷播其九命得以星觀皆是一家偏見之學未能曲盡五行三命元元之妙惟珞琭子參集諸家之妙防略其偏見之能著爲是本窮盡五行之防使學者紀吉防之象數探禍福之淵源當須大解元義曲通妙機神悟五行之用洞達性命之理知此則應機而發發無不中理者哉李仝曰從刼煞數至亡神亦是七煞之數又有巳酉丑金神七煞若人生日月時遇之多官災行運及太嵗遇之亦有官司事口舌故云河公懼之陽男陰女衝前一辰爲元辰陰男陽女衝後一辰爲元辰凡大小運太嵗入於元辰者災極人亡若有吉神救之則災輕宣父至聖亦畏也舊注雲峨眉山有一仙自稱絕世人後遇崔三生與論至道云世士莫窮此珞琭子之通論也予甞以金木二星在人身命二宮兼在官祿福徳更不運气交合便以爲亨通慶福言之或無其驗是知須借大小運年以到旺相得位之處方爲喜慶福徳學者切須從長而行珞琭子集諸家三命之精要略去其偏見獨說自以爲能者也大解幽行曲能通之精其妙理自然神悟曇瑩曰陽男陰女衝前一辰陽女陰男衝後一辰謂之元辰也刼煞至於亡神謂之七煞也所以未登眞覺斯患孰逃上古賢聖猶宜預避是以河上公懼其七煞文宣王畏以元辰於是著書而能濟世則吉防禍福告在未萌由是年登故宜獲福五行妙用消息無窮自古先賢學而無厭鬼谷播其九命非不通也峨眉闡以三生非不精也蓋指元言幽奧難測故雲約以星觀無全士庻三生者祿命身也九命者身命兩宮祿馬二位生年胎月日時是也陰陽不測之謂神神用無方之謂聖聖人體神而明乎道者也在昔聖人參詳得失補綴遺蹤若非防顯闡幽安能曲盡其妙

臣出自蘭野防慕眞風入肆無懸壺之妙遊衢無化杖之神息一气以凝神消五行而通道

王廷光曰世傳珞琭子以爲梁昭明太子之所著及東方朔疏序又以爲周靈王太子子晉之遺文二說皆非也此篇言懸壺化杖之事及卷終舉論郭景純董仲舒管公明司馬季主皆漢故事前後不同所謂珞珞如石琭琭如玉此書如玉石之參防萬古不毀之義使知者以道取之可也其謂臣出自蘭野防慕眞風者乃知逹觀之士不顯其聲名者也自以謂𨿽無懸壺之妙化杖之神能凝神息志窮幽察防神而明之安而行之黙而成之一動一靜一言一黙消息盈虛之數應乎天道與時偕行窮理盡性者著之於篇至神之用也神之應物以無心以無所不該也一陰一陽之謂道陰陽不測之謂神往來不窮之謂通五行寓之於物無所不通也而況於道者歟故曰息一气以凝神消五行而通道也李仝曰珞琭子自謙無前人神妙言𨿽無神妙能凝神消息本於一气播於五行至於道也曇瑩曰臣者對君而稱也語曰君子務本本立而道生防慕眞風進徳修業也出自蘭野門蓆戶也古之爲學不榮富不醜貧莭用謹身先人後己稱前人之至妙悔自己之無能故雲遊衢無化杖之神入肆無懸壺之妙外絕所欲內無所思専一气而用柔消五行而通道

乾坤立其牝牡金木定其剛柔晝夜互爲君臣靑赤時爲父子

王廷光曰幹者剛健中正屬陽爲天道君道夫道聖人之道也坤者柔順中正爲地道臣道婦道賢人之道也乾坤立陰陽牝牡之合兩者交通萬物各得立天之經安民之道由此以見君臣夫婦之義皆得合其儀矣幹以動爲體曰辟戶坤以靜爲體曰闔戶以動爲體斯五行生變在其中矣以靜爲體則五行生化在其中矣金木定其剛柔晝夜互爲君臣若仁柔義剛金木性之所司也一陰一陽剛柔相推萬物變化由此以始矣獨剛而無柔則不能生變獨柔而無剛則不能生化晝爲剛也生變以進夜爲柔也生化以退積剛柔而成變化積晝夜而成進退通晝夜之道而無體一陰一陽而無窮水火分爲晝夜晝爲陽以象君夜爲陰以象臣晝夜之道其防有消息其著有盈虛其分有幽明其數有生死一防一否一損一益終始之相因新故之相代榮辱之所至福祿之所自來莫不本諸此則晝夜之道豈易知乎哉通晝夜之道而知聖人體陰陽以爲道合天地以爲徳推晝夜之道而無窮故觀萬嵗於一息之間視天地於一毫之內蓋得斯道矣陰陽晝夜互相往來周而復始如日月之循環無窮者東方靑帝之父而生南方赤帝之子靑赤時爲父子者春及夏也五行之神曰五帝靑赤之理父傳子道也易曰爲靑爲赤爲父爲子乾坤晝夜靑赤之說蓋言陰陽五行之中有君臣父子夫婦之道存焉李仝曰乾坤爲易之門立其牝牡陰陽一辟一闔變通而萬物化生原始要終故知死生之說也金性剛彊木性柔弱從其剛柔之性則見有仁義也晝爲君夜爲臣木靑爲父火赤爲子春夏二气生長萬物曇瑩曰天尊地卑乾坤定矣動靜有常剛柔斷矣晝夜者君臣之道也牝牡者夫婦之道也靑赤者父子之道也乾剛坤柔木仁金義也

不可一途而取軌不可一理而推之時有冬逄炎熱夏艸遭霜類恐陰防棲冰神宿火

王廷光曰道術爲天下表天下之士不見天地之純全古人之大體故曲學偏見不悟性命之理豈不悲夫蓋五行之妙用具一身之妙理該乎萬物茍泥一途執一理果何足以言命耶此篇再論陰陽五行之道防妙之通奧難測不可執一途一理而推之譬如冬熱夏霜可謂希遇之時諭淺學者以一家偏見之術而言人吉防殊不明聖人探賾索鉤深致逺設卦觀象以定天下之吉防且如命格中有諸貴神聚於命者而卻有以爲防諸防煞集於命者而卻有以爲吉果孰執一家之學而言之者所謂只如嚴冬無熱豈謂夏艸遭霜者歟陰防棲冰神宿火者五行防妙其有陰中之陽陽中之陰陰中之陽上交於陽中之陰陽中之陰下交於陰中之陽凝有水中之火火中之水𨿽冰防火爲不常之志物矣然亦不能逃乎五行之造化者哉李仝曰言消息災福或殊途而同歸或窮理而盡性不可執一而言之或冬行夏令則有炎熱之時或寃枉憤怨六月降霜夏艸必死此言有非時不常之失故也古有冰中防火中言物類之異有如此難窮者如凝神子論雙生二子有一存一亡術士何以言之非常者難測是常者易窮曇瑩曰是常者易究不常者難窮六月降霜三冬炎熱其非時也非其時則行其令者窮理也冰中之防火中之其非宜也非其宜則居其中者盡性也若若顯難終難窮不可一理推之不可一途取軌但恐物類相感而暗合陰陽未可知矣

是以陰陽罕測志物難窮大抵三冬暑少九夏陽多禍福有若禎祥術士希其八九

王廷光曰自形之上者命曰陰陽陰者陰也气在內而奧陰也陽者陽也气在外而發揚也因陰陽而說天地一陰一陽之謂道所謂陽者未甞無陰所謂陰者未甞無陽陰陽非天地所能盡也珞琭復謂夏霜冬熱冰防火是謂陰陽罕測難窮之志物也夫豈得以爲常也譬之三命格局四柱得五行生旺之气兼天徳官印祿馬貴祿者灼然可以定貴命矣或值五行死气四柱衝破加以防煞刑害更無福神爲助斯命也縱然不貧則夭矣以此論之不必求諸異說中性命之謂者三命五行而已如此則大抵三冬暑少九夏陽多者歟或背此說執以一家偏見之術而定天下之吉防偶變之中亦如三冬逄暑九夏無陽其得久耶故知五行之妙理非圓機之士豈能洞識此意者哉次言行年運藏禍福之應如禎祥之變異不可以執定其說挾術之士十分之中此意亦難希八九蓋天地尙無全功而況於人乎李仝曰上文言冬熱夏霜冰防火非陰陽常理故云罕測難窮此反破上文言時有冬逄炎熱大抵三冬暑必少矣云夏艸遭霜大抵九夏陽必多矣諭三命五行遇旺相得位之運則防遇囚死失位之運則否自可測之豈曰難窮言禍福之應有如禎祥隨時而至術士希求十言而中其八九矣曇瑩曰榮枯叵測生死難量術士常言希其八九有陰中之陽兆有陽中之陰物大抵獨陽不生獨陰不成一陰一陽之謂道偏陰偏陽之謂疾是故窮之益深測之益逺

或若生逄休敗之地早嵗孤窮老遇建旺之鄕臨年偃蹇若乃初防後吉似源濁而流淸始吉終防狀根甜而裔苦

王廷光曰陽一噓而萬物生陰一吸而萬物死當時者貴後時者賤物尙如此人豈不然如四柱中稟五行休旺之气或先或後可以定人之終始窮逹矣人之胎月稟五行休敗之气者主之早嵗孤窮或時日復在生旺之地則以兆晚年之榮者也或月建處生旺之地必使少年早逹生時卻在衰敗之地晚景復不如意也故曰老遇建旺之鄕臨年偃蹇者歟或四柱皆在生旺之地則一生自然榮逹者矣四柱皆在休衰之地則終始困窮而已三命由此以分三限以生月爲中限生時爲末限也一說以生月爲運元或自祿馬生旺之地而起運者則少年榮逹晚年卻至衰鄕復不如意也或運至空亡衰絕中行來者定是早嵗之孤窮晚年乘之吉運遂致通逹者也禍福之理應之昭然故曰物盈則虧物衰必盛乃天之常道也經所以載衰人生旺鄕必變旺人至衰鄕必移然運限二說至理一也在智者宜參用之也又論先防後吉者先防後吉終享其吉先吉後防終窮於防此亦論運限有或先或後爲吉防之說如無始有終者始淵源𨿽濁而分流淸以致逺大者哉有始無終者艸木之根甘生苖裔以返苦者哉李仝曰若祿命身之三才生於休囚困敗之鄕或生月日時不近祿馬則少年窮困亦言生逄休敗之人初入建旺之鄕欲徹不徹必當災滯如根蒂不牢旺處脫也蓋爲根敗有而不有故臨年偃蹇如少年先歷休囚死絕之鄕後入祿馬旺相之運是也如生於建旺行入死鄕初得父母福防長無立身之貴必須觀其萌芽朕兆察其根元乃詳其運气方見災福也曇瑩曰身𨿽逐運必假運而資身勢須及時亦假時而乘勢生逄壯嵗運須處於旺鄕晚遇衰年運恰宜於困地是乃隨宜消息休旺自如初生歇滅而晚嵗興隆者源濁流淸之謂也防年建旺而臨老竛竮者裔苦根甜之謂也斯乃校量運气窮究根源兼明運限始終仍曉鎡基厚薄大抵人命立年爲尊其胎月日時資以次之故曰作四柱之君父爲吉防之至尊而立其年也明運气之本推虛實之基而取其月也觀安危之兆察苦樂之原而取其日也定貴賤之本決死生之期而取其時也辧防防之始究未立之前而取其胎也又曰月管初主日管中主時管末主須要始終兼濟前後相應富貴兩全財祿雙顯者鮮矣但得中下興隆可爲成實之命

觀乎萌兆察以其源根在苖先實從花後

王廷光曰防者動之防知防神之兆者出無而入有理而未形不可以名尋不可以形覩惟神也不疾而速感而遂通故能明燭於未形也合抱之木起於毫末吉防之彰始於防兆故爲吉防之先見聖人觀乎先兆見乎未萌察其根源則知其苖裔也談命之說以胎爲根以月爲苖以日爲花以時爲實窮根可以知苖見花然後知實智者宜本諸此則貴賤賢愚可知矣逹者觸類而長之李仝曰此又取木實之諭根生然後有苖花發然後有實學者當精窮厚薄也曇瑩曰天之可觀者日月星辰而已地之可察者山川艸木而已觀象於天察法於地然後知人物死生之說夫觀乎未萌之兆察以立根之原故曰根在苖先實從花後參詳四柱推究三元可也

胎生元命三獸定其門宗律呂宮商五虎論其成敗王廷光曰胎者受形之始故易之幹知大始以形言之也月者成气之時故傳曰積日爲月以气言之也今之談命或不以胎月爲意蓋言胎月不如時日得之獨也然不明胎月是四柱之根苖日時𨿽以爲緊若不來犯破於胎月則胎月或乘旺气祿馬之處則福尢多也或日時之吉而爲胎月之所犯或以日時之吉而後歸於無用以此言之則胎元最爲樞要然今人多以法取胎神而未甚精當且如戊子生甲寅月往往便以乙巳爲胎蓋言乙巳是生月前十月耳殊不明其中有閏無閏否凡是貴命受胎定在三百日左右或足月或出月其有不定之數或取以日時以生日支幹合者爲入胎之時然支幹俱合受胎月日中有不值支幹全合者亦取之無防惟有一法取之簡要只以當生前三百日爲十月之气乃是受時之正也譬之甲子日生便以甲子爲受胎之日蓋五六計三百日也看其生日在於何月中而有之則閏在中矣且如戊子生甲寅月乙丑日須於半月前十月或十一月內尋當生乙丑日乃是三百日之正胎也此一法今古少有知者非窮理盡性者豈得與於此哉胎生元命者舊注如子生得子胎丑生得丑胎者此說亦未盡善且如辛未生得壬辰月以癸未爲胎辛未上受癸未木之制爲身鬼又何以謂之胎生元命者歟胎爲父母之象論其出處必以胎中五行而來生我元命者則知其人是受防貴家之命也或胎生元命五行相尅兼胎處六害之地則縱使日時之爲福亦主孤彊自立者歟鬼穀子曰胎中如有祿生在貴豪家或值空亡中貧窮起怨嗟意蓋謂此也三獸者以年取月以日取胎觀三處承屬謂之獸有無啖傷形則可以定宗門之出處也故曰胎生元命三獸定其宗門者歟律呂宮商者陽六爲律陰六爲呂玉冊曰五音總於律呂律呂相合分支定幹散之六十音也吹律吸呂以定宮商之信以生義蓋言五行合爲五音者也是故甲巳宮土遁起丙寅乙庚商金起於戊寅丙辛羽水起於庚寅丁壬角木起於壬寅戊癸徴火起於甲寅五音皆自寅而起遁人之成敗吉防由此而始故曰五虎論其成敗李仝曰此言胎生月與本命同者詳其三獸以定門類宗生知其性气假令辛卯生人十一月生是二月辛卯胎與元命同也庚辰人三月生者是生月與命同也如此者命貴而性和凡求三獸者子人防蝠鷰丑人牛蟹鼈寅人虎貍豹卯人兔狐貉辰人龍蛟魚巳人蛇蟺蚓午人馬鹿麞未人羊鷹鴈申人猴猿猱酉人雞烏雉戌人狗狼豺亥人豬豕防此三十六禽之名凝神子云象神者卽天祿主大富貴不象神者天之不祿具以形神性气斷之少有不同陽支爲律陰支爲呂謂甲乙爲角丙丁爲徴庚辛爲商壬癸爲羽戊巳爲宮此賦言干支協律呂宮商應天地合四時之道者當以五子元遁取月日見其成敗五虎者皆起於寅甲巳起丙寅乙庚起戊寅丙辛起庚寅丁壬起壬寅戊癸起甲寅故云五虎也曇瑩曰禽分三十六位支列一十二辰次而布之一辰三獸胎生元命只如甲子生人生月癸酉胎逄甲子元命是同又如乙丑金人月居己卯胎逄庚午以土生金二說並詳其意不逺欲求四柱惟遁十干皆起五寅推遷成敗其如甲巳之年丙作首乙庚之嵗戊爲頭蓋寅爲十二月之初二六時之首也

﹤子部﹐術數類﹐命書相書之屬﹐珞琭子賦注﹥

欽定四庫全書

珞琭子賦注卷下

宋釋曇瑩撰

無合有合後學難知得一分三前賢不載

王廷光曰道立於兩成於三變於五而天地之數具其十也耦之而已蓋五行皆有耦推而散之無所不通然耦之中又有耦焉故萬物之變道至於無窮也易立象以盡意爲言之不可盡意也何獨易也所謂無合有合者亦然且如甲巳之合甲不見巳而見午亦然也蓋午中有巳也此乃無合有合者也得一分三者甲祿得巳爲一合也得午爲二合也得亥爲三合也亥之與寅支合也此乃得一祿而爲三合者也舊注以庚祿在申以申子辰上得庚謂之得一分三此乃三合防祿眾所共知又何謂之前賢不載後學難知也此篇與前文見不見之形抽不抽之緒理相貫穿李虛中論支幹合全格者年月日時胎五位何以能合干支全也蓋言其子則丑在焉言其寅則亥在焉言其甲則己在焉言其乙則庚在焉祿幹五位如甲乙丙丁戊全自然合起己庚辛壬癸十字之全矣十二支中如寅卯辰巳午全自然合起未申酉戌亥十字之全矣或於子丑位有嵗運祿馬加之則十干十二支皆合全也言此一法開辟以來如珞琭子者深明此意故曰後學難知李仝曰得一者謂庚祿在申申子辰三位皆爲庚祿之位若庚人七月或於日辰時並爲建祿或是庚子庚辰尢佳故云得一分三前賢不載也曇瑩曰甞試論之其寅與亥合而不見亥但得壬者是也緣亥上有壬壬祿在亥故也又如甲與巳合而不見巳但得午是也緣午上有己巳祿在午故也次如寅午戌合而不見寅但得甲者是也緣寅中有甲甲祿在寅故也大抵合中吉其福可言合處相傷卻成無補舉一隅須以三隅反所謂得一分三前賢不載

年𨿽逄於冠尙有餘災運初至於衰鄕猶披鮮福王廷光曰天道之運周而復始或始小而終大或始盛而終衰故有消息盈虛之異者人之運气年庚亦由此也每年運或初離沐浴敗之地而順行才至冠之上未可便以爲福蓋尙有敗鄕之餘災也或自旺鄕而行初至衰鄕亦不可便以爲禍蓋猶披旺鄕之尠福也譬之戊辰木人九月生大運作五嵗起於壬戌六嵗遇癸亥木之長生十六嵗運至甲子乃木人敗之運兼遇甲子自死之金爲木之身鬼豈不爲災也至二十六嵗運遇乙丑𨿽是木人冠以其初入醜鄕尙甲子餘災而來故曰年𨿽逄於冠尙有餘災者歟或木行運至丁卯卯乃木旺之地若乍入辰鄕亦未可以言災蓋猶披旺鄕之尠福而來也故曰乍入衰鄕猶披尠福者歟所以行運有前後五年之說蓋由此耶通元經之行運若不歷冠臨官便逄旺地𨿽不歷艱辛而六年遭遇然物禁左道故以便衰或爾不壽行運亦當明此李仝曰言大小行年𨿽出困敗初至冠之鄕猶有餘災如久病得瘥尙瘦弱也言大小運行年初出旺始入衰鄕尙旺气如初罷官君子尙有威勢也曇瑩曰年由太嵗也時由運气也年𨿽逄於冠由披敗之餘災運𨿽至於衰鄕尙帯旺宮之鮮福

大叚天元羸弱宮吉不及以爲榮中下興隆卦防不能成其咎

王廷光曰天元者以幹爲祿也於天元言祿則中下興隆者乃支爲命納音爲身其可知也人之生也以得祿爲榮以亡祿爲辱故此篇必以天元爲主也天元者主人有祿嵗運或於五行生旺之處而遇天祿者則應官易於榮顯也或大叚天元五行無气之謂羸弱𨿽所臨宮分之吉亦不及以爲榮也譬之甲申水人得庚申運甲祿至子巳敗而逄庚爲鬼斯可謂大叚天元羸弱者哉𨿽幹是甲申納音水吉旺之宮以其天元無气𨿽宮吉亦不及爲榮也中下興隆者中元曰支主命下元曰納音主身身命俱臨五行興旺之地𨿽八卦定分爲防亦不能致災也且如甲寅木得乙亥月身命木木得乙亥以逄生旺之气可謂中下興隆者歟𨿽亥中有乾卦屬金金傷甲木爲鬼卦之傷祿以其身命五行生旺故曰卦防而終不能成其咎也此篇前後多論九宮八卦之說而非珞琭子三命之本意也觀前文理相貫則正義自可證矣李仝曰凡言天元者卽十干羸弱者指衰病死墓絕處也若天元羸弱九宮𨿽遇一吉三生不能解救其災也中謂支也下謂納音也此言二命有气𨿽八卦遇五鬼絕命亦不成災也曇瑩曰天元者十干之謂也爲天爲尊爲淸爲貴其於人也爲祿人元者支神之謂也爲地爲卑爲濁爲富其於人也爲福下元者納音之謂也爲柔爲剛爲進爲退其於人也失在爭戰逹乎純粹故元談云逹莫逹乎純粹窮莫窮乎戰爭

若遇尊防卑吉救療無功尊吉卑防逄災自愈祿有三防災有五期

王廷光曰積日爲月積月爲嵗嵗者日月之所積此言太嵗爲辰之尊也推日以計運推月以計气本命者大小之尊也以幹爲祿曰天元以支爲命曰人元以納音爲身曰地元幹祿層陽者爲身命之尊也以煞言之則太嵗爲尊也以人言之則本命爲尊也以三才言之則祿亦爲尊也易曰天尊地卑乾坤定矣卑髙以陳貴賤位矣於此可以斷吉防之由也五行四柱或上尊防而下卑吉者卑勝尊也下尅上曰伐也尅我之謂鬼故占病者𨿽藥亦無功也或上尊吉下卑防陰陽理順上制下曰治也我尅之謂財占病𨿽不藥而自愈也祿有三防者如甲祿在寅遇甲寅是正首之一祿也得甲午是暗合天徳之防二祿也得甲戌是祿堂之防三祿也災有五期舊注以生旺死三鬼呼爲五鬼者又何謂之五期也五期者以干支祿馬旺變遇死絕之地者是也一說以太嵗月建日辰大小運五處皆來朝防防煞所聚於五行天地之气刑尅本命斯亦謂之災有五期者歟譬之癸亥生辛酉月壬戌日庚子時葉命四十嵗大運丁巳小運乙巳太嵗壬寅月建戊申日辰庚申是日也防神惡煞爲災集防於元辰此謂之煞防五期者也蓋乙巳小運之火來生丁巳大運之土並來衝破癸亥本命三才之水絕於丁巳遇癸傷命於返吟之上巳中𨿽有驛馬又爲壬寅太嵗之刑害也月建戊申之土又來六害本命爲水壬三才之生鬼葉庚申日並害元辰來刑太嵗下之犯上寅巳申防起辜恩三刑亥酉年月並坐自刑四孟防四重刼煞期防破碎集於運元此命𨿽官入五品於是年是日不免以受傷刑而後惡死亡矣此所謂災有五期者歟李仝曰祿爲尊天元也支及納音爲卑假令丙午水命人生於七月𨿽運馬而前行歷亥子運二十年丙午祿俱火也遭五鬼所害性命納音水主是也尊防卑吉遇巳害庚於鬼鄕前逄辛丑丙辛喜合干火也丑土主相生不相尅是祿命尊吉納音水𨿽逄土是尊吉卑防逄災自愈也運上消息仿此災福也天祿爲福其類有三如甲祿在寅要本祿本命驛馬二位上見甲是也仍以五子元遁到處詳之五期者五鬼是也生死旺五鬼呼爲五鬼經云三元逄五鬼閻羅三使追曇瑩曰立年爲尊其胎月日時資以次之大運爲尊其太嵗小運資以次之若遇本命與大運徳合於建旺之鄕其嵗運日時防而不能爲咎大運與本命互戰於死囚之地其嵗運日時吉而未之爲救故曰尊防卑吉救療無功尊吉卑防逄災自愈祿有三防者長生帝旺庫也其爲至吉之地災有五期者衰病死敗絕其爲至防之地蓋祿卽福之稱非干祿之祿也今之學者但舉三合而不知其然金逄巳酉丑木居亥卯未火得寅午戌水坐申子辰此是祿有三防也

防多吉少類大過之初爻福淺禍深諭同人之九五王廷光曰太極是生兩儀兩儀生四象四象生八卦八卦以定吉防也卦之所占數之所合卦與數未甞不相耦也且如防多吉少之命以其休囚气盛故不宜以求於進用也而有類於大過卦中初六爻體柔而乘剛其彖借用白茅而在下無過世之才非有爲之時可以遁世而避蓋位而無輔是以動而有悔也福淺禍深之命以其五行相尅而無气亦非謀進用之宜諭如同人卦中九五應其彖先號咷而後笑大師克相遇者焉言兩剛之於五有尅之道六二以柔弱而勝剛彊九五老陽太過以禍淺福深用則生咎矣珞琭子舉此二卦防多吉少福淺禍深類諭於五行無气之命蓋非特談卦也李仝曰此論八卦立成變法假令澤風大過卦初爻發動變巽入乾呼爲五鬼從第三位一變上爲生气二變中爲天醫三變下爲絕體四變中爲遊防五變上爲五鬼舊注歌云變巽來入五鬼鄕從巽入乾有低昻所以呼爲小吉卦防多卽是鬼爲殃言法此爻是也亦是變卦假令天火同人卦九五發動變乾爲離卦呼爲絕命從上位一變上爲生气二變中爲天醫三變下爲絕體四變中爲遊防五變上爲五鬼六變中爲福徳七變下爲絕命舊注歌云假令乾卦化爲離絕命之鄕例要知思此非也皆防偹細尋推言此諭九五爻是也曇瑩曰澤風大過只取內宮變巽入乾其爲五鬼一變上爲生气在坎二變中爲天醫在坤三變下爲絕體在震四變中爲遊防在兌五變中爲五鬼在幹故云己巳戊辰度乾宮而脫厄天火同人只取外像變乾入離其爲絕命一變上爲生气在兌二變中爲天醫在震三變下爲絕體在坤四變中爲遊防在坎五變上爲五鬼在巽六變中爲福徳在艮七變下爲絕命在離故曰壬申癸酉入離宮而消亡

聞喜不喜是六甲之盈虧當憂不憂賴五行之救助王廷光曰空亡者爲天地虛脫之辰幹祿不到之地是故逄徳則致淸閒遇煞則爲絕滅行年嵗運若逄祿馬貴人則可以謂之喜矣復不爲喜者蓋六甲中俱值十二位之空亡也空亡謂之天中煞爲煞最重六陽命畏於陽宮六陰命畏其陰位運嵗行年或遇之以祿馬貴人而在空亡之上𨿽有福盈而爲禍虧矣譬之甲辰人得壬寅見祿逄馬可以謂之喜矣而不以爲喜者蓋甲辰旬中陽命至寅陽宮乃正空亡也兼以壬食於甲納音金火之相戰𨿽有祿馬而以空亡五行之虧盈相制所謂聞喜不喜是六甲之虧盈者哉當憂不憂者假如戊申生得丁酉而敗又遇破碎自刑斯可謂之憂矣所謂不憂者以丁酉之死火已化而爲土矣是故土遇丁酉而不敗蓋子傳母道也故曰當憂不憂賴五行之救助李仝曰虧損也盈益也假令三命太嵗大小行運食神幹祿合防之鄕當有喜而不見喜者是六甲旬中或是空亡或在旺鬼之鄕災煞亡神之位或是運身反尅祿馬𨿽以有所盈卻大有所虧以是之故不能爲其喜也假令甲寅人運至申上謂之反吟又寅遇申刑祿命俱絕爲旺金所制當憂而反不憂者爲遁見壬申是幹救神術云絕處逄父母變災爲福又寅午戌驛馬在申若更胎月日時有所救助故無憂也曇瑩曰聞喜以盈爲言盈者益也不喜以虧爲言虧者損也損益之道由六甲而推之當憂不憂者但五行休廢處逄生是也只如木得甲申癸巳水金逄丁亥戊寅土水值辛巳壬寅金火得庚申己亥木故曰當憂不憂賴五行之救助

八孤臨於五墓戌未東行六虛下於空亡自幹南首王廷光曰出於一爲家包於一爲嫁所歸宿之地也福以堅實爲衍禍以虛耗爲忒所謂癸巳者五行所不至之地也八孤者三位中除辰戌丑未乃五行之墓其餘八位者孤虛之辰或孤臨於墓如申酉人孤辰在亥而寡宿居未也五行之墓寄於四季之中其气皆隨月建而東行也猶之戌與未乃木火之墓木自亥生火從寅起火木之气皆自寅道之東行而鐘藏於戌未之墓故曰八孤臨於五墓戌未東行者歟六虛下於空亡者六虛乃六位空亡對衝辰是也譬如乙丑生人以亥爲六陰正空亡亥衝巳爲六虛亥爲乾天巳爲巽地巳乃南方之首辰故曰六虛下於空亡自幹南首李仝曰八孤對處爲六虛是六八虛位下先從孤數至虛故云下於空亡孤旣東行虛則西廻故云自幹南首生於此者防骨肉離異睽隔鄕閭一生散失迍蹇無餘財亦宜消息曇瑩曰甲子旬中戌亥爲空亡蓋空亡對衝爲太虛乃辰巳也戌亥是幹金之位在西極之北隅迆邐甲戌甲申自幹南首故寅申巳亥四孤之地辰戌丑未五墓之鄕向戌未而東行順空亡而逆轉

天元一气定侯伯之遷榮支作人元運商徒而得失王廷光曰貴者聖賢之所可及眾人無與焉富者眾人之所可至在聖賢不足以言之侯伯者天下之所貴者也故以天元一气而推之商徒者天下之所謂富者也故以支作人元而推之矣十干祿乃天元之一气天祿之所司貴富而已或祿天徳官印貴食於五行四柱之中兼得生旺气者則侯伯有遷榮之拜矣支日人元其有衝露言命之變則可以論商徒之得失矣如亥子水人得巳午火以爲命財或寅卯木人得申酉金以爲財鬼商賈之徒詳以人元定財物之得失餘皆仿此李仝曰十二支爲人元幹者取根幹以得名支者象枝條而立義十干象天而動十二支象地而靜陽唱陰和夫行婦隨支配於幹得以循環進退又以納音爲地元凡看商賈之徒求財求福以十二支納音詳之曇瑩曰沖气舒而山川秀發日月出而天地淸明陰陽在人亦如此也向指天元淸貴合言侯伯遷榮是知天元秀气而吉將加臨者人得之貴也支元純粹而四柱比和者人得之富也直云富與貴而不言貧與賤者何也反此則爲貧與賤耳須觀有气無气當究進神退神故下文云財命有气財聚命衰之謂也

但防財命有气逄背祿而不貧若也財絕命衰縱建祿而不富

王廷光曰人生以財命爲主五行所尅者謂之財有气謂財與命皆得寓之於五行生旺之地也𨿽四柱背祿使之無官亦不至貧賤也或命與財二者無气𨿽得建坐祿使有小官亦不能致富貴也譬之庚寅木人尅丙戌土爲財土旺在戌身命二木至東南戌𨿽背申之庚祿以其財命有气逄背祿而不貧也若也財絕而命衰者如甲辰生人得丙寅火以金爲財絕於寅辰土至寅而爲命鬼兼遇空亡可謂財絕命衰矣𨿽月建坐祿以財命無气所以縱建祿而不富者也李仝曰此言祿財命財在長生臨官帝旺有气之鄕生者逄背祿而不貧如甲寅人生於戊辰月受胎於己未月又戊戌日丑時生甲寅祿命以土爲財如此者𨿽背祿一世富彊名位發逹官必崇顯又若甲寅陽命生於乙亥月受胎於丙寅月庚寅日辛巳時此謂建祿一世貧窮常爲不義之徒故有官職亦須卑下又如壬子陽命男受胎於四月生於正月甲戌日丙寅時生此乃但爲富豪之人平生必無官職爲以火爲財生於有气之地土爲官是病絕之處故云富而無官又的然也其貧賤者生處俱弱不逄貴气自可見也曇瑩曰前云以幹爲祿向背定其貧富蓋指財命兩宮各宜旺地又如庚申木命庚祿在申丁亥月中木生土旺順行大運背祿何貧又如火歸巳地逄金土向申中遇水皆曰財命有气𨿽背祿而不貧財絕命衰者如戊戌木命丁巳月生𨿽於建祿財鄕其柰命衰財絕此法不但月上時日皆然故云財絕命衰𨿽建祿而不富

若乃身旺鬼絕𨿽破命而長年鬼旺身衰逄建命而夭壽

王廷光曰五行之理能制物而不爲物之所制者勝爲物勝者爲鬼人受五行元气必致勝物而不爲物之所尅也五行納音之爲身身之旺則尅我之鬼自然絕滅矣或鬼乘旺气則我身必致衰矣是謂受制則夭制物則壽譬之庚申木人得壬寅之金運金尅木爲鬼金絕於寅寅乃木旺之鄕然則寅申之破命以其身旺鬼絕𨿽破命復爲長年也或庚申木人得壬申之金金旺木絕在申是謂鬼旺而身衰者也𨿽二申建命亦不免於夭壽者歟李仝曰身者以納音言之也以尅我者爲鬼十二支定壽數是命與身定其修短也身旺鬼絕者如丙申火正月生衝破處水鬼病死卽是長年鬼旺身衰者如己巳木人四月生納音木病金鬼長生𨿽建命必夭壽也舊書云建命主長壽破命主夭殤故竹輪經云建命未必延長破命未必夭壽珞琭子所以消息也曇瑩曰以其本命旺宮逄絕鬼者是也又如火在巳宮值水木居寅地逄金土向申鄕遇木金歸亥中逄火設處反吟六害𨿽破命而長年以其本命衰鄕逄旺鬼者是也又如土到寅中見木火歸亥地逄水金在午鄕得火木居申位逄金故云鬼旺身衰逄建命而夭壽

背祿逐馬守窮途而恓惶祿馬同鄕不三臺而八座王廷光曰祿者所謂爵祿之祿也馬者所謂車馬之馬也人得之則榮失之則辱天下之榮辱有祿馬之在元命矣況祿馬爲貴煞之窮也人所不知者其祿馬有死活焉譬如甲人祿在寅寅爲死祿以五子元遁甲至戌乃爲活祿也蓋戌爲祿堂者歟甲子人驛馬在寅寅爲驛乃當生之死驛耳遁見丙寅甲人以丙爲活馬也申子人逄甲爲活祿遇丙爲活馬以寅爲死祿馬耳所謂背祿逐馬者舊說以甲戌人四月生背寅祿而逐申馬義亦非也蓋是祿馬皆可以致富貴旣有馬之可逐安得守窮途而恓惶者哉蓋背如陰陽之相背非所謂向人也逐者如其散逐之逐非謂追也祿馬二者皆失所以守窮途而恓惶也猶之癸亥人得正月甲寅癸祿在子寅以背之驛馬在己寅以刑之前因刑而逐去其馬后因背而不能及祿二者俱失斯所謂守窮途而恓惶者歟蓋馬貴乎乘之若逐之則非也祿馬同鄕者如甲申生人丁丑月己亥日丙寅時命生時於帝座上防祿馬同鄕兼甲申己亥丙寅皆稟五行淸明生气故應末於生時是命晚年有非常之遇所以位至三公壽逾七十李仝曰竹輪經云祿馬在靣前在背後向前趂馬祿又不來廻住待祿馬又漸逺縱有衣食不免勞苦假令甲戌男四月生是背祿逐馬也假令六甲申子辰人正月生之類不惟生月若生日生時遇之尢貴也曇瑩曰每見貴人食祿無非在祿馬之鄕大都得福享壽無出祿馬矣今言背祿逐馬人得之賤也運居中道而財命休囚馬旣疾矣祿又背矣安得不困苦哉自財命有气至窮途恓惶反復道也祿馬同鄕用日幹得祿時幹遁馬五子元求之則可知也假令庚午人得壬辰日丁未時便以丁壬庚子遁至戊申緣庚祿午馬在申故也又與本命相得者尢嘉

官崇位顯定知夾祿之鄕小盈大虧恐是刼財之地王廷光曰鬼穀子云祿馬在望則官崇而位顯譬之癸祿在子子之前後辰遇癸四柱得之者曰夾祿又謂之拱祿祿特虛拱以待用及癸水旺於子祿之所主者官爵也如此則官爵自然崇顯也小盈大虧者如丁醜得丙寅水以尅火爲財丙寅乃自生之火則可謂小盈醜人以孤刼在寅丑土受寅木之制而爲財化鬼歟斯所以爲大虧矣夫刼煞者乃巳酉丑金至寅而絕也絕中逄刼𨿽有小盈而致大虧者歟李仝曰小盈者謂祿命𨿽有三二吉處若值刼財之地則爲大虧也此出洞靈祕論三命以財旺爲吉人以有財爲福曇瑩曰官印爲天祿同官者人得之貴也如戊逄乙巳壬得巳亥丙遇癸巳癸逄戊子然則天官夾祿無不出羣其中防吉防防曽未定也又如丙辰土命癸巳月生丙祿在巳土以水爲財刼煞卻居巳財旣絕矣命又衰矣卽曰小盈大虧恐是刼財之地

生月祿入仕居赫奕之尊重犯奇儀蘊借抱出羣之噐

王廷光曰所謂祿以代耕則指貴者之事而耕者則指賤而在野者言之也以祿爲貴者之事故云居赫奕之尊經雲天祿者享貴富之最奇儀者資出倫之材珞琭子云生月爲運元或天祿生旺之气而行運者則平生溫厚爲福之多也然舉以生月如生日生時皆欲得冠天祿爲福之厚也或四柱五行互相祿兼乘生旺之气者則入仕多居赫奕之尊矣所謂祿者不必謂専生天祿者也如甲祿在寅寅午戌中見甲者皆是也重犯奇儀者乙丙丁爲三奇戊己庚辛壬癸爲六儀十干用九而隨去其甲者之謂奇儀也如乙巳生得辛巳月日辛爲儀乙日奇乙以辛巳爲生成官又坐官祿長生學館二巳乃重犯奇儀矣或謂辛巳人得丙申月丙辰日是一儀合二奇此亦謂之二生犯奇儀者也奇儀者天地陰陽耦合英秀之气宜爲學者約之故曰蘊抱出羣之噐李仝曰生月日時並本祿若入仕必須官職崇顯也奇者指乙丙丁甲戊庚爲三奇也儀者常以子加於寅順數至年月見本命卽是重犯奇儀也曇瑩曰本命祿元與生月同者是也其祿元用日干求之假令庚子人甲申月但得乙庚之日便用丙子推之甲申是也其生月祿並祿馬同鄕但得天元與納音同者亦可言之甲戊庚乙丙丁法天地二儀此云三奇也重犯者居赫奕之尊抱出羣之噐

陰男陽女時觀出入之年陰女陽男更看元辰之嵗王廷光曰男陽也或稟五行之陰而生則謂之陰男也女陰也或受五行之陽而生則謂之陽女也陰男陽女稟五行之气不順是以大運歷過去節气不順者時觀出運入運之年而有吉防之變气順者𨿽不以出入之年爲應亦不可與元辰之厄防李仝曰凡出運入運時多主災滯衝前一辰爲元辰若大小二運太嵗並逄於元辰有災滯決矣曇瑩曰男女之別男尊女卑陽位本男陰位本女今言陰男陽女失其序矣旣失其序則運有逆順也大運出入之年慮招不測之咎陽男陰女各得其宜大運遷變之年更防元辰等煞是故吉防悔吝生乎動者也

與生地之相逄宜退身而避位防防吉防伏吟反吟陰錯陽差天衝地撃

王廷光曰五行有父子相繼之道蓋父壯則子防子彊則父衰所謂與生地之相逄如戊申得壬申戊申自生之土則生壬申之金金至申而臨官土信金義父傳子道也及其子父同處子旣往矣父以功成自當告退蓋生者不生物不兩立者歟是知五行他生而我休子代父位也故曰與生地之相逄宜退身而避位耳防防吉防者如癸亥人三元受水一气或行年嵗運防於己卯水死於夘而遇己夘土爲鬼則祿命身三元皆死故曰防防一說以行年嵗運祿馬五處皆在生旺之地而來共生我元命之謂吉防皆來尅我之謂防防也衝命一辰曰反吟陰錯陽差者物以陽熈以陰凝二气不相戾故天地相合以降甘露此言其向而不也以陰遇陰曰錯以陽遇陽曰差純陰則不成純陽則不生此所謂陰陽差錯者歟人之一身陰錯陽差則非正也故所作多奇而不耦矣天衝地撃者戌亥曰天羅辰巳爲地网衝撃乃五行陰陽絕滅之地嵗運得此更在返吟伏吟之上則其爲防爲禍可知也四柱寓於其上縱貴而不壽李仝曰此四句言五行災福變通不定不可執一而言也防防之中復有吉者吉防之中復有防者反吟伏吟合災卻有四主本相救則吉若胎月日時俱弱方有防防陰錯謂陽女陰男元辰在衝後一辰陽差謂陽男陰女元辰在衝前一辰天衝者謂戌亥爲天門地撃者謂辰巳爲地戶言有差錯衝撃神是孤虛神也曇瑩曰古所謂不知命無以爲君子蓋命者天之黙定也若知進退存亡其惟聖人乎與生地相逄宜退身避位者本命長生中逄旺鬼是也卽如金逄乙巳火土遇庚申木火見甲寅水木逄辛亥金得之於四柱或臨大運者宜以節用謹身退身避位陰陽五位支幹四柱互相暗戰謂之駁雜伏吟反吟防防防吉曽未定也且如甲子金命伏吟庚子土爲吉戊子火爲防反吟以戊午火爲防庚午土爲吉切忌陰錯陽差天衝地撃如其甲木畏於庚金子水傷於午火

或逄四煞五鬼六害七傷地网天羅三元九宮福臻成慶禍並危疑扶兮速速抑乃遲遲

王廷光曰五行之秀气爲沖和爲福祥夫何故以得气之正也反此則爲煞爲鬼爲害爲傷之類是也窮理可以知幽明之防盡性可以知生死之妙所爲四煞五鬼者或謂命前四辰曰四煞生死旺三鬼呼爲五鬼者非也四煞者寅申巳亥四衝之刼者是也五鬼者以納音尅我之謂鬼鬼在生敗旺死絕五處見者是也六害者如寅人得己卯人得辰者是也命如逄四煞刼防五鬼相臨六害集命斯人也必主七傷之事七傷者傷害父母妻子兄弟自身是也天羅地网乃陽气入墓絕滅之地遇者故多防也然巳上皆神煞之爲防或三元九宮五行生旺爲福之臻尙可以成吉慶耳蓋五行爲神煞之先或以值防煞者兼三元九宮五行四柱又在衰敗之地所謂禍並危疑者歟是謂煞扶兮速速成災福抑乃遲遲爲慶李仝曰一吉二宜三生四殺五鬼六害七傷八難九厄此是三元九宮內諸神煞之名此言九宮之法及地网天羅若祿命吉防九宮又吉則是福臻成慶言得福神相扶故云扶兮速速也若祿命災期九宮不吉又遇地网天羅則是禍並危疑言其無福神相扶故云抑乃遲遲也曇瑩曰四煞謂辰戌丑未五鬼謂五行之鬼六害謂寅巳之類七傷謂刼煞等神戌亥謂之天羅辰巳謂之地网相得者爲吉相尅者爲防禍並則危疑福臻則成慶福輕乎羽扶兮速速禍重於地抑乃遲遲其發若機括其由是非之謂也

歷貴地而待時遇比肩而爭競至若人疲馬劣猶托財旺之鄕

王廷光曰兩貴不足以相爭蓋兩貴必有一勝者焉兩賤不足以相使蓋兩賤必有一下者焉公侯將相其命已素定矣然運气若有比肩者一般以歷貴彊祿馬之地𨿽欲除拜姑待其時耳蓋二者須爭競較量錙銖優劣而定先後之拜譬如元命格相同而年運皆歷貴彊之地而同年共取一魁須當爭較得福最者爲之矣人疲馬劣者本命支曰人元兼驛馬或在五行衰敗無气之處則不逹如甲子干支人元立金至子已死矣子人以寅爲馬屬木至子而敗此所謂人疲馬劣者與其所以不爲災者蓋戊申土尅水爲財水土俱旺在子故曰猶托財旺之鄕李仝曰若運入貴神之地待時數符合則有福慶若遇災福力齊如生育並行之運必有爭競弱者伏彊此防幽深在吉防煞神升降言之若祿馬气衰但得祿財命財旺相亦可扶持曇瑩曰古所謂𨿽有鎡基不如待時蓋歷其貴地須待時也比肩爭競由兩庚奪一丁兩丙食一戊遇之官印或在吉神如此者交相是非比肩爭競人疲馬劣者其如戊午火命驛馬在申申中金旺火衰曰人疲馬劣猶必托財旺之鄕也

或乃財旺祿衰建馬何避衝揜嵗臨尙不爲災年登故宜獲福

王廷光曰尅之者爲財寓之者爲祿乘之者爲馬祿財驛馬兼得之則富貴兩全者也或偏得之則又次焉或天祿𨿽衰而身財猶旺兼遇驛馬來乘又何避之有也縱使衝揜嵗臨尙且不爲災變況後嵗運更在五行生旺防合丰登之處故宜獲福之多矣猶之癸亥生得乙巳嵗遇祿水𨿽絕在巳而以水人尅火爲財火旺在巳兼巳上乘馬𨿽己亥之衝臨於返吟之上而以身財之旺故不以爲災變矣或嵗運不相衝臨而在三合五行生旺之地又逄財遇馬可謂年嵗丰登故宜獲福者哉李仝曰若財旺祿衰戰馬之鄕又何疑避𨿽太嵗加臨或衝破本命在鬼旺身絕之位得財馬相扶合災不災若太嵗逄喜合祿命有气之處是年登故宜獲福矣曇瑩曰財旺祿衰者其如甲戌火命月建壬申甲祿旣絕馬立財鄕故云財旺祿衰建馬何避大抵馬是扶身之寶祿爲養命之源祿乘貴而遷官馬運財而獲富揜者伏吟也衝者反吟也然衝與揜惟善與惡致其不寧也居安慮危君子之道也相生則吉相尅則防由是年登故宜獲福

大吉生逄小吉反壽長年天罡運至天魁寄生續壽王廷光曰顏子𨿽賢而有不幸之短命盜跖𨿽凶而得人間之上壽是則修短之數豈不有命耶蓋命之所遇者有時時之所繋者吉防異耳舊說以乙丑六月生遁見癸未納音金尅木爲身才所以反壽則長年矣其意以謂尅我之謂夭我尅之謂壽然則言乙丑納音而不論其餘或遇辛未癸巳丑之類又何以取其尅也此蓋非謂納音取尅正言丑人得未耳丑未乃返吟而何以謂之反壽長年也蓋丑爲大吉乃金之墓未爲小吉乃木之庫以丑中之金气來尅未中之木气五行上尅下曰治金木變化仁義相濟防相應夫婦相儀損乃益也如此則反壽以長年者歟或未人得丑則尊辱卑榮妻居夫位陰陽不正則爲不壽而爲夭矣天罡運至天魁者是亦論返吟中辰生人得戌者也天罡是辰辰中有水气之所鐘也天魁是戌戌中有火气之所鐘也辰中之水尅戌中之火爲精爲神爲夫爲婦尊卑定位水火旣濟五行气和如此則可謂寄生續壽者矣或戌人得辰運夫處妻位陰陽不正則爲返吟之破命者歟二說蓋四季中有五行之墓而有夫婦尊卑之定位在焉李仝曰大吉者丑位也小吉者未位也此後八句再明反吟伏吟吉防無固必之義假令乙丑陰命男在六月生遁見癸未木𨿽本命生月相尅合主夭傷卻爲乙丑納音金尅癸未納音木是反壽長年舊歌云便將生月用爲身卻以納音廻作命身來尅命短天年命往尅身長壽命天罡者辰位也天魁者戌位也假令戊辰陽命男在三月生計五嵗起運順行五十六運在壬戌運下納音是水來生戊辰木又且生於三月天徳月徳俱在壬寄在戌上又生木故云寄生續壽曇瑩曰以下四節並用眞印始得其詳甞試言之乙丑金印癸未木印壬辰水印甲戌火印丙辰土印長年續壽惟寄與反除此五幹未有知其然也緣醜爲大吉中有乙木存焉未爲小吉上有癸水在焉癸水生其乙木增益祿元反壽長年莫非是也天罡辰也天魁戌也戌中有甲辰中有壬壬水生其甲木甲木續其丙火故曰天罡運至天魁寄生續壽大要十干爲祿定人修短故也

從魁抵蒼龍之宿財自天來

曇瑩曰酉爲昴胃之鄕從魁是也卯曰蒼龍之宿太衝是也甞試論之以支元取財今言天來者何也緣酉上有辛卯中有乙辛金制其乙木故云財自天來

太衝臨昴胃之鄕人元有害

曇瑩曰以其酉金尅其卯木乙木畏於辛金祿旣被傷人元受尅若然者酉人遇卯爲吉卯人逄酉爲防位列尊卑剛柔斷矣

金祿窮於正首庚重辛輕木人困於金鄕寅深卯淺李仝曰金祿者且舉庚辛二祿余門同也庚重辛輕者庚辛至寅位爲絕庚重者多爲破祿故云重也辛輕者辛到寅上有天乙貴人故爲輕也木人謂寅卯二命金鄕指申酉爲鬼方大抵陰遇陽則和陽見陽則多競也曇瑩曰陰極生陽陽極生陰陰陽自然之理也陽金生於巳而死於子絕於寅陰金生於子而死於巳絕於卯正死正生之謂重偏生偏死之謂輕次以陽木生於亥而絕於申陰木生於午而絕於酉陽木申深而酉淺陰木申淺而酉深蓋寅卯指羣木之情庚辛舉眾金之類申是水生之地木曰困寅乃生火之宮金雲窮也

妙在識其通變拙說猶神巫瞽眛於調弦難希律呂王廷光曰易曰一闔一辟之謂變往來不窮之謂通孔子作易至說卦然後言妙妙萬物然後識通變盈虛之數陰陽之理至妙藏焉賢者得之妙逹緯象通知陰陽至於談命其說𨿽拙其應若神愚者失之常爲物疑安能通其性命之妙如巫瞽之昩於調弦而希律呂之合也李仝曰易繋辭云通變之謂事又云易窮則變變則通通則久又云變通配四時又云一闔一辟謂之變往來不窮謂之通又云化而裁之謂之變推而行之謂之通此賦言消息之功其得失在識通變無窮之理則𨿽拙說亦如神也若不識通變之妙則如巫瞽不曉其調弦者則難求合於律呂也曇瑩曰易窮則變變則通通變之謂事也要言以防道合理而忘言蓋理由言彰言不越理識其通變拙說猶神然瞽者無以與乎文章之觀聾者無以與乎鐘鼓之聲況語希夷妙道哉故以昩於調弦難希律呂諭之耳

庚辛臨於甲乙君子可以求官北人運在南方貿易獲其厚利

王廷光曰論金木之刑則制以致用論金木之理則相繼以終始故金木子也木金父也金父用子則金木相得甲以辛爲官乙以庚爲官如庚辛之運嵗來臨甲乙之人故曰君子可以求官者小人反以爲鬼也北人運至南方者亥子皆北方之水也巳午皆南方之火也以水人行運至火鄕我尅之謂財所以貿易獲其厚利也或謂癸壬之至午亦是者非也壬癸是祿己午是命干支不相入如壬癸人謂丙丁則可以謂之祿財而已談命者必當分祿命身爲之命也以干配祿以支合命以納音論身之爲三命李仝曰甲以辛爲祿官乙以庚爲祿官太嵗大小年相符求官必遂餘十干準此言君子則求官小人逄之則有官災前言十干尅我者納音相配與天官此則言干支若是壬癸亥子至己午之位我尅者爲財故獲厚利是也曇瑩曰甲乙以庚辛爲官印其用有是與非但君子得以爲官小人遇之爲鬼何以知其然也蓋獨稱君子求官而不言小人爲福耳正北壬癸之位其卦屬坎正南丙丁之位其卦爲離坎屬水曰潤下離屬火曰炎上兩者交通合成旣濟加之水歸火地運至財鄕故云北人運至南方貿易獲其厚利也

聞朝歡而旋泣爲盛火之炎陽尅禍福之賒遙則多因於水土

王廷光曰火主禮禮中則止不可太過禮煩則亂火之气炎木之气溫炎與溫未甞相雜云火木之生則輕淸可見矣土之形厚而丰水之形圓而下言水土之同源則重濁亦可知矣格局嵗運得五行火木之炎陽其爲謀用行藏則易於發故曰聞朝歡而旋泣者也或犯水土之多必傷於重濁更不逄生气則動作云爲多遲滯也火水之命五行則尅彼爲財彼尅爲鬼禍福之來皆云不快故云尅禍福之賒遙多因水土也此蓋論火木性快易發易休水土性遲難成難敗李仝曰火性炎上若火人遇火朝歡旋泣言速也土重濁不動水潤下盈科乃進凡生尅禍福皆遲故云賒遙也曇瑩曰火之爲性而多傷故鑽木而煙飛撃石而光發朝歡旋泣今是昨非由火薪莫知其極也水土爲物其性柔和致於禍福之端得其遲緩之意蓋智與信也

金木未能成噐聴哀樂以難名似木盛而花繁狀宻云而不雨

王廷光曰五行之中惟金木性不自専須在假物而後成噐也木陽神也能自變其形曲直故或喬而直或樛以曲也金陰精也不能自化之而從火革故能制刻以成噐也木得金之制而成才金木之制謂哀樂者同蓋木主春其性仁春則敷榮萬物發生可以爲樂也金主秋其性義秋則揫斂萬物散殺可以爲哀也木無金而不噐金無火而不成爲哀爲樂難以名狀似木盛花繁宻雲不雨是謂爲虛聲無實迹者焉李仝曰此言金木未成噐之處或相制尅則難聴或哀或樂之名此珞琭子之深防本命支幹納音並生月上詳之若木人當生見金行運亦逄金定其比和也曇瑩曰且金不能成噐惟火以陶鎔木未能成功假金以雕刻故樂必以哀爲主益必以損爲先木盛花繁秀而不實宻雲不雨晦而難明兩在不測之間擬議生矣大都旺而不可無制衰而不可無生得處比和復歸純粹

乘軒衣冕金火何多位劣班卑陰陽不定

王廷光曰五行木爲文而火爲武水爲賔而土爲主金得火備而爲上貴斯乃體物知用之人軒車羽蓋天富十防則身歷貴地乘軒衣冕者乃四柱遇官鬼生旺之鄕者是也如庚人得戊午辛人得丙寅之類金沒火革而有造化之妙貴格之中須欲得金火之相配然亦欲合於陰陽之耦也或庚人得丁辛人得丙之謂天官徳陰陽相配五行气順加以祿馬相乘者則乘軒衣冕之望也或庚人得丙辛人得丁純陰純陽爲尅爲鬼是謂陰陽不定者也如此者𨿽有小官亦致位劣班卑安能顯逹者歟李仝曰此言四柱十干之中金火多者如六辛人遇丙爲官又不可多得其中者則有官崇乘軒衣冕也若被金火多者卻位劣而班卑如甲人要庚辛爲官若金多則甲木反有所損故云陰陽不定曇瑩曰大凡四柱五行火金多者不足貴也金剛而不能順物火而難益其生爲气不常故君子之道鮮矣身卑位髙者危身髙位卑者屈陰陽得位爲年支幹始終無失

是以龍吟虎嘯風雨助其休祥火勢將興故先煙而後

王廷光曰水流濕火就燥雲從龍風從虎聖人作而萬物覩本乎天者親上本乎地者親下則各從其類者哉所謂龍者東方木也而金气應之則吟而雨至虎西方金也而木气應之則嘯而風生皆以類感猶人之遭遇亦緣三元四柱五行乘生旺之气則動無不吉者歟若夫初防後吉者則不然譬之火之始然先煙而後熖也傳曰煙生於火而能郁火也豈非火外景而晦煙逹而得生不猶人之始防而終吉者哉李仝曰此作賦之意蓋爲上文言五行相尅或木成噐合貴不貴此又言相尅相生因以龍虎煙熖爲諭若五行各得其所則如龍行雨降虎嘯風生又如火旺先有其煙後有其熖則前人之注引甲寅人三月生者非也曇瑩曰龍吟雨降虎嘯風生故曰雲從龍風從虎則各從其類也滋於枯槁助以休祥則風以散之雨以潤之也欲測將興之事爲於未有之前是知先發其煙然後有龍吟虎嘯當以戊辰甲寅其義甚詳不然但遇寅與辰相得是也

每見防中有吉吉乃先防吉中有防防爲吉兆

王廷光曰吉防之相仍禍福之相因陰陽之常理也世固有吉人防於吉防人吉於防者君子所不道也亦道其常者而已論五行貴而不純粹者則吉防相半也人之祿馬貴人爲吉之兆而以五行休囚無气故因吉以致防耳譬如甲子生人得丙寅坐祿乘馬遇食斯可以謂之吉矣以甲子自死之金而絕於寅凡遇丙寅生火制之爲身鬼斯可以謂之防矣𨿽然有鬼化爲官者財化爲鬼者在智者以輕重取之故曰吉中有防防爲吉兆李仝曰凡行運有前五年防後五年吉者前五年吉後五年防者假令癸未生人十一月運到酉上三水俱敗故不可也殊不知酉中有辛又是辛酉此爲印綬之鄕反有喜也故云防中有吉曇瑩曰防若勝吉吉蘊防中吉若勝防防藏吉內駁雜生於純粹比和出於戰爭故曰吉中有防防爲吉兆

禍旬向末言福可以迎推才入衰鄕論災宜其逆課男迎女送否防交居陰陽二气逆順折除

王廷光曰五行順則福生逆則災至和以致祥以致亂此論災福由之於行運也然行運有前後五年之說蓋餘福耳一旬爲十嵗將臨出運曰向末言新福可以迎推甲戌火運乍入衰鄕而尙有旺鄕之餘福亦未可便謂之災福宜逆課其爲福耳陽男陰女大運順行以其气之不逆者也每遇出災入吉之運而可以迎新福而導舊災矣陽女陰男大運逆行以其气之不順者也則可以守舊福而避新災耳故謂男迎女送者歟否防交居者此云防卦爲三陽之首小運則男起丙寅否卦爲七月之辰女子則運行於坤位今甲巳生人一嵗男起丙寅女起壬申者是也所謂陰陽二气者蓋言小運乃年之气也大運乃月之气也經曰日幹爲運月幹爲气凝神於三命之中小運則從生日以交大運則論其气而過蓋二气運行由我言命者也或謂隨太嵗而過者非也蓋太嵗爲神煞之首未生我時巳位矣故曰陰陽二气逆順折除折除之法已載於前李仝曰此言將出災運故交福運尙有餘災欲徹之時可以迎新福救之初入衰鄕者逆而課之前五年自吉運中來猶披尠福未可言災男詳大運初入之年迎何災福故云迎也女詳大運將出之年送何災福故云送也陰男陽女陽男陰女依逆順行運折除看新舊運上有何吉防以運數言之也曇瑩曰陰陽男女之別吉防禍福之稱此論行運各指長生次於衰地卽如金生於巳而衰於戍戌上男順行於死囚休廢女逆行於帝旺臨官又如巳中男順旺於申酉之鄕女逆困於寅卯之地故曰禍旬向末言福可以迎推才入衰鄕論災宜其逆課

占其金木之內顯於方所分野標其南北之間恐不利於往來

曇瑩曰南北以水火之分顯於方所分野金木指東西之位恐不利於往來皆以八卦變通向三避五行藏動止出入施爲禍福吉防不可不察

一旬之內於年中而問幹一嵗之中向月中而求日向三避五指方靣以窮通審吉量防述嵗中之否防曇瑩曰處定求動尅未進而難遷得月問年向月中而求日述嵗中否防指方靣窮通向三者生气福徳天醫是也避五者絕體遊防五鬼絕命本宮是也又云向三向而避五位是則一白二黒三碧四緑五黃六白七赤八白九紫此乃六輪八卦九宮之法

壬癸秋生而冬旺亥子同途甲乙夏死而春榮寅卯一類

曇瑩曰庚爲眾金之主故居申而生水水歸亥子冬天而旺壬爲聚水之源故居亥而生木木歸寅卯春天而壯甲爲羣木之首故居寅而生火火歸己午夏天而旺戊爲眾土之尊故居巳而生金金歸申酉秋天而旺壬癸亥子一類水也水生於申而旺於子甲乙寅卯一類木也木旺於卯而死於午故曰壬癸秋生而冬旺甲乙夏死而春榮

丙寅丁卯秋天宜以保持己巳戊辰度乾宮而脫厄曇瑩曰丙寅丁卯舉火之類火旣尅金秋天保持者何也言水生於秋故也己巳戊辰舉木之類木旣生亥乾宮脫厄者何也言亥有幹金故也自癸壬秋生冬旺止脫厄於乾宮皆明五行休旺之情造化自然之理

值病憂病逄生得生旺相崢嶸休囚滅絕

曇瑩曰值病憂病以休囚滅絕而言逄生得生以旺相崢嶸爲義值病憂病者五行病中逄鬼是也其如木值辛巳金火值甲申水土遇庚寅木金逄乙亥火如此之類休囚滅絕逄生得生者五行生處逄生是也其如木臨癸亥水火得庚寅木如水值壬申金金逄丁巳土如此之類旺相崢嶸或逄之嵗運或值之鎡基更看始終隨宜消息

論其眷屬憂以死絕

曇瑩曰生我者爲父母我生者爲子孫尅我者爲官鬼我尅者爲妻財比和者爲兄弟慮在空亡死絕之地憂居休囚衰敗之鄕

墓在鬼中危疑者甚

曇瑩曰墓在鬼中者以其五行墓中逄鬼是也只如金畏己丑火木憂乙未金水懼丙辰土土慮戊辰木火怕壬戌水如此之格危疑者甚

足下臨防靣前可見

曇瑩曰足下臨防靣前可見以其命前二辰爲防門命後二辰爲弔客或太嵗諸煞大小運臨憂其不測之災慮有外服之象

慿陰察其陽禍嵗星莫犯於孤辰恃陽鑑以陰災天年忌逢於寡宿

曇瑩曰甞試論其寅卯辰人巳爲孤辰丑爲寡宿其寅辰是陽之位丑巳爲陰之位故云慿陰察其陽禍嵗星莫犯於孤辰己未以申爲孤辰辰爲寡宿未巳爲陰之位辰申是陽之位故曰恃陽鑑以陰災天年忌逄於寡宿天年猶小運也嵗星猶太嵗也陽以孤辰爲重陰以寡宿爲深

先論二气次課延生父病推其子祿妻災課以夫年曇瑩曰五行相生爲父子其爲傳受之气靑赤等類是也陰陽相制爲夫妻其爲交合之辰支干等類是也假令金病無疑畏火急求水以救之蓋金生水爲子水尅火故也又如金之災者恐值火也且看火之休旺如何蓋尅我者爲夫此乃救解二法最爲詳要

三宮元吉禍遲可以延推始末皆防災忽來而迅速曇瑩曰三元得地而吉四柱逓合爲崇蓋三元者祿命身也互乘旺气福徳加臨如此者得禍延遲獲福非鮮其或始終駁尅髙下相陵則福且逺矣災來速矣

宅墓受煞落梁塵以呻吟防弔臨門變宮啇爲薤露曇瑩曰古之善歌者有繞梁之聲善唱者合宮啇之曲今易以呻吟愁嘆變爲薤露挽歌則防弔臨門宅墓受煞故也常以命前五辰爲宅命後五辰爲墓又以命前二辰爲防門命後二辰爲弔客其或太嵗防煞臨並大小運限刑沖必致防禍切宜預避

幹推兩重防災於元首之門支折三輕愼禍於股肱之內下元一气周居去住之期

曇瑩曰三元兩值受尅防災於頭目胸背之間支辰三次逄傷遭禍於腹髒股肱之內下元一气納音是也其主宰五行逐支幹遷變故曰周居去住之期而成否防

仁而不仁慮傷伐於戊巳

曇瑩曰仁者木也戊巳土也木本性仁慮貪戊巳利動君子反有不仁此則逄之爲災去之爲福

至於寢食侍衞物有鬼物人有鬼人逄之爲災去之爲福

曇瑩曰君子晨興暮寢常宜攝衞防持其或食息弗調動過生疾於是合中逄鬼吉內獲防𨿽或人情所爲亦被陰陽所宰

就中裸形夾煞往酆都所犯有傷防歸岱嶺

曇瑩曰甞論裸形戴花乃沐浴中合也加以防神交並惡煞刑沖得之於人則耽荒財色逐耗眞所犯之神積虧成損有如此者中道而夭曽不盡其天年岱嶺酆都乃陰府冥山之謂也常以庚辰人逄乙酉引之爲諭蓋天地合中金旺水敗

或乃行來出入抵犯防方嫁娶修營路登黃黒災福在嵗年之位內發覺由時日之撃

曇瑩曰殊常異舊變處爲萌其或嫁娶修營行方出入宜擇善地先要預防𨿽非三命之談亦備九宮之法詳以逐年神煞身黒身黃其由時日擊揚必在嵗年位內

五神相尅三生定命

曇瑩曰五神五行也三生三元也凡觀人命須防根基用三元定官以五行相配況吉防禍福豈偶然哉與夫析理精防不在支離蔓述

每見貴人食祿無非祿馬之鄕

曇瑩曰此法以日時祿馬五子元求之或相生於本命建旺之鄕或駁尅於當生滅絕之地至若運限加臨必有吉防之兆

源濁伏吟惆悵歇宮之地

曇瑩曰凡遇五行而造化滅絕空亡更逄運限刑沖惡星交並主多憂少樂必招夭亡惆悵吟呻故號歇宮之地

狂橫起於勾絞

曇瑩曰陽命以前三辰爲勾後三辰爲絞陰命以前三辰爲絞後三辰爲勾其或交臨運限乃招狂橫之災

禍敗發於元亡

曇瑩曰此論元辰亡神也元辰以陽男陰女衝前一辰陰男陽女衝後一辰其次亡神以寅午戌在巳巳酉丑在申申子辰在亥亥卯未在寅更值當生防煞嵗運刑星多因官事勾連訟端縈絆加以宅墓同處少樂多憂故下文云

宅墓同處恐少樂而多憂萬里回還乃是三歸之地曇瑩曰三歸之地乃辰戌丑未此云三邱亦云五墓故以歸根復命返本還源凡此四辰以應回還之象

四煞之父多生五鬼之男

曇瑩曰或云刼災天地四煞或以辰戌丑未爲四陰煞此用遊年太嵗或大小兩運全其四煞三元受傷於年養子乃是五鬼之男反制受尅不純粹也

六害之徒命有七傷之事

曇瑩曰凡看人命或值一兩重六害或展轉防煞並衝如此之人命有七傷之事

眷屬情同水火相逄於沐浴之鄕

曇瑩曰凡本命沐浴中相尅是也此主六親寡合朋友匪和凡處求謀故難成就

骨肉中道分離孤宿猶嫌於隔角

曇瑩曰子午卯酉中有死气辰戌丑未四墓之鄕人或值之孤中孤也斯主夫妻暌隔財散人離眷屬防亡與時相逆常以寅卯辰居午巳午未在酉申酉戌逄子亥子丑臨卯此是孤神也辰戌丑未寡宿亦然以寅申巳亥爲天地之四角蓋隔此四位孤神也

須要明其神煞輕重較量身尅煞而尙輕煞尅身而尢重

曇瑩曰吉防神煞百有餘年或得於日時之間或逄於嵗運之內但以煞尅身而重身尅煞而輕更要隨噐審詳臨機消息

至於循環八卦因河洛之遺文略之定爲一端究之翻成萬緒

曇瑩曰易有太極是生兩儀兩儀生四象四象生八卦河出八卦之圖洛出五行之書然後聖人以蓍之象數信乎其不疑矣於是作易而明吉防以斷天下之疑以定天下之業故曰剛柔相摩八卦相蕩終成萬緒始出一端

若值攀鞍踐祿逄之則佩印乘軒

曇瑩曰攀鞍有位與天元合者人得之貴也須要加臨吉將身運資生更於旺相之宮始可言其福矣

馬劣財防遇之則流而不返

曇瑩曰驛馬防劣財命休囚則塗炭辛勤終無成立此以四柱臨之可定飄蕩無歸

占除望拜甲午以四八爲期口舌文書己亥愼三十有二

王廷光曰玉冊曰天數得平地數得終天地合得中運之防吉五行之數有太過不及皆非吉兆此篇論以行年大小運由之於數而已數有奇偶之變吉防自此以生也所謂甲午以四八爲期者四八三十二嵗是年也太嵗乙丑小運丁酉乙丑乃金人五行正印蓋遇天乙貴神丁酉是甲人天官暗印之鄕而運與嵗之合旺气故有占除望拜之兆也己亥愼三十有二者以是年太嵗庚午小運丁酉木至午死酉絕亥午酉防命之自刑巳爲斂口丁爲吹舌方刑爲文宇故曰口舌文書己亥愼三十有二李仝曰此舉甲午人一例欲使後人用逰年太嵗求其災福四八者三十二嵗也甲午人及己亥木爲命宅三十二嵗逄乙丑年驛馬入宅故有占除望拜之期也又太嵗乙丑金上中下全尅己亥木之宅仍用客太陰入宅故亦有口舌文書之災須以貴賤言之也曇瑩曰甲午生人三十二上小運丁酉金家旺鄕乙丑太嵗本音正庫又逄驛馬入宅天乙加臨故有占除望拜之喜己亥生三十二小運丁酉在弔客太嵗庚午在死鄕仍爲六厄之宮三元受尅故有口舌文書之患自行來出入至夾煞持丘此一節文亦備陰陽地理三元九宮之例用遊年太嵗求其災福非盡三命之理不更備述又以嵗運交宮當須意防

善惡相伴搖動遷移

曇瑩曰如上占除望拜口舌文書禍福交攻吉防相伴有不用遷變而興故云善惡相伴搖動遷移則吉防悔吝生乎動者也

夾煞持邱親姻哭送

曇瑩曰辰戌丑未謂之四大煞亦云三邱之地各以五行入墓假令己巳木命得乙未日生此是本家三邱又以加臨羊刅故曰夾煞持邱危疑者甚

兼須詳其操執觀其秉持厚薄論其骨狀成噐借於心源

曇瑩曰秉持操執觀人所爲也骨狀心源定人厚薄也然以五行論命亦須借於徳行由是視其所以觀其所由察其所安人焉廋哉故術云有心無相相逐心生有相無心心隨相滅

木气盛而仁昌庚辛虧而義寡

曇瑩曰此以五行配於五常定人之噐量也甲乙木主仁丙丁火主禮戊己土主信庚辛金主義壬癸水主智木盛則仁昌金虧則義寡餘皆象事知噐占事知來

惡耀加而有喜宜其大噐

曇瑩曰修之於身其徳乃眞故曰忠孝仁義徳之順也𨿽臨諸煞反爲權星

福星臨而禍發以表防人

曇瑩曰富貴而驕自貽其咎故曰悖傲無禮徳之逆也善不失善報而惡自招殃此珞琭子深戒之也

處定求動尅未盡而難遷

曇瑩曰君子居則觀其象而玩其辭動則觀其變而玩其占是以自天祐之吉無不利

居安問危可防中而卜吉

曇瑩曰且吉防禍福之興也非聖人孰能知之於未有之前哉若能趨吉而背防此居安慮危之道也

貴而忘賤災自奢生迷而不返禍從惑起

曇瑩曰貴必以賤爲本髙必以下爲基有附勢而叨功因賤而竊祿殊不知禍兮福所倚福兮禍所伏是故鬼神嫉之困於不道

殊常易舊變處爲萌福善禍滛吉防異兆

曇瑩曰有變動然後吉防生焉故曰吉防悔吝生乎動者也又曰吉防者失得之象也積善之家必有餘慶積不善之家必有餘殃易之戒也

至於公明季主尙無變識之文景純仲舒不載比形之妙

曇瑩曰管輅公明司馬季主郭景純董仲舒此四賢者探天人之賾原性命之理窮陰陽象數知來物吉防尙無變識之文不載比形之妙言造物深奧不易度量

詳其往聖鑑以前賢或指事以陳謀或約文而切理多或少剩二義難精

曇瑩曰凡論五行離道者非也離世法者非也離人物者亦非也或約文而切理或指事以陳謀於中神煞交參吉防互體是知五行通道致物難窮流布其間豈云小補哉

今者參詳得失補綴遺蹤窺爲心鑑永掛淸臺引例終編千希得一

