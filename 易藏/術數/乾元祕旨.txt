﹝七政四餘﹞乾元祕旨﹣﹣舒繼英《楚詞》言﹕闤則九重﹐孰營度之﹖則天有九重﹐古昔已言之矣。西人之言九重天也﹐曰﹕最上爲宗動天﹐無星辰﹐每日帶各重天自東而西左旋一周。次曰列宿天﹐次曰鎭星天﹐次日歲星天﹐次曰熒惑天﹐次曰太陽天﹐次曰金星天﹐次曰水星天﹐最下曰太陰天。自恆星以下﹐八重天皆隨宗動天左旋﹐然各天皆有右旋之度﹐自西而東﹐與蟻行磨上之諭相符﹐由是往復循環﹐運行不息﹐以氤以氳﹐眾物憑生﹐而人於其間得气之吉者則吉﹐得气之凶者則凶﹐細細按之﹐不爽毫末。有志者所當詳察焉。

正五行水生木﹐又生气﹔火生土﹐又生計﹔木生火﹐又生羅﹔金生水﹐又生孛﹐羅生計﹐又生土﹔气生羅﹐又生火﹔孛生气﹐又生木。土計生金﹐金扶月﹐金水孛扶日。水克火﹐又克羅﹔木克土﹐又克計﹔金克木﹐又克气﹔土克水﹐又克孛﹔計克孛﹐又克水﹔气克計﹐又克土﹔孛克羅﹐又克火﹔火羅克金﹐木气蔽日﹐土計掩月。

變五行水生計﹐又生羅﹔火生木﹐又生金﹔木生土﹐又生月﹔金生月﹐又生土﹔土生水﹐又生气﹔計生火﹐又生孛﹔羅生孛﹐又生火﹔气生羅﹐又生計﹔孛生金﹐又生木﹔月生气﹐又生水。水克火﹐又克孛﹔火克土﹐又克月﹔木克水﹐又克气﹔金克气﹐又克水﹔土克計﹐又克羅﹔計克木﹐又克金﹔羅克金﹐又克木﹔气克孛﹐又克火﹔孛克月﹐又克土﹔月克羅﹐又克計﹔太陽至尊獨不與。

正五行之變木正旺則畏金﹐太旺又借金以成其器。火正旺則怯於水孛﹐太旺又借水孛以殺其威。土正旺則懮乎木气﹐太旺又借木气以疏其硬。金正旺則嫌於火羅﹐太旺又借火羅以化其頑鈍。水正旺則妨於土計﹐太旺又借土計以防其浸淫。且寒日偏替於金水﹐而素月獨隆於火羅。《摘奧經》云「冬水輔陽﹐水借光溫暖﹐而太陽則凝寒矣﹐主克父。夏水輔陽﹐陽借水滋潤﹐而水則枯涸矣﹐主短壽。」耶律楚材云「如木爲財而在春﹐春木本旺﹐旺而逢生﹐不幾生之太過乎﹖以富斷之則誤矣。蓋春木宜逢金﹐夏宜逢水﹐秋宜躔木﹐冬宜躔火﹐反是非天地之中和﹐恐不免於貧﹐命主等星亦如之。再以月論﹐春月﹐火羅照之不明不燥﹐金水扶之﹐有光。夏月﹐逢金無益﹐值木亦損﹐不惟土計是凶﹐卽火羅亦難﹐惟水孛扶之﹐斯元精不散。秋月﹐獨畏土計﹐不妨獨行﹐亦喜金水以助華。至冬﹐失之太寒﹐金水孛皆忌﹐火羅相照爲美。」合此二書觀之﹐一一皆可類推。

變五行之正五行之變﹐變於十干﹐化祿也。甲火﹐乙孛﹐丙木﹐丁金﹐戊土﹐己月﹐庚水﹐辛气﹐壬計﹐癸羅﹐其中自有正理存焉。竊嘗從元星天道立極之圖及元星仰觀天文之圖而窮極之。日月麗乎天﹐日午月未﹐地勢起於北﹐子丑皆土﹔天道左旋﹐寅配春屬木﹐卯配夏屬火﹐辰配秋屬金﹐巳配冬屬水﹔地道右轉﹐亥配春屬木﹐戌配夏屬火﹐酉配秋屬金﹐申配冬屬水。惟子丑合而屬土﹐故戊歸丑﹐己歸子﹔寅亥合而屬木﹐故甲歸寅﹐乙歸亥﹔卯戌合而屬火﹐故丙歸卯﹐丁歸戌﹔辰酉合而屬金﹐故庚歸辰﹐辛歸酉﹔巳申合而屬水﹐故壬歸巳﹐癸歸申。寅卯辰巳皆陽位也﹐陽居陽位﹐故甲丙庚壬居之﹔申酉戌亥皆陰位也﹐陰居陰位﹐故癸辛丁乙居之。子之視亥戌酉申﹐乃自西而北﹐陰之極也﹐故己居之﹔丑之視寅卯辰巳﹐乃由北而東南﹐陽之始也﹐故戊居之。丑爲土之初基﹐巳爲土之中位﹐故土歸丑﹐計歸巳﹔寅乃火甫見之方﹐申乃火將滅之地﹐故火歸寅﹐羅歸申﹔卯爲木之盛﹐酉爲木之衰﹐故木歸卯﹐气歸酉﹔辰爲納水之府﹐亥爲出水之區﹐故水歸辰﹐孛歸亥﹔獨金好殺﹐而天地好生﹐故藏金於戌並使無餘气也。午爲日位﹐日居之﹔未爲月位﹐月居之。月固借日之光以爲光﹐必對始望﹐日旣居午﹐故月亦居子。此甲火﹐乙孛﹐丙木﹐丁金﹐戊土﹐己月﹐庚水﹐辛气﹐壬計﹐癸羅之所由化也﹔金無餘﹐特端列一宮﹐水木火土孛气羅計﹐皆以遞生。至於甲與己合﹐月借火暖﹔乙與庚合﹐孛資水勢﹔丙與辛合﹐气叨木蔭﹔丁與壬合﹐金賴計生﹔戊與癸合﹐土用羅恩﹔午與未合﹐月藉日光﹔蓋化祿之合﹐適以相成如此。子午而犯君﹐丑未衝而掩光﹐寅申而炎燥﹐巳亥而克害﹐卯酉而侵淩﹐辰戌而泄漏﹐蓋化祿之﹐實以相虧如此。或又曰﹕己加子﹐子爲寄宮﹐月方明﹐子宜從月﹔月在晦﹐子宜從計﹐二者必並推而得之﹐姑存其說﹐以俟好學者。若夫戊甲丙庚壬爲五陽﹐五陽各與正財合﹐癸辛丁乙己爲五陰﹐五陰各與正官合﹐是尢見合之爲義大﹐而化祿之體精用博也。

計﹣﹣﹣﹣日﹣﹣﹣﹣﹣﹣月﹣﹣﹣﹣羅水﹣﹣﹣﹣元星天道﹣﹣﹣﹣气木﹣﹣﹣﹣立極之圖﹣﹣﹣﹣金火﹣﹣﹣﹣土﹣﹣﹣﹣﹣﹣計﹣﹣﹣﹣孛

計壬﹣﹣太陽﹣﹣﹣太陰﹣﹣羅癸水庚﹣﹣﹣元星仰觀﹣﹣﹣﹣气辛木丙﹣﹣﹣天文之圖﹣﹣﹣﹣金丁火甲﹣﹣﹣土戊﹣﹣月己﹣﹣孛乙

右將元星天道立極之圖﹑元星仰觀天文之圖﹐依元星一書開載。

日太陽者君象也﹐用天下之星﹐而不爲諸星之用﹐無遠弗﹖﹐無幽弗燭﹐不分日晝夜﹐不分南北﹐其光炯然﹐其气勃然。凡星居日之前後﹐謂之內夾﹔居日列之最前最後﹐謂之外輔﹐必值四餘乃止。近日之度至十五度內﹐謂之密﹔自十五度至二十度外﹐謂之疏﹔眾星密﹐獨一星在遠﹐謂之特﹔羅計間隔一星朝日﹐謂之間﹔二星共一度輔日﹐謂之疊﹔一二星近密﹐謂之聚。昔人有歌云「疏中外輔密中密﹐不中密兮卽中日﹐眾密出特特上取﹐特不如間升階明﹐疏密只就日邊說﹐數者又不如一疊﹐疊日疊輔皆登第﹐經緯連處可登云﹐聚處逢之魁南北﹐遇日須遇日度數﹐日度亦是度末年。」此𨿽端爲科第而言﹐然由其意推而廣之﹐則固一一應之如響矣。嘗見命主及吉星夾輔太陽者﹐不爲公卿﹐亦作侍從臣﹐且行至日度﹐或由督撫內升正卿﹐或由正卿晉爵宰輔﹐比比皆是。若與日气不通﹐縱使吉曜有情﹐亦不過外任而已。更有近君之員﹐一交木度﹐其像蔽陽﹐非主眷稍衰﹐卽退居林下﹐或由京官外放﹐或降罰重重。更有候選及候升出差等﹐卽使限度果利﹐必是年得太陽照臨﹐或流太陽釣大限之月﹐始能有獲。若傷煞在日前後﹐及與日有關會﹐卽難宦遊﹐宦遊亦不能見君﹐見君亦不能優旨﹐且恐終於賈禍。若命主是金﹐火羅拱夾日﹐或火羅同緯日﹐系春夏生人遇日度必死。命主是火﹐水孛輔日﹐𨿽系春生人﹐遇日度亦死。餘仿此。

月月到中秋則分外明。凡在上弦﹐以迄於望﹐謂之得令﹐有權﹔在下弦﹐則光短而力薄﹔在廿七至初二﹐畢竟無光。若與陽合﹐朔之前後七八度內生人﹐以月爲命主﹐大率不永。倘月躔土而遇土計掩蝕﹐或土計躔四月度﹐則自其母以及其目皆主不利。

五星四餘五星臣象也﹐一遇日卽遲畱伏逆﹐遠於日則見。譬之王者出﹐諸臣或趨避或俯伏﹔王者遠去﹐諸臣卽呈顏色﹐怡怡如也。吉以此分忌喜﹐凶以此分喜忌。但吉星與命主在陽前﹐又喜其逆﹐逆則其气轉親﹔在陽後﹐又忌其逆﹐逆則其气轉疏﹐凶星反是。耶律楚材云「難逆用伏﹐凶災不能解救。文伏魁逆﹐吉祥又難並臻。主伏不顯﹐倘逢難亦可斷吉。恩逆不祥﹐倘生主未可談凶。」誠哉是言﹐推此可廣驗。至與春木得時﹐一望亦當情適﹔冬火失令﹐已過始能神怡﹔亦自然之理。木吏﹑土戶﹑火禮﹑金兵刑﹑水司空﹐皆歷歷不爽。四餘奴象也﹐主旺則竊﹐主衰則救。奴統於主﹐行主度卽作奴度行﹐必謂气羅之貴﹑金孛之淫﹑土月之迍﹑火羅之燥﹐單孛爲拗﹑單計多謀﹐何其妄甚﹗若夫木司令朝日﹐已爲靑龍扶硯﹐何嘗蔽陽﹖孛乘旺淩金﹐方將妾奪妻權﹐奚啻犯主﹖

科名從年幹取用﹐甲乙木﹑丙丁火﹑庚辛金﹑戊己土﹑壬癸水﹐敬天迎神﹐乘時布用。

文星五行相濟而成。甲見羅﹐其色靑赤﹔乙見計﹐其色碧黃﹔己見气﹐其色絳靑﹔丙見金﹐其色赤白﹔丁見火﹐其色紫赤﹔戊見金﹐其色黃白﹔庚見木﹐其色白靑﹔辛見土﹐其色粟黃﹔壬見日﹐其色黑赤﹔癸見月﹐其色綠白﹔發焰呈祥。含輝吐秀﹐獨不以水孛爲文者﹐其無質也。

魁星陰陽和合﹐相生而成。甲月木受水生﹐乙日木生火﹐丙羅火生火﹐丁計火生土﹐戊火土受火生﹐己金土生金﹐庚水辛孛金生水﹐壬气癸木水生木。借勢向榮﹐權抒采。獨遺土者﹐以土性混濁之故。

三臺子年辰﹐丑年巳﹐寅年午﹐卯年未﹐辰年申﹐巳年酉﹐午年戌﹐未年亥﹐申年子﹐酉年丑﹐戌年寅﹐亥年卯﹔分年挨定﹐尙需參詳。但大拜諸公﹐非三臺貫命﹑三臺貫度﹐卽行三臺度髙遷﹐姑存之以待用。

金轝轝者車也﹐金者貴重之義。譬諸君子居官得祿﹐須坐車以載之﹐故常居祿前二辰﹐如甲年祿在寅﹐辰爲金轝之類。此煞乃祿命之旌旗﹑三才之節鉞。如生旺得地﹐婦人不富卽貴﹐男子多得賢妻妾﹐子孫茂盛﹐或主作贅﹐且皇族每與此煞關通。

爵星子申年土﹐未亥年火﹐丑午年水﹐寅巳年木﹐酉戌年金﹐卯年气﹐辰年孛。按之頗有驗﹐亦姑存之。

將星子辰申年在子﹐丑巳酉年在酉﹐寅午戌年在午﹐卯未亥年在卯。水金火木之年﹐各就帝旺之地。經云「將星文武兩相宜﹐祿重權髙自可知﹐不作宰臣淸要職﹐便居帥府擁旌旗。」

刃星刃取宰割之義。祿過則刃生﹐故刃居祿前一位。亦劫財爲刃﹐以旺處卽劫財。卯午酉子爲甲丙戊庚壬之祿前一位﹐並皆劫財旺地﹐故謂之刃。乙祿卯﹐寅爲祿之前位﹔丁己祿午﹐巳爲祿之前位﹔辛祿酉﹐申爲祿之前位﹔癸祿子﹐亥爲祿之前位﹔亦卽劫財旺地﹐其爲刃何疑﹖乃乙丁己辛癸反刃於戌丑辰未﹐傳襲之謬﹐亟宜攺正。得用則掌重權﹐失用則構奇禍。

神煞神煞甚夥﹐大抵皆穿鑿支離﹐絕無理解﹐故多不錄。卽卦气﹑斗柄﹑貴人﹑文昌﹑馬元﹑祿元﹑壽元﹑的殺﹑陰殺﹑大殺﹑天雄﹑地雌﹑大耗﹑小耗等項﹐似皆可解﹐然按之於命十不一驗﹐故並削之。至於催官﹑科甲二名尢爲誕妄﹐旣曰催官﹐何以甲年人官在气﹐而催官乃在金﹖直傷官矣﹐漫云催乎﹖果老云「與元祿相催克。」夫與元祿相催﹐謂之催官可也﹐與元祿相克亦謂之催官﹐何歟﹖用之則顧此失彼﹐殊爲紊亂。科甲旣不問其於年幹何如﹐又不問其於官魁科文何如﹐而直以對宮主星當之﹐更屬矯誣﹐均不可從。

萬年書歷之由來久矣﹐自漢至明修輯者七十餘家﹐創制者十有三家﹐其中如《太初》《大衍》﹐皆稱精當﹐至元郭守敬《授時歷》出﹐而前人莫有及焉。迨西法行﹐而後更由疏入密﹐由同得異﹐識者遂以爲觀止也。試撮其大槪言之﹐凡造歷必造觀天之器﹐自古觀天者三家﹕周髀﹑宣夜﹑渾天。周髀﹑宣夜多所違失﹐惟渾天爲得其情﹐郭守敬循之﹐更爲簡儀﹑仰儀﹑懸坐﹑正坐諸器﹐乃用二綫推測余分﹐測景之所凡二十有七﹐東極髙麗﹑西至滇池﹑南逾珠崖﹑北盡鐵勒﹐中法以天儀而盡地矣。西法則增置測儀六式﹐曰象限懸儀﹑平面懸儀﹑象限立運儀﹑象限坐正儀﹑象限大儀﹑三直遊儀﹐又有子午儀﹑黃赤全儀﹑弩儀﹑天環﹑天球等器﹐而最巧者無如遠鏡﹐用之能詳日蝕分秒﹐能見太白上下弦﹐能見鎭星爲撱形﹐能見歲星旁四小星﹐能見鬼宿中之積屍气﹐能見天漢中之無算微星﹔西法更以地儀而盡天﹐器之疏密不同矣。中法以天爲三百六十五度二十五分﹐度析百分﹐分析百秒﹔西法則以三百六十平剖之﹐度析六十分﹐分析六十秒。中法以一日爲百刻﹐時各八刻﹐子午卯酉爲九刻﹔西法則以齊之以九十六刻﹐減天之度﹐正日之刻﹐此又於疏之中寓密也。置閏之法﹐气盈朔虛﹐此其大綱﹐中法二十四气平分﹐每一節气十五日二十一刻有奇﹐積算每年所餘十一日﹐三年所餘三十三日﹐因而置潤﹔西法則云﹕冬夏不齊﹐冬一節气﹐十四日八十四刻有奇﹐夏一節气十五日七十二刻有奇。因日行距地遠近不等﹐冬日距地遠而行疾﹐夏日距地近而行遲﹐以此詳算置閏﹐气朔分齊﹐無盈縮之差﹐其置閏視中法疏密爲何如耶﹖歲差之法﹐則以日躔之所遷﹐驗列宿之退數。古無差法﹐虞喜始立其法﹐以五十年差一度﹔何承天則以百年差一度﹔劉焯則以七十五年差一度﹔一行以八十三年差一度。中法始減周歲爲三百六十五度二十四分五秒﹐加周天爲三百六十五度二十五分七十五秒﹐以六十七年而差一度﹐視前爲不同矣。西法詳算列星﹐每年東行五十一秒﹐積七十年有奇而差一度﹐二千一百十七年有奇而差一宮﹐二萬五千四百一十年有奇而東旋一周﹐西法歲差更不同焉。裏差之法﹐爲分省節气之刻﹔中法立表測景以求時刻﹐難爲依據﹐卽所測冬夏二至﹐猶未盡善﹔西法用八綫表法﹐已爲精細﹐且又有別法以相濟﹐人莫窺其底蘊。西法裏差密乎不密﹐異乎不異﹐以交蝕言之﹐日月之行由南北而縱分之謂之度﹐由東西而橫截之謂之道﹐日行髙而月行卑﹐若合朔之時﹐日與月同度同道﹐則日爲月掩而日蝕﹔月本無光﹐借日之光﹔若對望之時﹐月與日對度對道﹐則月爲日所﹐陽極反亢﹐故蝕﹔凡交蝕分數總由同道對道之多寡﹐此中法西法之同也。至西法更謂月蝕則在日月正望﹐而地球介乎其間﹐月入地影中失其所借之光而爲蝕﹔地在天中﹐其體微渺﹐尋常不能障隔日月﹐惟日月同在一綫﹐乃爲地所隔而成蝕﹔故中法謂太陽之體本有暗虛﹐月值之則遙奪其光﹐西法則謂月蝕仍名暗虛﹐爲地所隔則暗而虛也﹐是月蝕又更異矣。刻漏之制﹐周禮挈壺氏掌之﹐孔壺謂之漏﹐浮箭謂之刻。浮箭壺﹑漏水壺名異而實同﹐中法因之。西法又有地平晷﹑百遊晷﹑通光晷﹑十字晷﹐遇陰雨則有自嗚鐘﹐沙漏﹑水漏之制。中法以水入壺而時箭浮﹐西法以水出壺而時牌出﹐壺體並不開孔﹐以節時分﹑定晨昏﹑考中星﹑撥晷景﹐無有差忒﹐刻漏視中法亦較密焉。惟歷元之準於北極﹐推而上之﹐而章﹑而蔀﹑而紀﹑而元﹐東西兩漢異而實同﹐中法﹑西法皆循之﹐無疏密也。至西法謂地如圓球﹐正居天中﹐日大於地﹐月小於地﹐五星大如月﹐尢振古所未聞。若其論恆星之南北差﹑赤黃道之疏密差﹑日與地之不同心差﹑七政之視差﹑日蝕之內三差外三差﹑月蝕時刻之裏差以及悉月星之本次﹐輪調參觜之先後度﹐正羅計之誤﹐元思至理﹐深切著明﹐中法不能贊詞矣。更用以三角八綫之算﹐揆以均數自變量根數之法﹐天地之寒暑﹑日月之晦明﹑渾淪磅礡於太虛之表而不能出其範圍﹐直可上接容成之統﹐遠紹羲和之傳﹐行之萬世而可無敝﹐密莫密於此﹐異莫異於此。有志者誠取預定之萬年書﹐及當年之七政經緯躔度書﹐一一遵而行之﹐求其故而晰其微﹐庶幾精算無餘蘊矣。

十二宮分度數相照隔六宮﹐一百八十度相。隔四宮﹐一百二十度三合。隔三宮﹐九十度二弦。隔二宮﹐六十度六合。

立命生時加太陽上順數至卯是。

立度從太陽所躔之度﹐用量天尺直數至命宮某度是﹐卽所謂絡也﹐亦卽對三合六合二弦之謂﹐特兼及三十度﹐一百五十度而其數益全。

十二宮名目次序人以命爲主﹐故命宮第一﹔財爲養命之源﹐故次二﹔分我之財曰兄弟﹐故次三﹔田宅所以安命藏財而居兄弟﹐故次四﹔旣有財帛兄弟田宅﹐而男女所以承田與財者也﹐故次五﹔奴婢所以輔男女﹐故次六﹔妻妾敵體﹐與命宮對﹐故次七﹔疾厄人所難免﹐故次八﹔遷移人所常有﹐故次九﹔官祿夭之所予於人﹐故次十﹔福徳人之所享於天﹐故次十一﹔相貌所以成身﹐故次十二。自命宮而至妻宮﹐其敍不亂﹔自疾厄而至相貌﹐卻乃倒置﹐何歟﹖命與妻相對﹐相貌福徳官祿出天上﹐故列在命前﹔財帛兄弟田宅隱地下﹐故列在命後。有相貌才見福徳﹐有福徳才居官祿﹐有官祿才多遷移﹐才遷移才招疾厄﹐自相貌至疾厄﹐皆日月之喜升而惡沈﹔有財帛應分兄弟﹐有兄弟應剖田宅﹐有田宅應歸男女﹐有男女應用奴僕﹐自財帛至奴僕﹐皆日月之右轉而分布。此十二宮之立﹐而人之所以爲生﹐盡在是矣。

限年命與祿十有五﹐福與妻十有一﹐田宅子孫各四年半﹐而奴僕隨之﹐財帛兄弟各五﹐而相貌獨十年﹐疾厄遷移退以七八。其所以若此者﹐子午卯酉居陰陽之中位﹐命祿妻田爲四正宮﹐管四十五年有奇﹐乃含洛書四十有五之妙也﹔寅申巳亥辰戌丑未八宮﹐當陰陽終始之地﹐管五十五年無奇﹐乃具河圖五十有五之妙也。

出童限行大限童限管十五年﹐此其常也。不及則十歲後卽出﹐太過則二十歲才出﹐總查太陽過宮之淺深﹐以定行限之遲早。太陽過宮三日管一年﹐三十日管十年﹐須扣算實數起﹔倘未滿三日﹐只二日零六个時﹐卽十歲十个月行限。如七月初一生﹐必至十一歲六月三十滿十歲﹐再加十个月﹐行限則十二歲五月初一才起。倘將滿三十日﹐只缺少九个時﹐卽十九歲零九个月行限。如六月初十生﹐必至二十歲六月初九滿十九歲﹐再加九个月﹐行限則二十一歲三月初十才起。

定命定命專論宮﹐果老論度固不可以﹐卽另立度主亦在所不必﹐但看度之經緯﹑貫串以卜休咎而已﹐至於身主尢屬泛泛﹐皆所宜削。

行限行限專論度﹐如寅宮有房心尾箕四度﹐行房以日論﹐行心以月論﹐行尾以火論﹐行箕以水論。若又論宮之爲木﹐則金躔尾﹐顧不受火克而反云克木可乎﹖卯宮有亢氐二度﹐行亢以金論﹐行氐以土論﹐若又論宮之爲火﹐則金躔氐﹐顧不受土生﹐而反云火克可乎﹖

命主命主總在得時得地但左右無相克者﹐有相生者更優遊自如﹐尢須朝陽近吉﹐或作陽引﹐或作陽從﹐或有吉神引﹐或有吉神從﹐皆主貴顯﹔若凶神引從﹐便以禍論。如吉凶神均不引從﹐則專看經絡貫串等矣。倘有盤合全格而不貴者﹐皆由主星失之也。

經經者四經﹐如箕參軫壁﹑井角鬥奎﹑尾窒觜翼﹑亢牛婁鬼﹑氐女胃柳﹑房虛昴星﹑心危畢張﹐在天同爲一气﹐故宮神皆暗相管攝。命主在箕﹐吉星在箕﹐固是同經﹔命主在箕﹐吉星在參軫壁﹐亦系同經﹐應無不利。反是而爲凶曜﹐害亦如之。

絡絡者宮度對也﹐卽對衝三合二弦六合之謂﹐而兼及三十度﹑一百五十度﹐所以立度者卽此道也。一气相通最爲親切﹐卽以日月論﹐日晝夜行一度﹐月晝夜行十二三四度不等﹐月與日同宮同度則合朔﹐離日九十度則上弦﹐離日一百八十度則望﹐近日九十度又下弦﹐非卽絡之謂歟﹖諸星之互相感通﹐何獨不然﹖故命主與吉凶星絡對而榮枯立判。貫

貫者﹐他星與命度共爲一經也。如命與度是火﹐他星卽火之類。分衰旺不分同異﹐吉星自亨﹐凶星自蹇。

串串者﹐在立命立度之度也。如命是木﹐他星卽躔角鬥奎井﹔度是角﹐他星卽躔角鬥奎井。有相迎無相拒﹐吉星自亨﹐凶星自蹇。

塡塡者四柱塡實也。如四柱有子丑﹐吉凶星在子丑﹔四柱有戌亥﹐吉凶星在戌亥之類。衝﹝己後補﹞衝者對宮衝照也。卽隔六宮一百八十度之謂﹐而正不必拘拘於一百八十度也。如立命在子﹐吉凶星在午之類﹐更須看命主與大限。

守守者守命宮也﹐吉凶星在命宮之謂﹐大限亦然。

釣釣者三方四正釣照也。三方卽隔四宮之三合﹐而不必拘拘於一百二十度也。如命宮在卯﹐吉凶星在亥未之類。四正卽隔三宮之二弦﹐而不必拘拘於九十度也。如命宮在申﹐吉凶星在亥寅巳之類﹐更須看命主及大限。

拱兩星拱命主﹐或在三方﹐或在對宮﹐總以無混雜爲貴﹐日月官魁之拱尢重﹐命主大限皆然﹐然亦須辧拱星之吉凶

夾兩星夾命主﹐或在一宮﹐或在數宮﹐總以不混雜爲貴﹐日月官魁之夾尢重﹐命主大限皆然﹐然亦須辧夾星之吉凶﹐至於日月所夾﹐更當推求。命主是官魁文科﹐日月夾最宜﹐以其气聚神旺也﹐若系劫煞傷刃﹐日月夾之反爲不美。倘非命主﹐僅屬他星﹐則以夾官魁文科爲祥﹐夾劫煞傷刃爲災﹐但必察其與命度有關會與否﹐如並未與命度經絡貫串﹐則亦不見災祥也。日月之夾𨿽取其不混雜﹐若冬生人﹐以水孛爲官魁科名﹐日月夾水夾孛﹐或並夾火夾羅在內﹐則水孛方藉火羅以暖﹐始不寒凍﹐非惟不作混雜論﹐其精神正全在火羅﹔如夾水孛並無火羅﹐似乎不混雜﹐而其實反難生動矣。推之於拱亦然﹐夾與拱略同﹐而其力較大。

攔截或羅計攔出一星﹐日月攔出一星是也。所當辧攔截之星之吉凶﹐並當辧吉凶星之與命度有關會與否﹐更取其無他星混雜。然使攔出吉凶星﹐兼攔出命主﹐則此吉凶星𨿽與命度絕不經絡貫串﹐卻以命主同攔出而有關會矣。又冬生人﹐攔出水孛﹐兼攔出火羅﹐似乎混雜﹐但水孛是官魁科名﹐得火羅暖之﹐其气正揚﹔水孛是劫煞傷官﹐有火羅助之﹐其焰彌熾﹐未可執一而斷。

天官等天官者何﹖天干之官也﹐余俱從天干取用。如甲年生人﹐甲以辛爲官﹐辛之化祿爲气﹐气卽天官﹔以庚爲七煞﹐庚之化祿爲水﹐水卽七煞﹔以丁爲傷官﹐丁之化祿爲金﹐金卽傷官﹔以丙爲食神﹐丙之化祿爲木﹐木卽食神﹔以己爲正財﹐己之化祿爲月﹐月卽正財﹔以戊爲偏財﹐戊之化祿爲土﹐土卽偏財﹔以壬爲偏印﹐壬之化祿爲計﹐計卽偏印﹔以癸爲正印﹐癸之化祿爲羅﹐羅卽正印﹔以乙爲劫財﹐乙之化祿爲孛﹐孛卽劫財﹔甲之化祿爲火﹐火卽元祿。餘仿此。

天官天官固取其與命度經絡貫串矣﹐亦有通根而不通根者。如官躔傷官度﹐命亦躔傷是也﹔或官躔他度﹐正財躔命度﹐則又不通根而通根焉。《天官經》云「日月扶官﹐才昭廊廟。官入命垣﹐格低還貴。天官秉令﹐身居九鼎。天官貫日﹐食祿丰隆。官命互躔﹐魁元早奪。官躔傷度﹐逢生猶榮。正財隨駕而對照兮﹐喬遷不次。正財當限而拱官兮﹐恩寵駢集。惟忌傷官作妒﹐更嫌七煞當前。傷官伴官兮崎嶇有阻﹐七煞混官兮荊棘自生。」此亦得其大槪也。更不宜合化﹐如丙用羅官愁見月﹐土陰湊合不爲官。餘仿此。

七煞子平可去官畱煞﹐五星則煞總不可混官﹐須以食神制之﹐遂使官淸﹐否則陽年之煞與劫合化﹐陰年之煞與傷合化﹐亦可。《天官經》云「劫傷見煞也相制﹐天官有勢。」又云「貪合見煞也忘煞﹐天官亦尊。」若七煞無食神制﹐又無劫傷合﹐獨與天官經串釣﹐難望淸貴。縱得進士亦不能館選﹐卽使館選亦必至散去。內至京堂四品﹐終不能大轎﹔外至藩臬兩司﹐亦不能八座。更有公卿貴命﹐原盤並未官受煞混﹐特無食神制煞﹐劫傷化煞﹐往往從不淸貴之衙門﹐一轉則煞之爲崇大也。惟武職官員﹐由行五起者﹐煞而兼刃﹐或掌威權有之。至於煞兼魁兼科﹐又當分觀魁科之盛衰﹐或作淸宦亦有之。

正財正財乃生天官星也﹐亦看與命主經絡貫串何如﹐司令升殿或拱夾攔截合宜﹐不但增秩﹐兼能至富。總須與天官有情﹐或經或絡﹐或串或拱﹐或或同﹐攔截皆妙。但陽年不可遇元祿﹐陰年不可遇偏印﹐遇之則貪合而忘生也。

偏財偏財𨿽能生煞﹐亦能生官﹐特陽生陰﹐陰生陽﹐其力自薄耳。倘與煞同宮同度﹐或獨釣﹐或獨﹐則生煞而煞彌橫﹔如與官同宮同度﹐或獨釣﹐或獨﹐則於官亦不無小補。但陽年與正印合化﹐懮其無以制傷官﹔陰年與劫財合化﹐喜其有以扶正財。

傷官凡天官遇傷者﹐須見正財。若見正財﹐轉能生官﹐蓋傷生財﹐財生官也﹐故有行傷官度發者﹐非傷官在正財度﹐卽正財在傷官度。傷財互躔﹐行傷度勝於財度。昔人有專看天官正財傷官三星者﹐詳其聚散﹐審其衰旺﹐知其生中有傷﹑傷中有生﹐從而斷之﹐無不立驗。是天官遇傷官﹐必須正財﹐若無正財﹐卽須正印以制之﹐尢須陽年以偏印﹐陰年以七煞合化之。

食神食神取其制煞﹐因之煞去官淸﹐但陽年頗忌其合官﹐陰年亦忌其剝官。如煞在對宮﹐官在同宮﹐則只能合近地之官﹐剝近地之官﹐而不能及煞﹐煞仍自如﹐何也﹖對宮疏而同宮親也。

正印正印乃所以制傷官也﹐但陽年與偏財合化﹐旣無以制傷官﹐又慮天官有藉於偏財﹐爲之阻隔﹔陰年與食神合化﹐旣無以制傷官﹐又慮七煞待制於食神﹐爲之消滅。

偏印偏印能制食神﹐使食神不能制七煞﹐其害最大。惟食神與天官有礙﹐則又賴偏印之制。陽年與傷官合化﹐可以助官﹔陰年與正財合化﹐適以損官。

劫財此爲十曜中最惡之星。陽年𨿽有合七煞之休﹐陰年實有合偏財之咎﹐經但端主傷妻﹐自歷年試之﹐正不止此。與日有關﹐卽行劫度﹐克父﹔與月有關﹐卽行劫度﹐克母﹔與弟兄有關﹐卽行劫度﹐克弟兄﹔與子孫有關﹐卽行劫度﹐克子孫。𨿽不行劫度﹐但逢劫頂度﹐亦諸惡畢集﹐而且耗散有之﹑疾病有之﹐居官者降罰亦有之﹔若與妻主有關﹐妻主又不得气﹐常常斷弦﹔與子星有關﹐子星又不得气﹐每每絕嗣﹔與財曜有關﹐財曜又不得气﹐屢屢空乏。僅置諸閒散之地﹐尙恐招殃﹐倘入乎攔夾之鄕﹐愈將肆虐﹐必得天官乃能制之﹐而天官又以制劫﹐力薄矣。

元祿元祿卽天祿也。果得時得地﹐與命主有情﹐多食天祿。惟不取其有合﹐陽年與正財合﹐無以生官﹐陰年與天官合﹐有以奪官。

恩難仇用恩難仇用﹐皆五行之理﹐但恩難較切﹐尙可兼觀﹔仇用更寬﹐不妨偏廢。況煞忌黨﹐其剛凶多驗﹐於刃兼之﹐气盡則身盡﹐官竭則命竭﹐危亦恆不在難也﹔引從者吉﹐則外貴乎空﹐挈提者凶﹐則內喜乎善﹐吉凶扶陽勢﹐余奴亦足敵殺﹐安亦恆不在恩也。

官福官福皆分宮挨定﹐原非無理﹐但按之似近於泛﹐不如從年幹上徑用天官等星﹐神明變化而不離乎其宗。升沈之緒已完﹐否泰之端自備。

財帛田宅兄弟妻子是皆在得時得地﹐或日月﹐或吉曜拱夾爲妙。妻以主之彊弱分其人之存亡。財帛田宅尢在與命主有情。若以日月爲財者﹐其財非從父母來卽爲天下所共見之財﹐但必合偏正財參觀方能有準。兄弟子息故以水一﹑火二﹑木三﹑金四﹑土五爲權衡矣﹐倘逢生則倍而增﹐逢克則倍而減。如弱土寄水﹐未必五不變一﹔幹木寄火﹐未必三不變二﹔旺水寄木﹐未必一不變三﹔燥火寄土﹐未必二不變五。蓋亦在其位謀其政之義也。

限度耶律楚材云「一生得失﹐總在行度。」其詔我哉﹖命宮猶家﹐限度猶寓。試以家北而寓南者譬之。其家遭水火﹐其寓遭水火﹐一及身﹐一不及身﹐其緩急迥不侔矣。現行之度有星無星﹐總須察其與當生何吉星有關會﹐何凶星有關會。當生吉星滿用﹐主行此星之度之年定見榮華。當生凶神有力﹐主行此星之度之年立看凋落。原吉凶星頂度﹐又當以情之輕重分禍福之大小﹐其理至微﹐所當經究。一甲年四月生人﹐一壬年二月生人﹐同行戌宮奎木度﹐奎木上同坐金星。甲生人以金爲傷官﹐遂致仕途屢跌﹔壬年人以金爲正財﹐遂致官級聯升。一辛年十一月生人﹐一辛年十月生人﹐同行丑宮斗木度﹐度爲天官﹐十一月生人正財火星在斗﹐太陽在尾火度﹐與太陽通﹐卽入翰林﹔十月生人正財火星在箕﹐太陽𨿽在尾﹐火度與太陽不通﹐僅中進士。甚矣﹐度之所系爲切且要也。度固因太歲塡釣而彌動﹐其初入度將出度之時﹐尢與尋常不同。度度之說﹐所謂緯克經也。如金躔木度﹐木躔土度是也。倘有水火衝釣﹐可以救解﹐然亦難免刑耗病疾﹑火盜官非等事。若帶刃煞來﹐流年又逢度之星﹑殺刃之類﹐死更速矣耳。木躔金度﹐火躔水度﹐便是經克緯﹐似乎稍輕﹐然有刃煞加臨者亦死。若度上刃煞俱占﹐不拘相生之度皆死。刃度逢煞﹐煞度逢刃﹐緯克經固重﹐經克緯亦不輕﹐行度至此﹐其害立﹖。如限入刃鄕﹐度又爲煞﹐謂之凶會臨﹐出限之年亦死。至於水孛同經﹐行水度卽危﹔又如限行木度﹐木登木殿﹐遇流气來﹐太歲刃煞又至其宮亦危﹔若木翼火胃﹐不過泄气而已﹐其災自減。要而論之﹐不問坐命何宮何度﹐但一歲之中只看限行至何度爲率。𨿽系天官﹐旣是度﹐亦任中聞擢而亡﹐或得之亦不可久。命主所泊之度尢怕破﹐在後破猶輕﹐在前破更重。行至破之度﹐未及所之度數猶輕﹐已過所之度數更重。然亦須因時度令﹐木宿遇金﹐春林愈茂﹔火宿逢水﹐夏生不畏﹔金值火來﹐秋生無礙﹔水宿見土﹐冬月反美﹔土歸四季﹐會木何懼﹖

流年小限之謬乃俗夫所爲﹐流年吉凶全看內會外會。流星與原守相會﹐謂之內會﹔流星自來會合﹐謂之外會。如火爲命主﹐則火星流行﹐便是命主流行。火星流躔水度﹑犯原水星﹐卽爲內會﹔遇流水星卽爲外會。水又是刃煞﹐三方無救﹐多凶。若原火本被水克﹐限度又是火﹐縱不犯原水﹐但遇流水﹐不必是刃煞亦災。如火爲傷劫煞﹐正喜其犯原水﹑遇流水﹐喜其能制之也﹐故須活看。假如甲年生人﹐天官辛气﹐躔卯宮亢度﹐限行至戌﹐壁水七煞度足以暗混天官﹐幸有流木到度﹐則丙木能制庚水﹐若流土到度﹐則戊土能生庚水。又如天官流气入午傷官﹐丁金在戌之奎﹐現行奎度﹐奎木屬官﹐本是官度坐傷﹐又三方見流官﹐不吉孰甚﹖卻有流羅到奎﹐則丁金方受癸羅之制﹐豈能戕官﹖迨自奎行壁﹐壁乃煞度﹐正喜丁金之制庚水﹐而偏以癸羅到奎之故﹐使丁金無暇及煞﹐而煞勢猖獗﹐遂至奪官。此亦見移步換形﹐必不可膠柱而鼓瑟也。太陽君象﹐須用太陽﹐照命宮無益﹐照大限有濟﹐到大限不如在四正照﹐在四正不如在三方照﹐在三方又不如在對宮照。太歲於塡釣之外﹐尙有逐攔二法。如限在寅﹐丑年可逐寅也﹐丑宮無星﹐卽子年亦可逐﹔卯年亦可攔寅也﹐卯宮無星﹐卽辰年亦可攔。

形气七政者天之有形也﹐形者人之所由成也﹔而气卽寓乎其內﹐形可見而气不可見也。然可見者必有不可見者以爲之宰﹐以故形气交孚﹐天星與人命妙合﹐形气自相流通﹐吉凶了如指掌。有形吉而气凶者﹐有形凶而气吉者﹐均不可泥形而遺气焉。試思最近大圜者莫如恆星﹐次之土﹑次之木﹑次之火﹑次之太陽﹑次之金﹑次之水﹐最卑爲月。以形而論﹐則髙下之距實大懸殊﹐向非有气以主之﹐何以各系於天而不墜﹖又何以天道左旋而諸曜皆能右轉也﹖以是知气𨿽渺冥恍惚﹐實則周浹旁皇。人受陰陽五行以生﹐亦何時何刻不與十一曜默默相融貫乎﹖耶律楚材云「各星俱合格﹐限度無貴气所屬﹐終難大伸﹔各星俱陷落﹐限度非戾气所歸﹐何至大屈﹖卽有此限度﹐太歲尙不釣﹐亦將從緩。」是誠識气之奧窔也。善觀命者不視形而審气﹐气有淸濁﹐則命分貴賤﹔气有明暗﹐則命分窮達﹔气有厚薄﹐則命分大小﹔气有順逆﹐則命分夷險﹔气有善惡﹐則命分賢姦﹔气有促舒﹐則命分壽夭。若徒以形而已﹐則四餘攔月﹑五曜環陽﹐爲格中之最巨者﹐豈皆人人富貴乎﹖試舉一二以例其餘﹕一康熙庚申甲申癸卯癸亥生人﹐月在子之虛﹐孛在卯之氐﹐气在酉之胃﹐計在戌之室﹐羅在辰之翼﹐是四餘攔月矣﹐木在申之畢﹐火在未之井五﹐土在未之井十六﹐金在午之柳四﹐日在午之柳十一﹐水在巳之張﹐是五曜順生而環陽矣。木爲文爲煞﹐火爲偏財﹐土爲偏印﹐金爲天官科名﹐水爲魁爲元祿﹐金水貴气所歸﹐作陽引從﹐又遞生至金水而住﹐若金水作命主﹐豈不大顯﹖彼立命於戌﹐以火爲命主﹐甚遠於陽﹐僅受文木之生又帶煞气﹐故於斗木文度內鄕薦﹐厥後屢膺保題而不用﹐用亦僅以教職﹐譬之地脈乃過龍﹐非結穴也。一康熙辛卯庚子壬辰壬寅生人﹐月在亥之危﹐孛在申之昴﹐气在申之觜﹐羅在醜之斗十八﹐計在未之井﹐是四餘攔月矣。土在午之柳﹐金在卯之氐﹐水在寅之尾十五﹐木在醜之斗三﹐火在醜之斗四﹐日在寅之尾十一﹐是五曜順生而環陽矣。土爲正印﹐金爲科名七煞﹐水爲劫財﹐木爲天官﹐火爲正財﹐遞生至火而住﹐立命於卯﹐以火爲命主﹐火獨受天官之生﹐而陽又在火躔﹐正如地脈結穴之所也。木屬銓部﹐行至翼火﹐不滿三十歲﹐遂作少宰。合此二命觀之﹐全气之作用﹐而非局局於形者所能窺其萬一也。旨

餘論是書成而星命之理昭然可﹖矣﹐然亦有書不盡言﹐言不盡意之憾﹐所望好學深思者辟彼邪說﹐循此正規﹐引而伸之﹐觸類而長之。蓋入微之旨﹐可以意會不可以言傳。若必欲一一徧及焉﹐𨿽累牘盈編﹐豈有竟乎﹖

黃赤俱差﹐甚至前後易次﹔觜宿距星﹐漢測距參二度﹐唐測一度﹐宋祟寧測半度﹐元郭守敬測五分﹐明測之不啻無分﹐且侵入參宿二十四分。故舊法先觜後參﹐今不得不先參後觜也。羅喉計都生於日月交行﹐謂之天首天尾﹐中法以天首屬羅﹐天尾屬計﹔西法攺而易之﹐遂以羅爲尾﹐計爲首﹐爰自利瑪竇等入中土﹐與明宰輔徐光啟等所裁定﹐後有作者皆莫之及﹐應不可輕議紛更。恆星之行卽古歲差之度﹐古謂恆星千古不移﹐而黃度之節气每歲西退。西法則謂黃道終古不動﹐而恆星每歲東行。由今考之﹐恆星實有動移﹐其說不謬﹐故各宮皆有歧度﹐如角十歧辰卯﹐房初歧卯寅之類﹐數十年後歧者便當盡移﹐須逐年挨查﹐一以欽天監七政經緯躔度書爲準﹐不可艸率遷就。太陽每日皆從子正起﹐如初一注女二﹐初二注虛四﹐初一子時在女二﹐丑時卽在女三﹐寅時卽在女四﹐挨查至亥時當在虛三﹐則初二子時便在虛四矣﹐一日之行常不止十二度﹐再分派於各時可也。每度六十分﹐日與木如同在卯宮氐十﹐孰先孰後﹐必須辧明。日每日行六十分﹐木或六日行六十分。生人在午時﹐日已及三十五分﹐木自前二日至後三日才行盡氐十﹐則本日午時只及二十五分有奇﹐是日前而木後也。有另立異說者﹐如一命三月初一卯時生﹐命在戌躔奎﹐其奎環轉流行於卯﹐是奎在戌乃其空名﹐奎在卯正其實迹﹐安用此宮度爲﹖不知奎旣流卯﹐而亥子丑等十一宮﹐未嘗不從流卯之戌上循次排列也﹐其理仍不外此﹐又何必立異而鳴髙乎﹖釣之間正須詳看。如甲生人﹐天官辛气在卯亢﹐正財己月在酉婁五﹐天官𨿽躔傷﹐卻與正財同經﹐傷方生財﹐生官﹔七煞庚水在酉婁三﹐𨿽旁正財卻躔傷而稍受制﹐限行至婁十二﹑十一﹑十﹑九﹑八﹑七﹑六﹑五等度﹐正財對生官﹐官場極順﹐及行過婁五﹐遂在正財之後﹐與七煞密邇﹐而正財且生煞﹐宜乎順中稍逆。

一星常有數用。卽以日論﹐日君象亦父象﹐立命於午卽命主﹐立命於子卽妻主﹐立命於戌卽男女主﹐立命於申卽兄弟主。或化文﹑或化魁化刃﹐每有行一度而吉凶參半者﹐亦宜此不宜彼﹐宜彼不宜此之故﹐且吉中或微帶危機﹐凶中或偶挾貴气﹐卽一用之中亦有不同﹐所當細爲查參。分金度﹐先天五行﹐皆節外生枝﹐在所宜辟。

天盤地盤﹑竹籮三限等﹐固屬謬說﹐卽華羅五星﹐出自周述學﹐亦牽合無理﹐均宜廓淸。

西法推算自謂獨開生面﹐但其所言﹐如某星在某方喜殺人生人﹐某星在某方好戲好色﹐何粗鄙乃爾﹗嘗取《天步眞原》一書試之﹐從不一驗﹐亦宜屏棄。

《果老星宗》《琴堂指金》《神道大編》《望斗仙經》《星學綱目》《星學源流》《歷府大成》《星學大成》等書所載正五行甚詳﹐但僅合此理十之一。

《耶律神數》《元星樞要》《原星出入》《天官經》等書皆命理正宗﹐集中已將精華采取﹐不復全錄。

歲在鶉火而武王克商﹐歲在實沈而晉文得位﹐淫於伭枵而裨﹖知楚子之將死﹐星見大火而梓愼知宋之將災﹔他若五星聚東井而漢王入﹐關慧掃之而符秦滅﹐四星聚牛女而晉元王﹐吳景星見箕尾而慕容垂復燕。分野之說原非無稽﹐但事關軍國之大如可取證﹐若止一人一身﹐在心尾則以爲宜遷宋燕﹐在虛危則以爲宜遷齊衛﹐又何以爲終身不去其鄕﹐及數十年仕在一方者解也﹖子平原有至理﹐但前六十年某月某日某時出一大貴人﹐後六十年仍有此八字﹐其人卻與前迥異﹐及查閱五星﹐果宜髙下懸絕﹐則子平似稍遜五星一籌。子平爲體﹐五星爲用﹐體同而用異﹐此前後六十年﹐八字相同而五星各異也。然體用一理﹐終不可詳用而略體。格局皆形也﹐宜參形中之气。如四餘在西北﹐五星同日在東南﹐太陰入西北﹐卽四餘欄月﹐五曜環陽﹔太陰入東南﹐卽四餘包七政﹐文東武西每每至兩三月皆如此﹐其賤作奴隸者亦多矣﹗乃一見便以爲大格局﹐卽許以宜尊顯﹐何愚昧至此﹖

何爲七曜﹖相照之光﹐多少不同﹐日前後光十五度﹐月一十二度﹐土木火各九度﹐金水各七度。假令火追逐土相離七度﹐則二星沾光﹐呼爲相會。若星光度數均者相會﹐則各星度數減半同沾光。若星光度數多少不同者﹐初會時度數多者先沾光﹐少者光未沾及﹔少者度數相及﹐則二星同沾光﹐爲正會。凡二星同度爲相會﹐但遇一分爲相離﹐𨿽相離力尙在﹐爲二星後光未盡也。若二星相會後相離一分或二分﹐卻再有一星在後追及﹐星𨿽未到﹐光已相沾﹐卽與後星又爲初會。此論經度則然﹐若在緯度﹑或黃道南﹑或黃道北﹐更重。如二星緯度同﹐經度亦同﹐則下星能掩卻上星﹐故相會爲尢緊。且此二星相會後﹐一星前去追及一星﹐卽將先會星光移向後相會之星﹐假令二星東出度數與對黃道的赤道度數相同﹐如亥宮二十五度與戌宮五度同﹐或二星在兩處﹐日長短同﹐如一星在申宮二十五度﹐一星在未宮五度﹐亦呼爲相遇。又如火星在戌宮﹐木星在巳宮﹐金星在申宮﹐金離火追及木﹐卻將火之光移向木星﹐似火與木亦爲相遇﹐謂金先與火六合照後與木相弦照也。又火星在戌宮﹐木星在巳宮﹐土星在申宮﹐土與火六合照﹐與木相弦照﹐土將木火二星光聚於一處﹐亦爲相遇。若一星在本宮﹐又在分定數上與一星或三合﹑或六合﹑或對﹑二弦相照﹐主星卽受相照之星之榮落。

何謂政余類聚﹖乃水與孛﹑木與气﹑火與羅﹑土與計﹐一類分聚也。若金星居中﹐貴气所屬﹐以之作命主﹐金無餘气﹐理應位冠羣僚。如水土木火作命主﹐非貴气所屬﹐又不近陽﹐亦尋常人耳。貴气所屬﹐又能近陽﹐終嫌其爲余星分竊﹐僅列卿貳而已。

五列形也﹐而气存焉。三四五星同坐一宮﹐疏密勻停﹐謂之坐列。三四宮上﹐疏密勻停﹐謂之排列﹐宜命主居中及髙地﹐猶四五人同坐﹐居中者尊也。疏密不勻﹐謂之行列﹐行列宜命主居前﹐猶四五同行﹐居前者尊﹐居後者卑也﹐居最後而有計羅攔轉則非後也﹐乃前也﹐又上尊也﹐儼然旌旗導引﹐士卒擁衛之象。命主獨居一宮﹐兩傍有官魁夾﹐官魁有日月夾﹐日月又有四餘包裹﹐謂之主列﹐自是左右並輔﹐文武環護之象﹐或待漏於端門﹐或拜拱天門皆妙。太陽同三政一餘在一連四宮﹐太陰同三餘一政在一連四宮﹐獨空中四宮﹐惟命主居之﹐謂之中列﹐自是超羣出眾﹐獨立寡儔之象。

命主朝君﹐命余覲後﹐此爲陰陽和會﹐大都貴顯。

或十一曜拱命垣﹑或計羅攔截﹑或空四正﹑或空三方﹑或空對兩宮﹑或空子午丑未﹑或空卯酉辰戌﹑或居三隔三﹑或守一空一﹐皆貴气所屬﹐亦宜畱意。

或七政歸垣﹐或七政升殿﹐或五星齊與日有關照﹐或五星齊與月有關照﹐亦屬罕覯﹐均宜細審。有謂木气之入子丑﹐金之入寅亥﹐水孛之入卯戌﹐火羅之入辰酉﹐土計之入巳申﹐木气之入午﹐土計之入未﹐所主者之宮究竟受傷﹐此亦宜泛泛參觀﹐兼當揆時度勢﹐不可執泥。立命於子﹐木獨守命﹔立命於寅﹐金獨守命﹐現在皆作卿貳矣﹐必欲一一執泥焉﹐庸有當乎﹖

童限或十歲出﹐或二十歲出。其在童限中﹐卽將所立之度逐年挨查。如度是木﹐木原與日通﹐童限中卽克父。度是土﹐土原與月通﹐童限中卽克母。度是吉气所鐘﹐童限中卽發﹔度是凶气所會﹐童限中卽亡。

女命與男命略同﹐所異者命主之外﹐尢以夫星子星爲重。從夫子星之生克制化及經絡貫串攔拱夾上﹐細細推求其貧富貴賤﹐亦相應如響。雙生之別﹐命主太旺幼者勝﹐命主太弱長者勝﹔命主不旺不弱﹐長幼略同。又長主正﹐幼主余﹐政余恆不類﹐則長幼亦多異。大吉大凶之命一望而知﹐易於推算﹔若中立之輩﹐只可斷其大槪。必謂當爲某等人﹐不作某等業﹐豈未知士農之子長爲士農﹐工商之子長爲工商乎﹖一日不過十二時﹐所產何止數萬人﹖𨿽五方風土不齊﹐要亦大率相類也。大富大貴之命往往不重生﹐而貧賤者恆層見疊出﹐何歟﹖蓋天地之精華獨蘊釀於此日之一時﹐譬之祥麟彩鳳原不多見﹐若泛泛化生於陰陽五行﹐不啻吠犬嗚雞﹐何地無之﹖限度𨿽極危﹐其气未盡﹐卽不死﹔限度𨿽尙穩﹐其气已盡﹐卽必死。大貴之人常在極吉之度死者﹐何也﹖其气盡也﹐且當受身後之榮也。若至凶度而死﹐必罹禍患矣﹐非其命所應有也。

命只合得一科第﹐弱冠得之﹐其气已盡﹐卽死。命必至一二品﹐𨿽六七十歲外﹐其气未盡﹐必候到此地位才死。

有兩人之命﹐皆宜位至二品。一人於三二十歲時﹐猝於數年間超擢至二品﹐其气已盡﹐卽死。一人歷久不升﹐卽升亦循序漸進﹐遷延至六七十歲得之﹐其气不盡﹐總不死。

有中年忽然折挫者﹐如气正未盡﹐可決其復起﹔如其气或已盡﹐卽判以終身。

死生本有定數﹐而非所論於自取。嘗讀孔子之言而爽然矣﹐曰「寢處不時﹐飲食不節﹐勞佚過度者﹐疾共殺之﹔居下位而好幹上﹐嗜欲無厭﹐求索不止者﹐刑共殺之﹔少以犯眾﹐弱以侮彊﹐忿不量力﹐兵共殺之。」此三死者非其命也﹐人自取之。

《乾元祕書》內載七曜性情吉凶及所屬陰陽﹑所屬晝夜﹐皆於命理無關﹐故不錄。

《元星變化》云命之主星最嫌泄气。泄气之輕﹐多招災禍﹔泄气之重﹐不免死亡。此說似乎太拘﹐終於不采。

《元星變化》云如甲與己合﹐看合何星﹐若官祿則得祿﹐疾厄則多疾。合著恩星﹐自爲有用﹔合著難星﹐不無受制。此說亦微有驗﹐姑以存參。

魁﹑科﹑文三星其用不同。《天官經》云「魁官穿度﹐早步靑雲﹔魁度逢官﹐陛廷司諫﹔官魁拱命﹐驄馬乘風」是魁主風審無疑﹐推而廣之﹐內至兵刑都察院等官﹐外至督撫按察司等官﹐皆作魁論。文不獨科第然也﹐總裁﹑主試﹑房考﹑學差﹐內而司成等﹐外而教職等﹐皆以文論。倘不得气﹐又微與命主有關﹐𨿽老於諸生﹐亦應有文名科名。升殿朝陽﹐兼日月拱夾﹐可以問鼎。天一生水﹐水作科名更妙。有謂科名與陽隔一度﹐中第一﹔隔二度﹐中第二﹔隔三度﹐中第三﹔隔三度外﹐尙與日同度﹐亦可館選。又有謂魁守命坐度﹐與所立之度數相隔一二三﹐卽以此定廷試之名次。二說皆驗﹐當參觀而得之。

有壬年人行柳土煞度館選者﹐查文﹑日﹑科﹑水皆在女躔﹐則柳度正收科文陽君貴气﹐不要槪論煞也。又有壬年人行女土煞度館選者﹐查科水在女躔﹐日月夾之﹐則女度正收科名貴气﹐又科名頂度﹐不可槪論煞也。有庚年人行奎木煞度居大位掌重權者﹐查原木與气照已經合化﹐天官金與太陽俱在斗躔﹐則奎木乃天官與太陽貴气所通故也。有辛年人行婁金煞度館選者﹐查金卽科名﹐木在陽躔﹐則卽以科名近陽也。總之七煞止忌其混官﹐旣不混官﹐則另視其气之所並而已。蓋卽一星常在數用﹐一用亦有不同之理﹐特因煞而詳載之。

七年每月行二十一分零﹐兩个月零二十四日行一度。一年﹐該四度十七分有奇。二年﹐該八度三十四分有奇。三年﹐該十二度五十一分有奇。四年﹐該十七度八分有奇。五年﹐該二十一度二十五分有奇。六年﹐該二十五度四十二分有奇。七年﹐合計三十度。八年每月行十九分﹐缺三个月零六日行一度。一年﹐該三度四十五分。二年﹐該七度三十分。三年﹐該十一度十五分。四年﹐該十五度。五年﹐該十八度四十五分。六年﹐該二十二度三十分。七年﹐該二十六度十五分。八年﹐合計三十度。十一年每月行十三分零﹐四个月零十二日行一度。一年﹐該二度四十三分有奇。二年﹐該五度二十七分有奇。三年﹐該八度十分有奇。四年﹐該十度五十四分有奇。五年﹐該十三度三十八分有奇。六年﹐該十六度二十一分有奇。七年﹐該十九度五分有奇。八年﹐該二十一度四十九分有奇。九年﹐該二十四度三十二分有奇。十年﹐該二十七度一十六分有奇。十一年﹐合計三十度。某宮行幾年﹐惟七年﹑八年﹑十一年尢須逐年扣淸﹐特另開於右。

