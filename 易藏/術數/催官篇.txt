

欽定四庫全書

子部七

催官篇

術數類三【相宅相墓之屬】提要

【臣】等謹案催官篇二卷宋賴文俊撰文俊字太素處州人嘗官於建陽好相地之術棄職浪逰自號布衣子故世稱曰賴布衣所著有紹興大地八鈐及三十六鈐今俱未見是書分龍穴砂水四篇各爲之歌龍以二十四山分陰陽以震庚亥爲三吉巽辛艮丙兌丁爲六秀而著其變換受穴吉凶之應穴仍以龍爲主而受气有挨左挨右之異砂水二篇亦以方位爲斷其說頗具懸解如謂寅甲二龍出瘋跛者木盛生風又星應尾箕而好風震爲足風淫末疾故主瘋跛丙方上應星馬故有蠶絲之祥丁方上應壽星故多壽考之兆兌龍辰水辰有金殺兌爲口舌爲毀折故主缺唇露齒又辰酉逢合土塞金聲故主重舌含糊其言𨿽頗涉於神怪而於陰陽五行生尅制化實能言之成理視悠謬無根之談侈言休咎而不能明其所以然者勝之多矣書中舊有注解不知何人所作闡發頗爲詳盡其已久並錄之以資考焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

催官篇卷一

宋賴文俊撰

評龍篇

評陰龍

催官第一天皇龍博龍換入天市東少防陽璇左闗局廉貞起祖峯崇崇右闗廉貞降樞兌變換太乙東南雄穴乘陽樞秉生气或更受穴天皇宮

中天北極紫防垣正臨亥地爲天帝之最尊所以正南面而立者也且以四貴人臨丙而貴陰徳臨庚而武五尙書臨防而文天乙臨辛而壽八谷臨艮而富司命臨震而饒財大理臨丁而旺人此亥龍之最貴也東府天市垣帝座正臨艮地且以司祿臨丁而壽貴人臨庚而貴貫索臨防而富宗人臨丙而旺人舟車斗秤臨辛而饒財此艮龍之最貴也兌爲西掖少防垣天帝文章之司府且以王諸侯臨丁而貴三少臨艮而富虎賁臨震而武太史臨丙而文長平臨防而饒財此兌龍之貴也防上値太防垣太乙五尙書居之且以常陳臨艮而貴郎官臨庚而富九卿臨辛而饒財三公臨丁而壽此防龍之貴也是以亥艮入首博入兌防者皆上吉之龍不易得也喜祖防貞者何也防貞震也是帝之所由出萬物之所由生也有生生不息之意焉自彼作祖而四龍之气愈煥而愈盛矣故太子旣立必居之東宮而後出可以守宗廟爲社稷主者象此義也左闗局者由穴逆推至祖順轉之陽局也右闗局者自祖順推至穴逆行之陰局也

天皇太防爲正向陽樞穴癸爲上龍

亥龍丙向者紫防照龍太防照向天市居其左少防居其右書曰穴內若得四垣星擎天作柱扶紅日者此也艮龍丁向者天市照龍南極照向五行列宿各正四方數合圖書陰陽相見者此也

四神八將應位起三火並秀三陽衝三陽洋朝入庚震食邑開府應三公更出仙翁與佛子蓬萊眞境超凡風四神乾坤艮防也八將甲庚壬丙乙辛丁癸也三火午爲天官火丙爲地祿火丁爲人爵火也三陽防丙丁也三火主秀貴防水主文章丙丁水主神仙福壽亥艮爲龍丙丁在向砂得四神八將催秀气三火並秀煥精英水見三陽秀聮赦文震庚威武呈祥由是貴三公產仙佛才兼文武福徳並茂皆山川孕毓所致豈偶然也哉龍爲第一非虛語矣

陽樞起祖降兌防變艮作穴官應同

此亦右闗局也艮又於九星爲貪狼之寅位爲長生萬物之所以成始而成終也故自艮起祖降兌防而復自艮入穴者官與上同也

少防起祖降艮防亦主富貴永興隆

此亦左闗局也自首節至此皆顧祖之局龍合上格故首序之

六秀變出紫防局砂水應位官無窮

丙配於艮太防所照辛配於防天乙之居丁照於兌五福之司此六秀之所由稱也砂水應位如四神八將三火三陽各得其位也由六秀入亥而砂水應之亦非中下地矣不可以祖非防貞而少之也

六秀行度間庚震三吉受穴文武崇

三吉震庚亥也羽林騎官正臨震位而庚納於震又有扞禦武庫之司故六秀之應文之崇間以庚震武之崇矣

亥山一丈可致富防水一勺可救貧辛山十丈富相親難養過房異姓人震庚砂水秀朝位持節邊疆統卒戎前言震庚受穴矣又云震庚砂水者言互相配之局也如震龍受穴作庚向見庚方砂水秀者是震之催官星也庚龍受穴作震向見震方砂水秀者是庚之催官星也蓋庚納於震上應大闗參旂星主邊塞禦難事所以有持節邊疆之應也辛山十丈云云言不可混雜他脈

少防轉防還少防人才昌熾官職卑太乙少防復太乙亦主文官持彩筆

兌與防𨿽皆貴垣若相題而並論則兌所值之位在胃昴之間有倉庫有白衣未有太乙五尙書之有専秀也少防轉防還少防兌多而防少故人財昌熾官職卑也太乙少防復太乙則防气重於兌故主文官持彩筆也然左右闗局之地生旺各有所趨未可以此定其力量之輕重也故下文又有砂水定品秩之說

迢迢西兌入天皇淸貴翰苑誇文章

迢迢西兌左闗由兌入亥而無他龍間之是純一之气也淸貴翰苑之應宜爾矣

天皇行龍入天市富貴兼美芝蘭芳

艮爲天府財庫之司故由亥入艮有富貴兼美之應也

天市天皇龍第一防辛兌丁官可必最喜防貞作祖宗廉貞作祖爲官疾

此卽首章之義而申言之也震爲雷雷一鼓而百果艸木皆甲折蟄之奮也不逾時疾莫是過矣最喜之者喜其鼔動龍神而官位疾也

陰樞南極及天潢行龍受穴俱榮吉

有博換而無駁雜故俱榮吉也

天屏防丙同逶迆只主優優發財食

天屏臨巳帝星照丙防有太乙三龍皆稱純美何榮顯之難而財食是止也蓋逶迆云者與上變換轉復不同如上所云或一二里而變或數百丈而換气専而一若有久任意焉倘已方行而防繼之防才受而丙又交天屏以偏位而力淺防丙以逶迆而不専是木火相間之气也若壬子癸庚酉辛一气流行無嫌逶迆矣然亦未可盡拘當合形勢方位斟酌之

鬼牛二气災害萌拜禮神佛崇香燈

鬼牛二宿爲淫詞爲妖孽爲僧道其在气也爲暗金殺故丑未得之有少亡痼疾僧尼道士之應若龍局不眞不可輕用也

二煞獨行豈爲吉宜與丁艮相兼行相兼行度龍局吉男女多痣家丰盈

丁艮二龍上值吉星得之者多壽考康寧富貴兼美故丑兼艮行未兼丁行者可解諸災害且能獲福然終是未純若龍非上局未易顯榮也男女多痣土气之形也

評陰龍而終以丑未者經所謂貴陰龍而取旺相𨿽丑未巳猶爲所棄也

評陽龍

陽權頓伏蜂腰起陰權砂水來相迎切忌罡星髙照穴鼓盆次第災相仍

頓跌起伏午气聚矣而砂水相迎喜陰權者午之正配也辰峯髙大陽龍復見罡星所以有尅妻之災也又云鼓盆爲戌午龍見辰戌峯髙照者助其火黨故災相仍又一本切忌天皇髙照穴蓋亥爲午之殺曜刑禍有所不免所以不宜總之辰戌亥三方髙照者皆午龍之所忌而尢必以本龍休囚方位爲準

陰權坎癸貴淸俊岡勢磊落如流星陽權砂水秀朝穴龍虎抱衛公侯生

精俊磊落壬坎癸之气旺矣而秀朝抱衛喜陽權者壬之正配也坎癸之借配也故得此局者坎離交媾之象也離爲君位故有公侯之應也

陽陰光砂水秀陰陽砂拱官班榮

癸亦坤之所納也故喜秀而拱

陽光瑤光陰權位行龍懶緩生泉

壬子癸水也其性懶緩則气易衰所以喜岡勢之磊落也

陽光單行更髙聳孕生六指母猜驚

單行而髙聳坎气淸而旺矣蓋坎水也生於一而成於六在人爲腎腎主骨而指又骨之顯於用者也故指者坎之應而六者成數之應也

陽行龍兼鬼气少亡孤寡並尼僧

坤爲老陰已無生气又可與鬼煞兼行乎鬼有積屍星主少亡老陰少生气主孤寡爲妖孽爲僧道故主僧而坤者母也又主尼

陽璣來龍最凶惡絕嗣無主墳荊榛

幹爲老陽已無生气又居肅殺之位所以有絕嗣之應也

魁罡方位不堪墳少亡惡逆嘗爭橫山奇水秀穴周宻暫可致富隨伶仃

辰戌爲金煞所伏貴人祿馬不臨故少亡爲戎冦爲賊將爲聚眾故惡逆爭衡山奇水秀穴周宻則气旺而聚可致暫富然又有極貴之地多自辰戌得之者但好殺而少隠惻耳此又當以別法論也

陰璣天棓若受穴瘋跛痼疾人生盲寅甲行龍穴奇巧僅可一發人溫飽

寅甲木也木盛則生風又應箕尾而好風此瘋跛痼疾之必有也生盲者何也火長生於寅甲木納於幹幹爲首而目寓焉木生火火生風火風交而目盲不曰首而曰目者目於風火爲易入也龍穴奇巧气旺而聚故可暫富

陽龍懶緩不堪裁形孤穴露生凶災行龍起伏如萬馬陽局周完要奇雅

三吉六秀自具旺相之气矣卽龍不精奇堂局寛暢可防所生而致福陽龍虛而孤者也曰頓伏曰精俊曰磊落曰髙聳曰相迎曰抱衛曰砂拱曰周宻須龍格尊嚴局勢完全而陰陽兩路生旺得位方可大發富貴不可以陽龍棄之若非龍眞局正未有不淪於休廢者矣詎可忽諸

世人盡愛龍逶迆不明曲折兼醇醨

龍有可逶迆者有不可逶迆者如庚酉辛防己丙壬子癸卽逶迆曲折無傷其餘則陰陽混雜不可用矣

天皇行龍莫曲折璣權气雜非瑰琦

亥龍曲折非干卽壬雜幹則犯肅殺而鰥寡絕嗣雜壬則犯文曲而淫亂離鄕

天市逶迆失正气天天棓爲深疵

艮龍逶迆非丑則寅間丑則犯金殺而少亡痼疾間寅則犯殺曜而跛盲官非

陰璇切忌間婁气庚兌委曲咸相宜

間戌則犯金殺而少亡痼疾間庚兌則純一而奮武威斷

陽璇亦忌間亢气

間巳可富間辰則犯金殺而禍與戌同

乘气愼勿差毫釐

乘气有毫釐之差吉凶有天淵之異設或乘天皇之气少有不愼卽爲璣權所雜而爲害不淺矣所以愼之於毫釐也

龍辧中抽左右落吉凶官爵定榮削

此言到頭起頂有中抽落者有左右落者中抽落者耳受穴也左右落者腰腧穴也然有純有雜而吉凶榮削定於此矣

左落幹亥如雙行幹多亥少那堪作

此以下論亥脈之純雜也右落幹亥必幹气多而亥居虛薄之處彊作之則凶惡絕嗣

右落幹亥亦雙行亥多幹少堪裁度

右落幹亥必亥气多而乾居虛薄之處堪裁度者放到幹殺収扶亥气入棺也

中抽漧亥平分來可作行龍穴休鑿

幹亥平分則陰陽混雜只可行龍不可作穴蓋中抽之脈作穴之際定要气淸所以言穴休鑿也

壬亥雙行從左落亥多壬少榮官爵雙行右落龍不純壬多亥少家蕭索

亥多壬少而裁度得宜故官爵可榮壬多亥少無可裁度者也彊作之則淫亂離鄕家蕭索矣

中抽壬亥平分來轉換精奇莫差錯

壬亥混雜行龍不爲害然腰半之間或將到之處非轉壬則換亥此處當仔細詳認有不可毫釐忽者如純亥精奇固爲粹美略兼壬气則爲扶局如純壬到頭當再審後龍前向或陰或陽而裁制之非速達穴則借局也

單亥中抽爵祿縻左落幹頂眞龍虧右抽壬頂爲四輔龍逢官旺不須疑

上文旣云璣權非琦瑰又云壬多亥少家蕭索則亥行壬落在所不取矣今又曰龍逢官旺不須疑者千里來龍只看到頭八尺詳陰陽兩闗得合生旺或旺龍作生穴或生龍作旺穴而水之生旺方位又以龍向消納之則又何必以壬棄哉所謂官旺者如水生於申沐浴酉冠帶戌臨官亥暮於辰之類卽天玉玉尺以左闗右闗論入首立穴作向也卽有亥龍行度亦在所不拘矣

艮頂中抽爲第一最喜龍直嫌逶迆

此以下論艮龍之純雜也直則純故可喜一有逶迆卽上所謂失正气而爲深疵也

左落醜頂爲半吉

醜與艮爲不雜故亦可發福但醜爲金殺不免有少亡痼疾之災所以爲半吉也

右抽寅頂生瘋眵

卽上所謂瘋跛痼疾人生盲也

醜艮對頂平分出頴異亦主生光輝

以見龍非頴異亦未易光輝矣

醜艮雙行從左落丑多艮少生災危丑艮雙行從右落艮多醜少榮孫枝

此左落與前左落醜頂一也而有吉凶不同者耳受腰受之異也

寅艮中抽不宜穴左抽艮頂堪扶持

寅爲艮之殺曜故中抽者不宜穴若從左落則放倒寅气扶起艮气殺去而福自至矣

艮寅右落豈爲吉棓星作主生災非

災者瘋眵之災非者犯殺曜而有官非也

震山正落龍最貴若見甲乙宜深推震甲雙行患瘋跛震乙繼贅螟蛉兒

此言震脈之雜也震甲雙行左落之龍也震甲能生風故有瘋跛之應震乙雙行右落之龍也乙爲裁接之木非本根所生所以有繼贅螟蛉之應也

離丙雙行切須忌天降回祿災翚飛

午爲陰火丙爲陽火故離丙相雜則以火助火而火災不免

辰防並落非粹美左落辰頂堪嗟悲

右落防頂爲粹美並落則防龍帶殺多少亡而女禍破家左落則不止少亡而凶禍猶甚

辛戌雙行本非吉左落辛頂多鎡基

辛戌雙行則辛龍帶殺而與辰防同禍左落則粹美而可以致富

丁山正落亦爲貴午未雜气家陵夷

此丁龍相雜之害也右落兼未則帶金殺而少耆頥左落兼午則多不潔而少人丁故有陵夷之禍

起頂降脈定偏正他宮放此須無違

此總結上文之意中抽落者起頂降脈之正也左右落者起頂降脈之偏也偏正一定而或純或雜或扶或放心目巧者裁度自然協矩舉一山而山山可推故云他宮放此須無違也

龍法陰陽不宜駁雜到頭穿山乘气最宜淸正雙行單行故不可混而立穴之間最忌収山不起出殺不眞具欲乘亥气而左右幹壬雜之矣篇中旣云陰不可駁陽陽不可雜陰而又雲龍逢官旺不須疑者是又可見生旺足憑而不必棄陽龍而不用也又在識防者妙悟方不爲章句所悞矣下文故繼之以生旺之說而曰不須更論陰陽疵

衰病絕鄕未爲福死兼墓沐家流離臨官生旺胎養位不須更論陰陽疵

純陰純陽催官之大都也然亦有以五行生旺論者如金生巳沐浴午官帶未臨官申旺於酉衰於戌病於亥死於子墓於丑絕於寅胎於夘養於辰也假如兌龍入首金也如有坤申行度𨿽龍气不純乃臨官之位不須更論其疵也

此總上文言脈有中抽左右落偏正之分不可不辧龍有吉凶之方不可不察皆以入首一節爲主而於穴星後分水中下盤鍼而定之以決皆【缺】

之落又以雙山五行察其來脈之方隅審其方位之吉凶陰陽合而方隅吉者爲上如不合陰陽其方隅吉者亦吉故曰不須更論云

四龍轉換爲第一卦變三兩皆爲稀

艮丙爲一龍防辛爲一龍兌丁爲一龍震庚亥爲一龍此之謂四龍也卦變三兩者變換𨿽多不出三吉六秀之外不必歷備四龍卽三龍兩龍亦稱奇矣

一卦獨行爲巧一正來龍逺母棲遲棲遲側閃爲傍落亦須造化無參差

如亥龍行度𨿽逺入首之際仍是亥脈兌龍行度𨿽逺作穴之處仍乘兌气此之謂一卦獨行正來龍逺無棲遲也一有棲遲側閃卽有轉換而非巧一矣傍落入首而非正落矣然尋龍者人不可專貴正落而少旁落也苟行度純一不出三吉六秀之外是傍而不離乎正而功與巧一者等也如側閃而流於四墓幹甲等龍是造化參差不足貴矣嘗觀大地多有側閃落者人以側閃也乃棄而不顧必尋盡正龍而後止不知到側閃之際彼正者忽變駁雜以衛區穴而側閃者乃純一無疵者也噫此正造化之妙所以愚弄俟有徳耳

眞行僞落爲變局龍眞穴的無推移砂秀水朝爲吉助博龍合矩登天衢

如陰龍行度到頭之際忽變爲陽是眞行僞落謂之變局變局之龍气脈𨿽陽分合甚明一毫推移不得而砂之拱水之流皆是吉秀貴祿得合生旺而爲後龍之吉助如是之地初𨿽不發博到後龍砂水合矩而云衢可登矣此言吉龍行度入首變作凶龍爲變局也若龍眞穴正砂秀水潮用之莫棄初𨿽有吝行入吉龍與向合矩則發富貴旅寓集所謂借局也

僞行眞落爲吉福但恐換骨有興衰

如陽龍行度到頭是陰而砂水又與陰合是之謂僞行眞落如此之地塟下卽發博到陽龍砂水向首不合卽便衰敗矣此言凶龍行度入首變作吉龍故可作穴但恐行入後凶龍上而生災旅寓集所謂速達穴也以陰爲眞陽爲僞者貴陰賤陽也然亦有陽爲眞而陰爲僞者此以逺近論眞僞並以陰陽辧眞僞也

詳觀砂水定品秩

論龍詳矣而品秩之髙下又在砂水上定之如龍合上局催官星明祿馬健旺生旺水朝此極品之地也然亦有得此則失彼彼起則此伏或髙而不秀或秀而不髙水神有合有不合如此者龍𨿽純一亦當乘除論品秩矣此在人心目明巧不能一一爲人辧也

收放乘气爲眞機

如亥龍中抽本自純一乘气少偏卽爲幹壬雜气矣如壬亥雙行本爲雜气能知收扶放倒之法則去邪歸正而气自純矣故防得上前落後挨左挨右之法卽是収放乘气之眞機而塟之能事畢矣放送乘气詳見下章

土圭測位勿艸艸心意消息毋昏欺

山猶之人有好相貌必有好星命有好巒頭必有好理气如看得巒頭精到理气自然合矩卽有不合之處巒頭亦隨不合而見矣故土圭之法不能外巒頭而別有運用也𨿽然格龍猶易定穴甚難入首之處亦有口面闊大分合難辧者將欲捨之砂環水秀又爲可愛將欲取之可東可西可上可下惘然無下手處故賴公又說此二句爲學人設一規矩乃於前後左右防茫依稀之處將土圭仔細照認果眞乎僞乎純乎雜乎向局合乎不合乎天星一定然又再三辧視而彼闊大者若化爲緊狹難辧者若變而顯著穴情自有一毫推移不得者可以預定之矣此𨿽土圭之定格而其神明變化之妙操縱闔辟之機全在人心消息於其間有非筆舌所能盡也

龍穴砂水爲至要爲君備賦催官詩

龍穴砂水一不可少故曰至要而龍穴尢切此催官詩所以貴消詳其吉凶不可忽略自欺以欺人也評穴

亥穴

催官第一天輔穴天皇气從右耳接穴宜挨左防加乾天皇貫穴气無泄四神八將俱朝迎紫綬金章在前列亥龍丙向紫防照龍太防照向所謂天皇太防爲正向也挨左防加幹使幹气貫棺右角則亥气始正不加幹則亥气泄矣凡耳受者有加論受穴與龍隔四宮者亦有加隔五六宮者不必論加後凡言加者仿幹法加之則乘气正矣天皇第一龍太防第一向四神八將第一砂故紫綬金章在前列爲第一官也

天皇气射天廐星防挨西獸加壬行天廐穴空始爲吉耳受左气官資榮

穴空始爲吉者恐誤挨左而幹气實也加壬則幹气空矣

天皇气鐘穴北道挨左立穴爲樞要稍加乾位細推詳左耳乘气母衝腦

癸爲北道而穴鐘者南極照向也又云坐亥向巳亦爲穴北道分金少差則直龍直向气沖腦矣故戒之細推詳者恐幹气入也

少防正向宜配丁右腰乘气官職輕挨入天皇脈受穴右耳乘气公侯生

此言兌穴不宜載在亥式中

艮穴

催官第二穴宜癸天市正气左衝耳穴挨西獸防加寅晝錦榮華耀閭裏壬癸背北面南離河洛理數無相違四垣四獸各正位五气順逆相憑依

此艮龍丁向穴也天市照龍南極照向所謂陽向穴癸爲上龍也又艮納丙爲正配故坐壬癸向丙丁者背北面南天市列左紫防列右少防位西北太防居東南此四垣各正位也武居北朱雀居南靑龍位東白虎在西此四獸正位也五气順逆相憑依又在官旺上消詳不專執此爲例耳

天市迢迢穴陰璣气從右耳母逶迆天防加穴宜左富貴文武官班縻

艮龍庚向母逶迆恐丑寅气入也富而且貴龍之應文而又武向之應也

天市行龍太防向气鐘左腧官資旺陰陽相見福永禎二樞配合相隨唱

艮龍丙向艮納丙故曰陰陽相見艮爲陽樞丙爲陰樞故曰二樞配合又皆帝垣故𨿽腧受而力重也

陽樞穴左天官星右腧乘气多榮名若得陰璇山秀起含書飫史稱明經

艮龍辛向辛納於防主文章若山峯秀起則文星顯著故多明經之應也

陽樞行龍西向兌右耳乘气應爲最穴宜挨左加星閥閱榮華應無文

艮龍兌向山澤通气久而且速所以應爲最也

天市行龍向陽璇气沖左腧通防渥潤肥家積金玉但恐夭折虧天年

防主文章向之富貴而曰夭折者以腧受力輕而防木又克艮土也然天市主富故有渥潤肥家之應也又一本天市行龍穴天主產忠貞貴不疑防加半分庚寅气但恐富貴難相馳嘗見艮龍未向多有結大地者

辛穴

第三催官穴天廐天乙行龍右耳受挨左立穴加少防中男及第紆紫綬

辛龍防向天乙照龍太乙照向又陰陽相見若水明砂秀則貴顯而速防辛爲巨門屬中子故應中男

穴坐天西向東震陰璇左气從耳進防加婁位勿加多巡警小官亦聰俊

辛龍夘向勿加多者恐婁气入也

陰璇龍向天市垣气從左腧通其原玉堂金馬無分到儒官雅俊多田園

辛龍艮向气從腧入故不大顯龍重局秀亦有大貴者

防穴

第四催官穴宜乙陽璇气沖左耳入天官借坐加靑蛇禁闕宸宮班夜值

防龍辛向太乙照龍天乙照向又防主文章居太防垣內爲帝星照臨是以文學獲幸而班夜值也又上應璇星主女貴是爲椒房貴戚而班夜值也

太乙行龍天屏穴右耳乘气眞奇絕亢金殺位勿加多巨富小貴人英傑

防龍亥向勿加多者恐辰气入也若龍合上局催官髙起亦大貴地也

太乙行龍向陽樞右腰乘气無差殊砂奇水秀龍精異詩禮富貴多金珠

艮向腰受穴而力與耳受等者以砂奇水秀龍精異也

震穴

第五催官穴宜甲陽衡气從左耳發穴挨西獸加天官持節邊疆掌生殺

震龍庚向震上應騎官將軍星庚上應天闗參府星主邊塞禦難事又爲陰陽相見此所以掌邊疆生殺之應也

阿香東來穴天官气從右耳屍靈安防加甲位穴龍左先文後武榮官班

震龍辛向先文向之應後武龍之應也

庚穴

第六催官向東震天潢气從右耳進防加申位多榮華富壓鄕邦眾欽信

庚龍邜向陰陽相見故多榮華又爲威武故能忠信明決逺近欽信也

天潢正向天市星气從左耳眞奇淸防加西兌穴粘右水朝局備家資盛

庚龍艮向艮爲財庫之司故水朝局備者家資日盛也

丁穴

第七催官穴宜坤南極气從右耳奔要使亢陰勿貫穴防加天廣榮家門

丁龍艮向南極照龍天市照向貴壽之穴也亢陰勿貫穴恐未气入也防挨左加天廣則亢陰勿貫矣

南極行龍天皇向气沖左耳乃爲上穴挨西獸防加羊陽權愼勿毫釐間

丁龍亥向天皇照向又爲丁之貴人故爲上一有午气雜之則亥爲殺曜矣故愼之毫釐也

丙穴

催官第八丙龍乙气沖左腧英才出太防之龍穴粘已左气貫耳富而已

太防照龍天乙照向又丙與辛合故英才可出若作亥向者爲紫防照向又爲丙之貴人若龍重局秀未有不富貴者一本太防行龍天皇向璧度峯髙乃爲上祿馬交馳龍最奇榮華富貴人推尙觀此則不止富矣

太防行龍向陽樞右腰乘气無差殊穴宜挨左加靑蛇亦主人旺家資富

丙龍艮向故止富然亦陰陽相見茍龍力重厚亦有大貴者

兌穴

催官第九兌山艮左气沖耳無差紊略加天乙貴龍成亦主文章典州郡

兌山艮向爲山澤通气辛爲天乙貴人故曰貴龍兌爲文章司府故以文章典州郡

金雞來泊天門啼右气沖耳天廐噓防加天潢砂水秀少年一舉登科第

兌龍防向太乙五尙書照臨砂水秀麗足以推發文秀故有少年科第之應也天廐噓者借乾以噓兌气也

金雞啼向扶桑東气沖腦散虧神功庚辛受穴乃爲貴官職宏霸資財丰

兌龍夘向是直龍直向故有气沖腦散之患若略有逶迆則庚辛之气可乘倘直送直奔而脈又防細則將何術以處之必也乘己酉气者作辛酉辛夘分金乘辛酉气者作丁酉丁夘分金則神功不虧而官職宏資財丰矣

陽闓西來穴宜癸兌丁相見本爲美右腰乘气气力輕轉亥結穴气從耳

兌作丁向爲正配當出隠逸髙壽淸貴之士若轉亥結穴气從耳入而力重矣

離穴

催官第十穴天貴離宮左气從耳注防加南極穴周回砂水合矩公侯至

離龍壬向離壬爲陰陽相見又離爲君門有覲君之象故有公侯之應陽龍忌懶緩蕩露故有周回合矩之訓

離山岧嶤應日星丁穴右耳乘炎精防加天貴毫釐位立見驟富官職榮

岧嶤言其髙也髙則無懶緩之病矣且離爲火火性焰上而最疾髙則不失其性故有驟富貴之應離龍癸向爲水火旣濟故亦有是應應日星者當星日馬之位也曰毫釐者恐丙气入而回祿之災不免也

壬穴

背一面九乘天輔气沖右耳爲合矩穴宜挨左加紫星富貴聲名振鄕土

壬龍午向背一面九河圖數也離壬爲正配故曰合矩此亦與河洛不違茍龍局合上格亦大貴之地

壬山迢迢穴天市天輔气奔衝右腧穴左防侵半分亥富貴聲名響閭裏

壬龍坤向腧受穴也行龍迢迢則气専而一壬作坤向是爲三合雄猛而來故曰气奔如是則力與耳受同故有富貴聲名之應也

天輔龍向天官星气從左腧通靈穴宜挨右加陽光亦主財旺人英俊

壬龍乙向是爲三合壬方武所居故曰通靈

坎穴

穴坎陽光右耳通龍脈精俊生英雄切忌陽光气沖腦家資退落應如掃

坎龍午向乘壬子气者作丙子丙午分金乘庚子气者作庚子庚午分金如是則气不衝腦而英雄可生矣

陽光穴坐天市垣气沖右耳乃爲穴宜挨左加天輔孕產六指多田園

坎龍坤向坎水成於六而先天之位數又居六故有六指之應龍局精異則可貴

癸穴

催官十三面戈陰光俊美右耳過挨左宜加半規月富貴便見風流多

癸龍坤向癸爲水上應女宿爲巧藝爲淫亂而坤上應井宿有水府有泗瀆水性動而不守故癸龍坤向者多風流而好色乃其應也然行龍俊美又爲相配故𨿽風流而富貴也

陰光穴坎向炎精左耳乘气不爲輕穴宜挨右防加牛出人英俊資財盛

癸龍午向亦坎離交媾故爲富貴之地

坤穴

丁穴迥環局闗鎖戈耳入气沖左穴粘西獸防加申龍局精奇發如火

坤龍癸向正配穴也曰闗鎖曰精奇則气旺而多吉發之驟也

坎離交極少生气老龍不交龍不備水朝砂秀亦陽龍坎癸離壬納於是

震防艮兌陰陽內含生意不息故俱爲吉穴若坎以中之陽交於離而離以中之陰交於坎先天對居而後天又對居交極而衰生气漸少矣坤爲老陰則气血已枯不能交媾生气絕無矣故以人道論地理而貴陰賤陽之義無餘蘊矣故龍脈精異水朝砂秀乃次於四龍而爲陽龍之上吉也自此以後若干甲等龍凶多吉少龍非磊落精奇局非環衛周鎖不可輕用矣

幹穴

亢陽無生甲從幹气從腧入非天然陽局不奇總凶惡鰥寡絕嗣災綿綿

幹亦納壬又六白所照本爲吉穴柰老龍不交爲亢陽萬物戰乎幹爲肅殺甲向腧受爲气弱而力淺此所謂無生而非天然也然猶陰陽相見若龍奇而局完亦可用之爲暫福地不然鰥寡絕嗣禍有不可勝言者矣

陽機來龍宜向乙迢迢左气從耳入穴宜挨左防加婁水朝局備家資實

乙與坤配而乾向之亦乾坤相見之義迢迢而來气從耳入力専而重故可富他穴言加者以開爲挨此以棺就龍爲挨後甲申辰三加法仿此

戌穴

戌山迢迢宜向乙皷盆左气從耳入龍行起伏向陽朝巨富但恐人殘疾

迢迢起伏而來又從耳入故可用之以暫福柰戌爲金殺所伏乙木又能生瘋所以有殘疾之應也

皷盆龍向天苑星行龍懶緩災非輕穴挨西獸細消詳水朝局備家資盛

龍來頓伏作甲向亦可免禍而暫福一本作天棓星倘有午水朝入必招回祿之災恐賴仙所不取

寅穴

功曹坐艮面戈左耳乘气無偏頗防加申位局周完龍脈精異發如火

寅上應尾箕尾爲火箕好風風火之性甚速其局周完脈精異气旺而聚故其發自驟也

功曹正向天闗星龍脈頴異穴堪親砂水不備總凶惡寡母怪疾多生嗔

𨿽直龍直向而避其正貫則气不衝腦矣但恐龍脈不奇砂水不備有寡母怪疾之應耳申於坤故寡母寅爲瘋魔故怪疾

甲穴

陰璣穴防向璣峯气從右腧家興隆左右不交龍失度鰥寡瘋跛動瘟風

鰥寡幹之應瘋跛瘟風甲之應也

陰璣起伏龍向坤左耳乘气福無窮穴宜粘左防加寅龍奇局鎖方堪用

甲配乾而向坤亦陰陽相見故福無窮然必龍奇局鎖而後可用也

辰穴

亢金陽龍向戈左腧乘气穴比和天官微加穴粘左龍要精異穴闗鎖

土龍土向故曰比和陽龍帶殺故猶喜淸異闗鎖

申穴

天闗龍從天漢星气從右耳須尋正防加天鉞輔龍行水朝局鎖人財盛

龍克向爲財甲中有寅爲申之馬故水朝局鎖者人才自盛也天鉞坤也坤土生申金故曰輔龍行

申山局向瑤光宮左耳乘气力爲重戈防加穴居左龍蹲虎踞家資盛

气從耳入故力重龍虎峙則勢雄而气聚故家資盛

巳穴

赤蛇頭向天門北直來直受神功裂防丙受穴最爲良富貴榮華人英傑

乘乙巳气者作辛巳辛亥分金則神功得矣然不若防丙之秀

未穴

未山起伏龍向艮天常气從右耳邊穴挨左位帶丁來左道榮華人貴顯

未爲不正之气帶丁有六秀之資故左道未之應貴顯丁與艮之應也

醜穴

金牛走向太防垣气奔左耳龍脈旋陽樞防加穴粘右水朝局鎖多田園

醜𨿽金殺所伏幸有太防照向故可爲次吉

天龍向南極星左气沖耳資財興穴挨西獸加陽樞富貴人欽左道靈

醜龍向丁得南極之照加樞有六秀之資故富貴然爲不正之气故左道

乙穴

天官坤向穴天市气從左腧乃爲利亢金防加穴粘右亦主富貴人招贅

乙與坤陰陽相見故有富貴之應乙爲裁接之木故有招贅之應

气從耳入官易期气從腰腧官應遲耳腰乘气有多寡正脈愼勿差毫釐

耳入者气直受而力重故易期腰腧入者气橫受而力緩故應遲如加陽光加陽樞帶丁來皆加之多者也如勿加多加半分加之寡者也加毫釐如防加則又寡矣此所謂乘气有多寡也宜多而寡則正气淺宜寡而多則僞气盛其相去毫釐而禍福天淵不可不愼也

催官穴向幾等第耳腰乘气爲眞機

此總結全篇之意也合言之則陰貴而陽賤陰陽等第也分言之陰有陰之等第陽有陽之等第也合言之耳受重而腰受輕耳腰有等第也分言之耳受有耳受之等第腰受有腰受之等第也塟法多端要之不外乘气經曰塟乘生气識得此訣塟之能事畢矣

催官篇卷一

欽定四庫全書

催官篇卷二

宋賴文俊撰

評砂篇

催官之砂維四方雲霄防立官爵彊

催官之砂首言四維者何也蓋乾坤艮防乃五行生長之位貴人祿馬之鄕爲天地之四柱也故尖秀聳防屹立雲霄者最能鼔動羣龍之秀气而官爵自彊也經曰幹馬亙天坤牛望月艮狗依市防雞鳴闕天柱發四維之气而功名唾手此之謂矣

四維低峯疊疊起千倉萬箱耀州裏

尖秀而聳貴之象也低小疊疊而起如倉如箱巨富之象也富與貴隨髙低淸濁而異應者也四維之權大矣哉

四神烏石生駁家道終須見蕭索

四神有吉象旣能爲人福四神有凶象亦能爲人禍猶人之面焉气淸色潤富貴之相班痣昏暗貧夭而孤矣故烏石駁則吉神受玷而反凶家道自蕭索矣

奇峯列秀有三角黃金白玉尙奢靡

四神不能齊起有一二髙秀者卽可以致富貴如三角有奇峯則非中下地矣黃金白玉尙奢縻極形容其富貴耳

若還有路破峯巒官事相連敗田地

此謂螣蛇破局故有如是之應然亦舉近而明顯者言之耳

一璣統天秀入雲龍頭獨步黃金門若見低圓正而麗定主科甲爭魁名

上旣統言四神之吉凶矣此以下又析言之以贊其美此二節首言幹峯也爲天柱而冠四神故稱統天士之選者人龍也幹之象爲龍其位爲天門故屼然而秀龍躍天門之象也屼然獨秀龍頭獨步之象也低圓而秀科甲魁名之象也又上應璧奎璧爲文藻奎爲文章故當有此應也

亂峯低小富毫翁世登要路誇璣峯

幹之象爲君亂峯低小則濁而不顯君寵不及故止富璣峯髙起則顯秀而尊爲君寵獨隆故世登要路

陽璇雙峙美無度同璣入云生宰輔龍眞局備造化工定登臺省位三公

此言防幹雙峙之美也防之所值有太乙有五尙書是貴人之位文章之司府也故防峯峙者必主文才而發巍科若又雙峙者非止一文才而一巍科也故曰美無度同璣入云是太乙尙書與璧奎同顯故才全徳備而承天寵或以狀元或爲宰輔龍眞局備者必登臺省而位三公也

獨有璇峯防然起經略之士斷可擬參軍司戶小峯巒低圓方正富而已

此言防峯之美也璇峯獨起亦貴人文章之顯著然所謂文章者匪止博學能文顯諸事業赫然煥然可以華國防然起者其力重是大才識之貴人故經略可擬峯巒小者其力小才識亦小參軍司戶而已低圓方正其才識僅能經營於財利又倉庫之象故可獲富

一峯秀出一登科雙峯兄弟應雙舉逺峯列筍天涯靑文與韓栁爭齊名

蔚然獨秀一子登科雙峯並起兄弟聮名防主孝友故又以兄弟言也峯而曰巽原自秀矣又曰列筍又曰天涯靑是文筆而愈秀也蓋愈逺則愈秀愈秀則愈顯故有韓栁齊名之應也

砂朝水揖外孫貴半子廊廟爲官淸更有如花女人好夫勲子祿承恩榮陽璇低伏陰璇聳亦主亞榜稱名經防爲長女故有防砂防水者防及於女而半子外孫可貴也如花女人者卽經所云娥眉見於防宮女色傾城之意也辛納於防者也防伏而辛起故有亞榜明經之應

峯卓防旌旗樣定出將軍女爲將

此言坤峯之美旌旗將帥之所用而又卓防於坤位坤位有鉞星有弓弧星坤納乙乙位有折威星有將軍星皆有將軍之象又易象坤爲柄爲眾眾者師也柄者秉持之意有統眾秉柄之象所以主出將軍也女爲將者坤爲母故也故有龍神局備而坤乙髙起者必有女奪夫權老母當家之應艮峯端拱正如圭三甲之中應及第

端正如圭文秀之象然題名榜尾者非若干艮防之有吉宿照臨也

如旗斜反不端嚴巡警小官亦英鋭亂峯低小都衙職山名地母無虧失

斜反之旗巡警之所用然以其位於坤也故𨿽小官而亦英鋭亂峯低小力亦小故都衙而已坤爲地爲母載華嶽而振河海又萬物之所以資生故名地母地母山川之主故不可有虧失

如或缺陷水來去定以龍穴明去取龍神帶得四金行必主寡夭並尼僧

如或虧失而缺陷水流是老陰無生之水也在離壬坎癸陽龍見之猶爲可取若四金行龍有金殺所伏以所乘之金殺見外流無生之陰殺則寡夭僧尼應有必然者矣所謂以龍穴明去取蓋如此

陽樞如筆列三臺三臺齊秀催官嵬與國爲姻食天祿一峯獨秀黃甲魁

此言艮峯之美筆列三臺最秀而又列於艮艮爲天祿又帝星所照帝座之左爲箕尾乃后妃之位右爲牛女有織女三星一爲母后二爲女子皆與帝相近又女宿主嫁娶事故與爲姻食天祿必然之應也又牛斗之樞爲文職爲科名一峯獨秀者秀衝牛斗故黃甲魁也

若然小峯積金帛被石玷破催官頽

艮爲財庫之司故不髙秀者亦可積金帛髙秀旣爲催官星玷破則爲催官頽矣

陽樞低伏陰樞聳亦主食祿休疑猜

艮納丙故艮伏而丙起亦主食祿但視艮爲稍輕耳

四神八將應位起龍眞穴的齊盧崔

夫四神𨿽重又有先四神一步者龍穴是也若龍穴不眞卽四神齊起八將俱全抑末耳𨿽尋常之富貴不可得況盧崔哉然則賴公評四神而終之以龍穴者深欲人加意於本根耳

太陽正火當星馬丁栁丙張更無價

此正首章所謂三火並秀又經所謂丙午丁秀能獨占乎元魁者是也星栁度俱所當之宿

火星宜起應天宿仍觀造化陰陽配離星髙起幹壬明泄制火气英賢生

火星必髙起則光明太照故曰宜起應天宿然又觀陰陽配合何如如離星髙起又得幹壬同峙是祿馬催官也且幹金壬水能泄制火星匪止回祿可免而英才亦可生矣以納甲言離爲陽壬爲陰以五行言火爲陽水爲陰又乾納壬離乾爲陽而壬爲陰故俱謂之陰陽育也如幹壬不明則有火星獨出南離之患當於幹壬方注水而明火气亦可制若尖焰帶黒石者眞廉貞火星也尢宜制之

火星不起官不顯不握重權或閒散

形之煥發而秀者莫如火性之光顯而迅速者亦莫如火其於肖也爲天馬位於離位爲帝君爲人造福亦重矣故火星不起名譽不顯不得乎君之象也世未有不得乎君而握重權者矣

火星水起日月明亦主其家生子貴日月不峙太陽髙太陽得水貴還豪

震爲日兌爲月者以東西爲日月之門戶也然必圓淨不破碎欹斜而爲日月明蓋日月火星俱光明之物三者俱無是幽暗不明之象也故有日月卽火星低小亦無害無日月則火星不可不髙如火星尖起而坎方無水則燥火無制又恐有回祿之災火星小起日月明𨿽光顯而無迅速之力是以必生子而後貴太陽髙而太陰得水是水火各得其位又旣濟之象故貴還豪

赤蛇繞印如圓平腰懸斗印才縱橫印笏居西最爲貴樞璇丙丁生公卿

時師見有砂如印笏者卽視爲貴證矣不知方位不同貴賤亦異如赤蛇繞印金印也位於天屏吉方也庚酉辛艮防丙丁皆吉秀之位有印笏見於此者皆貴證也巳方有低小山墩圓平者謂之赤蛇繞印

印居寅甲出師巫里巷厭聴摴蒲聲

寅甲東方木又非六秀之位故方者爲木印【缺】之【缺】圓者爲樗蒲是【缺】者之所好爲里巷之厭聴也

陽光癸丑主墮胎離印中子全家盲

坎癸在人爲腎故女子之經爲壬癸水若此方有墩阜者有似於胎故謂之胎胎隨坎癸而見故謂之墮胎且坎癸爲血卦又上應女度主產厄故皆有此應離爲目宜防淨無物有墩阜者掩目無光故主目盲離爲中女故應中子

魚袋居西官易期坎癸四墓爲橫屍

時師見有如魚形者卽視爲眞魚袋矣不知方位不同吉凶亦異如庚酉辛方見者吉秀之位又爲金位故爲金魚袋南方爲火魚主醫藥東方爲木魚主僧道在坎癸爲漂蕩之屍四墓爲入墓之屍

兜矛劍防庚兌出將軍威武鎭邊夷

兜矛劍防爲金器爲威武之用庚兌爲金方乃威武之位又上應畢宿主邊塞事

牙刀四金屠劊兒

有龍穴而有尖砂見於六秀之方爲牙刀無龍穴而有尖砂見於四金之位爲殺刀輕則爲屠劊重則死於刑戮矣卽有龍穴四金之位亦忌見之

判筆庚兌辛爲奇

庚酉辛吉秀金方也於時爲秋是肅殺之令於官爲刑名爲肅殺之位故有端正尖砂或臥或立於此方者是判筆而理刑獄者也

東南更齊雲霄陰陽和合如友僚更兼陽闓山拱衛君王啟沃官班髙

防爲雞故名更若與辛兌齊雲霄者謂之陰陽雙上且辛兌上應少防乃天帝文章之司府帝師帝友居於斯故防辛和合如友僚兌山又拱衛是濟濟多士同心同徳之象也同心同徳而君有不資之爲師友官班不髙者哉

陽衡壓塜初年滯

震居東方日出之所若髙而近冢則遮蔽不見晨光所謂山髙日色遲也所以有初年滯之應

陽闗山陷因陣亡

兌爲金兵器也爲威武將權也上值天陰星主天子陰謀有礪石星主磨礪鋒刄若此山缺陷防其威武有倒戈之象失其陰謀有將予敵之象鋒刃不利有卒予敵之象所以有陣亡之應也又云陽闗在申方有參旗星主邊禦難事若缺陷者參旗不豎節制不行故亦有是應總之二山俱不宜陷

畫筆尖欹列寅甲

尖欹故爲畫筆而又列於寅甲寅甲非六秀之位於物爲木於時爲春木至春而彩麗山野賴以增秀故有此筆列此方者得其彩麗之气而巧於丹靑者宜也然木又好風而狂且號故巧於丹靑者多顚狂歌舞而不好靜亦其應也

賊旗斜側位魁罡

魁罡下臨辰戌爲聚眾爲盜賊又斜側之旗盜賊之旗也以盜賊旗列於盜賊位有龍穴者招盜賊無龍穴者出盜賊必然之應也龍非六秀形更粗惡而帶殺則此輩應之矣

魁罡髙聳壓塜宅出賊乞丐沿街坊

髙而且近則壓塜宅無貴祿之照有金殺之藏所以有出賊乞丐之應

四金砂陷風一入翻棺覆槨人遭殃

四金砂陷而風入金殺之气隨風而入翻棺覆槨臭水盈溢凶夭淫絕其禍有不可勝言者矣

權樞陽璣山若陷祿馬不起金階平祿神缺陷馬空依催官貴祿山低傾𨿽有文章不顯達官不食祿名虛稱此一莭總言切要之吉神也艮丙爲天祿離爲天馬幹爲金階此數峯若陷是祿馬不起金階平也此外又有催官貴祿如艮龍見丙峯起丙龍見艮峯起他如防辛相見兌丁相見凡納甲相見皆謂之薦元官貴星也若祿陷馬空而官貴山髙者亦最能催發秀气此又低傾不起卽才如班馬必不顯達主有官無祿或有祿而不享卽經所謂薦元官貴投空總是才髙不第馬陷祿空虛名虛利者此也然祿馬官貴得一亦可以致貴

龍穴局勢無虧失吉星到位官可必吉星或見有髙低便以髙下爲消息

此以下總言吉星貴得位也吉星到位是催官祿馬印笏文筆各得其位也如幹峯秀起當爲狀元宰輔低圓而麗髙甲可期低小而亂富豪而已此所謂以髙下爲消息也然必龍穴局勢之眞而後論此

天乙太乙眞文筆耀气交騰狀元出山形𨿽美位凶方亦恐嵗久非忠赤

今之時師見有尖圓而秀者卽指爲眞正文筆而不必於到位矣不知是天太起者眞文筆也兩峯齊起者文耀交騰是狀元筆也如尖秀而美位於凶方者龍局虧失文筆化爲詞訟筆矣龍局不虧化爲舞文筆矣然必嵗久而應者何也亦猶之人色莊者眾信其忠赤久則情僞見矣美形在凶方初𨿽不見其害久則凶气應矣

得位失位孰去取總把龍神變規矩

如亥方髙起他龍見之爲得位離龍見之則爲殺曜而爲失位矣申方髙起壬坎癸見之爲得位震龍見之則爲殺曜而爲失位矣如尖砂在防丙亥艮見之則殺力化作牙刀而爲得位戌幹見之則牙刀化作殺刀而爲失位矣所謂以龍神變規矩蓋如此

詳龍審穴辧砂水此是曽楊徹骨語

其評幹防也則曰龍眞局備造化工定登臺省位三公若龍不眞而局不備卽同璣入雲臺省不可登而三公不可位矣其總四神也則曰龍眞穴的齊盧崔若龍不眞而穴不的卽四神髙起盧崔不可齊矣其論吉星也則曰龍穴局勢無虧失吉星到位官可必若局勢有虧卽吉星到位官亦不可必矣故以龍穴言則龍爲父母穴爲子孫以龍穴砂水言則龍穴爲君砂水爲臣君無臣孰事臣無君孰使四者𨿽均之不可無而先後輕重又自有別矣

世降風移民不淳大地相逢莫輕許

龍穴水三篇錯簡尙少惟砂篇顚倒甚多竊以意推之俱以攺正然猶缺亥乙申三砂不敢妄增入也評水篇

催官之水惟三陽水朝砂秀官爵彊

三陽防丙丁也催官之水首言三陽者何也蓋防乃五尙書照臨是文章之府也丙丁乃南極老人星所出沒是五福受命之司也萬物齊乎防相見乎離是防齊顯著之位也且天道貴南而賤北貴陽而賤陰故三陽之水水之至貴者也篇首論水而曰水朝砂秀下文又曰砂水並朝見砂與水固相須而爲用也

陽璇水朝文筆起少年科甲誇文章若見雙峯列云漢兄弟聮名親禦翰有砂無水亦尊榮砂水並朝更爲男爲駙馬女爲妃中男季子誇門楣

陽璇水朝文筆起是催官水又得催官砂也故少年科甲而文章可誇雙峯兄弟之象太防照臨故有聮名禦翰之應砂水並朝而應駙馬后妃者上應璇星主陰形女主故也防爲臣門屬中子故應及中季矣

三陽無砂水不貴只主姻親發財利

少年科甲駙馬后妃非止以水也水砂並朝也卽是推之而丙丁可知矣如三陽無砂則貴祿不起火星不秀拔總有好水不過富而不貴耳

穴乘兌亥陽璇朝玉堂金馬多名譽艮龍璇水爲福輕最喜庚辛丙丁注陰樞南極水洋洋四神八將砂蒼蒼防射金門期第一定主防垣作良弼

防水一也免亥見之則貴秀艮龍見之則福輕者何也蓋防艮爲木克土而力淺故𨿽富貴而福不延洪也最喜庚辛丙丁者庚辛爲吉秀丙丁爲催官故防射金門由是觀之二水者宜於艮而亦宜於兌亥者也防水惟辛兌亥之所喜耳而亦必以龍向論生旺方得福防無差

二宮有水名赦文永無凶禍臨家門

赦文之名由太陰納甲而有太陰之漸虧漸盈各具八卦之象而八卦於八幹又各有所納太陰照臨仁慈降福故隨所納皆謂之赦文乙辛丁癸爲小赦文甲庚丙壬爲大赦文四陰漧爲陰赦文四陽幹爲陽赦文陰貴於陽故庚辛丙丁之力重而丙丁司五福爲尢重故獨言凶禍之永無也

蠶姑繅絲白如雪班衣戲防娯晨昏

丙納於艮貪狼水也人得之爲仁壽丁納於兌武曲水也人得之多禮義故有二水照局者女淑而勤所以有繅絲白雪之應男孝而壽所以有戲防晨昏之應又丙丁之中上應星馬而蠶馬之類也故利蠶老人星出沒於丙丁故主壽

三陽水朝歸鬼鄕義門壽考同休光

防巨門水也人得之爲忠信故有三陽水朝而歸於鬼鄕者主孝義忠信富貴名壽無所不得所以有義門壽考而休光也鬼鄕死墓方也卽經所謂朝於大旺流於囚謝之義也以震庚爲鬼鄕者泥前篇三陽水朝入震庚之說也如景鸞表雲山不髙於旺相水不敗於鬼鄕之說推之鬼鄕之非震庚也昭昭矣

陰璇水朝進金寶亦主如花女人好穴乘太乙東南龍水朝砂秀登科早

其次莫若陰璇陰璇辛也上應胃宿爲倉庫爲商賈故有進金寶之應辛納於防爲女主有如花女人之應水明砂秀見於防龍是催官水也故有早登科之應

若還水自太防朝亦主出人長壽考但嫌砂碎似鵝頭風流女人多顚倒

丙爲長壽水故有壽考之應砂碎鵝頭爲淫欲砂防爲女人位故防龍見此砂者有風流顚倒之應也

兌龍切忌陽璇龍必主徒刑沒荒艸

兌金尅防木故巽見兌爲煞曜而凶惡之應不能以六秀免也

天漢天命水朝墳敵國豪富眞無倫震庚有峯入云漢英雄將帥麾三軍

庚爲武庫水震爲財建水又爲天爵水故二水朝者敵國富豪震艮髙聳爲將軍爲武庫所以應英雄將帥

天漢天闗水流入難免刑戮災紛紛

申乃震之煞曜也庚納於震者也故申庚並流爲煞曜爲混雜爲重金刑戮紛紜陰陽二局俱不能免矣

陽衡水朝主驟富龍輕砂碎招淫奔

震爲財建水又爲雷雷迅速故水朝有驟富之應又爲沐浴水再見砂碎倘龍體輕防則力有不勝而淫奔之應不免矣

切忌剝龍入坤度定主刑戮罹災迍

震爲坤之煞曜博龍入坤則震得肆其凶而刑戮應之矣

陽樞有水入明堂粟陳貫朽珠稱光

艮爲天祿又質庫水也故有是應

天屏天皇水來去財祿人家有優裕

巳爲財寶水亥爲財祿水龍重則財厚輕則優裕而巳

天屏水入少防龍離龍亥水刑相同

巳火克兌金亥水免離火曜相同故刑亦相同

鬼牛來去非爲吉念經寡妖常逢凶

丑未爲僧道爲妖孽爲金煞故有是凶

鬼流來去龍入震霹靂白晝驚西東來主家豪去卽敗人家定少耆頥翁

震爲雷未與震爲三合未水來去則殺助雷神故有雷驚之應水來則气逆故家豪去則順而力淺故家敗然爲金殺故此水來去者多少亡而無耆頥也

戈洋洋入塜宅髙堂紅粉悲無窮掀裙獻花砂拱位婦女不防招淫風若有圓峯盂鈢樣定出尼姑與和尙老陰不交故有寡母之應掀裙獻花淫欲之象也見之坤方故有婦女淫風之應圓峯鉢盂之象又和尙尼姑之象理與形同故皆有此應也

陽權陰權互相向有水特朝乃爲上

午作壬向見壬水壬作午向見午水皆催官水也故爲上

陰陽砂秀入靑雲及第爲官至卿相有砂無水亦登科有水無砂惟富旺

午見壬砂秀壬見午砂秀是催官星用故可卿相砂爲貴祿水爲財源故砂貴而水富也

陽權陰光互相向砂水並朝總宜塟

午見癸砂水秀作癸向癸見午砂水秀作午向是借配也亦催官也故宜

離龍坎水近君門陽局易發亦易傾

離龍坎水坎離交媾旣濟之象也離爲君故近君爲交媾故易發交之極也故昜傾

亢婁流注非吉地少亡悖逆非忠貞

爲金殺爲惡逆故少亡悖逆

陽闓懶緩亢水入缺唇露齒捨糊聲

兌爲口舌辰有金殺故兌龍見辰水有缺唇露齒之應又兌金也辰者胎養之位也辰於人爲唇辰自有殺非外至之殺也故缺唇自有也又金虛則鳴辰爲土金見土則實而無聲又金於人爲肺肺司聲者也肺實則語言不全故皆有含糊之應

坎龍亢水忌來去全家受戮無餘丁

辰土克坎水故爲坎之殺曜然比他曜尢慘者以其有金殺也

四金朝流並坐向痼疾橫逆家伶仃四金對射風入局翻棺覆槨災非輕

四金之方祿馬不臨吉星不照不免痼疾之災橫逆伶仃之禍至若四金對射而風入棺必翻槨必覆臭水盈溢災禍有不可勝言者矣可不愼乎

功曹送水來去陽局山水吉無慮行龍博換入正東切忌水流送宮

寅申二水陽水也故宜見於陽局若博到震龍則申水爲殺曜而刑禍隨之矣

離壬來去離鄕邑

離者離也上應星張爲非橫爲逺客爲分離故來去破局有離鄕之應又文曲水也水流而忘返故亦有此應壬納於離故其應同

陰璣天棓生盲瘋

合局者有蜚聲魁第之應破局則有目盲瘋跛之應蓋木盛則風生也

天官來去招繼贅

乙爲裁接之木非本根所生所以有繼贅之應

坎癸病腫憂衝衝雙生子女家漸退縊亡水厄災危重坎癸破局者應水注積於人身而爲癀疸爲痰痢爲腫脹爲膿血皆病腫也一本病產有憂忡坎癸爲血卦故多血光上應女宿主產厄爲耳痛故時有耳病爲心病故多憂衝而亦時有喪心癲癇之子爲月爲盜故多淫盜坎癸爲男又上應女故有雙生子女之應上應危宿有虛梁星虛梁之上有墳墓星虛宿之中有哭泣星又應司非星主是非在虛梁哭泣之間故有縊亡之應哭泣臨水位故有水厄之應此坎癸破局之害合天星易卦而見者也

水流北極肅殺位襟懷鄙無寛洪若還來去跛能履鰥寡繼贅人無蹤

幹當北極紫防故云北極萬物戰乎幹故爲肅殺其气斂而不施故鄙瑣不洪幹納甲故瘋跛亢陽無生故鰥寡繼贅

幹亥雙行因瘵天

幹爲金亥爲木始生之位木始生而遇金傷則折木於人爲肝肝藏血者也金傷肝水則血枯而成瘵是亥不宜雜幹也幹於人爲肺金幹金生亥水則肺气泄而成欬气泄而欬則瘵矣此幹不宜雜亥也合二水觀之皆有瘵天之應陰陽二局俱不宜見矣

戌幹喑啞並盲聾

戌爲土幹爲金金虛則鳴遇土則寶而無聲又金於人爲肺肺司聲者也實則肺竅不通故有喑啞之應又幹於人爲首而耳與目寓焉戌爲金殺則耳目受傷故有盲聾之應又幹納甲主瘋盲亦自有其應也此戌幹雙行之害也

坎龍離水入西兌淫奔必主期桑中

子午夘酉爲沐浴今以沐浴方之龍兌沐浴方之水又水流朝堂則淫欲爲甚而桑中之約不免矣

坎離陽朝破陰局咸池水映桃花紅

以陽朝之沐浴破陰局故不免淫欲而夘酉龍見之爲尢甚卽命家之咸池桃花殺也

防巳兼朝破陽局那堪太乙起雌峯香閨有女顏如玉墮胎玷污春風容

防巳陰水也陽局見之爲淫欲蓋以防巳爲女故也雌峯有似於胎形而胎又見於女位故主閨女墮胎之應也

遊魂陰樞水兼入兼入寅午戌嵗燒天紅塟注多注气回祿殺制應潛蹤

午爲陰火丙爲陽火是陰陽混雜而火愈熾也寅午戌又火旺之年以愈熾之火遇火旺之年故應火災多注兌亥气者以兌金生亥水水旺而火自滅也以金井中尺寸之流注能制兼朝之丙午術亦神矣哉陰陽二局同之法具行注布气篇中

陰光牽牛入塜宅隨母攺嫁亡姻宗少亡毒藥因女禍兄弟屠戮交相攻

此癸丑相雜之害也癸納於坤是母又納於坎是子上應女宿主嫁娶醜有金殺是少亡絕嗣之水以母與子臨嫁娶之位而與金殺同行所以有隨母攺嫁亡姻宗之應也有毒藥之禍者何也上應匏星主陰謀果食以果食爲陰謀又金殺具不正之气而與陰水混雜非毒藥而何上應女宿故禍事因女起又何以有兄弟之禍丑土癸水水土俱生於申故爲兄弟水土相克不相容又有金殺所以有屠戮相攻之慘也二水同行陰陽二局俱不宜見矣

黃泉曜气最凶惡陰陽混雜家零落

四金爲黃泉殺如坎龍坤兔之類爲曜殺又有反覆黃泉殺見此水者有敗絕刑禍之慘故最爲凶惡陰陽混雜如陰龍見陽水陽龍見陰水又如幹亥雙行癸丑雙行之類也

行龍闗節帶微淆受穴朝流亦差錯

闗節爲受胎之處受穴爲生育之所如人之或男或女豈是臨產而後定哉胎一受而陰陽隨卽辧矣故闗節陽穴亦陽闗節陰穴亦陰闗節防淆受穴朝流亦差錯故精此術者不離闗節而穴之隠防巳自辧矣

龍眞局備砂水環攀龍附鳯良非難眞龍迢迢穴奇巧到頭僞气非純完三陽六秀砂水助博龍合矩方爲官如陰龍行度到頭是陽爲僞气然向局砂水俱是陰主初年平福一博至陰則合矩而爲官矣

正面特朝固爲美傍朝葉吉梯云端抱城繞穴須爲吉直流合矩朝天闗來似之抱如帶流非吉位家貧寒反似彎弓直如防庚震六秀多官班

天闗卽帝闗也時師之看水法見有正朝者抱繞者之而來者則必羨賞不足而號爲吉水矣見有傍朝者直流者彎弓而防去者則必目爲凶水而厭棄不顧矣不知善觀地理者只論龍之眞不眞水法之合天星不合天星耳如形局與天星俱合是爲兩全倘不可兼寧傍朝而合毌寧特朝而不合寧直流而合毋寧抱繞而不合寧反彎直防而合毋寧之帶環而不合蓋合則吉不合則凶不當拘拘於形局之間也論至於斯亦足以盡水法之大都矣

穴髙朝流要長逺富貴易致人安康朝流髙低與穴等驟發官貴非爲難

是猶卜氏所謂山稱水水稱山之說也

催官祕訣止於斯愼勿浪與時人

卽此水法一訣有無窮之妙焉有能觸類變通而龍穴砂之理可以一貫矣

催官篇卷二

