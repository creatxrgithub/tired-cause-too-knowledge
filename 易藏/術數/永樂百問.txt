朕居王位﹐出於何相﹐而得萬民王之﹖對曰﹕王乃龍生鳳長﹐身長六尺﹐面大腰圓﹐能步開三尺。少年所困﹐未出須之故﹐今已須長一尺八寸﹐以合龍相﹐當年之壽。凡庶民生下小孩﹐其父見子的爵者何說﹖莫非是小兒之福乎﹖對曰﹕凡小兒生下瑞香滿室﹐必主大貴。書云﹕生下身香必主父爵身後榮者﹐如劉阿斗﹑宋太祖生身具異香百日。朕昨見一尙書天庭低﹐何故又得爲官﹖對曰﹕天庭𨿽低﹐日月角開﹐輔弼骨朝﹐頭平面圓﹐此乃五行相配﹐故不忌低﹐是以得爲尙書。朕宮中無方面之妃﹐朕之面方﹐欲得一方面爲配﹐再有何說﹖對曰﹕婦人貴在眉目肩背﹐子在肚﹑服﹑臍﹑乳﹐凡面方者爲虎面﹐必犯煞星﹐豈能入宮爲貴人﹖凡女型如鳳者﹐方爲大貴。鳳型面圓長﹐上下相配﹐眉弓髙﹑目細秀﹑項圓長﹑肩背平﹐此乃眞貴﹐縱不入宮﹐亦不失爲夫人。朕向日寵王公女﹐相她必爲母后﹐朕今不喜她﹐何能得爲母后﹖對曰﹕非國母福薄﹐但聖上子星未現﹐故此不寵。彼生成國後﹐命壽延長﹐若要出得太子﹐必定是她。永樂未信﹐後三年復寵﹐果生太子。選妃用綿認厚窮令女走出汗來﹐此是何說﹖對曰﹕非令女走出汗來﹐乃知其體香若何﹖凡女人體香﹐方得大吉。否則﹐下賤也。爲官者乃貴人﹐常有遭刀劍刑者爲何﹖對曰﹕皆因項下有紅絲﹐耳輪多赤色﹐犯此者﹐難逃刀斧身亡。日月交烽﹐反得善終爲何﹖對曰﹕凡武將兩邊眼眉上生殺气﹐正髙而有顴﹐所以當得徵戰。眼下露光﹐項無紅絲﹐非豬食鼠食﹐乃善人之相﹐能戰之人。吳尙書之母極陋生﹐二子如梓童﹐是出何相﹖對曰﹕面𨿽陋﹐眼若星﹐唇若朱。子乃臍腹所載﹐何在面目﹖必是臍深腹厚﹐腰正體堅﹐人若見之﹐俱有懼色。凡婦人威嚴者﹐多生貴子。非面之福﹐乃五臟六腑寬宏秀麗也。後永樂封爲錦陽夫人。宮中之女﹐多不出子﹐何也﹖對曰﹕古人言「美女無肩﹐將軍無項」。肩太垂而身太弱﹐腰太細而體太輕。犯此四者極多﹐乃非厚福之相﹐何得有子﹖朝中大臣不能飲食﹐旣爲官﹐何又祿少﹖對曰﹕官髙𨿽是印堂寬﹐富貴還須手過膝。官髙因印開眉秀﹐耳正目淸﹐因此大貴。食祿在口﹐若唇薄口蹙﹐食自少也。眉長壽不長何說﹖對曰﹕書云「眉毫不如鼻毫﹐鼻毫不如耳毫﹐耳毫不如枕骨髙」。故此眉長難保壽。凡壽在頭髮﹑項皮血色爲主。耳反﹐爲官大﹐何說﹖對曰﹕相有可忌不可忌之說﹐豈可一理而推﹖書云「睛𨿽黃有神光﹐梁𨿽折準頭丰﹐身𨿽瘦不露骨」。此俱不作破敗﹐還作貴相推之。舜目重瞳﹐項羽亦有重瞳﹐何說﹖對曰﹕舜目細而長﹐乃鳳目也。項羽目圓而露﹐眼邊起皺紋﹐如雞眼乃凶相也。甘羅十二﹐太公八十﹐一遲一早﹐何說﹖對曰﹕此二位前賢﹐雙耳俱有珠齊口角﹐爲明珠出海。甘羅紅如火﹐十二到此卽遷。太公白如雪﹐故主老來相遇。凡一人生無疾病﹐何說﹖對曰﹕人生在世﹐相合乾坤。驛馬髙明邊地靜﹐印堂平正六陽光﹐疾厄再加無暗滯﹐一生福壽永綿長。凡人一生多疾病﹐何說﹖對曰﹕山根常暗準頭靑﹐兩耳生塵目又昏﹐邊地如泥發如艸﹐一生何日得安寧﹖朕自爲君以來﹐不脫憂心﹐何說﹖對曰﹕山根倉庫常靑靑﹐準赤腮黃气不勻﹐縱此爲君也愁悶﹐庶人得此百無成。必待此色一開﹐聖心自安矣。朕爲君以來﹐幸國已平﹐民已富﹐土已裕﹐何說﹖對曰﹕血足神舒眼愈光﹐印堂平潤是榮昌﹐爲士爲官多獲福﹐庶人得此多安康。女人多貴中生賤﹐賤中生貴﹐何說﹖人言女人無相﹐又何說﹖對曰﹕凡女相與男相不同﹐女豈不相﹖頭尖發少﹐必是賤人之女﹐面圓目正﹐配良人之妻。血足气和﹐可生貴子。土正顴平﹐可維家業。體正面圓﹐目秀唇紅﹐再得肩圓﹐可許大貴。凡福室之女﹐頭平額潤﹐目若流星。唇薄身輕﹐貌美倉削﹐齒白肉光﹐乃賤婦也。五露﹑五反何說﹖對曰﹕凡一露二露家無隔宿﹐三露四露命常短促﹐五露具全﹐大貴之格。眼露睛不露光﹐鼻露竅不偏梁﹐唇露齒不露﹐耳露廓不失珠﹐此乃金木水火土。五露俱犯﹐露梁﹑露光﹑露齒﹑露珠﹐此乃十分下賤之相。五反﹐非善相也﹐乃凶惡之徒。書云「五反之中奧妙多﹐術人何以得知之﹐若還一件俱無反﹐方許朝中掛紫衣」。五小﹑五極何以分明﹖對曰﹕凡五小者﹐一小頭﹐二小身﹐三小手﹐四小足﹐五小面。此乃五件一身﹐還要五官六府爲主。此乃身體五小也﹐非五官之五小。若五官俱小﹐爲五極﹐乃下賤之相也。凡五小聲大﹐五官三停六府爲配方妙﹐如有一件不配﹐卽不如也。五極乃額﹑耳﹑鼻﹑口是也﹐卽五星金木水火土。書云「五小身頭共四肢﹐莫言耳鼻口如眉﹐若是五官俱得小﹐一生下賤是癡愚。相分南北﹐何以說﹖對曰﹕此論南北二京十三省說﹝古書無此乃先生心法也﹞。分十二宮言之﹐南方屬火﹐故相天庭﹐宜火旺﹐方爲有用。北方屬水﹐相地閣﹐宜水旺爲妙。浙人屬金﹐故金宜淸﹐方許榮身。閩人相唇口齒﹐閩地近海﹐乃唇齒之間。太原乃山陜西﹐西方也﹐爲中國屬土。河南相穩重。淮南相屬實。淮北相軒昂﹐江南相淸輕﹐江北不嫌重濁。徽州乃山嶽峻地﹐故獨看眉。江西越尾相气色﹐不以骨骼爲念。但各處相若得局方妙﹐不合難許榮身。三尖﹑六削﹐如何﹖對曰﹕頭尖﹑面尖﹑中﹑豚尖﹐不良之相。六府俱削﹐好殺之徒。犯此怎得富貴﹖人言鶴形龜息﹐如何﹖對曰﹕凡鶴形起步﹐離地三尺﹐肩偏項長﹐頭先過步。今人鶴形不過步離地髙者爲是﹐肩項要同前﹐官到尙書。可學神仙龜息﹐乃安睡之說。凡气從口出﹐亦不聚財﹐亦不長壽。气從鼻出﹐則財福祿俱好。凡口鼻俱無气息﹐從耳出方爲龜息﹐易睡易醒﹐乃大貴之相﹐神仙之體﹐世人鮮矣。今人亂言二形﹐俱少得此者難。朕陣上交鋒並無懼色﹐今來宮內禦室不彊﹐何說﹖對曰﹕人非懼內﹐表壯不如裏壯﹐宋太祖左目小右目大﹐故懼內。張尙書須拂於左﹐一生多畏夫人。聖上眼皮多黑子﹐故得賢能國母。此論眼皮黑子﹑須拂於左﹑雙目雌雄﹐此三者多懼內也。女人陰毛長﹐主貴賤﹐何說﹖對曰﹕當時漢國母呂太后陰毛長一尺八寸﹐根據黃如金色﹐捲於陰上﹐用手扯開過膝﹐放手覆拳﹐故名爲「金綫綴陰」﹐主極品﹐亦主多淫。若直﹑若長﹑若黑﹐乃奸殺之婦﹐𨿽貴不長。陰毛宜黃﹑宜軟﹐亦成貴人。如艸者賤﹐硬者賤﹐生早者夭﹐生遲者淫﹐三七年內生方妙。相法原取五行爲主﹐又取禽獸之形﹐莫非將人比畜麼﹖對曰﹕郭林宗相法有三百六十外形﹐相理多端﹐一時難辧。類獸者多富﹐類禽者多貴。龍形隱隱﹐虎形步闊頭藏﹐猴相睛圓黃﹐耳鼻俱小﹐頭小﹐性快不定﹐一時福生財祿壽好﹐難言老後之。兔形性疑多自怯﹐眼正鼻露﹐合此。鳳形項長肩圓﹐身直﹐女得此亦貴。舌長唇齊﹐鼻大面長身闊﹐爲牛形﹐主一身安逸﹐有錢萬金。賦云﹕鳳形要眼秀﹐牛形要睛圓。此乃一陰一陽之大貴格也。雀步蛇行﹐男女大忌。雞眼鼠目﹐必犯刑傷。豬形目赤﹐憂防网羅之非。三停有面有身﹐何說﹖對曰﹕面上三停﹐髮際到山根爲上停﹐爲初限。山根到準頭﹐爲中停﹐爲中限。人中到地閣﹐爲下停﹐主末限。如上停短削﹐少年不利。中停低陷﹐一世不榮。下停若長﹐一生憂滯。大槪上停中停俱長﹐下停宜短。身上三停頭腰足﹐此三停俱要得配。凡人一體無須﹐何說﹖對曰﹕須乃腎經之苗﹐丹田元神。水形人多有腎虛﹐土形人丹田不足﹐此二形人無須極多。凡水土形人有須必有好子。濁者富﹐淸者貴。若無形﹐乃腎水不足﹐元气虛弱﹐豈能有子乎﹗木形人火旺﹐故此無須﹐還須有子﹐不可以須言人子息﹐恐誤其大事。身發﹐發落﹐何故﹖對曰﹕凡肉隨財長﹐發逐神淸。發乃血之餘﹐發濁血亦枯﹐發秀血亦榮。凡發落財遂生﹐肉長亦發落。木形人落髮﹐卽死無疑。書云﹕肉長財丰發自疏﹐血枯神濁亂如絲﹐若是木形須鬢落﹐再加發落壽無歸。三陽明旺﹐何爲三陽﹖對曰﹕三陽三陰﹐乃雙目之下﹐又名臥蠶﹐亦名男女宮﹐亦名福徳宮﹐乃是眼下三陽。面上三陽﹐印顴準﹐乃一面之要處。故宜暢旺﹐不宜暗滯。額上紋見﹐大巨常有﹐何爲不好﹐系何說﹖對曰﹕凡額上紋﹐一條爲華蓋﹐二條爲偃月﹐三條爲伏犀﹐多者不妙。凡紋欲從輔骨邊起﹐橫深爲妙。華蓋主孤獨﹐偃月主中貴﹐伏犀者大貴。如短如亂﹐大不好﹐一生主辛苦﹑下賤刑傷。凡人之相﹐有气色何爲﹖對曰﹕書云「骨骼正﹐气色定」。凡气色﹐五臟六腑之餘光﹐故有金木水火土之詳說。在外爲气﹐在內爲色。色爲苗﹐气爲根。凡看根﹐先看苗。在內者還未遇﹐在外者已遇。鮮明者正旺﹐淡色者已散。凡欲求謀﹐卽在此宮看气色﹐有鬼神不測之機﹐乃奪天地之秀气。世間各樣異術﹐惟气色最驗﹐但恐耳聾目盲﹐妄言則不驗。女看血气﹐出於何處﹖對曰﹕凡女人以血爲主﹐皮乃血之外﹐血乃皮之本﹐看皮可知血之旺衰矣。皮明則血潤﹐皮紅則血枯﹐皮黃則血濁﹐皮赤則血衰﹐皮白則血滯﹐滯則夭。故此血宜鮮明﹐表裏明潤則爲貴也。男以精爲主﹐出於何處﹖對曰﹕一身之本不過精神﹐神一散豈能有命﹖目爲五形之領﹐故看眼上卽知。凡養精神﹐發在雙目﹐目秀神必秀﹐目淸神必淸。目枯濁神必枯濁﹐目散光神必散光。故目要神爲主。眼乃一身精華﹐不宜不秀。日月若流星﹐必是身榮之客。眼若盲昧﹐多因困苦之人。不露不偏不陷不浮光﹐方爲美相。此數件若犯一件﹐決然不好。書曰「一體精神二目中﹐睛明點漆必榮身﹐若是焦黃亂濁眼﹐爲人下賤也貧窮」。得妻發福者何說﹖對曰﹕書云「姦門如鏡﹐因妻至富成家。鼻準丰隆﹐招妻多能賢徳。得妻發福﹐準頭魚尾明潤﹐多得妻財﹐印堂紫气如蠶」。又云「龜頭小白﹐妻妾賢能」。得妻財反窮困何說﹖對曰﹕招妻破敗﹐只因櫥竈兩空。娶婦破家﹐多爲姦門容一指﹝陷也﹞。形局若惡﹐招妻之後亡家。魚尾多紋﹐一世苦窮。到老骨肉磊落﹐一生長得妻賢。女若鼻低﹐出嫁夫家大敗。男生斑點﹐招妻傷命亡家。男若該死﹐女不犯刑﹐可得全其性命。物之不齊﹐物之情也﹐信須有之。短命男兒﹐自有妨夫之妻。女相不良﹐自有克夫之相。父相起家子相敗﹐可得破家否﹖對曰﹕欲知暮年破敗﹐需觀地閣頭皮。要知子息榮華﹐還看乳頭臍腑。此數件可定運矣。地閣削陷﹐頭皮漧枯﹐老景難言子孝。乳朝下﹐肚皮薄﹐臍若淺﹐老年定有破敗之兒。一面相好﹐獨此數件不如﹐𨿽得過日﹐自是消乏﹐身亡之後﹐子必敗矣﹐此言父相老運不如也。凡人受子之爵﹐何說﹖對曰﹕乳頭圓硬耳如霜﹐當受子爵。項皮寬厚臥蠶髙﹐子立朝綱。欲生貴子﹐還須枕骨雙峯。欲產俊秀﹐還看臍深腹垂。老來封贈﹐須觀背厚腰丰。食子天恩﹐定是皮和血潤。觀封君不獨一處﹐此數者俱許身榮。凡男女犯孤﹐莫非全犯﹖不然﹐二人豈俱無子息。對曰﹕書云「男相有兒女相無﹐除非娶妾招親妓。女相有生男不立﹐雙雙偕老自嗟孤」。夫相窮妻相富﹐不知能否榮身﹖妻相不如夫相貴﹐不知可能得配﹖對曰﹕書云「夫從妻貴﹐妻從夫貴﹐此一理也」。如夫不如妻相富﹐可賴全身。常言道﹕「一家之福﹐在於一人」。所以世人擇夫者多﹐擇妻者更多。夫壽乃先天生定﹐而富貴實有可以托賴之理矣。父相不如子相富﹐不知可否興家﹖對曰﹕若得末年成家﹐自有成家之子。若一面格局不如﹐獨臥蠶老潤﹐乳頭髙﹐末年可立成家之子。邊地丰隆﹐下頦驕﹐末年必有成立之男。又云﹕如印堂廣﹐雙眉成彩﹐興家助國之人。四庫丰﹐耳輪正﹐榮公顯父之男。卓立興家﹐必是頭圓額廣﹐自來發積﹐皆因土厚顴髙。面相厚而心田壞﹐是看何處﹖對曰﹕書云「眼乃心之苗﹐眼善心善﹐眼惡心惡﹐眼秀心秀」。此不過見人賢愚善惡﹐難辧徳行。要看心田﹐除非陰陽宮﹐臥蠶下三分爲陰陽宮。爲人心善﹐此處平﹐爲人心好﹐此處滿。心壞﹐此處深﹐陰毒害人﹐此處靑﹐或起靑脛。紅脈﹐非良人也。女人若深陷靑暗﹐不敬公婆﹐不和酃裏﹐多亂多貪﹐不出好子﹐不得成家。若此處丰滿﹐主有貴子﹐大益家道﹐壽命綿長。男人若滿﹐書云「陰陽肉滿﹐福重心靈﹐爲人有智慧﹐曾行陰徳救人。上起蠶紋﹐爲陰徳﹐永保子孫福壽綿長」。爲子不孝﹐在何處看﹖對曰﹕胸髙臀驕﹐休言父子親情。發黃須逆﹐莫言孝名。唇厚﹐孝義之人。唇動齒疏﹐豈能孝道。雞睛蛇眼﹐陰毒難言。蜂項兔頭﹐孤眼獨食。咬牙切齒﹐弩目搖頭﹐壞倫之子﹐眞是下愚。爲臣不忠﹐在何處看﹖對曰﹕顴髙準大﹐忠直之臣。眼陷眉髙﹐好貪之輩。眼圓光正﹐可代君王之難。須白唇紅﹐致死英靈報國。耳小腮尖﹐一世爲人姦吝。若要不忠不孝﹐只因水陷土偏。面方須正﹐直性多忠。。面陷顴陷﹐姦邪陰毒。一世財多祿不足﹐何說﹖對曰﹕土星齊﹐井竈正﹐竅門小﹐一生常有餘錢。唇若薄﹐色若靑﹐只好隨緣度日。唇靑者﹐縱有萬貫不能衣食。一世祿好﹐財不如。何說﹖對曰﹕書云「欲食貴人祿﹐須生貴人齒。欲穿貴人衣﹐須生貴人體」。凡人唇紅又潤﹐上下得配﹐一生酒食無虧。若是準露庫偏﹐豈得資財有份。相好夭亡者何說﹖對曰﹕莫以貌美而言善。夭者﹐多有神短﹑色浮﹑皮急﹑骨弱﹑肉血不均﹑五官不配﹑雙目無神﹑聲音不響﹑音圓不應喉。一面俱好﹐神不足﹐難言長壽。精神太旺﹐气不勻﹐不得長生。神短壽夭﹐气短壽促。凡壽以神气爲主。貌陋者心多聰明。何說﹖對曰﹕此乃濁中有淸之說。濁中淸﹐淸中濁﹐未曾辧明。凡人一身濁色﹐五嶽偏陷歪斜﹐止取印堂平﹐爲福徳學堂﹐耳有輪廓﹐爲外學堂。睛淸秀﹐爲聰明學堂。齒白爲內學堂。有此四學堂不論貌醜﹐乃濁中淸﹐甚是聰明﹐可爲卿相。貌俊心朦何說﹖對曰﹕此乃淸中濁之相。凡人𨿽貌俊耳正﹐睛欠神﹐齒欠齊﹐气不和﹐神多亂﹐此乃萬事無成之相。武相作文官﹐文相作武職﹐何說﹖對曰﹕包公之面﹐七陷三顴。楊帥之身﹐瑩白如玉﹐六郎銀面金睛﹐故有封侯之職。包公鐵面銀牙﹐都堂宰相之顴。伍子胥顏如美婦﹐只爲眉分八字。黨太尉靑面赤須﹐只因眉秀反做文臣。此四古人都是文武全才﹐出將入相之貌。莫以淸濁言之。病重反生﹐無病反死﹐何說﹖對曰﹕此兩這獨言气色﹐不在相上。凡病气色﹐所忌五件﹐俱主死。山根枯﹑耳輪黑﹑命門暗﹑眼角靑﹑口角黃。書云「黑繞太陽盧醫莫救﹐靑遮口角扁鵲難醫」。外有雜色﹐暗滯靑黃﹐不過病色。若準頭一明﹐死者復生。命門一亮﹐不日身安。年壽一開﹐災厄卽遠。又云「三陽如錠﹐死必無疑。年壽光明﹐還須有救」。此五處一開﹐不死。凡人气色常暗﹐一日光明﹐死期至矣。常明忽暗﹐死亦至矣。病必死者﹐年壽三陽一赤﹐旬日身亡。白髮印堂黃髮口﹐一七殞命。四壁如煙起赤光﹐須防二七。老人滿面黃光現﹐一七難逃。少者靑來口角達﹐一月之數。有病人﹐𨿽看準頭不潤好。人死﹐只看年壽如泥。耳生塵﹐還須有疾病。耳輪赤﹐萬事無憂。印堂黑﹐非死也。重顴骨靑﹐大難來臨。一身血紅有光華﹐一年之內。皮血滯如泥不亮﹐半載之間。官居極品﹐臨終衣食具無﹐何說﹖對曰﹕凡人老運﹐不拘富貴﹐俱要皮土爲主。老來皮土潤﹐血色足﹐日後還有晚景﹐必當大旺。老來皮土幹﹐血色衰﹐爲官退位致窮﹐爲民困苦﹐死後結果俱難。人老來臥蠶低﹐乳朝下﹐不得子力﹐主老窮﹐何說﹖對曰﹕皆因皮土弱﹑血不旺﹑蠶方低﹑乳方朝下﹐若血色潤好﹐豈有臥蠶反低﹑乳方朝下之理﹖一生無運﹐老來反得安逸﹐何說﹖對曰﹕一生無運﹐因一面失局﹐星辰不勻﹐部位不停﹐以至一生勞苦。老來若神定血旺﹐不在相上。凡老運只看皮色气血﹐若气神血俱好﹐𨿽無運亦好。若皮色一枯﹐死期至矣。五官俱好﹐一體無欠﹐困窮途﹐何說﹖對曰﹕此乃運气相好﹐獨气色不好。天不得晴﹐日月不得明。人不得气色﹐則運不通。骨骼外貌部位俱好﹐惟气色不好﹐亦難得顯。直待气色明潤﹐方得通時。气滯九年﹐色滯三年﹐神昏一世。神气色三件俱暗﹐窮苦到老﹐部位好而終不顯達。故人以气色爲主﹐骨骼定一世枯榮。格局不如﹐而又大發財﹐何說﹖對曰﹕此縱發財還須有失。此言部位不好﹐气色好之說。須應气色﹐無人不發。部位均停﹐運至必興家道。色若鮮明﹐長年可遂心懷。部位定行年休咎﹐气色主當月吉凶。萬言諸事﹐不如气色。美玉不出山﹐徒自埋山。破船遇順風﹐亦能航海。一骨骼﹑二部位﹑三形神﹑四气色﹐此四件何一件更準﹖對曰﹕骨骼定一世貧富﹐部位定一世消長﹐形神定終身福壽﹐气色定當年吉凶。此四件俱準﹐各有一用。相還好看﹐气色或者難看﹐何以辧之﹖對曰﹕相有萬千之變﹐豈能容易﹖气色不過一理﹐豈爲難乎﹖屢屢看相﹐欠眞傳實學。故失之毫釐有千里之差。不知宮分﹐不識生克﹐不明道理﹐不得眼力。不知何爲气﹐何爲色﹐何爲吉﹐何爲凶。以何方可脫﹐何日可見。縱然不得訣法﹐難以盡明。女人旺夫敗夫何說﹖對曰﹕旺夫之女﹐背厚肩圓。克夫之妻﹐顴髙鼻小。凡女相﹐𨿽部位十二宮﹑五官﹑六府﹑三停﹐只取四件爲用。額爲父母﹐鼻爲夫﹐口爲子星﹐眼乃貴賤。凡觀女相﹐先看鼻準﹐爲夫星。若要收成子貴﹐還須唇配多紋。子息成名﹐必定眼如鳳目。旺夫起創﹐還須一面無虧。六削三尖﹐豈得興家立事。面如瑩玉﹐何愁不產麒麟。興家之婦﹐定是三停得配。享福之人﹐必然額正眉淸。要配貴夫﹐身香體正。多淫多亂﹐面斑鼻小。眼大睛髙鼻正﹐總是旺夫之女。土正神淸﹐發福之人。血利光彩﹐眼中藏秀﹐必產佳兒。面大無腮﹐休言福徳。肉白如雪﹐下賤多淫。肉軟如棉﹐一生淫賤。凡小兒骨骼未成﹐可看得貴賤﹖對曰﹕骨骼未成﹐五官六府三停已定。還看聲音與神爲主。聲音響亮貌溫和﹐成家之子。五官俱正﹐眼如星﹐大貴之兒。皮肉寬厚﹐有福有壽。皮急皮浮﹐且貧且夭。聲淸音響﹐多利雙親。聲威气粗﹐難言有壽。眉髙耳正﹐必是聰俊之兒。眉低耳低﹐多是爲僧爲道。受夫之福﹐額廣印寬。見成家業﹐鼻柱梁髙。大槪未十歲宜身淸體正﹐气足神壯﹐方言成器。五官中所忌﹐何一官大﹐何一官小﹖對曰﹕凡五官俱宜正直平勻﹐不宜偏陷小削。所宜者﹐口潤唇紅。所忌者﹐鼻梁起節。眼大不可露神﹐耳大最重正厚。鼻小者資財難聚﹐口小者一世無糧。眉宜髙不宜低重﹐口忌尖又嫌唇薄。眼小者不忌眉輕﹐眼大者不嫌眉重。無顴者不宜鼻大﹐面大者切忌梁低。口潤不宜露齒﹐眼大不可浮光。眉蹙不宜眼大﹐耳小最怕眉寬。五行何爲生克﹖對曰﹕木形人故宜水局﹐土形人得金爲奇﹐火形人宜得木局﹐水形人肥必富﹐金形紅潤身榮﹐水若西方必貴﹐木遇金則貧賤﹐土形一瘦卽死﹐金形一胖難生﹐水形忌嫌土克﹐金形準紅多難﹐似木不木難貴﹐似金不金難榮﹐似水不水反好﹐似土不土安榮。五行切忌犯克﹐生扶可以爲榮。有見子傷夫﹐有見子傷妻者﹐何說﹖對曰﹕書云「見子傷妻﹐魚紋通天庫。兒成妻喪﹐姦門所見有黃光」。紋通天庫﹐主見子刑妻。姦門紋生﹐主克妻。有黃光主有姦。出胎傷父﹐又主刑娘﹐何說﹖對曰﹕小兒發低必傷父﹐日月旋螺定傷母。又云﹐寒毛生角﹐幼失雙親。眉毛旋螺﹐定主刑母。刑父者﹐頭偏額削。妨母者﹐眼陷眉交。胎毛黃﹐恐防難養。胎毛黑﹐恐有刑傷。面相好﹐有一處破敗﹐可有忌否﹖對曰﹕周身上下十二宮三十六法﹐若有一處失陷﹐難以言其全福。有十二件美中生惡之法。頭𨿽圓無腦﹐一世不能成立。天庭髙發如艸﹐一世下賤愚頑。眼𨿽淸雙目壓﹐一世不能成立。耳𨿽軟如綿﹐一世愚頑志劣。梁𨿽髙山根陷﹐準𨿽圓井竈大﹐一生難望聚財。顴𨿽髙﹐左右不配﹐主一生孤獨。唇𨿽紅潤﹐齒疏少﹐凡事無成。頸𨿽圓雙肩聳﹐主一生貧寒。腹𨿽厚﹐上大下小﹐一生不發。臀𨿽大﹐尖驕不平﹐一生勞苦。掌𨿽厚上無紋﹐一生遇賤。此十二件若犯一件﹐縱有陳平之貌﹑張良之才﹐亦不能發。故此莫以美惡而言。婦人面帶煞星﹐傷夫克子﹐不知如何是煞﹖對曰﹕女人相有七殺﹐此乃洞賓所傳﹐屢屢有驗。美婦黃睛爲一殺﹐面大口小爲二殺﹐鼻中生文爲三殺﹐耳反無輪爲四殺﹐極美面如銀色爲五殺﹐發黑無眉爲六殺﹐睛大眉粗爲七殺。如五官俱正﹐一面無虧﹐犯此亦主刑夫。才學在人腹內﹐何能得知﹖對曰﹕書云「眉聚山川之秀﹐胸藏天地之機。目如雷灼流星﹐自有安幫髙策」。面如白玉﹐出世之才。齒白唇紅﹐塵中隱士。見人不懼﹐胸中自有長策。作事虛驚﹐腹內決然無物。過於酒色﹐則气色難辧﹐何以能定禍福﹖對曰﹕凡人過於酒﹐不過皮上燥滯。過於色﹐不過三陰三陽燥滯。不可看爲災禍。凡男子有色﹐三陽靑。女人有色﹐鎖陽骨靑。不在別處﹐惟此爲驗。所以不關禍福。凡未用酒色在裏﹐已用酒色在表。凡人心善惡﹐怎看得出﹖對曰﹕書云「心善三陽必光彩﹐心藏惡毒淚堂深。陰陽失陷人多毒﹐心內姦邪口角靑。眸子若邪心豈正﹐鷹腮鼠耳是姦雄。目赤睛黃全惡害﹐靑筋面白莫同居」。以上數件最是可忌。又云「口正唇齊準又隆﹐三陽潤色印堂紅。顏和語軟神舒暢﹐價重名髙世所崇」。此乃奇福上格﹐世人不知此法也。吉凶之事﹐何以免脫﹖對曰﹕地有東西南北﹐人有五形﹐色有五樣。如水多遭難﹐宜往東方可脫。火多金難﹐宜往北地方安。水若土多﹐還可西方﹐助其根本。如火來克金﹐宜往北方。金來克木﹐宜往南方。一面木色﹐宜行火地。一面水色﹐急去東方。大槪气開色潤﹐可求謀行動。色閉气昏﹐宜守。發在某月﹐定在某月﹐現在某位﹐謀事可知。知者須防﹐一生堅守﹐可免凶厄。﹝完﹞

