鬼穀子神奇相法全書卷之一

純陽相法入門第一

呂巖字洞賓號純陽

閱人先欲辧五形金木水火土也。

陳圖南云﹕金形方正色潔白﹐肉不盈兮骨不薄﹔木形瘦直骨節堅﹐色帶靑兮人卓犖﹔水形圓厚重而黑﹐腹垂背聳眞气魄﹔火形丰銳赤焦燥﹐反露气枯無常好﹔土形惇厚色黃光﹐臀背露兮性樂靜。呂尙云﹕木瘦金方乃常談﹐水圓土厚何須寬。麟鳳記云﹕相克於中蹇難多﹐金木水火由不和。

祕訣云﹕

五行凶﹕金形帶木﹐斷削方成﹐初主蹇滯﹐未主超羣﹔木形多金﹐一生剝落﹐父毋早刑﹐妻子不成﹔水形遇土﹐忽破家財﹐疾苦連年﹐終身﹔火形水性﹐兩不相並﹐克破妻兒﹐錢財無剩﹔土逢重木﹐作事無成﹐若非夭折﹐家道伶仃。

五行吉﹕金逢厚土﹐足寶足珍﹐諸事營謀﹐遂意稱心﹔木水相資﹐富而且貴﹐文學英華﹐出塵之器﹔水得金生﹐利名雙成﹐知圓行方﹐明達果毅﹔火局遇木﹐鳶肩騰上﹐三十爲卿﹐功名蓋世﹔十添離火﹐戊己丙丁﹐愈暖愈佳﹐其道生成。

次察陰陽精气神骨爲陽﹐肉爲陰﹐精乃血之主﹔气乃神之本﹐神乃精之附。

《貧女金鏡》云﹕骨陽肉陰兩平和﹐一生終是無災害﹔陽勝於陰多孤克﹐陰勝於陽多夭折。《鬼眼經》云﹕大道凝成有三般﹐精能養血冠眾體。王朔云﹕气所以養形而化成者也。《易》云﹕神者妙萬物而爲言者也。

祕訣云﹕一陰一陽不偏﹐此道由來天賦定﹐精气相資體之充﹐神攝萬靈爲主帥。

三停八卦求相稱三停者﹐有身上三停﹐有面上三停。八卦者﹐有面列八卦﹐掌列八卦。《玉篪》云﹕身上三停頭足腰﹐看他長短欲勻調﹐上停長者人多貴﹐長短無差福不饒。《冥度經》云﹕凡天中至印堂﹐曰上停﹐山根至準頭﹐曰中停﹐人中至地閣﹐曰下停。陳圖南云﹕五行不正﹐相君終始薄寒。八卦丰隆﹐須是多招財祿。

祕訣云﹕身面三停俱勻調﹐掌面八卦悉丰盈﹐不玉階地﹐定處金穀園。

五嶽四瀆定髙深左顴泰嶽﹐右額華嶽﹐額爲衡嶽﹐頰爲恆嶽﹐鼻眾爲嵩嶽。一瀆耳爲江﹐二瀆目爲河﹐三瀆口爲準﹐四瀆鼻爲漢。

《通仙錄》云﹕五嶽兩顴額鼻頰﹐髙隆開闊非凡胎。《混儀經》云﹕四水莫教淺﹐五六主凶亡。

祕訣云﹕五山朝拱﹐四水流通﹐徳行須全﹐福自天然。

語默動靜身須識一語一默﹐一動一靜。

郭林宗云﹕言語不妄﹐口徳也﹐緘默自持﹐心徳也。《易》云﹕寂然不動﹐感而遂通。

祕訣云﹕語成爻﹐默成像﹐動與天懼﹐靜與天遊﹐非身具至﹐徳孰如斯。

吉凶悔吝色當明吉凶者得失之象﹐悔吝者憂虞之象。

《易》云﹕得則吉﹐失則凶﹐吉凶相對﹐而悔吝局其中﹐悔自凶而趨吉﹐吝自吉而向凶也。

祕訣云﹕前節論身之徳﹐此節論色之變﹐識其徳察其變﹐相焉哉。

行年爲主遠限決行年部位﹐運限並衝。

麻衣云﹕骨格爲一世之榮枯﹐气色定行年之休咎。《風鑑》云﹕運限並衝﹐明暗九更﹐逢破敗﹐屬幽冥﹐倘若得時部他好﹐順流气色見光晶。

祕訣云﹕行年爲主運限扶﹐轉於此處定榮拈﹐石中美玉何繇辧﹐一點神光照太初。

相逐心生相術眞心能生相﹐原生理也。

陳圖南云﹕有心無相﹐相逐心生﹐有相無心﹐相逐心滅。《神機》云﹕心在形先﹐形居心後﹐此之謂也。

祕訣云﹕裴晉公的主餓死﹐因香山還帶之功﹐宋狀元未必元魁﹐由造蟻橋之力﹐一念之善格天﹐終身福履綏之﹐心之關系﹐豈渺廓云乎哉。

鬼穀子相辧微芒第二

王詡﹐隱靑溪鬼谷﹐因號焉﹐戰國時人

大道無形無執著人𨿽具形﹐來自無形﹐相本有法﹐拘法則泥。

成和子云﹕夫人肖形天地﹐其本來面目﹐無中生有﹐或得之而成飛禽之像﹐或得之而成走獸之像﹐色色﹐別何者爲吉人﹐何者爲匪人﹐磋夫﹐執形而論相﹐管中窺豹也﹐不形﹐不拘法﹐視於無形﹐聽於無聲﹐其相之善者也。風鑑云﹕上相之士﹐不相身面﹐其意亦同。

祕訣云﹕以貌觀人﹐失之子羽﹔以言語觀人﹐失之宰子﹐宣尼猶然﹐矧庸術乎。蓋道能生形﹐形不能生道﹐知此道﹐卽知此形﹐形乎形乎﹐視聽冥冥﹐斯其至矣。

揣摩簡練出其下學古人之成法﹐斤斤不失尺寸﹐此其下也。

太衝子云﹕今得意於忘言之天﹐盡是棄糟粕已後。陳圖南云﹕揣其形﹐摩其骨﹐什分之間不失一﹐超於什一揣摩中﹐便是神仙下寰世。

祕訣云﹕春秋伯樂善相馬﹐秦穆公謂伯樂之後無人已﹐伯樂舉九方臯﹐穆公乃使九方臯徧求馬於域中﹐數月而報得良馬﹐牝牡毛色畢呈﹐馬至則與前報者庚﹐穆公不悅曰﹕牝牡毛色不分﹐又何馬之能知﹖伯樂曰﹕若臯之所觀﹐天機也。得其精而忘其粗﹐在其內而忘其外﹐驗之果良馬。夫君子之相﹐何異良馬﹐學者得九方臯之術﹐化矣。

有時或在方寸間理不越於方寸﹐常存主於一身。

《聖凡論》云﹕心爲身主﹐五行之先。麻衣云﹕末觀形貌先相心田﹐此二者皆方寸之說也。

祕訣云﹕心者身之帥﹐心帥以正﹐則形孰不正﹐形有不正者無論矣﹐卽如伏羲人首蛇身﹐神農人身牛首﹐爲三代之聖君﹐方寸之論﹐彰彰明矣。

有時或在郛廓外石蘊玉而山輝﹐珠藏淵而川媚。

《靈臺經》云﹕骨肉丰標爲外郛﹐且於眞實用工夫。《肘後經》云﹕吾人性上無一物﹐形生惟有外皮膚。《貧女心鏡》云﹕堯眉八彩﹐舜目重瞳﹐內秉聖徳﹐外見神姿﹐以此推之﹐內徳外形之徵也。

祕訣云﹕相有隱有顯﹐顯者易觀﹐隱者難見﹐在學者目力心思何如耳﹐假如有徳者必有形﹐又有形者而無徳﹐湯軀九尺而曹交類之﹐孔子河目而陽虎類之。一聖一狂﹐天淵之懸﹐是不可不辧。

空空洞洞本來眞空空明鏡之衷﹐洞洞無物之體。

《心經》云﹕色卽是空﹐空卽是色。《通仙錄》云﹕洞洞不知天地隘﹐性靈遠是太虛眞﹐白聞道者云﹕不論肉﹐不論骨﹐骨肉皮囊殼漏子﹐空空洞洞有乾坤﹐卽是太虛元化體。

祕訣云﹕血肉由气化爲生﹐性靈具十气化之前﹐是以知本眞則知眾體﹐此論可與髙明者道﹐難與庸俗者言也。

仿仿佛佛難測度有相無心﹐有心無相。

《神機》云﹕有形中之形﹐有形外之形﹐形中之形﹐由中生色﹐然見於面﹐盎於背是也﹔形外之形﹐色厲內荏﹐似忠非忠﹐似信非信﹐是也。此二者﹐特踐形不踐形之間耳。

祕訣云﹕昔有人毀陳平於漢祖曰﹕陳平美如冠玉﹐未必中之有也﹐誠哉斯言乎﹐觀人之難也。

消息只此个中存富貴貧賤﹐不出此篇。

太衝子云﹕个中得此閒消息﹐了我優遊物外身。

祕訣云﹕邵子詩云﹕因探月窟方知物﹐爲攝山根始識人﹐此與上文辭異而意同﹐不造其妙﹐則何以知人﹐又何以知己也。

東周叔服豈欺我叔服有人倫識鑑﹐學者當不讓於叔服。

柳莊云﹕相人之有術兮﹐肇東周之叔服﹐監昭晰之幽隱兮﹐休咎之是卜。

祕決云﹕叔服擅名於周﹐子卿唐舉繼之﹐孰謂子卿唐舉之後﹐又豈無人哉﹐欺我之言不誣矣。

林宗相五徳配五行第三

郭泰字林宗東漢人

五行水火木金土太生兩儀﹐兩儀生四象﹐四相生八卦﹐八卦生五行。

陳圖南曰﹕天一生水﹐在人爲腎﹐腎之竅爲耳﹐又主骨齒。地二生火﹐在人爲心﹐心之竅爲舌﹐又主血气毛髮。天三生木﹐在人爲肝﹐肝之竅爲眼﹐又主筋膜爪甲。地四生金﹐在人爲肺﹐肺之竅爲鼻﹐又主皮膚喘息。天五生土﹐在人爲脾﹐脾之竅爲唇﹐義主肉色。宋齊丘云﹕凡在五行懼有綠﹐只宜丰厚不宜偏。

祕訣云﹕人身具此五行﹐惟水火乃五行之最。水屆坎居腎﹐腎水旺能養之肝木﹐木得水濟而生之心火﹐火得木助而生艮之脾土﹐土得火益而生兌之肺金。此生生不息之機﹐乃水之化源無端也。

中藏五徳通臟腑五徳﹕仁﹑義﹑禮﹑智﹑信。臟腑﹕肺﹑心﹑腎﹑肝﹑脾。

《玄神錄》云﹕甲木主仁位居東﹐庚金爲義向西從。禮依丙火南方地﹐智於壬癸北方中﹐惟有戊土無方位﹐信立陰陽理則同﹐五者本非泛然物﹐隱於臟腑妙無窮。

祕訣雲﹕水火木金土﹐肝肺心腎脾﹐五徳配五行﹐仁義禮智信﹐發而爲四端﹐信則居其一﹐生相若無信﹐虛負軀殼體﹐吾見世間人﹐致飾於外矣。不知無文中﹐含有眞實理。眞實卽爲信﹑四時不愆期。相中全在信﹐福祿壽須彌﹐四端豈假借﹐各具其一理﹐信寄四端中﹐有用無方體。

水圓本是智之神水性周流無滯﹐智之體似之。

《風鑑》云﹕肩粗並眼大﹐城廓更開圓﹐此相名眞水﹐平生福自然。成和子雲﹕水形主圓得其五圓﹑气色不雜﹑精神不亂﹑動止寬容﹑行久而輕也。語云﹕智者樂水﹐又云﹕智者動。

祕訣雲﹕水先天之气耳﹐貫通於六合﹐化機不息﹐亙古如常﹐圓融似智﹐得其形﹐並得其性﹐是爲眞水﹐主聰明敏達定賢愚也。經云﹕似水得水文學貴。

火有文武禮之附火之用有文武﹐禮之體似之。

《風鑑》云﹕欲識火形貌﹐下闊上頭尖﹐舉止全無定﹐頤邊更少髯。成和子云﹕火形主明﹐得其五露﹐气色不雜﹐精神不亂﹐動止惇厚﹐臥久而安也。

祕訣云﹕以火爲神水作精﹐精全面後神方生﹐神全而後气方備﹐气備而後色方成。火之在人爲禮﹐得其形並得其智﹐是爲眞火﹐主威勢勇烈﹐定剛柔也。經云﹕似火得火見機果。

木居東位仁發生木之徳爲仁﹐含生生之機。

《風鑑》云﹕稜稜形瘦骨﹐凜凜更修長﹐秀气生眉眼﹐須知晚景光。成和子云﹕木形主長﹐得其五長﹐气色不雜﹐精神不亂﹐動止溫柔﹐涉久而淸也。

祕訣云﹕木之枝榦發於甲木﹐位天地長生之府﹐配於五徳﹐居其首﹐在人爲仁﹐得其形並得其性﹐是爲眞木。主精華茂秀﹐定貴賤也。經云﹕似木得木貲財足。

金方斷制義白然金之性﹐有撙節裁處之宜。

《風鑑》云﹕部位要中正﹐三停又帶方。金形人入格﹐自是有名揚。成和子云﹕金形主方﹐得其五方﹐气色不雜﹐精神不亂﹐動止規模﹐坐久而重也。

祕訣云﹕金之位於乾兌﹐含西方肅殺之气﹐秉堅剛之體。在人爲義﹐得其形並得其性﹐是爲眞金。主刑誅厄難﹐定壽夭也。經云﹕似金得金剛毅深。

土定不移信常足士之信定﹐性立剛維。

《風鑑》云﹕端厚仍深重﹐安詳若泰山﹐心謀難測度﹐信義動人間。成和子云﹕土形主厚﹐得其五厚﹐气色不雜﹐精神不亂﹐動止惇龐﹐處久而靜也。

祕訣云﹕上浮游於四季﹐旺在辰戊丑末﹐寄在丙丁﹐一季主事十八日﹐其徳能生萬物﹐在人爲性﹐得其形並得其性﹐是爲眞土﹐主載育有容﹐定貧富也。經云﹕似土得土厚櫃庫。

此爲五徳配五行總結上文而言之。

《風鑑》云﹕木要瘦﹐金要方﹑水肥土厚火尖長﹐形體相生便爲吉﹐忽然相克定爲殃。

祕訣云﹕蒼松翠柏﹐歲寒不凋﹐可以觀仁﹔精金美玉﹐百煉成剛﹐可以觀意﹔火風烹飪﹐鼎養聖賢﹐可以觀禮﹔長江大河﹐天機動流﹐可以觀智﹔名山大川﹐載重不泄﹐可以觀信﹔人與天地並立﹐天地一人也﹐人一天地也﹐知此五徳﹐配五行之說﹐其迨庶幾乎。

唐舉相神气第四

唐舉戰國時人

賦形天地超過萬靈天地生人﹐性靈異於萬物。

《無形歌》云﹕道爲貌﹐天爲形﹐默受陰陽稟性情。陰陽之气天地造化出﹐塵凡幾樣人。《靈樞經》云﹕人稟天地之气﹐肖淸濁之形。爲萬物至靈也。王元君云﹕大道無形而生行形﹐舒之彌六合。捲之个盈握﹐包絡天地﹐稟受羣生者也﹐故云﹐賦形天地超萬靈。

祕訣云﹕人生之道﹐眞精融合﹐二五凝成﹐賦其形卽賦其理。𨿽萬物皆具生成之道﹐蠢然而巳﹐未有如人最靈也。

气似油兮神似燈形資气以養之。

《淸鑑》云﹕大都神气賦於人﹐有若油兮又似燈。神平卻自精之實﹐油淸然後燈方明。柳莊云﹕古者方伎之妙﹐有聞人之謦而知其必貴者。得之於人也。有察人之喜怒而知其必貴者﹐得之於气也。陳圖南云﹕形以養血﹐血以養气﹐气以養神﹐故形全則气全﹐气全則神全。又云﹕神完則气寬﹐神安則气靜。得失不足以暴其气﹐喜怒不足以驚其神﹐其爲君子乎﹐福祿永其終矣一。

祕訣云﹕今人論神﹐必曰眼有精神﹐殊不知神之元﹐天一生水爲精﹐地二生火爲神﹐精合者然後神從之﹐內有充足之精則外有澄徹之神。如行不動色﹐坐不隨語﹐睡易醒覺﹐作事始終。皆精神也。論气必曰神气固是﹐殊不知气有三焉﹐有自然之气。有所養之气﹕有暴戾之气。自然之气乃胎元一呼一吸﹐定生人之貴賤也。所養之气﹐乃浩然塞乎兩間﹐定人之賢愚也。暴之气乃﹐乃悻悻自好﹐定人之善惡也。要之神﹐气之子。气﹐神之母﹐神能畱气﹐气不能畱神。定訣曰﹕妙相之法在何方﹐觀其神气在學堂。气者有之最是良﹐若人認得神與气﹐富貴貧賤是審量。

油若竭今燈焰熄气喪則神亡。

《神解》云﹕將全其形﹐先須其理﹐精實气固則神安。血枯气散則神亡。風鑑云﹕气壯血和則安固﹐血枯气散神失奔。謝靈運云﹕夭壽之人神離睫﹐泛而不救﹐無所守也。圖南云﹕气冷形衰壽豈宜。又云﹕气短精神慢﹐那得有長年。

祕訣云﹕神气乃相須者也﹐气旣喪﹐神安得獨存。經云﹕神散气聚﹐少孤破家。气聚神散﹐作事不定﹐神與气合﹐深遠主壽﹐淸秀主貴。

燈若明兮油潤之神若秀發﹐由气助之。

《風鑑》云﹕神居形內不可見﹐气以養神爲命根。又云﹕英標淸秀心神爽﹐气血調和神不昏。百閣道者云﹕神者百閱之秀气也﹐如陽气舒而山川秀發﹐日月現而田地淸明。

祕訣云﹕形能養神﹐托气而安。气不多則神暴而不安。欲安其神﹐先養其气。故盂子不顧萬鐘之祿﹐能養其气者也。

落落失常無宅守落落不得志之意。

《肘後經》云﹕神衰血敗气將凋﹐失志落落不支持。鬼箭云﹕荒唐失志神無宅﹐不到中途則夭亡。來和子云﹕綏綏失志﹐失志攺常神已去。

祕訣云﹕神气欲散﹐福祿將艾﹐𨿽處得意之時﹐無異窘迫之際。此乃神已去捨﹐觀之何知歌曰﹕何知爲官多災難﹐坐時眉攢口門常嘆﹐何知其人必死亡﹐塵埃面色言失常。正無守宅謂也。

澄澄絕俗有根株澄澄﹐瑩靜無雜。絕俗﹐出眾異常。根株﹐苗裔行本也。

陳圖南云﹕精神澄徹﹐如止水之淵﹐驚之不懼﹐折之不回﹐君子之人也。神解云﹕虛化神﹑神化气﹐气爲骨之苗裔﹐骨爲神之根株矣。《肘後經》云﹕骨肉相滋不相返﹐精神湛粹壽康寧。

祕訣云﹕峨峨怪石迷閒雲。昆山片玉已琢出。此至精之寶﹐發於外而蘊於內﹐非天地之鍾毓﹐道之涵養﹐而能有此乎。

縱然形肉充盈實𨿽有形肉﹐不如神气。

來和子云﹕形亦厚﹐肉亦充﹐無神無气怨天公。陳圖南云﹕有肉而無气﹐猶如虫木內已空虛﹐𨿽外有皮膚﹐暴風迅雨﹐鮮有不摧者也。

祕訣云﹕有神气無形肉者﹐有根蒂而無枝葉﹑非時不茂。昔人有相諸葛孔明者曰﹕外稟松柏枯槁之姿﹐內有文理根蒂之實﹐風雨不摧折﹐一日華秀﹐名滿天下。

气散神枯虛殼子神气俱亡﹐虛有幻軀。

《無形》云﹕神也無﹐气也無﹐空空遺下這皮膚。殼子若值風霜損﹐谷神先已向秋枯。

祕訣云﹕气以血養而助神﹐气散則神枯﹐由心不能生血故也。心何爲而不生血﹐由思慮勞傷。揣摩計較﹐斷喪心之虛靈﹐所以損耗神气元神﹐元神耗則神气亡﹐神气亡﹐幻軀能久乎。

許負相徳器第五

許負西漢時人

陰陽陶鑄幾般人陰陽二气生成﹐分智思賢不肖幾般。

陳圖南云﹕夫人之生﹐爲萬物之貴﹐懷天地五常之性﹐抱陰陽二气之靈﹐𨿽秉彜之本問﹐肖容貌之非一。《通玄賦》云﹕陽生陰育﹐天尊地卑。燭謄經云﹕人凜陰陽之正气﹐形似天地以相同﹐中聖有全徳﹐造化無全功。

祕訣云﹕陰陽二气之化生也﹐陽先而陰後﹐陽施而陰受﹐陽者乾道﹐陰者坤道﹐乾道成男﹐坤道成女﹐稟其气之淸者﹐爲聖爲賢﹐稟其气之濁者﹐爲愚爲不肖﹐所以稟气則同﹐淸濁有異﹐而人品殊文。

器識緣何分淺深器者徳器﹐識者識量。

裴行儉云﹕士先器識而後文藝。李靖云﹕淺淺器識庸人耳﹐福薄難與成功名。《風鑑》云﹕形者人之材也﹐徳者人之器也﹐有材矣而付之以徳﹐猶如雕琢而成器也。器遇拙工而棄之﹐是爲不材之材也。

祕訣云﹕徳在形先﹐形在徳後﹐如項羽目有重瞳﹐形則善矣﹔然而咸陽三月火﹐骸骨亂如麻。哭聲慘怛天地﹐非羽殘暴之器致之乎﹖竟而舨舟不渡﹑則首烏江﹐形何足恃哉。

也有汪洋居臺閣汪洋﹐諭徳量之寬宏﹐臺閣﹐三公元宰之位也。

《風鑑》云﹕剛毅汪洋誰可識。呂尙云﹕器宇汪洋有容納﹐志气深遠有機謀﹐動作使令不可料﹐時通亦爲公與候。鬼箭云﹕气宇軒昂好丰標﹐必居臺閣佐明朝。

祕訣云﹕形美惡﹐本自生成﹐器識卑瑣﹐學問可以充拓。昔柴羔見惡末學﹐性至愚鹵。一見孔子之後﹐啟蟄不殺﹐方長不折﹐不徑不竇﹐居喪泣血三年。未曾見齒﹐卒成大賢。學問之變如此﹗

也有輕盈處廟廷气驕則輕﹐志滿則盈。廟廷﹐朝廷也。

《風鑑》云﹕幾輩堂堂相貌淸﹐幾人相貌太輕盈。神機云﹕骨格精神志气盈。早年佩玉立廟廷。春花必定春時發﹐過卻春時花謝傾。

祕訣云﹕徳器者﹐滄海之波瀾。注之不見泛﹐挹之不見涸。虛而能受﹐動而愈出﹐此其所以異於輕盈者也。

輕盈薄識非遐福輕盈薄識不見於其身而見於其後。

裴行儉云﹕士有文才而浮急淺露﹐豈享富貴之耶。管輅云﹕處崇宦而自視巍巍然﹐非遐福之器也。

祕決云﹕大舜微時﹐耕稼陶漁﹐艱苦無不履歷﹐及身處九重﹐玉食萬國﹐自是不以爲欲然﹐無異耕稼陶漁之時﹐祿位名壽﹐兼而有之﹐福流子孫﹐眞遐福之器哉。

汪洋大度可延齡絕而能續曰延﹐齡﹐年齡也。

白閣道者云﹕腹內能容三萬斛﹐齡如一縷亦須延。陸賈云﹕漢髙豁達大度。

祕訣云﹕書云﹕有容徳乃大。夫徳者﹐天爵也。孟云﹕修其天爵﹐而人爵從之。卽宋郊以竹渡蟻﹐遇胡僧相之曰﹐公神彩異常﹐必活數萬性命﹐後日當魁天下。夫以數萬蟻命﹐猶獲報之速﹐使活天下蒼生之命﹐又當何如耶﹐延齡之說﹐誠非迂也。

子輿巖師萬世孟柯﹐字子輿﹐巖﹐气象巖也。

《風鑑》云﹕巖器宇旋旋生。《通仙錄》云﹕巖器宇旋旋露﹐有類古玉埋千秋。《淸鑑》云﹕孟子巖巖﹐泰山气象﹐能賤齊宣之祿萬鐘。

祕訣云﹕夫有徳者﹐其器宇恢廓﹐輕萬鐘一節﹐未足以窺其微﹐使務名者亦能之﹐畢竟於平時見義無難色﹐方得之﹐古人謂觀其所忽是也。

夷吾卑俠佐姜齊管仲﹐字夷吾﹐相齊桓公﹐伯諸侯。

孔子曰﹕管仲之器小哉。朱子注云﹕局量褊淺﹐規模卑狹﹐謂其得君行道而以伯終也。

祕訣云﹕或謂孔子論管仲之器小﹐朱子釋曰﹕局量褊淺﹐規模卑狹﹐此論事功﹐末論其徳容。葆和子曰﹕不然﹐器者﹐吾身之徳﹐發而爲容﹐有其徳便有其器﹐有其器便有其容。事功卽徳器之見於行也﹐故古人見其禮而知其政﹐聞其樂而知其徳。袁柳莊曰﹕聞人之聲﹐而知其素﹐其意於此同。

此特公私毫髮間用心有公私之別。

玄談云﹕丰姿異﹐骨格奇﹐再觀才器設施爲。才濟變﹐意有私﹐小人君子不同歸。朱文達曰﹕公道私情﹐此事間不容髮。

祕訣云﹕夷吾葵丘之會﹐名尊周室﹐實伯齊桓。公私之不同﹐宣尼知之。所以器不能王齊而伯終也。假如旣有此才器﹐有奇形﹐且至大公無我﹐不惟福庇於一身一家﹐大君赤子﹐亦蒙其福矣。人之徳器﹐顧不重哉。

出其下者無足評徳器不及夷吾者﹐無足論相矣。

《風鑑》云﹕上貴之人方人相﹐中下之人豈可評。成和子云﹕南北路頭多少人﹐上士吾方與論評。

祕訣云﹕麻衣曰﹕形骸局促﹐作事猥縮。器宇軒昂。一生快順。夫軒昂者﹐抱致遠之資。局促者﹐顯卑瑣之態。人品已定﹐貴賤已殊﹐無足評論固宜。

福若水兮徳若器徳隨器付。

《玉管訣》云﹕𨿽然論相而論福﹐尢必觀器面知徳。度冥經云﹕人有一分徳器﹐必有一分衣祿。十分徳器﹐必有十分衣祿。

祕訣云﹕福水徳器之諭﹐極善比方者也。吾曾讀史﹐見古人作欹器者﹐中則正﹐滿則覆。限於其器也。始知徳福小者﹐亦猶欹器之有限也。

器若淺今水盈溢器小福薄。

鬼箭云﹕相寒福薄是前緣﹐器淺分明由怨天。胡僧云﹕小人形貌相有方﹐不見間乞祭郎。施施狀﹐驕妻房﹐易盈易溢最乖張。昏夜乞哀曾婢膝﹐白書矜人更濟鏘。器淺志盈無遠識﹐直饒富貴也尋常。

祕訣云﹕曾聞孔子臍深七李﹐董卓亦臍深七李。經云﹐臍爲五臟之外表﹐惟喜深寬﹐怕窄小﹐居上爲智居下愚﹐七李能容仲尼是﹐亙古一聖﹐賦此異質﹐董卓亦當如仲尼之聖爲是。何乃驕於盧植曰﹕吾與公同位方嶽﹐公何尙居中郎﹖植曰﹕明公與我皆鴻鵠﹐不意明公變爲鳳凰。卓喜﹐夫卓使孔子之徳。又有其形﹐是亦孔子也。何乃戮身燃臍。徳不稱形故也。

得志崢嶸泯徳色徳色﹐驕矜之態。泯﹐無迹也。

《風鑑》云﹕紅紫黃光起福堂﹐崢嶸得志喜非常。謝靈運云﹕得志之人輕可識﹐辧取崢嶸及徳色。

祕訣云﹕富貴得志之气﹐三光五澤﹑此正本來之色也。人若處此富貴之時﹐未嘗不以富貴驕人﹐其傲慢之气﹐有不及檢柬於處已待人之時﹐圭角發露﹐此徳色也﹐學力到﹐涵養純﹐則無矣。

失時落魄絕狐媚落魄﹐猶言喪气也。狐善媚﹐故曰狐媚。

《風鑑》云﹕失志落落坐立欹。成和子云﹕落魄貧寒無媚態﹐相中惟有此人稀。

祕訣云﹕世間惟有貧賤至易移人﹑饑寒迫於身﹐壯气消磨﹐雄心頓挫。鮮不奴顏拽招十王公。程子詩﹕富貴不淫貧賤樂﹑男兒到此是豪雄﹐此相之謂也。

任是不難錄取不﹐貌惡寢小也。

胡僧云﹕休嫌貌不﹐白壁璞中藏。裴中立云﹕白題像﹐爾聲不﹐爾貌不﹐一點靈臺丹靑莫狀。

祕訣云﹕人形甚美﹐必有甚惡﹐人形甚惡﹐必有甚美。誠能知美中有惡﹐惡中有美﹐相術不減於姑布子卿矣。

心生相貌立基基﹐寓言心地也。

《人倫賦》云﹕借使修徳於心﹐吉凶可易。陳圖南云﹐心發善端諸福集。麻衣云﹕末觀形貌﹐先相心田。

祕訣云﹕心生相貌﹐以理言也。夫人心雕琢太甚﹐生理盡矣。具有美形﹐術見有減﹐惟福白減耳﹐培養方寸﹐生理全矣﹐𨿽有惡形﹐未嘗有攺﹐惟福自增耳﹐學術者此不可不知。

右五條相法﹐精無不該﹐粗無不載﹐囊括諸相法中之相﹐泛視之﹐其辭簡約﹐深玩之﹐其理無窮。余珍之久矣﹐敢自私乎﹐公於同志。

十三部位總歌

天中天庭司空中正印堂山根年上壽上準頭人中水星承槳地閣

天中

第一天中對天嶽﹐左廂內府相隨續﹐髙廣尺陽武庫同﹐軍門輔角邊地足。

天庭

第二天庭連日角﹐龍角天府房心墓﹐上墓四殺戰堂連﹐驛馬弔庭分善惡。

司空

第三司空額角前﹐上卿少府更相連﹐交友道中交額好﹐眉重山林看賢。

中正

第四中正額角頭﹐虎角牛角輔骨遊﹐玄角斧裁及華蓋﹐福堂彩霞郊外求。

印堂

第五印堂交鎖裏﹑左日室林中起。酒樽精舍對繽門﹐劫路巷路靑路尾。

山根

第六山根對太陽﹐中陽少陽及外陽。魚尾姦門神光接﹐倉井大門玄武藏。

年上

第七年上夫座參﹐長男中男及少男。金櫃禁房並賊盜﹐遊軍書上玉堂厴。

壽上

第八壽上甲櫃依﹐歸來堂上正面時。姑姨姊妹好兄弟﹐外甥命門學堂基。

準頭

第九準頭蘭臺正﹐法令竈上宮室盛。典禦園倉後閣連﹐守門兵卒記印綬。

人中

第十人中對井部﹑帳下細廚內閣附。小使僕從妓堂前﹐嬰門博士懸壁路。

水星

十一水星閣門對﹐北鄰委巷通衢至。客捨兵蘭及家庫﹐商旅生門山頭寄。

承漿

十二承漿祖宅安﹐孫宅外院林苑看。下墓莊田酒池上﹐郊廓荒斤道路旁。

地閣

十三地閣下捨隨﹐奴僕推磨坑塹危。地庫陂池及鵝鴨﹐大海舟車無憂疑。

流年部位歌

運气。口訣。識限歌

欲識流年運气行﹐男左女右各分形﹐天輪一二初年運﹐三四周流至天城﹐天廓垂珠五六七﹐八九天輪之上停﹐人輪十歲及十一﹐輪飛廓反必相刑﹐十二十三並十四﹐地輪朝口壽康寧﹐十五火星居正額﹐十六天中骨法成﹐十七十八日月角﹐遠逢十九應天庭﹐輔角二十二十一﹐二十二歲至司空﹐二十三四邊城地﹐二十五歲逢中正﹐二十六上主丘陵﹐二十七年看墳墓﹐二十八遇印堂平﹐廿九三十山林部﹐三十一歲淩雲程﹐人命若逢三十二﹐額右黃光紫气生﹐三十三行繁霞上﹐三十四有彩霞明﹐三十五歲太陽位﹐三十六上會太陰﹐中陽正當三十七﹐中陰三十八主亨﹐少陽年當三十九﹐少陰四十少弟兄﹐山根路遠四十一﹐四十二造精舍宮﹐四十三歲登光殿﹐四旬有四年上增﹐壽上又逢四十五﹐四十六七兩顴宮﹐準頭喜居四十八﹐四十九入蘭臺中﹐庭尉相逢正五十﹐人中五十一人驚﹐五十二三居仙庫﹐五旬有四食倉盈﹐五五得請祿倉米﹐五十六七法令明﹐五十八九遇虎耳﹐耳順之年遇水星﹐承漿正居六十一﹐地庫六十二三逢﹐六十四居陂池內﹐六十五處鵝鴨鳴﹐六十六七穿金縷﹐歸來六十八九程﹐逾矩之年逢頌堂﹐地閣頻添七十一﹐七十二三多奴僕﹐腮骨七十四五同﹐七旬六七尋子位﹐七十八九醜牛耕﹐太公之年添一歲﹐更臨寅虎相偏靈﹐八十二三卯兔宮﹐八十四五辰龍行﹐八旬六七巳蛇中﹐八十八九午馬輕﹐九旬九一未羊明﹐九十二三猴結果﹐九十四五聽雞聲﹐九十六七犬吠月﹐九十八九買豬吞﹐若問人生過百歲﹐頤數朝上保長生﹐周而始輪於面﹐紋痣缺陷禍非輕﹐限運並衝明暗九﹐更逢破敗屬幽冥﹐又兼气色相刑克﹐骨肉破敗自伶仃﹐倘若運逢部位好﹐順時气色見光晶﹐五嶽四瀆相朝拱﹐扶搖萬里任飛騰﹐誰識神仙眞妙訣﹐相逢談笑世人驚。

運气口訣

水形一數金三歲﹐土厚惟將四歲推﹐火赴五年求順逆﹐木形二歲何疑。金水兼之從上下﹐若雲水火反求之。土自準頭初主限﹐周而始定安危。

識限歌

八歲十八二十八﹐下至山根上至發。有無活計兩頭消﹐三十印堂莫帶殺。三二四二五十二﹐山根上下準頭止。禾倉祿馬要相當﹐不識之人莫亂指。五三六三七十三﹐人面排來地閣間。逐一推詳看禍福﹐火星百歲印堂添。上下兩截分貴賤﹐倉庫分平定有無。此是神仙眞妙訣﹐莫將胡亂教庸夫。

十二宮相論

一命宮二財帛三兄弟四田宅五男女六奴僕七妻妾八疾厄九遷移十官祿十一福徳十二相貌十二宮總訣相容貴賤

一命宮

詩曰﹕眉眼中央是命宮﹐光明瑩淨學須通﹐若還紋理多滯﹐破盡家財及祖宗。

命宮者﹐居兩眉之間﹐山根之上。光明如鏡﹐學問皆通。山根平滿﹐乃主福壽。土星聳直﹐扶拱財星。眼若分明﹐財帛丰盈。額如川字﹐命逢釋馬﹐官星果若如斯﹐必保雙全富貴。凹沈必定貧寒﹐眉接交相成下賤。亂理離鄕又克妻﹐額窄眉枯﹐破財。

命宮論曰﹕印堂要明潤﹐主壽長久。眉交者﹐身命早傾。懸鍼主破﹐克妻害子。山嶽不宜昏暗﹐有川字紋者﹐爲將相。平正明潤身常吉﹐得貴人之力。气色靑黃虛驚﹐赤主刑傷﹐白主喪服哭悲﹐黑主身亡﹐紅黃主壽安﹐終身吉兆。

二財帛

詩曰﹕鼻主財星瑩若隆﹐兩邊廚竈若教空。仰露家無財栗﹐地閣相朝甲櫃丰。

鼻乃財星﹐位居土宿。截簡懸膽﹐千倉萬箱。聳直丰隆﹐一生財旺。富貴中正不偏﹐須知永遠滔滔。鷹嘴尖峯。破財貧寒。莫教孔仰﹐主無隔宿之糧。廚竈若空﹐必是家無所積。

財帛宮論曰﹕天倉﹑地庫﹑金甲櫃﹑井﹑竈﹐總曰財帛官。須要丰滿明潤﹐財帛有餘﹐忽然枯削﹐財帛消乏。有天無地﹐先富後貧。天薄地丰﹑始貧終富。天髙地厚﹐富貴滿足﹐蔭及子孫。額尖窄狹﹑一生貧寒。井竈破露﹐廚無宿食。金甲櫃丰﹐富貴不窮。气色昏黑。主破失財祿﹐紅黃色現﹐主進財祿。靑黃貫鼻﹑主得橫財。二櫃丰厚﹐明潤消和﹐居官而受賞賜。赤主口舌。

三兄弟

詩曰﹕眉爲兄弟軟徑長﹐兄弟生成四五彊﹐兩角不齊須異母﹐交連黃簿送他鄕。

兄弟位居兩眉﹐屬羅計。眉長過目﹐三四兄弟無刑。眉秀而疏﹐枝榦自然端正。有如新月﹐和同水遠超羣。若是短粗﹐同气連枝見別。眉環塞眼﹐雁行必疏。兩樣眉毛﹐定須異母。交連黃薄﹐自喪他鄕。旋結回毛。兄弟蛇鼠。

兄弟宮論曰﹕兄弟羅計﹐須要丰蔚﹐不宜虧陷。長秀則兄弟和睦﹐短促不足﹐則有分離孤獨。眉有旋毛﹐兄弟眾多狼性不常。眉毛散者﹑錢財不聚。眉毛逆生﹐仇兄賊弟﹐互相妒害﹐或是異姓同居。眉淸有彩﹐孤騰淸髙之士。眉毛過目﹐兄弟和睦。眉毛中斷﹐兄弟分散。濃淡丰盈﹐義友弟兄。气色靑主兄弟鬥爭口舌﹐黑白﹐兄弟傷文。紅黃之气﹐榮貴喜慶。

四田宅

詩曰﹕眼爲田宅主其宮﹐淸秀分明一樣同。若是陰陽枯更露﹐父母家財總是空。

田宅者﹐立居兩眼﹐最怕赤脈侵睛﹐初作破盡家園﹐到老無糧作蘗。眼如點漆﹐終身產業榮榮。風目髙眉﹑置稅三州五縣。陰陽枯骨﹐莫保田園。火眼冰輪﹐家財傾盡。

田宅宮論曰﹕土星爲田宅﹐主地閣要朝。天庭丰滿明潤﹐主田宅進益。低塌昏暗傾欹﹐主破田宅。若飛走不朝﹐田宅俱無。气色靑﹐主官非﹐田宅無成。黑主杖責。白主丁憂。紅主成﹐田宅喜重重。黃明吉昌﹐謀無不遂﹐君子加官﹐卽日得升﹐小人得寵﹐利見貴人﹐武職或領兵馬﹐殺气旺者卽行師﹐主管財賦﹐或入運司等處﹐五品至三品﹐三品至二品﹐如是詳看六品以下﹐另作區處。

五男女

詩曰﹕男女三陽起臥﹐瑩然光彩好兒郎。懸鍼理亂來侵位﹐宿債平生不可當。

男女者。位居兩眼下﹐名曰淚堂。三陽平滿﹐兒孫福祿榮昌。隱隱臥﹐子息還須淸貴。淚堂深陷﹐定爲男女無緣。黑痣斜紋﹐到老兒孫有克。口如吹火﹐獨坐蘭房。若是平滿人中﹐難得兒孫送老。

男女宮論曰﹕三陰三陽﹐位𨿽丰厚﹐不宜枯陷﹐左三陽枯﹐克損男﹐右三陰枯﹐克損女。左眼下有臥紋﹐生貴子。凡男女眼下無肉者﹐妨害男女。臥陷者﹐陰騭少﹐當絕嗣也。亂紋侵者﹐主假子及招義女。魚尾及龍宮黃色環繞﹐主爲陰騭紋見﹐曾懷陰徳濟於人﹐必有果報。又云﹕精寒血竭不華色﹐男不旺﹐女不育。若明陽調和﹐精血敷暢﹐男女交合﹐故生成之道不絕。宜推於形象外﹐當以理言﹐玄妙自見也。气色靑﹐主產厄。黑白主男女悲哀。紅黃主喜至。三陽位紅生兒。三陰位靑生女。

六奴僕

詩曰﹕奴僕還須地閣丰﹐水星兩角不相容﹐若言三處都無應﹐傾陷紋痕總不同。

奴僕者﹐位居地閣﹐重接水星﹐頰圓丰滿﹐侍立成羣﹐輔弼星朝﹐一呼百諾。口如四字﹐主呼聚喝散之權。地閣尖斜﹐受恩深而反成怨恨。絞紋敗陷﹐奴僕不周。墻壁低傾﹐恩成仇隙。

奴僕宮論曰﹕懸壁無虧﹐奴僕不少。如是枯陷﹐僕馬俱無。气色靑主奴僕損傷。白黑主僕馬墜墮﹐不宜遠行。赤主僕馬口舌﹐損馬失財。黃色勝﹐牛馬奴僕自旺﹐左門右戶﹐排立成行。

七妻妾

詩曰﹕姦門光澤保妻宮﹐財帛盈箱見始終﹐若是姦門生黯黲﹐斜紋黑痣蕩淫奔。

妻妾者﹐位居魚尾﹐號曰姦門。光潤無紋﹐必保妻全四徳﹐丰隆平滿﹐娶妻財帛盈箱。顴星侵天﹐因妻得祿。姦門深陷﹐長作新郎。魚尾紋多﹐妻防惡死。姦門黯黲﹐自號生離。黑痣斜紋﹐外情好而心多淫欲。

妻妾宮論曰﹕魚尾須要平滿﹐不宜克陷﹐丰滿則夫貴妻榮﹐奴僕成行。婦女魚尾姦門明潤﹐得貴人爲夫。女人鼻如懸膽﹐則主富貴。缺陷則主防夫﹐淫亂敗家﹐放蕩不旺夫。婦人面如滿月﹐下頦丰滿﹐主國母之貴。气色靑﹐則主妻妾憂愁思慮。赤主夫妻口舌。黑白大夫妻男女之悲。紅黃色

見﹐主夫妻男女和諧之喜。如有暗昧﹐主夫妻分離﹐不然﹐隔角少情。

八疾厄

詩曰﹕山根疾厄起平平﹐一世無災禍不生﹐若值紋痕並枯骨﹐平生辛苦卻難成。

疾厄者﹐印堂之下﹐位居山根。隆如丰滿﹐福祿無窮。連接伏犀﹐定主文章。瑩然光彩﹐五福俱全﹐年壽髙平﹐和鳴相守。紋痕低陷﹐連年連疾沈屙﹐枯骨尖斜﹐未免終身受苦。气如煙霧﹐災厄纏身。

疾厄宮論曰﹕年壽明潤康泰﹐昏暗疾病至。气色靑主憂驚。赤防重災。白主妻子之悲。黑主身死。紅黃紫主喜气之兆也。

九遷移

詩曰﹕遷移宮分在天倉﹐低陷平生少住場﹐魚尾末年不相應﹐定因遊宦卻尋常。

遷移者﹐位居眉角﹐號曰天倉。丰盈隆滿﹐華彩無憂。魚層位平﹐到老得人欽﹐騰騰驛馬﹐須貴遊宦四方。額角低陷﹐到老住場難見。眉連交接﹐此人破祖離家。天地偏斜﹐十居九變。生相如此﹐不在移門﹐必當攺墓。

遷移宮論曰﹕邊地驛馬﹐山林髮際﹐乃爲出入之所﹐宜明潤潔淨﹐利遠行﹐若昏暗缺陷及有黑子﹐不宜出入﹐被虎狼驚。气色靑﹐遠行主驚﹐失財。白主馬僕有失﹐黑主道路身亡。紅黃紫宜獲財喜。

十宮祿

詩曰﹕官祿榮宮仔細詳﹐山根倉庫要相當﹐忽然瑩淨無痕點﹐定主官榮貴久長。

官祿者﹐位居中正﹐上合離宮﹐伏犀貫頂﹐一生不到訟庭。驛馬朝歸﹐官司退擾。光明瑩淨﹐顯達超羣。額角堂堂﹐犯著官司貴解。宮痕理破﹐常招橫事。眼如赤鯉﹐實死徒刑。

官祿宮論曰﹕兩眼神光如曙星﹐龍目鳳睛主貴。印堂明潤﹐兩耳色白過面﹐聲聞天下﹐福祿榮顯。如陷缺飛走而無名譽。气色靑﹐主憂疑。赤主口舌是非。白主孝服至。紅黃上下有詔書加官進職之喜。

十一福徳

詩曰﹕福徳天倉地閣圓﹐五星光照福綿綿﹐若還缺陷並尖破﹐衣食平平更不全。

福徳者﹐位居天倉﹐牽連地閣。五星朝拱﹐平生福祿滔滔。天地相朝﹐徳行須全五福。頦因額窄﹐須知苦在初年。額闊頤尖。否還從晚景。眉髙目聳﹐尢且平平。眉壓耳掀﹐休言福徳。

福徳宮論曰﹕天倉地庫爲福徳宮﹐須要丰滿明潤相朝揖﹐重重祖蔭﹐福徳永崇。若陷缺不利﹐淺窄昏暗﹐災厄常見﹐人亡家破﹐蓋因心術損了陰騭﹐終是勉彊﹐神明不佑。气色靑主憂疑。赤主酒肉﹐忌口舌。白主災疾。紅黃吉兆。

十二相貌

詩曰﹕相貌須教上下停﹐三停平等更相生﹐若還一處無均等﹐好惡中間有攺更。

相貌者﹐先觀五嶽﹐次辧三停盈滿﹐此人富貴多榮。三停俱等﹐永保平生顯達。五嶽朝聳﹐官祿榮遷﹐行坐威嚴﹐爲人尊重。額主初運﹐鼻管中年﹐地閣水星﹐是爲末主。若有克陷﹐斷爲凶惡。

相貌宮論曰﹕骨法精神﹐骨肉相稱气相和﹐精神淸秀﹐如桂林一枝﹑昆山片玉﹐如珠藏淵﹐如玉隱石﹐貴顯名流﹐翰苑吉士。暗慘而薄者凶。气色滿面紅黃明潤﹐大吉之兆。

十二宮總訣

父母宮論曰﹕日月角須要髙﹐明淨則父母長壽康。低塌則幼失雙親。暗昧主父母有疾。左角偏﹐防父。右角偏﹐防母。或同父異母﹐或隨母嫁父﹐出祖成家﹐重重災注﹐只宜假養。方免刑傷。又云﹕重羅疊計﹑父母重拜﹐或父亂母淫﹐與外姦通﹐又主防父害母。頭側額窄﹐多是庶出﹐或因姦而得。又云﹕左眉髙﹐右眉低﹐父在母先歸。左眉上﹐右眉下﹐父亡母再嫁。額削眉交者﹐主父母早拋﹐是爲隔角﹐反面無情。兩角入頂﹐父母雙榮﹐更受祖蔭﹐父母聞名。气色靑﹐主父母憂疑﹐又有口舌相傷。黑白主父母喪亡。紅黃主雙親喜慶。

相容貴賤

夫人者﹐以頭爲主﹐以眼爲權。頭則身體之首﹐眼則形容之光。觀頭之方圓﹐視眼之黑白。頭因而必貴﹐目善而必慈。眼豎而性剛﹐眼露而性毒。斜視而懷妒忌。近視面神睛藏性剛彊﹐而心必曲。气溫柔﹐面貌必和。滿面靑藍﹐多逢邊否。紅黃不攺﹐必遇榮昌。黑白色侵﹐憂橫疾病紛紛。色紫見福祿以猶遲。赤色縱橫﹐信官災而將至。要知克子害兒﹐必是眼下無肉。臥平起﹐後嗣相從。眉中若旋﹐兄弟必全。眉橫一字﹐足義愛人。要知姦詐孤貧﹐看他鼻頭尖薄。官髙位顯﹐準頭圓似截簡。衰困中年﹐定是風門牙露。露齒結喉﹐相中大忌﹐男子如此﹐骨肉分離。婦人如此﹐防夫絕子。門小唇薄﹐此人多是多非。印上雜紋。決定難逃刑法。口角兩垂向下﹐因知姦詐便宜。欲知富貴聰明﹐須知眼如點漆。口如四字﹐唇似朱紅﹐兩角朝於天倉﹐定是公侯之位。眉髙耳聳﹐官祿榮遷。看部位相學堂﹐須要六處不陷。在僧道﹐則出入千人之上。在仕途﹐位至三公之際﹑初年水厄之憂。但有眉間黑子﹐痣生眼尾﹐中年必遭水厄。身肥項促﹐命不久長。要知貴賤吉凶﹐須有此本風鑑。

人身通論

﹝滿庭芳﹞額廣耳珠﹐頭圓足厚﹐瑩然美貌光輝。寬舒丰厚﹐形气類相隨。皆是五行分定。丰衣足食兩相宜。智慧者﹐眉淸目秀﹐聲少年知。肘龍並虎臂﹐山根明朗﹐地閣丰肥。更鼻垂懸膽﹐項有餘皮。賦性髙名磊落﹐面方皆厚宛如龜。眞个好﹐安全五嶽﹐壽數介齊眉。

四學堂論

官學堂

一曰眼爲官學堂﹐眼要長而淸﹐主官職之位。

祿學堂

二曰額爲祿學堂﹐額闊而長﹐主官壽。

內學堂

三曰當門兩齒爲內學堂﹐要周正而密﹐主忠信孝敬。疏缺而小主多狂妄。

外學堂

四曰耳門之前爲外學堂﹐要耳前丰滿光潤﹐主聰明。若昏沈愚齒之人也。

八學堂論

髙明

第一髙明部學堂﹐頭圓或有骨昂。

髙廣

第二髙廣部學堂﹐額勇不錯骨起方。

光大

第三光大部學堂﹐印堂平明無痕傷。

明秀

第四明秀部學堂﹐眼光黑多人隱藏。

聰明

第五聰明部學堂﹐耳有輪廓紅白黃。

忠信

第六忠信部學堂﹐齒齊周密白如霜。

廣徳

第七廣徳部學堂﹐舌長至準紅紋長。

班筍

第八班筍部學堂﹐橫起天中細秀長。八位學堂如有此﹐人生富貴多吉祥。

學堂詩

背負琴書不得名﹐學堂無位陷三停。人中一位若無應﹐空將年月在朝臣。欲說無官少保人﹑盜門靑气有羅紋。使於鼻上多紅气﹐可惜虛勞枉苦辛。月學尖兒義損財﹐初年流落更多災。官方門舌無人說﹐只有先賢相出來。

面三停

面之三停者﹐自髮際下至眉間爲上停﹐自眉間下至鼻爲中停﹐自準下人中至頦爲下停。夫三停者﹐以像三才也。上停像滅﹐中停像人﹐下停像地﹐故上停長而丰隆﹐方而廣闊者﹐主貴也。中停隆而直峻而靜者﹐主壽也。下停平而滿端而厚者﹐主富也。若上停尖狹缺陷者﹐主多刑厄之災﹐防克父母早賤之相也。中停短促編塌者﹐主不仁不義﹐智識短少﹐不得兄弟妻子之力﹐有主中年破損也。下停長而狹尖薄者﹐主無田宅﹐一生貧苦﹐老而艱辛也。三停皆稱﹐乃爲上相之人也。

論形有餘

形之有餘者﹐頭頂圓厚﹐腹背丰隆﹐額闊四方﹐唇紅齒白﹐耳圓成輪﹐鼻直如膽﹐眼分黑白﹐眉秀疏長﹐肩膊臍厚﹐胸前平廣﹐腹圓垂下﹐行坐端正﹐五嶽朝起﹐三停相稱﹐肉膩骨細﹐手長足方﹐望之巍巍然而來﹐視之怡怡而去﹐此皆謂形有餘也。形有餘者﹐令人長壽無病﹐富貴之榮矣。

論神有餘

神之有餘者﹐眼光淸瑩﹐顧盼不斜﹐眉秀而長﹑精神聳動﹐容色澄徹﹐舉止汪洋。恢然遠視﹐若秋日之照霜天﹔巍然近矚﹐似和風之動春花。臨事剛毅﹐如猛獸之步深山﹔出泉迢遙﹐似丹風而翔雲路。其坐也如界石不動﹐其臥也如鴉不遙﹐其行也洋洋然如平水之流﹐其立也昂昂然如孤峯之聳。言不妄發﹐性不妄躁﹐喜怒不動其心﹐榮辱不易其操﹐萬態紛錯於前﹐而心常一﹐則可謂神有餘也。神有餘者﹐皆爲上貴之人﹐凶災難人其身﹐天祿永其終矣。

論形不足

形不足者﹐頭頂尖蒲﹐肩膊狹斜﹐腰肋疏細﹐肘節短促﹐掌薄指疏﹐唇蹇額塌﹐鼻仰耳反﹐腰低胸陷﹐一眉曲一眉直﹐一眼仰一眼低﹐一睛大一睛小﹐一顴髙一顴低﹐一手有紋﹐一手無紋﹐唾中眼開﹐言作女音。齒黃而露﹐口臭而尖。禿頂無眾發﹐眼深不見睛。行步奇側﹐顏色萎怯。頭小而身大﹐上短而下長﹐此之謂形不足也。形不足者﹐多疾而短命﹐福薄而貧賤矣。

論神不足

神不足者﹐似醉不醉﹐常如病酒﹐不愁似愁﹐常如憂戚﹐不唾似睡。睡便覺﹐不哭似哭﹐常如驚怖﹐不嗔似嗔﹐不喜似喜﹐不驚似驚﹐不癡似癡﹐不畏似畏﹐容止昏亂﹐色濁﹐似染顚癇﹐神色傖﹐常如大失﹐恍忽張惶﹐常如恐怖。言語瑟縮﹐似羞隱藏﹐貌兒低摧﹐如遭淩辱。色初鮮而後暗﹐語初快而後訥﹐此皆謂神不足也。神不足者﹐多招牢獄之厄﹐宮亦主失位矣。

論骨肉

相人之身﹐以骨爲主﹐以肉爲佐。以骨爲形﹐以肉爲容。以骨爲君﹐以肉爲臣。然臣不能制君﹐反爲之逆理。若形好容惡﹐至老不作﹐容好形惡﹐乍苦乍樂。假使形容俱好﹐若有紋痣黑子﹐亦不爲佳。夫紋欲得深而正﹐黑子欲得大而明﹐凡相面見顴骨肉薄而開方者﹐主有權衡。若肉大骨藏﹐則無權衡。其人縱有官職﹐但常調而已。凡有相之人﹐或居貧賤﹐如鳳在地不久必翔﹐無相之人﹐忽居富貴﹐如艸非時而生﹐非地而出矣﹐必愈疾也。

相骨

骨節相金石﹐欲峻不欲橫﹐欲圓不欲粗。瘦者不欲露骨﹐肉不稱骨而骨露﹐乃多難有禍之人也。肥者不欲露肉﹐肥滯之人也不欲蒲﹐或滿而盈者乃是死人之相也。骨與肉相稱﹐气與血相應。骨寒而縮者﹐不貧則夭。謂背額而停偏﹐骨寒而肩聳。大凡物有不全﹐貧賤壽富夭折﹐故曰不貧則夭。日角之左﹐月角之右﹐有骨直起爲金城骨﹐位至三公。印堂有骨上至天庭﹐名天柱骨﹐從天庭貫頂﹐名伏犀骨﹐並位至三公。

面上有骨卓起﹐名爲顴骨﹐主權勢。顴骨相連人耳﹐名王梁骨﹐主壽考。自臂至肘爲龍骨﹐象君。欲長而大自肘至腕名虎骨﹐象臣。欲短而細骨欲峻而舒圓而堅直而應節緊而不租皆堅實之象。顴骨入鬢﹐名驛馬骨﹐左目上曰日角骨﹐右目上曰月角骨。骨齊耳爲將軍骨﹐撓日員爲龍角骨﹐兩溝外曰巨鏊骨﹐額中正兩邊爲龍角骨。

詩曰﹕骨不聳今且不露﹐又要圓淸兼秀气。骨爲陽兮肉爲陰﹐陰不多今陽不附。若得陰陽骨肉均﹐少年不貴終身富。

骨聳者天。骨露者無立。骨軟弱者﹐壽而不樂。骨橫者凶。骨輕者貧賤。骨俗者愚濁。骨寒者窮薄。骨圓者有福。骨孤者無親。又云﹕木骨瘦而靑黑色﹐兩頭粗大﹐主多窮厄。水骨兩頭尖﹐富貴不可言。火骨兩頭粗﹐無徳賤如奴。士骨大而皮粗厚﹐子多而又富。肉骨堅硬﹐壽而不樂﹐或有旋生頭角骨者﹐則享晚年福祿﹐或旋生頤額者﹐則晚年至富也。

詩曰﹕貴人骨節細圓長﹐骨上無筋肉又香﹐君骨臣相應輔﹐不愁無位食天倉﹐骨粗豈得丰衣食﹐部位應無且莫求﹐龍虎不須相克陷﹐筋纏骨上賤堪憂。

相肉

肉所以生血而藏骨﹐其象猶土生萬物而成萬物者也。丰不欲有餘﹐瘦不欲不足。有餘則陰勝於陽。不足則陽勝於陰。陰陽相勝﹐謂一偏之相淘爲陰骨爲陽﹐陰有餘神則生血﹐陽有餘神則生气肉以堅而實直而聳﹐肉不欲在骨之內﹐爲陰不足﹐骨不欲生肉之外﹐爲陽有餘也。故曰人肥則气短﹐馬肥則气喘﹐是以肉不欲多﹐骨不欲少也。暴肥气喘﹐速死之期。肉不欲橫﹐橫則性剛而暴。肉不欲緩﹐緩則性懦而怕。人肥不欲亂紋路﹐路漏者近死之兆。肉欲香而暖﹐色欲白而潤。皮欲細而滑﹐皆美質也。色昏而枯﹐皮黑而臭﹐寵多加塊非令相也。若夫神不稱枝榦﹐筋不束骨﹐肉不居﹐皮不包肉﹐速死之應也。

詩曰﹕骨人肉細滑如苔﹐紅白光凝富貴來﹐揣著如綿兼又暖﹐一生終是少凶災。肉緊皮粗最不堪﹐急如繃鼓命難長﹐黑多紅少須多滯﹐徧生光性急剛。欲識貴人公輔相﹐芝蘭不帶自然香。

鬼穀子神奇相法全書卷之二

五官總論

眉緊鼻端平﹐耳須聳義明﹐海口仰弓形﹐晚運必通亨。

緊者﹐眉不散疏也。端者﹐正也。平者﹐直也。聳者﹐提起也。明者﹐菱角分明也。大而有收拾爲海角﹐朝上而不露齒。曰弓﹐晚運專指口言。

五官說

五官者﹐一曰耳爲采聽官﹐二曰眉爲保壽官﹐三曰眼爲監察官﹐四曰鼻爲審辧官﹐五曰口爲出納官。

《大統賦》云﹕一官成﹐十年之貴顯﹐一府就十載之富丰。但於五官之中﹐倘得一官成﹐可享十年之貴也。如得五官俱成﹐其貴老終。

采聽官﹕耳須要色鮮﹐髙聳於眉﹐輪廓完成﹐貼肉惇厚﹐風門寬大﹐謂之采聽官成。

保壽官﹕眉須要寬廣淸長﹐雙分入鬢﹐或如懸犀新月之樣﹐魚尾丰盈髙居額中﹐乃爲保壽官成。

監察官﹕眼須要含藏不露﹐黑白分明﹐瞳子端定﹐光彩射人﹐或細長極寸﹐乃爲監察官成。

審辧官﹕鼻須要梁柱端直﹐印堂平闊﹐山根連印﹐年壽髙隆﹐難圓庫起﹐形如懸瞻﹐齊如截筒﹐色鮮黃明﹐乃爲審辧官成。

出納官﹕口須要方大﹐唇紅端厚﹐角弓開大合小﹐乃爲出納官成。

耳爲采聽官

成敗傾欹﹕傾﹐缺也。欹﹐低也。傾欹主破散成敗也。《萬金相》云﹕左耳缺先損父﹐右耳缺先損母﹐左右廢缺雙親並損。主妨克離祖亦不奇低十眉也。詩曰﹕偏堂降地﹐破祖無疑。兄弟稀少﹐自身不利。偏堂﹐耳名也﹐又口降地﹐耳低於眉。

聰明髙聳﹕髙聳﹐過於眉也。郭林宗曰﹕耳爲君﹐眉爲臣。君宜上而臣宜下。髙起過眉者﹐主貴﹐聰明文學﹐才俊富貴也。《萬金相》云﹕耳髙眉一寸﹐永不受貧困。又曰耳如攜起﹐名播人耳。宋齊丘曰﹕耳齊日角﹐曰大貴。許負曰﹕耳能齊日角﹐曾服不死藥。又主乎生病少壽長﹐才智過人。

皮粗靑黑飄蓬﹕郭林宗曰﹕左耳爲金星﹐右耳爲木星﹐色鮮者貴而安穩。若皮粗及靑色黑而幹者﹐主一生奔馳南北﹐散走他鄕﹐終無定基也。宋齊丘曰﹕皮粗靑黑﹐走異鄕。廣鑑集云﹕耳輪靑黑﹐腎藏喪不久也。飄蓬謂﹕如蓬艸也﹐中原郊野多生﹐俗名蓬子。根類竹根﹐其枝葉如楊柳﹐盤盤旋旋﹐團欒而生﹐圓如燈球﹐分圓若丈餘﹐秋天枯死之時﹐風吹出土。若東風起﹐吹輥往西無阻者﹐迆邐進去﹐忽然換西風。復吹遠東而去。若耳皮粗靑黑者﹐爲人似蓬艸﹐朝暮走他鄕。無定止也。

色如瑩玉﹐年少作三公﹕《廣鑑集》云﹕耳若貴賤﹐不取大公。先要色鮮﹐瑩白爲上。昔歐陽文忠公﹐耳白如面﹐名聲天下。《人倫大統賦》曰﹕白或過面﹐主聲譽之飛揚﹐瑩白貫輪﹐主信行之惇厚。

貼肉垂珠﹐紅潤自然﹐主財祿亨通﹕貼內者﹐隱伏也。紅潤者﹐垂珠鮮澤也。主平生財祿綿綿﹐百謀百成﹐千求千遂﹐天生自然富貴。《大統賦》云﹕壽越眉兮貴血﹐聰垂明兮富貼肉。許負云﹕耳貼肉﹐富貴足。《太淸神鑑》云﹕對面不見耳﹐問是誰家子。似此貼肉隱伏﹐而垂珠紅潤者﹐主平生旺相而長富貴﹐一歲人遠至十五歲﹐蔭成父母﹐病少之相。

若尖小直如箭羽﹐安得不孤窮﹕尖小者﹐謂之猴耳﹐主孤貧。如箭羽者﹐其耳形直豎似矢之翎﹐最爲貧賤之相﹐主十五歲男女﹐並有妨財破敗﹐長大貧賤孤獨之相。《五總龜》云﹕反耳無輪最不堪﹐直如箭羽少資糧。又曰﹕雙耳尖小多妨克。

命門難入指﹐壽元慳短﹐妄淺愚蒙﹕命門者﹐耳孔也﹐若窄小難入小指尖者﹐主愚頑短壽﹐無智之人。《洞中經》云﹕耳孔容鍼﹐家無一金。《太淸神鑑》云﹕耳門如墨﹐二十之客﹐夭壽也。

無輪兼反薄﹐家破囊空﹕薄者﹐主貧也﹐一歲至十五之內妨克破祖﹐長大孤貧﹐壽夭之相。《太淸神鑑》云﹕輪爲城內爲廓﹐城兜廓吉﹐廓兜城凶。金鏡經曰﹕耳無輪廓多破散。《大統賦》云﹕耳薄如紙﹐貧而早死。五總龜云﹕能可城兜廓﹐不可廓兜城。

厚大垂肩極貴﹐天年過八十方終﹕《廣鑑集》云﹕耳大四寸﹐髙聳垂肩者﹐主大貴壽長﹐蜀劉先主。耳毫垂肩﹐目顧其耳。宋太祖口方耳大。

只因是毫生竅內﹐頭自老龍鐘﹕毫者﹐孔內生毫也。龍鐘﹐竹名﹐其曲頭垂眉地﹐若人生耳毫﹐主長壽似龍鐘之竹﹐緩曲頭低﹐極老之相也。郭林宗曰﹕借問何人年過百﹐耳內生毫頭半白﹐項下雙絳成一縷﹐此是人間壽星魄。

論曰﹕

運限者﹐上古之壽﹐一百二十歲爲終﹐今之七十者稀﹐萬金相法﹐三主七十五歲爲約﹐左耳七年﹐右耳八年﹐男左女右﹐又天部十年﹐共二十五年爲初主。黑子生在輪上者主聰明﹐有大痣耳內者﹐壽長。垂珠上者﹐主有財。耳前命門者﹐主火厄﹐作事有始無終。耳顯三珠者﹐左定嗣﹐右定妻。一曰白珠﹐耳尖上貴陰亦同。二彩紅珠﹐右耳中生一珠一子﹐二珠五子﹐陰亦同。其珠如粟米大圓者應﹐如綠豆大圓者少應。气色瑩白紅潤者﹐貴而吉﹐黃者病﹐靑者腎衰﹐黑操者腎喪。忽輪上紅色如炎火者﹐七日口舌破財或暴焦﹐色慘靑色﹐其壽不永也。

眉爲保壽官

濃厚淹畱孤獨﹕眉黑稠濃密﹐主淹畱蹇滯久困。《五總龜》云﹕眉濃發厚人多滯。《萬金相》云﹕陽﹐男子也﹐陽得虎眉蹇滯﹐虎眉稠濃密也﹐主平生少快﹑二十六歲入運至三十五歲﹐此一運中主上五年多淹滯。

短促兄弟非宜﹕《廣鑑集》云﹕眉爲君﹐目爲臣﹐宜淸長過日﹐宜如雁行﹐若短不及目者﹐難爲兄弟﹐縱有二三四﹐終須不靠也。《萬金相》云﹕眉長於目﹐兄弟五六﹐眉如掃帚﹐兄弟八九。與目同等﹐兄弟一兩。短不及目﹐兄弟不足。縱有一兩﹐非是同腹。二十六至三十五﹐上四五年不利。

骨稜髙起﹐性勇好爲非﹕稜骨髙起者﹐言眉骨尖峻顯露也﹐則主人粗鹵﹐知進而不知退﹐知存而不知亡﹐知成而不知敗﹐自彊自勝﹐作事不應爲而彊爲。性暴好鬥﹐不可爲友之相也﹐平生宜遠之。

淸秀彎如月樣﹐文章顯折桂榮奇﹕《廣鑑集》云﹕眉是目之君﹐膽之苗﹐面之表也。若得淸秀彎如月樣﹐主爲人聰明智慧﹐文學博雅﹐必攀蟾桂﹐髙明富貴之相。知爲平生之福﹐二十六歲運至中主﹐便得顯煥功名。郭林宗曰﹕眉如新月祥。名譽四方聞。許負曰﹕眉如月弓﹐衣食不窮。《太淸神鑑》云﹕眉曲彎彎多學識。

印堂廣雙分入鬢﹐卿相位何疑﹕眉中爲印堂﹐名曰官祿宮﹑相貌宮﹑福徳紫气宮﹐一面之中﹐此位最幹禍福﹐所以眉毛欲得寬廣﹐雙分入鬢﹐主生平多福而貴﹐二十六歲人運行中﹐主大發功名。緯林眞人曰﹕眉爲羅計之星﹐宜闊而不欲侵犯紫气宮。陳圖南曰﹕翠眉入鬢﹐位至公卿。《廣鑑集》云﹕朝中無交眉宰相。

豎毛多﹐主殺﹐神剛气暴﹐豈有思維﹕豎眉者﹐謂眉毛直立而少也﹐多主殺性。《大統賦》曰﹕主性急神猛。好鬥貪殺﹐無思算之相也。又云﹕毛直性狠。

交頭並印促﹐背祿奔馳﹕頭交者﹐言兩頭印提交鎖﹐侵犯印堂也。蓋緣印堂是官祿宮﹐若得眉宇寬﹐則爲官平生安穩。若交促者無祿﹐而一生走驟愚夫。印堂又爲命宮﹐眉宇爲羅計星﹐羅計侵犯交促﹐不利財祿﹐胡人不在此限﹐神彊者不在此限﹐在此限卽爲平生之滯﹐三六交運至四十一﹐此四五年最緊。

橫直妨妻害子﹕夫直者﹐言眉毛。凡生直豎不順也﹐左妨子﹐右妨妻﹐左有如此妻子俱傷。然爲平生不利﹐二十八限至三十﹐此三年最是不利。

旋螺聚必執旗槍﹕旋螺﹐言其中毛盤旋似螺絲尾尖﹐盤盤旋旋而生者﹐主爲人剛健勇猛﹐可車前槍旗之首當先﹐無懼而戰也。

低壓眼相連不斷﹐運至必災厄﹕《廣鑑集》云﹕眉爲羅計之星﹐眼爲日月之象﹐相眉緊緊貼而與眼相連不斷者﹐是羅計二星侵犯太陰太陽﹐太陰太陽爲日月之臺﹐一身之主﹐二十六限至二十九不利﹐三十七八九亦不利。若孛星髙廣﹐日月分明﹐災禍減半。

論曰﹕

運限者﹐兩眉管四年人中主﹐左二年二十六七﹐右二年﹐二十八九眉生四理。黑子眉中生者﹐初主水厄﹐眉頭生者﹐主性剛﹐眉上生者主貴官。紋理眉中十字元字紋者﹐大亨。有坤卦紋者﹐祿二千石。有成土字並魚鳥形紋﹐主大將公卿之位。眉上气色忽然白者﹐主哭泣聲服忌。忽然紅色者﹐三日七日主口舌官訟。黃明入華蓋﹐日近遠喜信入宅。又主動出爲吉。眉中忽然生毫長﹐謂之壽毛﹐然不宜早生。萬金相云﹕二十生毛三十死﹐四十生毛命壽長﹐若四十之上忽然生一毫長者﹐三年內遇貴。

目爲監察官

兩眼浮光﹐雙輪噴火﹐殺人賊好姦謀﹕兩眼浮光者﹐謂噴突不收﹐光射人也。雙輪噴火﹐上下眼堂紅赤﹐如炎火噴外也﹐似此者則主人凶惡﹐姦狡貪鄙﹐衷懷姦盜之心。然平生之惡。三十歲入運﹐至三十五此五年大發。三十七至四十。此四年亦不利。《大統賦》云﹕睛如點漆。許負門﹕目中赤沙起﹐法死須妨己。又謂之蛇眼﹐赤沙便是噴火。

睛如點漆﹐應不是常流﹕《廣鑑集》云﹕兩睛黑光如點漆﹐昭輝明朗光彩射人者﹐投貴人臣﹐神仙髙士﹐奇異之相﹐然爲平生之福﹐三十歲至三十五歲﹐此六歲顯耀功名。

眼大者多攻藝業﹕《月波洞中經》云﹕眼睛大而端定﹐不浮不露﹐黑白分明者。主可學藝業﹐異於眾人。成家立業。

上視者勿與交遊﹕上視者﹐或看物觀望﹐或觀人昂面﹐睛昂向上視者﹐主爲人賊性﹐自彊自是﹐不容物﹐太察多疑﹐不可爲友﹐同行須在富貴之中﹐不可深交﹐又曰﹐上視者﹐人多狠。

斜觀狼目彊獨﹐性鏗吝更貪求﹕斜觀者﹐主人秉性剛彊﹐獨能堅吝者﹐自堅不施﹐貪鄙愛聚﹐損人安已﹐縱居富貴能文﹐亦不攺堅吝之心﹐口腹不能相應之人也。《廣鑑集》云﹕目爲心之外戶﹐觀其物外而知其內也。孟子曰﹕胸中正則眸子了焉﹐胸中不正﹐則眸子不能掩其惡也﹐善惡在目中偏正。善者。正視神淸睛定。惡則斜視不定神濁。《太淸神鑑》云﹕眼有些小病﹐心有些小毒﹐眼有十分病﹐心有十分毒。眼善心也善﹐眼惡心亦惡。﹝大統賦﹞云﹕斜盼者人遭其毒﹐然居富貴之書﹐只是心中不正﹐何況於小人乎。

圓大神光露﹐心懷凶狠﹐訟獄堪憂﹕若圓大眼睛突露光者﹐主凶暴﹐多招禍患﹐常遭囹圄之囚系﹐然爲平生之凶﹐二十八限至三十五歲不利。三十七八九亦然﹐𨿽居富貴﹐亦爲凶徒。若肯讀書﹐近君子遠小人﹐其凶減半。《月波洞中經》云﹕莫交眼突﹐往往見災。又曰﹐眼露心亦露。

似雞蛇鼠目﹐不濫須偸﹕《月波洞中經》云﹕雞目無痕﹐好鬥貪淫。蛇目上胞厚而心毒。鼠目左小竊盜﹐似者男女盜竊貪婪無恥﹐然居富貴﹐亦不攺姦妒之象。

三角深藏毒害﹕眼生三角﹐凶狠之人﹐常能損物害人﹐若是女子﹐妨夫不良。《大統賦》云﹕三角多嗔﹐爲妨夫命。刃者劍刃也﹐婦人眼生三角﹐如殺夫之劍也。

頻偸視﹐定無良籌﹕頻偸視者﹐謂談話之間﹐廣會之座﹐低目沈吟﹐常常用眼偸觀人者﹐乃爲人心性不定﹐多疑智淺之象。

神淸爽秀﹐長如鳳目﹐身顯作王侯﹕神淸秀者﹐瞳子瑩潔﹐黑白分明﹐如曉星光肘四遠也。長如鳳者。鳳目細長入鬢﹐極一寸五分﹐陰陽﹐大富大貴蜀關雲長﹐唐房玄齡俱應。

論曰﹕

運限者﹐兩目管六年﹐左目三十三十一二﹐右目三十四五。目有四神﹐黑子生在眼胞上者﹐貪婪作竊。眼下者妨害。气色者﹐三陰三陽﹐忽然生黑气﹐深者二五日﹐淺者二七日﹐家宅不寧﹐陰人是非。紅者火災。眼下鋪靑者﹐連累口舌。赤者官災。黑者破耗。黃明者最吉。陰人目下靑者喪夫。赤者產厄。眼尾其色瑩白光潤者﹐主夫位增遷﹐財祿之喜。

鼻爲審辧官

竅小鏗貪﹕竅者﹐鼻孔也。《萬金相》云﹕左右胞謂之仙庫﹐左胞名左庫﹐右胞名右庫﹐夫庫欲髙丰厚。竅者庫之戶也﹐戶欲小而齊﹐庫厚而隆﹐庫小而齊者﹐庫內有積也。庫狹而薄﹐戶大而薄者﹐庫無積也。竅小庫齊之相﹐好聚而不捨。戶寬反仰之相﹐無積而好施也。

髙隆顯宦﹕《廣鑑集》云﹕鼻爲土宿﹐萬物生於土﹐歸於土﹐象乎山嶽﹐山不厭髙﹐土不厭厚﹐義爲一面之表也。夫天地人三才之中﹐鼻爲人也﹐欲得髙隆而貴。《大統賦》云﹕惟鼻者﹐號嵩嶽﹐居中爲天柱而髙聳﹐梁貴乎丰隆﹐漢髙祖隆準﹐終爲平生之福﹐三十五至五十中﹐大顯功名。

偏斜曲陷堪傷﹕偏斜者﹐不端正﹐主孤滯也。曲者主孤貧。《萬金相》云﹕鼻偏左先損父﹐偏右先損母。又曰﹐梁柱不直﹐中年遭厄。六七八限至九六不利。許負曰﹕鼻仰突﹐多孤獨。陷者﹐地低四陷﹐瘡窩疵瘕痕傷也﹐亦主妨厄﹐最不利。《萬金相》云﹕印堂缺陷﹐財祿不旺﹐三十六歲﹐不利妻房。山根缺陷自身傷害﹐三十八歲﹐本身不利。金匱缺陷﹐鎖在他鄕﹐三十九遠出不利﹐亦重破祖。年上缺陷﹐哭聲不祥﹐四十歲孝服哭泣動。月孛缺陷﹐百事爲傷﹐四十一歲凡幹難成。壽上缺陷﹐作事乖舛﹐四十二歲﹐凡幹不利。準頭缺陷﹐人事不和﹐四十三歲﹐妨是非口舌。左庫缺陷﹐財物消散。四十四歲破財。右庫缺陷﹐橫事極多﹐四十五大破財。此十缺陷﹐然爲人限不利﹐必須更看別位滿缺乘除。若是神陷﹐色尾陷﹐文武陷﹐天地陷﹐色更靑赤﹐乃爲一生孤克﹐貧下之相也。蓋緣缺處多。若天地丰﹐目下平﹐日月明﹐魚尾滿﹐气色正﹐似此者﹐運至有災。《大統賦》云﹕完美宜官﹐破露憂辱﹐最忌準頭。

若還短促﹐未敢許榮昌﹕短促﹐鼻小局促也。《大統賦》云﹕巢窩﹐面之儀表﹐欲其廣大﹐主富貴。若短小局促﹐主貧賤。許負曰﹕鼻小莫求官。《大統賦》云﹕小而滯者作童僕。若鼻短促﹐童僕之相﹐爲平生貧賤﹐六六至五九﹐最不利於己。然鼻小之相﹐終身不富貴﹐縱有神骨﹐相貌亦不祥。

生怕十分昂露﹕昂露﹐鼻孔仰。孔爲二庫之門﹐十分昂露者﹐謂戶門開闊內無積也﹐難爲平生不利﹐五九大破。廣鑑相中﹐大忌鷹嘴露竅。《大統賦》云﹕井竈露破廚無粟。井竈者﹐鼻孔也﹐又云斜如菱藕之狀﹐困乏預儲﹐斜如菱藕者﹐鼻斜露似刀切藕也﹐預儲爲盛米之器也。困乏爲無米也。《照膽經》云﹕鼻孔外仰成惡敗。

如懸膽﹐必作朝郎﹕如懸膽者﹐其形從印堂隆隆懸垂﹐直下準頭﹐準頭完美如彈者是也。似懸掛豬羊之膽﹐有骨法﹐貴作朝郎﹐無骨法者﹐富有千金。《心鏡經》云﹕鼻如懸膽﹐終須貴﹐土曜當生得地來。若是山根連額起﹐定知榮貴作三臺。許負曰﹕鼻如懸膽﹐家財巨萬。《大統賦》云﹕圓如懸膽之形﹐榮食鼎﹐爲平生之福﹐六六至五九﹐大發財祿。

年壽上縱橫紋理﹐家破苦窮忙﹕鼻爲年壽二位﹐屬中央戊已上﹐萬物生成之地﹐又爲巢窩﹐欲其光隆無犯者吉﹐若有縱橫亂紋交雜者﹐破祖離家﹐一生弛驟奔波苦﹐終日揭貧困而厄。若得形正神剛﹐則主成敗走驟﹐若女子不可爲配。《大統賦》云﹕紋若亂交﹐愼勿爲乎眷屬﹐平生大破。

山根低折﹐田園不守﹐妻子先亡﹕低者﹐塌也。折者﹐橫紋斷流也。似此者則主破祖離巢﹐妨害妻子也。終爲平生之患﹐三十七至四十歲﹐運行到此﹐男女並同﹐蓋緣爲生日不順也。若更眉壓眼﹐神气薄﹐梁柱偏﹐輕則中年大病刑獄﹐重則喪軀矣。或得形正神彊﹐色明聲亮﹐其害減半。《五總龜》曰﹕月孛宮中折又尖﹐家財早破事相煎﹐妻兒晚見尢難保﹐況是屬少年。《萬金相》云﹕山根斷折﹐三十九四十一﹐三年命祿中。又曰﹕月孛名山根﹐又名疾厄宮﹐又名妻子宮。又名月孛宮﹐又名嶺斷宮﹐司囚宮﹐在山根上一分﹐名玉嶺根斷自身傷。又曰﹕嶺斷官司不自由﹐嶺根折斷自身休。山根嶺斷三十九﹐嶺根道斷自身休。又曰﹕山懸橋道耗財﹐主嶺山根金道三位折也。嶺根平梁﹐財聚﹐三位髙也﹐此三位嶺根道﹐於一面之中﹐諸部之內﹐最關禍福﹐學者可用意觀之。

鼻如鷹嘴樣狡狠﹕鷹嘴樣者﹐嶺根道三位細細低下﹐年壽孤聳﹐準頭尖垂向下者是也。可旁觀得見﹐主最毒。《廣鑑集》云﹕鼻如鷹嘴﹐啄人心髓。貧女曰﹕旁觀曲凸如鷹嘴﹐心裏姦謀暗殺人。許負曰﹕生伯如鷹嘴﹐一生姦詐不堪言。《月波洞中經》云﹕相中大忌鷹嘴露竅﹐似此者﹐主爲人最毒﹐常懷嫉賢妒能。外貌僞和假寬﹐內實毒害。然居富貴知書﹐不免貪婪姦狡﹐何況小人乎﹖又主好成要敗﹐四十五歲主人破財。

廣大巢窩須穩﹕《萬金相》云﹕鼻爲巢窩﹐人之家宅也。欲其梁柱端直﹐年壽丰隆廣大肉厚﹐接迎東西二嶽﹐準圓庫起者。主家宅廣人口多﹐三十六歲入運﹐至五十九歲﹐此十年大進入口並宅舍。《大統賦》云﹕梁廣者窩巢穩。

光明主財祿殊常﹕《太神神鑑》云﹕面部有五嶽之位﹐額爲南嶽衡山﹐屬離火。頦爲北嶽恆山﹐屬坎水﹐左顴爲東嶽泰山﹐屬震木﹐右顴爲西嶽華山﹐屬兌金﹐鼻爲中嶽嵩山﹐屬中央土﹐金木水火土﹐各有時﹐火主夏﹐水主冬﹐木主春﹐金主秋﹐惟土每季旺十八日﹐乃爲萬物生成之地﹐所以鼻貴乎髙隆光明色黃者﹐得其十之本色也﹐若有骨法者﹐主有貴祿﹐在庶人得財入宅。《大統賦》云﹕梁貴乎於隆貫額﹐髙也。色貴乎光瑩溢目﹐明也。許負曰﹕準明印正﹐諸事亨通。鬼谷先生曰﹕欲觀在任吉凶者﹐看年壽二位﹐一分黃明﹐一年無事﹐二分黃明﹐二載平安﹐三分黃明﹐三周吉利﹐若見非來之色﹐或靑或赤或黑﹐並主當年不利。《五總龜》曰﹕年壽四時黃。財帛喜非常。《廣鑑集》云﹕心善三陽光點點﹐左眼胞也。脾安鼻準見黃明﹐耳輪焦黑腎臟喪﹐年壽黃明福徳生﹐右目上下﹐忽然準頭明更淨﹐等閒有土是通亨﹐土者黃明也。自印堂至準庫中間﹐四季常得黃明。寒暑不侵。壽怒不變﹐乃爲平生之福也。

準頭黑﹐蘭臺暗摻﹐旬日必身亡﹕準頭者﹐是土之主。蘭臺﹐左鼻胞名蘭臺﹐又右爲廷尉。《海底眼》曰﹕夫鼻者﹐運五臟之精華﹐肺之苗。肺虛則通﹐而色瑩光明。無病多吉。肺災則塞﹐而色摻黑暗﹐大患至而多凶。若見準頭蘭臺包修黑暗者﹐大病速至﹐不出十日之內喪矣。病人最怕此色。

論曰﹕

運限者鼻管十年﹐自印堂二十八﹐至右庫五十。鼻有二節﹐黑於在山根者﹐主妨妻害子﹐鼻側﹐大凶不利﹐年上者兄弟難爲﹐印堂當中圓黑者﹐貴吉。夫气色印堂山根﹐光明者吉﹐暗慘者滯﹐年壽黃明者吉﹐黑病﹐赤官災﹐靑破耗﹐白哭泣﹐準頭黃明者﹐喜慶立至。黑大病﹐赤紅者破耗﹐白者破毒。

口爲出納官

短促﹑唇掀﹑色靑﹑齒露﹑偏邪﹐骨肉相煎﹕促者﹐口聚也。短者﹐橫窄也。促短者﹐並主孤也。《大統賦》云﹕口如吹火似寒酸。吹者撮聚也。《通神鬼眼相》曰﹕口有三聚﹐一曰猴口﹐吹火聚注﹐令人無子﹐孑立自身亡。二曰羊口﹐飲水聚注﹐令人孤寒﹐好歌樂﹐無衣糧。三曰鶴口﹐縮囊聚注﹐令孤寒﹐性寡親子另房。唇掀者﹐口唇翻蹇也﹐亦主弧克。《太淸神鑑》曰﹕眼露睛﹐唇皮蹇﹐男憂賊盜﹐女憂產難。若去寺觀及出家﹐免得一身見八難。靑色者﹐言唇气靑黑﹐亦主弧貧。《五總龜》云﹕貧窮似鼠常靑黑﹐破盡田園不住家。《大統賦》云﹕靑黑禍發﹐齒露者﹐凡語笑露齒牙﹐孤克。《廣鑑集》云﹕相中大忌露齒也。偏斜者﹐口不正也﹐亦主孤貧。《萬金相》云﹕海朝文﹑陽十七禍至﹐陰二八大病。海朝武﹐陽二八災病﹐陰十七禍生﹐文左武右也。又曰﹐水星不正﹐骨肉相煎。水星﹐口也。骨肉﹐六親也。然主平生之象﹐五十六歲入運﹐至六十四歲不利骨肉。

闊而不正﹐虛詐不堪言﹕橫曰不收﹐而偏斜不正者﹐主爲人多姦猾﹐虛謬不實。《大統賦》曰﹕大言無信者略綽﹐賂綽者﹐卽橫闊不收也。《五總龜》曰﹕若傷歸於左胖﹐是非姦詐愛便宜﹐口唇左邊也。

偏薄是非謗訕﹕偏薄者﹐口唇薄橫偏也﹐主好說談﹐是非謗訕者﹐不知己口快舌長。專提人語失﹐取笑渾語﹐毀善譏調﹐不顧忌諱﹐似此之人﹐𨿽居富貴﹐亦不脫小人也。《五總龜》曰﹕水星偏陷兩頭垂﹐尖薄無稜作乞兒。無稜者﹐薄也。

如朱抹﹐名譽相傳﹕如朱抹者﹐口唇紅鮮﹐似塗抹朱砂之紅色也﹐主文章才俊﹐其姓名傳揚四方。陳圖南曰﹕唇如潑砂﹐富貴如華﹐紅色也。許負曰﹕口如含丹﹐不受饑寒。郭林宗曰﹕唇紅齒白食天祿﹐多藝多財又多富。《貧女》曰﹕貴人唇紅似潑砂﹐更加四字足榮華。然主平生之貴﹐五十六歲入運﹐大發財祿。

唇裏紫﹐食肉千里﹐衣祿自天然﹕唇鮮紫紅色者﹐主富貴。可食千里之爵祿﹐乃爲天生自然之福﹐平生之貴﹐五十六入限快。

覆載多紋理﹐掩人過惡﹐得子孫須賢﹕覆載﹐唇之名也。《萬金相》云﹕上層名金覆﹐下層名金載﹐若唇上下有紋理多者﹐主爲人寬和﹐見善多爲﹐遇惡勸歸於善﹐而喜避其惡﹐又招貴子賢孫。《大統賦》云﹕上下紋交子孫眾﹐周匝稜利仁信全。

食時多哽咽﹐必主﹕哽咽者﹐喫飯食吞噎﹐向喉咽之中﹐作沃沃之聲是也。者﹐平生蹇滯不通。張紫菱曰﹕食爲性之本﹐所以欲詳而不暴﹐啜不欲聲﹐吞不欲鳴也。《五總龜》曰﹕鳥啄豬食最賤客﹐相他衣食必無終﹐咽粗急者人多燥﹐鼠食從來飲食空。又曰﹕相食看詳緩﹐窮忙豈合宜﹐更嫌將鳥啄﹐更總合淋漓﹐性暴吞須急﹐心寬食必遲﹐問君榮貴處﹐牛哺福相隨。

常向睡中不合﹐泄元气﹐天促天年一﹕口者﹐宜言語以接萬物。博飲食以安五臟﹐造化之權﹐禍福之柄。唇爲口之城廓﹐舌之門戶﹐一開一合﹐榮辱所系也。所以夜睡開口者﹐泄其元气﹐元气旣泄﹐壽不永也。

親曾見低垂兩角﹐常被世人嫌﹕兩角下垂者﹐無衣食也﹐最招人憎嫌。《五總龜》曰﹕口者﹐心之外表﹐賞罰之所出﹐榮辱之所關。欲端而厚﹐言不亂髮﹐謂之口徳。若多言而亂髮者﹐謂之口佞。若方廣有稜者﹐主壽。形如弓稍向上者﹐主貴。若尖而薄反者﹐主賤。若黑子生於上唇者﹐平生酒肉來自然。生於口角者﹐災滯。生於壽帶人口﹐主饑餓而死。女人唇生黑子者﹐主淫﹐無媒而自嫁也。

論曰﹕

運限者﹐口管十五年﹐爲末主﹐五十六至六十四。口有三聚﹐黑子生在唇上者﹐主一生得酒食﹐唇內亦然。口角生者﹐末主水災。紋理者壽帶人口直﹐饑餓不食而死。气色紅潤者﹐則貴。黑者賤。靑者毒﹐白者亦然。黃者病。惟口黃明者﹐最吉。

論男女五官

夫人身手欲得厚﹐大小相覆﹐滑淨光澤﹐必應豪貴﹐顏色光潤﹐財祿日進。夫人顏色惡者﹐絕無官分。《墳經》云﹕頭小爲一極﹐不得上天力。額小爲二極﹐不得父母力。目小爲三極﹐無有廣知識。鼻小爲四極﹐農作無休息。口小爲五極﹐無有盛衣食。耳小爲六極﹐方命難量測。頭𨿽大﹐額無角。目𨿽大﹐無廓落。無相也。鼻𨿽大﹐梁柱弱。口𨿽大﹐語略綽。耳𨿽大﹐無輪廓。腹𨿽大﹐近上著。非奴卽作客。是無相。頭𨿽小﹐方且平。目𨿽小﹐精且明。鼻𨿽小﹐梁柱成。口𨿽小﹐語媚生。如此之人法主聰明﹐兼不少衣食。夫女人共語未了﹐卽面看地﹐如此之人﹐必有病也。夫女人當共人語﹐手拈衣帶者﹐便低頭答者﹐必有奸淫之事也。

五嶽

額爲衡山。頦爲恆山。鼻顴嵩山。左顴爲泰山。右顴爲華山。

中嶽要得髙隆﹐東嶽須聳﹐而朝應不隆不峻﹐則無勢﹐爲小人﹐亦無髙壽。中嶽薄面無勢﹐則四嶽無主﹐縱別有好處﹐不至大貴﹐無威嚴重權﹐壽不甚遠。中嶽不及且長者﹐止中壽﹐如尖薄﹐晚年見破﹐到頭少稱意。南嶽傾側﹐則主見破﹐不宜長家。北嶽尖陷﹐未主無成﹐終亦不貴。東西傾倒無勢﹐則心惡毒無慈愛﹐五嶽須要相朝。

四瀆

耳爲江瀆。目爲河瀆。口爲淮瀆。鼻爲濟瀆。

四瀆要深遠成就﹐而涯岸不走﹐則財谷有成﹐財物不耗多蓄積。耳爲江瀆﹐竅要闊而深﹐有重城之副﹐緊則聰明﹐家業不破。目爲河瀆﹐深爲壽﹐小長則貴﹐光則聰明﹐淺則短命﹐昏濁多滯﹐圓則多夭﹐不大不小﹐貴。口爲淮瀆﹐要方闊﹐而唇吻相覆載﹐上薄則不覆。下薄則不載﹐不覆不載則無壽﹐無晚幅。不覆則家必覆。鼻爲濟瀆﹐要丰隆光圓﹐不破不露﹐則家必富。

五星六耀說

五星﹕金﹑木﹑水﹑火﹑土也。

六耀者﹕太陽﹑太陰﹑月孛﹑羅喉﹑計都﹑紫气。

火星須得方﹐方者有金章。﹝額也﹞紫气須得圓﹐圓者有髙官。﹝印堂﹞土星須要厚﹐厚者得長壽。﹝鼻也﹞木星須要朝﹐五福並相饒。﹝右耳﹞金星須要白﹐官位終須獲。﹝左耳﹞羅喉須要長﹐長者食天倉。﹝左眉﹞計都須要齊﹐齊者有妻兒。﹝右眉﹞月孛須要直﹑直者得衣食。﹝山根﹞太陰須要黑﹐黑者有官職。﹝右眼﹞太陽須要光﹐光者福祿彊。﹝左眼﹞水星須要紅﹐紅者作三公。﹝口也﹞

五星六耀決斷詩

金木星是耳﹐貴要輪廓分明﹐其位紅白色不均﹐大小如門闊﹐生得端正不反﹐不尖不小﹐一般更是髙過眉眼﹐白色如銀樣大好﹐其人當生﹐得金木二星照命﹐發祿定早。若反側窄﹐或大或小﹐爲陷了金木二星﹐其人損田宅﹐破財帛﹐無學識也。

詩曰﹕金木成雙廓有輪﹐風門容指主聰明﹐端聳直朝羅計上﹐富貴榮華日日新。左金耳也。金本開花一世貧﹐輪翻廓反有艱辛。於中若有爲官者﹐終是區區不出塵。右木耳也。水星是口﹐名爲內學堂﹐須要唇紅闊四角﹐人中深﹐口齒端正﹐有文章爲官食祿。若唇齒粗﹐口角垂﹐黃色主貧賤。

詩曰﹕口含四字似朱紅﹐兩角生稜向上宮﹐定是文章聰俊士﹐少年及第作王公。

水星略綽兩頭垂﹐尖薄無稜是乞兒﹐若是偏將居左右﹐是非姦詐愛便宜。口也。

火星是額﹐凡額廣闊﹐髮際深者﹐有祿位衣食﹐及子息四五人﹐其人有藝學﹐父母尊貴﹐當生命宮﹐得火星之力﹐入命有田宅﹐壽九十九。如尖陋有多紋理者﹐是陷了火星﹐乃不貴﹐無子息一二人﹐至老不得力﹐衣食平常﹐又不得兄弟力﹐主貧﹐無大壽﹐損妻破財。

詩曰﹕火星宮分闊方平﹐潤澤無紋气色新﹐骨聳三條川字樣﹐少年及第作公卿。火星尖狹是常流﹐紋亂縱橫主配囚﹐赤脈兩條侵日月﹐刀兵赴法死他州。額也。

土星是鼻﹐須要準頭丰厚﹐兩孔不露﹐年上壽上平滿直﹐端聳不偏﹐其人當不陷了土星﹐入命並滿三分﹐主有福祿壽。如中嶽土星不正﹐準頭尖露﹐更準頭髙﹐其人陷了中嶽土星﹐主貧賤﹐少家業﹐主心性不直。

詩曰﹕土宿端圓似截筒﹐竈門孔大卽三公﹐蘭臺廷尉來相應﹐必主聲名達聖聰﹐土宿歪斜受苦辛﹐準頭尖薄主孤貧﹐傍觀勾曲如鷹咀﹐心裏姦謀必害人。鼻也。紫气星印堂下﹐是印堂分明﹐無直紋圓如珠﹐主人必貴。白色如銀樣﹐主大富貴。黃者有衣食。如窄不平勻﹐有隱紋者﹐不吉﹐子息二三人﹐不得力﹐無厚祿﹐損田宅。

詩曰﹕紫气宮中闊又圓﹐拱朝帝主是英賢。蘭臺廷尉來相應﹐末主官榮盛有錢。紫气宮中窄又尖﹐小短無腮更少男。自小爲人無實學﹐衣食瀟條更沒添。印堂。太陰太陽﹐是眼﹐要黑白分明﹐長細雙分入鬢者﹐黑睛多﹐白睛少﹐光彩者﹐其人當生得陰陽二星照命﹐作事俱順﹐骨肉俱貴。如黑少白多﹐黃赤色﹐其人陷了二星﹐損父母害妻子﹐破田宅多災短命。

詩曰﹕日月分明是太陽﹐精神光彩一般彊﹐太陽爲官不拜當朝相﹐也合髙遷作侍郎。左眼日月斜窺赤貫瞳﹐更嫌孤露又無神。太陰陰陽枯暗因刀死﹐莫待長年主惡終。右眼月字星是山根﹐從印堂直下分破者﹐其人當遭月孛照命。陷了山根﹐主子孫不吉﹐定多災厄﹐修讀無成﹐破產﹐刑妻害子息。

詩曰﹕月孛宜髙不宜低﹐瑩然光彩似琉璃。爲官必定忠臣相﹐末主髙官有好妻。月孛宮中狹又尖﹐家財早破事相煎。爲官豈得榮髙祿﹐孛位當生困歲年。山根羅計星是眉﹐二星粗黑﹐過目入鬢際者﹐此衣祿之相﹐子息父母皆貴﹐親眷亦責。此二星入命。如眉相連橫赤色更短﹐主骨肉子息多犯惡死。

詩曰﹕羅計星君秀且長﹐分明貼肉應三陽。左羅不惟此貌居官職﹐恩義彰名播遠方。羅喉稀疏骨聳髙﹐爲人性急愛凶豪。眉毛姦邪狀似垂楊柳﹐兄弟同胞有旋毛。右計

六府論法

六府者﹐兩輔骨﹑兩顴骨﹑兩頤骨﹐欲其充實相輔﹐不欲支離孤露。《靈臺祕訣》云﹕上二府自輔角至天倉﹐中二府自命門至虎耳﹐下二府自腮骨至地閣。六府充直﹐無缺陷瘢痕者﹐主財旺。天倉峻起多財祿﹐地閣方停萬頃田﹐缺者不合。

三才三停論

三才者﹕額爲天﹐欲闊而圓﹐名曰有天者貴。鼻爲人﹐欲旺而齊﹐名曰有人者壽。頦爲地﹐欲方而闊﹐名曰有地者富。

三停者﹕髮際至印堂爲上輔﹐是初主。自山根至準頭爲中輔﹐是中主。自人中至地閣爲下輔﹐是末主。

自髮際至眉爲上停﹐眉至準頭爲中停﹐準頭至地閣爲下停。訣曰﹕上停長﹐老吉昌﹐中停長﹐近君王﹐下停長﹐少吉祥。三停平等﹐富貴榮顯。三停不均﹐孤夭貧賤。

詩曰﹕面上三停仔細看﹐額髙須得耳門寬。學堂三部奚堪足﹐空有文章恐不官﹐鼻梁隆起如懸膽﹐促者中年壽不長。地閣滿來田地盛﹐天廷平闊子孫昌。

相三主

額尖初主災﹐鼻歪中主逃。欲知晚景事﹐地閣喜方髙。

論三柱

論三柱頭爲壽柱﹐鼻爲梁柱﹐足爲棟柱。

相身三停

身分三停﹐頭爲上停﹐人矮小而頭大長者﹐有上梢無下梢﹔身長大而頭短小者﹐一生貧賤。自肩至腰﹐爲中停﹐要相稱﹐短而無壽﹐長則貧。腰軟而坐俱動者﹐無力而無壽。自腰至足爲下停﹐要與上停齊而不欲長﹐長則多病。若上中下三停﹐長大短小不齊者﹐此人無壽﹐一身三停相稱爲美。

上停丰秀厚而長﹐此是平生大吉昌﹐若是下停長且薄﹐似此貧窮走四方。身上三停頭足腰﹐看他長短要均調﹐上長下短公侯相﹐長短無差福不饒。中停長者人多貴﹐背聳三山足寶珍﹐萬一腳長身又短﹐區區浪走一凡民。又云﹕下長上短賤人體﹐形貌漧枯骨又粗﹐若見眼圓如竹葉。中年裏面產田無。上停短﹐下停長﹐終日區區促壽疆。上停長﹐下停短﹐衣食自然倉廩滿。三停俱短無虧陷﹐五嶽端嚴富貴全﹐上下兩停兼短促﹐一生終是受。

五行形相

詩曰﹕木瘦金方水主肥﹐土形惇厚背如龜﹐上尖下闊名爲火﹐五樣人形仔細推。木色靑兮火色紅﹐土黃水黑是眞容﹐只有金形是帶白﹐五般顏色不相同。靑主憂兮白主喪﹐黑主重病及官方﹐若還進職並添喜﹐看取所黃滿面光。

五行相說

夫人之受精於水﹐稟气於火﹐而爲人。精合而後神生﹐神生而後形全﹐是知全於外者﹐有金木水火土之相﹐有飛禽走獸之相。金不嫌方﹐木不嫌瘦﹐水不嫌肥﹐火不嫌尖﹐土不嫌濁。似金得金﹐剛毅深。似木得木﹐貲財足。似水得水﹐文學貴。似火得火﹐見機果。似土得土﹐厚匱庫。故丰厚嚴謹者﹐不富卽貴。淺薄輕燥者﹐不貧則夭。如女子之气﹐欲其和媚﹐相貌欲其嚴整﹐若此者不富則貴也。

論形

人秉陰陽之气﹐肖天地之形﹐受五行之資﹐爲萬物之靈者也。故頭象天﹐足象地﹐眼象日月﹐聲音象雷霆﹐血脈象江河﹐骨節象金石﹐鼻額象山嶽﹐毫髮象艸木。天欲髙遠﹐地欲方厚﹐日月欲光明﹐雷霍欲震響﹐江河欲潤﹐金石欲堅﹐山嶽欲峻﹐艸木欲秀﹐此皆大槪也﹐然郭林宗有觀人八法﹐是也。

論神

夫形以養血﹐血以養气﹐气以養神﹐故形全則血全﹐血全則气全﹐气全則神全。是知形能養神﹐托气而安也。气不安﹐則神暴而不安﹐能安其神﹐其惟君子乎。寤則神遊於眼﹐寐則神處於心﹐是形出處於神﹐而爲形之表﹐猶日月之光﹐外照萬物﹐而其神固在日月之內也。眼明則神淸﹐眼昏則神濁。淸則貴﹐濁則賤。淸則寤多而寐少﹐濁則寤少而寐多。能推其寤者﹐可以知其貴賤也。夫夢之境界﹐蓋神遊於心﹐而其所遊之遠﹐亦不出五臟六腑之間﹐與夫耳目視聽之門也。其所遊之界﹐與所見之事﹐或相感而成﹐或遇事而至﹐亦吾身之所有也。夢中所見之事﹐乃吾身中﹐非出吾身之外也。白眼撣師說﹕夢有五境﹕一曰靈境﹔二曰寶境﹔三曰過去境﹔四曰見在境﹔五曰未來境。神燥夢生﹐神靜則境滅。夫望其形﹐或灑然而淸﹐或朗然而明﹐或凝然而重﹐然由神發於內而見於表也。神淸而和﹐徹明而秀者﹐富貴之相也。昏而柔弱﹐濁而結者﹐貧薄之相也。實而靜者其神安﹐虛而急者其神燥。

達摩相主神有七

藏不晦﹐藏者不露也。晦者無神也。安不愚﹐安者不搖動也﹐愚者不變通也。發不露﹐發者發揚也﹐露者輕跳也。淸不枯﹐淸者神逼人也﹐枯者神而死也。和不弱﹐和者可親也﹐弱者可狎也。怒不爭﹐怒者正气也﹐爭者戾气也。剛不孤。剛者可敬也﹐孤者可惡也。

詩曰﹕神居形內不可見﹐气以養神爲命根﹐气壯血和則安固﹐血枯气散神光奔。英標淸秀心神爽﹐气血和調神不昏。神之淸濁爲形表﹐能定貴賤最堪論。

論气

夫石蘊玉而山輝﹐沙懷金而川楣﹐此至精之實﹐見乎色而發於形也。夫形者質也﹐气所以充乎質﹐質因气而宏。神完則气寬﹐神安則气靜。得失不足以暴其气﹐喜怒不足以驚其神。則於徳爲有容﹐於量爲有度﹐乃重厚有福之人也。形猶材﹐有杞梓荊棘之異﹐神猶士﹐所以治材用其器﹐聲猶器﹐聽其聲﹐然後知其器之美惡﹔气猶馬﹐馳之以道善惡之境。君子則善養其材﹐善禦其徳﹐又善治其器﹐善禦其馬。小人反是。其气寬可以容物﹐和可以接物﹐淸可以表物﹐正可以理物。不寬則隘﹐不和則戾﹐不剛則懦﹐不淸則濁﹐不正則偏。視其气之淺深﹐察其色之燥靜﹐則君子小人辧矣。气表而舒﹐和而不暴﹐爲福壽之人。急促不均﹐暴然見乎色者﹐爲下賤之人也。醫經以一呼一吸爲一息﹐凡人一晝夜計一萬三幹五百息﹐今觀人之呼吸﹐疾徐不同﹐或急者十息﹐遲者尙未七八。而老肥者大疾﹐勿其者差遲﹐故恐古人之言﹐猶未盡理。夫气呼吸發乎顏表﹐而爲吉凶之兆﹐其散如毛髮﹐其聚如黍米。望之有形﹐按之無迹﹐苟不精意以觀之﹐則禍福無憑也。气出入無聲﹐耳不自察﹐或臥而不喘者﹐爲之龜息气象也。呼吸气盈而身動﹐主死之兆也。孟子不顧萬鐘之祿﹐能養气者也﹐爭可欲之利﹐悻悻然戾其色而暴其气者﹐亦何以論哉。

詩曰﹕气乃形之本﹐察之見賢愚﹐小人多急躁﹐君子則寬舒。暴戾災相及﹐深沈福有餘﹐誰知公輔量﹐虛受若重淵。柳莊曰﹕從髮際至承漿左右﹐气止一百二十五部﹐若言黑子皆爲助相﹐視其骨气美者爲妙也。

論五音

五行散而爲萬物﹐人生萬物之上﹐聲亦辧其五音。故木音嘹亮髙暢﹐激越而和。火音焦烈燥怒﹐如火烈之聲。金音和而不戾﹐潤而不枯﹐如調簧奏曲﹐玉磬流音。水音圓而淸﹐急而暢﹐感條達之間也。與形相養相生者吉﹐與形相克相犯者凶。

論聲

夫人之有聲﹐如鐘鼓之響﹐器大則聲宏﹐器小則聲短﹐神淸則气和﹐气和則聲潤﹐深而圓暢也。神濁則气促﹐气促則聲焦急而輕嘶也。故貴人之聲﹐多出於丹田之中﹐與聲气相通﹐混然而外達。丹田者﹐聲之根也。舌端者﹐聲之表也。夫根深則表重﹐根淺則表輕﹐是如聲發於根而見於表也。若夫淸而圓﹐堅而亮﹐緩而烈﹐急而和﹐長而有力﹐勇而有節﹐大如洪鐘騰韻﹐鼉鼓振音﹐小如玉水流鳴﹐琴徽奏曲﹐見其色則然而後動﹐與其言久而後應﹐皆貴人之相也。小人之言﹐皆發舌端之上﹐促急而不達﹐何則急而嘶﹐緩而澀﹐深而滯﹐淺而澡大﹐大則散﹐散則破﹐或輕重不均﹐嘹亮無節﹐或睚毗而暴﹐繁亂而浮﹐或如破鑼之響﹐敗鼓之鳴﹐又如寒鴉哺雛﹐鵝雁哽咽﹐或如病猿求侶﹐孤雁失羣﹐細如蚯蚓發吟﹐狂如靑鼉夜噪﹐有如犬之吠﹐如羊之鳴﹐皆賤薄之相也。男有女聲單貧賤﹐女有男聲亦妨害﹐然身大而聲小者凶﹐或乾濕而不齊﹐謂之羅网聲。大小不均﹐謂之雌雄聲。或先遲而後急﹐或先急而後遲﹐或聲未止而气先絕﹐或心未舉而色先變﹐皆賤之相也。夫神定於內﹐气和於外﹐然後可以接物非難﹐言有先後之敍﹐而色亦不變也。苟神不安而意不和﹐則其言失先後之敍﹐辭色撓矣﹐此小人之相也。夫人稟五行之形﹐則气聲亦配五行之象也。故土聲深厚﹐木聲髙唱﹐火聲焦烈﹐水聲緩急﹐金聲和潤。又曰﹕聲輕者斷事無能﹐聲破者作事無成﹐聲濁者謀運不發﹐聲低者鹵鈍無文。淸吟如澗中流水者﹐極貴。發聲澑亮自覺如甕中之響者﹐主五福全備之人也。

聽聲篇

聲小亮髙﹐賢貴之極﹔語聲細嫩﹐必主貧寒﹐兼須危困。女人雄聲﹐終身不榮﹐良人早殞﹐虛有夫名。男子雌聲﹐妨婦多兒﹐女聲急切﹐妨夫一絕。

詩曰﹕木聲髙唱火聲焦﹐和潤金聲最富饒﹐土語卻如深甕裏﹐水聲圓急又飄飄。貴人音韻出丹田﹐气實喉寬響又堅﹐貧賤不離唇舌上﹐一生奔走不堪言。聲大無形﹐托气而發﹐賤者浮濁﹐貴者淸趣。太柔則靡﹐太剛則折。隔山相聞﹐圓長不缺﹐斯乃貴人﹐遠見風格。

富格例

形厚﹑神安﹑气淸﹑聲揚﹑眉闊﹑耳厚﹑唇紅﹑鼻直﹑面方﹑背厚﹑腰正﹑皮滑﹑腹垂﹑牛齒﹑鵝行﹐以上皆富貴相也﹐主少年奮發﹐家財丰厚也。

大富格

耳大貼肉﹐鼻如簽筒﹐鼻如懸膽﹐面黑身白﹐背聳三山﹐聲如遠鐘﹐背闊胸平﹐腹大垂下﹐頭皮寬大﹐主大富也。

中富格

三停平等﹐五嶽朝歸﹐五長俱全﹐五短俱全﹐五露俱全﹐眼如丹鳳﹐聲似鳴鐘﹐秉此格者﹐主中富也。

貴格例

面黑身白﹐面粗身細﹐腳短手長﹐身小聲大﹐龍來吞虎﹐面短眼長﹐不臭而香﹐肉角少頂﹐以上皆貴相也。若人有此相﹐求功名者官髙職顯﹐求財利者錢谷巨富之相也。

大貴格

虎頭燕頷﹐日月角起﹐伏犀貫頂﹐眼有定睛﹐鳳閣插天﹐兩手垂膝﹐口中容拳﹐舌至準頭﹐虎步龍行﹐雙鳳眼﹐此爲大貴之相也。

中貴格

須如鐵綫﹐耳白過面﹐眼如點漆﹐上長下短﹐口如四字﹐三十六牙﹐龍吞虎吻﹐此爲中貴之相也。

小貴格

天庭髙聳﹐地閣方圓﹐小便如珠﹐大便方細﹐齒白而大﹐眉疏目秀。口如弓角﹐唇似朱紅﹐此爲小貴之相也。

富相口訣

腰圓背厚者富貴﹐有梁柱左右顴起﹐口方﹐而地閣方圓﹐四維有朝拱者﹐主富之相。气色潤秀﹐身體細膩﹐面正平滿﹐背格古怪淸奇者﹐主富。手背厚﹐行立坐食端正者﹐主富。精神秀異﹐舉止沈重者﹐主富相也。

貴相口訣

看官貴在眼有神﹐有骨聳秀﹐皆異常人。身短而面長者貴﹐面方限長者貴﹐肩背重厚者貴﹐頭有角骨者貴﹐面有骨格者貴﹐鳳目龍睛者貴﹐額有角起﹐聲音淸亮﹐耳白如面﹐額有頭稜者貴。胡須似鐵﹐手足似玉。不貴而富。

壽相格

顴骨重貫耳者壽﹐命門光澤者壽。項下有皮如條者﹐長壽之相也。雙條妻皆老﹐一條則孤。人中著齒而齊者福壽。喉音髙者﹐臥而不喘﹐謂之龜息﹐乃壽相。顴骨相連﹐人耳後骨髙起﹐年壽上不陷者﹐主壽。耳是木星又爲壽星﹐山根上正直者主福壽。耳後有骨名﹐壽星骨﹐生丰起者﹐長年腦後三玉枕如果栗者﹐福壽。鼻碰隆起者壽相。食物急﹐登混緩者壽﹐五嶽丰隆﹐法令分明﹐眉有長毫﹐項有餘皮﹐額有橫骨﹐面皮寬厚﹐聲音淸響﹐背肉負厚﹐胸前平闊﹐齒齊堅密﹐行坐端莊﹐兩目有神﹐耳有長毫﹐鼻梁髙聳﹐以上皆壽相﹐與各格同看也。

福徳格例

眉長過目主妻得美貌曉事。眉如新月主人聰明﹐文章折桂﹐舉業有成。面有和气主髙人相敬﹐陰人得力。星辰拱朝主人作事有成有立之命。金木朝元主有口祿兼得遠方財物。目秀而長主貴人相敬﹐有財壽祿全。

成格例

正面開敷﹐城郭端正﹐眼光不流﹐五拱六滿﹐三處平闊﹐三光五澤。

成敗不足格

地角尖削者主成敗。骨節組惡﹐面上塵埃﹐面赤气黑﹐行步擺搖者﹐主成敗﹐鼻露梁者主耗散。

進格例

紅黃不攺﹐五嶽光華﹐气和色潤﹐气宇軒昂﹐五星朝拱﹐四瀆無傾。

退格例

額上斷紋﹐口眼偏斜﹐背皮單薄﹐气色塵昏﹐灰色如黑﹐城郭欠明﹐鼻露土流﹐齒牙不齊。印堂穿破﹐兩耳焦黑。

動格例

耳反無輪﹐山根無肉﹐面無城郭﹐上短下長﹐身長項長﹐三尖六削。

散格例

雙眉尾散﹐兩耳無弦﹐面無城郭﹐鼻頭仰露﹐四大空亡﹐面皮急繃﹐气色煙塵﹐紋破痣侵。

發達口訣

滿面光潤者發達﹐紅黃滿面者發財﹐气體克越者發福。神气淸爽者發福也。

淸閒安樂

手足細膩﹐一生淸閒。面皮滑澤﹐一生安樂。眉毛疏淡﹐一生淸閒。骨格淸雅﹐一生安寧。神淸气和﹐一生聰慧。

穩厚格

形貌端謹﹐言語詳細﹐作事有始有終﹐气宇寬和﹐精神不露﹐部位無傷﹐穩厚端重﹐方正公平﹐近君子遠小人。

聰明俊爽

目秀神淸主聰明﹐肉皮細滑主聰明﹐指甲尖秀主聰明﹐耳有輪廓主聰明﹐眉毛疏秀﹐齒白而齊﹐骨格淸楚﹐主聰明。

愚頑庸懶

神昏昧者愚頑﹐面骨橫粗者愚頑﹐耳前暗昧者慵懶﹐眉重濁者性懶﹐气濁者愚魯之漢。

剛彊狠癖

眼中如火主剛彊﹐面上靑容冷面﹐主狠癖﹐眼有三角面肉橫﹐主剛彊﹐唇髙嘴﹐主性剛﹐眼白多﹐主性癖。

技巧

眉毛纖細﹐重重技藝。眉中黑子﹐必有技倆。鼻廣面長﹐技倆非常。

十二孤神格

骨重者主孤。垂珠大者﹐眉交眉濃﹐鬢髮厚者﹐俱孤。冬天出汗者﹐主貧孤。耳反者孤。華蓋重者孤。骨體響者孤。聲如雷者主孤。有腋气者主孤。地角虧者主孤。又曰﹕顴骨生蜂者孤。口角低者孤。眉如八字者主孤。

夭相口訣

肉重無骨者夭。兩目無神﹐兩耳低小﹐筋骨柔弱﹐無神無气﹐身長面短﹐面皮繃急﹐背負坑陷﹐桃花面色﹐步折腰斜﹐以上所說當與後夭相歌十知同看也。

貧蹇口訣

滿而憂容者邊而貧。塵埃滿面者貧。背負薄肉者多。井竈露孔者不聚財。气色困滯者多。神气不定者多。

刑克

結喉露齒﹐眼下無肉﹐淚堂深陷﹐人中紋理﹐人中黑子﹐山根斷折﹐魚尾枯陷﹐顴骨枯槁﹐眼帶桃花﹐口如吹火﹐嘴如臥蠶穿破﹐兩耳反掀﹐眼下淚痣﹐眼下又如荔枝色者﹐皆刑克也。

克父母

左偏損父﹐右偏損母。二處有疤痕﹐露齒結喉﹐損父。陰气重者﹐損母。

刑克妻妾

兩顴骨凸露﹐主克三妻。山根有橫紋﹐克三妻。魚尾枯陷克頭妻。眉重壓眼克妻。山根陷克妻。結喉露齒﹐克妻害子。眉中有痣妨妻。面如面袋﹐克妻妨子。羊紋者刑妻﹐一紋刑一妻﹐兩紋下低﹐刑三妻。左目小損妻。眼尾有紋克妻﹐三紋克三妻。左眼角下神光之位﹐靑色者﹐主七旬內主難爲妻子。黑子者﹐主生離。華蓋骨重﹐眼尾紋長﹐魚尾枯﹐山根痣斑麻﹐三次作新郎。

克子息

眼下淚痕克兒女﹐人中斜側克兒。耳無輪廓主刑克。山根斷折克兒女。人中髙尖克兒女。三陰三陽不宜疤痕﹐及有紋痣﹐鼻如界方﹐鼻梁劍脊骨見﹐地角有虧﹐陰气大重﹐有女無男。有背無脊﹐頭低步緩﹐狼虎之聲﹐主刑克也。

孤神格例

顴骨生峯主孤無子﹐縱有亦是螟伶兒﹐此乃俱不得力之相。

耳無弦根主父母妻子生離死別﹐田園耗散﹐無祖業之相。

面無和气主有妻無子﹐父母隔各﹐六親無情。

眉稜骨起主三妻有破祖無情﹐主有宿疾﹐性剛气暴。

眼下無肉主兒女有克﹐得力者少﹐與人無情﹐小人不足之相。

寡宿格

面無人色主與人寡合﹐爲人心毒﹐最愛便宜。

處事不和主人常招是非﹐主孤有妻而無子。

不愛老幼主六親不和﹐救人無功。

眉頭常蹙主早年克傷﹐見孤單﹐不傷妻女﹐早見刑傷。

不哭常淚必主傷妻克子﹐晚景孤單。一雙流淚眼﹐只會送人亡。

亡神格

頭尖項大主人牢獄之分﹐性急無定。

面小鼻大主守空房﹐爲事顚悔﹐才祿俱滯。

須拳髮卷主人凶暴性狠毒。

鼻梁橫起主與朋友難交﹐性嚴難犯。

劫殺格

眉骨枯稜主妻子難爲﹐六親水炭﹐主性情不常。

鼻梁尖薄主殺妻害子﹐其心最毒﹐孤單相。

眼深無肉主人姦詐便宜﹐早年父母不得力﹐兄弟分離﹐財壽不足。

喉下結髙主傷妻子﹐壽命不長。

六沖格

面多悔气主作事犯重﹐妻子重見﹐亦主離親相。

眉眼不朝主爲人六親不和。

口角下垂主爲人愛便宜。

齒亂牙疏主骨肉不和﹐陰人不和。

星辰不拱主背祿奔波無成無立。

眉目雜亂主有人口生離死別﹐百事無成。

六害格

鼻尖齒亂主自家不睦不和﹐陰人不得不力之相。

懸鍼梁露主兄弟分離父母隔﹐各持刀弄。

肉露肉橫﹐主爲人反面無情﹐爲事不仁﹐女人主孤。

華蓋格

橫紋額上主人幼年辛苦勞碌﹐妻遲子晚﹐又主孤單。

眼上露堂主人有藝壓身﹐爲人堅吝。

鼻準丰大主爲人心善愛道﹐爲事進遲。

額上髙骨主有壽不染瘟病﹐相刑妻子。

羊刃破家紋

印堂上穿主持刀把斧﹐性重﹐別祖離宗之人。

鼻露尖薄主田宅破耗﹐屋宅破財﹐限行到此必危。

鼻梁劍脊主六親水炭﹐三十六九一厄﹐末年田園耗散。

兩眼昏沈主一世貧窮﹐奔波勞碌﹐妻離子散。

魚尾偏虧主小人不足﹐妻子﹐刑克財散。

面如洗光主自破家產一世貧窮。

皮薄繃鼓主人無壽﹐一生財祿不聚﹐奔波勞碌之相。

灰土塵蒙主爲人死無所歸。

面上十大空亡

額尖爲天空

額尖繃鼓﹐官貴無分﹐祖業難招﹐主孤﹐刑父母有傷﹐五十不齊﹐五十以前﹐凡事不吉利也。

頦削爲地空

無地角﹐主晚歲孤寒﹐妻子難爲﹐無結果之處。夫妻隔各﹐六親不和﹐此爲平常之相也。

天倉陷爲一空

此空主食祿淺薄﹐主人齋戒﹐口腹淺薄﹐得祖業難招﹐奔波晚景﹐辛苦之相也。

面無城廓爲一空

此相大忌﹐主人無成﹐虛花無壽而無略﹐亦無祖業之人﹐此爲平常之相也。

山根陷爲一空

此空主人離祖﹐六親無力﹐骨肉無情﹐兄弟隔各﹐爲人少力也。

風門露爲一空

此空當主財散﹐六親隔絕﹐夫妻不能偕老﹐莊田祖業﹐主有破難存也。

須不過後爲一空

此空主爲人費力﹐朋友無情﹐財帛破耗﹐主其子孫不得力之相也。

耳無弦根爲一空

此空之相﹐主人破祖離宗﹐身無居住之地﹐財祿耗散無成﹐亦無結果之相也。

唇無須爲一空

此空主孤刑﹐晚景貧寒﹐衣食困乏﹐決無妻子。若有﹐定是虛花到頭一場辛苦﹐此爲賤相也。

十殺格

人行如醉爲一殺﹔鼻曲者爲二殺﹔面如散麻者爲三殺﹔面如菇萎爲四殺﹐眉濃爲五殺﹔豺聲爲六殺﹔聲髙爲七殺﹐寅申戌爲八殺﹔口闊爲九殺﹔眼大爲十殺。

姦詐

斜視者多詐。口尖唇薄者多妄。冷笑無情多詐。偸視不正多詐。視上顧下多詐。妄說語言如太急者多詐。牙齒疏者多詐。又曰鼻尖毫出﹑眼細視低﹐口角髙低﹐步履縱橫﹐行步不勻﹐腳走髙低多詐。

寬大

升斗滿﹐部位中正﹐印堂開闊﹐諸部圓滿﹐鼻竅微露。陰徳眼上下堂有黃气﹐臥蠶出見﹐印堂黃气﹐精舍黃气。帶令地角朝天﹑耳有輪廓朝水﹐口有稜角。眼帶桃花眉如綫。又如新月久視﹐意气可人。

貪食格

鼻如鷹嘴者多貪﹐心狡。眼紅者多貪﹐心毒。眉卓者多貪。嘴尖者多貪。鼻勾者多貪。

勞碌格

眼長多勞碌。骨粗多勞碌。面如馬面驢唇勞碌。眉重气弱者勞碌。魚尾紋多者勞碌。

四反格

耳無輪。口無稜。鼻仰孔。目無神。

三尖格

鼻尖。頭尖。額尖。

六削格

眉無尾。額無角。目無神。鼻無梁。口無稜。耳無輪。

惡死卒亡

眼睛黃色主卒死。眉卓如刀主橫亡。面黑常帶怒容﹐眼中如血者﹐皆主暴亡。赤脈貫睛鼻露梁﹐主惡死。眉生逆毛主惡亡。此爲惡死之相也。

溺水格

人中交紋﹐溺水招魂。額上忽如塵污者﹐五十日內﹐主墜井亡﹐名曰橫殃休廢。眉間黑子﹐初年水厄之憂。痣生魚尾之中﹐主水厄之憂。口角黑﹐末防水厄。

火災格

山根赤﹐七日之憂愼火。天羅紋在額上數十條者﹐有災火殃。痣在眉毛﹐終年必遭火厄。

妻美格

蠶下黃色起紛紛﹐貴人欲要立爲婚。有妻必是多賢徳﹐才子文章人帝京。

《神機》云﹕準頭圓﹐竅不露不昂﹐蘭臺廷尉二部相應﹐人生主得美貌之妻。山根有奇骨伏起者﹐爲婚得貴妻。眉如畫者﹐一生得陰人之財。

