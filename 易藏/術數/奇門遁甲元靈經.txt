

奇門遁甲元靈經海昌許松如署序

遁甲之說﹐論者謂始於黃帝﹐刪於呂望﹑張良。漢以前往往散見於他書﹐至於《隋書﹖﹔藝文志》始有專書一十三卷﹐唐益倍之。《後漢﹖﹔張衡傳》鄭元旣注九宮之說﹐而《南齊﹖﹔髙帝本紀》云「九宮者﹐一逢﹑二內﹑三衝﹑四輔﹑五禽﹑六心﹑七柱﹑八任﹑九英﹐皆有太過不及之占。」唐會要元宗三載十月﹐術士蘇嘉慶上言﹐請於京城﹐置九宮壇﹕五數而爲中﹐戴九履一﹐右七左三﹐二四爲上﹐六八爲下﹐符於遁甲。武宗會昌二年正月﹐左僕射王起等奏﹐按黃帝《九宮經》及蕭吉《五行大義》所謂「一宮天蓬卦坎行水方白」者﹐與今奇門之言星無異。宋仁宗時洗馬楊維徳篡《奇門符應經》﹐今亦罕見。明孝成君有《奇門眞傳》一書﹐卽今所謂《李氏奇門》也。仇鸞門下士有林徵士者﹐以奇門兵占屢有奇驗﹐錦衣陸炳序其書﹐謂之林氏奇門。而陶眞人《遁甲神書》卽以李林二氏之書參以他說而謬紊之者也。近今奇門書所流傳者﹐不下十有餘種。而眾說紛紜﹐人樹一幟﹐敝帚千金﹐無從別白﹐或詭誕而不正﹐或荒謬而難憑﹐或言多隱祕﹐或法少變通。求其近理而不悖聖賢之論者﹐鮮矣。是書之刻﹐言歸於正理﹐取可通其動靜﹑吉凶﹑生克﹑制伏﹐皆足以前民用而輔易道之所未備。而其中一字一義﹐有兩說三說者﹐均亦存之。至於書符誦咒﹐似非正道﹐槪從略焉。

光緒九年癸未歲孟冬月隱溪居士書

奇門遁甲元靈經目錄

卷一奇門起例陰陽遁陰陽各局三元符頭三奇六儀九星奇儀順逆值符值使定用神訣訣曰伏身訣先天定六親訣演數七要數主吉凶歌訣日奇門八卦源流奇門節气八卦圖

卷二八門值事九宮值符﹑值使十干吉凶宜忌九遁吉凶宜忌天盤加地盤吉凶

卷三奇門捷徑祕訣九星克應決中宮值日九星歌訣

卷四占天時占晴雨占晴占雨占雪

卷五占歲時丰歉占歲內丰歉占田禾又法占田禾占蝗蝻占蠶利又法占蠶利

卷六占地理法占安葬遷攺

卷七造宅三白占家宅歌占家宅占起造占修宅舍占遷移占分居

卷八占功名又法占科名占歲考等第占科舉會試中式占殿試甲第占武舉占投武占納粟

卷九占升遷占上任吉凶占新任地方如何占歷任歸結占官員有故降伐占徵召占應差占請假占領文遲速

卷十占婚姻又法占婚姻占招贅

卷十一占胎孕占生產

卷十二占疾病占患眼疾占壽數

卷十三占詞訟占興訟並呈狀占官事催提緩急占刑獄重輕占罪輕重占罪人開釋占出獄占官事牽連占口舌官訟占被訪吉凶占和事

卷十四占出行期占道途吉凶占同伴善惡占店主善惡占出行占未出行先定歸期占登舟占水陸

卷十五占行人又法占行人占遠信在外占家中平安否占外人安否占回本鄕

卷十六占求財占求財謀望占放債占索債占借貸財物占賒取給否占囑托求人占事成否

卷十七占貿易又法占貿易占合夥占生意興隆否占貿易利息占贖物產

卷十八占走失占失物又法占失物占捕亡占官差拿人獲否占捕捉逃走占捕盜占逃難占逃避占小賊盜占人謀害

卷十九占尋師訪友占訪友占訪人占見貴人占謁見占請人遠近來否占遠客來意占約期占訪館

卷二十占燒丹成否占禱祀占飲食占牛馬羊騾牲畜占漁獵又法占漁獵

卷二十一占鴉鳴占雀噪占犬吠釜鳴火笑牝雞鳴等類占夢兆占四體動吉凶

卷二十二占人物又法占人物

卷二十三占來意法射覆

卷二十四占賊盜敵兵去來占賊來否占賊情虛實占伏兵有無占賊臨境城可居否占攻城占守城占援兵占勝敗占聞報虛實占來人善惡占使人探偵占行間其地占詐誘彼墮計中否占出兵領餉占行兵無水占行迷路五符造天關

奇門節气八卦圖

冬至﹑小寒﹑大寒――――坎卦立春﹑雨水﹑驚蜇――――艮卦春分﹑淸明﹑谷雨――――震卦立夏﹑小滿﹑芒種――――巽卦夏至﹑小暑﹑大暑――――離卦立秋﹑處暑﹑白露――――坤卦秋分﹑寒露﹑霜降――――兌卦立冬﹑小雪﹑大雪――――乾卦

甲子旬頭起艮﹐甲戌飛入離宮。猿猴來入水晶宮﹐甲午坤中不動。若見龍興震地﹐更見虎嘯生風。九星殿上顯能功﹐太乙臨之發用。太乙求財萬事通﹐攝提門前鬧重重。軒轅出入多驚恐﹐招搖動處血光紅。天符正宜打獵吉﹐靑龍動處幹財丰。咸池多怕官事起﹐太陰婦女結婚禮。天乙門中必遇貴﹐此法千金莫與窮。

太乙﹑靑龍﹑太陰﹑天乙吉﹐天符﹑軒轅中平﹐攝提﹑招搖﹑咸池凶。

奇門遁甲元靈經卷一

奇門起例其法先分陰陽﹐次詳節气﹐次察符頭﹐乃以陰陽順逆分布儀奇﹐而得地盤。然後以符頭加用時幹上﹐如前法分布儀奇﹐察其符頭在何宮﹐卽以何星爲值符。又從符頭宮起數至用時止﹐卽以何門加於此宮爲值使﹐而得天盤。設例如左。假如芒種後癸亥日丙辰時﹐芒種在夏至前﹑冬至後﹐爲陽遁。癸亥系芒種下元﹐是陽九局﹐順布六儀﹝甲子戊在離﹐甲戌己在坎﹐甲申庚在坤﹐甲午辛在震﹐甲辰壬在巽﹐甲寅癸在中宮﹞﹐逆布三奇﹝乙奇在艮﹐丙奇在兌﹐丁奇在乾﹞﹐是爲地盤。丙辰系甲寅符頭﹐故以中宮之癸加兌宮丙上爲值符﹐依次順布。又以天禽加兌﹐順布心﹑柱﹐亦如上法。又自中宮甲寅順數至丙辰﹐亦在兌宮﹐卽借坤宮死門加於兌宮﹐爲值使﹐是爲天盤。又如霜降後甲寅日辛未時﹐爲陰遁八局﹐逆布六儀﹝戊在艮﹐己在兌﹐庚在乾﹐辛在中﹐壬在巽﹐癸在震﹞﹐順布三奇﹝乙在離﹐丙在坎﹐丁在坤﹞﹐爲地盤。辛未系甲子符頭﹐故以艮宮戊加中宮辛爲值符﹐依次逆布﹐又以天任加中﹐逆布英﹑蓬。又自艮宮甲子逆數至辛未﹐在坎﹐卽以艮宮生門加於坎爲值使﹐是爲天盤。

陰陽遁冬至後用陽遁﹐夏至後用陰遁。陰陽各局附一卦管三節冬至一七四小寒二八五大寒三九六卦屬坎立春八五二雨水九六三驚蜇一七四卦屬艮春分三九六淸明四一七谷雨五二八卦屬震立夏四一七小滿五二八芒種六三九卦屬巽夏至九三六小暑八二五大暑七一四卦屬離立秋二五八處暑一四七白露九三六卦屬坤秋分七一四寒露六九三霜降五八二卦屬兌立冬六九三小雪五八二大雪四七一卦屬乾

三元符頭甲己幹加子午卯酉爲上元﹐加寅申巳亥爲中元﹐加辰戌丑未爲下元。

三奇乙爲日奇﹐丙爲月奇﹐丁爲星奇。

六儀甲子戊﹑甲戌己﹑甲申庚﹑甲午辛﹑甲辰壬﹑甲寅癸。

九星一天蓬﹑二天芮﹑三天衝﹑四天輔﹑五天禽﹑六天心﹑七天柱﹑八天任﹑九天英。

奇儀順逆陽局順布六儀逆布三奇﹐陰遁逆布六儀順布三奇。

值符察用時系何宮儀所轄﹐卽以何宮之儀及星加時幹上﹐爲值符。

值使察用時系何宮何儀所轄﹐從何宮數至用時得幾宮﹐卽以何宮地盤之門加於幾宮﹐爲值使﹐陽遁順數﹐陰遁逆數。

定用神訣以數少者爲先﹐數多者爲後﹐不必分時先時後。占官以數多者爲先﹐數少者爲後。

訣曰身居之宮發動時﹐時先時後任君推。時先過去宜再運﹐時後將來應有期。若遇日辰須作主﹐相逢月建亦同之。年月日時皆有用﹐事憑遠近定相宜。

伏身訣己占己事卽己身﹐若問他人便有因。與我有因卽是我﹐與我無涉卽他身。一白入中身在六﹐二黑入中身在七。三碧入中身在八﹐四綠入中身在九。五黃入中身在一﹐依次順推知其機。但得飛身顚倒訣﹐未來過去明如月。惟有酉居坎不同﹐一白入中身在五。戌亥之時機甚微﹐今將用法傳古今。五爲戊己大煞﹐常人不用。酉亥戌皆系一白入中﹐身居五。

先天定六親訣靑龍發動定求財﹐田宅明堂父母排。詞訟天刑官鬼事﹐文書朱雀遠人回。天財金匱成交易﹐天徳恩星官祿來。白虎武名主口舌﹐功名定是玉堂栽。天牢奴僕同六畜﹐玄武陰宮妻妾陪。司命子孫爲福徳﹐勾陳疾病不須猜。

演數七要一曰數宮﹐二曰數主﹐三曰飛星﹐四曰入門﹐五曰直日星﹐六曰日幹﹐七曰時支。凡看數﹐遁至本時之星卽爲數主。看他落在何宮﹐最爲緊要。又看臨到本宮之星善惡如何﹐門宮吉凶如何﹐其值日星符並日幹﹑時支俱要細推。

數主吉凶歌訣演數先將數主看﹐主居生地事無難。若居難地非容易﹐得遇和同更喜歡。假如數在乾宮﹐黑星爲主﹐遁於離爲生﹐遁於震巽爲難﹐遁於艮坤爲和。數宮𨿽好﹐數主受難則事難成﹐若數宮𨿽凶﹐數主居於吉地﹐𨿽凶無害。

日奇門甲子乙丑丙寅一宮起休丁卯戊辰己巳二宮起休庚午辛未壬申三宮起休癸酉甲戌乙亥四宮起休丙子丁丑戊寅六宮起休己卯庚辰辛巳七宮起休壬午癸未甲申八宮起休乙酉丙戌丁亥九宮起休戊子己丑庚寅又一宮辛卯壬辰癸巳又二宮甲午乙未丙申三宮丁酉戊戌己亥四宮庚子辛丑壬寅六宮癸卯甲辰乙巳七宮丙午丁未戊申八宮己酉庚戌辛亥九宮壬子癸丑甲寅還一宮起休乙卯丙辰丁巳還二宮戊午己未庚申還三宮辛酉壬戌癸亥仍還四宮其法亦以本節三元定局作地盤﹐再以本甲旬頭加本日幹上論數﹐視三奇方。本甲旬頭卽值符也﹐值符之上星加本日幹穿宮數去﹐陰遁奇直皆逆﹐星門皆順。

截路空亡﹕此時忌出行甲己申酉空﹐乙庚午未中。丙辛辰巳上﹐丁壬寅卯同。惟有戊癸日﹐子丑永無蹤。

八卦源流奇門一宮乃坤﹐老陰之位。陰气至此而極﹐陽气至此而生。卦起於子﹐爲陰陽來復之地﹐天一生水之宮。其卦爲坎﹐其事爲陷﹐占事如在半途。合洛書之一數﹐故坎一。二宮乃巽﹐陰气自下而生﹐陽極而陰漸長也。卦起於申﹐爲萬物致養之時﹐炎涼相接之位。其象至柔﹐其卦爲坤﹐占人凡事宜順。取河圖之一數加一倍而補西南﹐合洛書之二數﹐故坤二。三宮乃離﹐而陽二間一陰﹐陰陽乃相半也。卦起於卯﹐爲天地鼓動之時﹐萬物發明之會﹐震雷陰中。其卦爲震﹐占人有謀動之功。天三居東﹐合洛書之三數﹐故震三。四宮乃兌﹐陽气盛長於內﹐陰气退消於外。卦起於巳﹐萬物潔齊。已立者生榮﹐未萌者不長。其象爲八﹐其卦爲巽﹐占事先達後塞。折河圖之天七﹐除四十五而補東南﹐合洛書之四數﹐故巽四。五宮位中﹐寄生西南﹐陰寄東北﹐爲陰陽休息之地﹐天地歸宿之方。占事不能伸理﹐故曰中五。六宮乃艮﹐陰气盛長於內﹐陽气漸退於外﹐陰多而陽少也。卦起於亥﹐爲天气凜冽之時﹐萬物惕息之會。其象爲戰﹐其卦爲乾﹐占人凡事當愼。取河圖北方之成數﹐而補西北﹐合洛書之六數﹐故曰乾六。七宮乃坎﹐二陰而間一陽﹐陰陽相半。卦起於酉﹐爲月入之門﹐萬物至此而銳﹐賞罰至此而斷。其象爲澤﹐其卦爲兌﹐占事主口舌﹑官訟﹑陰謀外泄。合洛書之七數﹐故兌七。八宮乃震﹐陽气自下生﹐陰極而陽長。卦起於寅﹐地气至此而盡﹐人事至此而興﹐爲萬物成始成終之會。其象爲止﹐其卦爲艮﹐占人進退不離其居。以河圖東方之數而補東北﹐用四倍八﹐合洛書八數﹐故艮八。九宮乃乾﹐老陽之位﹐陽气至此而極﹐陰气至此而生。卦起於午﹐爲地二生火之宮﹐萬物相見之時。其卦爲離﹐其義爲麗﹐占事有不正之義。取天一地二之數﹐三三而得九﹐合洛書之九數﹐故離九。

奇門遁甲元靈經卷二

八門值事坎爲一气始生之地﹐玄都之宮壬癸旺。水位而成冬﹐木資之以生﹐火逢之以滅﹐土遇之以潤﹐金用之以寒﹐爲正北一白﹐有休門主之。陽气升布﹐萬物滋生。修造吉﹐治兵﹑行軍﹑謀望﹑遠行﹑謁貴皆爲亨道。陽日出此門得逢陽貴﹐陰日出此門得逢陰貴﹐紫碧之衣。旺則見富貴人﹐休囚則見貧﹡人﹐不然或見交爭。若到離宮﹐是上克其下﹐謂之大凶迫。坤受六陰之气﹐配厚載之徳。立秋漸涼﹐萬物將殞。金遇之則生﹐水遇之則澄﹐木遇之則藏﹐火遇之無光。地气下降﹐爲西南二黑﹐有死門主之。陰气太盛﹐只宜刑戮葬弔。遠行主病﹐再逢凶星應必遇患人或哭聲。行到坎宮﹐因財爭鬥﹐上克下爲宮迫﹐大凶。如閏四月二十九日癸亥日丙辰時﹐在芒種下元﹐甲寅爲符頭﹐天禽爲值符﹐死門爲值使﹐皆到七宮﹐正西坤之神。余自城南向西走至半路﹐果見殯喪﹐是應候也。凡遭官訟﹐大忌出此門。震居蘭臺之宮﹐雷霆發泄之處﹐春和大布﹐陽气正通﹐甲乙正位﹐盛茂森森。金遇之則傷﹐水遇之則潤﹐火遇之則焚﹐土遇之則培。爲東方三碧﹐有傷門主之。宜出師執擒報仇﹑討叛﹑漁獵﹐出此門見火光或伐木人則凶﹐逢盜賊。至坤爲宮迫﹐艮亦凶。如崇禎辛巳四月十八日﹐大寇數萬掠萊蕪吐子口安營﹐眾鄕紳舉義兵拒之﹐未勝。夜使人問我出兵之策。時癸亥日亥時﹐在立夏下元﹐陽七局﹐是甲寅符頭﹐至亥時得衝傷門爲星﹐宜出東方﹐果如所言﹐夜大破之﹐餘黨悉平。要知九星各有所宜﹐不拘伏吟。巽四爲薰風﹐春夏交接之時。六陽數絕﹐陰气將泄。金遇則伐﹐水遇則墓﹐火遇則炎﹐土遇則庫﹐木遇則林。萬物鼓舞﹐爲東南四碧﹐有杜門主之。杜者﹐塞也﹐不宜行誅戮﹐逃亡難追﹐路逢遇凶人。如隱逃匿迹﹐有神助﹐出此門定逢男女並道﹐或患手足人。若至坤艮﹐百不遂。中曰黃庭﹐爲戊己之位﹐五星齊耀﹐載接八方﹐承續四季不正之气﹐亦死門主之。乾徳天象之體﹐陰气受盡﹐百靈成就﹐閉塞之時也。木遇之則淺﹐水遇之則淸﹐火遇之則塞﹐金遇之則剛﹐土遇之則潤。爲西北六白﹐有開門主之。宜遠行﹑徵討﹑交迎﹑酒食﹐出此門路逢茶酒﹐或見貴人遇。至震巽主口舌。兌西澤梁﹐爲庚之體。嚴金一布﹐萬木焦黃。金遇之則光﹐木遇之則死﹐水遇之則涸﹐火遇之則亡﹐土遇之則培。爲正西七赤﹐有驚門主之。宜啟閉攻敵﹐彼敗我勝。吉事則危﹐凶事則貞﹐彊行遭擒。出此門逢患腳疾﹑眇目人﹐或聞恐怖交爭。若到震巽﹐禍患立至﹐天行殺气﹐甚凶。艮土山﹐陰陽回運﹐生成之功﹐天道大通。金遇之則朗﹐木遇之則萌﹐水遇之則正﹐火遇之則溫﹐土遇之則精。爲東北八白﹐有生門主之。凡謀得就﹐謁見貴人得親。不宜侵伐﹐主受天刑。此門下取水灌入﹐樹則死而復生。如出此門﹐得逢巧藝或皂衣﹑獨行車馬﹑紫黃衣人。若至坎爲迫害﹐有文書官刑事。離據丙火﹐丙丁之精﹐純陰交結﹐火炎气升。金遇之則熔﹐木遇之則化﹐火遇之則興﹐土遇之則燥﹐水遇之則死。爲正南九紫﹐有景門主之。宜選兵獻策﹑突陣破圍﹐遠行主中道夭亡。出此門必逢人赤須鳥噪追呼﹐或遇酒食。若至乾兌上﹐主有乖異事。

九宮值符值使坎宮休門爲值使﹐天蓬爲值符﹐名子禽﹐主水﹐主盜賊。占賊當用利安遷築城﹑屯營建寨﹑安墳立冢﹐春夏吉﹐秋冬凶。此日之時必有黑雲至軍前﹐以助兵威。赤云主勝﹐靑白黃雲俱不勝。得日奇吉﹐月奇如常﹐星奇大吉。若起造﹑移徙﹑婚姻﹐傷﹔若商賈﹐遠方必遇侵害。坤宮死門爲值使﹐天芮爲值符﹐名子成﹐主火土。宜結交受道﹐行戰伐之事。此日時黑雲吉﹐白靑雲不利﹐赤云有賊。月奇乘之可脫厄﹐星奇可解攻銼武。震宮傷門值使﹐天衝值符﹐名子翹又爲雷祖。能出軍雪仇﹐破圍攻敵﹐威鎭八方。若嫁娶不吉﹐主傷財。上官利武職。春秋不吉﹐修竈不利。此日之時有猛風激雷﹐兵可取勝。日奇﹑星奇吉﹐月奇武事亨通。巽宮杜門值使﹐天輔值符﹐名子卿。宜守道安身﹐修禮設教﹐揚兵興師﹐春夏婚姻﹑移徙吉﹐秋冬不利。此日之時有靑雲吉﹐黑白雲不吉﹐三奇遇之凡謀皆利。五中宮﹐陰﹝陽﹞遁借死﹝生﹞門值使﹐天任﹝天芮﹞爲值符﹐本宮天禽﹐名子公。宜書符﹑作法﹑祭祀﹑戰徵﹑移徙﹑商賈﹑埋葬﹐文官上任大吉。秋冬吉﹐春夏凶。晴朗用兵吉。三奇得使﹐百謀尢吉。乾宮開門爲值使﹐天心爲值符﹐名子囊。宜書符﹑合藥﹐秋冬吉﹐春夏凶﹐得奇大吉。兌宮驚門值使﹐天柱值符﹐名子韋。宜固守﹐余不利。如有靑雲出﹐軍自亂﹔赤云﹑黑雲妨﹡細﹔黃雲有驚恐。日奇隱匿無迹﹐星奇﹑月奇凶。艮宮生門爲值使﹐天任爲值符﹐名子申。宜行軍﹑嫁娶﹑上官﹑謁貴吉﹐修築不利。春夏吉﹐如有微云﹐八方皆吉﹐得奇吉。離宮景門值使﹐天英值符﹐名子威。宜遠行﹑獻書﹐余不利。此日之時有赤云不用。得日奇﹐雷聲應之﹔月星二奇不吉。若休囚廢沒﹐出門當呼其星神從護吉﹐如出天蓬卽呼子禽也。若欲遠行出門者﹐皆從吉門向方﹐呼其星之門﹐而出行六十步﹐左回太陰中大吉。

十干吉凶宜忌甲爲靑龍﹐爲天福神﹝王文卿﹞。陽陰二遁﹐凡事遇之皆爲上吉。補遺遠行﹑謁見貴人﹑求官﹑商賈吉﹐戰利客﹐不宜嫁娶﹑移徙。陽星吉﹐陰星不利。伏吟不忌﹐聞事不實。乙日奇﹐天徳神﹝龍文卿﹞。宜移徙﹑上官﹑交易﹐不宜行威。此時聞事不實。丙月奇﹐天威神﹝杜仲卿﹞。吉星臨之﹐無庫墓﹑無受制可用。此時聞喜實﹐聞憂虛。丁星奇﹐爲玉女﹝天女神季遊卿﹞﹐三奇中最靈者。宜入市﹑逃亡﹑隱匿﹐不宜用兵。此時聞憂虛﹐喜實。戊爲天門﹐爲天武神﹝司馬羊﹞。利遠行﹑用兵﹐不宜上官﹑商賈。此時聞吉實﹑凶虛。己爲地戶﹐爲明堂神﹝紀遊卿﹞。宜上官﹑遷調﹐利陰私﹑密圖。此時聞吉虛﹐凶實。庚爲白虎﹐爲天獄神﹝郭陽之﹞。諸事不宜﹐兵惟固守。辛爲天庭﹐又爲天庖神﹝髙子彊﹞。行軍主勝﹐上官先吉後凶﹐諸事不宜﹐聞憂喜平平。壬爲天牢神﹝王祿卿﹞。諸事不宜﹐聞憂喜俱虛。癸爲天藏﹝爰子彊﹞﹐又爲天网。諸事不宜﹐只宜隱迹埋名﹑求仙。丁己癸三幹臨六合宮﹐宜逃亡﹔臨太陰宮﹐宜伏藏﹔臨九地﹐宜屯守。此乃善用癸者﹐克天网之咎﹐此時聞事並虛。

九遁吉凶宜忌天遁生門丙加丁生門六丁臨九地﹐休門三奇臨太陰﹐亦名天遁。其方若得日祿﹐合成貴神﹑天空﹑天恩﹑天赦﹐百事皆吉。若逢日破﹐諸事不利。得日鬼﹐萬事糾纏。如得天罡﹑河魁﹐忌行船﹑過水。得此遁可使六丁呼風致雨。地遁開門乙加己六丁休加九地﹐三奇開門加太陰亦名地遁。有朱雀﹐見文書﹔月破﹑登明﹑神後﹐出軍不利﹔太乙﹑勝光﹐逃亡被獲﹔白虎有瘧疾之災﹔天后﹑太陰﹐出門拾金銀財物﹔日鬼臨之﹐有人來尋﹔神後﹑魁罡﹐女人犯﹡﹔靑龍﹑風伯﹐主有風雨﹔太常﹑大吉﹐主山中出龍﹔勾陳主兵起。六丁可隱形﹑修築﹐諸事亨通。人遁太陰合休丁三奇生門加太陰﹐六乙生門加九地﹐亦名人遁。見白虎﹐過河沈船﹔勾陳﹑朱雀﹐鬼神爲祟﹔大吉﹑小吉﹐有風雨﹔日祿﹐出門逢貴人﹔日合﹐百事吉﹔風伯﹑雨師﹐雷電大作﹔魁罡同位﹐災患有侵。風遁六丁休加癸在巽乙奇三吉門加辛到巽﹐辛加三吉門到艮﹐癸加休到巽。見朱雀﹐主訟﹔天后﹑六合﹑功曹﹐有婚姻之喜﹔白虎﹑魁罡﹐主委靡﹔天空﹑登明﹐凡事中正。得靑龍主折傷﹐騰蛇主沈水﹐月厭主火災﹐天后主婦淫﹐魁罡加之刑名不利。此遁可以招風助火攻﹐又云﹕龍遁亦借丁和景﹐一躍雷門振羽翰。乙壬生門同臨坎﹐龍遁之時雨淋漓。生門下臨六合﹐上得天心﹔乙奇休門加坤方﹐或開門加九地宮﹐丁休門加坎方﹐皆名爲龍遁。有玄武﹑天后﹐盜賊﹡私之事﹔風伯﹑雨師﹐主霪雨﹔日破﹐有大水﹔日鬼﹐馬宅中有鬼作祟﹔日祿﹑日合﹐諸事有成﹔日刑沖﹐一無所遂﹔騰蛇﹑朱雀﹑勾陳﹐凡事虛纏﹔靑龍﹑神後﹐水聚江津﹔登明﹑河魁﹐雲雨不深﹔天罡加孟雨淋淋﹐利水戰。乙生加艮辛虎遁庚門臨兌辛﹐三吉門加九地艮方﹐皆虎遁。得靑龍﹐大不利﹐有凶﹔河魁﹑天空﹐不見見﹔白虎﹐有大風﹔神後﹑玄武﹐出兵大吉﹔見月厭﹐不可先動﹔日祿﹑日馬﹐主得財﹔貴人﹑三煞﹐大戰大功。又云﹕虎狂位遇丁景制﹐叱吒風生上將壇。鬼遁開休丁加乙休門六辛得天輔﹐丁生門加太陰﹐丁生門加九地到乾﹐丁休門到艮﹐皆爲鬼遁。得朱雀﹑太衝﹐宜書符壓鎭﹔河魁﹑騰蛇﹑天罡﹑從魁﹑勾陳﹐主鬼神妖邪爲祟﹔六合主驚恐怪異事﹔遇日馬﹐宜祈神還願﹔日合﹐作事有成﹔日破﹑日盜﹐失財物﹔見白虎﹐主盜賊事﹔登明﹐主口角產業爭訟﹔太乙﹑太陰﹐宜修整墳塋﹔日破﹐凡事不吉﹔天鬼作虎有瘟疾傷人﹐宅中有鬼聲驚人。神遁九天丙火生六己開門上合天心﹐丙奇生門加九天﹐乙奇開門得天心﹐皆神遁。有大吉﹑小吉﹐可驅神遣將﹔白虎﹑玄武﹐有大風﹔日祿在丙﹐宜禳福﹔神後﹑天后﹑登明﹐宜祈禱神明﹔太乙﹑太衝﹑太陰﹐不可禮神﹐反有凶災﹔從魁﹑河魁﹑六合﹑勾陳﹐可設壇請神﹐必降臨﹔傳送﹑朱雀﹐宜祭祀﹔劫煞﹑白虎﹐有雷傷人﹔天空﹑太常﹑太陰﹑六合﹑貴人﹑功曹﹐可以求貴求名﹐再有日合事大利。凡作事﹐九遁爲上吉﹐詐假爲次吉。三詐五假各宜其用﹐隨事而取之吉。如三奇加九地爲重詐利取財﹐加太陰爲直詐宜行功修道﹐三奇吉門加六合爲休詐宜合藥﹐景門合乙丙三奇加九地﹝一說九天﹞爲天詐宜進謁幹貴﹐杜門合丁己癸臨九地或太陰﹑六合爲地假利伏藏逃亡﹐六壬合驚門臨坤或驚門六合下臨九天爲人假宜掩捕﹝一說丁己二星合傷門加於六合是名物假﹞﹐丁奇太陰合杜門下臨六己或乙奇傷門加六合爲物假宜陰私謀密事﹐死門朱雀六己到艮方或杜門丁己癸加太陰爲鬼假宜埋葬﹝一說己癸二星合死門加於九地名神假﹞﹐六庚傷門到巽宮爲神假私行利用間謀之事。

天盤加地盤吉凶天盤甲加地盤甲﹕𨿽曰伏吟﹐然有靑龍出土之象﹐但吉凶不定﹐惟看門如何。門吉則吉﹐門凶則凶﹐大抵不利求財。甲加地盤乙﹕卽爲靑龍入云之格﹐再得三奇﹑吉門﹐嫁娶必生貴子﹐星幹不利徒有虛名。甲加地盤丙﹕靑龍返首格﹐動作大利﹐若門儀不合未作合吉。甲加地盤丁﹕靑龍耀明格﹐再得吉門﹐宜謁貴求官﹐必有榮光之喜﹐符使若凶必招訟事。甲加地盤己﹕靑龍合靈格﹐得星吉有財﹐吉事必成。星門不合﹐事多虛耗。甲加地盤庚﹕災禍生於不測﹐星吉亦宜守待。甲加地盤辛﹕靑龍失驚格﹐得門吉﹑星吉﹐作事如意﹔門星凶﹐主失財。甲加地盤壬﹕靑龍入网格﹐陰人得之主有災﹐陽人得之主不和。甲加地盤癸﹕靑龍華蓋格﹐門合星吉則吉﹐若傷﹑死門不美。天盤乙加地盤甲﹕陰中反陽﹐得凶星傷人破財﹐利陰不利陽。乙加地盤乙﹕日奇伏刑格﹐不利求名﹐門合稍吉﹐門逆主凶。乙加地盤丙﹕奇儀得順格﹐逢吉星遷官之兆﹐夫問妻主離別之憂。乙加地盤丁﹕朱雀入江格﹐受墓主書遲滯﹐得吉星免災。乙加地盤己﹕日奇入霧﹐土木相克﹐求事不吉﹐門凶尢甚。乙加地盤庚﹕日奇受刑﹐主爭財成訟。乙加地盤辛﹕靑龍逃走格﹐主財失逃亡﹐彊爲凶甚。乙加地盤壬﹕萬事皆屯﹐陽人失財﹐陰人有病。乙加地盤癸﹕日入天网﹐官事破財﹐萬事破傷。天盤丙加地盤甲﹕靑龍得光﹐星符相合﹐喜慶非常﹔飛鳥跌穴格﹐百事吉。丙加地盤乙﹕爲人遁﹐升官受祿。丙加地盤丙﹕奇中有奇﹐常人有蹺蹊之事﹐貴人招官祿。丙加地盤丁﹕奇日太陰﹐文書遂望﹐百事如心。丙加地盤己﹕火入勾陳﹐刑名不利。丙加地盤庚﹕織女尋牛郎﹐﹡私冤訟。丙加地盤辛﹕朱雀入獄﹐官人失位﹐常人受刑。丙加地盤壬﹕丁壬化木﹐進祿之喜﹐主事和美。丙加地盤癸﹕朱雀沈吟﹐公私不合﹐兩事有傷。

奇門遁甲元靈經卷三

奇門捷徑祕法門中逢一白﹐天地人皆吉。求名名自成﹐問利利須得。死傷莫出兵﹐休景橫逢食。會日咸池星﹐必然貪酒食。門中逢二黑﹐常見云迷日。人怕有災危﹐財憂有得失。若臨劫殺宮﹐夜夜防盜賊。食祿與祿成﹐逢人撞酒食。門中遇三碧﹐舌口常如蜜。問事總遲疑﹐行兵看緩急。相逢月白人﹐男女休相及。傷驚會見時﹐夢裏有悲泣。門中逢四綠﹐家裏有人哭。震巽起風生﹐兌乾應動木。休生死可行﹐開景書堪讀。若遇死傷門﹐災來不可贖。門中逢五黃﹐事有喜非常。人稟乾坤气﹐堂開日月光。武臣侯伯第﹐文昌狀元郎。縱其死傷地﹐連綿慶澤長。門中逢六白﹐百事堪言吉。不作榜頭人﹐也是皇家客。出陣自然嬴﹐門凶亦莫出。相逢衣白人﹐酒食財相識。門中逢七赤﹐火燭瘡疽毒。轟轟雷電聲﹐頃刻爲紅日。家中司命人﹐五靈官顯赫。跌僕路途中﹐爭官遭杖責。門中逢八白﹐出入皆爲吉。陰人甚有情﹐四海多相識。出陣與行軍﹐死傷門莫出。男白女玄衣﹐相逢有喜色。門中逢九紫﹐家裏應添喜。讀書人做官﹐貧兒﹡防死。將相正當權﹐僧道無如比。女必是佳人﹐男必是才子。

九星克應訣門中見太乙﹐星曜號貪狼。賭博錢財盛﹐婚姻大吉昌。遠行無阻滯﹐參謁見賈良。出行三五里﹐著皂辧陰陽。門中見攝提﹐百事必遲疑。相生猶自可﹐相克有災危。遠行多不利﹐耕種損牛犁。死門若相遇﹐老幼哭悲啼。門中見軒轅﹐作事必牽連。相生能救助﹐相克受憂煎。遠行逢阻滯﹐賭博要輸錢。出行三五里﹐遇見一官員。招搖杜木星﹐當門事不成。出門三五里﹐陰人口舌迎。怪夢虛驚怕﹐門鳴屋作聲。前行十數里﹐必見二親人。五黃號天符﹐當門婦女誣。相逢無佳事﹐行人住道途。逃亡難覓見﹐道遇一尼姑。前行七八里﹐親故見相呼。門中見靑龍﹐謀事喜衝衝。投人逢酒食﹐賭博見興隆。更遇相生位﹐錢財不得空。前行七八里﹐醫士道旁逢。星曜號咸池﹐當門並不宜。出行多不利﹐相克有災危。賭博金輸盡﹐求財空手歸。縱遇相生位﹐還防是與非。門中見太陰﹐百事喜相尋。財祿求皆盛﹐知交可是親。出門七八里﹐牽手小子臨。佳人若相見﹐一笑值千金。門中見天乙﹐百事喜相生。求財皆順利﹐茶酒盡來迎。出門十數里﹐相見孝衣人。婦穿紅紫服﹐挈抱小兒行。

中宮值日九星歌訣一白太乙號貪狼﹐用事求謀大吉昌。身命值之各利順﹐貪財好色酒杯長。巨門二黑主多災﹐進退無門病可哀。身命遇之終不利﹐如從空裏夢中來。祿存三碧主財傷﹐百事謀爲盡渺茫。身命遇之須有患﹐明傷暗死切須防。四綠文曲在中宮﹐出陣謀爲並不通。勿論王侯並將相﹐漫勞心力未成功。五黃廉貞恐有迎﹐寧靜安居莫出行。婦女小人陰作耗﹐病宜拜禱謝神明。六白武曲可求財﹐出入亨通事事諧。身命遇之當百順﹐災星退散福星來。七赤破軍行不宜﹐蛇虎橫災最可危。身命數凶防火燭﹐其間用事要乖離。八白左輔是太陰﹐直日無憂坦蕩行。身命遇之尢大吉﹐行兵百事盡亨通。九紫右弼是貴人﹐求謀用事自然成。行兵獻策無憂慮﹐時時功名受大恩。

奇門遁甲元靈經卷四

占天時天地風雨九遁間﹐端倪朕兆妙難言。吉凶悔吝從生克﹐索隱鉤深理自然。六儀三奇分順逆﹐八門九曜遞循環。如能窮此陰陽理﹐何問天仙與地仙。二三五八多風雨﹐四九局中春日陽。一六七防陰滯气﹐細推凶吉格中藏。夏日炎天不若春﹐三四二七恐多驚。不測雨聲五六九﹐局中一八日暉生。秋來坤艮日光移﹐乾兌巽宮風雨淒。二三四九彌漫雨﹐坎若逢之閃電霓。值符蓬芮不宜冬﹐霾霧陰雲日不紅。五六三內多風雪﹐四七八局好天宮。一遁乙丙加休門﹐天開霞彩悅人心。秋有微風能透骨﹐冬來肅煞雨沈沈。二遁乙丙在開門﹐春夕秋時多蔽刑。夏日云霓多霽晴﹐騰蛇玄武半陰晴。三遁四遁丙庚休﹐若逢夏令雨陣行。逢秋掠地風聲振﹐春日秋冬朗朗晴。五遁丁癸加休門﹐春夏飛沙日漸昏。冬景倏然成雨雪﹐秋虹電霰後開云。六遁丙戊加乾宮﹐夏雨秋風春日紅。再逢驚柱臨冬節﹐狂風颯颯雪飛空。七遁辛加乙上艮﹐揭地掀天春夏中。風雨互加秋令集﹐冬天開霧暖融融。八九雪宮互六七﹐風雨龍虎一般同。細詳微理分凶吉﹐不遇門符應勿從。天蓬飛入艮宮來﹐東北烏雲一朵栽。休使加臨天任上﹐東方黃气滿樓臺。生任加臨在坎宮﹐黃雲北上起穹窿。蒼云東北眞華麗﹐禽芮加之分任同。衝傷加艮在巽生﹐東北烏雲帶紫黃。直北云霓皆縹緲﹐東南西方盡光芒。艮宮杜輔值符臨﹐煙霧騰騰紫气生。東北方生云障膩﹐北方又有一輕淸。英景加臨乾位上﹐西北雲霞彩映紅。東白北黃靑在此﹐值符克應量無窮。芮禽若也到休門﹐北起紅黃東澹雲。坤宮上有靑藍气﹐西北煙塵紫霧生。驚柱值符臨震地﹐霓云白上又加靑。夏天四下浮雲起﹐驟雨狂風布陣驚。心開巽上加值符﹐四處生雲气障魔。北霧南烏西紫霓﹐坤艮黃雲上不多。休蓬離上值符迫﹐黑色迷南气漸回。西有靑雲冬淹水﹐北方紅紫共徘徊。值符震位加驚門﹐碧綠從西云翳靑。東白向云渾四散﹐巧應云在北方生。坤艮宮中遇杜輔﹐藍雲翠綠四方多。淡紅在兌黃在巽﹐點點斑斑良不差。景加英兌起紅光﹐白气淹淹東北方。巽上淺黃加綠色﹐如逢生旺月華崗。芮禽入震在衝傷﹐東起黃雲兼白光。南嶺素縞帶紅色﹐西南西方黑蒼蒼。驚居天輔素羅云﹐南有紅光白帶輕。乾上靑雲常聚散﹐坤方黯淡霧沈沈。相生相克觀明色﹐旺相休囚辧得眞。

占晴雨此時遇陽門陽星飛臨陽宮﹐又有火土星同宮﹐必定久晴。如陰星陰門合水金星及壬癸休門飛臨陰宮﹐二局並合相生沐浴者﹐主大雨如注。若遇景門土宿飛臨者﹐主雨時有時無﹐或日中下雨。如陰星陽門入於陰宮﹐或陰星陰門加於陽宮﹐主半陰半晴。若壬癸及甲子辰日時﹐天蓬﹑休門亦主有雨。若遇火土星﹐不逢水日時並沐浴者﹐無雨。若遇水星沖合﹐當有大雨。若論風﹑雷﹑雨﹑雪﹑閃電﹑星﹑月﹑雲霧﹐詳交節日時而可知也﹐內有口訣。

占晴占晴以天輔﹑天英爲主﹐蓋天輔爲風伯﹐天英爲火神也。雲雨以風爲散﹐以火爲晴。如天輔﹑天英乘旺相﹐落於離九宮﹐或克日時二幹﹐主晴。如天英乘旺相﹐落於三四宮﹐或克日時幹者﹐亦主晴。玄武﹑白虎主雨風﹐以頂盤八貴神兼看﹐無不準驗。其日期亦以火神﹑風伯所落宮分系何干定之。

占雨占雨以天柱爲雨師﹐天芮爲閃電﹐天輔爲風伯﹐天衝爲雷祖﹐天蓬爲水神﹑爲雲霧﹐壬癸二幹亦水神也。天蓬遊於坎兌震﹐乘壬癸遊於坎兌震﹐或柱天衝乘壬癸二乾遊於坎兌震三宮﹐皆主雨也。又天輔﹑天英所落天上宮克地下宮﹐必然雷雨交作。又看天柱等所落宮得何干支﹐以定其日期。與值符近則雨速﹐遠則雨遲。遊於坤二宮主密雲不雨﹐卽遊坎兌震不乘水神亦無雨也。如未日子時天衝爲值符﹐甲辰壬在二宮﹐上乘六壬﹐下臨地盤天衝﹐亦有壬字﹐上下皆水木之神﹐壬子時乾天柱七宮爲值符主當日雨。如秋分兌上起甲﹐次第數到壬﹐七宮故曰天兌﹐爲兌坤值符相連﹐故當日雨。

占雪雪者﹐凝陰也﹐水而有寒气﹐乾兌二宮主之。或天心乘壬癸二乾到兌﹐或柱乘壬癸二乾到乾﹐皆主雪﹐各以落宮所得之幹以定其期。奇門遁甲元靈經卷五

占歲時丰歉年遁中宮一星一白居中半多雨雪霜露﹐五穀丰登﹐人民無災﹐國泰民安。二黑年交陰雨風煙霧﹐人口有災﹐國家有患物﹐西南方主荒。三碧年多風雷﹐物歉﹐東南熟﹐西北荒﹐民有風寒之災﹐多盜賊。四綠之年有雨水﹐江南熟﹐江北荒﹐人民有小災。五黃之年雨陽不時﹐人多瘟疫﹐荒熟各地不均。六白年雨陽時若﹐國泰民安。七赤年民遭旱焊﹐五穀不熟﹐西方荒﹐北方安﹐江南不利。八白年雨水多﹐五穀熟﹐八方寧靜﹐國泰民安。九紫年風調雨順﹐國泰民安﹐江南小旱。若三白在巽﹑離﹑坤﹐南方熟﹔在乾﹑坎﹑艮﹐北方丰﹔在震﹑兌﹑中宮﹐天下俱美。

占歲內丰歉立春日某時交春﹐看九宮以分九州﹐見九州有何星﹑奇﹐卽知之。坎一冀州﹐晉魏分﹔艮八兗州﹐韓鄭分﹔震三靑州﹐齊分﹔巽四徐州﹐魯分﹔離九梁州﹐吳越分﹔坤二荊州﹐楚分﹔兌七梁益州﹐衛分﹔乾六雍州﹐秦分﹔中五豫州﹐宋分。天蓬所臨之方﹐主瘟瘴春作﹐百姓流離﹔夏水漂沒。奇﹑神救之減半。天芮所臨之方﹐奇﹑神加之人不爲災﹐七分收成。若加凶宿﹐人瘟物死﹐五穀不登。天衝所臨之方吉﹐奇加之五穀半丰﹐惟宜果實。春夏人物災傷。天輔所臨之方﹐在吉處五穀大成﹐人民安樂。若加凶宿﹐主大風溢損傷。天禽所臨之方﹐在吉處者﹐主五穀大丰﹐人物蕃盛。若加凶宿﹐主長吏不寧﹐貴人移動﹐夏初瘟災。天心所臨之方﹐有吉宿者﹐主秋禾熟﹐長吏貴人頻受恩喜。凶星加之﹐春種離多﹐夏秋水澇。天柱所臨之方﹐在吉處半熟﹐人民瘟瘴。加凶宿﹐有蝗虎流火爲災﹐秋冬尢甚。若有三奇徳有餘慶。天任所臨之方﹐大有吉慶﹐奇神加之主生芝艸祥瑞﹐及貴人在位。加凶處﹐五穀半熟﹐人離災而無死。天英所臨之方﹐亦有祥瑞﹐得生旺地五穀熟﹐人民安慶。在克處或凶宿加臨﹐主旱涸災殃﹐春種夏枯。凡天乙所在之處﹐其歲事吉。

占田禾凡占田禾﹐以休門合於木土之上爲吉﹐更得三奇及幹見合則有利。年景丰嗇專看天任﹐如天任落艮震宮主年丰﹐再得靑龍﹑六合﹑功曹﹑太衝﹐主四民樂業﹔若天任不落艮震二宮﹐主歉收﹐再以貴神月將分旱澇。天任所在有傳送﹑天后主澇。又生門主麥﹐傷門主谷。看三奇﹑太常﹑功曹﹑貴人在生門宮則收麥﹐在傷門宮則收谷。占栽植死生﹐以天衝爲花艸﹐天輔爲樹木﹐各看所落之宮。旺相主生﹐休囚主死﹔生爲生﹐克爲死﹔吉格爲生﹐凶格爲死。旺相吉格生﹐艸木茂盛﹔休囚凶格克﹐艸木焦枯。吉凶相半﹐先後榮枯。壬癸戊己來生者爲活﹐不生者死﹐又三爲生五爲死也。

又法占田禾此時合生﹑休二門與乙丙丁﹐並六儀臨長生﹑旺﹑祿之鄕而合吉格﹐其年大熟。如合景﹑英﹑心﹑開﹐加於土木之宮﹐或門克宮﹐或上干克下幹﹐必然無收。如木星克宮﹐多虫並風災﹔如火星﹑金星克宮﹐多旱災﹐或金風所傷﹔如水星多壬癸﹐或日時皆水﹐或陰星﹑陰門加於陰宮﹐必多雨水﹐連綿水災﹔如諸星克制或生死二門宮者﹐其年未熟﹔如門克宮﹐或逢庚辛相制﹐𨿽收必有賊盜﹔若合凶格於命宮﹐如墓絕或朱雀者﹐因田生非破財官事。

占蝗蝻死﹑驚﹑杜﹑傷臨日幹則來﹐非此則不至。

占蠶利此時得吉星﹐干支﹑門﹑宮相生﹐加臨金木之宮而合吉格﹐下不克上者﹐有十分之利。若遇凶格﹑門迫加於金木宮﹐上下相克﹐是必無利。如合凶格得門生宮﹐或合吉格得門克宮﹐只有五分之利。

又法占蠶利三奇﹑吉門﹑吉宿全於金木之宮爲吉﹐須要不克上宮及門爲良。若吉門﹑星﹑奇皆不至金木宮﹐更克正宮星與門﹐收獲寡。

奇門遁甲元靈經卷六

占地理法地理有形皆有法﹐分門定局預能明。相生圓活並長厚﹐相克淺斜尖狹輕。天蓬方滿帶奇刑﹐天任髙岡驛路深。得遇奇門園徑在﹐相逢凶格擬墳墩。天衝樹木多叢雜﹐天輔三義近閣亭。天英窯竈兼枯澀﹐廟宇溪溝在芮禽。天柱橋梁並曲徑﹐園林寺觀合天心。休門淹水井泉多﹐道路橋梁生上過。傷門鬧市兼亭院﹐杜上斜溝曲澗波。景上綿繡直罕見﹐四園土阜有山窩。死門山野兼林木﹐葬有長堤對酒鑪。驚門灰塹兼污穢﹐開處通衢入畫圖。時池髙底多短長﹐且使符使總端詳。時旺相得加倍算﹐休囚失令照尋常。門迫受傷因減半﹐路逢遠近有規方。輜銖瓦礫穿物色﹐更把天星合地詳。傷衝大小水兼三﹐四杜輔中五六纖。休蓬一六數爲先﹐生任排來七八間。惟有景英三九數﹐芮禽死使二三連。驚柱數中應二七﹐開心六九勿虛言。休囚旺相從心豁﹐𨿽得千金莫浪傳。符加丙﹐生穿地﹐黃玄物色自新鮮。加休土塊深靑紫﹐開若逢之見水津。加驚壕塹疑堅石﹐加死多年骸骨深。加景微塵兼灰土﹐杜門擊甕飭刑傷。傷上一宮殊物異﹐遠年朽木地煤坑。丙加符甲在開門﹐地色紅黃霧气騰。休門有水多漂白﹐生上頑磚及古墳。傷門枯木兼藤蔓﹐杜上禽毛气赤靑。景門板龜泥枯壑﹐死門布帛﹡衣襟。驚上鎖匙塵鐵索﹐傍邊兼有石灰瓶。丙丁如加天任宮﹐土中沙起色黃紅。衝星若也來相遇﹐蒲包艸席有形蹤。輔星繩索有連鈔﹐英上加之器是鈔。芮禽穿下多文墨﹐更有車轅與艸茸。天柱臨之有貴物﹐非絲非帛擬錢筒。天心奇物投嫌墓﹐墮壞錢財未落空。天蓬沙石泥無實﹐如掘淵泉水溢衝。丙己加生土色黃﹐如加傷位色如糖。杜門碧綠還兼紫﹐景亦斑斑點血蒼。死門亂石兼磁器﹐土色玄紅不是良。驚門如鏡有明亮﹐輕浮白色時開方。休門色若污泥黑﹐再看天星辧隱藏。丙加庚兮熒入白﹐八位移來有吉凶。休門不可利言凶﹐蓬宮之宮非吉得。如生怪石勢嵯峨﹐加震穿尋多發積。杜門鐵索與香鑪﹐加屍棺材有污骨。驚門灰鑪飛又沙﹐玩器巾杯開上集。庚加丙上白入熒﹐開門加之不一同。簪頭器皿並鈕扣﹐土色穿來定赤紅。休加土色如牲血﹐毀筋殘杯在艮宮。傷門貍洞兼蚯蚓﹐杜上靑森亦艸虫。景門漧燥如螺蚌﹐死上絲羅不尙空。驚門枯井堆磚礫﹐此格由來多咎凶。靑龍逃走乙加辛﹐開遇乘龍擬寶珍。休門吐血藏牲骨﹐生良黔啄是羽鱗。傷門遇遁多淸潔﹐果核桃李在杜門。景上蛤蜊兼骨梗﹐死門旺相小屍靈。羊角如難驚上得﹐更兼蛋殼應如神。辛加乙上號猖狂﹐生杜宮中仔細詳。七八局中如合此﹐回凶轉吉不尋常。辛加傷上土色靑﹐地中蛇穴洞何深。景門橋木並盔甲﹐黃土沙泥在死門。驚門鐵甕多白色﹐刀柄槍頭開位臨。休門駝物兼色骨﹐生杜門中地可欽。癸加丁上蛇夭矯﹐若遇休門气漸消。開門物貴形如朽﹐驚上川流水自滔。死門畜骨兼牛角﹐景得奇門有滔滔。杜門樂气兼古鼎﹐傷門有木魚不敲。生上一宮無外物﹐木梳毀折破磁稍。朱雀投江丁加癸﹐如加死上古墳基。驚和加水無泥溢﹐開上穿來舊石灰。休門疑有頭枯骨﹐生遇蓬之死犬貓。傷門墮板無丁釘﹐杜有山林古石碑。景門錦雉直文彩﹐土色紅黃地穴奇。

占安葬遷攺補遺此時日合貴人﹑祿馬﹐合山頭神龍﹐生旺有气爲主。如某龍旺於某季﹐在春夏秋冬二十四气之內﹐按陰陽二遁取用日時。合太陽照臨向坐﹐若太陰﹑太陽映照更美。其乙﹑丙﹑丁﹑六儀不臨墓絕之時﹐合於吉格﹐與亡命祭主山運分金﹐補泄得宜﹐水口相生相合﹐並門宮有奇﹐得死﹑景﹑生門到坐﹐余門到向相生﹐乃萬全之吉也。

奇門遁甲元靈經卷七

造宅三白占家宅歌飛符入於鬼鄕﹐看其休囚之類。虎入門兮人散﹐雀帶刑兮吏追。勾刑門兮宅禍﹐虎害幹兮人災。騰附蓬星爲直戰﹐小口驚憂﹔武會任宿而當權﹐﹡人邪孽。六合天柱子女怨尢﹐太陰景英寵婢竊位。九地庚辛爲伏兩﹐若遇驚傷而帶刑害﹐暗中有損﹔九天丙丁爲飛牒﹐若乘甲乙而逢克戰﹐鬼怪須防。朱雀再附丙丁﹐喧爭聒耳﹔玄武更加壬癸﹐宵小跳梁。庚辛白虎得地而凶勢愈張﹐戊己勾陳刑沖而破敗立見。燒身之虎﹐先凶後吉﹔入土之蛇﹐蟄後須傷。返首兮畫棟雕梁﹐跌穴兮藏龍聚气。九遁則知拱獲有情﹐得挾定然堂構森列。守門在家淸吉﹐遊儀出外更良。乙加辛門廊有損﹐辛加乙虎首房彊。癸加丁廚廁不利﹐丁加癸祟魅爲殃。伏幹人宅俱不順﹐飛幹基址招殃。伏宮人宅皆妨害﹐飛宮禍起蕭墻。大格小格鄰家有衝射﹐刑格悖格眷屬不安康。白入熒防有怪異﹐熒入白火燭驚惶。五不遇兮人有損﹐网羅布兮事怪張。六儀擊刑凶災疊見﹐三奇入墓暗室幽房。返吟不吉﹐伏吟不祥。

占家宅此時遇門生宮﹐上干生合下支﹐乙丙丁﹑六儀臨旺祿生宮﹐主宅舍淸寧﹐人口平安﹐進益田產。如生門生宮有田產﹑布帛﹑五穀進益之利﹐如開門生宮有金玉﹑寶珍﹑財物貴人之益。詳入門生克﹐推之若凶星﹑門克宮﹐地盤臨衰墓而又受傷者﹐口舌﹑災厄﹑獄病﹑小人﹑憂驚不免。如陽星被傷則陽人災非﹐如陰星受克必陰口災病。如陰陽皆被克則生陰人男子之憂。如乾爲父﹑坤爲母﹑震爲長男之例﹐若其人本命在墓絕之宮﹐又被沖克﹐其災非病命絕﹐若有比和逢生爲難中有救。

占起造此時門生宮﹐合吉格﹐三奇六儀加臨祿旺﹑長生之宮﹐或日時遇貴人拱照﹐宅主與坐向相合﹐或天禽坐鎭中宮﹐或太陽照映坐向﹐乃爲完全吉慶﹐發祿非常。若有諸家惡星反爲我制﹐則爲我之用神﹐百無忌也。

占修宅舍凡修宅﹐以生門爲主﹐必得全吉日辰。地基上有又得生門爲上﹐宜修造。如生門爲天禽﹐此時在中宮﹐亦吉。若修方生門在其宮﹐忌宮門犯迫。陰宅同此。

占遷移以九星論之﹐以九宮分方向定可否看遷移方上一宮﹐有三奇﹑吉門再得天禽星﹐四季皆吉﹔天輔星春夏大吉﹔天心星秋冬大吉﹔其餘星皆不利。各以其來時占之﹐以定天乙也﹐卽以所占時看何星爲天乙定之亦同。

占分居以宮分支幹照月定日期坎離兩宮爲陰陽分位之始。自十一月至四月爲陽﹐以坎艮震巽爲內﹐離坤兌乾爲外﹔自五月至十一月爲陰﹐以干兌離坤爲內﹐以坎艮震巽爲外。又以年爲父母﹐月兄弟﹐日爲己身﹐時爲子息﹐按本局中支幹推之。欲分兄弟﹐照日月支干看宮分內外。支幹如在內外兩處﹐爲分居﹔一處爲不分居。欲分子息﹐看日時支幹可類推也。再以旺相休囚定吉凶。

奇門遁甲元靈經卷八

占功名若提學來臨本府﹐以官爲客﹐諸生爲主﹔若學道坐於所考地方﹐以官爲主﹐諸生爲客。此時如主克客﹐是諸生爲主則名或無阻﹔若官爲主克客者﹐求名有阻難成。如主客相生﹑比合干支同契而合吉格﹐求名易成﹐文章合機﹔若生生官﹐求名𨿽成﹐必先圖謀而利。若官克諸生合凶格﹐在於本命行年宮﹐或本命坐於死絕之宮﹐因求名招非災禍﹐或因名破財。又法占科名三奇﹑吉門﹑吉星加於本人年幹之上﹐不可犯奇墓﹑門克﹑刑迫可得﹐反此不得。

占歲考等第凡占歲考等第髙下﹐以天輔爲文宗﹐日幹爲士子﹐六丁爲文章。如六丁得旺方﹐兼天輔宮來生日幹﹐又得三奇及開休生景四吉門﹐取爲一等文章。旺﹐文宗生日幹﹐不得三奇﹑吉門者﹐爲二等文章。𨿽旺﹐而文宗不生日幹﹐或文宗生日幹而文章不旺﹐僅爲三等文章。不旺﹐而文宗來克﹐幸有三奇﹑吉門者﹐爲四等文章。不旺﹐文宗又來克日幹﹐又在休囚宮﹐又無三奇﹑吉門者﹐定爲五等。得死門及諸凶格者﹐定爲六等不吉。假如大暑中元陰遁一局﹐戊癸日辛酉時﹐天輔在二宮﹐六戊在八宮﹐星奇爲文章在七宮乘旺气又與日幹比﹐定是二等。又如秋分中元陰遁一局﹐丁亥日乙巳時﹐天輔六丁俱在八宮﹐文宗克日幹﹐爲三等。占文宗﹐按臨日斯以天輔爲文宗。冬至自坎至巽爲內﹐自離至乾爲外﹔立夏自離至乾爲內﹐自坎至巽爲外。冬至後至四月爲上半年﹐夏至後至十月爲下半年。文星在內主上半年﹐在外主下半年。更以落的宮分並分野﹐以定日期﹐再詳時事﹐以十二支配八卦法決之。

占科舉會試中式值符宮克日乾宮坐主不取﹐小考同看。凡科舉會試占﹐以日幹﹝宮﹞爲士子眞才﹐值符﹝宮﹞爲總裁﹐天乙爲房師﹐六丁爲文章。天乙宮克日乾宮﹐房師不薦﹔六丁宮克日乾宮﹐或日乾宮克六丁宮﹐休囚廢沒﹐俱主題目大難﹐不能得意。如值符﹑天乙來生日幹﹐六丁又得旺相﹐必中無疑﹐缺一不可。凡考童仝。假如立秋上元陰遁二局﹐六庚日丙子時﹐日幹在三宮﹐天蓬值符在四宮﹐與日乾宮相比﹐六丁臨八宮得生气﹐文章必不得意﹐座師𨿽受刑克﹐必力薦中矣。

占殿試甲第凡占殿試﹐以太歲爲主。太歲者﹐天子也。以月建爲主考﹐日幹爲舉子﹐景門爲策論。如景門落在旺相宮﹐又得三奇並太歲來生日幹者﹐爲鼎甲。景門不得三奇﹐而得太歲﹑月建來生日幹者﹐爲二甲。不生日幹﹐又無三奇者﹐爲三甲。假如六戊年正月立春日丙辛乙未時﹐陽遁八局﹐天芮爲值符加七宮﹐死門爲值使加三宮。丙爲日幹在六宮﹐戊爲太歲在四宮﹐月建甲戊爲主考﹐但不生日幹﹐在三甲後矣。又如戊年正月雨水上元陽遁九局六己日丁卯時﹐景門到三宮爲旺方﹐上得星奇。己日日幹在一宮﹐月建在乙宮生日幹﹐但太歲不來生﹐僅得二甲。

占武舉甲申庚落宮﹑甲午辛的宮﹐或相衝﹐爲箭中的。再看景門﹐得旺相又與值符相生﹐中缺一不當。看武藝以值符爲主考﹐時幹爲舉子﹐甲申庚爲箭﹐甲午辛爲的﹐景門爲策論﹐專以甲可。

占投武投兵應選以天衝爲武士﹐以值符爲帥主。值符宮生天衝宮﹐天衝宮生值符宮﹐一見卽投合。彼此相克﹐定不收錄。天衝卽作值符﹐一去卽得部長﹐後必大用。遇伏吟空回﹐返吟反覆不定。

占納粟以甲子戊爲部司職﹐六丁爲文書﹐時幹爲求名之人。必要六丁旺相來生時幹﹐甲子戊生六丁則成而速。如甲子戊克時乾宮﹐部司不準﹔克六丁宮﹐文書遲滯﹔時幹克甲子戊﹐亦不成﹔克六丁﹐犯朱雀投江﹐亦主文書遺失。宮﹑門﹑星格吉易成﹐凶不成。

奇門遁甲元靈經卷九

占升遷凡占升遷﹐以開門決之。因開門爲官﹐掌法印也。又看太歲﹑月建相生﹐如開門加生旺宮﹐再有三奇得生合吉門﹑吉格﹐必定升轉。再遇太歲﹑月建乘吉神來相生﹐定然髙擢帝庭。或有吉格而無旺相﹐有旺相而無吉格﹐或有旺相吉格而太歲﹑月建不來相生﹐亦不能升也。選亦同。假如六己年大寒上元陽遁三局丙申日乙未時﹐開門在七宮。開門本屬金﹐兌七亦屬金﹐同類助我爲相﹐又上有奇日合之﹐又六己太歲乘天輔在離九宮來生兌七﹐主升無疑。又有看太歲落在何﹝原作卯﹞幹﹐卽以其幹爲所升之年月也。或以值符落宮占之﹐不用太歲者亦可。蓋銓部升宮爲值符之神也。又如立春中元陽五局乙庚日丁巳時﹐開門到九宮﹐火來克之﹐爲囚於鬼也﹐定升遷﹐並值符在坤有生金之象﹐本宮不旺亦無益也。

占上任吉凶凡占上任後之吉凶﹐以上任之時所向之方爲斷。如衙門坐西朝東﹐卽看東方所得之宮神斷之﹔如向西卽看西方所得之宮神斷之﹔南北亦然。總看所得向之吉格﹐得格吉終於升遷﹔如不成吉格而星旺﹐主降謫﹔若休囚及廢沒者﹐主罷黜。若有凶格者﹐主有拿問﹔如返吟﹑伏吟﹑五不遇時及入墓﹑悖格﹑飛伏等格﹐不看方向﹐而知其不吉也。假如陽遁一局丁壬日丙午時上任﹐衙門坐北朝南﹐此局六癸加地盤九宮杜門﹐無吉格﹐主降調。又如陽遁四局丁壬日癸卯時上任﹐衙門坐南朝北﹐天任加地盤丁合休門催官﹐白虎臨向﹐主升遷。

占新任地方何如當以天禽落宮爲京師﹐其餘爲外地﹐以各宮六儀﹑三奇爲分野。若遇甲戊同宮﹐陽日用甲﹐陰日用戊。如天蓬落宮上有開門﹐主有賊盜﹔有六庚主兵亂﹔如主旱澇不犯者﹐平安。各以本邦分野無任所分野定遠近。

占歷任歸結以本宮年幹地盤爲主﹐看天盤星門得吉格者﹐榮歸﹔得吉格而別犯刑擊飛伏悖格及本乾宮有劫煞喪門刑克﹐主卒於官﹐不得善終。不成格而得奇星﹐主榮歸﹔無奇星﹐主罷黜﹔有凶格主拿問。

占官員有故降罰如開到鬼廢休囚之方﹐或帶擊刑﹑入墓﹑迫制﹐爲大不利。逢太歲傷之事於朝廷﹔月建傷之事起僚屬﹔天乙傷之事諫臣﹔值使傷之事起禦史﹔值符傷之事起撫鎭。遇天网定被鎖拿﹔天盤受下克﹐地盤受制﹐前後遇迫﹐定有按治。如得气﹐僅罰降﹔失令恐傷命。

占徵召凡山林隱逸及廢黜已久﹐欲求徵召者﹐太歲爲皇恩﹐月建爲銓部﹐日幹爲自己。要太歲﹑月建之星同生日幹所乘之宮﹐又要日幹所落之宮得好格局﹐主起官﹐反此不能。

占應差進衙門應差﹐以開門爲官長﹐以值使爲己身。如開門宮生值使宮﹐又得三奇及旺相星﹐大吉。與長官宮相克﹐主凶。休囚亦爲不吉。

占請假以值符爲尊長﹐天乙爲卑小。值符落宮克天乙宮﹐天乙宮生值符宮﹐俱不準。假如值符生天乙宮﹐天乙克值符宮﹐定準假。兩宮相比不準。

占領文遲速以六丁與值使宮相生則速﹐如相克則遲。又看六丁在何宮相生﹐卽以本宮支幹定其日期。

奇門遁甲元靈經卷十

占婚姻凡占婚姻﹐以乙爲女﹐以庚爲夫。如二家落宮相生合﹐說之則成﹔相刑克﹐則不成矣。又以頂盤六合爲媒人。六合宮生乙宮﹐向女家﹔生庚宮﹐向男家。庚宮克乙宮﹐女家畏而不嫁﹔乙宮克庚宮﹐男家嫌而不娶﹔乙宮帶擊刑﹐主女性凶惡者﹔生合﹐主女性溫良。庚宮帶凶神﹐主夫性暴烈﹔帶生合﹐主夫性溫良。

又法占婚姻如男家問婚姻﹐此時卽以地盤諸星爲男家。逢門生宮﹐或上干生下幹合吉格﹐而干支日時逢生合﹐其婚必成。若門克宮﹐或上干克下幹﹐或門迫相衝﹐必不能成。又如比和相﹐善言之卽成。凡九星﹑六儀﹑三奇﹑八門在旺祿之時﹐主富貴之家﹔若衰墓逢生爲漸發之家﹔旺而受克爲時退之家。若論女相貌﹑人品﹐以八門﹑九星﹑地將推之。若逢生主人品淸奇﹔逢克爲不正或醮婦殘婚之類。若女家問就以女爲主﹐照前法反而推之。

占招贅看合星﹐專以乙庚論之。如女求夫﹐謂之坐山招夫﹐當用天盤六庚宮來生地盤六乙宮。庚上得吉星﹐主夫性溫良﹔得凶星主欺騙財物﹐或心性﹡險。如男求女﹐謂之到踏門﹐宜地盤六乙宮生天盤六庚宮﹐亦主成。

奇門遁甲元靈經卷十一

占胎孕以坤宮爲孕母﹐以宮上所得之門爲胎﹐坤宮之天盤爲產室。如天盤克門﹐子不存﹔坤宮克門﹐胎不安﹔門克坤宮﹐孕母長病﹔天盤克地盤﹐孕母不安。門屬陽﹐男胎﹔屬陰女胎。逢伏吟﹐子戀母腹﹐胎𨿽穩而難生。見白虎爲血光神﹐其產應速。如傷杜門到宮﹐爲入墓﹐必是死胎。或天盤爲門宮二者之墓﹐不吉﹔爲坤宮之墓﹐不利母﹔爲門之墓﹐不利子。若有三奇﹐必得好子。

占生產此時以宮奇儀爲母﹐以天盤奇儀入門爲子。天盤地干支臨旺祿之宮﹐逢生者﹐子母全安。若上干及門克地盤奇儀﹐慮其子母有所虧。若地盤奇儀在得令之宮﹐𨿽則受克﹐亦且無害。如母克子﹐其產容易﹔子克母﹐產難。若子母無气而又受傷者﹐則子母難全。若子母比和﹐易產平安。若合吉格﹐產子極貴壽長﹔合凶格﹐壽夭難養。要知何日將產﹐卽看相衝生旺日時決之。陽星多產男﹐陰星眾生女﹔陰陽相並而當雙生。天下生人﹐同此一時﹐貴﹡不同﹐詳此時吉格﹑奇門在方向﹐宜對吉凶之格﹐則生此子貴﹡可知﹐或再加父年庚多少﹐共算當生日時﹐遁演奇門﹐則知富貴修短矣。

奇門遁甲元靈經卷十二

占疾病以天芮爲病神﹐以生死二門看。再審病者本命年幹落宮﹐得生門不死﹐死門難愈。若年干休囚廢沒﹐再有凶星﹑凶格﹐大凶。卽得其餘六門﹐亦主纏綿。再以天芮廢沒之月爲愈。斯如占父母病﹐或兒女同類病﹐得本月日幹入墓者大凶。又凶星﹑凶門加病人地盤年庚無救神亦凶。若凶星加奇門﹐上下二幹相救﹐可死中求活﹔或三奇﹑吉門﹑吉格﹐更上下二幹有合﹐𨿽不服藥亦可愈。

占患眼疾以離宮主之﹐離爲目﹐看九宮得何吉星﹑吉格﹐則愈速﹔而凶則痊遲。若吉凶不分﹐則纏綿﹐亦不重。

占壽數凡占壽數修短﹐以天衝﹑死門決之。蓋天衝乃三宮之神﹐爲生气也﹔又五爲死气也。又以九十歲爲率九宮﹐每宮十年﹐看天衝所落之宮遠近以定其數。如天衝帶旺相﹐一生無患﹔若休囚廢沒﹐一生常有坎坷。占者自天衝落宮數起﹐陽遁順行九宮﹐陰遁逆行九宮﹐數至死門落宮止。將自己經過壽數除訖﹐以所得余歲論斷。如年至三旬而得四數﹐則除三十尙有十年之壽﹐餘仿此。

奇門遁甲元靈經卷十三

占詞訟凡爭訟﹐有心中不平而先告人者﹐有被人告而求伸理者﹐須以開門爲問官﹐值符爲原告﹐天乙爲被告﹐驚門爲訟神。如開驚二門俱被克﹐被告敗﹔俱克﹐原告敗﹔一克原告﹐一克被告﹐則兩家俱敗。總以落宮決之。又開門生原告﹐驚門克原告﹐或開克原告﹑驚生原告。如被告得生克者﹐亦然。以值符﹑天乙之旺相爲勝﹐休囚爲敗﹐亦以落宮決之。

占興訟並呈狀以丁爲狀﹐朱雀爲訟師﹐丁爲朱雀。如朱雀落陽幹之宮﹐或落宮與天獄庚相衝﹐又乘景門﹐其訟必興。若朱雀落陰漧之宮﹐其訟大起﹔臨囚休廢沒之宮﹐訟卽結而不興。呈狀以開門爲官﹐景門爲文狀﹐開門宮生景門宮爲吉﹐景門宮生開門宮不準﹐景克開準﹐克景不準。又景門落旺相宮則準﹐落休囚廢沒宮則不準。如旺相而生開門﹐可準﹔休囚廢沒克開門﹐不準。

占官事催提緩急值符爲官長﹐六丁爲公文﹐值使爲公差。如值符宮克天乙宮﹐六丁臨於內地﹐其提緩。值符克天乙宮﹐值使臨於內地﹐其提急。再有擊刑則來意惡﹐有三奇則來意善。若相生則公差與官長見喜﹐相克則見怒。又看六庚爲天獄﹐落休廢易結﹔落旺相難結。一說六丁臨外地緩﹐值使臨外地急。

占刑獄重輕以本人年命與日幹落宮﹐星旺﹑門吉有三奇吉格者﹐官員降調﹐庚人罪輕。星不旺相﹑有三奇﹑吉門者﹐或三奇吉門得星旺相並吉門﹑吉格者﹐俱主罪輕﹐法及本身。如有三奇吉格﹑不得吉門與星旺相者﹐或星旺相而不得吉門﹑三奇﹐俱主罪輕。若星不旺相﹑門不吉﹑無三奇﹑格局凶者﹐主大凶。與日幹年命再犯擊刑者﹐有刑罰之苦。

占罪輕重以開門爲問官﹐以六辛爲罪人﹐以六甲旬中六壬爲天牢。如開門宮克地辛宮﹐辛上又有六壬臨之﹐防有牢獄之災﹔二者缺一﹐無害。再壬爲天牢﹐甲辰旬中壬戌時﹐戌爲天牢﹔甲子旬中壬申時﹐卽申爲天牢。餘仿此。若天盤上所克六壬之支﹐再得開生二門者吉。

占罪人開釋以地盤六辛爲罪人﹐看得星何干﹐旺不旺。如上乘吉星﹑吉門﹑吉格﹐或克開門落宮﹐與開門宮相生相合者﹐其開釋必速。不備者﹐少遲。若開門落宮克地六辛宮﹐再得休囚者﹐主牽纏又网低﹐則不開釋﹔网髙則開釋。

占出獄壬爲牢獄﹐看所加地盤之幹爲罪人。必地盤之幹克六壬所得之支﹐又得休開生三門者﹐卽得出﹐以受克之支爲日期。必得六丁時﹐或六丁落宮非罪人宮﹐干支又得三奇者﹐方出獄。

占官事牽連以本日日幹爲有事之人﹐以庚爲天獄﹐以辛爲天庭﹐以壬爲天牢。本人日幹以地盤爲主﹐庚辛壬三凶煞以天盤定之。如犯一煞﹐與地盤日幹同宮﹐定有牽連﹔再逢刑擊﹐定有刑罰。得天网﹐有枷鎖臨身﹐再有凶格等凶煞﹐連累甚重。若有三奇﹑吉門並吉格﹑吉星者﹐無礙﹐𨿽有牽連﹐不能成凶。若不犯庚辛壬﹐定不牽連。

占口舌官訟此時遇門生宮合吉格﹐或上干生下幹﹐或幹在於得令之宮而克上干﹐或宮克門﹐因非訟而得理﹐有官貴人扶﹐得財。若地盤奇儀臨衰墓宮﹐逢上干克下幹﹐及門克宮而合凶格﹐則口非重﹐至財破憂驚。若逢心開生宮﹐貴人相扶。若逢英景生宮﹐有文書之力。若遇生死門生宮﹐田地房產之益。如前人門生宮﹐克宮之內推之。若諸星比和﹐或上生下﹑下生上﹐當宜和美。若逢死絕而被沖克﹐因訟破家陷命。

占被訪吉凶凡官吏﹑土豪被訪﹐吉凶何如﹐單看本人年命日幹本宮上有何星門臨之。如星旺門吉﹐並有三奇吉格者﹐官民無恙。如不旺相而有三奇吉門並諸吉格者﹐或無三奇吉格而得吉門﹑星旺相者﹐或無吉門而星旺相臨三奇﹑吉格者﹐官民俱主贓少罪輕。有三奇而門不吉﹑星不旺者﹐星旺而不得吉門﹑三奇及吉格者﹐或得三奇吉格而星不旺﹑門不吉者﹐罪重贓多﹐累及妻子。星不相﹑門不吉﹑格又凶﹑又無三奇﹐俱主傷門。若本命日幹再犯擊刑﹐必受刑罰。

占和事以庚丙爲兩家相構之人﹐以甲爲主和之人﹐蓋以甲爲天福又系十干之首﹐爲兩家福星。又必以甲子戊始可算﹐餘甲不用。看甲所落宮﹐或同生兩家﹐或同克兩家﹐方爲處事公平﹐則和成。若生一宮克一宮﹐必有偏向﹐不能和。又當看甲在旺相宮﹐而庚丙在休囚宮﹐彼亦不得不和。

奇門遁甲元靈經卷十四

占出行期占行期﹐或有牽纏不能擺脫﹐或有節制不能自由﹐或本人猶豫不定﹐以時幹爲起行之人﹐日幹爲牽纏﹑節制之人﹐以開門爲起行之期。如日幹克時幹﹐不能行﹔時幹克日幹﹐卽行﹔日乾宮上下皆來克日幹﹐彼自受制無暇制我者﹐卽行。若本人自猶豫不能決者﹐看時乾宮在外爲去﹐在內爲不去。俱看開門落宮下得何干﹐以定其期。

占道途吉凶以時幹所落前一宮看之。如得天蓬爲賊盜﹐乃時幹所落宮前一宮﹐陽順陰逆。卽得天蓬﹐爲賊盜﹐如無者不遇。再看時幹所加本宮﹐得生旺相並得三奇吉門吉格者不妨。

占同伴善惡凡途中遇人同伴﹐占以地盤時幹爲己身﹐看何星臨之。如得禽心衝輔任爲善人﹐得蓬芮英柱爲惡人﹐再得旺相﹐而時幹又居廢沒之地﹐主有侵害。時幹旺相﹐凶星廢沒﹐亦不能害。如凶星有害﹐時幹而得生休開及三奇吉門吉格﹐主被害中有救。若時幹旺相而得刑格並一切凶格﹐𨿽有侵害亦無妨。

占店主善惡看時幹加宮所落之宮得何星宿以定善惡看時幹﹐若遇蓬芮﹝二大凶﹞英柱﹝二小凶﹞凶星﹐俱主惡人﹔遇輔禽心衝任吉星﹐俱主善人。如落宮克時幹﹐主有侵害。若時幹落宮有三奇﹑吉門﹑吉格者﹐𨿽有惡亦不敢害。如無吉格﹐但乘旺相﹐亦無害。如時幹得休廢沒並凶星格者﹐當有侵害。

占出行此時出行﹐欲得三奇六儀臨於旺祿之宮﹐或行年合吉格而上下相生本日時﹐官貴祿馬俱臨﹐此時而去﹐逢貴人接引﹐財帛廣進﹐求名亨達﹐且爲皆順。如本命行年並此時合凶格﹐門克宮﹐必多虛驚。如開門克宮﹐爲貴人見貴之類。如逢凶格相衝相干墓之鄕﹐出則不歸。若遇壬癸﹐恐有水厄之憂。如遇辰戌﹐慮有牢獄之苦。

占未出先定歸期看天蓬星落宮。如陽局﹐天蓬在內四宮﹐上半年回﹔在外四宮﹐下半年回。陰局亦然。冬至後自坎至巽爲內﹐自離至乾爲外﹔陰遁夏至後自離至乾爲內﹐自坎至巽爲外。又看所落何宮﹐卽以本宮所得十二支位以定其期。

占登舟以震三宮爲船﹐以天盤所得之星爲船戶之善惡﹐得輔禽心三星上吉﹐任衝二星爲中吉﹐芮英柱蓬爲大凶﹐其船不可登。凡占水﹐看休門之下﹐見申酉爲江河﹐見小吉爲井﹐太衝爲池塘。

占水陸以值使定之﹐不取坤宮者﹐死門也。

以坎爲水路﹐艮爲陸路﹐看值使落宮。如水陸二路有一生則吉﹐被克則不吉。又看休生二門所落之方﹐亦可出行。如驚蜇中元陽七局甲己日丁卯時﹐驚門值使加坎宮﹐休門到震﹐生門到巽﹐爲水木相生。

奇門遁甲元靈經卷十五

占行人以行人年命﹐看合當時局中干支爲行人﹐以支宮爲宅舍﹐以左右宮爲來之遲速。如占東方之人﹐得西方卽來﹐得北方不來﹐得南方在路。其歸期以地方遠近﹑旺相決之。如行人是甲子生﹐往南方﹐若遇以坎﹐卽歸﹔遇坤﹑兌﹑乾三方﹐將至﹔遇艮﹑震﹑巽三方﹐又向他方去了。遇克我之卦﹐必半路有阻﹐再看吉凶神煞﹑克我之宮以定安危。餘類推。又天蓬﹑天芮二星俱主行人﹐千里外者看天蓬﹐千里內者看天芮。得蓬芮者爲來。又以時幹爲來期﹐伏吟不來﹐返吟爲來。三奇合吉門於行人本命年幹之上﹐卽到。凶星凶門﹐其人必有妨礙。又年格年來﹐月格月來﹐日格日來﹐時格時來。一云各以落宮干支定其來期﹐又格則不來。

又法占行人此時伏吟﹐行人身未動﹔返吟而且來速。若上干克下幹﹐或門生宮克宮或庚加日幹﹐行人卽至。若上被克﹐或宮克門﹐行人不來。若日幹加庚﹐行人不來。如上干在墓﹑衰宮﹐或門宮相克﹐行人來遲緩。若上干遇壬癸﹐臨旺祿宮﹐又逢日時相生合吉之格﹐主有酒席相阻﹐或隔住無舟﹐或船水虛驚﹐或口舌﹑喜悅相阻。或上干在死絕之宮﹐或被克制及日時相犯﹐永爲不來。切忌干支相衝在行人之行年幹上者﹐或則死亡﹐或則囚禁。

占遠信以六丁落宮爲信﹐以時幹落宮分內外來信之遲速。臨內信速﹐外遲。六丁受制﹑休囚﹐輕則信遲﹐重則無信。夭矯信速﹐投江無信。六丁帶三奇合得有喜信﹐帶擊刑有凶信。庚格無信﹐投江在內亦無信。又景門臨於木人所居之地信來甚速。如人在北方﹐占南方之信﹐一宮得景門﹐信卽到。如人在南方﹐占北方之信﹐九宮得景門﹐信卽到。餘仿此。

在外占家中平安否以日幹爲主﹐日幹長生爲處家。如甲日幹則甲木長生在亥﹐亥寄於乾﹐看乾宮地盤中無凶星﹑凶格﹐主家中平安﹔有凶星﹑凶門﹑凶格者﹐主凶。須看克宮是何干﹐以日幹六親決之。年爲父母﹐月爲兄弟﹐時爲妻子﹐卽各以本宮所得論之。

占外人安否先定方向﹐看其上下盤。得有三奇﹑吉門及諸吉格﹐外人平安。反此不安。

占回本鄕凡人久在他鄕﹐難回故里。占人本以天盤年命落宮﹐看其在內在外定之。如己在內界﹐卽主回﹔落在外界﹐𨿽回心終得牽纏。如得吉星﹑吉門﹐回家平安﹔得凶星﹑凶門﹐回家有事。以地盤年命支幹定其日期。

奇門遁甲元靈經卷十六

占求財凡占求財﹐其說不一。分體用以生門主之﹐以生門所落之宮向爲體﹐以生門天盤所乘之星爲用。用生體則吉﹐體生用則不吉。用旺體衰﹐體難克用﹐不爲大吉。體旺用衰﹐用難克體﹐亦無大害。大抵專看生門所落之宮﹐分再看上下二盤格局吉凶何如﹐吉格吉星﹐所求如意﹐有一不吉﹐所求僅半。休囚不吉﹐所求全無。假如驚蜇中元陽七局丁壬日壬寅時﹐生門到坤二宮﹐屬土爲體﹔天蓬星亦到坤二﹐屬水爲用。體來克用﹐宜乎得財。但臥在驚蜇﹐坤二宮爲囚﹐且坤宮中六辛加壬爲蛇入刑獄格﹐安得爲吉乎﹖𨿽休克所得亦微。得財之說是我所本有之財﹐或應有之財﹐但未知何日到手。占法須分內外﹐以時幹在地盤者爲主﹐以甲子戊爲財星﹐蓋甲爲靑龍﹐靑龍爲財星焉。時幹在內地﹐甲子戊亦在內地﹐此爲財將到手之期甚速﹐又以本宮所得何支定其日月之期。若時幹﹑靑龍俱在外﹐半年得。返吟﹑伏吟主反覆不得。如甲子戊﹑時幹俱合吉門﹐得財甚速。又如立秋上元陰遁二局甲己日壬申時﹐時幹在地盤七宮﹐爲內。甲子戊靑龍﹑生門亦在七宮﹐又七宮爲兌﹐干支爲酉子月﹐爲八﹐主八月到手也﹐甚驗甚速。

占求財謀望此時遇奇儀門生宮合吉格﹐或幹相合﹑比和者﹐求謀得意﹐一切無阻。如門克宮﹐下克上﹐合凶格﹐凡求不遇﹐或因求謀破財。如主星在衰墓宮﹐又逢上干克下幹﹐或門克宮﹐因求謀招非。又占謀望須看三奇﹑吉門﹑吉星加於本人年幹之上﹐不犯奇墓門迫及五不遇﹐可成。

占放債以天乙爲取財之人﹐以值符爲財主﹐以生門爲財神﹐各以生克旺相論。如值符宮克天乙宮爲吉﹐天乙宮克值符宮爲凶。天乙宮生值符宮爲吉﹐反是爲凶。如生門宮與天乙宮同克值符宮﹐其財盡失﹔同生值符宮﹐子母俱全。或生門與天乙有一生一克﹐本利不全而遲。如天乙﹑生門得休囚气﹐𨿽生值符﹐終不能全得﹐且必遲滯。天乙者﹐乃天盤上一宮。

占索債以傷門爲索債人﹐如傷門宮克天乙宮﹐去人必實心去索﹔天乙宮克傷門宮﹐彼必爭鬧不服﹔傷門與天乙同來生值符宮﹐子母全獲﹔全克值符宮﹐不還。傷門﹑值符宮克天乙﹐必還﹔生天乙﹐克值符﹐不還。天乙旺相克傷門﹐𨿽有錢不還﹔天乙休囚生傷門﹐有心無力﹐不全或遲﹐終必還。若天乙乘庚辛來克值符﹐必有經官之事﹐或值符克天乙乘六丁。或景門加三四宮﹐亦有經官之事。如甲子戊符會開門加內地時幹﹐其還速至。經官獲利與否﹐乃以傷門﹑天乙﹑值符之生克斷之。

占借貸財物以值符爲物主﹐以天乙爲往借之人﹐各以所落宮分生克論之。值符生天乙﹐天乙克值符﹐借貸必遂。如值符克天乙﹐天乙生值符﹐借貸不遂。

占賒取給否亦以值符爲物主﹐天乙爲取物之人﹐各看所落之宮。相生則得﹐相克則不得﹐相比亦不得。

占囑托求人以天乙宮爲求托之人﹐值符爲所求之人﹐值使爲受托之人。如值符生值使﹐其言必信﹔值符克值使﹐不信其言。值使克值符﹐彼必不悅﹔值符克值使而生天乙﹐𨿽踐其言﹐不甚快利﹔值使生值符而克天乙﹐彼不肯盡力。必值使﹑值符俱生天乙﹐或俱克天乙﹐所生其事方有濟﹐有一不生亦不濟﹐各以所落宮分定之。

占事成否凡人來求我﹐以他爲客﹐我爲主﹔如我去求他﹐以我爲客﹐他爲主。宜主客相生﹑比和﹐求而自成﹔星﹑儀﹑門迫﹐求而難成﹐費力。若主客相傷﹐合凶格﹐因求事而生非﹐或反耗財物。只宜他生我爲順﹐易圖﹔我生他爲逆﹐難圖。

奇門遁甲元靈經卷十七

占貿易看生門落宮旺相﹐再得吉星及三奇﹑飛鳥跌穴等格﹐主買賣興隆﹔如不全者﹐平常﹔若落空休囚﹐凶星﹐再有庚加己等凶格﹐主大不利。凡得天衝﹐宜於春夏得﹔天禽﹐宜於秋冬﹔余星不利。

又法占貿易以值符爲買物之人﹐以生門爲所賣之物﹐以生門落宮爲物主。如門來生值符﹐其物得買﹐有利益﹔如門與本落宮相生﹐爲物主相戀﹐其物難買﹔相克則雙方難以成交。如值符得旺相來生生門宮﹐利賣者﹔或生門宮來生值符宮﹐利買者。凡欲買物﹐看賣主之方得吉格者有利﹐得凶格者其物不堪。看買主之方﹐得吉格者相安﹐得凶格者尙有煩惱。

占合夥以生門﹝地盤﹞爲財主﹐以天乙﹝天盤生門﹞落宮爲夥計。地盤克天盤﹐天盤克地盤﹐及天盤生地盤﹐俱不利。地盤生天盤方﹐其益利。此看生門宮天盤﹑地盤也。一說生門爲地盤﹐天乙爲天盤。一云如地盤合天盤﹐主合不成﹔天盤合地盤﹐彼必陷我財﹐彼此不善經營﹐以致消耗﹔他來生我﹐彼此大利。

占生意興隆否看生門所落宮定之。其宮旺相﹐再有吉星及三奇﹑飛鳥跌穴等吉格﹐主興隆。

占貿易利息看生門所臨之宮旺相何如。旺則利多﹐相則利平﹐休囚則利微。如休囚又有凶格﹐則折本。若生門居旺相﹐再看甲子戊上乘何干﹐以決其利數多少。

占贖物產以值符﹑天乙﹑值使論之。值符主動﹐天乙主靜﹐值使爲中人。如我向人回贖﹐我爲值符﹐彼爲天乙﹔若人向我回贖﹐彼爲值符﹐我爲天乙﹐再看生克旺相休囚決之。如值符生天乙及天乙生值符﹐定準贖回﹔值符克天乙﹐𨿽可贖﹐其中不美﹔天乙克值符﹐不準贖。如值使生兩家﹐得﹔克兩家﹐不得。若內有朱雀同宮﹐必有爭競﹔勾陳同同﹐定主經官。如人向我贖﹐我爲天乙﹐彼值符﹐其生克旺相休囚同前論。如我爲物主﹐望人來回贖﹐以生我則贖﹐克我則不贖。若不欲人來贖﹐克我爲來贖﹐生我爲不贖。

奇門遁甲元靈經卷十八

占走失凡占走失人口奴婢頭畜頭應向何方﹐我尋未知得與不得﹐以時幹爲失主﹐六合爲走失之物﹐但以落宮論之。以六合與時幹所落之宮﹐分內外以遠近爲斷。時幹﹑六合俱在內四宮﹐爲易尋﹔俱在外四宮﹐爲難尋﹔若時幹在外﹐六合在內﹐猶可尋。以六合所在之宮爲方向﹐如得旺相之星﹐又得景死驚傷四門者﹐可得也。得九地﹑太陰﹐有人潛藏﹔得九天﹐應遠走去﹔得玄武﹐被人盜去﹔得騰蛇﹐有人盤詰羈麼﹔得朱雀﹐卽有信﹔得勾陳﹐有內人相勾引而去。又看六庚年月日時。假如大寒中元陽九局乙庚日庚辰時﹐時乾在震三宮﹐六合在坎一宮﹐爲俱在內﹐又六合爲坎宮﹐有人潛藏﹐主不失。

占失物凡占失物金銀財帛等件﹐以甲子戊爲財物。如見玄武﹐被人盜去﹔不見玄武﹐自己遺失。若玄武宮克靑龍﹐靑龍宮生玄武宮﹐定被盜去。又以六丙旬中空亡看之。如甲子戊落宮空亡﹐或自己遺失﹐或賊人盜去﹐俱不可復得。欲問失落何處﹐以甲子戊落宮方向定之。如在內四宮﹐爲在宅中﹔在外四宮﹐主失落甚遠。又以落宮卦位方向﹑體象斷之。如艮爲山﹐爲少男﹐爲東北﹔震宮爲木﹐爲長男﹑正東﹔巽宮爲木﹐爲長女﹐爲東南﹔離宮爲文﹐爲中女﹐爲正南﹔坤爲地﹐爲老母﹐爲西南﹔兌爲澤﹐爲少女﹐爲正西﹔乾爲金﹐爲老父﹐爲西北﹔坎宮爲水﹐爲中男﹐爲正北。欲問得期﹐以宮地盤決之﹑支幹決之。如見玄武有盜者﹐以玄武落方定賊所在之方。陽星爲男﹐陰星爲女。又以玄武所落天盤﹑地盤支幹決賊人衣包。假如大暑中元陰遁一局戊癸日壬戌時﹐甲子戊到三宮﹐不見玄武﹐還是自己遺失﹐應東方。又不見空亡﹐以震卦體象找尋﹐逢卯日得之。但甲子戊到三宮爲擊刑﹐亦傷損也。一云玄武克靑龍﹐及靑龍克玄武﹐主自遺失。

又法占失物此時天盤奇儀與地盤生合﹐或門生宮﹐失則必見﹐或自遺亡﹐或被親友所藏。若門宮相克﹐上下相衝﹐物必難尋。如合凶格﹐或因失物而反招非破財。如門生宮合凶格﹐客又墓衰宮而相合﹐乃爲自己家人所盜。如宮生門﹐干支相衝﹐乃外人所偸。如陽星相犯爲男﹐陰星相犯爲女﹐陰陽相並必男女知情。若陽星臨墓宮﹐爲女偸男藏﹔若陰墓爲男偸女藏。逢旺气爲少年人﹐逢衰气爲老年人。寅爲公門人﹐卯爲犯過人﹐辰戌爲兵卒人或好勇人﹐巳爲手藝人或鑪冶人﹐午爲商旅人﹐申爲鄰近之人或知己人﹐未爲同類人﹐酉爲虛花人或多嘴人﹐亥子爲江湖人或漁人﹑插冰人﹑或漂流人。又於天上干逢生爲有根基人﹐逢克無根人﹐或上下相合爲親眷人。若逢門克宮或干支逢庚相克﹐再忌賊來。

占捕亡人口逃走凡占緝捕﹐以六合爲逃人﹐以傷門爲捕者。如六合宮生傷門宮﹐自歸﹔克傷門宮﹐不獲。傷門宮克六合宮﹐易獲﹔生六合宮﹐不肯實心﹐必得賄賂﹔傷門與六合同宮﹐必有通﹐同欺蔽之意。又六癸爲天网﹐在一二三四宮可獲﹔五六七八九宮不可獲。陰時可獲﹐陽時不可獲。又太白入熒同宮必獲﹐又云值年月日時則可獲。

占官差拿人獲否補遺以開門爲官府﹐值使爲差人﹐有事之人論年命。值使落宮空亡者﹐不得﹔加臨本人年命者﹐其獲速﹔其一內一外者﹐其獲遲﹔值空亡不獲。如甲子旬空戌亥﹐地盤得甲戌己或六宮也。

占捕捉逃走此時六癸加於一二三四五宮﹐急趕必見﹔如臨六七八九宮﹐或上干克下幹﹐或門克宮﹐逃則無追。要知逃往何方﹐須從天上六癸所加之處追趕。如臨一宮﹐往北方一里﹑十里或百里﹔二宮往西南方二里﹑二十里或二百里﹐餘仿此。天上六癸爲賊﹐爲逃人﹐若加於旺方﹐爲裏一百﹔逢衰墓爲十里﹔逢衰墓而受克者﹐爲一里。若逢旺气﹑逢生﹐逃必難追。如此時宮地盤克六癸或六癸宮生此時宮﹐易見﹔若六癸與時宮比和﹐必易見﹔若六癸克時宮﹐或時宮克六癸宮﹐亦定難尋。

占捕盜補遺捕盜有二義﹕大盜﹑竊盜。大盜天蓬主之﹐竊盜玄武主之。以傷門宮爲捕人﹐時乾宮爲主人。傷門宮克玄武宮﹐易尋﹔時乾宮克玄武宮﹐易捕。若傷門宮生玄武宮﹐不肯實心捕之﹔玄武來克時幹﹐有傷主人之意﹔克傷門﹐有傷捕人之象。若傷門與天蓬同﹐再有時幹克之﹐捕無不獲。又以六庚與玄武同宮爲大盜者﹔傷門與玄武同﹐𨿽有時幹克之﹐亦主不獲。蓋捕者與竊盜均有通同之意。大抵六庚爲敵﹑爲盜﹐玄武爲竊盜。如被盜﹐當以賊大小看天蓬﹑玄武宮占之。

占逃難凡有危難﹐逃避他向﹐當看杜門﹑六丁﹑六己﹑六癸﹐或六合﹑天上天衝及生門所臨之方。又生本時時幹落方得一件卽吉﹐或遇星吉﹑三奇大吉﹐反此不利。凡避兵看六庚﹐避賊看天蓬﹐避官訟看六辛﹐以時幹爲本身。如庚加時幹﹐不在內地﹐不必避﹔在內地﹐不克時幹﹐不必避﹔加時幹﹑克時幹﹐又在內地﹐急宜避也。看天蓬﹑六辛宮此。

占逃避凡避兵難者﹐看六庚﹔避盜賊者﹐看天蓬﹔避官司者﹐看六辛。時幹爲自己﹐必克時幹又臨內地﹐及加時幹者﹐則當避。克時幹而加時幹者﹐亦不避。凡避仇家﹐其法則宜看其禍之由。先動者爲客﹑爲陽﹐六丙主之﹔後動者爲主﹑爲陰﹐六庚主之。如客占應避與否﹐當以六庚落宮克六丙落宮﹐又臨內地﹐當避之。若六庚乘於休囚之星而加丙﹐不必避。乘旺相之宿而加丙﹐則當避。凡占逃避﹐須看六丙亦然﹐但下臨六庚﹐凡事將退﹐總不必避矣。

占小賊盜此時遇下幹克上干﹐宮克門﹐地盤在生旺宮﹐縱有小人盜賊﹐不敢來犯。若上庚幹日克時幹﹐門克宮而合凶格﹐主星臨於失令宮﹐小人盜賊﹐謹愼或被大害。不宜上下干支比和相生﹐俱爲不吉﹐宜相衝﹑我克賊不敢來犯。

占人謀害看庚甲二字﹐蓋奇門尊甲避庚以庚爲仇人﹐以甲爲本身﹐看落宮爲主。庚金落宮克甲宮﹐有謀害﹔甲落宮克庚宮﹐不謀害。甲宮受擊刑﹐有害﹔若旺相﹐𨿽擊刑﹐不爲害。庚害﹐上下二盤之星皆來克庚﹐及甲申庚作值符﹐俱不爲害﹐彼自有急﹐不暇害人也。

奇門遁甲元靈經卷十九

占尋師訪友以天芮爲明師﹐時幹爲自己。如所往之方上得天芮﹐可遇明師﹔來生門幹﹐傳道無疑﹔若來克時幹﹐必不投合。又時幹克天芮﹐亦主無用。必天芮方上有三奇﹑吉門及諸吉格者﹐方爲明師。否則亦非明師也。

占訪友訪友看所訪之方﹐以地盤一宮爲主﹐以天盤爲客。要相生合﹐再得吉門﹐去必相遇﹔若相克又無吉門﹐則不遇。逢庚加年月日時格﹐亦不遇。

占訪人如所訪人在東北﹐則看八宮。所得地盤原主之星生對衝宮所乘之星﹐及受對衝宮所乘星之克﹐皆主相遇。如東北﹑西南方中一有吉格者﹐所求皆遂﹔凶則不遂﹔格則相拒而不納﹔丙則相見而不相得。

占見貴人以休生爲主﹐與三奇合則吉﹔與日幹相合﹐則貴人喜悅而有酒食財物﹔開門亦利於求見。余門不取。干謁以休門宮爲所見之人﹐時幹爲所住之人。休門宮生時乾宮﹐而時幹再臨三奇﹐必遂意。若三奇相克﹐不得見﹐干求亦不如意。又要彼此旺相則吉﹐一處休囚不吉。

占謁見此時干支相生﹐門宮亦然而合吉格在於生气之宮﹐則見而有益。若求我之人生我者﹐則稱意美滿﹔如我生彼﹐見則艱難﹐因求而反退財帛﹔如逢克我又合凶格者﹐因求而招非或自取辱。

占請人遠近來否占法當分方向﹐看本宮地盤得何干﹐必上克天盤幹﹐又要地盤幹轉到內界則來。如下不克上﹐及上克下﹐地盤仍在本宮﹐主不來。

占遠客來意以值符爲主﹐以天乙爲遠客﹐各看落宮。相生者無關系﹐克值符者有求﹐克天乙者求不遂﹐相比者求可遂及。甲落陽幹爲求財之事﹐丁落陽幹爲囑托之事﹐景門落陽幹爲文書之事。陽甲乙丙丁戊﹐陰己庚辛壬癸也。

占期約看系何人﹐年爲尊長﹐月爲同類﹐時爲卑幼﹐日爲自己。在值符前者﹐先至﹔在值符後者﹐後至。所落宮相比生﹐至﹔相克者﹐不至。如值符伏吟﹐𨿽有陽星加之﹐亦主不至。五不遇及悖格﹐皆同此也。

占訪館以天輔爲己身﹐值符爲館主﹐天芮爲子弟。若值符生天輔宮﹐再看三奇﹑吉門及諸吉格者﹐成﹔其餘俱不能成﹐各以落宮論之。又看天芮在旺相之宮﹐子弟多﹔在休囚﹐子弟少。如有所往而謀者﹐又當以所往之方占之。如得三奇﹑吉門及諸吉格者﹐有館﹔無吉格﹑吉門﹐無館。

奇門遁甲元靈經卷二十

占燒丹成否其法以坎水爲眞鉛﹐休門主之﹔以震爲眞汞﹐傷門主之﹔離爲眞砂﹐景門主之﹔兌爲眞金﹐驚門主之。其餘艮土﹑巽木爲雜气。又以將加本時子爲眞鉛﹐午爲眞砂﹐卯爲眞汞﹐酉爲眞金﹐其寅申巳亥爲雜气。貴神以六合爲眞鉛﹐朱雀爲眞砂﹐太陰爲眞金﹐玄武爲眞汞﹐其餘天后﹑白虎﹑騰蛇﹑靑龍爲雜气。又天蓬爲眞鉛﹐天衝爲眞汞﹐天英爲眞砂﹐天柱爲眞金﹐其餘心任輔英俱爲雜气。凡此俱會中五宮﹐單看地盤﹐得丙丁二火﹐天盤得壬癸之水﹐水火旣濟﹐定可成丹。推得眞金鉛砂汞者﹐成﹔內雜气者不成。

占禱祀當看天禽所得在下﹐得風﹑云﹑龍﹑鬼﹑神五遁方得效驗。

占飲食此時天上奇儀門生合地下星﹐或比和而得旺气﹐飲食極丰﹔諸星門若克宮﹐主飲食不丰﹔逢衰气主見而不得食﹔若地盤星儀克天盤﹐亦無。若水星休門生宮﹐有飲食酒肴﹔又如土星生宮﹐有飯並餅果亦不定﹔如金門生宮﹐有飲食重重﹔如火星生宮﹐飲食如常。若遇水星生宮﹐應魚蟹海味﹑水中之味﹑羹湯羹味﹔如火星生宮﹐主帶殼梗物﹐苦味或煎炒雉雞﹑腌餅﹑酥饅頭﹑尖物﹔如木星生宮﹐有新味﹑佳味﹑時果﹑腥酸美味﹔如金星生宮﹐主多骨之味﹑豕犬鵝鴨雞鳥肺蹄之物﹔如土星生宮﹐有野獸﹐或虎﹑山羊﹑牛肉﹑山藥﹑土物味甘﹑肚子﹔如火土乘旺气﹐主鹿獐野獸之物。大抵旺气之主飲食多餐﹐衰而逢克食必艱難。若逢凶格﹑門迫﹐因門生非﹔若主逢旺﹐口舌自散﹔若衰墓﹐遭傷驚非不免。

占牛羊馬騾牲畜以天芮爲病神﹐以艮八宮爲牛﹐丑者牛也﹔坤二宮爲羊﹐未者羊也﹔離九宮爲馬﹐午者馬也﹐騾驢亦九宮主之。六畜等類﹐各以其方占之。如牛病看艮八宮﹐得生門者生﹐遇死門又凶格及天盤星宿來克者﹐必死。卽得他門﹐而有凶格被克﹐亦主纏綿甚重﹐尙不致死。以天芮休囚之月爲愈爲期﹐以內之幹爲日期而定之。

占漁獵以傷門主之。甲戌己爲犬﹐甲午辛爲鷹﹐甲寅癸爲网。如天盤星克傷門宮﹐得物﹔傷門克天盤星﹐不得物﹔天盤生傷門宮﹐得物走脫﹔傷門宮生天盤星﹐易得。上盤有甲戌﹐用犬﹔見甲午﹐用鷹﹔見甲寅﹐用网。若地盤休囚﹐天盤生旺﹐獲物必多﹐反此不獲。捕魚用甲寅癸﹐落宮克傷門則亦易得。

又法占漁獵此時遇傷﹑驚﹑死門﹐合乙﹑丙﹑丁﹑六儀加臨生旺有气之宮﹐如地盤逢墓衰宮﹐或上克下幹﹑門克宮﹐必獲多獸﹔若天盤諸星或在墓絕﹐宮克門﹐獸難見而必不得﹔若門克宮或宮生門﹐或干支相合﹑相比﹐則無所得。若下幹克上干﹐宮見門星加於死絕之宮﹐必被獸所傷﹐切不可出獵。所得之獸被主克者﹐如所克寅爲虎﹑亥豬﹑戌犬﹑丑牛﹑未羊牛獐鹿﹑酉雞之類。

奇門遁甲元靈經卷二十一

占鴉鳴凡見鴉鳴﹐急看景門。值符前一急迫來臨﹐前二口舌﹐前三婚姻或急講門庭﹐前四鬥毆﹑財利相爭。值符後一事涉女﹐後二之位期蔽﹡淫﹐後三之位亡失衣物。更尋六丙下值何神﹕河魁在下﹐細細推尋﹐貴人有災﹐六畜有傷﹔從魁在下﹐寡婦藏音﹐上有吉將﹐酒食邀迎﹔傳送在下﹐人來覓物﹔小吉在下﹐婦人喜成﹔勝光在下﹐徵召歡欣﹔太乙在下﹐大吏相尋﹔天罡在下﹐爭鬥訟亡﹔太衝在下﹐親戚得遇﹔神後在下﹐事主﹡淫﹔功曹在下﹐慶賀維吉﹔登明在下﹐索吏公文。聽聲遏何方隅﹐吉門在吉﹐凶門在凶﹐宜出入遠行﹑宴樂﹐不宜嫁娶﹑出兵﹑移徙﹑入官﹑商賈﹐尋室凶。

占雀噪看朱雀所臨方得何門﹑奇以決之。得開門又得奇﹐主親朋至﹐或行人遠來﹐或酒食﹔得休門又得奇﹐主喜事﹑喜信及婚姻事﹔得生門又得奇﹐主田宅﹑財物﹑畜事。不得三奇﹑吉門﹐及門迫﹑奇墓﹐俱主無所關系。更看景門臨宮﹐有吉格有喜信﹐凶格凶信。

占犬吠﹑釜鳴﹑火笑﹑牝雞鳴等類當以時幹所加下得何門星決之。如得三奇﹑吉星門﹑吉格者﹐爲平安﹔如無奇﹑無門兼星凶﹑格凶者﹐主有禍事。若吉處多﹐凶處少﹐有禍無妨﹔若凶多吉少﹐定多凶險﹐終亦無礙。在內者爲上半年﹐在外者爲後半年﹐亦以八卦定期。如陽二局甲己日庚午時﹐此六庚在四宮﹐得杜門﹐有天英凶星﹐又六庚加丙爲太白入熒﹐主失亡被…。又星﹑門俱不吉﹐主有官事。

占夢兆以時幹爲主﹐看上有何星﹑門加之。門星俱凶﹐而得三奇吉格﹐或無三奇吉格而星門俱吉者﹐其夢吉凶兩無。如得星得門又得三奇吉格者﹐夢吉卽吉﹐夢凶亦吉。不得星門及三奇吉格者﹐夢凶應凶﹐夢吉亦凶。若時是六甲旬中空亡﹐卽屬幻影﹐無所慮。

占四體動吉凶眼跳﹑耳熱﹑唇蠕﹑肉跳眼屬肝﹐爲木爲震﹔耳屬腎﹐爲水爲坎﹔唇屬土﹐爲坤﹔左臂屬巽﹐右臂屬坤﹐左腿屬艮﹐右腿屬乾﹐左肋屬巽﹐右肋屬震﹐背腹屬中。如有跳動﹐以本方上得何奇﹑門﹑星格決之﹐得奇﹑門吉﹐不得奇﹑門平平﹐有凶格者不吉。

奇門遁甲元靈經卷二十二

占人物若占來者是何人﹐但見值符飛與臨。六儀三奇相互換﹐何宮何地細穿尋。甲子值符加艮方﹐天星六丙下來藏。吉格之中龍返首﹐貴格來時著紫裳。甲丙居同在巽宮﹐衙門官吏貴人從。甲丙如居震上長﹐來者半仙及釋翁。離位景門居甲丙﹐武官邊士論英雄。坤死如逢甲丙者﹐帶孝儒家與醫同。驚門甲丙來相逢﹐作樂謳歌侮相公。開門如遇甲加丙﹐髙貴緋衣命僕童。靑龍返首加休坎﹐貴人酒醉解何弘。丙加甲子值符門﹐貴人騎馬見水泮。飛鳥跌穴居生上﹐小貴擎拳打老人。傷門丙甲如逢遇﹐僕執花箋請貴人。杜門跌穴居於上﹐長女穿藍擡轎行。景內丙甲無門迫﹐華麗衣人暗修兵。丙甲如遇坤死上﹐老人乘轎會親情。驚門丙甲媒人氏﹐從役相隨鼓樂新。惟有開門加丙甲﹐馬嘶人喊振紛紜。值符甲戌乙奇臨﹐得使之人有吉星。如在死門爲入墓﹐帶孝陰人手捧人。乙己驚門尢不可﹐蒙童幼女日相爭。開門乙己如臨位﹐貴客長須似道眞。乙己休門如遇此﹐外方來客裹形行。生門乙己如相遇﹐未冠童生面帶赤。乙己如逢傷位上﹐負包衣士答鄕民。杜門乙己逢相克﹐道姑托缽過門庭。景上如逢乙與己﹐手持花罩是庖人。甲申值符加丙奇﹐熒入太白不相宜。休門醉客多狂士﹐詐侮佯顚近水推。加艮生門渾不吉﹐浪子擎拳打小妮。傷門熒白來逢遇﹐撒發披頭硬漢欺。丙丁臨杜死門迫﹐方外僧人化綿衣。景門此格如來到﹐破眼漁家賣蚌歸。熒入太白逢坤地﹐擡轎扛盤是腳兒。兌上相逢庚上丙﹐賣糖老漢女男咿。開門熒入來投庫﹐老漢呼童備馬騎。六丙符奇甲申隨﹐庚加丙兮不奇門。縱遇休生非吉兆﹐主客相爭利靜人。太白入熒在傷門﹐屈足跛人路上奔。杜門庚丙來相遇﹐寡婦稀毛頭若僧。離宮庚丙不宜來﹐咳嗽心胃不暢懷。更遇天心玄武集﹐破衣瞽者莫疑猜。死門庚丙來居上﹐大腹無文一老呆。驚門庚丙裝庫下﹐好唱優人腹有才。太白熒惑逢開地﹐老者捶胸欺小孩。坎休宮中加白熒﹐丰姿俊雅喜形骸。生門太白入熒惑﹐裹體村夫東北來。甲午值符乙奇臨﹐逃走靑龍非吉星。加在休門爲云遁﹐年邁儒家气象淩。加艮合生爲虎遁﹐九流髙士半虛名。傷門遇此龍逃走﹐艸莽村人頂帽行。杜門加此爲風遁﹐燒香燃燭一善人。景門龍走不爲吉﹐放潑牙人及眾羣。乙辛加在死門上﹐扒頭老者執油瓶。驚兌之中龍生甲﹐謳歌﹡女最娉婷。開門甲午如逢乙﹐宰畜屠人衣潤身。日奇之上六辛符﹐白虎猖狂凶事多。離在艮宮成虎遁﹐如穿人物象風魔。傷門符到虎猖狂﹐鼓樂喧喧仔細詳。九天若也相臨處﹐掌裏陰陽吉可藏。白虎猖狂加杜門﹐負拿包裹女逃生。景門如逢六辛乙﹐婢女將來探問親。辛乙加於坤死內﹐牧羊稚子淺前行。猖狂發縱居驚上﹐婢遺小女駭門庭。開門如遇辛加乙﹐近宮騎馬急如星。坎休白虎猖狂至﹐將臂猜拳是提人。六癸加丁蛇夭矯﹐門符𨿽好不丰饒。開門近貴兼奴隸﹐急急忙忙不憚勞。休門六癸加丁上﹐買酒孩童跌在橋。騰蛇夭矯生艮上﹐乞兒賣藥負皮毛。傷上癸丁加九地﹐木土泥水醉酕醄。六癸加丁杜巽上﹐彈詞女輩甚風騷。景六癸丁如遇此﹐紅眼佳人笑倩嬌。癸加丁在坤方使﹐老婦簪冠穿道袍。六丁加癸甲寅符﹐朱雀投江气不蘇。不遇昭明多損失﹐舉動難安莫遠途。坎宮丁癸值符休﹐婦女攜兒面帶羞。生門朱雀投江至﹐外方乞者手牽猴。傷門丁癸來迥化﹐作伐渾婆弄舌頭。景門丁癸加符使﹐蝦蟹漁娘連輿勾。杜門丁癸投江遇﹐賣絹絲者是女流。驚門丁癸私窠婦﹐滿面腌臢粉與油。朱雀投江在開上﹐換鍼磨鏡兩相投。死門玉女加於癸﹐污穢肩擔過我眸。

又法占人物大格天庚加地癸﹐值符須是甲寅中。如在凶門生艮庫﹐文墨之人禮貌恭。傷門大格多顚險﹐投吏公差誰向東。庚加六癸東南杜﹐披髮兒童貌不庸。景門如遇庚加癸﹐眼目昏花得女從。死門大格來經此﹐老婦披麻苦與同。驚門鼓唇搖舌婦﹐開位長人面帶紅。休門庚癸來相遇﹐樂道仙翁手拍筒。庚如加在甲辰符﹐上格爲災事莫圖。如在杜門庚與使﹐弄蛇花子打頭顱。景門庚壬若加此﹐不尷不尬一村夫。坤死如加在上格﹐補錫釘碗一窮徒。庚辰如在驚門上﹐擊磬搖鈴道者多。開門上格凶爲輕﹐點翠穿花賣貨奴。休上庚辰遇上格﹐賣鹽好漢協彊徒。生門如得庚辰遇﹐弄瓦挑磚樵采哥。上格如逢傷震位﹐放鷂擎鷹過我途。乙丙靑龍失水蓬﹐吉不呈祥凶不凶。如加坤死嫌投庫﹐孝服哀哉是固窮。驚門乙丙遇騰蛇﹐能畫能詩貴近奢。開六日奇來入墓﹐皓首窮儒心自嗟。乙丙加休得水龍﹐風流俊雅在其中。天星如遇符六合﹐士女歌聲美正濃。乙丙生門亦遇奇﹐失時君子富流兒。靑龍失水逢傷震﹐賣卜醫家有望儒。杜門乙丙和無迫﹐花街女子美人癡。六丙時加地下丁﹐無刑無迫正奇門。加在開門飛貴格﹐月奇投庫有何欣。遊行𨿽是宦家子﹐躍馬揚鞭擬失驚。加在休門奇又合﹐挈盒提拿是貴親。生艮門宮遇丙丁﹐貴家公子謁親朋。傷門遇此爲奇特﹐繁雜偏多子弟門。杜門六丙逢丁伴﹐女女男男賭骰盆。景門武士兼文士﹐旁遇燒香妖道人。死上丙丁如門迫﹐鄕愚富宦遜繁文。丙丁驚位如逢著﹐士女嬌姿可悅心。乙丁丙死奇投墓﹐醜陋陰人無復新。驚門六丁加乙上﹐艷妝小女哭過門。開上乙丁奇吉門﹐才子佳人會有情。休門玉女加六乙﹐貴客同來探可人。乙丁加生奇正得﹐貴公路遇意何深。傷門六乙加丁上﹐巧畫丹靑雕摹生。杜門如得奇來至﹐美髯仙家道學精。庚若飛來遇值符﹐伏幹之格事多辜。此時利客不利主﹐細詳符使亦無訛。加在生門奇不現﹐擬是挑磚斷磨哥。如在傷門庚在克﹐補氈箍桶兩相磨。杜門遇有庚相犯﹐釘秤緣繩在路途。景門庚在非髙出﹐賣紙縫皮打鐵夫。死門伏幹加非利﹐修网縵紗負貨奴。驚門庚伏重金器﹐打錫銅決不差池。開門道吉非爲吉﹐篦頭按脈自經過。休門庚伏穿人物﹐摸蟹淘沙水面波。天上太白皆若是﹐伏幹飛幹差不多。

奇門遁甲元靈經卷二十三

占來意法玉女守門得使奇﹐兼之三奇逢六儀。此利陰私和合事﹐斯道通明宜祕之。開休生位六丁來﹐占者婚姻不許猜。更得陰私多妙事﹐不然好女自徘徊。傷上玉女例言凶﹐衙役求醫往向東。妻妾必然是患病﹐更逢女子帶﹡雄。杜門玉女不尋常﹐婢妾隨逃在路旁。走進前來問端的﹐令往南方是那方。景門玉女事何明﹐女附男肩會有情。更兼酒食多歡暢﹐和合陰私竟有成。守門玉女在坤方﹐孀婦攀門望約郎。占事必應妻妾病﹐一番愁緒一悲傷。星奇玉女到驚門﹐口舌相爭口舌深。𨿽有陰親何樂處﹐必須布置事多逃。值符反首符開處﹐所問行人必定來。驚門知有何音信﹐逆旅窮途坤死乖。景上兵戈多鬥殺﹐杜門祈禱福安排。傷門捕獵應尋物﹐休與生門事事諧。飛鳥跌穴利修方﹐移徙遷居其吉昌。傷門死門俱不利﹐休生門位兩修良。丙奇臨戊遇生門﹐天遁月精能蔽形。國事功名從此數﹐陸遷天遁任遊行。乙奇臨己多開門﹐地遁日精宜蔽形。田財交易兼墳墓﹐家宅移來此位亭。休門臨丁號太陰﹐是爲人遁得星精。合夥求財無外意﹐門遁三刑是病人。神遁生門與丙奇﹐九天相合始相宜。消災保福皆能庇﹐精煉修丹任所行。生門九地合丁奇﹐開門九天乙共之。丙奇加在艮宮內﹐鬼遁名之吉可推。遷官納婿並六甲﹐其中從此辧髙低。龍遁休門合乙奇﹐如臨坎位可施爲。造船應尋眞的事﹐試問來人占驗無。虎遁乙奇合庚辛﹐無凶無吉在休門。步武投戈應遇驗﹐傷門訪察事非輕。休門開位乙奇辛﹐震上逢之云遁眞。乍雨乍晴天气攺﹐異途事業得維新。休生門同日奇來﹐巽上逢之風遁排。招安討檢爲決勝﹐捕捉逃亡彼旣乖。三奇會景合九天﹐天假祥和格自然。憂處勿憂多喜信﹐全生避難事無愆。丁己會合杜門中﹐更得三星天隱宮。財貨不愁連價賣﹐乃爲地假妙無窮。每事問來多得意﹐失物尋人無隱蹤。六个壬符合九天﹐驚門人假妙難言。學藝門張皆獲吉﹐如臨門迫未爲安。丁己癸合在傷門﹐九地太陰六合眞。諸格遇之盡有益﹐如占病患不宜侵。丁己癸合死門來﹐三隱宮中事可偕。占問求財並合夥﹐以凶變吉必生財。休開又與三奇得﹐臨著太陰是眞詐。謀望人求獲大功﹐彼此相生主勝吉。休門開上會三奇﹐九地臨之重詐宜。參奇謁異能進步﹐行藏出入總無虧。乙奇加己與加辛﹐得使三奇可問程。若問奴婢應納寵﹐不然換一側房人。丙奇甲子甲庚申﹐吏役公差到我門。繼女繼男多適意﹐塡室來家喜气盈。玉女得使騎龍虎﹐得龍偏房續後人。天乙生門合九天﹐三勝三宮奇可言。出門從此多生發﹐訪友尋人遇路間。天輔時藏有吉星﹐官司宜解罪宜深。甲己日逢乙庚申﹐丙辛日下午臨支。丁壬從辰戊癸寅﹐赦有恩澤凶不成。月將加時取太衝﹐太衝各處日奇逢。此是機關天馬訣﹐行人遷職竟成功。有難急逃往此下﹐如山劍戟總無凶。君家如欲行私情﹐須究天三地四門。天三月四加時取﹐從魁小吉太衝臨。地四月建除危定﹐合此時辰私路亨。出行並得地私門﹐並照奇逢百事寧。借問地私何處起﹐天乙貴人加貴人。冬至順行陽順數﹐夏至逆數陰逆行。六合太常太陰處﹐此是地私多吉星。己上吉格時有八﹐決人來意細潛心。靑龍逃走乙加辛﹐失脫逃亡問可尋。白虎猖狂辛加乙﹐官司戶役可藏行。朱雀投江丁問癸﹐雞鳴飛怪抑何深。騰蛇夭矯癸加丁﹐不門更移是病人。丙加庚兮熒入白﹐交意之中口舌深。庚丙太白入熒惑﹐盜賊蜂攢在那村。庚加日上是伏幹﹐承繼招嗣意有成。庚加天乙爲伏宮﹐更攺移居不一同。再臨門迫言身病﹐白手求財總是空。飛宮之格符加庚﹐凶險飛來一布驚。庚加六癸爲大格﹐遠望行人未轉程。庚加六壬爲上格﹐六甲生男乾坤尋。庚加六己爲刑格﹐加景來人擬吉人。丙臨日幹悖格是﹐新娶妻房是二婚。庚加太歲爲歲格﹐日月時中總忌庚。天网四張時上癸﹐舉止行藏必昧心。此是奇門人髓訣﹐克己窮功應若神。

射覆一白﹕豬肉﹑酒食﹑海味﹑茨蒜﹑地栗﹑有蒂核之物﹐數目一六﹐皂白者。二黑﹕野味﹑牛肉﹑肚子﹑甘物﹑五穀﹑山羊﹑竹筍﹑花生﹑布棉之類﹐數八﹑十﹑五之數﹐黑黃色者。三碧﹕竹筍﹑花木之物﹐魚肉﹑果豆﹑菜蔬﹑酸味﹑茶葉﹑檀香﹑筆扇﹐數目四﹑八﹑三之數﹐色靑藍﹑月白。四綠﹕禽鳥之類﹐雞﹑虫﹑蔬果﹑酸味﹑木花香﹑繩纖長細之物﹐數目四﹑五﹑八﹐靑藍色者。五黃﹕五穀﹑野味﹑牛肉﹑肚子﹐甘物﹐方物﹐墨布﹑棉之類﹐山藥﹑竹筍﹑芋﹑花菇﹑花生﹐數目五﹑十﹑八﹐色黃黑者。六白﹕馬肉﹑圓物﹑木果﹑天鵝﹑虎豹皮﹑象﹑珠玉﹑金銀﹐數目一﹑六﹑九﹐色白。七赤﹕羊肉﹑魚﹑蟹﹑美味﹑金銀銅廢器﹐有口物﹐數目二﹑十﹑九﹐色白赤。八白﹕狗肉﹑禽﹑鼠﹑瓜果﹑蜆子﹑甜物﹐數目五﹑一﹑八﹐色玄黃。九紫﹕雞肉﹑燒炙﹑煎炒之物﹐龜螺﹑甲冑﹑書紙﹐數目二﹑七﹑九﹐苦味﹐色紅紫者。

奇門遁甲元靈經卷二十四

占賊盜敵兵來去凡占賊盜敵兵來去﹐先分界限。冬至以後﹐自坎至巽四宮爲內﹐自離至乾四宮爲外﹔夏至以後﹐自離至乾四宮爲內﹐自坎至巽四宮爲外。以六庚爲敵人。敵人未至﹐六庚臨外四宮﹔敵人已至﹐六庚臨內四宮。如六庚所臨之宮克六庚者﹐主敵人安營不穩﹐自驚而退﹔如六庚所落之宮再乘玄武﹑白虎﹑天蓬之神﹐主敵人來必大戰﹔頂盤得九天則大張聲勢﹐鳴鼓而至﹔頂盤得九地則偃旗息鼓而來。如賊已入我境﹐看何日何時去﹐六庚在內四宮主不去﹐在外四宮則去。總以六甲所落之地盤干支看歲月日時﹐爲來去之期。如太白入熒﹐𨿽去賊仍來﹐然在外界亦主不來﹔若熒入白﹐𨿽主賊去﹐總在內限﹐亦主不去。

占賊來否此時天上奇儀星門克宮﹐賊得猖狂﹔如地盤坐於旺祿得令之宮﹐賊𨿽來而我以計勝。若我居失令﹐逢其相克﹐謹防所失﹔如我克他﹐賊𨿽見而無害﹔若上下諸星比和﹐干支相生﹐主不進不退﹐恐賊暗來﹐宜埋伏之。又法以月將加正時﹐看天罡所在孟仲季﹐則知其來否。月將卽正月雨水後登明亥將之類是也。臨孟臨仲臨季來不來不來半路半來全來去不去尙在半去全去出不去不出半出全出戰不戰來戰已戰欲戰罷不罷已罷欲罷未罷利不利主利兩傷利客何道近左道中道右道兵被圍可待相撞急去行不行未行欲行已行

占賊情虛實凡占兩家對敵﹐當定主客。以值符爲主﹐以六庚爲客﹐以所落之宮生克論虛實。如賊人會戰和降等情未知虛實﹐看主客所落之宮。如庚落宮克值符落宮﹐則其情虛詐﹔如相生﹑相比﹐定是實情﹐來意不敢爲惡。如伏吟﹐則以六庚本宮與值符本宮生克看之﹔如返吟﹐則來意反覆不定。

占伏兵有無凡占伏兵﹐當以干支﹑值符﹑值使﹐用巳申子卯決之。先看值使在何宮分之﹐又以月將加本時看值使上有子卯巳申﹐定有伏兵﹔再看旺相帶刑﹐必有大戰。如空亡﹑休廢﹐𨿽來不戰。如申巳子卯不在值使宮上﹐必定無伏兵。如值使宮有子卯申巳一字﹝一云值符﹐未知孰是﹐存疑﹞加在本時之幹﹐賊在前﹔加在本時之支﹐賊在後。以月將加本時支幹﹐相覆賊當在路之險處邀戰。假如大暑中元陰一局戊癸日戊午時﹐天禽爲值符﹐死門爲值使﹐俱加一宮﹐巳申子卯不在符宮上﹐定無伏兵。

占賊臨境城可居否以干支分主客以值符加時幹爲動爲客﹐以值使加時支爲靜爲主。如值符落宮克時支宮﹐再乘六庚﹑玄武﹐此地不可居﹔或值使落宮下克上﹐亦主不可居﹝卽被本宮地盤克是也﹞。或值符宮與值使宮相生比和﹐可居﹔或相刑克﹝值符宮受克﹞﹐敵來不能取勝﹐亦可居。或值使宮神相生﹑比和者﹐可居﹔犯門迫者不可居。

占攻城以六庚主之﹐太白兵象也﹐主攻者﹐天禽在中爲受攻者看六庚乘旺相﹐得開門加中五宮﹐其城可克﹔又看地盤天禽所落之宮﹐得旺相吉門者﹐其將守可擒得﹔休囚廢沒及凶門者﹐其守必死。

占守城以天禽爲守﹐天蓬乘六庚爲攻者看天禽落宮﹐得生﹑休﹑景三門﹐得旺相又有六丙﹐其城可守。如無吉門旺相﹐並再犯天蓬﹐六庚加中宮﹐城不可守。

占援兵以生我克彼論之凡被攻日久﹐以六庚開門爲敵人﹐以六丙景門爲守者﹐必天禽﹑六丙合生門﹐或在守者左右之宮﹐必有援兵﹐近而且速。若離禽宮遠則遲。如六丙景門休囚受克制﹐援兵不至﹝亦無力援我﹞。如天蓬乘六庚敗气﹐攻者不克﹐守者可守﹝以兵威在天禽故也﹞。假如淸明上元陽四局乙庚日丙子時﹐天禽值符加丙在坤﹐天英作援兵加離生禽﹐則火生土。六庚在乾六宮﹐受天英之克﹐必援兵大張聲勢﹐有整兵愼戰之意。攻者有緩攻畏敵之意﹐可守無虞。

占勝敗占陣以景驚二門主之﹐曰景宜破陣﹐又曰亂之﹐要法視驚門以值符落宮爲主﹐以六庚落宮爲客。如值符宮克庚宮﹐主勝﹔庚克值符宮﹐客勝。又旺相則勝﹐休囚則敗。如值符宮得景門﹑驚門或二門與值符宮相生﹐主勝﹔庚宮得景驚二門﹐或二門與庚宮相生﹐客勝。如值符與主客相生﹐必來講和﹔如值符與庚主客俱乘旺相﹐景門反相刑克﹐其勢相等﹐兩相恐懼﹐不戰而退。若六庚爲值符﹐卽爲主客同宮﹐不分勝敗。又日幹加庚﹐主勝﹔庚加日幹﹐客勝。

占聞報虛實當以時幹決其眞僞看甲乙壬癸四時﹐聞事皆虛﹐憂喜俱無﹔逢戊丙二時﹐聞憂則虛﹐聞喜則實﹔逢丁時﹐則憂無大憂﹐喜無大喜﹔逢己庚二時﹐聞喜則無﹐聞憂則實﹔逢六辛時﹐憂喜平二。六壬以月將加時﹐看日辰與上神之生克。如相生爲實信﹐相克主虛信。如朱雀﹑天空臨時臨辰尢不可信。

占來人善惡六壬以月將加時﹐神後落處斷之。寅申巳亥良人﹐子午卯酉商客﹐辰戌丑未﹡惡細作。

占使人探偵兩家對壘﹐久無動靜﹐使人探其消息﹐旣分主客﹐又當以值使決之。如值使落宮生主宮﹐去則得力﹔克主宮生客宮﹐去必向彼﹔若克客宮﹐必探得的實。主生值符宮﹐𨿽泄主气亦吉﹔客生值使宮﹐克值使宮﹐𨿽泄客气亦主彼吉。值使宮自相克制﹐必不敢去﹐或途路有阻﹐旺則稍可﹐休囚大凶。

占行間其地兩國兵爭﹐或應間謀行不以法占之﹐以值使爲彼國﹐丙爲自己﹐庚爲所間之人。以月將加本時﹐看丙與值使所得何支相衝﹐則動﹔不衝﹐則不動。旣已衝動﹐又看庚值使之乘星。庚旺間人無益﹔庚星克值使之星者﹐無益﹔相生者﹐無益。必值使乘星克庚乘星者﹐其術得行也。

占詐誘彼墮計中否敵國相攻﹐兵不厭詐﹐以六丙爲己﹐以六庚爲敵﹐朱雀爲謠言。必朱雀爲落宮旺相爲地﹐又要六丙落宮克六庚﹐或丙生六庚﹐其詐得行。如庚𨿽被丙克在旺相之鄕﹐或生六丙不在休囚廢沒之地﹐主半疑半信。丙被庚克﹐或生六庚而不旺相者﹐其術能行。如常人爭訟私鬥類﹐亦欲行詐誘之法者﹐日爲自己﹐年爲長輩﹐月爲類﹐時爲晚幼﹐其占法同。

占出兵領餉出軍討賊﹐以天輔爲餉司﹐天衝爲將領﹐靑龍爲餉神。若天輔落宮克天衝宮﹐有餉不發﹔天沖克天輔﹐亦不吉。必兩相生比者﹐發。又看靑龍旺相﹐比﹑生天衝者﹐其餉必多﹔落休囚廢沒﹐其餉不足。

占行兵無水欲知何處有水﹐以休門下定之。見申爲江河﹐小吉爲井﹐太衝爲池塘﹝六壬以月將加時﹞。

占行兵迷路凡行兵遇深山大林﹐暮夜迷路﹐以三定其去向。因三有生然﹐又爲破軍﹑天馬之象﹐故云﹕之三避五﹐八方無阻。或以天罡所落處行百步外自遇大路。天罡加孟在左﹐加季向右﹐加仲中行﹐自得大路。六壬以月將加時。

釋之三避五假令冬至上元陽一局甲己日夜半爲甲子時﹐至平旦爲丙寅時﹐得此三時爲生气﹐和百事﹐故曰之三﹔至食時爲戊辰時﹐此五時爲害气﹐故凶宜避。甲日丙辰時﹐丙火乃甲子孫﹐是日生時幹﹐爲生气﹐又合吉格﹐大利主﹔至戊辰時﹐甲木克戊土﹐而甲木主爲戊土爲官克於時﹐爲死气﹐右上干克下幹﹐門克宮﹐故大利客兵。五符造天關斷鴉鵲鳴方吉凶﹐看此十二神將所主。

凡出軍﹑行道﹑住宅聞鴉鳴鵲噪者﹐看其從何方來﹐就占其吉凶而趨避之。遇五符星方噪酉上癸﹕主人送信﹐諸事吉又宜駐兵動眾﹑晉謁﹑求財。遇天曹星方噪戌上甲﹕主行徵往來出入吉一說外出平平﹐若戰鬥主气力弱。遇地符星方噪亥上甲﹕主出徵有神助﹐女人報信吉又主驚虛﹐三軍憂失不宜﹐徵戰並罡魁煞入弔客。遇風伯星方噪子上甲﹕宜出舊﹐遠出﹑行兵必中虛詐又主出入憂惶﹐大風虛驚﹑暗昧﹑失物。遇雷公星方噪醜上乙﹕不宜興兵遠出﹐必有二人報信又必有風雨﹑陰私﹑計謀﹑怪夢﹑驚憂。遇雨師星方噪寅上丙戊﹕宜守﹐水戰大吉又路逢陰雨或狂風驟雨。遇風雲星方噪卯上丙戊﹕主有錢財﹑吉慶﹐不宜先動兵又宜喚客迎賓﹐心不定。遇唐符星方噪辰上丁己﹕主人送財伏兵大吉。又人馬大勝﹐一可勝十﹐凡所營求無不吉利。遇國印星方噪巳上丁己﹕主文書報信﹐出兵大勝又主有遷進﹑攺除之事﹐無不吉。遇天關星方噪午上丁己﹕主門戰﹐行兵大凶又路逢阻滯﹐因訟遺物﹐門訟徵行凶。遇地軸星方噪未上壬﹕主陰人惱亂殺之事又主人馬不勝﹐值囚錢谷散失。遇天賊星方噪申上壬﹕主口舌爭競﹐官司告事凶又路逢盜賊﹐暴風來處是賊方位。每日定三門﹐遇五符﹑唐符﹑國印三位大吉﹐或出入等事不避凶殺﹐但得三位者﹐無不吉利﹐於祿上起五符﹑二天曹﹑三地符﹐照上式順排至天賊止。如甲祿在寅﹐乙卯﹐丙戊巳﹝一云戊祿辰﹞﹐丁己午﹝一云己祿戌﹞﹐庚祿申﹐辛酉﹐壬亥﹐癸子。天曹﹑地符宜守﹐風伯消息凶﹐雷公大凶﹐雨師憂賊至﹐天關宜追捕﹐天賊必占賊﹐遇地軸多逃遁﹐風雲宜避。

