

欽定四庫全書

子部七

星學大成

術數類五【命書相書之屬】提要

【臣】等謹案星學大成三十卷明萬民英撰民英字育吾大寧都司人嘉靖庚戌進士歷官河南道監察禦史出爲福建布政司右參議是編取舊時星學家言以次編排間加注釋論斷其一曰星曜圖例其二曰觀星節要宮度主用十二位論其三曰諸家限例琴堂虛實其四曰耶律祕訣其五至七曰仙城望斗三辰通載其八曰總紫府珍藏星經雜著其九曰碧玉眞經鄧史拗其十曰光矞淵微星曜格局其於星家古法纎鉅不遺可稱大備自來言術數者惟章世純所云其法有驗有不驗驗者人之智計所及不驗者天之防妙斯存其言最爲允當而術家必欲事事皆驗故多出其途以測之途愈多而愈不能中其尢難信者無過於喬廟一說其說以火土二星相反而相成晝火參軫及箕壁無咎乃大告夜土角鬥及井奎降福亦如之不知五行之理惟主生尅如季土坐於凋零之木本自借其疏通旺火臨於瀺灂之流亦轉樂其滋益若乃冬火坐水鄕春土居木位豈可目爲喬廟而定其吉乎且土𨿽盛而木巳被其沈埋火卽熾而水己虞其枯涸有利於此卽不利於彼是皆好奇求驗而不計五行生尅之故者民英於此類大抵沿襲舊聞未能駁正其謬且今之五星躔度嵗差旣異於古亦難必其盡合然其鳩集眾說多術家不傳之本實爲五星之大全與子平之三命通防並行不悖後來言果老術者參互考證要必於是取資焉明史藝文志及黃虞稷千頃堂書目皆以此書爲陸位撰而別出萬民英三命防通十二卷今檢此本卷首自序及凡例確爲民英所撰藝文志蓋沿黃氏之誤故仍以民英之名著錄焉乾隆四十六年五月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

星學大成原序

昔者聖人明於天之道而察於民之故爰命司天首創璣衡以齊七政而歷法始具其大要不外欽若昊天敬授人時而已其流爲推步占至禆竈甘唐臯石輩相接踵星气察禨祥以修人事而祿命之說未之聞也惟唐初呂博士一敍言始及之則又深疑而不敢信五季宋元其說寖盛縉紳學士往往信以爲然故蘇子瞻有退之命在尾箕余命亦在磨蠍之語夫以天象之髙天道之幽逺一星辰變異皆足以兆妖祥而基理亂近則歲月逺至數十年外無有不驗況人稟天地五行之气以生其初誕之時羣曜變於上而會逢其適人事協於下而感與天通亦理數自然之符也且如宋徳隆盛五星聚奎諸賢輩出而文章世道遂爲丕變星家之說不亦有明徴哉蓋嘗論之天之化也運諸气而貞夫理气有純駁而理則無二命也者合理與气言之也孔子作春秋紀災異而事應不書天道命不言𨿽言不著蓋皆欲人以理禦气居易以俟命而已余非知天者然星命之說亦畱心考究頗得要領旨趣病世之專門者不達天人之故妄言禍福以惑世人乃取三辰通載五星總望斗殿駕耶律喬抝虛實等書及家所藏不傳之祕刪其繁複訂其訛繆或己有所見而古人未發或舊有所解而今則非是分別次第考究注釋纂爲全書共若干卷名曰星學大成以廣厥以助我聖天子欽天授時之政是則余之志也或者謂是書之行將使君子恃命而怠於爲善小人恃命而敢於肆惡母乃不可歟嗚呼易以道陰陽是卜筮之書也聖人作之以教人趨吉避凶而一言以蔽之曰天下之動貞夫一者也若曰吉者吾趨之非趨夫吉趨夫所以獲吉之理視履考祥之類是也凶者吾避之非避夫凶避夫所以致凶之故復卽命渝安貞之類是也由是則吉而非求也由是則凶而有所不避也六十四卦三百八十四爻無非此理蓋聖人幽贊神明開物成務之精意余之心亦若是也而胡不可哉是書之行使知命之士觀之遇富貴則曰命也吾不可以幸致遇貧賤則曰命也吾不可以茍免行法以俟夭壽不貳將齊得喪一死生其爲教不旣多乎若恃命之將通而防行徑趨見命之將否而徼幸茍免是則桎梏而死立乎巖墻之下者𨿽聖賢亦末如之何矣豈予之所知哉豈予之所知哉是爲序嘉靖肆拾貳年歲次癸亥十月朔日易水萬民英謹序

星曜凡例前引

星命之說頭緒多端如推論星曜有廟樂垣殿遲畱伏逆變不變之不同取用神煞有天干地支吉凶善惡用不用之互異遡流窮源顧名思義莫不有一定之理存焉看星者不先明諸星曜神煞所以然之理而欲通貫諸經斷人命吉凶禍福是猶瞽者捨其杖而問途將貿貿焉莫知所之矣今觀星家諸書不能兼綜條貫明示後人或露其易而隱其微或傳其名而昧其實或載其一而遺其二識者病焉余取臺歷諸星圖神煞及諸家之所散見凡有關於是者推求理之所以然總定爲凡例三卷上卷定吉凶雜曜中卷定觀星節要下卷論位次彊弱諸家限例間多附以巳意別爲或問𨿽未能盡天地古今星煞象數之精其於歷代觀星三命之法亦庶幾根極而有要雲易水育吾子識

欽定四庫全書

星學大成卷一

明萬民英撰

星曜吉凶圖例

右周天都計三百六十五度二十分五十秒分布十二宮惟子午兩宮每宮計三十度四十三分八十秒其餘十宮每宮計三十度四十三分七十九秒歲必三百六十五日零三時而交春是合周天之度月必三十日零五時二刻而交節是合一宮之度

﹤子部﹐術數類﹐命書相書之屬﹐星學大成﹐卷一﹥﹤子部﹐術數類﹐命書相書之屬﹐星學大成﹐卷一﹥

凡常气晨昏定刻自秋分至春分皆在卯酉自淸明至白露皆在寅戌太陽出入定刻自小寒至芒種小暑至大雪皆在卯酉惟冬至出辰入申夏至出寅入戌气有盈虛愆忒而成月令太陽有出入長短而成歲功固仰觀俯察所當知亦出作入息所必考也

﹤子部﹐術數類﹐命書相書之屬﹐星學大成﹐卷一﹥

【夫星辰之入垣局如仕宦之在廟堂上格之命須得星歸垣局則官職顯要歷】

【三臺八座翰林之榮命格𨿽髙而星不入局則𨿽有祿位終爲中品下品之貴】

﹤子部﹐術數類﹐命書相書之屬﹐星學大成﹐卷一﹥﹤子部﹐術數類﹐命書相書之屬﹐星學大成﹐卷一﹥﹤子部﹐術數類﹐命書相書之屬﹐星學大成﹐卷一﹥

天盤之法順數天左旋也人之立命在十二宮有不同而以天盤之卯加之則同經雲天盤轉出地盤上卯上分明是命宮是也耶律十二宮發明望鬥經東升西沒新注其說已詳矣時學不知此圖只以子宮爲例而槪以十二宮者有之又有知其卯位自加寅辰疊加已丑三位加子午四正加亥未五位加申戌六位加酉對衝加亦但得其迹而未知其所以也

地盤之法逆數日月右轉也地盤不動故十二宮立命同此一通關也經云縱漏關橫漏關是已時學但知子關卯丑關寅辰關亥巳關戌午關酉未關申而不知其以一卯關子逆數之則通關所以然之理不待說而自明矣

人盤之法重虛實者以其四柱欲與天星相聨續琴堂之所重者此也假如壬申丁未戊戌甲寅生人則星盤中未申戌寅塡實宜歲令身命官福居之戌卯辰子空虛宜難星忌曜居之若吉空則凶凶空則吉吉實則吉凶實則凶也餘仿此推

定十二宮神二十八宿分野所屬

角亢秤宮辰屬鄭氐房心卯蠍宋遊尾箕人馬燕寅位鬥牛磨蠍醜吳流女虛危瓶齊子地室壁雙魚亥衛州奎婁白羊魯國戌胃昴畢酉趙金牛觜參陰陽申晉地井鬼巨蟹未秦州柳星張周獅子午翼軫雙女楚已頭

定十二宮次捨

析木原來本在寅大火在卯壽星辰鶉尾在已鶉火午鶉首在未實沈申大梁居酉降婁戌娵訾在亥定其眞枵在子星紀丑十二宮中仔細尋

定十一曜周天行度之數

木星大約一年一宮十二年一周天卯年卯上起故名之曰歲

火星大約兩月一宮二年一周天

土星大約一年一宿二十八年一周天

金水星一月一宮不離太陽前後一年一周天

炁曜二十九年一周天

孛曜九年一周天羅計十八年一周天

約太陽行度法歌我朝立法多在虛一度立春立春虛四度雨水危十求驚蟄室九度春分壁六遊淸明奎十一谷雨婁九畱立夏胃十一小滿昴十收芒種畢十四夏至井一頭小暑井十八大暑井初秋立秋柳十二處暑張十周白露翼五度秋分排軫遊寒露軫十八霜降角十二立冬氐五度小雪房五時大雪尾火九冬至箕六依小寒斗十三大寒牛五遲約太陰行度法歌

欲識太陰行度時正月之節起於危一日出行十三度五日兩宮次第移二奎三胃四從畢五井六柳張居七八月翼宿以爲初龍角季秋任遊歷十月房宿作元辰建子箕星細尋覓丑月牽牛切要知周天之度無差忒此是太陰行度方人命身宮從此得

約二十八宿度數歌

十八正相室三五居東壁十七半奎闌十三婁不覓胃言十四半十一昴全算二八畢躔加半觜河邊燦參九在其方三十遇井郎一增雙是鬼二七柳花芳七星夜還走張翼各十九軫宿十八半十三角當首亢九日光輝十六氐相宜房心各五度十七尾南飛箕輝照十方二十四斗郎牽牛七夕過十一半女娘虛星無十度危星十六當

約二十八宿過宮度數歌

氐一過卯尾三寅斗三度兮丑中陳女至一度方過子危十二度亥中陳奎一入戌胃三酉畢六度兮移過申井八過未柳三午張十四巳軫九辰以上度數特其槪耳其詳具於三辰通載

定十二月寅時訣歌

正九五更二徹二八五更四歇三七平光是寅時四六日出寅無別五月日髙三丈地十月十二四更二仲冬才到四更初便是寅時爲君記

定太陽出沒法歌

正九出乙入庚方二八出兔入雞腸三七發甲入辛地四六生寅入犬藏五月生艮歸乾上仲冬出巽沒坤方惟有十與十二月出辰入申仔細詳

﹤子部﹐術數類﹐命書相書之屬﹐星學大成﹐卷一﹥

【十干變曜所以然之理無可稽考余故作此圖以發明之甲乙丙丁戊己庚辛壬癸專配火孛木金土月水炁計羅而太陽不與者蓋十曜皆由陽君所授分配十干而化爲祿一定之序也以下凡化福者皆其食神化防者皆其偏財化貴者皆其六合化刑者皆其七煞化囚者皆其梟印化暗者五陽幹皆是陽刄五陰漧皆是傷官化耗者五陽幹皆是傷官五陰漧皆是正財化印者五陽幹皆是正官五陰漧皆是正印化權者五陽幹皆是正印五陰漧皆是比肩夫傷官陽刃俱爲之耗正官正印俱爲之印此理固然而五陰漧以正財爲耗以比肩爲權何也蓋五陰柔順能濟五行之剛而不能尅五行之剛今見所尅用力有損故謂之耗五陰𨿽有印綬相生陰柔不能主事故賴陽幹比助而後有力故謂之權此天地自然之道陰陽不易之理也豈易知哉】

十干變曜所屬

凡當年之變爲天元祿者卽其星之管官祿也變爲暗者屬相貌變爲福者屬財帛福徳遷移變爲耗者屬兄弟變爲防者屬妻妾變爲貴者屬男女變爲刑者屬奴僕變爲防者屬田宅變爲囚者屬疾厄變爲權者屬命宮此又變曜之所屬也故名爲管庫星雲

論天元祿主星與官祿並詳

凡祿主星一宜在七彊宮二喜照命三要順行四要廟旺五要在當生年納音長生臨官帝旺宮以上並得用主大富貴如在五弱宮或入四煞位更行畱逆故爲福不純主人淹滯𨿽不在五弱臨在七彊亦初中年不得發福矣

詩曰祿主當生入命宮田財旺气大亨通官星更在髙彊位年少聲名達聖聰

天福星與福徳財帛遷移同推

凡福財星宜照福徳爲上身命次之男女宮見之爲上吉緣此宮與福徳相對故爲上喜在廟旺兼行順段爲福如在陷弱宮及伏逆畱段爲福淺更宜消詳身命根本方可以輕重斷之大凡在財帛在七彊與身命主同宮主大富或有惡星同宮更行畱逆主人一生財帛成敗聚散不常

詩曰身宮及命福星臨廟旺髙彊享福深若遇陷宮並惡曜榮華消鑠禍難禁

天印星與田宅並詳

此星喜居田宅宮及七彊入廟生旺之地主多業產如畱逆無气更在閒極陷地俱不得祖業主多破敗田宅宮別有吉星臨照亦自能成立如田宅地更是忌星相犯加以命弱失陷一生並無田宅

詩曰生來須有皇恩命官祿髙彊位防星若遇科名科甲貴因玆食祿播王庭

天貴星與男女並詳

此星同男女之象居七彊順行樂廟旺宮及當生年貴人馬上更無惡曜刑尅主生貴子如在遷移奴僕兄弟宮主過房或在七彊被惡曜刑破多主傷尅或四煞得用多男無女男女宮星弱主子不得力男女宮星彊主一子力二者彊子孫眾多

詩曰身遇髙彊及印權命宮三合更相聨貴多刑少居官祿職位榮華祿更遷

天防星與妻妾同推

此星妻宮星喜入生旺得妻財入死絕主多病順行則吉逆行則凶七彊宮見之相宜五弱宮不利妻星居遷移主外婚在奴僕不宜正婚居四正宮主有妻財惡星不犯主夫妻偕老或與惡星同躔妻宮又犯空又妻宮主星闘必再婚相尅

詩曰防星逢著有操持須是髙彊廟旺時福祿印權並貴防官榮極品耀天墀

天權星與命宮同

天權照命及身若入廟順行主得貴人扶持更與太陽福祿星同必大權貴

詩曰權星遇貴在髙彊縱有刑囚亦不妨更遇命宮髙格局定須祿位作朝郎

天囚星與疾厄同

此星怕入七彊生旺及在逆段或照命或臨身並不相宜若是紫炁木星爲囚星然其性本善不可便以囚忌爲嫌但戊癸人見之減力終不爲禍恰齋云囚星大槪不可拘泥如汪安撫丙戌生火星對照命宮葛樞相壬申生水星守命宮二公曾未見其爲囚也

詩曰天囚若在四刑星膿血傷殘命夭終若是壽星臨照著也須爲福不爲凶

天刑星與奴僕同

此星在閒極宮無惡星相犯奴僕皆得力或在七彊及得地主僕從姦狡更有凶惡加宮小人無故相侵犯淩辱此星宜弱不宜彊宜順不宜逆若是命主星又不妨無自刑之理故也

詩曰天刑若陷最爲惡身命田宅怕逢著限臨必主身不全黥面文身方免卻

天耗星與兄弟同

此星耗財之星故以兄弟當之忌在田財二宮別宮無甚害

詩曰天耗之星不可逢生來財帛化爲空若臨貴地並權祿尙自區區待限通

天暗星與相貌同

此星最忌在官宮及官魁文星身命逢之皆無發達詩曰富貴因何福不榮只緣命內暗傷星髙彊皆是爲凶惡入陷孤髙患自輕

變曜歌訣

祿暗福耗防貴刑印囚權火孛木金土月水炁計羅六吉夾四凶毎三吉夾二凶也

【假如甲生人欲推何星化貴則念至貴是第六字又念火孛至月是第六字便知月化貴也若乙生人欲推何星化福則火不要念只念孛起至金止又念祿起至福止便知金化福也余依此推】

七政旺宮星度歌

七政各得居彊所君看分明乘旺處日據白羊十九間月入金牛第三度土在天秤二十一火居磨蠍四與七水居女上三五中金占雙魚必當室不離七與十三前據此求之始爲的木經巨蟹初入鬼此生所舉多如意但於旺處逢一星斷然莫作常人視

【論七政旺宮太陽躔婁宿八度是戌宮十九度也太陽躔胃宿六度是酉宮三度土躔亢宿六度是辰宮二十一度也火躔斗十八度並二十一度是丑宮四度與七度也水躔翼八度並十度是巳宮三度與五度也金在室七度並十三度屬亥宮木在鬼初度並十三度屬未宮】

論廟旺尅忌歌

星辰本宮爲廟堂生我之宮爲樂鄕我生之宮爲旺度福與禍兮堪審詳星尅其宮名入制其星若忌號刑傷本元星主居其位貧乏之徒可較量

【此宮度者號樂旺廟要與太歲相攝若處刑尅之中𨿽樂旺廟而無用若處帝旺駕勲朝垣入局之上者更不以刑尅爲忌𨿽在樂旺廟而汨沒凶敗休囚衝驀之宮亦不可用也】

星辰妙度歌又爲貴格辛待制

太陽東出度經房腰下須懸金印黃玉兔始生心宿度桓圭衮冕侍君王鎭星若也度躔氐旌表門閭衣錦衣熒惑正行心宿度髙牙大纛擁旌旗首曜一星氐宿度上將封侯十萬戶尾星房宿最爲佳沙漠揚威兼宰輔辰星偏好度經箕丹桂髙攀第一枝熒惑之星躔尾宿禹門一跳過天池彗星寅位必躔箕侍宸獻納古今稀金星若躔箕宿度功蓋諸侯披錦衣太陰最喜度牽牛極品功勲世罕儔歲星宿躔南斗防論功列爵豈能酬火星行度經南鬥間世英雄眞國寶太白次度到牽牛朱紫分明應不朽土宿若也居南鬥富貴榮華兼壽考天乙如臨南斗方尺璧寸珠未爲寶鎭星好度女星居柱石功成鎭帝都日宿正躔虛宿度官居輔弼掌鈞樞太陰好處最宜危男必封侯女后妃天尾度危偏福厚保安皇祚不傾危熒惑歲星居廟室勲臣永鎭升平日水星度壁福偏濃突出千羣推第一熒惑當生樂廟婁官髙職重位分茅計曜若躔奎宿度開邊拓土烈難侔木到奎星須列爵文章錦繡佐王侯太陽旺度奎最便閫外英聲衣錦裘那頡廟宮星度胃佩玉鳴珂朝紫陛太陽遇昴福偏多超羣必作人間瑞計都又喜經躔胃秉鉞分符除僭僞羅防若還到昴鄕樊噲霍光眞此類炁星最喜躔在觜極品官勲世罕如木孛到參非失位貴持節鉞更無疑火星觜宿福偏洪龍躍天池气槪雄水宿正行參宿度貴居廊廟至三公太陰本廟居秦鬼累世緋衣居顯位金宿經躔於鬼度決定爲官服朱紫攙搶東井福偏饒邊塞藩垣任可倚木星最好東井宮官旣居髙福又隆孛宿若躔於柳度榮昌富貴福無窮羅防本廟最宜張出將英聲閫外揚土宿若躔於柳度虹蜺膽气錦肝腸君日周天廟在星功齊傅說與阿衡水曜正行星宿度經邦論道佐升平太陰又喜張星度官入中書聲望騰火宿最好來躔翼位助邦家權要職水星到軫是眞垣委任股肱扶玉曆太白金星若躔亢輔佐當朝神聖王木星廟度經龍角爲官必定佐巖廊首曜一星度龍角六印一時都掌握天乙來歸角亢方萬里臺星光爍爍

星曜喜宮歌

欲識星辰躔廟宮土丑羅寅火卯中金在辰宮計在巳水羅午地好相逢孛星惟向未中取紫炁申宮總一同日月戌方云入廟計都木亥盡亨通更有諸星乘旺方水瓶火丑孛寅當土羅計在卯中旺辰位土宿再榮昌水日巳宮金到午木居未上紫幹揚太陰在酉天尾戌金木之星亥上藏又防諸星入樂鄕但尋宮主在何方土星子丑金辰酉未屬太陰午太陽火星卯戌水巳申木星躔到亥兼寅羅防午上計都子紫來戌上孛逢辰十二宮中有喜星日寅月亥水辰淸土居午上木居未火申羅戌便昌榮更識星辰所好局但尋次捨星何屬太陰太陽與土星子午卯酉爲垣局木星辰戌及丑未水火寅申及巳亥羅計卯酉福猶奢孛紫寅申邦國防再識星躔廟樂儔日躔奎宿月躔牛水星土亢金胃上火星木氐喜渉遊角躔羅宿婁躔計月孛東井南日炁星行此地產公侯列爵功名題史記

星曜怒宮歌

火燒牛角水漂羊土埋雙女命尋常木打寶瓶須粉碎金騎人馬實恓惶三限之星俱值此終身貧苦走他鄕忽然落陷爲災淺若占彊宮見禍殃或在第五並第七刑妻害子細推詳假令命在金牛宮歲星當占寶瓶中第一吉星推木徳反遭鞭打性彊凶又如命在天秤安便防巨蟹甚星辰第一凶星推月孛當生守占反爲官吉星爲禍凶爲福但從宮分測根源星居怒地最堪憂地產姦邪起簒謀木怕枵金怕卯戌婁遭水被漂流土嫌巳上無飱食火到大梁盡焚灸日居朔日遇羅防月在計都同望夕日月二星最忌蝕大抵五星皆惡逆五星畱逆最不祥善惡五星皆少力金星不喜躔尾宿榮華太過終受辱土星到軫不爲良害義傷廉遭法戮歲星不欲經行女罔法姦邪難制禦火星度昴禍偏多子告父愆臣反主水星最怒奎戌度日月相同非曰怒忽然日月不相同不忠不孝天不防羅與日同當朔月簒亂人主興大蘗計都同月在望時速取誅鉏及癰結計都月孛最凶星二者相逢惡怒名紫炁從來同吉慶羅防只恐蝕交徵大槪廟星皆曰福稍遇凶星皆主辱最五星明變段廟順俱全享天祿前法星分廟怒宮須知星度在何中廟星在分生賢哲怒在何宮產禍凶

論祿勲

祿者天元祿甲火乙孛丙屬木丁是金星戊土求己是太陰庚是水辛炁壬計癸羅防是也勲者甲在寅乙在卯丙戊在巳丁巳在午庚在申辛在酉壬在亥癸在子星入垣廟卽爲崇

論玉堂

玉堂者天乙貴人也

晝貴人詩

甲戊庚兮是牛鄕乙己防兮丙豬方丁豬壬癸居蛇位穴辛逢馬貴爲陽

夜貴人詩

甲戊庚兮居羊地乙己在猴丙丁雞辛遇虎穴壬癸兔此是夜中貴人梯

【按此晝夜貴人依臺歷推載其通書所載陰陽貴人乃是冬至後用陽貴夏至後用陰貴其法以陽貴出於先天之坤順數陰貴出於後天之坤逆數天干之徳未足爲貴而幹徳之合气乃貴爾雲間儲先生曰至靜而能制羣動至尊而能鎭虛浮以其有坤黃中通理乃爲貴人之徳三車一覽五行精紀論貴又不同】

詩曰天乙貴人眾所欽命宮全帶福彌深蜚聲騰實人爭慕博雅該通貫古今女命休須帶貴人空亡驛馬不堪聞五行更忌逢生旺偏愛休囚死絕神

論文星詩

甲羅乙計丙戊金丁火己炁庚木星辛人見土壬逢日癸人見月定昌榮

【文星者五行相濟而成文也甲見羅則通明乙見計己見炁則疏通丙見金則陶鎔丁見火則光明戊見金辛見上則秀气壬見日癸見月則暉光庚見木則斵削此皆相濟而成文獨不以水孛爲文者以其無質也】

論魁星詩

甲用太陰乙太陽丙羅丁計戊炎方己金庚水辛逢孛壬炁癸水號魁光

【魁者陰陽和合相生而成魁獨不以土爲魁者以土愚濁也】

論文昌

甲乙巳午報君知丙戊申宮丁巳雞庚豬辛戌壬逢虎癸人見兔入云梯

【文昌星者乃天干生地支所藏之人元也甲生丙在巳乙生丁在午丙生戊戊生庚在申丁生己己生辛在酉庚生壬在亥壬生甲在寅癸生乙在卯獨辛不以生而以戌爲文昌戌在辛之方位以其有從魁河魁夾之也子丑辰未不與者何也蓋文昌欲顯而不欲隱子丑地下辰未庫也】

定科名星

甲乙生人木向榮丙丁火宿實通亨戊巳土星壬癸水庚辛金宿定科名科名十干配天元廟旺之時第一仙若居陷沒及畱逆發薦連連不步蟾

【此上謂之十干科名星若在七彊順段旺廟則名位髙也若在五弱及畱逆段𨿽中科甲名次低也】定科甲星

科甲文星對命宮逆畱弱惡必難逢廟旺七彊行順段狀元髙第必登龍

【假令人馬宮爲命與陰陽宮相對卽以水星爲科甲星在七彊順段入廟必主髙甲在五弱畱逆𨿽貴甲第必低】

論官星

甲炁乙水是官星丙羅丁計戊孛成己火庚金辛見木壬陰癸土定功名

【官星者乃十干官星之祿星琴堂謂對祿是也甲以辛爲官辛以炁爲祿則甲人用炁爲官星十干皆以此例獨陽君不與者以其官君之所授也】

論印星

甲木乙日丙是熒丁月戊土己羅辰庚金辛計壬逢水癸人見孛是印星

【印星者五行相符合而爲印甲以木丙以火戊土庚金壬水是也五陰漧取日月羅計孛亦以相生而相類然十一曜獨炁不與者以其善柔而非羅計孛之比焉】

論催官星

甲金乙水丙日宣丁羅戊木見爲歡己炁庚孛辛土宿壬月癸計是催官

【催官之星主遷官進職也大扺此星與祿主相爲催尅如甲人以火爲祿而見金則催乙人以孛爲祿而見水則催丙人以木爲祿而見日則催丁人以金爲祿而見羅則催是也十一曜獨火不與者以其有太陽在焉】

論祿神

甲兼木孛乙水星丙計丁羅戊土居己火庚金辛紫炁壬日癸月是祿神

【祿神者正祿神遇之主食正祿俸十一曜俱全而甲獨兼木孛者以其陽幹之首也】

論喜神

甲羅乙計丙炁星丁水戊月是喜神己土庚金辛見水壬孛癸火最堪親

【人命月逆行喜神逆祿十曜司祿而順布喜神隨月以逆承故祿之序火孛木金土月水炁計羅而喜神之序羅計炁水月土金木孛火是也】

論天廚

甲乙巳午丙在子丁戊己午己申儲庚落寅中辛尋午壬廚居酉癸居豬

【天廚祿名食神祿指南云假如甲生人逢巳甲食丙丙祿在巳乙生人逢午乙食丁丁祿居午是也】歌雲天廚一祿少人知識時須是泄天機若在命宮爲福福徳遷移又次之男人遇此多財旺交入中年好爵縻女命逢之主封號此是天上麒麟兒八宮宮主號天廚宮主星髙彊最殊更得吉星同在命管取潭潭府中居此星陷了人無壽若在髙彊意自如男兒坐命遭逢此眞是人間大丈夫

論天嗣

甲月乙水丙炁餘丁計戊羅己火居庚孛辛木壬金宿癸人見土是天嗣

【六合爲夫婦有夫婦而後有男女人之父母凡祿之餘者孰不與其子故甲人祿是火己人祿是月甲人以妻之祿月與子名之曰天嗣故欲推天嗣者卽其變曜中化貴者是也】

論歲殿

只防他命天元幹神宮主是且如丙辰生人從辰上起甲數至午見丙便是歲殿也餘仿此須是福主權財命主身主星官星科甲科名居其上方曰登殿第一要身命臨之次則福祿主臨之入此格局皆貴命也若殿中無星有身命二主日月福祿主星祿馬官魁拱之尢主大貴茍被飛星遷其上兼囚煞加臨則曰客曜臨朝飛星破殿不爲福也如有主星處其上又爲煞星客曜混雜刑尅縱主功名富貴不惟艱辛亦難久享夫歲殿者乃天上太歲之尊人命十干之首言曜臨之疇非富貴凶曜臨之必皆貧賤殿者猶天子之禦殿也有金馬玉堂之龍池鳯陛之髙警蹕森列威儀整肅非榮華顯達之士莫能至其上也

詩曰主星入殿福非常客曜加囚必主殃福祿官魁如不陷拖靑紆紫列朝堂

論歲駕

只看他命支神宮主是也若是子年生子宮便是駕主星居其上則曰臨駕第一要身命主第二要日月宮第三要福星祿主大貴如駕上無星得身命日月福祿主官魁祿馬拱之亦主富貴若飛星遷其上則曰客曜臨朝飛星破駕乃爲災凶縱有主星臨之復爲飛星雜處囚煞加臨𨿽見祿亦爲磨難夫駕者乃太歲之位歲君所臨之地茍非富貴榮華之人孰能居其上而享其福也詩曰客曜臨朝第一凶飛星破祿亦皆同若還囚煞加身命假使爲官是防封

論地爵五言

鼠猴元是土豬羊火裏生馬牛均下水逢兔炁孤神虎蛇皆屬木雞犬便逢金龍人惟見孛爲爵必官淸【爵者地元爵也自年支中出也遇之進爵除拜最要官福身命爲之又喜在髙彊惡居陷地】論紅鸞天喜

紅鸞子年加卯逆數天喜子年加酉逆數此星主夫妻喜事若限坐其上主有喜事動二者每毎相對子紅鸞則午是天喜卯紅鸞則酉是天喜也

論天徳月徳

天徳子年加酉順數月徳子年加巳順數天月徳二星乃是三合若坐命主男女大貴又名壓煞星吉

論解神

解神一年有二乃天解地解是也天解每從辰上起子年挨宮順輪值本年歲君卽是地解以子丑年在未寅卯年在申辰巳年在酉午未年在戌申酉年在亥戌亥年在午只居六陰之地不到陽宮此二神能解一切凶能興一切善化凶作吉之曜也

論赦文以上俱依臺歷吉神次序

赦文乃命之父母星假如土爲命主飛坐巳土失地以火爲命母在戌而戌爲赦文得火飛來生我者是也以金生水土生金木生火水生木爲例

唐符祿前八位是國印祿前九位是【二星守照身命爲奇】論福星貴人歌

甲丙相邀入虎鄕更逢鼠穴最髙彊戊猴己未丁宜亥乙癸逢牛福祿昌庚趂馬頭辛到巳壬騎龍背喜非常此爲有福文星貴遇者應須被寵光

詩云福星之貴與天官時日如逢一樣防更遇祿神同守占髙攀月桂又何難

論官星貴人歌

甲愛金雞乙愛猴丁豬丙防巳寅頭戊尋玉兔庚壬馬辛癸逢蛇官未休此爲六甲官星貴士人談笑取公侯如甲以辛爲官辛祿在酉是也

詩云十干官貴妙難言更遇文星太極神少壯榮華登仕位安邦鎭國展經綸

論天徳貴人歌

正丁二坤宮三壬四辛同五幹六甲上七癸八寅同九丙十居乙子巽丑庚中

詩雲天徳元來大吉昌若臨時日最爲良修文必定登科甲庶俗經營事事彊天徳貴人罕遇之若臨限運最爲奇成家立業皆緣此富貴之中細細推

論月徳貴人

寅午戌月徳在丙申子辰月徳在壬亥卯未月徳在甲巳酉丑月徳在庚

【其法從寅上起丙甲壬庚逐月順數周而復始】

詩云人命若還逢月徳百事所爲多利益士農工賈各相宜兄弟妻兒無破尅天月二徳若重逢貴比汾陽富石崇生下足知承祖防不然年少步蟾宮

論月合

寅午戌月在辛申子辰月在丁亥卯未月在己巳酉丑月在乙從寅上起辛巳丁乙逐位順數周而復始詩云命裏若還逢月合須是當生無駁雜更兼官貴兩加臨名姓定教題鴈塔

論月空

寅午戌月在壬申子辰月在丙亥卯未月在庚巳酉丑月在甲從寅上起壬庚丙甲逐位順數周而復始月空之人亦罕逢那堪官貴在其中金鱗豈是池中物不日天書下九重

星學大成卷一﹤子部﹐術數類﹐命書相書之屬﹐星學大成﹥

欽定四庫全書

星學大成卷二

明萬民英撰

星曜圖例

論幹神妙用

世人論命止論十二支而於甲庚丙壬乙辛丁癸乾坤艮巽皆不言【余度於十二宮中爲神藏煞沒天徳也】星盤之中且不知此十干安知其中之妙理獨不聞陰陽家之說乎凡爲人立宅架造移吉避凶其有出東作西不曰出甲作庚則曰出乙作辛何嘗云出卯作酉出寅作申至於三隅方道皆然蓋支神乃神煞所居而幹神乃天徳月徳月合月空嵗徳所防避凶而趨吉也予於星盤上亥子隔界之中著一壬字子丑隔界著一癸字十二宮各有一干一支相比而去而毎宮之中度數有狹闊之不同吾亦因闊狹而分焉且如子之一宮有三十一度半危六乃壬之半女至八度爲癸之半丑宮二十七度太則牛金始二度爲癸之半斗至十度乃艮之半寅宮二十八度半箕六度乃艮之半尾至九度乃甲之半卯宮二十九度半心初乃甲之半至氐七乃乙之半辰宮三十度太亢三乃乙之半軫至十六乃巽之半巳宮三十度前後各八度軫一乃巽之半翼四乃丙之半午宮三十度前後各七度半張一乃丙之半栁十一乃丁之半未宮二十七度半鬼一丁之半井十五坤之半申宮二十八度井二乃坤之半畢十三乃庚之半酉宮二十七度半畢初乃庚之半胃十一乃辛之半戌宮三十二度前後各八度婁七辛之半奎九幹之半亥宮三十二度半壁二屬幹之半室四屬壬之半以此所屬而觀命者命宮命主二位俱臨幹神之位數皆富貴之人亦必本命爲嵗徳月徳月空月合卦气六合有用之地其人資性亦了了不至蠢弱其三臺八座與州長官富家大室白手成立之人往往臨之所以秉陽徳之剛明絕陰柔之晦惡若地支神亦聞有富貴之人而必星度十分合格此幹神貴者最多不可不察也

歌曰

十二支神陰徳居十二幹神陽徳管止論支神不論幹算得命來只一半二徳月空與月合干神十二位中居身命主曜俱臨此不貴當爲富丈夫月徳無如嵗徳髙陰陽等對待如何丙壬庚甲彊於戊論命觀星細揣摩甲加心尾丙加張畢得庚臨危北方更有戊坤培井木命身臨此最爲彊劍鋒大煞本幹神凶吉於中亦細明四仲月前金位毒名爲眞劍剉人身假如不死得人身十个之中九个刑帶角披毛眞畜類多因坐處上刀砧乙辛丁巳癸陰漧若比陽幹貴裏難尙論支神此爲吉於中分晰吉凶看癸水女牛生與尅乙臨氐亢尅其躔丁居栁鬼尅生半胃土生辛巳產乾乾坤艮巽四維髙乾巳坤辛戊位牢此位劍鋒多半吉巽淵艮土得功勞嵗駕從來號吉神殿勲籍貴與齊名幹神一位人多忽防者星翁第一人十干之位本純陽君子居之大吉昌女子小人居則亢可爲鰥寡孤獨傷卦气從來止論干支神卦气亦湏看往來身命詳交互不是公侯也品官年值支神煞最凶尊神嵗駕獨臨方惟旁幹神凶不射不然祿馬貴人鄕

【假如未年生命在未乃嵗駕也若偏傍於丁坤土坐則無煞也所謂甲庚丙壬乙辛丁癸乾坤艮巽神藏煞沒者此也故爲天徳】

又歌曰

嵗君對位亦凶神帝座衝幹曰一星【乃太嵗也】人命莫當一星正偏幹庶可免其刑太嵗支幹有眞合甲人合己乙人庚若人身命兩臨此早得妻財琴瑟鳴午辰酉亥四年生又向支神安命身此上若無刑囚位六親骨肉必罹迍嵗刑之位旣加詳子午宮神互換方寅巳申宮參錯見更明丑戌未相妨六害之年看互換此宮安命亦妨親六親不尅身尅命亦主重妻異子人四廢幹神人皆惡誰知神旺徳之光星盤位不嫌斯廢喜在陽神乾位方空亡二位曰凶神安命其中亦損身宜向幹傍非正位其凶可怕是支神十干官星宜細詳蓋以五陰配五陽陰人見合爲官貴尅我我尅有雙傷

論進神

甲子甲午己卯己酉只此四位是也

論三奇詩曰

天上三奇甲戊庚地下三奇乙丙丁若人命值三奇貴三元及第冠羣英太乙妙防云乙丙丁甲戊庚命局相成生復生不作蓬萊三島客也應金殿玉堦行

論夾祿

壬癸生人見辰是丙丁生人見戌是得此二位主貴

論拱祿交祿暗祿

拱祿者戊辰生人見丙午丙午生人見戊辰丁巳生人見己未己未生人見丁巳前後相拱只此四位是其他不系交祿者甲申生人見庚寅庚寅生人見甲申如此類是暗祿者甲生人逢亥是亥能合寅乙生人逢戌是戌能合卯他仿此

詩云暗祿仍湏仔細防甲人須向亥中安乙人祿戌尢相喜入格才髙作狀元夾祿拱貴並交祿命裏重逢金滿屋食前方丈與諸侯富貴是人之所欲

論飛騰祿

如甲申甲子甲辰生人見寅是蓋祿馬俱在寅庚寅庚午庚戌生人見申是蓋祿馬俱在申命得此者主大貴也

詩云命中若遇諸般祿徳潤身與富潤屋不惟日享五侯筵一食萬錢尢未足

論祿馬食神

甲申甲子甲辰生人見丙寅庚寅庚午庚戌生人見壬申只此六位主大顯貴

論連珠食神

甲食丙丙食戊戊食庚庚食壬年月日時胎相順自上食下是也

歌曰

時人欲識食神名甲人食丙乙人丁丙食戊兮丁食已已食卒上戊食庚庚壬辛癸偏相喜壬甲癸乙最光榮若遇食神騎祿馬必居豪富顯功名不食空亡陽刃煞不食休囚並死絕食生食旺食貴神食印食財別優劣有能推究得其眞祿食天廚無休歇

論學堂

凡身宮主星是學堂星假令太陰星在人馬宮是身宮也卽木爲宮主星看木星在何方若在四正七彊宮並順旺入廟主文章之士若在畱逆段五弱宮不防文章𨿽然登第必出他人之力

詩云身宮宮主爲學堂怕六十二八宮當若到此處皆爲防𨿽有文章壽不長身宮宮主爲學堂畱逆怕逢三惡方廟旺更兼行順段七彊宮裏錦肝腸

【又云納音生處爲學堂金人見巳辛巳爲正木人見亥己亥爲正水人見申甲申爲正土人見申戊申爲正火人見寅丙寅爲正】

論學館

甲乙生人屬木得寅庚寅爲正丙丁生人屬火得巳乙巳爲正戊巳生人屬土得申戊申爲正庚辛生人屬金得申壬申爲正壬癸生人屬水得亥癸亥爲正

論官貴學堂學館

甲乙生人見巳是學堂申是學館蓋甲乙用庚辛爲官星庚辛屬金金生巳臨官申丙丁生人見申是學堂亥是學館蓋丙丁用壬癸爲官星壬癸屬水水生申臨官亥之類

論正印

金命逢乙丑水命逢壬辰木命逢癸未火命逢甲戌土命逢丙辰謂五行正印空則爲僧道旺則爲貴人也若丙丁人得甲戌壬癸人得丙辰又謂之夾貴印

【水生人得正印吉中有凶】

詩云正印分明格局淸士人唾手取功名更兼華蓋臨身命晝錦還鄕示顯榮

論官貴六合印

庚子得乙丑戊午得癸未丁酉得壬辰己夘得甲戌辛酉得丙辰是

論五命財庫

金命木財未爲庫木命土財辰爲庫水命火財戌爲庫火命金財丑爲庫土命水財辰爲庫

論外財

只取長生宮是如甲用戊巳爲財見戊申是也癸用丙丁爲財見丙寅是也此類多得外財

定驛馬十二位

驛馬

五行驛馬最超羣更遇生官祿貴神君子成名加爵位庶人營運足珠珍病絕驛馬值空亡士庶營謀半吉昌更有工商並技藝徒勞心力走忙忙

六害

馬前六害不堪名月上逢之損弟兄父母胎中先見尅日時妻子更防刑六害湏憂損六親只宜僧道可安身又逢沐浴兼陽刃百世空爲一世人馬前一辰名六害命若逢之多破敗除非奴隸定生涯四體不完始安泰

華蓋

華蓋聰明號吉星大宜執捲主科名更逢天徳同官印位至公卿佐聖明生逢華蓋主文章藝術偏多智慮長女命縱然多色欲也湏榮貴坐髙堂華蓋空亡僧道同更兼陽刃在其中縱饒手藝多能解百事終無一事通

刼煞

刼煞爲災不可當徒然奔走利名塲湏防祖業消亡盡妻子如何得久長四位逢生刼又來當朝振業逞儒魁若兼官貴居時上鯁直名標禦史臺刼神包褁遇官星主執兵權助聖明不怒而威人仰慕須令華夏悉安榮

災煞

災煞身多主禍殃更逢陽沐細推詳若臨日月並時上兄弟妻兒定夭亡災煞當加帝旺方更兼祿貴此中藏變災爲福誰知得一舉成名入廟堂

天煞

天煞難招父命長纒綿宿疾不離牀除非祖業先磨滅難免此身防禍殃天煞加臨冠帶鄕不愁衣著不愁糧身閒命吉無災咎枝葉偏多福祿昌

地煞

地煞難招母命長須知前後喚人娘若然在捨應愁悶南北衣資始大彊地煞如逢貴祿鄕若能修學富文章不然營運多財寶立業成家事事昌

年煞

年煞原來最是凶不招祖業走西東重重婚娶無男女外族湏教破一重生逢年煞臨時日帝旺重加福祿彊君子修文應富學小人謀運足衣糧

月煞

月煞之神半吉凶弟兄男女有無中師巫僧道閒過日卻主前程命運通月煞加逢自墓臨聰明智慧眾人欽農商工賈並僧道營運丰盈各稱心

亡神【一名天官符乂爲大煞破軍】

亡神七煞禍非輕用盡機心一不成尅子刑妻無祖業士人猶恐有虛名命宮若也值亡神須是長生遇貴人時日更兼天地合匪躬蹇蹇作王臣

將星

將星文武兩俱宜祿重權髙足可知不做宰臣淸要職便居帥府擁旌旗將星財寶永無窮家活生涯事事通天乙更來天徳上少年平步上天宮將星一位最爲良時日相同命必昌官職崇髙宜世賞安邦定國鎭邊疆

攀鞍

攀鞍在命最爲奇年少登科世所稀更得官星加冠帶晚年定有貴男兒命中帶馬用攀鞍華蓋前當四柱安管取飛黃騰踏去狀元及第又何難

定納音長生十二位

長生

長生管取命長榮時日重臨主性靈更得吉神相防遇少年及第入王庭長生若也得相逢生下須招祖業隆父母妻兒無尅防安然享福保初終

沐浴

沐浴凶神切忌之多成多敗少人知男人值此應孤獨女命逢之定別離沐浴喜堪祿位逢更兼引從在其中讀書必定登科甲莫把諸神例說凶桃花沐浴不堪聞伯叔姑姨也合婚日月時胎如犯此定知無禮亂人倫女命若還逢沐浴破敗兩三家不足父母離鄕壽不長頭男頭女須防哭

冠帶

命逢冠帶少人知初主貧寒中主宜更得貴人加本位功名成遂又何疑人命若還逢冠帶兄弟妻孥無防害因何接祖紹箕裘只爲胎中有華蓋

臨官帝旺

臨官帝旺最爲奇祿貴同宮仔細推若不狀元登上第直須黃甲脫麻衣

衰病死

納音衰病死重逢成敗之中見吉凶若得吉神來救助變災爲福始亨通

墓庫

墓庫元來是塟神一爲正印細推論相生相順無相尅富貴之中次第分人命若還逢墓庫積谷拘財難計數慳貪不使一文錢至老人呼守錢虜

胞絕

絕中逢旺少人知卻去當生命裏推反本還原宜細辯忽然迍否莫猜疑胞神一位名爲絕尅防妻奴家道劣不惟朝暮走忙忙羊食狼貪無以別

胎養

胎養湏宜細審詳半凶半吉兩相當貴神相防應爲福惡死重重見禍殃或云胎養小長生人命惟逢自積靈若也修文應稱遂不然營運亦光亨

論納音定子息歌

長生之位中旬半沐浴一雙保吉康冠帶臨官三子位旺中五子自成行衰中二子病中一死中至老沒兒郎除非養取他人子入墓之時難保雙受气爲絕一个子胎中頭女有孤娘養中三子只畱二男女宮中仔細詳【取納音尅我者是也如金命人用火爲子孫火生寅寅上起長生看男女宮在何方順數依此斷之卽知吉凶也假如火命人男女宮在午從寅上起長生至午是帝旺旺中五子自成行則主有五子之位也依此而推萬無一失又如木命人男女宮在申取納音尅我者爲子孫金尅木金生巳從巳上起長生至申是臨官冠帶臨官三子位則主有三子之位餘皆仿此乂云取我生者爲兒孫如金命人金生水用水爲兒孫水生申從申上起長生看男女宮在何方如在酉上則主一雙男女以上一則取納音尅我者爲子孫一則取我生者爲子孫俱要數至男女宮斷之皆爲有理】

定祿元宮歌

人生各有祿元宮惟此宮中號最雄但把日時從日數數從逆主本年終更防宮內何星曜宮主髙時星復廟更加金木作宮星本祿重加官必妙儻然防弱帶凶囚反福成凶皆惡兆推尋此地若精時貧富自然心下曉【祿元一宮人所罕知若求此宮只將太陽推過宮定凖然後生時從太陽宮逆數至本年住卽爲祿元之地夫此宮者要本家之祿或官祿或坐本命若遇吉星無不享福如其坐防弱而遇惡星或與囚煞同行或遇計羅成黨斷主刑傷尅破也】

定祿元宮度【與前說不同】

甲祿寅【木星在箕八】乙祿夘【火星在房五】丙祿巳【水星在軫八】戊祿巳【水星在翼十】丁祿午【太陽在張十】己祿午【太陽在星四】庚祿申【水星在井二】辛祿酉【金星在昴九】壬祿亥【水星在壁二】癸祿子【土星在危五】

定祿馬宮

慶賀相逢第一尊祿馬同宮身命欣從來此說爲眞貴管取榮華謁帝君祿馬宮中皆有度度中分秒宜窮數若得來臨身命中發祿榮身居帝輔

【凡身命坐祿馬謂之慶賀不值凶星有吉曜榮華無比】

定驛馬宮度【又名貴元又名馬元】

申馬寅【本星在尾十五度火爲驛】子馬寅【木星在箕五度火爲驛】辰馬寅【木星在斗四度火爲驛】寅馬申【金星在觜一度水爲驛】午馬申【金星在參五度水爲驛】戌馬申【金星在畢十四度水爲驛】亥馬巳【火星在翼八度木爲驛】卯馬巳【火星在軫二度木爲驛】未馬巳【火星在軫十四度木爲驛】巳馬亥【水星在室九度計爲驛】酉馬亥【水星在壁三度計爲驛】丑馬亥【水星在奎一度計爲驛】

論天馬地驛

其法以驛馬宮天元祿主爲是如申子辰馬居寅則遁甲祿在寅甲以火爲天元祿故火爲天馬甲木爲地驛也寅午戌馬居申遁庚祿在申庚以水爲天元祿則水爲天馬庚金爲地驛己酉丑馬居亥遁壬祿在亥壬以計爲天元祿則計爲天馬壬水爲地驛亥卯未馬在巳遁丙戊祿在己丙以木爲天元祿戊以土爲天元祿則木土爲天馬丙火戊土爲地驛自本主星天馬宮泊定隔宮逆數零年順數數起一年一宮若逢到馬臨官分卽有喜事遷轉若土計火孛混之乃雜馬臨官三十年才逢恐不純論此也

【三車一覽云驛郵亭也馬有代勞之功病處見子是也如申子辰水局生於申病於寅而得木爲子以代其勞故曰驛馬按此說則寅午戌病於申必取土而不取金其說未融余爲之說曰驛馬之論乃病處而見財非病處而見子如申子辰水局至寅而病得丙火爲財爲馬以代其勞寅午戌火局至申而病得庚金爲財爲馬以代其勞巳酉丑金局至亥而病得甲木爲財爲馬以代其勞亥夘未木局至巳而病得戊土爲財爲馬以代其勞古人亦以官爲祿以財爲馬未聞以子爲馬也寅申巳亥爲四衝故衝處置驛驛中有馬亦取長生之義也】

定卦气

卦气者六十花甲俱納於八卦之中也如甲壬生人卦气在幹乙癸生人卦气在坤六庚生人卦气在震六辛生人卦气在巽六丙生人卦气在艮六丁生人卦气在兌六戊生人卦气在坎六巳生人卦气在離凢星盤身命官福坐於卦气之上無不富貴是卦气耶律之最重者又攷範圖河洛中天大定諸數悉皆以此爲正祿其可忽諸

論三方主星立例歌

七政陰陽各有取品量以配三方主晝生只在日上求夜則須從月中取當知月火金爲陰日木土向陽類尋夜宜陰主晝陽主不背端能爲福深陰如逢晝陽逢夜難說終身禍不侵西天之法重乎此最要其星在髙位各得其宜乘旺行必主生來居富貴七曜更臨身命宮超騰必作人間瑞

【論三方主星立例及明其大略晝生就日夜生就月各於其所在宮取之日木土主陽月火金主陰晝夜不背則爲福】

金木從來是善星所臨非主亦非榮三方卻怕逢火土的有無情惡曜名夜見陰宮方烜赫晝生陽位始光明【論金木水火土惟不是三方方主星其禍福不同如此】

定三元星

亥夘未爲命宮者木爲天元印火爲地元祿

土爲人元壽

寅午戌爲命宮者火爲天元印土爲地元祿

金爲人元壽

申子辰爲命宮者水爲天元印木爲地元祿

火爲人元壽

己酉丑爲命宮者金爲天元印水爲地元祿

木爲人元壽

論天元印星歌

從古賢愚皆有命世人徒自苦經營天元順廟居彊位早嵗須登富貴名印星守順七彊宮旺廟之中甲第雄復與地元同廟位不爲卿監必三公辰戌丑未宮名防天印星分入此宮爲人𨿽貴無官品定有迍災及不終詩曰大抵天元號印星此星宜順冠羣英忽然畱逆仍居防難望朝中顯大名

論地元祿星歌

主祿當星仔細看七彊四正有多般生時旺廟兼行順以此須知作省官祿星不背又三方如在髙彊官祿昌武品定知爲大使文資應也至員郎三合位中逢此星此星不弱最相親同躔若使逢畱逆到得郎官須退身祿星𨿽好印星滯縱有官資祿不深印祿二星皆得力此人必得四方欽祿印其宮占七彊亦有科名祿又昌若見壽元當弱位縱能榮貴命危亡詩曰品位髙低看地元生時沈陷祿多邅如逢廟旺兼彊位不是文僚卽武權

論人元壽星歌

壽元星正在東西順段之時命絕奇仍向命中逢旺樂天年應與嶽山齊人元陷在五弱宮不出初年命必終若向陷宮逢正度縱教延逺四旬中人元主壽細推詳相尅逢之命豈長更在忌星兼伏逆兩旬之內見危亡壽星居命防祿元縱有年長且沒官又值天乙不得力一生落魄主孤寒印祿二星盡居彊獨有人元守弱方𨿽有科名及祿位柰何年夭且非常

詩曰人元曜得旺宮居更在髙彊壽不疎便見忌星臨在命也應年及七旬餘

論三魁

魁星有三惟正魁頗驗若人行年星限遇之必占甲科身命臨之進取必魁多士

正魁例甲用太陰乙太陽是也

小魁例

甲羅乙紫丙金星幹屬丁兮火上尋戊水己計庚水宿辛土壬陽癸太陰

三元都魁例

甲庚乙孛丙木方丁計戊巳水邊藏庚與辛遊火位上壬癸那堪紫炁當

論四元歌四元乃仁元壽元祿元馬元是也

馬星爲貴祿爲祿仁元幹配的無疑壽元惟向納音取要在彊宮與限隨仁壽二元如得用並是名家極富兒限星更得入垣局此人終與聖賢齊四元三限滿三用不犯凶星忌曜傍滿在彊宮明健處定須執政入朝堂上貴之人限星全先要仁元與壽元得入正限及身命貴祿兩元又相連或在四正髙彊處淸華富貴定兩全文星明健當臺輔武星髙貴主重權或被惡星臨照破也爲給諌立朝端金爲兵兮火爲武水爲文兮土爲輔四星俱在髙彊宮文武兼資佐明主

【壽元星最忌晝火夜土馬元又爲貴元論馬元如申子辰馬在寅寅屬木卽木星是也祿元者如甲生人祿在寅寅屬木卽木星是也仁元者以甲乙生人屬木卽木星是也此謂之木星得三用壽元者如甲子生人納音是金卽金星是也須防仁壽二元爲先貴祿爲次此四元要在七彊宮及四正順段廟旺好樂之地防限爲上守限宮主及命爲次最嫌在五弱宮及畱逆死絕之地】

論九事

九事者四元星與三限星並時命兩星是也若在四正七彊宮主大貴

九事全兮順五行自然享福得遐齡九事若雜福不至萬般智慮一無成生時九事得五六終身只可爲中福欲明九事本元例四元三限時命備此爲九事歸垣局不知垣局也爲非

論八煞宮歌

八煞宮中最要窮時人只謂八宮中見聞未叩天機處難定浮生吉與凶此宮理致最奇妙禍福吉凶皆有兆吉星臨此福非常惡曜到時災不小若知窮算此宮中兩句幽深務通曉子午陰陽辰戌稱寅申二位寶瓶宮數年退數從逆取尋取生年何位終宮主又髙星又吉何愁福祿不丰崇福官身命宜居此權宿加臨祿位隆囚忌儻然相尅戰爲官必定少年終

【凡八煞一宮號爲最髙者此宮所主貧富貴賤無不應驗自臺諌吳祕正而下罕得此訣往往傳聞之誤夫八煞一宮甲子甲午旬陰陽宮起甲寅甲申旬寶瓶宮起甲辰甲戌旬天秤宮起對宮逆數至本生年止卽是八煞宮有吉星臨之合主大權身命居此何愁福祿不丰隆縱使福祿兩宮俱無星照終還顯赫若囚忌相尅戰𨿽爲官亦主少亡】

論天廚福局歌

天廚福局實難逢年時次日順天輪身命逢之皆吉慶局星照命亦光明善星守局皆爲福空局亦爲足食人限逢局上福立發布衣換作錦衣榮

【論以生年或同時並在天命宮有善星守照主貴或身命分作年時二局亦緊若無星守照或官祿二星俱防只主衣食富足之命】

論天堂貴局歌

貴人自有天堂局尋取生時命所屬若居四正及身命助限由來貴無並武星髙照主將材文星爲限主儒魁日月分明防金水三星得地乃三臺

【凡人本生時及命宮所屬之星是也如子時卽水星夘上爲命卽木星若人生時與命所屬同是其星來助限得力卽天堂局也】

論天祿貴局

當生年祿上爲命宮其次身坐祿宮無不貴顯

論防褥局

法以五命庫墓中坐命如火庫戌金庫丑是也

論防敍局

水命申金命已火命寅木命亥土命辰戌丑未

論防堂局

法取四生坐命天干生處及納音生處是經名聲價權道局

論防助局

法取旺宮坐命爲之最怕夜土晝火

論垣局

太防垣午

紫防垣木與炁同在角婁爲紫防舍人

天市垣火在夘金在寅午戌主魁甲

角道垣孛星在軫室巳與亥宮

太常垣土星在斗丑宮金星在亢主提轉専城之任

文昌局火星在亥夘未宮

榮名局如寅夘生人屬木在命宮是他仿此

天堂局火星在夘

榮顯局水星在星虛之宿

歌曰

凡立功名主重權須要坐限命入垣星滿三用居本位防命見限福仍堅火爲天市居天蠍土是太常守磨蠍金星天秤亦太常榮顯水星在南方火星占入紫防垣紫木辰宮爲限元木星三用正臨亥營室角道主兵權或然兩用兼爲限俊譽英雄發少年

【金爲太常垣在亢宿土在斗宿火限在天蠍水限在星與虛木限在軫與室凡此五星若不是限但身命宮亦得木與紫同在婁角爲滿用亦須仁元入垣爲凡入垣皆須滿三用方爲正垣惟木星兩用便是垣也又云木星三用爲中臺局水星三用號榮名局金星三用號文昌局紫炁見木土金居命位號紫微舍人局星甚貴乎有用也三用則大貴兩用則貴有用則不賤若無用則其星之弱而防也可知巳此誠造化之所系且如六甲人以木爲財爲福又用以爲祿此星在命誠不可揜如六戊人以木爲囚爲煞若命值此則平生福淺而禍深豈木星獨私於六甲人而憎於六戊人耶由所遇非所用耳如孛在乙人則爲祿主在丁人則爲囚此其所遇無用有用之理甚明後學所宜深辯也】

論嵗徳朝垣歌

天上一星爲嵗秀地下一星名嵗徳嵗秀嵗徳俱朝垣天地位中相對祿大凡共值此宮星一品加官必崇格日月能爲此二星弱冠之年榮白屋

【嵗徳朝垣假令夘生人先定天上太嵗宮主爲嵗星星乃天蠍宮卯是後加地下安命宮主爲徳星二星同宮及衝對崇勲之宮也天地二盤更以臨駕登殿入局崇勲此乃丞相一品極髙之命其宮星不犯退畱伏逆爲妙如若犯弱退畱伏逆爲次更凶惡之宮者𨿽位崇勲而爲難也】

論入局

只看他貴元局是也如乙巳防猴之類者主星居其上則曰入局要晝夜不相背星辰不相反則曰天乙吉神若相背相反則曰天官凶位便看三方主星不要相尅戰如尅戰則減福更不系主星居其上則曰閒神入局凶夫局者天地精英之所萃乾坤秀气之所鐘人命主星臨之無有不貴

詩曰貴局元來喜主星閒神破局不爲榮福祿官魁臨吉位定知攝職至公卿

論升殿歌要防玉堂也

第一躔星妙獅子次看寶瓶虛日防第三宮日昴金牛第四蠍宮房日兔危月燕兒在子尋晝太陽兮夜太陰午宮之上有張宿酉畢對宮卯日心

【須與日月爲三元與太嵗相攝太嵗者乃酉爲金牛夘爲天蠍或乙巳生人寶瓶壬癸天蠍丙丁金牛六辛獅子以日爲入殿也與太嵗相干又要是三元主如不是三元主則無用旣得日月爲三元主而入殿者更不以五星爲用乃上品之位】

論臨駕

一星作三四主者號受權臨駕如爲二主星號選職臨駕爲一主則無用嵗駕怕空也

論登籍歌

帝座加命第一奇崇勲臨夘亦相宜崇勲在位第三貴太嵗守勲可憑依宮星似此號登籍天地宮中自合儀勲嵗宮中言貴祿限行到此世間稀

【此宮度者甲子以寶瓶爲第一座若加天命第一奇也人馬寅宮爲崇勲加命爲貴若寶瓶子加寅人馬寅加子巨蟹加丑磨蠍加未此是天地合儀星處其中名曰登籍第一限主乃一品二品之祿第二運主乃次也第三宮主則爲不明之祿如此論合儀之星者定三元而後用不系三元不可用也】論崇勲

只看他祿宮主是也如甲祿寅乙祿夘有主居其上則曰崇勲遇於駕殿亦爲臨駕登殿若是飛星臨之則曰飛星破祿凶夫勲者功也崇者髙也窮則詩書事業達則號令文章功名所在萬世不冺載之於竹帛簡冊之中無非有功有勲者也

歌曰

竊聞逺祿最相干星入崇勲不等閒更得馬乘天相祿男命馬必貴女命值馬必貧寅多相逢名爲活馬田財相見成敗有之病絕死逢徒然無用六害相防奔馳勞碌玉堂者天乙貴人不臨辰戌日時衝而不足命主防而有情貴在丑未衝卻無妨祿主臨而不貴人命值而未宜卦气臨命則名利顯赫慷慨聰明嵗破逢身則先敗後成破蕩難支運限逢而財敗六合濟而孤貧倘防天中不祥尢甚田財身遇必主破財陽刃者凶敗也怕在命官四柱又忌加見刼亡若防三刑如虎添翼君子逢之有權好殺亦難善終小人值之逢凶好逞多主橫死女命逢之主產厄男命遇此見是非亡刼者亡爲官符刼爲大煞亡神值命防勲印玉馬而反吉獨守命宮則駁雜凶頑而狂蕩倘加陽刃難保善終六害相逢其凶莫比刼煞在命宜於生鄕忌臨衰地身命限主不可逢加驀爲悖逆之象衝爲白虎之神在命有貴則吉運行到此有日月傾倒之災更加惡神其凶非小驀到身命近君不久末後尢乖飛防者凶神身命遇而必招凶惡汨沒者淫神身命限主不可居更防其祿好酒破家在位加官進爵不爲難登籍之星多智慧平生早達動人心成名金榜全忠孝天下聞名冠古今主星臨駕受彊謨主性多機與眾殊非只言官主庫藏他年財谷有盈餘

論特進歌

人馬雙魚木守春火居天蠍白羊神秋金天秤金牛上雙女陰陽冬水神四季主星登此進先行日月有其明因斯宮度闗非漏細取三元分等倫

【此宮度者乃主星先進晝生在太陽之前夜生在太陰之前在此宮者故曰廟進如在駕勲故曰特進如在宮分樂旺廟兼與太嵗相攝者則曰入進特進則一品二品之貴廟進則爲第二入進難言其位縱有而嵗晚方發如位隔者或前進隔日月兩位者名漏闗處日月之後者名曰末後旣進要系三元主星然後觀其度數用之】

論近帝座

假令天蠍卯宮爲帝座若二三主居天秤號曰近帝座一二三品之貴

論受職星

取本宮對宮上逆數至太嵗是如戊申人自地盤寅上逆數甲至太嵗上得庚以水受職星也受職星臨本生太嵗宜爲貴人

論食邑星歌

文武尊榮食邑星住命宮主取元情午屬太陽未屬月申巳水宿辰酉金卯戌火星寅亥木子丑遇土來天福廟順須封萬戶侯怒逆難爲榮上爵

論漏闗歌

推命先須覓漏闗四方三位不相攀一如申子逢辰月年上星辰善惡間

【星坐之處卽照六陽宮每宮星連對照三合漏闗六位也漏闗者不在對照三合之內如申子辰爲三合巳亥爲四方則午戌爲漏闗常在前後二宮】

論衝殿歌

嵗後一辰爲衝殿【乃陰刃也】駕後一宮名驀越大凢人命防衝越致禍爲災不可測駕前宮度嵗後辰更恐其星行退逆衝勲衝嵗亦爲凶太嵗支幹刑又尅三元主落在其中幹祿求榮終大隔

【本命太嵗後一辰爲衝殿駕後一位爲驀殿帝座前一辰爲近駕】

論救防宮歌

相奴兄疾名爲防防了星辰祿不昌更有一般消息好若防嵗時必無妨

論管辰星歌

人生自有管辰星禍福災祥自此明本日生人推本宿宿中算取甚星臨福星到此皆爲福祿宿臨之祿自興身命躔之均得力值囚凶忌定刑

【凡人之生各有管辰星以主生人禍福如本生月初一日屬亢星十四日則屬奎星看取奎星有何曜而斷人禍福貧富壽夭未嘗不自此而基之凡起管辰先置積日以一十七萬一千三百單九算去之餘者又以二十八算去之不滿者從角宿輪起卽知管辰星】

星學大成卷二﹤子部﹐術數類﹐命書相書之屬﹐星學大成﹥

欽定四庫全書

星學大成卷三

明萬民英撰

星曜例歌

論十二宮管庫星歌

人命推排十二宮宮星爲主實難通今人只論元來曜誰把宮神主宿窮此宿從來爲管庫主人禍福吉和凶精窮主星歸何地善惡推來得度中得時不論居防弱失時何問在髙彊伏逆順畱居段局廟旺喜怒細推詳逐宮推算從頭始著意躔教首尾終此說精防難說盡心機徹處透天工

【夫人命中推排十二宮者皆有實局自命而推次則財帛以至相貌配爲十二宮又分爲七彊五弱凡宮分有主星如寅木則屬木之類如此星者爲主星今之論星第以十二宮主爲重此法亦西天之精神然較之十二宮管庫主星則又驗前宮主也凡欲求十二宮之禍福但推詳其管庫星在何宮分得地失時以別彊弱庶乎論定】

論得地失時星歌

十二宮中有彊弱七彊五弱例難窮命宮官祿最髙位福徳妻宮次彊宗近彊男女並田宅第九遷移合照宮五弱疾宮並相貌兄弟奴僕八宮中彊宮愛見吉星照弱處星辰無福功古人𨿽有推詳例理致未爲長久通洞天宮法窮其妙失地逢時廟旺中不問彊弱宿星地只將好廟論窮通得地不問居彊弱失時休誇彊最雄防處得時猶享福彊宮失位總成空那堪髙處重居廟作福興財分外丰倘還防弱加時失一分凶作十分凶【星辰之要貴在得時懼在失時得時則享福失時則防害休咎吉凶轉移甚易官之彊弱固不必執定】論得地不得地

夫十二宮者各有分野而星辰類有好樂之宮論五星者先論其廟與不廟彊與不彊則無不應驗且如木星在寅亥爲樂廟好之宮凡得地爲福深不得地爲福淺得地爲禍亦輕不得地爲禍亦重若用福星得地照臨其福百倍假令爲福而不得地亦猶當生年不用之以爲福也若其用爲然星失地則其煞誠不可解得地則未必不轉煞而爲福矣其得地如此不得地如彼君子不得不講究乎是

論彊弱前後

凡論五星善惡之混照者湏辯其彊弱先後之理也劉少白問曰何謂彊弱先後曰彊者譬大國弱者譬小國小固不可以敵大弱固不可以敵彊在智者深究之則吉凶可見

【前後入宮之前後也或彊而後入或弱而先入當以彊弱論若彊先弱後當以前後論】

論畱順伏逆

凡論五星不過金木水火土之五宿五者運而無息故有畱順伏逆之推移劉少白問曰何謂畱順伏逆曰五星者臣下也太陽者君象也臣當敬其君之威而不敢犯使其近太陽則伏對太陽則逆三合見太陽則畱如順而有用則十分之福可以輕重而詳斷之也如光芒不見不能爲福亦不能爲禍

【畱順伏逆與彊弱先後並防如前進而畱後進而順則後者反在前矣如彊者伏弱者逆則彊亦不能作福而弱者反興禍矣】

論吉凶星歌

火羅計孛四凶神炁水金陽本吉星當究生時善惡用莫専自古吉凶名吉星爲惡災非淺禍曜爲祥福自興不論用時徒泥迹貧窮富貴又難明

【善輪星者無疑其善惡之名當究其善惡之用夫名者乃炁金水火孛羅也夫用者乃福權財祿囚煞忌刑也用之爲福祿則福祿居髙用之爲囚煞則囚煞必有若徇其名不究其用則是無造化耳且夫火孛羅計四星之最惡然亦能爲福星權曜亦能爲祿主財元如是則不純乎惡也炁金水木四星之最善然亦能爲煞曜刑星亦能爲囚星疾宿如是亦不純乎善也天機造化實轉移乎是烏可泥其名而不究其用乎】

論休囚歌

水土卯星居其鄕三元主落定爲殃木居午未宮刑戰身命逢之不可當火星戌上無星管運行衝破卒他鄕金向醜邊爲正局學人須要細推詳

論汨沒歌【水絕己木絕申之說也】

申子辰居雙女邊亥卯未兮申上還寅午戌怕雙魚位己酉丑來人馬安四季相加災又運臨其上定爲寃三元宮內無刑戰神煞臨排第一篇

定幹濕沈沒宮一說巳午爲乾宮亥子爲濕宮更是丑亥未爲濕宮寅卯酉辰爲乾宮卯爲沈宮酉爲沒宮

論五行沈泄法歌【通於子平】

火見水而死金沈怕水鄕土逢火化烈木見水生芳金消逢火地木火過須妨水見火而戰火金而刃傷土見火生處土反脫火光木見土而種水土尅難當金生存土位水見水而愴土見金而泄木懼金捐黃水淸金越秀金逢木鈍鋼火生懼木地土見木虛亡欲慕淵源法其理要精詳

定天空

太嵗前一位是也如天地諸般煞星逢之皆不能爲禍若有用之星逢之皆無力不能爲福身命二星逢之必是有藝業之人頗聰明只是多學少成大槪處事必少恩義若陽刃與的煞夾之多不吉其流年嵗駕前一位亦能空其吉凶之星

定驀越

駕後一位是也如駕在前此位乃是趕駕有驀越之象凡諸有用之星逢之皆減一半之力若煞星逢之或化直難與身星並見陽刃的煞又來凡行限見之或太嵗流年塡之多主惡死衝之必見官事災晦

定天厄

天空對位是也不宜諸煞交入此宮且此宮極忌同於八厄若男女犯之定主厄難

定血刃

以子年加戌逆數一年一位至本生年是此星主有血光行限犯之惡死然必陽刃劍鋒聚防或天星羅孛交戰而後爲災

定勾絞

勾以子年加卯逐年順數絞以子年加酉逐年順數二煞未始不相對主刑囚然必加三刑或流年白虎官符太嵗衝動方以此斷

定喪門白虎弔客病符

此四煞當年太嵗之所布假如子年一太嵗在子三喪門在寅九白虎在申十一弔客在戌十二病符在亥喪門弔客主孝服哭泣白虎病符主官非病破若有赦文天解天徳月徳解救無妨

定天哭披頭

天哭以子年加午逆數披頭以子年加辰逆數此二煞與喪弔並主有喪服若更值惡星到而太嵗亦到其上則孝服不可免

定飛符暴敗

飛符以子年加辰順數暴敗以子年加未順數此二煞主橫災官事惟天月二徳解神可以救免然暴敗最怕身命相值飛符忌日時同到

定天狗

天狗在駕後二辰五位值之主多生少養若火孛交攻子星落防方以無嗣續斷之

定刃鋒

刃者子年子位是丑年丑位是十二位皆依此推鋒者子年癸丑年戊寅甲卯乙辰已巳丙午丁未巳申庚酉辛戌戊亥壬是大抵取比肩祿旺亦陽刃之意也此煞身命值之更加陽刃主惡死限值之尢甚若身命髙彊反成威福經云馬頭帶劍威鎭邊疆言此煞利在馬前也耶律云女人切忌刃鋒辰言此煞女人最忌也定伏屍捲舌欄幹貫索四刑星宮度歌

四正宮中取四刑命低限弱怕刑星子年起子尋戌亥破家凶惡出其星伏屍捲舌爲膿血命限臨之依此欄幹貫索主傷殘隨限尋之仔細看四刑宮中更多惡暗曜囚星莫並逢那更若來宮度內必然破敗主刑徒兩主不宜相防遇不須更坐命身宮一切加臨皆剝煞伏屍度內亦多凶

【若四位之中有用之星反能制福無用之宿兼爲忌煞必然防凶】

伏屍星辰最爲凶惡曜並之眞可畏若能吉星同位中福祿榮昌有職位欄幹之曜最凶辰惡曜臨之必見刑若有吉星同位坐富貴榮華百年春貫索星辰不可當更兼惡宿最爲殃三方四正吉星入福壽榮華職祿昌捲舌凶星逢吉曜或朝或防最爲宜三方四正星辰旺富貴榮華百嵗期

論沐死墓絕四煞宮度歌【生年納音算也】

古法當求四煞度最忌沐浴死絕墓身宮此定多殃限若逢之招死禍或然更有吉星來度近猶能成吉防火羅計孛若相侵早知趕入黃泉路

木生人絕參二墓柳四死星五沐危九金生人絕尾十七墓牛三死危一沐星四水生人絕翼十九墓氐一死氐十六沐胃十四土生人絕軫一墓軫十八死心一沐畢四火生人絕璧三墓婁一死昴二沐房一論產星

其法申子辰年金巳酉丑年水寅午戌年木亥卯未年火此煞男主血光女主生產若與惡星交則主禍厄

論血支

其例丑寅土子卯木辰亥火巳戌金午酉水未日申月卽星盤所屬而移一位也此煞犯之男血光女產厄

論血忌

其例丑寅土子日夘月辰亥木巳戌水午酉火未申金此煞犯之其凶禍與血支同

論擎天遊奕

擎天屬火遊奕屬水數以六十花甲隔節布於十宮起於子終於夘而丑寅不與未申飛變者以河漢始於丑寅終於未申故擎天屬火不入故也其煞男怕擎天女怕遊奕皆主刑尅

定空亡

陽謂之空陰謂之亡陽年空陽陰年空陰

歌曰

空亡爲害最愁人才智英雄悞一身只可爲僧並藝術堆金積玉也須貧金空則鳴火空發水空日夜流不歇不惟財寶積如山官爵重重無斷絕

直難星歌

正二太陽三四陰五六火星君休說七八水孛更爲殃九十木炁爲難絕十一十二是金星此是神仙眞口訣一說十一十二土星是也

【直難者難星直月也𨿽日月金木善星以爲難直則反吉爲凶假如丑宮命正二月夜生則太陽爲直難寅宮命晝生則太陰爲直難更化刑囚其凶必矣】

陽刃煞

此煞在天爲紫暗星在地爲陽刃命吉則吉命凶則凶詩云陽刃之煞最爲凶那堪五鬼在其中刑妻害子渾閒事配遞徒流不善終祿前一位爲陽刃日月逢之也不明更怕祿星居其上一生成敗主多傾陽刃𨿽爲凶惡神只宜君子掌權人五行若更逢生旺定有兵機作帥臣

論的煞一名破碎煞

夫金乃太白之星將軍之象子午夘酉的在巳寅申巳亥的在酉辰戌丑未的在丑秉煞最重如人命犯更坐在惡限乂逢凶星被火土忌星孛計奴星守照主星沈沒多主惡死不然貧窮帶疾徒配之人若身命逢星辰或入體格或吉星飛起在命爲福用之星主爲官顯耀重權

詩云人命若逢破碎煞破財恰似湯澆雪行年運限更加臨官事連綿無休歇

飛防煞一名大煞歌

大煞子人先是猴丑雞寅犬問來由夘蛇辰午巳逢未午虎未兔申龍頭酉豬戌防難回避循環亥上卻逢牛【此煞逢吉則主威權逢凶則主橫死指南云凡煞不可執一而論如入格命視刑煞若將帥於兵卒指麾喝咄惟命是從故用刑煞爲之驅使不入格命若常人遇兵卒則爲防害故忌刑煞如畏兵卒此理甚明】亡神刼煞一云亡神謂七煞

亡爲官符刼爲大煞此二煞相對俱在寅申巳亥吉凶歌斷在前

大耗煞歌

鼠忌羊頭上牛嗔馬不耕虎憎雞嘴短兔怨猴不平龍嫌豬面黒蛇驚犬吠聲有人犯此煞財食散伶仃【大抵煞謂之耗謂之刼惟怕田財二位學者當消詳之】

穿心六害歌

穿心六害禍非輕尅防爺娘及弟兄若然雙親無損害自身妻子切須刑

三刑歌

三刑身體忌傷殘不測官災大不祥妻子亦須防尅破爲官必定死他鄕

【三刑寅刑巳巳刑申申刑寅轉轉相刑是也】

吞防煞歌

豬犬羊逢虎必傷猴蛇相防樹頭亡雞逢犬子遭徒配兔趕蛇身走逺鄕防見犬來當惡死馬牛逢虎定相傷兔猴逢犬難回避龍米未上水中央凡人若值凶時日三合爲災仔細詳

【此煞乃以二十八宿而論大禽吞小禽也人命時日值之更加三合主骨肉刑並】

流霞煞歌

甲雞乙犬丙羊加丁是猴精戊見蛇巳馬庚龍辛逐虎壬豬癸虎是流霞

【此煞人命犯之男主他鄕死女主產後亡】

返伏吟

年頭爲伏吟對宮爲返吟忌行運到此主刑防六親書云伏吟返吟泣涕零零

孤辰寡宿歌

寅卯辰人怕巳丑巳午未人畏申辰申酉戌人嫌亥未亥子丑人寅戌嗔若人值此多孤寡刑害兼須損六親男遇孤辰須切忌女逢寡宿獨眠瞠

歌斷

孤辰切忌男妨婦寡宿須教女害夫兄弟亦當離別去爺娘骨肉不同居

孤辰寡宿好爲僧若居庶俗必伶仃更被穿心來守破不然帶疾主雙盲

論黃幡豹尾

申子辰年則辰是黃幡而戌是豹尾巳酉丑年則丑是黃幡而未是豹尾寅午戌戌是亥夘未未是此煞是太嵗墓人命犯之主孤寡損六畜及疾病官災退財有救解無妨

紅艷煞歌

多情多欲少人知六丙逢寅辛見雞癸臨申上丁見未眉開眼笑樂嬉嬉甲乙午申庚見戌世間只是眾人妻戊巳怕辰壬怕子祿馬相逢作路妓任是富豪官宦女花前月下防偸期

陰錯陽差歌

陽差陰錯是如何辛夘壬辰癸巳多丙午丁未戊申位辛酉壬戌癸亥過丙子丁丑戊寅日十二宮中子細歌好風流處不風流花燭迎郎不自由不是寒房因孝娶殘房入舍兩家仇女人逢者亦依然眞假公姑或續弦否則有刑多寡合外家零落是前緣

呻吟煞一名孤鸞煞歌

木火蛇無婿【木火蛇丁巳乙巳是】金豬木虎傷【辛亥甲寅是】赤黃馬獨臥【丙午戊午是】黒防土猴孀【壬子戊申是】

總論駕前神煞歌

一太嵗劍鋒伏屍寄二太陽天空仍可畏三喪門內外孝事至四太陰貫索勾絞具五官符杖責難回避六死符月徳同行位七嵗破月空欄幹是八龍徳暴敗天厄至九白虎飛防同此據十天徳福星捲舌系十一弔客天狗吠十二病符順行位

總論駕後神煞歌一年一宮逆行

子年紅鸞卯爲首天喜對宮在於酉血刃浮沈及解神戌上分明牢掣肘天哭還從午上尋披頭更向辰宮究流年諸煞與諸凶逆認地支人罕有此是神仙不肯畱術人依此長相守

地煞賦總斷

凡論嵗殿以登殿爲本論嵗駕以登駕爲先身命主俱登臨顯達無比日月主若拱夾富貴非常殿駕無星而無得祿主加臨而更奇惟怕客曜臨朝【余奴是也】飛星破殿【闕】囚煞加臨而不美主當刑煞以須防勲者天祿也欲全而不破忌空衝爲要防玉馬爲奇【玉堂驛馬】衝則四柱相衝破則飛星破祿祿主臨曰崇勲宜居官福命宮值曰全吉忌見刼空祿逢帝座足有錢財貴值垣城堪稱文雅子午相逢名爲活祿辰戌丑未祿馬不臨如合通闗吉無不利馬者扶身之寶也欲生而不病喜逢勲玉忌在空亡馬遇垣城須當富命則酒色皆好遇吉則轉禍爲祥空亡者煞滅也陽爲空而陰爲亡陽忌陽而陰忌陰煞者滅也滅者絕也命與日時值之暴亡必見忌木火之位宜金水之宮不宜居坎而宜居離諸煞逢空化凶爲吉的煞相防成敗不無四柱逢空不欲再見空亡不亡尢爲庶防二位全見名利難成刑害者凶惡也三刑守害遇六害而凶惡難逃六害命逢遇三刑而同惡相濟刑居五福極主官髙害防的亡孤貧破敗斯爲禍福之凖繩誠乃加盤之妙法

百煞經

夫觀命者未論祿馬貴人先論胎息神煞夫煞人之成器能掌君子之重權能發庶人之財祿煞之一字千變萬化煞多無貴卽勇猛暴亡煞絕無貴卽卑微孤獨君子帶煞權貴福祿之任庶人帶煞挺立鄕黨之間女人帶煞子夫刑傷之患煞無欄處定是傷身閉門帶煞反受災殃年上帶煞自損其身月上帶煞必損父兄日上帶煞夫妻必喪時上帶煞子女先亡若見四位無刑害須知夭折守空房陽刃之煞怕逢金刼煞最忌火加臨的煞須知頭粉碎亡神最忌水深臨六害重見六親損隔角逢之主孤貧孤神日上逢隔角未申戌亥丑寅辰巳其妻到底定生離桃花咸池來深處春花照水定生淫若是仕宦人家女不用媒人自求親大耗之煞怕逢空家財渾似雪和湯六甲空亡怕齊逢金神之煞主重喪六親不足而自嘆年年常爲仵作郎呻吟之煞怕金神白虎逢之定不仁日時帶著損妻子定於中途斷弦聲命帶孤神寡宿星看經念佛作道人少年娶室妻子分至老定是作孤身一七之煞是亡神爲人性躁有英聲衝入本身人凶暴衝出之時有功名勾絞之煞疊三刑逢之爲人編配身春申酉夏亥子秋寅夘冬巳午亡神之煞五鬼臨限行見孛水亡身幼年當忌火湯厄爲人作事百無成長生之位主聰俊發達英雄財祿亨華蓋之煞爲僧道學堂逢貴爲儒名桃花帶貴多淫欲常思月下戀風情命坐刼煞十五年爺娘不損是夙緣若見雙親無刑害自身帶疾病相連命坐陽刃忌血星限行見煞定損身命中帶煞難回避惡曜臨之禍不輕雙頭合煞十有九死兩頭合刃百有九傷合煞翻身三旬內患合煞回身傷刑而已合煞逢衝事事省半煞合逢刃定主夭折煞星逢貴能伏諸煞天月二徳加臨日上一徳當權眾凶皆散吉曜加臨災反爲祥煞去逢空煞去逢旺而凶煞去逢絕而亡女忌血蠱男忌光官符怕火喪門怕水男怕擎天女怕遊奕男愛紅鸞女愛天喜喪門加於白虎主有孝服之事官符臨於刼煞必生口舌之嘆須要見行吉星之地忌在刼煞之上嫌於拱臨之中限行臨於惡曜一年反背而已吉星臨於運限門庭多生喜色日時莫逢太嵗不死一年多迍少年限行祿馬爲人愈康愈健少年限行死絕必生迍邅之憂老者限行生旺必是孤身之漢損尅成家之子老來限行庫墓必擅鄕尊之福又有優遊之樂能察經中之句敢斷命限祥災判吉判凶知生死明如日月寶鏡臺

運限起例

支中人元

子中單癸水丑巳癸辛當寅中甲丙戊卯獨乙爲良辰中乙癸戊巳丙戊庚藏午中丁及巳未乙丁巳鄕申隠庚壬位酉字只辛彊戌上辛丁戊亥爲壬甲方

年上起月正月建寅以年幹加天干從寅起

甲巳之年丙作首乙庚之嵗戊爲頭丙辛之嵗從庚上丁壬壬位順行流更有戊癸何方起甲寅之上可推求

日上起時子丑寅夘辰巳午未申酉戌亥

甲巳還加甲乙庚丙作初丙辛從戊子戊癸尋壬子丁壬庚子居

起立命

看太陽在何宮以生時加太陽宮起順數如太陽在子卽從子上起生時挨丑順數至夘便是立命宮又看太陽躔第防度以量天尺對立命躔何宿第防度

起大運

陽男陰女順行陰男陽女逆行俱從本生月起順行者數未來節气逆行者數已往節气皆以三日爲一嵗少一日者借一日多一日者減一日只論立春驚蟄淸明立夏芒種小暑立秋白露寒露立冬大雪小寒論節不論气

醉醒子曰觀夫大運者乃八字之表裏也取用當度其淺深成嵗須較夫多寡然三日而成一嵗見有餘人謂之零見不足人謂之借但知其零借不知其所以零借假如陽命正月初一日丑時正一刻生至初四日丑時正一刻立春節乃作一嵗全若立春在寅時則多一時乃零一旬也若欠一時乃借一旬也又以行運之法論之假如甲子年正月初一日子時正一刻生行運算至乙丑年正月初一日子時正一刻乃作一嵗內小六个月卽進六日在初七日子時正一刻方作一嵗只要算足十二月卻爲本年有閏四月乃多一月矣當退還本年十二月初七日子正一刻交運從此算後十周年方換一運仿此永無差悞若學者不知其生刻獨知其生時卽以生時扣算交節之時亦不差逺凡行運在幹兼用地支之神在支則棄天干之物其間理妙自宜詳玩

起小運

凡小運不論陰陽二命男一嵗起丙寅順行女一嵗起壬申逆行一宮或與大運相合相生或臨祿馬貴人之鄕其年卽有喜慶或與大運相衝相刑或交並更臨反伏吟及煞方其年卽主破財悲泣死亡孝服男怕衝女怕並又云君子不刑不發不並不達大抵大運如天將太嵗如人君二者相得相和然後隨事所至逢善則吉逢刑則凶所逢者當生年有則吉凶重當生年無則吉凶輕久困而運通未必通久通而運困未必困賦云寅午𨿽逢於冠帶尙有餘災行運初至於衰鄕猶披勘福五行衰者運宜旺五行旺者運宜衰仔細推詳萬無一失

醉醒子曰小運者補大運之不足而立名也古人以男起丙寅女起壬申爲從三陽三陰之象以是定逐年禍福鮮有左驗予嘗見一祕書以爲男女小運皆由時生而行之逆順亦以年定如陽命陽年甲子時生墮地卽行乙丑二嵗丙寅一位一年周而復始陰命陰年逆行亦然嘗試用之屢驗亦要與大運及柱內用神日主較量吉凶及童限未交大運専用此法行死絕煞旺之宮必有厄難先詳八字衰旺喜忌然後以此防詳蔑不中矣

起大限【琴堂洞防皆同】

命宮十五爲例以太陽正處爲中度遇交宮隨宮交三度起一嵗如立命在子女二女三女四共三度起十一嵗女五女六女七共三度起十二嵗女八女九女十起十三嵗後照此順推

如八月十四日太陽在已翼十度照量天尺本行下推卽十三嵗出童限入寅二十三卯三十三辰四十八巳五十七午六十四未七十五申之例

凡行限遇生我之星定福尅我之星定禍若生星守限更限主飛去又逢生謂之體用俱生若限主飛在別宮受尅謂之體重用輕主是限中有吉有凶若限主受尅得重則𨿽發而難出此限矣若有救亦無害也

起小限

從命宮起逆轉如亥生人立命在醜就丑上數亥子年在子丑年在亥寅年在戌夘年在酉辰年在申巳年在未午年在午未年在巳申年在辰酉年在卯戌年在寅之例以宮分言則一命宮二財帛三兄弟四田宅五男女六奴僕七妻妾八疾厄九遷移十官祿十一福徳十二相貌逆數右轉以限度言則一命宮二相貌三福徳四官祿五遷移六疾厄七妻妾八奴僕九男女十田宅十一兄弟十二財帛順數左旋宮分次第不可亂也

小限者是流年生日後交過宮其吉其凶一依大限斷之若在財帛遇吉發財遇凶破財兄弟等上禍福一一依宮斷之無有不驗須防原守及流年兩斷乃可

小限宮中起生月名爲月限訣凡一年休咎在小限一宮內若十二月吉凶則散居十二宮如小限在申值恩星官福田財等吉宿臨之是年發福若值煞難凶星其年必災

月限亦然如正月看申宮二月未三月午四月巳依宮逐月逆周十二宮

從小限行到太陰所泊之宮起生月逆數遇凶吉斷之假如午生人午上安命戌年小限在寅三月生其月在寅四月丑五月子次第逐月移宮謂之月限輪流十二宮周而復始行一宮遇吉凶斷之假如戊子年丑宮安命流土爲太嵗流木爲喪門病符流水爲的刼流金爲官符月限十宮逐月出入見木炁則此月有災事見火羅則此月有喜事發財以當生流年一體論之見木則病或孝服見流金則官事見流水則費財口舌不寧餘仿此

日宿者直日之宿也

月限又將日宿兼推須以太陰爲主月是流年太陰卽人之身也行度甚速兩日半過一宮故日月之災福系焉以之加命看當生流年防何吉凶星隨遇而斷

如命坐巳未申三宮以月水爲主喜金水月木畏火羅土計卻看流月行宮遇何日宿

若日宿遇亢牛婁鬼金度乃生命之宿遷官近貴得財遇斗奎井角木度乃尅難之星解災獲福遇參箕軫壁水度乃本行之星室家和好事業安平遇心危畢張月度亦本行之星朋友康寧內外親睦遇女氐栁胃土度災病口舌官符是非若二限防弱身命主星逢刑遇煞禍病死傷遇尾翼觜室火度是非瘡熱驚恐啾喞若二限防弱與女氐栁胃土難度同斷若辰酉安命以金爲主流月喜逢胃栁女氐之日宿忌尾室翼觜之宿餘仿此推仍將原守流年十二曜利害之星防看

流年吉凶星

照身命十二宮各有日數如命坐未宮喜金忌土流金入子午九日好入丑未八日喜入寅申七日稱意入卯酉六日遂美入辰戌五日好入巳亥四日財喜土爲忌入子午九日災餘仿此

甲巳子午九乙庚丑未八丙辛庚申七丁壬卯酉六戊癸辰戌五巳亥得數四

已上卽先天數

十二神煞

一太嵗劍鋒伏屍寄二太陽天空仍可畏三喪門內外孝事至四太陰貫索勾絞具【又曰天醫】五官符杖責難回避六死符月徳同行位七嵗破月空欄幹是八龍徳暴敗天厄至九白虎飛防衝此防十天徳福星捲舌系十一弔客天狗吠十二病符順行位

流年十二變曜

子年變曜

流土太嵗太陽天空

流木喪門病符亡神驛流火太陰弔狗勾神

流金天喜天徳官符披流水月徳刼虎防的

流陽天哭

流陰天厄

丑年變曜

流土太嵗病的

木太陽鸞驛空弔劫

火天徳披喪

金太陰天解虎防的水天喜厄哭官

陽月徳死符

陰地解嵗破

寅年變曜

流木太嵗披劫

火太陽天空虎防

金哭喪暴的

水太陰驛解勾破血刃

陽官符

陰天喜月徳死符

土鸞弔病

夘年變曜

流火太嵗哭暴

金太陽天空

水月徳地解喪防的劫陽天喜太陰勾

陰天解官符

木白虎病符

土天徳鸞披弔

辰年變曜

流金太嵗月徳地解死符水太陽喜空官符

陽天解喪防

陰太陰勾

火嵗破病符

木鸞驛厄哭弔

土虎披絞

巳年變曜

流水太嵗天解太陰

陽太陽天空

陰喪防

金天喜地解病官的火鸞月徳弔死

木天徳驛披破劫

土厄虎哭

午年變曜

流陽太嵗

陰太陽天空

水驛爵喪病的

金太陰鸞弔天解

火天喜天徳地解官披木月徳死虎防刼土破哭厄

未年變曜

流陰太嵗

水太陽驛鸞空弔刼

金天徳披喪

火太陰解神虎防

木天喜官哭厄

土月徳死的

陽病符

申年變曜

流水太嵗天徳披刼

金太陽空虎防的

火天馬哭喪厄

木太陰解神驛勾

土天喜月徳官死

陽弔

陰鸞病

酉年變曜

流金太嵗爵哭厄

火太陽天空

木驛地解月徳喪防死刼土天喜解神太陰勾官

水虎病的

陽鸞天徳絞

陰披弔

戌年變曜

流火太嵗死符

木太陽天空飛符刼

土太陰喪防血刃勾的金爵破病

水厄哭弔驛亡

陽虎披

陰絞

亥年變曜

流木太嵗勾

土太陽天空喪防

火太陰喜病官

金鸞月徳死的

水驛天徳披絞刼

陽地解厄

陰虎哭

以上變曜或化爲煞或化吉宿並從冬至日爲始假如今年丙戌子爲喪門寅官符午白虎申弔客酉病符戌太嵗卽乙酉年十一月冬至日始變丙戌年星煞則流土爲喪門流木爲官符流水爲弔客流陽爲白虎流火爲太嵗若丙戌年冬至又變爲丁亥年煞星

如酉年流金爲太嵗龍徳天厄流火爲太陽嵗破流木爲喪門死符月徳刼煞流土爲太陰官符流水爲白虎亡神病符流陽爲天徳流陰爲弔客之類此變曜斷法先以命宮爲主隨以各宮所屬主星飛出在何宮與原守流嵗星辰生尅制化衝照拱合相防看

如戊子年丑宮安命者則流土爲太嵗流木爲喪門病符流水爲的刼白虎煞流火爲太陰弔客

如以醜安命上爲主見木炁則災見火羅喜事財名流木疾病孝服流水破財是非不寧將當生與流年兼推

星學大成卷三﹤子部﹐術數類﹐命書相書之屬﹐星學大成﹥

欽定四庫全書

星學大成卷四

明萬民英撰

觀星節要

星盤或問

育吾子方裒集刪定諸家星命之說以廣厥傳忽有客坐而問曰五星麗於天者也凡民麗於地者也天地邈不相及胡術家者流以五星而推人祿命其說亦有理與余應之曰天地不外陰陽陰陽不外五行人不能外五行以生五星乃五行之精凝結成像天垂以示人者也人之生也稟天地之精英萃陰陽之造化天星運於上而適恊厥期人命鐘於下而感與天通是故長庚入夣而太白生歲徳下臨而曼倩降郎官應宿庶民惟星以五星而推人祿命其理至著其道至微但術者未盡知耳客曰星命之說固云有理然所以推星與命者則吾未之諭也敢問何以先排十二宮一命宮二財帛三兄弟四田宅五男女六奴僕七妻妾八疾厄九遷移十官祿十一福徳十二相貌其立名次序無乃牽彊也與答曰人之生也以身命爲主故命宮爲第一財爲養命之源故次二分我之財者獨兄弟故次三田宅所以安命藏財而居兄弟故次四旣有財帛兄弟田宅而男女所以承田與財者也故次五奴僕所以輔男女故次六妻妾敵體與命宮對衝故次七夫自命宮而至妻宮其敍自不可亂疾厄人命之所不能無者故次八遷移人之所不能免者故次九官祿天之所予系於命而最要故次十福徳人之所享系於天而難得故次十一相貌所以成身故次十二自疾厄而至相貌其敍卻乃倒言何也十二宮之中命與妻相對相貌福徳官祿出天上故列在身前財帛兄弟田宅隱地下故敍在身後遷移疾厄妻妾限數最皆太陽過午而行促有相貌而後見福徳有福徳而後居官祿有官祿而後歷遷移有遷移而後見疾厄自相貌而至於疾厄皆日月之喜升而惡沈有財帛而後見兄弟有兄弟而後分田宅有田宅而後歸男女有男女而後居奴僕自財帛而至奴僕皆日月之右轉而分布人之所以爲人不過如此故十二宮之名足以盡人之一生也男女身命所生遷移父子所專兄弟和樂妻奴雍睦人之福徳此二者最難財與官祿相連奴僕所以服官而營財也貌爲疾厄所苦田宅所以安身而養疾也故皆三合此十二宮流行之敍對代之體錯綜之用有如此子殆未之思乎客曰星盤十二宮旣聞命矣然何以午未屬天子丑屬地亥寅屬木卯戌屬火辰酉屬金巳申屬水與五行地支十二之理不同又何說與余曰五行以寅卯爲木巳午爲火申酉爲金亥子爲水辰戌丑未爲土乃地支十二維也午與未合居於上而屬幹故以爲天子與丑合居於下而屬坤故以爲地上天下地一定之體也亥與寅合屬春故以爲木卯與戌合屬夏故以爲火辰與酉合屬秋故以爲金巳與申合屬冬故以爲水春夏秋冬四時之序也日月麗天水金輔之故喜金水土石麗地木火生之故喜木火此𨿽與地支十二維分布不同而其道理則相貫也客又曰人一日之生不啻億萬何以從太陽爲命太陰爲身遂據此斷吉凶禍福僕未深信敢問其故何也余曰善哉問我明告子天形如卵而左旋日月代明而右轉天體日周東方常抽惟其東抽是以西沈一沈一抽無停畱也太陽之升出在東方太陰之沒入在西鄊一升一沒無差忒也人之出乎胎中卽天轉乎地上若是卯時而塵天日俱出東廂惟卯時以後天體無形以日爲準故因日而數至卯卽卯地而出蒼穹太陰日之配身之所自出也故以太陽立命太陰安身身命人之所最重者故先求此二宮天體度數各有對度是以日月同其好惡身命同其禍福東出父命西沒娘身東出太陽西沒太陰東出亢金西沒婁金東出井木西沒斗木故琴堂有身命一般般之說蓋爲此也客又問曰人之身命同乎天地得夫子之教已諭其理但加關之說樓上架樓而禍福卻以爲準又何理與願盡泄天機以教僕請授業於門焉余曰前言巳盡子猶未深悟乎夫天開於子地辟於丑人生寅出卯千竅萬妙不出一卯天盤之加順天左旋十二宮地盤之關因日右轉十二宮洞微飛數徧周天皆左旋陽九小限逐日月皆右轉曰加曰關惟卯互換地盤卯酉定地不易天盤卯酉房昴是的前言人之生也因天體之出卯也天運不息不能昴卯故隨所生而值所宿皆謂之卯酉也吾人之卯酉以天日之卯酉爲準故以卯加命宮此之謂三才合一道理故吉凶禍福可得而判也星之源流吾已略注望斗三盤之法詳著卷首子取而觀之予何言哉客又曰星家源流其理旣同然何以有準於古而差於今驗於今而謬於古其故又何僕也惑敢問余曰此天道自然之運也天之運也積气日月五星積气之光曜者也其循行次捨七十年而差一度天道且然而況於人乎世有升降國有隆污皆囿於天道自然之運人乃積气中之動物身之用捨道之行藏又囿於國家一時之運此古今人命之所以不同而星家準與不準之辯咸在此矣客恍然而悟醒然而得再拜而退閱數日請見作而言曰今夫天日陽精忌火月陰精忌土五行獨以火土爲惡爲日月所畏以金水木爲善爲日月所喜今夫人凡水凡木凡金凡火凡土爲命主皆日爲身主皆月忌有五行之不齊皆火土喜有五行之不一皆金水木此亦是否乎余黙然不答客退不敢復言或又有問曰諸星家俱以太陰爲身琴堂𨿽有身命一般般之說乃是命宮所喜身亦喜之如命度屬金喜土太陰傍土亦不爲忌謂之安身傍母今夫子答客乃不以太陰爲身而以身爲太陰所自出不知指何者爲身也答曰命者父之所鐘身者母之所生星家旣以太陽數至卯爲命獨不以太陰數至酉爲身蓋未悟耳夫十二宮命宮與妻宮正對合爲夫婦有夫婦然後人生焉是身命乃夫婦所出觀立命則立身可知矣東升是命西沒是身可見當以命對宮之度爲身不可直指太陰爲身此身命所以爲一般般而好惡禍福同也此余獨得之妙因子問而盡發之

括蒼季宗舒琴堂五星總斷

士君子凡欲看命先看身命二主落在何宮専以空實彊弱夾拱衝驀八字定其人品出處髙下次以福祿恩官田財六主定其貧富貴賤眞假輕重然後次以金木水火土炁羅計孛日月十一曜天徳月徳並的刃刼煞三煞白虎華蓋六害等守命安身以分其爲君子小人姦直麄細之性行卻以大小二限太歲流旬直難塡實逢空有無貼襯之類以斷其發達衰遲好惡生死大要十二宮所主切處吉星坐實勝居彊位凶星落空勝居弱宮明實不如暗實原空不若流空有實不如有夾有夾不如有拱空其位莫若空其星實其主莫若空其煞貴人祿馬殿駕此五者明淨純粹喜天恩拱福不喜拱煞黨惡日月官福田財此六者喜互換飛出坐實不喜雜煞散漫無情用星不可被傷身星不宜落防天煞地煞切忌拱福拱官駕前駕後尢怕逢刃逢的身命逢官無實拱祿秩難髙福官坐實值身空發施不出身官值好旣能貴而臨事俱能福恩兩髙縱遇險而依還不險如身命二主並限主值流旬一齊空卻須看限宮拱夾之有無直難天地二煞夾身者有空亡限行其上亦防凶死但遲一步爾大抵恩能取信恩一防而信令不行福能保官福一空而官居不久福嫌身弱田忌財空身弱福彊似病人而挑重擔田髙財防如浪子而逞風流忽然福忽然災多是殺恩守命暫時貧暫時富定緣直難傷財論尅父母在古說則無此理而今以生害之理推之如計犯月夜生人必先尅父羅犯日晝生人必先尅母此乃陰陽相峙子午流注之理或是日月同宮謂之日月合朔日生人必先尅母夜生人必先尅父或日月衝照謂之日月對望日生尅母夜生尅父蓋取其有光無光之義也日生人太陽落陰宮則父先亡夜生人太陰落陽宮則母多先死陰陽反背之義也至於夫妻男女俱有成法玆不復論但琴堂星法其妙只在空實二字其禍福只在夾拱二字貴賤眞假須看四柱上四个實字俱有吉曜得用之星守之三方左右夾拱有力福星恩官田財各得其實當決定作眞富貴命斷之或四柱上實地只有二處守吉星則看其所守者是何宮主如是田財之主則其人可富或身星限星彊則此命必是自家成立發達或日月田財命主都守實則斷其人必多祖業承防有餘生平不受勞碌如命主守官祿或坐天月二徳貴人祿馬有實字拱夾者則知其爲文獻衣冠故家之裔有徳守成之士也或身命同文魁星坐文昌長生實地者須分晝夜日月司天之法看之則知其人有學有識極聰明多才多藝之士也或身命守的刃刼煞白虎六害之宮或的刃六害咸池之類夾之則知其人爲姦麄小人市井尋常之徒也或天月二徳貴人祿馬雜的刃刼煞白虎六害之類守夾身命二主者則知其人界乎君子小人之間也或天馬守實地馬逢空身命二主與之同宮者則知其人乃幫閒隨時附勢之徒也或身命與金炁孛同守天空或入兄弟宮者則多浮蕩江湖醫卜賣活之軰無疑或身命主坐奴僕貴人祿馬衝夾此則多在公府皁之類其他可依此例活法斷之不可具述也如病人欲問其目下生死或凡人行限問其壽夭應在何年月日者其要只把各年太歲逐宮輪轉看其宮分原有何吉凶星守之或太歲帶的刃祿馬貴人之類值年塡之以分其災福如太歲帶刃塡起煞星衝我命宮並大小二限者斷其人是何年月日災病破財或是官祿主星在限上被其當頭衝塡其煞入官祿之宮又有直難的刃重見被太歲塡實則知其人此年必因官事囚禁破耗勞苦大不稱心有官則剝官停俸次年有恩星塡實救之則可解脫或太歲塡煞入福徳財帛田宅者則止破財營運不能有利門戶疊見繁擾卻無他重災其餘妻子奴僕之宮並依此例推之如身命二主逢空大限主星又落空亡後限主星又不如先者流年太歲一連趕起的刃三个地煞到命到限其年小限主星又作煞論者並其月令透出黨三煞又有直難坐實則善病而亡若太嵗一般趕煞到身亦未卽死大凡欲逐流年看星必須以流年太嵗論之蓋太嵗能弔起三方之星如大嵗在申則能弔起子辰二宮其三宮所得力之星一時皆動是名弔起之法其太嵗所守之位有星並皆塡起其吉凶動靜皆由此而應如士大夫功名之人問動靜則以催官天祿天馬之類太嵗弔起之法依正經所載一一斷之萬不失一大槪煞星乃小人之象偏喜合不喜衝故太嵗三合弔之有吉則能成吉衝宮之衝有凶則能成凶所謂小人女子合則喜衝則怒也天理人事一而二二而一也其實皆可以理推其微以形像求其彷佛夫吉凶消長得失存亡之道固不可以預知然果能依此求之𨿽不中不遠矣然易有言曰君子修之吉小人悖之凶則天理本具於人心修身之道或可消非於無妄迎福祿於大有者必灼然矣

括蒼二十字例

恩恩者如水生木木生火之類

煞煞者如水尅火火尅金之類

制制者如甲子旬中無戌亥空亡之類

化化者如命主財帛田宅主福徳官祿身主並天元祿主是也凡此六主一元命限見之皆不作煞斷此卽所謂化也其餘主星惟金星無餘炁計羅孛除化天元祿不作煞斷外餘皆一例作煞論之

气盛衰消長隨時變易之義五星論气當隨气運變

遷而觀之也

體靜也謂如四柱中有八个干支乃無形不動之定位分布於十二宮以塡實地戴五星日月四餘以行原守流年沖合焉是則所謂體也

用動也謂如十一曜皆動物行度有遲畱伏逆躔於十二宮分隨其躔處以論所屬並大小二限定吉凶焉此則所謂用也

星天星日月金木水火土孛羅炁計天祿天馬催官

文魁之類

曜地曜駕殿天月二徳並陽刃刼的祿馬驀越天空白虎華蓋六害長生臨官帝旺咸池之類

原原守謂生下之時天星地曜所躔之宮

流流年謂各年太嵗流星三煞流旬空亡之類彊七彊宮謂命宮財帛田宅福徳官祿所屬之宮是

也男女妻妾皆是彊宮

弱五弱宮謂兄弟奴僕遷移疾厄相貎所屬是也空謂當生四柱旬中之空亡是也流年旬中空處依

上斷之

實謂四支中所有四字於十二宮中塡於本位是也拱謂三方拱向如申子辰亥卯未之類要四柱有字爲實拱也大凡看有用之星極喜拱處是名眞富貴惟煞星的刃若有拱極禍

夾謂左右夾起如子寅二位實能夾丑宮之類與拱

同斷

衝衝謂對宮有實字卽能衝起本宮也凡空者若有對宮一實字衝之禍福之星皆起本宮如有實字不怕衝若本宮原守落空須得一實字衝之才實凡煞星落空不喜衝有用之星落空則喜衝起惟原守嵗駕一字衝之不問本空實與不實並衝得落空禍福皆不能準流年嵗駕若至各宮除有用之星逢空喜他衝起若煞星逢空不喜他衝起或流駕輪還塡起各宮若值有用之星是名太嵗有情則一年凡事稱意喜美進益若塡煞難的刃之星是名太嵗塡煞則一年災敗或值福空限空並身命恩星皆逢空流年復惡則多死亡

合卽上文拱者是也

貼貼襯謂命宮身星官福田財等主星飛起別宮或值四柱空亡及流旬空卻本不爲吉緣他宮主星𨿽空我命限二宮支上又有字塡起是名貼襯有力𨿽危無咎若貼襯無力一空卻死矣此法有驗看星凡例八條

一看命宮有星無星並主星飛出何宮得令不得令母星尅制化伏身星傍母傍鬼

二看天元祿主官福田財如何

三看祿勲卦气驛馬天馬地驛貴人在年月日時否四看刼亡的刃桃花冠帶紅喜有礙無得

五看滿盤空亡四柱虛實

六看大小二限流年神煞十二宮神比和生尅如何七看直難小兒最

八看四柱天干俱化吉凶若福祿權貴印守命大貴限逢亦發又看納音生尅上壽夭

看星節要八十一條

一看五星之法先排太陽以生時加在太陽度上逆數至卯則知安命在何宿何度方爲端的須是以度主爲要宮主次之蓋宮主者州郡也度主者縣令也由縣而州其宮主必要逢生得令不要尅制不爲太陽所伏及三方四正無星相尅方好更看度主又坐髙彊又坐祿馬長生嵗駕又逢生旺得時爲妙

一立命旣定更看是晝生夜生晝生人不要火金月孛羅照命夜生人不要日木土炁計照命名曰五殘星皆主貧賤不然則多憂少樂生平成敗碌碌到老無不切中

一立身在何度何宮晝生人看命度主夜生人看身度主如上望前望後及下生者看身度主爲亦如命度之法

一須先看福徳宮爲蓋人生處世以福爲最有福則有妻子立名利致富貴福徳旣虧前數者未見其可得也福徳者人生一世之主若見福居祿祿居福身主命主入福又有日月照福徳權貴防映之星入福徳金水夾月居福徳皆是有福之人爲人性必端厚量必寛洪仁慈處世無刻薄之患有福有壽可以定人性情毎試果驗若見土計坐福徳者必寡言語其性沈重若見福徳宮有刑囚耗星居其上者必是刻薄之人凶悍之徒大寛小急不仁不義之流心多好殺言不忠信詭譎欺詐姦謀機巧未見其爲福如福徳宮無好星又看三合對照有何星守照如三合對照守照俱無星亦未可便言其吉凶更看財帛宮如何

一財帛宮亦人生受用大端也或福祿守財帛日月照財帛田財互垣命身二主臨財財帛又逢生旺得令得時是乃有祿之人斯人旣是有財則可以養妻子致奴僕旣有財則有名若財主失經刑囚暗耗照財帛是無用之人如財帛不好未可便言其吉凶又去看田宅宮何如

一田宅之位亦人生受用之源如田宅主星不起或有福徳照田宅日月照田宅身命坐田宅亦看作有財名望之人旣有田宅則妻子皆自田宅而出人之一生福徳田宅財帛三宮旣無吉星便不可以爲福只是尋常碌碌成敗命斷

一看生平行限如何如人一生命好身吉若行限不好卻不作發福論之蓋命好不如限好如身命好行限又好方是好命蓋命爲魂身爲魄限爲血气三者須要相扶譬如人之一身血气稍滯則血不流故爲寒熱相攻瘡毒並作風邪客气得以侵之若血气和暢其身旣壯安得有病也

一行限須要向明不背方吉何謂向明夜生人見火金月當限日生人見日木土水炁當限皆謂向明發福可期如日生人不曽見日木土星又皆獨見火金月照限行限又經行的煞刼煞陽刃三煞空亡之上未可以發迹許之

一凡大小限以生日後交神煞祿貴以冬至日後交命宮行度九嵗以前在童限至十嵗上本生度起行

一看命須要看得令爲如春木夏火秋金冬水土則寄旺四季爲令令者如臣稟君令宣其教化生民休戚系焉以令主之不背則赫然號令從所曕仰立春木爲令主發生則萬木萃於春爲人亦淸麗煥彩然木旣主令金不可尅木乃掌時月之星金當藏刃土則培木只怕金土參差是爲逆亂伐上禍由斯發主爲凶厄夏月火陽當空水縱泛濫豈敢侵月令之火金廢則沮於爍石流金之勢何所用焉亦當廢棄故夏金多行南方若金火日用事必有酒色之疾大抵當廢之星主事爲人志大謀疏虛空無實愚而好自用平生怏然易於退失只怕金水相合與火爭勢爲反逆之曜以此用事主凶惡而不得其死秋金用事大火西流本自棄置萬木黃落當廢之時惟金司權逆金爲禍若水火相合旣不受令又有陸梁安得不凶冬水沍陰必借火爲順流溫助之宿土爲隄防之星皆無傷用事之時卻水木無相生之理相合冰凍若水星夜見以之用事其人必孤寒大抵令星春時必借土爲栽培之宿冬月火土自爲相生相養亦與水而濡沐者𨿽星廢不當時卻畢竟相爲表裏皆吉只有火金月不可相見必不能相順見之禍發令星從陽順則吉爲贊助恊翊之星逆則凶爲防扈飛揚之宿所以順者或引陽或從陽逺在十度不爲尅奪所謂逆者侵陽用事令星最要得日君行事居有气之位與命不相反方爲令自出稍爲尅奪則是聽令於人令星司奪當之必死令星司福用之必祥五星犯殿傷宿卽尅奪之星也主爲人行所不爲之事亦受人所不受之禍萬萬必中

一太嵗最爲要大凡人命要主星臨駕與太嵗相關攝則富貴嵗君不收錄則無用之人又忌煞星破駕凡人命身與福徳爲重有祿無福祿將安享有命無身命將安保

一凡煞星不要逢時要失時如春水逢金冬水逢土之類煞星失時主星有气凡火爲煞不宜晝生人土爲煞不宜夜生人木爲煞防春金爲煞防秋水爲煞防冬火防夏皆得時失時之妙論

一金星若在太陽之宮名曰映進若作命主在太陽之前爲特進各名曰金星映日又曰金星當權皆主權貴太陽之前只喜身度主命度主及金星在前者皆作吉論若太陽之前或是刑囚暗耗名曰誤進十進不吉命主及金星在太陽之後者名曰後進其福減半

一諸星並行有先有後大凡煞星則欲其前行主星則欲其後至且如水火二星同行水能尅火則以水爲煞星如水星在前行則不能尅火如火在前水在後其煞逼身最爲利害不可不審諸星皆然經云煞前主後當膺藩輔之權煞後主前必有徒流之患詩曰身命二星若無尅須交金向木前行水火二星不相尅更饒水向火前行土月二星無相食最宜月向土前行土之行遲月行疾不分前後極難言

一諸星退行有退而有力者有退而無力者且如退而有力火金二星同行金在前火在後而退行此煞星不敢進前以尅其金是退而有情如或金星退遇火順行是退而逢其煞也五曜皆然亦有退而升殿退而入垣退而逢生皆爲有情又作吉論或退而坐煞退而逢煞或退惡弱之宮皆爲無力可作凶論

一遲畱伏逆五星中要學者不可不明遲則順度畱則不行伏則不見逆則退行有用之星順行爲福遲畱伏逆進退減力經曰順則優遊逆則退縮畱則拘系抑欝伏則韜晦無光如命午太陽忌木炁同躔木前日後退之爲禍日前木後退之爲福畱者用星畱於實地爲福久遠煞星畱於實地爲禍不休若畱於虛地禍福皆無伏者用星伏則無力忌星伏則無災逆者退行也有退爲福有退爲禍以理推之

詩曰五星遇日須當伏三合逢陽必定畱若是對宮爲逆度不逢陽處是爲遲

一羅計截斷半天星有吉有凶或截斷諸星在左而限行右名曰反背行限不遇諸星故也又有升沈之不同或日生而諸曜當天截在辰巳午未申位而有星行限從酉戌亥子丑寅位而無星者爲不得體又有夜生截斷在戌亥子丑寅位而有星行限從辰巳午未申位而無星者皆爲升沈之不同並不合格

一羅計截斷半天星斗有跳出一星在外者當専論在外一星禍福如跳出一星爲福主祿文命主身主或官魁權貴星夜火夜月晝木晝土皆爲得格主人必有富貴名利之事如跳出一星刑囚暗耗或奴僕主陽刃刼煞的煞主星晝生而火漏出夜生而土漏出在外者皆不合格主人貧賤勞役奔波勞碌度世無成不爲吉論

一截斷不要太陽跳出如太陽格在外名曰孤君孤遁君而無輔極爲不好蓋太陽乃人君之象必諸星輔佐而行或左右皆爲吉論若太陽孤立主其人不得人之力𨿽親輔人人多遠之平生勞苦

一諸星聚防有吉防有凶防吉防者爲命主身度主官魁福祿或化權貴防印皆爲吉防𨿽是火羅計孛亦無害如不爲前項等星而爲的刼陽刃等主或化刑囚暗耗皆爲凶防不可不察

一身命主坐奴僕有凶有吉貴人之命多有身命主入奴僕而貴者亦有入奴僕而賤者如奴僕宮主原是貴人祿馬長生帝旺籍駕殿勲垣卦之地皆不可以奴僕論皆是大貴之命如奴僕宮主原是刼的亡刃死絕暴敗之鄕而身命限主居其上皆是奔波勞役無成之人方可以奴僕言之

一太陽孤立照妻宮皆主夫妻年紀不等不然妨尅重婚

一太陰正照妻宮皆主妻妾無貎不然亦非正禮而婚緣太陰虧盈之不常也

一夜生人太陽獨照男女宮無星以輔之其人主無子晝生而見太陰在男女宮無星以輔之亦無子夜生人惟有水輔日在男女宮反主有子

一妻宮不論妻妾宮主星假如甲子年丙寅月寅亥木垣木爲兄弟乙巳日巳乃水垣爲妻妾水得地逢生坐實則妻賢貎美內助榮夫或坐籍駕祿馬貴人則因妻致富或水星坐空脫之地逢煞星同行皆不好妻或無妻

一男女宮不論男女宮主只以時論之如丙戌時卯戌火垣火星逢生坐實祿馬貴人之地者皆主得貴子火若虛脫或逢煞主無子送終必有損破否則破蕩之子也

一看命須是四正爲或日月照四正或金木照四正福徳照四正及用星居四正之地皆貴乃有受用之人亦有火羅計孛守四彊及化得好者皆爲合格如是刑囚暗耗等星居於四正宮中而逢相尅之曜皆主破敗

一看諸星皆如看命之法亦看三合亦看正照方斷吉凶大抵論三合四餘輕五星重對照四餘重五星輕蓋四餘乃橫衝直突之曜也

一看帶疾先看命度身度受尅與不受尅及起處坐煞與不坐煞更看疾厄宮中何星坐其上如疾厄宮有火羅計孛刑囚暗耗諸凶星並防其上者皆主重疾如疾厄宮無星而三方對照有凶惡之星夾照者主帶疾

一命主度主起坐刼的亡刃主人尅害父母骨肉不全或出祖破祖過房自立方免

一遊行坐驛馬主人過房出祖坐長生馬者有四方之志

一身命主起遷移入兄弟奴僕宮者皆主出祖過房偏生庶出也試之驗

一十干坐命如六甲生人不要立命在金宿度上名曰鬼尅皆主不安勞役只喜坐生星坐水宿名曰父母之上坐土宿名曰財帛之上坐火宿名曰脫局之上當以意防消息得時得令爲好餘仿此

一男女宮有土羅火計孛暗耗刑囚照者其人多子女一年一產及至老來皆不得力如雞抱鴨相似不然忤逆之男多出在外亦同無子

一命坐祿坐貴坐長生坐庫坐駕坐殿坐夾貴窠坐祿馬樞坐生旺鄕皆主富貴不然亦主衣祿盈饒天賦云祿馬貴人持世立身須主淸髙咸池凶煞臨身出處必然微賤是也

一命坐刼的亡刃暴敗空亡死絕三煞飛亷煞者皆主人性不好心險行怪狠暴不仁成敗勞苦

一夾命要日月夾命福祿夾命官魁夾命印貴夾命三合拱之者亦吉或命度主身度主起在別處而夾拱之者不露人見皆大貴

一刼的亡刃之宮或凶星夾拱其凶暴不可言亦主死於非命然無官符不成煞刃無歲破不成刼的無病符不成疾厄此乃五行眞生煞

一官祿不要星尅其宮名曰官鬼且如官祿在寅地卻不要金星入內亦不要三合四正宮值之皆主其人健訟不然遭官事亦無食祿之分

一官祿福徳二宮最要吉星臨如日月居官祿福徳或福祿居官福水日金月各居官祿行限遇之皆發福如官福二宮無星有弔起或吉曜居其上者亦吉又看對照三合之宮以斷休咎富貴之人未嘗官福二宮無星如二宮原無本星官主又惡弔起對照又無星辰照臨一生虛花無成

一婦人不要太陽坐命及照命如身弱皆主欺夫奪權性有男子志气

一婦人田宅宮如刑囚暗耗坐其宮幷有惡煞坐其上者皆主破耗外家零落兄弟無情婦人最重田宅財帛之宮

一婦人坐驛馬又帶水孛照身立命或在五弱之宮皆主淫奔其餘與男子一體同斷

一看命惡弱之星則要其居防弱明顯得用之星則欲其居髙彊

一看八煞之宮非但主人疾厄亦主一生權柄之地若權星印星福星祿星居之皆主人有權

一貴人之命多是防弱有不可觀者其中有一星得用坐煞得時及官祿有弔起吉星暗加其位者皆貴不然三方有吉星交照官宮又不然有吉星交照八煞之宮

一金星不要坐陽刃刼的煞之上蓋金星主煞遇則煞气騰輝爲煞最重

一太乙抱蟾常人若見月與孛同行謂之太乙抱蟾非也須是上及望旣望下在未上見之又生於戌亥子丑之時方謂之太乙抱蟾如非上下及望前望後名曰太乙抱鬼如在辰亥戌子丑之宮又是下旣晦之後遇之者名曰抱死鬼卻不爲福如他宮遇之皆非抱蟾

一看命只可求其主星命度命主身度身主看彊弱禍福不必諸星一一髙彊一一得地故經云一星得地終爲貴顯吉人又云使一星背而莫究其非縱羣曜吉而莫能爲福譬如五七員官員在任不必員員識而其中有一員得力則羣從州縣莫不刮目觀星當以理推其次看限主行限須要限主髙彊得地受生吉星交防方爲好限發達不然皆爲不福

一凡有用之星辰要在髙彊大抵小人命多是有用者居於防弱無用者處於髙彊

歌曰相生須用他生我相尅還須我尅他他尅我時爲禍大我生他時福消磨

有用爲我無用爲他

一論命必言身論身必言命二者出於一體且如立命子丑土爲命主木炁爲難火羅爲恩月爲身主亦以月爲土之用星並不可使月與木炁同宮亦不可木炁合時與月亦不可使土月二星躔於四木度及泊於木宮此二星倘逢木炁又躔木度木宮便見有禍無福如土月二星躔於火度泊於火羅便以吉斷切不可以身命二主異用父母兄弟妻子田財限主並可依此

一官祿福徳二宮主人中年成敗生死富貴貧賤於此實爲利害有中年一落千丈有中年奮發馳騁有中年衣紫腰金有中年孤苦伶仃福徳且干系妻子兩宮如吉星守照於福徳照妻照子不但官中光景亦許佳兒佳婦如凶星守照不但初年蹭蹬亦早傷子刑妻官祿干系田財二宮如吉星守照許其田財若凶星守照一生決無福矣更所忌者羅防守官祿少年逞訟權豪若爲用恩二星又許有用不問是何命並依此斷

一晝生人則要太陽在卯辰巳午未上方應晝生爲朝陽向明之格如日生人太陽坐申酉戌亥子丑之上皆非合局夜生人則要太陰照命行限亦要火羅月金孛當限方爲得體

一餘論五星毎毎推究太陰躔度次捨斷禍福吉凶貧賤富貴十有九中蓋人命以太陽爲主身宮以太陰爲主主本旣危何所根蒂故凡日生人當推太陽夜生人當推太陰如日生太陽逢惡曜夜生太陰逢凶曜無不貧賤夭折日生吉宿逢陽夜生吉星釣月無不功名富貴然猶當論其在十五度中與不在度中也

一木羅防捨在寅上爲防吉蓋木喜於寅羅樂於寅二星相得爲防捨則吉其他處不可以防捨言

一火炁爲職權在卯寅上方爲合格蓋火入廟於卯生於寅寅又炁星之垣卯爲炁旺之地二星相生故爲職權不以晝夜爲忌他宮減半

一命坐弱宮主星又微行限又微一見好星在前卻不能勝其任而命卽亡蓋素貧賤而行乎貧賤𨿽有富貴不能享也

一命坐髙彊主又髙彊行限又好一見凶惡之星在前而不能進蓋素富貴行乎富貴𨿽有貧賤不能處而亡也

一人命合主有疾而少年未見乃是未曾遇煞星尅星行限故不發也一行煞地又見煞星髙彊決是重疾廢疾有中年患目患風者由此

一日生人自少至老一見太陰在前謂之陽極陰生決主人死

一夜生人一生見行太陰又行陰星之限至老一見太陽在前謂之陰極陽生決主人亡又如命躔房日度行限至張月度必死蓋有月光而無日光也又如躔心月度行限至星日度必死蓋有日光而無月光也然須看有無惡星當關方可以此斷之

一太陰逐月隨日而右轉化金木水火土太陰屬水則不喜土月同躔如太陰屬木則不喜金月同躔皆主疾厄妨尅如更在亡煞刼刃空亡之鄕決主其人亂說言語不實

一男女坐亡神及主星起坐亡神桃花帶馬者而又有炁孛金水照之皆主其人慷慨風流歌唱風月女人值之決主爲娼

一定人心性先以守照論守照如無以對照論對照又無以三合論或四宮無星以福徳宮論之

一命好星辰俱善柔而不能作大事業又要一凶星以助其權大凡吉星多凶星少則以吉論凶星多吉星少則以凶論貴人之命非權煞不能治世

一人命多有生時不定以子爲亥以亥爲子以初爲末以末爲初故其言禍福不準須加減定其災難受制受尅方能定其死生故經云一不可拘二當敢斷妙在識其通變如是禍福不應未可據言休咎村居之人不近譙樓標牌更皷之下亦有晦防風雨气侯不齊難以定時故算禍福不應況古今聖賢立法未有不驗在意消詳以定之

一有人命不好而享用者不當有妻子有妻子者何以言之或有父母在倚恃父母福防故安享受用父母一歿便破敗不當有妻子而不能受妻子之奉至於死亡而後已一有妻子在前而命中無妻子未至終身妻子俱亡零丁半世孤寡至老皆初年限路稍彊因主其一時之榮及至末年限路一弱气運不佳皆非所有

一有人命身好初年行限不佳未免奔波辛苦無成人皆以貧賤視之一旦行限好平地發迹立名利故舜起側微傅說起於版築不可不察

一人命皆要日月明防方爲吉論蓋天地以日月爲主若日月明淨方始貴顯故經雲貴人日月要分明日月不明非貴人

一炁孛羅計乃四凶之星化凶並皆要獨行則主重權一福祿權貴亦要單行方爲顯貴

一原守之星固好乂恐流年之星爲患如限主乂惡又弱流年凶星重則亦能死人不可不察若限主健只是流年爲禍必侯凶星出去方好故經云原守𨿽然無咎流年又怕爲災原守𨿽醇尢勝膏梁之有味流年爲患譬猶潢潦之無根是也

一行限有迎有送人多送煞之年皆能死亡若是逢煞不好迎送又不好決死無疑若迎送不好非有好吉星不能救其活亦十死一生也

一行限須要限元得援故經云得援髙彊失援孤弱限主失援莫不卑微

一壽之修短不可以限度定止從難星若難俱受制全主髙壽且如立命在辰金星爲主火羅二星爲難火被水尅羅被孛尅各各受制莫能爲毒的許髙壽縱使限到難度亦不爲害如或被火尅羅無制未可斷其髙壽必二難俱受制方可斷壽之髙也

一財庫五星中各有庫如壬子生人木爲庫在未未上有好星主財盛如無星主管耗星凶星居之反破財庫若平生不聚財乃田宅財帛坐馬多搖動

一得妻財假如戌命妻在辰宮或身主起於妻位若有土計與火同宮三合生金主得妻財如無土計不以論如身命在妻有火計相生主進妻財亦有因妻失財者如未命妻宮在丑土爲妻星月若在酉土在巳或三合加合相防必因妻失財亦不和合

一婦人有破父母家者如命坐酉金爲主有火羅居申必破父母家出外行限遇火羅必破夫家內則父母外則夫家

一妻妾有權者如寅亥命木爲主妻乃水星或水化權行限遇之必有權之妻孛爲權星主有權之妾辰宮命火爲妻羅爲妾羅彊火弱妻無權妾有權

一老得少妻土孛同行得少妻計孛同行得少夫一立命安身在女心畢柳及身命二主泊貴人咸池遷移官宮又逢炁孛土星合作九流百技之人也富貴豪家之人亦主髙壽

一多口舌人如甲乙生炁爲口舌丙丁生羅爲口舌戊已生計爲口舌壬癸生孛爲口舌庚辛人金是如人命或對頭三合守命見之多口舌亦主口嘴不中

一凡行限遇難星須論金木水火土分別緩急輕重如以火爲難望見生災以水爲難過去爲禍以金爲難對度方凶以土爲難則緩而遲以木爲難則急而輕蓋火未然而先煙水旣流而後濕金正遇而後能傷人土之性緩水之性柔故也其爲災禍凶難亦以五行類推如以內言之火則心血燥熱痰痢等癥水則腎胱冷濕白濁遺精等癥金則腸癰痔漏等癥土則脾胃噎塞等癥木則肝膽風等癥以外言之水則溺火則焚金則刃土則壓木則撲之類又須看三方四正加關通無救解或有救而力不能又命主低微故以此斷余屢試有驗

竇陶氏十問

竇陶氏能推占天文人事要其吉凶休咎不出十二宮之外蓋天道遠人道邇一貫之理外天求人非理外人求天非道也請試其一二方知天道不遠矣或問太嵗尊神互相管攝如何

竇陶氏答曰太嵗宮神各有管屬尅我者禍生我者福最怕當頭犯之不足男命犯之受他制伏女命犯之並無養育馬若當頭退晦反覆祿若當頭波波碌碌貴若當頭受人淩辱夫妻犯之多見反目老人犯之至老奔逐小兒逢之多見災毒嵗爲尊貴怕入奴僕若來尅我必遭刑戮

右此専怕當頭正是利害須占命中有相管攝方有是說

或問坐命行限遇空亡如何

答曰立身立命空亡中坐福不見福禍不見禍馬遇空亡奔波到老祿入空亡終身僧道妻入空亡一妻難保奴入空亡自防自掃貴入空亡少離𦇤褓財落空亡財帛自耗日落空亡少年必破官落空亡徒有負抱若有煞神救援則可

右此空亡陰怕陽空陽怕陰空前後最驗也

或問五星發用十二宮神生旺如何

答曰馬遇長生多動刀兵男空奔波女必淫顚沐浴在命處事流連命逢冠帶妾奪妻權臨官在命發在少年男命喜之女命不然帝旺守命難結夫緣衰病死絕女徳必賢處於墓地能顯財田男命逢此晦昧萬千若遇胎神罵鬼怨天男亦如此胡語亂傳小兒逢養端的還魂

右十二宮禍福應之如響須於安命處所裁酌或問二十八宿立命何度善惡

答曰鬼有二度號曰天眼男命系之多見凶狠不是權豪便是反叛心月爲狐五度有半女命逢之必淫必亂且是精靈多招離悶亢金爲龍井木爲犴命立其中敢言敢斷箕風畢雨倐忽聚散男女立命多有病患可以詳觀不可例斷

或問水命怕土子上土旺水亦旺何以斷之

答曰子宮安命以土爲主水來受制其水可取若行夏令當云以火土必得時於水何補若行秋令得金爲母金能生水有水無土冬水得時水勝土負

或問卯爲火垣又爲木局何以辯別

答曰若行夏令有火無木若行春令有木無火冬令得時返爲木黨三方有水湊成木局

或問人之父母兄弟妻子防酌孤寡

答曰十二宮中寡宿孤神若逢太陽先防其父若犯太陰先防其母日火月土則又有準左右逢此必無親情兄弟宮見必無弟兄妻宮見之一世單身奴僕見之一世艱辛逢祿逢貴出家道人逢刼逢的終身山林右人命不可犯孤神寡宿位諸般煞上有凶則可畏或問旣分十二宮坐命隔界何以斷之

答曰十二宮中皆屬宮神旣有子丑合論癸壬旣言戌亥乂有幹辛旣論申酉合論坤庚𨿽言午未亦有丙丁曰乙曰巽以配巳辰曰甲曰艮以卯寅隔界之處要看分明若以主論辯其重輕純言其度取用不眞

或問小兒關煞何以取之

答曰前後有煞命在其中三方拱夾亦是煞門原守如是更有加盤若無救援十死九難更有一件爲小兒關春命在酉夏命子看秋嫌卯位冬怕午安此上安命乃爲災難

右此關小兒關煞細推有理但忌三嵗

或問官貴之命何以見之

答曰官貴之命有官有印官印相生方有權柄印彊官弱掌財之命官彊印弱虛名不正金水淸髙只是受防木炁髙彊正科必定羅孛髙彊只膺武品前後試之無不有應

右生我者印尅我者官

或問七政四餘守命何如

答曰計都守命愚而自用羅防守命色心最重孤炁守命難與人共木星守命性執且迷孛星守命爲人慳吝金星守命義重財輕水星守命詞唱輕淸火星守命性急凶狠土星守命貪酷而淫太陰守命爲人不佞太陽守命快性便行日月合朔晦而不明

右如明字者吉如反日月字者凶

再將十二宮辯問爲證

詩曰十二宮中帶煞神煞神排布甚分明須知月建有彊弱反凶作吉各位均

願聞

假如子上安命以土爲主或見木炁爲凶或見木炁不夭何以斷之

若生夏令母星是火火羅乘旺必能生我母星占彊安能爲禍若生春令木炁髙彊無金與羅必定相傷身逢水孛實有不良若生秋月金星得時土亦不厚木炁有虧倘有災殃不至深危若生冬令水土俱旺木炁雕零土星堅壯小兒遇此所以保養中年行限財物亦昌若遇火羅福壽愈長

假如醜上安命以土爲主何以斷之

丑宮所論與子無異春夏秋冬皆如其理只論官星太白得地趕退余奴無有不是便看陰陽斷其終始又怕寅亥身逢土計

假如寅宮安命或見金炁有傷或見金炁無傷何以斷之

若生春令有木無金若生秋令有金無木三方暗加土計是煞夏令炎炎子母相生秋令見炁炁反爲榮冬令見金煞星躔身若見太陽反煞爲榮金水髙彊必主富貴孛炁髙彊刑尅有畏遇月虛名品官不正可以詳觀不可例斷

假如亥宮與寅宮參酌以何辯別

若論亥宮寅宮頗同限逢金炁皆斷爲凶又怕火尅戰尅重重夜計與炁十死九生三方吉曜返本還元假如卯上安命或見水孛而天或見水孛不夭何斷

若逢夏令火星乘旺水孛相攻本身堅壯若逢秋令母星黨子縱有吉星不破卽死更逢春令母星有力縱遇凶神不能損失忽在冬天水土俱彊生子潔淨安能有傷須分晝夜子細推詳

假如安命戌宮與卯宮何彊何弱

戌宮火庫本是彊宮水孛相攻秋令甚凶若見日月木炁相同更遇旺神福更昌隆餘月遇鬼與卯宮通攢聚眾煞反榮受傷亦當一發發成便亡

假如辰上安命或見火羅而夭或見火羅不死何斷

辰垣以金度有軫角𨿽忌火羅亦分彊弱軫度水局計孛爲殃角道屬木見火必亡亢金堅剛秋不忌火剗度忌羅四時皆禍若逢夏令火爍亢金灰飛煙防角木不禁若逢春令角度平穏若逢冬令軫度無損𨿽遇火羅皆不危困依此辯別吉凶有準

假如酉宮安命與辰宮何以分別

酉爲西垣太白本地若逢秋令火羅不忌若逢夏令見火不利春冬平平水孛泄气四季土旺金神所喜限行官祿恩鄕得意齊地貴人稱遂無比辰宮官祿與酉不同太陰爲主夜生則榮加盤俱換須要研窮

假如巳宮安命或見土而死或見土不死何斷

若逢夏令當云以火土必得時安能尅我若逢秋令得金爲母土能生金金能生水若遇春令得木爲鬼尅戰餘奴不能尅水若逢冬令土旺水旺不能相傷本身皆壯若逢四季水無所望子細推詳依經勿忘

假如申上安命與巳宮何以分別

申宮水局巳宮一般四季如前十分細觀

假如午未上安命屬日月若見眾星何以斷之

午未二宮乃屬日月羅計朔望遇此爲蝕若非朔望爲我奴僕反凶爲吉甚是獲福若遇紫炁刑傷孤獨若不傷財重重白服四餘作黨傷官敗祿

星學大成卷四﹤子部﹐術數類﹐命書相書之屬﹐星學大成﹥

欽定四庫全書

星學大成卷五

明萬民英撰

宮度主用

二十八宿所屬宮度詩

角角木之度本居辰春則木兮秋則金

不怕金星爲惡曜限中只怕火羅侵

亢

從來亢宿屬金垣四季元來受气全最怕火羅爲忌賊同臨煞地夭天年【若遇水土能爲福】

氐

四季氐宮作土看余時只把火相參不怕木炁爲凶曜水孛同躔主命難【夏令只把火相兼辰戌丑未月作土】

房

房日元是火宮神最嫌水孛損其身命限忽然逢木炁資財積聚福昌榮

心

心度元來屬卯宮晝生亦與火相同夜間是月君須記子細推詳斷吉凶【心度本是火之餘上下倚月推】

尾

尾四度兮皆屬火入到寅宮作木推木怕金宿火怕水彼此分明更問誰【水土相逢能爲福炁金若遇禍相依】

箕

箕初是木余是水土計同行爲煞鬼春間便把木參詳不可一例言生死

斗

斗四寅兮是眞木丑宮木土兩相闗余時四季皆言土惟有春生作木看【斗四至十春木推余時及牛全作土】

牛

牛星原不是眞星躔在丑宮變土星卻喜火羅來尅我限逢木炁定傷身

女

從來女度皆言土升殿歸垣喜北方若遇火羅多發福如臨木炁定招殃

虛

虛躔是土報君知水炁相逢定失屍若遇火羅能發福祝君細認莫遲疑

危

危初五度土一般十二度後太陰看若生四季皆言土晝夜參詳莫道難【四季之晝以土論夜生月論】

室

室十八度皆屬水土星亦合能爲福火羅若遇破資財限值炁金是眞煞

壁

此曜必是壁水防土計同行限﨑嶇火羅作黨六親尅夫損妻兮妻損夫

奎

奎二亥宮眞木星戌宮木火兩相尋縱遇春生爲木論限行水孛亦災侵

婁

婁宮戌上正宮神不是金星是火星不怕火羅來尅我但嫌水孛損其身

胃

胃四度分皆屬土酉宮金土亦分明若生四季皆言土秋旺余時只看金

昴

昴爲金宿莫胡傳土計相逢五福全只怕火羅爲惡煞不居貧難夭天年

畢

畢六度兮酉晝金夜月不類同申宮水孛原來一般看上計相逢一例凶

觜

觜半度兮位在申宮中是水火無晶祝君只把水爲主忌曜惟嫌土計侵

參

參躔是水在陰陽金星若防福祿昌金水主躔爲上吉限逢土計定遭殃

井

井九度兮皆屬木未宮木月最難明春看木兮夜看月晝生木月一齊言【合干音論之木星秉春月之令晝生合從木用不可言太陰也其他時節以太陰爲主春夜亦作太陰】

鬼

鬼宿元來屬太陰不分晝夜月當明最好金水來助月惟嫌土計恐傷身【秋冬時節與金之幹者安可棄乎金】

柳

柳度分躔午未宮兩宮土論總相同惟有午宮嫌木炁未宮木炁半言凶

星

星日馬宮居正殿不分晝夜屬陽精火羅作黨六親尅木炁相逢是難星

張

張月鹿兮居午垣晝陽夜月兩般專若居隔界在雙女一例都言是月躔

翼

雙女垣中翼火蛇水爲主宰是君家不嫌水孛怕土計金曜相逢實可誇

軫

軫宿分躔巳與辰二星皆是水之精只怕土計爲凶曜若遇金星福更隆

右二十八宿度主定人命當論宮當論度又以月令推論

十二宮取用歌

子

子宮安命誠爲土其取用者卯上火火爲命母又爲官又以羅防爲次母母星彊健福堅牢若在防宮何所補最嫌木炁在髙彊化作刑囚傷本主

醜

丑宮亦是土之宮取用瓶中又不同火羅固是爲吾母先以金星定吉凶金彊金弱觀輕重生在秋冬更有功誰知寅亥關造化木炁臨之主困窮

寅

寅宮眞是臨官木純以水星爲官祿水星彊健福堅牢太乙亦能爲我福亥宮設有惡星臨限到辰宮當夭促此蓋丑卯最相關若論天盤當反覆

卯

卯宮乃是火根源命母當爲木炁論獨有此宮無福徳官星卻是太陽尊多以木炁爲功用水孛相逢不可言此星若在申巳上一生破尅沒安存

辰

惟有辰宮觀日月便將官福分明說土計𨿽然是母星最怕單行逢水孛熒羅作黨旺離方到此貧窮諸事拙亥卯二宮逢土計資財丰足無消折

巳

巳宮安命何處觀水爲宮主水爲官便看太陰何處泊最於福徳有相關卯戌兩宮逢土計多災多難轉艱難若有單金在雙女逢生入局一般看

午

午宮偏愛逢金水金水正是爲官福水白金淸兩得經申酉逢之多富足宮神四正互相加最怕當年逢木炁此宮獨坐帝君尊火羅計孛何所畏

未

未宮端的屬太陰此宮最喜火與金木羅孛炁亦堪處土計凶神不可侵單火獨羅皆有用夜生最喜戌宮臨生於白晝無光彩縱禍於人亦稍輕

申

申宮陰陽分水局此宮最喜火與木土計分明是我仇戌亥兩宮爲官福丑卯兩宮相脈絡更無疾厄無奴僕金爲母宿若髙彊一世優遊無不足

酉

酉宮取號是金牛四正相加最隱幽土計母星好明健一生享福最優遊水淸又是田財主設在髙彊富可求縱有火羅爲我擾齊子之地亦無憂

戌

戌宮安命火之庫木炁母星喜相遇水孛此宮相臨著少年夭折多災苦卯巳兩宮相關系最喜當年官福地土木炁逢福又輕單行獨旺誠堪取

亥

亥宮爲木號雙魚卻於辰上黙喜扶若還金炁相同角不能夭折定焦枯卯未兩宮眞三合又與寅上著功夫此宮若有水孛照富可經營貴可圖

十二宮主用變吟歌

子

水土元來旺到子水土如何可兼取危月乃知水之精虛日乃是土爲主𨿽然如此分輕重當看歲君何黨與若是火土爲納音此宮端的純乎土

醜

丑宮本以土爲垣亦以金神論本源丑宮𨿽則屬土局金星是庫又是官土金兩般俱要論此宮最怕太陽臨

寅

寅宮屬木局屬火火土如多屬木行木炁設如居午戌此宮變局反爲熒

卯

卯宮端的火之垣水孛臨垣又爲木木炁臨之是火垣三合水孛爲木局

辰

若論辰宮是水金更將水土相聯續一輕一重多難明更看歲君何所屬

巳

巳宮本以水爲垣亦以金神論本源酉丑二宮逢計土定爲金局更何言如無土計眞爲水余宿閒神不必論更值歲星爲土宿一生飄泊不安存

午

午宮論日未論月卻與他宮大相別此宮純看輔弼星相生化气不可說

未

午宮當以金水言未宮火金不可缺歲星縱健不能傷卻當於此分優劣

申

申宮蓋得水之眞若論臨官又是金土計縱彊終減力歲星是木禍尢輕木爲官主火爲福誰將木火作閒神設如太歲眞爲水卻忌當年土計侵

酉

酉宮金旺爲金位最怕熒星爲太歲若遇羅防照限宮羅中有計何足畏

戌

戌宮見水定生災子丑逢熒定爲貴歲星屬土更爲奇最喜此星逢四季戌垣端的逢熒惑此火尢存戌庫位

亥

亥乃木垣眞屬木木星又在亥中安若還大限經遊處便作當生木主看惟此四宮無反覆閒神限宿不須看

十二宮各度喜忌說

子宮虛日不論晝夜生以土論所喜者火羅若單行爲福重雙行爲福輕所忌者孛炁危月初度至十二度日生以土論所忌者水孛所喜者金月火夜生發福女土初二度至十一度以土論所喜者火羅爲恩所忌者木炁爲仇

丑宮斗木四度至九度木正垣忌火羅金十度至二十二度以土論喜火忌羅木炁爲仇三方合煞主夭折牛三度至七度忌木炁

寅宮尾火三度至十七度以木論忌火羅金如行限見之亦主小災若見水孛土計主發福箕水二度至九度以水論忌土喜金水月孛

卯宮氐土二度至十度以土論忌木炁孛喜火羅發福十度至十六度火垣忌水孛主夭折亦忌羅喜木炁發福房日火正垣喜木炁忌水孛金羅主夭折星月初度至六度以火論喜金木忌土計夜生以太陰論忌土計喜金水火月發福尾火初度至二度以火論喜木炁發福忌水孛夭折

辰宮軫水十度至十六度以金論忌火羅喜土計發福角木三度至十二度以木論忌火羅凶亢金垣喜土計忌火羅夭折氐土初度至一度以土論喜火羅忌木炁

巳宮張月十五度至十九度以太陰論忌土計喜金水月發福翼火水正垣忌土計喜金水月忌火孛羅軫水二度至九度以水論喜金月忌土計孛羅

午宮柳土四度至十三度以土論忌木炁喜火羅金星日日正垣喜金水忌木炁凶張月初度至十四度日生以太陽論喜水金月忌木炁夜生喜火金月忌土計夜生逢木炁金月大發福

未宮井木九度至十五度以木論忌金羅土計十六度至三十度以太陰論喜金水月忌土計主夭折鬼金月正垣喜金水月忌土計主夭折柳土初度至三度以土論喜火羅金忌木炁

申宮畢月以太陰論忌土計金月主發福觜火以水論忌土計喜金月水發福參水喜金忌土計孛主夭折井木二度至八度以木論忌土計夭折

酉宮胃土初度至十三度以土論忌木炁喜火羅金防命母主發福十二度至十五度以金論木炁土計發福火羅孛主夭折畢月初度至六度半太陰論半以金論忌火土計凶喜月水旺發福

戌宮奎木二度至八度以木論喜土計水忌金羅凶夭折九度至十六度以火論喜木發福忌水孛凶婁金火垣喜三方木炁發福忌水孛主夭折

亥宮危月十三度至十八度太陰論喜火月金水主早年發福忌土計爲煞室火木正垣所喜者水孛所忌者火羅金主夭折土計爲仇璧初度至九度木論喜水孛忌土計火羅金凶奎木初度至一度以木論喜水孛爲福忌金羅凶

陳都憲十二宮安命論【理精】

子宮安命論

女二度直至虛日六度帝旺之貴土也危一至危五度乃海涯之土危六至十二夜生人以太陰論爲海濱初出之月晝生人以土論不以危月論

詳宮主屬土最喜太陰在南方巳午未謂之安身傍母與火羅同行則吉遇木炁水孛爲鬼黨其煞皆主不祥女土虛土忌木炁水孛出門行斗木度三方有三合拱照斗四便夭蓋斗度乃煞限見水孛爲鬼助煞權如寅午戌上三方有火羅相引至尾火虎度亦還一發危土六度內外見木炁水孛不夭大難臨身復見計前迎必防乃是奴星犯主煞難相逢見金水孛火徐徐而發見金生子禦鬼爲福最大見火爲恩限中如遇木炁要見火羅煞生印化無不發福危四至危十二太陰之議此以危月燕而言見金水火羅皆吉危八至危十三亦太陰忌見木炁土計行卯限見土計前迎木炁引出者無不夭矣

丑宮安命論

斗四度至斗九度至十三度以木論東方寅卯辰遇見水孛印生身限三方拱照主少年發福行限至辰入亢金度又見三方土計金合照便斷一險限中稍見水孛天盤加出主有一病免死而已如春令木逢生旺再加三度木論又見水孛生我者無往不利子細推究出見炁土金則夭矣見炁乃曰奴星犯主見土星爲鬼生煞權斗十四度至二十四度以土論之甲乙生人又以木論此以宮主言之限行火羅卯辰限系官福之宮三方合照亦主善發木炁稍輕煞乃居醜金鄕木不得地有制尅我無力無妨出限見計奴前迎禍必慘矣五星中最忌奴星犯主若木計同行亦不可解狂奴之星犯主也牛一至牛七全以土論最喜羅月相逢居於子午之宮子細推之大造初行寅限見火羅二十以上在寅宮行尾火虎度發而大富羅月在子三十六入辰限官祿之鄕亦能發福限至南方巳午之地愈見福厚土至南方乃爲父母之邦只怕孛炁鬼生煞計炁不受傷只於過宮之時子細推究女一度亦以土論

寅宮安命論

尾三至尾六七度以尾火虎論便看安身立命太陰弔起木炁謂之安身傍母便享祖業如行辰巳限單見木炁當途恩用之星或三方外拱便發再見水孛以助木炁煞又生印發福非小加增田產大怕安身近水孛謂之安身傍鬼必無祖業見金水孛號曰鬼生其煞相引過關斷夭無疑尾八度至末度以木而論丙丁生人亦以火論此斷宮主而安身與水孛相逢謂之安身傍母必享祖業根本壯厚臨官之木次看木起何宮如是寅申巳亥四正之宮豈是尋常斷作吉論二十五六後行辰限遇見水局或有水孛於申子辰三方拱照平平而發如巳宮遇孛水單行巳乃水鄕爲水在水故吉若遇金星相扶助是曰煞生印此時發奮進田莊出限稍見土金前迎是曰鬼生煞若不主防身災禍重重巳酉丑亥卯未生人先主官符之破免死而已如夏令生人遇火气炎或稍可制伏箕水豹至五度看月令如夏令遇火气春生遇木气冬生遇水气在寅箕六度至九度全以水論乃艮山柔弱之水也略見些少金水之气亦發福行亢度金乃父母之鄕軫水局善發如此出限稍見火羅計孛三方見火羅爲黨土計見孛爲奴故主凶前迎後送死難之鬼鬥一鬥三度以木論

卯宮安命論

氐一至氐九及十六度以土貉而言辰戌丑未年生人由其屬土眞土論也最喜近火羅相逢無有不發二十五六初行已限翼火度斷入佳境如見火羅至巳午單行見木炁以助其威發福非小按卯爲火宮房心火之地氐土居之是曰入垣入廟若火羅更在巳午眞如錦上添花二十五六便發歌曰吉星望見先爲福是也更加木炁相助其吉可知最忌水孛相引木乃歲徳之星爲福不爲禍惟水孛引之故爲災也名曰鬼生之煞推至送限之年斷其禍福歌曰凶星過去始爲災是也氐十以後至夏令以火論余以土論房一度至心一度全以火論此宮主論安身太陰居於亥卯未宮木炁逢之便是吉人造化再詳水爲恩主居巽亥垣行巳午限官福之宮亦發一場便爲吉論心二度至五度寵姬之月晝生火論夜生月論斷卯宮則以火月土三件而論尾一至尾二度火論

辰宮安命論

軫度以水而論秋气三分之金同納音秋金九分之金此以金論此星屬水最喜金月躔角及三方拱照行限見金水木炁前迎一生發福興隆如遇火羅險中復險事事不吉若有水孛尅制方免其死角一至角八秋冬生乃是枯敗之木其論金明矣角後度生春令並甲乙生人以木論余俱金論亢乃正垣之金要太陰共土計尢妙亢金喜土計發福非淺最怕寅午戌合限遇火羅木炁相引出入十死其九見水孛能潤辰宮亢金亦主發福氐一度在辰土論

巳宮安命論

張十五度至十七度蓋如水中之月秋令人此度安身立命決主淸貴是水中之月見金乃花酒中無心發財或太陰起近孛防於危畢度一生得陰人爲侶助限內三方見炁合照多因婦人財祿成家翼一至十九度夏令生以火論秋冬生以水論軫一至軫九乃東方河漢之水行西方申酉限單見金或在辰上財帛宮或在子上奴僕宮三十五六後略見申限發福非小此宮土計難星最怕火羅相接斷必禍死喜金居財帛主白手成家惟不喜金居田宅限元稍弱必破祖矣

午宮安命論

柳四度至柳八度端門之貴土也今以土言之先看土起何宮若居四木度早年十五歲內逼井木度限看水孛之鬼三合亥卯未見之便當一忌如是四土或四火之地太陰與火羅相逢少年無災限行申酉稍見火金單行限相逢決然一發喜羅單行夜生人見寅午戌宮相照亦必一發柳後度並星六日馬以太陽論鶉火之中日論明矣最喜照官福之宮申酉處權貴有名利凡事吉慶不怕火最忌木炁之鬼如春令甲乙生人木旺之時限若相逢出入見火羅相引必防其壽若木炁黨之只主官災破蕩張月鹿有十四度居午旺時前三後二月論明矣晝生人以太陽論張四至十四度乃天之月也夜生太陰明矣最喜見金水無往不佳徐徐而發

未宮安命論

井九至十五度及二十一度歸庫之木遇金亦能剝削見火羅亦能災傷皆主不利限若交接前迎後送必作少年之鬼福气難享井二十二度以後春令卽木鬼二度夜生全以太陰而論正垣之月晝生喜金出門行申酉戌限如遇金水火羅單行無有不發遇孛亦妙如見土計禍患輕也出限三方見木炁之鬼加以流年塡難斷夭折也柳初至二度夜生太陰論晝生土論土則資質本薄少年行限井木度子細推究三方若遇見水孛之鬼少年便夭喜酉戌系官福之地遇金火羅便能大發三方外拱爲恩𨿽重尢能發福戌中奎木之宮詳天盤加減且如水孛之鬼外生木炁之煞斷死無疑矣

申宮安命論

畢七至十四度夜生月論晝生水論喜金水孛發福其理最明忌見火羅爲禍限行寅午戌三方見土計則夭折而死觜參全以水論乃是長生水最喜見金水在辰酉便發二十六七歲行戌宮見金在寅午戌宮合照發福亦輕須至亥限官祿宮亥卯未三方照起方見發福子丑限若見土金離祖發財廣布田莊申宮水之至淸行限見奴孛鬼羅相逢臨照險地主不善終遇火亦能防命井一至井三度分金气秋令全以金論遇土計金迎而發寅午戌相逢刑尅不免如遇火羅若不傷財險中復險蕩散家貧免死而已井五度至八度甲乙生人木論余作水論遇金亦能剝削見火羅亦忌同前參詳論之

酉宮安命論

胃度以土論之自敗之土喜見火羅金則發木炁防孛而險阻胃九至十四度納音金又秋令庚辛生人金論昴日眞金而論不怕羅遇土計單行大能發福行亥子丑限見土計吉忌見木炁不吉只怕行限合見主凶災見火羅木炁爲黨必死畢一至畢三水論畢四至畢六夜生月論晝生金論乃是妃妾之金也喜見月孛臨胃度無不吉利有禍不折見火羅非貧賤則夭折也水孛平平木炁宜卓立成家行戌限若遇火羅必死無疑遇土計不能害身子細推論戌宮安命論

奎二至九度全以木論遇水孛發福見火羅單居子丑亦發見木炁不凶交限見金土相照並三方拱必禍死奎十至十五度十六度春令木論夏火論奎十七度全以火論乃是火正垣見木炁善發見金水孛行限至此相引相迎必死無疑此宮火不怕水只怕羅孛婁度晝以火論如納音金秋冬生以金論餘火論胃有三度居戌土論此宮土資質本薄見木炁水孛必禍死行限喜見火羅木金平平發福此宮火不怕水只怕羅孛險中復險破耗刑沖災難

亥宮安命論

危十三度至十五度末上明月而論以步天衢星光彩行子丑限危月鬥牛度見水孛樂然而發夜生見火羅亦然如遇木炁土計之鬼煞前迎後送便斷禍凶出限則天室初至十七度皆以木論此木初生不能當其火羅如夏令生人限若逢火命在須臾前迎之限土計金照必主夭折璧一至十度以水論春令木論幹金所生江湖之水不怕土計行子丑限見金火相逢一發而福怕忌難尅戰不宜也

鄭幼學二十八宿元髓血脈經

角木蛟者乃是刀頭斧柄之木也自初至十喜春生見金禍輕遇火羅禍甚夏忌火羅尢其木喜亥卯未局及四木四水度初年巳限必得父母遺廕翼四至初不無悔破張度有徐徐之福見水孛必能白手富貴行星度木惡南奔至柳度關隘之地不吉更六丙生人陽刃遇火羅無救夭折有水孛土計解之不夭必破財刑害柳度平鬼度井中遇吉星則吉遇火羅更丁生人陽刃如羊投虎口井十三關隘縱無火羅亦不全善參觜畢有水孛助更六庚生人祿寅午戌人馬到此必發若得天馬官魁相助晚景功名老當益壯昴度金局更六庚生人陽刃寅申巳亥生人的煞到此刑害破蕩若遇秋金就此阻壽胃土財限平平戌上婁度枯木投火縱有水孛援之老有風燭之患若遇火羅更六辛生人陽刃於壽有礙無火羅亦不免腸胃下部之疾亥宮璧室晚節黃花淸香在尾子地木逢地刼曷可言也丑寅二限無火羅金可享耆頥之壽

亢金龍者乃堅剛之眞金也亦刀劍成器之物生於春夏忌火羅見之禍甚初午巳限水局故水孛能潤其色若壬癸生人貴人丙戊生人祿少年奮迅白手成功翼三至初晦昩無成春夏生人遇火羅礙決阻壽秋冬生人禍輕更申子辰子午卯酉生刼煞的煞之地到此應無素休張度平平遇土計水孛白手而成名香利潤星度有木炁或火羅得道死亦無疑更丙戊生人陽刃招非命而終或火計同爲煞生母吉柳土平平小福鬼度返吟拖戈若夏月丁巳生人陽刃到此非死亡必破蕩刑傷井度財鄕遇水孛必主福气見火羅春夏禍甚秋冬爲禍稍輕參觜畢皆順酉宮昴胃度金局老當益壯戌上婁度不吉更六辛生人陽刃若遇三煞天鋒主死於非命或火羅木炁居之死無疑矣或火局遇土計許有黃花晚節之味亥子限中宜守株度日丑限見火羅有風燭之患也

氐土貉者乃扶桑之地日出之所也帶火气自初至一與亢金同自二至十四五乃土爲主喜生辰戌丑未月及秋冬得時喜火羅忌木炁春生見之禍甚初行角木更六乙生人陽刃害不一軫度乃汪洋之水土寒之地晦困見木炁水孛不吉遇火羅不能爲福翼四至初見火羅一發不久張度淡淡星度離明火局決能發福見木炁倍加光彩柳土平平之福鬼度順井木中淹晦見木炁凶遇火羅尢加春色利潤名香申宮無木炁守株度日遇木炁阻壽酉限金局脫气更六庚生人陽刃寅申生人的煞招心腹之疾可延婁度晚年康健奎八關隘決無素休亥限室璧木局倘木炁臨衝照合壽止於此子限土局旺甚不吉

房日兔乃扶桑太陽之眞火也當作火論喜木炁忌水孛限行少年亢度中見水孛必阻壽遇木炁小小福力角度平淡軫翼度晦滯更子午卯酉申子辰生人乃的煞之地到此有礙若水孛居之乃是煞星居煞卜此地死而無疑否則傷殘肢體官非刑害張度無水孛淹晦守株星度順得木炁決能顯用柳鬼中如常井度得意如順水之便倘木炁助之更甲戊庚生人天乙貴或官魁天馬元局主臨衝窵合當爲臺閣勲臣吉利名香人物申宮水局多凶少吉更水孛居之無木炁救如羊投虎口酉宮財局見金晚年稱遂遇水孛壽決難延戌宮火局得木炁相助老當益壯亥限木局黃花晚節子限晦阻不吉

心月狐者亦扶桑初出之月也自初至三房火同論自四至六不問晝夜皆以月論喜秋夜生忌土計喜金火相助十五歲內氐度晦困亢度便能振作角軫度中守株度日翼火中若壬癸生人貴人更金生助必能發福張度𨿽返吟不爲忌倘遇火或金必能顯達星度日助月明更丁己生人祿六辛生人貴到此利潤名香前程亨奮柳土度無火羅助惡守株無咎遇土計晦蹇刑害鬼度稱意井度如常見火羅生意春風申宮水局平平無咎更六庚生人祿寅午戌生人馬晚景優遊酉宮金旺之地更遇金乃福壽之鄕胃土稍晦遇金吉見土計凶婁度火助月華遇土計阻壽奎度淹晦平淡亥限木局脫气子限土旺難鄕安能至福鬼錄難逃

尾火虎度乃樹尾所燃之火自初至三當以火論喜木炁忌水孛自四至十八乃臨官之木喜春生得時秋冬失令宜居亥卯未局生平享福一世優遊倘居巳午乃離明星度辰酉乃亢金大梁之位身體卑微勞碌不吉初限卯木之鄕天乙生人祿壬癸生人貴無金臨衝窵合早年得意辰上亢度晦破更秋生遇金夭折無疑倘六乙生人陽刃更遇天鋒刑囚死於非命角軫翼度小小福力如壬癸丙戊生人祿貴福气倍加張度徐徐之福星度木惡南奔灰飛煙滅更丙戊生人陽刃倘遇飛來窵煞天鋒等凶重則非命防身輕則遭官刑害柳鬼度中守株度日井度晚景優遊申限木絕之鄕老有殘疾酉限金局更六庚生人陽刃寅申巳亥生人的煞遇土爲天鋒助煞爲患安能善終得水孛可延其壽戌限火局脫气不足言也亥限木局旺甚不利

箕水豹度乃醜艮山下泉之水忌土計孛喜金宜生春夏不利秋冬限行卯遇土計決夭更六甲生人陽刃其禍愈甚辰宮亢度順必能發用得金倍加福力如秋生更六甲生人陽刃到此遇孛主縊溺防身角度脫气宜守株度日軫度返吟拖戈翼度頗順如壬癸生人貴更吉張星度順柳度午宮丙戊生人陽刃或天鋒飛刃決主不義亡身鬼度小福井度脫气不可彊求只宜守舊遇土計孛又何患乎申度限亦宜退守酉宮水敗之鄕得金助晚年康壯胃婁中忌見土計更六辛生人陽刃如羊投虎口亥子限土旺之鄕不足言也矣

斗有二十二度乃橋沈底下之木也初至十八九度不問四季皆以木論不忌金火羅惟忌炁遇之有礙夜生男命遇之輕則尅戰重則夭折初年尾心度皆是順境早能振作房火中平淡生涯氐度財限六乙生人祿壬癸生人貴必能顯用辰宮亢角不順六乙生人陽刃到此不無破尅軫水泛濫無成翼淡淡生涯如丙戊生人祿壬癸生人貴若得金水助之或魁職元局主臨衝窵合決能白手成名無吉曜相助則有進寸退尺之憂張度生意頗順星度晦無成柳度無炁星免咎有炁就此阻壽鬼度淹晦井度返吟拖戈十五度關隘之地丁巳生人陽刃更炁當途夭折無疑申宮水局木絕之鄕不無險阻酉宮金局六庚生人陽刃寅申巳亥生的煞遇此鬼錄難逃否則必遭官刑

牛度乃未經煆煉之礦金也當以土爲主見木無咎遇炁禍重初限斗箕早年晦滯尾度頗稱無炁平平之福心房氐火局生意勝常更火羅當途六乙生人祿居福壬癸生人貴人到此必能超顯積谷拘財亢角中亦無阻隔見炁禍輕軫翼水局遇炁不吉無炁礙平善張星柳中得火羅發達水孛炁同不無戰尅未宮𨿽木局無炁平淡生涯若遇炁更丁巳生人陽刃女多尅戰無救阻壽申限水局無咎見炁有礙酉限戌宮老當康壯奎璧度有風燭之患

女度乃積聚糞壤之土也至輕微至薄賤喜生辰戌丑未寅午戌月得時忌亥卯未月生此土泊土局土度火局火度吉居木局木度凶如生遇木水孛刑害破耗初午限行斗箕尾木局晦昩無成更遇水孛木礙道倘巳酉丑生人刼煞輕則貧病重則夭折尾三尾四度至心房氐度母鄕得意見木炁火羅大能振作氐五度反吟關隘六甲生人陽刃到此不利得火羅臨衝窵合無咎遇木炁死而無疑亢度淸淡守株角度晦破見木必夭軫水中泛濫漂流其禍如燃家財冷退猶招肢體之疾見木決夭翼四至初許有平平之福張度平淡家風星度老更精神柳土無咎未宮木局多凶少吉如丁巳生人陽刃木炁居之必登鬼錄申限頗順酉限皆不能保守於此問壽

虛度乃午上星日太陽照臨下土之日影廣厚髙大之土也喜生辰戌丑未月得令得時忌生春及亥卯未月無气喜火羅忌木見之禍甚計奴猶能犯主初年入斗箕度淹晦破害遇木得少年夭折尾度平淡得火羅更六甲生人祿申子辰生人馬決能白手成名財丰祿厚卯宮火垣得火羅木炁同更六乙生人祿居祿壬癸生人貴居官前程亨奮名利兩全氐度遇木計化刑囚暗耗更六甲生人陽刃猶慮夭於非命亢角中平淡軫翼度寒地土愛暖而惡寒故也如遇木炁更申子辰刼守疾厄或化刑囚非防命必傷肢體午宮火局老當康壯晚福優遊未宮木局晦滯災非丁巳生人陽刃阻壽無疑否則刑害申宮水局小吉酉宮金鄕脫气不足言也

危月乃張度之月影日生自初度至五與虛土同論危六至十五度當作太陰看喜夜生秋令忌望晦朔見土輕忌計重喜火羅金以助其輝忌行四土計或火羅同決阻其初年虛女晦滯多災牛斗箕未能作事尾火自初至七爲事頗稱無土計迆春風心房氐火局見之得意氐土十五度關隘如土計同決主刑害破耗辰宮亢金生意洋洋得土計倍加春色角度平淡軫度水涵月魄作事有進寸退尺之憂翼度如常張度𨿽拖戈無土計不忌星度日助月華老當康壯柳土晦滯鬼度井度有三五年晚福酉宮康壯

室火乃樹頭之火初至二火爲主自三四至十八度乃亥中初生之木喜生春夏及亥卯未月曁亥卯未之宮如人命遇此終身無咎喜水孛忌火羅金見之爲患防年危度平善虛度女土財局遇金不吉更六壬生人陽刃六丙生人飛來陽刃到此必防於非命得水孛解減福逢火羅無咎牛度平平斗度遇火羅禍甚無火羅或水孛臨衝釣合更甲戊生人貴如官魁職元局主相助決然白手成名箕尾度臨官之地得水孛更六甲生人祿申子辰生人馬倘天馬官魁衝拱富貴雙全名揚寰宇卯宮遇土計積谷聚財火土同倍加春色心房度遇金更春夏生人不能爲患秋生更六甲生人陽刃決主刑害官非氐土小小福力辰宮亢金難地如遇金更秋生六乙生人陽刃六庚生人飛刃見之禍甚主非命而終春夏生人減福刑害破尅角度無火羅平平之福軫翼度水泛木浮如遇水孛未爲全善見金火羅無咎張度徐徐之福星度木惡南奔柳度晚年康壯遇金得壽鬼度晦人井度得意有黃花之賀遇火羅必登鬼錄

璧度乃文章之宿天然養木之水初至二與室同論三至九以水言之喜行四水四木度乃財福之限更官魁祿馬職元局主或薦元官星臨衝釣合必爲顯達之人名馳翰苑聲播寰宇忌行四土度及遇土計更刑囚或陽刃天鋒當道無救決無素休非夭必破蕩刑害四火度及火局遇土計禍亦無疑夏生尢怕火羅煎焚之禍如羊投虎口

奎木乃文章之宿火柴之木也凡人於此安命者聰明智慧自初至十五不問四季皆以木論忌者火羅金也凡行限見之無救爲禍必甚亥限防年平善子限虛度木爲地刼火羅無咎遇金爲患無救夭折金牛度稍晦斗度天盤返吟若遇火羅更六癸生人陽刃辰戌丑未的煞到此必然夭阻斗十關隘如羊投虎口箕尾度臨官若水孛更六甲生人祿申子辰生人馬如官魁祿馬局主職元沖合白手功名前程亨奮卯宮木局得水孛木迆春風房度遇火羅更六甲生人陽刃非夭折必官刑破尅氐土財限得意亢角中蹇剝刑破軫翼度水泛木浮有進寸退尺之憂張度平平星度灰飛煙滅更火羅臨衝拱合六丙生人陽刃遇此決阻壽無疑柳土平淡鬼度晦滯井木返吟拖戈十五度關隘申宮木絕不吉

婁度乃鍋鼎之金以火爲主喜生寅午戌之月及春夏得時忌水孛爲難遇羅犯主見木炁白手發用若火居寅午戌局得令得時終身獲福若居巳酉丑一世迍邅初行亥限早年稱遂子限見水孛有制禍輕牛金守株度日斗木母鄕若遇木炁當途更甲戊生人貴必能發福更官魁天馬職元局主決許名題鴈塔箕度稍晦有木炁發福遇水孛禍甚尾度得意見金戰尅破蕩得水孛木炁返增福力心房迆春風更六乙生人祿遇炁老當益壯氐角亢金早宜退守慮有風燭之患軫水中翼火中皆非順境於壽有礙張星度旺甚亦宜守常術限木局老更精神

胃度乃泥竈之土也初至一與婁火同二至十四以土爲主喜生辰戌丑未月怕春失時忌木炁喜火羅限行婁防年得意奎木晦人遇木炁必阻得火羅早能卓立亥限木局晦昧無成得火羅卻能顯用子局土旺之鄕六癸生人祿居祿乙巳生人貴居官更單火獨羅大能展布利潤名香牛度如常斗度不吉木炁得道更六癸生人陽刃倘更刑囚的煞死何悔哉箕水財地無木炁吉遇木炁凶尾度遇木炁礙其凶甚遇火羅稍順卯宮火位無水優遊之福有火羅遇水孛事事晦辰宮亢角度不利軫水翼度乃羊腸之道鬼錄書名午宮火局老景康壯未宮井木多晦少安如遇木炁決阻壽算

昴度乃酉宮西沈之日影也餘光次捨只以金論喜巳酉丑月及秋生忌春夏失時見火羅尢重忌孛泄气遇土計決能發用初行婁度早年晦滯更火羅或六辛生陽刃到此夭折無疑有救減福此度見土計必發奎木財鄕無火羅平善有火羅禍甚亥限遇木炁必能發用見火羅返禍子宮土局子歸母腹必發優遊之福更六癸生人祿居祿乙巳生人貴居官得土計或官魁祿馬局主職元居之決然白手成名富貴人矣遇火羅倍加福力見孛禍輕丑宮牛度徐徐平福斗木財限得木炁水助之發福見火羅居之不吉箕水脫气晦滯遇孛阻壽尾度木臨官木炁當道生意洋洋卯上心房二度火之正垣忌見火羅怕木炁居之黨其煞气更六甲生人陽刃遇此決無素休無火羅木炁於壽無礙多見坎坷氐土老當益壯亢度有土計無咎午限有孛或火羅不吉更丙戊生人陽刃於壽有傷未限木局丁巳生人陽刃遇火羅不吉

畢月乃酉宮太陰次捨餘光寒潭之月影也自初至四與昴同論自五至七度上中旬夜生以太陰爲主喜金火助力忌土計及行土局土度晦滯多災更遇土計火羅凶四金度得意畢八至十六觜參同論以水爲主喜生秋度春夏失時申宮乃西方金臨官之地見土計禍輕忌孛尢重故西方初生之水本淸怕孛混濁之初行酉宮金局畢昴度少年得意得土計助之愈加福力如孛居之主縊溺傷亡之患胃土晦人婁度火局見木羅必發財福遇木炁同倍加春意奎璧室度木局脫气守株平淡家風子宮土局見金必能發用六癸生人祿乙巳生人貴愈更精神無金晦昧進退得失不一此局遇土計亦晦見孛主陰人破蕩牛度平淡生涯斗度脫气見土計無咎遇火羅發財箕度無孛計平淡心房氐小小福力氐五度關隘更六甲生人陽刃如不防身決傷肢體破蕩人矣亢金老當益壯角軫翼晦滯迍邅更申子辰生人刼子午卯酉生人的或見孛礙沖合到此必登鬼錄

觜度乃漁燈之火與參水同論參水乃申宮初生淸冷之水喜金及秋冬生辰戌丑未月生見土計禍稍輕遇孛禍甚限行金局金度更得金助或祿馬貴人更官魁天馬局主職元陰注陽受臨衝窵合決能白手成名增財進業行四土度及遇土計刑破多危見金同返吉如四水度或金度遇孛更陽刃天鋒當道天壽無疑若婦人遇之主落孕傷胎之患如木炁解救減禍

井木自初至八乃西井之木除初度與參水同論自九至二十五不問四季皆以木論此木乃東井丹桂之木也與凡木不同見金火羅爲患輕遇炁禍甚少年參水度水局早有成立金局昴度作事進退水孛必能顯用立業興家胃土財限得土計決然增添財產婁奎度脫气返吟之地奎八關隘倘遇炁更六辛生人陽刃或天鋒等煞臨衝非防命必破蕩璧水室火皆是順境如遇水孛及土皆能發福興田進業危虛亦宜守株藏器入牛女度如常斗度返吟斗十關隘更六癸生人陽刃辰戌丑未的煞無炁破蕩刑害有炁阻壽箕水無炁老亦康壯尾度平平無咎心房氐局脫气多滯六甲生人陽刃不吉氐土財限無火羅炁稍順如行亢角中老有風燭之患

井二十六至三十與鬼金同論此金嫦娥首飾之金也皆以老陰爲主喜秋夜生得時忌晦朔怕土計及行四土度喜金局金度火局火度初行申水局平平之福酉宮金局倘金月同更夜生及六辛生人祿居祿丙丁生人貴居福更官魁天馬薦元官星居之必白手成名權居翰苑昴度得土或計倍加光彩胃度得金愈更精神婁度遇火羅爲剛星助月遇土計不吉若八月秋生減福辰戌丑未月遇之更六辛生人陽刃到此應無素休有救則刑害破病無救死而無疑奎璧室木局得火羅能助月華土計居之受制無咎子宮土局淹晦坎坷遇土計單行爲福必矣輕則貧病重則防身牛斗中守株度日箕尾限豈能邀福心房火位夜生得火外助老當益壯遇土計阻壽氐土亦然亢金度晚景康壯角度天盤返吟倘六乙生人陽刃不吉

柳土乃離明天河之土也乃日之正垣火之旺地此土主貴喜生辰戌丑未月自初至一乃柳稍之月與鬼同論自二至十二皆以土言喜火羅及行火局火度忌木炁及行木局四木度初年未限井度晦蹇不利如丁巳生人陽刃到此見木或炁夭折必矣井度見火羅必發初年之福申宮水土長生之地未爲全美進退得失酉宮土敗皆未可言福胃土返吟拖戈得火羅喜木炁同愈加福力如無木炁必阻婁度火局事事平和得火羅臨衝窵合晚年稱意奎璧室木局遇木炁阻壽見火羅老更康健子宮土旺平淡守株大抵怕遇木炁見之爲患丑宮牛度如常斗度難鄕斗十關隘若六癸生人陽刃辰戌丑未生人的煞到此終壽見木炁死亦無疑箕尾中皆非順地卯宮火位康壯無咎氐土返吟六甲生人陽刃更木炁刑囚礙之決爲泉下之人也

星度乃離火之精眞太陽也喜夏晝生不宜夜生喜金輔佐忌木以蔽其光怕羅薄蝕之春夏木羅逢之禍甚秋冬木羅遇之禍輕初行未限井木晦人申宮水局稍稍見金水吉遇木必災破酉宮得金或水拱守臨衝更六辛人祿居祿丙丁人貴居官如官魁天馬局主職元臨衝窵合必能白手成名聲播寰宇胃土或木不吉戌宮火局迆春風奎婁度遇羅更六辛人陽刃必主中年之憂刑傷破尅亥限木局晦困蹇滯遇木決阻子限平淡無成醜限斗度忌見木炁羅礙之不吉寅限猶忌木當途卯宮火位遇羅有咎六甲生人陽刃於壽有礙

張度初至三太陽同論張四至十四度太陰爲主喜秋夜生忌朔望晦怕土計及行土局土度喜金火羅以助其輝喜行四金度金局得意幼年星度無礙柳土晦人遇土計必天更丙戊生人陽刃倘天鋒飛煞必防於非命鬼度得意井度平善見土計無咎遇火羅必能發福申宮水局金臨官之地徐徐之福酉宮金局生意春風六辛生人祿居祿丙丁生人貴居官更得金臨衝窵合或官魁天馬拱合中年得意必發非常之福胃土遇金倍加光彩土計居之更六庚生人陽刃主刑傷破害婁度火局得火羅助更夜生決然得意土計同反禍更陽刃其禍愈甚奎璧室木局不利火羅居之黨土計之威子宮虛危度六壬生人陽刃更刑囚暗耗臨衝非防命決刑傷破蕩丑宮牛斗度多晦少利寅宮箕尾度得火羅助平平無咎土計居之亦能爲患

翼度乃漁燈之火自初至三乃火爲主忌水禍輕見孛禍甚自四至二十度皆以水也與軫同論軫水乃大海汪洋之水與翼同論喜金忌土計孛見之無救非夭則破蕩貧病得金水防蛇癸與巳酉丑人位居淸要給諫之臣初限張星少年擢用名播乾坤柳土不吉無火羅有土計平淡災咎遇土計火羅非夭必刑破鬼度一載無光井三十至二十三二年生意出入順便利祿井二十五至井初木局得火羅白手發財無火羅土計平平無咎遇火羅金平福遇土計無礙參度𨿽拖戈乃金臨官之位不能興害若得金助更六庚生人祿居祿寅午戌生人馬居官如天馬官魁臨衝窵合由文學進白手成名酉宮金局遇金更六辛生人祿丙丁生人貴無火羅孛必發非常之福有土計助愈加厚福胃中遇土計凶得金反吉戌限火局得火羅必發福木炁助尢妙土計居之爲禍不少奎璧室木局見火羅居之有財土計孛礙之減福子宮土旺之地土計礙道三合衝拱更陽刃決阻其壽子丑二限見金無火羅孛老更精神寅限木局脫气慮有下部之疾

【此分經造化大抵舉一而知十隻依五星生尅制化子細消詳萬舉萬中更五星遲畱伏逆爲度數闊狹推究若能熟讀之於心可作術家之衣鉢】

十二宮定數賦【文義俱佳】

寶瓶子位枵齊邦女虛乃屬土之正垣危月亦爲水之旺气水孛冬旺而立見成家火羅夏生而必然富貴火土生成招厚福計炁忌怒遭憲章日月順躔縱坐孤亡而生涯飽暖木炁攻度如不夭折而家計傾頺若逢太白照臨必趕退當年之弱木更兼夭首入宮未可化正宮之難炁晝火未能成器夜羅必能致祥寅卯二宮官魁顯而名早登鴈塔寅亥二宮暗耗欺而財似雪溶湯冬火無光亦主家道充足春木有气必愁體用早亡夏水臨官而慳貪吏輩秋計同位而兜攬牙郎夜月明在虛躔文章不露晝陽輝於虛位福祿愈昌限值寅宮之歲宿虛度少年更逢卯位之孤神惜乎壯歲

磨蠍丑位星紀揚州正當斗牛之星輝偏喜火金而燦爛夜土單行而千災不防晝火獨立而百禍俱消日月無情不照覆盆之下木炁相攻難保生身之全單炁而六親冰炭獨計而五族華夷金星入局一生發非橫之財熒惑歸垣終世享優遊之樂卯辰火羅寅亥炎熒夜生爲貴以榮身晝誕爲災而不難五星朝官居極品九曜防貴不可言若在空亡之地火羅生夏令何愁不發若在髙彊之位木炁攻秋金必主無成冬水入垣必須破祖秋計防命亦當損財孤神照而常挑嫁帳寡宿臨而孤苦無兒寅宮彊木之爲凶必主天年之不保卯位健炁而爲煞斷定人禍以相招

人馬寅位析木燕分尾斗乃木之眞垣箕宿亦水之次捨文士生而多此宮泊宿舉子現亦於燕地安身木火交而多招病患水火防而過惡難施金月臨五更有气筆下生煙孛羅防三春得用閙裏有錢旺气居辰常患風恙秋金入局亦忌癆癱更看天上何宿又推地下何星官魁現於天上四旬名揚四海爵印顯於地下三十位列三公水陽居鄭虛逞嘍囉土計守亢一生愁嘆忽逢刑孛與髙彊因官致富若有囚水占官宮傍貴成家身同亢躔縱夜生傷財難免太白歸垣若冬令不能爲害亥藏土計生身不出辰宮荊有水羅大貴必生巳上

天蠍卯宮流火宋分正當大火之尾房亦防氐心之土月孛星守而心腹災生水宿臨而臆肝疾定最喜入命木星爲刑囚亦當致富又宜到限紫炁作暗耗亦能有成福熒夜朗功名早動宸京刑孛攻熒魂魄早歸岱嶺木炁攻田而田宅進益水孛破福而福壽俱消金牛見孛常防陰女而傷身人馬逢金大忌官符而破碎日東月西名不求而自得陰陽易位利多取亦無成陽酉陰卯決無久遠家風水西孛東那有連綿活計羅星守而自逞英雄計星入而爲人愚蠢大抵星躔如此亦觀月令相同限到煞宮須夭折命逢難宿定遭凶

天秤辰宮鄭國兗邦芒孛呈輝於亢度壽星亦現於水躔最宜金月夜朗而名動甲科又逢土計晝生而官居極品若逢火羅旺三河必斷少年之薤露又值孛熒臨獅子壽於壯歲不經霜太陰獨行巨蟹更喜孛星太白獨守亢宮又宜土宿身月獨明月孛單照若還反生於魯分傷妻害子又或順行於雙女損子離夫大抵太陽獨行午位而百福來迎設有五星防合離宮而千瘡不利宋宮遇計而家積珍珠豳位逢苴而粟藏千囷水孛防命錢財常施於陰人計孛背行福祿每求於吏輩

巳宮雙女鶉尾楚荊張軫二宿眞水局火蛇秋令正淸辰土宿臨宮防不壽計都到命必傷殘金水同宮秋令亦能發迹水金獨旺夏月必能有成單水若防陰陽末年大富太陰夜生巨蟹唾手成名太陽臨位爲人萬象包容太白對望此輩千機兜攬孛計立而身流四海孛羅防而命防三隅太陰生於瓶地一生勞碌不曽閒土計若旺畱宮半世顰眉而獨立若逢空庫中年萬一不如前更防呻吟末世千倉亦破碎

午宮獅子鶉火三河星張爲君臣之正禮柳土作輔弼之相隨太陽臨星而登正殿一世無災太陰入張而守後宮終身有慶金水扶陽而爲貴木炁相攻而作凶火羅重疊晝生必定傷殘孛計交防夜誕亦當產防單水爲人巧計單金主性多剛朔望反而衣食何益陰陽順而富貴非遲最宜單火單羅福權反盛若還獨計孤孛威勇尢昌逢木月則重妝嫁飾遇月炁則再作新郎須爲林下之先生方免刑傷於一世

未宮巨蟹鶉首秦州太陰初生於鬼躔少年薦鶚快橫秋旺木四時生井宿壯歲化龍知有日土計交始爲蝕神不啞聾必遭毒藥孛羅背方能爲福作武士必主英雄太陽單行六親失力紫炁獨旺俗計無緣金水伴而名必顯火羅背縱富無名木月同躔非特富而且貴太陰遇忌𨿽聰秀亦奚爲月羅來往此身難免不歸鄕月計同行斯命必然暴外路須教破病暗纒身庶使優遊於一世

申宮陰陽實沈晉益觜參乃水之正宮畢井爲身之次度水宿難經名早題於虎榜木星入命利常滿於龍倉日月不明任得地只成小富土計爲煞縱爲福也主凶危孛羅背財求陸路孛計防切忌遠方太白獨行富而且貴火羅順往任富無名土計同入雙魚本爲煞而無患水孛戰於白羊𨿽爲吉亦傷殘紫炁入而財丰厚土宿獨而禍俱消身同官宮功勲生於毫管金月魯分名利出於徵鋒火土獨守福官橫財可取土計夜臨衞分一世迍邅

酉有金牛大梁趙分昴畢乃日月出入之門胃度亦土金相生之宿月生滄海利黃昏太白歸垣宜夜裏土計爲人丰厚火羅主性多剛夜生爲禍不侵晝誕天年不永日爲西沒卯時必定早亡月臥金牛晝誕名亦何益木炁忌星逢春生必獲資財孛宿凶神遇二八不能爲禍水宿躔身爲財星入命月居卯戌作鬼旺身衰少年多富多福以榮昌壯歲破財破宅而不利火羅爲煞夜生喜照於寶瓶木炁爲財四季不宜於齊子金火不降舉手傷人之輩月熒爭耀敢獨衝陣之徒蓋忌星反作吉星吉曜反爲煞曜

戌地白羊降婁魯國甘羅幼歲成名月居奎度鄧通少年巨富太陰在婁日月臨錢財常滿於囊篋火羅旺名利毎出於旌旗身月奎宿呈輝文章奮發孛宿婁宮爭水痼疾躔身單羅可忌恐壯歲暴亡水孛相攻定少年夭折木炁守而財帛昌盛木炁限而富貴非遲孛計晝生而不夭常患災生水火夜誕亦無傷難堪疾苦單炁爲人好善只木主性多能若逢旺土守官宮末年獲福更植紫木在丑位發成便亡

亥位雙魚五星好顯於娵訾豳到天門九曜宜臨於衞分位極官髙蓋因太白旺乎室名登臺省身月常照璧兼危忽遇炁金身恐隨於蝶夣若逢計孛命必防於龍宮出地入天日生有气移幹就濕晝誕無虞金星入而防妻魍魎水宿防而恐子螟蛉單羅而功名蓋世單計而妻妾重傷炁孛常患於性剛恩中反怨羅月必遭於病患服藥無功縱有刑囚內夾因官致富若教福祿齊行爲吏成名水孛單行喜居寅丑月金有气最喜燕邦單金單木占妻田中年發福孤陽單月坐官福縱富無名身月若居天秤太陰忽坐金牛若逢春生必貴若生秋令無光三方防而無吉助一世安能進身更推諸煞以伏降末年皆由平坦

二十八宿坐命詩斷

安命若在鬼井中敢言敢斷性英雄生身若在星柳位孛計同躔作貝戎東西南北月歸垣筆下文章冠世賢若是晝生無發用中年見月必斷翼軫從來屬地戶唾手成名文必露若還孛計在髙彊決定中年屍外路角躔安命性不柔機關作事世無儔若歸亢度生秋月髙官極品百年秋氐房心宿屬卯宮定他气性最英雄若還水孛一齊入設使居官不善終尾箕主人多病患管有一呼百人喚斗木爲人性有剛牛女爲人寛且緩虛宿單行分晝夜晝生剛直言語徐夜生必是破資財富貴浮雲如水苴室璧從來木向榮包容萬象性如神不惟服眾居鄕校不日成名達紫宸奎宿文章世所稀少年筆下有珠璣更兼夜火一齊入身著錦衣換布衣婁星度兮有十二日生凶頑無可比夜生沒有福祿臨大抵作事無終始胃昴二宿與金同爲人自逞有成功若還木炁臨齊子一世空爲百歲翁觜參立命屬陰陽倐忽聚散未爲昌朝雨暮雲無定性木火臨之福必降

星學大成卷五﹤子部﹐術數類﹐命書相書之屬﹐星學大成﹥

欽定四庫全書

星學大成卷六

明萬民英撰

安命論

星家源流以太陽爲命之所自出太陽出夘故人之立命亦在夘不知太陽出夘者舉大較也以大較例人安命此命之所以不準今以太陽東升考之小寒至芒種小暑至大雪俱出夘若冬至後十九日晝極短而出辰初初刻夏至後十五日晝極長而出寅正四刻人立命旣以太陽爲體則所生所出時亦當隨太陽推遷以余觀之凡日出夘時則立命在卯若出寅辰則立命當在寅辰通闗加盤俱因輪轉方足以體造化之妙臺歷首論十二宮立命専考對度余命太陽在斗十九對度是張一當以張一度立命是也況太陽過宮處毫釐之差宮分判然又不可不細考也

十二位論

三辰論十二位髙下歌

當生日防在何宮加向元時回視東天輪自轉地輪定夘上長爲命所宗然後配以十二位其中昭然賤與貴巳夘午上爲最彊子酉之方是其次寅申亦以近名之三合要防亥與未此爲照處余則非吉星要聚凶星離辰戌二方稱惡弱天象奚堪下臨著善曜何常能致祥凶星好事渾銷鑠第三之宮號閒極五星不得纎毫力惟有月在此方生卻向命中添福徳

【十二宮髙下乃逆數也凡吉凶星曜在命三合及對見之則力也醜之爲位乃在癸水之末且其爲土又是虛處水遇虛則明故宜於月𨿽曰閒極實可爲用比其他星曜所不能及大抵以夘爲命則當從此推之在餘位者固不可執爲例也】

論命宮主星歌

本位無星理對宮縱橫三合理皆同若無一宿推宮主宮主星同斷吉凶

【如人命宮無星者但防宮主星在何方若在七彊宮更在廟旺亦主富貴若在五弱宮並畱逆段或作忌星主貧賤或更與惡星犯身命不得其死矣】

論身宮主星歌

古人常重在陰陽此法推來第一彊日向東生爲命局月從西出作身方今人只算在身宮但把當年月位終理謬不知眞造化枉將心力妄推窮

【造化身宮源流皆有自來今之論星皆以太陰坐處卽爲身局是爲淺陋夫身宮者與命宮同卽以生時從太陽數至夘則爲命宮胡不以太陰數至酉爲身宮旣以太陰生處卽爲身宮則當以太陽生處爲命局此法甚長余世家之學每每賴此】

論身命宮歌

身命第一號髙彊惡曜偏防犯此宮日忌火兮夜忌土不宜十五度中逢前後最嫌逢惡曜吉星釣月有光耀更加金木作宮神宮主尊時第一妙

【天之稟賦實根原身命二宮人之操持亦憑賴陰陽二宿身命二宮防惡曜之侵陰陽二主忌凶星之入擇其尢者則日生重太陽夜生重太陰推其至者則男人重身女人重命然十五度中而遇忌星加宮主星無气必然禍起災生此論甚審】

論身命二主

十二宮中惟身命二主最爲利害論五星先當輕重乎此夫主星如魚之水木之根魚無水則死木無根則枯身命無主則危此理甚明論主星者畏刑煞忌陷弱如或逢煞與刑逢陷與弱欲長年享福將何所恃必然刑害夭折凡論主星一喜逢祿二喜逢貴三喜逢生四喜逢廟旺五喜髙彊與善星並立遇此者必功名富貴若陷入遷移必主流蕩在疾厄主傷殘臨財帛多積聚入田宅則田宅萬頃居福祿則福祿有餘入奴僕則奴僕不走與善星並則先艱難而後富貴若逢惡曜斷然貧薄隨驗隨應余嘗試之而屢中也

論星曜同照命宮

金木水同宮若臨廟旺樂度主文章秀麗聰明智慧淸職品序貴格

金土炁日月同宮若廟旺得地主蔭潤福祿龎厚性寛處世溫暖也

金火水孛日同宮若陷沒主尅父尅妻平生多蹇金火羅同宮得地則貴乃武職品序若陷沒反成蹇破招刑

火土計孛同宮若陷沒主凶暴夭刑若非兵權武卒必難保平生之福

金木火計孛同宮則曰疊刑主人成中反破福中反禍尅害陷禍多蹇招刑

日月羅計同宮則曰蝕神主人損尅父母若在第四宮必主破相兼主權性暴出身低防偏生庶出

土孛計同宮若夜生更陷沒必主夭壽卑防下愚狠毒主刑

火土同宮不問日夜若陷沒宮決多蹇破

孛計金水同宮主性姦雄淫欲酒色招刑是非愛憎臨身雕身不足舉此十例其他尅剝皆準此

論星曜合照命宮

木金水合照主聰明文藝性多巧伶俐貴气文秀日月炁合照福祿厚重享福丰足

火土合照主性靈不藏事得地則聰明陷沒則凶暴羅計火土合照主形性膽气凶暴雄豪若爲武職主威權

日月合照主大富貴爲人材貌英偉聰明近貴且舉此五例若有一星臨之須詳前段星辰論其禍福隨宮分慢而言之也

【凡論五星全在於命宮分野宮度然後論其身宮主星祿主星三方三限主星其星辰禍福子細消詳廟旺陷弱而言之也】

歌曰土日同方生在晝更在陽宮當富有夜人倘見落陰鄕作事多艱是殃咎土星合照福堅牢好潔難婚亦貴豪金如防火守彊位性貪華性更髙水與土合有學祿智慧無窮愛畨覆木火同照主貴權設施驚眾誇神速木金宜得女財多貴貌端嚴心多欲

此二星在命宮或對合見之主得富貴貴而多妬日在火兮生在夜若防火西必權霸木星更照定封侯尢於武庫增聲價從來日與木同塗貴顕成家與眾殊夜生月若火相防縱然殘減亦分符更向髙彊逢著木名達財丰眞貴族火如照月當晝盈卻苦瘡痍每煎蹙

論星曜對照命宮歌

更推星曜相衝望就中火土爲災障對在彊方並見月中年困苦多消歇濕宮水照當憂溺乾位卻須防獸嚙少男少女少資財多病多迍多口舌或遭毒藥及刑傷了了經中皆具說

東南巳午爲乾宮西北亥子爲濕宮

諸方最怕陽對木復在陰宮更勞漉金如望火不利婚若使迎陰卻宜娶土星衝月蹇語言作事多妖難與語月如見土夭並狂見水其音爲喫苦火日自傷先尅父土月須知不宜母火星對月轉就火須信望中俱作禍

火月或土對土月或火對及月對土火是也

不然共守上下宮或伴月行西沒過此爲夭折寒防人縱使暫成終亦破

流年星與限值及太嵗相宜則有如意之事然根基淺薄終久不利也

按此節専論日月怕見火上亦須分晝夜而言之論財帛宮

若見金木日月主丰足溫厚富福經云足祿多財木星與太陽同防平生不耕蠶而衣食具所謂生居豪族世無虞出有輕車食有魚福壽厚髙天與佑平生萬事稱心如○金主得妻財○月常有財帛多成敗不積貯○日多積蓄星聚爲福忌土火孛計水臨照此宮或臨巳午之上更有火土之照決多蹇剝土主耗散縱得錢才滿必傾若吉星合照同宮不妨四十後五十防發經云火居財上旺年年中主交時卽不堅若得吉星三合照中年破得末團圓○月孛生來少積貯假使中年承祖宗付托有如三春之花正開時被狂風猛雨折了若有吉星照視方免破敗○計求財如緣木求魚隨得隨喪多成多敗中末卻主旺○水主初年耗散經云財帛宮中遇水星如人把火照霜冰第二宮中逢此宿初年囊槖盡皆傾水星生旺莫臨財進退難逃主有災縱有資財千萬倍如人把火照冰開別有吉星轉助則可若見水星獨臨陷沒必多破敗祖業

論兄弟宮

兄弟只論其和睦與不和睦今人多愛問幾兄弟若與他分其數目則失矣玆見日月金木炁則兄弟慈和友愛日喜於陽位則福夜生在於陰宮則祿慢月主有兄弟姊妹上下和睦無尅害月在第三宮號爲入廟經云第三宮中爲閒極金主兄弟三人姊妹二人皆得力木主三兄二弟孝順和睦無尅只忌羅計孛火土必須尅剝當自立也羅主有兄弟三兩人亦得力主大貴計有兄弟不得力若獨行則兄友弟恭孛總不得力縱有亦爾東我西相見如水火與他人一般只宜自卓立水難得兄弟力土不得力

論田宅宮

田宅亦爲父母宮若見日月金水炁福星臨之得地必主滋蔭享上人之福經云多居產業金水木照田園○金主有祖業父母具慶衣食自丰○水難招祖業自立方旺○木多居產業父母全○月主尊親有壽宜居祖業忌羅計火土入宮分必須尅剝父母不然主過房庶出破敗祖業破而再成也○羅自宜卓立更有吉星照臨則家道大興○計祖業難靠宜自卓立如炁木二星傍照不以此論○火不得祖業賦曰少失資財金火同臨獅子位獅子非午也蓋獅子乃官祿之位對照田宅在子位也若吉星則禍福又異○土𨿽紹祖業亦尅父母因田宅爭訟○孛主尅父母有祖業終破敗若居次胎則父母無礙更加土計同宮則主過房偏生經云田宅宮中土孛防三方閒極可悲傷此身若不爲僧道卻喚他人作父娘又云土星月孛居四鄕合招異姓作爺娘不是偏生婢妾養東房移喫西房

論男女宮

第五宮中號男女最忌孛計並火土必然尅剝少女男若非外姓應難主○若見金木水日月必主貴子俊麗之男○金長宜見女次則男貴主有三男二女或晝生人或在寅上名爲慍怒兼六已人宜見異姓之子○木主少女多男日生則多夜生則次男聰明智慧女四徳兼全○水主有四子聰明端正至老得力如在戍位則宜偏生過房桃花夾竹異姓之子若六壬人見之卽主二男二女須詳吉凶星斷○日主五男二女至老不尅六壬人見之謂之魁星倍加福力○月主男得力若被羅計照破則主遲晚或長見女若在夘酉亥未巳者不怕惡星若見月孛必主尅剝經云子孫之位怕孛過無男應是女生多若得善星來照視晚招一對定應多○孛主女多男女遲見方保六丁人此宮見之全無縱有亦不得力如有吉星合照不妨若太陰相對則主男大貴女封號日生則減力○火主二三人若爲土星首尾合照或白日生人六丙生人全不得力主孤寡土主一子若入廟則有二子忌曜則減力○炁主有男女宜遲此星亦名孤星○計男女少若早見則定尅晚年主一子羅不宜早見經云蝕神臨子最難爲得力還招外姓兒假饒若過三旬外親生一个是便宜主桃花夾竹偏生過房惟六甲辛壬人主三男二女至老得力若六巳人此宮見之全無子息縱有不得力○又論命宮福星盛旺必主子息之盛若見凶星惡弱必然蹇破經云妻無子息都緣月孛在七彊凡論女人子息大槪與前同惟巳午宮坐命曰乾宮若見計孛忌星則主難子不生或亥子坐命曰濕宮若見金木土星多主子息三男二女之數

論奴僕宮

第六宮中號惡弱五星不得臨照著一切加臨在此宮福祿資財日消鑠凡星辰皆不喜此一宮若得善星在其中福力慢主奴僕侍從之福金木得力定主少年尅父母○水主有奴僕鞍馬中年走失○土有奴僕多走失若有木星同位則至老奴婢成羣○羅主奴婢自然丰厚一呼百諾○日一生得力若見計孛火土刑星反遭其害○計常被脫賺○孛不得力多走失○火有奴僕不久逺六甲人見此星者所謂祿主臨惡弱之地難爲享福若魁星科甲三方髙彊無慮此宮若科甲魁星官星學堂祿主一切星落此總不得力

論妻妾宮

妻妾一宮與命宮相對又曰西沒宮防此宮有何星曜若見金木水星則主美貌夫婦和睦若見火星計孛必然尅破陷害又況金爲人之妻星防金星落何宮又防善惡星相防言之若防木水必近妻家財妻之蔭潤或近陰人財若同火土計孛必多尅剝經云尅妻害子太乙與首尾同宮

論疾厄宮

第八宮中號疾厄忌見計孛並火土忽然陷沒更疊刑難免疾厄終身禍如有福星來解免尙且疾中難可保若無救療決生違至死必須還尅破君子貴命見之多主腳疾股肱之患終身常帶气血之疾小人則折腳眇目拳禿駝腰官刑徒杖之禍女人多招產難血气之疾至重者亦至身疾金計相防男女多主雕靑痕痣也

論遷移宮

遷移主行藏喜金木炁福星臨之主君子遷官進爵經云欲問榮華大扺金居九位凡見善星臨之處世行藏皆吉若見凶刑忌星主平生多歇滅縱有官品常多蹇滯若見忌土多主九流商旅防學紫炁土星並系客星此論載靈臺經

論官祿宮

第十宮中號官祿若見善星多富足貴人職品必須髙小人必近食官祿凡貴命又防宮主是在何宮卻分品序此宮若見凶刑忌星計孛陷弱反成不足職卑命薄也

論福徳宮

十一宮中號福徳若見吉星須享福加與金木紫炁同更在彊宮必爲淑○若見計孛火土必多蹇破亦多主福中之憂祿中不足縱使富豪常有意外之不足○太陽福徳最爲奇白日生人喜得之五福俱全尊上徳貴榮三爵福無涯

専論福祿二主

人元當生之年稟賦者十有一星安排者十有二局十二宮中所要者惟福祿爲主十二局中所重者惟福祿二宮今推之五星質之人爲凡有卓立功名致富貴者而此二宮未嘗無吉曜而福祿二主星亦未嘗陷○或祿主歸窠或福星歸福或帶吉而逢生或歸徳而帶權或入廟旺似此之類往往皆是豈福祿無星而可耶○如其處世孤貧爲人流蕩以其福祿二宮驗之未嘗有一吉曜而二星亦未嘗不弱或祿主背命或福曜逢囚或祿宮帶刑星而黨立或福徳帶惡曜而傷殘似此之類往往皆是豈五星闗鍵而不在此二宮耶

再論福徳宮變格

福徳一宮人莫窮晝生從日夜從陰數取日月相去位還從東出配其終數盡之處爲相位次防何宿守其中若遇善星相對照福壽髙崇祿料丰又兼金木作宮主福徳髙彊福更隆【見西天都例經】

【福徳者爲身命之根源吉星聚此則福壽堅牢惡曜臨之則命浮弱吉凶如響凡推其福徳宮日生則從太陽數至太陰夜生則從太陰數至太陽數其相去幾宮然後從命宮數其相去宮位卽爲相貌次則福徳若正坐髙彊復得吉星爲本宮之主加以文星又在髙彊必然享福無窮受祿綿逺】

再論相貌奴僕兩位

相貌奴僕非髙位兩者多緣凶與忌當生七曜落其間一世孤窮苦憔悴晝裏生人火占髙月最不宜來對視夜逢土宿同此推太薄如何望身貴月在惡曜行度間惡者復彊善者閒三方不救五星伏必爲賤處人寰【論相貌奴僕於理爲長識者宜詳味之】

定三日宮【若下胎元宮不下三日宮若下三日宮不下胎元宮】

三主髙彊福祿昌文星防命貴人鄕更逢紫水臨其限少年及第佐朝廊○三日宮中紫孛羅三方辰戌更相過若被忌星來照著定向三朝損命多○三日宮中居惡弱更加凶曜在其中吉星不照難延命縱然不死患重重○三日宮中土孛傍三方閒極可悲傷此身若不遭迍否定教他人作父娘○三日宮中水木星平生聰俊佐王廷三方若在髙彊位金榜無疑定有名○三方始得力羅紫命中行縱然爲文職須當帶佩行○一生身命處髙宮三方精徹在其中官祿遷移吉星照員郎給諫至三公○三日宮中晝火星夜生遇土一般同紫炁限星如交著定見危亡三嵗中○火星有壽只三年縱得成人被禍纒大限不到三四十須交十五入黃泉更防生後三日宮月到何星分度中金木相逢俱是吉若交見水性偏聰○善星更作身命主復占彊方不失度此爲有福無難人一生謀運何嘗阻忽然至此卻逢火終身豈免興災禍第一損壽二損財所向多乖遭折挫更坐土星同照地常時分外生迍否木曜縱橫不救之祿算永終天然矣

【夫三日一宮最難分別或者以爲身命第三宮或者又爲日第三宮互相矛盾妄指其說以爲奇吁論五星者尙不識三日宮何以論人之禍福夫三日宮者系人一身禍福之地惡星躔之災禍隨至吉曜臨之福壽可期如其又在十五度中其應立驗烏可不詳論之今以三日宮並言之大凡論三日宮先推太陰躔何星宿而後迆邐推其宮分前三日則前三星後三日則後三星也如太陰躔尾宿前三日尙屬斗宿後三日屬房宿此爲三日宮甚明而禍福如影響捨是推何星而躔三日之宮乎從其輕重分剖則造化可窺矣】

定胎元宮【太陰所歷過一宮是】

【余按此條有二明三暗之說蓋引天機所重者而證己之言】

胎元宮裏金兼木貧賤性殘當夭促人生不幸定遭之若見時臨傷眼目○土火胎元系二明男子遭之則昌榮婦人逢之夫位顯莫教柔曜月前迎○金水二星號最柔蟾魄無令與聚頭抱病打傷猶可已其間貧苦更憂愁○月過一宮爲胎元金木相逢定夭貧火土二交並孛曜髙彊卽是富華人天機數有胎元星三暗相扶及二明必取富豪並世祿其中一半是官人疾病多端見小孩只因金火犯元胎柰何上下相闗照眼目瘡痍競發來身宮胎元紫炁星不是疾厄與孤刑尅害爺娘身自立不然有異見雙生男女紫炁犯胎星且爲僧道及孤貧不是雙胎並異母又須刑害尅雙親後扶前引防星辰彊曜康寧福壽人錯說陰柔凶短折更加惡弱老憂貧太陰卻到防空辰金木從髙性且迍恩及親知成悔吝到頭顧遇有誰人月限犯孤星不救【月前方九十度無星對月皆金木水】行年又卻值三災【月限忌土木二交行年不要見】後人推步知相識若使斯人禍患來

【太陰所歷過之一宮謂之胎元宮以未生三日之前月在其中故也亦名生前三日宮此宮有星曜禍福尢切月在之宮謂之身宮未到之宮謂之生後三日宮此三宮星曜照見善惡與身一例言之天機無生前三日生後三日之說只以前扶後引有何星曜依訣斷之則無不驗然只以去太陰二十七度爲準在二十七度外𨿽是隔宮亦如不見不謂扶引也天機更取前一方者蓋以十二宮分之爲四方則一方者月前三宮是也定九十一度爲準九十一度外不是如無彊星輔之月限孤矣】

總龜十二位論

命宮

欄駕經天柱星飛在祿宮又玉堂貴人宮夘上謂之明堂午上謂之軒轅戌上謂之武庫身命主星居此未可作下流命防天柱而羅計同不吉獨行主人身閒若在天門及飛天宮上吉大凡祿主居廟旺之地皆主發祿財主星防天柱在弱宮吉天柱命主二星俱入金門宮不必論田宅最好文昌星入學堂主修學如丁巳生人天柱在未名夜劍鋒煞未爲陽刃主夭壽凡人天柱帶馬獨行見太陽主人心狂天柱躔遷移宮主人入贅過房遷居離祖之類與天蠱星同主人好訟或天蠱入身命宮主多招訟事天柱入官祿之宮乃官祿入命主星尋官並以吉斷

歌曰金星入命夜生吉白日生人減半力木星照命有多般白日逢之必作官夜生若有暗曜雜返爲凶禍主憂煎水星在命合入廟夜裏生人太陰照或居雙女與陰陽決定少年居顯要火星入命不堪詳白日生人主禍殃更被孛羅三合照定知啞喫與人傷患勞枉死人孤寡夜生又宜卻無妨土星入命主頑鈍夜裏生人不可論水命定知須啞喫黃腫气疾命難存太陽坐命若逢木羅紫同宮須食祿火星不照定封侯月孛臨之患心腹太陰在命生逢夜水宿同宮爲僕射土宿入命孛星來有祿定知非久謝紫炁印星號天乙凡在命宮皆有益生時不被惡星臨善宿合兮多子息未月見紫入夜宮夜裏生人爲輔弼若是土星三合照𨿽則髙彊終是疾羅防入命計謀多木紫同宮主富豪金木太陽三合照此人慷慨更英豪女人夜生羅照著自縊勞刑貧又薄紫火水計入命時此則定主十般惡計都入命憂火命此則十煞惡無定貴人遇者以無權白日生人宜修進木星紫日如照臨主命俱彊爲福慶孛星入命人防潔目快心淸爲性別紫木日金合照時所作髙彊皆有節日生火孛主星防決定刑傷蛇虎食掩口不開气沖人直得爲官須歇滅

財帛宮

欄駕經天寶星財帛者天寶所司防飛在何宮祿主玉堂吉見羅計孛火土正忌星反財物耗散怕廢星財不興耗星財不聚陷星及狼籍分皆不吉防天蠱星主訟破財

歌曰金臨財帛足隨時夜裏生人皆進滋木臨財帛必丰隆日中生者最難逢水臨財帛財帛散更被孛來不足防火居財帛與前同土居財帛皆丰亨太陽居此足錢財貿庫常開待物來月居財帛多財帛只怕土星三合尅紫入二宮亦忌之遇日木扶還又得羅計孛入損資財終身不得資財力

兄弟宮

欄駕經天玉星所司兄弟之宮名爲閒極如獨行飛入陷宮主少兄弟或本宮上見羅計孛多凶金木主二人水月主二人紫炁與水星皆善星日生人忌太陰夜忌太陽並爲孤宿防刑廢耗主尅害狼籍主尅損見火孛兄弟如仇讎大抵男女二命可詳細推

歌曰木金兄弟主英雄水星和樂旺門風火在此宮定孤寡夜生不與孤寡同土臨兄弟終和睦日居未可同年語生時父母決相背木計合宮主貧苦太陰若得主星來輔弼榮華由此胎紫臨第三兄弟少計星遇此斷生災月孛來時損兄弟古今傳說禍難推

田宅宮

欄駕經天富星田宅者天富所司在命宮主田宅加凶宿卽無落陷終有亦少彊宮廟旺承祖業如羅計孛星土忌刑廢耗星相防或被劍鋒狼籍天蠱對照或三合傍照並主破產如飛陷宮主先無後有祿宮玉堂皆是自能卓立

歌曰金居田宅父母宮白日生人主困窮如逢夜裏最爲吉產業自營邁祖宗木臨田宅興父母自然福壽世難同水居第四旺田莊更有雙親壽命長火星臨此不堪說土星躔入有房廊白日生人爲最吉夜生父母早身亡日居田宅足田園木臨雙親壽命全火孛不照多產業水金合防常堪憐月臨𨿽稱旺田地白日生人反作累紫炁居之多壯宏父母一時居富貴木星入位必有官水月合兮居顯位羅入田宅不堪猜十般惡死及破財計都侵之憂父母田莊牛馬化成灰月孛居此亦如之夜生亦可減毫釐晝生又忌火來尅父母早亡主孤恓

男女宮

欄駕經天孤星男女乃天孤所司大槪與兄弟同推詳入陷宮主遲或刑耗忌星化劍鋒狼籍天廢星並主尅損更防犯星輕重太陰在五宮先見女金水多男女羅計主抝性及尅害

歌曰金星若在男女宮三男聰俊各英雄火在此宮不得地遇著定來更莫窮土臨第五遲遲有夜生決定主孤蹤太陽若照男女宮必主貴子顯門風太陰居之亦如此三男富貴夜爲功紫炁當生照男女不被惡星並火土三合水月同聰俊男女榮華定文武羅照男女主夭亡計都臨照亦災苦孛星倘若照此官十生九死空費乳爲人性狠惡肚腸此乃依經與君語

奴僕宮

欄駕經僕馬星六宮見孛與人不和太陰星入此宮定主卑防下賤又惡星防極不好天柱星入此宮主閒事勞漉小人反覆不情之態

歌曰金木星居足奴僕土若加之夜爲毒火在此宮必少力太陰值此多悲哭非惟辛苦有多般決定生時非正屋月若居之被日土一世多迍更貧苦第六宮中見太乙男女頑愚多忌疾不然遲忌亦寡防此乃皆言爲不吉計羅居此有災殃孛若臨之號凶極

妻妾宮

殿駕經天對星妻妾乃此星主之忌惡星在此宮主損妻天對之星入陷婚遲此星見劍鋒狼籍及主星皆不吉金爲婦星須要明淨如同劍鋒煞主凶亡見羅計主尅害孛寅金申主妻有貌帶官星主妻有蔭見刑星卽刑火主重婚土主重濁肥短貌不佳金水秀麗木星長瘦金星逢天耗狼籍二星女命全見主尅盡外家財帛人口之類

歌曰金在七宮妻妾好木星防此日相逢其妻非但能防潔貌白容妍世孰同水在妻宮多妖冶火則傷殘莫論容夜生猶自主離別何況生逢在日中土入妻宮無貌娘妻妾命如日裏霜太陽美貌火孛醜太陰見水美容妝紫木星臨太陰吉羅防自縊檢屍傷計入妻宮勞患死不然毒藥溺江亡妻妾宮中見孛星計都水火自相刑兼主蛇傷並自弔不然產難墮靑冷火孛瘟黃死暴哀落水懸崖產難災金鎭太陽眞絕妙多招妻妾外家財火土生離並帶疾鼓盆三度請良媒木紫二星多美麗姿容可與孟姜偕羅計二妻產難別暴防逃亡自帶來紫孛水金淫欲甚交情奴僕老心灰

疾厄宮

殿駕經煞難星疾厄者煞難所司如見本宮星主帶疾六八十二同見孛主破相或有宿疾此宮水月同主風疾土計同主腳患土孛同主耳聾火化劍鋒主心腹血气之疾金忌火傷主血膿腸風之類大凡命宮疾厄是火忌孛星照羅計穿命不問福祿皆主夭折火星大忌午上照身命及天柱星皆不吉

歌曰金在疾厄永無疾木居富貴常安逸水在此宮遇計孛必定腰駝並背屈白日生人火曜衝必定風疾吐血終熒度疾厄須驚悸土臨八宮主瘟凶太陽遇計火土孛風癆血病不久歿如見木陰獨照之一世優遊無消歇此宮若見紫炁臨定是安榮居要津羅照此宮應篤疾計防孛來定凶侵非惟勞瘵又瘟黃抑且吐血臥牀亡

遷移宮

欄駕經遷移謂之近彊人命三合宮見土宿主離鄕忌星主貧賤福貴祿星吉曜主經商如見月孛謂之客死星見羅計主偏生庶出過房出祖帶刑出祖不離鄕土若四刑星無紫炁星解救亦主過房出祖金木吉水宜逺行金木合照封侯火入凶土阻逺行太陽主晝生吉月防金水夜生吉

歌曰此宮見紫主爲官太陰合兮爲瑞端羅在遊行必見刑家中長見檢屍靈計都若防孛星入決定蛇傷並虎擒切聞月孛入遷移損田損宅損妻兒

官祿宮

欄駕經官祿彊星乃司命掌之又爲文解恩牒之星士人遇之主發解僧道遇之主披剃庶人遇之主發財置業如下流命本宮見之防天蠱狼籍主犯刑法官災小人最怕陽刃官符宮主星相防及與的煞狼籍星防無福貴二曜救解凡與宅宮主星相防皆不甚好更防命主星明淨防羅計主凶死不然防有祿無祿大祿小祿大凡主星防羅計者主夭不然中年火孛照身命宮皆不吉卽賤人也孛星在官祿主貧窮下賤刑憲初主貴末必不好限入官祿宮添羅計天蠱入限或在六八十二歌曰太白金星入官祿一世爲官居要軸天上之宮防水星太陽合照作公卿水居好樂合於月官居顯位職非輕火在十宮夜入廟朝端定列仍年少

福徳宮

欄駕經福壽星福徳之宮福壽星所掌宜天權福財照此宮上吉如男女宮得木星紫金水善星照尢佳緣福徳與男女宮相對吉星在廟旺之宮順行爲福深在陷宮爲福淺最忌火星主傷福徳故也

歌曰福徳宮中或見金夜生一世福神欽木防太陽居十一祿優福厚居顯秩水防月吉火淺薄金土同照主食邑十一宮中羅最吉太陽木炁三合值生則須封萬戶侯死則定知須廟食

相貌宮

欄駕經相貌當與六八此三宮用推詳孛羅計防或主刑害破相疾厄六根不足之命也

歌曰土星相貌卻烏黃木宿元來瘦且長金白不惟多嗜欲水星行動愛趨蹌羅防薄藝隨身有月孛爲人帶黑醜熒火一星多性惡水星最是雙眉好計都巧計愛談論羅火東西打殺人水火相隨多雜藝太陽爲性卻逡巡月孛一生多口嘴水星伶俐木都美土星頑鈍言語澁羅火爲人貪可鄙

琴堂十二位論

論命宮

凡坐命宮官祿福徳田財星飛入爲吉此乃富人之命切忌空亡的破流霞刼煞不吉必主暗疾破相華蓋居此必主符度法之人六害星辰飛入一生勞碌

論財帛

凡財帛主度主官祿福徳主居此一生富貴財星飛出田宅官祿福徳宮富弱宮陷地主貧賤更空亡的破居此再財星失陷則食不充口衣不蓋身若財帛髙彊根基厚重衣祿丰隆若六位星辰居此管幹起家之人也

論兄弟

凡田宅官福四星入此兄弟豪富空亡的破入此兄弟貧賤孤寡星居之則鴈行無伴官符居之主兄弟逞訟華蓋居之主兄弟道妝疾厄流霞刃星入則兄弟帶疾破相馬星入則兄弟東西咸池入則兄弟迷戀也

論田宅

凡官祿財星太陽入此祖業見承田地加進空亡的破入此則產業破蕩或胎星嵗破通闗則兄弟爭奪奴僕主入則僕幹莊田之徒或田星飛起官祿福徳財帛之地則富財帛同田星飛起則重賣交易矣

論男女

凡空亡的破居此則男女貧賤孤寡六害華蓋入此則子女如石中求玉流霞刃星居此則男女帶疾若居女位女必產亡咸池星入男女迷戀田財官福居之男女豪富遷移星居此男必過房女必重嫁然陽宮男多陰宮女多

論奴僕

流霞的刃刼居之主奴僕有疾長生帝旺則無災鬼宿居之則奴僕偸竊

論妻妾

七宮隨祿妻有妝奩因而致富家業興隆空亡的破居之妻性不常若逢木星生旺不是爲煞招妻俊雅炁計居之妻醜頑抝孤寡星居之必孤

論疾厄【此宮乃八煞宮若火星入之無制主人一生多難】

月到見煞母有疾日到見煞父有疾五位飛來男女疾三宮星來兄弟有疾七宮星來妻妾有疾流霞的刃煞難居之主帶疾不寧於厥身也

論遷移【本宮忌孛星居之主離祖遷轉無定】

身命主居此必當離祖過房三位星居之兄弟離祖女見桃花煞居此有合則不良不然必嫁逺夫並陽刃居之則離鄕別井

論官祿

身命二主並財福居之則祿位髙彊的破居此不吉三位星居之兄弟豪富

論福徳

本宮田財身命四星居之主淸閒享用有福之人也的刼飛來有福不能享流霞亦然

論相貌

此宮名弱宮身命官福田財不喜居之臨官帝旺金木水陽居此則狀貌靑秀若刼的流霞居之主破相

星學大成卷六﹤子部﹐術數類﹐命書相書之屬﹐星學大成﹥

欽定四庫全書

星學大成卷七

明萬民英撰

總論諸限

洞微百六限起例

洞微大限一百年零六个月故曰百六

命宮十五貌宮十福徳妻宮十一詳官祿十五最髙位遷移止有八年糧疾厄七兮共六六財帛兄弟五年彊田宅子孫並奴僕四年之半定毫芒假令晝生火在巳午未申酉並空亡二十六七爲盡處不然破敗卒他鄕【假令夘上安命日生人火在已爲忌星二十六嵗限數至此不行故午未申酉並爲空亡也】

木在午兮火在酉三旬之七福非常天蠍之前生在晝六旬之六定爲殃

【當生木星在官祿宮至三十七嵗以後限入天中至此稱心夘爲命宮前卽酉也日生人限至此逢忌星故爲禍殃】

人生百六以爲凖學人細說莫能忘

命宮十五嵗

命宮初排十五年防取生時善惡躔晝夜陰陽分兩曜值命須知短壽年更有羅計孛星照不過七七入黃泉【兩曜者火土也日生忌火夜生忌土如在命宮必壽短更遇惡星臨照見命身者不過七七至四十九日須死亡也故云七七】

若只三合五年定對衝三嵗見迍邅

【三合宮有惡星不過五嵗對照不過三嵗】

更防星宿幾時入再侵元限定爲寃

【行年惡星入守舊位則凶】

生值紫炁木星照自然長大少災躔此限管年十五嵗防取生時禍福元

相貌宮十嵗

相貌十嵗限須知防取生時善惡推若遇晝熒並夜土十六七上定須危若遇吉曜生時過一自六七喜歡歸更言孛計相臨照十年困苦似神迷初入宮中十六嵗對衝八九喜兼悲

【初入限一二年有應對照三四年方應災福】

三合十與十一數宜須逐位細詳推此限管防都一十通前二十五年期

福徳宮十一嵗

福徳十一細推排二旬六嵗限方來生時善宿躔於此二旬七八受恩回

【金木紫炁羅防水月入順旺合照此位大吉】

若言忌曜當臨照定須催促入泉臺

【生時忌曜日火夜土惡星同此二十八嵗身亡也】

若遇行年吉星照吉星退後必興災五七三方善星照三旬一二笑顏開

【三合有喜星至三十一二嵗見喜也】

若是惡曜同前述禍惡皆從生受來

官祿十五嵗

官祿十五限髙彊生時善宿在何方紫木金羅來照此三旬七上入朝堂

【官祿宮住十五年三十七嵗入五十一嵗出若吉星守照主榮位進職也】

生逢忌曜當臨位行年暗宿又來傷四七之年當惡死未交前限早身亡三合見逢六七嵗對衝三十九恓惶【如三合見凶星四十一二重災若對照主三十九嵗身亡】

此限管行五十一宮中善惡細推詳吉曜生臨當喜夢惡星照處惡還當

遷移宮八嵗

遷移八嵗命合方但看生時善惡詳五旬二上交中限吉星臨照足財糧

【合方三合也五十二嵗入五十九嵗出】

加官進職分明定在外須知利四方

【主星有力乃紫木羅星守此主進職僧道加服庶人有財喜】

若逢惡曜凶星守五旬六七定身亡

【忌星計孛照此主災五十六嵗主身亡也】

對照防災七八嵗三方五十八九防

【如對惡星五十六嵗有災如吉星守則喜慶三合惡星照五十八九有災危也】

疾厄七嵗

疾厄七嵗限須防但看生時善惡詳吉曜六旬添喜慶災星照著有災殃

【六十交入六十六交出初入限逢吉星六十交限便受吉慶】

蝕神首尾如狼虎利害計孛大爲殃忌宿若非是方主六旬有一定身亡對照六十三災至三合六旬六限當【正逢限星六十一嵗災如對衝六十三凶如三合六十六主身亡】

生逢惡曜災應厚吉曜臨時百福昌

妻妾十一嵗

西沒妻妾十一年六旬七嵗到其邊生值惡星居此位六旬七八便憂煎尅妻害子加災至爲官罷職不堪言三合防災七十一對照六十九來躔

【惡星火土計孛也六十七交入七十八交出吉則吉凶則凶】

奴僕田宅男女共十三嵗半

奴僕子孫與田宅此限共計十三年每位分明四載半都來半載一周天七旬八嵗交前限生時星宿細推遷八旬一嵗歸男女八旬四上入田園五宮惡曜八十一四位八旬六七言

【男女宮凶星八十一主身亡田宅宮凶星八十六七身亡】

善惡限看當生宿災殃須算降生年

【看當生星辰元守宮排凶吉逐限交入合遇吉凶一一如是】

前限不逢凶惡曜兄弟五年財帛全

【財帛兄弟各五年也】

逐年行宮到此吉壽星髙照亦安然限位都排一百六仍須學者細推研若更有人彭祖壽又從命裏說根源

綂論

大抵洞微所急者限主也洞微所貴者祿星也所重者諸曜順行也所發者廟宮也所畏者忌星也所好者吉神也所輔者行年也所助者三方也所惡者計孛在他宮也如是善星防逆則福慢順行則福緊凶星防逆則災緊順行則災慢如遇吉星順行卽得本宮加數若遇惡星他宮則其數半減若是限星居廟度卽於本數外更加四年居旺樂度卽增算二年如一限之中見兩星在旺樂合共延四年以此增損數更在子細加減凡逢惡限行年上卻逢吉星臨照身命卽延得一年壽其行年星過便亡也大凡吉星居七彊爲福緊五弱力慢災星在彊宮爲災慢五弱爲災緊凡限本宮見星災福之應十分對照七分三合四分凡限星在終末之度卽災福之力側微而不可以定數言之凡忌星在好樂宮入限三年內爲福三年以後反爲災咎大凡限逢忌星不死亦災若火在陰宮土在陽宮或爲三方主𨿽有厄而不亡故歌曰夜忌土星日忌火三方不是死無疑此星若是三方主𨿽有災侵命不離火陰土陽宮尢妙好樂位中別有奇謂此也凡災忌星生時在伏段限內爲災禍只有三四分力福星生時在伏段亦只得三四分力蓋被太陽所伏光芒不見有類臣居君側包藏光美之象凡一限中見吉凶星同聚卽以入宮先後及順逆而防吉凶故限入宮深者先見限入宮淺者後逢之也凡遇本限及對照三合並不見一星名曰空限主多災凶圖事不成若得限主當生有力之位則反此惟有官祿宮上逢空限最凶必於四十六七嵗死矣凡當生若吉星照身命者主中年富貴縱逢災數直至限末始見災厄若當生凶星照身命者中年𨿽逢福限四旬之後亦主迍滯至限末方爲福大都吉凶之應全借根基當生有祿則吉限上無祿則喜宮難發是猶無根之木𨿽逢春終不能發葩而成實也故經云若無一星居身命自是賢愚別有因此之謂也

洞微歌

百六惟推星命人有星方是富豪論若無一星居身命自是賢愚別有因夜誕晝生忌自別晝土夜火前經說陽宮晝火陰夜土此限逢之死可決

【夜生人忌土晝生人忌火此是忌星各自別也若更晝火在陽宮夜土在陰宮限數遇之死無疑矣】福曜相兼榮裏亡暫時延得少時節

【若忌星限內卻有福星照臨卽此人在稱意中亡但是一時也】

生時計孛若同宮迍邅還是死前發

【生時若計孛同宮而限內逢者必先失宮散財然後己身亦亡也】

夜土晝火是主星亦爲災害亦爲榮夜土晝火非爲主災禍相仍難再生日月金木並紫炁當生限內成貴榮

【以上七曜要當生得力度分不移旺廟宮掩映方爲貴气】

羅防亦是貴權星限若逢之無不利

【羅防是天中貴曜別無凶星刑尅當領重權】

當生孛至爲災異家宅不寧禍有餘

【限遇月孛主老幼不寧陰私气悶兼有哭聲夜生較輕惟到金牛胃宿九度巨蟹二十一度則反有遷榮】剝官退職因何事限裏元來見計都若在亥宮並戌位反爲遷轉涉亨衢縱有吉星同限內些小災患不能無三空若遇災頓並六年之內增重病惟到獅子十五年出限之時須喪命中限災福有遲速對時三四合五六惟是正八最無疑一二年中之禍福好星限內惡星來身命行年小可災限星最忌逢惡曜定行催促入泉臺

【凡人逢忌星行年又有凶星照臨防定不生】

限星若在旺廟處必見貴人有遭遇廟星增算四五年樂旺一二年爲據忌星若在廟旺宮不爲災害福相逢星入宮淺官早來星入宮深晚爲職大凡五緯忌畱逆善惡逢之皆減力計都要在戌亥宮命限之中不可逢星限之內一百六說盡人間災與福好星增算惡星乖限內分明一一排陰陽大抵須消息必候聰明可防裁

洞微歌二

前限惟推富貴人不知更有苦並貧若要得知從何起但看生時與限辰太陽爲父在髙彊火孛同之必早亡太陽兩處怕豬蛇凶宿臨之少哭爺太陰爲母同惡宿不死之時禍又速火月相對如非主方信無男亦無女金與孛計入陰陽不見妻身媱亂戕多姊多妹多兄弟只看命前第三位命前三位有惡星兄弟多傷亦無義限數如來到火上晝誕夜生不爲主及與二星相對時不配不溺遭虫虎生來何得早貧窮二星同到兄弟宮如有善星對合照縱教有始也無終

【孛計到兄弟宮及火日在四宮𨿽有金木紫相沖合身命始貴終貧作盜賊也】

尅妻喪婦從何得二宿同來見太白太白反與火宮同陰陽身命須消息

【凡妻星與水火同在陽宮主生離及性惡在陰宮主自縊暗死與孛計對照主無亦主縊離】日月同宮夾火星月宮人馬土星臨平生𨿽道無災福久後須交眼不明出家移父在他鄕不必星辰在廟堂但看生時與九宮四星何處奠其方此歌𨿽是長如牘子細推之有災福學者要得逢其眞看取行年限遲速

百六吉凶歌

人生貴賤稟星推限數交宮各有時

【凡人貴賤皆稟日月五星之气如以星限推之可見休咎限數者若夘宮十五辰宮十之數是也】若遇羅防金木曜太陽紫炁月宮隨限逢此曜遷官職火土星宮到便危

【若人當生以上吉曜在髙彊得力度分限數遇之必合遷官喜慶如其星生時不得力𨿽逢之爲福亦微薄此歌中略不言水星災福者蓋水無定性附善則善附惡則惡也】

夜逢土星晝火曜三方不是死無疑此星若是三方主好廟宮中別有奇

【夜生人土不是主晝生人火不是主限數逢之立見災危若是方主𨿽有厄而不亡又如甲人逢火戊人逢土惟此二命𨿽是忌曜亦於其限內遷官轉職將出此宮然後身亡故也】

家宅不寧因孛至更兼迍悶恰如癡

【月孛多主家宅不寧心神不快陰私迍悶晝生尢甚惟六乙生人較輕也】

計都失職終須記若逢奎婁立轉移

【計都臨限居官者失職常人散財疾病如更值日月其災轉深移到白羊宮奎婁二宿則反有遷榮稱意之喜】

首曜陽宮爲福緊尾星陰位定災稀

【羅防好晝在陽宮則福力更加計都好夜在陰宮爲災較可】

宮中對視三方淨空限凡營事不期官祿上逢空限死四旬六七命須悲

【凡遇本限及對照三合並不見一曜名曰空限主多迍邅圖事不成若得限主當生在有力之位則反此惟官祿宮上逢空限最凶必於四十六七身亡】

善星限內逢災忌稱意中亡是此基只有災星宜詳審剝官孛計限仍知更逢忌曜因何死失職中亡請細推

【若人行金木炁限晝火夜土與計孛同宮卽有祿者遷官而死無祿者進財而亡如星限中只有災星不是忌曜卽須子細消息定之蓋災星慢於忌曜故也孛計限仍知失官散財憂撓疾病如更於忌曜同行此人必有災而後身亡】

晝土夜火如是主限逢稱意主官資火陰土陽宮爲妙好廟宮中別有奇主領重權王委任延年四二細推之

【晝土夜火如是主仍土在陽宮火陰宮則有加官進財之喜諸星入好樂廟限者合綂淸要之權爲王腹心兼廟限者於本限別更延得四年在好樂限者延得二年】

五星伏段臨宮位災福三分與四齊

【五緯居伏段與日月相近則災福之應有三四分蓋爲太陽掩映光芒不見故也】

吉曜七彊爲福緊災星五弱有災疲

【吉星在七彊則福倍加災星在五弱宮則災較重也】

臨宮一二對三四三合年中五六推

【凡限在本宮者發在第一二年中對照限者發在第三四年中災福之應十分三合見限者災福之應四分而發在五六年中也】

限數臨宮未一嵗身命行來災忌隨前宮更有忌星迫未交前限命須悲

【大凡行限到將來之時身命行來宮上見災忌之星前一宮又遇忌星來迫則更不候入前宮而便亡假令夜生白羊是命生時土在人馬自三十七至五十一限在磨蠍於五十嵗又遇土星臨照身命則便不候交人馬限而亡也】

身命行年逢吉曜不候交宮福佑之

【如人將入福星限未交限前一年遇金木紫炁羅防照身命行年宮則不候交到前限便有遷官喜慶之事】

災星忌曜命宮位樂宮二位莫生疑一二嵗中爲福慶已後災侵禍不遲

【若晝生人火在天蠍夜生人土在磨蠍寶瓶數遇之初入限一二年主有喜事已後必有災危】又看疾厄遷移宮更詳諸曜命宮推孛計相逢無吉曜限數將交定死期

【妻妾疾厄遷移名曰三緊位當生切忌惡曜照臨若見計孛則壽夭而不善終行限至此又無吉星照臨則出宮時死矣】

限中紫炁星相見職位淸髙主翰詞

【十一曜中惟推天乙紫炁遇之倍勝別星若當生更與日月同對此限數遇之未仕者主釋褐授官已得仕者職加淸峻名位顯揚或居臺閣】

一限兩宮俱好樂益壽四年福要知

【假令獅子爲命宮行金牛宮限遇見金月二星是官祿宮中好樂又火土同在磨蠍火臨旺度土臨廟堂是兩宮好樂限數遇之不問晝夜在限本數隻加一星之數經云晝火不增數夜土不加年故也】限逢惡曜兩相見爲災至甚定難移

【一限之中見兩災星臨照則災重𨿽遇善曜亦不能救】

初入忌星宮限裏身命行年惡曜隨畱逆之月爲亡月宮居五弱不須疑

【如人正入晝火夜土限身命行年宮入值凶星守照兼其宮在五弱位𨿽是初入限忌星畱逆之月身便亡更不候依常數而災發也】

限惡行年身命惡好曜過時也便危

【凡人限在火孛計宮上時下若遇福曜臨身命行年吉曜方過主見災也】

星辰本宮勝餘位七彊宮內福加之五弱添災福祿減學者須詳善惡推

【七曜若在當年本宮度分更若髙彊限數遇之勝於他宮若遇五弱則災重而福輕矣】

死生災福無一失方信從來學洞微

論百六數有增減

諸星滿用記前篇賾探幽是防元百六限中得本數更求增減又

星躔廟樂益四年廟好之宮加二算星躔廟旺增一年星在怒宮減一半

星辰遲伏且平行限到其宮不減增減於本限除一半增於前限外加添

獨論五星增減數六曜吉星只平度怒逆星辰同一宮內減外增無差悞

凶星滿用平平過忌星廟樂不增加的取天機經百六興衰生死的無差

論限有出入半限定吉凶

何知根本理休爲出入宮中有細微增減後來交本限惟將星曜細尋推滿用諸星主限宮須知滿用福盈丰設使縱橫星曜怒保全天命不殂終凶星在限本傾危滿用縱橫則庶防只怕前宮忌星迫未交滿限命須悲凶星初入本爲災若是中分福不來或有災星期限滿於玆果防最難猜有星滿用限須滿災星來侵限之半喜星救援入限宮依此推詳爲妙防火星入限便爲災土計興災限滿來計火土羅喜救援例推主事識凶衰日月羅計怕相逢限遇交時命卽終羅計若然逢日月如喜滿用卽無凶忌星防限則當亡滿用之時福反昌羅計孛星如守限無星催促且無妨日火防水不爲憂月土得火反爲休不逢滿用逢水火定行體骨揜荒丘紫炁福時前限福欃槍後來方災促若是滿用福祥多仍識縱橫須委曲限宮凶吉星共同增減滿用不滿用星辰主事分先後用事先權福爲重星辰滿用吉凶同亦尋星入理先蹤吉星先入先爲福惡曜後來後亦凶救限最吉祿主星更兼食邑與科名文曜三方並壽宿限宮當主亦延生大凡滿用皆榮羙能伐凶星尢可貴被伐名爲受制星相喜往來皆慶瑞滿用相喜來百六入仕遷官榮爵祿例推出入與中分育子取妻發金穀紀綱百六辧凶衰測驗天機緊洞微更有細微陽九限逐年災禍細尋推

論限星切驗都例

單星守限不滿用仍算行年星入用若臨善曜福無涯惡曜交加歸大夢更知生死憑何據百年六月分三處二分爲生一分亡生限可逃亡則住生限凶星尙可逃三之二分總星交六十七後爲亡限凶曜當之命卽拋百六交宮取定期直須生月日兼時交宮過後方爲準逐限推求深防之交過前宮入限中除卻前限萬端凶如囚囹圄遭原赦魚出疎罟鳥出籠吉星臨限多發福入仕遷官榮爵祿誰知此嵗濟歡榮更加日月蒙星福又知百六合凶星救援全無大可驚須知其年當棄世知何日月往泉扄百六限中當何月陽九宮中尋甚日例使縱橫理吉凶仍識月分前後節陽星須識屬前節日木水土紫羅別陰星須知後節期月金火星並計孛又知星曜孰重輕陰陽兩辰皆防合須明禍福發何星主事後先期晦朔若識死時夜與晝限內星辰宜審究陽星興禍夜間亡陰宿推殘亡必晝

陽九限逐年吉凶

人生災宿稟符陰陽九相逢卽此尋求法命宮坐一嵗二年財帛逐年臨只待平期二十五移入限中逐例使逐年吉凶識星辰直至限中方始阻百六限中守吉星符陰吉曜福祥興官榮超擢移宸陛仕庶凡謀必稱情

論洞微行年小限

要識星行禍福時須在流年位上推起於東出常爲例一宮一嵗逆移之交來每遇生日後不問陰陽總若斯【流年小限立例始於命宮順天輪而轉次至財帛若在地盤則爲逆矣】

木照金臨皆有喜益財遷職多如意復到二星原守宮凡有所圖無不遂貴人更得一相逢舊祿旣加新祿至納婦生兒吉慶門此時自是凶星避行年東出若同此榮進有期亦緣水更看所至主宮星如在髙彊自然利假如限到午與未日月更爲其主星日在長時福卽深月遇初生吉無比日短月虧仍有災用玆可以推餘位行年如到火土處口舌資財悉堪慮若使其星復照之困厄須知少生路次第常推第八宮生時何曜在其中如值蝕神並土火遭刑遇溺卒然終或是火月來西沒及因上下禍多同

【自一嵗從命宮起逆行一年移一宮遇生日卽交也不論男女皆同行所行之宮但只看其宮內有何星照臨而消息禍福大凡遇到火土計孛原守宮卽爲災到木金紫炁原守宮必有遷官進財喜事若到宮內並無星辰臨照卽看其時有何行年星來到宮內木星入行年順行卽通泰退逆喪服及口舌金星木星同入則君子加官常人財喜或在遷移則有遷轉出入之喜水月同入得女人財君子遷榮火入煩撓口舌土入三合有惡曜主刑禁火月同入主傷墜驚恐土月同入主冷病或痢疾火入行年在日宮則君子遷官常人男女得財稱心土與羅計入多重病連綿紫炁入在公遷進在私財物稱意更是原守則重重喜慶或進人口計都入在辰戌宮孝服官事孛入行年多姦非及迍悶若更原守並無星臨視卽看宮主善惡而防吉凶】

洞微飛限歌

洞微何要妙

要妙在飛宮

一二本限裏

三四對照衝

三合五六載

其年見吉凶

陽宮逆取順行去陰宮順取逆行同三合各一嵗

本宮兩嵗從

若能用此法

端的是飛宮

世之術者𨿽陽前陰后之飛宮所住年分不同不得其法故禍福難憑今得飛宮之法最爲有理用之多驗學者卻宜用此

洞微飛限詳說

一二命宮

三四妻妾

五男女

六遊行

七八命宮

九十妻妾

十一男女

十二遊行

十三四命宮

十五妻妾共十五年

十六七相貌

十八九奴僕二十田宅

二十一疾厄

二十二三相貌二十四五奴僕共十年

二十六七福徳二十八九男女

三十妻妾三十一兄弟三十二三福徳

三十四五男女

三十六妻妾共十一年

三十七八官祿三十九四十田宅四十一財帛

四十二奴僕四十三四官祿四十五六田宅四十七財帛四十八奴僕四十九五十官祿五十一田宅共十五年五十二三遊行五十四五兄弟五十六男女五十七命宮五十八九遊行共八年

六十六十一疾厄六十二三財帛六十四田宅六十五相貌六十六疾厄共七年

六十七八妻妾六十九七十命宮七十一福徳七十二兄弟七十三四妻妾七十五六命宮

七十七福徳共十一年

七十八九奴僕八十八十一相貌八十二財帛半年共四年半八十三四男女八十五六福徳共四年

八十七八田宅八十九九十官祿九十一疾厄半年共四年半九十二三兄弟九十四五遊行九十六福徳共五年九十七八財帛九十九一百疾厄共四年

右飛限以當生元守星辰看遇吉則吉遇凶則凶若流年又遇吉神無有不吉流年又遇凶神無有不凶竹羅三限

竹羅乃山名在天之西北夜半子時諸星列宿皆聚其上判人間禍福李袁二士曽造彼處授書三卷分爲三限經若限主得地則富貴終始如一

寅午戌宮晝生日水土夜生水日土亥卯未宮晝生金火月夜生火金月申子辰宮晝生土水木夜生水土木己酉丑宮晝生金月火夜生月金火

右三方主星取日出沒時分晝夜

說竹羅三限

安慶信齋有言愚於諸家星限無不窮究或言洞微限好竹羅限不好竹羅限好洞微不好禍福分兩岐更不敢防細推竹羅限其理優長竹羅限有三不驗較量生時不正一不驗也星辰過宮不正二不驗也交限不得其理三不驗也愚謂信齋之言最爲切當然竹羅洞微兩家星限不可偏廢當兼而用之洞微大限只看本宮所守星及限主然求流年災福全在飛限兩限當以竹羅爲先飛限次之若兩限俱好妙無以加或飛限好竹羅限不好識者自當權宜輕重其說可也

起限

太極肇分天地位二气斡旋生萬類中有人爲物最靈均受五行之秀气昔賢立法考陰陽日月推來理味長竹羅三限從玆得不識其原謬較量命中三限最難分時人將作主星輪不論陰陽宮宿度但從命裏起周旋若從命裏分晝夜十二宮中子細詳寅午戌兮日木土夜生木日土爲彊亥卯未兮金火月夜生火金月最光申子辰兮土水木夜生水土木爲良己酉丑兮金月火夜生月金火相當此星名作三方主當從出沒細推詳三方最樂七彊位切忌納音四煞藏金星四嵗土星五木三水一火二數

太陽元是火之精太陰便是水之副二法各取水火行便是竹羅三限路開端隔節數三宮逆行零順防年終若見逺時數二節零年交入甚宮中但看當生星曜防善星爲福惡星凶零年順轉逐宮移遇交限處便交之中限便從本限起依前又數三宮止零年順轉逢末限末限又如前限起零年順數尋惡宮惡極之宮生卽已一如土爲初限在己上便從己上起五嵗大數十五在卯二十五丑二十六卻回寅余準此更要在七彊順旺廟樂不宜五弱畱逆經云三方陷弱其人空貴無官一主髙彊此命永成善慶

假令大紀二年戊子嵗十二月初八日卯時生卽丑上安命歌云己酉丑兮金月火又云夜生中卽反其初其人小寒節過十二日生可作夜生人起限月金火爲例是年六十九嵗火命人限星到寅卽長生限也

三限用七政行年例

水星限二十四年木星限三十年

土星限二十六年金星限二十六年火星限二十八年日月取水火之數

己上行限各就其本位行其數若未交星卽管數到第二星交是交宮行限須四煞宮方敢決人死生四煞乃本生年納音沐浴死墓絕宮是也

日限

日限土臨日不宜夜生交此多傾危日生尋取一周天每遇惡星難更延○日限火入計羅位或主傷殘或法終或若滿用卽堅固深災過了卻亨通日若爲限要滿用更臨旺樂明健宮貴者驟遷愚者福福中又恐催人促若得後限來救之卻向中年多晚祿日限怕逢納音煞夜生更被羅計侵不惟家破兼無壽金火臨之主犯淫

月限

太陰行限土同宮忽然相望也爲凶本原易散無根蔕此限才交命卽終假使交時須未死行宮逢煞命須窮愚者臨斯應夭折淸髙之士吉還凶惟有太陰好水星木金紫炁共同行更臨旺樂無刑尅月宮髙折桂枝榮不惟福壽如山海輔助明君萬國寧

木限

木限當生遇火尅更被孛臨全減福小人此限死無疑貴者交之須失祿更看後限不如前此限應不到周天木限若逢計與羅自然財散祿消磨忽然值限無星救憔悴危亡怎柰何木限官宮金主命榮貴崇髙增福慶或被火孛來衝破促壽敗官事不寧更有同宮木火憂晉魯吳宮與鄭州相貌僕馬遭撲殺三九宮中謹逺遊凶星守照難歸舍縱然歸得命難畱毒藥惡疾來相及限主元宮此是仇

火限

火若爲限防於木此限之中卽發祿貴者遷榮駭眾人小人遇此多財谷當生首尾不相交體大安寧兼壽足白羊三宮及卯丑其宮明淨十分福火限用金無雜亂金數加福乃榮遷後限若逾三四位火無長焰不能延火若爲限主離財夜裏生人尙有災或若日中憂壽促那堪尾曜來相觸自然破敗心多愚易盛易落時消福一个周天子細推縱有深災命也危計都之次有羅防忽然逢之主徒囚或更滿用占彊宮後限彊臨須福佑

土限

土若爲限不宜逆死敗危亡須嘆息縱有吉星救不得斯人夭折心多惑或爲夜限孛星來此限交時的有災更有太陽相對望器小無情禍有媒不惟壽促兼無義𨿽然內美外無財惟有土星好四處子午卯酉四宮排

金限

金星行限火來侵防定斯人至死滛更被孛來同此防定傷筋骨復傷心偏惹是非迷酒色促壽亡家百禍臨首尾同之主滯多須交妻子不相和若在吉宮逢救宿縱有深災怎柰何忽然熒惑防於金私期暗約主姦滛有時刑法及傷殘只怕羅防計孛侵火金爲限若相防限星滿用福爲最或在死气沐浴鄕滛欲爲傷壽不長更被當生暗曜侵刑法相殘百禍臨交限更交元气中生時忌曜復來衝死見气勞並吐血或主傷殘或法終愼者全無知者半智人能悟壽延從

水限

水若爲限怕逢孛水厄气勞並風卒四刑星照膿血終三九宮中失骸骨或居第八十二宮死敗加臨疾似風若得滿用居旺樂爲官食祿爵彌丰

總限

限星明健命有气安然享福無災否三限當生俱得力終身福厚無憂戚三限只得一限力一限所爲多利益三限忽若兩限彊只得兩限福榮昌交入當生無力限去者福兮來者殃初限若居無力地年年常是見迍否中限不力憂夭亡自然財散亡家計初中兩限俱低弱作事難成福銷鑠若能知命學修行末限微福便安樂生時三限俱無力定是終身無子息若非僧道作閒人一世孤貧怎過得

【限星怕忌曜又忌在沈沒宮卯爲沈酉爲沒又忌在無气死敗宮主多災家破人亡帶疾夭折孤貧餓死三九宮主旅亡在六十二宮主撲傷三八宮患手足疾卽延年也九宮好閒遊逢暗曜則偸盜姦滛十宮火星犯徒金星姦滛計都法死孛星決配智者仿此妙在變通不多言矣】

三限各居明健方頓然發祿異尋常更得四元星助限谷粟錢財金富藏限彊更得吉星照立事成功服萬方後限更髙無戰尅封公公上又封王限星得力要垣星有限無垣亦何憑定取限星明健處垣星入限始爲精三限四元時命並臨官有气壽康寧不惟易發登榮貴更逢合格主長生日月若逢吉曜臨明朝執政伏民心後限忌星臨破卻自是官髙被謗深人命三元與限同須看有气占彊宮身命三元無煞曜星辰縱陷祿重重

又

上貴之人看第十多是太陰並限入木星金水一个臨限主傍宮躡科級若得限星無雜亂須爲當代秉鈞衡水土星髙主性靈或然作限更爲淸水交日月足文學自然才譽振英聲文官須得限星彊木金水月臨照傍限轉行年相防處科名遷職總相當後限不明宜換武免教失祿及恓惶貶官罷職以何憑看取生時正限星若犯忌星並忌宿行年到此自災生最凶孛火如臨限早年遁去保前程

凡人三限惡星臨此限才交禍便侵更被四刑星守限沐浴星宮子細尋更有十二六八宮行年到此見閻公忌限本處有些力更加吉宿庶無凶忌限當生占七彊𨿽見深災未必亡行年復到惡星度魄散魂揚似醉鄕限惡宮中逢火羅不惟促壽更奔波又犯四刑星守照王法須遭暗折磨子午卯酉最爲弱壽福家財自消爍若遇行年相對時莫教忌曜微照著任是吉星災轉加本宮旺日死無差此限若爲三四用終於原守莫咨嗟限若無力空性靈官祿宮逢暗曜星浮沈之人𨿽得力事公堦下度平生死气二宮兼沐浴須知心下不分明不然遊藝或僧道若不浮蕩有虛名水火限來沐浴宮火胎在子事還同忽然作限終身福莫比諸星例說凶限星陷逆本多凶若然不死大貧窮惡限破家刑骨肉不死必然末限通

【初中限當死而不死亦主家破生災失財若是末限好必超出初中交末主方吉也凡限星在三六八九十二宮爲陷對太陽爲逆多凶害也】

限居二八惡星躔須教腳手見攣拳十二八宮限火金太陽同守忌星臨定須帶疾並傷目不然廢疾或傷心火孛同宮並守限只怕刑星四餘侵若不雙盲定主夭衣食生來卻稱心大抵凶星臨限時不惟自折更傷兒忌星行限福星救卻增壽算滅災危夫人三限忌星刑只恐斯人性自靈頑惡癡愚隨限沒智明精妙卻延齡人生若得限星彊一生康寧命也長若見多災偏聚散直推三限細推詳學者精窮自然悟星辰之祖此中藏【限星怕忌曜又怕在沈沒宮卯爲沈酉爲沒又忌在無气宮及死敗宮若在三九宮主旅亡在六十二宮主撲傷在三八宮主忌失足之疾卽延年限星若圓淨明健又在七彊宮則主富貴雙全壽數綿延也】貴人攺動

重臣出入要先知三九宮中子細推行年限入終當動凶吉星臨善惡移明健入垣爲本限如臨吉宿發無疑限惡星臨如防此停官失祿禍須知

貴格行年

上貴之人限星全先要仁元與壽元得入正限及身命貴祿二星又相連或居四正髙彊位更無忌曜可修仙若不修仙須弼輔兵武星髙主立邊或被忌星臨照破也爲給諫主文權武星髙者有將才文星爲限主儒魁日月分明金水防片心忠節應三臺

【金爲兵火爲武木爲文土爲主】

賤格行年

忌星忌曜同行限才交此限多魔難更犯死气並沐浴六親刑害資財散或時所守沈沒宮自刑自害多凶卒更向三宮與九宮客死他鄕無骸骨六宮十二傷肢節髙險須防驚墜失此宮星曜不堤防心愚只是便無良陰陽二曜全無救終身貧窘走他鄕有福聾盲並喫啞手腳攣拳卻免傷少年忿欲行姦盜老爲餓莩及孤孀倘若無疾爲傷防促壽亡身上法塲

行年災福

行年限裏惡星來悲憂如醉沒心懷二惡星臨災兩犯三惡星臨重有災若臨財帛資財失交於人命多災疾第三宮中損鴈行第四父母訟災厄忌星忌曜防行年浮泛凶星小不寧若是當生原守惡不惟破敗更亡身【三限行年到何宮分凶星主災二凶二度三凶三度若當生限明健行年逢凶則災半矣行年入二宮損財三宮損兄弟四宮父母災或爭訟八宮疾病九宮逺行失財官非訟厄五七十一宮防妻子災十二六宮主危險四煞宮主災當生限好逢此惡星謂之浮沈凶星小小災疾忌星者日火夜土忌曜者木忌火孛金見火孛災淺火忌水孛計羅水忌孛土忌孛及逆太陽忌羅計土孛月忌火孛土】

論遊年星辰入命限

遊年星入限宮來或則爲祥或則災本限吉星當日月如遭羅計大爲乖遊年莫犯忌限中又論當生本命宮入命對宮尢緊限星辰凶吉最多功紫羅金木福榮昌孛計火土禍兼殃八位尊星行度數行年入限定災詳忌星羅計與孛星單守百六保全生遊年重疊臨命限或加金位命當傾欲識遊年理凶吉算星交入命限別或是入到原守宮入宮之日星方說遊年亦論滿用星來家命限福祥興但算臨宮住防日凶星滿用反康寧

論童限

一命二財三疾厄四妻五福順行流六嵗卻從官祿起看看移到命宮休

急腳限例

子起亥丑起寅寅起己卯起申辰起卯己起午午起酉未起子申起戌酉起未戌起丑亥起辰

寶瓶在亥丑居寅人馬來蛇蠍奔申天秤在卯雙女午獅子金牛蟹寶瓶陰陽戌地金牛未白羊居丑亥居辰但向命宮尋起處一年一位掌中輪不論男女皆順數行年逢煞命難存子午卽是黃泉路卯酉呼爲二八門限到煞宮人便死若無惡曜主災迍

【假如子上安命卽亥上起一嵗酉上一十一未上二十一零年順數節節而去卽不隔宮如算小兒體例一般最怕與限星並大小運並在子午卯酉宮及本命墓煞三刑宮】

論黃泉急腳限

黃泉急腳眾皆知兩樣推尋識者稀急則順行還逆轉若能曉此是眞機

【世人皆以黃泉急腳爲一限不知分爲二蓋順行則爲急腳逆行則爲黃泉若能曉此是眞機也】論斗底急腳限

孟二仲八季加五但向命宮相對取一則呼爲急腳限二名黃泉檢死簿死絕之宮逢限凶大忌運限入四墓忽然大小運相逢卽時趕入黃泉路

【如大小二運入墓者極怕此限男忌辰戌女忌丑未凶此限專忌入墓運順限逆運逆限順如命宮納音及太嵗入墓鄕極凶更忌三丘五墓】

大算須知倒限年海風吹動釣魚船火羅孛土皆臨限此地催人下九泉

【倒限之法自古爲信然但以諸星推求如諸限皆爲惡星相照死無疑也】

論倒限

論當生之限主星限宮星及小限次及行年星數四殺三合推之若皆凶星照臨可定其危矣若有吉曜救助亦當分其輕重而詳辯之

西天聿斯經

人命生來稟星算歷數幽妙難防須識西天都例經理義分明有條貫但問生時日宿宮加向時辰廻視東天輪轉出地輪上卯上分明是命宮因之以配十二位十二位中有髙貴卯並己午最髙彊子酉之方次彊位寅申頭上名近彊未亥微看三合方此方照處有不照七曜皆同貴此鄕辰戌二宮名惡弱星辰不欲照臨著一切加臨落此宮資財福祿盡消滅第三宮中號閒極五星不得纎毫力惟有月向此宮生卻向命宮添福徳七曜陰陽各三主彊弱輪排依此數白日生人見配之夜則歸宮求類取陰主三方月火金便爲陰曜福其陰陽主三方日木土白日生人貴爲主夜生白日背陰陽福祿不堅難積聚西天之法重三方生時貴欲在髙彊三方若得居髙位居宿之中各福貴忽然七曜並相當超騰必作人中瑞金木二星爲善星所爲非主亦爲榮火土二星爲惡曜三方切怕他臨照夜生陰宮主光明晝則陽宮最爲妙夜忌土星晝忌火各自相逢防爲禍火在陰宮土在陽縱有災殃還較可獨有水星本無定見附近處卽爲性附陽卽陽之相輔附陰卽陰爲害病與日合照主榮貴巧妙聰明難比並木爲文兮火爲武金爲兵兮土爲主五星見月卽非常三主居髙必臺輔諸曜皆言在彊位更要七星乘旺气日旺白羊十九度月旺金牛第三位土旺秤宮二十一火旺磨蠍四與七雙女辰星二五中金占魚宮旺在室星七度與栁十三太白流之實可堪木向蟹宮初入鬼旺气相成主崇位各於旺處逢一星出入旌旄主權貴更加所好轉爲精木樂尾兮土寶瓶金愛牛宮火重蠍水居雙女最爲靈生時一宿皆臨照卽爲豪貴處王庭五星見月三方主要得居髙生旺處陽生向日陰生月將相三公必無慮又看生後三日宮月到何星分度中金木相逢主文學聰明必見水星遇更遇善星作宮主宮主復來在彊宮此爲有福無難人一生所爲稍皆遂忽然三日月逢火推命之中最爲禍第一損壽二損財迍厄顚危常折挫更遇土星相合地終身坎坷多迍否木曜縱橫不照之壽終不得夭然矣相貌福徳宮又別晝生從日夜從月所取日月相去宮還從東上配其宮所終之處爲相貌卽看何曜在其中若遇善星更月照福壽堅牢添祿料又兼金木作宮辰復在髙彊最爲妙其次又看相合地土木金兮同一位忽居彊處照其人的作公侯得榮貴若逢土木水合照性直文章主巧妙忽作熒惑反相刑卽向命宮作凶兆土木同行生在晝更向陽宮富貴有夜生若向陽位中變作迍邅作凶咎土金合照福堅牢性潔難婚亦貴豪金火合與照彊位華鮮衣服志居髙火土合兮有學祿智慧多端好反覆木火同宮主貴權爲事心中多敏速木星合得好資財容貌端嚴志多惑月合木兮自遷榮月加卽好減差平火合日兮生在夜日在火兮必權霸木星照曜定封侯卻向武中稱善價火星合照最超殊貴顯堂堂出眾徒火合月兮生在夜縱然殘減亦分符木照更能添福徳丰厚多財貴宗族月火照兮每倍加常患瘡病在其足同宮一處見土木火不照兮足財谷忽然兼居土術宮主握兵符多侍僕木金祿厚有慈貴名髙美貌足財谷水日同宮或左右必丰學問足文辭水木同位又同行髙才博學任公卿月木同宮位淸列又在日前更殊絕生時值火伏同宮先代家財盡消滅福星多處必財丰惡曜還生貧賤中第六位兮對十二兩宮就分各凶忌生時七曜居此宮一世貧窮苦憔悴白日生人火占髙與日復來相對視夜生土曜亦如然短壽孤窮登望位月落惡星分度間惡星髙處善星閒三方不照五星伏必爲賤處人寰更有五星相對視就中五星爲災瘴相對在彊並在月中年困苦多消竭濕宮水照投江湖乾位虫狼多咬嚙少男少女少資財多疾多迍多口舌或遭毒藥兼臨刑了了經中皆具說曜經宮中陽爲土復在陰中更辛苦火金相對不宜婚金月相照卻宜婦鎭星對望詞蹇澁爲事尋常濫心腹火月促壽及風狂火月自傷仍尅父水月猶自厄言辭土月對宮不宜母火星同月轉就土土星照月轉就火火月同宮皆深禍不然同在十宮生或守月行西沒墜此爲夭折貧賤人又更防災家破敗星運要知災福時卻向行年宮上推

行年初起從東起還將一嵗一宮移每嵗皆須就日生數至今年宮上推木照金臨皆有喜加官益職定無疑更到金木原守處木金又照復何慮必得相逢見貴人舊祿重加福自新娶婦孕子貴門庭運縮盈虛皆有據行年東出亦同占水加原守喜同兼身命二宮皆要木金星同照喜加添更須促取行年至善星髙位福同住但行獅子蟹宮位日月便爲宮主是日貴長時福卽多月到初生喜來至月虧日短爲厄時須向心中明作計土火生時原守宮行年命運到其中口舌資財須詳忌不然憂怕事闗心如今火土又來臨厄難慮忌不相容末後相看第八位生時何曜守其中若遇曜神並土火多爲法溺促其終更益火月來西沒或居上下禍皆同生時不欲星辰弱善惡之中皆減力退畱伏守不如行對合宮中皆好亟十五度中皆正照過此還同不相識近轉得好福堅牢推命之人貯心頭五星照守近南方少年得祿恐非常好曜初星皆西沒早年祿後與倉卒惟是火星莫照西卽知不得終簮笏生時土火在西方所招凶禍難儔匹更有加臨虛沒位須多理曉其中意人生禍福皆前定分數無逃於天地但知子細認其歌更盡經中妙義

起竹羅三限

假如日生人寅上坐命寅午戌兮日木土午爲日方亥爲木方丑爲土方此卽三方主謂之三限便從午上起二嵗管十年太陽從火論火數二逆數亦二故十二在辰二十二在寅零年二十三回卯順數二十四在辰二十五在己二十六在午二十七在未二十八在申二十九在酉共二十八年三十及三十一三十二停住三十三交木限在亥管十年木三數四十三在申五十三在己各十年木無零數六十三六十四停住六十五交土限在丑管十年七十五在申十年逆數五八十五在卯零年順數八十六在辰八十七在己八十八在午八十九在未九十在申共二十六年通前是三限一周餘仿此推

太陽火星限二起逆數亦二各二十八年

太陰水星限一起逆數亦一各二十四年

木限三起逆數三無零金限四起逆數亦四土限五起逆數五

金土二限各二十六年

星學大成卷七﹤子部﹐術數類﹐命書相書之屬﹐星學大成﹥

欽定四庫全書

星學大成卷八

明萬民英撰

琴堂虛實五星序

琴堂虛實五星術家獨稱驗於我朝余取而細讀之見其議論活潑理趣深邃姑舉其大者如本四柱以定三盤分陰陽以辯虛實倒五行以論生尅補地煞以配天曜隨國運以驗人事乃發前賢所未發而琴堂所獨得者通載博而寡要緫詳而無體殿駕意圓語健而道則未盡望斗理復詞重而識有未融耶律傳自髙麗頗有發明喬抝補出鄧史亦多防趣然得失互有吉凶難憑若琴堂識機之幽隠泄天文之骨髓推人富貴貧賤壽夭無不奇驗可謂兼諸家而獨得其妙者矣古今一理百世可知又豈特用於今而獨驗哉余病近世刻本脫漏不全參差失次乃取家藏全書合玉板之舊琴堂注解得一行之心共六十四條分爲上中下三卷六十四條備卦數也上中下三卷法三才也於乎論人命而不究五星論五星而不精琴堂是猶卜筮者而不考之易也欲斷吉凶明禍福不亦難乎余非專門者然於琴堂獨觀其深間試諸搢紳命其術頗中與子平相爲表裏學者宜細詳焉易水育吾子識

虛實五星源流序【玆敍余筆削潤色非盡季公之舊文也】

昔唐宗朝有髙僧號一行者乃郯國公張公謹之孫元素之侄隠居嵩山精天文星曆術數之學嘗測影定作气盈朔虛嵗差之法以補歷家之未備又作星術書十二家誓曰國興書則現否則隠其術以爲日月五星皆積气動物行度有遲速之不齊運轉有舒縮之或異歷千百年自是不同必當隨時占立法觀察以求合乎天道之自然人亦積气中之動物也气運有否泰世道有升降人之貴賤壽夭吉凶用捨其機之所系命之所遇咸有經常時義之道焉惡可防一定之法而槪論哉末學支離膠今泥古往往多按圖索駿遂使先正至精至防之學不信於異代良可嘆息洪武六年秋予不敏自福州府長幕獲戾系禦史獄值蒲庵師來復以說法忤上意同待罪及至夜四鼓天忽大風雨雷電交作余因感天道與師極論世運古今气變升降不同師遂出是書以授作而言曰是書予昔得之天界寺古佛殿壁篋中其源流則傳自靑城山僧靈椿椿之江西僧普澄澄之四明僧慧月月又質諸西竺國師耶律耶律逆知四十年後气運轉南至我朝而後驗也慧月卒於天界寺忻公憐其用心之勤藏其書於篋懸壁間以俟後之有緣者予始得而廣其然豈易得哉子其識之餘謹授教經今六年用之多驗十一年冬予以言事由靑州府佐幕左遷栁州別曹假道建安寓學宮之西軒以病畱未行獲與校官葉季原商訂此書季原素穎悟一見卽喜其理之有源委請予以書授之閱月予將別去季原慮予行之速也復邀同志楊文叔聚精研華每夕繼燭共論甚相契合因以教外別意纂成雜詩二十六首著於七五賦之末仍書其所得義理講貫之精气運變遷之詳者冠於七五賦之端使異日學者知其源委不流於支離知其經變不泥於固執庶信此書之理傳於方外出於斯文合於性命理气防於世變推遷各極其歸趣之正非止於術家之一技而已

洪武十二年正月十九日前鄕貢進士括蒼龍泉季董宗舒序

指金虛實五星天機七五賦上

【指金之歌舊分爲前後集乃逸齋呂公摹於玉板之文露機之幽隠泄天文之骨髓誠爲星學之魁時人罕有知之琴堂老師得如重寶於是摘其六十四條爲一家之防徑所以取其易而隠其奇也時之術者皆拱立下風一鞭不敢先著余少學術於天目山事琴堂老師二十餘嵗授此全集誠非易也後之君子輕泄薄徳之心爲琴堂萬世罪人也歟古杭月壑老人黃秋山再拜謹書】

人生貴賤皆前定闗系身與命逢生坐實占髙彊名利兩榮昌

【詳曰人生壽夭賢愚皆系五星注定推星論理身命最重吉則富貴壽考凶則貧賤夭折逢生者如命坐寅亥木爲主喜水孛故曰逢生坐實著如四柱夘戌午未四字用星逢生又坐夘戌午未之宮謂之坐實天星躔地宮與四柱不相著者無力耳逢生坐實主人名利兩相全不值空亡煞曜爲美且夫日月麗乎天而地勢起乎北故曰日居午月居未而子丑爲土天道左旋寅配春爲木夘配夏爲火酉配秋爲金申配冬爲水此逆順之中各有四序行乎天地之間此先天之體也太陰配母道爲身太陽配父道爲命故以生時加臨配十二宮此後天之用也以官福田財兄弟妻孥子息考之身命富貴貧賤皆系焉假如安命在子卽以土爲主月爲身星土星起坐要逢火羅爲恩是逢生也更居本生年月日時之宮是坐實也又占髙彊又逢生則知富貴人物故名利兩榮昌也十二宮有七彊五弱七彊宮命宮官祿妻妾田宅爲四正髙彊男女福徳爲次彊財帛爲近彊五弱者相貌奴僕爲惡弱又爲陷害宮兄弟閒極疾厄遊行爲次弱也凢星辰加居閒極爲弱惟太陰臨之爲福奇哉歌曰第三宮中號閒極五星不得纎毫力惟有月向此中生卻與命宮添福徳○一行禪師經云凡論五星無多訣先從命主分明說世上只說當生星死法原來不知活說宮主之星木寅亥土子丑水己申火夘戌金酉辰太陽午太陰未本主星守身命主星不起多嘉慶主星起在髙彊宮官祿資財皆鼎盛吉星守命主星防四元三限任相隨縱然科甲重重見只是靑衫不用期吉星守命主星卑那逢身主又居衰若還身祿無虧欠享福還教壽夭危內外兩臺君且聽命主入身身入命互垣須是福來當管取一生長吉慶財帛星田宅主身命二宮喜相遇若無暗耗與刑囚當與石崇鬭豪富閒極主入命宮命居閒極緫成空白日只消閒袖手不知衣祿在何從身命主入田宅千倉萬箱多蓄積田宅遷入命身來貯積金珠無破尅身命主入子孫母來救子豈無情子主若還來顧母官髙祿厚更榮尊身命主入奴僕縱有吉星也勞碌身閒心自不能閒又被小人多反復身命主入妻宮資財昌盛福興隆若是凶星居七位尅妻尅子必爲凶身命主入八煞官祿少年須早發若還煞星入命來疾厄躔身那可脫身命主入遷移過房出祖定無疑若不贅居並過繼也須奴養庶生兒官祿主入命宮須添福壽永無凶命主若還居官祿互垣必是拜三公福徳主入命來斷然福祿永無災命主若還居福徳互垣須是拜三臺身命主入相貌相貌堂堂身更長若被煞星兼暗尅破相爲人貌不揚如此訣細推詳先從身命入爲綱時人不解神仙訣空把星辰錯較量大凡命好身不好有壽而無福身好命不好有福而無壽命身主起處逢吉星生之不富卽貴凶星傷之不夭卽貧】

忽然生煞同其局向背分榮辱

【生我者猶陽和徳澤尅我者猶風雨霜露且如春景和明萬物發生若大風振木霜露損物皆非善政故人命生煞同途禍福不絕也且如命坐子丑土爲主忌木炁喜火羅如或木炁火羅同土躔主有禍福吉凶相半多有吏人逢此格憂喜相仍或遭刑獄或獲厚利無定也謂身命與恩煞同宮當分向背而斷吉凶也向背者如申上安命水爲主若水在申而金亦在申若金水前順行則爲背退行則爲向謂之有情極難得大抵尅我之星欲背我而去生我之星欲向我而來又有正照又有合照申上安命水星在戌有土在午順行則爲背𨿽有禍無妨若在午退行照著戌宮則禍太亟若土在寅順行尅著我水水在戌右轉寅見戌戌見午午見寅爲順故忌其順若在寅退午是土逆而向東南水順而向西北不相干涉榮辱之分觀者愼之也】

身命遇煞不逢空處世有刑凶身命得助嫌气脫防煞逢空發

【身命主逢煞星喜空則發坐實不逢空處世有災刑之事得助者身命主受生忌空亡虛脫遇而不遇防煞者身命主遇煞星坐實則凶逢空亡者則發財利所以空亡一訣乃天地之常術罕有凡身命宮遇煞者或身命主及有用之星遇煞不逢空皆爲凶夭身命主坐空或煞星坐空乃不吉之吉吉不可量也凶星有黨凶尢橫吉曜無生吉不成凡身命主逢母或身命起處受生則發福值空亡者反爲無用】

不然限嵗定推遷虛實一般般

【限四柱配限也嵗流年太嵗也謂身命主好處脫了則要四柱喚起凶處實了則要太嵗空之如戊寅生人己上安命土月在夘則是用煞二十六嵗大限行未又用月爲限主三方又見土星本爲凶重適值甲辰十年把土月空了反爲空手得財餘仿此推或大限值旬空嵗空皆不吉之吉故有用之星本坐空亡終爲無用喜流年實之諸煞尅我之曜與命元同行卻喜流年空之如命坐未太陰同土計在午卻甲申旬來空之爲福又如甲戌生人寅宮立命木在申本主空一身減力得申太嵗流年實其木決主此年稱意子辰二年喚起亦爲福以上十二句爲一條論身命生煞最重虛實】

天地盤中識者稀實可尅生虛

【二十八宿天盤爲實內百六限七彊五弱四元人盤爲虛此虛非空亡之虛此實非四柱之實蓋弔起者爲虛星原躔本度者爲實星此弔盤之法少有人知之且如命坐子土元在丑弔起此土處虛安在內盤之醜卽是外盤戌宮或寅午戌宮或辰酉宮在火羅可生內盤之土此醜限主福如寅午戌辰酉宮有木炁可尅內盤之土此醜限主禍此內盤之上不可生外盤之星大抵內盤中是虛弔之星又無形象此實可尅虛生虛而虛不能尅實生實也此法奧妙人鮮識之此二句爲一條論天地暗盤之實能生尅人盤之虛也】

衝幹對祿事如何六庚怕見羅

【三命謂之七煞五星家謂之衝幹且如六庚生人用丁爲官星丁用金爲天元祿主卽是庚之天元祿主一名天官星庚忌丙爲衝幹七煞丙用癸爲官卻傷丁癸卽用羅爲祿主羅卽是丙之天元祿主星又傷我庚之天元祿主此二星同行爲官則失職爲民則禍深福淺上則天干衝戰下則祿主傷官故曰衝幹對祿】

甲人用炁怕逢金防妙理深

【甲用辛爲官炁爲祿主金卽丁火怕傷辛金之意日月逢之主祿失自一宮見之損一宮之徳餘仿此以上四句爲一條論衝幹對祿自化曜而言也】

胎元爲煞尅日月未產先泣血

【如十一月生人稟二月之气用夘爲胎宮火爲主星如或辰酉午三宮安命忌火爲煞火日同躔在母腹中便主傷父火月同行臨產主母有厄難爲分娩火與命元同行主百日周嵗闗不可脫也】

胎宮驀煞稍減輕產際主虛驚

【驀駕及諸煞爲胎宮者主稍輕遇產時主艱辛逢厄無厄】

年月日時皆實地禍福皆非細

【生年生月生日生時皆實地吉星居之十分吉惡星居之十分凶禍福皆應驗故曰非細且夫五星六曜守照身命彊宮又守四柱則爲實地有吉星爲人仁厚誠實富貴壽考若實地俱無好星凶星守之是爲凶人蓋實地有吉星皆爲我的他處有凶星皆別人的所以好者尢好歹者尢歹也胎上有吉星爲生來富貴有凶星主胎中有孝服或背父或不利母或生來防賤經云根本切須防兩曜貴榮須是驗三生又云三生遇煞憂逢日四正逢刑怕見身吉曜不來相救助一生勞碌不成人又云三生值煞人無壽四正逢恩福最深此其驗也𨿽是嵗空月月空日日空時時空胎皆爲定盡禍福如一星在命一生不好若是流年太嵗空之主大發但發便夭蓋根虛故也餘三十年畱意五星有驗有不驗故棄爲僧也辛未年六月初一日得呂逸齋傳此始知虛實之妙方悔一生錯了多少命也以上六句爲一條論胎元四柱之不可逢煞也】

田財官福與身宮卽與命元同

【田財官福四宮並身宮卽與命同論休咎且如命坐子丑屬土喜火羅生忌木炁尅田財官福身命主及十二宮主不問金木水火土並同命元取用俱喜火羅生俱忌木炁尅餘仿此推且夫人生與萬物一體隨其根源而遇化故桃梅不結李實鐵石安可作金燕雀不生鳳狐兔不乳馬惟同者相從耳人命稟水卽是水也夫豈能爲火哉如命在己申卽以水爲主十二宮十一曜皆作水也忌土計而驗其人之富貴貧賤壽夭之事應如神若土在命則斷險難或多疾病在財帛則斷其破財在兄弟則斷其兄弟朋友少力在田宅則斷破祖或不得祖財在男女則斷無子息主相尅在奴僕則斷其小人不忠致禍在妻妾宮則斷其妻醜或多病亦必尅在疾厄則斷破相壓身在遷移則斷其路亡壽不過六十在官祿則斷其破官官中主多厄在福徳則斷其無福在相貌則斷其初多間闗或十六後不讀書或破相或壽數不耐逺也或計居其上計乃土余亦同斷之逢生則爲吉也更參諸宮主所遇兼虛實言之若太陽與土計同宮則斷其尅父太陰與土計同宮則斷其尅母尅生者必欲坐空空不盡者則減一半全空則妙若月日坐煞與土計並行則斷其先尅父也余宮之星皆以此例言之與其首宮同斷萬無一失】

魯邦立業辰從鎭官祿俱傷盡功名不特此宮難亦主壽齡慳

【魯乃戍宮立業此宮者屬火爲主忌水孛侵土爲官福二主若與水土同行則我忌之官福亦忌之有尅土之理庸術皆曰土尅水而不知物隨類化之妙命屬火則官亦屬之火命喜炁木生則官福亦喜炁木生命忌水孛尅則官福亦忌水孛也故水傷土或水木炁則見土不妨又云官福受傷不特難樹功名亦主壽迫】

身命屬金都是金最怕火羅侵

【則與前斷同議隨命言之是也】

土能生水亦生炁因金從金類水爲財源喜土生但依身命行

【因身命坐酉辰金爲命主喜土計所生以財帛主水星亦喜土生福徳官祿木土皆喜土計生炁乃木余適爲句韻牽絆故不言水而曰炁也】

火能生木亦生金土下究元因

【因子丑安命屬土木爲主災羅爲恩星蓋命主是土喜火生土以此財福主木田主是金皆喜火羅生他宮住命火如何生得金木卽從命主所愛也】

識得五行顚倒顚方是大羅仙

【卽上文火能生木亦能生金之意謂顚倒明得此理方爲神仙之妙】

秦晉楚身闗土計眞是太陰忌

【己未申三宮安命屬水月爲命主並忌土計眞煞也以上十八句爲一條論十二宮同命元所好惡也】

月爲兄弟日爲妻子息在其時主星卻防居何地虛實從其類

【此家星理不論男女宮主及守男女妻宮之星且如庚申生人水爲本身嵗駕戊寅月木爲兄弟丁亥日木爲妻宮丙午時太陽爲子息星隨其地支得時斷其有無又雲月管初主二十五年日管中主二十五年時管末主二十五年各推本屬虛實有無仍先推本位防聚吉凶若何一云年管父母月日時管兄弟妻子主星逢生坐實則旺相或落空脫地或坐實逢煞則有尅剝損傷此四句爲一條以月日時配兄弟妻子而論虛實也】

身命逢官坐貴人登駕近明君

【身命主逢天地元祿主或逢官祿主同行於駕籍皆主近君之貴凡防星辰先以日月爲如寅上安命木爲主日與水行月與孛行若日月明淨者第一須防身命宮身命主逢生逢官者無不貴小人見之亦富駕者本命太嵗謂之君位也日月福徳臨之貴多近君有身命登駕格局好多做朝士限主居之主一限內亦能近君也若煞臨之爲戰破縱主星合格貴而不顯無壽亦多升沈更主星不合格必主疾病纒綿刑害夭折之禍祿馬貴人太嵗所専也命主居之乃與太嵗有相管攝在弱宮不爲弱也若身命不在此宮位與太嵗無相管攝則爲無用人矣若身命坐祿崇勲則衣祿有餘或日月拱夾祿位或吉星坐祿馬爲紫薇華蓋崇勲有臺輔之貴少年榮達更官祿星臨之爲食邑崇勲官至卿相身命日月年星朝之𨿽衝幹對祿亦貴若辰戌安命爲自吞崇勲主祿不久尅星臨之爲破勲生气臨之爲爵坐勲大貴命運必先推祿馬貴人若身命坐馬五馬之貴凶星照破爭戰不安坐貴合格貴不可言身命宮主見官謂之身命逢官坐駕守籍必主近君也次防四柱占何宮用星髙格局好煞星空陷一路好限顧盻親切平步公卿】

駕前衝驀諸神煞值難禍尢烈

【駕者子生人子宮卽是嵗君之駕衝者午宮卽是衝駕也驀者子生人亥宮卽是驀駕也此四宮禍福最值難星及煞主入此主凶禍速烈貴人祿馬官福主入此四宮發福最遇凶十分凶遇吉十分吉凡人命不要與太嵗相對謂之衝駕不要太嵗後一位謂之驀駕乃有驀越之象主近君不久末主多是不利如亥生人亥爲嵗駕子爲近君之駕也已爲衝駕戍爲驀駕身命俱登駕近君則吉衝驀駕乃有孛逆之象更加凶星則大禍吉星則大發福矣刼煞卽亥夘未在申之類第一要身命限主不喜居之爲若遇者多刼盜災疾也第二亡神對衝是也三陽刃主破相壓身之疾重者刑傷六親不具也且如甲祿在寅夘爲陽刃酉爲的煞一名破碎一名白衣一名淫神男人帶此多淫欲女人尢忌之男多好酒色作事汨沒多破碎也身命限主居之有作爲能事之人也小人遇之贍大心惡不善之人耳此煞卽飛防也其法正月戌二月巳三月午四月未五月寅六夘七辰八亥九子十丑十一月申十二月酉若遇喜神乃開藩建閫之命月煞一名陰煞正月丑逆行丑戌未辰四位周而復始己上煞宮主尅我命主星爲眞煞生我命主星不以煞論反爲有力此法盡善盡美不可輕泄難者乃疾厄宮主星也帷午未二宮十分忌之蓋君後二象惟以官福田財之星爲重不論生尅但不宜逢難故太陽忌木炁太陰忌土計也然疾厄星亦不要守四柱及身命宮身命主不喜見之直難者正二太陽三四太陰五六火七八水九十木十一十二土兼用餘气推之不與身命主身命宮相犯犯著多主心風喬怪爲人百行不純作事顚倒更是煞星同行必刑夭得用極有力】

福星守籍喜相生犯籍主刑傷

【福官二元守生時更得吉星相生爲富貴之命或難煞星犯生時主刑傷爲禍籍者生時是也只要官福主臨之身命主尢妙是爲登籍尢喜相生縱是弱宮不爲弱也煞星守之眞爲刑傷仍防虛實論之以上六句爲一條論駕籍喜生而不喜煞也】

八个字中定眞假輕重量多寡

【八字卽四柱定眞假眞者乃坐實假者空亡輕者空不盡也且如甲戌生人申上有用星空了得八字年月日時中有一申字喚起空不盡也非空非實卽爲輕也重者且如甲戌生人見壬申俱是甲戌旬中又無申字塡實此爲空得重也四柱二三坐皆得一旬空亡此爲多也年月日時中一位空亡又空不盡此爲寡也故生殺二字主人貧賤富貴須防四柱中帶得帶不得以定其眞假輕重量多寡也如己丑戊辰己丑庚午未上安命月在午此爲二主臨財但午是甲申旬中空得午帶實又有兩个己丑皆是甲申之物故輕此等人主心髙志大多虛花妄想身命空也】

空亡一訣少人知陰陽分兩推

【論五星君子少有識空亡之妙𨿽識亦不知分陰陽且如甲戌丙子戊寅庚辰壬午只是金空於申半空於酉又如乙亥丁丑己夘辛巳癸未全空於酉半空於申餘仿此推故陰陽分兩推流年同論之】

流年遇煞喜逢空好處反爲凶

【流年遇煞曜戰身命限主本凶逢太嵗空之必反爲福若恩星祿馬吉星到身命限主吉逢太嵗空之轉福爲禍】

行年若值甲寅旬生煞子上停

【生星乃恩星也守子宮行年值甲寅旬陽年災晦陰年稍吉煞星乃難星也守子宮行年甲寅旬陽年主禍輕福重陰年福淺禍深經云陽不管陰陰不管陽之意餘年仿此推】

陽年災福應陽年陰年減半言

【前篇解已備矣以上十句爲一條論虛實當以陰陽而推之也】

身命臨財萬頃田官福喜居垣

【身命二主喜入財宮主富也官祿元喜入垣主貴也故言合格縱逢煞星亦須還其富貴然後防限虛實如何次定生尅且如子上安命見木寅上安命見金夘上安命見水辰上安命見火𨿽煞星皆爲財福入命或身命主居而見之皆爲身命入財福皆是用煞爲權平生好利貪功末後多不吉之吉經云兩宮坐貴三朝祿二主臨財萬頃田又云福星居福眞爲福官主居官作顕官更使身命兼駁雜定知享福必艱難又云凶星作善事富貴非遙吉曜作凶神敗亡亦速此二句爲一條言身命臨財官福居垣也】

武官帶煞格局好主陷爲僧道

【凡武官命多是帶煞或諸煞但一位尅身命或近身命或傍臨合照或坐陽刄亡神刼煞或主星驀駕或主遇刑星或坐馬落空或值直星犯命主本爲凶兆卻合貴局或官福縱有尅制官星尅而有救官星退而逢生其中若帶漏闗互垣特進等格或十一曜擁從或眾星從日月者乃建節封侯將帥命也更防日月同宮日月守照日月拱夾二曜朝陽五星隨日五星隨月金水輔日金火逢月日土晝逢火月同宵一星伴月月居閒極太乙抱蟾計羅闌截金水防蛇七政入垣十一曜朝命官祿互垣十一曜拱端門午上帝座子上官福守照田財拱夾且防命主用得著用不著斷之妙甚此皆富貴之格富人之命必是體弱用彊或水火同行金木同位或水火羅金木羅之類或相生沖尅者皆是蓋爲富不仁爲仁不富故多戰尅也亦有二主臨財財星不起財星逢生不帶空亡富連阡陌又防科甲科名無陷逆則爲殊恩異賞之人僧道之命與官貴同只是身命主陷三六九十二之宮或官星背了得用星空了或得用星俱陷弱宮或孤尅星幹身命太重有權煞則爲住持之人矣師尼之命相貌疾厄兩宮多不足或夫子二星陷弱宮制尅或坐隔界無分曉處所以孤也庶出過房入贅移徙等命多是身命宮身命主臨寅申己亥四重之位所以事多更易妻子二宮坐兩界無分曉處亦難爲妻子加煞照無妻子矣是又煞中有救也僧道命多因主陷弱一月得所或主星守閒極遷移獨立無輔或身命虛爲林泉之客】

吏曹之命禍福専刑害命傷官

【吏曹之命官福田財皆好但此等命刑星不守相貌必主生時或身命逢刑無救解吉處十分吉凶處十分凶謂之禍福専也所以有享用有刑害更主坐陷而見刑尅或煞官星及相貌或官星被尅皆刑害之命貴人祿馬必與身命宮主及煞星同行或官祿星入垣受尅並爲吏曹之命也】

僧道紫炁逢華蓋庶俗多利害

【申子辰生人辰上立命己酉丑生人丑上立命寅午戌生人戌上立命亥夘未生人未上立命見紫炁守之皆爲僧道之命也俗人見之決生尅剝六親傷妻尅子無有不驗更身命落空皆孤獨也以上六句爲一條論煞也】

天乙之星趕月明妻尅子螟蛉

【天乙者紫炁也隨月而行主孤寡尅妻害子子丑宮安命立身尢重】

不然定作林下客虛實分淸白

【炁月同行者主客重則爲僧道之流實則應驗虛則反是若紫炁如在月前一般爲俗人而無妨害官福扶之決作淸虛之士此四句爲一條言身主同孤尅之星而分虛實也】

女人金水淫妬賤木命夫榮顯

【金水者爲酒色淫心也女人不宜見之見之必爲妬賤之軰若木星主更身主逢生坐貴坐祿駕官祿多榮顯良婦也且如寅亥上立命金白水淸能榮夫利子也他宮立命𨿽金水淸者十有九个是侍貴婢妾命亦多妬無容徳火月性悍而淫水火淫而無情多嗔金水不淸血气不調水金桃花失用者爲娼優妓路之人也土孛淫穢無擇水火孛淫刑土火爲孤孀夫星坐閒極多爲夫所棄背或生離也夫星坐遷移多主出外或嫁逺或傍貴立身命夫入奴僕淫其下人祿入奴僕喜自爲庖饌大抵女命身福夫子田財好者爲貴子主不受尅疾厄好則生貴子若疾厄男女宮主受尅疾厄主不好者多產難也身命主入疾厄多病坐奴僕多下賤坐閒極或六九宮太陰不得地若男女星不陷而得地又當生貴子因而有稱呼也娼妓命有桃花無福必賤夫星陷弱夫子駁雜相貌必好男女必傷全防其弔起飛來我命主星入何宮分何星來入我命言之無不驗也】

神道煞星守華蓋痼疾孤一世

【女人最嫌孤神華蓋又嫌身命坐華蓋逢煞星主粘身疾病孤眠獨坐之人假如亥卯未安命未計守之土計又爲難星故也餘仿此推之】

生星守貴坐祿宮夫旺子興隆

【婦人之命只喜身元爲重命元爲次若逢生坐實祿駕籍官福之宮主榮夫旺子享福也】

奴僕余奴馬上見奔波淫下賤

【且如命坐寅亥宮木爲命元見炁爲余奴僕元俱守驛馬之宮多爲淫賤之輩馬者主淫主勞碌余奴者主賤也】

咸池星守驛馬宮女淫主產凶

【桃李星守驛馬更守身命女命逢之勞碌淫賤更尅身命煞曜者產厄橫亡如寅午戌生命坐辰酉見火金同行或入身命夘戌安命水又尅之命坐己申水火同守餘仿此推之】

馬星或起在咸池酒色性無期

【馬星坐桃花主好色貪酒其性無定度且如申子辰生人水在酉巳酉丑生人水在午寅午戌生人水在夘亥夘未生人水在子更守身命是也】

陽命見之多薄徳性好貪酒色

【咸池星守驛馬或馬星守咸池更無忌曜男女見之快耍樂眠花臥栁有才無徳終爲無成之人也】

更兼名利兩無成帶煞主遭刑

【命帶桃花驛馬尅身命者未嘗有惇厚成家立後之人必帶煞遭刑也】

女人不要坐沐浴煞多主淫欲

【女人命不要坐沐浴敗地若坐沐浴多破家流蕩或因酒色敗家女人不要金水同宮煞要制則好無救則夭有權則不能享福女人金水淸則多妬金水防而淫羅在命威權計在命心毒太陰身命主不喜坐疾厄則多病坐閒極則舒散女人身最喜坐福徳坐奴僕下賤若得地逢生勤勞能治家居官祿受命稱呼火月同宮多淫悍夫星入奴僕合及下人水星坐桃花不用者乃娼優妓路之人也水木不喜同宮爲命主多淫欲無度土木同宮者勝但夫子同一宮者無嗣金水同者能謳土孛同者淫而刑身宮淸者不生子息身宮不淸者賤火土同宮多孤寡水星不淸血气不利夫宮雜者無定向祿入奴僕喜自庖廚身命空者多僧尼女冠婢妾之命亦是夫星坐閒極或六九宮或太陰不得地若男女不陷而得地當生貴子因而有稱呼也以上十八句爲一條言女命最怕煞也】

立身不定或多移身命坐兩岐

【立身不定者身命二主坐隔界不分曉處如斗三女二之類則平生居止多移此等命非庶出則過房離祖之命也】

妄想心髙不滿意用神坐虛地

【身命元生星官福財元並值四柱空了平生勞苦心髙妄想獲財亦不足意若犯空亡人人若是學者不可不知以上四句爲一條言身命不可坐隔界之所而用神不可虛也】

𨿽然論宮不論度大限須從過

【如火宮安命喜行木度忌行水度之類夫一家五星專論度主爲要此家只論宮主卻不過大限所經二十八宿不可不明生尅制化之道】

洞防限主有生意貧賤忽富貴

【凡行限到處遇著生我之星守照無有不發之理更限主起處逢生謂之體用俱生若限主受尅謂之體重用輕此限內有吉凶受尅重則𨿽發而難出此限也且如子上安命行寅限以木爲主忌炁尅行卯限以火爲主喜羅生謂之火遇水生土遇木生之類大抵防限不以日月金水爲吉不以火羅計孛爲仇凶此等例庸術豈能知之如命宮十五年一年行二度相貌宮十年一年行三度皆以所遇生尅之星言之小限逐年生日後交若在財帛遇尅凶星則破財見生吉星則發財在兄弟見吉星則因人舉薦發名發財見尅星則因兄弟朋友上不足在田宅見吉星則門戶有喜見凶星則門戶不足在男女見吉星則生貴子尊年人則主女子上進及添人口見凶星則子女有災或損子女餘仿此推妙驗若大小限主當生流行俱壊身命被尅謂之滿盤壞主死亡貴人專防官星也】

若還後限不如前只許半周天

【若前限平平後限不如前者限去不得如後限不利前限吉亦可過如過後限者有凶星比前限凶只行得一半便不好了前限平平加以後限不如前乃是限虛脫及體用受尅之類去不得矣】

用星跳出當生甲限至應難發限度又值十年空魂魄下幽宮

【凡用星俱當空亡之地行限遇之已爲不吉若限星飛出又遇流星空謂之麻防系鴨子兩頭脫決死且如子宮安命土爲主入戌亥地又是甲子旬中生人謂之空亡地若命限土旣脫了又值甲寅年來四柱中衝伏或三合對照原守有曜照朗煞星喚起不以此論】

晝日夜月難一例金鳴火終昩

【日月行乎虛實須分晝夜不可一例作空言金空則鳴火空則發火空終歸煨燼也】

限空元脫嵗空星亦向此中行

【此與上文不相同特相反爾】

其間或有機隠按圖難索駿

【謂八字原帶實地或身命生守本根或三合守照有二星照朗煞星喚起之類也以上十六句爲一條論限而當審虛實也】

煞星照命反爲亨主在別宮生

【如命坐亥木爲主忌金金在巳本凶得命元木星落別處逢水孛滋生反亨】

生曜臨官福作殃星起受其傷

【如命坐戍宮得木臨之豈不爲福若主火落在他宮水孛夾之反爲殃也以上四句爲一條論飛釣也】

已酉丑人亥木命逢金足有病

【已酉丑生人馬在亥木爲馬元逢金尅之主手足有疾大凡馬元受傷多主足疾】

五臟六腑要源流七政四餘求

【算星之道須當推其源流病癥五星配五臟余炁配六腑又以日爲魂月爲魄故木爲東震甲乙之宿屬肝紫炁是木之餘膽是肝之腑炁卽爲膽也火爲南離丙丁之宿屬心羅是火之餘小腸乃心之腑故羅爲小腸金是西方庚辛之宿屬肺爲大腸蓋金爲煞曜無餘气故臟腑俱屬金也水爲北方壬癸之宿屬腎孛爲水之餘膀胱爲水之腑故孛爲膀胱也土爲中鎭戊巳之宿屬脾脾乃五臟之尊居於中位五行五臟土不缺計計是土之餘胃是脾之腑故計爲胃也旣究此理又推五臟通於九竅眼病則起於肝舌病則起於心鼻壅則連於心肺耳潰則幹於腎唇口漧燥則通於脾胃是皆以五行之衰旺推其病源若夫人之精神則皆形於目譬之天地精彩皆聚於日月茍與煞曜同行則防明矣】

刼的刃驀不逢空限遇不善終

【刼的刃驀四煞原守坐實不逢空者大限見此主非橫之災不善終也以上六句爲一條論犯煞致疾也】

春金夏水變於囚金命喜逢秋得令值煞反爲權妻子福不全

【春金夏火秋木冬土變爲囚曜𨿽爲身命元用星終減力若身命元用星得令𨿽有煞尅終爲得力身命元得令遇煞爲權但不免尅妻子】

前夾地尾後天鋒𨿽榮不善終

【天鋒地尾拱夾𨿽榮不能長久鋒尾卽陽刃計都也假如六壬六癸生人命在未計在午土爲刃元在中夾之𨿽曰榮顯到後夭折不善終餘仿此以上六句爲一條論生煞】

左右二煞月在中仍防三日宮前後二煞遭三日身殃母成疾

【三日宮者謂之三百日闗也生後二百日防太陰所泊何處更逢左右所夾之煞主難爲養育亦喪平生之徳若與煞星相值重則身殃輕則毌疾也】

又有三用是福徳最怕難星尅

【星盤按圖依二十八宿順數十二宮一命宮二財三兄四田五兒六奴七妻次第數去福徳第十一依天元右轉順十二宮福徳第三謂之三用宮用者謂此福徳星最緊論平生之福力𨿽有官福不好亦有名無福𨿽然身命財帛好若福徳犯煞或文星無力或犯空亡亦主薄福並無受用喪一生之徳又怕難星尅之以上六句爲一條言三日三用不可值煞也】

刼的陽刃夾者凶太嵗相逢衝

【日月居身命夾刼的陽刃等煞者最凶更逢太嵗衝其禍不可言也且如六庚生人日戍月申或身命中夾此陽刃最凶行逢卯太嵗衝酉表出陽刃之凶其年非刑獄則水災之厄餘仿此推】

官福祿馬最喜夾太嵗衝必發

【官祿崇勲貴馬最喜日月命夾之太嵗衝起此年大發財福且如庚午生人午命太陽在酉昴度太陰在未爲身命日月夾官福馬主福貴無疑矣遇寅年太嵗衝起官福馬貴之妙斯年大發財名福不可量也此四句爲一條言太嵗衝夾也】

初年至老限俱虛主壯祿不虧限主所泊更逢空非夭卽朦朧

【如初年至老所歷之限並虛脫而限元起處壯健衣祿無虧若限元逢空非夭卽朦朧矣】

生星坐駕早年榮時逢末主盈

【生星坐駕主早年榮顯生時坐日月主中年稱意生星守籍末主盈丰結果享福此六句爲一條言初末限所遇虛實之不同也】

小兒要論闗煞定直頭須不應前是太陰後是煞小限中間夾

【初年小兒須論闗煞星諸公得傳者並用直頭星爲闗主小兒驚風暴死經云正二太陽三四陰五六炎炎怕火星七八水孛九十木十一十二土星尋此是小兒直難煞此訣應驗如神正二生人如何便忌太陽日月爲天地之秀气爲人之精粹得日月守命身所喜者眾不可一槪論五六生人見火爲闗只命在辰酉午三宮畏之卯戌安命爲命元子丑安命爲恩福田元入命如何作闗煞論餘仿此推小兒胎星遇生星主以官祿】

體用尅星相戰爭便是此中闗

【體者身元也用者限元也戰爭者尅我之星也若刑戰二星照命傷限元是此年闗又如小限在卯太嵗在寅煞星在辰夾之或辰酉命行年小限寅上逢丑太嵗羅星在醜逆轉火在卯順行夾小限者爲眞闗斷不可出此矣以上六句爲一條論小兒闗煞也】

流年一紀一循環原守嵗相參

【凡防流年只把流年太嵗行十二位宮防原有何星聚照流年防合何星主何吉凶不問當生流年並從冬日爲始】

更得月將加臨視禍福如符契

【太陰一星爲人之命身所行甚速每日取之加著防當生流年防合何星聚合何宮吉煞或利或不利見大人或見小人或見口舌或有財隨其遇而言之其應如神又當驗諸星之性格以定災福之遲速且如水之餘乃孛也金乃煞曜獨無餘气羅乃火之餘炁乃木之餘是火羅爲禍福之速也得見卽發卻易過水孛爲禍福皆遲或過了方發經云火頭孛尾是也木炁土計禍福稍遲卻耐久金月自始至末無攺假也】

小限宮中起生月名爲月限訣

【從小限行到太陰所泊之宮起生月逆數遇吉凶斷之假如午生人午上安命戌年小限在寅三月生其月在寅四月丑五月子次第逐月移宮謂之月限輪流十二宮周而復始行一宮遇吉凶斷之假如戊子年丑宮安命流土爲太嵗流木爲喪門病符流水爲的刼金爲官符月限十二宮逐月出入見木炁則此月有災事見火羅則此月有喜事發財名當生流年一體論之見木則病或孝服見流金則官事見流水則費財口舌不寧餘仿此推】

學人學得莫輕說盡妙中

【蓋學此術中之妙中之妙有得之者不可輕也此八句爲一條論流年流月訣也】

星學大成卷八

欽定四庫全書

星學大成卷九

明萬民英撰

指金虛實五星天機七五賦中

推算必須求命主得失須防取

【推算之法所重者命宮之主得者如逢生坐實失者如遇煞不空是也一家星理專以命度主爲要且如子宮爲命有女虛危三宿躔女則以土爲主用躔虛危則以日月爲主用竟置宮主而不言何謬乎譬夫人之一家則必有主其下𨿽有弟妹子侄僕從之輩皆爲家主所役所以知家主之重也至於推星論理亦一耳而吾家所要得失皆以命宮主爲重也】

次推太陰在何宮方可論窮通

【太陰爲人之一身根基所系蓋命者眾人之禍福身者一人之禍福命可同者身乃獨也是以命主𨿽切於度主身主尢切於度主也身命淸吉主星受生命𨿽駁雜亦爲富壽之人若身命俱陷則貧賤凶天無疑矣】

七政四餘分喜怒逐一須詳過

【喜怒者如午宮安命以日爲主所喜者金水也所忌者木炁也且如日爲君主五星逢之皆伏何獨忌木炁蓋木炁爲難星而疾厄乃人君所不能無也然則木炁又能隠蔽光輝所以忌之餘仿此推此六句爲一條論身命配十一曜也】

天地人盤更神仙妙不傳

【天爲外盤地爲加盤人是內盤此訣少有人知斡機之妙神仙之祕】

左旋右轉合乾坤星禽可取論

【左旋者天盤右轉者地盤人盤星禽者二十八宿也乾道左旋故二十八宿隨天左旋坤道右轉故二十八宿應地右轉合乾坤造化之妙也】

弔起飛來明此理泄卻天之髓

【今人多不識弔起飛來之理妄以三合四正爲是皆非也弔星之法假如命坐寅宮逆數至東出卯卻加宮入命是天盤地盤得氐房人盤屬天蠍原守金爲煞星纒在角宿弔起在卯限入卯宮必主有飛橫官事此地盤禍福尢切於天盤暗中遇煞逺處逢生其義盡在明心消息子細推詳特舉一隅則三隅可見矣此論弔起之義意深而語妙後學勿泄之】

身命二主如相尅機藏可惜

【如在子宮命身在寅之類所謂身命相尅此訣藏之可惜露之不宜得此祕焉此八句爲一條以三盤加身命也】

初末平分一百年生煞細推研

【命管初年身管晚年如安命子以土爲主喜火忌羅則福此系命主所系之故前集所謂依身命所行是也】

原守躔星來犯主旺局愁行鬼

【如立命酉宮金與火同躔實地火居生旺之地金囚死絕之鄕本主已弱更行寅午戌火旺之限煞星恃勢愈彊此小人得志命值此者非貧則病而夭】

立命金宮火同空限逢寅午戌

【巳解前篇同論】

前限𨿽危卻無咎後限須當好

【前限主衰微本爲凶夭𨿽見災危卻不夭亡如此必因後限髙彊逓出也】

我旺須要煞無气不能爲我制

【我爲命主也若得令乘旺煞星卻陷休囚而煞受制之不暇奚能我制哉】

主與煞殺不兩立煞彊主必失

【主煞二星不可兩立我弱他必彊我彊他必衰若彼此皆恃其旺則爲戰鬭非凶徒之命則是非之流】

煞倘得朋愁愈盛受制難爲逞

【金爲命主火羅作黨或外拱內夾正照傍臨又居旺鄕爲害愈重若空亡受制𨿽有害我之威安得而逞譬猶虎也性好噬人居於山墻傍壁之間又得羣虎以助其猛則必受其害若陷於機檻之中𨿽有噬人之心不能施其威矣】

若還有用不爲凶權重凜威風

【此言煞星有用如命在子木爲財福之主命在寅金爲福主命在辰火爲財元此皆尅命爲福不爲災禍卻主掌握重權揚威沙漠乃不吉之吉也】

母曜化凶誠非好反主爲貧夭

【母曜者恩星也此言生星爲禍如甲人未上安命金爲生星木爲吉用卻是甲人衝幹對祿此爲非常之凶所遇之宮反爲禍也】

化鬼之訣又不同木須金水逢

【鬼者如寅宮立命木位寅宮卻逢金水同居申上對照蓋金生水竊金气而爲水煞勢潛消又爲母曜之用命逢此者多是危中僥幸而得榮華以上二十句爲一條論命限生殺有生尅制化之妙】

正煞暗中逢有救凶禍應無有

【木爲命主金水同守寅宮火炎午地金星方與木星交鋒自恃其勢但貪得之心利於前不顧失於後不期木星牽惹午地之火卻來破金之彊此爲暗中有救𨿽有禍而實無禍或曰金亦尅火但火木成局而金安能尅我哉】

明生暗遇煞相干化曜吉兆防

【木喜水生水木同躔本爲吉兆卻值旬中空又被煞星暗處侵陵此是𨿽吉而實凶也尅命主爲刑星如上木炁尅之本爲不喜如三合有金尅木則爲煞有所制若三合有火羅則謂之化煞蓋木能生火火能生土是爲煞有所化化煞又勝於制煞餘皆仿此】

主煞坐實又同宮妙處更當窮

【主煞二星相遇又不逢空本爲凶兆反爲富貴之命何以言之假如金爲命主金與火同躔申宮乃金旺之鄕火病之地又合起申子辰水局金勢當權火气失令反爲我尅此乃凶中反吉卽富貴之命以上六句爲一條言三盤之煞有明暗也】

貴人不必泥生星合格主髙明

【貴人之命不必專防生星若身命二主髙彊卻合貴格如太乙抱蟾木孛扶印卽是貴命】

貧夭何須尋煞曜活法眞爲妙

【貧賤造化不必但求煞曜身命二主俱入惡陷田財二主又空或皆陷弱身命入遷移弱宮多被余奴侵犯身命田宅官福財帛之主或占兄弟奴僕奴星入命或凶星拱夾身命天元祿主或命居死絕空亡刑煞之宮此皆貧賤之人此四句爲一條重合格居彊也】

陰陽左右逢迎主朝中朱紫貴

【陰陽日月也若身命主居中左右引從或夜生身命二主隨月晝生身命二主隨日必主常侍天顏職任樞機】

生曜行隨日月明金玉必丰盈

【生曜乃父母之星印綬之防恩渥養育資財者也守官祿則世賞天澤多得富貴余防不得地則官司公力人守田宅財帛則享祖父基業守福宮則得人恩授守遷移則遇外交守妻宮則多招內助守子息則男女榮華守兄弟則鴈行和气入命宮則凡事稱意臨相貌則半神飄逸所至一宮則主一宮之福若與命主相逢身星胥防乃利達根基富貴之物若日月前後行此必主積玉堆金之人】

祿馬夾身還夾命馬首朱衣引

【如甲寅生人甲祿在寅寅午戌馬居申木爲祿元水爲馬元或身坐申水木左右夾之乃五馬諸侯之貴】

一貴當權羣煞伏將相兵威肅

【如甲寅生人丑爲貴元生於季月立業酉宮土金守命土爲貴人又爲生曜又乘月令居實此爲一星滿用又是天官星謂之一貴當權萬煞頓伏必主將相之材宰輔之職此八句爲一條言陰陽祿馬拱夾之至貴也】

刀筆常招上貴憐倚勢玉堂前

【玉堂者貴人是也如六辛生人午爲貴元太陽守午安命雙女謂之傍玉堂必招貴人引接乃爲吏曹之人也又如六庚生人晝生土爲貴元夜生月爲貴元晝生人申宮安命土爲貴元卻用凶神飛入未酉之宮外夾此化貴爲鬼夜生午宮安命月爲貴元躔未被木炁弔起飛來三合對照尅破尊曜必爲編配之徒𨿽傍貴人卻被貴人憎怒】

地驛余奴前後拱執鞭爲僕從

【地驛者貴元星也余奴炁孛計羅也且如寅生人馬在申命居戌水爲馬元羅是余奴酉亥前後拱夾必爲奴下賤之流】

命陷官福馬居彊𨿽榮不久長

【身命者根本也官福馬者枝葉也根本盛則有花葉之榮根本弱𨿽有花葉不能勝矣此言身命之主無力卻得官福馬有用終還富貴不能久長自非以格局興若身命混凶神之地主星遷陷弱宮必當以此防之其驗如神也此六句爲一條言向貴向馬命陷而賤也】

金星與木互同宮風斤月斧工

【金者刀斧之器也木者棟梁之材也此乃木匠之造化且如命在寅亥身在午地木星飛躔午地逢月爲身主星日飛沈酉地如逢金乃身命二主互換相逢金木自相斵削乃運風斤月斧之人也】

水徳或臨身命陷音樂並漁梁

【身命失陷卻逢一水照臨得地則是酒色音樂之流失地乃習漁梁之業也】

若還太白入天財綾羅慣剪裁

【財星者非惟司人資財亦且主藝業莫非天星所定若身命宮不好田宅又受尅獨見一金入於財宮明健主爲裁縫也】

主來伴月熒夾鎭陶冶知前定

【熒者火也鎭者土也其二星象乃主陶冶工輔之屬也或身命主值此二星夾拱守照或身命拱夾迎合二星而田財二主無用乃燒磚造瓦之匠命也】

命若如還火遇金鐵石藝中尋

【火有煆煉之功金有從革之變金火制化必成器用人命逢此二星照臨或拱夾或守照財宮若非刻金鏤銀則是琢玉擊石之業也】

水木同行財帛上江湖繞興販

【水者屬江湖也木者爲舟楫也身命官福卑微而水木同臨財帛之宮則篙師生涯之造化】

孤寡休囚羅計尅多爲僧道格

【僧道格局多是坐孤辰寡宿之間休囚冷淡之處略無生意及有孤炁單羅獨孛一木照命者只一身宮淸吉皆是僧道也】

狐星烏宿性虛靈雜學更多能

【心宿者屬狐也其性多疑畢宿者配烏也其性最靈若身居此必主稟性聰明雜學通曉之人】

蒼龍第二宮中防竹木良工是

【蒼龍者木炁是也第二宮者財帛是也若二星會於第二宮中其人必習竹木之藝矣】

白虎帶煞入命時公門多是非

【白虎者日胎也爲人多牽惹是非若遇火羅孛計化煞守之多主公事之人也以上二十句爲一條言星曜同命入陷而爲工商僧道之人也】

馬入遷移更祖姓身命人無定

【凡遷移之宮遇驛馬之星照之定主出祖過房移根易葉不然必爲萍梗之人他鄕之客若身命坐此則居止不安心神無定常好動搖不安逸矣】

魚女之宮太白來珠蚌毓雙胎

【魚者亥宮也女者已宮也魚有雙尾蛇有雙舌若逢辰酉之時生人金爲男女主星居己亥上者必招雙生之子也】

流行九位逢羅火家主煨燼禍

【流行者流年也九位者遷移宮也且如辰酉宮立命火羅爲煞會於遷移上麗財帛入於田宅皆主此人此年必遭家宅火燒之兆此六句爲一條言災異與出祖之命也】

日月頭項水背肩胸膈屬金言

【天有自然之形人亦有生成之形體以天之形合人之形也以人之形卽天之形也午未爲頭項己申爲背肩辰酉爲胸膈矣】

齊吳下部木爲足火宮爲肚腹

【齊者子宮也吳者丑宮也乃爲臟腑木者寅亥宮也乃爲足火者卯戌宮也乃爲腹此人自然之形體用此推之】

八難凶神若見侵災禍必然臨

【八難者疾厄宮主凶神者尅我之星如前所謂頭項肩背胸膈臟腑手足肚腹若逢疾厄凶神侵尅主一件之疾實則有之空則無之此六句爲一條以七曜配人身而怕煞難也】

冠帶臨官主尅夫貪花臥栁娛

【冠帶臨官者婦人之命不宜逢此也蓋冠帶者無非淫媚脂粉體態極妍招迎外人背夫且臨官者乃驛馬所臨之宮陰陽交防之地如雙魚雙女之類蓋驛馬主淫佚奔馳交防主重婚疊嫁二者皆是婦人所宜忌若女人立身命於此官福田財有气者𨿽爲享富貴之家未免亂倫之行不然亦主夫婿重招必好艷容麗服若官福田財無用者又逢咸池金水天乙月孛照之必是娼妓下人造化】

血光下部兼陽刃最忌來刑命

【水孛火羅陽刃星皆主血光女人最忌此曜爲煞尅命或躔煞或戰身命宮輕則血气之疾重則生產喪命】

太陽守照晨牝雞對月定妨妻

【婦人若太陽坐命照臨加以身彊必主欺夫奪權心髙性急爲女中之豪霸有男子之英雄男子命若太陰守照妻宮對宮主妻妾無貌不然亦不正法而婚嫁所以太陰有缺有圓不常之意望前夜生輕望後晝生則重此六句爲一條言女命怕煞也】

金星爲煞更逢煞非命兼王法

【如命坐寅亥宮金爲煞星更在諸凶神之上或亡神飛廉的煞刼煞驀刃此人主亡於非命死於王法蓋金爲肅殺之星又逢凶煞其勢愈增爲禍尢重】

疾宮炁伴主星躔盧扁舊家傳

【疾厄之宮命主同炁星飛入乃醫人之命吉則以此防之凶則帶疾坎坷之人也此四句爲一條言遇煞而刑疾也】

別有源流推姓氏父母妻宮記

【金爲商姓人木爲角姓人水爲羽姓人火爲徵姓人土爲宮姓人四餘同論日月以水火論假如金守父母宮主父母商姓木守妻宮主妻角姓他仿此若無守照之星以宮主所屬何音防之此訣乃星家之寶得者宜祕之】

更將所屬別生辰心精見若神

【所屬者此法有二一以天干所屬一以地支所屬生辰者乃父母妻子之生年也以太陰配戊巳木配丙丁火孛配甲乙土配戊巳水炁配庚辛羅計配壬癸且如丙寅年壬辰月甲子日乙丑時年爲父母屬寅若木星守照必主此人丙丁人是父母也不然木命人是也又如甲子日子爲妻宮若土星守照必是此人戊巳人爲妻妾不然土命是也又如乙丑時爲子息若金星守照必主此人先生丙丁之子不然丑命生亦屬金也又一訣丙寅年辰月子日丑時寅爲父母必看寅宮之主飛入何地或飛入未上乃是未生人爲父母妻子二宮皆仿此詳推要在防精聚神萬不失一】

逢生遇煞分凶吉類應年月日

【生星爲福煞星爲禍木星應在亥卯未寅年月日時火星應在寅午戌卯年月日時土星應在辰戌丑未年月日時也且如水星爲生曜貴人則應在申子辰巳年必榮膺除擢庶人逢此則財利稱心又如木爲煞星貴人逢亥夘未寅則降官黜職庶人逢此則失耗家財病人遇此則殞身喪命無不應驗也其餘年月日皆仿此類推之一章之防眞是天機妙語也】

斯文盡是神仙祕談出天機趣

【斯文者是機之奧妙也皆探造化之靈防受之者必因徳修行尊之所致非易得也若非韞匱藏珠輕泄非人其禍不旋踵而至也以上八句爲一條言五行推算之精也】

人身亦是小天地舉一知其類

【戴九履一左三右七二四爲肩六八爲足言肩舉足則眼目心腹腰腎上下盡在其中矣且如煞在己午非頭面則目有病在夘酉則心腹有疾蓋頭離腎坎坤巽肩震兌腹乾艮足故人之一身皆法天象也】

官福拱財身得地旣富還饒貴

【官福拱財星也身得地身星坐實也】

俗夫只把原守說死局不知活紛紛雜揉且休言最是流年死生最怕流年惡原守難憑托命彊限弱只主壽身彊福元厚

【有祿無福祿將安享有命無身命將安保故命彊不如身壯也】

日月若夾的刃時禍極必分屍陽年刃在東西現嵗實遭刑憲

【如甲年刃在夘之類嵗實流年塡實也】

陰年刃在西北馳犯此禍難移

【如辛年刃戊之類】

駕前衝驀諸神煞直難休重疊

【凡人命不宜與太嵗衝不要在太嵗後一位謂之衝驀驀在駕之後悖逆之象身命在上者必凶更加凶星則大作禍加吉星則大作福難星試以午未二宮分之太陽午駕已位一木立太陰未駕午位一土計立人是直星守四柱身命爲人凡百不能作事顚倒此八句爲一條言的刃直頭之爲利害也】

直刃伴身坐日支妻子早分離妻星遇煞又逢直二次明花燭男女坐空日月來必定損頭胎大槪妻子乃一理尅妻必畱子月爲兄弟日爲妻子息在其時主星卻看居何地虛實從其類

【如申上安命木爲妻星飛入亥宮如遇癸亥日則爲實地偕老無疑如甲子日則爲虛刑尅不免所謂從其類也兄弟子息防各例此】

句句言言妙理深故名曰指金

【此歌一言一句皆達妙理之深萬世萬人盡仰星家之實得之者自宜韞匱名曰指金夫何忝與此十四句爲一條言直刃刑尅妻子宜從虛實以論之也】

指金虛實五星天機七五賦下

世人開口問爲官提起與君看

【大凡爲官之命𨿽要格局之妙莫大乎漏闗漏闗者乃十一曜拱此一處不惟四正彊弱宮但防漏闗皆是一品之命且如日月引十一曜拱一位或是祿馬或是天門地位或端門帝座或福祿主或生星命主則大貴大富又有漏闗四位無星八位無星或左右兩位無星者亦貴又如日月拱夾福徳日月同宮照命日月拱夾官祿日月包羅五星四餘日月拱夾田財五星如連珠日月如合璧五星輪序五星循環五星向順相生五星聚防羅計截防羅計押班一星跳垣五星入廟四餘在外七政在內又有五星六曜漏闗格如丙子年丙申月甲午日丙寅時得木星入命者大貴蓋丙年木爲天祿丙爲月祿甲爲日祿丙爲財祿以此一星爲四乾元祿星者極妙更合格官至極品又有十二宮安命富貴興衰格局如子上安命或土埋雙女大好無尅十五嵗大限過宮便爲官如受尅不濟福木旺在寅十七嵗便有難二十六嵗火爲恩則好醜上安命先看命次看金終看身三用俱髙彊則爲公侯或主星居午更得金入垣官至三公若刑破只是吏人寅上安命先看命次看身水三者俱占髙彊爲王侯命不要刑破則吉夘上安命最忌福徳星只要火羅日月居髙彊無刑破便是好命刑破只是吏人辰上安命夜生人只得身居官位不須防命更得日臨獅子不論晝夜謂之星合壁當膺鐘鼎之任不要刑破己上安命先看命主次看身三看木申上孛星躡政更得限好不拘晝夜官列紫綬不要刑破午上安命先看命星次看火星入垣如遇羅星同居官祿或居八煞遇之死亡十五嵗大限過宮便授勑不要尅破未宮安命先看命星次看安身終看火星入垣如與羅星同居官祿則爲破格或居八煞遇夜生人十五嵗大限過宮便授勑不要尅破申上安命乃陰陽宮也命先看水次看孛終看金木火皆爲吉宿木入宮垣爲官星火入官祿只主富或居八煞身居官祿得地主授宣不要刑破酉上安命先看金次看孛三看土星升垣在官在煞爲官最殊晝得陰星夜得陽星只是吏人命星髙官髙入八煞官列紫綬若刑破只是吏人戍上安命先看命次看身終看土星升垣如在官福二宮官品顕達受傷刑破只是吏人命亥上安身先看木炁月次看火羅金如木炁月有一髙彊爲官顯達如他宮混雜命帶刑破多狡吏命】

爲官須要福基厚福薄終難久日月分明拱福祿此命皇家族天門守福日月扶恩近相中書日月扶官恩外拱坐煞邊庭寵

【亥爲天門守福者守照也日月扶者日月夾也恩外拱者星恩在外三方拱照也坐煞邊庭寵者格局髙以煞爲權矣】

恩福扶官身曜明信重禦堦行

【身曜者太陰司天也此十二句爲一條言官星有恩福日月相扶爲至貴也】

身福恩官俱好防無拱三品防六曹四品五品宣身福近君前六品以下京官走身福居君後

【身者太陰身主也祿者官星也近君前者乃登駕卽近君之側也此六句爲一條言恩福近君之貴乃其次者也】

宣官三品不居京君側欠恩星

【君側欠恩者乃恩不近君也】

府州縣官俱守印四正官身

【守印者正官也四正者子午卯酉宮也官身者官身之星也者坐實而占髙彊也】

寅申己亥見官星佐貳職親民辰戌丑未官星現雜職隨資轉

【以上八句爲一條言四正四馬四庫官貴不同也】

武官帶煞身星出地煞空方吉

【凡武官命多坐煞或坐驀越或主星遇刑星或主星坐馬落空或官星受尅而有救官星逆而逢生其中若帶貴權主封侯建節又如日月同宮二曜朝陽五星隨日火月同宵一星伴月太乙抱蟾金水防蛇七政得垣或福官互垣或身命互垣此皆富貴之命也若富人之命必田福宮彊實或水火同行或金木同位或水火木金羅之類相生相尅者皆是也蓋爲富不仁爲仁不富故多戰尅】

煞星前後福恩隨開閫列旌旗

【煞者尅命也生者生我乃恩星也謂之煞星背我而去恩星向我而來又兼福星入命是主開閫之權】

身恩坐駕煞不見帶劍日上殿

【身星恩星坐於嵗駕之上煞星俱空而不見所以能見於君而帶劍日上殿也】

煞星流空身福奇馬陷鎭城池

【煞星者爲流旬所空而身福二星皆好𨿽馬陷沒但主星不空而鎭城池也此八句爲一條言福恩帶煞爲武職也】

祿馬坐實身有拱財健運中旺

【財健者財星坐實地而占彊宮也所以運中旺發非橫之財也】

身星最命次之恩福要相宜

【此四句爲一條言有恩福無官星而爲富也】

命主逢空無祖業其餘身管攝身命若陷總無憑財祿要身承

【此四句爲一條言身命陷而貧】

煞星全沒身星實福好終身吉煞星不實居弱方衝照福無妨三方見煞卻無忌禍福中祕對宮見煞別無災大槪欠舒懷災多福少憑何信福曜居陽刃福貴明如一寶珠切忌刃星虛

【此十二句爲一條詳論煞星而要歸於虛實也】

忌星絆福身星弱進退難名爵福恩明健身主髙官實老而豪官星總好福星弱好處還失卻恩星守籍少年起福陷中途墜恩星近君信任專一陷命歸泉

【官實者官星坐實也爲官之人無福則力不勝任鮮克有終也籍者生時也福陷空也中途墜者不能久也防曰福能保官福一空而居官不久也君者太陽也陷者旬空也又曰恩能取信一陷而信令不行也】

恩星落空日月逺府縣瞻天選

【恩者生我之宿也旣落空亡又不與太陽星及身主相近是以但居府縣之官而不能覲淸光也此十二句詳論恩福官星而要歸於虛實也】

福官當籍喜恩生煞犯主刑傷煞星坐籍皆臨忌身弱長憔悴

【籍者我之生時也若官福二星坐於籍上則喜恩星生之若遇煞星尅之則居官不能善終若煞星坐籍駕所謂畏首畏尾是以身弱而常憔悴也歟此四句爲一條言恩福不可雜於煞也】

命守垣城福伴恩壯嵗秉威權恩臨帝座身守福限吉承天祿命中最是八方格重煞神降

【嵗駕垣城帝座者爲三生也命宮官福田財爲五用此八處日月夾拱爲第一諸宮主星逓相次之但合此格不甚忌煞五星精要云帝座以本生日納音在處爲之垣城以本生時納音生處爲之又云帝座子宮是也此六句爲一條言恩福之貴在八方而煞降也】

吏人之命禍福專貴馬有相干坐貴向貴煞守命刀筆操權柄煞星守貌福刃並謀陷沒人情官星坐實貴馬健煞陷風雲變

【吏人之命煞星守相貌宮官福宮干涉陽刃其人爲吏尢多尅剝謀害良人若官星坐實貴馬健而煞星空則有際遇而爲官也此八句爲一條言貴馬與煞刃不可相並也】

婦人之命坐臨官金孛必淫奔婦人命宮日木守貌醜卻惇厚從來女命看身宮身好必昌隆福星不棄身居二富貴榮閭裏若教坐馬煞卻衝孤寡更貧窮

【凡婦人命坐臨官之宮及與金孛同宮者必淫若命宮有太陽木星同守貌𨿽醜而性惇厚福星不棄乃不空也身居二身主居財帛宮也若坐馬位而煞星與刼的同衝照孤寡而更貧窮也大抵女命先看身命次看夫宮又看福星兼看田財兩宮星辰如何第一看男女宮次看疾厄宮男女宮有吉星更男女主不受尅疾厄宮又好則主生貴子亦無產難如男女宮低有刑星守之尅曜照之疾厄宮有刑星必主產厄如男女宮主受尅者必招產死女人除寅亥坐命喜金水淸防榮夫利子其他宮安命不喜金水淸十命九婢妾也此十句爲一條言女命貴身福而賤金孛煞馬也】

出家物外緣何格命主居閒極身居華蓋福臨財名字動三臺

【僧道命貴淸勝俗但忌福身落亡身福俱空命身居華蓋鐃磬尋常之輩出家僧道之命又懼命主入兄弟宮太陰居華蓋之上以爲太陰所忌者也此四句爲一條言僧道之命也】

命坐長生身坐虛非吏亦非儒身命俱空魁獨露藝術多淸苦祿居破碎刼衝時貪酒更能詩命空身空限全弱頭白雞窓客讀書全要福身堅身福限徒然文魁拱命煞都化翰苑增光價魁星𨿽好煞星隨因學禍遭髠平生一文不能聚身陷的煞據

【命主坐長生之上太陰坐空文魁煞半彊半弱者乃是非儒非吏造化也命主星命宮太陰星疊逢空亡文魁獨露於垣局者又金星炁孛同守天空或入兄弟者防其人必是九流藝術之人且如辛酉得祿勲之地辛巳生人酉是破碎若被對宮夘衝之乃聰明好酒之徒如是身命居空文魁獨露者更後全弱𨿽讀書至老只作白身人又如文魁拱命身者命主及身福更堅實則作翰院之官推之文魁𨿽在前行煞星卻在後隨此等命必因學海害身徒配刺膚之命若身星飛起逢空而的煞又據占本宮則主其人平生一文不能得聚也此十六句爲一條言身命恩福魁煞以虛實而論貴賤也】

財福重空田宅無奔走口難糊限宮泄气財星窘生理休營運

【謂行限而飛出遇泄气之星而財星又爲煞星所制所以營運多不利也】

福財身主入遷移興販足施爲

【福財身三主但一主守遷移則能興販而獲厚利】

福身二星坐奴僕終日心不足

【或福身星坐奴僕則不能純厚享安閒之福也此八句爲一條言財福限空陷而貧賤也】

二主臨財萬頃田福命勝爲官

【福命勝爲官一作官福喜居垣詩云二宮坐貴三朝祿二主臨財萬頃田又云福星居福眞爲福官主臨官作顯官須看四柱帶不帶來以定其眞假評輕重多寡如丙戌壬辰甲子庚午未上安命太陰在午此爲二主臨財可惜丙戌旬中午未空了𨿽得午字塡起緣壬辰是甲申中物二主身命主也臨財坐財帛宮也】

有田千頃祿千鐘財位見恩重

【財位見恩重言恩星守財帛宮也】

財星田主互相守巨富眞稀有

【財星守田宅或田宅守財帛宮也以上六句爲一條言田財遇恩而富也】

馬空貴空命坐奴身陷走卒徒咸池守命身刼的徒配從軍籍祿逢破碎曰梟神身臨薄藝人

【以上六句言貴馬遭陷而刼的遭凶也】

身居閒極命天徳交情極易合

【凡命坐貴馬空位休囚之所三方拱夾亦然命主飛出坐奴僕之宮又不入格局福恩亦無力方可防之曰奴僕徒卒之命如貴人亦有坐馬入奴之說須看恩福田官垣旺者不可類推如坐咸池可換又坐刼的行限又是離恩虛地少年中年必在軍伍中也咸池刼的拱夾身命者亦然祿勲值破同宮身星臨其上者必少義無恩徳人也閒極者兄弟也身星臨之命主命宮更坐天徳之上最有情義與人一見如故春風和气愼終如始也】

第三宮中號閒極喜與福星易若與官祿兩居垣到老也無權

【閒極者喜入福徳忌入官祿二主互換亦然尢忌之若與命主相來往爲有福人無尅故爲喜也以上六句爲一條言閒極主宜與福不宜與官也】

少年福宮遇嵗君此限藹陽春中年官祿若坐庫恩合還居富

【嵗君者嵗駕也守於福徳之間此限最利少年二十六七嵗限至此必吉三十六七限至官祿中年也官祿宮若坐辰戌丑未之上三方恩福財官防合斯限王富貴也】

老景遷移八載間疾厄看迎攀

【命年五十二嵗入遷移六十嵗入疾厄如至遷移之宮後疾厄無所忌則遷移大發也所謂若還後限不如前只許半周天是也此六句爲一條言大限貴逢駕也】

駕前一位是天空禍福類旬中福神十位名壓煞遇者眞英傑白虎官符喪弔凶命限怕相逢若與命元眞煞防不死遭徒配

【駕卽當生太嵗所主貴煞駕前天空與旬中空亡吉凶虛實同類觀之其餘各隨所生年數分祿馬貴煞爲用更有天空喪門白虎官符月徳嵗破天徳弔客病符與當生體用遇天空則吉凶皆不可用喪客皆主孝服也官符卽飛天官符合限值之有橫災官事尢忌日時同到白虎卽大煞主官事破財之患病符主病不濟事嵗破主動搖不寧天月二徳名壓煞星男女坐命大貴限嵗見之進喜解厄矣】

陽年空陽陰空陰此理用心尋

【甲丙戊庚壬屬陽乙丁己辛癸屬陰更子寅辰午申戌屬陽醜夘己未酉亥屬陰所以陽年則空天星而不空其地曜陰年空其地曜而不能空其天星陽年則天星爲禍福最而地曜次之此理當用心尋也天星者金木水火土炁孛羅計天恩催官文魁之類也地曜者殿前貴人天月二徳陽刃刼的祿馬驀越天空白虎華蓋六害長生臨官帝旺咸池之類也此十句爲一條論流年十二位神煞吉凶虛實也】

金騎人馬火燒牛尅命實堪憂土埋雙女如作主膽力大如虎

【金騎人馬木打寶瓶水漂白羊火燒牛角土埋雙女常術談命例作凶言殊不知金騎人馬寅上安命方忌若辰酉安命而騎人馬者則是主星起去制他人十分得力其餘土埋雙女木打寶瓶之類皆然土埋雙女子丑安命土在已宮與前不同主其人膽大力彊不伏人也】

煞星入命或爲權切忌犯身元

【煞星入命若金騎人馬之類尙有用於天元爲財福之類若犯身主則凶不可解也】

好星切忌刃刼的身坐爲惡逆

【金主天元不要坐刼身宮不要坐刃女人尢若居八煞之上逢生者反操生煞之權縱不逢生爲禍亦輕如人身宮犯者金居陽刃爲眞刃】

那堪二八小限門財破禍臨身

【小限在財帛疾厄二八門更合上次官符白虎喪門弔客之類主破財生病】

天空守命名死穴刃拱禍偏烈

【天空者本生年前一位是也其上坐命最忌刃煞拱照】

的煞莫夾官祿鄕夾著禍難當陽刃的刼忌三合拱命身最毒

【陽刃的刼三星分臨三合之地最怕拱命拱身此十六句爲一條論身元命主最忌犯煞也】

月支一位喜身逢行限防西東

【太陰坐月支上日生則日東月西夜生則月東日西行限到視其順逆防吉凶】

大凡駕上喜日月諸曜分優劣

【駕上惟喜日月居之諸用之星當視輕重而防】

計羅橫截定朝昏混雜不須論

【或日或月漏闗當分晝夜司之若眾混雜必不論格】

兩般化煞天機語天祿並身主

【化煞三方對照沖合正度且如火爲煞沖合土星謂之煞化恩也更土曜化刑囚煞四餘之气除化天祿外皆作煞論此八句爲一條言支駕位喜日月天祿身主也】

士夫功名要問除催官天馬俱催官天馬太嵗弔合煞方遷調煞不合時只平遷恩煞合方陞流年限上恩忽到平地承宣詔天馬一星逐年起催官要同至催官若坐在陽宮東南食祿丰坐陰其年必西北此論眞奇特催官恩星四正逢官居直京若臨寅申並己亥一去三千里辰戌丑未四千餘此法論無虛要問陞除何日月只把太陰說太陰兩日行一宮恩官要相逢恩官防著是除日月令喜塡出

【士夫功名之人專以催官天馬爲且如太嵗塡實催官天馬之類或三方防合對宮衝起其年必有動遷之喜合煞則陞之不合則平遷而已亦須先看目下見行限貴與賤則以官民兩論不同常人皆次吉原守𨿽如此防其流年逐宮轉塡實沖合防逐月可推如太陰流行至辰則應此月令內必見遷擢也催官陽宮陰宮者以流年爲且如丑年催官在計看計星行到何地與身恩主星同宮者陽宮必出東南陰宮必轉西北但流年恩星到所行之限上必蒙宣詔也此十六句爲一條論催官天馬陞除也】

病人若要問生死依此例中詳

【此二句爲一條論推病依前例也】

晝日夜月難一例金鳴火終昧火金曽受一畨空未可例言凶限元脫卻嵗星陷虛實一般論

【蓋人之生與萬物爲一體隨其根而運化桃梅不結李鐵石安可成金故燕雀不生鳯狐兔不乳馬人之命稟水卽一水也十二宮皆作水忌土計餘仿此推此六句爲一條言七政當從虛實而論生尅也】

其間或有機祕按圖難索驥識得五行顚倒顚方是大羅仙生尅制化自有理癡人多錯擬心上經綸造化移不許俗人知學人得此莫輕付神鬼空中防

【此十句爲一條論生尅制化之妙非人所知以總結上意】

教外別意雜詩二十六首

造化惟將一理推旬知虛實發天機源流體用俱當辯運气尢宜看攺移理則只今生尅是气明天運有推遷古今治亂分輕重此是琴堂法外傳空亡一訣少人知貴賤災祥各有司空處不空分拱夾更將貼襯有無推用宿若空衝得實凶星空了怕衝來不空不實名平局地曜天星禍福該貴賤先須明拱夾賢愚只要看陰陽次明日月同天徳徳性襟懷總易量金輕土重木星慈火燥羅麄水性疑孛狡計姦偏僻气更將的刃爲詳推白虎嫌入六害孤祿空易陷易親疏煞居相貌兼飛刃此是人中破疾徒丑時日是進神星申刻生人把月評子午界開天地宿長生有宿更聰明分明一退當三空有用之星一例同官福田財終蹭蹬定知妻子必遲逢駕前一位號天空百煞逢之不作凶若是用神飛到此限宮無照卻嫌窮駕後一宮名驀越諸星遇著減精華惟宜日月居前後此是淤泥出異葩生星第一喜生身財福𨿽空不苦辛煞若臨深尢你貴限宮一陷命沈淪用星飛出落空中用位分明有實逢更有駕前衝祿馬定爲貪利更邀功財臨陽刃守財奴財落三宮好用徒身命二星閒極見津津和气百無拘動靜能分體用明天星地曜更須憑三才定位原無攺要識無形有象星一年稱意是何因太嵗塡恩照限身財福塡時財气盛官星塡起必髙陞禍福相逢祿馬空一空一實忌偏枯官星空了三分實限若逢之必降除金水爲恩拱駕行爲官定執法司權天門有拱多淸要翰苑聲名共此詳九流淸苦若何知只把空亡仔細推滿局都空名朽腐平生骨肉必參差流旬空法有神通此法名爲禦史空縱有吉星居貴地一時空卻欠從容諸煞俱嫌太嵗塡看他塡處在何宮田財官福身星等一一依宮論吉凶吉星守限若逢遲交限三年福始宜出限三年還有力凶星遲了一般推大槪凶星最怕畱凶星畱卻最多愁下年太嵗逢迎了還見餘殃未肯休逆時天運促流年禍福相逢在眼前不必論他宮濶狹只將交處摘其世運推移異昔年剝官退職橫遭愆只因流嵗空恩福煞不收藏的刃專仕宦諸公要問閒空亡一訣理中官星身命重空卻福不空時老做仙

星學大成卷九﹤子部﹐術數類﹐命書相書之屬﹐星學大成﹥

欽定四庫全書

星學大成卷十

明萬民英撰

耶律學士星命祕訣序

星命之說其法傳自西天今西天都例聿斯等經散載諸家余弗獲覩厥全然我朝欽天監有回回科毎年推算七政度數二曜交蝕較漢歷爲尢凖乃知西天之法的有眞傳信不誣也耶律五星耶律純傳自髙麗國禪師國師傳自西天今觀其大者如論一太陽五太陰二金二火六木六水六土之說分偏正以定宮度別體用以取身命重天元月令合上下盤局及二百字眞經步天標本等論皆根極造化洞究天人後𨿽有作者弗可易也諸家竊其餘緒各立門戶究厥防歸不能外焉今術者但知重琴堂而不知重耶律是不知二書互相發明不可舉一而廢一也術者謂琴堂凖於我朝耶律凖於遼金此又拘於气運之說而不思論道理重身命官祿田財妻妾逰行則古今一而已矣考歷代國家取人之法或以文武進或以孝廉顯或假納粟入官或推恩蔭受職或重天潢世派或喜黃冠緇衣出身𨿽有不同榮貴則無或異論星命者能隨時消詳自其所重者推之則耶律可凖於今而虛實亦驗於古矣岐而二之可乎余故詳敍爲看星者法焉易水育吾子識

天星標本序

大遼徵和二年翰林學士耶律純以議地界事奉國書使於髙麗至其國聞國禪師精星躔之學具重幣設威儀求見屢請不從一日自請於髙麗國王曰臣奉國書來此稔聞國師富於道徳星命之學願借玉音得遂一見以請所有何啻昌黎之遇大顚也國王遂命一見旣見之後往復數回乃請曰微生跧伏北方聞國師深於星命之學今日天幸得面鈞顏願北面從師得聞一二以聳北方之學者亦是三生夙緣不知可乎國師曰何不可之有但學士平生論學有何所得吾與學士從長商確而已何以師爲曰膚學得於生尅制化之外亦有十條前六條看根本後四條看流年其一曰太嵗尊神加臨管攝其二曰無中有曜弱處髙彊其三曰得經失次細辧盈虛其四曰身傍母吉傍鬼者凶其五曰同宮千里異宮尺寸其六曰黨母福多藏鬼禍大其七曰原守𨿽詳流年猶急其八曰當生變曜流年飛星其九曰限並諸煞貴祿不臨其十曰流年諸星無忽柔曜此十條者各有詳注未審如何國師曰十條之說抑末矣本之則無姑就學士談星根本以宮主爲重耶度主爲重耶曰得於平昔之講明以宮度兼論不可用一而廢一也國師笑曰宮度兼論吾恐子於是度胸中不能自斷何以斷人之禍福也且如命躔丑宮之牛金宮土度金限行遇火一生一尅何以爲斷又如命坐寅宮尾火宮木度火限行遇水一生一尅何以爲斷於禍福何凴遂再拜曰願棄所學而從師求敎師曰吾嘗以近世談星者言宮不知度言度不知宮二者胥失矣吾於海上異人授我以偏正之垣於二十八宿之中分之曰一太陽五太陰六木六土六水二火二金之說學士曾聞之乎曰未也國師曰人生於地日月五行見於天其生值七曜之吉則一生享福安榮遇七曜之凶則一生忙迫日不如意日月五星其爲物也於天地間最大於天下萬物日主晝月主夜乃天之眼目也在天有五星在地有五行人生於世五者一日不可缺觀星談命茍不知此根本徒學宮度兼論之術何以決人之禍福故十二宮有偏正之垣子宮以虛日防爲正垣防乃子垣之宮神非正垣而何也丑宮牛金牛寅宮尾火虎卯宮房日兔辰宮亢金龍已宮翼火蛇午宮星日馬未宮鬼金羊申宮觜火猴酉宮昴日雞戌宮婁金狗亥宮室火豬皆本宮之正垣此爲千古不易之論談星之大根本可以盡知其要妙也所謂一太陽者太陽君象天無二日民無二王惟星日馬乃太陽之正垣五太陰者后妃之象后妃嬪眾多宜太陰之五也故以鬼金羊爲太陰之正垣其餘張心危畢皆偏垣之月也六木者寅宮尾火虎亥宮室火豬爲木正垣其餘斗奎井角皆偏垣之木也六土者子宮虛日丑宮牛金爲土正垣其餘女氐胃柳皆偏垣也六水者已宮翼火申宮觜火爲水正垣其餘箕壁參軫皆偏垣也二火者卯宮房日戌宮婁金爲火之正垣二金者辰宮亢金酉宮昴日爲金之正垣天地之間水木土隨處皆有隨所居而可得木滿山林土滿寰宇水滿江河至於金火則不可多得焉只有二火二金使金火如木水土之多則天下常有持刃縱火之患豈不爲世道憂吾有偏正垣七政論日月並明說計八篇又有二百字眞經二十五題詳於學士十條者學士所舉十條人常聞常知也吾之諸論人所未聞未知也今以諸論八篇與夫二百字眞經二十五題授學士純遂拜受而寶之大遼徵和二年八月十三日耶律純自識

髙麗國師賦

元星入局富貴無虧母曜歸窠榮華有凖若見財星得所發積成家倘或制鬼當先刑傷破耗母曜莫傷於財曜財星莫制於母星母入財鄕淸淡守株之士財居子位慳貪薄藝之人子衝煞地是英雄子若衝財家破耗子居母腹必多蹭蹬之財煞守元方定是孤寒之士大抵母曜無傷元須得地壽入壽而無虧年過一百財遇財而有制囊乏分文母健子明而男女成行財破元魁而夫妻反目元局破而猶可元星虧而立凶泄气重逢貧無立錐之地閒神疊見身無一日之安戰煞必要其降煞戰必湏他弱星運一元气分萬象元气貴乎生旺官星切忌休囚當明官鬼之元一星二用必達母財之理二曜一情財破庫傷終身危蹇元衰財弱一世孤寒鬼旺則壽算必虧子生則田宅有發元坐孤虛骨肉參商卻宜僧道令居驛馬功名蹭蹬偏喜醫巫逢生則皆致祥遇絕則能成禍官印不虧必作靑雲之客令母有情當爲黃甲中人煞盛元虧則早年夭折令傷母損則中嵗孤貧鬼入元方利名無就元居母局官爵顯榮財庫不生而不絕亦可守成令元不旺而不虧僅能承蔭白手成家必是令生財宿靑雲得路當知令護元辰煞化爲官多是險中僥幸令變爲鬼必於閒處榮華妻星弱而重害室家母曜陷而六親早尅滿門昌盛皆因格局安和一世貧寒必是令元臨戰官令逢傷縱得名不過虛譽鬼閒太盛𨿽有權而終無實貴煞祿勲得用則星純可取官庫嵗駕不傷則曜實爲佳切忌無情夾拱須看有意揖朝不可一途而取要明三限之元大抵閒神不可交迎制忌亦嫌拒敵尅我者有用何妨生我者凶神何用空亡絕地會吉非祥祿馬旺鄕逢凶反福元居亡刼有鬭多災母坐煞宮無救多滯生旺處爲禍還輕死絕處有福亦淺蓋五行順則爲祥逆則爲禍也

玉堂寶書五星斷

夫五行者木火土金水也在天曰五星在地曰五行在人曰五常太極旣判天地初分合乎至道體乎自然一動一靜萬物生焉蓋造化而有變也夫金生夏而旺於秋水生秋而旺於冬木生冬而旺於春火生春而旺於夏土乘火气初生於已每於四季節中气前三日爲旺其月在辰戌丑未爲正位故金旺木死木旺金囚水旺木相火旺土休生我者爲父母我生者子孫尅我者官鬼我尅者妻財比和者同類然五行之性各致其由是以元星入局福壽無虧母曜歸窠榮華有凖若見財星得所發積成家倘或刑星當前尅傷喪命遇子旺宮多顯發子衝煞處必英雄子可順於財星財莫傷於母曜興財享福印旺滋元反禍爲祥用彊制鬼刑星有制要逢我盛他衰元若居財切忌財星受死本宮正旺母受刑生榮有日元如虛弱無逢子掘發無因淸談守株子居母局性貪薄藝母入財鄕元局故怕受傷元星亦嫌受尅元居鬼局破耗非輕子入元方艱辛有救謀利失本生局逢刑好事多磨妻宮制母元莫傷於財曜子可逺於母星衝鬼須當子在先援母必當鬼在後爲禍須逢死絕爲福切忌休囚妻來入母父道先亡母若遇財坤宮早逝呻吟庶出母入兒胎衾枕孤單妻宮壽局尅傷離祖鬼局逢刑破害臨身妻宮逢鬼母入刑宮情斷絕子居鬼煞繼無親子居子局怕逢死絕之鄊妻入妻宮切忌休囚之地妻居印局怙恃乖離子入壽鄊女男昌盛子星受制寄養偏生妻曜居生因妻致富母居壽局棣蕚聨芳鬼入元宮雁行分序子入子無傷則男女成行財遇財有尅則夫妻反目兒鄕有尅當尋妻曜長生妻局受傷須要子星帝旺母星入制孤尅散離壽曜居財慳貪喪失五行相尅便知先者受傷兩曜相生必是後來泄气先詳體用次察尊卑一舉才通萬無一失耶律學士星命祕訣七政論

一太陽

一太陽者午爲正宮星爲正垣乃太陽爲主也如房日火也虛日土也昴日金也皆有所屬乃日之次捨若正月酉時四月午時十月子時立命在午日在正垣亦謂日居日分升殿也卻不喜居於心危畢張則爲日入月宮陰陽反背偏生庶出之人也日爲君主則有金水之佐金乃官星水爲福元前引後從太陽不宜獨行無輔皆貧薄之人未申酉戌亥時生於他宮見太陽亦宜有輔皆可取也無輔皆貧薄之人也正月酉時生人太陽在子謂之移幹就濕二月申時生人主入疾厄木炁彊者多主疾病命書云孤陽射破三方煞又曰水化伏屍遇太陽豈爲惡曜乃太陽能救諸宮凶煞不特戌上見水得日可救他宮五怒得日皆可救也此宮最忌者木炁也以日爲君火羅計孛𨿽凶曜也然臣也豈敢犯上惟木爲難星疾厄𨿽至貴者不能免若太陽飛去與木同度重則夭折輕則貧病木在亥爲煞難入垣在子爲難當頭在寅戌傍臨在卯加入命皆爲不足炁乃木余與木同凶木炁者樹木蔭翳之象能蔽日光其次忌日火同行二曜朝陽嫌處離明之地二曜火羅也他宮立命見火日同行多早喪父多敗祖業日者祖父也火者自己也以已與祖父敵不貧亦天矣故凡四五月生人日在申酉者不利父母蓋申酉爲日沒之鄕也惟行限喜太陽煞星近太陽皆能反凶成吉四正互加之宮宜詳酌也

五太陰

五太陰者以未宮鬼度爲太陰正垣乃午與未合日與月配也其次則心危畢張謂之偏垣爲五太陰也日爲身宮論生尅之妙者以月所泊詳其傍鬼傍母五星中以月最重若更立命在五太陰者尢爲利害蓋身宮命宮度主俱從焉吉則俱吉凶則俱凶其可忽乎五太陰中以張月鹿爲第一宮何則未與午合取日爲逺張鄰於星取日爲近午爲一陰始生月喜居之次則危對虛日心畢皆與日度相連月非日則無光也若命度張月加以近望夜生之人皆大富貴一生無憂夜生而在他宮立命月躔張者主一身安享命在張月在畢危心或四月度立命月亦在四月度者皆可起家發迹成立也最喜金水孛會金爲金助月華防水爲水涵蟾魄會孛爲太乙抱蟾皆爲貴格惟女人獨喜一金星伴月遇水孛近身皆無貞烈故日生喜太陽不可獨見夜生喜太陰卻喜獨見中旬三五之月最爲圓淨詩云殘星伴月落邊城月到中天分外明滿天諸宿皆沈沒只有團團月照人又詩云五更旦气十分淸斗落參橫日未升相隨寶月上河漢惟有長庚伴月明丑寅時生人金月相隨皆主文章明了卻不宜木爲命度主也太陰經云己申二命惟怕月在土宮土宿之中其餘夜生而遇火羅謂之火月齊明遇木炁而福祿有用亦吉木炁彊則土計衰土計盛則月必晦五太陰中有危月到天門幹有金生質厚歷試人命有子上危度命者遇土計則凶十三度在亥命度者行土計多茍免此之又者也獨有鬼度命其人必詭譎多謀詐故太乙謂月孛南方之蓄蠱乃太陰之精如此豈曰陰柔乎此星若正得其光明之時爲人相貌堂堂肌膚皎然但鬼月遇火不謂之火月齊明於金有梗見土卻不曰土生金乃反害月焉論者不可不察

六木

尾室火度實寅亥之正垣故見水孛則大發其次有井木度者多於二十八宿木入秦殿秦州度栁者減力太半次則斗二十三度次奎有十八度又角有十三度井以末二度鄰於鬼合還太陰正垣斗以末度鄰於牛合作丑土奎以末度鄰於婁合作戌火角末鄰於亢合作辰金此四木惟角木弱況是金垣木必衰弱木在午行午限午爲三河之地其地多風又爲木入離宮化成灰多主夭折木在己巳爲防風動又屬水能生木室尾二度見風稍輕深忌火羅火能焚木羅爲奴犯主亥上立命限行火羅多死只喜水孛獨行或金入水鄊金水同行同度爲上吉蓋煞無餘气木命得之多富貴金水加合有力皆爲可喜如金月同宮不謂之金助月華若是生於冬月及壬癸年更得天元月令助之爲奇

六土

六土者虛牛爲子丑正垣次則女氐胃栁爲偏垣如女土近虛得子正位子爲帝旺之地氐土近房亦居明堂出政之宮立命於此得火能發大福爲官必至卿相非小小也惟胃土居酉土敗之地天盤又爲反吟局人多不足若得火羅十分爲上有木炁往來必然困厄至於牛金之土惟喜一火一羅獨行若限見火羅作黨則不吉也他土亦然謂二母爭權遇水孛同行土亦崩甚不可謂土尅水爲財也最怕木炁當權得時破局入垣爲大凶亦不可在四木度中謂之失次之土安身與火羅同度同宮者皆有福之人制化加合之妙又在善詳推之

六水

六水者翼觜𨿽火皆水正垣論度者皆以二宮見孛爲水尅火不知水星行限怕逢孛爲奴犯主也此二宮安命多易看蓋己申忌土計其說多驗已之張翼軫申之畢觜參皆水也怕見土計獨有井九度屬木人之論命每易於此宮次則辰有軫八度水亥有壁寅有箕壁水生於幹亥金混水軫亦生於辰之金見土計稍輕惟箕水生於艮山泉之地受質稍薄一見土計不破則夭故寅宮之水金星得地爲大利主持之命惟喜金水同行或金水互垣亦好此宮深喜太陰與金同爲金助月華深忌月與土計同宮爲安身傍鬼以行限而言卯辰己午四位不可見土無金行限次第逢之卯有土十五嵗中凶辰有土二十五前凶乃無中有曜若見金入水鄕水居金位皆是奇特

二火

二火者七政所躔各有四而火全不與何則尾寅室亥屬木而觜翼屬水矣火之所居不宜多有若火之多如水土木隨寓而有則火性炎而有焚燒之患故火之正垣惟卯戌二位戌爲火庫卯與戌合卯火居房日之下以燧取火於日也戌火藏於婁金鼎鍋之下以金擊石乃有火也喜木炁爲上躔在四木之度爲吉四水度爲凶孛與水同二位之火最怕水居亥子之地謂之水滿江湖火必微滅何則水在亥卯宮三合見之水在子卯宮加臨之戌上安命十五後見亥限有水破我相貌二十五後行子限見之破我家福徳年少逢之多貧夭惟喜水木在天盤卯辰之間木在子不謂之木打寶瓶蓋木在子巳加子戌宮二十五以後逢之皆吉此宮喜木月同行不喜水月同學者宜詳之也

二金

二金者金度有四而牛婁鬼各有所屬獨有亢爲正垣曰龍者變化不測之物天爲凶器若動用不可度也次則酉宮金旺辰與酉合爲金喜土計而畏火羅此二宮命土計近月不爲土犯太陰爲安身傍母乃富貴之人也辰上立命行限至午見火羅多死午爲火旺之地又爲金敗之鄕限行多凶惟酉金遇火爲災遇羅爲有救蓋酉反吟之局羅防在戍計在辰辰加戌羅在亥計在己巳加亥羅防在子計都在午午加子天盤有救解也酉上安命卻有土星在子爲福甚大爲官星爲命母入垣逢旺加以祿主爲天干月令有用之星行子限必大富貴如辰宮安命遇土於午稍弱於酉金矣金主不宜坐於四火度中宜在四土度也

日月並明說

日之與月其次捨在天相近故在子午卯酉四正子爲帝座午爲端門卯爲明堂皆日月所居酉爲西沒之所人生身命在此皆富貴之人安命在午日在巳月在未爲陰陽夾命日月在男女遷移夾拱有力必權柄能卓立日午月子日卯月酉皆富貴命也月卯日酉皆賤命也日居月度月居日度亦反背也其人必庶生二母日生忌火夜生忌土亦當以標本論詩曰十二宮中不言主彊云晝火夜忌土何以不忌水木金是致五星皆莽鹵行限若是見日月妙不可言或限中日月夾拱皆致富火羅犯日土計犯月皆損害六親朔日蝕望月蝕命在日月度不夭卽盲啞之人日月同在命宮其人多貴已爲陽極月不宜居亥爲陰極日不宜居月巳妨母日亥妨父日月拱命拱二主皆貴拱田財必發拱遷移必外發拱妻子必得賢妻子力拱疾厄必少疾病以類言之百無一失日爲主躔木度月爲主躔土度皆失也太陰黃道說

太陰論

夫命取太陽安命以明其體取太陰爲身以明其用論命則人之所可同身則人所不可同如命宮諸富貴格貧賤格與此身無相涉皆所不論必須與身有干系深重者方是

太陰九行說

月有九行以黃道爲經緯之主靑道二出黃道東赤道二出黃道南白道二出黃道西黒道二出黃道北四時更可隨黃道而變遷春黃道始於東夏黃道始於南秋黃道始於西冬黃道始於北其日南陸北陸又是隨天道而旋也以九道捷法推之

四時太陰所經之度

立春木【黃道】火【靑白道】土【黑道】金【赤道】水【白道月】立夏火

土

金

水

木

立秋金

水

木

火

土

立冬水

木

火

土

金

【以上五行系月所經由之度以此推其黃黑道如太陽則從火月度則從水論】

論命以日月爲身所系考九道晦明如人身生世而稟賦厚薄道行所屬而爲吉凶黃道內得五星之吉爲福土計孛羅爲減力蓋四餘暗道之曜非黃道所可見也見則必掩晦黑道正四餘得志之所又非五星所可從也

黃道爲人聰明淸和粹美春風和气灑落通變

赤道太陽光輝之所爲人多權略任勢敢爲

靑白道多淸潔有風節廉操進退以禮大抵靑白道爲孤髙之所若更命局與當生孤刑然局無祿貴駕殿者必孤尅更空亡刃碎交橫必是僧道有吉局亦爲貴中孤命黑道𨿽富貴人諸吉局亦必自艱難中起黃道𨿽弱亦可爲吉但怕黃道遇掩晦是月行於天而片雲蔽之蓋以其昏晦也

黑道愚而好自用賤而好自専心髙無實志大無成之人大抵專系於九道之內次防得何星之用如妻星主內助而起亦由內親而成功名田宅主得父母力財得財官主貴更防諸局無失矣

論太陰之說

假如太陰度婁婁金也當以金星論如金星得垣占髙彊有夾拱與祿貴駕殿相系更見土來生之吉立命在已人必有貴如金星失躔爲他星所斷或截其脈不與祿貴駕殿相系卻與陽刃的煞相干此又下賤矣如金星失道太陰得夾拱或見黃道所喜之星祿馬殿駕貴人相涉亦爲吉命如金在辰升殿當官祿或火在申子辰當令或難直此不可以身主居官斷也蓋受火之欺爲令所役爲官所驅何福之有若更有土與火之脈相貫串此又轉凶爲吉之道蓋火欲傷金見土則反去生土土又生金矣挽回一團福气全在土上卻看土是何宮主妻得妻力男得男女力官則貴福則富土爲持重之星有培植之功爲人亦有持久之福若爲火所燥無土挽回凶焰爲人多受漂忽震蕩之禍得吉尢凶也若金見水卻看水是何宮主田妻男吉官福尢髙是身得此福若主無用之星奴僕兄弟無益於我精神气脈爲彼所竊平生爲人無力以小失大如金見木爲財看是何宮主妻得妻財奴得奴用之類活法推之無不中矣

太陰引從夾拱之辯

引從夾拱當辯其孰吉孰凶如月度婁前三十度內有吉星爲引後三十度內有吉星爲從引以逺者爲吉從以近者爲吉前後夾拱勻停不論何星多寡皆爲引從夾拱但看協和爭鬭如何耳前引後從又要求太陰之前不拘多少近前一星以之爲主若前面之星與所主之星皆相生無戰尅非貴卽富有戰尅不純粹矣若所主之星與日月有傷此爲下賤若日與官祿貴殿駕職元無非富貴前後擁從勻停所主之星與月相得前面諸星不相戰爭只要不傷月前主星不礙其爲名利若三合釣來亦如此論但當明剖合道望道之說在月前爲緊富貴皆特力爲之不借他人合道望道必因人而成此二項望道尙可成功名合道非仰他人則不可貴格亦是蔭官拱夾中亦有禍福如夾吉則吉拱凶則凶又在詳推之也

一太陰前犯殿傷宿之說

犯殿者如主弱下淩恃其權而犯殿傷宿者上剛下暴各恃其力如太陰度胃而羅計占昴畢二宿昴畢日月也天之日月人之君後羅計乃黒道狂暴之星犯其日月身前有此凶星安得不凶傷宿者如太陰在胃立命在子丑木星在月前身命皆系乎土木將來傷之退度尢凶主爲人獷狼愚執更若當陽刃刼煞之類必是凶惡之徒當受刑法否則夭折又有此格而富貴者乃坐祿馬貴垣殿駕廟旺日月聨格有以伏凶星之勢𨿽犯殿不妨也推者宜加詳審不可以一槪論也

太陰讓殿之說

讓殿者如人不臨正室而在別處所讓之殿有吉則福有凶則禍如太陰度柳星二度之間諸星在翼軫之類獨讓張宿在中或月度翼諸星在栁星亦是前爲緊後爲緩當祿貴殿駕爲富貴中間更有金水各一星在張宿謂之一星朝後謂之畱守護垣此至吉也若讓殿有土計羅孛之類不謂朝後謂讓殿受欺此凶格也

太陰出垣入垣

羅計界出太陰若登殿駕祿貴者吉居煞者凶月乃柔星有晦朔望全籍諸星輔之日生宜木水炁日夜生宜金孛計火羅在太陰之前後見最怕陰陽反背諸星失志太陰前有吉星相近祿貴後惡星趕趂尢急

太陰倒限

子上危月度立命限行至卯尾一二度本宮對合皆無星有忽然死者蓋日月晦明不同危月也至卯日出之所正入剛陽之地是謂有他無我兼以太陽惡弱倒限無疑又如午上日星度立命限至酉畢度本宮無星而忽然死者蓋星爲日日至酉酉爲月出之地亦有他無我兼太陰惡弱倒限無疑

二百字眞經

四正宮神暗加管攝

【四正者舉一而三者相貫串也如子午卯酉寅申己亥辰戌丑未是也人多以三合論而不知四正生尅爲急如木在子卯酉有金暗受傷尅如水在申巳亥有土亦暗受傷尅如金在丑辰戌有火亦然余仿推之可知根本之彊弱矣】

天元得地有用者昌

【天元者甲乙年是也爲科甲若又爲命主官祿福權之星居髙彊得水爲助必富貴如受傷害必貧困矣】

月令當權乘气之旺

【月令者寅卯月木是也如春以木爲令又以爲身命主及官魁福祿之類乘旺得水助之爲富貴之命也】

正垣气旺傍我無權

【正坦者七政各居十二宮爲正垣吾甞謂言宮不知度言度不知宮人多不知此處妙如土旺在子子爲正垣之所危之近虛濱土之水淺水之下皆近岸濕土自危一至危五皆土也次則斗二十一起合還土度辰宮角十一十二合還亢午張一至三度合還星未井二十九三十合還鬼戌宮奎十七十八合還婁此皆歷驗非億度也】

界限分明彼木此火

【此八字以寅卯界限之說言之蓋尾三度屬卯火爲主余度屬寅木爲主若以寅尾爲火則誤矣】

主居退畱余曜難救

【觀星以遲畱順逆爲最急主星尢闗利害入順度則平生作事順快有福如入退畱一生作事進寸退尺兼爲人不剛果流於慈懦者有矣】

母居退畱爲福不力

【生我者爲母如入退畱則是欲生我而不力也】

母星無生何暇顧子

【如以火爲主羅爲奴木爲母若木不生火反生余奴之羅或乙丁人又爲刑囚是我父母有用之气反黨余奴刑囚之輩何暇顧我生我而爲福哉】

母尅於用福力潛消

【如土爲主火爲母若火不來生土卻與金同行則所恃之母气反與金相戰縱有力以及火子亦少減矣】

敵彊難攻用力有損

【書云相刑相戰則處世多迍相順相和則終身安靜人多以我尅者爲財言之則謬者多矣若以金爲主限見木炁木爲主限遇土計之類二星作黨者彊敵也見之重則刑囚輕則貧病必然之理也】

兩母爭權姑息太過

【如土爲主限見火或羅則發福如火羅同會若吉而實凶蓋母與余奴方爭權未息縱能愛子亦無力矣】

太陽當空羣曜潛伏

【太陽者君也如七八月己午時生安命在卯如躔房宿火爲主將後行己午限見日如或金水木土與日同宮爲科名科甲官魁福祿遇太陽必伏諸星必無光也】

月兔無光晦朔倚日

【人命生於晦朔命在月度此時月與日同會若日月前後有吉星必吉凶星必凶設若日近火羅土計者凶日近金水木者吉也】

河漢艮坤爲士必秀

【河漢者天文也秀士者人文也河漢始於丑寅尾於未申如人命在此宮者必爲秀士丈人次則戌奎亦然】

煞尅於奴本主自旺

【如人行險阻而遇賊必先將奴僕殺傷而本主得免也如木爲主金爲煞金不尅木而與炁同行是與炁相敵而力不及木矣而本主之木得自旺也】

余奴犯主縱吉爲凶

【如木爲星炁爲奴木主與炁同非享福發財之命甚則早夭若生年帶煞十凶八九】

限遇煞奴十難一免奴星敵煞

【如木爲主金爲煞炁爲奴限行見金煞又遇炁奴三合無水火救之十難免一又云如金見火爲煞限行不見火見羅爲煞之奴星亦不免也】

母無餘气借木解讐

【此言己申與箕壁之水宿以金爲母金無餘气得木气居於彊宮以尅制土計之仇謂之子能敵鬼與母力一同也】

煞無餘气逢火灰燼

【此言木爲主星金爲煞而無餘气若行火羅亦能焚燒山林每於金煞也】

正煞暗生轉禍爲福

【正者正盤暗者加盤天機禍福多在加盤如子上立命以土爲主行限寅見木爲煞如是暗盤巳上有火在焉木生火火生土爲暗救有力又如戌上立命奎度行子限見金如巳上有水暗中有救必能轉禍爲福也】

正生暗煞化吉成凶

【如子上立命土爲主行寅限見火而生若巳上有水孛傷火乃暗中受傷也】

朔望食神陰陽非利

【日食朔月食望如日正食之時而人生在四日度日旣食而無光此命豈能有福如望夜之時而人生在月度中立命亦然也】

界限中安離家遷祖

【所謂界限者天文本無界限而人有之如軫十氐二之類立命於此者多出祖過房依於人否則不住祖屋還移不定若諸星多在過宮上亦主不安也】

上盤下局加合參商

【命書所謂天宮地位十二辰消息其中全看行度則於加合之中宜細推詳有加著加不著宜觀太陽過度二盤尅合子午卯酉之正各於上下二盤寫一星然後以一星加合則上盤下局之星加合了然可見生我尅我在與不在合與不合宜詳之】

釣合衝臨分擘闊狹

【此卽同宮千里異宮尺寸之說所謂釣合者申子辰之類衝臨者子午卯酉對衝之類如立命在子火在午木在午凶萬一命在女四五之間木在張十二三之間照命度不及豈能爲災若木在栁七八度正照則爲禍必矣余星闊狹亦宜分擘算之】

二十八條斷例

四正宮神互相管攝

【四正者如日之虛房星昴木之角鬥井奎之類互相管攝凡看星辰先看主星落何方有何生尅制化若論凶吉合依星辰而斷】

同宮千里異宮寸尺

【且如子上立命女三至危十𨿽是同垣何止千里若危十一危十二子上立命視亥上危十三十四有尺寸之隔此何可以異宮論也他仿此】

二母爭權姑息太過

【如木星見水孛或臨本宮三合獨見方爲福若同見二母爭權反爲禍餘仿此】

一星得地初無二用

【或土宮立命或命主土星在別處三合見火生本吉設若三合火見金火性炎上便去尅金卻不能生土餘仿此】

水火相戰其勢俱敗

【如水命火同在命或三合或十五度之內相照𨿽火受水尅火亦不寧其勢俱敗餘仿此】

日月爭權到底無光

【如日爲命主夜生本無光或與月同宮或見三合月爲命主日生本無光或日同宮或合照是自爭權無成於福气】

祿嫌衝破衣食艱難

【如甲坐人祿在寅立命在申祿當頭爲命衝破終是艱難奔走限逢之亦然餘仿此】

馬忌空亡衣食奔波

【如己巳生人馬在亥行限至此或命身值此更加以凶星守照必生受餘仿此】

母主無權福气不大

【如命在子土爲主限行遇火或三合爲水孛所傷其母受尅子必無力福气不大他仿此】

向前得力再後無功

【如命在亥木爲主行子限三合見一水單行必能發福若人行限到辰再見水孛必無再發之理】

若是無形終難制有

【五星乃有形餘气無形五星相尅此理甚明如炁近上孛近火乃餘气侵有形其力終緩或戌上立命命主火星在子金水同宮辰上𨿽有气亦難化水生火之理況子宮水旺之地其火受尅不淺以此合言夭命他仿此】

黨惡則亂制惡不行

【如木命行限遇金木自受尅加土計臨三合助威爲煞气重若同火羅則制其金惡不行矣】

獨陽不生孤陰不成

【若男人命遇太陽居四正爲得地左右無吉星三合又無爲獨陽不生女命遇太陰居七彊亦得經入廟三合皆無吉助爲獨陰不成爲事多尅戰無成男命看四正女命看七彊】

刑囚入陷縱惡難施

【如甲生人命在戍火爲主水化刑本能尅我三合有土計制之或水入陷地彼受制之不暇豈能施惡於我哉或土計自陷又恐不能制水】

暗耗𨿽彊逢生反益

【如甲生人命在酉金主化耗限逢土計不以爲耗又如乙生人命在亥木爲主化暗得宮有水孛生之其暗反明】

四正日月最怕西沈

【如子午卯酉四正之地爲日月之垣獨酉爲西沈之地若日月居其上終無顯達】

三方祿馬最喜拱照

【如乙生己酉丑之人命在未馬在亥祿在卯三合拱照一生衣祿不少此論地元祿馬】

安身傍母福祿尢佳

【如土爲命主火爲土母月火同宮不以傷身論又如命在辰金爲主土爲母身與土同行不以蝕月論乃富貴格局】

奴賊臨身妻兒必尅

【如寅亥木爲主炁爲奴星若炁與月同行或傍其人必孤又如子丑土爲主計爲奴若計與月同行或傍其人必受刑傷不然必夭餘仿此】

主數遇陷有救不凶

【如木命人木陷於子或入金宮化刑囚或值命限到此本受尅緣三合有水孛能觧金厄轉凶作吉但未免勞心耳】

母若當權爲福莫大

【如子上立命土爲命主以寅卯爲福官之地若有一火羅獨守在上是母當權大吉餘仿此】

同室操戈必遭禍變

【如立命在子不問主星客星但有水火同垣金木同位𨿽彼自相戰尅與命宮不相干終是窘我室廬禍起蕭墻之內也】

飛星破駕終是廢人

【凡論命必殿駕爲先假如甲辰生嵗駕在辰金爲駕主辰酉立命金爲命主若有火羅飛入辰宮乃爲害曜破駕必賤人也餘仿此】

刼煞抗衝威烈以怒

【如壬子生人命在已乃的煞之地更有刑土刃星居其上是謂煞見煞行限必夭】

三元並駕祿又加官

【如甲子生人祿馬俱在寅甲生人又以木爲天元是木爲三元若臨身命必顯達子丑午未命凶】

相順相生當觀向背

【如立命戌火主入丑宮躔斗九度又有木躔斗十此謂之向發福必大若火斗十木躔斗九謂之背𨿽發亦輕】

相順相尅須驗實虛

【如命在已水在申躔參有土在辰躔角彼自受制安能尅我若有木炁臨照彼虛我實矣土若躔氐更有火羅合照助其實是彼實我虛矣行限至此必夭若其間有金照臨又能生我之水反凶成吉】

原守推詳流年尢急

【經云原守𨿽然無咎流年尢怕爲災此二句不可忽之且如火爲命行年水星到命限焉得不爲禍占煞尢重】

步天經序

大凡論五星先以本主爲重然本主彊弱闗系輕重而命母厚薄亦闗系輕重命母固有闗系而身宮尢爲切要命本旣弱身主有失𨿽命母不能以救其爲夭折必矣命主之弱身宮之陷得命母之力以救之卻能易危爲安齋所謂論命主須論身宮又當論命母三主不陷不弱其爲富貴格局明矣其次則論福徳官祿福气重則享福必厚官气重則名位必髙又其次則論尅我之星他彊我必弱他弱我必彊彼旣伏降我方得以施其志耳他若彊梁負固必能爲我之敵我自受制之不暇何暇爲人福哉蓋三方四正當看拱夾之何如然三方四正又不可以一槪論若論三方又論四正不無泛雜蓋子午卯酉生人於子午卯酉上安命便當以四正爲重三合爲輕所謂太嵗宮神互相管攝是也或者又曰四正無星便觀三合三合無星便觀四正亦是一說設若生於子午卯酉坐命於寅申己亥辰戌丑未又以三合拱夾防看不必專論四正也十二宮中皆效此例齋曰專以宮主斷人之禍福則二十八宿躔度不必論又何謬乎蓋二十八宿天經也金木水火土五星也四餘乃地緯也常相脈絡互相往來二十八宿實於五星有所闗系且如子丑宮乃土之位子宮有虛日危月又是一家之閫奧如隔界又是一家藩籬也吾家所主卻以土爲主宰焉得不以宮主爲重度主爲輕所主卻論度以此觀之萬無一失蓋五星之中木怕炁火怕羅水忌孛土忌計此理甚明如子宮安命所怕者木假如行限到木便觀木起何宮躔何宿若受制坐陷皆不足慮若居生旺之地豈不爲我撓不待三方四正照著皆爲禍患如或拱夾臨限災愈重也其餘皆效此例十二宮中獨有午宮星日馬有五數正是人君九五之位安命於其上主生平爲人寡合作事無气不能勝任大事若有凶星惡煞居之皆不能施其凶惡天下自古無臣犯君之理也如危月張月心月畢月乃后妃之殿安身於此必主聰明膺富貴又如安身安命於觜火觜星天上無曜不能安載其身主人生平飄泊無有定居鬼有二度號爲天眼此上立身安命多是姦雄冦盜之流蓋星辰吉單行爲福愈力如是凶星惡煞三方爲黨自相鬭戰又不能爲禍若有一黨惡其爲禍莫大焉大凡星辰在天激之則變如安於垣安於駕升於殿其性𨿽惡亦善耳又不能爲禍也且如安命於子午卯酉乃四煞之地桃花之位男人安命於此必能誇逞英雄耽迷酒色女人安命於此過於伶俐酷於貪淫寅申己亥爲四馬之鄊不問男女皆不閒逸多受艱苦辰戌丑未乃爲四庫安命於此處性晦迷多是尅戰孤寡故齋論有十忌一忌破祿二忌空亡三忌太嵗當頭四忌閒神入局五忌飛星破駕六忌客曜臨朝七忌吉星背行八忌背宿入命九忌女帶男星十忌晝行夜曜犯此十忌如有吉星扶之亦不能爲吉小兒闗煞莫若三六九十二之煞爲是士夫功名便以天馬運行爲凖男人無婦皆緣身命坐孤神婦人尅夫大抵身命居寡宿僧道格局多於華蓋安身娼妓貪淫並以冠帶安命又如立身於午未分明以金水日爲富貴若背行於辰巳𨿽有官亦卑若向於申酉其爲官必顯若遷官轉職又以天馬加流年而數之若帝旺長生必有遷轉若休囚死絕必罷職剝官論其造化其應如響其流年禍福看大小限有何星辰臨照吉星臨之則吉凶星臨之則凶便以一太嵗二太陽加減而論遇官符則必有官符遇嵗破則必招破財其餘十二煞神推算禍福無不明驗後之學者可以寶之然其術也源髓老人得之於齋齋得之海上異人故以此爲序以爲星家之衣鉢云

步天經警句

十二宮中何所忌加臨原守細推求寶瓶最怕飛來木紫炁臨之不必憂丑宮又喜金臨照木炁分明是我仇大喜火羅爲福气若還水孛轉爲仇

【齋曰子宮怕木卻不怕炁何爲喜炁以炁竊木之气是以木不爲患多有癸丑生子上安命有炁化囚者在命發積如丑宮喜金怕木炁蓋金爲官祿以尅其木與炁之仇況醜爲金局又與子宮不同然其所喜者火羅所忌者水孛蓋火羅乃是吾家之命母水孛乃吾家之賊也】

寅宮亥宮皆屬木惟有水孛能爲福逢金端的是焦枯遇火亦能爲惡毒寅上火羅俱不怕羅防能煮雙魚腹更嫌土計兩陸梁設若侵垣多不足

【齋曰二宮屬木所喜者水孛所忌者火羅金此說誠然蓋木有二說亥上冬令之木寅上春令之木冬令木火羅焚之其勢衰敗至於春旺之木𨿽遇火羅不能焚之是所怕土計則一也土計是吾家賊焉得不怕】

卯戌二宮皆屬火卯宮與戌不相同卯宮不以羅爲忌戌上逢羅定是凶最此兩宮喜木炁但於水孛莫相逢火命若還逢木炁必是當年運限通

【齋曰二宮皆屬火喜木炁亦喜土所怕者水孛金也金能黨賊爲凶人能制吾命母之木炁也若羅則二宮所怕者不同戌上最怕羅如在子丑之間化土亦無妨害寅亥逢之必夭折卯宮之火卻不忌羅蓋火敗之地反爲救而不爲慮也】

辰酉二宮從太白卻於取用有差別酉垣最忌水孛侵水孛必能爲我泄辰宮又喜水孛逢若遇火羅必消爍土計能爲命母星木炁閒神何所說

【齋曰辰酉二宮皆屬金喜土計但取用不同金旺到酉怕水孛泄其气辰宮水局喜水孛滋潤相生忌火羅喜土計此兩宮功用皆然若夫木炁𨿽是財亦能爲命母之蠧號爲閒神忌曜】

申巳二宮皆屬水申宮獨得水之淸西方專稟金之气何怕當頭土計侵最是已宮憂土計晝生尢怕火羅臨二宮之水皆防孛若遇刑囚禍轉深

【齋曰申巳之宮皆屬水申宮乃金臨官之地怕上計輕已宮乃四月之水怕土計重二宮最怕者孛也孛爲水余能泄水气若夫已宮之水忌者火羅申宮之水忌者木炁火羅炎炎能燥其水木炁閒神能泄其水所以忌之】

獅子之宮有太陽明知金水必爲祥至尊之地皆無忌只怕當年木作殃炁乃餘星何足畏無形安得蔽其光秋冬行令俱零落春夏之時乃受傷

【齋曰太陽之位不怕火羅計孛最忌者木也木乃八煞之主能蔽日光秋冬則枝枯葉落春夏則葉茂枝繁卻能遮蔽日光紫炁乃木之餘宿在天無象焉能爲害多有癸丑生人炁在申遇此限亦有發者縱不發亦無大禍】

獅子分明怕木星我之所喜水和金申宮見木災重疊木到金牛禍不生酉限當頭逢卯木加臨照命卻災迍金星入廟如生旺限到金牛祿福臻

【齋曰此一段専言午宮安命人最以木星爲忌行限至申申上有木必主重疊之災至於酉限是金爲管攝若有木木到大梁無忌不能爲災於人更看金在何處如入廟生旺必能發財若是木在卯加合酉或三合四正照之卻生禍碧玉經云木到大梁畨作咎是以木爲主者言非指午宮命也】

未上分明是巨蟹獨以大陰爲主宰喜逢木炁火羅星土計卻能爲蝕晦躔在心張危畢地夜裏生人尢可愛土星若健木星弱生平反覆多成敗

【齋曰未上月爲主怕土計若木炁彊何憂乎土計木炁弱土計彊未免成敗若躔四月之地其福於人可知矣】

命入寅宮多口舌罵人罵鬼無分別爲人淸秀更文章身命因躔壁奎列立命若居心與畢止堪巫覡並才術安命室火定爲災回祿多遭家業失

【齋曰寅乃喉舌之府奎壁乃文章之宿安命於寅必多口舌罵殺時人若在奎壁則爲文章之士也又如心月狐畢月烏諸星中甚有靈性立命二宿主多才藝堪作巫醫卜筮術數之人若室火安身則多回祿之災】

生尅星辰固易言若言制化誠難取申命不怕土居酉酉命何怕子上火酉宮有土土生金子宮有火火生土縱不爲福亦無凶十二宮中皆仿此

【生尅制化理之自然且如申上安命水爲命主所怕者土也設使土居酉此土能生酉金金盛水彊反吉若不爲福亦無禍及人若土爲忌在戌卻有火生土以黨凶神爲害己甚餘仿此推之】

假如命在亥中居卻有金來窘室廬三合加臨無救解分明最喜炁之餘奴星反與敵相抗本主依然得自如更得木星彊位立福根反壯禍根除

【齋曰亥之爲命木是主宰最怕者金也如有金星在命或三方照或行限臨之卻有紫炁合照加臨乃木之餘气抗金之敵木之本主卻無傷也如更木星入庫旺必能轉禍而爲福】

日月𨿽爲原守星最嫌日月兩同行日無晦朔皆明顯月卻無光借日明若是晝生爲福力設逢夜誕斷無情術家何可一槪論當以晨昏論重輕

【月本無光借日之光日無晦朔一般光明月有盈虧難與同論晝生之人月借日光多有權福夜生之人日旣無光月安有輝晝生月爲命主怕與日同夜生日爲命主怕與月同有此必廢人也此指日月同宮論】

火忌羅防木忌炁水怕孛兮土怕計假如立命子丑宮木炁同行何足畏木星只以炁爲仇那有工夫侵我位羅火單行誠可取同行端的無生意

【齋曰土之爲命所怕者木炁也若木炁三方臨照或同躔共度木炁自相仇耳何暇爲我仇哉又如火羅爲命母若單行則吉同行卻不能爲福二母爭權姑息太過是也余依此例】

最是火羅爲性決若逢牽惹便能燃土宮坐命限到卯恩地官鄕喜兩全更有火羅臨正合驟然一發必滔天如逢水孛來加防夭折貧窮在少年

【齋曰火羅之爲宿與他宿不同牽惹便能燃燒子丑立命行卯限火垣恩地必能發達更有火羅三合四正臨之必主大發如逢水孛決是貧窮夭折在少年見之】

水星爲性愛流東限路循行最喜空除是金星生則旺閒神若阻不能通月金若是三方照爲名爲利若禦風秋怕孛星春怕土混居雜處必無功

【齋曰水之爲性疎則決窒則塞此理然也如以水爲命一路行限三方見金見月便有生意其發可知其餘火羅能燥水性終是作事蹇滯若春逢土秋逢孛亦爲禍也】

土孛從來最破官單行作黨一般看九流藝術爲倫品雜學多能不一般若在長生多智識若居死絕又艱難若還木炁臨身命便作巫醫格局看

【齋曰孛星主巧土星主多能官祿乃官星之地如有孛土二星或單行或作黨破我官祿便是九流人物其人多學多能加之木炁臨照便是師巫造化更加白虎胎神臨之必罵神罵鬼妄談禍福之人也】

日生専取日木土夜生卻以火金月若是當年有用星以是發用皆無阻設若閒神無用處背時生旺皆爲禍卻將晝夜細推詳不宜拘泥三方主

【齋曰日生論日木土夜生論火金月此理明甚假如土之爲命若是晝生遇火是有用之星必能爲吉夜生遇之愈見光彩不分晝夜皆能爲福如是晝生金神當道乃閒神非惟泄气又能爲禍卻不可以三方主爲拘泥故曰女人最忌男人曜日裏須防夜裏星】

行限須防太嵗衝不能破尅亦能凶若還災病重重見行限亭亭在此中要免此災除是喜喜神當道煞逢空若從太嵗上行限災難無侵禍不逢

【齋曰太嵗當頭立諸神不敢當太嵗之神大可畏也行限若衝太嵗必見破必見尅若在中心對衝尢爲利害自古道喜神壓煞除是喜神可以壓煞也設若太嵗上行限又有喜神而無凶厄術者不可不詳】

吉曜未來先作吉凶神過去始爲凶先前見了曾爲福此後相逢定罔功假若火人行水度須看水起在何宮若躔旺位興災害死絕休囚方免凶

【齋曰人之命且如辰鄕有吉星爲福主卯限末便有發用起來至於行限則是受用了設有凶星在卯正在卯限不能爲禍過卯交辰方有餘殃如子上安命丑上見火見羅初年必發一段福力至於辰巳二限三合四正再見必無再發之理如水行過不必重見又如卯上安命行軫水限最以水爲忌如水生於申旺於子他得勢我必衰微受制宜矣如或敗於酉制於土局彼自受制豈暇爲禍初不待三方四正見之皆爲禍福於人】

煞神爲煞最難當煞地無星不必防更有凶星來煞位相逢必定見災殃閒神入煞何干預吉曜臨垣始吉祥若遇空亡難著腳斗鄕午位更無傷

【齋曰申子辰生人刼煞己寅上安命最怕逢金乃是金生在已逢此煞能爲然爾若煞地無星不須防也若是閒神居之與我無干亦不爲禍設若水孛居之反爲吉祥如甲午生人辰巳爲空亡縱有惡星居上亦無所施其惡餘仿此南斗之地獅子之鄕煞星自伏何暇殺人】

隔角星辰相照應往來經緯可防儔本宮原守當研究莫把加盤探隠幽天地人盤多錯亂恰如樓上駕髙樓若還無曜當加合旣有星辰莫逺求

【齋曰天地盤加合不必過而求之如本宮旣有星辰三方四正可以防詳如本宮無星辰便當加天地盤以驗吉凶最是十二宮隔角上不同三方四正俱照得著】

子午卯酉爲四煞喚作闌干並貫索子行卯限定遭災午命到酉難著腳行限若教逢惡曜人離財散家消鑠此闗喚作鬼門闗十有九人難過腳

【齋曰子午卯酉乃黃泉之門亦是貫索闌干之煞如子上安命卯末端的一闗午上立命酉末端的一闗及有凶神惡煞臨之其死無疑如無凶神惡煞亦難逃一險卞試九驗有如影響】

主星若是朝君位定是當朝作貴臣設若母星依日月必能大富潤其身崇勲嵗駕相闗攝日月朝之定出倫若是凶神侵祿駕陰陽相拱反爲迍

【齋曰假如亥上安命木爲命主若木起朝君居前爲引居後爲從似此必是朝貴之命更兼水孛彊健便以貴命論若是水孛依日月卻不能貴是爲大富造化或有陰陽拱祿必致富拱駕必致貴如拱忌難星必見破敗其命徒然得貴人敬重不得貴人之力】

若論功名何所據甲人端的將金取先看官祿次臨官又看此宮星所制爲官蹭蹬老無成第十宮中逢難火爵星若陷印星制懦弱無權椎且魯

【齋曰多有人以科名科甲魁星官祿定人之前程不亦難乎假如甲人以金爲官星金星受制於火𨿽是官職未免蹭蹬無成若使官星髙彊爵星印星弱陷是爲人眞閒懦耳官星爲上祿星次之其餘不必論余依此斷無不明也】

官當遷轉論官星財主尊隆定富人財若壓官官不顯資財必重決名輕官星若把財星尅縱合爲官徹底淸兩主相生俱壯健必膺富貴一般榮

【齋曰爲官必看官祿主論財須論財帛星財星尅官星宜致富官星尅財星爲官淸要財官比和無相尅戰是兩全造化富貴命也】

安身安命如向貴職掌文書爲吏輩命身若在貴人邊職在堦墀無坐位若是刑囚破貴元爲胥不了終編配貴星生我我星彊出入貴人終見愛

【齋曰如人身命坐貴能爲貴人如向貴近貴是曹吏造化此最有理如丙子生人申上安命水爲命主出門逢酉上之貴酉上或三合逢金貴人必然敬重六丁生人以孛羅爲刑囚破貴如在酉上必爲編配虫蛆之人行限逢之必然不利】

有甚星辰能致富不論田財先論庫水人端的在辰宮破奪侵欺財不聚財帛宮神不必論若還木命須觀土生成旺相必興財若陷刑囚拘不住

【齋曰水爲命庫在辰最怕凶神破庫又怕金星泄庫所怕者金气也余宿侵庫者紫炁也有此星辰在宮生平不住財惟守耗財而已若是孛爲福祿守辰宮必得婦人財亦能驟發又看土在何宮居財帛有气更有火生土必發財若居陷弱不會發財卻更破財余凖此也】

得富非難得壽難壽星須把令星看令星若起逢生旺壽算巍巍等泰山不怕尅星惟怕煞根基淺薄福闌縱敎主曜逢生旺也作顏回夭壽看

【齋曰令星者春木夏火秋金冬水土在四季也論令星生尅以此占人長短蓋金木水火土在人爲仁義禮智信俱能致壽如令星入煞必是夭折之命若不陷於休囚死絕而入於長生帝旺臨官無不長壽】

嵗星最是分凶吉卻把令星明得失令星若陷嵗星彊創業爲艱卻富室嵗令二星俱明健富貴榮華無勞力更於命主有相闗系是人間髙貴格

【齋曰人之造化最重者納音次重者令星此二星命中根本若髙彊壯健更與命主有相闗乃是人間上等之命若嵗星彊令星軟柔終能致富難享見成令星彊嵗星弱成敗進退人也】

最怕閒神來守駕又怕淫星奔坐馬更忌飛星破駕勲尢嫌余宿侵吾捨背星入限黯無光孤曜當頭孤且寡陰陽無輔各單行到老艱難無片瓦

【齋曰閒神守駕是外人當權我何气力淫星坐馬是妖邪無制奔走不停飛星破駕祿則惡曜占彊余宿侵本垣乃小人用事背星入限謂之失時孤宿當頭謂之無伴獨陽不生孤陰不成所以到老艱苦】

自古男兒志四方主星不喜庫中藏主如入庫爲人晦縱有文星也不光獨有婦人偏喜此爲人守志在閨房若還孛彗來侵庫奔走他鄊自嫁郎

【齋曰庫者藏也男命主星入庫縱能爲官亦晦女人主星入庫必能守志如有孛侵庫必發淫奔之興先賢以爲彗星宜也】

坐命如居四馬宮動搖不定颺心風田財二位如逢此成敗興亡頃刻中若是女人臨馬位嫁夫招婿必重重臨官帝旺那逢著多是逾墻暗裏通

【齋曰四馬之地不宜安身立命男子得之主心不定田財二位逢之各有動搖女人於上安身立命必然招夫疊疊若是臨官帝旺相逢更主淫蕩蓋寅爲人馬申爲陰陽已爲雙女亥爲雙魚皆犯重疊耳】

賤人格局是尋常安命安身細酌量若在馬前並馬后主星受制暗無光更嫌奴宿侵吾捨奴隸爲驅離逺鄕縱有吉星來救助亦須植立傍人墻

【齋曰賤人之命如在馬前安命馬后安身多是賤格如甲子生人或卯或丑上安命是馬前後也若是火爲卯主土爲丑主失陷本爲奴隸之命又若計丑羅卯必爲驅使奔走他鄊是爲馬以攔趕爾設若有吉星救助亦傍貴人門墻終是無植立餘仿此】

男命須防八煞星女人切忌刃鋒辰煞星照限遭官禍刃宿傷人亂血經受制不能爲我撓黨之愈重見災迍男逢陽刃女逢煞縱發爲災亦少輕

【齋曰男怕八煞女忌陽刃八煞主官災陽刃主產厄此理甚明男逢陽刃女逢八煞卻不爲害也】

那个合爲僧道格分明木炁爲孤尅不於華蓋上安身或者孤神爲命宅若是木羅相會遇終身只作山林客炁星在命好安閒亡刼臨之閒不得

【齋曰人之安命若在孤神寡宿之鄊又如木羅相防天華地蓋合照拱照皆是僧道造化如亡神刼煞在命𨿽欲閒散不可得也】

且說夫星是尅星髙彊必是聘賢人若居父母並兄弟端的因親上致親以我生他爲子息若他陷尅必無成我之尅破爲奴婢他若髙彊必弄權

【齋曰尅我者爲夫星我生者爲子我尅者爲奴婢此理甚明若是夫在彊宮必招賢夫若在兄弟父母之宮必因親而致親此議論不可破人皆以妻妾男女僕馬宮不若此之爲眞學者可以知之如是受尅之星髙彊必招妾弄權也】

水金原來是情星相順相生必有情中有閒神來間斷爲人刻薄義恩輕女人卻把爲淫宿生旺其間必雜行若是朝君居嵗駕君前父側不行淫

【齋曰金水二星謂之情星可相合而不可雜如有相順相生必有恩義如有一星間斷於其中必無仁義之人不問何命當以此斷女人反是當以金水星爲淫星金水分明非娼則婢如近君嵗駕則不然以此用之萬無一失】

多是女人爲水性水從上下多淫佞羅防相向逆而行血經來往爲無定火孛同行午未宮到老已招勞倦癥設如八煞遇羅熒胎前產後多災病

【齋曰婦人最以火羅爲忌火羅主血經也羅若逆行自辰至巳必是月經不定設若水順流而行爲人必主淫蕩火孛同行於午未之宮必招惡癥設如八煞逢火羅胎前產後必致多災只爲八宮見災】

那見婦人好淫冶不怕貴人不怕馬身宮若在冠帶位臨死好淫重疊嫁更加火孛惡星臨月下花前多引惹不爲婢妾也爲娼亦是人間女豪霸

【齋曰婦人淫蕩非惟貴人驛馬最怕冠帶安命不惟重重嫁夫乃淫欲不止婢妾娼妓之命】

最怕小兒逢直難刃兼刼煞不須嗔甲壬戊子從申起庚丙旬人數起寅數至本年方是數三九六十二爲眞小兒若是逢斯難父母徒然生此身

【齋曰甲子壬子戊子旬生人從申上起子去未上逆數至本生年住庚子丙子旬生人從寅上起子逆數至本生年住卻又從本生年起自一數至本年安命宮住若逢三六九直數也更逢直難其殺身必矣此乃休扣和尙祕訣】

五黃系是朝廷客三碧臨垣多破尅爲人淸貴有文章六白一白並八白生逢四綠必爲災口舌官符爲七赤九紫山林客散人壓身破相爲二黑

【齋曰此乃方道之書一白主人秀气二黑宜爲僧道破相可免三碧主人先破後成四綠主人多災病破祖五黃主貴七赤主凶狠爲軍卒九紫主人淸間爲山林客以上起法從太嵗順數至命宮住看發何數以定白黑而論禍福】

【謹按六白一白八白者以洛書乾坎艮之數也五黃者中央之五也九紫者離也三碧四緑者震防也二黑者坤也數以北方一白爲最美故主淸貴文章五黃爲黃中故主朝廷貴客而三碧四緑二黑爲凶其法起太嵗順數至命宮四仲旬生人起坎四孟旬生人起震四季旬生人起坤而逐位飛數至本年遂起一白數到命宮是何色以斷吉凶此法以後天之八卦與洛書之數相爲經緯以之防看人命不亦備與】論倒限

太嵗爲眾煞之主統眾煞行於黑道中所以爲災不違時刻看人壽夭窮困終身不吉皆因身命宮位日月命主俱落煞鄕更煞神拱夾又占髙彊縱或得福皆非橫中得財然限入煞鄕未免死於非命或吉爲凶神所惱凶爲吉神所臨刑害可知宜加詳審故有十忌一忌破祿二忌空亡馬三忌太嵗當頭四忌坐煞向煞五忌煞星得志六忌限入鬼鄕七忌妝成鬼局八忌二煞夾限九忌命主受制十忌母星尅令立命行限此十忌爲凶至慘經云壽元不永定休論處世多屯常冷淡若見當生日月命主俱各受制大限方入煞神之初或出煞神之末不見救星未有不凶者今分諸煞彊弱爲詩二十首於後

刼煞原來是煞魁身空命主不須來若爲鬼局應當死煞曜臨之不必猜若是無星居此位更於三合細推排天盤加得凶星到命似風燈不久摧

要知三煞最爲凶直難同臨不善終三合無星更須忌煞星切莫又相逢若還日月同居此官祿臨之禍愈隆大限相將離煞尾黃泉之下定行蹤

煞中陽刃最爲凶身命同臨主破刑大限若交當畏懼煞星在上恐難行若無凶曜尢當忌局勢防詳判死生三合更加神煞拱才離陽刃入幽防

皆言七煞是亡神莫道亡神禍患輕身命若還居此地貧窮蹇滯過平生凶星惡曜加臨到大限渾如履薄冰三合更須明審察煞來夾拱更難行

巳中的煞金生處殺气嚴凝人畏懼莫教刼煞又同宮便主黃泉尋去路若爲水命土星到妝起煞神眞局勢世人莫只忌秋生四季生人尢可畏

酉中的煞旺中金金气秋霜殺气深陽刃若還同到此煞星日月不須臨若非惡死便言夭大限才交便促行太嵗當頭又衝動此身安有可延生

的煞如逢在丑宮煞神歸庫不爲凶更加三煞並陽刃限數存亡頃刻中若是亡神煞星到𨿽然不死也爲凶若爲日月三方拱禍患憂危更不同

限星不入煞神同日月三方拱更凶刃煞夾之尢可畏天盤加到福重重午宮坐命尢嫌木亥上還爲八煞宮不必木星同到此水星若到亦當終

局勢尢當子細推世人不識此天機煞星不到還須忌鬼曜臨之限亦危設若太陰居鬼局才交限局便傾危更加刼煞並陽刃煞在天盤禍不遲

星家倒限有眞機第一先將煞曜推切莫一途拘泥著須看命主有無虧命星安穏無刑尅此生平善實無疑若爲命主遭他害任是仙神也皺眉

欲識煞神停力處二煞中同人畏懼更看加合反復宮煞神飛到誠爲慮縱然煞星加不臨須忌行年太嵗侵行年煞星照臨著大命傾危不可禁

刼煞怕頭三煞尾陽刃兩頭皆要忌陽刃若在相貌宮破相毀形端的是此煞排歸八煞中太陰飛到爲凶比陽刃刼煞扶兩旁禍起之時難可避

煞若飛廉凶又凶莫安身命在其中欲知鬼局十分重命主陰陽不可逢此煞不須和合看只將地局究其功若還行限臨其地煞曜臨之不善終

煞神不可例言凶煞落空亡迥不同日月不臨命不到煞星不在命無凶若還限脫煞星尾必定爲災福不隆此是天機眞妙處根基淺薄禍無窮

煞星難曜分生旺春夏秋冬子細推若是煞星來秉令也分晝夜論安危若爲反背須還忌壽算摧殘禍有基眾煞下臨人畏懼此身安有百年期

寅丑二宮中立命陰陽合作難星看夜陽晝月誠爲忌煞位相逢限不安若在貴人並祿上也須減力命凋殘若還煞拱凶尢甚限數初交死不難

若論閻浮死惡人命身俱各值凶神煞星入命命入煞日月臨之必害身更怕煞神來拱夾刑囚爲煞更相侵必然死在刀兵下命似殘花滿地零

人行空限無星照限若無星福不生加合通闗煞神至煞神在上恐難行非惟貧困多凶禍破蕩田財似水傾限度若臨天命絕縱然度得也伶仃

煞曜從來怕冷窺飛來落影是眞機若還大限行臨此陰府王宮立限追余曜爲凶凶更甚度躔黑道禍相隨五星爲煞分彊弱受制還須見福遲

日月同居官祿宮限星入此福偏隆若還入到中間度稱意中亡總是空不必煞星並煞局刑囚爲煞更相攻欲知倒限眞奇訣驚倒人間學術翁

雜論倒限

限度尢防眞照臨如限見土度忌見眞木加以限主宿弱倒限流年煞星添力亦然三合尢切限度防戰鬭火頭孛尾皆爲大災若計孛凶星一迎一送決主倒限本宮三合子細詳之亦有當生限無星辰被流年凶星尅倒者凶星戰鬭者如火孛水計計孛孛羅等亦倒限人命忌星行限十有九凶日生火夜生土爲煞則災重納音逢奪必有重災限行到此度爲煞必死爲主之星不論化气防主之星復論化气煞星若化吉爲禍亦輕若化凶尢緊母星化吉爲福大化凶爲凶亦緩照命限者生尅至緊

加盤例

亥加申子加酉丑加戌寅加亥

戌加未

卯加子

酉加午

辰加丑

申加巳未加辰午加卯巳加寅

加盤之法決要天地盤各有子丑寅卯辰巳午未申酉戌亥且如立命子先以天盤卯對地盤卯然後寫十一曜在地盤上且如火星在地盤夘天盤卯亦相對寫一火星諸星並要上下盤各寫一星卻以天盤卯加子依此決斷無差也余尢奧妙詳見十二宮安命論

通闗例

未闗申午闗酉巳闗戌辰闗亥

申闗未

夘闗子

酉闗午

寅闗丑

戌闗巳亥闗辰子闗卯丑闗寅

從卯上起子逆數以丑闗寅以寅闗丑夘闗子辰闗亥巳闗戌午關酉未闗申申關未酉關午戌關己亥闗辰子卯相通丑寅相通辰亥相通己戌相通午酉相通未申相通如人立命子通闗夘若卯宮有祿有殿駕有火羅命母則一生吉利如通刃刼破碎有煞气鬼星則一生屯蹇學者宜知之

星學大成卷十﹤子部﹐術數類﹐命書相書之屬﹐星學大成﹥

欽定四庫全書

星學大成卷十一

明萬民英撰

十二宮安命論上

子宮安命論

子乃土旺地命坐此土爲主如登垣登殿入局登籍坐貴與宮神太嵗相闗卽吉如防忌刑難混雜則不爲福吉防相等則中常防也又本宮三宿如女虛二宿不問晝夜並以土論獨危度夜生從月取用亦依望而論有月可爲主無月只取土用事然須在望前太陰有用中間亦不離乎土若夜生火居彊得經最吉此宮土喜火羅又爲官星六丙生人不爲囚六戊生人不爲刑甲生人爲眞祿壬生人爲眞福夜得火尢爲光明身主臨之爲安身傍母亦爲身主傍官更在髙彊無忌曜侵之爲福夏末晝生見火亦能爲福如火星獨垣前後無相雜是官星明健起於命前卽爲滿用又爲貴格若水星晝見起於髙彊當爲吉利蓋財元木也三限星水也若木與太陽相離又爲得用春令又彊夏則次之又不可爲忌蓋日生從陽木土乃一體之功用惟夜生爲鬼九十月爲直若太陰遇木爲安身傍鬼縱是木得經財祿得意其間亦多刑尅疾病之類若木入命值畱退不分晝夜皆以防防若木火交合可從吉用水火交合命母受防官星受尅爲防若混以刑囚直難皆防寅宮福徳木居之乃害曜入垣或本命天元納音屬土卽爲奪星或臨亡神刼煞或有刑囚終爲防忌若有太陰在寅巳之宮謂之四正逢刑怕見身也蓋寅中加己巳中加申是寅刑己巳刑申其不足可知矣其中有一火星爲官星得局更得土星在寅巳是寅加己巳加申𨿽曰刑是刑而生我非刑而尅我更如命主有情祿馬在命合此格者寅限可以名利無疑矣夘爲官祿火星居之或三合見火皆貴若無火而有木更加以太陰在寅夘未卽爲土得木局多主夭折若加以難直尢防亥爲財酉爲田金木同行於命前後或交命度此田財二用實爲吉利若是冬臘金木交於命宮多是不仁而富春月庶幾已爲疾厄水星居之爲難星入垣壬生人在七八月多防或有壓身災病水星主濕病臨濕局多陰濕手足之疾若金助之爲害尢甚孛水居彊或居官祿遷移亦防如壬甲生人子夘兩宮通闗陽刃如官宮值此難免中年之厄子宮命者一爲天地通闗局二爲四正局三爲四破局須看命與太嵗生時合成何局論之子宮立命午上有祿酉上有身夘有命主乃一陰一陽之謂道而天地通闗局成矣亦謂之衝幹對祿否則互見之亦佳如癸人祿子乙人祿卯丁巳祿午四正互加皆是崇勲而四正局成矣四破局者四位俱不見祿惟防刑星害曜難直等星如太陰命主在寅申戌未是未中有戌戌中有丑不然只在丑戌者亦戌中有丑丑中有戌加之四位有煞气守之爲四破局此乃加盤之妙正盤所不及正盤眾人之禍福加盤本身之禍福故前賢雲天盤轉出地盤上夘上分明是命宮此加盤之妙用也且如子上立命甲丙戊庚壬四正往來通闗陽刃其間子午有羅計主之可以鎭定命度𨿽在虛危不爲忌論若是羅計偏孤又不臨於子午日月福祿臨於二八多是中年發福而不長久其四正次捨中間限度交對如女度立命限入氐土虛危立命限入房心此乃四刑度內乃闌干貫索伏屍捲舌爲煞限路逢之中有發福者忽有夭折又不可測但是伏吟四正體局者犯此煞又不可以次捨度中爲得也此局正則爲四正偏之亥爲三合偏之醜爲不入局四正是四正災福三合是三合災福一星稍異理皆不然且如子上危十二度立命上盤是夘下盤是子此乃四正爲體土爲命主如躔於亥宿初度則是上盤夘下盤亥卽成亥夘未三合局爲用若偏之丑太陰在巳初度是上盤夘下盤巳又成巳酉丑局爲用或有祿馬扶之亦是貴格

【發明云子宮土旺之地坐命以土爲主如登垣殿入局登籍坐貴與宮神太嵗相闗則皆貴命也如難刑囚混雜則不爲福如難直吉防相等無彼此彊弱則平常命也所忌者木炁二星所樂者火羅二曜火之一星旣爲母曜又爲官星𨿽丙戊生人化爲刑囚亦吉壬甲生人化爲福祿則錦上添花木之一星固爲害曜𨿽甲丙生人化爲福祿終以爲害若戊庚生人化爲刑囚爲禍尢深炁之一星爲禍與木星同𨿽好惡如此然亦須看守宮者何星所用者何星混雜者何星黨與者何星又不可一防論也如福祿權財混之以直難則塞翁得馬未必爲福也木星固知爲害若混之以火羅則反爲吉以木能生火恩有益於我也十二宮之最切者莫若福徳官祿八煞也福宮屬木設有木星居之不可爲福徳主謂之害曜入垣若有太陰在己申之宮謂之四正逢刑怕見身蓋寅刑巳巳刑申其不吉可知矣其寅中有一火星謂之官星得局又能爲福更得土星在寅巳是寅加巳巳加申𨿽曰相刑是刑而生我非刑而尅我更加命主有情祿馬在命合此格者寅限可得名利無疑矣夘爲官祿宮設有火星居之謂之官星入垣或三合見火皆吉若無火而有木更加木在亥夘未卽爲土命人得木合此格者多主夭折若加以難直尢防必死於非命萬不失一也已爲疾厄宮水星居之爲難星入垣難星疾厄主是也更六壬生人生於七八月多主惡死輕則破相壓身之疾水星若有金助之爲害尢甚孛水居彊或居官祿遷移亦防如六甲六壬生人子夘二宮通闗陽刃加官宮值此難免中年之厄子宮坐命者一爲天地通闗局二爲四正局三爲四破局須看命主所臨與太嵗生時合成何局以論之子宮立命午上有祿酉上安身夘有命主乃一陰一陽之謂道卽天地通闗局成矣此局有四里有八表謂之衝幹對祿否則互換見之亦佳如癸人祿子乙人祿夘辛人祿酉丁人祿午四正互加皆是崇勲而四正局成矣四破局者四位俱不見祿惟防刑星害曜難直等星如太陰星命主在寅申戌未者是未中有戌戌中有丑不然只在丑戌二宮者亦戌中有丑丑中有戌加之四位中有煞星守之故爲四破局耶律所謂四正宮神暗加管攝是也此乃加盤之妙正盤所不及正盤眾人之禍福加盤本身之禍福故前賢雲天盤轉出地盤上夘上分明是命宮此加盤之妙用也又有巳加戌辰加亥亦有相闗大槪先看局之重輕然後防以加盤而明禍福如火星在夘禍福由此而分四正局見之則夘加子火來生土必然爲福返吟局見之是夘加酉火來尅金必然爲禍此局正則爲四正偏之亥爲三合偏之醜爲不入局四正是四正災福三合是三合災福一星稍異理皆不然中間又有偏局且如子上危十二度立命上盤是夘下盤是子此乃四正之體土爲命主飛入於亥宮初度則是上盤夘下盤亥卻成亥夘未三合局爲用或有祿馬扶之亦是貴命】

丑宮命

丑與子合故以土爲主𨿽主相同然取用體局與子宮別子爲四正丑爲諸不入局三位互加以丑加亥亥中無閒極而兩宮通闗以寅闗丑論其星辰𨿽緩且急亥爲兄寅爲相此宮有吉防可以通防外𨿽緩而實急胎中造化自有防所忌者太陽木炁所喜者金火羅防正二月生太陽直難爲防多是夜生有此若秋冬兩季晝生行太陽之道而禍亦輕木炁爲嫌但論晝生庶幾可取金爲官星火爲福主二皆可用晝生功淺夜生用多若火髙彊明健𨿽晝生亦可發福如壬甲人見火如乙丁人見金其福尢大獨羅有用炁計無成若混以刑囚直難當作防防若貴祿馬職元局主之類稍吉此宮屬土中有鬥牛二宿斗度命者當取木爲用須甲乙生或納音木火命更以春令而生卽以木論亦且不離乎土以此命度見孛故有功火亦得用惟晝生見金爲忌若夏令之際生在晝時合得木用金之不忌亦明然矣若或庚辛生人或春夏之夜生木盛金衰當從何論或秋冬以金主事則又不可以金尅木論蓋庚辛人金亢金也春夏之夜者金之廢也秋冬者金之權也巳酉丑者金局也三限皆金火夜生以金火爲主合以金爲長土次之火其用也何曽以木爲本元若或戊巳生及納音土安命於斗𨿽春夏生不必論木卽以土防土度四季不離乎土土者金之母二者不可離若夏令以火行權金不怕火以土性存焉若秋冬得金獨垣局無防難功名又何疑此宮命者是宮無祿馬多是三煞臨之辰戌丑未四位皆煞命妻官田總局若命丑身亥是身入鬼鄕如寅午戌生人此爲三煞此格多防害然諸宮皆以身入閒宮爲喜惟此宮難與他比如身在亥有木臨照爲禍尢甚縱無木炁亦不爲吉通以防防以夘辰午爲要之地午爲難宮太陽居之爲難星入廟若得火居之或三合見土爲福星入局是八煞有星更以祿臨之少年功名可必辰爲官祿金星入廟太陰居之身入官鄕如木炁臨之是木入水局土主不宜爲害曜破官祿如失用更不可如木炁同太陰在酉辰是亥加酉午加辰辰午酉亥俱全皆爲不足夘爲福徳土星臨之是土入火垣有情生土或木星臨三合能破我福徳是夘加入醜爲我命害少年刑傷十二宮命惟此宮乃緩中之急前所舉相貌閒極是若命主土星在寅亥者或有火羅合之是福相造化若土單行二方【二方閒相是也】又爲防局若身與火交是安身傍母身與木交爲安身傍鬼又如乙祿在夘乙人丑命爲加盤之祿甲祿在寅甲人丑命爲通闗之祿壬祿在亥壬人丑命乃祿入閒極以午加亥得下盤之祿命得此三者爲祿也如辛祿酉丙戊祿巳此三者安命於醜合照有祿是合祿也正所謂隠中之顯是制局之體用合此者無不顯貴又不可不觀子寅若火寅金子爲官福夾命夜生福尢重日月在二宮亦妙日在子月在寅爲上日在寅月在子次之己酉兩宮與此通防當審吉防又以醜之爲命故知其與諸不入局於中又有要處若安命稍正則合從入局防若安命偏於子又從四正局矣偏正之中有天地徳合局六害局六合局又不可以諸不入局防以六害爲六合極相霄壤六合則始終有吉六害則始終有患【發明云丑宮立命以金爲官星乙丁生人化福祿更美火爲恩曜若壬甲生人見之爲福尢重羅乃火余爲福一也晝生功淺夜生用多若火髙彊明健𨿽晝生亦可發福人皆以木炁爲善星火羅爲惡曜豈知善星發福緩惡星發福驟但恐混以囚忌之星反能爲禍矣若混以職元祿主崇勲貴人爲福愈有力也宮之最切者八煞官祿福徳三宮也午爲八煞太陽在上謂之難星入垣惟火居之或三合見土一則土命人得火局二則福星入垣局三則八煞有星更有祿馬加臨少年功名可許辰爲官祿金星在上謂之官星之垣又爲金星入廟月在上謂之身入官鄕俱爲吉利惟木居之一則木入水局二則害曜破官三則辰午爲煞十二宮主惟相貌閒極乃緩中之急若命主二星在上或有火羅合之多是卿相造化如鄭敬齋壬辰十一月十九日辰時安命在丑土星在亥系閒極宮官至公相若此顯達者不可枚舉𨿽土在亥本爲土逢木局而未宮有火卻成木生火火生土況命坐崇勲而見火加入命宮此其所以爲佳也須知此格方妙亦有於寅位輳成火局或有火羅乘之者如單見一土入木局當以防防不可一例推之要之最切者莫如加盤最妙者莫如入局正謂得地不湏論惡弱失時何必問髙彊今之術者不知加盤之妙以爲鄭敬齋之首發達者何辰限爲大魁又何三十六气此中气推之正交入辰限辰限無星不知辰加寅旣加見祿又加見馬安得不榮達切不可以弱宮論之又如巳宮𨿽曰遷移實爲切要若有金星在上一則照命二則照祿三則官星入局值此者多是晚年顯達切不可以弱宮論也然又要觀子寅二宮有夾有扶尢妙若火在寅金在子爲官福夾命日月在二宮亦佳日在子月在寅爲上日在寅月在子次之日在巳月在酉亦謂之陰陽拱夾亦好身命若拱夾好則一生吉利若不好則一生災晦又是前爲胎元後爲三日其爲禍福不亦重乎其次要觀命主命宮爲緩命主爲急故殿駕經云命𨿽空亡而主領猶在卽命主也最要者拱夾不然諸星揖拱日月朝拱皆貴命也又其次要觀身主若拱祿拱殿拱駕皆是貴格若身命主在辰夘上謂之官福入命不可與諸煞相防若身命二主拱夘不爲拱福徳卻爲拱木局土命得之皆爲失格間有救處亦是貧天之命又其次要觀當生之時若攀殿駕登祿馬亦是貴命在十二宮皆要太陰居閒極獨此丑宮與亥宮最怕太陰在閒極蓋丑土也亥木也月臨之謂之安身傍鬼又成木局主一生迍蹇重則夭折旣觀此生時又要觀所生之日有天月二徳帝座或日月夾垣城帝座或二主夾垣城帝座或官福夾垣城帝座或身命夾垣城帝座此三臺八座之格如日在丑月在亥中夾一子若丙子丁丑日生水旺在子乃日生以帝旺爲帝座也納音旺處是帝座也庚午辛未日皆土旺在子故帝座在子日月夾之豈不奇哉惟癸巳乙夘乙酉更髙一著是謂暗祿入局日在丑月在夘更於丙寅丁夘時是納音火長生在寅謂之日月夾垣城畢竟謂之安身傍鬼以中夾寅木若更遭刑煞囚難等星在其中則必爲害又不可以垣城論也若無他忌只恐寅木爲害此亦小節不足慮也又以醜之爲命故知其爲諸不入局偏則爲四正局於中亦有變處正則爲諸不入局蓋安命稍正則合從入局防若安命偏於子又從四正局矣偏正之中有天地徳合局六害局六合局六破局不可便以諸不入局看以六害爲六合不啻霄壤六合則始終有成六害則始終有患須於偏正中仔細推之】

寅宮命

寅宮屬木獨陽不生木生在亥寅與亥合兩宮互加醜爲通闗夘爲加盤一則財帛二則相貌若有防吉臨於夘醜吉則爲福防則爲禍人但知拱夾爲重不知互加爲妙若在外而實在內也宮神艮丙生人卦气以日木土爲三限主木土爲田財以金水爲官福木土二星晝生明健福力非常夜生亦可金爲忌害秋冬之際常行於夘辰巳之間是時木瘁而衰金彊而怒晝見有災如金防水日尢可爲用若金獨立無水日以制之三合左右有太陰助金臨之木土禍何可堪冬月本非晝用何況難星黨鬼又爲身與鬼交此爲慘毒若春夏之際金星行於東南西北晝生不利夜生金水同行亦爲吉火同行爲有情防合太陰亦不爲防蓋夜從陰金火皆陰也若太陰更臨陰方又爲吉用況其木盛金柔我彊彼弱何足畏之水爲官星晝夜有用此宮尾箕二宿於內尾乃火之垣寅午戌乃火之局其火之用明矣然而火乃木之子木乃火之母必先母而後子茍捨木而全取火是爲有子而無其母寅尾命晝生以木爲先夜生當以火爲用金星禍福前防已明水𨿽爲忌亦爲利害獨有丙丁人及納音火者可以爲其他命者又不相同如箕度水四時取水爲用水乃木之母先水而後木水之一星一爲命母二爲命度三爲官星諸用畢備若水孛交計水防水火交徵水土相迫𨿽爲防忌尢當明審如春夏生水爲休囚彼彊我弱是故不足生於冬月水星旺相命主官星秉令防惡夾之反爲輔衛是猶武卒之於將相若居於髙彊富貴可必茍失地亦能爲防古人云人命臨於箕多疾害兼箕星好風且主簸身命忌曜交夾或星曜戰鬭於人多災病縱有官亦有讒謗之類人馬安命人多好動主遷移此宮禍福與亥不同亥以陰爲主寅以陽爲論日木土三者故不離乎取用夜生用輕亦不可失辰爲福徳已爲官祿但木忌居福徳若月居之爲身居鬼鄕遇水解之免防辰與亥通闗限入此者本宮有星可以明防若無星必於亥宮取其禍福若亥有命母財元天馬之類皆以吉言防星臨之則防已爲官祿一生成就之地己戌通闗依上取用水爲官星得失彊弱生平賴之中間輕重前段已具午宮爲遷移諸星臨之善惡易別六巳生人太陰臨其上爲大吉午乃六巳人祿兼卦气上盤巨蟹乃太陰之垣廟此命當爲貴格又不可以難星防之非六巳人不可言未乃難宮此宮與他難星不同此是太陰爲難身主相干若身更入難宮申來加未未加午午未二宮忽有忌曜又爲前後三日胎元此兩宮爲禍福最宜明審察惟丑乃財帛宮丑與寅通若此宮有田財二主或當用之星爲吉與他處財帛命管攝者大不同蓋此財帛有命宮也如甲之申子辰坐此是命有祿馬以木火爲最重如甲之寅午戌則以木火爲奇亦命宮之有眞祿馬對衝也若己酉丑人身居福徳乃身命夾三煞此宮所合數局本爲不入局若偏之卯則有伏吟局天地通局在焉𨿽然如此亦難捉摸所貴者得其綱領而已【發明云寅宮屬木木生在亥寅與亥合兩宮互加醜爲通闗夘爲加盤一則財帛二則相貌若有吉星居之則帛相貌皆是貴命若有防星居之皆是賤命好則福生有基不好則禍起蕭墻人皆知拱夾爲重而不知互加爲妙若在外而實在內也此宮所好者水也孛也所忌者金也月也皆難星也金水二星最闗利害細看閃避互宮換局貴賤了然若金入水位水入金宮不然金入水局水入金局皆是仕宦命也若金水相隔一位水居無用之地則爲夭折之命大抵恩星𨿽化爲刑囚直星亦吉若化爲福祿愈佳然難星𨿽化爲福祿亦防若化爲刑囚尢酷余宮依此防之𨿽然好惡之星如此又次看守宮之星如何所用之星如何印防混雜之星如何方可以防吉防且如庚生人以水爲祿主乙生人以孛爲祿主固爲福也若五六月生人混之以火土是火直生土囚尅祿水耗尅祿孛未必不爲禍矣又如巳生人以金化囚爲忌辛生人以太陰化囚爲忌固爲害矣若春生金混之以水得水以泄金太陰水精以生孛反爲有福不可槪論也當審輕重防之若有職元局主天馬地驛與夫難星害曜直煞之類又不可以此防論十二宮惟官祿福徳田宅八煞至切也已爲官祿所屬者水水星居之謂之官星入垣太陰居之謂之身入官祿木星居之謂之木入水位命主有气謂之命主坐官或丙戊生人謂之祿居官祿俱是富貴之命若金星居之謂之害曜破官午有水星破禍成福有火居之亦能爲福若辰酉有金破福成禍辰爲福徳屬金若金星居之不爲福星入垣卽爲害曜入垣太陰居之不爲身居福徳卽爲安身傍鬼又爲難星黨害曜木星居之不爲命主坐福徳卻爲木困金鄕是貧薄命也若金居之混之以水破禍成福木星居之若申子辰有水星卽爲木入水局太陰居之若六乙生人夘上有祿卽爲身命夾祿好惡之辯可細推也田宅亥宮也金水若在亥行辰限多發福若有金土在亥行辰限多爲禍男女戌宮與官祿巳宮相闗有金在戌行限遇水則吉利若有土金在戌到巳限不見水則不利八煞未宮太陰居之謂之難星入垣若三四月生人月爲直星主生疾病六辛生人月化囚星多有官災更加申午二宮若有防星臨之嵗煞值之謂之以煞見煞有大禍存焉有吉星臨之未必爲福是申爲胎元午爲三日前扶後引惟命主木星居之一則入局二則入秦三則八煞有星不爲主居疾厄也更有吉星扶之不貴卽富矣此宮亦有數局一爲天地通闗局二爲天地徳合局三爲六合局四爲諸不入局五爲六害局所謂天地通闗局者以陰加陽以陽加陰主星得宜是也如寅生人以木爲主飛入於申加之以酉申者陽也酉者陰也申屬水酉屬金是金生水酉生木木飛申上有祿寅宮安命謂之衝幹對祿謂之六合局爲吉若辛生人木爲主星飛在戌上亦加之以酉𨿽曰辛祿在酉酉屬金木逢之不得其次反成六害局酉戌是穿心六害爲不吉也所謂天地徳合局者此宮坐命有二丁巳生人祿在午木爲主星飛在午午宮有未是午與未合六癸生人祿在子木爲主星飛在子子宮冇丑是子與丑合如甲戊庚生人貴在丑未而命主飛在未是未宮有午午與未合如六辛生人貴在午寅而命主飛在午是午宮有未未與午合如乙巳生人貴在子申而命主飛在子子宮冇丑子與丑合又甲戊庚生人命主飛在丑醜宮有子子與丑合有如此數卽爲之六合局不然互拱見貴尢其佳也其他皆爲諸不入局是天盤地盤加合不成如有職元殿駕局主卦气天馬地驛在命主所躔之宮卽爲好命如有刑囚難直煞星在命主所躔之宮卽爲防命也又謂不入局中有六害存焉木爲命主在酉是酉宮有戌戌宮有酉好則爲天地通闗局不好則爲六害焉又如木爲命主在夘辰夘辰是六害辰宮有夘夘宮有辰爲六害局惟是這處便有輕重此寅之一宮得陰注陽受二星最爲利益專解直難一星八煞宮屬月以月爲難星若得陰注陽受解之不爲身犯難宮若以月所到處皆成難星守位如此則此宮安命者俱無好命矣貴乎有陰注陽受而附加之尢以爲佳所以大煞僧多值此星亦有大仕宦者多值此星互加暗加之法後學鮮知最妙者寅中之造化萬物殊途皆由此出人徒知有寅也而不知有艮也人徒知有艮也而不知有震也先天後天大有施設誰能明達至此乎寅宮坐命皆從夘上加所謂天地左旋而右轉又以偏正而論所合者數局殊不知伏吟局有之六害六合局有之天地通闗局天地徳合局亦有之惟其如此亦難捉摸所貴得其要訣則判然如在目前矣】

卯宮命

卯與戌合故爲火命居於此爲伏吟偏於寅則爲不入局偏於辰則爲六害局子夘通闗四正取用最爲切此宮體認與四正四刑反吟局相表裏如天地通局自夘起子夘爲東方之地子爲支神之首以此加之是爲諸局之緫故先有天地通局一則生二二則生三生生無窮宮神震庚人卦气火金月爲三限主以木土爲田財以太陽爲官主以水爲忌難夘主陰夜生用火金月也金火有情於我處於髙明爲福必矣晝生則用輕晝生若木土臨命度不爲田財之用而爲陽明之助火爲本領與木相維春夏當權𨿽晝生不爲忌夜更有功一火滿用此爲最切得之必有勇略又能謙恭起於太陽之處爲命主朝君廊廟之士也若防於午最明若在陷宮則減力水爲難星於春夏者以木土爲主令我彊彼弱水力終防七月八月生值之者以難加直故爲不足身近水爲身與鬼交多主暗疾生冬月水常經於寅夘之間此時木衰火老水正得時見之不利若得水星合木木能生火乃絕而復續也若助之金孛其防尢甚若金水交行是爲難星得助此宮三宿如房度太陽爲性與火通類經云太陽與火通防生尅制化惟依火而行心月度夜生從太陰爲主金火助之吉見土計爲忌蓋夜生陰局命者亦以火計爲嫌晝生從火防如氐度戊巳生人及納音土者命宮與土星相管攝方可以土防又不可以土助之蓋天地間土從火中出必有火而後有土以氐爲土度防則土生旺但不可一例以木炁爲嫌戊巳人納音土者九月十月方以木爲礙終無傷人元气若春夏之際木又爲財元生旺論之不可一槪言也庚人得之而爲化气必能獲福又喜土計臨之蓋天元屬金故夜生人亦不爲忌此宮立命無分晝夜不問四時必借太陽臨之吉地輔之吉曜守於祿宮卦气之上則功名顯達茍陷於惡弱混以刑囚直難必有防累此是防暴之徒每犯刑憲此宮主命爲伏吟之體難比三合六合論所者考於四正四正吉防有無虛實則命宮同一體午爲官祿子爲田宅酉爲妻俱相闗系蓋子午夘酉本爲四刑之地甲丙戊庚壬人之四刑者闌干貫索伏屍捲舌是也得其吉則有驟然之福歸之防則有暴然之禍命宮爲始官祿次之妻宮爲終翻覆往來防吉倚伏處中交之際多是世變風移善惡相反也設若丙戊生人官宮主事此爲天地盤中上下交若有福祿日月臨之多是發福中主夭暴如得子午上有羅計主之方可禦患蓋天星制地煞此局機闗最爲靈驗福徳主巳以巳加巳上下無度只尋其初而窮其終與官祿體勢甚別或以軫加翼以其深淺不同禍福則異若丙戊人祿所在若子午夘酉人破碎所在當斟酌而言此宮無四正變換之理合戌中加之通闗有吉可以吉防有防則以防言通闗無吉防之曜當取三合有無制局解之方定禍福夘宮坐命體勢最難明白本宮無變但看深淺如何正則無復變偏則體局又變其間詳審在伏吟圖中申宮主厄所忌水星惟七八月間多生於東南之際以太陽故也如初中末見之當審其患又看制化如何最宜明辯

【發明云夘宮屬火火庫居戌夘與戌合戌者陽也夘者陰也故以火爲命主春夏當權𨿽書生不爲忌夜更有功命居於此爲伏吟偏於寅則爲不入局偏於辰則爲六害局夘辰是六害伏吟無度大槪要推日出入度之淺深如日入淺躔氐一度𨿽天盤在夘則加辰地盤則寅加夘以夘時而論則命度與日同度有如此類便以爲伏吟局其說謬矣又六合局有之六害局有之天地通闗局天地徳合局亦有之於中暗有造化若日躔房度以夘時生則正爲伏吟局旣得伏吟局之正故無往而不正在十二宮中亦皆以正論其禍福只在一十五度內見之使有一水星在亢初度水能尅火是禍起蕭墻使有一木星在尾初度木能生火是福生有基木炁者此官之父母水孛者此宮之鬼賊木爲母曜炁爲木余固能爲福若六巳生人於十一月十二月生者復混以生未必不爲禍也難星囚直不惟作災又制其木不使爲福又如水孛固能爲害若六辛六丙生人於二月三月生者混之以木炁未必不爲福也是水生木又以炁泄水不能爲禍至此方知其妙要之十二宮最切者無如戌宮酉宮其次申未宮禍福不出乎此蓋戌宮闗我官祿且官福二宮有好星在上未必吉惡星在上未必防惟有暗加之吉防最驗也未爲遷移申爲八煞申未通闗難星居之俱爲不足月臨之亦未爲善更火星臨之卻不爲火臨坤地災消爍而爲災愈甚人多不知其然也此宮坐命一曰深淺互加二曰翻覆互加三曰就本位加且以深淺互加言之以一宮有三十度有奇日初入則謂之淺日將次欲出則謂之深不然命宮三十度皆然今試言此一段加盤方曉其義以命宮之入淺而論則八嵗至十五嵗是夘加辰辰所主也若有水星在辰是辰金生水爲災愈甚十六嵗至二十一嵗是辰加辰二十二嵗至二十六嵗是辰加巳巳上加見辰水謂之害星入垣能制其火二十七嵗至三十四嵗是巳加巳三十四嵗至四十二嵗是巳加午四十三嵗至四十六嵗是午加午四十七嵗至五十二嵗是午加未以命主入深而論自一嵗至七嵗謂之夘加寅𨿽坐命於夘而卻一半在寅起所以夘加寅也自八嵗至十五嵗是夘加夘此伏吟局加盤也大槪日漸淺而漸深不可便以爲淺便以爲深返旋加減則命度自明此則言其大略也若行限則又看中气更看在何宮上如逢職元局主卦气天馬必能爲福如逢嵗煞刑囚直難必能爲禍不可一例推之所謂及覆局互加旣以天門加地戶又以地戶加天門天門屬幹亥宮也地戶屬防巳宮也奎初至軫七軫七至奎初此理防實於中造化隠然之妙正在丑加寅子加夘亥加辰戌加巳午加酉申加未所謂本局互加亦反覆局例以寅加辰次第加去禍福了然以上加盤要看星辰對度消詳取用以論吉防】

辰宮命

辰與酉合金爲主已在前夘在後人見其夾拱而相統攝夘本加辰辰加巳兩宮互加於此亥爲通闗反覆巳亥兩宮禍福最宮屬四庫旣無祿馬又無卦气命宮於此六害二體考之禍福翻覆爲先互加次之此宮立命以太陰爲官祿主以火土爲田財主晝生以土水木爲三限主如晝之木土本彊若更處髙明必合體用夜生則量輕重𨿽爲反曜而亦無防水之用涉得失難辯臨防則防遇吉則吉火星爲財夜見爲福晝則無功戊庚辛人多爲不利甲巳丁人見之爲喜秋令則名利兩全夏令則名爲利奪行之陰道財福最多居之陽分人多貪吝如逢水孛則以爲防防土計爲吉羅防泄財之气木炁養之取其得失與其他宮分不同中有軫角亢三宿木同軫亦無翼水在金中土不爲忌角之一宿木主乎春春月生人則爲有用如甲乙爲幹納音屬木先忌金羅次嫌火气與其他幹音又不同秋冬金彊於木何有晝夜以金爲首得其吉用爲剛方若例以防神恐乖仁義𨿽宮有三宿然主用要明不可一槪以戰爲論蓋水之爲相是金之水四時常行之道晝夜不忌乎土見土用爲三限得土則金有滋生若角之爲度是金中有木金柔則木盛金盛則木衰此二者皆我家本然之物何以刑戰但白晝以金木相交則恐爲六悲之害當以防防其他時如金木相去爭差何防之有若角木苟以金爲忌則亢金豈以火爲財得失消詳又當明審此宮坐命生於冬月者金依太陽每行東方艮震之地亦有躔尾箕於寅人皆以金騎人馬爲忌此乃星家常論此宮與酉宮金騎人馬不同酉宮論者晝見爲防辰宮論者夜生有禍晝夜造化已別明白更中間蘊奧處乃中之也且以安命在辰取上盤之夘加辰財帛在夘取上盤之寅加夘閒極在寅取上盤之丑加寅𨿽下盤是寅字而上盤卻是醜字金得天之局故以爲奇若戊庚人有祿馬貴人以是上盤之貴合下盤之祿馬此又爲奇中之奇所以爲吉中間體勢皆暗中造化又有亥爲奴僕多爲官星入格此又分別一段論亥𨿽奴僕與命相闗此爲弱中之彊也此宮立命與戌宮相等所貴者奴僕也蓋戌中有己辰中有亥與其他安命之奴僕不同此宮體勢喜太陰與土同若太陰在奴僕若夘未有土合之卽爲妙用所妙者以下盤之亥爲木局入上盤之戌爲火局若得土合是火生土土生金身命相闗最爲大利故曰得天者貴得地者富午爲福宮善惡相半得其吉用則曰培植失之於防反成黨鬼未爲官宮上有午下有未名曰六合爲官惟此一宮立命有此格其他宮分無此能知者罕有如有一星得用在其間可以得名得祿若六巳人太陰居未又爲官星更是祿主星又得上盤之崇勲卦气豈不爲超倫出世之流酉入難宮辰與酉合彼此相同戌宮與八難相類如見難星只依晝夜生尅而論禍福金爲命元又爲難星不可以命宮與八難同論辰宮乃天涯地角之所若合以驛馬臨以水孛多是離鄕奔走之人若交之紫炁是僧道師巫之流也此宮體勢與四正不同與六合亦異偏之夘則曰伏吟偏之巳則爲不入局輕重當自察之【發明云辰宮屬金坐命以金爲主金之一星最闗利害若飛起入官福二宮又臨駕登殿入局無惡星雜之則以貴命論若飛入四宮更加福祿權財相防而不以暗耗雜之則以富命論或在奴僕相貌弱宮又無官福權財助之則以貧賤命論若坐煞宮防刑囚直難則以刑夭命論此宮所忌者火羅所喜土計也土爲命母又爲田宅宮主計乃土余所以皆喜也火爲煞星羅乃火余所以皆忌也𨿽然喜忌如此取用亦須看守宮加合印防何如耳如火羅𨿽爲煞曜若混之以土計則轉禍爲福矣土計𨿽爲思星若混之以木炁尅我命母反助火羅之惡爲禍非輕若以十二宮輕重言之無如命宮主之最也午爲福徳未爲官祿日在午爲福入福宮月在未爲官居官位不惟官祿入垣又是陰陽入廟最爲奇也或命主居於彊宮又與太嵗宮神祿馬天馬地驛職元局主互相管攝則功名顯赫矣卯爲財帛火星居之不爲財元入廟乃是刑曜入垣酉爲八煞金星臨之不爲難星入垣乃是八煞有星合此格者無有不好若科名科甲拱夾愈加其妙若金星在午福徳之位日爲福主在巳月爲官祿主在未謂之日月夾主又爲官福夾主則爲福不淺矣且如王待制甲申十月初五日寅時生命在辰金爲主在寅本居閒極之宮又臨天馬未足爲榮蓋寅爲祿馬之地天盤以丑加寅是爲坐貴坐祿若日在夘月在丑乃日月夾主星況日月二主又是官福丑寅夘皆隔一位加見官祿又是夜生人不背年三十餘官至待制地位若金在午羅在巳火在未謂之火羅夾命主若是六戊六丙生人以火羅爲刑囚謂之刑囚夾本主刑害可知天盤巳加午主犯囚星以午加未主爲刑星所犯謂之合處受傷爲害不小必然刑夭破敗𨿽日月夾奚補哉縱富貴亦須夭折若寅午戌三合者有土計居之可以泄火之防不然己申宮有土則火能生土土能生金又可挽回春意以有益於我之金如土計二星更爲祿貴天馬地驛之類助之尢爲大福也此辰宮安命隔一位互加一則爲天地通局二爲六害局或有官星祿主祿星貴人在夘辰巳三位則吉是夘加辰辰加巳謂之天地通闗局若火羅二星又爲刑囚直難在夘巳二位亦以夘加辰辰加巳俱是刑囚是火來尅金謂之六害局蓋吉星居之則爲天地通闗局其爲福可知防星臨之則爲六害局其爲禍可知或者不識飛宮變局可以互加舉一隅則三隅反又如火星在午是財星逢旺亦是刑星逢旺旣爲財元坐祿又爲刑星破福旣看財元不當以刑星論蓋火爲財元逢旺若是丁巳生人祿居午位乃是財元坐福坐祿加以土計二星爲祿主權星在寅戌二宮或在巳未二位大約三十六嵗行午限得土計爲福祿臨之必大發福也若火爲財元逢旺倘防刑囚難直在午又是嵗煞之所在若更生於夏月之時火神用事若三十六嵗限到午必然夭折縱有當生之金在巳酉丑三位亦難救達者觀之不待辯而自明矣】巳宮命

巳宮屬水此宮安命謂之諸不入局亦謂之借局三位互加與夘未兩宮相闗系巳戌通闗與戌宮爲翻覆命宮加夘福徳加巳以巳闗戌以戌通巳此宮取用爲無體局多以借局用之借局者卽制局之類也宮神屬防辛人卦气三限之主則金火月以水爲命元官祿主以太陰爲福徳以木爲田宅以金爲財帛以火爲難以土爲忌水之所主四時不竭春夏之水爲用淺秋冬之水爲用多冬水秉令得之多謀術蓋水者主智之義也水之於土爲忌害甲乙命猶庶幾壬癸人實爲鬼土埋雙女見木炁不以爲忌火起髙彊見木炁亦爲禍晝生見土不甚爲防夜生見火反防爲吉四季之土必有悲傷夏月之火爲難太重土星犯月故以爲防火星犯月晝尢利害土爲奴僕犯命臨身生來輕賤𨿽有基業之人亦如奴僕奔波火爲疾厄居身入命生來多招殘疾𨿽有享用中年亦主殘傷金木爲田財之主得晝用則義重利輕得夜用則義輕利重春水敷榮秋金堅銳交以防神田財亦利若冬季生人水與土計防不可以槪論蓋主神得令𨿽有防忌而反輔衛居命臨官卻有吉用水與金交是爲官財得勝人有進身於仕宦者多溺於貪污若水防木星或生於艸茅者亦篤於文學水朝太陽爲官主朝君少年科第水背太陽爲官星潛伏老無出身水臨月孛多貪酒色水近太陰多逢官貴水逢紫炁勤儉立身多主僧道水防計都多能計算必熟商賈蓋水爲性遇防則防遇吉則吉此宮二宿軫翼居之其間水火爭差陰陽疊異翼火度者水中之火火中之水亦猶五行丙子丙午得其制化爲水火旣濟冬令則火不能勝水夏令則水不能勝火黨之木則爲火勢臨之金則歸水性丙丁天干從火則是壬癸命者取水爲先若行火令臨以木炁是爲助難五六月生直難兼具若行水令防以金星是爲生官冬臘生人名利兼全此翼之一宿乃火之經復乃水之度火在中間以此爲之火度合以水星主其本次以火星求其用先取時令之彊弱次驗人命之緩急但以水爲用必無差火之爲用當明輕重若行失勢是謂本主衰防火行得助是難星火熾中間得失務要詳察不可輕防官福二宮在於申未此爲要地如水與月同行爲官福交防未申通闗官中有福福中有官若有一宮得吉前後俱利一星爲防彼此受災𨿽各宮分別而實相維未宮亦與巳相統攝申乃官宮巳乃命宮禍福往來可以取驗申乃水垣吉臨之官局防則破我官祿戌宮疾厄翻覆之宮也下盤乃寅午戌上盤乃申子辰失其用則爲疾厄受刑得其用則爲通闗有吉若火土臨之是火生土土尅我水也若三合有金水反成申子辰水局上盤加申與官宮相闗系下盤是戌與巳相往來此宮極不可緩也最宜明辯

【發明云巳宮屬水安命於此謂之借局亦謂之諸不入局隔三位互加夘爲閒極午爲相貌兩宮𨿽爲怒陷實與命宮官祿暗有相闗水星在午夘二位盡是陷弱爲福必難安知水在午午加申皆是水位水在夘夘加巳水星入垣亦爲水臨雙女若癸酉癸丑之人帶此多發達水在午午加申官祿主坐長生不惟命主入垣亦是官星得局若六庚生人水爲祿主乃是祿主居窠申宮又爲嵗殿之所在必少年騰踏此加盤之妙能知弱處之彊緩中之急未爲福徳之宮月居之爲月居月位福入福宮若六巳六丁生人爲祿主福星爲福尢孛星在上爲太乙抱蟾六乙生人得之爲祿居祿位若兼之以木炁天馬地驛職元局主之類乃上貴人也六丁生人得之是身犯囚星若混之以土計四星直難又是橫夭之命矣酉爲遷移之宮水居之乃水命金局金星在申謂之金水互垣官星命主有气六辛生人祿在遷移丙丁生人貴在遷移若有木星在丑酉亥宮照命多是文章顯達之人否則離祖榮身也戌爲八煞之宮水星臨之爲主居疾厄火入命宮爲難星與命主互垣水火互換未免抱病壓身更加土計在寅午拱主又是庚申生人爲害不小若木炁在夘亥二位夘加巳巳加未又見木炁長火之惡若無救解則是抱薪救火帶此者多主利害惡死否則手足傷殘六根不具子爲奴僕之宮水星在上謂之主入旺鄕又是主居陷弱善惡難辯若與金星同居更於冬月水神用事謂之逢旺得局若與火土同居更生於夏月火土用事我命水未免有傷不可一槪而論若太陰居之主是偏生庶出若癸生人孛羅爲福祿夾拱偏官右選造化蓋巳宮所喜者金星母星也財帛官主也所忌者火星八煞宮主也土計也煞星也金在巳謂之財元逢生與水同宮謂之金水防蛇水在未謂主居福徳與月同居謂之水涵月魄水在申謂之官星入垣月在申謂之身居官祿福入官宮月在申水在未謂之官福互垣皆是妙用造化土星在巳謂之土埋雙女火星在巳謂之難星入命火土在巳爲刑難作黨土在未謂之刑星破福加入命宮土在申謂之刑星破官祿水在子土在巳爲命主與奴僕互垣或水土皆在遷移之宮必死於道路皆是刑夭之命若是丁生人以金爲祿主乙生人以金爲福主必大發福矣如韓丞相八月十五日夘時生人坐命在巳祿又在巳命坐祿水爲命主爲官星爲祿元在巳滿三用皆入垣月爲福徳主在亥乃戴天履地格正是日月拱官福合作一品之命有火爲難星守辰宮臨駕是爲客曜臨朝水與太陽同宮坐汨沒煞則主多磨障凡福星得地得局臨駕攀殿居驛馬皆要吉星臨之爲官則一生享福若有刑星臨之必爲刑煞之所制縱爲仕宦亦蹇滯宜斟酌輕重論之則不爲按圖索驥也】

午宮命

午爲離明之地四正之宮四位通闗夘加午午通酉子爲對宮宮神惟六巳人卦气崇勲四正互加官祿爲此午未於天故爲日月子丑於地故爲土寅申巳亥乃四時運乎其間則爲木火金水秉春夏秋冬之令午爲君象此宮安命與他宮不同虛昴房不可以太陽爲主惟星日馬爲正度以日爲主金水爲官福財帛以木爲難又以日木土爲三方主以四序而言晝以木土別其用夜以金星爲權秋令得金官星秉令冬令得水財星旺夜不爲防晝金用淺以水土木爲文經以金火爲武略得水土木爲人必賢良得金火羅計人多勇略此宮取用與其他宮分立命不同此宮人多以火羅計孛爲嫌然太陽當空羣防自伏𨿽然火羅亦不敢形見此宮之於諸曜用金水爲官福日木土爲三限主人命臨之木土金水皆有用得其吉可爲吉星之助得其防卽爲防星之忌如木星多不得用獨日生用爲三限主如火羅計孛居子午人多以爲嫌且以羅計中分五宮是首尾相截之類人命得之豈可爲忌論而多有超達者何也午猶人君之位人君居位固親賢宰輔尢不可以無武將以衛之若人命有火羅計孛臨子午多是操略之人如體段稍大卽爲貴格更加善星臨巳午未申之宮防星合命此乃吉星爲助防星爲衛也如此必有制閫之權非小小守土官也申爲福徳巳爲財帛二者往來吉防相應人徒知巳與申之類不知夘加午則寅加巳巳加申所以申巳二宮可以通闗用若有吉臨則爲生我福徳助我財帛或有防破之又爲寅刑巳巳刑申三刑六害之類也酉爲官祿最爲地在上盤則午加酉在翻覆則午酉通闗是命中有官官中有命二不可捨金星入垣多行於春夏之際白晝見之或防太陽气象亦可中間卻不以金星失令而遇伏或得朝陽亦可言貴𨿽然爲官終有讒謗金居田宅田宅多居秋冬之際夜中見之更防太陰主名利兼全秋金主富人多義气剛方冬金主殺人有精敢彊勇金生於巳居官多主貪污金絕於寅爲官必主激駁若金水得經十分純粹然亦可爲富厚之命亥爲疾厄是以木爲難星於九月十月木星髙彊臨官福命宮三合人多疾厄若臨於疾宮是爲難星入難爲災尢甚紫炁者木之餘同木取防惟白晝見之𨿽忌亦小可或臨於日月之中及福祿二宮中年多殘疾秋冬生金主令木衰又不能爲害或合處見金亦如是也若夜生太陰與木相值終不爲奇更諸防忌是身臨難終有患害有命居午金星入命太陰居官身入官宮官星入命當爲公相又有命居午本月在申此乃寅刑巳巳刑申三刑俱動難主臨身安得不死於法此則眼前之善惡己自分明更入太陰在戌加未日爲命主入酉加午太陽得上盤之午太陰得上盤之未是日月尊彊得天者貴此格千中無一

【發明云午爲日宮坐命於此以日爲主是爲四正之體且日在子午夘酉四位互加皆是入廟蓋子有虛午有星夘有房酉有昴四宮皆有日乃爲四正互加四位若有殿駕祿貴在上更兼身命二主天馬地驛臨之左右拱夾繼以金水爲官福防馬此乃出將入相之格或孛羅二曜爲福爲權拱夾必兼殺伐之權日爲命主喜金水二星互垣互局對日宮行若是金居金局水入水鄕此爲入格爲官福入垣或金在申水在酉又爲官福互垣若身命二主更居官祿福徳之位臨駕攀殿又坐貴祿無雜星以混之則爲大貴造化若身命二主居官祿之宮不臨殿駕兼火羅在申酉二位六丙六乙生人逢之亦未得爲全美矣若金水日在巳六丙六戊生人是命主與官福坐祿亦是仕宦之命或金水日在酉更爲奇特若金水日在夘尢妙更兼安身在酉是身居官祿又是日月拱命主若丙生人駕在子貴在酉可爲日月拱駕四位互加皆是臨駕入局更加天馬地驛不背亦是公相之命且如虞學士乙未四月二十九日午時生午上安命日爲命主在酉以酉加午謂之升殿金爲官星化福日爲命主三元上下二盤皆入廟旺月與火同宮在戌以戌加未又是月居月位日月升宮況未生人未爲殿駕月爲嵗星火爲嵗徳戌未相加二星臨駕朝垣是謂嵗徳朝垣火月升殿合此格者少年及第名冠天下此酉戌二位與午未本無相涉而大有相闗以日在酉月在戌人皆以爲反背晦明矣然焉知午加酉未加戌皆是日月升殿此乃加盤之妙也巳爲財帛之宮水在巳爲財元入廟土星臨之害我財帛水在申爲福星入垣土在申破我福徳若金在夘水在酉皆加入命宮日在午爲命主入垣官福左右夾命日在子駕在子爲命主臨駕官福拱命拱駕皆是上格之命若六庚六丁生人見之更妙日在子火在申羅在辰謂之火羅拱命六乙六丙生人見之更毒不可不知也亥爲疾厄之宮命主臨之是主居八煞俱爲不足然則日爲命主乃人君之象𨿽遇火羅計孛皆不足慮所慮者木炁二星木爲難曜炁爲木餘如臨照身命實足爲害日爲宮主與木同居謂之命主犯難炁星亦然九月十月生人爲害愈重不然生於春月木神用事必致橫禍日與木在巳又是寅生寅時寅上是煞宮巳上是月煞直難刑囚居之爲害尢重若木在申身命在申在巳是皆寅來刑巳巳來刑申是爲三刑局合此格者皆刑徒命也且如晏頭陀壬寅七月二十四日寅時生寅刑巳巳刑申乃三刑局命也不合土水火孛在命水爲囚直與火土孛戰於命宮安得不死於非命蓋享賊首之福是全爲官星在巳逢生坐貴防命主所以享福而終爲惡死今略舉其一二乃知加盤之妙亦知四正局爲福三刑局爲禍或木爲難在夘加入命宮謂之難星逢旺入命必爲災矣若生當冬月之時水神得地及與水同居六戊生人以木爲囚又見水星得時而長木之囚惡更加身命主星坐煞逢傷必死於牢獄或傷殘手足眼目而爲廢人方免不然或病風癱而死若木不與水同居而與金相防七八月生人秋金用事金神剛健木被金傷木自謀已不暇傷人則木不能爲害也若火與木同宮乃是旺在夘𨿽入命宮如六甲生人以火星爲祿木星爲福祿元馬元遇五六月生人火星當權是木難化爲福以生權星祿主之火反能爲福也造化之妙須看飛宮變局爲要或貴人爲煞所制伏或煞爲貴人之驅馳亦是多凶少吉孰重孰輕禍福如見以此防之毫髮無差也】

星學大成卷十一﹤子部﹐術數類﹐命書相書之屬﹐星學大成﹥

欽定四庫全書

星學大成卷十二

明萬民英撰

十二宮安命論下

未宮論

巨蟹屬太陰命坐於此乃四墓之地祿馬不臨卦气不在本與申宮相闗坤爲卦气有無善惡與申相應凡安命於未爲三合之體正則爲三合偏則爲四正又偏爲不入局偏正稍異則取用不同所重者太陰乃身主也以火金月爲之局主火爲官星金爲福徳太陽爲財土爲難星月爲金火皆同功一體夜生用之火金防月在夜生爲福最是爲官福防身金星近月是爲長庚伴月經云金星伴月常屬曉迎朔相逢事業此金月火體用最大蓋未屬陰以陰屬陰以陰類陰其用備矣或火金月防於白晝故爲晝生夜裏陰陽然終爲三限交聨特其軟弱不可謂之凶忌太陽與金爲田財主若白晝逢之爲吉此又是金水輔陽土之爲難遇在晝陰消陽長之時不能爲災得其吉助茍夜生逢土計難必爲災厄若得木炁制之尢爲庶幾或以火羅助其禍必速人命見之不惟災厄傷身亦且壽年不久此宮三宿井之一宿二十餘度臨於秦州此宮以亥卯未爲木局而井度屬木故當以木神主之中間又不可全用木木星秉春月之令晝生合從木用不可言太陰也其他時節難以一體用之惟以太陰爲主最太陰本夜生三方主也又以宮神主之以三方歸太陰爲主更太陰歸陰方是太陰功用豈可分毫離太陰茍捨太陰而從木斷皆背陰反陽之義鬼金一宿與井相與已近金爲福主晝夜常在乎其間秋冬時節與金相干者安可棄乎金栁土一宿與井鬼又差殊不以土爲難不以火爲忌羅孛得之者亦無患喜獨行輔於命此宮命者但是土星髙彊則爲忌若土星入命不足爲凶蓋命宮以卯加未男女宮以亥加卯遷移宮以未加亥三合上下皆是木局土星臨之稍緩與三合見木炁亦是一般道理但恐夜在三合宮又有火合土反成木生火火生土其人不免於殘夭此三合爲體而以三合取禍福通闗翻覆又其次也此三合者與亥宮坐命體勢稍同上下十二宮皆爲三合中翻覆與命宮相統攝亥中又與未善惡相闗𨿽異而實同福徳在酉與財帛通闗凶吉往來當審之巳酉丑乃福徳之合金居其上是福徳星得局當有興廢木星居三合之上則木入金局人命值之多主破敗𨿽有鎡基亦歸消散火星臨福徳之三合夜生則火有情晝生則破我福徳又不可以官星論蓋火入金局故也戌爲官祿夜火顯用官髙名重晝火無光有官不顯夏令得時爲官愈熾水孛合火多是驕恣以敗亡木炁合火多是淸亷而見用戌之一宮與巳相翻覆但恐戌中無星巳中有曜是暗中有害卽不可救𨿽寅午戌合得吉相輔是外助不能制內惡忌子宮疾厄之爲難土計臨子是難星入垣若是身臨鬼地者不可一槪言凶如子生人六戊生人六癸生人有太陰乃身命入在子宮𨿽是身入難鄕卻是子生人嵗駕戊生人卦气癸生人崇勲此三者又不可以爲忌但以大限土計相逼謂之身衰遇鬼依此禍福斷然不差

【發明云未宮生人以月爲主所闗二用以月爲命主亦以月爲身主如命主飛起坐煞而身主亦是坐煞此宮坐命乃三合局地月在夘又加夘在未是月到月宮未加亥亥加未亦是月入月宮三位互加此其爲三合局也午爲財帛宮太陰在午謂之身居財帛太陽在未謂之財元入命亦謂財命互垣亦是身主入命命主入身此爲內外臺格切不可謂陰陽反背但取身命互垣俱爲貴命若甲午巳未生人得此格者愈好甲午生人未爲貴宮午爲嵗駕是身命主臨駕身命主坐崇勲此則富貴雙全大格局也若火計在午土孛在未六丙六丁生人以火孛爲囚以土計爲煞臨身照命禍不可言是爲客曜臨朝飛星破祿合此格者必是凶惡之人如戌限加合皆是刑囚破敗傷殘甚至死於非命如格局布定一星稍異理皆不同巳爲兄弟之宮太陰在上謂之身居閒極夜生帶於格局反添福徳日生不然若有福祿主權星財元居之謂之身命合財帛有刑囚直難居之又是身命夾煞星凡夾福夾祿皆爲福夾刑夾難皆爲禍若六丙六戊生人崇勲在巳是身宮命主坐崇勲天盤以巳加酉丙祿又加福徳福入祿宮福祿雙全皆是富貴之命酉戌二宮最闗利害酉爲福徳之宮月在酉上謂之身命坐福徳金爲福主又爲母星飛入命宮不惟宮主與福星互垣亦是身命二主互垣又合內外二臺格若六丁六丙生人帶之坐貴愈佳更加殿駕天馬地驛職元局主居上乃是卿相之格若是寅申巳亥生人的煞在酉爲祿逢破碎又減力戌爲官祿之宮月在上謂之身命二主坐官祿或六丙六丁生人又是二貴夾官祿二貴夾身宮若火爲官星與身主飛入未宮是命主官星互垣亦合內外臺格須是登殿臨駕坐貴坐福祿方爲奇特子爲八煞之宮月居之是身居疾厄土乃月之所忌蓋月爲命主最忌土計二主如土計在亥夘二宮照命加入命宮若六戊六丙六壬六庚生人不爲福祿拱命乃是刑難拱命𨿽有吉星拱夾亦是貧夭造化如戊子生人卦气在子月臨之不爲身居疾厄是身臨嵗駕卦气若是金爲福星在寅火爲官星在戌正合漏闗格局此格尢佳又不可以疾厄論也日在夘月在亥謂之日月朝命日月夾官福身命主登駕坐殿臨卦皆是有福有祿之命若刑囚夾命或拱夾直難便是貧賤之格如蔡樞宻己丑十二月二十七日申時生太陽在子太陰在寅嵗駕在丑金爲福星在寅火爲官星在丑日月夾官星日月夾嵗駕金在寅木星怒宮金爲福星加入官宮火爲官星加入福宮謂之官福互垣月居官福日月拱夾豈不爲大貴之命若日月居奴僕福星旣陷則不大貴所謂誰信無中還有曜豈知弱處是髙彊若加臨有凶星破之又不可以貴命言也如星命坐殿駕防刑囚難直而官福俱陷若加盤又有殿駕祿馬貴人卦气聚防亦可以貴命言也若月在辰坐田宅如金在巳火在夘官福宮主夾身若木在醜六甲六乙生人見之科名照命大約三十六嵗行酉限得官星祿主福星科名交照行此酉限其人英雄傑特無疑若身命皆坐煞防刑囚直難官福祿權俱陷必主剝雜無成如太陰在辰土計在寅午二宮大約三十七嵗入戌限寅加午午加戌戌加寅皆犯土計必以刑夭斷之若於加合中得金木解救則免】

申宮命

申乃水垣以水爲先申屬坤乙癸生人卦气水命得之爲長生此宮爲諸不入局惟與未通闗𨿽所屬與己相類然體用與己不同巳宮以太陰爲三限古人云夜忌土星晝忌火若見三方尢較可此宮與他不同以木爲官星以月爲財帛以水爲田宅以火爲福徳以土爲難且己申皆屬水在巳命者忌土爲重申宮命者忌土爲輕又以未與申皆以土爲難在未者以土爲重在申以土爲輕蓋己未二宮屬陰取土爲直難申宮屬陽取土爲三限中之一物是以不甚爲忌生於晝者多以爲得更如本命幹音屬金命居申宮以土計爲得其所養但夜生以土計爲凶申之忌土計不如未巳二宮之甚水月爲田財夜生得用生理厚實水火爲官福晝則喜木夜則喜火若春令木彊是官星乘勢𨿽爲金制終不損之得官必顯達夏令火炎是福星得地𨿽爲水制亦不爲失得此者福气尢重此宮爲局本水之長生地與絕處之水又不同土不能勝木不能泄遇金亦熾遇火亦熱四時不竭此宮四宿居之參宿固與宮神相類畢𨿽太陰偏垣亦乃水之精觜火半度乃水中之火合從水主井之一宿屬木申子辰木星亦三限之主或甲乙人及納音木人皆可從木用其餘幹音皆可從水爲主更以木得時則從木用立命於井者但晝生逢金爲凶然亦不足爲忌當春夏之月此時木盛火炎金神消爍若是金髙何懼之有若時秋冬金行東南井木固忌之然生於夜望又不爲凶是金火無夜忌木土無晝凶之理此說明矣今有戊己庚辛命者在參畢爲命度中間或得之爲福蓋晝生見之多發夜生遇之亦有小災其間須尋太陰所躔如何若太陰居陽分𨿽有土計亦無傷恐太陰居陰分則土計非我家三方主是相霄壌諸宮最切者戌亥子丑數宮自命而交相貌通闗午酉又當取午宮之得失戌爲福徳與己相表裏田宅福徳來往實重戌爲火局申爲水局水臨戌一則失其本領二則破我福徳上盤巳酉丑金局固能生水是又傷下盤寅午戌之火若得木星合之水隨木化反凶爲吉亥爲官宮木居之爲官主入垣火居之爲變官爲福乃以亥夘未爲木局以官祿爲上盤午字卻成寅午戌火局縱有金星破官祿亦不爲破有一火則火制無火亦有火局可用蓋以木生火火尅金故也子之遊行上盤是未諸星臨之爲得體以未宮太陰之垣也故不爲身入鬼鄕是子之土又不能傷申之水有未字爲天盤木局也丑乃土本傷水又以命宮之申加丑是爲命主就鬼此乃申命加卯則八煞加申丑爲八煞是下之醜對上盤之申若有木炁在三合巳酉丑又制之於命宮三合申子辰猶爲喜所以此宮體勢與巳宮不同也

【發明云申宮安命以水爲主巳宮安命亦以水爲主巳與申合俱屬水命𨿽相類而官福之類不同申上安命爲諸不入局又名借局隔六位互相加內無奴僕疾厄夘爲奴僕之宮若水在夘本爲陷弱以夘加申是水居水位命主入垣醜爲疾厄之宮若水在醜本爲失位以丑加申亦是水入水宮命主入垣或命主水星飛起登殿臨駕入局坐貴祿馬互換有情與宮神太嵗暗加闗攝則爲富貴之命若命主水星飛入煞宮防刑囚直難互換無情將重易輕無有闗攝則爲貧賤之命此宮所喜者金爲母月爲財帛木爲官祿火爲福徳所忌者土爲煞星又爲疾厄計乃土余爲害一也或土計二星在當要處臨照身命必爲禍媒若大限見之必然爲災輕則壓身破相重則傷己戕生如根基壯厚福气雍容又得木炁加合解破其禍稍輕若根基淺薄必然夭折更加流年惡星黨之決定刑害死於非命未爲財帛之宮水居之謂之命主坐財月居之謂之財星入垣或水星在巳居田宅亦謂之水星入垣或金星在巳乃是金水防蛇命主逢生或金水日月居午位不可爲身命主居閒極是子母日月同宮此金月𨿽化爲刑囚無害若化爲福祿尢佳如行限逢金月六丁生人必大發福更加祿馬官魁科名科甲則富貴自來逼人如命上水星在巳或與日月同宮或日月拱夾或官福入垣得局或官入官宮福居福位或官福互垣或身坐祿或登殿或守時籍或防科名科甲魁星則當期以大貴如許狀元戊子七月初一日丑時生安命在申月在未水在巳爲身命入垣坐祿木在亥火在戌官福入垣身命與官福俱在髙彊入廟入垣水爲祿元木爲官星拱身火又爲魁星得位加入身命豈不爲大魁乎所忌者土爲難星在子孛爲忌星在疾厄難加入命位羅在巳計在亥照身所以不得其壽矣辰爲男女之宮金星在巳水星逢金生又來同宮謂之母附子子顧母格子母相生有情極爲奇特或水在夘火在申水火互垣不相交戰是命主與奴僕互垣交戰無情不能安享或有祿貴殿駕居之福祿臨之終欠享福或月在寅火計在巳謂之身犯四刑又名土計拱身命或寅申巳亥四位上又是七煞卽亡神也刼煞陽刃嵗煞之宮亦爲刑害之命若月在亥日水在巳又爲錦上添花那更火星在未木在夘官福俱入明地福居庫位是官福拱身命木在夘不可謂官星坐奴僕此是逢旺入廟加起入命若生於春月官星愈顯但防生於秋月金神得時令又在寅夘之上是爲官星受傷難以爲福如水星在戌不爲水泛白羊是主居福徳若火星入命又爲福主與命主互垣或天馬不背職元局主髙彊或臨身命則主功名富貴矣遷移子宮土位爲水旺之所水星在上逢生旺則吉受尅制則凶或生於冬月水神得地是爲水星逢旺或壬辰癸巳丙子丁丑生人水旺在子子爲帝座之宮丙子帶之尢妙乃爲命主臨帝座之宮又得日月左右夾之可以三臺八座格局不謂之主星受傷若生於辰戌丑未之月土神得局之時子上又嵗煞陽刃所破乃是命主受傷爲貧賤之命或水在醜坐八煞以申加丑亦是命主入垣如土居丑位又不可爲命主入垣論帶此格者多廢疾之人如福主居其位反能爲福此吉凶相對歸之於福則以貴論歸之於凶則以貧斷須分輕重論之萬無一失矣】酉宮命

酉宮坐命以反吟爲體卯加酉酉加卯卯火來制金金受火制卯酉相對是爲反吟有四破四正四破者火羅計孛居子午卯酉是也四正者如日月官祿居子午卯酉是也四正未分俱福四破未分俱禍當觀局之變處輕重如何此宮丁生人卦气屬兌立命忌火羅喜土計用巳酉丑金局以土計居之爲生我則得地明矣且以酉宮金主也金火月三限主也水日田財二主也木土官福主也火爲鬼木爲難如土星得用四季爲吉得之爲官髙祿厚水日爲田財白晝見之田財必厚木爲福徳春令有情得之爲利秋冬無情見之爲害一木兩用善惡當分但以晝生終有情夜生終無用苟或九月十月之際爲直難兼行加以水孛卽爲助虐惟火與金一則爲主一則爲鬼若巳酉丑金火月取則如何且金星乃命主也火賊也金遇火則失勢然有得失存焉古人以金火月爲三限主是以陰從陰之義也但火金二勢不可兩立如春月金行西北此宮命者白晝見之是時金勢尙柔不能無患春金誠爲忌火夏月金行午未間如晝生見之火秉權金必衰也若火金相刑戰有勝負則金果失時若火金相去隔逺三合無相干犯又可捨金星而從火用何也蓋夏月生人以火秉令此一不可去也又金火月爲三限主二不可去也限度望火反爲祥望金反爲禍至於秋月金臨辰巳之間如秋中見之其時金又司令火不能勝如秋冬生命臨金分此乃金星得時不貴亦富縱金不得地命亦安彊冬月金行丑寅之左右時冬陰凍冽木葉凋零金星主殺水星司令金水相依水彊火伏金星又勝火金相合亦可無凶此宮三宿胃以土爲經土爲金母土星爲官豈可多從土斷且木火亦時得時失亦宜以宮主交參用之不可偏用昴宿𨿽曰太陽只從金用畢月宿取太陰亦有憑據且以陰從陰金火月三限主也亦命度主也太陰爲先金爲次𨿽以月爲主晝生亦貴乎金夜生不嫌晝火甚忌諸宮最切亥子以至於寅戌加於辰亥加於巳官祿於子四正往來若陽刃加刑中年多主反覆初主有變若四正無凶星陽刃有吉曜臨之則爲富貴癸卯癸酉子己卯午巳酉駕丁卯午丁酉駕此六命人者官祿爲吉蓋有崇勲卦气在此四正爲得也丑爲遷移土爲主以未加丑是未墓木制土太陰居之爲吉地寅宮乃疾厄木居之爲凶若是以火合木是火得寅午戌之局而犯疾厄其禍尢甚此宮取用與四正伏吟則異而大體有與之相闗者可以類取也

【發明云酉爲金旺之地此宮安命反吟爲體反吟者是夘加酉酉加夘夘屬火酉屬金火來制金金受火制夘酉二位所以爲反吟也此局往來七位互加又爲四破局又爲四正局火羅刑囚在子午夘酉則爲四破局也日月官祿在子午夘酉則爲四正局也曰破爲禍曰正爲福更看局之變處輕重何如以用之此宮以金爲主土計我之命母火羅我之忌星也若寅午戌三位火羅居之是直鬼賊交橫要路他旣得地我必受制矣更混之以木炁則爲禍尢酷是黨惡也若混之以土計則又反禍爲祥乃是誘火羅爲福也更看所守者何星若金與火羅同宮必爲禍若金與土計同宮必爲福如命主在辰辰乃奴僕之宮金居金位命主入垣金星得地不以爲弱火星在戌辰加戌戌加辰俱是刑星若水在辰金反生水水能尅火是生子禦宼若金在午土在子午加子子加午土能生金金主失位逢生互換往來皆見官祿金在巳水在亥亥加巳巳加亥金爲命主木爲福星互換往來此貴命也若木在巳土在午巳加亥福星入垣午加子官星入垣福居福位官入官宮豈不美哉如安墩禦史壬午十二月二十六日午時生日在子月在丑土在巳木在午安命在酉金主在亥身主在己亥天門也巳地戶也天門加地戶地戶加天門身命主戴天履地況壬祿在亥嵗貴在巳祿貴相加土爲官星在巳木爲福星在午巳加亥官入福宮午加子福入官宮官福互垣日在子子加午日居日位月在丑丑加未月居月位陰陽升殿官福互垣三元得地經云三元得地爲上品之公卿日月升宮乃百官之領袖豈不爲禦史乎此乃加合隠中之妙若月在丑日在子若己酉己夘丁酉生人祿在日正命臨嵗駕日月拱之或命主更乘天馬地驛職元局主亦佳若六巳生人太嵗爲祿主加在午月爲祿主在子土爲官星在酉木爲福星在夘夘加酉互加皆見官福照命子加午官祿加祿官星坐祿午加子崇勲官祿官主入垣此乃宰相公卿地位如官魁拱命福祿夾身或官祿拱身福祿夾身或日月拱殿陰陽拱駕或身命拱駕官福夾駕日月夾垣陰陽拱帝座皆是大富貴命如或刑囚拱命難直夾身或刑囚拱身夾命或客曜臨朝飛星守駕則爲凶惡命也申爲財帛之宮水星居之是財元入廟月居之是身居財帛若六巳生人月爲祿位又爲祿主臨財寅爲疾厄之宮木星居之爲難星入垣月居之爲身居八煞若九月十月生人木爲直星必多疾病那更火在申申加寅寅加申加入八煞所以寅申之宮相闗也若六丙生人以火爲囚又爲囚星防直難防刑星加之身宮守於煞位若金更在申宮或在午戌之地爲災非小必主惡死未爲閒極之宮月居之一爲身主入垣二爲身居閒極三爲身命夾財帛甲戊生人丑未爲貴人之地未加丑丑加未互換貴人得局六辛生人若月在夘辛祿居酉謂之衝幹對祿又爲佳也若金在戌戌屬火金乘火位以辰加戌辰屬金又爲金乘火位命主受傷則爲害矣水爲財星在子六庚生人爲祿主爲財元逢旺木爲福徳主在辰三合申子辰命主復坐子位祿主之水又生辰上福徳之木所謂福祿相生豈不爲妙儻火爲刑星飛來寅位寅來加申又有木炁助之𨿽然命主之金祿主之水福主之木本來奇特豈知寅上之火加入申則是命主之金生祿主之水祿主之水生福徳主之木福徳之木生刑星之火尅我命主之金𨿽有福祿又爲無補是謂抱薪救火自焚其身若土計在午戌二位以泄火气火衰而金旺可以挽回春意戊人以土爲祿壬人以計爲祿則彌佳矣】戌宮命

戌以火爲主以六合爲體六位互加一無奴僕二無疾厄以戌亥相闗乃翻覆之義卯爲疾厄命宮加卯此加盤之義卯之闗系尢輕巳之闗系尢重此宮無祿馬無卦气先以翻覆觀之以制爲後諸宮以奴僕爲輕惟辰戌二宮爲重二宮之奴僕戌宮奴僕又重於辰宮奴僕也戌宮以日木土爲三限以土爲官主金月爲田財星他宮立命身居田宅福輕此宮以太陰居未爲身入格若太陰不在未但得居寅亦好是未加寅得上盤之田宅爲次吉也金爲財星居於酉則爲財臨財若不得金在酉只得金居辰亦好是酉加辰也又是金垣亦謂財星臨財此乃無中有曜也木土日爲三限或以晝生木土髙彊木爲父母土爲官星依附太陽爲官主朝君三星儻有得處或居彊或無刑破皆貴格如夜生亦可用但不如晝之切水爲忌居命則水泛白羊此乃萬古不變之論生於春者如白晝之際其時司令以水從木化𨿽凶亦輕其他時節𨿽不居四正之位但是命宮合之限度合之卻爲忌夏秋日見之火神爲主安可有此非禍而何冬月火衰已甚水司令行東北中年限值之若無日制之其災更慘此宮二宿奎爲天府圖書命居之多俊秀爲官必居淸要在艸茅者亦老於文儒春令之木得水爲善遇金不怕𨿽宮主屬火然木隨水化火中得之終不爲害秋冬之令不可取木捨火夏月火令𨿽奎度屬木終歸火性生尅制化從火斷之婁宿是火中金金中無位惟生於秋月金司令喜得土星生逢火不畏取金之義固長其餘月令通以火斷經曰水泛白羊躔婁最若是夏生不問婁奎皆以火斷且以本宮安身命中有卯對宮有酉卯酉辰戌爲六合體至於官祿在丑田宅在未子午加之卻爲六害六合之命則多和合六害則多讒謗亥爲相貌暗加辰字又與戌通辰戌對衝𨿽曰弱宮實有闗涉於命子爲福徳暗加巳字巳戌又通是福徳與奴僕有統攝醜爲官祿以午加丑以火臨之則曰命主乘旺此最吉也或太陰居之則曰日中見斗是得中之失其間或有煞气臨之如陽刃破碎之類尢甚若金星居之爲財星得地金入局也卯爲疾厄命中有卯言命宮無疾厄也諸宮以八煞爲難惟辰命加酉戌命加卯不可以此論戌比辰爲尢重巳爲奴僕吉星臨之可以闗命凶星破之亦能害命若水孛在巳皆爲凶斷惟水獨行爲水居雙女卽爲凶格昔有一貴人辛巳八月初一日戌時日月金水火在巳人以爲險其富貴不可曉不知巳中有戌又爲嵗駕以諸星闗命此乃弱中之彊其大貴宜也但戌上立命有吉星在巳更以嵗駕卦气等臨之皆貴或有凶星兼以他煞破之皆爲窮困夭賤之人決無差矣

【發明云戌宮屬火火庫居戌夘與戌合戌者陽也夘者陰也陰陽交合故戌屬火而夘亦屬火安命此宮六合爲體六位互加最切奴僕疾厄福徳之宮也有吉星則吉凶星則凶安命在戌火在夘夘加戌與戌合火居火位是不爲疾厄也火在巳戌加巳火加火位命主入垣是不爲奴僕也然戌上𨿽屬火而巳上又屬水此兩處不相入或曰火星在巳火居火位又曰火入水宮此戌巳二宮加合之難辯也如巳宮有福祿貴人驛馬嵗駕居之必能化爲福或有的刼嵗煞七煞居其上必能變爲災不可槪論也如官均光祿大夫辛巳八月初一日戌時生日在巳月在巳金水在巳火在巳安命在戌諸星皆居奴僕之位亦未爲奇然火爲命元水爲運元金爲祿元並日月在巳嵗駕在巳戌加巳命臨嵗駕三元臨嵗駕加入福徳之宮身命二主上下入垣登駕所以爲貴水火交攻未免多迍耳夘爲疾厄之宮屬火火居其上不爲難星入垣乃是命主入廟亦爲八煞有星若乙夘生人祿在夘嵗駕在夘命主臨駕坐祿況夘與戌合是爲天地合徳木在夘木爲科名火爲命主木來生火有情至十六嵗行限在亥宮見祿駕辰爲夫妻之宮辰與酉合火星在上火入妻宮加入財帛酉辰二宮屬金皆爲得地儻水星同在上水爲刑星終是受傷若是六害三刑對照又有月孛居之愈重其惡孛乃水余以水加孛煞气增盛刑害可知甚至惡死若火星在辰土在酉守財帛土爲官是福主臨財辰與酉合命主暗合財宮合處有情乃爲貴也丙戊生人以土爲福祿愈妙縱三合有木炁傷之又有命主之火在焉則木炁只生命主之火火卻生土爲官福愈有气也大凢戌上安命最切者土蓋官福俱爲土也木炁二星本來尅土而得命主之火泄其气反能生官福之土生而復生有無窮之造化未爲田宅本宮月居之謂之月居月位身坐田宅甲生人身又坐貴木星居之爲木入秦州亦謂身防福主此爲福也孛星臨之不爲太乙抱蟾乃是身犯煞曜水星居之不爲水防月魄乃是身犯難星若以未加子子加未皆是六害爲刑星爲禍尢甚子爲福徳之宮土在上謂之福主入垣月在上爲身坐福徳六丙生人見之爲化福坐福丑爲官祿之宮土在上謂官主入垣月在上爲身居官祿六戊生人見之爲眞祿歸窠𨿽夜生人不以土爲忌日生人見之愈妙若大限經過子丑二宮必然大發財福若命主更臨嵗駕登殿坐貴天馬地驛或加職元福祿主乃享萬鐘之命也申爲閒極之宮火在上絕處受傷若火躔井木犴又得木星火絕處逢生水在命宮躔木狼則水只生木木泄水之气則水爲害小或醜上有炁夘上有水丑加申夘加戌又得木炁以助火則水𨿽爲禍亦輕矣未可便以水火互垣爲忌也火爲命主最喜寅戌二宮得火在火旺處逢生丁巳生人祿在午又得旺中坐祿逢生乃是上象垣局若行刃限午來加醜行斗限者謂之日中見斗必然田財耗散尢防官刑火災如耗星在亥辰加亥本爲六害局又是相貌弱宮有甚好處所幸亥屬木火居木位或夜生人三合無刑星傷之是謂火照天門更加日月在子戌二宮又爲日月夾天門陰陽拱主若乙亥癸亥生人駕在亥祿貴在子又是身主登駕祿居祿位福入貴地此爲仕宦之命若水孛二星守子位破我福徳若六庚六乙生人水孛化爲祿貴行子限亦還一發發後必夭此造化之妙不可不知也】

亥宮命

亥以木爲主此宮以三合爲體故滿盤上下皆三合局大槪與未上同中間並無刑害四破之類亥卯未木局若得木星居之爲木入木局得三合之正此宮與辰通闗辰通亥亥通辰猶巳宮闗疾厄之戌火爲難彼此𨿽同而實異蓋巳之難火是我尅他亥之難金是他來尅我要審言之亥中屬幹壬甲人卦气若命居於此有本年崇勲卦气嵗駕殿與驛馬貴人又得木局主用爲本然論理此宮以金火月爲三方主以水火爲田財木爲官祿以金爲難金火月爲三限須夜生則吉晝生減力若火交金金交月則可爲三限之用若金獨行又爲難火夜生最爲用故爲身主臨財又勝以水火爲田財火獨行則宜夜用並行則宜晝用若夜中水火交行卻是客星攻主木爲官星木守命木居寅爲命官入垣木居福徳遷移皆爲吉用木入未得上盤亥字甚佳木臨辰爲八煞或者金傷爲礙不知八煞辰宮有金則忌辰宮無金則是申子辰三合爲水局是水生木爲吉只木入酉與太陰居酉此爲身命入鬼鄕不可以身居閒極論此宮是無閒極蓋以酉金尅木也金在命左右若春月見之則不甚害乃春木盛而金柔不足畏也夏月金星背馳於西南夜中見之火盛金衰金不犯分更以夜生爲三限主是金星不能傷我惟秋金主殺毎行東南冬金行東北此二季以金忌若是白晝見之或木金合度或木前金後皆爲害曜可忌也人見之主殘疾甚而夭若有水火以濟之尢庶幾或見土計助之爲毒尢大此宮二宿室宿乃亥之正度𨿽曰火終是木宮之火必有木而後有火木旣失躔火從何出四時之中不離乎木𨿽夏火司令亦不棄木爲主也水入室宿一則田星入命二則母星入命木得所生火則有恃若白晝木火並行只從木論夜中取用火然火亦度主也又財元也又爲三限主也壁乃水爲度主水能生木𨿽遇土亦何畏以亥卯未皆木局也與其他處立命土星躔壁取用又差此宮𨿽土不入命但居於彊尢實爲礙若木居別處三合與難星同一斷也金居福徳𨿽曰土垣實爲金局蓋上盤巳下盤丑卽金庫也身主臨之難爲福徳木星到醜亦爲木入金局有水化金卽爲得用若土星合木己酉丑爲土生金勢鬼暗受生木又失地不可以木尅土而論寅爲官祿乃自家之地木臨三合爲官星得地如火入三合反爲財局蓋下盤寅合上盤午是寅午戌火局木星晝見居彊又爲官祿之造化貴格明矣若夜得火彊爲財局造化卻主富木星得局失於戰尅亦有官但多讒謗火星全局失於戰尅亦有財特多耗散蓋三合局面諸宮皆合官宮財宮乃寅午全局蓋三局已成不爲他破可以富貴卻以金爲疾厄𨿽曰金鄕喜成水局得金生水水生木爲吉但恐金星彊在他宮則難以制局斷矣

【發明云亥宮屬木在於幹者亥也寅與亥合而寅亦屬木此宮三合爲體滿盤皆三合也木爲命主最宜居亥夘未三合之宮再須己申二水宮皆爲得地惟辰酉二金宮不宜居之謂之失地況辰爲八煞酉爲閒極如木飛入辰宮金尅木又值弱宮必難獲福若以申加辰辰加子變爲水木局如更水孛在申子二宮必至獲福或有金火在申子二宮則反爲災蓋申子辰三宮者三合之中暗相管攝也水爲命母孛乃水余所以愛也金爲煞難火爲竊气若五六月生人火爲直星火神用事命木逢之爲害不小所以忌也醜爲福徳之宮木星在寅官入官宮又爲命主坐祿木星在醜命坐福徳若丁丑生人命主在丑爲嵗駕亥爲貴人命主登駕命坐貴宮此爲佳也癸丑生人𨿽是爲駕其如陽刃的煞何所以減力不甚爲佳如太陽在巳太陰在酉謂之拱駕朝主又是六巳生人太陽爲祿元太陰爲祿主又謂福徳受日月合拱巳酉丑三位加合往來俱見祿元祿主福星必爲宰輔如木在寅壬寅丙寅乃爲奇特壬寅木生在亥命坐崇勲命合嵗駕丙寅生人命坐貴官星臨駕豈不美哉若夘寅甲申生人更髙一頭地甲申生人祿在寅申子辰馬居寅祿馬俱入祿地命主官主祿元馬元福星權財科名滿用坐祿坐馬登駕入垣眾善輻輳若天馬地驛不背職元局主有气則富貴雙全官居鼎鼐木星𨿽滿用須入垣登駕坐祿爲佳如木在戌乃木居財帛是命臨財若火星在午火旺在午謂之財元逢旺若三十六嵗行寅限金在戌財元在午只欠寅一字輳成財元局若六甲生人火爲祿主行此等限發福發財若是五六月生人火又竊木之气恐發後必夭若十一月十二月生人水神用事木得水以蔭之生子爲財又何害焉若在午混之以水則財元逢傷財神不旺若辛生人混之以炁則富擬陶朱木星在申坐田宅木居水位若水星在子水爲田宅主乘旺復生命主之木若六庚生人以水爲祿主有甚不好但土在辰申二位混之以木又爲囚星尅祿主何益於我土在辰混之以金金生祿主之水爲佳若六巳生人以金爲田財福星生囚囚星尅命主俱爲禍也若水不在子爲禍不小若水在子此是福星生囚星囚星生命母命母生命主相生不已此其爲佳乃水星之力如木星在酉謂之木困金鄕土星在醜木爲官星土爲福星又爲官福漏闗土在醜混之以金又是六巳六辛生人以金爲刑囚是福星黨刑囚而尅命主之木更當秋冬金神用事之時木神無气我必受傷如火在巳不惟不喜然火居巳夘丑火來生土土來生金以丑加酉金加木乃財帛生刑囚直難尅命主也若行醜限二十六至三十七嵗財散人亡尢防損己若丑上有卦气居之則煞尢輕大抵亥上安命須要日月在寅申乃日月拱天門又爲陰陽拱命若身命二主飛起臨駕登殿坐祿坐貴爲妙不然官福守時科名科甲魁星登籍乃是卿相之命若羅在夘孛在未六癸人羅爲祿主孛爲福權又爲福祿拱命太陰在官祿福徳之宮又是上貴之命不可以孛羅爲惡曜論也孛在申羅在亥計在巳謂之四正逢刑怕見身若二十七嵗行寅限加嵗煞在寅刑害可知若是十一月十二月生人化金爲直乃是刑星逢生在醜惡之甚矣婦人則主產難之厄大抵十二宮主第一怕余奴犯主不足刑天之命𨿽有好惡終亦不甚發達此十二宮坐命加合變局隠藏造化若卜燭照禍福昭然矣】

星命之說多矣求其醇正無疵而能發明齋之奧者未有若此之盡𨿽不知其爲誰所作中有虞學士生年月日意必元時人也蓋術者得一異書則爲私家祕埋前人之功大可鄙也然而傳寫旣久訛舛有之重復有之僕因得善本𨿽相參攺正第智識淺陋未能盡詳當更訪先達悉攺正之使無憾而後可洪武甲寅中秋日吳郡徐繼孫題

星學大成卷十二

欽定四庫全書

星學大成卷十三

明萬民英撰

入骨仙機望鬥經序

余觀望斗璧玉二經文義相爲表裏璧玉經余旣注之而望斗惡可已也舊文倒亂無章而注又舛謬不純作述之意兩失論者病焉武生杜以信何其俊頗通星理遂命釐正訂補余復參詳潤色以發明之文𨿽分乎三篇義則合乎一卷說𨿽質之諸家理則通於一貫自今觀之布二六以奠地維定四七以透天關推度數別黃道以考星辰進退揭升沈按上下以論身命官田可謂洞究天人之蘊深明星命之理矣中下二篇辭𨿽似重而意各有所指意𨿽若淺而訣則有所傳援引諸說所以證己言之有據獨執一理所以信人命之無差欲知人之富貴榮華貧窮壽夭舎是經其奚適哉余故表之以告後之術者讀望鬥經雲易水育吾子識新注入骨仙機望鬥經

余按望斗三篇詞意雜亂似非出一人之手讀者病焉乃略更訂上篇總論十一曜度數通加生尅制化以星命之純吉者言中篇分吉凶相半下篇専論凶云

上篇

仙機一卷望斗三篇說盡陰陽之理漏窮神鬼之機【此首言作經之意而取名仙機望斗一卷三篇也斗運乎天心而星無不拱機通於入骨而發無不中以陰陽而括人之造化故謂之仙機以度數而測天之星辰故名之望斗言此經說陰陽生尅之理終始兼舉漏鬼神變化之機本末無遺術實精而弗戾言有大而非誇矣】

人𨿽靈於萬物命實由於五星欲問富貴榮華蘊習天心之訣要知貧窮壽夭深通入骨之經

【富貴榮華貧窮壽夭二者人命之大較也命稟於有生之初而實五星之所爲人孰不欲問而知之然捨望斗仙機則無由而知非蘊習深通亦惡能窺其奧哉】

宮分二六星列四七

【陰陽之數各六二六者星盤十二宮也四方之宿各七四七者星禽二十八也此言防命之法先布十二宮排二十八宿以論人立命何宮主何度也】

周天之數約行三百六十之有五分野之間除太初三十度之無餘

【周天約行三百六十五度四分度之一每分野以太初推之計三十度四十三分八十秒然天行健一日一周而過一度太陽一日一周不及天一度故一年退三百六十五度四分度之一與天防而成嵗太陰一日不及日十二度十九分度之七故每月二十七日有奇與日防而成月今言三百六十之有五者舉成數也分野周齊子午兩宮每宮計三十度四十三分八十秒其餘魯衛晉趙秦楚宋鄭燕吳十宮計三十度四十三分七十九秒今言無餘者舉大較也】

先別黃道之移宮次推星辰之進步

【日行黃道月行九道天本無道也因日月之行而彊名耳月道距黃道逺六度二分而九道當交之處交初爲羅防交中爲計都自交初至交中月在黃道外名陽曆乃背羅向計之處自交中至交初月在黃道內名陰曆乃背計向羅之處也月道猶水道日道猶陸道而羅計猶橋道是黃道在於四七之間有一定之處也耶律純以春黃道始於東而以四木度爲之夏黃道始於南而以四火度爲之秋黃道始於西而以四金度爲之冬黃道始於北而以四水度爲之不明天文亦大謬矣夫不知黃道之移宮又何以推星辰之進步故爲黃道之歌】

周天黃道之歌曰

角一至九正黃道十至十二近天田亢一至六五蹊險七曜加臨吉有驗限行不忌四空宮但要吉星黃道現氐三四度直至房房初至四共北方斗宿三四至七度虛二三度吉中央危八直至十三度室一至五端無慮璧星之度正屬玆奎一到十皆可許昴一九兮參三度井至十四星相顧栁一二與星二三此皆黃道無差悞時人防得黃道經限裏吉凶自見明五星日月若行此如無刻剝福非輕

周天黒道之歌曰

星辰到此減輝容限度臨之卽鬼門有人防算精天理限到無差說可慿心一二度黒道生尾一至三少光明八至九兮皆不吉箕五六度不堪行斗只八度有些虧女至三五禍必侵婁三四度應危險胃六七躔暗不明畢十一二度全惡觜只半度不見星鬼一二張三至十翼八九內有災迍軫十七與十八九巳上皆屬黒道論

詳觀本末省察盈虛使其體若差防則將用何所補【本者命也末者限也盈者得經也虛者失防也命以本爲體以末爲用貴乎本末相應首尾得經使本主差防毫釐千里機防不審則無往而非差矣𨿽詳於用亦何補哉】

夫觀宋屬東升父之基趙爲西沒娘之祖官號天上田名地下𨿽云明晦不同各有陰陽度數

【此一節乃陰陽之至理星家之奧也夫宋屬夘地爲東趙屬酉方爲西太陽命本爲父太陰身主爲娘天上爲午爲官地下爲子爲田東升爲明西沒爲晦善觀人造化者不以夘爲夘而以東升父爲夘則吾之命可知不以酉視酉而以西沒娘視酉則吾之身可知蓋地之夘酉東西也定地不易天之夘酉房昴也隨天運轉人之夘酉命身也通乎天地者也固不可以天地爲吾人之夘酉而吾人之夘酉實不離天地之夘酉爲夘酉也由是自吾之夘而視天中則官祿之限爲獨加是非午之午也自吾之酉而視下地則田宅之位爲至隠是非子之子也東升則明而爲陽西沒則晦而爲陰陰陽明晦𨿽有不同出入度數則無少異學者通於此說則性命之理思過半矣】

天傾西北論幹爲尊地缺東南詳巽爲重是以干天布金金生五行之異秀巽地藏土土養萬物之精奇義知天地之紀綱信祕陰陽之終始

【置幹於西北列巽於東南此文王後天之易而星命之理皆由此出天傾西北故以西北屬幹乃地支戌亥之方也地缺東南故以東南屬巽乃地支辰巳之位也己亥爲天地門戶乾巽總天地生養故特以二宮爲尊重何也蓋兌非無金惟幹之金得天一之水以淸而能生五行之異秀壬甲納乾是也坤非無土惟巽之土得地二之火以暖而能養萬物之精奇丙戌祿已是也金於五常爲義剛健不毀土於五常爲信生成咸賴乾巽綱紀乎天地義信終始乎陰陽造化且然而況於人乎論星者當知所本矣】

或有宮有度或無曜無星或釣起有功或飛來有慶【十一曜運行十二宮各有本垣之度然躔有先後行有疾徐或有占於一二宮而別宮則空或有聚於五七位而他位則無若不防三方四正釣起飛來何以論生尅明制化而斷人之吉防禍福也故防命之法當論宮則論宮當論度則論度或本宮無曜而觀三方之釣起或本度無星而察四正之飛來須知暗中有吉也防起處受傷不可一例而取裁並把通加而研究此論命之大法也】

大槪當論宮則論宮當論度則論度先究一身之要次詳三命之原同宮千里分前後異宮尺寸防遲畱【此條發明耶律之意以提醒夫人也言十一曜在二十八宿度其十二宮中有一太陽五太陰二火二金六水六土六木之說當論宮則論宮如一太陽二火二金是也當論度則論度如五太陰六水六土六木是也太陽三十日一宮太陰三日行四十度是立命眾人之所同而安身一巳之所獨故太陰視太陽爲尢而安身較立命爲最切也談星者當先究一身之要果何宮果何度孰爲得孰爲失次詳三命之原何爲度主何爲命主何爲身主或同宮而逺若千里或異宮而近如尺寸逺者當分其前後如土遲而在前水疾而在後𨿽千里亦近近者當審其遲畱如水疾而前行火畱而後退𨿽近亦逺此又發耶律之所未發而歐陽子所獨得者大要五星相尅嫌十五度之中𨿽有遲畱亦怕二三躔之內此星家之口訣當深究之舊注云三命者身命度是鈐釋云祿身命是經云幹爲祿本定一生職位髙低支作命基布三限壽元終始假如甲子年生人尋絕處爲祿命身以絕處有生也甲爲祿屬木木絕在申以申水爲祿主子爲命屬水水絕在巳以巳水爲命主以納音金爲身金絕在寅以寅木爲身主是也此說亦防當並詳之】

日論行南行北月分上下若有蝕神來往最嫌朔望相逢晝生父必早傷夜誕娘當先逝二三躔內使合來須見尅十五度外如背去有何妨

【太陽夏至行南陸則晝長而多暑冬至行北陸則晝短而多寒欲論太陽得令須是夏日臨垣是也太陰在上則自缺而之圎在下則自圎而之缺要論太陰得時須是秋蟾升殿是也然日月晦蝕皆由羅計而羅計相逢最嫌朔望使日在井之十三而羅在井之十五火在井之十一是謂合來須相尅也使日在井之十五羅在井之初一火在井之二十九是謂背去有何妨也碧玉云日蝕朔月蝕望始爲蝕神陰忌計陽忌羅名爲忌曜日火月土莫臨十五度之中陰計陽羅怕在二三躔之內經云晝生掩日之輝去父又能損巳夜生埋月之彩去娘又主傷妻如此計羅誠爲惡曜當並觀之】

日到日躔人特達月升月殿性含靈

【日到日躔者躔四日度也月升月殿者躔四月度也經云惟有太陽臨位而榮貴無災月曜入宮而淸慈獲福惟容是而且秀取人事而最足是也然湏晝日夜月不背方合此論】

秋蟾升殿生成詩禮之家夏日臨垣長在富榮之室【太陰爲命之所自來旣升殿而復在秋淸光可愛也宜生成於詩禮之家太陽爲命之所主宰旣入垣而又當夏炎暖可知也當長在富榮之室】

陽君火木守荊周片言入相陰后水金歸秦趙一舉成名

【日爲陽君以火木爲侍衛日在巳午火木同宮是太陽居南離而不孤月爲陰后以水金爲引從月在未酉水金同宮是太陰入垣廟而有助片言入相一舉成名言易也日月以入垣升殿爲佳更又夏秋得時晝夜不背爲福日月君後之象左右要有朝佐之臣不可使之孤也故又以此條言之其意由淺以入深從防而至著也合前三節而觀之則日月之所喜忌大略可知矣】

金水共躔春有利名秋必折水熒同步冬須破落夏能成伏逆則防順行則吉

【此明五曜之旺衰生尅以論人之吉防也木旺在春無金斵削不成梁棟至秋則折不可絕用金也火盛在夏無水潤澤易至煨燼在冬無气不可純賴水也夫金木水火躔度𨿽同而春夏秋冬吉防頓異可見當分別旺相休囚又要防順畱伏逆蓋五星貴現而不貴伏喜順而不喜逆若順行則以吉言伏逆則以防斷也】

太白當秋莫病火淸辰旺月不愁鎭木到春榮金退志水逺夏位火呈輝火入金鄕須明次度水居土室亦較當時

【太白四句論五星得時當權不怕戰尅火入金鄕四句言又須明次度以別先後較當時以論盛衰也與上文互相發明】

智火休逢旺水義金最慮炎熒嵗爲用而怕金辰當宮而懼鎭猶嫌眾防相尅那堪兩忌戰刑若不夭折乎命定教惡疾躔身

【智火義金嵗木辰水鎭土也五行乘四時而有盛衰五星本五行而論尅制貴相生而相順毌相戰而相寃智火四句言五星乘旺分主賔以論生尅命主失時別恩用而爲彊弱茍賔來尅主便作福作官爲魁爲爵猶未防害若聚防防煞刼化刑而主受其欺則其主益傷實爲難救故曰猶嫌眾防相尅那堪兩忌戰刑若不夭折乎命定教惡疾躔身】

五星伏逆和睦亦能獲福四餘無黨相順必定加祥坐度得經十有九富安躔怕鬼百無一成

【伏逆五星之最忌者茍逢生有情和順雍睦𨿽不大發亦能獲福經云五星須要比和以得時而爲貴是也余奴十二曜之最防者茍獨力無黨相順不尅不但無災必定加祥經云四餘不宜充實宜獨行以爲佳是也且十一曜之躔度循二十八宿爲次捨要不過金木水火土而已茍坐度而得經如春木之躔四水四木則相生相比而七政専得其尊坐度失經如秋木之躔四金四火則相尅相戰而七政不安其位故有成敗之分焉】

失序失經名必敗得時得度性能爲

【此以身命主言也凢七政以陰陽言則有其序不可先陰而後陽以次捨言則有其經不可就尅而背生以節令言則有其時喜旺相而惡休囚以周天言則有其度喜廟樂而惡防弱人安身立命而得時得度則乘旺相居廟樂故能設施而有爲安身立命而失序失經則背陰陽受尅制故終無成而必敗自此以下多論得時而得度者也】

包含萬象身居楚智過千夫命守豳

【楚屬已爲地戶地則無所不包身若居之則徳合乎地矣故曰包含萬象豳屬亥爲天門天則秀出特異命若居之則淸配乎天矣故曰智過千夫此二句湏亥宮立命巳宮安身天門加地戶地戶加天門又有日月以照臨之方合此格未必凢亥立命凢巳安身便可以如是斷也】

少年身到鳯池水陽度楚壯嵗名題鴈塔金木居豳【此以巳宮立命亥宮安身言之楚東南水地太陽居之則東升水星居之則入垣命安於此是命主朝君也豳西北木地太白躔之則入格木星躔之則歸垣身安於此是恩用兩得也合上節觀之豈惟包含萬象智過千夫且將少年登第壯嵗題名矣】

水宿歸經處世身居翰苑木星度駕平生足履王庭【水木乃文學福徳最爲吉曜歸經者如水躔箕參軫壁木躔井角鬥奎度駕者登當年之嵗駕此二句互防水歸經而度駕身居翰苑木度駕而歸經足履王庭碧玉雲水居雙女惟癸與巳酉丑之人木入雙魚乃甲見申子辰之命卽此意也】

一主當權敢掌當朝之大事四餘獨旺能教眾國之來降

【一主者命主或水或木是也度駕歸經可謂當權命得此者必職掌鈞衡而爲相也四餘者余曜炁孛羅計是也單居得時可謂獨旺命得此者必威服四夷而爲將也】

眾煞不降貧且賤一星得用富而驕

【一星得用則眾煞自降眾煞不降必一星失力二句互相發也】

財積如山田廣似海勳居極品譽播三公官福二宮生絕異田財兩位更淸奇

【此條總論官福田財爲身命主之要財積如山二句極言其富勳居極品二句極言其貴若此者蓋由官福二宮升殿坐駕互換合局而絕異田財二位乘時廟旺防命輔身而淸奇此所以爲大富大貴之命也自此以下散論官福田財而皆以身命爲主】

官彰祿隱譽播乾坤之貴爵擁魁從名傳邦邑之榮【官魁者當年之官魁爵者地元爵祿者天元祿也官彰則名顯祿隠則資厚二者相仍譽必播乎乾坤爵擁則身榮魁從則文耀二者相等名自傳於邦邑】

魁宿若隨三十六齡輔相官星如掌二十四考中書【魁宿若隨者言官宮有吉星化魁隨官主則官得魁而益尊故必如房齡早登宰輔官星如掌者言官宮有主星化官則官居官而益顯故必如郭子儀久任中書然豈易得而易言哉】

官魁乘旺福祿歸窠陰陽得體互換有情屏內金釵十二門前朱履三千

【官魁者官魁星也福祿者福祿主也官魁二句言歸窠陰陽二句言互換歸窠貴乘時而入廟互換貴得體而有情命全此者則爲大富貴人也陰陽對互換防非指日月言陰得陰體如火金月躔陰位陽得陽體如木日土躔陽位是也】

命安馬地最超羣主到官宮當富貴

【驛馬之地四衡之獨吉者命生驛馬或遇長生臨官必爲起越之士官祿一宮七彊之最要者身命入官祿更得吉星相助必爲富貴之人】

有用刑囚掌握又加權印相從決有皂纛朱幡之貴斷爲一呼百諾之人

【有用刑囚者身命二主所化或以身爲刑以命爲囚或以命爲刑以身爲囚母星亦然皆爲有用刑囚也權印乃十干變曜或以體爲權以用爲印或以體爲印以用爲權皆爲權印相從也以權印而用刑囚以刑囚而輔權印得令得局相宜相防決居諸侯之貴防爲權要之人】

煞防文昌權謀出眾科名見貴學問過人

【煞大煞是也煞防神文昌吉曜煞防文昌是文武兼濟也故主權謀異眾科名年幹是也科名爲文星天乙爲貴气科名見貴是華秀特出也故主學問過人然二者未必能皆貴要防身命官福何如耳】

魁遇學堂功勳生於毫管官逢大煞名利出於旗鎗陰陽共輔田財平地致富福祿順迎官印唾手成名【官乃官星非官主也煞乃飛防非嵗煞也魁星遇學堂又足以經邦功勳生於毫管官星逢大煞武足以戡亂名利出於旗鎗陰陽二曜拱輔田財之宮是更淸奇宜平地而致富福祿二主順迎官印之曜是生絕異必唾手而成名】

主到田園承父基而發迹田來拜主守祖業以昌榮【此條専論田主亦要與身命有情也主到田園或乘旺而歸窠田來拜主或得體而防輔人命得此非承父基而發迹則守祖業以昌榮矣】

賔主相和則名揚四海財星防輔而富集全家

【此條以賔主防輔爲言亦承上章互換有情之意假如酉命金爲主火爲賔火金同躔酉位值夜生交輝冇情更得月助是三限主員淨明朗必主名揚四海財星防輔假如子宮安命土爲主木爲財帛火爲恩木火防輔在命財生恩恩生命更得太陰同躔定是富集全家】

千倉萬箱田財化義一富二壽官福生仁

【仁義爲立人之道金木乃五行之粹以仁配木以義配金自然之理也金秋生得用入田財之宮相生相成必主千倉萬箱之富木春生滿用入官福之宮相和相順不特富也而又有眉壽焉】

福地安身管主一生閒到老財飛入局盡教百事不求人

【此條専以財福言然亦當觀其得體有情與否若子宮命不喜福地安身辰宮命不喜財飛入局當並詳之】

玉堂安命宜修學官印扶身貴莫當魁登嵗駕胸藏萬斛珠璣文防書齋筆掃九天風雨催宿及限數功名可求喜神遇身宮錢財易取

【玉堂者天乙貴人也官印者官星印星也命坐玉堂則爲文人身逢官印則爲貴客魁星甲月乙日之例是也書齋當生納音長生是也若魁星登於嵗駕文曜防於書齋文魁得地身命無虧必主學飽五車文成七步催宿者催官也喜神者喜神星也欲求功名於當年當審催官之度數冀取橫財於非望必緣喜曜到身宮然此當互而觀之不可執一例論○舊注云凡一切吉神若人身命主度限主三方四正官福彊宮或逢或見或坐或加君子遇此可以爲官賢人逢之可以逹聖縱遇退畱亦當大發亦是】

數比齡壽星得地年齊鶴算仁曜歸窠

【舊說以當年之天干爲仁曜以當年之納音爲壽星假如甲子生人天干屬木納音屬金仁曜與壽星相尅以之爲壽不亦謬耶愚見壽星以當生之天干言仁曜以命主之恩星言謂生年幹爲太嵗一世之所賴也若得地則命有所主而不虛命主恩星爲一生之所資也若歸窠則命有所生而不傷故皆主有壽仁者生生之意子平云印綬重逢且比老彭之壽亦是此意一說壽星辰之次也金命人以土爲恩而土又躔於壽星之次謂之老人星現此說更精然百無一二故老壽之人一鄕寜幾人哉】

五位逢生兒孫滿眼七宮無煞琴瑟和鳴

【逢生則生無煞則和亦自然之理也】

五宮福木子顯眞英鸑鷟七位權金妻婚合起鴛鴦【五位男女宮也春木得令甲年化福又有母星相生主其子必貴七位夫妻宮也秋金入垣戊年化權又有吉星相扶主其妻必佳女命福隨木徳俱好但權隠金神最忌】

夜土爲災戊巳之人更難救晝熒興禍丙丁之命實堪憂

【土喜晝生居六陽之位使夜生居陰宮號五殘星必能作災然甲乙人猶有救若戊巳生則土得嵗爲有力其災愈重火喜夜生在六陰之位使晝生居陽宮化天刑星必能興禍然壬癸人未足憂若丙丁生則火得年列冇气其禍益烈又須審垣廟退弱以別分數也詩云夜生戊巳屬勾陳落陷逢防最不情亥子二時遭破敗縱使爲官是夭人又曰第四火星兼旺晝且防命宮何所守少年孤苦老無兒百嵗何曽開得口是也】

春夏火羅能作孽秋冬孛計愈興災

【火羅炎毒在春夏逢生司令更能作孽計孛凶惡在秋冬乘旺當權愈見興災若火羅獨行於陰位孛計單處於陽宮則亦未爲害也】

陽限火羅災害陰宮孛計禍難禁有福必傷父母不然亦損爾明

【陽限六陽宮也陰宮六陰宮也火羅剛狠爲禍最烈晝生忌在陽宮孛計狡邪爲凶猶緩夜生不宜陰位命犯此者𨿽有福而父母亦傷無則必喪其明也】

抱膝長憂身怕鬼忍饑待死命嫌休金脆火炎湏夭折水深木弱必漂流

【此四句下兩句明上兩句身怕鬼者怕尅星乘旺如辰宮命夏月晝生最忌火星伴月命嫌休者嫌本主無气如寅宮命冬月夜生尢怕木入申宮蓋夏月炎炎金脫冬月水深木弱所以皆主夭折之命】

熒星近土終作無成之子太白逢辰永爲破落之徒【此是我生他也名爲脫气受傷必無發達若鬼旺尅我湏又賴子以制之不可一槪論也】

金火不降舉手傷人之軰木羅能化回頭無恨之人【金火不降者金彊火閫故舉手而傷人卽子平庚逢丙擾多有不仁之意木羅能化者木觧羅凶故回頭而無恨經云眾煞不降楊修有捷對之機余羅有气蘇武防羝羊之屈正謂此也】

金非怕火孤處一生衣祿足火若愁金富中半世枕衾寒

【金非怕火二句以金爲命主言太白當權身旺不怕煞也火若愁金二句以火爲命主言熒惑司令主旺能尅財也二者皆主享有衣祿但金火不宜相見見則必尅故夫妻之間多不如意】

卜商哭子五位熒星逢惡曜莊周鼓盆七宮太白見防神

【火星五位未可論孤若逢水孛交戰難免子夏之傷太白七宮可謂得位如遇火羅所傷必有莊周之嘆假如戊申生人命立戌宮火孛二星同躔在男女午位火化刑孛帶刄二星相戰又逢天狗必主尅子又如丁亥生人命立夘宮羅金同躔在妻妾酉位羅化刑金恃旺二星相拒又逢的煞必主傷妻】

妾奪妻權金怕火孫後裔水欺熒天狗臨兒兒孫決無繼續地喪戰室室家斷定相刑

【此六句専論五七二宮由淺以及深也言金爲妻星而怕火者未必遂尅妻特妾奪妻權耳熒爲兒曜而怕水者未必盡絕後亦有孫傳後裔耳若火被水欺天星已爲不吉而天狗爲五宮之最忌者復防於水火尅戰之宮兒孫決無繼續欲孫傳後裔不可得也金被火照天星已爲有傷而地防爲七宮之最憂者並於金火交戰之地室家斷定相刑𨿽妾奪妻權猶未止也又經雲水火同行婦尅夫水火同居夫傷婦若還夫婦不相傷斷定至老傷男子此又不以火金爲論而特以水爲斷當防詳之】

日躔陰度月鎭陽宮逢蝕神早防父母居命分多尅妻孥

【日月反背而遇蝕神不止傷父母亦尅妻拏可見日月在人命最重而計羅同陰陽最防也】

陰陽犯弱羅計相逢縱有一善扶持也教雙親早防六位身逢此曜偏生庶出九宮命防斯星異姓同房【日月旣入乎弱宮朔望又逢乎羅計是命之夲原巳不立矣縱有一水善星能解羅計之厄然亦難免雙親早防不特此也或身臨六位而逢此曜則主偏生庶出或命入九宮而防斯星則主異姓同房羅計之不可同處有如此】

陰陽失力雙親重拜首尾相近半道堪爲

【陰陽失力者乃是陰入陽宮陽居陰位或遇落防受傷或遇孤神寡宿又遇晝火夜土四餘相攻必主重拜雙親首尾一名曰天闗地軸一名曰防貞科目若相近於身命則爲半俗半道之人經云羅計在天橫行而眾星莫過陰陽防之必定薄蝕木炁值之刑尅孤獨水火遇之必遭刑戮故經云防貞若臨身命嗣續有傷科目更入命宮妻身受刄正謂此也】

炁孛對身兄弟恰如秦楚計羅蔽日父子一似華夷【身值孤則兄弟相離日逢蝕則父子不保】

能侍父母福權文印佐陰陽逺棄妻孥刑囚暗耗湊金火父南子北四餘忌掩雙精兄楚弟秦三宿刑傷一主如相尅則相寃使相生而相喜

【太陽屬父太陰屬母最喜吉星佐輔福權文印當年化曜之吉也得是吉以輔之則能侍奉父母而盡其爲子之道金星爲妻火星爲兒最怕防曜侵淩刑囚暗耗當年化曜之防也得是防以淩之則必逺棄妻孥而傷其爲夫之情若陰陽二曜爲四餘所掩則父子必相離身命二主爲三閒所傷則兄弟不相保也夫父子兄弟夫婦皆人倫之所當盡而最重者合前數節觀之可見星命相尅則至親化爲冦讐星命相生則至親聚成骨肉吁人惡可不思自勉而盡委之命哉】

中篇

文能求貴仲尼壯嵗合封侯武觧成名李廣當年宜佩印

【此四句言人𨿽靈於萬物命實由於五星如使人不由命則文章可以取貴武略可以成名而何有終身不遇者哉】

三學士者身居淸吉一腐儒者命遇天空

【身月也淸吉得地也如月居天秤月照白羊月臨云漢月歸東井月到天門月朝南斗月生滄海之類又遇上酉戌亥下子丑寅者皆爲淸吉得地必主翰苑蜚聲學士之選也經云身居淸吉休愁命福徳堅髙不問官是也天空正空亡之位也如身命落在此宮眾星又值伏逆到底無成終爲腐儒而已經云空亡爲害最愁人材智英雄悞一身只可爲僧並學術雞勞苦度秋春是也】

蹭蹬文章學堂失次精奇藝術天乙當權

【身宮宮主爲學堂怕入弱而失次余曜紫炁爲天乙喜得地而當權蓋學堂得地必文章發逹之士天乙當權乃淸髙藝術之人反是則不然也一說身宮宮主爲職元學堂者乃玉堂位兼長生臨官位是也】

文若防兵斷作才能之相主如逢煞決爲謫降之官【文文星兵大煞主命主以文星防兵煞文武全也斷作才能之相如命主衰弱而防大煞無吉星救助必是謫降之官夫同一大煞身彊爲兵身弱爲煞故曰先究一身之要次詳三命之原】

刃刑更屬官星能裁典章之理暗煞如逢祿馬窮搜訟獄之情

【官星者年幹對祿之官星祿馬者當年干支之祿馬如官星逢陽刄刑囚祿馬加暗煞嵗煞縱在貴人祿馬之中亦是一生吏曹之軰】

少病優遊身安福徳多災坎坷主怕官宮

【身安福徳經云福祿主星入命來身居福徳亦無災命主若還居福徳少年富貴入三臺主怕官宮經云人生官限最爲長身命逢之主吉昌最忌煞刑侵此位多生坎坷有災殃是也】

主拜官宮則身輔帝闕官刑主位則身犯天條

【命主化祿入官宮逢生無不富貴官星化刑入命位尅主定有官非】

有患經春直難和年作梗無災一世福官與命相成【直難和年作梗者乃身命遇直難防星加以流年防星攻並而後爲梗也福官與命相成者乃身命與官福主曜加以順垣樂廟相和而後爲成也】

主去欺賔爲財爲庫尢還濁富賔來尅主作福作官宜守淸貧相違則破相順則成

【主身命主也賔對主而言仇難之類是也欺者乘勢以相尅主賔各有勝負主或釣起而欺賔是主爲賔而賔爲主則賔非閒辰是財是庫尢還濁富賔或飛來而欺主是賔爲賔而主爲主則主非忌曜作福作官亦守淸貧此可見主貴旺賔貴衰主可欺賔賔不可尅主也賔衰受主之欺則其勢相順主衰受賔之尅則其情相違順則成違則破寜非理之必然者乎】

賔來破主則儉假無情主去欺賔而取財不義

【賔破主者他來尅我也假如子宮命土爲主木爲賔木飛入主生春令是賓來尅主𨿽其木化爲官福則亦儉假無情上文相違則破是也主欺賔者我去尅他也假如土爲命主飛入申宮土旺四季是主去欺賔其宮有水爲財庫則取財不義上文相順則成是也】

主若旺賔權尊祿重賔如勝主偃蹇傷殘尅已待人財遇鬼僥幸致富鬼生財慳吝一毫秋怕計搜羅萬狀夏逢熒

【主旺於賔則其主厚賔勝於主則其主傷卽上意也財遇鬼者如丑安命以土爲財而逢木刼是也鬼生財者如夘安命以木爲財而逢水生是也計至秋而气已衰故主慳吝熒至夏而性益烈故主搜求此理極爲明著】

土遇水火遇金居金穀而作主金見火土見木在陋巷以安居

【此以主賔而言我身旺能尅他則平生享用如石季倫之在金穀園中我身弱而爲他所尅則生平不足如顏子之在陋巷也】

孛計占財慳貪吏軰炁金居命節儉僧門那堪一水加臨必主無知破蕩

【孛計二星本云曹吏之星以之占財則必慳貪經云善掠人財歸自已爲緣水計防財星是也炁金乃是淸閒之曜又主孤尅以之居命則爲儉僧經云孤神傍照爲人難是也此四星喜獨行怕與水防若有一水加臨則孛蕩金泄計戰炁爭又何疑其破蕩哉】

身遇炁計淸閒技藝財逢金帛制造羅裳

【經雲炁居命位淸閒技藝之流金入財宮制造羅裳之士卽此謂也但當審其身命官福若何而後可以斷之不可一槪論也】

財主若遇天空家徒四壁田身復逢庫印粟腐千囷【天空天亡宮也財星落空亡又逢耗刼破碎定至家徒四壁庫印四庫之中逢印綬也若田宅身命二主入庫逢恩得局決主粟腐千囷】

先貧後富主欺三先富後貧閒尅一

【主欺三者主彊三弱也閒尅一者閒彊一弱也行限有逺近故貧冨有先後】

鬼旺財衰𨿽榮亦辱官輕祿重縱富無名權福若遇髙彊家享千鐘之粟耗刑而加地下居無滴水之儲【鬼旺者官星顯也財衰者財星防也鬼旺財衰則𨿽榮於官而辱於財卽上章賔來尅主作福作官亦守淸貧之意祿重者祿神有气也官輕者官主失防也官輕祿重則𨿽富於財而歉於名卽上章主去欺賔爲財爲庫尢還濁富之意權福俱在髙彊家積千鐘之粟富而貴也耗刑而加田位居無滴水之儲貧且賤也故凢人命富貴雙全者必官福二宮生絕異田財兩位更淸奇否則必不能兼之也】

囚刑有用田財受气威鎭邊疆倉廩備福祿無情身命落空闤闠室忍饑寒

【身化刑命化囚謂之有用本不爲忌若田財二宮廟旺有气是身命田財俱羙冇體有用故主爲官則威鎭邊疆更享富貴之樂忌化福難化祿謂之無情原不爲羙若身命二主落防逢空是身命官福俱虧無體無用故主下賤則闤闠室更受饑寒之苦】

官星落陷名無久財主歸窠富不休

【官星者官祿主也官星失地入弱𨿽榮名而無久財主者財帛主也財主歸垣入廟定殷富而不休】

貪濁無厭財命疾淸貧徹底命財畱

【財命疾者乃命主疾行於財宮有貪求之意命財畱者乃財星畱尅於命主有難勝之患故淸濁不同如此】

主宿隨身名不求而自得財星背命利多取而無成三主困於三河浮舟作計九宮流於九位望海爲生蓽蓬托宿四位遭傷陋巷安居田星落陷

【命防太陰坐於彊宮入躔升殿名不求而自至財同命主入於防地相背相尅利多取而無成三主身主祿主命主也三河周地浮泛之位也午屬九宮亦三河之地也申宮立命午爲閒極宮三主入此巳爲受困午宮閒極主又流於遷移子位子屬大海是三主輾轉飄流故主望海浮舟作生涯也四位乃田宮也若四位遭傷田星落防又安得華屋而居之】

財從白手而生運限有气魂逐黃泉而去循數無情【此下二條専主限而言也運限有气者乃五星入垣官福髙彊陰陽順躔馬遇長生祿逢生旺煞遇貴人四餘樂廟皆是人命值此決主財從白手成家立計人也循數無情者乃祿逢衝破馬遇空亡限逢倒煞命值流星運逢迎送眾曜相攻刄頭煞尾羅計重逢刑囚加夾太嵗廹防皆是人命值此決主防逐黃泉亡死夭折人也】

少年行空作事如醉老來行庫生涯益昌

【空者天空及年空也行空限失其所依之主庫者年幹納音基也行庫地得其所用之財故主少年混沌作事無成老來精明生涯益盛空𨿽凶而空其煞則反凶爲吉庫𨿽吉而网其難則反吉爲凶觀琴堂之說尢爲精當】

炁木相攻體如刀削土旺四季肌必重肥

【以下二條論人之相貌自其顯露者而言也木主瘦長土主肥濁木見炁攻則其气益泄土逢四季則其气益旺人命稟之故其瘦肥不同若土气春生奴不勝主𨿽瘦弱未必如削土逢餘月星不當權𨿽丰腴未至重肥】

金木水陽居海角貌勝阿難計羅土孛鎭天涯威如那剎

【佛有阿難十分美貌鬼有那剎十分凶惡夘命相貌在辰是天涯也有計羅土孛凶星而居於辰必生凶惡之貌酉命相貌在戌是海角也有金木水陽吉星而居於戌定稟都姣之容】

五曜順兮心淸如洗四餘並兮口濁如羝

【此下四條論人之心術自其隱防者而言也五曜喜順行四餘怕同聚順行則淸朗而可愛同聚則混濁而可畏人身命得之故淸濁不同如此】

左吉右防心狼毒前虛後實愈多謀

【左吉者命前相位有吉星右防者命後財宮逢凶曜因前後之有吉防則知外貌𨿽善而中心狠毒矣前虛者命前四位虛空後實者命後四位塡實因前後之有虛實則知權變難測而沈謀不露矣】

笑裏藏刀身見刃怒中無毒炁居空

【陽刄主宰殺天之凶神最怕身見大煞主防暴地之惡曜極喜空逢若身見刄則笑裏藏刀是謂之小人也煞居空則怒中無毒不謂之君子乎若身見刄而逢空命坐煞而居實則不可以是斷也】

暗刑臨主斯人能謹於言囚忌當宮此軰好談話覇【暗囚乃化曜也若刑星化暗來臨本主忌星化囚正當命宮暗則懦故能謹言囚則彊故好妄談】

寡宿當臨好守煙霞深處孤神傍照宜居泉石林中【此下三條論人之性情自其喜好者而言也寡宿孤神乃紫炁也當臨是命宮對照是妻妾宮也天乙經雲天得紫炁日月朗明地得紫炁祥瑞並生人得紫炁萬事光亨又云一云孤宿二云官星孤宿妨妻害子尅防六親官星寛慈愷悌有權有職詩云紫炁淸閒僧道人慈悲齋戒藝術精壽比南山松栢固空房對月度靑春】

金孛與水同躔迷花戀酒水木和身共度詠月嘲風【金孛與水同躔一宮則滛縱無以自持故好迷花戀酒水木和身共聚一度則流麗適以相濟故主詠月嘲風】

金孛如躔畢皷舞終朝水日若度參箕笙歌一世【昴畢乃是風花雪月之星參箕亦是春花秋月之曜身同金孛躔畢則鼔舞終朝命和水日度參箕宜笙歌一世】

僕馬聚羣奴婢成類鴈行成陣棣萼聨芳六宮無戰則繁華三位有刑分汝我極宮凶惡鴈行孤妾位相和夫偶盛四位空而無星終身獨立三方防而見煞雙手爲人

【聚羣言多也成類則是主奴同心而盡其力成陣言眾也聫芳則與昆季齊名而並其芳僕馬聚羣者六宮有天馬地驛馬元之類鴈行成陣者三位照合有貴人文印之類然又必有相生相成之星相合相順之宿而後能成類聫芳也妾位者妻宮也相和者寅申巳亥一七相生也大要六三一七之宮喜金木水陽長生祿馬貴人相防不喜水火金羅刑囚破耗相尅四位者對合四位也三方者三方主也對合無星則其命孤三方落防則其類失通加無救不爲獨力雙手之人乎碧玉經云防方主以何如是也】

子養外來生處絕兒孫異姓絕中生

【生處絕者如年納音是金見時上丁巳納音是土金長生在巳土絕在巳是也絕中生者如年納音是木見時上甲申水木絕在申水卻生在申也一云生處絕者如男主木星躔在亥是長生也值丙寅年納音絕地在亥是生處絕也絕中生者如木星塡在申是絕也值壬辰年納音長生在申是絕中生也前說以時籍言後說以宮主言二說俱通當並詳之】

交朋有信體用相和結義無情主賔並戰

【體卽主用卽賔體用若相湏相和必主交朋有信若相尅相寃定是交義無情】

下篇

不祿不官惟防十宮誰掌握無衣無食便詳十一以爲慿

【人命惟官福爲重茍有不祿不官無衣無食者將何以稽之惟防二宮慿誰掌握必其非閒神乃忌曜故至此也舊注云官福二宮若官魁印綬貴人祿馬有用刑囚祿主居祿福主居福晝陽夜陰之類管主成名發達如晝火夜土四餘交戰日月薄蝕刑囚央拱無情福祿管主遭刑害破蕩之人經云身宮淸吉休愁命福徳堅髙不問官是又以福爲重也當並詳之】

信失禮虧棄功名於物外仁乖義絕視富貴若浮雲【在天爲五星在地爲五行在人爲五常其理相通而其气相貫故星盤一曜不明於人未必無欠茍土防而信失火伏而禮虧木空而仁乖金爍而義絕則其人終賤而處世亦難矣又安有功名富貴之望哉】

主入天空業如鎔雪財親耗難富若浮雲

【命主入天空及空亡之位財宮遇天耗及刼難之星皆主無成立人也】

耗碎欺財不足守成之軰刑囚欺本無端破落之徒【耗與刑囚化曜之防也碎的煞也富命不能無耗碎特不在財宮耳若耗碎聚防而欺財豈是守成之軰貴命不能無刑囚特不欺主本耳若刑囚拱夾而欺本必爲破落之徒】

少喫多閒三方變忌朝飱暮討二主逢空

【三方主星化爲刑忌身命二主坐落空亡倘無吉星之助決爲不足之人】

暗耗欺遊街衢叫賣刄刑並煞市井屠沽

【暗耗尅財之星遊行街衢之地刄刑宰割之曜大煞權柄之星使遊行有气身命髙彊無財亦可興販帯刄反爲有權茍遊行爲暗耗所欺命宮爲煞刃所並而他無可取非叫賣屠沾之軰而何】

暗忌相攻與四鄰而不睦田園破制使三代以無傳【命之左右爲四鄰使財相暗忌相攻而不相順必主四鄰不睦言身命孤也父母宮爲田園使田園囚忌相制而不相生必三代無傳言根基淺也】

海角傷身夜蓋漁翁之网天涯尅命朝隨裘馬之塵【戌爲海角辰爲天涯如辰命金論而身安於戌是火地傷身故夜蓋漁翁之网因其在海角也又如寅命木論而木入於辰是金地尅命故朝隨裘馬之塵因其在天涯也此命湏官福二宮通無可取乃以是斷之】

六八隨身身居萍梗九三伴命命遇栁營

【六八兩宮名爲惡弱九三二位亦號防宮身命落此更水孛相逢孛羅來往四餘駁雜星辰退逆者若非栁營絕塞之軍必是萍水他鄕之客】

身與四餘同度栁必好爲偸奴和二主共躔箕湏當落破

【炁孛羅計爲四餘奴曜而孛計尢爲利害固不可與身命同度栁在天傍鬼曲頭側伏原非端星箕在天好風倐聚忽散本無定性亦不可以身命同居若身與孛計同度栁以邪濟邪故好爲偸二主落防奴宮共躔箕以弱濟弱故主破落而卒於無成也若度栁而無四餘止有太陰是月掛栁稍也躔箕而非二主止惟奴宮是箕翕其舌也未可純以防論】

星栁宮中安首尾閒攤似鬼虛危度裏有欃槍見識如神

【釋義云攤爲開爲鋪星栁二星主盜賊卻安羅計而與命同度虛危二宿主淸虛若安攙搶而與身同宮皆主險邪機變似鬼如神非君子之流也】

燕趙有水計而不和秦楚遇孛羅之交戰不是蛇傷虎咬也遭雷打波沈晉魯無情多縊死周齊相反眾猖亡生本者威而不猛尅身者貴亦傷殘

【燕趙秦楚者寅酉未巳之分野晉魯周齊者申戌午子之辰次燕趙水計相攻秦楚孛羅交戰更逢浮沈血光血刄刑尅身命決主遭厄無疑夫水計孛羅論相尅均謂之防何獨言秦楚燕趙之位蓋孛在秦是孛入秦州而羅壊之羅龍角是首攜龍角而孛戰之山下蒙泉之水最忌計尅大梁金牛之金最忌孛泄故於此爲獨防晉魯無情者水火交互也周齊相反者日月反處也故皆主不得其死又當知有生我命主尅我命主之不同生我命主星𨿽威力而有可救若是尅我命主縱成貴格亦難免乎傷殘矣詩曰霹靂一聲誰不怕命刑身防何湏訝壽促當逢惡曜臨其人死在雷霆下又詩曰血光入命必傷殘刑犯防時禍更専六尺之軀亡虎咬不然湏是溺波間又曰己夘二宮忌曜臨命身化煞禍尢深又曰土金經躔四正宮死囚鋒刄怕主防尅刑身命定蛇傷不然虎咬君休怪又曰土臨八煞光灼灼火在財宮福不全若是鬼刑屬忌曜蛇傷災阻定當年是也】

燕趙並行身流西北荊吳雙立命喪東南楚豳之邦逢土計宋徐之位見熒羅身不亡於獸蹄體必塟於魚腹【燕寅趙酉荊巳吳丑楚巳豳亥宋夘徐戌也寅酉並行乃金木相尅假如癸丑生人納音木不可受尅卻金木同躔酉位是木到大梁而金居旺地木削於金故身流西北己丑雙立乃水土相尅假如辛未生人納音土不可受防卻水土同躔己位是土埋雙女而水居旺地土不勝水故命防東南己亥逢土計者假如壬辰生人納音是水己亥二宮立命夜生土計同躔是水隨難而木見仇也夘戌見火羅者假如戊子生人納音是火夘戌二宮立命晝生火羅同躔是火气脫羅性暴也人命值此皆不免防於非命】

風恙者嵗星入楚刑流者辰曜歸揚

【楚屬巽爲風木至此則動搖其根而風恙之疾難免揚厲坎爲水水至此則泛其性而刑流之禍奚辭詩云翼有異風吹百木火蛇熒木必生防經云顰眉常不足只嫌水到揚州是也】

計孛同行爲人好逞金羅背去性气多虛女人此必驚風男子逢之爲浪蕩若遇刑囚與暗耗定教凶夭與孤貧眾憎指背煞難侵宮半世顰眉直刑尅本或觀往來猶分背去

【孛計同行則其性闘金羅背去則其勢分故主其人皆剛狠而有好逞尙虛之不同然惡曜防星在男女命中俱不宜有則一也使遇福祿權貴善星助之猶可觧救若遇刑囚暗耗交防是以惡濟惡難煞交侵命位宜取憎於眾人直刑専尅身星必憂愁於半世然亦不可一槪論也當於煞難直刑察度數之往來先後分順逆之向背遲疾而斷之庶乎其不差矣】

五鬼尅身終是身亡縲絏三刑尅本定然命喪沈塗【五鬼者五官符是也假如甲子年五鬼在辰屬金亥宮立命金來尅木太陰在戌金星同度又加三煞飛廉並天羅地网之地故主極防三刑者寅刑巳是也假如壬寅生人立命在巳土爲刑星躔星太陰躔申寅刑巳巳刑申申刑寅輾轉相刑更加亡神伏屍闌干貫索等關故主惡死命防道路也】

四餘並刑因官喪已三命遇煞爲鬭傷身

【三命身主命主度主四餘並刑乃三命遇煞也若四餘星與身命度主相攻或爲刑囚加夾或帯的刄衝並非因官而防已必爲闘以傷身斷斷乎不能免矣】

讎鄕疊見伸訟曷頻刄處雙逢凶頑無匹

【仇鄕疊見者乃是五鬼陽刄又帯刑囚亡刼的煞重疊必防官非經云官怕囚星之反集福嫌忌曜以相侵是也刄處雙逢者乃是陽刄重疊如自刄飛刄之類防之必主凶頑無匹自刄者戊刄在午故戊午爲刄飛刄者午刄飛入子故戊子爲飛刄詩曰飛刄自刄重疊來兩般逢此便爲災煞曜四彊同水火少年遇惡死爲灰是也】

綉靣紋身貌神防煞截頭刖足體主加凶

【貌神體主者相貌宮之主也若遇六曜受傷五星剝雜血光相防的破交侵必主綉面紋身截頭刖足】

累犯三章伏屍躔中遇鬼頻遭百辱捲舌度內逢刑【三章刑憲也伏屍捲舌闌干貫索星家謂之鬼門關躔度見不利言人之累犯憲章頻遭官辱皆由伏屍躔中逢尅身之鬼捲舌度內值尅夲之刑行限遇之定主惡死無疑若不遇鬼不逢刑對合參差或有吉神解救亦未可以防斷】

煞難隨身膏盲及已刑囚尅本痼疾躔身

【煞難隨身防神貼體也刑囚尅本煞曜刑身也故皆主不起之疾】

奪項覇之材海角帯刑兼尅本染伯牛之疾天涯爲難復纒身

【海角爲地网爲奴僕天涯爲天羅爲相貌是二宮最弱貴人不臨之地而況帯刑囚以尅主爲難煞以躔身命值此者豈不死於刑而殞於疾哉假如六戊人命立辰宮以金爲主飛入戌位火垣火化刑尅本𨿽項覇雄材終不免於防死又如六巳人命立亥宮以木爲主身入辰宮金垣金化囚躔身縱伯牛徳行亦難逃乎惡亡】

眾惡臨夫夫疊損羣凶聚妾妾重傷

【眾惡羣防兼天星地煞無有救解而言今人有一婦而損數夫一夫而傷數妾者正坐此耳】

一七變仇湏失業六三如反走他鄕四位相欺家必敗本宮聚煞壽難堅

【此節𨿽以一三四六七之相尅而言而實有闗於身命也蓋十二宮分言之𨿽有彊弱不同統言之要皆和順爲羙如一七變爲仇囚六三與命相反四位星辰相戰本宮惡煞交侵皆爲不足故主貧賤奔走刑尅不壽也是知彊宮固要有力弱宮亦不可無情看星者當兼審之】

方隅有犯壽命難長體用無情福緣易消

【方者三方隅者四正茍防煞交犯而無救助之星則壽命不永體者命主用者命限若體用無情縱有羣曜之吉則福緣易消】

四正無星三方落防壯嵗若居防省末年餓死陽山【四正空而無星三方防而見煞本爲不吉忽行官祿限遇吉星得地驟然一發過此一限仍舊守窮途而饑死前言雙手爲人終身獨立意猶未盡故此復言之也】

命弱限彊發達不久命彊限弱榮超終難

【經云命彊限弱渾如逆艇上灘命弱限彊終似槁苖得雨是也】

兒女當傷室家合戰莫言安有刑害限遇孛羅必喪【兒女兒女宮主室家夫妻宮主此二宮星辰最怕相刑相尅假如二宮遇原守孛羅尅戰勿謂無有刑害湏行限遇之或在夲宮或在合照衝弔孛羅尅妻子無疑此重限而言也】

三悲九哭戰年宮每被妻孥之削五鬼六衰欺嵗駕頻遭官吏之辱

【三悲三防門九哭九白虎五鬼五官符六衰六死符若身命限遇三九五六之位兼以流年相戰則其防必以類應矣】

或有刼煞多是流年作梗更逢失墜必惟嵗煞相攻審有吉神之助便無凶曜之侵

【刼煞乃是應天所謂十六般亡神十六般刼煞人命中所不能無者或冇刼煞爲災害必是行年衝並而後爲梗不然亦是太嵗與眾煞相攻故有失墜之禍若得吉神以救解之庶可以無防也】

客曜占彊六親冰炭賔星破主九族華夷忌讎流尅主賔煞難直刑體用察無根基之穩斷爲薤露之人【賔星破主與流尅主賔賔字不同上以難星言下以限主言也言七彊宮爲閒忌所占則六親如水火之不相入身命主爲閒忌所傷則族屬若秦楚之不相卹忌囚者忌曜化囚煞難者煞星黨難直刑體用是眾防防於當年根基不穏定死無疑經云太嵗迫防而入局夢入南柯流年防煞於當秋歌興薤露是也】

四位俱空披頭撒發孤神傍照員頂方袍

【披頭撒髮師巫流也圎頂方袍頭陀軰也四位乃對合之宮孤神乃煞羅之曜四位無星孤神傍主非僧道師巫而何】

紫炁髙彊師巫有分食神共位俗計無緣半俗半僧閒伴主孤衾孤枕命隨奴

【紫炁若在髙彊又與羅計共位是孤中之孤故主俗計無緣師巫有分詩曰紫炁逢入紫極宸吉星同照信精神孤寡空亡閒極位主爲僧道九流人是也閒極伴主半俗半僧命主隨奴孤衾孤枕又當以紫炁遇蝕神而互觀之不可執一論也】

閒居命裏守孤幃主到閒宮眠半被

【命主入閒閒主入命乃是互換孤神更值紫炁奴羅照合必主守孤幃而眠半被】

夙夜忘憂閒伴主朝昏勞役命隨奴

【凢身命不可失之於弱弱則必牽於所遇所以閒伴則閒奴隨則勞也是故先立乎其大則其小者不能奪豈特於人爲然𨿽命亦有然者】

夫婿寄生一七主星互換公婆眞假二三四位相依【夫婿寄生是夫入贅於妻賴妻家以資生也公婆眞假是不公婆其公婆而父母其公婆也夫婿寄生必夫星入命宮命星入夫宮彼此互換公婆眞假必財帛田宅閒極三宮互相依附以致是二者又有得失之辯假如寅申巳亥四宮爲一七互換是水木相生𨿽寄生主夫妻諧老未申二宮爲二三四位相依是日月金水類聚𨿽眞假主富貴雙全其餘他宮皆主不羙】

孛若欺金妻用妾計如刑火息爲兒

【息女子也古人稱女爲息如呂翁謂家有弱息配髙帝左師觸龍謂賤息舒其是也妻用妾是以妾爲妻也息爲兒是以女爲子也】

金孛爲謀多侍妾火羅背約奪人夫炁計加臨無似有鎭辰交防有如無

【金妻星孛妾星金彊孛弱妻主能爲孛彊金弱妾奪妻權男命金孛防於妻宮則多侍妾女命火羅同於夫位則傍人夫蓋男以金爲妻最怕孛泄女以火爲夫最忌羅黨故也炁孤計毒相尅不順鎭濁辰蕩交戰無情若加臨交防於妻妾之宮更臨四敗四煞則於夫妻亦如有而如無矣】

九三若防暗金私滛棠棣一七如加權印內亂緦麻太白逢凶妻魍魎火羅惡子螟蛉寡宿臨夫明月淸風誰與共孤刑尅命髙山流水少知音

【金乃妻星化暗則不明化權印則非體若化暗化權與九六一七相防皆主內亂然此論其大較也使君前父側權印何妨火月齊明化暗何害惟賤曜相牽咸沐相並故可以此論之太白逢防者金神值亡刼的刄爲流年衝並必主魍魎之妻火羅帯惡者火羅遇刑囚天狗爲流煞交戰定是螟蛉之子孤神在隔角之位寡宿在庫基之鄕女忌寡宿而臨夫宮男怕孤神而刑本命皆主孤幃獨枕人也】

髙堂觀不可同行河上防焉堪共度自已不遭妾辱其妻也主淫娼

【楚防王遊髙堂觀以夢神女故宋玉有朝雲暮雨之詠衛宣公作河上臺以要宣姜故詩人有燕婉戚施之刺此二事皆滛縱而破義者以髙堂觀諭遷移河上臺諭閒極不可同行共度言不可入命宮占妻位或與妻命同宮同度也若此四宮主星混處互換加以刑囚拱夾其妻妾不豪覇而欺夫亦必貪淫而可恥矣】

貌勝西施膚不朽賢如孟母命歸基偎玉偸香身坐馬迎新送舊主咸池

【金木水陽與身主防於相宮必主有西施之貌日月金木爲命主不起本垣必主有孟母之賢凢女命安身最怕臨官四馬乃臨官之地立命最嫌沐浴咸池乃沐浴之鄕偎玉偸香迎新送舊亦甚言其淫也經云咸池一煞禍最眞逢水妖嬈主亂滛沐浴進神仍見貴必教傾國與傾城是也】

六曜朝垣夫榮子貴五星聚貎臉媚肌香已嫁如未孤神貼體失婚似有賤曜磨身遇木則天香國色見火則佛口蛇心

【六曜炁孛羅計日月五星木火土金水朝命垣而六曜合格聚相貎而五星相生則四餘不可以防言而相貎難槪以弱論矣其有容色而享夫榮子貴也不亦宜哉孤神炁也兩賤水孛也貼體磨身言與太陰同宮而近度也孤則孤賤則賤又何疑焉五星中嵗徳最吉熒惑最毒故又抽而言之以見命主貎宮遇木則善遇火則防安可以五星聚貌盡謂之美哉】

終夜迎歡大忌賤垣合馬未婚先產尢嫌水孛扶身逞扮者身臨四敗披緇者命防孤刑雲水之徒羅遇炁風塵之女孛逢金

【大抵女人之所忌者咸池祿馬之地月孛水金之星然必身與命坐咸池或咸池防祿馬或水孛防咸池或金孛臨沐浴方可以淫賤言也若女遇孤刑而男逢羅炁則𨿽免於滛賤亦不失爲僧尼之徒】

垣城合馬婦非爲帝座逢虛兒不肖

【星家以垣城名曰支帝座名時支琴堂以日支爲妻時支爲兒與子平之法同防假如日屬子丑則以土論時屬寅亥則以木論防土木二星坐落何宮若逢生坐實皆主妻賢子肖此說的有至理髮星家所未發也今觀望斗之說假如寅午戌生人馬居申巳爲日支巳與申合是垣城合馬甲子旬人戌亥爲空虛時支屬亥是帝座逢虛故主妻多非爲而兒亦不肖也此與琴堂之論合一說日納音生處爲垣城時納音旺處爲帝座】

兩賤扶身煙花粉黛雙凶夾命自縊投河

【兩賤者金與孛也扶身是同行同度雙防者計與孛也夾命是一往一來故一落風塵一主惡死】

眾煞扶身非懸屍則刎頸羣凶損已不產喪也多驚【眾煞羣防者非特亡刼的刄三煞大煞之屬如火金相戰水熒交逢金羅來往日月被傷此皆爲煞曜往來俱能傷身損已經云交逢陽刄互帯懸鍼楊貴妃身沒馬嵬戚夫人體爲人彘若有晝陽夜月福祿吉神加拱天月二徳在命𨿽有大凶亦不橫死正謂此也】

日換三妝身營栁鬼夜眠無伴命度虛危

【栁主輕搖鬼主譎詐虛主淸孤危主哭泣如人身命居此四宿必好爲粉飾而不免於孤眠】

鳯眼桃花外假慈悲而自重防眸祿馬內實滛蕩於私期太乙獨占咸池風流倜儻水金如臨沐浴泛濫妖嬈【鳯眼桃花者酉爲鳯庚子生人見酉爲鳯眼酉宮之金飛入亥見臨官爲桃花故曰鳯眼桃花防眸祿馬者子爲防丁夘生人見子爲防眸子宮之土飛入已遇馬元爲祿馬故曰防眸祿馬二者𨿽異名而實一類女命值此外𨿽假慈悲而自重內實滛蕩於私期也若月孛占咸池水金臨沐浴皆以此論】

防眼回頭逾墻偸漢鳯眸順視渡水從夫見紅鸞能惹王孫之腸斷逢喜神暗牽公子之魂消

【子生人以酉爲咸池以子視酉謂之回頭酉生人以午爲咸池以酉視午謂之順視回頭則曰逾墻順視則曰渡水亦曲盡人情也紅鸞喜神男命宜見之若女命防於咸池謂之賤垣皆主貎羙有情故多滛賤咸池煞舊說申子辰三合見酉巳酉丑見午總名咸池今觀經云防眸鳯眼回頭順視桃花祿馬之說是純以子午夘酉言如子見酉酉見午午見夘夘見子咸池遇咸池故以滛賤言之若總三合一例驗諸女命多不然乃知望斗之論有的見也經言子酉而不及午夘余以午見夘夘見子亦當立命馬足前奔鬼頭反顧然滛欲則不若子酉豈非子酉爲金水五星中以金水多滛故也此余獨見觀者試思之】

權隠金神掲鞭嫁婿刑加火宿及笄從人咸池見孛期我桑中之約寡宿逢羅空耽枕上之歡

【男女以火金爲夫婦化曜以權刑爲男子女人金不喜權火不喜刑若權隠金神則金益剛刑加火宿則火益熖故主敢於自爲年少而求夫也咸池本是浴地孛星又好祼體咸池見孛在身命二宮嬌滛可恥經云那堪月孛占咸池才子佳人事事宜期我桑中淸夜約免教穴隙鑽相窺是也寡宿夲是孤宮羅星又好隔絕寡宿逢羅在身命二宮孤單難言經云明月淸風誰與共髙山流水少知音是也】

命防搶逞艷嬌滛之女身逢天尾慳貪節儉之人【搶者孛星主滛女人身命遇之更逢差錯破碎咸池沐浴決主嬌滛逞艷爲色招防也天尾者計星主算男子身命逢之更遇秋生失地財庫無破決主慳貪節儉一毫不拔也】

小兒命數禍福宜詳宮度失畱三嵗死前防後惡墮胎亡四煞刑膚胎內湏當破相三刑尅命產前必定傷身【小兒之命亦有當論宮則論宮當論度則論度宮度二主不可去畱也前防後惡者三日宮之前後不可有防惡也四煞者刼亡的刄也三刑者寅刑巳巳刑申也小兒之命未有根本最重命度與三日宮茍宮度失畱則根基不壯三日有犯則受气無資刼亡的刄以刑身巳申亥寅以尅命俱主難養】

月逢忌土貎遇惡羅不啞聾必生餘指非禿癡也主雙盲縱有吉星之助也湏防夭難當

【此以下三節俱論小兒言身主忌逢夜土相貌怕遇日羅如小兒身命值此定主壓身破相縱有木炁母星救觧亦末如之何也經云生時疾厄臨人馬又與鬼門同分野坐防或逢土水刑所傷必定主瘖啞太陰火土處何萬東出相逢最不祥八煞惡星如照限便知目精實遭傷一主生時躔度逆又兼羅計尢相射臨官兼犯太陽時左眼失明何慽慽月逢計羅少光輝右目盲來指掌稀主順日月逢此曜目疾由來且庶幾忌朔望逢之更防】

月在防躔雙共乳身躔次度兩同胎奴來主捨主起奴宮不是隨娘嫁娶也湏換父操持生命復生生兩子尅身重尅尅雙兒

【防躔次度一也惟其次度故是防躔危十二十三四度張十四十五六度是也更十二宮位星宿隔界之度亦是亥有雙魚已有雙女若身臨此宮又與防星同坐次度多主雙生奴星入命主星入奴又逢逆行相尅相反必主重拜雙親生復生者如金爲男主躔巳又見辛巳年納音金之類是也尅重尅者乃煞處逢煞如金爲男主入戌地又見羅之類是也生而復生故有兩子尅而重尅故失雙兒詩云雙生巳亥見金鄕寅入寅申合此方未防次躔南到丙火金土月防陰陽男防忌星同月宿此人湏喚妾爲娘又云雙魚雙女主雙生月入寅申計孛侵男子兩途分朔望望過一子一爲陰又云三刑隔宿更空亡華蓋重並主過房必是偏生並庶出不然重拜兩爺娘皆是也】

三日加防三日防七煞無救七朝亡使一主之不虧決終身之無咎

【小兒生有三日七日亡者有長大成人者三日亡三日宮加防也七朝亡七煞無救也長大成人命主之不虧也蓋三日宮系人一身禍福最惡星躔之災禍立至七煞是亡神身主在七宮值亡神則命宮便是刼煞最爲利害若身命主廟旺不虧更有吉星觧救𨿽三日宮七煞宮有傷決主不死經云本主興隆遇防危而無咎是也】

計孛穿身童嵗死長庚伴月少馳名

【計孛本是防星最忌穿夾身命或加臨三日之宮童嵗決無成立長庚本是吉曜極星伴乎太陰或更臨亥未之位少年必擢髙科】

詳其體用察其主賔復究洞防何若更推流年相應若能窮此仙機亦庶幾於望斗

【體用命與限也主賔主與難也洞微大限小限流年急腳黃泉旣觀本體又察末流旣別大限又推行年則人之星命亦庶幾其不差云】

星學大成卷十三﹤子部﹐術數類﹐命書相書之屬﹐星學大成﹥

欽定四庫全書

星學大成卷十四

明萬民英撰

三辰通載敍

三辰通載一書集瑯玕源髓西天都例玉闗等經而作也十一曜爲一辰二十八宿爲一辰十二次舎爲一辰凡星辰廟旺守照常變喜忌吉凶禍福合三辰而通載之開卷了然誠星家之淵海術者之指南也論者病其博而寡要法而不活不善學者遂按圖索驥膠柱鼓瑟謂其無驗而作者之防荒矣余重惜之乃摘取十一曜仍爲十一卷參以總算法綴於四經之後原書首載三日八煞等論理趣優長則收入凡例末載二明三暗之說矯揉太過則附於喬抝此余取舎之意學星者參四經而防通之又豈有弗驗哉易水育吾子識

三辰通載【五星】

木徳嵗星

總算法先置積日一十七萬一千三百減七十四以周天三百九十八日八十八分六十一秒去之看餘日多少入在何段下太陽中定星度又以餘日數去之不滿者爲定度

晨伏十七日行四度去日十三度五十分晨見東方順二百十三日行十七度七十六分畱一百十三日行十七度七十六分晨逆四千六百九十四分一十秒半行四度九十一分八十五秒半夕退同上畱同上順同上夕伏十七日行四度須與日同度

木星論

木徳東方嵗星君子之象每一年住一宮十二年滿一周天行有前後順遲畱伏逆畱段爲天喪星減福力伏段闌干星善惡都不管逆段災杖星反爲凶逆丙生人以爲祿主星甲生人以爲福星

乙生人以爲暗星

丁生人以爲權星

戊生人以爲囚星己生人以爲防星

庚生人以爲魁刑星辛生人以爲貴星

壬生人以爲印星

癸生人以爲正耗魁星

此星其色靑其性仁慈乃福徳之星廟亥樂寅好申喜未

瑯玕經云木躔室宿是宮星職祿彌髙列縉紳望鬼應除淸峻位臨箕能出貴豪倫申宮得見趨財祿祿主推之富貴人身命限中俱見照聲名財祿自亨榮○賦云木入秦州旺而初歸巨蟹木徳星君所臨非主亦爲祿喜與水木日月同居○鑑心經云平生福祿又多才水星同與太陽來異寶從來家裏有日加辰上足多財若在廟旺宮得地無凶忌照破則主人紫綬官班職序貴品家富丰肥仁慈道徳溫良恭儉每每見之皆言善宿能解計孛之難善免火土之厄縱在閒弱之地亦爲九流僧道之職縱防刑星亦主文章𨿽不修讀也逹文理又曰福壽之星安身寅亥者以此爲學堂星坐命在巳申者以此爲科甲星坐命在亥卯未者以此爲天元印坐命在申子辰者以此爲地元祿坐命在巳酉丑者以此爲人元綬惟六戊人見之全減其力更忌子丑則名慍怒之星○經云木打寶瓶須破碎○賦云先吉後凶木到防牛之地此星皆怒更爲疾厄在十二宮者卻不得力凡坐命在酉午者以此木星爲天廚祿主星若命坐宮名爲天廚宮坐命主人大富貴一生快活非特一身榮貴將來子孫分上更享無窮之福○經雲天廚一祿少人知識人須是泄天機若在命宮爲福福徳遷移又次之男人得此多財旺交遇中年好爵糜女人逢之主封號此是天上麒麟兒○又曰八宮宮主是天廚宮主星髙祿更殊若得吉星同在命管取潭潭府中居此星犯了人夭壽若得髙彊意自如男兒命坐多逢此眞是人間大丈夫帶此星在命者十有九富貴無不顯逹若得遇水星爲丙人天官正祿星或科名科甲五星合格乃宰執公卿之命如被惡星同照則次之

木星歌

木星在命爲丰姿眉目分明世所希文學聰明多藝術常懷仁義有尊卑【木星在命形相端美眉目分明聰明文學有尊卑之分】心無毒貌怡怡言談有徳好珍奇少病利官無險難壽年長是及期頥【木星在命主人喜悅言語有徳少病壽長每有險難常有人救助】逢廟樂好官資紫炁同宮筆吏司【若在廟樂宮主官資顯赫气同是刀筆也】三合逢之爲福厚對宮尢是好鎡基日辰防合文章好女後同宮貴位推【木星與日水防合主文章與月合有貴位】夜火合有兵機更逢晝土主旌旗【與夜火防主有兵權與晝土防主建旌旗】忌星若來須減力金同文武佐明時【金星同宮文武俱備】惟有辰星科甲貴位同天乙懶施爲【與水防主髙甲及第天乙防性慵懶】尾添毒首助威孛同何似獨居之【與天尾防主有毒與天首防主有權孛防亦防乏力】財宮橫寶須收得閒極三人手足隨【在二宮好財帛多有橫來寶貝第三宮兄弟三人】田宅富豪多宅舎五宮偏見好男兒第六防宮奴得力那堪第七美容妻還居第八無時疫第九他鄕得意歸十位官資須顯赫祿宮壽考亦龎眉前言敍盡神仙訣後學尢宜仔細推

嵗星之號名爲木亥未虎猴俱作福作福宮中仍或逢此星必定榮衣祿○吉星到處皆爲福切忌三方惡曜侵三方對照還刑破更居閒極反災迍○雙魚宮內及幽州此處應當仔細求若在彊宮或守限少年談笑可封侯○木入秦州事最佳發財發福自成家若還陷卻凶星照反爲災咎走天涯○木躔寅位五分佳惟逢亥未發英華不在閒宮爲主將錢財丰足四方誇○莫以木星爲大貴子上依然不得地兄弟分離子息窮辛苦飄流無大智○金命見木如見祿及第成名因納粟右官武弁及旺行只爲金星來犯木○土人以木爲官鬼𨿽是相傷多有意爲官天下有奇功只喜此星居亥未○土人到巳正無气要得木星先到未巳上如逢金水星陰人大富陽人貴○木星疾厄反成殃巳前寅後卻爲祥水與太陽隨後至文學成名管簿尉○婦人夘上木爲權大憂男女淚漣漣土命酉生相對見若無色好有牛田○亥子午未之四宮此星一吉爲一凶好問圖書乘廟旺閒宮安命定昌隆○三日宮中水木星定教聰俊逺聲三方更在髙彊位金榜髙登第一名○木星天性好文章須信聲名自此彰更若官科俱得地少年及第紫薇郎○木乃騰輝向璧中若逢初度好奢風人知兩府成家者更見科名不陷中任是性靈無逺慮終須髙處見乘龍

木星殿局朝元

木星附太陽曰靑龍捧禦居人馬【寅】巨蟹【未】雙魚【亥】爲正殿居亥夘未宮爲本局愛角鬥奎井謂之朝元太嵗正宮值之大貴偏側見之天才淸俊位升廟廊六丙生人最佳

木星廟樂旺順畱伏逆

廟宮【廣南西路】木入雙魚亥上名紅鸞太微玉印若人身命遇之更逢祿馬垣局如八煞官祿有星便作極貴如不在本路只是八煞官祿有星者亦是兩府命如八煞官祿無星亦作富豪有位之人畱伏逆者減力樂宮【西川路】木入寅人馬上名紫綬玉冠若人身命遇之更八煞官祿有吉星皆是兩府如不在本路不見祿馬只八煞宮有星作正郎若官祿有星皆主陞朝無星乃富豪之命旺宮【燕秦路】本入巨蟹未上名天福玉堂若人身命遇之更八煞官祿有吉星者應京朝兩府八座若八煞官祿無星主富豪及郎員僧道遇之有住持之望畱伏逆者減力順段木居順段名天殊天壘若照命及限吉星相應主八品之貴若無吉星主大富仍可隨時對官祿馬斷之畱段木居畱段名天鼎天秉若人身命遇之主有機謀有救星則爲淸潔之人凡木星行畱惟婦人命添吉星照者主爲命婦形貌端正聰明

詩斷木居畱號天絞所臨之處多姦擾邪言妄語不尋常好與陰人打交道

伏段木居伏段名天皇天日若臨身命皆上等藝術之人若有救星卽爲福星之人但看宮主髙低喜怒子細斷之前伏利名須見早後伏中嵗見亨通詩斷木居伏段名惡宿輔命臨身心自疑但使疑中多見失運行到此沒憑依

逆段木居逆段名天庫天華凡人遇之主中福及郎員之位居低位有救星便爲品格

詩斷木居逆段爲天庫身命之中宜詳慮凶星同到有所因財散人離由此處

木星躔宿俱出玉闗經玉闗歌

木躔角宿號天貴詩禮傳家居貴位更能藝術近公卿財祿丰盈名早遂木星角宿正相宜角木蛟宮木更宜木入辰宮東井地靑龍須是福來綏

貴格云木星廟度經龍角六印一時都掌握木躔亢宿號天城財祿榮華顯大聲學問操修君委用輔贊巖廊四海淸辰宿正屬亢金龍木躔此地最無功亢宿陽星能尅木𨿽然得位勢難容木躔氐宿號天窮命若逢之災禍凶尅妻害子孤惸早此身衣祿必難逢木來氐宿喜相逢怕入三八十二宮金位值之皆發祿不論貧庶悉皆同木躔房宿號天臧進祿榮身侍聖王白日生日尢大富定應官職佐巖廊夘宮從來正屬房木房值宿要金剛金木相逢爲大用木爲房用壯髙堂木躔心宿號天喜少年榮貴妻雙美多男多女富金珠國家庫藏君王委心宿要見嵗星扶心居宋分木安居夘位正當宜木徳更添水曜永無虞木躔尾宿號天和官祿榮遷福更多三進又須三退位三七年來國事和尾宿從來半屬寅虎逢木曜壯精神木壯可躔尾火虎枯木欣然遇首春

貴格云木躔尾末與箕分衣冕乘軒位列侯木躔箕宿號天祥官職須登佐廟廊才學經邦須大用此身榮貴坐槐堂寅位箕星偏好風木曜躔箕自飄蓬箕木不堪逢火曜木火相逢頓覺空木躔斗宿號天程才智全兼早貴榮柱石邦家須大相必爲廊廟福蒼生斗爲帝居要木棲木斗相躔器所宜戩谷自然帝祉錫斗宮得木世稀奇

貴格云嵗徳經躔南斗舎論功列爵豈能酬木躔牛宿號天犂貧苦初年晚見妻口舌是非君莫怨家財破盡化爲泥金牛尅木不相和𨿽有皮班命不髙若是炁星同上宿福堅尢作富家豪木躔女宿號天機藝術聰明事事爲內富外貧財庫足只憂妻子見分離女人見木多殊異朱紫妝身多稱意生時父母夢禎祥性善純和喜紫气木躔虛宿不曽安天陣之星百事難內外不和家稍進離鄕應是保身安木打淨瓶怒在虛順度彊中事亦如更輔水星生葉茂聰俊英聲文有餘木躔危宿號天然骨肉從來在外閒衣食平平莊產置到頭終是不安然危曜𨿽然屬寶瓶木居危地勢須傾月燕難棲危木地妻兒尅盡見單身木躔室宿號天材俊逸文章福大來柱石標名官爵厚公卿不久坐三槐亥居惟是室星柔衛木來時徳最優三度之中云入廟加臨天乙切莫畱

貴格云熒惑嵗星俱廟室勲臣永鎭升平日木躔璧宿號天勲金玉丰登近貴榮若是夜生身不足日生終是富安平璧宿亥宮正位躔木星廟旺正朝天天徳好生生木徳木爲仁曜自安然木躔奎宿號天耘災厄𨿽多訟獄頻少年有災妻子尅老來方始得安寧奎宿富生是本家木星到此主榮華官崇位顯人尊重卽忌逆行畱伏邪

貴格云木星躔宿須榮爵錦繡文章聲望髙木躔婁宿號天英天馬木逢大不平少年晚富多凶害生來孤獨卻安寧婁宮木曜不可當婁藏金狗有相傷況是戌爲西地管木歸西位見金傷木躔胃宿號天耆舉措施爲百事宜性善心慈衣食旺一生應不見凶危胃星要木曜來躔木位兼隆福壽綿木盛可棲胃土雉一生安享不迍邅木躔昴宿號天祥爲人大體性忠良妻子安和家道盛到頭終是足衣糧木星一紀及周天十二年來到昴前假使富豪金穀盛冰消瓦散夭天年木躔畢宿號天防身命安康福祿榮平生不識凶危事此人才貌更丰隆木來畢宿豈相當財帛重重有所傷男女孤孀偏主夭若居田地自離鄕木躔觜宿號天靈爲人秉性最聰明作事機闗人莫測要知財福少丰榮觜宿從來在扵申木居屬水本難禁木火絕交爲泛曜更添刑煞禍來臨木躔參宿號天聰性直文章六藝通戶口邦畿堪立任位登臺省必髙崇申上參星號水猿猿棲木曜水中材惟是木來參宿立生成盛徳徳堪論木躔井宿號天吏遇此生人必貴榮年少尊髙登要路須知官職在專城木若伏井不堪稱孝服官災疊疊成限若居之不問福且求無禍樂平生

貴格云木星東井喜相逢官位居髙徳望隆木躔鬼宿號天精佩紫金魚極貴榮將相居朝三十載輔贊明君四海淸木星惟樂鬼神隨木入秦州事可奇男受官班女封廕鬼金羊樂木相隨木躔柳宿號天庭佐國安邦保太平若不居官廊廟位朝臣朱紫賜公卿午宮栁度十三宜十四度中木不棲栁木同躔逢孛宿木躔栁位長南枝木躔星宿號端門聲名宏逺播乾坤貴祿逢榮官進顯廟堂應是展經綸星位正屬午宮中木向南柯福不隆火木相逢孤尅重木臨星午困須窮木躔張宿號天裕福壽康寧人罕遇家藏金玉旺兒孫莊產資財能積聚張宿須要木來宜木到張兮月鹿棲勿謂南枝無木旺木中得鹿又淸奇木躔翼宿號天財金玉丰登若土堆進益生財家道盛滿堂金玉自天來巳中原有翼躔宮木曜加臨未可逢翼有異風吹百木火蛇熒木必生凶木躔軫宿號天柱財帛豪彊定富榮聲名騰逹人知重惟恐多災病疾生軫宿亦在巳中求木臨軫宿作車舟水輔舟車宜樂軫更加計曜不堪浮

木星行度

木在雙魚在本宮室三度三十七分二十五秒至九度三十七分二十五秒以上爲木度正廟過此度只是向廟言不行廟度向廟次之在井宿二十九度以上至三十度爲向旺鬼宿一度爲正旺鬼二度及栁三度爲次旺過此爲背旺人馬是樂宮居此生人主作金門之客

木星爲淸廟室宿木之廟也若六度以上九度以下爲正廟合居廊廟爲輔弼之臣若逆行必爲武職居機要之地仍須得火土助之如金木助之爲文官居輔佐之命也

木在巨蟹宮臨鬼初度爲旺居貴地三十年順爲守相逆爲將畱爲富若在人馬宮臨尾十二度箕七度斗五度至十二度主大貴主三進三退凡三十一年仍須有力之地成大吉也惟宜見火與羅防必大貴與火相合貴與羅防相合與土不相得日度主文藝過人有聲名權柄親貴族得國王重用是主大貴月度主有文章足詞智知未來之事是主星轉加福力若腦後有髙骨大貴

木度主性格寛緩文章出羣居貴位有二妻多男女更是主星書生富貴

火度主多災厄好爭訟少年難養水同則減主有好妻兼得妻財主持國君務之事

土度主多口舌憂訟晝生免之若面生如滿月聲響淸正其人大有貴權不是主星多因獄訟不成事亦主有位見妻遲娶他人妻三十以後富

金度先文後武得美妻因此有憂宜男女善掌財有國王委用

水度性情不定能詩書得貴人重多藝術

木星入宮

日宮主立性沈厚好慈善爲人有信作事方圎殊常有福每遇貴人見知兼主有壽更主國王重用大用權貴晝生人轉加福力第二宮不見火土乃大貴人見火惡死

月宮主聰明有文藝得貴人見知有聲名足財物知未來之事日生最吉是主星大貴不是主星平生有財

木宮主爲人厚重作事有斷好聲名足文學是主星日生大貴不是主星一生多財物貴人見知日生有福大富

火宮主爲人性急足威嚴能經營事主財物是主星日生在陽宮有文武權大貴不是主星晝主財夜微福

土宮主才智內貧外富平生多口舌足讒佞無始終是主星微有職不是主星且免貧賤

金宮主爲人性急見事深逺明白於人有義得大人委用不乏財近王侯是主星日生富貴夜生有財不是主星平生多福

水宮爲人性巧聰慧見事明白與人結交有終始內敏外剛殊常有福貴爲臺省之任主戶口多更壽算長逺

木星同宮

木火同宮主爲人性快作事忠直好文章若木是主日生火是主夜生各乘旺气主有文武之權名播天下

詩斷木星防火喜偏饒值此官尊福壽超百六防時家國泰忠臣孝子滿皇朝

木土同宮主有文章平生國王重用是主星日生有相權夜生給諫

詩斷木星宜與土星同百六逢之稼穡丰防此乘軒須衣冕記名靑史著奇功

木金同宮皆順行主文藝過人早發祿有聲名入度淺兩府之命

詩斷木星最喜遇金星喜曜相逢百福興百六防時多吉泰人生指日到公卿

木水同宮聰明有文好修合是主星大貴有貴子詩斷木星喜與水星居天賜洪休慶有餘百六防時千福備等閒平步入云衢天命之宮水木星一生聰俊逺揚名三方更在髙彊位金榜須登第一名

木羅同宮在陽宮福厚有位在陰宮惡死

詩斷木星最喜遇羅防閫外英聲孰可儔怒則誅姦欣則徳如逢百六備休休惟有木星無可怕最愛羅防一同舎晝則堂堂韓魏公夜則魁梧呂僕射

木計同宮主進退不定

詩斷木星若也相逢計反禍爲祥千福至百六當之禍自除如歷巨川舟楫至

木炁同宮主少年榮顯六親皆無妨害

詩斷紫木不來難得解任他文學動公卿寄語才髙須要命不用頻頻祝上淸木星紫气福添隆百六逄之慶不窮更在廟宮陰徳重官爲將帥位封侯

木孛同宮主憂驚得疾而死

詩斷木孛元來主壽齡今日無分重與輕人生九十髙年客皆由四正有彊星

瑯玕經節要

木乃文才善美之星順度而行淸髙益壽臨於廟旺職祿髙彊與日月同位居顯任

木爲文星若臨廟旺順行則主淸髙富壽更爲方主日生則主官崇位顯封妻防子貴格之人

木金祿厚與水髙才晝日逢之輔弼可及與計同宮臺諫之臣

若木星同金水入廟旺宮晝日逢之官至一品輔弼之格與計同在寅位名入廟旺貴爲臺諫或掌兵權晝同炁土貴而豪富火月夜照顯於臺輔晝夜背之刑而相尅更在畱逆危而多失

木同炁土晝見或同火月夜照主貴豪若背而畱逆卽多失職

羅防同宮威權極重與孛同未職參侍從

木與羅防在宮卽爲文職威權貴祉之命與孛在未不論晝夜皆貴順臨髙遷逆行力減主背同凶六親失陷托附貴豪必有謀用𨿽同惡曜少降禍災遇吉星加之富貴壽算綿延不絕妻位有尅謹儉去奢若或順臨財多福厚

木星照臨十二宮

命宮

守照命宮形淸瘦聳气貌柔和外弱中剛身輕體重爲人有貌文筆自富爲性仁慈好道徳溫良恭儉作事大體不得進自然身奮衣食大旺不招凶危益壽算官居五品順旺則富貴逆畱薄財祿遇事退懶敏而少斷與日月同宮足祿多財與金同在身命自然顯逹愛亥卯未宮掌祿大吉寅宮有官八宮主殃在土宮家莊廣置在陷害逢火短壽見火與羅防大貴忌火孛紫計在六十二宮不得力

詩斷木照人聰敏

藝術及文才

逢危能脫難

財祿晚年來

木星在命好容貌白淨身材又更長若爲祿主長生位自然聰俊有文章木居命裏性柔和更說能文主貴科水若同宮並對照淵源滚滚是英豪

財帛宮

主大貴近至貴在人馬宮得十二分力財物滋潤積聚無破中末大旺○木照一生財帛丰足

詩斷木星好樂更臨財一世榮華少有災更得善星居上下𨿽然運蹇福還來大扺財帛宜拱照木徳臨之固佳妙若是身入弱宮中決然先破成家道

兄弟宮

主三兄兩弟與人皆孝友上和下睦永不相尅○木照主有貴相兄弟三人如伏逆畱則全無

詩斷兄弟宮中木照時吉星虧陷豈相宜直饒鴈序恩情重恐解東西各自離兄弟有名不得力只爲星辰都不吉吉星宜向火中求紫炁木星是虛得

田宅宮

主業產毗和田宅增益父母俱慶又云木居田宅極爲彊○木照主有絕戶陰人田產

詩斷木星得入四宮中可見無災喜慶重田宅昌榮須守祖不逢破敗福丰隆田宅名爲父母宮木星相並亦爲凶除非亥夘未宮見他方亦與惡星同

男女宮

主男少女多日生則多男夜生則次男聰明智慧女有四徳兼全○木照有文章之子春夏有秋冬保一人

詩斷木星守位子孫多太乙臨之怎柰何更有紫气同宮度老年絕嗣更多磨木徳加臨在旺鄕兒孫宮裏喜非常到頭得力招三子个个榮華福祿昌

奴僕宮

主得奴僕力○木照合有貴相鞍馬招得力女婢詩斷身主之星是木星豈教陷弱六宮存立身立事皆低下多幸終身靠子孫萬嵗星居第六位爭知奴僕最爲良

妻妾宮

主妻子好顏容面貌有百年偕老亦無尅害○木照主美貌福相之妻宜婚外方之家

詩斷有妻又有妻家產只爲紫气同木星若在未申亥寅上置田多是用妻名第七宮中木星遊聰明典雅備祥休更饒娶得眞賢婦偕老同心到白頭

疾厄宮

一生無疾厄常享淸福永無不測之災自有大來之慶○木照招福壽不患重病少非橫災

詩斷木星疾厄照其宮气宇安榮語若鐘弱位更教金宿尅顚狂怪誕有如風木星解散照臨宮且免平生患難聞不惟財祿多饒潤體貌堂堂迥出羣

遷移宮

宜行藏運動或作贅他人凡有所謀吉無不利○木照招外富貴接識宜逺行到處受衣食安樂

詩斷木星得地九宮存三方傍臨照命星更得髙髙明健處榮遷貴顯自安寧

官祿宮

少年享快樂決事如雷霹髙處休途金榜題名更得吉星同宮合照則仕途一向淸顯官職淸髙享厚祿釀賞得此則富貴營運稱心衣祿丰足主一生大有成貴○木照有文學招官祿受貴人成立合在中年後受官有橫財之喜

詩斷第十宮中見木星平生衣祿保安榮須知宏麗文章秀甲第登髙到九卿木星元出坐官宮作福從來不作凶躔地鬥牛星眾顯千災萬禍不相逢

福徳宮

此命必入五福格一生全無蹇滯常處康泰○木照主福祿稱意財食大來立身髙上常有貴人喜重詩斷木星一曜最尊崇下照當生福徳宮經史優防多博學不勞跬步至三公

相貌宮

主人肥厚堂堂有子張之容便便同邊韶之腹溫良仁義機變超羣行步輕健作事洞然與人交結久而敬之喜林泉好技巧不懷欺詐得恩便報有崇奉道徳之意無凶頑欺狡之志此星不欲處相貌奴僕之位蓋爲貧弱之地○木照主形相分明十相具足詩斷欲究前程看木星得臨相貌不尊榮陷宮更有凶星入官府刑名累見黥木星如臨相貌宮淸奇古怪好相逢傅說植鯺商宰相太公非虎作三公

木星變段名

寶瓶宮欄幹星又名曲直星主先破後成也詩斷木星子位號欄干命若逢之見福難首尾同宮並火孛廚無祿食盡天年

磨蠍宮亶婁星又名文印星技藝工巧文筆詩斷亶婁三公且平和八煞宮中阻難多身命若能無惡曜資財足用免奔波

人馬宮祿存星又名文章星讀書進身文學詩斷木居人馬祿存星七彊宮喜立鴻名更得貴人逢祿馬三垣滿用佐朝廷

天蠍宮鳯翔星又名天甲星主九流伎術也詩斷氐房心宿鳯翔星財旺身宮祿更榮益子榮妻承祖福惡星相犯不爲驚

天秤宮靑龍星又名天徳星橫財爲福有徳行詩斷嵗星辰上號靑龍四正宮中爵祿崇太白相逢官品極不讀詩書也防封

雙女宮巖蛇星又名科祿星科名淸貴之職詩斷荊州楚分號巖蛇狼毒貪污性好華狡猾凶頑曹吏輩或爲商賈不思家

獅子宮橫屍星又名防車星防害六親孤獨詩斷三河周分木爲乖身命遭逢百禍來三限若教一限到須主性命到泉臺

巨蟹宮文華星又名天魁星主及第魁選

詩斷未宮入廟淸華貴四十五年爲福利文臣官列至朝參武顯邊疆郎將位

陰陽宮天貴星又名天駟星主招駟馬軺車詩斷木星天貴喜臨身身命同行作輔臣日月火金並水土此爲七煞立功勲

金牛宮天傷星又名天棊星主藝能財業成詩斷木星西向號天傷火計相侵入夭亡爲道爲僧身不了爲商爲賈路中喪

白羊宮獻舞星又名天弔星相尅六親孤獨詩斷戌爲獻舞少年孤男犯休妻女尅夫若見太陽並火曜終身卻有貴人扶

雙魚宮龍徳星又名文貴星主文學魁甲也詩斷龍徳木曜受雙魚順則爲官逆則儒祖業丰隆無損壊子孫代代習詩書

星學大成卷十四

欽定四庫全書

星學大成卷十五

明萬民英撰

三辰通載【五星】

熒惑火星

總算法置積日數加二百二十二日以七百六十九日九十二分九十六秒爲伏見畱退一終之數除之不滿者爲餘日看有多少下太陽中定星加一周天以餘日數去之看在何段便知定度所在

晨伏七十一日行五十一度去日二十度晨見東方順行三百八十日行六百十四度九十分

畱八日不行晨逆三十日九十八分四十八秒行八

度五十五分六十八秒夕逆三十日

畱八日不行順二百八十日夕伏七十一日行度並

同前

火星論

火徳南方熒惑星也一名虛漢星又名靈漢星其色赤其性禮執法之象履道而明民安國泰退逆失度或犯天闕或犯南斗或入紫防宮天下大亂死人無數行度無定故有前後順遲畱逆段大抵約二年一周天順疾而行則爲福入畱段號天虹星招火災入逆段號天坎星主瘟疫入伏段號走曜主暴災厄甲生人以爲祿主星

乙生人以爲權星丙生人以爲囚星

丁生人以爲印星戊生人以爲正魁刑星巳生人以爲貴星庚生人以爲防星

辛生人以爲耗星壬生人以爲福星

癸生人以爲暗星

此星廟在卯旺在丑好在戌樂未喜申好寅

鑑心經云夜生火曜照蠍宮合主三臺殺伐權若然居醜與奎婁夜生必定佐王侯○歷象賦雲南方星官在蠍宮面貴饒衣食○詩云火躔心宿職彌彊生殺權威鎭遠方斗宿度中兵任重婁奎星內祿非常夜向申宮名喜位水金同照任朝堂星主夜逢宮度順定招財祿兩榮昌○書生人逢之爲忌星最怕陽宮也又不可以日生火便言忌曜須明喜樂好旺或爲祿主或爲權星或是三方主或作科名星詳其所臨宮分三合照臨察其災福如晝生見火在陰宮不爲大害臨危不危臨險不險總有災殃虎頭防尾都例經云夜生忌土晝忌火各自相逢必爲禍土在陽害火在陰縱有災殃還較可○經云莫言忌火便爲災若爲方主禍不來此星英雄武略威勇猛烈大怕酉辰二位號爲怒地主人尅害骨肉鑑心經云火星若在酉與辰其人少失二尊親又云火星行到參星腰駝眼瞎賦雲中年運蹇見生時火在酉宮賦云金臨火位其人少失尊親火入金宮此命早拋兄弟蓋辰酉乃金星好樂之宮火星到此相尅故爲慍怒如火命不論此若君子之命已入貴格更得劍鋒星煞入命則爲三司格局

劍鋒煞

甲戌生人劍寅鋒丑甲申生人劍子鋒寅甲午生人劍戌鋒辰甲辰生人劍申鋒午未甲寅生人劍午鋒申甲子生人劍辰鋒戌

小人在命主不善死在八宮十宮有權此劍鋒之煞利君子不利小人君子則貴小人則凶女人以火照命宮者口硬心軟處性不和生得端正多與夫不和如廟旺則貴兼以此爲夫星若得地則防潤夫宮偕老大抵火遇夜則光金遇夜則明坐命在亥卯未者以此爲地元祿坐命在寅午戌者以此爲天元印坐命在申子辰者以此爲人元壽六甲生人以火爲天官正祿與之同宮則吉

火星歌

熒惑之星本日余須分晝夜定賢愚夜生陰位更逢廟面色微紅眉又疏【火好夜生在陰宮主面色防紅眉目疏秀】有武藝防兵書言詞猛快气豪麄形神上小下須大只好安身武位居【夜生在四彊四正宮主有武藝言詞猛快有膽气只宜武位】權握重管兵機生來財物又居儲【夜火在命主有權掌有財祿富貴】惟怕晝生陽宮度面生顴骨惡肌膚火性剛多燥暴常懷气槪立身軀不招祖業資財散博弄經求及宰屠【火星剛日生爲忌在陽宮生面骨腮火急不招上祖產業多愛博弄乃屠宰伏仗气旣立身】逢日月事何如爺娘早逝早嗟吁【晝火逢日月主尅父母】歲熒兩備兼文武遇土英雄亂世需若遇金星淫更佚妻招產厄至嗚呼【火木相合主文武俱備火土相防必爲亂世之英雄更招婁產難也火金相防主妻淫佚】水與孛愛穿窬更逢計曜定遭誅【水火孛同主作賊計都主惡死】天首武臣髙貴位如臨紫炁號師巫【火羅相逢主武位有權與紫炁防師巫】居財帛財帛虛三宮兄弟主流徒田宅祖居相破蕩六宮放火是家奴【晝火在財帛不招財帛在三宮兄弟遭徒在六宮破祖業在九宮主奴僕放火】五位長男先惡死七宮妻妾亦先殂疾厄瘟防腰背曲遷移客死別人廬【晝火在五宮子息惡死七宮尅妻八宮主瘟防及腰駝背曲九宮客死】居官祿有憂虞血光刑獄事區區福徳宮中人促壽防害十相不全俱【晝火十宮主刑獄血光十一宮促壽十二宮十相不全】微妙仙經無價寶珍藏待價卻沽諸

火星爲性要君知日裏生人切忌之四正宮中如遇著一生財物似灰微○白羊天蠍若相逢平生財祿自然丰齊衞分中有悲喜子孫年老有丰隆○火𨿽多禮亦爲心旣能爲福亦爲迍命與身宮重疊犯正是平生燥暴人○爲人何故苦多言土孛之星與火兼當初只喜誇雄辧反被傍人苦惡嫌○玉體痕瑕多見傷皆因丙乙起爲殃若同火土居亥位遺腹難生亦尅娘○火星因是晝生凶旺在陰宮亦有功名據髙彊逢紫炁必然驟發至三公○火居天蠍旺心初夜裏逢之貴有餘若是科名並命主諫垣言路一時居

火星殿局朝元

火星附太陽曰朱雀捧禦附太陰曰赦居磨蠍【醜】天蠍【卯】爲正殿居寅申巳亥爲正廟愛尾室觜翼爲朝元本命太歲值之建旺則秉將帥勇鋭猛烈之權六甲生人最佳

火星廟旺樂順畱伏逆

廟宮【京東路】火入天蠍卯上名爲天成天角星若生本路身命遇之更八煞官祿宮有星學館星不閒便爲貴命決之若只八煞官祿宮有星只陞朝格中富之人如見祿馬八煞官祿無星亦是四品之官兼主武職不在防宮兼有官資或遇畱伏逆減半

樂宮【京湖重宮】火入白羊戌上爲左契右契星如人身命遇之加臨官祿更有吉星定應兩制之貴中犯煞者便爲武職將軍之位星入八煞官祿宮皆爲樞職只作從官須兼帥職女爲命婦須防祿馬髙低斷之旺宮【兩浙路】火入磨蠍醜上名爲天權天皇星若人遇之主一生作事亨通而大富如官宮有星只作官職斷之僧道見之有住持之望若遇兵戎必作上等郎員畱伏逆減半

順段火入順段名爲天偕天武星若人遇之有救星更犯煞星必作武職六品之官兼爲將軍女人爲命婦更防祿馬斷之

畱段火入畱段名爲天剉天哭星若人於身命見之皆主好殺其心不慈不仁若有救星卻主平善若入防無救星皆坐遠配軍州不祥之禍斷之

詩斷火入畱段名天厭身命逢之名恥玷平生𨿽善治家生亦被妻兒多怪念

伏段火入伏段名爲天婁天車星若人身命見之皆犯囚刑重難而死若有救星卻於分野上防斷其星最怕居忌防主有不祥之禍或有救助主於鑪冶中求覓衣食亦主孤獨若婦人爲風塵不善之家更隨忌防髙低斷之

逆段火入逆段名爲天患伏屍星若人身命見之無入格星辰皆主孤寒貧苦若防忌定主惡疾或犯煞無救星皆主非橫死女人產厄見血而死

詩斷火星前逆名困厄親上施恩反作讐在命輔身臨妻位一生性蕩遠方遊火星後逆名披首心蕩花衢最耽酒煩燥心神無三思因玆暗裏成災咎

火星躔宿俱出玉關經玉關歌

火躔角宿號天娼衣食隨時不善良尅妻尅子婚難合免教食祿見恓惶火星偏好角星逢角木相生勢位隆得祿理財全在手若逢水曜必須窮火躔亢宿號天戈妻妾宮中有折磨好色損妻心不定此人衣食必奔波火加亢宿主離財夜裏生人亦有災若是日生憂壽促只逢孛計爲同來火躔氐宿號天輕衣食生來不稱情心性輕狂多膽智晚來稍稍得安寧卯宮見火爲之主未到氐宿度土度晝生畱逆遇皆凶夜生順行多智慮火躔房宿號天梁官職超遷輔弼良將相公侯名極貴此身佩紫與金章熒惑房二並四度超越之人誠好武雄豪大略主威權富貴榮華官職固火躔心宿號天相統領兵機爲上將更兼樞府四十年富貴功名徹天上火從心宿號明堂初度之三正相當統壓萬兵權至重文星魁發少年郎

貴格云熒惑正行心宿度髙牙大纛擁旌旗火躔尾宿號天穆此人必定榮衣祿安然裏面不奔馳超騰晚景最多福尾宿之中當防火姦險所爲難保可不然瘡防阻於人亦主一生多橫禍

貴格云熒惑之星躔尾宿禹門一躍過天池火躔箕宿號天明作事機權性最靈爲官須得君王用大任終當領萬兵箕星不要火相逢火躔箕宿益飄蓬箕好火風終汨沒水星同度火須凶火躔斗宿號天徵生殺之權有大聲祿旺中年主富貴位至三公及九卿斗十八至二十一火曜夜臨主貴極公卿帶印掌髙權尢忌伏行生在日火躔牛宿號天朽先代家資盡滅亡形貎魁梧多智勇此生終不少年郎牛星𨿽是屬丑宮火臨此地晦朦朧遇土不明多騫滯縱教辰上亦生凶火躔女宿號天暗多成多敗心狂亂若非木旺在宮扶六親害盡資財散女子如何被火煎便教富貴壽難延惟甲夜生行順疾此身當在聖君前火躔虛宿號天磨貧困初年財不多心愛是非耽女色更添女子不相和虛星屬子一陽生火逢坎地固難明況是北凝兼水旺火爲離曜必傷身火躔危宿號天淋好色貪花智勇深破家離祖自成立施恩終是福重興火星齊地過危橋夜順光明事可饒炁若同之爲旺處官位髙遷職更超火躔室宿號天彊勇智操持武職良更得木星來救助定須學館作文昌火宿從來室火豬自知夭壽命難逾炎炎不息終爲禍男敢妻家女敗夫

貴格云熒惑徳星居廟室勲臣永鎭千秋日火躔壁宿號天滅兄弟兒孫道路絕伶仃孤苦萬千般晚年稍稍身安悅璧宿切莫火相侵壁爲水曜夜常明火曜來躔終不利熒躔璧曜正刑星火躔奎宿號天廚衣祿生來自有餘勇藝智髙才學美定是威名達帝都奎木之中生火曜文學聰明夜生照若是逆畱六八宮不主令終亦主夭火躔婁宿號天暘命裏逢之出贊襄恩徳又施家富貴淵源學問翰林塲火星𨿽爲戌宮主若是婁中亦可住招刑招疾且生凶夜則順行人喜遇

貴格云熒惑當知廟樂婁官崇威重位分茅火躔胃宿名天沒定是終身無子息中間困苦又艱辛奔走東西漫勞役熒惑膽气更豪雄胃度之中且莫過那更土並羅計合自知壽短禍消磨火躔昴宿號天鏤身蹇身孤性自愚貪酒多滛心不足到頭衣食亦無餘昴宿正屬酉命中火燒牛角正添愁若是木星同度立火無西旺水終揫火躔畢宿號天危身見災迍必損妻破家蕩業須遊冶資財耗盡走東西畢宿𨿽樂月中烏火行此地自難居火燥不堪行沒曜便有熒光禍自如火躔觜宿號天滛風花雪月四時並浮泛自然家業破奔馳晚歲始身榮古法常言火轉申誰知觜宿好相親日月同之多眼疾夜生順度始光明

貴格云火躔觜宿福偏洪龍躍天池气槪雄火躔參宿號天倫性如風火好傷身工巧細心兼有智做此陰隲與兒孫參宿從來屬陰陽火入陰陽气自剛陰陽配合精神足坎離交感火明彰火躔井宿號天終智慧威嚴膽气雄衣食平平人命蹇晚來方始見榮通井宿半度在申宮十七度中未位逢火到此宮須怕水縱逢吉曜亦無功火躔鬼宿號天祥此星家富少兒郎只恐天年多夭折不然惡死沒家鄕鬼宿爲曜號金牛火通明處鬼難當金地火星常照灼此星爲惡不爲祥火躔柳宿號天馳多慮多疑多是非尅妻害子兄弟絕平生衣食卻隨時火星居柳多驚怕惡死猖狂甚姦詐男女必是少年亡女人產厄何足迓火躔星宿號天榮必定前程有大聲更得十宮星有力爲官穏穏到公卿火星切忌來星馬損父元來從母嫁日生最重夜生輕處世忙忙無少暇火躔張宿號天頡汨沒平生難共說若非壽夭父母亡尅子害妻兄弟缺張宿更在午星遊火曜逢宵展大猷木曜同躔張宿上若加祿主位封侯火躔翼宿號天憐心性猖狂學少成智術多端加嗜欲衣食生來卻稱情翼宿屬在雙女宮火臨初夏气英雄火曜不堪來此立那堪見水又無功

貴格云火星最好來躔翼輔佐邦家權要職火躔軫宿號天暴手足風狂損年少晚年衣食稍平安只恐妻兒命難保軫宿屬水又水宮兩逢水曜气英雄火曜不堪來此立身遭鬼尅不堪供

火星同度

火星在天蠍是本宮自氐宿五度八十一分至十一度十一分系行火度不爲廟度自氐宿二度至三度爲正廟不居此度爲向廟在磨蠍宮斗宿十八度至二十度並牛宿初度爲正旺白羊爲本宮是次旺生時遇之主爲重權之人熒惑爲明堂火之廟也主爲將相秉重權有威望若在房二度者亦旺二十年或在心初度至三度爲上將綂萬兵出將入相四十年見土爲旺見金水好神仙之事見首尾私通國戚見水以賤爲妻若在斗十八度及二十一度必爲公卿卽二十年秉生殺之權常帶將相之印仍不犯日月及水土則貴若見水則被人妬若在四正宮爲本宮居奎宿則有文章若逆行苐七八不善終𨿽順行亦損壽見血亡與木相資與金相仇與水相惡同宮爲水尅卽惡死

日度爲人性急幹事不免是非一生被人作念損祖財老當刀兵之厄是主星夜生有位日生有財不是主星平生多訟好色欲變善爲惡晝生帶劍死月度主性急食卑下之祿𨿽聰明亦短天其人出言不實多是非與人交結不久長多有暗昩災因文人有厄是主星得免

木度主一生多災厄因疾病中損害四肢或犯風狂損傷男女是主星得吉曜相扶助則可減矣

火度主威名嚴厲一生足詞智因武藝則有鋒芒多子孫亦忌小人相損若是主星總被人損亦不成事因此得重祿更兼勇智超羣若有損卽轉貴土度主損兄弟男女主惡死木見則免三十二以後有財金度主一生多受貧窘因女人敗聲名木見則免若是主星晝生轉加福力身有貴位

水度主一生多災厄施恩徳有不善之報

火星入宮

日宮作事多成爲人性急有聲名善決斷有武勇作文詞是主星有權兵之貴不是主星目疾損父母或夭死天乙可免

月宮主性格不安定多驚怕出言不審是非若是主星夜生有位日生有財不是主星夜微有福日生被婦人損防亦主促壽不善終

木宮主得王者任用有兵權之貴爲人內剛外柔於人有義見事深遠是主星有權貴不是主星大富火宮爲人性堅宻有道藝好文才足聲名富貴機巧若是主星富貴非常不是主星性急忠直外敏內剛知人災福又好燒煉夜生富貴晝生財薄

土宮性急形貎魁偉有勇志損祖業兄弟好行凶惡招暗中是非有惡聲名不足畏懼是主星好殺有權不是主星多因殺害而死

金宮好色損妻好鬭爭見事不遠與人交結無終始是主星防有職位不是主星防有財

水宮工巧細心有財智多刑獄好殺害一生多被人阻撓與人結交無終始是主星見小利不顧大事干事多成毎被人損防是主星可免非主星因小人損防性命

火星同宮

火土同宮主性凶惡好殺害土是主星晝生火是主星夜生及順行本位至防禦練土是主星夜生火是主星晝生各乘旺气可主監司如不乘旺气主微職亦主多疾橫終腰疾言語喫

詩斷火星防土福偏隆錦繡文章气槪雄南極星官添福壽封侯萬戶食千鐘

火金同宮主性急燥見事不長一生少得婦人私愛多被婦人損防難婚姻妻妾不良多滛欲

詩斷火星度防喜逢金百六當之慶瑞深人若逢之登上第佳名蕃衍世皆欽自來熒惑怕逢金共照陰陽必主滛更有惡星刑戰著不過彊仕卽悲吟

火水同宮主平生多學道藝兼好文章若俱順行不伏逆者是事有成伏逆者毎事多難有善星相扶助主有位無善星助主目疾

詩斷火星怕與水星交困苦相殘百事淆隳癈淩遲逢百六夫妻父母總相拋火如逢水自相刑怕在陽宮與晝生不滿三旬防橫死若能知命學修行

火木同宮主大富貴有權位主兵刑在壽限主長命在陽宮薄壽

詩斷木星防火喜偏饒值此官尊福壽超百六防時家國泰忠臣孝子滿皇朝火同木徳斷無災必主其人健有才足智多謀身早達官居五品亦奇哉

火羅同宮日則凶夜生主爲國臣在九宮方主無力主燒屋

詩斷火星最忌見羅防害義傷亷事大愁兵火焚燒多刼掠金倉谷府總無畱

火計同宮主患癰癤而死日生燒屋

詩斷火宿偏嫌防計都金人風疾怪刑軀丐殍寒賤終貧困好是文身賊冦徒毒藥傳勞並刑死莫能照命握兵符如逢百六天災厚不問封侯也被誅

火孛同宮主虎狼傷不死亦主癰疽膿血

詩斷熒惑最能誅孛彗掃除攙搶爲慶瑞官榮上爵秉威權百六逢之爲禍害

火炁同宮主足文學少子日生屋多火燒

詩斷火星紫炁最亷平百六逢之慶福齡逢生必是人間瑞龍鳯叢中第一人

瑯玕經節要

火行順旺或同水月順位髙宮仁慈祿厚天乙火臨不以晝夜福防於身職祿雄覇

【火星順行同紫炁不拘晝夜主受積祖福防】

火水孛星男女多滛夜生宮順招財進祿廟處權治順旺興隆

火土木同夜照困窮首尾一處非吏卽戎或畱或逆刑害重重

【火星及土夜照不論三方卽困苦之人更同羅防當於刑法中立身畱逆則多官厄尅害六親妻子順旺則昌盛之人】

火日同行二親殃禍木不照之先代主破火計陰曜惟宜夜照權掌兵機貴於廊廟

火計夜照威武之人或文則帶生殺之職廟旺則福祿堅牢

火若在晝逢貴亦凶忽然主背難保善終火木順照遇惡無凶同吉榮曜益壽添祿

火星照臨十二宮

命宮

火星臨人命主人意气雄勇急直好勝明敏見快多學少成得志則寛量失志則燥心明性急意直膽大愛骨肉與人交則不能長古執自持傲上喜大凡事後悔性不好閒愛技術善醫卜不受拘束不柰觸犯有枕骨睡多側臥先瘦後肥因災變福始勤終怠好食硬物夢則雲水波澤荒邱古塜疾則足同脾腎有膽能權握順防則喜逆意則嗔夜生逢此廟樂則文武兼資勇智並用若逢土孛計羅同宮主人凶暴夭折作事迍蹇才有吉慶事又或顚倒夜生必有九九之數其事綿延凡事稱遂○火照主性燥暴不柰人侵欺合主中年抱四時患

詩斷火照命宮心量洪倚公附勢立身躬初年財散家難聚順旺如逢財祿丰火人不要火居命兩火炎炎空自盛若遇火星居天蠍富貴光華須易熄身命宮中遇火星此人燥急性聰明平生喜怒眞難測凡事須交立便成

財帛宮

初年耗散有似蓮花貯水才滿必傾多招是非若有吉星合照同宮則反凶成吉財帛四十八後五十以前漸漸見發○火照一生招盜損財

詩斷火星財帛旺初年中主交時恐不堅若得善星同照犯末年退後又團圓財帛宮中要得丰豈容惡曜故來攻忽然凶曜來相犯帑庫炎炎一空

兄弟宮

不得祖業又云火星守時皆不順獨行處性也剛雄○火照主有兄弟𨿽多終久全不得力

詩斷火臨兄弟事如何爭競紛紛惹禍多親戚有恩還反目自然手足不相和

田宅宮

田宅難靠宜自卓立莫問兄弟父母賦云少失資財金火同臨於田宅○火照多因官中破家常被惡人相損田宅破散父母家業

詩斷祖基破盡豈難窮火宿親臨第四宮若是廟方須髮福不然孤苦一生中婦人爲夫別沒刑田宅多逢水火星陰陽若是水火曜田宅逢之卻大榮

男女宮

招三人亦宜桃花夾竹偏生過房相壓更好若與土星首尾合照兼又晝生及六丙生人全不得力孤寡若晝生火居男女宮必主絕嗣○火照主有雙生之子貴可得二人之力

詩斷熒惑臨兒長兩兒在家出外沒尊卑不然尅害哀傷子或者傷娘子復悲火若來臨第五宮此星凶暴似寃仇婚姻若得同偕老男女必定少年憂

奴僕宮

主有僕馬但不久遠六甲生人在此宮者主臨於惡弱之地難享福矣若科甲科名二主髙彊則無慮也○火照同

詩斷火徳凶殘勢莫回防害奴僕愈災危女人更作當生限夫位重重見別離六位如逢水宿來害刑牛馬定多災屯殃變異起奴僕得地專權自劇裁

妻妾宮

多主生離逺別若妻命有此星相抵則無害不然宜娶同庚長歲方保遲得始宜不宜早男二十五前爲早男早尅妻女早尅夫○火照主尅宜夭婚亦主妻因產厄而死

詩斷火星合主別離居入宮伏防少年孤白日生人爲忌曜夫尅妻兮妻尅夫生來火宿若臨西女哭男兒男哭妻或在五宮三五娶水宮一个定無疑

疾厄宮

切忌土宿惡曜同處主有不測之災凶險疾病六根不足風疾躔身經云火土同臨疾厄宮眼不盲時耳又聾賦云日月有災八宮見火如夜生不然在消息論之○火照主瘡疥之疾防漏火之厄有疾不可救詩斷火臨疾厄要推詳見物爲更是殃假使仙丹能起死也須身染病臨牀火星八位憂血難災來非命禍難禁腰駝背曲缺唇齒必定刑囚死獄深

遷移宮

居處不定宜外居更好不宜在家若居祖業則難以興發如有凶星合照防惡人侵害財帛及虫獸之厄○火照同

詩斷火星宮分照遷移不可將同惡曜推得在彊宮爲祿主姻聯皇族貴當時火星破命入遷移遷變東西土產離客店與人和合住未年有屋可遷移婦人不可更遷移若是遷移是滯兒火孛土星交丑亥帶兒再嫁要先知

官祿宮

君子一生主文字煩擾如系祿主則少年遷擢文章出眾才藻非常汪汪如千頃之波浩浩傾三峽之水用力少見功多受厚祿享重貴若日生見彩雲易散美處難全喜地有怨福中有禍不宜享福壽不長久○火照主招惡人連累官災合牢獄之厄

詩斷火星凶入官宮仕列全曹少始終若在彊宮爲祿主防看附鳯與攀龍火星到卯气飄飄非遇宮主亦官僚水土同宮臨任死皮袋那知被火燒

福徳宮

衣食丰厚倉庫盈積財物足用更得火星合照一生優遊若與凶曜同宮則減其力○火照或忌星或是尅星年不過四十須招富人有虧尅防身之事詩斷火星白日損人壽若受官班終不久蝕神忽若入宮來骨肉妻兒難保守火星滿用臨彊位十一宮中福爲最道徳威嚴禮義崇騰播英聲盈海內火星土宿與金星三辰喜在福宮臨內只火星爲急燥爲人因此失人情

相貌宮

主人瘦薄情志輕浮形神短矮只見他非不責已過性潔白好戱謔好時喜到底怒時抝到底有人激觸心中發憤只是片時過心中無事○火照形相惡醜言語剛烈不服人欺情行忠直

詩斷世間何事最嗟吁相貎宮中火徳居男性剛彊多惹禍女持箕箒泣前夫火星行變不爲佳卻破兄弟與妻家若逢計孛兼天首孤窮眉目有痕瘕

火星變段名

寶瓶宮天暴星○又名天刑星有心膽能住持詩斷坎名天暴火爲災夜生縱可日迍乖七宮妻妾多滛蕩立禍須知妓妾來

磨蠍宮天驛星○又名天徳星主有福徳轉災爲福詩斷天驛之星爲熒惑此曜偏宜會磨蠍更加土宿此宮來富貴功名憑口舌

人馬宮天倉星○又名天穆星主倉庫盈滿內實外虛

詩斷天星寅位火星臨官位長生秀气兼不值惡星侵本位重金重蓋爵重添

天蠍宮天輔星○又名天職星主有大職印大貴也詩斷天輔貴星臨卯位蠍宮最喜火來臨祿無失防身榮貴名播淸聲入翰林

天秤宮天休星○又名天勒星刑尅暴害凶惡詩斷角亢休宜火來臨畏逢首尾孛相侵身命遭逢無吉曜犯刑惡死少光陰

雙女宮狐疑星○又名熒惑星主事多進退

詩斷狐疑軫翼言難定志大心髙疑慮人女人身命若逢此順則爲厄逆爲塵

獅子宮天雷星○又名天時星橫得貴人待用詩斷火星獅子號天雷正直無私福祿來若望太陽人悖逆更逢四正子孫乖

巨蟹宮天友星○又名天熾星心性戱謔多詐詩斷四五七宮並第十名爲天友定應孤若非父母隔絕早往往偏房寄外居

陰陽宮太虛星○又名天孽星主夫婿孽毒也詩斷太虛之宿最爲良身命俱逢福壽長金木並臨須顯達若逢八煞卽爲殃

金牛宮熒惑星○又名流血星主怯惡死

詩斷酉宮熒惑最爲凶不問七彊五弱宮若得吉星傍臨照也須辛苦受貧窮

白羊宮天廟星○又名天赦星逢難自脫明多丰足詩斷白羊天廟最爲奇禍則消除福則隨寅午命宮逢吉曜少年平步上云梯

雙魚宮披頭星○又名天旋星主疑惑多驚恐詩斷亥上披頭何所知虛名虛譽足嗔若不遭遇畱伏逆曹號揚名處處知

星學大成卷十五﹤子部﹐術數類﹐命書相書之屬﹐星學大成﹥

欽定四庫全書

星學大成卷十六

明萬民英撰

三辰通載【五星】

土徳鎭星

總龜算法置積日減二百六十四以三百七十八日九分二十三秒爲伏見畱退一終之數除之又下太陽中定星內加一周天以餘日數去之

晨伏二十一日七十五分二度七十五分六百十九

度而晨見東方

順行八十三日行七度十一分畱二十三日不行晨退五十一日二十九分六十一秒半行三度四十

二分五十四秒半夕退

畱三十三日順行八十三日

夕伏二十二日七十五分又與日合

土星論

土徳鎭星土之精也一名地羅防建中宮之气其色黃其性信女主之象光明順道所在爲福變退與逆隨分野降災色靑黑主疫疾之患色赤白有兵將荒亂其行宮度一宮住二十九个月二十八年行一周夭行有伏順畱逆入畱叚爲暗星逆叚爲破家星伏叚爲瘟星

戊生人以爲祿元星甲生人以爲防星乙生人以爲耗星

丙生人以爲福星丁生人以爲暗星

巳生人以爲權星庚生人以爲囚星

辛生人以爲印星壬生人以爲刑星

癸生人以爲貴星

此星晝生有祿之魁夜生人必爲災○楚地逢之衣祿淺薄須要木曜與之同宮則爲禍稍輕蓋楚乃巳位屬水廟旺之地土到同宮其中反爲尅制賦云欲知淺薄土居雙女則招憂○經云晝生見土事和諧夜裏生人反爲災巳位臨之身淺薄木照縱橫禍不來○若更系忌星或同計孛共度則爲禍凶暴爲人自忖不受激觸言語蹇訥狼性毒害作事成敗成者必因靠勢敗者盡緣邪欲行步大喫食麄有威權足膽勇能掌握多是非早歳艱難涉歷壽有四旬以下日中生人若見土者命壽長有九九之數○此星正廟在丑樂在子旺辰好戌喜午

瑯玕經云土廟北方斗宿神旌旗五馬表門庭臨齊自是招財祿入亢應爲土地星與木共金榮貴格或同炁宿主髙名陽宮晝日行宮順老福爺娘壽自榮○賦云參政學士皆言土好齊瓶○又云土歸鄭國好亢而正位天宮○鑑心經云亢上若逢戊巳者白日生人在榜標皆爲入廟亢乃辰宮之地稱爲亢者乃星辰廟旺之宿也安命午未者以此爲科甲坐命在酉戌者以此星爲官星申子辰安命以此爲刑星復以此爲天元印○經雲天元一祿少人知申子辰上土曜推地元人元更髙處必多俸祿定無疑不逢惡曜相刑尅爲官權握建旌旗○三元祿主一齊空火孛羅計入命宮六主一時全陷了定恆求丐路途中○凡推此三元者要居旺樂之地更有喜星相合則大貴若更防天宮正祿等星無不顯達

土星歌

鎭星本生戊巳位安靜爲尊象厚地晝生惟愛守陽宮【土星愛日生守陽宮】相貌之中主大鼻【土星主人大鼻】少言語多慳細硬直心腸有膽气【上在命中少言語多慳吝心曠直有膽气】順行度分廟宮中【土星愛順在廟樂】土地旌旗必雄貴【土爲主若順行主守土旌旗爲廟樂分】掌握資財有福人只怕夜生反爲忌畱與逆尢可畏刑尅陰宮身更瘁【土在陰宮主身短刑尅】不招上代祖資財四體多災苦憔悴居官惡處立其身愽弄操刀能幹利【夜土在命主不利上祖產業身多有病若有善星夜生人得免居官惡處立身或屠宰幹利在家不定好博弄】夜生人與日防尅了賢尊難躱避太陰母位不堅牢若在下目障翳【太陰在下主�目】木來必定主文章火防逺行千里外【土木同防主文章土火相防主逺行】金若來妻早棄水星忌與刑同類【土金尅妻水土相刑】若逢華蓋懶慵人孛對雙盲難看視【上紫防主慵懶輿孛防主雙盲】首同陰位法塲終尾防腰駝並背曲【與天首同在陰宮法死與天尾合主腰背曲之人也】財星應有外鄕財三位徒流爲昆季【在財宮得外財三位兄弟徒流】田宅宮家破易子息𨿽多不成器居奴奴引盜來偸西沒主妻先作祟疾厄宮傷脾胃癰瘇風邪堪驚悸遷移作客盜賊侵官祿重重主官事福宮晝見相貌位自是英雄多曕智須知此訣不尋常後學得之莫道易九曜鎭星名土宿得之未必皆爲咎子丑二宮占文星定主爲官分左右○土星入廟最爲奇辰戍二方欣得之南極一星相照處看他鶴髮與龎眉○土臨齊地及揚州富貴須知必易求齊地貴時須位顯揚州財盛見錢流○土星最嫌計相望平生一向爲災障對在東西丑未宮四十以後渾家防○土星不可入妻宮婦人夫位亦遭凶妻主罵夫無禮義直饒爲婦亦欺公○土星水木反爲福見水未能資福祿金星相次入寅宮初主財多末主窮○土與孛星同犯主壽髙不過三旬許假饒延引未傾亾亦主孤貧無道路○土人以土爲兄弟兄弟宮中尢不利五男五女十爲羣獨自伶仃直至死○婦人兄弟土星逢父母家貧姑舅隆子位或若當兄弟又愁子息早聞鐘○甲人亦以土爲財午未土逢主發財莫教太陰同在午末年四十死相催○金人以土爲父母父母宮中宜在子此星此宿位偏彊宜主雙親福壽長○夜生専忌土星侵吉少凶多更損身或若更兼凶宿照且歸泉路作亡人○土躔虛宿防爲宜行順官須宰相爲但得此星來照命縱然失度亦多奇○土入吳傍斗明或來齊地見危星彊宮日裏科名共射策天庭一舉榮○土同孛向命中來當是英雄亂世才對合更教俱有力股肱王室應三臺○土爲夜忌固爲災若在彊宮亦有財但得奇星爲左右不愁晚景不榮來信厚無過土照人等閒語話懶開唇若逢水宿身飄泛卻愛多言眾不憑

土星殿局朝元

土附太陽曰勾陳鎭殿居寶瓶【子】磨蠍【醜】天秤【辰】宮爲本殿居辰戌丑未爲本局愛氐女胃桞四宿爲朝元羣曜參奉曰地防受朝輔佐身命太嵗值之掌國權柄致身廟堂仔細推之戊巳生人防佳

土星廟樂旺順畱伏逆

廟旺樂宮【廣東】土星寶瓶子上磨蠍丑上名爲玉鳯玉珠星若人命限遇之祿馬星辰相生便可言大貴不生本路只作常貴更無祿馬只作三品畱逆伏叚減半力

詩防命在巨蟹土寶瓶生在此方作帝親三公相國分茅土攝位邦家紫炁生土在磨蠍命陰陽八權之地極熒煌若得土星行順叚國家侯伯佐堯昌

順叚○土入順叚者性重厚爲事逺大寛慢仁義多爲國戚更遇旺气祿馬不背有吉宿照臨便是列土皇侯亦是帝親國戚陰人爲後若遇吉曜不犯煞者亦主爲詞翰侍從之臣中天臺輔○入後順叚爲性如初上朝本宮下臨本國祿馬不背亦是卿監命終遇煞者便是武職將軍女爲后妃

畱叚○土入畱叚名爲時煞月煞身命逢之皆小小下賤之流兼主十般惡疾孤獨僧道之人若有救星主爲性淸節作事直達祿馬不背須作京朝貴客若帶煞是都監巡檢之人並爲僧道庶人爲上等戶若限逢忌星大減力矣○入後畱叚爲性如初照命者爲上等戶庶人若不入忌限更爲祿馬亦作九品官也

詩斷土星畱叚號天休主人作事多懷憂一生患難常花酒好作狂歌上酒樓

伏叚○土入伏叚名爲黑煞瘟星性孤寡多爲不了僧道之人愚惡無知兼是兵戎之人無救星多爲僧若見祿馬多於火土上求衣食帶煞者大不祥○入後伏叚身命值者更無救星兼入忌限主人至賤不近人道孤獨尢甚若又犯煞在身宮皆流配五千里外兼主十般惡疾若有救星只減五分女人風塵之輩詩斷土入伏叚名天豪陰謀暗慮多牽惹但是招呼便願隨相生更不論髙下

逆叚○土入逆段名爲四刑八煞若人身命遇之主有百般營運趂衣食爲性不知前後愚癡暗昧不慈之輩多爲僧道更犯煞入忌陷便斷夭壽百般惡疾惡刑若有祿馬無救星入忌陷平生淸閒之人有救星減疾矣

詩斷土入前逆名辰貟財上多磨散復聚輔星在命好貪求親戚逺離如萍住

入後逆叚爲性不知前後愚癡暗昧更逢忌限並逢惡星別無救助必主徒流婦人產厄

詩斷土入後逆名血淋一生値此必埋沈凡所運謀多患難防年危禍至如今

土星躔宿俱出玉闗經玉闗歌

土躔角宿名天壽蓋世文章冠魁首經綸事葉富胸襟不是公卿主富有土宿𨿽是好辰宮夜入土曜不堪逢靑龍戴角須嫌土龍蟠泥裏不能衝土躔亢宿號天仁博厚文章達帝京廊廟之中官極貴安鎭蠻夷四海淸亢宿從來號鎭星土歸鄭國庸天宮季位土星爲廟樂同宮木曜福兼隆土躔氐宿號天牢命宮若値定孤髙年少定應傷骨肉中年榮貴免煎熬氐宿要上壯皇猷土逢氐宿兩相侔氐有火星生處旺更加祿主福綢繆

貴格云鎭星順叚度躔氐旌表門閭衣錦人土躔房宿號天信少年作事苦勞心語言誠信人無妄男女難招食貴人鎭星如從房裏過命夭孤寒家自破七宮妻濫號姦星畱伏之時瘟疾禍土躔心宿號天忌性情遲鈍又多災疾病躔身須夭壽身無意气性庸呆心星日夘土相宜心宿土臨夜不宜若在祿星兼福主自然快樂不奔馳土躔尾宿號天奇百六逢之必有依若是忌星須夭壽又須消息本根基尾曜𨿽然號屬寅中居兩界土逢生尾火虎居宜來此此星到此有生成土躔箕宿號天彬衣食丰隆卻稱情官位若逢貴星照國家掌判有聲名土宿何因入箕豹狡詐姦雄多計較定是英豪曹吏人無事如何又入閙土躔斗宿號天樞事業文章富有餘臺鼎任中朱紫貴定須象簡與金魚斗宿在丑木星臨方爲入廟可無傾祿主更同陽在晝土陽宜晝最光明

貴格云土星行度經南鬥間世英雄眞國寶土躔牛宿號天侗心性溫和衣祿丰若是夜生多蹇難身多下賤處貧窮牛星須要土星遊土牛惟好退宮求若是順行逢木曜土牛殘蕩必無收土躔女宿號天常柔順機謀足食糧經營勞力心多慮只恐生來父早亾女宿經躔在兩宮子丑雙宮在廟同縱是夜生應有福日生長福更無窮

貴格云鎭星得此女星居柱石功臣鎭帝都土躔虛宿號天冠好樂之宮定出官四九度中登宰輔重金重紫列朝班虛星四度至於九好樂土星宜永守主爲將相助君王福祿堅榮自長久土躔危宿廟堂窠祿厚財興事不訛舉措施爲多利便言柔語順性溫和危宿土曜入廟堂寶瓶須樂火相當火土相生爲廟福若逢木尅必爲殃土躔室宿名天伏福厚財丰足衣祿多男多女有資財家道安然富金穀室星居亥正爲漧土宿相躔要木堅木築髙堂須要土土居木位福延綿土躔璧宿號天異祿馬丰盈有權位身名逺播定安榮官祿吉星須大貴土星最怕在陰宮何況來居璧水中更有月同多冷疾行宮若遇患脾風土躔奎宿號天津貧賤奔波損父娘若是中年貧苦至晚年方是足衣糧奎宿星躔戌亥宮土宿到此福重重﹤子部﹐術數類﹐命書相書之屬﹐星學大成﹐卷十六﹥土好玉奎奎好土木有根兮土亦通土躔婁宿號天土婁須要木相逢婁木𨿽髙非土北刀鎗之下走西東婁中土宿災難論土金相望豈宜婚倘是夜生憂壽促平生沈滯性愚昏土躔胃宿號天磨財物充盈積倉庫難婚終是少男兒不貴仍須還大富胃宿終來好土隆土髙胃宿有髙功晝日居方爲大貴富貴雙全比壽松

貴格云鎭星度胃正爲佳靑史書名功業成土躔昴宿名天伏平生須食貴人祿多因胥史得榮名將相聲名人畏服昴宿在酉正雞棲土來此位路中迷那更水星兼孛立凶刑尅戰損兒妻土躔畢宿號天回能通經術足錢財中年便得文章力兒孫必定達三才中央土宿鎭之星畢宿逢之未見明攺易無常人不信晝生遇著且平平土躔觜宿號天模父母先亾身早孤衣食平平身泊沒此身應懶讀詩書觜宿好土樂陰陽土星此宿好非常土居坤位災消爍戊人科甲有文章土躔參宿號天津立世經營業未昌男女猶如鄰畔客貴人得祿信非常土居申位號長生參宿之宮亦可行夜則好閒貪懶睡日生多學少能成土躔井宿號天驪命若逢之心似癡若習文章應費力此人衣食也微微井宿度中夜見土處世憂勞多辛苦初主淡薄損六親末主離鄕多破祖土躔鬼宿號天文縱有資財化作塵男主須防無上下一生不足歷艱辛土星守鬼未能靈遇木逢金事稱情三合若遇刑煞忌夜生漂溺在波津土躔栁宿號天稽無祿無財又損妻若是日生衣食足晚年終是色沈迷桞土獐星不喜土多疾破財損父母夜生刑忌作囚星閒疾臨身多是苦

貴格云土星若來躔栁度虹蜺志气錦肝腸土躔星宿號天途子因父貴事非虛只恐夜生脾疾苦日生應可足金珠星日馬中土防來爲人魁偉長身材且見髙官有貴位再逢吉曜主三臺土躔張宿號天蛾信行爲人事不訛少年淹滯中年貴形神肥厚足田禾張宿怕土固難禁張月鹿兮怕土臨人道午宮宜土廟誰知張土反爲凶土躔翼宿號天然經術𨿽通性不堅防有文章身不貴聲名逺播足威權翼宿屬火怕土臨火蛇棲土福沈深土臨雙女號別宿若爲祿主定科名土居雙女事甚常翼宿之中不可當日夜見之俱不利爲官極重豈無傷土躔軫宿號天箋財藝皆通亦少閒平生未得文章力只將經術保身安土宿入巳人嫌怕軫位逢辰宜淺度不爲刑忌不夜生喜曜同臨卽堅固

土星行度

土在斗十八度以上爲向廟二十度以上至斗三度爲正廟在寶瓶爲樂宮在亢宿六度爲旺度生時遇之主爲重權

鎭星斗爲大室土之廟也在十七度外至二十一度則居將相二十年若逆入則爲元帥守則爲王若在天秤宮亢四度及七度前旺度爲大丞相掌國家剏業之權三十年爲國師若是寶瓶虛四度至九度爲好樂之宮有將相之位九年至十八年大貴與木不相得與水不相宜晝爲父夜爲母

日度主父貴常患冷疾夜生尢甚爲人厚重性有終始若是主星書生大貴夜生微福

月度妨母損財多患冷疾好文章足詞智是主星轉厚若腦後有髙骨大貴

木度主有財貴人見重晚年必得男女力

火度主損父母兄弟四十以前有女人厄晝生一生有福多因國家特達用之夜生好行凶惡事主醜惡殘疾若是主星少年多災日後貴

土度大富貴有聲名財產有權位祿馬

金度父先亡三十以前多厄多辛苦必有二妻是主星有殊常之福每遇貴人見重

水度主人畏服食貴人之祿損男女多被人損害有木同宮可免

土星入宮

日宮主髙位招財日生大吉好事淸潔

月宮主父多聲名母先亡損財平生多災每被婦人相撓與人結交多因此致其厄難是主星可免晝生富貴不是主星夜生貧賤

木宮主聲名利國家居貴位妨男女養人子爲子爲性沈厚作事難測多得貴人見重是主星晝生有位夜生有財非主星晝生富足夜生有福

火宮主知謀多膽气性鈍多難有疾病壽不長性凶好殺官有兵機作事不長逺是主星有貴位非主星多醜惡殘疾有救星可免

土宮主性格寛緩柔順足詞智見事深逺於人有情富文章足道藝多利便夜生多難是主星國家進用身有貴權非主星大富

金宮主尅母難婚少男女老孤一生得婦人敬愛好色能杯因婦人成立足財帛兼有貴位

水宮主爲人聰明通經術少言語有文章足財帛是主星晝生大貴夜生微貴不是主星晝生大富夜生多災

土星同宮

土金同宮主好色能杯一生財帛聚而多散有婦人見重得好妻妾亦因女人發旺爲人輕薄有二母少子且有二男土是主晝生金是主夜生俱有位金土相逢此命能修合

詩斷土星若曰防金星妻妾榮華福祿眞一躍禹門能變日九州之眾悉魂驚

土水同宮主語澁人多不信好圖畫書籍平生多得貴人見重是主星有祿位

詩斷土星若防水星同學行孤髙膽气雄秉節揮戈文武備福臨百六慶無窮

土木同宮主有重位兼足財帛

詩斷木星宜與土星同百六逢之稼穡丰防此乘軒須衣冕記名靑史看奇功

土火同宮妨父母兄弟多疾病不宜先代產業土紫同宮日生貴顯夜生貧苦

詩斷土星紫炁喜相依冠冕榮身職位巍丹赤是心剛且毅徳覃萬里足光輝

土孛同宮官至三品

詩斷且如土孛坐天心須要分明見太陰不顧畱順與伏逆布衣從此出儒林

土羅同宮主藝髙彊

詩斷土星最忌防羅防百六天災大可愁人遇一生多困苦瘟防病染坐亡囚官榮劍染匈奴血羣少傷人被截頭異疾怪形保安穩女須墜產最堪憂

土計同宮夜生貧窮餓死徒配刑名

詩斷土宿計都不可逢人生薄淺更顓蒙誅徒溺水兼癰患百六天災萬種凶

瑯玕經節要

土居好樂壽算彌髙晝人得遇順主貴豪夜土多蹇積財有散富而勞生貴而退懶

土爲陽星不爲陰夜𨿽然三方水旺有祿有財終身勤苦縱貴亦懶而退職

日月土同財帛被失對照三合險危水厄土與羅防晝生權謀夜見刑忌衣食日求

日木水火尅刑多凶順旺則吉逆背非忠

土與日月破財離鄕井損頭目尅父母促壽命蹇衣祿招危險水厄土與水火同凶險之人

土計晝同祿財大蓄或同炁木財食丰足廟旺順行顯食天祿

土金孛同晝生丰厚陰夜多刑反招殃咎

一土與金孛同日生則吉更行順旺則貴夜照土在陰宮成敗凶險之徒或犯官刑或爲主星卻吉各系是主旺福祿堅牢吉曜若同轉爲榮貴

土星照臨十二宮

命宮

守照命宮神色蒼剛形貌厚實偏僻寡合爲人沈重肥壯無力赤黑色性緩純厚爲事大體忠直信行執古務實謹細悔後口不亂言附貴依勢聲應可致日生則吉若在廟旺之宮更得順行身榮豪富更是主星當主國王重用在辰入廟官至貟外郎與金相逢長命修雅火曜孛同入主有疾木不相得水不相宜在子曰八侯之地在丑曰气沖牛斗火土在醜一品公卿夜生與凶星同不貧卽夭○土照主性燥不柰人侵欺中年抱四時疾患

詩斷土照憂勞人命孤初年祖業有如無若逢依附終爲有晝生祿主貴豪居土徳髙彊臨子丑富貴聰明世稀有夜生若乃爲忌星破祖破家那可守土星居命主心癡若有文章命裏遲更防木星並水宿此人衣食也微微

財帛宮

生來財帛耗散十浮九沈成敗不常末主興旺○土照合有四方外財多招不義之財因財發福

詩斷土星財上最堪加田宅凶星反破家身命吉星須細算陽宮日月問榮華惡曜天中號土星興災起禍不堪論若教財帛宮中見積貯看看化作塵

兄弟宮

不得兄弟力𨿽有不和

詩斷土臨兄弟五人同得他之力害重重恐招他姓爲兄弟四海相逢也是空土爲信徳世皆有兄弟宮中乃陷虧凡事不情分彼我自然反覆更猜疑

田宅宮

難招祖業早尅父母田宅爭畱連宜自卓立方可○土照合因田土上發福如在日生更主外鄕田宅之分夜生大破父母之業

詩斷土星尊位爲陽徳髙占彊宮爲福力或在當生四煞中發禍興災豈能極土星到醜十分奇田宅宮中喜得之若不髙科須食祿亦須置產得便宜

男女宮

只宜一子若入廟則有一雙之力刑忌囚怒則減力矣○土照主子多有形相不具多見三人少則並無詩斷土星五位在陽宮五个男兒盡送終忽然孛星相照犯男孫疾患半成空土徳凶星世所聞豈教照臨在兒孫若行畱逆都無有甘旨誰人奉厥尊

奴僕宮

奴僕有主走失若與木曜同宮則至老奴婢成行○土照主多奴婢

詩斷奴婢宮中見土星萬般謀運一無成不如釋道歸林藪髙臥雲中有大名

妻妾宮

多招醜貌之妻亦主相離難爲偕老妻命相抵則無害○土照主多災亦尅頭妻

詩斷莫言土曜便爲凶東出之時看對宮若落坎宮明健處雍容壽考福無窮土宿羅防不可逢妻宮正照醜形容縱使早年成喜事亦主分離西與東

疾厄宮

有三般惡疾壓身方好如有吉星臨則無妨害○土照多患四肢脾臟之疾一生忌食四足之物主頭腳風之疾

詩斷土徳來臨疾厄時凶星焰焰是災危多因防啞雙睛翳不是駝腰必病脾疾厄宮逢土與羅一生疾病十分多直饒紫炁來相助爭柰家家有病屙

遷移宮

不宜逺出船行陸步慮有驚○土照不利逺行在外逢惡人刑害失脫財物

詩斷土徳當生在九宮命星合照莫相逢男女漂蕩他州裏女子淫奔外姓中遷移不止是遷居於中土宿忌牛墟縱是宅多居好處亦於妻妾寄門閭

官祿宮

事多啾喞然此乃權柄之星若獨行此宮亦主兩全富貴○土照必招官中有不測懷憂因文書相連之厄

詩斷土星官祿占髙彊凶惡威嚴不可當若在廟方爲祿主植圭端冕侍君王土木同官福祿星兩星髙位最爲榮若逢日裏全爲福夜半生人福又輕

福徳宮

一生快活衣食不缺○土照或忌星或刑星年不過四十須招富人有虧尅陷身之事

詩斷土星福徳照臨時若處生方始爲奇沙漠揚威名國輔英聲傳播鎭華夷土星夜逢多損壽與木同行有疾牽更若火金星到福不愁福壽不延綿福徳宮中土宿臨利宜商賈又宜僧吉星對疊家丰足凶宿逢之活未能

相貌宮

主人醜厚天庭髙濶性重眼小則無害眼大則有傷更若有孛星照臨老定有眼疾不然須有破相終得壽長所作姦詐多好積蓄喜髙堂大廈好山林遊逸○土照主狀貌方滿稟性重厚

詩斷土星凶熾不堪聞限弱之宮主禍迍不是年來羅网蓋須愁狂疾不完身

土星變叚名

寶瓶宮天廚星○又名天貴星日生貴位興隆詩斷土星子位是天廚福徳妻宮慶有餘子息命宮官祿位逢之祿秩達天衢

磨蠍宮祿廚星○又名天富星日生財物巨富詩斷廟居南斗土爲尊四正宮中達聖君縱此夜生爲日忌也須榮達感皇恩

人馬宮貪癡星○又名天吝星慳吝不與人和睦詩斷貪癡人馬不堪逢耗散多財直至終更被四刑星照破日生猶可夜生凶

天蠍宮天梁星○又名天保星多藝能掌握位祿詩斷夘宮鎭星號天梁足有資財旺此方旌表門閭官極品兒孫代代出朝郎

天秤宮祿庫星○又名祿權星文才厚重有財大貴詩斷土臨夘元爲祿庫足祿多財又堅固官崇位顯佐君王若在財宮主巨富

雙女宮無依星○又名天咎星小人讒佞欺罔詩斷土星巳上無依倚縱使吉星多不利日生人病沒資財夜遇終歸須自縊

獅子宮玉堂星○又名天鎭星主鎭守安靜之福詩斷玉堂吉星位南離主性溫柔喜禮儀黃閣馳名金紫貴光輝家族顯妻兒

巨蟹宮天相星○又名天福星爲事反覆無定詩斷天相鎭星未中央性好淸閒本善良若見孛星金助月功名顯赫佐朝堂

陰陽宮太微星○又名天罡星主事快能有剛節詩斷太微土宿在陰陽信義爲人百事彊只怕孛星同守尾卻將吉事反成殃

金牛宮都堂星○又名天正星主事正直無私詩斷酉上都堂土喜事髙名科甲有詩書只憂畱逆並伏叚帶酒貪花百事虛

白羊宮天將星○又名天鰥星鰥寡孤獨

詩斷白羊宮分是天將喜日相逢防太陽日土同宮身必貴更加夭壽得延年

雙魚宮黒符星○又名天嗇星儉嗇安靜

詩斷亥上黒符不爲榮空有詞言立不成火孛相親身獨立妻兒𨿽有也伶仃

太白金星

總龜算法置積日加三百七十六以五百八十三日九十分二十七秒爲伏見畱退一終之數除之不滿者爲餘日下太陽中定星以餘日數去看在何叚積計成度便知定度

夕伏三十九日行四十九度五十分去日十度半而

夕見於西方

順行二百二十三日行二百五十一度十二分畱五日不行退十日行四度十二分

晨退十日畱五日不行順行三百三十三日

晨伏三十九日行四十九度五十分

金星論

金星太白之精一名那頡星建西方之气其色白其性義將軍之象出依期民安國泰伏見不時兵將暴起將易政其行宮度有前後伏順遲逆叚輔從太陽不離前後二宮約法一月一宮一年一周天入畱叚號天阜星主癆瘵疾入逆叚號天赤星爲主兵戎入伏叚號天虞星主爲性癡愚

丁生人以爲祿主星甲生人以爲耗星乙生人以爲福星丙生人以爲暗星戊生人以爲【魁權】星巳生人以爲囚星庚生人以爲印星辛生人以爲刑星壬生人以爲貴星癸生人以爲防星

此星乃文華秀麗専主兵革文章聰明○廟辰旺亥樂酉好巳喜午

瑯玕經云金居財帛福偏饒倚靠他財勢必豪辰上角星兵任重酉宮躔位引旌旗三方順照多財祿若遇未申福壽髙逆伏囚畱俱不遇超世榮貴福堅牢○賦云西方太白向衛分而益壽延年又云要問榮華大扺金居亢宿○鑑心經云金木之星室宿逢定知名位至三公金星在酉火居婁夜生必定佐王侯○惟金最喜與日月水同宮○賦云生來少疾日月與金水相當○都例經雲金水相逢最爲羙智慧聰明須見水此爲有福無難人一生營求皆稱遂此星名爲妻妾星若臨得地必爲榮只嫌月孛同宮分中年不免被災侵○夫人命居夘戌位者以此爲科甲若髙彊入廟則主名掛金榜○經云科甲文星對命宮陷時及第必難逢災遭惡曜相刑尅假使爲官是防封廟旺更居在四彊驚天動地振文章如有吉星同分度科名登第好稱揚○更有安身在酉辰位以此爲學堂若居髙彊廟旺則學問必出羣聰明冠世○經云身宮宮主名學堂相貌奴僕不可當更有疾囚皆是陷文華縦有命難長○坐命馬牛宮者以此爲官星如臨人命更得吉曜相防無不言羙怒則反是寅上躔度則爲慍怒星○經云金來人馬受恓惶若在相貌宮全減力也

金星歌

金星潔淨好顏容秀目疏眉白又紅身短不長聲響喨好耽音律習商宮【金星在人命主形相潔淨顏色紅白身短不長聲響喨好音律】多淫欲美情悰結交朋友久而恭不柰是非長憫念更於金鐵巧施工臨身自有將軍勢照命兵權越是雄妻財有勢才同因妻榮達不曾空【金者兵星也照人身主有將軍之位在命主有兵金爲妻主有妻財而達】太陽遇貴人提挈女主如逢母外通水防之星淫更佚火逢因色起災凶日生主宿爲豪貴夜鎭令妻貌不中天乙貴好相逢好逰商賈走西東妻妾愛陪僧與道孛來同枕患殘癃天首若來居武位尾同至老是田翁居財帛財帛丰三宮姊妹是同宗【金在三宮只主姊妹】田宅陰人成卓立五宮見女定重重【金在四宮女人卓立在五宮只招女子也】第六主妻多下賤七宮妻不送臨終第八病時休鍼灸遷移客女作家風【金在八宮有病不可鍼灸九宮客女爲事】官祿妻家有官防福宮白髮福無窮第十二宮逢吉曜其人定主美貌容此是前賢微妙訣學人子細去研窮

金星入廟來天命初主封侯仍佩印若還主將不同行只資田地樂平生○金星聮水淸無比洶湧墨池才調美如何天下有才名甲子金星兼水智○金星與水居辰位金木逢龍須入相不居主將不同行亦主標名金榜上○金星位處利天秤若到金牛分外明如或更居髙彊位黑頭定是見功名○金星元來名六害六親縦有不相愛日生若被火來侵定是少年須死快○金星最怕太乙星若在髙彊禍必侵或在閒極惡星見男須浮浪女須淫○金水二星同入未婦人凶事成吉利更逢日月近宮行夫不爲官須子貴○莫以金星専福星亦能爲福亦爲名並得水星居巨蟹子孫榮曜達天庭○聾盲喑啞全無气寅上尢嫌不得地若還木位植其星専主斯人失厥內○祖財多破陰財獲初歳迍邅晚嵗成晝喜日同夜逢土最嫌火孛計來迎○金居婦室主妻多亥午宮中陷子何若與太陰同照已雙生貴息顯家和○寅與申宮莫見金有星若更是刑侵此生定作孤貧客口舌無憑禍復深○常招賢貴爲妻室職重權髙有令名廟旺宮中多福力人形方面更端平○忽然紫炁來相並須知妻有不良聲夜生福晝生慢金木相逢財自成○金木二星爲善星所臨非主亦非榮本位金臨皆有喜卽爲豪貴顯王庭○在官遷轉加重祿白衣之士選門開若爲商旅多財帛士庶人家喜慶來○金入辰宮气已豪更逢亢宿勢尢髙三方不防行仍順定掌兵權建節旄○入局天權號貴星此星何慮欠科名玉堂深處還他到先著靑春折桂榮○金名吉宿處何如祿馬人元要共居主著官鄕如遇此魁名終是唱鴻臚

金星殿局朝元

金星附太陽曰白虎從駕在金牛【酉】天秤【辰】雙魚【亥】爲本殿居巳酉丑爲本局愛亢牛婁鬼謂之朝元若身命値之定爲將帥惟六丁生人最佳

金星廟旺樂順伏畱逆

廟旺宮【淮南】金入天秤辰上名爲天角天曙星若人身命見之更在八煞官祿宮有星皆主極貴不在本格亦應三臺兩府命不然只作平常命斷之樂宮【梓州臺州四川】金入金牛酉上名爲天旭華蓋星若人身命遇之更若吉星相應又有祿馬更廟樂者主爲左右金吾將軍若不帶煞只作文官三品斷之如在別宮伏畱逆叚則減力

順叚○金入順叚名爲天雄榮達星若人身命遇之皆爲福徳如身宮不在卻斷爲淫欲平常之格𨿽有救星亦平

入後順叚○入宮又遇祿馬主京朝之職祿馬不背更廟樂爲大官並作宗親之命斷之

畱叚○金入畱叚名爲天異天阜星若人身命遇之則癆瘦之病多帶气痰有救卻主多藝音樂之人爲性嬌閒喜華飾多爲僧道若有忌星同更在水宮土宮主爲上等官貟更帶祿馬須是六品武職○入後畱叚爲性如初若遇煞者須是屠宰水土木匠之人命彊有祿馬只是五百料錢之人若陰人尅夫多淫詩斷金入畱叚號天區運用遲疑必致虞凡所圖謀皆不契晚年禍患必嗟吁

伏叚○金入伏叚名爲天虞天賴星若人身命見之主爲性癡愚多爲火刃之藝泥水軍人輩若遇木火二宿些少刀斧之藝若有祿馬便斷爲小小軍員頭角之人女人主殺夫有救星平善大率女人命須是夫宮無惡星便淸潔若有忌星混雜則是淫濫之人詩斷金入伏叚名爲弱爲人如繩自繞縛究竟不能解其身致使後思前事錯

逆叚○金入逆叚名爲天赤救盜星凡人身命見之無救星皆主兵戎之兆多淫欲無慈惠之人陰人遇者風塵無疑身宮在閒主爲刀斧之藝若祿馬行於木運爲九品佐職之人無祿馬主小小刀斧之藝或爲屠宰之人陰命多妨夫

入後逆叚○遇火土二星交身宮俱閒兼犯煞並遇忌宿其人必總兵戎若坐祿卻爲中福轉達之人詩斷金行前逆名辰隊平生多入囹圄內所爲多是不遜心橫惡暗躔不能退金行後逆名位傷此星降福甚不祥父母兄弟皆見惡婚姻之中更有妨

金星躔宿俱出玉闗經玉闗歌

金星躔角號天淸少年登第必髙名衣祿生平丰且旺爲官穩穩佐朝廷金星躔木西方宿東見西行躔到角順逆生旺不伏畱權位貴榮能掌握金躔亢宿號天昌挺生大節負忠良文武兼全爲宰輔定應祿位主榮昌亢宿五度至八度不爲廟旺亦亨榮金入太常同度分官居才藝見聲名

貴格云金星躔亢產忠良佐助中興國祚昌金躔氐宿號天將少失尊親性自剛平生衣祿能文學貪欲之人損父娘金躔氐宿事平平莫與同居月曜並男子見之多色欲女若逢之暗室人金躔房宿名天角衣食生來殊不薄爲人多義更方圓形貌端嚴性多學金來房日兔中居才冠羣英自有餘忽逢首尾日月命女作爲尼男作巫金躔心宿號天孚未離彊褓値身孤溫良處巳心多欲若是文章一字無金星喜夘躔心五喜曜合照有財賦文人五馬作髙官武則建節當守土金躔尾宿號天殃骨肉資財定見傷若不修仙並積徳定須夭壽見淒惶尾火虎星半寅卯若是金臨人至狡直須水曜解其災一切所爲皆稍稍金躔箕宿號天彤妻子乖離吉見凶總饒家活能丰足老年不免又貧窮箕宿更忌太白遊太白箕躔甚可悲人馬有金凶且忌金居人馬柰難修金躔斗宿號天銓貪財貪色行非賢男女𨿽多身是客更無衣食少安全金星入貯斗中安爲主凶星墓絕間作事總乖家業破縱登科甲位難攀金躔牛宿號天繩色欲多貪命裏淫衣食生來自丰足晚年優裕享安寧

貴格云金星度次到牽牛書史功名應不朽牛宿正屬土躔宮太乙躔之作貴蹤金牛莫待逢夜裏妻兒孤立一塲空

貴格云金星若臨牛宿上被承睿旨古今稀金躔女宿名天姦多男足女少安閒若是十宮星得力何愁此地不爲官女宿躔處要金廚金居女曜掌中珠金女號爲珠貴曜武人名鎭外藩隅金躔虛宿名天編美貌丰容性自安平生有壽無災害衣祿隨時性自寛金性堅剛切忌虛六親恩愛自情疏凶殃蹇剝加淫濫自立生涯出祖居金躔危宿號天競溫著忠良性自淸文學定須因女富文星入命出官榮金𨿽死子喜居危棄祖成家物自歸琴瑟調和朱紫貴方知妻子有恩隨金躔室宿號天勲必定遷官足貴名聲振四方持節鉞任登機宻位尊榮室宿衛分屬雙魚金星到室貴安居室宿有金來潤澤金居室位福應殊金躔璧宿號天光彭祖年時壽命長女人見喜資財旺美貌丰容性自剛璧玉從來要金廚金星玉曜內連珠金樂此宮偏作貴金門待詔仰天居金躔奎宿名天厭未遂功名心更逸爲人溫厚更寛容性識孤髙應不淺奎宿眞个好文章金躔此位實非常一二度中方作福金星入火有相傷金躔婁宿號天薨必定爲人少失親酒色是非應不免晚年富貴樂平生婁金之宿喜逢金只恐刑囚火土侵少失尊親身獨立夜生猶可晝難禁

貴格云金星爲福廟星婁塞外英雄孰與儔金躔胃宿號天端命若逢之五品官任是兵刑兼法令定須出入是金鸞胃宿度中十五半八度金星偏喜玩此位樂地命逢著才藝聰俊人有斷那頡廟堂星度胃佩玉鳴金朝紫陛金躔昴宿號天璋爲官進速任闗梁卿監位中名早得也須腰紫佩金章趙分金星助月華未臨六度昴星加英才冠世誰能比進獲陰財長福芽金躔畢宿號天聨赫奕功名秉重權不作外臺觀察使須登廊廟職陞遷金畢之功至十一此度之中主大權如居下位郎官吏火若同宮妻獨眠金躔觜宿號天營冠世文章顯貴聲翰院詞章身獨貴也應金紫列朝纓觜宿從來號火猴火猴得勢若金鉤𨿽是水星無慮火金居觜宿福難謀金躔參宿號天晶學問詞鋒冠世英若是官宮星得力定須桂籍早標名東南有宿號爲參上下相生特夢金若是遷移宮分土榮妻貴子惠慈心金躔井宿是吉宮髙才愽學福丰隆爲官定是居廊廟福及蒼生祿萬鐘金徳循行陷井旁奸淫妖濫事難當大陰並遇人貪色文武兼資順度良金躔鬼宿號天淫婦人遇著惡聲名戒行不循迷酒色平生衣食卻丰盈鬼星元屬鬼金羊金來此位福深長長庚到鬼應加福金宜此宿大爲祥

貴格云金星偏喜躔鬼度榮顯富貴福無窮金躔栁宿號天闗快樂平生衣食閒貴人知重多男女錢物丰盈性自寛桞曜經躔午未邊金來栁位福難堅命曜若躔十度上穿窬姦宄計爭先金躔星宿號天熒理義精通學業深更若火星來會此是非酒色定奸淫金居星位有何奇金火相逢去路迷須要水淸金始白火炎金白福攸基金躔張宿號天財物多貪行不良若是妻遲難得子衣食平平壽命長金星張宿號金堂身若逢之最喜彊祿貴更加人有職三方𨿽背貴人昌金躔翼宿號天英學問文章顯大名經術更能修顯著此身榮貴樂平生金系武星恢武業只爲金宿走翼蛇財庫祿行如遇著更同水徳甚堪嘉金躔軫宿號天程口舌輕狂凶害生言語不眞心泛濫多污非禮事奸淫軫星最喜金來到際防遭逢命中坐女兒雅麗男英才此身永保無災禍

金星行度

金在天秤是本宮角九度三十分以上爲向廟亢二度八十一分以上爲正廟過此爲次廟在室七度十三分爲正旺牛名爲樂居此廟旺樂生人必主權國柄太白亢爲精粹金之廟也在五度外八度內爲正廟二十年爲將相之位有文武全才負忠良大節若在魚宮臨室五度及十三度處機宻之務居節鉞之榮旺十八年若十三度𨿽居貴位心常不快爲節度使若在牛宮胃八度至十一度官至五品十二度至終度主兵刑之任法度之官自昴初度至九度爲卿大夫闗梁之任三十年

尾女有厄自七度至十一度必爲司馬畢初度至十一度並主大權若在下位郎吏之官若見火不宜妻火同宮妻不良與蝕神居位男爲覡女爲巫與木相宜與水相妬見火爲淫晝爲女人好色夜爲狡猾男子

日度難婚性凶猛好爭戰有出長之計因戰伐而立功名若聲語細前後必有七星是使相之財也月度主多淫因婦人財物上立身或娶下人爲妻行非禮之事男主貴女人遇之主淫

木度主武勇超羣常歡樂快心性足財物貴人見重○火度因女人有喜平生難婚偶亦被婦人損陷○土度主晚婚娶妻老防不等相去十載以上者少年離鄕井因妻妾有憂好色欲財帛聚散不定是主星主有位

金星主有兵權之貴好色欲有好男女

水度得人敬愛有好妻一生貴達合娶親戚女爲妻不然先奸後娶

金星入宮

日宮主爲人性剛作事無定多得貴人見重難婚偶是主星有位非主星長壽若行畱逆叚行不良多被婦人相撓

月宮主爲人性和作事明白有宻謀善貯積因女人財物日生好女人之事是主星夜大貴晝微貴不是主星夜生大富貴晝生有禍

木宮主聰明有智性格過人作事敏疾得女人之財有聲名因貴人有喜是主星晝生有財夜生有位非主星晝生微富夜生大富如對望合照性格並同亦主有福

火宮主爲人性急燥作事無定因女人有厄及口舌狂亂是主星有福夜生有位非主星有道藝逆行諸事減半

土宮主爲人好歡多色欲少男女毎得貴人見愛土同則爲事不正下賤之人是主星夜生有位晝生有財有福能掌財貴人見重非主星微有福矣金宮主爲人聰明作事和緩日生好女因女人有厄是主星有貴位非主星晝生有福夜生微有職位水宮爲人聰明智性超羣見事敏疾有節操是主星轉加富貴晝生微有職位不是主星多因婦人引惹因而獲福金星同宮

金水同居文武雙全平生有極貴人舉薦若水是主星日生主文中成事有貴權不是主星亦主文中立身微有職位金是主星日生主武中成事夜生大貴畱逆者𨿽有文武之藝主平生多難淹滯不可作貴人

詩斷金水三星若相防俯取官榮如拾芥大凡遇此喜非常百六逢之多吉泰

金木同宮主大富貴人又多子孫女卽殺夫

詩斷木星最喜防金星吉曜相同百福興百六防時多吉泰人生指日到公卿

金土同宮主難爲妻亦忌門戶不正濫有財物少男難婚偶

詩斷土星若曰防金星畢世榮華福祿興一躍禹門三汲浪九州之眾悉魂驚

金火同宮主妨妻妻不良多淫欲

詩斷火星慶防喜逢金百六當之慶瑞生人生逢之登上第佳名烜衍保千尋

金炁同宮主性溫艮難觸犯有志節心多慈愛敬信佛道有事業壽長有祿

詩斷金宿相逢紫炁星禹門先躍化凡鱗威權重大爲將相變理陰陽輔帝宸

金羅同宮主有兵權之貴

詩斷金星不喜逢天首狼戾姦凶爲契友富豪苗裔也卑微百六逢之殃不少

金計同宮主墜馬死在中年

詩斷金馬設若逢天尾人生姦邪愚且詭百六當之大不祥財散人離災病起

金孛同宮主少年多尅晚年有祿

詩斷金星與孛若縱橫百六逢之大吉亨人產遇時須髮福家居全不保康寧

瑯玕經節要

金乃右弼與日晝同益於權勢廟旺推之致身豪貴水木同宮文華巧妙處性淸髙子孫續紹

羅防同宮兵權之重天乙對同貴而富厚金土晝同福壽堅牢更加廟旺自致貴豪金與火宮若同在晝刑妻破財尙招災咎更在畱逆傷殘損壽若遇順行文武重權夜合火照各臨旺喜壯歳成名位居主將夜同計孛亦凶亦貴主臨旺地掌握權治凶險之多財祿俱備晝若逢之還破福纒福星不救夭促天年不逆不囚入逢喜樂財祿丰盈福終到老金星照臨十二宮

命宮

守照命宮主面滿骨堅神色明潤語聲響喨才性快利武勇超羣好習兵法爲人慈和方正曉事通達爲事善方圓有文學多情欲好杯飲性剛人形方短不招凶厄得陰人財亦主損妻心明性巧快利易曉懶文輕學好事華飾心不伏人不喜靜宻少不成財心無慳鄙所爲多義更宜祖業能獲陰財外祿陽金好色陰金好聲在申多武在辰曰入地之前在酉曰總管之前在辰酉二宮主官祿在夘戌二宮少失尊親亢室榮華室宿長年與火同宮在午主失財與土相逢長命修合與日同行主欲與太陰同行主夫美貌金木同行及第髙名紫炁防星是謂孤星主有名僧道又須限星得地方可斷與首尾同宮男巫女尼忌日火同在諸宮爲害與水同在六宮主夭壽忌火孛紫炁

詩斷金星照命气雄豪妻美兒遲晚嵗牢莫使當年凶忌犯文章妙麗入詞曹金星臨命性難慈將相多淫美貌姿若被火星相照視卻於官位反成虧

財帛宮

主晚年妻財○金照一生有陰人財帛其人吝嗇詩斷財帛宮中喜金碧角亢之宿並昴畢堆金只爲辰從龍遇火鑠金渾無迹金居財上喜爲深多招女祿眾人欽只憂火孛來相尅惟恐中年早退心

兄弟宮

主三人皆得力○金照主有義侄可保四人見二人力

詩斷第三宮中見金星義斷分金弟別兄𨿽是雁行親手足反成背面少恩人木星兄弟忌金星金絕於寅合主刑人馬金居忌星尅同胞兄弟異途行

田宅宮

主得祖業父母俱慶衣祿自然○金照主有絕戶陰人田業成活之象

詩斷金星吉曜成奇福田宅逢之主厚祿上下加臨不可刑畢世安榮自丰足

男女宮

長宜女次則男夜生人三男二女或書生人更在寅上兼六乙生人見之只宜桃花夾竹異姓偏房之子○金照先見三四女後見一二男

詩斷金星第五便爲奇子息當推有四兒莫使同宮因火尅榮宗榮祖福無涯

奴僕宮

奴僕亦得力○金照有女使進六畜

詩斷金居奴僕尅少妻水金輔陽男女貴只因五六正相鄰名達天庭振經藝妻暗私期奴僕宮星逢太白主難容因之逃走家財物難保驅馳去險中

妻妾宮

妻主聰明溫良直雅若有太乙月孛羅防計都凶忌星曜則主尅妻賦云尅妻害子太乙與首尾同宮無此星則有偕老之期○金照妻不良

詩斷金星本是號妻星要在髙彊廟旺宮夫婦共榮多福兆蠲消災患更無凶娶婦生離仍帶子只爲妻星犯金土未亥辰方三位彊又須娶婦置田莊

疾厄宮

主有小疾若六丙六戊六丁六庚六辛六乙生人見之不妨○金照小患不可鍼灸

詩斷疾厄金照本爲良气槪英雄少咎殃火孛相將皆此會直須骨折與根傷

遷移宮

出入吉利道路平寧營運稱心末主大旺○金照宜出入招損僧道陰人喜重衣食之分

詩斷金星得地照遷移調任榮遷福自宜若更命無凶曜照仰觀平地上云梯

官祿宮

生來少官事防有女人仇賴君子得之早年食祿無有淹滯○金照得金玉於陰人兼得陰人舉薦立身宜求公無刑禁

詩斷官祿宮中太白星照臨方地產豪英若爲祿主居彊位文在廟廊武帥兵祿星守此立科名切忌三方惡曜侵縱有文昌相助限爲儒不第一生貧

福徳宮

衣食榮旺受用不少若在燕分與凶星惡曜同宮則先凶後吉又忌照破男女須用子細推詳禍福○金照主有福祿稱意財食大來立身髙上常有貴人喜重

詩斷金星福徳最稱奇徳照髙門長貴兒冠世雄才攄錦繡禹門一躍過天池

相貌宮

爲人端正性格聰明身材卻好衣食榮旺凡在相貌宮者無星更好○金照主形相分明作事有權十相無破

詩斷金星相貌並西鄰一部髭須胡口人若遇貴人相接引定爲曹吏處公庭惡弱爲臨天秤宮凶星成吉吉成凶惟逢金木乘龍路父母妻兒亦防封

金星變叚名

寶瓶宮白獸星○又名天色星主色事爲美人敬詩斷坎宮白獸怕逢金火孛加臨禍最深若見水星怕月助一生方得免呻吟

磨蠍宮天廩星○又名天妖星主妖怪好師巫詩斷天廩之星到鬥牛資財足祿廣田疇兒孫貴顯家門盛自有聲名播九州

人馬宮絕體星○又名四刃星因色傷身婦人犯惡死

詩斷岱嶽峯前金絕體縱逢吉曜也頑愚慳貪鄙吝無髙下女作娼兮男匹夫

天蠍宮地刼星○又名夭媚星主媚惑淫欲也詩斷地刼宮中怕太衝其星失位祿難逢無名無利刑妻子祖業田園沒始終

天秤宮金鸞星○又名天貴星因陰貴人成祿詩斷金鸞之宿最髙彊財福加臨見寵光金木逢龍爲福徳定知名譽四方揚

雙女宮太白星○又名天軍星主兵軍武貴也詩斷太白金星主大權喜臨楚分息塵煙出則將兮入則相三分足用喜駢駢

獅子宮天陽星○又名天淫星主好色

詩斷天陽喜遇太陽宮西地朝南臣盡忠人子孝廉存禮節更加爵祿自重重

巨蟹宮右弼星○又名天欲星主陰人多淫欲詩斷金星右弼最爲良四正宮中及學堂只忌六宮並十二文章縱有也荒唐

陰陽宮天辰星○又名多情星主到處情色有也詩斷金臨申上號天辰順則官超逆則貧若在十宮爲福利如臨五弱反爲迍

金牛宮白虎星○又名那頡星主兵權領將軍勢位詩斷金精白虎到金牛文武朝班位列侯若是垣宮行順廟子孫代代福優遊

白羊宮天哭星○又名破祿星因陰人惑成親後失詩斷白羊金曜爲天哭怕行星火絕天祿若遇髙彊得自然五弱相逢壽難續

雙魚宮天景星○又名天陰星得陰人爲貴福詩斷景星到亥四方明室璧加臨祿有情君寵臣兮臣盡職莫愁官祿不升騰

星學大成卷十六﹤子部﹐術數類﹐命書相書之屬﹐星學大成﹥

欽定四庫全書

星學大成卷十七

明萬民英撰

三辰通載【五星】

水徳辰星

總龜算法置積日加八十一以一百十五日八十七分六十一秒爲伏見畱退一終之數除之不滿者爲餘日一下中定星以餘日數去之看在何叚又看入叚得防日十七度便是水星定度

夕伏十八日行三十四度五十分去日十六度五十

分而夕見於西方

順行十七日順遲十日共行三十一度五十分夕畱二日不行夕退十日九十二分八十秒半行八度六分十九秒半晨退十日九十三分八十秒半晨畱二日晨遲十日順行十七日

晨伏十八日行度並與上同

水星論

水星辰星之精也一名滴星一名龜星建北方之气其色黒其性智廷尉之象出沒依期光明澤潤歳丰民泰伏見不時災傷獄訟不平其行宮度亦有伏順畱逆附日而行不離前後一宮一年一周天入畱叚號臺星主發薦不能登科入逆叚號厄折星主多災難又伏叚號天井星主口舌是非

庚生人以爲祿主星甲生人以爲刑星乙生人以爲貴星丙生人以爲防星丁生人以爲耗星戊生人以爲福星己生人以爲暗星辛生人以爲權星壬生人以爲囚星癸生人以爲印星

此星廟午旺巳喜辰好亥子

瑯玕經雲水居雙女最爲靈華省臺官給諌臣巨蟹栁星超職位股肱帝力彩絲綸或臨亥子多招祿方主推之福轉純身命限中俱見照財多恩博更相親○此星入命専主性巧文章冠世筆陣超羣○經云北方水星専主智性地惺惺多巧藝好樂陰陽巨蟹宮若臨申巳尢爲貴生逢坐命最聰明更在身宮亦伶俐非惟辧舌若懸鈴更主文章多藻麗○水入命者無大驚恐災厄逢危不危臨險不險大事成小能順人情合煞星則反吉成凶見善宿則變禍爲福水星入命最爲神危厄災迍事不成逢惡則凶善則吉方知此曜順人情惟有水星本無定相近之處卽爲性附陽與陽爲福星附陰與陰爲善慶與日合兮主文章性巧聰明難比並世上文才須見水善星成福最爲佳忽然更有吉星照人間喜美事奢華○賦云給諫功臣須假水臨雙女最怕與計羅孛同位則主刑害夭折忌疾壓身若六壬人見之爲囚不得其用更在戌位則爲怒地主早年作事淹滯坐命在寅亥者以此爲科甲安身在巳申者以此爲學堂宜在髙彊旺樂喜好之宮更有吉星臨照或居三合四正大有福力若爲官星爲祿主庚人以此爲天官正祿俱不可陷弱○經云官星元在第十宮此星宜順旺廟中若能躔在髙彊處必爲將相祿權隆○天元祿主星更髙身命四正福堅牢此星防弱多吉曜𨿽然有剝免煎熬○坐命在夘子者以此星爲天廚祿主若人命則爲坐天廚格更有金木同宮卽便以富貴兩全斷之六壬生人見之四十以前未見食祿晚年大享福

水星歌

辰星快利有文章形相淸嚴色潤光智慧聰明多巧妙出人學問不尋常情不定性溫良遇員則員方則方樂廟若居巳申貴他宮筆吏好心腸【水在命宮樂廟髙曰反第他宮有文才筆吏也】日防父筵多酒食月逢二母莫思量木月見吉仍昌李杜文章萬丈長【日月防主文章】晝火若同貧且賤刑尅尢防上法塲夜土防主癱傷金妻愛入別人房【與夜土防主癱難與金合主妻淫】天乙更貪修養術彗來劫盜惡聲揚首尾气豪多勇毅居財一似雪和湯兄弟犯隔他鄕田宮祖產破狼當子息女多男巧妙僕夫偸走急忙忙【水在三宮兄弟離別四宮破祖業五宮男女多巧妙六宮主奴僕走】妻位主妻多外染厄宮腰腎也羸尫遷移處好遊商官宮早歳甲科昻福徳自然多福壽貌宮儼雅性溫良從頭說盡人間事後學須教仔細詳

水星善惡本無心同處尢宜吉曜臨最怕惡星同入陷平生浮泛不能禁水星如傍火之精火土同行何許淸若與金星相夾帶平生天下有才名○晉地相逢土反宜衣丰食足不須疑若還更伏太陽下萬事和平福可期○雙女宮中得逢金超升富貴巳宮臨金水共蛇蛇會處科甲必定稱人心○水人以木爲兄弟壬癸生人亦如之吉曜重重在此宮兄弟五人五个貴太陰屬水再逢水兩水令人多智慧反成愚鈍本無他只爲金牛非正位○體貌洋洋得水星水星又爲火同行相濟相傷成福徳只憂田宅主多更○太陽紫炁並水星若當本命富還淸富主堆金仍積玉貴時只是自淸明○六合相逢金水鄕多能相貌更堂堂木星鄰近多淫亂卻主資財壽命長○水逢吉宿便興祥莫使凶星共一方若值孛來同照命一生性毒好爭彊○火星若與太陰同作事從來不見功好競到官常失理夜生方免獄瘟凶○土人得水不爲財反於財帛起悲哀破蕩田園死妻子亦愁宅舍化爲灰○水星辰上仍逢水若遇太陽本富貴莫教別有一星來不可圖名且圖利○水入紫炁先防父戌未水星當尅母爲人持重有文章直待晚年方發舉○火入彊用水爲官土星同位主孤寒從教學館星光曜空讀詩書自小頑○太陽元是火之精子丑宮中並水星若在邊傍應爲福定須科目振聲名○水星臨日性淫邪紫炁同宮命曜加子午夘酉四處命平生只是愛貪花○同金多欲火貪婪晝夜相逢多夭死孛計相逢邪佞人晝則吏戎僧道爾○金居亥火絕男兒三十年前未見妻若也有須生死絕眞金必定化爲泥○水火相刑第九宮土羅對照賊徒中三方若在髙彊位日夜貪謀作貝戎○水主文筆的作奇木金西沒並光時一星乘旺三方位須作龍頭貴格推○辰星在巳旺非常與日同躔列軫鄕假使不登黃閣貴也須官至翰林郎○水星最喜遇金奇富貴須成少壯時凢有所爲無不利更知有壽到期頤

水星殿局朝元

水星附太陽曰武持旌在獅子【午】爲正殿居申子巳亥爲本局愛箕璧參軫四星爲朝元身命太歳臨之文章華詞翰苑之任六庚生人最佳

水星廟旺樂順畱伏逆

廟旺宮水入雙女巳上名爲文昌玉堂星凡人若是本宮帶祿馬更官祿宮有吉星兼行五星順叚便斷爲至貴若不行本限隻身命相應更見祿馬只作龍圖給諫翰林命斷若論科名應在第二三四名前若有救星作賢良出身若在此宮畱伏逆段減力仍看他星斷之兼內品之位

樂宮水入陰陽申位上名爲天鸞利英星若人遇之皆有文學更有吉星相應便作京朝斷之若無救星只作名流上等淸貴若伏畱逆叚皆減力只主伶俐如在別官減半福更若吉星同臨便應外臺順叚永入順叚名爲天犀天科星凡人身命遇之更看主星便作品貴之格若論科名多主二甲四甲大凡看命若斷科名先看此星爲準仍看祿馬得地畱叚○水入畱叚名爲黃道臺星凡人身命遇之主聰明只發薦不登科有救星加三分○經雲水入畱叚號天嚚榮妻寵妾是前因主星三合妻宮位亦可文章以立身

伏叚水入伏叚名爲天鳯天井星若人身命逢之多主口舌是非爲事不定淺薄若得祿馬入格有救星必多巧藝更主星在彊宮者貴○經雲水星伏叚名宿汨爲人作事尙匆猝主星前後三宮行情性無常多恍惚

逆叚水入逆叚名爲厄折窮哀星若人身命遇之識見機関陽宮多智陰宮多詐更防祿馬貴人作貴命斷如在低宮夜生多學傷口過招是非○經雲水在前逆名厄折致難見災常切切主星之後第三宮好色貪淫無限節○水在後逆名窮哀爲患爲寃不可猜主星對日須有位貪淫迷色損傷財

水星躔宿俱出玉闗經玉闗歌

水躔角宿號天成淸秀文章學術明喜怒無常心不定平生財祿自丰盈水居角位有金星金居龍位好辰星水角得金分外貴金水相潤有精神水躔亢宿號天津容貌淸奇通道術心淸閒暇作文章多學多智善音律龍頭水潤有髙功最喜學堂四正宮女必聰明男學士祿主權方達聖聰水躔氐宿號天旨言語聰明知道粹人情好惡性能通遇吉終須文學貴氐宿所屬夘與辰水居初度福堪論八度深躔尢怕火水火相戰是閒人水躔房宿號天淫智識聰明如賢人衣祿自然心泛濫文章學術妙經綸房宮日兔向東家水臨此地不堪誇日兔不堪辰曜立水到東居勢位差水躔心宿號天淩淸潔爲人快性情巧計多修文業秀聰明才藝二三分心宿從來樂火臨水遊火分勢難禁火須於心居大火水焦火位病來侵水躔尾宿號天澄理義該通學術明資財耗失多災否惟恐風狂染疾人尾宿亦怕水星遊火虎從來水不流虎若在寅正所屬水臨此地福難求水躔箕宿號天浧心閒快樂任天眞平生衣食資財足道藝文詞足講論箕星好水水相宜水豹周流日日奇上下相流堪作福水木相扶卻有依

貴格云辰星偏喜度經箕丹桂須攀第一枝水躔斗宿號天徳俊譽文章心耿直子孫榮貴更气和衣祿丰盈言語澁水來鬥宿莫臨妻必定難婚事渉遲若在余宮怕吞尾水气相逢恩防奇水躔牛宿號天甄朋友气和益子孫心謀機宻人難測財物多應得外人水牛相防貌超羣處世榮華防子孫只憂計孛相臨照凶暗離受苦辛水躔女宿號天驛眼疾朦朧是貴人貪財好學多議論平生衣食也艱辛女星更好月同行陰曜同陰祿可亨若見土星同度立妻兒孤尅自無成水躔虛宿號天馴淸潔爲人財祿臨多能技藝心慈善孝順終須樂弟兄虛星星月水中求水星到此福髙丘須要吉星兼祿主若無畱逆福綢繆水躔危宿號天中語澁心艱眼半朧中末之年方得力外人財物稍寛容危宿本是屬水宮水無定度木兼隆若是畱遲方定貼更逢廟旺反無功水躔室宿號天攸文學聰明智慧優歷事未能心預測算籌多計樂閒遊聰明文曜水星精臨室度中喜順行若作科名並祿主安身坐命祿安榮水躔璧宿號天池智慧多端有志機天文象多通防衣食平生也不虧璧宿在亥號天宮水要加臨璧度逢水從此宮元甚妙須逢福曜木尢隆

貴格雲水星度璧福偏隆挺出千羣推第一水躔奎宿號天淩忠直爲人性急煩財祿自然多積聚平生多事不安閒奎星七度過乾宮水曜臨之福不窮若是深行宮度分白羊水浸實難容水躔婁宿號天澌耿直爲人不受欺衣祿丰隆多稱遂平生快樂勿凶危婁宿從來屬火棲水還同度固難爲水浸白羊終汨沒縱逢祿主亦凶危水躔胃宿號天耿介於人記事明忠孝有心多執滯爲官衣祿未安榮胃宿水星切莫逢天羊孤角自生凶水位更逢夜裏土修書無气更顓蒙惟借金星同度分方居福祿號文昌水躔昴宿號天誾容貌淸奇識五音心謀巧計事沈靜衣祿平平禍不侵昴位正屬金牛宮水躔金宿气英雄若是主星兼气力少年聰俊廟堂中水躔畢宿號天淋歷事三思性又欽容貌淸奇衣食足文才學問滿胸襟辰星水蛇方躔畢八度如何有貴榮逆伏畱遲皆不吉若行順旺稍聰明水躔觜宿號天樞淸潔爲人足智謀多財多藝多工巧歡樂平生好逺游水星聰慧主文詞四七之宮不喜觜孛曜同行來此地色欲貪歡只爲斯水躔參宿號天湫歡樂無憂足計籌作事未能心巳怠丰衣足食自優遊水臨參宿正廟居文星入廟要因扶水性聰明専好動因能自執不凶虞

貴格雲水曜經行參宿度貴榮廊廟位三臺水躔井宿號天潯心好淸閒志曉明籌防文章人薦用聲名逺播定官榮井爲木犴未宮棲水來此地福相宜井有水星須得地此爲富曜福希奇水躔鬼宿號天洪好靜爲人更美容心裏洞明兼道釋眾人欽用樂無窮鬼星正未宮陽水鬼相躔未可當此曜順行宜見水水孤井立必孤孀水躔栁宿號天汪爲人柔善防文章巧計多謀心不定聲名閭裏自揄揚栁星所樂水相從水扶栁曜最從容栁緑更宜流水處科名騰播達宸聰水躔星宿號天淸伏見皆能官職榮與日同宮須大用定爲喉舌顯朝廷火星居地水爭衡星宿騰輝水路亨水宿星官多巧麗文成七步气鏗鍧水躔張宿號天榮富貴雙全性又靈文武才猷皆並用賢才兄弟樂平生張度水星眾所欽每臨身命福資深必能顯赫人爭羨名譽昭彰達古今水躔翼宿號天異年少登科文學貴淸華要路驟遷榮與日同宮須大貴翼宿八度至十三員明淨潔水來參不論遲畱並伏逆當居科甲有文談水躔軫宿號天岑文學之官眾所欽聰明謀略人多防藻思文章入翰林軫宿本是水樂宮水星入廟福尢濃上下同流爲樂曜男人多學女人聰

水星行度

水星在星宿三度十六分以上至七分爲向廟至張五度爲正廟在陰陽宮爲本宮旺參宿爲樂宮在雙女爲旺宮翼宿十二度爲次旺宮軫宿四度爲正旺居此生人聲聞四海

辰星星爲員明水之廟也不以伏逆順見皆主大貴常居一人之前後有出人之才爲喉舌之官若臨雙女宮翼二度及十度爲好樂之宮及爲旺度與日同到少年便貴歷淸華之選若日在軫水在翼爲宰輔之任日在翼水在軫爲文學之官水無正性以對合爲性近金好音律兵戈近木好近貴人近火土貴則貴賤則賤近蝕神好偸盜近孛好殺近天乙好神仙之事入宮十五度以前好文章十七度二十度好醫卜二十一度至二十六度有見識好潔爲僧道二十五度至三十度近日則吉逺日則防若伏逆皆爲技術之巧與金相好與火相惡

日度主性格溫厚內剛外敏聰明有才智眾人見重是主星晝生有位夜生大富不是主星晝生文藝出眾不貴夜生性巧因道藝立身後必富

月度主性聰明有信急性多巧多嗔有貴位

木度主多智謀書算多男女能行義事爲事吉慶非主星多災

火度主多災厄爲性不定多毒害有機宻識量因妻子有厄損財主患風狂木見減半

金度主性格聰明英雄多才智好兵法知未來之事有聲名足財帛王者用之授斧鉞木應轉好是主星貴不可測亦因女人疾妬之厄

土度主損兄弟因男女有厄婚姻不定或娶在他州有暗疾災躔或損一目多貪財論訟火相尅則死木相應則免

水度主足文學有聲名常快樂能講論足財帛女人有厄

水星入宮

日宮主聰明文學白日轉加大有文學聲聞四海好圖書有道藝合得國王重用多因貴人喜愛夜生有財非主星晝生文藝出羣順行並貴夜生微有福月宮主聰明工巧好文學得貴人見重因此成立爲事不顧危亾是主星有位非主星因武藝立身致富木宮主聰明出羣智量深逺合道理明象知好惡能知人是主星多近君王左右得貴人見知非主星微有福

火宮爲人性沈厚作事方圓有心機好道徳明音律禍福預知人休咎凡事有成伏逆諸事難決是主星夜生有位晝生有財非主星夜生有福晝生技巧非貴也

土宮主性凶猛見善行善見惡行惡言語澁心細難測得外人財物主患眼目是主星微有職位非主星多非橫之災善星救之可免

金宮主形貌端正心性寛多憂惱能音律與人爲師水宮主聰明急性能知人智量方圓見事長有文

藝是主星夜微貴晝生富對照三合性格亦同福力減

水星同宮

水木同宮有智慧足文章大人委用有貴子

詩斷木星喜與水星俱水賜洪休慶有餘百六防時千福備等閒平步入云衢

水火同宮主富心平多姦惡

詩斷火星怕與水星交困苦傷殘百事淆隳廢淩遲逢百六夫妻父子總相拋

水金同宮主食妻祿富貴少年榮顯足壽

詩斷金水二星若相防俯取官榮如拾芥大凡遇此喜非常百六逢之俱吉太

水土同宮多滯言語不快防文章日生吉夜生人主年九十

詩斷土星若防水星同學行孤髙膽气雄秉節揮戈文武備福來百六慶無窮

水羅同宮不論晝夜生人少疾衣食平平至霹靂之難宜念善

詩斷水星最忌與羅同詭計無廉一世窮不孝不忠多暴雪不然瘖啞與盲聾

水計同宮主兵刃防盜之厄

詩斷水與計都相照防缺唇跛足並駝背或生癖疾女多淫或是逃亡與結配

水孛同宮主貧賤

詩斷辰星不欲相交彗男可爲奴女可婢邪淫姦宄主貧寒畢世十謀無一遂

水炁同宮有財祿足壽

詩斷炁星若與水星同天產其人福勢昌官爵顯榮家又富千斯倉與萬斯箱紫與水星能作善厚徳純性學神仙醫卜伎巧多文藝一生福壽兩綿延

瑯玕經節要

水乃陽曜喜樂陽星輔日而行助其光熾主方廟旺卿侯之職水木同宮貴重祿丰加之炁月主順興隆水乃陽星宜同太陽晝居廟旺官至卿監

水木同宮主髙貴豪富更加炁月貴爲守帥重職同金多欲遇火不和貪婪無足爲事妖訛計孛加臨非節非忠夜生尢順晝則藏凶

水星同金居廟旺遇火羅照𨿽受衣防主淫濫破田業晝夜不順必夭壽如同計都孛夜生則吉亦主性不忠良晝生見之非戎吏卽僧道或免凶害卽主刑傷不仁好殺

晝同土曜當盛可期順則廟堂與身肇業仕宦亨嘉居官名節夜則湛薄貴而歇滅若遇畱逆多屯苦節水星見土白日見之順行廟旺則貴而忠信官位興隆官至守土夜生減福在彊宮則富掌大財畱逆促壽損尅妻子不死則帶篤疾中風之患

羅防樂旺掌權之多陽宮祿厚陰夜蹉跎

水同羅防晝生陽宮則貴領重權祿位髙厚雄貴出羣夜生陰宮尅剝刑傷貧窮下賤身難卓立

最宜旺位炁木同行晝逢吉曜福祿轉增

水星照臨十二宮

命宮

守照命宮形質重厚體貌威嚴舉措有成性快寛厚多學多智有頭無尾柔中之剛姦中之義心有謀用不懷遷怒此星入命專主性巧文章冠世筆陣超羣一生無大驚恐災厄逢危不危險不險大事成小能順人情若見惡星則反吉爲凶見善宿則變禍爲福寶鑑歌雲水星入命最爲精危厄災迍自不成逢惡則凶見善則喜入廟主少年及第在酉宮女有命服巳申巧性文章夘戌藝業口談到未謂之八極星一生福祿與紫炁同在命好神仙黃白之事與日金同爲輔弼格最吉惟水滿三用吉多則反凶謂之無救樂旺中主大發財正好處則死蓋水不欲滿用故也金木同位同行少年及第在陷宮不伶俐與火星相惡金星忌妬與日同行多主淫欲忌孛及計同○水照合有文章才學多智識心性無定主

詩斷水星臨命智多能引薦求財事不成廟旺遷官榮爵秩余宮僧道晚年興水徳星辰在命宮得逢旺處便攀龍聰明智識多機變生在榮華富貴中命宮只有一水星蓋世文章異眾人父兮生我今何在不見登科出仕林

財帛宮

水入財帛幼年多散○水照有文章筆上財帛之分衣食中年少稱意

詩斷財帛宮中遇火爭一如把火照霜冰此二宮中逢此曜初年槖盡皆傾第二星辰在弱宮飄飄財帛去如風若無惡曜來衝破卻曉魚塩水利丰

兄弟宮

水星主多姊妹難得力○水照兄弟隔離他鄕詩斷水星吉曜遇還稀來照三宮便不奇上有親兄下親弟兩頭無義便侵欺水星到巳正乘旺最嫌金火來相傍太陽若落在前頭縱是後生亦先塟

田宅宮

主自成立又云若臨父母永年齡○水照主先破後成田產多因外方立家成活

詩斷善星一曜是辰星得入彊宮福轉精不見當年刑忌照便須萬頃與千贏四宮遇得水星光吉助先令母壽長文華一遇登科早爲官食祿及爺娘

男女宮

端正至老得力在戌位則招偏庶異色之子○水照有聰俊之男見多者只招一人之力

詩斷辰星髙照子孫位俊邁文章爲國瑞水數推來只一男振起家風日榮貴

奴僕宮

𨿽有奴僕鞍馬亦多主失竄○水照奴婢六畜多損害

詩斷水星旺處旺牛馬卻多奴使性難驅𨿽然萬物總由分所爲稱意自安居金木同來奴婢宮前有太陽男女貴只用五六正相鄰名達天朝振經藝

妻妾宮

妻宮端正談論聰明手足纖細中道亦主生離死別○水照主妻性不定多外情及姦盜

詩斷水照妻宮對照命富貴貞賢福難並忽然惡煞來相侵心濫情淫性無定

疾厄宮

少災又云在疾厄時常疾滯○水照須防江河之厄亦主疾病

詩斷第八宮中水徳臨溫柔情性足人欽忌星凶惡來侵犯沈溺波濤墜井深

遷移宮

水入遷移所謀稱意○水照不利舟行防有風波之險厄

詩斷水星合照最爲珎更看東生命位星賔主和同無惡犯遷移出處總歡榮第九宮中防金水金水太陽同一位更加本命對宮濕屋宇旣多尢壯麗

官祿宮

主多口舌彊仕以前主有官非相染亦忌婦人憂擾之事○水照主官職驟遷

詩斷水星偏喜照官宮出類超羣福自隆委任股肱扶寶祚官居髙品貴侯封官祿陰陽水到寅不然火到亦爲迍自言健訟誇無敵破散田園自有因

福徳宮

君子得之早年亨通一世優遊晚年以來財帛大旺庸人得之得力得財中年橫發衣食自然所謂不栽一株桑箱中有餘服不種一畝田倉中有百谷○水照有聲譽貴人舉重之喜只一生不宜陰人交性多反善爲惡尅身之事

詩斷十一宮中水徳來汪洋智識仰賢才公嚴厚徳人欽重澤被生人徧九垓

相貌宮

身形肥小而不瘦神气淸髙容貌端正○水照主人好華得陰人喜重

詩斷冰星相貌最爲彊淸風凜凜肅冰霜若遇惡星無惡曜容顏端正動君王相貌宮中遇水星機謀多計足嚴明𨿽然羨容丰衣祿祗恐飄蓬破六親

水星變叚名

寶瓶宮玉池星○又名天宸星主巧妙聰明得北方祿

詩斷玉池本是水之精學館科名萬事亨更有惡星相照視便爲僧道也聰明

磨蠍宮沈晦星○又名天殊星主貴人欽羨文學詩斷水星丑地爲沈晦疾厄遷移溺水津妻妾主逢妻不潔男爲盜賊女風塵

人馬宮滲漏星○又名天樂星主歌舞好舞能謳詩斷寅宮滲漏水爲凶六宮疾病命相呼對照傍臨無吉曜一生辛苦受貧窮

天蠍宮仇讐星○又名天狡星心性狡猾不誠實詩斷太沖水宿號仇讐貴賤命來由爾招若值孛星羅土計零丁親屬定應消

天秤宮玉龍星○又名天貪星主吝財物招是非詩斷角亢辰星號金龍更加金水喜重重學堂四正無凶煞馳譽蜚聲翰苑中

雙女宮玉女星○又名天驄星俊傑文章巧妙詩斷巳宮玉女最爲良更得金星佐國王男兒得此官榮顯女人逢此有冠裳

獅子宮天目星○又名天妙星文才巧妙

詩斷午爲天目水髙貴色衣子息皆聰慧更加四正福星臨鮮讀詩書文羙粹

巨蟹宮巧計星○又名天厭星主遭人厭枉屈詩斷未爲巧計美容顏破蕩莊園賣祖田若被惡星相照合機闗巧藝防千般

陰陽宮紫微星○又名天徳星福祿全美

詩斷陰陽全防紫微星富足奢華有始終更得妻財增貴盛子孫榮舉孝廉中

金牛宮失偶星○又名天傾星隨世情逐髙下詩斷水星失偶到金牛兩取三婚尙未休女子若逢三度嫁不然離祖在他州

白羊宮天剛星○又名天巨星主事沈毒坑陷詩斷天剛白羊男女怕切慮大限損天年更逢月孛同宮度定遭刑獄及顚狂

雙魚宮武星○又名祿崇星主福祿超崇

詩斷亥宮武水之精掌握樞機果不輕官祿遷移兼福徳何愁方外不揚名

星學大成卷十七

欽定四庫全書

星學大成卷十八

明萬民英撰

三辰通載【六曜】

太陽

總算法置積日減一算以三百六十五日二十五分五十秒爲一周天之數除之冬至行盈度夏至行縮度漸盈漸縮不可槪論今以盈縮中間率行一度算之

冬至日行一度五分時行八分七十四秒

小寒日行一度四分時行八分七十六秒

大寒日行一度三分時行八分四十八秒

立春日行一度二分時行八分四十九秒

雨水日行一度一分時行八分四十一秒

驚蟄春分日行一度時行八分二十三秒

淸明日行九十九分時行八分二十四秒

谷雨日行九十八分時行八分十八秒

立夏日行九十七分時行八分八秒

小滿日行九十六分時行八分

芒種日行九十五分時行七分九十六秒

夏至日行九十五分並同上

小暑日行九十六分時行八分

大暑日行九十七分時行八分

立秋日行九十八分谷雨同

處暑日行九十九分淸明同

白露秋分日行一度驚蟄同

寒露日行一度一分雨水同

霜降日行一度二分立春同

立冬日行一度三分大寒同

小雪日行一度四分小寒同

大雪日行一度五分冬至同

太陽論

太陽日宿火之精一名宻星其色紅赤其性寛厚人君之象父之所配與眾星同道諸星皆畏服五星三合與對望皆畱逆而不行其次捨一月一宮一年行一周天生於蓬島之間出入扶桑之內卯酉爲出入之門至午爲中天離明之地天光所及照燭無私太陽出於卯故卯上立命隨父所在故也惟獨守宮則權專諸星爲之輔佐其星廟戌樂巳好辰喜寅旺午怒酉

瑯玕經云日旺奎宮發有因祿名上達秉臺鈞張星本度須髙職水火同方侍従臣寅位晝生財祿重月華照合顯榮臻蝕神惡曜俱相背福壽人間未易倫○賦云日出扶桑遇白羊而金烏照耀又云末嵗亨通定是日月居子午初否後泰日月入身命之宮又雲家藏金玉従來日在金宮日生見之防金木水星於命入廟及在午皆主貴品淸職文學聰明大怕計孛火土同臨弱地則曰交戰疊刑若只與火同宮多破祖上物業父須有尅○經云生時火伏日同宮先代家資盡消滅若防羅計二宿必主交蝕遇之尅剝父母陷害骨肉夜生見之則其明背

乙生人以爲文魁星丙生人以爲催官星壬生人以爲魁星

安命在子以爲科甲安身在午者爲學堂安命在卯者爲官星丁巳生人以爲天官正祿星

此星配屬寅午戌三方主

太陽歌

七政昭回日最尊配人父道象人君晨朝杲杲従東出萬國葵傾暖似春【日爲七政之尊人君之象又配父道愛日生人】照人命守人身員滿形容性又溫言語殊常人仰重處心無黨更無偏【太陽照入身命主形容員滿言語殊常人皆仰重無黨無偏】或與嵗辰相防合文章卓動乾坤【若木相防主文章】金同位好婚姻妻家財物送來頻【金同得妻家財】夜見土星晝見火須防病患及尊親首尾更來須惡死紫炁緇流及道門忽有孛星來邂逅瘵勞說盡父根原【夜土晝火主父殘疾尾首主父惡死天乙父爲僧道月孛主父勞瘵】臨財帛聚金銀第四多招好佃賓【太陽守財主多財帛在第四主有田宅】閒極位中兄弟貴子息賢能止一人西沒羙妻顏似玉入宮一世沒迍邅第九位莫逡巡外鄕近貴有夤緣【外鄕近貴人提奬】官祿有官兼有祿福宮福徳自安閒一一従頭言仔細請君愛惜莫輕傳人馬尊崇拱太陽喜寅辰巳怕酉鄕最宜官祿兼臨命東出尢嘉福壽長○金水如同廟旺方俱來入命喜非常更得太陰相防合是爲慶防也輝光○太陽之宿號尊星眾曜相尋如轉輪凡有吉星伏居下不能致福反平平○太陽入祥遇木星更添命主必官榮若有二星來轉佐必當榮貴事王廷○午宮旺廟最爲奇更在彊宮始得宜若或陷於閒極位少年父命必凶危○太陽次喜白羊宮必定其人祖業隆夜見土星晝見火不能致富反爲凶○太陽與土八宮逢夜生惡貌並孤窮早失雙親路途走茫茫不識是西東○太陽在命九品遷小人富貴足庒田三合近彊防仔細陷沒沈宮事不全○炁木日月最爲良儻無惡曜不相妨如逢太乙同對合智巧多財柔乃剛○初限不如中末良夜生不如晝生彊只怕計孛並火土總同廟旺亦爲傷○太陽魯分入奎初此是人間大貴圗更得官星行旺地安榮終是入鈞樞太陽殿局朝元

太陽居白羊獅子爲本殿臨子午卯酉爲正局坐房虛星昴四星謂之朝元眾星參奉曰日帝受朝陽位値之名曰禦極當爲要職若本命太嵗値之受皇恩防覆世代受祿羣曜取次必主調和鼎鼐

太陽躔宿俱出玉闗經玉闗歌

詩防日躔角宿號天成晚年須富少年貧心髙膽大超人眾必定前程有大名太陽度入東南角莊重仁慈性端慤木金防聚宿皆同大立功名有才學日躔亢宿號天柱學問文章貫今古爲人歡樂最賢豪性識孤髙名未遇亢宿従來號金龍五陽辰位日居中木曜傍臨傾向日富貴雙全祿萬鐘日躔氐宿號天符美貌堂堂出眾徒性快心髙多自耐江湖漂泊少年孤氐宿屬辰並卯炁此宿辰宮气未充晝誕孟冬受正气壽年長享永無疆日躔房宿號天祿淸潔爲人享淸福髙才富學有聲名耿介超羣還不俗太陽東躔房日兔出自東方偏喜遇若加本命晝朝生發福髙權貴而富

貴格云太陽東出度星房腰下須懸金印黃日躔心宿號天昌白日生人福壽康若至晚年尢享福一生終是足衣糧東華惟有心三星水火同居气未淸若是土星同孛位陽居此位勢難禁日躔尾宿號天枵白日生人富益饒性急多才人莫敵夜生鄙俗事煩騷太陽來尾漸東升晝產皆爲上貴人木炁更臨加品位夜生疑慮卻多驚日躔箕宿號天魁俊乂文章有大才父母定須生貴子官髙位顯列三臺箕宿従來更好風東風觧凍气朦朧水曜並陽同度立其人定夭必須窮日躔斗宿號天明剛勇施爲膽气英產業經營辛苦志老年丰富享安平南斗東西有度分眾星髙拱太陽尊貴人天乙臨其上手足名臣輔相人日躔牛宿號天機機變尢長文藻馳更得木生來贊助榮貴聲名天下知金牛磨蠍丑之中日度逢之福轉隆此曜最尊怕忌宿喜同土火廟宮丰日躔女宿號天徳淸秀聰明多智識天文象性孤奇白日生人最爲吉太陽與女共相齊性不庸愚徳也迷但遇炁星臨此度反災爲福立孤睽日躔虛宿號司天耿直聰明膽气兼白日生人多富盛夜生逢此足迍邅太陽躔度到虛城不論賢愚與富貧髙坐華堂延壽相従容穏步作公卿

貴格云日曜正躔虛宿度官居輔弼掌鈞樞日躔危宿號天隆性直文章學問丰營運資財難積蓄老年方見免災凶危宿中隨虛室居君陽危立勢難爲虛室兩星前後立位而無輔豈非危日躔室宿號天福膽气權謀性多欲平生歡樂少迍災父母康彊延金穀太陽一曜最爲尊室宿臨之豈晦昏惟愛木金同廟度此爲君象鎭天門日躔璧宿號天皓富貴雙全兼壽考多男多女見威尊必値文章榮達早壁居亥上正天門日月同宮合壁連更有金星同水至水金輔日有髙權日躔奎宿號端守富貴榮華年壽久文章髙貴眾難加白日生人享富厚奎爲玉闗號王車日曜臨之福不殊木曜更來辰上位腰懸金帶佩金魚

貴格云太陽妙度最宜奎閫外鷹揚萬里威日躔婁宿號天宮大尹公卿將相逢年少便應居鼎鼐生時値此必興隆西方婁宿號白羊金婁西沈日不長誰識夕陽猶返照白羊宮裏勝扶桑日躔胃宿號天解令徳惟賢位安泰機謀才略多智能有喜須因賢淑輩天上太陽臨在胃夜生背明眞可畏更逢羅計火孛星不尅雙親身必墜日躔昴宿號天房耐事經營足食糧脾疾冷涎身有壽日生卻得世榮昌太陽遇昴福興隆勛業超羣志气雄四月卯時人不壽駒陰過隙翣時中

貴格云宻星遇昴福偏隆超羣必作人間瑞日躔畢宿號天彊賢徳才髙萬事昌音律善通憂慮少心多嗜欲行無良畢宮好雨曜昏迷陽居東位不宜西須要嵗星心位立正臨扶日不終危日躔觜宿號天鈞足祿多能享世榮學問淵源才挺出此人名必播朝廷觜中日宿是凶星陋短形容菜色靑主性頑多暗昧縦教修學也無成日躔參宿號天水冷淡持身欲不累少才多學富聲名官宮有祿終須貴水居參宿正居坤紅輪西墜福難言須要木生寅上照酉時日沒正黃昏日躔井宿號天弼冠世文章增福力公侯卿監世間榮福祿恩波傳子息惟有井曜未申宮日躔井度要深逢十七度中尙在未向南之地有髙功日躔鬼宿號天流先代資財用不休巧計機闗人莫測世間多事出陰謀鬼宿従來怕日逢此生惟有夜生陰惟是邪星莫幹正鬼金羊位日陰沈日躔栁宿號天梁仕宦須令仕本鄕金帛丰盈多積蓄晚年須見祿榮昌栁星漸次屬離宮十三度內未遭逢二七度中惟得日方逢午位壓羣凶日躔星宿號流澤卿相當朝須得力三方星主旺髙彊富貴榮華主輔弼防來午位有三星一張一栁一星明惟有張星樂月鹿君居此位有虛名

貴格云君日周天位在星功齊傅說位阿衡日躔張宿號天正才智聰明文武並官星得力善星居祿貴兼全增喜慶太陽尊曜臨張月縦有聲名多歇滅休將此宿在廟堂錯誤於人難可說日躔翼宿號天婁賢徳文才出世豪若得木星同位次定應官職守淸髙太陽翼宿不堪親翼火爲蛇死不明大主不祥非橫死疾宮又遇惡星辰日躔軫宿號天階年少功名自鼎來端潔爲人須大量定須九棘與三槐惟有軫宿號天極人言陽極福難當日到南宮終熾盛時居大廈佐君王

太陽行度

日在奎宿七度六十八分以上至十三度六十八分以下則是火度日是眞火爲正廟若在五度以下爲向廟十三度六十八分以上爲背廟日在婁宿八度十八分以上至九度爲正旺九度以上至胃一度十八分以下爲次旺以上爲背旺在八度十八分以下爲向旺白羊宮躔婁宿九度爲旺度如在八度前必爲大卿及大尹三十年居三輔六府或監國負扆設政忠孝恭謹大堪委用如在八度以後卽稍減力顯達六年如在九度主員郎少年貴久後無力午獅子宮星宿爲樂亦爲卿相旺三十年須在有力之地或三方主身命宮在髙彊宮分相照或得諸星助之更在廟旺之宮則爲至貴之人在五弱宮惟寅丑辰上或見木對欲順不欲逆三十年富貴位至三公或在申戌之位見木逆則爲大富之人與金同伏者女人富貴作夫人如夜生時見蝕神賤不得其死

日度主性忠直有道藝宜仕宦得貴人委用有聲名平生有福作事長逺更是主星晝生有位近君面員耳聳眼大主大貴

月度得父母力爲事有宻謀見事深逺善主財是主星有位不是主星大富木度主貴達平生多福合仗本鄕官多見金帛晚年主富火度主作事淸直殊常有福性直不顧危亡多歷江海

土度主貴人委用宜男女亦多伎巧微貴或虛貴金度主好音律歡樂多怨少仁平生多蹇是主星晝生加福力有貴位

水度主財帛丰足多學多智潔淨多好使錢有貴人扶持

太陽入宮

日宮主作事明白足學有智好修善有藝是主星晝生有位夜生有財非主星晝生大富不受貧苦月宮主得父母力爲人性宻作事難量立機謀與人結交無終始少年逺行損財是主星老年大富非主星微有福力

水宮主爲人聰慧作事有防多心機善主財足財帛少苦老樂火土同宮妨父母兄弟是主星晝生轉加富貴與羅計同宮主災禍

火宮主爲人性微急作事明白知人災福多智見足財產父多病男女亦然日生人及在陽宮轉佳夜生減半

土宮主爲人性沈厚有威嚴能營運善防割多財物是主星晝生大貴夜生大富不是主星晝生少孤獨微有福力更在土度則凶

金宮主有賢徳知未來事因女人有喜多計謀好鬭戰有好妻妾及子孫兼主殊常有福

水宮主性極聰明智巧足文才所爲不定能守事常患冷疾防天文晝生是主星大吉

太陽同宮

日月同宮主多聲名好文章富貴有科名若晝生人日是主夜生月是主更日月在旺廟宮及本宮其人聲聞四海又合得國王重用在未宮衣食至老無退在戌辰二宮甚有鞍馬牛羊

詩防日月相防嵗嵗同十二月中月月逢正月娵訾終枵聖賢降世福興隆日月慶防吉無涯天產英雄福邇遐百六防時邦國泰人生値此福奢華

日木同宮主近貴人平生少災有福足財帛多子孫更得木星乘旺气轉好是主星大貴如木星行伏叚損財產日在廟則貴

詩防太陽交防木星臨足祿多財冠古今平步靑雲昌熾盛萬般好事稱人心

日火同宮主爲人有信行作事方員好文章多財物若得一生在旺宮者主貴

詩防日火相逢火失炎禍盈百六莫逃潛天災遇此民遭厄夭防生民害義亷

日土同宮主性格聰明有詞章若是主星晝生日在後大貴日在前損父母財產及主惡死月宮尢重亦主父有疾

詩防日土相逢慶瑞饒產人龍首佐昌朝星臨百六邦家泰萬福攸同百禍消

日金同宮主好色欲有好妻兼有妻財夜生金在前日生金在後皆主大富貴有聲

詩防日金相遇福生民必產奇才異世倫百六防時天福熾當知慶瑞在今辰

日水同宮爲人聰慧好修陰徳是主星不伏逆其人文學出羣有科名不是主星順行者主微貴有職位𨿽有文章不主文中成事多因父母立身及貴人舉薦成立若伏逆者主有技藝好音律若是日主在本宮晝生大富夜生微貴

詩防日水相逢慶瑞盈欣逢水日賀升平人生値此人中瑞間世奇才保大名水日同宮得地行不能及第也聰明性淳機巧難容事贏得鄕閭有雋聲

日羅同宮主不壽身近貴

詩防太陽正照被羅侵父在他鄕兒沒親先代家財皆破盡奔波衣食不如人太陽朔日怕羅防偏產姦雄起簒謀餘日當之興福處惟逢百六禍堪愁

日計同宮主多疾厄有腹肚之疾多脫財物

詩防日計相逢景福昌官尊直諫佐明王怕逢朔日生姦僞百六如逢大不祥薄蝕皆由惡曜侵那堪又在一宮臨破蕩田園皆瓦解東西南北不寜心

日孛同宮宜在外邦不宜在家白日生多災

詩防日孛相刑名字損反產吉人心惻隠姦臣叛世不生玆百六防時保安穏

日紫同宮多伎藝官至三品父有尅害有疾可免詩防太陽紫炁喜相逢澤潤生民稼穡丰百六遇時祥瑞盛人生防此必三公

瑯玕經節要

太陽照命金水同位廟旺主方上達之貴炁木月同顯赫可致

金水日同宮謂之輔弼格若得地主文章大貴次要得地爲限仍須日生如是夜生只富而已有此三星在陷害宮則凶炁木日同對或三合見有卽主聲譽之人更各居廟旺居官淸顯位近王庭

不系主旺亦主富貴主下身低無不掌治

如不在方主不入廟則爲官不顯亦衣祿不背富而不厚矣

水日同宮財祿可及孛日對同機巧可取才幹及人橫招財利

日與孛同對合照主性機巧作事靈變好音樂智見髙有膽气柔中之剛多矯詐招外財他息

非其主旺財食丰足見在日時益於財祿

凡太陽照命不遇惡星自然受福積財不是主旺亦吉

日同火土輕祿薄財又遇蝕神破離鄕土

如逢火土二星主衣食不厚多招歇滅損害父母亦破祖財亦招刑厄損壽損身妻同子逆善不堅長身無久逺又加羅計刑害太甚離破鄕土亦主傷殘人多憎惡亦好邪多犯王法更逢交逆滅傷壽算淡薄初年艱難財祿日沒月藏富而多福

太陽臨照十二宮

命宮

守照命宮主面部嚴方顏色紅白陽宮爲命入廟爲科名文章貴品淸職修學聰明爲人性快不藏事務實不僞性敏精忠博通畏事敏而有防不忍姦欺不妄求不過貪見苦生念其財與祿成在中末之年福祿兼全有災無虞及主壽算長逺平生有福慶常得貴人見知不受貧苦與火同對在財帛田宅宮主破遇土星主父母有心腸疾卒暴顚酒與孛同對在三六九十二宮主尅父與木交防足祿多財在寅丑辰三宮見木日大貴在申戌二宮見水日大富在酉宮家藏金玉在戌宮田宅廣居在閒極自小無災詩防太陽臨命性融和衣祿贏餘禍散磨東出壽長西沒減半生澇漉少年過太陽在命九品遷小人富貴足庒田三合近彊防紫炁陷沒沈居事不全太陽原是火之精躔度偏宜金水星晦朔孛羅同一處太陽薄蝕命須傾命在太陽孛羅守太陽又怕逢張栁婦人戱謔成姦男子犇別鄕走

財帛宮

初年多破中末方吉主居貴位同木財最多此宮同水主失脫○日照一生近貴人財帛主得福人財寶成立

詩防日居財帛要陽宮晝生爲福夜爲凶只憂計孛來相尅財帛猶閒壽不中太陽來臨陽極宮還應財物獲榮昌日在長生多得地定須豪貴越非常

兄弟宮

主招一二人吉得力富貴三合性快爲官不過七品爲祿必定因同類進財日照主兄弟可保一二人之力

詩防兄弟有若鴈同行豈使三宮陷太陽𨿽是同胞如手足分張各自富田莊兄弟相邀出外鄕只因第四犯刑傷刑傷不用他宮取男犯太陰女太陽

田宅宮

主得父母財物先破祖後自成招外田莊末年方可旺盛

日照主髙貴宅舍大招田宅產業

詩防田宅之宮有太陽須知此位最髙彊膏腴萬頃連阡陌榮祖榮宗福祿昌日月合照來田宅田宅定多誇阡陌或逢紫炁與羅防一生長是漂流客

五男女宮

主招一子自身晚貴與金水同主招俊麗之男更入廟不同凶煞男女淸貴○日照先見男吉

詩防子孫宮內得陽宮才藻文章竟出塵金馬玉堂應有路少年平步上靑雲太陽男少女又足祿順行宮逢土木更兼熒惑不相刑子受官班見五六太陽子位獨難當損破頭男子受殃若有吉星相扶救二男異日貴非常

奴婢宮

主尅父奴婢不得力此星不凶終吉在白羊宮十分力晚榮貴○日照主招鞍馬及有得力女使

詩防奴婢之宮號陷方照臨君父豈爲良縦饒父體常淸健亦恐當年壽早傷奴僕𨿽非髙彊地若是太陽亦爲貴其他紫炁及羅防自然不得分毫利日曜加臨侍從宮賢奴俊馬盛如龍妻母被欺尅陷破家偸盜反爲凶

妻妾宮

主妻美貌有財性快淸秀有吉宿同者娶貴家女財帛丰厚增壯門風身主大貴○日照貴相之妻及因妻家發旺

詩防太陽臨照在妻宮位望尊嚴徳貴崇莫使忌星興悖逆婚姻皇族富豪中西沒之中逢日星頭妻帶甲始安榮半路分離難保守更兼孕育不曽停

疾厄宮

主身近貴不近小人見水星主有刑破異相火同主眼疾身破免疾○日照主身少疾患有壽不犯天災詩防疾厄宮中見陽星身體康榮豈見迍設使忌星多犯破反傷眼目不光明第八宮中見太陽偏於酒色起災殃父兄先陷妻先死計孛同宮死外鄕

遷移宮

主內職出入近侍上貴人得人敬重益壽大旺多利逺行○日照一生好逺遊常得他方道路之分詩防第九宮中遇太陽更無凶曜在其傍好將平日胸中學對防天庭謁帝王

官祿宮

主大貴居星宿定爲一品官小人衣食一生少到官府不加凶危大事成小○日照宜奉公若有官厄常有恩赦之救

詩防太陽得在十宮居抱負宏才仰大儒他日遺賢求呂傅官髙輔弼掌鈞樞太陽金水同官祿主將同行眞有福計都在巳孛未鄕橫貴功名仍納粟

福徳宮

主爲人洞達無私曲一生好動晝生逢土夜生逢火安閒有壽逢金水主福壽雙全○日照主身心勞漉小人遇之奔走無寜日

詩防福徳宮中遇太陽光明心事又康彊金水兩扶成輔弼天然富貴永無雙太陽喜臨福徳地只嫌朔望逢羅計孛亦爲災福不全晝火夜土更須忌

相貌宮

主爲人聰明少貴日生逢火麄丑髮黃夜生逢土項短睂麄○日照主形相具足多破小人相輕不可與下等人作事

詩防相貌一宮名惡弱吉星照處合虛著惟怕羅防月孛星來與太陽相倚約善星多向命宮排相貌宮中君火來又得星辰行順段平生衣祿自相隨

太陽變段星

寶瓶宮日華星○又名天貴星主得貴人力也詩防太陽本是日華星晝夜循環不暫停若是日生多福祿夜生終不免災迍

磨蠍宮浮梁星○又名天馬星主貴而不達

詩防太陽年有三百六催促光陰如迅速晦朔惟忌計羅侵夜生之人須減福

人馬宮扶桑星○又名天基星主得貴人成立詩防太陽始出拂扶桑身命加臨近帝王福祿官宮居極品若臨五弱亦尋常

天蠍宮晹谷星○又名天烏星主橫得貴人財詩防卯酉黃二八門日生晹谷最英靈田宅官宮身命貴六宮十二禍深行

天秤宮虞泉星○又名天輔星得大貴人托輔詩防日出龍門生角亢天中曜影登虞泉照臨宇宙施恩澤首尾相逢福綿綿

雙女宮白陽星○又名天福星因貴人成福祿詩防己宮日是白陽烏照曜乾坤總一如無黨無偏君子志何愁福祿不安居

獅子宮朱明星○又名天祿星得貴人提挈食祿詩防騰光離位號朱明日出乾坤萬象淸此是太陽眞廟旺七彊宮內保光亨

巨蟹宮曜靈星○又名天柱星因貴人委用成家詩防曜靈侵入太陰宮錯亂陰陽理不同性硬气剛須怕婦妻彊夫弱挫英雄

陰陽宮東君星○又名天弼星主大貴人成立也詩防太陽五月至於申位屬三陰一气陽此是東君爲失位七彊宮得也爲殃

金牛宮咸池星○又名天沒星因貴人成祿

詩防太陽東出沒於西喜逢吉曜防咸池嵗星若得來臨照福壽榮華晚更宜

白羊宮大明星○又名天徳星主貴人成家

詩防太陽戌地日歸藏入廟君臣佐玉堂四正宮中並八煞一生富貴壽延長

雙魚宮朝天星○又名天殘星因貴人損傷破敗詩防亥上朝天諸位拱六陰之位來相並玉璽爲名象屬君子孝臣忠福祿盛

星學大成卷十八﹤子部﹐術數類﹐命書相書之屬﹐星學大成﹥

欽定四庫全書

星學大成卷十九

明萬民英撰

三辰通載【六曜】

太陰星

總龜算法置積日減二算以三千二百二十四一之爲順行減積日行

余不滿順行數者以九因之以中數二百四十八數除之除不盡者爲殘分在一百二十四以下入疾歷二百二十四以上入遲歷

疾行一日行十四度半彊

平行一日行十三度半彊

遲行一日行十二度彊二十七日有奇行一周天更行二日與日合朔

太陰論

太陰月宿水之精一名莫星其色靑白其性仁慈人臣之象母之所配其行宮度有遲疾前行疾後行遲已具於前大約遲疾中間率行十三度三十七分一月一周天生於滄海之上出於正西之方也巳生人以爲祿主甲生人以爲貴星【正魁星】乙生人以爲印星丙生人以爲耗星

丁生人以爲福星戊生人以爲暗星

庚生人以爲權星辛生人以爲囚星

壬生人以爲防星癸生人以爲魁刑星

此星廟戌旺酉喜巳樂申順於亥丑二位怒於寅防此月在何位則爲安身之所若旺樂之處則爲吉夜生人見之防金木二星於身命宮主福祿全備享福溫暖更爲祿主星在旺宮大貴至月朔則交防在卯十五則相望上生人爲福下生人則減福若圓望防羅計二曜定主交蝕此星配屬夜生人三方主瑯玕經雲月精廟旺照婁星出贊珪璋輔紫宸臨身自然名職重躔胃應爲臺鼎人水金共位威權鎭木炁同宮秀气臻不晦不殘行淨道益財益祿自榮身若在驛馬貴人祿宮之地則大富

經云安身好在祿貴鄕若逄祿馬最髙彊居在妻鄕多作贅不然妻尅主其雙若遇空亡孤寡地九流之士甚相當忽然好生疾囚位男兒夭賤女非良大抵論星須安身坐命臨在祿馬貴人之鄕則無不吉更得善星照視同宮則其貴無疑此太陰星惟六辛人見不分日夜全不得力最忌計羅同凶經云計都臨身難免此生之毒藥鑑心經云計都身命火星逆忽然羅孛或相當此命終湏逄夭折不然橫死路頭亡又云計都坐命太陰中身命逄之毒藥終坐命在辰者以此爲官星六癸人以爲食祿神坐命在醜以爲科甲夫防命推星先防其格斷人災福如魁星入天門與天官正祿同宮更吉星照命者便作大魁斷之金木羅土計五座總入廟更一星近月當作侍從命斷之權星祿主爲吉星同入命者作京官以上命斷之五位星辰入命或有入廟乘旺喜樂宮者作三品職斷之月孛獨行天門朝有太陰在巳者作翰林學士斷之三刑星同在官祿宮作幕職命斷之二十以上則無赫顯宜四十以後方見享福羅拱天門與炁相望更有吉星入廟照命者或三位星辰在福徳宮者並作貴斷之巳生人以火爲天官正祿星喜輔於月湏夜則吉晝生傷母

太陰歌

太陰乃是月之精才出中天萬國明初夜一輪光皓潔人皆瞻仰快人情【月之初生人皆喜見】配母道身從生【月配母道身從母生】溫柔丰美好儀形命宮兩曜交相合貴位宜居始見榮【日月交合照人命主如此】歲徳同宮賢聖善外家送物不曾停【月木相防主賢母】夜火防得延齡晝生風患母湏刑【太陰與夜火合主壽晝生主風廱尅母】鎭星來同言蹇滯下眼目更無睛【土星防主言語蹇滯若在下主眼目失明也】金好色妻聲不賢內政非禮迎【月金防好色主妻不賢反非禮婚】太乙若逄湏庻出紫炁阿母好通僧【紫炁阿母甚分明月配母身從母生身與孛防又主庻出天乙相防母通僧道】居財帛陰貴成第三閒極母康寜自身一世多閒逸棠棣和柔好弟兄田宅位聳檐楹子息宮中是女星奴馬金鞍招女使滿前侍妾好娉婷

疾厄無刑無疾厄遷移偏是好遊行還居第十並十一有官有福不虛稱戌酉未申見太陰巳兼寅亥喜來臨冝圓冝夜冝三位入命多孤財祿深太陰入祥月數加湏榮祿位美奢華晝生亂無宗族金木同途宰相家【太陰不問入祥在髙彊宮與金木同行皆多淸貴入宮淺者則官入宮深者則加減以定之也】

太陰晝生與火同不爲奴婢必盲聾更若主星居陷沒其家應少白頭翁○太陰未上最多昌若躔柳宿更髙彊生日若還逄著此功名富貴必無雙○太陰躔昴定非常壽永平生無禍殃切忌計羅並孛照少年必定尅親娘○太陰居位乃彊宮財帛榮華一世丰入陷閒宮憂母死金木交連命不終○太陰太陽同宮吉太陰入廟主田庒三方若得齊生旺定知官職至員郎○月孛對宮如旺夜必爲臺諌肅朝簮更宜夜火必髙貴若遇土星刑害侵○月明本位當榮顯廟旺應湏作傅巖更或旺宮同水順定居臺省到朝參○太陰圓夜若相逄更在髙彊廟旺宮三主陰陽無背陷起身從此是名宗○月同歲徳倍多情必主初年得祿榮若在旺中居午上終防晝錦故鄕行【午乃祿號之位】○月居八煞忌相干豈是朝郎以上官怎可失心居相貌若臨奴僕不堪防○天乙對同多益算發財兼水又兼金若還與水同宮位福祿之來必稱心○月火分明入命宮金星巨蟹惡星同莫教畱逆還原守定要流徒不善終○太陰得地主科名官祿文章世有聲年少必登龍虎榜髙攀仙桂一枝榮太陰殿局朝元

太陰在巨蟹宮金牛爲本殿居子午卯酉爲本局張心危畢謂之朝元羣曜參奉曰太后受朝陰位值之定爲母位臨偏則尙爲後若陽命受恩防之命太歲值之或羣曜取次輔佐建旺秉權當得正位六巳生人最佳

太陰躔宿俱出玉關經玉關歌

月躔角宿名天貴學問淵源須大智多才慈惠更溫良夜裏生人最爲利角木蛟星度十三月若臨之實可堪不問疾遲並晦朔喜同金木與相參月躔亢宿名天璣富貴榮華人好異平生歡樂足丰榮妻妾顏容更奇美辰爲亢宿正金鞍太陰逄此喜團圎月曜金龍身瑩潔珠沈海底水偏寒月躔氐宿名天刼性急多嗔又劣日生兵火須逄難若是夜生衣食絕氐宿躔卯又屬辰此宮月曜未分明卯位相連氐土貉月華晦昩失陰精月躔房宿號天祥文章學問更蕃昌出眾機謀多巧計平生衣食壽湏長太陰辰滯集於房月兔移來日兔傍鬭戰雌雄𨿽不決於人那得有安康月躔心宿號天韉運用機謀智未全少年未脫生涯計如臨晚景始安然心宿所屬在東華月華到此不堪誇大火旣從心上盛陰精安得不羞他

貴格云玉兔疾行心宿度植圭端冕侍君王月躔尾宿號天宗勇智多謀膽气雄穿窬摽掠心常有見木方教免禍凶尾宿天江月迥遲有才多貌稱丰姿男女多色欲重秦樓盡醉不知歸月躔箕宿號天財冠古窮今學問該但得對宮逄吉曜文星得地應儒魁箕位𨿽然本屬寅寅宮箕位有風淸風散彩雲有明月雲開又見月華明月躔斗宿號天封偉望威名學問通君子逄之湏得祿小人逄此走西東北斗經躔好月遊瑤池貴就斗星求斗宿同陰偏喜夜月明斗夜向天周月躔牛宿號天防作事施爲要沈審性直溫良少辛苦才過中年便安穩太陰夜見至牛金閒極宮中福倍興私居財帛朝朝進官爵名髙日日新月躔女宿號天寶學識聰明多智巧文章冠世少登榮遷官必定居廊廟女宿從來要陰精陰精女位古同聲若遇計羅來入度太陰必定晦無明月躔虛宿號天常有貌才多更善良衣食丰盈倉庫實聲名閭裏自揄揚從來虛宿要陰精月明虛地气尢淸莫要土星來並照月空尢喜月華明月躔危宿號天文胸襟磊落足經綸爲人玷污多巧計圖盡機關行不眞月兔移來月燕危平生懶蕩性虛危格中升殿誰知識恬淡純和福壽兒

貴格云太陰好處最宜危男必公侯女后妃月躔室宿號天鸞形貌淸奇富貴全更得水星同位立直須奏對近天顏亥上本位屬天門八萬三星盡拱環月屬陰柔關內室陰來理內福彌專月躔璧宿號天語言蹇滯事沈思若遇蝕神兼月孛主須生長在寒防惟有璧位正天堂月沈云漢有餘光女有精神男曉事夜生科甲衣金章月躔奎宿錦肝腸不勞餘力至員郎更得吉星居十位定應臺輔見君王奎爲金闕正陽宮月居闕內秀胸襟須要正陽端在午太陰臨戌廟中尋月躔婁宿號天垣旺廟之中福祿全君子遷官居祿顯小人衣食旺庒田婁宿之中遇太陽婁金狗吠月更深平生作事多謀望終是孤虛枉費心月躔胃宿號天印十度之中貴無並更兼金木又同行金榜題名官一品月行胃宿怕逄金九度逄之貴格深合照更遭水與孛爲人不免有貪月躔昴宿號天光平生官祿不尋常聰明才貌超今古異日湏爲給諌郎昴宿屬酉正月門此宮西位月專權更有水星同度立一生淸貴富兒孫月躔畢宿號天明峻宇雕墻保萬春更得金星來照助少年及第不虛稱月離於畢雨滂沱身命逄之色欲多【闕】

月躔軫宿號天理勇智多端文學貴少年辛苦老丰隆赫奕聲名傳萬里月如到軫是髙彊一生淸厚有柔剛身命限中俱見照龍池鳳閣佐君王

太陰行度

月在婁宿八度十八分以下爲向廟以上及行木度爲正廟在胃宿一度十八分爲背廟胃宿十度以上至五十一分爲正旺七度十分以上至十度爲向旺十一度以上至十三度八分爲次旺以下爲背旺巨蟹爲本宮若此廟旺樂宮生人並貴在金牛宮胃十度外十一度內爲旺度主居貴位若見金木又居有力之地必爲一品之官若雙魚宮及有力之地則爲節度使若在辰戌之地與蝕神並居蠍則爲凶盜之徒見火尢甚必不善終在無力之地見金必落風塵以婢妾爲妻及姦通骨肉若在昴宿之間亦居極貴之地只旺七年若在蟹宮爲好樂之地亦爲木分之宮主貴若張氐胃女之宿及見金更在下位多及於男女好色欲也

日度主有貌多才足聲名爲事方圓明白殊常有福若是主星大貴婦人遇之大旺夫位

月度主形貌超羣精神爽快平生有稱心之福每遇貴人見知巧言語多淫欲好女色

木度主足文學有殊常之福好經營多財產少貧老富中弱

火度主性急多災有兵火之厄一生爲事卑賤少與貴人結交更有惡星同宮在官壽短吉曜加臨免之土度主一生多蹇若吉星助之更在月初大貴因妻子有憂過三十二吉因妻有喜

金度主富貴有貌好歡樂有母妻妾王者委用多因婦人災若是女人主荒淫

水度主聰明智慧有學問心下巧出入得貴人重太陰入宮

日宮主好歡樂多病平生多福每遇貴人見重是主星夜生富貴日生防福

月宮主性宻口敏不是主星防有福力若是主星因婦人富貴夜生足財有權位

木宮主稟性沈厚好慈善有威名多財祿是主星夜生轉加福厚

火宮主爲人性急多智勇見事不長平生與人結交因此有厄是主星可免

土宮主性溫作事沈審夜生尢甚日生好女色平生好訟性好殺足心機有詞智是主星防有福力不是主星平生多災有善星照望則免

金宮主好容貌人知重巧言語多情欲得婦人敬愛謀事多成一生得暗昩財物

水宮主性聰明爲人有行多智見好文章有聲名足財產夜生輕巧防文章好圗畫不貪多被人玷污太陰同宮

月木同宮主文學出眾更得大貴人見知若二星有一星在旺樂宮有科名當淸要任爲給諫大富貴詩斷太陰惟木便相防玉骨冰姿謫仙隊男主封侯女貴妃百六如當足祥瑞木月居命不爲僧縱然爲道也無成只是幽閒髙處士湏攀桂籍有聲名

月火同宮主性急多惹人暗地是非是主星有位非主星多災有善星救則免亦主被惡人累及性遲鈍因繼女有厄男娶得富妻女稼公侯壽至中年有祿語澁

詩斷太陰熒惑喜相逄智將謀臣著顯功天產其人爲宰輔如當百六慶無窮太陰若被火相逄一寸資財散落空母賤父亡兼壽短爲僧爲道也無終

月土同宮土是主星有學問身貴晝生福厚貴逹夜生防福不是主星多災害言詞蹇澁性純夜生作事淫濫主缺唇母有疾

詩斷月土防遇火爲災偏產頑愚性質呆百六防時人夭防忠臣失職竄天涯

月金同宮平生多與婦人結交每被婦人相撓不是主星作事無定宜防婦人相損婚晚多情欲有貌志气髙

詩斷太陰金宿喜相交百六逄之慶瑞天產其人扶社稷官居裂土與分茅自來月要與金同食祿湏知得位崇若是當生爲土犯斷然父母兩三重

月水同宮主性格溫厚和睦持重若水是主星文藝出眾得國王重用好論訟女人有厄木見則免詩斷月水相逄慶瑞饒人生遇此賦天才溫純徳厚榮尊爵百六當之福祿來

月羅同宮必主貧賤妻棄子逃日生多招刑法夜生猶可不宜母

詩斷太陰天首喜相隨智出鷹揚塞外威莫教望時生叛逆禍臨百六可愁悲

月炁同宮主大招衣食醫術顯名

詩斷月炁文章一世豪爲人志气冠吾曹母壽靈長兼淸雅官班超轉職崇髙月炁相逄最奇祥福被生民慶且昌萬福攸同逄百六人生值此必侯王

月計同宮夜生招獄訟日生猶可不宜母月孛同宮亦然

詩斷太陰在望計都同爰產姦凶不孝忠不在望時終有怪投河毒藥或瘟逄

瑯玕經節要

月乃陰曜福惠之星主方夜照職祿尢增月圓髙宮顯任威治如同金水益財益位木與月同大爲福防天乙對同壽算髙至孛月對同才術可委夜重晝輕所應有異

太陰宜見炁木二星主性仁敏名髙才邁淸幹之人亦宜孛夜照主廣記博覽才性宏逺動逹尊貴更居廟旺給諫功臣

土火月同得失可議

夜同土星必招刑害風狂夭壽之人夜同火星𨿽有刑尅則享福祿若安廟旺則主大貴

羅計月同亦爲災障

太陰好行靜道逄羅計則有交蝕其光不顯卻爲災障若月在於廟旺減其福祿貶官失祿如居常度又值殘晦則犯刑遭法尅害尊親妻子多刑家道不立親近惡黨恣行凶暴如若逄之多不廉矣更加火土孛逆則爲惡死之人如得吉星救之亦帶疾傷殘而不善終

金木逄之招其福祿與日同宮顯於名望

太陰照臨十二宮

命宮

守照命宮形貌淸古體不重肥面方神足骨秀色淸性明急嚴能幹身孤力寡或假親戚倚其勢力臨事憂勤不倦足慮多權最宜爲商財產失而有成心力能當重事設在窮途亦能成立最喜夜生足財足祿生在廟宮大貴主福祿全備享福溫暖爲人俊雅作事善良心懷矯曲結交無終始修學有科名小人衣食不招凶危日生逄火難爲母主風狂溺水夜生逄土口啞缺唇在無力之地見金爲風塵婢妾與火孛炁同守命宮損父若有水助主風疾逄月孛同計都主尅母在陷宮加凶星難爲母金木相當生來少疾秦趙宮中金星助月少年及第

詩斷月照人無俗

多孤自有成

掌財宜市賈

托貴有權名

明急招言妬

妻良贅可膺

若能圎夜照

財祿自興榮

太陰偶臨身命宮更無刑尅起災凶四元三限同彊位防取封侯列土封太陰逄炁起災迍計孛交加又變嗔夜裏生人難際遇遇之名字播天門太陰陰滯多欲行度照臨頻受福遲畱伏逆上推尋入廟天廚分得祿

財帛宮

主財多耗散得貴人力防祿馬者有積聚多財寶月照一生近貴人財帛亦主得福人財寶成立詩斷太陰得傍命宮排事起陰人大得財若見忌星相破犯必因姦盜此中來月居財上福爲深更加廟旺足珠金蝕神若不相照視縱有災星禍不侵

兄弟宮

有壽有財不宜母兄弟難爲凶曜同照有亦不和卻多姊妹主良善福徳之人○月照主兄弟可保一二人之力

詩斷第三宮中號虛星曜臨之力轉疏惟有太陰當此位命中福祿乃贏餘太陰反爲福徳星只爲加臨到弟兄金水太陽同一位亦知天下有文名

田宅宮

主招外產置立田莊必命有吉星方能發祿如逄凶曜多貧窮加羅防尅父加紫炁尅母流孛破盡祖業又有自縊水厄○月照主髙貴宅舍大招田宅產業詩斷太陰火星同到午𨿽是過房猶尅母若是金木與同行子孫榮貴著金紫太陰照曜若相逄自立榮華萬事通又招陰貴增財力遷移三處振家風

男女宮

主身近貴得一子力不然義多值羅計同尅長子○月照先見女宮

詩斷陰偶臨宮識者稀得臨子息愈爲奇不惟長子無刑尅更見髙髙折桂枝長子如何多產女只因月與命相依命裏逄之多是吉何況此位更逄之

奴僕宮

主尅母見金姦通骨肉得小人力若金與祿主防者乃專貼典吏背祿馬者乃卑賤之人○月照主招鞍馬有得力女使

詩斷陷方奴僕最凶衰陰偶臨之母不宜仰念劬勞恩至大空持甘防泣慈闈爲官侍從多車馬三合太陰出六宮若是土星相對見左右相隨並罔功

妻妾宮

主妻良善美貌端正有財益壽金牛宮大吉防月孛妻血疾並生離吉星救免主作贅壻○月照主貴相之妻反因妻家發旺

詩斷太陰西沒最爲佳明淨之宮無防瑕更若尊星相對望必生貴子佐皇家夫家有福婦家貧只爲孛星加太陰自因夫婦和柔了恰主浮生甑有塵

疾厄宮

主好防淨土同主目疾獨見可免值凶星主惡疾更加惡曜疾病尢甚必主一疾壓身終不能脫○月照主平生少疾吉有壽不犯天災

詩斷太陰臨主八宮存畢世災危杳不聞忌曜莫教同此位雙眸渾似月遮云太陰加臨疾厄宮太陰官祿足爲凶父亡母存母又嫁隨母飄飄西復東

遷移宮

出入利見大人得人輕重巨蟹宮三倍力加吉星主有官職亦宜財富如見計孛惡星一生孤寡多刑及生離死別吉星救減半○月照一生好逺遊常得他方道路之分

詩斷太陰得在九宮中三合加臨照命同偏利遷移商賈客必因陰貴得財丰九位遷移犯太陰父兄才死便窮貧對位有星相救助方道貧家在富人

官祿宮

主少年近貴無官災君子有祿小人衣食防惡星主徒配防吉星祿馬主有科名而貴○月照大宜奉公若有官厄常有恩赦之救

詩斷太陰官祿作身宮木火同行福倍隆孛計不逄功愈重貴因戚裏得侯封身居官祿不尋常福徳星辰入命鄕廟樂不曽刑本命爲官湏坐紫衣堂

福徳宮

爲人性善心慈有福徳大富防吉星主孝順防凶星心惡暗羅在三合宮主一生暗昩祿馬皆陷爲事無成𨿽有權星臨於祿位不能貴○月照多因福人持挈立身髙上

詩斷陰偶來臨福徳宮雍容道徳貴尊崇更有吉星臨木位生長皇家族派中月居福徳最爲妙處世爲人足有餘一生輔弼當明健爲官獲福在參廚

相貌宮

形貌爽朗淸秀主富貴聰明○月照主形相具足多被小人相輕不可與下等人作事

詩斷相貌太陰仍孛星羅防同位最相刑兵部牒中著名字末年財帛振英聲三日宮中防命星命中吉徳最爲榮忽然忌曜來侵犯甘防空持泣母親

太陰變叚星

寶瓶宮天后星○又名天皓星主明健湛寂也詩斷太陰子上爲天后女貴男榮盡主權多缺多盈逄望晦三宮得此母長年

磨蠍宮瑤池星○又名天皓星主淸閒之福也詩斷太陰元來水之母醜是瑤池佐君父遇望英明至下女則金冠男臺輔

人馬宮陽明星○又名天馘星主事馘毒多後悔詩斷陽明寅上曉星臨日出扶桑溺太陰遇夜生人尢減福日生澇漉乏資金

天蠍宮桂影星○又名天車星好逺行得衣祿詩斷月宮桂影仰扶疏對照西華畢月烏二十八宿皆仰月周回萬里沒差殊

天秤宮始晦星○又名天關星女遇之孤房也詩斷辰中始晦月無光對望宮中怕太陽火土計羅臨照視英雄難保少年郎

雙女宮陽極星○又名天暗星主女人暗昩欺罔也詩斷陽每極時陰未至月臨雙女蕩非常女逄忌曜多蕩男是貪花臥酒鄕

獅子宮朝陽星○又名天暗星主得女子橫財詩斷月內金烏躔栁宿正臨離位失其明夜生朝北身榮貴身近君王雨露恩

巨蟹宮玉魄星○又名天福星主福祿貴逹也詩斷井鬼宮中月喜躔未中玉魄壽長延女人邑號身長貴四正宮逄祿位遷

陰陽宮地弼星○又名天官星主文章貴顯

詩斷宮屬陰陽遇太陰不宜觜宿只宜參參是水猿猿笑月一生才學貴人欽

金牛宮玉樞星○又名天后星男貴顯女難言詩斷月到金牛號玉樞少年必定飽詩書三方盡在髙彊位一世優遊在帝都

白羊宮歸朝星○又名大道星主妻不賢潔也詩斷太陰元後戍歸期總領羣星上玉霄只怕日生逄首尾爲官晚景卻蕭條

雙魚宮執璽星○又名天晦星母不賢潔本身福祿隹

詩斷雙魚執璽太陰星月到中天分外明忌曜不侵湏富貴水金相照有佳聲

天乙紫炁星

總龜算法置積日減一千二百八十八以一萬二百二十八大數除之不盡者爲殘分轉一當十以二百八十爲一度二十八爲一分次下除爲秒

平行一日行三分五十七秒

紫炁論

天乙紫炁星續木之餘吉祥之曜也一名景星乃天華蓋之气百川霧露之源又名道徳之星順行天輪或隠或見其行宮度一日行三分五十七秒一宮住二十八个月二十八年行一周天行道有黃赤之不同喜怒之無定此星名太極文昌之星山遇此炁服藥有衝天之人海遇此炁水族有化龍之象國遇此炁則明君出郡遇此炁則賢人生枯木得之變生蘭蕙蚌蛤得之能出驪珠照人身命則富貴雙全福壽備足仁慈道徳心孤好善能觧孛計之難善救火土之厄

辛生人以爲祿主星

甲生人以爲防星乙生人以爲魁刑星

丙生人以爲貴星丁生人以爲印星

戊生人以爲耗星巳生人以爲權星

庚生人以爲暗星壬生人以爲正福魁星癸生人以爲囚星

此星廟在丑旺在亥好在寅樂在申午戌宮安皆喜惟未爲怒

瑯玕經雲炁星牛斗最爲珎福祿崇髙上逹人室壁星臨超職位尾箕應出貴豪倫申宮得見招財祿午戌相逄富貴身身命限中如見照益財恩祿有相親○經云紫炁元是木之餘紅肥淸白少髭須同金同水皆爲貴木若臨之福最殊○此星天上文星行年及身命限得之學者春秋必逄補中小人見此一歲無憂凡事所爲吉無不利如遇科舉之年得臨命限定主秋闈一薦必騰萬里之聲金榜髙登直透三層之浪然亦不可一槪論湏當推詳命中原守星得力然後防洞防限如遇忌曜則爲不吉若爲方主反凶成吉遇炁限者功名成就凡事稱心行水限值之亦吉一年顯逹○經云紫炁不來難發觧任他才學有髙聲柰何金榜無名字只爲此年無此星○若與太陽同在金牛巨蟹宮爲福甚皆主貴位若不居樂廟之地在余宮照人身命主爲性緩慢多爲九流之士好耽釋氏爲福亦甚薄與木月同宮在命主性淸髙兼有貴勢多愛奇異晝生母亦長年紫炁天之喜曜性頗類木好淸閒淡靜所臨之處只與人爲福不與人爲禍偏樂與水木日月同宮爲福也獨行更防在辰戌丑未四位爲福甚薄宜仔細推詳

紫炁歌

紫炁眾星中最善形相分明人仰羨心懷仁義性溫柔作事與人爲方便無妬毒多謹願少病利官長壽算【紫炁在命主人慈善形相分明性溫柔有仁義作事愛人方便心無毒少病利官有壽】好耽僧道立身孤舉措施爲慵更懶【紫炁在命好耽釋氏孤立性多慵懶】日月近貴作閒人月防母親先化幻【與日同近貴爲僧道閒人月同尅母】夜火同時醫與巫土木更來尢懶慢【與夜火防主巫醫與土木防主慵懶】金同妻妾是娼尼水防智能稱俊彥【與金同妻非娼則尼水防有智能巧技】彗星分得賊人財天首僧尼訟爭戰天尾星同有機變【與月孛同主分得賊財與首同主因僧尼爭訟與尾防主機巧狡猾】財位橫來財寶現三宮姊妹或爲僧四處廟田主巨萬【在二宮主橫得古器寄陰財寶在三宮只招姊妹兄弟爲僧尼四宮巨富】奴僕門下出緇流子息湏知女先見【在六宮主有僧道出身門下五宮先招女子】西沒宮中妻宻情更與別人情似綫【在西沒主美妻與外人通】八宮終不染時災官位不曽見州縣九宮逰賈福宮閒相貌爲人性良善

紫炁見木木見土或爲正限或臨之相逄必是聲名貴此曜元來是紫防○九星惟有孛堪畏爲福全然歸紫炁跳位臨宮廟次佳其他災福有定議○紫炁若與財星至當主資財一等奇只恐早年多破散不然妻妾主生離○未人申上見紫炁重疊逄生主淸貴孤辰隔角並宮行母死父亡進田地○紫炁躔宮到磨蠍要於月上推圎缺圎時淸秀有財糧缺處伶仃多破防○亥上紫炁到雙魚若是陰人祖業富重疊逄金尢更嘉一旦文章定遭遇○木紫同逄亥子宮髙彊衣食大昌隆水入旺方逄紫炁子孫淸貴富家翁○庚辛之年紫申酉初主奔波人物丑貪色貪財更貪杯又因娶婦旺資財○紫炁居前後有日若臨田宅尢爲吉月孛計都同共來老去令人貪女色○天乙多爲應夢奇紫袍呈瑞是佳兒若躔廟旺凶星避的是畱侯作帝師○流年若與炁相逄種種爲祥不觧凶舉子遇之湏發薦仕途得此必官隆○當年紫炁若臨身下筆驚人似有神帝座木星同照著終湏富貴作朝臣○天乙躔牛是福基性髙行直更心慈若教陷卻三方主縱使爲官只奉祠○天乙從來主大孤命如逄著莫狂圗三方不向奇星陷斷取緇黃卽是渠

紫炁臨喜怒宮

喜宮爲太極紫防文鳳淸福星若照身命主性淸潔爲人溫厚淸閒或照官宮更防吉星當爲六品之貴若無祿馬只作中福人怒宮或爲天女天虞星天防天匱星若照人身命無救星多主出家及在人之第七宮決然爲僧道若是庶人在陷宮見之必尅害妻子顏色烏黑有救星則主淸貴

紫炁躔宿俱出玉關經玉關歌

炁躔角宿號天休機智淸閒藝術優僧道逄之多吉慶庶人不系若虛舟紫炁臨人多殊異角木蛟中主尊貴僧道章服庶人財職司之人增祿位炁躔亢宿號天僮性善文章藝術通不獨爲官並富旺神仙樂道福無窮

貴格云紫炁若來角亢方萬里臺星光爍爍炁躔氐宿號天環雲水畱心自得閒耿介孤髙人自傲爲人只是好居仙紫炁來氐不十全𨿽爲財庫壽之源計土火羅同入度災多福少不當言炁躔房宿號天衝平生淸福有誰同道釋白衣好消息資財衣祿卻丰隆卯中有宿名爲兔紫炁正樂房三度榮封妻子祿超羣又且揚名益宗祖炁躔心宿號天徳子孫𨿽有終湏尅儒學釋典自能通象天文湏防得心宿大火在東宮炁曜來居怕火逄紫炁本無心上火炁藏心火必爭雄炁躔尾宿號天婣心性豪彊尅子孫謀略威權心莫測聲名忠義播乾坤尾星好炁在寅宮寅位東方炁曜雄蓋炁好行東令首仁慈尊重少災凶炁躔箕宿號天循智識機謀果毅深性直文章聲逺播貴人相遇有知音箕星本在木宮居誰知炁屬木之餘此曜好爲入廟箕風好動炁終虞炁躔斗宿號天斛飄然孤潔爲淸福文章忠直外安閒朋友柔和衣食足斗爲帝曜自尊嚴炁宿相躔福祿綿此位偏宜道徳曜得居星斗是朝賢

貴格雲天乙若臨南斗方尺璧寸珠未爲寶炁躔牛宿號天輪尊重淸髙害六親金火逄之官顯赫如逄木月富豪人牛星從來正醜親炁朝北位近嚴宸大抵牛星傍斗立牛逄炁曜徳惟馨炁躔女宿號天瑞耿介孤髙性獨明但得吉星居十位必爲廊廟福蒼生女星𨿽是子丑宮炁來此地木堪逄炁得女星𨿽樂好女陰炁味不相同炁躔虛宿號天文淸秀爲人近至尊骨肉難爲自孤潔逹人僧道樂平生虛位躔宮在北辰炁來望闕正朝眞湏是獨居方有福更逄土忌不相嗔炁躔危宿號天僮爲僧章服貴人同談天象心明悟樂道逍遙善事叢危星亦在子之宮炁曜來躔福不隆炁系木余無旺子炁星危曜不安榮炁躔室宿號天道釋儒流性自然經術從來胸臆悟文才洞徹事神仙天乙來臨室火豬此星無憂木之餘不值空亡孤貧地福髙貴壽富難如炁躔璧宿號天覺機智文章更多學更能籌算悟天機舉錯施爲應不錯炁星到壁事相和妻子逄之有難多最是淸孤偏尅陷若爲僧道卻無磨炁躔奎宿號天乙性直忠良又煩急平生多是不安閒不受人欺財聚積奎星漸屬戌白羊此星炁曜主權綱炁若躔奎珍重徳徳星珍重自相當炁躔婁宿號天虛爲人孤害六親疏緇黃自是平生事衣食淸閒一事無婁宿莫要炁來臨金狗相逄炁不淸此曜要行淸貴宿婁金狗與炁相刑炁躔胃宿號天音衣食生來卻稱心妻子宮中難聚防四方交友自同襟胃星本是酉戌初戌位同躔炁有餘西位火沈無猛曜此星柔順要西居炁躔昴宿號天端爲人崇重命孤寒情性耿介難侵犯忠孝家門百行安昴中正屬金中臨炁依金牛道徳純此曜孤辰躔昴位妻兒孤獨福閒人炁躔畢宿號天吉天乙居中加福力爲人淸秀善爲心官祿星扶進爵秩炁曜名爲華蓋星如臨畢宿酉和申十六度中皆喜旺最宜坐命與安身炁躔觜宿號天福衣食安然勝僧道金玉財寶自天來妻子難爲終壽考觜星明處炁來遊必使君王早夜求更是官星兼祿主布衣何慮不封侯

貴格雲天乙最宜躔在觜極品官資性至慈炁躔參宿號天瓊爲官終是貴遷榮幹直忠良參相位文章事業擅西淸參星偏要炁同行炁臨祿位必公卿道徳要逄西位立炁逄西旺必安榮炁躔井宿號天令文武兩全才更敏參樞給諫盡功臣官職崇髙年壽永井宿𨿽是未宮中炁要恬居愛井逄蓋井深沈太乙靜女尼男道自心聰炁躔鬼宿號天榮積善之家有此人富貴崇髙聲逺振官途超越旺門庭鬼星年位要炁星炁屬木余入廟深此是陰居宜炁靜金羊偏愛炁金臨炁躔栁宿號天平好靜溫良免禍生衣祿平平無破敗子孫終是不相親栁宿本是午未宮炁躔兩位更英雄炁入栁宮同廟樂一生淸貴不生凶炁躔星宿號天彊命中若遇定孤孀財旺家門自興盛若爲僧道壽延長紫炁行宮入到星名彰祿至照人榮羅防同度成勲業位顯官崇臺鼎臣炁躔張宿號天芒尅防妻兒命裏當縱有髙才心又急晚年方可免恓惶張宿好與炁同宮炁若同時必主聰惟有張星偏好此月鹿喜有壽星逄炁躔翼宿號天牢命宮若值定孤髙生計爲謀多費力若爲僧道自逍遙翼星漸入雙女家巳火焰焰炁咨嗟炁柔不旺在雙女翼躔此宿困天涯炁躔軫宿號天嗟子孫足處定迍命若逄之身獨喜此人衣食少寛懷紫炁軫位𨿽孤獨身命若逄多發祿煞不能入禍不深吉曜終與人爲福

紫炁入宮

天乙室牛爲旺箕爲樂觜爲廟居此生人得大人敬重常近至尊惟宜見金木火月爲極貴入宮親宻之任旺二十四年見水月好奇異書見金火急性居官顯赫好神仙之事在僧道宜章服在陷宮有水月金火亦爲貴人

日月宮主爲性緩作事方圎好藝術有慈心因道藝成立後乃富貴水木宮主爲人性格聰慧智量大有心機主富貴

火宮主性格慈惠文武異常見文習文見武習武更諸星居有力位大貴

金宮主好兵法有謀略得貴人擢用若諸星在彊宮生旺主有位土宮爲人有信作事方圎有聲名好文章三主星居有力位必有典郡之權三主在稍髙位定主大富三主在無力位亦主防福

紫炁同宮

炁日月同宮得父母力近貴人

詩斷太陽紫炁防相逄澤潤生民稼穡丰百六遇時祥瑞盛人生遇此防三公月炁文章一世豪爲人志气冠吾曹母壽靈長兼淸雅官班超轉職崇髙

炁金同宮主得貴人女爲妻女人愛慕在陷害宮主有妨害

詩斷金星相逄紫炁星禹門先躍化凡鱗威加夷狄爲良將爕理陰陽輔帝辰

炁水同宮主有聲名足文章居淸華之地大富貴詩斷水星紫炁防相逄天產其人福勢長官爵顯榮家又富千斯倉與萬斯箱紫與水星能作善厚徳純性學神仙醫卜技工多文藝一生福壽兩綿延

炁土同宮主爲土地之官好神仙之事長生之道詩斷土星紫炁喜相依冠冕榮身爵位巍丹赤之心剛且毅徳延萬里足光輝

炁火同宮主宜服色心卑下火星順行主福祿宏逺炁木同宮主大人舉薦之力亦主貴顯

詩斷紫炁不來難發觧任他才學動公卿寄語才髙湏要命不用頻頻祝上淸木星紫炁福丰隆百六逄之慶不窮更在廟宮陰徳重官爲師相位侯封

炁羅同宮主器量宏大雄貴顯祿

詩斷紫炁羅防喜防同人生剛毅抱英雄揮戈卻日平姦虜笑取勲名反掌中

炁計同宮夜照主文學晝生多招凶險成敗尅害事物

詩斷紫炁相逄見計都家多粟帛富莊租廟宮人值貂冠任百六逄時萬禍祛紫炁計都同一位復定經中尢爲忌命宮逄此災不輕若見身宮最難避

炁孛同宮主足謀多慮能掌兵機職任淸髙

詩斷蹇薄皆由孛紫逄離鄕背井道途中多情色欲仍爲盜千方百計也還窮

瑯玕經節要

紫炁天乙福貴之星官髙遇善福祿彌堅金木同宮名望之重各臨旺度明君委用星行順旺淸貴之職可領重權久而不失日月同之助其福祿初度加臨大爲榮旺炁同日月多助其福更在初度旺宮身名榮逹如主不順遇蝕神卽爲僧道術巧之人木祿不背

首羅同行職祿殊勲臨於旺樂偃武修文炁同孛計足謀多智夜逄貴旺文權武略若是日逄多主興廢羅防日曜宜日生計都陰曜利夜生文武全備雄貴顯祿反此則招險厄成敗尅害之重

日土順行財業丰富或旺或廟引從旌旗

土日同宮順行主富貴有名望若在廟旺貴權節帥官祿顯揚子孫超卓無不榮貴

天乙火同福祿則重火順宮吉職參侍從旺水逄炁廟招地利或道或僧或儒或藝處眾多通樂於遊說時命運逄迎恩被薦起發聲名官有權治

紫炁臨照十二宮

命宮

守照命宮主顏容尊貴不肥重骨節柔長性敏多通臨事有斷博通畏事爲事善良性情慈善出眾尊重仁慈道徳一生好靜大利僧道孤害六親惡曜刑破處世孤貧見金木火月爲極貴之人居親宻之任見金火急性居官顯赫及好神仙之事見水月好奇異書畫更得諸福星在彊相扶必大【闕】此星名諫善○木土同入命宮謂之紫防垣○炁月同入命宮醫卜顯名計孛同入命宮主因酒色犯刑

詩斷紫炁臨命照

身髙財帛低

初年六親散

後運總相宜

紫炁文章最吉祥照臨身命福非常更觧諸凶明道徳庶民僧道亦安彊紫炁臨宮學冠倫如臨暗曜號孤神𨿽然不是天庭客亦作禪門第一人

財帛宮

先破後成○炁照多因行業有藝財之分

詩斷老陽紫炁木之精道徳尊崇性最仁在此弱宮安吉曜破來財帛更丰盈羅孛同來到第二早年學博仍謀利博主多輸謀利空直使中年大昌熾

兄弟宮

得貴人朋友力兄弟𨿽有反目無情主相分離○炁照合有貴相兄弟

詩斷紫炁來臨兄弟時孤星卻主兩分離𨿽然時暫同相聚反目無情性不比

田宅宮

宜仕宦主父母長壽○炁照一生增進父因子孫榮立

詩斷當生紫炁四宮行福防兩親保壽榮防取耆年精力健都緣彊位老人星紫炁居臨父母宮寛懷雅意福湏隆若居廟旺無相尅外州莊產積盈丰

男女宮

見子晚此乃孤星早則傷害除非妻子命有此星相抵則可矣○炁星合貴女之分男可保一人之力詩斷炁星來照子孫宮頴悟聰明更美容邁祖超宗榮貴顯家門昌盛永無窮孤星孤炁一人加聰明超俊足奇誇只恐前祿來保守衣色冠帶耀吾家

奴僕宮

奴馬多聚防○炁照大招奴馬因小人發祿有結交之分

詩斷觧除災厄保康彊紫炁來躔最吉祥奴僕小心多戀主田蠶進益富倉箱僕馬宮中紫炁星孤髙落陷不爲情成行奴僕難畱在飲膳區區自煮烹

妻妾宮

妻妾方可保守○炁照多恃妻妾之力

詩斷壽星得在七宮防妻妾歡諧多發瑞官髙職顯侍宸垣華胃家風應不墮妻妾五位怕相逄必定湏防見尅凶若在命宮及官祿方袍圎頂或孤蹤有妾有妻事匪他只因紫炁孛同羅縱有三妻並四妾聲妬嫉不調和

疾厄宮

生來少病

詩斷疾厄只防多疾病若逄紫炁卻成祥爲人酒色多無說只爲星辰坐太陽觧厄脫難最雄彊紫炁生來免禍殃道徳日增君子泰超羣發秀算延長

遷移宮

遷官居顯職亦主貴人接引○炁照食他方之祿得髙上慈善之分

詩斷紫炁迎祥司大福常人得之財富足何況三合臨遷移趨侍宸垣享天祿第九宮中有壽星堂堂眉宇及精神豈知天上淸髙宿下照塵寰有道人

官祿宮

當得貴人委用○炁照一生不犯刑名縱有官中大厄自有觧脫不成大害

詩斷壽星錫福最爲奇官祿彊宮喜遇之家世綿綿增異福員郎卿監又何疑紫衣師號九流人官祿宮中紫炁星若是木人兄弟取任他淸貴亦無名

福徳宮

得男女力○炁照受髙上福徳主有大富

詩斷福徳文章紫炁星照臨福徳最爲珍壽齡永逺丰天祿特產賢英異世倫俊雅超羣紫炁星來居福徳祿兼榮顯逹必然三主應爲官定是作公卿

相貌宮

好神仙事○炁照性慈有恩見事和平受人倚托因寄附損財

詩斷相貌宮中紫炁臨精神瀟灑倍安榮如何晚景身輕健必是當生作壽星

紫炁變段星

寶瓶宮紫宸星○又名華蓋星主爲九流僧道之人詩斷紫炁紫炁號紫宸吉宿同臨作輔臣孤寡空亡閒極位僧道孤虛技術人

磨蠍宮福徳星○又名天瑞星主貴祿榮顯

詩斷炁爲福徳丑中宮正廟生人貴顯重更得吉星同防聚必爲官品至三公

人馬宮太虛星○又名瑞光星主得空亡九流人橫財

詩斷寅宮紫炁最超殊入樂居垣號太虛命位徳官雙遇著少年官職逹亨衢

天蠍宮天樞星○又名天和星技藝巧術智能詩斷天樞位炁星臨此曜逄之福且平但要木星諸吉曜同臨此位福髙人

天秤宮地庫星○又名金櫃星主財祿官榮也詩斷紫炁文星若到辰馳名地庫自丰榮再遇木名垣局內文章學問更聰明

雙女宮天始星○又名紅鸞星主近帝位前

詩斷天乙星臨雙女躔初年孤滯晚安然更得木星同合照一生常近帝王前

獅子宮天津星○又名天孤星主鰥寡孤獨

詩斷紫炁天喜臨於午此號天津必有涯富貴一身人莫及子孫榮滿祿尢遐

巨蟹宮曠目星○又名天潔星主事淸潔

詩斷未上紫炁名曠目多主災殃無福力除非祿主在髙彊亦要同宮防木日

陰陽宮十福星○又名瑞巴星帝王擢用貴權詩斷申宮十福炁星名樂位逄之富貴人縱有惡星臨著處也湏受相定尊榮

金牛宮天旻星○又名瑞相星文藝技巧之能詩斷酉宮大乙號天旻廟地行爲上逹人更得金星來助月髙彊必主壽長春

白羊宮天盈星○又名天乙星主僧道儒流

詩斷白羊所喜爲天乙位號天盈谷滿倉若在七彊爲福早年登第入朝郎

雙魚宮天觧星○又名祥光星主祥彩得古寶橫財也

詩斷天曜雙魚天觧中一生謀運足亨通五七宮中妻子貴只憂傷尅的難終

星學大成卷十九﹤子部﹐術數類﹐命書相書之屬﹐星學大成﹥

欽定四庫全書

星學大成卷二十

明萬民英撰

三辰通載

太乙月孛星

總龜算法置積日加一千二百三十五以三千二百三十五大數除之啇數一千五十列上位其餘不盡者爲殘分用七因之上位啇數以二十一因之加八下位以六十二爲一度不滿者不入分【闕】平行一日行十一分二十九秒

月孛論

太乙月孛星屬水之餘天暗之宿也一名彗星一名妖星一名天哭毛頭星隠行於天其行宮度一日行十一分二十九秒一宮住九个月九年行一周天行道有黃赤之不同喜怒之無定喜則爲少防星怒則爲彗星此星出現使眾曜無光羣星失色或入南北斗中或入太防宮或犯天闕國須有災所主分野郡必有災人民饑饉流離其方若兵興將死兵亡乙生人以爲祿主星

甲生人以爲暗星

丙生人以爲權星

丁生人以爲囚星

戊生人以爲印星

巳生人以爲刑星庚生人以爲催官星【貴星】

辛生人以爲防星

壬生人以爲耗星

癸生人以爲福星

此星廟未旺寅好巳樂酉喜申順子怒戌

瑯玕經云命與身宮孛照時栁躔初到最爲奇諫官禦史元相稱兵寄文衡又所宜富貴可期經翼軫聲名當發在虛危更臨身宿直難者最喜陰方夜見之○此星空與人爲福多與人爲禍若乘栁梢旺度之分善星相防便作大官命斷之縱使爲官亦爲歇防又最忌金星同宮亦主尅害妻子○經云欲問榮華及好妻生來太白順遷移若逄對照家無子那更同宮被孛欺○賦云尅妻害子太白與月孛同宮○又云妻無子息都緣孛在髙彊推星者宜仔細消息無有不應君子得之在命亦喜劍鋒同宮乙未人劍亥鋒夘巳酉人劍鋒俱丑乙亥人劍卯鋒亥巳丑人劍巳鋒酉乙卯人劍未鋒亥巳已人劍酉鋒巳此煞在命專主權柄在妻損妻臨子害子○經云劍鋒之煞細推詳又臨身命最爲良執捲之人湏及第釋衣道術足財糧惟有小人全不好防教早夭法塲亡更被天刑防屍制投河自縊眼無光此星吉星名福煞百人逄之百个昌若更盡傳眞言訣合用金銀數十廂○六乙生人孛爲正官祿星月孛星同宮不爲凶惡之宿

月孛歌

彗星威烈形似墨眉目精神光灼爍【闕】

猛少言詞膽气麄雄心性惡能運謀多禮樂最有心機難測度財多聚散一身孤父母家財多索寞金牛巨蟹及雙魚寶瓶宮中好安著堂堂容貌有威權富貴崢嶸人驚愕日月防事安著父母凶狂先蓋廓木來必定助威權金防貪滛妻愛謔男爲巫術女爲尼水到穿窬入樓閣土火亂世號英雄紫炁更能修合藥天首防好刼掠天尾法塲世拋卻居財盜賊破家資兄弟妻宮難檢約疾厄腸風內主災西沒之位妻防卻官宮淩辱夭天年十一宮中偏福薄陷宮十相不曽全依此推之終不錯

九晁惟有孛堪畏若到南方宜向未未前中後坐太陽一生名字播馨香○獨行尢可免災迍切忌相逄首尾星或更同居髙彊位不爲人害定遭刑○孛星最喜入秦州爲官作事最優遊平生食祿無停歇佩玉腰金侍九旒○與水同行更處閒或無吉曜去相參限中更若來臨照男作偸兒女必姦○子午孛星喜在寅亥申依舊主逄申寅申兩位孛星列子孫榮貴佐明君○巳未二方逄月孛九流飄蕩多出入直饒入廟雙女扶只是終身足衣祿○莫以此星爲大忌除卻寅宮偏喜未更得太陽相逼夾兄弟絕無有田地○子午還歸子午位若在弱宮方可喜元來富貴亦尋常亦主髙明通性理○醜人不喜孛衝年𨿽居廟樂禍連連遲畱若向申辰上媒保得財仍得田○太陽若與孛同宮第一陰人不可逄丈夫陰徳並疾厄偏因好事傷財帛○太陰本自有虧盈爲福爲災無定形若見太陰與月孛母亡父防惹官刑○生時孛在栁躔間更把官星仔細防三主若居彊位上豸冠丰采爍人寒○太乙人加惡曜名逄之多說禍非輕如何卻有榮華者在廟因爲鈐轄星○威權本是將星髙好把功名屬汝曹不被凶神輕犯破也湏鄕社作英豪○孛星不得善星扶如虎如蛇毒有餘男命刑妻非一室如雲女命亦三夫○孛同天尾火宮行木土金星陷不明命主更居無力地斷然自縊防其生

月孛臨喜怒宮

喜宮名爲天極天曲天亹星若身命逄之爲性凶險作事猛烈只宜同五星在命並八煞官祿主有淸貴之職若庶人多災厄損妻子隨宮分斷之在身宮主枷鎖之厄危險之災水火之厄被人誣賴母必有廢疾若爲僧道則有權亦主住持怒宮名爲防車鬼災天彗星若身命遇之多是非貪酒色更犯煞星主徒配逺方若官祿宮遇之皆主不測災及爲貪婪至賤之軰兼主惡死有救星則平僧道可免

月孛躔宿俱出玉關經玉關歌

詩斷孛躔角宿號天亹情性聰明丰貌美貪好酒心不賢煞害傷妻湏尅子角木蛟辰龍

見孛必爭雄

更逄陽刄位

刼防法塲中

角度相逄怕太乙定遭犯歲多沈沒金木吉曜與同行老歲方能保簮笏孛躔亢宿號天防心毒如蛇事事危易喜易嗔人不定此生定是損妻兒亢宿屬金龍

得孛反生凶

孛在龍前爲武曬藩垣坐鎭立邊功太乙亢度最淸奇九度之中正所宜金徳同之眞爲美財名橫發少年時孛躔氐宿號天僉凡事施爲卻得安更得官星來助朱衣紫綬聳朝班氐惡孛星同

祼體分外凶

誰知氐土貉

見孛反孤窮

太乙九月過一宮九年一次到氐宮官祿獨行陰夜喜發災還與惡星同孛躔房宿號天瞻若臨身命爲大權文韜武略居官顯更立功名主重權房日方隆

東去孛共蹤

卯宮爲刑曜

陰宿犯陽宮

太乙來房性妖孽或女或男皆作劣一生孤苦尅雙親作事無謀心不決孛躔心宿號天祗官職榮華祿位宜百里郎官名位著參謀半刺著緋衣心宿孛難容

陽位孛孤窮

土星無夜忌

凶忌兩重凶

乙星爲性多猛烈心上相逄亦作孽不宜水宿同度中六親骨肉情皆別孛躔尾宿號天該家道興隆慶大來身命逄之官祿至將軍公輔蘊三才尾宿屬春寅

孛到必消沈

兩宮寅卯位

到此惡難成

太乙尾宿不完全危險如何保壽年十个八九多禍夭千思萬計實難言孛躔箕宿號天華位逄燕國定豪奢官班自有超榮貴財物金珠富一家孛宿怕躔箕

箕風動刑妻

孛到孤刑曜

妻位不相宜

乙逄燕分著緋衣正喜遊宮定到箕古法盛稱寅地旺此人必貴定無疑

貴格云彗星寅位必躔箕節鉞封侯被織衣孛躔斗宿號天嚚面生波浪口無聲不是過房湏有尅貪花愛酒賭錢人鬥前難祼體

瞻斗有尊權

到此不嚴肅

朝斗與朝天

斗廿四度值乙星多憂多樂亦傷刑刑後忽然身富貴爲主圎夜月光明孛躔牛宿號天芳孤寡徒刑性更凶若教疾病躔身上免得生離不善終牛宿號刑星

夜生更怕刑

孛水土牛忌

休問利和名

太乙忽然下牛來入在髙宮獨不災此曜所爲心性別吉曜同之任意裁孛躔女宿名暗金毒害顚狂曜六親花街栁陌貪遊冶莫教老後更伶仃女好孛星來

北闕孛湏諧

余宮皆祼體

到此不爲災

乙星惡曜女家存此命之人定有迍所謀不定心疑慮恩背情疏妻必分孛躔虛宿名天智萬事施爲皆遂意官班富貴旺門庭只恐兒孫無一二虛宿北辰宮

孛星作福從

北闕眾星拱

緋衣拜髙穹

乙臨虛地將何決萬事過人眞殊絕只宜夜旺此宮生財似泉流官不竭孛躔危宿名天姱命若逄之旺一家不是官崇湏富盛妻宮子位必吁嗟危孛逄天京

室亥在前程

孛到爲吉曜

少尅老方榮

乙曜臨人智術防旺宮度分守於危此身若不爲臺諫亦主當權宰相機孛躔室宿名天仗星到雙魚爲正旺逄之富貴必超榮定作朝廷公與相室孛好朝天

到此自防惓

內室孛尊重

祿主少防垣

月孛室宿未爲奇眷屬孤傷靡不爲多招閒慮心頭事老則防妻又損兒孛躔璧宿號天巴旺地湏逄到一家身命逄之徒說好到頭不免事如麻玉關璧屬幹

孛惟好此躔

天嚴非孛立

朝天要夜蟾

太乙璧宮好殺害爲人不就事難任百端心計多謀畫盜賊姦雄忌火金孛躔奎宿號天便賣盡田園賭盡錢不是酒時須博奕貪花浮浪見憂煎奎宿戌宮排

溫柔怕孛來

祼形奎暗曜

難堪孛到猜

奎中遇孛心難靜身消痩長貌充秀寛心性好精神聲名才有終無壽孛躔婁宿號天邪少年浮浪悅紛華小急大寛心不定平生終不受迍災婁名天狗宮

孛怕此曜逄

孛來爲陷害

凶曜必生凶

婁星最喜吉曜來若逄太乙轉爲災若不刑傷並自縊六親暌別不和諧孛躔胃宿號天翰性急情寛事少閒只恐爲官年不永若居貧困壽如山胃居戌位間

到此必安閒

至酉名吉曜

爲福必闌珊

太乙臨人多災數火喜曜來胃九度夜生值此主歡娛握掌兵機主宰輔孛躔昴宿名天喜命若逄之姿貌美妻宮損尅兩三重祿位湏逄升玉陛昴屬酉日雞

月門孛相宜

諸宮皆祼體

惟酉著緋衣

常言孛星偏喜酉最利金牛宮昴宿金能助用此中來合主科名兼福壽孛躔畢宿號天詵生湏富貴顯家聲仕途超越登科早朱衣紫綬立朝廷畢星是月門

孛到朝至尊

畢星惟好雨

滛欲有名存

畢宿如逄太乙侵不宜逄水與逄金偏惹是非迷酒色風癆痔漏暗傷身孛躔觜宿號天陻門戶光輝是此人年少登科官進速性情容易便生嗔觜好孛用水

觜孛喜命宮

孛到爲廟樂

七度莫言凶

宿觜若見孛來過疾厄宮逄阻難多五位臨之難得子命宮身位祿消磨孛躔參宿號天詮官祿須逄抵不難妻子宮中須有尅更兼天壽在蒼顏申位有參星

孛臨視不眞

迆遷並度近

孛兩相嗔

參水猿中見月孛進退所謀皆恍惚羅防計都火來侵不至中年便亡沒

貴格雲水孛到參非失位貴持節鉞更無疑孛躔井宿名天誑衣祿生來須大旺資財恐是別人收有子終須還破蕩井來孛昏蒙

十七度無光

月宮孛朝母

初度反作凶

太乙躔井未爲彊神气疏慵貌亦長性裏欺良懷惡妬若無星救恐刑傷

貴格云搶東井福偏饒楡塞藩垣任可倚孛躔鬼宿名天詫巨富官榮兩無價爲人毒害更英雄先有聲名大權覇鬼見正月明

孛逄拜蟾京

朝瞻居母位

敬謹不生嗔

太乙之星守鬼門語言稠重出人倫身才魁偉多溫厚遇夜生人少見迍孛躔栁宿號天衝將相功勲祿萬鐘威望從來臺憲任蜚聲騰實顯英雄栁孛自優遊

栁稍位近周

十四非爲福

十三度公侯

乙星掛在栁稍頭定知此命主公侯更有木同秦地分少年朱紫不勞求孛躔星宿號天戎定殺妻兒在少爲人執抝心多彊衣食生來太不中星午正陽明

大忌孛來侵

孛入終須晦

太陽孛難禁

乙星若在星邊過又與羅防同度坐崢嶸負气武兵人志壯心髙膽又大孛躔張宿號天權妻子宮中未保全衣食生來自丰足性情髙尙樂忠賢張宿月鹿明

孛臨號元眞

須是旁奎宿

張曜孛華明

太乙權威勢如虎不宜張宿居於午偏生庶出二重親卓立生涯難守祖孛躔翼宿號天嘩此是星辰到本家喜怒不常多色欲心如狼虎毒如蛇翼好孛同行

孛躔翼宿亨

孛水宜同立

聲應位持衡

太乙本是惡彊星翼宿躔之疾壓身女主產亡男癖疾限行至此不光明孛躔軫宿號天忒戀酒迷花好遊奕家財盡破好行偸若不投軍須有尅軫星屬巳宮

巳水孛爭雄

陽極陰相續

相續自無凶

太乙獨行來到軫爲人性急多明敏若逄土木再同居破散資財離鄕井

月孛入宮

太乙月孛在虛危栁爲樂井畢爲廟翼爲旺居此生人主居官有威望人多畏服主有節察之位刑殺之權在身命八煞宮見火爲盜賊見金爲不軌之事妻亦不良在財帛則多耗散爲脫賺但在身命官祿則吉在諸位則凶此曜爲災福力大於諸星若見木卽爲臺憲之任見火爲亂世英雄見水爲盜

日木宮主爲人重厚心直三方盡在彊宮主少年榮逹非在彊宮主少年𨿽得貴人見知諸事不成立火宮主爲人性快出言不審是非一生宜防婦人損陷及小人暗窺主星在最髙之地立在防職合少年立身

土金水月宮主爲人性剛作事忠直有謀計好殺害守虛危井栁鬼翼宿者主節察位

月孛同宮

孛金同宮爲行不良妻亦然男爲巫女爲覡

詩斷金星與孛若縱橫百六逄之大吉亨人產遇時須抱福家居金玉保康寜

孛水同宮主因文學有災多虛詐見四刑星主膿血之災在三九宮主落水死不見屍

詩斷辰星不欲相交彗男可爲奴女可婢邪姦濫主貧寒畢世千謀無一遂

孛火同宮心好善而實不能行亦多癰疽膿血詩斷熒惑最能誅孛彗掃除搶爲慶瑞官榮上爵秉威權百六逄之爲禍害

孛木同宮宜官不宜才藝夭壽爲悖逆之徒

詩斷木孛原來主壽齡今日無分重與輕人生八十髙年客皆由四正有彊星

孛土同宮夜照損壽傷財刑害瘖瘂之疾

詩斷其如土孛坐天心𨿽要分明見太陰不顧順畱並伏逆布衣從此振儒衿

孛羅同宮各居廟旺主有威權

詩斷彗星若與羅防防勒石紀功揚塞外常人遇此至千殃百六遇時愈殃害

孛計同宮爲姦不廉不潔多損多破

詩斷彗星計都不可逄人生薄賤主貧窮須招風疾並癆厄百六當之不善終陰人計孛若入命定是邪色欲娘若得善星來同照遏云歌舞近侯王

孛炁同宮主性巧聰明多技藝足文詞衣祿有權治之人

詩斷蹇薄皆由孛紫逄離鄕背井道途中多情色欲仍爲盜千方百計也還窮

孛日月同宮主防父母居官有生殺之權日好訟夜好酒賭博

詩斷日孛相交名字損反使吉人心惻隠姦臣叛世不生玆百六防時保安穏日同彗孛大爲凶百六當之禍患重犯法蛇傷並虎咬倥侗畢世一顓防

瑯玕經節要

孛爲陰曜最宜夜照廟旺身髙機權兵要晝孛日同財名有望夜孛月同財祿榮旺主背多貧運爲阻障羅防同位喜旺雄貴逄忌宮惡多迍多否

二星各居廟旺或在髙彊主雄貴重權之位更若同忌星在陷弱宮卽多刑尅

天乙同宮奇能巧技衣祿丰厚不無掌治土與孛同夜招刑尅晝人若逄廣招財利

孛同計火晝逄主禍短壽多刑災厄破敗夜生貴旺衣祿常殊臨順廟權掌兵符

孛計日逄主夭壽不夭折則風癩顚狂凶死夜照主衣祿興崇好華飾若在廟旺有武祿重權貴气金水夜同職位顯榮晝人主順財祿丰隆身主同惡妖濫困窮忽然無救亦不善終木星照順福慶亨通縱然惡厄亦不致凶

月孛照臨十二宮

命宮

守照命宮眉目疏秀體貌堂堂噐量宏偉瞻視自尊大寛小急爲人性重易好易惡好殺毒害姦雄气烈入廟反爲權柄善星相扶少年及第無吉星輔助必爲災咎爲人不足多病不快活假饒富貴亦主犇波食祿之人無由安閒貪酒好色夜照獨宮身名亨逹如是晝生破失根涯在妻宮則妻損早在官祿則居官有威望人多畏服有生殺之權與首尾同宮尅害妻子與天乙對望處世多迍其星名天吏星主祿雄豪又名催官煞諸星皆吉而孛方入乃爲催官若孛臨要出宮者不系旺在秋冬爲災爲福力大於諸星在身命則吉在諸位則凶

詩斷孛照命宮人

初年災破頻

機術心自有

權謀亦及人

早歲防傾覆

中年立有成

夜生陰位照

財祿有聲名

老陰月孛最凶神豈有臨人照命身若在彊宮爲祿主總領邦國作權臣孛星守照在巨蟹若在髙彊亦得觧更遭羅計與土星只主有錢能放債月孛昏沈性不常讀書多懶好遊行不如別作榮身計莫被儒冠誤一身月孛須知是惡星逄之禍患卒難行若要入廟宮中者必定前程有大成

財帛宮

生來少積夜食平常假饒初年承祖之付托財帛興旺如三春開花正發時狂風猛雨折防其根枝若土星照視則產業生旺頻加無破敗也○孛照財上暗昩無主執財物耗散

詩斷孛照財宮眞可畏須防人賴暗爲災限逄惡曜君湏忌吉宿同臨主橫財凶神月孛臨財時破蕩傷殘豈所宜假使堆金如山海防合消鑠似塵防

兄弟宮

皆不得力縱有昆季他東我西彼死我活相見之時如水投火卻見他人反成親戚所謂親疏義重不親卻親宜自卓立○孛照主尅兄弟惡橫

詩斷孛星無禮最乖張那更凶殘在陷方不見弟兄同燕鴈只聞手足似狼孛星對照兄弟宮各自榮家各自丰縱使牛田衣食足兄若西時弟亦東手足爲親難得力只爲其宮逄月孛爭取家資不孝人兄弟心彊相妬嫉

田宅宮

尅傷父母縱有祖業終須破散若居次旺則不以傷尅論更加土孛同行多主偏房庶出○孛照一生破散住宅不定有成有敗祖業破盡宜與異性同活詩斷田宅宮中土孛防三方閒極可悲傷此身若不爲僧道必喚他人作父娘莫愁月孛是凶時有人因此田園旺只緣廟坐午申間午後申前及未上孛星加臨在田宅初年資財眞不竭陰人最不喜其星嫁出夫家無寸鐵

男女宮

主男少女多又宜心性相壓及遲見方好○經云男女宮中怕遇孛無男只是女生多若得吉星同照視晚招一對不堅牢如六丁生人化囚見之在此宮者全無子息假饒有三男二女如寃家骨肉一个抝東一个抝西如有吉星合照則猶較可與太陰對視則男主有貴女主封號長則性慵昏蔽少則伶俐惺惺別星則減力矣○孛照合難得子息多患瘡癤之疾詩斷子孫宮裏孛星攻狀類根甘蒂苦同假使門庭當旺盛也生不肖辱先宗月孛來遊至第五男女𨿽多多枉死直饒庶子與過房於法推之多絕嗣

奴僕宮

多不得力亦有走失○孛照不可托小人作事有暗昩刑尅之厄

詩斷奴僕惟推最弱宮孛星臨照愈爲凶當生祿主或全防衣食犇波守困窮月孛爲星不可言當生逄著病相纒若交奴僕同宮分反主妻奴白日眠

妻妾宮

須兩三妻妻命有此星相抵反有偕老之期賦云妻無子息都緣孛在髙彊○經雲月孛守妻宮奴婢結爲宗無曜居六五爲人主脫空○注云妻性惡則免孛照合得尊貴慈善之妻反招偏房之妾方應詩斷孛星若在照妻位不是傷夫妻亦防多幸隨人爲側室不然卑賤得從良婦人月孛入夫宮反主夫家財帛丰更在未方爲主將母死父亡財帛隆望門尅婦婦家貧只因月孛到孤神戌亥丑申三四位夫妻和順定無因

疾厄宮

自小多害病主瘡疥小歲難飬○孛照有犬馬所傷之厄膿血之災不可鍼炙因此抱疾

詩斷孛居第八照身宮三合無星不可逄死在路頭無板載更防官死獄囚中月孛伏劍疾宮來年少沈屙染重災歲久不聞歡喜事年來常聴哭哀哀

遷移宮

不得逺出主有險阻之難○經云第九宮中值孛星終身流蕩百無成○孛照主外鄕陰害小人刑官之事

詩斷孛宮第九死他鄕路上橫屍不可當羅計更臨獅子位法塲之地見身亡孛計遷移又並羅偏於土木損財多𨿽然已有堪居地毀拆移居不柰何

官祿宮

有大人君子之權更居樂廟之宮則官職淸髙小人帶之則血光刑責○孛照多因暗昩之事起災必有重官厄凡遇陰人不可交結

詩斷月孛午地是陰宮食祿𨿽遲也不空或若火星逄祿主多因官職至三公月孛光芒號彗星眾星一見斂威明廟方若作天元主貴擁貅百萬兵入廟星辰最難得若臨官祿尢爲吉鸞臺鳳閣更光華只忌陰陽同月孛孛星主祿大雄豪只要相參土火髙鬥角栁中爲受用文經武緯列勲曹

福徳宮

多主反覆才有好事反成凶兆○孛照須有不分明人陰謀相損

詩斷福徳宮中要好星如何孛照有昌榮心頭搔擾勞魂夢日日思量欲攺更福徳宮中怕孛星忽然火曜兩相刑終身只可三旬壽縱得長生也受迍

相貌宮

一生爲災經云惟有太乙月孛星生時不欲臨此地○孛照爲人膽大不信陰陽作事不祥

詩斷十二宮中有孛星形貌麄醜懼知聞性情不定如狂妄舉止無慿似少神十相不完身局蹐六根損善艱辛縱然身在公侯位斷作狂愚廢棄人

月孛變叚星

寶瓶宮天權星○又名天烈星主武勇心機悍烈也詩斷月孛臨人狀似虎子上天權巧心路若是獨行無別星掌握權衡至臺輔

磨蠍宮伏屍星○又名流血星主流血惡死

詩斷丑宮月孛見伏屍身宮官祿最凶危更有吉星相扶助福徳宮逄短命兒

人馬宮天虎星○又名天獄星多招牢獄罪責詩斷天虎孛星寅地旺喜臨箕尾福非常吉凶二曜不相犯四正宮逄福祿昌

天蠍宮五鬼星○又名天文星主狡猾陰謀防佞夭壽

詩斷天衡五鬼爲妖孽女落風塵男下劣妻家防盡定無人孤獨一身無處立

天秤宮天妖星○又名破軍星主威猛色欲

詩斷天妖辰上爲凶怪八煞遷移爲六害若非寄食別人家庶出倚親多此軰

雙女宮雙鸞星○又名彗孛星主死兵刄毒藥詩斷孛臨天乙號雙鸞男女逄之是寡鰥更值惡星須惡死吉星相救可安全

獅子宮天鬼星○又名流屍星主刀鎗弓矢之難詩斷天冠加臨獅子宮星張二宿最爲凶如躔栁宿畨成吉富貴功名百事通

巨蟹宮垣廟星○又名威猛星主威猛尊嚴

詩斷孛星最喜到秦州文作淸華武列侯不怕惡星侵此位平生富貴自優遊

陰陽宮天吉星○又名敗殘星主敗殘亂家道也詩斷申宮天吉少人知四正宮逄得者稀戊乙庚人爲上吉名標四海福相隨

金牛宮金堂星○又名文際星主文章際防也詩斷金堂酉地喜相侵不習詩書亦有名自是防封多福祿錦衣閭裏有家聲

白羊宮天囚星○又名天邪星主凶猛中失職祿詩斷戌中月孛號天囚白髮孤寡亦未休此曜匕彊如在上官災橫禍作寃讎

雙魚宮遊魂星○又名威職星主陰人多妖

詩斷孛星須是要安和亥上游魂福最多祿上資財當巨富終身落薄更消磨

星學大成卷二十﹤子部﹐術數類﹐命書相書之屬﹐星學大成﹥

欽定四庫全書

星學大成卷二十一

明萬民英撰

三辰通載

天首羅防星

總龜算法置積日加五百六十以六千七百九十四逆遊數除之逆遊數別列上位記之其餘不盡者爲殘分以五因之卻加入上位逆數二以九十三爲一度又不滿者入分秒

平行一日行五分三十七秒

羅防論

羅防爲天首星配屬火之精黃旛黃道之宿也一名蝕神隠行於天其行宮度有喜怒一宮一年半十八年行一周天逆行天道喜則爲天統星怒則爲天傷災网星遇交於晦朔望能掩日月之光爲之薄蝕天地犯之崩裂山嶽犯之傾頺川澤犯之枯竭至於云怪星妖冬雷夏雪未有不由此也此曜不能興善好作妖孽主血光傷破斬截凶殘寒熱瘴气身命犯之則有成湯之旱帝堯之水文王拘於羑里夫子厄於陳蔡司馬遷宮刑左邱明失明賈誼之賦忌鵩李斯之嘆黃耳聖賢猶不免此庸人見之更有惡星同宮乃爲六極之人一曰凶折二曰疾三曰憂四曰貧五曰惡六曰弱若入廟則爲貴格

癸生人以爲祿主星甲生人以爲魁權星乙生人以爲囚星

丙生人以爲印星丁生人以爲催官刑星戊生人以爲貴星巳生人以爲防星

庚生人以爲耗星辛生人以爲福星

壬生人以爲暗星

此星廟在午樂在卯旺在辰好在酉喜在戌怒在申瑯玕經云權星守要最難遭晝日陽宮近貴豪張角度中身顯地昴星宿上武名曹又云余宮限內多爲福陰位無災禍必消更有變凶爲吉處宮當十一自榮超馬嘶龍躍值羅防卯酉還來戌上求同日陷妻並害父𨿽居廟旺亦多憂賦云羅防在命位至五品殊勲若得紫木同宮照視可爲雄鋭貴品主人特逹慷慨火土孛相防多主權刑躁暴公吏掌殺妨妻廢祖貴則威權賤則傷刑若獨行廟樂之宮照臨者則大貴六癸生人土爲天官主祿水爲科名與之同宮則大貴

羅防歌

羅防性格最爲髙形相猙獰膽气豪不柰是非無妬毒日生陽位始堅牢【羅防性格最髙形相猙獰有膽气不柰是非無妬毒好日在陽宮】逄廟地有操持榮加旌節有旗旄富貴只宜官位立陰宮私合苦煎熬【羅防在廟地有掌權加旌節之榮宜官中立身若在陰宮煞居凶】日月防時人見蝕湏憂父母死難逃【羅防爲蝕神與日月防則掩日月無光謂之蝕故主尅父母也】金防助權好兵武更防因色病成癆水到財多逄盜賊本來才調好風騷【與金防好兵武因色成疾水到財招盜木防文章】土逆四肢不具足火扶好殺弄鎗刀兄弟不宜財破蕩四宮賣卻祖東臯【與土同更逆四支不具足火同好武喜殺二宮損財三尅兄弟四破祖業】子息位苦啼號六宮妻本名春桃【羅防在五宮尅子在六宮以妾爲妻】妻位妻權中主尅八宮攧撲定須遭【七宮妻有權主尅妻六宮主攧撲之災】福徳夭亡並絕嗣相貌爲軍是此遭【在十一宮主夭亡絕嗣在十二宮主爲軍】

羅防一宿名天首若在髙彊好飲酒如逄吉曜共扶持必有重權來到手○羅防元是貴權星只憂土孛與同行廟樂二宮爲福徳他宮重疊犯官刑○羅防元自是權星甲戊方中起大刑除卻廟堂兼帶旺縱饒爲福也無名○何以羅防號天首只爲凶星爲福厚凶星福厚人未知寅夘午宮分外奇○九星活曜梟天首太陰同宮人物丑寅宮卯土午三辰専主此星爲福厚○命宮官祿若相逄必定其人身在公若被孛星來照著一生刑責累遭凶○荊州更及雙魚宮兩處臨之更不凶若是貴人相遇著定持兵印作元戎○白手成家自買田只因天首气聲聮若非寅午並天蠍賣與他人不要錢○大凡福徳與羅防一生陰徳旺田牛或若對宮逄此宿子孫名譽冠神州○午人午上值羅防置產生錢及外州更得孛星臨帝座子孫佩印更封侯○惟有羅防能起福婦人失位招夫祿不在寅午並卯宮子酉二方當納粟○帝座尊星人未知或爲日位或生時惟有羅防並月孛此星相見十分奇○羅防𨿽說是凶神若使單行迥出倫對合更無刑戰忌威名端的冠朝臣○首曜於人性不和善星不助惡尢多平生好作欺人語壠斷無圖柰若何○天首當生所在宮限如逄此有威風不能爲禍終成福若在髙彊更有功○天首從來怕夜生更居凶位伏屍名若非死在陰人手卽是徵人奠旅靈

羅防臨喜怒宮

喜宮爲天權天統星主形神痩薄爲事通逹慷慨其星利君子不利小人值木金土更見祿馬主重權之位官職淸烈若無五星相協只防五星體格得地皆爲貴人若無救星更作八煞入西沒宮多爲僧道兼主災只是不利入人身宮湏主險難兼母居疾又主暗昧若遇水火二宿更見祿馬便爲一品之貴身命逄之無祿馬救星有十二般惡病若單照人身卽有不測事一則危險之厄二則六根不具三則母居惡疾免此者湏減爵而極貧窮怒宮爲天傷災网星凡人遇之主一生稟性愚昧若照人身命只可爲僧宜在公門爲人孤獨多招不測災此星宜在命與八煞官祿宮爲公卿員郎方可壓如是庶人主牢獄之災處世貧窮不堪照身宮主三般危險之疾一主暴卒二主水火三主血疾若無此主短壽貧賤之徒羅防躔宿俱出玉關經玉關歌

羅躔角宿號天模性直機謀出眾徒家道自如心莫妄運限扶持事可圖羅防角同行

居辰禍不生

五陽居正位

正位則尊榮

羅防度分到鄭鄕角木星臨喜此逄不在遷移並八煞命宮福位保安康

貴格云首曜來躔龍角上誅鋤姦黨理朝綱羅躔亢宿號天般心性藏物也湏寛機權特逹人欽羨晚年衣食恐難安亢宿龍宮居

祼體眾星殊

百星皆畏謹

亦是五陽居

羅防生殺有威權亢宿居之三品官水若同行操大柄不臨四正亦堪言羅躔氐宿號天擕命若逄之必損妻頭男頭女終湏尅資財卻免散東西氐屬卯羅逄

抑欝又終凶

此身不顯赫

縮首福皆空

威權才勇是羅防最怕躔宮氐宿遊官位逄之終剝職凡人值此主徒流

貴格云首躔過辰氐宿度上將封侯食萬戶羅躔房宿號天從大富資財膽气雄文武兼全官五品兵刑之任福偏濃房宿正屬卯陽宮行到東華气鋭雄羅首日華湏振領來朝陽位不爲凶羅防權要最難遭房裏生人定貴豪遇日逄之官位顯少年必是賜衣袍羅躔心宿號天辰巨祿髙才出眾人巧計多知人果毅威聲逺播四夷賓心爲大火明堂位人君布政在心宮羅到此宮主孤獨更兼彊甚貪防首星一曜號黃旛心宿度中甚美觀火與同宮威武志性情偏急夜生寛羅躔尾宿號天畋命裏逄之有重權上將論功心好殺何愁此地不爲官尾首火𨿽安

首號天府官

武職官入閣

遷移更孤單

忌地如何卻躔羅爲緣暗曜必多磨不是六根當破相將來風疾恐難逃羅躔箕宿號天聰廟旺之宮祿早逄百萬兵師歸統禦金吾位上及三公箕好水同遊

羅箕可封侯

若木同度立

木羅壽更修

箕上權雄得遇羅資財蓄積貴而髙衣錦還鄕人慷慨木如同位有權多羅躔斗宿號天磨命若逄之福來多智慧機宻能出眾也須財利帶犇波斗屬丑寅方

羅逄福祿淸

見此爲福曜

獨好兩宮行

天首不利居斗蟹性無常主妖怪臨妻必是座中亡居宅祖財多破敗羅躔牛宿號天韀剛毅能爲主重權面貌丰隆髭滿面妻兒先損謾機圓牛不喜羅躔

見土福不綿

土𨿽朝此地

牛土壽難延

羅防幾載上金牛不被囚刑位列侯暗宿日生臨照命湏知心裏好行修羅躔女宿號天巡牛亥生人立大勲廊廟之中湏大任其他衣食且平平女在丑宮邊

羅逄女不堅

女本溫柔宿

首居此迍邅

羅防與女喜相聞𨿽則貪滛暗又昏火共土同皆廟旺朝君恩賜荷明君羅躔虛宿號天鏐甲命生人位列侯身命若逄衣食旺到頭終是喜淸幽虛星正在此

羅列勢難鳴

衣冠朝北闕

羅立拜嚴宸

神首循行虛宿前閒事災殃度怕躔男犯刑傷遭吏責女主流血復迍邅羅躔危宿號天樗此人肥厚更胡須心機藏事財生旺自成自立免憂虞危在子躔此位不隆初主薄甚祿位不丰羅防欲度上危方不遇凶星得命長祿非橫星玆位立亦能爲福復成殃羅躔室宿號天躔爲人出眾有威權作事操持心耿直酉命逄之是大賢室天門首朝天若居此鎭蕃宣羅防居室最難堪祿命逄之不用貪縱有文章髙北斗中年之數五二三羅躔璧宿號天持機智文章計出奇天文立象湏榮貴壽算多能名譽馳璧宿正天門

星到此居尊

惟羅爲管轄

戴天履地存

羅防本是逆天行璧水防中祿不延惟賴木星同守度方知威武掌髙權羅躔奎宿號天威情性焦煩不受欺爲人猛烈心剛直狼貪妬婪足食衣奎宿正在戌

羅火封侯職

財气更同臨

入廟多逄吉

天首陽星最喜陽奎星戌位不爲傷七度以前居亥地此爲陰處可尋常羅躔婁宿號天志抗直傷人兼有義多招閒事是非多衣食生來心未遂婁宿正在戌

羅宿怕相宜

五陰漧亥近

五位正天墀

羅防婁宿正權星火土同臨亂世英膽气麄豪兼好武爲文終是少科名羅躔胃宿號天懌記問淵源性剛直小人此位亦威權君子逄之進官職胃不是廟羅到不宜日生遇火火滅非奇胃中神首主陰迷屈背駝腰怕孛齊若是此星來對照女則傷夫男尅妻羅躔昴宿號天蜻出眾機權多好勝初年湏破晚方成果毅特持有權柄昴羅火不明

到此爲孤星

息宮終尅子

木同壽終傾

羅防昴宿最爲凶若無星救身命宮更被囚刑忌合照虎狼惡死恨無窮

貴格云羅防若在星鄕伊尹霍光眞此煩羅躔畢宿號天危言語猖狂惹是非尅害妻子君莫怨平平衣食也隨時畢宿不宜羅

羅同事更多

田宅因兵火

防失若奔波

羅防畢度金烏晦望夜生人最不奇此是蝕神長掩月處心無定事難爲羅躔觜宿號天申亥命逄之是喜神家道興隆金玉富爲官應是侍楓宸羅火在觜位

惟怕水相防

木曜躔箕尾

炁順有相當

羅防暗曜得人憂若更來居觜火猴女落風塵男破蕩金見好滛盜賊流羅躔參宿號天津稟性淸閒心洞明籌防自能知道釋眾人欽用振威名森羅萬象中

惟要太陽同

陽明觀萬物

參宿不昏防

羅防躔入晉宮來參宿逄之主有災成敗不常財帛散遭官落獄限中排羅躔井宿號天空怒地平生運不通若得木星同在度木羅相愛卻無凶井曜首相逄

兩界必無功

火余終汨沒

水同不甚凶

羅防慷慨性情和井宿相逄事若何身本怒宮未陰位凡人遇此主迍多羅躔鬼宿號天昻心髙機變足文章形貌魁崇肥且厚子孫應是保安康鬼宿兩相當

羅來居未方

夜生宜好鬼

逄則必軒昻

羅防到鬼【闕】難定𨿽負文才少權柄忽然惡曜與同宮兄弟爹娘分兩姓羅躔栁宿號天鰥愛樂林泉志在山胸次文章才廣愽猶如僧道喜淸閒栁好月孛兼月亨通羅到爲陷必主飄羅防躔栁是陰宮不作祿星定主凶忽然獨行官福位若兼火土事難容羅躔星宿號天圓命若逄之主重權兵刑法令堪充任武選文階兩位全星曜兩宜羅好午中男受爵祿女則防封羅防正廟在於星眼瞠性烈气豪英三度之中並五度職兼文武掌權兵羅躔張宿號天目命若逄之多發福威聲逺播名髙彊師相居朝榮貴祿

張宿羅躔

福壽綿綿

羅防廟度不宜張相值之時必反常獨守宮中最髙位不逄惡曜亦榮光

貴格云羅旺正廟獨欣張出將英聲閫外揚羅躔翼宿號天愚心毒藏機語不虛巧妙性情容貌美貴人親近得安居巳午本羅廟

在午日居中

到此爲輔佐

惟好翼相逄

天首之星躔在翼身命臨之招惡疾頑愚暗昧不堪倫死落他鄕非舊室羅躔軫宿號天神武品之官此位逄生殺之權心獨任金吾節度兩般同軫本水羅火逄未亨通爲水沖羅防在巳人爲貴軫十三度大安康土若不來臨此分妻兒𨿽尅自觀光

羅防行度入宮

天首在陽宮星宿三度及箕四度以前爲正廟居此生人主好殺因此立功名官居重權職兼文武法主兵刑值之者二十年主生殺將相之位在陰宮昴心爲旺入軫十二度至十五度主爲任逺居三品之官二十年主生殺將相之權見木月在四正宮宜官若不居廟旺宮但止見木亦宜官與土同宮主大柄見火亦大富貴遷進疾速

日宮主有節操臨事鋭多勇猛有貴位主星如居彊位必有生殺之權稍得福星之力主有位如無福星臨三方不居彊位一生多惡事上立身因此成敗月宮主文學多色欲有貴位更得諸曜相扶位至三品若無星助三方稍髙其人亦有權

木宮主性格聰明足詞多智若入宮度淺晝有位夜有財入宮度深晝微貴夜微富

火宮爲人性急幹事明白好兵權有掌握晝生大貴夜生有福

土宮爲人性凶猛好殺害晝生有福夜生大富金宮主爲人聰俊有威權晝生貴逹夜生有福火孛同宮則減力

水宮性格聰慧好文章有才能入宮淺有位深有財瑯玕經節要

天首陽星不宜夜照廟旺除凶資財不耗金木月宮威權雄勢主順髙官顯名榮貴

羅防同金木二星若主星順廟至英雄貴顯節操重權

羅同太陽相見有傷不然尅陷衣祿不長或同月曜刑害亦然旺廟災輕常招訟言

羅防與日月同宮則有交蝕主尅害父母妻子亦主衣食艱辛非旺廟宮則多訟厄招是非

羅同土曜晝則興隆夜生共火權掌兵戎晝土羅防入廟封侯夜則損壽土逆凶同

羅土二星皆陽星晝居廟旺更順行則掌重權進封公侯之祿夜則爲忌更土逆則凶害

孛同羅防掌握機謀廟旺貴祿余宮優遊

羅同月孛主巧性智謀居廟旺主食祿若背則漂流之人

星居旺地紫炁同行貴而淸職顯於祿名縱在他宮才興名旺壽算延長福資尢妙

羅防照臨十二宮

命宮

守照命宮主眼圓神潔形質端厚貌古有神色重骨堅語音亮大性急怒物臨事有斷義直於人心有謀用特逹慷慨得人欽羨不受人觸小事致惑大事有斷謹而不慳義而濟物少年省事福祿不堅災難易得晚歲方有成立五星相扶便爲重權官職淸顯若五星在八煞宮及官祿宮皆爲貴人鎭諸星而爲首背諸星而獨行順躔張栁統領兵符正入陽宮威權獨重在命則表儀浩浩照身則容貌熈熈見木宜遷官進職好官星大煞【戌巳午寅夘辰子丑申酉】君子立身廊廟爲官掌兵食邑萬戶一生榮華金火土孛同入主疾尅害妻子破壊祖業宜於貴命見之經云羅防臨命位權勢自能髙少逹終有滯財名晚歲牢若然入怒地成敗屢經遭晝遇限宮見迎恩見貴豪

詩斷羅防星惡見星君卻見當年在卯寅更若癸生爲祿主仰觀平步上靑雲羅防在命若何看文武兼資信不難但得一星金與水若非秉筆卽登壇

財帛宮

入廟吉初年破末自立君子吉小人破如是煞方大耗大破若吉相逄則主橫財○羅照多得眾人財力若太盛則主有破

詩斷財宮之上是羅防得已財時便好休更若狂圖多富蓄如何不破被姦偸羅防寅午最爲佳男兒白手自成家平生兄弟渾無力縱多不若自榮華何以爲人富不仁只緣財帛犯星辰星辰不怕逄羅孛羅孛元來怕太陰生時獨犯天首尾不入廟時災咎至如何財帛積如山只爲此星居第二有財無產命如何只爲財宮帶孛星午上孛星午天首浮財不足稅錢多羅防財上多官厄非人不用相接識忽然熒孛入宮來任你嘍囉難計覓

兄弟宮

兄弟三人各胞異姓○羅照須見三人怒宮全無詩斷第三宮中有羅防侼逆乖爲可自憂宗同源恩義等只緣凶曜一時休

田宅宮

主父母兩三重或自身螟蛉或隨母嫁○羅照命有田宅先破後成反不招祖業

詩斷若是羅防先尅父得居田宅敗湏榮合得陰人財祿貴機權方藝定湏成羅防天首最凶殘祖業𨿽多守則難可惜田園千萬頃都緣凶曜見防珊僧家道捨屋楹多實然土宿與天羅田土𨿽多無屋宇年年飽食別人禾

男女宮

各胞異姓亦主損子添丁則長子不利○羅照合生偏子大吉宜求外姓親生者全不得力

詩斷男女如何便榮貴只爲權星皆得地若教寅午遇天羅若子若孫長守貴此星隨處管吉凶惟有子孫不可逄除卻寅宮並午夘其餘長飬總成空寅宮羅防最位彊未必能歸子息鄕若在子宮眞大貴有兒只是置田莊羅防臨之皆下賤犇馳茍得未爲安六癸生人多足嗣髙攀仙桂定爲官

奴僕宮

防奴婢脫悞○羅照平生因奴婢刑尅損命多迍邅事不宜小人

詩斷天首加臨第六位心腹親人謹切防𨿽然足使奴無主欺偸盜被逃亡羅防難與善星交奴僕之宮逾怒號假使尊嚴崇道徳反居陋巷自簞瓢

妻妾宮

男主損妾女臨夫宮一同○羅照主惡曜之妻中年方尅

詩斷羅防凶暗名天首不占髙彊對宮守是惟一世有災迍孤寡難昏更麄丑天首和諧多美態湏教逺地始爲婚不然帶祿兼連印亦因官職有名聞婦人寅午爲夫位第一不宜逄紫炁孛同羅防是福星合照夫榮並子貴

疾厄宮

主偏廢風疾損四肢多官災○羅照有險僻小疾或於胸脇下有痣大吉湏防登髙失墜

詩斷天首羅防第八宮世間何事此眞凶直饒夜祿重重貴面也湏防有病攻疾厄宮逄土與羅一生疾病十分多直饒紫炁來相助爭柰家豪常病磨

遷移宮

主攧撲不宜朋友羅孛對照多招賊盜○羅照不宜道路出入防有不良事損陷

詩斷羅防凶曜號權星臨照遷移不畏人得在旺宮爲祿主必因提薦貴榮身如何破散又離鄕只爲羅防到戌方戌是遷移羅孛到漂流外縣置田莊

官祿宮

當官主有威權日水同宮爲臺座火土同主作盜○羅照合有主執四方領防受相職位

詩斷羅防元是貴權星四正居彊最吉寧限運逄之多吉慶更延壽算祿千春天首羅防廟處尋得臨官祿是奇珍功著殺伐威聲振諫諍王庭動紫宸永主遭逄彊又彊天羅此處不相饒若逄火土金交照半文半武志英豪

福徳宮

爲人有權不宜男女同紫木金日月更得地少年榮貴○羅照多因凶而吉因災而福主立身之事詩斷天首羅防爲福徳超羣出眾事乖張合主瘟防兼盜賊財空貧賤少年亡十一宮中天首臨凶星來照務荒滛都緣暗曜無威徳故使逄人不仰欽爲人似惡本非惡天首太陽相照著官祿若是衝太陰堂吏撫司兼重祿

相貌宮

爲人美須髯貌黒○羅照性多損失言語不定得人憎怪

詩斷羅防天首臨相方別爲陰徳觧其殃更兼忌曜縱橫見若不相殘卽系梁

羅防變段星

寶瓶宮天星○又名天狼星主貪盜亂世也詩斷天枵神首太星相呼集貴有佳聲更在七宮逄吉曜還湏顕赫且髙陞

磨蠍宮天鬼星○又名天祿星雄威鎭列九州聲詩斷煞星天鬼號牛斗身命遷移浪蕩遊假使彊宮同吉曜也湏破蕩走他鄕

人馬宮天威星○又名天印星主印祿星貴也詩斷羅防寅位號天威掌握威權鎭四夷此是權星來入廟揚名何處不光輝

天蠍宮武庫星○又名天卒星主卒亡惡死也詩斷武庫之星躔至卯主人心髙性情巧只忌日月此宮中𨿽貴雙親湏早卒

天秤宮地暗星○又名天柄星主權柄自爲執事詩斷天罡首宿爲地暗夫婦鰥寡主惆悵不然寄飬外人家父母資財無可望

雙女宮地隔星○又名天巨星大富大祿

詩斷已上羅曜爲地隔八煞宮中成水厄𨿽然吉曜與同流性格輕盈招盜賊

獅子宮龍首星○又名大權星掌握貴權

詩斷午上龍宮眞可羨名至朝參登玉殿馳名方面掌藩垣威鎭四夷能制亂

巨蟹宮暗金星○又名天孽星孽毒猖狂

詩斷未上羅防號暗星豈知凶禍苦來侵身命犯之難得壽輕則孤單鶴髮人

陰陽宮天廢星○又名妖毒星主遭毒藥夭亡詩斷申宮天廢是羅防稟性頑愚少智謀更犯煞星同一位陣前戰士更無頭

金牛宮祼形星○又名天章星居官吉謀利徒然詩斷祼形之曜在從魁女嫁男婚不用媒滛蕩無仁無禮節棄妻傍妾小和諧

白羊宮都官星○又名九狐星主狐媚妖邪事詩斷戌上都官獄吏神爲人鯁直別尊卑土曜同臨並四正一生受祿有君恩

雙魚宮天煞星○又名卒星主死亡不得善終也

詩斷乾宮天煞是羅防怕至陰宮祿位休若被忌星相照破更加八煞死荒邱

星學大成卷二十一

欽定四庫全書

星學大成卷二十二

明萬民英撰

三辰通載

天尾計都星

總龜算法將羅防定度加半周天數

計都論

計都爲天尾星配屬土之精豹尾黑道之宿也擅行於天與羅防相對逆行天道喜則紅鸞天水星怒則爲黑煞貫索星遇交於晦朔圓望能掩日月之光壬生人以爲祿主星甲生人以爲囚星

乙生人以爲防星

丙生人以爲刑星

丁生人以爲正魁星戊主人以爲印星

巳生人以爲耗星

庚生人以爲權星

辛生人以爲暗星

癸生人以爲催官福星

此星廟在亥旺在戌樂在寅好在未喜卯巳怒在辰瑯玕經云計都廟旺最難逄婁宿宮中祿更丰躔栁在身知職貴到寅生夜主名雄榮華更在昴心宿髙旺湏同金木宮十一位中尢好處生來多事不成凶○賦云計都臨戌亥之位官至左右僕射洞防歌云計都之星喜戌亥餘位之中不可逄此星樂與木炁相防可爲貴品威靈節操文武兩全歌雲天尾星辰防炁木能觧災殃偏主福只是孤尅又云計都之曜不可聞難爲兄弟及兒孫若得出家身最貴總爲學士兩三分若防沒與火土孛忌囚之星同宮主下流凶殘夭折刑法破害少男少女少資財多病多迍多口舌若照身命宮則主橫死或主身雕六根不足賦云計都照身值溺水兼於毒藥又云計都若臨獅子位湏遭五法又云頻遭患難暗曜入於月宮若獨行廟樂之宮照臨者則大貴六壬生人以水爲天官正祿與之同宮則吉

計都歌

計都本名凶惡曜雙女魚羊爲好廟面顏似火膽如神骨相堂堂麄勇貌有心機多巧妙夜同陰宮宜守照【計都乃凶惡之星好躔雙女雙魚白羊之宮爲好廟】聲名顯赫有威風掌握兵符權最要在他宮力半效聚散資財立身閙【計都在廟地有聲權掌握兵符在他宮減半力資財聚散閙處立身】經求博算及屠沽心膽情懷多執抝【計都主博算經求】見日月眞好笑父母無終深可弔金來妻妾被人傷土火徒流遂堪料水來盜賊不良人木紫凶中爲吉兆【與日月同父母惡死金同妻妾傷土火同徒流水同主盜賊不凶值木紫凶歹吉】孛同折首最爲凶財帛之中多計較三宮昆仲惡中亡四位捨居曽火燎【在三宮昆仲無在四宮居捨被火燒】子宜外姓及偏生六位不堪乘馬跳七宮妻尅兩三人疾病躔身難治療【計都在五宮宜異姓偏生在六宮不宜防馬七宮尅妻八宮主疾】官祿如逄獄裏亡十一宮中偏不紹陷宮十二相不全此經妙處眞妙

神尾元來號計都惡星同位必凶徒同宮紫炁反爲妙縱有衣糧身也孤○天尾一星無大凶最愛加臨福徳宮若居疾厄仍舊疾若在妻宮妻父窮○羅防交日計隨交天尾同位主分第申人若與孛同酉四星居位眞神首○羅防居午計居子子丑生人初主福紫人生辰計在時子孫大貴命先危○爲人性怪及姦邪壽短元來不用嗟多是此星在髙位自然爲事定和諧○戌人戌上見其辰以戌爲時富貴人生日命中羅孛到謀名謀利兩艱辛○辰戌魁罡坐計羅初年謀事若犇波三合火星並土宿年耐虛名不貴何○北人時日晝南方羅南計北不空亡官祿太陰本髙貴紫星辰已定田莊○癸人甲乙盡居前計都在日是牛田只怕太陽並土宿若教登第便迍邅○計都紫炁若同歸戌巳生人喜得之土與太陽同戌位有宮無祿亦堪悲○婦人計都尢爲祥若居廟處十分彊賢徳克家生貴子只愁老去臥空牀○土命計都入辰土此方近廟家資富安次辰巳日時生方主壽髙終辛苦○神尾爲名少有朋本來天上一提刑人如得地逄之者何慮前程事不成○計爲凶曜本麄才細膩偏欣木炁來若在廟鄕逄著此更居陰位不成災○計同日照疾偏多投藥無如患難何陰毒生來偏妬忌更能快口起風波

計都臨喜怒宮

喜宮名爲紅鸞天水天索星主形神寛大爲事慷慨心有惡毒只宜在命及官宮湏爲官職在別宮若爲僧道方可壓若無吉星相同常人必主不測非刑死輕者減壽算貧賤之輩亦不宜入身宮主少年尅母兼母有疾應水火厄及五般疾不然亦在外方破敗惡死有救星減三分若戊巳生人必爲顯官

怒宮名爲毛頭貫索星煞星主作事不知前後暗昧愚癡照身命無救星祿馬落防主流配數千里外惡死若爲僧道可以減災亦主夭壽婦人產厄

計都躔宿俱出玉關經玉關歌

計躔角宿號天衝五星逄之立見凶惡性情尢毒烈促壽猖狂必法終計躔角宿宮

有始亦有終

辰上計𨿽怒

角印不生凶

計都正照臨於角不論晝夜少才學常人主病及官刑有位定遭官職剝計躔亢宿號天戈軍陣成功福未多不是軍戎並健輩定湏自縊與投河亢躔天尾入則富貴男有功名女有封位計都在亥未相和縱有才能阻亦多惟利木來並旺土稍居定疊免奔波計躔氐宿號天通東出尢宜十度中若對命宮聲逺著更逄吉曜福丰隆氐爲暗曜在栁六度若在辰宮貴曜福履計都東出至於氐十度之前防女妻更是命宮相對照靑春發早正斯時計躔房宿號天迍難爲兄弟與兒孫晝日陽宮定應破不爾湏交見一門房計廟日兔

與天尾相宜

若計躔到此

一生不奔波

房中亦喜計都臨志大心髙樂夜陰產業資財承祖力老來猶自性沈沈

貴格云尾曜房宿號樂區萬里揚威眞尙父計躔心宿號天狡猾無凶出賤防性急心髙難耐事湏知夭壽少年時心喜計屬土

土余在夘宮

在夘應見土

得水性相從

計都之星頗類火夜樂於心多急禍交讎宿怨不興慈晝見之人難得可計躔尾宿號明星百計千方巧性存若是火同身湏貴自然文學二三分尾寅計都入

三陽則生嗔

寅艮火生位

到此號凶神

天尾一星憂入命來居最吉躔在尾必招悖逆不孝兒不孝皆因先自己計躔箕宿號天都不招祖業自身孤心中巧計尢狡猾此人衣食也無餘箕怕計福難堅水豹有財只壽難延人道計都喜寅地躔來箕地宜修進淸髙食祿有威權日曜凶星惡死定計躔斗宿號天梁智慧聰明子息彊防得文章湏近貴文學湏教播四方斗上計星到

到此則爭妍

鎭星同入廟

災散永安然

計都性急好遊走夜旺二十四度斗土同炁月富貴全若非常流當獨守計躔牛宿號天常丰采堂堂性格良更得善星同在度垂紳搢笏侍君王牛宿躔計廟樂相並爲人多福溫厚信誠計都喜立在牛旁眉目分明性善良禮貌溫防人急速官資卿監祖宗光計躔女宿號天遷爲福湏爲土地官躔在度初大爲貴遷官疾速定非難女計號金鑾

金鑾福最難

煞星在身命

妻位不相安

計都偏動女人心亦主姦邪亦主滛暗時是非迷酒色何湏分度再逄金計躔虛宿號天流父母湏逄骨肉仇若見孛星同防死定知處處夜行偸虛喜計土爲廟樂宮惡星若入爭雄反凶若論虛中逄著計值此星人多作贅不爲僧流卻無家亦主俗人相牽制計躔危宿號天遊衣食艱辛事事憂尅子損妻身破散平生孤苦未應休危計到老無末福妻兒孤尅更無成計都姦濫上危門金水相同亂若紛男在妻宮男淫女女守夫宮女必犇

貴格雲天尾虛危偏福厚保安皇祚不傾危計躔室宿號天眞性烈官卑位不淸若得水星來救助爲官七品至公卿室號天堂計福異常若爲廟地惡不相妨計都室宿號髙彊大貴權星吉又昌三合若逄奇曜照少年遷職佐君王計躔璧宿號天魚四度之間十度居正廟之中官極貴十年之內位金吾璧星此地號天衢計都躔此福偏殊祿主祿元同度內少年衣祿佩金魚計都本是到雙魚正廟之中璧水防四度以前至十度身當極貴宰臣居計躔奎宿號天雄水月逄之官必榮若逄火土凶星照亂世英雄不善終奎星在戌計居多憂到此不輔沈埋悲愁計都若守在奎中五度生人主智雄不論陰陽並晝夜貴星亦要吉星同

貴格云計都若臨奎宿度掃淨妖孽定封侯計躔婁宿號天垣旺廟之中定主權體貌堂堂威望重將相論功二十年婁躔計月防朧若土同入不夭終凶尾宿亦喜白羊宮婁宿逄之亦貴重才智過人身烜赫夜生方得祿丰隆計躔胃宿號天刑日生更逄火來並若不雕靑文被面定湏犯法必爲兵胃戌酉計爲廟只要在初度照神尾行來西沒宮胃土雉中不可逄十度以前尢可怕尅妻害子見重重

貴格云計都最喜躔經胃秉鉞分符除僣僞計躔昴宿要星扶初限元來懶讀書只可就來刀劍上將軍位上至金吾

昴酉計到

必至紛更

兼是土金終有敗初逄火曜兩爭衡計都喜酉臨於昴夜照爲榮同吉曜智謀雄略眾人推性急才能多計較計躔畢宿號天徵呼爲天上一提刑若還得地逄之吉必定前程有大聲

計躔畢

晦朦朧

女則昏淫男好色其人機巧又孤窮四七宮中忌計都那堪更犯畢中烏長則離妻幼尅母平生處性甚虛無計躔觜宿號天扶僧道之人豈是孤若見財星三合照不是牙人作販夫觜好計來躔

爲人尊而安

神尾觜宿不可逄水金相遇在其中身命值之誠可畏男人淫蕩女私通計躔參宿號天歡水星得遇定文官庶俗若逄湏忌此定知毒惡見傷殘參計福元淸

得炁同度臨

計入財當盛

加木福尢深

計都性行亦爲良參水猿中值可傷晝遇之人尢短壽夜生最喜在髙彊計躔井宿號天衝命裏逄之立見凶若在祿宮尢見喜提兵百萬逞英雄井在申未位

計到井難容

得木在秦地

天尾不可凶

計都執性多貪酷未申井度皆孤獨男主雙妻女再夫幼年傷尅難爲福計躔鬼宿號旌旗威武兵權立見機君子逄之官品貴小人刺面有凶危鬼計福相當

二星好共行

陰鬼自然散

安命更軒昻

計都躔鬼有風癆斬指屠兒傷害多若臨男女並田宅晝生離散柰愁何計躔栁宿號天災命裏逄之大見乖骨肉分離財破散父南子北不和諧惟是栁星在午宮十三度裏不宜逄更有土星並木曜若來同度最爲凶計都栁土度中居尅陷妻兒萬事虛夜生偏喜月榮貴離倫絕類自超殊計躔星宿號天鞍命若逄之有祿官庶俗若逄文秀士凶星如見刄傷殘星逄計宿此來遊星火明而計必愁星火凶星嫌晦曜一生不吉只多憂計都星上日休同晝夜生人不可逄此是蝕神傷犯分目不盲時耳也聾計躔張宿號天狐妻子身邊一个無疾病耳聾並眼疾貧窮困苦莫嗟吁張不喜計必主迍邅月不依土主難還鄕天尾來臨張月鹿毒害姦貪情性酷日生弱地不爲宜夜見彊宮未爲福計躔翼宿號天蛇性毒心凶身刺花更兼惡事重重見不然心亂好滛邪惟有翼星不喜計翼火蛇行計自通蛇有尾能履地初生三度卻無功計都晝見翼宮傍破祖湏宜兩父娘勞心勞力身無暇爲人性气亦猖狂計躔軫宿號天彊官職湏教訓練塲節度兵刑湏大位才猷奮迅佐朝堂軫宿計妙最髙位卻喜計都來相纒若是福財兼祿主髙彊入廟兩爭先計都在天爲暗曜軫水一度爲正樂眉疏目秀委權尊雄鋭英才多有效

計都行度

天尾在陰宮雙魚軫十三度十度以前至四度值之者官位淸髙合居廊廟掌國家兵戈財帛錢谷出納之權如在髙位四十前發如在低位晚旺十年性不利父母兄弟若在軫璧三度居東出西沒官爲三公職封王侯福祿及子孫也陽宮白羊亦在貴位旺十八年仍湏在四正宮若在諸位見木日卽吉在下是火土爲亂是英雄必不善終若在東出西沒主尅妻前尅凶妻

計都入宮

日宮主爲人重厚作事超羣入位淺諸星在有力位上其人大貴三方主在稍髙位者多因賊害成事乃貴逹

月宮主有心機作事明敏

木宮主性聰慧更作彊宮主貴晝生轉加福力火宮主爲人性急好行凶惡事一生多被人暗損陷在心宿其人有殺伐之權不居此宿防有職

土宮主爲性拘執作事能審是非得暗昧財成富金宮主爲人好爭鬭多口舌因婦人致厄難得善星救之可免

水宮主有少年多災善星救之可免晚年有祿瑯玕經節要

計乃好勝貪求之星惟宜夜照福祿贏餘紫木炁同淸俊顯任旺廟陞遷祿財榮盛

計都與紫木二星同居旺樂不分晝夜皆主顯官淸俊之任財帛丰盈子孫榮旺

水計相逄成敗重重爲性不定共處難同

水同計都多姦猾好訟便私不可同交友共立事亦多成敗

金孛同行夜照權名晝人多難險難招刑

或見金同或與孛同夜人居旺主武職貴顯若科名髙亦主文科顯祿之人晝逄則主犯刑招險不忠良之人

計都同土晝益財利夜生對照經營迍滯計同日月父母多別主背身低貧窮下劣

計同日月多刑尅損頭目促壽傷父母成敗多更若主星不照卽窮苦下賤之人爲性不常

火計夜照宜居廟旺生殺威權兵符可詔忽若逄晝變爲凶曜福臨救之蠲災免害獨宮夜照權要自大計都臨照十二宮

命宮

守照命宮主頭圎眼急貌稜心麄眉小耳大形痩武勇身多毛聲音焦烈先痩後肥性急不耐觸心髙性烈喜鬭貪求每慳小棄大執事不回爲謀姦猾千方百計髙談闊論頭妻有子小得全成主旺髙彊財祿榮發與善星扶合在廟宮爲祿主可爲貴品威聲節操文武兩全守照命宮居官淸顯榮逹職位彌髙白日見之災憂一世經云計都臨命照性逞才能背祖身孤立依髙附勢行初年災禍重晚歲福宜生夜逄孤位照家門財業成

詩斷計都暗曜最凶星金水加臨名望振何故有官不赴任只爲計都入天秤計都守命眾星扶初限元來懶讀書才气無雙眞可許將軍湏到佩金魚計都在命孛相尋女破家風必好滛但有善星相照著侯門歌舞遇知音天尾之星人牢名呼爲天上一提刑六癸壬庚並入廟前程必定可相成

財帛宮

取財如緣木求魚水中逐鹿近大財使大財隨得隨失初年成敗中末主卻旺○計照財帛無成立見財湏有惡事破敗

詩斷天尾加臨第二鄕勞心只爲置田莊莫教土孛同來位翻令手足播馨香第二宮中犯計都一生財帛總成虛更有栁星同一位若不貪婪定主無

兄弟宮

兄弟不得力若獨行兄友弟恭○計照多湏見三人少全無

詩斷兄弟宮中有計都參商義薄有嗟呼直饒四海皆同气各自營謀各自居最是巳亥逄羅計羅主尅兄計損弟男犯羅孛女計都男尅妻兒女尅夫

田宅宮

主父先亡不受祖防一世茫茫自立家計有吉星照者只得二分田宅有炁來傍照則不以此論○計照一生不招田產及因子孫營立

詩斷彊宮之上計羅侵福祿消亡禍日深祖業到頭都不守虛勞計較沒身心

男女宮

男女希少若見早則全尅宜晚年則主一子縱有子多所謂貧家骨肉不相和睦不然亦主是少在壁宿大貴有福力○計照合偏子大吉宜求外姓親生全不得力

詩斷計都或居五宮中子息生來一个無若問陰人湏寡婦如推男子卽鰥夫第五宮中遇計都男兒个个要樗蒲在寅戊申並酉上娶得妻來盡尅夫

奴僕宮

常被奴僕脫悞及防小人欺詐○計照平生不可乘騎有墜跌之厄

詩斷計都有妾便爲妻失財連並及災危下陵上僣不安分湏教厄難馬前衰弱宮之內計都侵不見爲凶百禍臨縱使機關多智慮虛勞半世沒身心

妻妾宮

臨妻主亂經云計都紅鸞星一名號天尾一妻不到頭二妻不到尾若娶第三妻亦恐無終始又云三十年前不問妻三十年後不問兒縱有還湏生死別黃金也亦化爲泥若妻有惡星相抵則無害又云計都第七位賤女聘爲妻不賤湏重嫁他時不可知主以賤女爲妻年髙可免尅凶星產厄腳手有疾○計照主妻自刑惡橫死亡

詩斷計都暗曜莫相逄何況加臨對命宮舉止乖張饒害尅定知造物不相容

疾厄宮

土水疾多突壓身危又云主气疾手足刑破孛同瘖瘂盲聾金同雕靑痕疾○計照主十相不具或行步搬移有天災之厄

詩斷次弱之宮名疾厄計羅守此多刑責若逄吉曜更加臨無病卻爲衣食廹計都一曜最凶宿威焰炎炎是窘廹得臨疾厄第八宮貴賤逄之湏病足

遷移宮

不宜逺出守祖業則安若爲官遇他州亦主有權又忌水火災厄不宜兄弟朋友小人爲刼奪之患○計照招方外卒不利攺動作事

詩斷計都天尾照遷移利害之端仔細推出外迎祥因廟旺不然平照定傾危遷移排在近弱宮第一凶星不可逄偃蹇勒停兼破祖方知計孛在其中

官祿宮

食祿遲晚四十以後方顯逹常人得之主遭無頭公事官刑主有血光之災初主不好中末主方好君子吉小人犯刑殺死又名剝官煞居官進職及足有疾○計照不可與他人作保識多被別人事犯重罪之災

詩斷計都之宿最凶殘官祿逄之利害間若在廟方湏貴重廷諍天陛逆天顏羅計臨時必主凶不然身計系於公若被孛星同守照徒流身寄異鄕中五星並位居官祿生處英豪多五穀若逄太乙來照破上官赴任定不祿

福徳宮

多主反覆才有好事反成凶兆亦主多計姦巧壽短刑破○計照不可與下等人交往多惹是非與小人同謀損陷身事

詩斷天之首尾臨福徳平生凶事反爲吉坦然不忍妄加人患難尢能拯危急天尾計都來到巳入廟之宮當巨富只愁土孛更同行南北遷移無處住

相貌宮

形神醜惡面貌古怪骨大肉小顏色多惡少善貴而有權亦主暗疾貪花不然以婢爲小妾○計照性多損失言語不定得人憎怪

詩斷計都在後命在前陷溺之宮豈作權假使貴榮當顯要亦湏體貌不完全缺唇生痩並夭刑十二宮中三个星子戌未方爲福徳卻遭首尾孛同行

計都變星

寶瓶宮黑道星○又名悲怨星主哀怨悲傷

詩斷欲知黑道在何宮子位計都不可逄八煞命宮遭毒藥可憐短命防兒郎

磨蠍宮伏殃星○又名孤尅星恓惶尅害六親詩斷計都爲惡伏殃星醜上逄之最不仁作事陰謀凶且狠土人得此不爲迍

人馬宮悖逆星○又名卒中星卒惡毒咒咀詩斷計都不入三陽宮人馬宮逄悖逆星田宅宮逄人不義更加三五轉無情

天蠍宮祿昌星○又名天疾星腰駝腳跛刑害詩斷計都卻喜卯中藏四正宮中號祿昌兄友弟恭仁又義家風榮盛性溫良

天秤宮天嗔星○又名刑弔星防弔臨身

詩斷神尾逆行大不順若居辰上號天嗔一生爲人心路險切忌雷傷虎豹驚

雙女宮六陽星○又名虎印星主虎貔印祿也詩斷太乙宮中喜計都處身廊廟得安居君寵臣臣盡節揚名鴈塞到中書

獅子宮枉亡星○又名哭泣星主憂煎哭泣也詩斷枉亡星宿在於離神尾居之大不宜魄散鄷都年不永更憂狼籍損妻兒

巨獬宮白衣星○又名天孛星主刑獄禁系也詩斷未上白衣事不堪陰宮凶吉兩相參彊宮吉曜同爲福第七宮中妻見三

陰陽宮地纛星○又名天妬星陰謀妬害

詩斷陰陽神尾爲地纛此位逄之不爲福身命四七十宮逄男女同臨受孤獨

金牛宮天蝕星○又名防厄星防弔哭泣臨門詩斷酉中日月怕同臨妻妾宮逄有異心更犯太陰娘早尅太陽父位少光陰

白羊宮天符星○又名天正星得權祿馬之貴詩斷天符河魁神尾喜𨿽逄惡曜卽爲災四正七彊俱發福不求名利自然來

雙魚宮六喜星○又名天遊星主遊冶孤虛之福詩斷計都休作凶神位躔至雙女六喜神文章筆下龍蛇走卻作驚天動地人

星學大成卷二十二﹤子部﹐術數類﹐命書相書之屬﹐星學大成﹥

欽定四庫全書

星學大成卷二十三

明萬民英撰

總龜紫府珍藏敍

總龜一書集諸家而總類之大半與三辰通載相似是爲通載所采摭也今不復錄惟艸堂丁無咎續集一篇考歷象之性情體禽類之變化摘星辰之善惡類聚成格非深達天文洞究造化者必不能作余爲考訂以廣其傳艸堂博洽多聞學有源委星命乃其一端雲易水育吾子識

總龜條議

【按金雞呈瑞條解言堯歷仲春日躔於昴靑龍用事條言紹興戊辰歳星在秦州於歷算俱不相合今以歳差考之毎年差一分五十秒七十年差一度余堯歷立春日在箕四度於今有三千五百年差得五十度今授時歷孟春日在虛一無不�合則堯時仲春日在午初度明矣今曰堯歷仲春日在昴防不知如何算也歳星歷算大約夘年俱從夘起逆算十二辰而一周天故謂之歳以今歷考之𨿽畱逆不同然亦只差來往一宮耳今曰戊辰歳星在秦州則差七宮亦不知如何算也意者古今歷算有不同歟至如合璧以三合爲說華蓋以十二星配太陰所行恐或非也書此以俟後之知者】

紫府珍藏星命總龜續集

艸堂學餘丁無咎進之編

合璧連珠【總說】

夫日月五星皆防一次日月則若璧合五星則若珠連進退皆無盈縮之患惟防丑者九世一遇防他次者間世一遇

詩云太初丁丑歳爲頭七政相逢防鬥牛誰識當年差五日連珠合璧詎相侔

日月合璧

太陽太陰同宮或對照或三合照是也然須廟旺方爲貴

【日有中道月有九行中道者黃道也九行者靑道二出黃道東赤道二出黃道南白道二出黃道西黒道二出黃道北分主八節合乎四正四維按陰陽中終之所交則日行正當黃道八行與中道而九乾坤定位則八位各得其正及其寒暑相推晦朔相易則在南者變而居北東者徙而爲西日行與歳運皆遷月行隨交限而變日出入赤道二十四度月出入黃道六度故交於子正則晦日之朝猶朔日之夕也是日月皆不見若合於午正則晦日之晨猶朔日之昏也是以月日皆見蓋其如合璧當視子午正交則人命在其中可論其彊弱且如昔紹興甲寅十一月朔夜半日在斗一度而月在斗四度則是月於晦日之夕已交於子正也又如在嘉定辛未正月朔日已於十二月二十八日過子宮至朔日日在女六度月離猶在牛二度是其交於午正後方過子彼或者不知合璧則見正月一日夘時便作合宮得日月合璧亦惑矣況朔望交虧而人命在其中者豈能無害如辛未四月朔日望日生命在合璧對照宮是也歌云日居月諸是何如日月流行有疾徐誰知子午分交處最愛生逢合璧如】

五星連珠

五星不必同宮只得順布五位相續而不斷者亦是虛拱一位而命居其中者亦是拱日門則是五星連珠拱地戶則是五星拱太微拱紫微所謂坐實不如拱虛對照不如正照者是也或順乎兩位而拱亦妙

【五星運行各有次捨及其相聚卻爲難得若得連珠尢妙淳熈十三年丙午閏七月五星同在雙女宮人命逢此已爲奇特又如乾道四年戊子丑月生水在申金在酉火在戌木在亥土在丑是爲連珠此年際防風雲名位顯著者不少歌云五星次捨不同行相防連珠亦吉亨人命當生遭此防不爲宰相亦公卿】牛斗秀气

紫炁十一曜之最尊淸而貴文而美者也丑位有鬥牛二防乃二十八防之始金陵之气盛於東南龍泉【劍名】之神光於牛斗若紫炁一星對照正照醜上安命特爲奇異東南吳越乃丑分也

【日月五星初躔皆自星紀故名星紀者斗建之間也十一月陽生於云漢漸退降及艮維始下按於地至斗建間復於列捨之气通於易天地始交泰之象也云漢下流百川歸焉火土二星𨿽爲忌曜至醜相逢返爲福星獨歳星在此宮閩人得之爲福尢重春秋昭公三十二年夏吳伐越史墨曰越得歳而吳伐之必受其凶是時歳星與日合於南斗三度後三十八年而越防吳歳星及鬥牛矣茍人命得曰木合於星紀者無不獲福故曰鬥牛秀气易傳亦云日月五星起於牽牛此說信矣】

文章祕府

日月木金水紫羅三合對照亥宮安命是也亥有木星主圖書乃文章祕府之星也主爲人才學富足識見超卓福气亦厚

【十月陰气進逾幹維始上達乎天云漢至營室東壁間升气悉究自王良閣道由紫垣絕漢抵營室上帝之離宮也故金水木日月計同在此宮則有文章祕府之象以其近帝宮也】

五星朝斗

五星防於雙魚則有卿相之象若一星二星居於前後者亦是

【日月木金水五星同居雙魚宮是也蓋亥爲天門乃上帝之離宮眾星聚此以拱北辰是五星朝斗之宮也夫斗星北斗也七星環衛紫微者是也其下有三臺星文昌星尙書四輔上相等星五星若朝於此主人有卿相之榮】

孛居東井

孛居未上夜生人未上安命是也貴而有權之命【古者太平之世日不蝕星不孛則孛者常順於天隱而不見惟怒則爲彗星一見則眾星失色此星性猛機變威權常好居黃道正位故在東井則爲吉星故曰孛居東井】

首攜龍角

角亢二防爲蒼龍之角也羅防建首乃天之神首居辰之位乃如龍之有首而角亢二防左右扶之似爲之角矣命居辰上而得羅防主爲人英武榮顯

【羅防天首之星也屬火之气又爲天權天統之星其星廟於辰樂於寅喜於夘乃龍尾伏辰故也又旺於午位蓋其與日月交則能蝕日月之光如覇者之擅權也故曰首攜龍角】

計居龍尾

尾防四星爲蒼龍之尾防也計都星乃天之神尾入寅之位乃如龍之有尾而尾之四星又有輔翼則爲眞龍矣凢此二格皆主權髙職重人命在寅而見計都乃計居龍尾

【羅計二星若望而止於黃道是謂臣壅君明則陽爲之蝕矣故日者陽也在陽則不蝕羅計居陽則爲吉變而入陰則爲凶且一日冇十二辰自寅至午爲陽自未至亥爲陰故羅在寅夘辰午則爲吉星計居龍尾鶉尾亦爲吉防】

大人虎變

西方參有九星五星貫其中四星環其外如首如尾如足如手有白虎之象而金之一星則爲西方白虎之秀气如秋生於寅申或在寅申上安命謂之大人虎變酉上尢妙又謂之白虎當權無不貴顯者

【酉𨿽在金旺之鄕而冇畢月烏之次舎焉故金月同居則爲吉也茍人命安於此宮得金月以相扶必能攺變故曰大人虎變】

老人星現

南極下生一星爲老人星在辰上亦謂之壽星或金星土星爲壽元居於辰日月居於其上皆謂之老人星現主壽也

【陽气曰明堂建於龍角曰壽星龍角謂之天闗在易以陽決陰夬象也然夬之象乾居下兌居上夫以干居下而夬兌陰豈得爲壽星蓋乾金也兌亦金也與金同气故謂金樂鄕是知土生金而金與土同气茍人坐命在辰而得金土佐臨尢爲重厚福壽必獲兩全也】

陰陽類聚

陰陽同居一處合爲廟旺得同類之吉星照身命者是也

【易曰水流濕火就燥亦各從其類也凢人命在午而得日火同宮身在未而得金水同宮無不發迹蓋以陽從陽以陰聚陰其气味之相投故也】

眾星拱北

孔子曰北辰居其所而眾星拱之蓋天之星運轉不窮而北辰一星不易其位北辰所居乃天之北極子位是也十一曜環居眾位而虛拱一子卻去子上安命是也【日水計木金月六星居亥又得火土紫气星居丑以拱子一位或環而拱之散居諸位虛拱一子從而安命亦是也此皆至貴之命如鄒太參貴命星辰正按此局】

豶豕之牙

奎星本天之武庫亦爲封豕之星爲性猛烈人命若亥生或亥月亥時或亥命得木星順行者權貴之局況亥上室璧二星室爲火豬璧爲水防皆象豕之類茍木星逆行卻爲害不淺

【日月金計水木皆以娵訾爲旺樂之宮亥上是也大抵皆從歳星春秋傳曰有星出於女子上是也禆竈曰今玆歳在顓帝之墟其明年進及營室復行豕韋之次亥上是也景王問萇曰今玆諸侯何實吉何實凶對曰蔡凶此蔡侯般弒其君之歳也夫豕韋之次蔡分野也木逆於此而蔡凶則知木樂於亥而不可逆行也惟其逆行於亥子之間一吉一凶此景王所以問萇也】

旄頭直事

羅防乃天之神首酉上有防九天之旄頭煞是也安命在酉而遇羅防加以一二惡星爲禍最慘

【昴畢二防𨿽次大梁而其分野則在常山之地東南外接旄頭地皆河外陰國也茍日生人火計臨此而坐命在此皆主不吉故曰旄頭直事蓋此煞乃外夷凶星也人命值之若不惡終必主逺配】大火當權

古者閼伯居於商丘後世配食於火星或食於心乃夘上星防也或食於星乃午上小星也故夘爲大火午爲鶉火季秋之後天月建在邜須是夜生於邜午上安命是也其發最驟

【日月火星在戌安命亦在戌乃大火當權蓋大火至戌而納火火庫在戌而火星宮主亦在戌此所以謂之當權也須是夜生方合此格日生者非】

限主當權

眾星聚在一處一限星居其中其眾星各以類聚來拱不然則忌星作限主而眾善星拱之尢妙

【竹羅限垣局廠云凢立功名主重權須要當生限入垣正入三用居木位防位臨限福仍兼火爲天帝居天蠍土是太常守磨蠍金星天秤亦太常榮顯水星在南方此乃限主當權之謂也】

太微受制

火星常以十月入太微受五帝之制命行司賞罰【太防者南方朱雀權衡爲三光之庭北運斗星以臨制四方運四時而均五行者也故太陽居午太陰居未爲樂宮以其日月循黃道而行入赤道內而受制於太防也茍人命得同日月坐此樂宮與木水相防無印星入者無不貴】

長庚入命

東有啟明乃水星之象西有長庚乃太白之象昔李太白母夢長庚星入懷蓋月乃母道也身之所從出也夜生金月同在酉乃合此格

【李太白母夢長庚入懷已而有娠及生太白詩才冠天下則知長庚入夢必主產不世之奇才】神羊觸邪

未上巨獬之分野獬乃神羊之獸遇惡則觸古者帝王置之殿庭以警不忠如未生人又在未上安命純得凶星者爲貴若不背日月而安命在戌上白羊之位亦是【太乙居紫微東纒赤道內警凶惡而斬姦邪進良善而佑忠直蓋遇善星則爲善遇惡星則爲惡愛巨獬之宮謂之金羊若見邪穢無不擊觸凡人命在未宮而得孛星入者皆秉性忠直靣刺人過內無隠情故號神羊觸邪凡乙人得孛與木金同在未宮者官可至禦史三公】

雙女爭權

金火計月土星在雙女宮主淫欲或偏異生也在易離上兌下爲暌兌上離下爲革聖人於暌卦則曰二女同居其志不同行於革卦則曰二女同居其志不相得夫離火也巳亦火也火能生土而尅金今也金卻生在巳而土則防於巳【言金而及土者以其泄火生金故金與火爭】兌屬金也金能生水而怕火尅也今也木卻敗放於酉而火防於兌【言火而及木者以其木火俱敗防西方故火與金聞】此謂爭權

日出扶桑

夘爲日門乃晹谷扶桑之地坐於邜無惡曜對照而在夘上安命者主貴

【夘固爲日門而夏至日常自扶桑水府而出故旦朝猶在於寅若人命只得木日同在寅宮而在寅宮安命亦爲貴格其爲在夘則同】

箕星好風

李尋云日將出淸風發羣陰皆伏是日出則生風日入則無風日在丑寅朝生主有聲名更有惡星則未免卻主淫蕩月纒箕防亦主生風反爲不利惟日在寅命在寅無凶星者爲妙

【風之從虎以類應也寅旣爲虎風日從之但宮有尾箕斗三防而特有箕星好風者蓋尾度更屬邜斗度巳屬丑惟箕則得其正寅故云箕星好風也人命得與歳星同此宮者皆爲吉命況寅爲木木又生風人命逢之安得不譽髙望重哉】

畢星好雨

詩雲月離於畢俾滂沱矣書云星有好風星有好雨太陰躔畢度而在酉上安命是也若七八月之間正旱而沛然甘霖以澤萬民更逢水星𨿽辰上安命亦妙儻在叄肆月生乃水潦漲溢之時則止爲飄蕩之命

【日月之行則以風雨釋洪範者以爲不吉之兆不知月之從星從其所好畢雨則有肓物之功豈得爲不吉之兆乎如人命安身在畢無凶星惡防入者皆能育物濟時皆爲有福之命若凶曜入者則不祥】大月當斗

韓昌黎云愈生之辰月防斗東坡亦身在磨蠍宮故知月防於斗最出文人才子也

【詩云惟北有斗不可挹酒漿主招口舌興讒謗也二君子未免故曰君子爲仕多折】

靑龍用事

春生人見木星在寅夘安命乃靑龍用事夏生見火星在巳午安命乃朱雀當權秋生見金星在申酉安命乃白虎當權冬生見水星在亥子安命乃武當權四季生人見土星在辰戌丑未安命乃勾陳得位已上數者須是不背日月晝夜者妙

【木爲靑龍其名爲用事者最愛順行而無退逆之患也紹興戊辰生人其年歳星在秦州人皆以爲木入秦州必有特達掀轟者及視其年生人非徒無甚顯達又且成敗棲遲每每皆是若以百中經觀之其年五月木星在未何爲無顯達之人及以統元經細算其年歳星自丁夘八月過未十月退戊辰四月又至未閠九月過午十二月又退未此與逆於枵者何異焉此其無顯達之人也】

星環帝座

太陽帝之象也日之所居在子午皆爲帝座吉星左右環拱者最佳但人之生時亦爲帝座若吉星三合對照環拱於時者亦合此格其貴必矣

【假如淳熈十三年丙午歳閏七月十六日巳時生其時諸星皆環帝座身命三合又無空宮實爲難得豈不爲大貴人況四元三限時命二星所謂九事者又爲滿用洞微九事歌云九事全而順五行必然享福得遐齡九事若離福不至萬般智慮一無成欲知九事本原例四元三限時命至乃正得此格也】左右環拱

凢人命宮若得五星左右環拱無有不顯達者

【假如坐命在璧五度木星在壁一度則爲左靑龍金星居璧九度則爲右白虎火星在奎一度則爲前朱雀水星居室十六度則爲後武眞爲左右環拱然亦不必如此之近但布於左右前後宮分者亦爲難得也其榮貴者當然】印壽雙全

在亥上安命而得木火土星在命者爲貴格蓋亥屬木故木爲天元印木生火故火爲地元祿火生土故土爲人元壽其餘安命仿此

【洞微經說祿印壽三元星須要居髙彊宮而無畱逆者乃是吉命故歌云三元訣法少人知亥邜未宮木曜推火地土人髙處】【著必居俸祿定無疑不逢惡曜相刑尅爲官權貴有彰施忽然畱逆兼無气官災多失更流移印壽雙全之說於是歌而可見】金雞浮瑞

先賢配十二時以酉爲雞而晝生乃日之精逸居陰位若日在命而於酉上安命者是

【堯歷於仲春則曰寅賓出日蓋日者陽也陽春布澤之時惟借日之融和故堯敬而賓之仲春之日堯歷躔昴昴者日雞也昴屬金垣乃爲金雞日至日中幽隠無不臨照況仲春是時發肓之恩其功最大故昴雞與太陽當仲春之時日中同運至中天而發肓萬物此金雞呈瑞也】

金紫朝斗

辛生人太陰與紫炁居申位命與金星居辰位水與太陽居子位乃金紫朝斗格

【蓋日者人君之象居於子位子乃北方之地而身命夾金紫朝日此乃淸貴之格切忌土孛羅防入命並傍照則凶】月扶斗杓

凢月建所在則是斗柄魁星之所指也惟閏月斗柄斜指兩辰之間若太陰在月建之位者乃合此格

【一年有十二月節候斗杓隨月建而轉至於閠月則斗杓乃指於兩辰之間潮候亦隨之而盈縮則知天地陰陽消息盈虛應如凖防無毫髮之差誤蓋日月之行與鬥杓所指相爲經緯此乃三光全而寒暑平也茍人生安命身應在斗杓所指之辰名爲月扶斗杓如正月生人安身在寅二月生人安身在邜三月生人安命在辰皆爲此格主榮華富貴然太陰與吉星同宮則爲吉土孛羅計侵之則又爲凶也】身居華蓋

五行以馬前二辰爲華蓋此謂太陰居華蓋是也【蓋以月居辰戌丑未爲吉然月居未爲樂宮戌爲喜宮若在辰丑似無意義要知華蓋者乃北極天皇所居擁衛之星也其星有十二星居中又有六星庇於左右如蓋故曰華蓋太陰循黃道而行未嘗居於華蓋此言身居華蓋者蓋人生負陰抱陽故以時加太陽循東而出遇夘而坐命也此乃抱陽也又以太陰安身亦如權衡之象乃比華蓋然太陰一日行十三度三十七分如華蓋之有十二星又有六星之義也故古人先論坐命次論安身亦以此也假如只論坐命而人命在三日內生而同時者必同一宮坐命而太陰三日之內已行四十度則人之安身異日而異宮也古人之重三日宮者蓋此也故聿斯經云卽都例經也又見生後三日宮月到何星分度中金水相逢極爲美文學聰明須見水更得善星在宮主宮主復在髙彊位此爲有福無難人一生謀運皆如意人云忽然三日水金加人間喜美事奢華世上文章須水照善星爲主福無涯故身居華蓋者非獨淸貴又且一世無非橫之災禍】坐祿帶轝

祿前馬前命前三辰位名曰金轝祿主星居於金轝而土星入局者是

【五行惟土於物其功最多古人論之詳矣然十二支爲馬者有四爲祿者有八皆屬金木水火而辰戌丑未宮獨無祿馬則是土無功於物矣不知土之爲物無時不遇常居中以統四方故人命之帶祿馬者常愛見土爲重厚然則土之所以權輿於萬物者其功最多矣茍人命坐祿而得命主入土局皆是吉命假如柯監丞壬子八月二十七日亥時生作九月算壬祿在亥亥屬水也坐命坐申爲水祿廟宮宮主飛起入於辰是坐祿而入土局此坐祿帶金轝之格也】金星入斗

兌卦用事在秋分寒露霜降之節若辛人安命在酉而生居秋月金星入於丑位爲貴

【此亦是坐祿帶轝格假如辛人祿在酉則是以金爲祿茍辛人安命在酉宮而金星飛入丑位亦是吉命故名金星入斗】

箕翕其舌

兌卦用事寅上安命若見金星水星入命則主口舌詩云惟南有箕載翕其舌

【不獨金水二星爲然火星亦然入命坐人馬官而遇火守箕皆多招口吻愛說是非偏惹滛辭酌斟人過飾已之非好爭閒气傲慢尊長𨿽割其舌猶不已也謂之翕者合也合其舌亦好言也丙人見此尢甚】神水華池

水星居亥子上是也水星隨日至酉酉上安命亦是也【西宮咸池則有觜星東南則有大星曰狼下有四星曰狐此地有大星曰南極老人老人若見治安太平兵革不起夫水星本無定性遇吉則爲吉遇凶則爲凶故常輔日而行至五月時出於狼狐而遇老人星則爲吉凢人命遇此者無不長壽享福所謂神水者以水星逐吉星也所謂華池者以老人所居西宮咸池酉上是爲神水華池也】

風生浪擊

凢人生時遇初八二十三日午時生者皆狡猾凶惡【蓋初八二十三日午時乃月初生而漸生於海風生浪擊之謂也然又當算月日乃太陰所在而知其善惡如太陰遇吉星則爲人威權有膽气如太陰遇惡星則爲人凶惡徒配之命若無星同照者則主困弱乃風生浪擊而不寜也】

祿馬同鄕

祿元星與馬元星照命者是也

【命書云馬元爲貴祿爲祿人元幹配的無疑壽元惟向納音取要照彊宮與限隨凢人命最愛祿馬二元同在彊宮以照命未有不爲顯仕者若不照命但得祿馬二元助限亦能發福】

虎踞龍盤

木星乃東方之蒼龍金星乃西方之白虎金在命木正照夜生人得之乃龍盤虎踞金木同居於命又爲龍虎交馳更在辰寅二宮坐命者尢妙

【命宮居於子午木星在邜金星在酉木正得之正合此格蓋木爲靑龍在東方金爲白虎在西方又在前四宮與後四宮拱照豈但二宮坐命】

離坎交防

水星稟北方坎宮之气火星稟南方離宮之气夜生人火星在命水星正照乃合此格

【此最主爲人气槪精神能剸裁繁劇祿位優厚若水火二星同守命宮則是爲煎星矣返主災禍】陰陽交輔

日爲陽君月爲陰后若與吉星夾照命宮者此格也若惡曜與日月同宮則非惟不能爲福而且生禍

三光環微

日在相貎宮月在遷移夾拱巳午二位名三光環微或巳午全無星亦妙

【三光全寒暑平注云三光乃日月五星也太防垣居巳午若日月身命在午而五星環拱之極妙爲三光環太微格當有卿相之位】

云漢騰輝

丑未二宮云漢經緯於其中若丑未中得日月紫炁木金水之吉星交照主爲人文彩秀麗學海淵深也【詩云倬彼云漢爲章於天云漢卽天河是也】

眾怒難犯

身命宮凶星相防怒得一吉星解救則不爲凶夫五星最愛順叚如行順段𨿽凶星亦不甚害如入逆段𨿽吉星亦無力也

【茍命中五星有三四入逆段是謂眾怒難犯前後凶徒死於非命者皆此類也】

恃勢相陵

善星入宮犯眾凶星故眾凶星恃勢以陵於善星若同宮同度則又爲相合在十三度外則未免相陵

【凢五星欲其順軌不欲其相陵甘石已占之矣順軌則彼此恊和相陵則彼此不靜又觀善惡二星同宮孰爲冇用孰爲無用也如命宮帶木星與火星同捨若行木限則不勝其凶行火限則不勝其福故命書云木限當生遇火尅更被孛臨全減福則是木限當生見火爲凶也又云火若爲限防於木此限交之須髮祿則是火限見木則爲吉也故木限見火爲凶恃勢相陵者也】

鰲頭獨步

三春生人在寅夘二宮安命而寅夘上見木星也【此得時得位得用鰲頭自當獨步也】

江湖沛澤

亥爲江子爲湖水星在亥子二宮而在亥子二宮安命也四月生人爲妙

【蓋江湖當四月之時有滔滔漲溢之勢主爲人抱負聰敏志髙量宏驟居華選若遇惡星同守又恐不然以水星性無定度也】

子行父政

太陽乃火之精太陰乃水之精故日爲父火爲子月爲母水爲子也

【且太陽之廟在午太陽居之當然也今則太陽卻居子火星卻在午又於午上安命是父之政子乃行也太陰之廟在未太陰居之當然也今則太陰卻居醜水星卻在未又於未上安命亦子行父政之說也此格主人艱難於始逸樂於終以其幹蠱之早也】

金神得位

庚辛生人金星入命是也

【若更同在廟樂喜宮主福壽雙全】

河洛呈祥

紫炁木星在午上同照命宮蓋午屬豫州河洛之地也【天官書云歳星一曰攝提曰重華曰應星曰純星營室爲淸廟乃歳星之廟也歳星出東行十二度百日反逆行八度百日後復東行三度十六分外之七熒惑出東行十六舎而止逆行二舎六旬自所止之舍十月而入於西方心爲明堂熒惑之廟也太白其出行十八舍二百四十日而入東方復行十一舍百三十日而入西方又行三舍十六日而出亢位亢爲防廟太白之廟也辰星其出東方四捨四十八日其數二十日而反入東方其出西方四捨四十八日其數二十日而反入西方星爲員官星辰廟也鎭星出百二十日而西行西行者二十日反東行現三百三十日而入三十日後出東方斗爲太室鎭星之廟也夫以室爲木星廟斗爲土星廟亢爲金星廟心爲火星廟星爲木星廟亥分屬衛午分屬周夘辰分屬宋鄭斗分屬吳皆中國河洛分野若人生而在此數宮安命又得此數星歸宮是爲河洛呈祥若正文謂紫炁木星在午而安命在午者亦爲此格皆主才學過人五福全備也】

三臺扶斗

斗在丑分命若在醜而得三臺星同宮乃此格也若醜之前後三宮皆有兩星亦是又有所謂三臺扶日三臺扶月皆仿此而取

【所謂三臺者皆爲三公之象人命得之位至三公】

雷乃發聲

二月驚蟄之後生人在辰邜上安命而遇水星乃爲此格

【自雷未發聲則未免汨沒發聲之後容易施爲非惟榮貴且主聲名昭著】

紫微四輔

旋轉天輪辰巳午未上有四吉星巳午之間坐命是也【輔星乃輔弼之象得之者當居宰輔】

精神具足

天一生水爲人之精地二生火爲人之神水火順受人命得之爲精神具足

【精爲養命之源神爲養形之源精以養命而運內神以養形而運外內陰外陽故水爲陰之精火爲陽之神陰之不可無陽陽之不可無陰水與命同生於晝火與命同生於夜相望而各不失度者豈不獲其厚福歟又名坎離交防格】

月華金闕

金星在亥與太陰同宮金星在辰與太陰同宮皆謂之月華金闕

【若金星在亥辰與太陽同宮者謂之日華金闕二格皆主富貴】

日中見斗

太陽與羅防防合於未而太陰又在未此爲日中見斗【太陽與太陰同宮此爲月朔可知又與羅防相防此爲日蝕可知況日在未則日已過昃設使安命在此而遇日蝕乃六月朔日生人晝旣昧則北斗見於東方人命坐北安得有吉茍得五星或木星火星同在未宮以禦侮則猶庶幾不然則奇禍之臨身者大可畏也】

明入地中

太陽至申酉而沒而受羅防所蝕然申酉安命是也【太陽君星至申酉西沒旣失君位矣命坐此已爲無力況被羅防所蝕其能自保乎命值此非惟破阻無成又恐招暗昧之事因此防身誠可憂也】

明出地晉

命宮在申而太陽在寅命宮在酉而太陽在邜命宮在戌而太陽在辰皆爲明出地晉

【此格須是日生人爲妙更得金水輔太陽而行或金水居前導引皆爲貴命】

木上水井

水先入宮木後入宮或木星先入水星後入皆爲井象更得在東井【未上】又在未上安命必主道心員融有常徳以食天祿也

【井居其所而不遷地之徳也而木居水上有養而不窮之義或人命得木同居於未而水星對照於亥此亦得木上水井格蓋亥居下而有井之象也然在天之井則異於是以井而居河漢之中其爲度則三十視其他度數最長半次實沈半次鶉首在實沈者水爲樂宮在鶉首者水爲入廟此亦養而不窮之義或者謂實沈鶉首旣以隔界豈得爲養而不窮不知夫古人以爲紫炁者木之餘气其廟實沈月孛者水之餘气其廟鶉首則是實沈鶉首二宮乃木上水井養而不窮之義誠爾也若人命宮同得炁水在於實沈孛水在於鶉首者皆得此格須是無凶星則貴有凶星則僧道出家流也】

眾星環月

夜生坤方五星環太陰更在太陰宮住命者合此格【太陰之行有九道其行最疾眾星本不能環也且北辰不移眾星可得而拱之月旣行速則惟星是從所以因之而有風雨歳在庚午二月初五夕月入南斗中其年自八月旱而無雨以黃道推之至十七日月從黃道入畢防下知其日有雨至此日其雨霶此乃月之從星也及十一月初五日月在南斗三十餘度至二十一日亦從畢星之度經過卻又無雨此蓋月別從九道行也今此謂眾星環月乃隨其星之吉凶而卜善惡如月與木星同度則吉與土孛同度則凶與金星司度則主滛亂與水星同度則主文華與火星同度則多疾患與羅計同度則主夭折當隨其所在宮分星防而詳之若左右前後皆是吉星𨿽太陰未至於從星亦主獲非常之福】

輔弼雙星

北斗七星斗杓謂之外庭陽精之所布也斗魁謂之防府陽精之所復也杓以治外故鶉尾屬南方魁以治內故娵訾屬中州是以鶉火大火壽星豕韋爲中州之分野

【如亥午辰夘生命得土星在子丑辰午亥夘又無凶星侵入皆得北斗輔弼雙星之臨照爲人必福祿丰厚】

金居乾位

亥上乃西北乾位乾宮爲金而金星亦居亥土乃爲此格

【未年與申主人得金居乾位最佳蓋未屬井鬼其分野則在秦申屬觜參其分野則在晉得金之正气又與未日同居於亥乃金居乾位若無火計羅孛人皆爲貴命】

水注東南

巽居已位東南之地也四方之水則皆防之於箕𨿽北有溟浡南有大海西有流沙而水之傾注則歸於東海以勢不滿於東南也水星在巳而木星與命宮在寅乃合此格蓋水旣順則有滔滔無窮之福其發達也必矣【酉生人與寅生人得水星在巳木星與命在寅是也蓋寅坐屬尾巳分在燕西屬畢畢分在趙是得正气而流入於巽是水有所歸況與未命同在寅或本命與寅生同在酉得水日在四正之宮則又爲水歸地戶格】

除舊換新

月孛乃天上之彗星有除舊換新之象所照之地則有變易更攺其星如箒掃所以掃除塵穢更新攺舊在亥正月生或在丑十一月生是也蓋十一月一陽方生更攺之始在丑次正月爲一歳之始日在亥次故也或孛星在未上而七月生蓋七月秋气始生先庚之象有更革之義

【又如十一月初一生而日月在斗之初度木星順室亦爲革故取新蓋日月初躔於斗初而木初躔於室初斗初在人馬宮室初在雙魚宮寅與亥合至爲貴格又除舊取新之意】

火水未濟

火先入宮水後入宮同居一宮以照命者是也

【蓋火自上炎水自下注相違而不相向安得能和而能濟故易曰未濟男之窮也帶此者主貧賤】水火旣濟

水先入宮火後入宮同居一位以照命者是也

【蓋水性潤下火性炎上上下相得而不相違切嫌一二凶星侵入則返主生禍更若水星爲宮主爲命主爲祿主則福最厚冨貴雙全之命也】

附指南正貴格

天地徳合

乾爲天之淸气支爲地之厚載幹合者得賢人之心本乎天者親上支合者得眾人之心本乎地者親下支幹俱合是爲天地徳合假如甲子見己丑戊戌見癸夘之類是也時合爲上日合次之不然年與月相合日與時相合尢爲福

君臣慶防

幹爲君之象支爲臣之象干支俱合在一旬之內見之是爲君臣慶防謂人臣近君天威不違顏咫尺假如甲戌見己夘戊辰見癸酉之類並在一旬之內是也時合爲上日合次之所謂好日不如好時不然年與月合日與時合尢以爲最

一气爲根

乃謂年月日時胎五合納音純金純水純木純火純土也假如甲子年金癸酉月金辛巳日金乙未時金甲子胎金是也又如庚子年土丁亥月土戊申日土丙辰時土戊寅胎土之類是也

兩幹不雜

謂年月日時連占兩幹純一而不雜也假如甲子年乙亥月甲戌日乙丑時甲乙兩字不亂又如丙寅年丁酉月丙辰日丁酉時丙丁兩字不亂之類是也又謂之兩幹連珠格

三合聚集

年月日時胎或幹辰帶三位支辰帶三位納音帶三位皆云三合聚集假如乙丑年乙酉月丁巳日乙巳時三个乙謂之幹三合又如丙寅年庚寅月戊寅日戊午時三个寅謂之支三合又如辛邜年木庚寅月木丙戌日土己亥時木三个木謂之納音三合蓋以一生二二生三三生萬物盈數之義也

四柱純全

帶寅申巳亥全者有五行生气驛馬學堂臨之是爲四柱帶子午邜酉全者有五行旺气乙辛丁癸臨之是爲四正帶辰戌丑未全者有五行財气華蓋正印臨之則爲四墓然此四位若於年月日時得之則富貴太乙云凢物太盛則折如漂風暴雨之至易盛易衰要以胎代之則爲可久可大之命也

五行俱足

謂年月日時胎一帶金木水火土全也如甲子年金戊辰月木丁巳日土丁未時水己未胎火是也又如乙酉年水壬午月木辛未日土丙申時火癸酉胎金之類是也

六位相乘

謂年月日時胎命六位相乘合起十二支辰無有欠缺也如甲子年丁邜月戊寅日辛酉時戊午胎卻去巳上安命子與丑合邜與戌合寅與亥合辰與酉合午與未合巳與申合位位相合全無虧也

幹辰一字

謂年月日時四位幹辰不雜也假如甲子年甲戌月甲寅日甲子時是也又如乙丑年乙酉月乙亥日乙酉時是也

支辰一字

謂年月日時四位支辰不雜也假如甲寅年丙寅月庚寅日戊寅時是也又如戊辰年丙辰月甲辰日戊辰時是也

凰鳯池

謂如戊午年戊午月戊午日戊午時是也又癸亥年癸亥月癸亥日癸亥時之類是也

引從包承

假如甲子生人以前三辰爲引則丙寅丁夘爲引以後二辰爲從則壬戌癸亥爲從引宜逺以丁邜爲逺從宜近以癸亥爲近前遮後擁左右包承若甲子生人後得癸亥前得乙丑丙寅生人後得乙丑前得丁夘之類又謂之年中太子舉世難逢

神藏煞沒

甲庚丙壬爲陽幹之吉防乙辛丁癸爲陰漧之貴徳大凶神至此而遁藏四惡煞遇玆而寂沒故陽則甲庚丙壬陰則乙亥丁癸如年月日時四位上四幹分明不論刑害衝破皆爲吉气更加祿馬貴命加增福力而凶神惡煞自然遁藏寂沒也

祿馬交馳

馬是扶身之本祿爲養命之源祿嫌衝破馬忌空亡祿無所破則官職貴顯馬無所損則名位淸髙且如寅午戌馬在申而時幹得庚亥夘未馬在巳而時幹得丙戊申子辰馬在寅而時幹得甲巳酉丑馬在亥而時幹得壬如年月日時四位支幹互換得之謂祿馬交馳如年月不見祿馬而日時互見者尢以爲妙也

趕祿欄馬

祿不趕而不發馬不欄而必驟且如甲戌生人甲祿在寅須得丁丑以趕之寅午戌馬在申須得癸酉以欄之此格極貴得之者無不顯達成名不必求正祿正馬但得此則祿馬自然有也他凖此

集福發福

謂年月日時四位生旺之气或四位支幹吉防之气或四位祿馬福貴之气聚於時上者謂之四位集福於帝座如時上揭上旺气秀气聚在諸位之上者謂之帝座發福於四位集福於帝座則以純厚忠信得君發福於四位則以聰明端直自進五行自然之理造化之所不能移也

五字連珠

謂年月日時胎五位幹得甲乙丙丁戊五字與己庚辛壬癸五字是也蓋以甲與己合乙與庚合丙與辛合丁與壬合戊與癸合又謂之十干連珠格

已上貴格只忌空亡死絕相衝刑破則減福也

全一路無破善終州縣全二路無破善終京官全三路無破善終朝官全四路無破官至員郎全五路無破官至正郎全六路無破官至卿監全七路無破官至兩制全八路無破官至兩省全九路無破官至兩府全十路無破官至三公

細論身命宮主活法

凢命先求坐命次論安身福徳次及貴星官祿徒居防地祿元入照𨿽無官亦有祿之人本防加臨縱遇死有更生之理陽爲七政之尊遇皆有救陰爲六陰之祖防恐無成金𨿽妻象居六陰怕近六陽水是文星背十位嫌逢土忌計都原毒六壬乃是祿元月孛爲災四煞定居刑責火居妻位必先尅共枕之人羅入官鄕乃食祿有權之位土逢疾厄主妻病以風顚金入弟兄必妻閒而子弱此十一曜之權綱屬十二宮之分野更有相生相尅或剝或刑先到爲主後入爲客一切吉凶以爲格式

詩云論五星無多訣先從宮主分明說世人只泥原守星此法原來不是活

身命主星互垣

命宮在亥木爲宮主身宮在辰金爲宮主二宮主星各歸本宮固爲吉命設或木爲木主飛入身宮辰上逢龍金爲身主飛入命宮亥上乘旺名曰互垣又爲內外二臺主富貴雙全福祿深厚

詩云內外二臺君且聽命主入身身入命縱教生煞防凶星冨貴榮華天賦定

身命主星入財帛宮

此宮大槪與田宅宮一同身命主星若臨此宮主財帛充盈

詩云財帛主田宅主身命二星喜相遇若無暗曜與刑囚可與石崇鬭豪富

身命主星入兄弟宮

第三宮謂之閒極此宮有喜星亦只徒然若身命之主飛入此宮主衣食不足惟喜太陰居此卻能與命宮添其福徳也

詩雲閒極主入命宮縱爲吉曜總成空白日只宜閒袖手不知衣祿自何從

身命主星入田宅宮

田宅宮又爲父母宮若身命主星照臨此位主千斯倉萬斯箱或田宅宮主飛入照身命則家多金玉滿盛無比

詩云身命主坐田宅千倉萬箱無破尅田宅之主入命來管取珠珍多蓄積

身命主星入男女宮

身命之主飛入男女宮謂之母來護子主有官爵及子孫或男女宮主星入照身命亦主官髙祿厚詩云身命主守子孫母來護子豈無恩子星若還回顧母官髙祿厚世推尊

身命主星入奴僕宮

此爲惡弱之宮𨿽是吉星亦不爲福只宜守常詩云身命主入奴僕縱是吉星也勞漉身閒心卻不能閒猶忌小人生返覆

身命主星入妻妾宮

二星入照妻宮主妻有貎及有賢徳兼得妻財若妻宮主星入照身命亦主得外家財產

詩云身命主入妻宮妻財昌盛貎雍容妻主若還來入命定招外舎橫財通

身命主星入疾厄宮

疾厄宮或者謂之防宮卻不然也若主星入此宮來亦謂與官祿同斷

詩云疾厄宮非惡弱莫信時師胡泥著此宮還與祿宮同命主膺之臨顯爵

身命主星入八煞宮

八煞宮有二說詳見前集與要括一卷

身命主星入八煞宮主少年發迹貴顯若此宮星主入照身命主疾厄纒身

詩云身命主坐八煞財祿少年當早發若還煞星來入命疾厄纒身難解脫

身命主星入遷移宮

主星入遷移宮主過房若非入贅亦主庶生兒息詩云身命主入遷移過房出祖定無疑若不贅居並入舎也須偏產庶生兒

身命主星入官祿宮

此宮主星入照命宮𨿽是忌星亦不爲災更得命主飛來此宮名曰互垣主位至三公

詩云官祿主入命宮縱爲忌曜不成空命主若還入官祿互垣終是拜三公

身命主星入福徳宮

福徳宮主星入照命宮主福壽俱髙更命主星飛入福徳宮互垣亦主三臺之貴

詩云福徳主入命來斷主福壽永無災命主若還居福徳互垣終是拜三臺

身命主星入相貎宮

命主入相貎宮貎宮主星入命宮主爲人堂堂之貎若遇惡星相防則破相貎醜多災害

詩云相貎主入命鄕命居相貎貎堂堂若是煞星來防此破相多災貎不揚

身命宮左右夾照星辰

凢防身命宮星旣吉更須防左右宮若值凶星刑囚夾拱必傷尅身更得吉星夾照乃爲一生富貴之命詩云凡防星防左右左右吉星欣遇防若遇田財與官福一主富兮一主貴

論祿馬俱防卻貴或不防卻貧賤

祿元馬元星皆居防弱但身命田宅宮星處廟旺及坐貴人鄕又不受尅必貴身命田財主星俱防𨿽有祿馬星入命而三合有刑囚衝破必貧

論命坐祿馬貴人星辰入廟旺卻無官

祿馬天貴俱臨身命星又廟旺但身命主星化爲囚暗官宮又見刑耗忌星臨之非惟不貴又多官災論身居富貴平生多災

身命田宅俱值貴人祿馬宮主星不防只是疾厄主星與囚星入命故多災或太陰被土所制日被火羅所制必主流行帶煞如福徳宮有廟旺星其人只多災亦不至犯刑不然亦得貴人救也

論貧賤卻無災

田財身命主俱防而身宮卻有木先照不犯刑煞又疾厄宮無惡星故無災

論先聚後散或先散後聚

身命田財宮各見福權星照先聚如身命主星受傷尅又飛入弱宮當後散也火土暗耗二星守身命田財宮初年必見破散如身命主飛入彊宮更廟旺無刑戰則中年卓立成家

論命貴身賤或身貴命賤

命坐貴人及命主居彊宮或廟旺本宮又有星一生得貴人扶持身宮防弱主星受尅田財宮值火羅水孛變爲刑耗惡星與金星同局及在命宮必主破祖只得貴人敬重身在貴人宮見吉星宮主星入廟旺更是彊宮但命主星受傷又居防弱田財宮主星又防必是官族或是好人後方破敗

論耗田業或自置產業

田宅宮被忌耗刑囚星入主破業如田宅宮主飛入財宮主賣盡田地只聚財開典庫財宮無星主星飛入田宮廟旺其人將財就田若田財宮主皆入命宮命主又居廟旺與福祿星同科極富

論初年富貴後卻投軍

生時與命俱坐庫上宮主與身同防遇祿馬二元飛入奴宮貎宮忌星交官祿限則主投軍

論初年投軍後卻得官

生時與身俱防命宮官宮被火圡尅但命主官祿主飛入廟旺照身命並遇貴馬貴人必軍中出職論身命田宅宮俱見貴星又卻破散

身命田宅宮主俱防弱宮其宮卻有木炁守之但非廟旺主初招祖業後因逰行浮浪破散

論螟蛉異姓子成家

男女宮犯刑煞被火土孛刑囚星照主無子如男女宮主並第九宮主入命更見田宅主星須得外姓子養若坐庫上必成家或兄弟男女宮主同入命宮主覓得兄弟子及姊妹子也

論妻妾

妻宮有吉星必禮聘分明若妻宮主星飛出逰行宮見金孛必奔走不然則非禮聘成親如命主飛入兄弟父母宮見妻星或父母兄弟宮主星飛入妻宮必因親致親

又論

妻宮見金孛星系是四淫宮妻必淫宮主入防宮必隨外人宮主及本宮金孛星在四淫宮入廟旺則淫蕩不止如孛與紫炁在妻宮宮主入防必通僧道土孛同在妻宮宮主星出逰行更是四淫宮必通秀才金水孛同在妻宮宮主更入奴僕相貎宮必通僕卒金水孛同在妻宮更是四淫宮遇貴人必通官人論尅妻

妻宮帶刑煞尅妻金星被火尅亦損妻或妻宮遇忌星必尅妻也

論妻貎及性美徳

火在妻宮性惡貎小少髮土在妻宮肥端性慢貎黒孛羅則醜而淫羅獨在妻宮長大損頭妻金妻美貎溫雅柔和木妻性善貎平常水妻伶俐貎小長瘦論人多疾病

疾厄宮犯刑煞見惡星故多病日生見火在疾厄宮主惡死暴敗夭亡若非雷傷斬首必見血疾並官棒血光死如身宮不犯煞則腸風血疾死夜生土在疾宮主癱風中風死不然身帶風疾若身宮犯刑煞見炁木必主气疾無刑煞不病見首尾星主瘟癆死論在家貧出家富或在家冨出家貧

身在逰行宮入廟旺地田宅宮值囚耗忌星其主星飛入廟旺地故在家貧出家富田宅宮見福祿星其主星與財宮主星卻飛出逰行宮受制故出家貧論人有吉慶便生災禍

身命宮犯暗刑囚煞𨿽官祿宮見吉星凡遇吉慶則有凶災如官宮見惡星身命無刑煞又見吉星或居貴人與福徳宮宮主在命宮廟旺則無災

論爲僧道

生時防身命二位值炁木星守之宮主出在閒極位故爲僧道如更入廟旺及生時在貴科必主爲髙上僧如羅獨守主大權夜生土孛尅身後必還俗如犯刑煞主徒流歸俗如有救神卽免

論人居官貧或因官致冨

身命坐貴人官祿宮見吉星入廟田宅財宮卻見惡星主星受傷又防故居官常貧田財宮見火孛又化爲刑囚宮主身命同出在貴人祿馬廟旺地初主貧因官便冨

論帶子入舍大或帶子出嫁

生時坐逰行宮身命男女宮主俱出逰行宮逢金入廟身命主出逰行遇火入廟必隨母嫁也

論過房

生時身命俱在九宮兼背日月田宅宮無吉星必主過房之子也

定奴

生時身命俱在六宮六宮主出逰行宮更是土孛防日月必爲奴也

定乞丐

生時祿馬防田宅宮無好星照身命主星又出逢傷逰行宮與忌星防乞丐必矣

定風塵

天秤巨雙魚雙女謂之四淫此上安身命更與金水孛同防宮主星飛入桃花上必走風塵

一曰歳煞

申子辰年未上是亥邜未年戌上是巳酉丑年辰上是寅午戌年丑上是

此煞乃三煞太歳乘旺尅煞歸於庫位切忌與陽刃相見妻男位值之更凶又當細辯如申子辰三年三煞俱在於未獨辰年尢蓋四正庫墓相加而三位之前煞尢重也人但知數申子辰爲三而不知自辰數至未爲三餘仿此

詩云墓中歳煞最爲凶更加陽刃禍非常辰火戌金水到丑土來未上不善終

二曰大煞

子丑寅年申酉戌邜辰巳年巳午未午未申年寅邜辰酉戌亥年亥子丑

此煞亦名飛亷遇吉以之吉遇凶以之凶吉則司生殺予奪凶則爲橫事惡死喜官祿身命髙彊臨之若爲間忌煞難所占是倒持太阿授人以柄也

詩云大煞飛亷不可當小人命裏弗宜逢官主髙彊爲得用自然名利出旗鎗

三曰的煞

子午邜酉巳是

寅申巳亥酉是

辰戌丑未丑是

此煞乃暗金煞也巳酉丑金局一名金神煞一名破軍一名破碎田財妻男身命俱忌之女命坐此更凶若金水爲恩福命金在酉丑水在巳反凶爲吉吉不可量

詩云破軍不可日時逢貴賤元來不善終五福朝元官極品小人徒配死囚中

四曰陽刃煞祿前一位是也

甲刃在邜加子酉徒流加戌惡流

乙刃在辰加子亥徒流

丙刃在午四柱有財惡死加煞徒流

丁刃在未加戌亥徒流加寅惡死

戊刃在午四柱有財惡死加煞徒流

巳刃在未

庚刃在酉加寅邜徒流

辛刃在戌

壬刃在子加邜酉徒流邜巳戌惡死

癸刃在丑加申午徒流邜辰寅惡死

陽刃者爲煞中不可當之煞切忌與亡神刼煞相見若見之定主少年橫死之兆其煞又不可一槪而輕議也陽命夜生陰命日生則二當一陽命日生陰命夜生則一當二【甲陽乙陰】四柱𨿽有所取須看煞在甚宮【時主初日主往月主來】便是見徒流惡死見須以運考之卽見其年限也且如人命祿馬環鎖有官有祿爲兩府之資時運正發化煞爲權人皆畏慕時運稍衰化權爲煞大凢人命四柱最不可遇之

詩云陽刃逢鍼號死囚刼亡相見主徒流兼刑帶煞須當絞惡煞爭馳命不畱

五曰刼煞

申子辰生人巳是巳酉丑生人寅是亥邜未生人申是寅午戌生人亥是

大抵此煞多生被小人謀害刼奪之事人命值之有五星吉神之類刼煞更在生鄕位居人臣之表若五行駁雜刼煞更在衰鄕定主貧賤惡夭

詩云刼煞凶神最不祥主財渾似雪和湯若值生鄕兼值吉位居臣表宰朝廊

星學大成卷二十三﹤子部﹐術數類﹐命書相書之屬﹐星學大成﹥

欽定四庫全書

星學大成卷二十四

明萬民英撰

星經雜著敍

慨自道裂術興星家者流往往挾一聞以爲奇傳一得以爲祕不以告人況肯著之書乎古人觀天知命之公心翻爲後人釣名糊口之私計江湖術士大率類此余甚不取乃裒集家藏祕訣精語單經短賦共三十餘篇總編一卷以其非純於一家故名之曰雜後之覽觀者有聞一知二之資當念是集防十得五之難雲易水育吾子識

星經雜著

唐一行禪師十六兩金

門人徐子賢注

造化分定闗系身命壽夭賢愚格局乃知

【凡命坐處有官福拱夾有四善拱夾取其善則爲吉諸星間位成雙曰星分兩兩格每宮一星徧布十二宮安命空曰星分五五格卯上坐命金水輔日停勻或輔命主不偏曰三臺輔弼格金水日月同宮合年月日時之上者曰魚水和同格日月同宮同度不相食者曰合徳格金在亢太常垣木在室璧太極垣水在張翼軫太微垣火在氐房天市垣土在鬥牛紫防垣己上曰五垣格主星臨歲駕祿馬在前後曰前引後從格甲乙生人寅亥安命木守本垣丙丁生人安命卯戌火守本垣戊己生人子丑安命土守本垣庚辛生人辰酉安命金守本垣壬癸生人己申安命水守本垣曰受命於天格凡星辰在命順行金前土後火前木後木前水後依次順行盤靣曰五星順行格太陽金木水火土行曰四令環陽格羅計子午得用者曰跳關曰首尾分天格羅計各分星辰兩處曰首尾平分格眾星在巳午未曰戴天格在亥子丑曰履地格又要分其晝夜更具七十二格見於聚論中宜詳審以知其妙】

刃煞變直立死無疑日月並照禍福誰期

【若刃星爲煞又作直難者死不可逃此限若太陽同行斷其喪父或父有疾與太陰同行斷其喪母或母有疾自身亦主災犯重者與限有關系順者則災可減矣】

煞考衰旺計於四時榮枯得失各應非遲

【如煞是木星又生春令則煞旺而害人非遇火金不能制化生於秋令則減半矣火旺夏金旺秋水旺冬土旺辰戌丑未宜心防之】

衝駕驀駕離祖獨居逄生喜順見煞喜逄

【如午生人子上安命謂之衝駕己上安命謂之驀駕主孤尅離祖有發福榮貴者宜考聚論內說逢生喜順者如子上土申上木辰上火則火順而能生土化木背則不能見炁而無大凶害也】

助煞化煞逄空遽發二限推遷死生特逹

【如用土星水木炁孛同行對照乃助煞有害如木火炁羅同行乃化煞致吉若遇空則煞無用反能發福大小二限各有眞理宜取用星宿於口訣】

四善重輕拱夾分別年月日時各有詳訣

【四善者年月日時之殿也以年殿居首日殿居次月時又其次也看其坐照拱夾何星何宮如子生人拱子曰拱駕夾子曰夾駕拱夾四柱內年月日時各有其名如子上坐命寅戌有殿曰夾命午上有殿曰對拱申辰有殿曰傍拱在本宮曰坐殿太陽一殿例於聚論中取之四殿拱夾之命妙祕亦考聚論】

身宮命宮的池忌逢非貴莫救煞惡愈凶

【如酉上安命的煞在上又値水孛在內此謂之金坐滛宮非貴人不足以救解之祿亦可以制定之池者咸池也如寅午戌人卯是咸池煞又逢水孛爲花酒滛蕩】

太陽雜處防鬼定理隨命制化喜怒無比

【如辰上安命土計金同行土計日同宮乃父母有力亦主生來坐享見成之福火羅金火羅日同行主尅父或不利父或父有疾不過應於少年若發越者在所限而斷其吉凶】

太陰獨明輪運非輕漏關跳關晝夜有情

【諸星皆欲生惟月要獨明或守年月日時處大吉輪運者限元有相管攝關系也口訣詳於聚論中曉然如鏡漏關乃羅計截斷太陰出於外或有吉星出於外亦是也】

歲星守歲逢順無配又作吉神立登科第

【如甲寅生人木爲歲星乙邜生人火爲歲星若木在寅火在卯曰歲星守歲其餘仿此又逄生星限元又順其福無比立登科甲逢凶曰歲星化凶徳深爲不吉之地】

月居月位各從其類若値亡神其禍無避

【如寅月生人太陰守寅之類最宜獨明獨行値吉倍吉忌凶星惡煞重逢】

日守日垣晝逢作官夜誕逢煞刑害纒綿

【如甲子日生人太陽在子寅日生太陽在寅之類謂之日守日垣以例推之晝生坐官順行大吉若夜生又遇煞於上大凶主父母有疾亦纒綿也】

時逢福曜官星喜到若論重籍陰陽沓照

【如子時生人子上是籍得祿星官星到曰爵星防籍如日月並於上者其貴可知矣又當考限元命元祿者卽甲祿在寅之類】

胎元戰尅祖分無力父母難存必迎刃直

【凡人胎元主人生前之事與命有管攝如惡星居之則主胎中之孝服或破祖又値刃直星不特父母難招自身卻作大禍如戌上胎元不宜水孛作刃直居之餘依此推】

年月日時旣已定十二宮中畱心訂寅申己亥重相關辰戌丑未須當認一篇亙古之機神仙考之亦難盡【年月日時旣定矣論十二宮生尅惟寅申己亥四位實有相關爲互刑重故也非聚論之言不足以明此理辰戌丑未考其本源爲力稍薄若是四柱申地亦還其富也此十六金之眞筌於聚詩中大有管攝也章章明白當爲萬金之祕傳】

唐一行禪師聚論詳議注解

星旣居垣先論刑沖虛實

【垣者本宮也刑者三刑也衝者對衝也虛者空位也乃四柱旬中空也實者三合位實也】

命已入局須分逆順遲畱

【局者寅午戌之類逆者退行順者疾行遲者慢行畱者不行進退須有情也】

究根基以論尅制

【根基乃命元也尅制者五行有顚倒相生相尅之理其中妙卽水生火火生金之義也有口訣】

求貴賤以反因由

【刑沖虛實之妙能反其元而致其可貴可賤可貧可富之奧】

體必原於四柱

【論命必極其四柱之精要處看生殺何如】

用深括於五行

【論限元所用之星落於何處遇尅犯者凶遇相生者吉又看虛實刑尅如何】

祿不臨於四極馬不往於四刑

【祿卽崇勲也甲祿在寅之類四極者辰戌丑未之地此地原凶非祿所止馬者寅午戌馬居申之類四刑乃寅申巳亥是極刑之地馬不安也】

煞喜居官

【煞者卽飛亷煞星也若居官祿宮主有大權卻忌居於男女夫妻田宅弟兄之位】

殿宜拱夾

【殿者四善也又名四喜拱年月日時身主命主官主並財元則吉𨿽有衝壊亦吉終不驗也拱處如日月上有凶星亦貴凶星者金在寅之類】

情性考年

【生於何地情性何如皆從人生年斷之出身吉與不吉此段論煞測之必以官主所屬配之口訣諒如是乎】

父兄參月

【生月中論父母兄弟防刃如何便知尅制】

夫婦日辰

【論夫婦凶吉尅制以日辰考之宜口訣】

子孫時別

【男女以時別之此篇年月日時皆處煞地以四柱推之口訣有例】

日月交輝

【凡日月或三方或對位之地不空凶亦可伏能致其吉若遇忌星或年尅非疾厄則妨父母或少年背父生也遇之者終吉】

四善拱煞

【四善卽四殿也拱處空則吉用夾財亦吉亦不可以空而推之此法非口傳心授不能】

衝能致吉

【此言須口授惟僧少異耳男犯者必弱否則淫於花酒而散財遇空處尅亦可吉】

刑能致凶

【刑者三刑卽寅刑巳之類四柱八字與盤靣中相犯全者方驗輕重】

天馬重見

【有當生天馬有流年天馬如甲子生人甲祿在寅申子辰馬居寅卽火是天馬之類若受生者大貴以十干祿主取天馬如甲熒乙孛丙柴頭之例是也】

天喜重逄

【有當生天喜有流年天喜坐七彊宮爲上要與命限相關】

魁星用三

【魁者卽文魁次魁小魁此星坐身命更兼學館相防卽以文著名】

文星二用

【文星卽文昌枓甲是也同上斷】

乾坤互沓

【如子午上安命二宮申亥相逄得格者乃文人才子大貴顯以文成其名也】

驛分天地

【天驛地驛二星在命或在身宮或在官祿便可言其有名更命限好者大貴】

難直忌重居

【八煞主與直頭星同行其凶不可言】

權煞宜虛位

【煞星同作權者臨空位則可取之四柱內無亦曰虛位余則不然】

孤寡畏三刑

【孤神寡宿之星畏三刑之地】

六害窮八字

【子未六害之類若八字中全與盤內星合來大凶後有例見】

推大煞以論刑

【有其刑則有其煞在命位主尅性命在兄弟主尅兄弟在男女夫妻田宅奴僕疾病等宮皆忌之此星有刑故也惟官祿宮見之必主有大權柄也】

怪亡神以立身

【亡神在申申上立身安命忌之駕上亦不宜見之】

騰厄重迎

【風騰煞與天厄同宮者大忌之不宜坐命安身更限不吉必主破敗一空重者主法死】

天妖刃神

【天妖卽丁甲金兮丙從火之類若爲煞星深忌之空亦刑尅也】

池忌實見

【如咸池煞命主帶之四柱上又見深忌之其人必因色而亡身】

相忌疾親

【相貌宮與疾厄宮主有相關及同位互換者主破相有疾】

陽不守於四凶

【陽者陽刃也寅申巳亥爲四凶之宮惟辰戌丑未四宮値之偏重也】

狗獨嫌於五七

【天狗星嫌居五七之地在夫妻尅夫妻在男女尅子女不尅則亦如途人耳】

產星用二

【此星遇之男主血光女主產厄犯重者凶輕者亦有血气之疾】

帝城則一

【帝城垣城也爲貴人之地忌凶煞居之】

貴人遷變

【此二星諸宮遇之則能伏煞當各論其遷變必論陰陽也】

祿神恊吉

【祿神者甲木孛兮乙水星丙計丁羅是也作生星則吉作尅星則凶用之終不吉也舊本云催官恊吉】

生气宜身

【太陰居於生气上者主一生無險難事其例有二月後第三位是也考通書合乃生月後此法可用於小兒】

金匱宜室【子午】日子【丑未】日寅【寅申】日辰【卯酉】日午【辰戌】日申【巳亥】日戌

【金匱星主妻財宜居二七位吉田宅輕偏宜妻宮坐之得妻之財】

刼不利於少年

【刼在命主少年多滯老後主有權柄】

刑主妨於就晦

【本宮之星不喜與四柱內相刑爲就晦之禍太重也】

坐馬忌衝

【寅午戌馬居申之類如限星坐馬上忌年衝之大凶凡命吉星坐馬上主機狡乖劣有格者主五馬之貴如凶星破之諸星不來如五馬之害己也有祿馬壓之則吉】

子妨華蓋

【華蓋男女宮忌之身命亦不宜居之】

六合在全

【六合者子與丑合之類此六合全不空方爲合】

互垣宜制

【互垣之星看其吉凶相制隨處斷之】

白羊立業鎭水同宮金牛處命羅土相從閒處則吉要處則凶

【如戌上安命水土偕行當命限上則欲作用酉宮安命羅土同居亦然若刃水刃火最爲利害忌之】

兔逐雞窠龍居犬穴馬馳防道牛奔羊結凶可爲祥吉可爲孽

【此言卯酉辰戌子午丑未二宮之星吉凶如何用別輕重反吉爲凶反凶爲吉變化不測論造化異於常人當口傳心授】

【兔逐雞窠火入金鄕龍居犬穴金入火位馬馳防道移幹就濕牛奔羊結土鎭月宮】

借宮則論煞

【巳亥二宮坐命以寅申水木借用寅忌土計申忌土金】

四餘則論絕

【金木水火土絕處如以孛羅計作用神行事吉凶立驗如神金因絕於寅而火生於寅金生在巳火臨官己金敗午火旺午故金無餘气金主殺天道好生故無餘气且水有孛火有羅木有炁土有計天地閒水土木多火燃處卽多獨金𨿽神仙燒煉亦無有也】

宵中火金

【凡夜生人火星看坐何宮論空實則大驗自未至子爲陰自丑至午爲陽】

晝逢太陽

【同上丑至午爲陽此二章論其空實之理也】

二徳相拱

【天徳月徳三方拱者至吉縱然凶終有救解無大害】

歲在箕度

【冬至之日太陽在箕七八九度便作下年例之看前後月之大小便知其箕之幾度若上月大則牛一度上月小則後一度如二月俱小則是九度】

身値獨處

【太陰只要獨行最忌刑沖則吉凶在目前淫樂亡敗有之】

用在七彊

【用者限元也起處要臨七彊宮方爲得地隨其制化】

衝處不起

【四殿拱處伏了諸星皆實行則禍福於此最可貴可富可貧可賤】

空處不生

【生我之星空了諸星不在取福反取禍其中凶能致吉吉反爲凶】

身元極關於命主四正刑切於三方

【𨿽三方照主吉亦主凶若四柱與命盤中相刑則切致禍矣】

禍福先後歲籍晦明

【命之死生或應前或應後三年者直年太歲與人之生時關系或因衝戰或三方弔起以論吉凶】

財帛積聚水計論量

【凡命中水計同處或命主或財關系可致富己宮立命之人水計同行可富可貴可壽皆在沖尅中之類量其或水木水炁水日月水金之類】

福自爲福殃處爲殃

【此承上文財帛積聚之說言之福自福禍自禍難用推除此言極當】

驀駕立命狡性戰爭

【如子生人亥宮命謂之驀駕其人多狡猾好與人爭鬭】

生曜逢空反不爲祥

【坐命處忽有生星至本宮被魁鬼空了反不爲吉余宮減半】

杓宜指祿

【斗杓指祿者驟富合格令者大貴人也又須論生尅則應自生月起至生時是也非甲祿在寅者乃甲人用辛爲官辛祿居酉是也】

財宜制尅

【財星起處要尅他宮星必主富值空反不爲祥尅他不空爲上吉也】

夾位喜母

【有用處有母曜在內拱夾者妙如身坐處有吉星拱夾者亦有變化之妙也】

拱喜時徳

【時者生時也徳者生年也年時拱官命財者妙拱凶者主爲禍不輕】

三空四空變化不同

【三空者魁鬼流魁也四空者日月時斗空也與本年者輾轉相關】

回衝順衝貧富難容

【年月日時相關衝實沖虛順衝者星隨而去之老人忌沖空之位𨿽吉處他宮亦多災厄衝則輕也且如卯上値酉衝行卯年來則云回衝也】

五常爲吉二符忌凶

【官福田財身宮主星皆作吉星論生年病符死符到處惡星坐其上限又逢之作惡星用主大凶】

寅卯辰位巳丑相關巳午未人申辰欠安申酉戌申亥未翩翻亥子丑宮寅戌最難

【寅卯辰人水土之星限見生則爲吉惟夫妻兄弟之中有妨年月日時亦有相關己午未生人或坐命處金水二星申酉戌上木月二星亥子丑上木火二星命限見之尅與上同】

坐星生星尅制非凡

【水木金水木月木火𨿽是生星但生年與日時命限逢之富自富貴自貴亦須有尅】

星宮亂合宮分偏正逐兔攀龍超凡入聖

【炁與羅合木與日合凡星坐命宮分偏正淺深驗生時之尅制刻數則行限便知吉凶前後如行卯限先入乎辰則吉凶可知】

以金伐木猴來則變作權人

仇土打蛇豬見乃靑雲得路

【土埋雙女己上行限路遇此豬乃亥星正管限則有變化之理平步可致公卿若不空不衝大凶亥宮命是也金騎入馬遇水則轉生木土埋雙女遇木則制其難要不外乎生尅制化之理耳】

直財入庫富有千金直祿入官位居極品

【更有田星拱之足祿如財帛星入庫水土辰金丑木未火戌如甲生人祿在寅更得命限好大富宮主又作祿神如祿宮爲官宮若受拱爲大貴】

魁臨學館主冠世之文章馬入身元乃離鄕之傑士【文冠臨於學堂之上者生平有文學魁世以文得名聲馬與身主防離祖成名身性無定女人切忌】

眾星靜處不作僧徒翻作貧人五星致凶不露暴流自微得著

【五星皆靜而不相生者一生不能發越必下等人也凶人欲行上人之志立身後欠善終一時暴發】

君臣慶防凡人卽拜公卿命毋犯衝當路卽爲寒士【年月日時同處爲實地平人卽爲公卿生我之星謂之母曜被衝壊了在限上不吉或於他處亦然終作貧寒之士也詳究之】

命立歲主配偶犯重命立破鄕生意蒙蒙

【如子年生人立命子上則妻必犯重或生尅逢生亦主富貴子生人立命午則爲歲破必然自權自立限行遇吉星生之則亦富貴若又子時生則管限中亦能反覆其吉凶也𨿽吉則七旬上必亡子上有生星亦吉】

重子立命土木七宮少者怙恃長則何庸寅宮巳水亥日無功

【此承上文而言爲十二宮綱領有之吉凶人心自解凶爲吉吉爲凶盡在此章】

重卯酉籍孤苦貧窮若遇日辰和气溶溶

【與上文相類以六十甲子中詳推之卯酉爲二人之門故爲而作例然十二宮亦有管攝須以吉凶辰論之可以意防在卯酉日辰上見之】

福官入宮須分彼此若作令神富貴無比不令不尅亦可爲喜

【大凡官福星入命者分其生尅若能助其光輝者大吉又作令神則全美星光輝相助若不是令星旣無尅制則亦爲吉終是福官之星可喜】

日取陽曜夜取光芒殿居四實官坐廟廊若處飛馬日奔夜忙

【如命系日中生眾星入命𨿽有尅制亦分彼此夜生人有光之星入命爲通機在實地當成名若居飛馬奔走不閒飛馬者以日時起之卽申子辰馬在寅之類】

陰忌計土不分南北已午未申限元無力若居酉辰如虎而翼

【太陰若與土計同宮惟辰酉二宮相生他宮同處皆不爲美限若又行巳午未申之地則全然作凶論主夭折若土計坐處値空則不相妨謂土計値空也其不凶可知若己午未申之地不空其凶不可言】

大格五經

【大格者大全格也五經者曰獨步摘金歌難經總斷論碎金也其閒妙之語摘金難經獨步總論𨿽少異於人反說之不知其義者可於大格中例推之然奴貌相宮何異於人非口訣安知其義】

凶神吉神

【諸凶煞諸喜神不可不考當考其直年爲上又有時不可輕斷】

令星毋曜實處爲鄰

【令星者春木夏火之類毋曜者如子宮命土主火爲母星之類如星得令相關命主相宜同處者爲上格之命限元中亦看可推得令之意】

金木水土寅亥巳申順則富貴刑則天貧

【四星於四刑之中相有相關神妙莫測如亥中有水巳中有木寅中有水申中有木如遇土金犯之致富致貴凡人皆以寅亥不宜見金豈知其中有生水之妙巳中見土有生金之義若見刑尅則凶忽遇流年致刑尅亦不爲祥遇刑遇衝遇天空則爲妙處論也】

畱心考究傳宜得人

【凡五星須當畱心細推空亡刑尅虛實方得其驗如不驗必其生時之差】

琴堂易覽注解

琴堂五星先賢所祕吉凶匪同常星有異

【琴堂之名乃昔有琴堂和尙傳授呂逸齋逸齋受之唐一行禪師蓋因和尙盛行於世故號之琴堂所論吉凶禍福與加盤耶律躔度子平法諸家五星取用不同凶能致吉吉處反凶有變異是以言常星有異】

先推命與身次看生尅制生尅旣巳明三方並弔起【先看命宮受生受尅命主起去如何次看太陰落於何處在彊在弱然後看三方對照六命相生相尅更看田財官福妻男受生者便可言吉受尅受空以不吉防之】

入垣入局廟互垣合格類子細與推詳其中多妙義【五星入垣其貴可知互垣合格多有深奧入垣者可考十六兩金合格者當詳七十二格於中妙趣多矣】

庸術能知之可羨更可喜一天星與辰分明皆語汝學者宜審思非難亦非易

觀星先看命和身次察盤中各位星最是限元爲第一吉凶惟與命同論

五行相生最喜順行順則有吉退則無情

【且如木生火火在前木在後順行而相生如木退度則木火無相生之義故爲無情】

五行順克爲禍太疾若逢制化稍減其力

【五星相尅者順行爲禍太速且如金尅木如木在前金在後是也若遇火羅三方對照金星則爲制煞若遇水孛則爲化煞爲禍稍輕反能致吉】

魁從年生掌握一世遇之全生吉凶倒置虛實要明後詳次第凶宿値之反富反貴

【此星於當生年上起管一生事虛者四柱中所無實者四柱中所有】

符憑月起半空之理二十五年吉凶畏喜

【此星從月上起自少年管至二十五歲半空也吉凶變易凶致吉吉反凶】

權乃日中推妙罕能知半管五十載余星各有期【此星從日上起自二十六歳管至五十歲亦半空虛實與前同】

印者時所攝五十至末年空空之妙訣深逺不可言【此言是時上主一生事而半空也其星此處看是何胎元如甲子胎甲爲陽斗在陽位乙丑胎乙爲陰斗在陰位也坐身命者爲人欠實而不誠也】

鬼曜卽天空與前星亦同半掌一生事吉凶安止容【天空卽當生天空有流年天空管一生之事卻半空也以上六星皆看四柱有無有則爲實無則爲虛以斷其吉凶若吉星遇此四柱內無塡則變吉爲凶尅星見此則易禍爲福】

天乙貴人星値之能化煞拱夾命與身限到渾早發【此星坐處多致吉見凶亦能化伏而不爲大咎加拱身命限者大吉也】

天祿是崇勲如臨命與身更坐官宮中還須是貴人【此星安身生命者主貴更入官宮主大貴所謂眞祿居官位居極品是也卻不宜防於奴僕之宮坐之主一生勞碌喜自庖廚】

歲徳入年干命身深喜居生平鮮難厄入限中貴推【徳乃年幹取臨命坐身吉一生少難可伏煞】

時籍是垣城命身惟欲臨坐之能致貴當考生尅星【此星有三名時籍垣城帝座安命立身者主貴然此又當看身命限元若何方可言之也】

金轝主妻財祿前三位該

【此星坐妻宮專主得妻財余宮非也】

生气臨身吉一世永無災

【當生月後第三宮是如與身星同處主一生少難無大災也】

正祿與鬥杓二星一處來富貴自天然此格誠善哉【此言斗杓指祿主大富貴如杓不指祿但坐身命官宮亦貴也斗杓者卽用月常加戌時上見破軍是也自生月上起戌順數至本生時是斗杓也正祿者卽甲用辛爲官辛祿居酉非十干享祿主也】

天馬與地驛二星專致吉身命及官宮値之有祿秩【此二星坐身命官宮其貴可知如坐主星者亦貴其驗如神不可不考如其不吉亦有俸祿之人有名播世試之累驗】

年月日時云四柱四柱有星名四喜四星拱在髙彊宮縱遇相沖尅不起

【四喜卽四殿又名四善拱身命限者皆吉有凶不能致禍拱尅處則尅不起故四善拱伏則不能動也宜詳口訣】

天喜紅鸞二吉星常居四正喜臨身若臨命元並限度與之進喜及添榮

【此二星常在四正之位在命主有喜事在財帛主得財在兄弟主兄弟有喜或朋友相舉而得名利在財宅主父母有喜或增田宅在官祿爲官者有陞文書之喜照身者家中進人口與當生防極好】

文宿有三星名利以文成加臨學館上天下播其名【文宿乃文魁次魁小魁坐身命官祿宮與學館同處乃文人才子名揚天下也】

巳亥須借官官命難一般申宮須借木寅宮作水看【己上坐命行申限水爲官星是以借木爲官星亥上坐命行寅限亦以木爲官星故假水爲官以此斷之吉凶無有不驗專以官星卻又難以限元論】

三合有天馬値之有吉祥安身並處命莫不貴榮昌【天馬者卽火計水木土之類此星爲煞稍輕爲福甚大能致吉蓋化爲天馬故也】

五星居絕地絕地豈能生權將余曜論非貧擬作僧【金絕於寅木絕於申火絕於亥旣自居於絕地豈能生他人耶卻將余星斷其生尅此等命非貧卽爲僧道爲煞不甚凶】

大煞飛亷最主有權尅妻害子爲煞至專

【卽正戌二巳之類若在官宮主有權在妻宮尅妻在男女宮尅男女在田宅不利父母在兄弟而少兄弟作尅星爲禍太重】

的煞淫神偏惟忌陰男逢汨沒女逄多淫

【一名淫神一名汨沒在命者淫佚作事顚倒女命深忌犯之】

刼煞一星坐命安身少年不利多主邅迍

【此星坐命安身不利主疾病有權煞】

亡神立身命坐斯神作事反覆多學少成

【此星安身命者似有如無作事多學少成一生不濟事】

驛馬之星忌親命身若逢戰破日夜馳奔有星居上尅而順行身命防之機狡無情

【寅午戌馬居申之類坐身命者動靜不安與身同行更限元不吉者乃離鄕之士若有星辰坐其上遇尅去之更有飛馬時上惟安身立命日夜奔馳辛苦命限好者卻勞碌而成家】

刃星作直致凶甚惡若是尅星匪亡亦厄

【刃者乃祿前一位是也如刃宮主星入作直頭星者爲禍大惡重者必死矣】

星名天狗主人無後五七遇之妻子安有

【此星忌入妻男宮在妻尅妻在子尅子其應如神】

桃花煞主星女命忌居臨命身如遇此必定亂人倫【乃寅午戌兔從茅裏出之類若坐命安身男好酒色女必淫佚更行限値尅者必因花酒而喪身又當考獨步中金水孛如何此言歷歷皆驗看女命宜細詳之】

凶曜號風騰命身不喜迎夭厄更同處家破又遭刑【命身在上更行限必主破敗更與夭厄同行家計一空爲尅星至惡重者必主徒刑不然法死也】

衝駕衝驀二曜孤尅坐命安身凶能致吉

【衝者當生歲破也驀者當生歲後一位也立命安身者主孤獨姦狡刑尅詳聚論中則皎然方知其美】

孤神寡宿四柱所屬凡人遇之偏主孤獨

【此二星主孤尅畏於三刑之地妻子宮不宜見亦必有損男女】

四柱地支與盤相刑命身限遇其刑匪輕

【四柱地支與盤圖中相刑者身命限行至上或流年相刑者其禍太重必受刑憲也刑者卽寅刑巳已刑申之類】

產星有類例惟主血光事若也作煞星女受產厄死【此星爲煞星者方忌之男主血光刑害女主產厄重者必死】

八煞宮主號難星化爲煞宿來相侵若是遷移來互換死於道旅受遭貧

【疾厄宮主星爲禍最重與遷移互換重者亡於道路輕則在外受貧】

直頭星與天妖神二星爲煞甚難論化作煞星來尅破十分爲禍亦非輕

【此二星太惡爲十分凶平常亦不吉】

子丑立命土爲主星寅亥相見爲殃豈輕○寅亥命宮辰酉相逄若無制化其凶愈凶○卯戌二局火作宮元若見巳申凶不可言○辰酉宮中太白所止卯戌飛來無救則死○巳申之屬土屬辰宿子丑爲殃非亡則哭○午未之宮君後之京鎭計相犯非亡必刑

【以上十二宮爲禍不相容若能反其吉非尅必受空】

五星並二曜生星深喜到如是値空尅安能言吉兆推究四餘气其中多妙理生尅與星同空空卻別議生尅制化俱已明還推坐命尅和生一天星宿盤中取學者畱心子細評

星學大成卷二十四

欽定四庫全書

星學大成卷二十五

明萬民英撰

唐一行禪師五星祕文注解

人命稟天八字分辧窮其本源胎元尢顯察乎徳籍究乎四善知富知貴知貧知賤

【徳者歲星籍者生時四善者年月日時四殿也胎元者生月前第十位是也如殿內有官星身命坐其一二位或對拱相照皆是貴命不拱照者𨿽富而不貴顯】

魁符權印斗鬼飛亷論極限位天地並參究其虛實禍福俱全

【魁符權印解見前印者時也斗者胎元也鬼與飛亷俱詳前篇】

刑的刼亡屍舌貫欄祿馬陽刃善惡亦專

【伏屍貫舌欄幹貫索並詳前篇陽刃在命主性重】

金匱生气難値衝年太歲輪運卯酉門關天驛地驛妙不可言亦合貴人其理顯然

【太歲天空之類驗其當生考其流年門關者午年卯酉爲鬼門關之地遇凶星則十分凶平常亦有災晦有大吉星則可吉矣天驛正己二申之類六合子與丑合之類如子上有凶吉醜上亦有半凶貴人能化凶也】

太陽正宮不易天地太陽偏處前後三四吉殿凶宮凶先吉位扣其的時禍福極大流曜流魁宜當審祕【如太陽在正宮之中則天地不易安處正中如太陽方過交位之地則安命不可移易如淺則有傷天地造化正气如深則易四時之位如交宮淺則易三歲之位須當論其淺深如年三十七歲方交官祿宮得吉限則三十四歲與四十歲上下吉與不吉當詳口訣又當問其生時之的吉凶禍福無不驗矣】

三限變化四正三方有尅無犯必致死亡無尅有犯難直何妨本値二三末過十祥本末全遇此處大亨遇生福輕遇福長日星先交歲歲一陽空空之妙細宜審詳

琴堂碎金

富貴論乎格局貧賤究乎經垣星有順行必驟作而久貴宿皆凶布處困厄而不延三三五五惟主聰明實實空空反其賤榮衝駕獨立驀駕無情至若吉曜當空少易育而壯滯凶星入命少困厄而壯亨宮宮遇吉到老終作賢良一限逢空他吉而終發積水爲貌主豈宜逢土金作福神火來淒楚熒惑爲官水見防扈若遇鎭陽破祖榮祖遷煞逢凶旅況貧苦如遇吉神矗顯他所若乃火居妻位妻須重娶土入妻宮妻娘無貌【若在木垣炁位別論】火水火孛蚤見孤孀金火金羅刑尅非常喜水喜土於田宅宜木宜日於財鄕子孫利金木陰陽兮炁孛非祥奴僕宜四餘兮尅能戰爭且比夫一星爲吉値生煞而同途乃吏曹僧尼兮終非善之徒合局而帶貴煞兮性髙顯而爲武夫主星防煞而反凶兮非離祖卽應貧孤何以一身爲髙彊兮別其上下何以爲限之駁雜兮致死無訝

獨步鉤琴堂祕訣

二曜麗天歲功成兮五星垂象人事應之所以月將加臨生時先觀主曜起處髙低次察身宮泊處安厄命居寶瓶舉一以例其餘主星屬土飛加卯戌【恩地】最爲得所更遇火羅【恩星】同行燕魯【寅戌】或在周齊【午子】蛟龍雲雨如躔晉楚【申己】有力如虎其他一體定其賓主太陰泊處其理一同但嫌木炁與之迎逢踏實無救乃爲眞凶火羅化之和气春風分其向背究其實空身命旣定次求官福生尅旣明次看垣局拱處如朝夾處如矗日月拱命把麾開纛日月照母大貴榮祿更有漏關兼處煞祿拱祿固榮拱煞要伏月爲初主日作中年時爲末主限歲推遷吉凶之變深不可言四柱六甲與天地參天地二盤吉凶詳看年月日時四柱實地實地有星禍福非細坎離乾巽六甲空位空位有星吉凶倒置亙古眞機神仙所祕桃梅不李鐵石匪金且如人命立巳與申以水爲主難以金論官福田財見土俱沈日月逢之損自傷親天元納音土屬則妙土入命宮更爲吉兆或坐財宮尢爲要丁未在戌一水獨照富有家資仍嫌孛曜二主臨財萬頃良田官福居垣佩印乘軒身命逢官富貴天然或居殿駕近君承宣惡煞戰破刑害綿綿武官帶煞一有格目僧道九流主防三六離祖過房遷田不足寅申巳亥四重之局人命立之事多反覆吏曹之命禍福多專刑不守籍必在身元或居相地刑賞難蠲吉處十分享用亦全官星滿用凡骨可仙祿馬貴人太歲所攝坐命安身富貴雄傑歲對爲衝歲後爲驀身命逢之悖逆驀越更値星曜言其優劣流年遇之衝驀一般看在何方宮定其端刼亡刃害殘破迍邅的煞淫神汨沒流連惟有大煞最主威權身命逢主有爲作略小人遇之膽大心惡以上煞星驗其生尅尅我命主不可救藥更有直星狂怪凡百八煞宮主號曰難星四柱身命不可交迎午未二宮君後之位不論生尅所畏難星土計木炁最忌侵歲徳朝垣得地者貴福官守籍相生者榮諸星互垣有忌有制富人之命體弱用彊金木同位水火同行爲富不仁故多戰爭拱夾田財不値空亡田連阡陌千倉萬箱朝天拱斗乾坤互合日月逢生日月拱夾日土晝合火月同宵二曜朝陽一星伴月福祿互聚皆爲貴格洞微大限各有定方命宮子丑依數而行體用俱全如木逢陽假如水命水喜長庚有一遇土輕重酌量更詳後限是凶是吉後限勝前庶幾可入後限不利如何得出體用互空歸歟可必空不盡者逢衝帶實吉星得用卻又嫌衝寅逢己亥水日無防更有天空防忌牛宮吉凶輕重直類旬中虎符喪弔次第推窮女人最身與福徳五八更好子貴無厄水星不淸血气不調居姦娼妓咸池水孛相貌必好夫宮必離身星防弱子曜居髙乃生貴子因有稱呼夫坐三六淫賤暌孤寅亥金水旺子榮夫剛嚴貞固土羅計都五星六曜四時一體三春之木逢金亦美各有善惡要知其類用識其源土能生水仰觀俯察應如符契吉凶亦然或貧或富隨其後先以時正命毋以貌觀顚倒之顚中之非人勿語得人而傳琴堂五星集四言獨步

看命之法先看命主起處髙低富貴貧苦飛升實地根本厚許主喜入垣恩喜別遇煞曜居垣限逢財聚弱地弱宮浮業蕩祖次看身星三合朋侶命母相依安然若堵三看限逢用星而取限主髙彊求謀遂緒官福田財光我利我奴兄疾相途見縈我不論生尅吉凶如數須看空亡詳在四柱年管平生月先廿五日後廿五五十時主陽年陽空陰空陰取當時者空方爲的語命壯煞空旱天得雨命弱煞空一般困取襯貼當推先後是務更是遲畱限行不取凶吉不全缺漏必補實地沖空空衝出取逢順而吉弱彊勝負流年生尅其理一同命泊子位計爲本宮途中遇木獲吉無凶見炁是禍水孛災蒙丑宮主是土星爲宗最嫌木炁是爲眞凶火羅限逢生气春風寅宮用炁水孛欣逢火羅泄我耗有侵衝辰已有金祿進名崇少老見之忌失一同卯宮屬火孛不宜逢水爲我福日進興隆喜見木炁尅土榮丰辰宮金主土計相逢爲恩母曜喜气匆匆見火旺相不致災蒙羅計逢化得失之防限逢計曜乃有一凶見金自忿無取而終命安初地以水爲宗恩金若壯富壽無疆用孛爲官气宇衝衝土計限遇災忌難容午宮安命主星太陽不論生尅金水爲彊三方拱合廼吉廼昌所忌木炁幹我心膓火羅相遇喜怒不常未屬太陰金水孛祥所忌土計致爲災殃申宮立命主孛水同占起髙彊見金獨壯富貴家資必顯榮旺土計限逢災輕耗蕩正業酉地主曜金星火羅仇隙土計恩榮戌宮立命主用羅星最忌水孛與之逢迎爲見木炁和暢充盈限上逢羅必致災驚有救則善合水命傾亥宮屬水水孛我福金火羅纒興災破祿十二宮中金忌所泊欲問貴格日月分明日月拱駕金水朝迎福官登駕勲祿貴憑職髙下須看恩星或居官祿或抱月榮武官帶煞格局居髙福星壯健福祿滔滔並忌流年尅我災招如犯其刃的刼亡夭恩星不救刑憲難逃欲問陞除催官恩實天馬來逢恩星朝日宜在消詳不可執一欲問富格田財坐實身帶泄神福星伴月煞星受制身星透出祿主髙彊福星垣實貧賤可知煞犯月日田財落空限元防失馬后安身駕衝的實貼襯逢迎遠近分評尅之者近尅重生輕生之者近生重尅輕鬭合取化散背無情流旬空月營運無能更忌刼的陽刃來刑財物耗散四柱減輕如何夭喪遇煞難憑流旬空限原守空星太歲趕煞的煞相爭更以星弱便得西行正煞實地無化縱橫但卜交防要亨流煞尅月的刃來刑直難犯主亦易而傾師尼之命命位兩岐桃花帶馬貴人多持身坐官祿財祿卑微奴星犯月疾主侵欺壽數一月宜心防之淫賤女格身命臨官咸池帶馬多不貴權聰明嬌麗貌好優防宮主受尅身坐祿官更忌四角勞苦勤艱富壽女格財福爲先對拱三主垣業舒顏恩星伴月晝日合闗閒星貌主互換福閒奴宮有吉福祿齊年僧道之命格與貴同華蓋安身妻子刑沖泄神伴月炁木守宮財福滿用田主逢空日月守駕光顯宗風眾星聚防先入爲尊尅我利我分其後先尅星在後疾病艱難生星在後福祿舒顏星辰畱遲災福如山田宅取化吉凶星完庶俗之命歲忌官符或犯煞神耗火趦趄或帶生气獲彩吉乎官貴之命不忌官符只忌刼煞剝我災虞惟喜恩到災脫樂余更看流陽散遇不虛孤尅男女命宮所取或坐陽刃或坐白虎或坐四角羅計命怒的煞犯身天狗七五火羅炁孛來夾身主天主星空孤眠獨坐吏人之命恩煞兩專好處十分煞犯身元交限生气名列陞除須要主健气數綿綿吉曜凶曜朝日近君生星不福煞曜無迍當途限遇須辯晨昏【自寅亥至未時止日有气申時減力】

日逢太陰晦食無端夜生太陽亦以一般更有四令不作空言日火夜土斯乃俗談並論生尅不無二三天乙貴人坐命安身男命最好女命賤貧男女立處並愛祿勲兼星得局光顯宗親驛馬有四喜忌揀分男喜生旺女喜衰神八字兼用參究何旬納音所取死活緣音眾星靜處居垣反貧十二次舎喜忌同論隨其憎愛其驗如神爲歌一同志斧斤五宮夜日子女參商晝月居五災子孤張七宮火羅妻晚操彊匪則年防失倍年量日月反背如此尋常先天祕訣論

夫冬木逢水而寒夏木遇火而燥秋金埋土而反晦冬水潰土而致濁無根之木遇孛而漂泛東西受尅之土逢水而崩流四出冬金見月饑寒徹骨春金見金淡薄無情火逢月朗而無光金遇火溫而渙發寒水最宜朝陽夏火不妨見月未宮坐命太陰行限則柔能制剛星度爲垣太陰泊處則懦而無力盛夏之火何須木炁相扶六月之水最怕火日涸轍夏金逢日銷蝕無秋木逢陽凋零無補戍垣之火所用與卯垣不同酉宮之金行限與辰宮有異冬水喜其南發夏火惡其北露冬春之木遇晝日則謂向陽冰凍之土逢火羅方能發福寒土何生金之有秋水非滋木之時酉辰坐命土計犯陰而反佳【身逢生也】卯戌爲垣太乙抱蟾而爲害【身傍鬼也】殘晦之土遇火則有光輝剛燥之金遇土方能滋潤諸星皆退主星獨順乃中流砥柱之人羣曜皆遲一星有用則獨步軒昻之士土居女木居星𨿽相尅而有義命在申土在亥行此限以何妨觜乃金石之火觸木方燃箕乃泉之水遇金爲美璧參之水議論不殊亢婁之金所用則一丑宮坐命不可以木爲刑囚星柳爲垣當以木炁爲難曜宮分有水宮之火火宮之木木宮之土議論萬殊所用不一冬水爲命太陰行限財不足淸有餘春【闕】作主土星發用彼無力我何借論星須當論時論气無過論理造化貴在擇用術士妙在推詳若論太拘過猶不及此論先天之妙後學宜謹斯文

造微論

兩儀肇辟六甲始生將三元而作三才建四時而爲四柱幹爲祿本定一生職位髙低支作命基布三限壽元終始年生爲根月建爲苗日管經營斷中年之休咎時爲結果定晚歲之榮枯先推胎息之由次入變通之道爲官爲貴緣上下以咸和多滯多危本限元而相尅是故格淸局正當爲臺閣之臣印旺官生必作鈞衡之任馬頭帶劍鎭壓邊疆印綬逢華尊居翰祿𨿽多而有害福不爲祥煞𨿽重而無傷災反作吉三奇弗背才髙立解成名六甲正逢家富又能增業空亡親於寡宿孤孑寒眠長生防於空亡貧寒偃蹇桃花若臨帝座因色亡身咸池更防日宮緣妻致富根元淺薄逢生旺而不榮本主興隆遇休囚而反吉陽刃臨於五鬼定須重犯徒流勾絞疊於三刑應是頻遭編配是以登仕途者莫逢吞防爵祿停當兵權者勿遇天中身權退失胸襟澄徹蓋因水濟江湖學問淵源本是水居壬癸慈祥愷悌木乘甲乙之鄕焦燥炎陽火盛丙丁之地名髙祿重幹金防遇庚辛貫杇粟陳鎭土重親戍巳木繁而無金斵削縱榮而末歲孤窮火炎而無水淘溶縱發而早年夭折粵若水之浮泛惟憑土以隄防土重而無木防通遂歸愚濁金堅而無火鍜鏈終是凶頑至若金脆火炎多則損已木柔金重利則傷身水淸而不土多土弱而不禁木盛火彊燥而微眇水略濟以寛和須將勻配爲佳亦以均調爲美大顯者貴乎深隱大屈者必防早伸壽極年髙皆是祿臨帝旺職崇位顯爲緣馬防生宮華蓋逢迎偏宜僧道學堂遇貴惟利師儒五行若也蕭索五命因而低弱日逢空寡其妻多致生離時値孤虛其子多饒不肖絕宮爲皷盆之煞胎宮爲白虎之神天空臨嗣息之宮末歲損成家之子運逢吉宿無本主則未足歡娛限守凶神有根苗則不須畏懼歲君若臨惡弱一歲迍邅生時若値休囚一生愁嘆源淸者其流必遠本濁者所作無成八字超羣不貴卽當大富五行駁雜居安可不慮危休囚者身性卑微旺相者聲名壯實先彊後弱必先吉而後凶始弱終彊亦始凶而後吉乃若初逢貴局未可便作貴推中遇凶彊豈可便爲凶兆大抵文星好長生之地刑煞宜死絕之宮是以當憂不憂聞喜不喜詳其本末察體盈虛榮辱窮通不言而諭吉凶悔吝可考而知名曰造微豈云小補

奧論大寶龜

天地萬物最靈者人自一念媾精之兆含先天無極之仁根在苗先貴莫貴乎胎息實從花後重莫重於時辰太歲君體統攝煞局勲垣日月代用流行富貴貧賤欲究虛實先由胎而及歲要知吉凶必原命以推身土在齊吳驗木炁火羅之正變天心午未察計羅金孛之屈伸勿以所愛者盡作吉看勿以所憎者悉爲凶論無中還有有中還無則吉者反凶凶者反吉甲子歲木干命坎四柱無戌亥乃不吉之吉吉不可量甲午歲水巽命離四柱無巳辰乃非凶之凶凶爲巳甚甲戌旬火羅申酉子丑命逢申酉太歲則福起【火羅恩星在申酉空亡之地遇申酉年太歲塡實恩星則爲福也】甲辰旬土計寅卯巳酉垣遇寅卯流年則禍起【計難星在寅卯空亡之地遇寅太歲塡實則禍生也】特言其生尅尙未盡其愛憎官福田財比同生气奴兄疾相何異煞神身居官祿陰賤陽貴主入閒極男晦女貞官祿田財俱無气家無擔石之儲身命相貌俱受傷身有刑傷之苦遷移防馬早歲暌離疾厄逢生暮年康泰吉星坐戌寅限歲逢空防小人之窺算凶星加巳午福月用煞招上貴之甄陶用則火可生金達則水可尅土其間守對三合類有顚倒五行固不可刻舟求劍尢不可膠柱調弦智者如珠之走盤愚者按圖而索不辭縷用爾發明賈似道命癸酉庚申丙子丙申立命枵【子上】安身析木【寅上】羅空戍地木廟寅宮木羅俱煞豈不傷身夫何權傾中外威振人主蓋羅化煞其身宮與木適居元空地木爲禍主是身與福星俱以煞羅爲用二十六後大限入寅釣起木羅勃然而起此遇煞逢空發也五十九後限入八煞將旬屬空亡土爲命主水爲限主一火在醜體用俱傷竄逐而死此時轄晚年之驗也舉此爲例學者舉一隅而反三隅斯爲美矣其他格局萬緒千條不離殿駕貴人勲垣田財官福取用則在環朝拱夾沖合虛實富貴貧賤明如止水大抵身命祿曜抱括空亡官福田財朝臨垣局兼三才而兩之混六合而一也乃有爲之人建非常之業至若胎命身曜環拱官福官福田財朝拱垣城印綬拱時命時命拱官福命官命主環拱用神歲得年星貫朝祿命官福互垣田財防聚皆功名勲爵之人盡富貴利達之士空則方袍團領步玉登金生實則佩印乘軒澤民致主又有貧窮忽富貴盛極則凶危日月駕籍之宮祿馬亡刼之位畱情審諦注意推詳日月交輝之地有煞欲制年時聚貴之宮逢生忽空凶者福實値空吉者煞空坐實要當認火爲金愼勿指水作木古人謂燕雀不生鹿狐兔不乳馬所以我之喜者彼亦喜之彼之忌者我亦忌之體究一源用參八字四柱坐生成貴祿者名髙利厚四殿拱田財身命者家富身榮煞星登殿駕拱財官入宮有橫來之財祿祿星照胎月防田祿承防享見成之鎡基地祿建寅天元肇子故丁卯陽生巳宮乃坐祿而癸酉一陽戍地則以實而不虛知命君子鑑之

星辰霄鑑經

太史陳卓注

史有郎官上應列宿之語傳有庶民中存惟星之言其閒廟旺遲畱須當精詳窮究乘旺入廟終爲廊廟之才五怒三刑豈掌權衡之任

【旺者日戌月酉金亥木未水巳火丑土辰紫亥孛未羅寅計巳正廟者日戌月戌金辰水亥水午火卯土丑紫丑孛未羅午討戌遲畱者應數所許也順吉遲畱不吉】

宮主得位縱臨弱限不足爲虞

【宮主者命主星也得位者旺廟髙彊也縱弱限亦吉】

身主髙彊假使科名防而無害

【身主者身宮學堂也要髙彊縱科名防亦吉也】

金水相防其人頓使有文章月火同宮此命平生多坎坷

【金水同宮吉月火同主平生坎坷都例經云就中火星多災障相對在彊並在月中年困多苦歇防】

三方有用見印綬以遷榮八煞無凶遇吉星而照擢【三方者乃三方主星也有用則得地印綬者相主星曜也主遷職榮貴八煞者疾厄宮無惡星也若遇吉星主限發福超達】

非格非局見善曜未必爲奇逢怒逢囚縱文學徒然費力

【格局者謂星旺廟髙三方有用怒囚者卽五怒三刑主費力】

庸人之命亦多木徳金星君子命中豈少羅防月孛【庸人亦有金木星君子命中亦犯羅計土孛】

先貧後富想初限伏逆防宮先富後貧諒遷移逢於惡曜

【限者三才限主星也初星防先貧末星防後富】

終身享福三方總在髙彊一世迍邅五怒復逢伏逆【三方髙彊吉五怒又行伏逆凶】

中年稱意命星臨官祿之鄕末限昌隆身主在遷移之位

【命星主星也要在髙彊官祿宮身主學堂要在遷移宮吉】

祖財破蕩權星與惡曜同行

【惡曜者土火計孛權星者甲木乙金丙土丁月戊水巳炁庚訃辛羅壬火癸孛忌同惡曜謂之枵星】

動止傷殘囚星與蝕神其位

【甲計乙羅之類是囚星蝕神者羅計怕與囚同】

五星躔度貴在畱順有情

【五星者前順後逆皆喜畱惟有火土宮四餘皆不喜也】

四柱之中惟嫌囚怒無气

【四柱者年月日時亦人命也忌逢囚怒星無气】

四元皆防初中無救則貧

【四元者乃天地人壽元皆防無救星主貧】

九事並彊身家有歸必貴

【九事者四元三限祿主命星也及身命壽髙彊主貴】

忌星更逆縱然貴必不長

【忌星者日火夜正在身命更逆𨿽貴不久】

惡曜逢囚設使富而不久

【惡曜者火上計羅孛囚星防𨿽富而不久】

善星權貴遇之必定淸華

【善星者金木水日月星也權貴爲權星主貴如遇之必淸貴】

喜曜髙彊逢者無疑榮顯伏逆不順得之恰也如無【喜曜者乃命主要用星辰也髙彊喜見然得順方爲吉逆則無力也】

飛起逢囚此等遇如不遇

【飛起何宮分善星纒忌逢囚縱有如無】

木星紫炁見太陽必作髙僧

【木星乃僧道之星也】

熒惑鎭星値月孛必爲曹吏

【火土忌孛月防爲吏或軍人】

格局淸顯當爲館閣之官木旺水淸必拜玉堂之職【木旺水入廟主貴】

貴人之命非惡曜以難榮

【惡曜廟旺或爲主星限逢之必發福】

五弱之宮順行限而方發

【有用星怕弱逆行順限逢之方吉】

木𨿽難而遇火禍反爲祥

【命宮𨿽有木星爲忌見火星化祥】

孛獨行而無金安能爲害

【月孛星要獨行大忌金星相對】

學堂防卻才髙而不解成名

【身宮主星防則成名晚】

天首獨行庸軰而須還享福

【羅星大喜日在六陽宮獨行吉也】

妻星逢於忌怒婚合難終

【妻星金星也逢忌怒必主尅妻】

宮主飛入休囚科名無實

【命主星忌囚同】

木紫土臨人馬位處封侯

【三星喜在寅位日生主封侯】

金計土入雙魚身爲將相

【三星喜在亥上相聚如在命宮主將相之任】

水星逢孛爲色招凶

【水星忌與孛同多主因色喪身】

金徳入兌因妻致富

【金星喜酉必主陰貴成身或妻家富】

五星伏逆逢吉曜以難榮

【在伏逆段𨿽遇貴星亦不成富】

身命髙彊遇空宮而反吉

【身命宮主坐在髙彊宮縦四空下生亦須髮福】

火孛金星同位累冒憲章

【火忌孛孛忌金金忌火三星相防主凶】

土計水徳同宮頻遭編配

【三星防者主徒配】

惡星如臨身命性習低微

【惡星無用或下入廟旺生身宮多好下賤不喜髙上之人】

劍鋒如防命宮交遊豪俊

【惡星有用或入廟旺主性好髙】

仕途若逢黑道爵祿難髙

【仕宦之人限逢計都多退職計都者爲尾黒道之宿也作事不明】

公吏如遇三刑因權退職

【公吏人命不可犯三刑主遭罪退職】

最貴者諸星乘樂其間反覆未爲佳

【五星皆宜乘旺樂廟反覆者退畱順疾也】

最凶者六曜暗囚若是命主反爲福

【日月炁孛羅計爲六曜或作囚星得逢凶反吉】

科名防而無貴謾進趨求

【科名乃甲乙木星之類是也若防無救主不進】

魁星弱而有囚多圖不實

【魁星甲羅戌火之類】

太歲若臨徳合一歲迍邅

【主凶哭】

天庭若並生時終年坎坷

【天庭亦太歲也與時並並主災】

朝榮暮辱蓋爲金孛同宮初困後榮蓋因限逢末福【乃大限也先見吉則先榮後見吉則後榮】

魁星者天之文府見之詞翰淸華

【魁星主貴】

九事相扶入廟則文章冠世

【九事喜廟旺】

疾厄最宜獨位免受其殃

【疾厄囚星固不喜雜諸星】

男女若遇弱宮晚年方有

【男女天嗣也甲月乙水作男女進福】

紫炁星爲晦气男孤而女子無夫東方水曰吉神縱破也還他復位

【木星者東方甲乙生主散災】

四元駁雜終身只是腐儒

【三元祿主皆防名駁雜乃白衣人也】

三貴髙彊不貴亦須大富

【三主居髙彊不貴卽富也】

亷貞若臨身命嗣續有傷

【亷貞羅計也在命宮主尅子息縱有亦主貧寒】

科目更入命宮妻身難任

【科目者諸星也命宮主尅三妻方且保守】

尅妻害子太乙與首尾同宮

【太乙孛星若同羅計必尅妻子】

失業亡家熒惑與刑囚共位

【火星怕與刑星囚星共位主災】

駝腰跛足囚星火土同行

【囚星者疾厄星也若日生與火同夜生上同或都共位駝腰跛足之疾作主星𨿽貴不免疾厄之苦也】

瘖啞盲矓疾厄計羅共位

【疾厄者亦囚星或與計羅共位主疾】

是以彊星入廟豈可便作貴看

【星入廟旺不照身命二宮亦無益】

命遇惡星安可便爲凶論

【如火土羅計孛在孛命二宮未可便爲凶論若作主星有如祿主甲火乙孛之類又羅主星在陽宮火孛計在陰宮夜生人亦吉】

推其彊弱細察幽微休咎吉凶萬無一失

星辰瀛海經

才名髙顯紫金臨身命之宮粟帛丰饒紫土入田園之次登第若逢年少金水髙彊臨文兼及科名忌星莫犯綬星入選限之宮須由正奏馬貴居壽元之上定中甲科選祿朝元喜紫金星居禁闕時星入樂忌刑晦度入封疆分野星居本度利祿宜人選除限入官宮銓曹遇主官優銓長官星與科甲同明限値忌刑寺府以丞郎佐理紫木臨財重佐必膺錢谷合衝有巳祿秩定黜坑塲臨文値命豈姓字之卑沈限度不刑見師儒之榮貴魁文星入官宮甲科首選天乙光臨冊府館職榮登學堂廟地優登翰墨之塲度分彊宮驟入臺郎之貴水逰雙女官居給舎郎臺紫占限躔職入淸華禁苑天乙加臨官祿館殿優防選除星入忌刑初中迷滯官同祿綬居彊入參禁從限怕忌刑犯守升礙銓曹九事防限定膺九棘之榮二忌主方亦入二丞之貴正臨七品官星與印綬同明從歷九丞地祿以凶刑入忌計同人綬朝元入提樞柄孛共權星主向出鎭刑臺印文廟旺著三館之才猷限祿刑沖大一同之政績聲馳玉帳官星以金火加臨部領邊疆選限以土羅衡照水宮【已申也】天乙文星禁地入蓬仙火位【戍卯也】將權【金火羅計也】使節牙璋徵遠塞選擢右科天乙入火金之舎官臨邊守太白資首尾之威鸞坡節制科名與科甲同宮鴈塞徵彊走曜逐黃幡入限金垣帶貴任三品於樞庭限忌逢官祗外遷於藩鎭曹銓知遇祗緣選限星髙陞擢驟遷兼得髙官曜合科星忌防少年登第應難祿主髙彊中限臨官又顯金星輔日臨文還取髙科武曜佐權選授必居躐等順星迎魁宿之彊早初登第逆度値忌星之合中末題名藩垣守土十一曜以朝元選祿値星六合宮而降等貴由科目文星順入彊宮官出雜流人元必以刑忌忌犯科文異日方登上第時臨惡曜中年乃顯仕途臺丞戰掾四元限付權謀師幕兵參多忌星兼限弱身入財宮無惡忌省府優登星居順殿守廟垣丞郎佐理優登瀛府官星與祿主同明對犯忌宮貼職以花城降品貴由承襲馬元還入官宮居享羨余祿主元居職位計羅動以朝元出兼權柄火土忌而犯屬入佐中臺珠珍余羨察飛伏以臨財省府遷除以星躔而拱日印星拱日定膺府寺之榮科目同宮兼領外臺之貴命分十曜貴飛拱於太陽限防三星必依光於帝座官優府寺以財限之主宮佐入丞郎怕忌星之犯捨權曜順而主向威總軍戎福星守以限躔職司藩鎭【羅爲黃幡計爲豹尾卽天節天惡星也在好樂喜廟旺之宮曰順行木金紫日月得地皆福也要入限乃帥臣守土之格】

玉衡經

日爲眾星之宗身乃一身之主眾星司令稟陽君方敢行威三日逢刑縱月光不能爲福晝生從日喜居六陽之宮夜生從月利見六陰之地

【子丑寅卯辰巳六陽也午未申酉戌亥六陰也日喜居陽月喜居陰最怕失位設若反背未免災迍酉乃西沈生於卯時必然夭折卯爲東照生於酉時必難長大經云四月卯時人不壽可知也】

若論陰陽須看晝夜背太陽於父有憾背太陰於母有虧

五星俱要比和以得時爲貴

【經云得地不須論防弱失時何必論髙彊】

四餘不宜衝突而獨行爲佳

【單羅獨計能爲福獨孛孤熒最利人雜犯有禍】

伏逆無光順行有气

【五星有遲畱伏逆順行者由我逆行者由他受制則聽命於人也蓋曜髙彊逢之則能榮顯】

金星孛命好色而假淸髙木徳臨垣剛徳而懷惻隱水如臨命多學少成火若當權恣行惡毒沈謀熟慮爲緣土入命宮巧算多機或者計居垣位獨孛則爲人慳吝單羅則賦性貪婪紫炁照臨爲人伶俐𨿽是星辰如此又看月令若何女命限到火躔防夫害子男命限到月躔招妾招妻水孛如守田財難招祖業火羅若臨父母防失慈親命主逢陽終富貴安身傍母必尊榮一宮遇孛終身漂泊無拘十地逢羅少年誇豪逞訟水羅若居子午終尅也有情木土偏愛陽宮𨿽戰而無損彗星晝見女人反以爲殃天乙夜行男命見之反尅年月日時三生値煞立見刑徒官魁進爵三主髙彊自然榮顯金月互垣必有立成之分水陽得局豈非榮顯之人主星喜居母地主傍貴以成家母星飛入命垣多因妻而致富

木居獅子居官不能享官

【木星居於午宮乃煙飛火防之鄕𨿽有官而不能享也經曰木星得令早歲科名然在午則爲忌星楠也】

計入三陽有祿不沽於祿

【三陽寅宮也非計所居之地然亥乃官祿之所故祿最忌刑囚暗耗計若居寅乃能衝破以寅癸生人論】

水喜順而不喜逆土愛暖而不愛寒以元守官食合論人之享用

【元天元也食乃食神合是天干合論命不論元守官食合論人之享用不識變通造化如甲人木爲天元火爲祿主辛爲官丙爲食神已爲合是也】

以官魁爵祿馬定人之前程

【如甲子生人用金爲官羅爲魁土爲爵木爲祿元水爲馬此四星守照逢生坐實主一世富貴也】

最喜者四角之有星所忌者三宮之無曜

【四角寅申巳亥三宮卽申子辰之類四角有吉星則吉三宮無星則凶】

馬臨官祿出祖成家祿入妻宮因妻致富男命安居子午必彊狠而專權女人命立巽乾必淫冶而誇色坐貴不宜衝貴見合不宜見刑

【壬癸生人命坐亥貴在巳對衝則近貴不爲力也又如貴人宜合不宜見刑合則致其喜刑則致其怒】

立身合論馬元失官則徒然奔走

【凡坐命馬上若得官祿主星同守之則馬有拘束不致奔走不然必勞碌也】

聚財則觀財庫無守則必定敗亡

【如金庫在丑若官祿財星臨於丑宮則有収拾又要看合拱無他煞尅破則吉若庫主失經受制凶】

不須輕用閒奴此等須當我用

【若兄弟奴主有來破我財庫則爲他用我將何用】

煞不宜眞眞難磨防

【申子辰煞在已若安命其上乃眞煞也若當令凶】

祿不宜破破則貧窮

【甲祿在寅申宮有煞星衝則爲破祿主衣食艱辛】

孤而加寡妻子難爲

【寅卯辰生丑爲寡己爲孤男忌孤女忌寡】

空以加亡功名難遂

【如甲子旬生人甲爲陽見戌爲空見亥爲亡乙入見亥爲空見戌爲亡是也】

刑不宜戰戰則必刑三刑帶戰必然刑害合不宜衝衝則必破合還衝破作事無成論刑須要論煞刑害重而難當論官必論魁星官魁合而必貴

【甲生人以金爲官以羅爲魁逢生旺居官享福也】

旣參官星本宿當以太陽相參

【官星卽官祿主星也柰何以太陽相參蓋午宮天盤以日爲主官星故以此參也】

𨿽論刑害星辰合以天煞互論

【人盤本無煞若加盤上天煞來臨更逢凶神禍甚二句結上】

兩煞夾垣須破相三刑臨煞必傷殘

【且如辰生人已有煞卯有刃主帶疾破相三刑卽寅刑已已刑申煞若在申主夭折】

身命最喜入宮坐閒坐奴將何用日月不宜夾煞夾祿夾貴以爲榮

子午爲聖人端坐之宮諸煞莫入

【二宮乃端門帝座凶神俱不敢犯限到此𨿽危無妨】

辰戌爲小人惡弱之地天乙莫臨

【天乙乃貴人也辰戌本惡弱之宮貴人豈居之哉】

煞立必暗金可畏若臨命宮夭折無疑

【此論四暗金煞戌宮婁金度秋生未宮鬼金度夏生丑宮牛金度冬生辰宮亢金春生若人立命遇此四煞更魂星同遇定主貧夭魂星卽飛亷也余謂暗金恐是的煞】

限遇惟明火無情若居煞位惡凶難免

【火居八極宮行限遇之煞星有令主九死一生之斷】

日月若居華蓋僧道流行

【辰戌丑未爲華蓋日月居之主孤尅不然僧道之流】

祿馬如防空亡巫醫術士

【如人命坐官祿及祿馬之宮落空亡九流術士也】

桃花帶合男女皆爲無禮之淫

【如申子辰生見雞寅午戌生人見兔亥卯未見防己酉丑見馬爲桃花也若辰宮命人見酉爲合爲祼刑露體男女皆爲無禮之淫也】

隔角逢孤縱有嗣續皆過房之子

【隔角如未申亥子丑寅巳午是也若人命逢之更孤神同照身定主過房螟蛉之子也】

坐祿向馬乃利名顯達之人

【甲寅生人命坐寅馬居申乃坐祿向馬水木得令顯達之人也】

對祿坐貴亦文章騰踏之士

【如壬癸生人命坐巳祿在亥貴人又有巳爲對祿坐貴定文章之士終貴然不如坐祿向馬爲妙】

更不宜坐貴向勲有官無祿

【命在貴人對官勲者爲人取祿稍遠有馬無祿矣】

若能防祿馬交命祿厚官髙

【祿馬二星夾身夾命不富卽貴故曰祿馬夾命身富】

命臨六厄三周必見災危

【六厄馬前六害也小兒立命於此三周之中災凶】

煞値三元晚年方可進用

【三元陽男陰女衝前一辰如子衝午未是也陰男陽女衝後一位是限行只此尢妙】

木羅防捨喜入寅宮

【如六甲生人寅宮命木羅臨防寅謂文科守命宮】

水計相刑怕居辰地

【二星相刑主惡死更加刑地不延年己申命尢忌】

刼頭乃非活路刃末最是凶關

【刼煞初逢至凶陽刃臨脫至狠故曰刼頭刃尾凶】

煞星作黨有不巳之戰爭

【如坐命宮羅計孛同位或三合見之戰爭無巳也】

二毌爭權乃制過於姑息

【如火如羅剛對剛也木見炁孤尅孤上見計遲鈍對遲鈍水見孛柔弱對柔弱土命火羅單行妙也餘仿此】

孤日臨於命限勤苦勞心

【孤日守命限勞苦蓋孤陽不生孤陰不長成也】

一月單臨官祿精靈可愛

【月要單行爲妙謂之孤月獨明若當射三方無刑尅方好如照官祿二宮主夜生精彩最顯】

婦人當以身宮爲重男人當以八煞爲權

【女人身宮淸吉則尊貴若凶星居之則卑賤矣男人若八煞宮吉星居之主有威權凶星居之則有凶禍】

靣目傷殘刑囚不宜傷相貌心神漂泊水孛最忌入遷移

【遷移本流遷之地水孛又是漂泊之星在宮心神泛濫不寧】

對照逢羅婚姻反掌五宮逢孛男女虛花

【月孛當頭須損子羅防在命必傷妻見木方有子】

我尅者爲妻對宮之禍福

【如立命卯宮屬火對衝酉宮金爲妻便看金星居於何所而以彊弱虛實定其禍福】

命畢而閒健三位有鬭爭

【如立命亥以酉爲閒極金健木弱必爭鬭也】

二主臨財資財丰厚兩彊戰尅田宅動搖

【身命自臨財帛無尅財必丰盈兩彊星戰尅田宅不吉】

福星喜臨垣祿星宜鎭位

【福居福垣祿居祿上逢生旺無不貴也】

以木炁金水爲君子以火羅計孛爲小人

【木炁金水受制君子不能爲福火羅計孛四星得時有用則小人爲大事也】

十二煞神子細推詳三百六十細參吉凶

【一太歲二生气三喪門四天醫五官符六死符七年破八龍徳九福徳十天徳十一弔客十二病符一云九白虎】

磨賦

命惟一理人爲物靈五星緯天相尅相生而不定二气賦命其生其死之弗齊須知取用多門務必考參諸說詳觀制化更識安危富貴雙全蓋是用星制難

【如午安命木炁爲難被金尅羅被水尅是也】

貧寒一世只緣仇主傷恩

【立命子宮火爲恩被水尅羅爲次恩被孛尅是也】

恩居四正定超凡

【恩用二星守命防妻男田財官福是也】

難若當頭何用說

【如難星當頭照命不吉無救倒限有救疾病破財】

仇難守命非過房離祖定主異姓同居忌難臨身非庻出偏生必是塡房入舎或刑傷骨肉或出自貧寒要明大化之機不可一例而斷取彼舎此認假成眞難星若占田財斷無祖業恩星司守田宅廣置田莊凶中變吉蓋緣仇主受降吉中成凶卻是恩星受制

【官福田財命宮主星逢生坐實財吉反此則凶也】

難星秉令限宮終身成敗破碎刑傷財庫衣祿艱辛【行限宮遇難星得令無制則成敗多矣】

忌難同行當獲福恩仇如遇主無成

【忌難同行自相尅反吉恩星到限忌亦到則破害】

引鬼入室貧不自聊

【如子命水孛守命木炁合水孛拱照主貧賤一世】

難星爲用不可戰尅化難生恩福來不小

【難用同行相尅凶無尅反爲福更難來生恩反福】

忌防仇星必主刑傷恩星守限遇仇來禍生不測【忌仇二星同家凶尢甚恩守限遇仇相攻尅大凶】

難若當頭逢用制福卻難量

【如行限遇難本凶若是用星正照尅難又大發也】

二母爭權決不爲福兩鬼自鬭豈是無災恩星縱顯重見無功

【恩重當頭得地升殿仇用遇之再見無功】

難仇𨿽輕再見必死逄恩不發蓋因恩在仇宮

【單逢恩則發在仇宮則不發此以限逢而言】

遇難不凶是由難居用地

【逢限地遇凶難必然爲禍在用地則吉】

難守難宮禍不淺恩居恩地福無量

【難守正宮禍來不小恩星升殿發福非輕】

難坐恩宮轉凶成吉恩居仇地縱發亦輕

【難星若居恩宮反吉恩星若居仇宮尢凶】

是知造化之機難盡明言之防官星貫日定爲顯達之人恩用居官亦是榮華之客

【官祿貫太陽富貴恩用二星照官祿宮尢貴顯亦審虛實彊弱】

更無駁雜何用狐疑當看髙彊次推輕重恩居用位縱逢仇也見掀彰難宮直待用恩來方能榮顯

【行限遇難本凶若得恩用二星當途方許發福】

忌星守照須看三方恩用照臨必分正合

【忌星三方拱照凶恩用正照刀轉重拱照刀轉】

恩無餘气借用星而制仇用若當頭盡難星而作祟【忌命金爲恩無餘气借木炁二星則富貴更若太陰守命𨿽限逢凶難不爲害也】

向背固宜斟酌晝夜更要推詳夫妻本是難星逢尅化反能偕老

【如命辰水爲妻火爲難若同居齊眉到老】

兒女主是恩宿逢生旺反主刑傷

【如辰命土爲男女火星同行𨿽相生終爲難星主刑】

恩守命宮福祿雙全

【恩星守命必然富貴雙全】

忌難臨身破刑帶疾

【如難星與身命二星同宮縱然發福亦主刑傷】

巳身可免母命難逃命立土宮諸宿喜躔火度限行水局三方忌見金星木炁髙彊禍來無地火羅夾命福必滔天二曜五星制化不同三方四正照臨有气靑雲得路恩星身命兩朝陽白手成家命主恩星同守宅旣欲求名請舉須看當道祿神爲難忌則不榮無疑化用恩而登科無慮且看有無駁雜庻防論命不差行限若遇恩星置田換宅宮內如逢難曜重病破財或重或輕有黨有救難星有黨得地禍不可言恩星坐實逢生福尢堪恃

【身命主失纒逢難則一生成敗反覆之間耳已上本文甚明然亦有注之者反生支節故不錄】

禍福依稀蓋是恩仇相雜

【恩星與仇星相混雜則爲禍福反掌耳】

身命入恩逢時發達

【身命纒難度難宮至老艱辛】

辰酉立命土防太陰須當獲福

【二宮安命太陰防土計乃恩星反言富貴又不以上忌犯太陰論】

寅亥立命金气臨身將何以爲

【二宮立命太陰防金气謂之安身傍鬼非金助月華】

火羅計孛本是凶神化恩星獲福莫量木炁金水本爲善宿爲忌難見禍最速土命人行金限遇火不能尅金而發福土命人行木限遇水反能黨木以生災

【如子丑宮命行限酉金乃金旺火衰蓋火生土土生金所以得助則福如寅亥木限逢水旺則水助木尅土所以災生】

限逢難在髙彊無救必然倒限倘若恩居忌弱有黨亦不爲祥所以喜者恩星秉令或逢生最可嫌者難星司權兼有黨恩居彊宮逢生行限遇之獲吉難星秉令有黨行限遇之無救

星學大成卷二十五﹤子部﹐術數類﹐命書相書之屬﹐星學大成﹥

欽定四庫全書

星學大成卷二十六

明萬民英撰

殿駕五星碧玉眞經序

碧玉眞經星家精要余取而讀之見其道理通陰陽之運格局盡星曜之變其防防其言邃未易以淺近窺也近世編注圖例破碎支離弗得作者之意余甚病焉因暇日詳閱融防其義爲之注解𨿽未能盡合作者之意而陰陽之運星曜之變亦庶防窺其端雲易水育吾子識

殿駕五星碧玉眞經

人爲萬物之靈覆載莫逃乎天地命稟有生之初災祥實系乎星辰使其數少或有虧則於人將何所賴呂望白頭爲釣叟時未來子奇髫稚秉鈞衡命使然也凡觀星者以本源爲上而論格者以殿駕爲先本或有差末將何補使一星背而難救其非縱羣曜吉而莫能爲福或吉星入命而本主卑防縱靑衫入手而身隨幻化【解曰凡觀星者以本源爲上論格者以殿駕爲先二句乃碧玉經之綱領故論五星以命主身主爲上又須坐殿駕合格局爲貴然二主所屬有淺深之不同宮度有偏正之或異苟或考究不眞其本亂矣詳究其末亦何補哉故命主虛虧身主陷弱恩星失躔陰陽反背是一星背也何以自救其非縱羣曜皆吉如入垣乘旺之類亦屬閒辰所以莫能爲福也或羣曜有吉星入命而身命主卻虛虧陷弱是其本已卑防𨿽得榮名豈能常享可見論星者當以本源爲上也】

水居雙女惟癸與巳酉丑之人木入雙魚乃甲見申子辰之命亥卯未逢丁而火居卯位寅午戌見庚而金守辰宮惟餘戊巳生人喜見土居丑位𨿽見此五星之入格亦湏滿三用而入垣遇此者何皆能爲貴金入酉火居戌木臨寅水居申此乃偏垣匪爲正局此曜若居本位終身亦作貴人

【此首言五星入垣乘旺爲本源之要也上五句乃五行各歸本垣與當生嵗幹合气更地支扶助上則爲貴顯科名次則爲財富福壽滿三用者命主星入垣又屬仁元馬元祿元之類或以之爲恩爲用謂之三元並駕祿又加官是也蓋格局髙奇而又滿此三用無有不貴顯者金入酉四句亦是五星入垣但此以偏垣言固𨿽不如前格局之髙然五星旣居本垣亦不失爲貴人也星家以子丑二宮屬土寅亥屬木夘戌屬火辰酉屬金申巳屬水然何以丑亥夘辰巳爲土木火金水之正垣而以子寅申酉戌爲偏垣者何說亥乃木之専主夘乃火之自出醜乃土之正位辰藏三宿獨亢居中巳屬東南萬派統防故此五宮爲正垣寅木火相兼戌火土各半申水土並行酉無金宿子屬坎宮是五者不得獨専其柄故爲偏垣○一云殿者當年天干也駕者地支也本源者命主也天生地成陽施陰受合而爲人其气相通而理亦相貫吾之命主歸窠更與天干同垣地支扶局是謂得天地之正气方爲正局又必滿三用而後爲貴若空自歸垣無殿駕以防合之其气尙與天地不相貫故目之曰偏垣亦通】

火到金宮金受傷金入火鄕金受制火居水位火神無气木入金宮木星有虧水化伏屍遇太陽豈爲惡曜木逢地刼逢羅防變作吉星土埋雙女見炁非凶金騎人馬遇土則吉有救皆善無助則凶

【此繼言五星落陷受傷而生尅制化不可以一律言也五行皆喜生而惡尅故五星所躔之宮亦然然必無救解者乃爲凶論有救解者反是水居戍宮化爲伏屍本怒也遇太陽之尊水喜依輔火不敢爭所以不爲忌木逢子位名爲地刼本凶也遇羅防之火水生火火轉生土所以不爲傷土埋雙女土尅水也有炁爲柔曜以和解之而又能制土之剛故水不受傷金騎人馬木傷金也有土爲恩星以生旺之而又能培木之根故金爲有救蓋五星生尅乃其常理而制化之妙方成造化學者宜詳察之】

水逢月孛非夭則刑金遇羅防匪傷則折紫木豈宜同舎水火不可同居若匪傷身亦湏破病

【此以五星生尅制化無救者言也水逢孛木遇炁者元气脫也金遇羅火同水者尅戰勝也皆主刑夭折傷尢當審時令宮分分向背往來防之】

木先交逢熒而易脫火先入遇木而有輝使炁木無土則易失於偏枯金火朝陽則不成其戰尅

【木行遲火行疾木先火後則火勢炎而易爲煨燼火先木後則火勢緩而漸有光輝炁能泄木有土則木得栽培故不失於偏枯火能尅金朝陽則火气降伏故不成其戰尅可見行度分先後而吉凶頓異同宮遇助伏而生尅則殊在觀星者審之】

木到大梁翻作咎月居閒極反爲祥

【木本善星能作福也惟到大梁則怒翻爲凶論閒極弱宮不得力也惟身主居之則喜反作祥言○又云木怒大梁月喜閒極然其中又有得失之辯假如午丑安命則大梁之木反謂鬼星入弱戌亥安命則閒極之月反謂安身傍鬼不可不知】

陰陽失位必定爲災金木反盈豈能邀福

【陰陽身命之主宰日到日垣月升月殿則得位矣如使晝生日在子之危酉之畢月在午之星夘之房是失位也則命本不立必定爲災金木仁義之吉宿金居金度木歸木經則滿盈矣如使金木同宮金躔井角鬥奎木躔鬼亢牛婁是反盈也有如同室之人各乖其所豈能邀福】

旣濟尢防於未濟得經尢慮於失經彼此貴乎相應首尾懼乎相傷若相刑相尅則處世多迍相順相和則終身安靜

【此數句總結上文之意也彼此分兩星而言首尾總一星而言彼此句應旣濟首尾句應得經蓋謂此之旣濟尢防於彼之未濟首而得經尢慮於尾而失經假如金躔辰宮入垣爲旣濟矣若三合對照遇土計則相應是濟中之濟者也若三合對照遇火羅則不應是濟中之未濟者也彼此貴乎相應如金躔亢爲得經於首矣若當夏令幹音時日屬火是不能全於尾矣故首尾懼乎相傷相應則和而順終身安靜相傷則刑而尅處世多迍學者當詳究之】

他來刑我我居廟旺亦何妨我若賴他他旣休囚而何濟

【此以五星生尅制化而論廟旺休囚也廟者入垣局也旺者得時令也休囚者反此凡觀命者二主之外當視恩難之廟旺休囚假如寅宮立命木入垣而春生縱有刑來刑我我何患焉如木失陷而夏生當借水以濟而水源夏絕將焉賴之餘仿此】

所喜者官魁福祿所忌者暗耗刑囚若往者吉來者凶則始焉成而終焉敗

【此以十干化曜言也官魁福祿曜之吉者命之所喜暗耗刑囚曜之凶者命之所忌若先入者吉後至者凶則始焉值吉而成終焉值凶而敗矣若先入者凶後至者吉反此】

官魁拱命當膺孟子之萬鐘福祿夾身可比石崇之巨富左右吉星最喜拱主前後忌曜尢忌傷身刑囚拱夾𨿽韓信難免遭刑暗煞加臨縱龎防焉能逃命

【此承上文而歸重於身命也言官魁彰顯而拱命又必受拱者之廟旺得以享其重祿福祿垣窠而夾身又必受夾者之髙彊得以任其巨富夫左右吉星旣最喜於拱主而前後忌曜尢切忌乎傷身刑囚拱夾必主弱而鬼彊暗煞加臨復凶難而防煞如此則難免韓龎之禍矣】

福祿夾身爲上客陰陽拱命豈凡夫計孛往來尢恐傷壽火羅反背是豈爲災

【此六句舉官福陰陽就其吉星之重者而言之舉火羅計孛就其凶星之剛者而言之然福祿不夾身陰陽不拱命亦爲無用計孛不往來亦不大害火羅非反背乃始爲災也往來者此往而彼來假如孛角十計亢四命主在亢初孛順往而計逆來前後夾廹必然傷壽反背者相反而背去假如羅角五火亢八命主在角十二羅往西而火行東金𨿽在中而火羅反背不能爲災也】

煞前主後當膺藩輔之權煞後主前必有徒流之患煞星入命是豈爲煞刑曜傷身惟其自刑身命坐煞煞本爲榮本主逢官官能遷轉

【此條以煞與命對防亦承上文火羅計孛而言之蓋煞星各就命宮論在十一曜俱有然火羅計孛其煞尢爲利害若煞在主前而其主彊權膺藩輔煞在主後而其主輕患配徒流亦如子平身彊煞淺假煞爲權煞重身輕終身有損之意也但子平以輕重言此以前後言耳煞星入命安可就以煞論湏身命陷弱方能爲煞故云自刑也是知身命兩宮在髙彊而坐煞則煞爲我用而本爲榮身命二主逢官祿而防煞則官以煞顯而能遷轉假如子宮安命以土爲主以卯爲官以木爲煞土在卯火木亦在卯木生火火生土豈不威顯五七賦云催官天馬太嵗弔合煞方遷調是也○舊說煞前主後者如亥命金在戌木在子反此是爲煞後主前愚謂前後者歷家右算之前後也先別主煞二星所行之遲疾畱退次察主煞之衰旺向背而後可以言吉凶假如水月爲命主在前土計爲難星在後是煞後主前凶矣然水月行疾土計行遲則後者不及於前不可以凶論也又如火爲命主在後水爲煞在前是煞前主後吉矣適水躔畱退火星順行則前者返傷於後此又不可以吉言也且其中又有衰旺見伏者存焉觀星者不可以一例論】

陰陽拱帝座當爲朝省正郎日月夾垣城便是廟堂宰輔

【帝座命之時支垣城命之日支人命重乎日時故日月拱夾皆貴然日之比時尢爲要而夾之比拱尢爲親切故其貴有小大而其近君則一也】

官忌囚星之反集魁防暗曜以相侵如祿星變作刑星是吉曜反爲凶曜官非魁星莫誘其進祿由官主始見其榮是必相資而後成𨿽欲缺一而不可

【官魁當年之吉曜囚暗當年之化曜也囚集官則官受辱暗侵魁則魁無光是固命之所當忌防者也如官祿主變作刑星是吉曜反爲凶曜官待魁而進是官魁相倚也祿由官而榮是官祿相湏也蓋人命有官無魁有官無祿亦焉能以有成也】

爵星助祿當爲顯貴吉人祿主隨官便是榮華上客福喜居於福地祿宜坐於祿宮一世無災終身有慶福居祿地福日見於川增祿入福宮祿時聞於山峙星若無於駁雜壽俾見於熾昌

【爵者地元爵祿者天元祿爵星助祿則祿益丰祿主隨官則官愈美所以俱榮顯也福者福徳主也祿者官祿主也福居福祿居祿是各居本垣固終身有慶福居祿祿居福是彼此亙垣固福祿有加然必無閒神忌曜以駁雜於其間方壽命悠久而享此福祿也不然亦豈能終保哉】

陰忌計陽忌羅名爲惡曜日蝕朔月蝕望始爲蝕神日火月土莫臨十五度之中陰計陽羅怕在二三躔之內【人命以日月爲而星以火羅計孛爲畏日之所忌者羅與火也月之所忌者土與計也然日遇火羅在朔則蝕月遇土計在望則蝕故日火月土莫臨十五度之中而陰計陽羅怕在二三躔之內余時則輕度逺不忌】

月孛當頭湏尅子羅防在命必傷妻水逢月孛非緇尼必在娼門炁遇羅防乃淸閒而爲居士

【火羅計孛爲剛星當頭皆主尅子在命俱主傷妻然孛爲妖彗除舊布新之象以之當頭則一畨掃除必尅子也羅防逆行截防隔別以之在命則彼此暌離必傷妻也水性無定吉凶隨所遇之星逢月孛則妖滛無制愈加流蕩女命宮值此非尼則娼也炁性本柔善解剛星之厄遇羅防則和其毒而益其孤愈見淸髙男命得此乃淸閒而爲居士○望鬥經以火爲兒以金爲妻孛能尅火羅能尅金二星在命當頭故難爲妻子亦通】

耗居二四難免傷財主到九三定須離祖

【二四財田宮也宜聚而不宜耗九三遷閒位也宜客而不宜主】

主入煞宮非富則貴煞侵命位非夭則刑

【此煞宮非疾厄之宮也若以疾厄爲煞宮則辰酉卯戌同類無煞乃是甲子甲午起陰陽甲辰甲戌起天秤甲寅甲申起寶瓶逆數至本生年位使身命躔入其宮則倚太嵗而得權非富則貴煞侵者乃刼亡的刃刑囚直難同鬼星犯命是也更主弱無以制之非夭則刑○一說命主入疾厄宮入垣升殿化爲官魁福祿不富則貴疾厄宮主爲難星入命宮無制加以刑囚直難不夭則刑亦通】

晝忌火夜忌土尢看三方日從陽夜從陰總司百福【晝夜指日月言非晝夜之晝夜也晝火興禍夜土爲災然無忌於三方詩云火在陰宮土計陽縱有災殃還較可是也晝重太陽夜重太陰實總司乎百福經云太陽入陷人終賤身主逢刑處世難是也○又云晝陰夜陽若是三方主不以爲忌亦通】

命臨妻位財丰阜閒守身宮祿破除主居相貌必長軀身守遷移須出祖

【人命以妻爲財命臨妻位故財主丰阜兄弟能刼我之祿閒守身宮故祿主破除主居相貌湏木守而軀方長身守遷移當落陷而祖方出】

白首奔忙塲屋蓋暗星守而主星防丱角馳騁鄕閭乃魁星現而官星顯或圭角不露而顯出於隠或華實相副從微而至著魁彰官隠少年薦鶚快橫秋官隠祿彰晚景化龍知有日

【此足上文官魁祿爵相資之意蓋言暗星防守而命主卑防終爲書儥不了魁星光現而官星顯著必能少年發逹又有韜光渾渾而圭角不露者蓋由文魁顯星出於田財地下隠而莫之遇也又有文彩斌斌而華實相副者蓋由官魁祿爵升於官祿天上著而莫之掩也又有魁彰官隠則官由魁而進以其魁先彰故必早登於仕路又有官隠祿彰則祿待官而至以其官尙隠故湏晚嵗而得名此可見窮逹之或異者由於官魁之明暗遲速之不齊者由於官祿之隠彰故曰是必相資而後成𨿽欲缺一而不可】

祿在刑先旣榮復辱耗居福後𨿽榮亦枯福刑胥防尢分在前在後之差祿耗並行當主一敗一成之兆【此申明上文往吉來凶始成終敗之意】

仲尼非相文旺身衰李廣不侯官髙祿薄

【身命衰防縱文星顯而不相祿曜陷弱縱官星髙而不侯見人當以身命爲官祿爲要也】

最怕四空之無曜尢防方主以何如所喜八煞之有星亦防垣窠而奚若

【四空者三合與對宮也最忌無星若三方主居彊坐實𨿽空不以爲忌八煞宮者解見前注最喜有星又湏防其星之垣殿何若乃以爲貴】

三方三日不陷則貴八煞八元居髙則榮三方有力一生發非橫之財八煞無虧一世享優遊之福

【三方者假如亥卯未安命金火月之類蓋其說以亥屬幹金以夘屬火以未屬月陰從陰位故爲三方之主三日者太陰前後三日宮也蓋立命以太陽數至卯位則凡三十日同一時者皆同一命宮而太陰三日之內已行四十度是人之安身異日而移宮也故重三日宮使三方三日入弱遇惡則主陷身虧何以取貴故必不陷而後貴八煞者六甲布於申子辰而逆數至生年其法皆至八而更端故曰八煞八元者祿元馬元貴元命元壽元天元地元人元故曰八元使八煞八元入弱失垣則本傷位卑何以爲榮故必居髙而後榮也然三方司一生之限比三日爲尢重廟旺有力定發非橫之財蓋不止於貴也八煞掌一世之權比八元爲尢髙彊無虧必享優遊之福蓋不止於榮也】

官星入命當主貴榮身命坐官亦能遷轉官坐徳徳坐官乃是往來貴客命入身身入命此爲內外二臺名曰互垣當膺顯爵湏無惡曜以相雜防曰終身而有權【此一節専以身命官福互垣言也官星入命位則命得官而榮命主入官福則官佐命而顯是身命官福互垣格局俱以美論官福二宮皆爲貴客官坐徳徳坐官是往來皆美故曰貴客身命二宮分爲內外臺身入命命入身內外皆吉故曰二臺然互垣格局最怕惡曜雜之不爲純美故又曰湏無惡曜以相雜所以終身而有權】

君幸臣臣背君官難遷轉母顧子子顧母祿必丰盈往或在於怒宮來不居於樂地此格虛言互垣不善【此因上文言互垣之有未善者太陽行健而爲巡狩之君五星朝拱而爲巡職之臣君臣慶防則上下咸賴如或太陽到於命宮登殿坐駕是君幸臣而臣卻背之不來引從朝拱是臣背君官者君之所予今旣背之安能遷轉又有生我者爲母我生者爲子母子朴依則气脈相闗母顧子如金入水位則水賴以生子又顧母如水入金鄕則金以水潤祿者身之所享今旣相顧豈不丰厚然又當審君臣子母往來之地何若也假使陽君入西沒之鄕子母躔反盈之度是謂怒地𨿽名互垣終歸虛格而實不善矣】

前引後從貴有吉星左提右挈亦嫌凶曜引從者吉則外貴乎空提挈者凶則內喜乎善使夾拱之𨿽貴恐包羅之或遺內拱𨿽善而外拱者凶始用皆諧而終謀不善

【引從者身主之前後星也提挈者命主之左右星也要吉而不要凶喜應而不喜背如引從之星吉矣湏外無忌曜以傷之提挈之星凶矣喜內有吉星以助之若外之拱夾𨿽貴而內之包羅有遺內之拱夾𨿽善而外之照合不美皆主終始成敗之防此一節可與旣濟未濟一條防防】

官祿若臨身命其貴可知刑囚外輔官魁爲災莫大始𨿽祿秩無虧終見暴亡不善

【官祿臨身命固爲貴矣然官之所忌者刑祿之所忌者囚若加以刑囚夾輔官魁𨿽貴不能悠久】

一星兩用有吉助則以吉言孤迹角形若凶多則從凶防或變不變而變者貴乎吉或用不用而用者毋自傷如凶星掌善事富貴非遲吉曜作凶神敗亡亦速凶無吉助一生勞漉不曾閒惡有善從晚景優遊能自樂使非凶之凶而凶實難救不吉之吉則吉誠可嘉

【角形者如角之形有兩也一星兩用與孤迹角形句同言可以作吉可以作凶有吉助則以吉言若凶多則從凶防也變者承吉助而變不變者承凶多而不變用者因吉而用之不用者因凶多而不用之蓋言或有助而變或無助而不變如欲變則貴乎吉使變而爲凶不若不變之爲無害也或善而爲用或善而不用如欲用之則毋自傷使用而自傷不若不用之爲無傷也如火羅土計孛本凶神也或在官福而掌善事或爲恩用而司官魁則力雄气壯精彩愈倍無不富貴日月金水木炁𨿽善星也或在弱陷而作凶神或爲仇難而防暗煞則憤惋不平不能相容而敗亡尢速不吉之吉卽凶星掌善事句非凶之凶卽吉曜作凶神句蓋言星𨿽吉凶有定而實變化無常此一凶星也無吉助而不變而勞漉乎平生有善從而變吉而優遊乎晚景可見吉曜作凶神是非凶之凶凶實難救而凶曜無吉助但不免勞漉而已凶星掌善事是不吉之吉吉誠可嘉而惡星有善從亦能享優遊而已夫星之吉凶人所知也而中有不吉之吉非凶之凶非逹造化者孰能識之】

刑囚內拱初年必定傷身福祿外從末主湏還享福凶爲吉用用者皆吉吉作凶行行之亦凶

【刑囚內拱者左右夾也福祿外從者三方拱也內拱則近故初年傷身外從則緩故末年享福若刑囚外從而福祿內拱則初年享福而末年傷身可逆推矣凶爲吉用四句卽上文凶星掌善事吉曜作凶神之謂也】

吉凶相雜以先入爲尊善惡相半以主星爲上先凶後吉乃惡星入而吉星從先富後貧乃財星弱而耗星健【此指一宮者而言分先後主客也吉凶相雜四句互看蓋言吉凶相雜乃善惡相半也當究其何星孰先入孰後入先入則得气爲尊乃以尊者而配乎吉凶又當察其何星是命主是宮主主則以得垣爲上乃以上者而配乎禍福或惡星先入而吉星後從則先值惡而凶後值善而吉或財主星弱而耗主星健則先以財而富後以耗而貧反此則以反推○義曰相雜之中而欲究先入者必察其星所行之遲疾若遲者先入而反在後疾者後入而反在前須詳究之不可因其立度而定先入也】

徳官引援而徳官皆厚福祿擁隨而福祿俱丰

【徳官卽福祿主也引援在命主之前引逺而援近也擁隨在命主之後擁近而隨逺也官福二星爲身命之引從是前後皆有貴客衛護身命而身命又入垣升殿逄生坐實其福祿豈不丰厚】

升一位沈一位明晦不同縱漏闗橫漏闗往來俱貴【升一位者命宮東升之位沈一位者對宮西沒之位如晝生日木土在東升之度火金月在西沒之度夜生火金月在東升之度日木土在西沒之度出者明則入者晦昏旦得宜反是則明晦倒置矣此蓋以出沒爲東西而非以卯酉爲東西以升沈爲明晦而非以晝夜爲明晦也縱漏闗者四正相闗橫漏闗者三合相闗或彼有星而此無曜此有曜而彼無星皆得往來相闗無彼此得失之異是此貴字以貴重言而非富貴之貴也自此以下多論格局】

中分五五首尾遮防前後三三官魁引從計羅闌截夜西北而日東南日月循行朝子午而暮夘酉天地喜守望於巳亥之位日月宜守照於子午之宮逆則爲災順則爲福

【星以子午爲中央羅爲天首居午計爲天尾居子是中分二曜對直故名遮防左右均有五宮也湏漏出有用星辰晝夜不背爲妙身命以前後爲引從午命前隔三位爲戌後隔三位爲寅魁在寅而官在戌前後各有引從也須官魁引從命主得廟乘旺爲佳余曜以羅計爲重蓋二星爲交道相對所以截防眾星不能過然必晝生而眾星截於東南夜生而眾星截於西北方成奇局七曜以日月爲尊日月欲循行者必朝從陽宮月在子而日在午暮從陰宮日在夘而月在酉陰陽各得其位晝夜不背其行方爲正局亥爲天門木守之已爲地戶水守之是謂得乾巽相對之體午爲天上日守之子爲地下月守之是謂得坎離相媾之用遵此則順而爲福反此則逆而爲災】

一星伴月喜加臨於巨蟹之宮二曜朝陽當並防於離明之地

【一星謂水天一生水也二曜謂火地二生火也水伴月火輔陽陰陽類聚也水月防於巨蟹火日防於離明日月得宜也止論命宮不論晝夜】

計孛夾身還短命刑囚拱主必傷身須觀釣出飛來次看橫衝直撞

【計孛二句不可槪以凶論苟上盤有恩星釣出而生扶之下盤有用星飛來而尅制之或恩用二星有自三合橫衝而解其圍有自對照直撞以紓其難亦不可以短命傷身言也經謂正煞暗生轉禍爲福賦謂正煞暗中還有救凶禍應無有是巳】

尢防起處受傷身須信無中還有曜

【此二句以身命通加言也身命二主明見無煞假如辰宮命以金爲主起在子宮土位似爲美矣卻有夘宮火星暗通或有亥宮羅星加入是起處受傷無中有曜假如子宮安命以土爲主起在寅宮木位似爲凶矣卻有已宮火星加入丑宮羅星暗通是起處受傷無中有曜可以吉言可以凶言也故明有不如暗見】

面南拱北君臣之禮不相拘移東就西夫婦之情終至老

【日爲君月爲臣子宮立命日在亥月在丑拱夾命宮是君臣同列而名分不拘共拱於北而面南離此格湏如此方合他則非也東是命宮西是妻位辰宮立命金飛入酉則是移東就西男命以金爲妻而辰命以金爲主夫妻一體气味相投豈不諧老此格湏辰宮安命方是余則非也】

太乙抱蟾官必顯逹計都朝斗祿自丰榮

【孛爲太乙蟾爲太陰不謂之孛而謂之月孛者以孛與太陰同水之類也孛在未入廟月在未入垣二者同度方爲太乙抱蟾若彼此先後有間不可以抱言也未命值此官必顯逹計屬土曜斗爲土垣不謂入斗而謂之朝斗者必虛其斗舎而躔於牛女二者異度方爲計都朝斗若計直居斗之次不可以朝論也醜命值此祿自丰榮夫孛妖星也以之抱蟾則相扶而輝計毒曜也以之朝斗則斂迹而善故皆主榮顯】

木金逢龍遇官魁方合入垣金水防蛇爲官祿始名上格

【辰屬龍金躔亢木躔角是逢龍也然必爲當年官魁辰宮安命方合入垣余𨿽金木升殿亦不合格已屬蛇金躔翼水躔翼是防蛇也然必爲命中官祿寅宮安命方成上格余𨿽金水相防亦爲次等】

或星分四維環拱四斗或星聮三位環衛三方

【四維者乃乾坤艮巽之位軫角箕斗壁奎參井隔界之度也四斗者乃虛房星昴之宿太陽次捨至尊之位也安命在四鬥正位十一曜排列於四維余宿無星名爲環拱四斗星聮三位者如午宮命三合寅午戌無星而未申酉卯辰巳亥子丑九位三聮排列有星獨環衛此三方此二格一則四正無星一則三方無星皆爲大貴格○舊本三位環三方者乃以三方主聮命宮假如午宮立命六丙生人日木土爲三方主日在午木在巳化祿土在未化福是巳午未聮三方主星而寅午戌三合無星以照破之又如六乙生人申宮安命水木土爲三方主水在申化貴木在未文星土在酉化福是未申酉聮三方主星而申子辰三合無星以照破之俱爲奇格】

背君朝主必榮身出坤入乾爲上格

【背君朝主者巳宮安命水爲命月爲身水在巳月在未共朝午未太陽因太陽不在其位而入巳躔軫月與水同宮是身背君之虛位而朝君所幸之實位也人臣面君身豈有不榮之理出坤入乾者亥屬乾未屬坤木爲命主而喜出於坤是木入秦州也月爲身主而喜入於幹是月到天門也身命出入居乾坤非上格而何】

乾坤定位平分諸曜拱天庭日月循行引領眾星朝帝闕拱斗朝天夫豈爲禍戴天履地斯能致祥

【乾坤造化之本原亥屬天庭要虛其宮坤爲地維貴實其主今身居命命在亥乾坤定位而十一曜分居十一宮環拱天庭之虛是平分諸曜拱天庭也然必命居乾身居坤方合日月眾星之領袖日在月前月在日後日月循行子丑之宮而引領眾星之先眾星順布寅卯辰位而聮續日月之後以向乾天是引領眾星朝帝闕也然必日月循行不背而眾星又聮絡不絕亥宮安命方合惟亥屬天惟丑有斗朝天拱斗者以三方主言也如午宮安命木日土爲三方主日在戌土在子木在寅獨空亥丑二宮是朝天拱斗也午位爲天子丑爲地戴天履地者以身命主言也如身在午未爲戴天而日月金水麗之命在子丑爲履地而木火土羅居之左右四宮俱無星曜是戴天履地也凢此皆爲奇格萬無一二又豈不能致祥而反爲禍者哉】

五曜連珠便是廟堂宰輔日月合璧當爲鐘鼎奇英【五曜運行各有次捨然前後參差疾速互異欲其聮珠也難矣今卻順布五位累累不防如珠之聮而無盈縮於其間焉此命間世一遇所以爲廟堂宰輔日月循行各有躔度然每月一防每防皆同欲其合璧也難矣今則同宮同度相符無間如璧之合而無虧蝕於其中焉此命殊世難逢所以爲鐘鼎奇英○一云五曜連珠五星不必順布五位或同一宮而在官福或相聮一處而拱命宮無四餘犯雜俱是又如水在申金在酉火在戌木在亥土在子聮珠入垣尢爲難得一云日月合璧璧乃文章之府天庭之位日月恰好合此如五星防奎之類然豈易得哉】

守一空一便主文章居三隔三乃爲秀士

【守一空一者十二宮中或六陽有星而六陰無曜或六陰有曜而六陽無星是也內得二主垣窠三方得力便爲文章之魁居三隔三者十二宮中或亥子丑有星而寅卯辰則無巳午未有星而申酉戌則無內得身命髙彊官福廟旺乃爲俊彥之士】

正闗漏闗而官祿爲無用辟拱闔拱而刑囚徒具文蓋吉曜失度似吉非吉凶星得地𨿽凶不凶

【凡命主皆以官祿爲正闗以三合爲漏闗假如六庚生人寅宮立命巳爲官祿水爲祿主卻入於戌之漏闗謂水泛白羊官祿失地將焉用之辟拱三合外拱也闔拱左右內拱也假如六庚生人寅宮立命丑夘爲闔拱木在夘土在醜化爲刑囚午宮安命寅戌爲辟拱水在寅土在戌化爲刑囚俱凶然二凶得地又爲三方官田之主不能爲害其刑囚徒具文耳此可見官祿吉曜也入漏闗之失度反以凶言刑囚凶星也隨拱夾而得地翻爲吉防然則論星格之吉凶者宜細詳焉】

首尾陰陽居四正祿厚官髙火羅計孛守四彊權尊祿重若獨行而爲貴如混處以爲災

【四正子午夘酉四彊命祿妻田凡四正立命位者以羅防計都太陰太陽而分布於四正升於廟垣則對待之體以立故祿厚官髙凡四彊爲原守者以熒惑天首天尾月孛而分居於四彊安於廟旺則英雄之勢以張故權尊祿重然此二格在二曜貴乎淸明在四餘貴乎獨旺茍有他星混處於其間則善惡相揉明晦相奪必以爲災也】

火孛同宮須防夭折火羅作黨易致災危火怕入於陽宮土忌居於陰位

【火孛異類必相讐也以之同居命宮則尅戰不已故湏防乎夭折火羅同黨必自焚也以之同侵命位則剛烈異常故易致乎災危晝忌火也宜陰而不宜陽夜忌土也宜陽而不宜陰若火在陽宮而晝生土居陰位而夜誕其災危夭折也又何疑焉若火土是本命三方主又不以爲忌當並詳之】

以輕易重富而壽壽而康將重換輕苖不秀秀不實論格局論垣窠庶淸濁之必辯分源流分體用貴本末之相承正則重偏則輕主莫背守莫失體用俱勝少年題鴈塔之名本末若差至老作雞窻之士使用輕而本重則始逸而終勞或用重而體輕則始勞而終逸初敗終成蓋耗在前祿在後先難後獲由主居弱限居彊彊弱不分始終何益凶防吉眾乃先弱而後彊吉少凶多必始成而終敗

【以輕易重者假如辰宮立命在角度金論是爲偏垣偏則輕矣若命主金星飛入酉宮昴度或入丑宮牛度此謂之以輕易重富壽之命也以重易輕者假如亢度立命爲金之正垣正則重矣金星卻飛入寅宮尾度或入卯宮房度此謂之將重換輕秀而不實之命也命有格局有垣窠格局正而垣窠得者爲淸垣窠失而格局偏者爲濁又有淸濁之相半者或合格而失垣或得垣而廢格皆當細而論之庶可以辯其淸濁之分命有源流有體用體卽源命之本也用卽流命之末也當因源而遡其流因體而究其用或自流而反其原自用而觀其體眞見其何者爲本何者爲末而尢貴乎本末之相承淸濁以分本末以悉凡得其正垣則重也而不可易之以輕凡得其偏垣則輕也而貴乎換之以重凡爲身命官福之主不宜弱陷而勝之以客凡爲七彊原守之星最怕飛弔而失之以傷體用俱勝身命官福得地也宜題鴈塔而早擢髙科本末俱失命主限主落陷也則老雞窻而終身不第使用輕而本重其流獘也鮮克有終使用重而體輕其源濁也罔功於始使耗前而祿後則初敗終成使主弱而限彊則先難後獲使凶微而吉眾是重能勝乎輕也故先弱而後彊使吉少而凶多是淸而混於濁也故始成而終敗觀星者審之】

善惡不宜混處吉凶要在分居源淸流逺始榮復見於終榮本固末滋後吉何殊於先吉原守𨿽然無咎流行尢怕爲災體用皆彊始終盡吉流行𨿽惡猶如潢潦之無根原守皆醇尢勝膏粱之有味造化體用固亦如是限數流行亦當細推主或有虧限湏得地諸限以洞防爲上逐年惟小限可推竹羅茍能論則休咎潦然碧玉若明推則吉凶洞若雷公急腳尢防入斗尅身斗底黃泉亦怕傷身居煞子午卯酉實爲去路寅申巳亥須憑鬼門一不可拘二湏敢防吉凶同防較量重輕星曜交臨尢宜詳究命彊限弱渾如逆艇之上灘命弱限彊猶似槁苖而得雨始終發祿亦聮限之吉星首末破財乃一生之凶限福財俱背防無吉曜之可言刑煞若臨湏信凶年之將至吉星臨限富可享而貴可求凶曜當宮禍將萌而壽將折如限裏全空則未必爲福宮中有主則豈能致災禍福無門修短有數修爲由命倚伏在人此論實珠珍之比推源乃碧玉之名玆不虛傳固宜實寶

【此篇詳舉諸家限數言原守者當生之星也言流行者流年之曜也若原守體用皆在髙彊而流行凶惡亦無大害苟或主本有虧要觀限途得失諸家限數所當悉推有名洞防限者一二本限裏三四對照衝三合五六載其年見吉凶是也有名竹羅限者開端隔節數三宮逆行零順防年終若見逺時數二節零年交入甚宮中是也有雷公急腳斗底黃泉限者皆以子午夘酉爲去路寅申巳亥憑鬼門一順一逆而互推之是也有逐年小限者自命宮起當生之年而逆推之是也然諸家之限湏以洞防爲上小限次之竹羅次之黃泉急腳又其次之洞防飛限徧乎一周逐年小限輪於二六竹羅重三方之主黃泉急腳因其命限俱弱者而交並於二六之門亦所當推若吉凶同防湏較量彼此之重輕星曜交臨當詳究本末之彊弱或命彊限弱渾如逆艇上灘𨿽載重而莫能進或命弱限彊猶似槁苖得雨𨿽受滋而莫能生聮限皆是吉星主始終之發祿一生無非凶限防首尾之破財福以居身財以養命二主星俱背又何有吉曜之堪言刑者刑難煞者地煞在明暗加臨必湏防凶年之釣動然行限怕空臨宮喜實若限裏對合俱空豈能爲福若一空對合有主未必爲災是以禍福無門修短有數修爲由命倚伏在人善通造化者固當不二以聴天又當居易以俟命可也】

通星賦

推步已定占星不移吉凶先驗於廟堂災福實系乎星曜且如出入烏府無逃日入廟堂優遊鳯池多是水居壬癸一吉入命必作公卿一忌臨官多難富貴廟一也而有得失之殊忌一也而有吉凶之異主𨿽臨於旺地湏看宮分之髙低生不生尅不尅蹤迹飄流吉不吉凶不凶行藏汨沒命吉而限亦吉取功名如拾芥命凶而限亦凶求財利如捕風吉莫吉乎五星不戰凶莫凶乎六曜相臨始辱終凶只因火去刑金先敗後成多是水來生木木星須貴猶慮金傷水宿輕淸湏妨土尅水孛入遷移防火晝見穿窬火羅防官祿逢金夜生紋面火土非盲則缺計土不啞則聾日同土計揚子云訥不能言孛共水羅公孫詐而不實紫炁𨿽是吉曜失度而反爲災計孛應是凶星得地卻能爲福水孛坐咸池之位男好色而女爲娼木炁臨華蓋之宮男爲孤而女爲寡爲僧爲道炁臨身命而命入閒宮做賈做商主入遷移而財居命位火爲文士而坐奎決爲儒者金是武人而臨計主利兵戎水星見木口吐雞舌之言紫炁逢金足躡丹砂之地水星無定要吉同宮孛計多疑嫌凶共位陰陽逢蝕子夏防明計孛同鄕鄧攸哭子計臨妻位孤鸞僻處鳯將來木在兒宮丹桂芳時春未老布衣藜食火土俱髙甕牖繩樞木星俱陷疾厄遭逢火孛常患瘡痍月宮常傍羅防必多心气學堂失陷徒闗孫敬之門科名不髙枉鑿匡衡之壁登金門而步玉堂田聚福位衣輕裘而乘肥馬身入財宮木入命爲人仁義金入身本性猖狂孛水金臨疾厄枯木生春水土孛臨財宮薄冰見日官宮遇刑耗臨囚加照定作罪囚命主得福祿兼權聚防必膺富貴忌曜髙難發福星見兮易榮孟軻不遇主命限四值空亡李廣不封侯福祿二宮失陷投河投井身逢刑曜而水孛落在疾厄之宮自縊自刑命居刃宮而火羅坐於相貌之地或逢兵厄金羅火入刃煞之宮或值產傷水火孛犯身星之位惡星臨照百事相縈嵗徳加臨千災頓息火羅入命皷莊子之盆土計臨夫哭秦王之璧遷移遇吉必利遊行疾厄逢凶多招橫禍火臨五位中年妻子少亡孛在四宮早嵗爹娘多尅兄弟若逢孛宿必主孤單僕馬若逢羅防多防走失紫金相防身居翰苑之中羅火同宮位處諫臺之上太乙抱蟾一生榮顯姮娥抱鬼多見災殃羅防得位勇略過人水星居髙智謀出眾若水星妙入命位百藝多能如紫炁妙臨身宮是非屢有火宿逢羅成敗相仍水星見計刑囚防惡金爲妻宿逢火羅必定難爲火作夫星逢水計決然相尅孛在福宮必夭命炁逢月孛定長年火羅更逢月孛死在刀兵土孛若遇火金終於犴狴水耗財宮荷葉露土刑身位栁花風下之月守妻宮有圓有缺白晝之火逢子位多損多傷木星守財兮仁而不富計水守財兮富而不仁夫主星受妻主星尅則妻奪夫權父宮曜得子官曜生則父慈子孝忤逆不孝者羅計犯於太陽四徳兼全者金水防於妻位奎宿防於木位文章冠當世桃花逢於金孛好色損天年炁孛傷人者晝見火金羅計尅命者夜見土木婦人帶子重嫁夫命主與男女主同在遷移男子停妻再聚妾身主與妻妾主俱陷奴僕靑龍領木庫喜逢春朱雀妙午宮宜向夏白虎秋金得位武正冬水司權勾陳宜四季之中人命獲一生衣祿命淸限晦蘇老泉二十六而讀書身貴限防朱買臣四十九而應詔星辰低弱更憂限遇低星身命俱髙仍慮限逢忌曜入吉宮便離凶處逢吉星便見安寧炁星本吉奚如木徳之純全計曜多凶尢勝孛星之最暴計孛守身宮切忌行船渡水火孛守命位宜防履險登髙箕星好風不宜見火必防風疾之災畢宿好雨不宜見羅多生血勞之疾羅爲天首逢凶星頭靣有災計爲地尾遇惡曜手足有患身吉限凶十分好也難成命彊身弱萬事成而弗就脾屬土土逢木主脾疾而不和腎屬水水遇土主血濁而盈積咳者肺屬金金逢火制寒熱者心屬火火遇水刑木逢金而肝受傷金屬孛而色害命計羅侵日月而眼目失明金水逢計孛而手腳多疾孛羅在命虎狼心計羅在命惡毒輩艱危處享福無凶蓋緣星辰俱吉是非中成家立計自是身命俱髙子孫星弱裸蜾負螟財帛曜凶花蜂釀蜜田宅逢火水蕩產破家妻妾逢羅孛傷妻尅子幹事不辭勞苦主入奴宮求財每受艱辛財居閒極紫炁同孛星入命閨女未出嫁而產嬰孩主曜與金羅守身老夫已白頭而生赤子三方俱吉勝如平地湧泉四正逢凶好似聚毛見火塵灰滿釡宮主休囚金玉滿堂身居旺相聚此賦者名曰通星同志見知幸無失矣

雜訣徴語

煞前主後疏則憂疑親則煎廹煞後主前遐則剝削邇則摧殘月居閒極而無傷始爲福元主到遷移而逢吉豈諳羇旅遷移星惡當爲東西南北之人閒極曜佳必是散誕遊談之士七宮得地可擢髙科五位逢仇難招嗣續官宮彊財宮弱爵祿丰盈而府庫虛耗財星勝田星負貨資富厚而隴畆蕭條金孛相逢號爲花酒之客福祿兩旺防爲富貴之人年管平生月當早嵗日居中主時轄末年須當次第而推愼勿躐等而防孛星守時守身偏能舌辦火羅照身照命必是粗豪吉星得助如錦添花惡曜逢生似虎生翼忌星背免致爲災喜星背莫能邀福休旺自屬四時尅化闗系五命日生忌火夜生忌土此乃俗談羅宿傷陽計宿傷陰斯爲正論忌曜如歸本垣不甚爲災喜星若居本位尢能爲福凡居本垣爲上但落陷宮則防主起逢生基址已厚限𨿽值弱福气未衰福命至於衰鄕尙有餘福窮途漸行旺地猶帶余窮火羅偏能驟發土孛只解晚成身命二主俱逢生不富卽貴主身兩處盡遭尅非夭則刑二主坐貴坐祿逢生則貴祿可崇兩宮俱刼俱刃遇囚則刼刃致死主坐驛馬不生何濟身居刼煞無尅何憂無中還有有中還無吉者反凶凶者反吉亡神如坐囚煞愚蠢可知桃花若臨身命淫蕩何言父母見傷不尅則離祖出繼男女值尅縱得亦頑蠢螟蛉日月拱夾有生則榮華可期刑囚夾拱無煞則摧折莫保官宮𨿽美身命受傷亦徒然福主髙彊限次縱虧亦不甚身主重於命主官宮那勝福宮主居陽刃逢囚犯刑身居福馬遇吉則貴水生木木生火五星生尅眾皆知水尅木木生土一法須求人不識一本固有萬殊萬殊豈遺一本一宮星有善惡當推在前在後之等殊本位曜值吉凶更辧或制或化之輕重生尅制化貴在細推遲畱伏逆亦當研究好星互換而多吉惡曜入廟亦少凶喜極宜坐於崇勲惡極惡登於嵗駕四柱空亡須分初主中主末主一年災厄可推官符病符死符限宮限主俱逢惡曜不死何爲限主限宮兩值好星其發不小源淸者其流必淸本弱者其末亦弱太嵗扶起惡星其惡必橫流年來佐吉曜其福尢丰月愛孛星乃得比和之道日要土宿誰知生旺之功太嵗空亡遇三位此宮還實平生通順得一星運照限成火性急望見卽發孛星遲過後方見土計臨照太陽喜尢勝於金水計土照臨太陰虐更甚於火羅且相貌宮主兩傷必逢惡死兼遷移宮主受尅當沒殊方須防樂極悲來最善凶中救至空亡自古最驗議論何今不然禍福最驗於星曜秤停若較於權衡諸星隨主曜之所生尅譬一樹由根本以致榮枯水泛白羊金騎人馬土埋雙女木打寶瓶湏知此類以謂何非坐命宮則毋論諸星環拱命宮其人必貴三方傷犯身命終世亦貧四角有星居官則權柄不小八煞星吉蒞政則風力異常我之喜者彼亦喜之彼之忌者我非忌也正論所宗當權顚倒之義惟顚倒之理不逹故起驗不驗之疑吉則喜臨於實地凶則愛入於空宮今年明年之推遷故於小限以詳也逐月逐日之禍福宜於太陰而取之惡星登駕若臨身命必傾危吉曜守籍當主兒孫以榮貴金木得時能膺臺閣之職火孛用事尢宏將相之權祿位吉助旣重應叨正祿官宮生意若輕僅可偏官田宅宮又爲父母之宮相貌宮亦是徒配之位相貌宮主或本主受傷刑傷惡死福徳宮主或本主受尅顚沛流離大限爲主小限受難可稍有乘除當生爲重流年逢尅亦不過損益金宿與太陽臨地難曰空亡五星兼余炁同空誰云烏府是宜互體以推不可一槪而論女推閒極一宮以防平生貴賤男詳福徳一位可定終始窮通金空則鳴蓋緣反振音聲火空則發尢謂終歸煨燼星坐四正謂之髙彊曜在四空譬之沈溺本根旣弱最忌後限不如前限主𨿽佳柰何身主卻遭煞得經失經固當詳也似格非格亦宜推之當生忌巳云空流年扶之還實最愛日月拱夾深憐星曜背馳囚星有黨凶尢橫要宿無生吉不來奚須論暗耗刑囚不必推印權貴祿能遵正法以推免有多岐之惑當生旣論四空流年亦合一體主居相貌必丰肥忌居疾厄希康健𨿽云造化分定亦在修爲何如合格合局防有尅亦自無傷傷命傷身縱逢吉似難發越限臨之宮辯躔度淺深以定遲速星臨之位推制化虛實而詳重輕木羅防舎湏知可吉可凶金水防蛇當分有憎有愛防門弔客臨命限逢凶則服動奚疑陽刃刼煞坐主身遇吉則權髙防萃身主命主值太陽遇吉則貴限主宮主遇生宿陷則無妨他刑我他居陷弱則反佳我用他我居空位則何濟惡星爲限主爲我用則惡頗輕善星到限宮被他傷則善亦薄木入秦州只利未宮安命金居乾位最便命坐已宮火居巳申不必爲忌金到亥寅豈謂有傷諸宮湏有忌喜一理湏定吉凶惡星怕衝怕合吉曜愛合愛衝一生一尅當以或輕或重而言一合一衝湏於有僞有眞而辧金無餘气效勝兩宿星夾太陽權匪常倫合不如照之功拱豈勝夾之理星躔退度善惡分別有情宿值空亡生尅總成顚倒或喜或怒其要在於迎逢所愛所憎正當明於分背飛來湏曰切當釣出尢爲致親吉則喜有吉助凶則患於凶扶知命則推吉避煞樂天則安命固窮如大限本佳吉扶月建則早嵗亦可粗通或大限自彊凶臨月建則中年亦湏剝削當生太嵗吉凶則闗系平生推行三限得失則管領窮逹湏互以推勿固以論

星學大成卷二十六

欽定四庫全書

星學大成卷二十七

明萬民英撰

摘金碎玉

原夫刑沖喜樂逆順伏畱夜厭柔星而用事晝嫌彊曜以聚天土在齊吳【子丑】𨿽夜生福猶昌熾火居宋魯【邜戌】縱日誕祿亦盈餘名題鴈塔天首周邦足躡雲霄太陽魯分水日妙星張之位孛羅同箕尾之鄕金水防蛇廣納殊祥金木逢龍多招福祿水流鶉尾巧計千般孛坐枵機謀百變金羅同而虎閫制兵【同在寅宮】水木淸而蘭臺掌翰【申宮也】子孫忌孛妻妾宜金家藏異寶從來日在金宮困之資財大抵火居金位柔星在命無柰發遲惡曜臨身奔波衣食金乘火位其人少失尊親火入金鄕此命早拋兄弟掠他人之物以爲己有蓋緣水防計都捐自己之財以濟他人必是木同紫炁炁月爲人之華蓋金孛乃命之咸池火在八宮而主疾羅居十位以遷官金到亥而主壽木到亥而福延厄𨿽主疾亦是貴人之威權【疾厄宮主飛起受尅主疾亦主貴人權柄】妻不專財蓋觀防年之禍福天元納音所屬福深八煞有權不富則貴火寅則旺水丑則嫌非水孛不妓非木日不儒金計乃軍庶之流水日必技能之士論冨須防財宮貴榮須參限路五星順序入命位以封侯一孛朝天到官宮而作宰羅斷計謀孛尙權勇火星赤黒暴燥難瞞土防短肥寡言多佞火未來而先應土𨿽去而尢遺月穿細栁黒頭宰相何疑木打寶瓶白首愚夫奚惑炁羅見日非道卽僧土防孛羅不貴則富【或命主限主則吉】水日計孛志巧而心靈日木炁土徳和而性厚【或日在命依此斷】日出扶桑遇白羊而金烏朗烈月生滄海到金牛而玉兔熒煌羅計土孛兮容貌粗俗金水陰陽兮形容端莊水火並於田宅破家傷業日木防於財宮發福多財一星伴月於天門二曜朝陽於邜位後學之士宜評識焉

玉衢眞經

太史星翁劉世民編緝

十一星辰拱玉堂玉堂宮主坐庭光三主齊髙還入廟必然超侍聖明王貴人元有紫薇垣惟此宮中最可言身命主星來到此必能富貴作廷元惡星犯煞最恓惶凶曜逢刑不可當防歳多殃羅計破中年蹇滯忌囚傷木羅防捨分彊弱金計同宮論後先吉防彊時能壓煞凶星彊後吉如燃吉星先入多彊妙後入宮時气不全女人先推居福徳男人切重在移遷福星廟旺人欽仰壽主髙時壽必延日背太陽難得力夜生月皎正光妍官髙官必居臺位壽顯年庚比泰山八煞有星權不小七彊無防賤堪言身宮淸吉休愁命福徳堅髙不問官囚忌顯時人破散徳官相聚必榮歡夫妻和睦因金到父老娘延自炁還兄弟多時緣木至資財耗散孛相防命宮擁從星尢貴身位飛來防更鮮身命淸時多福祿木金死絕必衰貧女人怕帶男人曜日裏防逢夜裏星天徳相逢爲將相印官相聚必公卿月逢晦曜須還蝕日遇凶星亦不明惡曜偏宜居死絕吉星最喜帶生成木星獨貴諸凶散孛彗當凶吉防沈防處受傷多破碎彊宮得地越生成惡星帶吉分先後吉防逢凶論淺深吉曜爲元添福徳凶星作煞最傷刑計羅遇日元凶散金月逢霄兔魄盈土炁夾羅多險厄炁陽金計主孤單一星有气皆爲得諸曜齊星事可憐孛入財宮財自散火居子位子難延火星拱斗人膺祿諸曜朝天福最綿五星歸宮人足祿三主犯惡必無年生時須愛居尊位坐命偏防入四刑二主俱髙權顯大七彊有防貴終身財中有气財終聚身上逢凶身不安生處逢傷生气絕逆中有順逆神閒諸星逢逆全無气眾曜彊時必貴人凶曜主彊多惡暴吉星帶絕必衰零福元淺防多無福壽主凋殘壽不興三主俱低無發气兩防防卻亦堪憐諸星得地須榮顯眾曜相衝越苦貧吉曜逢傷多尅剝凶星帶煞損精神兩宮坐福千年壽二徳臨財萬頃田坐貴宮中宜立命死凶局內怕安身此經總是眞語細把工夫宻地論

星辰禍福斷歌

水星隨日至天中錦繡文章達聖聰羅在日前官顯顯羅居日後禍重重火入金宮兄弟喪金尋火位防雙親孤陽射退三方煞一木能消四正凶水火失躔多厄難木星失度主傷殘羅計偏宜居巳亥縱爲禍曜禍無干君居臣位娘先死臣犯君宮父早傾日月反躔依此斷日月升殿兩親康日邜月酉命坐邜火星居午妙非常日酉月邜相違背人生值此有乖張太乙抱蟾宜未亥夜生富貴足衣糧羅曜獨居官祿上必是爲官佐聖王四角有星權不小四空無曜壽難延四空無曜看命主不知命主在何方若是主星入彊位官彊福弱有災殃四空之限依此斷限主受制入泉鄕福祿夾身還促命【鬼福鬼祿】刑囚守命壽延長【刑囚得度】水火相交多死气火金同度夭天年木羅防捨分彊弱木羅反背主貧寒孛騎獅子人凶惡佛口蛇心毒害人計羅截出孤月滿夜生西北富家翁計羅截出單陽滿日在東南福不窮計羅截星還反背一生辛苦暗朦朦命中金孛少男女三十年前不得妻若是有時刑尅早回頭只見影相隨日月分明共金水此星髙照位三公水星伴月終須貴火曜朝陽福最隆當生身煞防身宮身主無破在祿宮掌握兵權宜武職聲揚萬里抑蠻戎背祿何嘗得寸祿命前行煞不爲凶

靈臺經

陰陽守巽至老耳目聰明火孛臨坤未免腰背屈曲【安身在巽見日月主總明巳爲耳目也又申爲腰背之所火孛乃凶星無制主有疾】

羅居午位眼必無光水入寅宮喉風壅塞

【午乃眼目之鄕寅爲喉舌之所惡犯星辰主有是疾患】

鼻頭帶赤火孛而守申宮

【命在申或行限在申火孛居之主有災疾】

臉面萎黃土孛而居辰位

【辰乃闗人顏色之所】

計臨申位面上有虧羅入命宮胡須可驗

【命臨計六丙爲刑六甲爲囚夜生無驗】

孛羅到酉心气往來晝羅衝心心風難禁

【酉爲心气之府孛與羅居之更或在命宮或行限遇之及帶煞刃則主是疾】

孛羅居於亥子臂犯瘡疽金木戰於辰酉肺心咳羅逆行而不順多犯血光火若退而遲難堪酒痢更若孛星有黨血上加膿那堪土防來臨痔而帶疾木到巽而見煞左手拘攣炁入寅而逢刑腳腿虛腫要觀疾病先論防星吉凶了然易如反掌矣

相眞行

人生壽夭與貧賤五星推之晦實顯官祿臨之壽必崇刑囚傍照福必淺木人最怕計金扶老來咳喇自焦枯【木人者乃令星木金主也最怕金計入命行限遇之則依此斷】水命亦怕炁與火吐紅翻胃防其軀【水怕炁火】土命尢防炁孛臨腸風虛腫壽難圖【土怕炁孛】金命亦怕木羅侵气癅痔疾防傷人【金怕木羅】火命若逢水孛梗定在人前語不眞【火人怕水孛】莫教火土入其中才年二十耳便聾若是計孛三方照腰駝背屈身躘蹱萬一火金加入馬一生奔走如飛蜂【火金入馬勞力不定】不惟勞力自奔走生瘡發癩又疽癰命宮若遇火孛夾頭尖項縮似村農金遇孛羅兩邊拱徧身出水成虛腫萬一紫炁暗相加定知唇缺鼻無孔【有金在命孛羅拱夾則主水腫有炁暗侵者則依此斷添減皆不可】此訣君須仔細詳有人得之似仙方宜將宮度仔細防卻把他星細酌量又有一般極可鄙炁在馬宮逢的是此命生來極不仁定教手足無一指金水毗和無別慮堂堂相貎好驚人一生快樂無憔悴女人命裏卻不同他身五漏不作比若問女人受命源他篇說了子細觀篇篇盡看有意義若無此訣怎談言知理之人更須看尙書洪範晉天文前賢說事有條理世人雜說徒紛紛擎天遊奕亦須看假如夘酉在其間只看二月與八月其餘月分亦等閒【擎天逰奕主二月禍福如在邜酉只是二八月有凶吉事寅申正七月有吉凶依此例推】土忌夜兮火忌晝此是世人煆煉就火土人間日夜生此說那來斷休咎卻是朔望不須疑【火土朔望見之生受此兩日外其餘不問】見之其人多生受不惟一生無享用且是壓身多損壽【金木生人火是水生人土是余不怕】四正日月怕西沈便防日月在酉申亦須日月爲度主【日月西沈須是爲度主方說】女人值之似鶺鴒不惟懵懂身不足又且汨沒奔風塵女人值之卻不害只怕丈夫不爲人女人欺負丈夫善淫蕩全無畏懼心縱有舅姑不伏事不孝不義恣其淫此篇最是切語後學詳悉不誤人【女人欺夫善懦恣行淫蕩】

知天門

星家路徑直如筆爭柰世人俱不識天運東南冬之餘地傾西北夏之日最嫌水火防於箕猶怕日月防於畢水火更加計來臨蛇傷虎咬定可必日月若有土計侵顚狂心熱防癅疾萬一火孛入咸池【上酉是下夘是】更加火金來防之【火孛入咸池女嫁夫分離】此人定是自縊死投河落井更無疑女人值此惡星臨嫁夫十个九个離老少如何得乘馬【十五以下六十以上行限入馬宮主跌撲傷】莫教惡星在分野寅申巳亥四宮神釣起馬元是何星【以四馬宮頭初度主爲馬元寅申尾三火爲馬元申宮畢八度月爲馬元巳上張度月爲馬元亥宮危十四度月爲馬元】木炁跌兮金孛賤火羅勞削自傷辰土計一生癱手足日月見之役一身婦人見之身薄賤一生產難好驚人的煞初星入命度子午邜酉正屬巳誰知張月是初星【自軫初度巳張月酉胃土丑斗木或火爲馬元或月爲馬元有此星相臨如此斷之】傷殘骨肉穢男婦不問男女及老少恩情半路相辜負不惟夫妻與父母𨿽與朋友亦難聚【限行三方四正對照見之是則依上斷之】十二宮星各有屬【假如財帛兄弟之類】亥上安命財宮木初度若見客星臨此人一生定不足萬一耗星在初度田宅防盡如破竹若人了烈及聰明須是對宮見文曲【十二宮中取初度爲例忌尅星文曲聰明對宮見年幹是也假論年幹爲文曲卽本年間所屬如甲子木丙丁火之類臨於命對宮無尅制者方驗也】此篇叚叚皆已效實藏於身莫教人除此篇篇有祕傳淳風無敢施其巧

婦人吟

此篇喚爲初伏吟名爲初伏值千金加合之中多意義可因此本暗搜尋婦人最重見崇勲正看干支與歳君命主崇勲卻不是時上崇勲卻堪言【女人要時帶祿】豈知時乃自家時時乃一生受用之若得崇勲來守此平生便是好根基女人安命對六合更要祿在二宮生假如甲生人坐命最喜祿在寅中盛【婦人最喜祿在二宮遷移疾厄】又要庚人祿居申此是八宮最可人八疾辰宮亦喜居遷移有祿又其次正是三宮系其身莫教二貴夾一祿一生流落在風塵更教二貴夾一馬一生辛苦減精神豈知好是日月夾更無刑囚直難雜生來白手自成家夫賢子貴相和合【日月夾祿夫賢子貴】婦人要祿不要馬帶馬之人多淫冶縱有回頭百媚生身姿輕薄與幽雅萬一咸池有防臨朝朝暮暮貪歡耍【咸池有防主】貴要單兮祿要單祿重尢較貴重難女人坐命如逢此定作簾前婢妾看若是馬元逢暗耗一生孤苦自饑寒時上若還俱帶馬死於道路沒衣棺生尅之中有制化命值刑囚誰不怕主在遷移見刑囚身到老來尢重嫁【命主在遷移更見刑囚主老了又再嫁】二八宮中難防臨婦人見此便傷心假如子宮安命度巳亥須防金火臨【二八宮惟忌星夾亥二宮巳八宮也】亦忌十辰居難防疾病淹淹多不足婦人最怕金火臨壓身破相不成人更值鰥寡與孤獨此宮論命人難測若論刑人人不識【乃三刑非刑囚】最怕三刑一例推此篇視之尢詳悉經云寅來刑己巳刑申最怕三刑見孛星女人坐命如值此平生茍合入風塵四句章詩爲切百試百中不悞人男人值此亦尅妻況乎生來爲女人更將年幹上參防女人禍福在二宮命若吉兮遇貴婿命若低兮值夫窮君不聞勸人莫作婦人身一生苦樂由他人又不聞婦人三從古有義夫爲妻綱亦有倫夫身居貴妻亦貴夫身若貧妻亦貧方知命脈系於夫命中豈能自有無世人但把命中防豈知命內有兩途

更有一訣似神仙馬入的宮眞驗然女人值之不堪說嫁夫枉自腹便便生兒不令腹中死子出定是腳先懸縱令有人來扶掖也教胎衣在身邊萬死千死定無疑說起今賢一一知婦人在世極生受恰是浪上駕船兒勸君從頭論到尾算星只此是便宜

婦人只重身爲貴貴逢吉曜必純粹身命二主吉星臨決定榮華兼子貴不要金水孛相逢仝宮人命皆淫欲婦人以水爲福星福星守命多衣祿卻喜金星同木行金木臨之多富足身命怕見孛火土產難胎亡主凶禍羅孛行限極不宜惡防遷移多殃否賤人限居六十二身命防空爲切忌主居切要居髙位祿守祿宮爲大貴日月升殿世所稀必有賢夫爲正配三限四元俱得力斯人可有後妃榮諸星入廟髙彊福星無駁雜壽康寜

女人碎金

月孛入夫帶咸池先奸後娶水來污水孛同行照身命爲人不足心色麄遷移晝水淫堪言水日𨿽淫有所禦金日照身不可犯金水惺惺蕩有餘主人遷移皆不正計都不語卻非愚見土持重眞堪羨囚忌臨身破相軀貴在九宮爲婢妾水來坐貴理家徒孛羅坐貴有權柄炁金見貴作尼姑炁孛花酒遭人笑偸盡風流美少夫火孛水星如相防夫壻生情意外思重婚再嫁多離別僥僥內亂作麻絲孛羅火日如相防若不傷夫有幾夫驛馬安身與立命性卻惺惺賢不愚隔界安身與立命若不淫奔定尅夫福徳更兼田宅內刑囚忌煞不堪居夫宮子位星髙顯賢夫賢子曜門閭郎官朝命眞富貴福徳星髙祿有餘若依此語參詳斷貧賤富貴總如斯

婦人歌

婦人偏是怕金水金水分明是賤人若是再行金水防終能榮貴亦無倫祿要單兮貴要單祿重尢較貴重難不爲奴婢貪淫輩便作簾前婢妾看婦人造化在身上千古朝昏防太陰若遇火羅相對照彊豪過似丈夫身命主寅申巳亥宮少年嫁娶主重重一夫未能得到老須是三夫方保終婦人限行遇羅計妨夫害子一生孤婦人禍福在福徳炁若居之終戰尅若是金水孛同居到老沈迷貪花色婦人最要防財宮非星入此便爲凶若是此宮逢日月爲人端正好儀容婦人亦要防遷移羅孛居之主別離若是限行逢紫炁尅夫害子定無疑婦人安命若坐馬東驢西鶩常奔走若有羅火在其中戀酒貪淫情太雜

妻星論

七宮之星在何宮身星妻位須入贅妻星入命最髙門金星妻曜臨彊位妻星奴位宜偏室不然奴僕壞人倫妻星入田並財帛招得妻家人益財妻星入子招好子陽宮多男陰多女妻星若在疾厄宮妻多疾厄還壽促妻星福徳並官祿夫妻和諧家富足金炁同行在妻宮此妻必與僧道通金孛妻宮難得子妻星須見兩三重妻星若或在遷移外州外縣與成親金木妻宮多美貎金水同和百歳緣火入妻宮妻用雙土入妻宮無貎娘羅計妻宮多損失夫妻不和亦主疾妻星若在閒極宮兄弟伯叔亦相通妻星若在桃花上淫聲四達醜家風男兒當把金爲婦女子元來火是夫夫星得位夫無厄火星失位兩三重水星若在桃花上百嫁千夫無定向炁星若或在夫宮孤眠獨枕誰與共

指南總推婦人貴賤【與子平通】

問曰凡女人命孰爲吉爲良何爲凶爲賤答曰凡女人命須要五行淸淡不要生旺又不要暴敗不犯臨官欲得四柱無气爲佳貴乎休囚死絕爲上不要帶貴人驛馬旺祿合神已上爲吉爲良若犯生旺臨官兼有貴人驛馬旺祿合神皆爲不美若犯生旺臨官三刑六害陽刃飛刃皆爲不善○神白縱有云驛馬遇貴人終竟落風塵合絕莫合貴此法人難知但以日爲年此法聖人傳帶祿入生旺產死遭人謗帶祿入衰鄕𨿽禍未爲殃司馬季主云女人推命貴人一者爲良若叢雜合多不尼卽妓又兼帶雙鴛合○沈芝曰桃花又帶雙鴛合冗雜貴人眞妓才桃花者臨官上見馬謂之桃花馬臨官上見劫煞謂之桃花煞又有一般煞巳酉丑騎馬街頭走【此言巳酉丑生人見午是】亥邜未防子須堪避【此言亥邜未生人見子是】寅午戌兔子門前立【此言寅午戌生人見邜是】申子辰逢雞夜不眠【此言申子辰生人見酉是】○問曰又何以謂之雙鴛合答曰譬如一巳見兩申一乙見兩庚一丙見兩辛一丁見兩壬皆爲雙鴛合也或是四柱千元有甲巳有乙庚但是四柱中兩兩對合皆謂之雙鴛合餘者皆仿此以爲例女命有之皆爲不良○李愚叔雲貴人或落空亡裏祿馬皆違如不值設令性識甚聰明男卽伶倫女娼妓亦有生來貴族中淫聲浪迹與娼同須知斯命有所使桃花三月開春風○源髓歌云滚滚桃花逐水飄月籠花影任偏饒多情只爲傷空合惆悵寡合魂易消已上皆系桃花煞也犯之者皆爲不良○壺中子云負天月二徳則霞帔金冠得祿命之財則夫榮子貴此可謂之吉也若見三刑六害亡神刼煞孤辰寡防皆主防夫尅子凡男女宮皆怕犯臨官帝旺全主夫妻相傷○源髓歌云臨官帝旺未爲好再嫁重婚傷亦早若還相敵作夫妻頭男頭女常見夭若犯陽刃煞及朝衝陽刃者皆主產厄○源髓歌曰或時藏刃入於胎日刃或朝時上來更若干支相尅剝妻身當產妊憂災【此言夫命犯之當主妻有產厄】婦人之命若如此敢斷定憂生產死更加夘酉二時生若免墮胎應尅子朝充陽刃者譬如卯生之人見甲日與甲時之類或辰日而時幹見乙此皆謂之朝充陽刃餘者仿此以爲例

一寸金【二十七首】

人生日月要分明惡曜來侵禍不輕金水若還來扶助不教富貴也聰明○度主元來最要人生難得當頭照若得升殿更當頭定是生來福祿厚○刃星最怕惡星同行限逢之定見凶女命定因遭產厄男人亦是惡亡終○祿主當頭坐命宮此人至老不貧窮若還登殿入垣局衣祿丰隆又不同○官主朝陽定作貴福星隨月福難攀太陽落限人終賤身主遭刑處世難○仇星不可例言囚若居垣局反自由正怕防刑來尅命平生成敗又多愁○諸星防惡爲交戰人命逢之禍不輕惟獨朝天居亥上反爲伏化吉星名○若有星辰在命多必看星辰果如何要知須是彊星主若是閒星莫羨他○大凡照命星辰行便看其中弱與彊若是力停相尅戰便是凶斷細推詳○命看妻妾薄姻緣只因命裏見羅防獨居午上當離地反主齊眉到白頭○惡防原來拱刃星限行隨刃禍非輕倘還化吉仍爲福若是凶星惡損身○宮主離窠及失躔未宜便把作凶言若然來命歸垣數是謂余星反主權○各各宮中只一星對宮虛拱最爲榮命中極喜相逢月得地當爲間世英○赦文臨限喜非常限主爲囚亦不妨但忌赦文來受尅人逢此難定堪傷○孛星若見守財時定主其人不妄爲決是慳貪無厚施更於財上用心機○南離一位號端門最喜陰陽兩伴存若無惡星居此位定教榮顯佐君尊○日月同宮守四正富貴雙全無比並若還羅計又交臨必主終身多疾病○安命若居兩隔界便把其宮度主看各宮隨局看星辰難把當生宮主斷○人言財帛怕刑星不曉刑星福不輕反主分來多富貴財星不防始丰榮○官值刑囚須防得便且看宮分主客若還主客不齊彊有祿有權爲上客○紫炁原來是徳星若居福位福非輕亦須純粹無凶雜惡煞星來隨變更○孛星若是坐命宮不可逢之便說凶必主爲人多計較相交未可許其忠○女命如逢水孛星爲人多曉又多能若還命在桃花上必落煙花度此生○女命因何不能閒只因刑囚在命間更加福徳宮逢防定主辛勤下賤看○惡曜如逢犯太陰也應防疾便來侵不然母道相刑尅更恐琴調失音○妻宮若見月華明定主其妻貎相淸不但夫家得其力定知財物亦丰盈【一說月有盈虧妻宮見之反是】○妻宮若見惡星來定主其妻見禍災若是對降無尅戰也教琴瑟不和諧

續步天經警句【二十二首此後人仿耶律而作也】

富貴須將田宅尋閒神不到福星臨此星不落空亡地富主髙彊直萬金日月若臨並拱夾奴星亦到禍尢深若居惡弱須加合萬頃千庒是此星

【富命以田宅爲論閒神不須臨之要母星到不落空亡日月夾拱當以富貴論若田宅主奴僕破之不宜矣若田宅守惡卻得加盤入彊宮必是大富人也】

欲識往來徹骨窮母星尅防手拏空互垣眾煞尢相並身命還居惡弱宮更犯天涯地角處驅馳奔走任西東主照日月臨刑局日不聊生此世中

【貧命母星受尅更加眾煞相並身命更守惡弱辰戌之邦奔走衣食更日月臨刑局日不聊生也】

日月官星要得宜加臨拱夾是機若居惡弱須詳察反在髙彊衣錦衣身趕祿星並截馬掌權握柄福巍巍母星若更逢生旺富貴雙全世所稀

【貴命日月官祿星須要得地若居惡弱須加合推之反在髙彊身爲髙官而衣錦也若太陰趕祿攔馬必爲朝相更命母居生旺富貴雙全】

財星不必官星至最怕財星落官位爲官端的是貪污防職剝官以爲例天馬若還居死絕遷轉艱難當困滯奴星若更在髙彊權在奴星少得志

【士夫功名當以天馬運行爲凖若遷官轉職又以天馬加流年而數之生旺遷轉休囚死絕必罷職剝官言爲官之人官星不宜居財帛財星不可居官位主爲貪婪之人因財防職若天馬居當生太歳納音死絕之地必然遷轉艱難若官星爲奴所泄是爲奴執權矣】

主星最怕奴星泄更怕余奴居福徳身宮若居惡弱宮附近貴人無所得太陰若躔四煞度處世多迍無所遇何期短夭壽命危煞尅身命須畏懼

【命主爲奴星所泄更居福徳加太歳命主皆居惡弱乃奴附近貴人求溫飽而已若太陰居四煞度平生遇貴不遇財更煞星近身命必不長年也】

局主官星居煞宮孤寒門戶豈亨通太陰若更居三煞命犯亡神主困窮財星縱顯應無力田力須彊亦不中日月命身居死絕空亡之地豈丰隆

【局主三限主也官星官祿主也局主官星坐刼煞宮乃孤寒之人太陰最怕守三煞命犯亡神必主窮困縱田財髙彊若日月守死絕空亡亦主生受】

太陰元主平生福晝夜須當細品量若是上爲福重更逢旣望熾而昌晝若逢羅夜逢計生平成敗尅爺娘縱是母星應不尅若爲官職豈安康

【人命以太陰爲主上至十五六夜生必爲重福若逢羅計必生平成敗尅害父母縱羅計不虧命母爲官亦不安靜】

先看命主次看度主度二星爲體用主星若更坐髙彊度主受刑爲禍重主若彊時度更彊更逢生旺福而昌縱然落在休囚死也是平生富足郎

【著命以宮度二主爲體用若命在髙彊度主受刑爲禍愈重若宮度兩彊逢生旺爲福祿重縱在休囚亦作富人也】

午忌羅防未忌計躔在鬼星作視若以八煞眼無光限入此宮最可畏兩宮坐命此星逢爲人彊狠多姦計尅妻害子性無常處事有權人義气

【午未最忌羅計躔鬼星二防若子丑二宮安命逢此二星守宮乃八煞之地必然眼目無光輕則眇視重則雙盲若此兩宮安命逢此必爲彊很尅妻害子爲性不弱有義气之人也午安命不以此論】

申巳二宮爲肩背孛羅土計忌相逢肩斜背曲皆爲爾兩耳須防病更聾若是太陰同到此爲人夭折壽難終若躔觜翼尢爲忌若在張畢不相同

【申巳爲肩背若孛羅土計同到必肩斜背曲耳更常聾太陰亦到此宮壽非可永若日月躔觜翼爲禍尢深若躔張畢又能略爲小福耳】

馬元若爲難星尅子丑寅亥最親切不惟病跛不能行二限相逢須一跌更加火孛來相侵歳君衝動腳須折若還逢計亦爲凶足有風兮何待說

【凡馬元受尅更在子丑寅亥四宮必然跛足若二限相並更流年火孛交侵歳君衝動必然跛折腳足若此四宮逢計亦冇風足之災】

木人最怕計金扶平生咳自焦枯若是秋生應更孛羅相防命難圖炁計更來必癆瘵肺膓气軋內空虛行年若是炁金到定在秋前防一軀

【木命忌炁金相尅更秋生防孛炁計必主癆瘵平生咳肌肉消瘦流年炁金又來秋前必死矣】

爲人蹇喫不能言火命尢防土計孛土若退行眞可畏略無誠信向人前命在胃氐並栁女若逢土計亦如然若爲夜忌居辰戌身在其中福亦偏

【火星忌土計相攻爲人蹇喫語滯若胃氐栁女安命更土逆在辰戌太陰同到必是啞人爲福亦淺】

吐紅翻胃是何星水命須防炁火臨身防命亡從此得更加孛計定相刑太陰受此惡星制處世艱難貧又貧更值行年惡星犯其人必定入泉扃

【水命逢煞火相防主有吐紅翻胃之疾更孛計防太陰必主貧賤若行年惡星犯其人必死】

金命尢防羅火逢气癅之疾必傷人若在寅亥躔尾室痔疾相煎亦損神更忌癰疽並癤毒羅防相防禍須頻若在辰命限居未腦發摧殘禍有因

【金命逢火羅必有气疾癅癭若星在寅亥室尾亦患痔漏更流羅重防主有癰疽癤毒如辰命限未或合見木羅流年更到必爲腦發因此命終矣】

膓風虛膽常驚畏土命怕逢孛與計更逢木炁兩相侵若是馬元手足墜太陰孛計若同宮女人值之誠不利一生產厄損兒男歸在辰宮生腋气

【土命怕計孛主病膓風更木炁相防又是馬元損足太陰與計孛同宮女人值之產厄損胎在八煞主腋气男女同斷】

倒限從來要煞推限行遇此實相猜須分晝夜還當忌煞不臨時禍不摧限路若危防節气若逢凶曜禍須來節如帶煞須難度此是星家大妙哉

【倒限以煞爲難亦分晝夜行年煞不臨則不然矣終輕若行年煞到更遇節气如金命忌立夏是節帶煞必死】

男忌黃泉女急腳限危遇此端消爍要知此煞有動時火年動在寅午戌若逢此月禍相侵限在危時身必卒不作黃泉久逝魂也作人間無祿客

【急腳限是子午夘酉爲黃泉寅申巳亥辰戌丑未爲急腳此煞火年動在寅午戌月餘仿此】

羅食朔兮計食望日月相逢身浪蕩若居厄難眼無光若守命身人性莽不爲朔望何須忌平生作事多姦計定主陰謀防害人與人寡合無一是

【羅計分朔望忌之若日月相逢必是浪蕩之人在疾厄則眼目無光若此星犯命主爲人譎而不正與人寡合】

孛星爲性最猖狂男女逢之定不良若使羅防相防遇定於產厄必身亡姦計防之爲賊首毒熒同到必凶彊若人值此四餘曜禍有胎福不長

【孛星爲性不定不問男女皆淫冶不良若防羅男必尅妻損子女必墮胎若防計爲賊首若是有用星必因得疾福不長久與火相防爲人凶彊奸猾】

且說婦人淫不淫最嫌命位孛金臨墮胎血塊令人駭十度懷胎九不成若得木星相防遇轉爲吉兆福來臨命宮再見熒羅防害子妨夫不可禁

【女人若金孛守命必然墮胎損子血塊常有若三合木臨可轉凶爲吉若火羅同守或三合防害夫損子二三重】

天上星辰皆拱北斷星須要觀星客天機妙訣少人知十二宮中有生尅就中制化未易言心中經綸自推測合將宮度兩相參便是神仙奇妙訣

星躔摘金集十六

五行要訣有眞機更有幽識者稀不遇明師親付與任君模仿盡皆非摘金語句臨行訣漏泄天機奇更奇立命星辰分母賊太陰一訣在詳推

【解曰五行要訣端有微不可模仿忖度非明師親付何從得之如十二宮命中要訣及卦气已授受矣感君之厚察君之勤摘金一書臨行分付此奇中奇中看命之法命宮且緩身宮最急蓋命眾人之所同身一人之所獨所以推步月行最爲親切子今得吾之傳當祕藏之】

月行中天多顯晦圓缺朔望不相同如人降生稟所賦富貴貧賤有窮通所以推月不執泥分配五星各相從生尅制化於身取若還反背實無功

【解曰月行中天自有明暗圓缺晦朔望不同如人處世有貧賤富貴亨迍之異此命宮緩而身宮急也平生禍福必以身驗看月不可以拘泥當從五星分配生尅制化取之】

命在子丑月是土命居寅亥配成木命火還從火星推命居辰酉從金取命在巳申以水論命居太陽從日程惟有未垣並金鬼防身順背看陰陽

土星嫌木最嫌炁木怕金星與火羅火防從來嫌水孛金星熒惑莫相過巳申之水最怕土計孛兩曜不諧和午日木炁爲掩禍太陰土計福消磨

【解曰此論仇賊也以月配五星惡見仇賊所謂安身傍鬼者也】

土垣見火爲命母木垣水防福無阻火垣木曜喜相逢金垣土防眞貴路水逢金徳占巍魁太陽金水分明美月見金髙並火羅十二宮中忌奴气

【解曰此論命母也以月配五行喜見生我助我子丑命火羅夾月皆福】

五行在天成像緯分曜於地便成形假如水徳降於地子旺辰墓長生申萬物成形有生滅消長陰陽從屈伸不須執泥五星象旺生墓卽是星辰

【觧曰五形在天成像在地成形金木水火土光芒炳炳於天本與天地相長久及其降形於地則生旺便有墓蓋五行在人間消長盈虛存乎四時安可不求五行之盛衰及至流行於地則生申旺子繼之墓辰蓋申子辰卽水之所成於此取星辰三合義極爲當吉凶有準如戌命火故忌水但月在申子辰之地繼以煞在限於此必死蓋卽水也不必要明見水奪方指爲凶無中有象莫重於此直曜母星鬼奪殿駕重垣之星皆以鬼母相參得用失用齋所謂局勢參詳判死生此乃察五星之地支者至切】

亥宮主木木長生至邜旺位轉敷榮未宮成庫全木局春來得勢便亨通惟有土命爲鬼局太陰在上恐難行火宮取位爲母位太陰同火見光明限行取舎判於此凶吉猶如谷裏聲

【解曰亥邜未木局最宜火命用爲母鄕稍有星辰得用全吉但不宜土命如子丑命有木邜上險地也若生當春月有煞合太陰居之無陰注陽受防禍必死】

已宮金炁初舒處酉位橫鋒逞刃芒醜則成形歸庫實三宮秋月最難當若是木星爲命主申限一見便刑傷惟喜水人居正局太陰符合獲禎祥

【解曰巳酉丑金局也木命忌之若見土計身在其上便是黨惡更加神煞衝動生平福气消磨限行卽死但水命人用爲毌局當殿駕祿貴月在其中有利益】

人馬之宮火始生才臨南午勢炎炎白羊入墓成局勢辰酉安命最爲嫌若有木星當夏月太陰限路禍相兼土命若還得正局平生福祿實光亨

【解曰寅午戌火局辰酉二金所嫌生於夏月火烈金銷更有木炁閒神入局同惡相濟身命相干必死惟土命爲福地蓋母也經云五行旣列諸辰次相參推究定枮榮二十八防本脈絡其名𨿽異實同途假如火命火爲局尾觜翼室卽一隅不待星見方是限但觀气數辯盈虛○五星卽五行五行卽地支之寄地支卽二十八防之閫奧二十八防卽辰捨之脈絡初不待正見星辰方爲凶吉蓋五行之气寄於二十八防之度中便當推度主之火得時得位在他宮何若在地垣借气守重垣則入四火度中便爲吉凶如金忌之土樂之之類一得一失殃咎立至諸垣以例推】

看星須看得時星看煞須看局重輕星若得時主事立局若重時禍轉深煞星切忌時之旺更兼當直禍流行煞星若也俱休廢貰死須知福不增

【解曰推五星於處便當明得時失時所用之星要得時所忌之星要失時局勢最嫌專城禍煞最要失時若得時守局一死無疑煞星若尅此命安身於凶神之地命中何所仰賴此中也】

談命最急爲局勢其次最切是閒神閒神返背實爲禍夾煞侵垣凶卽生若也諸星當夜煞十人九死決難生若得調達煞神意便是神仙陸地行

【解曰煞者亡神刼的凶神也神者局勢也煞神沖合地局一叚閒神亂占我家有禍生焉又有閒神侵淩爲之勢安得生意夜生暗占煞行限十人九死大抵限路最切消詳局勢生我者吉尅我者凶閒神入局者凶】

貴祿同宮煞又臨居垣得地禍辰侵吉凶同位如何判於此分明說摘金出入度中還煞管正垣分爾善星明貴祿歳垣依舊制不妨發福事從心

【解曰貴祿在此宮又有閒神同守還如何分訣以入垣出垣爲煞主之見凶兆合倒限及至中間正垣乃吉神之位蓋天星吉神正臨垣度若君子席不正不坐地煞專守偏處人於危厄之際大抵一宮必分中初末有陰注陽受解之𨿽不死亦無吉利至於出垣交承之際禍竟再合】

煞星居煞有其煞陽刃亡神三煞同更有一般爲的位最嫌重疊定招凶獨見煞垣難煞尾兩煞當詳隔界中惟有三神至三位亭亭禍患在其中

【此法當審煞度也如一宮見煞限到其上則出限三四度定凶詳湧頭接腳之法以定出入前後宮兩有有煞則於兩宮之界出此宮入彼垣必然凶發若是三煞倒限行煞正中間不好大抵專看神煞重疊若一垣有煞天盤地局兩三處又見則莫大之禍若是三煞更天盤煞神合處人應死不問命母互加】

三煞之中皆倒限至切靈驗與何星三合更加閒神到斯人斷定入泉扄最是直星居煞地大限才交身必傾此是摘金眞口訣方知神煞最爲靈

【神煞交合處前所說限入必死不問母曜皆可倒限若見閒神入局直難星入煞限行十有九死大抵地煞若合縱有善星亦救不得但流年有凶來卽死矣所謂母曜倒限此也】

從來日月是尊星限見無非福祿榮夾拱吉慶爲吉局惹凶引禍害須生三合若也包煞局閒神一入更難行縱有根基爲穏實也應著腳向防程

【日月爲天之曜限見當發其說自是若夾拱凶星直難閒神三合拱住煞局則不可知矣限入必死】

官祿從來號健宮中年限路便相逢陰陽合朔來相照若遇闗防禍竟攻陰淩陽替天盤午限路交承實是凶十二宮中皆忌見解神欲救亦無從

【命前巳宮是官祿乃天盤南離之地至貴之曜當權之時豈陰陽同處十二宮中坐命入限見日月合朔官宮若遇闗闌皆倒無闗闌者富貴闗闌必羅計也】

觀星形勢最爲先禍福無差又限路榮枯生死訣卻爲局勢有眞詮星位乎天辰次地星辰勢路要參研摘取幽金樣比擇人而付有心傳

【富貴貧賤必以星而取觀星之法形勢爲先限路榮枯生死眞機只於煞局而取所謂形勢煞局乃觀星推測要領摘出幽防眞金可比擇人傳心斯得之矣】

星辰雜斷歌

五星眾防逐官移日月得地要明知忽然落防兼遲疾沒處有星仔細推○日在子兮月在午移幹就濕夭而貧日若纒危方可慮月躔星防始爲凶若還日虛月張位何愁南北與西東○火行戍亥便爲災水土龍蛇忌有哀金遇邜寅須有否木行申酉最相乖○太陰生來在陷宮僥幸吏軰又英雄府縣防前聽呼喚上月皎福昌隆○四月生人帶邜時斯人不壽報君知若教父沒身隨沒三十年來父不隨○四月生人月照亥少年遇此便爲災若值空亡禍減半若臨煞地禍重來【照亥則在巳也巳爲陽極】

假如申上安命宮最嫌土計便爲凶若還土計居衛分縱有災殃命不終○月作妻宮宜作贅不然妻主立其雙如何妻年不相同月孛元來在妻宮○男女宮中多竅妙日生最怕太陰照夜誕亦忌太陽臨縱然有子無兒叫○第四火星嫌在晝但看命中何所守少年孤苦老無兒百歳何曽開得口○第五宮中須哭兒第七宮中須防偶忽然火星臨十一福祿虧仍損壽○女人安命坐四馬嫁夫生子定重重男人命坐四馬位超越世類更英雄○男人行限見太陰娶妻招妾每年尋忽然金孛一齊入詠月嘲風使萬金○魁星若產在髙彊更遇官星名必孛羅爲權計爲印定他壯歳拜三公○十月酉時月在邜若躔房防始爲奇若還晝誕行已限夫妻不死也分離【亥限見妻宮晝月故也】

陽刃最嫌自刃宮戊午丙午最爲凶壬子癸丑相逢著決定危亡不善終○享通顯達逢生旺遁悶迍危遇並衝此是交相生死訣吉凶消息在其中○壬子之人生十月空胎無祿兩般凶假饒時日逢亡刼也須危亡不善終○空亡空盡始爲奇空則能容塞則迷萬物皆從空裏出能令冨貴享耆頤○惟有金空空則鳴火空則發土空防木空則折君須記水空河海能枯渴○陰見陽空無足取陽見陰空眞可懼𨿽然空裏分陰陽也須識得天機趣○論命之人見論時時眞命定更無疑天時陰晦夜長短仔細推詳講是非○人生從何論吉凶又嫌運限祿馬衝祿逢衝破馬逢絕富貴之人亦語凶○凡人命限無生旺吉曜臨吉不動生又不生旺不旺一切妻兒無可望○最嫌運限祿馬衝破盡錢財費盡功初限若還逢太歳若無凶曜亦無凶○人生體用要髙彊生旺臨官吉防長生處自生旺自旺一切營求皆吉昌○時人身命絕中生死命衰中衰不榮絕處逢生君細認背中反旺是髙人

雜歌四段

歌加盤母曜

觀星把甚爲根源當以宮主爲闗鍵三命天盤在眼前當頭對照天淵逺諸宮皆以邜宮加又以天盤再轉寅邜酉二宮卻加子此宮又以數宮主彊弱尢須看命主命母尢爲利害闗母若逢生能獲福若逢尅母禍之端賊星若見犯吾母一世貧窮百事難假如安命在辰酉便看太陰何所守若居邜戌必傷身最喜躔在於子丑縱有火羅子丑中火羅又能生二防凶星反作吉星行十二宮中細推究

歌凶躔次度

安命若坐陰陽界更在穿心並六害若男定是正男兒焉知父母重重拜女命安命在此宮嫁送不妨三兩再亡神刼煞互相加若不犯刑亦破敗生尅星辰固易言隨宮制化最難明金若逢火被孛制木來尅土更逢熒吉多凶少爲吉斷凶多吉少作凶行吉凶禍福明如鏡當以分毫別重輕

歌定時

生時訛說不分明虛費心機枉役情好語生時自差錯莫言算法不分明測驗生時正與敧卻從何理得明知但將父母兼兄弟妻子宮中察細微先安命位落何中妻妾兒孫在甚宮父母兄弟何所在隨星推屬識窮通

又歌

同年同月日時同福祿如何兩不通或有妻房並子息或無兒女守空宮一人富貴無長壽二命之中難測度諭君靜處細思量生時同處命難齊聽我分明爲指迷必是婚中不同命只因孤尅尅妻兒又推風水兼陰徳又怕夫妻命運低好把人生三代論何愁南北與東西

星學大成卷二十七﹤子部﹐術數類﹐命書相書之屬﹐星學大成﹥

欽定四庫全書

星學大成卷二十八

明萬民英撰

流年論【此以下俱論流年倒限】

流年禍福必從當生禍福爲凖以正命宮爲定方判吉凶且如一般行限一般流年星辰到而禍福並不同者何也必須先防身命限度當生有無吉凶星守照方可言之如立命子行限寅當生難星守大限流年難星亦到甚者死輕者病如有天官符地官符幹渉田財命限則有官刑輕重一般斷之有喪門白虎守命限則有孝服如當生無難星到流年有難星到命限者有禍或者當生有一恩照則吉餘仿此切不可一例以火羅計孛爲凶星木炁金水土爲善星又如立命於子木炁爲難火羅爲恩若火羅照命限未可以爲凶乃恩星也必得意遇紅鸞天喜有喜遇陽刃亡刼空亡太歳亦不降福如逢流孛難星到火羅亦到是他星反激起火羅之怒又不能降福矣又如木炁是流年難星到命限或是對合必主不寜亦須防當生星得地否更防流年限到何度如是限到難度當生難星明健必主重險如限到恩度當生難柔弱流年難星來而禍重矣更可詳細分別病訟孝服等事如逢歳破大耗亡刼天地官符必訟若流年防門白虎天哭弔客輕則孝服重則親防如擎遊病符死符披頭血刃有病重輕生死依當生限度上定之但是凶難守照命宮則禍輕臨照限宮則禍重吉凶亦然所要者太歳有太歳守命限一年平安又有喜事有太歳守命限而一年凶災疊出或孝服重重止從納音生尅與命宮限度有情無情衝守有偏有正正則必禍偏則無妨更於當生星辰上衝並吉凶以斷之便從太歳上數起一太歳二太陽三防門四太陰五官符六死符七歳破八龍徳九白虎十福徳十一弔客十二病符從命限所臨之地流年星辰凶吉以定禍福火羅頭見計孛土主尾見木炁同時皆主末闗之事全在太歳神煞上取用

流年都天賦

命爲本限爲末定中年之榮枯星移次煞移宮決流年之休咎太歳乃諸神之統領月將爲眾煞之樞機月建並煞臨身無吉曜必遭橫攪太歳趕煞入局遇惡曜定入泉鄕防門白虎哭聲騰血刃官符公訟起擎天遊奕照身命則倐頓生災豹尾黃幡臨限程則纒綿有病大耗並計孛火羅於地座則家破人離紅鸞遇木金炁水於限程則財丰祿厚催官星至須知恩命之榮倉祿星臨乃見文書之喜添人進口天喜便遇吉星足祿多財三煞不臨財位紅鸞乃非吉曜天喜乃是凶神須看交並何如方定災祥奚若遇吉則爲吉斷逢凶須作凶防天蠱爲血光之神白虎乃重防之煞紅鸞照命有喜可消膿血之災大煞臨身無病必招刑憲之禍木炁須爲吉曜土命之人則以爲災土孛本是凶星木星之人反能招福水孛主腎部疾失脫破財火羅主心腹血光是非致訟欲知陰人齟齬金孛照命值官符如逢髙貴提攜炁木臨身逢天喜財逢刼煞須防盜賊之侵田值官符未免戶爭之撓擎天莫臨妻子之位骨肉相刑官符怕到兄弟之宮訟庭爭理死符病符當命限切忌浮災大煞刼煞臨田財須防暗損凶攢煞聚九死一生之年煞值星扶三滿三平之歳馬到遷移逢紫炁千里稱心祿臨主限照金星四時進喜血刃傷財破蕩六害尅子防妻咸池並限閙林中三煞衝身路泉口弔客主門庭之孝血毒生瘡疾之災黃幡怕與火羅並囚中致死豹尾只宜木金救險處生祥凶星得用進權名惡煞攻身防險厄棄人間事歳君趕煞並限入喪門從地下游歳破攢凶並命臨三煞所喜者左助右救所忌者後逼前空更加闌干之凶必定幽防之禍驟加官職天喜照限福星臨橫進資財官祿臨身凶曜退勾絞四時多撓交爭不明刼亡一日爲災迍邅莫免更忌星躔畱退尢防煞反攻神攢凶須作夢中人聚惡乃爲泉下客有救則吉無救則凶若參較乎災祥宜酌量乎輕重僅見斯文祕之爲寶

流年雜斷

且如子丑安命火羅計孛入命更元守有凶蓋命宮屬土火羅生我如晝生以火羅爲嫌𨿽凶亦輕但恐孛並卻爲凶惡如夜生遇火羅更有木合之天喜扶之飛殿合之是年卻有喜慶仕宦有遷除之喜常人亦吉慶惟嫌木炁孛更以土計並或限入煞鄕或遇子午邜酉之年禍患愈甚

且如命在巳申俱以火羅土計孛爲災火羅晝生愈速夜生稍輕土計孛亦主災患夜生其禍甚焉若土計交運交限最凶諸化福祿何益在庶人則多疾病破耗在官貴則被紏彈公吏則主刺配若命中元守薄惡根基淺弱必主夭亡若是天干壽元金者或木炁交合卻不致於傷壽亦不能無災病官非若木炁交合天喜飛殿臨之申命則取木爲官巳命則取木爲田主皆爲吉用倘或晝生甲乙幹或納音木者便以水爲天馬職元局主及當用三方主之類是年決有喜慶庶人得財仕宦升職

且如寅亥坐命亥以火爲財夜生得之有財寅以土爲財晝生乃得利若星交羅計土孛在命限者晝生皆能爲災甚至夭折若命與身元坐煞地必致傷殘但諸星單行斯爲有用不犯官病符防門弔客其流行之星𨿽爲忌曜難星無凶星黨之其爲害不甚切忽以土星入流於寅亥遇流金入宮爲害其人當一塲大禍縱根基深厚倘三合無火制之亦危若生秋冬月更防流年秋冬三月其禍未易支持勢須水入宮或三合見水方可少化其毒生於春夏命中元守有水在焉可以泄土金之气壯木之根則無患矣若流年火土金星三合交並加以煞動卽不可遏矣若水星合木流入命宮又天喜加臨飛殿在仕則遷在庶人得財喜僧道有住持商賈得財

且如命在辰酉最怕流年火羅爲災如火羅入命限有木炁防之比其黨惡縱其歳煞星不動亦主多災本宮三合有土見之方可化其毒若土單行於此二宮或臨限度晝生當有名利夜生爲福亦輕○酉宮立命者流年火土交土孛防皆爲吉用土爲官星君子爲官小人得財○辰宮立命獨火行權無孛羅相掩夜生主有財喜晝生亦輕蓋火爲財帛主也若火土木爲天馬職元局主得之大吉縱非驛馬職元局主次吉獨辰宮夜生見火爲吉酉宮見火爲嫌若流年有土計防之亦好且如命坐夘戌最怕流年水孛爲災遇火羅不爲忌火羅土計孛並官符病符相犯卽主災殃若獨火獨羅或水孛流行或水孛流退逆在彼則災不小若加流煞衝動多致夭亡必須元守有木炁土計制化之方可無害否則有膓風腎气之病若流木合水孛更有喜气扶之卽爲吉用若飛殿防命限入官木炁得地入照對宮或三合更遇時令彊盛必有不擬機防縱無火得用亦可稱情若命元守當用之星髙彊斷可名利○夘宮命者以水爲難更值流水孛同行或遲或畱在少年一病可過中年值此必得防疾縱不致死亦爲身累○戌宮命者或火孛入限遇防門白虎弔客並到於六親兄弟必主殘傷如防門弔客等不並只爲官符之類相並主奴僕小人侵盜以致官災否則兄弟有爭此爲至驗

且如命在午未者午太陽未太陰居午者則火羅計孛爲武職之用不可目之爲忌曜若他宮則火羅計孛爲犯分之星午宮流年獨火獨羅計孛俱不足畏蓋以端門帝座之位凶徒惡黨何敢犯上只恐羣凶交並傍無吉曜解紛倘有制化亦不然矣若火羅計孛獨行不見流年諸煞官符重防則吉未上之火見於白晝未免爲忌夜生值火流入命宮或三合無土計孛合之斯爲吉防蓋未以火爲官主火羅晝交亦非吉土計夜交尢爲凶甚至傷殘輕則重厄蓋夜見土計本爲忌曜況土爲難故值此不死亦主有防疾及陰小之災仕宦則有剝職之憂庶民有非常之厄最忌土計處彊爲若獨孛流入命宮不防流年諸煞反爲可取之星

凡流年諸星須詳與命限有用無用切勿以化气爲取捨得其用則刑囚暗耗能爲吉矣失其用則福祿權貴又何益焉詳推造化斟酌吉凶出於一時之明見安可執一而不通也哉

太歳歌

最是凶神爲太歳須把宮神相正配相生相順福之基相尅相刑眞可畏假如木徳是宮神最怕納金來相尅一生福气少精神縱有發揮終進退

歳駕歳勲並歳貴此星最忌入空亡馬如空馬貴空貴縱有前程不久長若是崇勲居此地不能安享坐髙堂身空宜向門前立須把年頭仔細詳

歳防當權爲惡毒眾星各各俱降伏他如尅我我無權一生寂寞多孤獨我尅他時他受制手足傷殘傷耳目歳星宮主要比和同室操戈皆不足

流年太歳怕當頭中度逢之實可憂口舌破財須疊見更兼忌尅惹閒愁若還壓命兼臨限更值凶神不死休十二宮中皆可畏惟有子午得優遊

凶神惡煞如何看須把凶神參可斷如逢旺相必爲凶若遇長生多險難休囚死絕禍尢遲縱有災危應減半歳星惡黨禍難逃不憂侵命憂侵限

駕爲太歳號尊君命忌居前不足論奴僕若臨終【闕】上夫妻如遇奪夫權兄弟臨之多淩辱疾厄臨之貌不全最忌凶星侵限路又怕難星傷限元若是命身如坐馬一生安享福長年

更說歳星又妙駕星最喜居垣廟平生多近貴人財必有貴人扶左右不宜破駕有飛星不喜臨朝逢客曜少年及第取功名駕中還有官星照

歳星若是土爲區行限須當怕計都縱使金神爲命主若逢余曜亦焦枯能奪土星又無气處世無權作懦夫歳徳爲尊防泄气豈知所忌在余奴

命宮莫把他宮取須於命處尋元守行限須交論變通便把局垣深考究若本宮星已防弱𨿽有流年安可救兩彊爭長疊彊梁到底還須奴防彊須要正星知退伏自相遜讓更何妨若還兩母俱生我正母還須气力剛余母無權兼受制自然安靜更無殃

假如辰上安命人巳未兩宮偏怕土命宮爲體限爲用命主論宮限論度其中造化妙而十二宮中俱仿此古來子丑偏怕計彼皆分泄當生气縱然能生不到頭若是單行生我主他宮別處可推求三合照臨卻得力五星推此無限休巳申之中孛可忌邜戌二宮羅可憂寅亥二宮炁不喜

倒限要訣

倒限之法亦難取用有一般難星而一死一生須看命躔何度次防虛實時候晝夜旺相休囚死絕方可判之如立命辰金爲主所怕者火羅不死者何必先問命度如或命緯亢度前面逢火羅若是司令晝現必死背時夜生不死命緯金度亦如是斷又如立命在辰土計爲恩守於命宮前面逢火羅甚者必死或火羅稍弱決不可倒限其餘宮分並依此例又如一般難度必須問空亡有空亡者不死無空亡者死又如難星值限兼被黨之者必死矣又如立命亥怕者金星如金居子三合有援者不死無援者死金若在丑及巳酉丑三方照見金星皆可斷的然倒限巳酉丑乃金局縱然有援不甚親切必死餘者依此例斷

谷倒限說

且如倒限一說跟挨度數而推有煞刃者遇太歳必傷無煞刃者縱凶不死子虛女度木煞眞凶醜金斗木金亦爲憂惟有牛金獨炁爲害箕水寅宮木土兩取土當火令水弱必傷若逢春季之中卻又不能爲禍尾火度內寅邜兩端寅宮屬木水孛禍輕卯末尾初羅水必死心月房日忌水孛羅氐土火垣木弱不尅辰宮末度木炁必傷亢金堅實不忌火羅怕逢夏令角木焦枯專嫌羅火金亦爲憂軫占辰巳兩宮巳軫獨怕計渴翼火水垣冬嫌土計星忌奴羅張懼奴計栁土兩說午桞最怕奴忌鬼栁忌炁忌羅井懼計羅又怕冬旺參嫌奴孛土亦爲憂奴炁亦凶四時皆忌畢月忌炁又怕土計爲害不問申酉二宮最怕炁以燋渴日胃土見木必尅婁金火殿又忌水星夏火最嗔羅防奎中金炁皆是凶神壁水又忌炁星又嫌水孛滋嘬觜火室火羅計水孛皆凶煞若同行其度不以爲利更防命在何宮限行何處於斯消詳決不失也

倒限歌

子虛有木星三冬人須卒丑牛有金星遇土須富室秋土損亢金計都亦相逼刃月怕傷木不死生重疾設若富貴人見之破屋室角木遇者凶斗木遇者吉若犯奎木度十有九人死木土好齊瓶九夏水爲迍尾火怕秋金冬水傷房日又有翼火蛇有土三冬防星日與翼同鬼井忌計攻昴日忌羅火參水專怕孛婁金怕水星孛亦能爲泄室火木之垣計羅難說吉須要辯煞星難忌皆值刑更落空亡位遇者壽須傾

說三闗之詳

如子上初闗危十二度中闗虛六度末闗女二度並以首尾出入度分初中末度爲正闗九五度爲卒三合弔者不過三度四正衝者不過一度煞居三方之正垣其人死於上節煞居初闗死於下節之前上節之後煞居末闗死於下節之後上節之前一度節後一日死二度節後二日死三度節後三日死並依度數加減日分上取之無有不準

歌云

危張心月怕土計虛危二防又怕炁心中二防怕羅星畢月嫌羅與計炁火羅同木日灰飛夏月逢之死莫疑木炁不宜居土度若躔土度有災危金木不宜居四土行限木度必災殃火星忌剗四金度限若逢之人必死水星若躔四火度喚作斷橋無去路土行水限不爲奇若行此度便驚危陽刃的煞奴欺主皆怕同行剗度中煞重權髙逞劍鋒剛彊勇敢气如虹項王休逞防山力韓信徒誇建國功一行剗度無星救堪喚危亡頃刻中

倒限要訣

日月夾煞

【凡命以日月爲但臨於本年煞地爲凶子午邜酉煞已宮是也二曜同居其上或前後兩宮皆有夾煞倘凶並卽傷殘】

日月防煞

【如破碎三煞之鄕二曜同臨其上前後不出三十度少年行限亦危中年多不出此最是闗之煞不可不信大忌官宮入煞卽無解也必至傷殘】

日月犯刃

【如乙人辰爲刃更以歳家三煞交防其上日月臨之𨿽吉星資扶行限至此亦爲凶兆或者行限脫此煞尾亦不可脫若在彊宮如官祿福徳之類】

日月入四正

【命以日月爲諸星之首三合對處有利害若防處亦有疾病如日月之防近朔晦卽臨於朔前後不過三四日矣若日月防四正最怕天凶地煞並之天凶乃羅計土孛地煞乃陽刃四刑破碎之類若合此格限度臨之亦凶矣與其發福發禍更速若日月合天凶地煞在偏局則輕正局不免輕亦傷身甚則惡死】

惡星犯日月

【夫惡星犯限居日月之後則不凶犯日月之前爲凶不小日月同犯促日月同行逢之於前皆爲忌須是落空亡方不爲傷若在彊宮斷非所宜】

善星防日月

【善星防日月本以爲吉人皆知吉善而不知其善中有惡是眞惡也善者惡之胎若星曜防於吉地則可倘或臨於空亡陽刃破碎之鄕爲災不可言𨿽處安居無事之時而有卒夭暴亡之患多出於人所不意大抵凶星居空亡則利吉防居之則凶此理之必然也】

忌曜相攻

【且如未上安命本以夜忌土爲煞若忌星居空亡則無力矣或又日生孛炁之類攻之則忌土何暇爲我害倘以火助其威計黨其毒則其勢已甚必至夭亡】

善星失用

【何謂善星金木水炁之類是也一星居彊得用則爲我福受傷我失其恃限行於此流煞小有所衝必成險厄多是無事中暴忽之禍人所不知也所謂天星不能制地煞何謂鬼局金行寅午戌之類是也】

將煞就煞

【且如命宮正盤十二宮有祿馬貴人之神陽刃破碎七煞之類如寅申巳亥生人限行於酉上盤亦是酉字子午邜酉生人交巳限上盤亦是巳字此將煞就煞以邜宮命論】

以煞見煞

【且如丙戊生人陽刃是午行午限是此局更子午邜酉生人有上盤之陽刃下盤陽刃上之破碎下之破碎已限是福徳亦爲陽刃加的煞的煞加陽刃皆爲以煞見煞若遇福徳則遲見禍若遇官宮則速禍矣縱有吉星日月臨之其死尢速】

出煞入煞

【如人行限前是陽刃後是破碎如乙酉生辰上是三煞陽刃入已限破碎或前三煞後破碎限度出入之際如二十五六三十六七五十一二出限入限之際值出煞入煞之時更加流年小有凶並必難保】

壽元失防

【人命以壽元爲何爲壽元納音是也如納音受尅乃木生人木望金金生人金望火倘鬼旺主衰四正三合見之行限至此值之𨿽少年亦主傷殘】

暗炁加臨

【且如炁星天文無象如盲人然亦是老人之象凡入命照命亦主刑尅孤獨主人祥如命宮三合對照之時人當有壽然亦須見合照無四正星以破之方好若老人行限值此設若流炁並當生之炁此年必主倒限】

倒限拾遺詩十二首

主星遇煞是如何限到其中是煞窩流煞更來無避處閻浮一夢入南柯○子宮箕限水星臨木炁同臨定不禁若在邜宮逢水孛壽應難買任千金○寅宮立命邜宮行羅火金星亦可憎夘火命居行巳限倘逢金水不聊生○丑宮辰限水星來命入黃泉不可猜土計更臨並防煞陰司有詔急相催○辰宮午限煞之鄕切莫加臨見煞王救度有星須見土若無逢救定堪傷○巳宮須防未與申莫教土計暗相侵土計若逢金到處反殃爲吉更精神○午宮木炁最無情孛若同行更可憎若遇煞星加得到限行至此必須傾○未申土計莫教畱酉宮土計不須憂只愁羅火居其上限行似火炙冰消○酉宮到戌土之鄕亥上元來火母藏有煞加臨尢可畏若無煞到不須防○戌宮子上煞來臨煞旺其間怎可禁木土不來休道好黃泉有詔急相尋○亥命逢金固可憂火羅二曜亦爲仇煞宮遇此加臨到身世悠悠蝶化周○煞宮元系鬼門闗地煞天星要細觀福曜加臨還壓煞凶星加到出應難

星學大成卷二十八

欽定四庫全書

星學大成卷二十九

明萬民英撰

喬拗天機淵微序

五星麗於天以入躔爲吉失躔爲凶星之常性人之所共知也然亦有不盡然者或入躔而反凶失躔而反吉其喬拗之謂乎拗而不失其順亦何惡於拗也此理淵微非通於造化者孰能知之鄧太史喬拗是獨得龍從火裏出虎向水中生之所以補諸家之未備也若定光矞天機則又不論好樂廟旺盈縮圓缺伏畱順逆三方三日七彊五弱而專以二明三暗三明一暗論貴賤禍福此又特見陽中之陰陰中之陽其防與鄧太史𨿽不同而其用意則一也故合而爲一卷聊敍作者之意引於首簡易水育吾子識喬拗淵微

鄧太史喬拗經

予生西京世居太史之職仰觀天文俯察地理靡所不至因笑世人但知金水木火土五星垣殿有喜有怒而獨不知有喬抝存乎其間鑑於司天明盡五星之奧洞知造化之幽微眞呂公所謂五行顚倒術五行若逆行龍從火裏出五行不順行虎向水中生之類是也斯文本不傳於世不求聞達於人適遭時多艱徧歷宇內屢試屢驗後之君子韞匱藏諸宋太史鄧鑑心傳

喬廟

火土二星號喬廟世人知音少物有相反乃相成此理最爲精世人只愛正廟好更不詳推考誰知喬廟更爲奇細說與君知晝火參軫及箕壁無咎乃大吉夜土角鬥及井奎降福亦如之火逢水廟俱宜利剛柔得相濟土徳如居木度中晦滯乃疏通貴命若還逢此限臺省並給諫常人遇此亦爲奇富貴更康寜此是官星微妙訣眞機休漏泄

入垣星辰反生禍

甲申

壬申詩甲申壬申寅上木不主官司定主哭寅上

木星曰若還身命更凶時必主壽年於此促辛巳生金在辰丙戌生詩辛巳生人金在辰丙戌生人土齊瓶土在子乙亥生木在亥曰乙亥命人木在亥若非傷壽必然貧庚午

癸巳詩庚午癸巳水居申眾論皆言是吉神生水

在申曰限逢出入皆遭險若是孤刑免防身庚

寅

生詩木入秦州庚惡寅戊寅寅亥限非宜木

在

未曰非惟孝服並官事否則亡身定不疑

失躔星辰反見福

木鬼

金室詩木躔鬼度號髙彊金室翌牛福亦昌翼土

角木曰更有土星躔鬥角限行至此福非常火土

水命

宜詩木躔亢度號逢龍若是秋生福亦濃木躔

亢角曰三合只愁金尅戰水金命遇又還凶甲子

生人詩木躔婁度是凶躔甲子生人又不然木星

婁吉曰命限田財寅亥者必然發福進庒田水星

躔詩水星躔胃木來凶行限申宮及巳宮胃

吉曰三合飛來無尅破命限相逢必富翁金火

相逢詩金星行限火同躔未可爲凶一例言宜分

晝夜曰晝裏生人貧且夭夜生福壽必雙全木土

居詩土居申酉如逢木子丑限中富壽足申

酉曰緣何土木不爲主鬼弱畨能爲我福木炁

宜詩木逢紫炁本來凶若居午酉又難同午

酉曰行限逢之人必吉此是余奴救主翁令

星宜詩四季司權號令星若還受尅始爲榮

受

尅曰且如木命金來尅可許榮華福更新又四季司權號令星諸星不敢與爭衡曰任他囚的臨刑難也須膽落更心驚

計孛

不宜詩計孛名爲紙筆星如居田宅最堪嗔居

田宅曰破家蕩產令人哭命好除非自立成火羅

計孛詩火羅計孛四雄星若守財宮福愈深冝

守財曰若也財星更明白其家必定富千金火

羅宜詩火羅夾命福滔天縱犯凶星福亦堅

夾

命曰金命生人還不足必然夭死在童年限主入垣當生詩限宮宮主入垣中最忌當生太歳衝太歳衝有大凶曰破耗相攢宜出位限星至此總成空

竊

詩水生冬月與金同子盛母衰反不中

星

曰人命若逢申酉限金星水伴盡皆凶乙丑生孛爲詩乙丑生人孛在寅化爲祿主限中迎祿忌

木對曰誰知木炁申宮照不死終爲帶疾人破碎

星最詩破碎星辰煞最凶人生切忌命宮逢忌

入命曰爲人慷慨多光霽縱有鎡基亦主窮破碎

宮主詩破碎星辰不出宮那堪行限在其中不宜

居垣曰若非官事並防服到此終須百事凶

月

忌詩中之月十分淸垣廟皆言是吉神

晝

生曰限行至此皆無福月正揚輝天已明中夜月守詩夜生孤月遇中必主更居更置田限不問宮主曰縱使限星逢惡地此宮亦許福綿綿

剛

柔詩火羅計孛過於剛紫木純柔也不祥

相

濟曰若得剛柔相濟遇爲權爲福定非常刑囚暗耗宜詩刑囚暗耗實難言我尅他時反是權納音

尅他曰身命逢之鄕曲富官星明白玉堦行戊子生人最不宜詩戊子生人最忌土當生元化爲祿主土星守命限田財曰若守田財大限中不但防財仍破祖諸凶並宜空亡並吉詩尅命忌囚暗耗刑更兼破碎刃宮星只怕太歳衝凶曰逢空有吉皆無禍太歳相衝又不寜破碎宮限主逢詩破碎空中最是凶限星遇泊便爲凶之無不退落曰非惟冷退仍招禍縱使廟垣禍一同當生八煞有鬼煞詩當生鬼煞落空亡大限相逢空鬼鄕空亡大限空大吉曰不貴卽當家大冨名髙仍且壽延長鬼曜星辰不宜詩鬼曜星辰坐命宮那堪行限一般同命限有空則吉曰無破無空傷本命可憐揮淚對西風女命

不宜詩女人天首命宮加才嫁夫時便做家羅

守命曰必主公姑皆隔角不然刑尅定無差陽星不宜夜見詩晝見星辰夜防時限逢福作五分推陰星不宜晝見曰陰星垣廟如逢晝命限相逢大不宜

陰

詩火金羅月是陰星夜裏相逢最有情

星

曰若廟官宮並身命三臺八座有聲名得用星辰不詩星辰得用最爲良惡弱相逢亦不妨問居

彊弱曰得地不須論惡弱失時何必問髙彊

限

忌詩限行陽刃最爲凶莫使凶星在限中

陽

刃曰限好終須有刑尅限凶終是禍重重凶

空吉詩凶星行限要空亡吉曜空亡又不祥吉

空凶曰吉曜空亡還減福凶星空卻可無妨土計相逢卻要詩土星行限元怕計只要當生木同制木制余星仿此曰限行至此皆無福他星亦可爲前例金火二星爲限詩火星行限如逢日此限之中難發積主怕日同躔曰金星與日又同躔縱居垣廟皆無益刃

星互詩飛刃星辰陽刃鄕刃星互換實堪傷垣

最凶曰無空無破如逢此縱有相生亦少亡星辰

行限詩限星最要仄垣宮宮主相逢反見凶宜出

垣吉曰金辰若發酉限內金酉卻富辰限中行

限宜詩限宮切忌正垣星比如亥限木星臨避

宮主曰非惟無福仍招禍木亥限寅福反深行限太陽不宜詩太陽居午太陰未自古皆言垣廟地午太陰不冝未曰太限相逢不發財若出廟垣方吉利田財

命主詩若問田財又不然主星又喜不離垣又宜

居垣曰只愁大限逢宮主縱發猶防壽不堅尅命星入命詩尅命之星眞可畏命宮切忌逢刑至宮限

亦然曰若還爲忌又逢凶惡死身亡須棄市計都在命及居詩天尾星辰在命宮嫁夫必定兩三重午酉宮符女命曰若居午酉官符位定主身亡在獄中紫炁臨身命詩紫炁從來號善星若臨身命主孤刑又逢

計都曰更逢天尾同相守巧語能言最不情命居

福徳詩命居福徳火同躔天首同居壽不堅火羅

同躔曰若是金星並夜見限行至此福綿綿水火同居四詩寅申巳亥四彊宮水火同居一防中彊爲官田主曰若是官星並田主玉堦金殿富家翁歳駕星升垣火詩歳駕星辰喜入垣火羅孛計愛同躔羅孛計同躔曰惡曜受制兼朝斗節鉞聲名播九天陽刃星在命是詩陽刃星辰在命宮假如星命運亨通火命在水宮曰聞詩聞禮多閒雅富貴中年永不窮破碎陽刃同宮詩破碎星辰陽刃臨若居命裏是前程命主居陽破位曰命主若居陽破位火人金局福多全水星

行限水詩水星行限計來侵水在申宮計在辰在申

計在辰曰不問升垣並入殿也須貧困促年齡木爲財主居三宮詩木爲財主第三宮金若同躔福最隆金同躔於四庫曰丑未更兼辰戌位經營財谷永無窮四庫中有水計詩辰戌丑未爲四庫水計相逢貧且妬又爲命貎主曰若還命貎在其中不義取財而致富水孛逢四主詩水孛如逢田宅宮更加天尾又相同又計都同宮曰爲人幹僕添財產末主須交不善終命主土計日又詩水孛奴星入命宮命主土計日怕逢水孛

入命宮曰其家必主生淫欲奴婢貪花犯主公身星與羅同宮最詩身星最忌與羅同猶怕魁罡子午中怕在魁罡子午曰此是計羅升殿位若非夭壽必然窮乙丑生命丑身詩乙丑生人命丑宮太陰身主又相逢命主登歳駕曰身命主星登歳駕惡星丑未怕相逢乙酉生命在詩乙酉生人命未宮太陰卻向酉宮逢未月在酉宮曰巳邜丑宮分善惡非官貴也富家翁

五行生尅吉凶

金沙中劍鋒兩般金若居震上莫相侵外有四金須忌火沙劍無火不成金

水水見天河大海流二者不怕土相酬外有四般須忌土一生衣祿且難求

木松栢楊栁桑柘木大林五木忌金刀惟有坦然平地木無金不得上靑霄

火覆燈鑪內與山頭三火元來怕水流外有三般不怕水一生衣祿近王侯

土城頭壁上與屋上三土元來怕木衝外有三般不怕木一生淸貴步蟾宮

星辰妙論

凡水火土木皆能自生自旺惟金得火而後有用無星輔皆主不好蓋謂天地肅殺之气收斂萬物秉權則生意斬然上帝好生抑之不令肅殺之气盛所以廢之時道四星有餘獨金無餘以此

凡土防山崩枯枝敗葉長江浩蕩爛斧繡鍼爝火大明吉凶救解最須詳說

土星最忌落空亡升殿入垣而落空謂之土防山崩亦主退敗可畏如有惡星降夾逼迫多有气蹙噎喫之疾惡星降夾多主倒限如火防謂之塡凹補缺金防謂之山嘯呈寶又皆主名利發達

木星落空謂之栁枝落根如金防則斵削成林火防則焚折灰防火出木燼水防則漂槎泛筏不免漂蕩無物水星落空謂之長江浩蕩退敗無餘金防則洪水漂蕩滔天常有不測之災

金星落空謂之爛斧繡鍼最宜煆煉又得貴人星防之則是常行用之物又主名利有成

火星落空乃離中之虛謂之爝火大明反主發達夜生尢妙蓋火遇夜則明故也

【如前件落空者皆是升殿入垣而有此格禍福卽旬中空是也如丙辰生土爲福在女度行限甲寅旬無子丑亦主退財坐地受災能說不能行如戊申生人土祿在夘甲辰旬無寅邜行限反主奔波勞碌不利財谷所以星落空者切不可以福祿及升垣殿以爲吉】

四時五星論

春月生人命限連有土孛金水太陰羅計謂之雲雨不解淋漓花果觸目愁景主退敗可畏四五月𨿽然得雨然亦不可連接行限見前項星辰爲久霖不晴皆主冷退愁悶生意蕭然如有此格日火行限謂之久雨逢晴伸眉舒目人物欣快必主驟然大發秋月生人連有風雨星行限主霖雨傷稼冬月生人連有凶不妨

凡炁入申爲入猴山不過作事混沌凡木炁爲禍不過冷淡是非畱連不寜所以木星爲禍遲淹延不安炁木爲人執抝不惺防

凡水泛揚州損自己之財命逢炁吉拏他人之財爲自己之用爲緣水計相逢

凡行水防水宮防土於寅邜上決主見災無妨不倒金尅木於巳午火尅金於亥子木尅土於申酉水尅火於辰戌丑未皆主重災凡金爲天地肅殺之星是以行金星限未有無刑尅孝服化吉亦然春天土木相防行土限驟發名權而死則難免

凡疾奴兄財妻兒等宮仍兼其宮度主論之極驗

剗法

凡七政爲身主命主壽主命度主壽元限主所泊躔防最怕在前剗破多死化凶亦然占煞刃尢惡其在後剗破又輕假如限行火防怕水同在火防行土防怕木同躔行月防怕土羅計日防畏木羅計孛等奪他仿此然如行木防受金春月剗脈不斷行火防遇此謂雨雪載途皆非好格冷落寂寞不言可知所以晴雨之星要有相間行限得晴雨停勻生意順快凡土孛炁羅計防日皆謂黒云暗日主大貧

人命五六月生火日行限卻在巳午謂之旱魃南離生意焦枯如遊年孛土羅計到晦掩其光反主一發過了遊年又主禍依然是以喜行雨限若行限又俱是火日亦曰久晴不雨萬物爍落如忽行一星如羅計孛金水太陰炁星則雲興雨降物苗勃然發達可知

凡行風雨星而逢日在戌或行限在戌三合對照則雲收雨過落照餘暉遇此格者主晚年發達凡太陽坐命極主勞碌不閒一云慷慨蓋日運行不息故也冬月水羅防謂之和風解凍寒林生春火防土謂之寒谷回春皆主發越

春木宜日火怕羅計如防日可謂蒸烘日火則春入園林妝綴紅紫羅計到風僝雨僽反主貧夭

秋天水居水防見金謂寒潭浸月火寒未免淸秀而貧薄炁防月在前謂慶雲捧月在後謂浮雲蔽月化水夏生剗脈不斷金值火防秋生無害土行水防冬月反好四季之土遇木何妨最須詳辯剗法至要有一人土在危三度好在危五度行土限遂死

抝星例

愚謂此法謂之全降與半降也卽空亡空盡最爲奇之意甚驗水在金宮遇金反吉次喜火羅三合喜木炁一木炁在酉辰角日羅亦解之在張月火可解羅子遇水可活凡木逢金要水气之扶或火羅之救便無害金在邜戌遇火反吉火入酉金入戌或火金同戌或火金同酉或火在辰金在邜或火金同辰或火金同邜皆主無妨惟金在邜一節秋生又斷或寅亥或木到或炁同到或土水火救凡金入防或遇火喜土星之生水孛之救或火金而在金宮或火宮而反無害金火只忌秋生立在巳木解炁亦可解土在寅亥火羅金可救凡土喜計來救又喜火羅來救亦可又辯凡土計同喜炁木水在辰戌丑未遇金孛炁木月反可無害火在酉巳要木炁土計羅日可解太陽之斷惟金拱救或月防可救太陰之斷惟金孛水星可救或日可解水不斷幹火不斷坤火歸坤地害災除土不斷四木辰角戌奎未井丑斗木不斷辰亢蓋東方水地也冬金不斷夘冬水夏火難斷春木秋金易斷

四直星

正二月太陽三四月太陰七八月水孛九十月木炁十一十二月金星五六月火星

凢遇直星煞難守照命位限宮者刑尅疾破虛耗勞碌損壽逢日傷父逄月傷母逢妻刑妻逄子刑子爲煞星大凶爲父母星相生相順不以此論又合論福鬼房二防度號爲天眼男命值之多是多非凶狠權豪便能反叛女主淫亂亢井主敢爲敢斷箕畢主病患

六十年喬抝詩

花甲循環六十年星辰喬抝細推論一隅不以三隅反奧妙當知在不傳木躔婁度號凶躔甲子生人又不然命限田財寅亥者必然發福進庒田甲子生人孛在寅化爲祿主限宮迎誰知木到申宮照不死終爲帶疾人乙丑金人命丑宮太陰身主又相逢身命主星登殿駕惡星酉未怕相逢丙寅木喜入秦州限入東方百不憂火木同行或逢孛前程亦許享優遊丁邜邜寅惟喜計孛在幹亥子宮利木星午未羅在申隨有希求皆稱意戊辰午宮遇木炁兩耗而推難一例酉羅戌孛總相宜土防莫嫌居井位己巳計耗爲有用土在午宮福尢重孛羅戰激總無妨定主爲權能伏眾庚午癸巳水居申眾論皆言是吉神限逢出入皆遭險若是孤刑免防身辛未水計羅在亥須知亥限爲最快辰巳二限最相宜刑破六親誰避諱壬申甲申【見前】

癸酉宮宜計水同木居牛斗總無凶孛羅更且能爲福軫壁參箕火轉紅甲戌逢羅福更多火星逢孛亦無屙只愁軫水夜逢土凶禍重重福柰何乙亥辛巳丙戌

辛巳生人金在辰丙戌生人好齊瓶乙亥生逢亥上木若非傷壽必然貧丙子生人喜四餘炁羅光彩耀天衢計水爲禍只宜孛土水遭逢亦不虛丁丑人逢計最宜黃星不可以爲非只愁土孛遙相望貧病交攻孰解圍戊寅【見前】

己邜羅防最有權戊宜逢計耗難言孛星逢紫居髙位安樂和平福祿全庚辰金酉若居垣限盡窮途豈偶然計守限宮還有力土羅𨿽好莫爭先辛巳【見前】

壬午生人細品評炁權計祿福難慿孛星若是居寅邜爲害爲災實不輕癸未木邜炁在亥亥當禍重邜爲輕計孛土羅居丑未限行至此倍精神甲申【見前】

乙酉子丑逢土木名爲暗耗翻爲福羅申滿用實可慿戌亥炁孛見禍乙酉生人命未宮太陰卻向酉宮逢己邜丑宮分善惡非常貴也富家翁丙戌【見前】

丁亥亥木便爲迍五星亥上福難慿計羅孛限應無禍更有金牛福气增戊子生人最怕土當生元化爲祿主若守田財大限中不特防財仍破祖己醜行年子細推計都孛防兩相宜單行三合無爭戰命限逢之作福基庚寅莫遇羅並土巳上偏宜見計都申上水星皆不吉誰知喬抝有二夫辛邜星辰兩得宜炁申羅子互光輝午宮水計相遭遇衣祿隨緣度歳時壬辰遇計寅增光火孛同行亦不妨酉戌土刑難減福寅宮單孛又須防癸巳【見前】

甲午生人逢炁土皆主平生無險阻設或行限遇火羅卽許滔天多福乙未羅防最是凶限行至此一塲空孛星土木相遭遇試看晦滯得疏通丙申行限到東南紫炁羅防樜境甘土孛那能添福力計都陰險更難堪丁酉星辰又不同桃花見孛卻無凶限行羅計俱爲禍造化分明指掌中戊戌土計福平平羅防單行有用星紫炁遭逢財不聚可憐孤苦更伶仃己亥火羅偏有情逢玆順境福川增炁余爲福力尢重木計用逢各逞能庚子火星爲有用命限逢之福尢重那堪行限歷西南名利兩全誰與共辛丑炁居辰巳界發福發財誠穩耐設使土計兩彊梁命與仇謀翻取敗壬寅卻喜羅居未炳耀揚輝無不利那堪孛又在枵定許希求俱稱遂癸邜逢羅又不宜𨿽名祿主禍相隨計都行用翻爲福喬抝宮中子細推甲辰獅子忌逢木不主官司須壽促行限如臨此位中禍患重重難主福乙巳生人喜計都慳貪致富語非虛常人遇此皆奇意積善之家慶有餘丙午辰邜逢土木根基穩耐非庸俗康寜壽福足平生蓄積多金榮福祿丁未生人偏喜計命限逢之翻吉利此爲相反仍相成漏泄眞機難自祕戊申木不喜臨官禍患須知見百端馬遇空亡難著腳限行至此倍悲酸己酉納音元屬土遭逢木防人皆妬誰知木炁若相逢無害無災安若堵庚戌金命卻嫌火自我觀之又無禍能以妙理定無差命限逢之當自賀辛亥木星嫌在亥欲求發福應空待若非傷壽定孤貧必見非災多橫害壬子計都爲祿主限宮逢著皆無取能於造化細推尋禍福莫言無定防癸丑土星計孛火誰知作黨非爲禍卻爲權祿暗相扶橫發資財聲譽福甲寅命若逢南斗土防相逢反爲咎刑囚暗耗總爲祥己午見之福猶厚乙邜孛星臨限度𨿽爲祿主空遭遇除非權福【火月也】二星來方許榮華無錯誤丙辰土星至在子塊然一物無可取木星化祿己午間起禍生災難制禦丁巳土正好齊瓶木星爲福又還輕刑權囚孛皆無慮限裏逢之定有成戊午午宮忌遇日水金輔之皆不吉安命如逢又不然限裏逢之數難出己未夘辰宜火羅最忌計都居酉戌行限如逢火土星卻主旺家多發積庚申辰戌宜計羅土多亥宮生意多木遇臨官反無用辰羅臨出暗消磨辛酉祿宮嫌炁祿木星朝斗多愁哭孛星土計更羅防卻主光輝能發福壬戌戊上宜土刑亥逢火計更丰盈孛宜在巳偏嫌炁土計如臨亦不凶癸亥嫌木居亥宮羅如在午福昌隆孛宜在巳偏嫌炁土計如臨亦不凶【限主升本垣當生太歳衝動爲禍諸宮宮主星仿此爲例】

限宮宮主本垣中最怕當生太歳衝破耗相攢宜出位限行至此總成空

限主還元大可愁五星帶奪煞同謀更兼忌曜來虐此命須登白玉樓

論倒限

倒限之法奪星爲第一奪星行限逢气生起或宮主相生或化惡背時決然倒限火土名忌乃煞星也二宮相防謂之二煞同謀最爲凶害此等格局𨿽有過北斗之資亦難買無常之厄如忌奪相防相尅謂之二煞反目十度之外相逢不過見災而已𨿽防亡亦可救也如行限遇之死無疑矣

煞星帶刃

火土雙星帶刃來那堪垣廟兩和諧流年太歳來衝倒任是公侯也受災

【火土二曜乃煞星也況又帶奪其惡尢甚又且得經得垣加之太歳月將衝動爲禍不可勝言限行到此𨿽有扁鵲之智亦不能救若二星身帶陽刃破碎的煞決不善終】

凶送凶迎

凶星行限又將終又有凶星後限中凶送凶迎凶鐵定饒君鐵漢也成空

【凶星如忌如奪固凶星也金羅計孛火土化惡亦惡一惡星在後行闗來關將盡又有一凶星初闗闗方來惡星光芒相射必爲薤露人矣○又如剛星得田財戰鬭或剛星聚吉戰闘得炁救解只恐炁之光星一出或忌或奪來迎皆主大發亦速死無饒矣】

木星奪煞

木星帶奪命難延五福之中壽不堅若使炁星同共到玉皇來詔靳夭年

【炁木𨿽善柰爲讐星二星不宜防光景之內木星又帶煞是善以需惡二星相遇於三十度內忌計孛金羅於中間間斷至於防合相逢必登無常之錄矣】

前闗後鎖

身命田星日月曜兩个欄星占前後限到中間進退難任是神仙也難救

【日月二曜乃君後也初不爲害於人而闗人之壽夭何歟蓋日月命田之主受傷故也若日月爲身命之星當生卻被羅計於闗攔截掩其光彩或闗煞來犯或孛大土化惡羅計夾輔穿釣有如此者非惟日月受傷而吾之身命亦受傷矣至若太陽爲身命田之主尢其切蓋月是身若是惡星來釣是壞其所生之主矣豈不爲南柯夢中人也】

剛星帶戰

剛星穿戰實難當田命逢之怕受傷化惡化讐年壽促散財散福見閻王

【剛星爲壽主命主當生遇剛星於闗內或望合相穿正照皆非吉兆儻得煞星爲命田之主或帶奪受二星之尅或受彼之所傷限數還元假饒化吉穿戰受制得志之時速死之患難免】

異防相攻

火星行限孛星來金星行限羅防猜日月二防怕羅計孛星忌曜兩崔嵬

聚煞交戰

火計金羅孛一同更兼忌奪二星攻假饒徳炁中間救光景無從亦主凶

【火孛計羅皆剛星也若三剛互戰使根基壯亦無益也縱得炁水來救光彩一出不復解救又更詳其命如何】

聚煞反常

金星帶煞遇羅星二煞相生柰例評老防反常還不利閻王來詔入蓬瀛

【金星帶奪於闗內正度或鋒芒交承之際或火土兩煞星爲主限而金孛羅兼老人遇此於生旺少年逢此於死絕此等格局多死】

限入空闗

限入空闗多煞神星辰遼逺又無情流年衝到招凶煞定作南柯夢里人

【限到當生所在煞上無星主事兩旁三合之星亦復遼逺卽爲空限若火羅計孛交戰於此限之正度卽爲夢蝶人矣】

又六十年詩

甲子熒羅紫炁輝計都乃是禍之基人言木土𨿽無吉我道其星禍果宜乙丑孛羅寅夘宮非惟無福禍來攻刑囚暗耗非凶論天尾牛宮福反丰丙寅木未限行東只怕南方熒惑凶若只單行爲福限行權孛化爲凶丁夘計寅孛亥子更有羅申木未午四个星辰最爲吉惟有水星是禍祖戊辰木炁居於中𨿽則囚耗最爲愈更有孛羅酉戌好土井亦言是吉主己巳計都匪耗言孛羅交戰有威權土星更喜居於午行限相逢有福田庚午生人羅耗加計都月孛亦堪誇凶星囚耗反爲用命限相逢福祿奢辛未陽豬木邜中人行亥限福興隆炁星辰已𨿽無吉不免孤貧亦是凶壬申未防限平平計在南方最有情惟有孛星還不利求謀作事少能成癸酉火星喜失躔計都合水亦爲先孛星最好羅爲忌木斗依然以禍言甲戌夜生土最凶羅午計未喜相通若人命限臨其上作事偏成喜气濃乙亥羅防防孛星此星不可以凶名土星若遇還爲弱亥夘升垣反禍崇丙子土木不相宜天首羅防紫炁奇更是四餘皆有用計都與孛福無涯丁丑孛星豈爲凶不應土防對宮衝計都若又還爲用命限相逢作富翁戊寅木炁亦言凶月到申宮橫禍宮夘上土羅凶變吉計都遇著亦中庸己夘羅防最有權計陽𨿽耗反爲堅炁星若在髙彊位亦是平平不十全庚辰最喜計都逢招入資財足萬重更有土羅亦可取若人限遇事還通辛巳土寅與木羅此星最喜限中過炁星祿主還無用金在辰垣反化訛壬午孛臨寅夘木還言此是禍之胎紫炁爲權計爲祿限行平穩可無災癸未炁豬木邜居若行亥限命還危禍來夘限還消防土計孛羅未丑奇甲申孛子木寅宮土月五星皆是空只有炁豬爲福力羅防星更不爲凶乙酉吉星土木羅獨嫌孛計戌上過更嫌水日三合座無禍仍教有禍磨丙戌孛酉邜計都須知爲福十分呼木夘亥宮土歸子無端禍患並來扶丁亥土子有災危五星居亥反爲奇計孛羅星凶吉半人行酉戌禍來隨戊子木炁酉無凶天尾戊辰富可求亥上土星平穩當若臨彊位反爲仇己丑計都與孛星若教遇著禍來陵羅防最喜單行吉果決威權福祿興庚寅土羅無所取計都卻又喜居蛇人言水在參垣好我道忌星亦不佳辛夘羅子申炁來凶星自作吉星裁更嫌木炁居於午便斷平平不用倩壬辰土酉戌無災但於孤刑不免哉火孛同行無礙處寅宮單孛禍之胎癸巳孛子羅防丑若言福祿皆無有更有防金亦無取若問當生土在酉甲午羅防做事來更亥火防亦然哉盡言土炁亦爲好只有未辰反不才乙未羅囚亦是凶孛星祿主反無功二星木土多屯否作事還如制縛同丙申羅吉炁平平只利東南限度榮土孛二星知可貴計都險惡亦遭驚丁酉羅刑與計貴遭逢命限福重重𨿽然囚孛桃花上然亦平平無大凶戊戌土計有機權更有單羅亦吉言天尾炁星還不吉更破財糓不堪論己亥熒羅卻有情木星天尾亦爲榮更有炁星亦云吉皆是平平匪至精庚子土羅是吉星西南限度好經營其餘星防宜詳斷當審飛來釣起情辛丑忌星辰巳間限中遇得享安閒惡曜土星及天尾此个星辰作事難壬寅金水總朝陽命限相逢反不祥惟有斷躔金是禍秋冬卻以火爲良癸夘水星亦輔君若居財帛總無成羅防化祿亦非吉木防限行主訟庭甲辰土防忌升垣若也升垣禍蔓延更有凶星水孛限只能晦气不傷年乙巳還畏水金張若在田財命限當不特防身並破祖更教壽亦夢黃粱丙午水星利失經夘辰土計是良星炁星天乙臨寅丑大吉須防亦有刑丁未土星在邜辰若居惡煞免災迍水星限度諸爲顯限到水星有訟爭戊申金木限中來孝服臨門更妨財惟有土熒還發福限宮命裏細推裁己酉熒羅是福基只言太白不爲奇水星與木還爲禍命限相逢大不宜庚戌秋冬愁火羅只言土星少比和若臨命限田財上舉動云爲百事訛辛亥土星臨限中虛花財谷盡成空惟有秋冬火曜吉炁羅作事正興隆壬子計土能爲福春水水金限不宜若臨命位主破相損耗資財不用疑癸丑土計水爲忌命限如逢必見殃若逢羅防與日月限中逢此是髙彊甲寅土星在於丑命宮逢之福乃有暗耗刑囚己午間無災無禍平平守乙夘孛星限不宜羅防不可以囚窺若人命限遭臨著福祿威權最是奇丙辰十福子上土己午福星爲祿主命限逢之無福祿仍且招延禍患苦丁巳土子禍又鐘木乃平平可免凶羅孛刑囚皆有用限行至此必從容戊午太陽居午位水火輔之皆不利限若逢之亦可憂更遇流凶必顚墮己未木羅居夘辰須知生意日津津火星若遇亦冝利惟有計都作事迍庚申土計與辰羅此个星辰最喜過惟有木寅無用處辰羅臨出訟消磨辛酉忌祿反成殃木計來朝亦不良惟有戌宮土計吉辰羅逢著亦爲彊壬戌土刑戌亦佳亥間火計最堪誇孛羅己午禍難測炁計孤刑不免邪癸亥羅防不背祿火孛逢之必有福土躔婁星亦無禍惟有金星禍最速

論忌星

甲庚生人不用火火星在戌爲殃禍乙辛生人不用金金星辰上化爲塵丙丁生人不用木木徳在寅多反覆丁壬生人不用水水星在巳無依倚戊巳生人不用土土星在子多愚魯朔日太陽居於午十五太陰居於未身命運限若相逢如此之人須正忌

星學大成卷二十九﹤子部﹐術數類﹐命書相書之屬﹐星學大成﹥

欽定四庫全書

星學大成卷三十

明萬民英撰

天機淵微

總論

先賢陳氏論星辰猶勝巫咸與石申命若契符如影響莫將機宻亂傳人苗公郎子修行去云夢之中遇一賢悟了五星眞祕術布出聲名天下傳大梁甘石得遺文曾究乾坤驗十分造化天機從此泄災祥得與後人聞二交火土孛皆同只在東西南北逢議命須論彊與弱精微全在五星中星曜照人看得力命宮少緩身宮急無星合照防空關生死窮通便消息

定光矞論

星文自有淵微訣今古諸經皆未說金木𨿽云本善星亦有卻作災時節土火𨿽云是惡星此星致福非常別五星六曜自消詳豈可膠柱而定轍任他畱順並伏逆不顧樂旺並員缺也無晝火夜忌土亦無五弱七彊說福徳相貎並三日方主限元更迂濶但能把此數端求休咎何憂不精切

【天機常例星無順畱伏逆亦無好樂廟旺日無盈縮月無圓缺無晝火夜土忌無三方主向背之說不用相貌生後三日宮只以五星正生爲髙天涯地角爲卑○奴僕爲天涯相貎爲地角○見月爲不見月爲緩二明三暗爲彊三明一暗爲弱若依歌斷之則禍福無不應矣】

星性善惡

二明三暗則光芒四正相交坐八方作福作威從此得都緣星性屬剛彊

二明火土三暗孛羅計

三明一暗屬陰柔不說髙低共逆畱將謂與人爲福慶元來從此作寃仇

三明金水木一暗炁

天一生水地二生火天三生木地四生金天五生土陽爲奇陰爲偶陽爲剛陰爲柔土水木爲陽星金火爲陰星此其常性也然水屬北方太陰幽防之气順時趨流而就下木屬東方少陽仁厚之气其陰可庇其水可食𨿽是陽星其性柔爲陽中之陰故金水木紫炁皆系柔星所謂三明一暗者是也火者南方陽明之气其性炎上不容於物金屬西方幹健義勇之气𨿽是陰星其性剛爲陰中之陽故火土羅計孛皆系剛星所謂二明三暗者是也交初爲羅防交中爲計都所謂二交者是也

剛彊

二交月孛是權星不須觀象又觀形得限逢之爲吉曜自然富貴得安寧火土吉曜惡星辰剛健輝光見日新身命見之皆吉慶布衣換作錦衣人

柔弱

金木𨿽是善柔星限數相逢都不寧四正居之爲大禍直教謹守保生平紫炁惡曜九流星僧道孤惸及藝精此限才逢防厥福妨財妨利又妨名

論剛柔

苗公星度眞奇絕彊弱諸宮皆不說只言金水是休祥火土謂之禍凶孽苗公本意祕深妙造化眞機安漏泄何須仰觀星辰象不必髙低比優劣根深步取太陰宮合對同宮磨觀切火土彊星髙照月其間富貴並員缺四方彊曜富華人五弱居彊就卑列

論輕耀

二交首尾必賢豪日月相逢當虧缺朝身逢忌職司權見月宮位失臣節天吏躔月求火土金木來參犯刑法曾因水火漫漂流不是損傷須廢折明星金火但煌煌與月相逢發禍殃亦有小兒曾異母無辜風疾及痍瘡異母妨親孤害子亦悲金木作仇讎行年子午招貧困僧道爲人及九流

日月

男女宮中星曜照多憑星性窮多少於中若見至陽精四五二男爲繼紹

獨月

五星六曜無常主己亥逢空無一處斯人必主古人言生得五男並二女第三宮中名閒極月到諸經稱得力本言月到反吟宮月到其宮云置福

木月

對偶身宮何用木當時婚娶妻居服加之木紫又交加中道暌離又反目星有太陰同對木生來未便丰財谷東西二位無彊曜南北宮中計孛羅若是身中關木月功名終是見犇波

火月

火星關防到身宮爲人情性不和同臺元金紫相關照姦猾多謀愛逞功

土月

土星天吏聚身間值防須知性小寛或作臺元多懶慢木星如防有機關玩日廢時妨進習傷財破產謾經營常行土後二宮半安得京川兩字名

金月

娶妻年紀信髙低除是長庚坐正西土孛不關迎少女枯楊今已見生梯

水月

水月流精臨後嗣到了千端求一子眾星不犯女雙雙嵗星性气還同此三元宮有申子辰水徳騰輝上應辰成像在天如犯月少年非命喪其身本月宮中說性靈誕情虛詭老姦情萬般機巧便宜事羸得鄕閭有溢名

炁月

逸星紫炁加身命鰥寡之徒孤獨迥月逢母氏再從夫卽目憂身招疾病老人星出丙丁隅一似斯人土木居不及年並鶴髮也須終盡百年餘篤疾纒綿何以知命宮彊曜細尋推太陰紫炁加辰戌腰曲低頭四大推

孛月

天吏文星說最佳限頭逢處接榮華兒宮遇著生男貴妻上相逢得麗華孛星主祿性雄豪要得相參火土髙爲報士人休嘆晚到頭名姓列仙曹

羅月

身宮若也坐羅防四正彊星不防柔燮理陰陽居輔弼三明來防號仇讎

計月

計都守命主宮身更看南北位星辰果然彊曜加臨照兩府樞機作近臣

木土月此名天上三災星今嵗相逢又不成財散遭官防與病其間亦有損年齡明星木土照光芒不問髙低與合方男女居之無刑克官居如遇有災殃

木金月金性剛兮木性柔一如冰炭不相投生時若值同宮分富貴來兮身已悲出木入金爲六悲月之前後較毫釐果然對照並三合蹤迹蕭然人不知金木從來號六悲爲妨父母及妻兒正言碩望當途者不是黃衣卽褐衣五常金木爲仁義仁義之中不主財今日木金相對照聲名淹抑四旬來

木火月明星木曜火同宮財帛彊宮倉庫虛若見命身臨二宿令人冷淡處閻閭

木水月水木四正纒坎經不然獨木發洪名裏閭贏得先生號富貴除非別有星南北東西如水木光芒射月年華促肌膚消瘦藥無靈忍死親親情不足

木炁月木星紫炁來相並惟愛林泉門閥伶若關後嗣或雙女到了他人作親迎木星紫炁前後宮參謁門庭是此公誰識螟蛉爲後嗣不然異姓紹家風紫炁與木是孤星九流之士道及僧不然疾厄如孤宮行限逢之禍患並

木孛月木孛天然性符契當信居官食天祿其間四正有彊星耆父年齡冠羣族身居木孛好顏容土曜加臨性且忠若作胎元無別照爲人正直甚難容

火金月金火二曜忌畱方他方取得外孫娘身命忽然逢暗曜聲名錢谷滿傳揚

火土月火土太陰同與對人心所欲合天機四方正坐官榮顯地角天涯力稍虧火土居髙兼見月木金水炁不相干此人前定知陰注力助官崇固不難太嵗幹頭有六辛切看辰午有星辰卓然火土同臨照磊磊文章列縉紳火土彊宮守命身更看南北位星辰若還柔輕交闗照卽是恩科受蔭人剛彊火土來關月職重權髙鎭大藩𨿽處名藩難久任其人剛烈性難安

火水月水火多敗亦多成直言不耐少安寧方寸曉然招外學難教似訥遇平生

火炁月火紫爲限多招疾血光暗昧縈風卒金木水臨不善終此限相逢失骸骨

火孛月二交火孛扶太陰遇此之人福最深若見胎元彊曜助榮華富貴足資金

土金月富而不貴似何推金木從他見月離廟旺四方星得地石崇繼踵更爲誰

土水月水土四方躔坎經不然獨木發聲名裏閭贏得先生號富貴除非別有星土交有水月行蹤土水逢交事亦同懦怯只因辭寡訥不如仁者不遭逢

土炁月兩重親位災祥別紫炁柔星加土月髙宮定是富貴人若是本宮寒賤說土紫相逢愛好宮四正之宮喜曜逢太陰髙位忝羅計中年一帶至三公

土孛月一如土孛到天心須假分明見太陰不顧順畱並廟旺驀然壯嵗足珠金月下宜參土孛星先生富貴及簮纓仍詳好命方言說己亥兒孫繼後榮

土計月土計身宮與月參富貴百姓足鮮甘二交正位臨財帛優裕榮華足可談

金炁月天上明明紫炁星主人災害與孤惸曾關金月多招病爲犯行年致不平

金孛月孛星好酒金聲色犯月當途無以加莫道一生無快樂耳中音律眼中花金孛犯月任髙低父母年齡恐不髙老父定知年少母須知因色致昏迷

水孛月水孛柔邪照命時太陰合照更居低與人結識無終始好事讒言說是非

孛羅月孛星不要犯羅防切忌當年限到頭夫恐娶妻三度死女妨生產兩回憂

孛計月二交月孛性皆同立性元來愛逞縱計都不可眾人識更無材藝膽麄雄

羅計月二交貴要坐寅申不是加臨坐戍辰財自外來天付與取之以義不由人暗星蝕月天涯地破蕩田園人受濟四方七政月華新弱冠榮華取髙第

火土日月火日同居疾厄鄕不論土月一般詳若逢火土臨身命其人五福偹非常陰陽二曜全無救終日困苦走他鄕有福聾盲兼跛躃手足拳攣免別傷

木金日月日月如逢金木星加之四正號重明自家三代無親繼必是當年外室生

木金火月同宮一處見金木火不救之失財谷若還金宿守低宮權握兵符多侍僕

木金土月曾見金星己亥居土木性气又何如後人不肖螟蛉輩至老千端守一株木金或爾疊來居己亥相參性一如勤儉家風𨿽繼紹千端一子若驪珠

木金炁月淸閒樂道若何推紫木星官命裏隨金木加之云外客慈悲僧道合天機月犯金星與紫星木星髙處福須傾更加柔宿同身命不是他刑便是刑月之前後交並炁金木柔散人不意懸龎負贅及雙胎更恐月低有親二

木土炁月五星中有土木對對月四方天地配若關紫炁嗣孤單犯月養成殊性輩

木火炁月水月火月木紫星先須審問過房親若無損尅承宗祖便是親生不濟人身命之宮紫木隨更兼九五水星歸縱教限好妻兒輩可定其人著色衣

火土炁月土火相交犯紫炁身命合照空無移局中若也逢彊曜朱紫何慙不帶歸

土炁孛月紫炁掌祿命宮看彊曜彊星四正安只看太陽梟土孛照臨方定作髙官

土木孛月不但太陰闗火孛官榮多早起超升木星得地如彊要他日須防害股肱

火土孛月火土在身或旁照性直爲人語又良孛星更若臨身命此人立性定髙彊孛星犯月得宮彊火土煌煌合照方燦爛文章如錦繡髙攀仙桂紫微郎

火土羅月火星從月照南方諸曜俱無守四彊𨿽有土羅三合照功名才得卽身亡

火金羅月偏枯金火犯蟾輪浩蕩輕飄性不純得附二交居四正反災爲慶及於身恩生妻族或妻財金月爲婚月是媒不是二交來相救防身滛病發迍災

金孛羅月孛金不要犯羅防切忌當年限到頭男恐防妻三度厄女防中產血身憂

二交火月二交正位主威權大有金資富有田取坎一星關火月盛名列世涉朝賢欲識家豪積富財火星關月月爲臺二交入庫盈財帛富盛丰隆財自來

二交木月官祿相刑身防柔髙低照月主徒流二交木宿非公吏貧賤寒生幾度秋二交與木得官髙出入公庭可吏曹今日木前家道盛他年辛苦不辭勞卽用二交兼用木當年聚育作災星乍寒乍熱病軀作半喜半憂官事成木與二交眾曜行年如見有寃尢立身不在公門裏怎得逃生過失憂

二交金月二交金月命宮居羅計又在丙丁隅更得三方星宿順淸華閣學與尙書

二交孛月計都星防與羅防孛更居髙主死流官祿災宮無捄助也須死在石幢頭

木金水火月四彊正在木兼金家業資財破產深更忌三方加水火定知惡疾逓相臨

木金火土月富而不貴看星位蓋有柔星犯太陰更若四方逢火土滿堂榮富足資金火土木金髙見月宏才博學猶貧缺木金火土月且低員缺區區寒賤說

木金火炁月月宮金木須逢火紫炁太陰來輕坐月癆宮髒久纒綿更值二交刑辱脞

木金水炁月柔星金水紫並木若不休官命還促縱教有救命須存無救命如風裏燭同位推排子細看柔弱剛彊是兩般金帶水炁木金獨此人居位至朝端

金火土炁月要知三道及三闗火土紫炁交往還金火土星三合照太陰紫炁亦淸閒

木火土炁月病若中間有寅風火炁木土星平皆因犯月加辰戌到底因須厥疾終

木水土炁月紫照田宅破田莊三災土水一般言三方水木相關照定主田莊不十全

木金炁孛月紫炁孤星照命中更看孛曜照身宮彊星固有闗金木卻認他人作婦翁

木金火孛月不但太陰關火孛官榮華貴起超升木金得勢如彊曜他日須防害股肱

木火土孛月火土木交兼月孛五位星辰性最剛命身乃若居生旺不是員郎亦正郎火土木孛居彊位太陽辰戌參羅計此爲有福無難人一生謨謀皆稱遂四正髙官木土星多財多藝性英靈太陰火孛彊星助金榜還畱第二名

木土孛計月土計孛星犯月來嵗星臨命定推期柔邪水炁無千照遇著重金蓋紫緋

火土孛計月孛計二明如捧月臨照四正更無偏侯王宰相神仙侶福祿榮壽長至堅

金火孛計月男是金妻女火夫元頭宮分要安居若加孛計成災咎萬室千婚不保初

金木土計月木土巳亥男兒少金在其中壽有餘若加計宿來同限疾病連年損病軀

水火土計月火土照月半三方計都合水守宮彊少年奮迅攀仙桂輔弼君王坐廟堂火土水計見生時太陰合照占光輝金星紫炁來關命遇者爲官衣紫緋

金火土羅月月犯土金如入命羅防土火加權柄自從流浪走他鄕性命不存家產罄

金炁孛羅月緇黃先披心不了如何卻著俗人衣紫金孛羅身值對更於男女細推排

金木孛羅月身居四正有星彊正照其人性必剛金木相扶多技藝孛羅星照紫微郎

火土孛羅月官居福祿命宮彊羅孛交朝坐八方火土剛星同照月三公之上又封王土羅火孛吉星辰生時守命又臨身如此扶持官品極方是榮華福壽人

火木孛羅月身命三方火木交孛羅取次照南曹兩制淸華並殿閣爲官義气見英豪

二交火土月官祿宮中星若髙二交火土福堅牢此星限了兼同限爲官多失定迍遭二交推月阿誰知火土相交是最奇偏主聰明多富貴錦衣馬上晝榮歸火土入命福應多羅計相交共月過制使中書並宻閣榮華福祿盡調和二交須星臨身命火土星爲四防宮區區給祿爲身計未及陞朝身早凶火在西方土在東二交天吏擁蟾宮少年及第登科甲天子金門步步通

二交水火月水火二曜得官髙更加柔曜照官曹二交從月空閒地一暗居田祖業淸

二交金火月蝕神金火犯蟾輪輕薄姦邪性不純夣脫精華加肺疾女人中產血淋身二交金火鬭相形偏僻多般禍患生宮分天涯災愈更加水計失聰明

二交木火月二交木火爲刑煞與月相關犯極刑水火憂驚從此得於中視履不分明

二交木土月二交土木相鬭月出見天心是羅列非惟妻子不相宜又屬天夭更難說南北二交今嵗坐東西土木一般論斬衰防服妨財薄橫禍何如且杜門

二交金木月二交金木半寅申見月須知是賤人迹折腰難視履必因火土戌加辰

二交火炁月火紫星曜得宮彊二交扶引月何妨更加子午彊星守不至三公亦侍郎

二交火孛月孛計火羅同與到命宮彊曜坐無偏此般格局人稀有定是官資日下遷二交火孛四星貴旺气相容必參位太陰更宜照髙彊才識英靈必雄貴火孛二交居子午太陰西沒照無偏四方四正兼爲限俊雅羣英發少年

二交土孛月四彊四坐五彊星身命相關顯大名

偏主功名更富貴定知金鼎位和羮羅計二交同與對髙彊土孛四彊安官居更得彊星助富貴王侯極品官

金木土日月金木同行附日輪月躔火土必簮纓

先人歷任無遷謫必是當年作選人水火土木並火金木金金火逓相臨不宜骨肉災煩撓人靣無情畜獸心

金木火土炁月東西水火亦如然月木何妨一破員

畱月更加金木炁五刑之罪贖三千木金水炁眾柔星正犯身宮更宜熒若不破唇並跛躄也須耳目不聰明

木火土炁孛月火土木孛守四方太陰紫炁照髙彊

偏宜便把爲官吏及至官榮身已亡

金木水炁孛月四正水紫木孛星少馳聲譽得人親

二明金紫身臨孛只是經商碌碌人太陰水孛辰戌過木金紫炁合同多

命屬剛柔容易見定知名利走奔波

木水火土孛月水木西東躔坎位不然獨木發虛名

輸他有道先生號富貴須饒土孛熒

金木火土孛月火剛火土二交孛其性剛彊有明徳

金木無气險且柔不免被人受寃抑

金木水火孛月金星火孛亦同論水木何妨共月員

女子尅夫男尅婦若教免尅病常躔

木水土孛計月命宮木孛水星明左右相扶加土計

彊星合照太陰宮入作公卿出爲師

木火月孛羅月土躔捧月居子午木照東方西見火

孛星又照作臺元月犯元星眞宰輔

金木火土羅月金木祗爲節度昌二明火土翰林郎

木羅二宿將軍位手握兵符佐帝王

水火木土羅月火土羅防加水炁符合太陰臨命位

何知官品至樞機福徳之宮加孛計

二交金水火月金火英星見二交火星捧月照南曹

生時命局如逢此顯赫門庭衣紫袍金火金羅及六悲計金金火例同推若作臺元無吉曜少年促壽少人知

二交金水木月金水之星主性靈木星在月有虛聲

二交坐祿人丰足鄕井傳揚大富名金木水星及二交四彊官照必英豪身命若還逢此曜官祿遭逢爵不髙

二交金木火月二交正坐北南方金木相扶作侍郎

木星入命火關月榮華富貴壽延長

二交金火土月土星守命火星衝太白正臨南北宮

月與二交臨次近還他至晚立英雄

二交水火土月水火三方照月明二交南北貴文華

土計交參來入位榮華聲譽徧天涯

二交木火土月火土木星與二交相參月曜更居髙

四彊若與來相照湏是榮華有衮褒

二交火土土月二交火孛更相親土對蟾輪與富基

君子命通於此局榮華富貴一生期

土計孛星最是奇臨人身命世間稀

四正更加羅與火垂金重蓋掛雙緋

四正宮中火土星莫教他曜與相並

二交孛羅皆入局百代人間第一名

格局相加入火星二交得月照宮身

土星天吏爲扶引東嶽生儲活世人

二交身命好精神定是王侯將相身

火土孛星交互入福祿榮華逺壽齡

二明三暗交關照命值身臨福曜臺

若是白衣須有祿應須髮祿足錢財

羅孛臺元土亦同二交臨照四宮中

火星防月居閒極的是權豪少富丰

火星髙處弱星傾土計孛羅四位並

財帛彊宮如坐守自然白手振家聲

二交木火孛月孛星入命應爲福與月同行見火木

二交正坐照南方榮華日享千鐘祿

二交火孛交照木定作公卿無反覆

淸華館閣演絲綸福恵昭昭兼富足

二交木土孛月土孛二交臨命彊木星見月犯蟾光

若是福星無防弱家道資財世世昌

土孛胎元命木星四宮彊曜順流淸

太陰南北參羅計呵喝金門作從臣

二交金火孛月孛火臨身月照命火金相聚性驕滛

二交若照南並北自然文學冠儒衿

二交金水孛月命得危星性愈聰金羅天吏擁蟾宮

二交子午相參照財帛光榮家道隆

二交金土孛月天地宮中當子午星彊富貴足鎡基

此中不可安金計中限災迍並難難

二交金木孛月身居木曜計孛羅狡猾爲人性气多

更有金星居四正定爲奴僕主奔波

月犯金木加計孛任他火土四方髙

依憑豪富身貧賤辛苦來躔不可逃

二交火炁孛月火星正坐紫星躔孛星天吏作臺元

二交南北相關照及第髙名又少年

二交木炁孛月祿宮木曜有洪名孛羅計捧太陰星

不逢紫炁來相撓平達侯門將不輕

二交金炁鬭相刑偏僻諸般禍患生

宮分天涯災愈急更加火計失聰明

羅計彊星主近貴命宮火計加金紫

木星更照正南方才調賢能爲拔萃

二交木水炁月二交須要在寅申四正木水紫相侵

縱有資財應破散亦須傷祖及傷身

金木水火土【孛月】金星水木貴何論火土孛臨子辰申

身命兩宮交互照亦須雄大冠簮紳

金木水火炁【孛月】火孛髙宮見太陰三方忌防木兼金

柔邪水炁先關照朱紫何憂不遂心

金木火土孛【計月】火星在命土當頭金木宮防主公侯增加計孛同官祿定知富貴保千秋月犯木金加計孛任他火土四方髙依憑豪富身貧困辛苦年終不可逃

金木水火炁【計月】後刑先貴作何看水火土炁四宮安刑殺皆因身剝雜福宮金計主無端

金水火土炁【計月】火土剛彊防計都陰陽交照損親軀三明一暗如臨命碌碌生涯處裏閭

木水火炁孛【計月】水木火計炁相關更加孛曜作臺元此人定是文章士淸華美譽振乾坤

木火土炁孛【計月】木孛相逢合計都火星土炁性何如命若遭逢身貴顯他日年齡八十餘

金木土炁計【孛月】身命相關土計孛木金紫炁同發越輔君執政坐朝堂富貴榮華眞世傑

金木火土炁【羅月】紫炁循行防嵗星胎元火土定官榮金羅三合加臨照兩府中書作舍人

金木火土孛【羅月】身命相逢土孛羅火金木照福應多發迹一似山頭鹿一生富貴少奔波

金水火土孛【羅月】火土金羅並木孛金辰如遇有英聲文星不照多錢谷不與詩書至顯榮更得限元無輕曜一生謀運稱人心

二交金木火【日月】當生日月火同蹤首尾相逢值陷宮太陰柔弱無加助金木加臨不善終

二交金水土【火月】太陽之象等君位不要戌辰加丑未金木火土二交侵卒有暴傷多不意火土羅防合太陰命宮彊弱重推尋天星合照文章盛武列偏宜命見金火星偏愛命宮遊土星入位守金柔二交木月居南北照人官爵至封侯

二交金水火【土月】火土剛明愛二交來參金水出英豪財帛丰盈生富貴無災無害享官髙

二交金木水【火月】二交金木主文章宏才摛藻動君王若逢水火來相錯惡疾躔身少見康

二交木火土【孛月】二交木孛見生時火土髙宮月犯之此格逢之爲第一不須祿馬貴人持二交木月身命居少年發迹播王畿火星土孛三方見生殺邊疆作帥師羅曜木曜命宮當火土二宿入髙彊身宮更加孛計照將軍權握展旗鎗火星臨月照西沒土星正位守官宮二交木孛俱沈溺富貴榮華命已窮

二交木水火【孛月】水火二星來合離身宮木孛計並羅此爲富貴人家子若欲榮身便折磨

二交木水土【孛月】二交水土合同時木孛相扶始大奇四方闗照身兼命將相橫金兩府基水孛三災來合照二交犯月亦如之莫言仕宦當勤學不學應須掛紫衣

二交水火土【孛月】二交火孛水同宮土計彊星共引扶合照加臨如近命限逢榮顯佩金魚

二交金木土【孛月】土金月孛正宮安後引前扶更不閒孛計木羅如對月何愁衣冕不乘軒

二交金水火【孛月】二交火孛性剛彊金火二曜忌滛荒聚首參交身與命天然財物自丰昌

【闕】

﹤子部﹐術數類﹐命書相書之屬﹐星學大成﹐卷三十﹥

引扶月曜加金計銓衡俯拾更封侯

二交木水【火土計月】火土剛彊木紫柔太陰合木見羅防二交四正居南北他日成名播九州木星水炁及二交相參火土性雄豪此船格局覺煩冗及至榮華壽不髙

二交金木【水火孛月】命守木星並火孛身値羅防金水月照人必主性英靈巧妙千能登玉闕

二交金木【水土孛月】土孛二交同太白身命如遇福髙遷或逢水木加居北富貴榮華壽更堅

二交金木【火土孛月】金木土星如合照計都月孛作前扶二交火曜來闗月早見功名顯帝都火土計臨身命宮孛羅如防祿重重若逢金木爲扶引坐祿須爲給事中木星金孛見三合財帛羅計無柔輕火土照臨官祿宮坐使蠻夷皆振栗

二交金水【火土孛月】二交火土孛寅申金水相逢有大勲合照太陰當四位金爲將帥水爲文西方火土性𨿽彊金水同行見月光引從二交兼土孛定教權握展旗鎗金水同宮必有聲六經博覽冠羣英火土二交纒孛月樞機輔相列王庭

二交木水【火土孛月】天吏頭防吉星扶火土水木命身居羅計若臨彊位上此爲上將入中書

二交火土【金炁孛月】但用金星闗照月二交孛炁向寅申

南方火土髙彊照髙位中書與舍人

二交金水【火炁孛月】水紫柔邪加火孛二交太白照無私

福星若也居沈溺只須學問有文聲

二交金水【土炁孛月】二交金紫貴何加水星土孛照蟾華

的是中書堂上坐優遊富貴是榮華

二交木水【火炁孛月】木星水紫入宮來火羅合照孛爲臺

此是銓衡眞格局自然平步上天階

二交木水【火炁孛月】水火明星加計孛土羅紫炁髙參月

榮華富貴一生奇定是人間爲俊傑

二交木火【土炁孛月】二交火土孛同居木紫相參性最聰

若也聚於身命上便教平日振英雄福星月孛照火炁月犯木星及羅計土宿三分合命宮定作樞機並兩制

金木水火土【炁孛計月】水木英靈火計星土金孛紫又扶身

福星彊近相參月定是三臺侍從臣

二交金木水【火土炁月】火土交計性剛彊木羅紫炁照三方

水金若也居官祿職位還遷入正郎

火土金星照命中木金水紫照身宮

官宮水宿相闗月閭裏稱傳丰富翁

二交金木水【火土孛月】二交水宿向寅申孛星犯月吉星辰

木金火土來臨命遇此榮華主貴人

二交木水火【土炁孛月】火土水紫四星奇二交木孛更臨之

命身相會斯彊曜賜紫分明又著緋

祿宮水火二交躔土炁木曜又相闗

更居生旺無刑尅聰俊英豪發少年

二交金木火【土炁孛月】二交金土炁相闗木土孛星前後安

錢糓丰盈無刻剝榮華富貴俗難攀

二交金水火【土炁孛月】土孛相逢計月羅火金彊位入官居

一生水紫同闗命引從聲名到帝都

火孛金星對與月二交水紫照南宮

土星引從臺元好享祿他時及萬鐘

二交金木【水火土炁孛月】命宮金土羅兼孛火計紫星髙對月歲星水宿守南方駙尉武僚居右列剛明火土羅並計木犯蟾光加孛炁金水計都入命中狀元及第非常貴二交紫炁向寅申火土木曜吉星辰此位更加金水孛照人身命貴無倫火星剛健紫星柔南北之宮土計防土水木金闗月孛自然富貴兩優遊

太陽定命宮

太陽本是太陰主不爲福慶不爲禍限宮身命任相逢男女居之招四五

詩曰一日行一度名曰太陽星推時分節气一歲一周經入命生時定都從此位成順行逢卯止逆數定枯榮

論身宮

月到之宮格局成太陰坐處吉凶生會宮只爲無星照推命之人切辧明

【大元經星甘石紀之元矞定之陳卓論之皆命宮爲首身宮次之天機例論以命宮爲緩身宮爲急命宮者以太陽所在之宮加所生之時順數至夘卽就夘上所得之宮爲命似於人無所系月者眾人之身太陰所在卽爲身宮實爲要害故言月到之宮格局成太陰坐處吉凶生然人之吉凶禍福率皆在於身宮則凡推命宜先定於身躔身躔卽太陰太陰旣定則禍福無不應者欲知月躔所在卽以太陰星正身宮悉以十二月起常例防之至於當閏之月或前後差互不定卽以日直闗節气及望推之】

起太陽法

背閏初過度

正月朔起室二月奎三月胃四月觜五月鬼六月星七月翼八月亢九月房十月尾十一月斗十二月虛歌云正室二奎胃暮春四觜五鬼六星鄰七翼八亢九房宿尾斗同虛冬月循

向閏取中半法

正月朔起危二月壁三婁四畢五井六栁七張八角九亢十心十一斗十二女

歌云正取危壁季春婁畢井朱明栁上游次到三秋張角亢心斗須女暮冬求

當閏第三遲訣

正月朔起虛二月危三奎四胃五參六鬼七星八翼九軫十房十一箕十二斗

歌云春月正虛危又奎胃參從鬼九夏移秋星翼軫相連帶房箕三合斗柄移

【閏月多是十五日或前後一日是初气爲一月節候卽爲初气起日宿依常例防以望日與太陽相對晦朔與太陽同宮其太陰如此約之萬不失一】

論身命所在宮

身在獅子容貎端正身在人馬【寅】能幹男女命在四角【大貴】身在辰彊【戌亥無星方看】身與命或在戌上主人性機狡並肚腸毒害此不以星辰論彊弱

四方有彊星身低詩曰火土加孛有星髙

柔星犯月

身低詩曰富貴不用看星辰

彊星犯月

身低詩曰暗星蝕月天涯也

火土犯月

身低詩曰星曜分張小二宮

又曰火土太陰同與對詩並見前

論身在陷宮爲禍

奴婢第一陷相貌第二陷兄弟第三陷遊行第四陷

論身在髙彊爲福

命宮第一【正】官祿第二【正】田宅第三【正】妻妾第四【正】

論身在彊半

福徳第一【官祿合元髙】財帛第二【命宮合元髙】男女第三【田宅合元髙】

身在沈宮

諸曜𨿽彊居暗處身宮沈者是虛儒縱饒學問過顏孟終沒功名祿已殊

身在死敗宮

死敗二宮身與命二交彊曜入南曹聲名𨿽則傳州裏縱得爲官也不超

身宮值陷

身宮值陷居閒地又以其人彊曜推彊忽有星居大限中年亦可及緋衣二明彊曜午宮當更臨身陷落何方吉星若也居閒地門蔭之官子細詳身陷無星四正彊縱然不貴足錢糧彊星若不加身命財物𨿽丰壽不長

宮有所主

十二宮中見所主卯爲夫兮酉爲婦夫婦左右前後宮不出二交榮孛土申辰前後爲僕從寅戌左右屬財庫震離坎兌宮辰別善惡之星從性說巳亥丑未男女宮鰥寡軰流因獨月

論四空

本宮對視並三合四位都緣不見星彊曜更加沈溺所陷才出沒便沈防

論四正

四正無星身在彊難名衣食足錢糧安知四正無彊曜爵秩如何至正郎東西兩位無星照南北宮中聚首星錯雜陰邪無克剝狀元及第擁旗旌何知人命有英聲四正無彊有一星三四坐髙名位好其人必定有虛名

論五刑

水星刑火火刑金金曜無令陷木星水是天元憂土到木爲祿主怕金刑土人憂木來相尅此徒誰與免刑名

天元忌星惡曜

甲計乙羅丙忌火丁孛戊木卻爲禍已忌金星庚土星辛陰壬水癸炁過【化囚也】

論星散

每一宮中坐一星此名爲散限頭漧仍存四正加臨著財利驅牽過一生

【每一宮坐一星無同宮者爲散凡星禍福不甚切無成多敗區區用心勞煩過生爾仍取彊星加四正見月方可斷其人僅足不爾更寒賤也但每一星人命罕有值此者有一二星同宮而散者多亦可以此防之如景徳丁丑年正月初七日生諸星各占一宮惟有火月一處是也】

論星聚

星辰聚作一宮安相生相尅性不純正坐四方言食祿天涯地角必艱辛五七星辰同一位互相辭避難專事相生卽是富豪家相尅還憂貧困悴

【諸星一宮聚以五緯取次必有相生相尅書云相生則富貴相尅則貧困憂悴此以序推之也如木在先火次之土又次之是爲相生木爲先金次之火又次之是爲相尅若相生坐見月卽是富貴之人卿相之命若相尅更在天涯地角必是艱辛亦不至貧如景徳丁未六月十八日生人木金火土聚於獅子宮是也然則星散者五星六曜皆散星聚者止言五星不言六曜】

相生相尅歌

五緯相生與相尅舉此二端爲凖則火土水土並水金此外餘殘鬭相賊如此相生與相惡交互變成一十數第一火土丰厚人第二水土丰家戶第三金水多才藝第四火木空倉庫第五水火破薄家第六土木無男女第七木金孛計虛第八水木孤寒聚【一雲水火相刑禦】第九金火主驕淫【一雲金水土相刑】第十土金頻官府止言同宮並對照更值太陰福禍愈二交參錯生異端彊弱宮辰量力取

論星辰換宮見月

曽說換宮星照曜素聞火土主丰盈但看金水人才藝不久京華振大名

【十二宮皆有五星所主火土換宮正坐見月富貴之命金水換宮見月巧妙技能之士木水換宮見月淸閒文藝之軰水火換宮見月薄技飄蓬之人】

論火土金木月相參貴賤

火土要髙金木防生來富貴世間談若交火土與金木貧賤催殘實不堪

【星主看尊卑有金木防火土火土參金木識其尊卑方可論此處髙爲尊處低爲卑居先爲尊居後爲卑火土居尊金木居卑則謂之金木防火土反此謂之火土防金木亦以見月爲凖】

日月朝天

天門星斗互相迎日在奎婁月次經身命忽臨乾位上日朝月拱至公卿

身命朝天

身居寶瓶奎作命中虛一位爲天門生時或逢寅子位官顯三公近至尊

朝天

月到天心象帝王或躔室璧或奎房身命各號前後位定爲將相近淸光

主星入廟旺

主星入廟在生鄕科甲官星防一方更得主星三用滿少年作相入朝堂

背陽

身命宮星前一位太陽君象後先朝一生休作調羮手才近淸光壽不長

月在彊宮

彊星四正各居髙月在彊宮又不朝一暗明星如從月爲官災患壽難逃

彊曜犯月

彊曜須教犯月光若逢月陷自乖張有官減尅多閒曠庻俗財虛不積倉

彊星從月

彊曜彊星有數般吉如不吉細推看彊星從月無柔弱八座三臺是貴官

彊星近月

彊星若乃兼臨月又要申宮子午髙更有權星居十位亦驚天地振英豪

月居惡弱

月犯空閒居惡弱定知父母早拋來彊星日月居閒地異母須知四五胎

月防柔星

三明一暗居男女月共柔星剝戍辰子息彊宮交在照到頭一子總爲親

立命三彊與二明太陰交防照柔星髙文只是推鄕薦桂籍之中不與名

月落柔星分度間柔星髙處善星閒三方不照彊星陷下賤之人處一班

蝕神犯月

南北宮中星不彊蝕神犯月戍辰方胎方若要加金計疾病相纒主少亡

柔星犯月

若犯柔星兼祿主常流百姓一生難更逢忌曜兼刑煞只是軍戎受歲寒

富而不貴看星位蓋有柔星犯太陰若還四方逢火土滿堂盈富足資金

【金木參火土不犯計孛水炁必主富貴須要二交孛火土當位也若金木低卽成六悲不富】柔星照月

彊曜煌煌照八方柔星照月少年亡二交從月居低弱終身困苦走他鄕

水星捧月

月到天門四海明水居雙女一天淸月白水淸天得地一星捧月誓橫行六壬水木官柔顯金命之人富有成

金星捧月

月生滄海耀金牛太白相逢入趙州科甲官星如廟旺定知年少作公卿

木孛捧月

孛星掌祿木同宮捧月那堪向命宮火水計羅官祿位少年鼎食至三公

忽若相逢天蠍上太陽不照恐無終夾帶身居雙女位吉星巨蟹作命宮獅子位中多貴祿此名夾貴富重重六辛命入逢土木丁人合木火皆同忽然一宿居其上拖紫腰金官顯榮

水土入命

彊星引從坐元胎水土二星入命來富貴榮華多財帛家豪金物積成堆

水土朝北

身命二宮逢坎方定應水土向南方祿貴相逢朝北位少年濶步上朝堂

熒惑靣南

北方熒惑木爲殃卻喜生時背太陽更加命臨獅子位定知年少祿軒昻

金木逢龍

金木相逢防亢龍前扶後引貴相逢雷電更加居帝位佇看平步至三公

宮星拱雷門

宮星二位安身命中拱雷門坐貴人科甲更髙時不背少年平步上靑雲

照廟逢貴

五星最忌臨磨蠍惟有當生月喜遊命在丑兮身在未此位照廟作公侯

祿貴夾帶

身命二宮星不照寶瓶磨蠍互相尋祿馬貴人前後擁腰懸金帶蓋垂金

引從

命前一位吉星臨命後須逢祿位尋更若主星俱得地此宮引從福祿臻

貴人執劍

甲入身命火來侵見土須當武職臣官貴更臨兼廟旺少年金榜禦書新

土若不臨兼伏逆日生又值賊星刑空亡劍煞如相遇帶疾刑徒一世貧

馬頭帶劍

羅計髙彊入命宮金臨天馬照其中刑煞更加官祿位少年名顯振蠻戎

貧而樂道

富貴榮華若有心東西南北重相尋明星因有參羅計【金木水炁】只是文章不富人

論婦人

陰人多陷紫金鄕定是淫邪色欲娘胎元若無善星助風塵歌舞近侯王

婦人火曜本爲夫西沒宮中金紫居胎元惡宿多淫欲更同火曜喜相扶

二明居暗細推詳身居金紫水同鄕不問彊星居四正此人禍患也非常

論孤貧

限星柔弱惡宮當更尋身陷落何方受福之人多夭折孤貧庻得可潛藏

福徳相貌好星辰少年此限富榮身官祿宮無星限照須教辭富也居貧

形色

水旺之人秀耳輪金人靣白皓然頭木星位旺雙眸俊火曜之人厚白唇隆凖土肥中嶽聳額髙方廣紫星眞陰陽命見人端麗羅計孛生出俗倫

二交主貧富

二交身見在寅申四正無星卻發財

【如四正逢水紫主破蕩子午尢不問二交在身紫气逢之則爲十六事身命見之尢不問三合水加紫主疾金加紫主刑】

十六事

僧道疾病孤害刑厄雙生過房貧乏破家愚魯異胎信向異母外學鰥寡絕嗣不善終

論大小限

大小二限最淸奇學者𨿽多得者稀六曜隨宮分禍福五星次第定安危

二明三暗多爲福太歲其人有防歸不是其人莫傳受等閒容易泄天機

論限有輕重

限有輕重從頭說重言遂事輕屯蹇重時彊曜眾通知輕與柔星獨闗見

假令卯是陰位

從後起陽位從

前起

一歳二歳在卯

三四對照五起

亥六起未

辰在陽三在辰

三四對照五起

申次在子

宮辰十二一周天禍福依憑信是先卯戌子宮言十四卯六乙八戌五幹九癸五子九

亥辰十載次推遷

亥四壬六辰五巽五

己宮十一無加減

己六丙五

申午加寅十五年

申七寅八午九丁六

丑未八年十二酉

丑四艮四未二坤六酉六辛六

寅方十六看終躔

天地人三方人居於中晝夜運行日自東出西入故東西爲之三主寅夘辰爲初主己午未爲中主申酉戌爲末主餘皆爲身後之宮天機大約與今之洞微象璧玉三限𨿽少異而大意無殊但以見生星辰所主謂之元頭星性气斷之災福可見大約亦從卯上起其數一依上篇取定之

論元頭限

大限元頭要近身卻看辰己午星辰卓然火土相臨照磊落文章冠縉紳太陰爲限弱同宮或然相望也爲凶本命若還無根柢此限交之命必終

論金木限

木星爲限金相望刑水之星見月光疾厄若無彊曜助其人要死在長江金限相逢計與羅自然財散自消磨或然柔曜來相湊憔悴危亡怎柰何金星爲限主傷財僧道之人尙有災倘若木柔爲小限自然疾困破家財金木身命催限照可怕災星四象臨若不目盲終是夭疾困孤寒不稱心行年如是金當限限有元初金木見損財傷病又遭官要好且須熒孛見何期短夭壽年厄限內逢金入木時不要行年逢木限限時身世且拋離金星爲限木星來此限交之必有災更有木陰相對望器小無成惹禍媒金若爲限防於木此限木交須命促貴者停官富者災小人逢此遭刑獄

論火金限

火星爲限來相逐二交坐命半爲福或居大限及身宮淫色傷財主壽促金星爲限火星侵斷定其人至死淫更被木星來防此定傷骨肉復傷心

星學大成卷三十

