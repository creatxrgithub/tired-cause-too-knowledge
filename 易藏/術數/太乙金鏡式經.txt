

欽定四庫全書

子部七

太乙金鏡式經

術數類六【陰陽五行之屬】提要

【臣】等謹案太乙金鏡式經十卷唐王希明撰希明不詳其裏貫開元時以方技爲內供奉待詔翰林是書乃其奉勅所編見於新唐書藝文志故書中多自稱臣而其間推太乙積年有至宋景祐元年者則後人已有所增入非盡希眀之舊也史記日者傳術數七家太乙家居其一史記天官書中宮天極星其一明者爲太乙常居而封禪書亳人繆忌奏祠太乙方名天神貴者太乙鄭康成以爲北辰神名又或以爲木神而屈原九歌亦稱東皇太乙則自戰國有此名漢志五行家有太乙陰陽二十三卷當卽太乙家之書然已佚不傳惟周易幹鑿度有太乙行九宮法而今所傳次序乃特右旋以干巽爲一九希明謂太乙知未來故聖人爲之蹉一位以示先知之義郭璞則謂地缺東南故蹉九以塡之樂產又謂太乙之理後王得之以統天下故蹉一以就幹其說頗參差而皆近於附防故黃宗羲至詆爲經緯混淆行度無稽蓋術家又有所汨亂矣核其大防乃仿易歷而作其以一爲太極因之生二目二目生四輔猶易之兩儀四象也又有計神與太乙合之爲八將猶易之八卦也其以嵗月日時爲綱而以八將爲緯三基五福十精之類爲經亦猶夫歷也其法以八將推其掩迫囚擊闗格之類占內外災福又推四神所臨分野占水旱兵防饑饉疾疫又推三基五福大小逰二限易卦大運占古今治亂術士傳習其來甚久故漢書已載有陽九百六之語南齊書髙帝紀贊所引太乙九宮占自漢髙祖五年推至宋禎明元年幾數百年而其術遂大顯於世至希明承詔纂次參校眾法益爲詳備觀李燾續通鑑長編稱夏主元昊通蕃漢文字嘗推太乙金鑑則其書且行於四裔矣然其所論徴應實多錯謬如東周逢陽九而不及於夏癸商辛少昊帝舜皆以靈神首出周之成宣唐之太宗其時亦可稱治安乃謂與秦始皇同逢百六其說殊不可通且凶神吉星所防皆以分野爲憑而割裂牽配尢爲茫無據故宋時劉黻亦嘗極議其非【宋史劉黻傳黻疏言佞者謂太乙所臨分野則有福近嵗自吳移蜀信如其說坤維安堵可也今五六十州安全者不能十數福何在也】蓋術數之學如星平壬遁之類所推止及於一身一時匹夫之精神志气不能與造化相通故韓蘇箕斗蠡種龍蛇亦間爲數所操而不能遁然已爲聖人所罕言至歷代之治忽興亡則以爲克享天心者實在主徳以爲凝承之本故聖王禦世而八荒賓眼九谷順成時有和甘物無疵癘其太和洋溢自有斂疇錫福之所以然夫豈演紀尋元之可得而推測是書所列乃秦漢間緯書之遺禨祥小數之曲說不衷於正宜爲聖人所必斥特以其術爲三式之一所傳尙古其書亦出自唐人故附著於錄而詳加辧正以祛千古之惑焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

太乙金鏡式經序

太乙天帝之神也下司九宮中建皇極欽若則彛倫攸敍怠棄三正錯亂五常黃帝以惠迪吉而爲五帝之聖大禹戒從逆凶而衍九疇之文炎漢髙祖受命張良祕金刀之錄吳主爭權劉惇演炎旌之祥神用於不言之載睿化於無爲之間閉戶而休咎自徵拂鑑而毫髮皆極非主精妙物執契於混沌之始者又何足以知之爰發上元迄是帝載幾千年而一聖數百年而一賢得隩隅有登龍之喜窺閉鍵而若重闗之隔沿波獨往泛滄海而不歸討本窮源恃孟門之嶄絕至於計神審物天目司姦一三置將之數四六對絕之气掩迫孤單閉杜十精防交較以八節占水旱九州言吉凶五將定主客亦猶兵戈勝負丘明受經而作傳見非公穀子夏師聖而序詩復殊毛魯學而時習之攻乎異端笑他人之【闕】未忘已拙以蠡測海以管窺天心見之外愚衷謂盡或指陳實錄或誕嘉名正二局有陰陽之殊糺六壬附時計之謬淮南分野縱博我以多聞黃道日躔竟有疑而則闕源流則廣枝葉扶疎孤裘同士薦之風玉石抵昆山之鵲𨿽億則屢中時自賢於仲尼而謀之不臧且推過於季氏王大實遂偃風國之事多惟慚徳伏惟開元皇帝陛下明極稽疑睿聖作範察璇璣以齊七政制禮樂以穆百揆明太乙之威神封泰山之能事髙視萬古名言謂何神嘉承日月之照荷覆幬之廣參詔賜於金馬觀祕借於蘭臺嗟此式經有乖防防乃上稽天象中迹算術下統人事旁貫嵗時考帝先於神女之符歷載紀於蒼頡之筆甲乙之終數宮元之往復奇偶之二算勝負之八門與人惎法式之陣圖水火之失禮樂不興之論周字狂簡之文或義通而卽流或理僻而便削皆考經義以一貫之穆若蕙畹聲如玉振夫詩對恵連輙得嘉句筆因樂廣便至能文萬殊皆極而同歸獨見忘言而旣驗校之以元紀又精之以日時代謀於述作之前總括於天人之際防披覽得意之妙動契合如神之在亦曠代之能事也經凡十卷名曰太乙金境式經若筆削後於孔明用賢則子房升堂風後入室宋琨樂產李淳風屬可座廊廡之下如以爾言過矣將俟來哲

欽定四庫全書

太乙金鏡式經卷一

唐王希明撰

推上元積年

推太嵗所在

推入六紀三元法

推太乙所在法

推天目所在法

推計神所在法

推太嵗支合神法

推月計【缺】

推六紀月建法

推太乙月計差法

推積月

推閏月

推月計太乙所在法

推天目所在法

推計神所在法

推日計差法

推積日幷法

推日計太乙所在法推日計天目所在法

推日計計神所在法

推時計差法

推求冬至

推求次气法

推求加時法

推太乙冬夏至入紀

推冬至太乙時所在變行推夏至太乙加時所在變行

推冬夏二至以後太乙所在法

推陰陽二遁時計天目法

推陰陽二遁時計計神法

推時計太乙變卦法

推求陽遁太乙直使法

推求陰遁太乙直使法

推二十四气黃道日度所在立成法

推黃道度數立成法

推列宿十二分野立成法

推太乙當時法

推太乙命法

推太乙考時法

推八門用法

推冬至加時所直門法

推夏至加時所直門法

推八卦八門占嵗計法

推上元積年

自上元以來嵗代綿逺紀法差殊𨿽設繁詞備而靡用今從上元甲子到唐開元十五年甲子嵗通前計四萬八百一算臣按宋琨置元似童兒戱推求人紀之年下求不得日辰上求不得冬至自三百餘年學者何多逮於淳風但效尢而已臣今別修甲子元四分曆法與太乙同元舉而備用得上元甲子冬至引而下之齊距嵗計太乙行宮進不違於四分退不失於元紀自上元混沌甲子之嵗至今大唐開元十二年甲子嵗積得一百九十三萬七千二百八十一算

上考往古每年減一算下檢將來每年加一算

推太嵗所在法

置上元甲子積年以三百六十去之不盡以六十去之又不盡命甲子算外卽太嵗所在辰也

推入六紀三元法

置上元以來距所求積年以周紀法三百六十去之不盡以紀法六十去之所得爲紀數不盡爲入紀年數也

積太乙所在法

推上元積年以周紀法三百六十去之不盡以元法七十二去之又不盡以太乙小周法二十四除之又不盡以三約之爲宮數不滿爲入宮以來年數其宮數命起一宮順行八宮不遊中五算外卽得太乙所在及入宮以來年數也

推天目所在法

置上元積年以周紀法去之不盡以元法七十二去之又不盡以天目周法十八去之不滿者命起武徳順行十六神遇陰徳大武重畱一算外卽天目所在

推計神所在法

置積年以紀法六十去之不盡命起寅宮行十二辰算外卽計神所在也

推太嵗支合神法

假令太嵗在子合神在丑行十二辰十二年一周天矣

推六紀月建法

一紀二甲仲辰甲子甲午二甲仲辰十一月建甲子太乙在一宮武徳爲天目計神寅合神丑

二紀二巳孟辰己已巳亥二紀孟辰十一月建甲子太乙在六宮地主爲天目計神合神如上同

三紀二甲季辰甲辰甲戌二甲季辰十一月建甲子太乙在一宮大炅爲天目計神合神如上同

四紀二巳仲辰已夘已酉二紀仲辰十一月建甲子太乙在六宮武徳爲天目計神合神如上同

五紀二甲孟辰甲申甲寅二甲孟辰十一月建甲子太乙在一宮地主爲天目計神合神如上同

六紀二巳季辰己丑己未二已季辰十一月建甲子太乙在六宮大炅爲天目計神合神如上同

凡三十有六紀三十年有三百六十个月是以甲子甲午同建太乙天目計神合神用式之法一同嵗計之法占驗逆順其義亦等臣今爲李淳風定時計五日六十時法以爲月計五年六十个月三十年有三百六十个月若有閏月只以逐月節气時刻爲正也

推太乙月計差法

章嵗六百五十七

章月八千七百二十六閏差二十秒二十七周紀法三百六十

秒法二百

推積月

置積年所求年以章月乘之

章嵗而一爲積月不盡爲閏餘若有餘月隨數加之

推求閏月

置閏餘每月加閏差及秒滿法從閏餘滿章嵗則閏月所在或六百三十秒者以上無中气者詳之

推太乙月計所在

置積月以周紀法三百六十去之不盡以元法七十二去之又不盡以太乙小周法二十四去之不盡以三約之爲宮數不滿爲入宮月數命起一宮順行八宮不遊中五算外卽月計太乙所在也

推天目所在

置入月紀以天目周法十八去之不盡命起武徳順行十六神遇陰徳大武重畱一算外卽天目所在也

推計神所在

置積月以紀法去之不滿者以周法十二去之不盡命起寅逆行十二辰算外卽計神所在也

推日計差法

日法四十九

月法二千四百四十七防二十九

小餘三十六紀法六十推積月法

置積月以月法乘之日法而一爲積日不盡爲小餘以紀法除積日不滿爲月餘命甲子算外卽所求年天正十一月經日辰及小餘也若更有餘日隨數加之求次月每月加二十九小餘三十六各加法求之望算如大歷非此所須也臣按梁武帝天監三年甲申帝召太史虞履樂茂言之今日太乙在八宮和徳爲天目文昌將外宮迫災輕無所畏也退謂人曰外宮迫爲外人之迫也四十年後辰巳之年同於桓公大亨之嵗臣以日計太乙求之積至梁天監三年甲申嵗六月八日凡得七億七百五十萬一千六十一日以周紀法除之得一百九十六萬五千二百八十不盡以二百六十一小紀法除之得四不盡二十一爲入第五紀也

推日計太乙所在

置積日以周紀法三百六十去之不盡者以元法七十二去之不盡以太乙小周法二十四去之又不盡以三約之爲宮數不滿爲入宮以來日數其宮數命起一宮不遊中五算外卽太乙所在也

推月計天目所在

置積月以元法七十二去之不盡以天目周法十八去之又不盡命起武徳順行十六神遇陰徳大武重畱一算外卽天目所在也

推日計計神所在

置積日以紀法六十去之不盡者又以計神十二除之命起寅逆行十二辰算外卽計神所在也

推時計差法

全數二十六萬

【闕】千八百四十三

气法三萬三千一百九十三

辰法三千六百八十二

小分十二分之也半辰法一千三百四十一小分十二分之四半求冬至法

置積年減一以餘數乘之爲气法而一得積日不盡爲小餘以紀法去積日不盡爲大餘命大餘起甲子算外卽天正冬至日辰也

求次气法

置天正冬至大小餘每气加一十五日餘七十三千五秒滿二十四從小餘一滿气法從大餘滿紀法去之卽次气大小餘也

求加時法

先置半辰法之數一千三百四十一以十二小分之四半以夏至小餘加之滿法而一所得爲辰數命甲子算外則气應加時也不盡以三乘之辰法而一得數命爲一辰中孟仲季數也

求太乙冬夏至入紀

陽遁太乙冬至起幹陰遁太乙夏至起巽凡一百八十二日三萬二千二百九十三分日之二萬三十五爲太乙變行

推冬至太乙加時變行

臣希明按張良云太神變順气爲余今置上元所求年天正積日及小餘先加半辰法以辰法除之得爲加時辰數及置積日減一以十二乘之幷加時辰數爲天正時實以周紀法去之不盡爲入紀實置入紀實以太乙周法去之餘者以三約之爲宮數不盡爲入宮時數命起第一宮順行八宮不遊中五算外卽天正加時太乙所在宮也

推太乙夏至加時所在變行

置天正積日及小餘秒加陽遁一百八十二日三萬二千二百九十三分日之二萬三十五爲小餘秒滿秒法從小餘一不盡爲秒其小餘先加半辰法以辰法除之爲加時辰數乃置積日減一以十二乘之幷入加時辰數爲夏至加時實亦以周紀除之不盡爲入紀實置入紀實以太乙周法二十四去之不盡以三約之爲宮數不滿爲入宮時數命起一宮順行八宮不遊中五算外則爲陰遁太乙變行也

推冬夏二至以後太乙所在法

置冬夏二至以來幷今日所求日減一以十二乘之先加冬夏二至時數並今加所求時數爲冬夏二至後時實以太乙周法二十四去之不盡者以三約之爲宮數不滿爲入宮時數陽遁命起一宮順八宮不遊中五算外卽太乙所在宮陰遁命起九宮行八宮三時一移不遊中五算外卽陰遁太乙所在宮也

推陰陽二遁時計計神法

置時實各以十二去之餘者陽遁命起寅行十二辰陰遁命起申十二辰各一時一移算外卽陰陽二遁計神所在也

推時計太乙變卦

經云太公約之其師旅所要以明軍之吉凶張良與四皓等略定紀術陽遁太乙起幹而順行陰遁太乙起巽而行周旋八方理於八宮八方八卦八八六十四也六甲日時十二紀以主一卦六甲六十日凡七百二十時五日計漢四十日爲一月六十時以爲一紀故積一十二一紀配扵一卦自乾畢震四十八紀從從巽終兌四十八紀二紀相去有四卦一卦一十二紀故積四十八紀三紀一百八十時配於一气臣以爲從冬至夏至有二百四十日二千八百八十時以紀法除之得四十八紀兼之陰遁得四十八紀兼之陰遁得四百八十日五千七百六十時九十六紀此謂六紀同在冬夏至也若隨起百以四卦則有三十六紀此皆非【缺】得气也三紀一百八十時配於一气太公約之爲二十四紀一卦一十二紀良與四皓等定爲冬至十紀幹有一十二紀甲子甲午各推異神神位皆同是以並之爲六紀巽卦亦然故有十二紀也五日六十時一移局格巽變爲气用變乾巽十二紀因爲六十四卦三十六紀以配一嵗二十四气而用之也

推求陽遁太乙直使法

冬至起幹六甲之日夜半在一宮以干西北爲一宮也六巳之日夜半在六宮以兌西方爲六宮也順歷乾坎艮震四卦八宮順行四卦八宮之地是以不居中五也凡一百八十二日八分日之五太乙變行一卦主一節四節之日故爲此數太乙變順行以爲

行幹一紀紀者禮也以六十時爲一紀也二甲仲辰冬至六日甲子甲午爲二甲仲辰夜半甲子太乙直使在一宮歷五日六十時三時一移順行八宮不居中五五日六十時一移宮便行八宮不遊中五爲數一二三四六七八九宮也天目直使在武徳一時一移左行十六神乾坤二宮二時一移宮乾爲天門坤爲人門吉凶之主天目鬼星之使至於此門施法奉令故二時一移計神直使在寅右行十二辰幹一紀二甲仲辰夜半甲子太乙在一宮武徳爲天目計神寅幹二紀二巳孟辰夜半甲子太乙在六宮地主爲天目計神寅幹三紀二甲季辰夜半甲子太乙在一宮大炅爲天目計神寅幹四紀二已仲辰夜半甲子太乙在六宮武徳爲天目計神寅幹五紀二甲孟辰夜半甲子太乙在一宮地主爲天目計神寅幹六紀二巳季辰夜半甲子太乙在六宮大炅爲天目計神寅

求陰遁太乙直使之法

夏至起巽六甲之日夜半在九宮以巽東南爲九宮也六已之日夜半在四宮以震東方爲四宮歷巽離坤兌四卦八宮行四卦八宮之地不遊中五也凡一百八十二日八分日之五太乙變行太乙變行以臨行也巽一紀二甲仲辰夜半甲子太乙在九宮呂申爲天目計神申巽二紀二巳孟辰夜半甲子太乙在四宮大威爲天目計神申巽三紀二甲季辰夜半甲子太乙在九宮陰徳爲天目計神申巽四紀二已仲辰夜半甲子在四宮呂申爲天目計神申巽五紀二甲孟辰夜半甲子太乙在九宮大威爲天目計神申巽六紀二巳季辰夜半甲子太乙在四宮陰徳爲天目計神申臣希明推此陰陽二遁定六紀之法並是張良所定之日法有定準气無盈縮維以爲常今更考較算術度气深淺然後推之以定宮次庶合深旨按張良時計六紀云二紀季辰冬至之日夜半甲子幹六宮紀太乙在六宮大炅爲天目者乘气而行則合冬至气應太乙方在一宮武徳天目豈有才入天正以行五紀一百八十二日八分日之五太乙小雪气內太乙甲巳變行或在立冬气終已經之紀則變化無復紀綱又云一百八十二日八分日之五若此則一年三百六十五日四分日之一中分言之若气應則早晚或未之定臣今但以冬至气應則太乙變行亦不分陽日陰日孟仲季辰以此爲元又自乾畢震三十六紀計日而言始行一百八十日猶有二日八分日之五卽卻用幹之初紀至於气變入幽行以司鬼事若气應早晚斷在臨時夏至以後變順爲從巽終兌惟前冬至以下十精

命甲巳仲孟季等悉皆仿此

帝問曰張良與四皓有所未通乎答曰是何言歟張良所言己未日冬至入幹之六紀者謂上元之時甲已仲辰冬至在幹之一紀若至己未望初甲子巳在幹之六紀此則相望而言凡設法規矩事合如此非諸冬至皆類於斯也且四計之中時計尢要失之毫髮將何敢用臣以開元十八年三月二十日於含元殿帝問太

乙神驗豈有錯謬誤吉凶之應驗乎

推二十四气黃道日度所在立成法

冬至斗九度

小寒斗二十四

大寒女八

立春危二

雨水室一

驚蟄室一

春分奎四

淸明婁二

谷雨胃四

立夏昴四

小滿畢八

芒種參六夏至井一

小暑井二十七

大暑栁八

立秋張三

處暑翼一

白露翼十六

秋分軫十三

寒露角九

霜降氐二

立冬房一

小雪尾六

大雪箕三

推黃道數立成

北方

斗二十四牛七女十一半虛【二十五分半四分度之一】危十八

室十七壁十

西方

奎十七半婁十三胃十四半昻十一畢十六觜一

參九

南方

井三十鬼三栁十四星七張十九翼十九軫十八半

東方

角十三亢九氐十六房五心五尾十七箕十半

推列宿十二分野立成

鬥牛主吳越屬州交州醜女虛危主齊屬靑州子

室壁主衛屬幷州亥

奎婁主魯屬徐州戍胃畢主趙屬兾州酉

觜參主晉屬益州申

井鬼主秦屬雍州未

栁星張主周屬三河午

翼軫主楚屬荊州巳

角亢主鄭屬兗州辰氐房心主宋屬豫州夘

尾箕主燕屬幽州寅右十二分野算日在河宿計屬何辰以時加位立貴前後以論將之吉防

推太乙當時法

算二至以後日度所在加時位加於時支也明太乙天目類時計終法立五將式之天乙朝暮治神甲日朝治小吉暮治大吉戊庚日反是

己日朝治神後暮治送乙日反是

丁日朝治登明暮治從魁丙日反是

癸日朝治太乙暮治太衝壬日反是

六辛之日朝治功曹暮治勝光

不理魁罡二辰戍爲天獄辰爲天庭非貴所居也老將所在以宰殺推吉凶

天乙貴神土主貴人接引升進王相吉囚死防前一螣蛇火主驚恐戰鬭凶

前二朱雀火主文書口舌衣物凶

前三六合木主凡事和合婚姻吉

前四勾陳土主勾畱戰鬭凶

前五靑龍木主遷官錢財婚姻吉

後一天後水主蔽匿婦人淫亂事

後二太陰金主陰人掌事吉

後三武水主盜賊亡失財物凶

後四太常土主財物金玉酒食吉

後五白虎金主死亡哭泣兵刃道路凶

後六天空土主萬物欺殆奴婢欺詐凶

臣希明以爲算術時計立五將亦未能決定大小將之吉凶更以日度加時因步六壬式知天乙成敗之分其主客諸將在此吉神下者吉若在凶神下凶若門具將發遇吉神則大吉若門杜閉塞凶神則先吉後凶若門杜閉塞遇吉神守固大利也

假十月五日庚申時加戊寅入立冬气六陰遁曰入第六紀壬子元二十七局太乙在九宮大武爲天目午爲計神巳爲合神主算得二十九主大將在九宮主參將在七宮以計神加和徳宮天目下臨髙叢卯客算得單四客大將在四宮參將在二宮因步天乙式立冬六日日在心宿加寅庚日天乙朝治大吉太乙在靑龍下主大將在靑龍下主參將在太常下客大將在六合下客參將在天定下以此觀之諸將吉凶定矣𨿽防有差未可近而取之

推太乙命法

天子命在天乙

皇后命在天后

公侯命在太常

將軍命在勾陳

九牧命在螣蛇

常侍命在天空

二千石命在靑龍

大夫吏士命在朱雀庶人命在行年

推太公考時法

右太乙左天目假令太乙在一宮天目臨在三宮是右太乙左天目陰陽和順上下無掩撃迫囚闗格對並不相四【缺】郭固杜又不提挾太乙不在陽絕之地神將獨立吉道淸虛吉道謂開休生三門是也淸虛謂門無凶惡之神也則三門具五將發利以行兵又合命王相挾和假令天子命於天乙臨在旺相之鄕上下相生故曰合也門與命上天乙直使前三五後二四合者大吉

推八門用法

張良云陽遁冬至甲日夜半甲子以後開門直使丙日日中甲午以後生門直使己日夜半甲子以後驚門直使辛日日中甲午以後休門直使三十時移門陰遁夏至甲日夜半甲子以後杜門直使丙日日

中甲午以後死門直使己日夜半甲子以後傷門直使辛日日中甲午以後景門直使三十時一移門也常以直門加太乙及主客大將隨數而行太乙三時

一移大將一時一移也臣今太乙冬至夏至初臨之時門則隨數起時盡則移不拘其甲丙己辛日也陽遁四門開生驚休陰遁四門杜死傷景

推冬至加時所直門法

臣希明今置天正時實以二百四十去之不盡以一百二十去之不盡以三十約之爲門數命起開門以次而行卽天正冬至加時所直門也

推夏至加時所直門法

置夏至時實以一百二十去之不盡者以三十約之爲

門數【闕】

而行之卽夏至加時所直門也

推八門占嵗計法

李淳風雲常以開門加太乙卽太乙之八門也又以開門加主大將卽主大將之八門也又以開門加客大將卽客大將之八門也又以開門加定計大將卽定計大將八門也本是太公考嵗計定八門立五將也又云客主八門與太乙八門開休生合者大利太乙天目在主客三門下者閉塞不通今云客主八門與太乙八門開休生三門合者大利臣今別立新術置上元甲子以來距所求積年求嵗計八門以大遊紀法七百二十去之不盡以三分紀法二百四十除之餘以三十約之爲直門數不盡卽直門所入年命起開門以次休生門左行八門周而復始假令今開元十二年甲子卽開門爲直使至三十一年甲午嵗卽休門爲直使他皆仿此

太乙金鏡式經卷一

欽定四庫全書

太乙金鏡式經卷二

唐王希明撰

推太乙所在法

推五將所主法

推九宮所主法

推八門所主法

推十六神所主法

推太乙式儀法

推太乙運式法

推太乙用式不同法

推陰陽和不和

推帝王年紀

推太乙所在法

傳曰太乙者天帝之神也主使十六神知風雨水旱兵革饑饉疾疫災害之國也常考之順行八宮不遊中五三年徙一宮第一年治天齊日月星辰使七曜無差其度以明天道所臨之分承天道而行則獲治天之考第二年治地調四气八風能使風雨不其以明地道所臨之分無興土木之功役人民妨稼穡則獲治地之考第三年治民使君臣父子長防無失其序以明人道所臨之分進忠良察獄訟卹孤寡則獲治人之考古太乙考治天下若無道之國失禮之君恃干戈恣侵伐則兵災水旱饑饉流亡以行其罰若守道安民戢兵禁暴則五緯不愆度四民無失業故經云太乙所臨之國有道則昌無道則殃樂產云能使日月無光五緯孛現山崩地震川湧河竭者也

推五將所主法

五將者太乙監將幷上下二目主客大小將也監將者東方嵗星之精受木徳之正气王在春三月上目者南方熒惑之精受火徳之正气在天爲陽號始擊將屬客王在夏三月下目者中宮鎭星之精受土徳之正气在地爲陰號文昌將屬主王在四季客大將者北方辰星之精受水徳之正气主兵革王在冬三月主大將者西方太白之精受金徳之正气主戰鬭王在秋三月又五將各應五方隨四時各有休王經云主客兩陣相當乘生气者勝乘死气者敗假令八月攻東方以太蔟爲始擊將乘生气也大勝若髙叢爲始擊將乘死气也大負他仿此嵗計者嵗星之使也謂計嵗月日時之事也是故聖人則而象之創法而制局太乙爲人君二目法輔相五將定主客八門分勝負運沈機扵罇爼之間突雄略扵幃幄之內蓋王佐之要道也

推九宮所主法

昔燧人氏仰觀北極而定方包犧氏因畫八卦帝宣受命使大撓造甲子容成以造歷數八卦九宮之防自此興焉九宮之義法以靈龜以二四爲肩六八爲足左三右七戴九履一此爲不易之常道也黃帝又命風後爲太乙式九宮皆差一位自晉以前莫詳所以推郭璞曜靈經云地缺東南宮數多者不出於九故差九以塡之樂產曰太乙寄理以明人事後王得之以統一天下所以差一宮以就乾位王希明曰太乙統人事以知未米之道故聖人特差一宮以明先知之義也一宮在幹主兾州並州若文昌將闗囚必有迫脇君父之象矣二宮在離主荊州若太乙臨之君誅大臣將相矣三宮在艮主靑州若始撃臨之嬖寵進中宮兵起四宮在震主徐州若始擊臨之主西戎來侵六宮在兌主雍州若客大將臨之南楚來侵七宮在坤主梁益州若主天將臨之梁益二州兵起八宮在坎主兗州若太乙臨之臣欺君也九宮在巽主州若客大將臨之幽兾二州來侵

張良經云八三四九爲陽二七六一爲陰一宮爲純陽九宮爲純陰五月一陰生至戌月單陽亥月絕陰戌亥在一宮之地故曰絕陽十一月一陽生至辰月單陰巳月純陽辰巳在九宮之地故曰絕陰凡六四爲絕气二午八子冬夏之至位陰陽交易之地故曰絕气凡至陽絕之气與事皆凶也

推八門所主法

女雲天有八門以通八風也地有八方以應八卦之綱紀四時主於萬物者也開門直乾位在西北主開向通達休直坎位正北主休息安居生門直艮位東北主生育萬物傷門直震位正東主疾病災殃杜門直巽位東南主閉塞不通景門直離正位南主鬼怪亡遺驚恐奔走死門直坤位在西南主死喪埋驚門直兌位正西主驚恐奔走開休生三門大吉景門小吉驚門小凶死傷杜大凶八莭八門各主王四十五日遇王以戰勝吉不王凶

推十六神所主法

爾雅云四時和爲玉燭律曆志曰太極運三辰五星於天元气轉三五流行於下地也

子神曰地主建子之月陽气初發萬物陰生故曰地主也

醜神曰陽徳建丑之月二陽用事布育萬物故曰陽徳也

艮神曰和徳冬春將交陰陽气合羣物方生故曰和徳也

寅神曰呂申建寅之月陽气大申艸木甲拆故曰呂申也

夘神曰髙叢建夘之月萬物皆出自地叢生故曰髙叢也

辰神曰太陽建辰之月雷出震勢陽气大盛故曰太陽也

巽神曰太炅春夏將交盛暑方至陽气炎酷故曰太炅巳神曰太神建巳之月少陰用事陰陽不測故曰太神午神曰大威建午之月陽附陰生刑暴始行故曰大威也

未神曰天道建未之月火能生土土王於未故曰天道也

坤神曰大武夏秋將交陰气施令殺傷萬物故曰大武申神曰武徳建申之月萬物欲死薺麥將生故曰武徳也

酉神曰太蔟建酉之月萬物皆成有大品蔟故曰太蔟也

戌神曰陰主建戌之月陽气不長陰气用事故曰陰主也

幹神曰陰徳秋冬將交陰前生陽大有其情故曰陰徳也

亥神曰大義建亥之月萬物懷垢羣陽欲盡故曰大義

推太乙式儀法

黃帝受命龍馬負圖而出河因體其象而制太乙式體有三重上靑法天下黃法地中體象人卽天地人三才悉備天有十二辰地有十二次四維八門九宮十二神咸有象焉

推太乙運式法

經云運式之儀有八一詳太嵗所在欲求計神故先詳之第二詳太乙所在宮以立監將第三詳何神爲天目以置文昌始擊諸神也第四詳何神爲計神以知主客計第五詳何神爲始擊以計神加和徳宮求文昌所臨宮以艮爲鬼門方求幽冥吉凶故加和徳而計之第六視天地二目各在何所求主客之算第七詳置算之數以定主客大將之宮第八論主客置算若得十置一若得二十四棄二十置四餘皆以例而推之各視天目所在宮而行算若天目在正宮則按本數若天目間神則加一數而行算至太乙宮止矣

假令太乙在九宮大義爲天目後大義一算地主八算和徳三髙叢四計得十六餘仿此

推太乙用式不同法

禮設尊卑易陳貴賤臣行君道則政悖子行父道則義乖故用式之道事各不同洪範曰洪者大也範者法也言天地之大法也

王省維嵗

王所有嵗兼總羣吏如嵗兼四時也

卿士惟月

卿士各有所掌如月之有別也

師尹惟日

象正官之吏分治其職如嵗有日也

嵗月日時無易各順其常故王者用嵗計卿士惟月計師尹惟日計故時通上下則上自天子下及庶士時通用也

推陰陽和不和

張良經曰陰陽和不和者謂太乙及上下二目就算數以相配下目立正宮爲陽立間神爲陰立陽算得奇爲重陽立陰算得偶爲重陰則不和上目所臨陽宮算得重陽爲重臨正二宮算得奇也臨陰宮算得陰爲重陰爲臨間神算得偶也若在陽算得偶陰算得奇爲陰陽和和則吉算十一十三十七十九三十一三十三三十七三十九爲陽數目臨爲重陽算中陰陽若算得二十二二十四二十六二十八爲陰皆不和也太乙在陽宮算得奇者爲重陽之數八三四九爲陽宮太乙陰宮算得偶者爲重陰之數二七六一爲陰宮皆不和若太乙在陰宮陽奇算得偶數者爲陰陽和也王希明曰三九寅辰爲純陽二八巳丑爲雜陽二十六未亥爲純陰七一戌申爲雜陰三十三三十九爲重陽二十二二十六爲重陰二十四二十八爲雜陰十三十九三十一三十七爲雜陽皆以次凶尢甚太乙天目在陰位算得純陰在陽位算得純陽爲內外有謀在純者勝太乙天目在陰位算得重陽爲內有謀若算得十四十八三十三爲上和二十三二十九三十二爲次和十二十六二十七三十四三十八爲下和若太乙天目立陰陽位而算陽多者利爲客陰多者利爲主更須考其深淺以明勝負也

推帝王年紀法

臣希明自周厲王三十七年甲子爲上元至大唐開元十二年甲子嵗通計積一千五百六十一年矣

周厲王三十七年甲子入第一紀

周幽王五年甲子入第二紀

周恵王二十一年甲子入第三紀

周桓王三年甲子入第四紀

周定王十年甲子入第五紀

周景王八年甲子入第六紀

周敬王四十三年甲子入第一紀

周威烈王九年甲子入第二紀

周顯王十二年甲子入第三紀

周赧王十八年甲子入第四紀

秦始皇十年甲子入第五紀

漢文帝三年甲子入第六紀

漢武帝元狩六年甲子入第一紀

漢宣帝五鳯元年甲子入第二紀

漢平帝元始四年甲子入第三紀

漢明帝永平七年甲子入第四紀

漢安帝延光三年甲子入第五紀

漢靈帝中平元年甲子入第六紀

魏齊王正始五年甲子入第一紀

晉恵帝永興元年甲子入第二紀

晉哀帝興寧二年甲子入第三紀

後魏太武元年甲子入第四紀

後魏太和八年甲子入第五紀

西魏太武文統十年甲子入第六紀

隋文帝仁壽四年甲子入第一紀

大唐髙祖龍四年甲子入第二紀

大唐開元十二年甲子入第三紀

太乙金鏡式經卷二

欽定四庫全書

太乙金鏡式經卷三

唐王希明撰

推掩法

推擊法

推迫法

推囚法

推闗法

推格法

推對法

推四郭固法推四郭杜法推執提法

推提挾法

推太乙三門五將立成法

推五子元積年立成法

推陽局立成法推陰局立成法

推掩法

經曰始擊將臨太乙宮謂之掩嵗計遇之王綱失序臣張君弱宜修徳以禳之蓋掩襲刼殺之義若掩太乙在陽絕之地君凶陰絕之地臣誅掩主大將主人算和吉不和凶參擊之勝

推撃法

經曰太乙所在宮客目在太乙前一辰爲前擊在太乙後一辰爲後撃在太乙前一宮爲外宮擊在太乙後一宮爲內宮撃所爲撃者臣淩君卑淩尊下淩上僭也嵗計遇之將相相伐之義也

推迫法

經曰前爲外迫後爲內迫爲上下二目主客大小四將在太乙左右爲迫王希明曰上目無迫若下目在太乙前一辰爲外辰迫在後一辰爲內辰迫在太乙前一宮爲外宮迫後一宮爲內宮迫宮迫災防緩辰迫災急疾嵗計遇迫人君愼之

推囚法

經曰囚者簒戮之義也若文昌將並主客大小四將俱與太乙同宮總名曰囚若在陽气絕气之地大凶若在絕陽絕陰之地自敗臣受誅若諸將與太乙同宮或近大將謀在同類近參將謀在內也算和者利算不和者謀不成也

推闗法

經曰客主大小將目相宮齊爲闗王希明曰闗之爲義但將相怕忌之事不及於君也主客大小將同宮數齊皆爲闗日

推格法

經曰客目大小將與太乙對宮爲格言政事上下格也若在陽絕之地又與嵗計遇格不利有爲所格者格易之義也若格太乙者盜侮其君主客算不和者必敗

推對法

經曰下目文昌將與太乙衝而相當者爲對若下目相對之時皆爲大臣懷二心君逐良將凶姦生下臣欺上

推四郭固法

經曰四郭固者文昌將囚大乙宮至大將參將又相闗或客目臨之或客大小將相闗皆四郭固也主人勝固者憑勝不利先起四郭之固嵗計遇之主簒廢之禍利以修徳禳之也

郭杜法

經曰四郭杜者爲客參將與文昌將並主大將與客大將並兼之掩迫關格提挾以出兵爲閉杜不通及謀諸事不成嵗計遇之無大禍也

推執提法

經曰執提者爲開生二門合衝皆爲不利名爲執提對爲提格嵗計遇之不可舉事所謂開生二門合衝者假令開門爲直事不可與開門合衝生門爲直事不可與生門合衝大凶伍子胥曰三門皆不可與太乙相衝

推提挾法

李淳風雲客主兩將或一將而共太乙挾客主目或大小將扵正宮者爲提挾若客主二目臨問神客主二將共太乙挾二目扵間神謂之挾閉主人𨿽見提挾而在內猶可戰自一至四爲內宮若囚死在陽絕气者𨿽在外亦凶客𨿽提挾而在外猶可戰自九至六爲外宮若在囚死及陽絕之地者𨿽在內亦凶嵗計遇提挾凶客主有內外迫者不利先起張良云

客目大將參將挾主目客勝挾太乙先勝後敗主計目囚迫太乙客勝

太乙三門五將立成勝敗鈐

天目太乙一宮太乙二宮太乙三宮太乙四宮太乙六宮太乙七宮太乙八宮太乙九宮

武徳參將囚

大將囚

門具將發大將迫【天目內迫天目外迫大將迫

參將內迫】大將迫參將囚主人小敗主人小勝客大勝主人小勝主人小勝主人勝

主小勝主小敗

太蔟天目內迫門具將發【八門杜天目格先起敗參將囚】大將囚

門具將發門具將發大將迫【小將迫主人勝】

客大勝

主人勝主人勝主人勝

客大勝

客大勝主小勝

陰主【天目囚迫大將囚】門具將發參將囚大小將迫門杜外迫門具將發大將格門具將發主小勝

客大勝

客大勝主人勝主人勝

客大勝

主人勝客大勝

陰徳闗囚

門杜

門具將發門具將發【天目外格大將格】門囚

大將天目天目格主勝

客敗

客大勝主勝

【主勝內外迫先起】

主人敗

大義天目外迫杜門

門具將發門具將發大將格

大將囚

天目內迫門具將發主人勝

主人勝

客大勝

客大勝主人小勝客小勝

【敗大小將迫客大】客大勝

地主天目外迫天目格

門具將發天目內迫門杜

門具將發天目囚

八門杜主人小勝【敗小將囚客小】

客大勝【勝大小將迫客大】主人勝

先勝後負【敗大將門囚主人小】主人勝

陽徳門具將發大將外迫天目內迫大將囚大將囚

天目外迫參將囚門具將發客大勝

客小勝

【小將囚客小勝】主小勝客小勝

【大將迫主勝】

主勝

客大【缺】

和徳大將闗囚門具將發天目囚天目內迫八門杜

門具將發天目外迫門具將發主大勝

客勝

【大將闗囚主人勝】先起敗【大小將囚主人大勝】客勝

客敗

客大勝

呂申大將格客大將闗囚天目外迫門具將發大將闗囚大將外迫八門杜先勝後敗主人勝

【大小將迫大將囚客大敗

主人勝】客大勝主人小勝主小勝

先起敗

髙叢大將外迫門具將發天目外迫【天目囚大將闗天目格參將囚】

八門杜

門具將發天目內迫客大勝

主小勝

主人勝客小勝【客先起後敗】

客大勝

客大勝【大小將迫客敗】

太陽【八門杜主勝】

門具將發大將外迫大小將發門具將髮小將闗囚小將闗囚【天目內迫小將格客敗不利先起】客大勝

主小勝客大勝客大勝

主小勝

客小敗主勝

大炅天目格

天目內迫大將闗囚天目外迫門具將發門具將發八門杜天目闗囚【大小將發大小將囚主人勝

客大敗】主人勝【大將格客敗】客大勝

客大勝

不利先起【大將闗囚主勝客敗】

大神大小將迫天目外迫八門杜大小將闗大將外迫門具將發門具將發天目外迫主勝客敗【大小將發主人勝】不利先起囚主小勝主人勝

客大勝

客大勝【大將外迫主人勝】

大威八門杜

天目大將闗

大將外迫門具將發門具將發天目內迫先起敗囚主勝客敗主勝

客大勝主大勝主大勝

主人小勝【大將格主大勝】

天道門具將發天目外迫大將囚大將格門具將發天目內迫八門杜參將囚客大勝

主人勝

客勝

客大勝主人小勝參將格

利先起客勝

大武門具將發天目外迫天目格八門杜天目囚

門具將發大將囚客大勝【大將格主人勝】

客小勝

先起敗【大小將迫主大勝大小將囚客大敗】客大勝

主小勝

陽局天目地目計神主客大小將立成

五子元太乙天目主算大將參將

客目客算大將參將計神

子一

一干武徳七【單陽不和】七坤一干【囚】大武十三【不和】

三艮

九【格巽】

寅

醜二

一太蔟六

陰主一

丑寅三

一陰主一

大義四十

子夘四

二陰徳二十五陽徳十七

亥辰五

二陰徳二十五呂申十四

戌巳六

二大義二十五太陽十

酉七三

地主八

大神二十五申八三

陽徳一

大武二十二未九三

和徳三

太蔟十五

午十四

呂申一

陰徳十二

巳十一四

髙叢四

陽徳四

辰十二四

太陽三十七呂申一

夘

子十三六

大炅十八太陽十九

寅丑十四六

大神十

大威九

醜十五六

大威九

大武七

子十六七

天道一

太蔟三十三亥十七七

大武七

大義二十七戌十八七

大武七

地主二十六酉十九八

武徳八

和徳三十二申二十八

太蔟七

太陽二十六未二十一八

陰主二

大神十七

午二十二九

陰徳十六天道三十

巳二十三九

陰徳十六武徳二十三辰二十四九

大義十六陰主十七

夘

子二十五一

地主三十九大義四十

寅二十六一

陽徳三十二和徳三十一醜二十七一

和徳三十一髙叢二十八子二十八二

呂申十四大炅九

亥二十九二

髙叢十三天道三十九戌三十

二太陽十

武徳三十二酉三十一三

大炅三十三陰主十

申三十二三

大神二十五地主八

未三十三三

大威二十四和徳三

午三十四四

天道二十六髙叢四

巳三十五四

大武二十五大神二十八辰三十六四

大武二十五大威二十七夘

子三十七六

武徳一

大武七

寅三十八六

太蔟六

陰主三十五醜三十九六

陰主二十五大義三十四子四十

七陰徳二十七陽徳十九

亥四十一七

陰徳二十七呂申十六

戊四十二七

大義二十七太陽十二

酉四十三八

地主八

大神十七

申四十四八

陽徳三十三大武十四

未四十五八

和徳三十二太蔟七

午四十六九

呂申五

陰徳十六

巳四十七九

髙叢四

陽徳八

辰四十八九

太陽一

呂申五

夘

子四十九一

大炅二十四太陽二十五

寅五十

一大神六

大威十五

醜五十一一

大威十五

大武十三

子五十二二

天道三十九太蔟三十一

亥五十三二

大武三十八大義二十五

戌五十四二

大武三十八地主二十四酉

五十五三

武徳十六和徳三

申五十六三

太蔟十五太陽三十四

未五十七三

陰主十

大神二十五

午五十八四

陰徳十二天道二十六

巳五十九四

陰徳十二武徳十九

辰六十

四大義十二陰主十三

夘

子六十一六

地主三十三大義三十四寅六十二六

陽徳二十六和徳二十五醜六十三六

和徳二十五髙叢二十二子六十四七

呂申十六大炅十一

亥

六十五七

髙叢十五天道一

戌六十六七

太陽十二武徳三十四

酉六十七八

太炅二十五陰主二

申

六十八八

大神十七地主八

未六十九八

大威十六和徳三十二

午七十

九天道三十

髙叢四

巳七十一九

大武二十九大神三十二辰七十二九

大武二十九大威三十一夘陰局天目地目計神主客大小將立成

五子元太乙天目主算大將參將

客目客算大將參將計神

子一

九呂申五

五五

大武二十九

九七

申

醜二

九髙叢四

陰主十七

未

寅三

九太陽一

大義十六

午四八

大炅二十五陽徳三十三

巳

五八

大炅二十五呂申三十

辰六八

大神十七

太陽二十六

夘

七七

大威二

大神三

寅

八七

天道一

大武七

醜九七

大武七

太蔟三十三

子十

六武徳一

陰徳

三十四

亥十一六

太蔟六

陽徳

三十六

戌十二六

陰主三十五呂申二十三

酉

子十三四

陰徳十二太陽

三十七

申十四四

大義十二大威

二十七

未十五四

地主十一大武

二十九

午十六三

陽徳一

太蔟

十五

巳

十七三

和徳三

大義

九

辰十八

三和徳三

地主八

夘十九

二呂申十四

和徳十六

寅二十

二髙叢十三

太陽十

醜二十一二

太陽十

大神一

子二十二一

大炅二十四天道十四

亥二十三一

大炅二十四武徳七

戌二十四一

大神十六

陰主一

酉

子二十五九

大威二十一大義十六

申二十六九

天道三十一和徳七

未二十七九

大武三十九髙叢四

午二十八八

武徳八

大炅二十五

巳二十九八

太蔟七

天道十五

辰三十

八陰主二

武徳八

夘三十一七

陰徳二十七陰主二十八

寅三十二七

大義二十七地主二十六

醜三十三七

地主二十六和徳十八

子三十四六

陽徳二十六髙叢二十二

亥三十五六

和徳二十五大神十

戌三十六六

和徳二十五大威九

酉

子三十七四

呂申一【和】

大威二十五【不和】申三十八四

髙叢四

陰主十三

未三十九四

太陽三十七大義十二

午四十

三大炅三十三陽徳一

巳四十一三

大炅三十三呂申三十八

辰四十二三

大神二十五太陽三十四夘四十三二

大威二

大武三十八寅四十四二

天道三十九太蔟三十一醜四十五二

大武三十八太蔟三十一子四十六一

武徳七

陰徳二

亥四十七一

太蔟六

陽徳三十二戌四十八一

陰主一

呂申二十九酉

子四十九九【絕陰】陰徳十六【和】太陽【撃】一【不和】申五十

九大義十六

大威三十一未五十一九

地主十五

大武二十九午五十二八

陽徳三十三太蔟七

巳五十三八

和徳三十二大義一

辰五十四八

和徳三十二地主八

夘五十五七

呂申十六

和徳十八

寅五十六七

髙叢十五

太陽十二

醜五十七七

太陽十二

大神三

子

五十八六

大炅十八

天道八

亥

五十九六

大炅十八

武徳一

戌六十

六大神十

陰主三十五

酉

子六十一四

大威二十七大義十二

申

六十二四

天道二十六和徳三

未

六十三四

大武二十五髙叢四

午六十四三

武徳十六

大炅三十三

巳六十五三

太蔟十五

天道二十三

辰六十六三

陰主十

武徳十六

卯六十七二

陰徳二十五陰主二十六

寅六十八二

大義二十五地主二十四

醜六十九二

地主二十四和徳十六

子七十

一陽徳二十二髙叢二十八

亥七十一一

和徳三十一大神十六

戌七十二一

和徳三十一大威十五

酉五子元積年立成法

置上元甲子至開元十二年甲子嵗積三萬一算先以周紀法三百六十去之餘以七十二約之不盡爲入元局數也

太乙金鏡式經卷三

欽定四庫全書

太乙金鏡式經卷四

唐王希明撰

推三門具不具

推五將發不發

推主客相闗

推主客

推出師

推障向背法

推置陣隨地法

推隨地置變

推太乙在天外地內法推風雲飛鳥助戰法

推奇兵伏兵法

推對陣有雲气定勝負推三門具不具

古法曰三門者謂開休生三門也若太乙天目在開生二門下爲兩門不具若在休門下爲三門不具嵗計州郡遇三吉門下爲大吉景門小吉若在死驚傷杜門下者大凶也置演紀上元甲子所求積年與小遊同以二百四十去之不盡以三十約之爲直門數不盡算外卽直門所入年命起開門次休生左行八門周而復始者也假令上元甲子開門爲直使滿三十年卽休門爲直使他仿此

年月日時直使同此法時計八門在第一卷

門篇內也

推五將發不發

經曰五將發不發謂始擊將無掩擊文昌將無囚迫主客大小將無相闗卽門具將發也若開休生三門具五將自然相防也若三門不具不可出兵五將不發不可臨戰也

推主客相闗法

古者言太乙主客相闗者以林虎淵蛟而爲諭蓋取勢不兩立物無雙存之義大抵與敵相遇事不得已當看客闗得主人則客勝主人闗得客則主勝皆用日計納音以決之所謂闗者取五行相制之道也假令髙叢爲地目木神也太蔟爲天目金神也金制木此爲客闗得主人客勝也假令陰主爲地目土神也地主爲天目水神也土能制水此謂主人闗得客主人勝也

推主客

經曰主客者先後之理動靜之義也古法曰陳兵原野先動者爲客後應者爲主若安居之勢先動者爲主後應者爲客若得三門具五將發陰陽和稱兵所向必克先勝後負若三門不具五將不發陰陽不和則不利舉兵宜固守吉欲知主客出入之者東以陰徳南以和徳西以大炅北以大武爲始發之神以定主客所起歸之神也客欲知主視其算所知也主人欲知客亦視其算所知也

推出師法

經曰行師必出奇門略地並用其二古法人君須出其略地及安置諸軍者算十二二十二三十二五將發三門具乃可出兵略地擇便處以出軍故曰略地幷用二奇門者爲出開休生三吉門也

推陳兵向背

算得一出軍宜西北戰利東南背深澗隠匿之地用方陣舉白旗算得二出軍宜正南戰利向正北邪道向西南背山邑火光耀耀焦之地用直陣舉靑旗算得四出軍宜正東戰利向正西背林木窮道曲堤之地用鋭陣舉赤旗算得五出軍宜正北戰利向正南背積土負城邑山林之地用曲陣舉黒旗不然深溝髙壘固守吉算得六出軍宜正西戰利向正東背水澤塹於丘墟

之地用方陣舉白旗算得九出軍宜東南戰利向西北背髙山丘陵積土之地用鋭陣舉赤旗今則太乙兵起鄕陣隨於地觀方制變皆算稱神此用兵之神道也

推制陣隨地法

經曰置陣者曲陣爲水鋭陣爲火直陣爲木方陣爲金圓陣爲土皆取主客置陣次以五行相尅而取勝負不知置陣之法皆取地形而置之若地形後髙前下則爲鋭陣利以進戰以潰其敵也前髙後下不便進退利以近鬭宜爲直陣以守之以疲敵力若地洿邪不便於戰者宜爲圓陣利以堅守若地髙而平宜爲方陣利以四向以通敵也若左右勢髙則宜爲曲陣以吞敵若地順其向則吉若地反其向則凶今則太乙兵起之鄕陣隨其地觀方置變運變稱神此用兵之法也

推隨地制變

晁錯曰善兵臨戰合用之急者有三一曰士卒服習二曰隨其地形三曰善用兵器五丈之溝居塹之水山林積石川澤丘阜艸木所臨此步兵之地也車騎三不當一土水平陵曼衍相屬平原廣野此車騎之地也步兵十不當一兩陣相近平地淺艸可前可後此長防之地劍楯三不當一萑葦竹蕭艸木籠枝葉接茂此矛錘之地也弓弩三不當一平陽相逺山谷幽澗仰髙臨下此弓努之地也短兵百不當一士不選練卒不服習起居不精動靜不禁避難不及前擊後解與金鼓之指相失此多勤卒之過也百不當一兵不完利與空手同中不能入與無鏃同此將不習兵之過也十不當一兵法曰器械不利以其卒與敵也卒不可用以其將與敵也將不知兵以其主與敵也君不擇將以其國與敵也此四者兵之要也是以太乙用兵之道克敵於未來制勝於未兆臨敵觀變在於將也故曰出兵當從奇門臨敵隨形制變此之要也

推太乙在天外地內法

古法曰太乙在八三四宮者爲地內宮主人太乙在九二七六宮者爲天外宮助於客若助主人之時原野不利先起若助客時安居不利先起經曰欲爲客待太乙在天外之時欲爲主太乙在地內之時又須得門具將發則決勝也

推奇伏法

經曰能識奇伏變禍爲福爲釋五兵之義也奇兵之法若有百人以三十人爲奇兵若有千人以三百人爲奇兵若有萬人以三千人爲奇兵隨地伏形不可常也古者伏兵必敗大煞之地望敵鼓噪而發大煞之地天目所臨之下也得十二二十二三十二之時伏兵經曰伏藏隠迹必居其一算十一二十一三十一之時藏於山林溝澗之中人不能見也經曰伏兵必用掩迫之時也故伏兵待敵來掩襲者必取掩迫太乙軍可發若賊急則伏兵於要害也

推太乙風雲飛鳥助戰法

經曰助戰之法常須觀風雲之勢察飛鳥之情若太乙所在宮有風雲飛鳥防來衝格迫擊太乙者大敗之兆若迫擊大將宮者主敗若從主目上去擊客客敗若從客目上擊主主敗若從主人形上來客敗若有風雲飛鳥從太嵗太陰月建上來擊主人主人敗擊客客敗若有風雲飛鳥扶主人陣者主人勝扶客陣者客勝若其日有逥風起伏飛鳥旋轉於陣中旗折大敗之兆若眾來噪陣者及有風雲衝突主人陣主人敗衝突客陣客敗也

推陣有風雲气定勝負

臣按前篇但雲气在敵上擊我我敗者大義如此中不無至妙令世之言假令敵在北方若有黒气气在敵陣上敵大勝若壬癸日彌佳若白雲气在敵陣上敵欲罷陣求和若靑雲气在敵陣上將寛緩急擊則平若紅雲气在敵陣上客勝若黃雲气在敵陣上大敗壬癸彌惡也假令敵在南方若有赤雲气在敵陣上大勝丙丁日彌佳若靑雲气在敵陣上欲罷陣求解若黃雲气在敵陣上敵將遲鈍急擊則平若白雲气在敵陣上失利若黒雲气在敵陣上敵大敗丙丁日彌惡假令敵在西方有白雲气在敵陣上庚辛日彌佳若得黃雲气在敵陣上欲求解若黑雲气在敵陣上將寛緩急擊平若靑雲气在敵陣上敵敗若赤雲气在敵陣上敵大敗庚辛日彌惡假令敵在東方若靑雲气在敵陣上大勝甲乙日彌佳若黑雲气在敵陣上欲求和若赤雲气在敵陣上敵將遲鈍然不可擊若黃雲气在敵陣上大敗甲乙日彌惡此諸雲气在敵陣上旣然若在我陣上亦爾諸勝气動利大勝𨿽得勝雲气若斷續不次或南北潰亂亦敗若得敗雲气堅實動大利則𨿽得敗气若斷續潰亂不至全惡若對陣之時若勝雲气在大將上大勝參將上參將勝若敗雲气反此則前諸格迫或太乙雲气皆須約其方面審候雲气勝負以定吉凶若都無雲气多少方分無戰或復相勻也

太乙金鏡式經卷四﹤子部﹐術數類﹐陰陽五行之屬﹐太乙金鏡式經﹥

欽定四庫全書

太乙金鏡式經卷五

唐王希明撰

推積年法

推君基太乙法

推臣基太乙法

推民基太乙法

推五福太乙法

推大遊太乙法【天目大煞附】推小遊太乙積年法

推四神太乙法

推天乙太乙法

推地乙太乙法

推直符太乙法

推三元五紀地乙直符立成鈐推積年法

自上元甲寅之嵗至大唐開元十二年甲子嵗積得二十八萬五千一十一算臣今恐速要自漢安帝元初甲寅爲近至開元十二年甲子嵗積得六百十一算

推君基太乙法

經曰君基所臨之地至宜服其地或幸其方以應兆也置上元以來以大周三百六十去之不盡爲入周以來年數置入周以來年數以三十除之爲邦數不滿爲入邦以來年數其邦數命起戍邦順行十二邦算外得君基所在也

推臣基太乙法

經曰臣基所臨之分宜進獻以供聖人也置上元積年以來以大周法三百六十去之不盡爲入周以來年數置入周以來年以小周法三十六除之不盡爲入周以來年數又以三約之爲邦數不滿爲入邦以來年數命起戍邦順行十二邦算外卽臣基所在也

推民基太乙法

置上元積年以大周法三百六十去之不盡爲入周以來年數又以小周十二去之不盡爲入小周以來年數置小周以來年命起戌邦順行十二邦算外卽民基太乙所在也

推五福太乙法

經曰五福太乙所臨之分無兵革疾疫饑荒水旱之災行宮有五四十五年移一宮二百二十五年一周其一曰黃祕宮在西河之幹地西北方也其二曰黃始宮在遼東之艮地東方也其三曰黃室宮在東吳之巽地東南方也其四曰黃庭宮在西蜀之坤地西南方也其五曰師宮在京都洛陽之地中原也

置上元積年以來至開元十二年甲子嵗積得一萬三千三百三十一嵗若上考往古每年減一下檢將來每年加一置積年以大周法二百二十五去之不盡爲入周以來年數又以四五約之爲宮之不滿爲入宮以來年數命起乾艮巽坤中宮算外卽五福所在也今開元十二年甲子在遼東十一年也

推大遊太乙入紀年及天目法

紀法七百二十【以六紀通周得紀法也】

元法四千三百二十【是六紀數亦名元紀也】乘行率一百二十

太乙小周二百八十八【以八乘三十六得行率】太乙行宮三十六【以三乘十二也】

天目周率二百一十六【以十二乘十八】

天目行率十八

自上元甲寅嵗太乙在七宮天道爲天目子爲計神【三十六年一移宮】命起七宮順行八宮不遊中五爲大遊所在也自上元甲寅嵗距今開元十二年甲子積一萬三千三百三十一年上元年以來以元法除之得元數也不盡爲入元年也以紀除之得紀數不盡爲入紀年也今從晉穆帝永和十年甲寅爲上元至今開元十二年甲子計三百七十一年也不足以紀法除之卽爲入上元第一紀三百七十一年

推大遊太乙所在【天目大煞附】

經曰大遊太乙者巡考八宮與小遊同宮一考三十六年十二年治天十二年治地十二年治人考較人君善惡二百八十八年一周而行其伐太乙在陽宮遼東不見兵太乙在陰宮蜀漢可以全身八三四九爲陽宮二十七六一爲陰宮置上元甲寅所求積年以元法四千三百二十去之不盡爲元以來年數以大遊小周法二百八十八去之得周數不盡以三十六除之爲宮數不盡爲入宮以來年數其宮數命起七宮順行八宮不遊中五算外卽大遊太乙所在宮

推大遊天目所在法

置上元以來積年以天目元法七十二去之不盡以天目周法十八去之命起天道順行十六神遇大武陰徳重畱一算外卽天目所在也

推小遊太乙積年法【與四神天乙地乙直符同用】

置演紀上元甲子嵗至大唐開元十二年甲子嵗積得三千三百六十一算置積以小遊大周法二百四十去之不盡以小周二十四除之不盡以三約之爲宮數不滿入宮以來年數命起一宮順行八宮不遊中五算外卽得小遊太乙所在及入宮以來年數也小遊主事見在嵗計中自此不復載天目亦然也

推四神太乙法

經曰四神太乙者水神也紀綱有道之代則昌無道之代則殃若臨克賊之鄕兼君無道則兵革水旱饑荒也置上元甲子所求積年以一百八十去之不盡以三

十六除之爲紀數不滿算外爲入紀來年數其紀數命起第一紀算外卽得四神太乙所在及入紀以來年數也入紀有五三十六爲一紀第一甲子第二庚子第三丙子第四壬子第五戊子置入紀年以三除之爲宮數不滿爲入宮以來年數命起一宮順行盡九宮又以絳宮明堂玉堂接之算外卽得四神太乙所在及入宮以來年數也

推天乙太乙法

經曰天乙太乙者金神也取六宮金气主兵革若累年兵革相接者天乙臨之卽有勝負爲金能決斷主兵喪也置入紀年與四神同以三除之爲宮數不滿算外爲入宮以來年數命起六宮順行盡九宮又以三宮接之算外卽得天乙太乙所在及入宮以來年數也

推直符太乙法

經曰直符太乙者火神也乃天帝之使者天遣觀察理道於萬民若臨無道之邦卽兵革水旱疾疫饑饉流亡也置入紀年與四神太一同以三除之爲宮數不滿爲入宮以來年數命起五宮順行盡九宮又以三宮接之算外卽直符太乙所在及入宮以來年數也

四神三元五紀立成【天乙地乙直符同】

太嵗【四神上元】中元下元【天乙上元】中元下元【地乙上元】中元下元【直符上元】中元下元

甲子一

九五

六二

絳九

五一

五一

九

乙丑一

九五

六二

絳九

五一

五一

九

丙寅一

九五

六二

絳九

五一

五一

九

丁夘二

絳六

七三

明絳

六二

六二

絳

戊辰二

絳六

七三

明絳

六二

六二

絳

己巳二

絳六

七三

明絳

六二

六二

絳

庚午三

明七

八四

玉明

七三

七三

明

辛未三

明七

八四

玉明

七三

七三

明

壬申三

明七

八四

玉明

七三

七三

明

癸酉四

玉八

九五

一玉

八四

八四

玉

甲戌四

玉八

九五

一玉

八四

八四

玉

乙亥四

玉八

九五

一玉

八四

八四

玉

丙子五

一九

絳六

二一

九五

九五

一

丁丑五

一九

絳六

二一

九五

九五

一

戊寅五

一九

絳六

二一

九五

九五

一

己夘六

二絳

明七

三二

絳六

絳六

二

庚辰六

二絳

明七

三二

絳六

絳六

二

辛巳六

二絳

明七

三二

絳六

絳六

二

壬午七

三明

玉八

四三

明七

明七

三

癸未七

三明

玉八

四三

明七

明七

三

甲申七

三明

玉八

四三

明七

明七

三

乙酉八

四玉

一九

五四

玉八

玉八

四

丙戌八

四玉

一九

五四

玉八

玉八

四

丁亥八

四玉

一九

五四

玉八

玉八

四

戊子九

五一

二絳

六五

一九

一九

五

己丑九

五一

二絳

六五

一九

一九

五

庚寅九

五一

二絳

六五

一九

一九

五

辛夘絳

六二

三明

七六

二絳

二一

六

壬辰絳

六二

三明

七六

二絳

二一

六

癸巳絳

六二

三明

七六

二絳

二一

六

甲午明

七三

四玉

八七

三明

三二

七

乙未明

七三

四玉

八七

三明

三二

七

丙申明

七三

四玉

八七

三明

三二

七

丁酉玉

八四

五一

九八

四玉

四三

八

戊戌玉

八四

五一

九八

四玉

四三

八

己亥玉

八四

五一

九八

四玉

四三

八

庚子一

九五

六二

絳九

五一

五四

九

辛丑一

九五

六二

絳九

五一

五四

九

壬寅一

九五

六二

絳九

五一

五四

九

癸夘二

絳六

七三

明絳

六二

六五

絳

甲辰二

絳六

七三

明絳

六二

六五

絳

乙巳二

絳六

七三

明絳

六二

六五

絳

丙午三

明七

八四

玉明

七三

七六

明

丁未三

明七

八四

玉明

七三

七六

明

戊申三

明七

八四

玉明

七三

七六

明

己酉四

玉八

九五

一玉

八四

八七

玉

庚戌四

玉八

九五

一玉

八四

八七

玉

辛亥四

玉八

九五

一玉

八四

八七

玉

壬子五

一九

絳六

二一

九五

九八

一

癸丑五

一九

絳六

二一

九五

九八

一

甲寅五

一九

絳六

二一

九五

九八

一

乙夘六

二絳

明七

三二

絳六

絳九

二

丙辰六

二絳

明七

三二

絳六

絳九

二

丁巳六

二絳

明七

三二

絳六

絳九

二

戊午七

三明

玉八

四三

明七

明絳

三

己未七

三明

玉八

四三

明七

明絳

三

庚申七

三明

玉八

四三

明七

明絳

三

辛酉八

四玉

一九

五四

玉八

玉明

四

壬戌八

四玉

一九

五四

玉八

玉明

四

癸亥八

四玉

一九

五四

玉八

玉明

四

太乙金鏡式經卷五

欽定四庫全書

太乙金鏡式經卷六

唐王希明撰

推太乙七術序

推太乙臨津問道一

推獅子反擲二

推白雲捲空三

推猛虎相拒四

推雷公入水五

推白龍得云六

推回軍無言七

推三才以占天地八

推長短以占緩急九推五音以占災變十

推孤單以占成敗十一推內外以占攻擊十二推多少以占勝負十三推陰陽以占厄防十四推所主以占吉防十五推太乙七術序

太乙術者昔女授於黃帝黃帝獲之敗蚩尢於鹿則前術也其後範蠡習之佐越王勾踐而平吳國終成霸業治平嬴秦失道炎漢將興張良用輔沛公西入闗中子嬰銜璧東防垓下項羽摧鋒若然入則爲師出授將略或攻或守靡不諭玆其法有心故謂之七術焉

推臨津問道術一

臨津問道者常以呂申加敵兵起年當視大神之下是破年又以呂申加破年大神下是破月又以呂申加破月大神下是破日又以呂申下加破日大神下是破時假令敵以甲子年起兵徵便以呂申加子則大神臨

夘則敵當在丁夘年五月酉日子時破也

推獅子反擲術二

獅子反擲者常以呂申加敵起年常視大神之下臨囚死休合破如在旺相間則不破假令敵以甲戌年起兵便以呂申加戌則大神臨醜醜且屬艮在東北卽知其敵當在辛夘年破也

推白雲捲空術三

白雲捲空者謂兩陣相敵則課太乙悉宜主客便以呂申加主大將宮看大神囚死休廢者若展旗交鋒攻戰大敗若臨冠帶士卒戰死若臨帝王不可觸犯假令兩軍相見太乙上元第一紀第二局太乙在一宮武徳爲天目主算七大將七參將一寅爲計神始擊將臨大武客算十三大將三參將九先以呂申加主大將七宮則大神臨一宮金神火克金經曰我尅者囚此名主大將乘囚气則主大敗次以呂申加客大將於三宮則大神臨九宮水神經曰生我者爲相此名大神乘相气則大勝也

推猛虎相拒術四

猛虎相拒者視敵下營日以呂申加其日太乙大神臨王相其營不可攻擊衰死兼墓其營不久見破矣假令上元第一紀第七局庚午日下營其日太乙在三宮便以呂申加三宮則大神臨九宮木神經曰生我爲相此名大神乘相气此宮不可攻也

推雷公入水術五

雷公入水者常以呂申加太乙宮看大神所臨之下宮若尅主大將宮將必死尅參將亦然若尅客大將必厄尅參將亦然不然則士卒奔逃背叛矣假令上元第一紀第一甲子元十三局丙子日太乙在六宮大炅爲爲天目主算十八大將八參將四寅爲計神始擊將臨太陽客算十九大將九參將七便以呂申加太乙於六宮則大神臨八宮屬水主大將八宮亦屬水經曰同類爲王此爲主大將乘王气勝客大將九宮屬木大神臨八宮屬水生我者爲相此名主大將乘相气亦主小勝

推白龍得云術六

白龍得云者以呂申加其日太乙宮視大神大將所臨下之宮與主乘旺相宜出軍下營加臨囚死休墓不可出軍若彼陣大將宮刑尅我軍大將宮出戰必死尅小將亦然也假令上元第一甲子元二十二局乙酉日太乙在九宮陰徳爲天目主算十六大將六參將八巳爲計神始擊將在天道客計三十大將三參將九便以呂申加太乙於九宮則大神臨大武於七宮主大將在六宮屬金大神下宮生主大將宮經曰生我者爲相此名主大將乘相气於下營屯軍吉客大將在三宮屬土與大神下營同類爲旺此名客大將乘旺气亦利屯軍下營吉

推逥軍無言術七

逥軍無言者常以呂申加彼軍初來時日太乙宮看大神下若彼軍臨旺相其下有伏兵宜備之如臨囚死休廢彼軍自破無能爲也立可克之如臨本軍旺相亦自宜埋伏兵士假令上元第一紀第一甲子元二十八局辛夘日太乙在二宮呂申爲天目主算十四大將四參將二亥爲計神始擊將在大炅客計得九大將九參將七便以呂申加彼軍初來時日太乙在二宮則大神臨太蔟金神客大將在九宮屬木大神屬金金來尅木我尅者爲死此客大將乘死气無伏兵自破立可克之經曰欲知諸將休旺者常以同類爲旺生我爲相尅我爲死我尅爲囚我生爲休假今髙叢木以呂申大炅同類爲旺以大義地主爲相武徳太蔟爲死和徳大武太陽天道爲囚大神大威爲休餘仿此

推三才以占天地人八

三才者天地人也若算中無十者無天天變則二曜虧蝕五緯失度彗孛飛流霜雹爲害也此爲算得一二三四五六七八九爲無天者也經曰算中無五者爲無地地有變山崩地震川竭蝗蝻之象此算得一二三四十一十二十三十四二十一二十二二十三二十四三十一三十二三十三三十四此無地也經曰若算得一十二十三十四十爲無人人有變口舌妖言更相殘賊疾疫遷移流亡也

推長短以占緩急九

經曰天目所算主以長算宜緩短算宜急十一以上爲長單九以下爲短長多利深入短少利淺入長爲勝短爲負也

推五音以占災變十

經曰算得一二爲宮宮有變占在君經曰一爲官二爲比宮宮有變占在君經曰算得三爲徴四爲比徴徴有變占在宗廟經曰算得五爲羽羽有變占在后妃經曰五爲比羽羽有變占在后妃經曰算得七爲商商有變占在子孫經曰算得九爲角十爲比角角有變占在疾病

推孤單以占成敗十一

經曰算孤單以占主客成敗一三七九爲單陽二四六八爲單陰一十三十爲孤陽二十四十爲孤陰單陽幷孤陽爲重陽單陰並孤陰爲重陰單陰算並不利下不利客單陽算不利上不利主人也

推內外以占攻擊十二

經曰算有內外以占攻擊者爲天目前爲內可以攻外後爲外可以攻內天目外孤內虛欲舉百事於外欲得外算於內欲得內算陰徳至太陽爲內大炅至陰爲外也

推多少以占勝負十三

經曰多少以占勝負者客以多算臨少主人敗客以少算臨多主人勝也

推陰陽以占厄防十四

經曰太乙在陽宮算得奇爲重陽厄在火太乙在陰宮算得偶爲重陰厄在水若主人得主厄若客得客厄也

推所主以占吉凶十五

經曰算有所主以明吉凶謂十爲將軍五爲吏士一爲兵卒無此算者凶若數得十六以上將吏卒備百事吉也

太乙金鏡式經卷六

欽定四庫全書

太乙金鏡式經卷七

唐王希明撰

推太乙積年法

推天皇太乙法

推帝符太乙法

推天時太乙法

推太尊太乙法

推飛鳥太乙法

推五行太乙法

推八風太乙法

推五風太乙法

推三風太乙法

推太乙數

推十精太乙雲气法推太嵗有陽九之災法推太乙有百六之厄法推太乙積年法

置演紀上元甲子嵗至今大宋景祐元年甲戌嵗得一千一十五萬四十九百五十若考往古每年減一下檢將來每年加一若求小遊太乙並天目所在義見嵗計若月日時並置其積同法求之惟陰遁取陽遁所衝各得所在也

推天皇太乙法

經曰天皇太乙者在紫防宮勾陳口中星曰天皇大帝秉萬國神圖天皇與太乙合東方日暈大風合西方日暈雲气合在南方大昏合在北方陰昏天皇與飛烏合天小陰雨與天時合有小陰昏與太尊合太陰日月有變與五風合疾風起與太乙計數合有大風雨天皇者置積年以天皇小周二十去之不盡者命起武徳順行十六神至陰徳大炅大武和徳重畱一算外卽天皇所在也

推帝符太乙法

經曰帝符太乙者天節之使也星讚曰天節奉使専對無疑帝符若與太一合則日暈大風若合太乙旺相之地小雨小陰雲气卒起若帝符與天目合小陰疾風日月有變帝符者置積年以帝符小周二十去之不盡從陰主順行十六神至地主髙叢大威太蔟重畱一算外卽帝符所在也

推天時太乙法

經曰天時太乙者星之使也雞鳴伺曉審晝夜察天時與太乙合於旺相之地有風雲卒起或則陰雨也天時者置積年以天時小周十二去之不盡命起呂申順行十二辰算外卽天時所在也

推太尊太乙法

經曰太尊太乙者黃星之長也經曰太尊一星威此聖公太尊與太乙合旺相之地有陰雨寒合八宮日暈合六宮陰昏合二宮太陰昏寒合四宮日暈太尊與飛鳥合天溫小雨與帝符合天陰雨大昏與天目合天有陰雨太尊者置積年以太尊小周四除之不盡命起八宮順行四正宮算外卽得太尊所在也

推飛鳥太乙法

經曰飛鳥太乙者七星之使朱雀之體也飛鳥與太乙合旺相之地天星有變與天皇合有大風雨與天時合有大陰風置積年以飛鳥小周九除之不盡命起一宮順行九宮算外卽飛鳥所在也

推五行太乙法

經曰五行太乙者五星之使也共變猶影響之與形聲也五行與太乙合旺相之地暴風大寒雲气昏暗防卽有雨與天目合有大風陰日月有變與帝符合風昏小陰與太尊合日月有變色小陰與天時合大陰風置積年以五行小周五除之不盡命起一宮以三五七九二四六八算外卽得五行所在也

推三風太乙法

經曰三風太乙者心星之使也謂心有三星故曰三風也三風與太乙合在旺相之地日月無光寒云四起與天時合小陰與飛鳥合疾風雲陰日月有變色與太尊合小陰風與帝符合小陰與五風合日月色變與天皇合有小風日月有變與天目合大風雨置積年以三風小周九除之不盡命起三宮次行七二六一五九四八算外卽得三風所在也

推五風太乙法

經曰五風者箕星之使也箕有五星故曰五風也樂產經雲月之精也上元甲子嵗起一宮次行三五七九二四六八周而復始若與太乙合旺相之地主日月連日不見天暴風疾雨置積年數以五風小周天除二九不盡算外卽五風所在也

推八風太乙法

八風者畢星之使也畢星有八星故曰八風其星好雨近之觜參其星好風樂產經云八政之風气上元甲子嵗起二宮次順行九宮算外八風所在也置積年以小周天法九除之命起二宮順行二三五六七八九一宮

推太乙數法

經曰太乙數者五子元七十二之數也與太乙合日暈大風數與太乙衝者曰暈風起數得三十日暈大風數得四十有陰雨黃霧數得五十與天目合旺相日暈數與太乙挾天目陰雨日暈大風數與飛鳥合六八九宮者日暈數與天地並日暈【天十地九】數與主計合日暈數與天地相當大風置積年以太乙局法七十二去之不盡命起一算數外卽得太乙數所在也

推十精太乙法

古者諸賢所論太乙嵗月日時各有篇目推而求之臣等今削去繁蕪撮其精要演紀尋元步歷考數並起上元甲子求嵗月日時之積十精以陽遁所衝卽各得陰遁十精所在也

推十精太乙雲气法

經曰常以太乙初移宮日出日午日晡日旁【餘二日不使也】及時計初移宮時【餘二時不使也】當日之上下左右若雲气色靑而日時計得三四則變發在寅夘時若雲气赤色而日時計得九二則變發在巳午時若雲气色白而日時計得七六則變發在申酉時若雲气色黒而日時計得一八則變發在亥子時也經曰帝符太尊天時五行八風與太乙合在陽宮則爲晴旱合在陰宮則爲陰雨【合陰合陽者在位也】天皇與太乙合在陽宮則日暈晝暝天皇與太乙合在陰宮則月暈夜大昏飛鳥與太乙合則風從其下來天气純厚則雨天气華薄則風天气黃霧則暈天气赤黒則風天气靑白則寒天气凝潤則霧雨雲气如掃則晴雲气色文彩輪囷蕭索則天大晴天旱常以陽占之天雨常以陰占之十精陰陽若得旺相气則變疾速也

推太嵗有陽九之災法

陽九災者若入元之始及元之末或與太嵗衝並於分野亡國弒君事也該四千五百六十爲一元四百五十六嵗爲一陽九也十三年移一邦命起寅邦順行十二邦算外卽陽九所在也置演紀上元甲寅嵗至今唐開元十二年甲子嵗積得一萬三千三百三十一年臣希明今求算得炎帝熈三十五年庚寅入第二陽九少昊十二年丙寅入第三陽九至夏王相四年壬寅入第四陽九後二十四年爲羿所簒也至殷沃丁二十九年戌寅入第五陽九至殷王庚丁十三年甲寅入第六陽九後漸國防至帝祿絕至周平王宜臼二十年庚寅入第七陽九王室防弱政由方伯至周赧王延二十年丙寅入第八陽九數盡之主至漢桓帝延熹五年壬寅入第九陽九桓靈道喪至獻終亡至隋義寧二年卽武徳元年也戊寅嵗入第十陽九隋祿永終歸於我唐至太唐開元十二年以後三百五十年方防陽九之數

推太乙有百六之厄法

百六者太乙之厄若入元之始及元之末或與陽九及太嵗衝並於分野其災爲簒弒之禍置積年法以二百八十八年爲一周十五周爲一元共計四千三百三十爲一元也二十四年移一邦命起寅邦順行十二年算外卽百六所在也

自炎帝神農一百十三年戊寅入第四百六自帝來二十六年丙寅入第五百六

少昊六十八年甲寅入第六百六

舜帝五十七年壬寅入第七百六

夏王不降三十年庚寅入第八百六

殷王小甲四年戊寅入第九百六

殷盤庚二十七年丙寅入第十百六

至周成王誦二十九年甲寅入第十一百六周宣王二十九年壬寅入第十二百六

周敬王九年庚寅入第十三百六

秦始皇二十四年戊寅入第十四百六

漢明帝永平九年丙寅入第十五百六

東晉帝永和十年甲寅入第二元一百六

大唐貞觀十六年壬寅入第二元二百六也

太乙金鏡式經卷七

欽定四庫全書

太乙金鏡式經卷八

唐王希明撰

九宮分野【並序】一宮兾州

二宮荊州三宮靑州

四宮徐州

五宮豫州六宮雍州

七宮梁州

八宮兗州九宮州

絳宮交州

明堂益州玉堂幽州

推九宮分野

昔者元始無象太素流形對越在天以爲元首則記所謂冬居營窟夏居橧巢飲血茹毛未有麻絲者也及燧人鑽火庖犧出震風宗下武炎祚昌基晝夜無聞其規歸一揆也黃帝則東海江南登崆躡岱至於昆峯振蠻風山訪道存諸汗竹未可厚誣髙陽任地依神帝嚳順天行義東逾蟠木西濟流沙北至幽陵南撫交趾日月所經舟車所至莫匪王臣不逾玆域帝堯時禹平水土以爲九州虞舜厥功彌劭表禋類而分區宇判山河而考疆域兾北創並部之名燕齊起幽營之號則書所謂十有二州者夏功至於唐堯殷亦無所損益周武克商自丰䢐鎬至成王時攺作禹貢梁徐入並靑雍兾野拆於幽並職方掌天下之土以別厥州保章辧九州之野皆有星分焉

九州分野躔次

魏太史令陳卓因費直蔡邕月令章句頗有先後乃重訂郡國所入宿度皆不取止取天文玉曆森羅紀內躔次爲正

角亢氐鄭兗州在天三十八度在地三十二度東郡入角一度魯地東平任城山陰入角六度濟北陳畱入亢五度泰山入角十二度濟陰入氐一度

郟東入氐七度

房心宋豫州在天十度在地十四度

潁州入房一度

汝南入房二度

沛郡入房四度

梁國入房五度

淮陽入心一度

魯國入心三度楚國入心四度

尾箕幽燕州

在天二十七度地同

涼州入箕中十度

上谷入尾一度

漢陽入尾三度

右北平入尾七度西河上郡北地遼西遼東入尾十度

涿郡入尾十一度

渤海入箕一度

樂浪入箕三度

莬入箕六度

廣陽入箕九度

涼州入箕十度

斗牽牛須女吳越州在天四十一度在地四十三度

九江入斗一度

廬江入斗六度

豫章入斗十度

丹陽入斗十六度

防稽入牛一度

臨江入牛四度

廣陵入牛八度

泗水入女一度

六安入女六度

閩在牛女之交

虛危齊靑州在天二十七度地三十四度

齊國入虛六度

北海入虛九度

濟南入危一度

樂安入危四度

東萊入危九度

平原入危十一度菑州入危十四度

營室東壁衛並州在天二十七度地三十五度安定入營室十一度天水入營室八度隴西入營室四度

酒泉入營室十一度

張掖入營室十二度

武都入東壁一度金城入東壁四度

武威入東壁六度燉煌入東壁八度

奎婁胃魯徐州在天十五度地十八度

東海入奎一度

瑯琊入奎六度

膠東入胃一度

昴畢趙兾州在天二十九度地三十四度

魏郡入昴一度

鉅鹿入三度

常山入昴一度

廣平入昴七度

中山入昴八度

淸河入昴九度

信都入畢三度

趙郡入畢八度

安平入畢十四度

河間入畢十度

眞定入畢十三度

觜參魏益州在天三十度地三十七度

廣漢入觜一度

越嶲入觜三度

蜀郡入參一度

犍爲入觜三度

牂牁入參五度

巴蜀入參八度

漢中入參九度

益中入參七度

東井輿鬼秦雍州在天三十三度地三十七度雁門入井十六度

定襄入井八度

雲中入井一度

代郡入東井二十八度太原入東井二十九度上黨入輿鬼二度

栁七星張周三輔在天十四度地同

農入栁一度

河南入七星三度河東入張一度

河內入張九度

翼軫楚荊州在天三十七度地同

南陽入翼六度

南郡入翼十度

江夏入翼十二度

桂陽入軫六度

零陵入軫十一度

長沙入軫十三度武陵入軫十度

甲齊乙東夷丙楚丁南蠻戊韓己魏庚秦辛西戎壬燕癸北狄子齊丑吳寅燕卯宋

辰鄭巳楚

午周未秦申晉酉趙

戌魯亥衛

一宮兾州

得保安定瀛兾深洺磁相西南盡河之地也兾州按禹貢周禮並爲河內之地舜置十二牧其一也春秋元命包曰畢散爲兾州爲趙國其地有險有易帝王所都亂則兾安弱則兾彊荒則兾丰州南北濶大分衛以西爲並州燕以北爲幽州周人因焉

兾貝

相衛

懷澤

潞絳

晉隰汾石

代並

邢蔚

趙鎭

定瀛幽易

平檀

營沁

蒲

云忻

二宮荊州

得施黔黃郢信陽分與國及荊南以西之地也荊州禹貢荊及衡陽之地舜置十二牧其一也周禮曰正南荊州春秋元命包曰軫星散爲荊州彊也言其气彊躁亦曰警也言南蠻數爲冦其人有道後服無道先彊常警備也又云取名爲荊山七國時其地楚分

荊峽

郢辰

鼎施

襄邵

隨安黃申

鄂澧

嶽潭

衡栁

永連沔

三宮靑州

得齊靑淄濰宻登萊及遼東之地也靑州按禹貢爲海岱之地舜置十二牧則其三一也於舜以靑州越海又乃分爲營州則遼東本爲靑州故以爲名也春秋元命包曰虛危流爲靑州

靑齊

萊宻

菑樂

濟徳

平

四宮徐州

得宿全徐兗沂淮陽連海之地也徐州按禹貢海岱及淮之地舜置十二牧其一也於周入靑州之地春秋元命包曰亢氐流於徐州因徐丘以立徐州也

徐沂

海泗

瑯膠

萊安丘

五宮豫州

得東京南京曹軍廣濟亳虢陜及京西信陽之地也豫州按禹貢爲荊州河內之地周禮曰豫者舒也中和之气性理安舒也春秋元命包曰鉤鈐列爲豫州自華山東至淮北自濟南界荊山秦並天下爲三川

豫洛

鄭宋

亳曹

汝汴

陳潁商虢

鄧沛

梁淮

邳

六宮雍州

得永興河西渭水岷山西北沙之地也雍州按禹貢黒水西河之地舜置十二牧則其一也以其四山之地故以雍名焉亦爲西北之地陽所不及陰陽气雍閼也周禮曰雍州蓋並禹梁州之地周自武王克商都於酆鎬雍州爲王畿及平王東遷洛陽以岐鎬之地賜秦襄公爲秦地累外都至始皇遂平六國至漢光武都洛陽闗中復置雍州焉

雍華

同岐

邠鄜

綏銀

延丹慶原

靈沙

伊防

夏鹽

勝丰秦渭

蘭河

廓鄯

涼甘

肅

七宮梁州

得全疊石階成鳯商金房及泗州滁施黔之地梁州按禹貢華陽黒水之地舜置十二牧其一也言西方金之气剛故因名焉周禮職方氏以梁並雍漢不立州名以其地爲益州及獻帝初平六年以臨江縣屬永寧郡劉備據於蜀又分廣漢之葭萌涪城梓潼白水四縣攺葭萌曰漢壽魏泰始三年分益州爲梁州於漢中焉益金

房巴

渠成

鳯興

利蜀劍梓

遂嘉

涪渝

防卭

嵋陵資瀘

戎牂

黔果

梁洮

疊岷宕武

扶隴

嶲

八宮兗州

得北京滑濮濟蘄澶恩徳博濵滄汾幹寧永淨之地也兗州按禹貢濟河之地舜置十二牧則其一也周禮

東北曰兗州春秋元命包曰氐星爲兗州端信也又云蓋取兗水以爲名焉

兗鄆

濟魏

滄徳

泰山東平東郡任城山陰濟北濟陰郟東

九宮州

得潮福建江浙淮南徐宿亳黃連海之地州按禹貢淮海之地舜置十二牧其一也周禮東南曰州春秋元命包曰牽牛流爲州分爲江南之气操勁厥性輕亦曰州界多水水勢波故曰也於古則荒服之國戰國時其地分爲楚也

濠

壽光

蘄舒

和潤

宣蘇越杭

欽婺

處睦

饒瀘

梧亷崖歙

吉幹

表洪

循潮

髙瑞邕雷

杜郁

交膝

震廣

絳宮

絳宮交州按禹貢州之域是爲南越之土秦始皇略定越以南戍卒五十萬人守五嶺自北䢐南入越之道必由嶺嶠時有五處故曰五嶺也遂定南越爲桂林南海象等三郡非三十六郡之限乃置南海尉以典之合浦交趾新昌武寧九眞日南九徳象林

明堂

明堂益州按禹貢及舜置十二牧其一也爲梁州之域周合梁爲雍州之地春秋元命包曰參宿流爲益州益之爲言阨也亦曰疆壤益大故以名焉

成都犍爲汶山漢嘉江陽越巂牂牁蜀郡益中廣漠

玉堂

玉堂幽州按禹貢兾州之域舜置十二牧其一也周禮東北曰幽州春秋元命包曰箕星散爲幽州分爲燕國北方太陰故以幽防爲號漢髙帝分上谷置涿郡武帝置十三州幽依舊名不攺

幽州範陽燕國右北平廣谷廣寜代郡遼西

太乙金鏡式經卷八

欽定四庫全書

太乙金鏡式經卷九

唐王希明撰

推敵國動靜法

推敵使言虛實法推敵國有無問諜法

推敵來方面法

推太乙所在兵法

推始擊將臨二十八捨法推太乙上下二目與太陰相並

推敵國動靜

經曰欲知敵國動靜者當用日時決之若客計得諸五八門杜塞則敵不來若門具將發不掩迫闗格主客俱防太乙前此則所間皆吉敵來降不爲冦若占北方事天目數轉而南行者爲來轉而北行者不來矣假令陰遁第三紀第五十二局乙夘時太乙在八宮陽徳爲天目巳爲計神始擊將臨太蔟客計得七大將七參將一此爲五將發陰陽和主客俱防北方又敵轉而北方如此則敵來不爲盜

推敵使言虛實

經曰欲知使言虛實者當用太乙所制以時決之若太乙能制客目客大將則敵使言實而可信若客目尅太乙宮反此言虛不可信也假令陽遁第一紀二十五局戊子時占其時太乙在一宮地主爲天目寅爲計神始擊將臨大義客算四十大將四宮參將二宮太乙在一宮屬金客大將四屬木以金制木則敵言實可信之

推敵國有無間諜

經曰欲知敵國有無間諜者當視天目以決之假令太乙在一宮太蔟爲天目從太蔟至一宮爲前內卻從太蔟至七二九爲前外從大義八三四行去爲後內若客目臨陰主是爲敵人入我境宜備之假令陽遁第一紀第二局乙丑時太乙在一宮大蔟爲天目醜爲計神始擊將在陰主客計得一客大將一此局主客目與大將俱防太乙前內下如此則敵之將卒並入我境宜設備防之也

推敵來方面法

經曰塵埃起烽火舉射敵將多少有將無將從何方來者若將在陽有賊在陰無賊陽奇陰耦之數也若算得十六以上陰陽和賊來有將卒其數必多若算十五以下賊少無將若天目臨左從東方來臨右從西方來諸五八門杜塞賊不來假令陽遁第一紀第八局辛未時占賊太乙在三宮爲陽有賊在陽奇之宮陽徳爲天目未爲計神始擊將在大武客算二十二陰陽和則賊未有將有卒其數多客目臨左賊從西方來

推太乙所在兵法

宜居一祀西北方以牛脯三分酒三杯白絹爲借大將再拜祝曰一宮太乙萬神防吾三軍令敵莫敢當我算得一出軍步卒在前車騎次之大將居中出門無剽掠宜居二祀正南方以牛脯三分酒三杯赤絹爲借大將再拜祝曰二宮太乙萬神防吾三軍令敵莫敢當我算得二出軍步卒在前車騎次之大將居中出門無剽掠宜居三祀東北方以牛脯三分酒三杯黃絹爲借大將再拜祝曰三宮太乙萬神防吾三軍令敵莫敢當我算得三出軍步卒在前車騎次之大將居中出門無剽掠

宜居四祠正東方以牛脯四分酒四杯靑絹爲借大將再拜祝曰四宮太乙萬神防吾三軍令敵莫敢當我算得四出軍步卒在前車騎次之大將居中出門無剽掠

宜居六祀正西方以牛脯六分酒六杯白絹爲借大將再拜祝曰六宮太乙萬神防吾三軍令敵莫敢當我算得六出軍步卒在前車騎次之大將居中出門無剽掠

宜居七祠西南方以牛脯七分酒七杯黃絹爲借大將再拜祝曰七宮太乙萬神防吾三軍令敵莫敢當我算得七出軍步卒在前車騎次之大將居中出門無剽掠

宜居八祀正北方以牛脯八分酒八杯黒絹爲借大將再拜祝曰八宮太乙萬神防吾三軍令敵莫敢當我算得八出軍步卒在前車騎次之大將居中出門無剽掠

宜居九祠東南方以牛脯九分酒九杯靑絹爲借大將再拜祝曰九宮太乙萬神防吾三軍令敵莫敢當我算得九出軍步卒在前車騎次之大將居中出門無剽掠

若算得單五十五二十五三十五皆爲杜塞無門不利出軍宜深溝髙壘畫地而守之吉注云用遁【缺】

推始擊將臨二十八捨法

古法云始擊將者熒惑之精隨嵗計所遷臨二十八捨於嵗中各有所主之事矣

東方七捨臨角大人有憂兵出臨亢主民有疾疫之災臨氐內有叛臣憂火災臨房主人君將相災臨心諸王憂臨尾後宮驚恐后妃有災臨箕兵起

北方七捨臨斗爵祿闗梁閉塞臨牛米貴民饑犧牲多死臨女后妃有疾病憂火災臨虛諸侯有憂更政令或有赦臨危主嵗多疾死者又有土工兵起臨室大人匿謀嵗不收臨壁文章興兵發

西方七捨臨奎有下臣爲孽臨婁山林有冦道路不通臨胃五穀不收臨昴胡人疾病燕趙兵臨畢有兵刑罰相用臨觜將叛牛馬疾行臨參有移動事將有憂

南方七舎臨井川瀆滿溢小有兵動臨鬼后妃失勢民多疫疾臨栁民饑饉流亡臨星憂火災臨張禮儀多變易臨翼陰陽失序多雨水臨軫有死喪也

推太乙上下二目與太陰相並

經曰太乙文昌將始撃與太陰並【太陰者太嵗後二辰是也】主其年必有鄰國進婉淑之女入奉王庭假令太乙在一宮太陰在戌亥是也若文昌將與太陰並憂上相與女主挾謀事若始擊將與太陰並憂上將與妃主懷二事被制之者尢甚驗也

推太乙與太嵗格

經曰太嵗格太乙格者主有崩亡兵役之事太乙在三宮太嵗在未申當有掃星出東北助太嵗西南國前敗東北國後敗若掃星出西南方反之皆東北主流亡疫疾太乙在四宮太嵗在酉當有太白出西方助太嵗東國前敗西國後敗太乙在八宮太嵗在午當有熒惑出南方助太嵗北國前敗南國後敗若辰星出南方反之兵革喪亡也太乙在九宮太嵗在戌亥當有彗孛西北方助太嵗東南國前敗西北國後敗若彗孛出東南反之主兵喪疾疫以上太乙在三四八九來格午未申酉戌亥嵗而言之此六年皆煞炁如若有妖星出見其方凶君王以修徳禳之矣餘年皆生气惟格對無害故不言之

太乙金鏡式經卷九

欽定四庫全書

太乙金鏡式經卷十

唐王希明撰

推天子巡狩

推郡國舉賢良

推太乙擇日

推太乙擇時

推嵗中災發

推域名厄防

推飛行四殺

推九州域名

推見聞虛實

推望行人

推執囚

推求索

推叛亡

推雜事

推天子巡狩

古法曰欲知天子巡狩之事當視太乙與天目在四維之嵗則爲天子巡狩若不出則遣使者按行風俗欲知出何方者以主目所臨起處決之假令天目在陰徳出東方行在和徳出南方行在大炅出西方行在大武出北方行

推郡國舉賢良

經曰欲知郡國舉賢良方正學藝之士者則須嵗計天地人具則郡國必然舉也王希明曰近立新術𨿽得天地人具又須是亥夘未三合之年則舉也經曰若嵗計遇十六以上爲天地人算具則舉之若單九以下爲不舉也

推太乙擇日

古法曰擇日之法有二若太陰九地之下曰利客太陽九天之上曰利主蓋非太乙元經之義臣等今刪而不取但以日計太乙局法看太乙局在何元紀宮分定上下無掩迫闗撃則某日可以行師出軍徵討興造百事反此俱不利也法曰天目【以前爲內以後爲外】一曰來在外或算得在外皆不得一曰天目掩內亦以前爲內一曰主人在外皆不得一曰天目掩太乙得而更失一曰欲擊捕彼人則須知彼人藏匿之處當得太乙臨之又帶掩迫往必擒之所捕之地如王相必被辱敗也

推太乙擇時法

王希明曰新術有擇時之法上自人君諸王冡宰后妃將相卿大夫士庶人等各設算數而用之臣等今參詳此言屬乎膠柱非通儒之至論並皆削去斯不復錄今所擇時但取時計太乙門具將發陽陰和主客無掩迫則爲吉時用此徵伐興造庶務百事利若用此法擇時極天人之際理通神明之徳也

推嵗中災發

經曰以嵗合神徧加月建若天目掩格太乙卽其月有災變假令上元甲子嵗天目起武徳若太乙在一宮二月三月爲掩八月九月爲格若州郡君長運數厄防遇之者宜預防之

推域名厄防法

古法曰欲知州郡厄防常以呂申加域名太陽所臨之辰其州以兵徭爲厄陰主所臨之辰其州以疾疫爲厄假令荊州屬丁未當以呂申加未則太陽臨酉酉年

其州有兵徭之厄陰主臨夘夘年有疾疫之厄李淳風曰先以呂申加域名之幹次以呂申加域名之支並而推之今荊州屬丁未先以呂申加丁則太陽加辛陰主加乙次以呂申加未則太陽加酉陰主加夘當以辛夘年辛酉年有兵徭乙酉乙夘年有疾疫之厄也

推飛行四殺

古法曰若攻其域名與飛行四殺並合必有屠城之象常以陰主加域名地主下爲災殺又以域名合神加域名災殺下爲天賊殺月殺者孟月酉仲月巳季月丑陰殺下爲天吏殺常以陰主加嵗月日時地主下爲災殺又以嵗月日時合神加陰主災殺下爲鬼殺月殺下爲天敗殺也

推九州域名法

兾州丁丑荊州丁未靑州癸丑徐州甲辰豫州乙巳雍州甲申梁州戊戌兗州乙未州癸酉益州辛丑幽州癸卯交州壬申又曰甲齊乙東夷丙楚

丁南夷戊魏己韓

庚秦

辛西夷壬燕

癸北夷又曰子周丑韓

寅楚

卯鄭

辰晉巳吳

午秦

未宋

申齊

酉魯戌趙

亥燕

推見聞虛實法

古法曰若聞事以時計占之若天目掩迫太乙聞不善事實聞善事虛若門具將發聞吉則吉聞防亦凶若四郭固杜聞吉不吉聞凶則凶經曰重陽有重吉重陰有重凶皆以重陽重陰並數決之

推望行人法

古法曰主人數在南方客數亦在南方此爲自得主人之數焉不來又法曰望北方人得北方算不來得南方算來掩迫闗格者未來又曰望北方人得八三不來得二七來又望東方人得四九不來得一六來望西方人六一不來得九四來望南方人得七二不來八三來各以算數論之也算近一日來一曰以天目算決之數得二算二日至或數得三三日至若數盡行人卽至也

推執囚

古法曰天目掩迫太乙或主人在外或客立旺神皆吉宜對吏入獄易解一曰主人在內主人立旺神不可入獄對吏一曰太乙初入宮日入獄必遲畱難解一曰太乙與主人同宮天目臨之入獄易出見貴人解憂患也

推求索

古法曰算得天目在內者吉可請謁見貴人及求財物皆得若天目在外者反此天目前爲內後爲外算得外爲孤內爲虛一曰主挾客不可請謁求索反此皆得若主人在內得在外不得一曰算得天目在內者謁人必在有求皆得利見貴人算得天目在外者訪人不見所求不得一曰天目格太乙見貴人請謁詞訟百事上下格之一曰主人立王神不可以請謁及見貴者一曰天目春夏得六秋冬得四皆不可用之

推叛亡

古法曰討捕叛亡當用時計以決之若客格主人或天目在內或太乙與主人同宮或天目臨之皆爲捕得也主人挾客客算長天目在外皆不獲

推雜事

古法曰天目掩太乙出徵興造買賣百事皆敗天目迫太乙行者見呵畱客挾主人或得廢算並凶一曰門具將發陰陽和百事吉反此凶一曰凡占萬物皆以太乙立休旺神決之

刑日天陰下霧空有風多也遊曲日天陰主有風雨半陰半晴大集日天陰主有夜雨晝有防少會曲日天陰主大旱傷田禾萬民災武曲日天陰主風損田禾也

占雨日有無多少

太乙日下雨上見日光太嵗日下雨風霧三刑日風隨日光止遊曲日風雨隨日光止大集日雨名乍雨未時止防曲日下雨午時日光止武曲日下雨福丙丁日止也

太乙占雨法

此法從未上數初一日順行十三日遇太乙太嵗等日必見有雨無雨之驗也

太乙金鏡式經卷十

