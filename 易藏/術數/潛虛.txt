潛虛﹝宋﹞司馬光撰

萬物皆祖於虛生於气气以成體體以受性性以辧名名以立行行以俟命故虛者物之府也气者生之戶也體者質之具也性者神之賦也名者事之分也行者人之務也命者時之遇也

气圖●

體圖●

一等象王二等象公三等象嶽四等象牧五等象率六等象侯七等象卿八等象大夫九等象士十等象庶人一以治萬少以制眾其惟綱紀乎綱紀立而治具成矣心使身身使臂臂使指指操萬物或者不爲之使則治道病矣卿詘一大夫詘二士詘三庶人詘四位愈卑詘愈多所以爲順也詘𨿽多不及半所以爲正也正順﹖墜之大誼也

性圖●

凡性之序先列十純十純旣浹其次降一其次降二其次降三其次降四最後五配而性備矣始於純終於配天地之道也

名圖●

一六置後二七置前三八置左四九置右通以五十五行葉序卬而瞻之宿躔從度卬則爲宮俯則爲墜卬得五宮俯得十數元餘者物之始終故無變齊者中也包斡萬物故無位逡至之气起於元轉而周三百六十四變變屍一日乃授於余而終之以步廿曳軌以葉歲紀人之生本於虛虛然逡形形然逡性性然逡動動然逡情情然逡事事然逡徳徳然逡家家然逡國國然逡政政然逡功功然逡業業終則返於虛矣故萬物始於元著於裒﹝蒲侯﹞存於齊消於散訖於餘五者形之運也柔剛雍昧昭姓之分也容言慮聆覿動之官也繇懠﹝箋西﹞得罹耽﹝都含﹞情之訹﹝卹﹞也前卻庸妥﹝吐火﹞蠢﹝尺尹﹞事之變也訒﹝刃﹞宜忱喆戛徳之塗也特偶匿續考家之綱也範徒醜隸林國之紀也禋﹝因﹞準資賓或政之務也敩﹝效﹞理績育聲功之具也興痡﹝鋪﹞泯造隆業之著也爲人上者將何爲哉養之教之理之而已養之故人賴以生也教之故人賴以明也治之故人賴以乂也夫如是故人愛之如父母信之如卜筮畏之如雷霆是以功成而名白也夫爲人上而不能養則人離叛矣養而不能教則人肴亂矣教而不能治則人抵捍矣三具者亡而祈有功者可得乎

行圖變圖解圖●●●●●●●●●●●●●●●●●●●●●●●●

命圖●

元余齊三者無變皆不占初上者事之始終亦不占﹝闕﹞五行相乘得二十五又以三才乘之得七十五以爲策虛其五而用七十分而爲二取左之一以掛於右揲左以十而觀其餘置而扐之復合爲一而再分之掛揲其右皆如左法左爲主右爲客先主後客者陽先客後主者陰觀其所合以名命之旣得其名又合蓍而復分之陽則置右而揲左陰則置左而揲右生純置右成純置左揲之以七所揲之餘爲所得之變觀其吉凶臧否平而決之陽則用其顯陰則用其幽幽者吉凶臧否與顯戾也欲知始終中者以所筮之時占之先體爲始後體爲中所得之變爲終變已主其大矣又有吉凶臧否平者於變之中復爲細別也不信不筮不疑不筮不正不筮不順不筮不蠲不筮不誠不筮必蠲必誠神靈是聽﹝闕﹞玄以準易虛以擬玄玄且覆瓿而況虛乎其棄必矣然子云曰後世復有揚子云必知玄吾於子云𨿽未能知固好之矣安知後世復無司馬君實乎

