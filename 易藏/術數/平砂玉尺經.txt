平砂玉尺經元

劉秉忠﹝附劉基注解﹞

平砂玉尺經劉伯溫注解審勢篇原文﹕天分星宿地列山川仰觀牛斗之墟乃見眾星之拱運俯察岡阜之來方識平原之起迹。劉釋﹕五行之气在天成像而日月星辰見焉紫微太極起於亥子之中天市東垣起於寅卯之區少微酉液在刊兌之間﹐太微南極在巽已丙之首中有一星尊居於內而二十八宿環遠於外故牛斗之墟左爲帝星所居之處其列宿則隨斗柄所指而拱向之附天而行是謂天經五行之气在地成形峙而爲山岡壠阜散而爲平原都濕流而爲江淮河漢故山川之流峙莫非是气之凝布然平原曠野皆根於岡瓏分布丁維而成形故察岡阜之所來則知平原之發迹矣。

原文﹕萬山一貫起自昆侖劉釋﹕山龍之散見於地𨿽有千萬之多而其龍脈之來皆出於昆侖按搜導祿及地誌鄙言昆侖山髙一萬八千九百四十七里中峯齊天在中國計之昆侖則在西北乾兌之間實天下山川之祖而五頂之人中國又眾山之大宗也。

原文﹕乾坤坎離總歸絕域﹐而西通瀚海艮震與巽三條入中國而五嶽分居劉釋﹕乾坤坎離兌五條分歸西北及正南入無夷蠻種之地龍脈出析俱不可考惟艮震巽三條獨入中國分居五方爲五嶽之山又中國山川之大各處分勢施生東南已巽行龍出身行十一萬九千六百五十里入海結帝之都三起蛟龍之地一百四十七水穴三十六其間產忠貞育英才出聖君賢相者七百二十穴聚精拔秀爲卿士大夫之地不計其數寅艮行龍出身八萬四千一百里入海結帝王之都一起蛟龍之地七十二頂穴一十有八其產大聖人之地五出賢人良相五百有七穴爲卿大夫之地不計其數申卯行龍行八萬一千五百六十里止於伊洛裏澗之交結帝王之都三起蛟龍之穴十十有四產聖君賢相侯伯五百五穴其間鐘气發秀爲卿士大夫賢士之類北艮巽之穴尢多。

原文﹕是故黃河界而西北醜艮行龍。劉釋﹕黃河之水派自昆侖艮寅之左甲卯之右界艮丑於東北之首限甲卯於是正東向東曲折百流入中國至河套之北出陜之左而山西等路右臂至汴東南左紆徐州之東北入海故河之西地乃醜艮行龍寶爲坤艮之气入首故燕冀至靑兗之地多坤艮結穴自右轉爲坎局。﹡

原文﹕長江限而江南巽辰起祖。劉釋﹕昆侖東南孤角分條自康姑九萬八千七百五十里出西無天竺西番南界曰六國山之北一萬二千里通巴西之慶鵬山分枝三派左股出陜之南爲雍之右衛中股歷憑旗發派爲荊襄之南行渡祁山起南嶽行山爲離宮之火星憑旗右股作成都之左。

原文﹕惟寅甲卯乙之落脈﹐爲河江中柱之根基。劉釋﹕河源之左自寅卯憶當震之首落脈起帳出一萬四千里爲蘭花媾至三萬三千七百一十六里爲喬黎山至一萬九千里入楡莢山過西域無胡南幕西首山行一萬二千二百五十里入中國至幽谷漣奇爲秦漢又一條分至南楚之北界一條分至同原之北界入河中條之洛長江東限黃河西流餘气及淮楊通秦入海是知震脈之落爲江湖之中柱其龍獨尊﹐其气獨正﹐出震入離大都區中年悠久民安物阜文士萃出風气正直民無佞姦上下從化皆其應也。

原文﹕岡壠平原之分別猶體骨肌肉之相附肌肉兩於骨外﹐血脈行於肉中﹐知血脈流動之情﹐見肌肉榮枯之理。劉釋﹕幾山脈起自昆侖爲山之首而气脈之行因山而見猶人體有骼骨之格气絡流行分布而散漫爲土皮猶人之肌肉土不離山猶肉不離骨也乃知平土元气皆根山。

原文﹕是故眾水趨歸東北﹐而坤申之气始生。劉釋﹕大凡坤申行龍水必起流東北其气脈之使然也故水神倒東北而行者﹐其地多坤申之气。﹡

原文﹕羣流來向震辰﹐乾亥之龍秀育。劉釋﹕假如眾水流向震辰之方交會合流而去則上脈元來必自乾亥行龍故求龍於東南之交者始眞轉關則壬子龍亦結地坤申之气左關者亦可取惟離巽震艮气之不入故尋龍者不當於乾亥之砂頭立穴也。仙曰東南水聚之處界水倒右有震穴界水倒左向北流兌穴離艮巽三龍決不宜下龍從西北方來水自東南合者气脈水交媾情意已在震巽元逆至之理。

原文﹕甲卯成胎﹐不食酉辛之气劉釋﹕震龍入首向西則西爲震气之至而東爲气出之門故向砂之西首立穴是气止水交之年乃爲眞穴若自東首立標則收辛酉兌气入穴原水交於西豈有兌气返東之理所謂不食酉辛之气言兌气不入於東而震龍不食兌气也時師不知龍脈之起止不向水神之來去不明地气之所從只看坐對指東書西盡而謬立標穴其擠人於害不可勝言矣。

原文﹕午丁生息﹐豈乘坎癸之靈。劉釋﹕午丁行龍者水神必自南而向北合流而去凡見此水步龍立穴須向水流交合之處求之則午丁生息之气始聚而成地若不於水城出合之所而反向南之土水處立穴是乘坎癸之靈非穴也下之必絕。﹡

原文﹕觀眾水之交衿﹐而雌雄乃見。劉釋﹕山爲雌而水爲雄猶人之見男女也龍盡水合雌雄交會猶男女合而媾精也此玄妙之處萬物化生之大關也然男女之玄門任督二脈之盡故男女媾則兩尾相對猶山盡水會之處正牝牡交媾之妙含英育秀於此可見。仙曰龍至水交之處方止脈盡气聚乃爲眞穴也不合衿則龍脈未止龍脈不止則气行未住故尋龍定穴必於水交之處求之方是。﹡

原文﹕察萬里之平壠而首尾當知劉釋﹕平原曠野𨿽萬里之遠而求眞脈之所自必有山龍以爲之根猶四肢分職而元首在上起處爲首止處爲尾其理一致故尋平洋之地必求首尾之所自然後察其水神之去來以觀其交會止聚之情則眞穴自見矣。敬仙曰昆侖山天地之首也五嶽四瀆者心腹也支流分肢散於八極者四肢也以中國而言五嶽者萬山之首也如山之首可以循脈之分知脈之分可以見龍之止矣。

原文﹕縱是回頭顧祖之龍﹐豈脫父母本生之气。劉釋﹕𨿽云甲卯行龍不食酉辛之气然亦有回頭顧祖者如甲卯行龍而气脈返向甲卯結穴有名顧祖之地𨿽逆回成穴而砂頭起腳須從震宮發來關轉逆水向震乃眞轉關處若被水流斷則父母本生之气已爲水神隔絕矣非眞地也右關水左倒兌气入首從兌局作用左關右水倒乾气入首從乾局作用又不當以震气立法取之舉一龍而七龍之法同例。仙曰兩砂並出股長股短邊粗邊細其短而細者必縮粗而長者必伸粗大雄急勢必曲折向砂之短處挨歸故多結回龍之地及盤龍之地或爲下砂所壓而曲折轉關者亦有回龍盤龍之穴然必得父母本生之气不脫始行之砂隨水轉關而成方爲大地。

原文﹕故順水直衝而逆回結穴﹐方知體段之眞。若還逆水直衝而合衿﹐在後斷是虛花之地。劉釋﹕回龍之地其砂頭不從本生之方而來但只逆水直衝而上其水流向背後交合者皆非眞地時師指曰上水魚飛天龍者甚謬𨿽其體勢宛轉坐應整齊亦是虛化蓋合流在後則其砂之行气終趨向於交衿之處也。

原文﹕平原曠野鋪氈﹐細認交衿。﹡劉釋﹕有數百里平洋之地前後左右又無溝壑溪澗如鋪氈設席一望無際此等形體旣無水神可考其出入又無岡阜可辧其來去何以察其龍脈之行止穴情之定否如見此等平地必有微茫之水可觀蓋溝壑之水必有所歸而微茫之水去流亦足以察其龍脈之行止凡水必歸趨於卑下而低瀉之處爲眾水之所歸𨿽微茫之水亦可以見其會合交會於東則尋兌气之入首交會於西則尋震气之入首細心詳察必得眞情。古云髙一尺爲山低一尺爲水正爲平洋平原曠野之地立法。

原文﹕極壠平坡月角﹐詳看佳結。劉釋﹕山壠窮盡截頭掛角鋪出平坡左右無水夾隨行送前無溝壑溪澗界合如此落頭𨿽無水法可辧然其龍脈之出若有眞龍結穴則其气止融聚之處必有正脈垂落或微茫以界於左右分砂翼上首如月角之出兩肩兜轉護衛周匝或一重二重或四五重雙向前兜堂收气或左右肩肘抱出砂頭宛轉曲折到堂橫過做微茫案應者其地方眞或從別支分脈曲折到堂直拜堂局分兩翼復宜於本砂之左右者亦佳故看平地落頭無處尋其佳結只於月角兜收與不兜收砂頭轉匝與不轉匝而龍之住穴之結與不結方見又有四五山頭出腳平坡龍辧其何山落頭長何山落頭短旁角從何方兜轉則知其五山和所交合成穴其法尢微得此穴者富貴雙全萬子萬孫一二百紀福。

第二節

審气篇

原文﹕龍分三八﹐气屬五行﹐定陰陽消長之理﹐明孤虛旺相之因。劉釋﹕地支一十二位以四維八午配隸於交中並而爲二十四位以甲庚壬丙隸於四正之宮乙辛丁癸隸於四庫之地乾坤艮巽隸於四維之方三合以亥卯未屬木而乾甲丁從之已酉丑屬金而巽庚癸從之寅午戌屬火而艮丙辛從之申子辰屬水而坤壬乙從之。原文﹕是故壬癸來自兌庚﹐乃作體全之象。坎水迎歸寅卯﹐名爲領气之神。﹡劉釋﹕壬癸爲北方之水水龍自庚兌而來出自印綬之鄕從生趨旺秀气乃全。甲卯爲東方之木﹐水神領气﹐入東方生甲卯木是坎龍行體木龍入局水木相生秀气乃出此言旺龍乘生气而結局體制也。仙云坎龍自西兌出身震龍自北方出身皆不犯气克泄而鐘靈萃秀周密完固若入首一節更不混關殺如坎龍單行卯龍單行不與寅甲壬亥相間﹐則水木之气淸純而穴貴雙全矣。

原文﹕三陽交泰而震星呈祥﹐四伏生嗔而天罡蝕气。劉釋﹕丙午丁爲陽之地气屬南離從震坎二方起祖則廉貞貪狼之气趨至南離而火神愈明且秀此是長生發足旺方入首之意也然火炎而性烈又自東方行龍則猛威之性恐爲回祿之災須得坎方有山水相制方妙或生坐穴亦可辰戌丑未爲四伏蓋四金之地五龍所畏天罡所臨之地爲貴人不立之鄕故曰天罡蝕气凡龍入首若犯辰戌丑未曰四伏生嗔立見災害楊公云先看金龍動不動卽此忌也。敬仙曰若午龍從雙山三合作戌向或艮向者多不發福乃助火反禍之故也。更坐火穴則殺到局必主回祿從納甲作壬向者極妙若巽辛二龍入首切忌辰戌決難立穴卽出少亡孤寡子孫絕嗣間有丑未二龍從丁癸行者略通亦宜避其正落也。

原文﹕金臨火地﹐﹡﹡﹡﹡厥辰﹐木入金鄕﹐依稀絕命。劉釋﹕兌金行龍趨向午丙立宅是金臨火地向上火來克金爲﹡﹡﹡﹡厥屍矣若轉至丁龍入首則爲陰陽趨至已宮入首爲旺龍趨生𨿽已丁屬火亦不忌也。甲卯水行龍至坎宮𨿽曰得生若轉至兌申庚西方上到頭則木入金鄕而受制絕命。如見乾兌則當從金气取用而宜以木論也。气短其入首逢金克而絕命不成穴矣。

原文﹕火龍畏見兌庚遇北辰而自廢﹐東震愁逢火劫﹐見西兌而傷魂。劉釋﹕丙午行龍向西兌則火爲金气泄剝而展至亥寅之地則火气廢絕無餘矣﹐甲卯行龍向丙午則木生火气脫復入金鄕申酉入首則木絕於寅而魂气俱傷矣。仙曰此言火龍不當從兌坎結局木龍不當從離兌結局如震木在八將之列丙丁在秀花之宮行龍出身木秀麗然入首受制亦不是局坎兌入首本是淸貴不宜木火行龍也。楊公曰行得好不如立得好此言有理。

原文﹕是故﹐陽龍左旋﹐從生趨旺﹐陰龍右歸﹐自旺朝生。劉釋﹕然皆要得生旺之木气莫犯鬼劫克泄其本生之龍爲美若克劫則不成體制矣。仙曰陽龍左旋從木生上起長生順行如水長生居申沐浴酉兌冠帶戌臨官亥之類陰龍右歸從死位上起長生逆行如水土生於卯沐浴寅冠帶丑臨官子帝旺亥之類其排山起運陽龍從左陰龍從右如坎爲水坎戌寅戌辰戌午順布六爻以定才官父子兄弟之屬巽爲木辛丑辛亥辛酉逆布六爻以定才官父子兄弟之屬各從所在方位砂木吉凶而斷之萬無一失。

原文﹕故喜來乘於進气﹐切忌陷於休囚。劉釋﹕此格上言龍脈自生方入旺方或旺方入生方皆爲進气若生旺二方歹行至死絕之地入首結局者陽入休矣龍體𨿽秀亦無用也。

原文﹕到頭囚謝﹐旺水聚而財祿尢宜。入首衰微﹐生神會而入丁可救。劉釋﹕來龍入首之休囚而或得官旺水聚明堂則龍穴𨿽凶而外气淸吉亦能獲財或得長生之水气流至局前則內气𨿽廢而外气不絕亦能興旺﹐人丁終不致於絕嗣。

原文﹕所貴雙興並至﹐那堪兩敗重逢。劉釋﹕得生旺之龍而又見生旺水神到局此謂雙興並至則富貴綿遠發福悠長。人丁財祿兩無所欠若不能用向收制龍穴休囚而水神朝局又見囚謝是謂兩敗重逢必致敗絕無疑。楊公爲人救貧只用向上五行論水法出入之吉凶衰方水來向胎養。則衰水已在生旺方矣以向就水因水立向此收山出煞﹐玄機救貧續嗣之妙用也。仙曰楊公立雙山五行之法以來龍入首用二方取生旺之位者立法之經制也砂水不合而以向合從向上取生旺之位者用法之權也﹐水不合局而以向上取之是取生气之吉以爲人造福耳益以內气𨿽吉而外气或凶從內气立向而不顧砂水之美惡則外气亦能損內气故有吉地而多凶者﹐此也。楊公深得於此法誠救貧之奇術也。

原文﹕生气短而死气長凶多吉少﹐死气短而生气長福重禍輕。劉釋﹕幾來龍身生旺之气長而入首死絕之气短則始遷之時必致生禍及至龍步行運到生旺之處便能發福故吉多而凶少幾龍身死絕之气而入首生旺之气短則初葬﹐𨿽吉而龍運步至之時必生大禍故凶多而吉少仙曰入首休凶者有砂水可收則歸向上便初葬之後亦能發福不致受休囚之禍無砂可收則以入首從生气立向亦可。

原文﹕顧祖回龍﹐逆勢重於舉鼎。遭傷歷劫﹐進气輕似鴻毛。劉釋﹕過頭祖盤顧𨿽曲可愛勢力若有舉鼎之重而來歷之地若遭鬼气分劫至於入首之處英靈耗散似鴻毛之輕矣。言盤龍之地福力返輕示人不可以願而逐指爲大地也顧祖回龍地最要水纏玄武則气力乃鐘不然後气脫去反爲不美。仙曰水龍轉離旣泄於火歸於兌復戰於金經歷多少克耗故經曰來龍之勢重而入首之气輕縱發富貴其能久乎是故壬剝癸﹐癸剝壬水龍互用而自純。坎龍入首而本初之气得壬癸互換不失本方體制則始不犯鬼煞孤空之耗。故雲水淸寶瓶互用而自純益言龍不雜也然得癸方爲一。

原文﹕是故壬剝癸﹐癸剝壬﹐水龍互用而自神。丁換丙﹐丙換丁﹐火气相須而不疚。劉釋﹕丙丁皆系火神丁龍換丙﹐丙龍換丁𨿽是陰陽相雜而不純然爲一家之气故丁龍不以丙陽爲病丙龍不以丁陰爲害所謂相須而或質者此也丙爲陽火但理气淨陰淨陽又系陰也故丙丁皆吉。仙曰壬癸𨿽屬陽龍而亦自有秀气非若寅甲之北也故壬癸互用而亦純丙丁相須而不疚與寅甲與卯用行申與酉同行辛已與丙丁同行則气雜而有病矣。

原文﹕亥龍忌雜乾壬﹐許通一路。巽地怕兼辰已﹐只愛單行。直受無庇﹐曲來有玷。劉釋﹕乾與亥同宮乾陽而亥陰壬與亥交界亥陰而壬陽二气本不相通故亥气犯乾壬者必絕止宜直受不宜曲折故許通一路如帶乾壬而來立穴犯之不可須避其所犯疾歸亥上﹐其巽龍與辰已同行亦然犯已气未必盡絕侵辰气則人無子遺唉。

原文﹕寅甲艮何堪並至﹐酉庚辛乃可雙行。乾坤二位到頭𨿽發福﹐而終歸敗絕。辰戌兩龍入首縱利達﹐而世受孤寒。劉釋﹕艮龍爲六秀之尊得之富貴極速然與寅甲同界出其身八首若有毫釐之差﹐則福咎頓異若犯醜龍同行𨿽爲不吉然不失陰陽一體﹐尙可裁穴則寅甲之不可毫釐犯也酉與庚辛總爲一家庚𨿽穴淸亦爲同气故三龍雙行換互入局亦成大地不比寅艮之多庇也。乾坤老亢退居西北南以其生气竭也故龍自乾坤入首者砂明水秀外气淸靈亦能發者然老陰終無生息故必歸於敗絕敗亦其理之必然故後天之卦以乾坤處西北西南此之謂也。作者按﹕寅甲木龍剝換艮土龍﹐則土龍受克制﹐是不可互爲剝換的。若是酉庚辛同屬金龍﹐而剝換到入首﹐無疑是福重而無禍。若是乾金龍剝換坤土龍入首﹐𨿽然會發福而終歸要敗絕。辰戌二龍入首𨿽利達﹐因是金亢而世受孤寒。﹡

原文﹕是故辧方定位﹐究二十四字之興衰。立穴朝迎﹐察七十二龍之關煞。龍落空亡﹐須明避忌。向如克制﹐亦達推移。審陰陽相見之宜﹐察曜气侵淩之咎。惟明覺不昧﹐領會通神。劉釋﹕五行之气土從水寄爲四維東木西金南火北水各有方位而其生其旺﹐並從一十二支辰之中配以四維八幹如水土生於申旺如子之類於二十四位上究之知其興衰休廢以爲穴審龍之法而爲納水得气之要也。十二支辰各配以渾天甲子甲丙戊寅壬乙丁已辛癸所屬之納音如甲於乙丑金丙寅丁卯火之類及甲乙巽丙丁坤庚辛乾壬癸艮四維八幹之圭甲空亡共七十二龍以審來龍立穴之關殺避其所侵趨其所喜更以六十龍均分於格盤以辯坐穴之關殺如癸龍當壬子已丑之間空亡宜避乙丑龍而坐於丁卯是以金龍而坐火穴矣火穴而受水同爲何克穴鬼气侵穴法。卽當避他如三百六十五度穿山甲於透地渾之殺者亦宜勾求。龍落空亡卽七十二龍之說思圭甲空亡之法也至如向制向生之訣。楊公用玄空五行以消息之收二十四山八水四金五行之生克以定避忌之方此一法也﹐又有用縫鍼取渾天六十龍五行以消息之此亦一法也又有穿山透地用三百六十五度五行以消息之此又一法也立法多端理難歸一兼行﹐並用多莫取決只從玄空五行。如楊公﹡﹡﹡﹡亦無不驗。仙曰穿山渾天甲子園布三百六十五度按二十八宿分金過度配五克。行﹐所屬是名星度五行用之如穴配如穴坐火喜對面水火星度水見火則相克火見火爲比和故曰﹐若火見水爲克﹐木見金爲克出所謂相戰則凶也又如亥山。入首坐乾向巽要得透地龍水度爲生气主富貴雙全坐火度則犯關殺必傷人丁﹐而敗財祿矣城非細故而庸師可苟且誤人哉。艮見丙巽見辛兌見丁震見庚坤見乙乾見甲離見壬坎癸爲陰陽相見。如艮龍到頭別無山水可收可避而丙上有山水相應。則向首宜指丙方爲陰陽相見蓋艮自與丙配意气相悅猶夫婦之翕合也﹐自然發福。若指他向則與艮龍气不相干矣﹐他放此至如曜气之侵淩。歌曰坎龍坤兔震山猴巽雞乾馬兌蛇頭艮虎離豬爲殺曜犯之墓宅一齊休。假如巽龍到頭酉爲殺曜其方有砂來應或水歸堂﹐各爲惡殺向首亦宜忌之若用雙山五行三合論之﹐則以生龍朝旺反受其禍又向巽龍見酉水到𨿽不向西水則三合難收﹐故特舉之耳餘仿此亦且餘仿此亦且有害而況可以向之耶獨巽龍。仙曰坎龍忌辰水坤龍忌卯水震龍忌申水巽龍忌酉水漧龍忌午水兌龍忌已水艮龍忌寅水離龍忌亥水向亦相同互相避忌者何也﹐殊不知坎水受辰土克坤土受卯木克震木受申金克巽木受酉金克乾金受午火克兌金受已火克艮土受寅木克離火受亥水克此名八曜殺縱眞龍古地犯之召禍不輕故八卦之刑害有如此。二十四山之興衰七十二龍之關殺甲之空亡曜气之侵淩惟明覺者﹐爲能察之而不昧或避或忌領會於心通其神妙然後能盡美盡善奪造化攺天命救濟人貧。

第三節

審龍篇

原文﹕詳觀先聖之遺言﹐方識尋龍之要訣。砂行水輔唱隨聯﹐夫婦之情。水繞砂回拜舞聯﹐君臣之象。劉釋﹕古先賢哲如楊筠松作尋龍賦有平地靑龍之要訣。楊向答有浪花滚月蘆花三裊等語劉江東有鋪毯展席田角兜筌之說﹐考其理因得平地尋龍之訣始與山龍同術而水神出入尢緊於山也故下文先以砂行水輔發之。經雲乘風則散界水則止外气所以止內气爲水之母水爲气之子﹐水行則气行水止則气止水界乎處﹐則气止於內故凡龍行則水自隨如夫婦之相隨情諧意協亦理之然也。凡龍之所止則四方之砂自然回顧雙雙顧局砂回則水自然還繞局外交流到堂悠悠洋洋止而不動聚而不渙如拜如舞類臣之見君肅然欽伏也﹐仙曰砂回頭伏盤舒如舞拜之象而水之來去屈曲之玄亦若舞聚畜不流亦如拜又曰其靜如拜其動如舞。

原文﹕是故眞龍發足之初﹐猶萬馬奔馳之勢。砂如浪湧﹐水如鱗交﹐簇擁向前﹐誰識方來之迹。﹡劉釋﹕大低眞龍之行砂隨水輔如萬馬奔馳之勢不可遏也。眞龍出身其送從之砂夾輔推擁如浪之湧重重疊疊順水流蹌絕無回頭及反背之勢水從砂去如魚之鱗或分或合或合復分如鱗之交隨砂而行滔滔向外不蓄不聚此眞龍出身之勢如此形體豈易得哉今之術師一見砂頭方正便指點曰某龍某穴豈知龍有眞體出身發足有住不住有正龍傍龍有眞气僞气望砂點穴亦誤人矣。

原文﹕水似橫弓﹐砂猶勒馬﹐軍屯戟列﹐孰知止紮之蹤。劉釋﹕凡龍到頭則送從傍砂雙雙回頭相顧猶如勒馬四水交流過堂橫聚環抱如弓案應龍虎側列如戟屯伏如軍有此形勢方見眞龍止紮不去乃結地也。今方術者一見砂頭水面方正不出向之合流交會而竟從點穴亦誤人矣。大凡眞龍結穴﹐不在長流大水之傍﹐亦不出大水之門。多結於兩水夾流之中旁有獲送砂而來直至入首之處羣砂顧局或展開作案或纏或繞或選外遮後擁必不出身露體獻頭露面以泄眞气。古人云好龍卻是閨中女帳幕藏身不露體正比謂也。

原文﹕龍未住時﹐其來如逐。龍旣住時﹐其止如伏。左砂右歸﹐右砂左錯﹐眾水朝堂﹐羣龍躡足﹐注气凝神﹐𨿽招之而不來﹐前後關鎖﹐拒之而不去。劉釋﹕龍未住時其來如逐龍旣住時其時止如伏左砂右歸﹐右砂左歸﹐眾水朝堂羣龍躡足﹐眞龍未住其勢逐逐而行不容止也及其止也其勢卽伏靜而不動左砂到堂向右或右砂過堂向左而四畔環扼明堂其送從之砂躡足而朝拱護衛如此方是眞龍住歇之勢。

原文﹕故之水交砂會之方﹐乃見眞龍入首之地。勢或涓涓﹐情猶赴海﹐鴉飛雁行﹐極目天涯。流神渙散則不歸﹐龍尙去而不住﹐微垣星散而不顧﹐气尙行而未收﹐𨿽或開門立面﹐須知風翼遊鱗。總然蓄水爲關﹐亦是斬腰截气。長砂展席﹐取一節於支流。大塊鋪氈﹐求至純於配合。參透玄機﹐實可挽回造化。古先祕訣﹐豈容輕度非人。﹡劉釋﹕水交於局前砂會於左右此見龍勢歇泊之處而尋龍必須先看其局前後左右之勢何如然後詳其體制之美惡方可以得其情狀吉凶休咎之迹也。涓涓赴海﹐言水去而不聚鴉飛雁行言砂去而不顧此四句將以言龍行未住之勢﹐如下文所雲龍之由去觀水之行止。水行﹐則龍行。水聚﹐則龍住。故水神渙散不收﹐則知龍尙行去而未見其止泊也。龍气凝住在旁砂揖伏歸關而後可見。若微垣旁列羣砂向外而不顧堂局則知气尙行而未見其收拾也。龍行而不住气去﹐而未收中有砂頭分布門面似有穴場可指點者此不過行龍上分支結穴耳非气鐘大地如風林宿鳥焉有益翼急水遊魚豈有縱鱗𨿽有發福非久長也。眞龍出身中間或得水聚之處分頭立面或支水揮肩破腹立頭而此等場穴亦是斬截龍腰取气﹐立穴之法耳終非正龍自此气蓄之地也如此形勢必得目力之巧心思之深者善能作用不失其法而獲福也。長砂直出隨水而出去如席之展無有兜界收拾不可立穴中間有支水插破其腹勾取其气人局者亦斬腰截脈之法也。融結眞穴否則一片巒皮何所驗气。此亦斬气立穴之法機巧玄微能挽回天地自然之勢凶者可轉爲吉非深於術者不能參透其奧也得其奧者足以參替造化以與人生人立命而便朝貧暮富也﹐東海聞歸至南陽見臥龍古人恐泄天機祕而不言也。

第四節

審穴篇原文﹕精靈聚於六秀之方﹐英粹誕於天門之上。劉釋﹕艮丙巽辛兌丁爲六秀之位以天市垣在艮太微垣天貴星在丙主天下之祿天乙在辛太乙在巽主天下之福少微在兌壽星在丁主天下之壽福祿壽三者洪範爲五福之最洪範之數上應天星故其方之气淸貴純美而龍體秀麗若震則爲雷門主天下之威柄庚如威斗主四方之權行以肅令萬物故其方名爲將星亦貴龍也但巽辛艮爲文章之府兌丙丁爲司籍之地故六秀龍多出文章之士而艮丙則富貴雙全也又不如巽辛爲淸貴樞要卯庚則出人有謀略威權耳至於亥爲紫微之垣天皇之帝座其貴尢尊故曰粹誕於天門。若巳龍亦有發貴特不顯大不如六秀人將亥龍之美丑未龍鬼牛之气𨿽有微秀終亦敗絕十二陰龍棄丑未巳而不取蓋以此耳至於陽龍爲穴如寅申亦發福辰戌且能發財而左衿仙人不取之者非直以孤虛棄之寅田爲風磨之殺風能拆物況气得風而散𨿽發福其如孤寡瘋疾向辰戌發財減門絕嗣亦使不忍也若坎離二山𨿽爲陽龍乃陰陽之正位乾於西北而坎繼之坤退於西北而離繼之𨿽曰交極气不盡廢故二龍亦能發貴但驟發驟廢如可畏耳至如坤亦有下後大發者久亦大廢故地理家貴陰而賤陽且陽龍性气緩弱力微而輕陰龍性急力厚而淸此陰陽之別禍福應驗乃如此也。仙曰陽山行龍若體勢秀翼特違入首洞厚方正左右周密三吉六秀方有砂水朝應尊嚴亦可若點一則收外气之利一則收本山之吉亦能發富貴而旺人丁三四十年後必須另求吉地以代之否則力退福衰人丁必絕至如辰戌二龍決不宜下。原文﹕震庚會而耀武﹐亦有輕重。坎離交而已極﹐焉無厚薄。劉釋﹕震庚二龍主武說見前篇然震爲雷門天定卦以爲廉貞星在焉故有威主出大將有鎭邊壓境之權若庚方亦不失神將之職此重輕之別則若庚龍坐乾朝巽則主出武文雙全震龍坐乙朝辛或庚辛二方山水相應亦主少年科甲掌兵權之職。原文﹕癸龍乘坎气而有用﹐坤母西掖而未純。蓋以陰陽老亢﹐四墓藏金﹐寅甲遇風魔之列﹐巳申當二四之偏﹐乘生止積聚﹐𨿽有成胎之象﹐而窮陽剝本﹐終蹈孤虛之咎。劉釋﹕癸本陽山而得坎於之正气故有用更生坎穴向離亦利坤亦陽山而爲太微垣所屬故不以陽而以陰坤龍亢陰在申未之間少有曲折則不純矣故曰未純。如乾爲亢陽坤爲亢陰老陰老陽不能生物故退處而不用辰戌丑未有亢婁午鬼四金暗殺藏焉寅甲雷神風水震威散气況火生在寅風生於木五行惟火性酷烈木性而易焚風能散气拆物也巳申當二四之偏不識其意皆明陽龍之穴。上言四墓乾坤寅申巳甲諸山𨿽來乘生气之方而入首之處又得四獸攢聚砂水會堂止而有情者亦能興發富貴然終是陽龍气散犯孤虛之咎不惟易興而易衰其不利於人丁刑禍穴疾必所不免其巳龍木屬陰而止於陽山之內者以巳龍之禍與陽山同也。又曰六秀之內惟巳亥爲最則己亦吉龍也左衿仙人更不取巳者以其興廢之不吉耳非棄其才與徳也與丑未二山同故下文云云。原文﹕故地理家貴陽龍而取旺相﹐𨿽丑未巳龍爲所棄。賤陽龍而避孤虛﹐縱寅甲申亦見難容。劉釋﹕結上文地理之家貴陰龍者取旺相之气也然气𨿽旺相而徳有不足亦不爲美故丑未巳𨿽陰山而尢爲所棄𨿽貴龍而不盡取於陰賤陽龍者以孤虛之气也龍气𨿽犯孤虛而徳有可用未嘗不取如坎離二龍之發貴是也若旣以陽龍而秀气又不能純厚易興易衰且啟禍絕人是寅甲申三龍下之發則極速宜若可取而刑禍絕丁故不敢用。原文﹕用坎離而求一節之長﹐避丑未而廢四金之气。𨿽云﹕龍無吉凶之異﹐亦惟气有淸濁之殊﹐淸主貴而濁主賤﹐理之常也。陰必吉而陽必凶﹐气使然焉。是故三吉六秀主富貴之樞機﹐而陰陽品配爲作用之玄奧。劉釋﹕坎離二陽龍也而取用之者以坎離爲太陽太陰之地火南水北有旣濟之美下之發富貴顯達人財兩旺故亦可取若丑未𨿽陰山終爲暗金所傷而不用。二十四龍吉凶之異無處考驗气有陰陽淸濁之別故貴賤吉凶應矣。三吉古云以貪巨武爲是然九星貪巨武有云定卦取用者長生帝旺取配者有三匝取用者有坐方取用者取用無一定之見故此言三吉者非九星貪巨武之謂也。故玉尺經中無一言及九星而此三吉者斷然不在九星上取也此蓋言亥與震艮三龍爲三吉矣三吉三秀等龍實鐘秀气爲富貴之樞機而作用向指要得陰陽相配乃爲可貴如艮見丙兌見丁巽見辛之類如陰陽相見。經云陰陽相見福祿永禎陰陽相辛禍咎踵門蓋以此了。仙曰艮丙兌丁巽辛此卦气五行用之以收來山之吉淨陰淨陽以收納气之秀如巽龍而辛上有砂水秀麗則以辛收之之謂也然龍形有斜側之異水神有來去之差則納甲亦有不可盡合者要不宜拘執於此也又有三合五行如寅午戌艮丙辛之類取一气相見之義以明砂水生旺休廢之情收謂之向上五行山音五行三合之常。楊公取用以定龍穴之貴賤向上五行楊公取用以避砂水吉凶三合之法在人宜活動用而不當偏執死法今之術家用卦气取用者執納甲而不知變𨿽凶殺而有所不顧用三合取向者執三合而不變𨿽水神反逆而不知避其有隨山行地勢立向則曰有眞龍必有眞案眞水之處但取案應門面方正面不究砂水龍向合法與否此庸師識見意何愚哉。第五節

審向篇原文﹕離趨壬癸﹐癸向南離。坎得丁坤而發貴﹐丙逢辛艮以鐘靈。庚宜艮震﹐坤宜癸交。艮辛亥乃丁龍之樂許﹐丙巽癸爲亥气之必從。劉釋﹕離納壬用壬向而坐丙穴此卦气也然坐丁向癸亦不失爲坎離相見而離山本音之气﹐亦癸向收之矣癸山用午向癸配於坎坎癸向方而上納於離亦不失爲坎離水火相射之意以離向收癸气而取貴也。借配於坤以坎水長生於坤申方耳丙艮本同一气生旺相關正配也辛在戌宮三合類配亦足。庚喜震而穴坐酉一气也而配於艮則富貴並至坤本納乙而不作乙向者以近卯也借配於癸而坐丁亦發大貴。丁山行龍正配在酉然酉與丁相隔四宮𨿽卦气得合而勢不可借故棄兌而趨艮者以艮亦兌之喜也﹐亥龍本與未配而辰戌丑未四金之殺皆非可交故棄未而取丙爲正巽癸爲借此三合皆能以貴致用癸非可向坐癸向丁亦是。原文﹕兌丁本爲正配﹐見亥艮而富貴尢奇。震庚猶如夫婦﹐見辛亥而文武雙全。巽見辛﹐辛見巽﹐兩承妙用。艮生壬﹐壬生丙﹐誠爲上吉。劉釋﹕兌丁相見兌宜向丁然酉與丁相間四宮體勢欹斜而气貫不順亦不吉借配於亥艮則富貴殊亦可但巽非兌之所喜故左衿仙人不取巽已於兌龍犯曜气侵害之故也。震與庚卦气相見而配合向指所必發大貴若辛亥則文武相承而並顯震庚主武辛亥主文章之應亥則光文而後武辛則言語武全才也。巽辛相見互用作向主大貴少年科第文翰淸奇何其妙也然辛龍尢配於卯主亦先文而後武亥亦主文翰官爵若惡龍見辛則大貴而借配於艮亥二方則福力便輕中𨿽貴不顯。然用辛庚而尢貴取丁兌而亦宜艮山納卦於丙作壬山丙向者大吉之環極富極貴之向也。然用辛向則名馳天下用庚向則才異過人用丁向則祿與壽齊用兌向則文與福齊是皆亦爲全美而艮山又不當執丙向爲定也。原文﹕天市見庚﹐才堪文武﹐少男遇巽﹐福壽雙全。此實卦气之攸宜﹐爲陰陽相見。龍或神煞之交橫不一﹐砂水之隱見不齊﹐例難執乎納甲﹐法莫妙於變通。劉釋﹕天市艮山作庚向艮本生气貪狠之地主生而不主殺以庚向則庚爲威膽主有武異故出文武之才而富貴也艮爲少男而巽爲艮之所忌者蓋艮土陷於東南也若用巽向𨿽主發富而出人無壽獨發中房夫人賢美以少女在巽矣。已上取穴立向並從卦气作用然有不合於法而不客執一取裁故於各山之下復取借配之意亦皆與龍家本音相合情性一气而用之也。如砂水吉凶異宜則棄正配而用借配方向上消息之務使龍向與砂水品定得旺相休囚之宜而不失於偏廢榮枯乃爲妙用卦气不全則用雙山三合五行收本山之音本山之音不合則用雙山收向上之音三合之法互相斟酌不換人若曰某山必得某卦气納甲作向者固不是理某山龍必得某三合作向者亦不通變必須旁觀龍气及堂气砂水相應而後議立向指某山之吉出某水之凶方善其法並見前卷。黃泉曜气皆爲神殺交橫於前後左右甚至不一砂水之法來於前後左右隱見難齊故尋龍容易立向極難向指一差如隔萬山所貴智者在於浩法如執已私拘於卦气而不知神煞之在側執於雙山而不知砂水之去來犯煞如此議向鮮不換人古云益與人家尋千龍不與人間立一向蓋以向之禍人甚大世衛用雙山卦气之法少有不誤則使移山塞水以彊就之不知以立向就砂水而欲攺砂水就立向至愚亦甚矣。先聖曰愚而好自用災必逮夫身﹐仙曰有吉龍必有吉水相輔然而世遠年湮或爲人開鑿塡塞有不合法者。若龍體眞正則又不得不開鑿剪裁以就向也亦不過是大純而小疵者方可如此若大勢不合亦當棄之矣若其龍來眞正而入首體制或欠齊整或欠收拾則又不可不裁剪經曰龍不足當培﹐則培龍有餘宜裁則裁是亦成輔相之宜也易曰裁成天地之道輔相天地之宜此之謂也。又曰龍家入首有一定之方而穴因龍形亦有或勢或前或後或左或右不過因緩急曲直之間及雙來單來之異以爲之異以爲之移就耳若立向生穴全在避堂气之神煞與水神之去來八方之秀气以爲趨避耳無殺可避就卦气而無害用三合而不傷則以三合卦气卦气行字收八方之秀若有所益則益背秀气則求福未得而反致大禍況禍應神煞而貪秀气而避神煞也禍去則福自生如犯速而福應遲未獲將來之福而先失已成之福破財絕人眼前之福且不可安用將來之福哉世之術者戒之戒之。第六節

審砂篇原文﹕砂明生死﹐脈辧陰陽。劉釋﹕亥龍气脈趙東南巽已入首而取穴西南東北角者亦是生龍發足而下死穴蓋亥歸。東南而西南東北房租气不冠爲死絕之地此法精妙時師不知多有向死絕點指者貧絕之禍。立星龍派之來有陰陽從左轉陰從右轉避其死絕趙其旺生則龍气淸和結穴秀麗故自各而左將入首者爲陽龍自左而右轉入首爲陰龍陰陽二气俱得生旺不犯死絕者吉如甲。卯入首者木气也自午巽而至爲陰木自乾亥壬子癸丑而至爲陽木陰木生於陽木生於亥俱得生气出身若犯兌坤二方出身則龍發源巳先絕矣從𨿽砂水得局讓托完固終不發福。原文﹕水發城門﹐流詳出入。劉釋﹕龍行水隨故水發源之地卽龍神出身之地或趨東或趨西必須詳觀其所出之方若流神從寅艮而出則知龍自坤兌而來則知水神必從寅艮而出以艮寅爲水口者必兌龍成胎於正西巽龍生息於東南故郭氏云入山觀水口登穴看明堂卽此意也。原文﹕卽行審來歷之因。劉釋﹕凡龍體到頭歸收入口之處必考其本龍之來要知從何發足經歷何方如東北到頭向艮寅之方其龍必自兌宮出身乃爲眞龍自坤申而兌者亦吉若從壬子癸丑而來必得坎上有左水佐輔夾流會合於坤申水左側更得乙辰水佐輔夾流會合於坤申水向寅艮而去方的若是離宮落頭則水必不自坤申上來矣故龍行來歷之因須自流神上消息之始可以得其情也﹐賴氏曰平坡之地千里無盡龍無一定之穴而人無一定之見假如一片方砂四方八面無有收拾似難取穴若能審龍形來歷之因眞知灼見的系坤申行龍出體則知穴情龍脈趨東北乘坤兌之气而融結矣巽巳行龍發源則知穴情龍脈歸西北矣。原文﹕迎神定分合之自。劉釋﹕迎神者朝會於堂局之水也水來到堂必有發源之處從何方分流而來又從何方會流而去知流神分合之情而龍脈結穴之眞僞自見若水來到堂左畔分流交行前後而右畔不見其合兩派夾流或橫去或直來前無兜收後無回繞者其龍尙未住紮𨿽砂頭有情方正端正未結穴也直至水砂交會之穴龍脈始聚而融結眞穴。原文﹕是故五行品配於八方﹐萬象盡歸於四勢。劉釋﹕乾坤坎離艮震巽兌八方各分隸於五行金木水火土正五行則乾金坎水離火兌金巽震木艮坤土萬世不易之定气也然以生旺死絕之气定之則木生在亥而配乾金生在巳而配巽水土生在申而配坤火生在寅而配艮甲庚丙壬歷子午卯酉爲五行帝旺之鄕是五行品配於八方者盡天地自然之气運行而不息以化生萬物非人爲可得而品配牽合之義者也若寅申巳亥乃五气發生之始爲龍家之四始萬物之根基五行之旺气必自寅申巳亥發生充盛而至於旺猶兌金之气其始生在巳也靑直經云地有四勢气行八方四勢行八方施生正謂此也。原文﹕隨形察體﹐觀象審龍。劉釋﹕隨地之形難察其龍之體觀砂之象而審其龍之气象以气形以理變者也如木之形必直而聳火之形必尖而側金之形必頂圓而腳闊土之形必方正。而尊水之形必曲折而動故觀其直而聳者知其爲木尖而側者知其爲火頭圓而腳闊者知其爲金也水土亦然如金之形圓而闊者又當審其龍之自何方來如兌方發足則金形乘於旺气而出眞金龍也若自離方來其出身巳被火制矣縱𨿽結穴亦不久遠余龍皆仿﹐賴氏曰天龍有形者气之所有鐘聚而成者也有象者形之所成類而取者也如土形方如玉几屏金櫃天馬之類金形圓而覆鐘復釜半月娥眉之類木形眞行而玉尺橫琴展軸之象水形曲而生龍舞鳳羣帶旗之象也如獅象之類金魚之屈莫非五气之流行而各有當然之則如取火形於焰動取木形於包節取金形於開口取水形於曲折取土形於觚角如此審詳以取中則有以得其穴情之眞也。原文﹕气藏於左右﹐忌分泄於鬼劫之交橫。劉釋﹕龍體成形水神交合其地須已結穴然气之充固興福力之輕重則又在於左右這獲砂或球抱有情水城聚固更不東西直竄西重五重節節包裹者方佳或自本身分伎向前環抱顧堂尢妙若左右砂頭東西飛竄或有本體抽出從肋下從腰內肩肘之間左牽右挈東西亂竄者乃名鬼劫能分泄龍气之英靈如有此等則須水交砂會亦不成穴矣。原文﹕脈承於前後﹐怕透漏於坐應之下渙。劉釋﹕龍行入首結穴必前有案砂後有坐托則气脈鎭重方有收蓄﹐若坐托無砂或有砂而瑣屑前有應而斜欹反跳不拜堂不平正或水來斜射者其气透漏而不聚也。原文﹕蕩爲魚背﹐出似。散漫而難收。圓若金般﹐平如仰掌﹐認髙低而定取。劉釋﹕平坡之龍砂寬大中髙而四圍必低如鱉之背砂圓而四圍尖露如龜之頭者气散而不聚也此不可扡扡之福絕圓若金盤幅髙而中低平如仰掌前低而後髙成此形象若龍气分明的知來歷方可下賴氏曰有鱉背者砂不出角气散難收者砂頭微細而气不藏蓄二者皆不結穴金般荷葉傍髙中卑水在中亦必有出處點穴當如仰月形看角兜收而中取之仰掌平坡必有掌窩認取窩穴而定之揚公曰認掌窩正比法也。原文﹕因四正四維之去來﹐究枝分枝合之聚向。劉釋﹕水交流於子午卯酉四正之方則寅申巳亥爲寶地又觀其水之出入以審何龍之結穴凡四至之地寶者多自生。龍建乘旺穴水交流於寅申巳亥四維之方其子午卯酉爲寶地凡四正之地寶者多自旺龍送行生成穴又須以水神辧之看其水分水合枝水之出入見若水不分枝作小分小合則气寬而不淸者﹐亦不結也。原文﹕縱橫似織﹐方知眷戀之情。漚澤爲湖﹐仍辧朝宗之勢。劉釋﹕入首結穴之處前後左右若見水三橫四直屈曲交流猶如織帛然此砂變水戀砂猶夫妻相見而不忍違也眾水到堂或左或右聚匯如湖則知水交砂會矣然又要辧水神之出向何方而朝會或出於大江或出於大湖辧方定位以明龍穴之美惡也賴氏曰水來到堂有聚必有泄觀水之聚處可以見龍脈之行止水之去處可以見結穴之倚著凡龍結穴必倚向水神流去一邊蓋水神合流而去之地雌雄交媾之處也故穴必倚焉。原文﹕九曲入明堂﹐石崇富貴。劉釋﹕水曲則財祿聚屈折朝入明堂者富貴雙全水直如箭射至明堂不惟貧賤而且孤絕夭亡。原文﹕是故流神合法者﹐龍體方眞。劉釋﹕此總結上文言水之去來合法則龍脈結穴方見眞正而無虛假若砂頭端正應托尊嚴左右朝從周匝𨿽雲龍脈可觀而水神去來一或不合其法則此等總爲虛假所謂菩薩面者此也。原文﹕戴九履一﹐而天地之中數居尊。鳳舞龍飛﹐而乾巽之陰陽交泰。劉釋﹕一者陽之始九者陽之極長者陽之中五屬土而龍體方正居中坐下長砂爲托面通橫水四道直水四道列砂九方得天地之正气陽剛中上爲帝王建極之地產明王育賢相非尋常可比之地此蓋坎離交媾震兌合气而成者也若亥上行龍自天門而出踴躍如飛巽上行龍自地戶而迎揚砂如舞亥巳交合朝對有情左右送從合法則乾陽而巽陰二气交泰翕受數旋爲明王聖帝臨民之地聚賢才會文武此地原不易得戴九履一謂子午也。原文﹕𨿽有三關三峽之落﹐萬防左牽右摯之非。劉釋﹕龍脈出身前無關鎖則行而不住气隨土行砂不轉峽則气散而不收故眞龍眞地又首到頭左右必有從送砂頭向前拱來其中龍穿田渡水之處不使其出體露風到頭之左右東環西抱如拜如舞則气藏完固無有漏泄誠大地也中龍入首或爲長砂曲折三里四里而來固自有關峽而气恐陰礙曲角恐傷分泄於折處而入首之气反輕則結穴亦薄故曲折之間有支水界送使气從脈行兜收到頭方眞又有眞砂行龍三四里五六里隨水而出者有方砂居中三五百畝七八百畝成地者龍脈之來歷固在水神之出入可考而英气這聚處何從而辧別必得體賤而下有微水穿破關气節脈使渡峽在左在右曲折活動而來入首之處或在左右肩膊水插界明白其气方聚否則龍脈𨿽來气渙而不收難以指點三里四里來龍或成曲折長砂或爲直木長砂到頭其中腰與肩肘之下若有餘砂分臂而出須要向前作本身之送從拜舞朝堂方可若東牽西摯各自分逃於本砂界無情意者卻來分泄我气所謂飛散英靈者此也。原文﹕生在發足﹐莫犯天罡。旺處出身﹐休逢死絕。劉釋﹕寅申巳亥爲長生丑辰戌未爲天罡蓋天罡所臨之地祿馬不到貴人不臨故生龍出身帶辰戌丑未天罡而來者皆不結地如寅艮龍出脈轉過丑上未而行是犯天罡矣子午卯酉爲帝旺寅申巳亥爲死絕旺龍出身轉寅申巳亥者亦不結地如卯木龍轉至午未方入首是水死在午絕在申而卯龍受死絕此天地陰陽之妙理五行之眞祕地理家不明此道則龍穴之生旺休囚且不知何以驗吉凶休咎之兆。徐氏補釋曰凡寅艮龍轉過醜行巽巳龍轉過辰行坤申龍轉過未行乾亥龍轉過戌此皆爲生龍犯天罡也凡甲卯行龍轉午未甲方結局丙午龍轉酉戌亥方結局庚西酉龍轉子午寅方結局壬子龍轉卯辰巳方結局此皆爲旺逢死絕也。原文﹕用大從小﹐而祥雲捧月。以小輔大﹐而羣雁實鴻。劉釋﹕羣砂俱大小者爲尊龍來到頭結成三四畝地面或圓或方生傍有大砂重重交繞節節包承如祥雲捧月之狀羣砂俱小特取其大龍來入首結成一二百畝地面或圓或方而旁列小砂如星如月臂肩開翅如飛如舞雙雙砂頭向內朝堂顧局出犀雁實鴻之勢也賴氏曰結穴之龍特大而眾砂特小者必得小砂之外又有大砂或長或方關攔於左右前後之外包承羣砂在內則局內之砂水方有歸束不致散亂分流漏泄否則砂𨿽整齊而水神渙散能泄堂局之气其結穴亦不美也若中砂細小而讓砂大者其不自有兜收𨿽本身輕微而其力反重。原文﹕粗出細而細出粗﹐形奇鶴膝。橫取曲而曲取橫﹐裊若蘆花。劉釋﹕粗中出細細出粗形如鶴膝三關四鎖入路而來者其气淸奇橫來曲展曲來橫展三折四曲裊形似蘆花入路而到者其脈活動則龍脈眞而穴情善福之大而富貴還矣賴氏曰三關四鎖似斷不斷如鶴膝也三折四裊似來不來蘆花也此言來情之善龍脈之活气行之淸皆於此可見左衿先師獨取之妙發楊曾之所未到處。原文﹕木衝天而包節﹐生處方成體制。火焰上而焰起﹐動處乃見精微。面方正大﹐掛腳畱情﹐言土。劉釋﹕木星形長直而瘦若無包節乃爲死水無用處也必得水合襟左右有界水插入肩膊之內界出門面方成體制。火星成形頭尖腳潤若火焰不協名照天火無用處也必得尖斜所向之處界水插過一邊使尖頭歸堂方可立穴。土星方正其情在角界水斂气故曰畱情掛角若吐出金唇則生气更完廖公言上角流金正此謂也。賴氏曰土爲五气之尊中立不倚其正性也傍分界水立穴在中通受子午卯酉四正之气爲坎離震兌之局尢妙但不宜當局正心取穴俗雲中宮地者謬甚矣惟帝皇之都有如此取用者取宅中以禦天下坐坎面離之義開日月卯酉之門而四海文明矣。原文﹕腳闊頭圓﹐開金取穴。劉釋﹕金星形體腳闊頭圓須得開口取穴然要坐實若坐下不實名爲懸鐘金其气在邊如鐘之聲應在邊也。原文﹕𨿽四通八達之區﹐必有伏元歸气之所。劉釋﹕此總言上文砂水𨿽四通八達分枝散布而去然其到頭必有收拾之處爲伏元歸气之根也賴氏曰龍體到頭東西前後傍分枝腳四通八達而去似難收拾至於入首之處其眾砂分出者皆要雙雙回頭顧拱或爲龍虎抱歸左右或爲案砂俯伏在前或爲攔砂回塞水口其始𨿽四通八達若與本方無情及至到頭結穴之處雙雙不虛收作用神乃爲伏降之气而歸東堂局矣眾水會流到堂在前在後或在左或右東穿西渡南來北去一似四通八達無所收拾然其總括去處眾水羣聚合流於城門之口重砂開塞於下者見其合不見其去此亦伏元歸气之根地有神气而融結穴情始大。原文﹕來气短﹐須防腰截。進气長﹐尢怕直衝。劉釋﹕砂頭短折者坐後不得有橫水截往來脈使气此蓋脈短而曲則气反急疾不和故砂短折者怕腰截曲折也砂頭來若有三四里或五六里長者中間須得曲折轉關駁換過峽或三重四重如亥气入艮艮气還亥龍入震震气還亥則非直衝矣然亥气趨艮艮上又得支水兜激回亥則艮宮不到散流各立門面以分泄其英靈使復還亥而去乃妙苦若艮宮無水兜激在其自去各立堂局是亥入艮就火局結穴矣亥入卯卯宮無水兜激任其自去卯上立成堂局是亥龍入卯就旺方木局結穴矣若得艮入亥亥入艮艮又入亥三關三出仍作本龍出身結地是以亥龍入亥穴則發福綿遠富貴雙全百子千孫無有極也經雲龍來不脫龍來气三峽三開元復元正比理也。原文﹕是故博換轉關﹐實龍行體勢之眞。而左關右界﹐爲入首成胎之要。劉釋﹕賴氏曰上二句結上文龍行體勢須要博換之意下二句發明入首結穴之體段大凡砂頭到局將結穴之處若頭平額闊或左薄而右厚或左厚而右薄脈气沖至到頭在東在西或左或右而倚於一邊何以兜收其气而取穴故龍脈入首必得枝水關界使气聚而不散方成穴體關者關其气使不走也界者界其气使就局也開水長而曲界水短而眞。原文﹕一片蠻比﹐將奚取證。雲翔霧起﹐何處兜收﹖劉釋﹕此言到頭立穴之處左右無關界水只是一片蠻皮無以證其气之聚不聚難止而又無以辧其歸向之定局也賴氏曰平洋之地與山龍之局取气驗穴最難山龍落頭有大小分水可辧其入首之眞僞有大小合水可考其气止之精玄固字定出脈之由觀諸祥住結之根蟬翼界子其傍徳水陰於其側龍蹲虎踞案棄面堂有此取證昭然可指若其平砂一片不仰不俯若無關界何以取證至如龍行處勢雲飛霧走難有開峽而前無砂頭回抱又不得水來交合干左右則龍脈未見收拾之气必不聚矣。第七節

造微賦原文﹕太極分而兩儀奠﹐二气布局順逆行。左陽右陰﹐龍行兩路﹐而陽順陰逆﹐气本一源。劉釋﹕混沌之初太極之气未分及輕淸之气開於子而上浮者爲天重濁之气開於醜而下凝者爲地其日月星辰懸象於天者卽其淸气精而明者也山川江河列於地者卽其濁气凝而通者也天象屬陽地象屬陰陰陽旣分五行兆布陽气左旋春行於東夏行於南秋行於西冬行於北五气順流四時序而萬化生者皆是气也陰气右旋夏行於南春行於東冬行於北秋行於西五气逆流時序正而品匯髙皆是物也然陽气長故進而左陰气消故退而右陽長則陰消陰長則陽消進退消長化育之機也而一順一逆本自然之運馬耳故陽生於冬至甲於時之半而左行陰生於夏至甲子時之半而右行陰陽相禪左右相湯此之謂化機知化機之理﹐則知山川列形安非瑰然示人以象矣故法象莫大乎天地。形云列於地者非瑰然之物要亦陰陽二气爲之也故土因气形陽气左旋則脈從而左轉陰气右旋則脈從而右轉故其地勢自右轉左入局者爲陽龍從左轉右入局者爲陰龍分陰陽而兩路而順行逆行其地气自然之運也。原文﹕陰用陽朝﹐陽用陰應﹐相見協室家之義。陽以蓄陰﹐陰以含陽﹐雌雄廢交媾之情。故陰交於陽﹐陽下濟而施生。陽交於陰﹐陰仰承而翕受。天根呈眾妙之門﹐月窟啟玄機之戶。劉釋﹕气者水之母气行則水隨水止則气止與母同情水气交逐猶影之隨形也蓋气一也溢於地外而有迹爲水行於地中而無形者爲气水其表也气其裏也表裏同運內外同流此造化必然之妙運故欲知地中之气趨東趨西卽水之來去亦可以旣知矣。訣曰是性命非神气水鄕船隻一味故曰善觀气機之運者觀諸水川上之嘆亦可以觀宣尼見道之深焉然龍行必有水輔止气必在水界輔龍气者則在於水故察其水之所來足以知龍气發源之始止龍气者亦卒於水故察其水之所交足以知龍气融聚之處。經曰界水則止又曰外气運行內气止生誠哉言欲然天地之气陰與陽而已而曰一陰一陽之謂道又曰陰陽互气其宅動靜互爲其根陰陽相禪萬物化醇郭子有云獨陽不生獨陰不長由是觀之則知衝陰和陽而後可以成化機也﹐故陰龍必得陽水來含陽龍必得陰水來交外气與內气相會二气感化而成物猶夫婦媾而生育也陽爲龍陰爲雌陽龍左行而陰水右來到堂合襟爲陰以合陽陰龍右行而陽水左來到堂合襟爲陽以蓄陰卽雌雄龍相會牝牡交媾之情也陰陽相見福祿永禎衝陽和陰萬物化生此天地自然之化機合而言之卽統體一太極之妙用分而言之隨物付物又各具一太極之玄奧也﹐知太極之理可與語化機之妙知化機之妙可與語匯形法之學矣。以龍脈之來土隨气形气𨿽流行而不可微言其龍脈之來止一定而難移故龍形則轉而守位若夫水則動而無常或東或西無一定之性𨿽气行水來固有自然之勢然气不能自止必得水交而後止故陽龍入首而陰水來會陰龍入乎而陽水來會是之謂陰陽交媾言陰交於陽﹐陽交於陰者皆以水言也。經有云形止气蓄气之流行無往不到何從言蓄蓋以局前之水能止龍气如界水三叉是也故楊公所以曰水到三叉細認宗也經義云外气橫行內气止生內水隨土﹐土因气形而脈止气聚也者蓋以橫行於前足以止內气也﹐至於山龍得龍虎應接橫行於前亦爲形止气蓄而內气所由以止生者此也。由是觀之則楊公所謂陰交陽交以從水神立意向也气隨上形形靜而有常水則動而能運轉則守位動則流通故能賴於龍而龍不能進交於水勢也。故龍不可裁而水可裁。陰交於陽﹐陽下濟而施生者陽在下而陰在上陽气下濟而乘陰以施生也陽交於陰陰仰承而翕受者陽在上而陰在下陽气下降而乘陰以翕受也。陰施陽受胎息始成蓋化育之妙气機必然之理也。天根者陽气所從出之門卽施生之竇猶男於牡月窟者陰气所發育之施卽翕受之戶猶女於之牝相對玄竅相通男女交媾而生息自盛矣。原文﹕乙丙交而趨戌﹐辛壬會而聚辰﹐鬥牛納丁庚之气﹐金羊收癸甲之靈。故有乙辛丁癸之婦﹐宜配甲庚丙壬之夫﹐夫夫婦婦﹐雌雄牝牡。劉釋﹕乙用丙交者丙火生於寅沐浴卯冠帶辰臨官巳帝旺午衰於未病於申死於酉墓於戌者丙之暮卽陽艮龍之天根陰亥水之月窟也丙用乙交者乙木生於午沐浴巳冠帶辰帝旺卯臨官寅衰於丑病於子死於亥墓於戌是戌得乙之墓陰亥龍之月窟也陽艮水之天根也丙乙相見玄竅相通爲雌雄交媾者此也震離二龍同局至於辛配壬者巽兌之陰局也壬配辛者甲子之陽局也丁配庚者寅午之陰局也以四龍水法皆在於辰土出路故耳癸配甲申子之陰局也甲配癸亥卯之陽局也以酉龍水法皆在於未上出路故耳行龍布气並做甲乙交配法例其圖式並見後。乙辛丁癸陰也甲庚丙壬陽也陽用陰應陰用陽朝故乙得丙丁得庚辛得壬癸得甲爲陰用陽朝丙得乙庚得丁壬得辛甲得癸爲陽用陰應陰陽相見猶夫婦之獲雌雄牝牡。原文﹕若陰遇陽而非其類﹐號曰陽差。陽見陰而失其偶﹐名爲陰錯。劉釋﹕如乙亥龍用丙气相合乃爲陰陽正配而戌上出水得相見之義若辰與丑上出水是見庚壬水口而非其偶謂之陽差陽差則傷男丙寅龍用乙气來合爲陰陽正配而戌上出水爲陰陽相見之義若辰與丑上出水是見丁壬水而失其類爲之陰錯陰錯則傷婦。原文﹕夫妻猶路遇﹐終彊合而不諧。眷屬一家﹐縱輕微而有用。二女同居﹐孤陰不長。兩男並處﹐獨陽不生。劉釋﹕如丙乙相見爲夫妻同情眷屬一家𨿽去來輕微猶爲有用富貴福澤亦能及其所生若丙不逢乙而遇丁癸辛未水口出路者是夫遇妻於路乙不逢丙而逢甲庚壬水口出路者是妻遇夫於路𨿽砂明水秀終爲彊合無情其發福亦不甚厚蓋以玄戶不通也銅山西崩靈鐘東應又云鶴鳴在陰其子和子以其同聲相應同气相求耳先賢曰气和則形和形和則气和形气俱和物乃化生故陰陽和則萬物生夫婦和則男女育又若丙配乙於中途乙配丙丁半道如丙生於寅而水卻不自寅來卻於辰巳方來至於水口卻在戌上出水是育竇相通而來水只在中途中見也此本爲正配而發福遲緩更主老年科第凡百俱遲主老夫少婦生子之應不旺人丁長房不利特發中小房財祿又有水從他處橫伏過堂而出亦爲路遇此尢不合局不發福祉𨿽發亦輕可以水立向有於向上消息則客水登堂亦能致吉。原文﹕化育本於龍家﹐盛衰系於形應。劉釋﹕夫天地一男女也男女一天地也觀男女可以知天地矣乾陽宰生物之機而坤陰成生物之能猶男女合而二气感而孕育故上龍𨿽能生萬物富貴利達於玆焉出然不得形應以觸則化機不幾乎息矣故陽用陰應陰用陽朝形以气融則固以生气感而應鬼福以及由是論之則生富貴旺人丁皆在於水神交會合法而後應也主貧賤受孤窮亦惟水神來去失度使然也故气化之聚不聚或盛或衰系於水而巳龍陽而水陰或龍陰而水陽陰交媾則气感而應鬼福始生舊本劉伯溫先生注云化育𨿽本於陰陽龍气而所以發富貴貧賤則又系於形應形應感觸物隨而始蓋言龍多凝結而不得穴則形與气不應而衰穴乘生气則形與气應而盛此以乘生气則形與气應而盛此以乘气穴立法也陰陽交媾而不得向則向與气不應而衰向乘堂气則向與气應而盛此又以乘气立向也而言。原文﹕此故左行從亥子而進﹐右行從子亥而旋。生旺互用﹐玄竅相通。劉釋﹕此言布气以察盛衰立向以求生旺之法向指一明則水神之生旺死絕暸然在目故陽從左旋自亥子丑而陰從右旋自子亥戌而進各因陰陽朝應以爲順逆之法正所謂二十四山分順逆認取陰陽祖與宗陽從左邊團團轉陰從右路轉相通。如乙丙相見乙木生午旺丙寅火生寅旺午乙木所生之地卽丙火帝旺之方乙木帝旺之方卽丙火所生之地乙與丙故曰生旺互用丙墓在戌乙墓同之故爲玄竅相通蓋以丙乙皆以戌上爲水口也楊公葬白龍潭乙亥龍主穴乙生气在午乙用丙向生气在寅戌上出水此正生旺互用玄竅相通故發大富貴作丙向收寅甲水歸戌也。原文﹕惟偶成於契合﹐勿樂交於兄妹。劉釋﹕乙丙丁庚癸甲辛壬皆契合而偶成者右乙亥見甲水辛酉水癸龍見壬水丁龍見丙水則乙甲辛庚壬癸丁丙皆爲兄妹同气豈其所宜交乎𨿽乙見甲爲陰遇陽而總爲不樂。原文﹕是故周公制禮﹐明家室所以別男女﹐聚異姓所以別夫婦。此蓋天經地義之常要﹐亦理气自然之運。劉釋﹕此言周公制禮男女相配俾有家室異姓相合俾明嫌疑禮不娶同姓者所以辧族也聖人心通乎天道徳明乎地紀法天之經則地之紀以立人極要亦理气自然之運也。此言聖人別男女定夫婦者法天經地懿之常要道以立人紀合理气自然之運要非彊人情違天地之道而爲之制也卽聖人制禮以合男女陰陽不外乎無經地懿之常則知地理取陰陽相見牝牡交媾各有正配而不可亂也乃天地自然六气化育萬物之眞機也。原文﹕乃若天開財源之門﹐地軸浚化生之竇。法顯玄空﹐神功莫測。劉釋﹕水神發源之處名天關水神流出之處爲地軸天關主財祿地軸管人丁來水深長則才徳悠遠出水合法則人丁繁息以玄空爲化生之牝戶故也法顯玄空神功莫測。以水龍相交得陰陽相見之義而生旺到堂則生水發人旺水發祿亦所必然者或有陰陽背馳而向指難收財祿人丁若有所虧則又立玄空五行之法取八水四金四火四木四土布列二十四山之中用以消乎水路取生我克我爲吉生出克出爲凶來水合法必發財祿去水合度必旺人丁吉以應凶以凶應神功莫測者也。原文﹕五行實系於龍家﹐禍福須取明於水路。顧我復我﹐爲官爲父。生之奪之﹐彼無心而曷濟。生入克入﹐情旣去而復畱。劉釋﹕玄空五行與龍家本音之義實無干系且本山五行以甲乙巽寅卯屬木丙丁巳午屬火庚辛申酉屬金壬癸亥子屬水坤艮辰戌丑未屬土之類而玄空之气則又以乙木酉金爲火巽木申金爲水訣曰丙丁乙酉原屬火乾坤卯午金同坐亥癸甲艮是木神戌庚丑未還屬壬子寅辰水爲名辛巳壬申同水府取用坐穴坐向與水口來去之地是何字得何五行以求生克也。克我爲官生我爲父凡五行之气取相生忌相克此反取克入者蓋以水神之來彼來交我情自趨之故生我克我者情自彼入也水神出去情不欲絕故生我克我亦情自彼入若土龍體靜而專雅靜故常守位生克出則動矣水龍動而眞惟動而直故常運化克入生入而化工自成矣穴依龍君道也無爲恭巳南面而出令者也向依水臣道也行君之令而施仁者也君則逸而有成臣則勞而成功此亦天地自然之運耳如此則生入克入之義明矣。水神流出勢不可回我𨿽生之不以爲徳我𨿽克之不以爲怨所謂彼無心而曷濟然水神流出勢𨿽不可回而其情則不可失我固不可失我固不能爲彼若何而彼之情則不忘乎我勢欲擊而生我克我亦能爲我作福矣來旣施恩去猶貢福豈不爲吉。原文﹕相天地﹐贊化育﹐無非此道。回造化﹐攺天命﹐術何妙焉。吉地每畱於積徳﹐善地豈授於邪淫。劉釋﹕形法之術衝陽和陰觀形審气辧方察音故天經以立人紀明尊卑定上下隨天時順人事建邦治國百姓輔相天地宜參贊化育不及使天地位於上下而萬物育於兩間者亦不過此道焉巳矣況於葬者乘气立穴收生气蔭死骨召鬼福以及其所生使鬼神不得以司吉凶之柄造化不得以宰物之義回天命而攺造化其術亦妙矣哉。至道精微惟聖人然後能及此非睿智孰能之地理之學本於太極之理河圖以呈其源洛書以發其微乘陰陽五行之气而順天地自然之運反气以入骨其道至精至妙惟聖人其孰能知此道之妙哉道且不能知沈又能穴之以乘气召鬼福以及其所生乎。異之仙人天神共怒葬法有回天攺命之功能召鬼神以及人如此故吉地常畱於積徳之家而善地不可授於爲惡之徒蓋福善禍淫是乃天道順天之道以造福則天必應之若授之於邪淫之輩則天固禍之而人固福之是違天道而諱福矣天地鬼神其肯容耶天不罪爲惡之人而罪法蒙羞矣。某𨿽不敏幸淑師傅戒言在通焉敢忽諸論天眞戌嚴總爲天更立玄機耳彼購大利操大錢者何君與嗟乎贖大作先鋒於爲善惡兩家呈功過纖籍母寧爲混善惡於千雷河海而願爲一网打盡之桃花漁也。第八節

天機賦原文﹕嘗考尋龍之法﹐首看龍之盛衰﹐次觀向水之吉凶﹐審召瑞邀祥之妙﹐察陰陽朝應之情。劉釋﹕龍運以五行揆配於二十四山之上如亥卯方到頭是木龍之气用木生於亥起倒然有陰陽之分陽本起亥陰本起午順布各從陰陽行運以審生旺休廢生旺爲吉休廢爲凶而吉凶禍福可得而察矣具召瑞邀祥之法並以向上消之如生方水來吉則以向趨之旺方水來吉則以向邀之楊公云向依水立正邀祥之法也。原文﹕生旺墓弔合於三方﹐而孟仲季之公位攸分﹐十二宮配屬於五行﹐而貪武破之天星始定。劉釋﹕寅甲巳亥四孟也而權刊艮與焉子午卯酉四仲也﹐甲庚丙壬焉辰戊丑未四季也而乙辛丁癸焉﹐如長生在四孟則吉凶應於長於帝旺在四仲則吉凶應於仲於墓庫在四季則吉凶應於幼子長生則爲貪狼官旺爲武曲墓庫爲破軍並以孟仲季分配以公位。原文﹕人丁實系於長生﹐財祿必根於官旺﹐是以生水朝堂﹐螽斯千古。旺神聚局﹐食祿萬鐘。劉釋﹕長生帶人丁帝旺主官祿故長生水到堂則子孫繁盛帝旺水朝堂則財帛丰盈。原文﹕貪富貴則棄生朝旺。圖嗣續則背旺迎生。劉釋﹕立向之法先以水口爲主然後細察來水方位屬何生旺如生水到堂而向乘生气則先發人丁旺水到堂而向乘旺气則先發財祿此楊公救貧之術不必得吉地以爲之處卽於水神之來去而向乘之便龍發福如此然則得吉地而向水合水則亦不發福況於無吉气可乘者乎。原文﹕破軍侵帝旺之鄕﹐身無一命之寄。天罡犯貪狼之位﹐難招半子之榮。劉釋﹕墓方水逆流到堂衝破官旺則貧賤必矣身無一命言不貴也不言貧者互見也墓水也衝破長生則損人丁主少亡孤寡女且不可招況於子乎甚言絕嗣之禍如此。原文﹕生來會旺﹐聰明之子方生。而旺去衝生﹐縱有富貴徒然。旺去迎生﹐富貴之期驟至。而生來破旺﹐𨿽有子何爲。劉釋﹕長生水先到堂局會旺水合流在庫主葬後先發人丁生貴子登科第旺水先到堂局會長生水合流聚庫主葬後先發官貴而後發人丁若旺水逆流衝破長生𨿽發官祿卻損人丁生水逆流衝破帝旺𨿽發人丁卻傷財祿二者不定取也如見此等水法須以向上消息之將去水撥在衰絕之方則來水必在旺方矣。原文﹕未離胎而夭折﹐多因衝破胎神。才出世而亡身﹐蓋爲擊傷生气。劉釋﹕胎水流出明堂主有墮胎之應及血崩淋瀝之災蓋胎爲生气發萌之初流出主女人不受胎流入則墮胎長生气克而水來擊散其气則主有周期亡身之禍蓋生气爲孩兒煞俗爲百日關者非也。原文﹕冠帶失齠齡之男﹐臨官喪成材之子。劉釋﹕气至冠帶則气而長矣擊散其生長之气則主損齬齡及將出幼之人气至臨官則長而盛矣喪其充盛之气則主損弱及三十上下之人蓋气血方剛則中主而損其气則夭亦必然之應也且人至二三十之時則成材矣以形應乃造化之本然故也聖人順時爲政保養天和使無乖戾故雞豚狗气之蓄無失其時斧斤以時入山林樽節愛養者矣同不欲損折其方長之气而使之充長條達也故早輔相之方地理家忌傷生旺之气而保全之以爲造福正所以運气而發造化耳。原文﹕貪狼直步天罡﹐百年頤壽。破煞倒衝生气﹐丁眷奚堪。劉釋﹕長生水向堂曲流直至本音庫墓方聚蓄洋而去別無他方分流破碎則主子孫多壽有此等水法則堂局周密內气完固故有此應天罡水從坐後反衝生气亦主人丁夭亡。原文﹕四敗傷生﹐𨿽有子而母明父暗。旺神投沐浴﹐縱居官而淫亂可羞。劉釋﹕子午卯酉爲咸池水又名桃花水若水從子午卯酉土朝來流至生方而去不惟無子且主𨿽得子亦是姦生而母明父暗也若帝旺水朝入穴何子午卯酉方是旺神投於沐浴之鄕𨿽發富貴亦是閨門淫亂而風聲可羞也。原文﹕遇陽差而克夫﹐見陰錯而傷妻。劉釋﹕陽差如己气見壬庚甲子順去者是也主婦人克夫孤寡若陰錯則丙气入辛丁亥水迎去者是也主男子克婦鰥居無子气以類應故也。原文﹕雌雄路遇﹐而晚歲榮華。眷屬同情﹐而家門孝義。劉釋﹕法見圖注詳觀圖式而可知矣。原文﹕情過而亢﹐呂望八旬方際會。交而不及﹐顏回三十便身亡。劉釋﹕交極則亢故主暮年發達如太公之遇文王也不及則廢故主少年夭折如顏回。原文﹕秀水來而特朝破旺﹐應居官而卒任屍還。劉釋﹕旺方主官祿秀水主榮貴若三吉六秀特朝到堂卻從向前官旺方流出主子孫科甲而不善終死於官而扛屍回家也。從至究房分之榮枯品三方之等第福有重輕須明緩急災祥驗應必有先後房分公位及至生旺墓三方配孟仲季以斷吉凶法是前如孟爲長子長生管長房主人丁若生水先到堂主先發長房仲爲中子帝旺管中房主財祿若旺水先到堂主先發中房生水先到先發人丁旺水先到先發官祿此緩急先後之應也餘可類推。原文﹕是故孟兄寄位於貪狼﹐胎沐養生同斷。仲子取權於武曲﹐冠臨衰旺無殊。三子弟當叔季﹐病死墓絕同途。劉釋﹕此十二位分三札貪狼管長房而胎沐養三方系焉武曲管中房而冠帶臨官衰系焉天罡管三房而病死墓絕去則吉應小房但水神來去審三吉六秀以斷之。原文﹕是以迢迢生水貫天罡﹐不特長兄毓秀。屈曲旺神歸墓庫﹐也應仲叔均榮。劉釋﹕長生主長房若生水朝堂直貫墓方流長則長子與中小三房皆吉故曰不特長兄毓秀中間或有雜流破向宮則斷某房應凶官旺水屈曲流業朝堂向墓方出去則主二房與三房應吉其長房則不干預矣若旺水與衰病水流來到堂卻從養生方去則中房吉而小房凶。原文﹕生與旺而同歸﹐人共財而咸吉。更從六秀方來﹐定擬滿門朱紫。劉釋﹕生旺方水同到堂朝合流墓出則人丁財帛皆吉若生旺二水皆系三吉六秀方發流而到則秀气更佳不特人財咸利且主科第魁元富貴雙全。原文﹕如見曜方衝至﹐應知合室遭刑。劉釋﹕生旺二水𨿽見朝堂若非吉秀等方來至而復從八曜關煞等方及子午卯酉咸池軍賊殆土流來則𨿽系向上上旺必主有刑戳之慘若主休囚而龍身者猶驗蓋在體賤百煞旺則化官爲鬼故也。乃若龍觀入首水看流頭天干位上宜來須防流破地支位上宜去切忌朝歸。凡龍只看入首一節屬何三吉六秀以斷貴賤水則觀發源之處及經流到頭一節屬何吉秀以斷吉凶水屬陽從天故來朝則宜自天子乾坤艮巽甲庚丙壬乙辛丁癸方上則吉若其去則要自地支位上去而不喜其來也。原文﹕是故小赦文進﹐則貢福於小男。大赦文進﹐則福臨於仲子。劉釋﹕乙辛丁癸爲小赦文水其方水朝則小房獲福甲庚壬丙大赦之文也﹐其方水朝則中子應吉其子午卯酉四仲地支皆祿二房來則凶禍辰戌丑未四墓地支皆系三房來則凶禍此又不在生旺論也。原文﹕四柱有情﹐長房應福。劉釋﹕乾坤艮巽爲維爲天地之四柱也是水來朝福應長房而寅申巳亥水來則孟子遭凶矣。原文﹕是以庚甲朝堂﹐腰懸金印。而寅丙到局﹐身披朱衣。劉釋﹕此言甲庚寅丙四水之吉甲水主風疾而此則責者得庚金以泄制之故吉甲水獨流入堂則凶矣。原文﹕年少蜚聲魁第﹐必是水來寅甲。官榮侍郎之尊﹐多因朝是申庚。劉釋﹕寅甲水天市垣星照臨三吉六秀龍得寅甲朝堂主少年登髙科以木文章也申庚水紫徵垣照臨三吉六秀龍見之主官居極品爲郎侍等職以金主利而文籍在辛兌也震龍得之則主武職以秋金肅殺之气。原文﹕亥壬爲外任之司﹐巳丙爲內應之職。劉釋﹕亥壬水本紫微垣所臨在天門理當爲京職者以亥雜壬則當在外若巽龍獨見亥水必主有翰林之美巳丙爲太微垣所照地戶爲后妃之居乃天子之掖庭也故巳丙水朝主有掖庭近侍之榮三吉六秀見之更美。原文﹕酉巽發聰明之女﹐震庚產威武之兒。艮巽丙辛應世世魁元之貴。亥卯寅甲巽庚代膺將相之權。劉釋﹕巽爲長女兌爲少女二水來朝主出聰明女人然酉爲沐浴恐犯淫行若得水淸微則無患矣若巽水來則生女極美而貴非酉水之不潔也震庚爲威武之地三吉六秀龍得此來朝主出將相之材若離龍坤龍見之則爲將軍矣艮巽丙辛六秀之水也艮巽主文章故四水聚堂主出神童狀元爲極品之貴亥與寅甲巽庚吉秀水也然庚主武甲卯爲雷庭巽亥主文五水到堂主出將入相文武全才。原文﹕元辰水到﹐功名白首。垣星入局﹐立霸封侯。劉釋﹕輔龍發源血脈大爲元辰曲屈隨龍到堂交合會內外朝流而去是元辰入局此水最難遇如得此水到堂合襟則富貴悠鄕壽考無疆爲白頭功名言其久也垣星四垣水也如寅巳丙申庚亥壬水入局朝堂此水亦不易得有此水法主立霸封侯之應大勇之象也。原文﹕震庚朝而富堪敵國。巳丙至而武將英雄。劉釋﹕震庚主成斷故其發則有斬砍自由之勢所以大富巳丙水來出武將木盛火烈其性威烈故巳丙午三火水皆有是應三吉六秀方好若龍體弱則丙戌水反爲軍賊之資。原文﹕乾戌爲鼓盆之殺﹐坤流爲寡宿之星。劉釋﹕乾老陰也戌天罡殺也乾戌水來必主克妻壯子妻死惠子弔之壯子鼓盆而歌坤爲寡母是水流入主克夫天上有寡宿只此星獨明旁無別宿故以寡宿名之言孤而無夫也。原文﹕卯酉本犯淫邪﹐悠洋淸澈而女反賢貞。劉釋﹕卯酉爲咸池水來主淫若來水悠洋淸澈不濁則生女子賢淑貞潔。原文﹕子午必招軍賊﹐源流浩大﹐而偏宜武職。劉釋﹕子午水來本出軍賊大盜若源頭蕩漾湖渚不至直流衝財則主子孫有威嚴出武將若直射細小惟武職人家葬之反吉如士官之家見此必出軍賊或大盜相干。原文﹕乙辰至﹐而投河自縊。丙丁來﹐壽考無疆。劉釋﹕辰爲天罡而乙爲盛索辰與乙並至主出投河自縊死之人否則少亡扛尸之禍丙丁二方南極長庚辛所臨二水朝來主有壽考。原文﹕赦文若帶桃花﹐難乘淸白之風。劉釋﹕甲庚丙壬乙辛丁癸爲赦文水單來則吉水如混雜子午卯酉上並至或向他方同朝皆帶桃花非淫亂則主軍賊而淸白之風少矣。原文﹕六秀如遇曜气﹐必出彊梁之輩。劉釋﹕曜殺之气最凶六秀龍若犯曜星非遭刑戮必出之人橫死扛屍應之。原文﹕少亡橫死﹐爲犯黃泉。劉釋﹕辰戌丑未爲黃泉四庫水穴前若見此水必主少亡橫死之應辰戌二方主生背逆丑未二方主出孤寡念經師尼。原文﹕流通四庫﹐婦女撐家。劉釋﹕辰戌丑未爲四庫若水流來男子少亡女人寡居獨撐家業若水流來而堂外聚蓄不至衝射其禍稍輕反主婦人起家。原文﹕寅申巳亥水朝﹐非瘟火則產難虛癆。戌乾辰兌來臨﹐非瘋疾則目盲音啞。劉釋﹕寅申巳亥四路水主有瘟疫火災及產虛癆之病蓋五气初生而四水破地支宜有是也戌乾之气凶烈辰兌之气孤惡或有水來而應者未知何義。原文﹕寅甲水來﹐那堪瘋疾纏身。劉釋﹕寅甲屬水而寅爲火生之地而其宮分有實星陪之其星屬木況木盛則生風而東方又木旺之鄕也故寅甲水來主出瘋疾。原文﹕婁亢雙歸﹐應見持刀刎頸。劉釋﹕辰戌二宮水至爲天罡對射主自刎之禍。原文﹕寅亥午戌水歸垣﹐會乙辰而火災立至。劉釋﹕午天火也戌地火也寅人火也乙辰木中火也寅龍見午戌水入堂而又遇乙辰則主有回祿之災。原文﹕申地子壬辰會局逢亥水﹐而飄蕩無遺。劉釋﹕申天河水也子大海水也辰池壙水也亥黃河水也申龍見子壬辰水入堂而更遇亥水則主有水飄之患否則生蕩敗之子祖業廢而逃流也。原文﹕是故方位之純雜﹐有此吉凶之異應。劉釋﹕凡是皆因二十四方位之气有淸濁純雜不同故其吉凶應於人有如此之異也此結上文之斷蓋以此而証之。第九節

逐吉賦原文﹕賞聞英雄豪傑﹐實鐘嶽瀆之靈。富貴榮華﹐乃系山川之秀。是故龍來入局﹐固有淸濁之殊途﹐而羣砂翕聚﹐豈無吉凶之異應。或居於四維之地。或見於六秀之方﹐若見尖齊髙聳﹐君子可以求官﹐低小方圓﹐士庶亦應致富。劉釋﹕郭子曰嶽瀆鐘靈產豪育英山川毓秀聚富及貴靑囊經曰气感而應則生神靈萃忠良乃知富貴豪傑之家必得山川之秀气而致也然山川不能美有聚吉而吉聚凶而凶故龍體淸貴而羣魂聚堂則亦有凶咎之應是以尋龍立葬又當視砂水之善惡何如也龍貴而砂賤者來葬艮以此也。左右前後四應送從朝獲等山不拘四維六秀之位俱要尖齊聳拔不宜欹斜破碎故尖秀者多貴破碎者多凶或見於三吉六秀之方而尖聳侵云則主科第之吉若低小方圓則但主富而已。原文﹕馬陷祿空﹐虛名虛利。劉釋﹕气騰而上爲星辰气凝而下爲山用故山川在下上應天星辰而屬天市之垣貨財所聚之處而地下應之爲天祿之司也若干之與離天旣星臨照天帝行禦之兵故艮丙缺則祿山陷乾午缺則爲天馬倒此三方缺陷破碎𨿽乘龍穴之吉亦虛名虛利而已或有職而無祿生出義官及壽官或科裏面不用食祿或食祿而不得善終也。原文﹕天太兩峯不起﹐須知無貴扶持。劉釋﹕巽宮上應天乙貴人星煦辛宮上應天乙星所臨此二星主天下民物之福扶貧拔賤以翼上帝專以芎賢爲職者故也應之也若此二方缺陷不起則主不得貴人之力尖峯秀拔而更見龍穴眞正則必有大貴人攜挈玉堂寅緣於權勢之家而取貴也。原文﹕薦元官貴﹐投空總是才髙不第。劉釋﹕乾坤艮巽四垣星辰這地官山特起能發二十四在之秀气召催官生气之曜化龍結穴必得乾坤艮巽四田聳拔不致缺陷則發貴極速以至巽龍見辛艮龍見丙兌龍見丁震龍見庚亦名薦元峯如巽龍得辛峯髙應則巽得辛而發秀登科及第皆可必也若辛峯缺薦元已空矣𨿽巽龍明淨砂回水遠亦未興發科甲餘皆然官謂甲鳧辛之類貴者言尊重端壓也如甲龍見辛峯丙龍見癸峯皆名官曜或云案應秀山爲官曜亦是凡此等方缺陷空碎則𨿽才學過人終𨿽及第宜尼之老途劉貴之下第蓋以此也。原文﹕是故乾馬喧天﹐坤牛望月﹐艮狗依市﹐巽雞鳴關﹐天柱生四維之气﹐而功名垂手。劉釋﹕聖人作易隸卦以乾爲馬坤爲生艮爲狗巽爲奚物以象卦而各屬共類是故曰乾馬天以乾爲天門也坤牛望月以坤爲大陰也艮狗依市而以艮爲天市也巽雞鳴關以惡爲地關也乾坤艮巽爲天地之四柱外四勢以行二十四龍之气所謂四勢行气八龍施生齊北也故能發羣龍之秀爲催行之第一吉也凡龍三吉六秀之局齊得此四方髙聳則科甲立成而功名如垂手之易矣。原文﹕大微臨禦﹐南極星輝。金階步武﹐玉殿傳書。薦元催六秀之官﹐而丹墀獨對。劉釋﹕太徵垣在丙南極星在丁庚爲金皆辛爲玉殿如艮龍爲天市之垣見太徵峯起爲太徵臨禦兌龍過丁峯髙聳爲南極星輝震龍見庚山齊云爲金皆步武謂之步武者蓋庚震主武庫之司故也巽龍見辛峯插天爲玉殿傳書蓋辛爲天帝文章之府故也丙丁庚辛各以气應故辛山發異龍之秀丙丁發庚龍之秀庚丁之於震兌皆然得此四山催動六秀之气則科甲立至而丹墀獨對也必矣若巽無辛應辛無巽應則秀气不能奮發𨿽穴可乘而官貴不顯矣。原文﹕巽見辛﹐爲文章之士。更得乾艮衝宵﹐富貴依誰可並。劉釋﹕巽辛二方爲天帝司文章典籍之地故巽辛二龍得气皆出文章冠古之士若干艮二峯不起則或文齊而貴不大貴重富而不厚𨿽中髙科止爲淸要翰林之職未必止於極品也如欲位三公登臺閣富貴雙全必復得乾艮兩峯髙聳始應。原文﹕丙巽艮﹐食萬鐘之祿。再逢乾巽﹐同朝聲名王謝爲儔。劉釋﹕艮丙爲天市垣財貨所居之處地應是气必主食祿萬鐘饒財富足百貨具異再見乾巽同朝聳枚則魁元及第富貴雙全而有謝之聲名王謝得中是地气應之故也。原文﹕雷動天橫﹐握重權於巽亥。劉釋﹕雷震也天橫庚也庚震二方本爲威武爲天橫之兵器及庫之司以爲除殘勘亂之職也若得巽辛二龍主穴外有庚震二方起應之則巽亥二龍之穴主周文章之貴庚震秀峯卻應於武是以文臣由科第之士而掌握重兵也若龍體局秀則貴至極品有出入將相之尊若壬子癸坤申寅甲等賤龍得此二山聳秀而龍身气聚則不由科甲而取武職矣或由他途而幸致武貴者有之更見曜煞則武不保身。原文﹕震庚奮武﹐正南面於坎離。丙午丁秀拔﹐擬獨占魁元。劉釋﹕震庚二峯起秀若得坎龍結局穴乘其气而又得南離髙聳一峯乾坤艮巽各起旗山鼓閣軍屯戟列重重密布者主出天下英豪橫行四方也凡見此地勿得亂傳點作反生禍奇。丙午丁三陽之地秀峯特起主有魁元之貴若艮亥之气受之其福力尢火王龍得之亦奇余山見此𨿽能發科第未必得中魁元也當再得木山催官等砂助之方應。原文﹕坤母峯髙不起﹐幸題名於榜尾。劉釋﹕坤爲老母又名太陰星坤龍本爲元極而其方髙起作他山之應亦催發秀气而獲吉故坤峯髙聳秀拔主科第低在榜之末耳。原文﹕是故本主興隆﹐煞曜變爲文臨。龍身微賤﹐牙刀化作屠刀。劉釋﹕煞曜者黃泉八曜之煞也煞曜犯之主出刑禍然坐下龍穴或得巽方甲丙丁兌庚辛等气而送從。護應等砂聚秀可觀則黃泉八煞等方髙峯反能助我福力化煞生權而劫曜可以腹心矣有此砂應反主威權而斬斫自由使龍賤砂散則黃泉八煞爲禍重則刑戮輕則夭亡抄括也必然應之牙刀佩刀也屠刀殺鄶刀也龍身貴則刀爲佩刀龍身賤則牙刀化作屠刀的反致傷人刀無屠牙之別而龍有貴賤故吉以吉應凶以凶應矣。原文﹕庫櫃落於艮丙﹐富堪敵國。劉釋﹕艮丙二方財貨之司故庫山櫃山方平肥滿形似庫櫃者見於其方則上應天星之气地气得之必主大發財祿百貨具債而富主敵國言無比也。原文﹕娥眉見於巽宮﹐女色傾城。劉釋﹕巽爲長女太微所臨之地淸而不雜其娥眉山形如半月低小長彎巽山見之主女人美貌有傾城之資若得坐下山龍秀麗淸貴則女爲后妃之尊或男婚駙馬也離與兌爲坤之少女中女𨿽娥眉砂應然離酉爲沐浴之地女色美而多淫故只取其砂而已其巽砂𨿽似娥眉卯酉子午上砂來照應則美貌亦所不免。原文﹕見文筆於巽辛﹐在坤申乃爲詞訟之凶。劉釋﹕文筆峯髙拔如筍插於巽辛二方主文翰馳譽若在坤申之地見之則𨿽插天如筍反主詞訟爲筆之凶也得坐下乘亥艮巽丙等龍受之亦主出科第有刀筆之才按斷之美也。原文﹕顯旌旗於庚震﹐在子午則爲劫賊之資。劉釋﹕旌旗刀戟本爲凶器如見於庚震之方坐下得三吉六秀龍气受之則出文武全才握兵權於困外若在子午二方見之則子午爲劫煞之鄕主出軍賊而更有旗劍應之則執凶器以殺物而不可騰言矣大則背父背君小則劫鄕劫財。原文﹕劍戟牙刀﹐六秀因之而取貴。四金八曜之方﹐反作殺身之害。劉釋﹕刀劍銳戟兵器也六秀龍見之必主武威兵形之職若在辰戌丑未四金之位及八曜之方反主殺身亡家八曜卽坎龍坤兔震山猴巽雞乾馬兌蛇頭艮虎離豬爲煞曜之類卦气克制之煞也。原文﹕龜鶴琴劍﹐三吉得之而文雅。丑未坤申之地﹐多爲仙聖之風。劉釋﹕龜鶴琴劍玩戲之器而龜鶴乃永年靈瑞之物三吉龍見之主出大臣淸雅之職爲翰林馳譽若在丑未坤申四方則丑未主出神仙而坤申又生孤耿地气應之其產神聖也必矣。原文﹕掀裙舞袖﹐不堪於沐浴之鄕。偃月臥屍﹐最忌於黃泉之地。劉釋﹕掀裙砂一般長宜一肥反長東西不相向者是也舞袖砂來長曲折東西繞繞如風之飄舞者是也此等砂法若見於午卯酉方位必主婦人淫亂無恥若在他方其禍略輕。偃月砂狀蛾眉而斜昃低長臥屍砂低小長直頭髙頭低者是也此二砂不拘何方見之皆不美若在辰戌丑未及八煞遇之立主害人不客扛死則主刑戮。原文﹕八曜重遇刀砂﹐難逃憲法之誅。劉釋﹕八曜八煞方也如坎龍而辰上有刀砂見則辰本坎之曜煞方也而又見尖砂如刀其刑戮之禍豈能免耶曜煞方若有髙山尖秀且不可向尖如刀而不至殺身者哉坐下龍體淸秀羣砂皆吉而曜地逢乃武則陣亡文罪戮。原文﹕乙辰交加水路﹐未免懸河之厄。劉釋﹕乙辰宮軫木角木二星所占且辰爲水龍之庫若乙辰位上有流入或有路道踏破崩橫碎滔不拘何龍並出投河自縊之災若坎龍見之立應。原文﹕水瓢孟缽落坤申﹐爲僧尼乞丐。劉釋﹕水瓢砂一山有柄長員欹側者是也盂缽低圓如覆盆盤而小者也他方見之主出僧尼乞丐之徒若在坤申二方應之坤申之气主出看經念佛之人又爲孤神煞必有是驗也僧尼念佛經於捲定有山形盂缽之應。原文﹕鬼牛寅甲遇葫蘆﹐而瘋殘痼疾。劉釋﹕葫蘆山頭髙低中凹而圓者是也丑未寅申乙辰方應瘋疾更葫蘆。砂見於其方則樂不利口矣。原文﹕髙峯獨出南離﹐恐驚回祿之禍。劉釋﹕離南方火位也火性炎烈易發威气若南方獨峯回秀而亥乾之砂不聳必有火燒之變若離山髙寅龍戌水來其禍立至已辰砂會寅午戌局全者亦然否則目盲之禍。原文﹕星印如當日馬﹐必遭瞽目之殃。三吉淩雲﹐𨿽十數里﹐何嫌於遠。六秀插漢﹐縱數百步亦不爲疑。劉釋﹕印者砂平方圓如印也星者散亂細小如星也二砂見於正午應主眼目之殃蓋離者日月當空之麗明之地故萬物至離爲明暈如人之兩目明燭事物也若有星印遮掩兩目光萬緣離翥矣故有是應。以故辛峯云𨿽十餘里何嫌於遠六秀插漢從數百步亦不爲近﹐巽辛位有秀峯矣天髙卓不嫌於十里二十里之遠只尖圓端聳嶙峋見之便呈秀气來秀方有峯淩漢數千百步亦不疑其近勿違也只要不至於壓眉遮掩堂局寬平穴明朝迎便生秀气。原文﹕只喜愛幸於昭昭﹐大忌藏姦於隱隱。劉釋﹕凡三吉六秀等方如有秀砂皆要送情拜舞拱向局前或在局後挺身俯伏謂之愛幸於昭昭若藏身露爪探頭隱體謂之出姦於隱隱皆不吉也。原文﹕露忠獻赤﹐賓主識心。面面送情﹐方爲奇貴。劉釋﹕秀砂挺出拜舞局前者名露忠獻赤其心事彼識此見無有隱匿也。原文﹕若或抱頭側面﹐旣非忠厚之風。閃迹拋蹤﹐必是險邪之輩。劉釋﹕蓋君子之風立正坐必端抱頭側面容貌無有河象之儀者皆人之態也諭砂抱頭斜面欹側而不正者也閃迹拋蹤半藏半露也如小人之險邪無可矣之威儀側不可法之徳行矣。原文﹕輕微瑣碎﹐似山非山。或羅列於四旁﹐或星散於左右﹐瞻之在前﹐視之而不見﹐顧之在後﹐逐之而不去。劉釋﹕輕微渺小似山非山或上埠或砂堆不長不方無形無像欹斜尖曲或羅列於四方或如星之散見於左右望之似有而閃中迹在帝不向堂局顧之在後近身涉足撥之而不去如此砂法皆不吉如上險邪不足取也。原文﹕隨形步影﹐非穿窬則鬼崇爲妖。摸背推肩﹐非私淫則姦奴謀主。劉釋﹕如上文土堆星﹐近身步影視之而不見撥之而不去此等砂法爲穿窬鬼崇之應閃迹在旁摸背推肩無形無像此等砂法爲私淫陰謀之應凡正人君子堂堂可見彼此識心若此藏頭閃迹等輩心地暗昧陰邪害物故砂頭像之必主出穿窬之盜否則遭穿窬盜賊或鬼崇如妖及妻謀夫奴謀主以至婦人淫亂業中之期上宮之要無所不至也。原文﹕是故砂如圓淨﹐定產忠貞。勢若欹斜﹐必生淫佞。地與人符﹐气通物應。劉釋﹕由是觀之則砂如圓淨髙超淸潔者必出人方正秀雅欹細碎者必出陰人生魂惡此蓋地气自然之符而一定不易之理也。原文﹕見地可以知人﹐而察來驗於已往。劉釋﹕觀地之形象以及其龍气之吉否便可以知其家之子孫如砂圓端正則子孫之主大端厚欹斜側向則子孫陰佞魂惡不必見子孫而後知之也則知將來之事卽於其祖墓之龍砂驗其已往之事則將來可見矣。

