

《靈城精義》二卷﹐舊本題南唐何溥撰。溥字令通﹐履貫未詳。是編上卷論形气﹐主於山川形勢﹐辧龍辧穴。下卷論理气﹐主於天星卦例﹐生克吉凶。自宋以來﹐諸家書目皆不著錄。觀其言宇宙有大關合﹐气運爲主。又言地運有推移﹐而天气從之。天運有轉旋﹐而地气應之。蓋主元運之說者。考元運之說以甲子六十年爲一元﹐配以《洛書》九宮。凡歷上中下三元爲一周﹐更歷三周五百四十年爲一運。凡爲甲子九﹐每元六十年爲大運﹐一元之中﹐每二十年爲小運﹐以卜地气之旺相休囚。如上元甲子一白司運﹐則坎得旺气﹐震巽得生气﹐乾兌得退气﹐離得死气﹐坤艮得鬼气﹐大抵因《皇極經世》而推演之。其法出自明初寧波幕講僧﹐五代時安有是說﹖其非明以前書確矣。其注題曰劉基撰。前列引用書目凡二十二種﹐如《八式歌》之類﹐亦明中葉以後之僞書﹐則出於贗作﹐亦無疑義。但就其書而論﹐則所云大地無形看气槪﹐小地無勢看精神﹐水成形﹐山上止﹐山成形﹐水中止﹐龍爲地气﹐水爲天气諸語﹐於彼法之中頗爲近理。注文亦發揮條暢﹐勝他書之鄙﹐猶解文義者之所爲。術數之書無非依托﹐所言可采﹐卽錄存以備一家﹐眞僞固無庸辧﹐亦不足與辧也。

靈城精義﹟卷上形气章

宇宙有大關合﹐气遠爲主﹔山川有眞性情﹐气勢爲先。

此首章﹐乃堪輿家之論气者第一機竅也。昔云﹕有地非人不下﹐有人非時不下。蓋以气遠言也。又云﹕察以眼界﹐會以性情﹐若能了此﹐天下橫行。此以气勢言也。如彼前哲﹐一睹形勢﹐便知禍福之大小﹐世數之先後﹐全在气遠上之。夫山川有眞性情﹐何以辧也﹖昔人有雲山乘秀气﹐水乘積气﹐石乘煞气﹐平乘脊气。又云﹕山谷異形﹐平原一气﹐此山川之大勢﹐乃山川之眞性情也。山何以獨取秀气也﹖山之勢﹐類多剛猛幣頑硬﹐惟患不秀麗﹐若見秀麗所叢﹐穆是眞气所聚。且上聚地惟天淸之气居多﹐所謂收山不收水者﹐正用之此處﹐故以峯巒之秀气爲生气耳。水何以獨取積气也﹖水之勢﹐類多流走而散逸﹐惟患不澄凝﹐若見諸水所積﹐便是眞气所鐘。且下聚地惟取凝蓄之气居多﹐所謂收水不收山者﹐正用之此處﹐故以水之積气爲生气耳。石何以獨取煞气也﹖山有山之喜气﹐亦有山之怒气。怒則山之威靈所在。威靈之气﹐多露爲石。若石山而徒剛猛﹐壓逼不成體勢﹐不作威儀﹐則徒有煞而無生矣。從而下之﹐禍不旋踵。故石貴乘煞气者﹐取其威而成體﹐有生气也﹐最宜細認。平何以獨取脊气也﹖如平陽一派之土﹐純陽無陰﹐生气不斂﹐苟得一骨脊之處髙起﹐便爲斂而有生气矣。昔人有「沒牛吹气﹐如酥在湯」之諭﹐正如此。山谷又何以稱異气乎﹖如今山谷之間﹐各自起勢﹐各自開局﹐各自成門戶﹐其气各異﹐故凡江南一帶﹐不當與江北同看﹐只見一个星辰特起﹐一个局面特開﹐有蓋有送﹐有朝有迎﹐或如專城﹐或如停釋﹐倘得兩三重水口﹐特特關鎖﹐便爲有結﹐便當著眼。試觀閏﹑廣﹑吳越之間﹐各村各社﹐各有名族﹐亦各有名家﹐諸幾語言習尙﹐又各不同風﹐惟異气然也。平原又何以稱一气乎﹖如今四望廣漢之地﹐有何大分別﹐只見有一方岡脊起處﹐便作城池市鎭﹐其爲廬舍墳墓﹐盡聚於此﹐卽幾語言習尙﹐𨿽數百里多爲通同﹐謂非一气然乎。倘居異气處而漫以漠然四望之勢求之﹐則以眼界太寬而失矣﹔倘署一气處而必以山谷分結之勢求之﹐則又以眼界太窄而失矣。此認气以認气勢爲難也。

地運有推移﹐而天气從之﹔天運有轉旋﹐而地气應之。天气動於上。而人爲應之﹔人爲動於下﹐而天气從之。

此言宇宙气運﹐天地人皆相與於有成﹐一有轉移舉動﹐气卽以異﹐此識時觀變者之一大樞紐也。何謂地運有轉移而天气從之﹖如黃河是天地間一大血脈﹐據黃虞時河由龍門而轉呂梁﹐由呂梁而轉太行﹐由太行而轉褐石乃入海﹐是河從西轉南﹐從南轉東北﹐而巽居其中﹐則所謂黃河如帶﹐五嶽俱朝﹐爲天下第一大風。水者﹐此也。此巽都一時而堯舜禹三聖人出焉﹐千古莫盛矣。夫惟黃河經其北﹐長江繞其南﹐而泰嶽夾於其間﹐則泰山爲華山以來大盡之龍﹐乃中國之一大幹也。若論中國形勝﹐則泰山爲中盡﹐當時孔聖起而羣賢濟濟並生﹐千古亦莫盛焉。此開辟以來未有轉徒之山水也。自漢黃河漸徒而南﹐乃至穿斷部魯之墟﹐宜走準泅﹐則泰山反居北﹐而黃河乃居南矣。巽州之水勢傾﹐鄒魯之地脈斷﹐而北地之气運衰矣。我朝祖陵鐘於中都﹐大業起於滁陽﹐正在準泗之間﹐豈非黃河南徒﹐气運固使之然乎﹗人言江南之盛﹐以宋南渡而然﹐不知黃河徒而之南﹐則天運亦從而之南﹐人不能爲之挽也。夫天气一從地運之轉者如女人何謂天運有轉旋而地气亦應之﹖如秦太史占金陵有天子气﹐乃疏秦淮跌泄之﹐不知奏港一疏﹐地運乃動﹐溺後小而六朝之建都。大而我朝之鼎奠﹐果應於此。又如洛陽素未有杜鵑﹐及杜鵑啼而天气行於南矣﹐商人自是果作相﹐是地運未到而天運先到﹐則地乃從天轉也。何謂天气動於上而人爲應之﹖如陳希夷一夕見小星居帝星之左﹐及旦而亞覓其所﹐見宋太祖與趙普同坐酒肆間﹐而趙居其左。陳乃曰﹕小星何敢居帝座左哉﹗推而易之。此宋太祖微時事。今人多以星气爲渺茫﹐而不知天動人應﹐其不爽如此。何謂人事動於下而天气認之﹖如洛陽花石﹐何大關系﹐而元史占之﹐以爲花石不會﹐由宋之旺气不絕﹐及一旦移去花石﹐而航海之舟遂覆。今人多以前哲按星勢爲作用。似爲怪涎不經。而不知一舉一動﹐天卽爲應。气何不貫通也﹖夫論气運者而苟拘拘於定格﹐不及於轉徒幻化之不常﹐抑何以定其變哉﹗夫古大哲望气而可預占。察時而可觀變﹐蓋通此竅耳﹐自非神仙道眼﹐烏足語此﹗

有聚講﹑行講﹑坐講﹐則气聚於龍﹔有權星﹑尊星﹑雄星﹐則气聚於勢﹔有蓋鉛﹑夾胎﹑乘胎﹑﹐則气聚於穴﹔有收襟﹑收堂﹑收關﹐測气聚於局。

此四段﹐乃認气者第一關鍵也。夫龍忌孤單﹐人所共知﹐然亦但知看到頭數節耳﹐不知龍有起有止有行度﹐起處必要聚講。如層雲疊霧﹐合气運形﹐大以數百里﹐小以數十里﹐橫亙綿延﹐或五星聚而不分﹐謂之聚講。如都會之地﹐萬食所聚﹐萬民所止﹐乃樞要之會也旣之後﹐則分枝劈脈而去﹐條分縷析﹐正幹從中﹐徐支分左分右而行。以渡峽﹐或以定閃﹐兩邊夾護﹐各帶峯巒﹐帶印﹑帶筆﹑帶旗﹑帶鼓﹑帶倉﹑帶庫﹐各各不一﹐總之叢聚拱護﹐不孤不露﹐謂之行講。龍之行度旣歷剝換﹐必有歸宿﹐譬則行者之赴家﹐其一家骨肉必爲團聚﹐又譬則貴人之登堂﹐其所屬僚佐必爲拱護﹐決無孤立獨坐之理﹐謂之坐講。有此三講﹐其龍乃眞﹐若或不然﹐則孤單二字﹐不特在入穴之所矣。何以謂之權星﹖吳公《鉗龍經》中所稱都權之星也。蓋以其勢正盛正大﹐祖宗二字不足以盡之。髙大如雪山之齊天﹐不見其頂﹐綿亙如雲中之雁﹐不見其來﹐叢集如艮侖﹐八方之播踞﹐不見其分﹐則天下萬派之山﹐皆祖於此﹐此亦何可以祖言﹐故以都權之星名也。大抵權星多土金之體﹐蓋惟土金能綿豆也。若水木火多作祖星﹐以其活動而卓立﹐則爲分形矣﹐則宇宙間惟土石爲大爲盛﹐蓋石卽金也。經云權星宜大不宜秀﹐祖星臨來要起峯。正此之謂。從此而推﹐一郡有一郡之權星﹐幾論佛仙候王相公之大結構﹐必本於此。至如尊星﹐則或祖或宗﹐髙出於一方﹐爲眾山所首出者﹐從此而知龍之正幹正結﹐皆肇於此。又如雄星﹐則於城廓交關之處﹐有卓立星辰﹐可以應尊星而當門戶者﹐則以雄星稱﹑卽今所謂北辰羅侯之類。蓋交牙織結﹐不如以禽獸成形﹐物形守關﹐又不如以人守關之爲大也。有此三星﹐方爲勢大。胎星是結穴之所﹐何謂蓋胎﹖卽蓋座是也。蓋無蓋勢﹐胎必不結。華蓋盡爲上﹐冠蓋寶蓋次之﹐卽个字飛蛾亦是蓋樣。蓋有蓋則脈不露不孤﹐而穴必藏風聚气矣。何謂夾胎﹖如今龍虎夾耳之說﹐使風門不動﹐所以衛穴者也。何謂乘胎﹖如今小明堂是也。蓋上蓋則气注於下﹐下乘則气墮於上﹐兩旁夾則气蓄於中﹐方謂有气之穴。何謂收襟﹖則穴中微茫﹐界水所會﹐如人之襟領所交﹐名曰襟合。何謂收堂﹖則龍虎界割之水所會﹐如居室之明堂﹐爲四水之所聚﹐名曰堂合。何謂收關﹖以龍之分來作城作郭之水所會﹐小如居室之門戶﹐大如城郭之關鎖﹐名曰關合。古人所謂小合收囊﹐以堂合言也﹔大合收局﹐以關合言也。穴情低小者﹐收堂以內之水﹔穴情髙大者﹐收關以內之水。至如穴前小明堂合襟之水﹐無論髙低穴皆所當收也。幾論局者﹐必準諸此﹐合而論之。昔人有云﹕有穴方言地﹐無局不言龍。則局又龍之所以定背面也。廖公泄天機﹐分龍穴砂水﹐而又加之以堂﹐正此之謂與﹗

陰勝逢陽則止﹐陽勝逢陰則住。雄龍須要雌龍禦﹐雌龍須要雄龍簇。

此二段言龍勢必得陰陽雌雄媾會之處而始成胎﹐認气者所當審也。如山谷之間﹐陰气嘗勝﹐故一卸平洋﹐脫胎換骨﹐局面亦且開陽舒暢﹐此便有結﹐所謂陰勝逢陽而止是也。大開大結﹐小開小結﹐萬萬不爽。又如平洋之地﹐陽气嘗勝﹐故忽然起一岡阜﹑一山脊﹐謂之吉气所起﹐乃四面陰砂﹐未纏未護﹐便是淺露﹐亦自成局。故平原之處﹐只要分局得明﹐骨脈顯示露爲證﹐所謂陽勝逢陰而住也。又如龍勢之來﹐正幹雄彊﹐謂之雄龍﹐有自天而降﹑禦風而行之勢﹐乃兩護送之山須要柔順婉轉﹐遠纏遠護﹐不與爭彊﹐則正幹乃結。昔人所云雄龍坐大將以握重兵是也。要之所禦之砂若果秀雅﹐亦出文士﹐或以文臣握兵權耳。又如龍勢之行﹐一派軟嫩爲雌﹐必兩邊擁護﹐拱夾有力﹐作起气勢﹐乃見精神。夫雌龍固主文秀﹐然四面砂如筆﹑如笏﹑如鼓﹑如旗﹐亦主威嚴﹐豈止文秀哉﹗此雌龍以夾從雄勢爲佳﹐幾雌雄貴交媾如此。

大地無形看气槪﹐小地無勢看精神。水成形山上止﹐山成形水中止。

此言立穴當先認其形神止聚之處而穴之﹐不可一槪論也。今人於入首作穴處﹐便看窩鉗乳突四字﹐一有此四者﹐便稱好穴﹐不知形乃穴之證佐耳。至其生機眞結之處﹐全在大勢上理會。如大地之形﹐嘗隱嘗拙﹐何有形之巧媚動人。只於大象上察其气勢﹐認其性情﹐苟得生機﹐便成穴法﹐不在拘拘於窩鉗乳突之常法也。至若小地﹐旣無气槪﹐必須形局合度﹐聚气藏風。出局觀之﹐似無气勢﹐入局觀之﹐卻有精神﹐則便可於精神聚處穴之﹐亦可成一器局也。此管氏立穴以認形勢爲先﹐最爲至要。乃論形之止宿處﹐又要辧支攏髙下﹐乃不失其性情也。如平支之龍﹐全以水爲界合而成﹐陽气嘗勝﹐其勢柔婉﹐穴當從其起處剛而乘之﹐所謂山上止者是也﹐卽《葬書》支葬其瘍之意。如山攏之龍陰气常勝﹐其勢雄急﹐穴當從其坦處而乘之﹐所謂水中止者是也。謂之水中只是界水會而止處﹐古所云﹕來不來﹐坦中裁﹐住不住﹐坪中取。此與《葬書》攏葬其麓之意同。

認气於大父母看尊星﹐認气於賓子富看主星﹐認气於方交搏看胎伏星﹐認气於胎育看胎息星﹐認气於化煞爲權看解星﹐認气於逢絕而生看恩星。

此數段乃龍气中認气第一法門也。幾看龍須認尊星爲主﹐蓋到一方看是何山最髙最大﹐專擅一方﹐便以之爲大父母。看尊星是何星辰﹐如土星起頂垂肩﹐大開蓋帳﹐則爲土龍勢﹐其所育之子孫﹐土是本气﹐金是生气。如木則爲煞﹐如火則爲其所泄﹐如水則又爲其所刑。故凡自上而下﹐遇生旺爲子息﹐遇克害則爲其煞。其法當祖《河圖》﹐一以順生爲序﹐蓋父母不可克子孫也。李家《龍經》云﹕息星克母子榮昌﹐母星克子死絕亡。蓋下可克上﹐上不可克下也。凡山一到入首之處﹐看是何星辰﹐如金星入首﹐祖宗原是土勢出脈﹐則爲眞子孫矣。若干入首蓋覆之星或帶木﹐不兔相克。然息爲金而覆胎之星帶木﹐則子息破母胎而出﹐原有此理。便是金木相接之處﹐微有水意﹐便不隔絕矣。此卽合前所云息星克母子榮昌之說﹐有何妨乎﹗其法出於《洛書》﹐一以逆克爲序。而吳公解義云﹕木星入土星﹐一甲輔明廷。亦以從下克上之不畏也。如今術家所稱屏下貴人﹐夫以木星貴人而在屏土之下﹐非木入土之說乎﹗又如大父母旣布勢降脈而來。若干其間不遇雌雄交媾﹐何以成胎﹖故當行到气盛處。須要跌斷過峽﹐一俯一仰而成胎伏﹐乃成交磺。此去方有生育。若無胎伏﹐放去必不變化﹐便是純陽純陰﹐無生機矣。楊公論龍。必以胎伏﹐意正如此﹐此於龍腰認气之第一機竅也。龍旣跌斷﹐過峽則再起﹐必有好星辰或開蓋覆﹐必成胎育。蓋覆之下﹐一綫起脈爲胎。所謂鶴膝蜂腰龍已成﹐正指此處。此一綫垂落﹐必要水體乃成胎﹐所謂萬物皆生於水是也。此卽束气之處胎之下﹐再起便是息星﹐或於一節卽結﹐或數節乃結﹐在所不拘。然喬不可節數太多﹐以气離胎不可緩﹐亦不可脫也。息星便是入首﹐入首之下。再看入手成河穴法。或卽貼於息星之本體﹐或脫落而爲另體。乃穴場也。此認眞气於父母。相合處正在此。凡龍行度。豈能盡無駁雜。如土龍行度。遇木則爲煞﹐然以木星貴人之峯而在土屏之下﹐𨿽爲煞而有權。若於貴人峯下少轉水而頓起金星﹐則金可制木之煞﹐而水爲貴人秀矣﹐豈不化煞爲權乎﹗謂之解星﹐從此行去﹐必爲生旺﹐便結穴矣。凡龍行察﹐必不變換﹐湖𨿽生旺﹐未免太過﹐反致剛煞矣。如土龍陣勢﹐金星爲生﹐乃一派金星﹐三五不同﹐不生支腳。渾是堅剛﹐則純陽不化﹐反爲陽龍之絕﹐必須卸下﹐或轉天虹之土﹐兩邊開掙﹐以分堅剛之气﹐是以母救子爲恩也﹐或卸下轉折﹐如三奧之水﹐經泄剛直之气。是以子救母。亦恩也。得此方去結穴﹐若不得此﹐便是香火之居﹐或爲鉸戈之窟矣。九一方起一尊星﹐必有一結。或於盡處正受。便爲正格。或盡處皆受到煞﹐則於解星思星之有生機處。或作騎龍﹐或作斬關﹐須要詳認。覆蓋峽前峽後之處﹐每有結作﹐正數脫卸處而得﹐解星恩星之有气也﹐從龍認气﹐妙法在此。

認龍之气以勢﹐認穴之气以情。

昔人云﹕望气存乎勢﹐立穴乘乎情。大要看龍以勢爲方。其局有五﹕曰直﹐曰橫﹐早回﹐曰飛﹐曰潛。《入式歌》云﹕直龍原是撞背來﹐中出貴徘徊。言直來之龍勢多宜硬﹐妙在徘徊﹐乃有气也。橫龍原是從例落﹐逆轉須磅礡。言橫來之龍﹐其勢不正﹐气須逆轉﹐而勒定乃收住也。回龍原是逆翻身﹐顧祖要逡巡。言回龍之勢多湊促﹐其气不舒﹐必得寬暢逮巡。气乃和也。飛龍原是結上聚﹐昂首眞奇異。言飛龍旣屬上勢﹐須要軒昂﹐收得眾山水﹐制得眾山水﹐气象始爲奇也。潛龍原是落平洋﹐撒脈自悠揚。言平洋多撒漫﹐病在脈不到﹐故須撒脈悠揚﹐有分有合。有擺有折﹐則气乃眞耳。從龍論气﹐大約在此五者。穴法大要有天地人三停﹐不論髙下﹐只要收得山水﹐便是眞情向也。卽如以飛龍而作天穴﹐情在上聚。法當以龍之气勢與上聚峯巒配合爲是。昔人斷天穴之吉凶﹐專以龍斷﹐以上聚專主於龍勢也﹐若下面砂水﹐不爲用事﹐則不必論矣。幾收山納水﹐只以眼中得力用事者爲緊要也﹐至如雌雄相半之龍﹐可扡人穴﹐情在中聚﹐則以中聚拱揖之砂爲應﹐取人首之脈與之配合﹐以其後龍之勢尙緩﹐而歸堂之水尙低﹐惟取中聚之砂收而納之﹐其气聚﹐其應速也。至如柔婉之龍﹐所謂潛龍﹐多作地穴﹐則以入口之水爲主矣。蓋平洋之地﹐一以水之界合爲龍﹐故聚水歸堂﹐乃爲有情﹐故收下聚之气者﹐妙在用水。昔人斷中聚之地以砂﹐下聚之地以水者﹐誠有見也。

龍備五行之全﹐故山之形體象龍。龍極變化之神﹐故山之變換象龍。龍之體純乎陽﹐故山逢陽而化﹐遇陽而生﹔龍之性喜乎水﹐故山夾水爲界﹐得水爲住。龍之行禦乎風﹐故山乘風則騰﹐藏風乃歇。龍必得巢乃棲﹐故山以有局有關乃聚﹐以無局無關爲散。龍凡遇物則配﹐故山以有配有合而止﹐以無配無合而行。

此言論龍者必深得龍之性情﹐乃能得其精神血脈之所聚。此認龍气者第一喫緊處也。幾宇宙間物理﹐𨿽各有五行﹐以一體而具五行者惟龍。龍之鱗爲金﹐角﹐與爪爲火﹐身爲木﹐擺折爲水﹐腹之黃爲土。今人取天罷星亦備五行﹐又以辰爲罷星﹐正以亢爲金龍﹐正謂五行之全局也。龍能潛能見﹐能大能小﹐能升能降﹐山之行動﹐貴有起伏﹐有變換﹐正象乎龍﹐故以龍名。夫辰肖龍﹐以辰居五陽之地﹐而龍之气純乎陽﹐辰則肖之﹐故山之行度﹐遇活動開暢則爲陽﹐乃龍變換之處﹐山之結穴﹐遇平坦圓滿則爲陽﹐乃龍棲止之處﹐以其體本屬陽也。且以時序論﹐逢到三陽﹐則爲驚蟄而龍動﹐及到四陽﹐則爲飛龍在天﹐非以陽爲得令之候乎﹗若逢夏至﹐以後漸及五陽﹐龍則藏之重淵之下矣。龍之性喜水﹐故山有界水﹐有大界水則爲大界合﹐有小界水則爲小界合。又如金魚﹐如蝦須﹐如蟹眼﹐皆以水言﹐正以象龍之得水爲喜﹐得水而住也。龍之起﹐必風雲從之﹐龍之藏﹐必其雲散風靜﹐是故山之止處﹐亦必藏風乃爲止也。龍有龍之巢穴﹐其巢穴必且深沈建密﹐乃爲龍居。其在山谷﹐必有巖洞之深逮﹐其在平洋﹐必有江湖洲諸﹐爲眾水所聚﹐淵深莫測之處﹐豈是泄露迫隘。故今堪輿家必取堂局之完密﹐四獸之俱來﹐有開有合﹐有關有鎖﹐正以象龍之巢穴﹐不得渙散而泄露也。今人論穴﹐只以安棺八足之所爲穴﹐不知合龍穴砂水局面城垣而論之﹐乃爲穴也。龍气純陽﹐其性至淫﹐凡遇物之雌者則配﹐是其所喜則與配合﹐故山家於龍穴砂水皆取其配合﹐卽是此義。今人論龍穴砂水以四件備﹐不知只以龍爲主﹐今其所謂配合之意﹐又只是一个他來有惰於我耳。如朝案﹐如龍虎﹐只是一个開面轉腳﹐拱揖環抱﹐便是與我配合﹐若有一山走去﹐一水傾流﹐不我回顧﹐便是不配﹐便非眞龍之住﹐便不可言穴矣。

辧龍生死﹐須分三陰三陽﹔辧穴生死﹐須識陽多陰少。

此二段乃以脈絡之陰陽而認气爲一法。吳公間星之說﹐以金木火爲陽﹐水土爲陰﹐謂之三陰三陽。行龍必陰陽互換﹐乃爲變化﹐乃能生物﹐故以此爲間星。間者﹐脫換變化之謂也。龍不變化﹐不成眞龍﹐故必金木火得水土﹐水土得金木火﹐兩相互濟﹐以成胎育﹐方結好穴。不然則純陰不生﹐純陽不成﹐不涸澡而爲香火之居﹐則濫溢而爲蛟龍之窟矣。今人立穴﹐但於入首結作之處﹐如金開口﹐木生芽﹐土掛角﹐則爲陰來陽受﹐或入首之脈斂而急﹐至入穴乃平而舒﹐有腦有窩﹐有小明堂﹐亦爲陰來陽受﹐此所謂之葬口﹐如陽來陰受亦然。《三寶經》所謂陰少陽多得葬法﹐陰多陽少莫彊求﹐何其專取陽多乎﹗不知經云惟取乎陽﹐不犯乎陰﹐大要萬物生於陽和﹐死於陰肅﹐故穴情以陽爲主﹐總是陽來陰受﹐畢竟陰中又有陽﹐乃可葬也。如平地之突﹐是陽來陰受﹐必突頂平坦﹐乃有陽气而無煞﹐如突頂削尖﹐則是純陰有煞矣﹐便不可葬﹐只宜於突旁坦气爲陰陽交攜之所﹐方可受穴。前段論龍之陰陽﹐後論穴中陰陽﹐皆以陰陽而論生气者也。

龍有變體﹐或爲頓住勒住﹔穴有變格﹐則爲墜官纂官。

此二段乃以大勢之緩急浮沈而爲論气者之變律也。凡龍之行度﹐如彊弱相間而來﹐便能多結﹐有如枝條太長﹐節數太多﹐名爲長行。金水行到十數節﹐是困憊無力﹐但一向行來﹐手足亦不偏枯﹐頭面亦不峻贈﹐似乎無力﹐不謂無體。及到立穴處﹐忽然頓起髙山﹐巍然成一主星﹐其手足盡能轉翻扛起﹐則兩邊枝節皆爲有力。若得左右山水湊集﹐朝案局﹑面拱注﹐及所去未盡之龍﹐又轉關有力而作水口﹐便是大地。此所謂內旺之格也。忽然頓起﹐故爲頓住﹐此以緩嫩而得頓起﹐眞气自聚﹐其與穴之緩不取急者同義。又如龍之行來一向狂猛﹐其勢飛騰﹐收住不得﹐忽然跌斷﹐再起星辰﹐婉婉有駐足之意﹐接下二三節﹐手足盡爲回顧翻轉﹐恰如勒馬之狀﹐此與急中取緩之義同其爲有結無疑矣。此皆龍之變態﹐不可不細察也。幾立穴必取陰陽沖和﹑神气融洽爲主﹐若於立穴之處界割深而蝦須不明﹐朝對遠而拱揖不密﹐然眞气所在﹐不得攺移﹐縱穴場至髙﹐亦須深取至一丈許﹐或至一文五六尺許﹐惟取前朝外照﹑雌雄交度處爲深淺﹐此之謂乘除假借﹐全以外照爲主也。以其墜下而按遠砂遠水﹐故法謂之墜宮。經曰﹕低藏髙點納前朝﹐深淺得乘眞气聚。蓋如此。又如諸山輻揍﹐於平洋有大池湖隱注之處﹐名天仙大會格﹐以諸龍會於中也。然深廣難下﹐須要認定气勢﹐會定精神﹐的確何處﹐可收諸龍之會﹐可納四方之气﹐乃於此立穴培土成墳。其取堂局﹐立向座﹐一從諸山之擁護朝案爲憑﹐以其穴乃由聚會處纂定﹐故法謂之纂宮。經日﹕饑得飽而陰回﹐疾遇舒而陽住。蓋如此。幾此皆廖公之大作用處﹐亦穴法中之變體也。

星體有正有附﹐兼襯貼之當辧﹔穴情有顯有晦﹐形气影之宜詳。

此言入首星辰形體不一﹐气各有聚有變﹐不可不細認也。如今人於入首之星辰﹐只知五星九星合是何體﹐便爲指吁﹐不知星辰多無正形。如金星到頭只是全全一个太陰太陽﹐有何難辧﹐不知一个星辰有三體之分﹐曰兼﹑日襯﹑曰貼。兼者如金星而轉土轉水﹐則爲兼土兼水﹐又如金星而拖火拖木﹐則爲兼火兼木。相生則吉﹐相克則凶﹐此於本體上或左或右﹐或前或腰﹐明帶而易見者。如貼體則於穴情處僅僅微貼一些﹐星象乃形之微露處﹐須細認乃見﹐如所謂气塊之類﹐又如所謂湯中酥﹑雲中雁之類﹐此一體而不分者也。正謂星辰之靈光發露處﹐最宜體認其美惡﹐俱自本體論生克也。若襯與貼不同﹐貼不分二件﹐襯猶分二件也。如所稱視衣之樣﹐實是二物而又相依﹐此於依靠襯貼最爲親切﹐其吉凶亦以生克論。論气者須於襯之得力﹑貼之有情﹑兼之有生處精而辧之﹐乃能得眞气也。又如穴場所在﹐其證佐有窩鉗乳突﹐是形之可見者也。古人卽依形葬之﹐所謂形葬是也。至有形而無窩鉗乳突之可證﹐只微微有凸有塊﹐又微微有塊有弦﹐謂之气穴﹐以其有气而無形也﹐古人便用气葬之。又有本體星辰全無形亦無气﹐帶飽而不開面﹐然眞龍旣到﹐必有眞气﹐乃至脫落平洋﹐或在田﹐或在坪﹐或在湖渚﹐隱隱隆隆﹐靈光若露﹐如所謂烏月沈江﹑其光在影之類﹐此卽窗外月明窗內白﹐水邊花發水中紅之意﹐全於影上著精神也。以此古人又有影光之穴。夫气穴無形﹐猶不離乎本體﹐乃影穴則脫本體而在影向之間。此等微茫﹐極精極妙﹐自非道眼﹐未易言此。今人只知葬形﹐蓋拘拘蝦須﹑蟹眼說耳﹐豈知造化之妙變化固無窮哉﹗

蓋帳不開龍不窠﹐輪暈不覆穴不住﹐束咽不細气不聚﹐泥丸不滿气不充。

此言龍穴各有眞气凝結之處所﹐必不可少者。今人但見山勢所來﹐便以爲龍﹐不知有龍之蟠﹐則有龍之巢﹐必須有帳有蓋﹐成得一个勢帳﹐而龍乃止。且龍一經蓋帳﹐則一向直來狂奔之气﹐得此而開肩展翅﹐暢朗舒徐﹐煞气盡脫﹐生气自融﹐乃可結穴。若非蓋帳之龍﹐不爲純陰﹐必爲孤露﹐自然不結﹐縱結亦不大也。輪暈之說何盼乎﹖以穴場之所﹐上有橫紋細路。圓而且彎﹐若車之輪﹐然則陰气不衝﹐陽气自暢﹐昔人所謂穴有三輪﹐其貴無倫是也。暈卽日之暈﹐有其形﹐無其形﹐圓而不缺﹐滿而不傾﹐今人所稱太極圈是也﹐以此認气﹐則必不犯乎陰﹐而穴乃眞矣。夫結咽之說﹐乃入首束气之處﹐如人之喉然。昔人所謂結花結蒂﹐又譬之吹管者﹐眾竅齊開﹐必不成響﹐惟閉眾孔而放一孔﹐則可中律而響音乃成﹐此善諭也。是故龍之結束气處不可不細。蓋气不貴聚不能發散﹐必須束之至細。則气方聚而穴可結﹐乃至結穴之處﹐則又要充滿光潤﹐如孩兒頭﹐然必其泥丸精髓滿足﹐而後頭面之間气乃充溢﹐其色乃華﹐若有一缺陷薄削﹐則必枯稿﹐而不可穴矣。於此气脈入首結作之處﹐最爲緊要﹐不可不細認者。

五星不離水土體﹐九星常帶輔弼隨。土星不作倚﹐五星皆有撞﹐火木不可益﹐水土豈能粘。

此二段乃認星辰之總體分體而葬﹐以乘气爲一法。夫宇宙間無水不生﹐無土不成﹐龍非此不成龍﹐穴非此不成穴﹐故凡龍脈入首五星𨿽各有體﹐而要之水土必不可無。古人云﹕或結乳﹐或結鉗﹐且要從頭頂蓋圓。凡圓平處卽是土體﹐所謂化生腦是也。又云﹕不管從頭來不來﹐只要金魚水蔭腮。幾水界合處便是水體﹐所謂蝦須﹑蟹眼是也。如輔兩二星亦是水土之義。蓋輔星屬金﹐弱星屬水﹐在九星中隱而不見﹐常隨七星之左右﹐故凡立穴不拘食巨武﹐勁頭須要輔爲之。蓋兩爲之承﹐所謂來金相水﹐正是此意。此是星辰之總體化合處﹐最當體認者也。又如葬法中曰﹕蓋粘倚撞﹐今人只相剛柔緩急之勢而施之﹐便爲的當﹐不知古人作則用星﹐仍要於星體上體認﹐如土葬其饑﹐豈可脫而粘﹐水葬其湧﹐豈可緩而粘﹐土星倚葬則崩﹐木星蓋腦則破﹐火星當峯則烈﹐一或犯此﹐不爲關煞﹐則爲脫气﹐此於星辰之分體處各有眞機也。

坐定坐旺坐煞﹐是謂坐法﹔全胎保胎破胎﹐是爲作法。

此條特語坐穴之法。何謂坐壽﹖如今彊急之能﹐其气正怒﹐怒不可犯﹐則於坦表之處看其四應﹐可以穴則穴。昔人所謂脫煞坐宕是也。何謂坐旺﹖如今平鋪緩嫩之龍﹐其气正弱﹐弱不習一乘﹐當於旺相處乘之﹐此是葬法。如蘇湖一帶﹐凡見岡脊堆阜起處﹐卽爲村墳墓﹐亦是坐旺之法也。何謂坐煞﹖有如金以剛飽爲煞﹐而剛飽之上下又無穴情﹐只得從剛處開金取水而坐之。又如金以火爲煞﹐而穴情又在金火相交之處﹐只得挨金剪火﹐劈火嘴而騎之﹐卽如騎形之法是也。何謂全胎﹖如龍卸平洋﹐則煞气盡脫﹐至入首之處﹐如印拿金盆之穴﹐又屬純陽﹐則用客堆培成坡﹐卽古開井怕見土之法﹐是謂全胎。何謂保胎﹖如金珠嵌花答之類﹐半吞半吐而乘之﹐珠從旁入﹐花從正入﹐一廣分之气﹐只取其四﹐是謂保胎。何謂破胎﹖如今頑金孤裏之類﹐陰气居多﹐不大開深取水而成陽穴﹐則不可下﹐是謂破胎。全胎如梧桐子之結於葉上﹐輕浮而胎全露也﹔保胎如連子之藏於逢房﹐微露而大半合胎中﹔破胎如栗子之包於刺包﹐胡桃肉之藏於堅殼﹐必破胎而出﹐乃得髓體也。

挨生旁气﹐成爲脫殼借胎﹐或爲子投母腹﹔脫煞連生﹐或爲借母養子﹐或爲以子救母。

此爲乘气中挨生化煞之妙用也。何謂脫殼借胎﹖卽九星論﹐如天罷乃孤罡﹐何以成胎﹖必開孤取水﹐則受气斯脫﹐而水乃成胎﹐放謂之脫殼借胎也。何謂投母腹﹖如木星而帶蕩﹐水星而帶金﹐則原有胎育而子可投﹐故木不葬木﹐而莽木之搖蕩有水處﹐水不葬水﹐而葬水之堅實如金處﹐非謂子投母腹乎I何謂借母養子﹖卽以五星論﹐如木體帶金者﹐必破金取水以蔭木﹐是木受病不能養其子﹐而特借取水穴以蔭之﹐所謂借母養子也。何謂以子救母﹖如金體而帶火者﹐必於金火相間之處﹐大開水穴以制之﹐昔人有取水鎭火之法﹐正謂此耳。夫金母遇火難而得水之爲子者﹐且解且制﹐則煞不爲我害而可化爲權﹐又合作用中畱煞爲官之說矣。此非謂煞不必去也﹐以能剪鏟刑煞而制之﹐測在前可作官星﹐在左右便可作暖气耳。夫造化無全功﹐安得星辰盡是純粹﹐只要曉得超生而避死﹐蛻煞而逢生﹐乃爲裁成造化之殊功也。

脫龍就局納前朝﹐只爲半僞半眞﹔撩山劈硬處平基﹐只畏直來直受。

此以前朝後勢而爲乘气中之進退消納﹐亦一法也。凡葬貴棺不離脈﹐而此之脫龍就局者﹐乃入首之脈﹐駁雜不純﹐直到一二節上乃爲眞脈﹐而前朝卻可取﹐是朝眞而入首之脈非眞也﹐如必直頂其脈﹐則初年不利﹐當於穴中放出棺二三尺﹐大作堆金以納前朝﹐且受水法之吉﹐以發初年爲是。凡葬貴气不脫脈﹐而此盲撩山劈硬﹑退出平基以爲穴者﹐乃入首之脈陰來直硬則煞重。又如子龍作午向﹐謂之子午淋頭煞﹐則葬之必凶﹐故須撩山劈硬以作平基﹐將棺退出平基立穴﹐則無關煞衝棺之禍。或穴從兩邊微斜﹐又或上砌虛擴﹐下葬眞棺﹐庶可避煞﹐乃爲直來直受之作法也。古人有形葬﹐有法葬﹐夫順其穴之生成而葬者爲形葬﹐或劈削或堆培而葬者爲法葬﹐此皆古人作用之妙處﹐不可不理會也。

平洋之气﹐嘗舒嘗散﹐須要湯中浮酥﹔山壠之气﹐嘗急嘗斂﹐當看水面蟠蛇。

此以气之聚散緩急而認穴之微茫。《葬書》中所云葬乘生气者﹐正在於此。夫平洋之地﹐陽勝乎陰﹐故以斂而聚爲有气﹐如所云「隱隱隆隆﹐穴在其中」之說﹐須要體認。蓋所謂隆隆者﹐正謂隱隱之中而有此丰露之象﹐古人取象於如酥在湯﹐艮有見也。《葬書》云吉气所起﹐起卽隆隆之謂﹑酥在湯之謂也。不然則亦鋪氈展席﹐散漫無收而已﹐何謂穴乎﹗至如山壠之勢﹐陰勝乎陽﹐不嫌脈之不到﹐而嫌气之不和﹐所以多煞﹐故須結穴之所圓融平坦﹐不險不迫﹐有如水面播蛇之狀﹐活而不死﹐靜而不動﹐盤旋而無直硬﹐渾渾一个太極之圈﹐則形舒气和而煞盡脫矣。古人所謂山壠之龍﹐葬气不葬形者﹐正謂此意﹐此認穴之祕訣也。

沒水之牛﹐气仰而吹﹐宜乘其气﹔出洞之龍﹐气直而吐﹐宜乘其餘。精華外露之气如花﹐宜葬其皮﹔精華內釀之气如果﹐宜葬其骨。

此四段以气之緩急深淺而爲葬之緩急深淺﹐乃作法也。如平坦之龍脈﹐潛於地而微露毛脊﹐至結穴處特起一气﹐乃吉气之所起也。其气從沈緩而僅浮﹐不宜緩乘﹐其爲緩來﹐不妨安絕頂乎﹗譬如牛之沒水﹐身藏水中而偶露毛脊﹐特一仰而吹气﹐則盡在鼻中﹐若稍脫之便失气矣。此緩來之法也。又如髙隴之龍﹐脈行於山而勢奔气湧﹐至結穴處﹐須要脫卸﹐落在平洋﹐气乃沖和﹐所謂「來不來﹐坦中裁﹐住不住﹐坪中取」也。其气從盛急而乃舒﹐不宜急承﹐其爲急來﹐不怕葬深泥乎。譬如龍之出洞﹐其气焰方盛﹐何可犯之﹔乃其气之吐而有餘焰處﹐則精靈之可掬者也。故宜脫球而葬榜﹐緩以承之。又如气浮於上﹐而靈光已露﹐深葬之則气從上過﹐故宜淺葬。如木之有華﹐之之有珠﹐其英華盡露於外﹐深之則傷其質矣。又如气沈於下﹐而皮膚粗剛﹐美含於內﹐不以深取﹐則气從下過﹐故宜深葬。如頑金之開孤取水。厚土之破角見金﹐皆於深而得之也。譬如果實之味﹐皮不佳而肉佳﹐其精釀在內﹐所宜深取。今人不察气之浮沈﹐而槪用淺葬深葬者﹐皆非也。古人謂深葬發遲淺葬發速﹐所見誠然﹐但欲速發而槪用淺葬﹐則失古人之意矣。水木龍多易發﹐正以其气之可淺葬耳。此又論气之久遠者不可不知也。

龍穴有陰陽﹐砂水亦有陰陽﹔龍穴有生死﹐砂水亦有生死。

此以砂水之陰陽生死而論气者也。龍穴之陰陽生死﹐前已論之詳矣﹐砂何以分陰陽乎﹖亦開面而舒坦者爲陽﹐以反背而峻贈者爲陰。譬之人然﹕其在正面之間﹐自然開面平坦而爲陽﹐其在背面﹐自然反背頑硬而爲陰。有面則爲向我而有惰﹐無面則爲背我而無情。非惟龍穴貴陽﹐而砂亦貴開陽也。水何以分陰陽乎﹖如水之來去屈曲﹐悠悠洋洋﹐沈沈渾渾﹐則舒徐沈凝而爲陽﹔其細如繩﹐其直如矢﹐其急如瀑布﹐其斜如反弓﹐則急透斜反而爲陰。譬之人然﹕其血脈流通條暢﹐則呼吸之間自然和平﹐吐納之際自然調適﹐不疾不徐﹐無反無逆﹐乃可無病驟然而入﹐顚讀而出﹐不見安閒沈靜﹐便是病到。非惟砂貴開陽﹐而水亦貴開陽也。砂之生死何分也﹖砂無論龍虎案對只是情。向朝我﹐有面有目有手有足﹐拱揖環抱﹐直若僕之從主﹐婦之從夫﹐有唱有隨﹐有呼有應﹐豈不是个有情有意有生發的﹗譬如人之相見﹐有卑於我而畏敬我者﹐有等於我而親愛我者﹐其面目𨿽各不同﹐而要一气喜喜歡歡雍雍肅肅之意﹐無不同也。看其面目開發﹐情意頗戀﹐則爲活動而生﹐否則直硬頑悍﹐呼之不來﹐驅之不去﹐則爲無情無气而死矣。水之死亦以直急返逆﹐不顧不凝而然。要之砂水生死又總在陰陽上見。蓋宇宙間物﹐總是逢陽則生﹐逢陰則死。又如人之結胎﹐男精屬陽。女血屬陰﹐陽貴有餘﹐陰貴不足﹐是故精盛則結﹐血虛則受﹐一以陽爲主也﹐又如人之旣死﹐母血先敗﹐父骨猶存﹐其可收納天地之气而蔭生人者﹐全在父骨﹐非一以陽爲主乎﹗又如大而天地﹐天气爲陽﹐地脈爲陰﹐若非天行至健﹐頃刻不停﹐三光爲照﹐雨露爲潤﹐一陽來復﹐萬筋乃吹﹐則地何能生乎﹖是天地一以陽爲主﹐此乃堪輿家論生死之大關系也。古來大哲見實主此間﹐亦論及而未嘗揭以示人﹐豈以千古不傳之祕﹐帳以神會而非以言傳者乎﹗

气有虛實﹐法當以實投虛﹐以虛乘實﹔气有先後﹐法當先到失收﹐後到後收。

此二段乃以主穴之進退饒減而乘气爲一法。前段言幾風息之成﹐初結胎時﹐以陽精爲主﹐气爲勝而形未實﹐故虛而屬陽﹐陽則不宜緩承﹐宜中正以乘之。如平面太陽作金盤堆果﹑如百般花味總居心之類是也。旣成胎後﹐以陰血爲主﹐形爲實而气已斂﹐故實而屬陰﹐陰則不宜急湊﹐宜脫脈以乘之﹐如珠則穴其旁﹑乳不可當頭是也。此以進退虛實之間論者也。後段言結穴之所如左插先到﹐則气歸於右﹐則宜挨右以收左砂﹔如右插先到﹐則气歸於左。則宜挨左以收右砂。古人謂兩官齊到中乘平。气𨿽耐久而發常遲﹐先到先收﹐气從挨倚。乃迎財就祿而發常速﹐正是引此意。此乃饒減收放之間而論者也。

傍城借主﹐須詳審乎樂托﹔就向鋤龍﹐當消詳乎明堂。

此二段皆借外气以乘內气﹐乃坐向中之作法。以龍之來不宜正受。有側落。有翻身落﹐不無脫去本來之勢而傍羅域或旁水城或傍祿儲峯。此皆借樂托以爲主﹐而憑外气以爲聚散者也。故曰傍城借主。又有龍气直來﹐似宜正受﹐乃入首之處無面目﹐向方之處則無情﹐使不成局﹐故當看其明堂何堂開局﹐便當揪龍而就之﹐所謂以龍定穴﹐以水定向者﹐正謂水之聚處﹐則有明堂而成局﹐便當準此以定向方﹐不必拘拘於正受也。《撥砂經》云﹕無局不言龍。可見局之所在﹐卽龍之所止﹐故有就向拗龍之法。

點穴須求三靜一動。認气須要百死一生。

此以動靜生死而識气脈之眞假﹐最爲關要。何謂三靜﹖案對要靜﹐開面朝拱而無壓逼走竄﹔龍虎要靜。內向懷抱而無他顧飛騰﹔水城要靜﹐繞環凝聚而無反背衝激。中間惟見穴場之所。一脈活動而有精神﹐此則三靜一動﹐其穴乃眞。而認气則於穴場中看其精神。何者是其精神發越處﹖卽如孩兒頭一般﹐頭上之骨皆堅﹐而怪囪門獨柔﹐一呼一吸﹐可浮可沈﹐此眞生意處。古人以化生腦不取象於頭而取象於孩兒頭者﹐極有味也。他如厚中取薄﹐薄中取厚﹐靜中取動﹐動中取靜﹐必皆餘气盡死﹐而惟此一點獨有生機﹐乃爲生气。不然則亦今人所稱菩薩面死鱉背之說而已﹐最宜細察之。

有弦有稜則形眞﹐若湧若凸則气到。認气難於認脈﹐葬脈豈如葬气。

此乃於入首微茫處認出一點靈光之气﹐爲堪輿家至要﹐亦至訣也。前段言一入穴場當先認形﹐隨卽認气。如穴場必有弦稜﹐則蟹眼﹑姦須之水乃見﹐始能成胎。蟹眼是凸穴﹐其中圓滿而起﹐如蟹眼然﹐外有蟬巽砂爲之陰護﹐而水微見﹐謂之蟹眼水也。一有蟬翼砂則弦稜成矣。蝦須是窩穴﹐其中翕聚﹐如蝦須之抱掏然﹐外有牛角砂爲之明護。而水明見﹐謂之蝦須水也。一有牛角砂則弦稜成矣。弦稜成則气聚而不散﹐天心自然湧凸﹐乃成胎息。若天心沈陷﹐乃是花假﹐不成穴矣。气脈何以分別﹖幾脈之行﹐必須斂而有脊﹐乃見艸蛇灰綫。形𨿽不甚露﹐而未嘗無形也。幾形之有脊而斂處便屬陰﹐陰則有煞不可犯。平坦圓滿則爲气﹐如人之身服﹐猶按之有脊气﹐則充滿徧而無凝滯﹐乃屬陽﹐陽所宜乘也﹐但脈易見而气難認耳。謂葬脈不夕葬气者﹐正以脈犯陰而气爲陽﹐當葬气也。如前所稱太極暈及天輪之說﹐正是气體耳。時師多能葬脈而不能葬气者﹐以其原未明此﹐故禍常多而福常少也。夫苟形眞穴正﹐而又能辧乎气脈﹐測爲人造福﹐百不失一矣。

法葬之葬﹐法在形裏﹔會意之葬﹐意在形表。

此以穴情變態不一﹐有穴藏於拙﹐以人力而剪裁之者﹐有穴隱於微﹐以意向而融會之者﹐此之謂仙蹤﹐凡論气者不可不神會也。夫論穴先論形﹐乃有形不足以成穴者﹐如頑金而不少開窩﹐其剛飽豈可言穴﹐則當細認其中之微凹處﹐便爲生气﹐須以開孤法﹐大用人工﹐取出水窩以葬之﹐此全以人力而成﹐謂之法葬。又如水窩太深﹐乃陽中之陽﹐不可言穴﹐然眞气旣蓄﹐必然有結﹐則宜於窩內或塡以土﹐或墊以石﹐如龍彊﹐又或墊之以木﹐須用塡實其窩﹐成个陽中之陰﹐取披架於其上而葬﹐此乃虛而實之之法。亦所謂法葬也。他如騎刑剪燥﹐開孤截蕩﹐各各有法﹐亦當培則培﹐當削則削﹐宜虛而虛﹐應實而實之法度也﹐是以楊公有法葬之條。又如有眞龍正脈盡鐘於此﹐情勢局面亦盡會於此﹐乃考之穴情﹐測無眞正入相形穴﹐古人一惟會其精神所聚之意。如官坑梁上掛金斗地﹐乃在窮源僻塢髙嶺絕頂之上﹐兩邊山勢俱是不止﹐行去且有十數里餘﹐此亦形穴所不相者﹐但觀其气勢﹐則兩邊龍回虎抱﹐前面朝對﹐自近案橫欄之外﹐一望可百里許﹐遠遠見鵝子尖爲正朝﹐鴉峯峙左﹐大茅峙右﹐三陽並聳﹐萬峯俱朝﹐去水𨿽有一二十里﹐然一折一回之玄﹐九曲不見其去﹐穴下餘气。亦自成个小明常﹐如在平地﹐不見其傾﹐立在穴內﹐惟見上聚之派﹐天淸之气﹐髙朗恢弘﹐森嚴翕聚﹐滬然一聖賢淸髙气象﹐故當時則用頂門百會之穴而葬之。龍是橫來﹐入首處微有土金貼體﹐取象金斗則亦以意會之耳。又如坑口麻搾形﹐龍自髙山脫下平洋﹐闊有十餘畝﹐下脈處𨿽亦有來龍發到﹐前面卻是一片鋪陽﹐其於窩鉗乳突四字﹐全無佐證﹐又無龍虎渙風掃來﹐不可爲穴﹐然眞龍旣到﹐卻是大結作﹐當時賴仙只會其中气正聚之處﹐大開深槽﹐闊一二丈﹐一長有三五丈﹐深辦五六足許﹐取象油槽﹐喝作麻搾形﹐穴頂槽頭﹐一取槽溝以聚气﹐一取槽溝當作龍虎以蔽其風。若論穴豈有此等﹖蓋亦會意作之耳﹐此其法又在形之外矣。

龍之貴賤以格辧﹐龍之正余以祖辧﹐龍之大小以干辧﹐故同龍論格﹐同格論祖﹐同祖論幹。龍之去住以局辧﹐龍之偏正以堂辧﹐龍之眞僞以座辧。故同龍論局﹐同局論堂﹐同堂論座。

前一段論龍之來處﹐後一段論龍之止處﹐皆認气者不可不辧。夫龍何以分貴賤也﹖如龍之體勢﹐或以五腦﹐或以三臺﹐或以華蓋﹐或以玉屏﹐或以諸軸﹐成何貴格則不論﹐龍之二三五節﹐或長或短﹐而有此狀樣﹐便以貴論矣。要之以穴後一節爲主。廖公云「穴後一節爲龍格」是已。然龍有貴格而官不尊﹑福不永者﹐則多承祖分家之處不得其正耳﹐故須看其分祖之處爲正爲余﹐而後官之尊卑﹑福之遠近可辧也。分祖之處﹐必須起祖垂肩﹐成何星辰﹐成何品格﹐方爲正降。又有祖龍得其正脈﹐而貴不列於上卿﹐富不侔乎敵國者﹐則其枝中之幹﹐而非干中之於﹐故其力量終不足以攬全勝﹑當大任耳。蓋有百里之幹﹐始收百里之形勝﹐有千萬里之幹﹐始收千萬里之形勝﹐又豈可以眼前之器局分大小也。凡論龍之來處﹐一當以此爲準。龍何以定去住也﹖夫龍必有巢穴乃播﹐故凡一到方所﹐看其城垣關鎖﹐局面寬圓﹐成个巢穴﹐則知龍之歸宿在此﹐然有於此則爲正﹑於彼則爲偏者﹐以堂在此不在彼也。苦人所謂山歸成龍﹐水歸成穴﹐正以堂之聚處爲水所歸耳。乃又有堂正而穴不眞﹑葬不發者﹐以入首之蓋座在此不在被也。蓋座如木秀華蓋﹑i秀冠蓋﹑金秀寶蓋之類﹐猶是眾所共倚﹐又如樂托﹑祿儲﹑襯貼之類﹐亦是顯而易見﹐只如化生之腦﹑天輪之蓋﹑太極之暈﹐任其左閃右倚﹐俱有隱隱蓋覆之意﹐此是入首眞蓋座也。必有蓋座而穴乃眞。譬如都邑之間以龍之垣局﹐卽城郭也﹐以龍之穴場﹐卽堂廳也﹐以龍之座向﹐卽臺座也。凡論龍之止處﹐一當以此爲準。

凶星不無夾雜﹐只要有胎有化﹔吉曜縱然雄聳﹐亦要有精有神。

此言認生气於微茫者所當致審也。如五星得共正體無論矣﹐有如直硬之木而微帶泡節﹐有水之意﹐如掃蕩之水﹐而微露墜塊﹐有金之意﹐是爲逢胎﹐則就其母而子有靠﹐不爲敗也﹐又如火金相戰爲天裏﹐但看其中微有水窩﹐則從其微窩而大開深取﹐以成水體。蓋金剛飽而用水以泄之﹐則以泄而化其凶也﹔火傷金而以水制之﹐則以制而化其凶也。此以人力而爲化者。又如粗版之土而微露金意﹐則以生而泄其气爲化﹐如太陰之角帶火然。金盛而火微﹐可周以陶熔乎金﹐而金反粹﹐則以制而成其美爲化﹐此又生成之自然而化气者。如出身自不逢胎﹐又不逢化﹐則難下手矣。又如衝天之木本美﹐然望之而險峻﹐不秀不雅﹐是木無華。又如獻天之金至聳﹐然望之而頑蠢﹐無體無儀﹐是金無色。又如焰天之火亦至難得﹐然望之而峻贈﹐非筆非劍﹐無影無焰﹐是火無光。又如平天之土﹑漲天之水﹐皆是尊貴﹐然望之而非屏非閣﹐無波無紋﹐是土爲奎而水爲蕩也﹐何足貴哉﹗又如貴人在衙﹐形便要有个堂堂之气象﹐將軍接劍﹐形便要有个威權模樣。又如仙人跨鶴﹐形便要有个淸風髙韻﹐若文而不雅﹐秀而不嚴﹐淸而不髙﹐便是無精神﹐亦不發福﹐何足貴邪﹗此證星辰者尢當證其精神。大抵山有體魄﹐有精神﹐認體魄易﹐認精神難﹐此非別有大竅﹐未易語此。

陵谷變遷﹐山川攺色﹐造物固自有時﹔控制山川﹐打動龍神﹐作用亦自有法。

今人但見先賢作用﹐有甚奇甚隱又甚﹔王而不可測度者﹐便以爲幻妄而肆譏說﹐不知造化尙無定體﹐尙無全功﹐不無與時推移﹐豈以人爲而不隨時隨俗以爲之裁成者乎﹗昔人所謂「人不天不因﹐天不人不成」者﹐非虛語也。大如黃河南徒而气運亦南﹐小如金沙灘出見而牛僧果應內召﹔又大如黃河淸而聖賢出﹐小如壺﹐公以時易色而兩郡人材興替隨之﹐此非造物固自有時乎﹗又如微郡之城設努樓以射五鬼﹐丁源之墓開油槽以應麻搾﹐楊公所謂如睡如蒙﹐或發以鐘﹐廖公所謂滅火滅瘟﹐則鑿其地﹐至今其應如響﹐此非作用亦自有法乎﹗凡如一枝一派山水﹐則可眼前而定﹐至於大形大勢﹐或以近應﹐或以遠應﹐其應驗固自有時。蓋山水旣非眼前點檢得盡﹐則福澤赤非眼前計量得盡也。且如前賢作用﹐有應之當年﹐亦有應之數十年及千百年者﹐皆不可以尋常耳目窺測。磋乎﹐差乎﹐自非神心慧識﹐孰能當此乎﹖

靈城精義﹟卷下理气章理气章正訣

地無精气﹐以星光爲精气﹔地無吉凶﹐以星气爲吉凶。

夫今之論堪輿家者﹐類以形體爲體﹐天星爲用﹐甚至以形體爲實﹐天星爲虛﹐而竟置星學於不講﹐豈知宇宙間精光在天﹐體魄在地﹐卜地而不及天星﹐則體魄止死塊耳。蓋下之河嶽﹐卽上之天辰﹐原非二物。如天東有蒼龍﹐在九天謂之蒼天﹐其下卽爲東嶽﹐北有玄武爲玄天﹐其下卽爲北嶽﹔南有朱雀謂之炎天﹐其下卽爲南嶽﹔西有白虎謂之昊天﹐其下卽爲西嶽﹔中有北極謂之鈞天﹐其下卽爲中嶽。又如上有天河天漢﹐而下卽有長江大河﹔上有三垣九野﹐而下卽有垣局以域王城﹐有分土以域九州﹔上有十二次捨三百六十五度﹐而下卽有十二支辰分限。又如人之生也﹐頭頂圓而象乎天﹐趾履地而肖乎方﹐手足象四裔﹐腹心象中土﹐兩昨象日月﹐遊行運動象四時。又如一物一器之類﹐任地所有﹐皆天之所爲﹐豈有天光地徳而不相蒙者哉﹗乃若星家若稗若甘之所占﹐其於災祥有符契券﹐地气所鐘﹐其吉其凶有不與天通乎﹖是故古人有云﹕神仙之地﹐多發天門。以乾爲天﹐而且气爲純陽也。帝王之地﹐多起金龍﹐以角亢首二十八宿﹐且天角帝席所在﹐又以干陽到此﹐正在九五之宮也。後紀之地多從地戶﹐龍飛鳳舞﹐乃在乾巽之交也。翰苑文章之客﹐類多太乙天乙﹐以兩貴人爲天司文章之府也。臺輔宰執之器﹐類多離壬﹐以三臺在離﹐最近太微﹐四輔在壬﹐最近紫微﹐皆在帝座之左右也。忠艮仙聖之風﹐惟良爲多﹐以艮宮一星﹐最爲明赤﹐其光異常﹐故異人異气多產於此地也。又如將帥邊臣﹐武奔悍卒﹐多產於婁金度﹐以婁金爲煞﹐而且魁罷所陸也。神壇古剎﹐寡宿孤神﹐多出於井鬼度﹐以鬼金爲暗﹐而且太陰所棲也。又如太陽在午﹐而諸凶俱不敢臨﹐有君之象﹐以故建都立郡﹐一皆向離而居﹐蓋象天星焉。他如諸星各各有主﹐而各各有應﹐豈曰渺茫乎哉﹗故《葬書》中雲乘生气者﹐人但知認有形之生气﹐而不知認無形之生气﹐正在天光下臨﹑地徳上載之二語也。楊氏看行龍多用斗樞之九星﹐如貧狼﹑巨門云云﹐以斗構居中而運方﹐故行龍取象馬。廖氏看入首則用流行之七政﹐如太陰﹑太陽云云﹐以七政運行有常有變﹐而吉凶最切﹐故人首致詳焉。其法一準諸天星﹐非臆見也。

用先天以統龍﹐當詳明於四龍天星﹔用後天以布局﹐尢宜審乎三盤卦例。

此二段以先天後天爲定龍定穴之綱領﹐乃乘气中第一務也。大抵先天分位﹐乾南坤北﹐離東坎西﹐震巽艮兌居四隅﹐乃陰陽對待之體。然乾坤𨿽雲天地定位﹐實爲陰陽之老﹔坎離𨿽雲水火不相射﹐亦爲陰陽之極。以四分上下二又皆純陰純陽﹐無化气也。惟艮兌震巽四身上下二艾皆陰陽相配﹐乃合沖和之象﹐有化生之機﹐且以地法翻勢配合天星﹐則民爲食狼﹐兌爲武曲﹐巽爲巨門﹐震爲廉貞﹐經以貪巨武爲三吉﹐又云﹕大地若無廉作祖﹐爲官也不至三公﹐曾文徧所雲龍看地起祖﹐有降勢﹐有入路﹐有出面﹐有气健而形吉﹐有脈息而枝分﹐大要不出四龍天星之外﹐正謂此也。龍歌中云﹕二十四山艮兌亥﹐此是乾坤正龍格﹐艮亥江南奇﹐江北宜西兌﹐庚辛丙丁是天干﹐尋得眞龍實爲最﹐震巽二撲看東西﹐百里之間妙相會﹐陽貴離與壬﹐陰貴艮箕兌。此於四龍之外﹐而又取乎亥﹐又取庚辛丙丁﹐又取離與壬者﹐何也﹖從天星也。艮兌巽一爲天市垣﹐一爲太微垣﹐一爲少微﹐亦列垣局﹐所以爲貴﹐況亥爲紫微垣﹐位居北極之艸﹐尢垣局中之最貴者乎﹗乃庚辛丙丁之亦貴者﹐則以艮納丙而稱食狼﹐巽納辛而稱巨門﹐兌納丁而稱武曲﹐震納庚而稱廉貞也。夫離與壬何足貴乎﹖以離居正陽之位﹐諸星到此﹐俱爲拱狀﹐實擅其尊。如壬與亥同宮﹐最近微垣﹐亦爲最貴。又如巳爲紫微垣之對宮﹐稱帝座之明堂﹐今人以辛丙丁合艮兌巽而稱六秀﹐又以亥巳六秀稱八貴﹐又以離壬而稱陽六秀之首吉﹐皆從天星也。昔所謂統龍法者﹐推而行之﹐大義實不外女。夫後天之勢﹐乃分陰分陽之義﹐從乾至坎至艮至震﹐皆爲陽﹐列於東北﹐從巽至離至坤至兌皆爲陰﹐列於西南﹐其意以爲乾坤爲老陰老陽﹐退處西北﹐以六子施生布列於東南﹐乃致用之學也。辧方定位﹐古人用乎後天﹐意取諸此。然古人又有三盤升例之說者云何﹖正以方位中有吉有凶﹐有貴有賤﹐不可以無辧耳。故《素書》以渾天六十龍裝卦取本來山水中四吉三奇貴人祿馬以定坐穴之吉凶。昔人所謂用內分審山水﹐以定坐穴之純駁者﹐卽此勢也。《寶鏡》以七十二龍裝分取坐向山水中四吉三奇以推本來山水之吉凶﹐昔人所謂用本分審入穴﹐以推山水之吉凶者﹐卽此勢也。又如龍脈不合渾天天盤中之四吉三奇﹐則求之地盤坐向﹐又如坐向不合四吉三奇﹐則又於坐向內所串之天盤看是何屬﹐叉於此勢取四吉三奇﹐所謂外勢是也。然要之吉凶貴賤﹐一當以龍爲主﹐如四吉三奇祿馬貴人﹐俱當以龍定之。至於乘气中緊要處﹐又全在平分六十龍上探討﹐當以蔡西山氏所定詳節天表六十龍之分度爲準的也。蓋天盤盈縮﹐則六甲有多寡之差﹐穿山七十二﹐則六甲有斷續之間﹐以之乘气﹐豈爲當乎﹖故三盤卦例﹐古人用之以取四吉三奇貴人神通馬則可﹐若以此法用之乘气﹐非其旨也。故乘气分度﹐用蔡氏之平分﹐乘气分金﹐用賴氏之挨加﹐乘气分金算度納秀迎官﹐則《素書》渾天之分例﹐斯於堪輿之學﹐思過半矣。

以龍定穴﹐須審入路陰陽﹔以水定向﹐須看歸路陰陽。

此二段乃以龍上入路歸路之陰陽而乘之爲一法。如一亥也﹐從庚酉辛而來﹐是左邊來﹐爲陽﹐則亥爲陽木﹐從壬子癸而來﹐是右邊來﹐爲陰﹐則亥爲陰木。其五行生旺便以此而分﹐此楊公以龍之來路分陰陽也。又如庚爲陽金﹐墓在丑﹐丁爲陰火﹐亦墓在丑﹐此所謂鬥牛食庚丁之气也。又如乙丙交而趨戌﹐辛壬會而聚辰﹐金羊收癸甲之靈﹐俱是此義。昔人所謂墓合者如此。故如亥龍從南轉東而入北爲陰﹐卽爲乙木﹐或有丙水朝來歸戌而去﹐卽宜立丙向。此眞陰陽交媾之法﹐劉公《天機祕要》消水立向之法﹐全在於此﹐以龍之歸路分陰陽也。

入首入手﹐則龍與脈之所由辧﹔分金分經﹐則來與坐之所由分。

此二段一爲初定穴時工夫﹐乃來脈坐度之緊要在此。何云入首﹖今人所稱到頭是也。凡到頭看是何龍﹐如入首是陰﹐卻審後龍多陰﹐則陰爲眞落﹔如後龍多陽﹐則陰爲僞落。古人作法多從大勢﹐以後龍爲主﹐故多捨去僞落﹐𨿽不利於初年﹐所不卹也。如初一節星體甚秀﹐又有向合﹐又有水合﹐則初年可以催官﹐先哲亦間取暫福而用之﹐此一山一水之作用也。若大地則不以暫福爲福矣。此人首爲開山立向之最緊要也。何云人手﹖如人之取物入手﹐乃其實受用處﹐蓋指穴中之气脈言也。古人所謂艸蛇灰綫之脈﹐正以人手言耳﹐若有艸蛇灰綫﹐則脈絡分明﹐眞有气到。然气與脈又有分者﹐以斂而活動處則爲脈﹐旣有斂聚﹐則气從脈行﹐但不免終屬陰耳﹐陰不可乘﹐故必到有員暈處﹐乃陰不到而屬陽﹐方可葬也。此入手之至精至微處﹐尢爲緊要﹐初定穴時﹐全在此處加功。何謂分金﹖如亥有五亥﹐一以辛亥丁亥爲瞪相﹐而巳癸爲孤虛。孤虛不可入﹐旺相所當乘﹐蓋從甲子乙丑之金分來﹐而其吉凶美惡不可不審擇也。此乘气中之最緊要處。何謂分經﹖二十八宿乃天之經星﹐渾天五行於二十八宿中又各有分屬焉。其與分金納音五行相爲生克制化者也。穴中有來脈﹐有坐度﹐來脈重分金﹐﹐坐度重分經。然坐度爲寄寓﹐來脈爲本生﹐而寄寓又所以佐本主者也。此乘气中趨生避死之最緊要處也。

脈有左右落﹐則脈可辧眞僞﹔气審左右加﹐則气可別淳漓。

此審落脈處用挨加剪裁﹐爲乘气中最要緊處。《地理筌蹄》云﹕璣皇左落那堪用﹐若遇右落可裁暈。皇源左落眞貴顯﹐右落壬七產荒涼。言亥之單行﹐則純粹不雜爲吉﹐若干與亥雙行﹐須看所落何如﹐左落則乾多不可作﹐如右落則亥多﹐猶可裁量﹐若壬亥雙行亦然。夫乾爲反而亥爲右者﹐以面對來脈而看﹐則乾左而亥右也﹐凡認落脈當如此辧。賴公《催官篇》云﹕天星气射天廊星﹐微挨西獸加壬行。天廊穴空始爲吉﹐左耳受气官資榮。言乾與亥縱非雙行﹐其立穴處須要挨加得法﹐乃不爲雜气所侵。如以天皇而穴乾向巽﹐要微於右邊加壬﹐則全受亥气而不沾乾﹐則天廊之穴始空也。凡言西獸者﹐皆以右之自虎爲吉﹐非以西獸爲乾也。今人解作穴挨乾而气加壬者﹐原不知加壬卽是穴場中气綫移加壬邊立心標也。蓋心標旣立﹐則坐向可任轉移﹐或爲天星﹐或爲分气﹐皆聽裁酌﹐特穴場中之心標不動耳。古人云﹕用並不用勢﹐分向穴中作。夫謂穴中作者﹐正以在穴場之中從勢气﹐非於穴場之外從勢气也。來山與坐下有辧﹐來山是指來龍入首﹐坐下是指穴場中入手。此云挨加者﹐指坐穴之脈細微入手處也。父母之下﹐束气結咽﹐乃成胎息﹐此爲入首之山﹐所謂主星是也。入首卽是到頭﹐一節到頭﹐開面又必艸蛇灰綫之脈﹐天輪太極之暈﹐此爲穴場﹐卽爲人手之脈﹐所謂穴情是也。故凡定坐向﹐以龍之入首定穴情﹐以脈之入手欲乘生气﹐此其緊要﹐吳﹑賴二公之所最爲究心處也。

龍脈有順逆﹐乘气自當有辧﹔五行有顚倒﹐作用各自法。

此言來龍生旺之气不同﹐而乘之者亦不同也。如同一亥也﹐《催官篇》云﹕迢迢西兌入天皇﹐淸貴翰苑誇文章。益亥屬水﹐兌屬金﹐從西兌入天皇﹐是金能生水﹐則亥气爲旺﹐此用正五行而論生旺者也。《靑囊經》又云﹕坎癸騰騰入亥乾﹐丙向夾蛇阡。何也﹖益以癸丑屬金﹐壬子屬水﹐乾亥屬木﹐丙屬火﹐今由癸丑金而生壬子水﹐水生乾亥木﹐木生丙向之火﹐此又用雙山五行而論生旺者也。賴公用正五行﹐楊公用雙山五行﹐作用各自有法﹐一主於乘生气而已。

气有乘本脈而不容他雜者﹐气的借旁脈而可隔山取者﹐气有合初分脈而不爲遙遠者﹐气有串渡峽脈而不邀截者。

此乃認脈之眞正而乘气爲一法。《梅花院纂》云﹕亥無鱗甲用心安。又云﹕隔山取气君須參。益以亥之兩旁爲乾爲壬﹐皆不可侵﹐所謂無鱗甲也。此以本脈宴气也。隔山取气﹐如巽巳丙原屬陰﹐丙可借巳﹐巳可借巽﹐皆可隔山而借气﹐此以隔山而取眞气也。《玉尺經》云﹕來龍不脫來龍气。此乘初分之气言也。如以亥脈起祖﹐至入穴仍復亥脈﹐其气與祖合也。又云﹕三峽三關元復元。此以渡峽之气言也。如以亥脈過峽渡關﹐至入穴處仍復亥脈也﹐亦爲眞气。何者﹖過峽處實爲束气受胎之所﹐所以爲眞耳。蓋凡气脈之眞﹐自有父子公孫相肖處﹐此認气者不可不加察也。

龍穴無足寸之移﹐受气有耳腰之異﹐分金有轉移之巧﹐气綫無毫髮之差。

此二段乃以挨生棄死﹑存眞去僞﹑凝承貫棺﹑蔭骨一綫之气爲一法。前段言穴之凝結﹐或以正穴而爲窩鉗乳突﹐或以怪形而爲騎形剪火﹐開孤截蕩﹐或以正落而爲本山本气﹐或以僞落而爲斬關借寓﹐要皆有不可移易之穴場也。豈可尺寸移哉﹖乃受气則不然﹐或於行龍出脈﹐有順有逆﹐有橫有直﹐有隔一宮﹐有隔數宮。其受气或耳或腰﹐內接生气﹐外接堂气﹐甚不可拘泥也。先賢以人力而敵天工﹐全在於此。若謂星分用事﹐並其生成之穴法而移之﹐則謬矣。气綫以人手束气處爲主﹐如艮龍人首﹐戊寅爲正气﹐且戊寅爲土﹐亦爲本气﹐所謂坐下自旺﹐無待女助矣。若或丙寅七艮之气則屬火﹐反生艮土爲泄﹐乃失之弱﹐宜用分金生養穴。如作甲山庚向﹐宜用庚寅分金﹐以庚寅之木可生丙寅之火爲生旺也。蓋二十四字爲父母﹐六十龍爲胎急。凡胎息以生﹐父母爲泄﹐故丙寅之气坐艮中爲弱也。此於坐綫之分金﹐可以轉移而無定格﹐若气綫不可有差者﹐以在束气入首之處生定此气﹐不可攺移﹐及至穴中掛綫乘气﹐如稍浸癸丑﹐則居三丑之地﹐便非艮矣﹐豈可毫髮差哉故凡气旣定﹐乃掛坐綫﹐坐綫旣定﹐又當掛雜气綫。如艮龍入首有三分寅气﹐便當掛寅气一綫﹐若作甲山庚向﹐則掛甲庚坐綫﹐至於气綫坐綫交界之所﹐便爲右耳乘气之所﹐又當子交界受气處看寅气何如﹐如有寅气沖入﹐便當趨避﹐脈路來急﹐當退下一分以避寅气﹐脈路來緩﹐當進上一分以避寅气﹐則艮之眞气乃貫棺而無夾雜矣。此則至精至微不可毫髮差者也。乘气之喫緊處在此。

乘气當避中气﹐故取三七放棺﹔分金宜乘旺气﹐亦取三七加向。

此二段言气綫坐綫但當避煞迎生﹐乃乘气中之第一緊要。宇宙間一逢中气﹐卽爲衰漸﹐故羅經中以戊子已丑爲太空亡正﹐以其度數界在五分中气之間﹐爲無生機也。如《催官篇》亥龍坐壬向丙﹐疇加乾位﹐愼入巳亥﹐坐乾向巽﹐略加壬位﹐受癸亥之七亥三壬﹐正合此意。又如分金加左加右﹐多用三分﹐正以三分則在丙丁庚辛之上﹐不犯戊已雜煞及兩邊交界之中縫也。分金用丙丁庚辛﹐原陰陽正所源載實取分气之在兌艮震巽者﹐爲陰陽相交﹐故稱旺相。要之論乎乘气﹐則從丙丁庚辛作分金﹐亦不犯衝中之破﹐而一切空亡關煞可無患矣。

脈不直而气直﹐何畏直來直受﹔气不斜而棺斜﹐乃爲正貫正承。

此二段正《催官篇》中承气之妙訣。《催官篇》云﹕赤蛇頭向天門北﹐直來直向神功烈。巽丙受向最爲艮﹐富貴榮華人英傑。夫直來直向爲气沖腦散﹐然或左而加巽﹐右而加丙﹐微微斜受﹐便非衝腦。且看入手之脈脊何如﹐一有艸蛇灰綫之玄﹐曲折而入手﹐不爲犯陰﹐則以挨加之法而裁之﹐何畏其直。所謂脈不直而气直﹐不爲害也。若果入手亦是硬直﹐則所謂撩山劈勢倚加插粘之法﹐豈可少哉﹗又云﹕背一面九﹐乘天補气﹐從右耳爲合矩﹐穴宜挨左﹐加天皇富貴﹐榮華震鄕土。此言壬龍坐子向午﹐得丙子正壬之气﹐以貫右耳爲合法﹐穴宜挨左﹐以取甲子七壬三亥之气。放棺合丙子正气爲左輔。夫不取正壬而取七壬之气者﹐正爲挨過七壬則正壬之气斜斜貫耳﹐正气爲無虧矣。此棺斜受而气乃能正受之法。蓋貫耳是一定之气﹐放棺是左右挨加﹐而爲乘气之活法也。《催官篇》之妙訣正在於此。

龍以脈爲主﹐穴以向爲尊。水以向而定﹐向以局而分。

此以水與穴皆以向爲重﹐凡論气者不可不論也。凡葬法內之乘气﹐一以脈爲主﹐亦以正五行爲主﹐別無他門。若坐穴立向﹐則𨿽內以乘龍﹐而實外以消水﹐其法多端﹐不可不詳審也。如亥入首﹐水自寅艮來﹐由戌乾去﹐若以雙山五行屬木﹐則衝破胎養﹐以正五行屬水﹐則衝破冠帶﹐俱不合度﹐當立丙丁向﹐則水可消。蓋以玄空五行論﹐則丙丁屬火﹐其墓在戌﹐乃可收寅艮之水而發福﹐此以玄空行收向上之水也。水有息道漏道。從人而成﹐至山向而折之﹐乃漏道﹐則生成之局非人爲也﹐故古人定向在於收局﹐當用雙山定之。如卯龍巽庚﹐水朝金局也﹐出艮方則金气已成﹐當立庚向。蓋從煞正爲迎神避煞之法。又如卯龍見寅艮﹐巽巳丙水朝﹐是成火局﹐當遷辛向。蓋木龍見火局不免爲泄﹐然遷辛向對看去流﹐此從休囚出水﹐亦乘生脫煞之一法也。昔人云﹕無絕水﹐有絕向。蓋山水巳結﹐未有不可葬者。或水有不合﹐當於向上轉移而消之。自古立向消水﹐有許多法度﹐非以滋後人之惑﹐只是令人有个法度﹐以合山川之性情﹐不至拂逆而有敗地耳。是故法度不必盡合﹐只合得一種便可作福。若合諸家﹐而曰吾用某種水法﹐自以爲確不可移﹐夫山水性情變態不一﹐而苟執一法以合之﹐豈不謬哉﹖

來路看四生﹐坐下看中絕﹐局內看三合﹐向上看雙金。

此四段乃以各家五行論气而爲收山出煞之法也。來路何以看四生﹖昔人所謂地有四勢是也。如水土龍從坤申庚兌而來﹐至壬結穴﹐是從生方發足﹐旺方到頭﹐此爲生旺之龍。其發福必大久。又如水土從東方來﹐則爲克泄之地﹐一發便衰矣。凡看龍用正五行法當如是。坐下何以看四絕﹖如艮龍入首﹐作壬山丙向﹐水從乾亥方出﹐則爲火絕胎之地。絕胎是祿存﹐所謂四个祿存流盡﹐必富貴者也。蓋坐下壬屬火﹐艮寅乃火生長之地﹐而以壬爲坐下﹐則火居火地爲得位。又或水從寅甲來﹐則生養方爲食狼﹐長房必發﹔或水從丙午方來﹐則官旺爲武曲﹐中房必發﹔又或水從丁未方來﹐則衰方爲巨門﹐小房必發。合此三吉﹐從乾亥方出﹐則絕胎爲祿存﹐三房並發﹐必爲富貴悠遠之地。若或水從乾亥方出﹐而誤作癸山丁向﹐爲土坐土﹐則乾亥爲臨宮之地﹐衝破臨官﹐中子必敗矣﹐此坐下所系甚不小也。今人但知立向﹐而不知坐下爲當愼﹐所以十有九敗耳。坐下用洪範五行法﹐當如是。亦有以此用之看來脈者﹐如董氏明旨亦用此法。凡看來脈﹐當用正五行﹐至用洪範五行參而合之﹐尢爲的當理法。局內何以看三合﹖如亥龍入首﹐水從卯甲方來﹐至坤未方出口﹐是亥卯未三合﹐此眞木局也。又如亥龍至庚結穴﹐作卯向﹐水從坤方出口﹐則龍水坐向皆從木局﹐合爲一家﹐更生旺矣。看局用雙山五行法當如是。向上何以看雙金﹖以辰戌丑未乃四金之地﹐如丑宮爲金牛﹐則稱睹金煞。或作坤向﹐則玄空五行坤屬金﹐木亦在醜﹐是醜爲一金﹐坤又爲一金﹐合之則爲雙金矣。此謂龍向﹐皆屬墓便爲雙金煞也﹐犯之必定損丁。卽地甚吉﹐不妨發貴要之人﹐丁終受傷也。醜左有艮﹐右有癸﹐皆屬丑分﹐或艮七分而醜三分﹐則可不作醜論﹔若艮丑平分﹐便有暗金侵之﹐俱不可作坤向﹐癸之相兼亦然。又乾坤卯午皆屬金﹐則醜艮之龍於此四向皆爲雙金矣。凡大墓皆屬破軍金﹐推之他龍皆然。蓋玄空五行專用以收山出煞法當如是﹐若陰作陰向﹐陽作陽向﹐猶不衝激﹐或可免禍﹔若以醜而作坤向﹐則陽來衝陰﹐禍更速矣。凡五行顚倒﹐今人多不並用﹐不知古人作法各有取義﹐原屬一家﹐只用之各當﹐不失古人作用之意耳。洪範五行如丑山未向坐﹐山屬土﹐坤申爲長生﹐壬亥爲旺地﹐子癸爲衰地﹐放古﹐人有「丑山髙未水滔滔﹐壬亥拱揖穴堅牢﹐丙巳出口產賢豪」之說。養生爲貪狼﹐屬長﹐官旺爲武曲﹐屬中﹐衰爲巨門﹐屬幼。如破長生則損長﹐長生來則益長。凡官旺衰水來去﹐於中小皆然。凡龍與水俱宜來﹐生旺也。外有八分五行從納甲中來﹐用之合局爲當。又有渾天卦爻﹐其五行用之以推煞曜﹐以推子父才官﹐極爲有準﹐此皆五行中當究心者。

制煞莫如乘旺﹐脫煞正以扶正﹐從煞乃化爲權﹐畱煞正爾迎官。

此二段以生克制化爲消納之法﹐乃乘气中補泄之一玄機也。如離龍入首﹐乾亥水朝來正爲煞曜﹐當坐丁向。癸收甲水﹐以合干亥﹐而爲乾甲丁之木局﹐木能生火故也。气合而離火旺﹐則乾亥不爲煞曜﹐而反爲生旺矣。此乘旺制煞之一法也。又如卯龍入首﹐布什水與艮水從辛而去﹐一派火局泄木之气﹐卽爲煞矣。當作辛向﹐令煞水宜去﹐而不蓄於局中﹐則火气泄而木气不傷矣﹐此脫煞扶生之一法也。又如亥龍入首。後龍帶子癸而來﹐以雙山論屬木﹐水從庚辛方入堂﹐一派金气﹐則煞水滿局矣﹐當立巽向。蓋巽庚癸原爲一家﹐今以巽與庚辛合﹐而又與亥子癸合。夫黨與合而煞化﹐則煞反爲權﹐不爲我之仇矣﹐此從煞爲權之一法也。又如巽龍入首﹐辛水當面朝來﹐所謂一條辛水向東流也。但以正五行論﹐巽屬木﹐辛屬金﹐則辛金爲巽木之煞矣。獨以勢气論﹐則巽辛相納爲配合﹐以天星論﹐則天乙太乙爲星垣中之兩貴人﹐若山水可作辛向﹐則辛不爲煞而爲官星矣﹐此迎官就祿之一法也。山有山之煞﹐水有水之煞﹐其消納工夫﹐全在生克制化上探討耳。

客水客砂﹐尙可招邀取气﹔眞夫眞婦﹐猶嫌半路相逢。

此二段言外合可借﹐內合不可假﹐乃以砂水而乘气之一法也。昔劉公爲潘氏作祖地﹐一片方砂不開頭面﹐而東西闊二三百步﹐並無界水插兜﹐卻於東南角上有水從巽巳曲折而來﹐到右從丙上合流﹐與橫水交流到左出醜艮而去﹐劉公卽從東南角上點穴作巽向。人皆疑其渺茫無收拾﹐气散不聚﹐葬下不數年而科第顯。何也﹖此乃巽水邀亥兌之气入穴﹐且艮出水作巽向接堂气耳。此以外合之客气而取內之眞气爲一法。又如砂頭自東趨西北﹐本是坤申來龍﹐然東南巽丙上水來﹐左右兩砂交牙﹐巽丙之朝屈曲﹐到堂有情﹐𨿽本身蠻曠無界﹐然朝上砂水有情﹐兌气自聚﹐蓋客砂能邀龍气入局也。經云﹕蠻气一片難收拾﹐卻把朝山識幸心。此見尋龍乘气自有巧處﹐內气難認﹐當以外气而認之﹐此爲一法。又如丙乙相見爲夫婦﹐若丙逢丁癸辛水來﹐乙逢甲庚壬水來﹐則配非其偶﹐縱朝向得情﹐終難發福。又有乙配丙於中途﹐如丙火生於寅水﹐不自寅來﹐卻是巳午方來朝出戌﹐此𨿽正配﹐終非自少至老之夫妻﹐亦爲路通﹐當主衰年科第﹐其發福終遲緩也。此以眞气而非眞正交媾﹐气爲輕淺﹐乃奪神功攺天命者﹐又當自有補弱扶衰之法也。此在乘气者不可不察。

陰用陽朝﹐陽用陰應﹐合之固眷屬一家﹔山運收山﹐水運收水﹐分之亦互爲生旺。

此二段以朝迎收納而爲乘气之妙訣也。如亥龍從西兌而來爲陽﹐亥則爲甲木﹐以甲木爲陽﹐生亥旺卯﹐而墓未當用陰﹐而墓未者配之﹐惟癸水爲陰﹐生卯旺亥墓未﹐乃爲正配﹐所謂金羊收癸甲之靈也。陽木用陰水來配﹐則爲陽用陰應。若申子辰水局從右轉﹐則爲陰癸之水﹐宜用甲來配﹐乃爲陰用陽朝。蓋陽用陰應﹐陽靜而守﹐陰運而用也﹔陰用陽朝﹐陰靜而守﹐陽運而動也。陰陽互藏其宅﹐動靜互爲其根。气從左行﹐從生趨旺﹐气從右旋﹐從旺趨生也。生旺互交﹐玄竅相通﹐而化育成矣。此爲堪輿家乘气之第一關竅也。又如亥龍從坎入亥者爲陰﹐亥則爲乙木﹐以乙木爲陰﹐生午旺寅﹐墓戌當用陽﹐而墓戌者配之﹐乃爲正配﹐所謂乙丙交而趨戌是也。陰陽交媾﹐气始凝聚﹐然後以向合之當迎﹐寅午之生旺﹐而爲朝迎。穴液龍以乘內气﹐向依水以乘外气。山龍以山運收山﹐水龍以水運收水。如乙木生於午﹐故午上髙峯﹐則旺人丁﹔旺於寅。故寅上有髙峯﹐則發財祿﹐所謂山管山也。丙火生於寅﹐故寅上水來﹐主旺人丁﹔旺於午﹐故午上水來﹐主發財祿﹐所謂水管水也。乙木以丙火爲配﹐故其朝向收納﹐並認火局﹐宜用寅午爲得全旺﹐則水與太之气並與向合而爲其收納矣。若陰遇陰則爲純陰不長。躥遇陽則爲純陽不生﹐縱砂明水秀﹐終非大地。惟顧外堂水法﹐隨水立向。消其去水以避凶殺而已﹐安能造大福哉﹗如白龍記坎亥入乾陰龍右旋之法﹐寅甲水來﹐長生會帝。旺水也﹐辛戍水去﹐玄竅合也。用丙向﹐以帝旺收寅戌也﹐故葬下五子皆顯。後取辛戌逆衝丁離﹐則衝破官祿矣﹐故五子皆敗。若衝破長生﹐則人丁絕﹐此不知妄作者之所以取禍也。

主有主气﹐內宜祕於五行﹔堂有堂气﹐外宜觀乎四勢。龍爲地气﹐當從骨脈實處竅其內而注之﹔水爲天气﹐當從向方虛處竅其外而引之。

此乃控制山川﹐裁成造化﹐以補泄有餘不足之气﹐乃攺天命奪神功之祕要也。凡葬法得金井一與門戶爲一向﹐乃正法也。有如外就堂气﹐則先到之砂水不可不收﹐聚會之堂气不可不納﹐此眾口以爲必然者﹐卻與龍法之生向不合﹐則當以天星勢气爲主﹐作內外二向。假如亥龍宜作巽向﹐外面砂水又宜作巳向﹐則內用要向以乘生气﹐外用巳向以接堂气﹐亦何嫌於作兩向也。此正所謂「四勢任君談﹐五行當自守」者。先哲有云﹕龍之气未到﹐向之气先到。則布置之法﹐正爲攺奪之神功也﹐豈易言哉﹗要在察山川之性情﹐審气脈之彊弱﹐或宜補﹐或宜泄﹐或以扶山﹐或以助命﹐或以發乎當代﹐或以應乎後人﹐各各有法﹐不可不精詳焉。蓋竅辦所以導內气﹐凡所以貫串後龍﹐而使之仲﹐駁爲純﹑扶衰爲旺者﹐皆在此也。昔人所謂布置從龍是已。竅外之法﹐若人鼻息然﹐昔人所謂息道通气不通水者是也。如人之一呼一吸﹐得其淸气則吉﹐得其濁气則凶﹐所系不小﹐是故竅外之法其法最玄﹐亦以扶山助命爲主耳。乃其生克制化。用以化煞爲權﹐轉凶爲吉。固自各各有法﹐大抵在向方砂水上精詳之。看砂水之吉凶純駁與龍身之骨脈配合何知﹐合則順其自然而以正合﹐不合則用剪裁制化之法而以變合。蓋導外气﹐實以扶內气也。有如外气乖戾﹐內气必損傷。可不值哉﹗

在天成像﹐在地成形﹐同一气﹐故天象以太陽爲尊﹐而地法以廉貞爲主﹐同以火星爲萬象之宗﹔象垂吉凶﹐形分禍福﹐同一域﹐故星光以歲星爲徳﹐而地法以食狼爲貴﹐同以木星爲萬象之華。

此以舉木火二端。以見天象地形之配合不可峻而二也。諸如三垣九野﹐同於輿圖之畫井分疆﹔遲畱順逆﹐同於龍脈之向背行止﹔吉凶災詳﹐同於國家之安危禍福﹐惡乎有毫髮之爽﹗惟舉其緊要者而言﹐則五行惟土爲能全物。惟火爲能生土﹐是火爲宇宙之大祖宗也。何者爲奏火﹖惟一點眞陽爲眞火。太陽是已。於天爲日﹐於卦爲離﹐於方爲午﹐於星分康貞。於五獸爲黃龍。且五行餘各有冕﹑惟火無所不寓﹐激石激金則火出﹐是土金有火也﹔木能生火﹐是木有火也﹔泉有溫泉﹐海島之中﹐時見火光﹐是水中亦有火也。卽如人之結胎﹐非得一點陽精眞火﹐則不能結而爲形﹐此看地法必以火星爲祖﹐方能化生。方能遠大﹐亦其理固然耳。諸九都城郡邑﹐必向南離﹐正以午爲太陽所居之位﹐次則太陰與日同之。又次則金水附曰月而行﹐皆以近日爲貴。放凡結穴太陰太陽﹐又多金水者。兒以此也。古太史多稱歲星所在﹐其國不可伐﹐豈非以木星爲最吉乎﹗九星中以貧狼爲首吉者﹐亦以貴狼屬木耳。且宇內何者最秀最華﹖豈非木邪﹖夫木發於春而盛於夏﹐謂之華夏﹐煥乎一文明之象。以此木星無論衝天紫气﹐曲直縱橫﹐窯是秀體﹐亦無論花芽節苞﹐皆是全機。蓋地形與天星同﹐以木之精華秀麗爲吉象耳。由此以推﹐則今人之以天星爲渺茫﹐而有絕口置之不道者﹐艮可怪也。

先天一陰一陽﹐對配爲主﹐故四龍天星﹐惟取相配﹐陰與陽會﹐陽與陰合﹔後天分陰分陽﹐致用爲主﹐故八方坐向﹐可借爲配﹐坐陽收陰﹐坐陰收陽。

此言先天後天勢气﹐有以爲體而不可易者﹐有以爲用而可移易者﹐此論龍論局之辧也。先天之體﹐乾坤以老陰老陽相配﹐坎離爲中男中女相配﹐震巽爲長男長女相配﹐艮兌爲少男少女相配﹐則八龍皆有陰陽相配合﹐而何獨取於四龍也﹖以乾坤純陰純陽﹐爲陰陽之老﹐坎離上下皆陰皆陽﹐亦爲陰陽之極﹐殊乏生機耳。惟震兌上陰而下陽﹐艮巽上陽而下陰﹐乃爲陰陽之交﹐宇宙生機﹐並從此出。經云四龍天星﹐正以此也。諸凡孤虛旺相之說﹐皆原於此﹐非所謂久天統龍法者乎﹗後天自乾至震爲陽﹐自巽至兌爲陰﹐所謂分陰分陽是已。其意亦以乾坤爲老﹐退居西北之地﹐而置六子於東南施生之方﹐所以用也。且以《洛書》而布﹐後天陰陽﹐當可隨方而就﹐或以卦气﹐或以天干﹐不媾交配。如艮龍而作兌向﹐是爲正配﹐𨿽作丁向﹐亦是從兌所納﹐卽作丙向﹐不從卦气而認天星﹐亦是配合。且坐癸向丁﹐坐壬向丙﹐亦不失爲坐陽配陰之法。所謂陰陽相見是也。先天之體無變﹐後天之用有變﹐卽地法中無怪龍而有怪穴之意。昔人所謂地理尙其變﹐意正如此。此用卦大肯綮處﹐不可不理會者也。諸如翻卦多門﹐五行顚倒劇。豈無謬戾﹐何必拘拘爲哉﹗

先天後天﹐先爲體而後爲用﹐貴通其變﹔陰陽二气﹐陽非賤而陰非貴﹐在適其宜。

今始輿家一論地法﹐則以陰龍爲勝﹐不知古人視原關相陰陽﹐各隨所宜﹐豈有貴陰而賤陽之義﹖蓋《洛書》之義﹐一九三七居於四正﹐適合先天干坤坎離之位﹐二四六八居於四隅﹐適合先天艮兌震巽之位﹐奇數屬陽﹐偶數屬陰﹐配以乾坤坎離﹐亦從乎陽﹐配以震兌艮巽﹐亦從乎陰﹐此今術家以奇耦論陰陽﹐而非先天本來之陰陽也。古人建都立國﹐南面而治﹐位於四正﹐正以干南坤北﹐正天地之位﹐離東坎西﹐應日月之門﹐於天道爲正﹐於地勢爲宜﹐非故去陰而取陽﹐抑亦先天之身體宜爾也。至如安墳屠骨﹐古人多取艮兌震巽四卦﹐亦以先天勢體﹐風雷相爲動蕩﹐山澤互爲流通﹐用以蔭枯骨則易以生發焉耳﹐豈以位居二四六八之陰而卽爲貴哉﹗若論地位﹐則所謂神仙之地發自天門﹐帝王之地起自金龍者﹐非干與震乎﹖且後天震兌爲先天之坎離﹐後天干坤卽先天之巽艮﹐亦安得以後天之位而易先天之气也﹗大要地法當以龍勢爲主﹐其大小貴賤只在龍勢上定之。乃如勢气逢陽則陽﹐逢陰則陰﹐或宜陽而從陽﹐或宜陰而從陰﹐若拂四勢之宜而彊以從勢﹐此膠柱鼓瑟﹑刻舟求劍之迂術也﹐豈能合山川情性﹐而通地之靈﹑僥地之福哉﹗

地以八方正位﹐定坤道之輿圖﹐故以正子午爲地盤﹐居內以應地之實﹔天以十二分野﹐正躔度之次捨﹐故以壬子丙午爲天盤﹐居外以應天之虛。

今人論鍼﹐乃有正鍼逢鍼之分﹐且有彼是此非﹐又有專用此而不用彼者﹐蓋不知二鍼各有取義﹐相爲用而不相爲悼耳。地盤何取於正子午也﹖原地盤分屬﹐以八分爲分屬。一從《河》《洛》中來﹐《河圖》之象﹐列以八方﹐《洛書》之數﹐亦有四正四隅﹐捨此之外﹐則無理气。經之所謂气從八方﹐混元子所謂八定位﹐《靈轄經》所謂內立八極以統八方之气是也。夫旣以八方分位﹐則壬子癸共一坎也﹐丙午丁共一離也﹐一卦三山﹐其以正子午爲地之中﹐夫何疑乎﹗古人用以測地﹐正爲气從八方﹐故以正子午之鍼打龍﹐所謂龍從地下求者﹐指地盤言也。夫地气何以分貴賤﹖乃從天星也。天之躔度以十二次捨爲分﹐壬子共一子也﹐保以辧之﹖凡次捨十二﹐每次分得三十度﹐合考之﹐玄枵次捨自女八度起至危十五度方成三十度﹐夫女四星十一度半屬癸﹐今玄梧起於女八度﹐是僅侵癸之三度而已﹔虛二星九度半屬坎﹐危三星十八度屬壬﹐今玄根止於危十五度﹐亦僅成剩壬之三度而已﹐則玄枵子分﹐豈非壬子之間乎﹖故以壬子之間爲天盤之子﹐又復何疑。卽子而推丙午﹐亦共一午﹐則壬子丙午之間﹐正爲天之中矣。古人向從天中立﹐正以應天之虛﹐從天盤也。蓋地气靜﹐故尋龍捉脈當從地盤之靜定爲主﹔天气動﹐故收水立向當以天盤之旋動爲主。且貴賤在天星﹐若不從天盤而定﹐則天星無據﹐將何以發用乎﹖是故收生旺之气於坐下﹐而又迎吉曜之气於向方﹐則天與地通﹐而動與靜合﹐斯可以召福而迎祥也。然則正鍼逢鍼﹐豈有偏重偏用之理﹐但龍是一定之龍﹐向無一定之向﹐縱龍脈有挨加﹐亦是因方而有挨加。昔人云﹕立穴易﹐立向難。正以動體之難捉摸耳。夫所謂神而明之﹐存乎其人者﹐其在天盤乎﹗

