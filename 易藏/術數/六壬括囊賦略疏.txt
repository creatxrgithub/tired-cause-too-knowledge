《大六壬括囊賦》略疏

一气初判﹐二儀肇彰。設四時以成像﹐布六壬以配方。吉凶本末之端﹐生於好惡﹔禍福推移之始﹐造用柔剛。

此論陰陽之理﹐言六壬本於太極兩儀﹑陰陽統一之理而設﹐可象萬物之情﹐信而有徵﹐神驗有準也。

本﹐事之如﹔末﹐事之終。好惡﹐事之喜爲好﹐事之忌爲惡﹐宜分類而言之。

柔剛﹐气之進退。蓋剛者宜進﹐主明﹔柔者宜退﹐主暗。推移﹐事之變化。事之變化﹐不過明暗進退。學者宜循課體之气勢尋其脈格﹐庶幾判斷無誤。

實則一課到手﹐先觀其气勢﹐則當前狀況可見。細按類神﹐則事之成敗可觀。

原夫黃帝遭孽於蚩尢﹐玄女降靈於風後。

此論六壬之由來﹐事涉神靈﹐未敢以其爲是﹐亦不敢以其爲非。

以月將加於正時﹐用五行論其克賊。

月將占時布成天地盤﹐取有克者爲用。

加臨地局內外﹐別於陰陽﹔運轉天盤逆順﹐分爲南北。

內外者﹐支幹也。支二課爲內﹐幹二課爲外。內陰外陽﹐第一三課爲陽﹐二四課爲陰。陽者﹐顯也﹔陰者﹐晦也。陰者發用﹐則自晦而顯﹐事有意外之變矣。

南北者﹐貴人之順逆也。貴臨地盤亥至辰六宮爲順﹐貴臨地盤戌至巳六宮爲逆。

以上論起式之法理。

所用稽疑﹐來方爲準。

常占不重來方﹑坐方﹑去方﹐而《兵機百吉金》多言之﹐是占者來去之方亦當參看﹐《金口》「來」﹑「就」﹑「成」﹑「去」四門﹐實堪參考。如占出行﹐去方上神克行年上神﹐大不宜。

來方亦可斷其來意﹐《金口》云﹕從吉神吉將﹝方位﹞上來主吉慶﹐從凶神凶將﹝方位﹞上來主凶惡。

先立課體得何象﹐次觀神將之是推。

占課先觀課體大象﹐定其進退遲速。次觀類神﹐以驗吉凶。

貴人小吉﹐傳中皆云其吉﹔太乙螣蛇﹐始末咸謂乎危。

貴人﹐吉將也﹔小吉﹐吉神也。課傳見之多吉。太乙﹐凶神也﹔騰蛇﹐凶將也﹔課傳見之多凶。

如是則推索幽微之吉﹐惟詳探深淺之辭。

神將無論吉凶﹐皆可爲類。又推類之彊弱虛實以占之﹐未可執一。

害挾太常﹐動止則尊親有訝﹔徳乘朱雀﹐謀謨而官吏無虧。

太常﹐父母類神﹐若遇刑害則尊親有凶。徳者﹐大人之象。雀者﹐「吏」之類神﹐非惟文書之論。原注云「朱雀乘徳神爲用﹐與貴人合﹐投書必來﹐聽望信必來至也。」

復有勾陳帶劍﹐白虎持喪。

原注云「勾陳乘金神克日幹﹐大凶﹔白虎乘喪門殺克日﹐亦凶」虎勾者﹐刑煞之神。《指掌》云「白虎會旺相之金而克害年命﹐難免一刀之患﹔勾陳合太歲之神而刑沖日辰﹐定遭尸解之厄。」可見其凶。

靑龍被克兮財寡﹐六合負喜兮婚良。

原注云「靑龍乘金神內戰﹐又值空亡﹐無財﹔六合乘天喜﹐與日相生﹐占婚吉矣」

武作浴盆﹐抱病魂歸逝水﹔空持傳送﹐望信僕造回廊。

浴盆﹐季煞﹐春辰夏未秋戌冬丑。占產宜浴盆有水﹐占病宜浴盆無水。蓋兒生浴之﹐無水則凶﹔人亡浴之﹐不死焉得用之﹖武作浴盆﹐惟甲戊庚日春占辰爲之﹐秋占戌爲之。

天空﹐奴僕之神﹐亦有奏書之意。傳送﹐遞牒之人﹐信息之神。惟辛日夜占有之。

太陰巳午兮被辱﹐天后辰戌兮孕妨。

此言巳午乘太陰﹑辰戌乘天后﹐後者試之屢驗。太陰主行暗昧之事﹐加於離明之上﹐非受辱乎﹖辰戌爲天地宰殺之神﹐克天后﹐非妨孕而何﹖

月厭六丁﹐往往家招怪異﹔遊神本命﹐頻頻夢主驚惶。

月厭﹐月煞﹐正月起戌逆行十二辰。《指南》云「月厭﹐妨嫁娶。爲用百事不成。加玄武盜賊﹐加蛇怪夢﹐加虎克日病死﹐加朱勾憂禁﹐逃者忌向此方。」遊神﹐季煞﹐春丑夏子秋亥冬戌。丁﹑厭﹑遊神﹐皆主怪異驚恐怕﹐加宅宅中不安﹐乘命主本身多夢。

首視火鬼﹐次審金殺﹔宅中防火﹐事主破碎。

火鬼﹐季煞﹐春午夏酉秋子冬卯。《指南》云「火鬼乘蛇雀克支主火厄。」金煞﹐破碎煞也﹐《指南》云「金神破碎雞蛇牛……金神破碎卽紅沙﹐財損﹐病不利﹐凶速﹔占墳並空﹐子孫敗絕。凡物破損不完。」「……雞孟蛇中蛇牛碎。破碎見月煞凶。」

此句乃並舉也﹐應爲「首視火鬼﹐宅中防火﹔次審金殺﹐事主破碎。」

火鬼占宅用﹐必乘蛇雀克支方論﹐否則不論。破碎則月﹑日均可起之﹐占財﹑占事﹑占婚最不宜占之。

直符﹑飛廉﹐天目﹑火光﹐天怪﹑天鬼﹐遊魂﹑月宿﹐號爲八妖﹐宅必見孽。

直符﹐又作飛符﹐幹煞也。《指南》云「飛符甲日巳逆轉﹐己日勝光復順徵。……飛符百事勿舉﹐出行忌﹐走避出入不可抵向。如日協入傳﹐凶中生吉。若並朱勾﹐凶尢甚。」甲日巳﹐乙日辰﹐丙日卯﹐丁日寅﹐戊日丑﹐己日午﹐庚日未﹐辛日申﹐壬日酉﹐癸日戌。「不可抵向」者﹐出行不可向飛符方﹐如甲日忌向巳方之類。

飛廉﹐月煞﹐正戌二巳三午四未五申六酉七辰八亥九子十丑十一寅十二卯。《指南》云「飛廉起戌巳午未﹐寅卯辰兮此法最﹐亥子丑兮申酉畏。……求事聲速﹐行人立至﹐及非常不測事﹐凶速。」

天目﹐季煞﹐春辰夏未秋戌冬丑。《指南》云「天目主鬼祟﹐宜捕盜尋人。」

火光﹐月煞﹐正五九子﹐二六十卯﹐三七冬午﹐四八臘酉。《指南》云「忌同蛇雀。」

天怪﹐月煞﹐正丑逆十二。《指南》云「天怪占天變。」

天鬼﹐月煞﹐正五九酉﹐二六十午﹐三七冬子﹐四八臘卯。《指南》云「天鬼臨年命日辰發用爲伏殃卦﹐主兵亡產死病患。」

遊魂﹐又作飛魂﹐《指南》中爲錢謙益占公訟及爲楠姓占病﹐「飛魂」皆寫作「遊魂」。月煞﹐亥順十二。《指南》云「臨年命或日辰發用爲飛魂卦﹐主神魂不定﹐夜多凶夢﹐鬼祟相侵﹐諸占皆忌。」

月宿﹐又作月煞﹐月煞﹐正五九醜﹐二六十戌﹐三七冬未﹐四八臘辰。《指南》云「月煞忌移造病患。」

以上神煞俱不宜占宅。

貴人刑處﹐辰加孟而成妖﹔華蓋到宮﹐知是歲而起復。

原注云「月將加時﹐子落寅申卯酉﹐是四足爲怪。加巳午廚竈爲怪﹐加辰戌是產鬼﹐加未井怪﹐加丑主傷牛馬﹐加子鼠怪﹐加亥宅神。」

《指南》云「貴人爲百神之主﹐得位爲福﹐失位爲殃。」貴人亦神祗之象。《入式歌》云「貴神神祠並堂殿。」

斗罡所指﹐又是一說。

華蓋到宮者﹐承上文而言。華蓋者四墓之神﹐四孟者生气之﹐四墓覆生﹐覺而復起﹐已廢復興﹐林下之官最宜占之。

時有休囚死衰﹐兄弟妻兒。旺相比則人是﹐休囚气則物爲。

時爲卑幼﹐故言兄弟妻兒。

壬課喜旺忌衰﹕

蓋凶神旺則凶小﹐吉神衰則吉無。所謂「鬼賊當時無畏忌」﹐蓋旺鬼不懼也。

又旺者爲人﹐休者爲物。有生气者爲活物﹐休廢者爲死物。在壬書中俯拾皆是﹐《指掌》云「勾陳主遲滯勾連之事﹐囚主訟而旺主生﹔玄武爲盜賊虛耗之神﹐休失人而旺失物。」勾旺則爲印綬﹐囚死則爲禁系。玄武𨿽主耗失﹐旺則凶小而失物﹐休則凶大而人物逃亡。

此進退盛衰兆於凶吉﹐不可不詳審。

徐偉剛先生指出﹕「刑事訴訟占﹐最忌鬼並白虎﹑勾陳﹑朱雀帶殺來刑克日幹年﹐無救神者﹐必主宣判有罪﹐難逃法网。若課傳死絕﹐太歲作鬼刑沖﹐年命並見死气﹑死神﹑飛魂﹑喪魄者﹐皆主死罪。若課傳死絕神並時令旺相气﹐或並生气﹑天赦﹑後龍者﹐皆主死緩。」可見旺衰之用。

幹稟長上﹐支云賤卑。

干支各有定體﹐尊卑有序﹐上下無僭﹐「理順成而百事咸宜」也。

支克幹而尊禍﹐幹制支而幼疲。

支克幹曰亂首﹐宜卑不宜尊﹔幹克支曰殘下﹐利上不利下。

上下相生﹐居處而內和外睦﹔將神遇合﹐訪尋而主喜客怡。

幹者﹐上也﹐外也﹔支者﹐下也﹐內也。上下相生則內外雍睦﹐主客和同無爭矣。

《指南》云「干謁之利三六合﹐彼我兩儀欲相洽。」干支三六合﹐兩儀無刑戰﹐訪尋必然歡怡。

莫不課象淵源﹐在乎天乙傳歸。前理皆明顯遞﹐於後情多塞窒﹐

天乙順則事順﹐利出外﹔天乙逆則事逆﹐利隱避。用在天乙後﹐傳歸天乙前﹐先昧而後顯﹔用在天乙前﹐傳歸天乙後﹐主先明而後暗。又看逆順也。

貴臨魁罡﹐論訟而易換有司﹔復詣從衝﹐謁貴而動搖他室。

貴臨魁罡者﹐貴人臨辰戌爲入獄﹐占仕途爲罷官之象﹐占訟爲更換衙門﹐囚已入獄爲貴人履獄錄囚速得釋放。《畢法賦》第四十七法云「晝夜貴人坐地盤辰戌之上﹐始名天乙入獄﹐幹官貴怒﹐惟宜私謀陰禱﹐亦名貴人受賄。如辰戌二日占之﹐乃爲貴人入宅﹐非坐獄論也。」

復詣從衝者﹐承上句而言﹐白話解釋就是「貴人如果再到從魁和太衝上」﹐貴人居卯﹐動搖不定﹐要謁貴的話不會成功﹐因爲貴人出門﹐或者這位貴人不頂用﹐要換廟燒香。

式體旣定﹐來情多猜。

自此句至「不久哀哉」﹐皆言占來意法。

壬課占意﹐先賢𨿽云「時察來情」﹐《一字訣玉連環》中有極爲精妙之論斷。然若問來情﹐實則多應於課體或日上及發用。

皆所言﹐多是課體與神將之類﹐少涉占時。

任信多知動靜﹐返吟況是往來。

伏吟課﹐剛日爲自任﹐柔日爲自信﹐皆爲靜機﹐伏處呻吟不快。返吟課﹐天地對衝﹐主遷動不止。

元首尊神﹐所作仰爲領袖﹔空亡陰鬼﹐加謀轉托梯媒。

元首課﹐主自上而下﹐若並吉神吉將﹐飛龍在天﹐利見大人。

若課值空亡﹐若暗遁貴人﹐求事宜另謀別徑﹐此與別責同斷。

龍戰不離於門戶﹐玄胎欲卜於嬰孩。

龍占課支爲門戶﹐又發用門戶﹐故主不離於家。玄胎爲五行生處﹐故主孕產或小兒。

不備無淫﹐必有陰私而起譖﹔拔茅連茹﹐何妨類聚以求財。

四課不全曰不備﹐上神互克干支曰無淫﹐均主陰私﹑淫佚﹑爭風。進退連茹﹐爲一方會聚之眾﹐二人同心﹐其利斷金﹐況是一方旺气乎﹖故利於求財。

天獄囚禁﹐三交暗災。昴星歸去而防險﹐剛日出災﹐柔日歸忌﹐逰子商賈而未回﹐斬關逃竄擬速疾﹐乘軒寵招非徘徊。

天獄主囚系﹐三交主暗昧。昴星虎狼當道不宜謀爲﹐剛日昴星出行有災﹐柔日昴星回歸有災。遊子課人行萬里﹐斬關課賊人逃逸。乘軒必然遷長。

三奇六儀交重﹐連綿喜矣﹔四殺五墓相衝﹐不久哀哉。

三奇六儀﹐皆爲吉慶。三奇易得天恩﹐六儀爲旬首﹐利於考選。土爲四季﹐收藏之辰﹐多主墓煞﹐故占病最不宜占﹐以土爲丘墓之象﹐若非病死﹐則丘墓何來﹖

爰及見機﹑察微﹑贅婿﹑亂首﹐見機取捨宜變通﹐察微暴進逢殃咎。

見機﹑察微﹐涉害法之範疇也。以艱險多多﹐故宜靈活﹐不宜急躁冒進。

贅婿﹑亂首﹐尊卑失位﹐兩方不祥﹐故宜守成避禍。

日臨辰位﹐招兩姓以同居﹔支就乾宮﹐寄一身而匹偶。

幹爲外﹐支爲內﹐幹來加支爲入內﹐日辰相會﹐故主招兩姓同居。支來加幹爲出外﹐故主出外營生。《斷案》支加幹﹐多有宅寬人少﹐或宅來逼人之斷。占行人支加幹主出外不歸﹐幹加支主速歸。

必見災生九醜﹐禍起二煩。得絕嗣兮妨父母﹐見無祿兮少子孫。奄奄枕席難痊﹐柰逢魄化﹔恍惚精神不定﹐必值飛魂。

九醜﹑二煩﹑絕嗣﹑無祿﹑魄化﹑飛魂﹐皆大凶之課。亦宜詳占類及神將斷之。

占怪得絕嗣﹐已亡先人爲祟。無祿利上不利下﹐利外不利內。魄化占病多凶﹐若占升遷及行人則大吉。

其有曲直﹑炎上﹑潤下﹑從革﹐遇吉將而朋從﹐見凶殺而支折﹔或主公訟﹐或遭難厄。

全局課亦宜隨五行之性及課傳神將言之。《指南》得全局課多三傳分論。

內出外而己求﹐陽入陰而彼索。

自內傳外則主求幹客﹐自外求財則客來涉主。《畢法》云「彼求我事支傳幹」﹑「我求彼事干傳支」﹐可參照。

用神得墓﹐長生末以無憂﹔吉將入傳﹐帝旺終而有獲。

初傳墓神﹐末逢長生﹐先迷後醒﹐先凶後吉。壬課喜旺厭衰﹐末傳爲歸計門﹐終得帝旺﹐吉莫大焉。

及乎彈射日克﹑蒿矢辰淩﹐望行人至有矣﹐想求事成罕曾。

遙克之課﹐行人至﹐事難成。

貴人順治徳扶﹐忠臣孝子﹔天乙逆行殺動﹐便佞交朋。

貴人順治人情順﹐爲人持正光亨﹔貴人逆治事物逆﹐爲人邪淫陰私。

況夫課例極繁﹐究推奚盡﹖

六壬課體極多﹐加以神將﹑年命﹐不可勝數﹐上列諸課引其一端而已。

茍貴殺而可憑﹐乃神將之在神。

時逢土旺﹐乘天后而失衣﹔气涉水休﹐帶土神而傷腎。

俗書謂將與乘神不作生克論﹐查古籍非也。

宜細思此句「旺」﹑「休」二字之義。

玄武乘午兮職轉﹐白虎申酉兮訟爭。

虎者凶惡之神﹐乘於本家故多訟爭。

罡作太陰﹐奴婢乃非淳朴﹔申爲朱雀﹐陰書必起途程。

太陰﹐婢也。辰者﹐惡神也﹐故奴婢非淳朴之象。申爲遞牒之人﹐乘朱故言書信。

螣蛇巳午而怪夢﹐六合寅卯而親情。

蛇本驚怪之神﹐本家巳乃魄神也﹐又乘巳午搖動之火神﹐故言怪夢。

六合者﹐親也。木主仁﹐又爲六合本家﹐故言親情。《金口》以寅父卯木﹐蓋取其仁慈之義也。

水遇雀蛇﹐多橫死於非命﹔木逢勾虎﹐必棟折於三刑。

蛇雀入水﹐多有赴水死鬼。土見木則崩﹐木見金則折﹐《大全》云「刑者﹐傷也﹐殘也。」故主摧折。

陰作大吉兮僧願﹐戍爲白虎兮犬驚。

《大全》云「太陰主地祗冤﹐帶煞者是也。」《指掌》云「醜作天空爲矮子﹐見申名爲和尙。」丑爲口願﹝金口﹞﹐故主僧願。戌爲犬﹐《大全》云「白虎……气雄威猛」﹐作白虎則爲猛獸﹐咥人之凶也。

勾陳卯寅兮論訟﹐寡宿子午兮孤煢。

勾爲刑獄之神﹐加寅卯枷鎖故主論訟。

寡宿﹐季煞﹐春丑夏辰秋未冬戌。煢﹐qióng孤獨憂愁之意。子午爲天地之道路﹐加寡宿獨行﹐故主孤。

龍帶勝光﹐壬癸日妻懷姙孕﹔常攜小吉﹐申酉辰首飾簮纓。

龍爲財喜之神﹐壬癸日胎在午﹐龍作勝光故言有孕。常爲老婦﹐小吉爲婦女﹐酉爲珠玉﹐申﹑辰皆爲軍﹐故爲纓。

丑到戌兮足疾﹐寅加巳兮竈更。

戌爲足﹐丑刑之﹐故足疾。巳爲竈﹐寅加而刑害之﹐又得長生﹐故爲更新之意。

土克水兮潺潺﹐金伐木兮丁丁。相生相克之元﹐視於衰旺﹔有吉有凶之本﹐分爾重輕。善惡有期﹐進退相慶。

旺衰﹑進退﹐皆壬課判斷之本﹐宜進者得進气吉﹐得退气凶﹔宜藏者得陽明之气凶﹐得陰私之气吉。

占宅兮忌克人﹐問疾兮怕入墓。論公訟兮惡獄畱﹐遷官爵兮須印綬。關遐門遠﹐占行客而未來﹔陽少陰多﹐產男兒應不誤。奪標望薦﹐捲策須合乎主文﹔越省登科﹐傳末須逢於帝座。

此言分占責類也﹕占宅則支爲主﹐克人則宅不利人﹔問疾得墓神﹐輕則昏沈﹐重則埋葬。公訟以墓爲監獄﹐遷官以印綬爲榮寵。度關臨門﹐行人方至﹐若未度關﹑離門遠﹐則行人未能至也。遐者﹐遠也。占產﹐陰包陽產男﹐陽包陰產女﹐蓋與《易》陽卦多陰﹐陰卦多陽通也。占考選﹐宜朱神生合主考﹐方得其心﹐否則置捲不視矣。帝座者﹐太歲也﹐眞朱雀生合太歲則必得髙中﹐否則不中。

噫﹗術之至幽也﹐莫深乎課﹔道之至遠也﹐只在乎心。心旣達於玄妙﹐課亦通乎古今。無常徳兮不爲卜﹐有正已者乃可爲。占欲求夫感應﹐志其在乎精嚴。

心者﹐萬物之主﹐分兩節觀之﹕

求測之人﹐必其心正且事切﹐方可動問﹐於斯則課符實情﹐占無不驗﹐若漫然無事而戲占﹐難求其驗。

六壬學者﹐宜活達通變﹐隨其事而斷﹐不可膠柱鼓瑟。然壬學重於程式﹐古之人早泄盡天機﹐余輩但坐享膏澤﹐但求「無一字無來處」﹐不必炫奇求巧﹐自爲曲說。「精嚴」一字﹐在戒學壬之人宜尊先賢遺意﹐切戒穿鑿也。

