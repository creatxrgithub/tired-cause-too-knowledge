

奇門遁甲統宗

序

遁甲爲兵而設﹐爲陰象﹐爲詭道﹐故取諸遁﹐謂其遁於六儀之下而不見其形也。甲爲至尊之神﹐宜藏而不宜露﹐宜和而不宜乖﹐宜生扶而不宜克制。所喜者惟土﹐所憎者惟金也。惟其喜土也﹐故奇門始起之宮例﹐以六戊隨之﹐甲逆而戊亦逆﹐甲順而戊亦順﹐如形之與影﹐兩相時隨不相離。惟其憎金也﹐故有乙之合以伺其內﹐有丙丁之制以咸其外。乙者﹐用之同气﹔丙丁﹐乃甲之子嗣﹐如手足之情﹑心腹臣子之情。君父鼎足之形成﹐而後甲有苞桑之固矣。先王之建業親諸侯﹐其義亦準諸此。故陰陽順逆者﹐造化之定理﹔戴九履一者﹐河洛之精蘊。配以八門﹐八神列矣﹔加以三盤﹐三才正矣﹔重以三奇﹐三光耀矣﹔積時置閏﹐歲功成矣﹔一節三元﹐二十四气備矣。以六十時幹爲經﹐以四時八節爲緯﹐九一二四六八三七五﹐相摩相蕩而四千三百二十之局成矣。大之爲風雲龍虎之機宜﹐小之爲動靜行藏之趨避﹐範圍天地而不過﹐曲成萬物而不遺﹐百姓日用而不知。𨿽其中不無詭譎荒唐悖於聖賢之論﹐但取其生克制伏近於理者﹐著之於篇﹐以前民用而輔易道之所未備。至於書符誦咒﹐似爲不經。而臨事倉皇﹐可以反凶變吉﹐避難除危亦行師整旅之要﹐故以投錄。凡欲教爲子者之思孝﹐爲臣者之思忠﹐不至於前有讒而弗見﹐後有賊而不知﹐未始非治平之一助也。

奇門遁甲統宗源流

奇門之說﹐論者謂始於黃帝﹐刪於呂望﹑張良。漢以前往往散見於他書﹐至於《隋志藝文》專書﹐始有一十三家。唐益倍之﹐則其學之來亦不在近矣。《陰符經》曰「爰有奇器﹐是生萬象﹐八卦甲子﹐神機鬼藏。」張良注云「六癸爲天藏﹐可以伏藏。」由是言之﹐卽奇門之權輿也。《大戴禮記明堂篇》曰「明堂者﹐古有之也。凡九室﹐九一二四六八三七五﹐蓋卽河圖之義。」而奇門之九宮耳。漢《藝文志》有明堂﹑陰陽二十三篇﹐又明堂陰陽五篇。宣帝時魏相上表﹐采易陰陽及明堂月令﹐言五帝所司各有時﹕東方之卦不可以治西方﹐南方之卦不可以治北方﹐乃以八卦方位配明堂之九室。後漢張衡傳鄭玄旣注九宮之說﹐而《南齊髙帝本紀》云「九宮者﹐一蓬二芮三衝四輔五禽六心七柱八任九英﹐皆有大過不及之占。」唐會要元宗三載十月﹐術士蘇嘉慶上言請於京城﹐置九宮壇﹐五數爲中﹐戴九履一﹐右七左三﹐二四爲上﹐六八爲下﹐符於遁甲。武宗會昌二年正月﹐左僕射王起等奏按﹕黃帝《九宮經》及蕭吉《五行大義》所謂一曰天逢卦坎行水方白者﹐與今奇門之言星而無異﹐抑顯晦各有時也。宋之仁宗以洗馬楊維徳篡《六壬》則曰《神應經》﹐篡《奇門》則曰《符應經》﹐今亦不得見其全。得毋好古之士﹐尙有什襲而藏者乎﹖明之宸濠稱亂﹐王守仁收覽異術﹐乃有孝成君者﹐進以《奇門眞傳》﹐今之所謂李氏奇門也。仇鸞門下士有林士徵者﹐以奇門占兵﹐屢有奇驗。錦衣陸炳序其書而傳之﹐呼爲林氏奇門。陶仲又以李林二氏之書﹐參以他書而繆紊之曰《陶眞人遁甲神書》。蓋勝國以奇門著見者﹐三家而已。昔之奇門之序出於都天《撼龍經》八十一論者凡九﹐其一曰《都天九卦》﹐二曰《人地三光》﹐三曰《行軍三奇》﹐四曰《造宅三白》﹐五曰《遁形太白之書》﹐六曰《入山撼龍之訣》﹐七曰《轉山移水九字元經》﹐八曰《建國安基萬年金經》﹐九曰《元宮八福救貧生仙產聖》。今所傳者﹐《造宅三白》耳﹐外俱不得見聞﹐或者名山石室之藏精光不得終磨。更有取而修明者﹐庶幾拭目俟之矣。

凡例

一奇門久已失傳﹐人樹一幟﹐敝帚千金無從別白。今一字一義﹐有兩說三說者並存之﹐以備參考。二奇門眾說紛然﹐取其理之正者爲首行﹐列於後或分注者爲次﹐不敢私心去取﹐然亦略見低昂。三奇門兵事避忌甚多﹐凡三勝五不擊之外﹐又有太歲月建俱不可擊﹔旺气所在亦宜避之﹐所謂「春不伐東﹐秋不西徵」者是也﹔與大亭亭白﹡﹑三門四戶﹑大馬方之類﹐須從歲月太陽查算﹐書中未敢預載。四奇門最重格局﹐如龍回首﹑鳥跌穴吉矣﹔如逢庚爲值符﹐則爲格勃﹐格勃又不可用。龍走雀投凶矣﹐爲主者不害﹔虎狂蛇矯凶矣﹐爲客者不害。皆有活訣﹐不可一例。五奇門選擇最重衰旺休囚﹐如開門本吉﹐但其性屬金﹐如臨土宮﹑金位及季夏三秋﹐所謂得時得地﹐時之最吉者也﹔如在春夏而臨於木火﹐則金气大衰﹐豈得爲吉。凡八門皆然﹐三奇亦然。六奇門選擇以會合爲上吉﹐若有門無奇﹐猶爲可用﹔有奇無門﹐則當另擇矣。然如捕獵用傷門﹐逃亡用杜門﹐弔唁用死門之類﹐皆當擇其得時得地﹐則爲上吉﹐又不專重奇門也。七奇門陰陽宅選擇﹐淺學者但知會合爲上吉﹐而不知陽宅須宅主生命配合門奇之生旺﹐陰宅須與山頭化命配合門奇之生旺﹐若天祿﹑天徳﹑天貴﹑天馬﹑三合﹑六合之理﹐皆宜參考。八奇門止用選擇﹐則諸眾可廢然﹐亦須檢點﹐必當配合斗首五行﹑太陽﹑吉凶星煞﹐無有避忌而又能合於奇門﹐方爲萬吉。若造宅﹑遷葬之家﹐往往有算至十餘年而後得﹐蓋欲求其純吉無凶者﹐甚難也。九奇門占法要分動靜之用﹐靜則止查值符﹑值使﹑時幹﹐看其生克衰旺如何﹔動則專看方向。蓋動者﹐機之先見者也。如聞南方之事﹐則占離位﹔聞北方之事﹐則占坎位。凡鴉鳴鵲噪﹐東鳴則看震﹐西鳴則看兌﹐此皆不能膠柱鼓瑟﹑刻舟求劍者也﹐諸占例此。十奇門占法﹐其說不一。如占天時﹐有專看值符者﹐有專看格局者﹐有專看蓬英爲水火二星者﹐有專看壬癸丙丁爲晴雨所司者﹐有專看風師雨伯雷公電母等神者﹐其說旣不可全非﹐其理亦不可偏廢。臨時會意﹐頭緒紛然﹐靈機所觸﹐皆難預決。諸占例此。

奇門遁甲統宗目錄

卷之一﹕奇門祕訣總賦遁甲起例論超接之法又法超接訣又訣置閏法奇門四十格八節應八門旺相九星旺相迫論八門執事歌又歌陰陽遁甲順逆起例九星值符圖八門值使圖值符值使訣年家孤虛方位三奇神咒三奇加六儀訣﹝注﹞卷之二﹕奇門妙祕訣八門九星六儀遁八神陰遁起例陽遁起例三元法八節法八節定八卦圖以旬首取符使法值符加時幹法值使加時支法小值符加大值符法附年奇門起例附月奇門起例附日奇門起例﹝贅八又二法﹞遁年奇法遁月奇法遁日奇法遁日門法日奇布五符法日奇起靑龍法徳刑寶和羲制伏五陽時五陰時八門所主九星所主三奇喜怒八卦類神九星類神八神類神卷之三﹕十干類神十二支類神兵事分主客出兵方背擊孤虛雄雌亭亭白﹡遊都魯都三勝地五不擊趨三避五天馬方旺相休囚天目地耳太歲月建太陰大將軍時中將軍天罡時破軍加時法天營四神占風旬中地丙日五將方下營法迷路法涉陰法出入山中法逃避法太陽臨時法九星吉凶歌甲癸丁乙行兵雜摘奇門演卦法值符值使演卦例門外演卦例主客雌雄陣勢得失節候六親克應八卦克應六神克應十二支克應卷之四﹕奇門遁甲陽局一二三卷之五﹕奇門遁甲陽局四五六卷之六﹕奇門遁甲陽局七八九卷之七﹕奇門遁甲陰局一二三卷之八﹕奇門遁甲陰局四五六卷之九﹕奇門遁甲陰局七八九卷之十﹕玄機賦上卷之十一﹕玄機賦中卷之十二﹕玄機賦下

奇門遁甲統宗卷之一

奇門祕訣總賦

甲加丙兮龍回首﹐丙加甲兮鳥跌穴。回首則悅懌易逐﹐跌穴則顯灼易成。身殘毀兮﹐乙遇辛而龍逃走﹔財虛耗兮﹐辛遇乙而虎猖狂。癸見丁﹐騰蛇妖矯﹔丁見癸﹐朱雀投江。生丙臨戊天遁用兵﹐開乙臨己地遁安墳﹐休丁遇太陰人遁安營。庚臨日幹伏幹格﹐日幹臨庚飛幹格。庚臨值符伏宮格之名﹐值符臨庚飛宮格之說。大格庚臨六癸﹐刑格庚臨六己。時幹克日幹乃五不遇而災生﹐丙奇臨時干名勃格而禍起。三奇得使眾善皆臻﹐六儀擊刑百凶俱集。太白加熒賊欲來﹐火入金鄕賊將去。地羅遮障不能前﹐天网四張無走路。值符宮同天乙位而取﹐如逢急難宜從值符方下而行。太陰潛形而隱迹﹐六合遁身而謀議。九天之上揚威武﹐九地之下匿兵馬。倘三疊之得奇門﹐若蛟龍之得雲雨。見六合之逢殺局﹐如虎狼之產羽翼。忌取休囚﹐防其刑擊﹐神藏殺沒﹐方和萬事。皆和反吟伏吟﹐知是幹殃數集﹔和或奇逢旺相﹐是爲富貴之謀。門逢休開﹐方協英雄之應。如遇靑龍反首﹐值甲乙之妙詳﹔若逢白虎猖狂﹐見庚辛凶之禍端。若見騰蛇夭矯﹐知壬癸之崢嶸﹔若遇朱雀投江﹐管丙丁之妖怪。若見飛鳥跌穴﹐便云百事皆神﹔貴人登壇﹐管取九宮俱慶。陰陽二遁分順逆﹐一气三元人莫測。五日都來換一元﹐接气超神爲準的。吉門仍又合三奇﹐大槪須云百事宜。其間倘或多凶吉﹐一篇未足究精微。三奇得使誠可取﹐乙歸犬馬丙鼠猴﹐六丁玉女騎龍虎。又有三奇遊六儀﹐號爲玉女守門時。凡作陰私和合事﹐請君但向此中推。就中伏吟爲最凶﹐天上蓬加地上蓬。二蓬若在天英上﹐須知便是反吟宮。假饒吉宿得奇門﹐萬事皆凶不堪使。六儀擊刑爲大凶﹐甲子值符愁向東。戌刑在未申在寅﹐寅巳辰辰午刑午。三奇入墓可推詳﹐乙日哪堪見未時。丙丁入火火墓戌﹐此時諸事不須爲。更嫌六乙來臨二﹐丙丁臨六亦如之。又有時幹入墓中﹐課中時下忌相逢。乙未壬辰兼丙戌﹐辛丑都來盡是凶。五不遇兮龍不精﹐號爲日月損光明。時幹來克日幹上﹐甲日須知時忌庚。乙忌辛兮丙忌壬﹐丁忌癸兮戊忌甲。奇與囚兮共太陰﹐三般難得總來臨。若教得二皆爲目﹐學損行藏得遂心。天乙之人所在宮﹐大將直居擊對衝。假如值符居離九﹐天英坐取擊天蓬。甲乙丙丁戊陽時﹐神居天上要君知。坐擊須向天上奇﹐陰如地下亦同之。若見三奇在五陽﹐便宜爲主自彊髙。忽然遇著五陰上﹐利宜爲客好推詳。值符九天可陳兵﹐九地伏藏誠可憑。伏兵但向太陰位﹐惟有六合可逃形。天地人分三遁尋﹐天遁日精華蓋臨。地遁月精紫微蔽﹐人遁當知是太陰。生門六丙臨六戊﹐此爲天遁是分明。開門六乙臨六己﹐地遁如斯而已矣。休門六丁合太陰﹐欲識人遁莫過此。要知三遁何所宜﹐形藏影隱斯爲美。庚爲太白丙熒惑﹐庚丙相加誰會得。六庚加丙白入熒﹐六丙加庚熒入白。白入熒兮賊卽來﹐熒入白兮賊欲隔。丙爲勃兮庚爲格﹐格則不通勃亂逆。庚加六甲爲伏幹﹐甲加六庚飛幹格。庚加值符天乙伏﹐值符加庚天乙飛。加一宮兮戰在野﹐同一宮兮戰國中。庚加癸兮爲大格﹐加己爲刑大不宜。加壬之時爲小格﹐格嫌歲月日時移。更有一般時格者﹐六庚愼勿加三奇。此局若還行師去﹐匹馬隻輪無返期。六癸加丁騰蛇矯﹐六丁加癸雀入水。六辛加乙虎猖狂﹐六乙加辛龍逃走。諸君四是曰凶神﹐凡事遇之宜不平。丙加甲兮鳥跌穴﹐甲加丙兮龍回首。只此二者是吉神﹐爲事加吉十八九。八門若遇休開生﹐諸事遇之總稱情。傷宜捕獵終須獲﹐杜好逃遮更隱形。景士投書與破陣﹐死惟遊獵葬埋宜。試問驚門何所益﹐捕捉公庭較是非。蓬任衝輔禽陽星﹐英芮柱心陰宿益。輔禽心星爲大吉﹐衝任小吉未全亨。大凶蓬芮不堪遇﹐小凶英柱在中宮。大凶無气交爲小﹐小凶有气亦丁憂。吉宿更能逢旺相﹐萬舉萬全功必成。

遁甲起例

洛書九宮﹐奇宮之祖。上法九宮﹐下應九州﹐中建八門﹐以例八卦气。卦統三气﹝五日爲一候﹐六十時換一局﹐十五日爲三气計﹐一百八十時保一節﹞﹐每气分三候﹝五日爲一候﹐則一气計三候矣﹞。自冬至陽生起坎一宮﹐坎﹑艮﹑震﹑巽四卦統气十二候﹐分三十六局﹐計五百四十﹐爲陽遁﹐故順布六儀﹝甲子戊﹑甲戌己﹑甲申庚﹑甲午辛﹑甲辰壬﹑甲寅癸﹞﹐逆飛三奇﹝乙爲日奇﹐丙爲月奇﹐丁爲星奇﹞。自夏至气降起離九宮﹐離﹑坤﹑兌﹑乾四卦統气十二候﹐分三十六分局﹐亦五百四十﹐爲陰遁﹐故逆布六儀﹐順飛三奇。以九星爲值符﹐加時幹布八門。九星常爲值符用﹐十時一易﹐每用加時幹是﹔八門爲值使﹐後定方位爲奇。八門常爲值使﹐隨值符亦十時一易﹐值儀隨時飛轉﹐以定方位﹐出奇無窮。五日一元﹐遇甲己日爲气交﹐而非甲己則以超接之﹐卽拆局補局之法。假如庚寅大雪節﹐自己卯至庚寅已超十二日﹐是過旬也﹐余無再造之理﹐至此合用閏。閏者﹐何也﹖自甲午至戊申十五日重復大雪局奇﹐惟十七日乙巳方用冬至節上局奇﹐是謂之接也。自此以後而用接閏之法矣。

論超接之法

超者﹐超過也。神者﹐日辰也。接者﹐承接也。气者﹐諸節也。節气未至而日辰先到﹐則復節气爲主而超越用未來之節气﹐此之謂超。又有節气已至而日辰未到﹐則伏辰爲主而待日辰至方接承節。蓋其气來則日辰未至﹐而奇星常用於前節﹐此之謂接也。如丙午年四月十三日壬申交立夏節﹐然四月初五日甲子日。甲己是四仲日﹐已在立夏前九日矣﹐則合超﹐超先於甲子日﹐下用立夏上局奇﹐己巳後用甲局﹐此乃先得奇後得節﹐凡作用取效爲速。

又法

超神者﹐謂節气未至而甲子﹑己卯﹑甲午﹑己酉四上元之符頭先到﹐則從符頭而行節气之先上元。如正月初一日立春﹐而上年十二月二十五日卽是甲子。此符頭先至﹐卽以此二十五日甲子作立春上元﹐至正月初一日乃行中元﹐故謂之超也。接气者﹐謂甲子﹑己卯﹑甲午﹑己酉四上元之符頭未到而節气先到﹐則候符頭先日方行節气。如正月初一日立春﹐而初五方是甲子﹐此符頭未到﹐卻以初一至初四仍行大寒下元﹐至初五方行立春上元。故謂之接也。超有十日止五日﹐餘仿此。

超接訣

陰陽二遁﹐原洪進速。時未節气﹐先到遲時。節气交未來﹐超接通玄奧﹐日未來節先來﹐今日端然在割裁。𨿽然節气已交度﹐柰何仲日未胚胎。先至節未至﹐超用未來節气﹐有時超起過旬餘﹐所以積余成閏﹐位二至之前有閏奇。此時疊積累乘之陽極陰終無定數﹐因立此閏畢。其餘起法者﹐於逐年芒種節上﹐於大雪前尋之。蓋緣芒種節後是夏至﹐則儀逆奇順﹔大雪之後是冬至﹐則儀順而奇逆﹐陽順陰逆皆此也。

又訣

凡節气或遇甲子﹑甲午﹑己卯﹑己酉﹐是甲己謂之正授。若不遇﹐則以官歷挨究共過幾日星當用第幾局﹐名曰超接。其造化﹐每至冬至多是超﹐至十二三日又日閏也。

置閏法

置閏之法﹐在芒種﹑大雪二節之後﹐冬至﹑夏至二至之前。他節𨿽超至十日﹐不可置閏﹐然他節亦無至八日九日十日者。假如康熙五十六年五月十三日丙寅夜子初二刻交夏至節﹐而十一日甲子卽爲夏至符頭﹐已超三日﹐至十一月二十日庚午寅正時節交冬至節﹐去符頭甲午日共超七日。至五十七年五月二十四日壬申卯初二度交夏至節﹐十六日卽爲甲子上元﹐乃超過九日矣﹐宜先於芒種節上置閏。蓋五月初一己酉卽爲芒種上局﹐初六日爲芒種中局﹐十一日爲芒種下局。至十六日爲芒種上中下三局已足矣。自十六甲子至二十四壬申﹐已超九日﹐爲期大遠。故十六日甲子不作夏至上局﹐而爲芒種閏奇上局﹐二十一日己巳作芒種閏奇中局﹐二十六日甲戌作芒種閏奇下局。至六月初一日戊寅閏奇方終﹐六月初二日己卯始得爲夏至上局。斯乃謂之接气。直至康熙五十八年六月二十三日立秋﹐而甲子符頭恰當日﹐是爲正授﹐本日卽是陰遁二局。上元至七月初九日庚辰處暑卽超一日矣。凡閏奇﹐三候一終卽爲接气﹐接气乃換正授﹐正授漸移乃換超局﹐超遇九日十日或十一日則仍置閏。

奇門四十格

龍回首甲值符加地盤丙奇鳥跌穴丙奇加地盤甲值符天遁生門與丙奇臨又開門與六丙合地遁開門與乙奇臨己人遁休門與丁奇臨太陰雲遁休開生與乙奇合奇﹐地盤六辛風遁休開生臨乙奇﹐地盤巽四宮龍遁休門與乙奇合坎虎遁休門與乙奇合艮辛神遁休門與乙奇合九天鬼遁乙奇合九地杜門龍逃走乙奇遇辛虎猖狂辛遇乙奇蛇妖矯癸見丁奇雀投江丁奇見癸三奇得使乙奇加甲午甲戌丙奇加甲子甲申丁奇加甲寅甲辰玉女守門甲己時丙乙庚時辛丙辛時乙丁壬時己戊癸時壬十干之符大格庚臨六癸刑格庚臨六己歲格庚臨歲幹月格庚臨月幹日格庚臨日幹時格庚臨時幹三奇小格庚臨壬伏宮庚臨值符伏幹庚臨日幹飛幹格日幹臨庚太白入熒六庚加丙奇又庚加卯日時酉丁火入金鄕丙奇加六庚金又丙奇加驚用值符之庚辛反吟星加對宮伏吟本星加本宮五不遇格時幹克日幹三奇入墓乙奇坤宮丙奇乾宮丁奇艮宮時墓當用時墓幹六儀擊刑甲子值符三甲申值符八甲戌值符二甲午值符九甲辰值符四甲寅值符四六儀受制休加離傷加坤杜加艮景加乾生加兌死加坎開加震驚加巽地羅遮蔽六壬臨時乾天网四張六癸臨時幹尺寸髙低一二三四五宮尺寸低﹐六七八九宮尺寸髙

八節應八門旺相

冬至﹕休門旺﹐生門絕﹐傷門胎﹐杜門沐﹐景門死﹐死門囚﹐驚門休﹐開門廢。立春生門旺﹐春分傷門旺﹐立夏杜門旺﹐夏至景門旺﹐立秋死門旺﹐秋分驚門旺﹐立冬開門旺﹐冬至周而復始。

九星旺相

九星旺於子月﹐相於本月﹐死於父母月﹐囚於鬼月﹐廢於妻月。如天蓬水星﹐正二月旺﹐十月十一月相﹐七月八月死﹐三六九十二月囚﹐四五月廢。

迫

開門臨三四宮﹝金克木﹞休門臨九宮﹝水克火﹞生門臨一宮﹝土克水﹞傷門臨八宮﹝木克土﹞景門臨六宮﹝火克金﹞死門臨一宮﹝土克水﹞驚門臨三四宮﹝金克木﹞杜門臨二八宮﹝木克土﹞

論八門執事歌

欲求財利往生方﹐葬獵須知死路彊。徵戰遠行開門吉﹐休門見貴最爲良。捉賊驚門無不獲﹐杜門無事好逃藏。索債須防傷上去﹐思量飲酒景門髙。

陰陽二遁順逆起例

冬至驚蜇一七四﹐夏至白露九三六﹐小寒二八五相隨﹐小暑八二五之間。大寒春分三九六﹐大暑秋分七一四﹐芒種六三九是儀﹐立秋二五八循環。谷雨小滿五二八﹐霜降小雪五八二﹐立春八五二相宜﹐大雪四七一相關。淸明立夏四一七﹐處暑排來一四七﹐雨水九六三爲奇﹐立冬寒露六九三。

九星值符圖八門值使圖天輔巽四木天英離九火天芮坤二土杜門四綠景門九黃死門二黑天衝震三木天禽中五土天柱兌七金傷門三碧驚門七赤天任艮八土天蓬坎一水天心乾六金生門八白休門一白開門六白

值符值使訣

一逢坎上一坎休﹐芮死還排第二流﹐更有衝傷居震位﹐巽逢杜輔數爲頭。禽心死五心開六﹐驚柱還從七上來﹐惟有任生居八艮﹐九尋英景逐方周。

年家孤虛方位

年運子丑寅卯辰巳午未申酉戌亥年孤亥子丑寅卯辰巳午未申酉戌年虛巳午未申酉戌亥子丑寅卯辰月位正二三四五六七八九十十一臘月孤丑寅卯辰巳午未申酉戌亥子月虛未申酉戌亥子丑寅卯辰巳午日位子丑寅卯辰巳午未申酉戌亥日孤亥子丑寅卯辰巳午未申酉戌日虛巳午未申酉戌亥子丑寅卯辰時位東北東西西西南北南北北南時孤東北東西西西西南北南北南時虛西南西東東東東北南北南北

三奇神咒

乙奇咒曰﹕天帝神威﹐誅滅鬼賊。六乙相扶﹐天道贊徳。吾令所行﹐無攻不克﹐急急如玄女律令。丙奇咒曰﹕吾徳天助﹐前後遮羅。靑龍白虎﹐左右驅魔。朱雀道前﹐使我會他。天威助我﹐六丙除屙。急急如玄女律令。丁奇咒曰﹕天帝弟子﹐部令天兵。賞善罰惡﹐出幽入冥。來護吾者﹐玉女六丁。有犯我者﹐自滅其形。急急如玄女律令。

三奇六儀

三奇六儀﹐天地之機。陰陽順逆﹐至順玄微。時加六甲﹐一開一辟﹐上下交接。加陽星爲開﹐百事吉﹔加陰星爲辟﹐百事凶。時加六乙﹐往來恍惚﹐與神俱出。時下得乙爲日奇﹐凡攻擊往來者﹑逃凶者﹐宜從天上六乙出。則恍惚如神﹐無人見者﹐故曰﹕與神俱出。六乙爲蓬星﹐又爲天徳﹐百事宜﹐利將兵不勝所向獲功。人君宜施恩賞﹐不可違怒行鞭朴之事。時加六丙﹐萬兵莫往﹐王侯之象。時下得丙爲月奇﹐又爲威火之象﹐凡攻伐宜從天上六丙出﹐與月奇相逢﹐又挾威火﹐故威王侯。時加六丁﹐出入幽冥﹐到老不刑。時下得丁爲星奇﹐又爲玉女﹐宜安葬逃匿。人事若隨星奇﹐挾玉女從天上六丁而出﹐入太陰而藏﹐敵人自不能見也。百事皆吉﹐若用兵主大勝。時加六戊﹐乘龍萬里﹐莫敢阻止。戊爲天武﹐從天上六戊而出﹐杖天武入天門﹐百事皆吉﹐遠行萬里﹐凡所阻止。又宜發施號令﹐誅惡伐罰。時加六己﹐神人所使﹐出被凶咎。己爲地戶﹐爲六合﹐宜陰謀私合之事﹐不可表裹彰露。凡事皆凶﹐將兵必弱。時加六庚﹐抱木而行﹐蚩尢不入﹐必有鬥爭。庚爲天獄﹐百事凶。將兵客死主勝。時加六辛﹐行逢死人﹐彊有所作﹐殃罰纏身。辛爲天庭﹐諸事不利﹐將兵客死主勝。時加六壬﹐爲利所禁﹐彊又出入﹐非禍相臨。壬爲天牢﹐此時用事必有仇惡﹐爲吏所呵不可舉兵﹐止宜嚴刑獄平訴訟。時加六癸﹐眾人莫視﹐不知六癸﹐出門必死。癸爲天藏﹐只宜遠遁絕迹﹐從天上六癸而出﹐則眾人不見。又宜揚鞭朴之事。

奇門遁甲統宗卷之二

奇門妙祕賦

陰陽順逆妙難窮﹐二至還鄕一九宮。若能了達陰陽理﹐天地都在一掌中。三才變化作三元﹐八卦分爲八遁門。三才﹐天地人也﹔三元﹐上中下也。遁者﹐隱也。六甲隱在六儀之下﹐故名遁甲。今以神龜數論﹐故知八卦所屬﹐卽﹕左三右七﹐戴九履一﹐二四爲肩﹐六八爲足﹐五居中宮﹐以實其腹。中宮﹐寄坤宮也﹐卽易之坤爲母也。今遁八卦所生﹐故曰八遁門也。星符每逐時幹轉﹐值使常隨天乙奔。星符﹐九星也。值使﹐八門也。天乙﹐值符也。時甲乙丙丁戊己庚辛壬癸是也﹐本甲所主之值使。順卽一二三四五六七八九也﹔逆﹐則九八七六五四三二一也。急從神兮緩從門﹐三五反覆天道利。若急速無奇門﹐卽從玉女反閉之術布六儀而行﹐卽神機也。若緩須吉門出。經云﹕趨三避五﹐巍然獨處﹐謂趨三吉門避五凶也。如用神機則反凶變吉﹐是天道利矣。如遁得乙奇﹐貞在門﹐念乙奇咒丙丁咒﹐出其方﹐百事貞吉。天輔衝任禽心吉﹐天蓬天英芮柱凶。凡時下得輔禽心大吉﹐任衝小吉﹐蓬芮大凶﹐英柱小凶。吉星方不合奇﹐用可﹔凶星方奇到﹐呼其事而咒之﹐如天蓬呼子之類是也。陰宿禽心柱英芮﹐陽宿衝輔及蓬任。凡陰星加一宮爲辟﹐陽星加一宮爲開。蓋一宮者﹐九气之盡﹐陰陽之根。凡占事﹐開時吉﹐辟時不吉。遠信行人開時來﹐辟時不來。天网四張無走路﹐陰陽順逆妙難窮。天网者﹐六癸也。六癸時﹐不宜舉動﹐百事惟宜逃亡﹐從天上六癸方出﹐其人不見也。然网有髙低﹐若臨一二三四五宮﹐尺寸低﹐可揚而出﹔臨六七八九宮﹐尺寸髙過人﹐爲四張無走路﹐多遭刑厄。

九星﹕坎一天蓬﹐坤二天芮﹐震三天衝﹐巽四天輔﹐中五天禽﹐乾六天心﹐兌七天柱﹐艮八天任﹐離九天英。天禽陽遁陰遁俱寄坤宮﹐一本陽遁寄坤宮陰遁寄艮宮。

八門﹕坎休﹑艮生﹑震傷﹑巽杜﹑離景﹑坤死﹑兌驚﹑乾開。

六儀﹕戊己庚辛壬癸爲六儀。甲子遁於六戊﹐甲戌遁於六己﹐甲申遁於六庚﹐甲午遁於六辛﹐甲辰遁於六壬﹐甲寅遁於六癸。

八神﹕一值符﹑二騰蛇﹑三太陰﹑四六合﹑五勾陳﹑六朱雀﹑七九地﹑八九天﹐此謂陽遁也。陰遁則一值符﹑二九天﹑三九地﹑四朱雀﹑五勾陳﹑六六合﹑七太陰﹑八騰蛇﹝朱雀下有玄武﹐勾陳下又白虎﹞。

陽遁﹕陽遁九局﹐順布六儀逆布三奇。如一局﹐甲子戊起坎一宮﹐則甲戌己在坤二宮﹐甲申庚在震三宮﹐甲午辛在巽四宮﹐甲辰壬在中五宮﹐甲寅癸在乾六宮﹐此順布六儀也。丁在兌七宮﹐丙在艮八宮﹐乙在離九宮﹐此逆布三奇也。﹝因乙丙丁次於六七八九故曰逆﹞二局則甲子戊起坤二宮﹐三局則甲子戊起兌三宮﹐餘仿此。

陰遁﹕陰遁九局逆布六儀順布三奇。如甲子戊起離九宮﹐則甲戌己在艮八宮﹐甲申庚在兌七宮﹐甲午辛在乾六宮﹐甲辰壬在中五宮﹐甲寅癸在巽四宮﹐此逆布六儀也。丁在震三宮﹐丙在坤二宮﹐乙在坎一宮﹐此順布三奇也。八局則甲子戊起艮八宮﹐七局則甲子戊起兌七宮﹐餘仿此。

三元﹕一年二十四气﹐一气三候﹐一候五日。故五日爲一元﹐一气之中凡統三元﹐而下六十花甲之時一周。

八節﹕冬至甲子起坎﹐小寒﹑大寒隨之。立春甲子起艮﹐雨水﹑驚蜇隨之。春分甲子起震﹐淸明﹑谷雨隨之。立夏甲子起巽﹐小滿﹑芒種隨之。夏至甲子起離﹐小暑﹑大暑隨之。立秋甲子起坤﹐處暑﹑白露隨之。秋分甲子起兌﹐寒露﹑霜降隨之。立冬甲子起乾﹐小雪﹑大雪隨之。

八卦定圖坤﹝立秋﹑處暑﹑白露﹞兌﹝秋分﹑寒露﹑霜降﹞乾﹝立冬﹑小雪﹑大雪﹞離﹝夏至﹑小暑﹑大暑﹞中坎﹝冬至﹑小寒﹑大寒﹞巽﹝立夏﹑小滿﹑芒種﹞震﹝春分﹑淸明﹑谷雨﹞艮﹝立春﹑雨水﹑驚蜇﹞

定三元法﹕三元者﹐上中下三局也。一元五日﹐以甲己二幹爲一元之首﹐謂之符頭。符頭所臨之支值子午卯酉則爲上元﹔值寅申巳亥則爲中元﹔值辰戌丑未則爲下元。蓋甲子日起上元﹐越五日己巳起中元﹐又起五日甲戌起下元。三局已遊﹐又起五日﹐己卯復起上元﹐則又是一气矣。

以旬首取符使法﹕旬首者﹐從用時之幹溯至本旬之甲首。如乙丑至癸酉皆以甲子爲旬首﹐乙亥至癸未皆以甲戌爲旬首是也。地盤旬首所臨之宮﹐其星卽爲值符﹐其門卽爲值使。如旬首在坎宮﹐則天蓬星爲值符﹐休門爲值使﹐餘仿此。假如陽遁一局甲子在坎宮﹐天蓬爲本旬值符﹐休門爲本旬值使。至癸酉十時又換符使甲戌在坤宮﹐天芮爲本旬值符﹐死門爲本旬值使﹐管至癸未十時﹔又換甲申在震宮﹐天衝爲本旬值符﹐傷門爲本旬值使﹐管至癸巳十時。又換甲午在巽宮﹐天輔爲符﹐杜門爲使。甲辰在中宮﹐寄於坤二﹐天禽爲符﹐死門爲使﹔甲寅在乾﹐天心爲符﹐開門爲使。

值符加時幹法﹕看用時之幹臨於地盤何宮﹐卽以天盤值符加於此宮。假如陽遁一局甲子時﹐卽以天蓬爲值符﹐而加甲子坎一宮﹐所謂伏吟者也。若用乙丑時﹐則地盤乙在九宮﹐卽以天盤加九宮。丙寅時則地盤丙在八宮﹐卽以天蓬加八宮。丁卯時則地盤丁在七宮﹐卽以天蓬加七宮。餘仿此。陰遁此例同。

值符加時幹﹕看用時之支臨於地盤何宮﹐卽以天盤值符加於此宮。假如陽遁一局﹐甲子時子在一宮﹐休門卽在子上﹐卽所謂伏吟者也。丑時則休門加於二宮﹐寅時則加三宮﹐卯時則加四宮﹐餘仿此。陰遁須用逆布﹐如九局甲子時子在九宮﹐景門卽在九宮﹔丑時在八宮﹐寅時在七宮﹐餘仿此。

小值符加大值符法﹕以最上盤之值符加於九星值符所臨之宮﹐次卽騰蛇以至九天﹐陽順陰逆。

附年奇門起例﹕上元甲子六十年用陰遁一局﹐中元甲子六十年用陰遁四局﹐下元甲子六十年用陰遁七局。皆以其年旬首所值之門爲值使﹐所值之星爲值符﹐看其年支臨於地盤何宮﹐卽以天盤值使加之﹔看其年幹臨於地盤何宮﹐卽以天盤值符加之。如上元甲子年用陰遁一局﹐甲子卽爲旬首﹐休門爲值使﹐天蓬爲值符。因甲子在坎﹐卽以天盤休門加坎﹐天蓬亦加坎。若乙丑年﹐乙在坤二﹐醜在離九﹐卽以天盤休門加離九﹐天蓬加坤二﹐又以八神之值符加於天蓬逆轉。餘仿此。共一百八十年爲一周﹐用逆不用順者﹐天道左旋﹐日月隨之而左﹐故逆也。年家紫白亦陰遁﹐用逆。紫白之用﹐重在白宮﹐故上元甲子一白入於奇門之用﹐重在八宮﹐故上元甲子一白起坎。

附月奇門起例﹕甲子至戊辰﹑己卯至癸未﹑甲午之戊戌﹑己酉至癸丑爲上元二十年﹐用陰遁一局﹔己巳至癸酉﹑甲申至戊子﹑己亥至癸卯﹑甲寅至戊午爲中元二十年﹐用陰遁四局﹔甲戌至戊寅﹑己丑至癸巳﹑甲辰之戊申﹑己未至癸亥爲下元二十年﹐用陰遁七局。年以月建﹐旬首所值之門爲值使﹐所值之星爲值符。看月建之支臨於地盤何宮﹐卽以天盤值使加之﹔看月建之幹臨於地盤何宮﹐卽以天盤值符加之﹐與年奇門同。

附日奇門起例﹕冬至後用陽遁﹐夏至後用陰遁﹐子午日用二局﹝冬至後子午日用陽遁二局﹐夏至後子午日用陰遁二局﹞﹐餘仿此。丑未日用六局﹐寅申日用一局﹐卯酉日用八局﹐辰戌日用四局﹐巳亥日用九局。其起九星八門之法不必復分陰遁陽遁。凡甲子日天蓬起艮八宮﹐芮在離九﹐順飛九宮。乙丑日天蓬起離九﹐天芮在坎一。一日順移其八門﹐則甲子日休門起坎一。三日順轉一宮﹐不入中五。如甲子﹑乙丑﹑丙寅三日起坎一﹐丁卯﹑戊辰﹑己巳三日休門起坤二﹐庚午﹑辛未﹑壬申三日休門起震三﹐癸酉﹑甲戌﹑乙亥三日休門起巽四﹐丙子﹑丁丑﹑戊寅三日休門起乾六。餘仿此。按子午起於二宮﹐或者奇門知地故首坤。抑考古人明堂九宮﹐皆從西南而入蓋﹐尙右之義也。其不及卯酉者﹐六儀寄於南北四維﹐卯酉獨無所居﹐故不及也。門三日過一宮﹐或如翻禽與太乙有三日一宮之法乎﹐然皆不解﹐姑存。

又法日奇門起例﹕冬至甲子第一六十日用陽遁一局﹐第二甲子六十日用陽遁七局﹐第三甲子六十日用陽遁四局。夏至第一甲子六十日用陰遁九局﹐第二甲子六十日用陰遁二局﹐第三甲子六十日用陰遁六局﹐皆以其日旬首所值之星爲值符﹐所值之門爲值使﹐法亦同於年奇。其超接置閏﹐則如時奇﹐凡甲子符頭超過三十日有奇﹐卽宜置閏。

又法月奇門起例﹕甲己加四仲月爲上元﹐加四孟月爲中元﹐加四季月爲下元。亦冬至用陽遁﹐夏至用陰遁。

又一本遁年奇法﹕假如庚子年立春節出師﹐陽气用事﹐艮上起甲子順行﹐其庚子奇頭乃是甲午﹐以甲子起艮﹐以甲戌起離﹐以甲申起坎﹐以甲午起坤﹐則是奇頭在坤也。陽遁逆奇﹐丁奇在中﹐丙奇在乾﹐乙奇在兌﹐七六五宮奇到爲吉。若在夏至後出師﹐用陰遁逆行﹐餘仿此。

又一本遁月奇法﹕假如己亥年冬至節﹐陽遁坎上起甲子﹐順飛﹐其己亥年奇乃在離﹐甲己之年正月起丙寅﹐卽以丙寅入離宮﹐順飛。丁卯在坎﹐戊辰在坤﹐己巳在震﹐庚午在巽﹐辛未在中﹐壬申在乾﹐癸酉在兌﹐甲戌在艮﹐乙亥在離﹐丙子在坎﹐則離坎坤奇到方爲吉。

遁日奇法﹕年月奇以節气起宮﹐而日奇以局數起宮﹐法從本節上起甲子﹐陽順陰逆數去。如立春節丙寅日是上元﹐陽遁八局卽八宮起甲子戊順行﹐己在離﹐庚在坎﹐辛在坤﹐壬在震﹐癸在巽﹐丁在中﹐丙在乾﹐乙在兌﹐則中乾兌得奇可用也。夏至後陰遁逆行﹐餘仿此。

遁日奇法﹕假如中元冬至後辛未日﹐陽遁七局﹐中元旬頭甲子爲值使﹐就於兌七宮起甲子順飛。乙丑艮﹐丙寅離﹐丁卯坎﹐戊辰坤﹐己巳震﹐庚午巽﹐辛未中。則本日在中宮﹐兌宮驚門值事﹐卽以驚門加中五寄坤﹐便知開在兌﹐休在乾﹐生在坎也。按奇門之學﹐以釣叟歌爲宗﹐並無一字及於年月日者。以兵機決於俄頃﹐萬無再查年月之理﹐況諸說紛紜﹐全無定見﹐恐後人穿鑿附會﹐於理皆有未通﹐於法皆有不順﹐姑備錄之﹐以俟選擇之用﹐非奇門所急也。

日奇布五符法﹕從本日幹祿上起五符順行﹐一五行﹝符﹞﹐二天曹﹐三地府﹝符﹞﹐四風伯﹐五雷公﹐六雨師﹐七風靈﹝云﹞﹐八唐符﹐九國印﹐十天關﹐十一地軸﹐十二天賊。

日奇起靑龍法﹕子午日靑龍起申﹐丑未日靑龍起戌﹐寅申日靑龍起子﹐卯酉日靑龍起寅﹐辰戌日靑龍起辰﹐巳亥日靑龍起午。一靑龍﹑二明堂﹑三天刑﹑四朱雀﹑五金匱﹑六天徳﹑七白虎﹑八玉堂﹑九天牢﹑十玄武﹑十一司命﹑十二勾陳。

徳刑﹕立春﹑雨水﹑驚蜇在艮﹐徳辰刑戌﹔春分﹑淸明﹑谷雨在震﹐徳午刑子﹔立夏﹑小滿﹑芒種在巽﹐徳未刑丑﹔夏至﹑小暑﹑大暑在離﹐徳酉刑卯﹔立秋﹑處暑﹑白露在坤﹐徳戌刑辰﹔秋分﹑寒露﹑霜降在兌﹐徳子刑午﹔立冬﹑小雪﹑大雪在乾﹐徳丑刑未﹔冬至﹑小寒﹑大寒在坎﹐徳卯刑酉。

寶和義制伏﹕寶者﹐幹生支也﹐如甲午﹑己酉之類﹔和者﹐干支比和也﹐如甲寅﹑戊辰之類﹔義者﹐支生幹也﹐如甲子﹑戊午之類﹔制者﹐幹克支也﹐如庚寅﹑壬午之類﹔伏者﹐支克幹也﹐如乙酉﹑丙子之類。寶和義日吉﹐制日小凶﹐伏日大凶。歷家以和日爲專日﹐以伏日爲伐日。

五陽時﹕甲乙丙丁戊五時爲陽﹐二至皆以此五幹爲陽時﹐將兵利客﹐宜先舉。凡出軍﹑徵伐﹑遠行﹑求財﹑立國邑﹑安社稷﹑治人民﹑臨武事﹑入宮見貴﹑移徙﹑嫁娶皆吉﹐惟逃亡難捕。經云﹕符使之行﹐一時一見﹐行陽利爲客﹐蓋陽幹受東部之生气﹐陽時气升也。

五陰時﹕己庚辛壬癸五時爲陰﹐二至皆以此五幹爲陰時。將兵利主宜後應。凡出軍徵伐﹑遠行﹑求財﹑立國邑﹑安社稷﹑治人民﹑臨武事﹑入宮見貴﹑移徙﹑嫁娶皆不吉﹐惟逃亡可獲。經云﹕符使之行﹐一時一易﹐行陰利爲主﹐蓋陰漧受西部之煞气也。

開門所主﹕開門宜徵討﹑謀望﹑入官見貴﹑應舉﹑遠行﹑嫁娶﹑移徙﹑商賈﹑營建﹐不宜治政﹐有私人窺伺。休門所主﹕休門宜面君謁貴﹑上官到任﹑嫁娶﹑移徙﹑商賈﹑營建﹐諸事皆吉﹐不宜行刑斷獄。生門所主﹕生門宜徵討﹑謀望﹑入官見貴﹑嫁娶﹑移徙﹐諸事皆吉﹐不宜埋葬治喪。傷門所主﹕傷門宜漁獵﹑討捕索債﹑博戲﹑收斂貨財﹐余俱不宜。杜門所主﹕杜門宜捕盜﹑剪凶﹑決隱﹑獄形﹑塡塞溝壑﹐余俱不宜。景門所主﹕景門宜上書獻策﹑招賢謁貴﹑拜職遣使﹑行誅﹑突陣﹑破齒等事﹐余俱不宜。死門所主﹕死門宜決斷﹑刑獄﹑弔喪﹑埋葬等事。驚門所主﹕驚門宜掩捕盜賊﹑恐惑亂眾等事。右八門最怕迫制﹐吉門有气益吉﹐無气減吉﹔凶門有气益凶﹐無气減凶。天蓬所主﹕蓬星宜安撫邊境﹐修築城池﹐不宜入官見貴﹑嫁娶﹑移徙﹑商賈﹑營建。凡徵戰將兵﹐辰戌丑未月日加二五八宮利爲主﹐申亥子月日加九宮利爲客。貪狼星也。天任所主﹕任星宜立國邑﹑化人民﹑入官見貴﹑求請應與商賈﹑嫁娶﹐不宜遷徙﹑營建。凡將兵﹐亥子寅卯月日加三四宮利爲主﹐辰戌丑未月日加一宮利爲客。左輔星也。天衝所主﹕衝星宜徵伐戰鬥﹑報怨酬恩﹐不宜上官見貴﹑嫁娶﹑移徙﹑商賈﹑營建。凡徵戰﹐四季申酉月加六七宮利爲主﹐亥子寅卯月日加二五八宮利爲客。祿存星也。天輔所主﹕輔星宜修道設教﹑誅凶伐暴﹑入官見貴﹑嫁娶﹑移徙﹑商賈﹑營建﹑應舉﹑謀望。凡將兵徵伐﹐與衝星同。文曲星也。天禽所主﹕禽星宜祭祀﹑祈福﹑斷滅羣凶﹑入官見貴﹑賜爵賞功﹑應舉﹑謀望﹑嫁娶﹑移徙﹑商賈﹑營建。凡將兵徵伐﹐亥子寅卯月日加三四宮利爲主﹐辰戌丑未月日加一宮利爲客。廉貞星也。天英所主﹕天英宜上官見貴﹑應舉報書﹐不宜嫁娶﹑移徙﹑商賈﹑營建﹑祭祀﹑遠行。凡戰伐﹐申酉亥子月日加一宮利爲主﹐寅卯巳午月日加六七宮利爲客。右弼星也。天芮所主﹕芮星宜崇尙道徳﹑尊師親友﹑入官見貴﹐不宜嫁娶移徙﹑商賈﹑營建。凡將兵徵伐﹐與任星同。巨門星也。天柱所主﹕柱星宜修築營壘﹑訓練士卒﹐不宜入官見貴﹑嫁娶移徙﹑商賈營建。凡將兵徵伐﹐寅卯巳午月日加九宮利主﹐四季申酉月日加三四宮利客。破軍星也。天心所主﹕心星宜興師陳旅﹑誅暴伐惡﹑入官見貴﹑應舉﹑求謀﹑嫁娶﹑移徙﹑商賈﹑營建。凡將兵徵伐﹐與柱星同。武曲星也。右九星有气而合奇門﹐吉者益吉﹐凶者減凶。若無气而不合奇門﹐凶者益凶﹐吉者不吉。

三奇喜怒

乙奇者﹐日奇也﹐到震爲玉兔遊宮﹐到巽爲玉兔乘風﹐到離爲玉兔當陽﹐到坤爲玉兔暗風﹝亦名入墓﹞﹐到兌受制﹐到乾受傷﹐到坎爲玉兔飲泉﹐艮爲玉兔步靑雲。丙奇者﹐月奇也﹐到震爲月入雷門﹐到巽爲火行風起﹐到離爲帝旺之鄕﹐到坤爲子居母腹﹐到兌爲鳳凰折翅﹐到乾爲光明不全﹐到艮爲鳳入丹山﹐到坎爲火入水池。丁奇者﹐星奇也﹐三奇之中星奇最靈。到震獨明﹐到巽名玉女畱郎﹐到離乘旺而火炎﹐到坤爲玉女遊地戶﹐到兌爲火死金旺之鄕﹐到乾爲火上天門﹐到艮爲玉女遊鬼戶﹐到坎爲朱雀投江。

八卦類神

坎宮﹕北道﹑舟程﹑黑色﹑鹹味﹑漿糊﹑水膏﹑繩索﹑樂器﹑水瀉﹑遺精﹑耳腎腰疾﹑深聽智謀﹑漫事曲折。坤宮﹕城隍﹑司命﹑土社﹑谷帛﹑田野﹑倉場﹑雲霧﹑沙石﹑老女﹑道姑﹑脾胃﹑腹疾﹑鄕農﹑鬥毆﹑思慮﹑牢獄﹑符藥丸散﹑醫筮算卜。震宮﹕甲乙靑龍﹑禁廷﹑內翰﹑舟船﹑車馬﹑泰嶽﹑宮觀廟宇﹑家神林麓﹑妖怪﹑肝膽﹑四肢﹑長男﹑憂喜﹑遊獵﹑威聲﹑相貌俊偉﹑蒜菜﹑瓜菜﹑腥﹑酸﹑鮮味﹑工巧雕刻﹑雲龍﹑怪異。巽宮﹕山林﹑竹捨﹑進退﹑藏匿﹑懸弔﹑安柱﹑繩索﹑縈結﹑工巧﹑機關﹑諸事﹑灣環﹑長安新婦﹑秀士﹑幽閒﹑絕煙﹑神廟﹑股肱﹑手足﹑風寒﹑气癥﹑膽肝﹑眼目。乾宮﹕君父﹑顯官﹑僧道﹑老人﹑寶石﹑銅鐵金石﹑絲弦﹑色白形圓﹑體堅味辛﹑刀砧﹑錘鈴﹑骨腦﹑股筋。兌宮﹕破損﹑毀折﹑陰人災厄﹑少女﹑﹡妾﹑咽喉﹑口舌﹑妖邪不正﹑詭言虛譎﹑缺地﹑廢井﹑刀鍼銅鐵。艮宮﹕少男﹑山岡﹑徑路﹑石岸﹑土石﹑瓦塊﹑山村﹑寺觀﹑動止不常﹑堅硬多節﹑鼻﹑背﹑手指﹑气血積結﹑色黃味甘﹑進退﹑生死﹑脊背癰疽﹑手足瘡疥﹑虎豹狼狽鼠狗之物。離宮﹕神聖﹑公像﹑閃電﹑星火﹑赤鴉﹑丹鳳﹑火竈﹑煙囪﹑燈籠﹑紅盒﹑酒食﹑馨香﹑焙炙藥物﹑帶殼而嘗﹑炊燥性熱﹑緊急﹑燻蒸﹑祖先﹑宗廟﹑明堂﹑客廳﹑鑪鼎﹑火具﹑詩賦﹑詞文﹑眼目﹑心血潮熱﹑虛驚。

九星類神

天蓬﹕爲水﹐爲後﹐爲水火﹑盜賊﹐其音爲羽﹐入官逢盜賊﹐起造﹑移徙防火﹐婚姻妨翁姑﹐娶傷產﹐商賈遠方遇仇人侵害﹐行人卽歸。兗州分野。天芮﹕爲士﹐爲教師﹐爲良朋益友﹐其音爲宮﹐宜於秋冬﹐起造﹑嫁娶﹑遷徙當招官訟﹐或有盜侵占﹐行人則歸﹐經商失財破侶。梁州分野。天衝﹕爲雷祖天帝﹐爲木﹐爲武士﹐其音爲角﹐宜出軍雷冤﹐若移徙﹑商賈不吉﹐嫁娶妨害﹐一年之內修造三年當有凶事﹐上官利武職。徐州分野。天輔﹕爲艸﹐爲民﹐其音角﹐春夏婚姻﹑移徙大吉﹐秋冬諸事不吉。荊州分野。天禽﹕爲工﹐爲師巫﹐爲法士﹐其音爲宮﹐宜祭祀神祗﹐商賈﹑埋葬﹑移徙皆吉﹐秋冬大利﹐春夏小凶。寄於坤宮﹐依門債戶﹐其神不正吉﹐亦非全。豫州分野。天心﹕爲金﹐爲髙道﹐爲名醫﹐其音爲商﹐宜書符合藥﹐春夏不利修造﹐宜移徙﹑嫁娶﹐不可商賈﹐此日時晴明大吉。冀州分野。天柱﹕爲金﹐爲隱士﹐爲修煉﹐其音爲商﹐宜固守隱迹﹐或爲陰謀﹐不可移徙﹑商賈﹑嫁娶﹐皆不吉。雍州分野。天任﹕爲上始富室﹐其音爲宮﹐嫁娶﹑生子大貴﹐上官謁貴全吉﹐惟修其不利商賈﹑遠行。春夏大吉。靑州分野。天英﹕爲火﹐爲鑪冶人﹐爲殘患﹐其音爲徵﹐宜遠行獻書﹐不宜商賈﹐主失財物﹐修造失火﹐上官有災﹐止宜嫁娶。揚州分野。

八神類神

值符﹕稟中央之土﹐爲貴人之位﹐能育萬物﹐大將利居其下。爲人性淸髙而厚重﹐爲仙佛﹐爲尊貴﹐失令則爲牙保媒。於物爲印綬文章﹑金銀首飾﹑絲麻布帛﹑珍寶﹑谷﹑鱉﹑獬牛之類。變異則爲水木之精﹑鱗魚之怪。其於事也﹐旺相則爲元慶﹑詔書﹑筵會﹑酒食﹐休囚則爲哭泣﹑愁悶。其色黃白﹐其形端方﹐其數八。騰蛇﹕稟南方之火﹐爲虛耗之神。爲人性虛僞而巧詐﹐爲公吏﹑爲婦女﹐失令爲市井人﹑爲奴婢﹑牙婆。於物爲光亮﹐爲醜陋﹐爲歪斜破損﹐爲花梨﹐爲繩索﹐爲蛇。其於事也﹐爲胎產﹑婚姻﹑文契﹑錢貨﹐得奇得門無妨﹔變異則爲光怪﹑火燭﹑驚疑﹐爲淹纏﹐爲惡夢﹐爲血光﹑脫賺﹑罵詈﹐爲污穢﹑臭气之類。其色紅白﹐其形虛幻﹑勾曲﹐其數三。太陰﹕稟西方之金﹐爲陰佑之神﹐能爲禎祥﹑護持﹐爲人正直無私﹐性气難馴。爲臺垣﹑諫府﹐爲文人﹐失令爲婢妾宵小。於物爲雕琢﹑金銀﹑羽毛﹑精潔﹑陰霖﹑露雨﹑霜雪﹑冰凍﹑佛寺﹑字迹。其於事也﹐旺相則爲喜慶﹑恩赦﹑澤宥﹑婚姻胎產﹐休囚則爲淫濫﹑憂疑﹑欺詐﹑隱私﹑口舌﹑詛咒﹑哭泣﹑暗謀﹑密約﹑私通﹑走失。其色白﹐其體柔﹐其數九。六合﹕稟東方之木﹐爲雷部雨師護衛之神﹐能飛騰變化。爲人性好賢樂善﹐爲貴族﹑髙隱﹐失令則爲工巧﹑技藝﹑僧道﹑術士﹑醫生﹑書客。於物爲果品﹑鹽粟﹑羽毛﹑布帛﹑衣裳﹑轎傘﹑彩仗﹑印璽﹑書契﹑樹枝﹑舟車﹑錢財﹐變異則爲艸木之精﹐水族之怪。其於事也﹐旺相則爲爵祿﹑榮慶﹑婚姻﹑和合﹑胎產﹐休囚則爲﹡女﹑口舌﹑爭財致疾﹑囚系﹑膽怯﹑訕謗﹑通謀﹑求降﹑勾引。其色黃赤﹐其形光彩﹐其數六與七。勾陳﹝下有白虎﹞﹕稟西方之金﹐爲剛勇之神﹐主兵戈戰鬥。爲人性猛烈威雄﹐爲權官﹑使者﹑侍衛﹑虎賁﹐失令則爲軍卒﹑醜婦﹑工匠﹑農夫﹑牧童﹑捕役﹑屠宰﹑凶人﹑孝服﹑病人。於物爲金銀﹑刀劍﹑財帛﹑木實﹑魚鱉﹑蛟龍﹐失令則朽鐵﹑瓦石﹑网羅﹐變異則爲冰雹﹑狂風﹑迅雷﹑害物。於事爲爭訟﹑疾病﹑死喪﹑道路﹑跌傷﹑畱連﹑遺失。其色靑白﹐其形銳利﹐其數七與五。朱雀﹝下有玄武﹞﹕稟北方之水﹐爲刑戮﹡讒之神。爲人性聰明而躁急﹐巧辯而反復﹐爲文士﹑醉客﹑孕婦﹐失令則爲牙伶﹑書吏﹑盜賊﹑﹡婦﹑賣魚鹽人。於物爲文章﹑印信﹑敕令﹑服物﹑魚蛇﹑蛋﹑鹽鹵﹑油酒﹑傘炭之類﹐變異則爲妖魔鬼魅。於事則爲謁官﹑求望﹐失令則爲口舌﹑啼哭﹑夢想﹑離別﹑驚恐﹑遺失﹑逃人﹑﹡佞。其色赤黑﹐其形缺﹐其數四與九。九地﹕坤上之象﹐萬物之母﹐爲陰晦之神。爲人性柔順吝嗇﹐爲人像﹐爲大腹﹐爲醫卜人﹐爲老婦﹑道姑﹑鄕農﹑獄卒。於物爲子母牛﹐爲五穀﹑布帛﹑金﹑沙﹑石﹑云﹑物﹐符錄﹑藥餌﹑舊物。於事爲模糊﹑憂思﹑病患﹑牢獄﹑暗昧﹑哭泣﹑死喪。其色黑﹐其形厚有柄﹐其數八與二。九天﹕乾金之象﹐萬物之父﹐爲顯揚之神。爲人性剛健而不測﹐爲君父﹐爲官長﹐爲僧道﹑老人﹐爲首腦﹑股肋。於物爲馬﹐爲金玉﹑寶石﹑劍戟﹑刀砧﹑錘鈴﹑錢鏡﹑寒冰﹑銅鐵﹑水果﹑絲竹﹑光亮﹑玲瓏﹑旋轉﹑活動﹐有聲有足之物。於事爲謀望﹑博弈﹑遠行之類。其色赤白﹐其形圓而質堅﹐其數一與六。

奇門遁甲統宗卷之三

天干類神

甲﹕其爲質也勁﹐其爲性也直﹐其爲色也靑﹐其爲味也酸﹐其爲聲也濁﹐其爲體也方與長﹐其爲用也萌與動。得時則爲棟梁﹐失令則爲廢材﹐克戰太過則爲朽腐無用﹐生旺太過則爲漂泊無依。其性過於自負﹐不能嫻於世故。乙﹕其爲質也潤﹐其爲性也曲﹐其爲色也碧﹐其爲味也酸甘﹐其爲聲也婉轉﹐其爲體也柔嫩﹐其爲用也無差。得時繁華﹐失令則枯朽。其性矯揉造作﹐依附世情。丙﹕其爲質也廉﹐其爲性也烈﹐其爲色也紫赤﹐其爲味也苦辣﹐其爲聲也蒼雄﹐其爲體也踝與腹﹐其爲用也抑與揚。得時則輝煌﹐失令則灰槁。有可大之材﹐而不能有恆﹔有轉變之功﹐而不可干犯。其性剛愎自用﹐惟好趨承。丁﹕其爲質也媚﹐其爲性也順﹐其爲色也淡紅﹐其爲味也爽快﹐其爲聲也淸亮﹐其爲體也秀而揚﹐其爲用也便而捷。得時則能銷容暴戾﹑洞察﹡邪﹐失令則爲窮愁呻吟﹑幽人婺婦。投其機則狎﹐當其銳則不可攖。其性柔佞﹐不可測識。戊﹕其爲質也烈燥﹐其爲性也耿介﹐其爲味也甘辛﹐其爲聲也剛雄﹐其爲體也澀而深﹐其爲用也鹵而粗。得時則豪雄果敢﹐失令則柔懦癡愚。其性執拗﹐不可彊制。己﹕其爲質也博厚﹐其爲性也坦眞﹐其爲味也甘辛﹐其爲聲也婉切﹐其爲體也沈而靜﹐其爲用也順而柔。得時則陶熔品匯﹐失令亦抱質堅貞。其性寬宏而不凝滯於物。庚﹕其爲質也剛勁﹐其爲性也急銳﹐其爲味也辛辣﹐其爲聲也雄尖﹐其爲體也便直﹐其爲用也暴戾。得時逞其專制﹐失令失其雄威。可柔以化之﹐不可剛以制之。其性堅執﹐能屈人而不能屈於人。辛﹕其爲質也芒銳﹐其爲性也柔剛﹐其爲味也苦辣﹐其爲聲也鏗鏘﹐其爲體也沈靜﹑如錐處囊﹐其爲用也堅耐似玉出璞。得時則黃鐘﹐失令則瓦缶。必待秋風﹐方能扶搖直上。壬﹕其爲質也潤﹐其爲性也淫﹐其爲味也鹹﹐其爲聲也洪﹐其爲體也圓活﹐其爲用也流通。得時則濟物利人﹐失令則妨賢病國。其性柔險﹐可與共憂﹐不可共樂。癸﹕其爲質也重﹐其爲性也陰﹐其爲味也濁﹐其爲聲也亮﹐其爲體也沈厚﹑有沈溺由己之情﹐其爲用也淺露無包容湧蓄之量。得時則從龍變化﹐失令則搖尾乞憐。其性憨直﹐惟知排難解紛﹐不知察﹡燭獘。

地支類神

子﹕爲水﹐爲池﹐爲河井﹐爲溝渠﹐爲後宮。其於人也﹐爲婦人﹐爲盜賊﹐爲乳媼。其於物也﹐爲鼠﹐爲燕﹑蝸。其於事也﹐見吉神爲聰明﹐見凶神爲淫佚。丑﹕爲土﹐爲桑園﹐爲橋梁﹐爲宮殿﹐爲墳墓。其於人也﹐爲君子﹐爲尊長﹐爲貴人。其於物也﹐爲牛﹑騾。其於事也﹐見吉神爲喜慶﹐爲遷官﹔見凶神爲詛咒﹑冤仇﹑訟獄﹑憂離﹑遠行﹑疾病。寅﹕爲木﹐爲神像﹐爲山林﹐爲橋梁﹐爲公門。其於人也﹐爲丞相﹐爲夫婿﹐爲道人﹐爲貴人﹐爲人馬﹐爲公吏﹐爲家長﹐爲賓客。其於物也﹐爲虎豹﹐爲貓。其於事也﹐見吉神爲文書﹑財帛﹑信息﹔見凶神爲口舌﹑失財﹑疾病﹑官事﹑是非。卯﹕爲木﹐爲門窗﹐爲街土。其於人也﹐爲婦﹐爲兄弟﹐爲姑母﹐爲盜賊。其於物也﹐爲舟車。其於事也﹐見吉神爲門戶﹑舟車﹑安然無事﹐見凶神爲口舌﹑官事﹑追呼﹑分離﹐𨿽無奇門不可避行。辰﹕爲土﹐爲崗嶺﹐爲麥地﹐爲奇觀﹐爲土堆﹐爲墳墓﹐爲田園。其於人也﹐爲醜婦﹐爲僧道﹐爲候人﹐爲屠宰。其於事也﹐見吉神爲醫人﹑藥物﹐見凶神爲屠宰爭競。巳﹕爲火﹐爲鑪冶﹐爲鐝。其於人也﹐爲婦人﹐爲乞丐。其於事也﹐見吉神爲文書﹐見凶神爲夢寢疾病。午﹕爲火﹐爲廳堂﹐爲菜食。其於人也﹐爲宮女﹐爲使者﹐爲亭長﹐爲蠶姑。其於事也﹐見吉神爲信息文章﹐見凶神爲驚疑口舌。未﹕爲土﹐爲庭院﹐爲墻垣﹐爲井﹐爲墳墓﹐爲茶房。其於人也﹐爲父母﹐爲白頭翁﹐爲寡婦﹐爲師巫﹐爲放羊人﹐爲道人。其於物也﹐爲羊﹐爲鷹。其於事也﹐見吉神爲酒食宴會喜美﹐見凶神爲官事﹑孝服﹑毒藥﹑競爭﹑疾病。此方得遇奇門﹐可以逃難藏形。申﹕爲金﹐爲仙堂﹐爲神堂﹐爲道路﹐爲碓隈﹐爲城宇﹐爲祠廟﹐爲湖池。其於人也﹐爲公人﹐爲貴客﹐爲行人﹐爲軍徒﹐爲凶人。其於物也﹐爲猿猴﹐爲獅子。其於事也﹐見吉神爲行程﹑奔走﹐見凶神爲口舌﹑車碾﹑道路﹑損失﹑疾病。酉﹕爲金﹐爲碑碣﹐爲街巷﹐爲白塔。其於人也﹐爲外親﹐爲婢妾﹐爲婦女﹐爲陰貴人﹐爲賣酒人。其於物也﹐爲鴿雉。其於事也﹐見吉神爲淸淨恬淡和合﹐見凶神爲失財﹑疾患﹑離別。此方遇奇門﹐可以藏形遁迹。戌﹕爲土﹐爲虛堂﹐爲牢獄﹐爲墳墓﹐爲寺觀﹐爲岡嶺﹐爲廁所﹐爲死屍。其於物也﹐爲驢﹑犬。其於人也﹐爲僧道﹐爲善人﹐爲孤寒﹐爲獄吏﹐爲屠兒。其於事也﹐見吉神爲僧道﹐見凶神爲虛詐不實卽走失爭競﹑牢獄之災。亥﹕爲水﹐爲牢獄﹐爲庭廨﹐爲廝坑﹐爲寺院﹐爲江湖﹐爲樓臺﹐爲倉房。其於人也﹐爲盜賊﹐爲小兒﹐爲乞丐﹐爲趕豬人﹐爲罪人。其於事也﹐見吉神爲婚姻﹑乞索﹐見凶神爲爭鬥﹑產難。

兵事分主客﹕宮爲主﹐星門爲客。客生星門利客﹐星門生宮利主。宮克星門利主﹐星門克宮利客。兩相比和﹐主客勢均﹐一克一生主客互傷。

出兵方﹕奇門會合之方可以出兵。若無奇門﹐陽時宜從天盤值符下出兵﹔陰時宜從地盤值符下出兵。又陽時地盤生門合天盤三奇﹐陰時天盤生門合地盤三奇﹐皆可出兵。

背擊﹕凡戰﹐宜背生擊死﹐背孤擊虛﹐背雄擊雌﹐背徳擊刑﹐背亭亭擊白﹡﹐宜坐三勝宮﹐宜避五不擊天﹐宜趨三避五﹐背天目擊地耳﹐又宜背遊都﹑太歲﹑大將軍﹑太陰﹑月建﹑河魁﹐避地丙﹐急則從天馬方出。又甲乙日不西攻﹐壬癸日不攻四維﹐丙丁日不北攻﹐庚辛日不南攻﹐戊己日不東攻。又不可以囚攻相﹐以死攻生。

孤虛﹕年月日時俱以前一位空亡爲孤﹐孤衝爲虛。如子年亥爲孤﹐巳爲虛。萬人以上用年孤﹐千人以上用月孤﹐五百人以上用旬孤﹐百人以上用日孤﹐數十人以上用時孤。

雄雌﹕春寅夏巳秋申冬亥爲雄﹐對衝爲雌。

亭亭白﹡﹕以月將加正時﹐視神後所臨爲亭亭方﹔功曹﹑勝光﹑天置所臨爲白﹡方。二神常合於巳亥﹐格於寅申。合時宜戰﹐格時宜守。余時背亭亭擊白﹡。

遊都魯都﹕甲己日丑﹐乙庚日子﹐丙辛日寅﹐丁壬日巳﹐戊癸日申﹐爲遊都。對衝爲魯都。

三勝地﹕值符九天生門也。

五不擊﹕值符值使九天九地生門五營也。

趨三﹕值使到震宜向之。

避五﹕值使到巽宮宜去之。

天馬方﹕以月孤加正時數到卯位上是。

旺相休囚﹕春木相火旺水廢金囚土休﹐夏火相土旺木廢水囚金休﹐秋金相水旺土廢火囚木休﹐冬水相木旺金廢土囚火休。

天目﹕甲子旬庚午﹐甲戌旬庚辰﹐甲申旬庚寅﹐甲午旬庚子﹐甲辰旬庚戌﹐甲寅旬庚申。

地耳﹕甲子旬戊辰﹐甲戌旬戊寅﹐甲申旬戊子﹐甲午旬戊戌﹐甲辰旬戊申﹐甲寅旬戊午。

太歲﹕地盤歲支之宮。

月建﹕一名地寶﹐一名小時紅日﹐能知地寶﹐萬事無殆﹐故宜背之。

太陰﹕八神太陰宮也﹐一云玉女方。

大將軍﹕寅卯辰年巳﹐巳午未年卯﹐申酉戌年午﹐亥子丑年酉。

時中將星﹕申子辰日卯時﹐巳酉丑日子時﹐亥卯未日午時﹐寅午戌日酉時。

天罡時﹕以月將加用事之時﹐視上盤天罡之方﹐爲斗星方。一百二十位凶神惡煞﹐行兵破陣必勝﹐凡用皆吉。

破軍加時法﹕以戌時加月建﹐順行十二位數到所用之時加破軍。隨破軍所臨之時﹐行九宮﹐順飛八方﹐如得貪武輔三吉入中宮﹐號爲聖人登殿﹐能壓一切凶煞﹐凡事大吉。

天營﹕吉天上太歲所臨下不可犯。

四神﹕凡出陣日﹐勿令魁罡蛇虎明神臨於將軍年命﹐日辰亦須避。四神所在﹐尢忌出入。

占風﹕急臨敵時﹐後有風漸急﹐則須速乘其勢。若有風從左右來﹐或前來﹐卽宜勒兵﹐向風來之處﹐必有伏兵。

旬中地丙日﹕甲子旬寅日﹐甲戌旬子日﹐甲申旬戌日﹐甲午旬申日﹐甲辰旬午日﹐甲寅旬辰日。將兵者不可用﹐犯之上將死於陣。

五將方﹕寅午戌日東方﹐亥卯未日南方﹐申子辰日西方﹐巳酉丑日北方﹐爲五將方。凡遇敵必審五將方所在﹐避之大吉﹐犯之必敗。敵若從此方來﹐當軍擇利﹐使擊之則勝。

下營法《三元經》曰﹕法以六甲爲首﹐十時一易﹐取六甲旬首而推布之。大將居靑龍甲也﹐旗鼓居蓬星乙也﹐士卒居明堂丙也﹐伏兵居太陰丁也﹐判斷居天庭辛也﹐囚系糧儲居天牢壬也﹐所藏居天藏癸也。

迷路法黃石公曰﹕出軍道逢三﹡﹐未知何道得通﹐以月將加時﹐視天罡。加孟﹐左路通﹔加季﹐右路通﹔加仲﹐中道通。

涉險法

《三元經》曰﹕若涉險危中之中﹐山崖水澗之際﹐兵不得移動﹐敵從利方上來﹐卽視天時。陽時卽令士卒袒前左肩﹐引聲大呼﹐鳴鑼擊鼓﹐先舉而擊之﹔陰時卽令士卒含枚摘鈴﹐靜以待之。敵人若四面圍合﹐當分軍爲三部﹐一居月建上﹐一居月徳﹐一居生門﹐大將居亭亭上﹐引兵擊之大勝。

出入山中法

任公曰﹕凡入山﹐以天輔時奇門合處入出山﹐以明堂奇門合處出大吉。

逃避法

子胥對吳王曰﹕凡有急難之中逃避﹐便入家起一圖﹐從靑龍上起足﹐過明堂上﹐出天門入地戶﹐向太陰到華蓋上﹐出軍戰鬥大勝﹐出行不逢盜賊。又曰﹕昔避楚王之難﹐困於王宮﹐不得出﹐乃在宮地畫一子午卯酉十二宮圖﹐從靑龍發足而走﹐楚兵不見。

太陽臨時法﹕四孟月甲申丙壬時﹐四仲月乾坤艮巽時﹐四季月癸乙丁辛時﹐此四煞藏沒之時﹐用之大吉﹐須看太陰過宮。

九星吉凶歌

天蓬平穩宜堅固﹐天芮須憂士卒亡。天輔遠凶近則吉﹐天柱軍馬近遠傷。天英兵將何從擊﹐亦應危難見惶惶。天衝揚威萬里行﹐天禽雄猛敵軍顧。天心密計他須敗﹐天任何憂不大贏。

甲癸丁己

玉璋曰﹕九天之上六甲子﹐九地之下六癸酉﹐三奇之下六丁卯﹐六合之下六己巳。六甲爲值符﹐卽九天也。六癸﹐卽九地﹐謂之癸酉者﹐從甲子而言也。六丁爲三奇之靈﹐六己爲六合之位﹐皆舉甲子二旬而言也。

行兵雜摘

天乙飛宮﹐不宜進兵﹐後應則吉。白入熒利主﹐熒入白利客。龍逃走﹑雀投江﹐不利客宜叛應。蛇妖矯﹑虎猖狂﹐不利主宜先舉。大格﹑刑格必敗。值符是庚又宜避丙丁之宮﹐此是格勃﹐非回首也。陽時要天盤彊﹐陰時要地盤彊。反吟有吉格﹐亦宜進兵﹐當乘亂破殺﹔伏吟宜藏兵暗地﹐使敵入我伏中﹐要擇九天開門值符下出兵吉。回首﹑跌穴﹑三詐﹑九遁之類﹐最忌下克上。時幹克日幹﹐主下犯上﹐主勝客。奇儀相合安營最利。立寨須看六庚與玄武所臨之宮﹐主有劫營之賊﹐所遇無非﹡細。陽時陰神者﹐遇兩重玄武﹐賊必來偸劫。乙加辛賊來偸劫敗﹐自敗而返。若乙得旺气﹐此一路必有伏兵。虎猖狂若不會合驚開二門﹐不甚爲客﹔龍回首主兵大利客亦不凶。丙加壬亦有文書奇纏遺失。六儀擊刑最凶﹐𨿽使六儀爲值符﹐亦不可用。三奇入墓百無一成。刑格大格小格遇此者﹐車破馬倒﹐愼勿追趕﹐反格其咎。天乙飛宮切勿進兵﹐天乙伏宮須移幔丙丁方避之。飛宮則將軍當隨天上值符而飛﹔伏宮則將軍當隨值符而伏。妖矯不可對敵﹐宜移帳到戊己方。六合臨主敵有人降﹐事必成。交戰最利傷門﹐景門勝而不久﹐休門止宜堅守。白入熒賊來偸營﹐卽伏兵於北方迎戰﹔熒入白﹐凡遇賊兵卽時發兵﹐少遲則讓賊爲客﹐及宜避之。置陣之法﹐用本日日幹之五行﹐甲乙爲直陣﹐丙丁爲銳陣﹐戊己爲方陣﹐庚辛爲圓陣﹐壬癸爲曲陣。

奇門演卦

奇門演卦﹐其法不一。有以值符與值使合而成卦者﹐有以八門共八方合而成卦者。兩者所用不同﹐其符使所成之卦可用之。以克靜應期時候軍兵對壘﹐卽用之以定主客雌雄﹑陣勢得失﹐或邦國治居﹐以之卜地土安危﹑謁訪出行﹐以之占去向﹑通塞。至於捕捉﹑逃亡﹑行人﹑失物﹐俱可用此而推之焉。其門方所成之卦﹐可以克路應﹑察來意﹐又可以卜自己日內之吉凶﹐並可以決他人未來之禍福。至於鴉鵲噪﹑什物響鳴一切異兆﹐皆可用是而預卜其休咎矣。

值符值使演卦例

其法以地盤值符所在之宮爲內卦﹐天盤值使所在之宮爲外卦。假如陽遁一局甲戌旬辛巳時﹐地下值符在坤二宮﹐天上值使在離九宮﹐卽演成火地晉卦也。餘類推。

門方演卦例

其法以八方定位爲外卦﹐所臨之八門爲內卦。假如陽遁一局丁卯時﹐此時休門值使到巽宮﹐則東南卽爲水風井卦﹔死門到乾六宮﹐則西北卽爲地天泰卦﹔傷門到兌七宮﹐則正西卽爲雷澤歸妹卦﹔杜門到艮八宮﹐則東北卽爲風山漸卦﹔開門到離九宮﹐則正南卽爲天火同人卦﹔驚門到坎一宮﹐則正北卽爲澤水困卦﹔生門到坤二宮﹐則西南卽爲山地剝卦﹔景門到震三宮﹐則正東卽爲火雷噬嗑卦。余例推。一時有八卦﹐而所用止一卦。如克路應﹐只看所去方上之卦。卜來人善惡﹐只看其來方之卦。卜來人災福﹐只看其所坐方位之卦。卜自己吉凶﹐須看何方響動﹐卽看其方之卦。卜鴉鳴鵲噪並一切怪異﹐卽其所在方位之卦也。

主客雌雄

世爲客﹐應爲主。世克應﹐應生世﹐利爲客﹐宜先動。應克世﹐世生應﹐利爲主﹐宜後動。世空客兵不進﹐應空主兵不前。世衰應旺﹐客弱主彊﹔世旺應衰﹐客勇主怯。世應比和﹐戰亦不分勝負。若世應俱受月日之傷克﹐多敗。

陣勢得失

我爲客﹐則以應爲彼﹐世爲我﹔我爲主﹐則以世爲彼﹐應爲我。我克彼宜戰﹐彼克我宜守。我生彼而傍爻並月日傷彼者﹐宜用奇兵以勝彼。彼生我而傍爻並月日傷我者﹐宜防賊兵來侵我。彼城火﹐我乘水﹐利於水戰﹔彼乘金﹐我乘火﹐利於火攻。又我金彼水﹐宜排圓陣用白旗﹑金命人前出﹐可以制勝。我火彼金﹐宜排尖陣用紅旗火命人前出﹐可以決勝。我土彼水﹐宜排方陣﹐用黃旗土命人前出﹐可以大勝。彼土我木﹐宜排長陣用靑綠旗木命人前出﹐可以全勝。如克彼之爻居離﹐宜從南擊北﹔居兌宜從西擊東﹔居坎宜從北擊南。月日助我則吉﹐助彼則凶。

節候

萬物之成在於何時﹐則其敗壞之期卽定於其成之時也。物之敗壞﹐當在世爻破空絕之時。而理碑記文書則須看何時提出﹐世卜所伏之父母爻及何旬空去﹐其世爻是其期也。又須合內外兩卦之數﹐以定其年分日子之多少。假如陽遁一局乙未時﹐演成雷地豫卦﹐世爻未土敗子﹐所絕於巳﹐破於辰﹐受克於寅卯﹐空於甲申旬。凡此甲申旬﹐皆寅卯巳酉年月合破也。若定開折文書﹑發掘碑記﹐當在甲申旬中﹐子午年月日時也。蓋以子水文書所伏在世爻﹐乙未之下賴子來提起﹐午來衝起﹐而用甲申中又能空去飛爻未土故也。

六親克應

財﹕爲婦女﹐爲飲食﹐爲錢財。官﹕爲官員﹐爲公人﹐爲病人﹐爲惡。父﹕爲老人﹐爲縫人﹐爲畫師﹐爲吏人﹐爲丈人﹐爲書吏﹐爲布帛。兄﹕爲親戚﹐爲朋友﹐爲貧子。子﹕爲小兒﹐爲禽獸﹐爲醫生﹐爲僧道。

六神克應

靑龍﹕爲儒者﹐爲僧道﹐爲醫生﹐爲書客﹐爲轎傘﹐爲魚﹐爲樹枝。爲喜慶事﹐如嫁娶﹑祝壽﹑饋送等事。朱雀﹕爲文人﹐爲書吏﹐爲口舌﹐爲呼喚﹐爲牙﹐行人﹐爲哭啼﹐爲哭語﹐爲飛禽﹐爲紅色物。勾陳﹕爲流作﹐爲農人﹐爲跎子﹐爲牽牛羊人﹐爲捕捉﹐爲公門人﹐爲拗子﹐爲提攜﹐爲跌﹐爲阻塞﹐爲爭鬥。騰蛇﹕爲婦女﹐爲賣婆﹐爲朵花﹐爲罵詈﹐爲奇聞﹐異見爲蛇﹐爲繩索﹐爲污穢﹐爲臭气。白虎﹕爲惡人﹐爲屠人﹐爲病人﹐爲孝服人﹐爲血光﹐爲鬥打﹐爲行喪﹐爲石匠﹐爲刀斧﹐爲鼓聲﹐爲庖人。玄武﹕爲賣魚人﹐爲賣鹽人﹐爲乞丐﹐爲﹡﹐爲賊人﹐爲酒醉人﹐爲雨傘﹐爲木匠﹐爲水夫﹐爲魚鹽油酒。

八卦克應

乾﹕爲官長﹐爲老人﹐爲病人﹐爲僧﹐爲公門人﹐爲孝服人﹐爲馬。坎﹕爲漁人﹐爲水夫﹐爲乞丐﹐爲豬﹐爲魚﹐爲鹽﹐爲油﹐爲水。艮﹕爲童子﹐爲山人﹐爲貓﹐爲犬﹐爲磚石。震﹕爲龍﹐爲雷﹐爲轎﹐爲鼓聲﹐爲術士﹐爲商人﹐爲舟子﹐爲木匠﹐爲筆客。巽﹕爲風﹐爲女人﹐爲雞鴨鵝﹐爲道士﹐爲秀才﹐爲柴薪﹐爲竹器﹐爲花木。離﹕爲婦女﹐爲鑪人﹐爲患目人﹐爲紅衣。坤﹕爲老婦﹐爲農夫﹐爲裁縫﹐爲樂人﹐爲戲子﹐爲醫生﹐爲牛﹐爲布帛﹐爲食物﹐爲藥餌。兌﹕爲少女﹐爲尼姑﹐爲羊﹐爲響聲﹐爲歌唱﹐爲口舌。

地支克應

子﹕爲婦女﹐爲小兒﹐爲漁人﹐爲舟子﹐爲染匠。乘勾爲蛇﹑跎子﹔乘玄爲盜賊﹐爲水﹔乘蛇爲輕狂婦女﹐爲菜﹐爲靑菱﹐爲菜油﹐爲螺蜆﹔乘龍爲筆。醜﹕爲耆老﹐爲故舊﹐爲庭書﹐爲耕牛﹐爲尼姑﹐爲禿頭人﹐爲大腹人。寅﹕爲官員﹐爲公吏﹐爲儒者﹐爲祝子﹐爲書客﹐爲胡須人。卯﹕爲童稚﹐爲舟子﹐乘朱爲牙行人。辰﹕爲凶徒﹐爲牙伶﹐爲獵人。乘虎爲徒人﹐爲玄﹐爲网罟﹐爲乾﹐爲魚﹔乘勾爲缸。巳﹕爲畫師﹐爲匠工﹐爲遠客﹐爲庖人﹐爲二女﹐爲師姑﹐爲鑪冶人﹐爲扇子﹐爲花朵。乘朱爲印﹐乘虎爲弓弩。午﹕爲馬夫﹐乘龍爲官員﹔乘蛇爲婦女﹐爲旌旗﹔乘勾爲武官﹔乘虎爲患目人。未﹕爲農夫﹐爲樂人﹐爲戲子﹐爲裁縫﹐爲寡婦﹐爲媒婆﹐爲師巫。乘勾爲牽羊人﹐爲柳﹔乘龍爲醫生﹔乘朱爲橘。申﹕爲貴人﹐爲銅錫匠﹐爲剃頭人。乘龍爲僧人﹐爲銅錢﹔乘勾爲緝捕人﹔乘虎爲獵人﹐爲箭﹐爲棉絮。酉﹕爲婦女﹐爲銀匠﹐爲佛婆。乘玄爲﹡﹡﹐爲酒保﹔乘虎爲孝服人﹐爲鑼聲﹔乘朱爲雞爲鵝鴨。戌﹕爲犬﹐爲獵人﹐爲獄吏﹐爲軍卒﹐爲僧人﹐爲聚眾。乘蛇爲菊花﹔乘虎爲鐵器﹔乘玄爲螺。亥﹕爲賣魚人﹐爲挑水人。乘虎爲屠宰人﹐爲梅花﹔乘玄爲雨傘﹐爲蓑笠﹔乘蛇爲繩索﹐爲豬穢﹔乘龍爲圖畫﹐爲幼孩﹔乘朱爲豬﹔乘玄蛇爲乞丐﹔乘玄蛇龍爲魚﹔乘朱虎蛇爲哭泣﹔乘勾虎蛇爲鏈鎖。

奇門遁甲統宗卷之四～九﹝略﹞

奇門遁甲統宗卷之十玄機賦﹝上﹞六合之軍畏死﹐我軍雄勇可使。若有降順當畱﹐令之遠調別處。六合之將﹐和合之神也。其神所臨之地﹐兵將膽怯﹐未發兵先思和。此時我兵可以乘勢決戰﹐雄勇莫當。若有賊兵來降﹐是眞心歸附﹐竟當受之。但宜遠調他方﹐不可畱在本營。恐其穿合綫索﹐勾引我兵歸還舊巢也。白虎之軍性猛﹐久遲必退成空。若欲盡力攻取﹐此將有始無終。若不及時招撫﹐將來日復興戎。白虎爲凶悍之神﹐其性暴戾﹐猛烈難當﹐乘勢進戰﹐可以獲勝。若遲久則成退縮﹐有始無終。不如及時招撫﹐必來歸降。若不招降﹐必成大禍。玄武之軍多變﹐機關莫測通神。惟以求榮爲美﹐其心畏死貪生。玄武爲盜賊﹑小人﹐其心多詭詐反覆﹐故其軍多變亂反覆﹐機械變詐﹐不可測識。然中心退縮﹐畏死貪生﹐不顧忠義﹐不惜廉恥。秦彊歸秦﹐楚彊歸楚﹐惟以彊弱爲從衛。欣羨榮華﹐招之卽至。

九地多陰謀﹐來兵有異伏。逢之莫急進﹐用之必敗覆。九地爲陰晦之神﹐將來多陰謀密計﹐來軍多設伏乘虛。遇此時﹐當相幾而動﹐不可進戰﹐進必全軍敗亡。只可嚴營固守﹐待時而動。

九天之气多剛暴﹐轉變更遷難測料。遇此兵鋒宜避之﹐可將气神來相較。九天爲剛暴之神﹐其性善動更番轉變﹐難以測料。遇此敵鋒當堅守﹐以避之。宜細查門上之陰神及門气之旺衰﹐而考校其吉中猶有凶﹐凶中尙有吉﹐以定其災禍也。

值符休門天晴朗﹐坤維兵伏宜防早。主將虛驚利坐中﹐客逃西南馬車倒。捕捉乾宮丑日擒﹐出軍道路知安好。值符會休門﹐主天時晴朗﹐三四月有風﹐六月有雷﹐十月有雪。出兵道路平坦﹐至晚有人窺伺。西南方有伏兵﹐宜防備。有一蜀中大漢﹐同婦人來降﹐主將有虛驚﹐宜安坐申營。遇子日子時方吉。客將車破馬倒﹐逃奔坤方﹐不可擒捉。如捕捉賊﹐伏西北方老婦人甲﹐至醜日方可擒捉。值符生門雷兼雨﹐未時方晴北風舉。兵利南方不利乾﹐主將功成午未許。客軍醜命來防破﹐捕在婦人艸屋裏。值符會生門﹐天時主大雷雨﹐未時方止。風自北方來﹐三日住止。行兵利南方﹐不宜西北方。山岡下有人﹐別路有楚中兄弟二人來降﹐貪酒色﹐不宜收。主將有大功﹐當於午未時出兵大利﹐不可遲。客將亦有利﹐醜命人來防破之﹐旌旗數易。捕盜捉賊﹐有婦人引至艸屋下擒之。值符傷門日象陰﹐無邊風雨不曾停。兵行逆地攻兵速﹐路遠山髙不利徵。主將急宜防刺客﹐客逃中矢捕休論。值符會傷門﹐主太陽有虧﹐有不測風雨至。行兵遇逆地﹐當速攻打。三山五嶺地勢險兀﹐只宜屯營﹐不利前進。有敗兵來降﹐宜收之。主將當急移營寨﹐防有內變。三馬並行吉﹐否則﹐有刺客。客將中流矢而逃奔﹐速追可擒。捕捉盜賊﹐已去﹐不可得﹐追之三五日可見面。值符杜門天大晴﹐兵遇重關礙不行。上下不諧降可受﹐將軍勞瘁不宜徵。客軍厭戰將和解﹐捕捉逃亡難獲尋。值符會杜門﹐天時大晴﹐無霜無雨。出兵行過石門重關﹐往來皆不利。子丑二時有得。有一人貪酒﹐有二人貪色﹐上下不和﹐來將可受。主將勞疲不可徵。客將亦不願戰。宜用說客和解。捕捉難獲。符景云收並雨散﹐丑日雨霖爲軍患。進前必敗有輿屍﹐主沐君恩受封拜。客將爭傷主則彊﹐捕捉之時在離宮。值符會景門﹐天上雲收雨散﹐至醜日有雨。行兵難以前進﹐進則必敗。長子率師﹐弟子輿屍。君子用事﹐又使小人參之﹐安得不敗。主將得功﹐大君有命﹐開國成家﹐小人勿用。客將馬虎爭衝﹐客傷主勝。捕逃三人執繩可縛﹐在正南方。符死陰雨坤風晴﹐若在秋時雷震聲。行軍車陷城難拔﹐主將宜畋不利徵。三日客擒五日敗﹐小人可捉君子貞。值符會死門﹐主天時連日雨﹐必待西南風始晴。二八月有雷聲﹐從地起。行兵有陷車之險﹐城郭完固不破。有正人自吳中來﹐用之大利於國。主將只宜田獵﹐出徵防小災。客將三日就擒﹐五日亡兵散﹐主降。捕捉小人可獲﹐君子不可捉。符驚多雨遇辰晴﹐地險兵亡禍立侵。若合奇門方有吉﹐將旗折喜遇天英。客軍我往人當敗﹐捕捉惟宜術士臨。值符會驚門﹐主天多雨﹐至辰巳日方晴。出軍地陰有陷軍之危﹐過山涉水﹐凶禍莫救。遇奇得門庶獲安全。有間諜者﹐卽因問可知敵情。主將有折旗之事﹐無咎﹐得合天英星方吉。客將此往彼必亡﹐得奇不可亡。捕捉可獲﹐乃術士也。符開遇丙必可晴﹐無丙當霖四十日。敵國空言不見人﹐行兵宜水不宜陸。有奇則勝無奇退﹐客敗逃亡難捕捉。值符會開門遇丙奇﹐主天時晴。無丙奇主四十日雨。行兵宜舟不宜陸。敵國相約未見來人﹐只見信至﹐其人性剛直﹐難調和。主將有奇﹐百戰百勝﹔無奇不可出兵。客將不利﹐士卒宜用背值符擊對衝之法。捕捉見影不見形﹐遲則可得。蛇合休﹐多雨陰﹐丙日晴明雷電生。老將行兵乾有伏﹐逢奇可進得秦人。主軍訓練方能勝﹐客將逢災捕不擒。騰蛇會休門﹐主天多陰雨﹐至丙日辰日方天晴。丙日有雷電﹐行兵須老將。用兵埋伏在西北方﹐有奇可進。得一近視眼﹐是陜西人﹐有不能可用。主將宜練士卒﹐出則敵勝。客將渡水有難﹐若天英在宮下可擊。捕捉只宜謹防﹐不宜捉獲。蛇合生﹐風雨行﹐風停雨細巳時止。主客亦合勿討尋﹐遇奇得將賢人至。主將宜攻守不成﹐客從乾破捕陰人。騰蛇會生門﹐主天時風動雨生﹐風止雨細﹐己時晴。晴行兵進則傷主將﹐宜講和。窮寇莫追﹐可得一大將﹐遇奇更得多賢。主兵利戰不利守﹐客將於十三日後可從西北方破之。捕捉在織機房﹐婦人隱匿。蛇合傷﹐風雨狂﹐若逢大霧見陽光。兵宜結寨在平洋﹐遇奇山谷逢君子。主將刑傷奇不妨﹐客勝難擊捕林藏。騰蛇會傷門﹐主天有雨﹐若大霧無雨。行兵宜結寨在平洋﹐如遇奇可進山谷﹐有君子進﹑小人退之事。主將防兵及之傷﹐有奇可救。客將大勝﹐不可擊。捕捉則藏在竹木林中﹐宜緩捕之。蛇合杜﹐密雲布﹐若遇輔星三日雨。行兵設伏在小路﹐男女來投切莫用。主將英星稱大武﹐客兵奔敗逃難捕。騰蛇會杜門﹐主天時密雲不雨﹐若遇天輔星有三日雨。行兵有山有河﹐可以伏兵。有夫婦二人來投﹐不宜重用。主將得英星大利﹐不然僅可守舊。客將亦不利﹐宜退不宜進﹐進則失輜重。捕捉賊已去﹐不可追。蛇合景﹐天晴光﹐三日兌上有火起。兵進山前鋒莫當﹐主將有災得邑免。客軍行動將身凶﹐捕捉坎地剿無妨。騰蛇會景門﹐主天大晴﹐三日有火起於西方。行兵有前邊兩大山﹐後邊一小山﹐此處卽可進兵。有一矮子從西方來﹐可用。主將有無咎之災﹐得三邑可免。客將行有凶﹐無攸利。捕捉在北方﹐可進剿。蛇合死﹐晴光麗﹐奇云掩斗三日雨。兵進遇火逢文士﹐主將舉動咸得宜。客軍覆敗應子午﹐捕喜無奇擒卽至。騰蛇會死門﹐無奇大晴﹐有奇云掩斗口二日得雨。行兵則進﹐須防火來攻。有天蓬星至﹐得一文士﹐得術士﹐是賢人﹐否則無賢人。主將上下相合﹐舉動皆利﹐進退不難。客將有覆軍殺將之災﹐應在子午日。捕捉則遇丙奇可逃﹐無奇可擒。蛇會驚﹐气濛茸﹐丑日艮風雲霧散。行兵山格路難通﹐主副將兵衝可進。客貪財帛敗無蹤﹐捕在江湖水裏逢。騰蛇會驚門﹐主天有雲霧相連﹐欲雨不欲﹐丑日遇東北風方晴。行兵則左山右水阻隔﹐不可進兵﹐平洋可進。有丙子荷兵器來﹐可用之。主將有水災﹐惟利用副將﹐可進﹐遇天衝星可大進。客將多貪財帛﹐若賄之可破。捕捉則其人隱在江湖中﹐爲水客﹐通醫獸者可擒。蛇合開﹐風雨從﹐神壇社廟防有伏。不利行兵遇老翁﹐主將出徵獲匪醜。客來焚死敗無蹤﹐捕防格鬥有刑沖。騰蛇會開門﹐主天久雨無晴。行兵則神壇社廟內有伏兵﹐不宜進。有一老年人至﹐談神仙事﹐可用之。主將出徵有嘉折首﹐獲非其醜。客將來則焚去則死﹐應三九日見。捕捉則不利﹐防格鬥﹐且有傷。太陰值休門﹐天時常遇陰。蓬星有雨半月望﹐兵無橋渡不能行。有文士﹐善陰謀﹐主將病侵休浪戰。客軍已渡宜堅守﹐捕捉東南難到手。太陰會休門﹐天時常陰。遇蓬星有雨﹐二八日應。行兵則前有河水﹐無橋可渡﹐不宜進兵。有文士通家來見﹐善陰謀。主將有疾﹐不能督兵。客將雞鳴渡關城﹐宜守不宜戰。捕捉則或東或西﹐難捉摸。太陰值生門﹐丙丁晴乙雨。兵至鵲巢賊有伏﹐速宜退步勿前舉。醫巽來﹐知賊衷﹐主將天衝能破敵。客軍敗北泣如雨﹐捕捉本家醜日遇。太陰會生門﹐主天時有雨﹐丁奇天晴多東南風﹐有乙奇有雨﹐無奇驟雨至。出兵則前有鵲巢﹐乃伏兵之所﹐宜退不宜進。有醫士從東南方來﹐知敵人消息。主將得天衝星﹐破敵國如摧柯。客將專聽小人之計﹐用兵必敗。捕捉則隱伏在本人家﹐丑日可擒。太陰值傷門﹐艮風晴輔雨。異人指示賊巢窩﹐整兵進戰賊無旅。大將怯﹐士卒勇﹐主似焚巢無穴棲。客軍前喜後還輸﹐捕捉無功空此舉。太陰會傷門﹐主天晴明﹐有東北風自巳時起﹐至申時止﹐次日晴。若遇輔星﹐主有雨。進兵則有異人指示賊巢穴。大將有退志﹐士卒退而不退﹐終得勝。主將懦弱﹐如鳥焚巢無穴可棲。客將先勝後敗﹐先喜後悲。捕捉則是遠方人﹐無家﹐難定其所﹐不可捉。太陰值杜門﹐丙丁都邑焚。行兵阻水前難渡﹐固守前津功必成。安心腹﹐帛與金﹐主防刺客來牀下。客將無能當速侵﹐捕捉須迅急可擒。﹝注缺。太陰會景門﹐及太陰會死門賦﹐均缺。﹞太陰會死門﹐主天時本日有雨﹐來日晴﹐有西風方晴。出兵則城西南有伏兵﹐可守不可攻﹐必候奇到方可破。有髙才人可合諸侯連說客﹐但不可使敵人。主將利西南﹐不利東北方。客將有三日大利﹐兩日不利﹐可於坎宮徐擊之勝。捕捉則本人在東方進飯後卽行﹐宜速圖之可獲。太陰值驚門﹐甘霖養萬物。震險利我不利彼﹐進兵徵伐破可必。有賊降﹐不誠實﹐主將三日可全勝。客將降人賊敗北﹐大將匿離擒難獲。太陰會驚門﹐主天霖雨時降萬物滋生。行兵則東方多險﹐我利彼不利﹐可破之。有人來降﹐有名無實﹐不可信他。主將命在衝星﹐有小災﹐或三日出師﹐可以全勝。客將得降人智力﹐賊可破﹐有奇不可破。捕捉則是大將避在離宮﹐可和不可捉。和則有大功﹐捉則有大禍。太陰值開門﹐丑日見陽光。兵行路坦宜前進﹐退則遭殃軍敗亡。母子來﹐用不藏﹐主兵大利東風起。客諜花言智莫與﹐捕捉陰人男已颺。太陰會開門﹐主天時雨已極﹐卽當日晴﹐至醜日大晴。行兵則路空亡﹐可進不可退﹐退則我軍敗亡。有人母子同來﹐子弱母彊﹐不中閉。主將有奇﹐東風起用火攻﹐無東風只可固守。客將用間諜來善言。捕捉則女人可獲﹐男子棄逃不可獲。六合休兮奇至晴﹐無奇申刻北風生。行兵水阻賢人至﹐主將謀爲多不成。客軍得助渾難伐﹐捕問陰人卯未擒。六合會休門﹐主天時有乙奇卽時晴﹐無奇則申刻起北風。行兵則水道不通﹐有小人接引。有賢人從震方來﹐無日後至。主將有謀不成﹐有爲不遂﹐宜堅守吉。客將得天人力有救﹐不可伐。捕捉則有女人知音信﹐在水邊﹐卯日未日可擒。六合生兮雷無雨﹐得蓬星兮雷雨注。行兵宜在西南利﹐主將守攻咸稱意。客軍可破陰謀計﹐捕在僧房捉可遇。六合會生門﹐主天時有雷無雨﹐如得蓬星則午時有大雷雨。行兵則進入險難惡事消散﹐利西南。主將進可戰﹐退可守﹐大吉。客將其士卒不練﹐多陰謀詭計﹐可以計破之。捕捉則在念佛人家﹐可獲。六合傷兮風雨厲﹐有兵變兮西南起。行兵奇主榦方利﹐主防火發卯與戌。客貪酒色兵離異﹐捕在西方土木民。六合會傷門﹐主天時得心星風雨兼至﹐主西南有兵變﹐應往吳越。行兵則逢髙峻之山﹐有奇至﹐兵從西北方可進。有一術士願投﹐可信之。主將防火災﹐應在卯戌日。客將貪酒色失士卒心﹐宜協心齊內﹐作急進兵。捕捉則屬土音姓人﹐在西方木音姓人家可捉。六合杜兮久雨頻﹐地陰窄兮敵備輕。出兵九天伏九地﹐主將家難三九臨。客必損將並折兵﹐捕匿酒房速去尋。六合會杜門﹐主天時陰陽失和﹐四時失序﹐時風時雨﹐四十日方晴。行兵則𨿽有險途﹐無埋伏﹐可進兵。兵出九天方﹐人伏九地方﹐士卒可和。主將家有隱憂﹐三九日有信至。客將折兵﹐不利。捕捉則藏在酒鋪中宿﹐卽時捕之可獲。六合景兮不時雷﹐坤兵變兮酉辰推。出兵我利賊就縛﹐主將遭霖車馬虧。客得天心兵不敗﹐捕捉﹡家西半隅。六合會景門﹐主天有不時之雷。西北方有兵變﹐辰酉日起。行兵則我利彼不利﹐其來可破﹐三人同心﹐賊人就擒。主將有車馬之厄﹐出陣遇雷雨。客將天時不順﹐人心尙固結不可破。可捕捉﹐則在﹡家飲酒﹐西方可捉。六合死兮無奇晴﹐路逢陷兮龍虎爭。婦作間諜言難信﹐主軍進退事皆亨。客有飛符兵亦精﹐敵誘我軍捕難尋。六合會死門﹐主天時有雷電﹐無奇主大晴。行兵則一蛇當道﹐二虎爭衝﹐途中有傷。有婦人來行間在帳下﹐不可信從。主將天時順利﹐人事亨通﹐無往不利。客將有主意﹐有飛符至﹐多順少逆。捕捉則是一軍爲敵所誘在西北方﹐不可獲。六合驚兮天大旱﹐城中空兮伏兵悍。偏將奇謀可卽從﹐主防婢害午來看。客軍將進須防探﹐捕有虛言終不見。六合會驚門﹐主天時大晴無雨﹐有丁奇至大旱。行兵則三里之城有伏兵﹐城中皆虛設。有偏將獻劫寨之策﹐可從。主將有一小婢謀害﹐午未時防之。客將有渡關河之志﹐宜防備。捕捉則𨿽有人說信﹐皆虛詐﹐軍兵爲敵所誘﹐不可捉獲。六合開兮雷電驚﹐兵宜守險計謀傾。客自吳來謀可用﹐主防副將奪權爭。客宜固守犯天嗔﹐捕捉賊勇反遭擒。六合會開門﹐主天時寒露節﹐多有雷聲。若在春時﹐雷起。行兵則百人守險﹐萬夫難敵。宜用計以破之。有客從吳中來﹐多出奇計宜重用之。主將有副將爭權謀害﹐不宜進兵。客將天地不交﹐四時不順﹐可守不可攻。捕捉則其人甚勇﹐捕之反受傷。白虎加休天卽晴﹐行兵前路有虛驚。切莫縱兵防中計﹐百人奮勇敢先登。主將謀爲皆不遂﹐客軍利戰莫安營。捕捉﹡家不可擒。白虎會休門﹐主天時有雨﹐一日卽晴。行兵則有虛驚﹐若縱兵擄掠﹐則中敵計﹐宜愼之。營盤中有百人奮勇敢前效死﹐宜從。主將謀不成﹐求不遂﹔客將利戰不利守。捕捉則有一艸頭姓人﹐在﹡家飲酒﹐不利﹐不可捉。白虎加生天卽霽﹐午後巽風三日已。行兵險阻破東方﹐處士談玄心莫喜。主將貴謀休浪戰﹐客軍防燒輜糧地。捕捉火攻大得利。白虎會生門﹐主天時晴﹐午後有東南風起﹐三日方止。行兵則有險阻峻小﹐可從東方破之。有處士著靑衣至﹐談修玄門事﹐不可用。主將謀在之我﹐成之在天﹐不可彊求。客將東南方有火星起﹐防燒糧食之焚。捕捉則有一將守水道﹐可用火攻之。虎傷若得丁奇會﹐坎主風雷奇不晦。出兵顚險勢堪贏﹐敵將眞降情不說。主宜嚴厲不宜寬﹐客將驕盈事機退。捕捉急迫翻有悔。白虎會傷門﹐主天時有丁奇加坎宮﹐定有風雨雷電﹐無奇天晴。行兵則前有虎山龍嶺﹐皆兵馬出入之所﹐可破。有敵將來降﹐是眞情﹐宜收之。主將宜威嚴用殺戮﹐不宜放釋罪人﹐放釋卽禍生肘腋。客將好勝﹐謀將事多不成。捕捉則待其人再回可獲﹐急則反去不獲。白虎加杜霧大惡﹐黴收風起陽光作。行兵守險勿輕狂﹐敵有文書稱主客。主將屯兵防陣亡﹐客軍鼠鬥牛翻卻。捕捉艮出小橋獲。白虎會杜門﹐主天時有大霧﹐多黴風﹐起則晴。行兵則有人固守隘口﹐不可輕進。有使客將文書至﹐得佳音。主帥出師陣亡﹐宜守不宜進。客將牛鼠相鬥﹐牛傷鼠無恙﹐午未日有信。不足則災東北方﹐山下有小橋處逃避﹐可獲。白虎加景天心合﹐時雨時晴三日歇。行兵拿伏宜往北﹐營中心膂生反覆。主將色迷用怒激﹐客將利亥子丑殺。捕捉自來何用縛。白虎會景門﹐得天心星至﹐時雨時晴﹐三日後方大晴。行兵則中途有弩來埋伏﹐宜往北方而進。本營中有腹心人﹐反覆不可同事﹐宜防之。主將被女色迷戀﹐不肯出徵﹐以怒激之方行。客將亥子丑出兵利﹐丑日旺。捕捉則三日後﹐其人自來降﹐不必去捉。白虎加死黃雲乾﹐五日雨至災星纏。行兵橋斷渡河擊﹐中途謀叛豈眞然。主患偸營防襲寨。捕人只在火房邊。白虎會死門﹐主天時西北方有黃雲起﹐五日後有雨﹐有小災。行兵則有水無橋﹐被敵所折。渡河擊之可勝。行至中途﹐有人謀致不可信也。主將於丑未日有劫營之殃﹐宜防之﹔客將地利人和﹐可戰可守﹐不宜襲人營寨。捕捉則在火房潛藏﹐宜急捉可獲。白虎加驚有異云﹐三日狂風發屋驚。行兵有險不可進﹐君差良將丑未臨。主不勞兵得土地﹐客軍好戰將自傾。捕惟獲信縱難尋。白虎會驚門﹐主天時午後有異云鋪頂﹐三日後有狂風壞人房屋。行兵則前有凶險﹐不可輕進。朝中差委善將至﹐在午未日時應。主將可不勞兵刃﹐破人城池﹐得人土地。客將甘戰不甘守﹐追逐之自敗。捕捉則有三五人同謀﹐在東南方火燒山下﹐難捉﹐三日見信。白虎加開奇至晴﹐若無奇合雨相因。行兵宜步休乘馬﹐刺客還防在我營。主軍出入兵皆利﹐客有助扶戰卽贏。捕在營中可就擒。白虎會開門﹐主天時有奇卽晴﹐無奇卽雨。行兵則車馬難進﹐步兵可進。有刺客在小軍營中﹐宜查察防備。主將出入無往不利﹐客將一朋友帶兵助戰﹐主將宜防之。捕捉則本營中隱藏﹐卽營中獲之。玄武兮休門﹐白雲兮天晴﹐黃雲兮雨生。行兵鹿走前途伏﹐遠客人來謀可聽。主將有奇方可進﹐客軍堅守戰休輕。捕往他方不可擒。玄武會休門﹐主天時白雲蓋頂卽晴﹐發雹卽大雨﹐三日後方晴。行兵則有鹿走下有伏兵﹐僅百餘人可進。有朋友果妨﹐是遠方人﹐見之無妨。主將謀事不成﹐宜守不宜進﹐有奇可進﹐亦無大勝。客將君子道長﹐小人道消﹐人心堅固不可破。捕捉則已往他方不可捉。玄武兮生門﹐微雨兮不久﹐午戌兮應有。巽僧引前險可進﹐遊子告信賊情醜。主將平安稱無咎﹐客軍不睦起兵寇。捕捉東方竹林口。玄武會生門﹐主天時微雨不久﹐應午戌日。行兵則東南方有一僧人接引﹐入賊營地﹐𨿽險可進。有遊食人道賊情來﹐亦可信。主將無咎反利﹐客將多不和﹐有越兵爲害。捕捉則在東方竹林內人家可獲。玄武兮傷門﹐霖雨兮濟旱﹐戌日兮方斷。行兵伏遇艸頭人﹐商賈人來報逆叛。主將須防忽中風﹐客軍利涉休登岸。賊人久向潢池散。玄武會傷門﹐主天時有霖雨﹐可以濟大旱﹐到戌日方晴。行兵則有艸頭姓人埋伏在山中﹐舉火爲號﹐不可輕進。有商人知賊消息而來﹐宜敬重之。主將有中風之疾﹐於子午日防之。客將利涉大川﹐不利山谷。捕捉則賊人久去﹐不可捉。玄武兮杜門﹐風雷兮電掃﹐甲寅兮晴好。行兵臨渡須防賊﹐預探方能免折耗。主軍謀勝戰成功﹐客好營中防火燎。賊已遠去人難找。玄武會杜門﹐主天時風雷至﹐甲寅日方止﹐有太陽光見。行兵則渡河時謹防賊於河中設計候渡﹐勿中其計。主將善謀略﹐出兵大勝﹐必成偉功。客軍當有火災焚燒軍營。捕捉則其人早已遠去﹐不可尋捉。玄武兮景門﹐半月兮陽光﹐過望兮雨狂。行兵路坦無埋伏﹐抵掌談人用不妨。主軍有疾終無咎﹐客將收兵宜善藏。捕捉東方五日亡。玄武會景門﹐主天時有半月晴﹐遇望兮而雨。行兵則無險﹐可進兵﹐更無埋伏﹑﹡僞之情。有人至善言談﹐談必可用﹐用不誤事。主將有疾病﹐無大咎。客將利涉大川﹐不利出師。捕捉則賊在東方﹐五日可捉。玄武兮死門﹐蓬會兮雨霖﹐三日兮不晴。行兵坤地通微徑﹐獻策雙雙一是眞。主軍利動防車倒﹐客遇﹡謀事不成。賊人捕匿在僧庭。玄武會死門﹐主天時得蓬星當大雨﹐三日不晴。行兵則前有大溪﹐進退俱不可﹐西南方有小路可進。有二人同來﹐一人獻策﹐一人圖利。主將出師利於舉動﹐但有車折之咎。客將有小軍﹐用女樂獻媚﹐其計不成﹐無咎。捕捉則在燃火之處藏躲﹐多是僧道。玄武兮驚門﹐乍雨兮乍晴﹐晴後兮復傾。行兵有險休輕進﹐僧道偏能薦貴人。主軍利水乘舟楫﹐客將將亡木姓擒。賊已離巢不必尋。玄武會驚門﹐主天時有丁奇到﹐自辰時至午時晴﹐自午時至未時雨﹐雨後復轉晴。行兵則前有險阻不可進﹐進則有傷。有僧道引攀龍之客來。主將吉利﹐登舟楫而行。客將不吉﹐當敗於陸﹐見擒於木姓人。捕捉則賊知我音信﹐已離巢穴﹐不可捉。玄武兮開門﹐庚午兮艮風﹐風起兮日紅。行兵鳥道險難攻﹐刺客來營信可從。主將有災無大咎﹐客宜堅壁固潛蹤。賊人已在震之東。玄武會開門﹐主天時庚午日未時有東北風起卽無雨。行兵則有鳥道羊腸之險﹐可守不可攻。有劍客至﹐宜重用之。主將有災﹐亦無大害。客將亦不宜進兵。捕捉則不在原處﹐當在東方尋之。

九地會休門﹐問雨卻偏晴﹐若遇蓬星風雨順。行兵有地山名火﹐險極當從西北行。主將升遷在日兮﹐客軍多智莫相輕。捕捉難﹐何處尋﹖九地會休門﹐求晴反雨﹐求雨反晴。如得蓬星﹐有大風雨。行兵則前有地名火山﹐甚險。當從西北方而進﹐不日有天使至。主將目下有升擢﹐客將有機械﹐不可輕敵。捕捉難獲。九地會生門﹐霖霪久不停。大水瀑淹軍營兵。軍發宜進退休輕﹐朝頒恩詔顯光榮。主人震怒量非宏﹐客得坤人助我嬴。捕捉近在問津。﹝注缺﹐九地會傷門﹐九地會杜門賦訣﹐均缺﹞九地會杜門﹐主天時多雲﹐有北風無雨。行兵則陸路可進﹐水路不可進。有一人騎馬至﹐報敵人消息﹐甚眞。主將三六九日見凶災﹐客將利西方﹐不利東南方﹐有從巽方發兵擊之可破。捕捉則在公吏人家﹐藏匿西北方上。九地會景門﹐無奇必成雨﹐奇至巳午晴可許。出兵舟裏遇敵糧﹐文士引兒來見語。主將功成名大遂﹐客軍乃是倭夷侶。捕捉尙在巢窩裏。九地會景門﹐主天時久雨﹐有奇至巳午日見太陽﹐必久晴﹐無奇必雨。出兵則從舟中去﹐獲賊輜重貨物﹐大利。有一文士引一兒來見。主將所求必得﹐所欲必遂﹐有大功。客將是外國人得勝。捕捉則其人還在﹐急去可捉。九地會死門﹐天時必大晴﹐日逢翼軫微雨經。行兵地險雄如虎﹐奇到賢人來助兵。主將力弱不從心﹐客軍大利士卒精。捕匿在艮巳亥擒。九地會死門﹐主天時大晴﹐過翼軫星值日有雨﹐亦不大。行兵則猛虎當道﹐大旱屏迹。有賢人來謁﹐有奇到則來助。主將心𨿽欲戰﹐力不從心﹐得水姓人來助。客軍車馬士卒皆利﹐宜先發制人﹐獨不利於主。捕捉則在東北潛藏﹐巳亥日可捉。九地會驚門﹐巳午時多風﹐云上於天雨不逢。行兵險勝平洋否﹐官道來臨福曜從。主將變化如飛龍﹐客將多疑事不通。賊已投人捕捉空。九地會驚門﹐主天時巳午時有風﹐密雲不雨。行兵則居險地勝﹐平地交鋒不勝。有官人同道士來﹐是吉星相臨。主將如飛龍變化﹐目下飛騰進退皆利。客將多疑無決斷﹐不敢進兵﹐有奇至﹐得太陰相助戰﹐必勝。捕捉則賊已向西北方投降﹐人去不可捉。九地會開門﹐太陽正當空﹐有雨驟來意外逢。行兵守吉進則凶﹐三人交合百謀通。主將轉退進成功﹐客𨿽小災亦利攻。捕捉賊盜卽報功。九地會開門﹐主天時太陽當空無雨﹐若有雨必驟。行兵則君子進有厄退有利﹐有三人交合百事皆成。主將有天功﹐退兵三捨﹐宜速進。客將亦利﹐有小災。捕捉則盜賊難逃﹐三日可得。九天休門兮﹐雨散雲收兮﹐午未之日大晴兮。出兵越境而守兮﹐虎馬命﹡人詐降兮。主將褒封敕書至兮﹐客軍不利北面受縛兮。捕得缺唇報信可捉兮。九天會休門﹐主天時雲收雨散必晴﹐至午未日時方大晴。出兵則越境而守﹐有憂。有虎馬命人來是﹡人詐降。主將先宜出境﹐有褒封﹐敕書至。客將不利﹐必北面受縛﹐有奇至可免。捕捉則必得破唇人報信﹐捕之可捉。九天生門兮﹐遇雲連雨兮﹐嚴冬之日大雪兮。行兵險阻可擊兮﹐艸頭姓人知兵兮。主將休徵副將坐營兮﹐客將輔車鄰人助勝兮。捕在西方謀事難捉兮。九天會生門﹐主天時得天任星至有連日雨﹐冬時卽連日下雪﹐欲晴不晴。行兵則有險阻處可擊﹐平易處不可擊﹐擊之有災。有艸頭姓人見來﹐知兵法﹐可用。主將不宜出兵﹐宜副將坐營中。客將有輔車之勢﹐得鄰人助陣勝。捕捉則在西方最髙之所居住﹐欲謀大事﹐不可輕捉。九天傷門兮﹐天時大晴兮﹐旱漧之災三月兮。行兵峻嶺夏破兮﹐外親接見大利兮。主將乘雲遇榮兮﹐客軍管鮑莫擊其衝兮。捕捉在東知交藏匿兮。九天會傷門﹐主天時大晴﹐有三月旱災。行兵則有髙山峻嶺﹐六月可破。有外人接引至親來見﹐大利。主將步步登云﹐進退榮顯。客將有管鮑之交來﹐不可擊其衡。捕捉則在東方相識人家躲避。九天杜門兮﹐此日乍晴兮﹐黃雲次朝午後雨兮。兵渡大江風起巽兮﹐兩人解糧來婦兮。主將遲疑戰將吉兮﹐客軍遂意亦受顯榮兮。捕在乾方術精遠揚兮。九天會杜門﹐主天時一日晴﹐如未時有黃雲蓋頂﹐次日午後有雨。行兵則利登舟渡大江﹐有東南風起﹐有兩人解糧革來﹐又一女人至。主將疑兵有行有戰將出兵吉﹐客將凡事遂意﹐有榮顯至兆。捕捉則是賊在西北方水邊住﹐通術數﹐不可捉。九天景門兮﹐雨後東風兮﹐三日之期雨止兮。行兵水阻利西兮﹐敵信蜀人來知兮。主將成功褒封至兮﹐客貪師出用法可制兮。捕捉水邊頃刻可擒兮。九天會景門﹐主天時有二三日雨﹐遇午日東風起﹐方有雨。行兵則東北方有水阻﹐不可進兵﹐利進南方。有一朋友從川中來﹐知敵消息。主將可安﹐主收功﹐不日有褒封至。客將損下益上﹐師利出師﹐宜用法之制。捕捉則酒醉在河邊人家﹐卽刻可擒。九天死門兮﹐陰晦生風兮。嚴冬無雨雪飄兮。行兵開山破敵兮﹐營中忌刻賢去兮。主將利水不宜步兮﹐客將乖違急攻可破兮﹐捕捉潛移再來可獲兮。九天會死門﹐主天時五更有大風起﹐卽無雨﹐但陰晦無日。冬時有雪。行兵則執柯﹐開小破林可破敵人。營中如虎見兔不能容﹐賢人有去志。主將不利水戰﹐不宜步騎﹐有奇至亦可用。客將上下各一心﹐可破之。捕捉則其人已移居﹐必然捕捉﹐再來可獲。九天驚門兮﹐寅巳日晴兮﹐午未雨丑子雷兮。行兵危險緩進兮﹐武夫持戈助吉兮。主將褒封五日至兮﹐客善謀斷賢人輔助兮。捕捉西兌據山難獲兮。九天會驚門﹐主天時寅巳日晴﹐午未日雨﹐丑子日雷。行兵則如履虎尾﹐如履薄冰﹐危險可畏﹐不可輕進。有武夫持戈相助爲吉。主將五日後有褒封爲吉﹐客將多謀斷﹐更有賢人輔助。捕捉則在西方峻山下紮營﹐不可輕進﹐殊難捉獲。九天開門兮﹐午未大風兮﹐冬時久雪不晴兮。行兵水火利乾兮﹐夫婦同至交通兮。主將發火愼防災兮﹐客勇宜避亥子相進兮。捕捉動移他往難獲兮。九天會開門﹐主天時無雨多晴﹐午未日有大風起﹐冬時亥子日有雪﹐久不得晴。行兵則前有大火﹐後有大水﹐進兵利西北。有夫婦同來﹐上下交通吉。主將軍中火災起宜防之無害。客將步步得進宜退避不宜交鋒﹐亥子丑日進兵得利。捕捉則已往他方難獲。八將會門是值使門會八將也﹐收用天盤不用地盤。假如陽二局乙庚日戊寅時﹐甲戌值符加二宮﹐傷門值使加七宮﹐上臨騰蛇﹐是騰蛇會傷門。占天時主有雨﹐若大霧﹐無雨﹔行兵則宜結寨在平洋﹐如遇奇可進山谷﹐系丁加癸凶格不可進也。主將防兵刀之傷﹐如有奇可救﹐系凶格無救﹐客將大勝不可擊。捕捉則在竹木林中﹐宜緩捕之。餘仿此。

奇門遁甲統宗卷之十一

玄機賦﹝中﹞

門气休兮機巧藏﹐生門豈可卽相當。遇休門﹐將兵當隱伏埋藏﹐毋出輕戰。遇生門可以出戰﹐坐生擊死﹐一敵萬人﹐若坐死擊生必敗。傷乘金克不安和﹐杜發生機半是訛。遇傷門兵馬損傷﹐若加乾兌宮﹐或合天心﹑天柱﹐是金能克木﹐必然敗北。遇杜門﹐宜閉塞固守不可出營門﹐𨿽欲出兵﹐實系虛誕。景气忽聞如霹靂﹐死中退步是謀生。遇景門兵威大震﹐鋒不可擋。遇死門兵馬瘟疫死亡﹐戰必敗沒﹐惟有退兵固守﹐始得免禍﹐敵兵挑戰切勿應之。驚門气促不爲美﹐開气施威任縱橫。遇驚門營中怪異虛驚﹐兵馬不久退敗。遇開門行兵無礙﹐四通八達﹐縱橫自如﹐莫敢阻擋﹐兵威大震。細評諸气之宗﹐亦可曲盡形容。仔細決之﹐調度運之﹐處處成功。以上細推八門所到之吉凶﹐各有不同﹐宜仔細詳審﹐然後可以調度兵馬。遇吉則動﹐遇凶則止。戰必勝﹐攻必取﹐無不成功。天乙飛宮莫急進﹐乘之生合可逃生。值符加庚爲天乙飛宮﹐甲受庚克﹐不宜進兵﹐後應則吉。若乘生門及六儀相合﹐則可免災。如六甲加己﹐六庚加乙﹐六辛加丙﹐六壬加丁﹐六戊加癸是也。丙加庚位他不欣﹐我軍急急進前程。六丙加庚爲熒入白﹐庚受丙克﹐賊兵必來﹐必主敗北。我軍當急進兵﹐應之必得勝﹐利主不利客。白臨熒位君須避﹐六乙加辛豈長銳。六辛加乙鋒難當﹐此刻三軍眞可畏。六庚加丙爲白入熒﹐此時賊兵必來。營中當整頓兵馬防備以應之﹐不宜先出兵。六乙加辛爲靑龍逃走﹐客兵不利﹐亦不宜先出兵以攻討﹐必主大敗。六辛加乙爲白虎猖狂﹐客兵利﹐宜先出兵﹐百戰百勝﹐聞風披靡﹐不利爲主﹐兵甲無存。庚癸相加難對敵﹐加己爲刑常遭失。六庚加癸爲大格﹐癸爲天网﹐行兵阻格﹐難與對敵。六庚加己爲刑格﹐爲地戶﹐行兵傷殘﹐必遭敗北。我軍值符是六庚﹐我軍須避是丙丁。切莫移軍加景門﹐庚符所畏火來爭。再臨六丙是飛勃﹐切莫錯認龍回首。如占此時有此格﹐退則須兮進則逆。我軍以六庚爲值符﹐則兵馬出入徵討﹐不可犯著丙丁二奇。並不可移軍到景門上﹐值符所畏者火也。若庚符臨於丙上﹐名爲飛勃﹐亦爲格勃﹐切勿認爲靑龍回首。若行兵遇此時﹐當速退兵回營﹐謹守營門﹐可以免禍。若欲進兵大戰﹐必致殺傷流血。陽用下彊非眞彊﹐陰用上弱非眞弱。陰陽彊弱仔細分﹐主客動靜須斟酌。進退吉凶要分明﹐疆場成敗要揣度。吉則行兮凶則逃﹐但取三勝可逍遙。甲乙丙丁戊爲陽時﹐己庚辛壬癸爲陰時。陽時則神居天上﹐故當用天盤奇儀星門彊盛得地旺相相生﹐若地盤彊﹐天盤弱﹐而陽時用之﹐爲無益。陰時則神居地下﹐故當用地盤奇儀星門彊盛得地旺相相生。若天盤彊地盤弱﹐而陰時用之﹐亦無益。陽時利爲客﹐宜先動﹐用上彊﹔陰時利爲主﹐宜後應﹐用下彊。爲客﹐利先動﹐則先進者勝﹔爲主﹐利後應﹐則後動者勝。疆場戰鬥成敗在於頃刻﹐必預先審度﹐使之成局在胸﹐然後可以出戰﹐非冒昧而行。旣戰﹐求勝﹐可以僥幸成功者也。吉則行﹐凶則避。若值符不利﹐不宜妄動。設或賊兵壓境﹐不能待時﹐則當取三勝之地以出戰。三勝者﹐一值符﹐二九天﹐三生門。坐此三勝之地而擊其衝﹐無有不勝。若遇三奇多入墓﹐求之美格亦爲禍。譬如鬼遁用伏藏﹐此爲用格正相當。凡局中得三奇者﹐固吉無不利﹐然乙木到坤﹑丙丁火到乾﹐皆爲入墓﹐𨿽值美亦不爲吉﹐用之有凶禍。譬如丁奇與開門休合﹐上臨九地﹐爲鬼遁﹐利於伏藏﹑偸劫﹐此謂用格之法。若在艮宮﹐爲丁奇入墓﹐用之必主敗亡。須在他宮則吉。自刑伏宮禍自起﹐請入凶地而擊之。自刑者﹐甲午到離﹐甲辰到巽及伏吟是也。自刑之地﹐則禍從中起﹐變從中生。當急速整頓兵士﹐砍破營寨﹐以劫掠之。亦須擇其門克宮﹐克主之凶地﹐衝破而砍擊之﹐必大勝。反吟格須求之進﹐吉凶反掌非爲幸。反吟事多反覆﹐不利出兵﹐主中途顚蹶。若得甲加丙﹑丙加甲﹑門克宮﹑吉格﹐則當立刻進兵。轉凶爲吉﹐在於此時﹐如反掌之易。反吟之時利亂之﹐擊刑之時利誘之。反吟之時﹐主反覆顚倒﹐可以擾亂賊營﹐乘亂砍殺以取勝。擊刑之時﹐或設伏要路﹐或藏兵暗地﹐於是示利以誘之﹐佯北以引之﹐使敵入我伏中﹐起而攻擊﹐無有不勝。伏吟𨿽靜亦爲動﹐開門九天值符宮。劫寨安民行軍得﹐奇門全在相合同。伏吟格﹐天地兩盤奇儀星門皆同和﹐𨿽主安靜﹑伏藏﹐不利動作﹐然亦有利。動之時要擇九天伏吟之宮﹑值符伏吟之宮﹑開門伏吟之宮﹐此三伏吟皆大利。一利偸營劫寨﹐一利卹眾安民﹐一利行軍渡險﹐三者最利用伏吟天地兩盤相合同。遇吉重吉﹐遇凶重凶﹐爲主爲客兩者皆利。美格占之忌重克﹐天地兩盤與時日。甲日逢庚丙遇壬﹐地克天兮時克日。美格者﹐如龍回首﹑鳥跌穴﹑三詐五假﹑九遁之類﹐最忌相克。行兵尢忌下克上﹐或星相克﹐或儀相克﹐或門相克。一克其凶猶緩﹐兩克其凶爲重。又逢時幹克日幹﹐如甲時逢庚時﹑乙日逢辛時﹑丙日逢壬時﹑丁日逢癸時﹐皆是時幹克日幹﹐主下犯上﹐主勝客。行兵者﹐不可不知之。三奇要用須符使﹐乙奇逢己奇旺處。更得休門生气助﹐莫使驚開來相遇。三奇最吉﹐若要用之﹐須合值符值使兩宮﹐然後得力。如乙奇逢甲戌己爲木克土﹐又要乙奇到震宮旺地始得力﹐又要合休門水來相生﹐助之尢妙。若合驚開二門﹐乙受金克﹐𨿽在旺地﹐爲力減半。地下六己𨿽受乙克﹐而驚開之金爲己之子﹐子能報仇。乙木自救且不暇﹐安能害人﹖故主軍亦不爲災。丙奇最喜子逢臨﹐𨿽得傷門也是欣。若得景門爲此助﹐休門𨿽吉亦相侵。丙奇屬火﹐臨於甲子戊上﹐甲木生丙火﹐丙火生戊土﹐此宮最吉。𨿽合傷門亦傷害﹐是木來生火﹐火能助丙﹐亦主勝捷。若得合景門﹐火以助火﹐行軍大勝。倘使休門來合﹐𨿽是吉門﹐而水能克火﹐反主凶禍﹐避之爲吉。

下在壬兮相合同﹐但逢傷杜不爲榮。遁逃之時若得此﹐生門吉助足成功。六丁加六壬爲丁壬相合﹐若會傷門﹑杜門﹐𨿽曰相生﹐一防閉塞﹐一防傷害﹐皆不可用。若逃亡絕迹者﹐逢之最利﹐但要生門相會以助之﹐定得吉。逃者不得﹐追者不見。用奇用合舉兵時﹐下寨安營但取之。乙在庚兮丁在壬﹐丙臨丁上是同心。奇儀相合兩家乘﹐遇敵應之可罷兵。交合卽爲和合格﹐相宜主客議和成。用奇門﹐得奇儀相合﹐則安營下寨最爲吉利﹐定無凶。天乙在庚上﹐爲乙庚相合﹔丁庇壬上﹐爲丁壬相合﹔丙庇辛上﹐爲丙辛相合﹔戊在癸上﹐爲戊癸相合﹔甲在己上﹐爲甲己相合。兩儀相合﹐天地和同。主客對壘當議和﹐罷兵不戰而息兵休戈矣。安營須用未時占﹐庚與玄武仔細看。若在山兮樵夫遇﹐水邊漁人更相參。若從大道行商賈﹐探聽軍情也是﹡。須得拘畱無走漏﹐園林村壑索其潛。安營立寨﹐須用未時推占。日有六庚與玄武﹐二者所臨之宮﹐主有賊兵來偸營劫寨﹐所遇皆是﹡細。若在山上﹐樵夫便是﹡細﹔若在水中﹐漁父亦是﹡細。至於商賈﹑僧道﹑術士﹑乞丐等﹐皆系探聽我軍之﹡細﹐一切槪當拘畱﹐毋得走漏。密遣兵將於村落林木之中搜索伏匿﹐必有潛躲之賊。玄武重重內帶格﹐乙在辛上豈利客。備嚴來劫賊自驚﹐生旺收此客情伏。陽將陰神兩重玄武﹐俱在時幹之上﹐又六乙加辛爲龍逃走﹐是辛金克乙木﹐不利客兵。此時宜整兵嚴備﹐必有賊來偸劫﹐自敗而還。若六乙得旺气﹐卽當向此一路搜捉前去。辛加乙上利來客﹐此際占之亦是迫。若無開驚動神位﹐𨿽得凶兮無可畏。六辛加乙爲虎猖狂﹐是辛金克乙木﹐上克下﹐客兵大勝﹐主軍破敗。若六辛不會合開驚二門﹐則陰金無力﹐𨿽得猖狂﹐不甚爲害。若會休門﹐則乙奇得助﹐辛金泄气。主客若交鋒﹐勝敗兩平分。年月日格及兼悖﹐庚丙之气爲相逆。倘或日格月悖之﹐紀綱法令終須失。甲申六庚丙戌時﹐此爲遇悖遭時格。年月日時幹逢庚爲格﹐庚復加丙爲格勃﹐諸事皆勃亂阻格﹐顚倒難成。年幹爲父﹐月幹爲兄弟﹐日幹爲己身﹐時幹爲子孫﹐或以生我之幹爲父母﹐我生之幹爲子孫﹐比和之幹爲兄弟﹐天上時幹爲己身。各看其所格者﹐分類以推占之。若天上干逢格﹐地下幹逢勃﹐爲格勃﹐主綱常倒置﹐法度廢壞。如甲申庚值符逢丙戌時﹐爲時格符勃。此遇格勃﹐先逢阻格﹐而後遭勃亂﹐諸事無成。天遁生門六丙丁﹐乘之施令及登程。丙丁气旺生門助﹐此爲用格實精明。天上六丙合生門﹐下臨六丁宮爲天遁﹐其方可以發號施令。出兵行營﹐要丙丁乘旺气又得生門助之﹐可以興王定伯﹐威振天下﹐從用美格之法也。地遁開門六乙己﹐乙奇得使不爲否。設伏安營及埋藏﹐萬用萬靈不可比。天上六乙合開門﹐下臨六己宮爲地遁﹐又爲乙奇得使。其方可以設伏安營埋藏兵馬﹐萬舉萬全。人遁休門共太陰﹐原來此處可逃形。陰神更兼六合气﹐用事逢之眞爲利。天上六丁合休門﹐上臨太陰爲人遁﹐其方可以藏形隱迹。若陰神更逢六合臨之﹐可以擇勇將選賢士﹐說敵人和仇讎。舉兵列陣﹑招兵買馬﹑設伏埋藏大利。靑龍回首眞美時﹐值符在丙相輔之。值符貴神爲大將﹐丙气銷金性勿遲。甲丙丙甲一同看﹐總是六庚相畏之。值符六甲加六丙﹐爲靑龍回首﹐木來生火﹐主兵大利﹐客亦不凶﹐出師掠地大振威名。值符爲貴神﹐行兵專主大將。丙火爲甲木之子﹐火能消金﹐性剛烈﹐遇庚金卽克之﹐不畱餘地。六丙加六甲爲飛鳥跌穴﹐下生上﹐客兵大利﹐主亦無災﹐出兵戰鬥大利。若會合生門相助﹐則坐生擊死﹐一戰百勝。如丙臨六庚﹐則客軍大利﹐所向披靡。惟六庚值符則俱不可用。吉門合丙臨壬地﹐雀入江兮實非利。時幹六丙加於六壬之上﹐俱爲朱雀投江﹐𨿽有三吉門與丙奇會合﹐亦不能救。主兵得力﹐客軍敗亡﹐更有文書牽纏﹐水火之災。六儀擊刑眞是凶﹐值符天乙遇亦窮。六儀非值終無吉﹐吉凶輕重義相同。此際切宜遁取吉﹐勿於此地想成功。子三戌二寅刑四﹐申八辰四午離中。戌刑在未寅在巽﹐巽有巳兮申緩從。六儀擊刑﹐此時極凶﹐不可舉動。行兵敗亡﹐諸將損傷﹐終受刑戮﹐只宜固守逃亡絕迹。𨿽使六儀爲值使﹐遇之亦不可用。若其方位有刑﹐犯之不吉。卽當避之﹐另擇他方之吉利處行事爲妙。甲子到三宮﹐甲戌到二宮﹐甲寅到四宮﹐甲申到八宮﹐甲辰到四宮﹐甲午到九宮﹐皆爲擊刑。入墓丁艮乙丙乾﹐所謀吉事一無成。三奇入墓﹐閉塞不通﹐暗昧不振﹐諸事皆凶。乙陰木長生在午墓於戌﹐丙火長生在寅墓於戌﹐故乙丙到乾爲墓。丁陰火長生在酉墓於丑﹐故丁到艮爲墓。是謂三奇入墓﹐所謀諸事百無一成。刑格之占義實眞﹐庚臨己位是凶神。庚癸之格非爲鬼﹐甲寅之將遁從之。本義甲寅在虎上﹐庚加六癸大格時。庚加壬兮爲上格﹐庚加甲辰非是敵。只因辰丙巳居之﹐巳本刑申非是吉。六儀擊刑在宮位﹐三格相逢天地施。甲申遇巳壬癸上﹐此方用事實難支。六庚加己爲刑格﹐加癸爲大格﹐加壬爲上格又爲小格。三格相逢﹐出兵車破馬倒﹐中途而止﹐士卒逃亡﹐愼勿追趕﹐反招其咎。賊來衝擊﹐彼亦自受刑傷。值符加庚天乙飛﹐賊行遇此莫進窺。若至前途必有伏﹐定然此地帶傷歸。值符加庚爲天乙飛宮格﹐賊來當固守以避之﹐切勿進兵。前途必有賊伏要害以伺候﹐我軍𨿽彊﹐欲進兵必受敗傷而歸。倘居天乙伏宮中﹐速去丙丁備來攻。若是安居甲地上﹐庚凶難抵客成功。六庚加地下值符宮﹐爲天乙伏宮格﹐必有賊兵來攻劫我營﹐將軍當速移帳房到天上丙丁方避之。丙丁火能克金﹐故將軍移營此地﹐賊來必能敗退之。而別調精銳於值符方﹐以防禦。賊至﹐若安居於值符之宮﹐則必受賊之傷殘﹐反使賊得成功。飛格俱從天乙飛﹐伏宮皆從天乙伏。遇飛宮格﹐則將軍當隨天上值符而飛﹔遇伏宮格﹐則將軍當隨天上方符而伏兵。飛則遠避﹐勿得進攻﹔伏則隱伏﹐勿得舉動﹐庶免災厄。玄不遇時時克日﹐小人作事多利益。更兼玄武相得气﹐此際占之賊勢利。時幹克日幹﹐爲五不遇時﹐是下犯上﹐﹡妨貴﹐主小人得利﹐君子道消。若遇玄武主賊勢猖狂﹐門宮得气則不可抵禦。丁臨六癸雀入江﹐爲主兵兮喜飛揚。爲客彊行終取敗﹐定然將士帶刑傷。六丁加癸爲朱雀投江﹐下克上。遇交戰﹐主勝客敗。若欲先發兵攻人﹐則爲客﹐必主大敗﹐將士刑傷。六癸加丁蛇妖矯﹐主兵冒守莫自驕。倘然遇敵終遭害﹐急遷戊己可逍遙。六癸加丁爲騰蛇妖矯﹐上克下﹐主軍宜固守。倘有賊來攻我﹐切勿對敵。若交戰必敗。將軍急宜遷移帳房到甲子戊甲戌己兩土宮﹐以土能制癸水﹐賊來不能爲害。三奇入墓並時日﹐倘或得一去乘之。所爲動作皆無吉﹐疊疊相逢當避之。丙戌之日莫臨乾﹐艮中丁丑一同看。壬辰巽上須知避﹐乙未應知坤不安。坤方本爲甲之墓﹐乙未木墓日相連。日墓之方奇入墓﹐縱有鐵騎也徒然。三奇入墓者﹐乙未到坤﹐丙奇到乾﹐丁奇到艮﹐又值日時入墓。如乙未丙戌丁丑是也。陰陽各有所爲墓﹐倘遇奇卽爲凶。若層層疊疊﹐逢之卽當急避。若交鋒﹐必主打敗﹐片甲無存。三勝生門及九天﹐值符天乙最當權。值符更得生門助﹐萬舉萬全無差誤。三勝地﹐看生門﹑九天﹑值符三宮也﹐最爲吉慶。行兵交戰﹐坐而擊其衝﹐士卒一可當百﹐萬舉萬全﹐敵兵大敗。丙加值符眞爲利﹐客軍得用爲生气。甲加丙上主生之﹐此時爲主眞得地。丙加甲﹐利爲客﹐宜髙旗擊鼓﹐吶喊前徵﹐必得大勝。甲加丙﹐利爲主﹐宜銜枚暗渡﹐設伏埋藏﹐後出應敵﹐必主大勝。本宮陽將及門儀﹐陰神餘气細求之。眼前見凶有陰余﹐陰余有喜終見喜。倘若搜索俱爲凶﹐此際遁逃不爲否。凡做事行兵出行之木宮﹐看值符之陽將及使上之陰神﹐與天盤門儀上之餘气﹐細細推詳。若逢凶格﹑凶門或門宮迫制﹐或奇儀克墓凶禍相臨﹐須查陰神。得吉將餘气復旺相相生﹐則𨿽有凶不過眼前一時之災﹐終久得勝。若搜索陰神﹐又無餘气又休囚無一善狀﹐則兵敗如山崩﹐不可抵止﹐宜急移營待吉時再舉。陰余所喜值符臨﹐兼並六合及生門。但逢吉門必可行﹐取用傷門及九天。莫逢白虎見傷殘﹐杜門必須藏匿順。死中有救可逃遷﹐景門𨿽喜不爲綿。驚飛逢憂必是憂﹐休門堅守不爲愁。凡作出行行兵之本營﹐陰神餘气﹐最喜遇者﹐值符臨之爲吉利﹐行兵必能轉禍爲福﹑。其次喜六合來臨﹐主將軍中有人來求和或求降﹐事必成就。又要合生門以助之﹐兵必大勝。但逢吉門﹐便可出兵。若交戰﹐最利傷門合陰神之上之九天﹐則戰必勝﹐攻必取。若陰神得白虎﹐則兵將皆有敗釁傷殘。得杜門﹐則伏藏兵馬以暗計取勝。得死門則不利行兵﹐當移營逃遁﹐避賊凶鋒。得景門火性燥烈﹐𨿽可出戰以取勝﹐只不耐久﹐勝後卽當收兵自固。若再追便防敗釁。得驚門不可出兵﹐出必遇賊﹐驚惶自亂。得休門﹐則宜堅守﹐安靜休兵養銳﹐各隨所合之門﹐以知兵之勝負也。翻變陰神暗餘气﹐陰神八將起於使。餘气天盤宮必是﹐旺相休囚門宮視。龍從此處得其眞﹐展翅飛騰萬法生。陰余卽是翻與暗﹐借神搜索眞無算。陽將陰神者﹐八將也。陽將者﹐以八將值符加於天上﹐本將六甲﹐旬頭而行。陰神者﹐以八將值符加於天上值使之宮而行。時幹爲陽﹐故幹上之將爲陽將。時支爲陰﹐故門上之將爲陰神。同一人門也﹐一加於幹上﹐一加於支上﹐兩遷相合而翻出吉凶。吉能變凶﹐凶能變吉﹐故曰翻變。如幹上之將吉﹐又要門上之將吉。若干上之將凶﹐得支上之將吉﹐則其凶可酒。若干上之將凶﹐而支上之將又不吉﹐則其凶敗不可救矣。餘气者﹐以天上八門之五行﹐權四時之气候。當時者爲旺﹐我生者爲相﹐我克者爲休﹐克我者爲囚﹐生我者爲廢。假如休門屬水﹐旺於亥子月﹐相於寅卯月﹐休於巳午月﹐囚於辰戌丑未月﹐廢於申酉月。餘仿此。此餘气﹐得旺相相生之气者愈吉﹐如逢囚死之气﹐則𨿽得吉門無所用之。气之旺相休囚各隨四時而定﹐無有行迹﹐故曰暗餘气。是故﹐星儀門將遇凶﹐未可竟言凶﹐遇吉未可竟言吉。必查值使之陰神與八門之餘气﹐然後可以定之。若陰神餘气合得奇﹐始爲吉全。凡行兵出陣﹐進退無阻﹐縱橫自如﹐展翅飛騰﹐隨我所向﹐無不勝捷。此乃借神借時令以搜索其吉凶﹐靈應無比也。

旺相休囚卽從門﹐吉凶反掌此處論。旺相之義非時候﹐生不生兮死不死。吉凶全憑餘气救﹐生則生兮死不死。若論八門气何所﹐開則通兮杜則阻。景門小喜不久長﹐休爲藏聚不飛揚。傷能轉運捕捉獲﹐驚是憂惶豈得昌。天上八門當審其旺相之气﹐此气卽所謂餘气也。八門之旺相休囚﹐旺相值時候則吉凶至易如反掌之易。假如休門爲吉門﹐值冬月到坎宮得旺時﹐居旺地則吉者愈吉。又如驚門爲凶門﹐值夏月到離宮﹐得囚時居囚地﹐則凶者不能爲凶。若八門不能得生旺之气﹐則生門不生﹐死門眞死。若余有救﹐則生門得生﹐死門不得死。余門皆然。開則四通八達﹐杜則閉塞阻滯﹐景門發揚振作得喜而不久長﹐休門休息聚會而勿揚兵﹐傷門只可運糧而並捕捉﹐驚門驚惶憂懼而多一怪異。若未合時候者﹐吉凶未可遽定。

奇門遁甲統宗卷之十二

玄機賦﹝下﹞

天地定位﹐風雨無差。吉凶自呈﹐何用易經。天地能變﹐風雨無算。六甲無主﹐門气難處。疆場之气最爲靈﹐須自知之卽有神。若是占之宜謹愼﹐何如生克化其眞。進退吉凶從此斷﹐門儀神將細搜尋。九星八卦加八門﹐決此天機眞骨髓。天髙地下乾坤定位﹐則風雨應期無有差忒。而奇門之天地兩盤﹐亦如天地之安靜定位﹐則風雨自有常期﹐吉凶自有定準。不必揲蓍求卦﹐搜尋爻象也。若天地兩盤各有生克﹐八門休旺各隨時候﹐俱難定準﹐必於盤中參考之。至於疆場爭戰之事﹐查看局中勝敗存亡﹐友爲足驗。但須占者知之﹐自以運用神妙之術﹐要謹愼隱祕﹐視其生克變化之眞機與夫進退吉凶之玄奧。皆從八門﹑三奇六儀﹑陽將陰神餘气搜尋占斷以知之﹐不可徒事口耳﹐泄漏玄機也。法在天兮用在人﹐占物之應莫搜奇。壬先射覆奇克應﹐恍惚之中用使時。忽然午未難分別﹐或言辰巳是和非。此乃軒轅定時法﹐靜中察物辧其宜。奇門之法玄妙難知﹐如天之髙而不窮。天地間事事物物﹐悉在其中。吉可趨凶可避﹐造化可以挽回。隨問隨答﹐不假思索﹐順乎天而不雜以人﹐自然吉凶之驗﹐如響應聲無不靈。切勿以私心搜索玄奇﹐以涉於僞妄。六壬以射覆爲先鋒﹐奇門以克應爲微妙。觸機卽發﹐物來順應。凡有所遇﹐恍惚之中或用當下正時﹐或隨便撮取一時布局推占。雲翳雨蒙﹐皆用此法﹐不必搜求時刻﹐只要靜心理會﹐無有不驗。甲乙自然體象木﹐丙丁火性定無移。戊己中央必是土﹐庚辛壬癸金水儀。直木方土金主圓﹐水形彎曲火形尖。木藍土黃金色白﹐火爲紫赤水爲玄。長勝他兮卽木體﹐偏斜炎削火形占。形兼方正土爲主﹐金末砂塵也是圓。多紋多曲皆爲水﹐五行分屬並無偏。此以三奇六儀推占克應之法。甲乙屬木﹐體長色靑藍﹔丙丁屬火﹐體偏斜炎削色紫赤﹔戊己屬土﹐體方正色黃﹔庚辛屬金﹐體圓砂碎色白﹔壬癸屬水﹐體多紋彎曲色蒼黑。蓬星爲白芮星黑﹐衝是碧兮輔是綠。中央禽將色爲黃﹐心星色白柱星赤。任星白兮亦兼黃﹐英星紫兮尢兼赤。追體之時有生克﹐總然消長搜其實。此以九星推占克應之法。天蓬水星其色爲白﹐天芮土星其色爲黑﹐天衝木星其色爲碧﹐天輔木星其色爲綠﹐天禽土星其色爲黃﹐天心金星其色爲白﹐天柱金星其色爲赤﹐天任土星其色爲白﹐天英火星其色爲紫。而其物之方圓曲直﹐亦如奇門之法推之。其物之多少﹑新舊﹑全缺﹑生死﹐皆以生克衰旺推之。值符貴物及錢財﹐體是靑龍木屬排。騰蛇非醜多形怪﹐假作空虛異處裁。太陰雕琢文書事﹐又兼飛物並羽毛。六合原來是布帛﹐果實相連上下交。白虎物烈多傷損﹐鐵石相兼破及危。玄武通靈不測物﹐水族胎形字迹隨。九地之司光不佳﹐深藏舊物及神祗。九天利器及盤旋﹐更得有聲與有足。此以八將推占克應之法。值符屬六甲﹐爲靑龍﹐是貴神﹐主尊貴之物及金錢財帛﹔騰蛇主醜陋﹑怪異﹑空虛﹑花假之物﹔太陰主雕琢﹑刻鏤及文書字迹或羽毛飛動之物﹔六合是布帛﹑果實﹑二體交連之物﹔白虎是燥裂損傷之物或鐵石之類﹐其體或有破壞兼有鋒芒﹔玄武是水中魚蛇蛹蛋﹑字迹﹑屈曲﹑多紋之物﹔九地是故舊﹑神像﹑糊塗﹑暗昧不明之物﹔九天是刀卹旋﹑活動﹑有聲﹑有足﹑光亮玲瓏之物。甲乙之气是靑龍﹐木體蒼然直瘦同。更有絲麻兼布帛﹐總然花果屬相從。丙丁之物朱雀是﹐彩體華形狀如尖。更有文書兼字迹﹐羽毛飛舞屬相連。戊己之屬是騰蛇﹐形若盤旋有口斜。物屬土形方且厚﹐沙與磁器眞不謬。庚辛白虎屬是金﹐體潔身堅若有聲。陽气在時眞鐵石﹐陰彊必定是金銀。壬癸之屬玄武是﹐兩體相成形假如。鱗甲水中一切物﹐更兼水曲及珍珠。此以時幹推占克應之法。甲乙屬木﹐故其物花卉﹑直瘦或絲麻﹑布帛﹑花果之類﹔丙丁屬火﹐故其物華彩﹑偏斜﹑尖角﹑文字﹑飛動﹑羽毛之類﹔戊己屬土﹐故其物盤旋有口﹑方厚﹑瓷器﹑磚瓦之類﹔庚辛屬金﹐故其物堅實﹑潔淨﹑有聲之物﹐在陽宮是鐵石﹐在陰宮是金銀﹔壬癸屬水﹐故其物多紋﹑彎曲﹑鱗甲﹑珍珠﹑水族之物﹐或其形狀皆兩體合成一物。休爲坎坑象﹐包裹亦相同。生是初成物﹐身如山體隆。傷爲轉動者﹐其气附靑龍。杜有難通利﹐乍成無有終。景气必奢華﹐光芒體似霞。死中無活動﹐體廢定無差。驚气多損傷﹐有口及歪斜。開門通利物﹐剛健動相加。此以八門推占克應之法。休門屬水﹐故其物有坑坎缺陷﹐外有包裹﹔生門屬土﹐是新成之物﹐其身髙大如山之有峯巒﹔傷門屬木﹐故其物能震動有響聲﹔杜門屬木﹐故其物閉塞不通﹑尙未成就者﹔景門屬火﹐其物華彩有光芒﹐皎潔可愛﹔死門屬土﹐其物死而不活且廢缺不全﹔驚門屬金﹐其物傷損缺口﹐歪斜不正﹔開門屬金﹐其物圓轉通利﹐剛健能動﹐是官貴家所存者。

諸物形體有分屬﹐將神主管各歸宗。上衣下裳成六合﹐絲麻布帛是靑龍。石爲白虎金同主﹐九天金主石難同。玄武騰蛇俱轉變﹐再觀利器九天重。值符常爲首領物﹐玄武多來下物看。太陰六合交合物﹐有聲飛舞入九天。歪異騰蛇傷是虎﹐玄武乘之有穢污。此以陽將陰神推占克應之法。諸物之形體﹐六合爲上衣下裳相和而成物﹔靑龍卽值符﹐爲絲麻﹑布帛之物﹔白虎爲金石之物﹔九天爲金鐵之物﹔玄武騰蛇相合﹐其物能轉移變動者﹔白虎九天相合﹐爲利器刀槍﹔值符是首上之物﹔玄武是下體之物﹔太陰﹑六合是兩體相合文彩之物﹔九天是飛揚有聲之物﹔白虎爲傷殘之物﹔騰蛇是歪斜怪異之物﹔玄武是穢污不潔之物。

擊刑之物必無餘﹐定爲身傷體不堅。更爲刑格占同類﹐不缺身軀少半邊。入墓之物不遇時﹐更兼美物不揚之。天乙飛宮將欲損﹐動之破敗眞有準。伏宮之格埋藏物﹐此物當藏不當露。玉女守門物喜食﹐隱私和合喜盈溢。靑龍逃走受損傷﹐本物身形將有失。白虎猖狂口大開﹐一般美物忽然衰。白入熒兮因火成﹐熒入白兮因火敗。丁合重重何所主﹐兼之飲食婦人依。靑龍回首錢財進﹐旺相休囚是總機。飛鳥跌穴文書至﹐門神气內合其宜。五行爲主多全備﹐一一挨排仔細推。合體合形合其的﹐總然靈應要相隨。取其配合各相當﹐多生多喜多光輝。多死多傷多破敗﹐陰陽變化依次推。此以諸格推占克應之法。擊刑﹑刑格主刑傷破敗﹐故其物必主傷殘破缺。奇儀入墓﹐必非應時之物﹐暗昧無光彩。天乙飛宮﹐將損未損﹐動之方破敗。太乙伏宮﹐其物隱藏不露﹐無人見者。玉女守其門﹐物從飲宴中來﹐陰私和合之物。龍逃走﹐其物受傷﹐身形破缺。虎猖狂﹐其物有口而張開﹐美物忽變爲醜惡。白入熒﹐是火中鍛煉而成者﹔熒入白﹐是爲火燒毀而敗者。上下丙丁相合﹐玉女重重﹐當有酒食歡迎﹐婦人歸依者。龍回首﹐錢財進益﹔鳥跌穴﹐文書到家。總以八門陰神餘气休囚旺相推斷之。天地兩盤推排無差﹐自無不驗。其奇儀星門多生﹐則多喜有光輝﹔多死﹐則多傷有破敗。人取年幹爲命﹐主時之局爲定。便取本命爲題﹐次看九星何宜。推人命運﹐以本人生時奇門之局爲主﹐然後於局中搜尋本人生干支局﹐卽其爲人之本命。取其本命之局﹐以推其一生之窮通﹑壽夭﹑吉凶﹑禍福﹑妻財子祿﹐俱可知也。正時推占重時位﹐符爲我兮使爲配。此不知本命而以正時推占之命運也。天上值符宮之星儀門將爲本身﹐值符下地盤之星儀門將爲住宅﹑爲子孫。值使之門爲立業﹑爲妻妾﹑爲官職﹑爲客旅﹐值使下地盤之星儀八門爲地頭﹑爲任所﹑爲子女。生我之幹爲父母﹐我生之幹爲子孫。比肩卽是兄弟﹐克我官祿兼疾。我克妻位及財﹐陰陽分別宜忌。十干之气本流通﹐命數相逢有吉凶。合用奇儀評消長﹐九宮休旺視門中。推人年命﹐以局內年幹爲主。以正時推占﹐則以局內天上時幹爲主。查看各宮﹐凡奇儀之生我幹者爲父母﹐我幹所生之奇儀爲子息﹐與我幹相比肩之奇儀爲兄弟﹐奇儀之克我幹者爲官﹑爲疾厄﹐我幹所克之奇儀爲妻妾﹑財祿﹑爲奴僕。皆以奇儀之陰陽分男女貴﹡﹐以八門之生克休旺丁各屬之吉凶。父母休兮親更切﹐兄弟愛敬心誠竭。子孫不宜聚與藏﹐官祿安穩病難滅。妻妾當爲重似珍﹐財帛丰隆永不絕。休門主休養安和。父母逢休﹐父慈子孝和气藹人。兄弟逢休﹐眞心愛敬無分彼我。子孫逢休﹐少有和合各守家園。官祿逢休﹐功名妥手職位安穩。疾病逢休﹐隱虛暗疾延拖難愈。妻妾逢休﹐幽閒貞靜和偕得助。財帛逢休﹐錢財進益滔滔不絕。父母生兮先最重﹐兄弟和順自多情。子嗣興旺及忠誠﹐官祿榮華無疾生。妻妾和同誠且貞﹐生平財物自嘉亨。生門主發生安閒。父母逢生﹐財祿旺相安福尊榮。兄弟逢生﹐和順愛敬情誼深切。子孫逢生﹐家道興隆義髙得厚。官祿逢生﹐官職髙升榮華赫奕。疾厄逢生﹐身軀彊壯無災無病。妻妾逢生﹐和順貞潔。財帛逢生﹐積聚富厚。父母傷兮半似萍﹐兄弟交誼淡無情。子嗣气美多振發﹐官祿頗佳疾不成。妻妾才徳調內治﹐欲多財帛用辛勤。傷門主振動傷殘。父母逢傷﹐殘忍寡愛性若浮萍。兄弟逢傷﹐一生不和無情無義。子孫逢傷﹐後嗣美麗振作英發。官祿逢傷﹐顯赫威權亦多掣時。疾病逢傷﹐手足拘攣骨節疼痛。妻妾逢傷﹐才徳俱全內治有力。財帛逢傷﹐謀遠奔走辛勤成家。父母杜兮難逢﹐兄弟不堪交接。子嗣欲得陰功﹐官祿難兮病息。妻妾性難調和﹐晚年方許財帛。杜門主閉塞無爲。父母逢杜﹐一生蹇滯牢守家園。兄弟逢杜﹐彼此睽違情同陌路。子孫逢杜﹐難生少育須藉陰功。官祿逢杜﹐仕途閉塞難得職位。疾厄逢杜﹐少病少災風病宜防。妻妾逢杜﹐心性閉澀難以調和。財帛逢杜﹐少年貧窘晚來方裕。父母景兮假愛﹐兄弟面目相待。子嗣生多實少﹐官祿疾病年少。妻妾初和後怨﹐財物虛花實算。景門主張大虛華之事﹐事無實濟。父母逢景﹐浮躁虛假狂風疾雨。兄弟逢景﹐無情少義面上虛文。子孫逢景﹐生產難有從養螟蛉。官祿逢景﹐少年早發忽升忽降。疾病逢景﹐風火暴疾易作易止。妻妾逢景﹐聰明智慧心性乖舛。財帛逢景﹐以無爲有虛張實少。父母死兮難濟﹐兄弟莫伸仁義。子嗣𨿽有若無﹐官祿疾厄無气。妻妾見克方存﹐財帛耗傷聊聚。死門主死亡敗絕﹐凡百無成。父母逢死﹐病不離牀死亡相繼。兄弟逢死﹐無情少義刑克傷亡。子孫逢死﹐刑傷忤逆𨿽有若無。官祿逢死﹐功名不遂南畝終身。疾病逢死﹐有病難療終致殘生。妻妾逢死﹐必有死亡繼室方安。財帛逢死﹐虛耗傷敗聚散不常。父母驚兮難穩﹐兄弟兩兩存心。子息才多少徳﹐官祿閒職疾危。妻妾口舌不和﹐財帛𨿽有若無。驚門主驚惶不安。父母逢驚﹐生平多怨父子不和。兄弟逢驚﹐乖戾欺妒各使神通。子孫逢驚﹐恃財矜誇刻薄少情。官祿逢驚﹐凶險地面散職閒員。疾厄逢驚﹐卒暴驚險危篤傍惶。妻妾逢驚﹐詭詐口舌夫婦不和。財帛逢驚﹐寡少難聚入不償出。父母開兮性似萍﹐兄弟疏淡半爲情。子孫在此多聰俊﹐官祿丰隆疾不侵。妻妾多能及多徳﹐資材易聚亦易分。開門主豁達開暢。父母逢開﹐性不眞切浮泛相待。兄弟逢開﹐意不相聯似親非親。子孫逢開﹐聰明俊秀科甲貴顯。官祿逢開﹐功名顯達職位髙遷。疾厄逢開﹐一生少病彊健安和。妻妾逢開﹐正直果決內助賢能。財帛逢開﹐資材難聚聚亦易散。值符天乙爲多吉﹐騰蛇古怪半虛花。太陰謀算非全美﹐六合多權豈是僞。白虎傷殘多破損﹐玄武心靈詭詐準。九地暗昧少繁華﹐九天無情面是假。此以八將推占年命之法。值符爲貴神﹐加本命非貴卽富﹐正直端方﹐人皆尊敬﹐生平有吉無凶。騰蛇加本命﹐做人必古怪難交﹐言語欺誑﹐作事虛花﹐有名無實。太陰加本命﹐一生善於計算﹐陰謀詭詐﹐終無良策。六合加本命﹐心性和同﹐恩仇一類﹐善惡無分﹐同流合污。白虎加年命﹐做人殘刻無情﹐所遇傷損﹐一生破敗。玄武加本命﹐不是穿窬就是劫盜﹐立心陰險﹐做事惡毒。九地加本命。陰晦暗滯﹐昏迷度日﹐毫無光彩之色。九天加本命﹐虛張聲勢﹐假裝門面﹐實少情義﹐不可依仗。探取格局命宮占﹐星吉儀安生气全。若得將神爲我用﹐格髙元內占爲天。若尋子午卯酉位﹐臨一合一定無偏。五行全備爲生气﹐上下循環爲轉旋。此乃占之爲尊格﹐五行迫逆莫交連。旺气最喜陽生陰﹐不堪陰气迫相兼。占問性气何所來﹐旺相休囚將性看。此以年命格局推占之法。凡人本命之宮﹐要奇儀無克﹐九星不投墓庫﹑擊刑之鄕﹐不合凶格﹔宮門相生﹐陽將陰神逢值符﹑太陰﹑六合﹑九天扶助﹐又落在子午卯酉四正宮﹐又屬陽時陰星生旺﹐此爲最尊貴之髙格局。主其人才學出眾﹐安富尊榮﹐科甲進登﹐官居極品﹐出將入相﹐封先蔭後貴極之命。而其气性﹐卽於八將九星儀奇八門之旺相休囚定矣。坐命靑龍﹐滿面仁風﹐更和美格﹐多始多終。騰蛇之性﹐虛戲無誠﹐成之敗之﹐多疑多驚。太陰之性﹐多謀多爲﹐剛柔其性﹐廉潔其徳。六合多情﹐心性如萍﹐男無慳吝﹐女多妖淫。白虎金神﹐性急無情﹐女則多傷﹐男則多刑。玄武詭譎﹐穿窬盜賊﹐性多﹡詐﹐暗地籌劃。九地濛濛﹐其質多恭﹐幽隱暗計﹐爲毒爲凶。九天鏘鏘﹐其气揚揚﹐無私無曲﹐爲暴爲剛。此又以八將推占人性情之法。六甲值符屬靑龍﹐其人仁厚溫和﹐若得美格更妙﹐做事有始有終。騰蛇之性虛花不實﹐無有誠信﹐多疑猜善呻吟﹐有成有敗。太陰多謀多爲﹐能剛能柔﹐性則廉潔。六合面上有情﹐心無專主﹐不生慳吝﹐女命逢之淫亂污穢。白虎性剛激烈﹐逼迫無情﹐有殺伐之心﹐遭刀兵之慘﹐在女人則有傷損。玄武性多﹡詐﹐不是穿窬便是盜賊﹐暗地謀人﹐人難防避。九地心性昏蒙﹐稟質重厚﹐能陰謀善籌劃﹐做事能下毒手。九天性气發揚﹐浮躁剛暴﹐英气逼人﹐令人難當﹐然心無私曲﹐掣日月而行﹐不爲暗昧事。

十干迫制不堪當﹐甲乙金宮怕性剛。丙丁坎內宜無吉﹐戊己原來懼杜傷。庚辛離上爲仇敵﹐壬癸俱愁生死方。此以十干迫制推占年命之法。甲乙屬木﹐加於乾兌兩金宮﹐木被金克﹐金旺木衰則主折傷之禍﹐木旺金衰則木無恙。丙丁屬火加於坎宮﹐火被水克﹐水旺火衰則主有滅亡之禍﹐火旺水衰則火無害。戊己屬土加於震巽兩宮﹐土被木克﹐木旺土衰則主有癰疽瘡毒之癥﹐土旺木衰則土無傷。庚辛屬金加於離宮﹐金被火克﹐火旺金衰則主有痰火嗽癆之癥﹐金旺火衰則金無咎。壬癸屬水加於坤艮二土宮﹐水被土克﹐土旺水衰則主有下元虛耗之災﹐水旺土衰則水平安。凡門宮奇儀同宮相克犯﹐亦如此法占之。九宮最喜是天乙﹐騰蛇白虎有疾厄。太陰諸宮俱加之﹐六合不堪女淫佚。玄武最喜疾並財﹐九地藏財爲大吉。九天剛烈何所宜﹐官祿命宮眞有益。此以八將推占年命之法。八將之中最喜是值符貴神﹐命宮及父母﹑兄弟﹑子孫宮遇之﹐必主富貴榮華。騰蛇白虎加之﹐必主有疾病。太陰吉神不拘何宮﹐加之皆吉。六合之宮百事和諧﹐惟妻妾宮忌之﹐有此必主淫佚無恥﹑醜聲遠播。玄武各宮俱不宜﹐惟疾厄宮加之則終身必少病﹐財帛宮加之則喜聚金錢必成富翁。九地幽暗閉藏﹐諸宮俱不喜﹐疾厄宮遇之尢不喜﹐必至死亡﹔惟財帛宮逢之則吉﹐金銀滿室﹐盜賊不能偸劫。九天性烈﹐他宮不宜﹐惟官祿宮逢之則主功髙顯達﹐職位超遷﹐並本命宮遇之尢爲喜慶。宮中合格有忌宜﹐三遁不宜爲中吉。甲丙丙甲諸位尊﹐疾厄不堪逢此格。金臨火位財有耗﹐火臨金位爲疾病。騰蛇妖矯俱爲凶﹐朱雀投江厄內厄。小格大格並入墓﹐天网擊刑傷且禍。諸凶最喜疾厄宮﹐又有相同及不同。騰蛇妖矯生怪異﹐不堪疾厄最爲凶。諸般美格俱喜之﹐此是疾厄當避時。此以所合格局推占年命之法。諸格中有宜有忌。如天地人三遁是吉格﹐而本命宮中得之則不吉﹐只可安守家園﹐不能顯達。惟甲加丙﹑丙加甲﹐各宮皆利﹐而疾厄宮得之﹐則主一生疾病纏綿。太白入熒惑﹐作事受虧﹐一世貧窮﹔熒惑入太白﹐火旺克金﹐嗽咳喘急。六癸加丁﹐昏迷惑亂﹐事事傷嗟﹔六丁加癸﹐憂愁恐驚﹐自投刑獄。庚加癸爲大格﹐庚加壬爲小格﹐庚加己爲刑格﹐奇儀入墓﹐天网四張﹐擊刑﹑自刑諸凶格逢之﹐俱有刑傷阻格﹐惟疾厄宮逢之則無災無疾。若逢關格﹑反吟﹑伏吟﹐則主反胃痞塞。騰蛇妖矯﹑白虎猖狂﹐不利疾厄宮﹐逢之必主久病淹纏﹐怪異癲狂之病﹐有性命之憂。其餘諸美格疾厄宮中皆喜之也。值符九星透羲易﹐臨宮配卦占凶吉。更有門宮配卦法﹐陰陽動靜互相質。爻中納甲配宗親﹐窮通壽夭六位陳。世是命兮身是應﹐若居吉位顯尊榮。大限陽升陰卽降﹐便從命上起初終。小限升沈反於此﹐周而復始出身中。再查貴神與祿馬﹐刑沖破煞及三凶。此以值符﹑值使所到之宮﹐配合重卦以推占人年命之法。值符之九星爲上卦﹐地下之宮爲下卦﹐合之成重卦﹐占男子﹑占在家及本身之吉凶﹔值使之門爲上卦﹐地下之宮爲下卦﹐合之成重卦﹐此以占妻妾﹑占婦人﹑占出外經營仕途之吉凶。旣成卦象﹐配納甲取其生克﹐加以六親﹐世爻爲命﹐應爻爲身﹐大運以軌數取之。視世爻之策若干﹐分陰陽老少之數﹐再加納甲干支先天之數﹐共得若干﹐以卦爻六數去之﹐用餘數爲初限﹐倍餘數去六數爲中限﹐倍中限去六數爲末限。每爻十年﹐周而復始﹐此大運也。大限自世爻起﹐陽爻自下而上﹐陰爻自上而降﹐五年一爻周而復始。小限亦從世爻起﹐陽爻自上而降﹐陰爻自下而升﹐周而復始。再查貴神﹑祿馬到何爻﹐刑沖破煞在何位﹐則窮通壽夭﹑貧富﹑貴﹡皆可預知﹐詳具別捲。擇日須知兼所忌﹐本命行年宜畏避。三奇要識五行全﹐六神隨運看興替。莫將次第說盛衰﹐泊宮本位君須記。數重刑害數重喪﹐幾處凶神幾禍至。純陽不利純陽龍﹐純陰不利純陰地。自刑一遇便遭凶﹐造命荒唐豈爲功。龍虎二符遇三奇﹐若得吉地偏多喜。陰陽對照百神藏﹐勝於九宮數尊帝。此是通玄經內文﹐句句眞諦須細味。此是選擇吉日法也。凡本命行年﹐不可遇刑沖破害﹐待使要得吉星方吉。若遇凶門凶星﹐必遭殃禍﹐自刑之日尢不可用。至於通書中選擇﹐必造成一命局尢屬不通。甲辰﹑壬申﹑寅癸﹐一爲天网﹐一爲地网﹐俱不可用。然得三奇相合﹐反能召吉。一切起造營藏﹐總得太陽對照﹐百凶皆避﹐不可爲殃。陰陽二遁分三元﹐逆順諸宮自具陳。第一隨年求太歲﹐次看月建打頭輪。月建輪流分善惡﹐分明更檢九宮因。乾坎艮離爲吉宿﹐坤兌震巽是四賓。中宮土宿非良曜﹐九座惟玆要殺人。超神接气能久悟﹐擇日臨方是此眞。年﹑月﹑日﹑時俱分三元﹐年﹑月俱用一四七。陰局則日冬至後用陽局一七四﹐夏至後用陰局九三六﹐陽順行陰逆行。第一要查太歲在何宮﹐次查月建在何宮﹐卽將年月干支所到宮之星﹐由入中宮順飛九宮﹐以查生克吉凶。假如陽一局﹐以一宮起甲子﹐二宮乙丑﹐三宮丙寅﹐四宮丁卯。如丁卯年月﹐卽以四綠入中宮﹐五黃飛在乾﹐六白在兌。九星所到各有吉凶﹐惟五黃最凶﹐到處犯之﹐無有不傷人口﹐選擇宜愼之。隨日旣能神妙用﹐再從月建覓遊神。從建求來起太歲﹐只將太歲避凶神。喪門歲前二宮是﹐官符歲後八宮分。此是三神遊地下﹐犯之立見禍相侵。太歲原爲地下君﹐犯之飛禍入門庭。受禍無非是家長﹐一家淪落不由人。喪門命要收魂魄﹐犯之喪禍便臨門。死者就中多少壯﹐常聞哭泣聒比鄰。官符自來招官訟﹐犯者紛紛起鬥爭。枷鎖獄中無計免﹐他時流淚不由人。歲破之星憂宅母﹐白虎喪訟小兒凶。病符災疾憂家長﹐弔客死符喪禍重。惟有太陽與福徳﹐添丁生子制諸凶。太陰除病家生女﹐龍徳能消瘟疫空。此是仙人眞祕訣﹐凡夫莫與論其蹤。此論擇日以十二支方取太歲定吉凶也。以地盤歲支位上起﹐一太歲﹐二太陽﹐三喪門﹐四太陰﹐五官符﹐六死符﹐七歲破﹐八龍徳﹐九白虎﹐十福徳﹐十一弔客﹐十二病符﹐順行十二宮。犯太歲防宅長大凶。修太陽能制諸煞﹐移牀此方必生子。犯喪門主死喪哭泣。修太陰主生女﹐散病患。犯官符主口舌官訟。犯死符主災病死亡。犯歲破殺宅母。修龍徳散瘟疫訟。犯白虎主哭泣死亡殺小兒。修福徳添丁生子。犯弔客主喪服。犯病符主疾病。極究機中玄奧﹐凡占俱備無空。觀之宮內何主﹐次搜消息吉凶。泄盡天機玄妙﹐當爲聖主圖功。𨿽得千金勿授﹐妄傳小輩興戎。若將此法輕言﹐罪犯天誅不宥。謹藏金匱玉函﹐更應三緘其口。此賦發盡奇門玄奧﹐諸事皆備。先觀符使兩宮是何格局﹐有無生克﹐是否刑墓﹐然後搜尋其吉凶而詳斷之。得其要妙之法﹐可以占卜百事﹐可以趨吉避凶﹐可以營造驅遣。戰必勝﹐攻必取﹐興王定霸﹐建功立業﹐宰制六合﹐傳名千古﹐眞濟世之寶也。若妄傳匪類﹐使得眞法﹐興兵造亂﹐屠毒生靈﹐爲害不小﹐愼之重之。

