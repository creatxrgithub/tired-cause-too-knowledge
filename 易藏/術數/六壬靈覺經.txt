《大六壬靈覺經》

吳師靑手抄

家藏大六壬靈覺經卷一家藏大六壬靈覺經卷一目錄元首重審比用涉害遙克昴星八專𨿽責伏吟返吟天祿祕典大六壬靈覺經神課卷之一七體門古經九宗門乃一賊克﹐二比用﹐三涉害﹐四遙克﹐五昴星﹐六八專﹐七別責﹐八伏吟﹐九返吟﹐今折反伏二體入下卷七體中﹐故上卷只有七體﹐似爲的當。一賊克體。此體有二體之殊﹐該分作二體﹐今從古﹐只作一體。元首課占內事﹐以日爲己﹐辰爲人﹔占外事以辰爲己﹐日爲人﹐出《六壬指南》。象曰﹕四課一上克下﹐取賊克爲初課﹐名曰元首﹐先吉後輸﹐此釋名義。日辰陰陽四課俱無下賊上﹐只有一上克下﹐則取克下者爲用﹐名曰元首。以上能制下﹐得尊長制馭之權﹐宜居長上﹐故以元首名之﹐且爲課體之首﹐亦名始入格。諸占吉多凶少﹐利先不利後。占曰﹕四課陰陽一克下﹐課名元首是初神爲課體之初也﹐忠臣孝子皆從順﹐憂喜因男非女人以上爲男子﹐爲外動﹐動以制靜﹐故事因男子。上則爲尊下卑小﹐所爲正理悉皆眞以上制下事理甚正﹐眞實無僞。官訟先髮須當勝﹐後對之人理不伸上克下﹐固利尊長制卑幼﹐利先動不利後應。但爲上神旺相﹐天將無內戰方吉。下旺上休囚則有反噬。占曰﹕元首情理順﹐克應亦易知。是歲年中事﹐月建月內吟。旬支旬內應﹐直日日中期。節气半月等﹐今候五日移。諸課𨿽如此﹐獨此更無移此克應之占。凡占壬者須書年月日旬節候於圖中﹐看三傳四課年命上神直何神﹐有年月等支神者﹐則應此時矣。諸課如此占法﹐但元首課更爲順應耳。又曰﹕上克下爲事順﹐作順事者﹐縱課傳有凶﹐得憂亦淺﹐縱神將戰憂易解。凡一切事利動不利靜﹐利先不利後﹐利男不利女﹐加以上神旺相﹐天官順治﹐發用吉將﹐不犯空刑等凶﹐又生日神年命﹐則爲三光﹑三陽之課﹐則有臣忠子孝﹑妻順弟恭﹑卑下懷服之美矣。若日幹無气﹐發用又在日上爲日之鬼﹐鬼爻休囚﹐貴人逆治﹐凶將相並﹐則有動後之凶也。孔明曰﹕元首云者﹐如人以首爲一身之元﹐身無元首則無以成其身矣。其尊卑之義可見。又君爲臣庶之元首﹐尊長爲卑之元首﹐是以利居元首者﹐但上非下莫載﹐今若克之﹐必思身世果是居長﹖果是先動﹖果是得旺相否﹖有一果於是﹐則吉矣。又思居下者情理可克乎﹐休囚者可勝乎﹐有可克勝﹐是吉矣。若有不合則先動者被後應者所乘矣。且以上克下中理之當然﹐但亦不可過當﹐思元首所以臨下﹐乃一體無二之異﹐𨿽時勢不得不克下﹐亦當使在下者有所倚賴﹐可爲受克之地﹐庶元首有所共載﹐故壬中六處有一處扶地盤之辰爲妙﹐不然亦不可使地盤受空﹑虛﹑刑﹑害﹑衝﹑破之境及在驀越之位也。邵子曰「幼不占元首﹐憂尊長之損害﹐又主先喜而後憂。」是元首課亦有不吉處﹐況先事者任勞任怨﹐首事發端﹐禍集所伏﹐苟上神休囚﹐則有先動過勞致疲之災深入﹐妄動之失﹐或貪小利而忘大害﹐或喜先勝而貽後悔﹐故其象樹木之嫩條未硬﹐又如初生之嬰兒學行也。言當此時﹐不可急遽戕賊﹐須當保護也。袁天罡曰「上之克下固利男子﹐占胎多是男子。若上神休囚﹐下神旺相﹐是克之不倒﹐反不利先舉﹐占胎多女。如幹上神發用﹐幹爲我﹐被克豈宜﹖但當主客未分﹑欲動不動之際﹐則日幹爲尙介於彼我之﹐一見上神來克﹐則先動者爲上神﹐後動者爲幹神。在我者﹐當審其衰旺何者得气而乘之。此惟兵訟﹑鬥毆及空手求財﹑問取功名之吉﹐餘外鬼來侵身多凶﹐豈可以元首爲純吉乎﹖」占來意元首課是貴人﹑歲君﹑將相﹐旺相生合行年神﹐來意是見大貴人﹐有生彩之慶。若是反吟等凶破﹐主暗昧﹐伸訴之事。占天文主元晴﹐必幹上發用見朱﹑蛇﹑勾﹑空﹑貴﹑常方晴﹐若見合虎主風﹔支之二課發用﹐見玄後主雨﹐陰龍亦半陰晴。占地利主元陽之地。占身命宜居長﹐不利卑幼。好動少靜﹐帶丁馬則遷移不定﹐有祿﹑馬﹑貴人﹑龍﹑常者主居官顯達﹐爲正印之官﹐臣忠子孝﹐夫婦和順。占六甲若發用旺相則生男﹐加以靑龍等吉將﹐則生貴子﹔貴人順治利長子﹐生長孫。發用若休囚則男女未定。占婚姻宜長男配長女﹐貴人順治得龍﹑後﹑合﹑貴﹐主男求女﹐女亦喜婚姻﹐夫妻和合﹔若貴人逆治﹐加以凶將﹐有刑克﹐當不成。占疾病主下部之疾﹐吉凶以神將之吉凶言之。占詞訟﹑徵伐等事﹐如前袁天罡說同。假如正月丙申日亥將午時占﹐四課中惟天盤卯木克地盤戌土﹐是一上克下﹐以卯爲用﹐課名元首﹐三傳得卯丑申﹐將作常合陰﹐卯爲日之父母﹐乘太常主相見公卿有喜。申爲日妻﹐則乘六合﹐主見貴得財物﹐有慶賀之事。丑爲日子孫﹐乘太陰﹐主子孫因財物有相掩之事。正月木旺﹑火相﹑土死﹑金囚﹑水休﹐今卯木旺﹐丙火得相气﹐故以吉斷之。父卯常才申六子丑陰龍陰常蛇午丑卯戌丑申戌丙戌亥子丑酉寅申卯未午巳辰假如正月亥將甲戌日未時占﹐四課惟寅加戌爲一上克下﹐以寅爲用﹐爲元首課。三傳寅午戌﹐將得後虎元﹐乃六合體﹐會成火局﹔爲天后發用﹐天后主婦女。正月寅中有火﹐火主婦女妊娠。天后水與寅中火並﹐主生子不育。又功曹乃月建﹐主縣官﹐爲憂縣官﹐受旺气故也。中傳勝光﹐主子孫乘白虎﹐主喪。加寅上爲日之子孫泄气﹐主憂死喪﹐爲人見閉遮。末傳天魁乘六合加午上﹐爲日之財﹐主陰私媒妁。六合爲私門﹐亦曰天門。河魁爲天闕﹐出天門登天闕見白虎﹐必憂死喪﹐爲人見遮閉﹐當移徒﹐婦女逃亡不安﹐至縣官。三傳火局﹐憂失火﹐燒毀驚人﹑口舌。用起以所生爲吉期﹐所畏者爲凶期。功曹爲用﹐喜在丙丁﹐憂在庚辛。用起陽神憂事發他人﹐用起陰神憂事起己身﹐傳見父母爲有救﹐見鬼重喪。兄寅後子午虎財戌六虎後六虎午寅戌午寅戌午甲酉戌亥子申丑未寅午巳辰卯假如十二月壬申日丑將卯時占﹐四課中惟午火克申金爲一上克下﹐以午爲用﹐課名元首﹐三傳午辰寅﹐將得後蛇合﹐勝光爲天后﹐並在金神﹐主憂婦女疾病﹐神將外戰故也。若占懷孕﹐主墮胎﹐蓋午火克申金﹐傳送亦是白虎﹐屬胎神故也。中傳得天罡乘螣蛇﹐主驚恐事爭鬥﹐主三月內因女子事爭鬥也﹐以天罡主三月也﹔天后發用﹐故主因女子﹔水火搏擊入魁罡﹐故主爭鬥。末傳功曹乘六合加辰上﹐主來年正月當與吏議嫁﹐以寅爲正月﹔末傳爲未來之事﹐六合主婚媾﹐功寅主吏故也。才午後寅辰蛇子寅合蛇後陰常辰午未酉午申酉壬卯辰巳午寅未丑申子亥戌酉重審課體一下賊上第一四課觀克賊﹐先尋賊爲初﹐克賊或二見﹐捨克取賊呼﹐課名曰重審﹐吉凶勿泥拘。凡占課先觀日辰四課﹐天盤與地盤有相克賊否﹐上克下曰克﹐下克上曰賊﹐先取下賊上者爲用。如無下賊上﹐則取上克下爲用。如克賊二見﹐則捨克取賊﹐取一下賊上者﹐課名重審﹐若有二賊上﹐則非重審課矣。一下賊其上﹐重審事多凶。順行災尙可﹐逆治禍還濃。入墓災難脫﹐傳生反爲良。陰常及天后﹐六合和靑龍。用並生日辰﹐福來禍不逢。勾玄與朱雀﹐蛇虎並天空。用在墓神上﹐福去禍來從。凡占得重審課﹐主一切事多艱難。卑上犯上﹐其天將順治則災禍輕﹐若天將逆治則災禍重﹐謀事艱難﹐被淩辱更甚。加以發用傳入墓鄕﹐又是虎蛇朱勾元空等凶將﹐其禍甚深。受下淩迫者﹐輕則病危官災﹐重則死亡。如發用傳入長生旺相之鄕﹐加以天將順治﹐得貴靑龍六合在常吉將入傳﹐或加日辰之上生日辰﹐則反爲吉矣。始入下賊上﹐女子及己身﹐主人利後舉﹐逆道患憂深。用得父母課﹐蛇虎與勾陳。臨事來害己﹐其禍在尊親。若得子孫動﹐將爲賊上因。官動有災惡﹐奸淫謀女姻。妻財得凶用﹐謀害在陰人。一下賊上又名始入課﹐言爲入九宗之始課也。多主家內婦女事。凡事主後舉。若發用是日之父母﹐父母受賊﹐加以虎蛇凶將﹐主家中卑幼或婦女害父母。若發用是子孫﹐子孫受下賊主﹐因婦人或祖父母及印信文書害子孫﹐加以凶將﹐其禍必矣。發用是官鬼﹐主因子孫淫媒人婚姻之事勾惹官司爭財﹐加以凶將﹐定因財發禍﹐受陰人所害。一下賊其上﹐重審事可驚。父子情不順﹐夫妻不敬恭。更逢貴人逆﹐虎蛇元並空﹐勾陳墓用發﹐善事翻惡情。親者亦相害﹐先輸後人贏。如發用是子孫﹐爲地盤父母所克﹐故父母之情不順。如發用是父母﹐爲地盤妻財所克﹐父母動﹐必傷子孫﹐主父子貪財﹐或因妻妾之事致父子不和。發傳是妻財﹐爲地盤所克﹐乃兄弟爭財﹐主因卑幼弟妹爭財而害及身與耗財﹐或因兄弟有私淫妻妾之事而妻妾致怒﹐反不敬夫主也﹐更逢凶將及墓神發用﹐𨿽善事亦反爲凶矣。況凶事乎﹖凡課中發用或是支神﹐或是日上神﹐或是日幹三合六合之神﹐皆主親人相害﹐禍其身﹐非此類則主婦人卑幼及婦人相害也。用下賊上名重審﹐子逆臣乖弟不恭。事起女人憂稍重﹐奴害主兮姦主娘。萬般作事皆不順﹐官災病厄禍患重。論訟後應須得理﹐先告𨿽直後及凶。發用是子孫﹐己是父母所克﹔是父母先有疾惡之心﹐使子孫無容身之地﹐故子孫反害父母。又如地盤爲月建﹐是歲日之子孫﹐而天盤之神加於子孫﹐爲歲日之官鬼﹐或作天乙﹐而地盤之子孫又沖克刑害歲幹﹐主屬下叛君上也。事起女人者﹐凡事重審﹐是以內制外﹐以靜制動。若發用是妻才﹐作六合﹑太陰﹑太陽﹑天后加子戌亥﹐又與才爻相合﹐主奴欺妻或妻妾之財。孔明曰「壬式中先取賊上者爲用﹐用卽發動初傳也。賊亦克也﹐然不謂之克而謂之賊﹐言下之克上﹐猶賊也。夫上之克下﹐如帝王﹑君公﹑父兄﹑尊長之人制馭四夷及臣宰﹑子弟﹑卑幼之人﹐縱過於刑罰亦勢分所易爲也﹐未爲變故﹔較之以下克上﹐則有四夷之侵淩中國﹑臣下之犯君上﹑子弟之賊父兄﹑妻奴之害夫主﹐勢分之難爲﹐情理之所不堪﹐故名重審﹐言事之較深重也。禍機之重者﹐必先主之﹔是以先取有賊者爲用﹐𨿽克賊二鬼﹐亦捨克取賊矣﹐故曰賊上之課多凶也。且初發傳之神﹐是人首事﹐名曰發端﹐初旣受賊﹐則事之根基已伏暗賊於內﹐有幾分不善矣。加以凶將與發用內外相戰﹐事是有七分不好了。若發用是旺相﹐尙可觀其傳變。若中傳吉生拱初傳﹐無下賊之嫌﹐則主先阻後順﹐事終有成。若發用之神休囚﹐傳變又凶﹐或帶凶將克初﹐或是用神之墓﹑日幹之絕﹐或生初而中傳自坐於克制之支﹐皆爲無救﹐則事已無始矣﹐𨿽末傳吉亦何益乎﹖此賊上之深﹐果然是不美。然亦不可執一﹐倘國家當陽九百六之厄﹐會天人壓居上者之不仁﹐喜在下者之聖哲而察相其革舊鼎新之機﹐則下之犯上多在理勢之不容﹐己有應天順人之舉情否爲泰﹐𨿽首事重大﹐發端艱難﹐正合重審之義﹐則重審豈專主凶乎﹖然必察用神果是旺相否﹐果是生日乎﹐果作吉將乎﹐初之傳變中傳又能生初傳否﹐末傳又能生初或生中否。如有干支吉將作生神生日辰﹐初傳旺相帶吉將﹐末生中之生初﹐初生日﹐三傳皆吉將﹐則課體有反凶爲吉之美。又自審天人之際從違何如﹔果天心人事應吉﹐與課體相合﹐則𨿽首事艱難﹐終克有濟﹐是必審之又審﹐故曰重審﹐亦是戒人不可輕易犯上也。如克初傳者旺相克初﹐初又克日辰﹐又加凶將變墓傳絕﹐則不但事之不成﹐反主害及其身﹐是一審已起其禍之重也。此重審之義也。」夫上者﹐動也﹐有先舉之義﹔下者﹐靜也﹐有後應之義。先動制人﹐後應者制於人。今欲以靜制動﹐以主制客﹐勢力所難﹐故必審之詳而計之熟﹐方得變難爲易也。欲決者吉凶順逆之事﹐先以貴神逆轉之善惡言之﹐如課本凶又貴人逆治﹐愈是反背乖逆之事﹐加以虎蛇勾元凶將﹐則後應者凶禍必重矣。若當貴人居東北陽明之地﹐天將順布﹐則吉神助順而不助逆﹐而居下犯上者必受殃矣。如被賊者是日之陽神﹐是我之後動制彼之先動﹐二動之間必審天乙之順逆﹑發用所乘之將。如將又克神﹐是將與日幹同類﹐是爲爭財格﹐主內外奪財﹐天將順則居上得勢﹐順者勝﹔天乙逆則居下𨿽處勢逆者勝也。如日幹賊上神﹐幹上神是當今旺神﹐則日干休囚矣。事勢重大﹐但謀者心慵或失輔﹐必待日幹旺相之月方成矣。如日上神發用﹐日幹無气﹐又見日之陰神生扶日上神﹐則泄日之气﹐主事勢是我黨倡成﹐或子孫女人之事﹐但患賴爲炎之﹐求人相幫﹐或候旺月爲之﹐吉。如日幹制日上神﹐又有辰之陽神或中末傳有一處反克日幹而制救日上神﹐縱爲日者有先勝﹐終被他人所並矣。如辰上神被支辰所賊﹐是以靜制動﹐以內制外﹐其吉凶如上審之。如日之陰或辰之陰神被賊﹐此以陰謀害上者﹐其凶亦同上推。劉誠意曰﹕重審之課多凶少吉﹐以發用觀事之始﹐始旣受賊﹐如樹之伐根焉﹐能生長乎﹖更傳入墓鬼之地﹐縱有吉將亦不能免禍。更逢貴人逆治﹐將傳其凶甚矣。若得吉神良將﹐逢旺相﹐更又生年命﹐主舊事再攺成新之喜。若用神是日辰之陰神﹐又爲日幹之鬼﹐加以凶將逆治﹐主人居下以訕上﹐婦人執事以謀夫﹐奴僕欺主以行姦﹐臣叛子逆﹐陰邪害正﹐卑幼害長﹐故曰尊長不占重審﹐恐卑幼之仇怨也。其象如內明外黑﹐進前有悔﹐退後難憑﹐心虛猶豫﹐舉動無措。邵子曰「重則不一﹐審則有疑。事有不一伏一起理﹐或疑似必審之又審。凡事主間隔不一﹐不可忽略處之。」袁天罡曰「重審之課﹐以下犯上﹐非順﹐逆也。從辰上發用者﹐事多起於女子﹐其吉凶當以天將決之。傳及勾蛇虎作父母者﹐其人被父母殺害。傳是勾虎作子孫者﹐其人殺害父母也。其人欲謀害陰人妻子也。傳是勾蛇虎作妻財者﹐其人反被妻妾所害也。亦以休囚推其成敗也。」《懸解賦》云「重審象地﹐象地者先迷而後利。」占天文主陰雲。日之陰神發用﹐主陰暗﹔辰之陰發用﹐主陰雨﹔日辰之陽發用﹐有數日風雲﹐然必參以將神五行生旺休囚言之。占地利主卑下﹑陰暗﹑污濕之地﹐髙陵崩塌﹐但亦必參以上下衰旺言之。占身命不利尊長﹐陽不利父﹐陰不利母。兄弟動﹐衰則克兄弟﹐旺則克妻妾。父母動﹐衰則克父母﹐旺則克子孫。官鬼動則論衰旺﹐作龍常祿馬貴人主有官貴﹐如身衰鬼衰作凶將﹐主多官衰災疾病﹔或鬼旺克兄弟。如妻財動﹐衰主克妻﹐旺則克父母。如子孫動﹐衰則克子孫﹐旺則退職傷官﹐但有病者愈。以上俱是因卑幼陰人起禍﹐兼天將吉凶言之。論人性質主多疑多思﹐或好色作亂﹐或受卑下淩迫﹐柔弱不振。若旺相及日逢吉將則能詳審制宜﹐以靜制動﹐則無可失。𨿽刑克尊長﹑孤立﹐於名利亦不虛也。居卑幼若加凶將﹐主重拜父母﹐兄弟失力﹐妻子重刑重創﹐功業得失不一。屬卑幼則好犯上﹐處臣子而逆君父﹔處尊長者﹐所行暗昧﹐故下人篡弒﹑妻奴所害也。占行兵利主不利客﹐不利爲應﹐兵不利先起﹐亦以上下衰旺詳之。占婚姻主猶豫不決﹐詳審方求之﹐上衰女人不利男家﹐上旺夫家不愛女家﹐以貴人順逆﹑將之吉凶斷之。得凶將克幹﹐決主男家重妻﹔得凶將克辰﹐決主妻家重婚。占六甲若下旺相主生女﹐若上神旺相生男。易生難生﹐以貴人順逆﹑將之吉凶言之。占求財主後求﹐但彼我遲疑﹐必重求方得﹐亦看才爻及靑龍入傳否。若龍與才財爻生旺入傳﹐課𨿽下人幹上﹐亦可再求有財矣﹐反之無財。占病尊長病﹐主被下賊人克剝﹐或婢妾事致病多災﹐反復不寧。貴人逆治﹐血气不順﹐癥甚重﹐卑幼人不妨﹐病癥主上部﹑頭項﹑心肺之疾﹐亦看上下衰旺言之﹐最忌虎蛇發動。占訟主經易官司﹐利後動﹐必重訴重審﹐方可結果。起例假如子將壬辰日辰時占﹐以子將加辰時﹐順布十二神將﹐三合體﹐壬日幹課在亥﹐亥上得未爲一上克下﹐未上得卯爲二上克下﹐辰上得子爲一下賊上﹐子上得申無賊﹐此四課﹐課中惟一下賊上﹐捨未卯二神二上克下﹐只取子神被下賊者爲用。用卽初傳也﹐是初傳得子﹐又觀地盤子上得申爲中傳﹐又觀地盤申上辰爲末傳﹐三傳子申辰也。是日辰時貴人在巳﹐巳將在酉﹐於酉上起貴人﹐逆治﹐布前五後六之將於十二神上﹐則初傳得靑龍﹐中傳得元武﹐末傳得螣蛇也。課名重審﹑潤下格﹐但冬月子水當旺﹐辰土無气﹐𨿽下克上不倒﹐亦不爲凶﹐兼子爲太陽﹐可以解禍﹐陽星破墓﹐故不爲凶也。兄子靑父申元官辰螣元靑朱陰申子卯未子辰未壬丑寅卯辰子巳亥午戌酉申未比用課又名知一歌曰「比用課如何﹐賊上有兩位。無賊有兩克﹐先別陰陽類。陽日比陽神﹐陰日陰神隨。比者爲用初。不比棄不爲。」四課中有二三位下賊上﹐或二三位上克下者﹐必取何者與日辰相比﹐取其相比者爲用﹐其不比者棄之。比者﹐同也。陽神與陽幹同類﹐陰神與陰漧同類﹐如君子與君子同類﹐小人與小人同類﹐則一气相通﹐故因其同類而用之﹐是以名曰比用。課又曰知一課﹐蓋於克賊眾多之中知其一比而用之也。斷曰﹕知一是如何﹐用神今日比﹐婚姻失和諧﹐事緣同類起。逃走不遠去﹐失物鄰人取﹐論訟和允好﹐爲事尙狐疑。又曰﹕二上來克下﹐盜賊在逡巡。小心須防備﹐簡慢禍惹迍。若言失脫去﹐閉口課中尋。又曰﹕知一之課比處用﹐事來多起在親鄰。用將相尋幹伴侶﹐亦有遺亡逃走因。四課若還見不備﹐陰私伏匿不幹身。占人有伴意不動﹐財物雙雙有合論。結交朋友無兩心﹐求謀何必再三伸。孔明曰﹕比者憂在內﹐不比者憂在外。比者﹐事近而速﹔不比者﹐事遠而遲。故取其內近者占之﹐捨其外遠者後圖焉。」經曰「知一則二事不成。」是不可圖貪二事也。所謂二事者﹐非僅兩件事。凡事物紛至﹐及眾論什投要之﹐不過兩端耳。必乘其明知獨見得﹐是擇取其一者而用之﹐不爲二三所惑﹐方是知之之義也。則一之機自我執矣。」又經曰「比者爲憂」﹐言禍福之切於身﹐不專言憂也。不比者爲喜﹐言禍福之不關己﹐不是不比爲可喜而趨之也。上克下同類相妒﹐朋友讒佞﹐禍從外來﹐利客不利主﹐夫妻相妒﹐或因妻財妒訟﹐詛咒不利﹐賊不出邑裏﹐利主不利客。李衛公曰「上爲外﹐下爲內﹐二上克下﹐主外人謀害。事起於內﹐凶將加臨﹐主男子盜賊侵掠﹑失脫等事。吉事將敗﹐凶事漸深。象易之需課九三曰『需於泥﹐致寇至。』之凶也。」袁天罡曰「知亦有偏知生姦之敝﹐一亦有執一不通之獘。或恂利忘害﹐則是執迷﹐居安忘危﹐謂不逢變﹐或執滯多門﹐昧於取捨﹐首鼠兩端﹐不知所從﹐知一昧二﹐慮此昧彼﹐偏見蔽明﹐察近失遠﹐如狐之涉水﹐鹿之生疑﹐則失知一之義﹐其凶必矣。」故凡事必合一心幫力而求﹐知權變﹐有定守而始得順遂。凡事緣親友兄弟上事﹐不論吉凶皆涉此等人。又主狐疑﹐不能達權通變也。邵氏曰「知一而不知二。知者﹐喜我之知見﹐不知者﹐嫉我爲仇讎。主恩中生害﹐凡事宜捨遠就近﹐捨疏就親﹐事貴和同﹐多觀於同類﹐又主吉凶之事皆有兩端。」經曰「二克二賊﹐知一總名。神將凶而禍不單行﹐神將吉而福祥又至。」《觀月經》以三上克下爲長幼課﹐三下賊上爲度厄課﹐𨿽有二課之異﹐但取一亦必依知一課而取三傳也。長幼度厄課詳於凶吉門課﹐此不及詳。大略所謂發用子孫憂小幼﹐發用父母憂尊長﹐發用妻財憂妻妾﹐傳入長生則吉﹐傳入休囚死墓則凶。占國朝主君臣彼此不定﹐上下紛紜﹐互持其說﹐必審其是非﹐定其所適從﹐君不自是﹐捨己從人﹐專制裁折﹐棄一用一﹐審其親暱﹐察其疏遠者﹐知其孰邪而取捨之﹐知其吉凶而趨避之。又觀神將之吉凶﹐以決庶政之利害罔違﹐道以干百姓之譽罔﹐引百姓以從己之欲﹐方是知一﹐而事可成﹐功可就﹐賢人可專徵也。占天文比陽上克晴數日﹐比陰下賊主雨數日﹐以神將所屬決之。占地理上克比陽主髙亢地﹐賊上比陰主低下地。占身命比陽上克不利卑幼﹐妻子有傷﹔比陰賊上難爲尊長﹐多好結朋友﹔有知識﹐得人相濟。占射覆主重疊不一﹐或二三物合一。上出行有伴侶﹐須知同類而皈依之﹐懼遺忘。占求財主朋輩之財﹐重進可得﹐或有二三項財﹐取捨得宜方得。占盜賊失物主朋輩﹐陽得男人﹐陰是姊妹親知﹐或是親鄰﹐賊不出邑裏﹐或是家人。占徵戰宜捨遠就近﹐結鄰爲援。占逃走去不遠﹐不出邑裏﹐或被親人所在。占婚姻主不和諧。若是遠方必有不諧。若是近鄰﹐或因親得親﹐則諧矣。若婚已成﹐亦主有親鄰之女煽惑私比﹐而欲離間其成者﹐未成主多婚未能主﹐其一而配之﹐宜決其比者娶之。但神將凶﹐二上克下﹐主先有二妻﹐重婚再娶﹔二下賊上﹐主妻有二夫﹐或經妝聘定﹐又再許人﹐或失節再醮。占詞訟二克主卑幼有虧﹐二賊主尊長受虧。但和允好﹐不然重疊艱結﹐重送衙門。占家宅主有遺失﹑逃亡﹑走脫之災。二克主妻子不安﹔一賊主夫婦不和﹐長上有災﹔又主有陰私隱匿﹑伏藏不明之事﹐心事狐疑﹐欲棄遠就﹐或欲親鄰居住。涉害課歌曰﹕涉害爲何起﹐兩比兩不比。受賊與受克﹐數至本痊止。歷涉地盤位﹐克賊深者取。行涉多被害﹐是爲涉害矣。又曰﹕涉害課相爭﹐還從比用生。前頭有回路﹐涉害何難呈﹖有克難重數﹐偏多得用情。忽然涉害起﹐先舉莫相爭。又曰﹕涉害原因比用加﹐地盤孟仲季求他﹐先看孟神次仲季﹐路涉有克到本家﹐孟深仲淺季無取﹐復等柔辰剛日查。又曰﹕涉害孟仲季﹐一課分兩名﹐見機起四孟﹐仲季察姦生﹐總是涉害體﹐占得事豈寧﹖四課二三克賊﹐與日俱比﹐或受俱不比﹐則分孟仲季取之﹐所謂孟深仲淺季又淺是也。以其害有深淺﹐故以深者爲用﹐此系捷法﹐不必數涉歷地盤位數﹐只論孟仲季以爲深淺者也。一說無仲只有季上神克賊﹐亦取季上神之﹐以上法𨿽便捷﹐終不若涉歸本家﹐以克賊之多寡爲受害之淺害爲正法也見《六壬示斯》﹐其說最詳﹐今不錄。用孟上神一名見機課﹐用仲季上神一名察微課﹐此涉害一課而分兩名也。何謂見機﹖蓋孟長也﹐事之先發者﹐凡事之先起﹐乃禍福之端﹐故名見機。何謂察微﹖蓋仲中也﹐事行至中半而吉凶已微著﹐當審察而知所進止也。如有兩孟兩仲﹐必擇先見者爲用﹐課名曰復等﹐如先遇戰﹐不得不競也。長者受敵﹐而不受其小也。斷曰﹕見機起四孟﹐求事須難成。用起季與仲﹐察姦產婦驚。魁罡加四孟﹐產兒定不成﹐二下賊其上﹐體乃是比鄰以比用課取利。亦名知一課﹐失盜乃鄕鄰﹐小小須防備﹐昏執禍多門四孟主有多機多端﹐吉凶不止一路。又曰﹕見機涉害見上克﹐數到本家方始休﹐但看何方神力最﹐所爲先難後易求。凡事艱難多阻難﹐魁罡加日縣官憂﹐察微涉害用下賊﹐在事艱難多滯畱﹐幽暗不明當見了﹐官事纏綿產婦憂﹐若更日辰魁罡立﹐婦人產難亦當愁。假如涉害皆復等﹐先見之神爲用傳。事主艱難無首尾﹐枝條蔓引作牽延。兩軍交爭不相伏﹐經時歲月更畱連。凶神惡將來相見﹐官災疾病兩綿纏。月逢吉神並有气﹐事𨿽遲遲卻有緣。若值凶神皆無气﹐無情無緒事多端。又曰﹕事有兩比兩不比﹐上天垂象要知機。涉害發用爲初傳﹐行事稽遲多憂疑。憂患難消知見日﹐占胎傷孕忌當時。失物家中鄰里竊﹐逃亡必定隱親知。孔明曰「涉害之象﹐如琴瑟不調﹐鳶在天關﹐存亡速焉。若遇見機則以合宜變通﹐不可執一﹐當知事機括而乘機早圖之。若遇察微﹐則宜防微杜漸﹐精察細微﹐不可忽略﹐暴進終逢殃咎。用辰主災害己﹐用日主家禍延人。一二課爲用是用日﹐三四課爲用是用辰。」劉伯溫曰「涉害者﹐干涉害﹐須審其宜而行之。見機者﹐已自審視﹐謂之見發不妄動﹐謂之機﹐察其微辧以機言之。一曰機者﹐猶弩之機牙也。務見機之禍﹐百發百中﹐萬舉萬全﹐始謂之見。又曰﹐機者動之微吉凶之先見者也。事在未然﹐須早見察之則不至害。若見於機已然之後﹐或輕舉妄動﹐則機括一差﹐而千里之失起於毫釐之謬﹐其害也深矣。」邵氏曰「涉害課﹐凡事主欲用不用﹐欲言不言﹐事有兩而取一也。事主遲疑艱難﹐進退不定之意﹐用上克下﹐百事爲淺。若得凶神惡將﹐則災禍難解﹐百事阻滯﹐作事稽畱﹐多有疑﹐惟憂患難消﹐宜捨輕就重﹐趨安避危﹐方爲不害。」袁天罡曰「用在四孟﹐事多反覆。凡事遲疑。」經曰「見機則情有變﹐事主艱難而兩求主事有兩重。用在仲季主反覆無定﹐凡事未萌﹐須預察其吉凶。」占國事主建議商之﹐旣欲於此﹐又欲於彼﹐不知適從﹐當審其事之是非﹑理之長短﹐方可取捨。若魁罡加四孟﹐則遣將提師深入﹐吉。占徵戰不可深入賊境及渡江水戰﹐以水火土木金辧其何者爲害如水神涉害則因水爲害﹐火神涉害則因火爲害之類﹐又主兩軍交爭﹐不肯相伏﹐經歲月遲久﹐遲疑進退不決。占出行如得天神下臨壬亥子癸﹐主水路有隔﹐其禍深﹐不可渡水﹐只宜陸行。得凶將克身命﹐出行遠涉最跋涉艱難﹐遠行受害﹐有吉將主行途中有得。占生產主產婦憂驚產難﹐魁罡加寅申巳亥發用﹐產見難養﹐魁罡覆日辰更凶。占胎主產婦因遠涉或土移動傷胎﹐有妨其產母。占官事見機課﹐魁罡加日辰主官事欲起﹔察微課﹐魁罡加日辰主有牽連干涉事人﹐久延不決。占疾病主犯觸受染﹐病不止一端﹐沈重日久﹐難以起止﹐反復不定﹐或遠行涉水所致﹐魁罡加四仲主哀傷。占身命主多刑害﹐流移不定﹐加凶將則孤賤卑微﹐惟多遲疑不決。嫉妒害人﹐或受人所害。占婚姻有害﹐二家不和﹐反復不定。占求財主干涉害人而求﹐吉將旺相有得﹐但多反復延遲﹔凶將休囚克日﹐主干涉反復破財。占失脫盜賊主自家不謹愼﹐乃鄕鄰爲盜若與日辰合不比者是遠人也。。主賊涉水來﹐或逾墻來。加凶將凶神主害人﹐或連眾而來﹐內外通引。假如四月將辛酉日卯時占﹐得三下賊上課﹐寅卯未加子辛酉寅之上﹐被俱下賊﹐不與日比﹐卯未俱與日比﹐𨿽以比用取﹐課則入涉害課﹐卯加辛﹐戌是季也﹐未加寅是孟也﹐當以孟上神爲用。若欲何者涉害深﹐則卯加辛之歷至卯位﹐惟一干克之﹔若未在寅歷至本位﹐則有寅甲卯乙巽五位克之﹐是爲涉害深也﹐餘仿此推。此謂未加寅入墓﹐所謂仰見其仇﹐俯見其丘也。小吉主婦人﹐將得螣蛇憂死人入墓故也﹐女子驚恐﹐蛇主女人驚恐﹑有怪異血光亦是螣蛇所致﹐小吉入鬼門﹐主見鬼。中傳神後作天空加未﹐主婦人欲欺其夫而有二心天空主欺詐﹐未爲神後之夫。末傳太乙作天后加子﹐主憂婦女﹐水克火日。父未白子子朱官巳元白貴勾後未寅申卯寅酉卯辛戌亥子丑酉寅申卯未午巳辰遙克課蒿矢格彈射格歌曰﹕四課無克賊﹐如何取用神﹖先取神克日﹐蒿矢課之名。如是日克神﹐彈射課之名。總名爲遙克﹐禍患此中生。又曰﹕陰陽上下無相克﹐其中擇取遙相賊﹐賊日之神爲用初﹐課名蒿矢似無力。如無神遙於今日﹐日有克神是彈射。有如日遙克於神﹐後有兩神亦克日。用比用涉是爲良﹐依此課之情不失。四課上下並無克賊﹐則前四體俱不入﹐須看四課之神有克今日幹否﹐以有克者爲用﹐課名蒿矢。如無神克日﹐看今日幹有克四課之神﹐如有克﹐則以受克者爲用﹐課名曰彈射。如有神克日﹐又有日克神﹐則取神克日爲用。如有二三神克日﹐則如前比用取用﹐俱比俱不比者﹐則以涉害取用。其日克神﹐亦依此例。總名曰遙克課。遙者﹐遠也。神所加臨處爲近﹐視日幹則遠矣。日之陽爲近﹐於二三課之視日又益遠矣。此遙之謂也。斷曰﹕蒿矢有吉凶﹐先看吉凶神﹐吉將朝天去得吉將生身﹐主功名遠利﹐上謂朝覲﹐遠求財利吉﹐凶將禍到身材從外來。彈射得吉將﹐求財得相親。若值凶將加﹐出入值仇人。利動陰謀竊刑害並則主陰謀竊害傷人矣﹐相生各有伸。凶刑劫盜賊﹐合成喜自頻相合則吉。分明是兩課﹐休斷一般陳。吉合主允歡喜﹐凶將勿來迎。三刑妨賊害﹐六害殺傷人交射乃傷人之物﹐加以刑害金土則刑傷必重矣。又曰﹕神遙克日名蒿矢﹐射我𨿽端必當畏。日克天神名彈射﹐縱饒得中還無利。貴人逆治子無良﹐天乙順行臣不義。家有客來不可容﹐每憂口舌西南至。起事因外至本身﹐心意悠悠無所止。比用他意非本心﹐用力向前須得喜。中間尢恐有防人﹐暗箭傷殘禍不已。喜得或同歲上並﹐經涉朝遷歲月計。若見凶神多詭詐﹐外事收來知謹備。吉凶皆主艱辛事﹐若將言將禍庶幾此蒿矢彈射總斷也。又曰﹕彈射之課日克神﹐事從內起幹他人。凡事艱難須勉力﹐𨿽成不免有爭嗔。望信不來人未至﹐出行一去沒回音彈射蒿矢同斷。三傳終始干支合﹐吉將來並喜事新。三刑又見諸凶將﹐劫盜須防禍及身。若是庚辛而得吉﹐信來行人卻欣欣。又曰﹕彈射有丸傷痛苦﹐占病死人傷命焚。三傳辰戌丑未土﹐有土諸事皆有阻。孔明曰「神遙克日﹐緩而輕。其象如蒿矢之輕﹐遠射則力弱也。蒿者﹐艸之桿。矢者﹐箭持蒿艸之桿而作之箭。直將射物也﹐𨿽有射物之心﹐卻無射物之名﹐𨿽有中物之具﹐而無獲物之功。縱射𨿽中而輕不入也。故禍福俱輕﹐主外人欺己﹐禍從外來﹐其始如雷之吼﹐未免驚憂﹐後卻無事﹐愈遠愈小﹐漸久漸消也。神爲客﹐日爲主﹐神遙克日﹐是客來欺主﹐故言客來不可容之﹐必有是非及身也。但以蒿爲矢﹐𨿽射中不深入者﹐以其無簇也。若見傳送白虎發動﹐則有金加於矢上﹐必能傷人﹐故曰仍憂口舌西南起傳送白虎乃西南隅﹐申地之神。經曰『蒿矢見金爲利簇。』是見金之爲凶也。或有金而金落空﹐一名空矢﹐亦曰亡矢﹐一曰季矢﹐亦不能爲凶也。」李衛公曰「蒿矢之課﹐主有不測之憂忽來相干。若有吉將﹐主不虞之喜不期而至。有金則主血光。經云『三傳地下申酉是﹐公人持捧應無禮。』是也不論是金神﹐但發用是地下申酉上神者﹐亦有外來是非出於禮法之外相加。故曰『蒿矢有金﹐主驀然有災』也。不必金將﹐只有傳送從魁河魁金神而作朱雀勾陳者﹐亦主有官非口舌從外驀然而來也。大抵此課主利主而利客﹐利後動。不利他人﹐利小不利大﹐主人害己﹐事由官非鬥訟之害﹐加以陰神賊日﹐則憂從外來﹐驀然而至矣。水火神動加金將﹐主水火之厄﹐酉陰刑刃動主暗傷之災﹐小心防備得吉。凡事不利己身。」孔明曰「日遙克神﹐其象如彈射之近﹐不射遠﹐事則難中也。主自己謀害他人﹐事從內起。但有近射遠射之異﹐所占勢大者近射﹐凶重﹐忌先動﹔勢小者遠射﹐凶輕﹐但不可出頭。一二課發動爲近射﹐三四課發動爲遠射。又發用之神之將相克名近射﹐主有傷害﹐更陰虎乘金神﹐尢凶。若神將比和﹐名遠射﹐𨿽有口舌惡意﹐亦不至傷害矣。」又曰「彈射見土爲彈丸﹐則彈中有傷﹐驀然有災。若有土而土落空亡﹐謂之遺丸﹐縱彈皆不爲凶。若是彈射又是知一課﹐尢爲無力﹐𨿽凶無畏。但欲用事者遇之其力輕﹐多費力不成也。經曰『彈射憂事立散﹐若見太陰元武天空發用﹐主虛詐欺誕之事﹐禍從內起。』」袁天罡曰「遙克課主事遙動不定﹐人情倒置﹐禍福皆輕﹐求事難成﹐吉凶皆主不實﹐來意𨿽有惡而不至傷殘也。第二課爲用乃是日上兩課相戰﹐作事不力﹐外事不干﹐內事不可出頭。第三課爲用﹐是辰陰自戰﹐兩陰相競﹐凶重有力﹐不可先動。第四課爲用﹐尢爲無力。若日幹克兩神名曰一箭中兩鴻﹐又名一箭射兩鹿格。若兩神遙克﹐一曰一鹿含兩矢﹐皆主心貪望大﹐遠交近攻﹐近交遠攻﹐費力並取之兆。故曰『兩神克日﹐主二事合爲一事﹔日克兩神﹐主一端分爲兩端。』」占行人第一第二課爲用﹐行人立歸。第三第四課爲用﹐行人未歸。若三傳沖克歲建﹐占行人主凶。一曰「彈射不來﹐蒿矢課歸矣。遠出未歸﹐或中途有阻。」占出行若遠出至不至所往之地而回﹐不可西南行﹐恐人是非。占訪人彈射課主訪人不見﹐蒿矢課主訪人卽出見矣。占公訟蒿矢課利小不利大﹐利後不利先﹔彈射課利上不利下﹐利先不利後。蒿矢主人害己﹐事由官司鬥訟之害也。占國朝值蒿矢課主事自外來﹐艸寇弄兵﹐邊鄙生事﹐有使命來闕。值彈射課主有頒命遠出。占身命神克日害從外入﹐日克神身他人﹐有刑害受驚﹐帶官貴祿馬主武途出身﹐但福力不大﹐無長遠之事業﹐多虛詐或夭折。占疾病蒿矢有金見白虎﹐彈射見從魁有血光﹑脾胃之疾﹐其病難療。歌曰「占病小兒與老人﹐蒿矢彈射有災迍。一彈一矢俱不存﹐須知性命在逡巡。」占求財彈射課是朱雀主爭財口舌﹐或與妻爭﹐輕求則遂心﹐重求則無矣。假如甲午日申時巳將占﹐四課無克賊﹐先取神克幹﹐惟取申金克甲木爲用﹐課名蒿矢﹐三傳巳申寅﹐將得白勾蛇﹐天乙順行﹐主君臣不信﹐亦憂男子病。此時不可出行﹐有客不可納﹐有內讒之事﹐禍從西南來﹐主有爭鬥來害﹐以蒿矢見金作虎勾也。加以年命見鬼﹐鬼置元武﹐定主賊盜謀殺也。殺申白子巳勾兄寅螣後朱白陰子卯申亥卯午亥甲寅卯辰巳丑午子未亥戌酉申假如九月將己卯日午時占﹐四課並無克賊﹐先取神遙克日﹐四課上神又無遙克日﹔次取日遙克神﹐惟神後受己日所克﹐以神後爲用﹐三傳子酉午﹐將得貴元空﹐課名彈射﹐神後作天乙﹐作初傳﹐主婦女事﹐有貴人徵召之喜﹐但以死气所勝﹐主憂人死及官訟墳墓事。財子貴子酉元父午空玄貴螣勾酉子丑辰子卯辰己寅卯辰巳丑午子未亥戌酉申昴星課仰視伏視歌曰﹕無克又無遙﹐昴星理可知。陽日看酉上﹐發用立根基。辰作中傳日﹐末傳日上依。柔日看從魁﹐中日末辰支。仰視總名昴星矣。又曰﹕四課又無遙相克﹐須當仰伏觀昴星。剛日酉上神爲用﹐柔視酉下度何之。假令從魁居亥地﹐用神端的是登明。中傳乃附日辰上﹐剛日先辰後日呈。柔日中日末辰上﹐虎視如何不免驚。凡四課上下全無克賊﹐又克遙克﹐曰昴星課。夫昴星者﹐乃酉是昴日雞之宿也。位鎭西方﹐爲日月之門戶﹐分居兌極﹐作天地之關梁﹐其居心也虛靈﹐有以剖決事端之吉凶﹐其秉悸也英銳﹐有以擅掌殺伐之威儀。陽日則仰視酉上所見者爲用﹐陽從地起﹐故中傳用辰上﹐辰爲地也﹐本乎天者親上﹐故末傳歸日上﹐日者﹐天也。其象如虎之視轉蓬而動也。陰日是伏視酉上所臨者爲用﹐陰從天降﹐故中傳從日﹐日天也﹐本乎地者親下﹐故末傳歸辰﹐辰爲地也。其象如冬蛇掩目而匿也。是昴星一課而有四名也。但四名亦有時義﹐春曰虎視﹐夏曰轉蓬﹐秋曰昴星﹐冬曰科蛇掩目。春占白虎﹐與酉金逢﹐春令死絕﹐謂之死虎﹐卯月衝酉﹐辰月合酉﹐謂之死虎遭合﹐不能傷人﹐但以目視人而驚人耳。夏月金囚﹐如以艸爲蓬﹐隨風不定也。秋月金旺﹐昴星主事﹐故曰昴星。冬月金休﹐如蛇掩目不能傷人也。斷曰﹕用起昴星爲虎視﹐秋兮在酉知生死﹐出入關梁日月門﹐舉動稽畱難進止。剛日出行自不歸﹐柔日伏匿憂難起。女多淫泆問何因﹐此地私門難禁止。又歌曰﹕昴星轉蓬並虎視﹐冬蛇掩目異名求﹐剛日出頭而閉塞﹐柔日藏身不自由﹐事多勾陳非本意﹐搖擺不定將出遊﹐文字不明多恐感﹐關梁阻滯事多畱﹐更變反復多不定﹐全家疾病傳梁周﹐引惹官事皆失理﹐淫泆畏布伏藏憂。又曰﹕冬蛇掩目課﹐萬事不相從﹐伏罪何須出﹐莫勞西與東﹐出行遭禁系﹐淫泆敗家風。又歌曰﹕轉蓬柔日見螣蛇﹐冬蛇掩目有欺遮﹐不獨憂疑有怪夢﹐屈指暗昧有怨嗟。事縱在內多淫泆﹐閉畱在外不歸家。剛日昴星見白虎﹐白虎耽耽定有驚。事從外來憂在內﹐勾牽刑獄有稽畱。伏藏在外不欲出﹐疑悲文字不分明。經曰「昴星爲用﹐孤立﹑狐疑﹑疾病﹑進退﹑囚系﹑文墨。」若值吉將﹐相親可得。孔明曰「昴星課﹐若非春占﹐但值陽日如虎視不息轉蓬而已。陰日如冬蛇蟄藏伏身不動也。虎視者﹐虎以爪牙害人﹐視則覷我而有意也。苟無先見之知﹐而輕舉妄動﹐無有不傷者﹐故行者宜止﹐動者宜靜也。疑者宜精意思維﹐寬懷省事﹐則虎𨿽視我﹐亦安能害我哉﹖夏曰轉蓬者﹐如以艸爲蓬﹐因風而起﹐旋轉不定也﹐其斷略與虎視同﹐若三傳見白虎乘申酉克日辰及行年上神﹐名曰眞虎視﹐來意主見凶禍傷損﹐見血光有火憂之事。若行年見神將吉﹐更見生旺﹐則不爲凶。剛日虎視﹐靜則有官災病患暴驚﹐在家防火驚﹐動則有盜賊風濤虎獸驚恐。凡舉事皆有憂驚﹐先有憂驚後有破家也﹐凡事又主稽畱伏匿。柔日虎視主伏匿於內﹐事多暗昧﹐進退猶豫﹐靜則有幽暗徒流逃匿﹐內有婦人小口災病。」袁天罡曰「一課而有四名﹐𨿽有四時之名﹐但亦不可執一﹐其占惟通用﹐特有剛日柔日之異耳。陽掩陰﹐所以謂虎視﹔陰掩陽﹐所以爲昴星﹐皆主有舉動稽畱﹑進退猶豫。剛日昴星不利男人﹐有渡越關梁﹑遠行之事﹐事起於外。更值秋占﹐出行主不歸。柔日昴星太陰主事不利婦人﹐主隱匿伏藏﹐不欲見人﹐有憂懼之事。若後陰爲用﹐則是倚其門﹐立其戶﹐占婦人必淫邪不正之人。凡事多阻隔﹐主潛伏不欲見人而隔﹐或人心不相照而隔。剛日主道路關梁有阻而隔。春占主雨雪﹐冬占主霜雪阻隔。故曰昴星有閉塞﹐行者有稽畱。若是稽畱停止久者﹐則有復行之兆。」又曰「剛日男人遠行未返﹐恐鬧死於外。柔日伏藏女子淫泆﹐深憂不解﹐行者藏止不來﹐居者在家不欲見人。」邵氏曰「柔日昴星憂在婦女小口。又有空亡﹐主久病不起﹐或以事逃亡徒流。至殺陰主靜﹐宜藏伏也。又主事欲舉終難起。占謀事有亂常廢弱。若神將相戰主不正姦惡之事。又以日辰決之。水日防水災﹐火日防火災﹐金日防殺傷﹐木日防跌墜﹐土日主傾壓。又主家亡男女奔逃﹐皆主死亡在外及門戶閉塞不通也。發用在四孟主求事遲得﹐發用在仲季則陰少驚恐。」劉誠意曰「冬占名冬蛇掩目之瞑而不能開﹐口含土而不能食﹐蟠側而不能仲﹐伸而不能蟠﹐受气時也。名蛇者﹐凶之兆也。名冬蛇者﹐升騰變化未能出見﹐亦不能害人也。他人爲蛇﹐或亦不懼﹐我若爲蛇﹐又當隱形身晦也。若勉彊趨走﹐必貽其咎也。凡占主伏匿潛藏﹐暗昧不明﹐人不能見﹐事因女子﹐亂從內起﹐主虛驚不明之事。但值剛日﹐亦有晴光不息﹐轉蓬不已﹐欲動難動耳。柔日則主蟄藏掩目不動﹐宜持防﹐暗昧驚恐耳。若見空亡﹐則伏藏者出見也。」李衛公曰「柔日昴星名冬蛇掩目﹐憂在陰小﹐事主伏匿而暗昧多驚。在家則猶豫難動也。蓋四課旣無克又無遙克﹐是陰陽閉塞不通﹐故者皆主驚危﹐惟利空亡以解之。若虎視逢視﹐則至驚至危矣﹐故不拘剛日柔日﹐但傳見白虎傳送皆名虎視轉蓬﹐傳見太乙螣蛇皆名冬蛇掩目﹐若冬蛇無力﹐須防驚蟄後方有力。」占國事未有涯際﹐狐疑無所適從﹐忽有剛毅果敢之人﹐出身爲國﹐制裁急務﹐剖決不回。但勢必至於傷﹐然後濟事﹐或有不願與論﹐特立獨行﹐任怨舉事﹐則事舉矣﹐亦宜剛日方妙。占病歌曰「虎視傳中有螣蛇﹐占病絕食事堪嗟。不是咽喉不相嗟﹐滿口生瘡火上奢。」剛日不利男子占﹐夏秋占男子外病者死﹐加凶將主殺傷﹐冬日占﹐柔日女子小口病將死。占六甲剛日昴星生女﹐柔日虎視生男。

八專課歌曰﹕日辰同一位﹐此是八專名﹐五日陰陽見﹐三傳順逆存﹐陽日順數去﹐陰日逆後奔﹐復看日辰上﹐終傳此處輪。又曰﹕八專之日是無淫﹐有克比並涉害深﹐無克須當涉害數﹐陰日還陰逆數尋﹐陽日便從陽起順﹐順逆三位用爲眞﹐中末傳歸日幹上﹐依此用之是爲精。有時順到日辰上﹐三傳飛散莫重臨。正月己未酉時占﹐酉作三傳獨腳名。六十甲子中有五日支幹同位﹐及專祿日﹐名曰八專﹐乃丁未﹑癸丑﹑甲寅﹑己未﹑庚申是也。此五日干支同位﹐陰陽只有二課﹐其取用若有克賊﹐則依克賊﹑比用﹑涉害﹑遙克取用﹐如前例取三傳﹔如無克賊則看日辰之陰陽﹐陽日就幹上第一課上所得之神順數三辰﹐看天盤得何神﹐爲初傳﹔中末俱於日上取。陰日就日後第二課上所得之神逆數三辰﹐看天盤上落得何神爲用﹐中末俱在日上取也。此名八專課﹐有時逆到日辰上而中末與初傳同空﹐則謂之獨腳課﹐皆八專課內。又八專課一名帷簿不修課。斷曰﹕帷簿醜聲亂﹐不修更難管﹐順陽妻有謀﹐逆陰夫目反﹐陰邪驚怪起﹐出門須回轉。歌斷曰﹕一神二神號八專﹐陰陽不備向乾坤﹐帷簿不修逆失理﹐婦懷他婿外人傳﹐陽不備兮男不足﹐占身定是病相侵﹐公事不成災自散﹐出入求財枉用心﹐事多駁什無分別﹐淫泆難明僞與眞﹐陰日只爲家法懷﹐悖亂乖違因婦人。又曰﹕獨腳八專皆醜課﹐陰陽並雜火淫泆﹐陰私出入無門戶﹐淫泆交通事可嗟。亂欲於內外不見﹐獨在無人便有邪。又曰﹕日之陽神還不備﹐事有兩頭報君知。陽是男兮男不足﹐父占子息子不備。子若占父父不足﹐三心二意阿誰知﹖若然父子二俱足﹐莫須內有一人夷。若占家宅不完備﹐縱使徳兮財無支。陰人坎坷陰私撓﹐謀望出入進退疑。無非狹隘必損害﹐人口奴婢啾喞悲。日辰年上添鬼賊﹐更加凶將禍難醫。又歌曰﹕日值八專帷簿課﹐陰陽並雜不分明。不修帷簿何爲禮﹖內外占之總醜聲。厭醫合門元武當﹐嫂通於叔妹淫兄。人間察事難推測﹐元女畱經鑑此情。又曰﹕陰陽不備是蕪淫﹐夫婦姦邪有二心。二女爭男男不足﹐二男共女是單陰。上之克下緣夫過﹐反此誠爲婦不仁。陽旣不終陰取合﹐陰來陽處畏刑臨。孔明曰「八專﹐日干支同位﹐彼此不分﹐陰陽混處﹐如男女合體之象。一名帷簿不修﹐課言房屋不備而破損﹐被人窺覷﹐有無恥不正之事。又名蕪淫﹐課乃陽不與陰合﹐陰不與陽親﹐外無不淫﹐姦生於內﹐發用陽神﹐終不見陰神。以此占人﹐必有淫泆。陽多陰少﹐起於男子﹔陽少陰多﹐起於女人。兩陽夾陰﹐男爭女﹔兩陰夾陽﹐女爭男。更見天后六合元武作初傳﹐或合後傳見元武﹐決主淫亂。元武又見夜神﹐則淫穢甚矣。若陰合在傳﹐主室家不正﹐婦婢不順理。陽不備事起於外﹐陰不備事起於內。凡事必幹婦人﹐阻塞不通。居多淫泆﹐事多彰露﹐奸淫外暴﹐當謹厚修省﹐閉於家﹐而以理自律﹐遠姦邪而勿狎於近小﹐則免貽羞辱之事矣。凡有占只於日辰上神將決之。」邵氏曰「八專之課﹐事多重疊。外不隔而內不遏﹐憂喜二來﹐干涉婦人﹐久而反蔽。若後合入傳則男不知恥﹐女不知羞﹐淫穢之事尢恐太陰六合臨日辰。」劉伯溫曰「八專如人專執不分之意。無通變之義也。」經曰「求望則不愛八專。」以人己不分﹐上下之情不通故也。剛日主進趨欲出﹐凡事機急速﹔柔日主退縮欲歸﹐凡事機遲緩。」獨腳課斷曰﹕課名獨腳主憂驚﹐不宜占病問行人﹐占賊不來被人殺﹐任是險危三日平。主自己家之事﹐不能移﹐動之則費力﹐占逃亡去不遠遭獲﹐陰入自歸家。占國朝主臣下姦邪﹐陽不備是列職之長﹐陰不備是有司之屬﹐更夜神加臨﹐決非中正之事。若有克制﹐則有救﹐其姦必可隔。占兵事主客不分﹐不宜出軍﹐占賊不來。占婚姻不宜出嫁﹐男女無恥淫亂﹐有口舌離別之事。占六甲母子不分﹐必有一傷﹐或破傷獨足﹐產未生﹐生亦險難。占來意元武克日辰者﹐主重重走失﹑人情不和之事。若陰合在傳﹐主室家不正﹑家奴悖亂之事。若日辰上神不利﹐來意主外人不同﹐欲攺之事。陽不備則起於外﹐陰不備則起於內。占身命淫亂不正﹐名利俱虛﹐休囚則壽命不久。占逃亡吉不遠自歸﹐或家中人藏匿﹐或藏在屋下。占出行主因家事牽惹﹐不得移步﹐去亦不利。假如甲寅日未將卯時占﹐四課不全﹐只有二課﹐此陽日當從一課於日上順數三位﹐至辰上見申爲初傳﹐中末二傳以日幹上午字取之﹐三傳爲申午午﹐此陽日八專。陽日與陽比爲用。官申靑子午白子午白六白六白戌午戌午午寅午甲酉戌亥子申丑未寅午巳辰卯假如丁未日丑將戌時占﹐四課不全﹐只有二課﹐此柔日﹐從第二課逆數三位爲用神﹐從丑逆數至亥﹐以亥作初傳﹐中末俱從日幹戌字取之﹐此系陰日八專例。官亥陰子戌後子戌後常後常後丑戌丑戌戌未戌丁申酉戌亥未子午丑巳辰卯寅假如己未日日亥將占﹐從辰上所乘之神酉﹐又就地盤酉位逆數三辰﹐就看天盤所乘之神爲初傳﹐中末皆從日幹上酉爲中末傳是也。名爲之獨腳課。子酉後子酉後子酉後元後元後亥酉亥酉酉未酉己未申酉戌午亥巳子辰卯寅丑別責課歌曰﹕四課不全三課成﹐無克無遙別責名﹐剛日先傳幹合傳﹐支前三合柔日行﹐中末歸於日幹上﹐此是別責三傳靈。干支只有三課﹐無克賊﹐又無遙克﹐又不入昴星不以昴星發用﹐非不入也。只以別責取用。陽日取幹合處上神爲用﹐如甲日合己﹐己在未﹐則取未上所得之神爲用﹐爲初傳﹔中傳末傳俱在日上取。陰日以日支辰三合前一辰上所得神爲初傳。如乙巳日﹐巳酉丑三合也﹐酉在巳前﹐取上得之神爲初傳﹐中末之依日上取之﹐是名別責課。別責者﹐言不在干支之課之內取用﹐就日之陰陽別責他神而用之。陽日取幹合者﹐陽主動﹐幹常動﹐陽求陰合﹐故以干合之神爲用。陰陽合則變化神明之道出矣。陰日取支前三合神爲用者﹐陰主靜﹐靜以類聚﹐故以三合靜極則動﹐而變化出矣。陰陽各以類聚相合﹐則不復別求志向﹐故中末傳俱歸於本身也。斷曰﹕別責暗昧多不足﹐與人先合後參差。一人二心爲定托﹐屈己從人始爲宜。又主他人之事﹐經曰「別責事在他人﹗」孔明曰「別責課主蕩泆﹑姦盜﹑不正之事。凡舉不備﹐求謀不遂﹐欲動不動﹐畱連之課。以支幹皆取合神﹐故男婦皆有私合。」假如丙辰日巳時未將占﹐陽取丙與辛合﹐辛課戌之上見亥爲初傳﹐中末俱在日幹午字取之﹐此是陽日別責例。官亥貴兄午靑兄午靑靑空勾靑午巳未午巳辰午丙午未申酉巳戌辰亥卯寅丑子假如辛丑日戌時未將﹐柔日取丑前巳三合爲用爲初傳﹐中末皆在日幹上取﹐未爲中末傳也。一說三合巳上寅爲用﹐爲尋天盤上寅作初傳。《神定經》云「柔日取三合上神爲卦首。」﹐則是寅是也。此是陰日別責例。官巳蛇印未後印未後後常朱后未戌辰未戌丑未辛寅卯辰巳丑午子未亥戌酉申伏吟課歌曰﹕六甲伏吟寅巳申﹐六丙六戊巳申寅﹐六乙更言辰未戌﹐六庚申寅巳爲眞﹐六癸便尋丑戌未﹐壬辰壬午亥巳申﹐惟有四壬別立法﹐日先辰次末取刑。六己丁辛臨亥酉﹐辰先日次末取刑。丁未己未無相克﹐辰刑沖處三傳明。已上伏吟十五法﹐剛日柔辰衝末分。又曰﹕伏吟之課見相親﹐便以克處爲用神﹐亦如課中克者取﹐剛看日上柔看辰。迆邐刑之作傳末﹐依此《玉曆》作其眞。若也用神當自刑﹐次傳還與日辰並。次傳刑取神爲末﹐此課諸占最有靈。次者更復自刑者﹐從此衝取末爲精。且如乙丑用天罡﹐天罡自刑在辰方﹐用取大吉爲中次﹐刑取天魁爲主場。乙木爲緣木克上﹐所以次傳居醜鄕。余則自刑陰日上﹐陽日次傳辰上張。又曰﹕伏吟先用責三刑﹐若見三刑迆遞憑。有克初傳相克應﹐先衝後刑用爲眞。無克柔辰剛所用﹐先刑後衝作初名。初傳若犯自刑者﹐中傳剛日柔辰衝。中傳或又自刑次﹐先衝後作末刑星。刑沖或無往來處﹐末傳或用剛三刑。式中天盤諸神皆伏於本位﹐如其家﹐所謂登殿入垣者是也。如天盤神後加地盤子之例也。凡值此象名曰伏吟課﹐此時日辰陰陽不分﹐無相克制﹐剛日以干神爲用﹐柔日以辰上神爲用﹐以剛徳在陽﹐柔徳在陰故也。以日辰有陰陽之分也﹐故伏吟名曰自任﹐柔日伏吟名自信﹐如甲丙戊庚壬是剛日也﹐甲日用寅﹐丙戊日用巳﹐庚日用申﹐壬日用亥﹐此皆用自己所課之位﹐自恃有徳有祿﹐是以自任事也。故名自任課﹐但未免將徳祿以刑人﹐故中末傳用三刑也。但用神偶有自刑而不能刑人者﹐則中末傳杜塞不行矣﹐理必取支神爲中傳而末傳用支之刑也﹐或偶有中傳又是自刑﹐則末傳杜矣﹐卻以中傳所衝者爲末傳﹐此剛日取三傳之法也。乙丁己辛癸是柔也﹐惟乙癸日有天罡被賊克下爲用﹐亦非比肩徳祿﹐乃是財官之神﹐其餘皆用本支辰或信人﹐或自信而用之﹐故名自信課。如丁卯日用卯﹐丁巳日用巳之類﹐皆取相刑爲中末傳﹐若初傳是自刑﹐則是杜傳﹐用日者中傳投於辰﹐用辰者中傳投於日﹐如乙酉﹑乙亥﹑丁酉﹑丁亥日皆是自刑﹐須用此法相刑而作中末傳也。如中傳又是自刑﹐須以中傳所衝者爲末傳﹐此五陰日最三傳之法也。愚按﹕前七言歌中十干伏吟十五法乃出於《玉曆》者﹐及查鈐法中﹐伏吟三傳與歌中不同﹐《玉曆》言「六乙辰未戌」﹐而鈐中惟乙丑是無辰丑未戌﹐若乙亥日則辰亥巳﹐乙酉日則辰酉卯﹐乙未日則辰未丑﹐乙巳日則辰巳申﹐乙卯日則辰卯子﹐《玉曆》言「壬辰壬午亥巳申」﹐而鈐中壬午則亥午子﹐壬辰則亥辰戌﹐《玉曆》言「六己丁辛臨己卯﹐辰先日次末取刑」﹐而鈐中己巳日則巳申寅﹐己卯日則卯子卯﹐己丑日則丑戌未﹐己亥日亥未丑﹐己酉日酉未丑﹐己未日未丑戌﹐丁巳日巳申寅﹐辛未日未丑戌﹐辛巳日巳申寅﹐辛卯日卯子午﹐辛丑日丑戌未﹐辛亥日亥戌未﹐辛酉日酉戌未﹐此《玉曆》與鈐法不同者﹐如此當以鈐法爲正﹐可依鈐法而占也。丁卯日卯子卯﹐丁丑日丑戌未﹐丁亥日亥未丑﹐丁酉日酉未丑﹐丁未日未丑戌﹐陽日伏吟名自任﹐陰日伏吟名自信﹐陰陽各伏歸根本﹐伏吟體靜不安寧。歌曰﹕自信伏吟體﹐陰陽歸本家﹐剛以日爲用﹐刑處作中程﹐末向刑沖處﹐三傳爲弟兄﹐忽逢凶惡將﹐破敵別離情﹐剛日行中止﹐柔辰伏內驚﹐居者將離析﹐逃亡不遠程。又曰﹕信任伏吟體﹐行人主到門﹐失物家內盜﹐逃者隱鄕鄰﹐病人難言語﹐占胎聾啞人﹐訪人藏不出﹐行者卻回輪。又曰﹕信任伏吟體﹐詔召人到門﹐失物主者盜﹐逃逋隱親鄰﹐有病難得好﹐言語緘默人﹐求人舌捲縮﹐城守勿逡巡。又斷曰﹕自任剛日得伏吟﹐行止遷移根本深﹐出行中道須回返﹐關梁杜絕未歸心﹐居者得移逃者去﹐迫而後動不自任﹐或言三刑俱得用﹐事多害物反沈吟。又曰﹕自信乘日伏吟課﹐危者獲安動者寧﹐伏藏於內不相見﹐行人立歸出不成﹐逃亡應不出邑裏﹐盜賊審察家里人﹐深根固蒂多勞苦﹐吉將乘之求望榮﹐若值凶將來入課﹐咨嗟不動難見形。孔明曰「伏吟者屈伏而不得伸﹐伏藏而不安﹐久靜欲動﹐故伏而呻吟也。吟乃咨嗟呻吟之聲有可聞者。蓋其體用陽則害陰﹐用陰則舍陽﹐是天地不備﹐陰陽偏枯﹐實爲不足之體﹐是以有吟聲也。其爲用也﹐有克無克﹐刑人自刑﹐一體之中有不一者。有如六乙日財多害己﹐六己日否極泰來﹐甲丙庚日有祿無馬﹐六戊日有丙三奇﹐六壬日自刑﹐壬午壬辰日重犯﹐壬申日不爲空亡﹐丁己辛日無徳﹐此十干有不一如此﹐陽日先刑後衝﹐以見伏外。陰日刑害破衝﹐以見伏內。皆是刑中有害﹐破中有合﹐凶中有吉﹐吉處藏凶﹐禍福倚伏﹐不可一槪而推之﹐更有助刑伐徳﹐歲月沖空亡者﹐全在天神煞刑沖破害評之。」邵子曰「伏吟之體﹐陰陽各還本位﹐天地各合元神﹐各歸根復命矣。自陰陽伏位未動言之﹐則遠本乎靜﹔自天地復合言之﹐則動極而靜也。𨿽靜亦將動也﹐是以伏吟主靜而有靜中之動﹐𨿽三傳刑沖而成﹐亦造化當然之理也。」袁天罡﹕「伏者﹐伏俯於人﹐爲人所役﹐甘伏而不敢從者也。俯伏則不能舉首也﹐呻吟則有憂嘆之聲矣。象曰『如浮萍之無根﹐自聚自散』也。陽日伏吟名自任課﹐任者﹐委用也﹐用則必動矣。蓋陽日發用在幹﹐漧處外﹐又是四神生旺祿馬之鄕﹐有刑有衝﹐安得不動﹖豈可槪言靜守伏藏哉﹖更見丁馬發用﹐則決動矣。陰日伏吟曰自信課﹐惟信乎己﹐不敢委任他人也。旣僅自信﹐則安靜自守矣。蓋陰日發用在支﹐支辰屬內﹐又傳入四季庫墓之地﹐終不見陽神﹐安得不伏哉﹖𨿽丁馬入用﹐亦難行動矣。大抵此課不論日之陰陽﹐總是不可信用他人﹐只宜自信自任自知﹐伏匿於深處﹐裁度於自己。若謀用於他人﹐則變詐生﹐任使於他人﹐則姦慝至﹐當在反思之。」劉伯溫曰「伏吟課不可輕用﹐諸神不易位﹐不可妄動﹐能盡意自守﹐則吉輕。用妄動則憂喜交並﹐可不謹哉﹖」凡事主近﹐又主進退不寧﹐進不能遂﹐退不能通。三傳日辰見虎﹐加辰戌巳亥作貴人臨於卯酉上者﹐主因不足而生疑憂﹐欲行動而未決者﹐欲行動而不能致遠也。又如剛日木神臨木﹐憂木器﹐男子欲遠行﹔火神臨火﹐主男子口舌﹐至縣官﹔金神臨金﹐主憂遷移分異﹔土神臨土﹐主憂女子訟田宅分異﹔水神臨水﹐主憂財物走失。剛日外事撓﹐或緣動作﹐事多難了﹐牽連累及人﹔凡舉動未能遂心﹐在內將出﹐在外將移﹐合者將離﹐皆以神將言之。占來意若剛日得此課﹐行年上值六合﹐來意主成合事﹐喜須有阻隔﹐成不成以天將言之。又卯酉日卯酉爲用﹐將得蛇虎雀﹐或行年或立丑未﹐來意主陰人欺詐不明之事。若子午巳亥日得此課﹐並行年上﹐來意主爲訟之憂也。若寅申日占得靑龍神後﹐主占望小兒疾病﹐祭祀方安。柔日得此課﹐主陰人病及失血﹐六戊六癸日伏吟日。占謀望用是孟神﹐主暗托人謀外事﹐欲言不言﹐欲舉不舉﹐舉亦未成﹐占事動則宜﹐靜則宜動。占功名惟六戊六癸日吉。歌曰﹕六戊六癸日伏吟﹐官旺三奇有祿神﹐何堪傳又入三刑﹐四十五日賀天恩。占家宅主宅不變動﹐有不寧之事。辰上若作墓神﹐作天后﹐主家有伏屍鬼﹐家不振發﹐人口刑並﹐若得辰上見六合﹐必主已下子孫振發及凶中進人口。卯酉上見蛇虎﹐主有喪服至﹐卯主外服﹐酉主內服﹐事速則應六日或十二日﹐遲則應六十日或一百六十日。又主家藏盜賊﹐家小不寧﹐萬狀皆不能遂。值丁馬﹐有人出外﹐或修攺﹐或遷移之事。占疾病主病難愈﹐支幹見死神者死﹐或休囚死絕亦死。無凶將死气﹐主伏枕。冬淹﹐病者面向內臥﹐朝陰背陽﹐至危至重。若太陰入傳﹐主不能言語﹔螣蛇加日辰﹐亦主見子眼目有疾﹔白虎加日辰﹐主見子有唇口喉舌之患﹔余不妨﹐亦主血病。占行人若天驛二馬入傳﹐占遠行則日立至。無馬亦主信來。占近人陽日主歸家﹐但身不安寧。經曰「剛日行人到戶庭。」以用神是孟﹐或見馬故也。若是千餘里之行人﹐則不回矣。緣天方不動故也。又經曰「剛日伏吟時會間」者﹐是言近出約回之人﹐占得此則可以倚門相會。若陰日亦主遲歸矣。占出行剛日主中道有再回之象﹐在內將出﹐在出將移﹐合者將離﹐一曰陽日欲行中止﹐有丁馬始可言動。若無馬﹐縱行程已備﹐亦不成行。柔日𨿽行﹐亦不能致遠也。占逃亡主逃亡不出邑裏﹐有丁馬方欲遠逃﹐無馬主伏匿深處﹐離家不遠也。占盜失壬子日卯爲貴﹐丙子日酉爲貴﹐乙亥日申爲貴﹐辛酉日午爲貴﹐壬申日巳爲貴﹐此五日不可言家中盜賊﹐可言鄰近也。自信主家藏盜賊﹐或不出邑裏﹐其盜伏而不動﹐捕捉則不獲。占訪人主其人藏伏不欲見人﹐剛日其人暫出不在家﹐可以倚門候見。右伏吟體六十日有六十課﹐共有十例﹐今錄於後。子加子﹐未動故無﹐順逆之憂。醜加醜﹐重山﹐暗過默視。詩曰﹕遠望無眞信﹐目下便虛驚。東北多驚懼﹐鵲音難分明。寅加寅﹕相得﹐春旺有力。詩曰﹕趨北又趨東﹐旋轉路必通。就遠尊禮法﹐成始又成終。卯加卯﹐遲驟﹐外神內塞。詩曰﹕重重微鎖鑰﹐撓聒合提防。不患不能成﹐因循大成殃。辰加辰﹐老驛。利動不張。詩曰﹕祕策莫輕宣﹐謹身必靜立。一朝風雨動﹐功業便掀天。巳加巳﹐憂喜。兩事並立。詩曰﹕疑中起煩勞﹐無風起波濤。向南求利益﹐東北乃難逃。午加午﹐不入傳。未加未﹐暗陳。遠望信音。詩曰﹕家屬不用疑﹐一簇車糧肥。已得東風便﹐揚益親馬蹄。申加申酉加酉﹐重金。媚婦災後。詩曰﹕吉將又無喜﹐凶神臨更凶。金風門墻蟄﹐人事止難通。戌加戌亥加亥﹐重陰。事復歸根。詩曰﹕吉將天休命﹐凶神凶暗生。陰動主憂患﹐老皆卻通亨。右十二支﹐惟子午戌不立課傳﹐故無詩斷。其解九支用大意皆以動靜不出於域中﹐遠謀多是親近﹐朕將萌﹐謀計不定﹐不出一堂而見千萬里﹐𨿽在異方遐域之遠﹐自相孚於措晝指顧之間。但防窒塞不伸﹐下情壅塞不明﹐吉凶之應須以天官言之。

反吟課歌曰﹕反吟衝擊勢﹐坎戶入離宮。剛日陽爲用﹐如無陰日通。反吟有不克﹐柔日以辰衝。衝處爲初傳﹐臨神卻在中。𨿽然看日上﹐所見乃爲終。此是課中法﹐學人莫亂攻。詩曰﹕反吟有克爲初生﹐理在先衝而後刑﹐次傳若在自刑者﹐須求破法是原因。又詩曰﹕反吟課傳有相克﹐比與涉害爲用初。次傳還與初神並﹐末傳卻來初上居。來去相衝初共末﹐此理靈通定不虛。假令辛亥是反吟﹐太乙加亥用初傳。衝看登明爲次將﹐末傳反衝太乙宮。六己丁亥照巳卯﹐辰刑沖末作三傳。辰破丑兮午破卯﹐亥破寅兮酉破子。惟有無克六个神﹐丑未配於丁巳辛。辛巳辛丑與丁丑﹐取用刑沖爲課首。甲辰未反吟名丁未﹐己未八專取。孔明曰﹕反吟之體﹐天地各易其位﹐陰陽反易其方﹐南北互交﹐東西反背﹐水火相射﹐金木交並﹐十二神各安其所﹐晝是刑沖克賊之地﹐此時天地神明尙避其反復﹐況於人乎﹖當其反常變動之際﹐𨿽列於動﹐然反而吟﹐是反而不安者﹐況彼此相反﹐則性情不合﹐安得久於反而不移乎﹖且陰陽遞至七變而上﹐變動則必運動﹐極則必靜﹐反極則必復﹐逆極則必順﹐此自然之理也。故動中有靜之極﹐否極有反泰之時﹐振者必蟄﹐屈者必伸﹐周而復始﹐睽而復合﹐反而更往﹐欲動不動﹐疑而不決﹐事從內起﹐臣慢其君﹐子逆其父﹐夫妻反情﹐朋友失信。凡動無徳﹐何以依倚﹖故名曰無依課﹐惟當反動息靜也。柔日非一事﹐𨿽有二事﹐亦隨成隨格。若是子午乘蛇﹐官病災凶。卯酉乘合﹐人離財散。寅申乘龍﹐隔角有禍。巳亥乘白以下脫漏數字。辰戌名動凶﹐不論空亡。丑未不吉﹐惟癸日期約不爽。又卯酉上發用﹐主門戶動搖。若值四下克上﹐名曰孤單課﹐主幼無父﹐獨立無依﹐妻殺夫﹐奴叛主。若四上克下﹐名曰革羈課﹐夫無妻妾﹐亦少兒孫﹐輔從乖離﹐獨夫無情﹐若遇吉將﹐事尙可爲。反吟者﹐天盤諸神各加於對衝之宮是也。如神後加於午宮﹐卯太衝加於酉宮之類﹐三傳以有克賊者爲用﹐克賊多者依比用例取動﹐俱比俱不比者依涉害例取動﹐課名曰反吟﹐其中末傳以先衝後刑取之。若無相克賊﹐柔日以辰衝處作初傳﹐中傳歸辰﹐末傳歸日。若中傳是自刑﹐則以中傳破處作末傳矣。斷詩曰﹕反吟事反處﹐百爲皆有妨。徵途多阻遏﹐寇盜暗中攻。課凶遭盜賊﹐遠去路難通。父子不和睦﹐婚姻無始終。三傳如有救﹐莫過是靑龍。又曰﹕無依是反吟﹐逃走遠追尋。合者將應散﹐安居別攺鄰。官守須易位﹐輔弼多殊心。臣子俱懷背﹐夫妻有外心。所爲多反覆﹐占病百般侵。己未連丁未﹐復是兩般吟。臣萌背君意﹐子起怨父心。無端須絕後﹐有罪自相侵。更若逢凶將﹐虎蛇禍尢深。邵子曰﹕反吟之課﹐陽日無所依﹐陰日無所親﹐禍生於外﹐殃及其身﹐其凶甚矣。占事陽日動擾不安﹐反復進退﹔陰日遲滯猶豫﹐不明迷亂﹐驚憂。若得旺相气﹐亦有吉者。若是休廢加以凶將﹐則受敵者必遇其仇對。凡君臣父子夫婦兄弟朋友並不宜占﹐必有離異﹑逃亡﹑背叛﹑遷移﹑失意﹑剝落等事。或二三其徳﹐反復不定﹐馳逐不寧。劉氏曰﹕反者﹐反覆﹔吟者﹐嘆息。無依則難以立身﹐是無輔助﹐無可倚靠者。此因坎離相錯﹐喜怒不常﹐金木交差﹐是非並亂﹐𨿽有謹靜之君子﹐亦有是非﹑動作不寧之意。經曰﹕反吟占事休言定﹐往復雙雙二事因。占身命主身心不定﹐移東徙西﹐沈吟不決﹐心性無常﹐賊上淩下﹐邪而不正者﹐有殘疾﹐否則心腎交攻。又主刑傷﹐六親孤獨無倚。得旺長生長逢吉將生身命行年者﹐先凶後吉。占家主宜修攺﹐不然人口不寧。牧畜不旺﹐或南北易向﹐反照三廳﹐不可居住。占墳墓主山水反背﹐傷丁破財﹐亡魂不安﹐出奴人反背。占癥病主吐逆反覆不寧﹐外感內傷﹐加虎蛇死气﹐主死亡﹐久病者死。占逃亡主遠去﹐但久亦反歸﹐或與同逃者攻擊終被獲。占詞訟主二三衙門﹐反復難結﹐事多不順﹐問多枉斷﹐終失和气。占行人主關梁阻滯﹐久出者回家﹐其人多動﹐不安其居﹐路中恐有疾﹑盜賊之擾。占出門忌遠行﹐有阻滯﹐或去而復返﹐防惡人盜賊謀害﹐童僕欺詐背叛﹐若近出卽回者無妨。占婚姻主反復遲疑﹐不成。因欺詐不實﹐亦主妻孤克﹐性气反常﹐異日亦有背離﹐亦多無子。占生產主胎不安﹐或難產反逆之凶。若當臨盆易產﹐以衝擊故也。但子母多刑﹐宜別養﹐否則子母不全。占功名主失意不遂﹐經旨反背﹐主司不悅﹐居官失職﹐君臣不和。占行兵主不可﹐去之則受困遭敗。九宗門總要起例詳法終天祿祕典大六壬靈覺經神課卷之二連茹夾定不夾虛一不住朝日朝支相朝間傳懸胎三合曲直炎上從革潤下稼穡徳刑井欄富貴官爵鑄印斫輪三奇六儀龍徳四順三光三陽天恩天祿祕典大六壬靈覺經神課卷之二連茹課事緒千萬端﹐凶則災不已﹐吉則數重觀﹐三傳同一處﹐事遂不艱難。歌曰﹕三位相連作三傳﹐占者須知進退間。進行千里卻回環﹐退而不久卽須遷。凡用神傳在一方相連作中末傳也﹐爲連茹課﹐亦曰連珠課。如三傳寅卯辰之類也﹐乃初中末合爲孟仲季之神﹐有始有終﹐一點不雜﹐相連無缺也。若非孟仲季或隔角而作三傳﹐如辰巳午或子丑寅之類﹐卽非眞連茹也。孔明曰「陽方動而出﹐陰方靜而入。相離未遠﹐與日相連。故曰連茹﹐茹者眾也。《易》言「拔茅連茹」﹐言其相牽引也。」總斷吉事占得此課﹐若連珠之可愛﹐凶事如連茹之可惡﹐統復卦之體﹐爲山外重山之課也。象曰「陰陽拱夾﹐奇偶有主﹐凶則重凶﹐吉當累累﹐孕必連胎﹐士獲舉舉﹐時旱多晴﹐天陰雨久。」若三傳得亥子丑爲日月星﹐奇全者爲三奇連珠格﹐主萬事和合﹐更乘吉將﹐事事尢吉﹐則應復卦六五爻曰「惇復﹐無悔。」之數也。大抵此課主久靜初動﹐戀舊憐新﹐繼續遷延﹐首尾膠葛。順進則新﹐事連舊事﹐逆退則故﹐事連新事。進退云者﹐如亥子丑是進而順﹐名曰進連茹﹔如亥戌酉之類是退而逆﹐名曰退連茹。值進連茹﹐又逢貴人順治﹐宜進前勇往謀爲﹐主事事順遂。值退連茹﹐又逢貴人逆治﹐宜退後﹐凡事不順﹐遲滯阻節﹐不論進退二課﹐凡事𨿽散﹐或二三年﹐或二三月﹐若初傳是年支﹐中傳是月支﹐末傳是日支﹐順布者﹐主事速至。若先小後大﹐則事主至遲矣。邵子曰「若三傳空亡﹐連茹而至者﹐宜退步避虛詐也。如壬子日幹上子﹐三傳寅卯辰﹐皆是空亡﹐是欲進而逢空陷﹐則不可連進矣。宜抽身退步﹐來就支上子與丑合﹐互有所像﹐庶使壬水不被寅卯辰木所脫﹐可以全身遠害。但不利占他人之事如丁丑日幹上申﹐癸丑日幹上寅是也。又有退連茹而逢空亡者﹐旣欲退而俱空﹐則不可連退矣。宜因進而退可也。如戊申日幹上辰﹐三傳卯寅丑﹐皆作日之鬼﹐幸值鬼空﹐是可脫災﹐不宜守舊﹐宜前進謀爲﹐不宜求官﹐以官爻空也。又丙午日幹上辰﹐三傳卯寅丑﹐𨿽三傳作日之父母生身﹐但三傳空亡﹐不利父母。又曰若得進中退者﹐事𨿽遲滯﹐亦得終吉。」又曰﹕進而逢空﹐宜退步﹐可以全身遠害﹔退而逢空﹐宜進步﹐可以消災避禍。順連茹逢空﹐名曰谷傳空亡﹐退吉而進不宜﹔逆連茹俱空﹐名曰腳踏空亡﹐進宜而退不可。占身命得進連茹吉課﹐主有進取﹐不安小成﹐或受祖蔭三代富貴﹐見事成羣﹐子孫濟濟﹐有連好數。連值空亡﹐則福气不全﹐值進茹凶深﹐主狂圖妄進﹐以招禍患﹔值退茹則宜退遁﹐同髙人避世﹐事業不振﹐只宜守舊﹐以衰旺及生克吉凶天將言之。占功名主取進﹐值進茹旺相作官印者﹐加以祿馬﹐有連捷﹔或得上人引援﹐同心合徳之明﹐遞相吹噓引援﹐一路功名到老。切忌逢空值退茹﹐又是兄弟脫气﹐休囚墓﹐無官者無意功名﹐有職者退失歸家﹐亦以天將言之。占求財進茹逢靑龍財爻﹐宜進取﹐得二三起財﹐或事干眾人之財。經曰「拔茅連茹﹐何妨類聚﹖」以求聚言宜結交同夥﹐相幫求財﹐亦二三處求﹐俱有所得﹐𨿽主遲滯﹐若發用與日辰徳合﹑三合﹐卻有決遂之事。若退茹又無財爻者﹐惟守常免耗。占訟忌進茹﹐事干眾人﹐蔓延久滯﹐經二三衙門﹐事經縣府道二院﹐以天將言其吉凶。喜退茹﹐若是進茹又是貴人逆治﹐主官事解而後結﹐更日鬼動﹐𨿽遇鑰神﹐亦難解脫。占疾病忌進茹﹐淹延﹐二三癥相纏﹐更作死神者﹐不出二時必死﹐喜退上好。占逃亡主逃者不止一人﹐或有男女同走﹐或有人誘。值進茹隔角﹐越省而走﹐然終敗露被捉﹐更日辰夾定三傳﹐難逃久遠﹐走亦終難脫。值退茹逢空﹐進退猶豫﹐隱伏於親故﹐不敢進前﹐終被捉獲。李氏曰「連茹課﹐凡事難散﹐進茹病至淹延﹐官事解而復結﹐更日鬼發用﹐𨿽遇鑰神﹐亦爲不善。若得進中退者﹐𨿽遲滯而得終吉。若與日辰三合六合﹐又初傳是日之財﹐主和合﹐𨿽進茹遲滯﹐卻有決成之象。」若連茹課六十日共有十六例﹐附錄於後。順連茹八課子加丑子丑加進﹐謀事不捷。詩曰﹕目下事須勝﹐前程在塞中﹐疾病腹痛喘﹐舉事卻亨通。丑加寅丑寅交戰﹐文事來獻。詩曰﹕薦舉注人利﹐益下卻方與。欲行疑有阻﹐災否不傷身。卯加辰卯辰二將﹐謀事爭起。詩曰﹕謀爲須順滯﹐音信出關來。將相多憂患﹐目下必傷財。巳加午巳午重光﹐須正化綱。詩曰﹕攪過小成大﹐外傷內有杈。行移須動卜﹐虛譽詢朝端。午加未午未進合﹐來往小捷。詩曰﹕動靜過杈期﹐災吉禍來時。新事何矜喜﹐舊事恐重傷。未加申未申迷發﹐未喜凶發。詩曰﹕雁陣入鵬鄕﹐陰謀起禍殃。尊前芳景好﹐曬衣入秋涼。申加酉申酉暗煞﹐交殃橫禍。詩曰﹕成外有乖災﹐須防人不仁。有謀成遠去﹐遷逃事兩完。戌加亥戌亥不安﹐動撓靜安。詩曰﹕天徳水生造﹐君臣出離朝。世事雜披後﹐春風曉發枝。逆連茹八課丑加子避合求望小捷。詩曰﹕志大謀移外﹐文書仰信行。人心金喜合﹐所向頗欣榮。寅加丑丑寅相戰。詩曰﹕順謀反逆應﹐有變卻妨財。逸未獨難喜﹐誰能免後災﹖辰加卯辰卯相害凶撓。詩曰﹕事撓財帛災﹐凶吉在目前。莫患當春否﹐遇事且心堅。午加巳午巳繼體﹐陽極陰極。詩曰﹕炎炎當世連。災過自亨通。刑徳二途事﹐羣情不意同。未加午未午旺合﹐繼明獻納。詩曰﹕孕男並盛喜﹐謀事曷遲疑﹖莫彼失機會﹐難於見後時。申加未申未恣義﹐同謀考意。詩曰﹕慶會同雷處﹐須詳疑忘風。重近新意遲﹐秋望落長空。亥加戌亥戌無親﹐殺害驚心。詩曰﹕身近姦餿地﹐心居好貨中。須更災害至﹐謀事更好妨。右是順逆連茹八體﹐舊本新意﹐非全占國家大體之句﹐但時有應驗﹐附此成篇而已。增補詩斷孟仲季三傳﹐尊卑位不偏。或是歲月日﹐累累身相逢。皆曰連茹課﹐事緒萬千端。凶則災不已﹐吉則數重欣。三傳同一處﹐事遂不艱難。按﹕此之外必欲孟仲季之神相連方可名連茹。若非孟仲季﹐不順序者﹐或隔角﹐亦非連茹也。若順序而成一气者﹐如寅卯辰﹑巳午未之類者﹐主事無阻滯而速遂也。又若初傳是年支﹐中傳是月支﹐末傳是日支﹐順布者﹐主事速至。若先小後大﹐如初傳是日支﹐中傳是月支﹐末傳是年支﹐則至遲矣。歌曰﹕三位相連作三傳﹐占者須知進退間﹐進行千里卻回環﹐退回不久卽須遷。經曰﹕順連茹﹐言位順行﹐龍潛亥子丑﹐陽光在下﹐空懷寶以迷邦﹔含春子丑寅﹐和气積中﹐勿炫玉以求售﹔將泰丑寅卯﹐有聲名而未譽實惠﹔正和寅卯辰﹐展經略而果沐恩光﹔離漸卯辰巳﹐利用賓於王家﹔利升辰巳午﹐親觀光於上國﹔近陽巳午未﹐名實相須﹔麗明午未申﹐威權獨勝﹔回春未申酉﹐若午夜殘燈﹔流金申酉戌﹐似霜橋走馬﹔革故從新酉戌亥﹐小人進而君子退﹔隱明就暗戌亥子﹐私事吉而公事凶。又曰逆連茹亥位逆推﹐回陽亥戌酉﹐心懷暗昧之私﹔返駕戌酉申﹐正行肅殺之道﹔出獄酉申未﹐主出醜離羣﹐疏者親而親者疏﹔淩陰申未午﹐主行險僥幸﹐危者安而安者危﹔漸烯未午巳﹐脫凡俗而漸入髙明﹔登庸午巳辰﹐捨井蛙而旋登月闕﹔巳辰卯名正己﹐人物咸亨﹔反照辰卯寅﹐行藏攸利﹔聯芳卯寅丑﹐悔正須知否極泰來﹔遊魂寅丑子﹐成凶主見事成反散﹔入墓丑子亥﹐有攸藏之態﹐任進無心﹔重陰子亥戌﹐安嘉遁之形﹐寧甘沒齒。夾定三傳格日辰夾三傳於內日辰在首尾﹐三傳在中間﹐視天將吉凶以其類言之。若乘吉將﹐吉不可言﹔若乘凶將﹐凶不可逃。主凡事進退皆不由人﹐以被日辰夾也。占病訟﹑憂疑﹑解散事及驅除﹑脫走不利。若占利名﹑成合事則美。若占產未生﹐占胎穩固﹔凡事機密﹐藏頭掩尾﹐事多難解。孔明曰「夾三傳者﹐更看所夾何象。若夾財則利求財﹐不利病訟。若夾官鬼則利求官﹐不宜占病訟。若夾子孫﹐則憂疾病﹐不利作用﹐利占孕不利占產。若夾生气﹐利占生气﹐不利占憂。若夾兄弟﹐則百事少利。若夾空亡﹐則事多虛華﹐枉用其心。」如乙丑日幹上巳﹐三傳寅卯辰﹔癸酉日幹上寅﹐三傳亥子丑﹔庚辰日幹上酉﹐三傳午未申﹔甲午日幹上卯﹐三傳辰巳午﹔壬申日幹上戌﹐三傳戌酉申﹔庚子日幹上未﹐三傳戌酉申﹔辛丑日幹上酉﹐三傳子亥戌﹔甲戌日幹上丑﹐三傳子亥戌﹔癸巳日幹上子﹐三傳卯寅丑是也。遇夾不夾格有日辰夾定三傳而日辰乘空亡﹐謂之遇夾不夾格﹐不問吉凶﹐有名無實矣。有凶不至於死﹐有吉不至於成﹐過後失時失機﹐機密反成退失。夾定虛一格有日辰夾定﹐前後少一位者﹐爲夾定虛一格。凡事少節不完﹐其勢稍緩﹔或前虛一位﹐主初時有阻﹔或後虛一位﹐主事將成有阻。如虛一位是財﹐財上不足﹔虛一位是父母﹐是長上文字不足﹔如丁卯日夜貴﹐幹上申﹐三傳辰巳午﹐欠一未字﹐乃今日之脫气﹐主子孫舊事牽連未了。然日時得勾陳﹐亦主子孫舊事﹐牽連失文字﹐或因文字不明而相爭費气﹐致事不足也。子孫乘朱雀主卑幼文字上口舌不足﹐年命塡實﹐不在此限。若是官鬼﹐則因官事而不主足﹔若是兄弟﹐則主朋友手足不足。如辛丑日幹上申﹐三傳亥酉未之類﹐乃後虛一位也。壬午日幹上酉﹐三傳寅子戌﹔乙酉日幹上寅﹐三傳未巳卯﹔丙戌日幹上卯﹐三傳丑亥酉﹔辛卯日幹上申﹐三傳丑亥酉之類。皆虛後一位也。夾不住格過關格有三傳透出日幹之外﹐爲夾不住格。經云「夾住夾不住﹐畱中有去。」若進透出﹐因進之太過﹔若退透出﹐因退之不及。如甲子日幹上丑﹐三傳子亥戌之類。皆幹傳出支外。斷曰﹕時不當時﹐過後失事。凡事主失時﹐或心力不逮﹐致於落後﹐或已成了事﹐爲人所破。又曰「透者乃自幹上傳出支位外也。」經云「夾定之傳不住﹐其中又云有所透」者﹐是鬼爻反凶成吉﹐主破財。若透出財者﹐反吉成凶﹐主財破耗。若是退而透出者﹐因遲緩而有所不及。若進出而退出者﹐因進過而反成不及。若是幹透出幹﹐不利外動﹐事有回環之意﹐先動後靜。若是支透出幹者﹐不利內事﹐惟宜出外﹐先靜後動。如庚午日幹上上未﹐三傳午巳辰﹔癸卯日幹上子﹐三傳丑子亥﹔辛亥日幹上酉﹐三傳戌酉申﹔癸酉日幹上卯﹐三傳丑卯巳﹔丙子日幹上未﹐三傳辰午申﹔戊子日幹上未﹐三傳辰午申﹔庚辰日幹上戌﹐三傳申戌子。更支朝幹﹐幹朝支﹐其透出者吉凶尢緊。三傳朝日格有三傳自支上發用﹐傳歸幹上者﹐或在他處發用﹐傳歸幹上者﹐或有日幹上發用相連作三傳者﹐皆謂三傳朝日格。神將俱吉﹐主成合事不求自至﹐或無心中得。神將俱凶﹐主禍來不測﹐占病及生產事最忌。如丙寅日幹上午﹐三傳辰巳午﹔癸酉日幹酉﹐三傳巳丑酉﹔戊寅日幹上午﹐三傳辰巳午﹔庚辰日幹上辰﹐三傳子申辰﹔甲申日幹上亥﹐三傳巳寅亥﹔丁亥日幹上巳﹐三傳酉未巳﹔壬寅日幹上戌﹐三傳子亥戌之類﹐主他人誘托幹事﹐占行人至。三傳朝支格有三傳自幹上發用﹐傳歸支上﹐或自支發用﹐相連作三傳者﹐或他處發用﹐而傳歸支上者﹐皆爲三傳朝支格。如臣使君﹑子使父﹐不免俯就他人﹐被人抑勒﹐不得自由﹐難自屈伸﹐旺相猶吉﹐死休不安﹐只宜低下﹐不宜髙上﹐利卑不利尊﹐利靜不利動。如丁亥日幹人﹐酉作初傳﹐支上醜作末傳﹔甲午日幹上辰﹐癸未日幹上戌。又如甲午日三傳辰巳午﹐末傳引入死絕﹐姻緣和好﹐占病必死﹐行人未來﹐餘仿此。干支相傳格凡支朝幹﹑幹朝支﹐而透出者﹐吉凶尢緊。蓋不能透出於外也。如庚午日上未﹐三傳午巳辰﹔癸卯日幹上子﹐三傳丑子亥﹔己巳日幹上卯﹐三傳丑卯巳﹔辛亥日幹上酉﹐三傳戌酉申﹔癸酉日幹上卯﹐三傳丑卯巳﹔丙子日幹上戌﹐三傳巳戌卯﹔戊子日幹上未﹐三傳辰午申﹔庚辰日幹上戌﹐三傳申戌子之類。間傳課孔明曰「凡間傳一位而作三傳﹐名間傳課。順間傳課有十二格﹐逆間傳有十二格。其義各有所主﹐若得順間傳主事順﹔逆間傳主事逆。統巽之體﹐乃陰升陽降之課也。象曰『間位相傳﹐事多阻緩』﹐順有登天﹑向陽﹑出戶﹐傳逆有回明﹑勵徳﹑顧祖﹐占者逢之皆爲吉課﹐如日發用旺相將吉﹐凡事吉利﹐則應巽卦『小亨﹐利見大人。』之象。若日發用休囚神將又凶﹐則應巽上九『喪其資斧﹐凶。』之象也。」袁天罡曰「間傳者﹐隔一辰而傳課也。所占主隔手而舉﹐轉換而後成﹐經月而後方便﹐近不相孚﹐遠而相得﹐分進﹑退﹑水﹑火四例。」經曰﹕三間之傳﹐亦有課由﹐課將六陽﹐利於公幹﹐課傳六陰﹐利於私謀﹐半陰半陽﹐或陽多陰少﹐或陽少陰多﹐以理推求﹐陽爲徳而陰爲刑﹐陰從人而陽自處。順間傳十二課登三天辰加寅辰午申詩曰﹕辰午申爲用﹐三天不可登﹐病死遠行極﹐訟乃省部陳。經曰﹕辰午申傳云梯步﹐言自辰而傳入午申﹐如人登三天之象。蓋巳午未申四位皆屬天也。辰加寅作三傳﹐間一位得辰午申三傳﹐故爲登三天格。共十四課。若龍登天則行雨﹐官登天則位髙遷﹐訟登天則事情轉大﹐病登天則病勢彌深﹐占賊來﹐行人至﹐久旱雨﹐占功名一遠一任。占考試﹐小試﹑鄕試先難後易﹐髙登虎榜﹐會試主登魁首﹐面天顏﹐只忌空脫﹐占病不是疾風﹐便是結胸﹑風疾﹑壅塞。經曰﹕登三天雲雨內之蛟龍。其十四課則甲子﹑丙寅﹑丙子﹑庚寅﹑甲午﹑戊寅﹑甲戌﹑戊子﹑壬子﹑甲寅是也。庚子日戌加申。經曰﹕三間之課﹐亦有緣由﹐課傳六陽﹐利於公幹﹐課傳六陰﹐私於私謀﹐半陰半陽﹐以理推求﹐陽多陰少﹐陰多陽少﹐陽爲徳而陰爲人﹐陰從人而陽自處。

涉三淵申加午爲用申戌子詩曰﹕欲動不動涉三淵﹐申戌子兮在眼前﹐進退艱難千萬狀﹐對面占之是隔年。經曰﹕申加午爲用﹐傳申戌子爲涉三淵格。蓋子爲江湖﹐申爲道路﹐自申而傳戌子﹐如涉三淵之象。凡事主眼前有阻﹐舉動艱難﹐欲行不行﹐欲動不動﹐龍涉三淵不雨﹐賊涉三淵不來﹐疾訟危險﹐千難萬難。占官不久﹐謀望無成。占身命﹐主奔波艱難﹐先吉後凶﹐功名陰沈。共十四課﹐乙丑﹑戊辰﹑庚午﹑乙亥﹑壬午﹑乙酉﹑庚辰﹑壬辰﹑乙未﹑乙巳﹑丙午﹑乙卯﹑丙辰﹑戊午是也。經曰﹕涉三淵﹐當歸隱於山林。入三淵格戌子寅詩曰﹕三淵深處不宜入﹐戌子寅兮未可言﹐勸君早早回頭轉﹐不然深淵禍綿延。經曰﹕如遇戌子寅爲三傳﹐名入三淵格。蓋亥子寅爲地﹐自戌而轉入子寅﹐有深入三淵之象。凡舉皆如春冰而蹈虎尾﹐其禍在前﹐或末傳乘蛇虎爲鬼煞﹐病必死﹐禍尢凶。經曰﹕入三淵而屈不能明。向三陽格子加戌爲用子寅辰詩曰﹕三陽去暗向陽深﹐惟怕空亡有隔停﹐若是相生無克賊﹐子寅出暗向辰明。經曰﹕三傳子寅辰爲向三陽格。蓋子屬北方幽暗之鄕﹐寅辰乃日出之地﹐自子傳入寅辰﹐有向三陽之象。凡事自暗入明﹐初凶後吉﹐病者愈﹐訟宜解釋﹐人情皆美﹐惟怕空亡﹐則有隔停﹐共有八課。壬申﹑丙戌﹑戊申﹑庚戌﹑丙申﹑戊戌﹑庚申﹑壬戌。出三陽格寅加子爲用寅辰午詩曰﹕三陽大過防欹側﹐日中有斗憂不明﹐更防災咎相將至﹐病訟二占卒未停。經曰﹕如傳入寅辰午﹐名出三陽格。蓋午後陰生﹐自寅出辰午﹐出三陽之外﹐有出三陽之象。統大過卦﹐凡事主剛明大過﹐反爲聰明所誤﹐有離明投暗之失﹐災咎相仍﹐病訟皆凶也。經曰﹕出三陽似金鯉波中﹐惟辛未辛巳日有之。出戶格丑加亥爲用﹐丑卯巳。詩曰﹕出戶逢明白﹐欲見幹望時﹐君子祈鴻漸﹐小人尙狐疑。經曰﹕三傳是丑卯巳﹐名出戶格。蓋卯爲門﹐巳爲地戶﹐自丑傳入卯巳﹐有人出戶之象。凡占訪人不在﹐行人出門﹐有所變宜幹望﹐君子升遷﹐士子出身進取﹐小人狐疑。凡事宜離暗投明﹐先晦後明﹐宜審神將而言之。共有五課﹕癸酉﹑己酉﹑辛酉﹑辛亥﹑癸亥。經曰﹕出戶者﹐如春雷振蟄。盈陽格卯加丑爲用﹐卯巳未。詩曰﹕過中將動時﹐迎陽急就之。緩則將無气﹐卯巳未可知。經曰﹕三傳是卯巳未﹐名盈陽格。蓋卯巳爲三陽﹐未爲二陽之始﹐自卯傳巳未﹐是名盈陽之象。日過中則昃﹐陽至盈則大往小來﹐凡事當急就之則吉﹐遲緩則凶也。惟有三課﹕己丑﹑辛丑﹑癸丑是也。變盈格巳加卯爲用巳未酉詩曰﹕勢迫人衰莫妄爲﹐巳未酉傳素有危﹐君子防盈將不測﹐小人官病二加之。經曰﹕三傳巳未酉爲變盈格﹐蓋未爲一陰﹐酉爲二陰﹐自巳傳酉﹐物滿已虧﹐勢逼人衰故耳。凡占皆凶吉﹐占官被黜﹐占物非常時用者﹐占新病死﹐舊病可﹐久淹者顯﹐久顯者晦﹐占生產生女﹐惟有二課﹐乃癸未﹑辛卯二日有之。經曰﹕變盈者名秋場之登稼。入冥格未加巳爲用﹐未酉亥詩曰﹕入冥投陰未酉亥﹐衰人爲用各無成﹐君子謹持無妄動﹐小人攺變宜無明。經曰﹕三傳未酉亥﹐名入冥格。蓋酉亥乃日出入幽冥之時﹐有暗明消長之象。凡占事體速幹則可﹐緩則不及時﹐占病訟皆凶﹐官事不利﹔乃吉漸消﹐凶漸長之課也。經曰﹕入冥者主心勞而日絀。惟有二課﹕癸卯﹑癸巳二日有之。凝陰格酉加未爲用酉亥丑詩曰﹕凝陰酉亥並大吉﹐幽明不端理不直﹐作福禳災始可寧﹐不然財損人又失。經曰﹕三傳酉亥丑爲凝陰格﹐蓋亥丑屬北方﹐冬令陰气凝結﹐有覆霜踏冰之象。凡占主淫欲姦盜之事﹐主事體幽暗不明也。不利占訟求名﹐防羣小姦邪暗算。占身乃愚昧或險詐不明之人。經曰﹕凝陰而憂不可解﹐惟有六課﹕丁卯﹑丁丑﹑丁亥﹑丁酉﹑丁未﹑丁巳六日有之。溟蒙格亥加酉爲用亥丑卯詩曰﹕暗中逢暗號溟蒙﹐丑亥卯神便不通﹐病宜保佑防危重﹐小人無事貴興工。經曰﹕三傳亥丑卯爲溟蒙格﹐蓋亥丑爲陰溟之極﹐卯爲始生之陽﹐二陽之下𨿽有一朝在上﹐俱尙在溟蒙之時也。凡占事體不眞﹐憂懼不寧﹐進退未決也。久晦者將明﹐久疑者將決之兆。經曰﹕溟蒙而事多暗昧。惟己巳日有之。逆間傳十二格冥陽格寅加辰爲用寅子戌詩曰﹕自明入暗冥陽課﹐凶咎將來暗有傷﹐君子猶防消祿位﹐寅子戌兮仔細詳。經曰﹕三傳寅子戌爲冥陽格﹐蓋寅乃日出之地﹐曉方發靄﹐陽气始生﹔子戌乃日落﹐在眾陰气﹔始旺之陰能消微陽﹐故自寅傳入子戌﹐名曰溟陽﹐以陽气退入陰方也。凡事自明入暗﹐凶暗在前﹐猶防暗損之害﹐占官凶﹐百事莫舉﹐病人昏沈﹐日輕夜重﹐惟壬午﹑壬辰日有之。經曰﹕冥陽善人是寶。偃蹇格子加寅子戌申詩曰﹕偃蹇迷惑不堪爲﹐三傳子戌申兮推﹐災難重生百不吉﹐除是空亡隱卻非。經曰﹕三傳子戌申名偃蹇格﹐蓋申亦陰方也。自子傳入戌申﹐是以陰入陰之气﹐歷涉艱難﹐有重遭荊棘之象。凡舉事主暗昧不明﹐行軍進逢險阻﹐凶陷退被圍困﹐出入不吉也。六十日並無此課﹐經曰﹕偃蹇似馬馳棧道。悖戾格戌加子爲用戌申午詩曰﹕勉彊將前何所之﹐戌申午上不堪形﹐縱然求得暗根本﹐凶咎依前定不移。經曰﹕三傳戌申午爲悖戾格﹐蓋午爲陰气始生﹐申戌乃陰之盛﹐自深退淺﹐欲沈災禍﹐終不能沈﹐未免勉彊而後退﹐故曰悖戾。占行人未至﹐占賊不來﹐作事阻滯招禍也。經曰﹕悖戾有退悔之心。惟甲子﹑壬寅﹑甲午﹑甲辰﹑壬子日有之。凝陰格一曰迎陽格申加戌爲用申午辰詩曰﹕凝陽尙有餘陰在﹐莫被日月引入陰﹐日辰年命在陽上﹐災殃未發尙敷榮。經曰﹕三傳申午辰﹐名凝陽格﹐蓋午辰爲陽﹐自中傳辰自陰入陽﹐有陰消陽長之象。只怕年日是陰。若年命日辰居陽﹐凡事先暗後明﹐先塞後通﹐一曰自申午至陰位﹐退入辰之陽位﹐尙有二陰﹐而一陽在下初至﹐故謂之凝陽﹐如乾之初九「潛龍勿用」災咎﹐尙系前事未了﹐行人來遲﹐占訟畱連﹐謀事遲滯。本課中無此格。經曰﹕迎陽者﹐迎罡上之。顧祖格午加申爲用午辰寅詩曰﹕顧祖迎親復舊廬﹐求財謀望盡堪圖。惟有庚日不宜見﹐鬼來又入鬼鄕居。經曰﹕三傳午辰寅爲顧祖格。蓋午爲寅之子孫﹐寅乃午火長生之格﹐自午傳寅﹐如子之回顧其母﹐有投舊廬之象也。凡求財謀望皆吉﹐占賊去﹐行人回家﹐惟庚日占病凶﹐則事則爲大吉。經曰﹕顧祖而意气和平。惟庚午﹑辛未﹑甲戌﹑庚子﹑庚辰﹑甲申﹑庚寅﹑庚戌﹑辛亥﹑庚申﹑辛酉﹑壬戌﹑壬申有之。涉疑格辰加未爲用辰寅子詩曰﹕辰並寅子歸涉疑﹐凡事占之甚非時。進退不決由閒事﹐病訟二般主見悲。經曰﹕三傳辰寅子爲涉疑格﹐蓋陽主進﹐寅傳子﹐不進而反自明而退入暗﹐有涉疑難而莫知淺深之象。占事主進退不決﹐行人不來﹐欲出不出﹐問渡訪賊埋伏﹐寢食不寧﹐不可舉兵﹐官訟皆凶。經曰﹕涉疑入禍福雙關之道。極陰格丑加卯爲用丑亥酉詩曰﹕極陰之課丑亥酉﹐有事逢之悉皆醜。占訟省部方端的﹐病者定是不長久。經曰﹕如傳遇居亥酉爲極陰格。蓋陰主退﹐自丑傳酉而終於極﹐有陰入陰之象。凡占主淫佚酒色之事﹐病主死﹐訟至省部﹐或淫亂而生病﹐以亥主淫亂﹐枯萎爲酒色也。經曰﹕極陰如月隱西山。惟丙寅﹑丁卯﹑戊辰﹑己巳﹑丙子﹑戊寅﹑己卯﹑辛巳﹑丙戌﹑戊子﹑辛卯﹑癸巳﹑丙申﹑戊戌﹑癸卯﹑乙巳﹑戊申﹑乙卯﹑丙辰﹑丁巳﹑戊子﹑丙子日有之。時遁格亥加丑爲用亥酉未詩曰﹕時不利兮遁關中﹐亥酉未兮報君知﹐君子守待來時吉﹐小人急害且防危。經曰﹕三傳亥酉未名時遁格﹐如人入暗求隱﹐有遁身之象。蓋酉爲太陰﹐未中有丁爲玉女﹐故可隱遁潛形﹐占行人不來﹐行者不出﹐捕盜難獲﹐賊去不來﹐君子吉﹐小人凶也。經曰﹕時遁無出潛之意。勵明格酉加亥爲用酉未巳詩曰﹕勵明之格勉彊之﹐日昃正中事可疑。君子宜進取祿位﹐小人營運早趨時。經曰﹕三傳酉未巳爲勵明格。蓋巳爲三陽之地﹐勵明之象。自酉傳巳﹐從暗入明﹐在晦暗中得明之象。不免先歷涉陰暗﹐方得向。凡舉皆由勉彊而後成﹐君子宜進取祿位﹐小人宜早營運趨時。經曰﹕勵明者﹐出入從其便。惟丁亥﹑乙亥日有之。回明格未加酉爲用未加卯詩曰﹕回明來早未得時﹐且行明暗方可亨﹐遲進成名有所得﹐早求反被禍來縈。經曰﹕三傳未巳卯名回明格。蓋未爲一陰也。己卯二陽也﹐自未傳卯﹐由陰至陽﹐有由缺漸滿﹐光明漸回之象。凡事不可驟舉﹐兵宜遲進﹐久雨則晴﹐吉事漸成﹐凶事漸消也。經曰﹕回明而利有攸往。惟癸酉﹑乙酉﹑癸亥日有之。轉悖格巳加未爲用巳卯丑詩曰﹕轉悖孤棲事可嗟﹐家寒身怯有些些﹐守己不如省僅的﹐出頭用事便遭邪。經曰﹕三傳巳卯丑爲轉悖格。蓋巳卯爲二陽﹐醜乃終陰﹐自巳傳入丑﹐避明而暗﹐自正歸邪﹐事轉悖戾之象也。主家寒身怯﹐多夢﹐作事似邪魔相隨﹐縱使得出頭處﹐不如守分安命民。經曰﹕轉悖在吉凶二者之間。惟癸未﹑癸丑﹑癸酉日有之。斷澗格卯加巳爲用卯丑亥詩曰﹕斷澗如何涉﹐妄前失後時。君子宜退位﹐小人自有悲。經曰﹕三傳卯丑亥爲斷澗格。蓋卯爲一陽﹐亥丑爲二陰﹐自卯傳亥﹐一陽涉入二陰﹐有暗長明消之象。凡占君子退職﹐小人遇凶。經曰﹕斷澗義利分明。惟己亥﹑己丑﹑己酉日有之。邵氏曰「右間傳格﹐進退各隔一位﹐進隔主退而後進﹐進而有隔﹔退隔主進而後退﹐退而有隔。凡事主轉手托人﹐又謂之折腰三合格。凡事待中傳一辰爲克應之期。謂之虛一待用格﹐陽主公道﹐陰主私迷。如辰午申﹐課本系申子辰潤下體﹐其中缺子﹐謀事必是子午月可奏效也。又名隔傳格﹐隔者主間隔﹐或隔州隔縣而換手謀事也。又主反覆﹐如子加未號鼠騎羊頭上﹐丑加午曰牛嗔馬不耕﹐寅加酉號曰虎憎酉嘴短﹐卯加酉號曰猴怨兔不平﹐辰加亥號曰辰嫌豬面黑﹐巳加戌號曰蛇加犬吠解。所謂偏隔反覆也。又名進間格﹐如辰午申﹑申戌子﹑戌子寅﹑寅辰午之類﹐陽則隔涉阻滯﹐陰則暗昧不明。如退間傳主阻隔不能進順之象。故反吟前立五辰﹐號曰隔七隔八﹐伏吟前後二辰﹐號曰進退間傳﹐皆主進退動靜而不能也。外附二格撞幹格乃三傳迫連幹也三傳自支內發用﹐傳入子幹﹐主事先緩而後急。蓋初末傳爲日之關﹐故主事急﹐我宜前有爲也。如辛巳日丑加卯﹐三傳丑亥酉﹐是退間格。凡事偃蹇阻滯﹐緣被末傳撞關﹐所以先緩而後爭也。吉凶皆如此推之。撞支格如三傳迫連支辰﹐爲撞支格。蓋初末傳撞支之隔﹐主事亦急﹐候彼動而我應之也。或傳帶日貴﹑日財爲用﹐末傳墓絕﹐大不利貴人交易﹐因財而有所屬也。懸胎課詩曰﹕五行受气處﹐四孟主懷胎﹐寅申一气受﹐火土此處來﹐水從申上起﹐木產五行臺﹐金逢巳上生﹐水土卻栽培。登明上生木﹐火因此路開。要知懷胎婦﹐因此課中推。若欲知端的﹐女人先有災。若然無產婦﹐來卜爲求財。正月丙申日﹐申時課作倍。孟秋申發用﹐寅亥俱一該。學人因此取﹐此法不遲回。三傳四孟見長生﹐課名懸胎事未明。若將出行須遠程﹐天后財爻主胎孕。惡將須疑有恐驚﹐孟日又逢凶將克﹐須憂尊長受侵淩。又曰﹕三傳俱是孟懸胎﹐五行生處產嬰孩。所占百事皆新意﹐或得懷胎結禍來。玄胎子孫若空亡﹐天后居處不安寧。此爲玄胎不育格。事事無成定嘆傷。更有正時加四孟﹐人家無子主空育。單有義男相接續﹐更於課體細推詳。又曰﹕三傳臨四孟﹐此格號玄胎﹐火向寅宮炎﹐金從巳上懷﹐水原申內吐﹐木向亥中生﹐盡是長生地﹐必爲新事來﹐不懷姦孕婦﹐身卻自生災﹐重重相纏絆﹐事來又事來。孔明曰「凡孟神發用﹐傳入四孟﹐三傳皆是孟神﹐爲懸胎課。蓋四孟乃五行長生之局﹐受气之辰也。木生在亥﹐火子先受亥中之木气﹔火生在寅﹐土子先受寅中之土气﹔金生在巳﹐水子先受巳中之金气﹔水生在申﹐木子先受申中之水气。故以受處名曰懸胎﹐統家人之體﹐乃開花結子之課也。」象曰﹕三傳長生﹐胎孕成形。官加恩壽﹐婚曰娉婷。病訟淹滯﹐財利疊興。行人畏賊﹐戀生不行。所謂懸胎者﹐如胎之懸於母腹﹐不知男女﹐子母不分﹐不能判剖﹐故主事多暗昧﹐亦多新意也。所占百事皆新意也。或卜結耦事﹐利上不利下﹐事主遠而多伏﹐暗昧不通﹐觸則成禍﹐帶吉將利遠利百事吉﹐應家人九四「富家大吉」之象也。李衛公曰「有病懸胎者﹐如寅加巳﹐巳加申﹐申加亥﹐亥加寅﹐爲進步長生﹐主事速。若寅加亥﹐亥加申﹐申加巳﹐巳加寅﹐爲退步長生﹐主其事遲。若老幼病﹐值此課爲後世投胎之逃。最爲凶逃﹐若常占值此值此﹐更見三刑凶神惡將﹐必有憂疑驚恐。若家中尙是父母用事﹐則主父母尊長之災。或日用休囚﹐天后落空﹐爲懸胎不育課﹐主家招干兒義女。若占謀事﹐主有四人共謀﹐終見乖乖加巳﹐名生胎﹐爲憂課﹐女人懷孕安得不憂﹖主事生新。巳加申名病胎﹐爲怕課﹐胎孕有病﹐安得不怕﹖主災病。見白虎入傳尢的。反吟四孟爲絕胎﹐主胎產之災。若下生上﹐將得蛇虎﹐來意主身喜心憂﹐亦爲孕事。若上生下神﹐將不和﹐胎動不安。更得與日辰相克﹐魁罡在孕主行年上﹐主胎動疾病﹐又寅加亥爲生玄胎﹐懷孕之時﹐漸有生意﹐受生男女生旺家門也。如亥加寅爲病玄胎﹐懷孕之時母常有病﹐受生男女多長進也。寅加辰﹐亥加丑﹐爲衰玄胎﹐是懷孕之時﹐家道衰廢﹐受生男女身軀衰弱也。」

袁天罡曰「旣名玄胎﹐豈不利孕﹖三傳長生﹐豈不易產﹖官遇長生﹐受皇恩之壽。病遇長生﹐增沈重之疾。五行受气﹐未卜問才﹔三傳皆生﹐順成有胎決成﹔求婚亦就﹐貪生未生﹔行人未來﹐賊不來敵﹐天后長生﹐行雲旋雨。」李淳風曰「占遇懸胎﹐孕產嬰孩。若是無謀計﹐妻妾必孕。經曰『玄胎利卜乎嬰孩。』又曰『玄胎合後靑龍入﹐並喜謀與婦人歡。』又如人懷孕﹐吉凶未判﹐男女未分﹐事在胸腹﹐外人不覺﹐必謀生涯﹐攸久事也。出行則宜遠去二千里外。若天后作財爻主結偶懷胎﹔或妻財值生气﹐胎神發用﹐主妻有孕如正月戊己日用子﹐四月庚辛日用卯﹐七月壬癸日用午﹐占妻懷孕無疑﹐或年命見之﹐遇玄胎尢的。」寅加巳﹐寅巳交加﹐逃者遠行。詩曰﹕內外皆懷望﹐音書暗報凶﹐權謀須在鄕﹐逃者無覓方。寅加亥﹐盤結勢﹐天外一番春。詩曰﹕憂喜懷未久﹐權謀是入新。深根盤結勢﹐天外一番春。巳加申﹐巳申合刑﹐喜有凶並。詩曰﹕歲運逢災眚﹐懷謀事恰成。禍害和根處﹐三家多逢迎。巳加寅﹐巳寅相合﹐謀事有成。詩曰﹕內外多逢吉﹐謀爲事已伸。屬事成有待﹐千載會風雲。申加亥﹐申亥求庚﹐吉裏凶生。詩曰﹕持危須損下﹐客得守諸宮。千謀運參處﹐前吉後仿凶。申加巳﹐申巳全甲﹐脫節亨通。詩曰﹕有事喜重得﹐十修始一新。圖謀須在外﹐在外破財亡。三合課孔明曰「三合者﹐申子辰合水局﹐寅午戌合火局﹐亥卯未合木局﹐巳酉丑合金局。水曰潤下﹐炎曰炎上﹐木曰曲直﹐金曰從革﹐此水火木金俱以三合成局﹐若辰戌丑未全者則爲稼穡課﹐此一課不入三合體﹐兼四象而五之四五行門。夫三合之課﹐總生旺墓之神而成一局﹐要論當令不當令﹐用起生神﹐加於旺气﹐則事可成。若加相墓之地﹐主事欲廢而又興。若用起旺神加於生地﹐則是非常之事﹐所舉行中道﹐成了又再舉一事。若加於墓地﹐則所舉無气﹐銳志已沮﹐又復眞行。用起墓神加生死﹐主舊事又舉。若加旺相﹐𨿽心閉气阻﹐猶未釋機。凡三合課若見支幹上有一神與傳中一神六合﹐凡謀必遂﹐全無阻滯。但當詳其衰旺斷之。如春夏火旺相﹐水囚死﹔秋冬月水旺相﹐火囚死之例。值旺相則用事有气﹐孕生男﹐求利吉﹔值囚死坐守財吉。用爻無气﹐孕生女。總之統大畜之體﹐乃同類歡會之課也。」象曰﹕二財會金﹐得成一本﹐吉事必成﹐凶禍難離。尊長恩榮﹐常人財喜。和合婚姻﹐謀爲大利。如求財﹐傳中有財財易得﹐傳中有官求官易就。日用旺气相生﹐神將吉﹐大利謀爲﹐則應大畜卦上九爻曰「天衢亨」之象也。若日用衰﹐水倒逆﹐主事遲逆﹔火並火鬼﹐主火災﹔金並金鬼﹐主血光﹐忌行兵﹔木並木鬼﹐主木怪木壓﹔戊己丑未主田宅事﹐丑戌未乘虎主病死訟獄﹐則應大畜卦九三爻曰「輿脫輻」之象也。袁天罡曰﹕三合之體﹐孟爲隱伏﹐仲爲進神﹐季爲遊蕩﹐皆屬刑沖破害。況孟有孤神﹐仲有敗煞﹐季有華蓋﹐豈爲全美﹖若日辰上神有一神與傳中一神六合﹐凡謀事主有人相助於中﹐但求解事﹐則不能散﹔若見天將六合亦妙﹔或有一傳於干支上作刑沖破害者﹐名三合殺散﹐合如不合﹐美中有冤﹐俗爲「笑裏藏刀」是也。若合中有日刑﹐則主三人共謀﹐其志不一﹐朋友期會﹐交相爭競。若占得水火木金四局﹐不論那一局﹐皆如推磨﹐無休歇之象﹐一事未了又一事﹐來往不竭。又得吉將﹐用事須借人引進﹐亦須十四五度乃可。從革先從後革﹐炎上有影無形﹐潤下往而不返﹐稼穡艱難﹐作事無頭。又如甲乙日得稼穡課﹐土神將﹔丙丁日得從革課﹐金神將﹔戊己日得潤下課﹐水神將﹔庚辛日得曲直課﹐木神將﹔壬癸日得炎上課﹐火神將﹐是重重財物。若傳將克行年﹐來意主爭財論訟。若凶將入傳克﹐來必有公訟臨門。若貴人入傳生日辰行年﹐必有喜慶。若逢朱雀﹐來意必占文書或占信息。詩曰﹕從革怕火日﹐定有事招殃。土日見潤下﹐金日曲直逢﹐木遇稼穡地﹐水家炎上當﹐在吉又可取﹐小事定遭傷。君子又可用﹐小人災異凶。又詩曰﹕三合之課是雜神﹐二姓公婆及議人﹐凡事干謀宜托人﹐不然帶眾事縈心。曲直課詩曰﹕曲直東方是木形﹐三傳亥卯未相並。人占桴篾並栽植﹐病者傷寒致久縈。又曰﹕三傳皆屬木﹐其位名曲直。利作舡車事﹐修造覓財植。震動𨿽然有﹐求財無壅塞﹐百事悉皆通。又詩曰﹕曲直多不一﹐日又屬木神﹐亥卯未三傳﹐此名曲直課﹐固蒂亦深根。栽培方有獲﹐攸久始榮光。歷風易搖動﹐枝葉連遷延。吉則人謀害﹐凶爲自己姦。近事休謀度﹐終應不濟美。災過當亨泰﹐秋冬占必殘。路逢須瘦僕﹐木事必姻緣。又詩曰﹕曲直神後爲天乙﹐傳中蛇虎憂訟官。後合陰龍傳曲直﹐大吉並之課親傳。孔明曰﹕木爲曲直﹐三傳見亥卯未﹐或臨日辰﹐則爲曲直課。《集靈經》云「斗加亥﹐前五卯﹐後五未﹐以應此課。」蓋木生於亥﹐旺於卯﹐墓於未﹐爲木之始終。木至始終豈無曲直之處﹖故名之。主有克樹克木之應﹐有種植之事及委蛇贊佑之事﹐或主舡車之事。凡事主先曲後直﹐利修造﹐但謀爲遲滯﹐或先直而後曲﹐變象多端﹐事多從雜﹔自下傳上則直﹐上傳下曲﹔未加亥爲下傳上﹐亥加未爲上傳下﹔自生傳旺墓則謀事有成﹐自量傳墓生則前事已成後舉﹔自墓傳生則事已廢復行﹐但以曲襯直﹐則不能無是非也。若見勾朱鬼煞﹐必有因林木爭鬥之事。其占官主同僚有爭﹔占行兵主羣黨背叛﹐居家者主親族爭撓﹔占訟先直後曲﹐或先曲後直﹐須委始其詞﹔又主與朋友致爭。袁天罡曰﹕曲直課屬木﹐木以水爲根﹐秋气斂﹐𨿽不浮華﹐枝蔓有損﹐但內气緊實﹐有結果﹐加以生日﹐亦有代斷木植之事﹐或修造事。日辰見金或年見金﹐有三合之財。若春夏則木气敷榮散﹐內伐而外柔﹐多虛少實。壬癸甲乙日得此﹔戊己根固有傷﹔丙丁日枝枯﹐有英華﹔庚辛日斫削成﹐艱難後得。順三局申加子逆三局辰加子炎上課詩曰﹕三傳俱是火﹐炎上勢衝天﹐利爲窯冶事﹐分明鑪火燃﹐五姓看宅上﹐切怕見行年﹐若到火炎上﹐火起皆日延﹐辰神又屬火﹐三傳戌午寅﹐名曰炎上課﹐顯赫皆日新﹐內謀方有礙。外事已昭然。初則端微細﹐終成長大倫。易衰還易發﹐迅速必驚人。炎上多勢大﹐遏止則沈淪。定有文書動﹐見火有災殃。白虎更乘死﹐必有燒死魂。庶言炎火事﹐天必大晴明。冬占人問墓﹐所往必蒙親。文書主往來﹐仍看本宅主。行年相生合﹐火災決宅眞。又曰﹕寅午戌爲炎上課﹐三傳皆火是其名。日象爲君人性急﹐釜鳴鑪冶卜天晴。占人欲行憂口舌﹐婦人占孕是嬰孩。孔明曰﹕火曰炎上﹐乃三傳見寅午戌﹐或在日辰上﹐故名炎上課。《集靈經》云「斗加寅﹐前五午﹐後五戌﹐以應此課。以火生於寅﹐旺於午﹐墓於戌﹐爲火之始終。」火有始終﹐其勢必上炎﹐故名之﹐主有熔煆鑪冶之事。又主大利文章之事﹐主有主主君事﹐皆火之精爲日爲君象。火生土﹐主有土之君﹐又主文書口舌事﹐事體急速﹐應離卦﹐內暗外明﹐內柔外剛。凡事多虛少實﹐有始無終。如火之炎光﹐暫時便暗也。主朋黨羣隊疏狂﹐鼓扇而成事﹐先欣後嗔。蓋火之初燃﹐其勢掀熾﹐一滅而成灰燼﹐故無長久。又暴燥好怒不正。占雨必晴﹐晴久必雨。占命必虛气淫欲﹐年命更來火神﹐其病必凶﹐炎癥瘦疾。占孕婦必生男子。占訟有刑罰﹐占謀望主舊事欲成。或旺相生日辰﹐最利文場﹐文字淸新﹐必然髙顯。旺不宜於老景﹐及囚死之月則不吉矣。又訟事大鬧而散﹐陳詞多虛﹐行人口舌。袁天罡曰﹕寅午戌刑在午﹐有刑無徳﹐事若火焚﹐但主利見大人﹐虛聲皂白﹐見朱雀公訟﹐見後合主婦女奸淫﹐見蛇虎主婦女血疾﹐見天空主屋宇損壞﹐大忌戌加寅﹐是墓臨生地火散則炎﹐塞則無光。所占明白反爲暗昧狂鄙不遂﹐秋得之主恃勢謀事有成。若庚辛日得此名帶煞﹐來意主官疾患﹐又主災疾火之病。惟庚辛酉日寅加辛爲用﹐主因財反仇﹔戊己日得曲直﹐丙丁日得潤下﹐甲乙日得從革﹐壬癸日得稼穡﹐並依此例斷之。壬癸日見炎上﹐𨿽爲財局﹐其實是鬼。蓋火能生土﹐土反克水故也。名子母鬼﹐占事被骨肉解破﹐狂鄙不遂。從革課詩曰﹕三傳皆是金﹐從革課內生。兵家爲大忌﹐臨見血光臨。求財獲珍寶﹐遠行利相尋。利成反覆旺﹐有祿必相侵。問病傷筋骨﹐又主神勞侵。詩曰﹕日辰又屬金﹐巳酉丑三辰。此名從革課﹐還多攺變心。所爲鬧津渡﹐必有重權任。心煩易煎怒﹐人有暗謀深。吉則招喜事﹐多從憂撓尋。凶則病血气﹐瘡痍勞疾禁。應日光有響﹐逢熔鑄冶金。又詩曰﹕巳酉丑爲從革課﹐兵革相持位屬金。攺舊入新爲別業﹐病傷筋骨肺癆侵。孔明曰﹕金曰從革﹐乃三傳巳酉丑全﹐或臨日辰﹐皆名從革課。《集靈經》曰「斗加巳﹐前五酉﹐後五丑﹐以應此課﹐主有兵革﹑金鐵之應﹐主軍旅徵伐之事。亦多別業﹐利有更攺等事﹐主先從而後革。」《玉歌》云「從革課傳巳酉丑﹐若卜爭端爲大咎。」𨿽和合亦有更攺。占訟三傳見的煞﹐主有罪。占病主筋骨疼痛及勞血之癥﹐見白虎勾陳主有爭鬥﹑血光﹑死亡之事。占婚姻不利。占考試功名事﹐多執特不完成﹐或從戎爲美﹐革故鼎新爲妙。然必酉加巳﹐巳加酉方合攺革之應。火必金須變革。若火多金少﹐金旺火囚﹐及傳得後武水者﹐卽名從革不革格﹐來意主事欲動而多不從。如六癸日巳加丑發用﹐三傳巳酉丑﹐難以從革例言攺動也。

袁天罡曰﹕從革課﹐水日生气﹐火日死气﹐丙丁日財气﹐戊己日耗气。若酉加丑發用﹐將見貴神常勾﹐此乃爲降气﹐卻主父母災﹐多主被勢力之主彊劫其財﹐而不得伸。大抵忌天將降盡絕气也。又況盡犯孟仲季之呻吟﹐必主被而不完﹐先阻而後成也。又曰﹕從革課遇旺相與吉神並者﹐主死喪兵革之事。若日幹囚死﹐有西行之兆。占利進從革事﹐順丑酉巳爲從新革舊﹐有气則革而增進﹐無气卽革而韜退。巳酉丑主榦事有气而欲就又革﹔酉丑巳革而不順方革﹐主𨿽有和合﹐亦有更攺﹐內有六合﹐欲動不動﹐最忌作金鬼。大抵利更攺遷移﹐商人得從革課主修門換戶事喧嚷。詩曰﹕春暮舉兵戈﹐兵家火厄﹐惟宜求貨利﹐商賈主大獲。潤下課詩曰﹕三傳俱是水﹐潤下本因由。天后與六合﹐姦情必有憂。忽然盜賊起﹐玄武倍添愁。萬般皆有忌﹐順水任遨遊。縱有陰私事﹐救神主便休。又詩曰﹕日辰又屬水﹐三傳申子辰。名爲潤下課﹐事體分流轉。欲成還就滅﹐盈以必須傾。吉則宜爭先﹐凶逢阻障人。君子所謀近﹐卑小必有聲。雨天有應象﹐農夫多潤澤。天后並六合﹐姦情淫泆周。又詩曰﹕立用傳中申子辰﹐課逢潤下水之因。占者必言溝瀆事﹐不然舟楫魚网鱗。占胎定是生女子﹐疾病爲殃謝水神。潤下天罡龍合並﹐有人送物錯斑鱗。潤下後爲龍合子﹐相召飲酒來舟船。孔明曰﹕水爲潤下﹐乃三傳得申子辰全﹐或日辰上見之﹐故名潤下課。《集靈經》曰「斗罡加申﹐前五子﹐後五辰﹐以應此課。主溝渠﹑舟楫﹑魚鹽﹑网罟之事。又主淫泆盜賊等事。凡事不急﹐攸攸久長﹐淹畱伏匿﹐中不能靜﹐柔順中伏﹐險蹈﹐先暗後明﹐事體叢雜﹐口舌陰私。」經曰「潤下之課申子辰﹐口舌陰私徹外人」是也。順生則事皆順﹐逆生則事皆逆且遲﹐金生則吉﹐金克則凶﹐老人逢此課吉﹐少人逢此課凶。若在旺相宜問老者﹐在休宜問少者。袁天罡﹕五行正气﹐入於揉雜之體﹐三合則異方生旺墓之神﹐事主駁雜不一﹐至於水萬折﹐必東流而不息。易淸易濁﹐易圓易方﹔際之則靜﹐激之則鬧﹔順則決江河﹐莫之能禦﹔逆則爲挽舟上灘﹐艱滯莫前﹔得時則千江萬派﹐總歸於一﹔失時則爲無源之水﹐易涸易盈。凡事主淹畱﹐遲伏於中﹐不能轉靜﹔干系眾謀﹐轉爲轉立而不決意﹐刻應多過月﹔牽連疑忌﹐利占成不利占解散﹐謀事主連累下人。占病凶﹐以辰爲水土墓也。占宅占宅近水居住也。𨿽然無凶﹐亦不振發。占訟主官事不成。占孕主女子。占文章不利。占晴雨主陰涉。占求財最忌全財化鬼。稼穡課詩曰﹕日辰屬土三傳季﹐或日卽逢戊己幹。初傳丑未終火土﹐並爲稼穡主田園。吉則有喜凶多訟﹐歲功建立實艱難。若也三傳俱四季﹐遠行遊子更畱連。又曰﹕戊己占時用土神﹐三傳四季合新文。此名稼穡多從土﹐築圃開田宅墓因。孔明曰﹕土爲稼穡﹐乃三傳得辰戌丑未土﹔或戊己日干支見土神﹐故名稼穡課。主耕農開墾﹐土工築室﹐田園之事。季夏旺相﹐動作遂意。秋冬喪敗﹐主田墓有憂。如四季月與夏月占﹐主田苗墳墓之事。如得土將發用﹐主事干眾佃﹐或因田土爭鬥事。如非勾陳將﹐亦主二人事﹐爭田土。如戊土日四季爲傳﹐土气太重﹐艱難遲滯之象。又不如壬癸多土爲脫難煞﹐蓋物極則變﹐變則通也。久危者﹐反有解散之意﹔無事常占則鯨鯢歸澗格﹐若遇雷神則能變化。雷神者﹐太衝六合也。六癸日伏吟同。袁天罡﹕稼穡課﹐先難後獲﹐凡事迫逼﹐不由己出﹐只宜靜守田墳﹐忌逢三刑。如丑刑戌﹐貴人若與白虎在傳﹐占病死。蓋內有三刑煞也。正未二辰三丑四戌﹐周而復始。占訟主入獄刑。占孕主生男。又名遊子課。稼穡共有八體丑加辰﹐丑辰煞重﹐事多不成。詩曰﹕災病終有恐﹐攺移亦防爭。庭論𨿽多事﹐謀猷定不成。丑加戌﹐丑戌暗刑﹐吉凶虛名。詩曰﹕吉凶皆在外﹐羣眾倡狐疑。遇後方逢福﹐保護可扶危。辰加未﹐辰未動發﹐彼此相挾。詩曰﹕有聲無定迹﹐作事遂成凶。縱有風光在﹐名言信不通。辰加丑﹐辰丑被刑﹐事多不成。詩曰﹕吉小凶應大﹐變動意而東。損下而益上﹐更後事有期。未加戌﹐未戌不寧﹐吉事不成。詩曰﹕事後謀動處﹐其勢不安寧。艱難起功業﹐末得見升平。未加辰﹕未辰有情﹐乃有不成。詩曰﹕萬事斷中吉﹐公訟得其平。謀望事宜發﹐貪勤思害成。戌加丑﹐戌丑不葉﹐親疏攺劫。詩曰﹕事凶有實迹﹐憂慮有銷熔。舊事如謀動﹐禍待過時逢。戌加未﹐戌未就義﹐動靜不利。詩曰﹕衰旺休遲逞﹐凡事宜守靜。刑𨿽終有疑﹐守道保安靜。徳行課孔明曰﹕同徳則行而無阻﹐名曰徳行課。己徳在甲﹐故寅未相加爲徳﹔乙徳在庚﹐故卯申相加爲徳﹔辛徳在丙﹐故戌巳相加爲徳﹔丁徳在壬﹐故午亥相加爲徳﹔癸徳在戊﹐故子巳相加爲徳。外有卯戌相加﹐𨿽不爲徳亦通。爲六害子未相加﹐丑午相加﹐亦爲六害。辰亥相加﹐酉寅相加﹐𨿽不爲害﹐而亦入徳之類者﹐通名徳行課。巳加子卯加寅巳子陽極﹐謀事元無。詩曰﹕求望又木逢﹐遠事喜成遲。六陽今已足﹐有變不成徵。酉寅辰﹐寅未得日﹐災去喜及。詩曰﹕乘龍丁上見﹐天乙喜臨寅。災散福方於﹐興衰此鑑明。卯加申﹐卯申相容﹐謀事正中。陰私暗謀望﹐懷喜不成聲。文書須反覆﹐諫諍有忠言。又名斫輪課。午丑申﹐午亥極陰﹐吉有凶臨。詩曰﹕刑殘須已破﹐行謀已撲陰。入爲事倒破﹐災禍二相侵。酉辰亥﹐酉寅破喜﹐暗福重來。詩曰﹕否中須有喜﹐災殃後卻榮。陽徳無限好﹐景色又重新。戌巳子﹐戌卯喜合﹐虛語亡多。詩曰﹕求上三應合﹐虛驚浪語徵。逢時道又阻﹐有望出維持。亥午丑﹐亥辰重會﹐舉事有凶。詩曰﹕事向無心見﹐安居慮轉移。陰謀多慮子﹐憂望再相隨。已上是連順徳行課﹐只有八課出現﹐余不發用﹐故不立課。子巳戌﹐子未勢阻﹐謀望未已。詩曰﹕易置人方美﹐有始必有終。天族共天眷﹐損失子重重。寅未子﹐寅酉破碎﹐謀爲破損。詩曰﹕太陽沈反畱﹐春屬合有災。官吏文書失﹐刑厄動泉臺。卯申丑﹐卯戌會遂﹐終凶始言。詩曰﹕動謀終有阻﹐聲大實猶微。欲擬千秋事﹐逢人始有爲。辰酉寅﹐辰亥刑凶﹐生者不寧。詩曰﹕心勞得猶未﹐凶殃累子孫。暗昧財上事﹐心腹與誰論﹖巳戌卯﹐巳子極會﹐謀望最吉。千里乏良驥﹐臨銜始奮庸。又爲鑄印格。詩曰﹕天魁爲印如何鑄﹐臨於丙地始知名。申酉太陰車又在﹐太衝傳中有卽鑄。鑄印乘軒官職成﹐傳中有气將爲連。又欲兼知驛以並﹐太陰上取陰私力。天乙加時恩命行﹐太陰六合爲吉物。天乙所居神相生。戌加巳。詩曰﹕在職重遷取﹐當榮更發榮。庶人如逢此﹐官府目前生。午丑申﹐午丑不明﹐憂疑暗驚。詩曰﹕事從陰小起﹐災病不成凶。理財後晚得﹐行路在途中。未子巳﹐未寅愁嫌﹐人見有寬。詩曰﹕吉將若逢凶﹐行藏漫漫蒙。有謀遲可得﹐急難乃難通。申丑午﹐申卯修政﹐音無何得﹖詩曰﹕謀事皆稱意﹐陰陽在老人。有𨿽爲吉兆﹐二雁落寒云。右徳行課十二體﹐其四體不入用傳﹐只有八體﹐通一百一十九課﹐得十六體﹐其間有傳合無吉慶﹐傳害爲隔傳者﹐休咎不待辧而明。大率徳行之課﹐本非重以徳勝之﹐反煞爲權﹐而課气之休旺﹑天官之善惡必當參用﹐方可決疑。井欄射格六陰日丁丑﹑丁未﹑己丑﹑辛丑﹑辛未﹐此五日反吟名井欄射課。如井上架木﹐易欹易斜﹐不能長久之象。占事難成易敗。若得吉神良將﹐亦可丰遂。一云不空﹐癥病主二癥。經曰﹕井欄則未嘗成事。午加子寅加申反覆其道﹐八鬼追逐。詩曰﹕有謀多諫諍﹐內外恐相攻。交動則興利﹐姦雄事二端。卯加酉﹐卯酉不入﹐羣分各處。詩曰﹕內外防災盜﹐分移事從驚。天上又作孽﹐水火恐遲迎。巳加亥﹐巳亥逐馳﹐天翻地覆。詩曰﹕歲馬逢天潤﹐謀成事亦傾。欲家知否泰﹐變化反枯榮。內伏吟反吟二課﹐抄在首卷湊成九宗門矣。故二卷內欠此伏吟反吟之課。吉泰門富貴格象曰﹕富貴格爲良﹐權握天乙卿。貴人順旺相﹐年命日辰中。貴臨名富貴﹐家門日漸良。四月時加卯﹐壬子入木鄕﹐富貴兼權印﹐萬事喜融融。懷胎生貴子﹐生下置田莊。福澤從天降﹐萬里有馨香。約信依時到﹐家業合宮商。又曰﹕天乙順行乘旺相﹐臨在行年與日辰。發用傳終吉有气﹐卽見從前富貴人。中遇吉神近榮顯﹐但見靑龍足寶珍眾是天乙順行旺相相加日辰年命﹐亦欲不逢空及年命日辰不克貴人。又要貴人立於生旺比和徳祿長生之地。又要三傳有常龍等吉將扶之﹐方爲全吉﹐否則虛名虛利﹐中末不吉者亦是乍得乍失﹐又要官星天馬方貴。又《望江南》詞曰「富貴格﹐天乙有气吉將臨天乙有气入年命﹐吉將加日辰發用。發用年命日辰並並天乙﹐決然不是凡庸人。𨿽有凶神還旺相天乙順﹐凶神不做惡。只要凶神旺相爲權﹐先權貧來後顯宦﹐將見靑龍足寶藏﹐支幹馬祿官俸旺。幹上有支之驛馬﹐支上有幹之祿神。」《金匱》曰「天乙在紫微近右樞﹐其神主榦貴﹑上官﹑慶財﹑田莊等事。若乘旺气在日辰年命作初傳﹐名富貴課﹐主富貴雙全。如中末傳得戌加巳爲印綬﹐則是正貴﹐則名富貴權印課﹐主迎貴人課﹐望士人薦貴威權﹐無求不遂。气足則產易生﹐貴足則產必貴﹐家富貴﹐婚姻遂。貴生身﹐則訟得理﹐更得末傳吉將生助﹐求官入選﹐皆通而有終慶﹐恩命升摧﹐始終不替。如年命日辰上得吉神良將﹐有旺相气﹐三傳始終旺相爲積代富貴。若得凶神惡將有旺相气者﹐先貧賤後富貴。」假如年命在寅﹐十月丙寅日巳時占事﹐惟登明遙克日爲用﹐十月登明水正旺﹐爲丙之官星﹐登明加寅上下相生爲用﹐天乙旦在亥﹐此人主積代富貴。又如四月申將壬子日卯時占﹐三傳巳戌卯﹐天乙在巳加子發用﹐爲富貴課。戌加卯爲權印﹐公私有喜﹐加官進財之象。經曰﹕富貴增財喜慶。《畢法賦》曰「富貴支幹逢祿馬。」謂幹上有支之驛馬﹐支上有幹之祿神﹐名富貴君子格。主加官進祿﹐富貴雙全﹐常人宅移身動﹐病訟俱興。如丙寅日幹上申支上巳。如戊寅日幹上申﹐支上巳之例。官爵課詩曰﹕驛馬當頭髮﹐官爵課中畱。四路分明取﹐年月與日辰。三合頭衝是﹐年月一般求。時日同年月﹐四孟上追遊。發動君王詔﹐加官移好州。忽然驛馬破﹐官職有淹流。末傳合神動﹐重遷喜不休。詩曰﹕二般印綬初用見﹐四个驛馬傳內逢。值此定名官爵課﹐仕官得此喜匆匆。又曰﹕日辰年年無克賊﹐或逢徳合相加臨。天魁太常全見用﹐太歲月建入傳心。天乙後朱龍入課﹐此名官祿福祿深。喜美大招財祿至﹐遷官轉職顯佳音。若是凶神乘吉將﹐有气之時土化金。微賤之人暴名譽﹐平下占之慶賀臨。孔明曰﹕印綬與驛馬入傳發用﹐更吉神在末傳﹐又見吉將﹐無刑沖破害者﹐名官爵課。蓋天魁爲印﹐太常爲綬﹐驛馬投遞之神﹑傳命之使也。傳見本命﹑太歲﹑月建﹑今日四處之驛馬發用﹐中末傳見印綬﹐如君命欽賜所臨﹐故爲官爵課。又凡人年命日辰發用﹐見印綬驛馬亦是官爵課。有旺相气﹐求事皆得﹐求官入選﹐有升遷之喜﹔馬動行人來﹔占賊至﹔訪人不遇。占訟歷通諸司﹔占病必是遊魂鬼。占孕必生貴子﹔若發用驛馬﹐終傳合之﹐主職位髙遷﹔如中傳衝破主降官失職。如甲戌人二十五歲﹐行年在寅﹐正月庚寅日亥時占事﹐則太歲﹑行年﹑月建﹑今日驛馬俱在申﹐用起傳送﹐得四驛馬﹐當有添官榮遷之喜。經曰﹕官爵攺轉升遷。詞曰﹕官爵課﹐印綬四馬當頭髮﹐日辰年命旺相夾﹐不落空亡必顯達。初傳寅馬末是申﹐卻爲破馬官不寧。末傳亥馬合生﹐管取超遷得美名。外有驛馬衝破﹐天魁太常空亡﹐名官爵失印格。詩曰﹕驛馬逢衝破﹐印綬落空亡﹐官爵遭失印﹐吉後反棲遑貶黜﹐謀望亦虛空。詩曰﹕用逢官爵課全彊﹐河魁太常附空亡﹐此爲官爵失印逃﹐遺失好信情惶惶。求望亦應不利捷﹐文書沈溺忽思量。居官在職憂公亂﹐拆資祿位亦無昌。鑄印格詩曰﹕河魁本是印﹐火到自然成。丙子正月占﹐午時無攺更。丙巳爲鑪冶﹐卯木又助攻。傳中受印綬﹐此是課中情。在職重遷職﹐身榮更加榮。宣命看看到﹐文書驛馬程。庶人逢此課﹐難銷官訟生。詩曰﹔天魁爲印鑄方成﹐臨於巳丙冶之名。中有太衝車又在﹐鑄印乘軒官祿榮。傳中有气將爲速﹐復欲兼之驛馬並。太陰六合陰私利﹐天乙順治君令行。又曰﹕天魁並吉傳臨火﹐吉將相並遇太衝。此課名爲鑄印像﹐又關法律有窺容。心惡煎煩事成就﹐爲人所重亦丰隆。太陰天乙來當課﹐私恩寵命向憂中。詩曰﹕鑄印河魁附空亡﹐天空入課又遭傷﹐人年日辰逢凶惡﹐火旺時加巳午方。此爲鑄印損模課﹐事緣律理多憂惶。先成後防事不濟﹐縱用機深且不常。潛藏牢堅且須愼﹐免消財力費一場。詞曰﹔鑄印課﹐天魁爲印巳鑪煉。末傳卯駟是乘軒﹐金火將﹐得旺相﹐金切常﹐中合末陰將功名佑婚事成﹐只破水神來破犯﹔虎傷卯﹐墜軒象﹔玄武墓空滅官況。孔明曰﹕戌加巳發用爲鑄印課﹐天魁爲印﹐加巳丙爲鑪冶﹐有鑄印之象。終於卯﹐爲模﹐以助巳丙成功﹔又卯爲軒車﹐故名鑄印乘軒課。此有幹法律﹑有規矩事﹐皆從憂煩中。若值天乙順行入傳﹐必有恩澤寵命之事﹐宜見貴人進策。仕官該考滿長遷者﹐得此課兼馬動﹐主有詔敕中升﹐余占不甚美﹐事事費力﹐托人幫扶﹐久方得遂。如仕官失印﹐遇此更凶﹐將空主攺官﹐更鑄印其原印毀傷矣﹐引課惟利占孕占產未生﹐仕人加職權柄之利﹔不利占病﹐沈吟日重﹐無空亡解之﹐之卽死。占來意主謀立身之大事。袁天罡曰﹕丙丁日天魁加巳﹐丙上得吉將﹐名鑄印課。又須虎陰蛇雀金火將入傳﹐若金少火多﹐金多火少﹐謂之五行不等﹐互有所傷。如正月戊子日午時占事﹐太乙臨子爲用﹐將得太常﹐中傳天魁已爲鑄印﹐將得六合﹐末傳太衝爲乘軒﹐得太陰以此﹐占人爲印綬中。有婚姻之喜﹐末有太陰﹐福佑恩榮之事。印巳常兄戌合官卯陰合常陰合戌巳卯戌巳子戌戊戌亥子丑酉寅申卯未午巳辰外有鑄印破模課﹐戌爲模範而落空亡﹐𨿽有巳鑪﹐卻不成鑄﹔或夏月占﹐火旺則毀模。凡占事不成﹐急速大忌。玄武加巳﹐戌更乘今日墓神﹐主退失事﹐或舊事再新之意﹔或末傳見後武﹐更臨水鄕﹐與日辰相破﹐名曰鑄印不成格﹐來意主望官爵成立事欲成被人破了。髙蓋乘軒課詩曰﹕勝光本是馬﹐太衝是軒車﹐神後爲華蓋﹐三傳俱不虛。中末傳神後﹐華蓋下鋪舒。明朝加寵祿﹐定主賜天光。官職自是別﹐皇躬親不疏。漢朝聖天子﹐目下詔相如。詩曰﹕神後紫微爲華蓋﹐太衝天駟又爲車﹐若乘吉將相逢者﹐髙蓋乘軒富貴家。詩曰﹕紫微華蓋居神後﹐天駟房星是太衝。馬則勝光正月起﹐六陽順數二申同。髙蓋乘軒又騎馬﹐更得龍常祿位丰。詩曰﹕神後勝光並太衝﹐俱並吉將在三傳。髙蓋乘軒騎駟馬﹐必有遠行將動過。上覆下承人引動﹐事無多少總成歡。小人出入多財帛﹐君子逢之得髙官。詞曰﹕子華蓋﹐卯爲天駟房星﹐在天馬﹐先驅華蓋隨﹐龍常有气官封拜﹐三傳內不紊亂﹐受職公卿居上位。詩曰﹕乘軒之課乘蛇虎﹐太衝勝光還見凶﹐或爲有气克年月﹐日乘軒落墜欲傷﹐身被人賺相脫卸﹐百事無成總望空。若無墜落必喪偃﹐所爲陷匿終見凶。孔明曰﹕華蓋星在紫微星宮子位﹐居太乙之後﹐神後是也。房爲天駟﹐又爲軒車﹐居卯位﹐太衝是也。天馬正月起午﹐順行六陽之辰是也。驛馬卽申子辰馬居寅之例是也。若子卯入傳發用﹐乘天驛二馬﹐爲髙蓋乘軒課﹐或以午卯子全者﹐亦爲髙蓋乘車。蓋以勝光爲馬故也。此義亦通。仕人值此﹐加官進職﹐喜慶重重﹔如勝光作月內之天馬﹐太衝作月內之天車尢佳。車馬旣動﹐問賊必來﹐行人必至﹐行者必出﹐訪人不至﹐訟主換司易衙﹔占病乘軒﹐遊魂千里﹔髙蓋有龍﹐出入有大雨﹔車馬見財﹐財自外來﹐求財大獲﹐更得龍常吉將﹐則大利進取。如正月癸酉日寅時占﹐勝光爲用﹐將得天后﹐正月天馬在午﹐中傳見太衝﹐將得朱雀﹐謂之軒車。末傳神後﹐將得靑龍﹐謂之華蓋。合此乘軒﹐要見龍常方主祿位。靑龍主文官﹐太常主武官。文武方得髙蓋乘軒之貴﹐余官不得。才午後子卯朱比子靑朱后陰虎卯午未戌午酉戌癸又如正月庚子日寅時占﹐乃勝光臨酉﹐天馬亦在午﹐此爲用起天馬﹐中傳太衝爲車神﹐末傳神後爲華蓋﹐一時之內三神並遇﹐始終遇吉﹐主有公卿之位。午

卯子

午酉寅巳酉子巳庚外有乘軒墜落課﹐主美中不美﹐如三傳午子卯﹐帶煞空亡﹐或死乘虎蛇克年命日辰﹐或卯作喪車﹐則三傳從凶﹐以動刑沖俱起﹐變髙蓋而爲三交﹐豈不應乘軒墜落乎﹖一曰空乃墜馬。斫輪課詩曰﹕斫輪團圓象﹐本自太衝生﹐太衝原是木﹐車輪因木成。成形須雕琢﹐斤斧要堅金。申酉庚辛位﹐太衝頭上行。破傷得斧斤﹐得用斫輪名。辛丑正月占﹐辰時無攺更。太衝傳送上﹐發用是其眞。求官必得祿﹐逢事得均平。立意先敲磕﹐後乃主身榮。莫嫌職位小﹐愷悌得封贈。詩曰﹕庚辛之金爲斧斤﹐卯木單寒立作車﹐太衝作用來金上﹐斫削修軒官職除。傳得太陰並印綬﹐六合靑龍福慶余。詩曰﹕太衝加金傳見魁﹐課名斫輪有用材。事遭敲磕還影響﹐成就皆因擊觸來。必願安身謀遠計﹐運用無窮歷往回。安行致遠無憂慮﹐事先引領有妁媒。龍合陰常還更見﹐加官造作及營財。又曰﹕斫輪直在庚辛日﹐祕占又是申酉時。神將是舍凶惡到﹐斫輪傷斧可防之。謀遠堅牢攸久事﹐終憂破敗不成爲。欲施恩人及見害﹐功名無遂定依依。忌有血光傷損厄﹐得火逢時且守爲。詞曰﹕庚辛會﹐卯加申﹐用起龍常陰合臨﹐先歷艱辛後方成。三傳若見今日墓﹐斫輪再斫禍方侵。卯若空亡朽木同﹐難雕別立生涯做。乙見庚天徳課﹐除官轉爵朝中賀。孔明曰﹕卯加庚申酉辛爲用﹐爲斫輪課。庚辛酉爲斧﹐卯爲車輪﹐卯加申﹐有斫削之義。帶天將龍常陰后六合﹐方成其體。若寅爲天梁乃成器之木﹐則不可再見斧斤。卯乃未成器之木﹐故可斫削。天魁印綬主婦組織之事﹐亦必見此方妙。占者遇之﹐主有除授營運之職﹔見龍常在傳﹐宜應舉進策﹔又戌加年爲印﹐常加年爲綬﹐主官爵榮遷﹐當踐公卿之位。壬癸日占﹐有除綬官職之事﹐次則大利求財﹐惟占孕病不吉。袁天罡曰﹕庚申日和太衝加傳送﹐得龍常貴﹐名斫輪。來意主動官望事﹐先應歷艱難﹐然後有成。若傳見本日墓者﹐名曰斫輪再斫﹐來意主退官失職之事﹐再謀理作敍復之義。外有斫輪傷斧格﹐謂秋占金旺又逢金時金將﹐有金多傷木﹐木不能勝也。又如太衝作喪車煞﹐乘白虎爲棺槨煞﹐則不可言吉。又太沖空亡﹐是朽木難雕﹐亦不美之格也。宜攺業別作營生。假如正月辛卯日午時占事﹐太衝爲用﹐臨辛爲斫輪課﹐當有印綬除官之職。卯

申丑

丑申申卯申卯卯辛三奇課又枯木重榮格詩曰﹕甲子與甲戌﹐大吉二旬奇﹔甲申與甲午﹐神後鎭相隨﹔甲辰與甲寅﹐登明救療師。萬事皆和合﹐千災難解離﹐忽傳亥子丑﹐連茹百禍移。更得元首課﹐得福甚是奇。詩曰﹕三奇發用逐旬行﹐兩處區分共一名。甲午甲申神後見﹐寅辰二甲在登明。子戌旬中居大吉﹐不忌煞气沖與刑。甲日勝光乙在巳﹐支逆順干己丑停。庚卻順行奇在癸﹐略盡天魁總有靈。占值二奇皆喜悅﹐傳由天官喜更深。詞曰﹕甲戊庚兮乙丙丁﹐三奇星旬幹﹐五子遁中取﹐三傳全遇利名成。六旬發用亥子丑﹐甲子甲戌大吉同﹐申午奇子余登明。甲奇在午順行丑﹐庚起未﹐辛逆走﹐連茹三奇百福有。孔明曰﹕二旬一曜者﹐日生於艮﹐而醜系焉。雞鳴於丑﹐則日精已備。故丑爲日奇。月滿於望﹐應半月﹐至子則月精已備﹐故子爲月奇。星出日沒﹐日沒於乾﹐而亥屬焉﹐星至亥百星精已備﹐故亥爲星奇﹐此三奇醜子亥分布六甲﹐本甲之日﹐占值本甲之奇發用﹐是爲三奇課。又有一般奇格﹐甲日在午﹐乙日在巳﹐丙日在辰﹐丁日在卯﹐戊日在寅﹐己日在丑﹐庚日在未﹐辛日在申﹐壬日在酉﹐癸日在戌。亦謂之三奇格。又三奇有三等﹐有三傳全逢甲戊庚者﹐有全遇乙丙丁者﹐亦有遇旬中之幹者﹐有遁五子元者。旬中之幹﹐如乙卯日初傳丁丑加寅﹐中傳丙子﹐末傳乙亥。又壬申日初傳乙丑﹐中傳丙寅﹐末專丁卯之例。五子元者﹐如辛巳日初傳甲午加戌﹐中傳庚寅﹐末傳戊戌之例。三奇若臨日辰行年本年發用﹐主喜慶之事。𨿽刑煞相遇﹐亦當有喜﹐仕人主加官進祿﹐常人𨿽無官祿﹐亦可消禍﹐百福臻而百禍散﹐官至一品。

六儀課詩曰﹕六甲之首旬日奇﹐如入發用號六儀。又曰﹕甲子神後是﹐旬中卽用之。神仙名六儀﹐六甲本根基。甲戌旬中推﹐河魁攺變時。甲申傳送是﹐甲午勝光期。甲辰天罡並﹐愁容攺笑眉。甲寅功曹動﹐萬類得其儀。六甲取首用﹐有罪卻無危。眾事皆如此﹐病者得天醫。求財倍獲利﹐投告喜不遲。詩曰﹕六儀一段居旬首﹐甲子旬中神後爲﹐更復子當從午起﹐逆行相背逐神移﹐輪來巳入終於丑﹐午還居未順求之﹐用得此神爲善課﹐又須末傳吉相隨。詩曰﹕天乙順行用旺相﹐日辰幹上加旬頭﹐傳末生初或生日﹐用傳環顧乙不相仇﹐四三人年有吉將﹐此課六儀百不憂﹐解禍求凶皆順遂﹐加官進祿事王侯﹐所爲百事皆順遂﹐是凶化吉無禍由。孔明曰﹕此六儀與三奇課大同小異﹐亦觀發用﹐以六甲旬支入初傳爲吉。如甲子旬十日占得子爲初傳是也。又有一般儀﹐於午上起子﹐先逆數至醜上得巳止﹐又從未上起午﹐順數至子上得亥止。如今日子﹐得午發用之例。此二儀病上得痊﹐有罪解降﹐萬般皆吉﹐喜慶來﹐𨿽興與煞相並﹐不能爲害。袁天罡曰﹕旬首作用爲六儀﹐蓋甲爲星官之首﹐直符之使﹐諸幹之長﹐此支幹之儀﹐俱在傳內﹐人宅皆吉﹐傳中神將又大吉﹐末傳又吉﹐則主始終有吉矣。若臨人年日辰更吉。所爲成就﹐並無災咎﹐若克年命日辰則凶。若旬首作天乙發用﹐爲富貴課。六甲作簾幕官上此簾幕卽夜貴天空也﹐科名必中髙舉。如乙丑﹑己丑二日夜占﹐乙酉﹑己酉二日晝占﹐皆旬首作簾幕官也。又曰﹕六儀能集千祥﹐室家和順﹐利財增益﹐如遇末傳吉﹐更妙。龍徳課太歲乘天乙﹐月將作用神﹐此爲龍徳課﹐君恩及庶人。詩曰﹕太歲今朝作貴人﹐立用還居月將神﹐龍徳課宜居祿位﹐恩賜眞官荷聖恩。又曰﹕太歲月建作天乙﹐還與用神同處興﹐此名龍徳大吉課﹐事必遠大經朝廷﹐今日貴人相助救﹐恩澤賞賜來交並﹐更得天後來入課﹐此事消詳必有成。孔明曰﹕用神是月將太歲﹐作天乙﹐末傳又得吉將﹐爲龍徳課。蓋太歲﹐天子也﹐首出庶物﹐而徳及天下﹔月將﹐太陽也﹐懸空而明照四方﹐今太歲與月將並﹐更作日之貴神﹐則爲龍徳在上﹐澤及於物﹐占者遇之﹐主天子恩澤﹐除綬官爵﹐遷官蓋職之喜﹐可謁貴求望。經曰「龍徳累承君命﹐恩賜頻加。」如壬癸日巳爲太歲﹐七月將己酉時占﹐天乙加酉爲用﹐是月將並太歲作天乙爲用也。龍徳課若帶煞爲日鬼﹐謂之反徳爲刑﹐占訟則遠達朝庭﹐遠大之事﹐有誅戮之凶﹐百事不遂﹐一曰有太陽可以化吉﹐亦不爲災也。時泰課《靈轄經》曰﹕時泰課﹐占時得太歲發用﹐爲天子月將所合﹐爲靑龍。若臨日辰年命發用﹐爲時泰課。利見大人﹐有福神相助﹐當有官爵榮遷之喜。如寅年六月乙丑日丑時占事﹐四課中陰陽見功曹臨酉﹐下克上爲用﹐此太歲爲用﹐傳見小吉﹐得靑龍爲月建﹐是爲時泰課﹐宜謁尊貴﹐覲天庭﹐有福神相助也此𨿽夜時﹐但日間占不用夜貴﹐只子貴逆治﹐至未在寅上得靑龍太歲發用﹐旺得靑龍貴人。比寅陰才未靑印子貴亥午寅酉午丑酉乙四順課詩曰﹕用凶終吉衰終旺﹐天乙順行轉出陽﹐此名四順初𨿽否﹐終來吉慶喜相逢。百事向明宜勉進﹐小求大獲盡褒揚。孔明曰﹕用起凶神惡將﹐傳得吉神良將﹐爲一順﹔用起囚死﹐傳得旺相﹐爲二順﹔貴人順治﹐爲三順﹔傳出貴人前﹐名曰四順。此時百事可爲﹐𨿽無初亦有終。三光課詩曰﹕用起日辰俱旺相﹐傳中復有吉神並﹐三光並立無相克﹐作事皆歡病者輕。縱逢凶將無憂患﹐囚系官災事不成。六月戊寅日占課﹐三傳俱旺貴人榮。詩曰﹕用神逢旺相﹐一光事所宜。吉將臨其上﹐三光喜勿疑。日辰兼有气﹐三光不攺移。求事多來速﹐官職定不遲。末傳無刑害﹐車馬鎭相隨。三合與六合﹐逍遙自在時。忽然刑害破﹐凶將作頻眉。詩曰﹕三光並立﹐用在其中﹐日辰之陽﹐吉神旺相﹐用起相傳﹐旺生良將﹐上下相生﹐自獲吉昌﹐𨿽有凶將﹐亦不爲殃﹐當此之時﹐入水不溺﹐入病惡思不當﹐入兵不傷﹐所種者成﹐所爲者遂﹐所求者得﹐所欲者諧﹐病困不死﹐系者無刑﹐刀𨿽臨頸﹐亦爲虛驚﹐舉屍入猶後回生﹐出幽入明﹐是謂神靈。又曰﹕三光日辰天乙後﹐中末囚死將神凶﹐此是三光失明象﹐本明向自暗昏﹐前看虛喜後枉悶﹐抑塞屈招難泰通﹐在上𨿽明不見察﹐所爲無就喪前功。孔明曰﹕日爲人﹐如得旺相气﹐則人口安寧建旺﹐諸鬼不能犯﹐一光也﹔辰爲宅﹐若得旺相气﹐則宅居新美﹐气運方亨﹐則益主人﹐諸邪不侵﹐二光也﹔用神乃日用所占發端之事﹐若得旺相气﹐則所爲無阻﹐丰亨盛大﹐徳以速成﹐三光也。此三者﹐又乘吉將﹐故曰三光課。占者遇之﹐光其神又光其宅﹐而又光其動作﹐遂所爲不費力矣。此課與官爵乘軒等占課並﹐主仕人加官進職﹐如有喜神﹐亦必見吉慶﹐𨿽有凶神凶將﹐始終有福﹐但日辰發用﹐要在天乙前。外有三光失明﹐爲烏雲蔽天格。蓋日辰在天乙後爲陰﹐中末傳又囚死﹐乃自明入暗﹐自旺入衰﹐故凶。主作爲朦朧遲滯﹐吉事變爲凶事﹐病人痊而作﹐終不起矣﹐占人主愚昧。如正月甲寅日巳時反吟課﹐春月甲寅木旺﹐傳送作靑龍加日辰﹐功曹加申爲用﹐用神乘旺作天后﹐正合三光課﹐𨿽反吟而神將並吉。法曰「有凶﹐從其吉多者」﹐此之謂也。比寅後官申靑比寅後寅申寅申申寅申甲如正月庚申日卯時占﹐神後臨戌爲用﹐將得天后﹔中傳功曹﹐將得螣蛇﹔末傳天罡﹐將得六合。秋占﹐日辰旺相爲一光﹔神後天后發用乘相气﹐爲二光﹔吉將在中﹐爲三光。占病不死﹐囚系得出﹐市賈有利﹐謀望得成﹐福佑自至﹐殃禍消除。子子後才寅蛇父辰合子戌子戌戌申戌庚三陽課詩曰﹕一陽一順起﹐用旺二陽知﹐日辰前天乙﹐陽神進不回﹐良將當其上﹐三陽次第推﹐病者應無死﹐獄囚脫災危﹐凡事皆吉慶﹐求財利必值﹐縱逢刑與害﹐喜事不遲疑。詩曰﹕貴人順行治﹐支幹俱行前。用傳得有气﹐三陽照不偏。利向公直作﹐莫從私曲權。吉事須揚舉﹐凶將惡名傳。所爲皆有得﹐運限合通年。詩曰﹕天乙順布日居前﹐日辰逢旺更推詳。三陽偏與人爲慶﹐若乘吉將更爲良。見龍常主錢財慶賀事。詩曰﹕天乙順行爲正理﹐日辰有气復居前。主用行年並旺相﹐三陽吉慶保安然。上下旺相神將吉﹐出行有利職主遷。病者入棺當再活﹐刀當囚頭卻無愁。詩曰﹕三陽天乙來辰戌﹐用神克賊終無救。此時三光不照時﹐事多暗昧求多就。是非𨿽滯不傳揚﹐傍勢堪爲終嘆謬。病人𨿽安亦須死﹐囚人罪輕赦不宥。望人不來憑人虛。家人衰耗多凶咎。孔明曰﹕三陽者﹐天乙順行﹐前三五加日辰爲一陽也﹔旺相不相克﹐二陽也﹔日照今日之本﹔三陽也。又按《金匱》曰﹕用神旺相順行﹐日辰在天乙前﹐謂之三陽課。蓋主進旺气﹐順於前進﹐謂一陽﹐主順。天乙在行爲順﹐謂二陽﹔陽主伸﹐日辰在天乙前﹐爲伸﹐謂三陽。兼吉將加臨﹐謂三陽課。此義甚通﹐利公幹﹐不利私謀。占賊來﹐不利爲主﹐無伏兵。占訟得理﹐病無憂﹐官升遷﹐行人來﹐產易養﹐孕貴。婚姻求望遂。一曰天乙順治﹐龍合立於前乘旺生初﹐正時生行年﹐爲明爲泰爲生爲長﹐舉事亨通﹐病者復生﹐囚者無罪。三陽遇太乙﹐來意主先喜後憂。外有三陽不照格﹐天乙在辰戌﹐𨿽順治亦爲貴人入獄﹐獄乃陰地也﹐卽非陽矣。用神𨿽旺相卻爲鬼气﹐鬼貪旺﹐𨿽不克人﹐名旣爲鬼﹐卽陰物也﹐豈能照人乎﹖若三陽無救神﹐則爲三陽不照﹐未免先吉後凶。如六月戊辰日辰時﹐申加午爲用﹐日辰時皆旺相也。又如二月乙丑日酉時﹐功曹爲用﹐天乙加亥﹐辰在天乙前﹐順行﹐亦是三陽。申

戌子

申午酉未午辰未戊未申酉戌午亥巳子辰卯寅丑

寅卯

辰卯寅午巳寅丑巳乙午未申酉巳戌辰亥卯寅丑子天恩課詩曰﹕支辰得用爲天乙﹐靑龍天後來入傳﹐或在行年日辰上﹐天恩恩澤求中天。感動尊長非細事﹐貴人救濟感恩寬。天恩傳見空亡死﹐天恩未定成虛喜。心下有憂多疑貳﹐吉凶爭奪多猶豫。孔明曰﹕支辰旺相發用﹐作貴人或臨行年﹐入傳生日幹﹐名天恩課。主得貴人救濟﹐尊長賜恩澤﹐利干謁貴﹑求選﹑赦宥之事﹐終身不逢危險。忌見貴人空亡﹐則喜事不實﹐事多猶豫﹐憂疑不決矣。天祿祕典大六壬靈覺經神課卷之二終天祿祕典大六壬靈覺經神課卷之三三交斬關遊子閉口刑徳解散亂首度厄無祿殘下淩犯孤寡龍戰勵徳贅婿無淫泆女衝破天祿祕典大六壬靈覺經神課卷之三隱匿門三交格象曰﹕卯酉加日辰﹐六合太陰並﹐用起四仲神﹐三交是課名釋課名義。又曰﹕四仲發用誰可先﹖其中若有克﹐三交得此篇。又曰﹕昴宿房星加日辰﹐太陰六合又並臻。今日復臨子午﹐三傳四仲類相尋。又曰﹕三傳日辰俱四仲﹐太衝從魁加日辰﹐四三陰合相並見﹐三交爲課主交神。《金匱》曰﹕卯酉之位﹐日月所從﹔子午之辰﹐陰陽所起﹔皆幽暗﹐謂之私門。若四仲加四仲﹐是門戶相通﹐陰陽交媾﹐私姦聚黨﹐而中末又兼之﹐故名三交﹐太陰六合皆主陰私蔽匿﹐更見此二神加之﹐愈是三交。又曰﹕卯酉加日辰爲一交﹐作太陰六合爲二交﹐傳中四仲爲三交。又曰﹕子午卯酉﹐四仲神也。太衝爲天私門﹐從魁爲地私門﹐六合爲地私門﹐太陰爲地私戶﹐更日辰見四仲﹐三傳又是四仲﹐太陰六合入課傳﹐名曰三交格。又曰﹕凡四仲日加傳用爲一交﹐四仲時加傳用爲二交﹐上乘朱雀陰合後爲三交。一曰三交課有二例﹐三傳俱仲是爲一例﹔又仲日四仲發用﹐又得仲時﹐傳有雀合陰后﹐亦爲三交。象曰﹕三交主匿罪﹐女子外交連﹐占人當六月﹐丁卯之時寅。秋仲加夏仲﹐被克是姻緣﹐有救除髙蓋﹐凡此罪夢延。又曰﹕三交家隱姦私客﹐不是自逃將避迍。螣蛇防火勾陳斗﹐武盜白虎殺傷人。或幽或明公私絆﹐門戶開闔事屈伸。謀望遠行皆伏匿﹐關隔阻滯謀不成。陰私交加有淫泆﹐室女深閨也逐迎。若因死囚傳惡將﹐貴人居向戌與辰。二仇定戰不相伏﹐定因官訟纏其身。更若四正加四仲﹐人家妨得不分明。年月日時加四仲﹐所謀之事徒用情。有祿貴人臨四仲﹐遷移卻有陰私名。陰合乘卯酉之神﹐則爲伏匿罪人﹐或爲女子牽連之事﹐主交加﹐事體交連﹐未能得脫。爲人好勾惹結交﹐多私情而不擇精粗美惡﹐私易不定﹐更換住場﹐離鄕異井。或重拜雙親﹐多妻妾﹐養螟蛉﹐內外驚而外施仁義也。終必爲犯﹐被罪外竄矣。《曾門經》曰﹕三交相因﹐家匿罪人。人或公訟﹐或明晦﹐或出入受害﹐伏匿關畱﹐又主逃隱不及。凡事被人阻破﹐求財無得﹐謀望無成﹐占病沈重﹐或日輕夜重﹐或日重夜輕﹐多是犯色二三感。占官不吉﹐六陰日先阻後遂﹐但多疑﹐事不歸一。女人得此刑克疊並﹐多淫亂或偏寵。孔明曰﹕三交課﹐來意主自疑惑﹐家欲匿罪人。又須陰合並﹐方名三交。若無此二神﹐則不爲交。又子午爲二至﹐卯酉爲二門﹐若四仲相交﹐更天將得白虎﹐並主望行人音信。又若傳不和﹐有交加難解不明之憂。又帶白虎克日辰行年上神者﹐來意主殺傷見血之禍。占來賊有戰﹐或三路來﹐勾引合交而來﹐或三路或三疊﹐陣中有埋伏﹐須防之。占行人遊神動必來﹐否則主行者勾畱牽惹﹐他事不得來﹔或來﹐半路被朋友或婦女引去他方矣。袁天罡曰﹕此可知四仲純全﹐前無孟之可就﹐後無季之可奔﹐是謂四平﹐互刑互破﹐前不能進﹐後不能退﹐交加之旬。凡事失節阻礙﹐謀則被人破矣。後合又入傳﹐主陰私違法之事。虎勾入傳﹐主事爭鬥喪孝之事﹐或殺傷逃亡之事。李淳風曰﹔孟神加孟﹐仲神加仲﹐季神加季﹐故曰三交。孟主未來﹐課名玄胎﹔仲主現在﹐課名三交﹔季主已往﹐課名稼穡遊子。子加卯﹐子卯相刑﹐舉錯不吉。詩曰﹔變異謀還遠﹐須訪卑下淩。陰亡陽始虛﹐賤否貴方榮。子加酉﹐子酉遇破﹐舉事多端。詩曰﹕事因多閉起﹐變異及災亡。暗昧無分曉﹐蹇過後方亨。卯加午﹐卯午遞志﹐老凶幼喜。詩曰﹕病凶訟不利﹐懷主欲登坡。暑天炎涼日﹐秋來始發輝。午加酉﹐午酉光置﹐災福二慮。詩曰﹕小榮傾否日﹐老病事難言。火死金當旺﹐秋老生墓天。午加卯﹐午卯沐浴﹐言好動逐。詩曰﹕事應言在位﹐便見後遷移。戶口多逢破﹐效治失多歧。酉加子﹐酉子遇破﹐可禳災禍。詩曰﹕天禍終難解﹐金水來傷多。火燥其陰內﹐空木轉春和。酉加午﹐酉午變應﹐事有凶證。詩曰﹕水力方行衣﹐樽節當日持。事後陰小敗﹐火力不相依。卯加子﹐髙蓋乘軒﹐紫微華蓋。詩曰﹕太衝爲天駟﹐勝光爲天馬。更得龍常將﹐祿位喜重重。槪見髙蓋乘軒內。又曰﹕凡課入三交體﹐則以三交宮時斷之﹐絳宮時孟也。詩曰﹕三神入仲是絳宮﹐此法幽微是經蹤。絳宮時得登明入﹐更有六神相隨從。天罡是徳得生气﹐辰午申上宜見進。功曹只是名華蓋﹐有恐居之可免凶。魁罡加孟醜爲煞﹐行人不到渡江風。占賊未來亡叛獲﹐病瘥囚徒凶犯重。人情不實行宜止﹐路若迷時左道通。見怪身通妖不出﹐孕主生男財主空。

大吉居仲是玉堂﹐軫星是徳生天梁﹐申酉卯同名爲徳﹐神後之位華蓋方﹐天罡加仲亥爲煞﹐賊人來路戰俱傷。上者遭系追逃獲﹐天乙無風可渡江。謁人相見胎生女﹐若問人歸半路傍。神後入仲明堂時﹐從魁爲徳未申隨﹐功曹別立爲生气﹐丑是華蓋避凶進。魁罡加季河魁煞﹐囚人得出病難醫。看人不出上無見﹐占賊卽來急防之。逃亡不獲得人到﹐納財惟上類須遲。陽日三交課﹐日前四仲因。交刃天羅體﹐陰私來上門。有金斷傷殺﹐無金纏繞論。更值三交重﹐勾連事亦昏。如在三陰日﹐則爲交祿云。倘乘元武將﹐陰私失祿存。若得乘吉將﹐髙蓋格爲尊。如在六陽日﹐逢三交﹐則爲交刃羅网之格﹐主刑克疊疊﹐因罪被刑﹐因陰私逃匿﹐破敗危亡﹐殺傷纏繞事。有金主殺傷損害﹐無金主陰私是非纏繞事。如在六陰日則爲交祿格﹐主交接印信﹐私求官祿﹐則若乘元武凶神﹐則爲陰私而失祿。如饋遺賄賂私托漏泄﹐被人毀謗害﹐因之而失祿矣。如子午卯酉逆加三位﹐名破交愁課﹐凡事不免阻破﹐見後合主欲姦邪之事﹐被人阻破不成。又三交內有伏殃格﹐寅午戌月酉﹐亥卯未月午﹐申子辰月卯﹐巳酉丑月子是也。假如正月己未日卯時占事﹐太衝爲六合﹐加日辰上﹐上克下爲用﹐太衝發動爲一交﹔將得六合爲二交﹔發用其中爲三交。假如正月乙酉日寅時占事﹐勝光臨酉上克下爲用﹐傳見太衝﹐終於神後﹐皆四仲﹐以終傳決之﹐中見白虎﹐主煞人﹐終見勾陳﹐主有斗傷者。斬關課象曰﹕魁罡日辰上﹐發用斬關名。出行應吉利﹐居住暗相通。三傳陰合見﹐地戶太陰中。功曹與小吉﹐天梁玉女同。靑龍萬里翼﹐華蓋紫微宮。避罪宜逃走﹐追人永無蹤﹐乙酉正月占﹐午時是此宗。亡人華蓋下﹐避罪此中通。終向太陰上﹐私門萬里忙。若言不飛走﹐濁亂在家中。又曰﹕日辰上見魁罡立﹐此課是爲斬關名。厭翳神光參玉女﹐天梁地戶太陰間。更加靑龍並六合﹐紫微天駟可乘閒。逃亡最利難逃隱﹐去住亨嘉信不還。又曰﹕魁罡加日辰﹐傳見天上寅﹐斬關有逃遁﹐不角遠行人﹐傳得子與未﹐吉貴來相因﹐道路獨通遠﹐天地藏著身。孔明曰﹕魁罡乃天關也﹐太陰乃地戶也﹐六合乃私門也﹔功曹乃天梁也﹐髙不可及﹔小吉爲玉女也﹐乃天之使者﹔靑龍爲萬里翼也﹐可以致遠﹔華蓋乃紫微覆上帝所居者﹐有天乙爲神光﹐有今旬六丁爲玉女。此數者加日辰而發用﹐如人逾關梁而得神光擁護﹐又辰戌爲急烈之神﹐故名斬關。更中末傳見此﹐最利私﹐以出行﹑逃走﹑避罪﹑隱形﹐獨入獨出﹐逃走遠方﹐無所觸礙﹐如有神助也。若在家中而求隱匿﹐如夜地姦私盜賊而畏人知也。袁天罡曰﹕天梁天關天門六合﹐此三天若動﹐更天罡覆日﹐主逃者不可尋﹐必天乙神光引導﹐六丁玉女來扶﹐靑龍飛騰萬里﹐太陰地戶閉形﹐逃亡適占﹐捕亡難追。占謁見難會面。占遺失難尋。占遠行利。占久出者必歸。占身命﹐主人陰私不可測度﹐多動少靜﹐離鄕異井。占人品爲術士師巫﹐不利六親居家。若日辰見魁罡﹐將得陰虎﹐來意占行人之事。又用神或傳內沖克行年者﹐來意又欲終身逃避之事。又傳見螣蛇白虎玄武﹐來意主捕盜之事﹐行者必動。已上俱欲六處有陰虎﹐更見螣蛇爲勝光﹐方是斷斬關得斷。如無金則不斷。經曰﹕斬關不見陰虎不斷﹐難逃避是也。行者不動﹐逃者不遠﹐占盜獲應。邵氏曰﹕課得斬關﹐不有逃遁﹐必有遠行。神後﹑小吉﹑龍﹑常﹑天后﹑六合﹑太陰﹑貴人等入課傳。此乃天道獨通時﹐又爲天藏地蓋時﹐最利逃亡。又曰斬關官鬼來入傳﹐凶神凶將又相逢。此名斬關逢吏課﹐幽行逃遁定會愁。此斬關逢吏格﹐乃魁罡作日之鬼﹐又作勾蛇合﹐更逢鎖鑰關隔等煞﹐必主被捕遭刑。如正月乙巳日午時亥將占﹐亥將加午﹐辰臨亥﹐爲逾天關﹐功曹爲用﹐爲越天梁﹐將得太陰爲入地戶﹐中傳未爲參玉女﹐將得靑龍是乘靑龍﹐終傳子﹐得天乙爲入天任引道。一說是乙亥日﹐非乙巳日也。兄寅陰才示靑父子貴元朱陰六卯戌寅酉戌巳酉乙戌亥子丑酉寅申卯未午巳辰如正月庚寅日卯時占﹐天罡臨申﹐初傳戌﹐將得六合﹐爲逾天關﹔中傳午﹐將得白虎﹐必殺傷﹔終傳寅﹐將得天后﹐憂婦女。六合臨寅爲天乙﹐三天俱動﹐以此占人﹐必主伏匿逃亡﹐其事始陰私終連婦人有傷﹐甲申庚寅己丑癸未﹐範蠡去越入五湖﹐用此日也。印戌六官午白才寅後白六螣元午戌子辰戌寅辰庚丑寅卯辰子巳亥午戌酉申未遊子課一名絕迹課象曰﹕何類爲遊子﹐五墳稼穡同。三傳皆四季﹐惡事竟相攻。病者應難瘥﹐逃走西與東。破敗三年內﹐官災在歲中。三傳如有救﹐翻禍卻爲通。又曰﹕三傳皆是土﹐天馬與之並﹐有丁爲遊子﹐主人當遠行﹐陰幽之他邑﹐陽徳變舊程﹐不然當遠適﹐方見課之名。又曰﹕四季三傳有六丁﹐不然天馬又相並﹐占身欲出爲遊子﹐逃者天涯地解停﹐乙巳午時三月課﹐用神小吉未爲丁﹐申爲天魁爲天馬﹐終於在吉例斯成。若值墓神並殺害﹐恐有冤家來迫刑。又曰﹕三傳四季名遊子﹐四三之內有旬丁﹐占人必定身遠出﹐吉神良將必安寧﹐傳入陰時必回裏﹐傳出陽來必遠程﹐年月日時都逢季﹐求名難遂物非眞。又曰﹕三傳四季不逢丁﹐凶神惡將莫相並﹐五墓四煞名又惡﹐行藏出入禍相仍﹐路逢仇惡並巡吏﹐惡橫相衝官病縈。孔明曰﹕經云「四季入傳﹐六丁相倚﹐天驛加之﹐其名遊子。」蓋辰戌丑未﹐四季之終﹐五行之墓神﹐在外遊﹐故三傳皆季﹐課名遊子。若會丁馬在傳﹐必有逃亡遊行之事﹐宜在外不宜在家﹔見天馬爲地角格﹐占身命逢此﹐主性質迍滯不通﹐作爲暗昧。旬首三奇﹐亦主晚發福壽﹐終多刑克。有丁馬﹐則身心勞役﹐晚始安寧﹐出祖繼房。主日幹利於稼穡﹐或外方創業。克日幹則因田土相爭﹐破耗四絕﹐傳出陽者﹐欲遠行﹐傳入陰者欲匿藏。袁天罡曰﹕遊子課﹐主出遊不返之象。或有丁無馬﹐或有馬無丁﹐皆爲遊子﹐不必丁馬並也。若值天驛龍合者﹐主萬里奮飛﹐未丑戌是陰傳入陽﹐主動而往﹔丑戌未是陽傳入陰﹐主動而歸﹔丑加辰爲破遊﹐戌加未爲衰遊﹐反吟爲復遊。經曰﹕三傳俱季﹐春曰稼穡﹐夏曰遊子﹐秋曰地角﹐冬曰五墓。與斬關並﹐則爲絕迹課﹐如範蠡去越﹐張良歸隱﹐而不見迹﹐與泆女狡童並﹐有淫欲私逃之事﹐欲遠逃也。與天寇並﹐主盜賊逃亡之事。如在行年﹐則欲逃亡﹐故問也。占行人來﹐占行者出﹐主遲滯﹔主求望有阻﹔占婚不成﹔五行墓地﹐占病訟俱凶﹔占晴雨天陰不雨。外有五墓四煞課﹐不利遠行﹐路逢仇惡巡吏。貴在用前﹐前路見事速成﹔或貴順亦速﹔用在貴前凶將起﹐貴逆主遲。如詩中乙巳日午時三月占﹐未臨乙﹐爲旬中六丁使者爲用﹐中傳天魁爲傳出陽﹐將得朱雀主於文章口舌﹐將欲遠行﹐日墓覆日多凶少吉。閉口課象曰﹕凡占閉口課﹐其理二般陳﹐六甲當旬上﹐要推度四辰﹐陽日作玄武﹐陰逆四同旬﹐子爲玄武上﹐從魁作陰神﹐假令河魁上﹐陰君小吉神﹐忽然臨傳送﹐太乙爲使臣﹐陽位勝光上﹐太衝隱去人﹐天罡若作主﹐大吉是其賓﹐功曹居武下﹐登明無處伸。孔明曰﹕《金匱》云「開口閉陰居陽後度四而同。如從神後逆四至酉從魁﹐相合醜陰之位。」又曰「旬尾加旬首﹐閉口課。」又眞蓋﹐凡事有頭必有尾﹐若頭尾相加﹐謂之首不可﹐謂之尾不可﹐如環之圓﹐匿其首尾﹐故名閉口。如坤之六四﹐括囊結口而不出也。陰陽云者﹐以六甲之支爲陽神﹐六癸之支爲陰神﹐癸支則旬尾也﹐甲支則首尾也﹐旬首至後旬尾﹐隔四位﹐所謂度四是終陰也終印尾也。但用起陽神作玄武﹐名閉口課﹔用起陰神作元武﹐名察姦課﹔用起陽神﹐作武賊不正﹔六甲旬首﹐但是用起則一位陰神作武﹐亦是。象曰﹕閉口可逃亡﹐追捕可知方﹐男女陰下去﹐婦逃玄武當﹐賊在陰神下﹐搜尋可知蹤。假令正月占﹐卯時甲子旬﹐武天罡下﹐天罡申上逢﹐玄往西南去﹐隱走在鄰坊。度四是大吉臨巳﹐逃亡賊盜亦同此﹐引類可旁通。才戌六子午白兄寅後元靑白六辰申午戌申子戌甲丑寅卯辰子巳亥午戌酉申未又曰﹕不見六旬日﹐陰居下徳眞。上徳推旬首﹐此法又兼陰。正月乙卯日﹐午時課六壬。卯爲元武陽﹐傳送本是陰。女往西北去﹐男往正東尋。凶神若相克﹐去人賊子擒。三傳不相克﹐吉將永難尋。欲知賊藏處﹐陰神去處尋。金來在水下﹐水生在髙林。木神窯竈處﹐炎火隱髙林。土藏坑壑內﹐空墓窯裏沈。若訟看得日﹐玄武怕自擒﹐此法隨身寶﹐捕賊若通神。兄寅陰才未靑父子貴後勾陰六丑申寅酉申卯酉乙戌亥子丑酉寅申卯未午巳辰又曰﹕陽神作玄武﹐度四是終陰。此名閉口課﹐逃者遠追尋。亡人隨武匿﹐盜神往終擒。順行陽所起﹐逆行陰所臨。婢走求陽處﹐奴走責在陰。孔明曰﹕用閉口課﹐逃者往玄武方捕﹐盜者於度四終陰處捕之。用察姦課﹐逃者亦從玄武方﹔捕盜者﹐只就玄武陰神捕之。一曰﹕亡人盜賊責元武﹐追藏發伏皆在陰。一法﹐陽日男亡責陰﹐女亡責陽﹐陰陽相求﹐自然之理。若陰神作元武﹐用常術第三傳作元武陰神也﹐元武陰神爲賊來處﹐元武陽神爲賊去處。袁天罡曰﹕占得閉口課﹐事多閉匿﹐不能測其機關﹐更值初末上下六處有土﹐則气塞於中。占病﹐主啞口昏迷﹐或禁口痢﹐或咽喉壅塞﹐或厥陰癥﹐不思飲食。占胎孕定是啞兒。占失脫﹐縱有旁人見﹐竟不肯言。凡求事閉口不語。乘朱雀﹐占訟枉屈而難伸﹐乘白虎不明而作罪。占病﹐遇日祿作閉口﹐必絕食而餓死﹐以天將言其事類﹐余詳見追捕逃亡盜賊內。假令四月乙巳日子時占捉盜賊﹐神後爲勾陳臨乙﹐其陰在子﹐得申爲貴人﹐太乙爲元武臨酉爲用﹐夏月太乙旺气﹐大吉爲靑龍﹐爲太乙陰﹐夏月大吉相气﹐捉盜賊責陰上之神﹐是大吉﹐大吉受相气﹐不敢行盜﹐當責大吉本家陰上神﹐得從魁﹐爲日鬼﹐夏日死气﹐酉金生亥水﹐生乙木﹐是母家親爲盜。系貴人之族﹐乃是母家之婢也。酉來加丑﹐是俯見其丘﹐仰見螣蛇之仇﹐法憂驚恐﹐盜者從西方來﹐從東去﹐藏在陵墓之傍。課象﹕鬼酉蛇子巳元才丑靑螣靑貴勾酉丑申子丑巳子乙丑寅卯辰子巳亥午戌酉申未刑徳課象曰﹕五陽徳自取﹐陰來親者論﹐乙日庚爲徳﹐丁日壬戶門﹐己土居陽甲﹐辛金丙處云﹐癸來歸戊土﹐刑爲辰上論。賢士去徳下﹐奴婢走刑村﹐徳若克其刑﹐逃走無路門。又曰﹕賢徳追亡不一分﹐徳在日兮刑課辰﹐陰徳在陽陽自處﹐乙人隨庚妨好人﹐辛居丙兮丁壬位﹐癸向戊中求其眞﹐寅午戌兮刑在火﹐申子辰兮在木鄰。巳酉丑日西方是﹐亥卯未日北方侵。孔明曰﹕天地之道﹐陽爲徳﹐陰爲刑﹐故日爲有徳﹐辰爲有刑﹐徳主美﹐刑主惡。徳主君子﹐刑主小人。君子之所往所親者﹐徳之所在也。小人之所向所近者﹐刑之所在也。故君子小人之懷徳懷刑之異﹐是以好者責徳﹐惡者責刑﹐賢者責徳﹐惡者責刑﹐尊貴君子責徳﹐卑賤奴婢責刑﹐發用幹徳﹐公私皆美﹐發用支刑﹐公私不成。甲子日﹐徳寅刑卯﹔乙丑日徳申刑戌﹔丙寅日徳巳刑巳﹔丁卯日徳亥刑子﹔戊辰日徳巳刑辰﹔己巳日備寅刑申﹔庚午日徳申刑午﹔辛未日徳巳刑戌﹔壬申日徳亥刑寅﹔癸酉日徳巳刑酉﹔甲戌日徳寅刑未﹔乙亥日徳申刑亥﹔丙子日徳巳刑卯﹔丁丑日徳亥刑戌﹔戊寅日徳巳刑巳﹔己卯日徳寅刑子﹔庚辰日徳申刑辰﹔辛巳日徳巳刑申﹔癸未日徳巳刑戌﹔甲申日徳寅刑寅﹔乙酉日徳申刑酉﹔丙戌日徳巳刑未﹔丁亥日徳亥刑亥﹔戊子日徳巳刑卯﹔己丑日徳寅刑戌﹔庚寅日徳申刑巳﹔辛卯日徳巳刑子﹔壬辰日徳亥刑辰﹐癸巳日備巳刑申﹐甲午日徳寅刑午﹐乙未日徳申刑戌﹐丙申日徳巳刑寅﹐丁酉日徳亥刑酉﹐戊戌日徳巳刑丑﹐己亥日徳寅刑亥﹐庚子日徳申刑卯﹐辛丑日徳巳刑未﹐壬寅日徳亥刑巳﹐癸卯日徳巳刑子﹐甲辰日徳寅刑辰﹐乙巳日徳申刑申﹐丙午日徳巳刑午﹐丁未日徳亥刑戌﹐戊申日徳巳刑寅﹐己酉日徳寅刑酉﹐庚戌日徳申刑未﹐辛亥日徳巳刑亥﹐壬子日徳亥刑卯﹐癸丑日徳巳刑戌﹐甲寅日徳寅刑巳﹐乙卯日徳申刑子﹐丙辰日徳巳刑辰﹐丁巳日徳亥刑申﹐戊午日徳巳刑午﹐己未日徳寅刑戌﹐庚申日徳申刑寅﹐辛酉日徳巳刑酉﹐壬戌日徳亥刑未﹐癸亥日徳巳刑亥。象曰﹕徳若克其刑﹐逃人失路魂﹐刑者克其徳﹐走者道逢恩﹐刑徳不相克﹐閉口上跟尋﹐或有刑徳同﹐貴賤同隱身。徳勝刑易獲﹐反之捉無因。正月甲戌日﹐辰時發刑云。賢士西南去﹐未地有災迍。奴婢正北走﹐刑地驀墻垣。此名徳刑課﹐走者得逢冤。六月己巳日﹐卯時走失看。賢士西北去﹐亥地有遮攔。奴婢東南竄﹐巳地戀情欣。此爲刑克徳﹐走人要見難。或有徳刑同一位﹐貴賤皆因徳隱身。徳若勝刑容易獲﹐刑若制徳捉無因。正月戌日辰時占案官酉勾才辰元父亥朱蛇常元勾子巳辰酉巳戌酉甲子丑寅卯亥辰戌巳酉申未午六月己巳日卯時占案子申勾才亥蛇官寅陰蛇勾後朱亥申丑戌申巳戌己申酉戌亥未子午丑巳辰卯寅孔明曰﹕亡人以刑徳爲命﹐抵徳者昌﹐抵刑者亡。徳在傳﹐諸凶皆除﹐不論公幹私謀﹐皆成。陰刑在傳﹐人情不美﹐彼此不相持﹐公私皆不成。若占求隱士﹐或君子逃亡所在﹐只看日徳所臨﹐則知其方。若小人﹑奴婢﹑隸妾﹑盜賊逃亡﹐則觀辰上所臨﹐可知其方。若尊貴君子﹐欲追捕卑賤盜賊﹐則欲徳神克刑神﹐捕之必獲。若刑神反克徳神﹐則捕之不獲﹐反受其制辱矣。如徳刑同是一位﹐是美惡賢愚貴賤同居﹐則有天地之分。經曰「在天爲徳﹐在地爲式。地者如甲日以地下甲者爲陰徳﹐故曰式天者。」如甲日以天上寅爲陽徳﹐地下寅爲陰刑。天上寅爲陽刑﹐寅刑在巳。丙徳亦在巳﹐是刑徳同一位也。然巳臨酉﹐則徳神成金﹐寅木臨午是陰刑屬火﹐但寅之刑在巳﹐卑賤不敢與尊者同﹐徳乃退而安於地﹐刑之寅則金徳克之﹐捕捉可向寅位獲之﹔占君子利﹐小人不利﹐又以五行衰旺決之。袁天罡曰﹕刑在木﹐亡人在水鄕﹔刑在水﹐亡人在木鄕﹔刑在土﹐亡人在火鄕﹔刑在火﹐亡人在土鄕。此刑徳一位占也。又觀今日刑與勾陳並否﹐上下相克﹐與刑遇﹐則斗勾陳和合。又不與刑關﹐是不相遇﹐卽不鬥爭。然刑徳之課﹐亦可以定人品。若徳神所臨﹐上下相生﹐和合旺相生身命﹐能制其刑﹐則爲有徳君子﹐尊貴好人﹐或得貴人扶持。若徳神受空破刑克休囚克身命﹐縱是世族﹐多懦弱不振﹐受制卑賤﹐若刑旺徳衰﹐則是奴隸小人也。

解離課象曰﹕夫妻天匹配﹐有難解離頻。年來相交克﹐終始一同陳。妻年行至午﹐夫運定於寅﹐午將申時占﹐妻運配夫嗔。夫年上臨子﹐妻運見乎辰﹐辰來克子水﹐的有解離迍。夫年反有克﹐與子一般陳。遞夫深情起﹐暗地使媒人。又曰﹕解離之卦在行年﹐先須看地後看天。夫妻終始互相克﹐二月寅時課請看。妻年立子夫年午﹐神後須知克勝光。年上功曹子傳送﹐遞相殘疾相安子。水本年來先克午﹐子上申金怕勝光。午上功曹被申克﹐此爲終始互相殘。金盆覆子皆斯類﹐玉軫音稀號斷弦。孔明曰﹕《金匱》云「夫婦和好﹐人之大倫。若夫婦行年上相克﹐在下相賊﹐終始云者﹐妻以陰年爲始﹐陽年爲終﹔夫以陽年爲始﹐陰年爲終。天上行年陽﹐地下行年爲陰﹐終始相生爲和合﹐終始相克爲解離。若彼此交互遙克﹐則爲天地解離﹐各有他心。」主凡事不和﹐必有睽而生外心。謀事不成﹐投謁不遂﹐朋友二心﹐家宅離叛﹐夫妻反心﹐各有私淫﹐出行﹑出師不吉﹐上下二心﹐各有離叛。若無惡事逢之﹐主解散脫離。占身命﹐主夫妻離散﹐家庭退敗。如遇泆女狡童課﹐則夫妻因淫泆而分離也。如遇年上神克支上神﹐支上神克幹上神﹐乃名眞解離課。如妻年在子﹐夫年在午﹐是妻先克夫矣﹐及以月將加時﹐午上得寅木﹐子上得申金﹐申克寅﹐而午又克占﹐定主夫妻相克而妻死矣。假如夫年立辰﹐妻年立午﹐以四月卯時占﹐以申加卯﹐辰上得從魁金﹐午上得登明水﹐先以夫年上神始者﹐天罡也﹔妻以地年上神爲始者﹐登明也。天罡克登明爲始相克﹔夫以地上神爲終者﹐是從魁也。妻以陽年上爲終者﹐勝光也。勝克從魁﹐此是始終相克。妻之陽年勝光在丑﹐上下私和﹐是妻有二心﹐與東北丑地人有私情。夫以陽年勝光臨亥﹐是夫有二心﹐與西北地人有私情。故曰各有他心。若始相生﹐終相克﹐前𨿽和合﹐後有解散。若始相克﹐轉相生﹐前𨿽不合﹐後必和好。亂首課又名反常課象曰﹕日爲尊長父﹐辰作卑幼兒。尊者來加子﹐少者反克之。此名爲亂首﹐老者必低蕤。家內應無禮﹐官心不喜之。先宗或外姓﹐上祖別人兒。從此家和順﹐官私免被欺。年上功曹木﹐妻年魁罡悲。壬癸日值上﹐今後必分離。又曰﹕日徳加辰辰克日﹐發用當爲亂首名。臣叛君兮子害父﹐妻背夫兮弟淩兄。奴婢反心欺淩主﹐將軍出塞失其兵。日爲尊長辰卑幼﹐犯上之時忌此刑。正月酉時庚午日﹐傳送臨支午克庚﹐略舉一課須取識﹐他占仿此例須明。亂首課案申朱戌勾子空勾朱空勾戌申子戌申午戌庚未申酉戌午亥巳子辰卯寅丑又曰﹕辰克日而日加辰﹐或將日賊作初因。此爲亂首無頭尾﹐條理縱橫事不分。歲墓逢凶多墓弒﹐月建若逢有逆臣。更看親疏詳用起﹐酉戌奴婢害主人。若爲異姓或僧道﹐可以終身免禍迍。又曰﹕辰克日而日克辰﹐反常作事不相宜。小來作大皆紊逆﹐此際人情不順時。下奪上權少壓長﹐百事凶災不可量。又於亂首課消息﹐气類初傳立見危。孔明曰﹕日往加辰被支辰所克﹐名亂首格。或支辰克日又相加爲用﹐亦名亂首。或辰上神克日上神﹐亦名亂首者﹐無紀綱也。首者指尊長言也。尊長無紀綱而不持重﹐卑下有欺惘侮慢﹐因上之不正﹐故在下淩犯亂上之紀綱也。經曰「日克其辰﹐辰又克日﹐亂首殃深﹐君臣反側。」又《金匱》云﹕日爲長爲身﹐辰爲卑爲家爲眷屬。幹神臨支被支克﹐爲自取禍﹐是我爲尊長不合﹐自去受幼所克犯﹐事體稍輕。若支神臨幹克幹﹐爲上門亂首﹐此卑下自來犯上﹐事體稍重。日臨辰受克者﹐謂自挾以臨其辰﹐如丙子日太乙挾丙加子﹐乙酉日太衝挾乙加酉﹐壬戌日登明挾壬加戌﹐癸未日神後挾癸加未﹐丁亥日勝光挾丁加亥﹐甲申日功曹挾甲加申﹐辛巳日從魁挾辛加巳﹐己卯日小吉挾己加卯﹐戊寅日天罡挾戊加寅﹐此伐日又用下克上﹐統臨之體﹐乃鳳入雞羣之象。象曰﹕臣子不道﹐悖逆綱常﹐或上失禮﹐或下爲殃﹐家宅不吉﹐累世不昌。偸營劫寨﹐多主刑傷。如逢凶將﹐死囚大凶。若得吉將旺相﹐可也。將得靑龍﹐一克﹐來意因陰小不和﹐別藉異居之事。若得元武等凶將﹐必有叛逆﹐臣殺其君﹐子弒其父﹐妻謀其夫﹐奴害其主﹐百事俱凶。袁天罡曰﹕尊去臨卑而卑賤之﹐是客去臨主而主克之﹐事因內而起於外﹐用兵不宜作客﹐惟宜固守解圍﹐安營不利。若辰來加日而日被辰克﹐主卑下著意謀叛﹐犯上作亂﹐此尊不惹卑﹐卑自害之﹔客不幹主﹐主來勝之﹐事伏外而起於內﹐用兵不利主。更四課俱是下賊上﹐不免窩犯醜聲﹐禍自內出也。上下無禮﹐家作亂賊﹐來去不宜﹐攻掠幹傷。占官不吉﹐支傷謀望不成﹐占身主家主受制﹐卑幼休囚則柔懦不振﹐致下人欺侮。旺相帶凶將﹐主剛狠橫逆﹐欲侵淩卑下﹐反被卑下所害﹔或入贅而被妻所欺﹐或淫狎奴婢﹐反爲奴婢所害。日往加辰被辰克﹐不利出外﹔日往見日克不利守祖﹐或因祖業敗害惹禍。又主下克上﹐不利子息﹐主忤逆﹐或是螟蛉﹐又主奴婢犯主。若占君國﹐主臣無忠節﹐謀欺君上。若天官見龍常﹐當是文過飾非之人。如見陰后合﹐則陰佞姦邪。如見朱勾﹐是僞直道以求容之人。如白虎與死神並者﹐見於日辰年上﹐又值魁罡相並﹐其危尢重。度厄課象曰﹕三下賊其上﹐六親事不虞。日幹分貴賤﹐我克是婕妤。同類爲宰相﹐我生是比閭。生我皇宗族﹐克我乃刑余。吉气仍欣樂﹐凶神豈自如﹖慮患厚貴早﹐免得費逐驅。又曰﹕三下賊其上﹐六親事不虞。事還同長幼﹐凶卽暗嗟吁。生气逢欣樂﹐休囚下淚珠。五行皆如此﹐消息用工夫。又曰﹕四課之中三賊來﹐課名度厄甚爲凶。事多不順憂疑重﹐患難遷延節節逢。子孫犯上妻奴逆﹐後應偏宜作主翁。更逢一課上克下﹐上下相侵事斗推。`孔明曰﹕三下賊上名度厄課﹐主綱常不正﹐卑幼淩長。象曰﹕卑幼害長﹐病患重來﹐家門不吉﹐骨肉尢乖﹐出軍失利﹐行者多災﹐將神旺相﹐禍去福來。如發用陽神乘凶將﹐主伯叔尊長有災﹐陰神發用乘凶將﹐主姑姨姆姐妹小有災。應剝上九「不利攸往」之象。三上制其下﹐根源長幼推。子孫先發動﹐小者必依蕤。父母相連用﹐凶神入墓悲。且看末傳位﹐人生福可期。四課之中三克下﹐課名長幼事須知。須得下勢先通利﹐上無承接下不隨。居上自如不利下﹐𨿽望遠方不見歸。若還長幼來相問﹐用起親疏說禍機。此系長幼課。孔明曰﹕《金匱》云「課有三上克下﹐名長幼課。主長來欺幼﹐亦名幼度厄﹐主禍自外來。」經云「長傷卑幼災网布。」又曰「長幼不利於小。」此度厄課﹐亦不可以全凶目之。若日用旺相乘吉將﹐主幼得長力﹐長得幼力﹐則應「君子得輿」之象。無祿課一曰無路課﹐又名絕嗣課象曰﹕四課克其上﹐名爲絕嗣凶。中年多子息﹐墓歲滅先宗。有救同前例﹐無依傳後宗。專看發用類﹐年月日時同。四課俱克下﹐男鰥女寡孤。三傳如有救﹐子必勝於吾。首尾俱相制﹐臨年子失途。切須看族類﹐到老如無憂。又曰﹕四課下神俱賊上﹐孤立如何保二親﹖妻叛夫兮奴叛主﹐子殺父兮臣弒君。占胎長憂遭刑害﹐定是縈獨失業人。欲擬爭訟忌先起﹐卻被翻之難雪陳。若占朝廷下生叛﹐關隔九族不能親。凡事切忌乎先舉﹐爲主不利之爲賓。又曰﹕四課並來皆克下﹐占人無祿主孤窮。自信當權不信人﹐下無承順應不忠。內窮勢迫難爲遂﹐僕從俱無屋內空。𨿽有吉將還何用﹐刑以尊上卑下凶。又曰﹕四課並皆來賊上﹐絕嗣之課甚不好。中年之前祿昌盛﹐脫歲之後頗衰病。若爲人從事由己﹐居首之時僭逆多。利以爲主莫爲客﹐卑犯尊兮其柰何。孔明曰﹕四課俱賊上﹐名絕嗣課。是下逆而上傷﹐是上失其威﹐爲下所亂﹐豈能有其妻子﹐故曰絕嗣。凡得此課﹐若遇神將吉﹐主分財異居﹔神將凶﹐主骨肉分離。又主靜而必動﹐暗中生災。病者必死﹐逃者轉匿。凡事宜後施﹐主身命主克雙親﹐幼爲孤子。此時若生男女多克父母。又主子孫悖逆﹐滅毀祖先﹐𨿽父母已亡﹐不備祭祀之禮。雜占主陽虧陰盛﹐卑害尊居﹐上位者未免有困篤之憂。在下位者則無不吉﹐福神所佑也。忌占盈﹐罡加孟﹐傷胎子病﹐主喪訟罪﹔在先起之人﹐占此更值天空旬空﹐主來占者孤獨﹐名曰單孤課。若不空﹐亦主小人無禮﹐訟宜後舉﹐中年有子﹐晚亦無。袁天罡曰﹕絕嗣乃羣下賊上﹐臣輕其君﹐子逆其父﹐弟賊兄﹐妻悖夫﹐奴悖﹐主娘宜謹婢。反吟之課﹐亦照此推。若末傳見子孫﹐爲有救。孔明曰﹕四上克下﹐名無祿﹐謂十干之祿皆寄地盤之支﹐今上克之則祿不存矣。取第四課爲用﹐又曰下供上食﹐謂之祿之爲養命之本﹐無祿則上下不食也。是上慢而賤下﹐豈能保佑其祿位﹖故曰無祿。主動而不靜﹐室家孤獨﹐病不久退﹐訟不久散﹐囚者出﹐逃者獲。凡事宜先舉﹐但舉事不得下情﹐又主虛人不祿﹐有官罷職﹐輕者罰俸﹐重者削權。蓋以上制也﹐臣子受災。屈者難伸﹐對敵利客﹐訟宜先起﹐罪在後舉之人﹐占病不利少者﹐天不佑﹐地不容。凡事動於外﹐起因男子﹐空室無人﹐老必孤獨。臣子受殃﹐六親死亡。彼此離散﹐客勝主負。經曰「無祿是上驕而下殘。」袁天罡曰﹕四上克下曰無祿課﹐神將俱吉﹐來意主分財異居。若神將凶﹐主骨肉分離。又名單羈課﹐必無妻妾﹐又無男兒﹐若遇吉將﹐乃尙可爲﹐若末傳得父母﹐可解此凶。又曰﹕絕嗣無祿總名無路。蓋日陰陽旣相克制﹐不得其所依﹐不免投辰上二課﹐辰之陰陽又相克﹐則無所投之路﹐故總名曰無路課。統否之體﹐乃上下僭亂之課也。占曰﹕上克無祿﹐下賊無嗣﹐君臣悖義﹐父子分離﹐求謀不遂﹐動作憂疑。三傳有救﹐方免災危。如神將凶﹐則應否卦之三爻﹐有「包羞」之象也。要發用有救者﹐如用是水﹐末傳是金﹐用是金﹐末傳是土之類。此名救神﹐不可克初﹐又不可克末﹐欲斷何人受災﹐以發用之神看所屬何六親言之。假令正月庚辰日辰時占﹐四下賊上﹐課名絕嗣課。以寅爲用﹐將得白虎占婦人始於死亡﹐連及貴人爭及財物而絕嗣也。官午白父丑貴兄申靑白朱六陰午亥戌卯亥辰卯庚子丑寅卯亥辰戌巳酉申未午假如六月癸丑日未時占﹐神後臨醜﹐下賊上爲用﹐是首制也。末傳見河魁臨亥﹐是尾制也。其神後受制﹐欲望功曹爲子來救﹐又被地神是火去脫之﹐欲觀從魁爲母﹐又被天罡土壓之﹐此天不容﹐地不載也。兄子元兄亥常官戌白常元常元亥子亥子子丑子癸辰巳午未卯申寅酉丑子亥戌假如正月己巳日辰時占﹐四上克下﹐惟從魁加寅爲涉害深爲用﹐得六合將﹔中傳天罡﹐將得太常﹔終得登明﹐將得螣蛇﹐主始因財物田宅﹐終有死喪驚恐﹐爲無祿之象也。子酉六兄辰常才亥螣靑貴六陰未子酉寅子巳寅己子丑寅卯亥辰戌巳酉申未午殘下課日加辰而日克辰﹐或作上克或初因。殘下不宜居上位﹐客勝難爲作主人。倚傍他人威勢重﹐卻成事濟榮其身。日爲尊長﹐臨支而克支﹐殘害無已。若又四上克下爲用﹐主上無慈悲﹐卑小受剝﹐爲客宜防外禍﹐惡人入宅﹐行人將至﹐夫害婦﹐婚姻不宜﹐𨿽不日加辰爲用﹐而得上克下﹐亦是。淩犯課日克辰而下用殘﹐辰克日而上克初﹐此等皆爲淩犯課﹐二彊相遇不相容。上淩下犯名悖逆﹐父子相猜君臣誣。用得官鬼災尢重﹐下賊爲親克下疏。日克辰乃上殘下之象﹐而得下賊上爲用﹔辰賊日乃下淩上之象﹐而得上克下爲用﹐皆名淩犯課。主上淩下﹐下犯上﹐尊卑不分﹐故多弒奪篡奪之禍。若官鬼發用﹐災禍之至﹐克下外事起﹐賊上內事起。孤寡課詩曰﹕若論孤辰課﹐四時辰上推。北方亥子丑﹐寅卯辰得孤。南方巳午未﹐申酉寡孤移。春東寅卯辰﹐孤在巳午悲。秋西申酉戌﹐亥子作孤推。父母分離散﹐夫妻有生離。忽然諸吉救﹐禍滅福相隨。前課說孤辰﹐此法說寡宿。仿象孤辰推﹐依彼相馳逐。冬天酉戌臨﹐發用無骨肉。夏天卯與辰﹐親疏不和睦。秋天午未占﹐春亥子卜凶﹐吉與孤辰同﹐有救禍反福。居天孤宿地孤辰﹐發用須依六甲辰。欲識空亡何日是﹐甲戌旬中用酉申。占人孤獨離桑梓﹐財業虛聲伴不親。官位遇之須攺動﹐出行謹防賊人侵。所問傳事皆無實﹐卒病遭官必害身。凡旬空遇四時孤辰寡宿發用﹐爲孤寡課。蓋六甲旬首後二位爲空亡。如甲子旬空戌亥﹐陽日空戌﹐陰日空亥之類。春以巳爲孤辰﹐丑爲寡宿。夏以申爲孤辰﹐辰爲寡宿。秋以亥爲孤辰﹐未爲寡宿。冬以寅爲孤辰﹐戌爲寡宿。何以明之﹖蓋冬令亥子丑水位﹐以金爲父﹐絕在寅﹐故定爲孤辰也。以火爲妻﹐墓在戌﹐故以戌爲寡宿也。此陰惆陰悵﹐犯之者必然孤寡也。象曰﹕課入孤寡﹐其慶難久。名利未遂﹐胎孕虛有。婚遇斷弦﹐財求空手。喜美榮華﹐吉祥解救。如四時孤寡並旬空﹐爲空孤空寡﹐日辰無气最忌﹐凶犯孤辰主父母災﹐犯寡宿﹐主夫妻離散。凡生我徳神喜神生煞解神吉將空﹐吉爲凶﹐當應恆上九「振恆﹐凶。」之象。若甲乙日戌旬占﹐憂功名﹔丙丁日憂妻財﹔或初傳上下俱空﹐憶喜俱不成﹐托人多詐﹐謀望不成﹐近事出旬可圖﹐遠事經難時空﹐事亦難成﹔或傳中空亡﹐爲空亡折腰﹐主事中止﹐謀難就﹔或中末俱空﹐是移遠就近﹐動中不動﹐尋近人而在近也。初中空﹐取末傳﹐末傳空﹐取初傳﹐以不空者言其吉凶。若盜我克我﹐墓神及遙克日神﹐凶將﹐定凶變爲吉。或值三奇六儀爲救神﹐及遇太歲月建月將塡實﹐爲孤寡再醮﹐反禍爲福﹐先破後成。日辰年命不論空亡﹐塡實空者次之﹐時又次之。又有純空反實﹐或運歲月日時衝起﹐爲逢衝暗動﹐禍福皆成。當應恆「無咎」之象。《金匱》云﹕孤寡者﹐謂前後不得相望﹐陰陽不得相合﹐如孤陽寡陰之義也。假令十月陽始萌於三陰之中﹐十一月陽始生於二陰之中﹐十二月陽始生於一陰之中﹐陽生陰降﹐皆有互變之理﹐至於寅卯三陽卽出﹐三陰漸絕﹐所以冬因寅卯爲孤﹐如男子之無婦也。至於酉戌三陰漸成﹐三陽已絕﹐所以冬用酉戌爲寡﹐如女子之無夫也。此陰陽之道﹐不比諸煞之不經者。此課皆主孤獨。若爲今日空亡﹐則爲孤寡﹐父子分離﹐夫妻失散﹐骨肉分散之象。《龍轄經》云﹕占遇寡宿﹐懦居孤獨。言四課陰陽中用起傳送﹐遇寡宿﹐男子婦人皆合懦弱也。求寡宿法﹐甲子旬室壁﹐甲戌旬昴畢﹐甲申旬井鬼﹐甲午旬翼軫﹐甲辰旬房心﹐甲寅旬鬥牛。假令十二月乙丑日寅時占事﹐登明臨醜﹐將元武﹐此爲發用寡宿﹔中傳從魁﹐將得天后﹔末傳小吉﹐將得螣蛇﹐以此占人﹐始因亡盜﹐中連婦人而驚恐﹐後當孤獨。父亥元官酉後才未螣後元常空酉亥子寅亥丑寅乙卯辰巳午寅未丑申子亥戌酉又如乙巳日申時丑將占﹐寅爲旬空會孤寡課﹐又爲冬令孤辰。兄寅陰才未龍父子貴玄朱陰六卯戌寅酉戌巳酉乙戌亥子丑酉寅申卯未午巳辰大抵發用天盤空亡﹐又合當季之寡宿﹐爲寡宿課﹐主夫妻分散﹐男女孤單﹐妻妨婦﹐婚姻妨幼﹐女新病﹐新病久﹐久病死。凡用起地下空亡爲孤辰﹐並當季之孤辰課﹐主父子相克﹐占人孤獨﹐財物虛耗﹐無官攺動﹐出入防盜。

龍戰課歌曰﹕日辰是卯酉﹐所臨作用神﹐名爲龍戰課﹐進退事逡巡。父子難同室﹐夫妻亦不親。分財爭明外﹐偸盜在北鄰。立秋乙卯日﹐辰時登明云。天罡臨卯上﹐若用正合嗔。人命合卯酉﹐正是涉迷津。又曰﹕龍戰玄黃二八門﹐春生秋殺決於分。燕去燕歸合離兆﹐雷收雷現見潛因。假如卯酉日占事﹐行年用起立斯辰。刑徳二途俱合此﹐出南入北亦遭迍。行人進退多疑惑﹐兄弟乖張心不親。《金匱》云﹕卯之月﹐陽气南出﹐故萬物生﹐陰气北入﹐故疊楡落。建酉之月﹐陽气北入﹐萬物遭傷﹐陰气南出﹐以斷其獄也。此時陰陽俱合於門﹐陰爲刑主殺傷﹐陽爲徳主生。其象如二龍﹐一生一殺﹐相戰﹐故曰龍戰。人年立卯酉﹐卯酉日占事﹐用其卯酉是也。此時天地離散﹐欲行不行﹐欲止不止﹐家室人離﹐兄弟移居﹐相貪克戰﹐老病者死﹐克妻相刑起疊﹐遷移不利﹐事無果決。又曰﹕卯酉東西也﹐合者將離﹐成者將移﹐夫妻不同室﹐兄弟不同居﹐君臣不同道﹐朋友不相信也。經曰﹕二八之門﹐用占俱起﹐欲行不得行﹐欲止不得止﹐人年立之﹐或分或異﹐刑徳集俱會於門﹐天地分離﹐不可復合。蓋二月建卯﹐出萬物之門﹔八月建酉﹐入萬物之門。占行人欲行不得行﹐欲止不得止﹐刑徳俱合於門﹐出者切勿南﹐入者勿北﹔占人搖動不安﹔夫妻行年立之﹐室家離散﹔兄弟行年立之﹐爭財異居﹔合者將離﹐居者將移。經曰﹕龍戰攺更﹐狐疑不定。又曰﹕小人無況﹐年上卯酉﹐用居其門﹐龍戰之兆﹐進退不能。蓋二月建卯春分﹐萬物立爲至以象﹔八月建酉秋分﹐肅萬物立象去以象。二月雷發聲﹐龍現﹔八月雷收聲﹐龍潛。以應會離隱之課。又二月萬物生﹐主徳﹐復有殺气盜行而楡莢落。八月秋分殺萬物﹐主刑﹐復有徳气盜施而薺麥生﹐故云刑徳二途。此言卯酉日占課﹐用起卯酉﹐名龍戰課。主身心疑惑﹐進寸退尺。又有卯酉之位﹐行年立其上﹐又發用加之﹐亦是此課﹐主行止不定﹐東西俱凶﹐南北上得吉將﹐南北亦吉。孔明曰﹕凡卯酉日爲用﹐又人年立卯酉﹐爲龍戰課。如卯日占課﹐遇卯爲用﹐人年復立卯上云云。統離卦之體﹐乃門戶不寧之課也。象曰﹕合者將離﹐居者將徙。欲行不行﹐欲止不止。出路迍邅﹐求婚莫娶。胎孕不安﹐財物不聚。如傳入主賊來必戰﹐遊神相加﹐遊人不來﹐遊神春子夏丑秋亥冬戌是也。求財不得﹐占官攺動﹐或夫家行年立其上﹐室家離散。將得天后﹐事涉婦女﹔乘蛇虎玄龍﹐主驚恐﹔秋冬占必有死喪﹐家有重病無痊也。又主事無決斷﹐進退猶豫﹐南北二方去則有禍﹐東西行或東西居者﹐其禍慘。縱有吉神將﹐不免其咎﹐當應離卦九三「大耋嗟﹐凶。」之象也。假如正月丁卯日辰時占﹐男行年辛卯﹐二十六歲﹐河魁臨卯爲用﹐是爲天門與用俱動﹐將得天后﹐事起婦人﹐傳得天罡﹐必相欺﹐終末於螣蛇﹐後有驚恐。詩曰﹕卯酉日辰年共立﹐與用相刑龍戰時。事至飛離多撼動﹐進退行止不安居。官獄連疾如減﹐斯爲纏綿不伸舒。子戌後兄巳空官子螣空後陰六巳戌酉寅戌卯寅丁子丑寅卯亥辰戌巳酉申未午勵徳課詩曰﹕天乙立二八﹐卯酉日月門。貴神當其上﹐勵徳課根基。六月甲子日﹐寅時得此門。辰午陽在後﹐申戌陰前存。小吏犯剝退﹐大吏位更尊。忽然申時莫﹐微服別一般。陰陽俱在後﹐君子賜珠因。小人逢此課﹐四大不能安。更攻蹉跎體﹐陰陽翻在前﹐君子災迍悶﹐小人喜津津﹐詩曰﹕勵徳陰陽何以分﹐卯酉將爲日月門。天乙此時居上位﹐尊卑貴賤位各陳。陰妄立前陽處後﹐大吏升遷小吏迍。庶人身宅憂移動﹐魂夢匪安后土神。孔明曰﹕凡天乙立卯酉﹐爲勵徳課。蓋卯酉爲陰陽交易之位﹐貴人由之而遷。如日辰陰神在天乙前﹐貴人不得引從﹐則退陰﹐主小吏退剝。蓋小人恃勢﹐不知謹身修徳則凶。若日辰陽神在天乙後﹐則貴人前引後從﹐則進陽﹐主君子進用。蓋君子知機而能行仁布徳﹐則吉。此天道禍善淫﹐獎勵有徳﹐故名勵徳課。利君子不利小人﹐統隨之體﹐乃反覆不定之象也。象曰﹕陽神前引﹐陰神後隨。君子則吉﹐小人則危。陰神前立﹐陽神後居。小人得志﹐君子失機。如陽則貴人接引﹐陰則貴人繼之﹐陰在貴前﹐訟則卑幼遭責﹐陽則在貴後﹐災則修徳自愈。若貴立卯酉﹐陽前陰后﹐當應隨之六三「隨丈夫﹐失小子。」之象。若陰前陽後﹐當應隨之六二「失丈夫」之凶象也。《金匱經》云「日月之門﹐天乙臨之﹐勵徳之名。」看陰陽將﹐君子榮遷﹐忌魁罡年凶。又忌遠行﹐道路多盜﹐見元武﹑太陰多有暗昧者。陰者是日辰之陰﹐乃第二第四課﹐屬卑﹐不合妄居貴人前﹐必黜退。陽者﹐是日辰之陽﹐乃第一第二課﹐屬尊﹐不合居貴人後﹐必遷進。又曰﹕天乙立二八之門﹐陰陽失徳。卯春分﹐气交加﹐陰易其陽之气﹔酉秋分气﹐交加﹐陽易其陰之气。此二八之門﹐陰陽易位﹐貴神加之作發用﹐其貴亦因陰陽而遷易也。夫小吏乃食工之人也﹐若日辰之陰神俱在天乙前外之地﹐貴人不得引從﹐謂之貴退﹐故主小吏退剝﹔君子乃食祿之人也﹐若日辰之陽神俱在天乙內之地﹐而貴人前引﹐謂之貴進﹐故主君子遷進﹐小吏進必待其時﹐執而不知修省﹐惟落退﹐然後修省﹐君子退則捲而懷之﹐進則布徳行仁﹐而愈加修省﹐故陰在前﹐陽在後﹐名勵徳課。亦主庶人居不安。气以日月之門戶﹐乃陰陽進退之路﹐利陽而不利陰也。其開闔無時﹐則利動而不利靜也。公明之所﹐正大之域﹐則利公而不利私也。天乙貴人至尊﹐立於死生進退之位﹐有徳者進之﹐無徳者退之﹐甚至有惡者死之﹐且與君子同徳﹐小人見之﹐自厭然退藏矣。夫貴人在前﹐而日辰之陽在貴人之後﹐是尊卑實位﹐在我有尊君退讓之徳﹐是有撝謙可敬者﹐則貴人必引而進之於正大光明之域。若小人居貴人之前﹐是妄自尊大﹐悖逆之禍至矣。何止於黜退乎﹖況小吏之位已滿其限﹐安有不退﹖不但小吏無徳而有犯上﹐又在極位﹐則貴人亦必退之矣。總之俱是欲有徳者﹐方可居貴人二八之門﹐故課名勵徳﹐是獎勵有徳者﹐則必在所懲矣。占者遇之﹐君子吉小人凶﹐陰在貴前﹐則卑幼受責﹐陽在貴後﹐則病則修徳自愈。又曰﹕天乙後爲門內﹐乃君子處事之所﹐小吏不得到之處也。若小吏犯罪方到此。如日辰陰陽俱在天乙後﹐爲門之內﹐天命之義也。主君子遷官﹑小人伺候之所也。若日辰陰陽俱在天乙前﹐則貴人不得引從﹐名蹉跎課﹐亦不遇之義也。小人與君子同羣﹐故小吏進職﹐君子退職。凡事自卑小處幹則可﹐倘驟幹尊大﹐則不可。主事體君子不安其居。袁天罡曰﹕日辰陰陽在天乙後﹐名微服課。君子遷官﹐小吏退職﹐事體稍遲﹐大幹則可﹐小幹則不可。詩曰﹕天乙來臨二八門﹐日辰陰在門前奔。幹陽支陽俱立後﹐勵徳之時難固存。上下動搖不安處。進退貴賤利爲尊﹐有勢求名利成就。亦須身足動遷行。又曰﹕天乙來加二八門﹐日辰陰陽俱後存﹐此爲卑微服事象﹐惟利陰私從貴人。更將天將來消息﹐在意推詳次第分。陰者﹐第二第四課也。陽者﹐第一第三課也。陰爲卑﹐不可妄立貴人之前﹐必退黜也。陽爲尊﹐不可居貴人之後﹐必遷進也。主庶人身宅憂疑﹐魂夢驚恐﹐宜祀土神﹐以二八爲祭祀之月故也。如日辰陰陽俱在前﹐如貴人遊行﹐皆前奔之象。此有蹉跎不遇之兆。君子悶﹐小人喜。若誤便速望爲之小吉﹐不然卑下處求望之事﹐亦小吉。若其人下賤當直之類﹐求之亦吉。或事體起於髙大﹐卽無成。如正月辛亥日寅時占事﹐小吉臨辛﹐天罡爲陰臨未﹐傳送加亥﹐太乙爲陰臨申爲用﹐天乙居勝光在酉上。小吉傳送爲日辰之陽神﹐居天乙後﹔天罡太乙爲日辰之陰神﹐居天乙前﹔前爲陰而居之﹐後爲陰而陽居之﹐陰陽易位﹐不安其居﹐故有進陽抑陰也。印巳螣才寅勾子亥白螣陰朱后巳申戌丑申亥丑乙寅卯辰巳丑午子未亥戌酉申贅婿課欲知贅婿課﹐將身就妻家。辰往臨其日﹐被克妄稱邪。上下交相引﹐行年作爪牙。婦女帶子嫁﹐次及後榮華。假令五月占﹐甲戌卯時加﹐辰來臨日上﹐被克更無差。此課名贅婿﹐仔細自吁嗟。贅婿日幹遙克辰﹐辰來加日制其身。如男寄在妻家住﹐欲嫁攜兒就適人。意欲所爲他不肯﹐心懷屈抑未能伸。恰似捨兒來就位﹐作事由妻不在君。凶災吉慶皆主內﹐卽詳天官決事因。辰加日兮日克辰﹐辰受下克爲初顯。占人贅婿不由己﹐事系他人從外期。不是將身隨母嫁﹐定因就聘他人妻。出入不快多牽制﹐總然力求亦虛信。孔明曰﹕凡值日幹克辰﹐辰又加日爲用﹐名贅婿課。蓋幹爲夫﹐辰爲妻﹐幹克皆爲妻﹐此占婚姻及常占身命之事皆依此法。惟占嫁娶則不然﹐以動者爲夫﹐屬幹﹐以靜者爲妻﹐守宅之義﹐屬支。今支之靜反來就幹之動﹐如男贅於妻家﹐故曰贅婿﹐主兄弟不快﹐寓居他室﹐身不自由﹐統旅之卦﹐乃爲客求財之課也。占曰﹕屈意從人﹐多被牽制。胎孕遲延﹐行人淹滯。財名可成﹐病訟未濟。用兵利客﹐先動勝計。如日徳加辰﹐幹克支﹐以上取下﹐男就於女﹐利尊長而不利卑幼﹐宜動而不宜靜﹐用兵利爲客﹐見陣利先動。若辰來加日﹐支就幹克幹﹐以小加長﹐女就於男﹐淩尊長而尊長不容﹐用兵利客反爲主﹐他來幹我﹐我能勝之﹐更遇白虎主殺傷﹐勾陳主爭鬥﹐朱雀主口舌﹐螣蛇主驚恐﹐或日用休囚﹐病人傳染不離﹐則應旅九三「喪其僮僕」之象。遇天后恩澤﹐遇天乙主官長﹐遇六合主陰私﹐遇太常主酒食。及日用旺相﹐凡事謀爲可就﹐則應旅之六二「得僮僕」之象也。袁天罡曰﹕贅婿課主身寄居不得自專。若辰脫气必無正屋可居。若中末有救﹐兼行年有气﹐無刑害﹐有吉神良將﹐則爲贅婿課當權格﹐所占不同。假如甲戌日天魁臨甲﹐乙未日小吉臨乙﹐丙申日傳送臨酉。甲辰日天罡臨甲﹐乙丑日大吉臨乙。此皆辰加日爲下克下﹐以此占吉凶﹐少將害老﹐室家相克﹐中外淫泆﹐內亂之道。臣謀其君﹐子謀其父﹐奴謀其主﹐但甲戌日天罡臨甲﹐有爭女子衣服事。甲戌日天罡臨甲﹐有酒食言語相爭事。癸巳日天乙臨癸有爭衣服事。己亥日登明臨巳有女子驚逃事。丁酉日從魁臨丁有分離事。壬午日勝光臨壬有田宅相連相爭事。戊子日神後臨戌有子疾病就人財物事。丙子日傳送臨丙有言他人事。辛卯日太衝臨辛有大器傷敗事。一曰天魁加甲出行之人鬥訟﹐小吉加乙憂女子酒食。太乙加癸女子爭訟衣服事。登明加巳女子錢帛爭競事。從魁加丁有欲分異事。勝光加壬有訟田宅女子之喜及火驚事。神後加戊﹐女子病死淫泆﹐將得天后淫於親戚事。如二月甲戌日寅時占﹐主少將害老﹐室家相克﹐臣謀君﹐子欺父﹐奴謀主﹐內逢之道。才戌六子午白兄寅後後白白六寅午午戌午戌戌甲丑寅卯辰子巳亥午戌酉申未甲辰日天罡臨甲帶六合﹐六合主衣服。春占木旺主少﹐土死主老﹐下克上主少怨老﹐辰主家室﹐幹克主內亂相爭。六合亦主婦女謀合之狀。才辰六子午靑官申白白靑靑六申午午辰午辰辰甲未申酉戌午亥巳子辰卯寅丑己上二課案式﹐主有少犯老﹐又主有女子爭競衣服等事。邵氏曰﹕辰加日被日與天將克﹐若傳將不和﹐來意主因不見喜疑﹐動而又不由自己。若占囚系﹐終必出獄。若三傳貴人居卯酉﹐必遷居。

贅婿當權格贅婿若來臨課象﹐中傳末位得救神。行年有煞無刑克﹐卻與吉神良將親。此名贅婿當權課﹐爲人謀事有權倫。𨿽然有事不干己﹐在我專恣有區分。大體不明而自得﹐與人幹事最爲精。若下自身多不濟﹐縱得成時無益身。右言贅婿不由己﹐見財求財見不遂。天官若也土神值﹐萬般作事成淹滯。贅婿當權格﹐將相靑龍旺相﹐主有貴人酒食相迎﹐得太陰有陰私之事﹐得天后太常有親屬財物相通事﹐得朱雀勾陳有口舌鬥訟﹐得螣蛇白虎有死亡驚恐之事。假如十月甲戌日午時占事﹐甲遙克戌﹐戌爲天魁﹐臨甲﹐下賊上﹐彼此俱是日克﹐主不得自安﹐故名贅婿﹐主寄居攜子行嫁﹐以身從人﹐不得自專。各以神將言其禍福。若見朱雀內相害﹐見白虎內相殺﹐見勾陳內相訟。又曰將得虎蛇勾主凶事迫抑﹐後陰武主陰私不明事迫抑。無淫課四課俱不備﹐其課號無淫。乙卯時加午﹐五月丑時臨。陽神見天罡﹐太乙作陰神。日上無陽類﹐二女爭男心。假令乙亥日二月巳時占。午爲辰之陽﹐丑作午上兼。日陽還得亥﹐日陰無午添。此名爲不備﹐雙又男把婦纏。主有姦私事﹐逢時心不嫌。有救應血事﹐凶神刑獄淹。男女不備號蕪淫﹐陰陽姦邪有二心。二女爭男男不足﹐二男爭女女單陰。上之克下緣太過﹐反此誠爲婦不仁。陽卽不將陰處合﹐陰來陽處畏刑臨。要知其例看正月﹐甲子時加卯課尋﹐申上天魁子傳送﹐甲子將就子憂申﹐金近甲時魁必侵﹐干支上神交互見﹐則名夫婦失調琴。心懷內有私情切﹐甲子相生水合金。才戌六子午白兄寅後元靑白六辰申午戌申子戌甲丑寅卯辰子巳亥午戌酉申未傳見陽神終不見陰神﹐曰無淫。日辰上下交相克﹐三四陰陽不相得﹐此課立名爲淫泆﹐則有奸淫內伏匿﹐事多乖違不相約。各有邪心相詭賊﹐一二人心恩不備。二相交戰難任職﹐後合武陰用入傳﹐奸淫內亂相侵逼。凡四課不備﹐名曰無淫課。諸葛孔明曰﹕陽不與陰合﹐陰不與陽合﹐三言相傳﹐如仿此爲法﹐曰無淫﹐姦生其中。又曰﹕四課缺一﹐爲不備﹔及日辰交互相克﹐爲無淫課。又曰﹕上辰克辰辰克日。邵氏曰﹕剛日從日上起一課﹐柔日從辰上起一課﹐凡見二陽一陰爲陰不備﹐此二男爭一女。若二陰一陽爲陽不備﹐爲二女爭一男﹐及日辰交互相克﹐各不相生是也。陽不與陰合﹐陰不與陽親﹐謂日爲陽﹐辰爲陰﹐辰上神克日上神﹐爲陰不與陽親﹔日上神克辰上神﹐爲陽不與陰合。《金匱經》曰﹕四課不備爲無淫。若從日起第一課﹐陰不備占事多有失誤。須知剛日先有日﹐日上起第一課﹔柔日先有辰﹐辰上起第一課。三言如往比尊者﹐言三傳之神自比同類也。謂三金三木三火也﹐此言用河魁傳出勝光﹐皆火類也。此課主臣下姦邪﹐陽不備是列職之長﹐陰不備是有司之屬﹔更夜神加臨﹐決非中正之事。若有克制﹐則有救。其姦邪可隔﹐主夫婦各有私通﹐二情相背。貪淫無度﹐家門不正﹐事多淫亂﹐統小畜之體﹐乃琴瑟不調之課也。傳見陽神終﹐不見陰神也。陽多陰不備﹐事起男子﹔陰多陽不備﹐事起婦人。下克上責在女人。夾陽女爭男﹐夾陰男爭女﹐占他事不成﹐成亦破。蓋不備課﹐事主不全耳。無淫課主陰私起禍。象曰﹕陰陽不備﹐交克最嫌。名利碌碌﹐獄病淹延。陰微晴久﹐陽少雨添。行人未至﹐徵戰愁占。如陽不備﹐用兵利爲主﹐賊不來。如陰不備﹐用兵利爲客﹐賊來皆不戰。凡得三課﹐又逢日辰交互相克﹐最凶﹐將凶尢甚。則應小畜九三爻「夫妻反目」之象。若課不備﹐無克亦不爲凶﹐只是事有遲延﹐夫婦拆散﹐終復團圓﹐則應小畜二爻「牽復同心」之象也。上克下﹐禍由男子﹔下克上﹐禍由女人。三傳相得陽多﹐事起男子﹔三傳而得陰多﹐事起女人。陽不備男不足﹐二女相爭﹔陰不備﹐女不足﹐二男相爭。此荒淫無度之象也。經曰﹕陰陽不備家醜陋。又曰﹕荒淫兮琴瑟不調﹐求謀不得病難痊﹐身物有缺。假令十月甲子日午時占事﹐天魁臨甲﹐傳送臨子﹐甲爲陽﹐陽爲夫﹐子爲陰﹐陰爲婦。甲欲從子﹐畏傳送金﹐子欲從甲﹐畏河魁土﹐是爲陽不與陰合﹐陰不與陰親者。子內懷姦喜﹐欲傳送相通﹐是婦有私情而欺其夫。發用天魁﹐中傳得勝光﹐終於功曹﹐寅午戌火也﹐三辰三合﹐異姓各親。三言比甲﹐夫有他意﹐以背其婦。上生下不順﹐內外生姦。此占人內外皆不正矣﹐應妻與西南方人有私情。餘仿此。才戌六子午白兄寅後元靑白六辰申午戌申子戌甲丑寅卯辰子巳亥午戌酉申未假令十月甲子日午時﹐卽陽不與陰合二句之占﹐「三言相得﹐各往比尊」者﹐言三傳之神自相比同類也。占人皆主淫邪之心事將危敗也。假如庚巳日申時﹐天罡加庚﹐神後加辰﹐天罡土神克神後水﹐亦是陽不與陰合﹐神後水畏天罡土﹐是陰不與陽親﹐用起神後﹐傳見申辰﹐是三言也。皆得其類﹐故比。此言陰陽不和﹐而用三傳同類﹐內自相得﹐內將有私親﹐有姦謀之意。蓋神後旣爲天罡陰﹐又爲起用﹐陽一神有二從﹐故知人有二心淫泆之意﹐言無淫此時禦淫婦﹐必有禍起。子子螣兄申靑父辰元靑螣螣元申子子辰子辰辰庚丑寅卯辰子巳亥午戌酉申未泆女課初傳見卯酉﹐六合天後來。末傳二相應﹐泆人暗門開。天后入六合﹐婦人暗使媒。背夫欲逃走﹐從此降成災。六合入天后﹐此是狡童排。男誘他人婦﹐商量走去來。二辰同一將﹐反覆二徘徊。盡意思量看﹐不覺笑顏開。天后常爲厭翳神﹐須知六合是私門。二將相傳名泆女﹐夫妻失友畢情思。欲知男女須淫蕩﹐更向傳中辧將論。六合卽爲男誘女﹐天后女攜男子奔。天后六合在傳中﹐更並卯酉爲狡童。泆女陰私相誘逐﹐事多嫌疑有淫通。所作中末多狡詐﹐淫亂相欺心不公。純陽除不備﹐家道不整私相通。孔明曰﹕日出乎卯而姦盜所由入﹐日入於酉而姦盜所由出﹐此卯酉爲私門﹐六合天后皆私淫之物也。六合主男﹐天后主女﹐此二物臨於二八私門之上﹐爲之泆女課。用起六合終於天后﹐爲之狡獞課。狡者﹐狡猾也。獞者﹐童獞獸好淫也。用起天后﹐終於六合﹐謂之泆女課﹐主女隨男也。皆主男女淫奔之象也。經曰﹕用起天后﹐中見六合﹐泆女之課﹐陰私頻作﹐主有暗昧私情﹐淫亂不正之事。占者得之﹐宜善馭童僕﹐謹其出入﹐否則小人猖狂欺我﹐所不見不關有難言者。蓋天后主婦女﹐女子不可倚門當戶而立﹐其意必有私望耳。占家宅宜謹愼家門﹐以杜陰私之亂。如丙丁日六合爲天后﹐則男誘女﹔壬癸日元武爲天后則女誘男﹔故經曰﹕發傳六合終傳元武爲狡童課﹐是元武亦主陰私竊姦拐之事。袁天罡曰﹕泆女課與天后並﹐主男子遭殺﹐與地煩並﹐主女子遭殺﹔利私謀不利公幹﹐訪人不遂﹐捉賊難獲﹔與三交會﹐濁濫淫泆﹐所私非止一處一人﹐不論在卯酉皆然。經曰﹕天后主厭翳六合爲私門﹐若無逃女﹐必有淫婦﹐忌嫁娶婚配之事。或合後乘卯酉﹐或乘神入卯爲淫泆課。衝破課孔明曰﹕凡日辰六沖神﹐加破爲用﹐曰衝破課。衝者﹐動搖也。初𨿽有得﹐後必有傾覆。如子午衝相加﹐主道路馳逐﹐男女爭鬥變動。卯酉衝主門戶相衝﹐或攺移﹐或逃亡失脫﹐外人淫亂姦私。寅申衝主人鬼相傷﹐夫婦異心。巳亥衝主人事反覆無實﹐重求輕得。丑未衝主兄弟興替相衰﹐謀心不同﹐幹事不遂。辰戌衝主奴婢離異﹐貴賤不明﹐不義之事。破者﹐解散也。主事更動﹐中有多輟。若午破酉﹐酉破子﹐主門戶破敗﹐陰小災病。辰破丑﹐主丘墓寺觀破損。戌破未主先破後刑。亥破寅﹐申破巳﹐主先破後合。蓋衝主反覆﹐破主損害﹐衝破合一﹐乃雪上加霜之象。天祿祕典大六壬靈覺經神課卷之三終家藏大六壬靈覺經卷四目錄迍福二煩九醜三陰天寇天禍天獄天网死奇魄化殃咎災厄鬼墓六純四逆鬼呼死絕天祿祕典大六壬靈覺經神課卷之四凶咎門迍福課八迍課五福課正月癸酉日﹐午時亥加午甲子旬。小吉臨功曹﹐爲囚四土中。此之爲墓气﹐是爲第一迍﹔旺气之所聚﹐是爲第二迍﹔丘墓怕木位﹐此爲第三迍﹔朱雀與刑合﹐算來是五迍﹔中傳子臨未﹐名爲第六迍﹔星傳虛宿同宿﹐是在七迍﹔勝光臨癸位﹐下克是八迍﹔此名八迍課﹐凶咎不可論。官未朱兄子白才巳貴朱元空螣未寅亥午寅酉午癸戌亥子丑酉寅申卯未午巳辰用死終生爲一福﹐子母相生二福。天乙爲用爲三福﹐用得救神解禍冤。徳臨日爲五福﹐五福兼全福祿寬。八迍五福詳凶吉﹐以意推之無定神。欲別凶吉微有力﹐不爲八五是詳文。沖克休囚刑墓殺﹐惡將都看有幾迍。旺相相生吉神救﹐又視福之多寡均。福力均時災漸退﹐病瘥遭官理自伸。用起死囚旺相券﹐俯見其仇仰見丘。初傳克賊終無救﹐凶將惡神日辰頭。中末得凶而自戰﹐時賊行年八迍愁。事無大小皆不泰﹐出入迍遭是滯畱。所作百事皆不可﹐居行必有大殃仇。五福起生處﹐旺相爲一福。子母相生處﹐便爲第二福。用傳是天乙﹐吉將第三福。天乙亥子水﹐三宿爲四福。發福戊寄丙﹐中傳是五福。癸日利於未﹐中用功曹復。此之爲成例﹐故名曰五福。孔明曰﹕八迍者﹐加死气爲用﹐旺相所勝﹐俯仰丘仇﹐帶凶將刑害﹐傳逢墳墓﹐下賊上﹐殺臨日辰相克﹐爲八迍課。用起初死終旺﹐子母相生﹐始凶終吉﹐年神制初﹐旺相臨日﹐爲五福課。此八凶爲迍﹐五吉爲福﹐故曰迍福課。又曰﹕時令死气發用﹐爲一迍﹔下爲旺气所勝﹐爲二迍﹔上見丘墓﹐爲三迍﹔見囚克﹐爲四迍﹔乘凶將﹐爲五迍﹔刑害爲凶星﹐其主死亡﹐爲六迍﹔下賊上﹐爲七迍﹔凶神臨日辰﹐爲八迍。一曰用得死气﹐二曰爲旺相所勝﹐三曰仰見其丘﹐四曰用得凶將﹐五曰刑與刑合﹐六曰傳得下賊﹐七曰星得凶宿﹐八曰凶將臨日辰。若用起死气﹐末傳旺相﹐爲一福。子逢母凶﹐帶徳神救解﹐爲二福。始𨿽凶將﹐終有吉將﹐爲三陽。初傳賊日﹐末傳爲克制﹐爲四福。日辰有吉將臨﹐爲五福。又曰﹕一用始終旺﹐二曰子母相生﹐三曰始凶終吉﹐四曰用得生救﹐五曰徳神臨日。經曰﹕八迍課大凶﹐應屯卦「泣血漣茹」之象。如得五福﹐則先凶後吉﹐統屯之體﹐乃雷雨解災之課也。象曰﹕八迍並用﹐憂患將至﹐得病傾危﹐遭官坐死﹐營幹不成﹐舉動殃累﹐五福相逢﹐變憂爲喜。外有八迍變五福格﹐主先憂後喜始難終易﹐應屯卦初九「居貞」之象也。假令正月癸酉日午時占﹐四課陰陽見小吉臨寅與日比爲用﹐春占土死﹐用得死气﹐爲一迍﹔未加寅被木旺相勝﹐爲二迍﹔木墓在未﹐仰見其丘﹐未土畏木﹐爲俯見其仇﹐爲三迍四迍﹔將得朱雀與刑合﹐爲五迍﹔中傳神後臨未﹐下賊上﹐乘白虎﹐爲六迍﹔子有虛宿﹐主墳墓哭泣之事﹐白虎與墳墓哭泣相並﹐爲七迍﹔癸上見螣蛇﹐酉上見元武﹐皆凶將﹐爲八迍。官未朱兄子白才巳貴朱元空螣未寅亥午寅酉午癸戌亥子丑酉寅申卯未午巳辰又如正癸酉日午時占﹐用未﹐終見太乙﹐火神乘相气﹐爲一福﹔始終相生﹐有子母之義﹐爲二福﹔用起朱雀﹐終見天乙﹐爲三福﹔以火臨水﹐得將天乙爲救﹐爲四福。癸徳在戊﹐巳中有戊加日﹐爲五福。天地煩課一曰二煩課日宿加四仲﹐發用在其中。斗系丑兼未﹐天煩課本宮。愆招男子罪﹐如何走西東。兵甲將誅戳﹐加刑命必終。月宿加四仲﹐地煩發用名﹐天罡臨丑未﹐女子血光驚。產婦多憂懼﹐胎成子不成。傳中𨿽有救﹐父子淚淋淋。日月宿行臨四仲﹐此課名爲天地煩。又被罡星加丑未﹐復以兼稱爲杜傳。男行抵日女衝月﹐舉事災殃爲汝言。禍散更生歡復恐﹐仇人和了又成冤。弦望晦朔天煩合﹐男犯刑傷被吏纏。子午卯酉地煩會﹐女主血流迍又邅。神臨四仲𨿽天煩﹐斗系丑未丈夫愆。月宿臨仲名地煩﹐斗系丑未女人顚。日宿月宿俱臨仲﹐斗系丑未爲妄傳。地煩金气爲凶咎﹐不獨婦人憂產厄﹐男兒亦自懼爭喧。此時課傳名杜塞﹐無門無戶鬼相逢。天意爲災不可避﹐惟宜謹守把門關。孔明曰﹕凡四仲遇四正及四平日﹐占得日月宿加四仲﹐斗罡系丑未﹐爲二煩課。四仲者﹐子午卯酉也﹔宿者﹐躔宮神也。正月起亥﹐逆行十二宮神也。月宿者﹐太陰躔宮神也。正月起虛逆行十二神也。正月初一日移一宿﹐逐二十八宿﹐遇奎張井室氐斗宿﹐重畱一算﹐數盡月宿住處﹐爲太陰所在宮神﹐更詳七政歷細度爲準。斗罡者﹐辰也﹔四正者﹐朔望弦晦也。初一日爲朔﹐八日爲上弦﹐十五日爲望﹐二十三日爲下弦﹐月終爲晦﹔四平者﹐卽四仲也﹐子平卯﹐卯平午﹐午平酉﹐酉平子也。如日月經仲宿度數﹐多有稽畱﹐及天罡凶神交系丑未﹐貴人不得理事﹐則三光不明﹐徳气在內﹐刑气在外﹐此二者天地煩相並之﹐故名之。又曰﹕日宿加仲爲天煩﹐月宿加仲爲地煩﹔日宿者﹐天將也﹔月宿者﹐太陰行度是也﹐正月起室﹐二月起奎﹐三月胃﹐四月結﹐五月參﹐六月魁﹐七月張﹐八月軫﹐九月氐﹐十月心﹐十一月斗﹐十二月虛。如正月十五占﹐從室宿數起﹐值奎井張重算﹐得張宿加四仲﹐卽名地煩課。《金匱》云﹕子午卯酉爲四極﹐其四極之辰﹐每多一宿度數﹐日月到此未免杜塞﹐畱久而後出其宮。丑未十干貴人之首也﹐天罡者凶神也﹐若系之故貴人不得理事﹐故名二煩。經曰﹕若見地煩﹐無天煩﹐日月異宮﹐不在一處﹐其弦望二日﹐是仲在上發用﹐方可言煩。夫天覆於上﹐地載於下﹐人住於中﹐故爲三才﹐人受天地覆載以生者也。煩者﹐亂也﹐厭憎之意﹐天煩爲天厭憎而不知。蓋地煩如地厭憎之而不知﹐載之地卽如此﹐人將何求哉﹖占者得此﹐主家有災禍﹐統明夷之體﹐乃荊棘滿途之課也。象曰﹕男遇天煩﹐命遭刑戮﹔女遭地煩﹐身受荼毒﹔徵占傷亡﹐疚病號哭﹔刑獄徒流﹐胎孕不育。經曰﹕日月二宿若加在仲﹐天煩之課﹐男人無用﹔罡入丑未地煩之課﹐立命當之﹐傷殘淫佚。又曰﹕得天煩者﹐百事未遂﹐當見訟獄﹐又本命在四季上﹐四仲在本命上﹐大凶﹐縱有吉將在傳﹐亦不可免。男行年抵日宿﹐主被吏執﹔天地煩並﹐男女俱有患難。春夏可生﹐秋冬必死﹐當此之時﹐利居家﹐不利出行及干求舉事。凡有謀爲造作﹐決招凶禍﹐則應明夷卦上六「後入於地﹐失明。」之象也。又曰﹕天煩主男人犯法而死﹐刀兵血光﹐兵刃誅戮﹐縱有解救﹐亦作徒配﹔地煩女子血光產厄﹐或犯法而死﹐春夏天煩災罪立生﹐秋冬則死。卯午﹐春夏也﹔酉子﹐秋冬也。若日月臨四仲﹐天罡不系丑未﹐名杜傳﹐利居家不利遠行。凡舉皆凶﹐若與三交﹑龍戰並﹐其凶尢甚。假如九月初一丙午日午時卯將占﹐寅命﹐行年在午﹐月將爲日宿﹐躔氐二度﹐月宿躔氐五度﹐日月俱在卯宮﹐加午爲仲﹐辰爲斗罡﹐臨未二者爲天地煩課。官亥貴才申元兄巳空螣勾貴六子卯亥寅卯午寅丙寅卯辰巳丑午子未亥戌酉申假如三月十五日己卯子時酉將占﹐男命﹐行年在子﹐月宿是酉﹐加子爲加仲﹐罡加未爲地煩課。又女命行年在午﹐月宿卯臨午爲加仲﹐罡加未爲地煩課。才子勾子酉螣印午陰螣勾靑常酉子丑辰子卯辰己寅卯辰巳丑午子未亥戌酉申假如六月壬子日卯時午將﹐勝光臨卯﹐日遙克神爲用﹐日月宿俱臨午加卯﹐斗加丑﹐晦朔弦望爲四正﹐男行年抵日﹐主被吏執﹐子午卯酉爲四仲﹔女行年抵月宿﹐主被盜賊。一云男行年忌宿﹔女行年忌抵月宿。一云日宿加卯午﹐爲春夏天煩﹔加酉子爲秋冬天煩﹐男人忌之﹔月宿加卯午爲春夏地煩﹔加酉子爲秋冬地煩﹐女人忌之。九醜課四辰臨五日﹐九醜惡聲名﹐大吉時加仲﹐天災莫舉兵。遠行人必死﹐嫁娶起哀聲﹐修造妨家長﹐遷移人口驚﹐葬埋絕後裔﹐買賣不順成。大小二時並﹐凶神生四平﹐三年與三月﹐不出大凶星。乙戊己辛壬﹐四仲上加臨。大吉與支幹﹐九醜不堪論。《協記辧方﹖奏議》﹕九醜本於壬遁﹐其法以乙卯﹑己卯﹑辛卯﹑乙酉﹑己酉﹑辛酉﹑戊午﹑戊子﹑壬午﹑壬子十日﹐丑臨於支上﹐則其時爲九醜課。推其理﹐以此十課魁罡及日幹皆落敗地﹐故謂之醜。乙己辛壬戊五日幹加子午卯酉四支﹐共爲九﹐故曰九醜。乙戊己辛壬五日﹐四仲相並九醜神。大吉臨其干支上﹐值此凶災將入人。大小二時相濟會﹐剛日男凶柔女迍。重陽害父陰害母﹐測其天官決事因。不但納妻並嫁女﹐最忌行遊及出軍。日幹乙戊己辛壬﹐子午卯酉支來尋﹐大吉還加日辰上﹐四仲加時九醜淫。穢惡聲聞爲不肖﹐百體雜亂家陰沈。月建大時來入課﹐必有喪禍哭呻吟。經曰﹕大吉乘乙戊己辛壬之日﹐配子午卯酉之神﹐是謂天地之道歸殃九醜﹐謂五幹四神合爲九也。大吉乃天帝之大殺﹐居其上行其殺﹐故曰醜。四仲之日時加四仲﹐在吉臨日辰﹐舉百事大凶。大吉加日害長﹐加辰害幼﹐剛日害男﹐柔日害女。在日陽傷夫﹐在月陰傷婦﹐重陰害母﹐重陽害父。天乙前爲陽﹐天乙後爲陰﹐日辰皆在天乙前爲重陽﹐日辰皆在天乙後爲重陰。以四時爲旺相期三年﹐囚死期三月。以大吉並將言其形狀﹐四辰與天將大吉與凶並﹐如加九者大凶﹐禍重至﹐必有刑戳﹑死亡﹑流血千里﹐萬無全者。經言「乙者﹐雷霆之始﹔戊己﹐北辰下降之日﹔辛乃秋金﹐斷刑之日﹔壬乃三光所不照之日。四仲之日﹐萬物存亡所系﹐子午爲易气﹐子爲冬至﹐陽气所生﹐以陽易其陰之气﹔午爲夏至﹐陰气始生﹐以陰易其陽之气。卯乃春分气交﹐陽盛陰絕﹔酉乃秋分气交﹐陰盛陽絕。大吉乃日月五星所始也﹐故合則爲害﹐卽乙卯﹑乙酉﹑己卯﹑己酉﹑辛卯﹑辛酉﹑戊子﹑戊午﹑壬子﹑壬午十日是也。孔明曰﹕天地之道﹐賞善罰惡﹐故以九醜之歸﹐四時成功﹐諸神奏書﹐集會明堂﹐以考生殺﹐建丑之九。大吉爲眾會之首﹐更兼大小二時在四仲之時﹐與日辰俱會﹐則主殺傷悖逆之禍。如二月壬子日酉時﹐大吉臨子﹐剛日當殺長男﹐期六月戊辰﹑戊戌﹑己丑﹑己未日應﹐所以然者﹐壬子惡土﹐故寺月之日期之。四土月十二月時加四仲﹐亦是大吉加子﹐此謂加陽神﹐男人主之。二月大吉在子﹐春日土死﹐此爲大凶﹐決知所主﹐以大吉所得將言之﹐太常並﹐定主父無﹐鬼神爲敗﹔螣蛇並爲驚死﹔朱雀並主祠寺燒死﹔六合並主女子淫佚﹔勾陳並主路鬥死﹔靑龍並主領會酒食財錢死﹔天乙並與貴人同貴死﹔天后並主婦人懷他人子死﹔玄武並主盜賊詐爲敗。如十一月乙卯日辰時﹐大吉加乙爲用﹐將得螣蛇﹐憂婦女爭田宅﹐長女主之。又如戊子日卯時﹐大吉加子陰﹐功曹爲用﹐大吉𨿽不爲用﹐亦名九醜﹐少男主之。大吉課家冢動。如四仲占﹐丑臨日辰﹐加四仲時發用﹐亦爲九醜課。夫醜紐也﹐歲終物欲歸而未舒﹐尙紐也。占事多凶﹐統小過之體﹐乃上迍邅之課也。象曰﹕剛日男凶﹐柔日女凶﹐重陽害父﹐重陰害母﹐婚姻有災﹐造葬無補﹐諸事難爲﹐徒勞辛苦。此時不可舉兵﹑遠行﹑移徒﹑嫁娶﹑造葬﹑求謀﹐百事災禍﹐更與大小時並﹐禍不出月。或神將吉滅凶神將﹐一切事皆不可就﹐且多凶咎﹐應小過上六「災眚」之凶。如二月乙卯日子時占﹐大吉臨卯﹐下克上爲用﹐時加四仲﹐大吉乘白虎帶死气而臨旺鄕﹐在小時殺上﹐以此占人﹐有暴死﹐三年與三月者﹐四仲每隔三辰也。

三陰課課名號三陰﹐災患疊來侵。天乙逆行治﹐丘墓加日辰。用爻值囚死﹐上下相克刑。賊來賊年上﹐是課名三陰。天乙逆行爲不順﹐元白二神日前立。用終囚死又相克﹐賊行年凶必殘破。三陰任如能施作﹐課主精神入墓間。百事總乖家業散﹐縱使登科位不遷。正時克年天乙逆﹐元武白虎加日辰。初傳更往克末傳﹐或終囚死又克賊。此曰三陰事不明﹐陰暗災危事非一。居官之人年入墓﹐縱得爲官不遷職。天乙逆行﹐三五加日辰﹐一陰也﹔用終囚死﹐上下相克﹐二陰也﹔時克行年﹐三陰也。斗月照今日之本﹐爲殃﹔用在其中﹐名曰重陰﹐一曰凡天乙逆行﹐日辰在後﹐用起囚死﹐將乘玄虎﹐時克行年﹐陰气不利三也。此三者﹐主暗昧陰危﹐故名三陰。一曰天乙逆治﹐日辰在後立﹐白虎居前﹐是名三陰。占者得此﹐凡謀不通﹐多有悔滯﹐統中孚之體﹐乃羣陰黨惡之課也。象曰﹕動作困苦﹐百事沈淪﹐見官屈伏﹐占病多迍﹐士憂祿位﹐男亡婚姻﹐求財破散﹐孕主女娠。又主終日禍患困窮﹐系者𨿽解身屬災﹐病者𨿽起精魂入棺﹐居家理耗破敗憂愁﹐萬事大凶﹐所謂入九地之下。夫三陰者﹐如日辰三傳始終囚死﹐帶墓鬼克行年﹐最凶﹐主公私事皆不成﹐或喪魄﹑五鬼﹑伏殃諸煞並臨﹐禍尢甚喪魄正月起未﹐逆行四季。遊魂天鬼伏殃正殺﹐正月起亥順行十二辰。此諸煞有一並臨日辰年命者﹐占病必死﹐行兵多敗﹐謀爲反覆。占家宅主破財人離﹐百事凶殃﹐則應中孚六三「得敵﹐或鼓或罷」之凶象。若六處有救解﹐末傳旺相﹐主敗中反成﹐始則凶。假令三十四歲﹐行年立亥。七月乙亥日丑時﹐小吉臨卯爲用﹐乙木入墓中得又帶死气﹐丑時克行年是也。未加卯爲初傳﹐發用之神囚死﹐日未爲墓中傳﹐又是死气﹐丑時又克行年﹐亥水天乙又逆行﹐故名三陰。才未後印亥六兄卯白後白勾貴未卯子申卯亥申乙酉戌亥子申丑未寅午巳辰卯天寇課分至四神前﹐蟾光月正臨。名爲天寇課﹐百禍皆來侵。君臣無義合﹐夫妻有離心。傳中𨿽有救﹐父子淚淋淋。陰陽生煞言分至﹐前之一日是離神﹐假令春分今日卯﹐離神昨日是居寅。占時月宿在寅上﹐詳其多少患災殃。八月積陰爲殺气﹐離上逢之天寇逆。豈但行人去遭劫﹐所事修營害及身。分至之神月宿度﹐來加作支今日辰。天寇必因神願動﹐事無多至患敗羣。資財耗散皆凶惡﹐故宜守舊勿逡巡。孔明曰﹕四離日者﹐春分秋分冬至夏至各前一日是也。春分﹐陰气在卯﹐盜殺百艸﹐薺麥死﹔秋分陽气在酉﹐秋主刑煞而有秋華之美﹔冬至陽气在子﹐萬物蟄藏﹐薺麥之類冬至始生﹐皆非正气﹐故曰寇。加以月宿乃積陰之精﹐主刑殺暗昧﹐與四離之日盯臨﹐而加於日辰及發用者﹐其禍之慘勝於寇盜之劫掠矣﹐豈但竊取乎﹖又按﹕《金匱》云﹕二月春分﹐陽气始出﹐先一日謂之陰離﹔八月秋分﹐陰气始出﹐先一日謂之陽離﹔冬至陽气始至﹐先一日謂之陰離﹔夏至陰气始生﹐先一日謂之陽離。假令寅日春分﹐先一日醜﹐丑便爲春分之離神﹐此離神之上見月宿加之作發用﹐故名天寇。蓋月者積陰之精﹐其气主刑主盜賊﹐離爲陰陽衰盛之地﹐未離而月宿加之﹐未爲無凶﹐卽離而蟾光照之﹐不免有盜。經曰﹕四離之神望見月﹐是謂不祥﹐不祥災多﹐天寇所遇主有寇盜暴至﹐不出日中﹐亦不可遠行﹐必逢盜賊﹐卻死道路﹐又主事破壞﹐多值亂離﹐統蹇之體﹐乃時事多艱辛之課也。象曰﹕陰陽分離﹐气不得反﹐盜賊恣生﹐軍兵惰懶﹐病者卽亡﹐孕者當產﹐出路死傷﹐婚姻拆散。如月宿加離神發用﹐禍事尢速。若乘元武作遊都盜神﹐定主盜賊來﹐必戰﹐或乘白虎作鬼劫﹐爲眞天寇﹐其凶尢甚。如年命見月宿加離神﹐主己身欲爲盜來問也。如是眞天寇﹐則不可出行及市賈﹐主劫盜喪亡﹐百事不遂﹐應蹇卦九三曰「往蹇﹐來連。」之凶。或月宿值太陽﹐謂之日月交明﹐主盜賊敗露﹐爲敗寇課。當應蹇卦之上六﹐曰「往蹇來碩﹐利見大人﹐以濟蹇」之象也。袁天罡曰﹕天寇課﹐在家吉﹐出外凶﹐占孕主女﹐占產子母分離﹐占婚不成﹐離神見月﹐病主死﹐天寇臨身﹐出行逢盜﹐謀望無成。如月宿乘元白勾﹐或作遊都﹐或作月內之死气﹐主死於非命。如二月五日春分是卯﹐前一日是寅。二月四日是丙寅卯時占課﹐倍正月得二加四﹐更添一日﹐得七數﹐以室順到七个星宿﹐得酉畢宿在酉發用﹐或將加卯時﹐室上得酉﹐見月宿加四離日﹐名天寇。二月五日春分卯﹐先一日是四日是丙寅﹐爲春分前一日﹐系四離日﹐卯時占課﹐以月將戌加卯時數去﹐以室爲亥宮星首﹐亥屬天門﹐故以亥宮室星爲法。子丑寅卯亥正辰戌巳酉申未午

丑寅卯辰子巳亥午戌酉申未月宿者﹐乃子午卯酉宮之四月宿也。法以室宿加占時上﹐詳其倍上之月爲數﹐再加四離日數﹐又添一日爲數﹐共湊多少﹐卽數多少星宿至何宮辰﹐看四離日所加之辰﹐有四月宿者﹐卽天寇也。天禍課四立幹神上﹐分明未日臨。此名天禍課﹐乖覺更相侵。火動燒人死﹐水臨劫盜侵。木囚梁屋折﹐土動重懸檁。金則兵戈亂﹐鬧處主衰聲。四立日占爲百事﹐切忌幹臨四絕辰。此名曰爲天禍課﹐殃咎之災四立旬。今日立春當乙酉﹐昨暮穹各是甲申﹐假令乙酉戌時課﹐乙將臨申害淩人。欲知禍患緣何起﹐以將推之決事因。白虎死亡元武賦﹐官追朱雀鬧勾陳。天官凡事主欺詐﹐可依此法立災迍。四立七日幹屬陽﹐加往昨日幹欲亡。此名天禍多凶惡﹐禍起多因廟廢傷。不出一節事必至﹐定見家亡後死喪。孔明曰﹕四立前一日爲死絕﹐立春日少陽气始﹐立夏日太陽气始立﹐秋日少陰气始﹐立冬日太陰气始立。春日水絕﹐立夏日木絕﹐立秋日火絕﹐立冬日金絕﹐時變四始﹐以先一日相臨悲哀﹐相去決絕﹐故曰四絕。如辛亥日立克﹐先之一日庚戌﹐月將臨庚是也﹐故曰天禍。得此日而臨之﹐萬事莫爲。一曰凡四立日占得今日干支臨昨日干支﹐或昨日干支臨今日干支﹐爲天禍課。又四立日干支神加絕神干支﹐或絕神干支加四立干支神。此四時之气徳絕用刑﹐如天刑時災﹐人受其禍﹐故名天禍。《金匱》云﹕四立之日﹐五行正旺﹐立前一辰﹐其徳旣絕。如今日立春﹐是甲申﹐前一日是癸未﹐便爲絕神。如絕神臨今日發用﹐則爲天禍課。邵氏曰﹕四立干支忌加時﹐曰天禍﹐將來殃凶必極。如今日癸亥﹐後一日甲子﹐甲加癸上﹐亦是天禍﹐定主血傷﹐禍不出一節﹐四十五日內也。主暴禍在門﹐流血。至臨官不失其時﹐女子逆生﹐月神正立﹐其禍愈速月生者﹐月將也。又主暴死道路﹐不出月中﹐占者動有凶咎﹐不可妄爲。統大過之體﹐乃嫩艸遭霜之課。象曰﹕以新易舊﹐天有災咎。事莫亂爲﹐身宜謹守。戰鬥流血﹐葬喪凶禍。出行死亡﹐干謁空走。如四立日是金﹐前一日是火神﹐相加又發用﹐占者主火災﹐或雷震天災。水主水災﹐或盜賊淫亂。木主屋梁折。金主戈兵戰鬥。土主土瘟﹐或墻壁陷塌﹐主官司陰暗﹐遭罪而死。更乘白虎﹐主死喪﹔元武主失脫﹔朱雀主口舌﹔勾陳主爭鬥﹔帶徳煞必有不意之殃﹐不出九十日也。或四立日值朔望先一日﹐月窮爲四廢﹐並此四絕之日﹐止望見月宿﹐其凶尢甚。當此之時﹐不可出行造作等事﹐犯者大凶﹐當應大過九三「棟橈﹐凶。」之象也。一年之間只有四課。假令日立幹神發用﹐亦謂之天禍課。今日幹臨昨日幹﹐爲絕神﹐禍不出戶。如甲日立春﹐前一日癸﹐甲日占﹐甲上見丑是絕神﹔庚日立夏﹐前一日己未﹐庚日占﹐庚上見未是也。余例推。甲日立春﹐前一日癸﹐甲占甲上是丑﹐是絕神﹐丑好癸﹐癸爲絕神也。庚日立夏﹐前一日己未﹐庚日占庚上見未是也﹐未爲絕神。辰巳午未卯申寅酉丑子亥戌

辰巳午未卯申寅酉丑子亥戌天獄課欲知天獄格﹐發用死囚神。斗系加日本﹐相臨犯法人。傳中災劫煞﹐刑害轉生嗔。正墓加同類﹐災迷受禍深。占課用神當死囚﹐仰見其丘俯見仇﹐更值斗罡加日本。四凶天獄是其由。正月乙酉午時課﹐小吉臨寅故曰丘。春占土死未爲墓﹐土畏於寅又是仇。乙木生亥將爲木﹐斗系當爲父母憂。臨仲己身兄弟患﹐加季兒孫妻妾愁。登明小吉例推定﹐如火如木忌逢秋。行人不可此時出﹐有事莫爲則免憂。天獄貴人臨戌辰﹐日辰斗上得子孫﹐徳神吉徳乘良將﹐天獄淸平可釋迍。厄難之中逢解救﹐官訟無凶主鬼神。用起死囚當亡日﹐中傳日上旺墓生。天獄外憂凶禍發﹐多憂動土及登程。獄訟疾病有神責﹐若見丘仇更可驚。生爲父母墓卑下﹐旺是自身及弟兄。要使天將斷其事﹐所作百事總無成。孔明曰﹕囚死墓神發用者﹐爲天獄﹐主死喪囚系之事。囚者﹐時令囚气也。墓者﹐日之暗庫也。我克者爲死﹐克我者爲囚﹐囚死發用﹐又斗加日本。斗者﹐天罡也。日本者﹐長生位也。罡壓日本﹐則失其所生﹐故有囚禁之災。若日本不犯斗而生旺﹐𨿽囚死可解。若斗系日本﹐中末再遇災劫刑害﹐則眞天獄﹐乃致死之地也。占者憂患相仍難解﹐統噬嗑之體﹐萎靡不振之課也。象曰﹕日月迍邅﹐刑獄之愆。犯法難解﹐染病未痊。出門凶也﹐謀事徒然。兵家大忌﹐出軍禍纏。如用神囚死﹐俯仰丘仇﹐斗系日本﹐又帶刑煞災劫﹐𨿽有靑龍﹐莫能救止﹔或爲魄化﹑死奇﹐系日本凶禍尢速﹐不可出行及造作﹐百事皆凶﹐應噬嗑卦上九曰「何校滅耳」﹐凶之甚也。然辰爲天罡﹐戌爲地网﹐若囚罪入獄﹐喜見貴人臨辰戌﹐有貴人審獄錄囚之義。兼日辰行年得生气﹑子孫﹑徳合﹑解神加之﹐爲天獄淸平課﹐危中有救﹐憂中有喜﹐官訟理﹐賊圍可解﹐噬嗑卦九四曰「得金矢」之吉也。若魄化爲用神﹐死囚系日本﹐凶倍於天獄﹐爲之絞斬卦﹐大凶﹐占賊不來﹐被圍無救﹐人在獄中必死。袁天罡曰﹕天獄課﹐公用則驚憂生﹐私用則喪亂至。𨿽天之靈祗﹐地之嶽瀆﹐無不惟懼此﹐而況人乎﹖若帶劫殺刑害﹐刑年命﹐無救則不能久居人世矣。如得貴人﹑龍﹑常﹐來意主望天恩赦宥也。

天网課時辰俱克日﹐萬禍競相逢。事及因爭鬥﹐人傷禍必從。傳中災劫殺﹐犯法的難容。旺相淩囚死﹐迍有數千章。乙酉六月課﹐同時第二人。顚狂偏僻害﹐免得法傷凶。管鑰論孤寡﹐相逢災更濃。用起並辰同克日﹐四張天网有災臨。庚辛占值日中課﹐火作初傳火克金。甲乙申時得傳送﹐他皆仿此例推尋。問其憂事緣何發﹐消息天官服眾心。時辰及用俱克日﹐課爲天网四張名。動多抵障不通泰﹐鬥爭鬼賊相交迎。必有官災刑獄事﹐凶惡相傳禍患並。天网卻逢中末救﹐日上之神克初傳。二處有一逢良將﹐此爲天网解网篇。先凶後吉終凶猛。不須憂患不爲僭﹐囚系囚空逢天赦﹐疾病須遭太乙丹。天网課中有勝光﹐逃盜原來在目前。《金匱》經曰﹕凡事原始可以要終﹐時爲目前﹐用爲事初﹐二處旣爲日鬼﹐則主至近之處﹐先有阻。其像有天网之在頭﹐不能踴躍而去。與日前一辰之网﹐辰爲天之网戌爲地之网不同﹐所主與天獄﹑死奇一致﹐死亡尢甚。傳見災劫﹐爲之入网﹐凶禍難脫﹐旺相淩囚死﹐爲之天网四張﹐萬物盡傷﹐占賊不來﹐不利先舉﹐解圍難出﹐占訟入獄﹐時克日﹐孕產損子﹐求望難成。孔明曰﹕時克其日﹐用又助之﹐所治之事﹐上下爲憂﹐神將內戰﹐天网四張﹐如今日甲乙時加庚辛﹐是時克日也。若用起又是傳送﹐從魁又克甲乙木﹐是用去助時﹐得克日也。神將內戰者﹐申酉上見龍合也。故凶禍難救﹐凡事不能踴躍﹐登髙致遠﹐統蒙之體﹐乃羅网在頭之課也。先凶有救﹐後獲吉祥。如占時及用神俱克日幹﹐並天网煞正月起亥﹐逆地四孟。及天刑煞﹐或天网地网入傳﹐多凶愈甚。主官災口舌難消﹐出軍被圍難出﹐則應蒙卦六四「困蒙﹐吝。」之占﹐若末傳及年命有救神﹐克初傳爲解网課﹐反凶爲吉﹐應蒙卦二爻「子克家」之吉占也。歌曰﹕天网卻逢中末救﹐日上之神克初傳。三處有逢良將者﹐名爲解网不爲愁。君子得之宜謹言﹑節事﹑屈己﹑斂意﹐始免其咎﹐苟爲不然。如鳥之投网﹐必遭折羽亡身之殃。袁天罡曰﹕正時及用神克日﹐下克上神﹐謂之天网。若陰龍合入傳﹐來意主捕盜。若中傳克末﹐和占來殺賊。《玉關歌》曰﹕天网時用來陽﹐死亡湊集必顚狂。言用神克日時又助之﹐惟利捕盜﹑行刑﹐若中末傳見財﹐主捕盜有財。天羅地网課日辰前一天羅殺﹐對衝名爲地网神。發用行年支幹上﹐官災病厄是其迍﹐朱雀吏追白虎病﹐螣蛇主怪夢驚人。從魁發用殃方甚﹐天魁臨幹禍不移。孔明曰﹕凡日辰前一辰爲天羅﹐對衝爲地网﹐並行年日辰發用﹐爲羅网課。遇丁馬主官災疾病﹐更以神將言之﹐以天羅課同斷。死奇課式家死奇課﹐天罡日月輪。死亡推斗下﹐憂患月中陳。日至能除禍﹐諸家課備均。所生爲父母﹐同類兄弟親。墓處爲妻妾﹐三奇誰苦辛。斗臨遭死損﹐月至憂更頻。日到深殃散﹐思量課有神。天有三奇日月星﹐日爲福徳月爲刑。星爲死奇爲死系﹐更互加之各有靈。加孟所生憂父母﹐臨仲爲身及兄弟。季上見之妻與子﹐看其藏否與誰並。日主旬中辰月裏﹐歲上一年之內。星月獨臨當子患﹐其中日照免災殃。孔明曰﹕三奇者﹐日月星也。日爲福徳奇﹐日出則姦盜止﹐鬼神潛﹐惡獸伏﹐病者開口。月爲刑奇﹐蓋月夜則姦盜橫行﹐鬼寇從生﹐惡獸不伏﹐病者多劇。星爲死奇﹐謂北斗之光﹐不及日月之耀。處暗之中﹐姦盜邪鬼惡物爲害﹐故曰死奇課。如今日甲子斗加寅﹐是孟﹐憂父母﹔加午仲﹐憂兄弟﹔加戌季﹐憂妻子奴婢。𨿽星奇主死﹐月奇主患。若日辰太歲上﹐或有日奇﹐則星月不能爲殃。蓋日出則星月沒故也。日奇者﹐日宿也。月奇者﹐月宿也。如二煩課﹐加日則吉凶在旬內﹐奇加辰則吉凶在月內﹐加太歲則去吉凶在今年內。又曰﹕斗罡系日辰陰陽發用﹐爲死奇課﹐斗罡者﹐凶惡之神﹐貴人不臨之地﹐所指者殃。如罡加四課之神﹐決主死亡奇怪之事。月星𨿽爲死奇﹐但爲刑未甚﹐特主疾病憂患而已。日奇爲福徳﹐主姦盜屏息﹐反凶爲吉。統未濟之體﹐憂中望喜之課也。象曰﹕辰爲天罡﹐刑獄之曜。疾病死期﹐徵伐凶兆。論訟被囚﹐幹貴失靠。婚嫁出行﹐禍福自招。如罡帶日鬼﹑日墓﹑災煞﹑劫煞相並克及乘白虎﹐爲死亡之兆﹐大凶。更乘歲月之上﹐爲三奇死課﹐其禍尢甚。經云「三者盡傷﹐歲必受殃。」當應未濟卦初六「濡尾」之凶象也。若斗旺相徳合相生﹐遇吉將﹐或六處有克衝救神﹐及有日奇反吉﹐更辰爲月將﹐尢美﹐爲死奇回生課﹐除禍爲福﹐應未濟卦六五爻「有孕」吉之象也。經曰「三者太陽﹐歲中無殃。」又曰「死奇主五官無主﹐四大不收。云爲措置﹐多恐亡失﹐有類行屍也。」星月臨日﹐凶在一旬﹔星月臨辰﹐凶在一月﹔星月臨歲﹐凶在一歲﹔若日辰太歲上見日奇﹐則救之。如五月初八甲子寅時﹐天罡加亥﹐憂父母。月守元﹐此爲星月二奇皆系日本﹐爲大凶也。卻得太陽在井臨甲者﹐傾危矣。魄化課死囚爲白虎﹐來臨日用中。魄化魂銷散﹐亡神病者愁。行年同一位﹐患者命難畱。細言看年月﹐凶神禍病由。白虎西方性屬金﹐性硬刑殺忌加臨。若與死神相合並﹐日辰年上見災侵。值此課名爲化魄﹐假若無病亦昏沈。二月寅時甲戌日﹐勝光爲虎是眞陰。死神正巳二居午﹐只怕相乘作害深。六月未時壬戌課﹐天魁爲虎又加壬。六月死神未臨戌﹐下迫行年依此尋。賊上爲內下爲外﹐陽爲男子女爲陰。行年若值魁罡上﹐身須逢害必災迍。魄化貴人爲鬼門﹐日辰年上吉神存。白虎更受諸處制﹐此爲魄化得歸魂。事主先難而後易﹐須圖終吉勿憂心。舉屍入棺還再活﹐刀臨頭上亦無痕。白虎乘神入墓中﹐墓加神宅亦難容。或乘月厭加年命﹐魄化魂歸事休凶。《金匱》云「白虎並死神﹐上迫日辰爲魄化課。病主死亡﹐常人得之﹐官司血光。」蓋白虎乃凶惡之將﹐若乘旺則自貪其旺﹐不能爲害。如值死囚﹐又並死神死气﹐卽是餓虎﹐定主傷人。如人魄受化而散飛﹐故名魄化﹐又死神死气乘虎﹐克日主己之災﹐克辰主門戶之災。孔明曰﹕魄化之課﹐不利老人占﹐病訟最凶﹐占家宅不利﹐統蠱之體﹐乃陰害相連之課。象曰﹕人身喪魄﹐憂患相仍。病多喪死﹐訟有憂驚。產孕傷子﹐徵戰損兵。謀爲招禍。切莫遠行。如日墓乘白虎﹐或斗罡作日墓帶死神發用﹐爲虎銜屍課﹐極凶。在年月又爲日鬼﹐乃自己喪魄﹐動則自尋死也。或是墓虎﹐鬼臨幹﹐身受殃﹐其禍甚速。若日墓乘虎臨宅﹐主宅有伏屍作鬼﹐或有形響﹐虎在陽憂在男﹐虎在陰憂在女﹐上克下與日主外喪﹐下克下與辰主內喪。或人年命在魁罡蛇虎之下﹐無沖克解救﹐決主死亡。當應蠱三爻之象。若貴人加鬼門﹐虎陰制虎神﹐日辰年命六處有沖克﹐及有吉神救爭﹐爲魄化魂歸課﹐主先憂後喜﹐則應蠱卦上九「髙尙其志」之占也。袁天罡曰﹕魄化課﹐虎在死气休囚﹐臨人年命日辰發用﹐爲銜屍﹐其凶尢甚。在人年命上﹐謂之魄之﹐極凶。如年命囚死﹐爲死墓﹐乘虎﹐謂之喪。占者無病防病有病必死。又白虎爲遞牒﹐論訟凶﹐出戰必被圍。惟衝散﹐則爲救解。占兵初凶後吉﹐遇圍有解救得蘇﹐行人來。君子占遇魄化﹐宜存誠定志﹐以待方來﹐庶無大咎。若白虎在日前﹐神後加行年﹐必占官災疾病之事﹐若甲乙日主滿宅有災。殃咎課三傳克日﹐神將相戰﹐或日幹乘墓﹐爲殃咎課。如己巳日三傳巳申寅﹐初傳克中傳﹐中傳克末傳﹐末傳克日幹。又如丙子日三傳子未寅﹐末克中﹐中克初﹐初克日﹐爲之遞克﹐主他人欺淩﹐互相戰害﹐宜自損﹐防合臺交章論劾﹐常人有凶損之禍﹐或被鄰人雷狀交攻。如丁酉日亥卯未﹐將得貴常勾﹔如庚午日戌午寅夜將合後虎﹐將克神爲外戰﹐禍患易解。或壬子日午加亥爲用﹐將乘元武﹐上下夾克﹐主身不由己﹐上下夾攻之。或受人有拘束﹐財不由己費。若上下夾克爲鬼煞﹐反吉。如己酉日三傳酉丑巳﹐晝將合後虎﹐神克將﹐爲內戰﹐禍患難解。又如丁巳日乘六合﹐初傳下克上﹐又克將﹐爲內戰﹐主謀事將成被人攪擾。天后內戰﹐主多病。又如壬申日亥加辰﹐申加丑﹐爲干支坐墓﹐乃心肯意甘受禍。又如丙寅日﹐幹加戌﹐支加未﹐亦爲干支坐墓﹐人宅皆不亨通。此例非殃必有過失之咎。故名殃咎課。統解卦之體﹐乃內外淩辱之課也。象曰﹕五行克賊﹐徵戰災禍。疾病遭厄﹐論訟反坐。官遭彈劾﹐人罹罪過。營幹不宜﹐出行有阻。如三傳遙克日幹爲凶﹐如末傳助之﹐主他人發唆賊害。如三傳下賊上及日辰內戰﹐主家法不正﹐致爭窩犯﹐醜聲於外。出占病訟極危﹐惟占官自愼﹐從微至著迆邐轉遷則吉。捨之皆凶。如墓神覆日之爲天羅自裹﹐主命運衰弱﹐作事昏迷﹐被人抑揄虧算﹐宜本醮禱本命星辰。如干支逢墓﹐二處逢空﹐可解。如三傳皆鬼﹐𨿽制無畏。鬼自榮貪﹐無意興災﹐主囚死之月﹐禍方發。如傳財大旺﹐財反傾危。或冬占水旺克火﹐主大災﹐但財自貪生旺﹐身弱難管。至身旺財衰生時可取。凡相克又遞遇刑害更凶﹐應解卦六三「致寇至」之凶也。災厄課遊魂與凶將﹐加年及日辰。飛魂神不定﹐鬼祟欲牽人。遊魂來加日幹上﹐用起兼之悉所並。但見飛魂魂不定﹐行逢鬼祟夢神驚。若問煞居何處所﹐順行正月起登明﹐喪門三月未爲是﹐四季逆行數逆推。用在行年支幹上﹐病人必死健人危。白虎若臨愈凶惡﹐依將決之必無疑﹐天罡若臨四仲神。建寅居酉逆相巡﹐行年日上來並用﹐伏殃兵火亂殺人。孔明曰﹕凡喪車﹑遊魂﹑伏殃﹑病符﹑喪弔﹑丘墓﹑歲虎發用﹐爲災厄課。喪車一名喪門﹐爲惡鬼臨門﹐主病憂死﹐婦人產死﹐非病必有厄困。遊魂鬼主妖怪不祥﹐精神驚恐﹐病患災凶。伏殃爲天魁殺﹐主殃禍所侵﹐伏兵殺傷﹐病符臨支克支﹐主合家病﹐並天鬼主時疫﹐並白虎主死喪甚凶﹐或臨干支相生帶日財貴人﹐卽合成就舊歲之事。喪弔全加支幹年命﹐動身披孝服﹐並死气絕神白虎主身死災中﹐人掛孝﹔並鬼﹐愈出病不可療﹐並歲作鬼亦然。並五墓亦凶﹐並虎雀喪門有葬埋之事﹔臨丑有墓田之事﹔或丘墓入傳﹐季神逢丁神﹐將又凶﹐主惡禍官病之災。此等凶煞皆主災殃危厄﹐故名曰災厄課。統歸妹之體﹐乃鬼祟作孽之象也。象曰﹕家門厄會﹐妖孽爲害﹐疾病死亡﹐財喜破壞﹐婚姻多凶﹐徵人大敗﹐行人不歸﹐訪人不出。如絕神申子辰用巳之類﹐爲墓門﹐主女災﹐占孕凶﹐宜絕舊事﹐血支血忌劍刺﹐並天空沐浴爲產候﹐血支忌破胎﹐主傷產婦﹐羊刃主兵刃凶﹐有血支﹐或值日用囚死﹐將並諸喪車等惡煞﹐大凶﹔或靑龍作日鬼﹐爲幸中不幸﹐則應歸妹「徵凶」之象。若諸凶煞值日辰年命﹐中有沖克﹐及天地醫解救﹐反凶爲吉﹐占病可療﹔或白虎作長生﹐爲不幸中有幸﹐應歸妹「跛能履」之象也。或發用喪魄﹐或臨日辰年命﹐爲喪魄課﹐病人將死﹐健者將病﹔更加白虎﹐並諸惡煞﹐其人必死無疑﹐或發用遊魂﹐或加日辰行年者﹐爲飛魂課。鬼墓課孔明曰﹕凡日辰墓神及日鬼發用﹐爲鬼墓課。主凡事多不美﹐謀事不成﹐災凶及己﹔陽鬼主訟庭﹐陰鬼主星宿神祗。墓者﹐朦昧也。凡鬼入傳及傳墓﹐不吉甚矣﹐非官災必有疾病。辰未入墓﹐暗中有明﹔及夜墓生日亦吉。丑戌爲夜墓﹐昏昧愈甚﹔日墓入夜﹐亦然。辰戌墓主得剛猛﹐逢速速之禍﹔丑未墓主事業遲延。統困卦之體﹐乃守己待人之課也。象曰﹕五行克賊﹐死墓之鄕。人丁多耗﹐家宅不昌。行人可至﹐病者顚狂。謀爲遲滯﹐捕盜深藏。如鬼在日上發用﹐常人多。或內有徳神旺气﹐求官大利。或辰戌丑未作日鬼﹐爲魁罡﹐占科舉必髙中﹔鬼帶惡煞﹐多主怪禍。鬼墓俱發用無气﹐占病大忌﹐乘虎必死。或財祿神官星長生發用﹐中末見墓﹐仕人不利﹐應六三「困於石」之凶角。若日鬼盜气﹐中末逢墓﹐常人占之喜﹔或鬼墓臨日辰作生气﹐或自墓傳生﹐或鬼墓有克制衝破﹐則反凶爲吉﹐先憂後喜﹐應困「亨貞﹐大人吉。」之象。外有日辰墓神乘蛇虎加卯酉﹐並行年﹐爲墓門開格。如日墓加卯爲外喪﹐支墓加卯爲內喪出外﹐宜遷葬以禳之。日墓加酉爲內喪﹐支墓加酉爲眞墓門開﹐或是喪弔死神死煞尢的。更看發用囚死克賊歸墓何類神﹐以主何人喪也。假如壬戌日巳時丑月子將占﹐子命﹐又是戊子日七月二十六日卯時生﹐行年未交占尙在酉﹐上見辰墓﹐將得螣蛇﹐爲墓門開格﹐主內喪。六陽六陰課孔明曰﹕凡四課三傳俱陽神﹐或四課三傳俱陰神﹐皆名六純課。六陽課宜占天庭尊長之事﹐若初傳中傳逢空﹐君子畏之減福。常人賴之有力﹐未事得理。六陰課宜占女流卑賤之事﹐乃天淵懸隔之課也。象曰﹕六陽動達﹐乃登三天。私凶公吉﹐官遇升遷。六陰朦昧﹐似涉重淵。公凶私利﹐患病纏綿。如甲子日幹上子﹐三傳戌申寅﹐是六陽課﹐是退間傳﹐一名拔蛇﹐一名悖戾﹐兼初傳戌財引入中末鬼鄕。凡事艱辛﹐不免公勞。𨿽夜傳﹐主事有明白﹐或遇五羊﹐以年命定之。亦是六陽課﹐或六陰課﹐值丑卯巳爲出戶課﹐值卯巳未爲盈陽課﹐值酉未巳爲勵明課﹐值未巳卯爲回明課﹐亦未可以昏昧斷之﹐凶中有吉之課也。應革卦九五爻曰「大人虎變」之象也。如乙卯日酉加未﹐六陰課﹐旦將入夜﹐昏迷尢甚。將得合後玄﹐支幹盜气發用﹐彈射坐空費力﹐不可占病﹐必死﹐占求謀主虛耗。或只有五陰﹐以年命定之﹐亦是六陰課。夫五陰相續盜气﹐迆邐脫去﹐爲消源斷本﹐占病不攝而死﹐占事皆主脫耗﹐應革卦「小人革面﹐徵凶。」之象也。四逆課用吉終凶昧未衰﹐天乙逆行轉陰歸﹐四逆事主多怯惡﹐隔滯難成亡復萊。有頭無尾意俱拙﹐始知遂稱終無爲。不特求謀並無益﹐更定防愼妻與兒。徳刑課天乙原來是貴神﹐三傳刑克非良因。此爲刑非於貴徳﹐見貴被責無上嗔。出入逢災多危難﹐家內神明作禍延。三傳若或克其貴﹐必卑犯長瀆神明。天災貴人𨿽獲罪﹐尊長生嗔禍及身。鬼呼課日鬼用加墓中兼﹐兼之年上有神凶。鬼呼爲課憂官病﹐被人牽累入牢中。病人有鬼相纏繞﹐事多罪病作姦雄。死絕課日之死絕爲用神﹐更逢絕處立其身。此象名曰死絕課﹐綱紀敗紊禍及身。壯者將病病將死﹐百事衰微不可論。天祿祕典大六壬靈覺經神課卷終

