地理祕訣

紅囊經宜丰李三素著

兩議堂藏版

天機貫旨紅囊經原序宜丰李三素注解陰陽地理山家卦。總是閒言話。更向山頭指撥砂。都是眼前花。休說閒星並祿馬。謾言災禍陰陽卦。休說六秀水﹐恰似眼前花。自言誇道會星辰﹐都是要傳名。連山鬼運固爲妙。究竟亦非好。又向山頭指貴人顚倒轉家貧。天星鬼卦都無用。諸星壺中空說道黃泉十二路。的是無眞趨番﹐見絕命諸卦﹐財一動見殃災。不曉紅囊經坐穴。下後人丁絕。卻將說惑愚蒙聖術豈知蹤。九天玄女眞口訣。逐一爲君說。山合紅囊靑囊便得眞。救得世間人。合得九星宗妙訣。五行要分別。七十二龍分五音。仔細認天星。六十甲子循環布。認得吉凶處。四十八局是分金。逐位細推尋。明穴明山明水路。尋取五行布。金木水火義精通。番值八山奇。分局布局排星卦。五行通用也。番山番值五行蹤。世間少人逢。但將牢記取。禍福靈如鬼。不信但覆古人墳。處處合神文。此是楊曾眞口訣。匪人休浪泄。有人傳得值千金。便是當年司馬身。此乃序諸家之僞。而七十二龍也。地理穿山透地。皆言審龍。紅囊則專言坐穴。蓋龍係生成。而穴則待髙人之妙用。古人謂一毫千里。一指萬山者。皆指此也。故不可不愼。後之人抱殘守缺。不信眞傳。惟熟讀此篇。徧觀古墳。自當盡棄所學﹐岐路之悲。庶乎可免。天機貫旨凡例地理之學等於天文。是以一訣千金﹐妙處不傳。曾公得教於楊公最爲親切。其靑囊云﹕楊公養老看雌雄。天下諸書對不同。又云以僞傳僞竟不明。所以禍福爲胡亂。故汗牛充棟之書顚倒參差。皆系僞種奇橫。是書出於天玉﹑靑囊﹑玉尺與先賢歌訣。皆索一萬錢先之以問答。使略見大意。經中有辧疑者。不惜重言以審之。羅經口訣不外於得金得卦。又不外於三七二八。總之則乘气坐穴而已。靑囊﹑玉尺與先賢歌訣。皆地理家童而習之者耳。余所發明卽在耳之前。而非隱怪。尊天玉祭其祖之所自始。紅囊經專言坐穴。久無刻本。時爲抄出。在得訣之人口傳心授。固不須文字。然守先待後。惟恐天下之人盡入火坑。則是書不可一日無。理者一定之理气。趨避之訣可習可傳。巒頭則千變萬化。非踏破鐵鞋揣摩。有素。𨿽父不能教其子。玆不及者神而明之存乎其人。然聚散向背之義。旣發明於墳堂。惟穴心賦極其精微。穴情賦最極活潑乃爲生气。熟觀古墓才能自得。選擇之利害多在一紀。今以古墓定吉凶。豈能悉其造墓之期。固知年月日時。治近不能治遠也。先賢﹕方方位位有神殺。避得山通向又侵。惟有山家生气旺。天機妙訣好畱心。又云﹕七十二龍逢旺相。觀此則補山相主。弱孤造命之外。皆僞傳也。但選擇莫要於天文。惟秦西爲最精。假我數年尙其矣之。天機妙訣總在平分六十甲子。奉國禁則以盈縮代之。至朱蔡亦未知之。復還其固有而於坐穴。天玉﹑靑囊﹑玉尺其傳未廣。二公亦竟不知。術家有知之者。疑盈縮爲本來平分爲添設。而與楊曾截然異路。仰觀俯察之學皆始黃帝。惟楊曾得其緒耳。盈縮之非大度六十。一之謬頂門鍼辧之旣詳。玆不再贅。大五行卽金木水火土。在先天爲河圖。在後天爲挨星。箕子之洪範實不外此。自銅涵滅蠻乃洪範之名。使人易信非眞。洪範也。嗣後有一眞談。卽說一謬解。因奉國禁乃亦以僞傳僞。自宋及今。國禁旣馳。必使此道明於中天。不惟有禆於富庶。實有助於國家養育人才矣。可不明辧之乎。謬種僞傳汗牛充棟削不勝削。摘不勝摘。卽摧官篇頂門鍼亦合者二三。離者七八。蔓艸不除。則嘉禾不莠。辧之不早﹐眞僞不分。惟玉尺經乃楊曾心法引而不發。尙不如天玉﹑靑囊﹑紅囊之奧。細心讀之。人人可以自得。故此未註。以待將來。河圖爲先天。納音爲後天。必尋到源頭。而五行之名始不虛設。余也徧考性理並及河圖所論。納音總無不是。否則其圖愈多觀與念亂。張思先有言曰。所恨古人不我見。我亦特爲大息耳。

宜丰李三素識

天機貫旨紅囊經目次

宜丰李三素著一卷經囊經注解九星歌訣四下十八局定例放水十四局﹝放水順也﹞逆水局十六收右水九局收左水九局十二支正神向兌卦詳斷破局詳斷兌卦紅囊經四十八局坐穴二卷天機賦﹝論房分吉凶﹞論挨星聯珠訣辧論龍三謬辧頂門鍼是非辧穿山透地三盤卦例辧論陰陽辧奪神功攺天命必兼用三鍼論生死不論陰陽辧論左右關之僞辧得訣歸來好看書三卷龍穴砂水釋名總說論羅經說羅經禍福辧登山不用開羅經望气論論認水立向嘗水辧求福卽孝子祕訣辧論五行之謬俯察提綱論小玄空生克不論龍向辧別地師法萬物轉移天地之气天星卦例辧眞僞總綱論雙金煞四卷天機出煞賦夾竹梅花論心訣定向受法論干支生旺四路黃泉水斷論八煞黃泉斷論祿馬貴人砂梅花穴向水路吉凶斷論二十四龍斷五星形勢五星葬法扡穴法尋龍經上篇中篇下篇論尋龍之法甚有關節目次終

後序

紅囊經﹐上按周天七十二星。中應七十二節骨龍气。下應七十二候。若能排列眞能發福如雷。不依此經﹐則一毫千里。一指萬山。其禍立見。唐喜宗廣平元年。黃巢做亂。楊筠松出江南將此經傳與虔化曾文遄。有七十二穿山。名爲七十二條來去水法。梅州虔化楊公作地皆依此經。蓋內外六十甲子取諸陰陽消長。隔八相生。天地人物。總不出陰陽消長之外。是以吉凶如向。時師但知東西南北﹐不知五行有內外。臟腑調和則百病不生。紅囊經得自甲子。有盲師不識何物。因以授余。余細讀之﹐知爲坐穴消長之用﹐前後兩序俱失作者姓名。中有避玄空者﹐未知燈是火。因消去末有七十二圖。乃七十二條來去水法。無非喜生旺忌休囚。行程記云。九天玄女有經文。此卷世間無。則此言之祕而不傳﹐已非一日﹐但七十二龍中有去取而非七十二向。在奉禁時不是不諱言之。今則指明四十八局。務使楊曾心法如日中天。是以刪定其歌訣。竟削其圖。奧語之珠寶火坑。天玉經之雙山雙向皆賴此書爲注腳。今表而出之。使仁人孝子共讀。神文亦以見。余之專以七十二爲分金而避百二十分金。非無所本也。

紅囊經注解

天南地北說東西﹐不識東西有玄微。五行眞妙無人會﹐謬種星辰說是非。

五行有先天﹑後天。後天之納音。卽先天之河圖也。但先天本體﹐後天致用。徒拘方位。則泛而無主。譬之某縣某家。止知其姓而不知其家中之人。各有賢愚。各有喜忌。故不用老五行。而用後天之納音耳。

八山排舉五行論﹐位位分金有五星。二十四山排易識﹐得師口訣始爲眞。分金者。七十二龍也。其中有龜甲有空亡。皆所不取。如淘沙撿金。故謂之分金。五星者。分金所屬之五行也。分金之僞。世俗止別有一百二十。至於同山論向。而有兼左兼右。五行各別。則舉世茫茫。此二十四山所以不易識也。

先將水步究天星﹐山合紅囊七二神。若還會得其中趣﹐便是陰陽地理人。

天星者。貪﹑巨﹑祿﹑文﹑廉﹑武﹑破﹑輔弼也。此雲天星以生死旺衰言。蓋龍穴無吉凶。以水爲吉凶。水無吉凶﹐以龍穴之生旺爲吉。死絕爲凶。時師家消水。每雲水法多端。理難一致。遂將此是彼非。茫無定論。紅囊經以七十二龍爲主。所喜迎生趨旺。所忌破旺衝生。此楊曾祕旨。非是俗師得知。論山論水便論龍。水凶山吉不堪逢。龍凶山吉何須說。水吉龍凶百世窮。山者坐山也。水者流水也。龍者六十龍。吉以生養官旺言。凶以病死墓絕言。更論者以龍爲主也。龍不合而求之坐山者。謬種僞傳。皆無定論。卽水合旺而龍在病死墓絕之方。終難發福。窮者固窮也。乙丁已辛癸。甲丙戊庚壬。智人能辧別。袖裏藏珍珠。按此分金語。子丑戌亥是。其餘地八支。居中非戊已。八幹四維之正不載六甲。惟地支始有之。其各爲七十二者。應七十二候也。居中非戊已。中气當避。𨿽非戊已。而十二支之正名爲龜甲也。此七十二換次排列二十四山。仙輩露眞機。時師不知體。甲子循環布。徹首而徹尾。乾卦爲君統九州。丙巽朝來甲艮流。於中盡道無門戶。豈識貪狼錯路遊。二十四山。共成四十八局。此言八卦者。舉一卦而槪三山也。乾山右壬戌左乙亥。丙巽乃水之祿存。甲艮乃水之廉貞。惟坐穴乙亥卽艮爲貪狼。兼戌便非。故錯路也。愚按恐是金局。丙巽爲貪狼。甲艮爲門戶。若言乾山﹐則門戶非貪狼。能不錯路遊乎。坎山流水是坤離。妙用時師怎得知。天上祿存人不識。貪狼流水向狐疑。坎山右丙子左庚子。兼右兼左皆宜。坤離者。胎養生之方也。但水歸巽已必流寅甲。若作單向則是戊子。坎爲火之祿存。寅甲乃是貪狼。必疑流破。卻不知龜甲宜避。子山無單向之理。此舉一坎宮爲例。以四十八局習用二八。艮山流水自乾來。丑寅二山符安排。時師盡道貪狼照。誰知其中福不來。艮宮右癸丑左丙寅。論天星則艮爲貪狼。不知兼丑兼寅。有木火之別。水自乾來須兼丑。若兼寅則爲破軍。福不足而禍有餘。震宮納甲本相同。巽已貪狼自本宮。其中妙理無人識。卻向東邊認木龍。震宮右已卯左癸卯。此以巽已爲貪狼者。宜兼左也。而正卯爲辛卯。七十二作辛卯。作庚酉辛向。卽乘木龍之气。故本宮。巽風分布要先知。水入山趣有利宜。土木山頭有一撥。坤坎照人不便知。巽山右丙辰左已已。各有生旺。若從木而坤坎來照則不便知。蓋坤爲木破軍。坎乃木之文曲也。宜作土局。離宮坎滿事難明。要識其中旺那星。天上五行似倒用。總取貪狼本路行。離山本音金。。右壬午左丙午。然各有生旺。以老五行作火。而另作水木論。故曰五行顚倒用。貪狼本生气者。但逢死气皆無取。以母原來納火金。貪狼武曲一般尋。父子相生成配合。須認流神合那音。坤宮右已未左壬申。金之貪狼。火之武曲。故曰一般尋。父子相生者。三合也。三合起於納音。納音起於隔八相生。如甲子爲夫。取乙丑爲妻。數到八位則生子壬申。壬申爲夫。取癸酉爲妻。數至八位則生庚辰。此申子辰三合立向之法。須認流水爲主。合納音生旺則吉。死絕則凶。兌上無頭是水源。五行顚倒要求玄。金火二星人未識。看他流水在何邊。兌上論西方則爲金。論七十二龍則丁酉火。其實右水左土而用金火。顚倒求玄。總以流水爲主。坎離震兌並四維。五行相配是玄機。細察流神分音坐。父子相生福可稽。前言八卦。此專言坎離坤兌。以納音之屬分四局也。四維者。五行之四生四墓四臨官也。知山龍之陽幹。而後以水龍之陰漧相配。如甲以癸配﹐壬以辛配。丙以乙配。庚以丁配是也。分音生者﹐以水神爲主也。五音坐穴也。翻天倒地對不同。須教七二奪神功。穿透功夫斟酌用。兒孫代代福不窮。甲庚丙壬爲龍。乙辛丁癸爲水。不在羅經方。在納音之所屬。是以古今名墓以老五行求之不合。以三合五行求之又不合﹐惟七十二龍之納音則禍福如向。但坐穴𨿽合。必須穿得眞龍。透得眞气。然後三盤卦例總歸一卦。而福澤悠久。此七十二龍坐穴。所以又在穿山透地之外。流破生方主少亡。流破旺方財狼擋。養生官旺皆朝穴。子子孫孫福澤長。凡長生﹑冠帶﹑臨官﹑帝旺﹑胎﹑養皆不宜破。獨言生旺者。舉一隅也。生成之龍穴。未有破生旺者﹐惟不明挨星。是以誤坐穴也。靑囊序云。若還勘破个中理。妙用本來同一體。楊曾心法不過順其自然。無拂其所﹐當然而已。假如金山到頭。作寅山申向。卯山酉向。各帶天干。細看何方來水。卽熟七十二龍分金。木水火土﹐取生旺巨三神潮入。放死墓絕水去。爲永遠富貴之地。若不合此。𨿽富貴不久。其訣在水源頭上尋龍。龍上辧脈。龍上審气。龍上立向。貧賤富貴壽夭。詳看龍。一代一節而斷之。萬無一失。九星歌訣養生貪狼位。沐浴冠帶文。武曲臨官旺。逢衰是巨門。病死廉貞是。大墓是破軍。絕胎是祿存。輔弼夾巨門。貪狼𨿽從養生起。實兼後面一辰數。假如水土論貪狼。未坤申同。拙指酉辛戌乾四个文。亥壬子方三个武。癸弼丑巨艮爲輔。寅甲卯乙四个廉。辰巽二位是破軍。已丙午丁祿存主。金木水火在此分。仔細詳推莫著課。四局仿此。天機貫旨四十八局定例靑囊序云。二十四山分順逆。共成四十又八局。卽七十二龍中四十八局。紅囊經。七十二龍分爲七十二條水法來去。或出於玄女。或爲後人僞托。皆未知。不知淘沙揀金有去有取。遂謂七十二皆可立向。卜則魏乃有雙向單向。但取有情之說。龜甲差錯空亡久矣。置之不講矣。天玉經雙山雙向水。零神富貴永無貧。若遇正神須敗絕。五行當分別。所謂正神卽龜甲空亡也。然猶引其端。未嘗竟其說。魯公四十八局直指心傳。玉尺從而審之。乃云。立向朝迎察七十二龍之關煞。惟中气爲煞。界縫爲關是以去其二十四。止存四十八局。又有正神零神之分。前兼後兼之異。厲伯韶語以二八坐穴。郭楊衣缽。實不外此。自魏孝文唐玄宗。嚴禁地理穿山透地。猶有能舉其名者。坐穴則帳之祕。又成絕學。張子微竊位國師。力舉單向。所謂七十二龍。僞爲七十二節之傳變。蔡西山發揮玉髓。仍其固陋。但知甲子平分。而單向雙向猶未豁然。以致庸術貽笑。謂教外別傳。朱蔡未解。嗣後坊刻。展轉傳僞。皆以墓合化合納甲三合。一龍分爲數穴。至於同一山向。而兼互異。五行不同。則慒然莫辧。茫茫千古。所以破旺衝生而不知。餘悲赤子之無知。昔日何以富庶。今何以貧窮。昔日何以蕃衍。今何以伶看。堯舜周公孔子之道。猶有待而行。惟此楊曾心法家諭戶曉。則無可待。所以四十八局著爲定例。便知龍有定方。水有定位。向有定局。合則爲吉。反則爲凶。按圖可以索解。衝生破旺之病。庶其有謬矣。余足迹所到。徧觀古墳。凡得金者。果能得穴。福應如嚮。得穴者若不得金。反福爲禍。又葬下泉而蟻。砂礫壘之應。苟能財丁救是列雙金之外。此爲最要。必欲吝此珠寶。而坐視天下之人。盡入火坑。寧非余之罪也乎。或者謂恐泄天機。收函石室。昔人所祕。今豈容泄乎。余曰不然。中鍼鏠鍼無定之天機也。宇宙有大關會。气運爲先﹐欲泄之而不可。眞龍正穴有定之天機也。只爲時師眼不的。亂把山崗覓。欲盡泄之而不能者。然則讀是書者。必具楊曾之眼目。乃可以幾神化。否則名山大地。詅落道傍。終成苦李。吾所泄者猶是紙上之空言而已。𨿽家諭戶曉。又何異石室之藏也哉。金彈云。四龍剝換爲專一。四局瀠洄問靜湍。四龍木火水金也。四局者乙丙交而趨戌。辛壬會而趨辰。鬥牛納庚丁之气。金羊收癸甲之靈。土居中而旺四季。是以五行獨出一位。其局寄於水者。與水相附而行也。自二十四山言之。則有四十八局。自五行言之。則爲四局。以龍統局。以局合龍。而玄空大卦。綱舉目張矣。挨星木震也。是爲甲木生亥。旺卯墓未。以癸水。配爲能生木也。生卯旺亥墓未。其龍以辛酉﹝三辛七酉﹞﹑戊戌﹝五戊五辛﹞﹑已亥﹝五亥五乾﹞﹑癸丑﹝三艮七丑﹞﹑庚寅﹝五寅五艮﹞﹑辛卯﹝五卯五甲﹞﹑戊辰﹝三卯七乙﹞爲生旺。以壬子﹝三癸七子﹞已已﹝三辰七巽﹞﹑壬午﹝正丙﹞﹑癸未﹝正丁﹞﹑庚申﹝七申三庚﹞﹑爲休囚。其水以庚酉辛戌乾亥正壬癸丑艮寅甲卯乙辰爲吉。以正子巽已丙午丁未坤申爲凶。四十八局屬木。亥卯未者以此爲例。挨星火離也。是爲丙火生寅旺午墓戌。以乙木配爲能生火也。生午旺寅墓戌。其龍以戊子﹝五子五壬﹞﹑已醜﹝五癸五丑﹞﹑丙寅﹝三寅七艮﹞﹑甲辰﹝正辰﹞﹑乙已﹝正已﹞﹑戊午﹝三丁七午﹞﹑已未﹝三坤七未﹞﹑爲生旺。以丁卯﹝七甲三寅﹞﹑丙申﹝五申五坤﹞﹑丁酉﹝五庚五酉﹞﹑乙亥﹝三戌七乾﹞爲休囚。其水以壬子癸丑艮寅正甲乙辰巽已丙午丁未爲吉。以正卯坤申庚酉辛戌乾亥爲凶。四十八局屬火。寅午戌局以此爲例。挨星金兌也。是爲庚金生已。旺酉墓丑。以丁火配爲五。金得火而成器也。生酉旺已墓丑。其龍以癸卯﹝正卯﹞﹑庚辰﹝正乙﹞﹑辛已﹝正巽﹞﹑乙未﹝五丁五未﹞﹑壬申﹝三坤七未﹞﹑癸酉﹝七酉三申﹞﹑庚戌﹝正戌﹞﹑爲生旺。以甲午﹝五丙二午﹞﹑已亥﹝正亥﹞﹑甲子﹝七壬三亥﹞﹑壬寅﹝七寅三艮﹞爲休囚。其水以甲卯乙辰巽已正丙丁未坤申庚酉辛戌爲吉。以正午乾亥壬子癸丑艮寅爲凶。四十八局屬金。已酉丑以此爲例。挨星水坎也。是爲壬水。生申旺子墓辰。以辛金配。爲能生水也。生子旺申墓辰。其龍以丙午﹝正午﹞﹑丁未﹝正未﹞﹑庚午﹝七丙三已﹞﹑辛未﹝三五七丁﹞﹑甲申﹝正坤﹞﹑戊申﹝正申﹞﹑壬戌﹝七戌三乾﹞﹑癸亥﹝三壬七亥﹞﹑丙戌﹝正辛﹞丁亥﹑正乾﹑丙子﹑正壬﹑丁丑﹑正癸﹑庚子﹑正子﹑辛正丑爲生旺。以乙酉正庚已酉甲寅﹝三甲七寅﹞乙卯﹝三乙七卯﹞戊寅正艮已卯正甲壬辰﹝五乙五辰﹞癸已﹝五已五巽﹞丙辰﹝七辰三巽﹞丁已﹝七已三丙﹞爲休囚。其水以丙午丁未坤申正庚辛戌乾亥壬子癸丑爲吉。以正酉艮寅甲卯乙辰巽已爲凶。四十八局中屬水。申子辰以此爲例。挨星者六十龍也。乙丑乙未納音之位。在先天河圖之辛。而龍則皆從庚。局則皆從已酉丑。丁卯丁酉納音之位。在先天河圖之丁。龍則皆從丙。局則皆從寅午戌。辛卯辛酉納音之位。在先天河圖之乙。而龍則從甲。局則從亥卯未。乙酉乙卯納音之位在先天河圖之癸。而龍則從壬。局則從申子辰。蓋律以呂爲妻。則以婦從夫。陰從陽也。東西南北乃天地之定位。有西南不可無東北。春夏秋冬乃天地之四時。有春冬不可無秋夏。是以五行之气。隨時則爲消長。則地有盛衰。甲乙壬癸與丙庚丁辛並行不悖。不可偏廢。凡勢孤卽爲孤气。虛者卽爲虛。金木水火皆有之。其孤虛旺相貴賤吉凶。皆論生死。不論陰陽。玉尺經云。生龍發足莫犯天罡。旺去出身休逢死絕。無非葬乘生气。病死墓絕之龍。皆所不取。玉尺經云。入首衰微。生水會。則人丁可救。到頭囚謝。旺水聚則財祿攸宜。此則休囚之龍。又以水爲救助。譬如男子無財而妻有助。但求好合必能旺夫相子。惟出卦則破旺衝生。一夫一婦。且做寇仇。其害不可勝言。往古來今富豪不能有盛而無衰。尋龍之法必求其節節生旺。世世榮華。斷無是理。余獨謂龍神長者納音不變則爲專气。𨿽天干死。天罡死絕間無一二。猶愈於出卦。子孫必不致敗絕。惟支龍駁雜其气已短。而到頭入首又逢死絕。斯爲下格。學者分別觀之。師古而無泥古可也。放水十四局﹝放者順也﹞如壬兼亥﹝水﹞癸兼子﹝木﹞艮兼醜﹝木﹞甲兼卯﹝火﹞辰兼巽﹝火﹞已兼丙﹝火﹞坤兼申﹝金﹞申兼庚﹝土﹞酉兼辛﹝土﹞戌兼辛﹝土﹞乾兼戌﹝水﹞亥兼乾﹝土﹞申兼坤﹝水﹞酉兼庚﹝水﹞。經云。向定陰陽順水裝。三子一齊昌。橫流非破旺卽衝生。逆局則斷不可立此向矣。逆水局十六如壬兼子﹝金﹞癸兼丑﹝金﹞寅兼艮﹝土﹞寅兼甲﹝金﹞甲兼寅﹝水﹞卯兼甲﹝土﹞乙兼卯﹝水﹞巽兼辰﹝土﹞巽兼已﹝木﹞丙兼已﹝土﹞午兼丙﹝木﹞未兼丁﹝木﹞庚兼申﹝木﹞辛兼戌﹝火﹞乾兼亥﹝火﹞亥兼壬﹝金﹞經云。貪富貴則棄生朝旺。圖嗣續則背旺迎生。經又云。入首衰微生水會。則人丁可救。到頭囚謝旺水聚。而財祿攸宜。橫流則忌破旺衝生。若順流切不可立此向。收右水九局如子兼壬﹝水﹞子兼癸﹝土﹞丑兼癸﹝水﹞丑兼艮﹝土﹞乙兼辰﹝木﹞丁兼未﹝火﹞庚兼酉﹝金﹞戌兼乾﹝金﹞此收右水局也。經所謂生向。右水倒左也。若左水倒右。則生來破旺。𨿽有子而何爲。若順局。不可立此向收左水九局如艮兼寅﹝火﹞卯兼乙﹝金﹞辰兼乙﹝金﹞已兼巽﹝金﹞丙兼午﹝土﹞午兼丁﹝水﹞丁兼未﹝土﹞未兼坤﹝水﹞辛兼酉﹝木﹞。此收左水局也。經所謂旺向。左水歸右。若倒左則旺去衝生。縱富貴亦徒然。順水局不可立此向。十二支正神向子山午﹝逆﹞丑山未﹝橫﹞二山離卦也。宜左倒右。寅山申﹝順﹞卯山酉﹝橫﹞二山震卦也。宜右倒左。辰山戌﹝橫局到左﹞已山亥﹝宜逆倒右﹞坎卦也。午山子未山丑﹝順局﹞兌卦也。申山寅酉山卯﹝逆局到左﹞離卦也。戌山辰﹝橫局倒右﹞亥山已﹝順局倒右﹞震卦也。八幹四維之正神。乃十二支之界縫。關煞綫路。非神明之不能立此向。若綫路不淸。誤犯關煞爲害不淺。學者愼之。兌卦詳斷兌卦十山水。宜過醜艮而出。爲鬥牛納庚丁之气。未到丑艮而乾亥方卽出。乃犯交而不及。中年夭折。直至甲卯方始出此爲過亢。主老年發達。辰巽已有水朝。大發人丁。丙丁水朝是長生逢南極。生出髙壽。丁未水朝。遇臨官爲水赦文。主小房應福。坤申方山髙水朝。定有題名之貴。書云。官榮侍郎之尊。多因朝自申庚。若庚酉方長大水朝。富比陶朱。腰懸金印。如見巽庚二水合朝。流歸墓絕。會成兌卦。以生鋒銳﹐必膺將相之權。酉與巽水合朝。流歸墓絕爲生旺。將見財丁兩盛。兌屬少女。必發聰明之女。若卯庚二水合朝。爲胎祿相見。必產威武之男。若見髙山焰起秀特。則爲顯旌旗於震庚。大貴有威權之職。巽辛二山髙特尖秀。是爲文筆。書云。發文筆於巽辛。大旺功名之子。此吉水斷。余卦亦類推。破局詳斷兌卦若見巽已水沖破。必乏人丁。若見午水挽已水合流。爲四敗傷生。𨿽有子孫必多姦生。若午水朝來。或山腳似掀裙舞袖必主淫亂。或有山似旗槍。必招劫賊之人。丁未被水沖破。是擊傷冠帶之气。主損十餘歲上下之人。申庚被水沖破是擊傷臨官之气。主損三十歲上下之人。酉庚被水沖傷。貧乏無財。若山空缺必主才髙不第。是失官旺之貴。必主仲子遭禍。戌乾壬方有山如葫蘆形。主殘疾。乾亥方有山如木瓢盂缽。主乞丐。壬子水朝。有天亡橫禍之應。癸丑水來。應知合室遭刑。寅甲水朝。主產難虛勞之癥。卯辰被水沖破。主有墮胎之應。若癸丑來從巽已方出。是天罡犯貪狼之位。難招半子之榮。流自庚酉方出。是破軍侵帝旺之鄕。身無一命之寄。照依斷法。應驗如神。余卦亦可類推。紅囊經四十八局坐穴放水者十四局。龍虎砂𨿽有先到後到之分。而穴前水必直流。正所謂去流須去千百步是也。逆水者十六局。左關則水流左肋。縱穴有砂必不見。左水爲吉。右關則水流右肋﹐縱有砂必不見水爲妙。且不可宜衝。須曲有情。入口凝聚爲上吉。或有近案上砂攔仕。免割腳方爲盡善。不然撥面割腳反挑。均爲不美。收右水者。皆不利。左水朝堂。非虎砂過案收气。則龍砂短縮方合。收左水者。皆不利右水朝堂。非龍砂過案聚气。則虎砂短縮方合。收左右水者。必非逆水橫流。蓋天地之大徳曰。生眞龍正結斷不外此。是爲生生化化之源。凡系做祖之地𨿽小必合。若反此。則宮位必不均。其禍福相倍伏。縱有傍龍偏結。坦局精奇。亦不過漸福。非富貴悠久之全局也。蓋龍吉凶。以水爲吉凶。水無吉凶。以水之來去爲吉凶。宜去而來便凶。當去而去便爲吉。貪巨武輔名爲四吉之神。出於同源。其福猶淺。惟順則左右兩宮分來而合去。此所謂向陰陽順水裝。三子一齊昌。是以論水城者。凡州府省會。一切大富貴之結作。多近大水左右。聚會順局。而立。謬種僞傳之書目不視大方。足不經大地。或駭爲離鄕。或忌爲退家。考其實。則隨龍大八字水。皆合穴前。造福能不厚與。直衝而逆回結穴。則爲逆水皆沐默。祖地大江逆朝。先賢有云。有地在鵝塘。只是少靑囊。其龍乃眞行僞落。是以坐穴不合。𨿽分茅列土。亦必先凶後吉。卽此可爲殷鑑。橫水局。最爲時師所喜。近肋小水有可朝堂。必係衰方位胎神方位。方爲合格。否則宮位難均。又有借穴之法。金木水火。皆係借坐就局。論龍其水必先出穴庫。後出龍庫。始可初年無禍。如乾亥火局也。木龍可借。亦可橫水。丁兼未土局也。金龍可借。則宜放水。此生成之變格。不容拘轍而疆同。然千百不遇二三。就龍與局合。而其穴終不能疵論。正法。則透地坐穴期歸一卦。四十八局皆以本龍本气爲主。總之有理卽有气。有气卽有形。𨿽千變萬化。而生生不息之理。所以生人生物無時不有。無處不然。乃成其髙人妙用。惟使去水來山皆合情。一言以蔽之曰。棄死挨生而已。今之時師惟形是求。無論其气亂覓山崗終年不得一穴。卽遇逄眞龍眞穴。向指一差反福爲禍。斬人之福澤。天必斬其福澤。殺人之子孫。天必殺其子孫。可不審哉。﹝一卷終﹞天機貫旨紅囊經卷之二天機賦﹝論房分吉凶﹞嘗考尋龍之法。首看龍气之盛衰。次觀向水之吉凶。審召瑞邀祥之妙。察陰陽朝應之情。生旺墓弔合於三方。孟仲季之公位攸分。十二宮配屬乎五行。貪巨武破之天星始定。人丁實係於長生。財祿必根於官旺。是以生水朝堂螽斯千古。旺神聚局。食祿萬鐘。貪富貴則棄生朝旺﹐圖嗣續則背旺迎生。破軍侵帝旺之鄕﹐身無一命之寄﹔天罡犯貪狼之位﹐難招半子之榮。生來會旺﹐聰明之子方生﹔旺去衝生﹐縱富貴亦徒然。旺去迎生﹐富貴之期驟至﹔而生來破旺﹐𨿽有子亦如無。未離胎而夭折﹐多因流破胎神﹔才出世而亡身﹐蓋爲擊傷生气。冠帶失齠齔之男﹐臨官喪成材之子。貪狼直步天罡﹐百歲頤壽。破煞倒衝生气﹐丁眷奚堪。四敗傷生﹐𨿽有子而母明父暗﹔旺神投浴﹐恐居官而淫亂可羞。遇陽差而克夫﹐見陰錯而傷妻。夫妻路遇﹐晚歲榮華。眷屬同情﹐家門孝義。情過而亢﹐呂望八旬方際會﹔交而不及﹐顏回三十便亡身。秀水特朝破旺﹐應居官而卒任屍還。究房分之榮枯﹐品三方之等第﹐福有輕重﹐須明緩急﹐災祥應驗﹐必有先後。是故長兄寄位於貪狼﹐胎沐養生同斷。仲子取權於武曲﹐官臨衰旺無殊﹐三位第當叔季﹐分屬破軍休廢。是以迢迢生水貫天罡﹐不特長兄毓秀﹔屈曲旺神歸墓庫﹐也應仲叔均榮。生與旺而同歸﹐人共財而咸吉。更從六秀方來﹐定擬滿門朱紫。如見曜方衝至﹐應知合室遭刑。乃若龍宜入首﹐水看源頭。天十位上宜來﹐須防流破。地支位上宜去﹐切忌朝歸。是故小赦文進﹐則貢福小男。大赦文退﹐則禍臨仲子。四柱有情﹐長房有福。酉巽發聰明之女﹐震庚產威武之男。艮丙巽辛交應世出魁元。亥聯寅申巽庚代膺將相。是以庚甲朝﹐腰懸金印﹐寅丙到局身掛朱衣。少年蜚聲魁第。必是水來寅甲﹔官榮郎侍之尊﹐多因朝自申庚。亥壬爲外任之司﹐已丙爲內應之職。元辰水到﹐功名白首。垣星入局立霸封侯。震庚朝而富堪敵國。已丙至而武將英雄。戌朝爲鼓盆之煞﹐坤流乃寡宿之星。卯酉本犯桃花﹐悠洋淸澈﹐女反賢貞。子午必招軍賊﹐源流浩大﹐偏宜武職﹐乙辰至而投河自縊﹐丙丁朝而壽考無疆。赦文若帶桃花﹐難乘淸白之風。六秀如遇曜气定出彊梁之輩。少年橫死﹐爲犯黃泉。流通四庫﹐婦女掌家。寅申已亥水朝﹐非瘟火則產難虛癆﹔戌乾辰兌來臨﹐非瘋疾則目盲喑啞。寅甲水朝﹐那堪風疾纏身。婁亢雙歸﹐應見持刀刎頸。寅亥午戌水歸垣。會乙辰而火災立至。申地子壬辰會局﹐逢亥水而飄蕩無遺。是故方位之純雜﹐有此吉凶之異應。挨星聯珠訣天玉經有云。惟有挨星爲最貴。泄漏天機祕所重者﹐明在挨星矣。李遁庵云。挨星聯珠更有別名﹐不在丙而子。獨謂挨星卽花甲聯珠不出卦。然遁庵非歟�答曰。天干星是也。二十四山之下子則起甲。寅則起丙。辰則起戊。午則起庚。申則起壬。至戌亥二字。周而復始。皆挨次排例。故謂挨星。又謂排星。卽六十龍與七十二龍也。因奉國禁是以不敢顯言。但挨星二字止見天玉靑囊玉尺。並未及言不知者。疑爲別教外傳。余按靑囊序云。五行分布二十四。時師此義何曾記。分布者挨星也。玉尺云。生穴水城倒右向。𨿽死而無妨。旺龍左水歸右向。由養方何害。坐穴而右水歸左則疑破旺。旺龍而左水歸右。若疑衝生。此皆不識挨星之故。天玉經不論老五行而論挨星。如亥乃木之長生。午乃木之死地。而作丙午向不以亥爲本。而從挨星之水。已乃金之長生。子乃金之死地。而作癸子向。不以已爲金而從挨星之火。午乃火之旺方﹐丑乃火之養位。而作癸丑向。不以午爲火而從挨星之木。卯乃木之旺方﹐戌乃木之養方。而做辛戌向﹐不以卯爲木而從挨星之金。此與四生三合是天機雙山五行全祕旨。皆以隱言令人自悟。然則挨星二字固旣顯矣。聯珠者﹐如珠相聯而不走動也。言穿山透地。坐山有水同歸一卦。共成三合。玉尺云。夫妻路遇終彊合。而不諧。眷屬同情縱輕微而有用。蓋龍之吉凶從水。而水吉凶從向。透地坐穴𨿽與水合。而來龍不合則夫妻路遇終難諧老。行至後龍必有破旺衝生之患。此三合而不聯珠也。穿透坐穴俱有水合。逐一節來龍無一不合。則子母公孫共成一家骨肉。此三合又聯珠也。山頭不是同姓爲婚。則奕世簪纓則小地。亦主子孫攸久。蓋挨星必以聯珠爲貴。而聯珠仍以挨星爲主。三盤卦例卽天玉之先定來向。聯珠不相仿。卽甲子乙丑也。。要不外乙丙交而趨戌。辛壬會而趨辰。鬥牛納庚丁之气。金羊收癸甲之靈。燈卽是火。遁庵蓋未之思耳。李濱湖天人眼目聯珠有零正﹐遂與徐試可言相反。𨿽爲之不解。古之名墓。無非此法。余按楊曾廖賴先師眞行僞落而反無聯珠之說。臆見添設想誤後人。能言距邪說者卽楊曾之徒。論龍三謬辧玉尺經注。或後人假托。誠亦有之。而教子書則父以授子。皆是三合論龍。而左關右關亦如常解。子獨以甲庚丙壬爲龍。豈龍生在三合之外乎。答曰。三合乃以論局。非論龍也。余讀靑囊之序。不獨山有龍。而水亦有龍。上山龍神甲庚丙壬論納音之所屬。而不在方位。水裏龍神卽乙辛丁癸亦納音所屬。有是婦卽有是夫。蓋山龍甲木水龍必癸。山龍庚金水龍必丁。山龍丙火水龍必乙。山龍壬水水龍必辛。具生旺互用。玄竅相通眷屬一家。而乾道成男。坤道成女。則陰陽各別。是以山上龍神不下水。水裏龍神不上山也。教子書以局爲龍。而不知山龍四神俱屬陽幹。此正楊曾之蟊賊。誤人不淺。余讀吳公自序惟天玉不忘得訣之由。故楊曾二記皆注於篇。其文曰。先考克誠君﹐少好易筮。耽玩山水。一日遇異人傳授以天玉經三卷。曰。此楊曾心法也。歸取玩之。其義未解。後過信州見一龍甚麗。自震奔騰入巽。天太二峯侵震。但忌大溪玄戈破局。惑不敢下。聞仙嶺有辛眞人者。智慧廣大。遂拜訪焉。眞人曰。吾爲子楊曾二仙降神筆。以決之。少頃二仙至。書曰。何不觀天玉經乎。答曰。其義未詳於解。袖復書曰。廉貞一陽龍。起震帝。出齊乎巽。庚丁配向是玄機。辛巽插天奇坤申水來官祿旺。莫作玄戈斷。父曰。柰卦气不符神怒。書云曷不鑑。吾師曰龍潭記。遂退。父於是往觀之。其龍自坎癸入亥乾。楊公立巽向。葉吉。後十餘年。公復至稱說向有餘穴。遂再下一穴丙向。張氏因結之曰。何一龍而立兩向。書云。坎癸騰騰入亥乾。丙向夾蛇扡。著紫著緋並著綠。寅甲水來逐虎兔。馬山髙起頂。莊田置萬頃。莫教水流衝午。夭折見貧窮。下後果富貴。歷百餘年。水沖午。遂出有夭折貧窮之犯。與記合符。父嘆曰。寅甲主瘋魔之疾。以陽龍破陰局而反富。信天玉經生旺之有準。而神筆不誣也。吳公本文定止於此。余語必後人續貂以神筆論之。廉貞卯也。正卯爲癸卯入首。巽爲辛已納音皆屬金。山龍庚龍也。以丁火水龍配山庚龍。太乙者。金生方。天乙者金旺方。生旺髙聳催官水朝。是以發福。此言六十龍與水合也。坎癸者七子三癸也。亥乾者五亥五乾也。初立巽向木龍坐火穴。再下一穴丙向乃是水穴。百餘年水破午丁。遂至夭年。午丁者火旺之方。水之養方。皆不宜破。此言六十龍與水合。而七十二龍與水不合也。龍向水必歸一卦。若權宜非正法。生成缺陷。𨿽楊曾妙用亦無如之。何曾公亦樂克誠。使知水之吉凶。皆論六十龍。與七十二龍。不論卦气。若合與卦气論龍。則卯龍木何以爲金。子癸水何以爲木。此非精天玉不能及此。其序表彰天玉。而書遺背天玉。可知神經外傳非不山吳公之手。余引證諸書以靑囊﹑玉尺﹑天玉﹑金彈﹑鐵彈﹑紅囊經﹑行程記爲主。此外卽賴氏催官篇皆疑假託。不敢附會。實明使楊曾口訣如終日。是以去取必嚴。若謂阿其所好。則吾不敢。頂門鍼是非或問。俗解羅經古聚誦。予前所服膺者頂門鍼。今則以頂鍼而議之。豈昨非而今是乎。答曰。仰觀俯察乃天地間第一大學問。隆古則在君相太王遷邠。古公卜洛世衰。傳在布衣業斯術者。口傳心授。不乏人獨於文義。未必精曉。是以承僞種謬之書。莫爲攺正。徐試可與諸生考究頗異。庸常其生平。避盈縮避管局禽星。皆有確見。此子之所以服膺頂門鍼也。外此則隨俗附和。全無揣磨。如龜甲差錯空亡刺穴。空亡皆指七十二龍。去取甚嚴。遂止用丙庚丁辛。又三盤卦例。不知另有穿山。竟少其一因添設此盤分配爲三。其宮位七十二。多在界縫之間。並不相承。以至禍福百無一驗。七十二龍中若破旺衝生。其應如響。卽以二八言之。七十二龍之辛亥。偏遇於平分癸亥之左。七十二龍之癸亥偏遇於平分甲子之右。平分癸亥甲子旣系三七。則四十八局明系二八。若以丙庚丁辛爲平分。正有三七並無二八。乃云。一百二十分金。旣設穿山。又在其後。其謬一也。震兌不變﹐坎離相對則天地陰陽之理。亦絕而不續。渙而無情。納音之妙。金水相涵。木火互換。而後五行之理代禪。如環奕端。天玉以已丙屬東。金生已也。以亥壬屬西。木生亥也。以坤艮屬南北火生艮水生坤也。三卦有天卦地卦。卽屬左右旋三七二八。徐試可不知此義。而有三卦分配。妄加非議其謬二也。天星有帝王將相。天星之貴星九星雙起。無非貴星旺賤休囚。是以山山可貴。山山可賤。惟已亥丙寅癸亥庚寅俱屬臨官。生地。正艮正亥反屬病地。所云辛戌寅爲六十龍之最貴。其謬三也。東木西金南火北水中央土。乃河圖之位。大言之則。普天下共一五方。小有之則一家。一邑各有五方。是以先天十二支支俱五行。而後條分縷析。毫釐必辧納音之理。卽諸河圖方位納音之緒。卽諸隔八相生。又取陰陽消長天地人物。總不出陰陽消長之外。此後天五行。所以必重挨星。乃云或用正五行。或用雙山化合墓。合一定之準繩。反作亡羊之岐路。其謬四也。地盤之子午靜而有常。審龍坐穴皆用正鍼是矣。但選擇則用時憲。歷古人造葬之期皆用本龍之節气。並查金木水火之會合。歲差無定。數過羅經。豈能預載。千萬年之歷。於是縫鍼之子進前一位爲侯气之準。示歲之漸差而東。古之日在斗。而今之冬至日在箕是也。以中之子退後一位爲查緾度之準。示天之漸差而西。古之女二度過子。而今之牛一度過子是也。作用之妙以地盤而求合天盤。故曰。向從天上向。而試可慨斥其非。而不知中鍼縫鍼是皆爲作用之模範。其謬五也。以至穿山透地認殺主名。陰陽龍向分定差等。實爲楊曾墨。余初讀時未聞一貫之旨。似爲可喜。迨天玉諸書已經悟透。頂門鍼之誤自瞭然指撐。先賢云。今日得一訣。明日又非之。余讀書所見略同。惟求其理之當而已。豈好異同哉。穿山透地三盤卦例或問天地之理。必無兩是。地理則不變。則當有一定之說。乃徧觀羣書。或此是而彼非。謬無定見。同此穿山同此透地。而或以審龍或以坐穴。紛然驟頌。學者何以適從。答曰。天機貫旨所由作也。靑囊奧語有靑囊序。卽地理之學庸論孟也。人人能言之。人人不能言之。以至穿山透地三七八從無定解。其實穿山透地坐穴截然三事。穿山者穿來龍逐節之山也。透地者。透入穴中之气也。坐穴者。坐四十八局之穴也。气有眞僞。穴有醇疵。非三者則不能決。所從是以三盤例。必須熟察。後之人因奉國禁諱言平分。遂有盈縮。言七十二。遂有一百二十分金。諱言穿山審龍。遂有七十二爲穿山。始而奉禁得訣者明知其僞。旣而相沿傳者。浸妄其初喪。轉傳僞之所由始也。楊曾之旨。龍有生穴。𨿽歸一卦。審龍有坐穴。又分三層。故七十二之外。原有穿山。謂七十二。旣其名若遂以審龍。則八幹四維皆虛位。其義將何屬。且透地之外另有坐穴。若以坐穴爲透地。則气從左來穴何以居右。气從右來穴何以居左。二說藏有谷等之之半耳。今考甲子止有三層。而用之則爲三盤。穿山尋宗問祖也。透地則到頭審气也。用平分六十挨星。𨿽換而不外震兌坎離。故曰。用先天以統龍坐穴者。饒減放棺也。耑用七十二作。𨿽巧而不外申子辰寅午戌亥卯未已酉丑。故曰。後天所以布局。總之葬乘生气。有穿山而無透地其气必不眞。有透地而無穿山其福必不久。有穿山透地而坐穴不知其消納砂水。不能化殺生權。故坐穴所以乘此气。是爲旣至之气。透地所以迎此气是爲將至之气。穿山所以槒此气是爲未至之气。於此醒悟則三盤不待外求而得矣。其餘靑囊玉尺天玉探麗珠在手矣。三七審龍二八坐穴。皆從二十四山之多寡。認取渾天五行其用之法祕而不傳。玉涵經序有云。庚子土山坤申水朝爲吉。壬子木山坤申水朝爲凶。地理家千言萬語。無非發明此義。所恨謬種僞傳。以至一卷之書不勝互異。余作天機貫旨而融會貫通。無往不合。一索萬錢自始至今能免。此非彼是甲乙之患矣。陰陽論或問夫婦雄雌。牝牡。玉尺之所謂陰陽也。議者以八卦屬天干屬陰﹐故艮丙巽辛兌丁爲陰陽相見。先賢云。陰陽相見福祿永貞。陰陽相棄禍咎臨門。玉尺又云。陰偶陽而非其類號曰陽差。陰見陰而失其偶名陰錯。其同其異孰從而辧之。答曰。先賢之所謂陰陽。卽天玉經之陰陽也。惟不知看雌雄。遂彊爲之解耳。天地合而萬物興。故葬乘生气。總不離陰陽。所謂陰用陽朝。陽用陰應。以乙辛丁癸之水配甲庚丙壬之龍也。夫婦之道求其生育。未有不唱隨而能生育者。甲庚丙壬四龍神俱屬陽幹。順行歸於墓。乙辛丁癸四龍神俱屬陰漧逆行而歸於墓。則以癸配甲以丁配庚以乙配丙以辛配壬生旺同歸。共成三合。如夫婦之一唱一隨。若甲龍本配癸水。而局中反見乙辛丁水則曰陰錯。癸水本配甲龍。而後換庚丙壬龍則曰陽差。是爲兄妹不交。如初二三節合而後龍不合。後二三節合始終不合是夫婦路遇。又如本龍本出未坤而至戌方出則爲過亢。火龍本出戌乾而至丁未卽出是爲不及。其所謂不取也。非衝生破旺則必遇病死墓絕之水也。鐵彈子之山運水運。彈子之四龍四局皆乙辛丁癸配甲庚丙壬。蓋婦從夫猶相其夫。故水火木之相配。妙在相生。而五金不能成器獨以相克爲配。生成𨿽異相夫則一。是玄竅相通卽爲陰陽相見。玄竅不通卽爲陰陽相乖。所謂雌碓牝牡之外別無陰陽。正所謂楊公養老看雌雄。天下諸書對不同。奪神功攺天命必兼用三鍼或問周公作指南車。必用正鍼。正無縫鍼。玉髓經子午論。爲有理。余謂爲中鍼﹑鍼。皆爲造葬之用。然則玉髓經非歟。金彈子云。大中鍼內乘生气。是乘气以用中鍼也。厲公云。先將子午定山崗。卻把中鍼細較量。更加三七與四八。莫與時師說短長。所謂三七二八。又在中鍼之外。千古疑團從何下手。答曰。正鍼不始於周公。而始於黃帝。當其戰琢鹿之野。蟄尢作大露。士卒昏迷。黃帝乃作指南車。以辧四方。遂克蟄尢。後至越裳來貢。歸路莫辧。周公仍從其制。皆爲地理子午而設。此中鍼縫鍼所以不著於當日。文明漸啟。俯察之學。必仰觀然後知天地之關會。气運之轉移。是知上古之縫鍼。然地理鏠鍼一其自不同。未可以昔日之無。遂非今日之有。張子微著書自論。玉髓某形必某條。某物必下其穴。庸夫牧覽局爲奇。孰知貽笑大方。考諸天玉靑囊從無所說。厲伯韶因鷓鴣飛起處。卜得佳穴。卽號鷓鴣飛。以此命名。原非取象於此。則子微陋可知。子微論玉髓出自門人。故有指南車。而抹殺縫鍼也。天之漸西有歲之漸東。旋轉同而東西不同。經所謂渾天寶鏡。金水日月逢皆子。是取之。是以鏠鍼。又不可無中鍼。今徽州經有一層分一板。蓋以漸東漸西。終古無定位。故設此盤。便於轉移。尙不失古人之遺意。其用鍼之法。旣以子午定其山崗。卽以中鍼縫鍼。審其星緾節气。然後以本龍之三七。本穴之二八再三禘視。觀其合有不合。合則天之吉气交環。一山不合。則上下不交。純陰不生長。不獨造葬之時。以此定吉凶。。卽行至後龍。亦可以此是禍福。如地气決於啼鶻。天星鑑於盤水。皆以天道之變。觀地气之常。此九天玄女之妙用。所以奪神功攺天命。實有聖賢之前同歸至理。自魏孝文收葬書。唐一行倒裝五行。精地理者更詳天文。正以中鍼縫鍼開其端。久之而成絕學。耑用正鍼已非立法之本意。至於縫鍼之法等於餼手。則楊曾廖賴之全能。終古不著於天下矣。天與地是一非一。是二非二。知其是一非一。故用正鍼之後。必用中鍼縫鍼。知其是二非二。故用中鍼縫鍼之時卽用正鍼。所謂中鍼乘气者天與地合則爲生。不合則爲死。鐵彈子云。地無精气。以星光爲精气。地無吉凶。以星气爲吉凶。實爲楊曾必旨。是以舉其端而竟不明其說。先賢見一名山。卽預知其某元甲子。中出至此而天地始合﹐楊文敏公祀墳。二百年始生文敏。前此天光未照也。宇宙大關會气運爲先。而气運之轉移系乎天星之照臨也。此爲兼用三鍼者。知之而耑用正鍼者不能知之也。然則地盤挨星是不足乎。非也。天地者一家之夫婦也。然水者一身之陰陽也。譬如閨中女子其耳目必聰明。血气必和平。然後可以迎祥集福。若其破旺衝生則陰陽不和﹐不待於歸。早已知其發生百病矣。是以奪神功攺天命。須用三鍼。如果乘气坐穴必先用正鍼爲主。後之學者。知天地有轉移而地運應之。則分天地爲二。亦可合天地爲一。亦無不可也。其於三鍼兼用之理。思過半矣。如其不然亦惟迎生趨旺以俟天地之自合而已。論生死不論陰陽或問陰龍旺相陽龍孤虛。玉尺經說也。後之論者。謂乾坤辰戌龍俱發大福。歷觀古墳所在皆然。然則玉尺非歟。陰龍最貴者。莫如眞亥。梅花院纂云。亥無鱗甲不堪扡。豈眞亥龍不足貴歟。答曰。天道有陽必有陰。人之道抑陰而扶陽。分陰分陽者其體也。抑陰扶陽者其用也。是以乙丑乙未納音之位在辛。而龍之生旺墓仍從庚。丁卯丁酉納音之位在丁而龍之生旺墓仍從丙。律以呂爲妻則陰從陽也。地統乎天母從乎父。是說也。金木水火土分旺於四時並行而不悖。惟方位則各有旺相孤虛。則以卦畫論。乾卦六畫皆奇。其陽旣極。故乾之甲王爲孤。而非謂天地四時之甲王皆孤。坤卦六書皆偶。其陰旣極。坤之癸乙爲虛。而非謂天地四時之癸乙皆虛。一百二十分金必去其孤虛。只存丙庚丁辛旺相。不合四十八局。乃銅涵經之僞設。此以混四十八局之眞。而非孤虛之實論。如果甲壬爲孤癸乙爲虛。則是天地止有西南而無東北有夏秋無春冬。有是理乎。二十四位半屬陰。半屬陽。其數實相等。乃成其爲天地。謬種僞傳以爲反气。故有取乎。陰不知候气於黃泉旣爲陰之極。必求諸十二陰龍。揆之配偶之義。則不均。揆之抑陰扶陽之理。則以陽爲君子。陰爲小人。踵謬承僞不待智者而知之矣。發明楊曾之吉莫如玉尺。所以貴陽賤陰。三吉六秀者。孰卦气而言之。其結句云。例難執乎納甲法。莫妙於變通。明以玄空爲主。而陰陽故有終。余泄天機之祕。收函石室無非隱而不發也。未又云。造化關通神文自見俟。其人耳。審气篇云乾坤到頭𨿽發福。而終歸敗絕。辰戌兩龍入﹐縱利達而世受孤寒。時師因此遂謂四龍不可用。殊不知葬乘生气。得生旺而富貴雙全。若衰沐病墓絕行龍。以上之格在所不取。蓋乾之乙亥乃是絕鄕。坤之丙申乃是病地。戌之庚戌乃是衰位。辰之丙辰壬辰乃是墓方。皆指六十龍言。舊注以爲老亢四金不可。然則丁亥爲臨官。甲申爲長生。甲辰爲冠帶。戊戌爲養。亦將盡舉棄之。所謂臨胎冠養生旺位﹐不須更論陰陽。不幾大相刺謬乎。玆今時師矢口而談者。莫如眞亥龍。然亥則不離乾壬也。玉尺經云。許通一路。癸亥乃水之臨官。已亥乃木之長生。是以許通一路也。方爲楊曾之嫡泒。旣無鱗甲乃是正亥。縱有融結乃是病龍。所以到頭囚謝入首衰微。𨿽發大福故不堪扡。又云。用心扡者何也。入首辛亥坐西北向東南。易於衝生難以立向。先賢所以審於扡寡龍也。經又云。巽地怕逢辰已。只愛單行。巽者辛已也。兼辰則兼已已。兼已則爲癸已。龍居病絕皆所不取。此生旺休囚之說也。卽駁換之義亦明指納音。如壬駁癸。癸駁壬﹐乃是水駁水。丁駁丙。丙駁丁。乃是木駁木。以至壬爲壬寅。甲爲已卯。艮爲戊寅。去水來山取用不同。何堪並至。惟庚酉辛則皆水土乃可雙行。天玉云。玄空爲主。而重在不出卦。後人讀之多不能解。玉尺審气篇乃其確注也。但丙屬木而云火气相須。蓋隨俗以丙丁屬火尙隱而不發耳。天機賦云。年少蜚聲科第。必是水來寅甲。後又云。寅甲水來那堪瘋疾纏身。一篇之內自相矛盾。無非天機玄妙。必須分別五行生衰旺。後之學者。思其何以矛盾。則知山山有生旺。山山有休囚。倘在病死墓絕之鄕。不獨陽不取而陰且必不嫌。又何貴陰賤陽之是哉。論左右關之僞左右關之說。自古有之。如陽亥龍甲木。陰亥龍乙木。吳公教子書。劉賴玉尺經注莫不皆然。子獨言龍有甲庚丙壬而無乙辛丁癸。水有乙辛丁癸。而無甲庚丙壬。豈前此之成書。一切可廢乎。而子之臆見獨可信乎。答曰。此非余之臆說乃玉尺經注之說也。玉尺云。乙辛丁癸之婦。而配甲庚丙壬之夫。明以龍屬陽。水屬陰。又曰。左陽右陰分兩片。而陽順陰逆气本一原。本一原者。木卽甲木。生金卽庚金。又陽龍左旋。從生趨旺。陰龍右旋自旺朝生。自旺朝生者。自卯逆數至亥也。若以陰龍亥爲乙木。則自午逆數至卯。仍是從生趨旺。奚言自旺朝生也。審向篇云。四生三合是天機。雙山五行全祕訣。言五行在雙山之下。而三合以四生爲主。實指甲庚丙壬。若有一龍則有一生。龍有八則生有八。胡爲正言四者何也。雙山乃指二十四山之道。稱六十甲子。設於雙山之下。而醜行始分戌乾亥壬皆爲雙山﹐不止乾亥甲卯丁未也。天玉經云。甲庚丙壬爲四龍神。俱屬陽干行。不及陰漧者。以其爲水神也。人但知龍有陰陽遂以乙辛丁癸亦爲龍。故雅詩所言相其陰陽觀其流泉。實地理之祖語。是以橫說豎說分說合說總不外陰陽合龍。有水而言則龍屬陽而水屬陰。水之順行者。亦謂之陽。龍之逆行者。亦謂之陰。龍水之陰陽旣相配。而陽龍取陰水。陰龍取陽水。無非孤陰不生。獨陽不長也。故雌雄必期於交會。余初學堪輿亦泥陽亥陰亥之說。歷觀古墳。並無陰亥出戌乾。始悟其非。卽今時師所習之靑囊玉尺天玉而經文本的注釋。則以僞傳僞。後之學者能通解羅經卽當徧觀古墳名墓。用心揣摩其乘气坐穴之法。皆可授古證今。至於汗牛充棟之書卽閉目不觀未爲不可也。得訣歸來好看書或問曰。閉戶造車輪出門合轍迹。天下之道路固無不同。至於山水之融結處處奇。安能執古人之成格。而謂某水口必係某龍。某龍必係某向。山水有靈未必盡合撤於楊曾也。汗牛充棟之書﹐千古相傳。而子無師承。恐是承僞踵謬語。孰是熟非。安得起楊曾而問之。答曰。太古之初有師有承。聖人之所師者。天地而已。當其仰觀俯察。見其天之道如此。則聞其說爲天文。是千歲之日至可坐。而致是乎地之道。如此則闡其說。爲地理。是量山萬水百里江山一向間。蓋木旺於東。必胎養於西。金旺西。必胎養於東。火旺南必胎養於北。水旺於北必胎養於南。旺於偶然卽爲天地之變。楊曾心法用其常不用其變。乃人聽命於天地。非天地聽命於人也。余幼時不信風水。藏書𨿽富﹐總不寓目。自乙已冬。有祖墳傍穴老母所分得。而伯姆爭之。余跪地哀勸。懇其義讓老母。只得彊從。而終不說離亂。之後每語及讓塚。不勝嗚咽。余自是有私心焉。歷觀祖墳聚散向背之間。確有私意。心自惴是或一道也。乃徧延術士不惜金錢。不憚跋涉。言之登山﹐不能辧穴。陰陽有無問之羅經。不明綫路挨加。不知爲物。於是搜討羣書。日夜不遑思維求得其說。柰此是彼非。漫無頭緒。常廢書而嘆。念及老母憂從中來。則又挽首卒讀。一知半解。按圖索駟。又無一驗。蓋夙興夜寐。反側於斯者十餘年。憶崇禎庚午年間。有朱家瑗者。登文質祖墳言福澤。旣暫其後。果驗。駭以爲神亟。往審視。內出戌乾。外出未坤。而坐甲向庚兼卯酉。龍則火木相間。八節乃變甲寅數。其家世蔭七代。至八代而敗絕。余豁然大悟。始信乎。諸書皆妄。而破旺衝生不外乎六十龍。言七十二龍。執此以驗古墳。在在皆然。歸取天玉靑囊行程記紅囊經讀之。如醉方醒。如夢初覺。得訣歸來好看書。是卽余之師承也。𨿽不自附聞知之。而心疲力竭。爰取諸書而觀之。注釋盡爲攺正。豈敢故爲好辧哉。亦爲使天下仁人孝子。皆避火坑而已。天機貫旨紅囊經卷之三﹝宜丰李三素著﹞龍穴砂水釋名總說堪輿之說。槪而言之。不過龍穴砂水四法而已。然言龍則有祖宗父母枝榦主從退卸博換。過峽穿田等法。言穴則有穴星。穴形。穴情。太極圓暈羅文土宿等法。言砂則有前朝後坐左龍右虎官鬼禽星曜捍門華表等法。言水則有來源水口水城明堂等法。使不一一釋明於前則不特不能入道且不解讀古人之書矣。余於龍則括之以星辰枝榦。形格化气四種。於穴法則括之以正形正象奇形怪穴二種。於葬法則括之以正葬開鑿堆培二種。於砂法則括之以結作砂用砂秀砂三種。於水法則括之以配龍水。明堂水城三種。四法各爲專部。並不目力議論。俱取古仙最精最妙眞如寶見之說。疏明於下使人由此而了明山川之眞性情。眞結作。其人久久得悟。自難豁然於心。了然於目。覓然求穴探囊取物。始信地理果有一眞道也。論羅經說地理而不可解者。莫如天玉經。予獨擯斥諸書侈談天玉。得毋近於隱怪乎。天玉楊曾之心法。其詞祕之而不宣。則楊曾之不得已也。帝王之興自有天命。是以金陵兩鳳交翅地。吳公曾爲宋朝指。而不能爲宋朝下。明熙祖始下之。宋以前帝王不知此義。天文地理之禁甚嚴。楊公注天玉經不得不隱其詞。迄宋而禁稍弛。朱蔡二公作天表解。卽指明六十十龍耑專以納音爲主。納音者。後天之河圖也。有河圖卽有五方。有五方卽有五音。有五音卽有六律。有六律卽有六十甲子。東木西金南火北水中土。河圖之方位。而爲納音之祖。河圖見納音原始。故曰。老五行。其金中有木。木中有金。水中有火。火中有水。卽所謂識得五行顚倒顚。便是大羅仙。其同類娶妻隔八相生。取諸陰陽消長。卽所謂乾遇巽兮觀月屈。地逢雷處見天根。聖人測天之時。候地之气。胥是爲準。是以審龍乘气則首重乎分六十。而坐穴則用七十二。天玉之挨星卽花甲也。天玉之玄空卽四局也。天玉之本卦卽震兌坎離也。天玉之聯珠卽三盤同歸一卦也。天玉之零神正神卽三七二八也。天玉之雙山雙向卽四十八局也。天玉之三卦二父母卽從生趨旺。自旺朝生也。天玉之共路兩神爲夫婦。卽乙丙交而趨戌。辛壬會而趨辰。鬥牛納丁庚之气。金羊收癸甲炎靈也。此今刻本始於大全。不識挨星爲何物也。興國有舊注。名拆骨體。亦在疑似之間。余反覆尋繹不啻二十年始悟。爲羅經解凡靑囊玉尺彈子書及前賢歌訣。無非發明天玉之旨。則天玉實爲大宗。而諸書皆爲余緒。余之所以廢羣言而獨尊天玉也。羅經禍福辧或問精於巒頭自合理气。則知巒頭可以不必知理气。羅經之設。不贅癅乎。答曰。巒頭猶人之肢體也。理气則其脈息也。人固有一望而可知者。若其外貎可觀。而終身不能逆料。必胗其脈息﹐始知羅經審其脈息。歷觀古垣局。非不精奇。當貴不能驟至。而後龍出卦。終歸敗絕。此則天地自然之缺陷。定於羅經如黃編修。本出八代公卿。而一代不保。劉漢四世祖地。本出屢世王侯。而兄弟做賊。皆由向背一差。反福爲禍。然則全龍全穴。而作用之妙尢有待於羅經。但知巒頭不知理气。不惟後代禍福不能審擇。卽現在之眞龍正穴。或貪朝對或嫌去水。必至破旺衝生。反福爲禍。此羅經不可須臾離也。要其所謂作用者不過順其自然。正其差謬。而初非有矯揉。是以楊曾心法。不須易地攺穴。而分金一轉。卽能爲人造福。古今避理气者。或以巒頭爲人。理气爲星命。已屬可笑。卽以巒頭爲體。理气爲用。猶岐而二之。其實太極未分。先有是理。所難者一訣千金。妙處不傳。遂成千古疑團。夢中說夢。經勘破卽不登山。而一觀水口。能知其龍向。但言山向。而可定其吉凶。以其有一定之理也。巒頭則千變萬化。不可名狀。自非踏皮鐵鞋揣摩。有素𨿽父不能以傳子。今之時師不知理气。輒以巒頭自負。彼豈知巒頭之難言。有十倍於理气者乎。今而後有以巒頭爲難知者。吾則與之言理气矣。登山不用羅經或問巒頭理气。千古聚訟。以子作天機貫旨。專言理气。考之經云。何處山頭無子午。登山不用開羅經。然則前賢之說非歟答曰。惟得訣之人。實有是事。非時師所得藉口也。凡生成之龍必有生成之穴。放棺之所果能認定來脈。則挨左挨右。原不可差毫釐。其龍虎朝應。非此不登對。其砂水明堂。非此必有走竄。然後用羅經格之。理气自合。所謂不用羅經者一也。入山尋水口。而格地之方位坐向皆可逆料。登龍格之巒頭自合。所謂登山不用羅經者二也。朱子云。天以陰陽之行。化生萬物。气以成形而理以賦焉。理者一定之理。气者一定之气。形則無一定之形。然形𨿽千變萬化。而終不能出此一方之外。則亦未嘗無一定之理。一定之气合於一定之理。一定之气則爲生气。不合於一定之气。一定之理則爲死气。得訣之人羅經爛熟於胸中。是以眞龍正穴有不用開羅經之時。正所謂巒頭之外別無理气。余仰止不知羅經乃借此言以辟理气謬矣。望气論望气者。望山川所升之气。以辧其龍之結作也。太祖之上於夏秋之交。雨霧之後。丑寅之時。必有升之气。宜於此時望之。气之發從山顚直起衝上。下小上大如傘。此爲眞气。若橫於山腰者乃云露之气。非眞气之發也。气淸奇者貴。肥濁者富。端正者出文。偏斜者出武。要赤爲上。靑白黑次之。其詳天機素書。論認水立向或問玉尺經審向篇耑言卦气。而審向之重惟在認水立向。穴與向豈有方歟。秀水則曰當趨。休囚則曰當避則避。豈六秀亦有不當趨。休囚亦有不當避者。歟答曰。五行各有所屬。生旺休囚不同。若從拘卦气。則所謂生者非眞生。旺者非眞旺。休囚非眞休囚。不過如時師所傳六秀黃泉之類耳。審向篇云。其訣則全在認水立向。如卯龍坤水朝立木向。則化官爲鬼。午龍乾水朝立水向則化煞生權。此認來水之訣。又如水出巽口。向丁未爲衝生。攺未丁則巽在絕地。水流坤口。向申庚爲破旺。攺坤申則坤在衰方。此認去水立訣也。龍與水如夫與婦。有是夫有是婦。有是龍水必有是向。故當以龍爲主。惟六十龍祕而不傳。先以教人以認水立向。已不能認龍。又不能認水。而徒求之六秀三合。六秀者。多不合生旺。合生旺者反爲八煞黃泉。此六秀所以有不宜趨。休囚所以有不宜避也。天機賦云。生與旺而同歸。人共財而咸吉。更從六秀方來。定擬滿門朱紫。。明生旺爲主。而六秀次之。又云。六秀如逢曜气定出彊梁之輩。此則病死墓絕之方終爲不吉。後之學者。從穿山透地坐穴認取五行爲主。則信手拈來。頭頭是道。卽先賢之認水立向。且落第二義。而六秀黃泉之非又不待言矣。嘗水辧水味可以知地脈之美惡。故有嘗水之法。平陽平崗不出澗水。須嘗其井水。髙山則嘗其溪澗。須於多晴後嘗之。老山之中。難以登臨。須逐澗嘗其水。其水香甜。則此上有好穴。若水淡無味。其中不結穴也。凡水以香爲貴。甜爲富厚人丁。若甜而帶辣則出武貴。若味帶酸苦皆爲不吉之所也。又水喜淸忌濁。冬宜溫夏宜冷爲妙。論詳於後。昔吳公嘗朱子祖地有翰墨香。爲朱氏扡此地。斷曰。當出一賢人。聰明如孔子。求福卽大孝或問葬者藏也。期安其祖父。故程子五患。皆爲祖父起。見今必富貴之利祿。誘其子孫。是安親之念。不勝其求福之念也。忘親僥幸。皆從此起。古之孝子慈孫。果有是歟。答曰。不孝有三。無後爲大。是子孫之有無。關系祖父也。推之而事君不忠。範官不敬。戰陣無勇。皆爲不孝。使吾之子孫暫然繁衍。而上能致君。下可澤民。獨非孝乎。今葬法不審。而破旺衝生。禍不旋踵﹐貽祖父之辱莫大於此。五患之說。程子猶泄之耳。古人所重固在積徳。於冥冥之中。然積徳之外。又能安其祖父。以安其子孫。尢爲大孝。若謂妄想僥幸。皆從此起。然則學也。祿在其中。是教人千祿也。以徳行仁者王。是教人圖王也。充類至義之盡無一可爲。又不止風水而已也。祕訣辧有種地師並不開口講論巒頭理气。有人詢之則曰。我有祕訣在。夫曰。祕訣是不可輕與人言之物也。不可輕言則人問可不必對。又另一家之妙也。又另一家則古書不必通。只此二字可以省酧酢廢誦讀。而又勝於讀盡諸書。而始堪應答者。又可靜坐養神以謀利。抑何妙也。然天下之道除妖術之外。無一事有祕訣者。作聖作賢成仙成佛皆無有祕訣者。何獨地理有祕訣乎。顧卽以祕訣論則其訣亦無用之物也。何也。吾見魏科髙甲富商大賈其子弟未必如父兄。彼非不訓誨也。蓋神明在人無訣可傳。故也。若曰吾得一訣卽可以了明天地之道。夫多讀精思者尙不能。而一訣何容如此哉。吾不能信矣。故言祕訣者非明師。論五行之謬天玉之旨從來未經發明。得吾子如披云露而見靑天矣。外篇所重者耑在四經。內傳亦曾言之。子獨以爲當闕疑。何也。答曰。四經之說羣於外篇。而內傳一見於中編再見於下篇。皆以上下文語气不相蒙。中下篇數語必後人增入。外編是後人僞作。中編云胎沐養生貪長﹐共冠臨衰旺仲。季子排來病死位墓絕亦皆是。此卽皆生旺墓弔合於三方。而孟仲季之公位攸分。兄弟多者以一四七爲長。二五八爲中。三六九爲小。本之河圖並非臆見。若又以四經分四男。是一山而有兩公位。其爲後人增入斷斷無疑。外編非無精義。獨以四經爲主。大旨全乖故知爲後人假托。余擇其確然可信者。備錄於後。其一則玄空大卦歟訣也。訣曰外卦玄空理最幽。乾坤艮巽明根由。坎離震兌分天地。五行卽在此中求。坎離震兌者。水火木金也。乾坤艮巽則其生地。此卽天玉經之三卦。所謂四龍四局也。其一則五行合生命也。訣云。金木水火各一宮。生命不相同。查得五行合生命。自然發福勝石崇。如木局生命則天干必甲乙丁壬﹐地支必亥卯未寅。納音必屬木﹐推之金水火莫不皆然。此歷試而不爽者。其一則四路黃泉也。訣云。庚丁坤上是黃泉。乙丙須防巽水先。甲癸向中休見艮。辛壬水路怕當乾。此專以去水言。庚丁者金局也。坤申同宮﹐來則爲催官。故能救人。去則衝破官祿。故能殺人。木火水皆仿此。其一則救貧黃泉也。訣云。辛入乾宮百萬生。癸歸艮位煥文章。乙向巽流淸富貴。丁坤終是萬斯箱。乾坤艮巽卽木火金水乙辛丁癸乃是四養方。所以救貧又謂之黃泉者。此方去水如人之失所養。定主夭貧。此黃泉眞訣也。外此則與天玉不合。如金木水火山山有玄竅。所以爲造化之妙。四經則不論納音而割裂二十四山。分爲四局律以生死衰旺之義。總不可解其謬一﹐乾爲西金之關。艮爲北水之關。則木之關宜在巽而反在坤。火之關宜在坤。而反在巽。其謬二。金爲父母。木爲子孫。水爲兄弟。火爲孫媳。於義奚取。而旣分公位。又別三才。又分天地人鬼。名目愈多支離愈甚。其謬三。衝生破旺皆論納音。其應如響。。卽所謂長生位上黃泉是。下化之年定見形者。亦當以挨星爲主。今而歸之四經。徧觀古墓。百無一驗。其謬四。木旺於東是爲東卦。金旺西是爲西卦。水旺北。火旺南。是爲南北二卦。皆大父母爲之主宰。故五行統於三卦。又統於天地二卦。舉天地而左旋右旋順逆零正皆在其中。外編獨以干卦爲天卦。支卦爲地卦。與天玉經之義前不相蒙。其謬五。予初讀天玉如行露中﹐亦曾廢書而嘆。及悟其爲羅經解。則觸處流通全無空礙。獨外編舛謬反覆。思之不得其說。然靑囊玉尺皆發明內傳之旨。而四經獨無一字齒及。此必後人假托無容附會。善讀者惟求其理之可信者從之。又云。五行無根水上折。時師那會得。似言穿透俱無可論。而後取四經折水。乃萬不得已之法。故袁波干云。攢地奇驗而造葬則無是理。俯察提綱余讀古今地理之書。其論巒頭者則謂巒頭重而理气輕。論理气者則謂理气精而巒頭淺。聚誦紛紛幾成矛戟。不知有巒頭而無理气則乘眞截僞。收水配向之功廢。執理气而背巒頭。則眞龍眞穴眞砂眞水之情以違殊。失靑囊之本旨矣。蓋有形斯有气。有气斯有理。因形以察气。因气以論理。一體一用不得偏廢者也。但古集𨿽多而二者不串論。以致一本兩岐而眞道不明於世矣。余故集巒頭理气並取作此星期合爲一篇。體用兼舉本末一貫。庶無偏而不舉之患云。論小玄空生克不論龍向或問小玄空古人用量山步水。袁波千云。平洋可論小玄空。山龍則在所後近刻地理原眞者。並以龍穴論生入克入紛紛聚訟。吾子將誰適從。答曰。小玄空乃穴前放水。非生成之水也。造微賦云。五行實無係於龍家。禍福須聚於水路。相生相克生入克入爲有情。生出克出爲無情。是以生入克入則爲吉神。生出克出𨿽旺來墓去亦爲殺。奧語云。天心旣辧穴何難。但把向中放水看。向中者。穴前也。穴前放水以消溝澮之盈。余但將造賦熟讀之自有渙然冰釋者。不待予言。辧別地理師法夫天下盡皆人子則無一人無厝葬之事。是此事也須人人知之能之矣。然四民各業。勢不得也。其中乃有嗜好其道精專是事者。人乃厚禮而延之。爲地師。於是有傳家之學焉。爲地師則有利於是。漸變爲射利之途焉。自爲射利之途而變僞百出。黎丘貌似眞道。大喪而孝子仁人反受其害矣。世人𨿽知其獘而勢不得不延師勢。必延師。則地之得不得在師。更急於得地也。然不能識師焉能得師。余於此中久矣。見師多矣。師非不可辧別之物。能知辧之之道。自不得之師也﹐故者相師之法爲人子告焉。或曰。審若是則世之射利者君而怨多矣。余曰。天下仁人孝子多。地師少。射利者究非地師乃姦僞之徒也。葬親事大。射利事小。利人子之利溥。害地師之害。微況所利者乃仁人孝子。仁人而所害者不過姦僞之徒哉。萬物轉移天地气或問木生於山。粟芽於室。以其有生气也。旣死之朽骨有何生气而能澤其子孫。卽太王遷邠。周公卜洛建都立國或有形勢之說。而陰宅前此未聞。大儒朱紫陽酷信風水。而後世猶或非之。吾子專言理气。獨未思之歟。答曰。上古之不信風水猶之於艸依木處也。利用前民之事皆以漸而興。何況風水至於朽骨無知。余幼以泥其說。偶以鍼浮杯水。亦如羅經之指南北。乃覺其非鍼與杯水有知也。其所以指南北者乃天地自然之气也。天包地外。地在天中。則靈蠢蠕物皆轉移於天地之气。故死者不必有知。而死者之骨實生人之根本。其澤及子孫者。天地之气爲之也。江南之桔樹之江北爲枳。無非爲天地之气所使。知桔枳爲气所使。則知死者之骨亦爲气所使也。通天地人。謂之儒。朱子爲信天地之大者。至於靑鳥葬書前此未聞。則前代有其時耳。豈可以艸衣木食反咎今日之布帛宮室也哉。天星卦例或問天星卦例有侈談祕訣者。又有斥其非者。余仰止極貶星卦並黜理气而子耑言理气。又不及星卦豈理气在星卦之外。歟先賢云。得卦不得金。枉自費勞心。得金不得卦謾自空閒話。彼所謂金卦者。獨非理气。歟答曰。楊公云世人愛把天星論。盡說貪狼武曲尊。嘗將兩字鉗龍脈。莫把天機亂指空。所謂兩字者實指穿山透地。蓋奪神功。攺天命。則兼論天盤。而乘气坐穴專以地盤爲主。七十二龍所以坐穴得金者。得七十二龍之分金也。六十龍所以乘气得卦者。得六十龍之本卦也。時師金卦乃以一百二十分金與卦外起卦。失之遠矣。以假混眞相傳旣久。惟鐵彈子有云。用先天以統龍當詳究子四龍之天星。用後天以布屬宜熟察乎三盤之卦例。四龍者。金木水火也。三盤者穿山一盤。透地一盤。坐穴一盤。故先天之卦用震坎離兌之局。辧在納音所屬何五行。自五行言之。則爲四卦。自二父母言之則爲三卦。自甲庚丙壬。乙辛丁癸言之。則爲玄空大卦。其法以之先看坐穴五行所屬何卦。次看穴中透气所屬何卦。又看逐節來脈所屬何卦。必同歸一卦。而後自山頭立向皆與水合。所謂富貴結全龍也。反此則爲出卦。破旺衝生終歸敗絕。辧眞僞總綱天下至難辧者。眞僞。而以僞亂眞猶莫如地理。蓋奪神功攺天命。其術𨿽神而遇不遇之機緣。仍不能彊。昔玄宗不知。疑其盜竊神器。乃至藏其書。禁其學。復飭一行禪師撰銅涵僞經爲亂雅。奪朱之計。朝廷旣忌其眞。而習其者猶稀。其僞於是有一眞說。卽設一謬解以混其傳。如坎離正位人難識。差卻毫釐斷不靈。此眞訣也。則有中鍼審龍。縫鍼定穴以亂其眞。九星雙起雌雄異。玄關眞妙處此眞訣也。則有艮丙爲貪狼星。垣分貴賤以亂其眞二。父母者陰陽之別名。三卦者從生趨旺自旺朝生之隱語。此眞訣也。則有天父地母二卦審生气天醫以亂其眞。穿山透地坐穴是爲三盤。震兌坎離是爲四卦此眞訣也。則有才官父子卦外起卦以亂其眞。甲庚丙壬俱屬陽而行此眞訣也。則有陽亥龍爲甲木。陰龍爲乙木以亂其眞。淨陰淨陽專言乘气。兩气交至是爲雙金斗腦此眞訣也。則有陽射陰。陰射陽。向上雙金以亂其眞。六十甲子分布二十四山。是爲平分六十龍此眞訣也。則以盈宿六十龍以亂其眞。七十二龍應七十二候。如淘沙撿金。故謂之分金此眞訣也。則有百二十分金以亂其眞。二十八宿喜龍水生和。不宜克戰此眞訣也。則有甲子起角管禽星以亂其眞。三百六十五度忌關煞空亡此眞訣也。則有天度六十以亂其眞。納甲者。先天之五行納音者。後天之五行此眞訣也。則有洪範卦气以亂其眞。廉貞破軍是爲煞曜。破旺衝生是爲黃泉此眞訣也。則有八煞黃泉以亂其眞。大玄空乃生成之水耑論俟星。小玄空實人力所爲穴前折水。此眞訣也。則有向上起長生。潮水論生克以亂其眞。諸如賴氏催官。乍合乍離。吳公教子書。楊曾二計之外。總無一是。矛盾參商其類非一。惟玉尺發明天玉。而無如倫父覆假劉賴之名。爲之注釋展轉傳僞。千古長夜𨿽以蔡西山。朱紫陽互相商討。然且縫鍼雙向依違無定。如玉髓陰陽流泉莫知爲理气。後之人卽欲不廢書而嘆。寧可得乎。予以參悟微言鑑古人之成格而知五行有主。悟此則吉凶如見。迷此則悵悵何之。因而盡掃羣言。獨標正義。作天機貫旨以遺天下仁人孝子。今而後楊曾之心法無所不貫也。天以陰陽五行化生萬物。气以成形。而理以賦焉。巒頭理气是一非一。是二非二。是貫乎中庸也。龍陽則水必陰。龍陰則水必陽。天根月屈宛然一太極圖是貫乎易也。相其陰陽卽楊曾之看雌雄。觀其流泉卽楊曾之認水立向。是貫乎詩也。萬事本於黃鐘。起於河洛。律呂旋宮。體用一源。是以後天五行耑重納音是貫乎性理也。地在天中。爲天之大气所主。則天地之气卽地之气。是葬乘生气皆轉移於天地之气。是貫乎天道也。歲漸差而東。是以縫鍼之子午進前一位。所以示造葬家候气之準。天漸差而西。是以中鍼之子午退後一位。所以示造葬家查緾度之準。是貫乎治歷也。夫滿屋散錢終歸一索。以萬錢同一孔也。同此後天則同此五行。萬事萬物捨是蔑由而看於天機乎。或者曰紫色龜聲。余分閏位。又烏知夫僞之非眞而眞之非僞也。余則曰。書以僞天亦僞地亦僞。古今之言天道性理者無非一僞﹐是則余亦僞也。卽謂天機貫旨之書。以僞亂眞也又不可乎。論雙金煞或問雙金煞紛紛不一。行程記云。不換雙金只管扡。休泥淨陰淨陽。楊曾傳授心法固有不盡信矣。答曰。雙金乃論乘气非立向也。卜宅兆者。淘沙撿金。古人謂之分金。乃六十龍與七十二龍。後曰三鍼之下皆添設一百二十。謬種僞傳。遂相率而忘其初耳。六十甲子分布二十四山其气不過一綫。從來山起頂處仔細認取方能使承接之間不差毫釐。如同一子也。丙庚爲陽甲戊壬爲陰旣承而子气不宜雜。以甲戌气綫在界縫之間。兩字雙行是以雙金斗腦。陰陽駁雜無气可乘。下後必絕。靑囊經云。更有淨陰淨陽法。前後八尺不宜雜。斜正受來陰陽取。气乘生旺方無煞。來山起頂方要知。三節四節不須拘。只要龍神得生旺。陰陽卻與穴中殊。陰陽取者。陰則乘丙子气。陽則受戊子气也。泛論羅經何從而辧。其爲甲子。其爲戊子。從來山頂起處認取。艸蛇灰綫之脊。或陰或陽有毫釐不可混之處。先賢云。一毫千里一指萬山。所謂一毫一指者。辧在微茫。故指出雙金合入之所趨避。玉尺經云。龍落空亡須明避忌。此那六十龍之空亡。卽是大金舊注指七十二失之遠也。靑囊經之淨陰淨陽。行程記之不犯雙金無非一理。特其文之少變耳。俗以小玄空論。雙金於金庫。龍向猶爲近似。其餘皆不合。總之以僞亂眞辧之必嚴。乘气之訣此處明顯矣。天機貫旨紅囊經卷之四天機出煞賦宜丰李三素著天機出煞出何煞。不出災殃發。明得雙金直射墳。閃得是仙人。直山直向不須下。下後兒孫罷。天機穴裏披雙金。屬土急推尋。巽龍乾向龍虎正。絕了長房定。乾龍巽向亦如然。敗了長房田。艮龍坤向災殃發。亦犯雙金煞。坤龍艮向亦如之。敗了長房兒。亥龍巽向龍虎偏。吉慶進田莊。艮龍丁向亦如此。主得兒孫富。甲庚丙壬龍直向。長子有災殃。乙辛丁癸亦如之。直射長房兒。坤申來龍寅甲向。壬癸向爲上。庫逢子癸位端停。子癸最昌榮。癸山丁向是本法。亦犯雙金煞。離龍坎向亦如妨。壬癸何相當。坎龍午向暫時吉。久後人丁失。離龍單子一般凶。子息也除蹤。兌龍直卯何堪下。以卯爲向。�又加左右庚甲兼不怕。卯龍直酉何堪裝。辛庚也無妨。十二山頭正直射。絕了長房也。十二支辰正直對。子午命傾危。直山直向合紫微亥也。家吉永無危。辛戌得龍又得穴。左右無空缺。丙丁庚辛水口連。立便進田莊。取得辛亥穴得正。水口流永吉。忽然左畔有髙峯。右畔有凹風。左邊山風容易整。塡滿便無病。有力之家用土培。無力之家用木栽。明得天心天穴子。便識陰陽山水口。陽山穴莫水流陰。閃受穴中心。二十四山依此識。不怕穴斜側穴心。水口合山頭。穴側也風流。龍虎穴正是本法。水口怕犯煞。水口龍虎若彎弓。富貴在其中。淺學時師無學識。只道穴斜側﹐不知其地有眞龍。富貴卽相逢。陰陽交雜正龍穴。穴正多啾喞。陰陽不雜。穴偏側。偏側也爲吉。此是太華出煞訣。依此全無煞。吾今特錄與時師。畱下救人災。夾竹梅花龍有三難三易。穴有三吉四凶。砂有五曜方位。水有二十四衝。龍者變化也。自然盤起伏爪分牙。枝分葉動。土形气行界合。分明出散明白。元神有顧。玄武垂頭支要顧。木气要隨行。出身端正者。爲龍也。推車審龍擔擔點穴。正所謂總審龍散點穴也。龍有死生。穴有不同。砂有眞僞。水有吉凶。龍水相濟福祿重重。龍不論形。星宿爲名。砂不論相。龍合則榮。穴無所定。得气爲憑。水無遠近。協脈爲情。無奴莫尋主。無君莫問臣。出身端正者爲君爲主。轉頭出血者爲臣爲奴。龍不仰揚。富貴不長。穴無動靜。所蔭不昌。砂不尊卑。枉用心機。水不屈曲。吉中不足。要識亥卯離三難。須識壬子癸巽已丙庚酉辛之三易。丁壬乙審穴之三吉。辰戌丑未正穴之四凶。禽獸橫梁關軸位。此是大地五曜星。水從前後並左右。龍身不合者總爲衝。南水沖面气不北。西水沖面气不東。步水作來藏聚理。莫在平波論北﹝比�﹞風。生處審來生處作。自然砂水合神功。記得古人傳受法。廖禹丁寧語伯通。看地只要會審龍。要看大地認雌雄。大地須要大合水。不比干窩小局同。有水便把水來證。莫把龍身誤認宗。一等時師不識法﹐誤認窠凹窟突窮。水上再無水。龍上再無龍。岸畔作水終非吉。茵褥無龍總是空。。自古山川有攺變。焉知今與古時同。不是路通車馬析。也是山崩被水沖。有人識得其中訣。卻與楊曾郭鏷同。昆侖乃是山之祖。天下榦枝萬葉中。庚辛江北眞奇脈。艮亥江南第一龍。已丙巽歸閩地旺。坤申只在六陽丰。戌乾坎癸南瓊盛。卯乙單行下章中。寅甲卻來蜀地走。離壬獨向廣陵宮﹐有人看徧人間地。萬里江山掌握中。論心訣論向尋龍道最微。𨿽知亥卯與南離﹐其中若得眞消息。何患人家不富時。定向受法亥龍一劍向南飛﹐乾上方知長子虧。壬气中房多損敗。頂心長子十分奇。卯龍若至一樣牽。若當甲乙長房偏。當頭若立庚辛向。長富中房富貴全。離有獨火向南來。丁丙偏中長幼衰。个字有緣心上點。中房平地一聲雷。陽龍乾申及寅甲。坤乙原同長子春。坎卯離壬中子事。辰戌單行幼子身。陰龍庚震合心同。亥已原來長子空。卯酉行龍中子事。切須艮丙醜尋衝。艮丙巽辛及兌丁。局前水法十分淸。有人識得其中趣。何患茅屋不出卿。長幼水尋長幼龍。方知斷法有神功。羅經分明別向處。富貴分窮似鏡中。壬癸相衝似水渥。坎離水盛骨顏希。人家若犯相沖水。外絕瘋瘋浸死屍。醜艮多朝瞎夫多。醜艮滿槨蟻成窩。其間若有單來艮。官事連綿怎柰何。寅甲橫朝瘋跛疾。更遭瘟火有千年。甲多寅少屍骸絕﹐寅土木根脇上橫。卯上定因軍賊傾。更嫌官事不曾停。若然眞到身邊繞。弔死扛屍兩事興。乙辰向到而前朝。白蟻成窩直貫頭。遺腹單傳遺腹子。乙多有水浸棺浮。巽已兩朝敗絕多。若逢巽丙又多磨。棺材有水人離散。獨自屍身定不多。二水難當一兩衝。十人常有九爲軍。官事未停遭賊敗。屍骸似石化爲灰。丁未朝來受大災。丁多有水未吹骸。陰人難免癆癀病。離散爲僧或道家。坤申一見退田塘。坤少申多骨自寒。水若單坤一穴水。扛屍官事莫能防。庚酉辛朝定損妻。庚宮若盛長房虧。酉宮能到官災起。十个夫妻九个悲。戌乾坤穴十分凶。乾戌分明水在中。戌宮單到生白蟻。夭壽官災兩事逢。亥水單朝不可當。初然一犯退田塘。投河气疾連瘟病。須識𨿽遭白蟻傷。論支幹生旺庚辛不必丙丁朝。丙丁相克似燒湯。丙丁若有庚辛到。金闋兒孫世代朝。壬癸何須甲乙來。龍被泄气力斯衰。若還甲乙逢壬癸。富貴一發興似雷。亥卯未龍本屬陰。若逢已酉丑相侵。𨿽然合得淨陰理。後代兒孫也禍臨。寅午戌龍本屬陽。若逢申子辰相傷。𨿽然合得淨陽理。後代兒孫禍莫當。巽已單逢艮水來。長房幼子占文魁。艮脈若是單逢巽。一旦榮華一旦休。乾坤若有一泓坤。富貴驟興白屋門。坤宮若有乾水到。一敗如灰不可聞。不問橫朝遠近津。須知出去以爲眞。落囊低處宜爲重。若犯三丁一樣云。四路黃泉斷庚丁坤上是黃泉。坤向庚丁不可言。甲癸向中憂見艮。辛壬水路怕當乾。乾向若教辛水見。艮逢甲癸宅須遷。巽逢乙丙須當忌。有人犯了定憂前。時師若與人開作。十墳葬了九墳遷。學來要作傳家寶。任是千金莫亂傳。論八煞黃泉斷甲向黃泉水在寅。此水逢之意便嗔。莊田花盡人丁死。何處求仙問此因。乙向墳前已水流。此是黃泉急要修。瘟癀歲歲莊田退。災禍重重怎柰何。丙向黃泉巽水流。人丁先損退田牛。此是黃泉八煞水。若臨墓宅禍無休。庚向墳前若見申。此水逢之不稱心。定出鰥夫並寡母。須教枉死少年人。辛向黃泉何處尋。朝來乾上損人丁。定出瘟癀損人口。年年人帶白頭巾。壬向墳前亥水流。少年枉死人泉囚。任是錢財難免此。年年災禍不曾休。癸向黃泉艮莫流。艮向甲癸不須求。乙丙莫教流巽上。乙丙還憂已水流。辛壬作向怕乾位。乾向辛壬切須忌。庚辛還怕坤申水。乾見庚丁亦如是。論祿馬貴人砂乾上有砂在二宮。但是天馬在其中。更向亥中逢祿馬。貴人壬上認其蹤。乾上有砂在二宮。便是天馬趕辛蹤。酉上有砂在辛宮。辛峯必與貴人同。午上有砂在二鄕。便是天馬在南方。已上有砂方作祿。必然丙是貴人郎。午上有峯第一鄕。午上有峯第二祥。兩峯疊作祿馬到。貴人丁上姓名香。甲爲庚祿卯爲乙。假祿何須向貴人。更有寅甲並癸子。兩般眞祿不多泰。艮巽誰知無祿馬。一身長在貴人宮。自有六秀贈祿馬。邀我同入紫微宮。夾竹梅花穴向水路吉凶斷壬子丙向誤人多。田須無破不成禾。水浸亡人棺板壞。蟻子頭邊已做窩。壬子丙向空亡路。丙水流巽無去處。斷定離鄕落水人。破敗官災田地廢。戌乾二山巽莫下。地戶天關非吉封。兩頭無骨木如槽。家業浮沈日凋謝。辛山若作乙辰向。失落黃金日化塵。墓內定知多積水。風聲速敗主家貧。兌山寅甲陰陽背。新婦卻言遭兒害。骨骸失落已無多。板內必成泥上塊。坤山不宜安艮向。板爛黃金遭水漲。木板之內亂交加。退敗田塘家業喪。離山已穴最不佳。周年田地水堆沙。泥土蓋屍棺板爛。黃金失落更生蛇。巽山不宜戌乾向。水流寅甲遭水漲。連年退敗見官非。更損牛羊家道喪。辰戌丑未水來潮。其家禍害不曾饒。官災橫事年年見。墓中棺木自然消。夾竹梅花論二十四龍斷乾坤二山損長房。巨富小貴發中房。跏跎瞎弔生聾啞。定招二姓一小郎。坎離二山龍腰長。一發如雷又善良。不問諸房淫欲起。三男四子損妻房。艮山第一出賢良。小房發福富田莊。个个人賢才俊美。若逢百步探花郎。震山擬做少陰龍。爲官必定到三公。若然十五三十步。牛羊富盛長房丰。巽辛二山澈骨淸。過房二姓莫同興。庶子螟蛉難養育。只堪一姓住千秋。兌丁二山眞好裁。不問親庶尺寬懷。長子房中人口旺。錢糧百萬繡衣郎。丙山十步勢來長。出富出貴在何方。幼子爲官並兩府。長男貧賤又棲惶。庚山百步勢英雄。長子房中福更崇。中子旺人財帛盛。二三幼子共伶仃。甲山乾向遠來長。中男次子出郎官。長子貧窮遭苦厄。何愁金榜不名香。乙龍獨怕屬靑蛇。兩房死婦事如麻。患眼駝腰官府害。辰山气盛主人邪。癸山單出寡婦娘。瘟病年年不可當。中房中子人丁旺。幼男長子生瘟癀。壬山壬水出豪彊。百步朝來產秀郎。若得回龍爲上吉。自然無事到官方。五星形勢木直金灣土是橫。火星尖秀向南行。水星一似生蛇是。說與時師論五行。五星葬法金空不可當心下。土實須從角上裁。火星葬頂。水星嘴。木直須從節上埋。扡穴法蓋粘倚撞論星辰。吞吐浮沈饒減直。枕頂挨筋休破骨。銷金點穴莫傷唇。凡認穴情看住絕。水若行時脈不歇。停時當有小明堂。气止水交方是穴。後面要令气可乘。前頭要使交截水。若還鑿腦不傷唇。行急傷龍非融結。尋龍經上篇尋龍先尋宗與祖。不辧祖宗何足語。大山髙聳是眞龍。踴躍奔騰儔可語。乾坤位尊陰陽分。龍布雌雄須認取。兩邊夾從看尊卑。三里五里相隨護。先看應龍在何處。主客相迎各回顧。或居水口或平田。或近江湖或大路。或如猛虎奔靑山。或似弱龍投水去。欲落未落雁南飛。欲住未住羣鴉聚。龍若住時山水回。龍未成時山水去。山崗到處有陰陽。只恐時師不遭遇。特起髙山作祖宗。降世行度若奔騰。驤可取也。景純謂。勢如萬馬自天而下。卜氏謂辭樓下殿論龍陰陽。非干陽坤陰。龍上而妙在雌雄二字。夾從護送山也。尊卑髙低也。要隨護不皆應龍案也。迎者情繾綣也。平地大路指融結在彼也。猛虎渴龍謂行度體勢也。雁飛謂山水去也。鴉聚謂山水止也。山髙急與府者屬陰。平支低浮仰者屬陽也。或過江河或不見。任使時師尋教徧。或居虛谷或深潭﹐須看應龍子細辧。有人識得此眞龍。一似楊曾親會面。卜氏謂棄甲泄兵過水而重興營寨。若山谷深潭龍脈隱微。非在水低。謂言有龍必有案﹐故以應龍求之矣。或藏形或隱迹。要知去住登髙覓。磊落髙峯骨脈眞。左右從龍君要識。斷續不過三五里。束帶蜂腰鶴膝是。龍若住時有明堂。入穴先看左右臂。面前玉案若橫遮。更有應龍當面起。請君下穴細裁量。不久子孫官爵至。藏隱者。微而難辧去住也。住止也。磊落羣峯明也。從龍隨護山也。斷續者。藕斷絲連之狀。蜂腰中小鶴膝中大皆來气過脈。穴自融結必獻明堂。則左右自然環抱。近案橫遮。遠案接應。官爵必然也。要別陰陽辧風水。龍要十分。水十二。山爲門戶欲堅牢。水爲血脈須秀吉。且尋坐下正龍位。縱少朝山也尊貴。龍來遠遠穴天然。依經點穴勝前堅。三陽六建當墳照。千金莫亂與人扡。若徒按卦推音取。失了楊曾二大仙。陰陽二字。詳雪心賦第二章

。來龍得十分謂全也。水得十二分亦然。水口爲龍穴之門戶。山乃明堂之鎖鑰。皆要堅固。水乃龍之血脈。要眷戀。三陽者明堂爲內陽。案山爲中陽。案外朝山爲外陽。六建者。水抱穴。左爲天建。右爲地建。前爲人建。祿建。命建。馬建。照於前者。推卦例姓音之非是。共說前山三與五。笑殺時師全不悟。山頭將取地羅移。便道陰陽居此處。不尋地脈看來龍。空有賢賓無好主。前三後五。共爲八門。圖見雪心賦。若失生气空貪秀案也。眞龍剝換妙難窮。子細推尋莫失蹤。作穴擔看隈暖處。前有朝山起數重。子孫俊傑天然別。富貴榮華達聖聰。剝換失蹤龍脈。隱隱隆隆。若灰中綫艸裏蛇。微茫難認沒泥龜蛇之類。隈暖處藏風聚气也。下穴爲父。朝爲母。相逢龍勢住。從龍兄弟要相逢。白虎靑龍爲子乳。鄰姻伯叔護團圓。坐下千金無賈處。下穴當作主。山主爲父。案爲母。謂夫婦對偶。龍住成形。夾從龍山。爲兄弟。不可無也。反是者單獨孤露無情穴。爲子息。龍虎爲奶乳。籍以拱抱。若乳其子也。纏護爲伯叔。團圓護衛也逆龍捲穴難尋討。細脈迎朝福深奧。揚揚大水逆西關。下了還生國之寶。逆虎捲穴上東邊。細脈迎朝福轉深。揚揚大水東宮鎖。下了爲官滿國欽。上水抱曰逆。若龍抱虎之地。大水臂外水鎖也。不見其出。山若急時緩處安。臨穴入路似龍蟠。面前秀山並秀水。下了令人出大官。山若慢時急處下。莫遣明堂傾腹瀉。要令當面水陽朝。列土分茅容五馬。小山須去大處尋。教君此訣值千金。大山須去小處尋。髙處看眉低應心。急緩脈龍也。大特小小特大。當下其特。齊應者避壓也。龍若住時便生枝。枝上分枝更��。�气脈相連。續下後兒孫著錦衣。生枝分枝言雙龍虎也。有兒者上��。�水下關去水。捉脈尋龍何者是。此訣憑君須仔細。山山去了不回頭。子賣爺田偸寫契。一名喚作倒莊山。忤逆子孫君須記。山山眾去不顧也。懶龍孤弱臥茅崗。有錢不肯買田莊。牽連公事遭羅网。子息分離出外鄕。更有香花龍最別。蟠帶從頭來不絕。前有香鑪禮卯山。又有旌幢並賓節。定知寺觀及僧堂。社廟神壇人祭設。平緩孤單怯弱。爲懶龍也。蟠幢旌節。圓山出足四五香鑪禮拜。圖見雪心賦。其餘變換幾多般。尢籍時師眼力寬。但恐雌雄交度處。不論逆順盡堪安。此是尋龍端的記。爲報時師須子細。若能窮盡此眞經。一似楊曾親出世。尋龍經中篇爲報山人尋地理。須看尋龍記。尋龍先尋寶殿宮。太乙在其中。勿然紫气山回抱。三臺朝伏好皇宮。寶殿後龍山也。太乙龍之左右。紫气者靑龍來抱也。三臺。山如品字伏者拜也。發迹先看祖宗來。山頂勢排徊。大公若得小公住。雌雄分兩路。左回右抱穴分明。賓主要相迎。發迹者。起祖立宗也。大小者。大剝小山也。兩路介字也。回抱者交度也。隨龍兩邊俱朝揖。山形諸就集。一山走去一山回。不是正來。亂龍三條五條起。中有一條是。一山拱揖一山親。卽是正龍身。隨龍護送山也。一走一回。去住不定。三五條起者。其中拱揖最尊貴者。便是眞龍。單雌單雄不用看。體要勞心算。大公若得小公龍。旌節起重重。左右若得眾山揖。明堂眞龍集。四件團圓似月形。認取正龍行。單者孤露也。大得小者。變換取巧也。若左右抱裹團聚者。是正龍也。大凡看龍先看勢。須用龍樓起。兩邊相揖對明堂。龍虎要相當。水口捍門華表起。穴在天心裏。便有貴人品字形。伴月亂如星。凡祖山起龍樓。對面山峯列如品字。若對面明堂者吉。更水口有捍門華表主貴。看取主山何處出。換龍並換骨。龍貴祿馬在何方。拜識要相當。文筆尖峯在左右。火星臨墳照天官。武庫兩邊朝。便出大官僚。來龍須變星換骨。若甲山申子辰山。祿馬居寅之類拜識者。拜恩謝職山。文筆火星皆尖峯也。若在案山之左右名文官。武庫山主貴。要識閃山不作穴。落處何勞掘。回頭望取太陽崗。且用主人長。水口若有交牙石。相似龍蹤迹。星峯旗鼓揖團圓。宰相去朝天。閃者。走竄也。太陽者。屬金體主長者。來龍遠則左右護送亦長。交牙石者。關固無損益也。諺曰。若要發。水口狹。相似者。不失本類也。奉勸時師著眼觀。認取眞龍度。登山涉嶺望西東。龍識得行蹤。或在髙原無空缺。前有圓峯出。若然穴隱便爲尊。好惡細推論。或在平田水口裏。落處應龍至。天乙太乙兩邊朝。世出貴人苗。或在路旁人不識。下了令人憶。不是時師眼不開。畱與福人來。或在江村或在溪。乃是眞龍隱蹤迹。龍樓寶殿兩相當。代代近公王。或似渴龍奔江水。華蓋後頭起。前有頓筆入雲中。四畔起圓峯。或行或去回頭望。應龍尊貴旺尋取。正龍去住場。看落在何方。一要山來二要水。便合陰陽位。停停去住有雌雄。此地足堪逢。正龍行度。夾從護送。多天乙太乙隨行。倉庫劍戟。雌雄自然交度。水口重關前列秀案。水卽經年猶解轉。山崗勿移換。看取團圓櫃庫崗。便是貯禾倉。不是眞龍莫亂說。何用勞心訣。不是眞龍把作龍。下了卽貧窮。龍行自有龍行勢。落處貴人鄕。四畔峯巒似列槍。龍在裏頭藏。踴起髙峯頭背拱。或輕又或重。樓臺鼓角兩邊迎。走馬又屯兵。執杖報衙並插笏。風鑪茶具出襆頭。天馬及行街。踏節兩邊排。忽然頓旗前面聳。府帥兵權重。或然魚袋左邊來。金榜禦門開。武曲笏山當墳起。不怕頭尖利。展袍誥輔更相隨。代代錦衣歸。水性動易遷變。曰解轉。山體靜重厚。勿移換。方圓磊落者。曰禾倉。正龍不顧他山旣止。自有秀案。日月捍門居水口。印山或低小。天關地軸自相迎。宰相入朝廷。更有交牀並靑蓋。落處相榮帶。垂簾掛幕應墳前。世世代代碧幢眠。龍山雙管進田筆。進气年年喜。右邊尖射便爲凶。千萬莫相逢。虎山須是彎彎曲。此地方爲福。惟有左山救得人。世代不交貧。水口兩圓峯。曰日月。水去處中有墩。曰地軸。以字解。左山靑龍也。以理推之逆山也。忽然後龍帶倉庫。下了家豪富。金櫃相隨公祖來。疊疊後頭堆。一重山來爲一代。說了時師會。龍身帶倉庫者取富。卜氏曰。帶倉庫陶朱之產可期。看他出貴在何方。其命要相當。若在子午卯酉出。此命人逢吉。寅申已亥位方臨。此命抵千金。若在辰戌丑未向。此命興旺。太歲其年應信來。富貴自人摧。如子上有尖峯。主子生人貴。上有倉庫山。主寅生人富。他仿此。太歲鎭則發。好地用尋年月利。日時相隨至。淺深下穴用心機。此訣極立微。穴土須逢五色佳。辧取溫溫處。忽然淺露失包藏。下了受災殃。密祕仙人論如此。父不傳於子。學得自要逞神通。識透古人蹤。凡定穴立向者。要年月日時大利一也。淺深得乘二也。五土四也。反此四者。災殃立至。尋龍經下篇殷勤爲報時師道。尋龍莫潦艸。尋得眞龍穴法眞。下了救人貧。要識尋龍至妙法。最髙峯頂踏。遠望四山龍發枝。血脈要相節節生峯起。祖宗細認龍行路。擺身直下見眞龍。會者此皆通。尋龍之法。先觀分水處。起山步其行度不顧他山。節節起峯兩邊護送障缺至結穴處。左右周密。堂寬案秀。水口重關爲吉也。廣闊平陽無起處。巨門星爲主。尖尖頓起細侵云。敵國上將軍。破輔貪廉星出猛。天下人欽敬。石龍石骨過江河。子息作龍圖。面前若見大溪水。宰相神童出。巨文二位發龍行。寺觀有聲名。六節以來廉貞起。神廟佛場地。祿存磊磊作來龍。扡穴定災凶。武好星。天外起。財帛重重至。看貪狼。芽筍侵云瘦又長。方圓尖秀皆同體。登科黃甲佐君王。看巨門。櫃庫端方體勢尊。方闊卸屏拜負衣。雙全富貴冠鄕村。看祿存。如柞如拳勢不尊。破櫃忽然身帶腳。管教災害滿家門。看文曲。如鱔如鰍隨水曲。鶉衣百結亂紛紛。女色男花皆不足。看廉貞。如刀如劍更如鍼。斜尖竄足拜粗惡。瘟災家門不暫停。看武曲。覆金覆鐘堆谷。左回右抱勢端嚴貴。可通知金滿壁。看破軍。形如破傘亂紛紛。直竄斜飛生亂石。𨿽知獄訟絕兒孫。看輔弼。如鐘如櫃如側月。尊重端嚴正富龍。貴至中書富敵國。又有倒地者。大同小異也。天乙太乙後頭髙。代代出英豪。左右從龍來迎接。堆峯三五疊面前。峙立應龍山。代代出髙官。龍行恰似開船勢。漿棹兩邊對。山回水曲兩相饒。富貴足官僚。若住時。手足亂。恰似船泊岸。兩邊一似船棹橈。對對盡來朝。後龍左右有髙峯。曰天乙太乙。案後山出眾。曰應龍。凡龍止結穴者﹐如舟子之梢卸帆蓬均下橈棹若不均。便有偏勝之患。範公曰。吉凶先看左右手。一手不收俱不足。四神八將山來望。觀見龍神旺。員印面前有吐珠。交仕定無處。尋龍望取迎龍案。拜相分明見。四畔山崗似倒槍。龍在裏頭藏。端正明堂員尊貴。四畔山峯對。四神者。靑龍白虎朱雀玄武也。八將者四正四隅八方。印珠者宜居龍虎明堂處。四畔槍者。龍虎臂外曜气。詩云。或如槍。或如劍。隨水順流飛冉冉。時師但道主離鄕。不知內有眞龍占。四畔山者四應山也。前遮後擁似驅羊。世代入朝堂。第一正龍坐正骨。大官從此出。正穴須教出大官。一舉做魁元。第二回

龍轉作穴。要識龍骨節。山山來聚穴分明。朱紫滿朝廷。遮擁者。有諸內必形諸外也。正龍骨者眞气脈也。正穴者。气脈正十道明也。回龍者顧祖穴也。骨節者星峯也。龍未住時身頭去﹐認取龍行度。龍若住時穴便知。腳手落遲遲。尋得龍窮在此住。便識龍藏處。龍住送亦住。山水亦齊至。龍行送亦行。折岸似排兵。前雲龍若住時手足亂。恰似船泊岸。踏看龍神心裏驚。方是正龍神。更有石脈來龍好。切莫向人道。生處騰騰險峻崗。涼金蓋頭藏四畔。團圓頎庫起案山。前立峙窮者盡也。住者止聚也。正龍結局。自然駭人也。石者山之骨也﹐騰峻者。聳起也。傘蓋者。遮蔽也。四畔庫者。夾從帶財庫護送也。功曹傳送起員峯。此地出三公。更有飛龍似鳳翔。萬里回頭揖前去。後起似驅羊。須得主山長踴躍。起伏如徵戰。將相朝金殿。恰似瓜藤棚上行。落處看朝迎。山凹絕頂拜翼尾。不用言有地眞龍。泊處好山峯。八卦自然通。好地自然穴六神是閒說。陰管後頭陽管前。會者是神仙。功曹者龍山也。傳送者虎山也。飛龍鳳翔者﹐布龍虎重抱也。山凹者脈冷也。絕頂者。最髙彊急也。翼者偏也。尾者尖利气絕露也。六神者放水法也。例曰艮看靑龍起。在豬巽隨猛虎入京都。坤原尋得蛇爲例。榦遂侯枝行順數。辰向靑龍起在羊。戌尋牛上正相當。未遇狗位爲元首。醜向龍頭支逆裝。此是陰陽分順逆。若流罔類便爲殃。斷邊云。靑龍山主人旺富貴。朱雀主官庫。山髙揖吉。風入水去主形獄。騰蛇主田庫。山髙抱主壽。風入水流疾病少亡。勾陳主財庫肥。長子滿吉。風入水破凶。白虎祿庫中子揖抱吉。風入少亡產死。玄武主蠶庫三子是水口。宜狹繞抱吉。按此不陰﹐故不全乃陰后者。髙也陽前者平也。有龍恰似朝天子。左右山來止。嶺皆有山。陰裏藏富貴起官僚。來山有石髙聳起。不怕黃並赤。天關地軸要相當。下穴細裁詳。尋得地窮便下穴。莫與時師說。朝天子者景純謂朝海拱辰。卜氏謂紛紛拱衛紫微垣尊居帝座。楊公謂譬如至尊坐明堂。列班排衙不撩亂。陰朝者。明拱不如暗拱﹐明朝不如暗朝。以人力之若露頭上穿窬之患。窮者止聚也。有一缺露非止聚也。扡穴之法最難論。須是暖暖諄諄。要識山頭十二穴。何者爲生滅。後學時師莫亂扡。下後絕人倫。識得龍骨及龍身。下著濟人貧。或時換龍或是正用。識龍心性。穴做之時恰似人般。古正其身。天穴須髙莫近頂。但取朝山。正頂頭一穴主離鄕。子細莫憧惶。人穴卻居天穴下。富貴爲官也。地穴更低入些些。只是出豪家。地穴號爲泥水穴。爲官亦卑劣。兒孫久後絕除蹤。更怕水來衝。龍骨者過峽也。龍身行度星峯也。成者成龍也。換者傳送也。分脈也。正者不走竄也。性者陰陽急緩也。穴似人者。以身方之動處是穴。天地人者蓋粘倚撞穴也。徐氏可曰。天地人二穴隨其山體而裁之。得宜俱爲吉地。曾公但取人穴而不取天地二穴。嫌其過髙過低。學者當自得之人穴欲得後龍遠。一起一伏健。若逢正穴爲君裁。富貴一時來。人穴須得明堂正。水口圓峯應人穴莫逢三不來。錢谷變成灰。掌中眞訣無人會。度了也須悔。時師不識大官墳。好惡爲君分。大官之地龍灣曲。四面水回伏。或大或小或蜂腰或住或如超。起祖行度雄健起伏來得長遠者最貴。三不來者。左右不抱一也。水不縈紆二也。案山反背三也。腰者腰結也。住者龍止之處。超者餘气發泄。超超遠去也。若然龍似水波到。爲官世代好。四畔周遮拱一峯。橫案兩三重。龍若橫來排徊落。用別龍好若二三十里到停停。恰似一龍行。龍若遠時龍身健。拜相分明現。水波到者。來龍如微波蕩蕩而來也。俳徊者。和緩也。停者止也。似龍行者。活動也。遠健者。勢遠力健也。福亦然。拜相者。拜山也。龍若住時有包藏。山水自相當。從前一卷眞奇絕。楊公親口訣。時師明掘亂安墳。那解救人貧。若人收得此三卷。讀了人人欽羨。此中義理深且長。莫把作尋常。見此文書人皆喜。收付巾箱裏。要知此本得來由。元出在處州。尋龍經至此終。論尋龍之法甚有關節若論大地之眞機。須識案山之來意。凡見有面之秀峯。卽落何方之坐位。假如金木之眞方。必有火龍之正气。火星髙聳水星行。土脈不同他富貴。再窮水法何來合。龍穴不在腰間取。局中一格屬何陰回看此音回某气。要審山性孰爲眞。流水砂頭三度是度有交兮。星有气。大山莫道穴難藏。識要敲金瓚度取。龍無鱗甲不成龍。龍無生長不成气。五行生克成五行。此是天星玄妙理。尋龍辧得龍气眞。貧者能富賤者貴。問君何法復何言。隔山取法眞。必舉源頭。若有一尖峯。大地定在水中取。水口仍有一尖峯。大地源頭是要知。有地在西傍。水須本是生蛇勢。若見水源前出來。縱然有地終須髮。水倒東兮地在北。水倒西兮龍不去。入鄕不見水回頭。莫把心神枉推理。龍要藏兮水要停。水要彎環龍要聚。龍不出身不爲龍。砂下出手徒然起。水有情兮。龍有停。案有面兮。龍有意。龍穴砂水。子細推。巒頭好合天屋理。巒頭只是死巒頭。棹不助船何足取。時師謬枉不能明。枉怪眞龍不富貴。無根縱是艮亥龍。難使江南顯地理。證破只在一峯。暗藏春色君須記。欲觀大勢之來龍。必以羣山亂起眾。水亂流擇其善者而從之。所謂善者。看龍盤旋起伏。布爪分牙羅域圍繞。城門緊閉。水口拋梭。應案重疊作穴。審龍不必勉彊。吹風竄馬疆繩。或虛應老牛腳蹤。或是雨滴波心。或是風來水面。或是聞雷聲而不見。或尋月影而不隨。或是頭露而失迹。或是磨劍而無剛。或君子而有不仁之處。小人亦有取用之時。或是星淡而雲龍月現。或是融雪下而水存。或是灰內綫。或是艸中蛇。或是蛛絲馬迹。或是鳳毛龍砂。或是水心生火。或是魚背懸釣。��雨過檐初滴。寶鼎香消气。上浮大門��茅廬養。白屋龍生梁棟材。正是風頭�頂順。方知鼓瑟自吟詩。世事萬般皆一用。春宵一刻值千金。梅花帶雨風中剪。荷葉傾城靜處尋。梧桐梢上偏生子。楊柳枝頭產正心。木星要識枝和幹。水宿宜知淺與深。金空不可中心下。土實須從角上裁。鍼尖莫有金邊木。頂气江南何處尋。地理莫言無妙處。尋龍作穴值千金。

