﹝淸﹞本地姜地理巒頭訣

前言

本地姜﹐眞名叫梁鑿貴﹐廣東化州人。是淸末民初聞名於廣東湛江﹑雷州﹑廉江﹑化州﹑髙州﹑吳川﹑電白一帶的民間風水大師﹐與當時任髙州府的戴錫倫知府齊名。據傳他與戴府各有千秋﹐戴府擅理气﹐本地姜專形巒﹐其尋龍點穴之技出神入化﹐畱下了很多傳奇故事﹐但其畱存於世的書籍卻少。本人幾經周折﹐也僅得其一本手抄本﹐且沒有書名。爲了不使一代大師的心血煙沒﹐也使風水愛好者在研習風水時有所參考﹐本人將其手抄本內容錄出。望有緣者得而寶之﹐認眞研習﹐倘有所得﹐隨緣造福﹐報效社會﹐爲民解憂。那麼﹐本地姜大師泉下有知﹐也當欣慰也。

地理巒頭訣

凡到一地﹐先觀水口。城門四周關攔﹐內有眞龍結作。羅星龜蛇獅象守口﹐必藏上格之龍。華表捍門日月鎭守﹐定結富貴之地。北神鎭塞禁口﹐必有大貴之龍。王侯之門獅子石柱﹐貧賤之家破墻倒壁。若有王侯居此﹐城門定鎖千重。見有水口羅星﹐則可跟蹤尋宗問祖。

貴龍重重開帳﹐出脈中抽﹔賤龍擁脹﹐無星牽連貫頂。眞龍行度必有獲帶蟬翼﹐假出者枝腳直硬﹐脈長而僵﹐似鶴項鴨頭擁脹粗頑﹐此脈勿觀。脈細短縮﹐乃爲極貴之龍。貴龍帶案帶祿﹐富龍帶倉帶庫。大地無廉貞作祖﹐爲官總不過三公。龍樓出王侯﹐禦屏禦坐宰輔文臣。紫气﹑太陽﹑金水﹑巨門﹑印浩爲文貴格﹐五星﹑九星聚構理學名賢﹐太陽覆金土星總是巨富之輩。文曲水星行度一生邪淫﹐若問水火土金反成富貴。五星入廟必食千秋之祿﹐若間禦屏王侯宰輔。聯珠逆生必出翰範文宗﹐五星歸垣定出賢聖夫子。星穴克制少祖乃是大貴之龍﹐祖宗來克星窩滿門孤獨。太陽金水出科甲之人﹐寶蓋禦屏翰範聲名錦長。貪狼星秀乃是頂甲之龍﹐玉尺金水蘆鞭定產神童才子。屏帳俱全狀元及弟。祖宗持連﹐開帳穿心有貴人﹐定產大尊之貴。五腦梅花科甲連登﹐帳翼直包五十里世代公卿﹐開睜換屏數十丈爲官極品。三臺寶蓋父子必定同科﹐九腦芙蓉兄弟連科及弟。此乃眞龍須當尋﹐過峽跌斷必可追。送少迎多行必遠﹐來髙去小結穴近前。

小地如紅﹡﹡妓女穴多盡結﹐大地如閨中嫩女定縮腰間。硬直不可安插﹐飽滿不可下手。淸奇定有結果﹐秀嫩斷不虛成。窩鉗定有弓腳球瘠﹐乳突必須開腮界水。騎龍定宜回抱﹐兩手掩耳鋪氈爲眞。逆局定要砂攔﹐橫局下臂關收爲妙。遠山觀重﹐四應近護取其情。順局只忌傾斜﹐交牙關攔爲妙。龍眞穴的﹐不論山谷平洋局緊气聚﹐定然催富催貴。穴坐少當代登科﹐穴下鋪氈也能速發。莫嫌旱局無水﹐能發巨富之才﹔莫執髙山﹐定發人丁千百。有人無財﹐須尋倉庫之龍﹔有財無丁﹐莫下孤寒之穴。地之盛敗出之龍身﹐旺弱興衰應在气運。龍身節節爲佳﹐定然久享。

地理五俗引

地理於古法無不盡善﹐惟後世去古遙遠。其法煙沒﹐傳庸師與俗眼﹐參之世俗。翕然從之﹐啄啄爭鳴﹐莫可窮究。故曰﹕依古法者﹐斷不入俗眼﹔入俗眼者﹐斷不依古法。學者必然剔去舊習﹐直通古處﹐皆未有闖其畦徑者也。故首以五俗示戒焉。余初學﹐宜悉心研究﹐過此一關﹐乃可尋上進之路。否則﹐愈造愈左﹐終身爲宮墻外望之人矣。卽聰明冠世﹐亦何用哉。

一﹑盡龍

穴不必掏泥於盡龍。愚初看地﹐見一枝龍或十節或五節﹐定跟至盡乃止﹐以爲穴在是矣。不知盡龍則星體凡多散漫﹐龍虎多不包裹﹐明堂闊無襯砂﹐變爲空曠﹐全無好地。疑龍經云「君如尋得幹龍窮﹐兩砂不關又不攔﹐風吹水劫不是穴﹐須知此處是疑龍。」又曰「大地不在大窮大盡之處」﹐又曰「餘气不去數十里﹐斷然不是王侯地」﹐又曰「脈盡處須防穴盡絕」﹐此之謂也。譬如人身﹐有心腹則必有手足﹔譬如屋宇﹐有廳堂則必有廊廓。善一相別者也﹐當自知之。愚覆大家祖墳﹐腰結者甚多。愚近取諸山﹐腰結者亦居十九總多。又云﹐余枝多結地﹐亦如小官衙之比大官衙﹐縱有衙丈部曲﹐究是拱服於人而已。

二﹑龍虎鉗口

穴不必掏泥龍虎鉗口。地之有虎龍﹐如人之有手足護衛﹐熟能廢之﹖亦有不盡然也。每見大地﹐多下手一邊兜轉﹐或有龍無虎﹐或有虎無龍﹐或邊短邊長﹐或架左架右﹐或外山周迥﹐無不可者。惟庸師俗眼﹐坭於鉗口﹐一見鉗口若龍虎之狀﹐不論龍虎有無砂水順逆﹐只於此處點穴安葬。所以﹐古今許多吉地多遺在龍虎之旁﹐彼旣以鉗口取穴﹐其不對鉗口者﹐穴尙宛然﹐非明師莫識。愚切以俗眼之害﹐惟鉗口爲第一。愚又觀今世葬地﹐多有龍虎均停﹐明堂闊大爲萬人悅﹐慕者無不立見敗壞。能剪下手一邊﹐在此點穴﹐若無下砂水﹐大非人情。所能堪者﹐無不發福。愚非切去舊習而千餘處﹐斷不敢爲駭俗之言也。此風水之生死笫一關也。學者過此一關﹐乃有上進之路﹐不然則終身隨於坑坎之中耳﹐何地理之足云﹖且又非愚之臆見也。古人曰﹕兩宮齊到﹐忌當面之傾流﹔一穴居中﹐防兩邊之尖射。又曰﹕兩宮齊到人皆道好﹐卻主殺傷反生煩惱。又曰﹕君如識穴不識怪﹐只要左右抱者住。左抱右回未必吉﹐分明異穴生賢良。皆是鉗口之患也。又曰﹕也有形好不好者﹐也有形怪不怪者﹐穴缺不齊之天地奇﹐皆言虎龍不必登對也。學者於此斷悟﹐能豁然貫通﹐始有安著腳處。惟哲人之大觀﹐自當不言而愈也。豈牡牡驪黃之可眩惑哉﹖

三﹑兩水合襟

穴不必泥兩水合襟。愚初看地﹐只要兩水合襟﹐求務期得穴﹐以爲當然不易者﹐後見每覆古墳﹐徧觀山川情意﹐乃知有大謬不然也﹐每兩水合襟在前﹐則山咀必尖﹐流神必直﹐龍虎必長﹐眞气蕩然﹐無一不可者。除是合於右則轉左以出﹐而得右砂稍攔﹔合於左則轉右以出﹐而得左砂稍攔﹐庶畿穴尙可裁。若不論龍穴結作﹐只於合襟爲期﹐則送龍枝腳﹐三條五條亦有合者﹐行龍撓棹﹐長或三節五節亦有合者﹐此皆可作穴乎﹖又有大龍結作﹐邊長邊短﹐福余之中﹐登穴只見峯巒簇簇﹐而分毫不見田水﹐不作合水之論。乎古人云﹕也有眞龍無朝水﹐只要案山爲近侍﹐案外一水暗循環﹐此格亦非中下地。又曰﹕兩水合處莫當中﹐流神傾瀉最爲凶﹔翻身逆轉微來脈﹐發福綿綿爲三公。又曰﹕兩水合處莫當中﹐不在右邊在左邊﹔仙人倒丈須橫作﹐下手縱寬也進田。夫坐空以下寬爲堪輿家大忌﹐然寧居於此而不居於合水之直處﹐古人語意可推矣。愚切以鉗口合水爲初學風水魔障﹐纏繞十餘年不能解脫﹐非得知人之指示不自省覺﹐到省覺解脫時又是一種人物矣。

四﹑頂正星峯

不必泥頂正星峯。古人云﹕若是正龍需正下﹐若然架折兩邊安。又曰﹕情傾左右穴居兩邊。又曰﹕龍從左來﹐穴從右出﹔龍從右來﹐穴從左出。又曰﹕誤葬皆因貪正面﹐神仙多是下偏坡。又曰﹕左乃爲南右乃爲北﹐扁大臨弦出粗雄。向例多皆言。捉穴之法﹐穴有正有側﹐不必拘泥於頂正也。蓋穴法之有正有側﹐自古皆然﹐此而不悟﹐亦刻舟求劍之流耳﹐豈可輿哉﹖愚謂山川之宜側葬者有二﹕其一審視來龍﹐其一裁度砂水。風水之小者﹐可正下﹔頂之平者可正下﹔脈之緩者可正下﹔又微髙微突者可正下。以其龍身無煞﹐且美意停息不竄﹐走左走右不以頂正爲嫌﹐至於山形稍粗雄硬直﹐稍是傾瀉﹐不分陰陽﹐爲煞當頭﹐直下必致傷人。龍之有不善者﹐宜姑置之。若來龍特達﹐砂水秀異斷不可捨者﹐宜於旁邊龍虎臂上﹐細閱其稍平﹐恍惚髙低遠抱處﹐此美意所鍾﹐宜於此處圖之。凡此皆審視來龍之意也。至於砂水﹐亦有不可不逢山總可以正下。然砂水太直﹐豈敢敵煞當中﹖宜挨左挨右扡之﹐剪著去水一邊尢善。若左砂有煞點於右﹐右砂有煞點於左。拘泥於頂正乎﹖必致乖舛。凡此又裁砂之義也。稽之古云﹕龍有眞的﹐明跳墻虎之脈穴﹑飛天龍之耳穴﹑太陰金之角穴﹑太陽金之角穴﹑鳳形鵝形之眼角與支翅﹑蛇之耳窩﹑下水龜之肩井﹐皆可下也。致於龍身粗硬﹐斷不可正下。兩邊出有龍虎者﹐又宜於龍虎臂上動處求。如鳳形當面太直﹐則點在翼阿﹐人當面太直﹐則點在肩井﹐以爲咬虱穴。咬虱之下爲鼠肉穴﹐鼠之下爲曲池穴。倘臂上太直﹐點於盡頭處爲堂心穴。臂若飛揚如舞袖之狀﹐則點略平坦處爲袖口穴。今之俗師﹐每見峯巒端正﹐只當頭下穴﹐不論是非﹐以至誤人十常八九。痛哉﹗惜乎﹗

五﹑闊大明堂

不必掏泥闊大明堂。夫明堂於風水關系甚大﹐所以聚後龍之气﹐界穴前之水﹐皆須此也。葬經云﹕气乘風則散。明堂太闊﹐風不乘气以散吾眞气乎﹖又曰﹕水界正明堂﹐太闊何所憑﹐籍以正界來脈之水乎。嘗覽公卿大地﹐俱有來脈之界水﹐以翕聚堂气﹐堂气旣聚﹐則眞气自凝﹐人才無不並進。風乘气散﹐堂气蕩然﹐便如萬將統疲弱﹐雜呼之聲不應﹐榮之不前﹐萬事垂蘭折足﹐販坯使山聚拱﹐堂气周密﹐卽如勇士武友﹐聽令於大將之前﹐叱吒可生風雲﹐運動能驅山海。凡有所塋﹐廢無不遂汝成功也﹐此皆應如影響﹐非臆莫語也。又常見大家之山﹐千崗萬頃﹐必拱於前﹐下不見田水而气象軒昂﹐寢寢然發盛。以闊大明堂例之﹐彼何之有也﹖若有闊大明堂﹐必得一砂緊拱﹐內局自成家務﹐乃可輿哉。所謂汪汪萬頃明堂水﹐內局周圍如轉環也﹐非有內局而水﹡﹡鎖完固﹐亦可無虞。但發福稍遲﹐不如內局尢善耳。所謂明堂容萬馬﹐水口不通舟也。外此者﹐總後有淸貴龍﹐穴前有秀異朝山﹐亦主貧窮孤寡五六代後乃能發福然﹐或暫貴而不富﹐或有官而無祿﹐或暫時富貴而不長久。蓋眞气旣散﹐力量自減﹐定主有頭無尾﹐得一失三。若龍穴不眞﹐明堂太蕩﹐又無內局水口﹐則破敗塗地也。今之俗師﹐以庸省主人﹐一見明堂闊大﹐視之是寶﹐極力圖謀﹐卽販之踵至﹐猶倦不省﹐殊可矜也。時師又曲說曰﹐以寬主人之憂。又曰﹕明堂朝山遠﹐則發福必遲﹐更要三十餘年﹐食出外三陽則大富貴矣。又攺歌曰﹕明堂容萬馬﹐富貴傳天下﹐久之終須髮福。彼身去後﹐發與不發何與哉。知者自當執持﹐不可茫然聽其鼓動﹐而貽伊戚也﹐愼之愼之也哉﹗

地理三畏忌

夫五俗旣明﹐當識三畏。三畏者何﹖到頭硬直﹐穴前傾瀉﹐順砂過堂是也。趨吉避凶者﹐吉固愛之﹐凶豈可不畏哉﹖故必先求無禍﹐乃可希福。豈斷乎其不苟者﹐而不嚴於辧別﹐則無窮魔障入於肺腑﹐卽有良法美意﹐何以而悟乎﹖然此三畏亦俗眼之所素安而冥然罔覺者﹐故以次五俗焉。

一﹑畏到頭硬直

凡作穴之處﹐務要平正﹐凡稍硬者謂之殺﹐大能傷人﹐所謂脈者死﹐斷不誣也。今之庸師俗眼﹐每見一山下來﹐如臂之直﹐只謂之下筍穴爲脈﹐輒令人扡葬﹐主人亦利於脈而脫臆從之﹐不知死絕之禍捷而影響﹐譬之湯火陷井在前﹐甘以彼身赴之而不知其禍也﹐不太可惜乎﹖古人曰﹕槍頭莫下﹐鼠尾莫扡。又曰﹕勸君莫下槍頭穴﹐葬下人丁絕﹐脈和人少死。無非單明此理者也。故愚以第一可畏也﹐實莫忘於此﹐非爲硬直如槍者不可亂下﹐或片來者略無停息﹐或巒頭粗硬太直如飽腹之狀﹐或勢如覆鐘之狀﹐又有繃面金星之狀﹐又有直體金星而臥梭者﹐俱有死無生﹐鮮不殺人的。見此斷宜捨之﹐豈可畱心回顧﹖學者心目不明﹐倘與人謬下﹐其虧損陰徳無疑矣。愼之愼之也哉﹗

二﹑畏穴前傾瀉

凡看一地﹐砂主人丁水主財。水聚財聚﹐水散財則散﹐此千古不易之理也。又是無情之物﹐以就下順流爲性。有物以阻之﹐其勢自橫﹐無物阻之﹐則千里直流而去。故宅之前若見此水﹐則萬頃田莊無不破盡﹐所謂「明堂如播米﹐子孫窮到底」。又曰﹕龍虎似推車﹐田地不畱些。皆指此也。非惟長流之直水可以敗人﹐至於陰流之直水﹐葬下禍患尢緊要﹐直瀉無關﹐其禍最速﹗所謂陰水不顧家﹐葬下亂如麻。然流神之曲直﹐亦能掩人耳目﹐多至自欺。水總順流﹐未有如竿之勁直者﹐轉左轉右﹐轉左一二丈﹐數尺之間﹐此其常也。時師見此﹐誑其主曰﹕如生蛇屈曲﹐可無患矣。不知在水邊觀之﹐若曲動之勢﹐以登穴言之﹐居髙而遠望﹐只是一脈蕩然而已﹐有明尺寸之間乎﹖必得一砂攔﹐一水左曲爲右﹐可十餘丈﹐自右轉左亦有十餘丈﹐相交織結成橫水樣﹐乃可謂之屈曲。山大如曲水大轉﹐定有眞龍居此間。又曰﹕四橫三直通東西﹐九曲鳳凰池。又曰﹕左轉芴﹐右轉芴﹐不是眞龍無此水﹐是皆不欲其傾也。凡葬去水地者﹐宜於此缺﹐對此不得十分﹐依法亦要八分得才可。若畏處多﹐可取處少﹐則是敗絕禍胎矣﹐切而棄之也哉。

三﹑畏順砂過堂

順逆二字﹐乃地理開卷第一義也﹐此二字不明﹐總是說夢也。發明順砂或逆砂二路﹐如盲如聾一也﹐自非有灼然之見者﹐鮮不可以順爲逆﹐又以逆爲順者﹐牧堂必有感慨﹐得爲斯言也。但今之俗師看地﹐有四五十年而懵然不知順逆者﹐竟與聾盲何別。不知地理之順逆﹐專以水之來去爲主。如右水倒左﹐凡在左邊有髙山﹐柳圳塋林木下﹐至田畿級﹐凡一級髙一級﹐皆謂之下砂﹐謂之進神﹐愈出愈長而福愈盛﹐若上有此砂﹐不論長短﹐謂之順砂﹐謂之退神。

躥而過者﹐尢至毒害﹐萬頃田莊﹐無不立盡。古云﹕於來去之水論﹐得甚﹐亦以其關系甚大也。故曰﹕天門欲其開﹐地門欲其閉。又曰﹕所喜者﹐三門寬闊﹐所求者﹐五戶閉藏。又曰﹕水來自左﹐無左亦可﹐水來自右﹐無右亦就。又曰﹕剪下砂莫剪上砂﹐剪進神莫剪退神。皆爲此也。蓋水之性情﹐水來這邊﹐定是逼窄﹐山髙田髙﹔水去這邊﹐定是闊曠﹐山低田低﹐倘能拘轉山川情性﹐使水來這邊一里寬一里﹐水去這邊﹐一里緊一里﹐則頗有神情之砂﹐其於地理過半矣。古人曰﹕兩水夾一案﹐定作退田斷。又曰﹕退官退筆﹐尖尖從此出﹔進官進田筆﹐彎彎兜水入。又曰﹕東宮過西宮長房敗絕﹐右邊尖射左臂﹐少子貧寒。皆言順砂過堂之水禍慘也。夫旣順砂難堪矣。況過堂二字﹐稍有知者﹐此而不畏﹖嗚呼﹗畏哉﹗若夫逆局逆龍﹐則上案上手砂不妨。蓋山逆水逆﹐則力量大。若順砂順水則能發福耶﹐此又不可拘於順砂順水之論也。

