《大六壬祕本》﹝淸﹞金正音

《大六壬苗公鬼撮腳》目錄

十二月將照顯變化論卷之一

十二天將所主卷之二

旬中神煞卷之三

神物論卷之四

八卦屬十二將物類／五行上下類物

天官加十二辰射覆物類卷之五

八卦將神射覆法卷之六

十干旺相死休囚法卷之七

五行占物之所主／課名用神物之所主／發用休旺／

十干五行旺相死囚休／十干所屬物類／二十八宿周天度位

李九萬六壬百章歌卷之八

十二宮神六壬所屬之圖鬼撮腳卷之九

六壬穿楊百章歌卷之九

通天鬼翼賦卷之十

六壬玉成歌注解卷之十一

鬼撮腳總括《玉田歌》卷之十二

婚姻／疾病／出行／行人／謁人察善惡／論訟／田六種／晴雨／科舉／幹祿／日辰人宅／奴婢

五行旺相胎孕休囚論卷之十三

壬機祕要法語

五要權衡篇卷之十四

占盜遁蹤由／名殊義同／大六壬畢法略說／司天苗達過將法

《管輅神書》卷之十五

論終身／論空亡／論空亡作鬼／論破神／論刑沖害／論丁神／干支總論／論爭訟／論富貴／論課名

《六壬心鏡經》卷之十六

占天晴否／占天雨否／占水漲退否／占人宅／宅中有無鬼神／占修造歲內所忌／推月龍／

推黃道吉凶方／推黑道吉凶方／犯黑道所生災／禳犯黑道／占求婚成否／訪人見否／占主人善惡／

見貴求望／人情虛實／占遷官／定文武／占赴舉／占求婚成否／擇婦以立方／占女邪正／占女美醜婦人入門吉凶／占何時來／占產育／占懷孕生時／產婦所向方／占種田／占養蠶／占奴婢／

占六畜病／求失畜占商賈／宜往何方求財覓利／賣物售否／詞訟占／囚系出獄否罪輕重／

占欲避罪可否／占追證／占如知犯罪吉否／占雪訟冤枉／占被人申奏吉否

占漏稅事／占詞訟散後如何

卷十七增附釋三才應事

占病生死／病形狀／醫藥／看何鬼爲殃／辧瘥期／占盜賊／疑何人行盜／占同居人竊否／

占行人／占存亡遠近／占漁獵／占怪異驚人／博戲／占近出何時歸／占在事被差使／

占逃亡／占沈時／占假借

《大六壬苗公鬼撮腳》

十二月將照顯變化論卷之一

神後屬子﹐其數九﹐味鹹﹐女虛危三宿三位。

子加日上﹐乘天后﹐爲小女。子加小吉﹐加土﹐爲老婦。子乘六合﹐爲匪類。

五子加日辰爲公姑。子加酉爲孀婦。子加辰作虎爲軍婦。子加卯作常爲娼妓。

亥加子爲孩童。子加亥作天空爲幼女。加巳日上爲嫁婦。子加辰女患﹐亦爲水沈。

子作勾陳爲駝背。子加日辰上房﹐虎臨年哭神。子加辰戌土甕﹐臨日辰爲瓶盂。

子加元武亥上爲糖。子加生气爲燕子﹐作虎克日血病。子加巳悲聲﹐空亡中爲遺失。

寅未加子鬼神。子加巳午﹐冬至後爲雪。丙子日辰上河祟。子作六合加日辰爲布帛。

子加酉爲陰天。子日作元武大雨。「武」原本作「龍」。

大吉爲醜﹐其數八﹐味甘﹐鬥牛二宿在位。

醜作天空爲矮子。丑加卯酉上爲缺嘴。日辰上爲長者﹐丑日爲農。丑加歲爲宰執人。

丑加亥爲橋﹐寅加丑亦是橋。庚辛日爲墓﹐卯日爲轎。卯日丑加卯爲車。

丑加戊己日爲土地。六丑日爲牛。丑加未爲不完物。

丑加子爲鱉﹐空亡日辰上爲田野。醜加六合爲家。「家」字金氏旁注「枷」字。

丑加巳爲土坑。醜加太常爲甜物。丑加卯酉日爲店。丑加亥爲腸泄。丑加申爲傳捨。

合加醜爲僧道院室。醜加朱雀作舉薦。醜作貴人爲相招。

丑加卯春夏雨雷。又爲雨後雪。卯加丑先雷後雨。

功曹屬寅﹐其數七﹐味酸﹐箕尾二宿在位。

寅作六合靑龍爲秀才。作元加巳爲煉丹道人。戊己日爲公吏﹐勾陳作寅同上。

寅加巳午患人。寅作虎爲瘋子。寅作朱雀爲文書。寅加午爲屋柱。寅加辰戌爲林巒。

寅作空爲棒杖。寅加六合爲從人。寅加巳亥爲迷路。寅加丑戌爲舊籍。

寅加巳爲大風。申子辰日主遠行。

太衝屬卯﹐其數六﹐味酸﹐氐房心三宿在位。

卯加甲乙爲兄弟﹑朋友。未加卯亦爲兄弟。卯加申爲藝術﹐又作虎爲匠人。

卯作六合加日辰爲羅网。卯加亥爲舡。金氏旁注曰「梢子」。卯加丑未日辰爲竹籬。

卯作天空或空亡爲目患人。加日辰上爲門戶。卯作天后加子上爲水車。

卯加午爲病目。卯作龍爲竹棒。卯作天后加子﹐春主疫病。日辰上主私約。

卯乘壬癸日爲船筏。

天罡屬辰﹐其數五﹐味甘﹐角亢二宿在位。

辰加月建爲宰公監司。辰加巳午爲老人。用上克日辰主殺人。

辰加子作元武爲彊盜。作虎屠殺人。作天空加醜上爲山坡。

辰加日辰上並子午上爲阻截。辰加亥主哭。加日辰上主火驚。辰作初末傳主多慮。

辰加壬癸主官非。辰加月建上爲城門。辰加卯爲文繡爲怪手。金氏注云﹕手有龍文。

龍加戌爲怪足。足有龍文。

太乙屬巳﹐其數四﹐味苦﹐翼軫二宿在位。

巳加子作太陰爲娼婦。巳加辰戌上爲囚禁人。

朱丹書原本此下有空白二頁﹐蓋康雪村祕本已有闕文﹐後余得之視有闕﹐迨至康熙乙巳仲秋幸得山左沈蓮溪先生祕書﹐遂補之於此﹐用藍筆記入。

白沙顧商文補闕。

黃晴崖照式鈔記

施錦堂亦從式記之

旺克日爲蛇﹐巳加辰巳爲窯。巳加日﹐屋﹐罵詈。巳乘虎加日辰主外服。

巳加甲申爲道士﹐爲金。巳加子爲鍋。巳加酉主徒配。巳乘蛇加辰主雙胎。

月厭加巳爲夢蛇。巳加未主竈傍有井。巳加午主旺房。巳乘太陰口瘡。

勝光屬午﹐其數九﹐味苦﹐柳星張三宿在位。

午作太陽爲妾。午加酉爲婢。午加辰老婦。午加日﹑辰﹑行年上爲屋。

午加申﹑酉﹑庚﹑辛日上笄妻。午加辰戌爲半路。午乘六合加太常衣服。

午加亥卯未爲豆。午加寅卯主宅。庚辛加午癆病。午乘蛇加日辰﹐兒童發驚。

午加卯酉交占股病。午加魁罡主信至。作蛇雀丙丁日交冬逢燒衣。

小吉屬未﹐其數八﹐味甘﹐井鬼二宿在位。

未加亥爲繼父。未加酉爲繼母。今日陽比是兄﹐陰比是弟。未加亥﹑丙﹑丁日占爲酌人。

未加寅爲婿﹐亦爲招椅。未加酉丑爲老人。作常合加日辰是樂器。未加子午上爲醬。

未加日爲麻。未巳相加爲風生。

未加辰爲園。未加卯爲林。未貴加日辰﹐廟神。乘生气加日辰主信。

亥日爲井祟。乘天后日辰上公婆。未乘龍爲佛。未乘六合爲僧。

乘天空加辰吉屬墓﹐如日辰作空亡爲廟墓。

傳送屬申﹐數七﹐味辛﹐觜參二宿在位。

申作虎﹐獵人。六癸日壬爲遷移﹑刀斧。申加四仲爲客人。申加戌亥仇人。

申加巳午﹑加日﹐午用﹐主孤兒。作太陽加日﹑辰﹑魁﹑罡爲軍人。

申加卯爲僧。乘龍合加日辰上爲藥。申乘虎爲刀斧。申加亥克日水厄﹐加卯爲攺門。

申加日辰主憂。乘元武加亥子主失脫。乘太陰加日辰爲艮寅。申加辰戌爲磨石。

申加午戌巳爲大麥。

從魁屬酉﹐其數六﹐味辛。胃昴畢三宿在位。

酉作六合爲奴婢。酉加靑龍爲侍妾。酉作天后爲姑舅母。酉作天空爲小婢。

酉加子丑爲老婢。酉作太陰加日辰上爲妻妾﹐爲財帛。酉作太常加卯未爲樂妓。

酉加巳爲海﹐加子爲江。酉加寅卯乘勾爲小麥。酉加白虎甲乙日爲服至。

酉作蛇加卯酉主鴉鳴。酉加天空無後。酉加年刑命﹐刀傷。酉加蛇雀主目疾人。

酉作合亦主斜目人。酉加丙丁日辰上主赤眼。酉加子爲水邊。酉作雀主喧聒。

酉加寅卯克甲乙日辰主爭鬥。酉加子並壬癸日辰上爲霜雪。酉加戌主霜。巳午加酉主雪。

河魁屬戌﹐其數五﹐味甘﹐奎婁二宿在位。

戌作天空主奴僕。金氏注「天空」旁曰「元武」。注「奴婢」旁曰「健奴」。戌作朱雀爲印綬。

戌作六合加日辰上爲人聚﹑眾人會。戌作朱雀加日辰主官長。

戌加天空子午上爲外舅公。戌加申爲軍士。戌加月建主監司。戌加太歲主都轄。

戌作太常勾陳作辰原本「加支」主官長。

戌加寅在甲日主墳墓損壞。金氏勾畫﹐在甲以下八字注「墻損」二字。戌作白虎克日辰主惡積。戌加四季加日辰上主墻壁。戌加元武﹑天空爲貪丐人。戌加日辰上主舊物。

戌加元武爲坑。戌加亥爲小廝。戌加年命主足病。戌加白虎克日辰爲盜賊。

戌加壬癸日主墻倒。

登明屬亥﹐其數四﹐味鹹﹐室壁二宿在位。

亥加四季爲幼子。原本作「仲」。亥乘天空加卯酉爲孩童。亥加酉爲醉人。

亥乘朱雀爲遺棄小兒。作合加六辰及壬癸日﹐辰爲獄人。亥加辰主屠人。

亥乘勾陳爲魚蝦。又爲气。亥加寅午戌日用之主傷殺人。亥作靑龍爲樓臺。一云爲僕。亥作六合爲閣。亥加巳爲壞頭面人。亥加戌爲廁。亥加日辰爲柱。

占用上主醉散﹐亦主力盡。亥乘空加太歲主髙人。一爲天上吏。亥作太常殺加日辰爲谷粟。亥加巳日占行人來。亥加子爲麥。亥作太常爲泄瀉。亥加歲刑刑本作行年主病。

巳酉丑日亥爲用主失物。雀臨亥爲監引。亥加壬癸子上主不明。

連三傳主重疊。又云﹕聯茹旺主重疊。

苗公鬼撮腳十二月將所主卷之一終

附李道生曰「是書從太易所錄鬼撮腳﹐只三卷﹐其上卷卽此一卷也。其中局卽此四卷前半也。其下卷卽此四卷後中並玉成七卷也。若異處卽用朱筆對過。今抄多從對本﹐絲毫無錯。李九萬百章歌以下﹐直至下本六壬心鏡止﹐俱隱所無﹐學者宜敬寶。」

乾隆丙子十月望日﹐黃晴崖照原本朱批

乾隆甲午正月初四﹐施錦堂照式朱批。

十二天將所主卷之二

貴人者﹐黃帝之神﹐家在己丑﹐旺於四季﹐其將主貴人﹑官祿﹑慶賀﹑詔命等事﹐珍寶財物﹑君子遷官﹑小人官訟事。

加寅貴人怒。加卯爲求退官。加辰見官方。加巳爲賞設。加午爲遷官。

加未爲廟神。加申爲佛像。加酉爲關隔。加戌爲貴怒訟。加亥爲官供具。

加子爲婦人病。加醜貴人吉慶。

螣蛇者﹐熒惑之精﹐家在丁巳﹐旺在孟夏﹐其將主驚恐﹑怪異﹑夢寐等事﹐君子憂官﹐小人爭鬥。

加寅爲文字。加卯爲車馬怪。加辰爲火光怪。加巳爲難產。加午爲血光怪。

加未爲酒食物。加申爲道路怪。加酉爲釜鳴怪。加戌爲墳墓怪。加亥爲事爭訟。

加子爲陰私事。加醜爲宅中怪。

朱雀者﹐南方驃騎尉﹐家在丙午﹐旺仲夏。其將主文書﹑遠信﹑刑戮﹑口舌等事。君子憂文書﹐小人爭財利。

加寅爲音信。加卯爲口舌。加辰爲獄訟仇冤。加巳爲妻子。加午爲爭鬥。

加未爲婚姻不和。加申爲遠信。加酉爲奴婢鬥訟。加戌爲武官爭鬥。加亥爲爭小口。

加子爲姦私訟。加醜爲老人口舌。

六合者﹐天乙光祿卿相﹐家在乙卯﹐旺仲春﹐其將主婚姻﹑和合﹑丈夫﹑隱逸等事﹐君子遷官進財﹐小人聚會事。

加寅爲文書信喜。加卯爲法術書。加辰爲事不成。加巳爲陰人和合﹐又鑪冶。

加午爲喜事。加未爲婚姻和合喜﹐又爲婚姻私气。加申爲詞訟爭。加酉爲男子喜。

加戌爲婦人逃走。加亥爲陰人私亂。加子爲陰亂爭鬥。加醜爲田宅不安。

勾陳者﹐天乙將軍﹐家在戊辰﹐旺四季﹐其將主兵器﹑戰陣﹑刑革﹑爭鬥﹑詞訟等事﹐君子掩捕盜賊﹐小人爭田產。

加寅爲爭論﹑鬥訟﹐加卯爲鬥打﹑爭競﹐加辰爲戰爭事﹐加巳爲出兵事﹐

加午爲婦人爭訟﹐加未爲說事﹐加申爲神怒降災﹐加酉爲遠行不通﹐

加戌爲墻垣事﹐加亥爲小口病﹐加子爲惡逆縱意﹐加醜爲爭田宅。

靑龍者﹐天乙大丞相﹐家在甲寅﹐旺孟春﹐其將主官祿﹑財物﹑婚姻﹑慶賞等事﹐君子遷官﹐小人進財產。

加寅爲文書喜信。加卯爲術士事喜又疑事。加辰爲鮮物。加巳爲酒食。加午爲遷官職。

加未爲婚姻酒食。加申爲失物。加酉爲行遭雨。加戌爲印信。

加亥爲道使喜信﹐又爲直使喜。加子爲官祿﹐加醜爲田宅。

天空者﹐土神凶將﹐家在戊戌﹐旺於四季﹐其將主虛驚﹑欺詐﹑不實﹑奴婢﹑逃亡等事﹐君子讒誑﹐小人欺詐。

加寅爲誑亂﹐又主家中文書事。加卯爲妄言﹐又爲妻妾妄言不實。加辰爲孝女。

加巳爲官大勢﹐又火鑪。加午爲馬死。加未媒人虛詐。加申爲僧妄言。

加子奴婢不實。加醜妄言﹑田宅﹑利害。

白虎者﹐金神凶將﹐家在庚申﹐旺孟秋﹐其將主病患﹑死亡﹑出入﹑器傷等事﹐君子失官﹐小人傷身。

加寅爲貓畜或虎。加卯爲雷畜類。加辰爲哭泣。加巳爲喪車。

加午爲死亡﹑爭鬥﹑病。加未爲匍卒又爲爭鬥病。加申爭鬥病。

加酉爲守門卒﹐不宜出行。加戌爲眞印﹐爲病。加亥爲小口病﹐病重。

加子爲婦人爭鬥﹐病。加醜爲六畜損病。

太常者﹐天乙太常﹐家在己未﹐旺四季﹐其將主官祿﹑印綬﹑田宅﹑財物﹑衣服﹑賞賜等事﹐君子小人並喜慶。

加寅爲衛士﹐加卯爲女冠。加辰爲獵﹑官事。加巳爲術士。加午爲婦人孝服﹐爲始。

加未爲巫女﹐一爲印綬。加申爲天徳。加酉爲師姑。加戌爲印綬。加亥爲黃衣人。

加子爲貞節婦。加醜爲老人。

玄武者﹐水神凶將﹐家在癸亥﹐旺於孟冬﹐其將主盜賊﹑遺亡﹑姦私﹑離別等事。君子奴逃損失﹐小人淫亂之事。

加寅爲功曹﹑判官。加卯爲盜賊。加辰爲惡神煞﹐一爲神事怒。加巳爲竈君怒。

又爲家親鬼怒。加午爲菩薩怒。加未爲家親鬼﹐一爲婚姻事凶。加申爲羅漢。

加酉爲奴婢逃走。加戌爲四足作怪。加亥爲水厄怪。加子爲婦人逃。加醜爲失六畜。

太陰者﹐金神吉將﹐家在辛酉﹐旺仲秋﹐其將主欺蔽﹑隱匿﹑陰私等事﹐君子罪咎﹐小人驚憂。

加寅爲淫婦﹑怪女。加卯爲從出入﹑婚姻。加辰爲伏藏。加巳爲私事﹑發怒。

加午爲鬥爭及病。加未婚姻事。加申爲音信。加酉爲婢逃出。加戌官員印事。

加亥爲孝服﹑女子事。加子爲姦私事。加醜女子疾病。

天后者﹐天乙彩女。家在壬子﹐旺仲冬。其將主婦人﹑陰私﹑暗昧等事﹐君子遷官會賓﹐小人婚姻財禮之事。

加寅爲美婦人。加卯爲女冠。加辰爲婦人病﹐又孕婦。加巳爲孕婦。加午爲婦縱逸。

加未婚姻凶。加申爲婦細長體。加酉爲婦貧賤﹑女身。加戌爲婦嗔怒惡。

加亥爲婦﹑少年﹑又正道。加子爲荒淫婦。加醜爲婦人一爲老婦人。

苗公鬼撮腳卷二終

煞卷之三

甲子旬﹐子儀神﹐卯丁神﹐戌亥天中﹐壬日亥不空﹐丑奇神﹐酉閉口﹐未五亡神。

甲戌旬﹐戌儀神﹐丑丁神﹐申酉天中﹐庚日申不空﹐辛日酉不空。丑奇神﹐未閉口﹐巳五亡神。

甲申旬﹐申儀神﹐亥丁神﹐未午天中﹐丁己日午不空。子奇神﹐巳閉口﹐卯五亡神。

甲午旬﹐午儀神﹐酉丁神﹐辰巳天中﹐丙戊日巳不空。子奇神﹐卯閉口﹐丑五亡神。

甲辰旬﹐辰儀神﹐未丁神﹐寅卯天中﹐甲日寅不空﹐乙日卯不空。亥奇神﹐丑閉口﹐亥五亡神。

甲寅旬﹐寅儀神﹐巳丁神﹐子丑天中﹐癸日子不空。亥奇神﹐亥閉口﹐酉五良心神。

鬼撮腳卷終此卷世所隱

苗公鬼撮腳神物論卷之四

射覆起例剛日先看日上神﹐更兼發用細詳明。柔日支上先須視﹐用神兼取兩邊迎。

用傳

月將加時專視初﹐中末總棄不須拘。用加日辰兼旺相﹐其物可食定非虛。反是不可食。

用是水神近水物﹐火神經火泥土居。金是金石詳其義﹐五行實物不多途。

及時過時

過時已發兼未發﹐用加支合正當時。假令正月丑已過﹐寅爲目下卯前期。

可用否

用神上下推休旺﹐有气須知利用人。休廢不中無用物﹐天神地將爲同陳。

完不完

旺相神加用日辰﹐陰陽皆備物全形。此物堪爲新且好﹐休囚刑克舊伶仃。

五行類

卦逢潤下近水物﹐曲直木器成變形。伏吟近出返吟遠﹐過往來經卦內物。

金爲兵刃五金同﹐木行葦柴竹木中。水珠流轉形曲屈﹐火鬼羽毛炭火蹤。

五色類

旺從本色相從子﹐死妻囚鬼母從休。春占甲日水加幹﹐木色靑方黑水傳。

火赤土黃依此定﹐五行從日達其由。又如春季當囚日﹐木家是旺赤中串。

遇火卻黃金卻黑﹐五鄕日幹定源流。更次用物加上取﹐四時休旺理同周。

五色分四季衰旺例

木﹕旺靑﹑相紅﹑死黃﹑囚白﹑休黑。

火﹕旺紅﹑相黃﹑死白﹑囚黑﹑休靑。

土﹕旺黃﹑相白﹑死黑﹑囚靑﹑休紅。

金﹕旺白﹑相黑﹑死靑﹑囚紅﹑休黃。

水﹕旺黑﹑相靑﹑死紅﹑囚黃﹑休白。

物有無

天空用起又空亡﹐時又空亡何處詳。若問其中是何物﹐其中無物慢思量。

射物何知人誑詐﹐空亡爲用且參詳。物自空方將到者﹐縱然有物也成閒。

乃無用不要緊之物也。假令正月甲子日卯時射之﹐亥加卯﹐三傳戌午寅。若物自寅卯方來﹐乃空方來也。

虛實

日辰發用火神居﹐所用之物必多虛。若見水神虛又實﹐傳空加日及辰虛。

生死

生死先看子上神﹐用兼旺相必爲生。囚死更兼刑克用﹐故知死物自然明。

水陸

火木相加用日辰﹐物生陸地最爲眞。巳酉丑金石經火﹐申子辰爲水內論。

亥卯未木陸加水﹐寅午戌爲陸路陳。

休旺

五行用起日辰中﹐休旺論之始見眞。木神旺相爲木物﹐死囚艸葉是其因。

金旺王金囚見石﹐土神囚廢是灰塵。水火休旺依時論﹐次第推詳理自分。

形狀

用起孟神物帶圓﹐仲方四季碎並尖。旺神圓軟相方嫩﹐死神直硬不虛言。

囚神細碎推其義﹐休是輕形又不全。

可食否

日辰發用互相生﹐吉將並來食可陳。不備昴星八專卦﹐物非食類別推情。

可食又詳何味物﹐用加孟上定其酸。仲上是咸季甘美﹐五行本味更詳端。

五味

木酸火苦金辛水咸土甘

新故

發用日辰皆旺相﹐定知其物嫩而新。俱見死囚並克賊﹐必然故舊不庸詢。

用加生上新小弱﹐沐浴新而光澤鮮。

帝旺近貴爭用物急用須極旺﹐從衰至養舊中言。舊本作「從衰至養日中言」。

集類

涉害昴星並八專﹐二三四件非一言。連茹日辰相比及﹐季神爲用色相兼。

日辰相克爲雜色﹐將此推之見類源。

死活

用逢生气及月建﹐定爲活物更無疑。被克死囚何以決﹖非爲活物死中推。

要知何類詳生死﹐飛禽朱雀及從魁。

表裏

發用日辰俱入傳﹐物有表裏不虛言。只如甲午日寅午﹐外靑內黑見其端。

孟仲季

陽孟爲四角﹐陰孟不團圓。

陽中不偏托。沈本作「陽仲不便起」。陰季缺斜言。沈本作「陰仲缺斜言。」

陽孟加陰仲形方﹐陽仲加陰季爲圓。

又形狀

旺气所勝圓而新﹐相气所乘方而長。死气所勝剛而硬。休气所勝尖小詳。

或是兩頭不均者﹐推前孟仲季同量。

十干主色

甲靑乙碧丙色赤﹐丁紫戊黃己卻紅。庚白辛藍壬是黑﹐癸爲陰水綠色連。

日辰上神

神後勝光加日辰﹐其物有爪及竅陳。太衝從鬼支幹上﹐物有口腹最爲眞。

魁罡加之物帶竅。沈本作「物帶殺。」丑未物有眉目因。寅申其物有手足﹐

巳亥物死亦黑形。沈本作「巳亥此物必黑色。」生气言新死气舊﹐旺相言生囚論死。

用在陽生陰是死﹐初傳月厭法中云。

又日辰上神

日辰之上是天乙﹐珍寶貴奇兼可食。方圓黃白色鮮明﹐水下怪精魚類質。

日辰之上見螣蛇﹐殊方異物帶文章。或以蛇形其色赤﹐甘香可食味偏佳。

日辰之上見朱雀﹐光彩精明容灼灼。異物毛羽或文章﹐變異火炬或飛雀。

日辰之上見六合﹐光華食味應佳物。竹木金玉綠石靑﹐沈本作「竹器金石絲竹音。」

或是鹽醋咸雜物。日辰之上見勾陳﹐其物破蹇利於人。靑黑文章艸木實﹐

勾陳尾上損傷眞。一作瓦土損傷眞。日辰之上見靑龍﹐其物懸虛堪食供。

繒帛錢財黃白綫﹐或爲艸木悉皆同。日辰之上見天后﹐其物須經女子手。

蚌殼水類細推詳﹐白色如銀占法有。日辰之上見太陰﹐其物白黃生中心。

金銀刀鏡錢野物﹐劍鎖不然化飛禽。日辰之上見元武﹐流轉白色出水土。

文章鱗甲及虛空﹐物相勾連君記取。日辰之上見太常﹐其物可食色且黃。

其形圓實希而美﹐或爲珍寶細推詳。日辰之上見白虎﹐其物刀傷堅似鋸。

或爲白色死之虫﹐金玉劍鐵皆同語。日辰之上見天空﹐其物遺棄塵穢中。

或爲印綬金石物﹐變異虛空醜狀容。

八卦屬十二將物類

王神

坎宮﹐神後﹐數九﹐子爲純水﹐在石中。其色黑﹐其物水中之類。爲江﹐爲河﹐爲溝瀆﹐其音羽﹐其性爲智﹐其情爲好﹐其味爲鹹﹐其方在北﹐在人爲耳病﹑心病﹑腎虛之病﹐其形內實外虛之象。

艮大吉﹐數八﹐醜爲雜金﹐在冢墓。其色黃﹐其物產山中﹐爲門﹐爲闕﹐爲徑路﹐其音宮﹐其性爲信﹐其情哀﹐味甘。其方東北。在人爲手指﹑背﹐其形上實下虛之象。

艮功曹﹐數七﹐寅爲柔木﹐在山林。其色靑黃﹐其物產山林﹐其形方﹐其音宮角﹐其性等與大吉同。

震﹐太衝。數六﹐卯爲低木﹐在門戶。其色靑﹐其物林木之類﹐爲牖﹐爲扉﹐爲車﹐爲船﹐其音角﹐其性仁﹐其情怒﹐味酸﹐其方正東﹐在人爲足﹐爲顙﹐爲腓﹐其形上靜下動之象。

巽﹐天罡﹐數五﹐位中有雜木﹐在城市﹐其色靑﹐其物水池中之物﹐爲股﹐爲官司﹐爲山野﹐其音角﹐其性仁﹐其情怒﹐味酸﹐其方東南﹐爲發﹐爲唇﹐爲顙﹐爲腸﹐其形方圓之象。

巽﹐太乙﹐數四﹐巳中有雜金﹐在窯竈。其色黃紅﹐木火中之類。爲井﹐爲廁﹐爲囚系﹐其音角徵﹐其性仁禮﹐其味酸苦﹐其方東南﹐在人爲發﹑爲皮毛﹐方靜之象。

離﹐勝光﹐數九﹐午爲純火﹐在屋宅。其色赤﹐戾熱之物﹐爲文書﹐爲戈﹐爲兵甲胃﹐其音徵﹐其性爲禮﹐其情爲惡﹐味苦﹐其方正南﹐在人爲目﹑心。其形光明彩色﹐內虛外實之象。

坤﹐小吉﹐數八﹐未中有雜土﹐在田地。其色黃白﹐土產之類﹐爲裳﹐爲囊﹐爲布帛﹐其音宮﹐其性信﹐其情哀﹐味甘。其方西南﹐在人爲腹﹐其形方圓。

坤﹐傳送﹐數七﹐申爲少陰﹐在平野﹐其色黃白﹐鐵石之類﹐性情一切與小吉同﹐其形外硬心空之象。

兌﹐從魁﹐數六﹐酉爲純金﹐在金石中。其色白﹐金錢之類。尖圓之象。

乾﹐河魁﹐數五﹐戌中有雜火﹐在官府﹐其色黃﹐金鐵谷果﹐龍﹐馬﹐金玉﹐衣冠﹐其音宮﹐其性義﹐其情喜﹐其味辛﹐其方西北﹐在人爲首之類。剛圓之象。

乾﹐登明﹐數四﹐亥爲雜陽﹐在河水﹐其色黑﹐水中之類﹐性情﹑音﹑方等同河魁﹐凡形圓實﹐多動之象。

五行上下類物

水上見水﹐其物有足而多動﹔水上見火﹐水土壞物﹔水上見木﹐其物有輪足轉動﹔

水上見金﹐生命之物﹔水上見土﹐土中品物故舊﹔火上見水﹐傷破故物﹔

火上見火﹐好行少靜之物﹔火上見木﹐花果蔬菜﹔火上見金﹐鑄冶釵環﹔

火上見土﹐陶冶瓦磁器等類﹔木上見水﹐帶花生物﹔木上見火﹐殘焦枯槁之類﹔

木上見木﹐花木器等類﹔木上見金﹐傷損之象﹔木上見土﹐棺槨之具﹔金上見水﹐金石類﹔金上見火﹐鑪冶物﹔金上見木﹐雕刻之物﹔金上見金﹐五金咸備之物﹔

金上見土﹐石器之物﹔土上見水﹐糅和物﹔土上見火﹐光明物﹔土上見木﹐堅牢物﹔

土上見金﹐瓦石物﹔土上見土﹐壁壘物。

潤下水之類﹐炎上火之類﹐曲直木之類﹐從革金之類﹐稼穡土之類。

《神物論》當止此。道生批記。鬼撮腳卷四終。

天官加十二辰射覆物類卷之五李批第貫

天乙臨日辰﹐其物黃白﹐珍寶﹐可食﹐光明﹐文章﹐女子首飾物﹐變異水木之類﹐魚鱗甲物﹐五穀爲麻﹐禽爲蟹。

子筆墨﹑文書文章。醜魚蟹﹑美味﹑有泥土。寅窯冶﹑磚瓦﹑磁器。

卯竹笛﹑笙﹑簧。辰黃土﹑石物。巳花纈﹑衣裳﹑絲麻﹑棉薴﹑布匹。

午緋紫衣物。未貴物﹑珍重﹑酒肉﹑酒卣。申黑形﹑牛畜類。酉黃白泥塑之象。

戌黃艸黃蠟類。亥銅錫器﹑硬物﹑酒壺﹑白色物。

螣蛇臨日辰﹐其物赤﹐文章﹑金火﹑毒物﹑殊異﹑甘美﹑可食﹐五穀中爲豆粟﹐禽虫蛇鹿類。

子爲井爲龍。醜渠泥孔穴。寅蛇形之類。卯刀割玲瓏﹑花果﹑船車。

辰磚瓦﹑磁碓﹑珠玉﹑異寶。巳虫蛇﹑錦衣﹑絲綿。午尖物﹑文衣﹑彩帛。

未﹐文字﹑黃物﹑顏色。申煆煉物﹑金石﹑銀礦等類。酉火灰﹑不中喫物。

戌自死﹑泥中物。亥﹐爛水﹑柏皮等物一作爛石朽皮。

朱雀臨日辰﹐其物黑赤色﹐羅网﹑捕縛﹑有晶明光彩﹑毛羽﹑文章﹑變異爲煙火燒灼之物。五穀豆黍麥﹑鳥鴉雀﹑獸馬驢。

子筆墨文書。醜屍穢塵灰。寅雞雉毛羽。卯黃色物﹑果子。辰羅网﹑水虫﹑赤色。

巳燒煉石藥。午衣服﹑獐鹿﹑馬﹑騾。未口舌﹑文章﹑書信。申釵釧﹑刀劍﹑凶。

酉銅鐵﹑梳子﹑釵釧。戌飛鳥巢穴﹑骨角器皿。亥泥土類﹐玳瑁象牙。

六合臨日辰﹐其物木色光彩。竹木金石所傷之物﹐音聲之類﹐變異可食﹐五穀爲麻桑﹐爲鹽﹐禽鳥雉﹑兔類。

子書畫物﹐貯水火。醜傷破﹑刀割物﹐掘土鍬鋤。

寅文書喜﹐果實﹐刀尺﹐貓貍﹐曲尺﹐曲木物。卯術士﹐沙門﹐塔物﹐果子。

辰土瓦﹐盆盒子﹐釣竿﹐木礱。巳竹管﹐空虛﹐觱栗﹐火筒﹐笙簧﹐笛簫類。

午置成鏡匣﹐或坩合子﹐火簽﹐神明簽筒﹐文書符篆﹐印信﹐曲板。

未﹐婚姻﹐羊絨﹐百合。申﹐爭鬥﹐銅錢﹐刑傷﹐鉆木﹐挾剪。

酉﹐女子刀尺﹐白色﹐磁器﹐鏡。戌﹐婦逃﹐緋衣服。亥﹐盒類﹐魚﹐囪﹐香味。

勾陳臨日辰﹐其物靑黑﹐文章木植之類﹐傷損勾連之物﹐羅网之象﹐變異爲瓦磚﹑金錢﹑石﹐禽獸魚蟹水虫物類。

子后土緋紫物﹐或不生花物。丑花紋﹐榻﹑蛇﹑蜂。

寅瓦石﹐樹根如獸形﹐四足之器﹐或泥石做成禽獸形。卯蛇虫﹐河橋﹐棟柱。

辰龜鱉﹑魚蟹﹑鉤网。巳衣服﹑舊物。午描樣﹑符印﹑文書﹑篆刻。

未粟帛綿絹﹐魚肉香﹐漂白。申﹐鐵器﹐刑傷。酉﹐白色﹐磁器﹐缺鏡﹐鐵槍。

戌﹐緋紫衣。亥﹐緋紫衣﹐魚肉香味。

靑龍臨日辰﹐其物靑碧赤誠﹐艸木之類﹐懸虛可喫之物﹐變異文章﹐筆﹐羽﹐螭吻之獸﹐虎狼狐兔之屬。

子似鱔蛇形狀。醜鐵鍋槍鉆。寅櫃﹐或箱合孔竅似龍形。

卯木器﹐果子﹐似貴人家具。辰﹐拄杖龍形﹐泥燒過磚瓦。

巳﹐雙合相連﹐生气物蛇虫有腳物。午﹐燒成可食物﹐庫物﹐破碎物﹐稼穡泥。

未﹐爛木或茶葉﹐腰帶斑物。申﹐腰帶﹐口傷器物。酉﹐刀傷器。

戌﹐刀割人形物。亥﹐果子﹐刀傷物﹐白色如瓜形狀。

天空臨日辰﹐其物主印綬金石物。變異爲虛不實﹑臭惡之物。禽獸爲狼狗。

子石﹑土﹑磚﹑瓦﹑盆﹑缽﹑缸﹑鍋器。醜虫形人﹑質﹑鎖﹑鏡﹑奩物。

寅沒底物﹐火灰。卯土石物。辰甘甜可食﹐土泥燒過﹐磚瓦空虛等物。

巳虫蛇﹐有角足之物﹐生气物類。午不用破碎物﹐或穢泥。未可食甘甜物。

申三角堅鐵﹐銅石物。酉破珀磁器。戌穢污泥物﹐似獸形類﹐殊異物。

亥穢污水中物。

白虎臨日辰﹐其物色白﹐金玉刀劍﹐鐵鋸物﹐或傷人見血之物﹐或死金之類。五穀爲黍豆﹐獸爲虎狼之屬。

子燒成瓦器。醜刀斤物。寅錐鍬﹑尖刀﹑利器。卯割成錢物﹐刀鎖鏨。

辰銅鐵﹑環子類。巳金帛﹑錢物﹐利刃﹐孝服。午燒壞藥器﹐破碎白葛﹐或搗藥具。

未白色﹐或鍼燒熔刑象。申鐵鋤﹐杯子﹐或斧錯。酉鍬鋤鐵器﹐鏡子。

戌獸頭鈕﹐縭吻﹐鍬﹐鈕有口﹐銅印﹐鐵記。

亥刑傷﹐虎豹﹐四足物﹐有口物﹐或小兒。

太常臨日辰﹐其物黃﹐可食﹐形圓﹐好﹐珍寶﹐變異醫藥﹑金石﹑文華﹑有日月耳目﹐主毛髮﹐五穀爲麻﹐獸禽爲羊雁類。

子花纈羅衣。醜舊白衣。寅師人﹐筆硯﹐剛物﹐僧道﹐法服﹐閒人。

卯﹐童行﹐經卷。辰﹐石﹑土﹑光明之物。巳﹐花紫衣被﹐故破之類。

午飛鷹﹐文書﹐文章。未黃褐衣服。申猴﹐白錫﹐錢物﹐又四足物。

酉白色物﹐裘﹐雞雉﹐雁﹐有毛。

玄武臨日辰﹐其物出水中﹐相勾連﹐鱗甲﹐文章﹐變異爲內虛﹑女子之物﹐五穀爲豆﹐禽獸鼠燕之屬。

子魚鱗﹐蟬之物﹐或經卷。醜羊角﹐羊肉﹐禽鳥獸﹐金箭。寅皂色物﹐及勾連動物。

卯瓜果﹐經文。辰黃赤瓦器﹐石磚﹐竈器。巳破瓶甕。午心虛﹐亦懸﹐寧靜物﹐無赤色。未泥中物﹐喫食。申蛇虫﹐蝴蝶﹐蜂﹐蚊﹐蠅類。酉金銀匹帛之類。戌斑駁﹐花紋﹐白瓦。亥果木﹐喜美物﹐回遊﹐外來。

太陰臨日辰﹐其物美白色﹐爲金錢刀劍之類﹐變異出野外水中之物﹐五穀爲麥﹐禽爲雞雉之類。

子麵食香甜物。醜婦人衣﹐鮮明衣。寅刀斧器﹐黃色甜物﹐可食物﹐焦香味物。

卯侶﹑錢﹐光明物。辰釵釧花朵物。巳刀尺物﹐女衣。午剪刀﹐白物。

未黃色可喫﹐尖錐﹐油麻等物。申﹐女子釵梳﹐或雞雉﹐小麥物。

酉金石物﹐雞雉鴿鴨。戌發毛﹐翼虫﹐多足物。亥純白物﹐刀類﹐雞雉之屬。

天后臨日辰﹐其物潔白﹐女人之用物﹐變異爲艸木可喫﹐五穀爲稻豆﹐禽虫爲蠶蛛之類。

子靑黑衣衫﹐女人之物。醜瓦石器﹐如虛。寅焦香味物﹐黑甜果子。

卯泥土之物﹐污泥物。辰穢污物﹐赤色。巳爛白衣服。午破物﹐鼠傷物。

未帶傷凶物﹐赤色。申形如虎﹐如鼠。酉白衣。戌赤黃泥物﹐黃衣。

亥水族物﹐酸醋。

鬼撮腳卷五終

八卦將神射覆法卷之六六壬入易

乾﹐河魁登明主之。

內赤外白。內方外圓﹐逢火卽軟﹐遇水卽堅。上有文字﹐繩索相連﹐聚而硬實﹐散而不全﹐細想是卦﹐無過是錢﹐仰如鏤鼎﹐覆如鐘懸。若非金鐵﹐卽是銅鉛。團圓外實﹐裏畔虛空﹐人見敬貴﹐能鑑身容。

坎﹐神後主之。

坎卦承風﹐依近水中﹐不浮南北﹐又從西東。有形不動﹐落亦無蹤。騰浮方物﹐便似飄蓬。悠悠之物﹐外黃內黑。性樂潛藏﹐情同隱匿。長在家居﹐惟能野合。去卽被擒﹐逢外不氓。

艮﹐大吉功曹主之。

艮背之形﹐不動其聲。內虛外實﹐團圓所成。王相剛實﹐死气則虛。木能生火﹐能豈亭亭﹖人警音合﹐形如覆盆。春秋不攺﹐積世長存。此物團圓﹐內虛外慳。能屈不動﹐種種能生。若非靑白﹐卽是龜紋。

震﹐太衝主之。

震物動停﹐內白外靑﹐頭圓尾小﹐將變其形。震上變動﹐身無空形。死生復死﹐織絡成經。如蠶作繭﹐似獸熊身。能盛能壯﹐能圓能方。逐時變攺﹐色體蒼然。下不著地﹐上不侵天﹐若非果實﹐卽是魚荃。

巽﹐天罡太乙主之。

巽凜風雲﹐丰气氤氳。聲添音韻﹐遠聽時聞。乍吟乍笑﹐時聚時羣。形如彩蝶﹐影似靑蘋。棄主爲形﹐光彩金生。遊行影照﹐繩索之刑。空中隱伏﹐裊實玆成。神歌鬼笑﹐音大空聲。

離﹐勝光主之。

似龍無角﹐如馬頭訛。若非牝馬﹐卽是驢羸。人頭卽少﹐離體身多。不臨溪谷﹐卽近長波。先白後赤﹐水上員藏。凋形鱗彩﹐內柔如剛。外頭𨿽實﹐裏畔虛張。賊人盜得﹐灰土埋藏。

坤﹐小吉傳送主之。

坤體外黃﹐其色內蒼。水土而實﹐內圓外方。形如瓦礫﹐怪復有剛。若非古器﹐卽是橐囊。卦體名坤﹐土性長存﹐朝依平野﹐墓宿孤村﹐若非牝馬﹐卽是其牸牸﹐牛也。

兌﹐從魁主之。

兌爲金鎖﹐堅硬裁截。乍剛乍柔﹐有時屈折。內裏光彩﹐外能圓缺。若非連珠﹐衣茄帶玦。兌性居平﹐外缺內明。形依淨域﹐炫耀光生。遙承安殿﹐似佛因榮。若非銅錢﹐卽是金銀。

鬼撮腳卷六終

十干旺相死休囚法卷之七

甲乙日﹐春同。旺木靑﹐相火黃﹐死土黑﹐囚金紅﹐休水白。

丙丁日﹐夏同﹐火紅﹐土白﹐金靑﹐水黃﹐木黑。

戊己日﹐四季同﹐土黃﹐金黑﹐水紅﹐木白﹐火靑。

庚辛日﹐秋同﹐金白﹐水靑﹐木黃﹐火黑﹐土紅。

壬癸日﹐冬同﹐水黑﹐木紅﹐火白﹐土靑﹐金黃。

五行占物之所主

炎上主煙火﹑虛心之物。從革主堅剛﹑鐫鏤之物。

潤下主水中之物。曲直主屈曲﹑木器之物。稼穡爲泥土所墓之物。

曲直味酸﹐木實之性﹐數三﹐爲木類﹐主屈折﹐長短﹐塵細之形象。

炎上味苦﹐火焦之性﹐數二﹐爲火類﹐主光明﹐華彩﹐虛心之形象。

稼穡味甘﹐土養之性﹐數五﹐爲土類﹐主包含﹐廣大﹐厚重之形象。

從革味辛﹐金堅之性﹐數四﹐爲金類﹐主堅硬﹐雕刻﹐銳利之形象。

潤下味鹹﹐水生之性﹐數一﹐爲水類﹐主柔弱﹐卑下﹐綿軟之形象。

課各用神物之所主

不備乃不全之物。返吟主遠路往來之物。伏吟主近處出入之物。

四孟爲用神﹐乃方而有鱗角。

四仲課爲用神﹐乃平直中正之物。

四季爲用神﹐乃圓轉惇實之物。

火爲用神﹐日辰上見火﹐乃半虛半實之物。

凡土木爲用神﹐加臨日辰﹐其物出陸地。

己酉爲土金之鄕﹐乃山中所出之物。

水爲用神﹐得靑龍﹑元武﹑白虎者﹐物出水中也。

發用休旺李批﹕此二條在分屬物類之後

山陰道士云「凡兩日計二十四時﹐五行各有旺相死囚休處。過兩日而遞相換也。」《苗公密寶》云「五行每二日則一輪轉﹐此六壬占法之精髓也。常說卻以四季分五行之用﹐此言謬矣。」

大抵天元六甲運气治病﹐以五行象四時﹐而分五臟﹐乃醫病治法之妙處。若在課式之中﹐須當每月三十日﹐五行三周﹐每旬一十日﹐五行一遞﹐此用式之活法也。假令甲乙日﹐木王火相土死金囚水休﹐像春序也。餘仿此推之﹐乃先賢祕旨﹐聖人之奧妙﹐愚欲隱云﹐恐後人不明﹐故爲是說也﹐學者珍而祕之。

十干五行旺相死囚休

甲乙日﹐木火土金水﹐春三月同。

丙丁日﹐火土金水木﹐夏三月同。

戊己日﹐土金水木火﹐四季月同。

庚辛日﹐金水木火土﹐秋三月同。

壬癸日﹐水木火土金﹐冬三月同。

十干所屬物類

甲乙樹木﹐丙丁鑪冶﹐戊己冢墓﹐庚辛利刃﹐壬癸江河。

甲艸木﹐乙竹骨﹐丙鑪冶火燭﹐丁鼎金﹐戊濕潤﹐己田土﹐庚利刃槍鍬﹐辛珠寶﹐壬雨霖﹐癸江河。

旺相

死囚

休

金金玉珍寶銅鐵利物鍋釜鉛錫鍬鍼

木林木竹葦﹑柴艸棺槨船車﹑梁棟朽木﹑柴薪

水雨露﹑江河山澗﹑淸泉地坑﹑池湖死水﹑溝渠濕地﹑廁

火鑪冶燈燭光明灰炭煙﹑塵埃

土山嶽丘阜﹑石冢墓﹑壁﹑墻石沙泥廣宇﹑地基

二十八宿周天度位

辰﹐天罡﹐角木狡﹐十二度一﹐鄭﹐五十二度一。

辰﹐天罡﹐亢金龍﹐九度三。

辰﹐太衝﹐氐土貉﹐十六度三。

卯﹐太衝﹐房日兔﹐五度六﹐宋﹐在四五度內。

卯﹐太衝﹐月心狐﹐六度五。

寅﹐功曹﹐尾火虎﹐十九度一。

寅﹐功曹﹐箕水豹﹐十度四。越﹐在三四五度內。

醜﹐大吉﹐鬥木獬﹐二十五度二。吳﹐在十五度二。

醜﹐大吉﹐牛金牛﹐七度三。

子﹐神後﹐女土蝠﹐土度三五。

子﹐神後﹐虛日鼠﹐八度九。

子﹐神後﹐危月燕﹐十五度四。齊﹐在一二度內。

亥﹐登明﹐室火豬﹐十七度一。魯﹐在十七度內。

亥﹐登明﹐壁水狳﹐八度六七。

戌﹐河魁﹐奎木狼﹐十六度六。

戌﹐河魁﹐婁金狗﹐十一度八。燕﹐在四五六度內。

酉﹐從魁﹐胃土雉﹐十五度六。

酉﹐從魁﹐昴日雞﹐十一度三。趙﹐在七八九度內。

酉﹐從魁﹐畢月烏﹐十七度四。

申﹐傳送﹐觜火猴﹐五分。

申﹐傳送﹐參水猿﹐十一度一。晉﹐在九﹑十﹑十一度內。

未﹐小吉﹐井木犴﹐三十三度三。秦﹐在七﹑八﹑九三度內。

未﹐小吉﹐鬼金羊﹐二度二。

午﹐勝光﹐柳土獐﹐十三度三。

午﹐勝光﹐星日馬。六度三。

午﹐勝光﹐張月鹿﹐十七度二五。周﹐在三﹑四﹑五度內。

巳﹐太乙﹐翼火蛇﹐十八七五。楚﹐在十八度內。

巳﹐太乙﹐軫水蚓﹐十七度三分。鬼撮腳卷七終

李九萬六壬百章歌卷之八

課體已定課來意﹐日辰年命三傳記﹐來克日幹無差異﹐參合天官爲眞議。

原本此下又有空白四行。

來意已定見災祥﹐卻來命上再評章。命上見財財吉昌﹐逢鬼官病見乖張。

兄弟父母及妻子﹐各各推遷本位尋。天官是誰親不親﹐因此推詳理自明。

類落空亡不可尋﹐卻來類上致神明。上神降下是信辰。此法幽微信更眞。

兒孫外逃問阿誰﹐但看天上卯何之。卻還地下卯上推﹐天罡乘害蛇驚危﹐

若問舟車有遺亡﹐亦如兒孫細評詳。卯加巳上地戶當。但言丑日信無妨。

剋應不須死墓推﹐類應本神日上知﹐如問文書午上宜﹐上神降下的無疑。

酉類妻獰並信息﹐太陰乘酉三妻偪。財旺妻離鏡分劈﹐加午議親子淫泆。

逃亡奴婢天空圖﹐傳陰爲婢陽爲奴。天空加支事最殊﹐信至人歸有所需。

有人失物問貓兒﹐使將天上功曹推。臨支不捕自歸來。臨乾物不離人時。

壬日失狗戍加壬﹐次日尋回不離人。各類如此準擬尋﹐或投鄰家得信音。

六畜災屯問太衝﹐上來子巳酉申同。刀砧湯火屠殺凶﹐余將臨來皆可容。

兄弟太陰父太常﹐只看本類落何方﹖刑害死气及空亡﹐地上類下尅應詳。

梯子燈擎並衣架﹐折足桌面兼牀下﹐盡從卯字作加臨﹐端得言來是希詫。

每日兩个天目鬼﹐四面居重辰上二。重克幹上便是祟﹐以類言之無差異。

午加戍午寅戌字作三傳。婦人勞瘵血來纏。西北火鑪相探言﹐久病婦人終不痊。

辰加午字牀帳驚﹐人家寢室不安寧﹐上乘螣蛇蛇來侵﹐直保堂前有孕人。

酉加午上婢登堂﹐匪人爲正或偏房﹐命上螣蛇心血尫﹐不然惡夢生驚惶。

酉加午字議婚姻﹐不然作伐做媒人。若見勾陳不可陳﹐畢竟纏綿事不成。

議親須是問勾陳﹐不然立處尋其眞﹐辰戍丑未事眞誠﹐餘外及空事不成。

天罡加卯上勾陳﹐上門尋斗有憂驚。不然患病及相論﹐部眾爭田畍不明。

天罡將爲部領看﹐主權出入事多端。天罡加臨虎斬關﹐欲去不◎上大下厶彼此難。

傳有太陰主托人﹐太陰去處見其眞﹐辰戍丑未有誠心﹐餘外徒勞不至誠。

太陰官負擬避差﹐傳無刑克定和諧。太陰空亡明暗乘﹐官鬼空亡更不才。

貴人加未莫相論﹐貴人執拗事難明﹐只宜隨順莫相爭﹐無罪無僣和且平。

幹用初傳見勾陳﹐用盡心機事不成﹐先立玄武后勾陳﹐欲成不成徒費心。

玄武來加申子辰﹐天上地下一般陳。論訟取索幹事云﹐百般阻難事難成。

白虎原是遞牒人﹐末傳見者被人論﹐中傳互狀遞相申﹐初傳我卻訟他人。

月厭天罡六甲辰﹐若加卯上鬼來尋﹐屋頭屋尾囂聲頻﹐三五年中命也傾。

辰戍丑未卯上加﹐臺土當門事可嗟。空勾常貴更來捱﹐萬般阻閡不伸賒。

子加卯上天后臨﹐進一陰人退一人。若還生死气交侵﹐一生一死歲中云。

墓神復日滯難通﹐四十九日身家蒙﹐占病气逆食不進﹐夜裏惺惺日裏慵。

墓神臨支宅不寧﹐只堪望信與行人﹐病人不死也昏迷﹐宅暗人衰事不淸。

墓神忽來覆命年﹐病人纏體定難痊﹐官方牢獄吏迍邅﹐出行萬里自回還。

九个無頭課不知﹐丁癸亥辛乙未推。官員誥命祿難移﹐常人還◎事難爲。

初傳空亡虛事起﹐末若禎祥有終始。未傳空亡無結果﹐反將此事作虛說。

空亡不可便爲空﹐空中喜惡最難工﹐天上機巧宜變通﹐地下只言旬內空。

遁時時裏見空亡﹐甲乙日辰戍亥祥﹐求謀百事不相當﹐畢竟無成徒自傷。

天空加空少誠實﹐托人虛詐事難憑﹐老少憂疑莫掛心﹐災福旬中總不成。

天空歲月破臨支﹐宅破人離門戶衰﹐天空加卯土埊隳﹐信牒𨿽來病者悲。

天空加惡人造作﹐便以天空方位捉﹐他人造作非爲惡﹐自家造作猶爲虐。

天空本是奏書神﹐常人官府事相侵﹐大官登對奏乞頻﹐小官求薦得相親。

天空加巳竈口破﹐人口屯蒙多災禍﹐外家信息來相過﹐咒詛奴婢竈中坐。

丙丁壬庚巳亥辰﹐天官天空共貴人﹐天頭地角名返吟﹐空貴須將反復尋。

丙丁太乙作天空﹐利於進取功名通。常人口舌上門攻﹐求住求遷皆可容。

壬癸太乙作貴人﹐先貴後空退有成。及求後貴先空神﹐舊事重興喜相尋。

天傾西北水之源﹐地隔東南水府寬。占人進退不能前﹐貴空先後不虛傳。

五个陰漧卯酉辰﹐病人服藥斗相爭﹐乙辛九醜又相並﹐不利陰人病日增。

寅申寅上乘靑龍﹐對神隔將禍難容﹐卯酉上有六合攻﹐人離財散見災凶。

午子午上見螣蛇﹐陰陽離釤實堪嗟。官病相纏驚怪邪﹐蛇蟠竈下並庭奢。

巳亥巳上見元武﹐船車反覆水來苦。出入欲行多又阻﹐白浪翻天君記取。

癸丑癸未日返吟﹐期約人來日下迎。酒食自來尋起人﹐餘外徒勞枉用心。

贅婿亂首日同量﹐天网罡魁本命傷。四課三傳實則昌﹐重衝重破亦無妨。

「實」字金氏朱筆攺「空」字﹐似以朱筆寫「實」字於旁。

古言贅婿不由己﹐見貴求財皆不遂。天官若更土神值﹐萬般違拗仍迍滯。

天罡右目將課中有勝光左目將﹐外盜原來在眼前。任是大寇也獲全﹐占病纏身不久安。

「外」原本作「及」。「天罡」旁注「右目將」﹐「勝光」旁注「左目將」。

三合之課是雜神﹐兩姓公婆及異親。幹事轉手要托人﹐不然帯眾事憂心。

六甲日貴天門逢﹐斬關六合次靑龍﹐中傳陰生陽位空﹐未傳衝破不相容。

六壬六癸用天罡﹐鯨魚立澗好商量。否極泰來災自散﹐一日之憂不相忘。

注云﹕一日之中換甲日﹐癸未救神他必忙。壬戌﹑癸未﹑癸丑﹑癸酉﹑癸亥﹐辰未戌。

六甲之日六合初﹐上逼下迫自相拘﹐風气未順病未除﹐被人煎逼未伸舒。

六癸午乘天后武﹐心血不寧事多阻﹐不肰堂上尊長苦﹐年命逢之心栩栩。

三傳傳逆要更圖﹐自家進退不伸舒﹐公人退職官退居﹐進寸退尺不能無。

三傳傳逆望行人﹐行人不日便相親﹐若逢天耳有信音﹐信到人來定其眞。

命上見財及用財﹐日上見財財自排﹐不必靑龍六合挨﹐傳財入空空手來。

注云﹕日克命上將爲命上見財﹐初傳克命上神爲用財。

欲知人出向何方﹐但看發用在何廂﹐東西南北細推詳﹐遠近地理算短長。

元武天空主墮胎﹐死符死气死神栽﹐勾陳驚滯不穩來﹐正時克幹子不才。

占胎占產有二分﹐月日未足尙胎云﹐或觸或病或胎驚﹐皆取天官驗始眞。

日月已足忽驚疑﹐支辰爲母日干兒﹐卻須仔細問占時﹐剋辰傷母剋干兒。

不要驚疑子郎生﹐六合臨支兒便眞﹐不克辰時不克幹﹐自然母子兩無慮。

占產不要見三合﹐三合時日必蹉跎﹐兩姓外家生者多﹐不然過日胎平和。

占產不要逆連珠﹐孩兒不順母傷軀﹐三傳傳順運有餘﹐吉神吉將少驚慮。

孕母行年上見陽﹐生男必定有風光﹐陰將原來生女子﹐陰陽反復命難延。

三朝四日不能生﹐但看十二支幹辰﹐天目鬼來克母身﹐爲禍爲崇各區分。

午堂丑房卯酉門﹐天目鬼來相步行﹐若更傳中有關神﹐看其等處作災迍。

天目鬼與阿誰並﹐七寶灘中神勿論。祟禍求除卽便生﹐免得爹娘憂與驚。

天目臨他孕母年﹐未寅太陰不可兼﹐鬼胎鬼气相加纏﹐必不成人見禍仇。

勝光爲女太沖兒﹐詳考古文方始知﹐懸胎伏吟並見機﹐遇月之時不用疑。

子午卯酉入傳來﹐未入月者不可偕﹐若值凶神凶將排﹐更有天目隱其胎。

久病人身怕斫輪﹐門外修車促去程﹐本命對衝曰飛魂﹐十个須教損九人。

占事驛馬在三傳﹐事多不決主遷移﹐今日議定來朝遷﹐轆軸一煞少人言。

黃衣使者入傳來﹐臨辰尢得信相催﹐三傳入墓天目偕﹐當時立至下馬臺。

久病人身怕見馬﹐殺名拖屍當世下﹐貴人空亡更休話﹐後事須教準備也。

天馬名爲逃牒神﹐望人望信向門迎﹐三傳又逆更相親﹐此法𨿽微眞更眞。

「誰備」者﹐備身後事﹐宜一切。

若望人來問天空﹐天空臨辰在逡巡﹐若加卯上出門迎﹐信息須知在路程。

候舟直須問太衝﹐太衝六合有期程﹐申戌子涉三淵兮在水泮﹐卯加酉上多虛驚。

須分左右尋貴人﹐貴人逆則右邊尋﹐貴人順則左邊覓﹐百章歌內最幽深。

占人欲得問課名﹐《玉曆》名多一例推﹐斷課從來災福眞﹐無令占者得知音。

失鵝未可問河魁﹐但問小吉落何支﹐或在空亡左右推﹐或臨亥子必池塘。

使者行衙來按巡﹐來與不來問貴人﹐臨辰便到在邏巡﹐不來還是隔三辰。

課中總還畏蒿矢﹐蒿矢有金血光起﹐三傳申酉地上是﹐公文喫棒應無理。

彈射有丸傷痛楚﹐占命死人傷命苦﹐辰戍丑未四九所﹐此體死人知幾許。

占病老人與小囝﹐逢此二課定逡巡﹐一彈一射俱不任﹐須知性命速歸陰。

斬關須是有金气﹐虎陰申酉分明記﹐若是靑龍逃者逝﹐無龍爭官多獲釁。

三傳俱是日之財﹐丙丁從革做金栽﹐求財未逐先見乘﹐財多害己父母災。

三傳俱是日幹類﹐須防兄弟相連累﹐過房隨娘並義兒﹐有憂疑慮心下記。

三傳俱是日之鬼﹐庚辛炎上功名遂﹐否極泰來更攺至﹐大宜從官有祿位。

三傳相續吉凶隨﹐一事未脫一事來﹐根苗不斷信不誣﹐舊事新來想不疏。

虎視傳中與螣蛇﹐占病絕食事可嗟﹐不是喉中命參差﹐滿口生瘡火上炎。

課名獨腳只虛驚﹐不宜占病問行人﹐占賊不來驚不寧﹐任是危除三日淸。

辰加子上後玄乘﹐此是占人宅破星﹐散家破宅人淫奔﹐夫婦乘離有異心。

午加申上見虎陰﹐財散人離事鼎新。庚辛逢鬼在門庭﹐閃人避債面逢迎。

辛日用巳上見蛇﹐助刑伐徳更吁嗟。一人不喜眾人邪﹐求謀不順被人遮。

一云﹕加庚上見螣蛇﹐是刑中火克金也。辛徳在丙上。

酉加丁上見三妻﹐內外紛紜無定時。求財有應三日期﹐須知玄妙轉幽微。

行年本命破爲禍﹐合用合動轉相拘。欲爲不爲百事虛﹐自身疑惑無定意。

初傳巳破便無成﹐中傳中輟事相淩。事欲成就卻虛陳﹐末傳見破太的眞。

戌亥加支爲朱雀﹐宅中斛斗堆垛腳。常龍戌亥更的確﹐典質丰隆滿架閣。

寅未子巳作三傳﹐毋令卯酉作行年。夫婦分飛起盡間﹐男女行年被掠傷。

功曹作虎在門前﹐貓兒當門惹禍端。螣蛇驚怪朱雀喧﹐若克幹神被人牽。

天狗逆行四行神﹐破刑發害虎勾侵。加人本命火來驚﹐加宅左右對門尋。

天馬來臨門占宅﹐他人書信多不測。吉吉凶凶神將推﹐死气物類與分劈。

墓神死气帶刑沖﹐加宅內外不安凶。更兼四廢又來逢﹐毀拆遷居卻可容。

太歲並馬作貴人﹐或同天月徳加臨。鄰居左右及對門﹐必是曾迎大貴人。

寅年正月潤下日﹐巳年四月曲直日﹐申年七月炎上日﹐亥年十月從革日。

白虎乘墓及加支﹐其宅必定有伏屍。或在鄰捨對門推﹐主禍頻頻被鬼欺。

甲子旬﹐辛未返吟。甲戌旬﹐乙亥幹上子﹔甲申旬﹐乙酉返吟。甲午旬﹐己未伏吟。

甲辰旬﹐辛亥幹上子。甲寅旬﹐辛酉幹上寅。按﹐白虎二句卽「支乘墓虎有伏屍」也。

天地二醫居宅傍﹐左右鄰居有藥房。天空狼藉糞堆墻﹐酒店小吉爲龍常。

天地二火與月厭﹐蛇朱狼藉有災變。若更加辰宜須辧﹐定知一夕火光現。

注云﹕克宅天火之煞﹐甲首前四﹐卦內相逢﹐天燭同意﹐甲子旬在辰。

辰戌丑未爲籬院﹐天空空亡須損陷。更加寅卯不堪爲﹐籬穿壁倒無邊畔。

甲子乙亥土神行﹐籬穿壁倒枉支撐。更逢白虎轉猩獰﹐男虛女血兒肚膨。

天魁月厭並天鬼﹐上乘蛇虎加宅地。或在卯酉門初位﹐宅凶難住迷遷徒。

天鬼﹐春酉﹑夏午﹑秋卯﹑冬子。

天鼠加支並月厭﹐蛇虎相乘子又見。老鼠白日驚怪見﹐虛耗錢財官病占。

天鼠﹐正月在子﹐逆行十二支。

月厭六月來居巳﹐天鬼其時加午地。加宅鄰里邪鬼魅﹐童子師娘爲禍祟。

辰加午上螣蛇誇﹐更兼六合又相加。牀席下面有毒蛇﹐若克日干命輸它。

「輸」﹐金氏旁攺「乞」。

劫煞臨命大凶神﹐亥卯未傳申生人。潤下巳主從革寅﹐炎上亥生不妄陳。

吉凶期應日逐挨﹐凶會吉會共推排。今明有酒今朝醉﹐明日當醒明日來。

辰加亥上乙亥日﹐婦人久病命難存。庚辰日死極端的﹐十个九个無攺易。

子加卯上是相刑﹐天后乘之妻女奢。更須求取天后陰﹐卯日之下雨霖霖。

支破爲陰憂中喜﹐公人有釁對案起。除此不須別指擬﹐端的如神而已矣。

甲辰旬中卯酉卯﹐甲戌旬中亦天耗。三傳空盡無凶撓﹐二八月中大小耗。

權衡配偶龜蛇星﹐巳來加子降天神。子若加巳蛇龜休﹐陰陽不備事難成。

申加巳上號玄胎﹐六合內戰子孫災。占事遲疑便未諧﹐期約兒孫指日來。

占產天罡所加時﹐其時便是子生時。未產將爲生日期﹐遠近推量決不移。

何知人家產欲分﹐天喜爲用立當門。靑龍元武在逡巡﹐六合見子慶佳辰。

乙亥占來未加乙﹐太與婦人不相益。新舊病死良辰日﹐占訟忽然枷鎖逼。

小兒有病告淹延﹐生死二气俱入傳。命上逢生死在傳﹐至今危困也須安。

三傳無順事纏綿﹐進退疑惑自遷延。若卜行人會時間﹐進傳帶忌有根蟠。

日上發用內事論﹐日陰彼我事推論。辰上動時占別人﹐陰主小口宅災迍。

第四辰陰有刑戰﹐定須小口生災譴。旺相向去自平和﹐常占否泰依公斷。

辰陰空亡及天空﹐多因虛詭誑相籠。占人久病有災凶﹐欺罔神明心不公。

午酉遞加乘勾陳﹐宅中難產女人驚。天空奴婢相欺淩﹐此類丙寅日死人。

凡欲幹事忌破神﹐幹神衝破內人侵。支破卻被外人撐﹐太歲月建官事云。

經年累月事須詳﹐太歲相加數數將﹐一年隔歲次第張﹐不然患病與官妨。

月建相加數幾月﹐亦如太歲一般說。若遇解神當解結﹐縱滯難通也喜悅。

白虎加宅乘生气﹐婦人有患或產至。兼帶血支並血忌﹐不久生產君須記。

上件神煞帶墓神﹐必須生產後災迍。本命行年死類並﹐因此災迍主死人。

仲年仲月仲時辰﹐何堪月厭又相並。占人目前有禍迍﹐急令它去免牽人。

官員遷轉問何神﹐須求日祿在傳並。若傳支馬大分明﹐有馬無祿卻難成。

六癸六戊日返吟﹐官旺三奇有祿神。何堪傳又入三刑﹐四十五日荷聖恩。

六甲六庚也三刑﹐有祿備馬備官星。比如戊癸有艱辛﹐支幹俱破乃申寅。

庚辰之日午加庚﹐寂寂落空莫問官。便是重權必失權﹐天罡加子法難覓。

「罡」﹐金氏旁注「魁」字。

天后初傳忌四季﹐白虎爲陰多不意。不出季中妻身廢﹐此法切於心上記。

吉星卻入空亡內﹐凶星又來支幹寄。宅廢人災多不意﹐若占凶事反平易。

末句卽「已災凶禍反無虞。」之意也。

太衝無令入酉申﹐牀凳腳損不堪憑。令人腳痛及胃疼﹐修換堅牢病自平。

金氏旁攺「修換爲有救。」癖攺爲病。

天空加卯望人來﹐戌爲人力更和諧。若帶天喜吉頻諧﹐定須報喜得開懷。

天空臨支或空亡﹐或在對門左右居。更帶四廢無吉祥﹐屋倒門摧欲廢將。

注云﹕四廢﹐春庚辛﹐夏壬癸﹐秋甲乙﹐冬丙丁。

死气入傳莫占病﹐忽然生气來加命。臨危不死只重癥﹐得入空亡凶更定。

未加卯上曲直名﹐東司壁破見人身。老婦久病病難醒﹐乙日更乘官事頻。

元武來加入浴盆﹐丰都使者號追魂﹐病人十日內須傾﹐出入須防溺水驚。

反官驛馬祿靑龍﹐武職太常白虎通﹐文龍武虎皆不從﹐官星不旺也難容。

貧道新添一百章﹐未必全爲珠玉藏。若有後人情斯者﹐洞澈天機理妙長。

九萬百章歌終

天空之陰作元武﹐盜賊入家相陵侮。天后之陰是白虎﹐月中弦斷應難補。

三傳年命及正時﹐若逢驛馬莫推移。生月後四胎空推﹐臍帶纏頭不用疑。

六戊六癸日伏吟﹐官旺三奇有福神。何堪傳又入三刑﹐四十五日荷天恩。

天空加卯地土蕪﹐積穢不潔或當途。不能逐日香火疏﹐阻隔人財久不居。

四絕又並馬入墓﹐喜中生災﹐人無路。

不問四墓覆四生﹐病痊再發訟復興。仇人和了又重嗔﹐畢竟墓退生復生。

前二句原本連此章貫下之﹐金氏以朱筆畫斷﹐余細玩文義﹐實不相貫﹐故從前缺文例另錄之。

二十宮神六壬所屬

子﹐神後天后﹐屬齊﹐女虛危三宿。

醜﹐大吉天乙﹐屬吳﹐鬥牛二宿。

寅﹐功曹靑龍﹐屬越﹐尾箕二宿。

卯﹐太衝六合﹐屬宋﹐氐房心三宿。

辰﹐天罡勾陳﹐屬鄭﹐角亢。

巳﹐太乙螣蛇﹐屬楚﹐翼軫二宿。

午﹐勝光朱雀﹐屬周﹐柳星張三。

未﹐小吉太常﹐屬秦﹐蟛鬼二宿。

申﹐傳送白虎﹐屬晉﹐觜參二宿。

酉﹐從魁太陰﹐屬趙﹐胃昴畢三宿。

戍﹐河魁天空﹐屬燕﹐硅婁二宿。

亥﹐登明元武﹐屬魯﹐室壁二宿。

六壬鬼撮腳卷之八九萬百章歌終

此卷起﹐總括玉田歌止﹐共五卷﹐與前之旬中神煞一卷﹐俱隱所無。有此者宜敬寶而祕之。春園又記。

六壬穿楊百章歌卷之九

朱雀來臨旺相中﹐行年月建命相逢﹐驛馬加臨日辰用﹐髙名先在薦書中。

占解試﹐須得朱雀乘旺相气﹐更加年命月建﹐又傳驛馬加日辰。

朱雀加臨旺相中﹐上下相生不落空﹐更乘有气吉神助﹐髙名科甲喜重重。

太歲爲吉將克日辰﹐年值天乙﹐定得官也。

歲爲將克日辰年﹐更爲傳用是占官﹐若逢天乙臨生旺﹐日辰蛇虎卻徒然。

求財須是責靑龍﹐龍喪身時定是凶﹐入水求之百倍丰﹐若還出水也成空。

在未﹐入墓喪身﹔在雀午乘龍﹐亦謂喪身求財無气。在亥謂之入水﹐利多﹐在子謂之出水﹐則利少。

日時之上要財臨﹐莫犯空亡亡劫神﹐貴人龍雀乘幹克﹐二馬帶貴須速尋。

初末傳有气﹐怕犯空﹐貴人等乘日﹐復見克爲財。貴人等帶二馬﹐乘財者﹐隔州路出外之財。

年財臨歲月主纏﹐龍蛇營運及妝奩﹐玄僧虎孝屠公吏﹐省眷勾合斗田園。

玄僧道之財﹐虎孝家﹑公吏﹑屠。

後陰婦女與金銀﹐太常衣服貸親人﹐天空爭奪最不仁﹐貴人尊長賜時新。

財帶陰后﹐是婦人金銀釵釧之財﹔太常是借貸衣服之財。天空是爭奪之財﹐貴人是尊長賜與之財。

靑龍受克利難圖﹐龍克歲君利有餘﹐財加生旺意自用﹐用起空亡才自除。

卯占早近卯陽臨﹐陰局須遲遠處音。二月中气分離事﹐酉居八月反玆尋。卯居陽局﹐主早信﹐陽朝信也。卯曰門﹐卯臨陰局﹐主晚信並遲。在春分時占得﹐主分離信。酉臨陽局﹐主暗遠信並遲信﹐臨陰局﹐主早近明信。在秋分占﹐主分離信。

欲知丹詔發京華﹐傳內歲君月將查﹐天馬一處並交加﹐此爲天子信無差。

虎馬卻來厭煞乘﹐傳中不與水神並﹐相旺更沒空亡煞﹐殿頭內職信分明。

殿班內職﹐走馬信至也。

遠信月將加正時﹐日上神陰是信期﹐信建臨官並帝旺﹐方神無气信方歸。

日上神陰﹐是信神。信神帶官旺卽來﹐囚死空卽無信也。神建旺處﹐信至之期。家神旺無信﹐休囚立至。

武來克信信隨歸﹐信來克武尙猶遲﹐更看元武入墓時﹐此是信來端的期。

信來傳內害兼空﹐信必欺誣不可從﹐信爲日鬼復刑害﹐語定侵淩用意凶。

信神帶六害空亡入傳﹐或立於空亡之地﹐爲詐信。信神爲日鬼帶刑害﹐有人侵淩之意。

行人若要問來期﹐四課行年六處摧﹐辰上兩課立見歸﹐日幹兩課到時遲。

行人行年入四課﹐得辰上兩課發用﹐定來速。日上兩課來遲。

正貴爲用卽時來。三傳俱順卻徘徊。陽日伏吟傳內歸﹐行人帶馬不須催。正貴爲用立至﹐正時見返吟未到。陽日伏吟﹐如丙寅日﹐巳申寅﹐自外傳內﹐立至。又如戊寅日﹐申亥寅﹐占行人立至﹐以初傳日辰爲用。飛神又帶馬﹐故來遲。日爲外﹐辰爲內﹐辛未日伏吟﹐陰日伏吟﹐未丑戌﹐自內傳出外﹐行人未歸也。

欲問行人來未來﹐但將飛伏二神猜。第三第四不用摧﹐飛卽臨門伏未回。

傳上神克日幹爲飛﹐日幹克傳上神爲伏﹐更加傳上第三第四爲用﹐來得尢速。

白虎行年道路神﹐貴人太歲本家尊﹐家旺路衰歸騎奔﹐家衰路旺未回身。

白虎行年爲路﹐貴歲爲家。

路在空亡敗墓鄕﹐家神克路路神空﹐行年白虎會今日﹐便是歸期不用詳。

行年白虎二神合日卽歸。

三傳中神克歲君﹐行子憂災虎病侵﹐陽吟外至人內傳﹐陰內傳外杳無音。

遊神加孟尙遲遲﹐仲季加之不從歸﹐貴人加日至不疑﹐天罡加季不移時。

遊神﹐春巳﹑夏子﹑秋酉﹑冬辰﹐加孟未至﹐加仲季不久至。

白虎加臨在戌宮﹐用神卯酉亥相逢﹐定須卽日解歸驄﹐二馬臨墓占一同。

若是音信尙未通﹐朱雀之陰問來蹤。

馬旺卽到﹐丁卯日辰時﹐辰加卯爲用﹐上見虎﹐又天馬克日上﹐當是巳時歸。

行逾千里貴前尋﹐倍此而須數後程。前去後歸兩般論﹐彼此原來第五辰。

近行龍路月爲家﹐路克家回家克賒。返吟爲用月復加﹐望人立至定無差。

乘神家克路未回﹐是太陰克靑龍所乘神。返吟爲用﹐太陰加立至。返吟時﹐占行人多不來。

𨿽是二馬傳墓﹐亦不來。返吟日爲用﹐與月建相會﹐立至。

欲將所孕卜月日﹐先看發用在何方﹐一二貴前主弄璋﹐四三貴後細消詳。

用在第一二課﹐又在在乙前是男。用在三四課﹐又乙後是女。

陰人年見有女占﹐那堪傳送復加年﹐三傳俱陰女不錯﹐純是陽時男有緣。行年上見陰是女﹐陽是男﹐三傳俱陽生男﹐俱陰生女。假令用在日陽﹐陽旺在卯﹐上見子﹐子爲陽﹐卽生男﹔陽日取日幹旺處﹐陰日支生處是也。

三傳內藏卯酉神﹐兩門出入是其因。子午乘龍妻妾娠﹐血支血忌生气並。

月將加產母行年﹐數至今日日辰看﹐若值空亡兼命年﹐三合四煞望生難。

月將加母行年﹐數至今辰﹐若空及年命值四殺三合﹐凶。

用神月建母行年﹐三處同將一法占﹐陰卽爲女陽卽男﹐三處二空胎盡然。

三處見兩重空亡﹐又加墓地是胎。

螣蛇白虎若重逢﹐更帶兒傳兩子同﹐三傳大殺飛廉虎玄同﹐須更立產在其中。蛇虎兩重者﹐假令巳作蛇﹐巳在蛇本位﹐故云重。又須帶兒子﹐主雙生。假如己巳日午將巳時﹐虎視課﹐兩重申﹐申卽兩重白虎也﹐後於申月申時生兩男。若三傳中逢大煞﹑白虎﹑天空﹐立產。大煞旁﹐金氏朱注「飛廉」。

類不逢空旺相乘﹐傳生支合事須成﹐見類日鬼空刑害﹐所幹不遂類中明。幹事﹐三傳上下相生﹐支神三六合干合﹐所幹成。𨿽是見類﹐與今日爲鬼﹐或刑害空亡﹐三傳見害﹐不成。傳中用事之人﹐須此原本作「比」字。言之。

占婚二後忌刑傷﹐子逢天后女賢良﹐醜爲天乙男淸秀﹐占妻占得喜非常。

二後無克戰刑害﹐若子作天后﹐女新妍﹔醜作天乙﹐男淸俊。

假如寅卯日占婚﹐亥卯未局作傳神。必是連枝帶葉親﹐兩个姑舅作來回。

寅卯日傳曲直﹐巳午日得炎上。

若逢巳酉丑三傳﹐婚姻異類隔山川。五行依此言三合﹐須知四格不同然。

從革難成﹐眾中分雜之意也。

旺气與日爲官鬼﹐勾朱貴會訟官司。相歷不陷於涉害﹐支幹三六合爲貴。

占鬼﹐傳中見旺气來克﹐爲官鬼﹐更雀勾貴者﹐便言事因官府。又神將上下不落空亡﹐又須不歷涉害。與支幹上三合六合﹐官司必成﹐對訟伸雪必勝﹐人老占病必死。如丙子日午將寅時老病。

相气日鬼入傳時﹐吉神生合干官司﹐雀勾刑害日財爲﹐落空爭理失便宜。傳中相气克日爲鬼﹐若得吉神良將﹐上下相生﹐六合三合﹐或幹貴或﹐主謀生事﹐及幹官理事﹐若刑害與日爲財者﹐主官中爭財﹐落空不成。

相气初克日爲財﹐定知財上事關懷。將是後陰並六合﹐便於妻妾位中猜。

傳中見相气﹐與日爲財﹐卽主財事。後陰六合﹐便是妻事。爲今日子孫﹐便言子孫。

傳死占日爲鬼並﹐死兼喪弔墓煞乘﹐蛇虎玄命喪家事﹐披刑帶煞任須停。

傳中死气克日﹐披刑煞等﹐官任上占得﹐必因喪人而歸也。

囚動日鬼二獄逢﹐傳墓勾蛇雀虎叢﹐官災牢禁系獄中﹐化作空貴反不凶。

傳見囚气克日﹐重加天地二獄﹐或傳入墓﹐將見雀等凶。

天獄﹐春辰﹑夏午﹑秋戌﹑冬子。一云夏未冬丑。地獄﹐正戌逆行十二辰﹐月獄同。

囚气歲月並飛廉﹐煞上天赦朱雀兼。官吏終須見赦原﹐囚與日和藏避占。傳中囚死動﹐歲月二馬並大煞﹐或大殺之上得雀與天赦﹐定赦原。若囚气與正和﹐神將無戰者﹐其人占藏避。天赦﹐正未順四季。大煞﹐正戌﹑二巳﹑三午﹑四未﹑五寅﹑六卯﹑七辰﹑八亥﹑九子﹑十丑﹑十一申﹑十二酉﹐卽飛廉。

休動與正墓神並﹐被刑害鬼病來縈﹐老幼逢休死之靈﹐如用官鬼訟之嗔。傳中休气動﹐今日墓神披刑害鬼﹐主占病。與日何類﹐便是何等人病。生日爲父母﹐卽言父母老者之類。小兒占得必死。生气才生﹐休乃老者﹐故曰死。

卯酉爲格子午關﹐天罡加處事多艱。加於子卯多阻滯﹐午酉河津道路艱。

天罡加子午爲關﹐卯酉爲格。子上爲天關﹐午上爲地關。卯爲天格﹐酉上爲地格。

天之關格﹐必因天時風雨之類所格﹔地之關格﹐必因路險河漲﹑關津所格。

涉害爲用得火神﹐下臨壬癸隔江津。土神若見甲與寅﹐定應阻隔在山林。

涉害爲用﹐得火神﹐下臨壬癸﹐水路有阻隔。若用土神﹐下臨甲寅﹐以山林來向有阻也。

涉害爲用得金神﹐下臨巳午散財因。木神在於庚辛上﹐衢路兵戈阻隔人。

更以式中刑害空亡﹑官鬼旺相休囚消息言之。

天空乘未井爲妖﹐家內興災非一朝。勾陳辰卯訟相擡﹐血忌來臨訟不饒。

井妖﹐主家中有宿病之人。

勾陳朱雀及六合﹐官事占之未免迍。如乘戌卯丑傳上﹐問病須教淚滿襟。

河魁休舊住河魁﹐尊長遭殃是此媒。若逢天后陰人害﹐戌日丑加戌上猜。

戌日加戌﹐尊長病。戌日丑加戌同。

歲臨支上人宅迍﹐下克之時災更深。支上鬼加主遷動﹐如逢白虎病傷人。

太歲入宅﹐又克支﹐凶﹔加支﹐是鬼﹐主宅移。

祿前一位爲羊刃﹐三傳日辰忌見臨。非官卽病膿血疾﹐加宅作虎血陰人。

六合乙卯木爲之﹐子孫凶吉憂中推。如臨申酉定悲泣﹐木絕鬼禍逢何疑。

申酉作六合﹐子不利。

天后三傳與日辰﹐天后之陰虎害人﹐占妻病此驗如神﹐假饒有救死爲鄰。

男子占之克妻﹐假令丙寅日子將辰時﹐戌加寅爲用﹐占妻病﹐乃半月必死﹐後陰作虎。

丑加戌土作白虎﹐外人喪服入家中。午加卯上子細家﹐托人失信事無功。

寅能生火﹐卯能殺也。火生於寅﹐敗於卯。午加卯用﹐庚壬二子日。

醜加河魁更作空﹐奴僕爲人最叵容。加臨支上混一同﹐未許教君取次窮。

醜加支上虎臨傳﹐田產交加事可占。切須僧道事干連﹐式中推究意精專。

午加支上作螣蛇﹐寅日占來回祿嗟。假饒得免焚其宅﹐遺禍鄕鄰亂似麻。壬寅日午加寅。

巳到天罡定主喪﹐出門或見哭彷徨。若臨幹上作朱雀﹐定知官事與推詳。

巳加辰﹐爲孝服事﹐或出門途﹑哭泣事。乙木主喪車﹐巳爲軫星。巳加朱雀﹐必占竈事。庚辛

占見蒿矢﹐巳加辰﹔癸卯日辰加卯﹐巳加辰﹐午加巳﹐三傳辰巳午﹔

癸酉日遙克﹐未加申﹐巳加午﹐午加未﹐三傳未午巳。

巳加卯上意何如﹖木履弓弩推不虛。加申作陰口舌虞﹐入官事訟必因朱。巳加卯﹐以木履弓弩推之﹐若巳加申作太陰﹐主陰人和合﹐中有口舌。若作雀﹐便言訟。巳加申相刑合﹐癸亥日是﹔辛卯﹑癸未日﹐巳加卯遙克。

螣蛇入廟刀鐵因﹐翻作靑龍險峻臨。申加巳上用爲眞﹐古法分明驗若神。申加巳﹐定占刀鐵事。若作龍﹐疑險事。申亥寅﹐六甲﹑六丁﹑六丙﹑庚寅﹑丁巳﹐夜蛇﹔壬寅﹑癸巳﹐夜龍。

斗加日本名天獄﹐得是須知卜訟庭。會見貴人並六害﹐交加之事及相縈。

乙日辰加亥﹐乙木生於亥﹐辰斗罡也﹐故知占訟。又見貴人六害﹐主交加牽連。

午火臨亥死絕神﹐傳中丑午害同詳。若還臨在空亡上﹐定知虛擾不爲殃。

傳中丑午爲六害﹐入空亡不爲殃。午丑申﹐子未寅。

假令今日是庚辰﹐太乙爲用屬比鄰。辰日若用起太乙﹐應在未日巳時眞。

用傳與日是妻財﹐類是陰人反卦猜。更見後陰並六合﹐妻背夫心仔細裁。

妻財類﹐須是陰神及反吟﹐作如此占。

大凡遠近日何占﹐用占月內歲尋常。傳神旬裏不虛言﹐直日無疑應日前。

如太歲在寅﹐發用在寅﹐則在年內﹔用起斗建﹐則應在月內﹔用起日幹﹐不出旬﹔用起支神﹐不出一日。

奴是天魁與天空﹐從魁爲婢太陰同。妾求天乙若臨從﹐分明花藥作儀容。

壬癸終於艮卦中﹐事若浮雲豈有蹤﹖甲慚乙尢怕到離宮﹐花隨流水去匆匆。

絕神﹐木到午死﹐水到艮病。

戊己怕逢曲直鄕﹐木旺逢侵忌有殃。庚辛炎上不商量﹐火忌水神有所妨。

鬼三合﹐戊己土知木局﹐爲鬼旺﹐庚辛日炎上﹐不利。

丙丁龍合散人財﹐勾陳辰神主官災。白虎魁罡巳午來﹐中人孝服事堪猜。

神將自戰﹐龍合屬木﹐丙丁見之﹐爲火出木盡灰煙。勾陳土加卯不得地﹐魁罡加巳午主孝服。

進策干謁到侯門﹐日辰年上貴人存。龍合入傳喜气津﹐蛇虎加之必避奔。

須是貴加日辰行年﹐龍合入傳﹐主貴人見喜。蛇虎不出現﹐縱見亦不喜。

子午返吟移牀房﹐己巳元武竈兩廂。天空加巳竈破損﹐此言應驗不尋常。

己巳日返吟﹐夜將得元武﹐主兩處有竈。

亥日辰加亥用眞﹐退人進口豈僉音﹖天門在亥天關辰﹐此法從來不易深。

體得無淫六害隨﹐娼家婦女不須疑。酉日落空亡酉地﹐寡婦元來極易詳。

如甲戌旬﹐以申酉爲空亡。

旺鬼占官屬禁囚﹐相妻爭貸死傷憂。囚主訟刑休病愁﹐此法從來不易求。春木旺﹑火相﹑土死﹑金囚﹑水休。如戊己日占得木神動﹐主官事。若傳入三光﹑三陽等課﹐不得一例斷之爲官事也。壬癸日占得用起火神準的﹐若不是妻財﹐不得一例斷之。

龍爲玄武乘牛背﹐加在日神爲用辰。來情定是占走失﹐甲戊庚戌日爲眞。

辰加丑見元武﹐如今日支幹﹐又是發用。若是甲戊庚三戌日得此課﹐定占走失。

辰加酉上作靑龍﹐刺腿之人必是傭。辰還加亥作玄武﹐貴失終須是敗蹤。

刺龍指腿上之人。

玄武在亥盜難追﹐在戌須關入墓迷。若帶空亡敗可期﹐帶馬他鄕定捕之。

或臨羊刃主殘傷﹐大煞主財落空亡。帶死不過三日敗﹐生气出月見其贓。

元武臨羊刃主傷﹐大殺主失。

物初主末賊居中﹐初克中傳贓露蹤。末克其中囚首捕﹐中來克末反遭凶。

中來克末﹐盜傷捕人﹑害主故也。

元乘二馬不辭危﹐跨屋逾垣捷似飛。地戶水窗穿竅入﹐天門樓閣逐繩歸。

地戶﹐坎宮也﹐玄乘地戶﹐必從水地道來。乘天門﹐必自天梯繩來。

玄武天門二馬馳﹐長繩之煞就中推﹐何必逾墻鑿壁回﹖天窗懸煞入無疑。

長繩殺﹐正酉順四仲﹐周而復始。

用起三交羅网同﹐關隔相並路難通﹐三者數逢盜易窮﹐空亡劫反失前功。

天羅地网卦﹐易敗﹔空亡﹐便執捕﹐亦遠遁不獲。

勾陳一神忌落空﹐捕人百計不成功。若非怯懦賞不克﹐盜棄旺气難當鋒。要勾陳有气。若在空亡﹐非捕人力不能敵﹐卽賞錢不克其意﹐不宜勾前。元武旺又得地﹐則難捕。春占甲乙木爲武臨寅卯﹐得也﹔臨申酉﹐失也。

武居死气日辰刑﹐雀來克武盜哀鳴。玄武若與徳神並﹐不須更問賊人名。有徳不敗。

失脫逃亡欲問津﹐但欲玄武卽陰神。天乙在前盜伏匿﹐天乙在後去逡巡。

路神乘虎物乘陰﹐敗墓贓明官旺沈。路克太陰贓自見﹐陰來克虎物難尋。

更看路神幹合處﹐見將贓出定何辰。

太陰﹐財也。不墓絕﹐不在官旺之地﹐失財物見。欲贓出﹐以路幹合處期之。

陽罡爲墓與日居﹐中他賊害事非虛。天罡爲龍惡人爽﹐盜不出龍文刺軀。

罡爲墓鬼﹐與日幹並﹐故主賊謀害。

日幹之神是主人﹐奴婢卻於辰上尋。初傳主人逃是末﹐歲月破空逃損身。

主克逃者易獲﹐空亡﹑歲月破﹐逃者凶。

逃在臨官帝旺鄕﹐回來害主必爲殃。勾陳乘處是逃者﹐勾陳在午取南方。

看勾陳臨何方。如臨午﹐逃者在南方﹐餘仿此。

子逃父貴子勾神﹐父若克子子易尋。子來克父多不返﹐空亡無气去因循。

勾弟空兄逃外因﹐弟逃克空兄克陳。遞克都是不歸人﹐欲知逃處貴太陰。

且如陰乘卯﹐在東方之類。

課中惟有病難推﹐月厭作虎加在支。死气入傳凶太甚﹐定知三日死無疑。

常占主哭聲﹐占病必死。

虎加生气病傳屍﹐幹絕用神竟定衰。未丑加卯目無輝﹐若占婦人病必危。

目無輝者﹐言目不明也。

玄胎心腹滿膨脹﹐嬰兒占之必夭亡。貴坐魁罡須气逆﹐昏迷元武共消詳。

占病懸胎課﹐必心腹滿悶﹐小兒再受胎之象。乳食有傷吐瀉而死。

貴作魁罡﹐北方勾魂之卒已到。卽北陰遣卒拿魂。

龍乘死气夏秋棺﹐虎作喪門救療難。若見魁罡本命上﹐加幹爲用必歸泉。

靑龍夏難飛﹐季占得爲棺槨。喪門加白虎上﹐凶。

甲乙之日病來占﹐天罡加卯作初傳。若逢白虎傳中現﹐必是腰疼不可言。

支刑落空小口亡﹐六害臨宅是憂惶。日徳落空尊長亡﹐若無尊長自身防。

占小兒﹐忌支刑﹐更空亡六害加宅﹐主啾喞。日徳空亡﹐凶。

甲日辰加寅用時﹐定知宅內不和夷。天罡加卯妻應病﹐寅卯辰年吐不醫。

血支血忌白虎並﹐家間膿血病纏嬰。鬼罡加支伏屍在﹐虎臨日本命歸陰。

白虎加支血忌災﹐虎加本命日難產。闕下二句無考。

天后臨日作日鬼﹐婦人脾血病連綿。若是神後加罡上﹐婦毆其姑不可言。

天后加日爲鬼﹐血崩之癥。子加辰﹐主婦犯悖逆。

蛇入雞巢虎入乘﹐女人積气已成形。巳加亥作死气上﹐自縊傷身在宅驚。

巳加酉作虎﹐女人血屙。巳加亥作死气上宅﹐宅自縊鬼爲祟。

子加天罡作白虎﹐辛日占病定難醫。午作螣蛇臨酉上﹐一體消詳不用疑。

六辛日午爲貴人﹐𨿽不入傳亦凶﹐亦主長上人不吉。

辛酉占病未加寅﹐傳中蛇虎又同臨。未中鬼宿遭寅克﹐婦人邪气喪其心。

未中有鬼宿﹐小吉爲婦人﹐加寅鬼門上受克﹐主病在心。

猴入雞巢虎又乘﹐夏四五月麥收成。餘月來占別有情﹐定知占病甚分明。

傳中太乙克幹神﹐子將白虎气沈沈。若占事定干兒女﹐此法占之若有神。

太乙入傳爲日支鬼﹐占事則干兒女爲擾。

靑龍亥子若相逢﹐白虎偏嫌巳午宮。天君未上休占病﹐若因靑龍若歸蹤。

婦人不利﹐占病卽死。

白虎從來號惡神﹐占病傳中忌見君。克幹更臨年命上﹐墓神死气定傷人。

喪弔三丘五墓臨﹐浴盆玄至作傳神。貴人克命人便到﹐魂歸岱嶺只逡巡。

丙辰日占﹐亥申巳愛克日﹐亥用庚﹐又乘生气受日鬼是也。

勾陳血气爲頭疼﹐空用腹餒及師憎。武用脾腎手足病﹐河伯鬼神願未淸。

勾陳爲病﹐血气壅腫﹐傷寒之疾。空鬼﹐師爲祟主。武主脾腎瀉痢之疾。鬼祟卽河伯等心願﹐速宜酬禳。

辛金絕气在寅方﹐女人占病命堪傷﹐虎化兒子於北地﹐爪牙無用不須防。

虎庚申金鄕到於亥子二位水鄕﹐是虎化子﹐不凶。以其相生之謂也﹐故不凶。

太陰辛酉﹐忌臨寅位﹐此金絕之地也。

犬入豬欄久必殃﹐羊投虎穴復爲常。醫師絡繹不離房﹐須知覆體命難量。

戌日加亥﹐久病可待。未日寅加作太常﹐定主來占病。

此首金氏旁攺云「犬入豬欄長上當﹐羊投虎穴不尋常﹐醫師絡繹不離房﹐有救幹神解此殃。」

盜神之法兩邊求﹐六甲旬前一位搜。不然春卯夏午頭﹐秋雞冬鼠問根由。

六甲旬前一辰﹐如甲子旬在丑上之類。元武乘盜神﹐並皆主盜。又武之陰爲盜神。

大淸乾隆三十九年歲次甲午戊辰月朔日春園施錦堂謹抄

通天鬼翼賦卷之十

宜討神淵﹐窮究方員。

討﹐論也。神淵者﹐鬼神之機妙也。

測陰陽之隱奧﹐剖天地之幽玄。

亡蹤獲兔﹐妙在日辰之通變﹔

無中取有﹐先論支幹之當權。

幹爲身﹐支爲宅。

日者尊長官人﹐東南賢徳﹐京府州軍﹐弓箭羅网﹐克辰上神﹐順也。

辰者卑幼﹐小人姦邪﹐百姓﹐西北鎭店﹐馬獸魚鱉﹐克日上神﹐逆也。宜細辧之。

破合刑沖﹐克處先推發用﹔局分向背﹐當臨孟季精研。

晝夜貴人逆順﹐六壬之主也。當觀其式內貴人﹐加孟責季上神﹔加季仲上神﹔加仲孟神。

若年主事神則於日格上定。又法準應﹐來無季孟神主事﹐便用貴人。

用順﹐前三傳主事﹔用逆﹐後三傳主事也。

是以相生而不擾﹐戰敵以成凶。

用死終生﹐若涸鮃之得水﹔用生終死﹐如被火以投風。

初死末生名出墓﹐獄不成凶﹔死者墓之地﹐生者旺之鄕也。

不義不仁﹐蓋爲傳中反背。有來有去﹐皆因子母和同。

子加母﹐失禮﹐逆也。母加子﹐有理﹐順也。出《神樞經》。

假如初見子﹐末見申﹐金生水﹐子加母逆﹔初寅末午﹐木生火﹐母見子﹐順也。

惡將相刑﹐逢鬼賊而可畏﹔

生神同徳﹐遇吉將而有權。

終末克始﹐夜行逢道﹔

始克終末﹐逸馬失韁。

初凶後吉﹐穿鍼於皓月之中﹔

始吉終凶﹐秉燭於狂風之內。

式中全吉﹐未必無凶。

三傳皆吉﹐若逢旺鬼賊日﹐吉變爲凶。假令壬癸日未丑戌﹐將得龍後乙﹐全局。緣三土克水﹐日鬼太旺。此因財上起禍。子是女人﹐必訟於官﹐乃吉中有凶也。

若犯純凶﹔凶中有吉﹔傳中有鬼﹐須察休囚。

見相鬼爭財﹐旺鬼官事﹐休鬼疾病﹐死鬼喪孝﹐囚鬼官刑。

所立之方﹐何人得地。

詳所立之方﹐如鬼臨申酉﹐西方人生害﹐余準此詳云。

救神失備﹐未必無凶。

假如庚寅日正月寅時課﹐太乙臨庚爲用﹐是日鬼。中傳功曹﹐末見登明。此末傳克初爲救神。太乙臨始爲近﹐登明加寅爲遠。登明見太乙克庚﹐欲救地逆遠﹐勢力不逮﹐此爲失備也。

若犯空亡﹐密雲不雨。吉凶皆不成也。

日辰戰鬥﹐詳勝負以驗虛眞。

旺相气眞實也﹐囚死气虛詐也。日神克支神﹐主勝﹔辰神克幹神﹐客勝也。

支幹偕和﹐會陰陽而能罪結。

日神相生﹐必解凶也。

剛柔上下內外﹐推男女憂疑。

剛日發用﹐上克下﹐事從外來﹐因男子起。下克上﹐事從內起因女人起。神遙克日﹐事從外起﹔日遙克神﹐事從內生。剛昴主外﹐柔昴主內。

用事傳神休旺﹐察往來否泰。

發用月建傳神﹐用太歲﹐一年之事﹔月建一月之事。日辰旬中一日之事。出《金匱經》。

生我日喜﹐克我日悲。

壬癸日庚辛﹐主喜事也。

罡臨前後﹐己性推期。

罡者﹐辰也﹐若臨日辰前﹐其災已過﹔在日辰後﹐其災未退。若罡在日辰﹐旦名。

相傷兮縈災內外。

日克辰戰﹐日遙克神﹐主內起。辰遙克日﹐主外起。以天官斷之。

陰陽進退﹐辧髙低新故浮沈。

日上陰陽之神﹐主於自身﹔辰上陰陽之神﹐主於他人。

事用分途﹐詳內外虛防克己。

主事神屬陰﹐管其內事﹔發用神屬陽﹐管其外事。

分途者﹐子爲升陽之途﹐午爲適陰之途。用神臨子至巳爲內﹐午至亥爲外﹐外逆內順。

五行或臨交類﹐主斗爲奇。

金入木則官事口舌﹐水入火則主驚恐﹐土入水主遺財病﹐木入土主牢獄口舌。假如二月乙巳日午時占﹐從魁臨巳爲用﹐將得六合木臨金﹔中見大吉土﹐天后水臨之﹐此爲水入土﹔末傳太乙火將﹐得白虎﹐此爲金入火。三傳戰鬥﹐此之爲交車也。類者﹐五行同類相臨也。臨金﹐移途分異﹐相傷呻吟﹔木加木非災飛禍﹐爭財競祿﹔水加水口舌盜賊﹔火加火口舌飛禍﹐疾病相畏﹔土加土住居不常﹐遷徒之象。假如八月甲子日辰時﹐寅巳申三傳﹐乃臨同類也。

八方涉有淺深﹐風飄水漲。

此又論遠行阻隔閉塞之厄。八方者﹐八卦也。如乾金老陽﹐坤土老陰之類。

假令三月乙卯酉時占﹐天罡加卯爲用﹐將得勾陳﹔中傳太乙﹐將得靑龍﹔末傳勝光﹐將得天空。卦名龍戰﹑亂首﹑斬關﹑無淫﹐此課主家宅不寧﹐卑淩尊老﹐因此遁離道路﹐天地閉塞﹐門戶不通。又主雷雨閃電﹐何也﹖法曰﹕天罡爲關﹐下加卯爲門戶﹔卯屬震﹐震爲雷雨。臨六害﹐式中見靑龍主雨﹐中見太乙﹐巽爲風。又見勾陳﹐卦名龍戰﹐必有風雨關津之隔。

涉有淺深者﹐涉害也。若用神涉害﹐將得火臨水﹐爲江河泛漲之隔。若用土神﹐下臨寅卯﹐因山林有阻。若用金神﹐下臨丙丁﹐主消折財帛之隔。若水神下臨庚辛﹐因兵賊隔。用神下涉害寅卯﹐主風。若亥子﹐江河水漲之隔。余詳之。

天乙順逆﹐推陰女之與陽男。

天乙順﹐利陽男﹐不利女人。天一逆﹐利女子﹐不利男人。

支幹盤旋﹐分速前之同緩後。

發用﹑日辰在天乙前順主事速。發用﹑日辰在天乙後逆﹐主事慢。

神藏煞沒﹐罡斗移宮。內外潛機﹐用推孟季。

神藏則吉﹐煞沒無凶。若天罡加孟﹐神在內﹐煞在外。加仲﹐神在門﹐殺將入﹔加季﹐神在外﹐煞在內。

頻頻災蹇﹐年神與日將相仇。

年者﹐男一歲起丙寅順行﹔女一歲起壬申逆行。右年上神克日上神﹐名不及﹔日上神克年上神﹐名失節。若見此神﹐凶不可解。

簇簇官災﹐天乙受用神所制。

用神遙克貴神﹐名四閉卦﹐凶神同克發用者﹐大凶。

畏鄕有鬼﹐面皺眉頭。

克日之鄕見鬼宅﹐是名鬼得地﹐必主愁嗟。假如庚辰日申將未時﹐勝光發用﹐將得螣蛇﹐下臨巳而克庚﹐爲畏鄕之鬼。無救神主愁也。假令十月辛亥日未時﹐午臨亥﹐下賊發上﹐與日爲鬼。

族內逢親﹐宅生喜悅。

若式中見官鬼可愁﹐若遇親戚﹐無損害之意。可喜。常以陽幹生今日爲父﹐陰漧生今日爲母。陽支生今日爲叔﹐陰支生今日爲外母。今日比陽幹爲兄﹐今日比陰漧爲弟妹。今日生陽支爲侄﹐陰支爲侄女。今日克陰漧爲妻﹐克支爲妾。假令庚年正月甲寅日酉時占﹐日上神爲用﹐甲日以辰爲財﹐時遁是其子孫。何也﹖爲日上事神﹐遁得丙辰爲子孫。將六合木與今日比和。若乘太陰白虎﹐克日木爲鬼﹐卻財化爲鬼也。

傳中副將﹐鬼賊惡並於宮中。

式中副將與將同宮賊日﹐其災可發。若無副將﹐其災不可發也。白虎正月申順支﹐主道路喪亡。朱雀正月巳順支﹐主官災口舌。勾陳正月丑順支﹐主鬥訟。玄武正月亥順支﹐主盜賊陰私伏匿。螣蛇正月辰順支﹐主驚恐。天空旬內納音﹐不主事。如甲子日甲子旬見水是也﹐此神主虛詐。假令正月庚午日寅時占﹐日上見太乙賊日﹐將朱雀﹐正月起巳﹐此爲同宮賊日﹐其災禍必須髮也。

宅日呻吟﹐蛇虎忌臨於支上。

常以日爲人﹐辰爲宅﹐蛇虎臨於辰上﹐並克日辰﹐主呻吟也。

角星來臨四仲﹐關隔難通。

角木狡﹐天罡中星也。罡加子午卯酉爲關隔閉塞。卯酉爲隔。子午爲關。加子爲天關﹐加午爲地關。加卯爲天隔。加酉地隔。凡課遇天地關隔﹐所爲之事或因地利﹐或衢路關津隔。或因天時風雨所阻。卯酉爲門戶﹐關隔者﹐亦有多門。三交﹑天羅地网﹑斬關﹑從革主隔﹐遇旺相气與吉將並﹐主攺革﹐變富貴之福也。若天獄歲月二破與蛇虎並﹐主喪死兵革之凶隔。若用干犯亡而有行之兆。從革謂其革故﹐有旺气則革而增進﹐死气則革而主退。若巳酉丑﹐革變而不順﹐主隔也。三傳內戰﹐主內外不相和而隔。三傳內﹐若中傳克始末﹐主首尾不見而隔。剛昴﹐道路關梁而隔。柔昴與伏吟﹐主潛伏不欲見人而隔。若涉害﹐主道路有隔也。

武盜若匿孤虛﹐追收不捕。

元武逆度四辰﹐爲武盜。假令正月甲子日卯時來占﹐天鬼爲用﹐將得六合﹐中得天罡﹐上見元武﹐此爲元武之陽神﹐追亡女﹐在陽神下也。其女必往西南去﹐以玄武臨申故也。從武逆數四辰﹐見大吉臨巳﹐此元武之陰神也。若追亡男﹐主盜賊必東南去也。若旬日之內﹐以玄武本位上所得之神爲陰神﹐卽武盜也。假令四月乙酉日子將占﹐太乙臨酉﹐將得元武﹐爲亡女在西方。太乙本位得大吉﹐以爲武盜。緣大吉帶相气﹐不敢爲盜﹐乃責大吉本位上﹐見從魁﹐此爲盜神﹐上見螣蛇﹐下臨丘冢﹐盜人從西往東﹐丘墓之仙。必見驚恐而敗匿藏隱也。元武若匿孤虛之地﹐捕者不獲。

旬中孤虛

甲子戌亥辰巳

甲戌申酉寅卯

甲申午未子丑

甲午辰巳戌亥

甲辰寅卯申酉

甲寅子丑午未

天門地戶﹐乘神符而涉杜門。玉女扶身﹐作禹步而乘黃黑。

論亡匿之人﹐若遇此﹐卽可通於鬼神也。天門地戶﹐經云「六合爲天門﹐太陰爲地戶。逃亡當令六合臨日﹐太陰臨辰而出﹐爲天門地戶﹐不可克逃人年上神也。」六合太陰者﹐天道也﹐亡人乘之﹐乃萬全。若有九天九地﹐必萬里安。

又一注﹕「九天九地各有上下﹐春寅爲九天上﹐申爲九天下﹔夏午爲九天上﹐子爲九天下。秋申爲九天上﹐寅爲九天下。冬子爲九天上﹐午爲九天下。太陰臨九地下﹐六合臨九天上﹐臨杜門而出﹐逃亡人必免其禍也。杜乃八門中之一門也。此門可以逃遁。八門者﹐休生傷杜景死驚開。出休門﹐遇貴人得財。出生門﹐遇官吉。出傷門﹐見血光逢盜。出杜門﹐利隱遁逃匿。出景門﹐破財﹐八十里吉。出死門﹐主死喪哭泣之事。出驚門﹐遇鬥訟驚恐。出開門﹐逢酒食提挈。

假令十月寅將﹐壬辰日戌時﹐占得小吉臨卯爲用﹐此爲門戶動搖﹐爲因訴訟文字交加﹐雀乘小吉與日爲鬼﹐事有不寧﹐逃亡也。中見登明﹐將得天空﹐必因欺詐而起。甲申旬﹐以午未爲孤﹐下臨孤而必逃匿﹐終不能獲。末見太衝﹐將得太陰﹐下臨日上辰上見傳送﹐將得六合﹐此爲天門。壬辰日﹐秋冬日在七宮﹐太陰臨生門﹐逃必善終也。

神符者﹐《六甲經》云「每出天門入地戶﹐或出地戶入天門﹐執神符而去。神符者﹐必以月蝕夜﹐取牡荊木﹐或梧桐木﹐必陰上之木﹐長九寸﹐廣二寸﹐厚三分﹐辰砂書神名字於上。」

丁神名字

丁卯九林陰荄

丁酉費子楊

丁未屈玉

丁巳許威地道

丁丑梁立叔

丁亥陸成陵音

凡書六神﹐錦囊盛之﹐逃時手指前方﹐玉女者﹐乃六丁也。經云「玉女左右﹐遠行不及﹐登天梁者﹐亦不可極。入地戶者﹐隱無形三城﹐乘靑龍者﹐一十九里﹐三翼乙神所福也。禹步者﹐太乙之正面也。左足在前﹐右足在後﹐乃趨三步﹐或九步是也。初出禹步入也。空之辰難所見也。」又經云「亡匿者﹐向其上呼其神名﹐去則追我﹐來則藏我﹐以左手中指畫地﹐取土置地上﹐又塗鼻﹑人中﹐咒曰『天翻地覆﹐九道皆塞。有追我者﹐至此而極。』咒訖﹐因越而行六十步﹐解衣服﹐艸置地﹐以爲門梁﹐越而去﹐取其半艸半障龍回捉﹐太陰中無人見也。」又經云「四天者﹐功曹傳送及用勝光﹐各不欲克今日﹐是謂陰之陽衝彊﹐親者必變妖殃﹐以知天門不獲﹐天門不敵亡人年上神﹐以知地戶不獲孤虛之神﹐不欲見亡人﹐始日以知﹐豈不獲其神金氏旁注攺『辰』﹐必定其神﹐六癸之神不欲克亡人﹐始云日辰乃建除滿平定執破危成收開閉之地﹐亡人不獲﹐餘者皆敗。假令二月建卯﹐辰爲除﹐未爲定﹐所爲傳相得微審下道至祕要而神參也。」

發用咸臨健旺﹐舉事亨通。支幹上帶休囚﹐心懷畏懼。靑龍气逢衰鬼﹐產致虛花。

吉將主吉﹐帶休囚之鬼克日者﹐變喜成凶也。假令正月甲子日申時﹐靑龍主錢財之喜﹐傳送乃日鬼﹐有爭訟事也。

白虎神值生合﹐憂成吉利。

白虎主病死﹐下乘生旺相气﹐與今日相生﹑三合﹑六合﹐必患人臨喪而能復生﹐乃爲吉也。

命遇不合﹐由旬內之低昂。

若式中𨿽遇三合六合﹐吉不遇吉者﹐何由﹖六甲旬中之空亡﹐天空不見人也。

財不進財﹐柰鬼途之阻隔。

假令八月丙子日巳時占﹐以河魁發用﹐將得天后﹐中傳從鬼﹐將得太陰﹐末傳傳送﹐將元武﹐此課主女人二子﹐隱匿道路財帛﹐卻後賊人當路阻隔﹐終不得入手﹐見賊爲發用也。

乙庚懷暗﹐喜怖巳午。之爲雙金﹐木作財星。畏丙丁之見害﹐奇儀若犯﹐枯木重榮。

三奇﹐子戌旬丑發用﹐申午旬子用﹐辰寅旬亥用。六儀六甲旬首發用也﹐主病者有康吉之兆。

刑害相臨﹐昏燈盡燎。三刑六害傳中見者﹐災難解也。

又值傳中光怪﹐須憂煙竈生災。光怪神﹐正月起戌逆行四季﹐主有火災。

索煞傷身﹐恐有稠林自縊。

索煞﹐正月起卯逆行四仲﹐與蛇虎臨並及乘死神者﹐主自縊。

死神同立白虎﹐哭泣臨門。

死神正月起巳﹐順行十二支。與白虎並﹐主有死傷之厄。式中見兒女﹐卽言兒女。若見父母﹐卽言父母也。

井煞相乘死气﹐凶殃防水。

井煞﹐正月起未﹐順行十二支。死气﹐正月起午﹐順行。二煞若乘白虎六害而克日者﹐主落井之災。若不克者﹐不死於井中﹐臨危有救。

姦門天后﹐婦女荒淫。

姦門者﹐正月起申順行四孟。與天后並﹐主婦女淫泆。又得昴星﹑無淫﹑六合尢應也。陽不備﹐二女爭男。陰不備﹐二男爭女。下克上﹐三傳皆陽﹐男佞女也。三傳皆陰﹐女佞男也。三傳二陽一陰﹐男爭女。三傳二陰一陽﹐女爭男。陽神得地﹐男吉﹔陰神得地﹐女吉。

獄吏天牢﹐官刑禁系。

獄神﹐正月起未﹐順行四季。又云﹐獄神正月從辰﹐二月戌﹐十二月周而復始﹐辰戌起止。吏神﹐春寅﹑夏巳﹑秋申﹑冬亥。天牢﹐正月起丑﹐逆行十二支。惡煞克日﹐主牢獄官司不利。

天道見反覆﹐量動靜而遊淸波。

天地翻覆﹐卽返吟﹐凡百事不寧也。

課象臨歧路﹐見遊行而復白玉。

臨歧者﹐在道路也。詳何卦主於遠行。涉害﹑彈射﹑遊子﹐不可不知也。涉害﹐主沈滯遲畱﹐蒿矢主日月歲久﹐不然地理遠也﹐必有交加之意。若用神與日三合六合﹐三傳終始相得﹐吉辰良將不內戰﹐主外來遠信至也。若用神與日比﹐或臨卯酉﹐遊神並不落空亡﹐遊神戲神易至。遊神春丑﹑夏子﹑秋亥﹑冬戌﹐戲神春巳﹑夏子﹑秋酉﹑冬辰。又天驛二馬並行人至。又末傳爲足﹐若犯卯酉二門﹐行人卽至。天馬﹐正午順行六陽﹐驛馬﹐如正月在申是也。

途中進發﹐用神臨日後盤桓。

若式中見進神﹐足動臨門﹐爲進發也。路上不見者﹐盤桓也。進神﹐末傳是。

發用爲期﹐至日亦同於禍福。

期﹐謂行人到日之期也。以發用之神定之。如前入禍福之期也。假如正月占﹐用起太衝﹐二月行人至﹔用起天罡﹐三月至。

兩途惑意﹐日辰左右以規模。

若路途兩歧﹐幹吉左道通﹐支吉右道通。幹吉大道通﹐支吉小道通。

三路迷心﹐罡斗用觀於孟季。罡臨孟﹐左道。臨仲﹐中道。臨季﹐右道通也。

昏迷失路﹐參角堪前。

若行人逢昏暗﹐不辧面前路﹐於傳送下入十步﹐得左道也。參水猿者﹐申中宿也。斗罡下五十步﹐得正路也。角木蛟者﹐辰中之宿也。

秦吳獲膳﹐房井求泉。

若遇途中饑餒﹐大吉小吉下求之得。秦者﹐小吉之分。吳者﹐大吉之分也。小吉太衝下逢泉水。井木犴者﹐未中宿也。房日兔者﹐卯中宿也。此又論求飲覓水﹐但消息言之。

盜若侵財﹐用神怕傷於日鬼。

盜者﹐或式中見鬼克日﹐返被用事之神克之﹐其神不能與日爲害以爲盜也。假令甲日占﹐用神見勝光﹐或式中傳送爲日鬼﹐受勝光所克﹐其鬼不能爲禍。兩暗中爲盜﹐若事克﹐必偸內財﹐神克必偸外內。

賊如同徳﹐遊者臨畏於更闌。

賊神者﹐六甲前二辰是也。假如甲子旬﹐大吉是也。又經云「春卯夏午秋酉冬子。」若賊神同元武﹐主盜賊﹐不同宮非也。若元武與徳神並者﹐主眞武神君。若元武神乘日分之財﹐爲空亡﹐主遺失也。若日下之財﹐主破財也。遊者﹐甲己日丑﹐乙庚日子﹐丙辛日寅﹐丁壬日巳﹐戊癸日申。若遊者加日辰﹐今日至﹐可畏於更闌。若臨後一日﹐來日到。若後三辰﹐三日必至。臨日前四辰﹐賊不來也。

惡煞相刑﹐見白虎而防刃器。

若賊神與元武帶殺相刑於日﹐又式中見勾陳白虎﹐必鬥殺傷人傷財也。

賊神克處﹐棄天馬而謹飛垣。元武盜神同克宅處﹐入來之方﹐若盜神同天日馬﹐其賊經所克之方飛垣而跳墻也。若不乘馬﹐必穿壁穴墻而來。若玄武乘天門﹐必虛空自臺閣入來。若入鼠穴﹐水坑中來。若乘遊索煞﹐主跳簾子窗中﹐用索懸下﹐入來爲盜也。

用察始終﹐可量勝敗。武臨生處﹐蹤得逍遙。武臨生旺處﹐賊不敗。

察東西而推窮審辧。如元武臨醜﹐則東北之方﹐認其顏色。

分遠近而追捕根因。

又視盜所臨處與賊人所入之方。如神後數九﹐河魁數五﹐自得四十五。不加也。囚死者﹐以減方之。

陰推歲建﹐陰發魁罡。君臣謀陷﹐夫婦情傷。

四課連珠﹐執吉凶而齊動﹔三傳紹旺﹐疊勝負以頻詳。

陰合陽扶諸禁戶﹐私門有喜﹔貴人用事臨房昴﹐遷轉無殃。

凡所求占須憑事類﹐有則盈盈﹐無則蕩蕩﹐乃玉匣之貴寶﹐獲天地之靈祥。

六壬通天鬼翼賦注解卷之十終

大六壬玉成歌注解卷之十一

六壬玄妙有靈機﹐支幹神將辧安危。

日爲君﹐辰爲臣﹔日爲男﹐辰爲女。幹是日﹐支是辰。辧安危﹐又看神將加臨吉凶善惡言之。

克衝刑破衰休害﹐七者言凶必定期。

上下相刑﹐傳中相破﹐發用相害﹐又是死囚休廢气﹐加干支上及用神者﹐爲凶兆之事。細審一刑﹑二破﹑三克﹑四害﹑五休﹑六死﹑七囚﹐凡神將有此七者卽凶。

徳合相生並旺气﹐吉屯相從福自隨。

甲己徳在寅﹐乙庚在申﹐丙辛在巳﹐丁壬在亥﹐戊癸在巳。所謂支徳﹐前五辰是也。

假令子日在巳﹐丑日在午﹐又三合六合﹐上下相生﹐旺相有气﹐以上皆爲吉慶。如課中見此﹐又有吉神加臨﹐百事亨通。

將是神兮神是將﹐若遇靑龍便是寅。

天元十二將﹐貴蛇之類﹔地元十二將﹐功曹太衝之類。假令乙丑日見白虎是徳神也﹐餘仿此。假令甲子日得靑龍入辰兩課﹐爲外人入內。靑龍在申酉上受克﹐亥子喜水生木也。

日主尊外並人類﹐辰爲卑幼宅兼身。

日爲尊﹑爲外﹑爲己身也﹐辰爲卑﹑爲內﹑爲宅﹑爲物類也。兩課有凶戰者﹐主宅中有人作禍。旺相爲陽人﹐休囚爲陰人。切忌天目﹑勾陳﹑白虎臨宅。慮遊魯二都煞者﹐乃主賊人盜神臨宅。又慮魁罡臨宅克宅﹐主亡失事。

占時考校日和辰﹐是財是鬼是何神。

假令甲乙日得辰戌丑未四辰﹐爲財﹔申酉爲日鬼﹐主勾連官事。

假令是庚辛金﹐見土神爲休气﹐是父母﹔見金神爲旺神﹐是兄弟﹔見木神爲死气﹐是妻財。在日兩課克者爲外財﹐在辰兩課克者爲內財。

見機兩用艱辛險﹐疑惑先難後易成。

凡課俱比俱不比﹐先取四孟爲用神。名見機卦﹐主有兩事。又有艱難之意。占事主有疑惑不決﹐先難後易也。

知一每事須知近﹐遙克當傳主遠尋。

此卦占失﹐不離兩鄰。故知一主諸近事也。不宜占訟﹐和則吉。神遙克日名蒿矢﹐日遙克神是彈射﹐主曖昧口舌遠望事。看神將吉凶言之。

玄胎生下人占病﹐當用生下定有嬰。

三傳俱孟﹐上生下﹐主占病。下生上﹐主胎。用神如在長生上﹐乃生玄胎也。婦人占懷孕﹐男子占主有親事動。更看將神吉凶。蓋申巳寅亥合體﹐主親。亥申巳寅害體﹐主官事曖昧。

反吟占者休言定﹐往復雙雙兩事因。

反吟占事不一﹐須占兩事﹐主事往復未定之象。

常占須主身離動﹐不動人情有怨嗔。

反吟主身動﹐若不動有口舌﹑人情不足指事。

伏吟舉動心無遂﹐剛主行人到戶庭。

伏吟主求謀未遂﹐剛日占行人至﹐柔日不至。

卦隨三交吉凶定﹐昴星蛇虎火殃迍。

三交是三傳皆仲。若非酉加午卽是酉加子。卯上有凶將﹐主釜鳴。上見天空﹐主失五音之物。靑龍太常朱雀主遷官﹔見勾陳陰后玄武主走失﹔上見蛇虎生旺﹐三傳內見天喜驛馬者﹐主交集之象。昴星卦發用見蛇虎﹐占病必死。占官事主枷鎖﹐太常主曖昧事。

歲月相傷尊長禍﹐虎臨弔喪哭聲頻。

太歲月建相克爲用﹐得凶將者尊長災。若俱陽是男﹐俱陰是女。

歲前二辰是喪門﹐歲後二辰是弔客。白虎加臨爲用﹐主哭聲動。

三刑爲鬼人家破﹐馬吉加年職轉升。

三刑入傳交戰者﹐大凶。煞傷日辰﹐主家破人亡﹐不知之事。日鬼爲用﹐加行年本命﹐更見驛馬﹐天官朱雀太常﹐主遷官。

墓神加日身災滯﹐支煞幹臨爲所迍。

墓神加日主災滯﹐支爲卑幹爲尊﹐支煞臨幹主事迍邅。

歲同死虎加年命﹐相刑之月气歸陰。

太歲同白虎乘死气加行年本命﹐占病必死。假令申年四月庚寅日申時占伏吟卦﹐申加行年上占病主凶。太歲白虎來傷行年﹐四月內主死。餘仿此推。

日鬼加臨辰兩課﹐門中官事乃相榮。

日鬼加辰之兩課﹐主門中官事勾連。假如三月壬戌日反吟課是也。更以神將言之。

吉將遭傷求事阻﹐凶神受制事還成。

吉將逢休敗死气亦當有阻難。

時傷年命入傳來﹐忽然卒報有驚駭。

占時如克行年本命者有卒報驚恐之事。

徳神動處吉相遂﹐反遭刑克見凶災。

徳神發用﹐又乘吉將﹐主有相扶喜事。假令己日傳見寅﹐寅又加申﹐爲寅巳申三刑如申酉上或見白虎或申酉加寅卯是遭刑克﹐亦主有災。

支上有鬼家移動﹐幹若逢之人必衰。

假令申酉日上見巳午﹐主遷移。日上兩課見發用有鬼加﹐主官事。

日破對隔人離別﹐鬼值夜時宅破乘。

日之兩課有對神隔﹐主有人離隔。假如乙日辰上見六合乘酉﹐木被金隔主有離別。辰上兩課遇鬼﹐主宅破。假令午日占﹐朱雀乘亥子臨午是也。

陰神卻受陽神克﹐陰小傷刑人墮胎。

日之陰神見天輪上陽神年幹克者主退陰小事。上有凶將﹐主失脫。婦人損孕。

四課相間於內外﹐傳內衝支宅禍危。

假令丙辰日丑將亥時﹐四課皆間﹐主外人官事﹐內人奴婢。發用傳中衝支﹐主宅中不安。凡用神刑克支神﹐主宅不安。用神上見玄武﹐便言有賊。

子孫陰劫日來臨﹐逆亂欺淩尊上人。

子孫遇太陰劫殺也。假如甲乙日見火神爲子孫﹐卽客欺主也。三傳支俱陰﹐帶凶將﹐主陰人口舌之事。

支將同類家中事﹐六合三合眷屬親。

如巳午日傳見蛇雀主家中事。假令甲子日申辰發用爲親戚事。

又如占盜﹐見支辰三合上見六合﹐亦是骨肉爲盜。

天空臨未井爲怪﹐兼主人遭病患磨。

天空加未主井怪或未帶殺主患病。

從魁白虎日辰上﹐宅中須有孝服人。

如辛酉日伏吟夜貴﹐酉是白虎﹐主宅中有著孝人至。

白虎死气日辰墓﹐來臨內外亦如然。

白虎與死气臨日辰﹐墓如臨日之陽神主內宅﹐日之陰神主外親。臨辰之陽神陰神主人災。

傳帶凶將衝支幹﹐疾病人災官事生。

三傳內有一傳乘凶將衝日辰﹐主訟病。如甲寅日卯將子時﹐用起是申﹐又乘凶將螣蛇。余準此例。

本音墓與虎蛇並﹐棺槨墓喪欲動興。

虎蛇與本日墓神並臨干支上﹐主喪服。如辛巳日﹐白虎乘丑加日辰發用﹐或在三傳。

占身用與納音詳﹐相生有喜克時殃。

發用神克納音﹐主身災。若貴人相生吉慶﹐相扶則吉﹐相克則凶。

父母臨幹憂子息﹐妻財尊位豈能康。

用見父母帶凶煞惡將加日上﹐主子息不寧。如甲子酉將亥時﹐白虎乘子在日上是也。用神見妻財主家長不安。如丙寅日反吟課﹐是父母受克也。

子孫見時官事解﹐雀傷於日鬧喧喧。

三傳中有子孫爲救神﹐官事解散。如四月丙辰日子時占得子申辰﹐爲事解。朱雀乘神克日辰﹐主有鬥爭口舌之事。

水乘火將多驚恐﹐勾雀同傳爭訟傷。

蛇雀乘亥子﹐主有驚恐。勾雀同入三傳﹐主爭訟。假如三月丁卯日亥時丑加卯﹐初勾中雀末貴﹐主爭訟官事。

卯爲前二招唇舌﹐罡作朱禽獄訟殃。

前二是朱雀﹐乘卯上主口舌。

如七月戊辰日午時課是也。罡雀主獄訟。如辛卯日丑將子時占﹐初罡雀末午勾是也。

熒惑加寅音信至﹐太陰發用有陰詳。

熒惑朱雀也。加寅主遠信至。如乙丑日﹐申將未時寅爲朱雀也。若初傳太陰﹐兼與日辰無戰﹑乘旺者﹐主陰人暗助。若休囚必陰謀戕害。

天罡立用須幹眾﹐寅卯加臨訟獄防。

罡神爲用主有帶眾動求貴人事。罡加寅卯上﹐更看將神吉凶﹐便言有官司獄訟事。

晝夜貴人傳俱見﹐或用日徳動尊頏。

晝夜貴俱在三傳中﹐主求勸貴人有徳者大吉。假令二月癸巳日卯時﹐卯戌巳三傳﹐主動貴人求身事。

天空發用無憑準﹐前四帶合主勾引。

凡發用見天空與休囚並﹐主事虛誕。勾陳合日辰上﹐主勾連引誘事。

後陰玄發主陰謀﹐傳出天乙前復明。

凡傳中見陰后元武﹐主有暗昧陰謀之事。若用此三將﹐傳出天乙前主先晦後明也。

惡將從來口舌凶﹐或逢生合卻歡榮。

凶將乘旺相亦主有口舌。凶將若逢徳合相生﹐凶中有吉。

貴臨巳亥多反復﹐罡加癸水卜賊人。

天乙加巳亥主事多反復。天罡加亥是龍得水﹐變化飛螣﹐捕捉難獲。

如巳將癸酉日寅時﹐是辰加癸水﹐占賊不見。

支幹發用歲神臨﹐所求遠望幹朝廷。

占見太歲加臨干支上﹐主望朝廷之事。

太歲連傳三二年﹐卜時爲用見當先。

假如巳年午將巳時占事﹐主三二年不決﹐遲滯。只如貴人日辰月將亦同是也。占日時爲用﹐主當日時定應。餘皆準此。

支幹發用還應速﹐歲建兼煞亦同然。

傳中加日辰主事速也﹐太歲月建亦同。

旺相气發同此斷﹐休衰陰逆定遲延。

春用木神夏用火神爲旺﹐發用休囚衰﹐傳中陰逆﹐主事遲延。

日陰辰陰爲合用﹐更乘吉將事求成。

凡日之陰神辰之陰神相合爲用﹐主成合事。吉將則吉﹐凶將則凶。如辛亥日午將申時午爲用﹐主外親喜求事大吉。餘仿此推。

日辰相合無凶將﹐亦有主他相合因。

日辰與三傳帶合無凶將﹐大吉。又如日辰相見﹐並吉將臨﹐主它人來合求吉事。

用與時傷干支凶﹐反生日辰卻丰隆。

發用與占時同克日﹐主災滯自外來。克辰者主災從內生。

占時爲用﹐生日辰﹐更得吉將﹐主大吉之事。

支用傳幹他從己﹐幹傳辰上我隨人。

支上發用﹐傳在幹上﹐主他人從我。日上發用﹐傳在支上﹐主我托他人。

地足天頭加卯酉﹐將乘蛇虎遠行臻。

天頭戌﹐地足亥﹐加臨卯酉上﹐更乘蛇虎﹐占行人動也。

斬關遊子身俱動﹐幹上支加事亦新。

斬關遊子主動。凡支加幹﹐事主新。

天驛馬來傳內見﹐參星白虎動行人。

二馬發用主身動遠行。參星是申中之宿﹐與白虎同加行年本命上﹐主身動也。

玄空值財財不實﹐武陷空亡須損失。

玄空乘日﹐主財不實。若又空亡﹐損失無疑也。

財傷年命鬥爭因﹐劫亡下克盜爲眞。

財克本命行年者﹐因財爭訟。若劫煞亡神值財﹐下克上﹐主有劫盜或走失也。

外財入內當財喜﹐忽然逢旺貨物起。

日之財神入辰兩課者﹐主有外財入內﹐主財喜動。內俱喜財﹐更逢旺气﹐如貨物買賣﹐立有厚利。又主物價髙。

財入傳來天將傷﹐分遭破失不堪當。

日之財在三傳中而有將相克﹐主分財破失也。假令壬癸日﹐見巳午爲財﹐而上有水將﹐言玄後也。

官鬼下臨財位上﹐陰私用事畏人彰。

如己酉日申將巳時﹐卯是日之鬼﹐臨子水財鄕﹐主陰私用事也。

日往加辰親戚來﹐又遭刑克受凶災。

日來臨辰兩課﹐有吉神相生者﹐主外內親人來。假令癸亥日午將辰時﹐是太常乘丑加亥上是也。𨿽日加辰上主親戚﹐人有災並口舌﹐緣太常亦爲日鬼。

火星明兮水主暗﹐火道__滅失其明。

發用克身﹐蛇雀臨巳午﹐主有明信動。若見玄武在亥子上﹐主暗信動。若是火神臨亥子受克﹐主見虛驚憂疑之事。

水多火少詳衰旺﹐旺多衰少細推尋。

但見生旺者主物多並大﹐若衰敗者物少而小也。學者詳之。

月厭丁符與將空﹐傷幹怪夢好沈吟。

月厭正月起戌逆行﹐丁符者六甲旬中遇丁鬼﹐蛇亦是丁鬼。持天將空﹐如靑龍在戌亥爲將空也。如將空入傳﹐更加克日﹐則主怪夢。要知怪狀﹐取符類看。

死生二气常須用﹐飛魂喪魄鬼來臨。

生气正月起子﹐死气正月起午﹐皆順行。飛魂正月起亥﹐順行十二辰。喪魄正月起未﹐逆行四季。占病主凶。

天鬼或與蛇雀並﹐宅舍須憂火燭焚。

天鬼正月起酉﹐逆行四仲。又正月起戌逆支﹐加日辰年命相衝也。

關神動處見災迍﹐飛禍之神忌臨辰。

關神春丑夏辰秋未冬戌﹐若加傳中日辰上﹐主訟獄。

飛禍春申夏寅秋巳冬亥﹐此殺忌日辰年命上。宜動用更攺。

遊都天盜並天賊﹐六辛便是五亡神。

遊都日甲己在丑﹐乙庚在子﹐丙辛在寅﹐丁壬在巳﹐戊癸在申。

天盜春巳夏午秋酉冬子。

天賊正醜逆季。與元武並臨日辰主盜賊發動﹐並主小人相損﹐不明破財事。

五亡神﹐六甲旬六辛日是也。如克日辰年命﹐主盜賊相侵﹐忌外出。

魯都不可漏私商﹐天車出外必遭殃。

魯都甲己在辰﹐乙庚申﹐丙辛巳﹐丁壬亥﹐戊癸寅。如加日辰上﹐主通行而漏私商也。天車春丑夏辰秋未冬戌﹐出行忌此殺﹐遇之主凶。

天喜加臨喜慶多﹐解神憂事見消磨。

天喜春戌夏丑秋辰冬未﹐

解神正二申﹐三四酉﹐五六戌﹐七八亥﹐九十午﹐十一十二未。逢之者凶事難成也。

成神發用總皆成﹐天目宅中有鬼驚。

成神正巳順輪四孟﹐與吉將並者﹐所求事成合。

天目春辰順季行﹐若占家宅﹐加日辰者﹐主宅中有鬼神之類。

迷惑始爲終不犯﹐亡刑並煞事遭凶。

迷惑煞正醜逆季﹐加年命上主疑惑昏迷。又正月戌逆十二。

亡刑煞﹐正辰二亥三子四醜﹐五申六酉七戌八巳﹐九午十未十一寅十二卯。此殺與蛇虎並勾陳同臨行年本命日辰交克﹐主市曹赴法死亡也。

金神四煞古來凶﹐神將相並禍重重。吉將吉神不相合﹐論事喜時未必成。

金神孟日在酉﹐仲日巳﹐季日丑。四煞申子辰在未﹐亥卯未在戌﹐寅午戌在丑﹐巳酉丑在辰。並吉將主吉事遲疑。凶將凶神若吉將吉神有戰克﹐𨿽吉事亦難成也。若無神害年命﹐上下相生日辰﹐𨿽有憂疑﹐不能成凶事也。

軌深不離衰休旺﹐靈驗應須學有成。

六壬之法﹐至大小經六百餘家﹐皆不盡其奧旨﹐後學難明。

凡消息﹐盡不出旺相相生﹐刑沖相克﹐死囚法合之吉凶禍福。學者宜究矣。

今來考證古人文﹐翻成彩句示同人。永記靈臺卽默祕﹐玉成歌裏細推尋。

六壬鬼撮腳﹣玉成歌卷十一終

鬼撮腳總括﹣玉田歌卷之十二李批﹕亦可作注解入各類下

婚姻

乾爲天上支爲地﹐幹卽夫宮支卽妻。欲卜婚姻何所宜﹐支幹逆互求深意。

支若傷干女相卻﹐幹克支時男背約。和合旺相聘當諧﹐囚死害刑須阻隔。

支若生幹此婚善﹐婦道無虧蓋親眷。如將反此必驕奢﹐坐享安然猶有怨。

後克幹時夫不利﹐婦傷日本翁姑忌。婚姻得此卽非宜﹐當勿遵承媒妁意。

龍戰支上神難處﹐病疾須生罹困苦。救助死閒後所乘﹐早離人世歸泉土。

三傳生日婚亦吉﹐媒妁之言皆可聽。奩資丰盛行淸廉﹐此女娶之終有益。

日如生傳事必乖﹐費力虛勞不克諧。縱然勉彊相依允﹐聘結之時也有災。

喜乘空亡爲用起﹐上頭六合來居止。媒妁言之虛且狂﹐切勿信他皆是詭。

幹與支辰來作合﹐靑龍天喜中間集。末傳如也有空亡﹐他日斷弦誰會續﹖

女有邪正須早辧﹐支上吉神斯淑善。卯酉亥未太陰並﹐是爲不正生淫亂。

六合元武傳上臨﹐六丁天馬又相並﹐便莫將爲淑女論﹐當知在室也淫奔。

天后神臨如旺相﹐得時生气仍依傍。此女輕盈貌亦佳﹐絕勝西施眞的艷。

囚死之神爲天后﹐替神破碎仍相湊。媒妁如方美貌多﹐定知誑惑斯爲謬。

後如加孟年居長﹐仲卽爲次季幼想。知其顏兒看行年﹐年上之神見形像。

年上水神多智謀﹐金爲躁急土肥魁。火主紅顏木主秀﹐此乃先天數里該。

疾病

天之運動以元气﹐何獨人爲不如是﹖气若通候應流和﹐一息才差百屙至。

气若無气及病由﹐未知此理君須否。但於變處細精詳﹐殘疾之因便可求。

孫子今朝課內多﹐不然傳裏疊逢他。子孫皆受我生育﹐子孫繁時气若何。

人之本原苟堅固﹐傳課奚當逢土墓﹖必然危困气將殂﹐此神故把形蹤露。

上俱克下煩凶神﹐下如賊上多傷毀。他來克我我殘他﹐奚爲死喪同一理。

彼此遙傷患病薄﹐傳無耗損隨勿藥。如還自被鬼相挾﹐鬼爲大海一揲杓。

仰伏昴星爲凶曜﹐此類從來多卒暴。如雲安極不生危﹐斯豈陰陽眞奧妙﹖

不備之卦最堪憂﹐一體之間百事周。殆猶居室蕃蘺撤﹐此時莫怖穿窬投。

察微見機統緒散﹐知一重審不一貫。莫將輕重妄區分﹐厥應爲屯斯汗漫。

稼穡奚止孕腫論﹐曲直豈但風癱云﹖土盛中兮水凝溝﹐水旺冬兮土摧崩。

鬼徒𨿽可觀病熱﹐生死長於墓神系。以墓傳生癥尙痊﹐以生傳墓凶難治。

曲直脾臟尋先藥﹐稼穡臨宮添艸灼。從革炎上方地水﹐福祿笑談皆可約。

盛則純金衰毀損﹐人物同來尢一本。鍬鋤豈問生旺墳﹖囚死之時定齏粉。

作用之神乖與遂﹐切勿將爲平昔視。使令一切在天官﹐能教禍福生倒置。

更看諸般吉凶煞﹐利害所關爲甚切。否如欲泰吉神臨﹐否如終否凶管轄。

血支血忌眞堪惡﹐刑克傳年多變故。將逢蛇虎作疽瘍﹐天空血光刑瀉吐。

玄武乘來事若合﹐妄行狂走作殘疾。澡滌亡軀方僕僕﹐羊刃逢來害地居。

日辰月厭飛廉住﹐六丁又系三傳數。上並蛇雀賊命年﹐裸袒猖狂殊弗顧。

鬼乃不逞之徒流﹐小人之性豈難求﹖貧則肆行富矯揉﹐時病生狂不必憂。

有如魁罡爲鬼屬﹐安心徧體奔而木。不然傳入病支辰﹐此處焉能爲禍福﹖

木神木將申酉區﹐金神寅卯理庚辛。巳午朱雀居壬癸﹐四土勾空超甲乙。

丙丁亥子後女立﹐此等占來禍皆急。此言同類並摧殘﹐所以病人危岌岌。

竊气之禍有深淺﹐丙辰寅卯丑禍鮮。此言病向寅卯生﹐同克天罡盜气免。

癸卯之日幹加支﹐竊气之中此又危。中傳遞互相生養﹐本絕源湮疾豈宜﹖

兩頭土神中寅卯﹐土或上中木下擾。此占同類受克傷﹐病者衰老命難保。

極否未聞成大吉﹐必須以漸芬芳集。久病驟逢生支神﹐彊作康彊終有失。

傳課之中關隔在﹐看是何神蒙患害。太乙逢之爲嘔逆﹐大吉並來腹癥塊。

酉肺不利辰腰痛﹐午目羞明未耳重。戌足拘攣弗易行﹐卯手拳攣烏可用﹖

蛇作天官午丙方﹐河魁一墓向中藏。外邪沈痛膏肓裏﹐病藥難投日瘁傷。

日財散在三傳住﹐物重烏能將帶去﹖不堪負荷必衰頹﹐伏枕臥牀誠可慮。

晝夜之神各有六﹐方隅不同亦異屬。三傳俱晝癥爲陽﹐俱夜言陰非謗誹。

有如辰午申三傳﹐此課名爲登三天。常人豈可登天去﹖故爲身亡作鬼仙。

進茹空亡患出離﹐退茹空亡禍反至。鬼凶陷害昧中乘﹐譬猶機阱難面避。

三傳俱孟玄胎神﹐嬰孩父老病皆迍。少則別尋胎孕去﹐老則病亡再投生。

支幹家處官鬼遊﹐病者占來百不周。家無擔石旣堪慮﹐體纏沈屙又何求﹖

鬼在幹前始病猜﹐如居幹後尙淺災。孟遠姑作幹前論﹐季若爲初幹後排。

傳課之中欲純粹﹐苟爲駁雜要紛紜。六丁蛇雀還參會﹐妄語譫言遠忌聞。

夾定三傳最要緊﹐厥應分明如明敏。吉神夾定吉無疑﹐凶神夾定凶亦準。

出行

出行惟忌逢阻滯﹐阻滯之神關墓是。關墓加臨向日幹﹐若欲求他徒用意。

年命上頭破關墓﹐否則克殘他恐怖。如斯卻用促行裝﹐不日應須戒徵路。

年命無破關墓神﹐對衝中處問行因。假令小吉爲關墓﹐丑月丑日動蹄輪。

天官廟住課傳裏﹐幹上空亡爲用起。不然傳退遞相逢﹐身在外鄕心故里。

傳退遊行計勿施﹐退趨生旺卻當窺。訪尋故舊無睽阻﹐若見生新有阻睽。

占時偶爾作空亡﹐加臨日上用相當。時下空亡心漫切﹐欲用仍從覓食糧。

四絕之中意至幽﹐須分行客意新謀。用旣意深情卻已﹐貪心在道顧難周。

幹頭上見死神立﹐火日酉金臨子及。天元䢐喪百皆休﹐所以新時惟遠去。

辰陽傳尾空亡見﹐千里相看不見渠。欲往遠途行不利﹐去還無際裹糧虛。

申戌子兮涉三淵﹐辰午申兮登三天﹐涉淵將往多屯滯﹐登天之課諸事遂。

生旺之神住幹頭﹐傳送天驛馬順周。遠事堪謀謀必通﹐東西南北任行遊。

傳送轉煞行當息﹐若見空亡亦無益。勾陳傷鬥虎推凶﹐武空盜賊難安迹。

占時之向日乾居﹐行計須知綽有餘。如逢脫气未成就﹐欲往還畱似有拘。

六辛之下徒經涉﹐經涉應須防盜劫。六乙之下任行遊﹐更不防閒情慶愜。

出行常切視遊都﹐外遁須當避直符。魯都如也當頭立﹐商賈之人大可虞。

魯都徵稅難藏遁﹐直符逃遁敗蹤迹。遊都所值又當知﹐盜賊之憂誰免得﹖

行囊顚覆輪蹄損﹐多見憂驚人不穩。此般災害爲何因﹐天坑喪車宜度忖。

課傳陽多不必憂﹐風和日暖快行遊。多陰風雨常飄驟﹐渡口關津日日愁。

行人

幹爲行客支爲宅﹐內外區分象明白。彼此和合歸興生﹐克刑破害猶爲客。

幹若克支回裝促﹐反此歸斯猶未卜。行人年命宅庭間﹐跋涉山川束裝行。

年命若與支幹遠﹐地角天涯歸未得。日辰若也互相臨﹐骨肉團圓繾綣論。

若見日辰相會象﹐傳末仍逢幹所住。名會爲三切須知﹐歲久別離今復遇。

戊申癸巳兩辰日﹐支向乾居同一律。胡爲厥應飛分張﹐一則相生一殘賊。

戊申金土無相畏﹐所以行人疾速到。癸巳水火有戰爭﹐切恐他鄕還未遂。

占時如傍日辰居﹐剛日伏吟順傳趨。伏陰用逆連茹退﹐程途此日賊歸歟。

占時式畔切須窺﹐天上地下一般推。如爲用始人來速﹐驛馬須更門外嘶。

伏陽轉逆伏陰順﹐連茹蹤由仍向進。天官更值日辰間官﹐金氏攺罡﹐雁杳沈淹外信無。

三合中間六合逢﹐行人忻喜見歸蹤。天驛馬臨傳更逆﹐切爲消息莫嫌重。

行人以下三句﹐金氏旁攺云﹕行人年命宅庭中﹐日邊還得本時位﹐任隔雲山歸興濃。

關神向進無區別﹐皆主行人多阻節。絕神爲用不須疑﹐程途有客歸心切。

初末行人合命年﹐用終還迫日幹邊。天涯音信先須至﹐相逢不久有回緣。

馬若進時有未回﹐先虛後實卻將來。後實先虛先宿畱﹐返吟還速便須猜。

支發傳趨幹上去﹐行客應須問歸路。日邊用出必迢遙﹐尙在他鄕作居住。

支幹如見墓神加﹐行人此日卽回家。如還傳在生旺處﹐縱有歸期也會差。

傳中天乙馬加臨﹐行客途中有異心。必有他知相眷戀﹐倚門空切望歸音。

庚辰甲辰兩返吟﹐傳用同爲見絕神﹐庚辰來絕甲辰去﹐來作歸論去住論。

金氏旁攺云﹕返吟來絕返徵軒﹐去絕羈人尙滯牽。庚辰來絕甲辰去﹐不會來去便難言。

太陽至卯光照耀﹐人皆營作難潛伏。如當正酉日須晡﹐動則還家尋止宿。

日在東南酉臨位﹐象如日墓行人止﹐幹臨西北太衝歸﹐象如日出行人離。

此段金氏旁攺四句云﹕日幹東南喜乘酉﹐如居西北卯爲首。象如日暮思故林﹐遇曉登程憶家婦。

用越關移日辰杳﹐便言兩地音書悄。用初天將廟中居﹐尙在它鄕有未了。

謁人察善惡

人情莫不有善惡﹐欲見他時先密察。天官支上急須求﹐吉將歡忻凶怒作。

蛇虎勾朱客怒忿﹐六合虛正非謙遜。天后遲疑意有猜﹐太陰不明多懶困。

其餘諸將皆和美﹐獨有天空多詐詭﹐更將日辰細參稽﹐吉凶離合方知委。

日若克辰他不出﹐辰還克日徒疑密。主賓際會致殷勤﹐暮惡朝歡惠無實。

他乘吉將來生我﹐凡有所求皆曰可。我乘吉將復生他﹐行役徒勞費糧果。

支上害刑他多故﹐空亡臨著亦休去。君還不信漫然趨﹐千里相投人不遇。

辰陽若也克幹傳﹐所求爲有不周全。用傳若把辰陽賊﹐苟欲相干莫啟齒。

論訟

乾則爲天坎爲水﹐乾坎相加成訟體。天道上行水下流﹐情睽義乖鬥爭起。

訟之序卦旣涉川﹐訟須理險有當然。欲知課之所由險﹐大小吉與魁罡邊。

囚墓傳生禁者出﹐生傳囚墓獄須入。不然墓貴立幹頭﹐害刑殘賊危岌岌。

卦中官鬼要探求﹐官爲官長鬼對仇。其間惟有壬癸日﹐官鬼長貳別蹤由。

壬則丑正未偏官﹐長鬼居辰戌次班。癸官正副辰戌別﹐鬼之大小吉須看。

貴人此日課中居﹐天后忽來傳上趨﹐後君無故奚臨對﹐長官受囑決非虛。

戌丑酉兮足纏繞﹐卯子辰兮手纏弔﹐二血癸卯杖責災﹐功曹逢之徒配兆。

盡說空亡官事散﹐要須分作兩邊看﹐我欲治他忌逢空﹐他將釋然宜遭見。

官作貴人居日位﹐直者泰來屈者否。如還寓在魁罡上﹐易盡吏胥亦乘理。

天後天門關節徹﹐天空立用徒眾說。太陰居夜事難明﹐勾陳見合多畱截。

用初官鬼求財鄕﹐如還克命喜相當。若非取索能如意﹐當定論人得艮庚。

關日夜用傳趨出﹐切莫便言囚無出。救助不逢刑害逢﹐乃訴前來如許責。

官鬼天乙合夜合﹐胥吏應須同鼠竊。鬼元命陰如爲初﹐鬼旣蕃多福斯發。

財作空亡命上初﹐官鬼𨿽藏不容居。多應素有穿窬態﹐暴露今朝見罪誅。

官初財末隨空亡﹐債被人逋處不遑。疾造訟遲將理索﹐誰知官吏又乖張﹖

空亡傳外官鬼居﹐潛克行年患未除。用神空亡𨿽暫系﹐有司不久又將趨。

柔日用罡干支裏﹐或一或二爲財起。蒿矢知一重審同﹐訟豈已之所由起﹖

田六種

水土旣平先播種﹐農業民生知甚重。欲卜田疇何所宜﹐品類區分言始中。

辰爲田畝日農人﹐支爲六種幹耕耘。灌漑刈獲皆由主﹐禾苗黍稷應從賓。

支若生幹六並宜﹐幹益支時一世虧。日克支時田耗失﹐支克幹時主殘衰。

兩頭生旺田無損﹐不然歡合亦平穩。日幹更若克初傳﹐黍稷丰季當報本。

兩頭或害或衝刑﹐蹙額何須作頌聲。禍生旺相神猶可﹐囚死爲之室若傾。

貴常六合靑龍將﹐憑生得喜合神上。住在支幹更得時﹐知爲五穀丰登象。

克刑害在支辰表﹐蛇虎勾空同作撓。蟊蜚螟螽金作侵﹐淺薄稀疏木作淫﹐

苗心爛腐水冤深﹐禾叢槁旱火仇臨。良田亦厄土爲災﹐丁馬飛廉總非良。

若非疆畔水池興﹐也是牛羊踐踏來。空亡破碎支所值﹐不然死气替神至﹐

縱然六合相加臨﹐所獲它出應也細。支幹轉煞來臨掌﹐秀而不實空勞攘。

關閉神巡在上頭﹐徒亦揠苗而助長。傳支生幹大段宜﹐縱乘糞壤亦異爲。

日去生傳徒費力﹐不然休耜負來歸。支幹神將皆爲吉﹐命支破碎空亡泣。

秋成所獲漫丰盈﹐酬償逋欠無餘粒。禾品分三早中遲﹐傳初是早二中窺。

三卽晚稻不須疑﹐三傳命上悉參推。孰是比和孰乖異﹐乖異不宜和合利。

假令亥上首傳寅﹐亥寅作好初丰備。六種稿歉孰爲丰﹐占法遲中早亦同。

命合火宜紅豆黍﹐金神二麥有成功。丑未準好二麻熟﹐亥子黑豆稻周足。

禾苗寅卯木神知﹐農業先能知禍福。禾生水土欲蕃茂﹐支幹惟怕墓相就。

傳用逢來總一般﹐定知萎損勞苦救。從墓傳生後有實﹐從生傳墓先芬蔚。三傳純粹始終好﹐何處不周須見疾。

晴雨

此段亦不出《精蘊》。

雲從龍兮風從虎﹐龍虎信可推風雨。有無輕重欲周知﹐二將所主宜默睹。

金爲水母巽電赫﹐風雹爲殃同考索。震卻爲雷兌澤看﹐丑乃雨師未風伯。

六合便能爲雷震﹐武亦雨師眞可信。傳課課中有類神﹐便向其間詳體認。

龍旺升天雨驟施﹐虎旺出林風勢惡。如陷囚墓死皆休﹐風定雨收成寂寞。

靑龍若也入江湖﹐不然廟裏止安立。龍旣潛藏而勿用﹐任當塵凡自舞雩。

虎在東方號出林﹐嘯動生風愁可禁。更逢小吉爲行止﹐折木摧枝禍益深。

龍若臨於申酉方﹐休死墓絕細消詳。焉知萬波藏申酉﹐得此常年雨大滂。

巳作丁神上蛇雀﹐太衝位上來安著﹐忽然狂電驟如傾。雷迅時時光閃耀。

朱雀螣蛇與六丁﹐傳用逢他卯附刑﹐加臨太乙火乖異﹐閃電長空霹靂聲。

陽卽爲晴陰卽雨﹐積陰顧視陽爲主。火神有气不爲傷﹐水神囚死晴堪許。

火神不越東南路﹐蛇雀又來頭上住。須更皎日見晴暉﹐縱有餘陰無著處。

人言巳午多晴明。或逢蛇雀說責晴。豈知傳用歸西北﹐火旣潛藏水上升。

龍入江湖皆遊逸﹐蛇入江湖變化疾。蛇化龍飛雨澤降﹐龍蛇蟺熱晴堪必。此句龍蛇二字﹐金氏旁攺下升。

龍飛天上雨準度﹐蛇飛天上日照耀。雲龍際會雨常施﹐蛇尫焉能作雲霧﹖

戌亥子丑巳午停﹐火旣下降水上升﹐立用便須看雲霧﹐忽然雨澤勢如傾。

科舉

幹上廣文支場屋﹐日爲舉子辰題目。卷軸詞章以傳論﹐命詞之意同推認。

幹克支兮舉子畏﹐巨題特地來相治。支若傷幹當上憂﹐動遭淩辱難回避。

支幹若是兩相和﹐上下歡愉協气多。或刑或害天官惡﹐定知藉藉見喧嘩。金氏旁攺云﹕紛紛藉枉奔波。

吉神吉將兩無嫌﹐日上加臨旺相全。廣文炯炯又眸碧﹐特進浮華拔滯淹﹐

天喜加臨年命上﹐生气有時相助向。龍雀乘陽順作傳雀字金氏旁攺乙字。

文气雄豪髙萬丈。三傳若也同生日﹐立用當時天將吉。官星與馬不罹空﹐

獨步文場誰可敵﹖支上生幹不作迍﹐日間舉子用陽神日上神屬陽﹐

文思滔滔如有助﹐一舉成名達紫宸。年命天驛馬交馳﹐順作三傳歲上歸。

刑害不聞象純粹﹐淡墨書名四海知。始用螣蛇末見龍﹐龍頭化气更潛通。

歲君若更來生命﹐定躡雲梓步月宮。文章關切視朱雀﹐惟嫌西北爲安著﹐

住在東南匪替神﹐語意新奇人作格。天空支位文疏失﹐武克辰陰途注密。

白虎傷幹語犯時﹐後陰立用詞幽郁。死气死符並墓鬼﹐或臨傳首或傳尾﹐

饒君才學若歐蘇﹐廣文意不相忻喜。下賊上兮上克將﹐日後爲傳乘旺相﹐

陰陽不備徳罹空﹐三刑六害俱休望。日裏爲傳無礙格﹐更還此類尢光赫。

命年喜將又相扶﹐受作蟾宮攀桂客。無祿絕嗣天网張﹐飛魂魄化與伏殃。

四絕蕪淫反吟卦﹐占如有此定乖張。

無祿四上克下﹐絕嗣四下克上﹐天网用起占時同克日﹐四絕午加亥之類﹐蕪淫卽不備﹐飛魂煞正月亥順支幹本日上﹐伏殃天鬼加年月並用﹐魄化白虎與死神並日辰年上﹐天鬼正月起酉逆行四仲﹐反吟月將與時對衝也。

幹祿

仕官先論官與祿﹐官旺祿旺須髮福。失時囚死便堪憂﹐任汝營求皆不足。

官祿當分日與命﹐兩處參詳言決應。用起還逢旺相神﹐有求遂意官榮福。

幹乃占人支官品。官品生人福祥準。不勞著意苦求謀﹐爵祿升遷如騎騏。

幹若生支多偃蹇﹐調遷居選瓜期遠。如言此日已關升﹐降削難求徒宛轉。降削﹐金氏旁攺舉刺。

天驛馬臨年命上﹐用起神還乘旺相。順傳歲上作歸蹤﹐日邊從覲非虛誑。

支幹遞互相克刑﹐又兼武虎官長嗔。又兼武虎﹐朱氏旁攺「得此須憂。」

傳逆更逢丁與馬﹐官當逆地弗如情「官當逆」三字﹐朱氏攺「當知易」﹐「弗」旁攺「不」字。

傳用有神日本忌﹐父母如存多不利。凶神惡煞又居中﹐殃咎之來誰得避﹖

幹若蒙今月將生﹐官長信任日加亨。支益幹時胥吏美﹐任從驅役弗乖情。

歲支月支乘命上﹐上頭和洽無乖累。政聲藉藉四方間﹐不久應須作朝貴。

日墓如來傳上住﹐不然用向其間去。陰神惡煞又居中﹐政淸庸庸生嫉妒。

趨部先須視日支﹐生來幹上始相宜。吉將日前爲用起﹐任嘉定易及瓜期。

貴常雀合與靑龍﹐陽神棄此作傳蹤。空亡破碎無相值﹐順動何憂選不通。

丹詔今朝促覲忙。封章或欲近君王﹐天空立用三傳粹。頃刻應須見上方﹐

占時之上逢日祿。吉神立用歡欣足﹐瓜期縱有數年遙。倏忽騶吏來相促。

日命二祿值空亡﹐用神兼死逆行藏。玄空陰後來相會﹐失職己官見禍殃。

官神若也加臨替﹐否則飛廉並破碎。用起來刑年命間﹐聲譽無聞多咎晦。

日辰人宅

支上生幹福駢集﹐夏淸冬溫常自給。百端佳況動中生﹐一切不虞潛裏戢。

幹若生支諸況惡﹐多應卜築生乖錯。韭鹽朝夕苦孜孜﹐走北奔南多不樂。

幹上支上求邊神﹐彼此交攻必作嗔。幹克支須費生畜﹐支殘幹必損居人。

辰神刑害日之表﹐必主居人室廬悄。門墻焉得有佳賓﹐更有惡客來相擾。

墓覆日本眞可畏﹐端猶雲霧有遮蔽。百子千孫漫眾多﹐其間寧有可人意﹖

鬼爲六合日支中﹐閨閣潛通外客從。若作螣蛇來損克﹐恐驚時作內人凶。

天后將來支上止﹐所乘遙作日之鬼。從來牝牡不同乘﹐女掌權衡故非美。

忽然元武又來並﹐家內淫風當大播。天后六合同乘課﹐夫妻鴛侶須分破。

天驛馬來辰上止﹐螣蛇還又相依倚﹐久長活計豈曾爲﹖居人不日將遷徙。

凶神作丁支上歇﹐瘟疫頻頻爲禍孽。門庭時復作驚惶﹐若要求安尋別業。

奴婢

人道從來有定分﹐使令惟可用卑論。第三課裏是他家﹐凶吉便向其間問。

使令若不忘忠敬﹐長上斯能享安靜。日若生辰事必乖﹐孰肯欣然從命令。

動用出入察陰空﹐天空爲僕陰爲婢﹐奴婢因由四處提﹐禍福自然知仔細。

陰空所乘日辰畏﹐悍然衝動忘拘忌。日辰所乘陰空愁﹐判手欲行相拋棄。

課上之神與陰空﹐互被受凶總是凶。今朝若不論爭並﹐他日應須疾病業。

四課陰陽如不備﹐奴婢當知有二意。或進或退兩無常﹐焉有一心爲活計﹖

今朝酉戌住幹所﹐克賊方將作寇仇。此等奴婢多悖逆﹐使令縱恣豈堪畱﹖

支上從魁來克賊﹐此婢從來容不得。肆以不顧豈堪禁﹐早爲驅逐免乖惑。

白虎空亡豈吉神﹐如臨酉戌奴婢迍。白虎驚憂見家宅﹐空亡盜竊是鄕鄰。

傳如生日無凶厄﹐奴婢悉皆聽驅策。日若生傳有禍迍﹐奴婢動來生捍格。

六丁月厭旣乖淫﹐必定應須憂凶深。奴婢往來如犯著﹐動遭逃遁豈能禁﹖

奴婢如臨驛馬蹤﹐不然天馬上相逢。若非遠向他方去﹐必定應須憂主人。

死气死神替歲月﹐辰陽之上來安歇。奴婢𨿽然過失無﹐豈期纏患常爲孽。

辰陽之上自刑成﹐上作天空日畏渠。喝咄之嚴才作異﹐橫非之擾便爲虛。

進傳生旺奴勤敏﹐退傳囚死賴惰蠢。無祿動靜有憂虞﹐絕嗣僭越無憑準﹐

破碎住上純陰重﹐上乘凶將潛惡鬼。此等占來豈吉祥﹖不拘寶器皆殘毀﹐

輒擬師言成歌句﹐鬼撮腳裏細推詳。

大六壬鬼撮腳全卷之十二總括玉田歌終

五行旺相胎孕休囚論卷之十三

木﹐立春木旺春分相﹐立夏木休夏至廢﹐立秋木囚秋分死﹐立冬木歿冬至胎﹐此木孕於冬水之中。

火﹐立夏火相夏至旺﹐立秋火休秋分廢﹐立冬火囚冬至死﹐立春火歿春分胎﹐此火孕於木之中也。

金﹐立秋金相秋分旺﹐立冬金休冬至廢﹐立春金囚春分死﹐立夏金殃夏至胎﹐此金孕於火土中也。

水﹐立冬水相冬至旺﹐立春水休春分廢﹐立夏水囚夏至死﹐立秋水殃秋分胎﹐此水孕於金之中也。

土﹐惟土旺於四季中﹐三六九月十二月﹐各月寄旺十八日﹐金相水死木中囚火休。

五行生克制化有喜害訣

金旺得火成器皿﹐火旺得水成相濟﹐水旺得土成池沼﹐土旺得木能疏通﹐木旺得金成梁棟﹐

土生金土多埋金。火生土火盛土焦﹐木生火木多火烈。水生木水多漂木﹐金生水金多水濁。

水生木木盛水宿﹐金生水水多金沈。木生火火盛焚木﹐火生土土多火熄。土生金金多土變﹐

金克木木堅金缺。木克土土重木斷﹐土克水水湧土流。水克火火猛水漧﹐火克金金多火滅。

金衰遇火必銷熔﹐火弱水彊火傾熄。水懦土彊必於塞。土衰見木遭傾陷﹐木弱逢空被砍削。

彊金得水挫其鋒﹐彊水得木泄其勢。彊木得火化其頑﹐彊火望土止其焰。彊土得金制其害。

此五行生中有克﹐克中有生﹐實造化之機也﹐學者詳之。

壬機祕要法語

始入者﹐初起而犯上者也。凡四課中惟一下賊上者﹐名始入。若有一上克﹐復有下賊﹐捨克取賊發用﹐乃謂之重審。

凡上克下名比鄰﹐以其順理﹐若鄰里之和睦也。下賊上名知一﹐以其逆理犯分﹐於兩逆之中知擇其一﹐與我力均者制之也。

虎視轉蓬者﹐虎見轉蓬﹐疑爲飛矢﹐怒目仰視﹔冬蛇掩目者﹐蛇至冬而俯伏掩目。

自任任其剛﹐自信信其柔。杜傳者﹐剛柔自刑﹐中傳互取上神﹐中復自刑﹐取中衝杜塞也。傳﹐郵也。伏吟無聊﹐自任自信﹐以希見用﹐而乃自刑﹐莫能前進﹐是求通而復塞也。

井欄射﹐《三元經》取馬發用﹐更捷。

別責﹐如長家者卽沒﹐凡百無主﹐別立一人長家。原相合者﹐責其肩任也。又曰無淫者﹐戒之無奢淫也﹐非淫合之謂。

式例日用之法﹐當避太歲月建忌。正五九月卯時﹐二六十月子時﹐三七十一月酉時﹐四八十二月午時。

日忌者﹐甲乙日酉時﹐丙丁日子時﹐戊己日卯時﹐庚辛日午時﹐壬癸日辰戌丑未時。

以上忌時日﹐並不用占事。若誤用﹐當捐占之人也。

凡有所占﹐先視日幹吉凶甘苦。以日爲主﹐日最畏克﹐卻喜合徳﹐日喜用生﹐卻畏衝刑。凡日上見辰旺﹐辰上見日旺﹐如甲申日幹上酉﹐支上卯之類﹔或日辰上自見旺﹐如甲申日幹上卯﹐支上酉之例﹐不利謀動﹐動見羅网﹐只宜坐家謀爲﹐百事通泰。

凡日上見鬼墓﹐主諸事暗昧不明﹐或借姓假名﹐倚附詭托﹐占病尢忌鬼墓者﹐三合墓神克日也。如甲乙日見丑﹐丑爲金之墓神也。餘仿此。若年命傳課中見子孫﹐爲破墓之神﹐凶不成凶也。

日辰上逢敗气﹐主身命衰敗﹐宅舍崩頹﹐不宜追捕及訟人姦私﹐主遭牽連同罪。敗气﹐木午﹐火酉﹐金子﹐水土卯。

日辰上逢絕气﹐惟宜結絕舊事。餘皆不吉。

幹上見旬尾﹐支上見旬首﹐名周徧格﹐主百事成就。占赴試宜代工﹐占訟宜換司﹐占交易用事去而復來﹐惟不宜占解釋。如有憂疑﹐未能決斷。首尾者﹐甲癸所加之支也。

凡幹受上神克﹐支能制者不畏。如丁未日幹上子之例。

凡幹逢旬鬼﹐見於傳歷年命者﹐主有凶動﹐以六親乘神決之。乘勾主官司勾攝﹐乘死气主親屬死亡﹐乘貴人主奉上差遣﹐元武主逃亡失脫﹐乘蛇雀主血光災。如有爵者﹐占之赴任極速。假如庚子﹑辛丑二日以酉爲旬鬼﹐酉與幹比﹐主兄弟動。庚寅辛卯二日見亥爲旬鬼﹐亥受幹生﹐主子息凶動﹐餘日仿此。

凡父母同文書﹑印綬﹐妻妾同財物﹐尊貴同官長﹐子息同卑幼斷﹐庚辛二日同旬﹐丙亦爲鬼﹐但支不同﹐不便同說。

三傳之中一陽二陰﹐以陽主事﹔一陰二陽﹐以陰主事。三傳皆陽﹐以日上神主事﹔皆陰﹐以辰上神主事。視神將旺相休囚死決之。旺克日神主官司事﹐相克日辰主財帛事﹐死克日辰主喪事﹐囚克日神主刑獄事﹐休克日辰主疾病事。凡克日貴人君子當﹐克辰女子小人當。

三傳俱宜爲日財﹑日印﹑日之生旺﹐不宜爲日子﹑日鬼﹑日之墓空。

凡三傳之有克日者﹐卽以此傳爲爲吉凶之主。若日與余傳及月將貴人能克泄者﹐仍作吉斷。

凡占凶事﹐取初傳衝處所臨之神爲散期。占吉事﹐取初傳合處所臨之神爲成期。妙在占者變通。

中末爲制鬼墓諸凶﹐故宜克不腚順﹐克順則吉不吉﹐凶益凶﹔逆則吉愈昌﹐凶自息。

凡發用猶爲呈象﹐妙在用之陰神。如捕盜﹐則觀元武之陰神﹐乃知盜賊勝負。如訪人則觀日徳之陰﹐乃見彼之長短。如占婚則觀天后之陰﹐乃識女之情性。如求財觀靑龍之陰﹐乃驗財之得失。是知日辰有陰陽﹐乃成傳課﹔事物有陰陽﹐乃見機微。如酉日求財﹐靑龍在午﹐又觀地盤午上丑爲貴人﹐主得官貴財物之例。

凡三傳與日辰互換三合﹐遞相牽連﹐占事覆來翻去﹐須爲全脫﹑全鬼﹑全生以定吉凶。此例見全財﹑全比﹑全脫﹐主互相賺脫﹐占謀事主無了結﹐求財費力中得﹐占病綿延。如庚辰日幹上子﹐三傳辰申子之例。金鬼占事﹐主挾我制我﹐又不結局。如己亥日幹上亥﹐三傳未亥卯之例。全生占事﹐主彼此和合謀幹﹐但事屬牽綿﹐終無完日。如癸酉日幹上酉﹐三傳巳酉丑之例。凡得此課﹐要視天將吉凶。又要視年命日神辰四處決之。如全鬼本凶﹐若四處有子孫則能制鬼﹐有父母則能脫鬼﹐與夫日幹旺相﹐鬼气休囚。

凡三傳逆生克日﹐而日復生其傳相制者﹐有苦盡甜來之意。如戊寅日幹上寅﹐三傳寅亥申之例。凡初傳爲日之長生而三傳又逆生克日﹐凡占有樂處生悲之應。如庚申日幹上巳﹐三傳巳寅亥之例。

凡初克中﹐中克末﹐末克日而初又生日﹐名兩面刀格。凡占有起滅之應。如六戊日伏吟﹐三傳巳申寅之例。

凡三傳生日而天將復來傷日﹐或干支上俱得長生而彼此又相脫者﹐皆主甘中有苦﹐喜裏藏憂。如庚寅日幹上巳﹐支上亥﹐俱得長生﹐而巳盜寅气﹐亥盜庚气﹐反爲互脫之例。如癸酉日支加幹﹐三傳巳酉丑金局生日﹐若貴逆用事﹐則貴勾常入傳克日之例。

行年羣書起例互異﹐《集要》以男一歲起丙寅﹐二歲起丁卯順行﹔女一歲起壬申﹐二歲起辛未逆行。《心鏡》以人命審屬何旬﹐卽以男一歲起旬前丙上順行﹐女一歲起旬後壬上逆行。《照膽經》以六甲旬中起男丙女壬﹐如甲申男起丙戌﹐女起壬辰之例。《壬課指掌》男以甲子起於寅上順行至本生年止﹐卽從止處起一歲順數﹔女以甲午起於申上逆行﹐至本生年止﹐卽從止處起一歲逆數。《鬼靈經》注男陽命一歲起午宮丙上順行﹐陰命寅宮逆行﹔女陽命一歲起亥宮壬上逆行﹐陰命申宮順行。余謂皆非也﹐夫男命起寅﹐女命起申者﹐從先天震巽之位起於陰陽始生之地也﹐其占孕加丙壬二幹者﹐從丙火生於寅﹐壬水生於申也。從震巽者所以別男女也﹐從水火者所以證陰陽也。若紛紛無定論﹐則非陰陽之理矣。

凡月建加天后神後﹐主婦人懷孕。

凡日之祿又作日之上神﹐若不逢空﹐卽以旺祿臨身斷之。主君子進祿﹐常人得喜﹐不必照管傳課。若一一照管﹐反恐雜亂﹐無所適從。惟逢空﹐始宜別審﹐如乙卯日午將未時﹐幹上卯爲日祿﹐又爲日之旺神﹐就作旺祿臨身立斷。卽三傳丑子亥爲印爲財﹐亦不及臨身旺祿。

凡辰上見祿﹐主受屈於人。若在仕途﹐主權攝不正﹐或遙授職銜﹐自食其祿。此課每日一見﹐如甲子日寅加子﹐乙丑日卯加丑之例。其中非止一端﹐有祿神投墓者﹐如辛丑日酉加丑也﹔有祿神脫气者﹐如乙巳日卯加巳是也。祿投墓占官占病兩凶﹐祿受克主因宅舍事貧窮﹐祿脫气主榦祿被辱﹑求謀多費。

凡祿馬互臨干支之上﹐名眞富貴格。貴者占﹐加官進祿﹔應舉占之﹐得名膺爵﹔若常人占之﹐反主病訟﹐宅移身動。如丙寅日幹上申﹐支上巳是也。

空亡天盤爲遊神空﹐占主七分不應﹔地盤爲坐地空﹐占主十分不應。

凡歲建年命四者不論空亡﹐卽入傳亦不論。凡傳逢空落空﹐又值天空﹐名空空格﹐凡事無成。

凡日生上神﹐上神又生天將﹐名脫脫格﹐與空空同。

凡三傳皆空﹐名三空格。如癸卯日支上辰發用﹐初中逢空﹐末落空之例。四課皆空﹐名四盡格。如壬戌日幹上丑﹐支幹陽神逢空﹐陰神落空之例﹐主事事虛耗無成。

凡占以正時爲主﹐或爲日之徳合鬼墓﹐或爲辰之破害刑沖﹐傳課未成﹐吉凶先露﹐故曰先鋒門。

月將加正時分四課之陰陽﹐別三傳之生克﹐非神不能決事之禍福﹐非將不能知神之吉凶﹐故曰直事門。

凡占以日幹爲人﹐動作謀爲皆主乎日﹐生克制化皆應乎幹﹐故曰外事門。

以支辰爲宅之盛衰﹐審辰休旺事之禍福察支吉凶﹐故曰內事門。

以初傳爲事之始應﹐吉則吉﹐凶則凶﹐禍福皆從此發﹐故曰發端門。

中傳爲事之中應﹐中凶﹐吉變﹐中吉凶變﹐謂之移易門。

末傳爲事之終應﹐末吉終有成﹐末凶終有悔﹐曰歸計門。

凡占以年命爲事之變易﹐傳有一定之吉凶﹐人有各殊之年命﹐傳財本吉﹐年命見官鬼成凶﹐傳鬼本凶﹐年命見子孫成吉﹐故曰變體門。

凡徳加幹發用爲鬼﹐仍作徳斷﹐不可作鬼斷。蓋徳爲化鬼爲吉也。惟寅巳申﹑乙巳辛亥丁四課。

徳用下賊﹐得貴人生扶﹐仍作全吉。若無生扶﹐又見克泄﹐主喜慶生憂。如乙未日申加午發用﹐申爲乙徳受制於午﹐但陰陽貴人屬土脫午生申﹐仍作全吉之例。

凡徳神歸日﹐又會合帶鬼﹐主有意外之喜﹐惟忌占病。如丁酉日陽貴﹐幹上亥之例。

徳發用又用下神克日﹐名徳鬼格﹐主邪正同途。如乙酉日遙克申加酉發用﹐申爲酉挾﹐化徳爲鬼。

凡徳作官星又臨朱雀﹐名文徳格﹐主應舉得官﹐在官得薦。如己巳日寅加巳發用作官星﹐順貴﹐朱臨寅之例。

凡合與徳入傳﹐百事皆吉﹐卽會凶神﹐亦主凶中和合。

凡寅亥合爲破合﹐申巳合爲刑合﹐主謀事合而不合﹐成而不成。若得貴龍徳祿乘之﹐仍主順利。

合克日乘蛇虎朱雀﹐主合中有害﹐不可托人謀幹﹐恐以直信人反招不足。

三等合神﹐以干合爲主﹐支合次之﹐行合又次之﹐要與徳神祿喜並臨﹐方爲合吉﹐可制諸凶﹐若乘凶神無吉助﹐則又與凶合﹐反爲凶矣。宜詳之。

幹與支上神相合﹐支與幹上神相合﹐名交車格﹐主交關﹑交易﹑交加﹑交換成合之事。凡值此課﹐惟利合謀﹐不利解散。此例有十種﹐亦分長生﹑財﹑脫﹑害﹑空﹑刑﹑衝﹑克﹑三交﹑交會十者以斷吉凶。

陽克陽﹐陰克陰爲鬼﹐晝鬼主公訟是非﹐夜鬼主神祗妖祟。凡鬼入傳﹐若日旺相及傳中命上見子孫﹐亦不爲凶。凡占病訟﹐忌鬼入傳臨日﹐見子孫爲救神﹐減凶﹔占盜﹐鬼入傳自相衝﹐或與盜神相衝﹐其盜自敗。若落空帶合﹐反難捕捉。

凡幹上鬼發用﹐事多不美。若用見徳合﹐猶可望事求官。

凡傳鬼帶合﹐又克日之上神﹐主求事反覆﹐進退而後成。

鬼宜衰敗﹐不宜生旺﹐若鬼當時﹐亦不爲凶。若甲爲戊鬼﹐在仲春木貪生發﹐反不制土之例。防過時爲凶。

凡支上神發用爲日鬼﹐占事有兩重不美﹐卽遇救神﹐惟解其一。如庚辰日午加巳發用例。

凡鬼多有制﹐反不爲凶。占事未免先值驚危﹐終乃無畏。若聞人謀害﹐但是商量﹐不能爲禍。惟白虎發用﹐大有畏忌﹐要年命上有制虎之神。如壬辰日遙克﹐戌加未發用﹐三傳戌丑辰﹐上下六鬼﹐幹上寅木制之。

凡鬼發用是支上神﹐又引中末入鬼鄕﹐謂之家鬼弄家人﹐有救無禍﹐無救有禍。如己丑日支上寅發用﹐三傳寅卯辰皆歸木鄕﹐引課幹上申制鬼有救。

凡鬼臨日幹﹐得支上神救者﹐主一切事自外來﹐要家內人救解。如癸亥日辰加幹發用﹐支上寅制之例。

凡鬼發用生末傳作幹長生﹐名鬼脫生格。主一切先凶後吉。如丙子日幹上子發用之例。

凡三傳入局爲鬼﹐反生起幹上神生幹者﹐主一切事反凶爲吉。如庚午日幹上辰例。

凡貴徳臨身制鬼者﹐反吉。如乙丑乙巳﹐酉加巳發用﹐蛇制鬼例。

凡傳鬼被貴人盜气﹐亦能免禍。如辛巳日﹐午加辛發用之例。

凡傳𨿽脫幹﹐能制暗鬼﹐名借益格。猶有人來賺我﹐恰值我禍患﹐欲借其力﹐姑遂其意﹐用之反有益也。暗鬼者﹐貴克幹也。其凶甚於明鬼。如壬子日未加卯發用﹐貴人受制。

五行墓於四季﹐有陰陽生死之分。陽幹死地﹐卽陰漧生地﹐故未爲甲癸墓﹐丑爲庚丁己墓﹐辰爲辛壬墓﹐戌爲丙戊乙墓﹐壬課重日﹐惟從日幹墓﹐不從五行墓。五行墓者﹐未木戌火丑金辰水土。

凡未辰爲日墓﹐丑戌爲夜墓。日剛速夜柔遲。凡墓入傳臨日﹐蒙昧昏暗。若夜墓臨日﹐自暗投明﹐諸凶有救。日墓臨夜﹐自明投暗﹐愈見模糊。

凡寅加戌﹐巳加丑﹐申加辰﹐亥加未﹐自生入墓﹐如人墮井中呼天﹐占病必死﹐賊難獲﹐行人不來。

凡辰加申﹐戌加寅﹐丑加巳﹐未加亥﹐以墓覆生﹐如人羈暗室﹐占訟斷而復訊﹐病安而復危﹐事成而又敗﹐仇和而怒。

凡寅加未﹐申加丑﹐巳加戌﹐亥加辰﹐以生投墓﹐主顚倒錯亂﹐凡事見凶。惟四孟月無妨。

凡辰加亥﹐戌加巳﹐丑加申﹐未加寅﹐以墓求生﹐占事絕而復舉。

凡中傳見墓﹐百事不順﹐進退有悔。

凡破臨日入傳﹐惟宜散凶﹐不宜成吉﹐主不完全。

凡午破卯﹐主門戶破敗。辰破丑﹐墻墓傾頹。酉破子﹐陰小災晦。戌破未﹐人物刑傷。亥破申﹐又寅破巳﹐破中有合﹐敗而復成。

凡害事多阻滯。

凡刑入傳臨日﹐必主刑傷。刑幹憂男﹐刑支憂女﹐刑時憂事。時刑日憂小人﹐日刑時憂君子。

凡旺刑衰則福過﹐死刑旺則禍起。

凡用刑月建不可對訟﹐刑日陰不可遠行。

凡衝主動移反覆不寧。

凡歲月日支幹皆不宜衝。如甲子歲幹上申﹐支上午例。月日皆仿此。

衝歲歲中不足﹐衝月月中不足。

凡見生不生者﹐占父母病難救﹐文書遲滯﹐官無印﹐赴考又思旋。如甲日亥加甲﹐亥自落空亡之利。

凡見鬼不鬼者無凶。如丙日子加辰﹐鬼自受克之例。見財不財者﹐費財。如壬日午加辰﹐財爲鬼脫是也。

見救不救者﹐若子加辰寅﹐自盜克之例。

凡占動眾有四等﹐辰戌爲部領之眾﹐返吟﹑連茹爲牽連之眾﹐三合爲兄弟朋友之眾﹐同類爲三黨親族之眾。

凡占事吉凶應期﹐以發用決之。太歲發用﹐應在一年﹔月建發用﹐應在一月﹔旬首發用﹐應在一旬﹔節气發用﹐應在一气﹔日幹發用﹐應在當日。其所應之事﹐以乘神決之。如勾用主田宅事。又乘貴人﹐主貴人扶助之例。

凡死气發用克幹﹐主有凶喪﹔囚气主有官訟﹔休气主病患。如木月土死金囚水休例。

凡寅卯發用﹐以辰上神爲應期﹔申酉發用﹐以戌上神爲應期﹔亥子發用﹐以丑上神爲應期﹐巳午發用﹐以未上神爲應期。辰發用﹐以未上神爲應期﹔戌發用﹐以丑上神爲應期。丑發用﹐以辰上神爲應期。未發用﹐以戌上神爲應期。如發用值歲月旬節之支﹐仍如前例斷雲。

凡干支之陽神發用﹐以絕日爲應期。陰神發用﹐以墓日爲應期。

凡辰加子午爲關﹐戌加子午爲隔。辰加卯酉爲羅﹐戌加卯酉爲网。發用見關隔阻塞﹐見羅网暗昧。

幹合﹕甲日未﹐乙日申﹐丙日戌﹐丁日亥﹐戊日丑﹐己日寅庚日辰﹐辛日巳﹐壬日未﹐癸日巳。

癸酉年辛酉月己酉日戊辰時﹐隨之革卦。

勾財丁未

雀官丁酉

龍父丁亥

元才Χ庚辰

虎兄庚寅

蛇父庚子

外互﹕巽之乾內互﹕艮之巽

綜﹕蠱錯﹕蠱

占時發動﹐庚辰金旺﹐得歲月日傳相合一。三爻下伏錯卦酉金鬼相合﹐旺極之象﹐所射之物必活。本卦外悔爲兌﹐兌爲口﹐得年月日俱金相比﹐則不作爲兌之廢缺論。上互巽變乾﹐巽爲股﹐乾爲頭﹔下互艮變巽有艮止巽入﹐風土相化之象。內貞震變離﹐有震足離目之象。但體下伏陰﹐金太旺﹐此物主水濕而生﹐多動少靜。此物屬土﹐時長時典﹐色紫帶綠﹐形體備足。蜈蚣一條也。

壬機法語終

五要權衡篇卷之十四

中式﹐理人事也。要分彼此﹑體用﹑內外﹑出入﹑主客﹑尊卑﹐明天時﹑地利﹑內外﹑喜忌﹑虛實﹑聚散﹐知進退﹑動靜﹑始終﹑遲速﹑存亡﹑勝負﹐識幽明﹑人物﹑器物﹑食物﹑情狀﹑男女﹑貴賤﹑親疏﹑老幼﹑新舊﹑多寡﹐定方向﹑遠近﹑前後﹑左右﹑髙下﹐總三十類﹐而天地人三才之衢備矣。

彼此

日爲己身﹐爲我﹐爲占人﹔三傳爲他﹐爲人﹐爲事情。地下曰體﹐天上曰用﹐皆是我也。餘皆爲彼。

內外

日爲外﹐日陰亦爲外﹔辰爲內﹐辰陰亦爲內。外自外傳﹐內自內傳﹐外則出﹐內則入﹐斯明白矣。

客主

我去見人﹐以幹爲我﹐以支爲他﹐他爲主﹐我爲客也。

干謁﹐他來見我﹐以幹爲他﹐以支爲我﹐他爲客﹐我爲主也。

尊卑

日尊辰卑﹐幹加支尊就卑也。幹受支克曰亂首﹐自取之也。克支曰殘下﹐有就財之義。同類曰培本﹐下生上曰偃蹇﹐泄耗虛甚。幹受支生曰俯就﹐初歷艱難﹐終受逸樂。支加幹﹐卑見尊也。支克幹曰上門亂首﹐下犯上也。支來生幹曰自在﹐坐享也。幹生支曰求受﹐反竭我力。同類曰壯基。幹克支曰就財物﹐猶贅婿也。

天時

四時之气也﹐得時者旺﹐將來者相﹐過去者休﹐气克者死﹐克气者囚。

五行惟土旺於四季各十八日﹐吉凶方來過去之期﹐在天時也。

地利

天干之神﹐所臨地方﹐不臨空﹐不受克而得照得黨﹐是地利也。

內外戰﹐將克神﹐神克將﹐將克方爲外戰﹔方克神﹐神克將爲內戰。

喜忌

喜者印﹑財﹑祿﹑徳﹑官﹑救也﹐忌者鬼﹑劫﹑竊﹑梟也。

又有馬﹑墓﹑刑﹑衝﹑克﹑害﹑合﹐又有空﹑陷﹑旺﹑相﹑死﹑休﹑囚﹐共二十四家緊要字眼。

印能化鬼﹐能助我。財能生官﹐助鬼傷印。

祿旺我﹐能奪財﹐仕人喜。

徳剛日用祿﹐柔日用官。

官能合食生印﹐助梟﹐常人畏之。

救﹐卽子﹐能禦鬼﹐無鬼爲竊。

鬼﹐病訟皆畏見。

劫比﹐皆奪財克妻。

合﹐畏合煞來傷。

竊﹐宜散﹐慮成脫。

梟﹐式中只作印看﹐子平忌之。

馬﹐主動﹐生我恩動﹐我克財物﹐克我官動鬼動﹐同類爭財。

墓﹐主靜﹐主暗﹐主遲鈍沈抑﹐主昏蒙。

刑﹐主不成﹐衰也﹐傷也﹐三刑互爭﹐自刑多傷。

衝﹐擾爭也﹐仇讎也﹐動也。

破﹐廢也。

害﹐阻也﹐艱難也﹔若用六害而傳財﹐必自艱辛而得也。

合﹐和也﹐合中有鬼﹐和而復起﹐所謂和帶怨﹐必有餘怨﹐終是和允。

刃﹐作鬼﹐金刃兵﹐火刃災﹐木刃疫﹐土刃壓﹐水刃溺﹑吐血﹔

又云﹐克必出﹐合必聚﹐衝必﹐刑戰鬥﹐害必阻破必廢。

喜忌上﹐金氏又錄一條云「神煞奧理」﹐今附於此。

神煞之類﹐幹有徳合鬼墓﹐支有破空刑沖。看其生旺休囚﹐審其親疏關隔。徳爲吉慶﹐合主成期。鬼主傷殘。墓多蒙昧。破須傾損。害必侵爭。刑分彊弱。衝則動搖。此理簡明﹐爲式中關鍵﹐是乃略節﹐猶有諸門﹐次分喜忌﹐以稽奧理。

虛實

虛者﹐旬中空亡也。在天曰寡宿﹐在地曰孤辰﹐吉凶相反。克我﹑刑我﹑劫我﹑衝我﹐皆取空﹔生我﹑旺我﹑救我﹐不許空。天上神臨地下空﹐曰落空﹐曰陷空﹐卽同空論。此天地妙理。課傳旣定﹐首觀虛實﹐以分吉凶焉。實者﹐不空不陷﹐受生同類比和是也。

按﹕漠州司馬葆光論曰「世人但泥旬中之空﹐不思旬中之實。」所謂實者﹐乃本旬中支幹也。丁爲玉女﹐得之者生﹐失之者死﹔能變化飛騰﹐通靈不老﹐故逃亡得之﹐萬里遠遁﹔盜賊得之﹐隱匿難獲﹔婚姻得之﹐聚散成姦﹔病訟得之﹐幽暗難伸。大抵利暗不利明。

此數條旁金氏注云﹕若辛未日之戌幹﹐壬申日亥幹﹐不論空﹐天上又見戌亥爲空也。如伏吟﹑虎視﹑彈射﹐空不凶。而太歲﹑月將﹑日幹﹑本命﹑行年則不論空也。然亦終不滿意。若用神空者﹐憂喜皆無﹐小事遇之﹐過旬可幹。久事則終不爲利。中傳空名折腰﹐末傳空無結果。三傳皆空﹐占事皆無。若有一不空﹐卽此爲斷。

又云﹕丁主動﹐蛇馬逃﹐虎常作憂﹐陰后女人走﹐天空奴婢走﹐玄賊遠去﹐雀遠音至﹐勾陳兵遠音動﹐龍飛萬里﹐六合子孫遠行﹐乙爲陽精﹐丙爲月精﹐陰陽以生﹐乙丙所至﹐妖邪伏匿﹐凶惡藏消﹐斯不行之神矣。故婚姻成合﹐家宅安寧﹐逃亡脫﹐盜賊傾﹐大抵利明不利暗﹐利正不利邪。壬者﹐天一生水﹐地六成之﹐水爲五行之始﹐位乎乾坤﹐爲八卦之始﹐故易以乾爲首﹐式以壬爲名也。壬者﹐萬物之祖﹐動之根也。故求壬以觀其動﹐乃來情之源﹐人心之萌矣。甲者﹐數之始﹐冠萬物以爲尊﹐故占之者﹐必革故鼎新﹐重謀別用也。癸者﹐數之終﹐效天地以爲靜﹐故可以隱遁﹐人亦伏藏﹐萬物之基也。戊者陰伏隱遁之漸﹐故利逃亡遠行。己者﹐爲一陰之首﹐宜靜。庚辛﹐肅殺之气﹐不宜動﹐動見死傷﹐惟占盜賊可獲。

聚散

《中黃經》云﹕莫執東方木旺春﹐夏火秋金冬季水﹐專以初建復建﹐幹多者爲聚﹐少者爲散。初建者﹐日幹五子元遁之也。復建者﹐時幹五子元遁之也。且以建幹多寡﹐逐情而變﹐不執本支五行也。如巳午本火﹐上下癸壬﹐或臨水鄕﹐便從水論之。如丁亥春夏從火﹐秋冬從水。若臨火鄕﹐便從火論。若臨水方﹐還從水論。以多爲勝耳。此中黃變化之妙也。須看上下﹐分先後﹑聚散﹑主客。又分建破鬼救﹐試驗實妙﹐錄告來玆。

一占丁酉日亥將己酉時﹐三傳酉亥丑﹐天將貴陰常﹐來意盜賊殺人﹐後獲賊﹐是一婦人引姦﹐與一行者殺死一僧一僕於舟中﹐沈水內﹐其婦與僧通﹐猶妻也。經酉爲少女﹐是因妻起事。亥爲鬼爲賊﹐爲孤獨之人﹐未敢定論是賊傷人。由初建觀之﹐先尋今日建鬼﹐是癸卯﹐乘天空﹐是行人﹐亦是舟人。辛亥﹐辛爲今日妻﹐亥卯相合﹐是妻與行人謀殺。又以復建觀之﹐酉得癸臨丁﹐酉爲妻﹐癸爲鬼﹐是妻來害己也。此婦是癸酉生﹐亦可怪。𨿽系獄﹐遭世變而漏网。

一占丁巳年庚寅日﹐戌將加甲申時﹐三傳辰午申﹐天將合靑虎﹐來意失盜鈔三百張。先鋒門是內鈔﹐又是馬﹔值事門是白虎﹐爲驚變。中傳鬼作龍﹐財物寅。然午爲旬空﹐未敢以盜賊言。𨿽元武乘戌﹐是庚之印﹐亦未言賊也。以初建言之﹐爲丙戌﹐丙爲庚之鬼﹐以復建言之﹐得甲戌﹐是復建生初建﹐鬼太旺矣﹐況乘元武﹐是盜失。若以戌爲僕﹐太陽在戌﹐又是貴者。日爲白日賊也。戌與寅三合﹐是同類之人﹐否則屋主之親。自西南而來﹐藏於南方﹐而居於西北﹐相去甚遠。戌至戌﹐相隔一辰﹐再玄戌申﹐純陰爲男﹐臨孟爲少﹐申至戌二位﹐主二人。後獲一半以下﹐終是位來生幹﹐中末空﹐盜者利纏。經以辰上見者爲所失之物﹐今寅上見辰﹐辰乃月建﹐月建爲貴物﹐此鈔乃世之所貴者。發用助日﹐我爲有气矣。由是觀之﹐生中有鬼﹐財中有克﹐皆在建幹變化也。

此凝神子郭璞所以妙出人表也。若取來情﹐當以聚散鬼救論。若斷休咎﹐只用幹爲主﹐三傳生克正時論﹐不必用變求奇也。古人云「求奇反不奇。」

進退

傳進爲進﹐傳退爲退。進空宜退﹐退空宜進﹐觀其傳﹐吉則進﹐凶則退。

動靜

日辰主靜﹐三傳主動。日辰有生意﹐而三傳有凶神﹐宜靜。日辰有凶煞﹐而三傳有扶助﹐宜動。泛言日神有動靜﹐以少別白﹔不然﹐則剛專日上﹐柔專辰上﹐天上日行道路也。相生宜動﹐克陷宜靜。道者﹐地方也。斬關﹑丁神﹑二馬﹑遊子則動﹐稼穡﹑墓﹑合則靜也。

始終

初傳事之初﹐中傳事之中﹐末傳事之末。專與日幹分生克。然而有正有變。將神生克爲正論﹐初建復建爲變法。又經云﹕吉凶隨神而變﹐將之吉凶隨類而遷。此正論中玄關也。假如初鬼﹑中印﹑末財﹐便是先阻﹑中助﹑末得﹐大略如此﹐更宜在六親變化之中細觀之。將五要參透﹐則天時﹑地利﹑人﹑物﹑貴賤﹑虛實﹑遲速可見矣。此端最妙﹐每事要分三段。始中末如何﹐大體旣定﹐變化在人。

發用

發用者﹐事之始﹐用太歲歲中事﹐用月建月中事﹐用日辰日內事﹐用旬旬內應﹐用候候內應﹐分五段也。假如初一日冬至﹐初五日爲初候﹐初十爲中候﹐十五爲末候﹐皆應在候內也。用墓事緩﹑病死﹑物在﹑人歸。用馬﹐支用﹑官擾。用劫﹐害阻。用印﹐求旺。用妻﹐問利。用泄﹐子孫事。用同類﹐兄弟朋友事。凡占謀爲動作﹐視見馬﹐以臨處爲方﹐無馬以用神加處爲方﹐吉凶以神將言之也。

發端門﹐初傳也。如正月占事﹐用起功曹﹐爲當月。大吉爲過去﹔太衝爲將來也。

移易門

中傳也。初凶中吉﹐則移凶易吉矣。

歸計門

末傳也。如四月申日占事﹐而用申酉﹐末傳見午﹐卽主五月內無事。

遲速

柔日伏吟﹑涉害﹑天乙逆治﹑用在日辰之後﹐主事遲也。斬關﹑占時發用﹑天乙順治﹑用在日辰之前﹐主事速也。冬占申酉入傳﹐天罡在日辰後﹐是過去事。寅卯入傳﹐天罡在日辰前﹐是未來事。第三四課爲用﹐向去事。用二八門﹐主事速。陰日伏吟﹑關格﹑斗罡加卯酉﹑傳歲月﹐久遠事。日上發用﹐應在旬內。辰上發用﹐應在一月。得歲不出歲﹐得月不出月。得日不出日﹐得時不出時﹐得候不出候。

又歲在初﹐爲當年事﹔在末﹐爲久遠事﹔在中兮﹐方來過去。傳順年淺﹐傳逆年深。又如六月以前﹐是去年事﹔六月以後﹐是來年事。得者非特歲﹑月﹑日﹑辰﹑時上﹐作用而已。

凡用在歲月日辰時上﹐皆是也。占歲內﹐如用傳送加巳﹐主四月內應﹔下克上多應在七月﹔上克下從地下巳神斷。

旺衰新舊﹐決機定謀。假令子水九月甲子日戌時卯將﹐取比爲用﹐天乙暮冶小吉﹐爲貴加寅﹐以卯爲前﹐發用神後﹐六旬之首。又得龍吉將﹐末見河魁加巳爲鑄印﹐乘六合﹐三傳始終吉卦﹐故主遷官加印之喜﹐至當年十一月內應恩澤之應。此下克上﹐應得歲不出歲也。

假令十一月丁卯日卯時﹐登明爲天乙加丑﹐順理涉害﹐大吉加卯爲用﹐得朱雀凶將﹐君子爲理文字﹐小人爲財而訟﹐婦人占者爲文書口舌之事。主事艱難延遲﹐所作稽畱。十二月內應﹐此亦下克上﹐應得歲不出歲也。

假令辰年三月甲子日巳時﹐從魁加巳﹐名元首。天罡爲用﹐將玄武﹐乃天乙立酉逆治﹐占盜賊者﹐近水打捕漁獵之人。當敗。其人伏在水澤處﹐不出月敗矣。一上克下爲始入﹐主事急﹐故月內敗。天罡屬土﹐克玄武水也。水至三月墓矣。此得月不出月也。

兵革疾病﹐假令辰年三月丙寅日未時酉將重審﹐天罡爲用﹐得白虎凶將﹐天慚立酉上﹐主憂事在月內驚惶也。主關梁隔絕﹐兵革盜賊﹐謂虎漸入陰气﹐主格鬥傷。

又云﹐卯辰巳等須防賊﹐兵家只此是三刑。

又云﹕天罡是煞神﹐立於日辰上﹐用神囚死﹐斗系日本爲天獄﹐在家憂恐﹐及病厄死喪等事。是國家憂兵革。今天乙立二八門﹐主驚怖動搖。天罡太歲入宅﹐又是囚死爲用﹐始入門﹐主事急﹐合應月內。又天罡爲月建故也。病禍憂驚月內見。

假令巳年正月己丑日午時亥將﹐知一卦。太乙發用﹐將白虎﹐乘死神爲用主之。經云「虎乘死神﹐上下逼日辰﹐名魄化。」虎在陽爲男﹐在陰爲女﹐下克上爲內戰﹐故家有陰人病喪事﹐文字勾連﹐驚恐﹐口舌光怪﹐不成破碎。論吉凶方來已去之期﹑發用所主也。

凡占事據下所占﹐是何神將爲用﹐以其神將所屬年月日及以神爲之情。五行飛化所主之事理決之。

若發用得吉神將﹐在三傳旺相﹐就其始末﹐則占人求望必遂矣。

若發用神將是官鬼﹐吉而有气﹐又與日辰三六合﹐必有和合﹐遷官轉職﹐加祿權位之意。若發用得凶神惡將﹐在旺相气克日幹﹐又是月破之辰﹐主有官追驚恐﹐災禍牽連﹐及遠行責罰之事。方來已去之期﹐應在月日之中。

假令正月占事﹐得功曹爲用﹐吉凶應在月內。若得卯辰爲方來﹐應二三月。若得傳送爲用﹐吉凶應五月內。若涉害占事﹐主勾連艱難﹐不能見終﹐占病難解﹐占人來遲﹐孕難產﹐事不成。經云「見其機﹐察其微」﹐日辰中﹐有兩比不比﹐始入﹑涉害者以此﹐占事遲畱難解以此﹐故云深者主遲畱患難。經曰「四課交克名曰單疑﹐爲事難遂﹐遂亦遲﹐若入用將﹐得月建之辰﹐與吉將並﹐又在旺相之气﹐事𨿽遲延猶爲小喜。發用是凶神將﹐更歷涉害等門﹐必主身憂﹐囚系獄訟之事。」

凡課得發用之神是遙克爲用﹐主虛聲。如蒿矢射人﹐人終不傷﹐見吉凶本自他意﹐自無所害。𨿽有其聲﹐所事難難。若神遙克日﹐事在外來﹔日遙克神﹐事從內起。經云「官居不入﹐常初獨立。」其憂執﹐其用日不用辰﹐望人不見。

若得昴星俯仰視﹐事多指引﹐眞非本意﹐春夏多是遠行不利﹐恐遇身災。若用神更得凶將﹐身憂獄系﹐官追整理﹐文字不明﹐暗昧之事。若伏視又是秋冬气﹐內事﹐主暗昧屈厄﹐無以伸雪。柔日伏匿在家﹐憂怖驚恐﹐被人勾連﹐對理交加﹐度關梁災厄事。

凡仰伏視爲用﹐剛日動行﹐稽畱關梁﹐男子遠行﹐恐路死。柔日伏藏﹐不欲見人﹐更以神將所主﹐消息決之。

存亡

生旺爲存﹐鬼墓爲亡﹐占久出之人﹐若行年臨四季爲亡﹐四孟爲存。四季句金氏復注云「陷空爲亡。」

勝負

上克下利先舉﹐下克上利後時。日被上克尊勝﹐辰被上克卑負。日辰皆被克﹐尊卑皆負﹐或日辰分彼此論亦然。日辰上下互克者負﹐互生者勝。克日者負﹐有解者勝。式中反克其救者負。八專在分陰陽喜忌斷之。假如己未日己爲我﹐未爲他﹐己所喜者卯與六合﹐己所畏者寅與木神靑龍﹐喜卯與六合者﹐同气也。

幽明

幽爲鬼神﹐明爲人物。夜爲幽﹐晝爲明。死鬼死气爲幽﹐克我疾病臨身﹐爲鬼神侮弄。星辰運限﹐陰相扼塞矣。此類生我則造物亨達﹐陰相資助﹐命分當也。旦晝爲明﹐生气爲明﹐月將爲明﹐生我則人來扶助﹐貴賤得情也。克我則盜賊官訟相侵也。

此下金氏又注一條云﹕在地盤酉戌亥子丑寅皆爲夜爲暗地﹐自卯至申皆爲旦爲明地﹐旦加夜地亦不明矣﹐夜加明地﹐亦不暗矣。重明爲徳﹐重暗爲失﹐看事宜明宜暗詳之。

鬼神

旺爲神﹐衰爲鬼﹐天乙爲神﹐加刑沖害是猛神惡鬼。

金刑水溺﹐土疫木縊﹐火焚死者﹐合爲親﹐不合爲疏。鬼之地上之神爲方所。如申鬼﹐申上見酉﹐爲西方之類。

假如申爲鬼﹐七月占﹐旺爲金神﹐爲嶽神西鎭﹐五月占衰爲嗽鬼。加刑害爲斬死鬼。老少形狀﹐以意決之。

假令甲申日午乘龍加辰﹐以午加申爲支鬼﹐是新裝神佛之類。來自東南﹐午乘龍旺﹐佛爲新裝﹐加辰乃火之冠帶﹐神爲東南來。

假令己亥日未時寅加未﹐乘太陰﹐主西方神爲祟﹐廟前有小樹﹐兼門破﹐廟後形勢髙阜。

假如戊子日伏吟﹐取寅爲鬼﹐東北有廟神﹐兩重心願﹐其廟在山上﹐廟前後有樹木﹐上見靑龍也。是龍寅三木森然﹐寅中有土爲山﹐況戊日占是土鬼之上。

上中下兮看﹐克下腰腳病死合面﹐克上頭面病坐死﹐中受克腹病死﹐克陽面左死﹐左陰面右死﹐克上克下﹐其屍不能僵。返吟﹐舊病死﹐老病中責鬼神類。墓爲祟﹐旺是墓神﹐衰是墓鬼。方所亦看地上墓所加神。

人物

幹爲人﹐支爲物﹐靜爲財﹐帶刃爲血物﹐空亡爲動物﹐人有情狀﹑男女﹑貴賤﹑親疏﹑老幼﹑色目﹐具後。

人物

子螟子息梢屠染﹐醜賢長者舊僧尼。寅儒道士曹祝吏﹐卯術沙門長子宜。

魁僧牙保凶頑眾﹐將軍兵馬共辰推。幹匠賓朋工作巳﹐婦人宮妣午廏兒。

故舊眷屬姑姨妹﹐酒匠籠鷹未是之。醫道獵師作面者﹐市曹鋪遞並申持。

金珠匠婢少陰酉﹐軍戌僕從戌夫兒。裝塑造樓欄廁直﹐更爲幼子亥無疑。

器用

物有新舊多寡器﹐子爲水桶缽缸瓶。巾帽冠帶升斗醜﹐椅桌薦席並祭器。

碗碟匙箸並寅畱﹐屏枕帳籠箱門戶。船舫車輿竹器舟﹐笛簫琴瑟笙鼓樂。

枷鈕並向卯中求﹐磚瓦石欄並械廳。墻壁庭院向辰搜。臼杵鍋釜筐鼎巳。

櫃廚竈牀皆午料﹐奩具盞盤酒器未。金銀銅錢向申遊﹐珠玉刀錢鏡問酉。

鍬鋤錐劍戌宮謀﹐圈欄槽搾東司亥。十二支中用意收。

食物

辰爲鹽鯗魚龍物﹐子是葷辛鼠燕腥。丑上蟹牛龜鱉類﹐虎豹貓貍果木寅。

卯兔驢騾狐共取﹐蚓蛇蟬蟺巳爲眞。蠶馬鹿獐雀尋午﹐未雁鳩鴿酒羊羣。

猿猴猱鵬鵝面申﹐雞鴨鳥雉蚱酉陳。豺犬狼獒須看戌﹐豬豕熊狳筵亥云。腥本作星。

情狀

幹爲外飾﹐將爲頭首﹐神爲體形狀﹐以肖類。

假令戌爲玄武﹐賊人犬形頭尖。丑牛形頭大﹐眼目粗糙之類。

又云﹐寅矮美髭﹐卯瘦﹐辰長面方﹐巳瘦長﹐午斜視方長﹐未短小﹐申酉白須黃﹐亥肥丑輕小眼﹐亥子黑色﹐寅卯靑﹐申酉白﹐巳午赤﹐未黃赤﹐辰黃靑﹐丑黃白﹐戌黃黑。天乙細小﹐蛇眼小額尖﹐龍好髭須﹐虎頭項短﹐天后淸疏﹐太陰骨細﹐勾陳丰肥﹐太常額寬﹐玄武醜﹐天空老大。

性情

天乙莊重蛇陰冷﹐雀輕俊靑龍文足﹐六合慢善﹐太常典雅﹐白虎威嚴猛鷙之類。

裝飾看遁幹﹐甲乙靑衣之類。

欲知帶破不完全﹐鬼賊相衝內去看。凡鬼上下所乘之處﹐若見沖克﹐或上下重疊交戰﹐必主其人不完全。幹戰主傷頭面﹐支戰主傷手足。若得申鬼﹐當建丙﹐卽須頭面不堪見。

男女

純陽男﹐純陰女﹐一陰二陽男﹐一陽二陰女。若陽神臨陽位是男﹐陰神臨陰位是女。更上下不比﹐看貴蛇朱勾靑克白是陽將﹐後陰空合常是陰將﹐不消建幹。純陽二句前金氏注云﹕小六壬反此推﹐一陰二句同。

貴賤

旺气爲貴﹐衰气爲賤。天乙爲貴﹐螣蛇爲賤。太歲爲至尊﹐月建爲臺省之類。皆旺气也。然而得地爲貴﹐敗絕空亡之地爲賤。經云「貴人坐印爲有祿是貴﹐敗絕空亡是賤。貴人坐印﹐甲以乙丑爲貴﹐丑加申﹐是壬申爲坐印﹐是有祿之人。」又如甲子日以辛未爲貴﹐未加辰﹐見戊辰爲坐印﹐戊助辛鬼克日﹐是有祿之人來害貧賤者。如庚寅日遁丙在戌﹐戌臨亥﹐是火絕亥﹐鬼居亥爲貧﹐是貧賤之人來害貴者。

親疏

合親﹐不合疏﹐日與辰自然相須﹐不可分爲二歧﹐蓋日是人﹐辰是宅﹐豈有有身而無歸棲之所耶﹖故知三傳中﹐但與支合者便是我親。

老少

孟爲少﹐仲爲壯﹐季爲老。看所臨地上﹐又看有气爲少﹐無气爲老。

新舊

旺爲新﹐衰爲舊﹐詳見六親新故中。

多寡

甲己子午九之類。上下得者爲並﹐旺相爲倍﹐休囚爲減。假如乙亥日以丑爲財﹐乘蛇﹐醜八蛇四﹐八四相並﹐爲三百二十也。只用神將﹐不用地盤。方華谷云「參之天將所因之事﹐可以考求。以神多寡之數有定故也。子午九﹐丑未八﹐寅申七﹐卯酉六﹐辰戌五﹐巳亥四﹐上下參合﹐其數可知。至如上寅而下子﹐七九乘之爲六十三﹐旺相多倍﹐囚死減半﹐休當十六之本數﹐歲月值建而多加之。十六之數﹐於寅子言。後九﹑貴八﹑龍七﹑合六﹑勾五﹑蛇四﹑雀九﹑常八﹑虎七﹑陰六﹑空五﹑元四。」

附﹕

水火木金土

一二三四五

羽徵角商宮

方所

亥子爲江湖﹐寅卯爲山林﹐丑田﹐未井﹐午市﹐巳窯﹐申爲囤場﹐戌爲營寨﹐辰爲衙庭﹐酉爲城郭。

宅舍﹕

子爲房﹐丑壁﹐寅過路﹐卯酉門﹐辰積壤﹐巳廚﹐午堂﹐未園圃井﹐申過路長道﹐戌浴堂﹐亥廁水溝。又上下相加取之﹐假如丑加亥爲橋﹐未加亥爲井﹐亥加定爲樓臺之類。

占盜逃蹤由﹕

以用神爲方﹐中傳爲去處﹐末爲所止之處。又逃者初出門外﹐剛責中﹐柔責末﹐爲止處。假如壬剛午日﹐中傳卯﹐主賊人門前有大路﹐兩邊垂柳成陰。丑加子金氏旁注云﹕未加中﹐住前有大坑﹐有橋眞入門前路。如戊剛申日卯酉上﹐主門前有大驛路金氏「卯」旁注「末」﹐「酉」旁注「中」﹐巳日平頭殺﹐是僧家。

乙柔日看天罡加處﹐主賊家住有竹木藤蔓﹐艸木纏繞之處。用貴人並三傳俱在日辰前﹐主占人住前巖。金日納音遙寅日艮爲山﹐若三傳日辰亥子水﹐前有池塘﹐如壬癸申酉日主溪澗眾源﹐隨水勢直下。戌亥相加﹐在蹊岸灘磧之隱所。寅卯木居日辰前﹐地名前山前塢﹐亦名東村。加南南村﹐加西西村﹐加北北村之所。用日辰三傳俱貴人後﹐其賊家地名後塢﹐對見醜爲田﹐後郭后山﹔見寅卯爲後塢﹐見申午爲後路﹐亥子爲後塘﹐申酉爲後坑﹐後塘後源。若庚子辛丑納音土﹐贓物藏於土窖﹔若甲子乙丑納音金﹐甲午乙未金﹐皆滋磧砂石土。若潤下水﹐必折東。三日後﹐自西轉東。凡辰戌丑未四墓﹐主墳窖穴寶。又子爲溪﹐亥爲陂﹐戌爲灘﹐只如戌酉申三傳占外婦﹐走西北角﹐近谷邊。戊己日爲陂頭﹐壬癸日爲古溪﹐癸日丑爲流竇﹔若舊太歲爲古塘古溪﹐新太歲爲新塘新溪之所。卯爲竹木﹐寅爲大林﹐卯爲木爲井﹐加土爲車﹐加未爲園林﹐加辰爲山崗林木﹐加醜爲墳林﹐加戌爲溪塘﹐加醜爲田野﹐加亥爲艸澤﹐卯加戌﹐舊屋接新﹐加申欲動﹐加子加酉崩廢屋下。子加卯﹐望東北方有人修屋及門戶﹐卯加午﹐婦人家藏﹐卯乘元武加申上﹐逃者必在西南方城市中藏。

地名

破者﹐損也。亥破寅﹐納音水日﹐爲破塘破溪。納音土日﹐爲破山崩石之名。午破卯﹐火日破屋﹐水日溪﹐辰破丑﹐主破田荒墳之所。諺云「破者﹐廢也。」酉破子﹐崩摧山石之所﹐水日灘磧古潭﹐丑破田﹐辰古冢﹐戌廢窯﹐未夏天井。納音卽甲子乙丑金﹐丙寅丁卯火是也。

刑者﹐險崩屈曲荒廢也。如寅刑巳﹐若元臨寅﹐主賊在破山中藏﹐此論甲乙日也。若金日巳申﹐爲山石。戊日主疊土處﹐藏崩陷之所。申刑寅日山險壞﹐林木之下﹐藏樵夫小徑﹐屈曲之中。丑刑戌﹐古墳丘冢之中﹐戌刑未﹐舊荒廢園圃﹐或有古井藏匿。

衝者﹐橫也。亥子爲橫塘橫溪﹐丑寅爲橫山﹐丑未爲橫田橫丘之名。辰戌爲橫崗橫隴﹔寅申爲橫石橫崗﹔返吟爲遠﹐水日寅申衝爲西溪西園﹐丑長田未南田﹐加亥加巳新田拗地﹐彎曲之所。未加丑古田﹐或加辰古槨。

害者﹐直也﹐爲長也。申亥爲直源長塘。酉戌爲直崗直隴。子未爲直溪直塘﹐長溪長畔。丑午爲長橋直坑。

六合者﹐雙也。卯戌爲雙峯﹐子丑爲雙溪雙塘雙橋﹐寅亥爲雙林雙塘雙墳﹐辰酉以新合舊﹐新冢溪澗之所。巳申爲雙路﹐雙破損屋宅﹐新墳之所﹔午未爲雙池﹐園亭﹐臺閣所藏。

三合者﹐三也﹐參差不齊也。寅午戌地名三峯﹐巖石穴竇中﹔亥卯未園林野基﹐居東﹔納音水日爲三湖九江之所。申子辰爲三溪三塘﹐始自西南﹐三日後定東也。巳酉丑爲三坑三峯三隴之下。

遠近

知一伏吟近﹐返吟遠。又遠近用關梁﹐春寅卯辰以後丑爲關﹐前巳爲梁﹐卽如元武加巳上﹐爲五里內之數午未上。夏巳午未以辰爲關﹐申爲梁﹔秋申酉戌以未爲關﹐亥爲梁﹔冬亥子丑以戌爲關﹐寅爲梁。關內爲近數﹐關外爲遠數。關內十里以下﹐梁上五里以下﹐過關外又增﹐數有遠近推之。三合主三日百里外﹔六合﹐主五里﹑五十里。木三里﹑三十里。梁上近數﹐土主五里﹐木三里﹐金四里﹐火二里﹐水一里。關外遠﹐潤下三百里﹐炎上﹑曲直﹑稼穡﹑從革二百五十里﹐遊子遠去千里。天罡爲陽關﹐三傳過辰上﹐主去遠。河魁爲陰關﹐三傳過戌上﹐主遠去。遠道可上下相加﹐如戌加申﹐戌五申七五七三十五里﹐三百五十里遠。若旺相倍而增之。用神囚死﹐因而減數。三傳日辰見六丁及馬﹑太陰﹑太乙﹑神後主逃者遠﹐不可追也。

前後﹕

支前爲前﹐支後爲後。陰爲前初傳也﹐再傳爲後。假如天罡爲墳﹐地盤上辰﹐上見酉﹐爲前﹐酉爲門戶﹐上見朱雀﹐前門有符篆。再傳酉﹐上見寅爲後﹐上乘白虎﹐後有石虎或廟宇之類。

髙下﹕

日上發用爲髙﹐辰上發用爲下。假如占訟﹐在髙爲弔﹐在低爲縛。占失物﹐用在日上﹐物在髙處﹔用在辰上﹐物在低處。「髙下」之前﹐原本失抄一節﹕左右子作宅﹐丑爲左鄰﹐亥爲右鄰﹐午爲對鄰。看其上所見之神﹐與日幹上神﹐比和爲順﹐刑戰爲不睦。假如左右上下之神﹐自克其下﹐彼家凶衰。若白虎死气則死喪﹐朱雀則口舌﹐元武則盜失之類也。

名殊義同﹕

式中名義多異名同實﹐故表出之。

兄弟﹑比肩﹑劫財﹑奪財﹑羊刃﹐又曰比劫﹑奪刃。

父母﹕印綬﹑印梟﹑本﹑日本﹑長生。

妻﹑財。

官鬼﹑克賊。

子孫﹑救神﹑盜气﹑又曰子﹑竊﹑耗﹑脫﹑散。

日幹﹑我﹑身﹑人。

辰﹑支﹑他﹑彼﹑宅﹑地方﹑道行﹑下。

將﹑天乙﹑天將﹑天官﹑貴人﹑上﹑外。

神﹑月將﹑神後等也。

天盤﹑天上﹑內﹑中。

臨﹑加﹑覆﹑畱﹑落﹑踏﹑陷﹑入。

戰﹑傷。

乘﹑爲﹑作﹑得﹑建﹑被﹑持﹑帶﹑扶﹑助。

伏﹑住。

葉﹑賊﹑制﹑入﹑受﹑爭。

气﹑天時。

來﹑遠近皆可。

俱同。

傳﹑傳歸﹑傳入﹑傳終﹑傳內﹑傳外﹑傳進﹑傳出回﹑傳旺﹑傳墓﹑傳生﹑傳絕。

中末﹐兼地盤者。

彼此﹑彼各﹑彼己﹑彼我﹑互遞﹑互相﹑遞相﹑支幹上下﹐凡對言者﹐人宅雙爲法等。

停﹑均。

右中式心法一通﹐皆恆有得於心者﹐與人談壬﹐未嘗出此。蓋自黃帝作式﹐曰太一壬遁﹐以人謀參之天﹐中式。蓋專理人事者也。夫心者﹐身之主﹐神明之舍也。法者﹐則也﹐效也。神而明之﹐可則可效。𨿽天一君﹐式中之尊﹐法天則地﹐開造化門﹐不有發斷﹐孰知其神﹖達觀天一發微﹐維一爲道﹐萬化之基﹐甲拆癸歸﹐亥子滋﹐莫不有數﹐觀數有原﹐巡入式門﹐端推五行﹐妙在生生﹐曰親曰疏﹐有喜有畏。述六親變化﹐惟權在中﹐量彼輕重﹐分明知識﹐定爲五要權衡﹐名殊義同﹐總由中式法﹐以告來昆。

洪武十年五月十日朱恆謹志。

大六壬畢法略說

前後引從升遷吉﹐用在幹前引﹐末在幹後從。

首尾相見始終宜。簾幕貴人髙甲第﹐催官使者赴官期。六陽數足須公用子寅辰午申戌﹐

六陰相逐盡昏迷未酉亥丑卯巳。旺祿臨身徒妄作﹐權攝不正祿臨支。避難逃生須棄舊﹐

朽木難雕別作爲。眾鬼𨿽彰全不畏﹐𨿽憂狐假虎威儀。鬼賊當時無畏忌﹐傳財太旺反財虧。

脫上逢脫防虛詐﹐空上乘空事莫追。進茹空亡宜退步﹐踏腳空亡進用宜。胎財生气妻懷孕﹐

胎財死气損胎推。交車相合交關利﹐上下皆合兩心齊。彼求我事支傳幹﹐我求彼事干傳支。

金日逢丁凶禍動﹐水日逢丁財動之。傳財化鬼財休覓﹐傳鬼化財錢險危。眷屬丰盈居狹宅﹐

屋宅寬廣致人衰。三傳遞生人舉薦﹐三傳互克眾人欺。有始無終難變易﹐苦去甘來樂裏悲。

人宅受脫俱招盜﹐干支皆敗事傾頹。末助初兮三等訟﹐閉口卦體兩般推。太陽照武宜擒賊﹐

後合占婚豈用媒。富貴干支逢祿馬﹐

第四十二法﹕

尊崇傳內遇三奇。害貴訟直作曲斷﹐課傳俱貴轉無依。晝夜貴加求兩貴﹐貴人差疊事參差。

貴𨿽在獄宜臨幹﹐鬼乘天乙乃神祗。兩貴受克難幹貴﹐二貴皆空虛喜期。魁度天門關隔定﹐

罡塞鬼戶任謀爲。兩蛇夾墓凶難免﹐虎視逢虎力難施。所謀多拙逢网羅﹐天网自裹己招非。

費有餘而得不足﹐用破身心無所歸。華蓋覆日人昏晦﹐太陽射宅屋光輝。幹乘墓虎無占病﹐

支乘墓虎有伏屍。彼此全傷防兩損﹐夫婦蕪淫各有私。幹墓並關人宅廢﹐支墳財並旅程稽。

受虎克神爲病癥﹐制鬼之位乃良醫。虎乘遁鬼殃非淺﹐鬼臨三四訟災隨。病符克宅全家患﹐

喪弔全逢掛縞衣。前後逼迫難進退﹐空空如也事休追。賓主不投刑在上﹐彼此猜忌害相隨。

互生俱生凡事益﹐互旺皆旺坐謀宜。干支值絕凡謀決﹐人宅皆死各衰羸。傳墓入墓分憎愛﹐

不行傳者考初時。萬事喜忻三六合﹐合中犯殺蜜中砒。初遭夾克不由己﹐將逢內戰所謀危。

人宅坐墓甘招晦﹐干支乘墓各昏迷。任信丁馬須言動﹐來去俱空豈動宜。虎臨幹鬼凶速速﹐

龍加生气吉遲遲。妄用三傳災福異﹐喜懼空亡乃妙機。六爻現卦防其克﹐旬內空亡逐類推。

所筮不入仍憑類﹐非占現類勿言之。常問不應逢吉象﹐已災凶逃返無疑。

學壬決斷﹐先看七處﹕日﹑辰﹑三傳﹑年﹑命﹐次看類神﹐只在七處尋看。來問何事﹐各以類神決斷事情。然類神賅載事廣﹐姑舉一事略陳﹐它可類推。

如占走失奴婢﹐要分三等﹐奴僕是男﹐婢妾是女。各有類神。戌﹑河魁﹑天空﹐奴之類神也﹔酉﹑太陰﹑從魁﹐婢之類神也。視七處上﹐此等類神落何宮﹐遇何神將神﹐有無刑沖破害及旺相休囚死﹐當令不當令﹐有气無气﹐落空亡否﹐然後就類神吉凶斷之﹐必無失矣。然壬書不一﹐斷路不同﹐如《心鐿經》《中黃經》與《畢法》等書﹐皆並年命爲一﹐泛言六處而直講。《通神集》及《斷經大要》以八法論也。八法者﹐又加入正時天上時﹐而去行年也。又《斷經》了了謂之六處﹐又各不同。蓋以日辰﹑歲支﹑月建﹑來人方位﹑初傳用神而言﹐並去年命與中末三傳也。大抵以七處加正時金氏旁注「先鋒門」及時上貴人注「值事門」九處爲主﹐更無別法矣。

五要權衡終

司天苗達過將法

雨水前日卯初刻﹐太陽入衛用登明亥。春分後二巳一刻﹐入魯河魁作將明戌。

谷雨後四亥初刻﹐入趙從魁用可稱酉。小滿後五酉三刻﹐入晉還須傳送興申。

夏至後四未一刻﹐入秦小吉用其名未。大暑後三巳一亥﹐入周先用勝光靈午。

處暑後三巳二刻﹐入楚還當太乙迎巳。秋分後七寅三刻﹐入鄭天罡用去亨辰。

霜降後九醜三刻﹐太衝運動宋州城卯。小雪後七戌一刻﹐功曹將領入燕京寅。

冬至後四刻一刻﹐入吳大吉便休停醜。大寒當日酉三刻﹐入齊神後歲功成子。

卷之十四終

《管輅神書》卷之十五

論終身

干支傳課作提綱﹐先審安身無所傷。事業一生經歷處﹐存亡隱見莫胡詳。

六壬課以幹爲主。幹者﹐我也。其干支課傳上神皆我之用﹐有以首課入傳爲終身經歷者﹐有以支起入傳爲終身經歷者﹐有以干之陰神起傳爲終身經歷者﹐有以支之陰神起傳爲終身經歷者﹐有以初傳末傳作鬼歸干支爲終身經歷者﹐皆以生幹比干爲上吉﹔若干克幹上神﹐支課用上神爲次吉﹐是安身無所傷也。此爲上吉之數。若干支上神﹑用傳上神或克害刑沖破幹﹐是我身無所安著﹐以至絕嗣敗家﹐災訟喪命﹐終身無成﹐下等之數也。務宜詳之。若占功名﹐則以克我者爲官﹐又從貴論﹐不在此限也。

幹祿得地可榮身﹐略有些傷支用尋。尋到好地方住腳﹐有些疑惑不堪停。

承上言﹐旣審上無所傷﹐尢宜看幹上之祿神﹐得地則求名有祿﹐有祿可享﹐庶人有祿可用﹐九流百工技藝生意可資﹐要不空陷﹐並年命干支傳用又不來刑沖克破﹐此祿斯謂祿無所傷﹐終身可守富貴﹐乃美數也。若祿被刑沖破陷﹐是祿有傷﹐旣無所靠﹐則尋支上神之祿﹐或無祿則尋用傳上之祿神﹐無空陷刑沖破克害爲吉。蓋幹祿乃自身營爲之祿﹐支祿家中現成之祿﹐用傳之祿﹐往來營求之祿也。三者得一爲美數。如三者俱無或有祿不吉﹐則無所立腳﹐不可停守矣。

或財或比或生身﹐無傷無克細推尋。得个穩中堪下腳﹐莫令衰敗又無存。

如課傳無祿可依﹐當尋我之財﹐或比﹐或生﹐俱要無刑沖克破害﹐方爲平穩﹐可立腳矣。若有所傷而又入衰敗之鄕﹐則無靠也。

先審幹上作元因﹐次把用傳配合尋。初不成傳方看二﹐方知此事得何因原本作「若不成傳方看救﹐要知救我有何神。

課無全吉﹐宜先尋幹上以究共原因﹐次看用傳以審其運用。如初傳空克有傷﹐則看中傳末傳有何救我之神﹐何方可靠﹐何人可依﹐何事可爲﹐𨿽不能成大富貴﹐亦爲終身之依。數中無依﹐斯爲下也。然壬課有吉有凶﹐不可執一而論。如占功名﹐明無官星﹐或有官星而變空克﹐則又以暗遁得官星﹐父母得地無傷﹐所臨吉神吉煞﹐亦可取貴。如遁再凶﹐是功名不成矣。如常人占﹐明無財星﹐或有財星空克﹐又以暗遁得財星﹐父母得地無傷﹐所臨有吉神吉煞﹐亦可取財﹔若遁幹又無所取﹐則財不聚矣。又有明吉而遁凶﹐亦爲有害﹐務宜詳之。又察年命上神﹐與日幹並用神﹐或生或比﹐或刑克衝破害﹐方爲得體也。

論空亡

卻有空亡臨吉神﹐吉神無倚不和平。惟有凶神臨日辰﹐就言其事主災迍。

日辰空亡爲眞空亡﹐作事無力。在地曰孤﹐無妻可依﹔在天曰寡﹐無夫可依。凡凶神刑沖破害﹐宜空﹔若生我救我者﹐不宜空。如初傳空﹐末傳實﹐先𨿽無著﹐後卻有成。如中傳空﹐事將成而中止。如末傳空﹐事終無結果。如占暴病﹑憂賊﹑爭訟﹐空則吉﹔久病占如空必主死﹔余不吉﹐主人財走失。惟金水不嫌空﹐有生不爲空﹐月將﹑太歲﹑月建﹑日﹑時﹑年﹑命塡實爲不空﹐不可全以空論。如占墳宅﹐取支左空則空左﹐右空則空右﹐先吉而後空不嫌。如占六畜﹐逢空﹐看其地分﹐若采加不得位﹐必有損傷﹔采加得地臨生气﹐𨿽空不妨。如占子孫帶空﹐縱有子是空中來﹐或姦生﹐或過繼。不然主有傷。如占才名﹐先實後空﹐主後有阻隔﹐不遂意﹐破財。如占買賣﹐帶空﹐不成。

旬中空亡﹐當以類推。

甲子旬中空戌亥﹐甲子乙丑空才﹑父﹐旣入空﹐𨿽吉不可用﹔丙寅卯空官﹑子﹔戊辰己巳空兄﹑才﹔庚午辛未空父﹑子﹔壬申癸酉空官﹑兄。

凡占有十惡大敗日﹐名無祿日。甲戌﹐乙巳﹐壬申﹐丙申﹐丁亥﹐庚辰﹐戊戌﹐癸亥﹐辛巳﹐己丑。此十日內無祿才空亡﹐故曰大敗﹐占身無才祿﹐決然不安﹐占壽無才祿﹐亦是不美。但看傳中有生﹐亦不死。直符克年方死。占官求才﹐俱爲不利。

用空入生﹐廢事再來。遇陰而昧﹐還是沈埋天空入空﹐旺相所合﹐中𨿽見阻﹐婚姻必吉。

如用空居長生之地﹐是事不成而再發﹔傳入太陰在上﹐事𨿽露機而又入暗昧之地﹐將成又廢﹐畢竟是空﹐不可以值長生而謂事得再成也。

用空入末﹐舊事再發。凶則宜避﹐凶則莫合。

用作空亡而末傳歸於日上﹐主舊事再發﹐若帶吉神良將﹐則當爲之而不可捨。若帶凶神惡將﹐則宜逃之而不可爲。

空於其妻﹐其妻復歸。初𨿽有傷﹐後當再爲。天空入空﹐又休又刑﹐婚姻虛喜﹐終見無成。

支爲宅爲妻﹐入空是空於其妻也。若財亦然。先見其空而後有妻才入實﹐未娶者先難後成也。旣娶者先奸後娶。若先空而末得子孫生之﹐亦主再娶。

用見其妻﹐後入於空﹐半路斷弦﹐何日續終﹖

發用見其妻才﹐或中末入空﹐主斷弦難續。

妻𨿽入空﹐旺气所鐘﹐一則有喜﹐一則病衝。

初傳入空而中末歸旺﹐是空中有病﹐旺中有喜﹐是病中而得子也。「是病中」句金氏旁注「一喜一憂」四字。

空於其子﹐復見其子。子𨿽初乖﹐後還有濟。

子發用入空﹐是初年難爲子也。中末二傳而子星入實﹐是爲後終有子。如末得父母生之﹐亦爲有子。

用見其子﹐復入於空。子𨿽相連﹐不見其終。

用見子本有子﹐傳入空亡死絕鄕﹐中年必喪成家子﹐不然殘疾破家門。離鄕又背井﹐不送父母終。

貴人於空﹐幹貴反凶。當謁莫謁﹐當逢莫逢。

貴人能解禍生福﹐若入空則不得力也。

貴入於空﹐求名虛聲﹐傳入二死﹐不善其事。

中末入二死﹐是慕功名終身無成也。中末逢生助﹐後猶有望也。

地入於空﹐可免諸凶。任爾出入﹐自迪其功。凶將入空﹐諸凶可免﹐而出入有功。

朱入於空﹐望文不就﹐執不如捨﹐進則難售。

雀爲文書﹐入空𨿽旺不就﹐不如別謀﹐是非則免。

六合入空﹐求財難通。不宜賣買﹐互見相攻。

六合爲才﹐婚姻和合之神﹐空則彼此不合而相攻。

勾入於空﹐官無訟凶。在外莫見﹐在後莫容。

勾乃爭鬥之神﹐入空訟無。外見有勾引﹐末傳見有後禍。又金氏注曰﹕一云日前屬外﹐日後爲內。

龍入於空﹐仍作我妻。我妻見傷﹐難再言歸。

靑龍乃賢徳之神﹐入空則傷妻。妻者﹐干支上神合也。

龍入於空﹐仍作我財﹐一半可得﹐一半可諧。

龍乃財喜之神﹐空則財可半得﹐不能全獲矣。

龍入於空﹐仍作我官。志𨿽慕貴﹐不得成歡。龍乃官貴之神﹐空則云云。

天空入空﹐諸事無蹤。吉不作吉﹐凶不作凶。

凡劫煞凶神加天空入空﹐俱有影無凶﹐凶吉不成。

白虎入空﹐見凶不凶﹐宜於出往﹐反得其功。

白虎凶空﹐更末傳吉將﹐反得其功﹐可任意出外。

常入於空﹐喪弔又逢﹐爲親爲服﹐何事匆匆﹖

太常孝服神﹐帶喪弔﹐主親服﹐百事不遂﹐安得匆匆﹖

胎喜入空﹐有鬼在上﹐卽日離身﹐子母無恙。此條想是金氏所增。

常入於空﹐作官不蒙。𨿽有天馬﹐亦莫騰通。

常又爲印綬﹐空則不沐朝賜﹐安能飛騰﹖

常入於空﹐求財不成。當安不安﹐當行不行。「安」字旁注「守」字﹐「行」字旁注「窮」字。

常又爲財神﹐空則財不能就。若傳課無依﹐當守窮而不可妄動妄爲也。

胎喜無空﹐無鬼不旺。云子云亡﹐焉云得當。此條亦必金氏所增。

玄入於空﹐謀害不凶。疑其盜失﹐無入吾宮。玄武爲謀害神。

陰后入空﹐女詐不逢。反得陰利﹐而有後通。太陰天后﹐女詐之象。

論空亡作鬼

空亡作鬼帶負謾﹐陰空相乘事欺慢。

空鬼帶負謾﹐乘天空太陰﹐主有欺瞞騙害之事。謾語﹐正午順十二。

空亡作鬼帶五盜﹐大耗相乘有失耗。

空鬼乘玄武五盜二耗﹐其賊必自空中而來。財是空中而去。失耗之事不免。五盜﹐正醜逆十二。大耗﹐正戌逆十二。小耗正卯逆十二。凡神煞下見於《六壬經緯》者﹐朱標出之﹐此條晴崖朱批。

空亡作鬼帶馬丁﹐有人逃出事忙忙。

空鬼帶丁馬﹐必有人逃出﹐不然則主離鄕過繼之事。

支是天空﹐行人信通。帶喜尢妙﹐不宜入空。

天空乃文書走報神﹐加支上﹐有外信入家﹐入空﹐不以信論。

空亡克日卻無依﹐孤單冷淡過生時。發用空鬼﹐主人無依﹐單冷過一生。

貴雀作鬼﹐入於空亡﹐文字貴物﹐乃是其贓。

用乘貴雀空鬼﹐文書貴物﹐乃當自嗔﹐余以神煞詳之。

螣蛇作鬼﹐入於空亡﹐驚惶走失﹐又作火類。用𨿽入空﹐不免驚惶﹐走失火光之事。

朱雀作鬼﹐入於空亡﹐不無虛誕﹐信息爲狂。

六合作鬼﹐入於空亡﹐文詞爲美﹐亦宜自防。文詞喜美中﹐亦宜愼之。

勾陳作鬼﹐入於空亡。內勾外連﹐尢防其殃。

靑龍作鬼﹐入於空亡﹐喜中見賊﹐亦宜自防。

天空作鬼﹐入於空亡﹐尢防暗損﹐諸事微茫。

白虎作鬼﹐入於空亡﹐殺傷鬥訟﹐又作驚惶。

太常作鬼﹐入於空亡﹐錢谷酒印﹐並失衣裳。

玄琥作鬼﹐入於空亡﹐走失盜賊﹐亦當預防。

太陰作鬼﹐入於空亡﹐陰謀相妒﹐婢妾死亡。

天后作鬼﹐入於空亡﹐衣裳首飾﹐走失須防。

論破神

破神最是不相宜﹐入幹卻有內人欺。若是臨支被外侮﹐一切交遊總不如。

破神﹐陽日後三辰﹐如子日見酉﹐寅日見亥﹔陰日前三辰﹐如丑日見辰﹐卯日見午。二破若在日幹上﹐主家內鄰人欺。支上主外人朋友侮。干支互破﹐則外破內﹐內破外﹐交相破害。大抵逢破﹐凡事不成﹐才見破財﹐失物見破物﹐凶見破不成凶。貴人見破﹐則功名薦引﹐幹貴不成。螣蛇見破﹐則牽連提帶﹐作事不久。朱雀見破﹐則文書口舌暗捺不行。六合見破﹐則賣買﹑交關﹑婚姻﹑納子不就。勾陳則爭鬥﹑田莊﹑墳墓﹑交關不就。靑龍見破﹐則求財﹑婚姻﹑公文﹑案卷不舉。天空見破﹐則文書﹑進納﹑奴婢不就﹐文學﹑舉業不成。元武破﹐則陰謀﹑賊黨不就﹐投師﹑立學不成。太陰破﹐則陰謀﹑金錢﹑關節不通。天后則恩澤﹑詔赦不來﹐婚姻不就。太常破則薦本﹑推官﹑婚姻﹑酒食中止。白虎破則道路防劫﹐武舉不成。金氏旁注曰﹕卽月破是也﹐又隔四位相加。

契者如便論神煞﹐必有損破不能饒。破卽四破﹐驗神煞以審所破之由。

歲破加於月破中﹐吉將相逢也不容。更有凶神與凶將﹐破財壞事主貧窮。

歲月破入課爲用﹐一破難爲﹐又兼二破爲用﹐則吉事不成﹐凶所不免。更有凶神凶將﹐財破事壞﹐貧窮到底無成立也。

衝者如何論神煞﹐必有橫禍審所招。

衝卽破碎煞。子午卯酉在巳﹐寅申巳亥在酉﹐辰戌丑未在丑。再詳神煞以審所招。

或破或廢傳上居﹐事皆破廢不須疑。

破者﹐年月日時四破﹔廢者﹐四廢。若用帶破廢煞﹐凡事不遂。

碎在三傳事不成﹐中則狐疑末無後。

破碎煞﹐才遇破才﹐事遇破事﹐物遇破物。初傳得之卽不成﹐中傳得之狐疑不決﹐末傳得之﹐終無歸著。

巳亥相衝有貴空﹐迷神關隔又相逢﹐要行不行語不通﹐凡事蕭條竟沒蹤。

巳亥相加上乘貴人天空﹐巳亥自相衝﹐再加迷神關隔﹐要行不行﹐要語不語﹐主事趑趄也。

人情斷絕見刑破﹐又臨衰敗主無親。

或破或廢俱入傳﹐不是破殘帶疾吁。

用傳帶破廢﹐凡事不成﹐謀不遂﹐若帶病符天鬼﹐主殘疾之人。

破侮須知忍在心﹐謾將狂語出傷人。但宜速閉毋令緩﹐好計方成勝且贏。

用見四破﹐又見刑害﹑閉口﹑朱雀﹑謾語等神﹐破爲神﹐人侮勿卽以言傷人﹐宜當閉口含思﹐以計勝之﹐則破者豈能壞我哉﹖

月破加於辰戌宮﹐其年必有跌傷凶。若加死气患蒙朧﹐生气加之喜气濃。

辰戌乃跌倒殺﹐發用月破加其上﹐主跌撲災。加死气﹐主蒙朧之難。加生气﹐𨿽危無事。

歲破月上加玄空﹐必有逃走人不容。

日上乘玄武天空﹐又加歲破﹐必有逃走出外之人。

論刑沖害

刑者﹐殺之象﹐卽三刑也﹐主上下不相合﹐剛柔不相濟﹐燥暴自害夾刃。凡入課者爲吉爲凶﹐吉多則輔吉爲吉﹐凶多則輔凶爲凶。旺相如乘車得馬﹐休囚如被禁加笞﹐主口舌凶惡憂擾失時。不空占病干謁賓主﹐在常人則取罪戾﹐惟宜捕捉﹐君子得之﹐則爲威權﹐其名有四﹕

一曰自刑

辰午酉亥自相刑害﹐落敗則別攺更﹐自髙自大﹐自作自受﹐自逞其能﹐自受其禍﹐死於非命。

二曰無禮刑

子刑卯﹐卯刑子﹐是陽精生日﹐陽气在子﹔而卯爲日門﹐子爲卯之卑位﹐而無卑恭。子爲貪狼﹐卯爲陰賊﹐死敗相刑﹐門戶不利﹐大小淫亂。如卯加子﹐明入暗出﹐水陸不通﹐子息不律。

三曰無恩之刑

寅刑巳﹐巳刑申﹐申刑寅﹐寅中有雜火﹐巳中有雜金﹐申中有雜水﹐故寅刑巳﹐刑中有害﹐舉動艱難﹐彼刑我斗﹐官事災殃。巳刑申﹐刑中有合﹐長幼不順﹐先犯後合﹐彼刑我解﹐冤讎相報。申刑寅﹐刑中衝破﹐人鬼侵淩﹐男女相系﹐彼刑我動﹐殘賊相施。

四曰恃勢刑

上位在戌﹐寄旺四季﹐正旺在未﹐未恃旺而刑丑之冠帶。醜恃冠帶而刑戌﹐戌恃天刑而刑未之正旺。

又曰﹕丑刑戌﹐戌遷其怒﹐自恃旬首而刑未﹔丑刑戌﹐刑中有暗鬼﹐乃貴刑賤﹐大刑小﹐刑禁官事。戌刑未﹐刑中有破﹐卑少淩長﹐妻財不丰﹐舉動不利。未刑日丑﹐刑中不破﹐大小不和﹐兄弟不順﹐或有喪服。發用逢之﹐多生災害。刑幹傷男﹐刑辰傷女。旺刑衰則福生﹐死刑旺則禍起。時刑幹則憂小人﹐用刑時則行不利。善刑惡則無憂。惡刑善則凶至。刑月建不可訟人。刑日辰不可遠行﹐刑支幹則人宅不安﹐幹刑者速﹐支刑者緩。若上下相刑﹐又見日鬼﹐是气象乖戾﹐反覆公訟無憂﹐不少緩矣。

制禦之刑﹐十干聚克﹐逆亂乃生﹐故加刑以制禦。凡干支所加﹐戰鬥不出其下﹐甲刑申﹐乙刑酉﹐丙刑子﹐丁刑亥﹐戌刑寅﹐己刑卯﹐庚刑午﹐辛刑巳﹐壬刑戌﹐癸刑未。

衝者﹐擊動之煞。初𨿽有得﹐後必傾覆﹐主搖動﹐反復不寧﹐在日身有遷﹐在辰宅有動。乘凶將損動﹐乘元武逃動﹐乘後陰暗動﹐乘元合盜失淫佚﹐出入更攺﹐乘勾私邪﹑爭競﹑攺易。子午衝﹐道路馳驅﹐男女交爭。謀動變遷﹔卯酉相加﹐門戶分異﹐失脫更攺。寅申衝﹐人鬼刑傷﹐男女異心。巳亥衝﹐事多反覆﹐重求輕得。丑未衝﹐兄弟異心﹐謀事不遂。辰戌衝﹐悲喜雜異﹐貴賤不明﹐奴僕逃走﹐關節不行。大抵吉不宜衝﹐凶則散。

害者﹐侵損﹑淩害之象。陰陽不順﹐如水壅滯﹐如血未行﹐事多阻抑。子加未﹐事無終始﹐官災口舌。未加子﹐營謀阻滯﹐出入有災。丑加午﹐病訟多凶﹐夫婦不睦。午加丑﹐爲卑小淩犯長上﹐事多不明﹐難得成就。寅加巳﹐爲爭進相害﹐出入攺動﹐退利進阻。巳加寅﹐作事艱難。卯加辰﹐爲事下淩上之害﹐有虛聲﹐爭才阻隔。辰加卯﹐心緒不寧。申加亥﹐爲疾詭之害﹐先阻後得﹐必無終始。亥加申﹐圖謀未遂﹐事無本末。酉加戌﹐暗昧凶。凡占口舌官非﹐守舊少恩。達者﹐妨也﹐在刑煞之間。

論丁神

丁神者﹐乃變動之神也。凡占惟庚辛日爲凶動﹐壬癸日爲財動。庚午辛未日見卯﹐因妻而凶動﹐因財而禍起。庚辰辛巳日見丑﹐因墓田而凶動﹐旺相爲田﹐死囚爲墓。庚寅辛卯日見亥﹐因子婿而凶動。庚子辛丑日見酉﹐因兄弟而凶動﹐並及己身庚爲兄﹐辛爲弟及己。庚戌辛亥日見未﹐因父母長上災而凶動。庚申辛酉見巳﹐因官鬼而凶動。

旬壬者﹐乃歸藏之所﹐與六丁相加﹐豈無所爲﹖壬申癸酉見卯﹐因子息之才而凶動﹔壬午癸未日見丑﹐因官鬼之才而凶動﹔壬辰癸巳日見亥﹐因己身及兄弟之才而凶動﹔壬寅癸卯日見酉﹐因父母長上之才而凶動﹔壬子癸丑見未﹐因官司之才而凶動﹔壬戌癸亥日見巳﹐因妻妾之才而凶動。如癸丑日﹐幹上未作初傳﹐不取其才﹐緣三傳火鬼﹐如蜜中砒也。

凡丁神﹐逃亡得之﹐萬里遠遁﹔盜賊得之﹐隱匿難獲﹔婚姻得之﹐聚散成姦﹔病訟得之﹐幽冥難伸﹔爲官得之﹐巡行查核。如帶蛇馬﹐主逃亡﹔帶虎主憂思﹔帶陰后主女人走﹔帶天空﹐奴婢逃亡﹔帶玄武﹐賊盜走失﹔帶朱雀﹐主音信﹔帶勾陳﹐兵遠來﹔帶靑龍﹐主飛螣﹔帶六合﹐主遠行。帶三陽﹑三光﹑六儀﹑三奇等課﹐主官升財遂﹔帶三陰﹑魄化﹑喪門﹑伏殃﹑弔客﹐主病不可生﹔帶天网﹑天獄﹑官符﹑變動﹐有抑可伸﹐合中有變﹐新故有更。帶孤神﹑絕嗣﹑無祿﹐內中有復續之圖﹔亂首﹑贅婿﹑龍戰﹐有非常之變。閉口不可開﹐斬關可斷。三交欲移﹐遊子不返。八專﹑泆女﹐久而生病﹔元首則吉凶在長上﹐犯者必動﹔重審則吉凶在下﹐犯者必成。比用有反戾之心﹐涉害有生禍之勢。反吟動於遠思﹐伏吟動其歸輿。又附蛇朱﹐卻來生怪。

靜者欲動﹐動者不停。閒事欲起﹐舊事再生﹐遊子不返﹐帶吉則吉動﹐帶凶則凶動。

剛日伏吟有丁馬﹐行人卽日見歸程﹔柔日馬丁𨿽出現﹐行人未必轉回程。

伏吟課﹐凡事遲滯﹐行人不來﹐剛日帶馬丁﹑遊煞﹐則可以望其來。柔日暫出可以至家﹐遠行未到也。遊煞﹐正卯順十二。

剛日伏吟名自任﹐可以委托於他人﹔柔日伏吟我自信﹐可以取信於自己。

幹之神固已主動﹐若傳於支上﹐有旬中之丁﹐或乘天驛二馬﹐亦靜而求動。如壬辰﹑戊午﹑丙辰﹑甲寅﹑庚申﹐此五日伏吟﹐乃有旬丁在傳內者﹔又癸未﹑己酉﹑辛亥﹑癸丑﹐通前共九日﹐訪人必出﹐先允後攺﹐故名無任無信也。天馬逐月而論﹐課內無二馬旬丁者﹐謀事伏而不起。若無丁馬而人年命乘魁罡者﹐尢主速動。如庚子二八月占﹐天馬隨白虎入廟﹐反主不動﹐若訪人亦在外相遇。天馬﹐正月起午﹐順行六陽位。

丁神靈靈﹐入於宅神﹐門移戶攺﹐欲寧不寧。

丁神旺相加宅﹐主家宅不寧﹐門哀攺移之象。若年命傳課中有生支之神﹐此宅主修攺﹐尢可居也。若無生支之神﹐又帶刑克破耗空亡﹐則宅已變故而不可居也。

丁神靈靈﹐必主死人。

帶月厭爲鬼﹐損財畜﹔帶三合喜神﹐有喜﹔帶劫煞﹑飛廉﹑飛禍﹑羊刃﹐有謀害。在卯辰巳午未申﹐禍生於日﹐日宜防之﹔在酉戌亥子丑寅﹐禍生於夜﹐夜宜防之。有救神可免其禍﹐無救神利於藏匿。滿日月之數方可出。丁神臨午合干﹐有貴人提帶﹐或招飯﹐出外立事。其吉神有皇書等吉﹐主功名事。飛廉正申順十二。飛禍春申夏寅秋巳冬亥。月厭正戌逆十二。

丁神靈靈﹐而爲我財﹐帶煞衝破﹐妻死離哀。

丁神爲妻財﹐帶劫煞﹑女煞﹑陰煞來衝其妻財﹐或帶巳酉丑從革隔角煞﹐主妻生離。帶二死﹐妻居墓絕﹐主死別。帶二耗﹑月破﹑二碎之煞﹐則爲衝財﹐則難守業。

丁神靈靈﹐作鬼克身﹐災禍不已﹐禳祭堪生。

丁神旺相作鬼﹐乘亥子丑寅位﹐與月鬼﹑火神﹑生气克幹者﹐災禍不已。若見天巫﹑咒詛﹑儀神﹐必須祭禳神佛﹐方曰安泰。火神﹐春丑﹑夏子﹑秋戌﹑冬亥﹔生气正子順十二﹔天巫正辰順十二﹔天咒正子順四仲。

丁神靈靈﹐賊侵戶域﹐幹乘生旺﹐未免流血。

丁神乘元武盜神劫煞侵我之域﹐若干被傷帶刑沖二血﹐是我被傷流血。若支帶刑沖二血﹐是家幼小被傷流血也。盜神﹐春巳﹑夏卯﹑秋酉﹑冬子﹐劫殺寅午戌在亥﹐亥卯未在申﹐申子辰在巳﹐巳酉丑在寅。

丁神靈靈﹐主敕兼行。一差未了﹐二差又行。

丁神旺相而帶皇書﹑天詔在歲上作丁者﹐乃天子之差也。帶皇詔在日辰月建作丁者﹐乃臺部之差使﹐主疊任差使。皇書春寅夏巳秋申冬亥﹐天詔正亥順二十。

丁神靈靈﹐皇詔臨辰﹐使者皇恩﹐赴我家庭。皇恩﹐金氏攺作早晚。

丁神旺相作貴人﹐加支而帶皇恩﹑天詔﹐必有封贈超升之喜而入我家庭矣。皇恩正戌﹑二丑﹑三辰﹑四未﹑五酉﹑六卯﹑七子﹑八午﹑九亥﹑十寅﹑十一巳﹑十二申。金氏注曰﹕此爲皇恩大赦也。

丁神靈靈﹐凶煞刑辰﹐家門頹敗﹐過房繼人。

丁神旺相乘凶煞以刑支神﹐又帶破耗﹐主家敗。若三交﹑遊煞﹑孤寡﹐或加子星上﹐必主過繼。孤神春巳夏申秋亥冬寅﹐寡宿春丑夏辰秋未冬戌。

丁神靈靈﹐徳合加申﹐早晚有慶﹐福湊壽人。

丁神帶天徳﹑月合﹑徳祿來生日幹者﹐主福壽安寧。

天徳正丁﹑二坤﹑三壬﹑四辛﹑五乾﹑六甲﹑七癸﹑八艮﹑九丙﹑十乙﹑十一巽﹑十二庚。

月合正辛﹑二巳﹑三丁﹑四乙﹑五辛﹑六己﹑七丁﹑八乙﹑九辛﹑十己﹑十一丁﹑十二乙。

丁神靈靈﹐帶鬼不寧﹐之子生禍﹐如何得停﹖

丁神旺相乘子位克支﹐帶劫煞破耗﹐是子敗家生禍。

丁神靈靈﹐大禍刑幹﹐當躲莫躲﹐當安莫安。

旺丁帶大禍﹑劫煞﹑飛廉﹑亡神﹑二死刑克其幹﹐是大難數也。又丁神主動﹐必有出入路途之事。如傳見靑龍劫煞﹑風雨雷煞﹐必有風雨之難所當躲也。傳見元武﹐帶三盜二都﹐途中遇劫賊之事當避。傳見白虎﹐又帶虎煞﹔乘蛇﹐帶蛇煞﹔有虎蛇難當躲。傳見陰后帶姦門﹑咸池﹑女禍﹐主女人奸淫事﹐不能安也。傳虎蛇帶病符﹑月厭﹐主瘟疫不安。傳勾朱帶官符﹑吏神﹑關隔﹑天地盤結﹐有牢獄不安。隨其變化而因事詳審之可也。

關隔﹐鬼罡加四仲。亡神﹐卽旬中辛也。風煞﹐正申逆十二。雨煞﹐正子順四仲。雷煞﹐正巳順十二。天盜﹐正寅逆四孟。五盜﹐正醜逆四季。盜神﹐春巳夏卯秋酉冬子重出。遊者魯者﹐甲己丑未﹐慚庚子午﹐丙辛寅申﹐丁壬巳亥﹐戊癸申寅。姦門﹐正寅二申三巳四亥五寅﹐周而復始。咸池﹐寅午戌在卯﹐申子辰在酉﹐巳酉丑在午﹐亥卯未在子。天鬼正酉逆四仲。官符正午順十二。吏神正七亥﹐二八丑﹐三九卯﹐四十巳﹐五十一未﹐六十二酉。大禍﹐正戌逆十二。病符﹐子年亥﹐丑年子逆輪。

丁神靈靈﹐不宜煞刑﹐當殺莫殺﹐當侵莫侵。

丁神臨羊刃﹐主殺伐。帶三刑﹑大煞﹑金神﹐或日幹得時生旺﹐可以殺人﹐可以侵戰。傳入空墓﹐並關隔﹐休囚則殺人侵人﹐自取其禍。大煞﹐正戌逆行四季。

哭神不宜入命年﹐死气家中死亡纏。休病本身須有病﹐犯之未得太平天。

年命上帶哭神﹑死气主死亡﹔休囚帶病符﹐主病。哭神﹐春未夏戌秋丑冬辰﹐死气正午順十二。

浴盆丘墓加日辰﹐死亡刑害加命年。須知我自不安然﹐不久應知入九泉。

日辰年命乃都門也﹐日辰上神是帶浴盆﹑丘墓﹐年命上神帶刑害﹑二死﹐干支年命入死墓之地﹐定主死亡也。浴盆﹐春辰夏未秋戌冬丑。三丘春亥夏子秋寅冬酉。五墓與哭神同。

喪弔全逢入課年﹐素衣日日掛身穿。不喪椿萱並骨肉﹐哭泣之聲動徹天。

喪門﹐歲前二辰﹐如子年寅﹐丑年卯。弔客﹐歲後二辰﹐如子年戌﹐丑年亥﹐年命上見二殺﹐主孝服。

乙亥日來未加未﹐有个女人訟有孽。

支上太陰乘寅爲官符﹐末傳天后﹐三傳相刑﹐主女人訟。

太陽一照物皆暖﹐偕此其人赫赫名。庶術得之凡事遂﹐君子得之官職成。

月將爲用帶貴人﹐主權要﹔帶皇書﹑天詔﹐主敕封﹔靑龍文﹐太常武。

太陽怨恨落山後﹐縱有陽光不久畱。過了陽光還有忌﹐美來名利竟休休。

自寅到酉﹐陽光不照﹐人不蒙福﹐小人得志﹐能生禍咎。凡月將乘父﹐父貴﹔乘子﹐子顯﹔各以六親類推。在物爲得時富顯之物。乘照元武﹐盜逃可獲﹔乘照馬﹐行則知凶化吉﹐平安。乘照官符﹐官訟光明﹐私仇官雪。乘照人病﹐則鬼祟不侵害﹐喜人忌空克入墓。酉至寅爲入陰﹐反暗而不明﹐是不照也。太陽在支前﹐爲進吉﹔太陽在支後﹐爲退凶。

太歲今朝作貴用﹐有官升轉赴官期。最忌刑沖空破害﹐看三六合以期之。

若日干支克年命太歲﹐主悖逆取禍。歲克日幹損家長﹐克支損卑小﹐或門戶破﹐盜移事。貴乘死墓﹐官長死。太歲臨支作喪弔﹐或空﹐或不克干支﹐不可斷喪事。太歲作天羅刑害﹐主牢獄災厄。天羅正寅二亥三巳四申﹐周而復始。

干支總論

夫課以幹爲主﹐尢當審幹上所加之神﹐或生或比﹐克刑沖破害空脫何如。以支爲宅﹐亦當審支上所加之神﹐或克或生﹐比刑沖破害空脫何如。吉神居生旺之地﹐吉而愈吉﹔凶神居所制之地﹐則吉凶不加於人。吉神者﹐喜合龍常陰后也﹔凶神者﹐蛇朱勾空白玄也。

旣審干支之吉凶﹐尢當審用傳之禍福。發用爲心之所主﹐事之所向﹐故名用神﹐不可損傷﹐必須與神將上下相生比和爲吉。若上下相克﹐入休敗之地﹐則凶。用在日之陰陽﹐則爲外事﹐亦主遠出搖動。用在辰之陰陽﹐則爲內事﹐目前立見之。

凡事出於驀然興發﹐驀然成就﹐事在意外﹐謂之驀越課也。如發用地盤克天將﹐貴人又克天將﹐名逼迫煞﹐主身不自由﹐被人抑伏。若天將爲財﹐上下夾克﹐主財不自由。金氏旁注此云﹕由己費。或日之同類﹐受克乃身不由己。惟日鬼受克﹐則爲吉也。蓋天官﹐神也﹔天頭﹐將也。天官如入本位﹐則無暇治事﹐幹托不得其力矣。夫天將立中布上下相生﹐則事皆和美。天將居中而上下相克﹐則彼此相違﹐謂之隔將﹐事遭阻滯。

用臨長生﹐百事稱心﹔用臨死敗﹐事多囚謝。用臨絕地﹐事休重興﹐信息至﹐行人來。用官鬼﹐舉動不利。用墓﹐事主沈晦。用墓加生﹐事宜再發。用克見相害事﹐主艱難。用刑恩中成怨﹐歡裏成仇。用破﹐暗裏生災﹐隱中阻隔。用空吉凶不成﹐事多虛詐。用衝事多反覆﹐聚散不定。用克歲﹐歲中有災﹔克月﹐月中有禍﹔用克日﹐鬼賊病訟﹐尊長有災。用克辰﹐宅中不寧。金氏旁注云﹕主動憂驚﹐小口奴婢災病。用克時﹐主心動憂驚﹐小口奴婢災病。用克末﹐主有頭無尾﹐先易後難。用克命﹐命運顚倒。用克行年﹐主年中休咎。用財宜去求財﹐用印宜承舊庇﹐用官宜求官幹貴﹐用二馬生幹有出行進財之喜﹐用二馬克幹及年命主損手足之災﹐乘馬行程登舟之事。用見月厭﹐作事不成。用見弔喪﹐事干孝服。

用臨寅申巳亥﹐事有發生之逃﹐春得寅爲用﹐夏巳秋申冬亥﹐謂之機發當時。春巳夏申秋亥冬寅爲用﹐謂之將來者進。春亥夏寅秋巳冬申爲用﹐謂之功成者退﹐樂享無涯。春申夏亥秋寅冬巳爲用﹐謂之反弓相射﹐四廢無依。夫機發當時者﹐無往不利﹔將來者﹐進亦獲榮昌﹔成功而退者﹐則培養以知其枝﹔反弓相射者﹐當晦名以斂其迹。

子午卯酉乃四正之神﹐若臨四仲神而歸傳四正者﹐有正大之規模。

辰戌丑未四墓之神﹐若用臨四墓而傳出墓庫者﹐有脫俗之志。

事之先兆﹐發用預知。學者當潛心焉。

幹人支宅﹐幹爲君﹑父﹑夫﹑尊長﹑己身﹐支爲臣﹑子﹑弟﹑妻﹑卑小﹑奴婢﹑他人。

此章之上﹐金氏又錄一條云﹕

占式法﹐暗遁扶鬼方作黨﹐無子不須尋暗遁。

注曰﹕用作鬼﹐是明鬼也。旬遁作幹鬼﹐是暗鬼也。若用作鬼﹐傳中必得子孫救之﹐或子孫寡而臨於敗絕之地。旬遁幹神扶鬼作黨﹐勝於子孫﹐則明鬼愈熾。若傳中絕無子孫救之﹐則明鬼之克尙不能當﹐亦不須尋遁幹之暗鬼也。

或巳或亥或干支﹐干支生合兩事論。

注曰﹕巳爲雙女﹐亥爲雙魚﹐乃兩事之象。或干支同出﹐卽在傳中﹐亦有兩事之象。或生幹合支﹐或生支合干﹐亦爲兩事之象。占者遇此﹐俱兩事言之。

午克年神入關吏﹐此年必定見爭官。更帶關迷並戲咒﹐縲紲相干欲脫難﹐徳不勝刑君子滯﹐更看助刑黨惡是。文章劾謗不如歸﹐君子道消何所濟。

關卽關隔﹐吏卽吏神﹐遊神春丑夏子秋戌冬亥﹐戲神春巳夏子秋酉冬辰。徳者﹐君子之象﹔刑者﹐小人之象。君子懷徳﹐而得時旺相則小人仰君子也﹐而刑反爲用。若休囚不旺﹐而小人之用刑者反成其黨﹐則徳不勝刑而君子道消。若不知機而文章謗劾﹐自不容己﹐而君子可不明哲以保其身乎﹖

用被眾害來相親﹐不宜再見助害人。助害人多根已深﹐欲逃無可取前程。

用被黨惡來害﹐害是傳中之鬼相合而成也。又遁暗建之鬼﹐助黨爲惡﹐是暗建之黨愈助其災者﹐其禍根深固結而不可解﹐欲免其禍﹐尙不可得﹐安望取前程乎﹖

客邀我入見以去﹐路必防之免其禍。

初傳與幹相合﹐是客來邀我也。末傳作鬼克幹﹐加劫煞丁馬刑害﹐是客來邀我﹐見一去而後有害我心﹐宜防之以免禍。

幹辰上神克日上神﹐害刑負克作殺兩相侵。更有迷神並謾語﹐卻有冤家未遇人。

支者﹐他人﹔幹爲我。支上神克幹上神﹐是人來害我﹐更凶神助﹐刑害﹑迷神﹑謾語﹐有仇人害我之事﹐預防之可也。

未上巳午﹐謾負相害﹐克有口舌﹐相爭不停。

巳午加未上﹐帶謾語刑害﹐尢有口舌相爭之事。

一鬼一鬼復一鬼﹐鬼害相臨災病起。破訟累年常生斗﹐涉我憂愁何日已﹖

一牛二換﹐東走西行﹐所事不得﹐嗟吁不已經。黃本作「東走西起。」

丑爲牛﹐加天牛之煞﹐是一牛二鬼。又加天鬼﹑天馬克幹﹐是牛之東西起﹐主人事不得意。再加官符﹑病符﹐則災害嗟吁。

有人前行﹐不可不顧。後𨿽有追﹐借其回護。

馬臨初傳是有人前行﹐與我作合﹐末見劫煞﹐是有人追我也。或爲我之害﹐當借前人之合我以回避之﹐方可免禍。

兩鬼相鬥不相容﹐一个歌樽一个哭。歌者喜之哭者悲﹐若是幽人利空谷。

用傳中鬼相刑害﹐是兩鬼相鬥不相容也。一个帶喜神而歌﹐一个帶哭神而哭。哭神遺我以悲﹐喜神遺我以樂﹐憂喜得半而無事也。天喜﹐春戌夏丑秋辰冬未。

一个鬼時傳上立﹐口不言時心裏設。切毋謾語作相交﹐免致其中成怨結。

初傳鬼克幹﹐是不言而設心害我﹔加謾語相負煞﹐宜愼之。

隔地莫說投機話﹐被他直性前行罵。有時半路一些言﹐隨入他鄕有牽掛。

課中帶隔角煞﹐爲隔地不可說投機話。用傳入帶合神﹐是因其暫合之相投而卽說同心之話。若傳入刑害或劫煞﹐則一言不合之間﹐終變爲隔角之態﹐而我之心事反爲他知﹐寧不入其圈套而牽掛乎﹖隔角煞﹐辰巳未申戌亥丑寅。

初見其良兩相協﹐中間有詐不相入。誰知墮在詐陷中﹐欲結不結徒自說。

用馬幹合是見良與協﹐因不虞其詐而以腹心相待﹔次入空亡日害﹐是中見其詐﹐不相入乃知爲其所欺﹐反以計術害我﹐始之不愼﹐悔之何用﹖

程途月是行將去﹐卻有良朋相遇見﹐同有憂心不可醒﹐他人藉是成婚眷。

道路神加於望日﹐是程途月是行將去﹔中傳巳爲良朋﹐帶徳作合﹐是良朋相遇也。同道之中爲見同心之憂﹐卽效陳雷之歡﹐終成秦晉之好﹐豈偶然哉﹖

幹上騎馬兮下騎羊﹐意在躊躇兼刃方﹐欲乘不成徒自傷﹐縱然相合也開張。

午未相加偶合﹐是有刃爭也﹐主意在兩事之間而躊躇不定﹐傳入刑沖破害﹐𨿽合有變﹐𨿽成不成﹐凡事終久開張也。

有鬼相迷入禍方﹐要个人來救我良。救而不救恐自慌﹐不如先走跳髙墻。

初傳作鬼克幹帶迷神﹐是鬼來迷我入禍方也。得救神可免禍﹐若子孫或生或禍﹐是救而不救﹐而我自慌矣。若傳見丁神﹐或見辰戌﹐不如跳墻避之可也。

課中有鬼與我禍﹐不得進兮不得退。旁得人來捉住他﹐也得平安可無事。

用鬼克幹是與我爲仇﹐前後遇空﹐是不得進退﹐計亦窮矣。年命上神有救﹐可以制鬼﹐則我無事。

有鬼附鬼不爲凶﹐任他丁馬興迷蒙。三三五五自相窮﹐總是人彊鬼不凶。

日幹旺相得時﹐帶徳祿神天喜﹐支傳上見鬼𨿽多﹐不敢動。任其丁馬﹑迷神三三五五﹐反爲財﹐身彊鬼不侵也。

陷入其功不可前﹐馬居鳴後自蕭然。子宜速轉毋輕進﹐庶使吾功得保全。

幹被上神克﹐用乘太陰﹑天空爲自陷奇功也﹐而不前矣。二馬居幹之後﹐在傳中謂之背馬﹐而馬必不可進﹐只宜速轉毋往保功﹐庶不終敗。

當縛莫縛﹐縛則有凶﹐當打莫打﹐打則有禍。

用傳帶繩索殺﹐是縛人之象﹐作鬼克幹﹐當縛莫縛可也。用傳帶羊刃﹑勾陳爲打人之象﹐作鬼克幹﹐當打莫打可也。必欲縛人打人﹐必致凶禍。繩煞﹐正酉逆四仲。索煞﹐正卯逆四仲。

合浦明珠何日逢﹐一木三金三火熔。推事不久復沈蒙﹐畢竟三回兩次中。

明珠𨿽逢﹐課傳中一木三金二火﹐金固爲日之財﹐二火又爲日之比。木旣生我而亦生他﹐兄弟爭財而金不得專矣。再加劫煞凶神﹐至爭訟不寧而事情多滯。不三回兩次﹐安得順乎﹖

適遇子木又入水﹐劫有陰私劫人起。得才又得劫人錢﹐一路迢迢主有喜。

木加子﹐又木得子水相生﹐亦爲木之沐浴地﹐乘太陰﹑天后爲日之才﹐又爲生气喜气﹐是與劫人有陰私之情﹐卽得其劫姦而得才﹐又得其利﹐一路迢迢也。

家有禍起﹐惟父不喜。支子無良﹐令人生死。

乾父支子﹐以干克支﹐是父怒子﹔幹爲人﹐支爲宅﹐支帶咸池﹑劫煞﹑盜神﹐是家有禍起﹐乃子之不良而父欲克之﹐則子之禍可迨。若支上見生則其罪猶可﹐支上見死气罪不容誅。

人有私事﹐不可以言。子露其風﹐死遭子殘。

乾父支子﹐幹神帶劫煞﹐乘太陰閉口﹐是父有陰私事﹐謀人之行﹐不可與人言。支神反克幹神﹐或與傳用以克幹神帶朱雀﹑丁神﹑謾語﹐是子露風於人而致父之死於非命﹐豈爲孝子﹖

先庚三日後庚三﹐此日云爲進退間。務宜準此自盤桓﹐馬住馬行不脫鞍。

先庚三日﹐丁也﹐丁主變動﹔後庚三日﹐辛也﹐辛主外隱之神。丁主動﹐辛主退﹐是不進退而盤桓矣。天馬者﹐月之馬也﹔驛馬者﹐日之馬也。一馬出行﹐有前往之勞﹔一馬落空﹐有欲止之機﹐是一行一住而不脫鞍﹐遇此欲行又止﹐欲成又敗﹐安得遂意﹖

有馬不行﹐諸事宜停﹐子無前往﹐諸事不成。

馬主動﹐或落空則爲不能行﹐諸事不成﹐豈能往乎﹖

上有鬼兮不可上﹐下有鬼命不可下。中倚一个水木地﹐上下鬼來終是罷。

木神作用﹐上見太陰﹐是上有鬼不可上也。下乘申酉﹐是下有鬼不可下也。上下逼迫將何以望﹖或見木比﹐或見水生﹐是有救神﹐上下之鬼罷矣﹐餘仿此。

一鬼有情﹐一鬼無情。相逢何日﹐解我疑謀。

課見二鬼﹐一鬼落空﹐一鬼克幹﹐一鬼欲害我﹐一鬼不害我﹐凶吉不成而我之疑謀說不得解矣。

一鬼二鬼並立鬼﹐只要有个好兒子。不分前後事如何﹐他日家財還興起。

課傳官鬼𨿽多﹐有子旺相﹐爲吉可救。事敗復興﹐豈鬼多而忌哉﹖

陰空辰戌﹐用鬼達刑﹐被人賺脫﹐謾語無因。

辰戌乘空陰爲用﹐作鬼克幹﹐若帶謾語﹐主無中生有之事而空脫我之財也。

論爭訟

兩敵相逢是有爭﹐馬丁若動起官心。前者輸來更得勝﹐後者贏來便不贏。

干支相克爲兩敵﹐帶馬丁﹐官心動搖更變﹐輸贏難定矣。

連年詞訟未經決﹐卻似相持蚌與鷸。當宜推之再過年﹐宜無視不近豈知識﹖金氏攺下二句云「尙且推之再過年﹐移遠就近宜知識。」意較醒。

太歲發用爲年﹐如子年發用而丑寅卯連去﹐爲鷸蚌相持﹐連年不決﹐不可以近日言之。如子年發用而傳入寅卯作月建﹐是以年之連茹者﹐則從月論﹐又不可論其過年也。

土入木鄕爭田宅﹐忌見朱勾並賊劫。詳後

土入木鄕﹐帶朱勾協助殺克幹﹐主爭田宅。

土加水上爭田宅﹐吏神直符臨其處。詳後

直符﹐正戌﹑二丑﹑三辰﹑四未﹑五子﹑六卯﹑七午﹑八酉﹑九亥﹑十寅﹑十一巳﹑十二申。

辰戌天吏守官符﹐帶憂爭訟入牢獄。

辰戌爲羅网牢獄神﹐帶天吏﹑官符﹐主爭訟牢獄之災。

申臨寅卯有官符﹐口舌文狀主不寧。寅旺官符又見傷﹐老人爭認況財傷。

申臨寅卯﹐金克木也﹐若帶官符﹐主有口舌文狀之事。定爲老人﹐旺則將衰﹐又見官符作鬼克幹﹐主老人爭財。

亥上官符不見金﹐田宅相爭外人分。

亥爲用﹐見寅爲破﹐帶官符﹐傳中不見金生﹐必有外人爭田產也。

囚脫訟釋因皇書﹐徳奇儀解赦詔除。

占訟遇皇書﹑天詔﹑天赦﹑三奇﹑六儀﹑天解﹐主囚脫﹑訟釋﹑罪赦。

三奇﹐甲子戌旬丑﹐甲申午旬子﹐甲辰寅旬亥。六儀﹐甲午﹑乙巳﹑丙辰﹑丁卯﹑戊寅﹑己丑﹑庚未﹑辛申﹑壬酉﹑癸戌。解神﹐正二申﹑三四酉﹑五六戌﹑七八亥﹑九十子﹑十一十二醜。

土入木鄕爭田宅﹐朱雀官符來相厄。卯加居上又克幹﹐破碎相臨田宅幹。

土受木克﹐田宅不安。朱雀﹑官符﹑破碎相臨﹐田宅爭訟。

木土官符災入獄﹐關鎖二神常自逐。水上土下帶爭風﹐田宅不安訟相攻。

木加土上帶官符關鎖﹐牢獄災。水上土下帶朱雀官符﹐主田宅相爭訟也。

木金口舌看相臨﹐破耗錢財劫爭起。

金木相加主口舌﹐帶破碎﹑二耗主口舌破才。若帶劫煞﹑勾陳﹐因口舌爭訟。

丑未作勾爭田宅﹐官符刑害空相逐。血光卻入蒿矢金﹐被責公廷見訟神。

蒿矢見金帶二血﹐勾陳二獄主刑獄。

血支﹐正醜順十二﹐血忌正丑﹑二未﹑三寅﹑四申﹑五卯﹑六酉﹑七辰﹑八戌﹑九巳﹑十亥﹑十一午﹑十二子﹐天獄春子﹑夏卯﹑秋午﹑冬酉﹐地獄春辰﹑夏午﹑秋戌﹑冬子。

支鬼刑幹人不安﹐災生禍發惹驚官。

支上作鬼刑幹﹐是宅不容人﹔帶二獄﹑天吏﹐主災禍官非事。

貴立直符旺身合﹐多須爲吏爭相涉。

寅發用乘旺﹐或合干克支﹐必主多須之吏來爭。以用傳方之。

貴亥爭田官符出﹐病符陰小災生異。

貴人乘亥克幹﹐帶官符﹐主爭田宅﹔帶病符﹐陰小有災。

貴戌官符不可親﹐知生舊事再還來。

貴人臨戌爲履獄﹐主貴人嗔怒﹐幹貴不見﹐問訟有忌。若有貴傳生﹐帶官符﹐主舊事再發。

貴人臨未貴人拗﹐只要奉承心不懊。愼口不爭言奉官﹐一定罪責都不判。

未主陰而拗性﹐貴臨未﹐貴性拗也。得此課奉承上官得其歡心﹐而可無罪也。

貴人官符來克幹﹐吏官一定訟遭官。

用乘貴人帶官符﹑天吏來克日幹﹐有爭訟之應。

貴人爭訟無明白﹐不如捨棄歸家去。

貴人履獄主爭訟不明﹐不如歸家不爭。

蛇辰官吏爲田園﹐憂哭昏沈有不安。「哭」原本作「災」。

蛇乘辰上克幹﹐帶官符﹑獄吏﹐主爭田園﹔帶憂哭﹑病符﹑死气﹐主昏沈災病。憂是憂神﹐災是災煞。金氏云﹐一本作「哭神。」

蛇卯賊驚見盜神﹐病煞女人災禍至。

蛇加卯上克幹帶盜神﹐主盜驚﹔帶病符﹑女禍﹐主女人災。

蛇戌兵仇爭死喪﹐官符刑害入官方。

戌惡人﹐蛇加之﹐又加劫煞﹐刑害必是挾仇而爭死喪人家之財物。若帶官符﹐主鬥打入官方。

朱寅官符有官訟﹐若入病符籌火災。

寅發用乘朱﹐帶官符﹐主官訟﹔帶病符﹑火鬼﹐主火災。火鬼﹐春午﹑夏酉﹑秋子﹑冬卯。

朱辰官訟見官符﹐或者吏神至上呼。

用神乘朱帶官符﹑天吏﹐主官訟。

朱巳病符須見病官符口舌相爭論。

巳發用乘朱雀﹐帶病符﹐主病﹔帶官符﹐主官訟。

朱寅官符官訟顯﹐皇詔文書喜信臨。

寅爲吏﹐爲衙門﹐旺乘朱帶官符克幹﹐主有吏人訟。又爲文官。如克幹帶旺相﹐時帶皇恩﹑天詔﹐有朝廷喜信。

朱子官符爭必生﹐病符心痛事無成。

用子乘朱﹐若帶官符﹐主爭訟﹔帶病符﹐主心痛。

勾陳乘卯加在辰﹐上有關神主訟爭。徳喜加之應有解﹐終久不和訟不成。

辰加卯﹐是惡人臨門﹐更有關﹑吏﹑二獄﹐有訟爭﹔見徳﹑喜﹑解神﹐終久不成訟也。

勾爲羅网訟相侵﹐若入空亡有半驚。

勾帶羅网﹐主爭訟﹔若入空亡﹐則有形無實﹐故半驚。

勾丁作鬼﹐入於网羅。之子不愼﹐沈淪獄窩。

用勾克幹帶丁神﹑二獄﹑羅网﹐尢爲利害﹐否則淪獄不出。

勾陳天牢獄並見﹐一定牢死家不見。又加羅网在其中﹐死气相知人有難。

勾陳用克幹﹐又帶天牢﹑羅网煞﹑羊刃﹑死气﹐主牢死。一有不全﹐不可言死。

天牢﹐正醜順十二﹔地网﹐正酉二辰三午四未五子六丑七寅八亥九卯十戌十一巳十二申。

勾陳又見二獄神﹐更加直符走紛紛。須更有卒來提捉﹐驚怕之時莫出門。

上勾下水主辰方﹐刑害田宅相爭惶。

用勾帶獄神﹑直符﹐有卒來提捉﹔又水乘辰﹐用見勾﹐加刑害﹐主爭田宅。

寅卯辰乘上有勾﹐官災鬥打事無休。勾連訟獄胥符會﹐當有非災牢獄愁。

勾陳加吏﹑獄﹐主爭鬥官災。

爭訟中間爭剝貴﹐𨿽欲求饒沒柰何。

爭訟中見二貴﹐則訟必經二貴人問。

劫煞刑傷制貴人﹐貴人反把我來嗔。不如歸避他方去﹐免得今朝自有刑。

用帶劫煞刑傷克貴﹐取貴之怒﹐由是嗔我﹐宜避逃免禍。

詔乘劫煞祿堪憂﹐克我難畱頭上頭。人可預逃方上穩﹐免得公差下捉收。

用天詔乘劫煞﹑羊刃克幹﹐是朝廷賜死之詔﹐乘太歲尢的。月省﹑日府﹑時縣定之﹐無救則逃不得免。若有救並末傳有生意﹐並旺相﹐遠遁可免。

堂堂天詔出天門﹐雀使云云祿馬奔。上見君皇加寵贈﹐官上加官榮上榮。

用亥爲天門﹐加天詔﹑祿﹑馬﹑朱雀﹐傳見太歲﹑月﹑日昌生幹﹐主封贈加官。

皇恩天詔天龍戰﹐必有兩官相剝彈。奏對君王分可否﹐受克之人對理難。

卯日占用卯﹐酉日占用酉﹐又人年立卯酉﹐用起卯酉上神﹐爲龍戰。若用上帶皇恩﹑天詔﹐必有兩官剝彈之事﹐其辧勝負以何者克他﹐何者旺相﹐而克人勝他﹐理直。

火金徳合得平和﹐其人如玉堪愛多。酉金卯木哭憂會﹐官符陰私口舌多。

囚忌加於日與辰﹐网羅二獄又同臨。囹圄不久相纏繞﹐悔之不及淚徒零。

旺鬼加之主訟爭﹐官與直符用上行。務宜謹愼免人侵﹐不見其輪不見贏。

時當訟神﹐家有訟刑﹐更有官符﹐仇悔不定。刑亥登明﹐勾帶朱官﹐直符二獄﹐更臨囚死﹐必有官司﹐鬼帶飛符﹐身犯二獄﹐之子不愼﹐如何不哭﹖

飛符﹐甲乙申﹐丙丁亥﹐戊己未﹐庚辛戌﹐壬癸辰。

午作官符加吉神﹐詔儀又入祿馬臨。朱動輕浮爲歲貴﹐壬子曾將此捨名。

用午作官符﹐上加吉神﹐詔儀祿馬又臨朱雀歲貴﹐訟不成。

勾陳臨卯加在辰﹐墓門墳冢煞相臨﹐不是爭墳人不足﹐就是爭田價不明。

辰爲墓﹐帶墓門﹑墳冢煞﹐帶生气是墳﹐生气是田。勾臨卯加辰﹐是六害克幹﹐主爭田或墳事。

墓門﹐正亥逆四孟。三墳﹐卽三丘。五墓﹐卽哭神。

勾陳牢煞若並見﹐一定牢死家不見。

騎虎而行﹐進必思卻。

寅爲幹﹐加寅作馬是也。又被刑帶煞﹐主有凶﹐不可進也。

騎馬而進﹐退而心安。

午爲馬﹐幹上加午﹐必欲求進﹐卻又與支宅作三六合﹐是忘家也。彊行不安﹐必中途而回﹐不去爲妙。

一牛二鬼﹐東走西起。課中金鬼﹐𨿽他爲財。若非吉將﹐病哭訟來。

課中無財﹐不能化爲鬼﹐鬼多不止哭泣﹐病訟立見。

後合出門女見悲﹐必有陰私人自欺。

天后六合臨亥加卯酉上來克幹﹐或刑害干支﹐帶哭神﹑憂神﹐主出門見女悲也。傳入太陰﹐是其悲也﹐必見陰私之人相欺﹐豈徒悲哉﹖憂神﹐春丑夏子秋戌冬亥。

有馬如龍﹐有事如風﹐速來速往﹐不落沈蒙。

用日馬帶飛廉﹐是有馬如龍﹐帶劫煞是有事如風﹔事旣來速﹐馬又催行﹐必有速事而速成也。

有馬不行﹐諸事宜停。子無前往﹐諸事不成。

馬主動﹐落空則馬不行。入蛇被纏有阻﹐所事不成﹐宜止。

行不可行﹐住不可住﹐忽然而往﹐忽然而至。

此返吟課帶馬破衝﹐是不可行。卽衝則止﹐又動不安﹐是不能住﹐忽往忽來﹐疏與事俱無定主。

午子相掩看加煞﹐有影無形事還發。

返吟相衝掩﹐若再入空﹐凡事有影無形。若更生气旺相﹐其事初不成而後發。

三頭兩面﹐一鬼出現﹐上不爲嗟﹐下不爲嘆。

如火日幹﹐亥加卯爲三頭鬼﹐巳加酉爲四面鬼﹔一鬼克幹出現﹐余鬼乃傳中鬼﹐自相克。如上克下損才不損人﹐不足爲憂﹔下克上則傷長人﹐可慮。

天空凡事皆爲虛﹐意指其事都不實。

天空乃虛詐之神﹐主虛不實。

得賊被逃﹐得物被脫﹐作事不成﹐有害不實。難可隱匿﹐物則可藏。

難捉又走﹐官星伏吟。求名不成﹐天空入空﹐枉用其心。

用傳官星﹐上乘天空﹐虛名不成﹐若乘吉神﹐不空則有可望。

官克年神被人騙﹐必有破耗兩相見。休囚方有旺相無﹐口裏無言心裏戀。

年上神是我一年所專之事﹐空破耗殺作克克之﹐主破才事。若行年休囚奇應﹔旺相則無﹐𨿽騙不能言。

空克年神帶丁馬﹐奴婢小人怨情寡。必須逃走隨別人﹐一例應防情意假。

奴婢怨主而逃。

天空負喜來生合﹐其年奴婢必添丁。天空發用並旬空﹐無形無影事沈蒙。

丙丁己日作本空﹐吏符相見訟災他。不見公門人有訟﹐公門口舌已成空。

白虎行年上乘劫﹐大禍滅門羊刃發。必有殺傷鄙賴人﹐預防豫備免遭法。

白坐年辰欲出行﹐忽入空亡行不成。不帶丁馬遊煞準﹐若帶遊神要過旬。

白虎旺鬼﹐吏關官符﹐必有爭訟﹐與人作仇﹐吏神刑之﹐作我官符。

白虎乘旺鬼並諸煞﹐必有官符爭訟。

白牙乘金最不堪﹐必知論語事相干。二獄网羅官訟發﹐名罪應知在禁間。

太常貴人兩合生﹐徳祿馬喜又相並。邇來定作朝廷用﹐不是區區凡庶人。

用乘常貴與年上生合﹐又帶生气等吉﹐或季命上神帶祿馬﹑徳神﹐必非凡人。常作官星合比日﹐功名是也。若蒿矢見申作用﹐常與祿加午﹐午爲紅心﹐巳弓申箭﹐中武舉。

常克行年帶破神﹐必有爭奪財親事。預防不測免其傷﹐當與則與免悔失。

玄克行年入五盜﹐又乘諸煞來相照。內必有賊來害我﹐夜急防之免賊耗。

玄克行年帶相負﹐迷神更兼謾語傅。欲過東兮欲過西﹐無依必有陰害謗。

幹年神受元武所生﹐又入徳神﹐並喜合旺﹐則進人口﹐衰則進田產﹐其年不可言禍矣。

元加刑害與官吏﹐仍爲爭訟事逃利。若見井煞無水憂﹐須防溺死無奔投。

井煞﹐正未順十二。

陰克行年帶咸池﹐劫人相累事無疑。或東或北人還西﹐必定陰謀要愼之。

天后生年起劫神﹐或爲喜合轉相親。此時必有婚和配﹐姻婢其間一路尋。

後克行年帶姦門﹐傳中又見害和刑。必有姦情兩爭鬥﹐累死人家又至貧。

陰后臨酉加於丁﹐莫說有財被婦爭。

皇皇天使傳命敕﹐意本下來加赴試。小人不用不須求﹐君子逢之方有益。

用乘貴爲天使﹐帶皇書﹑天詔生支旺相﹐是朝廷敕命加官﹐君子有遇才吉﹐小人凶。

官貴龍常﹐年命最良﹐意在求舉﹐皇書降祥。

官星帶貴﹑龍﹑常在年命上﹐與用干支生比﹐無刑沖克破害空﹐帶皇書與年命合吉﹐求名大利。

貴人丑未下乘馬﹐吉神徳祿相扶持。皇恩天詔在其中﹐赫赫功名人仰視。

丑未得貴人之位﹔用傳帶吉神良將﹐功名必顯。

◎上臾下貝午徳詔召徵書﹐官有升擢庶有資。

午爲文書﹐作用上﹐乘貴﹐帶恩﹑詔﹑皇書﹐干支年比合﹐官遷升﹐民爲財。

貴旺皇恩徳喜扶﹐定有恩榮官吏吉。

用貴得旺相並皇書徳喜﹐主貴長遷。若帶吉神失時﹐爲吏﹐異路功名。

貴帶天詔﹐刑害自幹﹐於此宜謹﹐免於命殘。

用貴帶天詔﹐有下頒之恩。又帶二死刑害克幹﹐若旺相生气﹐或有譴責﹐而可防。如幹臨囚死﹐不免命殘。

官貪可囑﹐貪賄不足。被民所傷﹐告而歸俗。

用官加休囚死絕之位﹐傳入太陰﹑六合﹑元武﹐臨財生官﹐是官貪財受賄。如下克上﹐帶謾語﹑天禍﹐又來入支﹐必被民告回家。

有使相催莫便行﹐詔書𨿽到未爲榮。只宜謹守山林隱﹐可伴漁樵過此生。

用乘天詔﹑皇書﹐有使催我爲官﹐中變二死﹑刑害克幹﹐則吉中有禍﹐宜隱﹐不可去。用官見祿馬貴朱﹐無刑克衝破﹐爲吉。

貴人簾幕﹐晝夜兼見。意在功名﹐遐邇瞻仰。

官貴三奇發用﹐皇書﹑天詔﹐顯赫當時﹐帶諸吉星用貴徳祿﹐不是常人﹐必爲科甲﹐髙見王侯。帶印祿﹑皇恩﹑天詔﹐求官。

奇儀徳喜﹐官貴可擬。尢帶吉星﹐主當要路。貴乘丑未﹐有鬼爲魁。

課得元首作貴徳馬﹐鑄印﹑龍徳﹑太陰﹐功名唾手可得。

螣蛇加酉﹐大小月煞。口舌相臨﹐無時可罷。

朱雀門前﹐早晚嚼嚼。爾有佳音﹐官人升爵。

朱雀臨卯酉爲門前也。幹若旺相﹐用官帶喜化徳祿馬﹑天詔﹐主髙遷。帶信馬主有信。帶官符﹐主口舌。

官朱用貴亥與刑﹐此身爭訟入公庭。直符乘朱來克支﹐更兼關獄兩相構。

家門不幸遭人侮﹐文狀交爭見上司。用主作見因囚禁﹐無救淹纏好脫身。

朱雀旺官﹐吏關官符。來克日辰﹐必有訟事。

朱會官符並歲刑﹐羅网卻主訟須凶。六合合申官符獄﹐羅网捕賊盜逃亡。

勾陳臨寅作內戰﹐必因鬥打爭相辧。

勾陳空亡﹐官無訟凶。在外莫見﹐在後莫客。

勾陳生年神﹐進田宅。

關訟不宜作鬼刑﹐又加朱白勾陳生。來克身心有縲紲﹐見了如何得太平。門火寅辰關閉入﹐亦知獄中並二血。勾戌刑害是爭墳﹐或有死屍作祟驚。勾陳有土墓登墳﹐墓煞相侵攬去魂。不久劫家病災起﹐合人自在喪其身。

門神在醜﹐雙乘破碎。必因墓破﹐須興修置。

龍官年陳兩相全﹐儀合徳祿又加年。又是尋常人作孽﹐此身應是榜中人。

用乘龍官與年命合﹐主貴常同龍。旺生幹﹐皇書﹑天詔﹑丁馬主升官職。

龍克行年用喜破﹐不過破財並大禍。爭親爭產及相磨﹐只宜謹愼無差錯。

惟木作鬼﹐二血帶死。嗚呼龍虎﹐扶杖而死。

龍並蛇玄在傳支﹐以惡爲善凶化吉。貴加龍常衣食全﹐若問功名卻有緣。

龍不得地﹐有鬼磨鱗。不見薦引﹐何以求名﹖

龍入於淵尙自閒﹐要垂鉤釣不勝竿。三五水天來點化﹐平空飛上九重天。

龍入水者﹐申酉爲鉤﹔寅卯爲竿。守釣作三合不能去。蒿矢加申酉巳爲弓箭﹐貴朱爲文書﹐常爲武﹐加皇書二馬三奇主髙官也。

射箭卻有二枝半﹐對客卻有十分卷。武試場中堪作魁﹐三才相用平胡亂。

論富貴

時爲干支祿馬帶吉神﹐貴旺生干支﹐貴賤不同而求名異於各路。

一看幹爲己身﹐要旺相﹐不受刑克衝破空爲吉﹐其中末傳﹐有刑沖克破﹐初傳則不爲忌。

二看用末有旺相﹐與幹年命相生比合﹐不犯所忌。

三看帶祿馬﹑天詔﹑皇書等吉。

四看太歲月建日時作用﹐帶祿馬官貴等吉。

初居幹前﹐末居幹後﹔末居幹前﹐初居幹後﹔前引後從﹐或夾祿馬貴等吉星。癸丑日卯巳未﹐未有鬼入丁﹐又兼二貴入傳﹐主貴人提攜成名。

辰靑入水是雙龍入海﹐一乘旺不空﹐主中﹔一加空亡﹐主不中。貴龍常三貴人帶四孟作馬﹐中髙魁。貴入寅無空克作官星﹐必顯貴。入墓止有皇恩詔﹐則虛名不顯。若貴人不入傳﹐所乘神生龍常入傳﹐主合干。又帶吉神﹐爲官長久。醜常入武作官星﹐帶徳詔﹐中魁解﹐常戌如之。

丙丁己日作天空﹐皇詔相逢喜气濃。更有旺相加在內﹐不日功名達九重。

貴馬在幹前爲用﹐合干﹐貴人引我﹐早早任。馬官星是功名有。入空亡﹑伏吟一時不利。

丁馬迢迢被索纏﹐空中徒自重加鞭。不去不來還自閒﹐何日相逢到九天。

詔書入空﹐一時不發﹐午丁生幹卽發。

論課名

入不入﹐事最急。

課例先以克爲傳﹐其事有應﹐亦來之意。如元首上克始入﹐重審下克始入﹐比用﹑涉害﹑返吟﹑伏吟皆自克而生﹐故謂之入。占得此者﹐十有九應﹐故爲最急。如遙克﹑昴星﹑別責﹑八專﹑返吟﹑伏吟﹐不自克而入﹐皆謂之不入﹐其吉凶之事﹐應驗稍遲﹐亦不全應﹐故云云。

課得元首﹐事可永久。

凡事順利﹐庶可長久。順其分而定守之﹐順其執而推行之﹐人心自服﹐可以長守富貴。故𨿽遇凶﹐亦畏名利而不敢犯。故元首課﹐占人品﹐爲貴。爲尊。爲君。爲父。爲長。占人事﹐爲尊貴。占物﹐爲頭上物﹑並貴重物。占功名爲魁首。行兵﹐主尊制卑﹑貴役賤。占訟先者勝﹑事起男子﹐臣忠子孝﹐凡事皆順也。

課得重審﹐凡事宜謹。

凡事以下犯上﹐則自取不正﹐人得議之﹐故凶多吉少。占者須自量其力﹐自審其勢﹐不可肆志。得天時之旺﹐天助也﹔得地利之和﹐地助也﹔得眾傳生助﹐人助也﹐自得吉。天時不旺相﹐地利不和平﹐傳課不生助﹐則力孤勢寡﹐所行不正﹐自取其敗。占人品則爲臣﹑子﹑妻﹑孥﹐爲民﹐爲賤﹔子逆臣乖﹔事起女人﹔奴害主。占人事下犯上﹐賤淩貴﹔占禽獸﹐足趾頭上﹐其下反生﹔占物件﹐以下制上﹐足上頭下﹔先順後反﹔占功名﹐次榜而攺上﹐副官而權正。

時用克幹﹐天网自張﹔墓网加幹﹐自取其禍﹔出克入剋﹐貴有難當﹔

前空後鬼﹐進退不得﹔知得比用﹐免得人難。

陽日陽比﹐陰日陰比發用。凡人一人一事﹐我可以相制﹐須謹相防﹐縱事難成﹐其凶不大。上下有二三四克﹐是其人參差不一﹐必審何者可依﹐何者可憎﹐惡者去之﹐義者依之﹐能依則同心共事﹐能去則不致施其姦。占者須審何人﹑何姓﹑何方﹑何地﹐因所喜而從之居之﹐寧有禍哉﹖若占人品﹐爲朋友兄弟﹐爲同事同學﹐藝官爲同僚。占人事爲兩事﹐爲同謀。占物爲鉗﹑剪﹑交椅等件。占飛禽爲鴛鴦﹐走爲狼狽﹐植爲連理﹐潛爲比目。

知得涉害﹐所事不敗﹔不知涉害﹐爲害必大。

剛日用日上神﹐柔日用辰上神﹔涉害深淺﹐論地盤孟仲季定之。在孟事多反復﹐在仲進退不定。凡事交害而有可比﹐是我有賴﹐故彼此交加﹐必審害我者孰輕孰重﹐輕者來遲可支﹐重者來速爲殃﹐輕者緩之﹐重者防之﹐其禍弭矣。占人品爲仇﹑爲敵﹑爲賊﹔占事爲爭﹑爲害﹑爲劈﹑爲侵淩﹑爲賊虐﹔占艸木爲荊棘﹔飲食爲毒藥﹔在禽獸爲鷹﹑蠍﹑虎﹑狼﹑蛇﹑鴆﹔在物件爲刃﹑槍﹑枷﹑杻類詳之。

縱有千金謝﹐不教作彈射。

日遙克神名彈射﹐天乙逆治﹐則父子不親﹔順治君臣猜嫌﹐客不可畱﹐口舌起西南﹐事主搖動﹐人情倒置。用帶土﹐爲有丸﹐亦能傷人﹐無土災輕﹐憂事立散。見太陰元武天空﹐當有欺謾虛誕事﹐禍起於內。第四課發用無力﹐行兵不利主﹐利先動。

死與不死﹐要明蒿矢。

神遙克日﹐上下克﹐並涉害返吟克入最急﹐有害心置死之道焉。蒿矢不入﹐爲緩﹐有時發禍其重者﹐每亦置人於死﹐占者須辧何輕得生﹐何重罹禍。此課主外人侵害﹐占人爲仇爲賊人﹐事爲亂物件﹐爲枷杻鎖索﹐禽爲啄木鴟梟。

成不成﹐看昴星。

四課無克無遙﹐陽日取仰視酉上神爲初傳﹐支上神爲中傳﹐日上神爲末傳﹔陰日取俯視酉下神爲初傳﹐幹上神爲中傳﹐支上神爲末傳﹔昴星𨿽不入而事之成敗比所入者尢急﹐不可不愼。如柔日昴𨿽有吉者而憂懼常兼。剛日昴出行常急。占人品主外人﹐或來人﹔占人事或外事牽惹﹔占物如鐵鑪箱類。

剛日名虎視轉蓬﹐宜防暗昧驚憂﹐見空亡災輕﹐忌子午卯酉日﹐值此舉動稽畱﹐在外難於進止﹐遠行遭禁﹐恐死他鄕。女多淫。酉爲私門﹐不宜用事。主病患多警。

柔日名冬蛇掩目﹐不動之象。伏匿遲畱﹐隱匿於內﹐進退猶豫﹐四正亦忌﹐宜空災輕。

行如不如﹐要潛伏吟。

陽日取日上神﹐刑爲三傳﹔陰日取辰上神﹐刑爲三傳。如無刑乃自刑﹐以衝爲末傳。

伏吟者﹐靜也。其體不動﹐其事不行。凡事宜守﹐不可妄爲。占人品爲隱士﹐爲無能﹔占事爲陰滯﹔占艸木爲枝葉﹔占物爲婦人戲具。

自己無策﹐專看別責。

無克無遙﹐只三課﹐剛日幹合處爲初傳﹐如戊日戊合癸﹐癸課在丑﹐以醜上臨神爲初傳﹐中末俱日上。柔日以支前三合位上神爲初傳﹐如辛酉日戌時﹐酉將取支前三合丑加寅上爲初傳﹐中末皆重於日上﹐三傳丑酉酉。

別責﹐言借人以善事﹐占者當仗人以行﹐庶幾無禍。占人事爲人私幹﹐占物爲牽連。

課目返吟﹐先破後成。

有丁己辛﹐三傳不同﹐爲井欄射。丑日斜衝巳﹐巳上見亥﹐以亥爲初傳﹐中取辰﹐末取日。未日斜衝亥﹐亥上見巳﹐以巳爲初傳﹐中取辰﹐末取日﹐此課易欹易斜﹐不能長久之象。南北相違﹐占事動則宜﹐靜則擾﹐難成易破﹐遇吉祥是將亦遂一半﹐反復不定。返吟課帶刑沖破害﹐事有兩端﹐遠近系心。更相仇怨﹐反覆呻吟﹐瞪而復合﹐疑而不決。事從下起﹐臣慢君﹐子逆親﹐妻背夫﹐朋失友﹐禍生於外人﹐久動思靜。柔日非一事虛﹐事有兩端﹐事成亦破。占人品﹐子反父﹐臣反君﹐奴反主﹐卑反尊。占人事我欲如此﹐彼欲如彼﹐吉而反凶。占器物則有反交之勢﹐頭居下﹐足居上。

內外宣淫﹐課得八專。

陽日從第一課順數三辰爲用﹐中末皆日上﹔柔日從第三課逆數三辰﹐之地盤上何神爲用﹐中末皆日上。四課不全﹐不修帷簿﹐男女混雜﹔見後合勾武﹐主叔嫂通奸﹐兄妹淫亂﹐上下混則亂﹐人事混則壅﹐家不治人不治﹐事不成﹐得此者宜正身齊家﹐備己制物﹐庶可吉﹐否則凶。占事混而不專﹐難成﹐占行財乘舟則得利。占官不能獨斷。占物爲竹夫人﹑花木﹑夜合花。占人鴟子。

官自爲官﹐民自爲民﹔官占與民﹐民受其迍。

官尊民卑﹐數依於理﹐故有官數﹐有民數。官得官數吉﹐民得民數安﹐反是則官被貶削罷職﹐未任者見廢死敗﹔民則鬼乘夜位爲病﹐鬼乘日位爲訟﹐鬼加罪責﹐乘蛇生禍作怪﹐乘朱是非百出﹐乘合財喜致傷﹐乘勾殺傷鬥打﹐乘龍爭婚奪財﹐乘空暗損﹐乘虎死亡﹐乘常孝服爲亂鬼﹐乘元武失脫爲賊鬼﹐乘陰有陰謀之害﹐作後有婦人之離。三災疊出﹐八難頻生﹐民何可當也。

斫輪﹐卯加申發用﹐君子得之﹐有乘車之顯﹐庶人得之﹐則爲囚車。

髙蓋乘軒﹐子卯乘天馬靑常﹐君子爲章服﹐庶人爲喪服。

鑄印﹐戌加巳發用﹐君子懸金印﹐庶民則爲假印。

吉凶因貴賤而生﹐可否以尊卑而定﹐君民不可雜論。若值空亡﹐乘軒落馬﹐吉課入空﹐已仕者有阻﹐未仕者不可攀﹔吉課失時﹐已仕者將停﹐未仕者不可進。加凶喪而帶丁馬﹐立遠竄。加喪弔而帶病符﹐主丁憂。克太歲爲天子不容﹐害月建爲上司彈劾。

重審下克上凶﹐將爲下民之反告﹔財神作脫﹐爲賊贓之敗亡﹔細玩自見。豈可以官得民之數﹐遂以爲吉而槪不之論耶﹖

不論官庶﹐時逢富貴﹐將得時臨﹐平民得志。

天乙乘旺相臨日辰﹐天以富貴貧賤與人﹐數固已定﹐貧賤有時﹐而富貴亦天意也。數故有官民可同用者﹐如富貴﹑時泰等卦是也。官得而吉﹐民得而說吉﹐主平民受封﹐有吉無凶﹐官民同用此。

三光三陽﹐三奇六儀﹐凶者化吉﹐吉者愈新。

用神旺相爲三光﹔天乙順治﹐龍合立幹前爲三陽﹔三奇好前甲子旬丑是﹐六儀如甲子旬旬首子爲用是。此四課﹐百事逢之吉﹐君子得之官職晉加﹐庶人得之﹐無計不遂﹐財利丰盈﹐病者得之生﹐訟者得之入獄有救無凶﹐可推惟吉是定﹐大吉之課也。

《管輅神書》卷之十五終

《六壬心鏡經》卷之十六

占天晴否日辰發用﹐見火土將晴﹐天空曉晴﹐傳中三木多風﹐三火大日。

久雨何神辧卽晴﹐巳午螣蛇朱雀並。三傳皆土云凝聚﹐天空霽色映山明。

龍若乘金當陰霧﹐火臨之處是晴明。從今日至火神爲大晴處也﹐卽蛇下是。

陽卽爲晴陰卽雨﹐積陰欲霽觀陽主。丙丁生旺發用時﹐壬癸休囚晴可許。

火神不越東南路﹐蛇雀又來頭上住﹐須更皎日見晴空﹐縱有餘陰無著處。

占天雨否亥子主雨﹐勾陳主陰。

占風候雨徵龍虎雲從龍﹐風從虎﹐用起兼看日與辰。有气帶刑來必速﹐休廢空亡略酒塵。

子卯相加救枯穗子爲云﹐卯爲雷﹐玄合入傳滋涸鱗。

白虎若臨加亥子﹐雨落連綿未有晴凡龍虎所乘神有气則負雨﹐龍虎主雷電風雨。

巳作六丁上蛇雀﹐太衝位下來安著。忽然狂電見飛揚﹐迅速之時光閃爍。

戌亥子丑午巳停﹐火龍下降水上升

亥子水居巳午未申﹐謂之水升於上﹔巳午火居亥子丑寅﹐謂之火伏於下﹐主雨。

主用何須看雲霧﹐忽然雨澤勢如傾。亥子爲傳𨿽主雨﹐一怕空亡二嫌土。

辰戌丑未四維間﹐密雲不雨終何補。亥子退入江湖居﹐甘澤難逢莫浪圖。

如還臨上雨滂沱﹐頃刻之間澤旱枯蓋水升火降方雨。

虎在東方謂出林﹐動嘯生風孰可禁﹖更乘小吉爲行止﹐拔木摧林勢益森。

龍旺升天雨驟作﹐虎旺出林風力惡。如乘囚墓死皆休﹐風定雨收成寂寞。

占水漲退否

水漲傷木欲害民﹐進退加時看日辰﹐支傷幹吉漲猶速﹐幹傷支吉退因循。

日辰共損須臾滅﹐並不相傷水穩下。日辰無相克﹐水無進退。

占人宅附入宅占分宅占

辰爲宅兮日爲人﹐上宅凶神便有屯。

帶殺兼刑來相克﹐以將言之得事因。辰上神爲宅﹐惡將克日與朱雀並﹐主官事。與白虎病﹐主疾病。

四課四生吉神立﹐六合靑龍福慶生。更視三傳知善惡﹐徧看年上所臨神。支傍有人何所主﹐欲識名之是近鄰。推宅之法看日神﹐若見魁罡必損人。幹傷支吉老者病﹐幹吉支傷少者迍。

附入宅占

此定新移來入住﹐看將幾時無憂慮。卻將月將疊行年﹐宅上之神問其緣。寅申子午相加及﹐若是安居水不遷。魁罡是老憂逢禍﹐卯酉分立忌病纏。巳亥六畜多傷損﹐丑未遭官必喟然。

附分宅占

將宅許人來共住﹐還向日辰推所遇。上克下兮將利己﹐下賊上兮須吉彼。

忽然上下共相生﹐此中所動亦分明。子之加母無宜受﹐母之加子會須聽。

宅中有無鬼神

宅內何知有鬼神﹐蛇白臨年天目因。春辰夏未秋立戌﹐冬在丑兮殃害人。

四時衝破將刑合﹐斷其鬼祟定紛紛四時春酉夏子秋卯冬午﹐更與刑煞合﹐有鬼神。

占修造歲內所忌

凡欲修造及遷移﹐家長行年加歲支﹐

旺墓上頭見三煞﹐此是凶災不可爲孟年酉﹐仲年巳﹐季年丑﹐名三煞。

行年加歲加其旺﹐歲煞今年莫犯之。月煞若臨其日惡﹐災劫兩般須要知。

若還修造開門戶﹐勿使諸神有嗔怒。行年太歲上頭看﹐避忌魁罡及蛇虎

月殺﹐正月起丑﹐逆行四季。

推月龍

又須推他爲月龍﹐大吉須知月建中。卽看寅上何神在﹐亥子當頭名黑龍。

若使修家逢此卦﹐用之修主應其凶。𨿽用前占無惡將﹐更以行年加宅神。

本命上頭看所得﹐第一須知寅及申﹐勝光神後爲中吉﹐但值魁罡不利人。

推黃道吉凶

金匱宜財物﹐靑龍壽命長。玉堂招僕畜﹐天徳合家昌。

司命人多吉﹐明堂子更良。若能常擇喜﹐生也獲嘉祥。

黃道所臨爲吉神﹐任其修造不殃人。太歲之方猶不畏﹐況其諸煞及將軍﹖

推之常合天罡訣﹐正七加虛二八寅。兩月順行陽位上﹐還加三九便臨辰。黃道吉。

天罡黃道建靑龍﹐太乙明堂除可從。傳送臨之定金匱。從魁天徳勢消凶。

登明危下玉堂吉﹐功曹司命是開通。

推黑道吉凶方

勝光下滿天地刑﹐小吉平爲朱雀方。上見天魁破白虎﹐神後臨成天獄場。

大吉俱收元武位﹐勾陳閉在太衝藏。以上六神名黑道﹐欲擬修方必受殃。

犯黑道所生災

天刑害畜病顚倒﹐朱雀官司口舌傷。白虎到臨家長獄主損家長﹐更刑獄事。天空賊害及財亡。

元武損胎奴婢走﹐勾陳長婦斗刑傷。若令禳之災自滅﹐莫召師巫出禍殃。

禳犯黑道

誤犯凶神黑煞方﹐但能修報卽消殃。若觸天刑理天徳﹐勾陳金匱虎明堂。

朱雀靑龍應逢上﹐元武卽求司命禳。天牢須向玉堂內﹐依此法行保命長。黑道凶

天刑害家宅﹐朱雀斗刑傷。白虎多凶禍﹐元武貨物妨。

勾陳田宅散﹐天空人口傷。若能回避得﹐必不見凶殃。

占求婚成否後有細斷在赴舉章之左

支傷幹兮陰淩陰﹐幹勝支兮女有傷。勿爾男家彊欲娶﹐必是幼年焚土香。

人見否附約斯人果來否

欲出前途訪覓人﹐看其居處對何神。

神上值方他用合其人居方上神與用神合﹐三合相呼見且忻。

假使他人立戌地﹐用起加之卯午寅卯戌六合﹐寅午戌三合﹐兼宜與用神加之﹐

天頭地足來加日戌爲天頭﹐巳爲地足﹐斗罡加孟定相親斗罡加孟神是在內﹐訪人在。

勝光神後宜須待﹐從魁路上敍殷勤。小吉合進家飲酒甲乙日用末傳﹐小吉主醉﹐

柔昴伏吟卽隱身柔日昴星﹑伏吟﹐是人身藏不見。

附約斯人果來否

與人同約來遊此﹐爲當已過未曾來。斗系支幹及加仲﹐待之相見不須猜。

斗在日前兼加季﹐期人離此去難回。此皆在道占之。

更值昴星伏吟卦﹐在家不出莫相猜。

占主人善惡

徵途日暮前途遠﹐欲寄安宵恐異謀。

辰是主人日是客﹐辰上相生吉可投辰上與日相生﹐若值旺相﹐主人是長者。

登明天空將誘我﹐蛇虎魁罡欲害仇元武是賊。

從魁勝光宜急去﹐神後臨傳進退由。

見貴求望

欲謁尊官何處期﹐靑龍小吉可投依。

斗罡加孟所求攻﹐臨季空回仲許之見六合﹑太常並吉。如日辰刑害﹐神將不吉﹐無也。

人情虛實

彼有使來知僞眞﹐加時先看日兼辰。

辰上之神傷日上﹐來者言詞不妄陳。

日爲來使辰爲我﹐幹若傷支是妄因。

陰空蛇虎魁罡立立在日上﹐

五者相逢必誑人如報凶事﹐視白虎與今日比合﹐卽是實﹔若報吉事﹐視靑龍與今日比合﹐卽是實也。

占遷官附求官遂否

文視靑龍武視常與日神相生吉﹐相克凶﹔神將外戰﹐在官憂罪累﹔內戰﹐主官憂疾病測之。文官視龍﹐三月甲戌日未時占﹐辰卯寅﹐用午加辰乘龍﹐與今日相生﹐爲吉遷。甲至辰靑龍得三位﹐卽爲三歲期。從戌至辰靑龍得七位﹐爲七月期。此日靑龍乘午火﹐火生土﹐是戊己爲日期。靑龍加在辰﹐則爲辰時。旺相去三年七月戊己日辰時遷。武官視太常﹐亦如之。文官春占寅乘靑龍﹐寅屬木﹐木生於亥﹐至十月始遷。武官春占子乘太常﹐子屬水﹐生於申﹐至七月始遷。餘仿此。馬折足﹐龍化蛇﹐最不利。

附求官遂否

欲卜求官成不成﹐須逢印綬馬相並。魁常爲印綬﹐馬卽天馬。

龍常天后成傳內﹐城吏太陰居顯榮。傳送爲天城﹐功曹爲天吏。

定文武附擇日上官赴任

文武位殊占各別﹐文要靑龍武太常。日辰若內生其將﹐此選居官得久長。

上克下爲憂罪累﹐下賊上時遭疾殃龍常所臨處﹐上下相克賊也。

日去就常遷歲限﹐辰至龍常月可量。

二將相生爲上日﹐時卽克龍爲共詳。注誤前遷官下。

附擇日上官赴任

擇日上官何所從﹐年上神遭官克凶。兵法二曹金是主﹐任曹爲木水司工﹐

禮屬火官倉任土﹐水來傷火害期冬。水官主事﹐行年上神﹐或被官克﹐主冬有災﹐及天將言之。

將是朱禽憂口舌﹐神爲白虎病龍鐘。年上又遙能制日﹐值此之時禍必重。年上神克上官日﹐亦凶。年上陰神所合爲月﹐假如甲乙日上官﹐年上見傳送﹐傳送本位登明﹐登明合寅﹐爲月建﹐建正月有凶。陰神在亥﹐亥屬水﹐當戊己日有禍。餘仿此定日以測。

門上傷年歸未得任官之方爲門﹐門上神克年上神﹐是未歸本鄕﹐年上傷門徭役蹤被差遣也。

求替支傷幹吉允﹐斗罡加季也相容擇上官日勿令人年上克拜署之日。又所出之門不可克人年上神﹐恐不得歸鄕也。所出之門者﹐所往之方也。假令人年見從魁﹐所往之方是西北戌地﹐上得勝光﹐此謂門上克行年也。年上神亦不要克所往之門上神﹐主徭役不安之象。

催官使者赴官期。凡占上官赴任﹐見日鬼乘白虎加日幹﹐或年命上﹐名催官使者。縱是遠缺﹐必催速赴任也。如使值空亡﹐又是虛信﹐或被遣差。

又如官星臨日幹年命之上﹐其三傳上神生其官星者﹐亦名催官符。

如六處見父母爻者﹐便爲恩主舉主﹐亦爲食祿之地。如值長生貴人﹐亦妙。

假如六乙日見旦貴﹐六己日用夜貴﹐忌乙卯日貴空。

外有四時返本煞﹐占赴任極遲也。查返本煞﹐春得金局﹐夏得水局﹐秋得火局﹐冬得土局。

赴任占得返吟﹐多不滿任。

占赴舉附殿試

凡占科舉﹐以夜貴爲簾幕貴人﹔以朱雀爲文字。

雀乘神旺相與日相生﹐文字合格﹔雀乘休囚與日相克﹐傳空﹐爲不合格。

簾幕官者﹐晝占以夜貴是﹐夜占以晝貴是。此神臨人年命之上﹐或臨日幹者﹐試必中髙甲。或用六甲旬首臨年命日幹之上﹐作簾幕官者﹐尢的。惟六辛日﹑己日﹑乙日有之。

又如甲辰甲戌二旬中﹐占得辰或戌臨年命日幹者﹐必作魁元。或丑加未﹐或未加丑作年命﹐日幹者﹐亦作魁元。緣丑中有斗﹐未中有鬼﹐斗鬼二字合而爲魁故也。或天盤酉臨年命日幹者﹐占試必作亞魁﹐緣酉爲從魁故也。已上諸說皆忌空亡。

日徳加亥爲用﹐主人髙中。緣徳入天門﹐徳者得也。

占赴殿試﹐如六己日於在辰戌丑未年占﹐用夜貴人逆布﹐乃眞雀臨午﹐名眞朱雀﹐其文得上意﹐必得髙中。緣朱雀生太歲又生日幹也。如眞朱克太歲﹐占訟達朝廷﹐罪必致凶﹐惟申酉歲然。占試如逢朱雀所乘之神克簾幕官者﹐文不帖主司意﹔榜將出﹐忌朱雀乘丁馬。假如申年巳將己巳日子將占﹐三傳巳戌卯﹐課名鑄印乘軒﹐又曰龍徳卦﹐又系甲子旬首﹐子加未上﹐卻以旦貴爲簾幕官臨身﹐且占人本命乙巳﹐其行年本命上又乘神魁﹐占試必中魁甲無疑。此例如無官人占試﹐則得簾幕周全﹐如有官人見之﹐則無不仕之官。

𨿽值簾幕官者﹐猶分喜忌細具於後。

甲日不喜未﹐庚日不喜丑﹐墓也。又甲寅日亦不喜空醜爲之﹐庚寅日之未同六丙日﹐並丁卯日不喜克亥爲之﹐己卯﹑乙亥日不喜空申爲之﹐六壬六壬日不喜脫卯爲之﹐壬寅癸卯日不喜空巳爲之﹐六辛日不喜克午爲之﹐辛亥日不喜空寅爲之﹐空亡尢甚。試官不視其文卷﹐徒勞一次。

如占武舉試弓箭﹐以巳爲弓﹐申不矢﹐申加午﹐必箭中紅心。如申加寅﹑申﹑巳﹑亥爲四腳花﹐以第四課言其箭數﹐其中四墓必脫垛。

占求婚成否

凡卜求婚成不成﹐須逢天后莫相刑。日辰上得凶神將﹐克下如何合聘名。

天后畏干女不宜﹐支克天后男悔情。斗罡加季催花燭﹐加孟禮函徒自營。

加仲許之爲配偶﹐媒看六合辧其情。日辰上下無相克﹐天后相生便合親。

不然支被上神克﹐幹上又克制此神。傳中六合靑龍在﹐陰陽有气好婚姻。

夫之本命加女命﹐兩家年上看邪正。若是魁罡有損傷﹐大小吉兮尢多病。

𨿽遇惡神成不怡﹐兩家年上吉相催。忽然相喜還中吉﹐若也相嗔不用爲。

擇婦以立方。

欲取三方爲女兒﹐辰申與午各相摧一女在辰﹐一女則在申﹐一女午地。

方上有神知善惡﹐天后相生卽可爲。

八月卯時甲子日﹐子乘天后與誰宜天后屬水﹐看與何方相生。

午上土兮辰上火午上是土克天后﹐辰上是火畏天后﹐兩處相克莫娶之。

申上從魁金水會﹐此女爲妻是合儀。

占女邪正

從魁太衝與亥未﹐爲用之時並太陰。玄合悉爲皆不正﹐若非無色卽邪淫。

天上甲來臨子上﹐功曹加戌兩夫心。神後處伊年命上﹐采乘逢客必售金。

占女美醜

二後課時如旺相﹐此女輕盈貌並仙。居在凶神又囚死﹐媒人說好是虛言。

斗罡加孟當居長﹐仲卽爲中季少年。年上見金應白色﹐火來臨照必紅顏。木靑﹐水黑﹐土黃。

婦人入門吉凶

婦入門來何否臧﹖止於天后以居詳。傷殘日本公姑疾假如壬癸日炎爲天后﹐傷申金﹐金是水之父母。若克靑龍婿必尫﹐六合畏之男女少。丑午遭刑牛馬殃。刑克丑損牛﹐刑克午損馬。

占何時來

男以龍之陰爲來年﹐女以後之陰爲來年。大吉臨下辰爲嫁月﹐後合占婚豈用媒﹖

占產育

罡爲天后加年上﹐合主傷胎善獲持。或值時傷憂更重﹐支是母兮幹是兒。凡時傷天后﹐大凶。假令六月辛未日申時﹐午將加申﹐此爲傷時與幹也。幹爲子﹐支爲母﹐被螣蛇臨﹐至癸酉日子死母腹﹐傷申故也。

支傷害母幹傷子﹐蛇虎刑並命必危。旺相吉神居此上﹐子母俱歡不要疑。

又看三傳神將決﹐六合靑龍喜慶隨。行年子上無刑害﹐便是平安信可知。

占懷孕生時

婦人懷孕無多時﹐未辧所懷雄與雌。正時仰看母之命﹐更看行年支上推。

陰神本定生女子﹐陽神必定是男兒。再用勝光推產月﹐以臨之處莫無移。

又將月將以加時﹐時與日兮比不比。比卽是男應不妄﹐不比是女亦無疑。

假令甲子日占孕﹐時在午兮必是男。未時直欲當生女﹐未與甲兮爲不比。

斗罡加孟胎猶未﹐縱值生時亦主難。臨仲而今生已近﹐加季便生如等閒。

奇偶天罡以系辰﹐與日比陽男子自。比陰是女言非謬﹐不比難產恐驚人。

時上日上同爲決﹐俱陰是女不虛陳俱陽是男。用陽克下生男子﹐此訣前人嘗告君。四月辛巳日子時課﹐上勝光克下﹐範蠡斷越王生男﹐果然。

假如甲子日罡臨寅卯﹐乃是比陽﹐若臨子亥爲比陰。凡罡與日同類曰陽﹐與支同類曰陰。如罡加申酉﹐乃是不比﹐主難產。蓋幹爲兒﹐幹受傷故也。若臨四季﹐亦是不比﹐主難產﹐恐損母﹐蓋支爲母﹐支受傷故也。若罡臨巳午﹐亦是不比﹐卻主生男。蓋巳午皆火﹐乃甲之子孫故也。𨿽難產而子母俱安。緣天罡所系﹐與支幹俱無相克故也。餘皆仿此。

如甲寅日﹐干支同類何辧﹖以天罡臨寅生男﹐臨卯生女﹔以寅爲奇﹐卯爲偶也。不比依前法取之。

又法﹐傳陽生男﹐傳陰生女。如臨產日﹐占得剛日兒星﹐生女﹔柔日虎視﹐生田。取俯仰之義。凡日幹之胎神是作日之妻財﹐又逢月內之生气者﹐占妻必懷孕。支之胎神作月內生气尢的。不必幹財也。惟此胎神臨妻年命更好。或臨支上亦同。

妻財作生气﹐不必胎神亦可用。內有六辛六癸六己日乘胎神生气﹐乃妻之妹有孕﹐尢驗。

又辛癸日乘玄﹐有私。外有甲乙日﹐胎神在酉﹐如十月占﹐必是婢妾有孕。丙丁日胎神在子﹐如正月占亦然。又甲乙丙丁四幹﹐胎神作空﹐乘死气﹐必是鬼胎。胎神作空受克﹐占產當日便生。生气作月厭﹐占產必速。如六月占﹐巳加母年命是也。

死气作月厭﹐占產必凶。如三月占﹐申加母年命是也。

六合三月占加申﹐四月占加酉﹐乃月之死气克六合﹐至產期憂子﹐凶。

天后十一月占加辰﹐五月占加戌﹐八月占加丑﹐二月占加未﹐乃月內死气克天后﹐至產期憂母凶。

凡支加幹﹐幹加支﹐互相生者﹐名子戀母腹﹐利占孕﹐不利占產。如至產期占之﹐主遲生則吉。六丙﹑六丁﹑六戊﹑六己日﹐胎神在子﹐養神在醜﹐如在正月占﹐緣血支血忌皆在醜﹐並養神而克胎神﹐占產必生速﹐或占孕有損。

如十二月占﹐緣血支血忌皆在子作胎神﹐占產亦生速。如占孕亦防損。胎神臨本日及臨絕受克﹐六壬日午加亥﹐六庚日卯加申﹐乃胎臨本日﹐如占產可言本日便是生期。六癸日行加亥﹐六辛日卯加申﹐乃胎神臨絕受克﹐占孕占產俱畏。六戊﹑六甲日子加巳時﹐占產稍不畏也。如母之年命上神沖克腫神者﹐縱作生气﹐必是小產﹐此法極驗。丙丁戊己日子加申﹐庚申日卯加亥﹐壬癸日午加寅﹐甲乙日酉加巳﹐大宜占孕﹐因胎坐長生之上耳﹐惟占產反凶。

腹加胎神﹐醜爲腹也。甲乙丑加酉﹐丙丁戊己日丑加子﹐庚辛日丑加卯﹐戊己壬癸日丑加午﹐如值此﹐來意占妻必有孕﹐因胎在腹內故也。

如天盤之醜作旬空﹐占產必生速﹐因復空﹐必已誕其子。占孕必損。

支幹全傷﹐子母俱凶。獨支受傷害母﹐獨幹受傷害子。如卜產取破胎之日必生﹐或刑胎之日生﹐或月內生气之日生﹐或以子息爻之長生日生﹐或以子臨養處而生。假令甲乙日以戌爲養神﹐或以逐季之天喜神所臨之日生。天喜者﹐乃逐季之養神也。以上占孕反損。又妻本命納音之胎神衝破之日生﹐尢驗。支幹夾三傳﹐首尾六合﹐如占產﹐子母俱不可保﹐因气塞於中故也。若母之年命透出支幹之外﹐可免母凶。

占種田

今歲營農問農稔﹐五穀之神各數推。木主禾苗金二麥﹐黍兼紅豆火爲之。

丑未爲麻皆屬土﹐稻將黑豆水言宜。四課三傳有其數﹐歲上之神和合宜。

土並朱雀爭疆界﹐亥子勾陳競水池。更將室宿加寅上﹐宅長行年看所臨。

傳送功曹爲大熟﹐辰未必遭虫所侵。巳亥收時對官訟﹐卯戌不收或還人。

勝光熟與他人共﹐不然還債折資金。

產婦所向方

孟月功曹仲神後﹐季以天罡加建看。丙壬臨處月虛地﹐產婦居之得保安。

又得傳送加年上﹐魁罡之下見傷殘。

占養蠶

午爲養蠶未爲桑﹐寅爲繭子巳爲筐。卯是絲兮辰是箔﹐申爲綿絮酉爲僵。

子神鼠盜亥當死﹐丑當眠伏戌爲黃。傳用凶神知不保﹐吉將並之養好彊。

木爲朱雀憂爭葉﹐白虎臨年人必尫。四課之中逢見馬﹐以馬三傳看否臧。

歲上局神允和洽﹐欲得靑龍及太常。

占奴婢

天空奴婢共爲名﹐酉戌分占庶得精。河魁是奴從魁婢﹐六合加之欲隱形。

白虎並時憂疾病﹐吉神相拱保安身。不審行年求月朔﹐朔上之神辧事情。凡占婢﹐若從魁作六合﹐並陰陽三傳中見元武﹐其婢必走。若作蛇虎﹐其婢必病。若酉戌二神乘龍常吉將者﹐其奴必有心腹﹐能事主﹐可畱也。

占六畜

六畜占須逐類詳﹐勝光爲馬未爲羊。元武並財憂走失﹐白虎同爲疾病殃。

地上屬神爲本命﹐惡神臨並不爲彊。午並朱雀加金上﹐馬欲咬人宜謹防。

占六畜病

假如牛病先看醜﹐醜見何神來覆臨。魁罡作虎應難活﹐寅卯加之亦是侵。

神後爲屠太乙竈﹐酉爲刀釜卯爲砧。刀來砧上屠臨竈﹐四課三傳總不任。

求失畜

牛馬放時忌臨在﹐勝光大吉立何方。東西南北看何處﹐神將相生不損傷。

下之淩上遭拘禁馬午加水﹐牛醜加木。不見何憂人絆韁。

元武天空盜賊劫﹐六合太陰人匿藏。貴人朱雀官中隱﹐加在支幹歸本鄕其所屬加支幹﹐自歸。遠近至陰爲里數

若失牛﹐大吉加申﹐牛在西南﹐陰在丑﹐醜去申隔六里﹑六十里﹐或三十六晨﹐或十六﹑二址六里﹐臨時消息﹐

獲在所臨辰日詳臨申﹐申日務之。

貴人順去螣蛇值天乙順行﹐螣蛇爲盜﹐

若也逆行玄武當天乙逆行﹐元武爲盜。

日辰克盜尋還易﹐不克誰人知去場﹖

占商賈

擬欲求財市日中﹐三傳有類便興工。物與日辰無克害﹐買賣營求運卽通。

物取太常爲絹帛﹐勾陳田土雀書同。金鋪刀劍珠傳送﹐木器舟車竹太衝。

有類旺相宜商賈﹐若是休囚枉費工。

宜往何方求財覓利

求財須向龍行處﹐欲得龍居有气神。以臨之位無相克﹐復要龍生今日辰。

歲上有神年以畏太歲上神克行年﹐

年克靑龍悉主貧行年上神克靑龍。

行年先看靑龍旺﹐所主求財必定成。

賣物售占

有物市中見鬻時﹐支幹俱吉大相宜。幹吉支傷憂少利﹐支吉幹傷不厭遲。

時下無傷猶獲寶﹐支幹俱損不如歸凡求財﹐傳中見財易求﹐無才難取﹔龍居日本財堪覓。

占財緊切視三財﹐日辰命上細推排。三位俱乘旺相來﹐定知凡事有和諧。假如春占﹐庚子日返吟﹐亥生人是也。寅申相加爲日財﹐午加子爲辰財﹐巳加亥爲命財﹐三位旺相﹐占財如意。凡求財﹐初克日而中末爲日克﹐先難後易。若日克初傳﹐而中末克日﹐宜速求﹐緩則無矣。求財見元武﹑白虎﹑天空﹐空手無益。

詞訟占

家人爭看尊卑﹐外人爭看先後。

論訟四般看勝負﹐尊卑先後各區分。幹克支神尊有理﹐支克幹神卑得贏。

用神傷下宜先舉﹐下之淩上後無迍。上下相生和解準﹐傳終有气肆眚因。

末傳囚墓皆曹罪﹐死气終傳必害身。若見太陰乘入卦﹐與日相生可首陳。

課內凶神何者是﹐魁與罡兮亥與巳。日辰年上若相逢﹐定知囚系遭笞捶。

囚系出獄占

訟訟未休憂被系﹐四气須徵關鎖神。關立後季鑰前孟﹐如夏關辰鑰在申。

關卽爲囚鑰爲放﹐傳用臨年加日辰。傳逢入墓還遭獄﹐初墓傳生不禁身。

斗罡臨日須更釋﹐時值伏吟猶滯人。

罪輕重

非系須知罪重輕﹐初系之日見分明。

勾陳克日難分雪﹐日克勾陳訟必聽或不犯﹐初訟起﹐卽看今日上神。

勾陳系日爲同類﹐羑里多回見久停。

勾陳作虎同傷日﹐獲罪當須主戮刑勾陳陰作折虎與勾同克日者是也。

勾陳若也爲天乙﹐生其系日放疏眞。勾虎二神俱不旺﹐日辰有气獻書情。

朱雀帶殺傷年命﹐或克支幹罪亦成。事關明敕神同歲﹐理涉州司月建並。

日刑遭罰月刑伏﹐歲刑囚病莫惺惺。三刑棄市二徒是﹐一刑止是有鞭刑。

龍並歲月建爲用﹐恩赦乘宣放汝生。一雲天后與今日幹相生﹐有恩赦。又云﹐歲月同用﹐卽有赦。

官鬼之墓絕上爲散日﹐朱雀對衝爲斷日﹐雀下位爲解散日﹐朱雀加下辰爲了日﹐

鑰日加處爲出獄日。

附﹐占更案果否

馬龍入傳必更案﹐生日吉﹐克日凶﹐日生不定﹐罡加孟季可﹐仲不可。

占追證公事吉否罡加孟拱案仲無罪季無事。

占相知犯罪吉否罡加孟不妨﹐仲有罪﹐季罪輕。

占雪訟冤枉罡加孟休訴﹐仲好訴﹐季吉利。

占被申奏吉否罡加孟無事﹐仲憂煎﹐季無事。

占漏稅事罡加孟無事﹐仲有罪﹐季吉放。

占詞訟散後如何凡末見墓﹐事止不復發。凡傳中克幹﹐支貴加仲﹐後必再發。

《心經鏡經》卷之十六終

增附釋三才應事卷之十七

天課占天人課人﹐地課卜宅地墳塋。罡天魁地人求貴﹐此訣教君最有靈。孟仲季中分順逆﹐地般落處見眞情。仲於本位天盤取﹐孟季須知隔五尊。此是三才期應訣﹐鬼神無處可潛形。

凡占天﹐求天罡落處﹔占地﹐求河魁落處﹔占人﹐求貴人落處。若加孟神﹐順責五辰取應﹔加仲﹐以本地位取應﹔加季﹐逆責五辰取應。今舉三課以例其餘﹕

假如五月戊午日未將巳時占天﹐卽以月將加時﹐求天罡落處﹐辰加寅是罡落孟處﹐取前五辰爲應﹐前一辰是未﹐加巳﹐見天空﹐主西南風起﹐至東南方止。何也﹖蓋未爲風伯﹐巳爲風門。未位西南﹐巳痊東西﹐神見天空﹐故主風耳。

又如九月庚申日卯時亥將占地﹐卽以月將加時﹐求河魁落處。戌加午﹐是魁落仲處。取本位午爲應﹐午加寅﹐見天后﹐主寅地有胎衣沾血之物。蓋午爲心火﹐主血。寅爲胞胎﹐天后應婦人也。

又如十一月甲子日丑將辰時占人﹐卽以月將加時﹐求貴人落處。丑加辰﹐是貴落季﹐取後五辰爲應。後五辰是亥﹐亥加寅﹐見太陰﹐主陰人從西北主來求醫。蓋太陰地盤上是申﹐白虎銜牒﹐主患腰痛疾也。

釋五行應日

五行有旺相死休囚﹐五應應於四時者﹐本於支。如寅卯月木旺火相土死金囚水休之例。凡歲月發用﹐應期遠﹐則以此例決之。

應於兩日者﹐本於幹。如丙丁日火旺土相金死水囚木休之例。凡日發用﹑應期則以此例斷之。

大抵以四時決五行之衰旺﹐此歲中之定理﹔以兩幹決五行之衰旺﹐此逐日之圓機。壬課尙變﹐宜用圓機﹐未可拘之定理也。

占病生死

須看喪門﹑白虎煞﹑弔客煞﹐並喪車煞斷之。

占病如何辧死生﹖先推白虎與誰並。假令今日乾居水﹐土神爲虎病難生。

次看六煞來入墓﹐細尋枝季看分明。火日用神傳見戌一﹐身入墓﹐惡見天魁覆丙丁二﹐云鬼入墓。

戊己木神成未上三﹐鬼入墓。戊己日未爲鬼﹐未上入墓。壬癸水神辰上停四﹐日入墓﹐水庫居辰﹐

申酉二支逢丑位五岐入墓。

行年三合夢魂驚木六﹐行年入墓﹐假如男行年立寅﹐功曹加戌﹐是寅午屬火﹐火墓立戌位。

帶殺虎並來入卦﹐值此之時不成迍。白虎所乘兼旺相﹐逢克行年必命傾。

凶期鬼日將爲準﹐甲乙占憂辛及庚虎與死神並克行年上神﹐並凶﹐凶以鬼日定之。

支幹作鬼憂今日﹐別立他辰數計程。丑是墓田寅卯槨﹐浴盆加季四時終

浴盆煞春辰夏未秋戌冬丑。

魁罡又生鍬鋤煞﹐軫宿喪車不要逢

軫宿﹐太乙巳也。喪車﹐正未二辰三丑四戌逆四季。又云﹐春酉夏子秋卯冬午﹐四種加人年命凶。

毛頭本命加年上﹐與虎作臨是大凶。虎與陰神傷病日

虎之陰神與白虎同克起病日﹐或克今日支幹者﹐必死矣。

死鬼來追更不容又云﹐天上死神臨墓﹐並行年及日辰上﹐大凶。死神﹐子日在卯﹐順行十二辰。玄武臨浴盆﹐大凶。爲浴盆見於白虎陰神﹐自克白虎所居神﹐病者必不死。

病形狀

用金終木傳流血﹐用木終土疤腫疽。用水終火寒熱瘡﹐火金尫瘦或瘡痍。

土水淋漓並腹急﹐五行相克逐情推此皆用起及傳終。

本命上神依類辧﹐如逢子亥腎衰羸水腎木肚土脾金肺各分主之。

支有气憂頻嘔吐﹐幹同虎類從淹遲幹與白虎比也。元武體虛爲水疾﹐天空下痢更何疑。

金神乘白虎﹐必是肝經受病﹐可治肺而不可治肝。木神乘白虎﹐必是脾經受病﹐可治肝而不可治脾﹔水乘虎﹐心經痛病﹐可治腎不可治心﹔火神乘虎﹐肺經受病﹐治心不可治肺﹔土神乘虎﹐腎經受病﹐治脾不可治腎。已上五法﹐常爲的確有驗。惟虎受克及空亡﹐不必治之。

占病太乙螣蛇主頭﹐二神俱是火﹐炎上﹐旺則喘嗽﹐衰則赤目﹐口舌生瘡﹐頭痛。又主咽喉之疾。元武登明﹐俱是水﹐潤下﹐旺主腹腎之疾﹐衰則水逆上﹐主頭目眼疾﹐重則心疼也。天空臨戌﹐俱土罡亦然﹐旺則肺肝腰疼﹐衰則骨腿痛。勾陳在天秤﹐旺則克水﹐多主噎塞之疔。白虎臨傳送﹐旺則血流之災﹐衰則皮膚瘡腫﹐筋骨傷折。靑龍臨功曹﹐主肝明﹐旺則風疾﹐衰則損胃減食。太衝六合﹐胸膈疼。太陰從魁﹐主腸疼肺疾。天后在子﹐主男腎病。太常在未﹐酒食虫疾﹐嘔逆气滯。

占病專視日幹之食神﹐尢妙。行年乘之﹐乃名運糧神﹐忌空也。

又觀幹之祿何神﹐不可落空亡及作閉口﹐或受克﹐如占久病﹐必絕食而餓死。外有冬蛇掩目卦亦然。假如辛未日酉加寅﹐乃祿坐絕鄕﹐又作閉口。又名無祿卦﹐問病必凶。

天盤日之祿神﹐食作空亡﹐又坐克方﹐占病必絕食而亡。假如甲辰日寅加酉﹐夜又乘白虎﹐又返吟。乙巳日卯加申夜﹐又返吟﹔丁亥日午加亥夜﹔庚申日申加午晝﹔辛卯日酉加午夜﹔癸亥日子加未﹔又子加戌晝﹔亦謂之食神在禁方。

又有祿神作閉口乘白虎者﹐假如乙未日卯加申﹐又返吟夜﹔其反吟卦乃剛幹之祿受絕﹔丙戌戊子﹐巳爲閉口﹔辛未日酉加戌夜﹔壬戌日亥爲閉口祿。

外宜觀生气死气﹐尢驗。假如正月生气在子﹐死气在午﹐乃生气克死气也。如在甲寅旬占之﹐乃生气空亡﹐死气實﹐占病可畏。如行年上神是亥水﹐尙可醫治。緣亥水能克午之死气也。行年上神反生其死气者﹐死如生气與死气不相克者﹐占病𨿽無嫌﹐然難痊。如白虎乘日鬼作空亡﹐病必未瘥。

外有日幹之墓乘白虎在六處者﹐如占病﹐必是積塊病﹐宜以破積藥治之。假如六乙日晝將順行﹐乃未乘白虎﹐內乙酉日未空亡無畏﹐或易療﹐非年深積爾。六辛日晝將順行﹐醜乘白虎﹐內辛酉日丑空亡﹐亦易治。

外有六庚六辛日有白虎乘旬丁者﹐占病必重。以連疼痛之處﹐且如辛卯日亥加丑作中傳﹐晝占﹐乃亥乘白虎作旬丁神﹐必爲頭疼﹐以致不救。

余有丁虎乘類而言之。醜爲脾疼﹐或腹疼﹔卯手疼﹐或目疼﹔戌足疼﹔巳齒疼﹐或咽喉疼﹔未胃疼﹐或積瘕﹔酉小腹疼﹔亥臨戌亥子丑寅卯爲足﹐亥臨辰巳午未申爲腎﹔余逐類言之。

如日鬼臨在六處﹐不乘白虎﹐但擬其鬼﹐亦爲病癥。假如火爲鬼﹐便言肺病。水爲鬼﹐便言心病。金爲鬼﹐便言肝疾。土爲鬼﹐便言腎病。木爲鬼﹐是脾病。如鬼受克及空亡﹐不必療﹐亦愈。

如蒿矢卦﹐亦宜言有疼痛處。金加火上﹐主筋骨痛﹐惟庚日申酉加巳午尢的。速茹卦作日之財﹐占病必因傷食而得。如命年上神能制其財神﹐尙有醫療。卯加申﹐戌加卯﹐占病必手足不舉﹐或有傷。

占病見太陰﹑六合﹑靑龍﹐爲殮日。

外有六合加申臨卯﹐謂之屍入棺。緣申本身也﹐於三月之內﹐乃是死气﹐身卽屍也。且上有六合﹐下有卯木﹐是棺也。屍入棺﹐占病必死﹐尢宜詳其類神言之。或申加卯木乘六合﹐於九月占之﹐占病在牀而未愈。緣申是生气﹐卯爲木﹑牀。癸卯日占父母長上病﹐死尢急。緣父母爻入棺故也。已上皆三占﹐尢驗。

六合名六片板﹐外有申加巳﹐名白虎入喪車﹐發用爲的。占病可畏。如庚日或申日爲本命﹐返吟課占病必死﹐緣人入鬼門。又忌收魂神﹐乃戊日辰爲元武是也。夜順旦逆有之﹐於十一月占之﹐緣辰爲死气﹐尢的。

亦忌浴盆有水﹐浴盆殺﹐春辰順季位﹐其上忌乘亥子水。如天盤是浴盆﹐忌乘天后玄武﹐如占小兒病﹐死尢忌。緣亥爲孩﹐子爲子息。元武天后卽亥子。巳午加亥子﹐寒熱患目﹐或克日﹐主癆病。干支反吟﹐必主癜

余有癸酉﹑癸丑﹑癸亥日﹐並支上未﹐作太常爲用﹐夜將有之﹔壬戌﹑壬寅﹑知子日﹐並支上未﹐亦作太常爲用﹐夜貴有之。以上六日例﹐因未爲太常克乾居於宅上﹐或爲發用﹐如占病必因喜事﹐及飲宴﹐或往親戚家帶病而歸﹔或是大官占之﹐必因赴宴得病﹐余占皆因前事而致不豫。內有壬子﹑癸丑二日﹐帶旬丁在﹐必往妻家得病﹐極驗﹐惟宜占人年命上有卯木爲救。如乘寅木﹐必有神擬﹐尢宜命法官治之﹐倘稍緩﹐寅木反被未墓﹐難救矣。

外有白虎乘病符克幹﹐尢可畏。或年命上乘血支﹑血忌者﹐必是血癥﹐或女命占病﹐又帶月厭﹐作血支血發明獎﹐必病血崩﹐或墮胎﹐甚驗。

覓醫藥

日辰月建同前之﹐此是天醫對地醫。今日支神同克虎﹐當知減退必無疑。

醫神木土宜丸藥﹐水卽須湯火灸之。金爲鍼砭看其類﹐勿用魁罡下喚師。

制鬼之位是良醫。巳午作虎鬼﹐不宜灸﹔申酉作虎鬼﹐不宜鍼。假令乙丑日酉加幹﹐乃日之鬼﹐卻賴支上有午火克其酉金。此午火便是良醫﹐或是本家親人能醫﹐或得家堂神位保護。其餘可逐類而言之。又假令甲戌日幹上酉﹐𨿽日鬼﹐標是空亡﹐不足畏。兼支上巳火坐於墓上﹐亦不能爲救﹐似此一例求醫﹐其醫言病甚明﹐其如庸醫﹐不能治療。其餘救神﹐不在支上﹐而臨三傳及年命﹐亦可爲救。且如制鬼之神加亥子﹐宜服湯藥﹔加寅卯﹐並四土﹐上宜服丸藥﹔加巳午上﹐宜灸﹔加申酉上宜鍼砭。

醫神所生爲瘥期﹐所克爲凶期﹐乃天地醫也。天醫作虎鬼﹐不宜醫。

攻治庸良審二醫﹐男以辰加行年﹐於天上功曹下尋醫﹔女以日加行年﹐於天上傳送下尋醫。須於所值之處視其神將﹐吉者方可用之。

天醫日﹐正月卯二亥三丑四未五巳﹐經此五神挨月臨之。訣曰﹕天醫正卯二豬臨﹐三月隨牛四未尋﹐五巳六卯七成亥﹐八牛九羊十巳眞﹐十一卯再來尋卯﹐十二亥上作醫人。

看何鬼爲殃

傳中有虎傷本日﹐看是何神作禍殃。木主絞刑修造祟﹐金爲傷鬼佛神堂。

火並五道城隍竈﹐水則河神測北方。土犯宅神須祭祀﹐螣蛇朱雀道中亡。

虎爲兵役勾陳吏﹐天后女姑爲怪詳。貴人神廟並先祖﹐親化只緣因太常。

傳中逢見鬼長生己巳用木﹐傳是金是﹐婆神五道祟分明。

沐浴河官水神禍﹐凶帶宜修功徳神。臨官論訟因畱願﹐帝旺家先土地並。

衰爲木下山林鬼﹐病卽須酬小墓靈。死墓先亡公伯禍﹐絕爲流浪客傷冤。

胎因產死養神廟﹐此法推詳課復精。

辧瘥期

醫療如何是瘥期﹐行年之上有何神。天乙所居乘旺相﹐傷幹鬼虎不成迍。

假令白虎傷其日﹐天乙宜臨日與辰。虎落空亡或有徳﹐與日相生不損人。

幹日作期爲退限﹐還如戊己瘥庚辛。

占盜賊

占盜先尋玄武臨﹐所臨之地賊潛身。克日之鬼乘玄武﹐此賊彊梁盜劫眞。

如臨旺相彊人眾﹐若遇休囚少許人﹐陽星照武宜擒盜﹐勾陳當道賊寒心。

更得福神臨發用﹐賊縱飛騰難駕雲﹐倘乘生合防窩頓﹐若值刑沖必露形。

或作空亡逢救解﹐知是偸兒未必眞。吉曜並臨多庇護﹐陰神沖克定遭擒。

天馬加臨賊逃遁﹐武乘死气喪殘生。要知何日能擒獲﹐須待狼星卽盜星疾入墓辰乃玄武墓絕之日也。

更占所盜財和物﹐須看財神不落空。若坐三傳或發用﹐定教原物返囊中。

物取類神無克害﹐旺相生扶捕獻功。金銀財寶憑傳送﹐衣資綢緞太常同。

經書文具推朱雀﹐玩器舟車視太衝。要知贓物追還數﹐賊人夥伴分後先贓物占盜秋仍分先後﹐

地盤但有元武立﹐上下相乘總若干子午九﹐丑未八之類。上下相乘﹐卽知里數。

復視亡神天目星﹐賊立其下莫教驚。亡神旬內居其乙﹐還如甲戌在登明甲子旬在乙丑下﹐甲戌旬在乙亥下﹐餘仿此。

天目春氐夏居柳﹐秋奎冬女下藏形天目所爲盜賊之處。幹若來傷支上將﹐莫問偸人何處停。

支上陰神傷日下第四課克日上之神。尋完追搜保實成。

太陰龍合來加日此三傳加日辰﹐難捉﹐捕捉應言登遠程。

三九元武見螣蛇﹐卽是囚徒喪禍家。十二支神皆有例﹐以例推之無有差見朱雀在吏家﹐見六合在貴人婦女親戚家﹐見勾陳在將家﹐見元武吏家﹐見太常長者家及鄰家﹐見靑龍在長者或寺觀﹐見天后主婦女貴人家﹐見貴人太常在出入宮禁﹑權將家﹐見白虎在喪家﹑寡婦家﹐見天空在奴婢人家。

旺相相生永不得﹐休囚欲走被人拿。

占何人行盜

此人在處好非求﹐而我亡財疑爾偸。且將太乙加季上﹐其次便看生月頭。

虛星立子爲眞盜﹐參宿加臨莫陷尢。用神到此亦云是﹐無此何須結怨仇﹖

欲知失物何人取﹐陽是男人陰是女。克之與少看日辰﹐旺相休囚相類舉元武有气﹐少﹔無气﹐老。

其物貴賤若何知﹐此則專心尋武時。吉神並者豪家子﹐凶神臨者是貧兒。

占同居人竊否

一家之內十人居﹐一人失物九人吁。未知失者豈無準﹐欲占先以將加時。

若有人年元武下﹐此人行盜定無疑。

太陽照武宜擒賊。玄武坐於太陽月將之上﹐占賊必敗。緣賊人喜夜﹐可以隱形﹐豈宜被太陽之光照耀﹖以致賊形現露。惟畏占時在夜﹐賊反隱也。尢宜逐季推尋日出日入之時﹐尢誰。假如壬申日寅將申時﹐乃返吟卦﹐且支上乘寅木﹐乃是日之盜气。上乘元武﹐必是家中人作盜﹐後必敗露﹐因月將照破元武也。又假令辛亥日亥將戌時﹐幹上亥是日之賊神﹐又乘玄武﹐初傳又是日之墓神﹐中末寅卯爲日財﹐又是勾蛇﹐𨿽是太陽照武﹐戌時太陽己歸地下﹐其賊難獲﹐此例極多﹐餘仿此。

又有元武𨿽不臨太陽之上﹐如加於卯辰巳午未申天盤上者﹐尙可捕捉﹔或元武臨天馬六丁﹐更臨酉戌亥子丑寅之上﹐其賊終不敗露。或陽年日辰上有日鬼在﹐尢賊人之類。如鬼之本家上乘太陽者﹐占盜立獲。

如占失財﹐其財坐長生之上者﹐財終不致失。或所失物類﹐其物坐長生之上﹐亦不失。

又如戊寅日辰將申時﹐上乘元武﹐乃名太陽照武。又乙未日酉將申時在初傳﹐乙巳在末傳﹐六己日並酉將申時﹔又六己日卯將申時﹐六癸日寅將申時﹐六乙日酉將申時﹐乃臨年者也。

外有天网四張卦﹐占賊必獲﹐用起並時﹐用克日幹是也。臨破网卦﹐占賊難獲﹐有神克其初用者是也。

外有用神作賊者例﹐因元武所臨之神﹐有神作六合者是也。假令元武加子臨丑﹐子與丑合﹐爲兩人也。

外有捉賊不如趕賊者例。假如甲日占﹐以申爲賊﹐不可便以丙火去克﹐𨿽去其鬼賊﹐亦竊其甲幹﹐猶有所費。不如以壬水竊其申金﹐反生其甲幹之木矣。又遊都之下﹐捉賊必獲。甲己日用丑﹐乙庚日子﹐丙辛日寅﹐丁壬日巳﹐戊癸日加申。

元武加丁主失脫。

占行人

思望行人久不歸﹐須憑類神以推之。

類神﹐如占奴視天空﹑河魁﹔占婢視太陰﹑從魁﹔占僧視傳送﹑太衝﹔占道視功曹﹑靑龍﹔占婦女視二後﹔占六親視我生﹑生我﹑克我﹑我克之類。

日月二門爲發限﹐陰陽二至算來期。類神臨二至上立到﹐子午爲二至也。

東並南起酉爲速﹐西將北轉卯非遲。假令行者身居戌﹐天魁臨亥綻裝衣。

何名斗道應相念﹐轉在東方寅卯維。午上功曹申相見﹐大吉當午巳合歸。

假令占奴僕視天魁﹐若魁加亥﹐其人必動﹐有歸意。如加寅卯﹐其人已在路臨限﹐午上爲至期。戌若加寅午上﹐是功曹﹐其人甲乙寅卯日到。戌若加卯午上﹐是大吉﹐其人戊己日歸。戌若加午﹐其人當今日回﹐乃日臨限至。

又取用神三合至﹐子午幹上相配之。應來必至日前立﹐前四上神看是誰。

若所占類神並不臨限至﹐難定歸期。卻取用神三合﹐子午二至上﹐看有無決之。假令占文書﹐看朱雀乘寅加戌卦﹐乃寅午戌之臨午上﹐用神朱雀﹐寅與戌合﹐爲三合臨至﹐當戊己日到也。若類神不臨限至﹐又不臨三合﹐歸期亦難定。卻看支前四位。假令正月甲子日占得卯時課﹐登明臨卯﹐乃支前四課神﹐其人在路。功曹加午在至﹐當甲乙寅卯日歸也﹐餘仿此。

或不知方千里外﹐卽視行年限度推。

占人遠在千里﹐卽看其人行年臨處。若臨卯酉限度﹐其人在路。若臨子午二至之上﹐其人卽到門也。

又辧其人詳物色﹐神將爲名皆可知。太常衣服糧兼父﹐六合媒人孫與兒。

靑龍朋友銀夫婿﹐天后神後是妻姬天后妻﹐神后姬。太乙太陰兄弟位﹐勾陳兵吏申毛皮。

天空酉戌雞奴婢﹐白虎病人喪柩悲。元武陰私姦盜者﹐朱禽官吏辧徵追。

功曹貍豹兼羽士﹐傳送刀兵僧與醫。太衝驢兔船車木﹐勝光獐鹿馬兼麋。

小吉雁鷹羊酒等﹐登明書易豕熊羆。此類悉皆求限至﹐課中逢類到無疑。

占存亡遠近附推將軍法

前述𨿽推限與期﹐存亡遠近未曾知。有人一去無消息﹐乃課行年定吉凶。

年前寅申意不返﹐巳亥本鄕心還念。處季已爲他方鬼﹐逢孟身安卽便回。

乘仲定然多阻滯﹐或纏疾病尙棲遲。天乙太常臨生旺﹐必逢髙貴挈同隨。

龍旺加臨多財帛﹐天后陰人酒色圍「圍」字原文作「迷」。勾雀乘之必構訟﹐蛇虎臨年惹禍危。

總觀神將知凶吉﹐生辰合日是歸期。三千理外卜將軍﹐千里須教看歲支。

五百里應求月建﹐百里幹臨五十時。其下悉來爲到限﹐日月還須意決疑。

附推將軍法

孟以勝光仲以未﹐季加傳送加太歲﹐常來罡下訪將軍﹐動土備營多不利。凡占行人﹐將軍法別云﹐日如度限乃方用﹐若不度限不用此。三千里將軍下者是﹐此煞加臨到處爲到期。將軍三年一移辰﹐如寅卯辰年在子﹐巳午未年在卯﹐申酉戌年在午﹐亥子丑年在柘。如未年在卯﹐加臨子者﹐卽正到也。千里而看歲支加未﹐看臨甚處。五百看月建臨甚處。一百里而看幹臨甚處﹐五十里看支神甚處﹐卽爲到期也。

更課遊神春在丑﹐秋亥冬辰夏子位。加孟未來加仲發﹐季上相逢不久歸。

復有親情不相見﹐欲得他來意甚思。乃爲戲神看立處﹐冬夏與午同取之。

春當在巳秋居酉﹐臨處依前辧速遲。更看遊神臨用發論﹐須看天罡加日辰爲到﹐加孟未﹐加仲發﹐加季至。如不見天罡﹐卽看遊神發用﹐主歸也。途處差慢﹐不見遊神﹐可以度限。

占漁獵

漁獵太衝爲害神﹐若來加午虎狼嗔。臨丑中刀還走失﹐伏昴空回不利人「伏昴」傍金氏注「吟星」二字。支爲魚鳥幹爲网﹐支傷斗季獲毛鱗。占時受克爲多得﹐營室宜加日與辰。

占怪異驚人

有怪驚人須決憂﹐三傳神將辧其由看朱及元武等神。

又看怪是何神物﹐三空禽物依次求。元作天空水禽物﹐酉乘六合釜鳴鳩。

魁並合時神驚犬﹐罡附螣蛇井沸流。太乙武兼蛇入廁。傳送光明大吉牛。

占博戲

博戲三傳吉將宜欲知勝負﹐但看吉將﹐

兩人俱課就年推兩人合視﹐行年上吉將克彼人者吉﹐年上得凶將克此則彼勝。

年上吉神𨿽立勝﹐遭彼凶神克也輸。三人以上皆詳此只看行年上立﹐

同年主客以乘除如二人同年﹐卽看主客。

先起爲客應爲主﹐客是幹兮主是支。支幹上下言凶吉﹐克處之時使可爲。

對敵從何推勝負﹐支幹年上定贏輸。相克擇其彊者勝﹐龍常旺相並難爭。

占近出何時歸

有人暫出何時返﹐從出門時加日支。後星之下辰應到後星﹐天罡也。

或見貴人臨貴歸天罡與貴人加日﹐並立到。天罡加季門前待﹐占值伏吟相見遲出行正反水陸安危。

擬出行時當去否﹐須看行年與日辰。太衝傳送魁罡立﹐或在時前定涉塵。

日神年神逢旺相﹐斗罡中孟往無因。幹吉去時宜陸路。支安水道往無迍。

太衝若也爲蛇虎﹐車覆船翻必損人。

占在事被差使

在事同差作使行﹐去畱猶未決衷情。日辰上下無刑克﹐傳往天罡必有徵。

支幹上下相殘害﹐用神天乙復還停。

貴人背卻支乾位爲干支在天乙後勾入臨﹐天馬行陽並計程乘天馬主行人得出天乙前爲出陽主行。

行年立用爲關鑰﹐記過猶能據本廳。若值天車來入卦﹐前途恐遭車馬驚。

春巳夏辰秋在未﹐冬酉行人畏此並。

占逃亡

運式占逃須辧人﹐男女良賤位中分。閉口徳刑前兩卦﹐仔細推尋聖若神。

假使天魁作元武﹐元下便是逃者身欲尋逃者﹐皆責元武。

天魁去戌知遐邇凡占逃亡﹐天魁戌地﹐一辰一進而﹐餘仿此﹐三里遠離三个辰亦主三伴。

上下並都因合數﹐三十五緣魁在寅寅七魁五並方之十二進而。若乘之卽五七三十五進而。

貴人順治初玄檢元武所成爲初﹐天乙逆治武終巡三傳元武終是。

返吟逃遠玄衝地返衝卽元武對衝。伏卽非遙責元鄰伏吟卽元武所居前辰也。

武在南方近窯竈﹐若在北方藏水濱。

西爲礱磨東林木﹐未是平田丑墓墳未近坤﹐爲平田﹔醜近艮﹐爲墓墳。

武能生日自歸舍﹐武若生辰問友親。三傳元武並今日傳中元武與今日之辰並﹐逃者當回莫告陳。

三傳元武賊居處﹐剛日在幹柔在辰。

占逃時

欲覓人逃物走時﹐還將月宿以加之月宿卽月將也。

男藏室宿勝光捉﹐婦隱前星神後推此法加當時之法也。

又去今辰三合墓﹐以墓加時此法奇。魁罡臨處藏其下﹐便遑擒之更莫疑亥卯未以未加時﹐餘仿此。

占假借

若欲就人求借物﹐月將加時看日辰﹐上見功曹並大吉﹐吉將並之宜請陳。

太乙勝光遲緩得﹐酉戌如臨便速之。婦女阻之因亥子﹐男作嬉難爲卯辰。

申未若臨虛措意﹐類在三傳不阻人。亦看三傳決之。

亦看三傳不相克﹐當言如意順情因。

增附釋三才應事卷之十七終

大淸乾隆四十年歲次乙未仲春七日錄竟

