

易林補遺﹝明朝﹞張世寶著

易林總斷章第一天時晴雨章第二地理風水章第三朝廷國事章第四出師徵伐章第五年時丰歉章第六身命造化章第七六親壽命章第八倩媒說合章第九婚姻嫁娶章第十女卜男婚章第十一女家擇婿章第十二後嗣有無章第十三懷胎虛實章第十四安護胎息章第十五收生保產章第十六六甲生產章第十七選擇乳母章第十八嬰童否泰章第十九出繼男女章第二十承繼續嗣章第二十一更名頂籍章第二十二平生學藝章第二十三五經定肄章第二十四求師訓迪章第二十五求館開設章第二十六相資寓所章第二十七應舉科名章第二十八仕宦升遷章第二十九襲求武弁章第三十援監納吏章第三十一選缺參房章第三十二官員薦獎章第三十三上事咎奏章第三十四朝天面旨章第三十五恩封誥命章第三十六文書消息章第三十七趨謁貴人章第三十八謀望成事章第三十九謀役頂名章第四十審役輕重章第四十一扳人幫役章第四十二除名脫役章第四十三人宅六事章第四十四創造宮室章第四十五修方動土章第四十六工匠巧拙章第四十七涓選日時章第四十八遷移居什章第四十九同居共寓章第五十置產立戶章第五十一寄裝丁產章第五十二治家分合章第五十三添丁納使章第五十四雇請人工章第五十五布種田禾章第五十六浼婦育蠶章第五十七養蠶作繭章第五十八桑葉貴賤章第五十九六畜禽獸章第六十憂疑損害章第六十一防非避訟章第六十二防火避焰章第六十三提防盜賊章第六十四禦避災患章第六十五何處得病章第六十六之一又論八宮鬼動云之二又論六神值鬼云痘疹起回章第六十七病源眞假章第六十八疾病吉凶章第六十九之一疾病生克論之二占自己病斷之三占他人病斷之四占何日病退云之五占何日病凶云災病纏脫章第七十卻避災暑章第七十一求醫療病章第七十二醫家治病章第七十三搜決神鬼章第七十四之一總論入宮值鬼訣之二總論五行值鬼訣之三總論六神值鬼訣之四總論星煞值鬼訣之五又附解禳通用法僧道賢愚章第七十五還賽解厄章第七十六奉安神位章第七十七停棺舉殯章第七十八怪夢感應章第七十九報應雪冤章第八十察人喜怒章第八十一探人虛實章第八十二用人臧否章第八十三仗托人力章第八十四繼身受產章第八十五防老膳終章第八十六養親館友章第八十七登舟涉水章第八十八風行順逆章第八十九乘車駕馬章第九十水陸出行章第九十一同行共處章第九十二關隘津渡章第九十三旅望行人章第九十四行人遠回章第九十五音書遠信章第九十六覓人訪友章第九十七中途候客章第九十八招賓接客章第九十九陪賓優劣章第一百交朋結友章第一百一糾合夥伴章第一百二投行損益章第一百三求財覓利章第一百四開張店肆章第一百五收頓貨物章第一百六托本求利章第一百七索取債利章第一百八借貸財物章第一百九搖會得失章第一百十變產求財章第一百十一博戲求財章第一百十二捕獵畋漁章第一百十三安寄財物章第一百十四取贖人產章第一百十五探物眞僞章第一百十六臥牀趨避章第一百十七壽木喜忌章第一百十八妻僕去畱章第一百十九鬥毆爭競章第一百二十興詞舉訟章第一百二十一訟師美惡章第一百二十二保人彊弱章第一百二十三公私見證章第一百二十四官司勝負章第一百二十五憂監慮禁章第一百二十六離枷出獄章第一百二十七關提人捲章第一百二十八回

關塌訟章第一百二十九公私和息章第一百三十申詳允駁章第一百三十一營爲囑托章第一百三十二送物受返章第一百三十三昧情隱事章第一百三十四遺迷失物章第一百三十五捕捉逃亡章第一百三十六潛身避難章第一百三十七鬻身投主章第一百三十八投充兵卒章第一百三十九出家修行章第一百四十修身煉性章第一百四十一坐關不語章第一百四十二持齋受戒章第一百四十三開齋破戒章第一百四十四歸宗還俗章第一百四十五

易林補遺題辭夫易廣矣﹐大矣﹐精焉於物無所不包﹐於道無所不貫。先天後天﹐六虛循環而叵測﹔近取遠取﹐萬化倚伏而周流。書前易在系後辭繁﹐四聖人闡其奧而令蓄無涯﹐諸生溯其蘊而研窮未書卜筮民用以前龜策神物﹐是寓左並明占象占爻事多吻合﹐焦子貢演文演卦驗最神奇簾下陳詞君平率能巧中﹐軍中布武孔明轍炳機先﹐至於影扭同桴鼓杪忽靡差﹐迨夫梅花數例靈棋織毫莫外﹐蓋陰陽司吉凶之案篇﹐而動靜轉生克之樞機﹐一經推測﹐成敗昭然少露端倪鬼神卓爾﹐造命何能奪命﹐命不可逃﹐代天安得逆天﹐天果有定﹐六壬篇秩浩繁疇知檢校五行休咎變幻誰解參詳﹐世寶張生著﹐苕水星家吳門術士﹐在幼喪明徒孩學易﹐盲於目而不盲於心﹐心源澄澈﹔暗於外而不暗於內﹐內視晶瑩﹐從明師而肄習不減穆邵之淵源得異書而探求何止玉蔡之授受耳提面命業擅專門口誦心維神通靈竅旨﹐發先儒之祕訂二爻不變之訛見﹐稱獨得之眞﹐糾暗動合住之謬﹐庶幾聞所未聞﹐允乎見所未見﹐乃深槪凡情之用罔又復欲羣動之紛紜﹐廣列條章﹐羣匯事類﹐自朝常至於鄙事﹐巨細兼收﹐由星象以逮民功﹐精粗合載生人之道備矣﹐涉世之務井然﹐綱舉目張洞焉﹐觀火支分節解斷似析薪加之句葉宮商篇工駢驪雲霞傑於齒吻金石作於聲容﹐季主之辯若懸河﹐遜其藻繪孝先之言﹐如符契讓其圓融誠馬庭髙弟羲陛忠臣矣﹗彼啟蒙之雜亂﹐每膺托於前賢視何知之淺陋﹐僅雷同於勸說相提而論非研之與美玉﹐蒸石之與明珠哉﹗付之剞氏可稱書部琳瑯﹐傳之卜人堪作易林鼓吹。西吳敬韋居士顧爾符撰

易林總斷章第一﹝凡事取用爻爲主﹐動變爲憑。﹞前聖炳先機之奧旨﹐開示迷途後學補未盡之遺言﹐其臻覺路﹐闡發諸家之祕﹐包羅萬類之情﹐敬列數章謬陳一得。吉凶由八卦變通﹐須察吉變凶而凶變吉。凶吉二字系乎卦爻動靜﹐靜則取暗動並用爻爲主﹐動則取之卦爲憑。之卦者﹐卽變卦也﹐變者化之漸﹐化者變之威。飛伏在二儀交換定然﹐陽伏陰而陰伏陽。易有太極是生兩儀﹐兩儀生四象﹐四象生八卦。幹爲老陽﹐坤爲老陰﹐震爲長男﹐巽爲長女﹐坎爲中男﹐離爲中女﹐艮爲少男﹐兌爲少女﹐故曰乾坎艮震屬陽﹐巽離坤兌屬陰﹐飛伏者﹐乃陰陽互換之理﹐凡占陽卦而伏陰﹐卜陰卦而伏陽﹐且如上得幹卦爲飛﹐便取坤卦爲伏。若得坤卦爲飛﹐便取幹卦爲伏﹐其餘雷風水火山澤互換是也。八純飛伏如此定之﹐又論乾宮垢遁否觀剝晉六卦者﹐皆伏觀宮幹卦﹐惟獨大有歸魂伏在否卦是也。又如坎宮二至七卦皆伏坎水﹐惟獨師卦伏歸旣濟。又說艮內惟獨歸魂當還第四。八宮日例不必細陳。爻爻有伏有飛﹐伏無不用。飛伏者﹐往來隱顯之神也。飛爲已住﹐伏爲將來。若卦內有用神不居空陷﹐不必更取伏神﹐如六爻不見主象者卻取伏神推之。且如父占子病﹐未月甲寅旬壬戌日卜得幹卦安靜﹐此卦子值旬空本爲凶兆﹐豈知伏出坤卦癸亥水子孫在壬申金之下﹐水賴金生﹐正所謂飛來生伏得長生﹐反爲有救﹐後至甲子日本宮子象當權﹐病得瘥也。且如問求財﹐三月卯日卜得旣濟卦六位無財﹐只有本宮戊午火爲財﹐又伏在亥水之下﹐飛能克伏必無財也﹐又如求財﹐秋月甲申日卜得睽之歸妹﹐此卦六爻無財﹐須看艮宮丙子水﹐所嫌伏在未土之下。水被土傷本不爲美﹐豈知未土空亡透出子水﹐況逢長生申日﹐反主亨通﹐後至戊子日果得厚利也。又論問求財﹐丑月甲午旬癸卯日﹐卜得噬嗑卦﹐此卦辰財落空﹐未財月破﹐此二財皆無用也﹐所喜巽宮辛丑土財正臨月建﹐伏於庚子水下﹐又得土旺於子﹐更論伏克飛神爲出暴﹐必主吉祥﹐稍嫌卯日克財﹐故當日未得﹐甲辰日兄弟又空﹐內財幫比反獲倍利也。卦卦有動有靜﹐動無不之。動者﹐老陰老陽無不變化﹐變旣之也。凡陽極而生陰﹐陰極卽生陽﹐故此交變單﹐而重變拆也。內有未知者衝動曰變﹐衝者暗動之爻非在交重之位﹐豈得變乎﹖亦有愚人者言﹕動值合而絆住不能變也﹐卽在老陰老陽﹐豈有不變之理﹖又論京房變法第六爻爲宗廟﹐縱動不變其餘一爻動則變﹐亂動則不變也﹐此法甚有差訛﹐後學切莫依此﹗易經內﹐凡見交重則變並無亂動不變之理。宗廟爻旣不變化﹐焉能純乾變爲純坤﹐經中自用九見羣龍無首吉爻辭可證﹐故此爻爻皆變也。變出他宮﹐但取木金水火土﹐還歸本卦﹐配成兄父子財官。凡論變爻﹐細宜斟酌。且如節之比卦不可言財變兄弟﹐子變父母之淪﹐只取坤宮未土配作坎宮官鬼﹐又將坤中巳火配成坎內妻財﹐正所謂財化爲官﹐子化爲財是也﹐又如艮之謙卦﹐單取癸酉金配成艮卦子孫﹐此乃官化子也﹐其餘仿此。水化金﹐則坎增其勢﹔火化土﹐則離減其威。且如水爻變出金爻﹐水賴金生﹐其水轉加威勢﹐爻中縱有土興﹐終難克制。倘若金又空亡水縱變金亦不得其生也。又如火爻化土﹐當爲泄气﹐此火定無光耀矣﹐如得木動來生﹐其火反添焰麗﹐寅日占者亦如此然。亥之子曰進神﹐木得生而火被制。戌變未云退度﹐金不助而水無傷。如亥變子上前者﹐爲進气﹐其力更加﹐助木之功愈大﹐傷火之力非輕﹐如卦內縱有重重土動﹐水下不全傷。爻中水象交重﹐火又貪生忘克﹐復陣寅變卯﹑辰變未之類﹐皆云進气也。又如戌變未爻落後者﹐名曰退神﹐生金之力者輕﹐伐水之功者減﹐如得火爻再動﹐土气還源。退气者﹐乃是酉化申﹐辰化導丑之類是也。卦之墓絕非宜﹐遠究僞眞之辧。凡卦變爲墓絕者﹐事事皆凶﹐其中有絕而不絕﹐墓而不墓者也。且如離卦爲火變幹卦﹐地福訣云﹕戌亥屬幹垣﹐故此戌亥二爻乃幹卦之本也﹐離火墓於戌﹑絕於亥﹐凡若甲子旬占﹐戌亥皆空﹐此火亦非墓絕也﹐又如甲辰旬丁未日卜得兌之艮卦﹐兌者屬金﹐丑寅乃艮卦之本﹐金絕在寅﹐寅空絕於何處﹖金墓在丑﹐醜得未日衝開﹐此乃非絕非墓也。更論占長子病﹐七月丙辰日﹐卜得恆卦九四爻動之爲升卦﹐內卦不動則不言也﹐外卦震動化坤子孫﹐況在震宮﹐震者又爲長男之用﹐墓於坤宮未內﹐絕居坤象申中﹐況申不空而未不破﹐此是眞墓眞絕也﹐卦中𨿽有用爻而長男木象眞投墓絕者﹐此子必死無疑也。爻變生扶最利﹐更詳喜忌之分。凡元神遇生者喜﹐仇神遇生者忌﹐用象逢之無不爲吉﹐忌神遇者無不爲凶。爻有伏吟不吉﹐術者未開﹔卦有反吟最凶﹐星家誰覺﹖婦妹變隨爲例﹐小畜之垢皆同﹐但識六爻克戰﹐那知二卦交衝。奇門遁甲之中專忌伏吟反吟爲上。周易卦內豈不忌之﹖欲識伏吟反吟之法﹐當明卦按十二地支。地福訣云﹕子向北方坎﹐丑寅艮上山﹐卯起東方震﹐辰巳巽風間﹐午見南離火﹐未申坤地關﹐酉在兌方取﹐戌亥屬幹垣。凡卜諸事最忌伏吟反吟﹐伏吟者有二端﹕有卦象所犯﹐有爻辭所犯。卦犯者﹐如巽見巽﹑離見離﹑八純卦皆是也。爻犯者﹐申變申﹑戌變戌之類﹐比如屯變泰﹑大有變噬嗑卦是也。反吟者亦有二端﹕卦犯與爻犯者不同。卦犯者﹐衝我之卦是也。且如內乾外巽﹐戌亥乃乾宮之本﹐辰巳爲巽象之根﹐辰戌﹑巳亥皆衝﹐故曰反吟之論。以上坎見離﹑震逢兌﹑艮配坤﹐皆是彼我相衝反吟之卦。又開旣濟﹑未濟﹑婦妹﹑小畜﹐謙﹑剝﹑垢﹑隨此八卦者﹐皆內外反吟也﹐其禍猶輕﹐惟獨變出反吟其凶最重。比例歸妹變隨﹑小畜之垢﹑未濟之爲旣濟﹑謙之剝﹑剝之謙皆是的確反吟也。爻犯者﹐巳變亥﹑亥變巳之類﹐巽之坤﹑鼎之豫卦是也。故此反吟伏吟﹐凡事遇之不吉。變能生克於動爻﹐動不制扶於變象。且如變爻能克於動爻﹐動爻不能克制變爻﹐相生亦然。靜受動傷﹐靜難制動﹐柔遭剛克﹐柔豈伐剛。靜者﹐少陽少陰﹔動者﹐老陽老陰。自古上能伐下﹐下不能伐上﹐故此動能克靜﹐靜不能克動也。又論柔者﹐休囚之象﹐剛者﹐旺相之爻。休囚爲退度之神﹐旺相乃當權之職﹐故此旺相能克休囚﹐休囚不克旺相也。日月善能克爻神﹐爻神誰敢傷日月。曰君主﹐旺衰之象盡能傷﹔月乃提綱﹐動靜之爻皆可克。日月二神﹐此權最大﹐不論卦內旺衰動靜之爻皆可生而咸可克。若爻神克日月者﹐世無此理也。法曰﹕曰傷爻﹐眞罹其禍。爻傷曰﹐徒受其名。本卦爲始﹐之卦爲悔爲終。凡有動爻﹐便有之卦。以本卦爲貞﹐之卦爲悔﹐凡爻靜無之者﹐便取內卦爲貞﹐外卦爲悔﹐以貞爲始﹐以悔爲終。親宮云﹕出現之爻﹐遠年可取。他卦曰﹕伏藏之象﹐近曰堪推。凡八純之卦便爲出現﹐且如天山遁﹐內三爻他宮之象﹐故曰伏藏﹐外三爻乾宮本象﹐便言出現。又如火天大有﹐內屬親宮出現﹐外當離卦伏藏。又如山地剝卦﹐內坤外艮﹐皆不是幹家新象﹐此乃體用皆伏藏也﹐用值伏藏旺相爭如出現休囚﹐凡得出現之卦﹐吉則綿長皆吉﹐凶則久遠皆凶。爻在伏藏之內凶﹐憂目下﹔吉﹐應暫時。內爲己外爲他﹐喜生喜合。應爲賓世爲主﹐嫌克嫌衝。我生他而半吉﹐他克我以全凶。凡內卦爲我﹐外卦爲他。又云﹕以世爲我﹐應爲他﹐如外生內﹐應生世者﹐全吉。遇合更加其美。若內生外﹐世生應者半吉﹔如應克世﹑外克內者全凶。其中世克應或內克外者半凶﹐逢衝則凡謀不逐﹐凡事不成。或宜生或宜克者﹐另當詳審。世應齊空﹐兩下目前退悔。主賓皆動﹐二邊日後更張。世空﹐則已心懶動﹔應空﹐則他意無成。世應俱空﹐彼我皆當退悔。世動則己變﹐應動則他更。世應皆動者﹐事縱見成﹐向後定然攺換。若得世應相合﹐動中有絆住之功﹐𨿽變還須遲滯﹐目下無妨。兩間之爻動﹐則起居都阻。間爻者﹐世應中之二爻也。近世之爻﹐恰似我家之友﹐近應之象﹐猶如彼室之親。故此二爻皆不宜動﹐動則事多阻節﹐若得中破無妨。一身之位空則禍福咸虛。月卦者﹐一卦之身也﹐若落空亡﹐比同無也。自然析福不至﹐間禍不招。此身乃一卦之主﹐卜家但識子午持世身居初之類﹐此乃世爻之身﹐亦非主卦之身也。典內但言身象者﹐必須將月卦爲身﹐便知眞寶矣﹗且如占得澤火革﹐人說巳亥持世﹐身居六身在未爻非也。世若空亡﹐方用此象代世之勞﹐耳殊不知革者二月之卦﹐二月建卯﹐恰好取初爻卯木爲身。譬如官問升遷﹐此卦身值子孫克傷官鬼﹐此卦焉得髙升﹖凡欲久長﹐用宜安靜﹔如求脫卸﹐主利交重。人求安樂久長之計﹐最要用爻安靜﹐若逢發動及衝破空亡者﹐決不久畱。如問脫貨離鄕遷移攺造變產等事須得用爻發動﹐事必有成。用若安靜休囚﹐必然阻滯而無疑矣﹗用木﹐金來縱吉而不吉﹐用土﹐火到﹐𨿽凶而不凶。元神卻要生扶﹐忌客最宜制伏。且如用爻屬木最嫌動出金爻﹐水如並動﹐木又貪生忘克﹐反作佳祥。金動火又動﹐金被火傷﹐亦不能伐其用水也﹐但恐土動生金更無水助﹐其禍倍加﹔縱然有气之水﹐凡遇土金皆動﹐決不爲佳。又論用爻屬土﹐最喜南方火到﹐如卦中火動或土變火爻﹐皆爲吉兆。但變午火爲生﹐若化巳爻爲絕﹐卦中巳動善能助土之威亦非爲絕土。如變木﹐卦中縱有火興﹐終難扶起。如象內木火皆動﹐主力轉加﹐若木靜火興兼水動火亦無功﹐土無倚賴。復陳水作用爻土爲忌客﹐金乃元神﹐金搖土亦搖﹐重重之美。土動火亦動疊疊之凶。土遇克衝爲福﹐金逢生助爲恩﹐以上諸爻﹐餘皆仿此。用神旺相﹐事必亨通﹐主象休囚﹐理當愁悶。人間占卜切莫亂言﹐一不可將卦名而斷﹐又不可憑星煞而推﹐單看用爻﹐絲毫無惑。如婚姻卦內﹐男占婦﹐以財爲主﹐女占夫﹐以鬼爲先。儒學以文書爲用﹐仕宦以官鬼爲憑。俗言考試看官父﹐結婚推財鬼。凡用神只有一爻﹐豈云二象﹖凡占事﹐若得用神旺相﹐永遠亨通﹐縱發忌神﹐終無大害。主象若值休囚﹐卽時愁歡﹐如遇元神動助﹐遠可爲祥﹐若遭忌客來傷﹐必成凶咎。如或化出生扶﹐仍爲吉斷。卦無凶而用爻失位﹐後查值日方成。爻有吉而主象逢空﹐漫看衝時可就。凡占事體﹐各有用爻﹐若卦內仇神忌神不動﹐元神已得司權﹐獨無用爻者﹐未可便言不吉﹐待後用爻值日﹐無不佳矣﹗且如問行人﹐婦占夫到﹐十月甲辰日卜得家人之益﹐此卦忌神不動而仇神又空﹐元神正臨身世﹐獨嫌卦內無官﹐伏出辛酉金在三爻亥水之下﹐又怪伏生飛名爲泄气﹐目下未來﹐待後申酉用爻值日便得相逢﹐果應己酉日到也。其中更有主象空亡者﹐事事嫌凶﹐誰知空中有眞假不同﹐還宜細辧。且如八月甲辰旬卜得卦中寅卯之爻卻是眞空者也﹐縱見水動永不生扶。辛亥日也﹐非相助亡必須動化生扶﹐稍爲半用﹐若再臨月破﹐縱動無功。如爻內忌神不動﹐元神不空﹐惟主象獨空者﹐又不臨於月破﹐細查何日衝起空爻﹐名爲塡實﹐反有用也。且如兄占弟病﹐二月甲申旬壬辰日占得訟卦安靜﹐卦內元神𨿽旺﹐獨嫌用值旬空﹐細推空而帶相﹐決不傷身﹐過旬方好﹐待後庚子日衝實﹐用爻不受水克﹐其病此日全然瘥也。忌象交重用象無﹐主象他時逢受害。用神衰弱元神絕﹐忌神異日遇遭傷。卦內無用爻而元神又不動﹐仇神忌神皆發﹐旣無主象者反不受虧﹐但恐後來日值用爻透出﹐反遭忌克﹐定主損傷。又如卦有用神而休囚又發動﹐元神又不得地﹐日月況不生扶﹐又不之生旺之處﹐獨喜忌神不動﹐旦夕未傷﹐只恐後來忌神值日方克用爻﹐其禍必難逃。一神獨發﹐此象非輕﹔五位皆與﹐靜爻最重。人間只識所用之爻﹐未知爲主之象﹐六爻安靜惟憑衝動之爻﹐再若無衝﹐須推世象﹐一爻動﹐則陽爻爲主﹐兩爻動﹔取陰爻爲主。陰者交主未來﹐故有權要﹐若同陰同陽取上動之爻爲主。三爻動以中爻爲主。四爻動﹐取下靜之爻爲主。五爻動﹐取靜爻爲主。六爻皆動﹐須看變卦爲主﹐惟有一爻獨發﹐其勢愈大﹐卻比所開諸爻大不同也﹐縱值休囚也能制旺﹐單不克日月二神﹐其餘皆忌。如去生扶他象﹐其力更深。如值元神﹐福非淺受﹔如臨忌象﹐禍不輕當﹐此卽論動爻之法﹐未會陳變象之因﹐其變卦之端有二﹐一云一爻動則變﹐又云六爻動皆變﹐各有一情﹐未可執一。凡一爻動變理合京房﹐可用海底眼中五章六親變法斷語﹐父化父兮文不實之類是也﹐試無不驗﹐縱然宗廟爻與變法亦同此斷。凡亂動之爻變者理道周易﹐取動爻與變爻各配相生相克及長生十二之宮決其休咎﹐切莫用五章變法書推。且如夫占妻病﹐子月甲午旬辛丑日卜得豫之小過﹐此卦用爻持世﹐忌神𨿽動化絕在申﹐本當有救﹐誰知海底眼中所犯兄化官兮休下狀﹐占病難醫須見哭﹐後至癸亥日兄弟絕處逢生果然命盡﹐可應此言也。當日又一人占妻病卜得豫之恆卦﹐此卦有兩爻發動﹐巳火子孫變成亥水父母﹐卯木兄弟又變酉金官鬼﹐內有二爻動者﹐故不準兄化官兮休下狀﹐占病難醫須見哭﹐反取兄弟化爲沖克不能克制財爻﹐後至丙午日才遇生扶﹐妻病全好﹐此將生克定之﹐故此亂動不可將京房書斷﹐卻宜細詳。世與卦身專主非可輕言﹐旺與動象司權當爲重論。凡占諸事﹐先察世爻。次評身象。世者一卦之主﹐身者作事之人﹐故宜旺不宜衰﹐喜生不喜克﹐又取旺相及發動之爻。世權最重﹐遇吉則吉﹐逢凶則凶﹐凡休囚安靜之爻﹐縱有三扶亦不能及其旺動之爻也。吉內藏凶非是吉﹐凶中有吉不爲凶。且如卦內用神發動元神旺相又無忌神者﹐乃大吉之卦也﹐豈知用爻化出忌神日辰克制元神﹐或卦變反吟伏吟及墓絕者﹐便爲吉處藏凶也。又如主象休囚忌神發動﹐本作凶推﹐豈知日月生助用爻﹐或主象變爲生旺﹐忌神之爲沖克死絕者﹐便爲以凶化吉也。假令木爲用象水作元神﹐金爲忌客﹐土是仇人﹐仇人者﹐我去傷他何以爲仇也﹐所凶此土向被木傷﹐無能抵敵﹐不過暗中妒忌﹐逢金卽生﹐見水卽克﹐陰中報復之類﹐故曰仇人也﹐凡事逢之﹐無不爲禍。如忌神不動者﹐仇人縱發難以爲殃。木爲用象﹐卦中金動土亦動者﹐禍不可當﹐但逢水又發動﹐正所謂貪生忘克﹐其福更加。又如木土皆不動獨受金傷﹐如得火興﹐金遭火克﹐此木又不受其制﹔其除火土金水四用神者仿此推詳。且如丑月辛丑日來問見官﹐卜得坤之剝卦﹐此卦子孫持世發動﹐更得日月生扶本爲佳兆﹐豈知子化官兮防禍患﹐占病憂疑盡不如﹐以後參官果受其累﹐正所謂吉處藏凶也。又如問進學﹐巳月甲寅日需之兌卦﹐此卦子孫持世發動﹐兄又交重﹐經云﹕兄弟雷同難上榜﹐子孫如動不榮昌﹐更怪卦無文書﹐焉能及第﹖誰知兄弟𨿽動被日辰克制﹐縱有子興亦被日辰衝破﹐此兄子二爻皆無忌也。況月建文書伏在二爻長生之下﹐更喜官爻值日竟人泮宮之首﹐亦所謂凶中有吉也。太歲乃一年之主﹐時辰掌頃刻之權。日主宣威於一日﹐遠近皆徒﹔月將出令於三旬﹐往來咸服。太歲乃帝君之星﹐占久遠大事者不可不用﹐如問目前小事不必論之。凡時辰之爻﹐基中或有用處﹐問當日事情卻宜細辧﹐但不管次日之事也。年月日時四建惟重日辰﹐日乃君主之爻﹐豈止旦夕之事﹐數月之間吉凶無不應驗﹐況爲六爻之主宰﹐其力非輕。凡值日之爻縱變沖克墓絕﹐亦不受其害也。𨿽遇月建來傷﹐當日無咎過後成凶。月乃萬卜之提綱﹐能管往來之禍福﹐用象如臨月內﹐永遠亨通﹐如值忌神﹐始終坎坷。縱被日辰沖克﹐不過當日爲殃﹐攺日無咎。凡此四建各有所專﹐時辰管一日之吉凶﹐日主管一月之禍福﹐月建管一年之得失﹐太歲管永遠之榮枯。又察情之重輕事之遠近﹐活變推洋不可性一﹐且如問當日求財﹐戌月丁亥日巳時卜得蒙卦安靜﹐此卦六位無財﹐所喜本宮金財伏於四爻土下﹐飛能生伏﹐便言有財﹐還怪用爻不透﹐直待酉時值財當得。又如此月此日問月內何日得財﹖亦占蒙卦﹐待後丁酉日果得財也。凡問何日者﹐須看日辰爲主﹐不可以時辰定之。又如問遠路行人﹐妻占夫本年內何月到﹐酉年卯月乙酉日卜得旅卦﹐此卦六位無官﹐喜本宮亥水伏在申金之下﹐官賴財生﹐年中必到﹐但嫌用爻不透﹐日下未回﹐直待本年十月內甲寅日官臨月建﹐又得日辰衝飛合伏﹐其夫準到。又如妻占夫出外多年﹐要知何年返舍﹖此月此日亦得旅卦﹐便言亥年方到﹐不可將亥月推之﹐果然己亥年正月到家﹐應此理也。故看卦之法﹐須審來情﹐活變斷之無誤也。月卦者﹐作事之身﹐官鬼者﹐求謀之主。卦內無身﹐百樣事情無定向﹔爻中少鬼﹐萬般謀作總空虛。卦動二身﹐事知疊疊﹔爻興兩鬼﹐禍至重重。官爻不動不空﹐勝心之美﹔身象不衝不陷﹐如意之歡。月卦按陰陽之理一卦之尊﹐故爲所作之身也。卦若無身﹐事無定向。如卦有二身皆動﹐事系兩情或更兩度﹐必然重疊﹐若值空亡﹐禍福皆不實也。如卦身不空不破者﹐又得生旺之鄕﹐無不如意。復論鬼爻能助文書能克兄弟﹐故爲主也﹐凡人間所重者錢財也﹐最嫌兄弟來傷﹐若卦無官鬼﹐兄必專權﹐財遭耗散﹐事必空虛﹐須待官來制兄﹐財能積聚事又可成。若卦內兩官皆動又化出官爻﹐更得日月幫比禍起多端殃來不息﹐只有官宦遇之連升數級﹐必主重重遷轉也。惟官爻宜靜不宜動﹐宜透不宜空﹐若在卦不衝不陷者﹐事事皆亨。出行動土及遷移﹐官空反吉﹔孕育田蠶兼六畜﹐鬼動成凶。官鬼之爻﹐萬事之主﹐惟有出行﹑行人﹑遷移﹑動土﹑攺造﹑生產﹑田蠶﹑六畜﹐無鬼大吉﹐空則亦然﹐如鬼動大凶也。日帶凶神發動﹐長者之殃﹔時臨惡煞交重﹐少丁之厄。陽動憂於男子﹐陰與禍及女人。日辰爲尊長﹐時辰爲卑幼﹐陽爻爲男子﹐陰爻爲女子。看那爻臨官鬼並凶煞動者﹐便知誰人有患。且如問家宅﹐那時卜得損卦二五爻動﹐此卦二爻官鬼屬陽﹐正值時建動﹐便斷兒童有病﹐又五爻屬陰𨿽動而不帶官爻凶煞﹐故不斷女人之疾。凡有爻動不帶官鬼者﹐不可言病也。父動﹐子孫僧道克﹐蠶畜無收。父空﹐尊長屋船虧﹐文書不就。父母爲尊長﹐不宜發動﹐動則能傷卑幼﹐兼克僧道﹑春蠶﹑六畜等件﹐如兄弟又動者﹐生助子孫亦不相克。若財又動者﹐本爻自受其傷亦不克子也。父爻又不宜空﹐空則文書不就﹐並傷尊長﹑舟船﹐房屋之類也。兄動﹐妻災奴僕患﹐資財耗散事無成。兄空﹐友絕弟兄亡﹐家業淸安兒少育。兄弟爲姦詐之神﹐故不宜動﹐動則有傷妻妾﹑弟婦﹑嫂﹑僕﹑俸祿﹑貨物等件﹐並耗資財。若子又動亦不然﹐或子靜鬼又動﹐本象自遭鬼克﹐豈得傷財﹖兄爻亦不宜空﹐空𨿽家道淸安﹐又主兒孫欠旺﹐並妨弟兄朋友也。子動﹐夫傷官職退﹐民間有廢無殃。子空﹐兒損畜蠶虛﹐朝內少賢多姦佞。子孫爲至吉之神﹐動則朝無姦佞﹐民有禎祥﹐多生兒女﹐廣獲財源。惟有占官職並問夫病﹐亦不宜動也。此爻又不宜空﹐空則兒孫受害﹐蠶畜虛浮﹐問功名及夫病者﹐遇空反吉。財動﹐椿萱受害﹐文事難園。財空﹐妻僕遭屯﹐利資絕望。妻財爲財利之神﹐在相不宜動﹐動則文書不就﹐舉狀無成﹐兼傷尊長之新﹐又損田﹑車﹐房屋﹐加鬼動則不然。財爻又不宜空﹐空則虧傷資本兼損妻奴﹐又傷財帛。官動則有妨手足﹐病訟將萌。官空則有犯夫君﹐功名未遂。官鬼爲禍殃凶惡之神﹐世上官災火盜﹐無鬼不爲。發動則有傷兄弟兼作禍殃﹐又不宜空﹐空則功名不顯﹐夫主有虧﹐諸般謀事少成﹐家資耗散﹐此爻不動不空﹐便爲佳矣﹗先道六親空與發﹐次陳六獸動和衝。龍爲良善淸髙喜气利名之兆。甲乙爲靑龍﹐其神屬木名東方春季得令﹐應甲乙寅卯之日所主﹐屋宅之左轎要毒觀舟車貴宦﹑僧道﹑嫁娶喜慶善事生育﹑竹木靑緣﹑發作﹐此神若遇動處﹐無不爲祥﹐縱帶凶神惡煞亦不爲歇﹐病遇得和病遇得解﹐問喜卽成﹑問財卽得﹐但不宜衝﹐衝則其神失半﹐又不宜空﹐空則永無嘉兆也。凡月建靑龍與戊辰靑龍同斷。書云﹕卦中吉將號靑龍﹐作事求財喜气濃﹐名則嫁娶皆遂意﹐假饒憂事也無凶。蛇主虛浮﹑驚恐憂疑怪夢相於。己上爲戊土﹐其神爲赤﹐無正位﹐故戊土之﹐次附勾陳﹐應戊己辰戌丑未之﹐其遇主出路繩索粘帶纏綿怪異夢寐火虛驚哄詐自己赤色自件﹐月建騰蛇與日騰蛇同動﹐則槪事不寧﹐空則武辰傳神書云﹕騰蛇終是有憂驚怪夢邪魔恐見侵舉相﹐女人多遂﹑退安然﹐守靜始淸平。朱雀宜音信文章﹐又作祝融詞訟。丙不淺坎省江神婦伏臨南方夏季得令﹐應丙丁巳午之日﹐所主星宅之前應竈吉燭熱災宜敕文書契券公訟音信鬧鬧焦緊漧旱女產安舌朱紫等件﹐月朱雀與日朱雀同動﹐則事事皆興﹐空則八般減滅﹐書云﹕朱雀臨爻卦上來﹐文書發動事難諧﹐發訟欠光並口舌﹐求謀交易盡心隙。白虎利武官﹐胎產﹐況招喪服血光。庚辰爲白喜其神屬金﹐居西方﹐秋季得令﹐應庚辛申酉之日﹐所主屋宅之右﹑金玉瓦石刀兵殺戮喪服凶禍哭泣血光生產卒靑龍素等件﹐大白虎與小白虎同動﹐則諸般不吉。空則產孕動生。書云﹕白虎爻驚事不祥﹐多招疾病亦災殃見血﹐彊作有孝服關防謀害及爭剛。勾陳是田土公差墳塋遲滯。戊人爲勾陳吉神屬中央﹐則春季月當令﹐應戊己辰戌丑未之日﹐所主屋宅之中。州郡城廓田土墳墓陰晦垣塘隱伏遲滯堆垛伏屍蠱毒山林埋藏公差黃色等件﹐大勾陳與小勾陳同動﹐則事見遲畱﹐空則田禾不利。書云﹕勾陳事事主勾畱遁悶遲疑未罷休。若乃求官官未至﹐望求財物亦難過。玄武乃陰人盜賊水利姦邪。壬癸爲玄武﹐其神應水居北方﹐冬季得令﹐事應壬癸亥子之日﹐所主屋宅之後陰雨江海池井坑廁濕潤賊盜小人除私奸淫暗昧隱神隨眙堅吝玄黑等件﹐大玄武與小玄武同動﹐則人事不安﹐空則江河枯竭。書云﹕玄武原來是暗神﹐逃亡淫盜每相侵﹐求則難托終無實﹐賭埔交關不稱情。以上所論大六神者﹐卽月建六神也﹐各有起例開後﹐六靑龍正月從寅上起順行十二位是也。大朱雀正月巳上起順行十二位。大勾陳正月從丑上起順行十二位。大騰蛇正月從辰上起順行十二位。大白虎正月從申上起順行十二位。大玄武正月從亥上起順行十二位是也。龍往巫山半爲吉斷﹐虎行南地稍作凶推。土中玄武賊輕﹐防木內勾陳田欠熟﹐雀墮江湖官司易解﹐蛇遊艸木怪夢反成。靑龍屬木﹐遇水爲恩﹐若值金爻非爲全吉。白虎屬金﹐遇土傳加橫勢﹐若應午地﹐不爲大凶。玄武屬水﹐遇金傳盛﹐如居土位﹐盜賊稍防。勾陳屬土﹐遇火添威﹐若在木爻﹐田禾欠熟。朱雀屬火﹐見木增光﹐若入水中﹐訟當息滅。騰蛇𨿽附土中﹐本原屬火﹐通水難傷﹐逢木不克﹐故爲妖怪之星也。旺相則吉凶來速﹐休囚則禍福行遲。吉凶二字臨生臨旺方來﹐故旺相而速。休囚之爻目前未發﹐待後生旺之日言見。吉凶遠則取月﹐近則取日﹐活變推之永無差錯。動則有變有更﹐空則無憂無喜。凡爻動必有攺更﹐山動則自己之變﹐應動則他人之變﹐財動不聚﹐鬼動不寧﹐父動費力﹐兄動不成。子爻若動不利功名。凡爻神休囚空者﹐此同卦無此爻也﹐吉不爲喜﹐凶不成憂。長生與帝旺﹐遠日興隆。冠帶興臨官﹐近時茂盛。用爻值長生帝旺之中﹐並不受他爻傷克﹐非管一時之吉兆﹐尢關遠歲之亨通﹐忌神遇此過不可當。冠帶臨官二位。遠則主三四月之吉凶﹐近則主三四日之禍福。衰病半凶之禍﹐受克全凶。胎養半吉之祥﹐得生全吉。自古成功者退故爲衰﹐初泄气時故爲病﹐此二爻不可便爲凶兆也﹐如再得生扶者﹐復有用處﹐比旺相同﹐如遭克制便爲不祥。論五行之气﹐旺而衰﹐衰而病﹐病而死﹐死而基﹐墓而絕﹐絕而復轉爲胎﹐胎旣成而爲養﹐養後又起長生﹐此乃周而復始之道也。胎養二爻相近長生﹐故有半吉。細辧胎不如養﹐養力更加﹐如再得扶助者﹐與長生仿佛也﹐如逢克破仍不爲祥。墓庫但逢衝破﹐若動若興。死絕不遇生扶﹐如無如陷。凡爻神入墓者﹐便曰暗藏﹐吉凶未應。其墓如得衝開透出﹐此象猶如不墓者也﹐且如問出行﹖戌日占得旣濟之屯卦﹐正是世變入墓。經云﹕遠行世墓身難動﹐豈知戌日衝開辰墓﹐透出水爻﹐故當日中時得行也。死絕二爻各有分辧﹐死處還輕﹐絕中尢重﹐死象救而還易﹐絕爻生起尢難。救死不論陰陽﹐三象扶助回生。救絕須得寅申巳亥之爻﹐遇之有用。且如問借物﹖丙子日卜得否之遁卦﹐此卦財爻發動持世﹐所嫌化絕在申﹐故未能得﹐𨿽有當日水難生絕木﹐直待丁亥日才遇絕處逢生﹐方得入手。死絕之象若不遇生扶者﹐比同無此爻也。土至酉中金至午﹐遇敗而無成。火臨兔上水臨雞﹐反生而有力。沐浴之爻又爲敗論﹐總是一爻內有分辧﹐其中逢生爲沐浴﹐遇克爲敗﹐且如金臨午地金被火傷﹐豈爲沐浴乃爲眞敗也。又如水土敗於酉內又不同﹐土到酉而泄气本曰敗鄕﹐水行酉地逢生﹐當云沐浴﹐餘皆仿此。土逢巳絕不可言生﹐金遇巳生終難言克﹐此憑日月變爻而斷﹐非因世應動象而推。巳爻持世必傷金﹐巳象動興能助土。土爻臨巳日﹑巳月或變出巳爻﹐皆爲絕論。又如卦內巳爻持世或動出交重﹐便言生土之功亦非絕也。又論金變巳爻﹐乃是自身化入長生﹐豈云傷克。但若卦中巳動能伐其金﹐永不作長生也。墓庫曰藏﹐有刑破衝開之法。空亡日陷﹐有補虛塡實之方。凡用爻入墓便曰暗藏﹐若遇刑沖卽爲開局。且如丑月戌日妻占天病﹐卜得革之困卦﹐此用官爲主象﹐未土正臨月破﹐丑土變入辰墓﹐此二官皆非吉也﹐幸得戌日衝開辰墓透出丑官﹐後至申日病卽愈也。凡爻值空亡便爲落陷﹐若變爲相衝或得日辰衝者﹐皆爲補虛塡實﹐不爲空也。倘若月建來衝﹐名爲月破﹐正所謂空而又空也。陷叨月將生來﹐非爲全陷﹔空被提綱克去﹐乃是眞空。旺相之爻過旬方用﹐休囚之象到底無功﹐伏藏值此猶輕﹐出現臨之更惡。凡論空亡者﹐有輕重眞假大不相同也﹐當詳月令﹐便見假眞。若得月建生扶﹐只爲半空﹐如土空正二三月﹐各有所辧﹐正月土空﹐寅內暗藏丙火土得絲毫生气不作眞空。又論土逢三月正當旺地﹐豈作空亡﹐𨿽空﹐主一旬不利﹐過後還原。惟獨土臨二月﹐木能克土﹐乃是眞空﹐餘月仿此。如空臨旺相之鄕﹐旬內斷不爲吉﹐旬外便不爲空。惟獨月破之爻﹐縱然旺相亦藏之內﹐乃他宮之象﹐此禍尢輕﹐若出見空亡親卦之爻﹐其凶愈甚。陷元神而最多坎坷﹐亡忌客而永沒屯壇。空亡亦有可用不用之分﹐如值用神元神者﹐斷爲凶兆﹐若臨仇神忌客者﹐反而無虞。男空則遠行不利﹐女空則近日多殃。凡男子占﹐值空者﹐不宜出境﹐若出外謀事不成﹐反遭疏失﹐如女人遇者﹐旦夕必有災殃亦不宜出門也。財空富而不厚﹐官空貴而不榮﹐子空兒女必伶仃﹐父空屋室還衰敗。兄空則弟兄少力﹐間空則媒保無能。六親值空皆不宜也﹐妻財落陷﹐妻無相夫道﹐僕無助主之情﹐資財不聚﹐諸利無收﹐官鬼如空﹐功名不顯謀事不成。夫主寡情﹐牙人少力。子空則兒多不育﹐後代調零﹐生涯不久﹐賊寇難擒。父空則上人不佑﹐房宇蕭條﹐舟車虧損﹐文事難園﹐兄空則弟兄少力﹐朋友無情。惟間爻爲中爲保爲媒﹐空則皆無力也。陷勾陳而田非久遠﹐空玄武而盜不侵欺﹐蛇空閒夢假妖邪﹐龍陷虛胎非喜戾﹐雀避則訟非不起﹐虎虛則喪孝無干。靑龍空﹐喜星未照。朱雀空﹐訟事不成。勾陳空﹐田墳皆不久。騰蛇空﹐怪夢總無疑。白虎空﹐悲喪不作。玄下空﹐姦盜潛形。內卦若臨空宅﹐休居異地。外宮如犯遷移﹐勿往他圖。內宮爲現住之方﹐空須莫住。外卦乃未居之地﹐陷不宜遷。不測之災遇者﹐身還可救。綿延之疾逢之﹐命不回生。旬內得病者﹐用若逢空﹐蓋因空而有病﹐豈斷傷身。惟久遠之災﹐主象若臨空地﹐決不再生也。空世則己心疏懶﹐空應則他意徘徊。凡占以世爲我﹐應爲他﹐皆不宜空。世空﹐則自己無心作事。應空﹐則他意睽違。空中動出不爲空﹐墓內摧開非入墓。凡發動之爻﹐切不可作旬空而斷。衝門墓庫﹐定不爲入墓而推。凡值旬空或臨月破﹐吉不能合生於物﹐凶不能沖克於神。凶者旬空之殺﹐當辧興衰。惡者月破之神﹐無分生克。卦內空亡及月破之爻﹐永不能生扶他象﹐又不克制他人﹐沖合亦然。空亡又不受他爻生克。用爻空者爲凶﹐又看旺相者輕﹐休囚者重﹐如臨月破之爻﹐不拘衰旺槪作凶推。縱有動爻日主來生﹐不能扶起﹐逢生不受﹐遇克能招﹐故此爻毫無所用。事事宜空中之有气﹐般般忌合處亡逢衝。空亡之爻若臨旺相﹑或得日月扶持﹑或變爲生﹐便爲有气﹐凡事可成。六合之卦若被日辰。衝世或衝應﹑或衝用爻﹑或變爲六沖﹐皆爲合處逢衝之象﹐諸般遇此蓋不爲佳﹐惟獨月建之爻不能衝散。逢合𨿽凶而易就﹐遇衝縱吉似以難成。六合之卦﹐爻中縱有凶神事當不吉﹐也有成就之時。凡遇六沖﹐卦中縱有吉神用爻得地﹐𨿽曰吉祥﹐始終不就。合被衝開﹐無絲毫之力﹔絕逢生起﹐有數倍之功。合處逢衝者﹐永不相合也。非惟不合﹐見衝反凶。凡爻遇絕者卻﹐凡卦無此象也﹔若得動爻及變爻或日辰生起﹐便爲絕處逢生﹐比在卦不絕之爻﹐其功愈大﹐用神遇之最吉﹐忌神遇之最凶。三合三刑亦有假眞之論﹐六穿六合豈無生克之分﹖水會申辰﹐無鼠牙而不取﹐木成亥卯﹐少羊角以無妨。凡成局者便爲三合﹐亦育可成不成之間﹐三合之局取中字爲主﹐前一字生而主發﹐後一字墓而主藏﹐主象有發有藏﹐故爲三合。其中有發而不藏者﹐事當有始無終﹐但有墓而無生者﹐事必先難後易。且如水局之論﹐用子爲主﹐生於申﹐墓於辰﹐若得三字歸完眞三合也﹐如有申子二象無辰字者﹐𨿽成水局而少收藏。又如有子辰而缺申字者﹐亦成水局﹐嫌少根源。故先難後易也﹐若有申辰二爻獨無子字﹐水象旣無﹐焉能成局﹖又如木局無卯字者不成﹐有亥卯無未字也可合﹐有卯未無亥字亦成合﹐但缺一字者斷爲半吉﹐若得三字皆全方爲全美﹐火金二局皆同。凡用爻值三合者﹐見貴謀事﹑嫁娶﹑求財﹑科甲﹑田蠶諸般逐意也。寅巳申三全爲煞﹐丑戌未一缺非刑。三刑者﹐必得三字全而爲刑﹐如缺一字不爲刑也。譬如用在寅爻變爲巳地﹐或卦中申動﹑或申日年占﹐便爲煞。又如有戌未而無丑﹑或有丑戌而無未﹐缺一字者豈得爲刑﹖又論刑之起例﹐刑者乃是四局而刑四類﹐木能刑水﹔水又刑木。惟金剛火彊自刑其方﹐且如亥卯木局能刑亥子丑水類﹐其中亥刑亥﹑卯刑子﹑未刑丑是也。申子辰能刑寅卯辰﹐申刑寅﹐子刑卯﹐辰刑辰是也。寅午戌就刑巳午未﹐故此寅刑巳﹑午刑午﹑戌刑未是也。巳酉丑又當刑申酉戌﹐巳刑申﹑酉刑酉﹑丑刑戌是也。用辰卯害本爲殃﹐用亥申穿非作禍。穿心者﹐卽是六害也。且如主象在辰化出卯地﹑或卯日占之﹐害中加克乃主大凶﹐用子見未相同。又如用臨未位見子來穿﹐穿中帶旺﹐故爲半凶。亥爲用象申字來穿﹐此論長生非爲六害﹐毫不成凶。用丑見午﹐用酉見戌皆得生气﹐無害於事。又如用申見亥﹐本來泄我之气﹐豈不爲穿﹖用寅見巳﹐泄气又加刑兆﹐其凶愈甚。用巳見寅﹐叨生無忌﹐𨿽不作福亦不爲殃﹐一見申來﹐此是三刑帶害﹐其禍倍加﹐此等爻辭何以爲之六害﹐合處逢衝故成害也﹐正所謂得恩未結﹐離間乘之﹐且如子與丑合﹐未來衝﹐丑子被穿心﹐或見午來衝﹐子卽丑補穿心﹐各官細察六害皆同。六害者﹐害物傷象之神也﹐正是冤家之煞﹐仇敵之星﹐凡事逢之無不爲害。用戌卯合被克而反凶﹐用酉辰諧叨生而果吉。戌爲主象﹐見卯合合中帶克﹐還成半凶。用子見丑相同﹐又如卯是用爻﹐遇戌來合我必欺他﹐當爲吉也﹐復論酉爲主象﹐合見辰來﹐金賴土生必獲無窮之福。用寅見亥﹐用未見午者同。又如土居午上﹐合見未來﹐終嫌泄气之爻﹐乃爲半吉。復論用申巳合。斷作長生﹐豈云相克﹖一見寅爻﹐乃是三刑之煞毫無合气﹐此禍大凶。用巳見申無寅爲合﹐𨿽合稍嫌刑兆﹐半作吉祥﹐以上諸爻槪論。地支相合再得天干又合者﹐此是天地合徳﹐非此壽常之合﹐受恩非渚享福無旁﹐見傷不傷也。合處帶生﹐百事見之皆事悅。害中加克﹐千般犯此盡憂屯。刑則骨肉傷殘﹐穿則親鄰不睦。六合咸稱吉象﹐若問遣人出獄以非宜。六沖各駭凶爻﹐如占散訟脫災而反利。六合之卦事事皆祥﹐惟有出妻遣僕撇友辭親離祖分居出監脫鎖﹐遇之反被牽連未能遽解花得﹐合處逢衝便能消散﹐六沖之卦﹐𨿽曰凶爻亦有宜用之處﹐凡占散訟脫災諸般離別﹐逢之便得如心﹐終無連累。靑龍才福爲祥﹐破之不吉。白虎兄官爲咎﹐用之不凶。靑龍妻才子孫貴人﹑天喜﹑祿馬﹑天醫等象﹑咸作吉推﹐如臨月破旬空或被動爻及變爻傷克﹐便不吉也。白虎兄弟官鬼朱雀勾陳羊刃天地傳殺之類﹐本作凶推﹐惟白虎利於生產﹐朱雀利於文書﹐勾陳利於田土﹐羊刃用在兵權﹐問手足須觀兄弟﹐占仕宦必用官爻﹐孕育卦中胎若逆生者﹐必要天地傳殺動則以逆化順﹐以上諸象各有所宜。日建豈爲月破﹐月建非作旬空。凡月破之爻決無解救﹐惟獨日主臨之﹐不爲月破。且如正月申日﹐二月酉日﹐占者不犯也。旬內空亡亦有全空﹑半空者出。陽日遇陽爻﹑陰日逢陰象﹐皆作全空。陽日逢陰﹑陰日逢陽者﹐皆作半空。惟月建之爻﹐永不落旬中之空也。且如四月甲午旬占者﹐巳爻不空也。卦靜逢衝爲動﹐爻安遇合爲和。動處見衝爲戰徵而散﹐動中加合因羈絆而遲。凡衝者有二﹕有日辰衝﹐有動爻衝。若日辰衝﹐不拘衰旺。動爻衝卻辧三﹕衰旺相善能衝休囚﹐休囚不能衝旺相。又云空逢衝則實﹐靜逢衝則動﹐動逢衝則散﹐惟日月二爻從動逢衝決不散也。自古旺相見衝則發。休囚見衝則散。安靜之爻逢合最能迷逗橢傲。若占脫卸之事﹐最喜用爻發動﹐又被日辰或變爻合住動爻者﹐反遭羈絆事必遲延。且如子占父來﹐甲戌日占得垢之幹卦﹐初爻父母帶靑龍發動又臨世上﹐理應當日回來﹐豈知變爻合住用神﹐故未能到﹐直待壬午日衝破子合﹐方得歸家。用旺有絆持﹐𨿽遇凶星難作禍。主衰無救﹐助縱逢吉曜那爲佳。凡占卦﹐先推用象﹐次察元神﹐若臨旺相或遇生扶便言吉斷﹐縱有凶星惡煞﹐𨿽以爲殃。象若值休囚又無生助者﹐豈得如心﹐有天喜靑龍貴人吉曜同宮﹐終非爲福。身後世後及重爻皆爲已往﹐身前世前兼交位各主未來。月卦之爻與世爻同看﹐爻在身世之後﹐便爲已往﹐若在身世之前﹐便斷將來。又云重主過去﹐交主未來。遊魂宜出外﹐歸魂利返鄕。遊魂之卦最利遷移﹑並遠出更攺等事。若遊魂又化遊魂﹐更後復當更攺。歸魂之象最利返鄕復舊﹐不宜出外遷更。內爲體﹐外爲用﹐逢生云吉﹐克云凶﹑動爲速﹐靜爲遲﹐見合曰成﹐衝曰散。論卦﹐內三爻爲體﹐外三爻爲用。又云主卦爲體﹐變卦爲用。凡諸般爻象逢生則吉﹐遇克則凶。動則急速﹐靜則遲延。六合則利成利就﹐六沖則宜散宜分。生主發﹐墓主藏﹐伏斷將來﹐飛斷往事﹐陰主邪﹐陽主正﹐衰相稀少﹐旺相繁多。一應爻辭遇長生則起發﹐入墓庫則收藏﹐伏神管將來之事﹐飛神主過去之情﹐陰乃幽僻之爻﹐陽乃剛明之象﹐萬物旺相主多﹐休囚主少﹐空絕主無。事有大小始終緩急﹐各審其因。卦開前後飛伏正之﹐槪詳其理。初求內外三爻爲飛爲正爲前卦﹐次化陰陽二象爲變爲之爲後爻﹐卦靜無之方取互﹐世空無主卻憑身。凡占下之卦卽是初求內外三爻﹐此卦其名有三﹕一名飛卦﹑一名正卦﹑一名前卦﹐總歸是主卦也。凡有動爻卽當變也﹐變出之卦亦有三呼﹕一名主卦﹐亦名之卦﹑亦名後卦﹐總歸是變入也。若六爻皆不動者﹐卽無之變﹐方取互卦﹐以定吉凶。一以定二卦之法言之﹐將主卦除去初爻六爻﹐卻把二三四爻爲內卦﹐三四五爻爲外卦。三配成互卦﹐若爻動取互又不同也﹐變卦二三四爲內主卦﹐三四五爲外。且如觀之否互艮是也。主卦內身爻有二﹕有卦之身﹐有世之身﹐二者大不同也。卦之身﹐月卦是也。世之身﹐子午持世身居初之類是也。凡卦身之身﹐用之爲重。世之身﹐司事還輕。世若不空不破﹐不須論身伏之爻。世或空亡﹐禍福方憑身位。之卦內之盈虧﹐變爻已定。互卦中之悔吝﹐禮用爲先。看之卦之法﹐所重變爻﹐不變之爻𨿽分吉凶。且如觀之艮卦﹐轉取三爻才化絕﹑五爻鬼化克爲重﹐其除四爻俱不論也。又看互卦之法﹐並不取十二支爲用﹐但取體用。如乾兌金﹑震巽木﹑坤艮土﹑坎水﹑離火﹐取入本宮配成六親﹐以明禍福。惟互卦體用二爻自能生克﹐永不受本卦動爻來傷。且如父占子病﹐八月丁巳日﹐卜得晉卦安靜﹐此卦六爻無子﹐兼看親宮子水伏於初爻土下﹐又值空亡﹐日月二爻更無主象﹐必須互出水山蹇﹐取外卦坎水配爲本宮子孫方爲有救﹐又取內卦艮土配作晉卦父母﹐子被父傷﹐後果死也。又如夫占妻病﹐六月丙午日﹐卜得睽卦安靜﹐此卦六位無才﹐親宮子水伏在未土之下﹐伏被飛傷又無用處﹐況日月之中皆無才象﹐本無救也。再看互出旣濟﹐取外卦坎水配爲艮內妻才﹐縱有月建忌神﹐不能傷克﹐至戊申日才遇長生﹐病果愈也。細觀伏象之興衰﹐當察飛動靜﹐遠推年月﹐近看日時。飛伏並年月日時﹐已注在前此故不具。此篇槪論總綱﹐後具分門開類。此一章總淪與衰動靜﹐決環中得失榮枯﹐人間事變多端﹐數語豈能悉﹐具故分門數次第開詳﹐正所謂天生事業﹐無不收藏﹐學者須要一字精微萬無漏泄。

天時晴雨章第二﹝占雨﹐取父母爲主﹐水象爲憑。占晴﹐取子孫爲主﹐火象爲憑。﹞欲識天時晴與陰﹐子孫父母定其眞﹐次查水火陰陽理﹐動靜與衰變化尋。此四句乃天時之大旨也。子位交重晴升升﹐父爻發動雨沈沈。子孫爲日月﹐若不受他爻刑克﹐又不臨月破旬空﹐如居身世﹐𨿽不動亦主晴明﹐旺動則外遠大晴﹐衰動則時下小晴。值日﹐主一日之晴﹔值月﹐主月內之晴﹐又加父動宜辧興衰﹐父旺子衰決非晴齊。父衰子旺﹐原主光明﹐若兄弟再動又助子威﹐天必久晴兼主風發﹐子化子或化兄﹐皆主久晴。化才﹐後主陰晦。化鬼﹐後主天變。化父﹐卽變雨也。父母者﹐爲雨也﹐如無傷克及不空亡﹐若臨身世𨿽不動天時已變。旺動則大雨﹐衰動則細雨。值日﹐則一日之雨﹐值水﹐則月內之雨。才如同動卻看重輕﹐父衰才旺﹐縱雨不多﹐父旺才衰﹐淋漓未止﹐鬼又動此雨倍加。若父化父﹐雨必連綿。父化鬼﹐雨未止而添雷。父化兄﹐則風雨交作。父化才或化子者﹐雨變晴天。雨逢水動晴逢火﹐晴見陽多雨見陰。天時原以水爲雨﹐火爲晴。水動﹐則有雨水。化水或化金﹐其雨轉盛而連綿。化土﹐𨿽雨不多。化木﹐雨後生風。化火則變而爲晴矣。火爻動則晴﹐火化火﹐晴能久遠。如化木﹐晴久生風。化土﹐日後起浮雲。化水﹐晴變爲雨。又以陽爲晴﹑陰爲雨﹐純陽水靜則久晴﹐純陰火靜則久雨。陽化陰卽晴變雨﹐陰化陽卽雨變晴。卦遇乾離朱雀動﹐九天紅日照乾坤。問陰晴﹐以外卦爲主﹐內卦爲次﹐先推外卦﹐可別晴陰。凡水火二爻及朱雀玄武﹐皆管目前晴雨。惟內外卦體能期久遠天時。外卦若屬乾與離象﹐必主久晴。朱雀動又主晴明。爻逢坎兌加玄武﹐四野淋漓水滿村。外卦者臨坎兌二象﹐必然入雨。若化出乾離﹐雨卽變晴之兆。又論玄武爻﹐定有雨意。震野鬼興雷灌耳﹐坎家父動雨驚心。官鬼爲雷爲冰雹﹐若在震宮動﹐其雷愈大。再加白虎﹐雷必傷人。鬼居坎內發者匣爲冰雹。土鬼交重又臨世位﹐必見黃沙。如父動坎宮終見傾盆之雨。巽宮兄發爲風報﹐坤艮兄搖起煙雲。兄弟爲風﹑爲霧﹑爲露﹑爲云﹐在巽宮動者﹐其風異狂。在艮動﹐則與云勢。坤內動﹐則煙霧迷空。若在乾離則爲霜爲露。六沖﹐霧散淸光透﹔六合﹐雲迷雨便臨。卦值六沖﹐定主雲消霧散﹐縱動水爻﹐終無大雨。爻逢六合﹐雨意將成﹐再加水搖﹐雨當卽至。縱有火動﹐決不久晴﹐若得合處逢衝﹐便爲晴論。應克世爻晴可望﹐世爻克應雨將傾。世爻爲地﹐應爻爲天﹐又以內卦爲地﹐外卦爲天﹐故此應克世者晴﹐世克應者雨。世若逢空亦無雨至﹐應如空者﹐天不逐人﹐祈晴不晴﹐祈雨不雨﹐內外相克亦然。鬼變文書雷致雨﹐兄之福徳見風晴。鬼爲雷﹐父爲雨﹐鬼變父者﹐必先雷而後雨。兄爲風﹐子爲日﹐兄化子者﹐待風發而天晴。又雲雨變晴天父變才﹐坎之離象步淸街﹐陰化陽爻水化火﹐後卦逢衝云漸開。父母化才﹐及坎之離卦﹐陰化陽﹑水化火﹑或化出六沖﹐皆爲雨變晴天也。晴天變雨離之坎﹐子化文書水沒臺﹐陽變陰宮火變水﹐之成六合雨將來。離卦變坎﹑及子孫化父﹑陽變陰火化水﹐或化成六合者﹐皆是晴天變雨也。久雨但占何日止﹐當壽那日制文書。應來克日天收雨﹐日月光華子值時。久雨占晴﹐須得妻才當道﹑或子孫值日﹐便主晴明﹐又論應爲天界﹐如來克日者﹐又爲晴陰。久晴又卜誰朝雨﹐父母相臨足可知﹐父靜見衝天定變﹐應爻生日細詳思。久晴占雨﹐須得父母值日﹑或衝動父爻﹐雨皆可望﹐又看應臨那日﹐便察雨來﹐學者自宜通變。

地理風水章第三﹝未葬﹐取父母爲主﹐宜旺相以生身。已葬﹐取官鬼爲憑﹐怕交重而克世。﹞墳塋之卦忌相衝﹐化出衝時恐泛洪﹐合處逢衝皆大忌﹐子孫失位莫安塋。擇地之卦﹐大忌六沖。惟洞林祕訣內收用乾坤二卦﹐六沖乃水走沙飛之地﹐豈可安塋﹖況世爲主穴﹐臨下則吉﹐臨上則凶﹐八純世在最上之爻﹐焉能有穴﹖故八純與六沖皆不用也。或變出六沖及合處逢衝者﹐目下𨿽安後必敗遷﹐如下﹐終見泛洪必難久遠。又論子孫爲後嗣爲祭主﹐若不上卦﹐必壬覆宗無人祭掃。世爻福徳爲墳主﹐二位騰蛇作穴中﹐此等爻無空破絕﹐葬之後代定興隆。世爻爲主山﹐子孫爲後代﹐二爻爲正穴﹐騰蛇爲次穴﹐此四等爻象皆不可值旬空月破並臨絕地﹐如不犯此葬必興隆。二陷蛇傷無穴地﹐世空子絕少兒童。二爻逢空月破﹐必無正穴﹐騰蛇再絕傍穴皆無。世爻與子孫若臨空絕者﹐難招子息也。生墳父象宜安旺﹐葬墓官爻忌動空。父母爲墳地﹐未葬之時﹐不宜空破﹐若得靜旺最吉。官鬼爲伏屍﹐已葬之後只宜安靜﹐動則亡者不安﹐空則屍骨毀損。父靜子興身世旺﹐桂馥蘭芬家業榮﹐子得五爻生興合﹐官臨吉曜受皇封。父母爲墳地﹐宜靜不宜動﹐動則恐傷子息。子爲後嗣﹐身爲墳主﹐世乃坐由皆得旺相者﹐後招百子千孫﹐家業榮華之兆。五爻爲天子﹐如來生合子孫官鬼爲功名﹐若帶靑龍貴人﹐兒孫必貴﹐定沐皇恩。後山不正虧玄武﹐朝向無情朱雀衝﹐右處嶺傷空白虎﹐左旁凹缺陷靑龍。玄武墳之後﹐又爲靠山。朱雀墳之前又爲案山。靑龍墳之左﹐白虎墳之右﹐此四獸皆宜得地﹐如有一爻空破﹐便知一處刑傷。世居五六非成墓﹐應是賓山莫遇空﹐間作明堂宜旺相﹐明夷定有伏屍凶。世爻爲坐山﹐又爲主穴﹐如臨五六之爻﹐定見絕嗣之嘆。如在四爻之下後代繁華。應爻爲賓山﹐若遇空﹑衝破﹐絕定對殘巖損壞之峯。間爻爲明堂﹐旺相則廣闊﹐休囚定窄狹。官鬼爲伏屍﹐若臨辰戌丑未正持世上﹐必被前人葬過﹐不可用也。內克外爻憂損失﹐內生外卦得亨通﹐外離受克中房敗﹐外震逢生長分丰。凡占陰宅﹐以內卦爲地﹐外卦爲人﹐地若克人﹐必遭損失﹐人如克地﹐定見禎祥。地若生人﹐兒孫繁茂。人如生地﹐後代平常﹐要知那分榮枯﹐須察外臨何卦。書云﹕乾坤父母眾房吉﹐震巽二卦長房推﹐坎離便作中房論﹐末房艮兌看祥禧﹐所屬何房利不利﹐進退成敗皆可知。且如卜得未濟卦﹐內屬坎水﹐外屬離火﹐離被坎傷﹐便曰中房不利。又如水地比卦﹐內坤外坎﹐水遭土克﹐亦主中房不寧﹐又如雷水解及風水渙卦﹐俱是木賴水生震巽有气﹐可斷畏房發福﹐餘皆仿此推詳。

朝廷國事章第四﹝以世爻爲主﹐應象爲佐﹐六合子旺爲吉﹐六沖殺動爲凶。﹞國泰民安﹐共際唐虞之化育﹐河淸海晏﹐全資文武之匡襄。云國之寧靖﹐民之太平﹐幸生堯舜之世﹐沾其化育。而黃河澄淸﹐海波寧息﹐皆藉文臣武將之力匡扶而致冶也。欲知宗社之安危﹐須審易爻而較量。宗社乃宗廟社稷六朝延治則安﹐亂則危﹐審析易理爻辭﹐而可剖決吉凶也。親宮爲邦國﹐大忌空亡﹔本卦作朝堂﹐最宜旺相。本卦者﹐乃所占之卦名﹐親宮者﹐乃本宮之卦也﹐故爲邦國朝堂﹐皆宜旺相興隆﹔大忌空亡墓絕。初屬黎元﹐吉曜當權培國本﹔二爲士子﹐文昌得令煥文章。初民爲邦本﹐欣臨吉曜﹐二士屬文明﹐喜值文昌。喜聚三垣﹐守令賢齊於渤海。喜者﹐天喜是也﹐若值二爻﹐則固守邑令賢能同於漢之龔遂也。昔龔爲渤海太守﹐化民賣刀買牛故云。貴臨四位﹐公侯績邁於汾陽。貴者﹐貴人星也﹐若臨四爻﹐則卿相公侯之政績過子唐之郭令公子儀﹐郭以文武全才輔佐肅宗克復西京﹐中興偉績﹐賜爵汾陽王故云。福徳司權﹐君子進而小人退。福徳者﹐卽子孫﹐用爻值之則正人在位﹐邪佞潛蹤。靑龍當道﹐干戈偃息文教丕興。聖主躬占﹐當以世爻安帝座﹔臣民間卜﹐還將五位定君王。云當今躬卜者﹐當以世爻而安帝座。臣庶推占﹐仍以五爻而爲天子﹐各得具理斷無外誤。不臨克害刑沖﹐升平四海。如值生扶拱合﹐玉帛萬方。克害刑沖﹐別章各有起例﹐若用爻不犯者﹐決主四海承平﹐萬民樂業。卦內相生相合﹐若拱若扶者﹐則殊方絕域皆來朝貢也。宗廟管上爻﹐安靜﹐則邦家鞏固。宗廟者﹐專主社稷﹐若得比和安靜﹐則皇圖鞏盤石之安。歲星關世連﹐光芒則國祚綿長。歲星﹐卽太歲也﹐關乎治亂光芒旺相也﹐若然值此﹐則國祚久遠無疆也。木位遇長生﹐會購買關星煥彩。木爻屬東方﹐爲靑宮太子之象﹐前星者﹐亦太子之星﹐煥彩﹐言其得位﹐如遇長生有气﹐則徳被長生。金官逢制陷﹐乃知逆節潛藏。金爻屬西方﹐主兵革之象﹐鬼殺爲叛逆之人﹐如有制服或隨空亡墓絕﹐則不久潛消耳。糧餉論妻財﹐休臨敗絕。妻財爲糧餉﹐興隆則國本克盈﹐衰敗則京儲匱乏。城池看父母﹐莫變刑傷。父母爲城池旺相則有金湯之固﹐刑傷寧無殘缺之虞。禍福攸關於大象變通洞燭機微。吉凶不離於五行剖精研衰旺。人能格物致知﹐報應捷於影響。禍福吉凶關系﹐易之大象不離卦之五行﹐千態萬狀焉能悉戰﹖筮者當察其衰旺﹐自宜變通活潑﹐相機而斷﹐無有不驗﹐若響之應聲也。

出師徵伐章第五﹝以世應爲主﹐福徳爲憑﹞。折殺執俘全憑勇略﹐觀時制變各用機謀﹐傳受黃姜之三略六韜﹐布演孔明之八門九遁﹐𨿽識奇門之勝負﹐還憑易卦之吉凶。彼我命將出師﹐各用謀臣參贊﹐故先賢授韜略之然國師布遁奇之陣﹐神策異謀決使全勝也。三略者﹐黃遁全上略﹑中略﹑下略也。姜子牙六韜者﹐文韜﹑武韜﹑龍韜﹑虎韜﹑豹韜﹑犬韜也。八門者﹐休生傷杜景死驚開是也。九遁者﹐乃陽數九遁陰數九遁也。運籌於帷幄之中﹐決勝於千里之外﹐功成名就則靑史班班以貽後世﹐倘若勇無謀淺量編淺﹐機關一失﹐小則陷身失職﹐大則破國亡家。禍從此始﹐豈云小可哉﹖故曰𨿽識奇門之勝負﹐還評易卦之吉凶。奇者﹐三奇﹐乙丙丁是也。門者﹐八門已注篇首﹐坎是休門﹐艮是生門﹑震是傷門﹑巽是杜門﹑離是景門﹑坤是死門﹑兌是驚門﹑幹是開門﹐𨿽曰八門豈爲定例﹐自有超神接气起例﹐而惟此門時時攺易變化無窮﹐再與九星配合﹐以定吉凶。九星者﹐天心天柱居於金﹐天衝天輔居於木﹐天蓬居於水﹐天英居於火﹐天芮天禽天任居於土﹐凡決交徵之勝負﹐須要奇門易卦二者皆精方與此事﹐乃得萬舉萬全。獨用奇門者﹐倘然彼此皆知二敵俱從吉門而進﹐豈得並勝乎﹖況奇門者﹐所用接气超神爲主﹐其中前後難評﹐倘若差之毫釐﹖謬之千里﹐況兵家得失所系匪輕﹐務宜精細參詳﹐不可魯莽推測﹐其中更有太乙統宗﹐天之數也。奇門遁甲﹐地之數也。大六壬﹐神人之數也。二數總歸八卦﹐諸般不離五行。軍中𨿽用奇門遁甲並大六壬等數者﹐曾如易卦與衰動靜生克了然﹐不但推軍務之一端﹐而更指萬民之趣避。易卦者﹐上應天時下通人事﹐彰往察來﹐愼損益盈虧之理﹐開物成務驗休咎存亡之機。衡者必要精詳﹐庶無差誤也。鬼煞司權﹐縱往開休生﹐不吉。福神當道﹐𨿽行傷死杜﹐無殃。煙波釣叟歌云﹕八門若遇開休生﹐諸事逢之總稱情。凡卜出兵之卦﹐最嫌官鬼交重﹐鬼如動者﹐縱往吉門﹐決難取勝。若行子孫旺相發動或持世爻﹐𨿽踐凶門﹐亦無所害。鬼值坤宮卻嫌死戶﹐子臨兌卦惟利驚門。傷戶云凶﹐震動將星徵反勝﹐休門曰吉﹐坎興大殺戰還輸。艮內發靑龍生方大利﹐幹中搖白虎開處非宜﹐離福交重景上行來能喜悅﹐巽宮發動杜門戰去甚暌違。將軍兵卒﹐要知忌入何門﹐利行何向﹐須推鬼值何宮﹐官臨何象﹐莫入其門。又看子居誰卦﹐福在誰爻﹐宜由此戶。且如坤宮鬼動﹐大忌死門。兌卦子搖﹐驚門可進﹐傷門爲禍害﹐震宮有將星福徳乃爲佳。將星起例﹐正月午﹑二月卯﹑三月子﹑四月酉﹑五月又到午﹐土只此四位﹐周而復始﹐休戶作禎祥。坎卦有大煞﹐鬼爻難獲福。大煞起例云﹕正犬﹑二蛇﹑三月馬﹑四未﹑五寅﹑六卯當﹑七辰﹑八亥﹑九忌鼠﹑十牛﹑十一在申方﹐十一金雞爲大煞﹐國家遇此豈安邦﹖福帶靑龍搖艮丙﹐如進生門﹐人獲全功﹐鬼臨白虎動幹中﹐縱入開門未能取勝。離家子動﹐宜步景門﹐巽土官興﹐杜門莫往。乙丙丁奇﹐得無不利。庚辛癸煞﹐見無不凶。乙者日奇﹐丙者月奇﹐丁者星奇﹐甲變三奇自然吉利。如變庚辛癸象﹐皆不爲祥﹐要知卦配十干﹐須看範圍。數丙天祿訣云﹕壬甲從幹起﹐乙癸向坤求﹐丙向艮方取﹐丁出兌家遊﹐戊自坎中覓﹐已用離爲頭﹐庚震及辛巽﹐天祿最爲攸。訣內震巽坎離艮兌各屬一千﹐惟乾坤二象每屬二下﹐又接陰陽之道﹐冬至後陽令之時﹐幹者內甲外壬﹐坤者內乙外癸。夏至後陰升之節﹐幹者內壬外甲﹐坤者內癸外乙。又論也兵冬至後﹐卜得幹之遁卦﹐卽甲變月奇﹐又如幹之履卦﹐卽甲變星奇﹐設若干之否卦﹐卽甲變日奇。如此卦爻得之大勝。又論夏至後﹐卜得否之歸妹﹐甲被庚傷﹐乾之巽卦。甲遭辛克﹐凡得此等卦爻﹐人宜出戰者也。伏吟反吟犯者﹐急須回避。大煞劫煞動時﹐切莫交徵。欲識伏吟反吟之法﹐當明卦按十二地支﹐亦看範圍數內﹐地福訣云﹕子向北方坎﹑丑寅艮上山﹑卯起東方震﹑辰巳巽風間﹑午見南離火﹑未申坤地關。酉在兌方﹐取戌亥屬幹垣。如占交戰最忌伏吟反吟。伏吟者有二﹕有卦犯伏吟﹑有爻犯伏吟。卦犯者如乾見乾﹑坎見坎之類八純卦是也。爻犯者﹐如寅變寅﹑辰變辰之類﹐隨變夬﹐需變屯卦是也。反吟者亦有二﹕有卦犯反吟﹑有爻犯反吟。卦犯者﹐下巽上干﹔姤卦之類﹐或乾變巽﹑巽變乾皆是也。行兵之際又忌大煞﹐劫煞交重。大煞起例已注章首。劫煞起例﹐云正月逢亥﹐二月申﹑三月隨蛇﹑四月寅﹑五月循還又到亥﹐周而復始定其神﹐煞興天獄煞同﹐出徵者以上反吟。伏吟大煞﹑劫煞犯一不祥﹐無犯方美也。易卦之中﹐大忌六爻興二鬼。奇門之內﹐最喜三奇遊六儀。軍中之卦﹐最嫌官鬼爻興﹐倘遇二官皆動﹐禍不可當。縱然一鬼動變鬼爻亦有患害。奇門之法﹐卻喜三奇﹐若在六儀之上﹐其美倍加。六儀者﹐甲子﹑甲辰﹑甲申﹑甲午是也。又開甲午﹑甲戌﹐利見星奇。甲子﹑甲申﹐日奇喜遇。甲寅﹑甲辰﹑月奇更吉。𨿽曰三奇遊六儀﹐亦謂三奇得使者也。經云三奇得使誠堪取﹐六甲遇之非小裱。乙逢犬馬丙鼠猴﹐六丁壬女騎龍虎。譬如夏至後﹐幹之泰﹑遁之艮者是也。此等卦中﹐丙得子孫臨日月﹐一應與兵布陣必有禎祥。卦若興隆﹐七縱七擒皆逐意。門如旺相﹐百戰百勝總如心。旺衰能辧乎盈虧﹐動靜可知乎興息。八卦旺衰又不取乾兌金﹑震巽木﹑坎水﹑離火﹑坤艮土也﹐自有八節而生八卦﹐各按其時立春至春分﹐艮旺震相﹐春分至立夏﹐震旺巽相﹐立夏至夏至﹐巽旺離相﹐夏至至立秋﹐離旺坤相。立秋至秋分﹐坤旺兌相。秋分至立冬﹐兌旺乾相。立冬至冬至﹐乾旺坎相。冬至至立春﹐坎旺艮相。凡占出戰﹐以內卦爲我﹐外卦爲他。若得內旺外衰﹐更遇吉神發動﹐東徵西討威鎭華夷。奇門亦有旺衰﹐亦皆按於八節﹐立春後生門太旺﹐春分後傷門當道﹐只嫌大象少加﹐反取木能生火﹐景門用之。立夏後﹐杜門𨿽旺亦不爲祥﹐故取火相景門用之得勝。夏至後﹐正值景門大吉。立秋後﹐𨿽今死門不宜前進﹐當取金相驚門。秋分後﹐驚門之令進無不亨﹐水相開門亦吉。立冬後﹐開門正旺﹐休作相門﹐二房俱美。冬至後﹐休旺生相二門﹐俱能迪吉。六爻安靜宜守不宜攻﹐二卦交重利徵不利止。卦爻安靜更無暗動者﹑應又不克世爻﹐只宜堅壁不出。二卦者﹐內外也。若內動外搖﹐速宜出戰﹐停畱則長彼之智矣﹗內城本寨﹐外是他營。內卦與本宮皆爲本國﹐又爲我之營寨。他宮與外卦咸作他邦﹐更作彼之營寨。內卦興﹐則吾營堅固。外卦弱﹐則彼寨蕭條。世爲主師之謀﹐應用賊魁之計。夫交兵對敵必分彼我﹐方決輸贏。故以世爲主將﹐應作賊魁。如世旺則主將心忠力勇﹐若旺動則耀武揚威﹐勤以廝殺。世若衰微﹐則聽卑智陋。世若衰動﹐謀孤勢寡彊施爲。如應值旺相﹐彼必彊梁善略。應若休囚﹐則彼懦無能。故經云﹕一卦中間主宰﹐莫非憑世應。安營立寨﹐推八卦之顯幽。監陣交鋒﹐闡各爻之生克。行兵出戰﹐先要擇地安營。易卦之中﹐自有九宮八卦也。如乾宮利於西北之地。巽卦利於東南之方﹐餘皆仿此。各爻者﹐一卦之間上下六爻﹐竟不知有變出六爻﹑有伏出六爻﹑又有互卦作用之爻。六爻之內﹐有彼生我﹑我生彼﹐有我克彼﹑彼克我。須詳彼此吉凶﹐已決輸贏之理。世克應爻﹐師勇兵彊剿伐。應傷世象﹐賊多凶熾莫攖鋒。如世克應爻者﹐則我決勝。世若旺動而帶福神克應﹐克鬼者﹐則席捲長驅﹑勢如破竹﹐一戰而奏凱矣﹗世若旺克而不帶吉神動助﹐反被日辰動爻克世者﹐𨿽能取勝未獲全功。若世衰應旺﹐彼𨿽受克﹐只可禦敵而已。未得奇謀善策大專徵伐。若世化子孫應化官鬼者﹐宜以假途滅敵﹐又不可復戰邀功﹐若子孫伏於世下而衝應克應者﹐必須暗渡陳倉。如應克世者﹐必定彼贏﹐暫且按兵守候。應若旺而克世者﹐其勢決識。應旺而動克世或同旺相鬼煞來克者﹐彼必合謀而夾戰﹐機關匡測。應上若加兄弟非常詭譎﹐加玄武必定偸營﹐加白虎﹐猖獗突甚。殺不克身﹐值交重無大害。殺如傷世﹐𨿽居安靜且休徵。夫殺者﹐大煞也﹐有劫煞﹑也有亡神﹑又有小白虎﹑大白虎﹐官鬼亦作殺神也。若諸殺或旺或動不克身世者﹐決無大害﹐若不旺不動而所克﹐害於身世者﹐必然生禍﹐謹愼提防。若諸殺或旺或動來克身世者﹐其禍驟來決非小可。若殺並日辰沖克靜世者﹐名爲暗動﹐必有陰謀竊劫之患﹐欲察何時來害﹐須推鬼煞生旺之期。故經云福來而不知﹐禍來而不覺﹐正此之謂也。大煞﹑劫煞﹐例注在前﹐亡神殺例云﹕正月起亥順行十二位是也。小白虎﹐卽庚辛日起白虎是也。大白虎者﹐正月起申順行十二位是也。世陷﹐我軍有難。應空﹐賊寇罹危。凡世爲主將﹐惟伏雄彊對壘折衡﹐豈宜空陷於﹖若值旬空﹐或臨月破宮﹐不可妄自爭先﹐先則有害﹐犀則有益。單爻屬陽﹐發爲老陽﹐而主過去之由﹐又云陽主迅速﹐故世居陽象﹐兵貴神速﹐速行大利﹐犀則大害。此系大理﹐故不瑣耳。父乃旌旗﹐舒捲當憑乎動靜。財爲糧艸﹐盈虛可決於興衰。營中旌旗以父爲用爻﹐旺相帶表靑龍﹐則繡金華麗。加朱雀則書彩鮮明﹐旺而又動﹐則髙張大旗導引飄飄。若衰墓而逢白虎﹐則腐壤敝舊。空而又絕﹐或少或無縱有必然損破﹐但得安靜﹐則世熊咸寧矣﹗諺云﹕三軍未發﹐糧艸先行。故卦中之妻財﹐作車馬之糧艸。如財爻旺相﹐是兵糧丰盛﹐馬艸盈餘。玄武興﹐謹防偸竊。兄弟興﹐決然搶奪。若財爻衰墓﹐糧不多而艸不肥。卦內無財﹐若得子化財爻﹐必去粼邦借貸。此象若空若絕﹐糧艸或失或無。子作先鋒﹐旺則彊﹐而衰則弱。兄爲伏寇﹐現則有﹐而空則無。子孫爲現之雄兵﹐是當先鋒之論。若逢旺相﹐必智勇兩全之將﹐若帶吉神而能克應者﹐則冒險衡鋒爭先首捷唾手可成功矣﹗子孫倘遇衰墓﹐則柔懦無謀﹐難充斯任。兄弟乃好佞之神﹐卽爲埋伏之賊﹐若逢衝動﹐必在埋伏之兵﹐須防暗害﹐欲知何時有犯﹐必推生旺日時爲期﹐若絕若無﹐則不必慮矣﹗父母興隆機關炯炯﹐妻財發動﹐兵甲紛紛。子孫爲兵之用﹐父母爲子之忌﹐若父母旺而興﹐則機關疊出﹐詭策多端﹐是爲傷兵之兆。若子旺父衰﹐則將勇兵彊可作可爲也。官鬼爲彼之用﹐妻財爲鬼之助。彼本不興兵﹐財爻一發﹐則鬼逞豪彊﹐故士卒縱橫兵戈擾攘﹐惟要財靜﹐則官鬼孤立無助﹐自然太乎矣﹗兄象單興﹐恐有絕糧之患。父爻獨發﹐豈無傷卒之憂。兄弟專主姦險之事﹐若在卦中獨發﹐旺帶白虎﹐則彼行凶聲劫。衰監玄武﹐必被陰謀抽竊若得日辰克制兄弟﹐𨿽見行劫決不失脫﹐乃伏木牛流馬之固耳。父母能克子孫﹐若在爻間單動﹐則我兵大忌﹐又旺帶凶煞﹐決被刑傷。若休加吉神﹐則彼勢稍稍亦非小視哉。福化文書﹐兵必驕而後悔無及。子之兄弟﹐將𨿽弱而大獲全功。父母爲子之大忌﹐若子變父者﹐乃是用變忌神﹐而克伐猶雪獅之向陽﹐初張威勢﹐日漸日蘇﹐大有刑傷噬臍無及矣﹗兄弟爲子之元神﹐得子化兄者﹐乃是用化元神而扶助﹐如猛虎之添翼﹐越有精神百戰百勝大獲全功矣﹗福遇靑龍﹐必出忠良之將。子監白虎﹐當差猛勇之軍。若子遇靑龍﹐必赤膽忠心之捷將﹐又加祿馬貴人﹐必智勇謀略之士耳。子爲兵卒﹐若臨小白虎﹐𨿽然衰弱亦是壯彊之卒。若臨大白虎﹐必是驍勇猛烈之雄兵也。劫煞乃是凶星﹐怕臨鬼動。亡神謂之惡曜﹐忌並官興。官鬼謂之賊魁﹐若休衰﹐可戰易剿。若旺相﹐必是彊梁謀勇之賊。若遇發動﹐則不可抵擋﹐豈可再加凶煞並行乎﹖凶煞者﹐卽劫煞﹑太煞﹑亡神也。列注在前。若官鬼發動﹐勾同諸煞來克身世者﹐決主彼勢猖獗﹐我軍大有損傷。殺陷鬼搖𨿽凶不振﹐官空煞動縱亂勿憂。鬼煞並興﹐兵馬云屯成大戰。官凶俱絕﹐干戈頓息慶淸平。徵戰爻中﹐最忌鬼煞二神﹐若煞神空絕﹐官鬼縱然發動﹐難成大害。若官逢空絕﹐各煞𨿽是興隆亦無重禍。若鬼煞俱動﹐則鬼隨煞勢煞趨鬼威﹐云屯曦聚大肆鏖戰。或克世衝世者﹐必被刑戮不輕。若得官煞二神衰而又靜﹑或空或絕者﹐方是弓藏胃解太乎這世矣﹗鬼煞克身吾兵難敵﹐交重伐應彼寇易誅。鬼者﹐官鬼也。煞者﹑大煞﹑劫煞之類也。鬼煞二神若來克世﹐吾兵大傷。若鬼煞靜而又衰來克旺世者﹐是旺不受克﹐料無大害。鬼煞旺相而克衰世者﹐此爲旺能克衰﹐吾兵大被伐戮。若鬼煞旺動克應者﹐彼已受制易以剿伐。細究何爻克應﹐再查那象傷官。用此奇方妙計﹐自然剿惡鋤彊。鬼空惟取應﹐應陷可從官。要識行兵之法﹐須求克應傷官﹐應若受傷﹐彼遭屠戮。鬼如披克﹐賊必生擒。且如火爻臨應或臨鬼﹐須求水來制火﹐用黑旗爲號﹐並臨水戰﹐自然得勝也﹐餘皆仿此。鬼若空亡﹐卻評應象。應如落陷﹐必看官爻。子爻旺鬼爻休﹐鬼𨿽克我我無憂。應爻彊世爻弱﹐世縱傷他他難伐。世遇生扶子象旺﹐則將勇兵驍。應遭克破鬼爻空﹐則賊衰寇退。子能制鬼﹐若子孫旺官鬼休﹐則彼先已被制﹐豈能克世乎﹖譬諸劇盜正欲劫人已被官捕搜擒﹐何暇行劫﹐我何憂哉﹖如應爻旺世爻衰然𨿽克應﹐柰彼猖獗難以取勝﹐旺不受克﹐正此之謂也。若日辰月將生世合世﹐旺子又來扶助﹐則我兵精糧足機深勢大決勝千里。若應衰受克受衝官鬼又落空亡﹐彼必喪膽倒戈拔寨而逃遁矣﹗金爲兵甲﹐值官興旺防戰鬥。土作城池﹐臨鬼發遁動干戈。夫兵戈鎧甲﹐皆用金以造﹐若臨官鬼﹑或旺﹑或動﹐彼必堅甲利刃異。謀奇策出其不意墟然衝突﹐勿爲小觀。夫土者﹐旺於四季﹐列分四隅﹐又作城垣臺堡﹐若鬼帶土發則干戈擾擾﹐彌山漫野無地無之。密密刀槍爲金宮之空動﹐飄飄旗幟﹐因火父之旺衝。刀劍本屬金﹐又屬官鬼﹐若值空亡又逢發動﹐是必振揚也﹐故經云金。空則鳴﹐必是刀槍光耀日﹐金鼓振轟雷﹐密密重重營衡寨乃提防有備耳。旌旗﹐父母爲之用爻﹐又屬離火﹐若值旺相更遇日衝﹐故日火發則焰﹐乃是黃幡懸豹尾彩幟書麒麟飄飄搖搖道軍引陳號令嚴明﹐軍機整肅耳。水乃江河﹐木爲舟楫﹐二爻皆旺﹐水戰偏宜﹐雨像並傷﹐乘航欠利。水爲江海源流﹐木作舟船之本﹐水戰各有所用﹐若水旺則盈﹐水絕則竭。木隆則船大﹐木衰則舟楫﹐木絕則無舟。二爻旺而又發﹐萬事齊備利用操舟。若二爻衰而又絕﹐凡物無成難以覓渡矣﹗火多營寨﹐土是城垣﹐此象興隆﹐最宜陸戰。其爻空絕﹐不利出徵。營壘以火爲用﹐城臺賴土生成﹐火空營險﹐土空成陷﹐二爻若值旺相動衝﹐可使西域沙漠之勝﹑雨象若遇衰休空絕﹑必有華容小道之危。火鬼傷身﹐須防劫寨。土官克世﹐恐墮陷坑。官鬼帶火克世者﹐須愼火攻而劫寨。鬼殺以土傷世者﹐恐防墮塹之危磯。火動則利遷營寨﹐父空則宜攺旌旗。軍營以火爲用﹐火若發動﹐動則變化﹐故營寨必利遷移爲吉﹐若被刑沖﹑或加玄武﹑或加兄弟﹐必遭侵劫﹐急宜遷攺。旌旗以父爲用。若值旬空月破必然損傷﹐急須攺換。土官動克世爻﹐他興炮石。火鬼發傷身象﹐彼用火攻官鬼興隆帶土來克世者﹐須防彼制擂木炮石來攻。若鬼動加火同來克世者﹐他必舉火燒屯﹐旺則太甚﹐衰則稍可。鬼藏世下克世爻﹐切慮自兵謀主。子伏身中合應象﹐謹離我將降夷。世下之伏鬼而克世者﹐則家兵殺主。若世旺鬼衰﹐姦心已蓄無隙可乘﹐世衰鬼旺﹐則逆節潛謀﹐乘虛而入﹐故張飛受範疆之刺。若世下之伏子而合應者﹐則軍心已離﹐各懷去意。如世衰應旺﹐則他國彊梁我軍卑弱﹐故匈奴迫李陵之降。若日辰生子又加雀虎臨之﹐必被陰譖陽唆﹐背羲從仇耳。內外鬼興傷世﹐禍由內應外通。前後子旺生身﹐利在前攻後擊。內官乃己之人﹐外鬼爲彼之兵。若逢發動﹐而克世者﹐禍從己人糾合他人﹐是爲內應外合殘害。若世旺鬼衰﹐𨿽然發動難以傷克。若世變子或鬼變子﹐乃鬼受制﹐則謀無決裂﹐是無夭害﹐經云有人制鬼﹐鬼動何妨。本卦子孫之卦子孫旺而生世者﹐先攻後取順意行軍皆獲全功。若內官旺相外鬼興隆﹐則彼此相抗﹐難以勝斷也。鬼架長生帝旺﹐寇興世亂之時。官居墓庫空亡﹐國泰民安之象。內外無鬼﹐盜兵不來。世應俱空﹐戰徵已絕。如戰徵之事﹐以世爲主將﹐子作兵卒。以應爲彼﹐官鬼爲賊﹐如官鬼值長生帝旺之鄕﹐則盜寇縱橫﹐酉夷肆虐﹐若卦中內外無官﹑或逢墓絕﹑世應皆空﹐則干戈眼偃息﹐國泰民安矣﹗勝敗我先知﹐匪伊測度。吉凶神已告﹐據理推詳。

年時丰歉章第六﹝以身世爲主﹐財福爲憑。﹞福財旺相慶丰年﹐兄鬼交重饑饉連。問年時﹐若得子孫妻財旺相﹑或臨身世及太歲者﹐其年五穀丰登。若遇兄弟官鬼皆動﹐或臨太歲持世﹐便主凶荒。水火靜安無旱潦﹐陰陽交會庶民歡。水動曰雨﹐火動曰晴﹐此二爻若得安靜﹐自然風調雨順。六爻內再得水動曰雨﹐火動曰晴﹐此二爻若得安靜﹐自然風調雨順。六爻內再得陰陽均安﹐必主國泰民安。陽多火動文書絕﹐此歲方言亢旱天﹐陰廣水搖無福徳﹐其年可斷水淹田。卦值純陽再加火動﹑父母又臨空絕此歲定然亢旱。𨿽見陽多火動﹐若化水化陰﹐又不如是。凡卦值純陰﹐水爻再發﹐更無子孫﹑或父母又動﹐其年必定洪水。如化出陽爻火象﹐定知先水後幹。金官騎虎憂徵戰﹐木鬼風狂業葉價先﹐巳午焦枯紅焰起﹐土官時疫徧流傳﹐水爻值者愁淹沒﹐玄武臨之盜賊喧﹐若被虫侵福化鬼﹐喧蝗擾害土金官。凡卜年的﹐最嫌官鬼﹐靜則無殃﹐動則有禍﹐看臨何象便知何事將來。鬼屬金興﹐人防喘嗽﹐又加白虎必起刀兵。官居木動多見狂風﹐桑葉又增其價﹐人民多罹瘋災﹐田禾虛耗。巳午鬼搖﹐心經受病﹐人防卒暴之災﹐疤痍目疾﹐更慮火光之患﹐田禾枯稿﹐化水無妨。若臨土動﹐脾胃受傷﹐天行時疫﹐半遂秋成。如遇水搖民多腫脹﹐泄泄腰疼﹐田恐泛洪田遭水害。鬼居玄武﹐賊寇蜂興﹐惟有金土臨官及福神化鬼﹐禾主虫侵之患。勾陳若坐空亡位﹐地白出荒豈謬言。勾陳爲田地﹐若落空亡﹐自然欠熟。財絕兄興傷谷食﹐子空鬼動損春蠶。妻財爲糧食﹐如臨絕地﹐又加兄動﹐必主無收。子孫蠶花﹐如犯旬空﹐更添鬼發﹐定損春蠶。初同財位生扶旺﹐萬物興隆五穀全﹐二與世爻空破絕﹐羣黎百姓受災殃。初爻爲萬物﹐財爻爲五穀﹐二者皆得生扶旺相﹐凡天生地產之物﹐無不昌盛﹐稻黍稷麥之類﹐皆得全收。世爻爲地气﹐二爻爲黎民﹐二者若逢空亡破絕者﹐小則饑饉﹐大則災殃。官兄值此居荒處﹐財子臨方丰熟邊﹐譬若夏天占節卦﹐荒居北地熟東南。要識何方丰歉﹐須查所值之爻﹐看兄弟官鬼臨於何象便如此﹐處凶荒旺動尢甚﹐休囚稍可。妻財子孫值在誰爻﹐方決其方丰熟。且如節卦﹐財居火位﹑福在木爻﹐便言東南大熟。兄在水爻﹐北方不利荒歉乘之。又推官臨丑戌之鄕﹐東北﹑西北二外多染時災。騰蛇入火多痧痘﹐若見金鄕妖怪纏﹐太歲逢凶隨處惡﹐流年遇吉徧方安。騰蛇本屬火﹖再臨火地﹐主人間麻痘相傳﹐蛇臨金位﹐定見妖邪。凡卜年成禍福﹐須憑年建。太歲者﹐一年之主也﹐若帶兄官﹑白虎﹑大煞﹑劫煞發動﹑或來克世﹐便主八方凶變﹐如臨財福﹑靑龍﹑貴人﹑天喜﹑天赦動者﹐必然各郡咸寧。

身命造化章第七﹝占自己以世爻爲主﹐占他人以用象爲憑。﹞卜平生之得失﹐世莫休囚。占一世之榮枯﹐身宜旺相。凡占自己身命﹐先察世爻﹐若值休囚墓絕﹐平生作事乖張。如逢旺相生扶﹐一世亨通﹐非貴卽富。主卦乃胎元根本﹐根行少壯之初。之卦爲體骨精神﹐連轉中年之境。所占者爲主卦﹐內外二象爲本﹐旺則家資丰厚﹐衰則產業輕微。又論大限行法﹐初爻管五年﹐一至五歲﹐二爻管五年﹐六至十歲。三爻管五年﹐十一至十五。外三爻分十五年﹐共三十歲。三旬之外﹐卻以變卦爲憑﹐變卽之也。之卦內三爻分管十五年﹐三十一至四十五。外三爻又管十五年﹐共至六十歲。倘占卦靜無之﹐卻取互卦六爻照前行限。桑楡墓景伏卦稽查﹐小限遊行世爻起法。六旬之上﹐以致終身皆評伏卦﹐又不取六爻分於大限止將體用二宮﹐管其禍福。八旬之下﹐內卦推之。自始至終細觀外像。又論小限行法﹐必從主卦世爻論起﹐且如世在二爻﹐卽二爻爲一歲也﹐二歲在初爻﹐三歲在六爻﹐自上至下周而復始。人年六旬之外﹐專憑小限而推。大限則五年一度﹐小限則一載一宮﹐並看流年方窮壽算。最喜生而帶合﹐切嫌克又加衝。凡大限﹑小限與流年﹐皆喜相生相合﹐各嫌相克相衝﹐又看限與流年生合用爻則吉﹐克衝主象則凶。世空則身不遐齡﹐應陷則妻無永壽。世爲自己﹐空則無壽﹐惟有九流術士﹐遇者無妨﹐反主空手得利﹐終難積聚。應爲妻室﹐陷則遭傷﹐縱不傷亦無相夫之徳。財子雙全身象旺﹐富而且榮。兄官兩備世爻衰﹐貧而且賤。身命卦中﹐若得妻財子孫全備﹐世又興隆﹐定主一生富貴。若見兄弟官鬼發動﹐世又休囚決定終身偃蹇。子旺則官刑不犯﹐財興則貿易常亨。兄動傷妻損除囊之積蓄。父搖克子益自己之年齡。交鬼爲災﹐重官作訟。六親之爻動則各有分別﹐子動傷官﹐永無鞭達。財搖克父﹐旺必興家。兄動損妻﹐財無積聚。父描克子﹐旺壽必長年。官動能傷兄弟﹐還宜細辧陰陽。陰官常染災迆﹐陽鬼多招官事。隨官入墓纏災惹禍豈能安﹐助鬼傷身好色貪財終受累。身世命爻隨官入墓者﹐多生災疾。妻財值日發動助鬼克世傷身﹐必因財致禍﹐爲色添憂。世得生而且吉﹐身遭克以爲凶。月破世爻必犯夭亡之命﹐歲衝身位﹐豈無疾厄之愆。世乃用爻﹐宜主不宜克﹐宜合不宜衝。日辰衝者猶輕﹐月建破之最重。縱有生扶﹐必無長壽。流年若來衝世﹐亦主生災。六沖則事事虛浮﹐家資零替﹐六合則般般穩實﹐技藝興隆。卦犯六沖﹐定主生涯冷淡家業蕭條。爻如六合﹐必然作事亨通﹐諸般和悅。得富得榮﹐木架子孫於春月。發財發福﹐金乘妻祿於秋天。家廢資財﹐冬遇水兄而克世。名登懦業﹐夏逢火父以生身。凡占卦﹐須察四時衰旺﹐方定吉凶﹐財福旺則吉﹐凶鬼旺則凶。且如正二月子臨木位﹐久享榮華。七八月財至金鄕﹐廣招福祿。亥子月水兄克世﹐當廢家資。四五月火父生身﹐必登文榜。庶民鬼值身中﹐多災多訟。仕宦官居世上﹐越貴越榮。庶民問卜﹐切嫌世值官爻﹐卦若逢之非官卽病。士夫遇者﹐疊疊升遷。爻若無官財還耗散﹐卦如無子嗣必伶仃﹐兄空則手足無情﹐父陷則椿萱有損。官鬼能傷兄弟﹐卦無鬼者﹐兄必專權財遭劫奪﹐文士占之﹐功名不顯。子爲後嗣﹐無則兒女凋零﹐兄弟𨿽爲惡客﹐空則手足無情。父母爲尊長﹐空則有傷父母﹐動則有害子孫。世克衰財﹐縱富焉能丰厚﹖身傷弱鬼﹐𨿽榮豈得淸髙。兄弟當權﹖妻財無气目下徒然充足﹐後來終致淹消。子孫持世﹐官鬼休囚﹐𨿽居職位難得超遷。鬼眾財無﹐富貴終非攸遠。財多鬼缺﹐榮華亦似浮雲。祿馬俱無﹐一世虛名虛利。財官皆備﹐終身發產發家。財官二象﹐爲祿馬之爻﹐故不宜無﹐亦不宜眾﹐又不宜空﹐又不宜動。若無財而多鬼﹐或無鬼而多財﹐皆主目前享福﹐不能永久丰余。如祿馬俱無﹐𨿽有得而倍失。財官兩見遇靜旺而興家。福徳當權﹐似春花之遇日﹐財福落陷﹐如秋艸之逢霜。子孫爲福徳﹐若臨日月或值世身﹐內處則安中加樂﹐外交則錦上添花。妻財爲衣祿﹐如犯旬空或遭月破﹐必然生計蕭疏﹐資囊空乏。財臨帝旺長生﹐不忮不求而發福。財值空亡死絕﹐無家無室以飄蓬。財者﹐祿之主也﹐如逢生旺﹐寸祿不謀自至。若居室絕空缺難支。家園窘迫﹐皆因死敗臨身。道業興隆﹐只爲旺生持世。世爻臨死敗墓絕﹐從來家業蕭條。如逢旺相生扶﹐自後生涯茂盛。限臨財福﹐逢凶曜不爲凶。年遇兄官﹐見吉星非作吉。神﹑劫煞亦不成凶。限中若遇兄弟官鬼就作凶殃﹐𨿽帶天乙﹑靑龍﹑天喜在位終不爲祥。二限中煞逢戰鬥﹐官災疾病綿綿。六爻內福遇生扶﹐家業資財湧湧。大限小限若逢惡煞相衝相克﹐多生官符疾病。主卦之中子孫更逢生旺﹐廣增產業錢財。惡煞逢衝﹐縱困而不困。凶神無制﹐𨿽榮而不榮。凡兄弟﹑官鬼﹑白虎﹑騰蛇皆爲惡煞﹐在卦動者﹐本不爲祥﹐若遇刑沖﹐反爲吉兆。凶煞如無克制﹐有靑龍財福﹐亦不爲榮。世命變空﹐一世多成多敗。身限兩陷﹐百年勞力勞心。世爻與本命同值旬空﹐平生起伏不常﹐終難穩足。卦身與限爻如臨空地﹐便主身心勞頓﹐事業少成。世居白虎官爻﹐災中染疾。身住靑龍子象﹐樂處加懼。鬼臨白虎持世﹐爻內又無子孫﹐終身病而復病帶疾之愆﹐要知何處染疾﹐細詳誰卦臨官發動﹐幹爲頭﹑坤爲腹﹑坎作耳﹑離作目﹑兌是口﹐巽是股﹑艮卽手﹑震卽足。再察五行值鬼﹐便知五臟生災﹐水爲腰腎﹐金爲肺﹐火主心胸﹐木主肝﹐土爻脾胃﹐休逢鬼旺重﹐衰輕仔細看。又論人生四體﹐卦列六爻﹐初足﹑二腿﹑三腰腹﹑四爲背助及心胸﹑五爲頸面分其位﹑六爲頭頂發相同。看官臨在何爻動﹐便決災生此處中。復陳福徳靑龍持世﹐更遇扶持﹐處世淸安獲福﹐美處加歡。勾陳爲遲鈍之星﹐騰蛇乃虛浮之煞。玄武發臨天賊﹐常被穿偸﹔朱雀動帶官符﹐多招詞訟。以上所言皆論鬼臨世上﹐動則尢甚。帶勾陳﹐爲人遲鈍。遇騰蛇﹐作事虛浮。玄武常憂失脫。朱雀多犯宮非。龍因酒色以招殃。虎爲剛彊而惹禍。火官克世﹐憂逢回祿之警。水鬼傷身﹐慮患溺波之險。鬼在卦中不拘動靜﹐如來克世﹐無不爲殃。火鬼慮遭火患。金官恐犯刀砧。水官莫往江湖。土鬼休登山陸。木鬼恐樹林之害。午官慮騾馬之虧。巳被蛇傷﹐寅遭虎噬﹐戌當犬咬﹐丑犯牛亡﹐華蓋休交僧道﹐咸池莫愛邪淫。世被誰爻沖克﹐方知誰輩之欺淩。身叨何象生扶﹐便識何人之陰庇。動來克世之爻﹐便爲侵害。父母克﹐被椿萱之胎禍。兄弟克﹐受手足之侵淩。財克﹐受妻奴之損。子傷﹐忍兒女之虧。若鬼克犯官刑﹐子動方能解。再查何象動來生世﹐卽賴維持﹐父生﹐蒙尊長之恩。子生﹐得卑幼之力。兄生﹐叨手足之情。財生﹐賴妻奴之助。官生﹐仗貴宦相扶。鬼生﹐感神祗護佑。遊魂世動利往他途﹐身靜歸魂休離不境。內旺外衰憂出外﹐內衰外旺莫歸宗。凡遊魂卦﹐便宜出外﹐縱不遊魂﹐世爻動者﹐亦可登程。歸魂之卦﹐只可安居﹐若卜返鄕最宜。世靜亦然。伏看內爲止外爲行﹐內卦旺﹐守舊則吉。外卦旺﹐行後反亨。生合之方﹐行當獲吉。克衝之向﹐去必遭凶。但看何爻生用﹐利往其方。誰來沖克主爻﹐莫奔此路。且如兄占弟命﹐卜得臨卦土作用爻﹐土賴火生﹐宜行南地。土遭木克忌往東方。丑被未衝﹐西南莫去。醜得子合﹐往北不過遇喜悅之人。無分凶吉。若卦內木爻又動﹐北更不宜取。金制木之鄕﹐西反利﹐餘卦仿此。如問雙親﹐父母忌空財忌動。若觀子侄﹐福神宜旺印宜衰。占手足而觀兄象﹐卜妻奴以看財爻。世己應他各取用爻之定例﹐衰凶旺吉皆爲總斷之根因。占父母叔伯尊長之類﹐皆宜父旺則吉﹐猶嫌財動﹐反利官興﹐卜兒女婿侄卑幼﹑僧道等﹐統要子興逢父限則凶﹐遇兄年反吉。問兄弟朋友者﹐咸怕兄空﹐父搖成吉﹐鬼動成凶。詢妻妾奴婢及情人者﹐皆用財爻﹐遇子爲祥﹐見兄成咎。探夫主及文武官員身命﹐其察官爻旺增榮耀﹐衰減光輝。子動云凶﹐財興曰吉。卜自身﹐世爲主象﹐問他人應作用爻﹐旺相逢生則爲吉斷。休囚遇克便作凶。祥誠能依此推之﹐庶無一毫差謬矣﹗

六親壽命章第八﹝以用爻爲主﹐父母爲憑。﹞要決椿萱之壽肖﹐父田當詳。欲知手足之天年﹐弟兄可取。問室須憑財象﹐占夫必用官爻。卜自身世家尋察﹐觀男女子位稽查﹐各定用爻﹐可推修短﹐旺靜遇生扶﹐千秋可祝﹐衰動逢沖克﹐數載難延。凡占身命當察用爻﹐若得旺相安靜﹐必享遐齡﹐𨿽動又變生扶﹐亦爲多壽﹐徒旺而逢墓絕﹐反不長年﹐主若休囚再加沖克﹐必見夭亡﹐用𨿽衰﹐動變也生旺之鄕﹐或遇日月動爻扶助﹐反益年華。動化生方無忌象﹐壽並龜齡﹐靜居相地有無坤﹐命同鶴肖。用爻變生又無克制﹐壽必髙年。𨿽靜而不化生扶﹐如有元神者﹐穩臻老邁。落陷臨空﹐體似風中之寸燭。日扶月助﹐身如谷內之喬松。用象落空或臨絕地﹐理合少亡。若得絕處逢生﹐將危復救。主不空亡﹐更逢日月二建及動象來生﹐多增壽考。衰中被害。𨿽無病以遭亡。旺處受傷﹐縱有災而未喪。用爻無气﹐又逢忌象交重﹑或動出變傷或日辰沖克﹔體𨿽康健﹐也主傾亡。用爻旺相縱被克傷﹐決非損其壽考。不論尊卑之壽﹐皆憑父母之爻。縱卜兒童﹐亦不可臨於空破。旣占卑幼﹐切非宜動出交重。父母爲壽笄﹐旺益多年﹐空無遠歲。惟占兒女﹐父母𨿽爲忌客﹐亦不宜空﹐但宜靜不宜動。人間那年數盡﹐用查空值何旬。陽生陰合得綿長﹐天克地衝難救度。終壽之年必是用臨歲旬空內﹐歲旬空者﹐卽是甲子至癸酉年﹐戌亥用爻便爲空也。主爻𨿽不犯空﹐流年天克地衝﹐亦當絕也。譬如丙辰年七月巳丑日﹐子占父壽﹐卜得革卦安靜﹐此卦用爻正旺﹐更得丑日來生﹐理應多壽﹐直至戊寅年子月癸卯日﹐作此年正值甲戌旬父臨歲旬空內﹐又死子月建﹑元神又被寅年卯日來傷﹐故當絕命。又如戊辰年六月戊戌日﹐夫占妻壽﹐卜得丰卦安靜﹐此卦財爻有气﹑日月克兄﹐故此無咎﹐直待丙子年七月庚辰日﹐作財𨿽不值歲旬空﹐正遭太歲天克地衝﹐又被日月會成水局克制火﹐水豈非絕也。

倩媒說合章第九﹝占婚以間爻爲主﹐問媒以應象爲憑。﹞嫁聚當求媒妁人﹐應爲月老忌衝刑﹐無功必遇空而陷﹐有力須旺與生﹐克制世爻心不善﹐生扶身象意多能。卜媒人﹐應爲主象﹐切不可臨於空衝破絕之鄕﹐最喜遇扶合旺生之地。應克世爻﹐心懷刁詐﹐如來生世卻是良媒。財官不失方諧合﹐世應臨空豈得成﹐三合其人能贊美﹐六沖此客欠調停。凡求媒妁﹑兼占成與不成﹐卦得財鬼俱全﹐方能成就。爻如無鬼﹐事決不諧。世應若臨空地﹐縱有財官﹐亦難相合。若得卦逢六合﹐定主成婚﹐如見六沖﹐姻緣未就﹐合處逢衝將成有變。占婚又不觀其應﹐二間爲媒細審情。單占有月老﹐當看應爻﹐如在婚姻卦內推之﹐又不憑其應象﹐反取間爻爲婚﹐旺須有力﹐空則無能。

婚姻嫁娶章第十﹝以內外世應爲主﹐陰陽財鬼爲憑。﹞易道無窮﹐須把陰陽爲首﹔人倫有五﹐還將夫歸爲先。純陽﹐恐男子之鰥﹐無財可比﹔純陰﹐女人之寡﹐無鬼亦然。凡論婚姻之事﹐先看陰陽﹐次憑財官﹐卦若純陽或無財者﹐定見傷妻。純陰之卦﹑或缺官爻﹐夫當早喪。夫唱婦隨﹐卦必陰陽得位﹔男情女喜﹐爻當財鬼俱全。內卦爲夫﹐外卦爲婦﹐又以世爲夫﹐應爲婦﹐若得內陽外陰﹑或世陽應陰二者﹐皆爲得位﹐婚姻遇之百年和合。若內陰外陽﹑或世陰應陽皆是陰陽交錯﹐夫妻半遂其心。又如世應陰陽得位﹐內外純陰純陽﹐或內外陰陽得位﹐世應純陰純陽﹐皆爲半吉。若內外世應皆值純陽純陰﹐不成夫婦。自古純陰不生﹐純陽不化﹐須得一陰一陽方成配偶。復論鬼爲夫﹐財爲婦。有鬼無財﹐有夫無婦。有財無鬼﹐有婦無夫。卦若財鬼俱全﹐夫婦方能諧老。男婚﹐須教授象興隆﹐晨錯共悅﹔女嫁﹐得官爻旺相﹐朝夕同歡。男占婦﹐以財爲主﹐決不可無﹐女占夫﹐用鬼爲先﹐其理仿此。世作男安﹐旺則榮華之宅。應爲女室﹐衰還貧乏之門﹐鬼是夫身﹐空無遠壽。財成妻體﹐陷不遐齡。世爲男家﹐應爲女宅﹐世旺應衰﹐便曰女貧男富﹐世衰應旺﹐當云女富男貧。又云鬼居此卦爲男家﹐財值其宮爲女宅﹐卦旺官衰﹐男家𨿽富而夫貌不充。卦衰官旺夫宅𨿽貧而男容且秀。卦旺財衰﹐女捨丰而女姿欠美。卦衰財旺﹐女家寒而雪色精姘。官作夫君﹐喜生不喜絕﹐絕則夫亡。財爲妻室﹐宜旺不宜空﹐空須婦喪。間曰良媒﹐逢空少力﹔子云後代﹐遇絕無兒。兩間之爻﹐皆爲媒妁﹐近世則男家月老﹐近應則女捨冰人。臨空犯絕﹐媒必無能﹔遇旺逢生﹐中須有力。子孫之象﹐宜靜不宜動﹐動則刑夫﹔宜旺不宜空﹐空須無子。若臨絕地﹐又主無兒。絕中如得生扶﹐反主兒孫多育。財爻變鬼變衝﹐妻遭久疾。鬼象化官化破﹐夫染陳災。財爲妻體﹐切不宜衝或化鬼爻﹐便生殘疾。鬼爲夫主﹐忌犯刑沖再化官爻﹐夫當有疾。要知疾在何方﹐看鬼在誰卦誰爻﹐可斷帶疾之處﹐詳見身命章中。合內又生﹐必享天長地久。衝中再克﹐定應死別生離。且如用寅亥合﹐用未午來﹐用酉見辰﹐皆是得生得合﹐自然百萬和諧。又如用午見子﹐用卯酉衝﹐便是有衝有克﹐此爲終見分離。旺財與旺應生身﹐妝奩厚實。衰世並衰官克應﹐聘禮輕微。應爲妻宅﹐財乃嫁資﹐二者旺而生世﹐倍得妝奩。世作男家﹐鬼作夫主﹐若值休囚克應﹐自然聘禮輕微。男心少就﹐只因世陷世衝。女意多更﹐切爲應空應動。世爻若值空亡或遭衝破﹐男家無意求成。應若臨空或衝或動﹐女家無心匹配。卦爻相合﹐必男婦之成歡。貞悔相衝﹐定夫妻之不睦。卦得六爻相合﹐綿遠和諧。若遇六沖﹐定然反目。前衝後臺﹐初離別復聚歡情。前合後衝﹐始諧和終遭變易。未配之前﹐若卜衝中化合﹐決不相諧﹐成親之後﹐如得先衝後合﹐初見生離後還復就。若卦占六合被月辰衝開﹐世應財官或化六沖皆主始初歡悅﹐後來定不和諧。孤辰值鬼﹐夫必無兒。寡宿臨財﹐妻當少子。男怕孤辰憂臨官鬼﹐女嫌寡宿忌值妻財﹐二者逢之﹐後無子息﹐非惟兒女遭傷﹐更主夫妻相克。父旺少兄妨兒女﹐妻彊無鬼捐公姑。子搖固曰刑夫﹐財興有解﹔兄動𨿽云克婦﹐子發無妨。父搖兄不搖決傷兒女﹐財動鬼不動定損公姑。子動傷夫﹐財動生官反吉。兄興害室﹐子孫並動無妨。龍值財爻﹐形骸秀麗。蛇臨宴位﹐情性虛浮。白虎乃悖逆之星﹐玄武是風流之宿﹐朱雀巧詞繞舌﹐勾陳持重寡言。帶咸池則多情多欲﹐臨馬則勤往勤來。財爲妻性﹐看值何爻﹐便知美惡。帶靑龍貌如西子﹐性主慈祥禮悌﹑柔順貞廉。值騰蛇虛浮之性﹐多心機而少信實﹐言語感人。逢白虎﹐心懷妒悍﹐性亦剛彊。犯玄武﹐爲人慳吝﹑放蕩無端。逢朱雀﹐急躁多言。遇勾陳事行遲鈍。值咸池﹐則內亂人倫﹐外尋花柳﹐加驛馬﹐則朝行東北﹐暮返西南。凡配婚姻﹐須得永年和合﹐惟憑奇偶﹐自然頃刻昭彰。

女卜男婚章第十一﹝以官爻爲主﹐應象爲憑。﹞女卜男婚當用官﹐財興子靜是良緣。女占夫﹐以官爻爲主﹐官旺爲佳﹐鬼空莫用。又嫌子動傷官﹐所喜財興助鬼。妻看內爻夫看外﹐世爲女體應爲男。女占男﹐反取內爲婦外爲夫﹐又以世爲婦應爲夫。夫擇婦兮陰應美﹐婦擇夫兮陽應歡。陰陽得位方和合﹐縱然交錯樂長年﹗夫聚婦﹐世陽應動爲得位。女嫁男﹐世陰應陽爲得位。或內陰外陽者﹐亦同。若得陰陽得位﹐喜悅無窮﹐縱然陰陽交錯﹐也主歡諧。

女家擇婿章第十二﹝以子孫爲主﹐官鬼爲憑。﹞將女招夫繼子祥﹐必須兼看結婚章﹐內陰外陽稱大吉﹐鬼旺財生夫婦昌。贅婿者﹐比同繼子也﹐卻與婚姻章同看。卦中內外或世應﹐必須得一陰一陽﹐方爲良配。如遇純陰純陽﹐決不可就。倘若財鬼不全﹐又不宜也。父母忌神愁發動﹐子孫用象怕空亡﹐世應變空難送老﹐六沖之卦豈綿長。父母爲忌神﹐不動爲吉。子孫爲贅婿﹐空則非定﹐又不宜動﹐動則猶恐妨夫。子孫𨿽動﹐而財亦動者﹐助鬼無妨。又論世爲己應爲婿﹐皆不可空。世空者﹐自有遣歸之意。應空者﹐婿無久戀之心﹐世應皆動﹐後必有更﹐但遇六沖絲毫莫用。合處逢衝及變出六沖﹐主始得和諧﹐後當分拆。

後嗣有無章第十三﹝以子孫爲主﹐不遇絕空克破爲佳。﹞欲知向後生兒否﹐切忌福徳犯空亡﹐不論陰陽太衰旺﹐卦有其神定吉昌﹐靜廢伏藏遲可立﹐交重出見早成行。問後嗣者﹐須看子孫﹐若落空亡﹐再尋伏象﹐伏子再空﹐卻看動爻化子變出更無﹐必有絕嗣之嘆。子孫不論陰陽衰旺﹐如在卦中又不值旬空月破﹐決然有子有孫。要問得兒遲早﹐須觀子象與衰旺相或動而來速﹐休囚或靜以來遲。又云﹕出見早生﹐伏藏遲育。兄弟值年方廢賀﹐福臨胎養一般詳。子如衰絕者﹐待兄弟值年可生。子若旺相者﹐臨胎養之年可得。卦若無子者﹐候子孫值年方育。且如辛丑年正月申日﹐問何年得子﹖卜得鼎卦﹐此卦子孫太弱﹐理合來遲﹐直待乙巳年受孕﹐又遭小產。然𨿽兄弟值年﹐蓋爲子臨絕地﹐故此難招﹐再候丙午年生合用爻﹐方得成宗之子也。又如甲申年二月子日﹐問何年得子﹖卜得師卦﹐此卦子居旺地之﹐主早生﹐果應乙酉年懷胎﹐丙戌年得子﹐益爲子孫屬木﹐木胎在酉﹐木養在戌﹐故此酉年懷胎﹐而戌年育也。又如己亥年四月丑日﹐問子有無﹖卜得大畜卦安靜﹐此卦六爻無子﹐喜伏在艮卦申金子孫在三爻辰土之下﹐飛能生伏﹐必有其兒﹐還嫌子不透出﹐故見遲生﹐直待戊申年﹐子臨太歲方得有成家之子也。世空本體多柔弱﹐應空室命少兒郎。世爻爲自己﹐若落空亡﹐便主精陽不足﹐還須醫藥調和。應多爲妻室﹐如臨空地﹐便推妻命無兒﹐理宜娶妾。世應皆不空亡﹐子獨陷者﹐此乃天命無兒﹐非人力所定致也。衰子化空或化絕﹐縱然得後復遭傷。卦𨿽有子﹐合值休囚又之父母﹑或化絕或化空者﹐縱得其兒﹐後遭刑克。

懷胎虛實章第十四﹝以子孫胎爻爲主﹐靑龍天喜爲憑。﹞夫卜妻胎辧子孫﹐子占母孕弟兄尋﹐他人代問推龍喜﹐父母求之看福神﹐此定用爻宜上卦﹐若逢空地孕非眞。夫問妻胎﹐及尊長父母輩占﹐皆取子孫爲用。若子占母孕﹐不看子孫反評兄弟。他人代卜﹐當察應爻及靑龍天喜是也。凡占胎孕﹐必得用爻上卦不值空亡﹐便言實喜。用如落陷﹐又無靑龍天喜動者﹐決是虛胎。忌神旺動胎難保﹐第二爻辭怕鬼侵﹐胎空子破官爻動﹐禍作災生喜不臨﹐子旺龍交天喜照﹐身安體泰腹懷妊﹐自古淳風收大畜﹐今來渙卦內藏人。問妻胎﹐以子孫爲主﹐父作忌神。占母孕﹐以兄弟爲憑﹐鬼稱忌客。卦中𨿽有用爻﹐若被忌神動者﹐難保其胎。第二爻又爲胎﹐忌臨官鬼﹐二爻若值空亡﹐用象又逢月破﹐官爻再動﹐定主生災﹐決非懷孕。若得子孫旺相﹑及靑龍天喜交重﹐必主懷胎﹐孕婦自然康泰。淳風先師所收大畜之卦﹐人若占之必爲喜兆。愚意又收風水渙卦﹐渙字腹內有人﹐故懷六甲﹐試無不驗。

安護胎息章第十五﹝以胎爻爲主﹐福徳爲憑。﹞若欲安胎﹐喜子孫之靜伏﹔如求定產﹐忌官鬼之交重。凡卜安胎之事﹐須看子孫靜旺尢吉﹐𨿽動化生無咎。倘之敗絕﹐或化父母者﹐胎必難安﹐其中最喜鬼空爲妙﹐官如發動﹐定見連遭。子破焉能足月﹖胎空豈得成人﹖六沖則墮胎目下﹐六合則全孕懷中。子孫爻爲孕﹐第二爻爲胎﹐二者如有一爻值旬空月破者﹐必主墮胎。卦值六沖﹐日前小產﹔爻逢六合﹐月是胎全。鬼象亂興﹐必求神而可療﹔子爻不破﹐須服藥以方安。官鬼爲神司動出交重﹐速宜請禱。欲定何神作祟﹐細詳鬼祟章中。子又爲醫藥﹐不臨空破卻要求醫。要問安胎定日﹐財生胎合鬼衝傷﹔欲推小產到時﹐父值鬼臨子敗絕。安胎者﹐須得子孫值日﹐自然制鬼生財﹑或逢日合二爻﹐胎當安逸。又論小產到日﹐與生產大不相同﹐反取父官值日﹑或子孫臨死絕敗時﹐小產可知也。虎動龍空方坐艸﹐子衝胎破卻臨盆。小產到日法有數端﹕白虎動靑龍空﹑衝胎爻衝子象﹐俱決可生。產母吉凶﹐財興初爻詳的確。兒胎動止﹐子同二位察分明﹗初爻爲產母﹐喜臨旺相﹐忌值官爻。妻財爲孕婦﹐大怕空亡﹐更憂變鬼。子孫與胎爻皆宜靜旺﹐忌犯空衝。

收生保產章第十六﹝以應爻爲主﹐財象爲憑。﹞收生之婦應爻尋﹐次把妻財作用神﹐喜見生身生產母﹐忌逢克世克兒孫。穩婆取應爻爲主﹐次看財爻﹐此二爻內﹐若得一爻生世生子﹑又生初爻﹐方爲大吉。如來克世克子﹐或克初爻﹐必有所害﹐不可用之。初爲孕婦無傷吉﹐鬼發兄搖禍必深﹐財破應空誰贊美﹐單占如此定原因。初爻爲產母﹐世爻爲主人﹐子爻爲兒女﹐皆不可受應爻財爻之沖克﹐財應二象如克初爻恐傷產母﹐如克子孫﹐恐傷兒女﹔如克世爻﹐不過心懷欺詐﹔相衝亦然。卦中兄弟官鬼皆靜﹐則吉﹔動必有殃。若遇應空財空﹑或月破﹐斯人無力﹐還宜更換﹐獨占坐嫗此論。生產卦中推此婦﹐五爻二間斷其人﹐自占如克身和世﹐坐嫗當懷害己心﹐夫問若傷財與應﹐穩婆每恐損妻身﹐初爻不受其爻害﹐任用毫無惡計侵。生產卦中兼看穩婆﹐都又不取財應二爻爲用﹐反將五爻爲穩婆﹐間爻亦爲穩婆。孕婦自占﹐世爲本體﹐如被五爻或間爻克制﹐身受其傷。夫占妻產﹐又取財與應爻爲主﹐倘遇五爻與間爻傷財克應並伐初爻者﹐切莫用之。

六甲生產章第十七﹝以子孫長生爲主﹐世臨胎養爲憑。﹞夫同妻胎財莫陷﹐子爲兒女要興隆﹐交單是男重拆女﹐復論誰父包在中﹐陽象包陰生少女﹐陰包陽象產嬰童。夫古妻產財作妻身﹐不落空亡便爲大吉﹐子孫爲兒女﹐若遇旺相生扶﹐便曰兒無關煞。要決是男是女﹐先看動爻﹐卦中陰動變陽爲男﹐陽動變陰爲女﹐倘然陰陽皆動﹑或六爻安靜﹐難以定之﹐便收陰包陽是男﹐陽包陰是女。如或陰陽又不相包者﹐方取子孫﹐值單爲男﹐臨拆爲女。惟有交重二爻動必有變﹐交𨿽屬陰﹐變爲少陽﹐成男﹔重𨿽屬陽﹐變爲少陰成女。設若卦又無子者﹐便取伏卦子孫﹐陽卽包陰也。又各自相包者﹐內外二卦也﹐且如坎卦陰包陽﹐離卦陽包陰﹐此乃各自相包也。且如五月丙午日﹐占男女若何﹖卜得未濟卦安靜﹐此卦有內外二子皆臨相地﹐況得日月生扶﹐該懷雙孕﹐內卦陰包陽是男﹐外卦陽包陰是女﹐此卦陽在先而陰在後﹐果得雙胎。先生男而後女也。又如四月辛未日﹐問男女﹖卜得歸妹卦﹐此卦陰陽旣不相包﹐六爻內有無子象﹐伏出兌家亥水更值旬空。難分男女。豈知互成旣濟﹐止取互卦﹐外宮坎水正配兌家子孫﹐坎曰中男﹐果得男子也。要知何日來分娩﹐還看何旬胎遇空。近取動爻臨白虎﹐弟兄值日月喜匆匆﹐世居胎養方能至﹐子入長生到亦同﹐內外三爻無福徳﹐日時遇此面相逢﹐孫藏墓庫宜開銷﹐福陷空亡喜值衝﹗占生產到日﹐先看何旬胎值空亡﹐世爻臨胎養之日到也。若卦無子者﹐待子孫值日方來﹐如卦有子象﹐正值休囚﹐待兄弟值日﹑或子遇長生方到。若子臨絕處﹐遇生扶日可到。子若落空待日辰衝子﹐方生。子如投墓﹐待日辰衝墓﹐方來。若遇白虎動﹐近日當生。卦值六沖﹐到達其甚速。坐艸臨盆嫌動鬼﹐胎前產後忌搖兄﹐財臨月破焉寧室﹐子犯旬空難繼宗。夫占妻妾﹐財是用神﹐若臨月破旬空﹐當有產難。財𨿽上卦﹐變出兄爻﹑或卦中兄動﹐日月又不生扶﹐亦當妻患。財如旺相﹐鬼不交重﹐腰主臨盆有慶﹐坐艸無虞。子孫爲兒女﹐如臨空絕﹐𨿽育難招。子𨿽上卦﹐倘遭父動來傷﹐豈得長成﹖產婦自占憂世絕﹐隨官入墓禍重重﹐吉神旺相扶身吉﹐凶象交重克世凶﹗占自身﹐以世爻爲主﹐逢生則吉﹐遇克則凶。凡犯隨官入墓﹑助鬼傷身必遭產厄。鬼若空亡﹐又得吉神生世﹐終見康寧﹐如逢鬼煞動來沖克﹐禍難逃矣。

選擇乳母章第十八﹝以應爻爲主﹐財象爲憑。﹞凡求乳母應爻詳﹐次察妻財莫受傷﹐應象臨官多病疾﹐財神變鬼豈安康。占乳母﹐先看應爻﹐次觀財象﹐切不宜臨在旬空月破之中。應如值鬼﹑或財變官爻﹐此婦多生病疾。卦無亥子終無乳﹐爻有兒孫定有祥﹐更怪應來沖克子﹐若然生福永無妨。凡占有乳﹐專看水爻﹐卦無水象﹐其乳必無。𨿽有水爻﹐若變土者﹐必主先有後無。水若化金化旺﹐必然先少後多。卦中若得重重水透﹐又見金興﹐乳必有餘。子孫爲男女之爻﹐莫居空絕﹐如逢生旺﹐子必有成。應爻沖克福神﹐兒遭婦害。子得應爻生合﹐撫子有力。六沖上下無緣分﹐父母爻興子受殃﹐鬼若發時終有禍﹐兄如動出耗非常﹐應鬼咸池同伐世﹐倘遭暗計主須防。但遇六沖﹐決然不相。縱然合處逢衝﹑或變出六沖者﹐皆當有始無終。卦中父母之爻大不宜動﹐動則赤子遭屯﹐官鬼交重﹐多主咭咭。帶朱雀﹐易惹閒非。同玄武﹐潛竊衣資。白虎災延此婦。騰蛇驚及嬰兒。兄弟動﹐多費資財﹐倍加衣飾。又論世爲家主﹐應爲乳母﹐應如帶鬼及咸池動來克世﹐主貪淫﹐恐遭暗計。

嬰童否泰章第十九﹝以子孫爲主﹐不遇絕空克破爲佳。﹞嬰童卦取子孫爻﹐不落空亡便可招﹐化絕化空兼化克﹐𨿽觀花吐未成桃﹐如臨絕地逢生助﹐縱見災危命必饒﹗占兒女﹐子孫爲用爻﹔兄占弟卽兄弟爲用爻﹐用爻若臨空﹐決難長大。𨿽有用爻化出空絕﹑或化忌神或臨月破﹐目前𨿽有﹐豈得成嗣。用如逢絕﹐卻遇生扶﹐只恐多災﹐決非傷命。父母最嫌逢發動﹐弟兄能喜值重交﹐財興此子身還弱﹐官動其男病未消。父占子﹐父母爲忌神﹐宜靜不宜動。兄弟爲元神﹐宜興不宜絕﹐卦內妻財動﹐則泄子孫之气﹐兒體欠安。官鬼爲仇神﹐動則多關多煞﹐靜則無病無憂。如兄占弟又不如此定之﹐兄占弟者﹐兄爲用爻﹐鬼爲忌象﹐父作元神﹐子當泄气﹐財作仇神﹐各有喜忌之分﹐不可一途而取。助鬼傷身兒不旺﹐倘生殘疾數難逃。卦逢助鬼傷身﹐用象又臨絕地﹐元神不動﹐定遭疾厄纏綿。用之兄弟加朱雀﹐長大憂縱徒賭客交。主象旺生龍貴照﹐定然日後顯英豪。用爻無气﹐況臨朱雀變爲兄弟﹐長成之日倘交無益之人﹐變化呼虞之子。主象如逢生旺又帶靑龍貴人﹐後來必成大器顯祖榮宗。

出繼男女章第二十﹝以用爻爲主﹐應象爲憑。﹞欲將男女更名姓﹐須向爻中福徳查﹐父發鬼搖災又訟﹐兄興子旺錦添花﹐兄將弟繼求兄旺﹐父動生兄福轉加。將男繼出﹐女亦同推。若得子孫旺和兄又來生﹐繼之得吉。子若逢空﹐終難長大。如逢父母或官鬼動出﹐必患多災況生口舌。如見父動而兄又動者﹐此子貪生忘克﹐反獲佳祥。若兄將弟繼﹐不看子孫﹐反取兄是用爻﹐莫居空絕﹐若得父母動者轉添吉慶﹐惟獨官爻動則更忌。卦得歸魂宜暫繼﹐遊魂多變莫從他﹐相衝相克居難久﹐相合相生繼不差﹐應位若逢空破進﹐此人非是育兒家。歸魂乃歸鄕之象﹐但可繼名不宜長久。遊魂乃遷攺之兆﹐去後終多變易﹐凡占以世爲我﹐應爲他﹐若世應皆動﹐必有更張﹐又不宜相克。世克應還可﹐應克世非宜。若遇六沖﹐毫無緣分﹐切莫繼之。若得世應相合﹐必能久處﹐再遇相生﹐尢加和悅。倘然合處變衝﹐始相得而終見分離。應位若臨旬空月破者﹐此人救已且不瞻﹐而奚暇子挈人乎﹖

承繼績嗣章第二十一﹝以子孫爲主﹐應象爲憑。﹞凡人承繼男和女﹐僧道傳徒理亦同﹐但喜子孫逢旺相﹐不宜父鬼遇交重。兒臨月破多災疾﹐應值旬空少始終。凡繼男女及僧道傳徒﹐皆以子孫爲用爻﹐逢旺逢生則吉﹐遇空遇破則凶。父母動﹐子命不長。官鬼興﹐災生不測。應若空亡決難久遠。世應兩爻憂盡發﹐正之二卦忌相衝﹐福神衝世終非吉﹐日辰克子斷然凶﹐六合後嗣年代遠﹐遊魂欲變兩三重。繼子傳徒﹐切不宜世應皆動﹐動則有更。又不可世應皆空﹐空須不久。卦值六沖﹐定主父南子北﹐豈得相諧﹖變出六沖終無結秀﹐子孫爻不宜衝世克世﹐又不可被日月來傷﹐如得六合之爻﹐便得永年和悅。合處逢衝﹐後當攺變。若犯遊魂之卦﹐決主往來不定﹐多見變遷。

更名頂籍章第二十二﹝以世爻爲主﹐官鬼爲憑。﹞欲頂他人籍與名﹐六沖定見嘆吁聲﹐世空世破咸非就﹐官絕官亡盡不成。凡攺姓名及頂他人戶籍主不成。更此官名宜鬼旺﹐頂其店業要財興。兄臨雀動傷身世﹐猶恐傍人舉鬥爭。世不空衝官不陷﹐事當圓就永無更。在官頂補姓名﹐尢要官爻旺相﹐又不可鬼克世身。頂人藝業﹐還求財象興隆﹐不拘公私更攺﹐兄爻獨發難成。縱然亂動﹐兄帶朱雀動來克世﹐或應帶朱雀來克世者﹐必有傍人舉首爭奪成非﹐世爻興官爻若皆不空衝破絕﹐事事皆成無謀不遂。

平生學藝章第二十三﹝以妻財爲主﹐世應爲憑。﹞業無大小賢愚﹐豈不從師﹔事有敗成去就﹐還須問卜。凡習三教之流師同伯叔﹐如得椿萱旺相﹐法必訓詳父田﹐如逢旺相或來合世生身者﹐必獲全傳。或習諸般技藝﹐先觀兄弟次看應爻﹐此二象若一空亡便無承受。金銀銅錢之工﹐值乾兌酉申而最吉。竹木蘆藤之匠﹐得震巽寅卯以爲佳。造敗魚鹽酒醋﹐利入坎宮。裁成袖絹綾羅﹐喜臨離象﹐采石樵山須見艮﹐土工泥作要逢坤﹗將本營生﹐子動財明終發達﹐空拳技藝﹐財搖鬼旺必興家。身佐官僚﹐世怕鬼爻沖克。名開行次﹐身宜福徳生扶。凡人習業﹐各有所分﹐將本者﹐財爲主象﹐子作元神。空拳者﹐官是用爻﹐財爲助主﹐鄭在官人役﹐𨿽宜官鬼興隆﹐沖克世身大忌。牙行生理﹐最要子孫旺則廣招千里﹐空則門綱雀罹。卦中𨿽有子孫﹐應若逢空﹐亦無客至。凡習經書﹐父須生旺。若求官職﹐鬼莫空無。祝巫大利官興﹐僧道惟宜子旺。習儒業者﹐父母爲用。求功名者﹐官鬼爲用。祝巫者﹐迎神召將照馬關亡之類﹐亦用官爻。惟僧道之流﹐子孫爲用。凡用爻皆宜值旺相﹐各忌空亡﹐旺則事事有成﹐空則般般不就。諸般道術一應生涯﹐皆把財爲衣祿養命之源兼推子乃福神發家之主。諸般藝業﹐皆宜財神興隆。財若空亡﹐利資必絕望矣﹗無鬼必無頭無緒﹐遊魂必遊去遊回。世犯旬空﹐自有更張之意。應遭月破﹐師無傳授之心。蹇遇六沖﹐彼我無情難習業。幸逢六合﹐師徒相得卻成功。一應徒師習業﹐不宜卦內無官鬼。若逢空﹐事無頭緒﹐卦值遊魂﹐往返不定。又看世爲己應爲師﹐皆不可值旬空月破﹐又不宜卦值六沖。世應若不空亡﹐又遇爻逢六合﹐定主師徒相得事必成功。欲擇明師﹐未知曲直﹐當占易卦﹐便見虛眞。

五經定肄章第二十四﹝以父爻爲主﹐五行爲憑。﹞五經無不看文書﹐金作春秋木作詩﹐水是書經火禮記﹐土爻爲易少人知。凡讀書經﹐須詳父母﹐旺則有成﹐空則無益。止卜一經﹐單推父母﹐不論五行﹐混卜何經卻要五行分別。父臨申酉﹐宜讀春秋﹐母在火爻﹐利宗禮記﹐木視毛詩最妙﹐土觀周易爲佳﹐易經若也爲儒業﹐土象興隆最及時﹐父母若登申酉位﹐必在春秋折桂枝。總卜讀經之事﹐要知功名發在何經﹐父屬土爻﹐必在易經髙捷﹐如居金位﹐春秋定占髙魁﹐其餘仿此。財子同興難及第﹐平生虛費枉從師﹐父官兩旺修文吉﹐名播京機作總司。從經之士﹐最忌妻財子孫發動﹐偏宜父母官鬼興隆﹐父化父﹐後有敗經之變。父化官﹐必成顯達之榮。父化財必始勤而終怠﹐化生則文墨轉佳﹐化絕定心慵意懶。

求師訓迪章第二十五﹝以文書爲主﹐八卦爲憑。﹞延師習學﹐應爻莫下空鄕。教子修文﹐父象休行絕地。財動則其年少益﹐父空則此歲無功。應爻爲西席﹐父母爲文章﹐此二象皆要興隆﹐應陷應衝﹐皆主半途而廢﹐父空父絕﹐必然訓誨無功。財若動時﹐一年虛廢。四刑四極四衝爻﹐常往常來常攺易。四刑四極四衝者﹐總是六沖之卦﹐從師遇此定然彼我一緣必難終始。主卦𨿽然相合﹐倘如變出六沖﹐春夏𨿽然相聚秋冬定見分張。東家多退悔﹐世必家亡﹐西席有更張﹐應還發動。世應皆空﹐彼我無終無始。凡占以世爲主﹐應爲實。世空﹐主不敬﹐實自當疏慢﹐應動﹐實菲向主﹐彼必更長。世應俱動﹐各有變心﹐世應俱空﹐兩無眷戀。若得相生相合﹐定然賓主和諧。父旺持身﹐倍加學問。兄彊立世﹐多廢修儀。父母旺相﹐日進其功﹐更來生世生身﹐尢多教益。如逢兄弟發動﹑或值世爻﹐束脩倍費。卦若遊魂﹐自後他心能有變。應如月破﹐將來彼體豈無災。卦若遊魂﹐彼必坐身不定。應臨月破﹐將來彼體豈無災。卦若遊魂﹐彼必坐身不定﹐應臨月破﹐或應或命隨官入墓﹐其人定見災殃﹐或遭詞訟。內外得乾坤離卦﹐經書開錦繡奇文。幹乃六龍之寢﹐坤離又作文章﹐故此儒士遇之﹐便能上進或內或外﹐三中得一爲佳。如十純乾﹑純坤﹑純離者﹐卦名𨿽吉﹐只怪六沖﹐故不用也。凡熟此篇﹐變知其意。

求館開設章第二十六﹝以世應爲主﹐財福爲憑。﹞覓館招賢怕世空。應空豈得遇東翁﹐父空書館終非美﹐才陷修儀甚不丰﹐世應不空須有望﹐變成衝散定無終﹐無官之卦休尋訪﹐無館之年爲六沖。凡圖書館﹐世爲自己﹐應爲東家﹐父爲書館﹐子爲書生﹐財爲束脩﹐鬼爲薦館之人﹐兄乃同胞之士﹐世空不遇尊從﹐應空無東納。父空難逢美館﹐財空修體輕微。子空門弟不多﹐鬼空無人舉薦﹐兄空無人搶奪﹐身空居處不安﹐諸空稍可推﹐得世應不空終須有望。凡值六沖之卦或無官鬼定無館也。如合處逢衝或變出六沖﹐𨿽見成就﹐其年定主不終。遊魂遷攺它圖吉﹐歸魂乃舊勝西東﹐那日扶持生合世﹐便教賓主兩相逢。問遷更﹑遊魂大利﹐占守舊﹐反要歸魂﹐要知那日成關﹐還詳父母。卦中無父﹐但逢值日方在。如有父爻旺﹐求墓合之時。衰取旺生之日﹐又看何日生世﹑空世亦可成關。

相資寓所章第二十七﹝以父母爲主﹐世應爲憑。﹞習學修文就館中﹐相資卻興寓居同﹐父宜旺相身宜旺﹐世莫空亡應莫空﹐鬼忌動興財忌動﹐貞嫌衝破悔嫌衝。凡占就彼相資附學寓居同斷﹐皆要文書旺相﹐不宜世應空亡。世空身有阻﹐縱去無功。應空﹐彼不容﹐縱容無益。父若空亡﹐經書虛費。財動恐傷文書。鬼動倘招災禍。卦值六沖﹐決難諧就。如合處逢衝及變出衝者﹐始𨿽相得﹐後必攺更。無官來往皆難就﹐無父經書盡沒功。一卦無官﹐不能成就。六爻無父﹐枉費勤勞。更論乾坤離卦體﹐三中得一妙無窮﹐六爻安靜無繞舌﹐一卦遊魂不始終。常人寓處不論卦名﹐財動父空俱不足論﹐只忌六沖﹑鬼動﹑世應空亡﹐惟有書館如前繼。又取卦名方知有益無益﹑或內或外﹐乾與坤離得逢一象者﹐文添錦繡。若六爻安靜﹐並無閒擾來幹﹐卦見遊魂﹐心常攺變。應克用爻休寓此﹐外生內象卻亨通。世爲本家﹐應爲別宅﹐又以內卦爲本方﹐外卦爲他處。凡卜相資附學﹐不可不辧用爻。若問兒孫﹐子爲空象。如占自己﹐當看世爻。用受應爻或外卦來克﹐必被欺淩。如來生合用爻﹐大得維持之力。雀臨兄動閒非起﹐武帶官搖盜賊逢﹐白虎居官災病染﹐靑龍值父顯光榮。附學寓居﹐最嫌官鬼﹐靜則無咎﹐動則生憂。臨朱雀必有閒非﹐化兄弟反當欺詐﹐兄臨雀動亦然。鬼加玄武之爻﹐須防失脫。逢白虎﹐憂染災屯。遇騰蛇多驚多怪。見勾陳﹐須防跌蹼﹐作事遲疑推阻。靑龍當分生克﹐生世則文中顯貴﹐克世則喜處生悲﹐不惟靑龍一獸﹐但若官動克世﹐又有五行金鬼來傷﹐恐被刀傷斧割。木官來克﹐克須防梁折樓塌。水憂上漏下漏。土愁壁垣傾。火防回祿。巳恐蛇傷。鬼爻不動克世﹐皆不言他。復推財帶咸池﹐休貪美色﹐助鬼傷身亦然。惟有父值靑龍﹐文增光彩也。

應舉科名章第二十八﹝以文書爲主﹐官鬼爲憑。﹞懦童進學兼科甲﹐獨忌文書空與傷﹐有父無官還及第﹐有官無父豈爲良。凡占進學並科甲﹐取父母爲用爻﹐如臨旺相﹐必占髙魁﹐縱值休囚﹐若得變爻或日月生扶﹐亦當進取。倘若父值旬空月破之鄕﹐名難登榜。又論未試之龍﹐及試後在彌未及閱錄之先占者﹐𨿽憑父母﹐又重官爻﹐尢忌子孫發動。閱卷之後將出案時﹐惟恐父母不用官爻卦中有父無官也﹐須得第卦內有官無父﹐未得崢嶸。鬼興助印名書榜﹐財動傷文空返鄕﹐官值世爻財靜旺﹐父臨月建定幫糧。凡占懦業﹐父作文章鬼興生父﹐似時雨滋苗﹐財動傷文如秋霜殺艸。若得官爻持世﹑或值太歲日辰財又旺而不動﹐卦無兄弟交重﹐父母再居旺地﹐考占優等幫補馳名。官父縱然旺相又遭兄動財空﹐𨿽居首等未得幫糧。若還中後占廷試﹐方取官文二位彊﹐財子靜安無阻滯﹐兄爻獨發未能昌。凡占鄕試﹑會試﹐先察文書﹐次推官鬼。如卜殿試及考入翰林﹐先看官爻﹐次評父母﹐故此官文二象﹐皆要興隆。若值空亡﹐未能髙顯。大忌子搖﹐次嫌財動。兄爻獨發﹐定見阻撓。兄鬼同興﹐不須畏忌。卦如無父無官鬼伏出其爻吉祥﹐日月若臨官印者﹐福財縱動也無防。文書﹑官鬼皆是用爻﹐卦中缺一須看伏神。伏若再傷﹐又評日月。如有此爻﹐定然昌吉。日值文書何憂財動﹐月臨官鬼誰怕子興。卦內父官有气又逢福財﹐白虎皆搖身𨿽榮貴﹐卽便無憂。

仕宦升遷章第二十九﹝以官爻爲主﹐世象爲憑。﹞官職升遷子莫剛﹐惟求官鬼動爲良﹐值生值旺當遷轉。臨陷臨空且守常。鬼化子字憂調降﹐官連財位沐恩光。凡占升遷﹐須評官鬼﹐子乃忌神﹐不宜發動﹐官爲主象﹐最利交重﹐若臨生旺﹐定主髙陛。如值空亡﹐未能遷轉。官化子孫﹐非降卽調﹐卦中財子動亦然。若還財子同興轉助官爻﹐又不降調﹐官若化財平陛品級﹐官化進气官爻﹐又主重超美職。財之福象加爵祿﹐妻變兄爻減俸糧﹐卦得歸魂還復任﹐遊魂遷轉在他方。妻財爲俸祿﹐財化子孫加銜賜祿﹐變成兄弟罷俸減糧。若卜歸魂﹐還當復任﹐歸魂化歸魂﹐理應致仕﹐如遇遊魂官又旺者﹐必陛別省。遊魂化遊魂﹐陛後再陛遠處。世空未得髙升任﹐財動還須佐帝皇﹐鬼變退神宜致仕﹐化居墓絕早還鄕。世爻爲自身本官﹐自卜當察世爻﹐世若空亡未能遷轉。他人代卜﹐又不取世爻爲主﹐專看官爻﹐若得財動生官﹐自然顯達。鬼爻若化退气或變入墓絕之中﹐莫望陛遷﹐遠歸田裏。欲知何月官陛處﹐遇值逢生喜報祥。欲決何時遷轉﹐推評官鬼旺衰﹐旺則髙承升在爾﹐衰則待生旺之期。若六爻無鬼﹐後查那月臨官﹐便知遷陛決矣﹗

襲求武弁章第三十﹝以官爻爲主﹐世象爲憑。﹞動業贊皇猷﹐鷹揚渭水﹔簪纓繩租武﹐虎拜楓宸。大凡襲爵承官﹐皆沐君恩祖陰﹐欲識利名顯晦﹐遠憑卦象推詳。獻策請纓﹐父象要興財忌動。從戎比試﹐世爻喜旺應宜衰。獻策論者﹐專看文書﹐父旺必然髙中﹐父空﹐豈得成名﹖父若不空又嫌財動。若交鋒者﹐又憑世應﹐世旺應衰他必弱﹐世衰應旺彼當彊。世克應則大勝﹐應克世則難贏。受蔭襲封﹐喜遇貴乘祿馬。買官進爵﹐恢逢龍聚財官。所忌者六沖世陷空徒費力﹐所喜者六合官興財旺總如心。軍中占襲職﹐民間卜官﹐各忌世空官空﹑六沖之卦﹐若得官與世旺﹐定顯威風。官爻或世爻若帶靑龍貴人﹑及卦逢六合﹐威福更加。鬼在酉申﹐耀武揚威膺世祿。官臨乾兌﹐攘夷發夏樹奇功。官爻或世爻如臨乾兌卦中﹐或在酉申爻內﹐俱當名振華夷。內外卦得興隆﹐則功髙譽遠。身世爻當衰弱﹐則力怯機疏。世旺逢生﹐勇冠三軍蒙上賞﹐官興得助爵尊一品沐殊恩。世逢日月克衝﹐戈戟最爲下輩。身遇歲君生合﹐戰徵場內作髙魁。武職行中﹐若得內卦外卦興隆﹐世爻應爻旺相﹐定然勢壓旁疆。世旺再逢太歲﹐或日辰月建生扶者﹐勇冠三軍。世若休囚﹐卦不旺相﹐當推無力無能。又被日辰月建沖克世爻者﹐提拔全無﹐反遭彈劾﹐豈得馳名於軍伍﹖其中又看官爻﹐旺則聲名顯赫﹐空則劾削兵權。世帶靑龍﹐名馳朝野。官居白虎﹐威振華夷。靑龍爲大貴之星﹐白虎乃兵權之煞﹐此二獸若得臨世臨官﹐定主威揚海內。子動傷官﹐難遂參謀之策。財興助鬼﹐能成贊盡之功。鬼變福鄕循降調﹐官之財地漸陛遷。鬼爲官職﹐最嫌子動來傷﹐偏喜財興助鬼﹐官變子孫﹐非降卽調。鬼之財象﹐疊疊髙遷也。玩占易理玄微﹐可決戎官之休咎。

援監納吏章第三十一﹝以官爻爲主﹐財象爲憑。﹞買官納吏選陰陽﹐僧道醫官共審詳﹐世值旬空非久遠﹐福神靜旺永無殃。援監納吏並一應奉例納銀求官者﹐皆把世爻與官爻爲主﹐俱不宜空。空則不成﹐縱成不久。子孫𨿽爲福徳﹐亦不可動﹐動則傷官。又不可無﹐無則少利。身世之爻﹐若被鬼來沖克﹐反受其殃。如得鬼爻持世﹐再加財動來生﹐決主名成利就。鬼克身爻遭責罰﹐財生世象必榮昌﹐夫化子孫難出仕﹐妻之兄弟利源傷。身世之爻。若被鬼來沖克﹐反受其殃。如得鬼爻持世﹐再加財動來生﹐決主名成利就。官爻若化子孫﹐又難出仕。妻財如變兄弟﹑或卦中兄爻發動﹐不惟無所得﹐反主虧傷。吏典財官宜旺相﹐貢生父鬼忌空亡﹐太學父興官旺處﹐定顯聲名播四方。僧官﹑道官﹑陰陽官﹑醫官﹑使典等類﹐皆宜鬼旺財興。爻中有鬼無財﹐有名無實。有財無鬼﹐名利皆虛。又論恩貢﹑選貢﹑歲貢﹑監生等類﹐𨿽用官爻﹐再憑父母﹐此二象俱不可空﹐若得父官有气﹐定然名播京都。

選缺參房章第三十二﹝以官爻爲主﹐世象爲憑。﹞官員選缺及吏典參房﹐皆把官爻及世詳﹐應動兄興沖克世﹐同胞擾阻卻提防。官僚選缺及吏典參房﹐皆把官爻與世爻爲主﹐此二象內如有一爻犯月破旬空者﹐官不能得此缺﹐吏不能參此房。世縱不空﹐若被應動克世﹑或兄弟動來克世﹐必有同袍搶奪﹐卻要提防兄興﹐競爭彊。世爻若遇空衝絕﹐費盡勤勞怎得昌﹐不遇六沖官有气﹐穩膺美秩姓名揚。世若變爲絕地﹑或被日主來衝﹑或卜六沖之卦﹐縱去謀爲﹐決難成就。世象不空官爻不陷﹑應與兄爻縱動﹑不來克世﹐所求必逐﹐並不更張。參房獲利宜財旺﹐鬼象休來克世方﹐選缺求名愁福徳﹐隨官入墓恐遭殃。論參房者﹐與選缺不同﹐若得官與財旺﹐定然所得非常。鬼克世身難逃罪貴﹐論選缺者﹐亦要官興﹐最嫌子動﹐鬼克世身﹐不須畏忌。但遇隨官入墓﹐恐罹災患。

官員薦獎章第三十三﹝推薦以官文爲主﹐旌獎以財鬼爲憑。﹞官吏賢能﹐望憲臺之薦獎﹔黎民良善﹐賴邑宰之旌揚。所喜者﹐鬼旺龍興。所忌者﹐世空子動。凡占獎薦﹐各要官爻旺相﹐靑龍得地﹐大忌世值空亡﹐子孫發動。臣沐君恩﹐必得歲君生世。下叨上薦﹐須求外鬼扶身。卦有二官六部﹐重推重舉。爻無一鬼三司﹐不獎不褒。欲求恩寵﹐須看五爻爲天子﹐太歲爲朝廷﹐此二象內若得一爻生世或生官﹐便沾天澤天子與朝廷之位。如值空亡﹐恩先莫望從﹐不值空如來克世傷官﹐原不爲福。如占舉薦﹐專看外卦官爻。外像如無﹐內官可用﹐內鬼再空﹐不須謀望。不論內外﹐卦中若有官來生身生世﹐決叨提拔之恩。如得旺官疊見又來生合世爻﹐必得重重之薦。六爻內如無鬼者﹐定無推舉之官。推舉得官父旺動﹐穩望髙遷獎勞。若財鬼衰空虛圖給賞。推薦者若得官父兩全﹐便爲佳兆。二中欠一﹐未得穩成。獎動者𨿽用官爻﹐又宜財旺。財鬼如空﹐定無獎勤給賞之美也。鬼化子爻薦賢未聽。官之財象﹐獎勵能從。薦與獎﹐皆以官爲主﹐旺者來速﹐衰則來遲。動化子孫﹐𨿽薦未能聽信。財來助鬼﹐獎得如心。如卜官憑﹐但原文書逢旺气。若占到日﹐遠尋父母遇生方。又附占文憑到日﹐須看父母之爻﹐候臨生臨旺之期﹐此憑決到卦無父﹐須待父爻值日﹐方得憑來。父若衰而又空﹐縱然等候而未至。欲求坊扁方光輝﹐必藉官爻之旺相。世空絕望。子動難謀﹐財動還須囑托﹐鬼空不必祈求﹐六合則心懷喜悅﹐六沖則面染憂愁。凡求牌坊扁額光輝門閭﹐先看官爻﹐次推世象﹐二者若有一空﹐始終絕望。子孫動﹐亦不能求。財動生官﹐謀爲遂意。如求紮帖﹐又看文書﹐反嫌財動。父鬼財空﹐允能給發。不拘扁貼皆忌六沖。上察官情之喜怒﹐皆由四象之興衰。下推人事之親疏﹐不出兩儀之變化。

上書咎奏章第三十四﹝以太歲五爻爲主﹐文書官鬼爲憑。﹞啟奏君王看五爻﹐生身合命寵應叨﹐歲君克世龍顏怒﹐月將生官品爵髙。啟奏者須看五爻爲天子﹐太歲爲君王﹐此二者如有一爻生合身世﹐所奏如心。五爻與太歲如來沖克身世﹐恐犯天威﹐休陳情因。又論官多爲本職﹐不值旬空月破﹐更得日月生扶者﹐必然破格超陛。五爻爲天子之爻。進拜表章兼上本﹐父旺官興禦筆標﹐亦忌六沖財子動﹐次愁印綬化財爻﹐更嫌鬼象之爲福﹐父絕官空莫進朝。拜表上本啟奏皆同﹐若得父旺官興﹐定蒙準奏。若值六沖﹐或財搖子動﹑或父變妻財﹑或官之福﹑或父絕官空﹐以上數端﹐如犯一節者﹐莫奏朝廷﹐縱奏﹐徒費心機﹐難迎聖意。

朝天面旨章第三十五﹝以太歲五爻爲主﹐官鬼世象爲憑。﹞面君官旺世無傷﹐折檻廷諍也不妨﹐太歲五爻沖克世﹐休趨殿陛惹天殃。面君者﹐先推世象﹐次察官爻﹐此二爻如臨旺相﹐不值空亡﹐又不受君爻沖克﹐在去天天並無玷剝。世爻若被天子之爻沖克者﹐朝必遭殃﹐守靜爲上。日辰月建生身吉﹐克世傷官盡不祥﹐卦值晉升蒙上寵﹐爻成屯蹇豈爲彊。世爻與官爻縱值休囚﹐得日月或動爻生助﹑或變出生扶﹐皆爲佳兆﹐若動爻與日月傷官傷世﹐俱作凶推﹐朝王卜得火地晉﹐晉者以臣遇君之象。又取地風升﹐升者﹐進而上也﹐故此二卦皆吉。若卜水雷屯﹑水山蹇二卦﹐皆爲難也﹐遇者必凶。逢衝莫去朝天子﹐遇合應來奏帝皇﹐無鬼不能沾雨露﹐世空豈得受恩光。六沖之象﹐切莫朝天。六合之爻﹐理宜面聖。爻𨿽攢合﹐卦中無鬼或值空鄕﹐渥恩莫望。卦縱有官﹐世居陷地﹐還嗟運蹇﹐豈沐天恩。

恩封誥命章第三十六﹝以文書爲主﹐官鬼爲憑。﹞欲知紫誥贈何人﹐卦內還須分六親﹐父作皇封世作己﹐官爲史部五爲君﹐更將太歲爲天子﹐幹卦當稱帝王尊﹐君位怕臨空與絕﹐五爻忌克世和身。凡占誥命﹐父母爲用爻﹐不絕不空﹐終須有望。又看世爲自己﹐官爲吏部﹐五爻爲天子﹐太歲爲朝廷﹐皆莫空亡。君位之爻﹐切莫傷身克世。幹卦又爲君王﹐或內或外得此象者﹐必受恩封。君爻生合何爻處﹐便見天恩賜那人。財象遇生封妻室﹐子爻逢合蔭兒孫﹐世身若得君相合﹐品級加增作大臣。五爻與太歲生合父母﹐必贈椿萱。生合財爻﹐必封妻室。生扶福徳﹐當蔭兒孫。生合世身再加官爻旺相﹐自當品職髙陛。鬼發父興迎誥命﹐父空財動絕皇恩﹐官鬼休囚宜囑托﹐文書破絕莫勞心﹐來召來宣同此例﹐去朝去奏照其因。卦內官父兩旺﹐定沐洪恩。父若空亡﹐難迎誥命。妻財獨發﹐克制文書﹐難沾雨露。鬼值休囚﹐寅綠爲美﹐父臨空絕﹐枉使機謀。君來宣召﹐臣去朝天﹐皆喜君爻生世。官旺爲佳﹐各忌帝位克身﹐鬼空不吉。

文書消息章第三十七﹝以文書爲主﹐官鬼爲憑。﹞官印文書宜父動﹐民修票約忌財興﹐財臨身世徒書契。周不空亡準此情。凡論文書票約﹐取父母爲用爻﹐旺則有成﹐空則無用﹐財爻爲動或值世身空﹐勞紙筆枉費神思。鬼是元神空不就﹐財爲忌客動難成﹐父之沖克眞爲假﹐母變生扶卻信憑。卦無官鬼或落空亡﹐皆主不就。妻爻發動﹐契必難成。財動官亦動﹐反能成契。父母若被日月衝破﹑或化絕化空﹐此契不能見信於人。父母若遇生扶﹑或變爲有气﹐此書縱假而可爲眞也。

趨謁貴人章第三十八﹝以世應爲主﹐外卦月卦爲憑。﹞外卦原來是用爻﹐興隆出現得相交﹐無身無鬼皆非遇﹐主若傷賓情據拋。凡去謁貴﹐最嫌外卦空亡﹐若得外卦出現旺相﹐人必相逢。如外三爻皆動﹐定有變更。一二爻動﹐亦不如此論﹐又要取卦身與鬼官之爻﹐如缺一神又不遇也。復看世爲主﹐應爲實。又以內爲主﹐外爲實。如遇內外世應相生﹑或比和﹑或應克世﹑外克內﹐皆主相逢得意也。惟獨世克應與內克外﹐主反觸賓﹐縱然相見亦不相投。世臨空地難成事﹐應落空亡白費勞。望客喜逢三合卦﹐見賓怕遇六沖爻。趨謁之事﹐世應與官鬼皆莫空亡﹐三者如有一空﹐決不相得﹐縱不逢空﹐若值六沖﹐決無美意。若得三合六合之卦﹐自然賓主相諧﹐若還應象交重﹐謂人不遇。如求書貼憂財發﹐偏宜父母值重交﹐或去解非並脫訟﹐子孫爻動禍殃消。若還覓利抽丰者﹐財官兩旺樂滔滔。但去求文取帖及送書遞柬﹐不宜父母空亡﹐更忌妻財發動﹐如要解詞息訟﹐反宜官鬼休囚﹐又怕應來傷世。若遇子孫持世或發動﹐禍必觸消。如去假公事以濟私情﹐或抽丰而利己者﹐須得財官兩旺﹐切嫌兄弟交重。

謀望成事章第三十九﹝以世應爲主﹐內外爲憑。﹞成事須將世應查﹐世爲本主應爲他﹐空衝破絕臨其世﹐凡去謀爲莫起牙﹐衝破絕空居應位﹐他心不合枉嗟呀。凡成事體一應謀爲﹐皆取世應爲主﹐或世或應﹐如臨絕地或犯旬空月破日衝﹐皆難成就。次將內卦爲謀事之人﹐不宜空破。如臨旺相﹐定主亨通﹐再得內克外卦﹐或內外相生及比和俱爲美也。六沖爻象難諧就﹐卦內無官事必差﹐世應若逢日辰合﹐任君不願也堪誇。六沖之卦﹐事決不成。合處逢衝﹐成後復退。鬼若空亡及不上卦﹐皆不就也。世應二爻自相會合﹐或得日辰合世合應﹐縱若心中不欲﹐也得允成。陛官遷職兼興訟﹐官鬼交重名倍加﹐覓利還須財旺相﹐求書必得父光華。兄爻獨發般般忌﹐子象興隆事事佳。官中謀望所斷如前﹐復喜官爻旺相﹐獨忌子搖。如謀利息財忌空亡﹐若斡文書﹐不宜財動。卦如無父﹐終不能成。諸般謀事﹐各嫌兄弟交重﹐惟子動無不爲佳﹐功名獨忌。

謀役頂名章第四十﹝以官爻爲主﹐世象爲憑。﹞書辯捕兵民皂卒﹐謀差頂役世爻詳﹐各忌六沖官害世﹐皆宜財鬼旺爲彊。一應衙門生意頂役謀差﹐若遇六沖決難成就﹐縱成不久。官鬼若傷身世﹐終遭罪責難逃﹐得財官兩旺其中﹐定見興家。更愁身命隨官墓﹐世坐空亡誰贊襄﹐無鬼莫來謀此役﹐官臨身世卻宜當。但若身世本命隨官入墓﹐禍不可當。世值空亡﹐焉能久遠﹖卦中無鬼﹐所作不成﹐縱若成之﹐始終無益。若得官臨身世﹐本命又遇生扶﹐宜充此役。財空鬼弱兄爻動﹐但得虛名利不昌﹐世不逢衝官不絕﹐差成役就樂歡腸。財落空中官居衰地﹐事𨿽見就﹐必主無財﹐卦中縱有衰財或逢兄動﹐亦不爲祥。世象不衝不破﹐官爻不絕不空﹐便言謀中得成﹐求財得利。

審役輕重章第四牛一﹝以官鬼爲主﹐生克爲憑。﹞民當戶役有輕重之不同﹐卦出官爻取旺衰之可驗。凡居旺相必髙彊﹐若得休囚方細小﹐克世則厚而非薄﹐傷身則重而不輕。帶靑龍而道吉﹐加白虎以言凶。要知戶役輕重﹐須看官爻衰旺﹐旺則重大﹐衰則輕微。或空或絕﹐皆主無憂。鬼縱休囚﹐克世還當繁重。官𨿽旺相﹐生世賠費還輕。值靑龍終無責罰﹐臨白虎必犯官刑。月建臨官應僉魁首﹐日辰克鬼當審輕微。官爻值世估髙名﹐福徳加身登下榜﹐子化官則將輕作重﹐官化子則攺禍成祥﹐兄弟動時多破費﹐子孫旺處少虧傷。用爻彊弱端詳﹐解戶淺深預定。官臨月建﹐至重之差。鬼值世爻﹐次重之役。鬼逢日月克傷﹐輕搖可必。子孫世或發動﹐其戶亦輕。子變官爻﹐解輕賠賒。鬼之子象﹐役大賠微。兄弟發動或持世上﹐定多賠賒。子孫旺相或值身爻﹐費財稍可。

扳人幫役章第四十二﹝以世應爲主﹐官鬼爲憑。﹞將役扳人忌應空﹐六沖無鬼彼難從﹐應爻克世他無咎﹐鬼落空亡訟若風。欲求幫戶﹐須觀應與官爻﹐應若空亡﹐師來幫貼。世遭應克﹐無力扳他。若卜六沖決難遂意﹐如無官鬼豈得扳人﹖鬼象臨空臨絕﹐官心無主無爲。應被世傷官鬼克﹐決能扳累獲全功﹐卦爻生合妻財旺﹐定來貼費兩和同。應上臨官臨月破﹐斯人受責受其凶。世克應爻或官傷應位﹐必是如心。世應相生相合﹑財逢生旺之鄕不必官扳﹐自然津貼。官爻值應或應臨月破者﹐官必僉幫違選遭責。

除名脫役章第四十三﹝以子孫爲主﹐世象爲憑。﹞官爻克世兼臨世﹐用盡機謀脫不成﹐卦得六沖應脫役﹐子孫在世定除名。凡求脫役﹐專看官爻﹐官如克世臨世﹐欲退其役難以推開。若得六沖或子孫持世﹐或子孫交重﹐皆主役去名消。世空自退無憂慮﹐應陷他非上籍丁﹐世應俱空官又動﹐傍人頂役兩無刑。世值空亡﹐自當解散﹐應值空亡﹐他難頂替。世應皆空官又動者﹐自能解脫。彼不克當﹐必有傍人代役﹐已免其憂。鬼爻立應兼傷彼﹐他必承當永不更﹐鬼若興隆財疊發﹐還須自己入公庭。官爻臨應兼克應﹐皆主他人代役。官臨旺動又不傷他﹐況遭財動生官﹐定難脫也。官爻縱動﹐如來生助世爻﹐反有益我之情﹐必然得脫。

人宅六事章第四十四﹝以動爻爲主﹐內外爲憑。﹞一卦之中﹐可決一家之休咎﹔六爻之內﹐能分六事之盈虧。家庭消長﹐系於卦不系於爻﹔人口災祥﹐在乎爻不在乎卦。內曰宅居﹐喜逢旺相﹔外云人口﹐忌值休囚。要見吉凶﹐還祥生克。論卦衰旺之法﹐立春後﹐艮旺﹑震相﹑巽胎﹑離沒﹑坤死﹑兌囚﹑干休﹑坎廢。春分後﹐震旺﹑巽相﹑離胎﹑坤沒﹑兌死﹑乾囚﹑坎休﹑艮廢。立夏後﹐巽旺﹑離相﹑坤胎﹑兌沒﹑乾死﹑坎囚﹑艮休﹑震廢。夏至後﹐離旺﹐坤相﹑兌胎﹑乾沒﹑坎死﹑艮囚﹑震休﹑巽廢。立秋後﹐坤旺﹑兌相﹑乾胎﹑坎沒﹑艮死﹑震囚﹑巽休﹑離廢。秋分後﹐兌旺﹑乾相﹑坎胎﹑艮沒﹑震死﹑巽囚﹑離休﹐坤廢。立冬後﹐乾旺﹑坎相﹑艮胎﹑震沒﹑巽死﹑離囚﹑坤休﹑兌廢。冬至後﹐坎旺﹑艮相﹑震胎﹑巽沒﹑離死﹑坤囚﹑兌休﹑乾廢。凡占家宅﹐先觀內外二象﹐內卦爲住居﹐外卦爲人口。內卦旺相﹐則住宅興隆﹐外卦旺相﹐則人丁茂盛。如臨胎沒﹐稍主亨通。內卦若值死囚休廢﹐便言家庭不發。又取內外相生及比和﹐或外克內卦﹐皆作佳祥。若內克外﹐便言住宅不寧﹐內卦縱然旺相﹐若克外爻終不爲福。內若休囚外卦旺相﹐如克外者柔難制綱﹐不爲克也。內外興隆無祿馬﹐終見亨通。宅人衰廢有財官也須愁歡。星辰不若五行﹐爻象詎如八卦。凡看人宅六事﹐內外二卦皆臨旺相之鄕﹐爻內縱無官鬼妻財貴人福徳者﹐也主興隆。人宅二爻俱值死囚休廢或落空亡﹐縱有財官靑龍天喜者﹐亦無佳兆。先言二象﹐次辧六親﹐鬼是正廳﹐父爲堂屋﹐子作廊廂披廈﹐財成倉庫廚房﹐兄斷門欄墻壁﹐間推甬道明堂。世作本家﹐應爲朝向﹐遇衝遇克﹐其間損耗書必須更﹐逢合逢生﹐此處淸安宜久住。官鬼爲正廳﹐又爲家堂﹐又爲家主﹐空則無廳或無香火。鬼化鬼﹐必有二廳或有兩堂香火。父母爲屋宇﹑爲經書﹑又爲尊長﹐空則房屋衰頹﹐或經書少習。父化父﹐必有樓房﹑或家多文集。若有子孫同發﹐便言經典。子孫爲廊廈﹑廂房﹑披屋之類﹐又爲善願又爲鬼幼﹐空無傍屋或家不好善。子化子﹐側屋甚多﹐或敬神重佛。妻財爲倉﹑爲庫﹑爲下房﹑又爲財寶﹑又爲妻僕﹐空則家無倉庫﹐或廚下蕭條﹐資財不聚。財化財﹐連敖盛庫﹐財帛丰盈。兄弟爲門戶墻壁﹐又爲弟兄﹐如值水爻﹑或帶玄武﹐便爲坑廁﹐空則門戶虧傷﹑或墻垣坍塌。兄化兄﹐必有重門相對﹐或雙腳墻垣。間爻爲月臺﹐太旺加官貴方爲甬道﹐空則無明堂。世爻爲本家﹐又爲祈卜之人﹐空則門庭欠利﹐旺則家宅興隆。應爻爲朝向﹐又爲對鄰﹐空則朝向不通﹐旺則宅方助宅﹐以上諸爻看那象逢衝受克﹐便知那處虧傷﹐何象遇合叨生就決誰房益利。旣占闔宅當審六爻﹐初爲兒女與雞鵝﹑並連基地。二推妻妾﹑兼貓犬竈及華堂﹐三曰弟兄香火豬並眠牀。四雲門戶萱堂羊同外族。五是椿庭與宅長﹑眾人道路兼牛。六成祖輩興奴丁墳墓棟梁加馬。初爻爲基址﹑爲井﹑爲溝﹑爲小口﹑又爲雞鵝鴨之類。二爻爲房屋﹑爲華堂﹑爲竈﹑爲長母﹑爲妻妾﹑又爲貓犬之類。三爻爲正門﹑爲香火﹑爲閨房﹑爲臥牀﹑爲兄弟﹑又爲豬畜。四爻爲門戶﹑爲母﹑爲外親﹑又爲羊畜。五爻爲路﹑爲父﹑爲宅長﹑爲眾人口﹑又爲牛畜﹑六爻爲棟梁﹑爲家眷﹑爲墻壁﹑爲墳墓﹑爲祖父母﹑爲奴婢﹐又爲騾馬。此乃通論而已。世乃來占之主﹐應當問卦之妻。倘若他人代卜﹐反將應象爲尊﹐或令家人祝告﹐六爻所屬難分﹐止論五爲家主之爻﹐二爲宅母之命﹐看那爻臨於日破月破﹐斷此生災。觀何象值在旬空化空﹐言其抱患。自己占﹐以世爲主以應爲妻。他人代占﹐以世爲問卦之人﹐應爲本主。若家人代占﹐以五爻爲宅長﹐二爻爲宅母﹐以上所言﹐皆論代占之事。𨿽不以六爻所屬之分﹐各有用爻分定。惟有家主來占﹐方取六爻分宮而察﹐細看那一爻逢日衝﹑月破﹑旬空者﹐便決此人非災卽訟。且如家主自占﹐寅月甲寅旬辛酉日﹐占垢卦安靜。此卦世在初爻﹐正臨空地﹐世爻爲家主﹐初爻爲小口﹐其年二月內﹐家主與次男皆生病疾。又看五爻爲父又逢月破之鄕﹐此年十月內﹐父患大災應此卦也。又如家人代占人宅﹐正月甲子旬壬申日﹐卜得大壯之大有﹐家人占者﹐不必取六爻分宮所斷﹐此卦五爻臨月破﹐理應宅工之災﹐豈知申日卜之不爲月破﹐此宅長反主一年康泰。又論第二爻爲宅母﹐被日辰衝破﹐理合生災﹐𨿽臨月建﹐目下縱和平安﹐後至七八月果染災殃﹐有此驗也。又察鬼臨何命﹐方知殃及何人﹐伏鬼同推﹐化官槪論。子變官爻﹐災連兒女。財之鬼象﹐殃及妻孥。人和病者﹐蓋因本命臨官鬼﹐且如鬼在子爻﹐便言屬鼠生人有疾。若卦無官﹐又尋伏鬼。假令卜得未濟卦﹐𨿽無鬼伏出離宮亥飛官爻﹐當決屬豬生人患病。鬼若空亡﹐不須畏忌。又論卦內動爻變出財兄父子﹐不必論這﹐若化官爻便宜細究。且如子孫化鬼﹐卑幼爻災。父母化官﹐椿萱有患。財化鬼爻﹐妻孥不泰。兄弟化出﹐手足難安。官化鬼爻﹐家庭病訟交作﹐妻如來卜﹐便推夫主生災。世化鬼爻﹐當決來卜之人有疾﹐卦身化鬼亦然﹐化鬼若空﹐不必言也。復查鬼克何爻﹐便決何人受疾﹐官臨誰卦﹐當言誰體成殃。卦內鬼爻發動﹐便作凶推。若克初爻﹐子孫有病。如傷二位﹐妻妾生災。克三爻﹐弟兄有疾。克四爻﹐母受其殃。克五爻﹐父遭疾厄。克六爻﹐病於公祖﹑患及奴丁。克世爻﹐來卜之人有毒。克應爻﹐妻室遭屯。若他人代占﹐鬼克應者﹐莫言妻病﹐反推本主生災﹐非災卽訟。鬼不動不言也。又看鬼值何宮發動﹐便知災至何人。鬼在乾宮﹐當言父病。官居坤卦﹐便曰母災。在震宮﹐長男有疾。在巽卦﹐長女遭殃。坎卦﹐中男不泰。離宮﹐中女不寧。鬼搖艮內﹐災至少男。官動兌宮﹐殃及少女。要知何病﹐須看五行。金官發動﹐病入肺經﹑吐痰﹑气急﹑咳嗽﹐又主斧割刀傷。木鬼交重﹐災由肝部左癱石瘓瘙癢﹑麻瘋﹐又不可興工伐樹﹐動則有妨。水鬼禍裁腎部腰疼淫气泄馮崩淋﹐又恐江湖染禍。火鬼疾起心經﹑慮頗癇患瘡毒眼赤﹑尿黃﹑莫臨火境。土動臨官﹐患從脾胃切憂腫脹臉黃時災瘧疾﹐切莫立於巖墻之下。靑龍鬼發﹐喜處招殃﹐白虎官興﹐喪家惹禍﹐又恐皿光。朱雀因怒气得災。騰蛇爲驚惶患病。勾陳防跌倒。玄武莫貪花﹐騾馬臨官﹐休登遠道。鬼居華蓋﹐勿住空門。帶咸池﹐莫酡酒色。逢羊刃忌執刀槍。酉鬼香醪少飲。丑官牛肉莫食。午鬼忌乘騾馬。卯宮莫授車興。巳慮蛇傷。戌防犬吠。寅恐虎狼之害。辰愁龍撤之驚。鬼如安靜﹐亦不爲美。妻財動則災至椿萱﹐父母搖則禍延蘭桂﹐鬼動弟兄之病﹐兄興妻僕之殃。財爻動﹐便言父母之災﹐鬼若同興﹐反助椿萱之力﹐其財亦不爲殃。父母動𨿽曰子孫抱患﹐若得妻財同發﹐父自受傷﹐豈能克制子爻也。官鬼動﹐理應兄弟遭屯。兄若空亡﹐亦不受鬼來傷克。兄弟動﹐當決妻奴不泰。兄象自臨月破﹐焉得傷財﹐縱動亦不爲咎。𨿽曰六親之相克﹐還宜彊弱細參詳。內爲宅﹐外爲人﹐人宅皆空倘滅門。財爲馬﹐官爲祿﹐祿馬俱無難發福。要知八卦空亡﹐且看地福訣內書云﹕子向北方坎﹑丑寅艮上山﹐卯起東方震﹐辰巳巽風間﹐午見南離火﹐未申地地關﹐酉在兌方取﹐戌亥屬幹垣。內卦爲宅﹐空則住居不利。外卦爲人﹐空則長幼不安。外卦若空﹐第五爻又空者﹐並無動爻與日月生扶﹐非但生災﹐人口多遭損失。內卦若空第二爻又空者﹑或又被動爻與日月相傷﹐非惟不利﹐住房還主傾盤。內空外不空﹐宅敗人無厄。外陷內不陷﹐人亡宅不傾﹐內外皆空亡﹐況值休囚又無救助者﹐定主家破人亡。且如癸卯年寅月壬午日﹐家主來占一年人口六事﹐卜得咸卦二爻五爻動﹐此卦內三爻太旺﹐房屋新創整齊者。外三爻是兌﹐正值休囚﹐況在甲戌旬占﹐兌酉又居空亡﹐五爻爲人口﹐亦值空亡﹐𨿽云動不爲空﹐豈知化出申爻亦空也。外卦與五爻皆絕子月建寅中同敗於日辰午內﹐又被動爻與日辰克制﹐人口之爻毫無救助﹐其家一十一口﹐此年春季同染瘟疫之災﹐正二三月內連喪十人﹐止畱一口﹐卦驗如此﹐宜細評之。又論妻財爲馬﹐官鬼爲祿﹐故此家宅卦中﹐財官不可無也。無祿者﹐資財耗散。無馬者﹐妻妾不寧﹐二者俱無家園零替。龍云喜﹑虎云喪﹑交重持世家鄕。雀曰非﹑武曰賊﹑發動臨官來屋室。小靑龍從甲乙日起﹐大白虎正月從申上順行十二位﹐若發動或持世或臨財﹐皆主喜慶。小白虎從庚辛日起﹐大白虎正月從申上順行十二位﹐若發動或持世﹐皆主凶喪﹐帶鬼發龍盛。小朱雀從丙丁日起﹐大朱雀正月從巳上順行十二位﹐若發動或持世或臨鬼﹐皆主是非。小玄武從壬癸日起﹐大玄武正月從丑上順行十二位﹐若發動﹐事主遲畱﹐若臨官﹐田禾欠熟。小騰蛇從巳日起﹐惟獨大騰蛇﹐正月從辰上逆行十二位﹐若發動或臨鬼皆主虛驚﹐又與怪夢。靑龍白虎同興﹐丁口有增有減﹐玄武騰蛇並陷﹐門蘭無盜無驚。靑龍爲喜﹐白虎爲孝﹐二爻同發﹐定然紅白相交。武爲盜賊﹐蛇乃虛驚﹐二象俱空﹐家無失脫虛驚也。騰蛇逢巳午之鄕﹐驚從火變。勾陳遇卯寅之地﹐戶退田園。騰蛇臨火鬼交重﹐家防回祿﹐如有嬰童幼女兼痘疹之侵。勾陳臨木鬼發動﹐主退田禾﹐定不丰熟。靑龍居應居財﹐必有懷胎之喜﹔朱雀臨官臨世﹐豈無舉訟之非。應爻爲正妻﹐財爻亦爲妻又爲妾﹐又爲婢女﹐故論靑龍臨應臨財者﹐不拘動靜﹐其年定見懷胎。朱雀爲閒非﹐又爲詞訟﹐若臨官爻世爻者﹐定主春蠶虧損﹐六畜傷殘。羊刃興而兄弟發﹐則財破妻災。白虎動而子孫空﹐則蠶虧畜損。羊刃與兄弟﹐皆是克財之神﹐二爻皆動﹐定主財散囊虛﹐妻災僕病。白虎爲刀砧﹐子孫爲蠶畜﹐子若空亡﹐再加虎動者﹐定主春蠶虧損﹐六畜傷殘。火官當道﹐回祿宜壞。木子司權﹐春蠶許育。鬼乃禍殃﹐火爲紅焰﹐火官發動﹐恐犯火災﹐不克身世﹐請禱可免。鬼如克世﹐難免火焚。而子孫爲蠶花﹐如臨財火之爻﹐倍得春蠶之利。官鬼如無如陷﹐爲家堂而少力﹐宅長多屯。父母若動若衝﹐因屋室以無安﹐兒孫有恙。官鬼爲家堂﹐又爲家主﹐若不上卦及落空亡﹐便曰家無香火﹐縱有亦主崩頹﹐宅長又多疾病。父母爲屋宇﹐大忌逢衝發動﹐衝則房屋不寧﹐動則子孫多毒。雀武鬼爻三動乃作凶推﹐須憂物失非侵﹐更恐盜扳訟累。虎蛇兄象三空稱爲吉兆﹐亦免妻殃僕患﹐況陰怪異悲聲。朱雀爲是非﹐玄武爲盜賊﹐官鬼爲詞訟﹐若此三爻皆動﹐亦恐生非﹐亦防失脫﹐更慮盜賊指扳。白虎爲悲喪﹐騰蛇爲妖怪﹐兄弟爲劫財﹐如此三象皆空﹐一年無怪無衰﹐況得妻安僕泰。子孫動則廣進家資﹐父母興則多傷禽獸。子乃生財之客﹐或動或旺溥獲資財。禽獸亦看子孫﹐若被父動來傷﹐血財不利。官爻愁旺動﹐九流爲業反生財。白虎怕交重﹐五服在身非作咎。鬼爲惡煞﹐𨿽不宜旺宜動﹐空拳覓利之人遇之反吉。白虎爲喪服﹐亦不宜動﹐如有舊孝在家﹐動亦無忌。坎府蛇行驚防波險。兌宮雀噪禍慮紅顏。離象鬼興風燭至﹐坤家官動土神妨。騰蛇爲虛驚﹐看臨何卦﹐便識來蹤﹐如在坎宮發動﹐莫往江湖。若居艮卦交重﹐休登山嶺。震憂霹靂。巽慮狂風。干行髙處或寺觀內之驚惶。坤往墓中或荒郊間之恐懼。離遭火燭之虛驚。兌犯紅顏之頓駭。在內動﹐則家中仔細﹐在外動﹐則路上謹防。再查朱雀爲是非﹐動臨何卦之中﹐便覺何由起聲。看在那爻之上﹐方知那事成非。雀搖父母﹐若不爲尊長之非﹐定不免文書之事。雀值子孫﹐非因卑幼﹐禍從僧道之門。雀動妻財﹐不受陰人之气﹐定因財帛生非。雀居兄弟﹐禍起蕭墻﹐若免家庭之擾括﹐難逃朋友之喧嘩。雀臨鬼動或化官爻﹐必遭公訟之牽連﹐又恐飛來之橫禍。復陳官鬼之爻亦不宜動﹐離官鬼發﹐切忌火光。坤卦官興﹐須憂動土﹐其餘六象一例而推。六沖主攺星分居﹐或出行最利。六合能交關合夥﹐或進喜偏宜。家宅之卦﹐若值六沖﹐定主遷移﹑合與﹑攺造﹐如不﹐必有遠行之兆。若與弟兄親族同居﹐當有分開之變。六沖者不過攺遷之事﹐不可便以不利而言。若得六合之卦﹐謀事不成宜添人口﹐如欲交關合夥﹐無不遂心。但若合處逢衝﹐又主分更之變。世動﹐有遷更之變。身空﹐無久遠之居。世父爲宅主﹐固不宜動﹐又不宜空。或動或空﹐皆主住居不久。火化木﹐則竈須承漏。水化土﹐則溝欠疏通。火爻爲竈﹐如化水爻﹐必竈前或上漏或下濕。水爻爲溝渠﹐若化土爻﹐決主陰溝淤塞﹐土得衝破反主流通。金化火﹐而鍋鐵崩傷。木化金﹐而家堂釘鈄。金爻爲鍋﹐子亦爲香鑪﹐化出火爻﹐若非鍋漏﹐卽是香鑪破損。木爻爲家堂﹐又爲臥牀﹐若之金象﹐必是神堂有鐵鈄﹑或牀上有鐵釘。事之否藏﹐人之禍福﹐待臨值月期當見﹐候旺生時節方來。要知禍到﹐當察凶爻。如望福來﹐遠評吉象。凡爻神臨於生旺之月﹐便見其因。吉神值月則吉﹐凶神值月則凶。是吉是凶﹐不出五行之外。或悔或吝﹐咸從四象之中。

創造宮室章第四十五﹝以子孫爲主﹐身世爲憑。﹞興工最怕鬼重交﹐更忌官來克世爻﹐助鬼傷身災定染﹐隨官入墓禍能招。起造興工﹐大忌鬼爻發動﹐縱然不動官來克世﹐尢凶。如逢助鬼傷身﹐有妨家主。隨官入墓﹐造後豈得興家﹖內興外旺年年發﹐父盛財安歲歲髙﹐子動鬼衰身世旺並﹐無神煞作精妖。內卦爲宅﹐外卦爲人﹐二者皆臨旺相﹐自然人宅興隆。內外若值休囚﹐豈能發達﹖卦若空亡﹐便爲凶斷。父母爲屋宇﹐如逢旺相﹐又無財動來傷﹐房屋定然綿遠﹐後主榮華。卦得子孫發動﹑官鬼休囚﹑世爻不受沖克﹐動作之時永無妨礙。

修方動土章第四十六﹝以子孫爲主﹐身世爲憑。﹞開業興修兼所伐﹐身臨福徳卻爲奇﹐子孫旺相千祥至﹐官鬼交重萬禍欺﹐世旺逢生無禁忌﹐身衰受克有方隅﹐並占方向凶和吉﹐如此推之不攺移。凡動土﹑興工﹑創作﹑修砌﹑拆卸﹑墾掘﹑斫伐﹑更方﹑攺向之類﹐皆以子孫持世﹐或旺相﹑或發動便無妨礙。子若休囚又不臨世﹐卦中鬼爻又動﹐必有神煞爲殃﹐切莫動作。又看世爻喜臨旺相則吉﹐縱逢衰地亦得生扶﹐並無禁忌。世若休囚﹐卻被鬼爻或日辰克衝﹐決有方隅。世落空亡﹐必多愆咎。鬼如落陷﹐殃禍無干﹐凡遇助鬼傷身﹑隨官入墓不可用也。福住水爻宜動北﹐官居金位怕興西﹐卯寅值子當修震﹐巳午逢官忌造離﹐鬼在戌中幹莫攺﹐殺臨辰土巽休趨﹐兄財父向皆無犯﹐獨有官方必不宜。修方動土之事﹐所喜者子孫﹐所忌者官鬼﹐看鬼臨何卦何爻﹐此方莫動。查子值何官何象﹐其向宜興﹐假令卜得大壯卦﹐鬼在寅爻﹐艮方有煞﹐官居幹卦西北﹐有神福在震﹐官鬼亦屬木﹐故東方又不可也。子居申象﹐惟獨西南方永無禁忌。又如萃卦鬼在坤宮又居巳上﹐切忌西南與東南向莫動土。子臨亥水又值兌﹐家西北與正西興修不犯﹐其中兄弟妻財父母之方不須防避﹐惟有官臨之處動必有殃。子在之方興之﹐獲福徳之方𨿽吉﹐卦中鬼動或鬼克世﹐亦不宜動也。拆但豈嫌財象發﹐興新偏忌父爻虛﹐造成屋室憂衝散﹐印綬無空更久居。凡論房屋以父母爲用爻﹐最嫌財動﹐惟占拆卸舊房﹐不嫌財發﹐父縱落空﹐不須疑慮。凡創新房父宜有气﹐但嫌財值交重。財爻又不宜空﹐空則家資淡薄。又論未造之先井拆舊者﹐縱遇六沖無咎。房屋旣成大忌六沖之卦﹐更怪父值空亡。卦不衝而父不空﹐方居久遠。

工匠巧拙章第四十七﹝起造以間爻爲主﹐單占以應象爲憑。﹞造室修船擇匠工﹐須憑應上定形蹤﹐弟兄值此姦愚拙﹐財福臨之精巧通﹐父母在時爲作首﹐鬼能壓倒祝符同。凡擇五色工匠﹐皆看應爻。應臨兄弟﹐此匠拙而且姦。應若臨財臨子﹐其人細巧多能。應臨父母﹐堪爲眾匠之班頭。應值鬼爻預防壓倒。多言朱雀歸其位﹐遲鈍勾陳立此工﹐性獨猖狂居白虎﹐才髙伶利自靑龍﹐空亡墓絕無功績﹐造不周圓犯六沖。應臨朱雀﹐開口多言倘招口舌﹐應帶而去﹐其人遲鈍﹐再見鬼爻匠憂跌臥。臨白虎其性剛而且狠毒。遇靑龍﹐心多智慧而技藝精通。若應值騰蛇﹐匠主虛浮之性﹐又存一倒之心。應逢玄武﹐爲人甚好姦雄﹐如帶兄官須防竊取。應爻縱帶靑龍財福﹐若落空亡﹑或臨月破﹑或被日辰衝擊﹐皆莫用之。如卜六沖之卦﹐匠必無緣﹐難全終給。應克世爻兄或動﹐傷財費料弗依徒﹐興工卦內非如此﹐間作斯人辧吉凶。應如克世﹐匠懷暗損之心。兄弟動來克世﹐多費資財。單選匠人依前一。凡占起造﹐卦內所兼問匠人者﹐不取應爻﹐反憑二間﹐間若空亡﹐匠工無力﹐間克世爻﹐匠來欺主。間爻臨鬼值騰蛇﹐須防壓倒。

涓選日時章第四十八﹝吉則用子孫爲主﹐凶則用官鬼爲憑。﹞動土修房及造船﹐安牀栽種下春蠶﹐裁衣蓄髮加冠帶﹐舉殯除靈安葬連﹐探客出行醫療病﹐分居入宅與更遷﹐諸般吉日嫌官動﹐又怕官爻克世邊。凡選一應吉日時﹐皆忌鬼爻發動﹐鬼縱不動﹐克世﹐亦凶。鬼如不動不克世爻﹐不值作事之日﹐便爲吉也。虎動休迎棺槨至﹐兄興開肆損財源﹐六沖不用成親日﹐子動單憂赴任官。諸般吉日﹐忌鬼爲先﹐凡接壽停﹐又嫌白虎。如作生涯﹐不宜兄動。結婚承繼﹐皆忌六沖。惟有赴任官員﹐不嫌鬼發﹐反忌子孫動官空。寫像安神同祭禱﹐官爻靜旺卻爲先﹐鬼空必主神非在﹐鬼動還愁聖不安。凡寫佛像並安奉神堂﹑及守天賽願﹐看鬼爻﹐切不宜空﹐空則神祗不在﹐又不宜動﹐動則陰司不安。須得靜而又旺﹐便獲佳祥。鬼克世爻﹐亦非宜也。又論問卜著免靈日﹐亦看官爻﹐或動或旺必通靈﹐遇絕遇空無感應。賣卜者﹐喜官鬼。上學求師兼拜表﹐妻財發動事難圓﹐取徒繼子並收養﹐父母交重永不全﹐各定忌神愁旺動﹐還須鬼靜禍無干。上學攻書延師重傅﹑具揭奏本﹑進耳表章﹑修史鑄印﹐皆用父母爻爲主。父不空而財不動﹐便作良時。憎道傅徒﹑民間繼子﹑及牧養六畜﹐皆取子爲用爻﹐最嫌父動。但擇日時﹐卦內忌神不動方不交重﹐鬼不克世﹐乃爲吉日良時也。

遷移居什章第四十九﹝以內外爲主﹐衰旺爲憑。﹞守住遷居﹐內外兩爻分得失﹔更方攺向﹐福官二位察災祥。內爻爲已住之堂﹐間守內衰終不發﹐外卦乃未居之地﹐占移外旺定然昌。兄官若並內之爻﹐非宜舊室﹐財福如登外之象﹐大利新房。凡占守舊﹐須得內外旺相方爲大吉﹐臨胎沒次之。若得妻財子孫在內﹐守住爲髙。內卦如臨死休囚廢﹐又帶兄官﹐況無財福者﹐便宜火速移居﹐免遭愆咎。若卜遷移﹐須看外卦﹐旺帶吉神則吉﹐休囚值凶煞則凶﹐外若空亡還須守舊﹐內如落陷速要更新。內外居旺﹐舊新皆吉。內外俱衰﹐行止皆凶。如占攺向最宜財福興隆﹐大忌兄官發動。𨿽然不動﹐兄鬼若臨此向則凶。且如大有卦﹐財福之方宜朝東北正北﹐鬼兄之向莫對東南正西。離卦有兄官﹐正南尢忌。乾宮帶財福﹐西北可宜。又如甲子旬壬申日占此卦﹐乾宮𨿽有財福﹐臨空﹐不利西北﹐妻財𨿽在寅爻衝破﹐不宜東北﹐惟有子孫之向正遇長生﹐止宜正北。父爲房屋之用爻﹐憂臨空陷。子乃宅神之本位﹐喜值興隆﹐鬼日凶爻﹐無則家資被耗。財云吉象﹐動則屋宇遭傷。父帶吉星或化子孫而眾福﹐父臨凶殺或之官鬼以成殃。不論移居守舊﹐皆取父母爲用。爻空則不久。子孫爲宅神﹐旺須髮福。官鬼爲凶星﹐亦不宜動﹐動則多禍多殃。又不宜無﹐無則資財耗散。妻財爲財帛亦不宜空﹐空則生涯冷淡﹐又不宜動﹐動則房屋有虧。父母之爻若值靑龍天喜貴人者﹐或變子孫乃是發家之屋。父加白虎亡神或變官鬼便作損耗之房。所喜者﹐生世合世之方。所忌者﹐克身衝身之向。更憂官鬼之鄕﹐又喜子孫之所。混卜利行何處﹐專看世爻﹐遇合叨生宜往﹐逢衝受克莫行。又忌鬼值之方﹐更喜福臨之向﹐空亡之位﹐豈可安居﹖墓絕之鄕﹐不宜移徙。假令問往何方﹐占得剝卦﹐此卦世臨水象﹐大忌辰戌丑未克世之方﹐所喜申酉來生﹐往西則吉。又看鬼臨巳上莫至東南﹐福在水鄕利行正北。丑方𨿽合克世不宜。又如六月甲辰旬乙巳日﹐卜得無妄卦﹐水來克世不利北方﹐火賴木生宜行東北﹐豈知木值空亡﹐東亦不宜﹐細查官在申方西南尢忌﹐止喜福居午上﹐宜徙正南。因午屬正南故也。卦入六沖﹐居之不久。世投四墓﹐行之不成。鬼動則諸般招禍﹐世空則凡事不寧。不論遷移守舊﹐若值六沖﹐皆居不久。世臨墓庫﹐移徙難成﹐墓得衝開﹐反能遷去。不拘住舊更新﹐不論東南西北﹐鬼如發動便作凶推。世若空亡﹐縱吉不吉。卦象縱然旺相又帶靑龍宜舊宜新﹐卻要探微索隱﹐當行當止﹐還須闡易參玄。

同居共寓章第五十﹝以世應爲主﹐生克爲憑。﹞與人共住應爻詳﹐若值空亡不久長﹐扶世生身皆吉慶﹐倘來克世主乖張﹐世空已變他無變﹐應破他傷己不傷。占人同住卻看世爲我﹐應爲他。應若空亡﹐他居不久。應如生世﹐必有益有情。應來克世﹐我被他傷。世值旬空﹐彼𨿽無變﹐我有更遷。應臨月破﹐彼自遭殃無傷於己。應去生官官害世﹐彼唆殃禍至家鄕﹐火宮在應防回祿﹐武鬼臨他引賊藏﹐官鬼發時憂訟害﹐子孫旺處得禎祥。應與官爻同來克世﹑或應生鬼象﹐鬼自來傷﹐皆主他唆殃禍損我身家。應值火官﹐憂他失火。玄武鬼爻臨應﹐慮彼不良﹑或窩贓盜﹑或引賊來家。六爻之內鬼如動者﹐便爲不祥。若得子孫發動﹑或持世者﹐定見康寧也。兄動伐身多損耗﹐交重朱雀有非殃﹐六沖卽便分南北﹐六合遠須永遠昌。兄弟動來克世﹐暗耗資財。朱雀爻興﹐多生是非禍殃。六沖之卦﹐二邊不久各東西。六合之爻﹐主客和同堪久住。

置產立戶章第五十一﹝以福神爲主﹐才象爲憑。﹞置買田園屋興舟﹐創丁立戶事同求﹐福神當道妻財旺﹐管取興隆利倍收。凡占置買田地﹑山場﹑房屋﹑舟車等物﹐及成丁立戶事亦相同。卦得子孫持世或發動﹐妻財旺相或生世克世﹐定主廣收花利財帛丰盈。若財落空亡又無福徳﹐置產者終無利息﹐立戶者家不榮昌。內外相衝非永遠﹐兄官發動切須愁﹐應爻克世防侵損﹐世值空虛不久畱。置產與創丁﹐皆忌六沖之卦﹐衝則不成﹐縱成不久﹐日辰衝世亦然。又論兄與鬼皆不宜動﹐兄動則無財無利﹐鬼動則多訟多非。若得鬼空兄陷﹐有利無殃。應如克世﹐常多侵擾之憂。世若空亡﹐產存不久。朱雀鳴時招口舌﹐勾陳動者許更修﹐船遇騰蛇驚漸至﹐屋逢玄武賊頻偸。朱雀值鬼興﹐置產多招口舌。勾陳臨福動﹐房屋卻喜更修。臨鬼亦不可也。騰蛇帶鬼爲虛驚﹐又爲精怪。田地山場﹐不必忌之。舟船遇此﹐驚恐不常。屋宇逢之﹐內藏魔倒。惟有玄武臨官動者﹐不拘問屋問船﹐皆防賊至。

寄裝丁產章第五十二﹝以世應爲主﹐福徳爲憑。﹞將產寄裝他戶下﹐能嫌世應犯其空﹐遠年共籍爻逢合﹐近日分顏卦值衝。凡卜寄丁寄產﹐須觀世應之爻。世空或寄不成﹐縱寄不久。應空﹐彼不相容﹐𨿽容不美。世應皆空﹐決然不利。世應俱動﹐後必有更。卦逢六合﹐永久和諧。合處逢衝﹐後來退悔。如卜六沖之卦﹐必是口是心非﹐彼我無情何能寄籍﹖福旺鬼衰皆喜悅﹐兄安雀靜兩和同﹐世遭應害防吞占﹐應若扶身決始終。寄裝之事﹐須得子孫旺相﹐或持世上或值動爻﹐便無門戶。鬼兄朱雀不動﹐終得安閒。兄值動爻克世﹐多遭破費。𨿽動不克世﹐縱費還輕。應帶神克世﹐彼懷吞占之心﹐世得應生﹐全賴維持之力。應生世爲美。鬼雀動興多戶役﹐文書空陷莫投從﹐旁爻克世加兄動﹐後慮傍人舉首凶。鬼臨朱雀交重﹐決與詞訟﹑或審差徭。父母爲產業﹐若落空亡﹐不宜寄此。旁爻兄動克世﹐必有他人舉首。若得子孫同發﹐不妨。

治家分合章第五十三﹝以用爻爲主﹐財福爲憑。﹞治國齊家權最重﹐分居合夥數同排﹐弟兄當道兄宜旺﹐父母司權父怕衰﹐子媳掌家求福徳﹐妻奴管捨伏妻財﹐自身專主推身世﹐各定爻神莫亂猜。若問治家之主﹐各有用爻。兄如專主﹐兄弟宜逢生旺。父母當權﹐文書不宜空絕。用在兒女﹐子莫休囚。家托妻孥﹐財爻莫陷。自身作主﹐須看世爻。他人代卜﹐應莫空亡。用旺變衰前獲福﹐用衰變旺後生財﹐用爻靜旺無沖克﹐前後興隆謝上臺。用神𨿽臨旺相而變墓絕克衝﹑或之退气泄气﹐始𨿽茂盛終見蕭條。主象縱值休囚﹐化出生扶進气﹑或之帝旺長生﹐前𨿽貧乏﹐後主榮華。用爻安靜旺相又無沖克刑傷﹐定見始終發達家道興隆。用旺𨿽臨動處更變生扶﹐此乃錦上添花﹐理合答謝天地。六合年年增產業﹐六沖歲歲見多乖﹐福財若動佳祥兆﹐兄鬼如興橫禍來。若卜分居或占合住﹐先看用爻﹐次評諸象。爻當六合﹐添丁進產之榮。卦犯六沖﹐損物費財之禍。若得妻財子孫發動﹑或值世身﹐必多吉慶。兄弟動﹐則資財耗散。官鬼動﹐則詞訟幹連。內外卦爻逢旺相﹐縱無吉曜稱君懷。死囚休廢臨其象﹐定主蕭條又非災。星辰不若五行﹐爻象曾如八卦﹐𨿽看爻神之動靜﹐還推卦體之興衰。內外二卦如臨旺相之鄕﹐縱無財福吉神﹐也主興家發產。如臨胎沒﹐稍得從容。內外若遇死囚休廢﹐縱有吉星﹐也難發達﹐非惟無福﹐反有災愆。內外一旺一衰﹐事主半凶半吉。內外皆值空亡﹐定見破家蕩產。衰卦變生扶﹐先貧而後富。旺卦之沖克﹐前富而後貧。

添丁納使章第五十四﹝以妻財爲主﹐不遇絕空衝破爲佳。﹞取奴財靜稱心懷﹐鬼動招殃兄動乖﹐財興應爻生世吉﹐應空財破豈能諧。主占取僕﹐財乃用爻﹐亦不宜動﹐動須不久﹐又不宜空﹐空不助主。卦若無財﹐非爲奴僕才。爻縱然有气﹐又不宜官鬼兄弟交重﹐鬼動則多災訟。兄動則多是多非。若得鬼又安靜﹐財興應爻又來生世合世﹐必是助主興家。應若空亡﹑或財被日衝月破﹐其僕身在此心向他人﹐有何力哉﹖遊魂誠恐心常攺﹐合處逢衝主僕開﹐前後卦中衝大忌﹐用臨驛馬去難來。凡卜遊魂﹐此僕心常不定不可用之。如逢六合之卦﹐財爻不動不空﹐決然主僕相投﹐又能綿遠。若合處逢衝﹐始𨿽和而終必競﹐豈能久乎﹖若值六沖之卦﹑或變出六沖﹐皆說上下無緣﹐離心離徳﹐復查驛馬星﹐如值財爻或應爻動者﹐心在他行﹐後恐潛蹤滅迹。驛馬縱臨財﹐應不動無妨。

雇請人工章第五十五﹝以應爻爲主﹐不遇絕空衝破爲佳。﹞雇工人把應爻推﹐若落空亡意漸隨﹐生合世身方得力﹐不逢衝破滿年回。凡雇人工﹐以應爻爲主﹐應若落空﹐豈能助力﹖應加旺相又來生世或合世﹐或興世比和﹐皆得助主之力﹐應爻若被日衝月破﹑或六沖之卦﹐皆不得滿年足月﹐半途而廢也。兄官動以凶殃擾﹐財子興而吉慶隨﹐世克應爻人必服﹐應傷世象主遭虧。兄弟官鬼二者﹐皆不宜動﹐動則不寧。帶朱雀動﹐易惹是非。臨玄武動﹐倘遭失脫。𨿽動不克世猶可。兄鬼動來克世﹐其禍愈加。妻財旺而生世者﹐必假其力以生財。子孫持世或發動﹐則無憂而有喜。世如克應﹐可以服人。應克世爻﹐反來欺主。若得相生﹐上和下睦。

布種田禾章第五十六﹝以妻財爲主﹐福徳爲憑。﹞凡卜田禾當看財﹐如居空絕莫釁栽﹐官爻持世興傷世﹐便作凶荒復細開﹐火患焦枯天亢旱﹐水多洪雨沒圩階﹐土金二象螟蝗出﹐木被風吹虛耗災﹐子動財興方大熟﹐鬼空兄靜永無乖。若卜田禾﹐財爲主象。財臨絕地又不生扶﹐若陷空中更無塡實﹐子孫又不當道﹐必主無收。官鬼若持世上﹐縱不持世如值交重﹑或來克世﹐如此三端犯一﹐便爲荒歉。鬼值火興﹐其年亢旱。官臨水動﹐洪雨連綿﹐臨金臨土﹐皆犯虫侵。惟值木官﹐收被狂風吹偃殼枇輕收。如無風害﹐必遭虛耗。陰陽秀而不實﹐鬼爻不動又不持世克世﹐𨿽帶五行不必言也。若得子孫發動﹐妻財有气﹐鬼兄安靜休囚﹐此等卦爻主爲大熟。

浼婦育蠶章第五十七﹝以應爻爲主﹐財象爲憑。﹞浼婦來家代育蠶﹐財爲主象應爲先﹐財中莫變兄和鬼﹐應上休臨父與官。凡占蠶婦先察應爻次觀財象﹐財若空亡﹑或化兄弟官鬼﹐便曰薄收。應爻若臨父母官鬼﹐反傷蠶畜﹐不可用之。應發克世﹐設計中傷終無利益也。旺相子孫多蠶繭﹐交重兄弟少絲綿﹐父搖有害憂人觸﹐子絕無收費葉錢。子孫旺相﹐多獲絲綿。兄弟動興﹐有虧資本。兄動子亦動﹐蠶反倍收。父母交二﹐猶恐人來觸犯﹐宜愼蠶房。子如遇絕或值空亡﹐枉費葉錢﹐蠶花無望。鬼動六沖皆不用﹐卦逢震巽盡成歡﹐應空彼力無毫忽﹐財旺絲金獲萬千。官鬼發動﹐必損春蠶。鬼動子亦動﹐卻辧興衰。子旺鬼衰又無損害﹐子衰鬼旺仍作凶推。卦犯六沖無緣莫用。惟有震巽爲蠶娘﹐或內或外得此卦中﹐其婦善能育飼。又看三爻與應爻皆爲蚤婦﹐若犯月破旬空婦必懶惰眠起失時﹐或此婦旣時有病。蠶婦不臨空地﹐兄鬼不動財福皆興﹐此等卦爻十倍收成。

養蠶作繭章第五十八﹝以福神爲卦主﹐財象爲憑。﹞凡看春蠶﹐須得福神旺相﹔欲成絲繭﹐惟求財象興隆。子孫爲蠶花﹑妻財爲絲繭﹐二者不可空與無﹐大宜旺相。鬼動福空﹐𨿽育半筐還損失﹔官衰子旺﹐任收十倍更盈餘。財福二爻臨木火﹐靜而尢美﹔兄官兩象值世應﹐動則尢凶。凡育春蠶﹐所喜者財福二爻﹐所忌者兄官兩象。鬼如發動子又空亡﹐此蠶不拘多寡﹐殄滅無遣。鬼象衰而且靜﹐子值旺鄕﹐全收蠶利。子孫但臨木火﹐多獲絲斤。如臨金水之爻﹐蠶僵利失。子居辰戌丑未﹐止得半收。又論子孫爲蠶命之爻﹐不動不空靜旺﹐稱爲大吉。兄弟官鬼不宜臨世應之爻﹐靜無大害﹐動興災。有子官興﹐速去祈禳終有益。無孫鬼動﹐縱來祭禱也無功。子變父官﹐滿室盈欄無結秀。官之財福﹐答天謝地有收成。鬼𨿽發動﹐子無刑克衝傷﹐若還祭禱﹐終有收成。子孫若受克逢空及不上卦﹐縱然請禱﹐亦無所收。子𨿽得地﹐若變兄弟鬼爻﹑或之墓絕﹑或被月建相傷﹐三眠四起𨿽不可觀﹐到老收成大失所望。卦有子孫又見鬼爻發動﹐未可便作凶推。鬼若變爲財福﹐若去酬神﹐自獲蠶利。子乃蠶身﹐無片言之辧。鬼爲病癥﹐有五類之分。水犯濕靑﹐火當焦退﹐金爲亮白﹐土主痿黃﹐木被狂風﹐蛇遭驚恐﹐勾陳因動作之妨﹐白虎爲喪家之犯﹐遇靑龍慮笙簫歌唱﹐逢朱雀憂鬥打喧爭﹐玄武則穢气而衝﹐鹹池則穢人而觸。子防鼠耗﹐巳受蛇傷。鬼到巽宮倘遭風報﹐官來震卦恐受雷驚﹐坎中則被漏淋漓﹐離內則有傷火气。子孫之論其列在前﹐今推官鬼之爻﹐不宜發動﹐動必有傷﹐看值何爻﹐便知何病。水鬼主蠶鳥爛﹐火官漸漸焦稀﹐金主白僵﹐土當黃死﹐木鬼爲日月風而損﹐騰蛇因驚嚇而傷﹐勾陳鬼或曾更前攺後動犯有妨。白虎反恐鄰家舉殯除滅﹑或有服之人進室﹐故損蠶花。靑龍鬼倘逢淫樂及歌唱之聲﹐朱雀鬼恐聞鬥毆並喧嚷之非。玄武鬼防穢气之衝傷。咸池鬼忌穢人之獨犯。子鬼慮鼠來吞﹐巳鬼憂蛇來啖。官臨巽卦動﹐蠶被風傷。鬼在震宮興﹐蠶遭雷嚇。坎內鬼搖﹐蠶房雨滴。離中官發﹐傷火難調。鬼若靜時﹐莫將此斷。初爲蠶種﹐見則宜更。二作蠶苗﹐帶須受病。三曰蠶娘之位﹐犯必災生。四云蠶葉之爻﹐臨渠價重。五是蠶筐﹐逢之有損。六當蠶繭蘭﹐遇者無收。𨿽臨官而安靜﹐稍見其殃﹐如值鬼以交重﹐定成此禍。卦列六爻﹐皆爲蠶體。但逢官鬼﹐禍必相隨。靜則其禍還輕﹐動則此殃最重。鬼若交重﹐便宜祭禱。要知何祟﹐詳見搜決神鬼章。父值身爻﹐有子無兄多損害。兄臨世動﹐有財無子少絲綿。貪生忘克若分明﹐萬事千端皆透徹。父母持世﹐或發動﹑或臨日月﹑子必受傷﹐蠶難勝意。若兄弟與父爻同發﹐轉助子威﹐蠶獲大利。兄弟持世或發動或臨日月﹐能克妻財﹐難收絲繭。如逢子興兄爻皆動轉生子象﹐其年倍得絲綿。凡看卦爻須察貪生忘克﹐不可鹵莽輕言。

桑葉貴賤章第五十九﹝以妻財爲主﹐福徳爲憑。﹞先察蠶花之得失﹐次觀葉價之髙低。蠶卦內惟憑三四之爻﹐葉卦中單取妻財之象。旺而生克世﹐貴若黃金﹔衰遭世克﹐傷賤如白土。蠶卦之中﹐兼推桑葉﹐卻看三爻與四爻﹐如臨官鬼﹐價必勝髙﹐旺相尢貴。三四爻不逢鬼象﹑或值休囚﹐此葉必賤。單占桑葉﹐又不取三四之爻﹐獨推財象﹐財旺則價髙﹐財衰則價薄﹐財空則大賤﹐財爻持世克世﹐價必如金。世爻或月建克財﹐賤如灰土。才變兄官子變父﹐則前重後輕。妻之福徳鬼之才﹐則前輕後重。才如得地﹐目下價髙。變出兄弟﹑或變官爻﹑或之墓絕﹐葉價後不如前。妻才若化子孫﹑或變長生帝旺﹐價必日增貴髙無比。卦縱無才﹐若官鬼或子孫化爲水者﹐皆主始賤而終貴也。用行死財日利必輕微﹐主到旺生時價還髙厚。要知葉價何日貴何日發﹐專看才爻。如臨死日﹑敗日﹑絕日﹑並兄弟值日﹐其價必輕。才遇生日﹑旺日﹑及子孫值日﹐此價方髙。如占一日內貴賤﹐卻把增長定之。賣懇子孫專主﹐買求兄弟當權。賣主來占﹐還須才旺﹐才來生旺克世或持世﹐更逢福徳交重﹐必得重價。買主來占﹐要逢才弱﹐兄弟持世﹑或發動﹐必當賤賣﹐其價輕微。內旺外衰﹐他鄕可置。內衰外旺﹐本境堪圖。內卦與親宮﹐皆爲本處。外像兼他卦﹐咸作別鄕。若內卦旺﹑或親宮旺﹑或才居內卦親宮﹐本境價髙﹐宜往他境可買。如外卦旺或他宮旺或才居外卦﹐他宮遠途反貴﹐本地偏宜。內外俱衰或俱旺﹐遠近皆同。正卦有才之卦無﹐買須落後。主卦無才變卦有﹐賣則宜遲。主卦才爻當道﹐變卦無才﹐葉宜早賣﹐主卦𨿽無才象﹐變出才來有﹐桑必須遲脫。妻值火爻﹐必致朝增暮長。才居水位﹐決然日減時衰。葉價取財爻爲主﹐總言應時則貴﹐背時則賤。賣葉必在四月之間﹐財宜火地﹐縱然來年冬月來占﹐如卜火才﹐目下𨿽值休囚﹐至次年孟夏﹐此火自然當道﹐豈不貴乎﹖此章若得精通﹐葉價便知貴賤。

六畜禽獸章第六十﹝以子孫爲主﹐分宮生肖爲憑。﹞一應飛禽﹐咸喜子孫旺相。諸般走獸﹐俱宜福徳興隆。凡占諸般禽獸﹐皆看子孫﹐旺相生扶﹐定然長養。若值旬空月破﹐必主虧傷。初雞二犬三豬四羊五牛六馬﹐鴨同雞位﹐貓共犬爻。近日眾牲﹐只取六爻之定位﹔遠年禽獸﹐遠憑八卦之分宮﹐乾馬坤牛震龍坎豕兌羊艮犬離雉巽雞﹐再加生肖之爻﹐可決血財之利﹐又附亥魚酉雞午鹿寅貓。凡推六畜﹐各有分宮﹐如初爻爲雞爲鴨爲鵝。二爻爲犬爲貓。三爻爲豬。四爻爲羊。五爻爲牛。六爻爲馬爲騾爲驢。凡一年半載之禽獸﹐方看六爻﹐凡過五歲之眾牲﹐卻憑八卦。幹爲馬﹑坤爲牛﹑坎爲豬﹑震馬龍又爲兔﹑兌爲羊﹑艮爲犬又爲鳥。離爲雉﹐巽爲雞﹐不拘近遠﹐禽獸不可不看生肖之爻﹐子鼠﹑丑牛﹑寅虎﹑卯兔﹑辰龍﹑巳蛇﹑午馬﹑未羊﹑申猴﹑酉雞﹑戌犬﹑亥豬﹐細查演禽之法﹐丁亥爲豬﹑癸亥爲魚﹐故魚附在亥。丁酉爲雞﹑己酉爲雞﹑癸酉爲鴉﹑故鳥附在酉。丙午爲馬﹑戊午爲獐﹑壬午爲鹿﹑故獐鹿附在午。丙寅爲虎﹑壬寅爲豹﹑戊寅爲貓﹑故貓附於寅位也。定位與分宮﹐不陷不衝逢旺吉。本命之生肖﹐臨兄臨鬼值空凶。分宮之爻﹐若值旬空﹑月破﹑日衝者﹐皆不爲佳。或臨官鬼兄弟必犯災屯。分位如臨財福又得生扶旺相﹐必然長養成羣。本命卽生肖之爻﹐縱值空衝破絕及兄弟之爻﹐俱各無礙﹐惟臨官鬼立見傷殘。父作忌神﹐不動或空爲福。財當利息﹐逢生或旺爲佳。兄乃劫財﹐搖須虧本。鬼爲惡煞﹐動必生災。父母爲忌神﹐最宜安靜。妻財爲利息﹐大要生扶。兄弟爲劫財﹐切嫌發動。官鬼爲惡煞﹐縱不臨分宮本命之鄕﹐動必爲禍。兄鬼爲空﹐始終爲吉。貓犬豬羊最嫌白虎﹐雞鵝牛馬惟喜靑龍﹐雀臨鬼動訟憂生﹐武帶官爻物恐失。惟有豬羊貓犬四獸﹐最嫌白虎交重﹐其餘之獸不忌此星。靑龍發動﹐件件能收。鬼臨朱雀動﹐易惹官非﹐鬼臨玄武動﹐終遭失脫。六合還須養育﹐六沖切莫收畱。要決剛柔﹐須詳動靜。欲知肥瘠﹐卻看興衰。六合之爻便宜餵養﹐六沖之卦豈可畱延。合處逢衝﹐畜之不久﹐俱看分宮與子孫發動臨惡煞﹐此畜頑劣﹐安靜帶吉星﹐其獸馴良。旺則肥﹐而衰則瘦也。

憂疑損害章第六十一﹝以身世爲主﹐福徳爲憑。﹞人無遠慮﹐倘遭旦夕之憂。易有久靈﹐能決往來之事。世位臨空﹐己不受他之阻節。應爻落陷﹐彼非訴我之情由。官中扳害﹐外悉克內鬼愁興。私下損傷﹐應忌伐身兄忌動。預防扳害﹐當論世應之爻。世若落空﹐禍殃皆脫。應若落空﹐他難損我。世應若不空亡﹐便尋生克﹐世克應或內克外﹐不論公私毫無克害。如應克世或外克內﹐必受其殃咎。若逢鬼動﹐事到公庭﹐如見兄搖﹐財遭破費。旺相子孫﹐災訟決其纏染。交重官鬼﹐禍殃豈不牽連。月將生官﹐𨿽往寧家生不測。日辰制鬼﹐縱陪病體臥無妨。世旺無傷﹐任好探災問訟﹐身衰有克﹐切非送殯亂辭幡。凡去探災問訟送殯辭幡俯遭妨犯慮被仇傷一應憂疑﹐皆嫌官鬼。若得子孫旺相或發動或持世或臨日月克制鬼爻﹐諸般無害。若逢官鬼發動﹑或旺相或持世或克世或臨日月﹐皆惹禍殃鬼。若空亡﹐般般無忌。又看世爻﹐旺遇合生者嘻﹐衰逢沖克者凶。鬼值六神興﹐定六般之患難。官臨八卦動﹐分八向之憂危。朱雀同宮﹐莫去傳音附信﹐靑龍並位﹐休來新保爲媒。如遇勾陳﹐拆舊更新當染患。若逢白虎﹐修棺合槨反招殃。住騰蛇事防連累﹐居玄武物被侵偸。官鬼之爻看臨何獸發動﹐便知何事招殃。鬼臨朱雀﹐事主文書或寄信或喧嘩或詞訟。或往火場﹐恐惹禍端﹐皆宜速避。靑龍鬼動﹐事主花酒或行善原或往喜慶之家﹐反招殃禍。勾陳鬼殺﹑或至徵戰之所﹐禍起難逃。騰蛇鬼動﹐主妖怪或魔倒或虛驚或因動土而起。玄武鬼動﹐事主盜賊﹑或坑廁﹑或水利﹑或陰人﹑或往江湖而染患﹔在艮則忌臨東北﹐不利山林。在坤則弗酶西南﹐豈宜墳墓。震爲東向巽東南﹐起屋上梁休奉賀。兌乃西方幹西北﹐看經講道莫登壇。坎嫌北往及江河﹐離怪南行兼鑪冶。艮宮鬼動﹐禍起東北或山林及骨冢﹑兼少男並犬畜﹑或擊石樵柴之類。坤宮鬼動﹐禍起西南﹐或墳墓及荒郊兼老嫗﹐布疋犬興並牛畜﹐或修砌動土之類。震宮鬼動﹐禍起正東﹑或創作或樹木﹑並舟楫兼長男或木行船枋之類。巽宮鬼動﹐禍起東南﹑或興造及風報﹐兼長女並雞畜或竹蘆花艸之類。兌宮鬼動﹐禍起正西或庵堂或尼姑﹐及水利酒肆並少女同羊畜並祝巫妾婦。或念佛燒香之類。乾宮鬼動﹐禍起西北或寺觀釋子﹑或髙樓兼金玉並白翁同騾馬﹑及城垛或看經講道之類。坎宮鬼動﹐禍起正北﹑或江河或盜賊及獄門﹐並中男兼豚豕﹑或溝坑池井之類。離宮鬼動﹐禍起正南或鍋竈並窯鑪及術士﹑兼中女或銳炮流星之類。申酉避凶喪﹐又避戰徵場內。寅卯憂斫伐兼憂造作門中。水愁水路之行﹐藏火慮火場之來往。辰戌忌山嶺﹐丑未忌墳塋。鬼屬金爻﹐忌喪家及徵戰並宰殺之類。鬼爻屬木﹐忌造作並斫伐之類。鬼屬水爻﹐忌江河並池井及混堂之類。鬼屬火爻﹐忌火傷及窯鑪之類。鬼屬土爻﹐忌山林及荒郊墳墓之類。不動不必言也﹐又看鬼值何爻。便斷何方莫去。且如鬼在坤宮﹐可決西南惹禍﹐餘皆仿此。動必生殃﹐縱不克身仍不吉。靜𨿽尢咎﹐若然傷世定然凶﹐隨官入墓﹐處處屯。助鬼傷身﹐方方坎坷。凡官鬼之爻﹐不拘臨在何爻何卦﹐動必爲殃﹐縱不克世傷身﹐旣動無不作禍。且如否卦四爻火官獨發﹐前列火傷及窯鑪大忌不可﹐拘疑往北方水路。鬼動亦見凶危﹐但若官搖﹐不論東南西北槪不爲詳。鬼如安靜﹐永不爲殃。倘來沖克世爻﹐𨿽靜亦能爲禍。凡世身本命隨官入墓﹑並助鬼傷身者﹐一切事情決無佳況。用象化官殃速至﹐鬼爻變子禍潛消。世上有官﹐吉曜縱興終有害。卦中無鬼﹐凶星𨿽動永無傷。卦中鬼不交重又不克世﹐本爲淸吉﹐豈知用神動化官爻﹐反遭愆咎。卦內鬼爻𨿽動變出子孫﹐定主先凶後吉﹐禍必潛消。官𨿽不動若值世爻﹐縱有天喜貴人﹐此殃難解﹐卦中無鬼及落空亡﹐𨿽逢朱雀白虎凶星惡煞交重﹐並無損害。凡卜憂疑﹐鬼不臨世克世又不發動﹐子孫旺相又不化出官爻﹐此等卦爻﹐決無禍患。人欲趨吉避凶﹐起未定卦乃決疑解惑﹐行止能分。心若竭而祈誠﹐言有叩而必應。

防非避訟章第六十二﹝以官鬼爲主﹐朱雀爲憑。﹞時常問卜慮官司﹐卻要官居空絕時﹐子動龍搖無橫事﹐鬼興雀噪定成詞。凡占詞訟有無﹐須推官鬼﹐鬼若空亡﹑或臨絕地﹑或不上卦﹐便無官非。縱有官爻﹐若得子孫發動﹐或持世上﹐永不成詞。鬼帶靑龍﹐亦無橫禍﹔鬼臨朱雀發動﹐訟必當興﹔鬼爻若化子孫﹐見凶得吉。騰蛇值鬼牽連訟﹐玄武陰人盜賊知﹐白虎驗傷分勝負﹐勾陳爭產辯贏輸。騰蛇鬼動﹐若不爲牽連之訟﹐定不免光棍之非。玄武鬼動﹐禍起陰人。或爲盜情﹐或因水利。白虎鬼動﹐事干喪服﹐或主槍傷打傷之累。勾陳鬼動﹐禍由田產﹑或爲公差之事﹑亦或因債負之詞。又云更推何象之爲鬼﹐便見誰人起訟端。福徳變成卑幼起﹑或因僧道及歌歡。妻財化出陰人僕。或爲生涯貨物牽。兄弟動來因手足朋友喧嘩﹑或賭錢。爻逢父母之官者﹐尊長文書衣產船。官化官爻興舊訟﹐變爲空地不須言。要知何事何人起訟﹐但看何爻化出官爻。子孫化鬼﹐事起兒女之輩﹑或僧道醫樂及善原並禽獸兼酌酒﹑或歌唱等類之訟。妻財化鬼﹐事起陰人﹑或奴僕及買賣並財物兼糧食等類之訟。兄弟化鬼﹐事起弟兄﹐或姨妹及朋友並同類兼中保媒妁等類﹐如加朱雀﹐便是賭博之訟。父母化鬼﹐事起尊長等輩﹑或文書及房屋並舟車兼袍服﹑或墳墓等類之訟。鬼化鬼﹐事起舊訟﹐不然亦主兩情﹑或三衙門﹑或結後復告。以上六親縱然此日官鬼化鬼若空﹐又不依前斷之。離中鬼動因中女﹐艮內官興爲少男﹐以上他宮如此斷﹐六爻安靜訟無干。離官鬼動﹐事因中女﹑或火炮及鑪竈並術士兼文墨等類之訟。艮官鬼動﹐事爲少男﹑或山林及骨冢並犬畜等類之訟。乾宮鬼動﹐事爲老翁﹐或寺廟及釋子並城垛髙樓兼騾馬等類之訟。坎宮鬼動﹐事爲中男﹑或江河及盜賊並水利兼豬畜等類之訟。震官鬼動﹐事爲長男﹑或起造及樹木並舟揖等類之訟。巽宮鬼動﹐事因長女﹑或花艸及竹蘆並使風兼雞畜等類之訟。坤宮鬼動﹐事因老嫗﹑或分墳墓及荒郊並牛畜布疋大車等類之訟。兌官鬼動﹐事因少女﹑或庵堂及尼姑並水利酒坊兼羊畜等類之訟。凡占訟有無﹐鬼若休囚安靜﹐朱雀不搖﹐便無訟擾。

防火避焰章第六十三﹝吉則用子孫主﹐凶則用官鬼爲主憑。﹞占火惟憑官鬼尋﹐交重克世火殃臨﹐世中遇此興家室﹐應上逢之起對門。內卦鬼興憂本宅﹐外爻官動慮鄕鄰。要知何處紅光透﹐八卦須將八向分﹐鬼在艮宮東北起﹐官居離卦正南焚。占火獨須推官鬼﹐鬼如發動便有火殃﹐不克世身並內卦﹐𨿽見無妨。動來傷宅或克世爻﹐難逃回祿。世值鬼搖﹐本家起火﹔應臨鬼動﹐對宅興災。內卦興親官鬼動﹐禍不離家。他官或外卦官興﹐火由鄰里。又看鬼動何官﹐便曰何方火熾。乾宮鬼動﹐西北興災。鬼在坎宮﹐殃生正北。官居艮上﹐東北遭殃。震上鬼臨﹐正東受患。巽家鬼動﹐禍及東南。離內鬼興﹐正南發覺。在坤﹐西南被害。在兌﹐正西起殃﹐卦中縱有鬼﹐若不動﹐則不必言。或空或絕無回祿﹐安靜休囚也不侵。子動傷官殃息滅﹐福臨世上火光沈。鬼爻暗動傷身者﹐倘中冤仇報復心。卦無官鬼﹐縱有或值空絕﹐必無火光。爻如有鬼﹐若值衰靜不克世爻﹐亦無害。卦見子動或持世﹑或陷日月﹐火必潛消。官𨿽靜﹑或被動爻衝官﹑或日辰衝鬼﹑鬼與應爻同克世﹐恐仇人放火﹐防備須嚴。問火有無﹐須要官鬼休囚﹐亦不發動又不克世﹐便無火殃。

提防盜賊章第六十四﹝以官鬼爲主﹐玄武爲憑。﹞子旺官空玄武靜﹐門窗不閉永無憂。玄搖鬼發遠財助﹐墻壁堅牢也被偸。凡占盜賊有無﹐卻憑官鬼﹐鬼在空亡及不上卦﹐玄武又不發動﹐必無盜賊來侵﹐縱有鬼爻﹐不臨玄武又不交重﹐亦無賊至。官爻𨿽動﹐而玄武不動﹐子孫況值交重或臨世上﹐終無失脫。子與鬼爻皆動卻看旺衰﹐子旺官衰不須疑慮﹔子衰官旺﹐賊勢難防。玄武與官鬼二爻皆動﹐又遇動爻助鬼或日月生官﹐𨿽然屋宇堅牢﹐穿偸難免﹐鬼如化子縱被侵偸﹐必然緝獲。那月官臨生旺值﹐便知此賊至門頭﹐交重玄武無官鬼﹐有口無心不必愁﹐艮家鬼動防東北﹐坎北離南一理求。要知賊冠何月來侵﹐便看鬼臨長生帝旺生扶之月﹐又看臨值何月﹐便知此賊方來。假如占得明夷卦﹐四爻土鬼動﹐土賴火生﹐先防五月﹐土生在申﹐再憂七月。鬼臨丑土﹐臘月當來﹐其餘諸卦就此推詳又推。玄武發動鬼值旬空﹐賊𨿽起意終不來侵。要知賊在何方﹐且看鬼居何卦﹐鬼在乾宮﹐賊居西北﹐不來亦在寺觀之中。鬼在坎宮﹐賊藏水口﹐不然亦在北方。鬼在艮宮﹐便言東北﹑或在山林。震宮鬼動﹐盜隱正東﹐若非樹下﹐定近船坊木行之所。官居巽卦﹐當日東南﹐必近竹園或艸堆之所。鬼在離宮﹐南方之賊﹐若不在窯鑪之所﹐必匿於銀銅鐵匠之家。坤宮鬼動﹐便斷西南﹐若不居墳墓之所﹐必在荒郊曠野之內。鬼入兌宮﹐賊從西路﹐或在魚池水閣之傍﹐或近小廟庵堂之處。卦內鬼多不動﹐玄武朱雀皆興﹐兄弟化出官爻﹐必是賭輸而爲盜﹐玄武臨財化鬼﹐若非妻妾之親﹐必是奴丁爲盜。在內則本家之僕﹐在外則他姓之奴。玄武子孫化鬼須防子侄﹐或僧道來偸。玄武父母化鬼﹐倘遭尊長相侵﹐或被不就文人作盜。玄武官化官爻﹐必是遠年績賊。玄武鬼爻白虎﹐當推戴孝之人。卦內官爻及化出官爻﹐如臨空陷﹐皆不可以盜賊言之。

禦避災患章第六十五﹝吉則用子孫爲主﹐凶則用官鬼爲憑。﹞防災避患忌官爻﹐安靜休囚禍不招﹐遇旺遇生災速起﹐或無或陷病潛消﹐不傷身世無魔瘴﹐如值交重難莫逃﹐日月制之殃咎散﹐子孫一動滅邪妖。凡占自身疾病有無﹐當詳官鬼﹐鬼逢生旺必見災速。若落空亡或不上卦﹐永不爲殃。鬼如發動豈不生災﹐不克世身終無疾厄﹐官爻𨿽動﹐若得子孫同發﹑或子臨日月﹑或子孫居世﹐萬禍潛消。無鬼便無災。誰爻化鬼誰人犯﹐那命臨官那个遭﹐更論六親誰受克﹐可推輕重決分毫。又論合家病疾有無﹐須尋用象。父爻化鬼災至椿萱。兄象化官禍延手足。子化官爻﹐殃從兒女。財之用象﹐病在妻奴。宮化宮爻﹐令門受患。世化官爻﹐病臨自己﹔應之鬼位﹐妻妾不寧。復查人之本命臨官﹐必主爲災﹔假令占得某卦﹐午火臨官便曰屬馬生人受患﹐餘照其詳。鬼若空亡﹐不依此斷﹐更看六親之象﹐不可受傷。財動則禍憂尊長﹐鬼興則殃及兄弟﹐兄搖妻病﹐父動兒災﹐妻若來占﹐子動夫君受患。其餘問卜﹐子興皆作康寧。問病有無﹐卦內忌神不動﹐鬼不交重﹐用神不值旬空月破﹐便言平安。

何處得病章第六十六﹝以官爻爲主﹐動象爲憑。﹞欲知何處起災星﹐須把交復位向眞﹐爻靜可將外卦取﹐無官卻在本宮尋﹐當推官伏何爻下﹐鬼上飛爻方有因﹐假令卜得家人卦﹐鬼伏三爻辛酉金﹐但看飛神己亥水﹐便言西北犯靈神﹐飛官伏鬼皆空者﹐病體終無邪祟侵。凡占何處得災﹐並看何方犯祟﹐不論卦中有鬼無鬼﹐如見動爻﹐卽以動爻取之。火動曰南﹐水動曰北﹐如卦安靜亦有官鬼﹐便取外卦斷之。外巽則東南起禍﹐外幹則西北招殃。卦若安靜又無鬼者﹐並不取外卦而推﹐卻看鬼伏在何爻之下﹐鬼上飛爻定其方向﹐假令訟卦安靜﹐鬼伏三爻午火之下﹐便云病起南方。又如遁卦三爻六爻動﹐旣有動爻便言動﹐動申是西南﹐戌乃西北﹐病從一處豈有二方﹖卽要二者並看﹐只曰西方。又如遁卦安靜﹐卦𨿽有鬼並無動爻﹐便將外卦而決﹐禍從西北而來。又如小畜卦初爻二爻動﹐官鬼𨿽無﹐動爻可取鬼當正北﹐寅爲東北﹐二象並推總言在北。又如小畜卦初爻二爻動﹐無官難取外卦﹐方看鬼伏三爻之下﹐祟於西北方來﹐卦如無鬼伏鬼再空﹐並無神祟。之一又論八宮鬼動云坤象鬼興遭墳野﹐艮家官動起山林﹐離宮或到窯鑪處﹐乾兌曾衝寺廟門﹐震巽樹林花艸路﹐坎卦江河池沼村。鬼值本宮非出境﹐官方惹禍卻評論。官若動時﹐亦不如前所斷。鬼在坤宮﹐必往西南犯祟﹑或登墳墓﹑或田野之間。鬼在艮宮﹐曾行東北﹐不然便往山林。鬼在離宮﹐南方染禍﹑或往火場﹑或到窯鑪之所。鬼在坤宮﹐理推西南﹑或到寺觀之中﹑或步髙樓之上。鬼在兌宮﹐正西有犯﹑或往庵堂﹑或居水口。鬼在震宮﹐正東惹禍﹑或往樹林之下﹑或登船轎之中。巽宮鬼發﹐曾步東南或到竹園之側﹑或居柴艸之傍。鬼在坎宮﹐病從北至﹑或履江湖之口﹑或逢驟雨淋身。鬼如獨發﹐又看地支所屬之方﹐假令賁卦初爻獨發﹐病起東方﹐餘皆仿此宮。鬼如不獨發﹐則不必言也。如爻亂動﹐照前八卦推之﹐又看鬼在本宮或在內卦﹐便言當地之災。鬼在外卦或在他宮動者﹐當推病起外方﹐學者自宜通變。之二又論六神值鬼云靑龍鬼動因權悅﹐或往親朋喜事家﹐或到樹林芳艸處﹐或叨酌酒及簪花。鬼值靑龍﹐災由喜處﹑或探親訪友﹑或酬酒簪花﹑或去遊山﹑或居樹下﹑或謁貴人﹐以上等方病從此得。朱雀鬼興因惱怒﹐是非詞訟及文章﹐看書寫字兼歌唱﹐皆是生災惹禍方。鬼臨朱雀﹐災由怒气﹐或被閒非詞訟或曾寫書修書或遇喧嘩或逢歌耍﹑或視火場染其災禍。勾陳鬼動病難痊﹐倘至田傍墓後前﹐或爲他修並自作﹐莫非禁忌有牽連。鬼值勾陳﹐災由跌磕﹑或登墳左墓右﹑或行地後田前﹑或曾內外動作﹐故有災瘴。騰蛇若帶鬼爻興﹐病爲驚惶懼嚇成﹐或被七情傷气血﹐或逢鬼魅作妖精。鬼值騰蛇﹐災由驚恐或多思慮﹑或有憂愁﹑或遇妖邪﹐故生災瘴。白虎相臨官鬼興﹐或聞鄰近有悲聲﹐或觀撤席行喪過﹐或視兵戈及宰牲。官臨白虎﹐禍起哀聲﹑或鄰里之臨喪﹑或新朋之撤席﹑或往孝堂之內﹑或見刀兵或逢宰殺﹐如此數般禍從斯出。玄武還從水路來﹐或貪酒色得其災﹐或經沐浴兼逢雨﹐或受寒邪病更乘。玄武臨官﹐災由酒色﹑或往江河﹑或曾冒雨﹑或經失物﹑或被盜驚起病之由﹐細宜斟酌。

痘疹起回章第六十七﹝以官鬼爲主﹐五行六象爲憑。﹞未種花時問種花﹐卦無官者痘無芽﹐鬼空鬼絕無斑疹﹐官動官興有痘瘀。凡占出痘﹐須看官爻﹐鬼若空亡及不上卦﹐決然不出。卦中縱有鬼動亦值休囚﹑或逢衝散﹑或遇絕鄕﹑或化克絕﹐皆非出也。官如發動不臨死絕刑傷﹐鬼縱休囚若變爲有气﹐便種痘花。鬼𨿽不動或逢旺相之期﹐亦當起發。卦𨿽無鬼﹐倘然本月臨官﹐反生痘痧。年上臨官年出痘﹐月中值鬼月栽花﹐鬼休子旺當稀朗﹐鬼旺福衰稠密加﹐若見騰蛇臨火發﹐定主麻痘斷無差。若問何年種豆﹐便看鬼臨生旺之年﹐卦若無官﹐又察何年值鬼。如占何月栽花﹐便推鬼逢生旺之月﹔要知何日﹐亦看鬼旺之期﹐大同小異一理而推。卦中官鬼休囚子孫旺相﹑或值世家﹐縱然出痘﹐亦主稀疏。官如旺相﹐子若休囚﹐痘生時下稠密非常﹐又論騰蛇臨火發動﹐鬼𨿽安靜必發痘疹。

病源眞假章第六十八﹝以官鬼爲主﹐旺衰爲憑。﹞凡占疾厄假和眞﹐官鬼交重病必興﹐旺相亦然遭此患﹐臨空遇絕是虛名。凡占是病不是病﹐只論官爻﹐再無別議。鬼若交重﹐必成此癥。官𨿽不動﹐若逢生旺﹐亦斷此災。卦如無鬼及落空亡﹑或臨絕處﹐似是而非病不眞也。隨官入墓災非假﹐助鬼傷身禍必興﹐日月制官實不實﹐子孫旺動疾難憑。凡值隨官入墓助鬼傷身﹐其禍當興﹐災難﹐回避。要知病散﹐須看子孫。若得子旺官衰﹑日月及臨福徳﹐卦內子爻或動克制。

疾病吉凶章第六十九﹝以用神爲主﹐元神爲憑。﹞疾病須求用象興﹐元神旺動定爲亨﹐忌神切莫交重位﹐日月將來配克生﹐動看變爻知去就﹐無尋伏象覺虧盈。凡占疾病專看用爻﹐卦中若得用爻有气元神發動﹑忌神安靜﹐便主無妨。忌神忌動﹐如元神同發者﹐轉助用爻﹐病反得詳。卦內元神不動﹐閒神況值休囚﹐更逢月建或日辰相克﹐也主傾危。用象𨿽臨弱地﹐如逢日月生扶﹐決然無咎。用如安靜﹐不必細詳﹐用若交重須推變化﹐變出生扶﹐則吉﹔變成墓絕﹐則凶。卦中如無用象﹐當察伏神﹐更推日月﹐日月又無主象﹐伏神又被刑傷﹐再查互卦。互中體用二爻亦無用神者﹐方言無救。主卦𨿽無用象﹐倘然伏出無傷﹐決難損命。伏出縱遭刑克﹐遠查日月並互卦之中有一用爻﹐亦無害也。又論用爻上卦正值旬空﹐卻看病之遠近﹐暴病逢空可救﹐久病逢空必死。𨿽值空亡﹐還分衰旺。空如旺相﹐縱然久病也無妨。空若休囚﹐但遇日衝亦不死。倘若立時空又值旬空﹐不拘遠近之病﹐無不傾亡。用爻𨿽不落空﹐如臨月破必致傷身。用爻有气元神動﹐忌神縱發不須驚。主象休囚加克破﹐體𨿽無恙也遭傾。用神旺相逢扶助﹐病縱臨危反主生。占病﹐得用爻旺相元神又動﹐日月縱來相傷永不受克﹐忌神𨿽發﹐亦不爲殃。主象若值休囚﹐元神又靜﹐忌神況值交重﹑或被月建日辰伐用﹐身𨿽小病﹐後必傷軀。用象如臨旺地又遇生扶﹐決有起死回生之兆。忌變生而用變克﹐分毫之疾恐傷刑﹐用之旺者忌之絕﹐沈重之災卽刻輕﹐如此定之畱萬古﹐何須海外再求明。休把卦名推禍福﹐莫將神煞決憂禎﹐空身空命皆非忌﹐無鬼無財豈足憑。疾病卦中忌神旺動又變生扶﹐主象衰搖化成死絕﹐元神又之克破﹐豈有救哉﹖用神𨿽居衰位﹐化出帝旺長生﹐又逢扶助忌神𨿽動而化爲克傷死絕之鄕﹐不能制用﹐病𨿽沈重﹐旦夕可安﹐如此推之並無差謬。其中有論卦名者﹐切不可也。經云易卦淵源論五行陰陽之理﹐本生生可憐愚昧無知識顚倒陰陽論卦名﹐今有人論神煞者亦非也。經云易卦陰陽在變通五行生克妙無窮﹐時人不辧陰陽理﹐神煞將來定吉凶。假令子占父病﹐父爻旺相﹐墓門煞或大煞又動﹐用爻有气﹐豈能死乎﹖又如夫占妻病﹐財爻無气父兄皆動﹐縱得月解天醫同發﹐用旣遭傷﹐豈不死推﹖故此五行爲重﹐神煞難憑﹐星家專忌本命空亡﹐此非正道。且如甲子旬占﹐空當戌亥﹐寰中萬萬屬豬屬犬生人﹐豈皆命絕﹖前人又言病人無鬼必死﹐豈無驗乎﹖天玄賦中𨿽曰占病無鬼必無叩告之門﹐乃天年命盡也﹐其病不瘳。且如兄占弟病﹐鬼乃忌神﹐豈宜在卦﹖又如父占子病﹐鬼作仇人﹐焉可用之﹖若據理上論病只取用爻旺衰生克﹐便決存亡。凡卦無鬼不過無神祟耳﹐豈就作天年命盡乎﹖況今屢試無官之卦﹐未必死也。又辧無財者理更差誤﹐財爻𨿽爲飲食﹐無者不過目今飲食不食﹐焉能喪命﹖只有夫占妻﹑主占僕看﹐惟忌財空﹐其餘占者皆不忌。又云惟有六沖分緩急﹐病源卻要自斟量﹐初災遇此當全瘥﹐久病逢之命必傷﹐合處逢衝同此意﹐不憑主象弱和彊﹐更論土爻臨鬼動﹐爻凶少吉禍難禳。病得六沖化衝﹑合處逢衝﹐皆要審其遠近重輕﹐如暴病來占﹐朝夕卽當痊愈。若久病占之﹐用象𨿽然旺相﹐也主身亡。又論近病逢衝則愈﹐重病逢衝則死。卦縱不衝﹐用爻亦旺﹐凡遇財鬼動者﹐萬可言死。惟占尊長﹐鬼爲元神﹐動則祈讓可療。疾病生克論之一百病重輕﹐不出五行生死﹔萬民生死﹐難逃八卦興衰。且如水爲主象﹐畏土縱金﹔卦中土靜火興﹐不須畏忌。爻內火安土動﹐卻不爲祥。怕逢巳午二時喜遇木金二字。又如火土皆動﹐見木反凶﹐得酉申而助水疑此病以方痊。假令金藏土下﹐飛能生伏爲佳﹐如木爻安靜日忌卯寅﹐若木象交重時憂亥子﹐正所謂逢金則吉﹐遇水則凶。復將土作用神﹐卦見水木火爻三動﹐不作凶推﹐當從吉斷。時遇午申﹐土得生扶則吉﹐日逢卯巳﹐土臨死絕則囚。又論火是用爻﹐獨逢水發日遇戌辰丑未﹐水遭土克無妨﹐一見酉申當命盡﹐但求寅卯必身安。若用居衰木化入金鄕﹐卦無亥子父興﹐必難救度﹐查何日逢金﹐便決何時作殯。倘若金空亦非此斷﹐節產亥子﹐命亦回生﹐細究何爻動靜﹐便知那日存亡。其中有貪生忘克﹐救處遭傷﹑盈虛卻要精詳﹐豈可尋常槪論﹖占自己病斷之二自卜身宮疾病臨﹐先憑世象次憑身﹐怕逢月破旬空內﹐喜見生扶拱合親。克世之爻爲忌客﹐來生之象作元神﹐隨官入墓災難瘥﹐助鬼傷身命必沈。自占己病﹐專看世﹐爻若臨月故不拘新舊之病命亦難全。世若落空當明緩急﹐急癥堪醫﹐舊病不救。若空中有气﹐目下無妨後來難保。世象不臨旬空月破﹐又看旺衰﹐世若休囚卻被動爻相克﹑或遭日月來傷﹐或變爲死絕﹐毫無救助之爻﹐豈不天年命盡﹖世縱休囚﹐若得動爻生助﹐或逢日月扶持﹑或化爲有气﹐縱臨危而不死。世若旺相𨿽無生助之爻﹐亦無所害。凡克世者名曰忌象﹐宜靜不宜動﹐生世者名曰元神﹐宜旺不宜空。占他人之病﹐身世隨官入墓﹐不必忌之﹐命隨鬼入墓卽凶矣﹗惟獨自占身世﹐命隨鬼入墓者命不回生﹐其中助鬼傷身理亦同也。又看卦身﹐若墓絕子月建或墓絕於變爻﹐決無救矣﹗占他人病斷之三代問他人看應爻﹐若臨月破最難逃﹐遇衝遇克身難救﹐逢旺逢生病必消﹐生應元神宜發動﹐克他忌象怕重交﹐卦身有气還須吉﹐應位逢官禍必招。代卜他人之病﹐應作用爻﹐如臨月破旬空其命難保。應如衰弱亦遭動象或日月來傷﹑或應變爲墓絕﹐便主凶危。應縱休囚﹐若得變爲生旺﹑或動爻及日月相扶﹐命還有救。凡生應之爻是元神而宜動﹐克應之象乃忌客而宜空。鬼臨應上病必難痊。次察卦身﹐亦不可臨於月破﹐又不可成墓絕之鄕。卦身或墓﹑或絕於月建之中﹐皆爲凶兆也。占何日病退云之四凡卜病人何日瘥﹐用臨生旺體當安﹐元神值日災須減﹐忌象遭傷病必痊﹐助鬼傷身逢福解﹐隨官入墓見衝歡﹐若然主象臨其絕﹐且待生時免禍愆。占病何日得痊﹐須推主象。卦中元神旺相﹐忌客休囚得無用爻者﹐便取用爻值日而安卦中﹐如有用爻而衰弱者﹐方取生旺之期。倘若用爻重重太旺者﹐反喜入墓之時﹐如不太旺又取元神值日﹐忌神若動﹐須逢沖克忌神之日﹐方得安康。若逢助鬼傷身又利子孫值日。隨官入墓﹐還求衝墓之辰。用象如臨絕地逢生﹐必主乎寧。占何日病凶云之五病者來占凶日詳﹐用爻無气更遭傷﹐忌爻那日逢生助﹐便主身危立孝堂。忌神旺動仇人發﹐用神失位反無妨﹐變怕日辰臨用地﹐若還挨過免淒惶﹐元神被克災加重﹐忌客逢生定受殃﹐月破用爻天命止﹐縱然旺相也須亡。論病何日見凶﹐不過看用爻生克﹐用如無气被日辰克者爲凶﹐忌動用衰甚日再生忌神者死。又論卦中元神不發﹐忌神興仇神皆動﹐獨無用爻﹐日前無事﹐待後用神值日難以回避﹐定入黃泉。倘若忌神仇神興元神同發﹐亦無主象﹐候至用爻值日反主無妨﹐復陳卦內用象旣衰﹐全賴元神相救﹐能憂忌客來傷﹐日辰克制元神﹐災當沈重。忌象如逢生旺之時定成凶咎。主象如逢月破﹐不拘衰旺﹐命必歸陰。且如子占父病﹐五月甲子日﹐占得觀之益卦﹐此卦父爻化居旺地﹐又帶靑龍貴人﹐本爲吉象﹐豈知父臨月破﹐後至乙亥日﹐元神絕而忌神生﹐果然父喪。又如妻占夫病﹐三月甲子旬丁卯日﹐卜得渙之垢卦﹐所嫌仇神忌神皆動﹐獨無用爻﹐又鬼伏仇爻之下﹐又值旬空﹐毫無救。挨至乙亥日用爻透出﹐免受忌神來傷﹐夫果死也。假令弟占兄病﹐十月戊辰日﹐卜得剝初二三爻皆動﹐卻本卦無兄弟﹐所喜申金兄弟伏在世爻用爻透出果應病痊。又如父占子病﹐五月甲午旬癸卯日﹐占得萃卦上六爻動﹐此卦子孫太弱﹐父母相而又動﹐𨿽受卯日相傷﹐又逢月建扶起﹐父又化爲進气能克用爻﹐𨿽有元神暗動又值立時空不能相救﹐後至丙午日忌象叨生﹐此男果死。又如夫占妻病﹐三月甲戌旬庚辰日﹐卜得師卦九二上六爻動﹐此卦靑龍財爻持世﹐兄弟又不交重﹐鬼又化出財來﹐本爲佳兆﹐豈知土官發動﹐書云更論土爻臨鬼動﹐多凶少吉禍難讓﹐果應五月庚申日﹐官遇長生月建又扶土鬼﹐此鬼太剛死而可驗。又如父占女久遠病﹐七月甲寅旬癸亥日﹐卜得艮卦安靜﹐此卦用爻臨月建﹐忌神又不興似無凶兆﹐豈知卦犯六沖﹐經云初災遇此當瘵瘥﹐久病逢之命必傷﹐果應在子月戊午日﹐用象死於月建﹐敗於日辰﹐其女死也。又母占子病﹐九月甲子旬辛未日﹐卜得歸妹卦安靜﹐此卦六爻無子﹐𨿽伏出亥水子孫在四爻之下﹐又落空亡﹐世上父母又被日辰衝動本絕卦也﹐豈知互出水火旣濟取互體坎水配成兌卦﹐子孫此乃無中生有也。惟互出之爻﹐再不受日月並動爻傷克﹐此子果應亥月戊子日﹐用值旺鄕﹐病全脫體。凡占父母及家主尊長之類﹐取父母爲用神﹐官鬼爲元神﹐妻財爲忌神﹑子孫爲仇神﹑兄弟爲泄气。凡占兄弟朋友之類﹐兄弟爲用神﹐父母爲元神﹐官鬼爲忌神﹐妻財爲仇神﹐子孫爲泄气。凡占子孫卑幼之類﹐子孫爲用神﹐兄弟爲元神﹐父母爲忌神﹐官鬼爲仇神﹐妻財爲泄气。凡占妻妾﹑弟婦子室奴婢之類﹐妻財爲用神﹐子孫爲元神﹐兄弟爲忌神﹐父母爲仇神﹐官鬼爲泄气。凡占夫主﹑官員之類﹐官鬼爲用神﹐妻財爲元神﹐子孫爲忌神﹐兄弟爲仇神﹐父母爲泄气。占自己取世爲用爻﹐生世者爲元神﹐克世者爲忌神。占他人取應爲用爻﹐生應者爲元神﹐克應者爲忌神。此法非惟占病﹐凡看卦﹐無不用之。

災病纏脫章第七十﹝以福神爲主﹐用象爲憑。﹞身處災生相貌殘﹐鬼興鬼動定纏綿﹐隨官入墓終難脫﹐助鬼傷身永不痊﹐世受官傷成痼疾﹐子孫一動立時安。凡占帶疾不帶疾﹐最嫌官鬼興隆﹐官如旺相﹐病必纏身﹐縱不旺相﹐發動亦然。若值隨官入墓﹑或助鬼傷身﹐必成痼疾。鬼克世爻亦難脫體。若得子孫旺相﹑或發動﹑或持世﹑或臨日月﹐病得離身。六沖旦夕災殃散﹐無鬼終須病不纏﹐鬼若空亡無疾厄﹐忌神旺發患多年﹐鬼化福神他日解﹐用象興隆禍不幹。六沖之卦﹐此患易消﹐合處逢衝後來方解。鬼不上卦及落空亡﹐永無殃疾。縱有鬼象﹐若變福神﹐目下𨿽凶﹐後當解脫。𨿽憑官鬼﹐亦要看用爻﹐用值旬空月破﹐病亦難痊。土象休囚﹐更被忌神發動﹐豈不成凶﹖用爻縱弱﹐如逢動出元神﹐𨿽有此災﹐決非損壽。用父若得興隆﹐官鬼又居衰地﹐始𨿽見病終不成殃。

卻避災暑章第七十一﹝以用爻爲主﹐福徳爲憑。﹞天行酷暑﹐豈無避暑之方。人染患災﹐亦有卻災之所。悟道擇淸閒之處﹐修眞訪幽僻之居。四者皆宜子動﹐諸般各忌官興﹐占己世爻休墓絕﹐問他用體怕空亡。凡占避暑﹑養病悟道﹑修眞等事﹐皆宜福徳交重﹐各忌官爻發動。占自己﹐以世爻爲主﹐卜他人﹐以應象爲憑。若問親人﹐當推用象﹐如臨旺相﹑或遇生扶﹐卻災得脫﹑悟道得成。用神如遇月破旬空﹑或臨墓絕﹐不惟無福﹐反惹非殃。子孫發動好參禪﹐修心得道。官鬼交重難避暑﹐養病反凶。子孫旺相或發動者﹐參禪打坐無不成功﹐避暑卻災必如其願。官鬼交重或旺相者﹐心欲求安﹐反遭不測。父母扶身宜投書館﹐福神生世利到僧堂。父母生世﹐宜往文墨之所及尊長之家。子孫生世﹐利居僧道之門﹑並卑幼之處。兄弟生世﹐宜到弟兄朋友之家﹐妻財生世﹐當往妻族友僕隸下人之寓。官鬼生世﹐偏宜宦宅安身。一卦皆安﹐方是修行之路。六爻盡破﹐豈爲養靜之窩﹖用爻旺者遇靑龍﹐宜行此地。豈象興而加白虎﹐弗往其家。諸爻俱卜隨寓而安﹐一卦六沖﹐往返不定。用爻有气﹐更值靑龍﹐利有攸往。忌象交重﹐又臨白虎﹐此處休行。動見騰蛇﹐還愁驚恐。交逢驛馬﹐更慮奔馳。武值鬼爻興﹐失財欠利。雀臨兄象動﹐繞舌不寧。騰蛇動﹐倘遇驚惶。驛馬臨兄鬼動﹐不利遊行。驛馬動﹐臨財福﹐千里皆安。鬼臨玄武交重﹐必遭失脫。雀值兄爻發動﹐是非當謹。艮卦有官休登山嶺﹐坎宮見鬼莫往江湖。在震﹐則正東惹禍﹐臨幹﹐則西北招殃。兌中財變官爻﹐色迷尢忌。巽內兄之鬼象﹐風患難防。艮宮鬼動﹐忌行東北﹐莫往山林。坎卦鬼搖﹐北方不利﹐水池非宜。震鬼莫居船內﹐並忌東行。乾宮西北爲凶﹐莫遊廟宇。兌宮鬼動﹐必有鬧非。若財變官爻﹐毋貪美色。巽卦鬼興及兄化鬼者﹐皆恐冒風。離宮鬼動﹐慮見火驚。坤卦鬼興﹐莫居墓側。主合咸池﹐休貪美色﹐用衝華蓋﹑或華蓋克用爻﹑或鬼臨華蓋動﹐皆恐僧道之門惹禍﹐如卻災避暑去﹐則成凶﹐惟有悟道修行﹐反成正果。又看世在內卦興親宮﹐宜居在邇。世臨他官興外卦﹐利在遐方。內卦旺﹐本境如心。外卦旺﹐他鄕遂意。

求醫療病章第七十二﹝以子孫爲主﹐應象爲憑。﹞子爲藥劑應爲醫﹐福徳交重病必驅﹐鬼旺福災病不治﹐官衰子旺患能除﹐應空只恐人難遇﹐子陷還愁藥不宜。凡卜求醫﹐子爲用象﹐子如發動﹐藥奏神功。其中官鬼太旺﹐子值休囚此災不愈。官如衰弱福值興隆﹐更得應克世爻﹑或外傷內卦﹐必遇盧醫﹐災無不瘥。如內克外﹑及世克應﹑子孫旺相﹐還可。子再休囚﹐藥無效驗﹐月將傷官鏟有餘。鬼若遇生財或動﹐子孫縱發作空虛。父如發動﹐藥力全空。父與兄弟同發﹐子賴兄生﹐其藥有效。若得月建﹑或日辰克制官爻﹐如逢岐伯。倘或鬼臨日月﹑或鬼持世卦﹐𨿽有子藥亦無功。又如子財並發﹐官伏財扶﹐豈能治病﹖財子縱發﹐卦無鬼或鬼空﹐仍復有效。凡論醫藥﹐若得子孫上卦﹐官父兩安﹐應不空亡﹐方其效也。

醫家治病章第七十三﹝以子孫爲主﹐世應爲憑。﹞應爲病者世爲醫﹐子爲藥效鬼爲災﹐鬼彊子弱殃難解﹐福旺官柔病漸衰﹐應上坐官眞疾病﹐身中帶福妙醫才。醫人來卜﹐反把應爲病體﹐世乃自身﹐子爲藥效﹐鬼作災殃﹐官旺子衰或官搖子靜﹐病決難醫。子動官靜﹑或子旺官柔﹐藥無不效﹐應若臨官﹐病眞莫療。世如值福﹐治病能痊。世如克應災當瘥﹐應若生身實主諧﹐子動兄安財靜旺﹐仙丹妙劑獲多財。應空他不迎吾救﹐世陷吾非治彼災。世克應爻﹑或內克外卦﹐能療其災。應如生世及外生內爻﹑或卦逢六合﹐有爲而來主賓相得。妻財旺相﹐子值交重﹐鬼靜兄安﹐藥且靈而利倍得。應值空亡﹐彼必無心就我。世居空地己心悚懶﹐醫恐不成。兄動倘遭同輩阻﹐財空休望謝金來﹐六沖豈得終其事﹐官化官憂病復乖﹐應克世身兄雀動﹐反遭非訟莫開懷。兄弟發動或克世爻﹐必被同袍霸占。木若逢空﹐藥金莫望。六沖之卦﹐醫不始終。鬼化鬼爻﹑或卦有二官皆動﹐病復變病﹐豈能治之。應如克世﹑兄動財空又加雀噪﹐非惟求謝﹐反惹閒非。

搜決神鬼章第七十四﹝以官鬼動爻爲主﹐五行六獸爲憑。﹞凡論神司﹐須憑官鬼﹐不值旬空或旺或衰皆作祟﹐但臨卦上若動若靜﹐槪爲神仙推。鬼值五行﹐次察官臨六獸﹐再查病源緩急﹐便知何祟爲殃。若卜神司﹐當推官鬼﹐鬼若空亡及不上卦﹐決無鬼祟﹐不可妄言。鬼若不空﹐不拘衰旺動靜﹐皆作神司。若發動或持世﹔神力狷狂﹐犯宜急禱。又看鬼臨何爻何獸﹐方言何鬼何神﹐六獸五行開列於後。金爲刀下之魂﹐喘敕橫亡之鬼﹐緩則關公總管﹐急則喪部傷司﹐靑龍爲漢壽亭侯。朱雀乃金都元帥。陳蛇云七煞﹐白虎曰喪殃。玄武則曹堂西府。退送﹐則病體安康。金鬼﹐土刀槍傷死鬼﹑喘敕鬼﹑橫亡鬼﹐癥之緩者﹐宜禱關爺並總管。病之急者﹐必酬喪殺並傷神。帶靑龍﹐則雲長公之有礙。臨朱雀﹐相金元七之爲災。帶勾陳騰蛇﹐爲七煞土。帶白虎﹐爲喪煞及傷司。帶玄武﹐爲水傷水道之類。木乃杖責之魂﹐瘋疾懸梁之鬼﹐緩則山神五聖﹐急則東兵家堂。白虎同宮﹐門外謝傷追鑼鼓。靑龍共位﹐堂前酬原品笙蕭。勾陳則九良星煞。騰蛇則樹聖山神。雀武爲艸野三郎﹐祭虞必災非統汝。木鬼主刑責加析鬼﹑瘋疾鬼﹑縊死鬼﹑癥之緩者必犯山神土地及五聖尊神。癥之急者﹐必幹東嶽並家堂眾神。帶白虎﹐速酬大小傷司。帶靑龍﹐宜賽枷鎖之原﹑及禱喜慶之神。帶勾陳有犯九良星。土帶騰蛇﹐若非山神﹐必是樹上之神﹐又爲作犯土。帶朱雀或帶玄武﹐皆爲艸野三郎。水曰投河奔井之魂﹑服卣腰疼之鬼﹐緩則水仙施相﹐急則河太金龍。陽龍斷雲臺法主﹑亦犯蕭公。陰龍推南海慈尊﹑又衝杜氏。玄武爲佑聖眞君。朱雀恐江河許原。遇陳蛇斷爲坑廁。逢白虎論作水傷。水鬼主溺死鬼﹑腰疼鬼﹑服卣死鬼。癥之緩者﹐則爲火仙五聖及鎭海施相公。癥之急者﹐犯水中河太﹑或曹三並金龍四大王。陽鬼值靑龍﹐乃三官大帝及五聖之神。陰鬼值靑龍﹐爲觀世音及杜氏夫人。鬼帶玄武﹐爲北極眞君。帶朱雀﹐水池上許願心。帶勾陳或騰蛇﹐便曰水口作犯上。如水鬼化兄﹑或水兄化鬼又帶陳蛇者﹐便是坑廁土神。鬼臨白虎﹐須求水部傷司。火是毒瘡癆之魂﹐帶血焚燒之鬼﹐緩則東廚香願﹐急則陸相華山。靑龍犯五福之星﹐陳蛇動三煞之土﹐白虎玄壇加橫鬼。玄武南堂共水神。朱雀華光司命並酬口原方寧。火鬼主瘡毒鬼﹑癆怯鬼﹑帶血鬼﹑燒死鬼﹑心疼鬼﹑癥之緩者﹐宜謝竈神並香願。癥之急者﹐亦有輕重之分﹕輕病宜酬陸引﹐陸相卽是南堂﹔重病宜拜華山﹐華山卽五福大神。帶靑龍亦爲五福。帶勾陳或騰蛇皆爲三煞土。帶白虎爲趙玄壇及癡癲鬼。帶玄武爲南堂及水神。帶朱雀爲華光﹐華光乃五顯靈官﹐又爲司命﹐卽是竈神。土言瘟疫之魂﹑膨脹虛黃之鬼﹐緩則廟神土府﹐急則賢聖城隍。靑龍爲素土﹐勾陳曰土皇﹐白虎金神忌﹐玄武坑廁妨﹐騰蛇當作犯兼求本境之神﹐朱雀合天曹並謝飛遊之土。土鬼主瘟疫鬼﹑膨脹鬼﹑黃病鬼﹐癥之緩者﹐爲廟內之神﹑大爲土神。癥之急者﹐爲五方賢聖﹑又爲城隍。帶靑龍爲正上宜素誥。帶勾陳爲土皇﹐卻宜中奏。帶白虎爲金神﹐卽七煞上帶玄武爲水口作犯上﹐若鬼化兄﹑或兄化鬼﹐便爲坑廁。土帶騰蛇爲作犯﹐土又爲騰蛇上亦爲當方上殺神祠。帶朱雀爲飛土。若在乾兌二卦﹐便作天曹﹐縱不在乾兌卦中﹐如帶天咒或地咒或負結煞亦是天曹土﹐天咒煞云﹕正二鼠來三四酉﹐五六馬頭七猴走八雞九犬﹐十逢豬子兔丑鼠﹐爲天咒。地咒煞正月從卯上順行十二位﹐負結煞云﹕正二豬虧三四牛﹐五六其星向兔遊﹐七八蛇宮九十未﹐十一十二酉中求。看鬼臨何卦何爻而發動﹐知那處犯神犯煞以干連。官居坎位北方侵﹐或興水口。鬼到離宮南向礙﹐或動竈前。艮主山林或遭東北。坤成墳墓或值西南。幹爲西北﹐兌爲西﹑或犯天曹修寺觀。巽作東南。震作東﹐或伐樹林並起造。六鬼必造墻作墓。五官必砌路修街。四象斷門欄﹑或興工於檐下﹐三爻推房內﹑或動犯於橋梁。二乃修廚作竈。初爲穿井開溝。在世則本宅興修﹐在應則對門墾掘。臨門爻﹐窗開不便。化兄弟﹐坑造不通。以上所言﹐皆論上鬼逐一開明﹐不必再注。亥作天門及張壬之擾害。帶靑龍之象﹐宜叩三元。子爲北斗兼河伯以爲殃。加玄武之爻當酬聖帝。丑言牛觸之魂﹐寅是虎傷之鬼﹐卯禳東嶽﹐辰謝龍王﹐巳推火徳尊星﹑蛇傷之鬼﹐午斷金槍教主﹑馬踏之魂﹐未曰伽藍﹐申云元帥﹐酉命雌雄二煞﹐戌逢惡犬傷人亥鬼爲張壬﹐卽祠山大帝。外鬼帶靑龍﹐爲三官大帝﹔內鬼帶靑龍﹐爲水仙五聖。子鬼爲北斗﹑又爲河伯水官﹐在外帶玄武﹐爲驛帝﹐在內帶玄武﹐爲水傷。丑鬼爲土神﹐又爲土傷之鬼。寅鬼爲東嶽﹑又爲虎傷之鬼。卯鬼亦爲東嶽﹐辰鬼土神﹑又爲龍王。巳鬼爲火徳星君並蠶室﹑又爲蛇傷之鬼。午鬼爲金槍教主﹐卽五顯靈官﹑並馬傷之鬼。未鬼爲土神﹐又爲伽藍土地﹐申鬼爲元帥將軍之職並傷司﹐又有寺觀中所犯之神。酉鬼爲佛象並喪煞﹑又爲少女。戌鬼爲土神﹐又爲犬傷之鬼。六乃上倉至聖﹑墳墓之神。五爲中界至尊﹑路途之鬼。四推檐外傷朝門前魍魎。三斷鬼在六爻﹐爲上蒼素原﹑並墳墓土神﹑或遠方之鬼。鬼在五爻爲中界至尊﹑卽東嶽也﹐又爲欄路五聖﹑並五路大神﹑或倒路之鬼。鬼在四爻爲大小傷神﹑並在右儀門將軍﹑又爲門前之鬼。鬼在三爻﹐爲家堂並郡王﹐卽府城隍﹐又爲牀婆弟兄鬼﹐及房內鬼﹑橋上鬼。鬼在二爻爲縣城隍並竈神﹐又爲夫妻等鬼﹑廚下鬼。鬼在初爻﹐爲土地並井泉童子﹐並井前之鬼﹐如無井卽土鬼。官臨世上﹐注開六象之神。鬼值空中﹐莫斷片殃之祟。鬼值初爻持世﹐家堂作禍﹐鬼值二世﹐上气爲實﹑並社壇作祟。鬼值三世﹐犯橋道中之鬼﹐若非橋道﹐卽是園中花木之精。鬼值四世﹐犯五道亦有師王佛實之災。五世無鬼不言。鬼值六世﹐山神爲害﹐及星宿降災。六爻內鬼𨿽持世﹐空則不言。靑龍財子化官爻﹐福神相照。兌雀文書之鬼象﹐前願相催。靑龍若臨財武臨福化出官爻﹐必是福神見咎。福神者﹐大則五福及茶延﹐小則五聖及五路。凡判鬼神﹐須審病源輕重﹐重則大神﹐輕則小祟。復看朱雀臨父母變出鬼爻﹐必是先年許下之願。若居兌卦﹐又犯天曹。父母內興﹐方斷祠堂之宗相﹔椿萱外動﹐可言外族之髙親。財動內宮﹐必妻魂而妾魄﹔妻搖外卦﹐非奴僕卽情人。兄興爲手足之親﹑相知之輩﹔福動乃兒孫之鬼﹐僧道之靈。父在內卦及親宮動者﹐便曰本宗之尊長。父居外卦及他宮動者﹐乃言外姓之尊親。財臨內卦或親宮動者﹐必先亡之妻妾。財值他宮及外卦動者﹐若非奴僕﹐必恩愛之情人。兄弟動者﹐或昆弟或姨妹或朋友之魂。子孫動者﹐爲兒女爲侄爲婿﹐又爲僧道之魂。卦有動爻﹐病有鬼魅。且如三爻動﹐則三魂﹐四象興而四鬼。若定陰陽﹐重單是男交折女。如分方向﹐卯動東方酉動西。凡推兒官﹐專看動爻﹐一爻動則一魂。兩爻動﹐則兩鬼。欲分男女﹐須看陰陽。重則爲男交則爲女。要知鬼食葷素﹐惟有子孫及靑龍爻動者﹐皆宜素祭﹐其餘爻動﹐槪合葷素。要知鬼在何方﹐卻看動臨何象。且如子爻動﹐正北方之鬼﹐丑爻動﹐東北方之鬼﹐其餘仿此。卦靜當尋外像﹐無官另看伏神。鬼上飛爻﹐其方又定。卦無動爻﹐只取外卦。且如外屬乾宮﹐則病從西北。外臨坤卦﹐則禍起西南。六爻內有鬼者﹐如此看之。內外皆無官鬼﹐又不取外卦爲憑﹐另尋鬼伏何爻之下﹐鬼上飛神定其所向。假令卜得頤卦安靜﹐鬼伏三爻之下﹐便取飛神庚辰上﹐辰者﹐東南之向﹐斷必無差。又如訟卦安靜﹐鬼亦伏在三爻午火之下﹐便曰南方﹐伏鬼再空﹐莫言禍祟。細查何象臨官﹐便議何神作祟﹐請禱則福無不至﹐祈禳則禍無不消﹐今作此篇切爲卻災而度命﹐恐人妄斷﹐恆憂好殺而費財﹐萬不可輕言﹐一一還須細論﹐將六獸端配五行決諸神﹐終無一誤詳其的確﹐方判無私。總論八宮值鬼訣之一鬼發乾宮廟內神﹐原因西北方來﹐誤犯寺觀或廟內神司﹐舊許上蒼素原或天燈﹑香願﹑經卷﹑斗齊之類﹐已逝椿庭並老故之魂﹐頭風之鬼。坎宮鬼動北方來﹐水部神司定作災﹐溺死耳聾同擾害﹐中男爲耗豈能諧。坎宮鬼動﹐禍在北方﹐水路神司並家內中男作耗﹐亦有耳聾之鬼﹑瀹死之魂。坎在外三爻又爲北斗﹐又加玄武亦作玄天上帝。艮卦官興東北方﹐山神五聖少男當﹐地氏土府方隅犯﹐手指皆爲瘡爛鼻亡。艮宮鬼動﹐東北方來﹐冒犯土神﹑五聖並山神﹑土地爲殃﹐亦有家內少男及臂瘡手折指爛鼻等鬼。震鬼東方犯九天﹐三茅東嶽樹神幹﹐杖傷之魂舟中鬼﹐折足之魂其長男。震宮鬼動﹐禍在東方﹐宜叩九天。九天者﹐雷祀大帝﹐卽王樞經也。又犯三茅眞君及東嶽尊神﹑及樹頭神聖﹐亦有長男爲祟﹑或天嗔﹑或責斃兼折足﹑駕舟等鬼。巽主東南施相尊﹐園林神道亦生嗔﹐路衝腿折腰跎鬼﹐縊死麻瘋長女魂。巽宮鬼動﹐病患東南﹐有幹鎭海施相公﹑花園樹木神道﹑並長女及縊死﹑瘋疾腿折腰跎等鬼。離家鬼發﹐起南方火部諸神司命王﹑目疾焚燒亡二鬼﹑速酬中女及焚香。離宮鬼動﹐神撤南方有犯﹐南斗六司﹑火徳星君﹑五顯靈官﹑香頭竈神之類﹐更有中女並眼盲火燒之類。坤鬼西南犯土皇﹑或因墳墓有相妨。臉黃腹脹身亡鬼老嫗他魂及母娘。坤宮鬼動﹐西南犯土不寧﹑或墳墓上並已故萱堂及老陰人﹑兼虛黃鼓脹之鬼。兌卦西方鬼﹐缺唇祝巫少女共傷﹐神佛天口許何曾賽﹐更中仇家咒咀心。兌宮鬼動﹐禍染正西﹐會許佛天之類﹐亦犯傷神並少女﹑兼缺唇師巫等鬼。加朱雀動﹐若非自己罰誓心﹐是他人咒咀天曹。總論五行值鬼訣之二金爻值鬼犯西傷﹐總管喪神七煞妨﹐張相金罡刀下鬼﹐葉神鐘師武安王。鬼值金爻爲煞﹐更有西傷﹐卽五道也。葉神卽九卓也。鐘師卽鐘將軍。武安王卽關公。張相卽六五相公並金神七煞﹑金元七總管及寺內金剛﹑自刎之鬼﹐鎖條之願。木鬼﹐茶廷枷鎖當船神﹑艸野及家堂蕭公東嶽﹑懸梁鬼﹑樹聖山神共九良。鬼值木爻爲茶延﹑艸野家堂﹑東嶽樹神﹑山神﹑舟中神﹑枷鎖原心九良星煞。蕭公卽五聖。懸梁卽縊死鬼也。水鬼﹐觀音興武天龍王﹐北斗又三元祠山杜氏金龍四河太曹堂並水仙﹑施相晏公兼宋相落水亡靈坑井泉。鬼值水爻﹐爲觀世音﹑三官驛帝﹑北鬥龍王﹑祠山大帝﹑金龍四大王﹑水仙五聖﹑杜氏夫人﹑河太曹三﹑施相公﹑宋相公﹑晏公坑廁主﹑井泉童子﹑徐大將軍﹑河伯水官並瀹死亡魂。火鬼﹐玄壇五福祠南堂五頭竈﹑東廚蕭堂香原焚燒鬼﹐熒惑星君三煞司。鬼值火爻﹐爲趙玄壇﹑五福大神﹑五顯靈官﹑火徳星君﹑銀神三煞﹑天燈香願﹐南堂五聖﹑竈神並火燒鬼。土鬼﹐城隍社廟神﹑五方賢聖上皇尊﹑皮腸大王瘟疫鬼﹑土地騰蛇太歲君。鬼值土爻﹐爲城隍土殼神祠廟中神道﹑五方賢聖﹑土皇土地太歲﹑騰蛇﹑皮腸大王並瘟疫鬼。此論五行神所屬﹐還將六獸入官尋﹐輕重較量同此看﹐切莫胡言判鬼神。總論六神值訣之三靑龍東嶽及家堂﹐五福茶筵花煞妨﹐蕭公五路花枷原﹐三官產婦海龍王。鬼值靑龍﹐爲東嶽﹑家堂﹑茶筵﹑花煞﹑五聖﹑龍王﹑三官大帝﹑五路尊神﹐並枷鎖願心產亡之鬼。朱雀城隍艸野求﹐華光總管廣靈侯﹐天曹司命囹圄鬼﹐舊許金錢未答酬。鬼值朱雀﹐爲城隍﹑艸野總管天曹華光卽五顯靈官﹐廣靈侯卽南堂陸太君﹐司令卽竈神﹐並舊欠願心牢中之鬼。勾陳值鬼細推詳﹐必犯承天后土皇﹐跌死傷亡隨體現﹐止蒼賢聖降洪殃。鬼值勾陳﹐爲土皇並五方賢聖﹐跌死之鬼。騰蛇妖怪卻臨門﹐作犯方隅皇社神﹐或斷騰蛇墳墓土﹐產亡縊死二靈魂。鬼值騰蛇爲妖怪﹐並作犯上。又爲騰蛇土當方土地里社之神﹑及產亡﹑縊死二鬼。白虎西臺大小傷﹐金神五道葉神堂﹐雌雄二煞玄壇將﹐刀劍傷身虎咬亡。鬼值白虎﹐爲傷司五道喪煞。趙玄壇金神卽七煞也﹐葉神卽九卓也﹐並刀傷虎傷之鬼。玄武采山同聖帝﹐伏屍坑廁井神臺﹐曹堂杜氏加河太﹐溺水穿齋二鬼來。鬼值玄武﹐爲聖帝曹三河太伏屍坑廁土井泉童子﹑杜氏夫人。采山卽艸野三郎﹑並瀹死竊盜二鬼。然定六神諸聖位﹐還須八卦五行排﹐誰爻臨鬼詳端的﹐莫累人間虛費財。總論星煞值鬼訣之四凡居卦下論陰陽﹐定興官爻細審詳﹐上值靑龍天喜位﹐決然花煞有相妨。凡看神司﹐須推官鬼﹐屬陽則男傷﹐屬陰則女鬼﹐看臨何星何煞﹐便知何祟爲殃。鬼值靑龍天喜﹐可言花煞之神﹐天喜起例﹐正月從戌上順行十二位也。如逢白虎喪門照﹐卦中值此犯喪殃。喪門起例﹕正月戌﹑二月未﹑三月辰﹑四月丑﹑五月又到戌﹐只此四位周而復始。鬼臨白虎喪門者﹐便言喪煞爲殃。天火天燭同朱雀﹐五顯靈官及竈皇。天火起例﹐正月子﹑二月卯﹑三月午﹑四月酉﹐只此四位周而復始。又天燭煞云﹕天燭正月起蛇宮﹐蕩蕩順行數至龍﹐卦內值時逢發動﹐作福祈禳也大凶。此煞卽大朱雀也﹐如臨官鬼﹐卽犯五顯靈官﹑竈神爲祟。天賊天盜加玄武﹐采山艸野水三郎。天賊星雲﹕正龍二雞三虎鄕﹐四羊五鼠六蛇藏﹐七犬八兔九猴位﹐十牛子馬丑豬忙。又天盜煞起例﹕正月亥﹑二月寅﹑三月巳﹑四月申﹐只此四位﹐周而復始。玄武官爻臨天賊星或臨天盜煞﹐便爲艸野三郎。喪門弔客陳蛇位﹐伏屍土禁不爲良。喪門開在篇首﹐弔客起例﹕正月辰﹑二月丑﹑三月戌﹑四月未﹐只此四位輪之。勾陳官鬼或騰蛇官鬼﹐又臨喪門或逢弔客﹐皆主伏屍土也。沐浴咸池玄武動﹐杜氏夫人發禍殃。沐浴起例﹕正月卯﹑二月子﹑三月酉﹑四月午﹐只此四位輪之﹐咸池煞﹕正月卯﹑二月子﹑三月酉﹑四月午﹐亦此四位輪之。玄武鬼爻如帶咸池沐浴﹐卽爲杜氏夫人也。折煞勾陳加驛馬﹐街妨跌死橫傷亡。折煞起例﹕正月酉﹑二月午﹑三月卯﹑四月子只此四位周而復始。又驛馬起例﹕正月申﹑二月巳﹑三月寅﹑四月亥﹐亦此四位輪之。鬼帶勾陳又臨折煞﹑並卦內驛馬發動﹐必犯途中跌死傷亡。官臨玄武天河煞﹐井中溺鬼作災殃。天河煞起例﹕正月從辰上起﹐順行十二位。玄武官爻又帶天河煞者﹐必是井中瀹死之鬼﹐不然必江河溺死者。朱雀官符爲總管﹐刀砧羊刃是西傷。官符起例﹕正月從午上起﹐順行十二位。又刀砧煞起例﹔正月從午上起﹐順行十二位。羊刃煞起例﹕甲日在卯﹐乙日在辰﹐丙戊日在午﹐丁己日在未﹐庚日在酉﹐辛日在戌﹐壬日在子﹐癸日在丑﹐鬼臨朱雀更值官符﹐便言總管作祟﹐鬼帶刀砧或逢羊刃﹐卽是傷司。太歲黃旌祈后土﹐貴人天喜謝蕭堂。太歲者﹐卽年如也。黃旌星起例﹕正月戌﹑二月未﹑三月辰﹑四月丑﹐只此四位輪。又天乙貴人云﹕甲戊庚牛羊﹐乙己鼠猴鄕﹐丙丁豬雞位﹐壬癸蛇兔藏﹐六辛逢馬虎﹐此是貴人方。天喜星已列篇前﹐鬼值太歲若帶黃旌﹐卽爲后土。后土者﹐土皇也。又論官臨貴人或臨天喜﹐便是蕭堂五聖。三丘五墓墳前土﹐暗金羊刃產中亡。三丘五墓煞云﹕春丑﹐夏辰﹐秋卽未﹐三冬逢戍是三丘。卻興五墓對宮取﹐病人作福也難畱。又暗金煞云﹕寅申巳亥巳來防﹐子午卯酉酉相妨﹐辰戌丑未丑位是﹐暗金產婦最難當﹐羊刃已其在前。鬼值三丘或臨五墓﹐便爲墳墓。土鬼帶暗金煞或值羊刃星﹐層口是產亡帶血之鬼也。衝對年庚爲撞命﹐流年逢鬼歲君當。撞對者﹐有天對地衝之辧。天對者﹐甲庚﹑乙辛﹑丙壬﹑丁癸是也。地衝者﹐子午﹑丑未﹑寅申﹑卯酉﹑辰戌﹑巳亥是也。假如病人丙子生﹐卦中壬午鬼動﹐正所謂天對地衝﹐此乃眞撞命上也。又如庚午鬼地衝大不對﹐乃傍撞命上也﹐余偕仿此。設若天對地不衝﹐非是撞命之淪。如鬼值年建﹐當言太歲上也。華蓋僧魂並道者﹐咸池妓女及邪娘。華蓋起例﹕正月戌﹑二月未﹑三月辰﹑四月丑﹐只此四位﹐周而復始。咸池煞開在前﹐官臨華蓋乃爲僧道之魂。鬼值咸池﹐卽是邪淫之鬼。天刑牢獄中鬼。劫煞刀砧自刎傷。天刑起例﹕正月從辰上起﹐逆行十二位。天獄煞云﹕正月逢亥二月申﹐三月龍蛇四月寅﹐五月循環又到亥﹐周而復始定其神。劫煞興天獄煞同。刀砧煞亦列在前﹕鬼值天刑煞﹐必犯責死之鬼﹐如臨天獄殺﹐乃牢中之鬼﹐鬼臨劫殺或刀砧煞﹐必定自刎而亡。此是玄機眞妙訣﹐千金不換亂傳揚。古之正人蓋同天下﹐今時邪祟各按本方﹐此章系苕城新著﹐其別郡神司不同﹐凡吳下人﹐可依此斷﹐如他方問卜﹐還宜另詳。又附解禳通用法之五凡人疾病占問鬼神﹐術人妄判神司﹐病家聽信宰殺﹐傾有限之家資﹐病未必愈﹐造來生之惡業﹐卜亦難逃。且如瘟疫﹐系上帝之了剌降﹐𨿽日時行亦不善而降殃﹐但當合門齊素虔請戒僧持通連經﹐自得消解。或童男禮拜亦可迪吉。又如虐疾或有鬼邪﹐依通書之狀式設竈神而可遣。胎產乃九天聖母所持﹐延道而誦玉樞經可致臨盆之廢。怪病或倚艸附木之妖﹐擇僧而念觀音經﹐自是弭災之法。冤業相尋﹐梁皇職可以解﹐除亡魂出現﹐地藏經乃能超度。火殃若降﹐擇火閉日或火收日﹐延道誦火徳經﹐火乍汝矣﹗精魅所臨﹐大則告天師而請法﹐小則誦眞武經而驅遣。癥患膈噎者﹐惟施食淡口﹐能超餓鬼。之途屠宰索命者﹐獨戒殺放生可免﹐旁生之趣﹐又若妄罰誓願﹐忤犯天曹﹐須設齋祭舊而勾消。若貧難酬願﹐可將天曹對疏﹐叩城隍而回繳﹐或富家向許豬羊牛願後﹐若貧窮可作粉牲錢馬﹐到天庫地庫除消亦可。杜絕興工動作告土。須按其方隅設壇﹐無力粉圓可齋殷太歲。商賈江湖誦三官經﹐而可保士子功名﹐持玉皇經而虔祝藥師佛祈當世之延年﹐金剛經作來生之福利。禱求嗣續﹐則建梓童淸壇保安﹐嬰幼須念大洞尊經﹐至如水火不通或拆橋斷路而招譴﹑左右癱瘓或大秤小斗而生災。士庶覆宗蓋爲毀平冢墓軍民絕嗣皆因起滅﹐社壇非求神而可除﹐惟攺修而可解﹐若藝侮神明﹐須皈依三寶或能求散。浸占祠宇惟修復﹐故剎方得安全﹐易卦類萬物之情因不悉備卜筮通神明之徳﹐自可參詳。

僧道賢愚章第七十五﹝以應爻爲主﹐福徳爲憑。﹞迎僧接道招賢者﹐卻看何人立應中。人生世間﹐有念佛行善因果法緣﹑或祈福壽﹑或職悔業根﹐如修齋設法﹑如煉度書符﹐皆欲利益存亡﹐不無迎接僧道﹐而僧人有慈惠降龍道士﹐有法靈伏虎﹐皆以宣揚梵語﹐禮誦經文﹐必能扶綱而植紀﹐始可入聖以超凡。若請延不善﹐迎接非賢﹐則亂壇兆而淆葷壇﹐瀆醮筵﹐以親污積﹐是無感應﹐徒設衷誠。占卦但看應爻﹐便識休咎。福徳在時眞戒行﹐父官居者法精通。謂如子孫在應﹐決是受戒之善士﹐有行之眞人。父母臨之者﹐必法術精專。官鬼臨之者﹐必神鬼欽伏。兄爻值此多姦僞﹐財象臨渠好利營。供佛﹐賴僧之慈因以盜助。迎眞籍道之法力以贊參。兄弟應值則姦欺而僞妄﹐多阻誤而廢更。妻財監其人貪婪圖利﹐好色營財﹐乃鄙入蠍葷﹐非通天撤地之流也。惡輩子孫臨白虎﹐善人福徳帶靑龍。子孫乃僧道也﹐白虎貼守﹐其心不勝凶險立行匪凡善良。福徳卽子孫也﹐靑龍衛護﹐欺人機有慈善﹐宅心恆存徳行。神天不納因官絕﹐僧道無緣爲六沖。道場善事﹐必一誠感格。如官爻值緣人徒爾叩天而天不受﹐僧有善緣而凡人因無緣法﹐蓋緣卦值並衝道多緣法﹐而齋主爲沒因緣良爲爻生衝激﹐故六沖不用也。子破誦經宣若誑﹐應空禮懺拜如風。子孫用神主我家之事﹐誦經宣偈全要琳瑯諷念﹐若逢衝破則徒誦之而爲誑語矣﹗僧道應位爲占主之用神﹐金經實偈誠敬宣揚。如遇被衝﹐則枉念之而成虛文矣﹗應空則袈裟贍禮何益﹖無子則鶴憋懺禮徒然。鬼空設舊無因果﹐子旺修齊有大功。官爻主設醮之場﹐無鬼則無因無果﹐鬼煞臨齋壇之事。官空﹐則何徳何功。子乘旺﹐齋壇功徳無虧。福徳權醮﹐主功程有力。福化鬼爻官克世﹐非惟作福反遭凶。設齋修善﹐福動化鬼﹐則求親而疏矣﹗作福祈恩﹐官來克世﹐是求榮而反辱矣﹗諂之而不蒙福媚之而反見遭用人感應﹐用意昭孚天神﹐感格天理昭回﹐豈可褻瀆不加謹愼乎﹖

還賽解厄章第七十六﹝以福神爲主﹐用象爲憑。﹞因災酬願尋福徳﹐凶吉還須辧用爻。人身五臟﹐天气六經調攝者安﹐違和者病﹐然染災而星辰不順﹐則祈禱之。因罹患而祟鬼爲殃則酬謝之。許願當還賽神攸利﹐惟子卦無凶﹐尋福徳占爻則吉。又當辧用爻之失令得令﹐能俾卜者之鄒眉開眉。用弱忌興災未退﹐忌衰用旺患能消。謂我所占之人爲用﹐而用休囚薄弱﹐其勢危矣﹗而所忌之爻爲害﹐而害如動興﹐作誰抵敵哉﹖災愆未退﹐厄患未解也。忌神若衰弱﹐則病癥可消。用爻如旺相﹐則災疾立愈。父興克子洪恩淺﹐財動生官邪魅招。父母動能克子﹐縱有天恩亦薄劣難承。財爻興則生官﹐豈無鬼邪之張揚作禍﹖世旺子彊官受制﹐祭神之後別無妖。世爲我也﹐旺則病必安痊。子爲福也﹐彊則壓制鬼祟﹐意謂此彊余必弱﹐福旺鬼將除﹐賽神之後保平安﹐解厄罷時無靑咎﹐禳之則吉請禱無殃。

奉安神位章第七十七﹝以官爻爲主﹐子象爲憑。﹞凡安香火眾神天﹐侍奉祠堂列祖先。隨身香火﹐家庭供之以安﹐治世福神﹐家堂奉之以位﹐此生成之﹐迎賴陰空得護持者﹐然我生必有治宗祖請之以入家廟﹐我後必有嗣。祖先安之而居祠堂﹐子孫承之而春秋祭祀﹐照穆列而遠近追思﹐乃誠之至﹐孝之竭也。供義髙眞諸上聖﹐一應還將官鬼看。上而伸者爲神明﹐下而屈者爲陰鬼。上聖髙眞卽是神司﹐徧曾祖同推官鬼。不絕不空神久在﹐不衝不動聖常安。官鬼不絕﹐乃香火不絕。香火不空﹐則承祀不空。官若不衝﹐坐永堂而位亦常存。鬼如不動﹐安神先而祭之如在。在位靜安方是福﹐神柢不降卦無官。官如靜﹐則神聖安。鬼若空﹐則神不在。若夫祈禱神柢而不降臨管攝﹐因無官鬼主難。若乃叩請神明而不禦臨張主﹐爲無官鬼主司。若還福徳臨爻上﹐天賜佳祥永百年。卦爻若得子孫出現旺相﹐神天必賜祥瑞﹐是福徳加臨而子孫長吉。子象空無誰獲慶﹐財爻靜旺進田園。子孫空亡﹐則阿誰承厭﹖福神不現﹐則若爲承歡﹖財爻靜旺則穩主並園。財遇生扶必田連阡陌。兄興妻患傷財物﹐父動鬼災損畜蠶。兄動而傷克妻財﹐非病而何﹖兄興則剝削財物囊匱乏。子當避父之威﹐父動傷兒﹐若父爻一怒﹐則子位受害矣﹗福乃滋牲﹐父動主傷六畜。子爲春蠶﹐父興則損三蠶。鬼克世宮殃疊疊﹐官生身位福綿綿。兄賊陰害世爻而患災不一﹐官爻護生世位則庸福綿綿。六沖此向安非吉﹐六合其方奉有緣。六沖者﹐內外之神安之﹐豈得爲吉﹖六合者﹐上下之位奉之﹐似有宿緣。白虎值官災不淺﹐靑龍坐鬼利無旁。官爻𨿽是香火﹐然值白虎則神煞不利﹐而官亦遂爲禍殃矣﹗鬼位未必災愆﹐而值靑龍則神隨爲錫之利益矣﹗而陰陽之位安如磐石﹐禍福之效捷丁鼓桴出入賴以扶持﹐止行仗而保佑。

停棺舉殯章第七十八﹝以子孫爲主﹐身世爲憑。﹞停棺寄槨兼更座﹐舉殯除靈事必同﹐財福二爻宜旺相﹐兄官兩象怕交重。大雨錢情事申而雨能出殯﹐人哀湣舟助而可舉棺或停棺﹐因擇地尋墳﹑或寄樞在制中贖屋移座﹐非爲貧也。除靈適服關歟﹐事有數般﹐疑須一決﹐且如財爻福爻皆生財獲福﹐二爻固宜旺相﹐至若兄象官象咸破耗﹐官災兩象最怕興隆。鬼興克世般般惡﹐官靜生身事事通﹐復推用象生身吉﹐倘來克世禍重重。鬼興而能克世﹐在服孝之中更作凶論﹐諸事忌之則住﹐官靜又乃扶身猶遭喪之際還作吉推﹐百凡行之則吉﹐用象生身者﹐行無不善。用來克世者﹐向無不凶。安靈寄樞宜相合﹐微席除旌喜六沖﹐逢衝不可停喪樞﹐擇服辭靈庶免凶。如卜設魂靈宜合而靜﹐占寄棺槨﹐爻穩乃安六親座旌值卦衝而除之則吉。五服魂席葉爻散而撤之無妨。一切喪事逢衝散而切不可停﹐大凡孝堂見激剝而斷不可寢。卦動而釋服乃宜﹐爻交而辭靈則可。𨿽曰孝無終始﹐寄棺撤席有不得已而行之﹐若乃趨吉避凶舉殯停喪﹐取理長則就之也。至如衰侄染墨﹐軍旅敢不遵依詔命﹐套情朝廷豈可違悖﹖

怪夢感應章第七十九﹝以動爻爲主﹐騰蛇官鬼爲憑。﹞怪慮不詳﹐誰識將來之事故。夢憂不測﹐難知未兆之情由。欲決否藏﹐還憑易卦。吉凶未應﹐朕兆先形。或夜裏有微﹑呈夢中有見﹐致心主疑惑﹐須卦象搜求。吉則因子孫發動﹐宅靜人安。凶則逢官鬼興隆﹐殃臻禍至。子孫動﹐人口平安﹐家庭寧靜。官鬼發﹐則宅眷屯﹐門蘭蕭索。官臨空絕﹐事假情虛。鬼值交重﹐怪眞夢實。但看誰爻帶鬼﹐便知何事臨門。官空則無怪﹐反絕則情虛。鬼動則夢準﹐官發則怪靈。又如鬼爻帶煞而動﹐便知何事何方。土父則慮染時災﹐火象則倘遭回祿﹐木乃蠶桑之損﹐水爲波浪之驚﹐刀傷斧割爲金神﹐損畜喪丁因虎獸。土鬼疔染瘟瘴大興﹐倘逢加祿﹐木損桑苗﹐水瀹波險﹐刀割斧傷憑金神發現﹐人亡畜損懼白虎咆哮。逢龍則喜處生悲﹐遇雀則詩中起訟﹐武防盜賊及扳陷之情﹐蛇被虛驚並牽連之事﹐勾陳之煞忌行動土之方﹐天喜之星勿往結婚之所。靑龍值鬼﹐必樂極生悲。朱雀臨官﹐文書涉訟。玄武興防盜情害﹐及騰蛇主夢怪驚牽。勾陳鬼發﹐因動土爭田開掘方禁。天喜官加犯喜筵酒肆婚姻事情。驛馬同宮休出境﹐咸池共位莫貪花﹐官傷世體主人災﹐鬼克應家妻妾患。驛馬勿走跳路途﹐咸池戒姦貪姿色。世爻爲家主﹐最怕鬼傷應位﹐是妻孥尢嫌鬼克。復看何爻化鬼方﹐推那命遭屯。父象化成﹐椿萱不泰。財爻雙出﹐眷屬難安。鬼化鬼爻﹐災未消而訟至。官連妻位禍將滅以財生。官變子孫﹐始見凶而終見吉。子之官鬼﹐先招祥以後招殃。何象化官﹐知何人受患。何爻變鬼﹐卽知何屬遭殃。父化鬼﹐主禍在椿萱。官化財﹐該災當妻僕。鬼化鬼爻﹐災生而又訟。官之財象﹐禍退而有財﹐官變福﹐初凶後吉。子化鬼先利後殃。世帶福神﹐能免萬千之咎。卦無鬼煞﹐並無毫忽之愆。子孫持世﹐則事事亨通。鬼煞空無﹐則常常康泰。靑龍父母值身搖﹐文墨光華之兆。白虎弟兄臨世動﹐家資破耗之憂。身值父母靑龍﹐文章髙顯。世臨白虎兄弟﹐資耗憂驚。龍居財福有生扶﹐門添喜气。貴坐官文無克破﹐體沐恩光。門欄添喜气﹐決是靑龍臨財福之爻﹐更逢生旺﹐家宅顯榮必有貴居﹐父母之位不遇刑傷。事有百端﹐理歸一字。世有萬端事緒﹐卦憑一理而推。道明法正何慮怪情搜隱索微﹐難逃毫忽。

報應雪冤章第八十﹝以官爻爲主﹐世應爲憑。﹞人遭冤屈訴無門﹐或失衣資求見明﹐或請鬼神驗的確﹐或迎仙道寫眞情﹐皆將官鬼來爲用﹐旺發陰司近日靈。朝中尙有申冤申屈﹐世上豈無誣馬誣金﹖或屈而控訴無門﹐事遭誣而暴白難雪﹐反神理遁幽微﹐仙道情涵勾化﹐莫若卦推鬼用﹐旺發報應昭彰。太歲值官年內報﹐提綱見鬼月中興﹐世遭鬼克吾遭辱﹐應受官傷彼受傾﹐動速靜遲終有應﹐空官絕鬼永無憑。太歲報應在一年﹐月建鬼興驗一月。世受鬼克﹐乃見憂於吾。應被鬼傷﹐則行誅於彼。有官則有報應﹐但動在速而靜在遲。無鬼則無準憑﹐況空無因而絕無據。交重之象明中發﹐衝擊之爻暗內行。卦見子興空拜聖﹐爻無鬼在枉投呈。交重明中發作﹐衝擊暗裏推排﹐子孫散解﹐徒磕頭拜跪﹐無鬼主張﹐枉申拆投呈。

察人喜怒章第八十一﹝以用爻爲主﹐生克爲憑。﹞探人喜怒用爻推﹐民卜官員鬼上思﹐若問他人觀應位﹐子占父母看文書。測人喜怒﹐憑卦推詳。問官府﹐在鬼象精思。卜他人﹐於應位求索。子占父﹐文書爲用。兄占弟﹐同類爲憑﹐各定用爻﹐詳其喜惡。用爻生世心懷喜﹐主象傷身怒可知﹐但得比和情更美﹐無憂無喜值空時。用爻生世﹐則歡喜接談﹐主象遭傷﹐則變顏反目。用世比和﹐心產契合。用如生世﹐會晤維持。用世相衝﹐心同吳越﹐用若空亡或不上卦﹐乃無憂喜﹐無損益也。逢六沖永不和諧﹐處六合終無怨恨辭。白虎在爻憂損害﹐靑龍臨用賴扶持。只衝難見﹐豈得和諧﹖六合易求﹐終無懊悔﹐處白虎﹐身憂損害﹐見靑龍尢可親。依明人見顏色而言﹐智者觀喜怒而進也。

探人虛實章第八十二﹝以應爻爲主﹐不空不絕爲佳。﹞察人心地應爲先﹐生扶身世兩家歡﹐旬內值空心不實﹐月中犯破意非堅。用卦中之應爻﹐察人身之心地﹐生扶身世則賓主相投。彼同我心﹐則世應相洽﹐用破旬空﹐心虛不實。應臨月破﹐意詐非眞。倘來克世衝身命﹐腹內藏刃性必偏﹐但卜六沖無信實﹐凡占三合有忠言﹐彼同朱雀能言浯﹐應並騰蛇每變遷。應傷世命﹐口密腹劍之徒。應衝身世﹐而是背非之子。三刑六害﹐必生妄語。三合六合﹐定出忠言。用值靑龍心慈善﹐應臨白虎主剛彊。玄武姦怪肖象。勾陳性身穩重。口嘴喧嘩惟因朱雀。腰肢曲折﹐黴似騰蛇。聽其言也﹐則捷給絮人。睹其眸子﹐則傾險莫匿。

用人藏否章第八十三﹝以用爻爲主﹐應象爲憑。﹞凡用他人應上尋﹐家親各有用爻分﹐日衝月破空亡者﹐臨在斯爻永不亨。凡若用人行事﹑或請人代己之勞﹑或招人而作生涯﹑或托付而圖利益﹐如用他人﹐以應爻爲主。若占親戚﹐以用象爲憑。用爻若遇日辰衝﹑月建破﹑或落旬空者﹐皆主不成﹐縱成無力又不久遠﹐切莫用之。用遇絕鄕終不美﹐世遭用克卻無情﹐六沖反目非賓主﹐用變刑傷力必輕。倘若用爻臨絕又無生助者﹐此人定主無能。用來克世者﹐實懷欺主之心﹐彼非仗義之人。若卜六沖之卦﹐終成反目﹐豈得和諧﹖卦上用爻𨿽然有气﹐變成克制之鄕或之墓絕﹐人必先勤後惰﹐事當有始無終。以上七般發不犯﹐方言和悅又多能﹐若還世得他扶助﹐必受渠恩事有成。應爻並用爻﹐不遇日衝﹑月破﹑空亡﹑死絕﹑又不克世﹑又不變出衝傷﹐本卦興之卦皆非六沖便曰賓主相投﹐用之有力。用爻若來生世合世者﹐賴以難持﹐周旋吾事。

仗托人力章第八十四﹝以應爻爲主﹐不遇絕空衝破爲佳。﹞僉解京差﹐每有包完糧稅審﹐當縣役常多代出公庭﹐或央鄰里之謀爲﹐或浼親朋之所作身﹐叨彼佑﹐事賴他成。前列人之事情﹐皆附卦之應象。糧從產出似有差徭之重﹐產去糧存尙多力役之徵﹐或山長水遠之迢遙﹐或人怯丁單之薄弱﹐不無親屬之托﹐須情故舊之央﹐事有萬殃﹐卦須一決﹐諸般仗枉﹐皆看應爻。應動應衝﹐此客有更有變﹔應空應破﹐其人無力無能。最嫌世受應傷﹐更忌內遭外克。應值交重或逢衝動﹐仗彼終須攺變。應值旬空或臨月破﹐托人決不始終。若應克世﹐或外傷內卦﹐皆主其心不善﹐不得誤用也。財福生身而有益﹐見官克世以虧財。六沖則意亂無恆﹐豈諧豈就﹔六合則心平有信﹐能始能終。妻財子孫發動﹐生助世爻﹐終須有益﹐若見兄弟官鬼交重克衝世象﹐豈不遭傷﹖六沖作事無成﹐又夫信實。六合所謀遂意﹐更有始終。但若諸般之重托﹐惟憑一卦之端詳。百里傾心千金重托﹐全憑一諾之寄﹐皆系六爻之定。

繼身受產章第八十五﹝以世應爲主﹐財福爲憑。﹞但將身繼欲受他財﹐切嫌世應空亡。大喜福財生旺世﹐陷則吾非受業﹐應空則彼不相從。以己之身爲人之後承繼﹐卽是螟侄出姓﹐義當承祀繼人之志﹑述人之事﹐理當如此。受父之產襲父之陰﹐古亦有之﹐在所必然﹐無足怪者。凡卜續人之後﹐當看世應之爻﹐倘若世應逢空﹐彼此皆成虛望﹐若得子動財興﹐後必榮華富貴。世空應不空﹐但恐身居不久﹐縱久亦難受業。應空世不空﹐切慮父心反變﹐到底不從我意也。旁動克身﹐後被族中爭奪。應興伐世﹐遠遭本主欺淩。旁爻動克世爻﹐產被族中掠奪。應象動傷世象﹐遠遭本主欺淩。六沖主西蕩東遊﹐內愁外怨。六合主朝歡暮悅﹐老安少懷。𨿽見和諧財不興而少利﹐朱雀偏生口舌﹐鬼不動以無妨。六沖則遊蕩西東﹐怨生眷尺﹖六合則歡歌朝暮﹐老幼安和。縱有靑龍而財若休囚受克者﹐但主和偕終無厚得﹐𨿽搖朱雀而鬼不交重空旺者﹐縱生咭聒而不成詞訟。父母勾陳衰敗﹐產業虛浮。妻財福徳興隆﹐家資穩實。妻弱兄彊﹐必主分財奪祿。兒空鬼動﹐決然起訟爲災。產業凋零﹐父母勾陳敗。家資穩實﹐妻財福徳興隆﹐兄彊妻必弱﹐奪祿分財。子空鬼愈狂﹐災生訟起。財化絕空﹐有物焉能入手﹖合逢衝破﹐無情豈得安身﹖內處無官﹐恐難成就﹐陰陽都動﹐終見更張。妻財而化之空絕﹐銀錢那能入手﹖合處而卻被破衝﹐蹤迹何處安身﹖卦內無官﹐一世事難成就。六爻亂動﹐一身終見更移。事欲綿長﹐卦須安靜。欲要攸久事基﹐六爻不動爲妙。

防老膳終章第八十六﹝以用爻爲主﹐世應爲憑。﹞鰥寡之徒﹐仗親朋而養膳﹔孤寒之輩﹐叨鄰友以維持。世應用爻空﹐非綿遠﹔兄官忌象動﹐豈安寧﹖夫婦不幸而自獨孤缺者曰鰥寡﹐爻空不期而骨肉傷殘者曰獨孤﹐故西伯有哀子之政﹐西京有拜老之行﹐是老需膳而安﹐幼求撫而長﹐有仗親戚而矜之以養﹐或托鄰友而憐之以恩﹐此皆民惻隱之好生﹐而窮人之得所也。而今發課何以據憑﹐可將用爻並推世應。凡占以世爲己應爲他﹐如占親戚各分用爻。且如占婿以子孫爲主﹐占弟以兄弟爲憑﹐世應並用皆不宜空﹐空則靠非攸遠﹐又不宜兄弟官鬼並忌神發動﹐動則豈得安寧﹖前後六沖不久﹐福財而旺爲佳。主象生身昭彼力﹐用神克世被他欺。前卦六沖而後卦六沖﹐足迹豈能長久﹖福爻旺相而財又旺相﹐口身永得飽溫。主象生身似旱苗得雨﹐用神克世如枯艸而遭霜。世遭月建相衝﹐自己將來多染禍﹔應被變爻而制﹐他人日後不興家。財無鬼又無﹐豈能手終侍﹖世動應亦動﹐焉得齊心﹖外卦興隆彼命富﹐內官旺相我身榮。世臨月破﹐自防身體弱羸﹐應變克傷﹐他必田園漸退。財鬼俱無﹐老少焉能盡瘁﹖世應俱動﹐彼此豈得同心﹖外卦興隆世又興﹐斯人富足。內官旺相世又旺﹐我得安榮。再觀生克﹐永決親疏。同血脈者﹐必生生。有瓜葛看﹐必壘壘。故親則同气相求而同聲相應﹐克者不久﹐衝者益疏﹐是道不同而不相爲謀。

養親館友章第八十七﹝親族以用爻爲主﹐他人以應象爲憑。﹞濟難扶危﹐卻是畱恩於世上﹔憐貧敬老﹐豈非積徳於陰中。誠恐恩中招怨﹐還須卦裏求明。奉尊奉長﹐宜扶我以扶身。撫幼撫卑﹐忌子孫而伐世。施粥是賑濟畱恩﹐捨資亦憐貧﹐積徳當聞受惠﹐效勞豈可以怨報徳﹖奉尊長之有徳者﹐父必扶我以生身。養卑幼之無義者﹐子必忘恩而克世。養族養親﹐怕見用神來克。膳朋膳友﹐喜逢應象相生。凶則鬼兄皆動﹐吉則財子咸彊。養吾宗新﹐忌用之來克。善吾朋友﹐喜應象之相生。鬼兄動則咸凶﹐財福興則皆吉。世陷世空﹐己恐屯難雇彼﹐應衝應動﹐他多更變豈酬勞。世應衝非久遠﹐卦爻合最綿長。世遭死絕或值空亡﹐日後家業蕭條﹐恐難雇彼。應若交重或遭衝破﹐他時彼意變更﹐必致忘恩﹐決不酬惠。卦值六沖非久遠﹐卦爻逢六合最延長。合處變衝﹐花非結果﹔凶中化吉﹐樹必成林。扶人之難﹐用逢生助可相扶。救客之危﹐應破克傷須莫救。遭禍遭殃遭損害﹐應克世爻。得名得利得禎祥﹐外生內卦。合處變衝﹐不結子之花豈能結果﹖凶中化吉﹐無心處之柳不意成林。用逢生助﹐斯人有難可扶。應被克傷﹐厥後縱危莫救。應克世以招殃﹐外生內而多吉。龍值福興﹐行止獲財而進喜。雀臨兄發﹐始終費本以生非。武鬼克身憂失脫﹐蛇官傷世慮牽連。進喜得財﹐子值靑龍而發動。生非破鈔﹐兄臨朱雀以交重。鬼臨玄武﹐失脫難逃。官遇騰蛇﹐牽連禍至。念憂卹孤﹐宇內修心之道﹐施恩布徳﹐環中積善之家。然𨿽整吾𨿽實意以無私﹐倘若彼心有害﹐未知後患﹐故叩先天。施恩布徳﹐誠積善之人﹔卹寡憐貧﹐乃慈心之玉。吾𨿽實意以無私﹐或彼虛心而有害。仰先天之不負﹐庶終吉之有微﹐倘凡庶之侮人﹐豈聖賢之欺我。

登舟涉水章第八十八﹝以父爻爲主﹐世應爲憑。﹞雇船裝載渡長江﹐問卜須將父母詳﹐大要合生兼旺相﹐怕逢空絕及衝傷。凡雇船裝載﹐須將父母爲用爻﹐如逢旺相又遇日辰動又生合者﹐一路平安百事和偕。若逢空亡墓絕刑沖克害月破者﹐非惟險阻﹐反有禍患﹐若凶煞休囚﹐恐無大利亦無大害。子孫動合方方美﹐官鬼休囚處處彊。子孫乃生財之神﹐若臨世用發動及生合者﹐著處大吉﹐𨿽不動臨世亦爲佳兆。官鬼乃凶惡之流﹐遇之不利。若得休囚墓絕或受制伏﹐則不能克衝﹐不論遠近﹐隨後方吉。若帶吉神克尢可﹐若帶煞發動來克﹐大凶。世乃己身嫌墓絕﹐應爲船主莫空亡。應克世爻遭損害﹐應生世者遇賢良。世爲雇船之主﹐應爲駕舟之人﹐俱不宜旬空月破墓絕﹐最要生合爲美。若應爻克世衝世者﹐必凶頑之漢﹐件件欺侵。若加朱雀﹐口多罵詈。加白虎﹐好勇毆拒。加玄武﹐明倫暗竅。加兄弟﹐狡猾誆詐。休囚稍稍﹐旺動愈凶。若值旬空月破﹐必然痿弱﹐或非慣熟﹐或是災生不測。若應生世合世者﹐必善良之人﹐事事可托﹐和顏承順。若帶吉神扶拱﹐乃故家子弟出身﹐一力能扶助﹐萬里可同行。陰卦包陽難渡海﹐陽包陰卦好飄洋。卦屬陽﹐乃輕淸上浮。卦屬陰﹐乃重濁下墜﹐行船重載遠涉江海﹐只宜輕浮﹐不可重濁。故陽包陰則吉﹐陰包陽不利。內外不宜占艮卦﹐逢之便作覆舟詳。艮卦者﹐艮覆碗也﹐但凡舟行必涉長江﹐大舟豈占翻覆之兆哉﹖凡遇純艮卦﹑或居內或居外者﹐俱作凶斷。父母衝刑兼月破﹐決然滲漏進滄浪。父母者乃船之用爻﹐若遇日衝月破刑害者﹐必定損傷不宏大﹐看在那爻﹐便知端的。若在初爻﹐船稍有損。若在間爻﹐中艙滲漏。若在上爻﹐船頭空隙。若值乾宮﹐上蓋不密。若居坤位﹐下底疏虞。水官克世防波險﹐火鬼傷身慮火殃﹐土鬼交重憂湊淺﹐金鬼還愁石蹦傷﹐木鬼舟中神祟擾﹐騰蛇官動主驚惶﹐玄武賊倫朱雀訟﹐勾陳阻節路中央﹐白虎災生謀害起﹐不臨鬼發定無妨。鬼值五行﹐不宜克世克身兼克用﹐官臨六獸切忌傷船傷世及傷身。水鬼動﹐風波大險。火官發﹐熒惑飛殃。土臨鬼發﹐沙浮水耗。金並鬼動﹐石蹦體傷。木官交和﹐鬼祟來纏。騰蛇不過驚惶憂慮﹐勾陳無非遲滯詹延﹐決無大害。玄武防內外之盜賊﹐白虎慮大小之災屯﹐朱雀口舌閒非﹐盛則以綿綿﹐大凡不旺不動﹐稍輕。倘值墓絕﹐無妨。六爻內外無鬼﹐乃爲大吉利。

風行順逆章第八十九﹝以世爻爲主﹐兄弟日辰爲憑。﹞兄弟日辰同克世﹐飛沙折木關風張﹐二神若也來生者﹐天賜涼風適遠方。兄弟動並日辰同來克世衝世者﹐必主關風驟發。若在巽宮或加木爻旺動﹐乃飛沙走石﹐折木覆舟之險。若兄弟動興日辰來生世合世者﹐獲片帆時送騰王閣之益。兄生日克風橫順﹐兄克日生橫逆詳。兄弟生合世爻日辰克世者﹐乃橫順之風﹐勉彊可行。若兄弟衝世克世﹐𨿽有日辰生者﹐亦是橫逆之風﹐不可輕易舉行者也。兄空木絕風當息﹐水靜官衰浪不狂。兄弟若值旬空月破﹑水木二爻俱靜﹐鬼亦休囚﹐又無風波白浪二煞﹐決主風恬浪靜﹐坦前行。如二煞旺動﹐亦有小咎。風波煞例云﹕正月從子上順行﹐白浪煞例云﹕正月從寅上順行十二位是也。

乘車駕馬章第九十﹝占馬以上爻爲主﹐問車以父象爲憑。﹞乘車駕馬遊郊墅﹐福徳爻興穩穩移﹐官鬼爻重防坎坷﹐世空來往切非宜。陸行遠道﹐心仗驚興騾馬﹐皆得子孫旺發及生扶﹐則車馬安逸來往無虞。若鬼動克衝或世值空者﹐必主災非道險。午宮值鬼休乘馬﹐木象臨官弗受車。午爲馬匹之本。禽木屬車輪之用爻﹐若臨官鬼﹐各爲大忌。應克世爻兄弟動﹐馬夫車漢恐相欺。世乃占主﹐應是從夫﹐若克世爻﹐又加兄弟凶煞動來沖克﹐衰則欺淩﹐盛則殘害。六空騾馬終無力﹐父旺車輿必整齊。騾馬之位﹐乃在六爻﹐車輿之相系是父母﹐若逢生旺﹐則駿馬髙車﹐倘臨休囚﹐必定羸騾敝輦耳。折煞如興憂跌蹼﹐勾陳若動路行遲。攀鞍乘轍﹐謹訪跌蹼﹐爻有折煞﹐決罹此危。衰旺則稍稍而已﹐旺動則大患傷殘。爻有勾陳獨發﹐路途多阻﹐滯畱遇吉則因喜而阻。逢凶則禍患而稽。折煞例云﹕正月在酉﹑二月在未﹑三月在卯﹑四月在子﹐五月又從酉上起﹐照例而行。

水陸出行章第九十一﹝占自己以世爻爲主﹐占他人以用象爲憑。﹞出境須憂官鬼興﹐官爻靜伏決淸寧﹐龍搖萬里咸和合﹐子動千鄕永太平。凡人遠行﹐切忌官鬼發動﹐若得靜伏或值休絕﹐亦作淸寧之斷﹐或靑龍發動﹑或子孫發動﹑或持世﹐皆主太平之象﹐順意往返無虞。世值鬼爻兼世墓﹐皆爲阻節去難成﹐歸魂亦不離鄕井﹐世落空亡豈得亨。世值官鬼﹑世入墓鄕﹑世在歸魂﹑世落空亡﹐俱爲凶象﹐終難舉步﹐縱在勉去﹐必見災殃。克世之方身莫往﹐生身之所卻宜行。假如世爻屬土﹐不可東行﹐乃能克土之故。若世爻屬水﹐惟利西方﹐乃金能生水之益。凡卜自身﹐以世爲主﹐若占別人﹐以用而推﹐不可槪論。用臨月破災難解﹐兄鬼加蛇被險驚。若用爻被克被衝﹑或值旬空月破﹐去後災危疊至﹐𨿽遇吉神﹐終難解釋。兄弟官鬼若加騰蛇發動﹐必有虛驚﹐輕重之辧﹐休旺而推。又忌明夷節艮坎﹐四般卦象最無情。出行遠回﹐不免登山涉水﹐凡看卦休爻象不可忽類而推。且如明夷者﹐傷也。節者﹐止也。艮者﹐止也又爲覆舟。坎者﹐險陷也﹐皆系無情﹐豈爲佳兆﹖官居玄武財當失﹐朱雀臨時口舌生。官鬼動﹐不拘生克﹐皆不吉﹐臨玄武﹐途遇彊梁。衰則竊﹐而旺則劫。若臨朱雀﹐道逢姦狡﹐衰則唔﹐而旺則訟。臨白虎有鬥毆之愆。臨咸池有覓水之懼﹐總非美例﹐學者詳之。

同行共處章第九十二﹝以應爻爲主﹐用象爲憑。﹞同行共處應爲尊﹐切莫衝傷世與身﹐若見落空並月破﹐絲毫無力負吾恩﹐如來生合身和世﹐永賴維持若至親。同行共處﹐應爲用爻﹐興世相生相合﹐必然言聽計從﹐迆路艋桓親切。若值旬空月破﹐決主負義忘恩。倘如玄武劫殺之類﹐或來克世或動衝世﹐總不爲良﹐衰則嫉妒﹐旺則相狀。三合一途皆遂意﹐六沖半路便灰心﹐起居虧損搖兄鬼﹐水陸淸安動子孫。爻逢三合或六合﹐萬里同行情最切。卦位六沖或六害﹐半路拋離心反背。若兄弟官鬼交重行住坐臥條爾生非。子孫吉神若動﹐陸路水程自然獲福。但卜他人依此斷﹐凡占親戚用爻尋。若卜閒人﹐只依此斷。如占親戚﹐卻看用爻生克而推。

關隘津渡章第九十三﹝以福神爲主﹐世象爲憑。﹞人往途中問過關﹐應來克世卻煩難﹐官空子旺無盤詰﹐虎動兄興有阻攔。凡占關隘﹐以官爲把隘之役﹐兄爲阻隔之神﹐不可動﹐不可旺﹐又不宜應來克世﹐若官動生非﹐兄興費財﹐虎動被責﹐克世皆然無中生有﹐萬般阻滯﹐大不吉利。如得子旺官空兄墓絕﹐查無盤詰巡攔之輩﹐如入無人之境。一鬼交重難過關﹐六爻安靜好通番。官鬼獨發﹐𨿽疏林野渡﹐決難過越。若得六爻安靜﹐縱漢嶺秦關﹐任憑來往。旁行小路偸關稅﹐須要靑龍徳兼全﹐朱雀喧爭人毀謗﹐勾陳阻隔物傷殘。旁途小路私行偸稅者﹐須要龍徳兼全﹐或動或持世方獲吉利﹐若值朱雀﹐口舌嘵嘵。若臨勾陳﹐阻節淹淹﹐謾尋衝散之期﹐免決潛行之路。世旺逢生逢善侶﹐身衰遇克遇彊蠻。世位有相﹐朋侶忠良。若加動爻或日辰來扶﹐定仗貴人相契。世爻衰弱﹐旅伴甲微。又遇凶神來克﹐決有姦凶來害。要知吉凶﹐衰旺可推。

旅望行人章第九十四﹝以用爻爲主﹐月卦爲憑。﹞凡占出路之人﹐非比還鄕之客﹐問歸期﹐而歸魂可到。占往外﹐而遊魂可來。應陷用爻空﹐還居有內。身興主象動﹐必往途中。凡占行人﹐各有不同。且如人在外鄕﹐又占後人來否﹐若得遊魂﹐已登途路。若遇歸魂﹐尙在家庭。應陷用空。畱戀家閨難登軔﹐身興主動﹐揚鞭策馬已登程。六沖尙未相逢﹐六合卽當相遇﹐一卦皆安人未至﹐六爻亂動客將臨。卦值六沖或六爻安靜﹐望斷徵鴻無信息﹐爻逢六合或六爻亂動﹐立見他鄕遇故知。世去傷他﹐徒然等候。用來克世﹐不負邀迎。世克用爻﹐習定不來﹐徒然等候無功。若用來克世﹐不待邀迎﹐卽來會合。此理重要。忌眾交重難會面﹐元神發動易同言。忌神發動﹐被人牽羈難行。元神發動﹐良朋攜挈同來。應及卦身合時可望。日同月將生用方來。卦身或用爻與日時相合﹐日辰或月將來生用爻者﹐遙觀車馬塡門﹐停看艤航抵巖岸。用化官爻他被訟﹐主臨月破彼遭災。用爻若變官鬼﹐公庭訟累。主家忽臨月破﹐逆旅災纏。欲決來人遲速﹐惟憑爻象興衰。

行人遠回章第九十五﹝以用爻爲主﹐月卦爲憑。﹞世克用爻人未至﹐用爻克世許他歸。須問占者何人﹐詳爲用爻。若世克用爻﹐行人尙是逗畱﹐未有歸期。用爻克世﹐已爲輜裝﹐刻時可到。如臨絕處求生日﹐凡在空鄕衝必回。用爻逢絕﹐須看那日來生﹐乃是輜裝之期。用象若空﹐必求衝日﹐方持歸帆﹐近以日斷﹐遠以月推。若乃卦中無主象﹐候觀值日散愁眉﹐卦身合日方言到﹐用遇生扶可接陪。若卦中內外及互變飛伏俱無用爻﹐是無主象也﹐直待日辰透出﹐乃是歸期。卦身者﹐卽月卦也﹐與日相合亦作歸程。若干支相合﹐決到無疑。經云﹕假令丙子水爲身﹐辛丑日辰以時道。若用爻遇動爻並日辰生扶者﹐皆是歸來之兆。卦靜應空皆莫望﹐六合歸魂共舉杯。六爻安靜或值空亡﹐莫云倚門凝望。卦逢六合或遇歸魂﹐卽返故園歡會。

音書遠信章第九十六﹝以父母爲主﹐朱雀爲憑。﹞書柬來時父母興﹐父空雀動口傳音﹐應爻空絕誰捎寄﹐妻財持世信水沈。卦中內外父母興隆﹐千里書文傳至。父母空亡朱雀發動數聲音信傳來。應爻空絕書柬寫成無使雁。財爻持世或發動﹐當知音信已水沈。父帶靑龍爲喜信﹐如臨白虎作凶文﹐須臾得見因朱雀﹐中途阻隔爲勾陳。父母帶靑龍﹐賁來喜慶之書。印綬臨白虎﹐報傳凶惡之文﹐加朱雀徧傳迅速﹐逢勾陳阻滯淹畱。印綬化空遺失去﹐逢衝偸折看虛眞。父母化空﹐中途遺失﹐決難尋覓。印綬逢衝﹐被人偸開竅視情由。那日父臨生旺合﹐決然相遇帶書人。欲覓寄書之人﹐須看父母之爻﹐臨生日可見﹐臨旺日相逢﹐臨合日會晤耳。

覓人訪友章第九十七﹝以世爻爲主﹐外卦爲憑。﹞訪友尋人忌六沖﹐遊魂他必往途中﹐應空應動人非在﹐實主相逢世不空。爻值六沖﹐親不見﹐友難逢。卦是遊魂﹐必在邂逅之間。應爻若空﹑應爻若動﹐其人已出外矣﹐決不在家﹐幾徧登堂難見面。世位不空﹑世位不動﹐不期而會面親歡娛。若覓他人外卦取﹐如尋親族用爻從﹐但臨空地終吁嘆﹐相合相生便得逢。若尋外姓他人﹐以外卦爲用。若尋親戚族人﹐以六親爲用。生若合我﹐可尋可見。若值旬空﹑或臨月破﹐萍蹤浪迹何處追隨。

中途候客章第九十八﹝親族以用爻爲主﹐他人以應象爲憑。﹞凡候鄰朋﹐應位怕臨月破。但迎親戚﹐用神忌值旬空。如卜官員官莫陷﹐若占僧道福宜興。凡途中守候之人﹐各有用爻。若鄰捨鄕裏之人﹐以應爲用。族中親眷﹐以六親取用。有祿之人﹐以官鬼爲用。僧尼巫道﹐以子孫爲用。其用興隆生合者﹐楚客吳賓終會合。若遇旬空月破者﹐魚沈雁杳永無音。遊魂但化歸魂﹐轉回故里。世動再加應動﹐復往他鄕。遊魂變作歸魂﹐旅商獲利跨鶴還鄕。世動又兼應動﹐騷人乘興泛棹他邦。騷人﹐詩人也。世破世衝﹐自己無心久候。應空應絕﹐他人無意來迎。世位或衝或陷﹐自己灰心難等。應爻遇絕遇空﹐他人事糾難來。世應二爻生合﹐聲未絕兮相逢。內外兩卦刑沖﹐眼望穿而未遇。世應相生相合﹐邂逅三生有幸。六沖之卦﹐望穿兩眼無蹤。日傷應位﹐當日難來。時克他爻﹐過時方至。日來克應﹐定知當日不來﹐時來傷用﹐便待過時可遇。旁爻動合應爻﹐遇朋畱款。彼象化成空象﹐見路遊行。若見旁爻動合應爻﹐故友相邀畱戀。用爻若成空象﹐尋花問柳閒行。捕賊捕逃﹐必要世爻克應。迎待親朋﹐須得用爻生世﹐斟酌吉凶稱理﹐參詳衰旺玄微。

招賓接客章第九十九﹝以應爻爲主﹐福徳爲憑。﹞涉險趨遐攬接貨﹐財通貿易掃門下榻﹐惟全信義款佳賓。未議商人之美惡﹐須憑易卦之精微。月合福生於世象﹐定接忠良。日衝應克於身爻﹐必招姦佞。開張行次之得失﹐招納商賈之往睞﹐難免奔馳﹐未知凶吉。若月日生世﹑子孫生世者﹐定有忠信之人千里來投﹐財利豈饒﹐信義允協。倘日辰衝世應爻克世者﹐決有姦佞之徒﹐一朝聚寓非惟無利﹐抑且有害。六沖乃實主無緣﹐空來空往。六合乃始終有利﹐能遇能逢。合處逢衝﹐縱得來而復去﹔衝中化合﹐𨿽未就以還成。六沖之卦﹐杳無客至﹐空在長途等候。六合之爻﹐定有商臨兼帶丰資到捨。倘遇合處逢衝﹐車馬臨門而復去。若得衝中化合﹐或被阻隔畢竟來歸。應空則賓不能招﹐縱招不至。世陷則主不能得﹐縱得難諧。應落空亡﹐則無客商﹐縱使接而不來﹐來而不久。世遭空陷﹐自無力量﹐勉彊而爲﹐爲而不振。克爻合應傷身﹐同類人唆人去。應動化爻合世﹐忠心客引客來。妻彊子旺﹐倍得財源。父發兄興﹐反虧資本。兄弟者﹐爲詐爲虛﹐又爲伴侶﹐若動來合應而傷世者﹐乃忠良之客。輾轉舉薦必是商賈塡門。子財俱旺﹐財利倍增﹐父兄並發﹐本資當失。無福則休迎其客﹐無財則莫望其資﹐無鬼則所爲不就﹐無身則所作不成﹐旣明奇偶﹐便見虧盈。卦無子孫休迎客﹐爻內無財莫望財﹐無世無身難成就﹐無官無鬼主無商﹐大象盈虧﹐用心斟酌。

陪賓優劣章第一百﹝以應爻爲主﹐福徳爲憑。﹞家延門客號陪賓﹐應上還須論淺深﹐不動不衝能久處﹐不空不絕永歡忻。陪賓者﹐乃宦豪之幕主也﹐以應爻爲用﹐但喜不動不衝不空不絕﹐卽攸久相處而無間阻。若得世應相生﹐彼此和諧之兆。又云﹕應生世﹐乃客來求謁於主。世生應﹐乃主去聘賓耳。應如克世賓欺主﹐鬼雀兄搖惹禍臨。若應來克世﹐必定賓欺主人。若帶龍徳貴人來克﹐是逞多能確勢欺壓主人。若帶劫殺凶神﹐必姦食佞狂妄侮賤而已。若合財爻﹐興奴僕同欺﹐加咸池玄武﹐恐恃淫亂而至此。若得雀虎兄鬼臨克﹑又或興旺決致禍患不寧。福徳交重好佞滅﹐六沖不日兩灰心。子孫發動﹑或生世或生應﹐名爲解歡之神羣好自退。倘值六沖﹐彼此情疏漸漸分散矣﹗倘然幕府迎參贊﹐獨喜官興忌子孫。凡公門將佐﹑師府參隨之類﹐最喜官興財動以生扶﹐惟對子發兄搖而克害。

交朋結友章第一百一﹝以世應爲主﹐生克爲憑。﹞交友往來如手足﹐卦中兄弟忌空亡。交友者﹐各有不同﹐有同气連枝﹐有邂逅鳥合﹑或同藝業﹑或同遊俠﹑或長幼之不同﹐或貴賤之嫌避。旣爲朋交﹐兄弟可推﹐不宜空絕。世空我意多遷變﹐應破他心每攺張。相合相生如管鮑﹐相衝相克如孫龐﹐比和彼我無髙下﹐世位卑憂應克傷。世空世動﹐則我之猶豫未決。應破應虛﹐乃彼之更變不常。若日世應生合者﹐情孚契合。世應克者兩必參商。世應生合﹐必爲攸久和同﹐而無彼此。惟獨應克世爻﹐占者大忌。結議官員官鬼淪﹐相知僧道福神當﹖男占女色財宜旺﹐女卜男情鬼要彊。又論用爻﹐假如有緣之人﹐以官鬼爲用﹐朋友結主之類﹐以兄弟爲用﹐男占女以財爲用﹐女占男以鬼爲用。師巫僧道﹐以子孫爲用﹐朋友結義之類﹐以兄弟爲用﹐男占女以財爲用﹐女占男以鬼爲用。師巫僧道﹐以子孫爲用﹐餘皆仿此詳之。用爻若也傷身世﹐來往終須反受殃﹐合世生身終有益﹐用臨空絕少禎祥。用爻固不可無﹐如有而來克世者﹐不惟無益反受其虧﹐必得生世合世﹐方好信義益友。用臨空絕之鄕﹐彼此非美﹐交朋大忌。雀同鬼發招非訟﹐合處逢衝豈久長。朱雀招唇吻﹐白虎作凶彊﹐玄武能姦磅興﹐同官鬼而動者﹐乃雞豚狗尋同羣姦盜﹐詐僞靡所不爲訟非種種而生﹐豈可交結乎﹖又憑合處逢衝交朋合侶若然犯此﹐聚不多時意冷情寒漸漸而解矣﹐大意不成﹐亦從此決。

糾合夥伴章第一百二﹝以世應爲主﹐生克爲憑。﹞凡去糾人﹐先究相生相克﹔如來合夥﹐次憑相合相衝。土若生賓﹐挈人之美。應如扶世﹐益已之爲。凡糾人合夥者﹐須看卦中生克報合﹐便見吉凶﹐若世生應爻或內生外卦﹐皆主扶人而得成﹐引入而得進﹐如應生世或外生內者﹐必然委之而得力﹐賴之而有功。吾克他爻﹐久服吾之驅使。彼傷我象﹐終被彼之侵虧。卦得比和﹐𨿽異姓交如骨肉。爻逢衝擊﹐縱親人一似冤仇。凡占以世爲我﹐應爲他﹐世如克應﹐彼必心悅誠服﹐愈久而如堅。若世被應克者﹐其心不善﹐定見侵欺。世應若得比和﹐彼此相得﹐情同管鮑。卦若六沖﹐兩心相反﹐仇若孫龐。本卦𨿽吉﹐若變出六沖﹐或合處逢衝﹐是皆有始無終之兆也。倘合長親﹐父宜合世。但糾下輩﹐子忌衝身。如糾伯叔上人爲伴者﹐父作用爻﹐官宜旺相﹐生世合世尢佳。若合子侄下輩同處者﹐子爲主象﹐大忌空亡﹐又不宜衝世克成也。共作生涯﹐財絕兄興皆費本﹔同行買賣﹐世空應陷兩無情。凡合夥生意﹐須要妻財有气﹐兄弟休囚﹐世應不空﹐方爲大吉。倘若財臨空絕﹐兄又交重﹐反虧資本。卦內財爻縱旺﹐倘若世空﹐則自心疏懶﹐應空則他意更張。世應俱空﹐兩無情況﹐豈成伴侶乎﹖問利有無﹐察財爻之消息。觀人勤惰﹖憑用象之興衰。問得利之多寡﹐惟看財爻﹐旺則多﹐而衰則少﹐空則無。財克世則有﹐世克財則無。要知人之勤惰﹐當察用爻﹐旺則勤儉﹐衰則疏懶﹐空則無能無力也。最喜財業克我。

投行損益章第一百三﹝以應爻爲主﹐官鬼爲憑。﹞賓來投主﹐難知美惡之心﹔貨脫求財﹐未審淺深之利。惟憑神卜﹐方得忠良。凡占脫貨求財﹐必托牙行專主。忠信者固有﹐姦僞者亦多﹐易觀面貌﹐難議心田﹐欲從善美﹐謾看吉凶。官若興隆﹐行主有千觸之力。應如空陷﹐牙人無毫忽之能。官旺應又旺﹐主人命亨﹑心實﹑行確﹑言忠﹐四方信服﹐千金盡托。應空官又空﹐其人家發必險力竭瞧喪外張聲勢﹐內蓄侵欺﹐不可交遊﹐遠之遠之。世被應傷﹐憂人抖欠。財遭兄克﹐慮彼侵欺。應克世爻﹐舊帳且延新帳難淸楚。兄克財爻﹐後貨那償前貨終被侵欺。兄動則貨難脫卸﹐子興則物易交關。兄弟動﹐阻隔疊生﹐貨難盡脫。子孫興﹐價值屯增﹐利息培厚。買物反要財衰﹐更要身持兄弟。脫貨正宜財旺﹐兼宜世值官爻。將錢買物﹐財衰易得﹐又宜世克財爻。若脫貨求財﹐妻興可去﹐偏喜財爻生克世爻。兄雀並搖﹐難逃口舌﹐武官同發不免穿偸。朱雀隨兄動時﹐招咭聒。玄武並官興﹐每遭盜賊。世應對衝行卻攺﹐財官共合主方投﹐飛伏闡明﹐行藏自定。世衝應。應衝世﹐其行或攺或移。鬼合妻﹑妻合鬼﹑其主堪投堪托。精詳飛伏互變﹐斷決休咎行藏。

求財覓利章第一百四﹝將本以財爻爲主﹐福徳爲憑。空拳以官爻爲主﹐財象爲憑。﹞將財求利﹐財爲用﹐凡值旬空月破﹐凶旺相生身兼死世。金銀倍得利無窮﹐財源增益。搖福徳資本虧傷﹐動弟兄父發助兄能克子﹐生涯有始定無終。將本求財﹐以財爲用﹐不可空無﹐如遇旬空月破﹐不但無利﹐本亦虧折。如若旺來克世者﹐利息津津。生世者﹐財源滚滚。若得子孫發動﹐乃生財之神﹐財如源水流而不竭﹐故經云﹕子動會靑龍﹐乃生財之大道﹐若兄動而子不動者﹐本利俱無﹐若父動而兄不動更加白虎﹐乃在克子孫元神﹐財無生助﹐故經云﹕父興臨白虎﹐爲絕利之根源也。空拳問利宜官旺﹐財作元神莫犯空﹐反怪子興來制鬼﹐不嫌父母值興隆。空拳問利者﹐九流之輩。工匠餐食之流﹐皆名白手求財﹐以官爲主﹐須要興隆生世合世﹐又喜財爻興旺而來扶助﹐此爲大吉。犯忌子孫動﹐動則傷官﹐而用無用也。父母發動﹐空拳無害﹐將本爲殃。將本爲殃﹐有資本者遭殃。衙門但怕官傷世﹐店肆惟愁卦六沖﹐走水官衰無險厄﹐祝巫鬼旺有神通。公門之役﹐官爲用爻但不可傷世﹐若加白虎﹐必有刑之憂。店肆肄業﹐切忌六沖﹐衝則主雇難聚﹐貨物不豈。若涉江湖而覓利﹐風波不險全賴官衰。惟有圓光召將﹑施符設咒太保師巫等類﹐必仗官興鬼旺﹐其應如音。經云﹕請師來巫水祈延術﹑蓍龜之卜﹐官旺合眞人之應﹐法必髙明。鬼空﹐無野祟之靈道非通撤。血財更慮文書發﹐頓貨財衰利轉濃﹐脫物用爻宜發動﹐開張主象莫交重。若是收養六畜﹐偏怪父母交重而克害子孫者﹐則畜不長而財利輕。頓貨偏要財爻衰弱而可置。脫貨最宜財旺而動則易泄。開張店業﹐只要財靜﹐縱若舉動必定敗移。梨園不忌官和弟﹐搏戲猶嫌鬼興兄﹐屠戶官宜臨白虎﹐空門子要帶靑龍。搬演走戲﹑傀儡偶兒等類﹐不是二人所爲之事﹐又要主雇來尋﹐兄弟爲之伴侶﹐官鬼爲用爻﹐若得兩動﹐方爲全美﹐故云不怕官興兄發。博弈賭錢關采爭勝﹐乃系財物往來而決輸贏﹐兄弟耗財﹐官鬼克剝﹐若值兄隆鬼旺﹐必致全輸。屠宰之流須見血﹐必得官騎白虎﹐空門修道要安然﹐惟祈子跨靑龍者也。抽丰卻喜財官旺﹐合會須憂世應空﹐開礦淘沙兼取藏﹐伏財有气福駢從。抽丰者﹐晉眉侯門餐食伊利﹐以官爲用﹐惟喜官旺官生官合﹐彼必慨然厚贈﹐又得財動助鬼﹐則積心遂意。而回合會者﹐糾集親朋湊財濟急以世空爲主﹐但得應爻生世合世﹐乃易成易得﹐若應空他人見卻﹐應被日衝月破﹑或兄弟動衝﹐皆主被人擾阻不成。若世空﹐我不能興﹐𨿽興物難入手。若世應兩空或值六沖﹐則彼此灰心難濟其事﹐地中寶乃藏而不露﹐但只取伏財爲用﹐須要有气可獲。沙內之金乃理而禾吐必得。財隱旺土動而變化淘之方﹐有劈山開曠破石尋珍以此無異﹐一理同推。又云欲知何日得錢財﹐但逢合處定歡諧。凡一應求財﹐要知何日到手﹐但以日辰生合財爻是期矣﹗經云﹕財合日辰﹐方能入手。死絕財爻生日得﹐太旺財爻死墓來。財爻逢衰絕之地﹐必得日辰生扶﹐乃可得之期。若財爻太旺太多﹐決定墓日免有。故經云﹕財逢墓庫便可歸還﹐又云多財反覆﹐必須墓庫以收藏。卦中有福無財者﹐財星值日也開懷。六爻無財出現﹐𨿽有子孫尙未可獲﹐必逢財爻值日﹐物乃歸囊。

開張店肆章第一百五﹝將本以財爻爲主﹐福徳爲憑。空拳以官爻爲主﹐財象爲憑。﹞開張口訣無多語﹐卦內須求財福全﹐福徳臨門人濟濟﹐妻財持世利綿綿﹐空拳財鬼皆宜動﹐將本財官各要安。開張店業亦有二端﹕將本求財者﹐以財爲用﹐須要財子兩全﹐財興則財源熾盛無窮。子動則主雇絡紜不絕﹐但不宜兄動又值世克財者﹐縱是勤謹之人﹐終無利息。故經云﹕世克動財若越沙場之馬。空拳問利者﹐以官爲主﹐必得財鬼並值﹐財動則助鬼﹐鬼動則發財。九流之術﹐無中生有﹐空手得財﹐故經云﹕空拳問利﹐官爻喜遇興隆。若遇六沖兄弟發﹐定是開張不滿年。卦值六沖﹐不論將本空拳者﹐畢竟不成﹐成來不久﹐豈有利祿哉﹖若兄弟獨發﹐將本猶嫌﹐空拳無忌。又云世動己心多攺易﹐應空夥伴再宜更。世爲自己﹐豈宜發動﹐動則心有變多端。應爲伴夥﹐亦宜安靜﹐動則懷反背之心﹐空則無能亦不久遠﹐若動而克世者﹐尢當欺害而分離。財化鬼兄無結果﹐財之子象有收成。財爲根本﹐不可更變。若化鬼變兄﹐則財被耗散﹐兩途無益﹐終難結果﹐若財化子孫﹐則利祿津津﹐永久無韁。

收頓貨物章第一百六﹝以妻財爲主﹐衰旺爲憑。﹞凡占頓貨﹐先訪脫期。有遲速之不同﹐取旺衰之名異﹐近買近賣﹐於本月當旺相而得財。今置後脫﹐於經年值休囚而有利。置買貨物欲求利息﹐專看遲速之期﹐可覓厚薄子財。近買卽賣﹐求目下財旺之日而利入手。今制後脫﹐待年餘財逢生旺之日而可入囊。且如冬藏夏貨﹐宜巳午之財爻。秋放春收﹐喜卯寅之妻位。夏育冬魚利見水﹐春培秋果要逢金。假令冬收夏發﹐乃夏旺於火﹐在四五巳午之期有財。秋置春賣﹐乃春旺於木﹐故正二月卯寅之期大吉。夏養冬魚﹐乃冬旺於水﹐是十月十一月亥子節而得利。春種秋收﹐乃秋旺於金﹐在七八月申酉之令而財可得。買時﹐世克財當賤﹔賣時﹐財克世爲髙。兄臨月將﹐價不長而宜收。財值提綱﹐利當興而可脫。但世克財爻﹑或兄臨月將﹑或財值休囚﹐皆系價值賤而貨宜買。若財爻克世或財值月建﹐皆屬貨價髙而利倍增﹐各趕其時不可挫也。內宮爲目下之時﹐外卦乃未來之節。內彊外弱﹐必前重而後輕。內弱外彊﹐必前輕而後重。凡內卦爲近時﹐外卦爲遠期﹐內卦旺相外卦衰﹐彼決見前貴後賤﹐外像彊盛內象無气﹐必然後重前輕。置脫用子孫發動﹐始終嫌兄弟交重。貴賤趕時﹐盈虧據卜大凡脫貨制貨﹐最宜子動﹐子動生財﹐獨忌兄興﹐興則克財﹐大槪如此據理推詳。

托本求利章第一百七﹝以妻財爲主﹐世應內外爲憑。﹞凡將資本借親鄰﹐房室用車賃與人。凡放債求息並物件與人取利者﹐或將房船車轎賃與親朋同斷。卦有子孫逢善客﹐爻逢官鬼遇彊賓﹐妻財最喜臨生旺﹐兄弟單憂克世身。爻有子孫妻財﹐或旺相或生世合世克世者﹐有財有利。若遇官鬼兄弟發動﹐衝世克世者﹐多耗多非﹐若動亦非吉象﹐切宜忌之。世空我必心多變﹐應陷他須意不眞﹐應克世爻遭虎噬﹐外傷內卦被鯨吞。世空則我不情原﹐應空則他必灰心。世應兩空﹐彼此皆休。若應克世爻﹐他必狠心欺賴。外傷內卦﹐亦彼不良﹐必致忘恩負義。上下彼我無相克﹐異姓相交勝嫡親﹐應生身世外生內﹐借主常思了債根﹐貞悔比和世生應﹐也主和諧無異心。內外比和﹐世應相合﹐乃兩我和順﹐同胞無異。若應生世﹑外生內﹐是信義不忘﹐利資不少。世生應﹑內生外﹐或比和﹐亦主義中取利﹐兩意綢繆永久耳。六合百年顏帶悅﹐六沖旬日面生嗔﹐前合後衝交不久﹐今人卻要細沈吟。六合之卦﹐魚水相投。六沖之卦﹐冰炭不投。前合後衝﹐聚而不久兩分離。前衝後合﹐分而再合交還可。

索取債利章第一百八﹝以財爻爲主﹐應象爲憑。﹞索債還從世應尋﹐應爻生世必歡忻﹐世臨兄弟財難取﹐應陷空中物送人。放債本圖利息﹐日久人心更變。若應爻生世﹐不負信行遂有償還之意。世臨兄弟﹐財亦休囚必然被騙。應落空亡﹐彼非逃故﹐亦是貧乏無力而還也。應值鬼爻如克世﹐彼生惡計賴其銀﹐應逢兄弟傷身命﹐口是心非定不仁。應值鬼爻克世﹐應臨兄弟克世者﹐皆主不良﹐口吐出穢之言﹐心存姦險之意﹐不惟無利﹐資本亦虧﹐若加雀虎﹐反有禍非。縱若鬼兄臨此應﹐不傷身世靜非嗔。但應爻臨兄﹑臨鬼﹑靜不傷世者﹐𨿽見遲延﹐終無抵賴。如帶文書遲可得﹐應居財福遂吾心﹐子興財旺兄爻靜﹐本利無虧倍獲金。如應臨父母不克世者﹐或加勾陳﹐不過遲遲而已﹐終久有財可得。應值財爻或臨福徳﹐縱不生世﹐財亦如心。若得子興財旺﹐兄弟或休或靜﹐本不虧而利倍獲乃上分大吉之卦。兄動財空連本失﹐鬼化爲財須訴論。兄弟動或財空﹐本利絕望。若鬼化爲財﹐必經官追訴﹐方可得之。

借貸財物章第一百九﹝以妻財爲主﹐世應爲憑。﹞借求資本要財興﹐財不空亡無攺更﹐生合日期方可得﹐六沖爻象定虛名。借本經營﹐須靠財爻旺相﹐或不落空或生世克世﹐決然便得而無阻隔﹐然待日辰生合財爻之日﹐方可到手。六沖之卦萬事無成﹐豈有得財之理者也﹐休望﹗休望﹗世應不空兄不動﹐無財有鬼也須成﹐後查何日財爻值﹐便是人間交兌情。世應俱不落空﹐兄弟又不發動﹐乃無阻隔之神﹐𨿽無財爻上卦而有鬼爻出見﹐必主得財﹐要知何日得財﹐財值之期是也。凡若間爻空與絕﹐其間中保定無能。一卦之中兩間爻﹐系爲中作保之人﹐但得旺相生合﹐決然扶助﹐若遇空遇絕﹐乃無力無能不能贊囊耳。若動來克世者﹐反生嫉妒阻撓。日辰衝應遭人破﹐月建扶財囊可盈。日辰衝應或加朱雀交重﹐必被饞言破阻﹐日月生用或加靑龍福徳同宮﹐決然財盈囊門耳。借貸衣舟尋父母﹐那移禽獸子孫憑。凡借貸之物﹐各取其用﹐冠服文書舟車器血之類﹐父母爲用。飛禽走獸鱗介生气之物﹐子孫爲用。興隆大吉﹐空絕大凶。

搖會得失章第一百十﹝以財爻主爲﹐世象爲憑。﹞搖會求財忌六沖﹐財官不失便亨通﹐世無空破財不絕﹐管取其銀入手中。搖會者乃實銀赴會﹐祈而得之﹐最忌六沖﹐衝者散也﹐豈能成會而得財乎﹖惟要財官並見﹐生合世爻者必得自然之利。財世兩爻值空值破值絕﹐此乃用爻被害乃無用也﹐會豈得成﹐而銀豈得濟哉﹖兄爻持世兄爻動﹐世或空亡財或空。兄弟者﹐乃阻耗之神﹐豈宜持世﹖又或發動卦中大忌。世爲主者﹐財爲用爻﹐安可落空﹖爻中值此定是會不財不得。無鬼無財皆不實﹐定然空去費心功。卦內無財則無財利﹐卦中無鬼則無張主﹐皆不成事﹐則枉費心機﹐徒然一番話柄耳。

變產求財章第一百十一﹝以應爻爲主﹐財象爲憑。﹞要知產業何時脫﹐財值提綱便可拋﹐世應相衝多退悔﹐勾陳持世永堅牢。變賣產業﹐但看財爻生旺月日﹐便可賣去﹐財爻衰弱終難交易。世應相衝﹐彼此退悔兩不成交。勾陳者﹐乃職專田主﹐又爲遲滯之神﹐若持世或動者﹐決難更變﹐永久無移﹐經云﹕勾陳職專田土﹐凡事終見遲畱。應居空破誰人買﹐卦乏官爻孰與交﹐應生合世妻財旺﹐爭奪相求價必髙。應爻爲承買之人﹐若落空亡乃無力成交。日辰衝破﹐被人撓阻。用戶內外無官﹐亦難成事。應爻生世合世﹐又或財旺來生合﹐紛紛爭奪產價頓增。兄動財安難脫卸﹐鬼加雀動訟非招。兄弟若興﹐財爻安靜﹐又或空衰﹐決然難脫﹐不必多疑﹐若鬼鼓雀噪﹐必有訟累非招﹐牽纏不泰。

博戲求財章第一百十二﹝以財福爲主﹐世應爲憑。﹞呼盧博戲忌兄興﹐子絕財空賭不亨。賭錢博奕之事﹐若兄弟興隆﹐必被抽籌竅碼﹐明取暗耗色不順而心不快﹐財物當輸。若子財不空不絕稍稍而已。一逢空﹐縱有萬貫囊資﹐渾如片雪投湯。世克應爻我已勝﹐應來傷世被他贏。世爲自己應作他人﹐倘不傷克﹐彼我無異。克有數端﹔旺相能克休囚﹐休囚不能克旺相。安靜者﹐受克。發動者﹐難傷。故經云﹕靜休當受克﹐興旺決難傷。世克應爻者﹐我當全勝必滿心積意而返。應傷世象者﹐我必大敗﹐盡囊倒盧而歸。若旺世而生休應﹐若帶財子亦當大勝。不帶財子﹐稍得數文而已。旺應而生衰世﹐則彼來隨我﹐無不吉利。世應比和相生﹐彼此謙讓勝負無偏。應空難遇輸錢客﹐世陷還遭資本傾。若應值空絕﹐場中寂寞而無對手。世當衝陷﹐袖裏空虛惟剩空拳。鬼靜兄衰財福旺﹐君回定唱凱歌聲。或遇官鬼安靜﹐兄弟衰絕﹐財爻旺相﹐子象興隆﹐乃獲大利﹐爽心遂意﹐復遊笑樂而歸矣。

捕獵畋漁章第一百十三﹝以妻財爲主﹐世應內外爲憑。﹞漁獵皆宜財旺相﹐爻中無鬼莫興張﹐財官兩備方能獲﹐一象逢空便不昌。凡漁翁獵戶來占﹐惟取財官爲用﹐卦中缺一便不爲美﹐必得財旺官隆並見﹐乃漁得巨鱗獵擒大獸。若財鬼二爻一值空亡﹐則鵝飛戾天魚躍於淵﹐空張戈矢而不能禦。世克應爻內克外﹐管教年得利非常﹐外爻克內應傷世﹐枉費心機空自忙。世爲人應爲物﹐內爲人外爲物。若我克物﹐漁獵盡善俱獲大利。若物傷我﹐縱有彊弓硬弩密网張戈﹐決難捕捉。世落旬空兄弟動﹐縱然有物不收藏。若世值旬空月破﹐乃自無良技奇能﹐或有兄弟發動﹐定是靈禽異獸怪鱗智介﹐畢竟髙飛遠遁而難收捕。

安寄財物章第一百十四﹝以妻財爲主﹐世應爲憑。﹞物寄他家宜財靜﹐官衰子旺﹐無妨貨藏彼處。畏兄興世破應空有失。如占寄他家宜財靜﹐官衰子旺﹐無妨貨藏彼處。畏兄興世破應空有失。如占寄頓財貨於他家﹐須要財爻安靜﹐官鬼不動子孫旺相爲最﹐兄弟發動不美。世爻被衝應落空亡﹐畢竟消耗財物﹐伏托豈爲美哉﹖應傷衰世他非善﹐世隨鬼墓我非祥。世爲我應爲彼﹐而世不可空﹐若被旺應傷克衰世﹐他必非是善良之輩。或世隨官鬼入墓﹐而財爲主象﹐忌入空亡﹐靜無後患之辭﹐動有變爻之論。貨物悉以財爻爲主﹐當形象於六爻﹐切忌空亡無气。財明沈靜﹐則久久無損。興發則有變動之機兆也。化絕化空﹐終遭虧損。化兄化鬼﹐豈不成傷。動者化機括﹐化者動之變遷﹐如財爻一至於化絕則絕﹐無可生之理﹔或財爻一至於化空則空﹐寧有盈實之肘﹐故日終遭虧損。兄弟乃克財之神﹐化兄則財遭剝伐﹐鬼爻爲泄气之輩﹐化鬼則財被侵謀﹐故日豈不侵傷者也。化子化財咸吉慶﹐化生化旺永平寧。子孫是福神﹐生財之母也。財爻爲主宰﹐安寄之司也。咸皆吉慶﹐是爲至理。財化生源﹐物化旺相﹐永獲平寧﹐而豈妄焉。化水防上下之玄冥﹐亥子父動皆然。玄冥﹐水神也。財化水爻﹐或卦申水火發動﹐恐遭上漏下濕而致腐爛也。化火防內外之祝融﹐巳午鬼興同意。祝融﹐火神也。財如化火﹐或爻中火鬼交重﹐應慮內失外延焚如之慘。遇玄武﹐恆憂偸盜。逢朱雀﹐每恐生非。玄武是賊人﹐恆者常也﹐常常憂盜賊侵偸子財。朱雀唇吻也﹐每亦常也﹐每每恐怕激生口舌。六合最宜寄頓﹐六沖豈可安藏。六合之爻或日辰合世應﹐大官寄財頓物因其彼此心口投機。六沖之爻﹐或日衝主用﹐不得安貨藏財爲其付托﹐後有更變也。後之學者宜細參詳。總言受讀之者﹐更宜參酌推詳﹐不可以其易而忽諸。

取贖人產章第一百十五﹝以世爻爲主﹐用象爲憑。﹞收回人畜產和書﹐贖取衣衾實其珠﹐俱怕六沖兄獨發﹐還嫌世位值空時。但凡回贖男女﹑離獸﹑房產﹑車船﹑書籍﹑衣飾珍寶之類﹐皆忌六沖之卦。兄弟爲阻節之神﹐不宜獨發。世象乃贖物之主﹐最怕空亡。更愁日月來衝世﹐合處加衝變定知﹐應克世爻難合就﹐用空鬼失嘆虛辭。凡占以世爲自己﹐最嫌日月來衝﹐又怕應爻來克。世應𨿽逢相合﹐若被日主或變象衝開當允諧後必悔更。世象縱無衝破﹐緔若用值旬空或卦無鬼﹐豈得如心﹐決難回贖。諸般不犯方爲得﹐見一一徒勞意相癡﹐再問所求何物件﹐用爻入卦原能知。但占回贖貨物﹐所忌六沖兄動﹐世空世破﹐合處逢衝用象落空﹐六爻無鬼﹐以上數端毫無所犯者﹐事必勝心﹐物能返璧。如犯忌爻﹐終當絕望﹐細查所贖何物﹐方定用爻。問妻僕﹑而看財爻﹐占書籍而觀父母﹐占禽獸而推福徳﹐贖田地而察勾陳﹐若得用爻上卦﹐不值旬空便能如原。

探物眞僞章第一百十六﹝以用爻爲主﹐不空不絕爲佳。﹞物之眞僞卻難憑﹐爻察虛盈必有因﹐僧道獸禽憑福徳﹐神仙妖怪鬼爲尊﹐珍珠古物財中取﹐印信文書父上尋﹐蘆藤竹木查寅卯﹐玉石鋼銅辧酉申﹐綾羅絹緞須從火﹐如此將來定用神。探辧物之眞假﹐由加意而窺測難信虛浮遽爲實切﹐必察物之虧盈﹐庶免彼之悔弄﹐緇流羽上子孫上究。飛禽走獸﹐福徳中求。鬼是神仙妖怪﹐財乃玩器珠珍﹐父母尋印信文書﹐寅卯作蘆藤竹木﹐金銀銅鐵玉石莫逃於申酉﹐綾羅一疋絹絲﹐可索於南離﹐如斯剖決用神也。遇空絕推爲假﹐逢旺逢生斷作眞﹐受克受衝物必損﹐有扶有合價如金。用若空亡死絕﹐定爲假物。用如旺相長生﹐非是贗品﹐爲被克被衝﹐物身瑕玷有損﹐逢扶逢合﹐價值髙貴不低。若伏生中宜用負﹐如居克下不須擒。設若伏處遇生﹐買之得當。倘伏制於克下﹐卻爲非宜。世克用爻能易得﹐用爻克世最難求。易得易求之物﹐定是世克用爻。難求難取之珍﹐斷然用爻克世。物理隱蘊於幽微﹐人心旁搜於洞察。

臥牀趨避章第一百十七﹝以三爻爲主﹐鬼靜爲憑。﹞凡人問卜置眠牀﹐卻把三爻作用詳。寢室爲歇息之所﹐眠牀乃寢臥之區﹐置之迪吉﹐居之定安﹐百姓下以否藏三爻用爲判斷﹐忌值鬼爻多病疾﹐宜加財福永安康。用爻若逢官鬼﹐名曰忌神管攝﹐便有疾病生焉。如遇財福是爲吉象﹐豈不安寧﹖但逢兄弟妻當厄﹐僧道占之反吉祥。財爲妻室﹐兄爻鬼之定主荊人有厄﹐兄是比和﹐孤獨見之﹐卽爲同伴何妨。牀爻克世身遭患﹐如臨父母損兒郎。凡是我禦之者﹐得之安﹐則世世安然。凡克世爻者遭之否﹐則常常染患。父母爲傷兒之殺﹐不可親臨。推官不獨三爻上﹐凡鬼交重便作殃。官若作殃﹐不獨三爻而見﹐鬼能爲禍﹐寧辭六位而推。六沖非是安身﹐所用神不可犯空亡。牀欲安身﹐衝並難能寧謚﹐三爲牀體﹐空亡豈得安祥﹖屋猶榻定夫婦之居﹐牀卽房爲蕃息之處﹐事非小可﹐樂莫大焉。

壽木喜忌章第一百十八﹝以用爻爲主﹐福徳爲憑。﹞修合壽木用爻求﹐安靜興隆百載畱。人以百歲爲期﹐棺以七寸普厚﹐爲親而充虞惇匠﹐因子而顏路請車治造﹐或吉歲而閏年停閣﹐原千秋而萬紀﹐取捨憑占﹐喜忌愛卜。用爻安靜綿遠淹畱﹐主象旺興延長永久。如陷如無延數日﹐逢生逢旺度千秋。用若原無或傾陷﹐止活數日而已。用如長生或旺相﹐壽享長一。化空化鬼身難久﹐無破無傷壽未休。主爻化空化鬼﹐其身難久不損﹐無衝厥壽靡竅。鬼動忌興休合槨﹐龍搖子發任興修。鬼爻爲凶惡之神﹐忌神乃克用之煞﹐故不宜動﹐動則不可做材。龍福乃禎之兆﹐靑龍爲喜慶之星﹐興搖允宜合木。鬼克世身終害己﹐隨官入墓卽丁憂。應克世身者﹐鬼也。忌興而反來克害於我﹐亦何益矣﹗葬埋棺槨者﹐墳也。忌鬼而反去﹐隨官入墓﹐豈不憂哉﹖凡遇間爻傷世者﹐尢防工匠起姦謀。匠人在間爻上看﹐不發動傷世﹐工師不謀損於吾。若發動克身﹐匠作必肆姦害於我。倘然驚倒尋官鬼﹐縱動無官莫慮愁。又有一等木匠不存恆心主人家﹐或有怠慢﹐則魔禳陰害﹐但官鬼不作﹐萬無妨己﹐縱然別爻發動﹐不系官鬼﹐亦何愁慮之有﹖

妻僕去畱章第一百十九﹝以財爻爲主﹐應象爲憑。﹞畱妻畱僕財爲用﹐逢旺逢生必遂機﹐應帶煞神沖克世﹐陰謀誠恐害身軀。男女原有室家﹐夫得婦以陪衾枕﹐無今人不成君子主得僕以當侯門屙﹐或去或畱決同人之美惡﹐宜取宜捨﹐究藏獲之吉凶。妻房以妻財爲主﹐童僕以財象爲憑﹐旺相而妻女在心﹐生扶而廝養得力﹐應帶官鬼大煞而沖克於世﹐我後被設陰險之謀。用坐煞害而刑傷於我﹐世被彼生姦宄之驗。應空身在心不在﹐財破情虛命又虛﹐應不空亡財不破﹐妻無他意僕無欺。應空則身浮心詐﹐財破則壽夭情虛﹐若得應不空亡﹐𨿽荊布而同心力﹐則無破損不欺主而赤膽忠心。財安子動畱還吉﹐鬼發兄興去速宜﹐六合始終無變易﹐六沖朝夕應分離。凡畱妻僕﹐最宜財安子旺相。招養屬﹐不宜鬼發兄興﹐六合則有始有終﹐永無更變。六沖則難防不測﹐早晚分離。如畱子侄兒憂絕﹐若用他人應莫虛﹐手足卻嫌兄弟陷﹐各分用象決髙低。如畱子孫﹐取子孫爲主﹐畱他人﹐取應象爲憑。畱手足﹐觀乎兄弟。畱尊長﹐察其文書﹐各定用爻﹐莫臨空絕。凡用爻生世合世則吉﹐衝世克世則凶。用應有拱向之理﹐世我大要生扶﹐若也無情而不如始不相識﹐如臨有益而門祚到底竟克合終。

鬥毆爭競章第一百二十﹝以世應爲主﹐生克爲憑。﹞彼我相爭世應尋﹐忌衝忌克喜相生。凡占爭鬥﹐只把世應分爲兩我﹐若世應行合﹐彼此並無大忿﹐亦無大損大益﹐倘遇克害刑沖﹐則爭長競短﹐各用機謀﹐故經云﹕欲分勝負﹐先將世應推詳。日月衝身我受辱﹐交重克應彼遭刑。世乃我之用爻﹐豈可傷克﹖若日辰月建沖克世者﹐我必被辱。若內外動爻克應者﹐彼必受虧。應爻克世他當勝﹐世爻克應我當贏。應爻爲彼﹐若克我世者﹐我必有虧。彼旺克我﹐世又衰微大受損傷。若帶官兄雀虎劫煞等神來克者﹐小則受辱破財﹐大則經官被責﹐莫可輕視。倘或應𨿽伐世﹐彼當衰絕之鄕﹐或被日辰月將衝應克世者﹐名曰自己受制無能害人﹐我𨿽被克決無大害﹐空則亦然。若世旺克應或世動克應﹑日辰生我克應﹑或動爻助我克應者﹐則不費心力理直勢順﹐大獲全功。世空自退無相敵﹐應空彼避不相徵。如世爻逢旬空﹐乃自己理屈心辰有始無終而已﹐但得天乙靑龍天喜吉神動扶﹐當有維持之力﹐若值兄鬼兩動﹐必要破財。應爻落空﹐乃虎頭蛇尾之事﹐彼必漸退﹐訟無了結。世應兩空﹐則彼此甘休﹐官父並衰﹐乃公私盡釋。

興詞舉訟章第一百二十一﹝以官鬼爲主﹐父母爲憑。﹞文詞相訴至公庭﹐須要官爻父母興。凡占造狀訴詞﹐父母爲之狀詞文移。官鬼乃官府作主之人﹐須要二爻上卦爲吉。父陷休來投此狀﹐官空莫去訴其情﹐爻中無父誰簽押﹐卦內無官訟不成。如父母空亡墓絕﹑或無父母上卦﹐𨿽有詞無處告理﹐𨿽造也不準。若官鬼逢空或絕﹑或無官上卦乃無貴主張﹐決難舉訟﹐縱舉不結。父鬼兩全方準理﹐福財不動定標名。但得父官旺相﹑或動而生世持世者﹐則狀有理﹐告必準行﹐官能做主﹐訟必全勝。其中更忌妻財子孫發動﹐動則徒費乎心。故經云﹕財動文書空費力﹐子動傷官事不亨﹐凡占居訟卦中﹐若得父官有气﹐財子俱安﹐詞能準理哉﹖

訟師美惡章第一百二十二﹝以文書爲主﹐應象爲憑。﹞舉訴還須擇訟師﹐輸贏勝負仗文書﹐臨空值破難舉訟﹐遇動逢生易起詞。凡人興訟﹐必仗訟師之忠厚﹑刀筆之利修﹐方可獲勝。故以文書爲主﹐若父母興隆生合我者﹐則狀易準而事亦勝。若日辰沖克父母﹑或臨旬空月破﹑化財等類﹐則外有虛名﹐內無實學﹐不惟無益﹐抑且有害﹐在意難以興舉耳。妻體動來終不準﹐夫身空去亦非宜。文書爲之用爻﹐若逢財動乃傷用象決非美辭難以聳聽。夫身者﹐卽官鬼也﹐若值空亡﹐乃無貴主張﹐決不準理。卦爻之內此爲大忌也。應如克世遭欺詐﹐鬼若傷身反被輸﹐應落空亡無彼方﹐世逢衝破有人欺。一卦之中﹐勝負全在世應之生克﹐如應多克世﹑或是鬼克世者﹐必然彼行欺詐之心﹐無益於我﹐反遭刑辱。應若空絕﹐決無奇策良詞。世逢日衝月破﹐須防姦人有嫉妒暗傷之禍。交重坐印行行美﹐日月生文字字奇。舉訟者﹐先憑文書爲主﹐若父母發動戊日辰月建生用合用者﹐則積金美玉之辭﹐運籌帷幄之計。若父母逢空被克者﹐不過是孤陋寡聞﹐浮言淺見耳﹐豈堪大用哉﹗

保人彊弱章第一百二十三﹝占訟以間爻爲主﹐問保以應象爲憑。﹞欲成詞訟先尋保﹐曲直妍彊論應爻。被訟正庭必覓保歇﹐欲識善美用在應列。若旺若生宜結識﹐如空如絕莫相交。如應旺相﹐生世合世者﹐乃志誠忠直之人﹐有益於我﹐事可燼托。若逢旬空﹑月破﹑墓絕者﹐乃系卑賤薄悻之流﹐難旋大事﹐不可相交耳。生我比和叨大力﹐不來傷世斷爲髙。保歇之人﹐以應爲用﹐如生世或合世合比和者﹐乃得渠竭力扶助公私協濟。若不空不克世者﹐也得一力﹐亦以爲妙。官傷世體還須忌﹐六象皆衝不必勞。但凡官鬼傷克世爻者﹐最爲大忌。卦值六沖者﹐並無斡旋之力﹐皆不可用也。

公私見證章第一百二十四﹝占訟以間爻爲主﹐問中以應象爲憑。﹞問訟全憑見證人﹐卦中應位察虛眞。凡臨庭聽訟理之曲直﹐全在中証之口﹐故占之吉凶﹐但取應爻爲用神﹐可推忠佞之心﹐則理不辧而自明矣﹗不空不絕無他意﹐居動居衝有變心﹐若克世爻遭彼害﹐如生身世賴其思。以應爲之用爻﹐不逢空﹑不逢絕﹑不旺相而生我合世者﹐乃竭力盡忠公私協護。若逢日辰衝動﹐面允心非冷聲暗語之人。若值發動﹐主世有益。克世﹐乃反而無情凶惡之輩。若帶蛇虎兄鬼﹐必蓄姦諂挾騙之心。倘得休衰或不克於我猶可知﹐逢旺相情勢越熾。若來克世者﹐必被諧言功計以直作曲﹐種種制陷不可勝言。爻爻衝擊多更攺﹐無鬼誰官問此人。爻爻衝聲者﹐卽六沖卦也。此人翻雲覆雨﹐情性不常。內外無官鬼﹐則臨庭不問﹐此人徒投聲勢耳。故經云﹕官鬼空亡墓絕﹐須知無貴張主。中證受刑官克應﹐主人被責鬼傷身。應爲中見之人﹐必得興隆而生合世者﹐極爲有力之人﹐忽被官鬼克害刑沖應者﹐輕爲話不投機﹐重則鞭林罪戾。若鬼來克世者﹐我亦受累害非小可。如占訟內推中見﹐棄應還從間位論﹐二間卻分原被證。方知意向那旁存﹐近世之爻吾訴有﹐近他之象彼家親。獨占中證﹐取應爲用。詞訟卦中看者﹐應爲被告﹐豈用中人﹖故論間爻方爲中﹐見近應看﹐爲彼之證﹐鄰世者﹐作我之中。二間之爻母論彼此﹐生我者忠誠直斡﹐我生者﹐下气相求。合我者﹐自然和助。克我者﹐有損無益。故經云﹕間爻傷世﹐須防硬證同謀。

官司勝負章第一百二十五﹝以官鬼爲主﹐世應爲憑。﹞問訟須將官鬼憑﹐扶身扶世永無刑。凡占訟事﹐惟以官鬼爲憑。若生世﹐必是理順人情卻無刑險。若帶貴吉之神合世者﹐乃有不意中之人扶持﹐故言聽計從大獲全勝。縱成索而亦無損益﹐吉則無喜﹐凶則無憂。故經云﹕卦中無鬼休謀事﹐官爻不見事空虛。旺生之日公堂發﹐墓絕之時紙筆停。如官鬼逢臨官帝旺之日﹑或生扶官鬼之日﹐乃是臨庭決斷之期矣。故經云﹕官旺日則面拆庭諍。如逢墓絕﹐筆竟淹畱阻滯。若帶靑龍貴人﹐必因美之事停畱。若滯白虎劫煞凶神﹐必有姦人索詐停住﹐未得決斷。要知何日問理﹐卻看官爻衰旺﹐不可一見而言。官如旺相﹐反尋墓絕之期。鬼若休囚﹐問在旺生之日。官居庫內﹐衝庫方興。鬼入空中﹐沖空免發。六爻無鬼﹐須求鬼值日時﹐此論斷訟之期﹐不可輕視。若臨身世沖克世﹐縱勝還當擬罪名﹐日月制官生合世﹐理虧也主稱心情。如官爻持世衝世克世﹑臨卦身者﹐大主有罪﹐若加白虎有杖責。加勾陳騰蛇﹐主有牽連罪責者﹐日辰月將制服官爻﹐而生世合世者﹐縱然理折情曲﹐反得回凶作吉。經云﹕有人制鬼﹐鬼動何妨﹖鬼臨空地無官斷﹐𨿽問無祥無險驚。如官鬼值旬空月破或不上卦﹐決是無官問斷﹐枉自奔波﹐𨿽然勉彊求問﹐問而不成案卷。官化子兮詞漸解﹐子化官兮訟復興。鬼爲問斷之官﹐若化子孫﹐乃變解和之神。此事日漸月消﹐終外有人和釋矣。子孫本和和允之神﹐驚變官鬼此乃吉變凶爻﹐本主自當解散復又興舉。若化鬼克世者﹐大不吉之兆耳。世空自懈宜和息﹐應空彼到沒期程。世爻值旬空者﹐乃自意懶心灰無能聽理﹐甘自求和﹐應值空亡者﹐彼亦退訟。世被應爻兄動克﹐常多私下受期淩。若應爻臨兄動﹐或加白虎同來克世﹐不時防私下逞凶捉打。應若旺相克世者﹐種種欺淩可可朋言。要知何日參官勝﹐應遭沖克世逢生﹐且如寅日來占遁﹐生我衝他理必贏。若問吉日決斷﹐但逢日辰生合世爻﹐而沖克應爻之日﹐乃爲大吉之期。後而甲寅日占得天山遁卦﹐世居二爻丙午賴寅日而生﹐午火乃生我之日﹐五爻應坐壬申被寅日相衝﹐乃衝彼之日矣。是爲生我衝彼﹐大獲全勝之日矣﹗

憂監慮禁章第一百二十六﹝以官爻爲主﹐世象爲憑。﹞問禁單愁宮鬼搖﹐傷身克世禍當招。鎖獄禁監﹐惟忌官興殺動。殺者﹐卽天獄煞也。若官鬼動或天獄殺動﹑或鬼來克世者﹐當犯囹圄之禍﹐故經云﹕天獄殺動此身須入牢房。鬼如空絕無監獄﹐子若交重免禁牢。但得官鬼逢空﹑或逢絕﹑或卦中無鬼﹐乃無力興禍﹐則無監禁之憂。若子孫發動必制官爻﹐有何關鎖之慮哉﹖日月世身臨福徳﹐縱然有罪出潛消。子孫爲解神﹐若值日辰﹑或臨月建﹑或持世上﹑或在卦身﹑或逢發動﹐皆能制鬼﹐焉有牢獄鎖禁哉﹖那日見官無禁擊﹐鬼逢克制便爲髙﹐世臨墓日休投到﹐身遇生時罪可逃。如占何日見官可免﹐凶禁者須逢克鬼之日﹐乃是吉期﹐可以臨庭聽斷。又得日辰月建生扶世爻者﹐不惟免禁脫罪﹐反有謀成訟勝。若世值死絕墓庫之日﹐乃身無依靠之時﹐切莫去參官投到告保催提等事﹐如若勉施爲﹐反遭一場刑辰耳。

離枷出獄章第一百二十七﹝以世爻爲主﹐官鬼爲憑。﹞人問離監出獄門﹐去枷脫鎖肘同尋﹐用逢生旺離災厄﹐官鬼交重獄久存。若人被禁監牢﹑或枷鎖鎖肘無山解脫﹐須占之易象。如用爻逢生逢旺之日﹐卽可離監釋禍矣﹗若用爻𨿽逢生旺﹐官鬼發動者﹐亦未得脫監卸枷。若鬼克世者﹐反要嚴刑﹐無山解脫﹖合處逢衝憂變喜﹐墓中遇破鎖離身﹐假令戌日占觀卦﹐辰日推開喜气臨。六爻之內﹐凡有逢衝必散﹐但得合處逢衝墓中被破。假如戌日占得風地觀卦﹐二爻巳火官爻身位臨之﹐詩云﹕身隨鬼入墓﹐候逢辰日衝開戌墓﹐則憂容變喜﹐禍罪消釋矣﹗世值子孫殃易散﹐用爻化鬼反加屯﹐子空財動官爻旺﹐還守囹圄度歲旬。子孫爲解散之神﹐若持世上﹐事當解散矣﹗如用化官鬼﹐乃是吉變凶神﹐必有禍患。若子孫值空﹐則官鬼無制﹐財爻一動反助官爻旺相﹐旺反生災禍﹐則監牢難脫﹐枷鎖難疏。卦內無官誰釋放﹐細查鬼值那良辰﹐方言脫獄兼開肘﹐鬼絕逢生加此云。六爻無鬼﹑或鬼空亡﹐乃無官做主﹐難以疏脫。鬼若絕處逢生﹐方是疏枷離獄之良辰也。

關提人捲章第一百二十八﹝弔捲以文書爲主﹐關人以世應爲憑。﹞若請卷宗﹐卦內父官宜旺相﹔欲提人犯﹐爻中彼應怕空亡。凡弔捲提人﹐須得官鬼興隆﹐文書興旺﹐又要應爻生合世爻﹐倘世應值空值絕﹐人犯難拘文書不發。世空則我不擒他﹐應陷則彼非在捨。但凡拘攝人犯先須自壯﹐方可提獲。若世值旬空月破者﹐乃自無主意﹐焉得人來會面﹖應落空亡﹐則彼己先逃﹐空自往返。無父﹐必此關無力﹐捲弔難來。無官﹐必其事無成﹐人提不至。父母爲文書之用﹐凡關弔卷宗﹐須得父爻旺相而生合世爻﹐卽今文案而回。若父落空亡墓絕﹐或無父爻上卦﹐筆竟更移抽滅遣失獘隱難以發行。官吏以鬼爲用﹐若卜提人﹐須得鬼爻有气﹐則易以捉獲。鬼逢空墓或鬼不上卦﹐則無官主張﹐縱然拘攝豈得提人至哉﹖相合之爻﹐無心可見。相衝之卦﹐對面難從。如六爻相生相合﹐猶如夙緣不期而會﹐財淸和順﹐若逢暗動六沖﹐卻似捕風捉影﹐何處追尋﹖玄武伐身﹐書吏起姦心之獘。勾陳克應﹐捕差全弩力之功。玄武乃姦狡之神﹐若持世克世者﹐必然是猾吏權書隱情作獘索詐錢財而已。勾陳乃拘攝之役﹐若克應者﹐則當事者﹐有操謀努力得獲全功矣﹗官傷應兮世傷他﹐网中之物。動克身而應克世﹐野外之禽。世爲我﹐應爲彼﹐勾攝公事﹐又以官爲捕役﹐應爲彼人﹐若卦中鬼克應﹐如釜中之肉﹑网中之魚﹐手到拿來。倘逢動克世應克世者﹐如窮巖猛獸﹐喬木流鵝射獵未得﹑及防拒捕也。但決從違﹐惟憑生克。但看卦中旺衰生克而行﹐我彊他弱﹐畢竟相從如過。應旺世衰﹐公然違拒﹐難以了結。

回關塌訟章第一百二十九﹝以子孫爲主﹐身世爲憑。﹞滅號回關﹐最喜文書陷絕。停詞塌訟﹐大宜福徳興隆。父母職專文書﹐凡欲停詞歇案﹐獨要父母空絕﹐則可以寢閣矣﹗子孫能以制鬼﹐若旺相發動﹐則官無力在意謀爲停塌也。鬼動文搖﹐訟息有重興之日。官動則事多變更﹐父發則文牒紛紜﹐官父並興﹐詞案𨿽在隱息﹐不久重新興發。官空父絕﹐關回無再舉之時。官空無主﹐父絕無文。官父兩空或絕﹐則上下無力一應文書﹐皆以休息矣﹗日克官爻﹐此非易解。鬼傷世象﹐其禍難推。若日辰克鬼﹐乃是凶爻受制﹐百凡事務﹐則冰消瓦解矣﹗若鬼爻克世者﹐此爲官來伐我﹐必有刑傷大禍﹐忌之﹗兄興生子斷爲祥﹐無子有財遭破費。子孫爲和解之神﹐又得兄弟無神發而生助﹐此爲轉禍爲福﹐習無大害。若卦無子孫﹐是無勸解之人﹐反有財爻出見﹐兄必克財﹐必然事事咨趄破財費力耳。財動助官推作禍﹐無官有父反消除。占詞最忌者﹐官興財動。六爻之內官爻𨿽靜﹐若逢財動﹐必然助鬼興災倡禍靡所不至。官鬼縱絕﹐財爻一動﹐名曰絕處逢生﹐爲非不小。卦中無鬼﹑或鬼空有父爻﹐財能克制﹐則文書妥貼禍患消除矣﹗子動淸安﹐變出官爻詞不息。官興撩亂﹐化成福徳訟能消。子動是爲吉兆﹐若化官爻﹐則私欲求安而官不允諾﹐乃側欲靜而風不寧﹐正此之謂也。若官鬼發本爲不吉﹐化作子孫﹐是爲轉禍爲祥﹐災禍自然消釋矣﹗但占何日關來﹐便察父臨旺處。凡卜何折訟發﹐還尋鬼值生方。欲識文書可到﹐但看父臨生旺之日是也。如卦無父母﹐又看父爻值日﹐關來要占訟禍之發﹐惟查鬼值生旺爲期﹐遠推年月近看日時方不誤。動及兄官﹐公私未請。空臨世應﹐原被無辭。如鬼動﹑兄動﹑雀動﹑虎動﹐官非冗冗接踵而生。那有休文柱捲之時﹖但得世空﹑應空﹑官空﹐雀空漸漸消薊訟息心安矣﹗一見六沖﹐訟當回繳。但逢六合﹐事反畱連。凡卜回關及回呈者﹐最喜六沖不喜六合。衝則益消訟散﹐合則事阻文羈。欲推動止之良方﹐不出陰陽之妙斷。

公私和息章第一百三十﹝以了孫爲主﹐世應爲憑。﹞息爭處訟宜安靜﹐子旺官衰禍必無。凡公私之事﹐俱求六爻安靜﹐則彼此允和而無相拒之心矣﹗若得子孫旺相﹐官鬼衰休﹐則官災橫禍盡皆消釋矣﹗世應相生姦計少﹐主實相克變心多。如我世彼應相生相合﹐則兩相和順﹐是非潛解。若世應相克者﹐則彼此姦猾多生機竅禍﹐豈易寧乎﹖六沖之卦詞難息﹐六合之爻訟易和。凡推求息之卦﹐但要相合相生﹐則兩情允協﹐業冤已釋矣﹗若事欲求息反得六沖之卦﹑或鬼暗動者﹐乃是興發之气象﹐焉能寧息哉﹖鬼發父興多咭聒﹐世空應陷永無幸。若值官鬼發動﹐父母兄弟興隆﹐乃爲官府搔擾文牒催搖﹐倘得世應俱空﹐則彼此於休公私復矣﹗間如發動傍人阻﹐兄若交重物費多。卦中兩間爻﹐乃爲中証之人﹐若是發動﹐必然搖惑阻撓其事。加朱雀﹐則挑鬥是非。加兄弟則詐騙財物。若兄弟不在間爻而發動﹐亦要破財費力耳。福化鬼爻憂再舉﹐鬼之子象漸消磨。子變爲官﹐事恐復發。鬼化作子﹐訟以全消。

申詳允駁章第一百三十一﹝解審以官鬼爲主﹐招詳以父母爲憑。﹞但問招詳﹐須看文書彊與弱。如占解審﹐定推官鬼克和生。若問解審招詳之事﹐專以父作文移官爲用象﹐參推旺衰可知允駁。細察克生﹐便知凶吉。鬼爻不動不空﹐上合下心依此斷。父象不衝不發﹐官同民意照其詳。官爻安靜又不落空﹐則官體民情民依官斷。若文書不遇日衝月破旬空﹐又得安靜﹐則招安供明上憐下順。內外六沖﹐決然駁問。父官兩動﹐必不允情。卦值六沖﹐諸事難成﹐豈得公文俯就﹐故曰決然駁問。父母爲文書﹐官鬼爲問官﹐欠動則移文攺稿﹐官興則訊鞫施爲。六爻皆靜當依凝﹐世應同搖定攺更﹐父值靑龍﹐詳言有美。文臨白虎﹐批語加刑。但得六爻不動不衝﹐凡事妥當文書依允矣﹗若世應同發﹐彼此皆有更變之心﹐故經云﹕世應俱發動必然有攺張。文書若遇靑龍﹐招詳中此有美慰之旬。若值白虎﹐駁示內多加險惡之言。解審何愁鬼動﹐招詳能忌官興。解審者﹐當廳鞫問﹐正宜官興﹐但喜生我合我﹐便是我勝。招詳者﹐只是文案申呈﹐不可鬼發﹐發則有變攺駁。問駁無官終不駁﹐問詳無鬼必難詳。占駁無官須知無貴主張﹐豈得駁乎﹖占詳無鬼﹐定是缺官批允﹐寧得詳乎﹖鬼克世家批我重﹐官生應位駁他輕。官爻克世﹐駁批我重。生世合世者﹐駁批我輕。若官爻克應﹐駁批他重﹐生應合應駁批彼輕。若要解神﹐爲求福徳。在世﹐則吾身有慶﹐此訟蠲消。在應﹐則彼處無疑﹐其詞息滅。如占訟事﹐但要子孫爲解神﹐名曰福徳神。持世﹐則吾獲吉慶。臨應﹐則彼叨喜美。官府自能俯卹﹐事訟亦易消釋矣﹗應帶父爻克世身﹐慮彼隨招再訴。世逢鬼動衝傷應﹐己心訟後興詞。父母爲文書﹐若臨應克世﹐彼必隨招越訴。官鬼爲凶神﹐若動持沖克應者﹐𨿽然訟事杜結﹐我心不服﹐畢竟再舉興詞。如世動應休﹐決難克我。世衰應旺﹐豈可傷伊﹖若得世應父官得遇空絕人衰﹐則公私訟息萬事情寧永賴平安矣﹗一得此章﹐萬無其懼。

營爲囑托章第一百三十二﹝以官鬼爲主﹐不遇絕空衝破爲佳。﹞營爲囑吒至官中﹐貞悔爻辭忌六沖。囑吒之事凡有數之﹐有解我之憂﹐有制彼之罪﹐有睹面免托﹐有發柬移文﹐惟喜生合﹐最怪六沖。六沖者﹐反背無情之象﹐焉用囑吒之謀﹖所喜鬼爻無克破﹐官來傷世反成凶﹐鬼生鬼合專心聽﹐官絕官空詐耳聾﹐若挽他人來囑咐﹐應爻切怪落其空。官鬼作謀斡之人﹐又爲官府﹐所喜生合世爻﹐不落空亡﹐則言聽計從﹐方可成其大事。如值空亡﹐乃無權勢不能動人。若來克世者﹐不惟有力反有大害。如央人轉求請吒﹐以應爲用﹐生世合世﹐積心遂意十事九成。若遇空遇絕﹐枉費機關萬無一就耳。欲要興詞兼得勝﹐皆宜官鬼值興隆。凡欲曹托舉訟包準贏﹐獨要官鬼旺相發動﹐生合世爻方獲大吉。若值靑龍旺動﹐大張聲勢使人畏懼。如臨玄武休興﹐則卑諂陰唆﹐決非顯揚全勝。如求脫罪並歸息﹐子孫持世永亨通。凡營斡脫罪求息等事﹐須依子孫旺相﹑或發動持世值自昔爲大吉。如子孫落空﹐則禍難解脫。修書發帖憂財動﹐印綬交重定有功。如卜書移文之屬﹐以父爲用。若值旺相發動生合世者﹐乃文移得力柬帖中機大有功力。忽逢財爻獨發﹐則父爻受克﹐書無懇切之句﹐文多泛泛之言﹐是爲虛套耳。

送物受返章第一百三十三﹝以應爻爲主﹐財象爲憑。﹞應空不遇休來往﹐縱遇終遭侮慢聲。饋送財物﹐專在世應而斷﹐若應值旬空月破﹐乃是無緣之故﹐其人不在﹐徒自咎來﹐縱然相遇﹐定非優禮尊崇。財化退神物必返﹐若變空亡定納情。以應爲彼﹐以財爲值﹐若財變退神﹐決是相如完璧。財如空絕﹐範增碎斗無疑。應克世身兄象發﹐本資虧折莫登程。以禮饋送本爲情義﹐若應克世者﹐反有間別﹐兄弟乃劫財之神﹐又在卦中發動﹐中間必有讒侮﹐﹐情疏禮薄淡淡而已。應爻生世財爻旺﹐一倍還加數倍盈。若得應來生世﹐乃彼有情義之誼﹐又得財爻旺相﹐必得情投義重禮儀丰贈。六沖不可扳親友﹐有物曾如且歇停。六沖者﹐乃反背無情之象﹐卜值此爻﹐豈可交遊﹖徒以禮饋於人﹐競以無情流水﹐暫且消停勿興此念。

昧情隱事章第一百三十四﹝吉則用子孫爲主﹐凶則用官鬼爲憑。﹞蟎昧他人隱事情﹐噬嗑明夷革訟臨﹐大壯八純兼無妄﹐卦占此象必知因。占隱情事﹐乃暗昧之心﹐陰私之事不可明顯﹐只宜幽靜﹐如噬喧者﹐乃曉蹀之象﹐明夷者﹐傷栽之卦。革者﹐鼎新革故。訟者﹐文詞訐朔。地澤臨卦﹐寂有六口之形﹐難免路上有碑之頌。壯妄八純﹐皆系六沖之爻﹐反背無情﹐豈堪六耳司謀﹖應空官絕無人覺﹐鬼雀兄搖難昧心。應落空亡﹐官逢絕地﹐系是外人不知不覺﹐凡事無礙。朱雀爲口舌之祟﹐兄弟是姦滑之神﹐又同鬼發﹐則搖唇鼓舌﹐伊讒他唆是非﹐胸胸焉得瞞我哉﹖日月不宜衝破世者﹐必被外人暗曉﹐人難隱蔽﹐事漸發揚﹐子孫是解和之神﹐若得動臨世象反凶爲吉﹐顯而復隱矣﹗動爻克世傍人報﹐合處逢衝後見眞。動者﹐發揚之象﹐若來初返必遭傍人知覺﹐謗毀其事﹐合者﹐和合也﹐此占最宜六合﹐若被日沖合處﹐是名合處逢衝﹐吉化爲凶﹐故經云事將成而復散﹐禍將滅而復萌﹐正此之謂也。福徳化官憂禍起﹐世爻變鬼慮殃侵。世爲占者之身﹐子孫爲和解之神﹐二者大宜旺相生扶﹐安靜亦可。若動化官鬼﹐事多顚覆隱者露而安靜起禍患﹐纏延不泰矣﹗

遺迷失物章第一百三十五﹝以妻財爲主﹐福徳爲憑。﹞遺失衣資獸與禽﹐財安鬼靜卻宜尋。凡遺失物件各有屬用﹐爻之中皆宜安靜﹐不可發動﹐動則人移物變矣﹗子孫獨髮須臾見﹐玄武空變賊不眞。子孫爲捕捉之人﹐又能生財制鬼﹐若在卦中興發﹐所失之物必能尋獲。玄武乃姦滑之流﹐又作盜賊﹐若值空亡﹐決非此輩﹐枉自猜疑。鬼動兄興財又陷﹐決然盜去永無因。鬼動則行竊﹐兄發必騙耗﹐縱有堅墻固壁﹐必被穿窬竊去。若財爻又落空亡﹐失物以經變化矣﹐何從追捕哉﹖衣服舟車憑父母﹐走獸飛禽用福神。所失之物各有用爻﹐如衣服舟車之類以父爲用﹐金銀珍寶之物以財爲用﹐禽獸生气之畜以子爲用﹐彊竊拐騙之賊以鬼爲用﹐各以生克衰旺參酌﹐方可追尋捕訪根因﹐用若空亡不可尋覓。

捕捉逃亡章第一百三十六﹝以用神爲主﹐應爻外卦爲憑。﹞失主獲逃﹐能喜世興伐應。公差捕賊﹐惟宜子旺傷官。叛逆之人﹐以應爲用﹐占問之主﹐以世爲用﹐若得世克應者﹐以主執奴有同難哉。彊竊之賊﹐以鬼爲用。捕捉之役﹐以子爲用﹐若子旺子動﹐賊必就擒。故經云﹕子動傷官日﹐卜須當捉獲。應克世爻﹐潛蹤滅迹。內傷外卦﹐易獲能擒。世爲我應爲彼﹐又以內爲我外爲彼﹐捕捉逃亡我本捕彼﹐反被應克世爻或外克內卦﹐則彼有機謀潛藏祕密似難尋獲。若世克應或內克外者﹐則賊以失機易以就擒。如世應或內外比和﹐終須易見。若得世應相合﹐必然相會有期。世傷伏下之爻﹐逃無去路。應值旬空之象﹐豈有形蹤。又論世卜伏神爲逃者﹐若受世克﹐則賊投擒局難以逃遁。假如天風姤卦﹐初爻世值辛丑土﹐能克伏神甲子水是也。如應值旬空﹐被遁遠方﹐無從捉捕。或占逃往何方﹐必詳外卦。凡占逃者在以何處﹐專以外卦推詳。如乾住西北僻﹐巽遁東南隅﹐震藏東﹐而兌隱西﹐離南﹑坎北無疑﹐艮爲東北方﹐坤是西南地﹐度其出入參究玄微。止問匿居此地﹐當察應爻﹐若動若衝非在其方﹐隱遁不空不陷﹐定居此處潛藏。專問逃人在此處否﹐以應爲用﹐若不空亡又不發動﹐必匿此家﹐更逢日克世克﹐決難躲避﹐一力可擒。若應落空﹐不由此地別處遁亡。應若發動﹐來而又去復往他鄕。日辰衝應﹐晚去晚來﹐或露或藏。世空應不空﹐彼𨿽在而不獲﹐鬼動子不動﹐人縱見以難擒。世值空亡日先懦怯﹐彼𨿽見在此處﹐無能尋捉。官鬼爲彼逃奴﹐子孫爲之捕役﹐官鬼發動子反安靜﹐似無人制服﹐縱然睹面也難擒獲。六沖當路而行﹐把眼細觀能撞彼。六合閉門而匿﹐用心密訪卻知情。卦值六沖﹐乃是無情之兆﹐彼在攔街當路獨步散行可以撞面。爻逢六合﹐是名和同之象﹐彼𨿽深閨祕室匿迹斂形﹐自有情由透露﹐必用密緝方知。如問親人﹐當推用象。若占親友﹐詳分六親所屬爲用﹐如占公祖父母伯叔母舅姨姑姆嬸尊長之類﹐以父母爲用。若卜占兄弟姐妹表兄弟結義合夥朋友﹑郎舅連襟同窗同輩之流﹐以兄弟爲用。卜妻妾奴婢寵嬖情人之屬﹐以財爲用。如子侄甥婿售兒生徒卑幼子孫﹐以子爲用。如非親非友不族不識遠親故舊難以列親者﹐俱以應爻爲用﹐詳者深玩其理﹐不可錯紊而誤。旺相合身﹐縱不尋而自至。空亡衝世﹐𨿽去覓以難逢。如用爻旺相而合身合世者﹐身𨿽遠去不久當歸。用值空亡或衝世克世者﹐身未出行必先反背﹐飄然長往﹐覓之不見﹐召之不來。在內立本宮﹐逃非出境﹐臨外居他卦﹐身至遠途。用爻若在本宮內卦者﹐潛匿於切鄰近裏﹐帶靑龍貴人﹐則樵雲釣月益友交遊。加玄武咸池﹐則私歸情竇花酒畱連。臨白虎凶殺﹐則好勇斗狠夜出曉歸。若居他宮或外像者﹐逃竄於異國他鄕。遇靑龍天喜﹐則詩酒娛情邀遊於吳山越水。逢玄武桃花﹐則尋花問柳醉眠於楚館秦樓。兼白虎大殺﹐則張威耀武猖獗於綠林海島。遊魂路上偏遊蕩﹐歸魂不久定歸宗﹐遊魂而化歸魂﹐人在途中自後回歸原籍。歸魂而化遊魂﹐身居捨內將來徧往他鄕。占得遊魂之卦﹐不居旅邸常於路上閒行流蕩忘返耳。若得歸魂之象﹐觸景懷思故里不久已到家庭矣﹗遊魂若化歸魂﹐身居逆旅心戀家鄕﹐但遲弦朔畢竟歸宗。歸魂若變遊魂﹐縱然在捨夢魂已系他鄕。但看何爻發動﹐便知隱在誰家。要察逃者在何處﹐將內外卦中發動之爻﹐並用臨之象細推可知。靑龍齋戒及文儒﹐喜慶門中可訪。卦值靑龍發動﹐靑龍者﹐擅諸喜事﹐遇之無不吉。逃亡值此或寄於修行慈善之家﹐或集於誦經念佛之儔﹐或投於期文儒雅之門﹐或躲於婚姻喜慶之場﹐用情詢訪必有佳音。白虎軍兵並屠戶﹐哀喪之所宜尋爻逢白虎興隆﹐白虎者﹐能持凶惡﹐臨之無不爲害﹐推遁者﹐此乃入於將師軍旅之隊﹐或習於宰牲屠戮之業﹐或藏於軍兵操演之營﹐或遁於哀喪舉柩之前﹐畱心密緝可得相逢。雀遇史興從博戲﹐逢兌卦而習黎園。朱雀爲口舌之神﹐若然發動﹐則嘵嘵而已。帶兄弟﹐必隨賭錢博奕之流。如父母﹐則投富室庸書教讀。加妻財﹐財流手花酒淫欲之情窩。臨兌卦﹐則演於戲樂之黎園。武臨鬼發作穿窬﹐化財爻而貪美色。玄武乃陰私之屬﹐倘若發動﹐豈堂堂乎哉﹖如官鬼﹐必作穿墻剜壁之主涯。化妻財﹐決逞攜章挈妓之風流﹐楊花性態逐處悠悠。勾陳同泥土匠師﹐帶殺則公差阻滯勾陳職專田土﹐又爲阻滯之神﹐慣隱叛亡﹐若值發動乃是鋤泥漏土之作家﹑或椿墻造室之師流﹑或帶曾鬼則公門之役拘畱。騰蛇共閒遊光棍﹐遇子則僧道牽連。騰蛇本主牽連﹐善爲羈絆﹐若加發動﹐必主勾引乃結遊手好閒之輩﹐又同調歌喧樂之朋。若逢子孫﹐則羅齊於古剎或煉藥於丹丘逢場作戲走馬秋遷﹐非僧非俗假道假仙。乾爲寺觀馬坊城子及髙樓。用在乾宮﹐乃削髮於上方古剎﹑或禱祈於社廟淫祠﹑或藏馬廏之中﹑或遊騾營之側﹑或揚鞭策馬﹑或題腳隨騾﹑或髙樓邃開以盤桓﹑或城垣臺堡以棲遲﹐如斯之地宜捕宜尋。兌作庵堂酒肆魚池兼水閣。用臨兌澤﹐乃爲近澗近水之幽居﹐半村半滸之人家﹐躲避於茅庵艸舍之中﹐逃窩於魚池會釁之傍﹐茶肆中洗盞烹茶酒樓上當鑪遞酒銅雀臺前問信﹐滕王閣上尋蹤﹐如此之所可緝可擒。坎隱江湖之口坎宮居水﹐逃者必隱江漢之間﹐或之舟於洞庭﹐或乘槎於震澤﹐或飄於大海﹐或滯於長江﹐淸泉洗耳濯足﹐長流渺渺茫茫逐處堪畱。巽藏艸竹之間。巽宮屬木﹐遁者必匿於丹丘之下或結鑪於蒼松喬木之中﹐或駐節於茂林修竹之間﹐攀蘿蓋體積艸藏身密密森森隨方可寓。離當術士之門或逃鑪冶。離本南方赤焰之火﹐乃托身於絲蘿之店﹐寄迹於醫卜之門﹐燒窯陶鑄之鑪冶文章纏緯之方家。震乃船枋之所﹐或躲木行。震屬東方﹐本旺之卿船舫安置巨船盤桓﹐棲身於木牌之上﹐閃迹於林樹之中﹐假扮撐船渡子借形釣艇漁翁。艮往山林﹐或與少男共往。艮爲峻聳之危峯﹐巍峨之門壑探仙株避於幽谷﹐攜少子棲於深林﹐沿山密緝必得其蹤。坤行墳地﹐或隨老嫗同居。坤爲重地廣大無窮﹐髙陵古迹埋名僻壠荒塋避難。伴老婦於故里住寡嫗之寒廬牛欄之內﹐宜搜墳墓之中可獲。農夫問信﹐牧子傳音。細觀動靜﹐便見行藏﹐旣仗卦爻﹐何愁逃失﹖

潛身避難章第一百三十七﹝以福神爲主﹐用象爲憑。﹞人逢離亂避凶方﹐或爲官災去躲藏﹐用旺子興無患難﹐世空身陷永平康。遭逢離亂之世﹐致罹兵火之危﹐欲遠官非或卻沈屙卜幽隱遁﹐須得用爻旺相﹐子孫發動﹐乃爲吉慶﹐駢臻移避安穩﹐又得世空身空則不受克﹐乃僑居巍座遠禍康寧矣﹗六爻安靜官無气﹐任爾行藏盡不妨﹐鬼縱不搖來克世﹐難逃坎坷未爲昌。避難之人不宜動擾﹐所忌者官鬼也﹐但得官衰卦靜﹐則心安禍免矣﹗若官鬼𨿽然不動而來克世者﹐乃餘禍未除﹐終有累害﹐防之防之﹗用投墓庫難離脫﹐主變生扶往必良。墓庫者乃禍祟之門也﹐若用爻變入此門﹐如投羅网災禍難脫﹐但得用爻化出生扶﹐急遷別地遠避其危耳。助鬼傷身風助浪。官鬼能興禍患﹐加財動來助﹐如虎添翼﹐又來克世者﹐決有大禍﹐譬如舟車行於湖海之中﹐只求安靜﹐豈當風隨浪湧浪隨風威危險於頃刻之間﹐斟酌斟酌﹗隨官入墓雪加霜。墓者墓庫也﹐身世入墓乃爲不吉﹐若又隨鬼入墓﹐大有凶禍﹐譬之嚴冬艸木旣經霜伐﹐又加雪壓﹐人本避難﹐爭柰禍患接踵而來﹐愼之﹗愼之﹗混占去向何方吉﹐福徳臨之便曰祥﹐官入木中東有禍﹐子居水上北無殃。若問四隅之內﹐吉者何所﹐切忌官鬼興附之方﹐如木鬼要忌東方﹐火鬼莫去南鄕之類。最喜子孫生旺之地﹐如子屬金宜往西邊﹐子臨水必去北疆﹐餘皆仿此。

鬻身投主章第一百三十八﹝以世應爲主﹐父母爲憑。﹞命運乖違﹐必致鬻身延歲月。年時饑饉﹐還須投主度晨昏。要決平生之事﹐當尋持世之爻。不破不衝﹐百年可輔。落空落陷﹐一載難從。鬻身者﹐出乎不得已﹐須擇良善之生﹐若得世爻旺相生扶﹐可以聊生﹐若世落空亡或值日衝月破﹐𨿽是暫時安置﹐畢竟終身落寞﹐縱然勉彊﹐終是不久者耳。鬼立世中﹐殃有纏身之擾。空臨應上﹐主無顧己之情。爲禍爲災﹐無非官鬼﹐若來持世﹐則災生禍擾。應爲主象﹐若值空絕﹐只可苟延歲月﹐是無作養厚情。父母生身﹐蒙上輩維持之寵。弟兄克世﹐被同人謗陷之憂。父母乃是主家長上之尊﹐若生身生世者﹐常垂靑目之盼。兄弟乃同輩之儔﹐倘來克世﹐則彼肆嫉妨之謀。世衝父位﹐主僕無緣。財合身官﹐起居有利。父爲主世爲我﹐不可相戕﹐若值沖克﹐似爲無緣不合難以相利。財爲衣祿﹐若得生合世爻﹐則衣祿無虧利資有望。子旺財明多積蓄﹐史興鬼發染災非。子動生財﹐財因子助﹐乃積蓄丰余津津不竭。鬼同兄發鬼耗官災﹐乃災生財散﹐件件不實耳。鬼動並日辰傷世身﹐受天殃。父興同應位合財室﹐遭主玷。卦中最忌者﹐官鬼也。若發動又同日辰克世者﹐須防不測之災。財者﹐妻也。若父爻並應爻合財者﹐則主婢淫混。多是多非﹐蓋爲動爻臨朱雀。常來常往﹐皆因主象值遊魂。朱雀主口舌﹐若值動爻﹐則終朝咭聒寢食不寧。遊魂爲遊蕩﹐若卜此卦﹐乃流蕩忘返萍蹤浪迹之徒耳。再推之卦之合衝﹐方決始終之遐邇。之卦者﹐變卦也。細辧其中之沖合﹐可斷終身之吉凶耳。

投充兵卒章第一百三十九﹝以世身爲主﹐財福爲憑。﹞投兵須把世爻詳﹐逢旺逢生去必昌﹐若遇旬空無對敵﹐如逢月破喪他鄕。凡占投充兵者﹐世以爲用﹐但得日辰生世或世旺相﹐則功成利厚力加體康﹐若徳旬空﹐則無人對敵。若逢月破﹐則大有刑傷﹐大不吉利。隨官入墓身遭厄﹐助鬼傷身命受殃。隨軍出戰﹐所忌者官也。若臨世臨身臨命而入墓者﹐名曰隨鬼入墓﹐必有喪亡之凶難。鬼宜安靜﹐若逢財動能助鬼興﹐又傷身世者﹐名曰助鬼傷身﹐決主身陷命傾﹐難歸鄕井。官鬼若還沖克世﹐曾如不去反爲良。軍旅之忌﹐惟以官鬼﹐若來衝世﹐不過被彼克伐﹐未決輸贏。若來克世﹐大有刑傷﹐乃未沾利祿﹐選遭戕戮。不如安分﹐且守故鄕。土官克世遭坑陷﹐金鬼衝身刀箭傷﹐水鬼定然逢波險﹐火官必主犯紅光﹐木爻值鬼多刑責﹐福徳交重最吉祥。克世之官﹐大凶之象﹐須分五屬可以拒避﹐如鬼屬土﹐防彼掘陷坑入﹐又防疾病。金鬼忌伊利鋒刀箭﹐及防跌蹼。水鬼必設背水之略﹐又被風波險阻。火鬼惟逃火患﹐又慮燒屯之劫。木鬼是有鞭朴之刑。子孫爲和解之神﹐須得一發﹐則萬禍自消矣﹗世去克他宜出戰﹐應來克我莫登場。世爲我﹐應爲彼﹐若世克應爻﹐則戰必勝彼。應若克世﹐彼必多能。財旺餉資加倍得﹐兄興誠恐滅兵糧。財乃口糧﹐旺相則丰余﹐休囚則不敷﹐兄爲耗祟﹐安靜則可。發動﹐則有扣除之患。官爻持世無沖克﹐必作先鋒佐帝皇。官爻最宜持世﹐又宜安靜旺相﹐則有奇能美爵。若值沖克﹐必有姦佞竊奪功權之禍。

出家修行章第一百四十﹝以身世爲主﹐金木爲憑。﹞羽士全眞﹐跨鶴乘牛而脫俗﹔緇流守戒﹐明心見性以離塵。本官寅卯﹐允宜道院仙家﹔金卦酉申﹐尢利空門佛子。世靜善能和眾﹐身安但可隨緣。道士宮觀羽衣蹁躚﹑釋子寺庵緇衣守或脫俗離塵入虛空境界也。木主發生﹐乃仙家鉛汞丹鼎煉度之處﹐是以靑陽寅卯離得﹐生生不己。金位梵宇西方正釋氏慈悲﹐方便超度之門﹐故金天酉申水賴化化無窮﹐又得子孫世靜利於十方供養﹐本身寧謚尢便隨處結緣也。旣旺旣相﹐宜中之士綏禎。升陰升陽﹐物外之人迪吉。華蓋臨身應爲僧道﹐孤辰值卦當作虛無。出家身世旺相﹐是寰宇中眞正之善士﹐而又值升進少陽少陰太初之若誠爲方外之吉人。華蓋者﹐卦中正月戌﹑二月未﹑三月辰﹑四月丑﹑五月又行未占只此四位輪之。孤辰者﹐春巳﹑夏申﹑秋亥﹑冬寅﹐凡占出家﹐如值身﹐當爲僧道﹐設若俗人得之﹐畢竟難爲子息也。身爻克世﹐出家守正如心。世應比和﹐行止謀爲稱意。世云克身﹐道境僧堂宜斂足﹐財來伐世﹐檀那施主盡孚誠。如卦身克世﹐乃守身正行出家焚修﹐無不遂心。而卦中世應一體不犯侵奪﹐比並安和﹐則所作所爲悉皆如願也。至如世爻克害身爻﹐僧道則宜守規養靜﹐不得野走閒行﹐愼之有益。如財爻克我世爻﹐則十方施主善人都得開心見誠﹐盡來舍施﹐𨿽動何妨。一位父重﹐變遷事務。六爻安靜﹐納福淸規。財旺逢生﹐廣收貯福田之利益。鬼興帶貴﹐好參謁祿位之官員。卦爻不妄動﹐一交一重卽有變更遷易﹐庶務顯著昭告之機﹐若究六爻安然不動﹐則禪關道範享福無涯也。論財爲養命之源﹐如得旺相﹐又敵逢生大宜福田廣種﹐倉庫充盈。若見官爻帶貴及靑龍而動﹐尢利於參貴﹐謂官大有攸往之象。勾陳持世俗緣纏﹐白虎加身官訟擾。父母合身﹐蒙師接引﹔靑龍附體﹐仗貴周全。勾陳持世﹐系根生土養之處﹐故主俗家塵事牽纏﹐白虎臨身﹐則驚動官訟擾害。設若父母合身合世﹐有承蒙師相接引之兆。果如靑龍持世﹐則全仗貴人雜持斡旋之徵矣﹗財之官鬼﹐被賊被冤。煞並勾陳﹐遭磨遭障。陳臨兄動﹐主法卷意外之勾連。空值父爻﹐定經文破遺之阻節。財爻之化官鬼﹐被惹賊子或遭冤抑之情狀。煞爻並值勾陳﹐於犯殃魔或業障之欺淩也。勾陳臨於兄動﹐內主勾連經典之事緒。父若落空﹐有破阻文書之遺失。父母貴交﹐則父師通聖。子孫龍並﹐則徒弟齊賢。二父克身﹐心被俗家之絆重。官傷世體﹐遭枕席之災。印綬爲出家人之父祖﹐天貴同宮則靈通神聖。福徳爲虛無子之後嗣﹐靑龍其位﹐則智慧賢能。重重父母克世爻﹐方寸被俗家之羈絆。疊疊官爻傷世象﹐四體有采薪之憂煩。財陷則枉開疏簿﹐鬼空則徒費謀爲。純陽易於修煉與參玄﹐亂動難爲坐禪而入定。寺院募緣﹐全憑注疏題名財將則寫之無益。釋道謀作必得動止合規。鬼空﹐則設亦徒勞。艮坤利巖谷中棲身隱迹﹐離巽堪城市裏養性修眞。煞值遊魂﹐休遊雲水居衰絕﹐莫置田園。艮山坤土﹐深巖隱而吸月食霞。離雜巽卑﹐鬧市居而閉開卜迹。煞值遊魂﹐不利天涯海角。世居衰絕﹐何須阡陌田莊。世空身旺﹐此是地行之仙。子動妻搖﹐斯爲還俗之漢。寶剎無塵緣身空之不動﹐琳官獨盛取應旺之來生。世空身旺相﹐地行之仙﹐與子動顯妻財﹐還俗之漢也。業林金璧輝煌﹐爲身空不動。道境琳瑯隆盛﹐緣應旺生身。世奇應偶身靜神淸﹐合世生身壽髙徳邵。兄動則業根難嚴滅﹐身興則俗債未完。世居陽﹐應居陰﹐神宇淸﹐而身官靜世得生身得合﹐徳業大而年壽髙。兄動則欲火方熾﹐身興則俗緣未除。世應不和身妄動﹐衛匪大神授受之﹐正傳歲君交作父加臨身﹐獲大君寵恩之上錫。試觀大易六爻﹐妙在玄機一泄。佛老在世應比和﹐和則有緣有法﹐今乃世應相克而身又妄動﹐此僧此道﹐決非天神正之妙。太歲若動又在父母之位﹐則師公父祖必受至尊恩寵之頒錫也。試考周易經書全有六爻判斷﹐若於虛無事迹﹐還憑一理而推味之哉﹗

修眞煉性章第一百四十一﹝修釋以全爲主﹐修道以大爲憑。﹞離官修定瞿曇之佛能成﹐坎府求玄蓬島之仙可作。人欲超凡入聖﹐須世旺身安。靈臺修持出塵入定﹐西方佛子證果皆成﹐腎水得堅﹐東來紫气靑牛獨跨超然入關﹐卦須世旺﹐又在身安。無身則聖岸難登﹐空世則天書不絕﹐陰陽安伏﹐心淸意靜好修眞。內外交重﹐情亂性剛難學道。若或無身﹐則彼岸難登。如其空世﹐則天書不錄。陰陽得位安然不動﹐是乃心淸意靜﹐眞修之善士﹐若果內外交重﹐此乃情亂性剛﹐非爲學道之髙人。六爻不興﹐收六賊寧靖﹐六賊者﹐眼耳鼻舌身意也。五行恆逆﹐則五類眞全﹐五行者﹐心肝脾肺腎也。六賊不興﹐必心有主宰﹐固宜修養。五行恆逆﹐則戕坎塡離金丹可就。無合無衝﹐事無阻隔節得。不空不動﹐身如磐石之無攺移也。燒丹養火﹐喜龍虎之交蟠﹐面壁坐禪﹐得坎離之交姤。卦屬金宮﹐釋門可入﹔世臨本地﹐道教宜從。龍虎交蟠者﹐日靑龍與月白虎。或月靑龍與日白虎同臨身世卽是﹐降龍伏虎再加財福兩旺﹐是煉丹得道而成。坎離交媾者﹐卦值內火外水﹑或下火上水旣濟卦是也﹐此乃火降水升﹐禪林上之士﹐內官秀實之人也。卦居乾兌或居酉申﹐大利空門之子。世值卯寅或卦臨震巽﹐誠爲道教之徒。世值升爻﹐漸往天堂之境。身居降位﹐難逃地獄之途。鬼旺福柔﹐預布英雄之智量。子彊官弱﹐夙培良善之根核。世值升陽﹐天堂堪往。身居降位﹐地獄難逃。官父旺福神柔﹐英雄之酌量預逞。子孫彊鬼象弱﹐良善之根芽宿培。官化子孫﹐先作後修成正道。子之官鬼﹐始修終作豈升天﹖一字精微﹐萬無漏泄。官化子孫﹐先作後修而成功不小﹐有始有卒者能之。子之官鬼﹐始修終作而結果無眞﹐此先貞後黷者之爲也。卦理字字究入精微﹐易象文爻豈容漏泄。

坐關不語章第一百四十二﹝以世爻爲主﹐福徳爲憑。﹞閉關不語修心行﹐打坐參神蓮气同﹐一應最宜爻靜合﹐諸般卻忌世逢衝。閉關者﹐鎖住心猿意馬。不語者﹐禁止妄語狂言。打坐者﹐運轉性眞元气。參禪者﹐懇求祕旨玄機﹐諸般功果一切事宜﹐六爻皆當安靜﹐身世最忌克衝﹐凡欲修眞須明此理﹐世空自不專誠守﹐應陷難招施主從。世爲一身之主﹐如遇空絕﹐畢竟難守空門戒行。應任十方施主﹐若逢絕時﹐誰趨法座皈從。身動必然心變革﹐齊糧缺乏犯財空。心爲一身之主﹐世爻若動﹐心必變更。財爲日用之需﹐財若空亡﹐齊糧絕望。多災多訟因官動﹐無始無終爲六沖﹐化出衝時難結果﹐六爻亂動攺西東。官鬼能與災禍﹐修道之人逢官發動﹐𨿽不克世﹐自然有災有訟﹐若來克世﹐其禍不小。但凡求道之占﹐不宜沖克﹐若卦值六沖或化衝擊﹑或六爻亂動﹐皆系變遷之象﹐豈得守眞志滿﹐必然逐物意移。卦無福徳空修煉﹐世值兒孫得大功﹐父與上爻生合世﹐天人庇佑福無窮。卦內子孫爲福徳﹐若占修道﹐全賴此神﹐須要生扶拱合﹐大則功成行滿白日飛升﹐小則還元固本益壽長年。倘落空亡或不上卦﹐則心無誠敬身有更張﹐祥關冷落丹室荒蕪﹐當爲畫虎不成之誚耳﹐如父母並弟六爻生世合身者﹐天從人願得福無邊。

持齋受戒章第一百四十三﹝以官爻爲主﹐福徳爲憑。﹞心欲皈依五戒專﹐用爻得地好參神﹐元神上卦天常佑﹐忌象臨爻病久纏。凡占參禪修道﹐須得用爻有气﹐元神上卦。用爻有气﹐則道心堅固﹐元神扶助則法力彌髙。所忌者﹐衝用克用之爻﹐用遭沖克﹐病禍易生道心易退。自己奉齋身作主﹐他人受戒應爲先﹐落空值破遭磨折﹐遇旺逢生有善緣。有爲自己占﹐或爲他人卜﹐己卜以世爲用﹐他占以應爲用﹐用值旬空月破者﹐𨿽則心懷善願﹐又遭病入膏肓。若得用爻逢生逢旺而發動者﹐乃宿有善緣終成正果也。虎雀爻興心不盡﹐遊魂卦發意多遷﹐子孫旺相根栽善﹐官鬼交重孽未完。爻逢雀虎﹐卦值遊魂者﹐中多事故﹐雀動有口舌﹐虎動多禍擾。遊魂之卦﹐遷移不定﹐僧道遠比﹐方可修行。若遇諸凶疊發﹐則素心奢侈賦性狂。惟有子孫爲之福徳﹐旺相興隆﹐前世植有善種﹐愈久愈堅。獨怪官鬼爲之孽冤﹐乃前生所造未得頓除。用與六爻生合者﹐天從人願永長年﹐六沖早晚開齋戒﹐內外相生道必全。持齋受戒欲求功成﹐須得內外相生六爻相合﹐乃道念和同義情寧靜永久無更﹐苦值六沖道不成而齋必破﹐心不安而行己虧﹐凡事無成矣﹗空淡戒咸求卻病﹐守箴絕欲保身安﹐印經塑像皆祈福﹐一應修行共此篇。凡修行之人﹐有戒鹹食淡者﹐乃以六根之穢守箴。絕欲者﹐乃蘊五內之玄﹐誦讀祖師之經懺繪塑神聖之儀容﹐延生延福消罪消災﹐諸般戒行一體推詳。

開齋破戒章第一百四十四﹝以用爻爲主﹐福徳爲憑。﹞開齋開戒還宜福﹐鬼若交重禍便生﹐急要元神居旺地﹐不宜忌象值的興。凡占開齋破戒﹐須以子孫爲用神﹐若得旺相或發動﹐去後平安。若子孫衰靜﹐官鬼興隆﹐乃無人制服多生災禍來侵。又宜元神旺相生助﹐助則有益﹐不堪忌神發動﹐動則生殃。用爻若也空而絕﹐必犯災危捐壽齡﹐助鬼傷隨鬼墓﹐逢之多病豈康寧。用爻若值空亡或逢墓絕﹐破齋破戒之後﹐多災之禍損壽損元。或助鬼傷身﹑或隨官入墓﹐皆系不祥之兆。

歸宗還俗章第一百四十五﹝以世身爲主﹐財福爲憑。﹞僧道今占還俗宗﹐世人復祖槪相同﹐皆宜財福興而旺﹐各忌兄官交與重。凡僧道若占還俗與贅繼歸宗同論﹐惟喜妻財若旺﹐則歸宗足有衣祿之用﹐子孫旺動﹐則家室安寧﹐獨怪官興兄發﹐官興則是非接踵災病纏綿﹐兄動則財源耗散﹐藝業蕭條。世上有空誰曰吉﹐身中無破那云凶﹐八純未可歸宗族﹐卦得歸魂返舍榮。世是平生之本﹐只宜旺相興隆﹐豈可空破﹖一值空衝其身無倚﹐焉得亨通﹖八純者皆系六沖﹐衝者散也﹐乃是無情之象﹐占者遇此百無一就﹐寧得遂其爲乎﹖倘卜歸魂之卦或化歸魂﹐方可歸宗。故經云﹕遊魂化入歸魂返舍回來大吉。

