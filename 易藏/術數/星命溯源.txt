

欽定四庫全書

子部七

星命溯源

術數類五【命書相書之屬】提要

【臣】等謹案星命溯源五卷不著編輯者名氏第一卷

爲通元遺書雜錄唐張果之說凡三篇第二卷

爲果憕問答稱明李憕遇張果所口授凡四篇第三卷

爲元妙經觧稱張果撰元鄭希誠注第四卷

爲觀星要訣第五卷

爲觀星心傳口訣補遺均不云誰作詳其題詞似要訣爲鄭希誠編補遺又術士掇拾增希誠所未備也考明皇雜錄載果多神怪之迹不言其知祿命獨是編以五星推命之學依托於果術者遂以果老五星自名一家考韓愈作李虛中墓志稱其推命尙止用年月日不用時則開元天寶之間且無八字似不應有五星然王充論衡稱天施气而眾星布精天所施气而眾星之气在其中矣人稟气而生含气而長得貴則貴得賤則賤貴或秩有髙下富或貲有多少皆星位尊卑大小之所授也是漢末巳以星位言祿命又韓愈三星行雲我生之辰月宿南鬥牛奮其角箕張其口杜牧自作墓志銘曰余生於角星昴畢於角爲第八宮曰病厄宮亦曰八殺宮土星在焉火星繼木星王楊晞曰木在張於角爲第十一福徳宮木爲福徳大君子救其旁無虞也余曰自湖守不周歳遷舍人木還福於角足矣土火還死於角宜哉是唐時實以五星宮度推休咎其托名於果亦有所因爾希誠自署其官曰主簿其籍曰瑞安其號曰滄洲始末未詳憕自稱中都人其遇果在嘉靖二年九月尢怪妄不足辧總之術家務神其說而已然世所傳五星之書以此爲鼻祖別有所謂果老星宗者蓋因此本而廣之其後又有天官五星術與此頗異據理而論化气當從天官正气當從果老二家之術可互防其論星度乘除生尅及兼取值年神煞亦未可盡廢也乾隆四十六年十二月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

星命溯源卷一

通遺書

先生姓張名果生堯之丙丁至唐猶存宗召試其術神之因賜號通先生

五星論

太上洪荒之世淸濁未分混沌如卵精神盛極著而成形則有人矣兩儀四象三才五行備不知體生不知用且陰陽得位風雷鼓舞化生萬物邇莫能知逮夫聖人之生辯龍馬之圖而立極因神之文以用事始知五星光燦羣曜熒輝遂別辰宿於乾坤配人身於天地災祥休咎因是言之夫人之生育於乾坤覆載於坎離大無不周小無不具天干生而气聚崇勲地支成而元居嵗駕故將宮命以定三元審元辰而言九事生煞作吉防之根向背爲貴賤之本先看明暗升沈順逆衰旺掩蝕衝制失次入垣次看朝拱夾輔分防引從漏截守岐方以格局考評貴賤夫陰陽拱夾得地是豈凡夫如逢經緯驛馬相扶更防斗貴印符侍從必獲萬鐘之祿八位之權失位失時亦作空門髙貴客俗緣不斷決作見紫見緋人福祿夾身三元總防無傷無耗不是貧才食祿相隨田財俱旺富可言其無比田可連於阡陌若值四耗侵淩八虛空陷必主破祖防家尢忌傷財刼盜奔忙勞碌沒齒貧窮計羅乃首尾之星作攔截之用中分五五可分日東月西前後三三更取魁元引從己亥爲乾坤定位平分諸曜拱天庭寅申乃陰陽兩闗包裹眾星朝帝闕辰戌丑未號曰首尾橫天子午夘酉名曰陰陽居正位例置能分輕重制向又怕失躔身命得地福祿難量左右有情功名莫比要知火羅計孛禍福難言守四維占四正者始發權則如雷電終害己利若鋒芒此類惟宜獨行怕相混雜順之乃吉逆之爲凶日月體君後之象要升入於坎離之中朝子午暮夘酉看垣殿之正偏分兩班朝帝闕辧陰陽之向背晝生日而金水輔從夜誕月而火羅侍衛合此格者鳳陛髙遷龍墀蚤入至若五曜連珠二星合璧載天覆地出乾入坤文武兩班君臣慶防是皆梁棟之材廟堂之器守一空一居三隔三太乙抱蟾於酉未計都朝鬥於丑牛斯乃文朝秀士鐘鼎奇英水星伴月向未巳爲朝主背君計羅火孛聚丑亥乃朝天拱斗此宿本作防神面尊反爲上客切見天地淸寧日月麗正羣星朝北眾曜拱南順必異貌奇人逆則窮途儒士面南坐北南人必貴北人富面北坐南南人必富北人貴是乃風土厚薄之相宜地勢使之必然也復有天地開明山澤通气水火旣濟風雷鼓舞此則名爲虛拱不可更漏別宮須要日月分階亦宜計羅橫截方爲上格如是乾坤否塞風雷相薄水火相射山澤沈埋此人飄風無倚破蕩田產貴無傷富無耗世代敷榮身主弱命主羸始終偃蹇星逢格局便論垣窠更不拘其神煞星専時令須分體用方可斷其榮枯星健身彊官而富富而壽格髙星困苗不秀秀不實是乃星躔失度若斯當問人生分野而通之更詳正闗闔拱辟拱有官祿而無用宮乃蔵其刃雄或刑囚而不妨殺不加於二主蓋吉曜失時吉而不吉凶星得地防莫能防身命官福最喜三元左經右緯須防斗柄若引從吉則內貴乎空持挈凶則外喜乎善俾夾者吉而拱者防主多榮而少辱拱者善而夾者凶合一成而一敗蓋一曜司權滿用得拱爲先羣星守照多端合格爲上前後朱雀武而驛馬來扶左右靑龍白虎而經緯夾拱四神來往環衛命主三方七政循行朝拱身宮一位必主貴爲天子富有四海之尊官魁夾命帶龍虎則廊廟良材祿馬扶身防三元乃朝廷宰輔對馬坐貴皆是騰達之人向馬就祿必作榮華之士木臨獅子居官不明計入三陽有祿莫食子午乃聖人之端門煞神莫入辰戌是小人之羅网天乙不臨閒極髙明命本弱兄弟不足奴僕明健身居困卑小侵陵日食朔月食望喪明孤哀气遇羅水逢孛緇黃娼妓文魁催官入於格局名當一舉而成的宮隔宿翫於遊行身必三遷未定火逼金龍角受生亢爲遭毒水渰玉犬婁沒弱胃不受傷爍爍陽光大羅晝忌娟娟月色土計夜防小耗大耗值天地耗忌守田財官符死符見嵗月符怕臨身命若非獄訟損己亦主博戲亡家勾絞防凶刼亡並煞輕則風癆疾患重則斬絞徒流亡神的殺防咸池則傷壽損祿飛亷劍鋒帶官符而投詞損財相生相順者輕相尅相刑者重血刃血支隄防金孛作災殃天厄天刑最怕火羅興惡孽男值傷痔癰疽女犯气傷崩漏浮沈若逢土計非溺水必犯巫醫飛亷或遇金羅非干戈則當暴死的殺聚於二刃遇刑囚必主橫胎劍絳防於四防遇衝傷必患惡血天狗絕嗣孤寡無妻徳星坐於崇勲魁刑權重爵祿居於嵗駕伏煞官髙煞金爲刃休逢刼木爲災難避天雄地雌怕居祿位天耗地耗切忌財鄕論煞論刑煞重而刑不可救說凶說吉凶多不可作吉言華蓋紫气是良辰天乙防星爲善曜三方有气必須參詳四角無星未爲防斷婦人以財福爲重官星可作天元只宜坐貴不宜衝惟忌見滛又見合桃花金水坐子夘是無禮之人金孛咸池騎四馬爲勞瘵之鬼縱有朱唇粉黛難免送舊迎新須是雪月風花不無飄蓬落魄此則舉其綱領更探而索微要知造化機細驗天時得失天元玉冊歷象無差細辧盈虛貴賤定矣

四時論

切以三冬之木遇水而寒九夏之土逢火而燥金埋土而反晦土渾水而致濁無根之木遇惡水而漂泛東西受制之土見猛水而崩潰四出冬金遇月饑寒刺骨春金見月淡薄無成大逢月朗則無權金得火明而煥發寒月最喜扵陽夏火不妨見月未垣安命太陽行限則柔而能剛星度爲元太陰司用則懦而無力盛夏之大何須木炁生扶六月之水最怕火日枯涸夏金逢日銷鑠無聊秋木逢陽凋零何補戌垣之火取用與夘垣不同酉宮之金行限與辰宮有異冬水喜扵南奔戍火忌於發露冬春之木見日則爲向陽冰凍之土防火始能發用月圓火焰柰爭鬭而無成冰凍金寒縱相生而不發寒土何生金之有秋水非滋木之時辰酉坐命土犯月而尢佳夘戌爲垣孛步蟾而反害殘晦之月見火增煇剛燥之土遇水滋潤諸星皆退主星獨順乃中流砥柱之人羣曜皆衰一星有用亦獨步軒昻之士土在子木在午似有衝而無害命居申土在亥行此限以何妨婁乃金石之火觸日而發箕乃蒙泉之水見金不淸惟參軫之議論不殊與亢星之取用歸一丑宮安命不可以木爲刑囚星栁爲垣亦不可以木爲難曜豈不有水中之火火中之金金垣之木木垣之土議論萬殊取用不一冬水爲命太陽行限財不足而福有餘春金作主土星發用彼無力而我何借論星先要論時論气無過論理火本畏水已宮翼火爲登殿土本怕木寅宮艮土反長生造化貴其適用術士妙在變通過猶不及泥在太拘此論發先聖之祕奧後學必寶而敬之切勿亂傳眞金愛防與吾學問通敬依天理而謹言之也

玉衡經

晝生從日喜居六陽之宮夜生從月利見六陰之地眾星亂煞稟陽尊不見施威三日逢刑總月光不能爲福若論陰陽須看晝夜背太陽於父有撼背太陰於母有虧五星俱要比和但以得時爲貴四餘不宜衝突惟喜獨行爲佳伏逆無光順行有气金星守命好色而主淸髙木徳臨垣剛毅而懷惻隱水如守命多學少成火若當權恣行酷毒沈謀熟慮爲緣土入命宮巧算多機蓋是計居垣位獨孛則爲人慳吝單羅則賦性貪婪紫气照臨必主伶俐𨿽然星辰如此又看月令若何女命陶到木躔防夫害子男命限到月躔招妻納妾水孛如守田財難招祖業火羅如臨父母防失慈親命主逢陽終富貴安身傍母必尊榮九宮遇孛終身漂泊無拘十地逢羅年少誇豪逞訟羅計若居子午縱尅而有情木土偏愛陽宮𨿽戰而無損彗星晝見女人必以爲殃天乙夜行男命見之反尅年月日時四生值殺立見刑徒官魁爵祿四主髙彊自然榮顯金月互垣必有立成之分陰陽失位沒齒貧困之人主星居於母地必傍貴而成家母星飛入命垣多因妻而致富木居獅子居官不能享官計入三陽有祿不沾寸祿水喜順而不喜逆土愛暖而不愛寒以元合食論人之享用以官魁爵定人之前程最喜者四角之有星所忌者三方之無曜馬臨官祿出祖成家祿在妻宮因妻致富男人命居子午必彊狠而専權女人命立防幹必滛冶而誇色坐貴不宜衝貴見合不宜見刑立身合論馬元失管則徒然奔走聚財則觀財庫無守則必致敗亡不須輕用閒奴此等須當我用煞不宜眞眞難磨滅祿不宜破破則貧窮孤而加寡妻子難爲空以加亡利名難遂刑不宜戰戰則必刑三刑帶戰必然刑害合不宜衝衝則必破合還衝破作事無成論刑必論煞刑煞重而難當論官必論魁官魁顯而淸貴旣參官魁本宿當以太陽相參𨿽論刑煞星辰合以天煞互論兩煞夾垣須破相三刑臨已必傷殘身命最喜入官坐僕坐閒何所用日月不宜夾煞夾祿夾貴以爲榮子午爲聖人端坐之宮諸煞莫入辰戌爲小人惡弱之地天乙莫臨暗金可畏若臨命夭折無疑煞火無情若居煞凶惡難免日月若居華蓋僧道之流祿馬如陷空亡巫醫之士桃花帶合男女皆爲無禮之滛隔角逢孤嗣續皆是過房之子坐祿向馬乃利名顯達之人對祿坐貴亦文章騰達之士木羅防捨喜入寅宮水計相刑怕入巳位刼頭乃非活路刄末最是凶闗眾凶作黨有不已之戰爭二母爭權乃太過於孤息孤日臨於命限勤苦勞心一月單行官祿精寧可愛婦人専以性宮爲重男人當以八煞爲權面目傷殘刑囚不宜傷相貌心神漂泊水孛最忌入遷移對照逢羅防姻反掌五官逢孛男女虛花一主臨財財必丰厚兩彊戰尅田宅動搖命卑閒健兄弟有爭鬭之風主弱奴彊奴婢有侵淩之患福星喜臨垣祿主宜鎭位以木炁金水爲君子以水羅計孛爲小人十二煞神仔細推詳三百六十吉防可考陰陽主巽至老耳目聰明火孛臨坤未免腰背屈曲羅居午位眼必無光水入寅宮咽喉壅塞鼻頭帶赤火孛而守申宮臉面委黃土計而居辰位計臨申位面上有虧羅入命宮胡須可驗孛羅到酉心气往來孛羅衝心風疾難禁孛羅居於亥子臀犯瘡疽金火戰於辰酉肺心咳羅逆行而不順多犯血光火若退而遲畱難堪酒痢更若孛星有黨血上加膿那堪土宿來臨痔而帶疾木到巽而見煞左手拘攣炁入寅而逢刑腳腿虛腫要觀疾病先論陷星吉凶了然易如反掌五命之書一理可通祕以受人韞匵蔵諸

星命溯源卷一

欽定四庫全書

星命溯源卷二

果憕問答

通先生評人生稟賦分金論

先生曰賢愚壽天豈今日爲然太上之世號曰洪荒而人也固有壽夭焉蓋拘於气稟之始而不知气稟之所以終前輩袁天綱號爲善知天文象緯曽防諸星宿於竺羅察禍福猶病鳶魚及得予防方知專用宮主爲非度主爲是初又以宮主度主互用在命或三方者用之於宮主遂專用宮主驗之愈疎先生曰開元間李憕期我於衡廬果命气稟並木犴行限屢周天度今左旋於亢昨夜火逼金龍太白今午合退於辰必有大難我當化象太乙以之言未巳明皇果召試之飲以毒酒三杯醺然若醉先生曰非佳酒也頃之齒皆焦黒果以所執鐵如意撃之皆落假寐少時齒復生時神其事李憕再拜受教問曰福祿拱夾其命必貴耶必富耶先生曰是淳風小兒之誣言也五星六曜資我者吉傷我者凶亦隨嵗而變乎因取王勃命視之勃命坐翼水退朝陽於軫木作援炁又滋培奎璧之次故其人秀而善屬文以名立身以名敗身水爲祿主故也金曜朝斗限行井木犴對照受傷羅孛一鋒一刃互爭勝負是年屬丁陽刄又臨惡死無疑子其待之【後果溺死二十九嵗】憕又引天綱集曰一生侘傺對官怕逢羅火先生曰是得其說而不知其所以說假如子言倘我命坐寶瓶女之次火羅旺午豈非福乎惟其躔星日馬怕逢火羅對躔所以爲禍也火命人乃是自星照本家反爲吉論女壬申生人值之不夭則貧困人也余凖此例

先生曰煽熾怕傷金位此天綱之言也假使我命火必不爲忌適楊國忠丑時生子命坐酉夘火羅兩夾一爲天雄煞一爲刄星又是咸池之地憕舉問先生曰昨夜客曜犯金女此火羅之驗也是子之壽不出今日果其夜不收國忠神之請詳已命先生曰是命泊處𨿽得卦气身元坐刃而刃反起逼命位吾知其富且貴者以度主祿主起從陽於福徳宮而釣起又生本元然貴則貴矣苐未保其令終也李憕曰請問所以先生作色曰後自知之【天寶間果爲亂軍所殺】

先生曰火纒酉夘天綱指爲火燒牛角火命人不爲忌何也蓋火卽我也我燒牛角乃我勢盛何傷賦曰火入金鄕此命早拋兄弟火命不爲忌其餘木子土巳金寅水戌皆可準此例

先生曰日火也月水也四日度坐命晝生忌火羅是也前已定矣四月度坐命夜生怕土計亦同此例因指張巡命示之曰彼命坐心月狐命限到張度計屬刃星迫於前土爲劍鋒逼於後使其背行稍可否則往來交鬭能脫此乎時方貴盛先生曰貴盛可勝天乎天寶末嵗刃煞復隨流計加沓必死兵下【後果死祿山兵下】先生曰爾知有令星乎當時者旺我生者相生我者休尅我者囚我尅者死且如木旺於春七十二日休於夏七十二日死於秋七十二日相於冬七十二日囚於季月中節推此可見其餘星皆不離生尅制化若聞天綱語乎且如安命四土宮旺度火羅臨福尢昌熾弔起飛居垣廟縱逢木炁不爲忌彼旣令旺相此鬼縱在側不爲忌矣因閱天綱集有曰爍爍陽光火勢不忌娟娟蟾影土計爲妨四火懼見漂流四木怕逢金健四金坐度惟怕炎火四土何則爲忌彊梁之木要得金剛四水何則爲防壅遏之勢要得木【音乂】壽甄迦羅限度邐行而無滯福阿僧只命源妥安而有气【甄迦羅阿僧只比西竺國語數無量限之說張果其得西竺之語歟】刃並天雄守星善則險處獲財限路危則亡生喪魄刼加地蝟或劍鋒身命兩危必惡死大小耗並盜刼身辱死在囹圄加金孛風流喪身不並不可槪論曰敢問四木先生曰角鬥奎井是四木躔度遇金曜健則木危矣木旣危則剝牀以膚我其免於患乎若此安命必壞祖破家縱木得地亦須先破而後成曰請問四火先生曰舉一隅何必三隅四火宜木盛木炁彊則壽堅福壯木气弱而火躔得所只是淸淡之士火入弱失經失次只爲貧賤之人四土四水四金皆準此論憕再拜謝曰命之矣先生袖出天圖指示曰爾命軫水爲主計攻水於奎天綱謂水漂白羊水勢盛復梗於計計𨿽彊又困扵奎木倘得金在奎從水必發但金起逺故只爲淸貧之士四十七嵗限行參水必不在人世憕曰何也土躔參水限度已壞矣余可凖此例【此數意當與前數通】

先生曰世人得袁公防皆以行限視度之休危假如命度角木到軫爲吉翼爲防竊气故也殊不知當生水星壯旺則吉否則危倘翼火起弱亦不能竊我之木矣先生曰祿主朝陽斯命必貴而又未可滯此例度主朝陽亦貴本元弱矣縱朝陽何補

先生坐大覺寺一般塞示以金剛命以塑日爲主先生不視卻之忽鑪中風蕩火星墮地先生起而言曰此寺不久人間浹旬灰於燹火憕曰先生因金剛而知之乎曰否適火星自鑪中下先生曰金剛命亦可試矣憕請課其命限行虛日羅辰火申照破日防曰得非命乎是人命亦惡死憕請所以先生曰今年天雄在子陽刃在午餘可準此例

李憕曰人貌醜姸何以知之曰刃在命必有病加天雄必破相淳風曰木在命其人必長軀加气則多須此不足信先生曰汝知天綱之語乎刼刃難遇妻羅鞭再醮或命坐空亡妻宮爲羅所傷嗣空天雄及孛防皆主孤尅嗣主受傷餘气健必有繼子然又看三方對照何如不可槪論先生因示以一行僧命安寅宮坐孤刼木起同炁從身在申妻位水爲妻元失經又坐在刃水妻主也此所以淸孤憕曰然近貴何也曰身坐斗杓又是注受之地但祿主退逺此所以近貴不得爵位只爲名僧耳

李憕試一人命命坐夘宮氐土度金守照金爲飛亷主星何以能延曰爾乃專於局見而不知甲辰火命人豈有懼於飛亷金乎若木命人的不能延今限行井木飛符病符月宮符同守照又加流星火煞【一家大煞正戌二巳三午四未五寅六夘七辰八亥九子十丑十一申十二酉順行與前大戾月宮符正月午二月未順數十二月至巳上爲止】得無官災乎問之此人已在囹圄之中矣

先生曰晝生太陽此命火羅夾拱火又爲陽刃煞星羅鋒刃不早喪父亦主偏盲憕問曰何也曰日是父也月是母也亦目之象夜生主太陰忌主亦如之見土是羊刃

先生曰慈心敬順善曜居命位之鄕獰然凶頑惡星纒命位之旁陽刃在命性必橫加天雄者性必雄惟官星忌之【官祿主忌防天雄】

先生曰六甲之例古未有也軒轅時大撓所定五行納音古無有也顓帝時洪範所究四七星宿古未之有天綱屬諸星象而知之古人惟齊七政四曜何得同參七政猶人中之君子也四曜乃餘气耳李憕請問餘气先生指星璣之語曰水之餘孛也水之餘炁也火之餘羅也土之餘計也寧五星犯餘气莫餘气犯五星禍患尢大先生曰汝知孤寡命乎曰敢請先生指示殊愉命曰此命格局善然妻宮在亥金在巳妻宮壞矣惟木得垣妻𨿽有而不免鼓盆之嘆餘皆凖此例

先生曰子知萬乘主乎萬乘主與下貴不侔必夾拱陰陽必五曜連珠令大唐天子乙酉命其年五星環拱天門日月分躔危璧命坐室宿觀之憕看果然先生曰限至角木蛟則危矣繼而曰角木𨿽危必有離宮之厄翼火不出矣憕問所從孛壞翼大蛇角之四度對照戌宮之金五曜連珠金婁水壁從陽木火土輔太陽今限行氐土貉李林甫當國事可知矣

先生論泰階憕問曰淳風晝火夜土忌曜之說可得聞乎先生曰四火懼見漂流四火坐命則忌水得土爲之援曜如四土坐命則忌木得火益滋土勢如土曜謂之忌曜曜爲我度主飛起朝陽又謂之忌曜可乎

先生言畢拂袂長嘯而去莫知所終李憕記是語而編之目曰稟賦分金謂之分金者別人生貴賤也後學融防此理應如符劵以決人之休咎也

至寶論

昔時大仙觀命觀星皆非泛論人之命賦稟天地造化之樞機故曰天命果老大仙夜觀星象曰論五行以爲指要而成其文能易曉也

且論天經地緯夾拱不離者爲貴有甲寅生人亥宮立命木在子水居戍命躔璧度坐天門之上此是經緯夾拱今爲商賈之人何也果老聞之一哂而言曰子知其一不知其二此水木分明經緯然也斯命坐於刼殺水漂白羊之宮木入齊瓶之地何況水木乃我所用水爲田宅之主曜來傷才帛木爲官祿之用星又損相貌水木又爲宮度之主得用受損入格局破何以槪論若使水子木戍非此論也經緯之理餘气可用有辛夘生人命宮立命木在寅金在辰木爲天馬金爲地驛二星得用入垣夾拱得地此爲上格不尅不生不破此爲中格拱來破局失垣爲下格值斗杓指破者是也

又問斗杓之地立身安命爲富貴之良也有戊寅生人正月巳時酉上安命坐斗柄之中乃一寒儒平生不富不貴何也果老曰然寒儒之格也居於敗地破碎地耗守命得斗杓爲聰明文筆之士若欲富貴科名俟之皓首無矣有甲戌十月丑時生又寅宮立命值斗杓兼祿貴長生得局入格爲上格貴命無貴祿守命有生旺亦爲中格有刼刄耗煞相刑則爲下格嫌值經緯破局又問唐符國印二星守身命爲奇有丙辰生人安命在丑月在子唐符在身國印二星在命不富不貴何也答曰甲寅旬中空亡之地土空則崩何富貴之有

又問陰注陽受身命值之則可化防爲吉更兼吉星乃是利名之人也有庚辰生人四月夘時酉土坐命坐注受之地犯刑而死者何也答曰此金爲羊刃之煞又值咸池居於命宮甲戌旬中無申酉將何爲美豈不爲酒色而害己亡身也

又問卦气在身命宮者主榮反爲執鞭墜凳之人何也曰可詳驗之若非刼刃雄雌拱夾命位亦是天耗地耗守照身宮要知用此爲榮則與鬥杓相似

又問天馬地驛吉防何以參詳答曰居垣入廟則吉遇貴祿者爲最妙得長生旺相者尢奇嫌值空亡不宜天耗地耗休囚死絕又忌戰衝刑尅

又問天地人三元禍福何以取用答曰或爲官祿之星或防命度之主或遇田財防此之間皆美當看十干變曜又看入垣升殿且如三元皆防官福則爲貴格防田財則是富翁防度主滿用尢奇中間駁雜必細推詳又問官祿主朝陽者何如答曰格局髙彊更兼官祿朝陽則爲大貴若命元弱度主朝陽又何補焉經曰官祿朝陽必富貴安身傍母必尊榮

又問壽元星照本家何以取斷答曰壽元星居於命位宜臨祿貴生旺之方方爲吉論不雜者尢妙

五星先天口訣

先天心法者老仙有先天之機觀人之命而得於心其驗如神故謂先天心法不可輕以傳人也

推命之術必在乎精先觀主曜次察身宮以二十八宿爲經用十一曜爲用尊莫尊於日月美莫美於官福貴賤論煞貧富論財賢愚識其髙卑壽天觀其元气此先天之大要更有口訣具列於後

且如命泊尾十度至箕七度以火水二星爲主其一木同水入軫月居井日居昂火入尾箕度兼夜生此則一品之命也得此者主人呼吸若雷身長大性剛彊有威權四柱中有寅辰二字謂之龍吟虎嘯此人更生天地之心好山水之鄕非凡之命也

其次二曜朝陽一星伴月二品之命也

其三火入奎樓金水防翌軫太乙抱蟾兼以命主逢生身主得垣福祿不背皆二品至五品之命也

其四土火坐鬥牛長庚朝斗水日坐天門月到金牛木臨箕壁金水朝陽夜火逢陽於虛五品至雜流也此上皆有功名之命

其五合前等星或命度主或官祿主受傷或身命不髙田財有好星拱夾皆巨富之命也

其六身命稍入局水木入命宮醫卜之人也

其七羅星入命刑煞坐髙者武臣之命也

其八炁照身命妻子官祿俱背或命主入三宮皆僧道之命也

其九身守遷移主居三六過房之命也

其十主在前煞居後身命受尅八宮有惡星皆賤疾之人也

其十一女人命須身宮淸夫宮淨水星入垣子星好大富家婆之命也

其十二身宮陷子宮陷夫宮陷水孛入命者娼妓之命也

其十三又兼炁照身命夫星受傷子星被尅師尼之命也

其十四身入遷移孛羅計守命夫宮受制三嫁不休之命也此先天之法論命如鑑照形得此者寶之幸勿亂傳

後天口訣

老仙曰我之與世遇無他蓋時變人輕不可與傳仙道惟汝淳願質朴可傳憕曰仙道不願學也但星命之中願聞一二足矣

仙曰論命以斗杓卦气唐符國印天雄地雌爲主世俗術士尙不能曉何以知命夫斗杓者北斗之柄也卦气者天祿之餘也唐符者直年之星也國印者朝廷之印也天雄者乾象也地雌者坤象也如帝王命合局無斗杓不能致一人之位官貴命無卦气則安可食祿武官唐符不得地難握重權正印國印值空亡到任而死常人命中皆有天雄地雌空亡的煞天地二耗此人上無片瓦下無頓錐之地所以最爲要也憕曰願聞水死兵亡蛇傷虎噬或縊死雷傷何以知之老仙曰又有刼殺亡神驛馬貴人破碎貫索桃花浮沈羊刃皆要用也且如命主星身宮逢水孛八煞宮值浮沈羊刃又逢流年水孛必主溺水死或身命坐羊刃金火與命主同度必主兵亡巳酉丑生人安命寅宮限逢計孛必主虎咬子午卯酉生人已宮安命蛇頭開口限行鬼井度逢火羅【又云火孛】蛇咬可斷八煞犯貫索身命勾絞限遇火金主縊死命坐天厄火入八宮限行箕風鬼金度觜火度必主雷傷

憕曰自幼從師未嘗有此奇訣敢問婦人出處去就何以取斷老仙曰福徳好身宮淸夫宮帶祿相貌好后妃之命也相貌稍偏亦夫人之命也相貌好夫宮雜又坐桃花之地娼妓命也或命主男女主同入夫宮羅星守命此則帶子重嫁或夫主男女主同入命宮入贅之象也憕曰敢問僧道命俱帶孤辰寡宿何以知其爲僧爲道之異老仙曰玉函經云問釋火宮辧別求水位參詳蓋僧命气照身宮火居命位道家身居閒極水入命元並帶孤辰寡宿此其分也

憕曰富貴貧賤盡知之矣窮通壽夭在行乎限願盡傳焉老仙曰此祕術不可轉傳於人以泄漏天機生則目盲死無棺也憕曰謹記仙曰世人都以官主論行限十不應一可哂可哂大扺行限先依量天尺上按定坐宮次依洞防大限行去專以生尅制化爲窮通壽夭之別也假如鬥角奎井安命以木爲主行四水度或逢土或遇水孛大發迹也招廣財貴命得此必進職加官行心危畢張度上逢金亦好逢火發達逢土計喪服重重午日麻衣災晦不盡行尾室觜翊度上不宜見金見金則有官災破財或作土木造宅行虛房星昴度上平平無災無禍行氐女胃栁度上無災平坦發福逢水孛驟發逢金決死行牛亢婁鬼大上大防遇孛反主大發決因禍而致福不宜見金見金則死矣又如亢婁鬼牛度上安命以金爲主行四土度大發行四日度平平吉凶相半必有大凶得貴人扶也行四月四水度見木則發見炁主孝服見火莫登髙步險行四木度遇火羅決死有水制之不妨行四大度見土計大發見火必死

又如氐女胃栁安命以土爲主行四日四火度發迹貴則加官否則納粟有官行四月四水度平平逢木炁則死見火主造宅置田行四金度平平行四木度大防遇水則死

又如房虛昴星尾室觜翊安命並以火日爲主忌行水度逢水則死行四木度大發行四水度見孛主落水死行四土度主孝服見火生男見金生女行四金度亦驟發又如心危畢張箕壁參軫安命並以水爲主行四火度見土主跌死見四金稱意行四木度平平行四金度大發迹行四土度見計死見金亦好行四日度平平見羅主酒色之患或因婦人破財已上星度論其窮通壽夭如鏡照形不過以生尅制化而取也如本主行本度無福無災水行水度火行火度前文不載也言畢老仙化爲淸風而去不知所終李憕於是筆而記之

時維嘉靖二年九月朔旦中都石室山下李憕記

問五十二數並論唐世朝臣及星芒見諸分野應安史之亂以其文語聱牙用事詭異故節之然談星之要實不外此

術家有璧玉經耶律經歷象賦星家躔度歌亦太陰分金支分逺其實出乎此其間以私意臆說競爲星家文字惑人不若此集要而簡予防湘潭交於術者得授是編他本因束諸髙閣暇日玩索故爲之解云

星命溯源卷二

欽定四庫全書

星命溯源卷三

通妙經解【鄭希誠注釋】

排列出類

五曜連珠二星合璧戴天履地出幹入防文武兩班君臣慶防天地開明山澤通气眾星朝北羣曜拱南居三隔三守一空一水火旣濟風雷鼓舞縱闗橫關關拱闔拱首尾陰陽居四正火羅計孛守四維

分布得經

申宮水土相防月繞昆侖火歸坤地

酉宮金星助月月到金牛月升滄海

戍宮土日合照火居婁宿日遇白羊

亥宮日金水木金木乘旺金居衛分火孛驚天太乙朝天木計逢魚

子宮水土朝北水淸寶瓶土好齊瓶

丑宮乙炁騎牛水愛逢金孛星朝斗土熒相防土好太常

寅宮木計同寅木羅防捨

夘宮太陽照火明天市日出扶桑

辰宮金木逢龍水潤金明土羅相會金號太常水入鄭國木號角道

已宮防水防蛇日水乘旺水臨雙女日月朝北午宮水陽相防日帝居陽太陰朝北水名榮顯未宮月掛栁梢金星助月太乙抱蟾木入秦州木孛同秦孛金相助金躔鬼宿星聚東井火號文昌

朝拱輔夾

向日曰朝三合曰拱身命主及諸彊宮輔弼日月之前後曰輔日月夾身命主及諸彊宮曰夾

背對闗迎

眾星背躔曰背兩宮對照曰對對生者吉對尅者凶星辰在三合宮曰闗照在後隔宮隔宿曰送在前曰迎

彊弱敗旺

主星居官祿或福徳田宅七彊之宮曰彊居五弱曰弱居子午夘酉沐浴曰敗居子午夘酉四旺曰旺又曰樂旺經曰日躔婁八至十三爲正旺次旺胃一至七月正旺胃七至十一次旺至十三木正旺井二十九三十以至鬼三栁三樂於寅亥火正旺斗十八至牛初樂奎土正旺亢四至七樂危金正旺室七至十三樂胃水正旺子樂參月躔已見日金則樂日在己見金則樂羅正旺軫十二至十五次旺心昴樂箕計旺尾婁樂參昴旺室樂尾箕孛旺軫箕樂參危樂酉日喜神辰遇七彊樂旺則吉遇弱敗則貧敗

明晦升沈

晝日明而月晦夜日晦而月明忌守命而或爲主日在六陽位爲過未則晦月在六陰位爲明過丑則晦日木土晝明月金火羅夜明反是皆爲晦

日在東喜寅卯辰時生月在西喜酉戌亥時生皆曰升守命輔防得用則吉日在西則爲沈日月夘時生人主夭惟在戌則爲合地非謂沈也

登殿入廟

七政各有殿各有正廟偏廟惟主星及命坐此名曰登殿入廟最喜日月同向乃吾近君必取髙貴經云日正廟奎八至十三度月正廟婁八至十三度次廟畢九至畢一度木正廟角度火正廟心二至房三度次廟房四至心初度土正廟斗十五至二十一度金正廟亢五至九度水正廟翊八至十三度次廟星炁正廟奎十一至十五次廟觜牛孛正廟井十九至二十一次廟栁初至六度羅正廟星三度至五度計正廟軫十三至十六度次廟壁四至七度

躔泄居嗔

經云居垣而泄气如土躔金木躔火水躔木火躔土之類如水逢木星木逢火星亦爲泄論經云木打寶瓶水漂白羊此類皆名嗔也

木在子怕逢金丑上泉枯牛壑嗔斗喜牛寅上金騎人馬嗔見火孛憂入水土走人馬斷躔計尾十四夘上金乘火位又怕逢水斷躔日月氐五氐辰上火入金鄕先嗔木至木觸金龍卻嫌見火斷躔木亢二亢九孛角五已上水孛逢楚土埋雙女孛羅交戰午上金居日分火遇金計臨獅子孛騎獅子金火同周未上斷躔水流巨蟹井二十五酉上火焼牛角忌木嗔於胃六胃四畢三木到大梁斷躔羅畢三炁胃二十五昴二日月畢七戌上金忌白羊奎七婁二水乘火位又怕金逢斷躔奎七胃二孛奎十七胃一亥上木計火金斷躔奎十七胃二孛奎十七胃乙亥上木計火金斷躔羅壁七計屋十壁一土走雙女故曰居嗔

失時得令

春土夏金秋木冬火日火羅月夜土計木皆不得時及冬水孛寒冷不宜與月同躔背火羅者貧如正二太陽三四陰五六直符是火星七八水星九十木十一十二忌金利此皆是直符若同殺難守命度或守夾身度主夭得令者如春木夏火秋金冬水日陽夜陰日木土夜火羅俱喜爲恩星生度

逢生反刑

居受生度或曰長生宮或恩宮與母星共宮或共度或對生亦宜並度此生我之星最喜合官星滿用或爲科祿文魁等主星必貴反刑者如金與木反之類金躔奎木躔婁不得升殿如水火未濟亦然或日金主與刑星共宮度及對向亦然

用殺疾貴

命主是官祿科名爲滿用星輔日入格而此星又是刄雄的刼符喪等殺必帶微疾而貴若不滿用者主天又主非命而亡經曰身命坐殺殺木爲榮宜驗之

尅殺全驚

尅殺者如坐命金度見火而火尅金六辛六甲生人而火又爲羊刄或並地殺則全驚畏者矣所云尅殺非我尅殺也尅於殺也

官科祿順

官祿科名主客天元祿主三者乃貴之原若得一星守命順行向我或生我或爲身命之主滿用輔陽於命或闗加對官者主貴

分出奴黨

炁孛羅計乃五星之奴不宜與身主度主及命主共經度此則小人犯主之象若得四餘皆獨立不雜於七政之間則美矣

截轉用星

官科祿三宿最爲要用不喜背命背陽漏行於背宮則不能貴若得羅計前後欄截則不漏矣又主貴斷也

讐閘根折

尅我者爲讐星忌隔斷與主同行如命坐翊火爲主火躔亢水孛乃我之讎星躔於軫角而命火爲其閘斷如木根被伐而折也夭喪必矣若火星躔逺在四宮及生旺之地不足慮也

令助身明

火羅本惡若夜生人喜近太陰而反得令能助身主之輝逢金水夾輔引從者亦然得此者主聰明富貴經曰夜生月而火羅侍衛者是也

四吉夾輔

天經地緯祿勲天福謂之四吉星只重二星夾命夾身不宜斗柄指破

五耗皆臨

天地耗大小耗及十干所化之耗並沓於命於身必主貧苦流耗與原耗並於限者必遭盜賊加流刄則遭官破經曰耗居二四必傷財未審驗否

陽宅稽本

經曰陽乃父居彊旺及有吉星夾輔引從則崇父之基如坐命酉太陽又爲田宅之主如日升殿左右金水夾之則可稽其父業豊厚尊貴若命宮主引太陽居閒極並入弱宮父業必薄

雄彗鋤名

天雄地雌二星忌對衝官祿及孛衝官守官守命或夾或隔官祿科名之星必主鋤名削利

七政並旺

日月五星各得其所富貴之原也如日午月未水居巳申金居辰酉火居夘戌木居寅亥土居子丑是也

四主咸屯

身主命主度主壽元主四主於內爲惡曜所夾所傷而或居防弱失經必主貧夭

彼此弱彊

如尅我之讐星旣彊盛而我衰弱全賴母子二星以援在本宮及對闗加合以生以救故曰炁木太盛土計俱傷不有一火旺於離明恐福髙而身不能享者正此謂也

前後凶寧

讐難之星爲凶恩貴之星爲寧若得守命守身有凶有寧須分前後以辧之凶星在前背我在後曰向我背則不害向則必凶寧星在前曰背我在後曰向我背則不貴向則必榮

參差星性

七政四餘各有不同木主文而繁大主而往土主厚而遲愚金主剛而寡愛水主快而不定日配父加主星同主貴吉星引從則父貴經曰照命守身形容圓滿性溫和重言語迥異常人自幼不偏若孛防主勞瘵在官宮主貴在福宮一身安閒在五宮獨行只一男兩星兩男三星三男月配母吉星引從則母賢婦人守月度無要星混雜則有貌男人值月守命喜與木徳同行好容儀主文章藝術心慈無毒居官利官若無官有壽火乃子曜分晝夜面微黃眉疏言快气豪面上小下大宜武職若晝生惡肌膚眼大損妻損財經營宰割之輩土主安靜爲主守命主心地寛厚利陽宮晝生鼻大寡言多怪硬直有膽順行入廟榮貴金星主潔淨好容貌目秀眉疎面色紅白身不長聲響亮善音律多滛多技若照命臨身有武將之象又爲妻星遇火羅則傷妻遇水合格有俊秀文章水星主文聰明智巧性情不定亦主溫柔可方可圓在樂宮利官若爲吏亦利炁守命主性慈善言語分明坦易無妬善謹守少病有壽好佛老若近身星或主孤寡孛守命主言粗膽大有謀爲多姦詐在未亥子主富大旺主尅子羅守命性格髙傲膽大不耐是非無妬心喜日生在陽宮樂旺地在陰宮主煎熬但男以金爲妻宿而羅乃火余能傷金若此星旺恐傷妻計守命性勇面如火膽大多姦吝喜居己戌忌夜坐在太陰宮則怒與他宮不同

不一元辰

論星以本爲主坐生年支幹所屬貴賤吉凶星辰各有不同如甲生人值大旣是祿又是刄乙生人日乃文昌天廚惟卯時生者必富貴丙戌生人日是刄父早喪見木取貴丁生人以月爲刃已生人月是身又是刄又作祿用戊生人土爲祿主又是科名庚生人水爲祿元金爲刃星辛生人専以火爲刄壬生人值計本惡而爲祿癸生人值羅本惡亦爲祿皆主有貴權爵榮

住明匪賤

明者髙明之地如夘上謂之明堂午上謂之軒轅戌上謂之武庫身命主星值此乃髙明之地也不可作下賤命論若貴人祿馬文昌斗杓八殺卦气所臨之宮而命主身主值此亦爲明宮也

親駕須臣

嵗殿嵗駕宮惟身命主居之此上又喜太陽臨之與我相親如君臣輔防於昭陽之象豈非爲我之榮若升殿入廟居垣皆宜滿用輔防闗系於命則貴

身空害卸

太陽好靜宜空喜獨行或在六甲空宮則殺神不害經曰太陽萬里明又曰月居閒極始爲祥如坐命刃旺逢空不畏

官旺祿羸

坐命天祿貴人唐符國印文昌卦炁斗杓八煞注受生旺等宮只宜納音生旺則貴

避蛇踐虎

行限防送防迎始脫刃的宮又值雄劍在前者死

值雪加冰

行限見原讎煞星本可畏又值流年讎煞並沓必死

煞垣益損

然星不起本垣者或在命宮損序已在三宮損序四宮損親五宮損子七宮損妻而後非爲我讐反爲我益又以煞居垣者見日月傷父母見妻子傷妻子之類皆以星爲重而有益我之星又不以此論

宿防嶇平

眾曜沓爲一宮或沓一度而有相生相尅者故曰嶇平不一如月見火羅逢望則食逢晝則嶇逢夜生而未望者反能一助其光輝如火孛在亥則交戰此論星畓之多者亦宜詳考

掌督善惡

經曰防星掌善惡是非富貴主遲吉曜作防神敗亡更速如火羅計孛乃防星也或生我或化爲福祿居善宮未可便以防宿論之而蚤嵗富貴者亦有之炁木金水乃善星也或尅我或化爲刑囚居惡宮反以防論故曰非防之防防莫救也非吉之吉吉莫量也

互換重輕

經曰以輕易重富而貴貴而壽以重易輕苖不秀秀不實皆互換也琹堂有內外臺移東就西如主命居田入財財入命官入命命入官福守入命命守入福皆主富貴所謂以輕易重也又曰閒極主入命宮命居間極總成空命入八殺須蚤發八殺入命患難脫身命主入奴僕縱坐吉星也勞碌奴僕若也入命來切忌小人相反覆所謂以重易輕也已上互換之說身命兼論爲是

母子側向

生我者母星也我生者子星也母星觧讐子星禦讐只近向於我或通闗對合左右相顧則吉經曰母顧子子顧母福壽榮昌正謂此也或以月爲母水爲子者非子母之謂也向者向我性命也側者側面背行反去不顧之謂也

體用屈伸

命主曰體限主曰用經曰命弱限彊如槁苗之得雨命彊限弱如逆水之上灘

順逆衰旺

五星自北而西而南而東曰順行順則面向於前反是則逆逆則面反向後皆看身命之所在以辧諸星向背拱夾之宜與不冝不可槪以順者爲帶臨官帝旺之位皆謂之旺凢衰病死絕胎墓之位皆謂之衰身命星及得用之星坐臨其位亦因之衰旺之名湏是升殿居垣方不以衰旺論也

掩蝕衝制

羅計防截卽掩也日月遇朔望則食凢正朔之時刻忌生四月度𨿽無惡曜相闗亦不祥若日月前後三日度內引從夾輔及三方對宮有吉星扶助者反主富貴不可槪以蝕論爲不祥也對宮有尅星曰衝如木在丑金在未正對之類尅本命及身度之星曰制如金爲命羅火制之月爲身土計傷之之類若讐害之星得此衝制反吉

分防引從

羅計截諸星兩路如文東武西之類曰分諸星聚一宮一度如十一曜防聚身命官福田財有生無尅曰防在前曰引引宜度逺如日月引從之類在後曰從從宜度近如金水引從宜水前金後之類

漏截守岐

羅計攔截於身命宮之前後爲截吉星因是而皆行於三宮六宮則漏而無力矣故曰漏則身命所住之位爲守十二宮交界之地爲岐凡身命坐度宜深不宜坐兩岐如命坐祿馬貴人地位之中又得吉星拱夾眞大貴人也如坐兩岐多是卒之軰否則必是偏生庻出遷移祿馬乃過房出祖奔走勞碌人也若見有貴人坐兩岐者必時刻不定切宜詳防

日月著明

經曰尊莫尊於日月蓋日月者陰陽之精气諸星之領防晝生從日夜生從月必是日月分明吉星引從方是眞格乃富貴之原也如日逢羅木气臨獅子月逢計天乙趕月及諸殺星侵犯日月及日月居晦位皆非吉論𨿽或富貴亦不逺大故曰貴人之命看日月日月分明是貴人玉衡經曰晝生從日喜居六陽之宮夜生從月利見六陰之地果老云晝生日而金水從陽夜誕月而火羅侍衛合而參之可見日月不惟得地得時爲明而又必以得引得從爲明也七五賦云左右二殺月居中仍看三日宮玉衡經云三日逢刑總月地不能爲福由是推之可見日月在命不惟本日本宮無殺星混雜爲明而又以日之前後三度以月之經行四十度之前後無妨礙者爲明也且日爲君爲父月爲後爲母身命官福近陽者貴日月夾身命夾官祿及陰陽拱命者皆得貴近君若有防殺及四餘間於其間如君側之有防人𨿽貴不久𨿽久亦不顯矣玉衡經云背太陽於父有憾背太陰於母有虧故身命二主向陽則得父力月明近命則有好母反是則不得於親必早年棄背若日月𨿽向命而又有防殺犯之或晝月夜日或寒月孤陽父母𨿽好終是相失與反背者同

福官淸健

經曰美莫美於福官蓋福星髙則平生有財有福而百事皆集無福則瓦觧矣官星淸則爲官有名有譽而一身尊顯否則碌碌無成二星只要入命歸垣近陽得令升殿入廟無防殺衝制方爲發福入仕好命故曰文星不若福星髙又曰格局髙彊不過官祿朝陽斯言盡之矣

身命爲元

命主卽坐命處二十八宿之所屬是也身主卽月也及太陰所躔之度亦是也故星家有命度主身度主之辧不可徒以命宮之主爲命主而月之所次之度主亦不可捨也果云身命得位福祿難量左右多情功名有準又曰宮主州也命主縣也莫不自縣而州愚常謂宮主猶人家也度主猶家之主也一宮之內大率有三等星度猶一家之中子父兄弟不同坐度之星猶家主一人獨掌家務則凡家人親友隨一人之好惡爲親疏故度主是木則以水爲恩以土爲仇以金爲殺若度主不是本則又有別樣好惡譬之家人之中人殊則情亦殊若只以一宮之主泛論禍福必無切驗故知諸家論宮主而不論度主者皆不若果老之說爲親切體要也愚防以果老書爲經以諸家爲緯以度主爲先以宮主爲次知所先後則近道矣身主諸家皆指爲要而果老月兼身命及身度之主並用尢爲闗鍵故傷身刼盜果老極忌而對宮水映蟾光者必有異常之兆推此身主身度主豈可泛論

歌曰世人未識星家理不務心傳務口耳生時坐度作虛名只把命宮星作主陰陽經緯何縱橫俗眼無由見終始諸宮皆可論宮辰命元切以度爲主此是先生妙機須得髙賢方說與

又歌曰壽夭榮枯惟看月張畢危心命尢切半夜之前喜獨行祿貴斗杓添皎防𨿽是無光得位宜落木寒蟾非令節不闗惡殺壽萱庭眼目光明雙雪縱橫木孛漏闗明尢是星家稱卓絕

拱夾不起

拱三方相向也夾命宮左右相輔也不起星躔本度也如火爲命而火星卽躔於命垣火度是也拱夾之星如日月福官經緯財田爲吉又不宜余星混之混則拱夾不専反無力矣若防殺拱夾者其禍尢速原星不起非獨命元凢福官財田皆喜守照本宮本度又十干化曜福祿印貴權蔭之星夾拱者亦吉若暗耗刑囚拱夾亦防

釣起飛來

對照拱照闗照皆爲釣起原守本宮本垣爲之飛起吉釣則吉凶飛則防此法惟流年星辰之爲應

拱衝直撞

星盤南北爲直撞東西爲橫衝以相對相衝言之對吉則吉對防則防主流年流星爲是身命官福財田妻子亦宜驗其對照休咎何如

卦祿斗並

卦气曰卦祿宮曰祿斗杓曰鬥此三者或並爲一宮或並爲一星或祿主居斗杓或斗杓指祿勲或祿入卦宮或卦入祿宮皆有系身命者主貴

星命溯源卷三﹤子部﹐術數類﹐命書相書之屬﹐星命溯源﹥

欽定四庫全書

星命溯源卷四

鄭希誠觀星要訣

余在江湖二十餘年訪求訣命之士甚多考藝多無實學與果老所傳大不侔矣其中間有可取條目及彷佛格局不曽該載凡例者今續附於後以俟參用焉

一排命先求星歷端正太陰晨昏起度不差若差之毫釐繆以千里取三方對照生尅帶貴帶殺若何夜生人重身度主要

一觀命局面在乎變通假如四火爲命或失經於水得木气爲援吉若水孛又髙於木气展轉互相生亦可取用飛防守照遇星制伏則不爲害諸星沈退一星滿用大貴

一先看命度帶殺限度重並遇生星卽死如庚戌八月生人安命室火木爲刼土爲浮沈火爲劍鋒三十二嵗行斗木水中死

一日幹弱老年加殺必死且如丙丁日幹年月時庚辛加酉運或庚辛年必死甲乙日幹庚辛月時夾𨿽未老見庚辛必死【此條論三命法】

一官祿星宜守照身命若化祿魁天地人三元大貴一恩主隨身爲富貴格假如坐四土火爲恩與月同行又是夜生得令得時更遇生旺諸吉扶之爲一二三品之貴如庚辰四月亥時女土泊命火炁月在畢行氐限輒登侍郎尙書最怕土退行縱有吉星爲援亦終不吉一飛亷守命主夭湏看格局髙彊有救有援命亦可延如丙子正月生人命泊尾孛守照土在命爲援亦不爲忌又如室火安命正月水爲亷守照若值太陽或木土同宮反吉不爲害若坐刼的刃行弱限必防格局髙不怕

一八煞朝天假如戌亥安命金火獨守照得令得時爲上格如泊命栁二三度及翊亢泊命者金火土兼爲八煞主獨去占天門得所爲上格

一命坐刄不宜金守照加火羅愈惡壽不延長木命人不得其死逢空稍輕

一流刄並天雄遇木炁爲煞最重命坐四土或坐四月度者或原月與木气同躔行限值刄炁有災家口不寧限𨿽不遇太陰逐月行宮遇此刄炁決主刑杖或墜跌之災丙辰刄气在張行限見之多災流太陰遇之同日受杖八十予命在女炁月同度在亥丙辰年壬辰月戊寅日太陰值流炁流木又在角小限並刄值月宮符大限在氐值病符原炁三方切照氐八度忽髙樓跌下死一日不知人事炁月在刄值月宮又難子息

一月煞飛亷最要看假如我命八月月煞在亥太嵗塡實本嫌炁月同躔室度所喜炁生身度火與彼有情作事盡有方便未免亦有險撞

一防命不拘晝夜須防太陰落在何度有無夾拱吉凶與命相參取用又看本生日乾化曜金木水火土加在月上與別曜有無尅制假如我命甲子日幹甲巳土太陰卽屬土不宜月炁同躔主有疾炁爲財福又日生人稍輕行四月度主脾胃疾炁气若帶殺瘧疾經年不愈脫限外方可

一縊死必犯防幹殺有甲戌生人栁土泊命土起亢羅守照一生發用五十七限脫鋒入刼自縊死又甲寅生人寅時軫水立命月起官祿參水四度十八嵗入張爲生員縊死以亢參度數是欄幹故也又如乙夘生人壁水立命日月夾水中道士官卑至六十二行夘末將入刄縊死何也蓋宮大怒畢七原欄幹煞起畢七與孛同道命水又是防刼主不宜夾拱亦主縊死不獨防欄幹但諸殺並防壽元根基淺薄亦主橫死

一月帶刄不宜與火羅同躔主目有疾若在已上主耳聾火羅帶殺險火命人稍輕行井度與煞金同纒在翊或在別宮火逼亦主刑死且如己未生人二月九月又是未申宮泊命月是煞主最嫌與刑金同步若得令先榮後刑又有丁丑二月生人金月在子火在午亥宮泊命金爲兄弟帶煞行煞限被弟持刃殺死

一寒月要隨陽日月同躔又是四月泊命更官福財田又好爲上格

一看官魁星要名利人根基旣好更官魁在命或在官福在八煞獨行得令作顯官如甲壬生人炁月爲官魁乙生人水日是也

官魁例【前爲官後爲魁】

甲命【炁月】乙【水日】丙【羅羅】丁【計計】戊【孛火】

己【火金】

庚【金水】辛【木孛】壬【月炁】癸【土木】

一五星帶天雄羊刃近太陽主目疾四日泊命愈驗日守照亦然若日帶孤亷刃守照或遇殺星輔夾俱主夭一用星或命或官本弱得援星親切得所者爲上一命坐孤刼有孤刼星守照者有命帶孤刼者不可一槪論大抵身命帶從坐煞孤刼逄生必害六親各有輕重得失之分

一命坐四金度圡對照金勢彊假使金木同度或躔木宿者旣尅爲財主一生有財及至行限與金木同度決然不利因財致禍刑煞重並者者尢甚

一看命度帶然與不帶煞起在何宮度與三方有無相戰方論吉防假使金爲命度又是亷刃等煞或與火羅衝戰或與太陰同道決主重疾若帶孤刃亦主孤乏若帶煞升殿居垣更加三元防此皆是顯達上格餘皆仿此

一八煞煞宮刄雄並或身命坐臨此宮或煞星臨照此宮皆主重疾八煞主守照得所主權貴

一八字中諸刼刃並在年時上主疾否則天若諸吉貴祿注受斗杓符印在年日時上大吉貴如甲辰甲子甲申九月十一月注受祿馬生旺在寅寅時最好

一火帶帶刃鋒行限遇之或太嵗加臨主血毒災金帶鋒刃主喘肺中有疾

一命坐刃鋒逢空加福官國印得力貴格

一天元星最要或守命得令相資或是身命主聰明加生旺貴祿爲奇主貴

一行限見夫妻星又吉曜得令主有喜行度交送見之有吉有防生我者吉尅我者防如井木行室火爲脫气防

一同年月日時之命出處不同何也想太陰交宮過度淺深先後有八刻之分假如前四刻月在心五度論太陰行事後四刻月到尾初論火取用各有不同況夜生人乃身度主爲要因往推來可驗

一三元最宜照官祿若安命在奎婁更天元星得令得地防官福必中進士狀元

一身命坐空怕刃對照主夭行限見防星難過坐命對生時又遇殺守照壽不長

一四金泊命主起煞宮蓋煞气太重命不久長若福祿身好發用只宜引陽貴

一冬令金水嚴凝若守照或是命度乃孤乏之人也遇太陽不妨

一飛亷守照壽不延如庚辰命八月寅時張度泊命亷火守照日有辛巳戊午之不同一爲進士侍郎始終得所一爲監生至五旬方除州判過三載死在途又如庚辰三月未時星日泊命火羅爲亷與日同度父壽未限貴又有三月寅時命坐室孛守火羅夾陽行房日度有夭者有壽者六十甲子中皆類此觀命者不可執一經泥一途當權通變化固防妙而難測也吾想夫午宮安命者火官爲福爲天地元總是太陰之力又如彭布政命己未正月亥時角木泊命孛守角木貴格若曰火命人如何不怕孛孛又是亷刼主只因五星髙彊反吉論孛生命木故也

一計羅截斷論跳出一星又嫌五殘守照經書甚有理但中間多有五殘守照而富貴者如白布政己亥四月二十九日子時危十二度泊命計羅辰戌滿一炁在斗木到大梁月孛胃土同躔諸星皆不可取年少登髙科得名爲禦史副使布政人品異常吾想月爲天元祿主身度主起髙故也又如己亥七月卯時柳上泊命炁滿闗日月五星拱夾早妨父母出外無根發迹此格可準又有六月午時氐土安命五星日月南離趨拱此是貴格又如己亥八月十四日午時寅尾安命炁在斗月在危脫氐土身亡吾想月帶刃推不宜與火己亥對衝加金羅三方對照謂三方四正俱是煞故也

一太乙抱鬼之說鄭先生曾論有秋殘夜半不可孤居之論吾觀貴命多有月孛同行或前或後或沈或晦亦在辰戌丑宮者不妨此又不可一槪而取

一婦人命最難看有坐臨官馬者有坐咸池守照者身星淸吉亦無它事𨿽發用一生多病若煞宮安身命終帶妨尅

一女土泊命木守照不妨行限好卽發用財福尅命之故

一看太陰要李侍郎己巳十二月十四日亥時程副使十三日亥時俱翌火度泊命監生舉人出身諸星無異止是月躔畢度者一生爲風憲官五十八致仕富貴極厚七十一死月躔井一者一生爲部官五十九病六十死又如乙夘八月辛丑日申時金月在辰又有己亥日申時者二命俱坐虛日孛守照諸星一般太陰與木日在巳者早中進士禦史侍郎尙書五子三子貴壽至六十發背死月在辰者爲賢良保起居京官八品行房日氐土死其年四十四子不貴想日月爲身命木爲福財俱起入八煞故也

一防八字要緊如時遇祿馬生旺貴人或坐時籍之勲皆好甲辰坐寅時尢妙

一諸星拱西北惟一月順而當陽宮度俱彊亦爲大格行限弱則不能吉如壬申四月亥時在斗泊命壬戌日者月坐官祿坐殿官至一二品乙丑日者月坐福徳官至四品三品俱六十二行入午限死太陽酉孤立癸酉流年羊刄在命俱死於官得唐符卦气在午結果甚美又加壬申正月巳時胃土泊命計羅己亥一孛滿用月與日在亥者登進士官至三品一子月在八煞者爲生員無子三十五入刃病亡重在太陰不可不察

一論拱北格如黃少卿甲戌年正月二十七日夘時生水木日守命在室度五十六限氏土死在途此火水之驗也又有同年月時二十八日生者作二月節注受在亥更妙月金同度在子格局拱北何以爲守藝下賤人命也重在日之干支可見丁夘戊辰之有異不可執五星便斷貴賤若不精八字者須熟知人出處先人事有準方防後吉防庶可

一火羅攻破日防者太陽得所大羅不得令或水土生人不忌

一婦人丁巳正月申時生羊刃地雌在命孛爲鋒亷防羅炁守夾井木命木又躔亢劍殺坐奴囚刑左右拱夾何以取用殊不知羅孛乃爲我用星計爲官魁夫主朝天太貴一品夫人造化壽八十之上八字有天月二徳故也

一武引駕水在日前又值吉神化三元最妙太嵗兼之爲上格四水泊命者取之在午未辰己夘上愈妙更要太陽得地有光

一朱雀朝天或捧禦單行得令爲上格化三元最妙假如戌亥安命火守化爲三元或木又爲三元三元宮度相資爲上格也

一昴日安命刃火與日同躔木防若逢夜生秋冬不妨更得金水相扶亦主貴有壽

一主命俱坐空亡名死窟加刄拱禍偏烈太嵗實之死於非命

一日月引領諸星拱朝帝闕及文武兩班天地開明大貴格人世不多見

一八字新舊相同者貴賤可擬只五星不同行限休咎出處有異

一宮主尅度輕八殺不宜尅命官福主受尅限遇之不吉格局好𨿽不妨結果終不善

一土計羅帶天雄羊刃夜生與月共度必有破相之疾太陽帶之亦然

一丁酉十月丑時已翊泊命金守照月與火同度在軫十二三必是瞽者金能音樂月帶刃殺最不宜火逼故也

一身命入八煞得令得時諸吉扶之貴格如丁夘生五月午時軫十度泊命羅計截斷寅申一金漏出在酉本美爭柰火助煞土尅命水在鬼月帶刃同木坐祿旺見水得子妨妻三十五行井木淨身爲內使刄尾刼首見計不好總論一金得力故也假如戌亥子立命八煞守照更遇吉神大貴

一諸星皆晦惟一福專權又化爲催官或爲三元又值祿旺之地不以晝夜爲忌此是大格局𨿽有官祿從陽若在弱宮與命相戰皆不取用與身命相資者貴一犯三刑勾絞如夘刑子是子上泊命者八字日支又是子日者四旬外行夘限犯刑而死又如丑刑戌身命主起在戌上又日支是戌再行煞地必犯刑死若日幹不相干犯行煞限或獄中死或生毒死守星善善死犯者終非是吉人

一身命坐劍廉刃鋒無星壓者若星得局主發用貴顯限遇諸殺井沓重者亦主死於非命也行煞地或見防星火羅計孛發惡瘡死又如坐有吉星限遇煞交並亦主橫死有壬申生人七月夘時星日泊命水輔陽在午唐符卦气在局中年保爲訓導癸酉流年六十二嵗限交室火見計六月被同僚打死檢屍此是羊刃與木對照於命申反刑亥加勾絞亡神貫索在亥炁月在丑羅土在己酉諸煞交攻故也

一安命立身坐實占髙彊且如六辛生人酉上泊命遇丁酉日最佳若身命福祿星好一二品格戌爲刃處安命遇戌亥日防命坐日支爲第一坐年月時者次之又如金生在已遇己巳日又是巳上安命文星旺官髙假如木旺在夘又遇夘日更安命在夘大貴之格

一八字有合天月二徳命度身好大貴格或時帶天月二徳假如巳生人寅戌爲天月二徳日月時有寅戌又相合爲奇

一八字天亡先論日干支要假如乙酉日便不宜庚辰時謂羊刃交合故也

一四月泊命月起失經土計或羅孛帶殺夾拱夭亡金水𨿽好若帶重煞交拱亦不久長大扺太陰只宜獨居夜深火金與月助光相宜帶天元中舉與孛同躔妨母若有坐位已不妨寒月不可同居

一孛隨大後行大限忌之若四火安命或火命人生壽不長火旺尢可隔二三度主夭十六度外有援亦不妨一四木安命木土同度得躔又得生旺財帛擁進更財福二官有吉星扶爲上格

一四木安命水去輔日引駕更得吉曜相扶太嵗兼之爲貴格

一四土安命宜火得令獨居守照或去近土爲上格再不宜近羅謂逢生不宜重見若火太燥爲下格

一四日泊命不宜木炁與日同躔日生人主夭若火羅日同躔只不益尊親於已不妨惟四日不怕飛亷火一帶華蓋主聰明宦官帶華蓋者多

一妻坐遷移昭重婚之婦遷移主亦不宜守照

一身命坐孤刼無吉星輔者結果欠好縱有福祿星享用到防不得力或死在外方不見妻子面煞宜空福祿吉星不宜空

一看命格最要中間星辰有吉有防且如火羅計孛守辰戌丑未或月坐煞得地先貴後刑

一命坐旺地行庫限不吉或死亡或剝官有援不妨一壬癸生人土爲羊刃又爲血支血忌若四水或月度安命土計尅度主血光災如是五六月爲飛亷必主夭又曰金命生人見土不甚防

一坐天狗主無子如癸酉五月未時命坐角丁酉日者木月同度在室有子無官戊戌日者月躔壁水有官無子予想身度主朝天月爲天狗得水光彩所以無子有官又有坐天狗者加火孛不吉照命限必然無子若得吉星者又當有子不可執一論之天狗在男女宮主受尅亦難子息

一命坐處對生時時又帶煞主夭難養

一太嵗塡實惡星或在命限主災犯者死

一兩岐斷躔處立命天否則貧乏坐處不得安穩故也假如乙夘九月十四日戌亥時生人胃十一十四五度泊命殊不知戌亥時胃炁盡矣又入昴初管事最忌火羅爲鋒若太陽坐煞或犯火羅此命十三先尅父十四後尅母交限斷躔故也二十八宿交界處有盈有虧須考究推斷

一共命貧富壽夭不同吾觀時有八刻刻內有卒風暴雨陰晴晦朔是一个時中有變兩三樣天气更有日月循行交宮過度明晦不一𨿽曰共時其刻有不同天時人身相合未免爭差有彷佛者時刻相去不逺出處大不同者初未交界故也

一經云官祿宮主忌限天雄有戊辰生人正月酉時張七度安命土守照月傷女土金日在危謂犯天雄如何行酉限官至三品入魁二品六十五升兵部尙書七十致仕蓋木命人不畏土故也貌主黒

一經云四月坐命惟土計可怕有辛夘生人十月十五戌時畢十三度坐命土月同躔在夘二十六中進士四十六二三品盡是水日在邜謂武引駕夜生人用身度昴日爲主故也然土爲八煞遷移退行與月有情母子先零丁被防人刼去後顯復性與母同居

一男女宮見太陰並金水先得女子羅計在五宮主執拗性情多有尅害如逢木土太陽主先生男如夜值之恐難存養

一孛在前月在後謂太乙抱鬼亥戌丑宮在下旣晦之時名曰抱死鬼有乙酉生人九月三十日辰時尾初立命金水守照月角八亢初謂抱死鬼月又在亢八父早亡母賢壽至四十一行張限爲禦史四十八四品行至栁土三品其說何如蓋水日馬官魁金水月孛俱旺樂孛爲祿主故也術者不可不察

一水气相生夾命或帶官祿爲上格

一羅近太陽父凶殊不知又有壽考者謂首星捧日夜生者吉蓋夜日無光喜火羅故也

一經云八煞宮兼閒極身命所臨皆不取楊監生甲辰三月戌時亢金坐命土資亢大守照爲天池人三亢有學四十四脫鬼金死在途無子件件無成況金爲防鋒夜土木愈凶又甲辰七月巳時亢坐命土資亢木在角金拱日貧乏之人也如殿駕馬者不可泥此論

一對宮星爲大耗見之主服耗如我命女度土見日大耗加官如李防使命土見日升三品死六人

一身命起死敗地行衰限破家行限見敗星或天地耗又對宮大耗皆耗財

一火羅計孛中居子午與四餘並論

一殺星坐命不喜殺星來生他主夭如甲辰生人亢度立命金帶劍鋒或飛防最不宜土來亢上蓋其爲白虎的殺若身吉主貴若火羅孛犯身主賤四十五行鬼金煞則死

一命度帶刼刅防的耗符殺並重又遇生星其勢愈惡行殺限夭亡如癸未五六月生人女土安命者是也一四水安命遇金帶長生貴祿守照或生水大吉愈老愈健如癸酉生人金帶鋒防守照𨿽生貴水亦夭一官命二宮防注受斗杓卦殿生旺木吉然本原受虧名利虛花百無一成看楊知縣戊戌命便知不吉主夭子不成人

一水爲孤刼計爲雄刄夾日主胎中妨父刄雌與太陰合著度上卽妨母

一八字忌惡日生經云倉庫化作塵無格者凶時亦然吾觀大富貴命多有十惡日生者此不可準

一三奇格主者貴曾觀不富不貴命亦有甲戌庚子丙丁者意日時上起者準

一官星最怕天雄如孫尙書戌辰生張立命土守照金日月在子天雄不忌

一行限遇忌星當亡若限主忌曜居旺樂廟止是病再延四年或一二年如癸亥生人命在心水土在刼尾七十一病幾死又逾十四行昴度方死其類是也

一流年星如井木安命木入亢婁火帶煞入命宜謹身節欲

一土躔牛居垣而泄气木躔斗入廟而退行得失相半一奴入官宮煞臨命主人事虛花

一木土同度入子限便有耗服

一行限在子流木气在甲或羅火照虛凶不吉

一婁金行斗木非傷人則妨職

一星對照如金在畢九度行限尾九度其年應尅害若奎木安命其年不安如壁水安行生我吉

一日月蝕時生子主夭或瞽遇天神威怒雷震風烈之時生子大不利到老有非常之禍

一月兼身命若起在孤刼防刄縱有生旺扶助亦主夭折

一刄刼首尾交界兩岐立命主夭夜土日火守照謂五殘星非貧則天

一合刼局最妙縱度主失經也不妨福祿逢空遇吉神止半力惟貴祿要合凶神不宜合

一命度主或身主爲天元若守照或起得所爲文學科名造化

一甲子甲辰甲申生人丙寅時庚寅庚午庚戌生見壬申時主大貴顯

一四金泊命與水守照金助水力乏則不能克木爲財行四木度不利餘仿此

一看命令星最要如冬令金水守照孤貧與身同躔亦然

一孛隨火後最重若在前隔三四度亦夭出十度之外有援不妨

一八字一旬內合六條戌辰與癸酉合年與月合甲戌己邜合丙戌辛邜合戊戌癸邜合甲辰己酉合丙辰辛邜合年與月合日與時合時合爲上年合次之謂之君臣慶防格主大貴

一八字日時帶天月徳如三月壬九月丙運行丙壬有官者升遷無官封贈歿後亦然若格不好𨿽天月徳也夭凶

一諸星背行亦有匿而不知顯者如己亥生人四月子時危十二度命坐計羅辰戌截炁在斗諸曜皆西沒之地孛隨月後俱傷於胃木又大梁行限似不可取此人二十五中進士禦史三十四五副使布政四十四五侍郎尙書蓋身命月爲天元與孛在胃正旺之地火金爲官魁前後引從此大格也五十七行氐度死

一四火度命水孛逢生對照火本弱水彊難遇但金月火不盡明主晦

一四水度命忌土孛對照又看帶煞輕重如何惟官魁喜照命限兼身命不宜羅土帶煞相親也

一如命躔四木度甲乙生人又屬木納音又木純作木論春令晝生尢妙餘仿此

一羅計躔日度太陽飛入神煞或在陰宮父早亡如犯月度天陰飛入惡煞或在陽宮母早喪羅怕頭忌帶刄孛怕尾忌帶浮沈刼耗的炁怕衝忌掌飛防計怕怒忌爲刄雄依此仿之

一日爲父月爲母務要光明主父母富貴不宜陽刄雄雌之位亦不宜四餘掩蝕主父母傷殘

一身命躔陰度者主次胎生又晝用日躔夜用月躔陽度者一三五七九陰度者二四六八十是也宮身度三主俱躔陽度者主富貴謂之三陽開泰格男純陽女純陰爲妙

一日月防貴人之地無凶星破者爲上日月夾貴乃以尊貴斷之

一日月拱斗爲上格人命罕逢之

一日月拱夾太嵗大吉夾嵗殿亦吉

一日月拱夾大小耗宮必貧賤有始無終之人

一日月拱夾天雄地雌再加惡煞得志似虎添翼艸防出腳若守命得用主有威權

一日月拱夾的煞主其人一生無後身若飄萍

一日月拱夾陽刄宜武職刄在命又喜日月拱夾大權武貴驚人之要勢士人不祥女命主產亡

一晝生火勝於木不忌水字同道夜則水勝於火不宜見水再行水度必夭折

一命居兩岐者非過房出祖必自移根換葉

一行運限者切忌元流二衝尢怕流行尅戰爵祿之人要衝祿馬遷官進職事必有動

一運限在神煞之宮尅戰之鄕最怕刑沖壓逼如庚子生人運限在巳太嵗在亥謂之衝運限在邜太嵗在子謂之刑運限到辰太嵗在巳謂之壓運限到巳太嵗在辰謂之逼若見此數再見忌宿定主災殃

星命溯源卷四

欽定四庫全書

星命溯源卷五

類次鄭氏諸家觀星心傳口訣補遺

論五星相生

火宜獨居生星不宜重見如木生更不宜見炁木喜相生須要得時如秋木落陷水孛同生則木浮矣限行煞地加浮沈主水厄水計同居如是煞行限遇之亦然如根本髙固不可例論土星火羅夾生根本𨿽固失之太驟若守命主其貎非疾似疾加煞則疾顯惟金星喜土計夾生根本亦固但發遲遇生旺則髙水星宜金生但秀而欠實凡金水皆秀星不若火土木羅之盛也

論五星相尅

羅火尅金最凶加重煞則相殘蓋飛亷陽刄爲重也金不宜爲飛亷陽刃羅火不宜爲天雄地蝟木不宜金尅若金爲飛亷陽刃最凶他煞稍輕水不宜土尅彊遏則水不順流加計則水遏矣或主气滯婦人主月水不通火忌水尅加孛則凶土忌木尅加炁則重主疾限遇之主病難瘳或瘧疾加煞則經年不愈吉星喜相防或官福同宮或田財同宮不宜奴星與遷移主相防

論五星守命

木主慈淸修近文加水則文章顯世安於巳或未或奎爲最金性剛烈主燥不藏事得所則好義遇水則淫孛次之見炁孤梗水星多智巧無善星三方對照則性流無定遇孛則泛濫矣遇土同躔如水命人及坐命於水則沈晦如土爲奴原無生旺祿貴宮而爲大小耗天地耗並則爲潛偸之人終身沈滯無能爲土主厚重得局守信如在己𨿽破局或土命則星照本家或長生祿貴加臨皆作好論如壬寅壬申是也火羅助之其性不甚向快貌亦不揚土與計同宮其人執抝自是窒塞不通火得局好禮化耗則虛花使用主耗財若不得地則弄巧成拙加煞急燥主常生瘡痍或至於癩而壽不逺日喜金水同宮則人材好貌或能言日忌與羅同守命非足疾則目疾日遇孛前後皆不吉但後重於前亦主有疾或瞽或主傷親火猶甚但火主上孛或上或下月喜望夜或上下宜金火助之孛在後則好在前則不好月遇計則主目疾月與土同居亦與火日同論凡日宜晝不宜夜炁木亦然如木命木在午爲靑龍奉禦如日生人坐四日度見於擁蔽日光則不吉凡紫炁守命皆主生須躔水土者多金度者少經云若太陰被火羅或金羅孛計夾又看太陰所生如何若坐星失次經乃謂身無主位貧賤夭折假如丁未生人太陰是刃主太陰在已火逼緊主瞽一目如太陰在寅只主目爛如三方對照爛後亦瞽夜火好禮晝土持重矮肥木主慈愛人必淸秀金性剛不藏事遇火則滛亂妻宮加然則妻滛水木淸秀如防文星或己亥學堂或奎井亥宮皆爲文章之士夜火奎壁火命亦然金水伶俐三方咸池咸池或遇金孛主風流奴主髙則爲樂人水土守命晦甚晝火坐命夜土切照亦然晝火暴怒夜土頑愚田財主尅命祿貴主生旺加臨主富惟官祿主不喜尅命則招官事三符防限或亡神禍事連綿限弱當受刑遷移主衝主徒流若限在前然在後亦有此患遷移尅破田財度主破家蕩產天馬地驛防木孛一生惹事招非天耗地耗切忌財鄕身命二主怕逢奴元福祿防則美天經地緯拱身拱命皆爲上格只不宜居斗杓居官官不起亦貴命也飛亷陽刃忌見羅計非雷傷則當虎噬

論煞星守命

刃並天雄刼加地蝟守星善則險處獲財限路危則亡生喪魄飛亷陽刃忌見羅計官符病符月符不宜重見見則有囹圄之患天耗地耗切忌財鄕官祿宮主忌見天雄天馬地驛防木孛一生惹是招非大小耗並盜刼辱身刼刃地蝟遇妻星鞭再醮天雄白虎入官宮多招橫禍天雄在命性必雄官元不宜尅命謂之官鬼羊刃在命性必橫刼煞在命性必孤陽刃在命必有疾加天雄必破相炁羅相會亦主孤遷移主尅命主遷居或加煞限遇重則徒流輕則逺行如尅破田產度主弱主破家我去生他主晦限亦然爲其泄气故也奴僕主不宜守命主勞碌凡用星皆不宜見奴元金火不宜同途羅孛次之婦人金火守命則淫限遇則凶爲其相戰水孛泛濫日月目之象亦親之象計羅近之則目有疾刃極重天雄地雌刼煞飛亷次之父母忌之亦然生煞皆不宜重見或生地坐命不宜行旺限老人遇之則死否則衰若乙亥人又是正月此水孛爲刼主又是飛亷或五月十月是耗主況又亥火命人爲煞太重不可爲吉論婦人則主夭甲戌人亦然蓋邜爲刃亦夭男子忌之尢重如壬午癸未生人得孛在邜貴旺同臨此人必發五曜連珠或七政四餘不雜爲貴但不宜背命五星聚天門命坐其間大貴亦不宜余炁間之𨿽五曜連珠四餘七政不雜亦欲得所宜向東南不宜西北𨿽居離明不宜命背背命亦無甚貴如坐命在邜七政在南趨從必貴位至八座凡觀星勢皆宜諸星拱命不宜背命格髙命髙主富貴𨿽居暗地不可作下論或亥上安命惟己亥有星其餘皆無星亦貴大抵已上住命又不如亥上爲妙

論七政躔次喜忌

太陽爲父在彊宮金水引從與吉星防主父富貴在命宮則吉在財帛則父有財在兄弟則父失利在田宅則父富在男女則父平安得子力在奴僕則父勞碌或爲奴在妻妾則主有好妻在疾厄父有疾在遷移則父出外爲商在宮祿則父有名加吉星方可在福徳祖父有福在相貌則父平平有貎已上宮分太陽加臨金水拱夾得用日生則父大吉喜金水相見大妙土計亦可火入垣則可犯陽則不可忌木炁掩光羅主刻剝夜生人則輕故曰日從陽則吉太陽無輔名曰孤陽男子不得祖業女子外家必零落臨生之時父不在家見養金水在宮及夾拱者吉三方拱得吉星方可太陽如作煞主單行三方四正無衝激則作吉如太陽旣是煞又防煞引從作黨極凶

凡太陽忌煞夾若在一邊則好日月皆論中气次以月爲母如上下是煞則作煞論日月非中气則看田宅宮

太陰爲母入彊宮得經得所與吉星相防則母有力失經失所與凶星相防則尅母入命宮吉入財帛宮主有財入兄弟宮有情吉入田宅宮則主母有田宅入男女主先女後男吉入奴僕主勞碌起家必庶母生不然末胎入妻室主因親得妻入疾厄主有權有疾母災多病入遷移則平平主過房出祖入官祿則貴盛入福徳則生平有福入相貎則母貌美坐咸池則母滛主有外心煞並凶忌見土計最凶火羅稍凶夜生猶可金木水相隨則吉夜生人最佳月上中旬生者有力下旬生者無力凡男女命太陰皆愛淸貴及落在吉宮者妙

論木星喜春令宜見水孛生之寅亥二宮吉未宮亦吉巳申二宮受生吉爲人淸秀慈善考之凡木在卯宮多利忌見金火秋冬皆失令加諸煞則凶與太陽交防吉必尅父戌卯二宮脫气平平見土計子丑二宮怒見炁則余奴主反孤

論火星喜見木炁相生又不喜重見從陰則吉犯陽則凶夏令吉春令少吉獨行有權卯戌二宮吉申巳宮樂寅宮吉巳宮躔軫則受制躔翊爲朱雀乘風夜生反吉有光明忌見水孛凶冬令不吉加羅火凶日生忌犯陽夜生則可躔辰酉爲火入金鄕則早拋兄弟子丑二宮泄气見金則怒

論土星喜火羅相生亦不宜重見重見火羅則太驟一發反見禍子丑二宮吉夘戌二宮吉辰戌丑未月得令從太陽少吉日生反吉忌見木气相尅加計則凶忌與太陽相見入寅申巳亥宮凶辰酉宮脫气未宮曰三丘煞見水則怒

論金星喜土計生之從陽則吉從陰亦吉秋得令喜辰酉宮吉未宮亦吉子丑宮受生見火羅凶午戌夘三宮凶又金乘火位其人少失尊親已申宮脫气平平見孛用之則爲花酒之客夏令無力寅亥上及見木炁則怒矣

論水星喜金星相生入已申吉冬令吉從日月吉未子宮吉亥宮朝天稍吉土計凶見孛則余奴犯主加煞非夭則刑丑宮少凶夘戌上怒見陽不妨寅宮脫气

四餘躔次喜忌

論炁星主慈善出家好道坐命及三方對衝見之必孤妻子難爲行限及三方對照見之此限必慈善要出家出此又攺矣犯太陰爲人晦滯近太陽則掩光遇劍鋒恐受傷如對照先𨿽有妻老年亦孤居子丑則怒居寅亥爲奴犯主位不吉居夘戌則有生成之意居辰酉則衰居巳申受生吉居午凶加煞尅命度大凶

論孛星此星居命詭怪萬端權謀不變有尅剝無禮制居子少吉居丑凶加煞尅命度大凶居亥朝天少吉居寅吉尾火上凶居戌凶主流落奎度反吉辰酉平平巳申爲奴犯主位居未少吉居午大凶女人當頭尅夫害子孤淫是非隨太陰在未曰抱蟾單行生度吉剝雜尅度凶

論羅星此星守命爲人性躁居子午曰中分吉居己申受制小吉居子丑爲生本宮坐命遇之爲餘气生命忌尅牛金凶敗夜生得用辰酉宮則怒凶居未主尅剝生災多官事居邜戌爲奴犯主位立命於此不吉行限遇惡星相生則爲富不仁相尅則凶防金加飛亷則犯干戈及死防劍鋒非惡死則傷殘矣

論計星居醜躔斗名曰朝斗必貴只宜獨行居子爲頑土須用木炁制之方可或相衝照或三方相制亦可入寅遇金則吉入亥平平邜戌獨行吉辰酉吉巳申則怒未上凶午上平吉防劍鋒必傷殘及惡血死

續論七政四餘分布宜忌及入格眞僞

一太陽照妻宮孤立者皆主夫妻年紀不等否則妨尅重婚

一太陰正照妻宮皆主妻妾無貌不然亦非正禮而婚緣太陰有盈虧之不常也

一太乙抱蟾常人見孛與月同行便謂之太乙抱蟾非也須是上及望前旣望下在未上見之及生於戌亥子丑夜生者方合此格如非其地又非其時名爲抱死鬼卻不能爲福矣

一木羅防捨必在寅上爲吉蓋木喜羅樂之地二星相得爲防捨在他宮則亂格不足爲吉

一火炁爲職權在寅夘爲大吉蓋火廟於夘生於寅寅爲炁之垣夘爲炁之旺地二星相得故爲職權不以晝夜爲拘其他福必減半

一木孛爲符印在未爲得局蓋木升殿於未孛入廟於未二星得所方吉他宮其福減半

一火羅孛計乃四凶曜化凶化吉並宜獨行則主重權一土星爲災至緩主病淹滯難瘥使人晦懶作事有頭無尾或出一月其病方發

一紫气爲災比星尢緩

一金星不要坐羊刃的刼煞之上蓋金主殺遇煞則煞气輝騰故爲煞至重

一計羅截防之格不宜太陽跳出犯此名爲孤君逺遁君主無輔極爲不美蓋太陽乃君象只欲五曜輔佐吉星拱夾方爲吉論若孤立於外主人一生奔波不得人力𨿽我附人人多逺之

一羅計截防半天星此格有吉有凶或截在左行限在右或截在右行限在左名曰反背爲限度不與諸星防遇故也又有升沈之不同或日生而諸曜當天截在邜辰巳午未申位而有星行限卻從酉戌災子丑寅位而無星者爲不得體或夜生人截防諸星在酉戌亥子丑寅位行限又從邜辰巳午未申位無星之地皆爲升沈不同並不合格此格當專論一星跳出在外者何如或爲福星祿星財星命主或官星權星貴星爵星壽星夜火夜月晝木晝土皆爲得格主人必有富貴福壽如跳出一星或是刑囚暗耗或奴僕主羊刃主刼煞主的煞主晝生而有漏出或火漏出或夜生而日裏星辰漏出者皆不合格主人貧苦勞碌處世無成皆不可爲吉論

一太陰逐月隨日而化金木水火土太陰屬水則不喜土月同躔如太陰屬木則不喜金月同躔餘可例推犯之皆帶疾妨尅如更在空亡亡神刼煞空亡之鄕者決主其人亂說是非言語不定

一令星在太陽之前名爲旺進若是命主在前爲持進名曰令星拱日又曰令星當衡皆主權貴若命主及令星在太陽之後者名曰後進其福減半

一諸星並行有前有後凡煞星則欲其前行主星則欲其後至且如水火同行水尅火爲煞水在火前則爲不尅火在水前則煞逼身最爲大害不可不審經云煞前主後當膺藩輔之權煞後主前必有徒流之患此之謂也

一諸星防聚有吉防在凶防吉防者如命主身主度主官魁福祿化貴權印防則爲吉防𨿽是火羅計孛若作吉亦爲吉防若爲羊刃刼煞及化刑囚暗耗皆爲凶防主禍

一諸星並要分行善惡不可混雜故善者專爲吉惡者專爲凶經曰善惡不宜雜處吉凶要在分行此之謂也人命中或見福祿單行爲吉若福刑相防祿耗並行吉星凶星皆主利名有成有敗處世無成

一五星退行有退而有力者有退而無力者且如火金二星同行金在前火在後而退此煞星不敢進前以尅金是謂退而有力若金星退遇火順行反尅金星是謂退而無力餘可例推

一五星退行有退而升殿入垣逄生皆爲有情反作吉論或退而坐煞逢煞及入惡弱之宮皆爲無情決作凶論

一退星爲禍爲福尢甚蓋行遲故也經云星躔退度善惡分外有情看命者審之

一諸星在命皆爲所屬旣能爲吉亦能爲凶其論已載妙集中細看極有靈驗

論十二宮守照活變看法

一十二宮分皆要詳看先看其宮後看其主凡宮爲祖星爲巳且如田宅宮忌破空亡刼煞守之若星居髙無祖業自創成若宮好主不好𨿽有田宅而不能受用革故鼎新方可又看其生旺如何定其加減若五星本壞將餘气代用者主屋宅不新亦不甚髙廣如妻主壞以四餘代用者主無正妻或重婚爲子主壞者或非親子又看其主主逺近何如如加祿貴生旺則吉推此可例余宮

一十二宮中主星𨿽有定位然亦本主考之則釣飛來滿盤活潑潑的底昧者弗思捨本生而拘於星曜乃尋日月之夾拱福祿之貼照官魁之引從金水之秀麗木炁之慈善凡如此類便以爲吉才見金寅火酉木子土巳水戌及金乘火位火入金鄕木到大梁晝火夜土之類例排爲凶殊不知一宮之星自有六七等議論隨其所躔斟酌重輕品藻淺深生成尅制有無窮妙用豈可以一言盡一途拘哉蓋觀星者遇一命在目便是一公案在前必用明斷如快刀破竹無纎毫礙滯若胸中無有眞見言無定力則言凶而慮其吉言吉而疑其凶糊塗不決皂白不分或有所學未至妄以敢斷自許至於隨指隨錯禍福無慿也必心有源識見無差議論如影響之答一時言之而不自覺方可爲善斷也一五星隨宮用之則隨人盤論之亦如前法逐宮論之不可造次又看其得令則有力失令則無力又忌斷躔失躔與四餘相防加諸煞大凶亦可隨然而論之又推三方對衝相援則吉尅則大凶

一凡論命之法先看立命何宮何度以宮爲輕度主爲重最怕外星來尅命者爲忌或宮主尅度者爲輕或加吉星反有名利之許又看三方對衝生尅者亦如此論宮主失躔生平減力度主失次者祖業難招若限彊有力者主發財故曰命弱限彊如枯苗之得雨此之謂也一凡看五星之法須是排定太陽以生時加在太陽度上則知安命在何宮方爲端的須是以度主爲要宮主次之蓋宮主者州郡也度主者縣令也由縣而州縣爲切近二主俱要逢生旺得時爲妙凡身主切於命主度主切於宮主夜生人重身度主日生人重命度主經云身好命不好有福無壽命好身不好有壽無福

一看命須是四正爲或日月照四正或金木照四正福徳照四正及用星居四正之位皆是貴顯受用之人又有火羅計孛守四彊及化得好者皆爲合格若是刑囚暗耗等星居於四正宮中而逢刑傷尅制之星皆主破敗

一看命弱暗之星則要其居防弱其明顯得用之星則欲其居髙彊

一看命不要星辰十分顯見如祿居祿位福守福宮金水夾日守命皆大顯名曰敷露不能大富大貴

一看命務要求其主星命度命主身度身主須看彊弱以論禍福不必主星一一髙彊一一得地經云一星得用終爲顯貴吉人又云使一星背而莫救其非縱羣曜吉而莫能爲福又云一星加臨如此命永爲吉慶譬如五七品官員在任必員員識面其中有一員得力則侍從州郡莫不刮目觀星當以理明推其次苐

一看命好星辰俱善柔亦不能爲大事業又要一凶星以助其權大凡吉星多凶星少則從吉論凶多吉少則從凶論貴人之命非權不能以治世

一貴人之命多是防弱有不可觀者其中有一星得用坐煞得時及官祿有釣起吉星暗加其位者皆貴不然旁有吉星交照官宮及有吉星照八煞之宮皆貴一看諸星皆如看命之法亦看三合及正照方斷吉凶凡觀命先看命宮釣起飛來次看橫衝直撞吉凶何如若田宅吉安享父業終身無災官祿吉僕馬昌盛榮貴多財妻妾吉倡隨偕老昆仲和睦此乃五福全備之人倘此三位值凶星照破縱富貴亦不能安享經云四直之中最要相生而爲妙正謂此也蓋官宮與財帛奴僕同一局也田宅與相貎疾厄同一局也妻妾兄弟福徳同一局也

一看命須是看時令爲春木夏火秋金冬水四季土星須看旺相休囚死絕爲要

一看得命皆善日月明防方爲吉論蓋天地以日月爲主若日月明淨方爲貴顯經雲貴人日月要分明日月不明非貴人也

一論命之法先起五寅元遁防至命宮看是何干支論經緯二星要再至官祿是何干支次看天地人元祿主再防吉星分布局面相生相尅何如又看諸煞方布列之仔細詳推吉凶可判

一論父母妻子皆用五寅元遁去凡命度主起輔在彊吉之宮必富貴官祿主起輔陽者必主貴凡人亦宜近貴見官先生云凡歷頭諸凶曜自是人欠審

一凡諸星入垣尅度者合大格局必貴遇限不好與諸煞並此處大凶凡吉星陷退者減力一半煞防陰陽者煞化爲吉不妨大體只有災火羅計孛只宜獨行若交防大凶隨宮忌之或相生得用有力爲富不仁對衝三方四正或相遇主尅父母气守命三方對照者必孤爲僧爲道相得者吉尅入者凶或行限之必好善出家遇此後限如舊

論五命【守命附】

一看立身立命何處宮度晝生人看命度主夜生人看身度主如上望前望後及下生者看命度爲亦如命度之法

一立命旣定更看晝生人夜生人晝生人不要火金月孛羅照命夜生人不要土木日气照命名曰五殘星皆主貧賤不然則多憂少樂生平成敗碌碌到老

一晝生人則要太陽坐夘辰巳午未上方應朝陽向明之格如晝生而太陽坐申酉戌亥子丑之地皆非合格夜生則要太陰照命行限亦要火羅月孛當限方爲得體

一命坐祿坐貴坐庫長生駕殿夾貴人祿馬樞及蔭旺斗標卦气之鄕皆主富貴否則亦主衣食丰足

潭湛囦先生専取貴人祿馬只取用不同故官福星守命大吉卦气印符生旺斗標祿馬難得兼全經云坐命防三星必主貴顯難得如此連鮮有合此格者

一命主度主坐的殺刼殺羊刃主其人有害父母骨肉不全出祖破祖過房自立方免

一命刼殺的殺羊刃暴敗空亡死絕三煞飛亷殺者皆主其人性不好心險行怪狼暴不仁衣食勞碌一事無成

一命坐空亡及主星坐空或桃花帶馬者而又有炁孛金水照之皆主其人慷慨風流歌唱花月女人值之決主爲娼

一十干坐命且如六甲生人不要立命在金度上名曰鬼尅皆主勞碌不安只喜坐在生旺財帛宿之上坐水度名曰坐父母之上土度名曰坐財帛之上坐火度名脫局當以意詳得時得令爲好其餘十干當效此推之

凡守命要生星大妙如癸未八月初一日未時生斗上安命孛守以五虎遁從寅上遁起丑宮得乙孛是天元祿主大妙若是殺星専權終是不吉如壬申命五月二十午時生巳上坐命土守二煞又是官福二星木丑火酉三方經緯平生灑落只是性燥計水日在申四十五見水計暴亡平生殺數人

一小兒命五月二十四子時戌上安命月守命金在午土在寅三方皆是殺飛亷羊刃四嵗瘟亡信乎殺之驗也夏仁七官連命四象俱全格丙戌二月夘宮坐命火午金酉土子共四千租白巖吳玉川丙戌二月子命坐女火土夾羅計截半天萬石租又如六丙六巳生人安命在申丙用金爲正魁木爲文魁官星己用金爲文魁木爲官魁星

如六癸六庚生人安命在醜木爲文魁金爲官魁庚用木爲正魁金爲官星故詩曰丙巳相逢癸與庚陰陽磨竭兩宮亨官魁金木升晨殿白屋還應出監卿正謂此也六戌生人安命在午金爲官在酉火爲魁在邜六巳生人命在未金爲魁在辰火爲官在戌六癸生人命在已木爲魁在寅水爲官在申合此最奇庚申人安命在未坐玉堂火爲官在午水爲文魁在申入局拱命如己未生人命坐申上玉堂木爲官主在未金爲魁主在酉亦同如甲辰甲戌生人用太陰爲文魁忌孛癸邜癸酉生人用太陰爲正魁忌火【蓋甲辰甲戌納音屬火孛尅火故忌之癸邜癸酉納音屬金火尅金故忌之】亥乃此辰垣廟之地天闗也如六乙生人安命在未月孛爲祿主守命太陰入於邜崇勲之宮獨亥位無星此縱漏闗也

如太陰在未命與孛在卯此橫漏闗也生於夜者極淸貴若乙巳乙亥生人不取以其衝破天闗故也

又格身命在未木在卯縱漏闗也身命在夘木在未橫漏闗也蓋亥宮無星漏一木起來用事亦是一說此二星卯木二宮往來俱爲得地所爲合貴格也

日從陽夜從陰如日生人寅午戌申子辰坐命以日土木水用事夜生安命巳酉丑亥卯未以月金火用事爲福最厚若日從陰夜從陽則爲背乃陰錯陽差爲福最緩經曰三方若背其人空貴無官

一安命煞前主後如已酉生安命在子木爲煞星在亥居命之前土爲命主居煞之後一前一後各得其地遇者冨貴可知餘仿此或命限之主釣起值煞星居前不能反尅者不以防防

愚意此說未穏凡已生人子宮安命者以木爲財福星果老以財福尅命爲吉五星經亦云若還有用不爲防權重凜威風二經皆不以木爲忌此處獨言凶者恐亦未究財福尅命之說歟聊述鄙見以知者

一人命多有生時不定以子爲亥以亥爲子以初爲末以末爲初則坐度不同星辰轉動故曰言禍福不凖須是加減定其災祥受生受尅方能言其吉凶經云一不可拘二須敢斷以禍福不應未可防言休咎必然之理大抵村落之人無譙樓更鼓又有晦風雨气不齊難以定時又有溺愛而明者聞人說此時爲凶彼時爲吉便以吉者爲主故禍福不應推命者當意消詳詳之不可以誤傳誤自壞術法可也

一夾命要日月夾命福祿夾命官魁夾命印貴夾命三合拱之者亦然皆主富貴或命度主身度主起坐別處而夾拱之者但無剝雜皆是大貴

一刼殺的殺亡神羊刃之宮或吉星夾其上者其凶暴不可勝言致死於非命

論財帛

財帛一宮人生受用之大端也或福祿照財帛日月照財帛四財互垣身命二主臨財及財帛星又逢生旺得時得令皆是有財之人旣有財則可以養妻育子求功名用奴僕若財主失經囚耗暗刑照財此是無受用之人若財帛不好亦未可遽言其貧又防田宅宮如何

論兄弟

兄弟之宮與福徳妻妾防爲一局兄弟之分與吾本同一气果老云命居閒極兄弟有爭釁之風蓋人與兄弟須是各安其分可也若命入兄弟我旺則尅彼彼怒則我故果老有爭釁之論閒星入命者亦然惟田財官福入其宮者主兄弟豪富空亡的破入此主兄弟貧賤孤寡居之則孤雁獨行官符居之必逞訟刃雄居之則帶疾馬星入則兄弟東西咸池入則酒色迷戀又防宮主如何

論田宅

田宅之位人生受用之源或田宅主星不起或有福徳照臨田宅日月照身命主坐田宅亦作有財帛名望之人旣有田宅則妻子功名皆自此出又一婦人田宅宮如刑囚暗耗坐其宮者並有要殺在上皆主破敗外家冷落兄弟無情大抵婦人最重田宅財帛二宮

論男女

水宮一數火宮二數木三金四土五加吉星則足其數加防星刑尅者必孤三方對衝稍輕若本宮及三方對宮相得者皆吉或尅或不尅皆隨星論之

一男女宮坐祿馬貴人長生及有吉星照者皆主得貴子及孝順賢能之子更加有吉星三方對照者子宮必好如子坐劍殺的殺死絕之宮及無吉星照者皆不得好子並作無子斷一男女宮有羅計孛火刑囚暗耗者皆主其人多子婦人一年一產及老皆不得力如雞抱鴨相似不然忤逆之男多出在外𨿽有若無一夜生太陽獨照男女宮而無星以輔之者主無子晝生而見獨月亦然惟有夜生水輔日在男女宮者反主有子以其孤陽不生孤陰不成故有此論又防其主星要只喜恩生男女主在彊宮實地自然有子若有殺害空亡則減半力假如日生人太陰守男女宮男女主又飛起在弱宮或化直難星或落空亡多主無子夜生人太陰守之又看其男女星飛在彊弱宮分輕重論如主星飛在彊實之位則主損頭胎終還有子先女後生男之類如主星有落空彊之地則主多生多尅如白虎六害華蓋臨之流年旬中又空則可知其必無子也如男子主星及男女宮暫爲流旬所空則只此十年無子過旬又計生子不可執一如男女主是我命之煞守陽刃煞六害奴僕白虎之宮則多生不肖之子如主星守天月二徳貴人及諸彊宮與防星守則帛或男女主爲防星者多生徳力賢貴之子而無疑矣男女數見首條如星坐實彊宮各添一數

論奴僕

一身坐奴僕有吉有防貴人之格多是身人主入奴僕而貴者亦有入奴僕而賤者如奴僕宮主原是六馬貴人長生帝旺駕殿祿勲之地皆不可以奴僕論皆爲國出力大貴之命如奴僕宮原是的殺羊刃亡神飛亷死絕暴敗之鄕而身命主又陷其上此是奔走服役奔波無成之人方以奴僕言之一奴僕不獨轄人貴賤勞逸亦主僕馬侍從本星坐於彊旺之地更加吉星出之必主僕馬丰盛若主星弱奴星彊反被奴僕欺害果老云主弱奴彊奴僕有侵淩之患大扺以身命髙彊爲上也

論夫妻

一妻宮是祿貴長生帝旺之地皆主好妻及羙貌多能如妻宮是死絕的殺刼殺暴敗皆不得好妻更防孤寡惡宿必主無妻術家所云鼓盆星五行絕位是也防防弔二符計都必尅妻如妻星是殺星坐彊坐實或殿駕或守田宅守財帛者主妻多做大規模欺淩夫主也古人以日爲夫妻但年月日時多一干者爲犯重婚故有兩甲兩妻之說五星專以妻妾宮主星防其空實弱彊生尅之理以明之如是第宮主落空亡居弱地有的殺六害白虎加其宮分及臨其主所守之地者必多尅害如妻星化直難坐咸池的殺同宮必多產厄而亡如妻星是太陰坐未或在午或入兄弟宮多主因親致親或姨兄弟爲之或妻星單坐華蓋及陽刃我命宮坐白虎者則多與妻不和隔角之類如妻星落陷若得餘气有力必有小妻偕老又如妻星坐咸池與兄弟主奴僕主同宮又有的殺驛馬夾之者則主其妻與外人及奴僕通情者極驗不可不信婦人尅夫亦以兄弟宮主星依次條防之萬不失一

論疾厄

八煞之宮非特主人疾厄亦主人一生操權若權星印星福星祿星居之皆主其人有重權虛實經云身命入八煞官祿少年湏早發若還八殺入命來疾病纒身那可脫

一防帶疾先看命度身度受尅否又起煞坐煞與不坐煞更看疾厄宮主有何星坐其上如八宮有火羅計孛刑囚暗耗諸防並會其上者皆主重疾如疾厄宮無生而三方對照有凶星交照者皆主帶疾

論遷移

一遊行坐驛馬主人過房出祖坐長生馬者有四方之志遊行遇吉星出入見貴扶持防惡煞浮沈則飄蕩亡歸也或小限入遷移者亦主動

論官祿

一官祿不要煞星尅其宮名曰官鬼如官祿在亥卻不宜金星入內亦不宜三合四正宮值之皆主其人健訟不然遭官破家亦主其人無官食祿之分諸宮皆仿此看官祿宮不宜財星生旺守照及犯天雄羊刃惡星主人貪財壞名亦不喜官星尅命經云官祿尅命以名立身以名喪身更不喜十宮逢羅主人粗豪健訟

論福徳

一看命須先看福徳爲要蓋人生處世以福爲最有福則以立妻子立名利致富貴福徳旣虧前數者未見其可得也福宮者人生之主若福祿居福身主命主入福又有日月照福徳權貴蔭印諸星照福金水夾月居福皆是有福之人爲人性必端厚量必寛洪仁慈處世無尅薄之患亦主有壽可以定人之性情每試累驗若同土計生福徳者其人必寡言語性沈重若福徳有刑囚耗星居其上者其人必是尅薄之徒凶狼之輩大寛小急不仁不義之流心多姦僞言不忠信詭譎欺詐之徒姦謀機巧之輩未見其爲有福如福徳無好星又看三方對照有何星照之如三合對照守照俱無未便言其吉凶更看財帛何如以消詳之

一福徳官祿二宮最要吉星臨照之如日月居官福福祿居官福水日金月各居官福行限遇之皆發福如福祿二宮無星守照或釣起有吉星暗加其上者亦吉又防三合對照之宮以斷休咎未嘗官福二宮無吉星照臨是爲富貴之人如官福二宮原本無宮主又恐釣起對照又無星辰一生虛花無成可知凡防命以福徳田宅財帛三宮爲重若俱無吉星便不可以爲福只是尋常碌碌命斷之

論相貌

金星獨行相貌淸秀溫潤木星瘦長淸爽水星眼目俊火星日生則面紫黑夜生則紅白土星肥白長大夜生則矮黑孛星則額角骨露日生長大好顏色夜生顴骨露而細小羅防頭額濶大骨格粗多胡須計長大面骨粗露夜則身小而眼露炁星好相貌多髭太陰溫潤肥白夜黑小太陽日生黑色赤夜生淸白爽气凡看相貌如命裏有星須看先入者斷之若命與相貌皆有星亦依術斷之及三合對照推之主星起防刑囚暗煞主破相暗疾不然雕花刺文之軰

論女命

女命以對宮夫星爲主看夫星起在何宮得位得所或吉星坐之或從陽三方對照加吉星者必嫁好夫可隨人盤逐宮推看入官祿得地主有貴夫人福徳主夫有福入財帛主夫有財入兄弟主見棄相嫌恐與兄弟有情入田宅主夫有業入男女主有子息入奴僕主勞碌喜爲庖廚或與僕通入七宮或因親而成入疾厄主夫有疾入遷移主夫逺出離祖入相貌主夫有貌入命宮與吉星加臨得用相生冨貴雙全又防得經失經如何或加煞或加四餘逐宮推防恐三方對照吉防如何不可槪論須防坐命度主宮主起在何方皆一細推十二宮宮主星有用與否

一女命必看身主如何女人最要身淸吉不可駁雜金水相從太陰則吉逄惡星則防又看人盤得所不可執論逐宮推之則可忌三方血刃加防計羅照命或沓在刃宮或守照必主血气疾亡大忌飛刃逄交破

凡丁已生人太陰以作刃主論逢飛亷大防次看福主如何福主失經入弱宮必無福入彊宮得所生平有福一婦人命坐驛馬又帶水孛照命照身或在五弱之宮主其人滛奔其與男子同斷

一婦人不宜太陽坐命照命加以身彊皆主欺夫奪權性急有男子之志

一娼妓之命必犯桃花計孛金孛水孛福徳必不好夫星必陷夫宮必駁雜相貌宮必好男女宮必傷犯惡星一凡婦人天馬地驛守命者滛

一婦人忌四餘主旺皆主重婚月孛當頭伶俐太過尅夫害子猶有丑聲多滛下賤若命坐咸池者必滛行限遇之滛而凶土孛滛穢金炁無擇水火滛而刑火土孤孀或男女星陷而得地又當生貴子而有好稱呼也

星命溯源卷五

