

《神相全編》

——大凡觀人之相貌﹐先觀骨格﹐次看五行﹔量三停之長短﹐察面部之盈虧﹐觀眉目之淸秀﹐看神气之榮枯﹐取手足之厚薄﹐觀須髮之疏濁﹔量身材之長短﹐取五官之有成﹐看六府之有就﹐取五嶽之歸朝﹐看倉庫之丰滿﹐觀陰陽之盛衰﹐看威儀之有無﹐辧形容之惇厚﹐觀气色之喜滯﹐看體膚之細膩﹔觀頭之方圓﹐頂之平塌﹐骨之貴賤﹐骨肉之粗疏﹐气之短促﹐聲之響亮﹐心田之好歹﹐俱依部位流年而推﹔骨格形局而斷﹐不可順時趨奉﹐有玷家傳。但於星宿﹑富貴﹑貧賤﹑壽天﹑窮通﹑榮枯﹑得失﹑流年﹑休咎﹐備皆周密﹐所相於人﹐萬無一失﹐學者亦宜參詳﹐推求眞妙﹐不可忽諸。

十觀一取威儀——如虎下山﹐百獸自驚﹔如鷹升騰﹐狐兔自戰﹐不怒而威﹐不但在眼﹔亦觀顴骨神气取之。二看惇重及精神——身如萬斟之舟﹐駕於巨浪之中﹐搖而不動﹐引之不來﹐坐臥起居﹐神气淸靈﹐久坐不昧﹐愈加精彩﹔如日東升﹐刺人眼目﹔如秋月懸鏡﹐光輝皎潔﹔面神眼神﹐俱如日月之明﹐輝輝皎皎﹐自然可愛﹐明明潔潔﹐久看不昏﹔如此相者﹐不大貴亦當小貴﹐富亦可許﹐不可妄談定。三取淸濁——但人體厚者自然富貴﹐淸者縱瘦神長﹐必以貴推之﹔濁者有神謂之厚﹐厚者多富﹔濁而無神謂之軟﹐軟者必孤﹐不孤則夭﹔四看頭圓頂額髙——但人頭爲一身之主﹐四肢之元﹐頭方者頂髙﹐則爲居尊天子﹔額方者頂起﹐則爲輔佐良臣﹔頭圓者﹐富而有壽﹔額闊者﹔貴亦堪誇﹔頂平者﹐福壽綿遠﹔頭扁者﹐早歲迍邅﹔額塌者﹐少年虛耗﹔額低者﹐刑克愚頑﹔額門殺重者﹐早年困苦﹔部位傾陷﹐髮際參差者﹐照依刑克兼觀﹐不可一例而言﹐有誤相訣。五看五嶽及三停——左顴爲東嶽﹐俱要中正﹐不可粗露傾塌﹐額爲南嶽﹐亦喜方正﹐不宜撇竹低塌﹐右顴爲西嶽﹐亦與左顴相同﹐地閣爲北嶽﹐喜旺方圓隆滿﹐不可尖削歪斜﹐捲竅兜上﹐土星爲中嶽﹐亦宜方正聳上﹔印堂五嶽成也﹐書云﹕五嶽俱朝﹐貴壓朝班﹐亦且錢財自旺﹐三停者﹐額門﹐準頭﹐地角﹐此面部三停也﹐又爲三財﹐又爲三主﹐又名三表﹐俱要平等。上停長少年忙﹐中停長福祿昌﹐下停長老吉祥﹐三停平等﹐一生衣祿無虧﹔若三停尖削﹐歪斜﹐粗露﹐俱不利也﹐可照流年部位气色而推﹐不可一體而斷。六取五官六府

六府者——天庭日月二角爲天府﹐宜方圓明淨﹐不宜露骨﹐天府成也。或削低塌偏尖﹐天府不成也﹐主初年運塞。——兩顴爲人府﹐宜方正插鬢﹐不粗不露﹐齊揖方拱﹐此人府成也。若粗露髙低﹐尖圓繃鼓﹐此人府不成也﹐主中年運否。——地角邊腮爲末景地府﹐喜府地閣懸壁﹐木昏不慘﹐不尖不歪﹐不粗不大﹐地府成也。若髙低粗露﹐削尖耳後見重腮﹐地府不成也。書云﹐一府就掌十年之富盛﹐相反者主十年之凶敗。

七取腰圓背厚——胸坦腹墜﹐三甲三壬﹐體膚細嫩可也﹐背厚闊﹐腰硬腰圓﹐最嫌背脊成坑﹐背薄肩垂﹐肩昂頸削﹐腰宜圓宜硬﹐宜大宜平﹐不可細小軟弱﹐崎彎無屁股﹐臀薄尖削露﹐臀宜平厚﹐不宜大竅﹐胸宜平滿﹐骨莫粗露﹔項下雙絳﹐心窩不陷﹐腹宜有囊如葫蘆﹐臍下肉橫生﹐不宜尖削。或如鵲肚﹐雞胸﹐狗肚﹐此不湛也。書云﹐腰圓背厚﹐方保玉帶朝衣﹐驟然不豫﹐慷慨過人﹐必主發達富盛﹔胸平腹囊﹐故宜紫袍掛體﹐𨿽不出前﹐不入凡流﹐必須髮達﹔背如三甲﹐項後肉厚﹐兩肩繃肉厚﹐腹如三壬﹐臍下肉長﹐兩腿邊肉長﹔書云﹐背負三山如護甲﹐臍深納李腹垂箕﹐如此之相必大貴﹐不貴之時富可誇。但頭大無肉﹐腹大無囊﹐不是農夫必是屠傅﹐不是粗人定是木作﹔若尖削陷軟﹐狗肚雞胸﹐縱富必無結果。書云﹐男子腰小﹐難主家財亦且夭折﹔凸胸露臀﹐當成窮酸﹐男子爲僕﹐女子爲婢﹐相中最宜推詳﹐不可忽略。

八取手足——宜細嫩隆厚﹐掌有八卦﹐紋路鮮明﹐或如撰血尖起三峯﹐奇紋異紋﹐節如雞彈﹐指尖相稱﹐指大相停﹐掌平如鏡﹐或軟如綿﹐龍虎相吞﹐掌厚背厚﹐腕扁肘圓。足背有肉﹐足底有紋有痣掌略帶彎﹐手背不宜粗露﹐筋骨指節不宜漏縫。書云﹐腫節漏縫神昏神懶﹐浮筋露骨﹐身樂心憂﹐掌紅撰血﹐富貴綿綿﹐手軟如綿﹐閒且有錢﹐尖起三峯﹐招生晚景﹐掌平如鏡﹐白手興家。紋露粗率﹐晚年衣祿平常﹐但相掌訣法有載於後﹐宜與前後兼觀。

九取聲音與心田——書云﹐要知心裏事﹐但看眼神淸﹐眼乃心之門戶﹐觀其眼之善惡﹐必知心事之好歹﹐其心正則眸子必正眼視上其心必髙﹐眼視下心有感思﹐眼轉動而不言﹐心有疑慮﹔眼視斜而口是心非﹐益已害人﹐言不可聽﹔眼正視﹐其人中正﹐入黨無偏﹐眼惡心必惡﹐眼善心必慈﹐有陰鴛者﹐或救人難厄﹐或救人危險﹐濟人貧窮﹐救人性命﹐不淫不亂﹐財寬量大容物。人俱有紫黃容紅气色。發見於眼下。臥蠶之宮。印堂福堂之住。縱相貌不如。其心田好。終有富貴。若相貌堂堂﹐心事姦險﹐縱然富貴﹐不日貧窮。書云﹔未觀相貌先看心田﹐有相無心相從心滅﹐有心無相相從心生﹐昔裴度還帶﹐宋郊渡蟻﹐廉頗扶危救人過渡﹐各千金不受﹐本是不貴之相﹐後反大貴而陰陽扶之。聲音宜響亮﹐出自丹田﹐臍下一寸是也。聲響如雷灌耳﹐或如銅鐘玉韻﹐或如甕中之聲﹐或如銅鑼銅鼓﹐或如金聲﹐或聲長尾大如鼓之響﹐俱要淸潤﹐縱相貌不如﹐亦主富貴。或人小聲大﹐人大聲雄﹐俱要深遠﹐丹田所出﹐此富貴綿遠之相也。夭折貧賤之人﹐聲輕聲噎﹐聲浮聲散﹐聲低聲小﹐或如破鑼破鼓﹐語音焦枯﹐聲大尾焦﹐聲雄不圓。書云﹐富貴之聲出於丹田﹐夭賤之人﹐聲出舌端﹐或有餘韻﹐縱焦枯烈﹐早年虛耗﹐晚主發達矣。——訣曰﹕言未舉而色先變﹐話末盡而气先絕﹐俱夭賤之人。觀聲音﹐知爲相之根本﹐觀陰陽﹐知爲相之元神﹐形貌莫外乎聲音﹐陰陽部位不好﹐有此相者﹐競許富貴﹟但聲音響亮者﹐𨿽貧終能發達﹐不必狐疑。

十觀形局與五行——形局者﹕乃人一身之大關也﹐或如龍形﹑虎形﹑鶴形﹑獅形﹑孔雀形﹑鸛形﹑牛形﹑猴形﹑豹形﹑象形﹑鳳形﹑鴛鴦﹑鷺鷥﹑駱駝﹑黃鵬﹑練雀等形﹐此富貴形相﹔或豬形﹑狗形﹑羊形﹑馬形﹑鹿形﹑鴉形﹑鼠形﹑狐貍形﹐此凶暴貧薄天折之相也。——五行者﹕金﹑木﹑水﹑火﹑土也﹐書云﹐金得金剛毅深﹐木得木資財足﹐水得水文章貴﹐火得火見機果﹐土得土厚丰庫﹐金形白色喜白﹐木形瘦喜靑﹐水喜肥黑﹐火不嫌尖宜赤色﹐土喜厚今色宜黃﹐此五形正局也。合此者富貴福壽﹐反此者貧賤夭折﹐但學者憑五行兼骨格﹐推斷相法多端總斷。

五法——擇交在眼﹐眼惡者怕多薄﹐交之有害﹐然露者無心﹐不可不詳審也﹔問貴在眼﹐未有眼無神而貴且壽者﹔問富在鼻﹐鼻爲土生金﹐厚而丰隆者必富﹔問壽在神﹐未有神不足而壽且貴者﹐縱貴亦大富﹔求全在聲﹐士農工商﹐聲亮必成﹐不亮無終﹔上相不出此五法﹐拘於口耳眉額手足背腹之間者﹐乃庸相士也。

切相歌——入眼方知訣﹐還觀主起中﹐語遲終富顯﹐步緊必貧窮﹐犬眼休爲伴﹐雞睛莫與逢﹐項偏多蹇滯﹐頭小定飄蓬﹐骨露財難聚﹐筋浮病必攻﹐唇掀知命夭﹐腹墜祿須丰﹐腰肥知有福﹐額廣壽如松﹐腳長兼耳薄﹐辛苦道途中。

論形俗——蜀人相眼﹐閩人相骨﹐浙人相淸﹐淮人相重﹐宋人相口。江西人相色﹐魯人相軒昂﹐胡人相鼻﹐太原人相重厚。

論气色——天道周歲﹐二十四節气﹐人面一年气色﹐亦二十四變﹐以五行配之﹐無不驗者。促色最難審﹐當於淸明昧爽之時觀之﹐又須隔絕不醉﹐不近色﹐乃可決耳﹐愼之愼之。气色半月一換﹐交一節气﹐子時旣變矣。气色在皮內肉外﹐隱隱可掬者﹐方是眞气色。气色現而安靜者﹐應之遲﹐若點點焰動不定者﹐應之速﹔春要靑﹐夏要紅﹐秋要白﹐冬要黑﹐四季月要黃﹐此天時气色也。——木形人要靑﹐火形人要紅﹐金形人要白﹐水形人要黑﹐土形人要黃﹐此人身之气色也。——木形色靑﹐耍帶黑忌白﹐火形色紅﹐要帶靑忌黑﹐金形色白﹐要帶黃忌紅﹐水形色黑﹐要帶白忌黃﹐土形色黃﹐要帶紅忌靑﹐此五形生克之气色也。——靑如睛天日未出之色﹐而有潤澤﹐爲正﹐爲吉﹔如打傷痕而乾焦﹐則爲邪爲凶﹔紅如隙中日影之色﹐而有潤澤﹐爲正﹐爲吉﹔如打傷痕而焦枯﹐爲邪爲凶﹔白如玉而有潤澤﹐爲正﹐爲吉﹔如粉如雪而起粟﹐則爲邪﹐爲凶﹔黑如漆而有潤澤﹐爲正﹐爲吉﹔如煙煤而暗﹐則爲邪﹐爲凶﹔黃如鵝而有潤澤﹐爲正﹐爲吉﹔如敗葉色而焦枯﹐則爲邪凶﹔——色白主服﹐紅主訟及瘡疤破財﹐如火珠焰發者﹐主火災﹔靑主驚恐疾病﹐黑主大病死亡﹐黃主疾病尖脫﹐——气色𨿽現﹐亦要看神色正﹐而神脫色亦空耳﹐色而神旺﹐色終莫能爲大害也。

五官——眉爲保壽官﹕喜淸髙疏秀彎長﹐亦宜髙目一寸﹐尾拂天倉﹐主聰明富貴﹐機巧福壽﹐此保壽官成也﹔若粗濃黃淡﹐散亂低壓﹐乃刑傷破敗﹐此一官不成也。——眼爲監察官﹕黑白分明﹐或鳳眼﹑象眼﹑牛眼﹑龍虎眼﹑鶴眼﹑猴眼﹑孔雀眼﹑鴛鴦眼﹑獅眼﹑喜鵲眼﹐神藏不露﹐黑如漆﹐白如玉﹐波長射耳﹐自然淸秀有威﹐此監察官成也﹔若蛇﹑蜂﹑羊﹑鼠﹑雞﹑豬﹑魚﹑馬﹑火輪四白等眼﹐赤白紗侵﹐睛圓黑白混雜﹐兼神光太露﹐昏昧不淸﹐此監察官不成也﹐又且愚頑凶敗。——耳爲采聽官﹕不論大小﹐要輪廓分明﹐喜白過面﹐水耳﹑土耳﹑金耳﹑牛耳﹑圓棋耳﹑貼腦耳﹑對面不見耳﹐髙眉一寸﹐輪厚廓堅﹐紅潤姿色﹐內有長毫﹐孔小不大﹐此采聽官成也﹐或鼠耳﹑木耳﹑火耳﹑箭羽耳﹑豬耳﹑輪飛廓反﹐不好之耳﹐或低小軟弱﹐此采聽官不成也﹐不利少年損六親。——鼻爲審辧官﹕亦宜丰隆聳直有肉﹐伏犀龍虎鼻﹐獅牛胡羊鼻﹐截筒盛囊懸膽鼻﹐端正不歪不偏﹐不粗个小﹐此審辧官成也。若狗鼻﹑鯽魚﹑鷹嘴﹑劍峯﹑反吟﹑復吟﹑三曲﹑三彎﹑露孔﹑仰竈﹑扁弱﹑露脊﹑露骨﹑太大孤峯﹐況又凶惡﹐貧苦無成﹐刑惡姦貪﹐此審辧官不成也。——口爲出納官﹕唇紅齒白﹐兩唇齊丰﹐人中深長﹐仰月彎弓﹐四字口方﹐牛龍虎口﹐兩唇不反不昂﹐不掀不尖﹐此出納官成也。或豬狗羊口﹐覆船﹐宴魚紉魚﹐鼠食羊食﹐唇短齒露﹐唇黑唇皺﹐上唇薄下唇反﹐須黃焦枯粗濁﹐此出納官不成也。書云﹐但一官成者﹐掌十年之貴祿富丰﹐不成者﹐必主十年困苦。

閱人先欲辧五形﹐金木水火土也。

陳圖南云﹕金形方正色潔白﹐肉不盈今骨不薄。木形瘦直骨節堅﹐色帶靑今人卓蘋。水形圓厚重而黑﹐腹垂背聳眞气魄。火形﹐丰銳赤焦燥﹐反露气枯無常好。土形惇厚色黃光﹐臀背露兮性樂靜。呂尙云﹕木瘦金方乃常談﹐水圓土厚何須寬。麟鳳記云﹕相克於中窘難多﹐金木水火由不和。

祕訣云﹕五行凶。金形帶木﹑斷削方成﹐初主滯。未主超羣。木形多金﹐﹣生利落﹐父毋早刑﹑妻子不成。水形遇十﹑忽破家財﹑疾苦連年。終身屯檀。火形水性﹐兩不相並。克破妻兒﹐錢財無剩。土逢重木。作事無成﹐若非大折。家道伶仃。

五行吉。

金逢厚土﹐足寶足珍。諸事營謀。遂意稱心。木水相資。富而且貴。文學英華﹐山塵之器。水得金生﹐利名雙成﹐知圓行方﹐明達果毅。火局遇木﹐茸肩騰上﹐三十爲卿﹐功名蓋世。十添離火。戊巴內丁﹑愈暖愈佳﹐其道生成。

次察陰陽精气神。骨爲陽﹐肉爲陰﹐精乃血之主﹐气乃神之本﹐神乃精之附。

《貧女金鏡》云﹕骨陽肉陰兩平和﹐一生終是無災害。陽勝於陰多孤克﹐陰勝於陽多天折。《鬼眼經》云﹕大道凝成有三般﹐精能養血冠眾體。王朔云﹕气所以養形而化成者也。《易》云﹕神者妙萬物而爲言者也。

祕訣云﹕一陰一陽不偏勝﹔此道由來天賦定。精气相資體之充﹐神攝萬靈爲主帥。

三停八卦求相稱﹐王停者﹐有身上三停﹐有面上三停。八卦者﹐有面列八卦﹐掌列八褂。《玉虎》云﹕身上三停頭足腰﹐看他長短欲勻調。上停長者人多貴﹑長短元差福不饒。《冥度經》云﹕凡天中至印堂曰上停﹐山根至準頭曰中停﹐人中至地閣曰下停。陳圖南云﹕五行不正﹔相君終始薄寒。八卦丰隆﹐須是多招財祿。

祕訣云﹕身面三停俱勻調﹑掌面八卦悉丰盈。不端玉階地。定處金穀園。

五嶽四瀆定髙深。左顴泰嶽﹐右額華嶽﹐額爲衡嶽。頰爲恆嶽﹐鼻眾爲嵩嶽。讀耳爲江﹑二瀆目爲河。三瀆口爲準﹐四瀆鼻爲漢。

《通仙錄》云﹕五嶽兩顴額鼻頰﹐髙隆開闊非凡胎。《混儀經》云﹕四水莫教淺﹐五六主凶亡。

祕訣云﹕五山朝拱﹑四水流通。徳行須全﹐福自天然。

語默動靜身須識﹐﹣語﹣默﹐﹣動﹣靜。

郭林宗云﹕言語不妄口徳也﹐緘默自持心徳也。《易》云﹕寂然不動﹐感而遂通。

祕訣云﹕語成爻。默成像﹐動與天懼﹐靜與天遊﹐非身具至﹐徳孰如斯。

吉凶悔吝色當明。吉凶者得失之象﹐悔吝憂虞之象。

《易》云﹕得則吉﹔失則凶。吉凶相對﹐而悔吝局其中。悔自凶而趨吉﹐吝自吉而向凶也。

祕訣云﹕前節論身之徳﹑此節淪色之變。識其徳察其變﹐相焉繆哉。

行年爲主遠限決﹐行年部位﹐運起限並衝。

麻衣云﹕骨格爲﹣﹣『世之榮枯﹐气色定行年之休咎。《風鑑》云﹕運限並衝明暗九﹐更逢破敗屬幽冥。倘若得時部他好﹐順流气色見光晶。

祕訣云﹕行年爲主運限扶﹐轉於此處定榮拈。石中美玉何絲辧﹑一點神光照太初。

相逐心生相術眞。心能生相﹐原牛理也。陳圖南云﹕有心無相﹐相逐心生。有相無心﹐相逐心滅。《神機》云﹕心在形先﹐形居心後﹐此之謂也。

祕訣云﹕裴晉公的主餓死﹐而香山還帶之功。宋狀元未必元魁﹐由造蟻橋之力。一念之善格天﹐終身福履綏之﹐心之關系豈渺廓云乎哉。

相辧微芒第二鬼穀子

大道無形無執著﹐人𨿽具形﹐來自無形﹐相本有法﹐拘法則泥。

成和子云﹕夫人肖形天地﹐其本來面目無中生有﹐或得之而成飛禽之像﹐或得之而成走獸之像﹐色色種種﹐別何者爲吉人﹐何者爲匪人﹐磋夫執形而論相﹐管中窺豹也。不離形﹐不拘法﹐視於無形﹐聽於無聲﹐其相之善者也。風鑑云﹕上相之士﹐不相身面﹐其意亦同。

祕訣云﹕以貌觀人﹐失之子羽。以言語觀人﹐失之宰子。宣尼猶然﹐庸術乎。蓋道能生形﹐形不能生道﹐知此道卽知此形﹑形乎形乎﹐視聽冥冥﹐斯其至矣。

揣摩簡練出其下。學古人之成法﹐斤斤不失尺寸此其下也。

太衝子云﹕今得意於忘言之天﹐盡是棄糟粕已後。陳圖南云﹕揣其形﹐摩其骨﹐什分之間不失一。超於什一』﹐揣摩中便是神仙下寰世。

祕訣云﹕春秋伯樂善相馬﹐秦穆公謂伯樂之後無人己。伯樂舉九方臯。穆公乃使九方臯徧求馬於域中﹐數月而報得良馬﹐牡毛色畢呈。馬至則與前報者庚﹐穆公不悅口﹐化牡毛色不分﹐義何馬之能知﹖伯樂曰﹐若臯之所觀天機也﹐得其精而忘其粗﹐在其內而忘其外﹑驗之果良馬。夫君子之相﹐何異良馬。學者得九方臯之術化矣。

有時或在方寸間﹐理不越於方寸﹐常存主於一身。

《聖凡論》云﹕心爲身主﹐五行之先。麻衣云﹕末觀形貌先相心田。此﹕者皆方寸之說也。

祕訣云﹕心者身之帥﹐心帥以正﹐幻形孰不正。形右不正者元論矣。卽如伏羲﹔人首蛇身。神農人身牛首﹐爲三代之聖君。方寸之論﹐彰彰明矣。

有時或在邦廓外。石蘊玉而山輝﹐珠藏淵而媚。

《靈臺經》云﹕骨肉丰標爲外邦﹐且於眞實用工夫。《肘後經》云﹕吾人性上無一物形生惟有外皮膚。《貧女心鏡》云﹕堯眉八彩﹐舜目重瞳﹐內秉聖徳﹐外見神姿﹐以此推之﹐內徳外形之徵也。

祕訣云﹕相有隱有顯﹐顯者易觀﹐隱者難見﹐在學者目力心思何如耳。假如有徳者必有形﹐又有形者而無徳﹐湯軀九尺而曹交類之﹐孔子河月而陽虎類之。一聖﹣狂﹐天淵之懸﹐是不可不辧。

空空洞洞本來眞﹐空空明鏡之衷﹐洞洞無物之體。

《心經》云﹕色卽是空﹐空卽是色。《通仙錄》﹕云﹕洞洞不知天地隘﹐性靈遠是太虛眞。白聞道者云﹕不論肉﹐不論骨﹐骨肉皮蘘殼漏子﹐空空洞洞有乾坤。卽是太虛元化體。

祕訣云﹕血肉內气化爲生性靈具十气化之前﹐是以知本眞則知眾體。此淪可與髙明者道﹐難與庸俗者言也。

仿仿佛佛難測度。有相無心﹐有心無相。

《神獅機》云﹕有形中之形﹐有形外之形。形中之形﹐由中生色﹐醉然見於面盎於背是也。形外之形﹐色厲內茬﹐似忠非忠﹐似信非信是也。此二者特踐形不踐形之間耳。

祕訣云﹕昔有人毀陳平於漢祖﹐曰陳平美如冠玉﹐未必中之有也。誠哉斯言乎﹐觀人之難也。

消息只此个中存﹐富貴貧賤﹐吳出此篇。

太衝子云﹕个中得此閒消息﹐了我優遊物外身。

祕訣云﹕邵子詩云﹕因探月窟方知物﹐爲攝山根始識人。此與上文辭異而意同。不造其妙則何以知人﹐義何以知己也。

東周叔服豈欺我。叔服有人倫識鑑。學者當不讓於叔服。

柳莊云﹕緊相人之有術兮﹐肇東周之叔服。監昭晰之幽隱兮﹐宜休咎之是卜。

祕決云﹕叔服擅名於周﹐於卿唐舉繼之﹐孰謂子卿唐舉之後﹐義豈無人哉﹐欺我之言不誣矣。

相五徳配五行第三郭林宗

五行水火木金土﹐太極生兩儀﹐兩儀生四象﹐四相生八卦﹐八卦生五行。

陳圖南曰﹕天一生水﹐在人爲腎﹐腎之竅爲耳﹐又主骨齒。地二生火﹐在人爲心﹐心之竅爲舌﹐又主血气毛髮。天三生木﹐在人爲肝﹐肝之竅爲眼﹐又主筋膜爪甲。地四生金﹐在人爲肺﹐肺之竅爲鼻﹐又主皮膚喘息。天五生土﹐在人爲脾﹐脾之竅爲唇﹐義主肉色。宋齊丘云﹕凡在五行懼有祿﹐只宜丰厚不宜偏。

祕訣云﹕人身具此五行﹐惟水火乃五行之最。水屆坎居腎﹐腎水旺能養之肝木﹐木得水濟而生離之心火﹐火得木助而生良之脾土﹐土得火益而生兌之肺金。此生生不息之機﹐乃水之化源無端也。

中藏五徳通臟腑。五徳﹕仁﹑義﹑禮﹑智﹑信。臟腑﹕肺﹑心﹑腎﹑肝﹑脾。

《玄神錄》云﹕甲木主仁﹐位居東﹐庚金爲義﹐向西從。禮依丙火南方地﹐智於壬癸北方中。惟有戊土無方位﹐信立陰陽理則同。五者本非泛然物﹐隱於臟腑妙無窮。

祕訣雲﹕水火木金土﹐肝肺心腎脾。五徳配五行﹐仁義禮智信。發而爲四端﹐信則居其一。生相若無信﹐虛負軀殼體。吾見世間人﹐致淆於外矣。不知無文中﹐捨有眞實理。眞實卽爲信﹑四時不衍期。相中全在信。相得壽須彌。四端豈假借﹐各具其一理。倍寄四端中﹐有用無方體。

水圓本是智之神。水性周流無滯智之體似之。

《風鑑》云﹕肩粗並眼大城廓更閉圓。此相名眞水。平生福自然。成和子雲﹕水形主閱得其五圓﹑气色不雜﹐精神不亂﹑動止寬容。行久而輕也。語云智者樂水﹑又云智者動。

祕訣雲﹕水先天之气耳﹑貫通於六合。化機不息。口古如常。圓融似智得其形﹐並得其性。是爲眞水﹐主聰明敏達定賢愚也。經云﹕似水得水文學貴。

火有文武禮之附。火之用有文武禮之體似之。

《風鑑》云﹕欲識火形貌﹐下闊上頭尖。舉止全無定﹐頤邊更少須。成和子云﹕火形主明﹑得其五露﹑气色不雜﹐精神不亂﹑動止惇厚﹐臥久而安也。

祕訣云﹕以火爲種水作精。精全面後神方生。神全而後气方備﹐气備而後色方成。火之在人爲禮。得其形並得其智。是爲眞火。主威勢勇烈﹐定剛柔也。經云﹕似火得火見機果。

木居東位仁發生。木之徳爲仁捨生生之機。

《風鑑》云﹕稜稜形瘦骨﹐凜凜更修長。秀气生眉眼。須知晚景光。成和子云﹕木形主長﹐得其五長。气色不雜﹐精神不亂﹐動止溫柔。涉久而淸也。

祕訣云﹕木之枝榦發於甲木。位天地長生之府﹑配於五徳居其首﹐在人爲仁。得其形。外得其性﹐是爲眞木。主精華茂秀。定貴賤也。經云﹕似木得木貸財足。

金方斷制義白然。金之性有樽節裁處之宜。

《風鑑》云﹕部位要中正﹐三停又帶方。金形人入格﹑自是有名揚。成和子云﹕金形主方﹐得其五方﹐气色不雜﹐精神不亂﹑動止規模﹑坐久而重也。

祕訣云﹕金之位於乾兌﹐捨西方肅殺之气﹐秉堅剛之體。在人爲義。得其形﹐並得其性。是爲眞金。主刑誅厄難。定壽夭也。經云﹕似金得金剛毅深。

土定不移信常足。士之信定性立剛維。

《風鑑》云﹕端厚仍深重﹑安詳若泰山。心謀難測度﹐信義動人間。成和子云﹕土形主厚﹐得其五厚﹐气色不雜﹐精神不亂﹐動止惇龐。處久而靜也。

祕訣云﹕上浮游於四季﹐旺在辰戊丑末﹐寄在丙子。一季主事十八日﹐其徳能生萬物﹐在人爲性。得其形﹐並得其性﹐是爲眞土﹐主載育有容﹐定貧富也。經云﹕似土得土厚櫃庫。

此爲五徳配五行。總結上文而言之。

《風鑑》云﹕木要瘦﹐金要方﹑水肥火厚土尖長。形體相生便爲吉﹐忽然相克定爲殃。

祕訣云﹕蒼松翠柏﹐歲寒不凋﹑可以觀仁﹐精金美玉百煉成剛﹐可以觀意﹐火風烹飪﹐鼎養聖賢﹑可以觀禮﹐長江大河﹐天機動流﹐可以觀智。名山大川﹐載重泄﹐可以觀信﹐人與天地並立。天地﹐人也﹑人天地地也。知此五徳配五行之說。

相神气第四唐舉

賊形天地超過萬靈﹐天地生人﹐性靈異於萬物。

《無形歌》云﹕道爲貌﹑大力形﹐默受陰陽稟性情。陰陽之气天地造﹐化出比塵凡幾樣人。《靈樞經》云﹕人稟天地之气﹐肖淸濁之形。爲萬物至靈也。王元君云﹕人道九形而生行形﹑舒之彌六合。捲之个盈據﹐包絡大地﹐稟受羣生者也﹐故云賦形天地超萬靈。

祕訣云﹕人生之道﹑眞精融合。二五凝成﹐賦其形。卽賦其理。𨿽萬物皆具生成之道﹐蠢然而巴﹑未有如人最靈也。

气似油兮神似燈。形資气以養之。

《淸鑑》云﹕大都神气賦於人﹑有若油兮又似燈。人平卻自精之實﹐油淸然後燈方明。柳莊云﹕古者方伎之道﹐有聞人之警格而知其必貴者﹑得之於人也。有察人之喜怒而知其必貴者﹐得之於气也。陳圖南云﹕形以養血。血以養气。气以養神﹑故形全則气今。气全則神全。又云﹕神完則气寬﹑神安則气靜。得失不足以暴其气﹐喜怒不足以驚其神﹐其爲君子乎﹐福祿永其終矣一。

祕訣云﹕令人論神﹐必曰眼有精神。殊不知神之元﹐大一生水爲精﹐地二生火爲神﹐精合者然後神從之。內有充足之精則外有澄徹之神。如行不動色﹐坐不隨語﹐睡易醒覺﹐作事終。皆精神也。淪气必曰﹕神气固是﹐殊不知气有三﹐有自然之气。有所養之气﹕有暴之气。自然之气乃胎元﹐﹣呼一吸定生人之貴賤也。所養之气﹐乃浩然塞乎兩間﹐定人之賢愚也。暴之气乃仲仲自好﹐定人之善惡也。要之神气t之子。气神之母﹐神能畱气﹑气个能畱神。定訣曰﹕妙相之法在何方﹔觀其神气在學堂。气者有之最是良﹐若人認得神與气﹐富貴貧賤是審量。

油若竭今燈焰熄﹐气喪則神亡。

《神解》云﹕將全其形﹐先須其理。精實气固﹐則神安。血枯气散﹐則神亡。風鑑云﹕气壯血和則安固﹐血枯气散神失奔。謝靈運云﹕夭壽之人神離睫﹐泛而不救無所守也。圖南云﹕气冷形榮壽豈宜。又云﹕气短精神慢﹐那得有長年。

祕訣云﹕沖气乃相須者也﹐气旣喪﹐神安得獨存。經云﹕神散气聚﹔少孤破家。气聚神散﹐作事不定﹐神與气合﹐深遠主壽﹐淸秀主貴。

燈若明今油潤之。神若秀發由气助之。

《風鑑》云﹕神居形內不可見﹐气以養神爲命根。又云﹕英標淸秀心神爽﹐气血調和神不昏。白閣道者云﹕神者百閱之秀气也。如陽气舒而山川秀發﹐日月現而田地淸明。

祕訣云﹕形能養神﹐托气而安。气不多則神暴﹐而不安。欲安其神﹐先養其气。故盂子不顧萬鐘之祿﹐能養其气者也。

落落失常無宅守﹐落落不得志之意。

《後經》云﹕神衰血敗气將凋﹐失志落落不支持﹐鬼箭云﹕荒唐失志神無宅﹐不到到中途則夭亡。來和子云﹕維維失志﹐失志攺常神已去。

祕訣云﹕神气欲散﹐福祿將艾﹐𨿽處得意之時﹐無異君迫之際。此乃神已去捨﹐觀之何知。歌曰﹕何知爲官多災難﹐坐時眉攢口門常嘆。問知其人必此亡﹐塵埃面色言失常。正無守宅也。

謂澄澄絕俗有根株。澄澄﹑瑩靜無雜。絕俗﹑出眾異常。根株﹑苗裔行木也。

陳圖南云﹕精神澄徹﹑如止水之淵﹐驚之不懼﹐折之不回﹑君子之人也。神解云﹕虛化神﹑神化气。气爲骨之苗裔﹐骨爲神之根株矣。《肘後經》云﹕骨肉相滋不相返﹐精神湛粹壽康寧。

祕訣云﹕峨峨怪石迷閒雲。昆山片玉已琢出。此至精之寶發於外﹐而蘊於內﹐非天地之鐘﹐道之涵養。而能有此乎。

縱然形肉充盈實﹐𨿽有形肉﹐不如神气。

來和子云﹕形亦厚肉亦充﹐無神元气怨天公。陳圖南云﹕有肉而元气。猶如虫木內已空虛﹐𨿽外有皮膚。暴風迅雨鮮有不摧者也。

祕訣云﹕有神气無形肉者﹑有根蒂而無九枝葉﹑非時不茂。昔人有相諸葛孔明者曰﹕外稟松柏枯槁之姿﹐內有文理根蒂之實﹑風閒不摧折﹐日華秀名滿天下。

气散神枯虛殼子。神气俱亡命﹐虛有幻軀。

《無形》云﹕神也無气也元﹐空空遺下這皮膚。殼子若值風霜損﹐谷神先已向秋枯。

祕訣云﹕气毛以血養而助神﹑气散則神枯﹐由心不能生血故也。心何爲而不生血﹐由思慮勞傷。揣摩計較﹐斷喪心之虛靈所以損耗神气元神﹑元神耗則神气亡。神气亡幻﹐軀能久乎。

相徳器第五許負

陰陽陶鑄幾般人﹐陰陽二气生成﹐分智思賢不肖幾般。

陳圖南云﹕夫人之生﹐爲萬物之貴﹐懷天地五常之性。抱陰陽二气之靈﹐𨿽秉彜之本問肖容貌之非。《通玄賦》云﹕陽生陰育﹐天尊地卑。燭譽經云﹕人凜陰陽之正气﹐形似天地以相同。中聖有全徳﹐造化無全功。

祕訣云﹕陰陽二气之化生也﹐陽先而陰後。陽施而陰受。陽者乾道﹐陰者坤道。乾道成男﹐坤道成女。稟其气之淸者。爲聖爲賢﹐稟其气之濁者﹑爲思爲不肖。所以稟气則同﹐淸濁有異﹐而人品殊文。

器識緣何分淺深。器者徳器﹐識者識量。

裴行儉云﹕士先器識而後文藝。李靖云﹕淺淺器識庸人耳﹐格薄難與成功名。《風鑑》云﹕形者人之材也﹐徳者人之器也﹐有材矣而付之以徳﹐猶如雕琢而成器也。器遇柮工而器之﹐是爲不材之材也。

祕訣云﹕徳在形先﹐形在徳後。卽如項羽目有重瞳﹐形則善矣。然而咸陽三月火﹐骸骨亂如麻。哭聲慘但天地﹐非羽殘暴之器致之乎﹖競而舨舟不渡﹑則首烏江﹐

也有汪洋居臺閣﹐汪洋諭徳量之寬宏﹐臺閣三公元宰之位也。

《風鑑》云﹕剛毅汪洋誰可識。呂尙云﹕器宇汪洋有容納﹐志气深遠有機謀﹐動作使令不可料﹐時通亦爲公與候。鬼箭云﹕气宇軒昂好丰標﹑必居臺閣佐明朝。

祕訣云﹕形體美惡﹐本自生成﹐器識卑瑣﹑學問可以充拓。昔柴羔見惡末學﹑性至愚鹵。﹣見孔子之後﹐啟蟄不殺﹐方長不折﹐不徑不竇﹐居喪泣血三年。未曾見齒﹐卒成大賢。學問之變如此﹗

也有輕盈處廟廷。气驕則輕﹐志滿則盈。廟廷﹐朝廷也。

《風鑑》云﹕幾輩堂堂相貌淸﹐幾人相貌太輕盈。神機云﹕骨格精神志气盈。早年佩玉立廟廷。春花必定春時發﹐過卻春時花謝傾。

祕訣云﹕徳器者﹐滄海之波瀾。注之不見泛﹐鞠之不見涸。虛而能受。動而愈出﹑此其所以異於輕盈者也。

輕盈薄識非蕸福﹐輕盈薄識不見於其身而見於其後。

裴行儉云﹕人有文才而浮急淺露﹐豈享富貴之器耶。管格云﹕處崇宦而自視巍巍然﹐非遐福之器也。

祕決云﹕大舜微時﹐耕稼陶漁﹐艱苦無不履歷。及身處九重﹐玉食萬國﹐自是不以爲欲﹐無異耕稼陶漁之時﹑祿位名壽兼而有之﹐福流子孫眞遐福之器哉。

汪洋大度可延齡。絕而能續﹐曰延齡﹑年齡也。

白閣道者云﹕腹內能容三萬解﹐齡如一縷亦須延。陸賈云﹕漢髙豁達大度。

祕訣云﹕書云﹕有容徳乃大。夫徳者﹐天爵也。孟云﹕修其天爵﹐而人爵從之。卽宋郊以竹渡蟻﹐遇胡僧相之日﹐公神彩異常﹐必活數萬性命﹐後日當魁天下。夫以數萬蟻命。由陰報之速﹐使活天下蒼生之命﹐義當何如耶。延齡之說誠非迂也。

子輿�巖師萬世﹐孟柯。字子與。�巖﹐气象�巖也。

《風鑑》云﹕�巖器宇旋旋生。《通仙錄》云﹕�巖器宇旋旋露﹐有類古玉埋於秋。《淸鑑》云﹕孟子巖巖泰山气象﹐能賤齊宣之祿萬鐘。

祕訣云﹕夫有徳者﹑其器宇恢廓﹐輕萬鐘一節。未足以窺其微﹐使務名者亦能之﹐畢竟於平時見義無難色﹑方得之﹑古人謂觀其所忽是也。

夷吾卑俠佐姜齊。管仲﹐字夷吾﹐相齊桓公﹐伯諸侯。

孔子曰﹕管仲之器小哉。朱子注云﹕局量偏淺﹐規模卑狹﹐謂其得君行道而以伯終也。

祕訣云﹕或謂孔子論管仲之器小﹐朱子釋曰﹕局量編淺﹐規模卑狹﹐此論事功﹐末論其徳容。葆和子曰﹕不然﹐器者﹐吾身之徳發而爲容﹐有其徳﹐便有其器﹐有其器﹐便有其容。事功卽徳器之見於行也﹐故古人見其禮而知其政﹐聞其樂而知其徳。袁柳莊口﹕聞人之聲﹐而知其素﹐其意於此同。

此特公私毫髮問﹐用心有公私之別。

玄談云﹕丰姿異﹐骨格奇﹐再觀才器設施爲。才濟變意有私﹐小人君子不同歸。朱文達曰﹕公道私情﹐此事間不容髮。

祕訣云﹕夷吾葵丘之會﹐名尊周室﹐實伯齊桓。公私之介﹐惟宣尼知之。所以器不能王齊而伯終也。假如人有此才器﹐有奇形﹐且大公無我﹐不惟福庇子一身一家﹐大君赤子亦蒙其福矣。人之徳器顧不重哉。

出其下者無足評。徳器不及夷吾者﹐無足論相矣。

《風鑑》云﹕上貴之人方人相﹐中下之人豈可評。來和於云﹕南北路頭多少人﹐上士吾方與論評。

祕訣云﹕麻衣曰﹕形骸局促﹐作事畏縮。器寧軒昂。一小快順。夫軒昂者﹐抱致遠之資。局促者。顯卑瑣之態。人品已定﹑貴賤已殊﹐無足評論固宜。福若水兮徳若器﹐徳隨器付。

《五管訣》云﹕𨿽然論相而論福﹐尢必觀器面知徳。度冥經云﹕人有一分徳器﹐必有一分衣祿。十分徳器﹐必有十分衣祿。

祕訣云﹕福水徳器之諭﹑極善此方者也。吾曾讀史﹐見古人作歇器者﹐中則正﹑滿則覆。限於其器也。始知徳福二者﹐亦猶築器之有限也。

器若淺今水盈溢。器小福薄。

鬼箭云﹕相寒福薄是前緣﹐器淺分明由怨天。胡僧云﹕小人形貌相有方﹑不見播間乞祭郎。施施狀驕妻房﹐易盈易溢最乖張。昏夜乞哀曾婢膝﹐白書矜人更濟鏘。器淺志盈無遠識﹐直饒富貴也尋常。

祕訣云﹕曾聞孔子臍深七李﹐董卓亦臍深七李。經云臍爲五臟之外表﹐惟喜深寬﹐怕窄小﹑居上爲智。居下愚﹐七李能容。仲尼是古一聖﹐賦此異質﹐董卓亦當如仲尼之聖爲是。何乃驕於盧植曰﹕吾與公同位方嶽﹐公何尙居中郎﹖植門﹕明公與我皆鴻﹐不意明公變爲風凰。卓喜。夫卓使孔子之徳。又有其形﹐是亦孔子也。何乃戮身燃臍。徳不稱形故也。

得志崢嶸民徳色﹐徳色﹐驕矜之念。民﹐無迹也。

《風鑑》云﹕紅紫黃光起福堂﹐崢嶸得志喜非常。謝靈運云﹕得志之人輕可識﹐辧取崢嶸及徳色。

祕訣云﹕商貴得志之气﹐三光五澤﹑此正本來之色也。人若處此富貴之時﹐未嘗不以富貴驕人﹑其傲慢之气。有不及檢柬於處已待人之時﹑圭角發露﹐此徳色也。學力到涵養純則無。

失時落魄絕狐媚。落魄﹐猶言喪气也。狐善媚故曰狐媚。

《風鑑》云﹕失志落落坐立歌。來和子云﹕落魄貧寒無媚態﹐相中惟有此人稀。

祕訣云﹕世間惟有貧賤至易移人﹑饑寒迫於身﹐壯气消磨﹐雄心頓挫。鮮不奴顏拽招十王公。程子詩﹕富貴不淫貧賤樂﹑男兒到此是豪雄。此相之謂也。

任是不揚難錄取﹐不揚﹐貌惡侵小也。

胡僧云﹕休嫌貌不揚白壁璞中藏。裴中立云﹕白題像爾聲不揚﹑爾貌不揚﹐一點靈臺丹靑莫狀。

祕訣云﹕人形甚美必有甚惡﹐人形甚惡必有甚美。誠能知美中有惡﹐惡中有美﹐相術不減於姑布子卿矣。

心生相貌立磁基。磁基﹐寓言心地也

《人倫賦》云﹕借使修徳於心﹐吉凶可易。陳圖南負心發善端諸福集。麻衣云﹕末觀形貌﹐先相心田。

祕訣云﹕心生相貌﹐以理言也。大人心雕琢太甚﹐生理盡矣。具有美形﹐術見有減﹐惟福白減耳。培養方寸。生理全。𨿽有惡形﹐未嘗有攺﹐椎福自增耳。學術者此不可不知。

右五條相法﹐精無不該﹐粗無不載﹐囊括諸相法中之相﹐分經玄二解。泛視之﹐其辭簡約﹐深玩之﹐其理無窮。余珍之久矣﹐敢自私乎﹑公於同志。

十三部位總歌

天中第一天中對天嶽﹐左廂內府相隨續。髙廣尺陽武庫同﹐軍門輔角邊地足。

天庭第二天庭連日角﹐龍角天府房心墓。上墓四殺戰堂連﹐驛馬弔庭分善惡。

司空第三司空額角前。上卿少府更相連。交友道中交額好﹑眉重山林看聖賢。

中正第四中正額角頭﹐虎角牛角輔骨遊。玄角斧裁及華蓋﹐福堂彩霞郊外求。

印堂第五印堂交鎖裏﹑左日蠶室林中起。酒樽精舍對繽門﹐劫路巷路靑路尾。

山根第六山根對太陽﹐中陽少陽及外陽。魚尾姦門神光接﹐倉井大門玄武藏。

年上第七年上夫座參﹐長男中男及少男。金櫃禁房並賊盜﹐遊軍書上玉堂厴。

壽上第八壽上甲櫃依﹐歸來堂上正面時。姑姨姊妹好兄弟﹐外甥命門學堂基。

準頭第九準頭蘭臺正﹐法令竈上宮室盛。典禦園倉後閣連﹐守門兵卒記印綏。

人中第十人中對井部﹑帳下細廚內閣附。小使僕從妓堂前﹐嬰門博士懸壁路。

水星十一水星閣門對﹐北鄰委巷通衢至。客捨兵蘭及家庫﹐商旅生門山頭寄。

承漿十二承漿祖宅安﹐孫宅外院林苑看。下墓莊田酒池上﹐郊廓荒斤道路旁。

地閣十三地閣下捨隨﹐奴僕推磨坑塹危。地庫陂池及鵝鴨﹐大海舟車無憂疑。

流年運气部位歌

欲識流年運气行﹐男左女右各分形。天輪一二初年運﹐三四周流至天城。天廓垂珠五六七﹐八九天輪之上停。人輪十歲及十一。輪飛廓反必相刑。十二十三並十四﹐地輪朝口壽康寧。十五火星居正額﹐十六天中骨法成。十七十八日月角﹐遠逢十九應天庭。輔角二十二﹣﹐二十二歲至司空。二十三四邊城地﹐二十五歲逢中正。二十六上主丘陵﹐二十七年看墳墓。二十八遇印堂平。二十九三十山林部﹐三十一歲淩雲程。人命若逢三十二﹐額右黃光紫气生。三十三行繁霞上﹐三十四有彩霞明。三十五歲太陽位﹐三十六上會太陰。中陽正當三十七﹑中陰三十八主亨。少陽年當三十九。少陰四十'少弟兄。山根路遠四﹣﹐﹐四十二造精舍宮。四十三歲登光殿﹑四旬有四年上增。。壽上又逢四十五﹐四十六七兩顴宮。準頭喜居四十八﹐四十九入蘭臺中。庭尉相逢正五十﹐人中五十一人驚。五十二三居仙庫﹐五旬有四食倉盈。五五得請祿倉米﹐五十六七法令明。五十八九遇虎耳﹐耳順之年遏水星。。承漿正居六十一﹐地庫六十。二三逢。六十四居陂池內﹐六十五處鵝鴨鳴。六十六七穿金縷﹐歸來六十八九程。逾矩之年逢頌公﹐地閣頻添七十﹣。七十二三多奴僕﹐腮骨七十四五同。七旬六七尋子

位﹐七十八九醜牛耕。太公之年添一歲﹐更臨寅虎相偏靈。八十二三卯兔宮﹐八十四五辰龍行。八旬六七已蛇中﹐八十八九午馬輕。九旬九一未羊明﹐九﹣十二三猴結果﹐九十四五聽雞聲。九十六七犬吠月。九十八九買豬吞。若問人生過百歲﹐頤數朝上保長生。周而復始輪於面﹐紋癮缺陷禍非輕。限運並衝明暗九﹐更逢破敗屬幽冥。又兼气色相刑克。骨肉破敗自伶仃。倘若運逢部位好﹐順時气色見光晶。五嶽四瀆相朝把﹐扶搖萬里任飛騰。誰識神仙眞妙訣﹐相逢談笑世人驚。

運气口訣水形一數金三歲﹐土厚惟將四歲推。火赴五年求順逆﹐木形二歲復何疑。金水兼之從上下﹐若雲水火反求之。土自準頭初主限﹐周而復始定安危。

識限歌八歲十八二十八﹐下至山根上至發。有無活計兩頭消﹐三十印堂莫帶殺。三二四二五十二﹐山根上下準頭止。禾倉祿馬要相當﹐不識之人莫亂指。五三六三七十三﹐人面排來地閣間。逐一推詳看禍福﹐火星百歲印堂添。上下兩截分貴賤﹐倉庫分平定有無。此是神仙眞妙訣﹐莫將胡亂教庸夫。

十二宮相論

一命宮命宮者﹐居兩眉之間﹐山根之上。光明如鏡﹐學問皆通。山根平滿﹐乃主福壽。土星聳直﹐扶拱財星。眼若分明﹐財帛丰盈。額如川字﹐命逢釋馬﹐官星果若如斯﹐必保雙全富貴。凹沈必定貧寒﹐眉接交相成下賤﹐亂裏離鄕﹐又克妻。額窄眉枯﹐破財鈍檀。

詩曰﹕眉眼中央是命宮﹐光明瑩淨學須通。若還紋理多這滯﹐破盡家財及祖宗。

命宮論曰﹕印堂要明潤﹐主壽長久。眉交者﹐身命早傾。懸鍼主破﹐克妻害子。山嶽不宜昏暗﹐有川字紋者﹐爲將相。平正明潤身常吉﹐得貴人之力。气色靑黃虛驚﹐赤主刑傷﹐白主喪服哭悲﹐黑主身亡﹐紅黃主壽安﹐終身吉兆。

二財帛鼻乃財星﹐位居土宿。截簡懸膽﹐幹倉萬箱。聳直丰隆﹐一生財旺。富貴中正不偏﹐須知永遠滔滔。鷹嘴尖峯。破財貧寒。莫教孔仰﹑主無隔宿之糧。廚竈若空﹐必是家無所積。

詩曰﹕鼻主財星瑩若隆﹐兩邊廚竈若教空。仰露家無財與栗﹐地閣相朝甲櫃丰。

財帛宮論曰﹕天倉﹑地庫﹑金甲櫃﹑井﹑竈﹐總曰財帛官。須要丰滿明潤﹐財帛有餘﹐忽然枯削﹐財帛消乏。有天無地﹐先富後貧。天薄地丰﹑始貧終富。天髙地厚﹐富貴滿足﹐蔭及子孫。額尖窄狹﹑一生貧寒。井竈破露﹐廚無宿食。金甲櫃丰﹐富貴不窮。气色昏黑。主破失財祿﹐紅黃色現﹐主進財祿。靑黃貫鼻﹑主得橫財。二櫃丰厚﹐明潤消和﹐居官而受賞賜。赤主口舌。

三兄弟兄弟位居兩眉﹐屬羅計。眉長過目﹐三四兄弟無刑。眉秀而疏。枝榦自然端正﹐有如新月和同水遠超羣。若是短粗同气﹑連枝見別。眉環塞眼﹑雁行必疏﹐兩樣眉毛﹐定須異母。交連黃薄﹐自喪他鄕。旋結回毛。兄弟蛇鼠。

詩曰﹕眉爲兄弟軟徑長﹑兄弟生成四五彊。兩角不齊須異母﹐交連黃簿送他鄕。

兄弟宮論曰﹕兄弟羅計﹐須要丰蔚﹐不宜虧陷。長秀則兄弟和睦﹐短促不足﹐則有分離孤獨。眉有旋毛﹐兄弟眾多狼件不常。眉毛散者﹑錢財不聚。眉毛逆生。仇兄賊弟。互相妒害﹐或是異姓同居。眉淸有彩﹐孤騰淸髙之士。眉毛過目﹐兄弟和睦。眉毛中斷﹐兄弟分散。濃淡丰盈﹑義友弟兄。气色靑主兄弟鬥爭。口舌黑白﹐兄弟傷文。紅黃之气。榮貴喜慶。

四田宅田宅者﹐立居兩眼﹑最怕赤脈侵睛。初作破盡家園﹐到老無糧作蘸。眼如點漆﹑終身產業榮榮。風日髙眉﹑置稅三州五縣。陰陽枯骨﹑莫保田園。火眼水輪﹐家財傾盡。

詩曰﹕眼爲田宅主其宮﹐淸秀分明﹣樣同。若是陰陽枯更露﹑父母家財總是空。

田宅宮論曰﹕十星爲田宅﹐主地閣要朝。天庭丰滿明潤﹐主田宅進益。低塌昏暗傾欣。主破田宅。若飛走不朝﹑田宅居無气色靑﹐主官非田宅無成。黑主杖責。白主丁憂。紅主成﹐田宅喜重重﹑黃明吉昌﹐謀元不遂﹐君子加官﹐卽日得升﹐小人得寵﹐利見貴人﹐武職或領兵馬﹑殺气旺者﹐卽行師﹐主管財賦﹐或八運司等處﹐五品至三品﹐三品至二品﹐如是詳看六品以卜﹐另作區處。

五男女男女者。位居兩眼﹣下。名曰淚堂。三陽平滿﹐兒孫福祿榮昌。隱隱臥蠶﹐子息還須淸貴。淚堂深陷﹐定爲男女無祿。黑痣斜紋﹐到老兒孫有克。口如吹火﹐獨坐蘭房。若是平滿人中﹐難得兒孫送老。

詩曰﹕男女三陽起臥蠶﹐瑩然光彩好兒郎。懸鍼理亂來侵位﹐宿債平中不可當。

男女宮論曰﹕王陰三陽﹑位𨿽丰厚﹑不宜枯陷。左三陽枯﹐克損男。右三陰枯﹐克損女。左眼下有臥蠶紋﹐生貴子。凡男女眼﹣下無肉者﹐妨害男女。臥蠶陷者﹐陰駕少﹔當絕嗣也。亂紋侵者﹐主假子及招義女。魚尾及龍宮黃色環繞﹐主爲陰駕紋見曾懷陰徳濟於人﹐必有果報。又云﹕精寒血竭不華色﹐男不旺﹐女不育。若明陽調和﹐精血敷暢﹐男女交合﹐故生成之道不絕。宜推於形象外﹐當以理言﹐玄妙自見也。气色靑﹐主產厄。黑白主男女悲哀。紅黃主喜至。三陽位紅生兒。三陰位靑生女。

六奴僕奴僕者﹐位居地閣﹐重接水星。頰圓丰滿﹐侍立成羣。輔弻星朝一呼百諾。口如四字﹐主呼聚喝散之權。地閣尖斜﹐受恩深﹐而反成怨恨。紋紋敗陷﹐奴僕不周。墻壁低傾﹐恩成仇隙。

詩曰﹕奴僕還須地閣丰﹐水星兩角不相容。若言三處都無應﹐傾陷紋痕總不同。

奴僕宮論曰﹕懸壁無虧﹐奴僕不少。如是枯陷﹐僕馬俱無。气色靑主奴馬損傷。白黑主僕馬墜墮﹐不宜遠行。赤主僕馬口舌﹐損馬失財。黃色勝﹐牛馬奴僕自旺﹐左門右戶﹐排立成行。

七妻妾妻妾者﹐位居魚尾﹐號曰姦門。光潤無紋﹐必保妻全。四徳丰隆平滿﹐娶妻財帛盈箱。顴星侵天﹐因妻得祿。姦門深陷﹐長作新郎。魚尾紋多﹐妻防惡死。姦門暗慘﹐自號生離。黑痣斜紋﹐外情好而心多淫欲。

詩曰﹕姦門光澤保妻宮﹐財帛盈箱見始終。若是姦門生暗慘﹑斜紋黑痣蕩淫奔。

妻妾宮論曰﹕魚尾須要平滿﹐不宜克陷。丰滿則夫貴妻榮﹐奴僕成行。婦女魚尾姦門明潤﹑得貴人爲夫。女人鼻如懸膽﹐則主富貴。。缺陷則主防夫﹐淫亂敗家﹑放蕩不旺夫。婦人面如滿月﹐下領丰滿﹐至國母之貴。气色靑﹐則主妻妄憂愁思慮。赤主夫妻口舌。黑白大夫妻男女之悲。紅黃色見﹑主夫妻男女和諧之喜。如有暗昧﹐主夫妻分離﹐不然斷角少情。

八疾厄疾厄者﹐印堂之下﹐位居山根。隆如丰滿﹐福祿無窮。連接伏犀﹐定主文章。瑩然光彩﹐五福懼全﹐年壽髙平﹐和塢相守。紋痕低陷﹐連年速疾沈屙﹐枯骨尖斜﹐未免終身受苦。气如霧﹐災厄纏身。

詩曰﹕山根疾厄起平平﹐一世無災禍不生。若值紋痕並枯骨﹑平生辛苦卻難成。

疾厄宮論曰﹕年壽明潤康泰﹐昏暗疾病至。气色靑主憂驚。赤防重災。白主妻子之悲。黑主身死。紅黃紫主喜气之兆也。

九遷移遷移者﹐位居眉角﹐號曰天倉。丰盈隆滿﹐華彩無憂。魚層位平﹐到老得人欽羨﹐騰騰驛馬﹐須貴遊宦四方。額角低陷﹐到老住場難見。眉連交接﹐此人破祖離家。天地偏斜﹐十居九變。生相如此﹐不在移門﹐必當攺墓。

詩曰﹕遷移宮分在天倉﹐低陷平生少住場。魚尾未年不相應﹐定因遊宦卻尋常。

遷移宮論曰﹕邊地驛馬﹐山林髮際﹐乃爲出入之所﹐宜明潤潔淨﹐利遠行﹐若道暗缺陷﹐及有黑子﹐不宜出入﹐被虎狼驚。气色靑﹐遠行主驚失財。白主馬僕有失﹐黑主道路身亡。紅黃紫宜獲財喜。

十宮祿官祿者﹐位居中正﹐上合離宮﹐伏犀貫頂。一生不到訟庭﹐驛馬朝歸﹐官司邏擾。光明瑩淨﹐顯達超羣。額角堂堂﹐犯著官司貴解。宮痕理破﹐常招橫事。眼如赤鯉﹐實死徒刑。

詩曰﹕官祿榮宮仔細詳﹐山根倉庫要相當。忽然瑩淨無痕點﹐定主官榮貴久長。

官祿宮論曰﹕兩眼神光如曙星﹐龍目鳳睛主貴。印堂明潤﹐兩耳色白過面﹐聲聞天下﹐福祿榮顯。如陷缺飛走﹐而無名譽。气色靑﹐主憂疑。赤主口舌是非。白主孝服至。紅黃上下有詔書加官進職之喜。

十一福徳福徳者﹐位居天倉﹐牽連地閣。五星朝拱﹐平生福祿滔滔。天地相朝﹐徳行須全五福。額因額窄﹐須知苦在韌年。額闊頤尖。邊否還從晚景。眉髙目聳。尢且平平。眉壓耳掀﹐休言福徳。

詩曰﹕福徳天倉地閣圓﹐五星光照福綿綿。若還缺陷並尖破﹑衣食平平更不全。

福徳宮論曰﹕天倉地庫爲福徳宮﹐須要丰滿明潤﹐相朝招重重祖蔭﹑福徳永祟。若陷缺不利﹐淺窄昏暗﹑災厄常見﹐人亡家破﹐蓋因心術損了陰隙﹐終是勉彊﹐神明不佑。作事行悔﹐滿面春風﹐一團和气。气色靑主憂疑。赤主酒肉﹐忌口舌。白主災疾。紅黃吉兆。

十二相貌相貌者﹐先觀五嶽﹐次辧三停。盈滿﹐此人富貴多榮。三停俱等﹐永保平生顯達。五嶽朝聳﹐官祿榮遷﹐行坐威嚴﹐爲人尊重。額文初運。鼻管中年。地閣水星﹐是爲末主。若有克陷﹐斷爲凶惡。

詩曰﹕相貌須教上下停﹐三停平等更相生。若還一處無均等﹐好惡中間有攺更。

相貌宮論曰﹕骨法精神﹐骨肉相稱气相和﹐精神淸秀﹐如桂林一枝﹑昆山片玉﹐如珠藏淵﹐如玉隱石﹐貴顯名流﹐翰苑吉士。暗慘而薄者凶。气色滿面紅黃明潤﹐大吉之兆。

十二宮總訣父母宮論曰﹕日月角須要髙﹐明淨則父母長壽康寧。低塌則幼失雙親。暗昧主父母有疾。左角偏﹐防父。右角偏﹐防母。或同父異母﹐或隨母嫁父﹐出祖成家﹑重重災注﹑只宜假養。方免刑傷。又云﹕重羅疊汁﹑父母重拜﹐或父亂母淫﹐與外姦通﹑又主防父害母。頭側額窄﹐多是庶出﹐或因姦而得。又云﹕左眉髙﹐右眉低﹐父在母先歸。左眉上﹑右眉下﹐父亡母再嫁。額削眉交者﹐主父母早拋﹐是爲隔角反面無情。兩角人頂﹐父母雙榮﹐更受祖蔭﹐父母聞名。气色靑主父母憂疑﹐又有口舌相傷。黑白主父母喪亡。紅黃主雙親喜慶。

相容貴賤夫人者﹐以頭爲主﹐以限爲權。頭則身體之首﹐眼則形容之光。觀頭之方圓﹐視眼之黑白。頭因而必貴﹐目善而必慈。眼豎而性剛﹐眼露而性毒。斜視而懷妒忌。近視面神睛藏性剛彊﹐而心必曲。气溫柔﹐面貌必和。滿面靑藍﹐多逢邊否。紅黃不攺﹐必遇榮昌。黑白色侵﹐憂橫疾病紛紛。色紫見福祿以猶遲。赤色縱橫﹐信官災而將至。要知克子害兒﹐必是眼下無肉。臥蠶平起﹐後嗣相從。眉中若旋﹐兄弟必全。眉橫一字﹐足義愛人。要知姦詐孤貧﹐看他鼻頭尖薄。官髙位顯﹐準頭圓似截簡。衰困中年﹐定是風門牙露。露齒結喉﹐相中大忌﹐男子如此﹐骨肉分離。婦人如此﹐防夫絕子。門小唇薄﹐此人多是多非。印上雜紋。決定難逃刑法。口角兩垂向下﹐因知姦詐便宜。欲知富貴聰明﹐須知眼如點漆。口如四字﹐唇似朱紅﹑兩角朝於天倉﹐定是公侯之位。眉髙耳聳﹐官祿榮遷。看部位相學堂﹐須要六處不陷。在僧道﹐則出入千人之上。在仕途﹐位至三公之際﹑初年水厄之憂。但有眉間黑子﹐痣生眼尾﹐中年必遭水厄。身肥項促﹐命不久長。要知貴賤吉凶﹐須有此本風鑑。

人身通論﹝滿庭芳﹞額廣耳珠﹐頭圓足厚﹐瑩然美貌光輝。寬舒丰厚﹐形气類相隨﹑皆是五行分定。丰衣足食兩相宜。智慧者﹐眉淸目秀﹐聲價少年知。肘龍並虎臂﹐山根明朗﹐地閣丰肥。更鼻垂懸膽﹐項有餘皮。賦性髙名磊落﹐面方皆厚宛如龜。眞个好﹑安全五嶽﹐壽數介齊眉。

四學堂論官學堂一曰眼爲官學堂﹐眼要長而淸﹐主官職之位。

祿學堂二曰額爲祿學堂﹐額闊而長﹐主官壽。

內學堂三曰當門兩齒爲內學堂﹐要周正而密﹐主忠信孝敬。疏缺而小主多狂妄。

外學堂。四曰耳門之前爲外學堂﹐要耳前丰滿光潤﹐主聰明。若昏沈愚齒之人也。

八學堂論髙明第一髙明部學堂﹐頭圓或有異骨昂。

髙廣第二髙廣部學堂﹐額勇不錯骨起方。

光大第二光大部學堂﹐印堂平明無痕傷。

明秀第四明秀部學堂﹐眼光黑多人隱藏。

聰明第五聰明部學堂﹐耳有輪廓紅白黃。

忠信第六忠信部學堂﹐齒齊周密白如霜。

廣徳第七廣徳部學堂﹐舌長至準紅紋長。

班筍第八班筍部學堂﹐橫起天中細秀長。八位學堂如有此﹐人生富貴多吉祥。

學堂詩背負琴書不得名﹐學堂無位陷三停。人中一位若無應﹐空將年月在朝臣。

欲說無官少保人﹑盜門靑气有羅紋。使於鼻上多紅气﹐可惜虛勞枉苦辛。月學尖兒義損財﹐初年流落更多災。官方門舌無人說﹐只有先賢相出來。

面三停面之三停者﹐自髮際下至眉間爲上停﹐自眉間下至鼻爲中停﹐自準下人中至頦爲下停。夫三停者﹐以象三才也。﹑上停象滅﹐中停象人﹐下停象地﹐故上停長而丰隆﹐方而廣闊者﹐主貴也。中停隆而直峻而靜者﹐主壽也。下停平而滿端而厚者﹐主富也。若上停尖狹缺陷者﹐主多刑厄之災﹐防克父母早賤之相也。中停短促編塌者﹐主不仁不義﹐智識短少﹐不得兄弟妻子之力﹐有主中年破損也。下停長而狹尖薄者﹐主無田宅﹐生貧苦﹑老而艱辛也。三停皆稱﹐乃爲上相之人也。

論形有餘形之有餘者﹐頭頂圓厚﹐腹背丰隆﹐額闊四方﹐唇紅齒白﹐耳圓成輪﹐鼻直如膽﹐眼分黑白﹐眉秀疏長﹐肩膊臍厚﹐胸前平廣﹐腹圓垂下﹐行坐端正﹐五嶽朝起﹐三停相稱﹐肉膩骨細﹐手長足方﹐望之巍巍然而來﹐視之怡怡而去﹐此皆謂形有餘也。形有餘者﹐令人長壽無病﹐富貴之榮矣。

論神有餘神之有餘者﹐眼光淸瑩﹐顧盼不斜﹐眉秀而長﹑精神聳動﹐容色澄徹﹐舉止汪洋。恢然遠視﹐若秋日之照霜天﹔巍然近矚﹐似和風之動春花。臨事剛毅﹐如猛獸之步深山﹔出泉迢遙﹐似丹風而翔雲路。其坐也如界石不動﹐其臥也如棲鴉不遙﹐其行也洋洋然如平水之流﹑其立也昂昂然如孤峯之聳。言不妄發﹐性不妄躁﹐喜怒不動其心﹐榮辱不易其操﹐萬態紛錯於前﹐而心常一﹐則可謂神有餘也。神有餘者﹐皆爲上貴之人﹐凶災難人其身﹐天祿永其終矣。

論形不足形不足者﹐頭頂尖蒲﹐肩膊狹斜﹐腰肋疏細﹐肘節短促﹐掌薄指疏﹐唇賽額撻﹑鼻仰耳反﹐腰低胸陷﹐一眉曲一眉直﹐一眼仰一眼低﹐一睛大一睛小﹐一顴髙一顴低﹐一手有紋﹐一手無紋﹐唾中眼開﹐言作女音。齒黃而露﹐口臭而尖。禿頂無眾發﹐眼深不見睛。行步奇側﹐顏色萎怯。頭小而身大﹐上短而下長﹐此之謂形不足也。形不足者﹐多疾而短命﹐福薄而貧賤矣。

論神不足神不足者﹐似醉不醉﹐常如病酒﹔不愁似愁﹐常如憂戚。不唾似睡。繞睡便覺﹔不哭似哭﹐常如驚怖。不嗔似嗔﹐不喜似喜﹐不驚似驚﹐不癡似癡﹐不畏似畏容止昏亂﹐色濁似染。顚癇神色淒傖﹐常如大失﹔恍您張惶﹐常如恐怖。言語瑟縮似羞隱藏﹐貌兒低摧如遭淩辱。色初鮮而後暗﹐語初快而後吶﹐此皆謂神不足也。神不足者﹐多招牢獄之厄﹐宮亦主失位矣。

論骨肉相人之身﹐以骨爲主﹐以肉爲佐。以骨爲形﹐以肉爲容。以骨爲君﹐以肉爲臣。然臣不能制君﹐反爲之逆理。若形好容惡﹐至老不作﹔容好形惡﹐乍苦乍樂。假使形容俱好﹐若有紋癮黑子﹐亦不爲佳。夫紋欲得深而正﹐黑子欲得大而明﹐凡相面見顴骨肉薄而開方者。主有權衡。若肉大骨藏﹐則無權衡。其人縱有官職﹐但常調而已。凡有相之人﹐或居貧賤﹐如鳳在地不久必翔﹔無相之人﹐忽居富貴﹐如艸非時而生﹐非地而出矣﹐必愈疾也。

相骨骨節相金石﹐欲峻不欲橫﹐欲圓不欲粗。瘦者不欲露骨﹐肉不稱骨而骨露﹐乃多難有禍之人也。肥者不欲露肉。肥滯之人也不欲蒲﹐或滿而盈者乃是死人之相也。骨與肉相稱﹐气與血相應。骨寒而縮者﹐不貧則天。謂背額而停倔﹐骨寒而肩聳。大凡物有不全﹐貧賤壽富天折﹐故曰不貧則夭。日角之左月角之右﹐有骨直起爲金城骨﹐位至三公。印堂有骨上至天庭﹐名天校骨﹐從天庭貫頂﹐名伏犀骨﹐並位至三公。

面上有骨卓起﹐名爲顴骨﹐主權勢。顴骨相連人耳﹐名王梁骨﹐主壽考。自臂至肘爲龍骨﹐象君。欲長而大自肘至腕名虎骨﹐象臣。欲短而細骨欲峻而舒圓而堅直而應節緊而不租皆堅實之象。顴骨入鬢﹐名驛馬骨﹐左目上曰日角骨﹐右目上曰月角骨。骨齊耳爲將軍骨﹐撓日員爲龍角骨﹐兩溝外曰巨鏊骨﹐額中正兩邊爲龍角骨。

詩曰﹕骨不聳今且不露﹐又要圓淸兼秀气。骨爲陽兮肉爲陰﹐陰不多今陽不附。若得陰陽骨肉均﹐少年不貴終身富。骨聳者天。骨露者無立。骨軟弱者﹐壽而不樂。骨橫者凶。骨輕者貧賤。骨俗者愚濁。骨寒者窮薄。骨圓者有福。骨孤者無親。又云﹕木骨瘦而靑黑色﹐兩頭粗大﹐主多窮厄。水骨兩頭尖﹐富貴不可言。火骨兩頭粗﹐無徳賤如奴。士骨大而皮粗厚﹐子多而又富。肉骨堅硬﹐壽而不樂﹐或有旋生頭角骨者﹐則享晚年福祿﹐或旋生頤額者﹐則晚年至富也。

詩曰﹕貴人骨節細圓長﹐骨上無筋肉又香。君骨與臣相應輔﹐不愁無位食天倉。骨粗豈得丰衣食﹐部位應無且莫求。龍虎不須相克陷﹐筋纏骨上賤堪憂。

相肉肉所以生血而藏骨﹐其象猶土生萬物而成萬物者也。丰不欲有餘﹐瘦不欲不足。有餘則陰勝於陽。不足則陽勝於陰。陰陽相勝﹐謂一偏之相淘爲陰骨爲陽﹐陰有餘神則生血﹐陽有餘神則生气肉以堅而實直而聳﹐肉不欲在骨之內﹐爲陰不足﹐骨不欲生肉之外﹐爲陽有餘也。故曰人肥則气短﹐馬肥則气喘﹐是以肉不欲多﹐骨不欲少也。暴肥气喘。速死之期。肉不欲橫﹐橫則性剛而暴。肉不欲緩﹐緩則性懦而怕。人肥不欲亂紋路﹐路漏者近死之兆。肉欲香而暖。色欲白而潤。皮欲細而滑﹐皆美質也。色昏而枯﹐皮黑而臭﹐寵多加塊非令相也。若夫神不稱枝榦﹐筋不束骨﹐肉不居體﹐皮不包肉﹐速死之應也。

詩曰﹕骨人肉細滑如苔﹐紅白光凝富貴來。揣著如綿兼又暖﹑一生終是少凶災。肉緊皮粗最不堪﹑急如繃鼓命難長。黑多紅少須多滯﹑徧體生光性急剛。欲識貴人公輔相﹐芝蘭不帶自然香。

五官總論

眉緊鼻端平﹐耳須聳義明。海口仰弓形。晚運必通亨。

緊者。眉不散疏也。端者﹐正也。平者﹐直也。聳者﹐提起也。明者﹐稜角分明也。大而有收拾爲海角﹐朝上而不露齒。曰弓。晚運專指口言。

五官說五官者﹐一曰耳爲采聽官﹐二曰眉爲保壽官﹐三曰眼爲監察官﹐四曰鼻爲審辧官﹐五曰口爲出納官。《大統賦》云﹕一官成﹐十年之貴顯﹐一府就十載之富丰。但於五官之中﹐倘得一官成﹐可享十年之貴也。如得五官俱成﹐其貴老終。

采聽官﹕耳須要色鮮﹐髙聳於眉﹐輪廓完成﹐貼肉惇厚﹐風門寬大﹐謂之采聽官成。

保壽官﹕眉須要寬廣淸長﹐雙分入鬢﹐或如懸犀新月之樣﹐魚尾丰盈髙居額中﹐乃爲保壽官成。

監察官﹕眼須要含藏不露﹐黑白分明﹐瞳子端定﹐光彩射人﹐或細長極寸﹐乃爲監察官成。

審辧官﹕鼻須要梁柱端直﹐印堂平闊﹐山根連印﹐年壽髙隆﹐難圓庫起﹑形如懸瞻﹑齊如截筒﹐色鮮黃明﹐乃爲審辧官成。

出納官﹕口須要方大﹐唇紅端厚﹐角弓開大合小﹐乃爲出納官成。

耳爲采聽官

成敗傾奇。傾﹑缺也。奇﹑低也。傾奇主破散成敗也。《萬金相》云﹕左耳缺先損父﹐右耳缺先損母﹐左右廢缺雙親並損。主妨克離祖亦不奇低十眉也。詩曰﹕偏堂降地﹐破祖無疑。兄弟稀少﹐自身不利。偏堂﹐耳名也﹐又口降地﹐耳低於眉。

聰明髙聳。髙聳﹐過於眉也。郭林宗曰﹕耳爲君﹐眉爲臣。君宜上而臣宜下。髙起過眉者﹐主貴﹐聰明文學﹐才俊富貴也。《萬金相》云﹕耳髙眉﹣寸﹐永不受貧困。又曰耳如攜起名播人耳。宋齊丘曰﹕耳齊﹐日角﹐曰大貴。許負臼﹕耳能齊日角﹐曾服不死藥。又主乎生病少壽長﹐才智過人。

皮粗靑黑飄蓬。郭林宗曰﹕左耳爲金星。右耳爲木星﹐色鮮者貴而安穩。若皮粗及靑色黑而幹者﹐主﹣生奔馳南北。散走他鄕。終無定基也。宋齊丘曰﹕皮粗靑黑﹐走異鄕。廣鑑集云﹕耳輪靑黑。腎藏喪不久也。飄蓬。謂如蓬艸也。中原郊野多生﹐俗名蓬子。根類竹根﹐其枝葉如楊柳﹐盤盤旋旋﹑團��生﹐圓如燈球分圓若丈餘。秋天枯死之時﹐風吹出土。若東風起﹐吹輥往西無阻者﹐迄逞進去﹐忽然換西風。復吹遠東而去。若耳皮粗靑黑者﹐爲人似蓬艸﹐朝暮走他鄕。無定止也。

色如瑩玉﹐年少作三公。《廣鑑集》云﹕耳若貴賤﹐不取大公。先要色鮮﹐瑩白爲上。昔歐陽文忠公﹐耳白如面﹑名聲天下。《人倫大統賦》曰﹕白或過面。主聲譽之飛揚﹐瑩白貫輪﹐主信行之惇厚。

貼肉垂珠﹐紅潤自然﹐主財祿亨通。

貼內者﹐隱伏也。紅潤者。垂珠鮮澤也。主平生財祿綿綿﹐百謀百成﹐千求千遂﹐天生自然富貴。《大統賦》云﹕壽越眉今貴血﹐聰垂明兮富貼肉。許負云﹕耳貼肉。富貴足。《大淸神鑑》云﹕對面不見耳﹐問是誰家於。似此貼肉隱伏而垂珠紅潤者﹐主平生旺相而長富貴。一歲人遠至十五歲﹐蔭成父母病少之相。

若尖小直如箭羽﹐安得不孤窮。

尖小者﹐謂之猴耳﹐主孤貧。如箭羽者﹐其耳形直豎似矢之翎﹐最爲貧賤之相﹐主十五歲男女﹐並有妨財破財﹐長大貧賤孤獨之相。《五總龜》云﹕反耳無輪最不堪﹐直如箭羽少資根。義曰﹕雙耳尖小多妨克。

命門難人指﹐壽原鏗短﹐忘淺愚蒙。

命門者﹐耳孔也﹐若窄小難人小指尖者﹐主愚頂短壽﹐無智之人。《洞中經》云﹕耳孔容鍼﹐家無一金。《大淸神簽》云﹕耳門如墨。二十之客﹐大壽也。

無輪兼反薄﹐家破囊空。

薄者﹐主貧也﹐一歲至十五之內妨克破祖﹐長大孤貧。壽天之相。《太淸神鑑》云﹕輪爲城內爲廓﹐城兜廓吉﹐廓兜城凶。金鏡經曰﹕耳無輪廓多破散。《大統賦》云﹕耳薄如紙。貧而早死。五總龜云﹕能可城兜廓﹐不可廓兜城。

厚大垂肩攝貴﹐天年過八十方終。

《廣鑑集》云﹕耳大四寸髙聳垂肩者﹐主大貴壽長﹐蜀劉先主。耳毫垂肩﹐目顧其耳。宋太祖口方耳大。

只因是毫生竅內﹐頭自老龍鐘。

毫者﹐孔內生毫也﹐龍鐘﹐竹名﹐其購頭垂眉地﹐若人生耳毫長壽似龍鐘之竹跋曲頭低﹐極老之相也。郭林宗曰﹕借問何人年過百﹐耳內生毫頭半白。項下雙絳成一縷﹐此是人間壽星瑰。

論曰﹕運限者﹐上古之壽﹐一百二十歲爲終﹐今之七十者稀。萬金相法三主七十五歲爲約﹐左耳七年﹐右耳八年﹐男左女右。又天部十年﹐共二十五年爲初主。黑子生在輪上者主聰明﹐有大痣耳內者﹐壽長。垂珠上者﹐主有財。耳前命門者﹐主火厄﹐作事有始無終。耳顯三珠者﹐左定嗣﹐右定妻。一曰白珠﹐耳尖上貴陰亦同。二采紅珠﹐右耳中生一珠一子﹐二珠五子﹐陰亦同。其珠如粟米大圓者應﹐如綠豆大圓者少應。气色瑩白紅潤者﹐貴而吉﹐黃者病﹖靑者腎衰﹐黑操者腎喪。忽論上紅色如炎火者﹐七日口舌破財或暴。焦色慘靑色﹐其壽不永也。

眉爲保壽官

濃厚淹畱孤獨。眉黑稠濃密﹐主淹畱賽滯久困。《五總龜》﹕云﹕眉濃發厚人多滯。《萬金相》云﹕陽﹐男子也﹐陽得虎眉賽滯﹐虎眉稠濃密也﹐主平生少快﹑二十六歲入運至三十五歲﹐此一運中主上五年多淹滯。

短促兄弟非宜。《廣鑑集》云﹕眉爲君。目爲臣﹐宜淸長過日﹐宜如雁行﹐若短不及目者﹐難爲兄弟。縱有二三四﹐終須不靠也。《萬金相》云﹕眉長於目﹐兄弟五眉如掃帚﹐兄弟八九。與目同等﹐兄弟一兩。短不及目﹐兄弟不足。縱有一兩﹐非是同腹。二十六至三十五上四五乍不利。

骨稜髙起﹐性勇好爲非。稜骨髙起者﹐言眉骨尖峻顯露也﹐則主人粗鹵﹐知進而不知退﹐知存而不知亡﹐知成而不知敗。自彊自勝﹐作事不應爲而彊爲。性暴好鬥﹐不可爲友之相也﹐平生宜遠之。

淸秀彎如月樣﹐文章顯折桂榮奇。《廣鑑集》云﹕眉是目之君﹐膽之苗﹐面之表也。若得淸秀彎如月樣﹐主爲人聰明智慧﹐文學博雅﹐必攀蟾掛﹐髙明富貴之相。知爲平生之福﹐二十六歲運至中主﹐便得顯煥功名。郭林宗曰﹕眉如新月祥。名譽四方聞。許負曰﹕眉如月弓﹐衣食不窮。《太淸神鑑》云﹕眉曲彎彎多學識。

印堂廣雙分入鬢﹐卿相位何疑。眉中爲印堂﹐名曰官祿宮﹑相貌宮﹑福徳榮气宮﹐一面之中。此位最千禍福。所以眉毛欲得寬廣。雙分入鬢﹐主生平多福而貴﹐二十六歲人運行中﹐主大發功名。緯林眞人曰﹕眉爲羅計之星。宜闊而不欲侵犯紫气宮。陳圖南曰﹕翠眉人鬢﹐位至公卿。《廣鑑集》云朝中無交眉宰相。

豎毛多﹐主殺﹐神剛气暴﹐豈有思維。豎眉者。謂眉毛直立而少也﹐多主殺性。《大統賦》曰﹕主性急神猛。好鬥貪殺。允思算之相也。又云﹕毛直性狼。

交頭並印促﹐背祿奔馳。頭交者﹐言兩頭印提交鎖﹐侵犯印堂也。蓋緣印堂是官祿宮﹐若得眉宇寬則爲官平生安穩。若交促者無祿。而一生走驟愚夫。印堂義爲命宮﹐尼宇爲羅計星﹐羅計侵犯交促﹐不利財祿。胡人不在此限﹐神彊者不在此限﹐在此限卽爲平生之滯﹐六六交運至四十一﹐此四五年最緊。

橫直妨妻害子。夫直者﹐言眉毛凡生直豎不順也。左妨子﹐右妨妻﹐左有如此妻子俱傷。然爲平生不利﹐二十八限至於十﹐此三年最是不利。

旋螺聚必執旗槍。放螺﹐言其中毛盤旋似螺絲尾尖﹑盤盤旋旋而生者。主爲人剛健勇猛﹐可車前槍旗之首當先。無懼而戰也。

低壓眼相連不斷﹐運至必災厄。《廣鑑集》云﹕眉爲羅計之星﹐眼爲日月之象﹐相眉緊緊貼而與眼相連不斷者﹐是羅計二星侵犯大陰大陽。大陰大陽爲日月之臺。一身之主﹐二十六限至二十九不利﹐三十七八九亦不利。若孿星髙廣﹑日月分明﹐災禍減半。

論曰﹕運限者﹑兩眉管四年人中主左二年二十六七右二年二﹣卜八九眉生四理。黑子眉中生者。初主水厄﹑眉頭生者﹐主性剛﹐眉上生者主貴官。紋理眉中十字元字紋者﹐大亨。有坤卦紋者﹐祿二千石。有成土字並魚皂形紋﹐主大將公卿之位。眉上气色忽然白者﹐主哭泣聲服忌。忽然紅色者﹐三日七日主口舌官訟。黃明入華蓋﹐日近遠喜信入宅。又主動出爲吉。眉中忽然生毫長﹐謂之壽毛﹐然不宜早生。萬金相云﹕二十生毛三十死﹐四十生毛命壽長。若四十之上忽然生一毫長者﹐三年內遇貴。

目爲監察官

兩眼浮光﹐雙輪噴火﹐殺人碱好姦謀。

兩眼浮光者﹐謂噴突不收光射人也。雙輪噴火﹐上下限堂紅赤﹐如炎火噴外也﹐似此者則主人凶惡。姦紋貪鄙衷懷姦盜之心。然平生之惡。三十歲入運﹑至三十五此五年大發。三十七至四十。此四年亦不利。《大統賦》云﹕睛如點漆。許負門﹕日中赤沙起﹑法死﹑須妨已﹐又謂之蛇眼赤沙﹐便是噴火。

睛如點漆﹐應不是常流。《廣鑑集》云﹕兩睛黑光如點漆﹐昭輝明朗光彩肘人者。投貴人臣﹐神仙髙士。奇異之相。然爲平生之福﹐二十歲至三十五歲﹑此六歲顯耀功名。

眼大者多攻藝業。《月波洞中經》云﹕眼睛大而端定﹐不浮不露﹑黑白分明者。主可學藝業﹐異於眾人。成家立業。

上視者勿與交遊。上視者。或看物觀經﹐或觀人昂而睛昂向上視者﹐主爲人賊性﹐自彊自是不容物﹐太宗多疑。不可爲友。同行須在富貴之中。不可深交。貧女曰上視者﹐人多狠。

斜觀狼目彊獨﹐勝鏗吝更貪求。斜觀者﹐主人秉性剛彊。獨能堅吝者﹐自堅不施﹐貪鄙愛聚。損人安已。縱居富貴能文。亦不攺堅吝之心﹐門腹不能相應之人也。《廣鑑集》云﹕目爲心之外戶。現其物外而知其內也。孟子曰﹕胸中正則眸子了焉。胸中不正。眸子不能掩其惡也。善惡在目中偏正。善者。正視神淸睛定。惡則斜視不定神濁﹕《太淸神鑑》云﹕眼有些小病。心有些小毒﹐眼有十分病﹐心有十分毒。。眼善心也善﹐眼惡心亦惡。﹝大統賦﹞云﹕斜兮者﹑人遭其毒﹑然居富貴之書。只是心中不正。何況於小人乎。

圓大神光露﹐心懷凶狠訟獄堪憂。若圓大眼睛突露光者主凶暴﹐多招禍患﹐常遭團圓之囚系﹐然爲平生之凶﹐二十八限至三十五歲不利。二十七八九亦然﹐𨿽居富貴﹐亦爲凶徒。若肯讀書。近君子遠小人﹑其凶減半。《月波洞中經》云﹕莫交眼突﹐往往見災屯﹐又曰眼露心亦露。

似雞蛇鼠目﹐不濫須偸。《月波洞中經》云﹕雞目無痕。好鬥貪淫。蛇目上胞厚而心毒。鼠目左小竊盜﹐似者男女盜竊貪婪無恥﹐然居富貴亦不攺姦妒之象。

三角深藏毒害。眼生三角﹐凶狠之人﹐常能損物害人。若是女子﹐妨夫不良。《大統賦》云﹕三大角多嗔﹐爲妨夫命。刃者劍刃也﹐婦人眼生三角﹐如殺夫之劍也。

頻偸視﹐定無良籌。頻愉視者﹑謂談話之間﹐廣會之座﹐低日沈吟。常常用跟份觀人者﹐乃爲人心性不定﹐多疑智淺之象。

神淸爽秀﹐長如風目﹐身顯作王侯。神淸秀者。瞳子瑩潔﹐黑白分明﹐如曉星光肘四遠也。長如風者。風目細長﹐入鬢極一寸五分﹐陰陽大富大貴﹐蜀關雲長。唐房玄齡俱應。

論曰﹕運限者﹐兩目管六年﹐左目三十三十一二﹐右目三十四五。目有四神﹐黑子生在眼胞上者﹐貪婪作竊﹐眼下者妨害气色者﹐三陰三陽。忽然生黑气深者二五日﹐淺者二七日﹐家宅不寧陰人是非。紅者火災。眼下鋪靑者﹐連累口舌。赤者官災。黑者破耗。黃明者最吉。陰人目下靑者喪夫。赤者產厄。眼尾其色瑩白光潤者﹐主夫位增遷財祿之喜。

鼻爲審辧官

竅小鏗貪。竅者﹐鼻紮也。《萬金相》云﹕左右胞謂之仙庫﹐左胞名左庫﹐右胞名右庫﹐夫庫欲髙丰厚。竅者庫之戶也﹐戶欲小而齊﹐庫厚而隆﹐庫小而齊者﹐庫內有積也。庫狹而薄。戶大而薄者﹐庫元積也。竅小庫齊之相﹐好聚而不捨。戶寬反仰之相﹐無積麗好施也。

髙隆顯宦。《廣鑑集》云﹕鼻爲土宿﹑萬物生於土歸於土﹐象乎山嶽﹐山不厭髙﹐土不厭厚﹐義爲一面之表也。夫天地人三才之中﹐鼻爲人也﹐欲得髙隆而貴。《大統賦》云﹕惟鼻者﹐號嵩嶽﹐居中爲天柱而髙聳﹐梁貴乎丰隆。漢髙祖隆準﹐終爲平生之福。三十五至五十中﹐大顯功名。

偏斜曲陷堪傷。偏斜者。不端正。主孤滯也。曲者主孤貧﹐《萬金相》云﹕鼻倡左先損父﹐偏右先損母。又曰梁柱不直。中年道厄。六七八限至九六不利。許負曰﹕鼻仰突多孤獨﹐陷者地低﹐四陷瘡窩﹐疵暇疽傷也。亦主妨厄最不利。《萬金相》云﹕印堂缺陷﹐才祿不旺﹐三十六歲﹐不利妻房。山根缺陷自身傷害﹐三十八歲﹐本身不利。金櫃缺陷﹐鎖在他鄕﹐三十九遠出不利﹑亦重破檄。年上缺陷﹐哭聲不祥﹐四十歲孝服哭泣動。月字缺陷﹐百事爲傷﹐四十一歲。幾十﹖﹖難成。壽上缺陷﹐作事乘﹖﹐四十二歲﹐凡於不利。準頭缺陷﹐人事不和﹐四十三歲﹐妨是非口舌。左庫缺陷﹐財物消散。四

十四歲破財。右庫缺陷。橫事極多﹐四十五大破財。此十缺陷然爲人限不利﹐必須更看別位滿缺乘除﹐若是神陷﹐色尾陷﹐文武陷﹐天地陷。色更靑赤﹐乃爲一生孤克﹐貧下之相也。蓋緣缺處多。若天地丰﹐日下平﹐日月明﹐色尾滿﹐气色正。似此者﹐運至有災。《大統賦》云﹕完美宜官破露憂辱﹐員忌準頭。

若還短促﹐未敢許榮昌。短促﹐鼻小局促也。《大統賦》云﹕巢窩面之儀表﹐欲其廣大﹐主富貴。若短小局促﹐主貧賤。許負曰﹕鼻小莫求官。《大統賦》云﹕小而滯者作童僕﹐若鼻短促﹐童僕之相﹐爲平生貧賤﹐六六至五九﹐最不利於已。然鼻小之相。終身不富貴﹐縱有神骨﹐相貌亦不樣。

生怕十分昂露。昂露﹐鼻孔仰。孔爲二庫之門﹐十分昂露者﹐謂戶門開闊內無積也﹐難爲平生不利﹐五九大破。廣鑑相中﹐大忌鷹嘴露竅。《大統賦》云﹕井竈露破廚無粟。井竈者﹐鼻孔也﹐又云斜如蔓藕之狀。困乏預儲斜如英藉者鼻斜露似刀切藕也﹐預儲爲盛米之器也。困乏爲死米也。《照膽經》云﹕鼻孔外仰成惡敗。

如懸膽﹐必作朝郎。如懸膽者﹐其形從印堂隆隆懸垂﹐直下準頭﹐準頭完美如彈者是也。似懸掛豬羊之膽﹐有骨法﹐貴作朝郎﹐無骨法者。富有千金。《心鏡經》云﹕鼻如懸膽﹐終須貴﹐土醒當生得地來。若是山根連額起﹐定知榮貴作三臺。許負曰﹕鼻如懸膽﹐家財巨萬。《大統賦》云﹕圓如懸膽之形﹐榮食鼎立﹐爲平生之福﹐六六至五九﹐大發財祿。

年壽上縱橫紋理﹐家破苦窮忙。鼻爲年壽二位﹐屬中央戊已上﹐萬物生成之地﹐又爲巢窩。欲其光隆無犯者吉﹐若有縱橫亂紋交雜者﹐破祖離家﹐一生弛驟奔波苦﹐終日揭貧困而厄。若得形正神剛﹐則主成敗走驟﹐若女子不可爲配。《大統賦》云﹕紋若亂交﹐愼勿爲乎眷屬平生大破。

山根更折﹐田園不守﹐妻子先亡。低者﹐塌也。折者﹐橫紋斷流也。似此者則主破祖離巢﹐妨害妻子也。終爲平生之患﹐三十七至四十歲﹐運行到此﹐男女並同﹐蓋緣爲生日不順也。若更眉壓限﹐神气薄﹐梁柱偏﹐輕則中年大病刑獄﹐重則喪軀矣。或得形正神彊﹐色明聲亮﹐其實減半。《五總龜》曰﹕月孿宮中折又尖﹐家財早破事相煎﹐妻兒晚見尢難保﹐況是屯墰屬少年。《萬金相》云﹕山根斷折﹐四十九﹐三年命祿中。又曰﹕月字名山根﹐又名疾厄宮﹐又名妻子宮。又名月孿宮﹐又名嶺斷宮﹐司囚宮﹐在山根上一分名王嶺根斷自身傷。又曰﹕嶺斷官司不自由﹐嶺根折斷自身休﹐山根嶺斷二十九﹐嶺根道斷自身體。又曰﹕山懸橋道耗財﹐主嶺山根金道三位折也。嶺根平梁財聚三位髙也。此三位嶺根道﹐於一面之中﹐諸部之內﹐最關禍福。學者可用意觀之。

鼻如鷹嘴樣狡狠。鷹嘴樣者﹐嶺根道三位細細低下﹐年壽孤聳準頭尖垂向下者是也。可旁觀得見﹐主最毒。《廣鑑集》云﹕鼻如鷹嘴﹐啄人心髓。貧女曰﹕旁觀曲凸如鷹嘴﹐心裏姦謀暗殺人。許負曰﹕生伯如鷹嘴﹐一生姦詐不堪言。《月波洞中經》云﹕相中大忌鷹嘴露竅﹐似此者﹐主爲人最毒﹐常懷嫉賢妒能。外貌僞和假寬﹐內實毒害。然居富貴知書﹑不免貪婪姦狡﹐何況小人乎﹖又主好成要敗﹐四十五歲主人破財。

廣大巢窩須穩。《萬金相》云﹕鼻爲巢窩﹑人之家宅也。欲其梁柱端直﹐年壽丰隆廣大肉厚﹐接迎東西二嶽。準員庫起者。主家宅廣人口多。三十六歲入運﹐至五十九歲﹐此十年大進入口並宅舍。《大統賦》云﹕粱廣者窩巢穩。

光明主財祿殊常。《太消神鑑》云﹕面部右五嶽之位﹐額爲南嶽衡山﹐屬離火。頦爲北嶽恆山﹐屬坎水。左顴爲東嶽泰山。屬震木。右顴爲西嶽華山﹐屬兌金。鼻爲中嶽嵩山。屬中央土。金木水火土﹑各有時﹐火主夏。水主冬﹐木主春﹐金主秋﹐惟土每季旺十八日。乃爲萬物生成之地﹐所以鼻貴乎髙隆光明色黃者﹐得其十之本色也。若有骨法者﹐主有貴祿﹐在庶人得財入宅。《大統賦》云﹕梁貴乎於隆貫額尙也。色貴乎先瑩目日明也。許負門﹕準明印正﹐諸事亨通。鬼谷先生說﹕欲觀在任古凶者﹑看年壽二位﹐一分黃明﹐一年無事。二分黃明。二載平安。三分黃明﹐三周吉利。若見非來之事﹐或靑或赤或黑﹐並主當年不利。《五總龜》曰﹕年壽四時黃。財冉非常。《廣鑑集》云﹕心善三陽光點點﹐左眼胞也。脾安鼻準見黃明﹐耳輪然黑腎臟喪。年壽黃明福徳生﹐右目上下﹕忽然準頭明更淨﹐等閒有土是通亨。土者黃明也。目印堂至準庫中間﹐四季常得黃明。寒努不侵。壽怒不變﹐乃爲平生之福也。

準頭黑﹐蘭臺暗摻﹐旬日必身亡。準頭者﹑是土之主。蘭臺。左鼻胞名蘭臺﹐又右爲廷尉。《海底眼》曰﹕夫鼻者。運五膠之棍華﹑腫之苗。肺虛則通﹐而色瑩光明。元病多古。肺災則塞﹐而色摻黑暗大患﹐全而多凶。若見準頭蘭臺包修黑暗者﹐大病速至﹐不出十日之內喪矣。病人最怕此色。

論曰﹕運限者鼻管十年﹐自印堂三十六﹐至右庫四十五。鼻有二節﹐黑於在山根者﹐主妨妻害子﹐鼻側大凶不利年上者兄弟難爲。印堂當中圓黑者﹐貴吉。夫气色印堂山根光明者吉﹐暗慘者滯。年壽黃明者吉﹐黑病赤官災靑破耗白哭泣。準頭黃明者﹐喜慶立至。黑大病。赤紅者破耗。白者破毒。

口爲出納官短促﹐唇掀﹐色靑﹐齒露﹐偏邪﹐骨肉相煎。

促者﹐口聚也。短者﹐橫窄也。促短者﹐並主孤也。《大統賦》云﹕口如吹火似寒酸。吹者襊聚也。《通神鬼巴相》曰﹕口有三聚﹐一猴口吹火聚﹐注令人無於﹐子立自身亡﹔二日羊門飲水聚。注令人孤寒﹐好歌樂無衣箱﹐三日鶴口縮囊聚﹐注今狐寒性寡﹐親子另房。唇掀者。口唇翻窒也﹐亦主弧克。《太淸神鑑》曰﹕眼露睛﹐唇皮宣﹐男擾賊盜﹐女擾產難。若去寺現及出家﹐免得一身見八感。靑色者。言唇气盲黑﹐亦主弧貧。《五總龜》云﹕貧窮似鼠常靑黑﹐破盡田園不住家。《大統賦》云﹕靑黑禍髮齒露者﹐凡語笑露齒牙﹐孤克。《廣鑑集》云﹕相中大忌露齒也。偏斜者﹐口不正也﹐亦主孤貧。《萬金相》云﹕海朝文﹑陽十七禍至﹐陰二八大病。海朝武﹐陽二八災病﹐陰十七禍生『文左武右也。又曰水星不正。鍼肉相煎。水昆﹐門也。骨肉﹐六親也。然主平生之象﹐五十六歲人運。至六十四歲不利骨肉。

闊而不正﹐虛詐不堪言。橫曰不牧而倡斜不正者﹑主爲人多姦猾﹐虛謬不實。《大統賦》曰﹕大言無信者略綽﹐賂綽者卽橫閣不牧也。《五總龜》曰﹕若傷歸於左畔﹐是非姦詐愛便宜。口唇左邊也。

偏薄是非謗汕。偏薄者。口盾薄橫伯也﹐主好說談。是非謗汕者。不知已口快舌長。專提人語失﹐取笑渾語﹐毀善譏調﹐不顧忌諱﹐似此之人﹐𨿽居富貴﹐亦不脫小人也。《五總龜》曰﹕水星偏陷兩頭垂﹐尖薄無稜作乞兒。無稜者﹐薄也。

如朱抹﹐名譽相傳。如朱抹者﹐口唇紅鮮﹐似塗抹朱砂之紅色也。主文章才俊﹐其名鏈傳揚四方。陳圖南曰﹕唇如潑砂﹐富貴如華紅色也。許負曰﹕口如含丹﹐不受饑寒。郭林宗曰﹕唇紅齒白食天祿﹐多藝多財又多宮。《貧女》曰﹕貴人唇紅似潑砂﹐更加四字足榮華。然主平生之貴﹐五十六歲入遠。大發財祿。

唇裏紫食肉千里衣祿自天然。唇鮮紫紅色者﹐主富貴。可食千里之爵祿﹐乃爲天主自然之福。平生之貴﹐五十六人限快。

覆載多紋理﹐掩人過惡﹐得子孫須賢。覆載﹐唇之名也。《萬金相》云﹕上層名金覆﹐下層名金載﹐若唇上下有紋理多者﹐主爲人寬和﹐見善多爲﹐遇惡勸歸於善而喜避其惡﹐又招貴子賢孫。《大統賦》云﹕上下紋交於孫眾﹑周陋稜利仁信全。

食時多哽咽﹐必主邊遭。哽咽者。喫飯食吞噎向喉咽之中﹐作沃沃之聲是也。遁檀者﹐平生露滯不通。張紫菱曰食爲性之本﹐所以欲詳而不暴﹐綴不欲聲﹐吞不欲鳴也。《五總龜》曰﹕鳥啄豬食最賤客﹐相他衣食必無終。咽粗急者人多燥﹐鼠食從來飲食空。又曰﹕相食看詳緩﹐窮忙豈合宜。更嫌將烏啄﹐更總合淋漓。性暴吞須急﹐心寬食必遲。問君榮貴處﹐牛哺福相隨。

常向睡中不合泄元气﹐天促天年一。口者。宣言語以接萬物。博領飲味以安五臟。造化之權﹐禍福之柄。唇爲口之城廓﹐舌之門戶﹐一開一合﹐榮辱所系也。所以夜睡開口者。泄其元气。元气卽泄。壽不永也。

親曾見低垂兩角﹐常被世人嫌。兩角下垂者。無衣食也。最招人憎嫌。《五總龜》曰﹕口者﹐心之外表﹐賞罰之所出﹐榮辱之所關。欲端而厚。言不亂髮。謂之口徳。若多言而亂髮者﹐謂之口侯。若方廣有稜者﹐主壽形。如弓稍向上者。主貴﹔若尖而薄反者。主賤。若黑子生於上唇者﹐平生酒肉來自然。生於口角者﹐災滯。生於壽帶人口﹐主饑餓而死。女人唇生黑子者﹑主淫﹐無媒自嫁也。

論曰﹕運限者﹐口管十五年﹐爲末主五十六至六十四。口有三聚﹐黑子生在唇上者﹐主一生得酒食﹐唇內亦然。口角生者﹐末主水災。紋理者壽帶人口﹐直饑餓不食而死。气色紅潤者﹐則貴。黑者賤。靑者毒﹐白者亦然。黃者病。惟繞口黃明者﹐最吉。

論男女五官夫人身手欲得厚﹐大小相覆﹐滑淨光澤﹐必應豪貴。顏色光潤﹐財祿日進。夫人少顏色﹐惡者絕無官。《分墳經》云﹕頭小爲一極﹐不得上天力。額小爲二極﹐不得父母力。目小爲三極﹐無有廣知識。鼻小爲四極﹐農作無體息。口小爲五極﹐無有盛衣食。耳小爲六極﹐方命難量測。頭𨿽大﹐額無角。目𨿽大﹐無廓落。無相也。鼻𨿽大﹐梁校弱。口𨿽大﹐語賂綽。耳𨿽大﹐無輪廓。腹𨿽大近上著﹐非奴卽作客是無相。頭𨿽小﹐方且平。目𨿽小﹐精且明。鼻𨿽小﹐梁柱成。口𨿽小﹐語媚生。如此之人法主聰明兼不少衣食。夫女人共語﹐未了卽面看地﹐如此之人﹐必有病也。夫女人當共人語﹐手拈衣帶者﹐便低頭答者﹐必有奸淫之事也。

五嶽額爲衡山。頦爲恆山。鼻顴嵩山。左顴爲泰山。右顴爲華山。

中嶽要得髙隆﹐東嶽須聳﹐而朝應不窿不峻﹐剿無勢﹐爲小人﹐亦無髙壽。中嶽薄面無勢﹐則四嶽無主﹐縱別有好處﹐不至太貴﹐無威嚴重權﹐壽不甚遠。中嶽不及且長者﹐止中壽﹐如尖薄﹐晚年見破﹐到頭少稱意。南嶽傾側﹐則主見破﹐不宜長家。北嶽尖陷﹐未主無成終亦不貴。東西傾倒無勢。則心惡毒無慈愛。五嶽須要相朝。

四瀆耳爲江。目爲河。口爲誰。鼻爲濟。

四瀆要深遠成就﹐而涯岸不走﹐劇財谷有成﹐財物不耗多蓄積。耳爲江瀆﹐竅要聞而深﹐有重城之副﹐緊則聰明﹐家業不破。目爲河瀆﹐深爲壽﹐小長剔貴﹐光則聰明﹐淺則短命﹐昏濁多滯﹐圓則多天﹐不大不小貴。口爲淮漠﹐要方闊而唇吻相履載﹐上薄則不覆。下薄則不載﹐不覆不載則無壽。無晚幅。不覆則家必覆。鼻爲濟瀆﹐要丰隆光圓﹐不破不露﹐則家必富。

五星六耀說

五星﹐金﹑木﹑水﹑火﹑土也。六耀者﹐太陽﹑太陰﹑月孿﹑羅喉﹑計都﹑紫气。

火星須得方﹐方者有金章。﹝額也﹞紫气須得圓﹐圓者有髙官。﹝印堂﹞土星須要厚﹐厚者得長壽。﹝鼻也﹞木星須要朝﹐五福並相饒。﹝右耳﹞金星須要白﹐官位終須獲。﹝左耳﹞羅喉須要長﹐長者食天倉。﹝左眉﹞計都須要齊﹐齊者有妻兒。﹝右眉﹞月字須要直﹑直者得衣食。﹝山根﹞太陰須要黑﹐黑者有官職。﹝右眼﹞太陽須要光﹐光者福祿彊。﹝左眼﹞水星須要紅﹐紅者作三公。﹝口也﹞

五星六耀決斷詩金木星是耳﹐貴要輪廓分明﹐其位紅白色不均﹐大小如門闊﹐生得端正﹐不反不尖﹐不小﹐一般更是髙過眉眼。白色如銀樣大好﹑其人當生﹐得金木二星照命﹐發祿定早。若反側窄﹐或大或小﹐爲陷了金木二星﹐其人損田宅﹐破財帛﹐無學識也。

詩曰﹕金木成雙廓有輪﹐風門容指主聰明。端聳直朝羅計上﹐富貴榮華日日新。左金耳也金本開花一世貧﹐輪翻廓反有艱辛。於中若有爲官者﹐終是區區不出塵右木耳也。

水星是口﹐名爲內學堂﹐須要唇紅闊四角人中深﹐口齒端正有文章﹐爲官食祿。若唇齒粗﹐口角垂﹐黃色主貧賤。

詩曰﹕口含四字似朱紅﹐兩角生稜向上官﹐定是文章聰俊士﹐少年及第作王公。水星賂綽兩頭垂﹐尖薄無稜是气兒。若是偏將居左右﹐是非姦詐愛便宜口也。

火星是額如見額廣闊髮際深者﹐有祿位衣食﹐及子息四五人﹐其人有藝學﹐父母尊貴﹐當生命宮﹐得火星之力人命﹐有田宅﹐壽九十九。如尖陋有多文理者﹐是陷了火星﹐乃不貴﹐無子息一二人﹐至老不得力﹐衣食平常﹐又不得兄弟力﹐主貧﹐無大壽﹐損妻破財。

詩曰﹕火星宮分闊方平﹐潤澤無紋气色新。骨聳三條川字樣﹐少年及第作公卿。火星尖狹是當流﹑紋亂縱橫主配囚。赤脈兩條侵日月﹐刀兵赴法死他州。額也

詩曰﹕羅計星君秀且長﹐分明貼肉應三陽。左羅不惟此貌居官職﹐思義彰名播遠方。羅喉稀疏骨聳髙﹐爲人性急愛凶豪。眉毛姦邪狀似垂楊柳﹐兄弟同胞有旋毛。右計

六府論法

六府者﹐兩輔骨﹑兩顴骨﹑兩頤骨﹑欲其充實相輔﹐不欲支離孤露。《靈臺祕訣》云﹕上二府自輔角至天倉﹐中二府自命門至虎耳﹐下二府自肩骨至地閣。六府充直無缺陷癍痕者﹐主財旺。天倉峻起多財祿﹐地閣方停萬頃田﹐缺者不合。

三才三停論

三才者﹐額爲天﹐欲鬧而圓﹐名日有天者貴。鼻爲人﹐欲旺而齊﹐名曰有人者壽。頦爲地﹐欲方而闊﹐名曰有地者富。三停者﹐髮際至印堂爲上輔﹐是初主。自山根至準頭爲中府﹐是中主。﹐自人中至地閣爲下輔﹐末至。自髮際至眉爲上停﹐眉至準頭爲中停﹐準頭至地閣爲下停。訣曰﹕上停長老吉昌﹐中停長近君王﹐下停長少吉祥。三停平等﹐富貴榮顯。三停不地﹐孤天貧賤。

詩曰﹕面上三停仔細看﹐額髙須得耳門寬。學堂三部吳堪是﹐空有文章恐不官﹐鼻梁隆起如懸膽﹐促者中年壽不長。地閣滿來田地盛﹐天廷平闊於孫昌。

三相所主額尖初主災﹐鼻歪中主逃。欲知晚景事﹐地閣喜方髙。淪三柱頭爲壽柱﹐鼻爲梁柱﹐足爲棟柱。

相身三停身分三停﹐頭爲上停。人矮小而頭大長者﹐有上稍無下稍﹐身長大而頭短小者﹐一生貧賤。自肩至腰﹐爲中停﹐要相稱﹐短而無壽﹐長則貧。腰軟而坐俱動者﹐無力而無壽。自腰至足爲下停﹐要與上停齊而不欲長﹐長則多病。若上中下三停長大短小不齊者﹐此人無壽。一身三停相稱爲美。

上停丰秀厚而長﹐此是平生大吉昌。若是下停長且薄﹐似此貧窮走四方。身上三停頭足腰﹐看他長短要均調。上長下短公侯相。長短無差福不饒。中停長者人多貴﹐背聳三山足寶珍。萬一腳長身又短﹐區區浪走一凡民。又云﹕下長上短賤人體﹐形貌漧枯骨又粗﹐若見眼圓如竹葉。中年裏面產田無。上停短下停長﹐終日區區促壽疆。上停長下停短﹐衣食自然倉凜滿。三停俱短無虧陷﹐五嶽端嚴富貴全。上下兩停兼短促﹐一生終是受邊遭。

五行形相土星是鼻﹐須要準頭丰厚﹐兩孔不露﹐年上壽上平滿直端聳不偏﹐其人當不陷了土星﹐人命並滿三分。主有福祿壽。如中嶽土星不正﹐準頭尖露﹐更準頭髙﹐其人陷了中嶽土星﹐主貧賤少家業。主心性不直。

詩曰﹕土宿端圓似截簡﹐竈門孔大卽三公。蘭臺廷尉來相應。必主聲名達聖聰。土宿歪斜受苦辛﹐準頭尖薄主孤貧﹐傍觀勾曲如鷹嘴﹐心裏姦謀必害人。鼻也

紫气星下是印堂﹐分明無直紋圓如珠﹐主人必貴。白色如銀樣﹐主大富貴。黃者有衣食。如窄不平勻﹐有隱紋者﹐不吉﹐子息二三人﹐不得力﹐無厚祿﹐損田宅。

詩曰﹕紫气宮中闊又圓﹐拱朝帝主是英賢。蘭臺廷尉來相應﹐末主官榮盛有錢。紫气宮中窄又尖﹐小短無腮更少男。自小爲人無實學﹐衣食瀟條更沒添。印堂

太陰太陽是眼﹐要黑白分明﹐長細雙分人鬢者﹐黑睛多白睛少﹐光彩者﹐其人當生得陰陽二星照命﹐作事俱順﹐骨肉俱貴。如黑少白多黃赤色﹐其人陷了二星﹐損父母害妻子﹐破田宅多災短命。

詩曰﹕日月分明是太陽﹐精神光彩一般彊。太陽爲官不拜當朝相﹐也合髙遷作侍郎。左眼日月斜窺赤貫瞳﹐更嫌孤露又無神。太陰陰陽枯暗因刀死﹐莫待長年主惡終。右跋

月字星是山根﹐從印堂直下分破者﹐其人當遭月孿照命。陷了山根﹐主子孫不吉﹐定多災危﹐修讀無成﹐破產刑妻害子息。

詩曰﹕月孿宜髙不宜低﹐瑩然光彩似琉璃。爲官必定忠臣相﹐末主髙官有好妻。月字宮中狹又尖﹐家財早破事相煎。爲官豈得榮髙祿﹐字位當生困歲年。山根羅計星是眉﹐二星粗黑過目人鬃際者﹐此衣祿之相﹐子息父母皆貴﹐親眷亦責。此二星人命﹐如眉相連橫赤色更短﹐主骨肉子息多犯惡死。

詩曰﹕木瘦金方水主肥﹐土形惇厚背如龜。上尖下闊名爲火﹐五樣人形仔細推。木色靑今火色紅﹐土黃水黑是眞容。只有金形是帶白﹐五般顏色不相同。

詩曰﹕靑主憂今白主喪﹐黑主重病及官方。若還進職並添喜﹐看取所黃滿面光。

五行相說夫人之受精於水﹐凜气於火﹐而爲人。精合而後神生﹐神生而後形全。是知全於外者﹐有金木水火土之相﹐有飛禽走獸之相。金不嫌方﹐木不嫌瘦﹐水不嫌肥﹐火不嫌尖﹐土不嫌濁。似金得金﹐剛毅深。似木得木﹐貸財足。似水得水﹐文學貴。似火得火﹐見機果。似土得土﹐厚櫃庫。故丰厚嚴謹者﹐不富卽貴。淺溝輕燥者﹐不貧則天。如女子之气﹐欲其和媚﹐相貌欲其嚴整﹐若此者不富則貴也。

論形人秉陰陽之气﹐肖天地之形﹐受五行之資﹐爲萬物之靈者也。故頭象天﹐足象地﹐眼象日月﹐聲音象雷霆﹐血脈象江河﹐骨節象金石﹐鼻額象山嶽﹐毫髮象艸木。天欲髙遠﹐地欲方厚﹐日月欲光明﹐雷霍欲震響﹐江河欲潤﹐金石欲堅﹐山嶽欲歧﹐艸木欲秀﹐此皆大槪也﹐然郭林宗有觀人八法﹐是也﹔

論神夫形以養血﹐血以養气﹐气以養神﹐故形全則血全﹐血全則气全﹐气全則神全。是短形能養神﹐托气而安也。气不安則神暴而不安﹐能安其神﹐其惟君子乎。窮則神遊於眼﹐寐則神處於心﹐是形出處於神而爲形之表﹐猶日月之光外照萬物﹐而其神固在日月之內也。眼明則神淸﹐眼昏則神濁。淸則貴﹐濁則賤。淸則臥多而寐少﹐濁則寐少而寐多。能推其寐者﹐可以知其貴賤也。夫夢之境界﹐蓋神遊於心﹐而其所遊之遠﹐亦不出五臟六腑之間﹐與夫耳目視聽之門也。其所遊之界﹐與所見之事﹐或相盛而成﹐或遇事而至﹐亦吾身之所有也。夢中所見之事﹐乃吾身中﹐非出吾身之外也。白眼撣師說夢有五境﹕一曰靈境﹐二曰寶境﹐三曰過去境﹐四曰見在境﹐五曰未來境。神慘夢生﹐神靜則境滅。夫望其形﹐或灑然而淸﹐或朗然而明﹐或凝然而重﹐然由神發於內而見於表也。神淸而和﹐徹明而秀者﹐富貴之相也。昏而柔弱濁而結者﹐貧溝之相也。實而靜者其神安﹐虛而急者其神慘。

相主神有七藏不晦﹐藏者不露也。晦者無神也。安不愚﹐安者不搖動也﹐愚者不變通也。發不露﹐發者發揚也﹐露者輕跳也。淸不枯﹐淸者神逼人也﹐拈者神而死也。和不弱﹐和者可親也﹐弱者可呷也。怒不爭﹐怒者正气也﹐爭者淚气也。剛不孤。剛者可敬也﹐孤者可惡也。

詩曰﹕神居形內不可見﹐气以養神爲命根。气壯血和則安固﹐血枯气散神光奔。英標淸秀心神爽﹐气血和調神不昏。神之情濁爲形表﹐能定貴賤最堪論。

論气夫石蘊玉而山輝﹐沙懷金而川楣﹐此至精之實﹐見乎色而發於形也。夫形者質也﹐气所以充乎質﹐質因气而宏。神完則气寬﹐神安則气靜。得失不足以暴其气﹐喜怒不足以驚其神。則於徳爲有容﹐於量爲有度﹐乃重厚有福之人也。形猶材有杞梓梗棉荊棘之異﹐神猶士所以治材用其器﹐聲猶器聽其聲﹐然後知其器之美惡﹐气猶馬馳之以道善惡之境。君子則善食其材﹐善禦其徳﹐又善治其器﹐善禦其馬。小人反是。其气寬可以容物﹐和可以接物﹐淸可以表物﹐正可以理物。不寬則隘﹐不利則涙﹐不剛則懦﹐不淸則濁﹐不正則偏。視其气之淺深﹐察其色之燥靜﹐則君子小人辧矣。气表而舒和而不暴﹐爲福壽之人。急促不均﹐暴然見乎色者﹐爲下賤之人也。醫經以一呼一吸爲一息﹐凡人一晝夜計一萬三幹五百息﹐今觀人之呼吸疾徐不同﹐或急者十息﹐遲者尙未七八。而老肥者大疾﹐勿其者差遲﹐故恐古人之言猶末盡理。夫气呼吸發乎顏表﹐而爲吉凶之兆﹐其散如毛髮﹐其聚如黍米。望之有形﹐按之無迹﹐苟不精意以觀之﹐則禍福無憑也。气出人無聲﹐目不自察﹐或臥而不喘者﹐爲之龜息气象也。呼吸气盈而身動主死之兆也。孟子不顧萬鐘之祿﹐能養气者也﹐爭可欲之利悼悼然房其色而暴其气者﹐亦何以論哉。

詩曰﹕气乃形之本﹐察之見賢愚。小人多急燥﹔君子則寬舒。暴庚災相及﹐深沈福有餘。誰知公輔量。虛受若重淵。柳莊曰﹕從髮際至承漿﹐左右气止一百二十五部﹔若言黑子皆爲助相﹐視其骨气美者爲妙也。

論五音五行散而爲萬物﹐人生萬物之上﹐聲亦辧其五音。故木音嘹亮髙暢激越而和。火音焦烈燥怒如火烈之聲。金音和而不房﹐潤而不枯﹐如調簧奏曲﹐玉碧流音。水音因而淸﹐急而暢﹐感條達之間也。與形相養相生者吉﹐與形相克相犯者凶。

論聲夫人之有聲﹐如鐘鼓之響。器大則聲宏﹐器小則聲短。神淸則气和﹑气和則聲潤﹐深而圓暢也。神濁則气促﹐气促則聲焦急而輕嘶也。故貴人之聲﹐多出於丹田之中﹐與聲气相通﹐混然而外達丹田者﹑聲之根也。舌端者﹐聲之表也。夫根深則表重。根淺則表輕﹐是如聲發於根而見於表也。若夫淸而圓﹐豎而亮﹐緩而烈﹐急而和﹐長而有力﹐勇而有節﹐大如洪鐘騰韻龜鼓振音﹐小如玉水流鳴琴徵奏曲。見其色則粹然而後動﹐與其言久而後應﹐皆貴人之相也。小人之言皆發舌端之上﹐促急而不達﹐何則急而嘶﹐緩而澀﹐深而滯﹐淺而澡。大則散﹐散則破﹐或輕重不均﹐嘹亮無節﹐或眶毗而暴﹐繁亂而浮﹐或如破鑼之響﹐敗鼓之鳴﹐又如寒鴉哺雛﹐鵝雁呸咽﹐或如病猿求侶﹐孤雁失羣﹐細如蚯蚓發吟﹐狂如靑龜夜慘﹐有如犬之吠﹐如羊之鳴﹐皆賤薄之相也。男有女聲單貧賤﹐女有男聲亦妨害。然身大而聲小者凶﹐或於濕而不齊﹐謂之羅网聲。大小不均﹐謂之雌雄聲。或先遲而後急﹐或先急而後遲﹐或聲未止而气先絕﹐或心未舉而色先變﹐皆賤之相也。夫神定於內﹐气和於外﹐然後可以接物﹐非難言有先後之敍﹐而色亦不變也。苟神不安而意不和﹐則其言失先後之敍﹐辭色撓矣﹐此小人之相也。夫人票五行之形﹐則气聲亦配五行之象也。故土聲深厚﹐木聲髙唱﹐火聲焦烈﹐水聲緩急﹐金聲和潤。又曰﹕聲輕者斷事無能﹐聲破者作事無成﹐聲濁者謀運不發﹐聲低者鹵鈍無文。淸吟如澗中流水者﹐極貴。發聲澑亮自覺如甕中之響者﹐主五福全備之人也。

聽聲篇聲小亮髙﹐賢貴之極﹔語聲細嫩﹐必主貧寒﹐兼須危困。女人雄聲﹐終身不榮﹐良人早彊﹐虛有夫名。男子雄聲﹐妨須多兒女﹐聲急切妨夫一絕。

詩曰﹕木聲髙唱火聲焦﹐和潤金聲最富撓。土語卻如深甕裏﹐水聲圓急又飄飄。貴人音韻出丹田﹐气實喉寬響又堅。貧賤不離唇舌上﹐一生奔走不堪言。

聲大無形﹐托气而發﹐賤者浮濁﹐貴者淸趣。太柔則怯﹐太剛則折。隔山相聞﹐圓長不缺﹐斯乃貴人﹐遠見風節。

富格例形厚﹑神安﹑气淸﹑聲揚﹑眉闊﹑耳厚﹑唇紅﹑鼻直﹑面方﹑背厚﹑腰正﹑皮滑﹑腹垂﹑牛齒﹑鵝行﹐以上皆富貴相也﹐主少年奮發﹐家財丰厚也。

大富格耳大貼肉﹐鼻如簽筒﹐鼻如懸膽﹐面黑身白﹐背聳三山﹐聲如遠鐘﹐背闊胸平腔大垂下﹐頭皮寬大﹐主大富也。

中富格三停平等﹐五嶽朝歸﹐五長俱全﹐五短俱全﹐五露俱全﹐眼如丹風﹐聲似鳴鐘﹐秉此格者﹐主中富也。

貴格例面黑身白﹐面粗身細﹐腳短手長﹐身小聲大﹐龍來吞虎﹐面短眼長﹑不臭而香﹐肉角少頂﹐以上皆貴相也。若人有此相﹐求功名者官髙職顯﹐求財利者錢谷巨富之相也。

大貴格虎頭燕領﹐日月角起﹐伏犀貫頂﹐眼有定睛﹐鳳閣插天﹐兩手垂膝﹐口中容拳﹐舌至準頭﹐虎步龍行﹐雙風眼﹐此爲大貴之相也。

中貴格須如鐵綫﹐耳白過面﹐服如點漆﹐上長下短﹐口如四字﹐三十六牙﹐龍吞虎吻﹐此爲中貴之相也。

小貴格天庭髙聳﹐地閣方圓。小便如珠﹐大便方細。齒白而大﹐眉疏目秀。口如弓角﹐唇似珠紅﹐此爲小貴之相也。

富貴口訣腰圓背厚者﹐富貴﹔有粱柱﹐左右爵起﹐口方﹐而地閣方圓﹐四維有朝拱者﹐主富之相。气色潤秀﹐身體細膩﹐面正平滿﹐背格吉怪淸奇者﹐主富。手背厚﹐行立坐食端正者﹐主富。精神秀異﹐舉止沈重者﹐主富相也。

官貴口訣看官員﹐在限有神﹐有骨聳諸皆異常人。身短而面長者貴。面方限長者貴。肩背重厚者貴。頭有角骨者貴。面有骨格者貴。風目龍儲者貴。攝有角起﹔聲音淸亮﹔耳白如面﹐額有頭稜者貴。胡須似鐵﹐手足似玉。不貴而富。

壽相格顴骨重貫耳者壽。﹕命門光澤者壽。項下有皮如條者﹐長壽之相也。雙條妻皆老﹐一條則孤。人中著齒而齊者福壽。喉音髙者﹐臥而不喘﹐謂之龜息﹐乃壽相。顴骨相連人耳後﹐骨髙起年壽上不陷者﹐主壽耳。是木星又爲壽星﹐山根上正直者主福壽。耳後有骨名』壽星骨。生丰起者長年﹔腦後三玉枕如果栗者福壽。鼻粱隆起者壽柏。食物急登涸緩者壽五嶽丰隆﹐法令分明﹔眉有長毫﹐項有餘皮﹐額有橫骨﹐面皮寬厚﹐聲音淸響﹐背肉負厚﹐胸前平闊﹐齒齊堅密﹐行坐端莊﹐兩目有神﹐耳有長毫﹐鼻粱髙聳﹐以上皆壽相﹐與十壽同看也。

福壽格例眉長過目主妻得美貌曉事。﹕眉如新月﹐主人聰明﹐文章折桂﹐舉業有成。面有和气﹐主髙人相敬陰人得力。星辰拱朝﹐主人作事有成有立之命。金木朗元﹐主有口祿兼得遠方財物。目秀而長。主貴人相敏有財壽祿全。

成格例正面開敷﹐城郭端正﹐眼光不疏﹐五拱六滿﹐三處平闊﹑三光五澤。

成敗不足格地角尖削者﹑﹐主成敗。骨節組惡﹐面上塵埃﹐面赤气黑﹐行步擺搖者﹐主成敗。鼻露梁者主耗散。

進格例紅黃不攺五嶽光華﹐气和色潤﹐气宇軒昂﹐五星朝拱﹐四瀆無傾。

退格例額上斷紋﹐口眼偏斜﹐背皮單薄﹐气色塵昏灰色如黑﹐城郭欠明﹐鼻露土流﹐齒牙不齊。印堂穿破﹐兩耳焦黑。

動格例耳反無輪﹐山根無肉﹐面無城郭﹐上短下長﹐身長項長﹐三尖六肖。

散格例雙眉尾散﹐兩耳無弦﹐面無城郭﹐鼻頭仰露﹐四大空亡﹐面皮急繃﹐气色煙塵﹐紋破痣侵。

通達口訣滿面光潤者發達。紅黃滿面者發財。气體克越者發福。神气淸爽者發福也。

淸閒安樂手足細膩﹐一生淸閒。面皮滑澤﹐一生安樂。眉毛疏淡﹐一生淸閒。骨格淸雅﹐一生安寧。神淸气和﹐一生聰慧。

穩厚格形貌端謹﹐言語詳細﹐作事有始有終﹐气宇寬和﹐精神不露﹐部位無傷﹐穩厚端重﹐方正公平﹐近君子遠小人。

聰明俊爽目秀神淸主聰明。肉皮細滑主聰明。指甲尖秀主聰明。耳有輪廓主聰明。眉毛疏秀﹐齒白而齊﹔骨格淸楚﹐主聰明。

愚頑庸懶神昏昧者愚頑。面骨橫粗者愚頑。耳前暗昧者慵懶。眉重濁者性懶。气濁者愚魯之漢。

剛彊狠癖眼中如火主剛彊。面上靑容冷面主狠癖。眼有三角面肉橫﹐主剛彊。唇髙嘴超主性剛。眼白多主性癖。

伎巧眉毛纖細﹐重重技藝。眉中黑子﹐必有伎倆。鼻廣面長﹐伎倆非常。

十二孤神格骨重者主孤。垂珠大者眉交眉濃鬢髮厚者俱孤。冬天出汗者主貧孤。耳反者孤。華蓋重者孤。骨體響者孤。聲如雷者主孤。有腋气者主孤。地角虧者主孤。又曰﹕顴骨生蜂者孤。口角低者孤。眉如八字者主孤。

天相口訣肉重無骨者天。兩目無神﹐兩耳低小﹐筋骨柔弱﹐無神無气﹐身長面短﹐面皮繃急﹐背負坑陷﹐桃花面色﹐步折腰斜﹐以上所說當與後天相歌十知同看也。

密窒口訣﹕滿而憂容者邊而貧。塵埃滿面者貧。背負薄肉者多邊。井竈露孔者不聚財。气色困滯者多這。神气不定者多達。

刑克結喉露齒﹐眼下無肉﹐淚堂深陷﹐人中紋理﹐人中黑子﹔山根斷折﹐魚尾枯陷﹐顴骨枯禞﹐眼帶桃花﹐口如吹火﹐嘴如臥蠶﹐穿破兩耳反掀﹐眼下淚痣﹐眼下又如荔枝色者﹐皆刑克也。

克父母左偏損父﹐右偏損母。二處有疤痕﹐露齒結喉﹐損父。陰气重者

刑克妻妾兩顴骨凸露主克三妻。山根有橫紋克三妻。魚尾枯陷克頭妻。眉重壓眼克妻。山根限克妻。﹐結喉露齒克妻﹐害子。眉中有痣妨妻。面如面袋克妻﹐妨子。羊紋者刑妻﹐一紋刑一妻﹐兩紋下低刑三妻。左目小損妻。眼尾有紋克妻﹐三紋克三妻。左眼角下神光之位靑色者﹐主七旬內主難爲妻子。黑子者主生離。華蓋骨重﹐眼尾紋長﹐魚尾枯﹐山根痣斑麻﹐三次作新郎。

克子息眼下淚痕克兒女﹐人中斜側克兒。耳無輪廓主刑克。山根斷折克兒女。人中髙尖克兒女。﹔三陰三陽不宜疤痕及有紋痣﹐鼻如界方﹐鼻梁劍脊骨見﹐地角有虧陰气大重﹐有女無男。有背無脊﹐頭低步緩﹐狼虎之聲﹐主刑憲也﹔

孤神格例顴骨生峯﹐主孤無子﹐縱有亦是螟嶺兒﹐此乃俱不得力之相。耳無弦根﹐主父母妻子生離死別﹐田園耗散﹐無祖業之相。面無和气﹐主有妻無子﹐父母隔各﹐六親無情﹔眉稜骨起﹐主三妻有破祖無情﹐主有宿疾性剛气暴。眼下無肉。主兒女有克﹐得力者少。與人無情﹑小人不足之相。

寡宿格面無人色﹐主與人寡合﹐爲人心毒﹐最愛便宜。處事不和﹐主人常招是非﹐主孤有妻而無子。不愛老幼﹐主六親不和。救人無功。眉頭常盛。主早年文傷見孤單﹐不傷妻女早見刑傷。不哭常淚。必主傷妻克子。晚景孤單。一雙流淚眼﹐只會亡。

亡神格頭尖項大﹐主人牢獄之分救急無定。面小鼻大﹐主守空房﹐爲事顚悔﹐才祿俱滯。須拳鬢捲﹐主人凶暴性狠毒。鼻梁橫起。主與朋友難交﹐性嚴難犯。

劫殺格眉骨枯稜﹐主妻子難爲﹐六親水炭﹐主性情不常。鼻梁尖薄﹐主殺妻害子﹐其心最毒﹐孤單相。服深無肉﹐主人姦詐便宜﹐早年父母不得力﹐兄弟分離﹐財壽不足。喉下結髙。主傷妻子﹐壽命不長。

六沖格面多漏气﹐主作事犯重﹐妻子重見﹐亦主離親相。眉眼不朝﹐主爲人六親不和。口角下垂﹐主爲人愛便宜。齒亂牙疏﹐主骨肉不和﹐陰人不和。星辰不拱﹐主背祿奔波無成無立。眉目雜亂。主有人口生離死別﹐百事無成。

六害格鼻尖齒亂﹐主自家不睦不和﹐陰人不得不力之相。懸鍼梁露﹐主兄弟分離父母隔﹐各持刀弄。肉露肉橫。主爲人反面無情﹐爲事不仁﹐女人主孤。

華蓋格橫紋額上﹐主人幼年辛苦勞碌﹐妻遲子晚﹐又主孤單。眼上露堂﹐主人有藝壓身﹐爲人堅吝。鼻準丰大﹐主爲人心善愛道﹐爲事進遲。額上髙骨。主有壽不染瘟病﹐相刑妻子。

羊刃破家紋印堂上穿﹐主持刀把斧性重別祖離宗之人。鼻露尖薄﹐主田宅破耗﹐屋宅破財﹐限行到此必危。鼻梁劍脊﹐主六親水炭﹐三十六九一厄﹐末年田園耗散。兩眼昏沈﹐主一世貧窮﹐奔波勞碌﹐妻離子散。魚尾偏虧﹐主小人不足妻子﹐刑克財散。面如洗光﹐主自破家產一世貧窮。皮薄繃鼓﹐主人無壽﹐一生財祿不聚﹐奔波勞碌之相。灰土塵蒙。主爲人死無所歸。

面上十大空亡額尖爲天空額尖繃鼓﹐官貴無分﹐祖業難招﹐主孤﹐刑父母有傷﹐五十不齊﹐五十以前﹐凡事不吉利也。

頦削爲地空無地角﹐主晚歲孤寒﹐妻子難爲﹐無結果之處。夫妻隔各﹐六親不和﹐此爲平常之相也。

天倉陷爲一空此空主食祿淺薄﹐主人齊戒﹐口腹淺薄﹐得祖業難招﹐奔波晚景﹐辛苦之相也。

面無城廓爲一空此相大忌﹐主人無成﹐虛花無壽而無略﹐亦無祖業之人﹐此爲平常之相也。

山根陷爲一空此空主人離祖﹐六親無力﹐骨肉無情﹐兄弟隔各﹐爲人少力也。

風門露爲一空此空當主財散﹐六親隔各﹐夫妻不能諧老﹐莊田祖業﹐主有破難存也。

須不過後爲一空此空主爲人費力﹐朋友無情﹐財帛破耗﹐主其子孫不得力之相也。

耳無弦根爲一空此空之相﹐主人破祖離宗﹐身無居住之地﹐財祿耗散無成﹐亦無結果之相也。

後無須爲一空此空主孤刑﹐晚景貧寒﹐衣食困乏﹐決無妻子。若有。定是虛花到頭一場辛苦﹐此爲賤相也。

十殺格﹣人行如醉爲一殺﹐鼻曲者爲二殺﹐面如散麻者爲三殺﹑面如菇萎爲四殺﹐眉濃爲五殺﹐豺聲爲六殺﹐聲髙爲七殺﹐寅申戊爲八殺﹐口闊爲九殺﹐眼人爲十殺。

姦詐斜視者多詐。門尖唇薄者多妄。冷笑無情多詐。偸視不正多詐。視上顧下多詐。妄說語言如太急者多詐。牙齒疏者多詐。又曰鼻尖毫出﹑眼細視低﹐口角髙低﹐步履縱橫﹐行步不勻﹐腳走髙低多詐。

寬大升斗滿﹐部位中正﹑印堂開闊﹑諸部圓滿﹑鼻竅微露。陰徳眼上下堂有黃气﹐臥蠶出見﹑印堂黃气﹐精舍黃气。帶令地角朝天﹑耳有輪廓朝水﹐口有稜角。眼帶桃花眉如綫。又如新月久視﹐意气可人。

貪騙食鼻如鷹嘴者多貪﹐心狡。眼紅者多貪﹐心毒。眉卓者多貪。嘴尖者多貪。鼻勾者多貪。

勞碌格眼長多勞碌。骨粗多勞碌。面如馬面驢唇勞碌。眉重气弱者勞碌。魚尾紋多者勞碌。

四反格耳無輪。口無稜。鼻仰孔。目無神。

三尖格鼻尖。頭尖。額尖。

六削格眉無尾。額無角。目無神。鼻無梁。口無稜。耳無輪。

惡死卒亡眼睛黃色主卒死。眉卓如刀主橫亡。面黑常帶怒容﹐眼中如血者﹐皆主暴亡。赤脈貫睛鼻露梁﹐主惡死。眉生逆毛主惡亡。此爲惡死之相也。

溺水格人中交紋﹐溺水招魂。額上忽如塵污者﹐五十日內﹐主墜井亡﹐名曰橫殃休廢。眉間黑子﹐初年水厄之憂。痣生魚尾之中﹐主水厄之憂。口角黑願﹐未防水厄。

火災格山根赤﹐七日之憂愼火。天羅紋在額上數十條者有災﹐遭火殃。痣在眉毛﹐終年必遭火厄。

妻美格蠶下黃色起紛紛﹐貴人欲要立爲婚。有妻必是多賢徳﹐才子文章人帝京。

《神機》云﹕準頭圓﹐竅不露不昂﹐蘭臺廷尉二部相應﹐人生主得美貌之妻。山根有奇骨伏起者﹐爲婚得貴妻。

