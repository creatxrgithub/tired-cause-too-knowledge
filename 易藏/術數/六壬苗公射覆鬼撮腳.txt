大六壬苗公射覆鬼撮腳

撰人不詳

上卷

十二時照顯變化論

神後屬子﹐其數九﹐其味鹹﹐在女虛危三宿之位。

子加日﹐乘天后乃小女。

子加小吉﹐見土爲老婦。子乘六合爲小婦一云匪婦。

丑加子加日辰爲公婆。子作太陰爲婢妾。子作太常爲妯娌。酉加子上爲孀婦。

一云子加酉爲孀婦。

子加辰﹐作虎爲軍婦。子加太常爲娼婦。子加亥爲孩童。子加天空爲幼女。

子加巳爲奶婦。子加辰爲患女亦爲水厄。子作勾陳爲駝子亦爲馳。

子加日辰上居房加季哭人。子辰臨日辰爲甕瓶盆。子加辰戌上爲甕。子加日辰上爲瓶蓋。子作玄武﹐亥上爲糖糟子作生气。子作白虎﹑克日﹐血病。

子加巳悲聲空亡中用遺失。寅未加子鬼婦。子作六合﹐加日辰爲布帛。丙﹑子日支上河渠。子加巳午﹐冬至後爲雪。子加酉爲陰天。太陰加子日﹐作玄龍﹐大雨。

大吉爲醜﹐其數八﹐其味甘﹐在鬥牛二宿之位。

醜作天空爲罐子。丑加卯酉上爲缸子。日辰加丑爲長者。丑日爲農夫。醜加歲爲宰執。丑加亥爲橋寅加亥亦爲橋。庚辛日爲墓。卯日丑加卯爲車一云丑加戌巳日爲地土地。丑加日爲未至﹑不完物。六丑日爲牛。丑加子爲龜空亡日﹑辰上﹐爲田野。醜作六合爲家。醜作太常爲甜物。丑加巳﹑巳加丑爲土坑。丑加卯酉日爲店。丑加亥﹑亥加丑俱爲腸泄。丑加申爲傳捨一云僧捨。六合加醜爲僧道院堂。醜加朱雀爲舉薦。醜作貴人相府。丑加卯﹐春夏雷雨一雲﹐先雨後雷。卯加丑爲先雨後雷。

功曹屬寅﹐其數七﹐其味酸﹐在尾箕二宿之位。

寅作六合﹑靑龍爲秀才。巳加申爲道士。巳常作日辰﹐戊己土爲公吏勾陳加寅。寅加巳﹑丑爲患人。寅作虎爲風子。寅作朱雀爲文書。寅加空爲棒杖寅﹑天空﹐棒杖。寅作六合爲從人。寅年加寅爲屋柱寅加午﹑午加寅同。寅加辰戌爲林巒。寅巳亥上爲迷路寅加巳﹑亥二辰上是。寅加丑﹑戌爲舊籍。寅加仲上主宛轉。申子辰日於主遠出。丙丁二日主心。

太衝屬卯﹐其數六﹐其味酸﹐在氐房心三宿之位。

卯加乙爲弟兄未加亦同。未加卯亦爲兄弟。卯加火爲匠人。卯加申﹑申加卯爲藝術。卯作六合日辰爲羅网。卯加亥子爲船一云梢子﹐亥亦主之。卯加丑爲竹器一云竹籬。卯作天空﹑空亡爲門日辰上主門戶。卯加天后﹐在子爲水車。卯加午﹑午加卯爲目疾。卯作天后加子﹐春爲疫病。卯作靑龍爲竹棒﹐日辰上主私約。卯乘壬癸爲船筏。

天罡屬辰﹐其數五﹐其味甘﹐在角亢二宿之位。

辰加月建爲宰公監司。辰加巳午爲老人。辰加巳午﹑克日辰爲殺人。辰加子﹐作玄武爲彊盜。辰加虎爲屠宰人。辰加天罡﹑醜上爲山阪。辰加日上﹐並子午爲阻截。辰加亥﹑亥加辰主哭泣。日辰上主火驚。辰作初傳主多慮。辰加壬癸日主官司。辰加月建上爲城門。辰爲文繡﹐加卯爲手有龍﹐加戌爲足有繡。辰加蛇虎克日主自縊。辰加亥主魚食。

太乙屬巳﹐其數四﹐其味苦﹐在翼軫二宿之位。

巳加太陰爲娼婦。巳加戊戌爲囚禁人。巳旺克日爲蛇。巳加辰戌爲窯。巳克日辰主罵詈。巳加虎克日辰爲外孝。巳加申爲釜爨。巳加酉爲鍋。巳在冬至後爲雨雪。巳加酉﹑酉加巳俱爲徒配。巳作蛇加日辰爲雙胎。月厭在巳主夢蛇。巳加未竈旁有井。未加巳井畔有竈。巳加午﹐生旺主蛇上屋。巳加太陰﹐主有口瘡。己亥日﹐戌加巳﹐竈廝有縊鬼。

勝光屬午﹐其數九﹐其味苦﹐在柳星張三宿之位。

午加太陰爲妾。午加酉﹑酉加午爲姐一云婢。午加辰爲老婦。午加日辰年上爲冠。午加太常﹑六合爲衣服。午加寅卯﹐甲乙日爲宅。午加亥卯未爲禾黍。午加辰戌主半路。午加卯酉﹐夏或主眼患。午加蛇日辰上主兒發驚。庚辛日加午主癆瘵病。午申日午﹐作太常爲被帳﹐爲衣服。午加申酉﹐並庚辛日爲妻。午加魁罡﹐或魁罡加午﹐主有信至。

小吉屬未﹐其數八﹐共味甘﹐在井鬼二宿之位。

未加亥爲繼父。未加酉爲繼母。未與日辰相比﹐陽比爲兄﹐陰比爲弟。丙丁日亥加未爲醉人。未加寅爲婿一云﹐庚加未爲婿﹐亦爲桌。未加常﹑合在日辰上爲樂人。未加子﹐或五子日加未爲醬。未加巳﹑巳加未爲桑麻。未加巳主大風。未加辰爲田園。未加卯爲林木。未加貴加日辰上爲廟神。未加生气日﹐主信至。未加亥爲井一云﹐日爲井祟。未作天后在日辰爲公婆。未作靑龍爲佛。未作六合爲僧。未作天空加辰爲古臺屋。未加空亡﹑日辰爲廟基一云﹐未作天罡﹐加日辰﹐爲廟基。未加酉﹑丑爲老人。

傳送屬申﹐其數七﹐共味辛﹐在觜參二宿之位。

申作虎爲漁獵人。申加壬癸日主遷移亦爲刀斧。申加四仲爲客人。申加戌亥上爲仇人。申加卯上爲僧人。申作太僕﹐加日辰﹑魁罡爲軍人。申加巳午日﹐加子﹐爲孤兒一云﹐加幹﹑用主孤兒。申加太陰加日辰上爲銀器。申加虎爲刀斧﹑鐵刃﹑利器。申加靑龍﹑六合﹐加日辰上爲藥料。申加卯﹑卯加申主攺移門戶。申加亥克日主水厄。申作玄武加亥子主失脫。申加日辰主憂悶。申加午﹑戌日上爲禾黍麥。申加午﹑戌日大麥。申加壬癸日主淫亂一云申加午。申加辰戌主磨石。

從魁屬酉﹐其數六﹐其味辛﹐在胃昴畢三宿之位。

酉作六合爲奴婢。酉作靑龍爲侍妾。酉作天空爲小婢。酉作天后爲姑舅。酉作子丑上爲老婢。酉乘太陰﹐加日辰爲妻亦爲財。酉加太常加卯﹑未上爲樂妓。酉加巳爲海。酉加子爲江。酉加寅卯﹐乘勾陳爲小麥。酉加卯﹑酉﹐作蛇爲鴉一云酉作蛇﹐加卯﹑酉﹐主鴉鳴。酉加虎﹐甲乙日主服至。酉加空亡上無後一云空後。酉加年﹐刑命﹐主刀傷。酉加雀﹐主喧聒。酉作靑龍﹑六合﹐主斜目。酉作雀﹑蛇主眼疾。酉加卯﹑子﹐並癸日上﹐爲霜雪。酉加戌﹐主霜雪。巳午爲酉主妻。酉加子﹐水邊。酉加丙丁日上﹐主赤眼。酉加寅卯﹐克甲乙日﹐主爭鬥。

河魁屬戌﹐其數五﹐其味甘﹐在奎婁二宿之位。

戌作天空﹐主奴婢一云﹐戌作天空﹑玄武﹐主奴婢。戌作朱雀爲印綬。戌作六合﹐加日辰上爲人聚眾相會。戌作朱雀﹐加日辰﹐主官長。戌作天空﹐子午爲舅公。戌加申﹑申加戌爲兵卒。戌加月建﹐主監司。戌加太常﹑勾陳﹐在日辰爲官長。戌作虎克日辰﹐主惡積。戌加太歲﹐主都轄。戌加日辰主舊物。戌加四季日辰﹐主墻壁。戌加寅﹐在申日主墳墓損壞。戌作玄武爲坑。戌加寅爲廁。戌加午主足疾。戌加虎克日爲盜賊。戌加癸日﹐主墻倒。戌作玄武﹐加天空爲貧丐。

登明屬亥﹐其數四﹐其味鹹﹐在室壁二宿之位。

亥加四仲爲幼子。亥乘天空﹐卯酉爲孩童。亥加子爲醉人。亥加六合及壬癸日辰上﹐主婦人。亥加魁罡﹑日辰爲屠人。亥克日辰﹐主病人。亥加雀﹐遺棄小兒。亥加辰及壬癸日主獄人。丙丁日上﹐主監。亥加丙丁日主豚羊。亥加勾陳﹐爲魚蝦。亥加寅午戌日主損傷一云﹐亥主殺傷人。寅午戌日用﹐主之。亥作龍爲樓。亥作合爲閣。亥加巳﹐巳加亥﹐壞頭面人。亥加戌爲廁。亥加日神上爲柱。亥乘空﹐加太歲主髙人一云﹐主天。亥加巳日占﹐行人來。亥加子爲痰火。亥加歲﹑行年﹐主病。亥作太常主泄瀉一云﹐亥加歲﹑行年上多病。占忌泄瀉。巳酉丑三日亥爲用﹐主失物。亥加子爲麥。亥加常爲谷。亥加日上爲米。亥加壬﹑癸﹑子上﹐主重疊亥加子癸不明﹐連三傳﹐主重疊。朱雀加亥是鹽引。占用上主醉散﹐亦主刀尺。

十二貴人照顯變化論

貴人者﹐黃帝之象﹐家在己丑﹐旺於四季﹐其將主近貴﹑求名﹑官祿﹑詔命﹑升遷﹑珍寶等事。羣子恩榮﹐小人官訟。

加寅爲貴人汲引一雲貴人怒。加卯爲官位升遷一云官求退。加辰爲見官得力。加巳爲當缺得美。加午爲遷轉官職。加未爲廟神顯靈。加申爲猶豫不決一云爲佛緣。加酉爲間隔不全。加戌爲爭鬥刑獄一云﹐責訟。加亥爲官階升遷用一云官供。加子爲婦人災病。加醜爲貴人吉慶。

騰蛇者﹐熒惑之象。家在丁巳﹐旺於孟夏﹐其將主驚恐﹑怪異﹑夢寐等事。不安之象﹐君子憂名﹐小人愁利。

加寅爲貓豕怪加寅學字。加卯爲犬馬怪一云車馬怪。加辰爲火盜怪。加巳爲產難怪。加午爲血光怪。加未爲酒食怪。加申爲道路怪。加酉爲金繒怪。加戌爲墳墓怪。加亥爲爭鬥怪。加子爲陰私怪。加醜爲宅舍怪。

朱雀者﹐南方火徳之象。家在丙午﹐旺於仲夏。其將主文書﹑遠信﹑刑戮﹑口舌等事。君子求利名﹐小人爭財物一云﹐南驃騎尉。

加寅爲音信文章。加卯爲是非口舌。加辰爲獄訟冤仇。加巳爲妻子唇吻。加午爲爭鬥官非。加未爲婚姻爭競一云﹐婚不和。。加申爲行人遠信。加酉爲奴婢鬥訟。加戌爲武官爭鬥。加亥爲小口致爭。加子爲姦私官事。加丑爲世人閒非。

六合者﹐天乙和合之象。家在乙卯﹐旺於仲春。其將主婚姻﹑喜慶﹑交易﹑成就等事。君子遷官﹐小人獲利又云﹐天乙光祿卿﹐主和合﹐及大夫﹑隱逸。

加寅爲文字見取一云﹐父子喜。加卯爲法術有靈。加辰爲喜事難成。加巳爲陰人和合。加午爲婚姻喜事。加未爲娶聘可成一云婚姻和合。加申爲爭鬥婚親。加酉爲兒子婚娶一云男子喜。加戌爲婦人逃竄。加亥爲陰人姦私一云男子喜。加子爲隱私爭訟一云陽人爭。加醜爲田宅不安一云田宅有動。

勾陳者﹐天乙將軍之象。家在戊辰﹐旺於四季﹐其將主兵器﹑戰陣﹑刑殺﹑爭鬥﹑獄訟等事。君子招盜﹐小人爭田。

加寅爲爭訟是非。加卯爲咬唆打鬥。加辰爲戰鬥對敵。加巳爲出兵行軍。加午爲婚姻爭訟。加未爲說事夤緣。加申爲鬼神降災一云神怒。加酉爲遠行不通。加戌爲墻垣爭競。加亥爲小口疾病。加子爲生非造惡一云惡人縱意。加醜爲爭訟田宅。

靑龍者﹐天乙大丞相之象。家在甲寅﹐旺於孟春。其將主官祿﹑財祿﹑婚姻﹑慶賀等事。君子遷官﹐小人進寶一云錢財﹑飲食﹑喜慶之事。

加寅爲文書喜信。加卯爲術法靈驗一云術士。加辰爲公文書契。加巳爲酒食宴會。加午爲遷轉職官。加未爲婚姻宴飲。加申爲失物走逸。加酉爲雲雨雷霆一雲連雨。加戌爲文書印信。加亥爲往來音信。加子爲官祿爵位。加醜爲田宅家產。

天后者﹐天乙彩女﹑母后之象。家在壬子﹐旺於仲冬﹐其將主婦人﹑陰私﹑暗昧﹑陷溺等事。君子遷官宴會﹐小人婚姻財禮。

加寅爲美貌婦人。加卯爲女冠首飾。加辰爲婦人災病。加巳爲懷孕產婦。加午爲少女縱逸。加未爲婚姻有凶。加申爲婦女體長一云細長。加酉爲婚姻貧賤。加戌爲婦嗔怒惡。加亥爲婦女歪邪。加子爲荒淫女子。加丑爲老年婦人。

太陰者﹐婦人之象。家在辛酉﹐旺於仲秋﹐其將主欺蔽﹑隱匿﹑私情﹑奸淫﹐與陰暗不明並婦人私事。君子喜慶﹐小人憂疑。

加寅爲陰怪女子。加卯爲縱欲出入。加辰爲伏藏私意。加巳爲私事發怒。加午爲鬥爭惹禍。加未爲婚姻宴喜一云求婦事。加申爲信息遠來。加酉爲奴婢逃走。加戌爲婦人名節一曰印。加亥爲孝女賢妻。加子爲奸淫私事。加丑爲女子疫疾。

玄武者﹐水神﹐凶將﹐家在癸亥﹐旺於孟冬﹐其將主盜賊﹑遺亡﹑姦私﹑離別﹑失脫﹑走囚等事。君子失財﹐小人淫亂。

加寅爲功曹判官。加卯爲太衝盜賊。加辰爲凶惡神煞一云殺神怒事。加巳爲東廚竈君。加午爲香火神祗。加未爲親家神鬼。加申爲羅漢天王。加酉爲奴婢逃走。加戌爲四足怪異。加亥爲水厄災難一雲水怪。加子爲婦人逃亡。加醜爲六畜損失。

太常者﹐爲光祿卿相﹐家在己未﹐旺於四季。其將主光祿﹑印綬﹑飲食﹑宴會﹑衣服﹑賞賜﹑田宅﹑財帛﹑喜事。君子得名﹐小人得財。

加寅爲道士玄門。加卯爲女冠束帶。加辰爲打獵觀軍。加巳爲江湖術士。加午爲婦女孝服。加未爲師巫女道。加申爲天徳財喜。加酉爲尼姑。加戌爲印綬官職。加亥爲黃衣道人。加子爲節婦女。加醜爲田野老人。

白虎者﹐金神﹐凶將﹐家在庚申﹐旺於孟秋。其將主凶喪﹑道路﹑病患﹑死亡﹑出入之災。君子失位﹐小人傷身。

加寅爲貓犬往來﹐加卯爲六畜損傷。加辰爲哭聲滿堂。加巳爲骨肉死亡。加午爲六親死亡。加未爲軍卒有損。加申爲爭訟人命一云爭鬥病。加酉爲出行不吉。加戌爲疾病難醫。加亥爲小兒病重。加子爲婦病爭詈。加丑爲牛羊傷害。

天空者﹐土神﹐凶將。家在戊戌﹐旺於四季。其將主虛驚﹑欺詐﹑多僞少實﹑奴婢逃亡等事。君子讒誑﹐小人欺淩。

加寅爲家中誑亂。加卯爲謊語妄言。加辰爲老人孝服。加巳爲火光鑪冶一云觀人熱火鑪。加午爲驢馬死亡。加未爲媒人虛詐。加申爲僧道妖言。加酉爲奴婢不實。加戌爲盜賊虛驚一云妄言。加亥爲虛言姦事。加子爲婦人說事一云讒婦人事。加醜爲妄說利害一云妄說田宅事。

中卷

射覆起例訣

剛日銜看日上神﹐更於發用細詳明。柔日支神須無視﹐用神幹用兩邊迎。

用傳訣

月將加時專用初﹐中末總棄不須拘。用加日神兼旺相﹐其物可兼定非虛。

及時不可差訣

用是水神送水物﹐泥經神火泥土居。金日金實木花果﹐五行射覆不多途。

及時過時物訣

過時已發兼未發﹐用加干支正當時。假令正月丑巳過﹐寅爲目下卯前期。

可用否訣

用神上下詳休旺﹐有气須知利用人。休廢無用不中物﹐天神地將察根因。

完不完物訣

旺相神加用日辰﹐陰陽皆備物全角。此物堪爲新且好﹐休囚刑克舊伶仃。

五行類訣

金爲銀器寶珍同﹐木爲花艸布帛中。水流土重分圓曲﹐火明毛羽炭灰蹤。

又

卦逢潤下近水物﹐曲直木器成灣行。伏吟近出返吟遠﹐過往今來卦內明。

又

金爲兵刃五金同﹐木竹艸葉繒帛中。水珠流轉行屈曲﹐火明毛羽炭灰蹤。

五色類訣

旺爲本色相從子﹐死妻休鬼母從休。月將加時辧顏色﹐木靑水黑旺中求。

火赤土黃從此定﹐金從白色論緣由。

又

旺爲本色相從子﹐死妻囚鬼母從休。春占甲子水加幹﹐木靑水黑從旺求。

火赤土黃從此定﹐五行從日見其由。又加春季當囚日﹐木定是旺赤中求。

遇火卻黃金卻黑﹐五向日幹定源流。

五行分四季旺相休囚類訣

生旺相死休囚

木靑紅黃白黑

火紅黃白黑靑

土黃白黑靑紅

金白黑靑紅黃

水黑靑紅黃白

論物有無訣

天空用起又空亡﹐時用空亡何處詳。用起空亡加日上﹐其中無物慢思量。財物何知人誑詐﹐空亡爲用且參詳。物自空方將到者﹐縱然有也爲荒唐。

假令正月甲子日卯時﹐空亡在戌亥﹐以贏餘加卯。若人物從卯方來者﹐爲空方是也。

論虛實生死水陸訣

日辰發用火神居﹐所用物色必多虛。若見木神虛又實木神﹐一雲水神﹐傳空實內反成虛。生死先看支上神﹐用兼旺相必然生。囚又兼刑克用﹐故知死物自分明。水木相加用日辰﹐安裝生陸地最爲眞。巳酉丑金不在水石金火。申子辰爲水內論。亥卯未木陸加水木虎入水﹐寅午戌爲陸路行。水中之物一般云。

論休旺訣

五行用起日辰中﹐休旺用之始見眞。木神旺相是木物﹐死囚艸果定其因。

金旺五金囚見石﹐土神囚廢見灰塵。水火休旺休量論﹐次第推詳理自明。

論形狀訣

用起孟神物帶圓﹐仲方四季碎並尖。旺神圓軟相方嫩﹐死神其硬不虛言。

囚神碎細推其義﹐休是輕形又不全。

論物可食否訣

日辰發用互相生﹐吉將傳來食可讕。不備昴星八專卦﹐物非食類別推情。

論物不可食味訣

可食又詳何味物﹐用加孟上定其酸。仲上是咸季甘美﹐五行味內細推詳。

木酸火苦土甘金辛水咸

發用日辰比旺相﹐定知其物嫩而新。若見死囚並鬼賊﹐必然故舊不須詢。

用得長生新小訣﹐沐浴新而光澤鮮。冠帶顏色多枯槁﹐臨官新旺壯而堅。

帝旺近貴急用物﹐從衰至養舊中言。

論雜類內訣

涉害昴星並八專﹐二三四件非一言。連茹日辰相比及﹐季神爲用色相兼。

日辰相克爲雜色﹐仿此推之見類元。

論物死活訣

用逢生气及月厭﹐定爲活物更無疑。被克死囚何以訣﹐不爲活物數中推。

要知何物詳生死﹐飛來朱雀及從魁。四足功曹兼白虎﹐龍蛇合巳鰻蛇虺。

論物表裏訣

發用日辰皆入傳﹐物有表裏不虛言。只如甲午日寅午﹐外靑內赤見其源﹝一云外靑內黑﹞。

孟仲季訣

要察孟仲季﹐陽孟爲四角。陰孟不團圓﹐陽孟不偏拓。陽孟加陰仲而方﹐陽仲加陰季而圓。

又

陽孟爲四角﹐陰孟不團圓。陽仲不偏起﹐陰仲無側堅。

論物形狀訣

旺气所乘圓而新﹐相气所乘圓而長﹝「圓」疑「方」字﹞。

死气所勝剛而硬﹐休气所乘小而尖。或是兩頭不均者﹐推關孟仲季同量。

十干物色訣

甲靑乙碧丙赤色﹐丁紫戊黃己紅同。庚白辛藍壬是黑﹐癸爲陰水綠殷紅。

日辰上神訣

神後勝光加日辰﹐其物有竅及瓜陳。太衝從魁支幹上﹐物有口腹最爲眞。

魁罡加之物帶黑﹐丑未物有眉目因。寅申其物有手足﹐巳亥物死靑黑形。

生气言新死气舊﹐旺相言新囚舊論。用在陽生陰是死﹐初傳月厭活中云。

貴神訣

日辰之上見天乙﹐珍寶貴重可食物。靑黑黃白色鮮明一云﹐方圓黃白及光明﹐水木怪精魚類質。

日辰之上見騰蛇﹐殊方異類帶文華。或是蛇形其色赤﹐甘香可食味偏佳。

日辰之上見朱雀﹐光彩精明人灼灼。異物毛羽或文章﹐變異火煙或飛雀。

日辰之上見六合﹐其物光彩食味和。艸木金石絲竹類﹐或是口傷鹽味多。

日辰之上見勾陳﹐其物破損必傷身。靑黑文章艸木實﹐勾陳尾上損傷眞。

日辰之上見靑龍﹐其物虛懸堪食供。繒帛錢財黃白色﹐或爲艸木悉皆同。

日辰之上見天空﹐其物遺棄塵穢中。或爲印綬金石物﹐變異虛空醜形容。

日辰之上見白虎﹐其物刀傷堅似鉛。或爲白虎物麥類﹐金玉劍鐵死亡言。

日辰之上見太常﹐其物可食色且黃。形狀質實眞希美﹐或爲珠玉細推詳。

日辰之上見玄武﹐漢轉白色出水土。文章鱗甲及虛空﹐物取勾連君記取。

日辰之上見太陰﹐共物黃白生有心。金銀鐵劍錢野物﹐或然變異化飛禽。

日辰之上見天后﹐其物須經女人手。蚌殼水類細推詳﹐白色如銀占法有。

下卷

八卦屬十二將物類訣

坎宮﹐神後子﹐數九﹐爲純水﹐在石中﹐其色黑﹐其物水中這類﹐爲江湖﹐爲溝渠﹐其音爲羽﹐其性爲智﹐其情爲姦﹐其味爲鹹﹐其方在北﹐其人爲耳痛﹑心病﹑腎虛之癥。其形內實外虛之象﹐或爲音樂﹑婦人所用之物。

艮宮﹐大吉醜﹐數八﹐爲雜土﹐在冢墓﹐其色黃﹐其物山中之類﹐爲門闕﹐爲經絡﹐其音爲宮﹐其性爲信﹐其情爲哀﹐其味爲甘﹐其方在東北﹐其人在手指脾胃﹐其形爲上實下虛之象﹐或爲雜金。

艮宮﹐功曹寅﹐數七﹐爲柔木﹐在山林﹐其色靑﹐其物山巖之類。其音性情味方形俱照前大吉下斷之。或云五色﹑文章﹐或爲茂盛花果﹐或結實而細。

震宮﹐太衝卯﹐數六﹐爲低木﹐在門戶﹐其色靑﹐其物林木之類﹐爲墉屏﹐爲車船﹐其音爲角﹐其性爲仁﹐其情爲怒﹐其味爲酸﹐其方在正東﹐其人爲足股﹐爲腓﹐其形下靜上動。又云﹐其物無根﹐水陸行盤絡絲綸﹐或門哀悼動用﹐或圓而柔軟。

巽宮﹐天罡辰﹐數五﹐爲雜木﹐在城市。其色靑﹐其物水池中之類。爲官司中﹐爲山野﹐其音爲角﹐其性爲仕﹐其情爲怒。其味爲酸。其方在東南。其人爲寡發﹐爲廣額﹐爲白眼﹐其形長﹐辰中有水﹐其物近水池﹐或堅剛物﹐火煙囚死焦破之類﹐其形方圓。

巽宮﹐太乙巳﹐數四﹐巳中有雜金﹐在鑪竈﹐其色紅黃﹐其物木火之類。爲文書﹐爲囚禁﹐其音爲角徵﹐其性爲仁禮﹐其情爲怒樂﹐其味酸甘﹐其方在東南﹐其人爲發額﹐爲皮毛﹐爲方靜之象﹐其物弓弩﹑鎖鑰﹐其色靑黃﹐生山野並飛令之屬。

離宮﹐勝光午﹐數九﹐爲純火﹐在屋宅﹐其色赤﹐其物炎熱之類﹐爲文章﹐爲兵戈﹑甲冑﹐其音爲徵﹐其性爲禮﹐其情爲惡﹐其味爲苦﹐其方在正南﹐其人爲心目﹐爲文人﹑詩客﹐其形光明彩色﹐內虛外實之象。又云﹐爲太陽﹐其物有彩色﹐或綫蠶﹐或文章蓋物。

坤宮﹐小吉未﹐數八﹐未中有雜土﹐在田地﹐其色黃白﹐其物土產之類﹐爲衣裳﹐爲布帛﹐其音爲宮﹐其性爲信﹐其情爲哀﹐其味爲甘﹐其方在西南﹐其人爲腹﹐其形爲圓﹐共物酒器﹑碎微﹑塵土﹐又爲絹帛﹐或言女子衣服﹐或有滋味之物﹐似魚類。

坤宮﹐傳送申﹐數七﹐申爲少陰﹐在平野﹐其色黃白﹐其物鐵石之類﹐其音性情方與小吉同﹐其形外硬心空之象。又云﹐其物有心﹐又硬而心空寶器之物﹐或砂塵鐵類。

兌宮﹐從魁酉﹐數六﹐爲純金﹐在金石﹐其色白﹐其物金鐵之類。爲銀錢﹐爲利器﹐其音爲商﹐其性爲義﹐其情爲喜。其味爲辛﹐其方在正酉﹐春人爲口舌﹐爲耳目頭類﹐其形尖圓。又云﹐其形有耳﹐或尖圓金錢刀鞘之類。

乾宮﹐河魁戌﹐靈敏五﹐戌中有辛火﹐在官府。其色黃﹐其物金錢殼果之類﹐爲龍馬﹐爲金玉其物爲衣﹐其音爲宮﹐其性爲義﹐其情爲喜﹐其味爲辛﹐春方在西北﹐其人爲首之類﹐其形爲圓正剛硬之象﹐或五穀鐵石細碎之物。

乾宮﹐登明亥﹐數四﹐亥爲雜陽﹐在河水﹐其色黑﹐其物水中之類﹐其音性情方皆同河魁﹐其形圓實多動之象。又亥爲重陽﹐其物無定﹐逐人情意﹐小兒戲物﹐或酸味﹐魚子醋醬之類。

五行出現物類

水上見水﹐其物有足而多動之象又云四足好走。水上郵火﹐其物水土壞物之象。水上見木﹐其物有輪足轉動之象一雲輪轉物。水上見金﹐其物生禽之象生命之物。水上見土﹐其物土中昆虫故舊之象。

火上見水﹐其物破損故舊之象。火上見火﹐其物好行少靜之象。火上見木﹐其物花果蔬菜之象。火上見金﹐其物爲陶冶之象。火上郵土﹐其物瓦磁器皿之象。

木上見水﹐其物帶花生長之象。森上見火﹐其物殘焦枯槁之象。木上郵木﹐共物花紋木器等類之象。木上見金﹐其物傷損之象鑄斷刀缺槍。木上見土﹐其物棺槨之象。

金上見水﹐共物金石之象。金上見火﹐其物鑪冶之象。金上見金﹐其物五金成器之象。金上見土﹐其物石器之象。

土上見水﹐其物和柔之象。土上見火﹐其物光明之象。土上見木﹐其物堅牢之象。土直見金﹐其物瓦石之象。土上見土﹐其物城垣之象。

潤下水之類﹐曲直木之類﹐炎上火之類﹐從革金之類﹐稼穡土之類。

天乙貴加十二辰射覆物類

天乙臨日辰物黃白﹐珍寶可食﹐光明文章﹐女子首飾物。變異水木之類﹐魚甲鱗物﹐五穀爲麻術類﹐禽虫爲蝦蟹類。

臨子筆墨文章等物。臨醜爲魚蟹美和有泥土物魚蝦美味。臨寅爲陶冶﹑磚瓦﹑磁器。臨卯爲竹笛﹑簫笙﹑空哭等物。臨辰爲黃土白物。臨巳爲結花﹑衣服﹑棉麻﹑布帛等物。臨午爲縷紫赤紅衣裳物類。臨未爲貴物珍重酒肉之類。臨申爲黑彩牛畜等物。臨酉爲黃白泥塑佛像等物。臨戌爲艸黃蠟等物。臨亥爲酒醋銅錫器硬諸等物。

騰蛇臨日辰﹐其物赦﹐爲文章﹑書史﹐變異爲毒物﹐甘美可食﹐五穀爲豆﹑粟類﹐禽虫爲蛇鹿類。

臨子爲井爲龍井中龍。臨醜爲渠孔穴等類。用臨寅爲蛇形等物。臨卯爲刀劍﹑玲瓏﹑花果﹑船車等物。臨辰爲磚瓦﹑磁器﹑珠寶異等物。臨巳爲蛇虫﹑錦衣﹑絲棉等類。臨午爲尖物﹑女衣﹑彩帛﹑衫類。臨未爲文字﹑黃物﹑顏色等。臨申爲金玉﹑蝦煉等物石銀。臨酉火灰石牛﹑喫物之類。臨戌爲自死沙中之物。臨亥爲爛木﹑柏皮等物。

朱雀臨日辰﹐其物赤黑色﹐羅网﹑捕縛﹑有晶明﹑光彩﹦毛心﹑文章﹐變異爲煙火燒灼之物。五穀爲豆黍﹑麥類。禽虫爲雉﹑雀﹑鴉類﹐獸爲馬﹑驢之類。

臨子爲文章﹑筆墨等物。臨場面爲司長穢﹑塵灰等物。臨寅爲雞雉﹑毛羽之類。臨卯爲果類﹑黃色之物。臨辰爲羅网﹑水虫﹑赤色等物。臨巳爲燒煉﹑藥石之物。臨午爲衣裳﹑獐鹿﹑騾﹑兔之物。臨未爲帶口舌文章。臨申爲釵環﹑刀鐵等物。臨酉爲銅鏡﹑梳子﹑釵釧等物。臨戌爲飛禽﹑巢穴﹑器皿等物主﹐鳥巢﹐印子。臨亥爲玳瑁﹑象牙﹑泥土等物牙梳﹑玳惠梳。

六合臨日辰﹐其物色光彩﹑竹木﹑金石所傷之物。音聲之類﹐變異可食﹐五穀爲桑麻類﹐爲鹽﹐禽鳥雉兔等物。

臨子爲靑白貯水火物。臨醜爲傷破﹑刀割﹑鍬鋤等物。臨寅爲文書﹑喜信﹑刀尺﹑果食﹑貓貍﹑刻雕等物。臨卯爲術士﹑車輪﹑撓搭﹑艸果子等物。臨辰爲土石盆瓦等物。臨巳爲竹管﹑空虛﹑火筒﹑軍器等物。臨午爲鏡匣﹑盒子﹑木梳﹑磁器等物。臨未爲婚姻﹑宴享﹑器物臭爛鹽黑子。臨申爲爭鬥﹑鑄成﹑鏡匣﹐或白盒子。臨酉爲女子剪尺等物。臨戌爲婦逃﹑矸磁﹑角瓦等哭。臨亥爲盂盒物類四足紙器帛。

勾陳臨日辰﹐其物靑黑﹑木植之類﹐傷損勾連之物。羅网之象﹐變異爲瓦石﹑金錢﹐禽鳥魚蟹﹑龜鱉﹑水虫等物。

臨子爲后土﹑緋紫物類或不生花。臨丑爲花紋﹑塌鋒之類塌鋒﹑尖結﹑花紋。臨寅爲瓦石﹑樹根如獸形﹑四足之物。臨卯爲橋柱﹑河棟﹐如早蛇類。臨辰爲龜鱉魚蟹﹑釣网等物。臨巳爲衣服舊物。臨午爲描樣﹑符印﹑文書﹑符篆刻物。臨未爲粟﹑帛﹑絹絲﹑魚肉香美等物。臨申爲鐵器刑傷。臨酉爲白色鐵鏡垍器等物。臨戌爲緋紫﹑衣服等物。臨亥爲盂盒物類。

靑龍臨日辰﹐其物靑赤木之類﹐懸空可食物﹐變異文章﹑羽翼﹑螭虎狼狐兔之類。

臨子爲蟬蛇之形狀。臨醜爲鐵鍋槍鉆等物。臨寅爲箱櫃﹑孔竅﹑獸形龍狀之物。臨卯爲木器﹑果子﹑貴人家物。臨辰爲石頭﹑瓦器﹑術杖﹑龍形。臨巳爲奴婢相連雙合相連。臨午爲燒成可食之物。臨未爲爛木槿茶果之物。臨申爲腰帶可用之物。臨酉爲刀傷器物之類。臨戌爲刀割人形之類。臨亥爲果子白色﹐如瓜形狀刀傷物。

天空臨日辰﹐其物主印綬﹑金石﹐變異爲虛而不實﹑臭惡之物﹐禽早狼狗之類。

臨子爲石土﹑磚瓦﹑缸垍﹑器皿等物。臨醜爲出形﹑人鑕鎖鏡奩等物。臨寅爲沒底物﹐盂類火灰。臨卯爲土石等物。臨辰爲磚瓦空虛等物土燒過物。臨巳爲生气物﹐蛇虫有角足之類。臨午爲不用破損之物破碎﹑污穢﹑泥糞。臨未爲可食甘甜之物。臨申爲有角堅鐵石物。臨酉爲自破哭用等物。

白虎臨日辰﹐其物色白﹐金玉﹑刀劍﹑鋸等物。若傷人死傷等物。五穀爲豆﹑黍類﹐獸爲虎狼猿猴之屬。

臨子爲燒成瓦器等物。臨醜爲刀斤物類。臨寅爲鏟鍬尖刀利器。臨卯爲割成鐵物。臨辰爲銅鐵環子等物。臨巳爲金錢利刃孝服。臨午爲棄石藥器。臨未爲白或鍼燒鑄形象。臨申爲鐵鉗環子。臨酉爲鍬鋤鐵器鏡銅等物。臨戌爲獸形﹑螭吻﹑鍬鈕﹑有口銅印等物。臨亥爲刑傷﹑虎豹﹑四足﹑小兒戲物。

太常臨日辰﹐其物黃可食﹐形圓好﹐珍寶﹐變異醫藥﹑金石﹑文章﹐有日月耳目﹐生毛髮﹐五穀爲訂類﹐獸羊鷹之類。

臨子爲花羅衣裳。臨醜爲舊衣服。臨寅爲師人﹑筆研﹑剛物﹑僧道法衣。臨卯爲童行﹑經卷。臨辰爲土﹑光明之物。臨巳爲花裝之物﹐故破之物。臨午爲飛雁之書。臨未爲衣服﹑黃褐色等物。臨申爲猴畜﹑白錫錢物。臨酉爲白色物﹐花球﹑雞雉﹑雁屬之類。臨戌爲破白赤色衣服。臨亥爲勒白帶繩等物。

玄武臨日辰﹐其物出水中﹐相勾連﹐鱗甲﹐文章。變異爲內虛﹑女子之物。五穀爲豆類﹐禽虫爲鼠燕之屬。

臨子爲魚蝦﹑蟬﹑經卷之物。臨醜爲羊角﹐髙分子鳥﹐金箭。臨寅爲皂色木植勾動之物。臨卯爲瓜果圓中之物。臨辰爲黃黑瓦石戊屬

黃瓦﹑燒赤﹑石磚垍。臨巳爲破瓶﹑舊翁之類。臨午爲心虛﹑赤色之物。臨未爲廚中喫食之物泥中物﹐喫食。臨申爲蛇虫﹑螮蜂﹑白蠅子石垍磚﹑兔形。臨酉爲金銀匹帛之類泥乞。臨戌爲斑駁花紋﹑瓦器。臨亥爲果木喜美之物艸木美物﹐因滋味來。

太陰臨日辰﹐其物黃白色﹐爲金銀刀鍼這類。變異生產水中之物﹐五穀爲麥米類。飛禽爲雞雉之屬。

臨子爲面面面﹑甘甜可食之物。臨醜爲鮮明﹑婦人衣服之物。臨寅爲刀斧﹑器用﹑可食﹑黃色之物。臨卯爲其物似錢光明。臨辰爲釵釧花朵等物。臨巳爲布帛婦人衣飾之物。臨午爲白色銅鐵器用﹑剪刀﹑白毛。臨未爲黃色堪食﹑油麻之物。臨申爲女子釵釧﹑小麥﹑雞雉。臨酉爲金銀﹑雉鵝﹑雞鴨之類鴿。臨戌爲發毛﹑羽翼虫﹐不然多足物。臨亥爲雉雞﹑刀錐﹑通白物。

天后臨日辰﹐其物皂白﹐女人用物質﹐變異爲艸木可食﹐五穀爲稻豆類﹐禽虫爲蠶蛛之類一云潔白物﹐蝦蟆。

臨子爲婦人黑白衣衫靑黑花彩。臨醜爲瓦石器用等物。臨寅爲香味黑甜果子。臨卯爲泥土艸木之物。臨辰爲土中所產之物﹐穢污物﹐赤色。臨巳爲水中火中所出之物爛白及服。臨午爲水煮羹之物並破物。臨未爲果品﹑飲宴之物。臨申爲形如貓虎之類。臨酉爲白色衣絹之物。臨戌爲黃衣土泥之物。臨亥爲水中魚蝦之物﹐水族類﹐酸醋物。

八卦射覆斷訣須用例。

幹卦

河魁﹑登明主之。內赤外白﹐內方外圓。遇水則軟﹐遇火則堅。夏火金敗﹐秋月金全。上有文字﹐節義相兼。旺則珠玉﹐休是銅錢。仰如鼎立﹐覆似鍾懸。團圓外貌﹐堅硬內堅。人見敬仰﹐富貴雙全。上有文字﹐繩索相連。聚而成實﹐散而無緣。細想是卦﹐無過銅錢。仰似鼎立﹐格似鍾懸。若非金鐵﹐卽是銀銅。團圓外實﹐裏面虛實。人見敬貴﹐能鑑身容。

坎卦

神後主之。均性成風﹐依近水中。下浮南北﹐又浮西東。有形不動﹐落亦無蹤。騰浮萬物﹐便似飄萍。悠悠之物﹐外典內黑。性喜潛藏﹐情同隱匿。長在家居﹐惟能野合。去卽被擒﹐逢生不識。

艮卦

大吉﹑功曹主之。艮靑之形﹐不動其情。內虛外實﹐團圓所成。旺相則實﹐無气則靈。木能生火﹐豈能停停﹖人驚響谷﹐形如覆盆。春秋不攺﹐積世長存。此物團圓﹐內悔外貞。能屈不動﹐種之生生。若非靑白﹐卽是龜紋。

震卦

太衝主之。震物動停﹐內白外靑。圓頭尾小﹐將變其形。震主變動﹐身無定形。如蠶作繭﹐能騰能生。能團能圓﹐似獸能聲。逐物攺變﹐色體蒼然。下不著地﹐上不侵天。若非果物﹐卽是魚蚌。

巽卦

天罡﹑太乙主之。巽主風雪﹐節气氤氳。聲添琴韻﹐遠聽時聞。乍吟乍笑﹐時矛時羣。形如彩螮﹐曩如靑萍。奔注爲形﹐光彩金生。遊行照影﹐彊索之形。空中隱映﹐神歌鬼哭。裏實外虛﹐空谷傳聲。

離卦

勝光主之。似龍無角﹐似馬無訛。若非牝馬﹐卽是驢騾。人頭卽少﹐離體身多。不臨溪谷﹐卽是長城。先白後赤﹐水土圓藏。雕形鱗族﹐內柔外剛。外頭𨿽實﹐裏畔虛張。賊人盜得﹐灰土埋藏。

坤卦

小吉﹑傳送主之。坤體外黃﹐其色內蒼。水上而實﹐內圓外方。形如瓦碟﹐堅實能剛。若非古器﹐卽是橐囊。卦體名坤﹐土性長存。朝則平野﹐墓則孤村。人來扣抱﹐逐伴隨羣。若非牝馬﹐卽是其◎左「牛」右「享」。

兌卦

從魁主之。兌爲金外地人﹐堅硬栽截。乍剛乍柔﹐有時曲折。內裏光彩﹐外邊欠缺。若非連珍﹐衣加帶剛。兌性居平﹐外缺裏明。形依靜域﹐炫耀光生。遙爲宇殿﹐似佛光榮。若非銅錢﹐卽是金銀。

五行占物之所主

木主曲直﹐作酸﹐木實之性﹐爲木之物類。主曲折﹑長短﹑粗細之形象﹐曲折木器之物。

火主炎上﹐作苦﹐火焦之性﹐爲火之物類。主光明﹑華彩﹑虛心之形象﹐煙火虛心之物。

土主稼穡﹐作甘﹐土養之性﹐爲土之物類。主包含﹑廣大﹑厚重之形﹐像匠士所養之物。

金主從革﹐作辛﹐金堅之性﹐爲金之物類。主堅硬﹑雕刻﹑鋒利之形象﹐堅硬雕鏤之物。

水主潤下﹐作咸﹐水生之性﹐爲水之物類。主柔弱﹑卑下﹑綿軟之形象﹐水中之物。

課名用神物之所主

不備之課乃不全之物。返吟乃遠路入來之物。伏吟乃遠近出物之物近處持至之物。四孟神爲用神﹐乃方而有稜角之物。四季神爲用神﹐乃圓轉惇之物物圓實。四仲神爲用神﹐爲物平直。用起水神﹐日辰上見火神﹐乃半虛半實之物。土木爲用神﹑加臨日辰﹐乃陸地所生之物。水爲用神﹐得靑龍﹑白虎﹑玄武者﹐水中所生之物。

十干五行顏色訣

甲乙日與春同﹐木靑﹐火黃﹐土黑﹐金紅﹐水白。

丙丁日與夏同﹐火紅﹐土白﹐金靑﹐水黃﹐木黑。

戊己日與四季土旺日同﹐土黃﹐金黑﹐木白﹐火靑﹐水紅。

庚辛日與秋同﹐金白﹐水靑﹐木黃﹐火黑﹐土戲。

壬癸日與冬同﹐水黑﹐木紅﹐火白﹐土靑﹐金黃。

十干五行旺相死休囚訣

當生者旺﹐我克者死﹐生我者休﹐克我者囚﹐我生者相。

甲乙日與春三月同﹐木旺﹐火相﹐土死﹐金囚﹐水休。

丙丁日戌夏三月同﹐火旺﹐土相﹐金死﹐水囚﹐木休。

戊己日與四季土旺日同﹐土旺﹐金相﹐水死﹐木囚﹐火休。

庚辛日與秋三月同﹐金旺﹐水相﹐木死﹐火囚﹐土休。

壬癸日與冬三月同﹐水旺﹐木相﹐火死﹐土囚﹐金休。

甲乙樹木﹐丙丁鑪冶旗象﹐戊己冢墓﹐庚辛釵釧﹑利﹑刀兵﹑鎧甲﹐壬癸江河泉源。

甲艸木﹐乙竹管﹐丙鑪冶火燭﹐丁鼎釜火﹐戊濕潤﹐己甲土生物﹐庚刀槍利器﹐辛珍寶﹐壬雨露﹐癸江河。

金﹐旺金土珍寶﹐相銅鐵利器﹐死鍋釜﹐囚鉛錫﹐休銀鍼。

木﹐旺材木﹐相竹葦上葉﹐死棺槨﹐囚染棟船車﹐休朽木柴薪。

水﹐旺雨露江河﹐相山澤流泉﹐死地坑池湖﹐囚死水溝渠﹐休﹐濕地﹑廁。

火﹐旺鑪冶﹐相燈燭﹐死光明﹐囚灰炭﹐休煙﹑塵埃。

土﹐旺山嶽﹐相丘阜田﹐死冢墓﹑石﹑墻壁﹐囚砂泥﹐休屋宇﹑地基。

苗公發休旺訣

《苗公密寶》云「五行每二日一遷換﹐每十日則一輪轉。」此六壬占法﹐旺相之精髓也。常行說卻以四季分之用者﹐謬矣。在抵天元六甲運气治病﹐次五行相四時﹐而分五臟﹐乃醫家治病法之妙處。若在譚式之中﹐每月三十日之間﹐五行三周﹐每旬十日﹐五行輪一徧﹐此六壬式用課之活法也。

山陰道士口訣

山陰道士云「凡丙日計二十四時﹐五行各有旺相死囚休處。過兩日而遞收換也。假令甲乙日森旺火相土死金囚水休﹐象春之時序也。餘仿此。先賢之玄祕﹐聖人之奧妙﹐愚欲隱之﹐恐後人不明﹐故爲是說也﹐學者祕之。」

二十八宿起法因是納甲內容﹐略

大六壬苗公射覆鬼撮腳卷終

