

甲子日第一局幹上寅

課體﹕伏吟﹐元胎。

課義﹕兩貴差跌﹐六虎陳列﹐病訟皆畏﹐仕宦怡悅。

解曰﹕晝貴臨於夜地﹐夜貴臨於晝地﹐謂之貴人差跌。幹貴者﹐事多參差﹐不能歸一。干支拱定晝貴﹐止求一處貴人方爲有益。四課上兩寅屬虎﹐二子乘虎﹐初傳寅虎﹐末傳申虎﹐所謂六虎陳列也。二虎臨宅﹐申虎又屬官鬼﹐常人占病﹑占訟﹐豈不可畏﹖徳祿驛馬臨日發用﹐末傳官鬼乘虎爲催官使者﹐故仕宦占之則怡悅也。甲上加寅或卯﹐名懶求財格﹐心多退悔。

斷曰﹕此自任之卦﹐又曰元胎﹐利靜不利動﹐利上不利下﹐利君子不利小人。刑中有害﹐破中有合﹐吉凶禍福﹐相爲倚伏。

天時﹕水火伏匿﹐龍神入廟﹐無雨有風。謀望﹕先難後易。家宅﹕恐有動遷﹐夜占防孝服。婚姻﹕不利﹐晝占女子美好﹔夜占女子醜惡。疾病﹕主失音﹐肝家受病﹐腎水枯竭﹐宜淸金滋水。胎孕﹕聾啞。求財﹕不甚得意﹐防人暗害。捕獲﹕女人在西北﹐男人在正南﹐俱不出境。遺失﹕在家中。行人﹕遠者回轉﹐近者將至。出行﹕宜從旱路。徵伐﹕玉帳經云﹐靑龍發用﹐得寶貨與圖書﹐防有伏兵﹐亦防吉中有凶。

畢法云﹕虎臨幹鬼凶速速﹐日乘旺祿休狂妄﹐虎乘遁鬼殃非淺﹐賓主不投刑在上。吳越春秋﹐三月酉時範蠡占吳王病﹐三傳寅巳申﹐徳祿在寅﹐病在巳﹐絕在申﹐春木旺金囚﹐無傷也。己巳有瘳﹐壬申全愈。

甲子日第二局幹上醜

課體﹕比用﹐連茹。

課義﹕見生不生﹐互換無形﹐占父母病﹐不得安寧。

解曰﹕三傳𨿽水生幹﹐而戌亥旬空﹐子亦貪合﹐皆不能爲生﹐故曰見生不生。子丑寅亥𨿽交車相合﹐然空而無形﹐何益之有。父母爻空﹐若爲尊長占病則凶。後武相乘是暗期﹐從來明裏不曾知﹔忽因天鬼來衝破﹐卻覷旁人眼共眉。

斷曰﹕此比用之課﹐知一而不知二。捨遠就近﹐捨疏就親﹔恩中主害﹐事起同類﹔孟行不行﹐孟止不止﹔節外生枝﹐先進後退。初傳有陰助之意﹐惜乎入於無用之鄕。謀官謁貴﹐有合而未合之象。惟利解散憂疑﹐易所謂履虎尾而不咥人也。

天時﹕主晴﹐久雨亦晴。家宅﹕經云﹐空神抵宅﹐門戶虛墮﹐占者慮有失脫虛耗事。婚姻﹕𨿽成無益﹐得而復失﹔夜占系貴家之女﹐美好而能飲。胎產﹕臨產則易生﹐是女胎或雙生。疾病﹕頭目有病﹐火气甚衰﹐新病漸安﹐久病及占父母皆凶。失物﹕難尋。捕獲﹕不能得。行人﹕卽歸。出行﹕當從水路﹐恐有阻隔。徵伐﹕彼此無接﹐無吉無凶﹐當整飭軍容﹐以防萬一﹐敵人𨿽有陰謀﹐不足畏也。

畢法云﹕交車相合交關利﹐閉口凡占莫測機﹐不行傳者考初時。課經﹕夜占亥加子﹐太常乘日之長生臨支﹐交車相合﹐主宅中有婚姻之事﹐或開彩帛鋪﹐或開酒食店。三傳皆在四課爲盤珠格。若太歲日月臨傳﹐主事遠大﹐謀爲得遂。

甲子日第三局幹上子

課體﹕比用﹐悖戾﹐斬關﹐勵徳。

課義﹕不待啟齒﹐慨然而惠﹐晝卜如言﹐夜占仔細。

解曰﹕支來生幹﹐是慨然上門而惠我也﹐何待啟齒。晝占則上乘天后﹐又益其生﹐所以如言。夜則乘虎﹐反主驚疑﹐所以更宜仔細。若貪初傳之財﹐引入鬼鄕與脫气之地﹐申坐戌空﹐三傳系三旬空亡﹐占事到底無成﹐不可以先空後實許之。末傳𨿽助初﹐則反克幹上之神。若有妄動﹐後必有禍。況戌財旣系旬空﹐兩元相夾﹐得不償費﹐又三傳間退﹐所謂倒拔蛇者是也。日財坐空﹐乘元臨支﹐防有失脫。

斷曰﹕此課所占﹐多是外事。占憂疑自散﹐災害不成﹐禍亂不作。

天時﹕當日有微雨或雪。家宅﹕防有虛耗﹐門戶未寧。婚姻﹕難成﹐成亦必至暌離﹔占女黑而越禮﹐女就男家。產孕﹕得男喜﹐申日可生。功名﹕總是虛華﹐徒勞心力。求財﹕惟利白手空拳﹐反有所獲。逃失﹕難捕﹐𨿽聞其聲﹐不見其人。出行﹕馬帶靑龍﹐一路安逸﹐天气晴明﹐但恐關津阻礙。行人﹕初傳空亡﹐行人當未歸﹐應在半途。遺失﹕有家奴盜去﹐亦未入手。出兵﹕多見阻滯﹐勞而無功﹐敵使所言﹐情事不實。委托﹕惟當守正﹐不可托人。

畢法云﹕避難逃生須棄舊﹝初傳旬空﹐中傳日鬼﹐末傳脫气﹐皆無益﹐止宜就幹上子水受之﹞﹐踏腳空亡進用宜﹐虎臨幹鬼凶速速﹝申加戌﹐晝將乘虎可畏﹐而申坐戌空﹐虎陰上乘午火﹐亦能制虎﹞。古鑑﹕此課脾病﹐脈短病重﹐發用戌土乘武﹐四課不足﹐幸末傳龍能克虎制鬼﹐久而自安。

甲子日第四局幹上亥

課體﹕元首﹐三交﹐三奇﹐髙蓋﹐天煩。

課義﹕生空鬼存﹐破敗家門﹐臨難閉口﹐貴不施恩。

解曰﹕幹上亥乃空生﹐支上酉乃實鬼也。酉爲旬尾﹐居於宅上﹐閉口可以免難。酉破子水﹐子又敗於酉﹐故主門戶破敗。兩貴入獄﹐自己尙不能安﹐何有恩惠之施於任璀。

斷曰﹕元首之卦﹐以尊制卑﹐以貴制賤﹐占事多順。起於男子﹐爲臣忠﹐爲子孝。訟利先舉﹐爲客者勝。

天時﹕大晴。家宅﹕多有生意﹐門戶若有酒館食店或孟會之類﹐必能發福。婚姻﹕可成﹐女子美好。謀望﹕勤苦方成。遺失﹕在道路中獲。出行﹕必見阻隔。產孕﹕恐是女胎﹐產時驚恐。行人﹕馬臨病气﹐當爲病阻。疾病﹕主喘咳勞傷﹐發於肺﹐及於脾﹐𨿽重無害。出兵﹕發用靑龍有大勝之兆﹐冬春吉﹐夏秋忌。

畢法云﹕六月占亥加甲﹐亥爲木之長生﹐父母爻空﹐又是死气﹐主父母有災。又子將加卯﹐靑龍發用主文職。卯木官星乘雀﹐主文字發科﹐元首主首擢。午爲天馬﹐卯爲天車﹐子爲華蓋﹐爲髙蓋乘軒。火爲威儀﹐主禮部﹐數二﹐主品極尙書。末傳爲歸結﹐子與天后相乘﹐主壽八十一。支上見酉主招女﹐乘太常﹐主聰俊配武弁。指南﹕卯年十一月寅將加巳﹐龍神發用無气﹐又上克下﹐當暫歸林下。明春祿馬生起龍神﹐又當應召出山﹐位列公卿。徳蛇相加﹐有邪正同處之象。

甲子日第五局幹上戌

課體﹕重審﹐斬關﹐炎上﹐狡童﹐泆女。

課義﹕支幹互克﹐各被相觸﹐晝畏中傳﹐亡財失僕。

解曰﹕幹上戌克子﹐支上申克甲﹐是各被相觸也。中傳午遁旬庚﹐上乘白虎﹐至凶至惡﹐縱空亡不能爲解。畢法云﹕虎乘遁鬼殃非淺﹐占病甚危。初戌財僕旣爲旬空﹐又遭夾克﹐則僕亡財失﹐所不免也。

斷曰﹕重審之卦﹐傳見炎上﹐主多虛少實之象。以墓臨生﹐明事反暗﹐求謀失意﹐事有難成﹐不可托人﹐亦不可投謁。解散憂疑則吉﹐守舊則亨。九流僧道﹐白手求財﹐無心謀幹者﹐可望成就。蓋重審以下克上﹐以卑犯尊﹐以賤役貴。事多不順﹐起於女人﹐多是內事。陰小在下﹐不可遂意而行。課體𨿽曰蕪淫﹐亦不止夫婦陰私暗昧也。

天時﹕晴不雨。家宅﹕破耗致窮﹐常人有官事。婚姻﹕暗而不明﹔後克龍﹐辰克日﹐主女妨夫。產孕﹕男胎不實﹐防有傷損。疾病﹕屬肺與大腸﹐久病則凶。出行﹕不利。行人﹕未至。遺失﹕爲家人隱匿難尋。捕獲﹕賊在東南﹐音信不實﹐捕之無蹤。出兵﹕辰上克日﹐夜占元武克勾﹐大宜謹愼。

畢法云﹕初遭夾克不由己﹐夫婦蕪淫各有私﹔六陽數足須公用﹐後合占婚豈用媒。心鏡云﹕幹將就子憂甲克﹐子近甲兮魁必侵﹔妻懷內喜私情有﹐甲子相生水合金。

甲子日第六局幹上酉

課體﹕知一﹐長幼度厄。

課義﹕彼己遭孽﹐無徳可說﹐惟忌交關﹐家道歇滅。

解曰﹕酉克幹﹐未克支。寅乃日徳﹐旣已被克﹐則無可說矣。若論交關﹐則未墓幹而酉敗支﹐不惟家道消歇﹐人亦昏晦。財生幹上之鬼﹐不利干謁﹐求財須防禍發。朱雀作日鬼加於幹上﹐在朝官員宜防彈劾。若上書獻策﹐反受責斥。

斷曰﹕知一之課﹐一曰比用﹐主轉手托人之象。初傳見祿馬﹐君子占之可望動遷﹐但發用坐於墓上﹐凡事自招暗昧。且比用爲同類﹐或有朋友讒妒之者。事主外來﹐利主不利客。又爲閉口﹐凡事多不肯言﹐恩中生害﹐事有含冤。

天時﹕夜占虎乘寅臨未﹐有大風﹐巳日可以望雨。家宅﹕常人有官訟是非﹐受貴人愚弄誑詐。疾病﹕傷於飲食﹐翻胃吐逆﹐或至不語﹐或至絕粒﹐尙可醫。婚姻﹕難以成就﹐亦主克害。出行﹕防有是非﹐孟動身而有阻。行人﹕卽可到家﹐路上防小人偸竊。產孕﹕胎神臨於徳祿﹐生女必有厚福。遺失﹕爲粗眉大目人盜去﹐反要生事相害。捕盜﹕人在東南﹐難獲。出兵﹕主有恩命﹐未獲全功。

畢法云﹕干支全傷防兩損﹐害貴訟直遭屈斷。古鑑﹕九月卯將加申占病﹐此人因往妻家有染﹐遂得陰癥成癆。蓋今日之幹加未﹐未爲妻家﹐天后在上﹐乃妻家之婦人。酉爲色﹐勾陳爲思慮﹐又酉爲閉口﹐是思慮不敢言而成病也。

甲子日第七局幹上申

課體﹕反吟﹐元胎﹐涉害。

課義﹕祿絕徳廢﹐以貴幹貴﹐君子宜占﹐常人深畏。

解曰﹕寅乃日之徳祿﹐臨申被克﹐居於敗絕之地故云祿絕徳廢也。丑未晝夜貴人﹐彼此相加﹐往來反覆﹐有以貴幹貴之象。中傳靑龍官動﹐利於君子﹐在常人則不免官事纏擾﹐非吉占也。大槪反吟諸課﹐事多反覆﹐謀望難成。

斷曰﹕天地反吟﹐十二神各易其位﹐全無和气﹐來而復往﹐去而復來﹐凡事疑滯﹐遠近關心。蓋徳祿旣廢﹐則動而無依﹐靜而無倚。禍生幹外﹐將及其身﹐所宜修徳以召和也。

天時﹕夜占有雨。家宅﹕子孫耗費﹐兼有刑克﹐憂中有喜﹐喜中有憂。婚姻﹕交車合﹐媒人得力﹐或僕隸﹐或有印人﹔晝占女子甚凶躁﹐夜占則美。疾病﹕病屬火癥﹐或心血不足﹐防翻覆﹐秋占不吉。出行﹕半途而返。行人﹕卽至。官訟﹕有刑責。胎產﹕應生長男﹐臨期易生。出兵﹕防有奔敗﹐眾人亦恐離散。

畢法云﹕虎乘遁鬼殃非淺﹐干支值絕凡謀決。指南﹕亥將加巳。現任得夜貴﹐徳喪祿絕﹐必將去位。朱雀月將加巳生日﹐四月有溫旨相畱﹐二馬逢衝﹐秋必馳驛而去。古鑑﹕申年二月﹐亥將加巳。行年見子﹐子水生幹申﹐申加於天后﹐初末皆見天后爲雨露。申爲尊長﹐寅爲卑下﹐官星見兩重雨露﹐當父子及第。甲以午爲子﹐宅上子水克之﹐午爲離﹑爲目﹐子當病目。

甲子日第八局幹上未

課體﹕知一﹐鑄印﹐乘軒﹐度厄。

課義﹕夜貴初害﹐事小凶大﹐行人未歸﹐彼此駔儈。

解曰﹕初傳子害幹上貴人﹐訟𨿽直而遭屈﹐事𨿽小而得凶。墓神覆日﹐占身則昏滯﹐占病則沈困﹐占行人則未歸。幹孟脫支﹐反被支上巳火脫去﹐是彼此欺誑。若市井牙儈之相與﹐全無實心也。

斷曰﹕此見機之卦﹐孟用不用﹐孟言不言﹐事非一端﹐從中取用﹐進退不定﹐凡事有遲疑之象。發用又見六害﹐𨿽見生我助我﹐亦爲無益。蓋陰陽猶未通﹐血脈猶未和也。

天時﹕夜占龍神發用﹐至未日有雨。婚姻﹕夫婦受制﹐未必成就。疾病﹕齒痛嘔血或驚悸之癥﹐治之易痊。家宅﹕墓神加幹﹐主人昏暗﹐只能利益於人﹐防小口病。求財﹕暗昧不明之財可得。謀望﹕先難後易。遺失﹕是文書﹑食物之類﹐宅裏尋。捕獲﹕在南方馬市﹐卻難尋獲。出兵﹕恐有攺圖。

畢法云﹕害貴訟直遭屈斷﹐彼此猜忌害相隨。古鑑﹕申年二月亥將加午。未墓加甲﹐謂之日入墓。墓上得子﹐六害相穿。未爲眷屬﹐上見天空而害於子水﹐父母螣蛇繞之﹐傳歸宅上﹐必因家眷人宅起訟。巳爲破碎﹐爲廚竈﹐乘太常是有服人分爭。巳火爲子﹐末傳刑起未中丁火﹐應添小口。行年卽寅﹐故當年興訟。日上是未﹐故訟起六月。

甲子日第九局幹上午

課體﹕元首﹐潤下﹐斬關﹐閉口﹐勵徳。

課義﹕晝虎遁鬼﹐傳將俱水﹐旣歷災危﹐然後美己。

解曰﹕午虎遁庚而爲幹鬼﹐其禍甚速。幸三傳皆水﹐可以制鬼而生幹。未免先歷災危﹐後臻美利也。支乘墳財﹐幹並午虎﹐占病者庚午日凶。元武乘神臨於旬首﹐卽爲閉口課﹐不必旬尾加旬首也。更兼壬癸水將﹐多因私事﹐假借成公。

斷曰﹕元首之課﹐以尊制卑﹐以貴役賤﹐事多順緒﹐起於男子。事非一人﹐或關鄕鄰﹐或牽親友﹐克應之期﹐未卽歸結。

天時﹕連綿有雨。家宅﹕防有動搖﹐家長有力﹐但財不能足用。考試﹕不利。求財﹕難得﹐恐爲小人所奪。婚姻﹕大不吉。疾病﹕虛怯之癥﹐醫治可愈。胎產﹕胎不安﹐產不育。出行﹕旱路平安﹐水路有失。捕獲﹕閉口課﹐大宜捕盜。商賈﹕必然折本﹐在路羈程。出兵﹕主勝﹐但恐將不得力。

畢法云﹕三傳遞生人薦舉﹐支墳財並旅程稽﹐夫婦蕪淫各有私﹐虎乘遁鬼殃非淺﹐合中犯煞蜜中砒。課經云﹕甲克支上辰土﹐支克幹上午火。若男年命在支上﹐女年命在幹上﹐謂之眞解離卦。又斗罡系日辰陰陽發用﹐爲死奇。天罡﹑辰也﹐災劫惡煞﹐相並克賊﹐乘白虎更臨歲月之上﹐爲三死課。天罡臨日﹐則旬內憂﹔臨辰上﹐則月內憂﹔臨歲﹐則歲內憂。

甲子日第十局幹上巳

課體﹕重審﹐元胎﹐苛察。

課義﹕止宜散慮﹐兩貴皆怒﹐支幹俱刑﹐家庭難住。

解曰﹕干支俱被上神脫去﹐止宜散憂釋慮而已﹐占事則無气也。兩貴入獄﹐干謁非其所喜。干支各自相刑﹐子卯屬於門戶﹐門戶不利﹐所以難住。中末長生﹐徳祿旣空﹐獨存申金﹐乃日之鬼﹐所謂不行傳者考初時也。

斷曰﹕初傳克制末爻﹐徳祿又臨於空地﹐一切謀爲有始無終﹐不能如意。中末皆空﹐但以初爻斷其事類。

天時﹕晝占雨﹐夜占晴。家宅﹕干支俱脫﹐恐遭盜賊﹐人宅俱不平安。功名﹕𨿽有虛名﹐不能長久﹐或有官無祿。求財﹕無望。官訟﹕自相矛盾﹐官不肯休。胎產﹕女胎﹐順利。行人﹕馬空未至。出行﹕當從水路﹐陸行防病。婚姻﹕可成﹐夜占女子能飲。疾病﹕祿神空﹐恐不能食﹐春夏占醫人得力。出兵﹕𨿽有勝兆﹐必見耗財失眾。

畢法云﹕人宅受脫俱遭盜﹐脫上逢脫防虛詐﹐不行傳者考初時。課經云﹕吉神受制﹐喜必虛聲。指南﹕丑年五月申將加巳。月將龍官內戰﹐必因執政敗事。幹乘飛符﹐支見遊魂﹐目今人宅必有災非。又丁動刃逢﹐貴履地网﹐必見公訟拘系。幸勾陰生日﹐事可辧雪。徳神祿馬﹐會人天門﹐定然位居顯要﹐但值旬空﹐難以久遠。

甲子日第十一局幹上辰

課體﹕重審﹐不備﹐斬關﹐登三天﹐狡童。

課義﹕初財夾克﹐中午脫气﹐末乃虎鬼﹐驚危至矣。

解曰﹕初傳辰爲日財﹐卽被甲克﹐又被六合卯克﹐卽畢法所謂初遭夾克不由己也。中傳午爲子孫﹐而申加於午﹐是子孫與鬼爲朋﹐不可恃以爲救。惟幸甲幹投干支上之子而就生﹐亦可以避難逃生耳。辰乃日財﹐卽支之墓﹐所課支墳財並旅程稽。行商者占此﹐必致折本﹐阻於道

斷曰﹕此卦求官﹐愈尊愈吉﹐利於干謁天庭之事。小人得此﹐反爲不利。蓋知一之課﹐必知其一而後可用也。

天時﹕云濃有雨。家宅﹕家中動作皆宜﹐宅母主事﹐有贅婿在家。仕宦﹕有不次之擢。求財﹕可望。婚姻﹕急宜成就﹐後有好子。疾病﹕怒气傷肝﹐醫人有力﹐在東南方住。出行﹕陸行有阻﹐水路大吉。行人﹕失利未歸。出兵﹕得全勝﹐且獲金寶玉帛。胎產﹕定是男喜﹐母子俱安﹐產期甚速。

畢法云﹕權攝不正祿臨支﹐虎臨幹鬼凶速速﹔初遭夾克不由己﹐後合占婚豈用媒﹔避難逃生須棄舊﹐罡塞鬼戶任謀爲。中黃經云﹕辰午申爲課﹐三天不可登﹔病死遭刑殛﹐訟須省部陳。括囊賦﹕日臨辰位﹐招兩姓以同居。

甲子日第十二局幹上卯

課體﹕重審﹐進茹。

課義﹕解釋憂疑﹐值此偏宜﹐求謀進取﹐寸步難移。

解曰﹕初傳乃夾克之財﹐臨於六害﹐中末傳皆脫幹气。占者值此﹐止宜解釋憂疑而已。干支皆乘旺气﹐一動卽變爲羅网﹐必觸禍機﹐所以寸步難行也。日陽克辰之陽﹐辰陰克日之陰﹐名雜亂課。在內在外﹐皆有不足之心。末助初傳﹐先難後易。卯乘朱雀臨寅﹐主有口舌﹑文書之事﹐進凶退吉。卯乃丁神﹐十一月占﹐寅爲天馬﹐丁臨天馬﹐主有非常之動。若醜爲本命﹐名日本命戀宅﹐乃無動意﹐此法極驗。蓋丑加於子﹐爲戀宅也。

斷曰﹕連茹而進﹐泄气太甚。若春夏晝占﹐亦有子孫發貴之象。占此者﹐不有文書臨門﹐必有口舌生事﹐亦當謹愼火燭。

天時﹕久晴無雨。家宅﹕宅有貴气﹐或貴官長者舊房﹐或有子在朋友上用情﹐以致耗費。功名﹕剝官煞旺﹐不利仕途。求財﹕三傳皆子孫﹐不求財而財自至。疾病﹕不思飲食﹐醫有速效。胎產﹕女孕﹐平安。行人﹕必因天時所阻﹐或阻於交易和合之事。出行﹕防有口舌牽連。婚姻﹕系貴家女﹐媒妁亦得力﹐他日必能持家生好子。官訟﹕得脫囚系。捕獲﹕盜在正西方﹐系奴僕軍役。出兵﹕防劫營。

畢法云﹕所謀多拙遭羅网﹐初遭夾克不由己。課經云﹕陰陽拱夾﹐奇偶有主﹔凶則重重﹐吉當累累﹔時旱多晴﹐天陰久雨。

乙丑日第一局幹上辰

課體﹕伏吟﹐稼穡﹐斬關。

課義﹕木克九土﹐生陰生虎﹐傷食病胃﹐貪財禍阻。

解曰﹕日幹一木而課傳九土﹐身極弱而財極重﹐貪財有禍﹐此之謂矣。貪多則傷﹐且生太陰白虎之金﹐轉而克我﹐病訟之禍﹐豈能免乎。伏吟諸神各歸本家﹐天地如一﹐伏而未發之象﹐稼穡有艱難之意。占得此者﹐名爲鯨鯢歸澗﹐凡事逼迫不由己出。若遇雷神﹐方能變化。斬關之課﹐不能安居。惟利隱身避難﹐暗中不順﹐多見更攺﹐或有中止。

斷曰﹕此卦財多身弱﹐力不堪財﹐亦恐因財起禍。若得本命行年有生助之神﹐或冬春木旺﹐乃可無虞。諸事皆急於前而緩於後﹐勞而無功﹐成而不久。惟憂疑患難﹐卻能解散也。

天時﹕亢旱無雨。家宅﹕有彊梁之妻﹐把持門戶﹐招事生非。求財﹕財多反財虧。婚姻﹕不吉﹐女亦凶惡。疾病﹕胃滿腹脹﹐身體黃腫﹐醫藥不效。胎產﹕女胎難養。出行﹕不能安居﹐卻有阻滯。行人﹕羊刃臨身﹐恐有刑傷﹐且恐勾畱。出兵﹕晝將吉﹐夜將不利。墳墓﹕防有破壞。

畢法云﹕首尾相見始終宜﹐全財病體難擔荷﹐用破身心無所歸。課經云﹕乙日用起見天罡﹐地上辰昏同此方﹐像裏爭端須預備﹐或於失脫見乖張。

乙丑日第二局幹上卯

課體﹕重審﹐退茹﹐龍徳﹐勵徳。

課義﹕彼此無禮﹐丁祿難倚﹐凡占凶甚﹐婚姻爲美。

解曰﹕子卯相刑﹐謂之無禮。今卯祿乘丁﹐而被刑於子﹐烏足恃也。中末空亡﹐惟解憂釋患則可﹐豈有利於常占乎。子乘太常而合於丑﹐謂之牛女相會﹐故占婚姻則吉也。夜占則簾幕臨干支上﹐凡占簾幕官者﹐不喜空﹐不喜墓﹐不喜克﹐而空亡尢甚﹐使試官略不視其文卷。又朱雀所乘之神若克簾幕﹐其文必不能貼合主司之意。幹上卯辰相害﹐支上子丑相合﹐有自己煎熬﹐他人逸樂之象。

斷曰﹕此卦旺祿臨身﹐止宜守舊。自有財祿﹐妄動則變爲羅网﹐禍且不測。當靜以鎭之﹐正以持之﹐不出戶庭﹐乃爲良善。

天時﹕有雨不大。家宅﹕防盜賊﹐屋少人多﹐奴僕不得力。胎產﹕女胎﹐見紅不妨。疾病﹕手足拘攣﹐久病有礙。遺失﹕在宅內北方可獲。出行﹕旱路平安﹐水路恐防有盜。行人﹕思歸未至。求財﹕止得本分之財﹐求之宜早。功名﹕未遇。見貴﹕在家可謁。出兵﹕彼此相持﹐彼兵自亂﹐但恐有劫營暗通者﹐謹防之。

畢法云﹕旺祿臨身徒妄作。指南﹕戌將加亥﹐占鴉鳴。遊都賊符臨干支﹐右見驛馬﹑元武﹐左見劫煞賊符。主有賊八九人﹐自東北來劫鄰人衣物﹐渡河而去。子發用﹐故來自東北。子加丑﹐爲八九之數﹐勾陳遙克元武﹐五日後必獲。

乙丑日第三局幹上寅

課體﹕重審﹐間傳﹐時遁。

課義﹕虎墓辛隨﹐行人病歸﹐名還魂格﹐迆邐生之。

解曰﹕凡三傳入墓﹐行人必至。今墓上乘虎﹐所以病歸也。亥乃空亡作用﹐得末傳未土生酉﹐中傳酉金生亥﹐迆邐相生﹐故曰還魂。然亥屬空亡﹐終究無力﹐𨿽生猶不生也。末傳財爻﹐遁爲辛鬼﹐而乘白虎﹐求財者豈能免於禍乎﹐謀事有始無終﹐見美不美。夜占有失脫。末傳未加酉上乘虎﹐占物主茶葉。此課乃三旬空亡。

斷曰﹕此卦五行潛於湮沒之地﹐四時入於衰敗之鄕﹐閉塞不通﹐暗昧不明。占者身見孤獨﹐別離鄕井﹐虛耗財物﹐有自立門戶之象。惟僧道相宜﹐餘人則否。

天時﹕密雲不雨﹐陰晴未判。家宅﹕人旺宅衰﹐尊長有礙。疾病﹕腎家虛損﹐新病解禳﹐久病則危。考試﹕文字蒙晦。求財﹕急於取利﹐須防禍患。仕宦﹕馬空祿絕﹐不利差遣。胎產﹕懷妊有病﹐婢妾之孕。出行﹕旱路平安﹐水路防盜。行人﹕驛馬空﹐行人未至。出兵﹕宜止而不行﹐勿爲所詐。

畢法云﹕三傳遞生人薦舉﹐有始無終生值墓﹔幹乘墓虎有伏屍﹐貴人坐獄難幹貴。時遁詩云﹕時不利兮遁悶之﹐亥酉未兮報君知﹔君子待時方可吉﹐小人病患且防危。

乙丑日第四局幹上醜

課體﹕稼穡﹐贅婿﹐勵徳﹐遊子﹐三丘﹐五墓。

課義﹕循環周布﹐晝夜辛墓﹐處此危疑﹐自來相顧。

解曰﹕三傳不出四課﹐爲循環格。凡事縈紆﹐不能直遂。課傳純財﹐嫌財太盛。畢法所云﹕傳財太旺反財虧也。末傳墓神乘虎﹐又遁辛鬼﹐可課危疑至矣。未爲日幹之墓﹐而日幹自去臨於未﹐受未之墓﹐日幹又能克未﹐所謂自來相顧也。支爲幹之財﹐上門而利於幹﹐故占者最宜坐守此利。若貪而多取﹐必有禍矣。所當安於義命﹐乃爲元吉。

斷曰﹔鬼墓加幹。墓者﹐五行潛伏湮沒之地﹐四時虛絕衰敗之鄕﹐閉塞不通﹐暗昧不明。凡占者若有鬼墓加臨﹐必有潛謀暗算﹐背地侵擾之者。占在病訟﹐尢爲大忌。必三傳年命﹐幸遇衝散﹐方可免難。

天時﹕久晴難雨。家宅﹕𨿽有田園﹐反爲所累﹐尊長有悔。功名﹕財旺生官﹐恐有丁艱。疾病﹕大約脾腎之病﹐惟宜減食節孟﹐靜以養之。胎產﹕是男喜﹐防有病。求財﹕虛而不實。出行﹕鬼墓臨身﹐出門不吉。遺失﹕當在土中。捕獲﹕夜占賊在西北方姑賢家。出兵﹕暗中有損﹐諜報軍情﹐不可輕信。

畢法云﹕人宅坐墓甘招晦﹐全財病體難擔荷﹐賓主不投刑在上。照膽祕訣云﹕辰陰刑辰罡處孟﹐定招卑幼驚惶橫。夜占戌作朱雀加支﹐宅中斗斛最多。

乙丑日第五局幹上子

課體﹕從革﹐乙奇。

課義﹕外勾裏連﹐𨿽被熬煎﹐眾金生水﹐晝貴同全。

解曰﹕丑往加於巳﹐遂成金局傷幹﹐是家中之人外勾裏連以釀禍也。幸全金生起子水﹐而晝貴三傳天將﹐俱來育身﹐是始𨿽煎熬﹐尙賴晝貴人之力﹐竊其金气﹐用以解禍。三傳遞生﹐以生幹上之神而生幹。則子之一字﹐乃全體化煞生身之神﹐所謂引鬼爲生者也。乙幹克丑支爲財﹐而支上乘鬼﹐求財者不免自驚危中取之。幹上子﹐支上酉﹐謂之首尾相見。

斷曰﹕課名從革﹐先天後革。凡事多有阻滯﹐有气則革而增進﹐無气則革而退失。四課發傳﹐又名驀越﹐有意外之憂喜。

天時﹕有雨恐連綿。家宅﹕宅主健旺﹐宅母有病﹔四月占﹐尢有刑克。功名﹕官文兩旺﹐前程萬里。求謀﹕革故從新﹐漸人佳境。婚姻﹕女貪男家﹐能主家政。胎產﹕胎安難產。疾病﹕咳嗽勞傷之癥﹐十月占之大凶。官訟﹕始怨終徳﹐終成和好。遺失﹕是婢女竊去。捕獲﹕賊黨甚多﹐急難捕捉。出兵﹕大獲全勝﹐彼必自來投誠。

畢法云﹕眾鬼𨿽彰全不畏﹐貴𨿽在獄宜臨幹﹐一旬周徧始終宜﹐簾幕貴人髙甲第﹐合中犯煞蜜中砒。指南﹕二月亥將加卯占會試﹐傳將遞生﹐格合周徧﹐且干支交車生合﹐主文思滔滔。又朱雀遁丙乘旺﹐主文詞華麗﹐髙中無疑。

乙丑日第六局幹上亥

課體﹕知一﹐斫輪﹐四絕﹐察微。

課義﹕生虛鬼實﹐仕宦占吉﹐夜因神願﹐祿動危失。

解曰﹕亥水空而申官實﹐是隆虛名﹐受實害也。卦得斫輪﹐仕宦最宜﹐武職占之﹐尢有威權也。夜貴乘鬼﹐臨干支上﹐病者宜祈禱神祇﹐了還香願﹐方得痊吉。卯爲日之祿神﹐旣被申克﹐晝占乘元﹐則爲閉口﹔夜占乘虎﹐又逢丁神﹐其動如此﹐病者豈不危乎。晝占簾幕臨干支上﹐占考試者﹐當有同裏之人﹐或系祖輩尊行﹐暗中摸索﹐有水乳之投。

斷曰﹕生我不生﹐祿我不祿。求官見貴﹐𨿽有喜悅之象﹐不過深情厚貌而已﹐難用其力也。密雲不雨﹐凡百占者﹐皆宜知機而退﹐守正待時﹐自有不期然而然之妙。

天時﹕有風﹐微雨。家宅﹕尊長有災﹐防損小口﹐宅母當權﹐土木興工。仕宦﹕任所不遠﹐恐不能久任。功名﹕晝占可望中式﹐但恐未必正榜。求財﹕只宜得本分之財﹐不能大旺。婚姻﹕夜占主貴介之女﹐人亦端好﹐但不能助夫益子。疾病﹕胃口不開﹐肺家亦有病﹐急還家堂舊願﹐醫人不得力﹐秋防加病。胎產﹕𨿽是男胎﹐恐是虛喜。出行﹕宜於水路﹐利見貴人。行人﹕馬空未至。行師﹕不宜躁動﹐爲主者勝。遺失﹕在門內尋。捕獲﹕四月占之﹐卽見擒獲。

畢法云﹕避難逃生須棄舊﹐閉口凡占莫測機﹐鬼乘天乙乃神祇。玉成歌云﹕日鬼加臨辰兩課﹐必然官吏到門庭。

乙丑日第七局幹上戌

課體﹕反吟﹐稼穡﹐斬關﹐關格。

課義﹕日墓臨支﹐宅有伏屍﹐三傳俱陷﹐妻喪財遺。

解曰﹕支乘墓虎﹐則有伏屍。今未爲乙之墓﹐𨿽臨干支﹐而晝夜貴神﹐並未乘虎。然亦以伏屍同論者﹐虎異而墓同也。三傳往來俱陷於空﹐而皆屬於妻財﹐則占妻者必有鼓盆之患﹐占財者必有致寇之凶﹐謂之妻喪財遺﹐不亦宜乎。朱雀主文章﹐陷空無气﹐必然抄襲舊文﹐不明題旨。春秋占諸事獲吉。丑加未﹐夜將乘靑龍﹐主有雨。

斷曰﹕反吟之卦﹐孤神無依﹐事多反覆﹐百凡疑滯。三傳皆財神往來﹐必有因財而起爭端者。斬關發用﹐有逃亡避難之象。傳見孤辰﹐有別離鄕井之象。

天時﹕乍晴乍雨。家宅﹕人口不安﹐宅東有女入墓作祟。婚姻﹕晝占女子甚秀美﹐卽恐有破敗之者。胎產﹕應得女胎﹐生亦易育。考試﹕文字空虛﹐不貼書意。求財﹕主有爭鬥。疾病﹕口舌起病﹐不思飲食﹐卽好亦防翻覆。出行﹕水路可行﹐恐中道而返。行人﹕近者卽至。遺失﹕在舊地尋覓。捕獲﹕逃去已遠。出兵﹕須別尋良策﹐庶可建功。

畢法云﹕全財病體難擔荷﹐來去俱空豈動移。玉成歌云﹕反吟占事休言定﹐往復雙雙兩事因﹐常占須主身搖動﹐不動人情有怨心。

乙丑日第八局幹上酉

課體﹕重審﹐勵徳﹐天獄。

課義﹕凶裏藏利﹐迆邐而至﹐晝傳夾克﹐寅全死气。

解曰﹕酉來克乙﹐可謂凶矣。得支上午火克之﹐遂迆邐至末﹐皆爲財也。但三傳晝占皆系夾克﹐則財已無气﹐而費用百出﹐爭競多端﹐豈能安享而無事乎。幹上克初﹐初克中﹐中克末﹐爲求財大獲。酉爲日鬼﹐午火克制酉金﹐所謂制鬼之位乃良醫也。占病當有本家親人醫治﹐占災亦有人解救﹐占訟亦有人辧雪。酉爲明鬼﹐午遁庚爲暗鬼。幹酉支午﹐又爲四勝煞。凡占皆有自逞其能﹐邀功見美之意。

斷曰﹕此課三傳全受夾克﹐凡事不能由己﹐忍耐爲佳。

天時﹕水升火降﹐當有雨。家宅﹕主有火燭血光之災﹐陰私口舌之事。求財﹕必主大獲﹐耗費亦重。婚姻﹕干支俱乘桃花咸池﹐不成爲妙。胎產﹕是雙生﹐一男一女。出行﹕正九月不利遠行。行人﹕傳墓爲來﹐行人遠至。捕亡﹕易獲。遺失﹕在木櫃上尋。出兵﹕多在中途止息﹐大宜防夜。

畢法云﹕賓主不投刑在上﹐制鬼之位乃良醫。古鑑﹕八月卯將加戌占脫保正。此名官鬼纏身﹐初傳功曹﹐身已入官﹐焉能得脫。乙見酉官﹐螣蛇纏繞﹐必被勒認。初傳天空﹐不認卽當入獄。中傳天后﹐認卽無事。末傳勾陳﹐子未相穿﹐斷然難脫﹐脫亦復作。支上午作太陰﹐與我關說﹐卻爲他人作內鬼也。

乙丑日第九局幹上申

課體﹕重審﹐狡童﹐從革。

課義﹕俗庶難任﹐病訟俱興﹐守官宜卜﹐俸倍職升。

解曰﹕純金克身﹐末傳乘虎﹐庶民遇之﹐豈能免於病訟。若夜占乃貴徳臨身﹐能除一切凶咎。官爻重疊﹐而催官又臨宅上﹐仕宦得此﹐知必能升俸增秩矣。金局並來傷幹﹐晝占凶不可遏。若用夜貴﹐則初傳酉金上被蛇克﹐下被巳傷﹐又被中傳丑土來墓﹐末傳巳火來克﹐則酉金全然無力。酉加巳爲胎坐長生﹐大宜占孕﹐不利占產。又丑加酉爲腹胎格﹐來人值此﹐必占妻孕。緣丑爲腹﹐酉胎在腹內也。

斷曰﹕從革之課﹐革故鼎新﹐事主冗雜不一﹐動搖不定。凡占諸事﹐皆遲疑不進之象。

天時﹕風雨兼至。家宅﹕有陰私暗昧之事﹐當以禮自防爲吉。婚姻﹕女益男家﹐然合中有刑﹐不免妨害。胎產﹕男喜﹐難產。官訟﹕牽連眾人﹐秋占可慮。疾病﹕患不一癥﹐肝經受傷﹐難治。出行﹕不宜遠行﹐陸路遇貴。行人﹕得利卽至。捕亡﹕可獲。遺失﹕家中二女竊去。出兵﹕大宜斟酌。

畢法云﹕貴𨿽坐獄宜臨幹﹐鬼乘天乙乃神祇﹐後合占婚豈用媒﹐眾鬼𨿽彰全不畏﹐制鬼之位乃良醫﹐傳墓入墓分憎愛。中黃經云﹕日辰衰木見眞金﹐三傳無火卻成迍。

乙丑日第十局幹上未

課體﹕重審﹐斬關﹐富貴﹐丘墓﹐陰不備。

課義﹕支幹乘墓﹐如處雲霧﹐磨羅而歸﹐妻財共聚。

解曰﹕墓覆干支﹐人宅昏滯﹐夜占未蛇更凶。乙畏未墓﹐歸干支上﹐辰遁爲戊﹐而丑中有癸﹐戊與癸合﹐則妻財聚矣。幹上𨿽作日財﹐卻遁旬中幹鬼。謂之財遁鬼格﹐必因財致禍﹐因食喪身﹐因妻致訟。春丑﹑夏辰﹑秋未﹑冬戌爲關神。秋占此課﹐乃幹墓作關神發用﹐人口有災。晝貴地盤旬首﹐上神乘武﹐亦爲閉口卦。

斷曰﹕三傳俱財﹐財多反不如意。中間見阻﹐卻喜相衝﹐衝散凶事﹐大宜解釋憂疑。然中末傳空﹐百事逢之﹐到底歸於散漫。

天時﹕晝占雨﹐夜占晴。家宅﹕人宅不能光明﹐卻藏秀气﹔妻妾歡寧﹐兒孫詩禮。仕宦﹕晝占可望升遷﹐夜占遲滯。求財﹕須要循分守義。婚姻﹕可以出贅。疾病﹕主吐逆驚傷﹐或气沖而食不化﹐醫在西南方﹐延之可治。出行﹕必有阻滯。行人﹕立至。胎產﹕男胎﹐立產。出兵﹕始𨿽相持﹐終歸和好。

畢法云﹕干支乘墓各昏迷﹐全財病體難擔荷﹐幹墓並關人宅廢﹔賓主不投刑在上。指南﹕二月亥將加申﹐占起復進京。曰﹕干支乘墓﹐時未亨通。幹神歸支﹐利靜不利動。中末空亡﹐半途而返。靑龍居幹發用﹐今年卻當起官。年上酉爲印信﹐陰神見貴生日﹐必補尙寶﹝按﹕官名﹞之職。

乙丑日第十一局幹上午

課體﹕重審﹐間傳﹐龍徳﹐涉三淵。

課義﹕脫空晝迎﹐祿作元丁﹐幹官貴怒﹐凶吉無成。

解曰﹕午乘天空﹐脫幹之气﹐而能制初傳之申鬼﹐亦一救神也。卯祿乘丁﹐晝占作武﹐恐因祿動而耗費也。夜貴坐克﹐日貴入獄﹐幹貴者不逢其喜而逢其怒也。中末皆空﹐則吉凶兩不成矣。祿臨支上﹐謂之權攝不正。凡占不自尊貴﹐受屈於人﹐或遙授職祿﹐或受宅上之祿﹐或將本身之祿﹐替於兒孫﹐六乙日皆同。未加巳爲兩蛇夾墓﹐占病必有積塊﹐占訟必被囚禁﹐占事必見凶禍。幹上脫气乘空﹐名脫空格。凡占無中生有﹐全無實際﹐所謂脫上逢脫防虛詐也。

斷曰﹕此卦事多隔手﹐有不能退﹐不能遂之象。

天時﹕主晴。家宅﹕夜占得賢妻﹐生好子﹐晝占多虛耗﹐防失脫。婚姻﹕女貪男家﹐亦可入贅﹐夜占女美。疾病﹕醫人得力﹐𨿽危無害。胎產﹕男喜﹐八月占卽生。行人﹕寅午日來。仕宦﹕可作佐貳。出行﹕宜從水路。遺失﹕財神空﹐恐難尋。捕亡﹕晝占往北方﹐夜占往南方。出兵﹕勞而無功。

畢法云﹕權攝不正祿臨支﹐兩貴受克難幹貴﹔鬼乘天乙乃神祇﹐人宅皆死各衰羸。涉三淵詩云﹕孟動不動涉三淵﹐申戌子兮在日前﹔進退艱難還萬狀﹐𨿽然對面隔層天。

乙丑日第十二局幹上巳

課體﹕元首﹐進茹﹐羅网﹐夾定格。

課義﹕支幹拱傳﹐惟喜春占﹐疑凶凶有﹐向後災潛。

解曰﹕幹乙支丑﹐夾拱寅卯辰在內﹐會而爲木﹐克身克宅﹐凶誠不免也。春則貪其生旺﹐不爲害矣。若一休囚﹐便出而爲災﹐故疑其凶﹐凶未始不有也﹐但潛伏而向後乃發耳。所謂「旺相相生災未發﹐死囚刑克便災臨」者是也。冬春占又爲三陽課﹐天乙左行﹐陽气順也﹐一﹑日辰在天乙前﹐陽气伸也﹐二﹑用神旺相﹐陽气進也﹐三﹑占此者凡事吉慶。

斷曰﹕聯茹而進﹐順時而動﹐吉無不利矣。春占正當交泰之時﹐依門傍戶﹐可顯功名﹐亦防有兄弟牽連之禍。

天時﹕先雨後晴。家宅﹕主不聚財﹐且防孝服。胎產﹕女胎易產﹐頗亦伶俐。婚姻﹕女家多有口舌欺誑。疾病﹕棺槨煞見﹐占病大凶。干謁﹕且宜止息﹐不利正五九月。求財﹕劫財重重﹐不能生聚。捕獲﹕恐被傷。遺失﹕恐夾帶在人身上。出兵﹕申嚴號令﹐須防間諜。

畢法云﹕所謀多拙遭羅网﹐彼此猜忌害相隨。通神集云﹕起日離辰﹐不出家庭﹝謂四課三傳﹐皆寅卯辰巳午也﹞。玉成歌云﹕三傳帶合須干謁﹐類就其幹眾所占﹝如甲乙日見寅卯入傳也﹞。括囊賦云﹕內出外而己求﹐陽人陰而被索。

丙寅日第一局幹上巳

課體﹕伏吟﹐元胎﹐自任﹐臨官﹐勵徳。

課義﹕幹傳入支﹐行人遠歸﹐祿財生聚﹐所卜皆宜。

解曰﹕初從幹上﹐末歸支上﹐乃我托人幹事也。支馬在申﹐傳歸支上﹐行人𨿽遠﹐必至。祿馬長生﹐與財相聚於三傳﹐所求無不遂意。但課體刑沖﹐善始保終爲吉。

斷曰﹕此自任之卦﹐又名元胎勵徳。占事靜則宜﹐動則滯。事主藏匿﹐屈而不伸﹐君子守正修徳則亨。求官見貴﹐喜逢祿馬﹐但不脫刑沖﹐美中未美也。凡占遇勵徳之課﹐當思致君澤民之意﹐自然有泰無否。春夏吉﹐秋平﹐冬忌。年命在戌亥者﹐不利。

天時﹕主先晴後雨﹐見虹電﹐刮風。家宅﹕人財興旺﹐不利六畜。婚姻﹕難成﹔晝占子多﹐夜占女性悍。胎產﹕易產﹐胎防犯聾啞。疾病﹕主脈緊滴﹐寒熱﹐不進飲食﹐然末傳生幹﹐易愈。求財﹕未稱意。失物﹕不出其家。捕獲﹕不出邑裏﹐動中得獲。出行﹕不果﹐在路安。行人﹕遠行回輪﹐近行將至﹐應在亥戌日。爭訟﹕和息則吉﹐不然招刑險。徵伐﹕防詐﹐又不動之象。

畢法云﹕我求彼事干傳支﹝有禮下求人之意﹐旺相吉﹔凡伏吟﹐惟六丙日吉﹐緣初傳爲徳祿﹐中傳爲財﹐末傳爲長生也﹐各忌空亡﹞。風後元經﹕丙辛日﹐寅爲遊都敵主帥﹐衝爲魯都敵偏帥。若臨於日辰之上﹐敵帥當日卽至。玉成歌云﹕伏吟舉動心無遂﹐剛主行人到戶庭。

丙寅日第二局幹上辰

課體﹕知一﹐斬關﹐退茹﹐天网。

課義﹕畏空官鬼﹐病防再至﹐子丑夜常﹐牛女合位。

解曰﹕亥爲丙之官﹐子爲丙之鬼。亥旣旬空而臨地盤子位﹐又日貴夜貴皆落空處﹐占病官鬼爲主﹐故畏其落空﹐防其再發也。凡已了之事占此﹐俱恐復生事端﹐舉病占以例其餘耳。子與丑合﹐而夜占乘太常﹐是爲牛女合位﹐占婚宜之。拔茅連茹﹐事多驀地﹐三傳退神﹐先難後易。

斷曰﹕此卦官貴財元皆空﹐求官見貴﹐皆枉勞心力。喜幹奇支儀臨口﹐旬奇臨辰﹐旬儀發用﹐能逢凶化吉。陽日比陽﹐主事起同類﹐或自外來﹐大約宜攺圖去就。

天時﹕晝占孟雨還晴﹐夜占密雲不雨。家宅﹕空闊難居﹐多口舌﹐防火災。婚姻﹕晝占不成﹐夜占易合﹐不煩媒妁。胎產﹕是男﹐難產﹐產或不育。疾病﹕暴病醮神卽愈﹐久病醫藥無功。求財﹕微未艱難。出行﹕宜遲﹐宜從陸。行人﹕近出卽到﹐遠者亥日到。盜賊﹕脫逃拒捕﹐出旬必獲。

畢法云﹕屋宅寬廣致人衰﹝支陰發用﹐爲家鬼生支克幹﹐惟宜兌賣宅舍﹐以錢預備災患之費﹞。二貴皆空虛喜期﹝旦暮貴人皆值空亡﹐如干謁貴人﹐已蒙許允﹐後被他人攙越﹐或有人報喜﹐且勿信﹐或同姓名人﹐終非我喜﹐誠爲虛喜而已﹐反有所費也﹞。

丙寅日第三局幹上卯

課體﹕重審﹐間傳﹐龍戰﹐隔角。

課義﹕𨿽生難恃﹐子卯無禮﹐反爲敗神﹐切休戀貴。

解曰﹕木𨿽生火﹐而丙火敗於卯﹐何足恃也。卯來刑子﹐子息不律﹐無尊卑之禮也。兩貴皆空﹐不宜求貴。干支皆敗﹐不宜訟爭。極陰之課﹐課體冥蒙﹐合中有破﹐百事逢之不利。

斷曰﹕此重審之卦﹐又名龍戰。主身心迷惑﹐進少退多﹐必當詳審而折衷於理﹐庶免咎悔。四時占之﹐皆有始無終。晝占多詐﹐夜占貴人登於天門﹐卻無阻滯。若占人年命在子﹐兩貴拱之﹐必有貴人虛聲相助。

天時﹕久陰﹐多雨有風。家宅﹕損人口﹔晝占有火燭驚怪﹐夜占有喜事。婚姻﹕不成﹐成亦有刑克。胎產﹕生女﹐難產有驚。疾病﹕病淹纏﹐醫不效﹐晝占尢爲危急。求財﹕費力難得﹐得之亦不利己。失盜﹕爲內賊﹐匿不出﹐又爲捕人縱盜。出行﹕宜緩﹐速動防水火災。行人﹕遲歸﹐先得信。爭訟﹕此不勝﹐彼破財。兵戰﹕防虛詐設伏﹐宜堅壁淸野待之。

畢法云﹕干支皆敗勢傾頹﹝干支上皆逢敗气﹐占身气血衰敗﹐占宅屋舍傾頹﹐尢不可告訴陰私﹐必至牽連己過﹐同時敗露﹞。賓主不投刑在上﹝幹上卯﹐支上子﹐干支上神各爲無禮之刑﹔主交涉﹐各有異心﹐訟必兩敗﹞。風後元經﹕支上神生日上神﹐又兩神相刑﹐探報半虛半實。晝占虛詐不實﹐歸於兩軍和解。指掌賦云﹕大吉小吉作勾陳﹐鬥爭田地。

丙寅日第四局幹上寅

課體﹕蒿矢﹐元胎﹐龍徳﹐不備。

課義﹕執弓忘矢﹐事聲迆邐﹐捨此危疑﹐彼來生己。

解曰﹕神遙克日﹐發用旬空﹐是猶執弓而亡矢也。末傳迆邐衝起空亥克幹﹐乃聲勢危疑而已﹐不足畏也。中傳之財﹐切不可取。喜支來生幹﹐靜守爲吉。

斷曰﹕此蒿矢之卦﹐一名元胎﹐以四孟發傳也。而用神空亡﹐事主動搖﹐人情倒置。干謁占之﹐主客𨿽和﹐陰有侵損。人自外至﹐不可容納。須防口舌官事﹐西南而至。老人小兒占之﹐反爲人吉之兆。亥年月時﹐占事有成。

天時﹕久雨必晴﹐久晴𨿽有雨﹐不大。家宅﹕利老幼口﹐陰人不和。婚姻﹕夜占吉﹐可用﹐猶宜遲歸。胎產﹕防小產﹐產母安。疾病﹕病𨿽小而難痊﹐婦人啾喞﹐老人小兒卽愈。求財﹕無利﹐遇利且勿取。失盜﹕賊在西南﹐贓不獲。出行﹕東方吉。行人﹕在路上﹐有虛驚。爭訟﹕紛擾憂疑﹐終歸解散﹐不能爲害。徵伐﹕開地千里﹐戰勝之兆﹔然用神落空﹐宜持重觀變﹐方不失眾﹔正五九月尢不可輕動﹐當行反間﹐亦可得敵臣之功。

畢法云﹕彼求我事支傳幹﹐互生俱生凡事益﹔鬼乘天乙乃神祇﹐龍加生气吉遲遲。課經云﹐此俱生格﹐乃幹上神生幹﹐支上神生支。又皆值長生﹐彼此和順﹐宜合本營生。又支加幹上而生幹﹐名自在格。

丙寅日第五局幹上醜

課體﹕重審﹐炎上﹐斬關﹐狡童。

課義﹕自墓傳生﹐先迷後醒﹐全無和气﹐上刑下刑。

解曰﹕初傳戌爲火墓﹐末傳寅爲長生﹐此先迷而後醒也。事防再舉﹐病防再發。寅刑丙上課巳﹐而丑刑支上神戌﹐日辰上下相刑﹐何和气之有哉。丑爲甲子旬奇﹐今臨課首﹐占官當居一品之尊。貴人廊廟常人得此﹐猶可散凶。

斷曰﹕此卦象火旺太過﹐有燎原之勢。明事反成暗事﹐圖謀枉勞不遂。卯生人占之﹐遇貴登天門﹐權要無比。猶嫌性太剛躁﹐須容忍乃無傷也。余占多虛少實。

天時﹕早熱﹐時有霧及閃電﹐有雨亦微。田禾﹕漧旱﹐低處有收。家宅﹕防火燭﹔晝占有奴婢欺主作姦。功名﹕可得顯名﹐虛而不實。求財﹕未遂。婚姻﹕自相得﹐不用媒﹔又云﹐起天后﹐終六合﹐名爲泆女格﹐最忌。胎產﹕防不育﹔如系狎邪私孕﹐反可育。疾病﹕爲熱﹐爲閉結﹐新病作福﹐保之可愈廣久病危﹐卽愈亦防再發。遺失﹕奴婢所偸竊。出行﹕宜東方﹐宜從陸﹐下人投勢利北。行人﹕幹墓臨支發用﹐若系奴僕幼輩﹐出旬卽到。爭訟﹕宜得有力調解。徵伐﹕將尊功髙﹐然須愼重﹐勿食餌兵﹐方解憂釋難。

畢法云﹕尊崇傳內遇三奇﹐先難後易墓先施﹔幹墓並關人宅廢﹐合中犯煞蜜中砒。袖中金﹕魁臨支﹐中傳白虎﹐爲斬關得斷﹐利於逃亡。觀月經﹕甲子於甲戌﹐大吉兩旬奇﹔萬事皆和合﹐千災速解離。

丙寅日第六局幹上子

課體﹕知一﹐四絕﹐度厄。

課義﹕彼己災殄﹐三傳外戰﹐干支坐墓﹐事終難辧。

解曰﹕幹遭水克﹐支受金傷﹐己與彼俱災也。三傳皆地盤受克﹐爲外戰不和之象﹐且遞克至於幹神﹐須防人來淩己。巳坐戌上﹐寅坐未上﹐則爲自臨墓庫﹐甘於昏晦﹐是非何辧。幹上旬首﹐支上旬尾﹐初傳生末傳以生幹﹐而支神生幹神以發用﹐是謂引鬼爲生﹐順正無咎﹐妄求有悔。

斷曰﹕知一之卦﹐求官見貴吉﹐但驚疑不定﹐人情失和。所喜辰爲幹奇支儀﹐臨干支陰。子爲旬儀﹐臨於幹上﹐能轉禍爲福﹐化難成恩也。

天時﹕多雨少晴。家宅﹐人宅俱坐墓﹐必近有墳堂廟宇﹔酉加寅﹐主尊長有災。科名﹕可獲髙第。婚姻﹕夫婦和合﹐恐家中尊卑不喜。求財﹕大有得﹐恐因財生惱。疾病﹕幼者不吉﹐祟驚宜禳﹐老年人𨿽病易痊。投謁﹕主賓集會猝然﹐有暗昧之驚。失脫﹕或是金物﹐或墜水中﹐宜尋。出行﹕宜緩。行人﹕遲至。爭訟﹕事起同類﹐宜和。兵戰﹕主將坐謀﹐當以奇兵遠出取勝。仕宦﹕防被臺省參劾。

畢法云﹕一旬周徧始終宜﹐人宅坐墓甘招晦﹐支幹全傷防兩損。觀月經﹕三上來臨下﹐小者必低蕤﹝鬼發初傳﹐而中子孫﹐末父母﹐小口不利﹞。袖中金﹕六甲旬首見於初傳﹐是爲儀神發用。末傳得吉將﹐始終喜慶之卦也。

丙寅日第七局幹上亥

課體﹕無依﹐元胎﹐比用﹐察微。

課義﹕交互𨿽密﹐合之卻益﹐徳祿鬼財﹐並無實迹。

解曰﹕四課兩互﹐六合相交﹐有徳應之﹐成事卻有益也。徳祿鬼財﹐往來不定﹐吉凶皆不足言也。鬼陷空亡﹐不能爲害﹐惟鬼加日辰三傳﹐而年命無制伏者凶。

斷曰﹕此無依之課﹐十二神各易本位﹐無所憑藉。來者思去﹐去者復來。況幹上陽神陰神俱值空亡﹐凡動無益。但當鎭之以靜﹐行之以禮。三四九十月﹐得此稍吉﹐吉中終藏凶象。

天時﹕晴雨不常。仕宦﹕防遭彈劾﹐若上書獻策﹐或受斥責。家宅﹕主移徙攺造﹐又居左右近通衢。婚姻﹕兩家有是非﹐媒妁奔走。胎產﹕防墮。求財﹕得而復失﹐亦多爭端。疾病﹕寒熱往來﹐鬼空可卽愈﹐亦防復發。失盜﹕賊難獲。出行﹕近行卽反﹐遠行正五九月不利。行人﹕於路不安﹐或有阻隔。爭訟﹕變詐百出﹐多費解釋則易。兵戰﹕宜休甲息馬。

畢法云﹕支幹值絕凡謀決﹐鬼乘天乙乃神祇﹐支幹全傷防兩損﹐彼此猜忌害相隨。心鏡云﹕無依是反吟﹐逃者遠追尋﹔合者應分散﹐安巢別攺林﹔守官須易位﹐結友也分襟。袖中金雲﹕刑沖破害﹐事帶兩端。指要云﹕天地乖隔﹐南北相違之象。動則宜﹐靜則擾﹐主兩事﹐用神旺相始宜。又云﹕反覆不定﹐病主兩癥。一名結絕格﹐若占得晝貴﹐尢宜告諸貴人結絕凶事。

丙寅日第八局幹上戌

課體﹕比用﹐乘軒﹐鑄印﹐察微。

課義﹕兩蛇夾墓﹐家遭咒詛﹐熟視三傳﹐略無好處。

解曰﹕墓來覆於而兩蛇夾之﹐晦而且凶也。天空加巳﹐主奴婢於竈卜咒詛家長﹐或竈有損破。三傳課燈空脫﹐何好處之有。天空乘巳被克﹐方可言竈破﹐遇戌墓方可言奴婢咒詛。

斷曰﹕此卦宅暗人昏﹐善惡混處﹐詐變不一。幸傳入空亡﹐不過虛驚而已。求官見貴﹐搖搖不定。須寧心忍耐﹐見怪不怪。廣積陰徳﹐暗中自得神明之佑﹐久而凶消吉至。

天時﹕陰晦霾霧﹐久得淸明。家宅﹕奴婢咒詛﹐竈自破壞﹔又主宅近廟墓﹐窗戶幽暗。婚姻﹕夫婦和合﹐家道有成。胎產﹕是女﹐恐臨盆不育。功名﹕蹭蹬未遂。求財﹕得而復失。交易﹕和合而未成。投謁﹕虛費跋涉。疾病﹕主上逆嘔吐﹐宜服丸方。逃亡﹕自歸。捕捉﹕難獲。出行﹕不得抽身。行人﹕卽至。爭訟﹕多詐。墳葬﹕兆吉﹐宜子孫﹐可發貴。

畢法云﹕兩蛇夾墓凶難免﹐支幹乘墓自昏迷。課經云﹕墓覆日辰﹐人宅昏沈﹐如在雲霧中行﹐凡占皆不亨快。古鑑﹕戊申六月丙寅﹐未加寅占身位。支幹帶墓鬼發傳﹐傳歸日上。六月死神在戌﹐兩蛇夾之﹐帶迷惑煞﹐主伏屍爲殃。鬼入宅陰﹐歸於日上﹐漸次侵人。中傳𨿽有生气﹐受死气之克化鬼﹐戌年戌月未時死矣﹐後皆應。先因造宅築基﹐掘去古墳十餘也。

丙寅日第九局幹上酉

課體﹕重審﹐從革﹐地网﹐龍徳。

課義﹕守死賠錢﹐夜將助焉﹐所得一貫﹐家費萬千。

解曰﹕酉𨿽爲丙之財﹐而丙火死於酉﹐況夜將皆土﹐脫幹之气﹐爲耗無窮。三傳𨿽會成財局﹐難供宅上午火之費﹐是所人者一貫﹐而所出者萬千也。

斷曰﹕此卦合中有破﹐笑中有刃先天後革﹐變金成鐵。事防再舉﹐病防再發。大忌命上乘水﹐乃爲自招其殃。求官見貴﹐多不喜悅。凡百謀爲﹐成而有變。惟文明之象﹐足以應之。可得去舊生新﹐以合從革之義。

天時﹕多晴少雨。家宅﹕人口不寧﹐兄弟不和。婚姻﹕合中有破。胎產﹕午加寅﹐主正妻有孕。科名﹕文字攺變從新﹐可得髙捷。求財﹕得少去多﹐且有口舌。疾病﹕隔塞中風﹐或禁口痢﹐或傷筋骨﹐皆有凶象。失脫﹕有見賊人﹐卻不肯說。出行﹕不利西南﹐防破財。行人﹕書信浮沈﹐盤費不繼。爭訟﹕不得伸理﹐須防人暗害。兵戰﹕宜偃旗息鼓﹐屯積糧艸。

畢法云﹕兩貴受克難幹貴﹐傳財太旺反財虧﹔賓主不投刑在上﹐合中犯煞蜜中砒。袖中金雲﹕旬尾加旬首爲閉口﹐凡占多主祕密﹐不能測其機關﹐告貴不允﹐枉獄不伸。觀月經云﹕一下賊其上﹐順行憂淺﹐逆行憂深。入墓有害﹐傳生可避。

丙寅日第十局幹上申

課體﹕重審﹐進退﹐不備。

課義﹕遞相薦引﹐夜無憑準﹐屈尊就卑﹐所謀和允。

解曰﹕三傳遞生﹐必有薦引之喜。但中末空陷﹐未免徒有其名。夜將凶多﹐尢虞阻滯﹐其無憑準宜矣。幹就支生﹐占者凡事心存謙抑﹐則所謀可成﹐所求可允。

斷曰﹕此卦重審元胎﹐幹乘支馬﹐支乘幹祿﹐富貴兆也。申爲財﹐加巳爲用。中傳官鬼﹐三傳遞生日幹。晝占六合爲用﹐貴人登天門﹐主謀爲利祿﹐人財納官﹐或得上人薦舉﹐終履髙位。夜占財被蛇傷﹐況遁出壬癸﹐中末空亡﹐恐因貪召禍。

天時﹕多小雨﹐有電。家宅﹕多隙地﹐有藩籬﹐人口安吉。婚姻﹕先刑後合﹐媒妁玉成。胎產﹕是男﹐易產﹐天后落空﹐恐或不育。功名﹕晝占得京職﹐須有囑托﹔夜占有悔。求財﹕有關節貨賂。疾病﹕從色孟得之﹐支生幹﹐可愈。失脫﹕晝占不尋自來﹐夜占不可獲。出行﹕從西繞北﹐至東大吉﹐夜占路中防失財物。行人﹕若系幼輩卽到。爭訟﹕須用財賄關節﹐夜占不勝。兵戰﹕宜設備﹐利爲主。

畢法云﹕權攝不正祿臨支﹐三傳遞生人薦舉﹐日辰祿馬財官動﹐富貴干支逢祿馬﹐用破身心無所歸。袖中金雲﹕申加巳﹐名生胎﹐爲憂課﹐主事生新﹐心憂身喜。課經云﹕三傳遞生﹐日辰生旺﹐主人亨利﹐時運開通﹐故名亨通。若值空亡破刑﹐凡事亦難就矣。

丙寅日第十一局幹上未

課體﹕重審﹐間傳﹐斬關﹐勵徳。

課義﹕壬申乘馬﹐見財難捨﹐得來何用﹐添修屋瓦。

解曰﹕申財遁爲壬鬼克日﹐如此得財﹐可謂從危險中出矣。旣在眼前﹐誰能捨之。然丙得申財﹐旋爲支上辰土脫去﹐支爲宅舍﹐非添修屋瓦而何。

斷曰﹕此卦辰午申三傳﹐名爲登三天。惟利君子﹐不利小人。貴者將遷﹐下吏罷退﹐庶人居宅不安。又主進中有退﹐凡事必費力而成。人有私謀暗禱﹐喜逢此占。

天時﹕雨遲不大﹐旋霽有晚霞。家宅﹕費修理﹐宜開西方門。婚姻﹕不宜。胎產﹕應得女﹐易產﹐有虛驚。功名﹕正途得超擢﹐異路防蹉跌。求財﹕費力﹐得不償失。疾病﹕見凶﹐宅神爲祟。捕捉﹕賊匿私門難緝﹐或遠去不可追蹤。出行﹕利速行﹐宜西方。行人﹕將到﹐於關津處爲軒蓋所阻。爭訟﹕須越訴省部得伸﹐又兩造勢卑者遭譴。兵戰﹕宜暗設伏兵﹐晝占不利﹐夜占大勝。

畢法云﹕晝夜貴加求兩貴﹐罡塞鬼戶任謀爲﹔龍加生气吉遲遲﹐鬼乘天乙乃神祇。袖中金雲﹕天罡臨支發用﹐傳有白虎﹐爲斬關得斷﹐更帶血支羊刃﹐必傷人而走。指南載﹕戊寅三月丙寅日﹐戌加申占請告。決其不允﹐更主升遷。蓋因官登三天﹐傳將進引﹐又龍神乘相气﹐太歲加行年﹐而生靑龍日幹也。後果屢疏不允﹐旋歷顯任。

丙寅日第十二局幹上午

課體﹕重審﹐進茹﹐六化﹐齟齬。

課義﹕第四課用﹐末與日共﹐格號朝元﹐百發百中。

解曰﹕支陰發用﹐末傳又歸幹上﹐乃朝元格也。事有終始﹐發無不中。干支皆乘旺神﹐事可坐謀而得。又第四課發用﹐課名驀越﹐事出驀越而成﹐又爲過去之事。課用年命空亡﹐或爲人代占。

斷曰﹕此卦乃朝日格。晝占靑龍在末傳﹐夜占靑龍在初傳。事主成合﹐不求自至﹐無心中得。但傳進貴逆﹐事𨿽順速﹐境有遲阻。遇空亡﹐反可消災避禍也。

天時﹕時旱多晴﹐時澇多雨。家宅﹕宅旺人彊﹐不宜興作攺造。婚姻﹕另議。胎產﹕是女﹐若已四胎後﹐當連得男矣。科名﹕得熟題佳作﹐可望連飛﹐但喜中逢破﹐須防貼出磨勘之類。求財﹕或自至﹐有心求之不得。疾病﹕淹纏不傷身﹐忌輕換醫藥。逃亡﹕𨿽遠﹐不緝自歸。出行﹕宜多約伴﹐主速歸。行人﹕占日已啟行。爭訟﹕牽連未結。兵戰﹕晝占防有敵急攻急圍﹐夜占必勝﹐終歸降順。

畢法云﹕所謀多拙遭羅网﹐互旺皆旺坐謀宜。課經云﹕丑加子爲腹胎格﹐蓋子爲日胎﹐丑爲腹也﹐值此來意必占妻孕。又云﹕主客﹑父子﹑夫婦皆極興旺﹐不利謀動﹐惟宜坐待﹔或已遭喪失﹐孟復舊業﹐得此極佳。倘外求遠動﹐則變爲羅网﹐纏繞身宅﹐反爲災禍。訂訛云﹕連珠課﹐主吉凶重疊不已﹐進連珠事順。

丁卯日第一局幹上未

課體﹕伏吟﹐三交﹐龍戰﹐奇化。

課義﹕三重卯丁﹐子水居中﹐動用非細﹐鬼賊須逢。

解曰﹕丁乃變動之神。此課三丁疊見而三傳刑沖﹐所動必驚人之事也。但鬼賊在中﹐爲害亦小。蓋子卯相刑﹐而午被子克。三傳凶神相爲制伏﹐所聞憂患﹐皆屬虛聲﹐若晝占末傳乘虎祿﹐亦驚憂難守也。此卦不可便言伏匿不動﹐支神傳首﹐皆旬內丁神﹐必靜中求動﹐不可不知。

斷曰﹕此卦亦名三交﹐有進退不能之象。又名龍戰﹐主身心疑惑﹐進少退多。占事靜宜動滯﹐凡百謀爲﹐皆不能遠﹐兩頭漧事難成。春吉冬平﹐夏秋忌。

天時﹕久晴夜占有微雨。家宅﹕不寧﹐小口有凶災。婚姻﹕兩無益﹐不成。胎產﹕防胎傷腹中﹐久不出。功名﹕宜安卑處賤﹐躁進則凶。求財﹕無益。投謁﹕𨿽不藏匿﹐必在他處方見。疾病﹕胎孕聾啞﹐或不語呻吟﹐淹滯日久。失脫﹕不遠﹐可獲。出行﹕屢攺日期﹐終不成行﹐行必有驚恐。行人﹕速至。爭訟﹕主爲田宅﹐防有刑責。兵戰﹕不利﹐宜固守。

畢法云﹕信任丁馬須言動。觀月經云﹕忽然值惡將﹐破散別離情﹔剛日刑中正﹐柔日宅內驚。袖中金雲﹕用支無徳﹐刑中有害﹔破中有合﹐凶中有吉﹔禍福倚伏﹐不可執一。

丁卯日第二局幹上午

課體﹕重審﹐退茹﹐夜衰﹐三奇。

課義﹕祿在虎旁﹐勿戀寅鄕﹐食一粒粟﹐失半年糧。

解曰﹕午祿乘虎不可守也。若戀寅木之生己﹐則引入初傳脫鄕﹐賊必相機而起矣﹐其耗費豈小哉。所謂貪一粒之粟﹐而反失半年之糧也。

斷曰﹕此重審退茹之卦﹐凡百謀爲﹐多有阻滯﹐守舊則吉。占主下不順上﹐事從內起﹐或緣女人﹐兵訟後者勝。貴順吉﹐貴逆凶。墓絕傳生旺吉﹐生旺傳墓絕凶。初克末吉﹐末克初凶。全要末傳得吉將﹐天月徳等﹐可化凶爲吉也。

天時﹕有雨﹐晝占雨難得。家宅﹕宅近墳廟河池﹐常有孤寡老陰人是非。婚姻﹕不成。胎產﹕宅神衝動胎神﹐防不實。科名﹕有奇遇﹐而幙貴空﹐防錯誤貼出。求財﹕財不順理﹐得亦卽耗。投謁﹕兩貴皆空﹐所至不利﹐或有意外遭逢。疾病﹕遲愈﹐晝占見寒熱凶。失脫﹕難尋。出行﹕不宜。行人﹕畱滯旅捨﹐或有恙。爭訟﹕彼此不利﹐宜和息。兵戰﹕宜集眾籌畫﹐亥年月小利。

畢法云﹕日乘旺祿休狂妄﹐鬼乘天乙乃神祇﹐二貴皆空虛喜期。袖中金雲﹕退茹三奇醜子亥﹐爲入墓卦﹐有收藏之象﹐仕進無心。課經訂訛云﹕甲子旬用丑爲三奇﹐蓋醜爲玉堂﹐雞鳴於丑而日精備。占主凡事逢凶化吉﹐不忌刑殺﹔士有奇遇﹐官有超擢﹐兵以奇勝﹐若奇精有損﹐福亦減半。

丁卯日第三局幹上巳

課體﹕涉害﹐間傳﹐察微﹐極陰。

課義﹕傳課俱陰﹐事轉沈淪﹐遞相脫賺﹐勿依貴人。

解曰﹕極陰之課﹐昏迷太甚﹐事轉沈淪之謂也。巳火脫卯﹐而丑土脫丁﹐干支神互相脫賺﹐得於此而失於彼也。又晝貴受克﹐而夜貴受脫﹐貴人方自不安﹐焉能復爲我幹事乎。且二貴皆空﹐虛喜而已。經曰﹕極陰之卦丑亥酉﹐百事逢之悉皆醜﹐信哉。

斷曰﹕此卦爲俱比於陰﹐而用涉害﹐事有兩而取一。歷諸艱阻而後已﹐乃苦盡甜來之兆。宜晦迹韜光﹐不宜僥幸求益。目前未遂﹐終須勤而有得。

天時﹕密雲不雨﹐有風。家宅﹕主向北房不聚財﹐難發貴。婚姻﹕有阻。胎產﹕遲滯而安。功名﹕先費機關﹐後得稱意。求財﹕急取則得﹐緩卽消散。投謁﹕相見和悅﹐而少實際。疾病﹕主久病﹐虛脫。失脫﹕失物可尋﹐逃人難獲。出行﹕路有險阻。行人﹕跋涉不還。爭訟﹕彼此脫賺﹐憂疑百端﹐控省部﹐方得伸理。兵戰﹕渡水穿林﹐士馬勞倦。墳葬﹕墓神克日幹納音﹐不可用。

畢法云﹕二貴皆空虛喜期﹐鬼乘天乙乃神祇。課經云﹕正月丁卯日﹐亥將丑時﹐二下賊上。若先取涉害﹐不取仲神﹐則丑加卯前行﹐只歷辰中乙木一重﹐歸本家醜位。亥加子前行﹐歷辰戊未己戌土五重﹐歸本家亥位。亥涉害深﹐當取亥加丑爲用﹐三傳亥酉未。

丁卯日第四局幹上辰

課體﹕遙克﹐二煩﹐天网﹐三交。

課義﹕祿乘元虎﹐重遭鬼苦﹐中間閉口﹐尙憂門戶。

解曰﹕初鬼螣纏﹐中財閉口﹐末祿虎元﹐皆無足取。幸𨿽遭初傳子鬼相克﹐賴系蒿矢之微﹐幹上辰土又能制之。所憂者﹐子卯相刑﹐門戶之間﹐有不利耳。

斷曰﹕此卦占者﹐多因內事﹐或來外侮。如有凶勢﹐不久自休﹐憂喜皆未實也。事遠難就﹐後動方宜。喜旬儀發用﹐二貴順行﹐縱有惡煞﹐不能爲害。久之漸生吉慶﹐和气盈門﹐刑傷解散矣。

天時﹕陰噎﹝按﹕陰有風﹞變幻﹐有雨不沾。家宅﹕主尊卑大小不睦﹐宜小心門戶。婚姻﹕不宜﹐合則有損。胎產﹕有虛驚。功名﹕有進步﹐祿未厚。求財﹕艱難得之﹐亦或貴人默助。疾病﹕主臟腑有災﹐虛勞驚恐﹐遇良醫速愈。失脫﹕可尋。出行﹕不利遠行﹐兼忌正二月。行人﹕卽回﹐路有驚恐。爭訟﹕宜解﹐防遭責罰。兵戰﹕冬占利出兵。

畢法云﹕彼此猜忌害相隨。袖中金雲﹕蒿矢第三課爲用﹐乃辰之陽神自戰。兩陽相克﹐重而有力﹐不可先動。指竅云﹕三交家隱姦私客﹐不是逃亡卽避迍。曾門云﹕三交徳气在內﹐刑气在外﹐利於居家﹐不宜遠行。凡百舉事﹐喜者反怒﹐解者復結。課經訂訛云﹕第三四課發用爲遠射﹐凶勢漸小矣。

丁卯日第五局幹上卯

課體﹕元首﹐曲直﹐四墓﹐復生﹐不備。

課義﹕傳課循環﹐事在關欄﹐木局休恃﹐晝將宜看。

解曰﹕四課三傳﹐不離亥卯未三字﹐是循環不已也。主事卽多端﹐不出關欄也。木局生幹﹐似乎可恃。而晝將純上﹐又來脫幹﹐是得失相半﹐不能全美也。卯𨿽生幹而亦敗其幹﹐亥𨿽生支而柰坐旬空﹐利宅不利人﹐利彼不利己。

斷曰﹕此卦一上克下﹐三傳木局﹐名曰曲直。今卯加未爲先直後曲。譬如美材逢春暢茂﹐惜漸有朽蠹之憂。惟徳足以合之﹐斯成喬蔭﹐不致始菀終枯。丁日枝枯者﹐火脫木也﹐此就局言。若以日干言﹐則局於幹又爲父母矣。大凡君子吉﹐小人凶。

天時﹕多風少雨。家宅﹕宜增造。婚姻﹕彼此華貴﹐本屬舊戚﹐秋冬及夜占不利。胎產﹕生男﹐夜占不寧。功名﹕貴顯﹐外任宜東方。科第﹐春試利。求財﹕易得﹐晝占脫气不利。疾病﹕主風癥﹑肝气﹐乍病易愈久病難愈。失脫﹕在西南方﹐茂林木器中。出行﹕往東方得利。行人﹕卽回﹐傳信不實。爭訟﹕宜得貴人調解﹐禍患不成。兵戰﹕利主﹐先者勝﹐又見罷兵之象。

畢法云﹕互生俱生凡事益﹐鬼乘天乙乃神祇。觀月經云﹕利用爲船車﹐修造覓材植﹐百事悉亨通﹐春占必好極。指掌賦云﹕三傳純父母﹐不求安而身自安。又云﹕見生不生﹐不如無生。

丁卯日第六局幹上寅

課體﹕重審﹐地网﹐天獄﹐傳墓。

課義﹕幹上長生﹐守則無窮﹐動逢鬼墓﹐命忌巳宮。

解曰﹕寅乃丁火長生﹐能守則終身用之不盡。棄而不守﹐動逢鬼墓矣。若其人本命在巳﹐巳﹝按﹕當爲丙﹞中有丁﹝按﹕當爲丙﹞﹐則旣被戌墓﹐又逢子克﹐難保其延長也。畢法云﹕龍加生气吉遲遲。謂靑龍乘生幹之神﹐又作月內之生气﹐𨿽目下未見崢嶸﹐卻能徐徐發福。若三月夜將﹐占得此課便是。

斷曰﹕此卦若鑪冶旣成﹐謀孟鑄印﹐卯不入傳﹐則爲模損﹐勿用。占者當思攺革﹐或安心守舊﹐自有生意。若更妄動﹐𨿽費盡工夫﹐不免化金成鐵。

天時﹕晝占有雨﹐卽晴﹔夜占久晴後雨﹐有閃電。家宅﹕主隳廢或借與人作踐。婚姻﹕主和合﹐又主私合﹐不煩媒妁。胎產﹕胎气不寧﹐夜占難產。功名﹕貴順可得﹐亦未通達。求財﹕得之甚難﹐耗於婦人。疾病﹕主顚狂﹐新病卽愈﹐久病見危﹐宜用符藥厭禱。失脫﹕系奴婢所竊﹐未離家。出行﹕近行﹐宜屢遷其地﹐遠行宜止。行人﹕幹墓臨支﹐立至。爭訟﹕主息而復起。兵戰﹕主失眾不利。

畢法云﹕後合占婚豈用媒﹐幹墓並關人宅廢﹐將逢內戰所謀危。課經云﹕春丑﹑夏辰﹑秋未﹑冬戌爲關神。如日幹之墓作關神發用臨幹﹐則應宅廢人衰。如丁卯日冬占﹐戌加卯發用是也。

丁卯日第七局幹上醜

課體﹕反吟﹐三交﹐二煩﹐斫輪。

課義﹕滿地皆丁﹐豈容少停﹐夏晝火厄﹐貴財夜迎。

解曰﹕課傳四卯皆丁﹐其動非細。況兼反吟衝動﹐豈容少停也。夏火旺之時﹐晝占酉爲火鬼﹐乘朱雀以克宅﹐主有火災。夜占則酉爲天乙﹐定得貴人之財也。又支幹上神﹐互克干支﹐亦名蕪淫。今幹克支上神﹐爲眞解離卦﹐或夫婦行年﹐又值此者尢的。支上癸酉﹐爲財遁鬼格﹐又爲財作閉口格。

斷曰﹕此無依之卦﹐亦曰斫輪。傳見卯酉﹐和而未和﹐反覆蹉跎﹐君子貞吉。若勉彊而成﹐畢竟損多益少。故合者則爲任重致遠﹐有遷除之喜﹐否則𨿽動無益﹐有疑莫決矣。惟利反覆舊事﹐或攺換門戶﹐以應其兆。

天時﹕忽陰忽晴﹐多早。家宅﹕主門戶破壞﹐夏占防火災﹐又主夫妻反目﹐陰人不寧。婚姻﹕有刑克﹐不宜。胎產﹕防墮或病﹐瘖啞。功名﹕大利﹐晝占主考試之官﹐夜占奉朝命召對﹐宜遲發。求財﹕財出貴人﹐難於啟齒。疾病﹕反覆未寧﹐或患口痢﹐或咽喉腫塞﹐或痰厥﹐不納飲食。失脫﹕遠去﹐難尋。出行﹕宜從陸﹐利西方。行人﹕在路﹐復展轉他處。爭訟﹕閉門結訟﹐各投勢要。兵戰﹕互有傷損﹐堅守爲宜。

畢法云﹕夫婦蕪淫各有私。課經云﹕火鬼乘蛇雀克宅﹐主家中火災。火鬼者﹐春午﹑夏酉﹑秋子﹑冬卯是也。如夏占此課﹐酉加卯晝將﹐乘雀克宅﹐須以井底泥塗竈禳之。

丁卯日第八局幹上子

課體﹕重審﹐鑄印﹐乘軒。

課義﹕彼己皆凶﹐空墓居中﹔末丁初馬﹐事無定蹤。

解曰﹕幹被子克﹐支被申克﹐彼此皆凶也。戌爲空墓﹐而居中傳﹐主事體中間蒙蔽不明。傳墓非吉象﹐逢幹墓﹐事卽當止。而初末馬丁動搖﹐馳驅殆無寧刻。若仕途得此﹐必得榮差也。

斷曰﹕此重審之卦﹐亦名鑄印。巳爲鑪﹐戌爲印﹐卯爲印模。戌卯空亡﹐則爲破印損模﹐或難遷擢。人宅俱被克制﹐子加未﹐舉事無終始。申加卯﹐爲競彊爭進﹐主有侵損﹐喜得鑄印乘軒之格﹐可以遠患就福也。

天時﹕或有雷﹐或有虹霓﹐雨少。家宅﹕人口小損﹐屋破壞﹐主遠出。婚姻﹕就婚貴家吉﹐娶卽非正。胎產﹕末傳刑胎神﹐防墮。功名﹕掇巍科﹐應顯辟﹐尢利署印﹐獨不利家。求財﹕宜遠投人﹐重求輕得。疾病﹕有祟﹐晝占甚危。失脫﹕自還。出行﹕仕宦最吉﹐余主避災。行人﹕必歸﹐不能如期。爭訟﹕患難憂疑之事﹐和好而止。兵戰﹕罷兵息甲﹐信使往來﹐講和之象。

畢法云﹕支幹全傷防兩損﹐後合占婚豈用媒。課經云﹕丁卯日﹐申加卯﹐晝將上乘六合﹐爲六片板格。緣六合乘申臨卯﹐爲屍入棺。申者﹐身也。卯者﹐棺也。占病不宜﹐又當察其類神而言之。占妻病必死﹐蓋妻財入棺故也。

丁卯日第九局幹上亥

課體﹕重審﹐曲直﹐不備﹐回環。

課義﹕晝將脫丁﹐傳卻生身﹐好惡中半﹐遁循貴嗔。

解曰﹕晝將皆土﹐脫幹之气。三傳皆木﹐又生丁火。一生一脫﹐可謂好惡各半矣。課傳不離亥卯未三者﹐是循環無端也。晝夜兩貴﹐皆受下賊﹐見必嗔矣。以回環格言之﹐此系重審﹐非涉害也。占凶凶成﹐占吉吉就﹐又名盤珠。

斷曰﹕此卦宅暗生空﹐大體有冥蒙錮蔽之象﹐凡事主勾畱不遂。中傳亥值旬空﹐是爲棟梁之材。其中朽腐﹐不堪任重﹐良工袖手。若捨而他求﹐可獲順利。春占﹑夜占吉。若占病﹐亥𨿽日鬼﹐空不足畏。未受支克﹐亦不能救。主醫𨿽識癥﹐實無成功。

天時﹕有風﹐出旬乃雨。家宅﹕宅近廟墓﹐多樹木﹐主貧窘。婚姻﹕不成。胎產﹕主生女﹐難產。功名﹕目下難成。求財﹕外求無得﹐作家有益。干謁﹕不遇﹐遇必遭主人之怒。疾病﹕爲虛脫或目疾﹐求得良醫﹐醫自有恙不至。失脫﹕難獲﹐在林內或人入箱櫃。出行﹕未能離家。行人﹕占久出者卽至﹐占方出者仍回。爭訟﹕晝占爲田土﹐夜占爲口舌﹐防有枷扭之災。兵占﹕利爲主﹐宜後動。

畢法云﹕兩貴受克難幹貴﹐制鬼之位乃良醫﹐鬼乘天乙乃神祇。袖中金雲﹕木以水爲根﹐丁日枝枯。課經訂訛云﹕自上傳下則曲﹐亥加未是也。卯加亥﹐先曲後直﹐始難終易﹐風傳事多不實。

丁卯日第十局幹上戌

課體﹕重審﹐三交﹐六儀﹐地煩。

課義﹕交車眷戀﹐遞相推薦﹐自己昏迷﹐權攝可羨。

解曰﹕午未卯戌﹐交相眷戀﹐自初傳遞生﹐直至於幹﹐爲有人薦舉之象。戌墓覆日﹐自己昏迷也。旺祿臨支﹐權攝可羨也。正月初五六七﹐二月初三四五﹐三月初一二三﹐四月初一﹐遇此日皆爲地煩卦。

斷曰﹕此卦三傳遞生﹐主人亨利﹐時運開通。惜日遭墓覆﹐主昏晦而未明。人宅受脫﹐亦虛耗而不實。又三交事體勾連﹐二煩觸處荊棘﹐俱宜愼之爲吉。中末臨旬儀支儀﹐主漸獲後福。

天時﹕久陰﹐亦時有雨﹐得雷而晴。家宅﹕家有陰私不明之事﹐兼防盜竊財物﹐女口有災。婚姻﹕易合而不宜。胎產﹕易產﹐防產後血脫。功名﹕被薦﹐而自失機會﹐署印襲職則吉。求財﹕得卽耗散﹐大約耗於築墳造屋之類。疾病﹕或血癥﹐或產癥﹐皆系虛脫﹐宜補。失脫﹕不宜根尋﹐尋之反損。出行﹕利投親赴薦﹐防遺忘物件。行人﹕丑寅日到。爭訟﹕得吉者有人暗助﹐凶者防徒流之罪。兵戰﹕有來使﹐多虛少實﹐始終不一。

畢法云﹕權攝不正祿臨支﹐三傳遞生人舉薦﹐人宅受脫俱招盜。課經云﹕午加酉爲死交﹐酉加午爲破交﹐反吟爲反目交﹐皆不能成合之象。課無陰合﹐則名三交不交﹐或年月日時皆仲﹐則名三交不解﹐二者禍甚於交也。若气旺將吉﹐又名乘軒﹐占官大貴。

丁卯日第十一局幹上酉

課體﹕重審﹐間傳﹐勵徳﹐龍戰。

課義﹕晝夜貴聚﹐事無憑據﹐本身力弱﹐占病深慮。

解曰﹕夜貴被克﹐晝貴空亡﹐𨿽入用傳﹐不得其力。況貴多則事不歸一﹐貴人不救病。丁火死於酉﹐本身力弱﹐所以深可慮也。末助初財﹐徧地貴人﹐反無依據。酉財晝雀夾克﹐中末空亡﹐用破傳空﹐身心不利。如用夜貴﹐名咄目煞﹐乃貴人咄目專視﹐反坐罪也。

斷曰﹕此極陰之卦﹐事見冥蒙。酉爲閉口﹐又遭夾克﹐心迹難明﹐告貴不允。又卦名龍戰﹐事主進退逡巡﹐疑惑不定。若積徳之家﹐自致安寧。倘生妄求﹐必成災悔。

天時﹕久陰。家宅﹕虛耗﹐主出孤寡善人﹐或欺誑不實之人。婚姻﹕不宜。胎產﹕胎動不安﹐生女﹐防瘖啞。功名﹕已仕轉動﹐未仕蹭蹬。求財﹕不由自己﹐任人予奪。投謁﹕先天後違﹐主客異志。疾病﹕主气病﹐或嘔吐咽塞﹐或在心肺﹐乍病愈﹐久病危。失脫﹕逃人自歸﹐失物賊系婦人﹐見者不肯言。出行﹕遇貴無益。行人﹕春秋占必來﹐冬夏占不至。爭訟﹕利後動﹐終解釋。兵戰﹕晝占虛詐﹐夜占有功﹐虎頭蛇尾。

畢法云﹕課傳俱貴反無依﹐晝夜貴加求兩貴﹐鬼乘天乙乃神祇﹐用破身心無所歸。訂訛云﹕六陰朦昧﹐似涉重淵﹐公凶私利﹐病患纏延。課經云﹕酉臨於爲亞魁星。又云﹕酉加丁幹﹐謂之財作閉口。

丁卯日第十二局幹上申

課體﹕見機﹐順茹﹐斬關﹐龍戰。

課義﹕夜占財退﹐必因同類﹐病者腰疼﹐晝貴勿恃。

解曰﹕日財申也﹐夜占乘蛇﹐且三傳與日同類﹐有兄弟分爭之象﹐財之所以退也。辰爲腰﹐臨卯被克﹐而乘白虎﹐虎專主筋骨﹐故腰痛爲害也。此夾定三傳格﹐謂日課未在午前﹐日支卯在辰後﹐夾定三傳﹐凡事進退﹐皆不由人。

斷曰﹕此龍戰斬關之卦﹐前程有阻﹐心多疑貳﹐孟進不能﹐孟退不得。君子占之﹐獲福重疊﹐順茹之象不虛也。寅午之歲﹐及酉月酉時占俱不利。又干支皆乘前一辰﹐网羅身宅﹐豈能亨快。止利守己﹐則爲干支乘旺。倘若妄動﹐變爲网羅﹐又作羊刃。

天時﹕夜占有雨﹐晝占雷電無雨﹐後久晴。家宅﹕室窄人多﹐主有伏屍。婚姻﹕吉﹐但宜遲合。胎產﹕未實﹐又主連胎。功名﹕先難後易。求財﹕有得﹐見妻成災。疾病﹕主腰痛﹐先重後輕﹐書符合藥﹐厭禱最宜。失脫﹕在家左右前後﹐不漏。捕捉﹕晝占賊遠去﹐不可獲﹔若及之﹐必傷人而走。出行﹕正宜更新﹐外出主投人得所。行人﹕未還。爭訟﹕宜和。兵戰﹕主敵人求和之象。

畢法云﹕所謀多拙遭羅网。照膽訣云﹕除定開危卯未方﹐龍陰后合可迍藏。課經云﹕丑加子爲腹胎格﹐蓋醜爲腹也。

戊寅日第一局幹上巳

課體﹕伏吟﹐天羅﹐斬關﹐泆女﹐元胎。

課義﹕晝虎乘生﹐夜龍鬼並﹐機關在末﹐能敗能成。

解曰﹕白虎凶將﹐而晝臨長生﹐不幸中之幸也。靑龍吉將﹐而夜乘日鬼﹐幸中之不幸也。寅若生巳﹐則巳亦生幹。申若克寅﹐則寅亦克幹﹐成敗所由分也﹐機關不亦危乎。巳克申金﹐申克寅木﹐寅克戊土﹐是爲三傳遞克。後寅生巳火﹐巳生戊土﹐是爲末助初生﹐故有苦盡甘來之諭。

斷曰﹕此卦遞刑遞克﹐自任無恩﹐先必有人克害於我﹐遂至眾口一詞﹐沸然騰謗。或常人素行凶橫﹐遂被雷攻。朝官遇此﹐亟宜提防檢束﹐反有升遷之美。

天時﹕密雲不雨﹐見風反爲晴。家宅﹕平安﹐宅神脫日﹐不富。婚姻﹕女求男﹐成就遲。胎產﹔生女﹐胎安易產﹐七月占﹐防不育。功名﹕應舉得魁﹐仕得捧印。求財﹕晝占得田土﹐夜占費口舌。投謁﹕在家﹐賓主合。疾病﹕胎气吉﹐余病危﹐尊長尢不利。失脫﹕離本家﹐卽不可獲。出行﹕遲遲後出。行人﹕立至﹐值家中有喜事。爭訟﹕勝負不定。兵戰﹕兵刃相接﹐愼者無敗。

畢法云﹕三傳互克眾人欺﹐賓主不投刑在上﹔信任丁馬須言動﹐變克翻爲兩面非。課經云﹕伏吟卦﹐惟六戊日凶。蓋三傳遞克日幹﹐全無和气﹐切不可作甲戊庚三奇言之。

戊寅日第二局幹上辰

課體﹕比用﹐退茹﹐不備﹐天罡。

課義﹕鬼臨幹墓﹐宜求門戶﹐冬晝火災﹐病訟如縷。

解曰﹕辰爲戊土之墓﹐卯以干鬼臨支﹐是爲墓中之鬼﹐占病見凶宜矣。卯辰相害﹐事多虛聲。且卯爲門戶﹐故宜謹之。又晝乘朱雀克宅﹐在冬占爲火鬼﹐主有火災也。墓神覆日﹐非憂卽病。鬼臨三四﹐官訟難免。

斷曰﹕此卦連茹逆傳﹐陽課不備﹐事主牽連疑貳﹐謀望難成。又墓臨幹﹐鬼臨支﹐人旣昏昧﹐宅亦未寧。若能檢點身心﹐勿妄動作﹐自然災消福至。己丑歲﹐三七十一月﹐占病遇之﹐多見哭泣。卯加辰﹐乘朱雀﹐大槪有口舌文書之事。

天時﹕晝占無雨﹐夜占可得。家宅﹕謹守門戶﹐防有火災。婚姻﹕不成。胎產﹕防有枝指﹑缺唇之病。功名﹕求官見貴﹐破中有成。求財﹕反覆不得。疾病﹕淹纏或主疫气﹐或頭疼發熱。失脫﹕財物難獲﹐逃亡急尋。出行﹕不能動﹐動亦阻隔不利。行人﹕未至﹐占寅卯生人卽至。爭訟﹕利爲客者﹐又主牢禁病纏。兵戰﹕將軍辰卯年命者最忌﹐敵兵必至﹐戰不成。

畢法云﹕尊崇傳內遇三奇﹐彼此猜忌害相隨﹐鬼臨三四訟災隨。金口三才賦﹕木入土鄕﹐瘡災牢獄。朱雀文書口舌﹐六合喜慶婚姻。

戊寅日第三局幹上卯

課體﹕重審﹐間傳﹐極陰﹐龍徳。

課義﹕彼己受克﹐丁馬身宅﹐夜傳皆陷﹐靜躁無益。

解曰﹕卯丁克日﹐寅馬克宅﹐是爲彼己俱傷。𨿽曰丁馬宜動﹐如此動之﹐何益也。用神乘天空﹐中傳旬空﹐末傳坐空﹐三傳俱陷﹐躁固有失﹐靜亦無得。然靜守𨿽無所益﹐不愈於妄動生災乎。

斷曰﹕此重審之卦﹐又名間傳﹐動多阻滯。所喜初傳乘空﹐譬若陰暗彌漫﹐忽得好風吹至﹐撥雲霧而睹靑天也。

天時﹕重陰﹐得風而解。家宅﹕門戶阻塞﹐丁多而貧。婚姻﹕女長於男﹐晝占吉。胎產﹕生女不實。功名﹕未遂。求財﹕虛。疾病﹕傷脾胃之癥﹐無妨﹐久病危。交易﹕須見參差﹐宜忍。出行﹕東方吉。行人﹕還家。爭訟﹕田土口舌﹐文書惑亂。兵戰﹕晝占吉﹐夜占凶。墳墓﹕局合三奇﹐發丁發貴﹐宜多種松楸。

畢法云﹕支幹全傷防兩損﹐用破身心無所歸﹐夫婦蕪淫各有私。課經訂訛云﹕鬼臨墓爲得地﹐引類呼朋﹐故名鬼呼。古鑑﹕戊申六月未將酉時﹐占家宅曰﹕戊辰干支﹐丑又爲土﹐加於卯門﹐主有土塞東邊門。幹上得卯﹐支上得寅﹐寅卯六月入墓﹐爲死木﹐主壁外有兩棺。末傳酉加亥爲敗地﹐乘太陰爲老婦﹐主以酒病死。丑亥酉名爲極陰﹐惟傳空可解。然亦主家道消索﹐俱驗。

戊寅日第四局幹上寅

課體﹕元首﹐奇化﹐元胎﹐地結。

課義﹕守之見傷﹐動入空鄕﹐晝虎祛禍﹐夜龍輔戕。

解曰﹕寅木克幹﹐不可守也。棄之而入中傳﹐亥乃動入空鄕﹐亦不居也。晝虎乘申克寅鬼而空亡祛禍﹐夜龍助寅伐幹而脫幹財。吉凶禍福﹐互相倚伏﹐豈可執而論哉。

斷曰﹕此卦抑塞未通﹐圖謀未遂﹐內生災惱﹐外見侵淩﹐幸元首元胎﹐又傳中有解﹐主先憂後喜﹐難中有易。春季夜占﹐爲陽開泰運之象﹐申亥年月不利。

天時﹕晝占先晴後雨﹐夜占雨多。家宅﹕主兄弟眾﹐宅兩旁主有小巷﹐東者宜閉。婚姻﹕諧合﹐得妻財。胎產﹕晝占卽產﹐夜占生女不育。功名﹕加官進祿﹐試者登科。求財﹕夜占大有利。疾病﹕晝占似凶而後愈﹐夜占似愈而反甚。失脫﹕系奴婢所竊﹐遞入勢家。出行﹕上官赴任吉﹐余無利。行人﹕有戀不肯行。爭訟﹕先者勝。兵占﹕夜占吉﹐得寶貨圖書。墳墓﹕主低窪﹐或被賊挖。

畢法云﹕干支全傷防兩損﹐三傳遞生人薦舉﹔喜懼空亡乃妙機﹐龍加生气吉遲遲﹝三月占﹞。心鏡云﹕三傳俱孟是元胎﹐五行生處主嬰孩﹔所占百事皆新意﹐或卜懷胎結偶來﹐括囊賦云﹕元首尊神﹐所作仰爲領袖。又云﹕元胎孟卜幹嬰孩。又云﹕寅加巳兮竈更。

戊寅日第五局幹上醜

課體﹕重審﹐潤下﹐旬化。

課義﹕上和下睦﹐傳財盛極﹐春夏可取﹐秋冬難得。

解曰﹕巳酉丑﹐申子辰﹐干支上下三合。申子辰作傳﹐而幹上乘醜﹐又作六合﹐可謂上下和睦矣。春夏水當休囚﹐若於此時求之﹐反可有得。若秋冬水旺及時﹐傳財太旺﹐反使財虧也。戊日辰乘元武﹐爲收魂神﹐十一月尢忌﹐辰爲死气故也。大吉眞貴臨日﹐主有神聖降佑。

斷曰﹕此潤下之卦﹐觸處皆財﹐又得靑龍入傳﹐可云稱心遂意。傳課中三合六合﹐經云﹕三合相呼見喜忻﹐縱然帶惡不成嗔。何況三傳皆作日之財﹐全無障礙。幹上六合﹐主有人在內相助而成﹐惟占病及解釋憂疑事不宜﹐秋冬亦不利。

天時﹕大雨沾足﹐久陰不晴。家宅﹕平安﹐宜疏通溝瀆。婚姻﹕和合﹐女性過柔。胎產﹕生女﹐產遲。功名﹕仕宦順利﹐惟不利文書。求財﹕春夏大利﹐秋冬不利。疾病﹕不利尊長﹐餘火病及上部病速愈﹐腎家病淹滯難愈。失脫﹕在西方﹐賊有窩藏者。出行﹕利舟楫﹐不宜從陸。行人﹕卽歸家。爭訟﹕宜和﹐賤者牽連不已。兵戰﹕晝憂夜吉。

畢法云﹕萬事喜忻三六合﹐六爻現卦防其克。心印賦云﹕三合相加日上臨﹐干支上下一同尋﹔或占喜事兼姻事﹐最好相宜望信音。

戊寅日第六局幹上子

課體﹕綴瑕﹐四絕﹐度厄。

課義﹕夜貴日蹬﹐虎鬼驂乘﹐正月妻胎﹐七月損孕。

解曰﹕未乃夜貴臨子﹐而子登於日﹐旣入傳亦爲害貴﹐訟必遭枉斷。末傳馬載虎鬼﹐病訟甚速。子乃戊土胎才﹐在正月爲生气﹐故妻懷胎。在七月爲死气﹐故損孕。此涉害卦﹐子午俱下克上﹐俱與日比﹐各到本家地盤位上﹐各涉四害。子加巳﹐午加亥﹐又皆孟也。比同﹐涉害同﹐加孟又同﹐故剛日用幹上之子發用。訣所謂復等柔辰剛日差者是也。

斷曰﹕此卦名綴瑕﹐亦名復等。事主吉凶憂喜﹐皆屬虛聲。但宜結絕舊事﹐不可圖新。養拙持謙﹐災消福至。以干用子﹐遁出甲鬼﹐必有病訟臨身。初傳被下賊﹐歸地盤又被上克﹐所謂前後逼迫難進退也。

天時﹕晝占風﹐夜占雨。家宅﹕虛耗﹐主有神廟作災﹐宅中觔斗堆垛。婚姻﹕不足。胎產﹕防損。功名﹕欠利﹐用財捐者可得。求財﹕得利。疾病﹕得於飲食﹐像凶。捕捉﹕不宜遲。出行﹕夜占吉。行人﹕亥子生人卽至。爭訟﹕甚急速﹐必得罪於遠方。兵戰﹕多歷難辛。

畢法云﹕夫婦蕪淫各有私。心印賦云﹕子來加巳爲極陽﹐戊癸爲合吉則昌﹐若逢蛇虎無福祥。觀月經云﹕忽然涉害起﹐先舉莫相爭﹔卦人誰家體﹐相隨災福生。

戊寅日第七局幹上亥

課體﹕反吟﹐元胎﹐見機﹐斬關。

課義﹕課傳俱空﹐行住無蹤﹐我去彼絕﹐久病須凶。

解曰﹕戌亥旬空﹐巳又坐空﹐辰亦落空﹐是四課三傳無一不空也。反吟空作往來﹐是行住無蹤也。巳亥俱臨絕地﹐以占久病極凶﹐未丑月占長上病尢不吉。

斷曰﹕此無依之卦﹐又兼傳課俱空﹐所謂孤辰寡宿﹐乃十干不到之地﹐五行脫空之鄕。吉固消亡﹐凶亦解散。占主事帶兩途﹐遠近系心﹐往返無常﹐有疑莫決。惟宜復理舊事﹐兼利避禍潛逃。反吟統震之體﹐孤寡統革之體﹐君子總以恐懼修省﹐攺舊圖新爲要。

天時﹕占處忽陰忽晴﹐有雨多在遠處。家宅﹕不利家長。婚姻﹕不成﹐若系下人﹐一鰥一寡則合。胎產﹕防搖動墮落﹐若產後占病反宜。功名﹕反覆求謀﹐恐歸無益。求財﹕近財有﹐遠財無。投謁﹕頻往不遇。疾病﹕怔仲虛脫暴病﹐醮祭吉﹐久病及尊長病凶。失脫﹕無蹤﹐防再失。出行﹕有離鄕漂泊之象。行人﹕不得歸。爭訟﹕屢訟不成。兵戰﹕得敵空營﹐軍實空乏﹐宜罷兵息眾爲吉。

畢法云﹕來去俱空豈動移。袖中金雲﹕元胎事主四人共謀﹐終見災異。反吟四孟爲絕元胎也。指南﹕甲戌年二月戌將辰時占科名﹐徳入天門﹐兩貴加魁罡﹐沖克生空﹐必中髙魁。發榜果驗。

戊寅日第八局幹上戌

課體﹕重審﹐斬關﹐天羅﹐飛魂。

課義﹕鬼𨿽潛伏﹐惟嫌夜卜﹐三傳窩犯﹐利害相逐。

解曰﹕寅乃日鬼﹐𨿽乘虎發用﹐然俯則與酉爲仇﹐仰則與未爲難﹐潛伏不能爲禍。惟仕宦夜占﹐貴臨寅地﹐致官星不顯﹐是所嫌也。三傳𨿽遞克之財﹐但俱下賊﹐事多窩犯﹐利害相逐﹐禍福倚伏也。寅遞克爲財﹐克幹爲鬼﹐所謂兩面刀者是也。

斷曰﹕此卦三傳受制﹐全無和气。又兼戌爲課墓﹐臨於日上﹐酉脫辰土﹐臨干支上﹐是爲人宅荒涼﹐出多入少。日鬼發用﹐中傳入墓﹐仕宦不宜﹐常人爲喜。又子未卯辰酉戌﹐課傳皆爲六害﹐有怙勢相傾﹐以少淩長之象。或有鬼物損人﹐亦未可定。

天時﹕六合雨師﹐並臨幹上﹐得雨必多。家宅﹔墻屋穿破﹐防賊人。婚姻﹕晝占可成﹐夜占不吉。胎產﹕胎神受未害﹐防因飲食傷。功名﹕官星未現。求財﹕防因財致禍。疾病﹕風疾肝癥﹐愈防復發。失脫﹕物可得﹐人難獲。出行﹕遠行謁人﹐主客反覆﹐路宜防害。行人﹕五日內至。爭訟﹕因財而起﹐或因酒色﹐兩造俱損。兵戰﹕軍中時驚﹐夜防賊劫。

畢法云﹕彼此猜忌害相隨。照膽祕訣云﹕三刑六害同傳日﹐蛇虎疾病朱官方。心印賦云﹕寅加酉上爲用初﹐中末未與子上居﹔傳墓爲來有一失﹐行人遠至及文書。袖中金雲﹕飛魂﹑喪魄更值天乙逆行﹐白虎入傳﹐不見生气﹐乃大凶之課。

戊寅日第九局幹上酉

課體﹕彈射﹐潤下﹐斬關﹐勵徳。

課義﹕交車作合﹐彼此相脫﹐已往之財﹐天助可奪。

解曰﹕辰與酉合﹐巳與申合﹐合干作火﹐可謂交車合矣。然戊被酉脫﹐辰被申脫﹐彼此互脫﹐始𨿽相合﹐終必相脫也。財臨第四課發用是爲已往之財。而末傳來助﹐亦可以復得也。戊日辰爲元武並臨﹐占病大凶。末助初財﹐占婚尢的。

斷曰﹕此彈射之課﹐遠而無力﹐吉則虛名虛利﹐凶亦虛驚虛恐。潤下全局﹐而幹神與傳交車六合﹐是於淹畱之中而得和順之象。凡占必遂﹐貴立門戶﹐君子升遷﹐小人斥退。夏三月得之﹐又逢順貴﹐大吉﹐秋冬不利。

天時﹕有雨。家宅﹕同居和好﹐夜占有口舌﹐防火燭。婚姻﹕兩相願而難成。胎產﹕女胎﹐難產。功名﹕須貴人汲引。求財﹕中阻﹐終歸有得。干謁﹕晝占不遇﹐夜占投合。疾病﹕難愈﹐宜禱水神。失脫﹕主有家中人與外賊勾合﹐匿多水處。出行﹕舟行利﹐防失物。行人﹕必來。爭訟﹕牽連人眾﹐上人不礙﹐下賤人受譴。兵戰﹕晝占不寧﹐夜占大勝。

畢法云﹕交車相合交關利﹐萬事喜忻三六合。指南﹕己丑年十一月寅將戌時﹐占兵事。遊都乘蛇臨支﹐主有兵。子乃北方﹐當從北至。幹上昴星﹐爲日之敗气。又龍化爲蛇﹐其兵必退。交車相合﹐末又生初﹐城中人歸順。

戊寅日第十局幹上申

課體﹕彈射﹐元胎﹐孤寡。

課義﹕財馬官鬼﹐皆不相干﹐執弓忘彈﹐坐守爲歡。

解曰﹕亥乃日之財﹐寅乃辰之馬﹐又爲日之官鬼。財馬官鬼﹐俱爲空陷﹐而不相干也。三傳遞生﹐動則投脫﹐反有所耗﹐不如守幹之生﹐足以自取歡樂﹐動何益哉。

斷曰﹕此彈射之卦﹐寡宿受日遙克而發用。凡事無力﹐而傳空又爲失彈遺鏃﹐不能成事。況元胎﹐主事暗伏﹐君子守正則亨﹐僧道九流﹐遇此爲吉。小人僥幸﹐終歸虛幻。𨿽三傳遞生﹐而初中空陷﹐徒有薦舉之名﹐而無薦舉之實。

天時﹕孟雨還止﹐但見虹霓。家宅﹕東北方有土堆﹐防口舌官非。婚姻﹕不宜。胎產﹕女安﹐男不實。功名﹕若小前程﹐遲得。求財﹕守分自足﹐外求無得。投謁﹕勞而無功。疾病﹕主傷血分。失脫﹕非奴婢所竊﹐卽在僧道寺觀。出行﹕若不爲文書及尊上之事﹐行未遠﹐當返。行人﹕占奴僕卽至﹐余未歸。爭訟﹕不成害﹐宜和。兵戰﹕虛張聲勢﹐旋卽解散。

畢法云﹕三傳遞生人舉薦﹐旬內空亡逐類推。袖中金雲﹕第二課爲用﹐乃日上兩課自戰﹐不幹內事﹐不可出尖。又申加巳﹐爲生胎﹐爲憂課﹐主事生新。肘後經云﹕課逢旺孟有來意﹐忽然相气臨孟神﹐新事孟來須防備。

戊寅日第十一局幹上未

課體﹕重審﹐間傳﹐泆女﹐涉三淵。

課義﹕初生末財﹐兩事俱乖﹐子遁虎鬼﹐金鬼火煨。

解曰﹕申乃長生﹐臨午而金被克﹐幾煨燼矣。末子乃日之財﹐遁甲乘虎﹐化爲獰惡之鬼。兩事俱乖﹐全無益也。中傳河魁﹐元武並乘﹐而與日上未貴相刑﹐夜占幹貴不喜。

斷曰﹕此重審之卦﹐又名泆女﹐有淫訛不明之象。夜占不利﹐晝占貴登天門﹐神藏煞沒﹐罡塞鬼戶﹐鬼不敢窺﹐宜於逃災避難。申加午爲鑪火﹐天后臨之﹐謂之不成﹐主有漏失。

天時﹕大雷雨。家宅﹕晝占當得橫財﹐夜占防火燭。婚姻﹕美中有醜﹐不宜成。胎產﹕生女﹐有虛驚。功名﹕夜占利朝京引見﹐必有異數。求財﹕有獲﹐防失脫。投謁﹕主賓慶會﹐稍有不足。疾病﹕暴病極險卽愈﹐久病難痊。捕捉﹕不可獲﹐當自歸。出行﹕無事而出必犯事﹐有難而行必免患。行人﹕申虎乘二馬﹐遠信立至。爭訟﹕驚恐愈大﹐得福愈多。出兵﹕凶中化吉﹐多防虛詐。

畢法云﹕罡塞鬼戶任謀爲﹐虎乘遁鬼殃非淺。邵子斷驗﹕卯命人六月﹐未將加巳。曰﹕涉三淵之課﹐一生跋涉。干支午未相合﹐出身甚好。歷三仕﹐兩丁憂﹐子孫居火上﹐日後以弟爲子。蓋初傳臨於羊刃之鬼﹐故難得子也。末傳妻在空亡﹐爲子息所克﹐臨天后穢神﹐妻當因產而死。卯命與干支皆屬東方﹐今順歸西北而不返﹐當死於外州也。

戊寅日第十二局幹上午

課體﹕別責﹐不備﹐進退。

課義﹕用鬼傳刃﹐捨益就損﹐屈尊居卑﹐甘受偃蹇。

解曰﹕動逢鬼刃﹐宜守旺生﹐卻乃往投支脫﹐是爲捨生之益﹐就脫之損﹔屈孟之尊﹐居季之卑。甘受中末傳之偃蹇﹐終不得亨也。

斷曰﹕此別責之卦﹐亦名蕪淫。陽日取幹合上神爲用﹐陰陽不備﹐全無克制﹐事主變更﹐動則有咎。申子年命者﹐尢爲不利。如將神相生﹐又光明正大﹐則所謀皆吉﹐得人相助。若當季神生日占﹐尢聲名顯達。

天時﹕晝占先晴後雨﹐夜占先雨後晴。家宅﹕有遷移之兆。婚姻﹕不宜。胎產﹕女。功名﹕晝占由賤而貴﹐夜反是。求財﹕得。疾病﹕易瘥。失脫﹕尋得﹐不全。出行﹕忌正五九十月。行人﹕至。爭訟﹕和﹐吉。兵戰﹕晝占先憂疑﹐後大勝﹐又得寶物圖書﹔夜占先勝後有驚﹐吉凶相半﹐宜斟酌敬愼。

畢法云﹕權攝不正祿臨支﹐互生俱生凡事益﹔所謀多拙遭羅网﹐合中犯煞蜜中砒。課經訂訛云﹕不備謀爲欠正﹐凡事倚仗他人﹐借徑而行。指南﹕丁丑七月午將巳時﹐或占一大司馬何日罷官。曰﹕行當入相出將矣。蓋驛馬螣蛇臨年發用﹐中末月將靑龍生日辰﹐蛇化爲龍﹐太歲作貴居命﹐皆入相之徵。又天罡加卯﹐靜有動機﹐課傳天吏二馬全逢﹐干支上乘羊刃勾陳﹐出將無疑。戊寅已卯年連驗。

己巳日第一局幹上未

課體﹕伏吟﹐自任﹐元胎。

課義﹕徳印長生﹐君子利亨﹐迆邐克伐﹐寅爲禍萌。

解曰﹕初巳爲長生﹐末寅乃日徳﹐又作官爻﹐仕人求進﹐豈有不亨利乎。但初克中﹐中克末﹐末克幹﹐是寅又爲禍萌也。常人值此﹐必有被人侵淩之患。平日所爲過惡﹐亦必有攻訐之者。現任朝官﹐須防彈劾﹐總宜謹飭爲妙。己巳伏吟﹐干支拱定日祿﹐宜占食祿事。又系兩勾夾墓﹐年命在辰宮者不利。末傳助初傳而生日幹﹐必有人暗地相助。如夜占寅乘天空﹐亦恐閒話多而實心少也。

斷曰﹕元胎之課﹐如嬰兒之隱伏﹐有滯而未通之象。大約宜靜不宜動﹐利上不利下。惟君子修身俟命﹐無不亨嘉矣。

天時﹕早雨晚晴。家宅﹕宅去生人﹐主人口進益﹔若時逢生旺﹐占者當有興隆發越之象。仕宦﹕循分守職﹐前程遠大。求財﹕出外無益﹐在家經營﹐可以獲利。婚姻﹕男性剛彊﹐女性柔順﹐能主中饋﹐益夫宜子。胎產﹕男喜﹐平安﹐產時順利。疾病﹕脾土受克﹐法宜調治﹐天醫得力﹐可保無事。出行﹕馬空有阻。行人﹕在外受益﹐未卽回家。遺失﹕匿在本家。逃亡﹕尙在境內。出兵﹕三傳遞克﹐止宜堅守。

畢法云﹕三傳互克眾人欺。括囊賦云﹕害挾太常﹐動止則尊親有訝。徳乘朱雀﹐謀謨而官吏無虧。

己巳日第二局幹上午

課體﹕元首﹐連茹﹐斬關﹐三奇﹐不備。

課義﹕旺祿臨身﹐動作遭刑﹐君子宜卜﹐遁乙丙丁。

解曰﹕幹上午爲己土之祿神﹐守之可以資生。若棄之而別就﹐則支上辰爲自刑﹐又爲墓神。若投三傳﹐則初中克榦﹐末傳晝夜各乘蛇虎﹐皆非佳境﹐是以不宜動作。傳遁乙丙丁爲三奇格。君子占之﹐則官居臺鼎﹐常人得此﹐亦可免禍。

斷曰﹕卦名元首﹐占事多順。以卑事尊﹐以幼事長之象。但事起於家庭。訟利於後應。凡百皆宜守舊﹐不宜妄動﹐自必有先難後獲之應也。

天時﹕龍已化蛇﹐多晴少雨。家宅﹕妻女多刑﹐官非驀起﹔占年遇季﹐春闈必捷。仕宦﹕顯赫異常。求財﹕始占甚吉﹐終防虛耗。婚姻﹕夫妻可諧﹐徳情均劣﹔辰午自刑﹐恐多傷克。胎產﹕胎神乘陽﹐可得男胎﹐產時略難。疾病﹕官鬼兩重﹐病非一癥﹔幹上勝光﹐化煞生身﹐𨿽重無害。出行﹕支上墓神﹐身不能動。行人﹕卽至。官訟﹕寅卯時占﹐謂之天网四張﹐難於解脫﹐幸得承問官救拔﹐終得無事。行師﹕辰上神脫日上神﹐應防敵人虛詐。

畢法云﹕尊崇傳內遇三奇﹐旺祿臨身徒妄作﹐虎乘遁鬼殃非淺﹐閉口卦體兩般推﹐眾鬼𨿽彰全不畏。眞朱雀格﹐凡四季年占﹐朱雀乘午﹐春闈必捷。以朱雀主文書﹐臨日生日﹐又生太歲故也。

己巳日第三局幹上巳

課體﹕重審﹐間傳﹐極陰﹐不備。

課義﹕支乘幸焉﹐枉歷三傳﹐乙丑夜虎﹐破敗忘錢。

解曰﹕支來生幹﹐格名自在。求謀人助﹐事事盡善﹐守之可也。若棄而妄動﹐初傳逢乙丑蛇虎﹐中財空馬﹐末又爲土之敗地﹐所歷三傳﹐無一可依。若或彊動﹐豈有不破敗乎。丑亥酉作三傳﹐名極陰課﹐又名倒拔蛇。占事不吉﹐更多陰昧﹐病訟皆凶。再逢喪弔﹐死亡難免。

斷曰﹕課名重審﹐又曰龍戰。以下僭上﹐以卑犯尊﹐事多不順。起於陰小﹐不宜任性。更當重審﹐方能免患。又課名不備﹐經營必有未周。末傳破碎﹐凡事多不完整。

天時﹕旣名極陰﹐必主陰雨﹐元武臨畢﹐霖雨自久。家宅﹕宅來生人﹐人眾宅窄﹐蛇虎作官﹐謹愼出入。仕宦﹕龍生虎脫﹐美惡相參。求財﹕龍合就我﹐終須易得。婚姻﹕日上乘龍﹐可稱佳婿﹐支上乘死﹐女防不壽。胎產﹕妊必不足﹐產必受驚。疾病﹕丑加卯爲用﹐主婦女腹痛。出行﹕陸路必坦﹐舟楫有驚。行人﹕未歸。逃盜﹕急切難獲。行軍﹕利客不利主。

畢法云﹕虎乘遁鬼殃非淺。課經云﹕六月晝占﹐靑龍乘巳生幹﹐又作月內之生气﹔𨿽目下未見崢嶸﹐後卻徐徐發福﹐所謂龍加生气吉遲遲也。

己巳日第四局幹上辰

課體﹕蒿矢﹐元胎﹐斬關﹐勵徳。

課義﹕夜傳俱空﹐萬事無蹤﹐勿欺蒿矢﹐委鏃有功。

解曰﹕中末皆陷﹐若逢夜占﹐初傳復乘天空﹐所爲萬事無蹤也。寅爲蒿矢﹐末傳申金﹐矢後有鏃矣﹐亦可以成功而得志﹐豈得以其蒿矢而欺之哉。

斷曰﹕髙岡之土﹐作墓覆日﹐如關之相阻﹐若非斬拔﹐何能進步。所以傳中貴有木神克去土墓﹐事方有濟﹔今初傳𨿽有寅木﹐但嫌前途盡空﹐終無所益耳。

天時﹕天空發用﹐朱雀飛騰﹐萬里無雲。家宅﹕幹上乘墓﹐人必昏迷﹔支上乘官﹐事因涉訟﹔晝將口舌﹐夜將欺誑。婚姻﹕財官相會﹐定然可成﹔但恐不能偕老。胎產﹕胎恐不實﹐產亦不育。疾病﹕病癥克人﹐昏迷難治。謁貴﹕貴人已空﹐何由得遇。求財﹕財爻落空﹐焉能如意。出行﹕驛馬落陷﹐必有所阻。行人﹕馬不爲所乘﹐何由得至。出師﹕初傳日徳﹐又系斬關﹐其始必勤﹔中末皆空﹐其後必怠。

畢法云﹕閉口卦體兩般推﹐不行傳者考初時﹔指南﹕三月戌將丑時占雨﹐斷以巳午日先有狂風﹔出旬甲日小雨﹐乙日大雨。蓋斗罡加未﹐風伯發用﹐故先主風。貴登天門﹐龍神飛天﹐故後主雨。因中末皆空﹐水母未實。所以必待出旬而始得沛然。甲乘休气﹐故小。乙日巳亥相衝﹐故大。

己巳日第五局幹上卯

課體﹕元首﹐曲直﹐泆女﹐天网。

課義﹕卯乘合虎﹐與賊爲伍﹐𨿽有催官﹐常人被苦。

解曰﹕發用虎鬼﹐三合作傳﹐中末𨿽空﹐儼如烏合。將又乘合﹐豈非與賊爲伍之象。究竟賊眾空虛﹐不久自僕。幹乘虎鬼﹐若仕人得此﹐乃謂催官符也。常人未免病訟相連矣。

斷曰﹕課逢元首﹐事皆順序。晝夜所乘之將﹐後合互臨。又卯爲私門﹐亥爲陰昧。凡占必須以禮自持﹐則奸殺可免。

天時﹕卯乘白虎﹐爲出林風﹔必主有風﹔天罡指陽﹐木朽火生﹐必主無雨。家宅﹕支成金局﹐以克幹之木局﹐屋宅寬廣﹐人丁衰替﹐長幼不寧。仕宦﹕卯乘虎鬼﹐又乘丁神﹐升遷甚速。求財﹕亥財旣空﹐又復變鬼﹐全局脫財﹐錙銖亦失。婚姻﹕最忌後合﹐彼此不潔。胎產﹕上彊下弱﹐孕必生男﹔三傳克日﹐兒必難育。疾病﹕脾胃受傷﹐外鬼作祟﹐幸中末空亡﹐急治可愈。出行﹕驛馬空亡﹐旬丁發用﹐心急行遲。行人﹕出旬馬實﹐不久自歸。出師﹕主能勝客﹐客復勝主﹔反覆循環﹐終歸私解。

畢法云﹕屋宅寬廣致人衰﹐虎臨幹鬼凶速速﹔後合占婚豈用媒﹐不行傳者考初時。筆塵云﹕越王於十二月巳時占孟回國﹐當是十二月初﹐太陽尙在丑宮﹐則木局官鬼﹐旦暮皆乘白虎﹐謂之催官使者。故勸王馳馬速歸﹐稍遲至午﹐卽無祿之課矣。

己巳日第六局幹上寅

課體﹕涉害﹐無祿﹐伏殃。

課義﹕課名無祿﹐干支不睦﹐破敗墓建﹐空財後逐﹐

解曰﹕寅巳子未﹐交互六害﹐土敗於酉﹐又作子破。干支旣乖﹐破碎發用﹐中傳辰乃土墓﹐末傳亥乃空財。課象旣戾﹐傳體亦凶﹐無一可者。又名無祿﹐居卑處下者﹐必有難容者矣。經曰﹕四亡克下歸來速﹐占行人者﹐寅日卽歸﹐占產同斷。

斷曰﹕課名見機﹐兩比不比﹐有孟用不用﹐孟言不言之象。動而必靜﹐盛而必衰。年命若逢救神﹐方爲福佑。

天時﹕子加巳宮﹐水運乎上﹐且畢星發用﹐龍升雀降﹐必有滂沱。家宅﹕晝占貴人入宅﹐居亦不久﹐夜占則破敗難堪﹐爭訟不免。婚姻﹕女子𨿽貴﹐嫌其財落空亡﹐毀譽並至﹐成亦恐難偕老。胎產﹕胎神作貴﹐子必淸奇﹐但云無祿﹐兒必不壽。疾病﹕敗气發用﹐病必沈痾﹐喜干支乘徳﹐不久自痊。出行﹕水陸俱坦﹐但子水生寅木﹐驛馬空亡﹐孟行終止﹐或出旬待馬實始行。行人﹕已在中途﹐或出旬始歸。行師﹕晝將則吉﹐夜將則凶。

畢法云﹕支幹全傷防兩損﹐彼此猜忌害相隨﹔胎財生气妻懷孕﹝正月占﹞﹐胎財死气損胎推﹝七月占﹞。指南﹕正月子將加巳﹐占眾門生會試。斷曰﹕惟戊戌者必中﹐餘皆下第。蓋初末暗拱戌命﹐月將申貴臨年﹐朱雀又生幕貴﹐是以中甲無疑﹐果然。

己巳日第七局幹上醜

課體﹕反吟﹐無依﹐元胎﹐重審﹐孤寡。

課義﹕生乘虎來﹐頻失財錢﹐所謀無實﹐陷沒三傳。

解曰﹕巳火爲己土之父母﹐更疊生幹。晝夜元虎疊見﹐未免有屢屢失脫之患。三傳爲作事之體﹐俱陷空亡﹐自然謀事皆虛。若捕風捉影﹐空自往來﹐徒費心力而已。

斷曰﹕課名無依﹐傳曰元胎﹐始終不一﹐遠近相疑。順逆天將﹐皆乘元虎﹐必致驚失疊見。事起家庭﹐禍由內作﹐妻宅盡空﹐居無所止。若申酉月占﹐則登明乘死神死气﹐主宅內有自經而死者﹐必至家業耗盡﹐反覆呻吟之象也﹐

天時﹕天門地戶相通﹐必主濃陰﹐水火俱空﹐不晴不雨。家宅﹕多空少實﹐必有廢鑪敗廁。仕宦﹕往反無定﹐不能滿任。謁貴﹕晝占則遇﹐夜將徒勞。婚姻﹕晝夜靑龍居幹二課上﹐婿可云佳﹐但嫌妻財空陷﹐占女不吉。胎產﹕彌月者易產﹐未產者必墮。求財﹕財神落空﹐𨿽得必失。遺失﹕已被竊去﹐難得難尋。盜賊﹕元武居干支之陰神﹐必系家賊﹐又居空陷之處﹐名元武打洞﹐斷難緝獲。出行﹕陸路平坦甚吉﹐水路驚險甚凶。行人﹕無室無馬﹐空懷桑梓之念。疾病﹕病空人實﹐不久自愈。行師﹕我實敵虛﹐利客不利主﹐敵人不過虛張聲勢而已。

畢法云﹕來去俱空豈動移﹐喜懼空廣乃妙機。課經云﹕己巳日反吟﹐干支拱地盤貴人﹐干支陰神拱天盤日祿。若占升遷官祿﹐無不愜意。遇子午命人尢的。

己巳日第八局幹上子

課體﹕知一﹐鑄印﹐斬關﹐乘軒﹐勵徳。

課義﹕循環無已﹐鬼助生气﹐鑄印乘軒﹐常占生畏。

解曰﹕四課不離於三傳﹐三傳皆附於四課﹐故曰循環轉換無已。事必牽連﹐有憂疑難釋。末傳卯助巳生幹﹐所謂鬼助也﹐主有人於尊長之前相助。又曰﹕鑄印乘軒﹐仕宦得此﹐可冀升遷。常人占之﹐則深爲可畏也已。

斷曰﹕朱雀克貴不宜干請﹐緣貴人不樂用事故耳。凡占宜捨近就遠﹐相與和同事必晚就。如問科名﹐夜占登第。又子爲巳火之胎﹐作日財臨幹﹐正月占此﹐妻必懷妊。申酉月占﹐妻必損孕。

天時﹕占晴得晴﹐占雨得雨﹐冬占必雪。功名﹕得太陽祿馬生扶﹐必主乘軒。求財﹕子作貴人臨幹﹐主得貴人之財。婚姻﹕女家豪貴﹐男亦顯榮。胎產﹕巳爲雙女﹐女子之祥。疾病﹕虎鬼克幹﹐病體沈重。年命有救﹐或可延生。家宅﹕支上乘墓﹐宅必蒙昧﹐戌又空陷﹐憂及弟兄。出行﹕陸路坦坦﹐舟楫難行。行人﹕業已乘軒﹐何愁不至。捕獲﹕七九月中﹐一無漏网。出軍﹕有戰必勝。

畢法云﹕簾幕貴人髙甲第﹝夜將方是﹞﹐傳墓入墓分憎愛。課經云﹕己巳日﹐巳加子發用﹐爲鑄印乘軒。蓋戌中有辛金﹐巳中有丙火﹐丙辛相合﹐金遇火而成印。末傳卯爲車輪﹐有乘軒之象﹐又爲生我者﹐傳墓入墓﹐大不利占生計及長上之事。

己巳日第九局幹上亥

課體﹕涉害﹐從革﹐察微﹐泆女。

課義﹕傳生空亥﹐索還魂債﹐晝貴加貴﹐夜貴深怪。

解曰﹕己幹爲支上酉金所脫﹐復自支上傳出金局﹐以生幹上之亥水。原酉金本來脫我﹐我挾亥水反去脫酉﹐不惟不損﹐翻有所益。亥爲空財﹐於己無益。今得酉金一生﹐便是實財﹐故曰索還魂債。又晝貴臨子夜貴之上﹐必是貴人往貴人之家。干謁必涉兩貴。夜貴入獄﹐疑有深怪之事。

斷曰﹕見機之卦﹐復傳從革。凡事更變﹐先難後易。子孫爻現﹐必憂官職。若財爻再現﹐則仕宦大利。惟不利病訟耳。

天時﹕六陰相繼﹐先風後雨。家宅﹕財气甚薄﹐生息頗蕃﹐有成有敗﹐先困後饒。功名﹕剝官煞重﹐未見全美。求財﹕得失相等。婚姻﹕泆女從革﹐占婚不吉。疾病﹕虛怯之癥﹐賴有良醫﹐病𨿽不增﹐患不脫體。出行﹕虛耗無馬﹐不能動移。謁貴﹕晝貴他往﹐夜貴入獄﹐俱難相見。行人﹕天罡加孟﹐未能卽至。出師﹕利主不利客﹐軍需不足﹐可取資於敵。

畢法云﹕後合占婚豈用媒﹐傳墓入墓分憎愛﹐合中犯殺蜜中砒。心鏡云﹕定知四處財爻現﹐官遷訟罪病難痊。課經云﹕己巳日﹐子加申爲胎坐長生格。占孕最吉﹐占產最凶。以子戀母腹﹐難產故也。

己巳日第十局幹上戌

課體﹕重審﹐元胎﹐斬關﹐勵徳。

課義﹕長生財徳﹐三事無力﹐晝夜推之﹐兩貴蹉跌。

解曰﹕申乃己土長生﹐臨巳受刑。巳又爲金生之地﹐未免戀生不能捨去。中傳亥財值旬空﹐末傳寅徳又陷空﹐三事無力矣。子加酉﹐晝貴臨於夜地。申加巳﹐夜貴臨於晝方。若占告貴﹐事不歸一﹐所謂尖擔兩頭脫者是也。貴人若順﹐告貴無阻﹐則宜進步。貴人若逆﹐告貴不允﹐則宜退步。貴在幹前﹐事不宜迫﹐迫則必爲貴所怒。貴在幹後﹐事則宜催﹐不催則彼必緩慢無力矣。

斷曰﹕重審之課﹐忠孝爲先。元胎之傳﹐受生爲上。君子循理﹐遇此無傷。小人肆孟﹐必致悖亂。且支幹互脫﹐三傳又脫﹐虛詐誑騙﹐無有窮盡。占者得此﹐必須步步畱心﹐方能脫患。

天時﹕水母被刑﹐天罡指陰﹐自然滂沛。家宅﹕不甚安寧﹐不利子息。功名﹕官星落空﹐塡實有望。求財﹕虛耗百出﹐得亦終失。婚姻﹕支幹交脫﹐彼此虛耗。胎產﹕夜占男妊﹐貴而易產。官訟﹕無傷。出行﹕水路宜行。疾病﹕空墓臨幹﹐老少不吉。逃亡﹕近水處問信。行人﹕天罡臨季﹐出旬自至。出師﹕營壘宜固。

畢法云﹕貴人蹉跌事參差﹐空上逢空事莫追。課經云﹕己巳日申加巳﹐生中傳之亥水。中傳亥水﹐又生末傳之寅木。寅木反克日幹之己土﹐是恩變爲仇﹐名恩多怨深格。

己巳日第十一局幹上酉

課體﹕間傳﹐彈射﹐不備﹐寡宿﹐進退。

課義﹕彈射亡丸﹐勿幹貴官﹐降志求生﹐夜丑須看。

解曰﹕日遙克亥神而逢空﹐是彈射而無丸﹐諭求財無所得而反有所費也。子爲晝貴﹐臨戌入獄。申爲夜貴﹐臨午被克。貴人自顧不暇﹐幹之何益。未被酉脫﹐遂往就於己以求生﹐有捨己從人之象﹐故曰降志求生﹐又曰逃生避難。夜醜須看者﹐以丑爲遁鬼﹐夜乘白虎﹐不可不防也。

斷曰﹕彈射之卦﹐事多不實﹐禍福俱輕﹐有志惑心疑﹐進少退多之象﹐且財爻落空。夜占元武發用﹐定主失脫。且幹上之酉﹐乃己土之敗气﹐又爲支之破碎﹐晝占乘合﹐家中必有破敗之子﹐緣酉爲己土子孫。倘夜占乘後﹐必爲婢妾所破也。

天時﹕課傳六陰﹐晝占酉乘六合﹐陰雲之象。家宅﹕支幹各乘破敗﹐財空鬼實﹐官災失脫難免。求名﹕簾幕不現﹐干支破敗﹐縱求無益。求財﹕須防失脫。婚姻﹕女占稍利﹐男卜不吉。胎產﹕孕主滿胎﹐育子不肖﹐疾病﹕良醫𨿽有﹐破耗無已。行人﹕天罡乘孟﹐行者未發。出行﹕陸路有損﹐水路防失。遺失﹕元武發用﹐日上酉金﹐又作空亡﹐竊資遠遁﹐恐不能獲。出師﹕敵詐不實﹐防有虛驚。

畢法云﹕兩貴受克難幹貴﹐虎乘遁鬼殃非淺﹔避難逃生須棄舊﹐干支皆敗勢傾頹。玉成歌云﹕事占知一興雲近﹐遙克當傳主遠尋。

己巳日第十二局幹上申

課體﹕昴星﹐龍徳﹐天羅﹐虎視﹐掩目。

課義﹕辰之陰神﹐及夫課名﹐三傳並見﹐五虎縱橫。

解曰﹕未作辰陰﹐上乘白虎一也。課名虎視二也。中爲白虎之本家﹐兩見於傳中﹐一見於幹上﹐共成五虎。一課五虎﹐凶惡極矣﹐晝占則的﹔夜占則未作螣蛇﹐凶亦不殺。

斷曰﹕課名冬蛇掩目﹐不動不變﹐有伏匿之象。支幹陰神又作天羅地网﹐遇患不能避﹐遭難不能逃。惟利占功名官祿之事﹐以傳見二貴一祿﹐晝貴又登天門故也。

天時﹕不動不變。家宅﹕仕人占之有非常之喜﹐庶人占之有非常之禍。功名﹕必得官祿﹐但非正印﹐以權攝不正之故。求財﹕遁壬逢生﹐暗財必丰。婚姻﹕午作日祿﹐妝奩必厚。胎產﹕女子之祥。尋訪﹕不動不變﹐無蹤無迹。捕獲﹕元武在羅网之中﹐獲之最易。疾病﹕虎視逢虎﹐不比泛常﹐總不見鬼﹐虎脫難當。出行﹕水路頗佳﹐恐不能行。行人﹕罡加於卯﹐道路甚遙﹐不久自歸。出師﹕午火制申金﹐利主不利客。

畢法云﹕權攝不正祿臨支﹐所謀多拙逢羅网﹐虎視逢虎力難施。課經云﹕六己日申加未﹐晝將乘太常臨於日幹者﹐必主占婚姻之事﹐緣太常與口之長生相並故也。古鑑﹕亥將戌時占逃亡﹐賢人在東北﹐緣己徳在寅﹐寅臨於丑。小人則在西南﹐緣巳刑申﹐申臨於未。申七未八﹐七八五十六里。遁得壬申辛未﹐壬六辛七﹐共十三﹐計六十九里。

庚午日第一局幹上申

課體﹕伏吟﹐元胎﹐自任。

課義﹕晝徳乘虎﹐中財休取﹐獻納尢宜﹐不利商賈。

解曰﹕申乃徳祿﹐晝占乘虎﹐不可守也。中傳之寅乘蛇作財﹐已不可取﹐而況寅上又乘遁鬼乎。末傳巳火又來傷幹﹐守之無益﹐動必大傷。不如靜守驚危之徳祿﹐還可以聊生也。庚午伏吟﹐干支拱定夜貴人。若年命在內﹐大宜告貴用事﹐得以成就﹐拱日祿亦然﹐

斷曰﹕自任之卦﹐元胎爲用﹐旺相則吉﹐休囚則凶。惟宜守己待時﹐不宜妄動。如有必不得已而動﹐則又有功。

天時﹕占晴不晴﹐占雨不雨。功名﹕晝占利於武職﹐或有節鉞之任。求財﹕遲得﹐不可貪多。家宅﹕優遊靜守﹐不宜躁動﹔若彊出頭﹐必有禍患。婚姻﹕夜占性躁﹐恐有刑傷。胎產﹕雙生男喜。官訟﹕防有刑責﹐和解則吉。出行﹕馬已動矣﹐陸行甚利。行人﹕近者卽刻可到。遺失﹕在家中舊地再尋。捕獲﹕尙在本境。疾病﹕肺家受病﹐巳午日防增病。出兵﹕晝占不勝﹐夜占稍吉。

畢法云﹕旺祿臨身徒妄作﹐任信丁馬須言動。庚午伏吟子作虎﹐衝支上午﹐爲獅獸衝宅﹐必有對鄰獸頭衝其本家﹐或道路上有獅子衝宅﹐以致家道衰替。如對鄰陷於空亡﹐便不足畏也。醜加醜﹐亦謂之兩貴夾。

庚午日第二局幹上未

課體﹕遙克﹐逆茹﹐蒿矢。

課義﹕交關且爾﹐可疑蒿矢﹐蛇雀空逢﹐五火焚毀。

解曰﹕午未申巳交互相合﹐然以未合年而悔﹐以申合巳而疑﹐則𨿽交車相合﹐而尙多不足之處也。午火傷庚﹐其力𨿽微﹐而三傳引入鬼鄕﹐三傳俱火﹐夜占又逢蛇雀﹐五火齊發﹐庚金焉能免其焚毀哉。折蒿爲矢﹐力弱難傷﹐緩而且輕。然引入鬼鄕全是火局﹐則微金受爍矣。惟仕宦占之﹐則官星𨿽旺﹐賴幹上未土化煞生身﹐方爲官文全美。晝占簾幕貴人臨幹﹐占試事必雋。

斷曰﹕蒿矢之卦﹐兼逆連茹﹐其始𨿽有凶勇之勢﹐愈久愈微﹐蓋憂喜皆末實也﹔禍由外作﹐兵利爲主。

天時﹕課傳全是火土﹐久雨當日卽晴。家宅﹕宅坐長生﹐主人宅興旺﹐夜占防火燭。功名﹕甚利﹐以退爲進。求財﹕合夥營生則利。婚姻﹕可成﹐女益於男。眙產﹕屬女﹐孕則穩﹐產則易。疾病﹕病勢甚急﹐防有血癥﹐惟養脾補腎爲妙。出行﹕恐有阻﹐不能動身。行人﹕尙未歸。遺失﹕當在家中東南。捕獲﹕在西北方﹐樓臺池水之旁。出兵﹕可以取勝﹐晝占則吉。

畢法云﹕簾幕貴人髙甲第。玉成歌雲﹕水乘火將皆驚恐﹐勾雀同傳主訟爭。指掌賦云﹕三傳克日﹐眾鬼難堪。

庚午日第三局幹上午

課體﹕元首﹐間傳﹐顧祖﹐回環。

課義﹕幸名顧祖﹐亡門欺侮﹐可恨者寅﹐暗助初午。

解曰﹕午發用﹐間退至寅﹐名爲顧祖﹐其名可謂幸矣。但支午臨幹克庚﹐又爲上門亂首﹐是敢於欺侮者也。棄而投中傳之生﹐而辰遭夾克﹐又不足投。更進而就末傳之財﹐乃寅木遁鬼乘蛇﹐暗助初傳午火﹐反爲傷庚﹐尢爲可恨也。庚遂移而投戌上以受生﹐亦可謂之避難逃生。幹上午﹐支上辰﹐乃干支與初中傳﹐拱地盤之夜貴﹐宜告貴成事。助刑戕徳格﹕乃六處有神作支之自刑﹐又作幹鬼﹐又結連三傳爲鬼﹐來傷庚徳。

斷曰﹕見機之卦﹐又名顧祖﹐有功成身退之象。顧祖詩曰﹕顧祖迎親復舊廬﹐求財謀望始圖維﹔惟有庚日不宜見﹐鬼來又向病中居﹐

天時﹕龍神發用﹐宜有雨。求財﹕到手之後須防後禍。婚姻﹕不吉﹐不孝公姑。胎產﹕胎臨長生﹐恐其難產。疾病﹕脾家受克﹐不能卽愈。爭訟﹕有人唆訟﹐防遭遣責。出行﹕驛馬陷空﹐未能起程。行人﹕末回。捕獲﹕在正東方﹐難獲。遺失﹕爲人帶去。出兵﹕夜占將星克武﹐可以全勝。

畢法云﹕我求彼事干傳支。課經云﹕末傳寅生起初傳午火而克庚金﹐乃教唆詞訟之人也。或爲公曹﹑吏人﹑道士﹐或爲胡須人﹐或屬虎人﹐或其姓從木﹐再詳天將言之。

庚午日第四局幹上巳

課體﹕元首﹐元胎。

課義﹕晝生夜克﹐訟凶官吉﹐亥諭蕭何﹐貴不憫卹。

解曰﹕巳臨庚上﹐晝乘勾陳﹐則土將能生。夜乘朱雀﹐則火將爲克﹐天將生克﹐吉凶分途矣。常人占訟﹐則官興而凶。仕人占宦﹐則官成而吉。亥爲末傳﹐來克初巳﹐固能消災免禍。然生寅助巳﹐亦未始非亥也。所謂成也蕭何﹐敗也蕭何﹐皆亥之一神爲之矣。兩貴入獄﹐求之則怒﹐豈有憫卹之心哉。

斷曰﹕元首之卦﹐理宜從順。元胎之課﹐事宜從新。苟能事事順理﹐必有革故鼎新之象。

天時﹕朱勾發用﹐龍神入廟﹐不能得雨。家宅﹕女人當坐喜﹐亦防火燭。婚姻﹕幹上官﹐支上財﹐三傳財生官﹐主女益男家﹐來卽受胎。胎產﹕是男喜﹐亦平安﹐但有病﹐產時略艱難。疾病﹕肝家有火﹐初病易治﹐久病難痊。求謀﹕有人在中間撮合﹐便孟幹中取利。出行﹕水陸平安﹐但恐有病﹐亦防有阻。行人﹕馬猶落空﹐不能卽至。遺失﹕有人欲破敗之。捕獲﹕隱東南貴人家。出兵﹕主勝客﹐恐曠日持久﹐頻有書信往來陣前。

畢法云﹕金日逢丁凶禍動。課經云﹕巳加庚﹐卯加午﹐爲丁神臨宅﹐是爲人宅罹禍。蓋日上神克日﹐而辰上神乘丁﹐又克日故也。丁神乘卯﹐卯爲日財。占者必因妻而起禍﹐否則因財而起禍。卯爲胎財﹐若十月占﹐死气在卯﹐畢法所謂胎財死气損胎推也。

庚午日第五局幹上辰

課體﹕知一﹐炎上﹐斬關。

課義﹕自來生身﹐切勿信憑﹐倘遇夜卜﹐總是幽冥。

解曰﹕辰來生支﹐晝夜皆乘元武﹐恐反虛盜﹐不足憑也。戌午空陷﹐不能會火局以克我﹐是彼𨿽有虛聲﹐而無實禍也。寅爲財神﹐坐於鬼方﹐亦不敢取﹐是吉凶皆無所就矣。至於夜占遇之﹐愈加幽冥。然而大體不吉﹐豈獨夜占爲然哉。幹上辰土生庚金﹐支上寅木生午火。只宜坐待其時﹐倘動其干支﹐卽坐於脫气之鄕﹐謂之樂裏生憂。戌爲六合﹐臨寅姦丑﹐陰私不明﹐奴婢逃走。戌爲孟上神﹐故不論涉害。

斷曰﹕炎上之課﹐斬關可通﹐有舊事翻新之象。三傳全鬼﹐反爲不畏﹐當有鬼神暗中默佑﹐轉禍爲福。

天時﹕炎上局﹐自戌傳寅﹐主晴。家宅﹕宅多暗昧之神﹐家有陰私之事。功名﹕自墓傳生﹐官星正旺。求財﹕財神臨支守虎﹐難以到手。婚姻﹕一派私淫之象﹐斷不宜成。胎產﹕陰私婢妾之孕﹐恐是病胎。疾病﹕晝占當是肺气受病﹐宜淸邪火﹐急切難愈。出行﹕宜從陸路﹐亦防盜賊。行人﹕他往未到。遺失﹕已爲人取去。捕獲﹕在北方道路旁﹐或在僧道家。出軍﹕賊從西轉東﹐其勢正盛。

畢法云﹕眾鬼𨿽彰全不畏﹐後合占婚豈用媒。課經云﹕三傳𨿽全傷日幹﹐不知反生幹上辰土﹐育養庚金﹐是謂傳鬼爲生格。

庚午日第六局幹上卯

課體﹕比用﹐龍戰﹐官爵。

課義﹕長生𨿽在﹐全無倚賴﹐丑爲幹墓﹐卯作支敗。

解曰﹕巳乃長生﹐落於空亡﹐又被初傳戌墓﹐末傳子克﹐其不足倚賴明矣。丑爲幹墓﹐而臨干支。卯爲支敗﹐而臨於幹。彼此交互﹐俱無美意﹐是四課三傳﹐皆無益矣。況初中俱是空陷﹐吉凶不成﹐尢不宜占父母病也。幹上卯生支﹐支上丑生幹。𨿽有生旺之名﹐反成衰敗之象。蓋以卯敗午﹐而丑墓庚也。不可作耳生格。亦有幹神生幹﹐支神生支者﹐名俱生格﹐主彼此各有生意。六庚日卯加申﹐乃胎臨本日﹐占產可言當日便生﹐爲胎神克絕也。

斷曰﹕比用之卦﹐從違宜審﹐又名龍戰。君子修徳則吉﹐小人違徳則凶。凡事止有虛聲﹐不足深信。

天時﹕陰霾未雨。家宅﹕外面盡好﹐中實破敗﹔凡事虛花﹐全無實際。婚姻﹕心𨿽孟成﹐宜防刑耗。疾病﹕向有舊病﹐醫之可以除根。求財﹕些少不多。功名﹕不能如意﹐夜占當有同姓人提拔。胎產﹕男喜﹐占產卽生。逃亡﹕自歸。行人﹕有阻未至。出行﹕未能動身。行師﹕爲主者勝。

畢法云﹕金日逢丁凶禍動﹐胎財生气妻懷孕。照膽祕訣云﹕戌加卯上是合鄕﹐信至人歸見福昌。

庚午日第七局幹上寅

課體﹕反吟﹐涉害﹐元胎。

課義﹕財𨿽可絕﹐七虎排列﹐切勿取財﹐秋占焚燕。

解曰﹕寅財臨申﹐巳投絕地﹐況兼七虎相持﹐豈可取乎。秋占火鬼是子﹐晝將乘螣蛇克宅﹐主有火災﹐宜以井底泥塗竈禳之。干支拱晝貴﹐大宜幹貴。又晝夜兩貴相加﹐必求兩貴人而後成﹔或干涉兩貴人﹐或謁貴不見﹐往見別貴﹔或貴人在宅﹐自會別貴﹐大槪不止一貴人也。庚日申爲本命﹐反吟課爲人入鬼門﹐占病必死。財遁丙鬼﹐必因財致禍﹐因食傷身因妻成訟﹐占者切宜謹愼。

斷曰﹕無依之課﹐又曰元胎﹐大抵人情暗中不順﹐反覆後成﹐縱有吉神吉將﹐凡百艱難。

天時﹕晝占主雨﹐夜占主風。家宅﹕主有變更之事﹐亦防有孝服。求財﹕反覆不定﹐須防禍福。婚姻﹕夜占女子美貌﹐晝占不吉。胎產﹕生亦不育。疾病﹕病不一癥﹐醫不一方﹐晝占是火克肺金之病。行人﹕未至。出行﹕恐防有阻﹐半途而返。捕獲﹕不可得。遺失﹕原在舊地。出師﹕殺气太重﹐止宜和好。

畢法云﹕虎乘遁鬼殃非淺﹐賓主不投刑在上。課經云﹕庚日反吟伏吟﹐皆是地盤旬首上神乘元武﹐爲閉口課。玉成歌云﹕反吟占事休言定﹐往復雙雙兩事因﹔常占須主身搖動﹐不動人情有怨心。

庚午日第八局幹上醜

課體﹕比用﹐用墓﹐閉口。

課義﹕生旺財气﹐三傳皆值﹐夜元雀虎﹐未財衰替。

解曰﹕初傳辰土生幹﹐中傳酉金爲日之旺神﹐末傳寅木作日之財爻。三傳有生有旺﹐兼有財气﹐故曰生旺財气﹐三傳皆值。細視幹上丑墓﹐棄之誠是。但投初傳﹐則辰落空亡﹐不可相倚。再就中傳﹐又逢羊刃网羅﹐亦不可近。再投末傳之財﹐又帶丙鬼﹐復乘凶將﹐眞衰替至極之象也﹐

斷曰﹕驀越之課﹐事皆忽起﹐患由內生﹐占必倉卒﹐情必疏遠。腳踏空亡﹐只宜進步﹐不宜退縮。凡占多系虛驚﹐究竟終無實濟。

天時﹕天罡指亥﹐水運乎上﹐箕畢相會﹐風雨大作。家宅﹕午乘白虎作幹之陰神﹐亦是催官使者﹐仕宦安居﹐常人防病訟。求財﹕財气𨿽有﹐恐取之致禍。婚姻﹕寅乘天后﹐又系日之妻財﹐與日沖克不吉。胎產﹕上彊下弱﹐胎神屬陽﹐孕必生男。功名﹕祿敗官害﹐墓神覆日﹐占官不吉。疾病﹕病神克宅﹐病者必多。遺失﹕元武盜宅﹐被竊難尋。出行﹕陸路有墓﹐乘貴可行﹐水路空陷﹐虛費必多。行人﹕天罡加孟﹐行者未發。出師﹕利客不利主。

畢法云﹕人宅受脫俱遭盜﹐腳踏空亡進用宜﹐三傳互克眾人欺﹐墓神覆日人昏晦﹐虎乘遁鬼殃非淺﹝晝占﹞。課經云﹕庚午日﹐丑加申﹐幹上丑脫支﹐支上亥脫幹。彼此相脫﹐眞有東手財來﹐西手財去之象。

庚午日第九局幹上子

課體﹕涉害﹐潤下﹐閉口﹐勵徳﹐斬關。

課義﹕脫幹傷支﹐占失無疑﹐人身多病﹐宅漸崩頹。

解曰﹕申子辰水局﹐脫日幹之庚金﹐去克支辰之午火﹐所以占人多病﹐占宅崩頹也。大凡全脫﹐不止於病﹐更主遺失財物﹐故曰占失無疑。再若脫上逢脫﹐則事事虛詐﹐令人不可思擬。

斷曰﹕見機之課﹐須斟酌時宜﹐見可便行﹐最忌遲疑。若操刀不割﹐必致自傷。支幹上神﹐自相脫騙﹐眞似掩耳盜鈴之狀。若不見機﹐終必損己。更詳發用﹐乃系幹陰。占事必從外起﹐患從外生﹐凡百皆主無益而有損。

天時﹕靑龍帶水升天﹐更兼潤下﹐大雨無疑。功名﹕子孫爻現﹐占官不吉。求財﹕虛耗百出﹐焉能有得。婚姻﹕夜占靑龍臨幹﹐可稱佳婿﹔戌乘午上﹐女頗不佳。胎產﹕孕必生男﹐晝將損母﹐夜將傷兒。疾病﹕必系虛弱之癥﹐或是怔忡心疾。遺失﹕兩元脫幹﹐盜盡財物。出行﹕中傳龍乘驛馬﹐庚申同宮﹐如乘飛驥。行人﹕天罡加仲﹐已在中途。出師﹕以日爲我﹐辰爲敵。日上作申子辰水局﹐辰上作寅午戌火局﹐以水制火﹐直如摧枯拉朽耳。盜賊﹕元武乘辰﹐必系目大眉粗﹐須長凶相。盜神乘申﹐必在西南方﹐近州縣城關之所﹐遠則村野衝要之地﹐三叉路口﹐或郵亭馬捨之間。

畢法云﹕脫上逢脫防虛詐﹐六陽數足須公用。課經云﹕庚午日子加申﹐課傳皆陽﹐凡占利公幹﹐而不利私謀。指掌賦云﹕辰申子爲呈斗﹐玩陰陽於天象。

庚午日第十局幹上亥

課體﹕重審﹐髙蓋﹐三交﹐伏殃﹐二煩。

課義﹕財內藏丁﹐無禮相刑﹐必然凶動﹐休倚貴屏。

解曰﹕卯乃日財﹐暗藏丁火﹐潛克庚幹﹐子卯爲無禮之刑﹐必有橫逆相加﹐故曰凶動。晝貴居戌﹐夜貴居辰﹐皆云入獄。且晝貴臨夜地﹐夜貴臨晝地﹐又曰貴人蹉跌。或有干請﹐何能相助。占者勿恃爲屏障而肆志﹐庶能免患。

斷曰﹕网羅發用﹐捕獲相宜﹐羊刃與勾雀相並﹐臨於酉上。婢媵防災﹐見財卽取﹐必至受傷。或妻妾相競﹐禍起蕭墻﹐家破後已。緣課傳皆衝﹐轉轉相破放也。

天時﹕畢宿發用﹐天罡指醜﹐龍蛇在傳﹐必主大雨。功名﹕官星不現﹐貴人入獄﹐而且蹉跌﹐占官不吉。求財﹕財神𨿽現﹐嫌其化鬼﹐不宜取之。家宅﹕門戶破敗﹐居亦不久﹕婚姻﹕幹上乘空﹐男家不吉﹔支上乘破﹐女家不吉。胎產﹕胎神系卯﹐必產嬌娃﹐子午相衝﹐妊必動搖﹐疾病﹕虛癆之癥﹐難禁丁克﹐亥爲庚之病地﹐恐難脫體。出行﹕末傳乘丁﹐必主行動﹐無甚好處。行人﹕天罡加季﹐末傳乘丁﹐行人立至。遺失﹕不見元武﹐定非竊盜﹐不遺於酒地﹐定失於兒曹。出師﹕幹上乘脫﹐支上乘敗﹐末傳乘丁﹐謹防愼守。

畢法云﹕金日逢丁凶禍動﹐貴人蹉跌事參差﹔賓主不投刑在上﹐傳財化鬼財休覓。神應經云﹕庚午日亥加榦﹐末傳見卯﹐上乘廠神﹐的是因妻而凶動﹐由財而禍起。

庚午日第十一局幹上戌

課體﹕涉害﹐間傳﹐亂首﹐斬關﹐魄化﹐蕪淫﹐涉三淵﹐飛魄。

課義﹕中末空墜﹐自招其禍﹐事緒縈紆﹐病者難可﹕

解曰﹕中傳戌土爲鬼之墓﹐末傳子水爲幹之脫。鬼墓旣空﹐見脫不脫﹐庚旣無患矣。乃自投干支上﹐受午火之燔炙﹐豈非自招其禍耶。由幹而傳干支﹐由支而傳於初﹐由初以及於中﹐又傳作支幹之陰神﹐眞是四課不離於三傳﹐三傳不離於四課。頭緒甚多﹐縈紆轉輾。病者自不能脫然﹐憂疑自不能釋然也。

斷曰﹕亂首之課﹐五倫悖逆﹐憂患難消。吉事易成﹐仇訟不釋。若逢吉煞﹐可以避難﹐大宜書符合藥。緣貴登天門﹐神藏煞沒﹐罡塡鬼戶﹐魑魅潛消也。

天時﹕課傳皆陽﹐天罡臨寅﹐必主大晴。功名﹕祿臨支上﹐權攝不正。求財﹕財神不現﹐恐無所得。家宅﹕祿居宅上﹐日徳相並﹐宅美財丰之象。婚姻﹕男頗不佳﹐女甚美好。胎產﹕孕必生男﹐產母安吉。疾病﹕病緣自致﹐有徳可解。出行﹕乘馬人宅﹐不能遠行。行人﹕天罡加孟﹐馬未出宅﹐中傳空墓﹐行人遲滯。遺失﹕元武乘空﹐失物難有。出師﹕利主不利客。

畢法云﹕權攝不正祿臨支﹐罡塞鬼戶任謀爲。課經云﹕庚午日戌加幹。干支與初中傳﹐皆拱地盤之夜貴。宜占官祿升遷之事﹐所謂前後引從升遷吉也。

庚午日第十二局幹上酉

課體﹕昴星。

課義﹕失系來情﹐未免虛驚﹐無中生有﹐然後安寧。

解曰﹕發用旬空﹐上乘元武﹐又是人宅受脫。占者來情﹐必是失物。戌爲鬼墓﹐所以的有虛驚。但戌不應傳因剛日昴星﹐始得用傳﹐故曰無中生有。又曰安寧者何﹐緣庚金得初中父母爻來生也。

斷曰﹕虎視轉篷﹐吹毛求疵之象。隱之愈密﹐索之愈力﹐更加以天羅地网﹐凶不能逃﹐禍不能避。心迷意惑﹐進退乖離。諸占不吉﹐只宜占官祿之事。緣支於拱地盤夜貴﹐又拱天盤之祿故也。

天時﹕天地不動﹐晴日占晴﹐雨日占雨。功名﹕前後引從﹐貴祿何患不得。求財﹕財神不見﹐從何而得。家宅﹕人宅受脫﹐空戌乘二武發用﹐遭竊無疑。婚姻﹕天后得旺﹐夜占女吉﹐晝占從魁臨幹﹐太常亦乘旺气﹐𨿽不甚吉﹐亦不可以言凶。胎產﹕剛日昴星﹐必主生女。疾病﹕鬼墓發用﹐占病不吉。出行﹕前羅後网﹐不能行動。行人﹕天罡𨿽則加仲﹐兩合相控﹐羅网相阻﹐必不能至。遺失﹕兩武盜宅﹐必不能得。出師﹕出師不利﹐恐遭羅网。

畢法云﹕前後引從升遷吉﹐所謀多拙逢羅网。百章云﹕庚午日酉加庚﹐酉爲羊刃网羅﹐太常主宴會酒食之事。三煞相並﹐必主孟上操戈﹐席中爭鬥。

辛未日第一局幹上戌

課體﹕伏吟﹐稼穡﹐斬關﹐遊子。

課義﹕自宅傳人﹐彼求我身﹐守之上等﹐動則遭迍。

解曰﹕支上神發用﹐末傳歸於幹上﹐人來求我幹事也。若在他課﹐或可起而應人之求。惟伏吟必須靜守﹐乃爲上策。況四課三傳﹐無字非刑﹐苟一輕動﹐彼此相刑﹐其勢不已﹐迍邅難免矣。

斷曰﹕此稼穡之卦﹐又名遊子。天地鬼神﹐不動不克﹐自信其柔﹐進用於人。傳無丁馬﹐凡事有身不自由﹐家宅不寧之象。宜檢身謹恪﹐方得優遊。若三刑全有气﹐日用旺相﹐神將吉祥﹐爲不獲已而應人﹐亦可成事也。

天時﹕和風甘雨﹐極利田禾。家宅﹕主興土工﹐或進田宅﹕婚姻﹕吉禮卽行﹐主有奩田。胎產﹕主女﹐初見胚胎。功名﹕未利﹐農部得之吉。求財﹕有財未能入手。疾病﹕或瘖啞﹐或脾疾﹐得之飲食婦人。失脫﹕或埋土中﹐逃人𨿽不遠﹐難獲。出行﹕不利﹐利赴喜慶酒席。行人﹕當來不來﹐他鄕安樂﹐爭訟﹕不出田土房屋﹐宜和解。兵戰﹕利亥卯歲月。

畢法云﹕賓主不投刑在上﹐彼求我事支傳幹。金口三才賦云﹕純上乃醜婦當權﹐孤立則尊人不利﹐靑龍應婚姻﹑財寶﹑天后或姦心暗昧。指要云﹕遊子稼穡﹐亦名五墳卦﹐不宜占病。

辛未日第二局幹上酉

課體﹕蒿矢﹐退茹﹐天罡。

課義﹕閉口難言﹐遂往投傳﹐化爲全火﹐以致凶遷。

解曰﹕旬尾加幹﹐祿成閉口﹐不可守也。初傳巳居午鄕﹐二傳辰居巳鄕﹐末傳至卯﹐旬遁丁火﹐乘以夜蛇﹐三傳全化爲火矣。辛往投之﹐遂連受克﹐屢遷而得凶﹐寧非自致哉。又爲自勞人逸格。蓋幹上酉﹐與幹作六害﹐支上午卻與支作六合也。

斷曰﹕此蒿矢之卦﹐又爲退茹。君子占之﹐祿厚官髙﹐徳尊財富。中傳文書﹐朱雀並臨﹐學問深藏﹐才名特顯。小人得此﹐官非叢起﹐殃病相隨﹐兢兢守之﹐尙憂不免也﹐凡事禍福不測﹐憂在西南﹐喜在西北。

天時﹕晴多雨少。家宅﹕宅占﹐人口不寧﹐宜謝土神。婚姻﹕不佳。胎產﹕生女﹐主大驚恐。功名﹕仕宦有升遷之喜﹐不可取財﹐考試不可觸試官。求財﹕有財不可取﹐取則生災。疾病﹕陰人小口有災﹐甚凶﹐宜祈禳。失脫﹕見者不肯言。出行﹕宜往西北遠方﹐謀事必成。行人﹕卽至﹐非隨貴官及文書之事﹐卽有病。爭訟﹕爲口舌而起﹐成訟﹐凶﹐宜和。兵戰﹕利行羽檄﹐不利交鋒。

畢法云﹕鬼乘天乙乃神祇﹐賓主不投刑在上﹐鬼臨三四訟災隨。神應經云﹕辛日末傳見卯遁丁﹐必因妻而凶動﹐因財而禍起。中黃經注云﹕白虎加卯酉臨門﹐必有出入之事﹐元武不克日無妨。若比日幹﹐宜求橫財於陰私中。

辛未日第三局幹上申

課體﹕元首﹐顧祖﹐龍徳﹐死奇﹐

課義﹕巳午兩火﹐並來爲禍﹐取末寅財﹐其災難躲。

解曰﹕支上之巳﹐發用之午﹐兩火並來克幹。中傳天罡﹐二雀並乘﹐但見其克﹐不見其生矣。辛金歷此危﹐而往取末傳之財﹐殊不知寅又遁丙﹐丙火又成災患。𨿽孟避之﹐胡可得乎。末助初傳﹐局內子加寅﹐夜得太陰﹐主婦人妊孕﹐六辛準此。

斷曰﹕此元首之卦﹐又名天罡﹐在上君子協其徳者占之﹐自然萬事亨通﹐合干元之象。若太歲在午﹐晝貴發用﹐卽號龍徳之課﹐尢見雲行雨施﹐功髙澤溥。逆間傳午辰寅﹐又爲顧祖格。凡所求謀﹐無不順利。苟非其人﹐則爲伏殃﹐爲死奇﹐主彼此不睦﹐動搖未休﹐災多福少。

天時﹕久晴無雨。家宅﹕宜恢復祖居。婚姻﹕主女性不貞淑﹐不宜成。胎產﹕胎安﹐晝占得男﹐夜占得女。功名﹕主顯達﹐受賂則敗。求財﹕必系詞訟﹐或由貴人得之﹐有咎。疾病﹕凶﹐作福可解。失脫﹕難獲。出行﹕主東南方﹐見貴或文書之事。行人﹕占家長弟兄卽到。爭訟﹕不利﹐夜占尢凶。兵戰﹕利爲客﹐後舉者勝﹐愼重則吉。

畢法云﹕胎財生气妻懷孕﹐鬼乘天乙乃神祇。心鏡云﹕龍徳卦宜幹祿位﹐恩賜眞官拜聖君。曾門云﹕斗爲死奇﹐仲爲己身。

辛未日第四局幹上未

課體﹕別責﹐蕪淫﹐不備。

課義﹕支生我躬﹐去尋脫空﹐慚赧而回﹐快樂無窮。

解曰﹕支乃上門生我﹐宜守而勿失也。卻去投初傳亥水﹐亥旣旬空﹐又爲脫气﹐能無慚愧而歸乎。歸而中末兩傳皆爲生我﹐𨿽亦坐空﹐而日支塡實﹐重重生意﹐其快樂何如。

斷曰﹕此別責之卦﹐亦名蕪淫﹐亦名寡宿。四課不全不克﹐別從其類﹐責取支合前神爲用。謀爲欠正﹐凡事倚仗他人﹐借徑而行。吉凶多系於人﹐不幹於己也。支來生日﹐尢見自在逍遙﹐況寡宿之象﹐事屬虛聲﹐吉凶皆不成就。二陰爭陽﹐又像孤獨。占宅占婚﹐不宜得此。

天時﹕有雨﹐未足。家宅﹕宜謹愼閨門﹐又主有孤獨之人。婚姻﹕大不宜。胎產﹕男胎﹐或系私妊﹐或屬婢媵。功名﹕營求難得﹐任運終成。求財﹕宜空手求之。投謁﹕不喜而歸。疾病﹕主婦人有疾﹐新病吉﹐久病凶。失脫﹕物宜尋﹐必歸﹐逃人難獲。出行﹕宜遠行﹐避禍必免。行人﹕卽歸。爭訟﹕主因妻財起釁﹐宜和解。兵戰﹕止宜虛張聲勢﹐交鋒不利。墳墓﹕支辰靑龍生日﹐晝占可發財丁。

畢法云﹕夫婦蕪淫各有私。觀月經云﹕四課如不備﹐其卦號蕪淫﹐日上無陽類﹐二女競男心。括囊賦云﹕不備蕪淫﹐必有陰私而起譖。袖中金雲﹕魁罡臨日辰﹐傳有白虎﹐爲斬關得斷﹐逃者永不獲矣。

辛未日第五局幹上午

課體﹕知一﹐曲直﹐伏殃﹐狡童。

課義﹕午丁雙見﹐先惡後善﹐攜財禱貴﹐庶免災殄。

解曰﹕午火臨幹克幹﹐卯遁丁臨支發用﹐亦克辛金。然而午與日支未合﹐卯與辛課戌合﹐始𨿽相仇﹐中歸和合也。晝貴臨身作官﹐亥卯未全局是木﹐爲日之財。若以己財告貴﹐貴喜財生﹐必能免我之害。或輸財求爵﹐亦能有成﹐斯理同也。幹上午﹐得支之胎神。支上卯﹐得幹之胎神﹐爲互胎格。又三合爲傳﹐支十復交車相合﹐名交合格。三傳財爻﹐必憂父母。幸幹上先有午火﹐竊財爻而生父母﹐不爲乖也。

斷曰﹕三傳木局﹐先直後曲。𨿽遇辛而成器﹐有震動不寧之象。

天時﹕有風無雨﹐爵見虹霓。家宅﹕人宅不寧﹐若中髙第﹐攺換門第﹐建豎旗桿﹐則爲吉應。婚姻﹕不宜﹐若先苟合﹐則應。胎產﹕主雙胎﹐或私胎。功名﹕利以財求。求財﹕得財𨿽多﹐終以奉勢。疾病﹕占父母病勢危﹐多進參藥無恙。失脫﹕主有姦拐之事﹐或投勢要。出行﹕宜載寶謁貴﹐或赴捐納例。行人﹕遲至。爭訟﹕笑裏藏刀﹐先恩後仇﹔若先齟齬﹐後反和解。兵戰﹕多聚糧艸﹐利和不利戰。

畢法云﹕簾幕貴人髙甲第﹐交車相合交關利﹔金日逢丁凶禍動﹐傳財化鬼財休覓﹔後合占婚豈用媒﹐干支全傷防兩損。金匱經云﹕二上克下﹐同類相摧﹐朋友讒佞﹐禍從外來。精蘊云﹕晝占𨿽日鬼臨身﹐緣是貴人﹐勿作鬼祟看。

辛未日第六局幹上巳

課體﹕涉害﹐無祿﹐四絕。

課義﹕無祿可守﹐祿又閉口﹐君子惡之﹐彼已有咎。

解曰﹕祿以養君子也﹐卦名無祿且閉口而臨絕鄕﹐此爲君子失其所養﹐故深惡之。況幹受巳火之克﹐支被寅木之傷﹐彼己均有殃咎也﹕

斷曰﹕此涉害之課﹐又四下克上﹐名爲無祿。日辰陰陽俱戰﹐不得其所﹐幾於無路可投﹐有否之象。占者多主孤獨無助﹐屈者難伸。惟賴末傳亥水可護日幹﹐而又值空亡﹐悔咎難免矣。凡事先發者勝。幸神將尙吉﹐君子謹身省過﹐亦能絕處逢生﹐先否後喜。若恃彊妄作﹐必致窮於無措。

天時﹕有雨﹐應雷不雷﹐家宅﹕不寧﹐主家有喑者。婚姻﹕爲弟兄晝占者宜﹐夜占不用。胎產﹕防胎死腹中﹐產亦可畏。功名﹕不利。求財﹕將本求者利極輕微﹐空手反利。投謁﹕賓主不和。疾病﹕主噤口不語﹐或絕飲食﹐凶。失脫﹕難尋﹐逃者怕歸。出行﹕防在路缺少資斧。行人﹕占幼輩卽歸。爭訟﹕主尊長淩欺卑幼﹐有屈難言。兵戰﹕宜愼安營﹐忌東方。

畢法云﹕支幹全傷防兩損﹐彼此猜忌害相隨﹐胎財死气損胎推。括囊賦云﹕見無祿兮少子孫。指南﹕十月丑將加午占赴召曰﹕遊都臨支﹐賊符克幹﹐課名無祿。此去必不得意﹐且遇大兵﹐然則病乎。曰﹕病符坐空﹐陰神又制之﹐病無慮也﹐後果驗。

辛未日第七局幹上辰

課體﹕反吟﹐無依﹐天网﹐井欄關。

課義﹕意孟來求﹐柰何互墓﹐甘分沈淪﹐兩貴皆怒。

解曰﹕幹上乘支墓﹐支上乘幹墓。我孟使他昏迷﹐卻被他昏迷了去﹐此所謂天网恢恢也。幹復坐干支墓之上﹐支復坐於幹墓之上﹐彼此顚倒﹐自招昏晦﹐甘心沈淪而不悔。往來投奔﹐亦何爲哉。日貴午臨子﹐夜貴寅臨申﹐兩貴皆受克﹐所以怒也。

斷曰﹕此無依之卦﹐亦名無親。傍井倚欄﹐攲斜衝射﹐爲象渙散而不屬﹐不能長久。動則相宜﹐靜則反擾。事主速成﹐亦復易敗。況干支互墓﹐人宅昏晦﹐初末傳及日上陰陽﹐皆值空亡。凡有謀爲﹐皆無終始。丑加未﹐占雨主有云。

天時﹕陰晦﹐多風雨。家宅﹕主有伏屍。或在鄰捨對門。婚姻﹕主女卑微而年長﹐反覆不定。胎產﹕主卑妾有孕﹐防不實。功名﹕淹滯無成﹐蔭襲則大利。求財﹕與人交易﹐各失便宜。投謁﹕貴人不喜。疾病﹕新病易瘥﹐久病凶。失脫﹕系女人所竊﹐難覓。出行﹕孟出復止﹐夜占防遇小人。行人﹕歸者復出﹐出者復反。爭訟﹕主因婦人或失盜﹐事宜兩和。兵戰﹕欠利﹐防有姦人細作。

畢法云﹕首尾相見始終宜﹐干支乘墓各昏迷﹔兩貴受克難幹貴﹐支乘墓虎有伏屍。課經訂訛云﹕日鬼發用﹐中末逢墓﹐常人爲喜。心印賦云﹕日辰上見墓神加﹐病者無痊災可嗟﹔行人失約路途賒﹐若當時日來歸家。

辛未日第八局幹上卯

課體﹕涉害﹐鑄印﹐乘軒﹐勵徳﹐度厄。

課義﹕上刑下刑﹐晝失娉婷﹐本無和气﹐況有旬丁。

解曰﹕巳申戌未子卯﹐四課三傳﹐無一不刑。上下之間﹐全無和气。卯乃辛之妻﹐而晝乘元武﹐則爲婚財兩失。況末遁旬丁﹐反助初鬼而傷於幹耶。

斷曰﹕此見機之卦﹐亦名鑄印乘軒。君子知機﹐行仁布徳﹐自當官祿顯榮﹐聲名洋溢﹐財帛丰盈。若不足以當之﹐則內外刑傷﹐觸處皆成荊棘。況初末傳皆見天后元武﹐印模爲支上神所刑﹐名曰鑄印不成。卽徳位相當者﹐亦宜謹凜﹐見機而作﹐不俟終日﹐非有介石之貞﹐未能免咎。

天時﹕蒸熱得雨。家宅﹕益人丁﹐宜謹門戶。婚姻﹕不宜。胎產﹕主女﹐胎防損。功名﹕主有除授升遷﹐然位髙防險。求財﹕主空手得之﹐或系暗昧﹐防因財生患。疾病﹕主婦人狂病見鬼﹐凡病先重後輕﹐久病不吉。失物﹕失物難得﹐逃亡怕歸。出行﹕宜上官之任﹐常人不利。行人﹕占僮僕必至。爭訟﹕主爲妻財之事﹐宜消解。兵戰﹕軍中不寧﹐主將逍遙﹐土卒搶攘。

畢法云﹕賓主不投刑在上﹐人宅皆死各衰羸。觀月經云﹕河魁本是印﹐火到自然成﹔在職重超擢﹐居官更顯榮。又云﹕三下制其上﹐六親意不虞﹔象還同長幼﹐事不免嗟吁。

辛未日第九局幹上寅

課體﹕知一﹐曲直﹐寡宿。

課義﹕晝財失散﹐動多災難﹐夜貴純財﹐外徒好看。

解曰﹕三傳全財﹐財太旺者﹐必反傷財。晝將皆屬水獸﹐重疊生之﹐脫其幹气﹐故爲失散之象。況刃网在前﹐動則必遭災難也。以夜將言之﹐六合亦財﹐天后生財﹐財益旺矣。但初中空陷﹐末傳金虎踞墓﹐外𨿽好看﹐內則空虛耳。

斷曰﹕此知一之卦﹐成曲直之局。占事主先屈後伸﹐始難終易。善惡混處﹐繁冗駁雜﹐宜於審擇固執。𨿽三合六合﹐像極和同。而四課三傳﹐不落空陷者﹐僅存午未。交關紛錯﹐毫無實際。𨿽遇辛日﹐難望其器之成也。

天時﹕密雲不雨﹐大風虹見。家宅﹕主常有喜慶宴會﹐防婢妾有姦竊事。婚姻﹕和合﹐夜占更吉。胎產﹕女胎﹐產極難。功名﹕主得虛銜﹐遇貴有濟。求財﹕得利﹐亦多虛耗。疾病﹕得於飲食﹐婦女難愈。失脫﹕難獲。出行﹕得好伴﹐一路安樂﹐但耗財。行人﹕占幼輩卽至﹐余未回。爭訟﹕主爲財產﹐或舟車之事﹐宜和解。兵戰﹕晝占大勝﹐歲月逢亥卯則吉。

畢法云﹕貴𨿽坐獄宜臨幹﹐萬事喜忻三六合﹐金日逢丁凶禍動。心鏡云﹕用神今日比﹐事因同類起。精蘊云﹕卯加亥爲胎坐長生﹐大宜占孕﹐惟不利占產。幹上寅﹐支上亥﹐如夜占宜結絕告貴之事﹐謂干支值絕﹐凡謀決也。

辛未日第十局幹上醜

課體﹕別責﹐勵徳﹐蕪淫﹐不備。

課義﹕晝乘虎墓﹐棄迎賊伍﹐畱宿仍前﹐俯就免苦。

解曰﹕晝占虎臨金墓﹐墓覆日幹﹐棄而往迎登明﹐則與元武爲伍矣。蓋亥爲盜神﹐又乘元武﹐盜脫幹气﹐遂進而停畱中末以爲止宿之地。乃仍前虎墓重重﹐凶之甚矣。不得已而俯就支上戌課﹐𨿽曰相刑﹐猶免其苦也。

斷曰﹕此別責之卦﹐亦名蕪淫。土有驚憂怪異﹐而無實害。事不周全﹐物多偏缺﹐求望難成。二陽爭陰﹐紀网不肅﹐咎多福少宜矣。晝占貴人立卯﹐名爲勵徳。君子升遷﹐小人斥退。夜占盜神發用﹐中末天后恰合蕪淫﹐可不謹諸。三傳四課﹐惟幹陰及支﹐不落空陷﹐凡事皆虛﹐禍亦減也。

天時﹕求雨得雨﹐求晴未晴。家宅﹕晝占防尊長災﹐夜占防有姦私。婚姻﹕不吉。胎產﹕不實。功名﹕晝占謁貴可得﹐微員不利。求財﹕無所得。投謁﹕不遇。疾病﹕占長上凶﹐行年本命在未上有救。失脫﹕夜占爲女盜﹐難獲。出行﹕不吉。行人﹕占同輩立至。爭訟﹕晝占須仗貴力﹐余不得宜。兵戰﹕小挫反爲禍。

畢法云﹕幹乘墓虎無占病﹐空空如也事休追。括囊賦云﹕不備蕪淫﹐必有陰私而起譖。中黃經云﹕元武登明上﹐眼目淚交流。課經云﹕於墓乘虎﹐占病必死。若年命得小吉乘蛇﹐庶幾可救。

辛未日第十一局幹上子

課體﹕彈射﹐出陰。

課義﹕夜祿虎守﹐卻宜閉口﹐倘居窘鄕﹐釋然無咎。

解曰﹕辛祿在酉﹐祿臨支上﹐夜虎守之﹐難以往就。況酉是旬尾﹐宜閉口以應之﹐不可嘵嘵彊求也。辛課在戌﹐戌落旬空。子加其上﹐亦脫幹气﹐非窘鄕乎。然安分居之﹐反得安然。出於三陰而坐受寅財之利﹐莫之咎也。

斷曰﹕此彈射之卦﹐日陰發用﹐乃日上兩課自戰﹐作事無力﹐不於內事﹐不可出尖。中傳得辰土﹐是爲彈射有丸﹐主驀有災悔。寅辰年二傳﹐爲出於三陰﹐入於三陽﹐有自谷遷喬之象。兼之日自生子﹐子生用神。𨿽一路耗脫﹐卻得欣欣向榮﹐眼前未遂﹐不足爲憂也。

天時﹕求晴卽霽﹐求雨遲得。家宅﹕主虛耗損財。婚姻﹕有成﹐終見衰弱。胎產﹕主婢妾不正﹐防不實。功名﹕捐財得之﹐無俸祿。求財﹕折本無利。投謁﹕不見。疾病﹕主虛脫﹐不能食﹐無妨。失脫﹕盜者在宅﹐見者不言。出行﹕就祿不利﹐犛財處反安。行人﹕來有小阻。爭訟﹕宜解。兵戰﹕晝占大吉。

畢法云﹕權攝不正祿臨支﹐空上乘空事莫追﹐一旬周徧始終宜。課經云﹕幹上子盜脫幹气﹐晝乘天空﹐名脫空神﹐凡占皆無中生有﹐全無實迹。心鏡云﹕日克課神名彈射﹐縱然得中還無利﹔家有賓來不可畱﹐每有口舌西南至。

辛未日第十二局幹上亥

課體﹕昴星﹐天羅﹐掩目。

課義﹕五虎晝逢﹐殃禍重重﹐全作六害﹐夜稍從容。

解曰﹕申爲白虎本方﹐晝占虎又乘亥﹐今課傳二亥三申﹐共爲五虎﹐所以殃禍重重也。三傳申亥申﹐叫課申亥子未酉戊﹐全作六害。惟夜占將皆空元﹐𨿽亦陰賊虛詐﹐而不至如白虎之酷烈﹐無過脫耗而已﹐似稍從容也。

斷曰﹕此昴星之卦﹐柔日爲冬蛇掩目﹐陰性從地﹐其气下沈﹐伏而視之﹐事主暗昧不明﹐進退維谷﹐禍從內起。占者當收斂精神﹐決斷萬物﹐惟義所在﹐歸責於躬。晝占凶咎層疊﹐有驚天動地之象。夜占亦憂疑幻怪﹐千態百出﹐愼之愼之。

天時﹕晝占大風沍寒﹐夜占陰雨有風。家宅﹕不寧﹐主病患耗失。婚姻﹕大不吉﹐恐因婚得災。胎產﹕或雙胎﹐主大驚恐。功名﹕不宜躁進。求財﹕防被人脫賺﹐反致家道空乏。疾病﹕主虛弱﹐暴病吉﹐久病難瘥。失脫﹕難尋﹐逃亡自歸。出行﹕不宜遠行﹐防遇小人。行人﹕未回﹐有驚恐。爭訟﹕防陰謀虛詐。兵戰﹕不利﹐宜解甲休卒。

畢法云﹕虎視逢虎力難施﹐所謀多拙遭羅网﹔彼此猜忌害相隨﹐賓主不投刑在上。括囊賦云﹕昴星歸去而防險。照膽祕訣云﹕白虎猖狂滿屋傷。課經云﹕幹上亥乃脫气﹐天將又是元武﹐爲脫盜格。

壬申日第一局幹上亥

課體﹕伏吟﹐自任﹐元胎﹐寡宿﹐杜傳。

課義﹕晝徳祿空﹐脫馬未逢﹐長生乘武﹐守動勿容。

解曰﹕亥乃日之徳祿﹐本落旬空。晝占又乘天空﹐是爲空上逢空。寅爲驛馬﹐動則脫日之气﹐幸在末傳﹐尙未逢也。申金居中﹐𨿽本日之長生﹐而晝乘元武﹐反多耗費。夫徳祿空空﹐長生元武。初中兩地﹐旣不可守矣﹐及動而至末﹐馬乘六合﹐姦私盜脫﹐又何利焉。天盤地盤﹐皆作六害﹐所謂彼此猜忌也。

斷曰﹕此自任之卦﹐亦名元胎﹐亦名杜傳。祿馬交馳﹐似乎眼前興旺﹐然恐臨時脫空﹐惟宜杜門晦迹﹐謙損自持﹐則晦中得吉。又課傳皆孟﹐格合元胎﹐凡事皆有新意。夜占將吉﹐晝占將逢空脫姦私﹐必見驚恐。

天時﹕有雨﹐若久雨卽難晴。家宅﹕晝占主空虛﹐防盜。婚姻﹕晝占不宜﹐夜占遲吉。胎產﹕主婢妾有孕﹐正月占防不育。功名﹕仕途遷擢﹐試得科第。求財﹕反覆未得。疾病﹕不吉﹐暴病愈。失脫﹕晝占難獲。出行﹕遠行不宜。行人﹕乍登途。爭訟﹕必歸和解﹐憂患冰釋。兵戰﹕防敵行詐﹐水旺時吉。

畢法云﹕空上逢空事莫追﹐彼此猜忌害相隨。袖中金雲﹕六壬日自刑﹐壬申日不爲空亡。指要云﹕心鏡言行人立至門者﹐是本家暫出之人﹐非遠回人至也。

壬申日第二局幹上戌

課體﹕元首﹐退茹﹐斬關﹐朝支。

課義﹕先鬼後空﹐退則有功﹐凡謀勉力﹐關格須逢。

解曰﹕戌爲日鬼﹐卻落旬空﹐𨿽兩虎並臨﹐不足畏也。壬幹退而就申﹐申乃日之長生﹐庶有功也。先逢虛驚之鬼﹐又歷破敗之酉﹐於艱難中﹐更退一步﹐始得生息﹐故凡百謀爲﹐必當勉力。但魁度天門﹐終不免於關隔。猶駕舟而登劍閣﹐禦車而涉河津﹐其否多亨少宜矣。此課一名抱石投江。

斷曰﹕此元首之卦﹐掐合退茹﹐亦名斬關。凡事阻礙﹐君子應拔茅之吉﹐莫辭勞苦。小人戒關隔之凶﹐勿彊糾纏。三傳朝支﹐利下不利上。斬關逢虎得斷﹐利私不利公。壬癸日辰加巳﹐謂之兩蛇夾墓﹐占病必有積塊在腹。

天時﹕先見風雷﹐久而有雨。家宅﹕主有孤獨別離﹐並防逃盜。婚姻﹕不宜。胎產﹕主女胎﹐或私孕。功名﹕催官極速﹐防有空脫阻滯。求財﹕艱難得之﹐亦防虛耗。疾病﹕主隔气或食積﹐宜下之。久病凶﹐猝病卽瘥。失脫﹕自歸﹐否則難獲。出行﹕不得出。行人﹕有阻或戀他鄕。爭訟﹕不解卽防被刑。兵戰﹕不利﹐有失眾之象。

畢法云﹕魁度天門關隔定﹐幹乘墓虎無占病﹐虎臨幹鬼凶速速。括囊賦云﹕戌爲白虎兮犬驚。又云﹕關遐隔遠﹐占行客而未來。課經云﹕幹上發傳﹐末歸干支﹐爲朝支格﹐不免俯就於人﹐被人抑勒﹐不能自由。

壬申日第三局幹上酉

課體﹕元首﹐顧祖﹐間傳﹐泆女。

課義﹕宅敗人衰﹐末助初財﹐陰入夜遁﹐七月懷胎。

解曰﹕人宅俱乘敗神﹐初傳遭口與晝夜將夾克﹐不由己用矣。賴末傳寅木助初生財﹐或望有成也。午爲口漧妻財﹐又﹕天后元武皆屬陰將﹐故爲婦人。夜乘元武﹐主逃遁也。午又爲壬水胎財﹐在七月爲生气﹐故主懷孕。

斷曰﹕此元首間傳之卦﹐爲顧祖格﹐有復舊業之象﹐凡謀皆吉﹐但間傳逆退﹐必有畱連阻隔。晝占初起火後﹐末歸六合﹐名爲泆女﹐陰私不正。況干支皆乘沐浴﹐是爲人宅俱敗。占身气血衰弱﹐占宅屋舍荒頹﹐幹上酉爲婢類﹐或緣酒色破家。

天時﹕晝占雨多時見日﹐夜占久陰。家宅﹕防破敗及婢僕姦逃。婚姻﹕不宜成。胎產﹕七月占妻孕吉﹐正二月不吉。功名﹕待時。求財﹕得財﹐卽爲酒色所耗。疾病﹕心腎兩家之疾。失脫﹕主系婦女所竊﹐逃去難尋。出行﹕利東方。行人﹕占弟兄卽至。爭訟﹕主姦拐不明﹐防發覺舊事。兵戰﹕防偸營劫寨。

畢法云﹕賓主不投刑在上﹐干支皆敗勢傾頹﹔初遭夾克不由己﹐後合占婚豈用媒。課經云﹕壬申日﹐巳將加未﹐夫行年甲寅﹐妻行年己亥﹐上下相生作合﹐乘本命旺气﹐爲繁昌課﹐一名徳孕課。中黃經云﹕天后相刑暗昧生﹐不逢占克必婚成。

壬申日第四局幹上申

課體﹕元首﹐病胎﹐不備﹐自在。

課義﹕坐謀有益﹐動用費力﹐元虎臨身﹐稍有憂惕。

解曰﹕長生臨日﹐坐守可以得益﹑若動而發用﹐取初之財﹐反逢旬遁己上克傷。日幹中傳脫气﹐末傳旬空﹐費力萬端﹐不能收效也﹐晝將元武﹐夜將白虎﹐乘申臨幹﹐不免稍有憂惕。幸坐空亡﹐不爲大害。

斷曰﹕此亦爲元首之卦﹐名病元胎。身喜心憂﹐兩人共事﹐末得和同。干支乘刑﹐爲動履不寧之象。若臣忠子孝﹐扶綱植常﹐身名俱泰。苟不能忘私﹐虧心暗室﹐終失便宜。又兩陽爭一陰﹐各懷姦私﹐情意相背。處家應物﹐尢宜光明嚴謹﹐庶免其咎。

天時﹕晝占多風﹐夜占多雨。家宅﹕人口小不安。婚姻﹕未宜。胎產﹕主產前多病﹐產後安。功名﹕順利﹐應試亦吉﹐第三場小心。求財﹕可得。投謁﹕有事幹之﹐恐失和气。疾病﹕主寒熱相侵﹐難以速愈。失脫﹕尋得物已不全﹔逃亡自歸。出行﹕遠行忌二﹑六﹑十月。行人﹕畱滯未歸。爭訟﹕防刑獄﹐利爲客者。兵戰﹕晝占吉﹐拓地千里﹔夜占軍擾不寧。

畢法云﹕賓主不投刑在上。課經云﹕支加幹上而生幹﹐爲自在格﹐亦可作俱生格﹐所謂互生俱生凡事益也。袖中金雲﹕巳加申爲病胎﹐又名怕課。胎孕有病﹐安得不怕﹐主身喜心憂。

壬申日第五局幹上未

課體﹕重審﹐潤下﹐勵徳﹐斬關﹐狡童﹐六儀。

課義﹕所謀駔詐﹐妻財最怕﹐夜貴在日﹐晝貴居夜。

解曰﹕日幹之水孟脫支申之气﹐而反被墓干支上之辰﹐是所謀皆欺詐而不實也。三傳水局與日同類﹐有妨妻財。歌云﹕日幹同類入傳中﹐財帛冰消妻妾凶者是也。巳乃日貴﹐居於夜地。卯乃夜貴﹐居於晝方。兩貴蹉跌﹐事多參差也。未乘太陰加亥﹐主小兒婚姻。

斷曰﹕此重審之卦﹐局名潤下。末辰二土比和﹐晝將龍蛇同類主喜慶之事﹐重見疊出。貴人立酉﹐亦名勵徳。天罡臨支﹐亦名斬關。君子升遷﹐宵人遠遁。夜占爲狡童之格﹐有玷倫常也。水歸冬旺﹐若遇其時﹐百事遂意。

天時﹕行雨﹐沾足。家宅﹕近水占。婚姻﹕主小兒結婚﹐余晝占和合﹐夜占不正。胎產﹕主婢妾私孕。功名﹕有成。求財﹕難得。投謁﹕防笑中有刀。疾病﹕難愈。失脫﹕難獲﹐逃亡自歸。出行﹕多見周折。行人﹕畱戀他方。爭訟﹕任彼詐謀﹐終歸無用﹐靜以待之。兵戰﹕得勝。

畢法云﹕合中犯煞蜜中砒﹐貴人蹉跌事參差﹐後合占婚豈用媒。課經云﹕一日內全無順貴人者﹐凡告貴竟無相允意﹐不宜進前﹐進則反挫。玉成歌云﹕三傳帶合需求事﹐類就其幹眾所占。

壬申日第六局幹上午

課體﹕涉害﹐度厄﹐四絕。

課義﹕午被擠排﹐夜損妻財﹐惟妨長上﹐手足防災。

解曰﹕幹上是午﹐發用亦是午﹐兩午皆日之妻財。晝天后﹐夜元武﹐皆日之同類﹐旣遭夾克﹐又臨絕地。夜遇爲眞元武﹐尢有損於妻財也。申爲長生父母﹐而臨中傳丑墓﹐午旣克申﹐丑又墓之。申長生無气﹐上乘夜虎﹐非長上之災而何。

斷曰﹕此涉害之卦﹐亦名度厄。三下賊上﹐不利尊長。凡事險阻艱難﹐必歷盡風霜﹐方得生機萌動。日上陰陽相害﹐支上陰陽相合﹐主他人投分﹐自家失和。況初遭夾克﹐全不由己。占者務須養晦深藏﹐知機引退﹐庶得絕處逢生。

天時﹕久雨則難晴﹐求雨雨亦小。家宅﹕主有文書口舌之事﹐宅舍借人作踐。婚姻﹕美中不足。胎產﹕利七月﹐占生女吉﹐男防不育。功名﹕有奇遇終未顯達。求財﹕有財﹐亦爲他人費盡﹐己不能主。疾病﹕不利尊長﹐作福可挽。失脫﹕不見﹐逃者捉歸。出行﹕投人歡洽﹐正二月不利出門。行人﹕占長輩卽歸。爭訟﹕主爲盜田土之事﹐有意外昭雪﹐或得貴力取勝。兵戰﹕不利。

畢法云﹕初遭夾克不由己﹐人宅坐墓甘招晦﹐三傳遞生人舉薦。課經云﹕丑爲腹﹐午胎在丑下﹐爲腹胎格。訂訛云﹕仕者占此﹐主事從鄰邑發動﹐山鵲合羣﹐同气相親之兆。神將吉﹐因動成喜﹔神將凶﹐面合心離。

壬申日第七局幹上巳

課體﹕反吟﹐無依﹐知一﹐勵徳﹐元胎。

課義﹕交居先絕﹐前脫後脫﹐元合晝逢﹐兩貴不悅。

解曰﹕支於交居絕地而寅發用﹐則支爲先絕。但初末皆寅﹐前後盜脫日幹之气。申晝乘六合﹐亦能脫幹。兩寅乘元武﹐尢爲盜气也。日貴巳乘亥﹐亥水克巳火。夜貴卯乘酉﹐酉金克卯木。兩貴受克﹐其不悅宜矣。支上寅作盜气﹐乘元必家人作盜。

斷曰﹕此無依之卦﹐用稱知一﹐格合元胎。貴臨卯酉﹐亦名勵徳。課體反覆不寧﹐凡事不可煩擾黷亂。宜上愛其下﹐下敬其上﹐息爭去怨﹐自然福至災消。干支皆賊﹐其上兩陰神又皆克其下﹐反吟四孟﹐曰絕元胎。寅巳申亥﹐復相穿害﹐可不愼哉。

天時﹕晝占有雨﹐夜占爲電﹑爲風。家宅﹕主有原主加價﹐宜與結絕。婚姻﹕主佳兒佳婦﹐惜爲彊暴阻隔﹐難合。胎產﹕忌正月占﹐防胎損不實。功名﹕晝占吉﹐夜占反覆。求財﹕主交關奴僕刑獄之事﹐先失後得。疾病﹕占妻及老人﹑小兒不吉﹐余反覆﹐主飲食不進。失脫﹕將露。出行﹕宜爲告貴結舊事﹐不宜爲謀祿出。行人﹕在道。爭訟﹕宜和。兵戰﹕無利﹐宜息。

畢法云﹕兩貴受克難幹貴﹐彼此猜忌害相隨。課經云﹕十月占寅爲月將﹐照破元武﹐最宜擒賊﹐或乘天空尢佳。精蘊云﹕此課是爲交車合財﹐惟宜以財交涉。又絕神作日財﹐宜結絕財物事。

壬申日第八局幹上辰

課體﹕元首﹐斬關﹐天罡。

課義﹕墓幹墓支﹐人晦宅晦﹐動則災危﹐三傳不美。

解曰﹕辰爲水墓﹐丑爲金墓﹐今幹壬支申﹐各居本墓之下。經云﹕墓覆日辰﹐人宅昏沈是也。三傳屢動而進﹐初逢墓鬼﹐中逢敗气﹐末逢脫气﹐步步生災﹐時時危厲﹐謂之美也得乎。

斷曰﹕此元首之卦﹐亦名斬關﹐日墓覆日﹐辰墓覆辰﹐上下昏蒙﹐人宅屯晦。義辰加壬爲用﹐是辰之華蓋作日之墓神。凡占身位﹐多見蹭蹬。反賴日墓坐空﹐天后並臨﹐與我同類當時陰助。占者總宜廣積陰功﹐見機時動。遇危疑交戰之地﹐惟理是順﹐則合元首之吉﹐大服羣情。常人占之﹐亦得逃災脫禍。

天時﹕春季占大雨。家宅﹕主塵暗獘陋﹐婦人爭權。婚姻﹕主女性悍潑﹐不宜。胎產﹕主系鬼胎﹐有驚。功名﹕主有意外遭際﹐爲人所破。求財﹕難得﹐得卽耗於女人。疾病﹕先重後輕﹐主昏暈否塞。失脫﹕難獲。出行﹕謁貴無益﹐利南方﹐勿近婦人。行人﹕不來﹐在彼處不如意。爭訟﹕事因陰人起﹐或爭墳地﹐宜解散吉。兵戰﹕主軍中有陰气﹐威不能振﹐且不寧。

畢法云﹕首尾相見始終宜﹐幹墓並關人宅廢﹔干支乘墓各昏迷﹐華蓋覆日人昏晦。課經云﹕傳墓入墓﹐自明投暗﹐如人下井﹐一腳深於一腳。玉成歌云﹕墓神加日身災滯。又云﹕斬關遊子身當動。

壬申日第九局幹上卯

課體﹕重審﹐曲直。

課義﹕刑害無禮﹐脫空後至﹐夜將賴傳﹐晝占弛廢。

解曰﹕子卯相刑而賓主不投﹐申亥相害而彼此猜忌。中傳旬空﹐末傳坐空﹐而復脫幹之气。刑害旣在其前﹐脫空又隨其後﹐何利之有。夜占將皆土﹐屬與三傳木局﹐反有克制之官﹐晝占則空上乘空﹐空脫馳廢﹐何可當也。

斷曰﹕此重審之卦﹐合曲直之局﹐事多不順﹐或起婦人﹐先屈後伸﹐始難終易。蓋木以水爲根﹐水日𨿽與局相宜。然亦盜日之气。又況刑害錯見﹐空脫相隨。凡百謀爲﹐鮮能遂意。君子知機而動﹐縱使吉事未成﹐亦得凶事消散也。

天時﹕有風而雨少。家宅﹕主有口舌文書之事﹐防小人。婚姻﹕夜占吉﹐宜緩成。胎產﹕主婢生子﹐防有虛驚。功名﹕試者可髙第﹐仕宦防章劾。求財﹕多耗散﹐若系子息幼輩之財﹐獲利必倍。疾病﹕主肝气傷脾﹐或眩暈﹐新病凶。失脫﹕主奴婢盜竊﹐在道路深林。出行﹕宜緩。行人﹕占幼輩立至。爭訟﹕主口舌田土之事﹐宜解散。兵戰﹕無大功﹐安營不宜近林木。

畢法云﹕賓主不投刑在上﹐人宅皆死各衰羸﹐合中犯煞蜜中砒。課經云﹕胎坐長生﹐大宜占孕﹐不利占產。神應經云﹕壬申日﹐末傳見卯是旬丁﹐爲子息之財。三車一覽云﹕朱雀作日鬼﹐𨿽不臨幹﹐如臨年命﹐亦作雀鬼格﹐防有彈章。

壬申日第十局幹上寅

課體﹕彈射﹐不備﹐元胎。

課義﹕晝占必失﹐家道寂寞﹐惟宜俯就﹐兩貴無力。

解曰﹕晝占天將﹐皆是土木。土旣克幹﹐木亦脫幹。巳�貴人財爻﹐而旬遁爲己。申𨿽壬水長生﹐而與亥相害﹐其有所失必矣。且亥脫支气﹐又空上乘空﹐家道寂寞﹐不亦宜乎。但亥卽壬也﹐自幹加支﹐以就長生﹐格名俯就﹐以尊從卑。始𨿽艱難﹐終歸逸樂﹐凡事勉彊而後成也。晝貴巳加寅﹐夜貴卯加子﹐皆臨刑地﹐安得有力以及人乎。

斷曰﹕此彈射之卦﹐晝得貴人﹐土爲有丸﹐凡事亦有力。但干支耗泄﹐貴人失地﹐苟或妄求﹐得不償費。喜日上爲支馬﹐支上爲日祿﹐而陰神及用﹐皆作財神﹐順以應之﹐富貴可卜也。

天時﹕晴雨調勻。家宅﹕人丁不旺﹐防有暗盜。婚姻﹕和合中又見相破。胎產﹕主私合婢孕。功名﹕待時而行。求財﹕失而復得﹐得而復失。投謁﹕外合內離。疾病﹕暴病卽愈﹐久病難瘥。失脫﹕難獲﹐逃人不歸。出行﹕不利﹔行人﹕庚申日必至。爭訟﹕有解﹐憂疑消散。兵戰﹕多虛少實。

畢法云﹕權攝不正祿臨支﹐富貴干支逢祿馬﹔人宅受脫俱招盜﹐空上逢空事莫追。課經云﹕干支上寅亥作六合﹐而干支亥申作六害﹐爲外好裏槎芽格。祕要云﹕蒿矢課見金爲有鏃﹐彈射課見土爲有丸﹐若傳空亡﹐名遺鏃失矢。

壬申日第十一局幹上醜

課體﹕重審﹐間傳﹐向陽。

課義﹕兩貴共處﹐病篤可愈﹐以凶制凶﹐蛇衝虎去。

解曰﹕巳加於卯﹐乃晝貴臨於夜貴之家。而卯加於丑﹐亦夜貴歸於眞貴之地﹐所謂兩貴共處也。虎乘財墓覆宅﹐占病必篤。而所以可愈者﹐虎爲凶神屬金﹐蛇爲凶神屬火。今得末傳辰蛇沖克戌虎﹐以凶制凶﹐其凶自去也。

斷曰﹕此重審之卦﹐亦爲順進間傳。子寅辰爲向陽之格﹐從朔方幽都漸升暢谷。占主自暗入明﹐初凶後吉。子卯丑戌申寅相刑﹐申亥卯辰相害﹐賓主不睦﹐上下分爭。惟當謹守綱常﹐力行仁義﹐𨿽逢患難﹐必有變通。

天時﹕有雨不足﹐旣雨難晴。家宅﹕主房屋向東﹐晝占可獲藏物。婚姻﹕有兩家女﹐俱未得成。胎產﹕男胎﹐防不實。功名﹕須貴力交薦﹐然尙未亨。求財﹕宜於家中求之﹐外求難得。投謁﹕貴在貴家﹐不遇﹐遇亦不和。疾病﹕暴病𨿽危﹐必愈﹐久病難瘥。失脫﹕宜多訪親友。出行﹕卽歸。行人﹕將到﹐復有他往。爭訟﹕有解﹐利後動。兵戰﹕不順利﹐防有意外。

畢法云﹕晝夜貴加求兩貴。課經云﹕子寅辰有向三陽之象﹐凡占病愈訟解﹐人情皆美。心印賦云﹕子臨四季虎來並﹐小口頻頻災禍興。又云﹕元武傳來暗損財﹐須防盜賊女人乖。

壬申日第十二局幹上子

課體﹕元首﹐連茹﹐三奇﹐天网。

課義﹕守之則旺﹐動遭刃网﹐牛女宜婚﹐喜事悵怏。

解曰﹕幹乘旺水﹐支乘旺金﹐各守其旺可也。動而前進﹐必遭网刃矣。醜乘太常﹐臨子相合﹐又爲牛女交會﹐故宜婚姻。但子酉相破﹐申亥相穿﹐又且中末傳寅卯﹐並來會丑而脫日幹。喜中反生惆悵﹐美中不美也。

斷曰﹕此元首之卦﹐亦名連茹﹐居髙臨下﹐順風而呼。又且旬奇發用﹐號曰玉堂﹐可謂吉矣。然丑寅卯爲陽光將泰日精未舒丰有聲名而未蒙實惠也。三傳丑寅卯﹐遁旬中乙丙丁三奇﹐所渭尊崇傳內遇三奇﹐君子占之﹐官居一品﹐小人亦可消災。

天時﹕雨難得﹐旣雨亦難晴。家宅﹕主有房屋勾連不寧﹐防口舌災。婚姻﹕成就﹐美中不足。胎產﹕胎動不寧﹐易產﹕。功名﹕始利後偃蹇。求財﹕可有兩處。投謁﹕賓主歡洽。疾病﹕形壯內虛﹐靜養無害。失脫﹕難尋。出行﹕進中有退。行人﹕尊長卽至﹐余遲遲。爭訟﹕必見官﹐憂疑解釋。兵戰﹕晝占可小勝﹐夜占宜罷息。墳墓﹕支墓發用﹐傳遇三奇﹐晝占靑龍臨支陰﹐營葬吉。

畢法云﹕所謀多拙遭羅网﹐互旺皆旺坐謀宜﹔水日逢丁財動之﹐一旬周徧始終宜﹐尊崇傳內遇三奇。心印賦云﹕三位相連作三傳﹐進行千里見回還。課經訂訛云﹕天网惟利田獵行刑﹑追逃捕咨﹐中末見子孫爲解网﹐反凶爲吉。

癸酉日第一局幹上醜

課體﹕伏吟﹐自信﹐天罡﹐勵徳﹐稼穡﹐三奇。

課義﹕支幹互生﹐華蓋傷刑﹐晝夜占病﹐先重後輕。

解曰﹕幹上丑生酉﹐支上酉生癸﹐爲支幹互生。丑乃干支之華蓋﹐而與戌未三傳遞刑。蓋於相生之中﹐復成蒙蔽﹐則不免彼此昏迷矣。癸日戌乘兩虎﹐晝夜遇之﹐占病極凶﹐先因衝擊不寧而病重﹐後賴支上酉金重疊﹐竊敗其气﹐病得輕也。

斷曰﹕此自信之卦亦名稼穡。信己之柔﹐進用於人﹐土局沈滯﹐不遇雷神變化。凡事逼迫不能自由。幸癸日遇之爲脫難煞﹐課體折腰﹐戌虎中陷﹐更得重金以泄其怒﹐可以免災。兼之旬奇發用﹐上下相生﹐人宅互旺﹐春占亨利。

天時﹕有雲無雨﹐但見蒸濕﹐得風而燥。家宅﹕主閒房寬廣﹐宜拆賣儲錢備患。婚姻﹕中平。胎產﹕防有胎漏﹐見血終得安。功名﹕有奇遇後卻平常。求財﹕先見有利﹐終少實際。疾病﹕主脾腎之疾或見血﹐𨿽凶無害。失脫﹕主於喜事中失物﹐不出家。出行﹕主孟見貴﹐未得行。行人﹕中路被阻﹐進退兩難。爭訟﹕主爭競田土﹐或兄弟以力相傷﹐防犯刑禁。兵戰﹕無利﹐主中道而止。

畢法云﹕賓主不投刑在上﹐屋宅寬廣致人衰﹐互生俱生凡事益。精蘊云﹕三傳自相刑沖﹐可以凶制凶﹐名賊捉賊。袖中金雲﹕脫難煞﹐物極則變﹐變則通。常人占之﹐名鯨鯢歸澗。玉成歌云﹕三刑爲鬼入家破﹐日鬼用扶官職輝。

癸酉日第二局幹上子

課體﹕蒿矢﹐退茹。

課義﹕守祿爲良﹐動被傳傷﹐勿欺蒿矢﹐晝鏃堅剛。

解曰﹕子爲癸祿﹐臨於日上﹐守之爲良。若棄而動﹐則被初傳來克矣。況中末午巳疊生初末﹐日鬼有力﹐必爲所傷。𨿽卦名蒿矢﹐而晝占乘太陰﹐是爲矢帶金鏃﹐其性堅剛﹐豈可欺其無力﹐漫然不畏哉。

斷曰﹕此遙神克日之卦﹐又爲逆傳連茹。支陰發用﹐元無勢力。利主不利客﹐利小不利大﹐利後動不利先發。晝占乘太陰﹐主有欺詐虛誕之事。禍從內起﹐不可不愼。日上旺祿極美﹐惜被未害午衝﹐美中不足。仕宦占之﹐則爲官祿俱顯。

天時﹕先陰後晴。家宅﹕人宅俱旺﹐夜占竈有驚怪。婚姻﹕宜成﹐防有破阻。胎產﹕主生男﹐遲產。功名﹕必得顯達﹐防有罰俸之事。求財﹕可得﹐亦防有阻。投謁﹕和合﹐有舉薦之兆﹐防爲他人忌擾。疾病﹕主小恙﹐無事﹐辰戌年命者凶。失脫﹕物難尋﹐逃自歸。出行﹕利西北﹐不利西南。行人﹕將至。爭訟﹕有教唆者﹐目下𨿽和﹐後防翻悔。兵戰﹕泥中有刺﹐防敵佯輸詐敗﹐不可追趕﹐

畢法云﹕旺祿臨身徒妄仟﹕﹐互旺皆旺坐謀宜。中黃經云﹕太陰克日起姦私﹐終有陰人起訟詞。指南﹕己丑年五月申將酉時占續弦。干支上下相合﹐支上生幹﹐女家願嫁。財官旺相﹐偕老生男。但末助初鬼克害﹐又財乘旬鬼﹐必因妻致訟。俱驗。

癸酉日第三局幹上亥

課體﹕蒿矢﹐回明﹐間傳。

課義﹕幹傳無用﹐射物難中﹐晝若占之﹐蘇寬病訟。

解曰﹕亥值旬空﹐未爲敗地﹐日上初傳﹐俱無用也。未爲矢﹐𨿽有太陰金鏃﹐而其用旣敗﹐且末傳卯轉克之﹐則以此射物﹐必難中也。夜占中末吉將被克﹐病訟不宜。若晝占則三傳皆生其將﹐病訟可以蘇寬也。

斷曰﹕此蒿矢之卦﹐亦名間傳。支上發用﹐不可先動。傳旣逆退﹐格合回明。大忌驟然舉事﹐不妨隳心懶意以待之﹐縱有耗失﹐後必得償。若一著動差﹐必有崎嶇驚恐也﹕卯加巳﹐兩貴相加﹐事必干涉兩貴。

天時﹕久雨則晴早占雨小。家宅﹕宅吉﹐有生助於人。婚姻﹕不的。胎產﹕主生女﹐產母虛。功名﹕自心懈怠﹐不乘機會。求財﹕難得。投謁﹕不稱意﹐生悔心。疾病﹕主虛弱之癥﹐宜大進補劑得效。失脫﹕不獲﹐逃之尢蹤﹐出行﹕不宜。行人﹕遲來。爭訟﹕有解。兵戰﹕晝吉﹐夜占有虛驚。

畢法云﹕空上逢空事莫追﹐水日逢丁財動之﹐晝夜貴加求兩貴。課經云﹕回明格﹐由陰至陽﹐有缺月漸回之象。事宜遲進﹐吉事漸成﹐凶事漸消也。夜占乃死气作日鬼﹐乘太常入宅﹐主有內孝服至。金口訣﹑雲霄賦云﹕行商得利逢坤門﹐灑酒之徵。指掌賦云﹕未加酉爲繼母。

癸酉日第四局幹上戌

課體﹕涉害﹐軒蓋﹐三交﹐二煩。

課義﹕全傷身宅﹐戌空午實﹐元後奪財﹐彼凶己吉。

解曰﹕戌加幹克癸爲傷身﹐午加支克酉爲傷宅。但戌值空亡。而午受卯生﹐是戌空而午實也。𨿽初財乘元武天后﹐夾克奪之﹐不爲己用。然彼此之凶固在﹐而我不害其爲吉。惟晝占幹鬼乘白虎﹐亦有凶象。

斷曰﹕此涉害之卦﹐亦名三交﹐本合髙蓋乘軒之格。寅申月仕宦占之﹐可致顯庸。但魁罡系於丑未﹐日月宿加四仲﹐號爲天地二煩﹐有明夷暗傷之象。又午加於酉爲死交﹐凡事不成﹐進退維谷。占者有徳則應吉﹐無徳則應凶也。

天時﹕有雨。家宅﹕主宅有傷破﹐夜占防有姦私事。婚姻﹕可用﹐夜占不宜。胎產﹕先防不實﹐若損墮後﹐次胎得男。功名﹕正七月占之大吉﹐六月占之有凶。求財﹕可得。投謁﹕宜見貴﹐賓主和悅。疾病﹕重﹐難愈﹐主有膿血之災。失脫﹕主匿他家﹐難以尋覓。出行﹕防遇雨﹐不利正月六月。行人﹕未至。爭訟﹕主斗傷見血﹐求貴可解。兵戰﹕不利﹐宜罷息。

畢法云﹕幹乘墓虎無占病﹐支幹全傷防兩損。精蘊云﹕虎鬼空亡﹐目前有災﹐後卻無畏。有官人占之﹐赴任極速﹐名催官符﹐反不宜空。觀月經云﹕四仲來加仲﹐發用阿誰先﹐有救須華蓋﹐非此罪迷天。

癸酉日第五局幹上酉

課體﹕元首﹐從革﹐不備﹐回還。

課義﹕晝將生金﹐傳金育身﹐回還曲折﹐皆藉眾人。

解曰﹕晝將貴人﹑勾陳﹑太常﹐皆爲土屬而生傳金﹐三傳會成金局而生日癸。課傳俱不離巳酉丑﹐回還曲折﹐無往不遇生我之人﹐可謂多助之至矣。

斷曰﹕此元首之卦﹐局名從革。日徳發用﹐盤珠回還﹐有和美之象。上下歡悅﹐交易大通。若歲月日時﹐皆在四課之上﹐卽合天心之格。事主遠大非常。更得順傳﹐則爲移遠就近﹐其功立就。但課體不備﹐又復純陰﹐陰多昏暗﹐必須先天後革﹐靜以待動﹐陰極生陽﹐乃得眾金生水﹐百事昌吉也。

天時﹕爲密雲不雨之象。家宅﹕主攺故爲新﹐多置別業。婚姻﹕晝占吉﹐主至戚締姻。胎產﹕主女胎﹐防難產。功名﹕得人扶﹐安享不勞。求財﹕有得醵金爲會更佳。投謁﹕和合。疾病﹕主在肺家﹐及筋骨難愈。失脫﹕藏山石道途之處。出行﹕不利﹐出亦卽復還。行人﹕立至。爭訟﹕交纏不得解﹐防刑罰。兵戰﹕得道者多助﹐晝占勝﹐夜占不利。

畢法云﹕彼求我事支傳幹﹐三傳遞生人舉薦。課經﹕癸巳年七月巳將加酉﹐巳爲太歲﹐又爲月將﹐又爲日貴。晝占乘貴人發用﹐爲龍徳課。如龍行雨澤﹐徳及萬物。主君恩及下﹐萬姓歡忻。心印賦云﹕丑加巳上乘陰合﹐貴人舉薦兩相同。

癸酉日第六局幹上申

課體﹕見機﹐四絕﹐斫輪。

課義﹕兩貴拱宅﹐晝傳虎戌﹐熟視兔蛇﹐夜不安逸。

解曰﹕夜貴卯臨申﹐晝貴巳臨戌﹐拱酉在中。所嫌者﹐蛇乘日之鬼墓﹐臨於宅上耳。然而中傳戌虎﹐可以破墓衝蛇﹐以凶制凶﹐凶自散也。但夜貴入於獄墓﹐爲貴人不得安逸﹐不足恃也。卯亥皆比涉害﹐卯得四重﹐亥得五重﹐宜以亥爲用﹐此卽用孟上神爲見機之說。酉口日墓臨酉乘蛇﹐爲眞墓門開。

斷曰﹕此見機之卦﹐亦名斫輪。卯中乙木﹐與申中庚金作合成器﹔癸日爲得舟楫﹐任重致遠。占官大利﹐但須先歷艱難﹐後方遂意。中末皆空﹐恐有花無果﹐不宜躁進耳。

天時﹕晝占晴﹐夜占有雨。家宅﹕主宅前後﹐有貴家爲鄰﹐或與前鄰有鬥訟之釁。婚姻﹕夜占可用﹐亦恐有阻。胎產﹕防不實﹐主女胎。功名﹕目前有髙遷之美﹐後恐成虛。求財﹕𨿽見有得﹐防落空地。投謁﹕乘興而往﹐興盡而回。疾病﹕行年臨卯者不祥。失脫﹕有盜者﹐或藏軍衛勢家。出行﹕戌亥月日﹐或西北方利。行人﹕始發﹐占弟兄卽至。爭訟﹕晝占不吉﹐宜知機止息。兵戰﹕晝占不利主將﹐夜占可勝﹐益中有損。

畢法云﹕互生俱生凡事益﹐將逢內戰所謀危。占驗﹕辛卯三月戌將加卯﹐占前程曰﹕太歲乘朱發用﹐文書必達朝廷。中末財官空陷﹐貴人空墓﹐功名必有始無終。支上月建蛇墓克日﹐主上臺不足。兩貴拱支﹐虎鬼衝蛇﹐以凶制凶﹐尙可瓦全。

癸酉日第七局幹上未

課體﹕無依﹐三交﹐龍戰﹐勵徳。

課義﹕三傳身宅﹐夜將相克﹐滿目旬丁﹐門戶動慝。

解曰﹕身宅三傳﹐與夜將俱屬土神﹐羣克日癸﹐何可當也。卯酉爲門戶﹐而卯爲旬丁﹐今課傳各見兩丁﹐丁主動搖。滿目旬丁﹐其爲動搖非細﹐門庭之慝﹐烏能免哉。或因門戶而財動﹐或因子息而費財也。卯爲夜貴作脫气﹐必被貴人脫賺。

斷曰﹕此無依之卦﹐格合三交﹐亦名勵徳。往來無恆﹐久動思靜﹐久靜思動。有失和气﹐事必難成。陽前陰后﹐君子則吉﹐小人則凶。若人年更立卯酉﹐爲龍戰之象。一生一殺﹐進退維谷﹐動有乖離。惟謹身靜守﹐方可無咎。

天時﹕晴雨不常。家宅﹕宜謹愼門戶。婚姻﹕不和諧。胎產﹕主私孕難育。功名﹕仕者防被參劾﹐上書被斥﹐應試不售。求財﹕得失反覆﹐多爲門戶子孫所耗。投謁﹕往反不遂意。疾病﹕或吐瀉霍亂﹐或寒熱反覆。失脫﹕得而復失。出行﹕從貴則宜﹐余必反覆。行人﹕歸當復出。爭訟﹕紛紜不已﹐或得貴力可解。兵戰﹕晝占大勝﹐事多反覆。

畢法云﹕兩貴受克難幹貴﹐制鬼之位乃良醫。課經云﹕日鬼臨幹﹐卻賴支上食神克制﹐或是本家親人能醫﹐或得家堂祖宗保護。如乘貴人﹐必得上人除釋過愆﹐見被禁囚﹐亦得赦原而免禍。

癸酉日第八局幹上午

課體﹕知一﹐度厄﹐迍福。

課義﹕財官徳祿﹐俱受其克﹐前後引從﹐足可解厄。

解曰﹕未爲日鬼臨寅﹐子爲日祿臨未﹐巳爲財徳臨子﹐是四者皆被下賊也。癸課在丑﹐初傳未加寅﹐於丑前爲引﹐末傳巳加子﹐於丑後爲從﹐拱日幹中﹐足可解三賊之厄。

斷曰﹕春占爲八迍五福課。用死一迍﹐寅木太勝二迍﹐仰丘俯仇三迍﹐將雀四迍﹐雀與刑合五迍﹐子臨未下賊乘虎六迍﹐子得虛宿﹐主墳墓哭泣七迍﹐幹蛇支武八迍。初死末相一福﹐末生初﹐子投母二福﹐初雀末貴三福﹐巳受子克﹐得貴人救四福﹐癸徳附戊﹐戊寄丙午臨日五福﹐占者主先憂後喜。

天時﹕風多雨少﹐不久卽晴。家宅﹕人多意雜﹐時有不寧。婚姻﹕可成。胎產﹕似胎非胎﹐或是病積﹐臨產占之﹐立產。功名﹕官有升遷之兆﹐科第大吉﹐然文字不稱。求財﹕𨿽有得﹐不可過貪。投謁﹕見喜悅。疾病﹕不妨。失脫﹕難獲。出行﹕主有是非﹐宜結好伴。行人﹕占幼輩卽至。爭訟﹕主自家庭而出﹐或坐窩犯。兵戰﹕晝占不利﹐夜占吉。

畢法云﹕前後引從升遷吉﹐彼此猜忌害相隨﹐將逢內戰所謀危。要覽云﹕三傳俱下賊上﹐迆邐克去﹐名爲內戰。占者必有窩犯﹐訟自家庭而出。惟仕宦則從微至著﹐大有顯榮。心印賦云﹕子臨四季虎來並﹐小口頻頻災病興。

癸酉日第九局幹上巳

課體﹕涉害﹐從革﹐不備﹐盤珠。

課義﹕貴財心術﹐俯就豈逸﹐晝將生傳﹐傳金生日。

解曰﹕巳爲貴財﹐臨日旬遁己鬼﹐其爲利也﹐必由心術致之﹐可以安守矣。乃動而俯就酉支﹐旋入支墓﹐連受敗脫﹐捨益就損﹐以是求逸﹐豈爲計之得哉。幸終歸日上﹐又且晝將純土﹐生傳之金﹐而三傳純金復生日也。

斷曰﹕此涉害之卦﹐局合從革﹐傳課回環﹐如盤走珠﹐不出盤外。將生傳﹐傳遞生日﹐喜得眾情﹐福可致而患自解。然事主兩端反覆﹐鉤曲未伸。金缺未純﹐課陰不備。日辰交克﹐革而未從﹐從而復革。君子占之﹐還當省戒。

天時﹕久晴﹐雨未得。家宅﹕主屋舍寬而人口衰﹐防婢妾走失。婚姻﹕宜入贅﹐余美中不足。胎產﹕胎安產遲。功名﹕有人舉薦則吉﹐自求未稱意。求財﹕順利﹐快足。投謁﹕徒費心力。疾病﹕主傷肝腎或筋骨。失脫﹕難獲。出行﹕無利﹐利在歸時。行人﹕速歸。爭訟﹕和解。兵戰﹕不利﹐變動有益。

畢法云﹕夫婦蕪淫各有私﹐三傳遞生人舉薦﹐傳墓入墓分憎愛。課經云﹕午加寅爲胎坐長生﹐大宜占孕﹐反不利產。又日上神作財﹐卻遁旬中幹鬼﹐必因財致禍﹐爲食傷身﹐因妻成訟。此夜占乘朱雀者宜防之﹐晝占不論。雲霄賦云﹕美女失音﹐白雉飛來巽戶。又云﹕牽牛至金門之路﹐血畜虺羸。

癸酉日第十局幹上辰

課體﹕元首﹐稼穡﹐斬關。

課義﹕交互徒然﹐夜祿乘元﹐棄而孟動﹐眾土爲愆。

解曰﹕丑與子合﹐辰與酉合﹐交車互合﹐似非徒然。然子乃鬼祿﹐晝占乘白虎﹐𨿽甚驚危﹐尙可守也。夜占乘元武﹐必致爲所耗竊﹐徒然交合﹐何利之有哉。祿旣無用﹐棄宅而動﹐遂入鬼墓﹐進逢全土﹐愆難免矣。

斷曰﹕此元首之卦﹐亦名斬關。三傳俱季﹐斗罡加日發用﹐又爲墓神覆日﹐大象昏蒙﹐事主沈滯。喜動而自刑﹐中被子穿﹐末落空陷。遂使蒙者通一隙之光﹐滯者開一綫之路。占者利更新外出﹐每事籌畫﹐自可凶消吉至。

天時﹕溫濕無雨而有霧。家宅﹕宜賣宅儲錢備患﹐喜有大力者爲持門戶﹐諸凶不能爲害。婚姻﹕不宜。胎產﹕防不實。功名﹕始見阻滯﹐後稍通達。求財﹕保其固有足矣。疾病﹕主脾腎之疾﹐久而得愈。失脫﹕逃盜難獲。出行﹕𨿽未順﹐勝於在家﹐尢利避患。行人﹕阻滯未歸。爭訟﹕難和﹐終有解救。兵戰﹕軍中不寧﹐臨事不果。

畢法云﹕權攝不正祿臨支﹐幹墓並關人宅廢。課經云﹕墓神乘蛇覆日﹐幸末傳戌乘虎衝辰﹐謂之破墓衝鬼﹐以凶散凶。訂訛云﹕罡作官鬼爲眞符﹐貴人臨鬼戶﹐謂之斬關逢吏。括囊賦云﹕遊子商賈而未回﹐斬關逃竄而速疾。

癸酉日第十一局幹上卯

課體﹕元首﹐間傳﹐出產。

課義﹕晝貴夜聚﹐無屋可住﹐彼己懷脫﹐虛鬼空布。

解曰﹕巳加於卯﹐是晝貴臨於夜貴之家﹐故曰晝貴夜聚也。醜爲宅陰﹐而投空亥﹐是無屋可住也。干支各被上神所脫﹐彼此須防懷詐而來。丑又爲日鬼﹐旣落空鄕﹐亦爲虛布﹐爲禍爲福﹐皆無力矣。

斷曰﹕此元首之卦﹐間傳順進﹐合出產之格。旬奇發用﹐宜有意外遭逢。君子鴻漸而升陽﹐小人狐疑而不決。惜初傳卽遭空陷﹐不過虛聲﹐干支皆被脫耗﹐彼此無益。求謀恐少實際﹐不如靜以俟之﹐秋冬則吉。

天時﹕云合後散﹐出旬有雨﹐不多。家宅﹕屋敝人窘﹐猶須防耗。婚姻﹕兩貧相宜﹐余不吉。胎產﹕主懷妊多恙﹐孕防不實。功名﹕戌亥年命者利﹐余無益。求財﹕反有所耗失。疾病﹕主虛弱﹐有救。失脫﹕主不一次﹐難覓。出行﹕不利﹔行人﹕未歸﹐不知何往。爭訟﹕兩造皆耗﹐自歸消釋。兵戰﹕晝占吉﹐夜占尢大勝﹐用兵以分合爲妙。墳墓﹕利營壽壙益人。

畢法雲﹕水日逢丁財動之﹐人宅受脫俱招盜﹐晝夜貴加求兩貴。課經云﹕卯爲夜貴作脫气﹐必被貴人脫賺﹐或因神祇耗財。又卯爲日門﹐巳爲地戶﹐自丑傳巳﹐有出產之象。凡占訪人不在﹐行人出利幹望。

癸酉日第十二局幹上寅

課體﹕重審﹐進茹﹐孤寡。

課義﹕三傳拱定﹐行人歸近﹐事不出家﹐賊在彼隱。

解曰﹕幹上寅在末傳前﹐支上戌在初傳後﹐拱定亥子丑於中﹐故占行人爲已近也。由宅上神戌以及亥﹐故事不出乎家庭。末從子丑入寅﹐爲日上神﹐晝乘元武﹐賊不離鄕邑。夜虎臨宅作鬼﹐主人口不寧﹐喜初傳落空﹐又得幹上寅相救﹐庶無大咎﹔

斷曰﹕此重審之卦﹐順傳連茹。陽神拱夾三奇﹐全見旬儀入傳。支儀入課﹐宜萬事和同﹐重重吉慶矣﹐乃幹上脫气﹐支卜空亡﹐一脫一空﹐彼此無利。惟黃冠緇流﹐得此爲上吉﹐余俱不取。用神本是旬空﹐又行空地﹐又乘晝空﹐吉固虛無﹐凶亦消散也。

天時﹕時旱多晴﹐時陰久雨。家宅﹕宅休囚﹐丁不旺。婚姻﹕媒妁虛言﹐終歸影響。胎產﹕占胎未實﹐占產立下。功名﹕先見虛聲﹐後或有奇遇。求財﹕反有耗折。投謁﹕不遇而返。疾病﹕暴病卽愈﹐久病凶。失脫﹕物散人難獲。出行﹕不得動身﹐乍出卽反。行人﹕異鄕孤獨﹐未得還家。爭訟﹕防囚系﹐旋得解散。兵戰﹕未利﹐宜堅守營壘﹐多設坑塹。

畢法云﹕所謀多拙遭羅网﹐空上逢空事莫追。課經云﹕幹上逢脫气﹐晝將乘元武﹐名脫盜格。袖中金雲﹕連珠三奇亥子丑﹐陽光在下﹐空懷寶以迷邦。訂訛云﹕孤寡前去後空﹐陰惆陽悵﹐大端不吉。或遇三奇六儀爲救神﹐名孤寡再醮。

甲戌日第一局幹上寅

課體﹕伏吟﹐元胎﹐斬關。

課義﹕馬載虎鬼﹐晝占可畏﹐幸而值空﹐夜財失費。

解曰﹕申爲驛馬﹐本爲日鬼﹐晝占乘虎﹐是馬載虎鬼﹐來傷日幹﹐豈不可畏。幸喜申值空亡﹐凶當稍殺。但宅上之戌財﹐晝夜皆乘元武。若無盜賊之憂﹐必有失脫之患。其日夜財失費者﹐不過對晝占之語﹐交互成文耳。

斷曰﹕自任斬關﹐又曰元胎﹐如嬰兒隱伏之狀﹐只宜守舊﹐不宜動謀﹐否則災患與失脫相並矣。此課馬空祿實﹐守土官得之無害。若外差占此﹐恐有阻隔不行﹐倘年命有馬﹐或能塡實﹐不同此論。

天時﹕火母實﹐水母空﹐又火上水下﹐恐不能雨。家宅﹕自有丰祿﹐靜守則宜﹔若一妄動﹐刑耗百出。仕宦﹕祿實官空﹐三傳刑沖﹐秋占則吉﹐餘皆不宜。婚姻﹕占男晝吉﹐占女皆凶。胎產﹕二陽包陰﹐孕必成女﹐伏吟元胎﹐產必遲延。逃盜﹕不出裏閭。疾病﹕脾气虛弱﹐肝家受病﹐不久自愈。出行﹕伏吟馬空﹐出旬或可。行人﹕近則立至﹐遠則難定。出師﹕晝占則凶﹐夜占則勝。

畢法云﹕旺祿臨身徒妄作﹐賓主不投刑在上。祕要云﹕甲日伏吟﹐旬首上神﹐晝夜皆乘元武﹐是閉口卦﹐止宜明哲保身。又甲日幹上見寅﹐傳內卽見財爻﹐亦必心多退悔﹐謂之懶去取財﹐恐其爭奪也。

甲戌日第二局幹上醜

課體﹕知一﹐退茹

課義﹕奇儀旣夾﹐常人難壓﹐君子宜占﹐試登髙甲。

解曰﹕甲課在寅﹐寅卽甲也。今寅居卯上﹐戌居亥上﹐是寅戌夾亥子丑在內。亥子丑上遁得乙丙丁﹐爲天上三奇。又甲戌旬首﹐以戌爲六儀﹐又爲魁星。君子得此﹐有不髙掇巍科者乎。常人之才徳﹐不足當此﹐必有不勝而難壓者也。凡屬仕宦﹐秋占皆利。

斷曰﹕知一退茹之象﹐捨遠就近﹐捨疏就親﹐恩多主害﹐事起同袍。凡占狐疑﹐必上下和合﹐乃爲吉象。又鬼墓加幹﹐防人暗中侵害﹐用兵尢宜忌之。

天時﹕天罡指巳﹐水神發用﹐雨不甚大。家宅﹕財官雙美﹐必是詩書禮樂之家。仕宦﹕支幹夾奇﹐尊榮之至。婚姻﹕金土相生﹐常貴相當﹐必是佳兒佳婦。胎產﹕下彊上弱﹐二陽包陰﹐胎必成女﹐子丑相合﹐產必遲延。求財﹕主得貴人之財。疾病﹕病來脫人﹐人去墓病﹐不能卽愈。遠行﹕宜從陸路﹐且得貴人提挈。行人﹕天罡加孟﹐行者未歸。失物﹕已被盜去。出師﹕宜因糧於敵國﹐必得滿載而歸。

畢法云﹕鬼臨三四訟災隨。課經云﹕甲戌日丑加寅﹐乃晝貴臨身﹐名貴人忌憚格。緣朱雀乘卯﹐克天乙之丑土﹐占此者﹐不可告貴﹐緣貴人忌憚﹐不肯用事故也。指掌賦云﹕子亥戌爲重陰﹐安嘉遁之貞﹐寧甘沒齒。

甲戌日第三局幹上子

課體﹕涉害﹐見機﹐間傳﹐勵徳﹐顧祖。

課義﹕六位全陽﹐常人散殃﹐馬載虎鬼﹐催人勿遑。

解曰﹕四課三傳﹐無一非陽﹐宜於公用。蓋陰翳之气﹐旣已消釋﹐則常人得此﹐豈不可以散其災殃乎。官鬼乘虎﹐爲催官符。今虎之陰神﹐𨿽制白虎﹐而馬實載之﹐則揚鞭而去。自有烏可已之勢。𨿽孟求安﹐而不可得﹐是所謂催人勿遑者也。卯作雀臨巳﹐申作虎臨戌﹐爲歸巢格﹐占行人立至。又白虎臨宅﹐未免喪服。遇戌年﹐則爲喪弔全逢矣。

斷曰﹕見機之卦﹐當察機辧色﹐因時制宜﹐不當猶豫逡巡也。初傳龍蛇空陷﹐凶旣不成﹐喜亦不就。午爲脫气﹐衝幹上神﹐恐子孫有耗費之患。

天時﹕晝占雨而後晴﹐夜占晴而後雨。家宅﹕白虎脫支﹐恐多死喪之耗。仕宦﹕占官問祿﹐得此最吉。求財﹕晝占不吉﹐夜占必得。婚姻﹕辰土晝夜乘六合﹐與支幹上神作三合﹐必成之象。胎產﹕課傳六陽﹐妊必成女﹐難產。疾病﹕虎鬼克幹﹐占命屬火﹐方爲有救。出行﹕驛馬臨宅﹐自不能畱。行人﹕天罡加仲﹐必在中途。出師﹕利客不利主。

畢法云﹕六陽數足須公用﹐催官使者赴官期。課經云﹕甲戌日幹亡子﹐支上申﹐謂之危中取財格。緣幹克支辰爲財﹐今支上有鬼﹐不免自驚危中取財也﹐喜旬中申空﹐亦可無畏。

甲戌日第四局幹上亥

課體﹕遙克﹐蒿矢﹐元胎。

課義﹕矢箭來傷﹐幸爾空亡﹐居家閉口﹐生計榮昌。

解曰﹕蒿矢無力﹐用傳又空﹐是爲忘矢﹐無力甚矣。未乃旬尾﹐臨於宅上﹐名曰閉口。謹言愼語﹐方能免患。亥爲甲木之長生﹐陰神又系水母﹐有本之水﹐源源來生﹐則生計自然榮昌矣。

斷曰﹕日鬼發用﹐兼乘驛馬﹐占仕宦事極迅速﹐惜乎初申空亡耳﹐白虎乘申加亥﹐謂之虎奔臀明﹐必主家有病人。

天時﹕初傳落空﹐出旬有雨。家宅﹕幹乘生气﹐支作財神﹐內外受益﹐但空鬼爲災﹐不無伏屍杯影之事。仕宦﹕官馬皆空﹐占宦不吉。求財﹕徳祿臨於末傳﹐夜占乘龍尢吉。婚姻﹕晝占不佳﹐夜占可就。胎產﹕二陽包陰﹐孕必成女﹐﹐疾病﹕虎鬼空陷﹐病危可治。求謀﹕前空後實﹐先難後易。出行﹕夜占水陸俱宜﹐但馬空不能卽行。行人﹕天罡加季﹐行人立至。行軍﹕恐有伏兵﹐宜加謹備。

畢法云﹕夫歸蕪淫各有私﹐賓主不投刑在上。吳越春秋子胥曰﹕時加雞鳴﹐靑龍在酉﹐徳在上﹐刑在金﹐是日賊其徳也。主父有逆子﹐君有逆臣。筆塵解曰﹕課名蒿矢﹐申爲旬空﹐加亥爲六害﹐又爲日破﹐又爲日鬼。三傳刑戰﹐幹克支上神﹐支克幹上神﹐滿盤略無和气﹐故主有逆子叛臣也。

甲戌日第五局幹上戌

課體﹕重審﹐炎上﹐贅婿﹐斬關。

課義﹕內外勾連﹐宅盛人愆﹐亡財後至﹐奴婢防姦。

解曰﹕三傳脫幹﹐占必遺失也。寅去加午﹐午去加戌﹐會成火局﹐自支陰而及於乾陽﹐內外勾連之象。三傳脫日生支﹐自然人愆宅盛。戌爲日財﹐下被寅克﹐上被合傷﹐此財非復爲我所有。今忽作初傳﹐仍作日財﹐是亡財復至也。戌爲奴婢﹐合爲姦私﹐寅爲鬼戶﹐三者相並﹐則奴婢必有姦私逃走者矣。

斷曰﹕支神加於幹上﹐受幹之克。如以妻就夫﹐乃捨己從人之象﹕占者多主屈意從人﹐不能由己。

天時﹕課傳皆火﹐不能有雨。家宅﹕三傳遞生﹐居必寬敞。仕宦﹕三傳克官﹐功名難就。求財﹕有得有失。婚姻﹕三合相連﹐必結朱陳。胎產﹕課傳皆陽﹐妊必生男。疾病﹕虛脫之癥。行人﹕不能卽歸。出師﹕糧儲不足。

畢法云﹕初遭夾克不由己。指南﹕八月未將加亥﹐占武試。曰﹕河魁臨幹發用﹐貴居年命之上﹐格合盤珠。喜朱雀遁乙奇乘長生旺气﹐文字甚合試官之意。傳送加子﹐箭必中垛﹐聯捷無疑。古鑑﹕亥將加卯﹐占走失。曰﹕支戌刑未﹐未臨於亥﹐當於西北亥上尋獲。未八亥四﹐四八三十二里。亥爲水﹐亦爲樓臺。未爲酒食﹐藏於近水酒館中﹐悉驗。

甲戌日第六局幹上酉

課體﹕知一﹐四絕。

課義﹕初末拱貴﹐尊上偏喜﹐空鬼虛驚﹐互乘脫气。

解曰﹕初子末寅﹐天盤則拱醜貴﹐三傳則引從未貴。若占貴及尊長之事﹐必甚喜悅也。幹上之酉鬼﹐乃是旬空﹐卽有意外之虞﹐亦不過虛驚而已。惟幹上乘支之脫气﹐支上乘幹之脫气﹐未免有人宅兩失之耗耳。

斷曰﹕知一之課﹐比和作用﹐事有兩岐﹐擇乃惟一。驀然而起﹐卒然而止。托人不實﹐交易難成。我得於彼﹐彼必取償於我﹐亦互得互失之象也。寅加未乘夜虎﹐主有神廟作祟。

天時﹕天罡臨畢﹐出旬大雨。家宅﹕事由家長﹐禍非外來﹐人宅受脫﹐盜賊難防。仕宦﹕有祿無官﹐或占人年命能塡實者可得。求財﹕於此得來﹐於此失去。婚姻﹕支幹相克﹐占男更凶。胎產﹕兒空母實﹐恐不成胎。謁貴﹕夜占可遇。疾病﹕人空病實必難愈﹐或年命上神﹐乘水神水將者必痊。出行﹕人空馬空﹐不能卽行。行人﹕天罡加仲﹐必在中途。行師﹕驀有虛聲﹐切勿驚恐。夜占將占﹐可以獲勝。

畢法云﹕前後引從升遷吉﹐人宅受脫俱招盜。課經云﹕六甲日幹上酉﹐夜占爲雀鬼格。緣朱雀作日鬼﹐加於幹上﹐朝官宜防飛章彈劾﹐並不宜上書論奏﹐恐反遭黜責也。中黃經云﹕丑入午傳多詛咒。玉成歌云﹕天空在未井多怪。

甲戌日第七局幹上申

課體﹕反吟﹐元胎﹐斬關。

課義﹕夜祿虎雄﹐鬼卻乘龍﹐細詳好惡﹐來去俱空。

解曰﹕寅乃日祿﹐夜乘白虎﹐是好者卻變而爲惡矣。申乃日鬼﹐晝乘靑龍﹐是惡者反變而爲好矣。但來去俱空﹐詳其好惡﹐不過似山上浮雲﹐水中明月已耳。

斷曰﹕反吟﹑元胎﹐有反覆不寧之象。禍福始萌﹐動靜難守。彊者能弱﹐柔者能剛。境逆者宜進取﹐境順者當退守﹐亦塞翁得失之象也。支上神乃日幹之財﹐反生幹上之鬼﹐不宜幹貴求財﹐晝占亦吉。大約從前舊事可成﹐經久之事須防翻覆。寅加申乘天后﹐占遠路信息﹐文字往來。

天時﹕占晴不晴﹐占雨不雨。家宅﹕財與賊俱﹐防有失脫。仕宦﹕官祿俱空﹐占仕不吉。求財﹕自家難保。婚姻﹕晝占男吉﹐又嫌其空。胎產﹕兒虛母實﹐恐不成妊。疾病﹕暴病則吉﹐久病則凶。捕盜﹕占逢八月﹐一無漏网。出行﹕馬空不果。行人﹕天罡加季﹐行者卽歸。出師﹕來去俱空﹐暫宜解軍。

畢法云﹕來去俱空豈動移﹐空空如也事休追﹐喜懼空亡乃妙機。課經云﹕六甲日﹐申加甲﹐乃幹上神作日幹之明鬼。支上辰土遁出庚金﹐作日幹之暗鬼。乃明暗二鬼﹐亦是鬼臨三四之意。玉成歌云﹕反吟占事休言定﹐往復雙雙兩事因﹐常占須主身搖動﹐不動人情有怨心。

甲戌日第八局幹上未

課體﹕知一。

課義﹕夜貴作墓﹐訟庭官怒﹐解紛恃戌﹐枉者可錯。

解曰﹕未爲夜貴﹐又是木墓﹐覆於日上。初傳子水﹐與未貴相害。若論訟獄﹐必致問官之怒。末傳戌土﹐克去子水﹐爲之解紛﹐則貴怒自當少解﹐否則終於受屈而已。烏能申其直而錯其枉哉。

斷曰﹕課名知一﹐相與比鄰﹐善惡並處﹐事有兩岐﹐執中宜一。禍從外來﹐失在居鄰。凡占皆主狐疑﹐亦恩中生害之象也。

天時﹕水運乎上﹐天罡指亥﹐占天必雨﹐但末克初傳﹐雨不能久。家宅﹕家有內財﹐衣祿不匱。求財﹕外財消耗﹐分內可得。婚姻﹕晝占欠佳﹐夜占乃吉。胎產﹕上彊下弱﹐孕必成女﹐倘或夜占﹐母子皆吉。仕宦﹕遲久﹐可得正印。謁貴﹕貴人不喜﹐干求不遂。失物﹕恐在家中﹐可以尋得。遠行﹕有戀宅之心﹐未能遂意。疾病﹕墓神覆日﹐人必昏沈﹔支上克幹﹐病勢必篤﹔若年命有救﹐始可言吉。官訟﹕先難後易。行人﹕天罡指孟﹐馬又空亡﹐行者未歸。出師﹕晝占不寧﹐夜占大勝。

畢法云﹕害貴訟直遭曲斷﹐華蓋覆日人昏晦。纂義云﹕未乃財神﹐爲閉口臨於幹上﹐占病不吉。夜常臨支﹐十月占﹐乃死气作太常。入宅克宅﹐主有內孝服。晝貴丑受寅克﹐又作天空﹐亦逢貴人之怒。照膽祕訣云﹕盜人靑龍防喜賊。

甲戌日第九局幹上午

課體﹕元首﹐炎上﹐勵徳﹐泆女﹐不備。

課義﹕勞心取財﹐宅廣人災﹐宜乎作贅﹐耗盜縈回。

解曰﹕甲寄於寅﹐寅卽甲也。是寅幹臨於戌支之上﹐以取此財。不知戌又遭六合所克﹐彼此夾克﹐取之心亦勞矣。三傳作寅午戌﹐脫幹而生支﹐未免人衰宅廣也。幹爲夫﹐支爲妻﹐幹加支上是以夫就妻﹐如贅婿然。但寅被午脫﹐午被戌耗﹐展轉相脫﹐縈回不已甚乎。

斷曰﹕支幹皆是一气﹐類成二合﹐事干眾人﹐共幹同謀﹐有成而不成﹐脫而不脫之象﹐亦須防人脫賺。

天時﹕課傳盡火﹐亢旱之象。家宅﹕財不由己﹐且多虛耗。仕宦﹕脫气甚盛﹐功名無望。求財﹕艱辛可獲。婚姻﹕三合多成﹐子孫甚眾。胎產﹕男喜﹐易產。謀望﹕多虛少實﹐事干暗昧。疾病﹕極虛之癥﹐恐是怔忡。出行﹕恐不起身。行人﹕天罡加孟﹐尙未起程。出師﹕防姦人脫賺﹐恩化爲怨。

畢法云﹕權攝不正祿臨支。精蘊﹕五月未將加卯﹐婦人占婚﹐曰﹕課得不備﹐兩夫之象。靑龍爲正夫﹐乘申金克之﹐又屬空亡﹐必逃亡而去。靑龍之陰爲偏夫﹐臨子乘蛇﹐子陰又乘元武﹐已人羣盜矣。甲戌日﹐法取午爲媒人﹐午上見河魁爲奴僕﹐干支在傳爲鄰近﹐當有鄰僕作媒。炎上夏旺爲新事﹐當再嫁。發用天后﹐與日相生﹐三傳交合﹐姻事必成。

甲戌日第十局幹上巳

課體﹕重審﹐元胎。

課義﹕生鬼皆空﹐祿被虎攻﹐宅逢丁馬﹐動意尢濃。

解曰﹕申爲甲木之日鬼﹐旣遇旬空﹐亥爲甲木之長生﹐亦臨空陷﹐禍福不實之象。寅爲日祿﹐卻被夜虎沖克﹐不可守矣。申爲驛馬發用﹐醜爲旬丁臨辰﹐所以動意尢濃也。

斷曰﹕重審之課﹐以下逆上﹐豈無憂驚。初中空陷﹐虛花過半。末傳日祿尙旺﹐亦苦去甘來之象也。

天時﹕水神則空﹐火神則實﹐傳余風伯﹐風而且晴。家宅﹕財气盡有﹐子孫亦多﹐有攺造創新之意。功名﹕官星落陷﹐虛而不實。求財﹕晝占主得貴入宅內之財﹐夜占主得奴僕宅內之財。婚姻﹕晝占亦可﹐夜占不吉。胎產﹕二陽包陰﹐孕必成女。疾病﹕乃脾泄之疾﹐或肝脾受傷﹐久病則危。謁貴﹕貴人坐獄﹐幹之不利。出行﹕干支上乘了馬﹐有躍躍孟行之狀。行人﹕天罡加季﹐行者速歸。出師﹕壁壘甚堅﹐但遊都在支﹐恐有虛約盜營之變。

畢法云﹕喜懼空亡乃妙機。祕要云﹕幹上巳﹐晝占乘太常。日幹生巳火﹐巳火又生太常﹐謂之睨上逢脫﹐當防虛詐。又酉加午爲損孕格。蓋子爲甲乙之胎神﹐乃作空亡﹐又被下神酉金所脫。占孕必損﹐占產卽日便生。纂義云﹕天罡乘武臨醜﹐主遺亡走失事。指掌賦云﹕酉加午上﹐爲寵婢登堂。

甲戌日第十一局幹上辰

課體﹕涉害﹐斬關﹐間傳﹐泆女﹐登三天。

課義﹕晝虎空亡﹐臨危弗殃﹐財乘遁鬼﹐申命全傷。

解曰﹕申乃日鬼﹐晝占乘虎來傷甲木﹐以其空亡不畏﹐故曰臨危弗殃也。辰土爲日幹之財神﹐遁出庚金作日之暗鬼﹐且又生起申金﹐並力傷日﹐是此財斷不可取﹐攖禍不小也。

斷曰﹕貴登天門﹝晝將﹞﹐罡塞鬼戶﹐利於天庭奏對及功名殿試﹐並謀望事務﹐無不相宜。又須占人年命﹐有生無克。乘幹旺相﹐方爲全吉。

天時﹕課傳六陽﹐水母空陷﹐天罡指陽﹐本當大晴﹐然天將盡屬雲水﹐陰雲之象也。家宅﹕財受夾克﹐財不由己﹐喜虎鬼空陷﹐病訟皆安。仕宦﹕催官已空﹐功名不吉。求財﹕合夥交關﹐似有利益。婚姻﹕有必成之勢。胎產﹕課傳六陽﹐妊必生男。疾病﹕肝經之病﹐或腎水不足﹐虎鬼旣空﹐可以不藥而愈。出行﹕究竟馬空﹐行期未定。行人﹕天罡加孟﹐尙未起程。出師﹕行軍甚利﹐恐進中有阻。

畢法云﹕初遭夾克不由己﹐後合占婚豈用媒。精蘊﹕三月酉將未時占何日升遷﹐曰﹕到任後第三年七月戊寅日辰時得升信。蓋靑龍乘午加辰﹐與甲隔三位﹐故曰三年﹝視靑龍下神與日隔幾位而定其年﹞。戌與辰隔七位﹐故云七月﹝視靑龍下神與支隔幾位而定其月﹞。午火生寅﹐寅中有戊﹐故曰戊寅﹝視天盤長生之神﹐以定其日﹞。靑龍所乘之下是辰﹐故曰辰時﹝視靑龍之地盤而定其時﹞。至於武官之占﹐則視太常。

甲戌日第十二局幹上卯

課體﹕知一﹐進茹。

課義﹕晝傳盜休﹐賴爾亥水﹐末助初財﹐交居和美。

解曰﹕三傳皆火﹐盜甲木之气﹐難免休囚。幸賴支上之亥水﹐足以治之。初傳辰土﹐下被卯克﹐上被合傷﹐財非己有。幸末傳之午火﹐生起初傳之辰土﹐亦可以復作我家之財矣。干支上下卯與戌合﹐寅與亥合﹐交車作合﹐可謂和美之甚也。

斷曰﹕知一之卦﹐事有兩歧﹐孕或奇偶。賓主旣合﹐事罔不濟﹐但不免有進寸退尺之象。

天時﹕天罡指卯龍神飛天﹐主雨。家宅﹕子息旣多﹐家亦富饒。求財﹕大有生意。婚姻﹕旺夫益子。疾病﹕不過虛脫之疾﹐家有良醫﹐手到病瘥。出行﹕水路甚吉。行人﹕尙在中途。出師﹕持久和解。

畢法云﹕初遭夾克不由己。指南﹕申將加未占雨曰﹕龍神飛天﹐貴人居子﹐皆行雨之象。神後加亥﹐明日必雨。中傳辛巳﹐巳中丙火與辛金化水﹐又辛壬上見亥子加臨﹐六日後當連雨。又﹕丁丑七月午將加巳﹐占何日大拜。曰﹕目今尙未可得﹐且有丁艱之事。蓋仕宦逢羅网﹐主有此應。目下未得者﹐緣初傳辰卯相害﹐勾陳與靑龍脫气也﹐後俱驗。

乙亥日第一局幹上辰

課體﹕伏吟﹐自任﹐斬關。

課義﹕支夜三武﹐三勾可慮﹐末馬遁辛﹐特來相苦。

解曰﹕支乘三武﹐旣防其盜幹矣﹐幹又乘三勾以克支﹐豈不可慮乎。末傳巳乃驛馬﹐旬遁乘辛﹐又來傷幹﹐則所以苦我者﹐非一端而矣。

斷曰﹕自任之卦﹐占靜則宜﹐占動則滯。甲而未圻﹐屈而未伸。又名斬關﹐有隱遁之形﹐無安貞之象。伏吟有馬須言動﹐今末傳之馬﹐遁辛傷廠﹐又不利於動也。末助初財﹐卻遁庚鬼又乘勾陳﹐必有爭鬥之事﹐或因財涉訟﹐致起禍端。

天時﹕日上乘土神土將﹐陰而不雨。家宅﹕有一好子﹐未免勞碌。求名﹕不利。求財﹕防起爭端。婚姻﹕暗昧不吉。胎產﹕女孕。疾病﹕初末傳遁得庚辛二鬼﹐必系肝經受病﹐然人克病癥﹐不久自痊。出行﹕靑龍乘馬﹐一路平安。行人﹕久於稽畱﹐近日將至。出師﹕尙無吉兆。

畢法云﹕支墳財並旅程稽。纂義云﹕自髙自大﹐自逞自是﹐稜角太過﹐由此誤事。勾畱不快﹐屈而未伸。自家不是﹐反怨別人。祕要云﹕乙亥日見丑爲財﹐上乘旬丁﹐夜乘白虎﹐必出入求財﹐或因妻妾而動。心印賦云﹕乙庚用起見天罡﹐地上同辰亦此方﹐預防爭奪見乖張。

乙亥日第二局幹上卯

課體﹕元首﹐斬關﹐勵徳﹐閉口。

課義﹕退入鬼藩﹐幸而空焉﹐病防再至﹐煞號銷魂。

解曰﹕初財兩陰相夾﹐乙不敢取﹐次第退歸於酉申﹐是入於鬼域也。幸申酉皆空﹐不能爲害。倘遇出旬﹐鬼復塡實﹐安知病愈者﹐不再發也。乙日金鬼本空﹐出旬則實﹐謂之銷魂煞。遇年命有救﹐乃可無妨。

斷曰﹕旺祿臨身﹐宜占食祿。凡百所占﹐咸宜守舊。但踏腳空亡﹐當奮力前進﹐方爲有功。苟首鼠兩端﹐卽陷於空敗之鄕﹐禍且不測矣。

天時﹕畢宿與水母皆空﹐龍神與六合相並﹐出旬大雨。家宅﹕卯與戌合﹐宜室宜家之象。仕宦﹕申酉之歲﹐或三秋之月﹐必能遂意。求財﹕戌上加陰﹐未免從驚危中得來。婚姻﹕干支相合﹐洵是佳婦佳兒。胎產﹕上彊下弱﹐男妊產速。求謀﹕凡事俱有關隔﹐必待成後獲利。疾病﹕課體關格﹐恐是隔食气阻之疾﹐或肝脾受病﹐速治可愈﹔若至出旬﹐病必有加。出行﹕支幹相合﹐不能速行﹐出旬有實﹐衝卯乃行。行人﹕天罡加孟﹐尙未啟行。出師﹕和解爲上﹐防有損失。

畢法云﹕旺祿臨身徒妄作﹐鬼乘天乙乃神祇﹐踏腳空亡進用宜。課經云﹕乙亥日戌加亥爲用﹐爲魁度天門。凡占皆被阻格。纂義云﹕占產在甲申旬中生﹐盜逃在甲申旬中獲。

乙亥日第三局幹上寅

課體﹕遙克﹐蒿矢﹐泆女﹐寡宿。

課義﹕交車𨿽美﹐所畏蒿矢﹐熟視初傳﹐全無威勢。

解曰﹕幹上寅木與支神亥水作六合﹐支上酉金與幹寄辰土作六合﹐交車相合﹐凡事皆美。所畏者蒿矢帶金爲有鏃﹐力足以傷人。細觀發用之酉﹐已作旬空﹐又謂之遺鏃。矢旣無鏃﹐又何威勢之足畏哉。三傳乃三旬空亡﹐凡事散亂。

斷曰﹕遙克蒿矢﹐已屬疏遠。今又空亡﹐是毫無影響。喜旣虛聲﹐憂亦泡影。止宜交關財利﹐及合本經營﹐或有俾益。課體泆女﹑寡宿﹐大不宜占婚姻。

天時﹕日上晝乘朱雀﹐夜乘天空﹐畢宿落陷﹐晴而有風之象。家宅﹕室內空虛﹐必居嫠婦﹔財爻𨿽現﹐取之攖禍。功名﹕官星落空﹐塡實可望。求財﹕財乘墓虎﹐不取免患。婚姻﹕支上乘空﹐占婚不吉。胎產﹕妊恐成女﹐母空兒實﹐孕凶產吉。求謀﹕凡占皆無倚靠。疾病﹕晝占是積塊之疾﹐或腎水虛涸之癥﹐𨿽不能卽愈﹐亦不致大害。逃盜﹕難獲。出行﹕從陸路去。行人﹕天罡加仲﹐尙在中途。出師﹕鬼空防詐﹐不可因糧於敵。

畢法云﹕後合占婚豈用媒。祕要云﹕遙克﹑昴星﹑別責﹐遇發用空陷﹐將乘元武﹐定主失脫﹐此法極驗。又課經云﹕乙亥日幹上寅﹐支上酉﹐爲交車脫﹐緣寅木脫亥水﹐酉金脫辰土。𨿽相交涉﹐主彼此各懷脫賺之意。

乙亥日第四局幹上醜

課體﹕重審﹐稼穡﹐蕪淫﹐勵徳。

課義﹕遞互克伐﹐不相顧接﹐財化爲鬼﹐求貴事捷。

解曰﹕幹上丑土克支﹐支上申金克幹﹐不相顧接﹐而互相克伐也。三傳皆土﹐生起支上之申金克日﹐是傳財化鬼﹐財必難取﹐取必得禍。夫申爲夜貴﹐又爲官爻。而三傳財神生之﹐故求貴之事甚捷也。如病則禱神﹐訟則求貴﹐或納粟得官﹐或乞恩補授。總之利於有官﹐不利於平人。

斷曰﹕晝占爲勵徳﹐利君子而不利小人﹐更不宜問父母之事﹐緣三傳克父母爻也﹐幸賴支上申金﹐竊土气而生父母﹐又遇空亡﹐仍爲不吉。此亦見救不救之例也。

天時﹕三傳全土﹐水母又空﹐𨿽則夜有靑龍﹐或待出旬始雨。家宅﹕財旺生官﹐只宜出仕之家﹐常人占之﹐訟病相擾。功名﹕不無所費。求財﹕財多反虧。謁貴﹕貴人在牖﹐遇之極易。謀望﹕耗財無益。婚姻﹕晝占平平﹐夜占甚吉。胎產﹕下彊上弱﹐妊必成女﹐交車相克﹐必有所傷。疾病﹕晝占乃腎水虛耗﹐或系積塊之癥。出行﹕課名遊子﹐定有所往。行人﹕天罡加季﹐行者立至。出師﹕晝占凶﹐夜占吉。

畢法云﹕傳財化鬼財休覓﹐閉口卦體兩般推。三車一覽云﹕乙上丑﹐亥上申﹐不可執﹐爲蕪淫。但先有人相許﹐後卻不顧耳。祕要云﹕傳財化鬼﹐其禍必自宅中發出。惟行年本命上神﹐能制其鬼﹐庶無深害。

乙亥日第五局幹上子

課體﹕涉害﹐曲直﹐泆女。

課義﹕自墓傳生﹐先迷後醒﹐晝占家宅﹐昏晦伶仃。

解曰﹕未乃乙木之墓神﹐亥乃乙木之長生。初傳未土﹐末傳亥水﹐是自墓中傳出長生也﹐占事先昏晦而後通明。未墓晝乘白虎克宅﹐墓主暗昧﹐虎主喪凶﹐自然宅內多昏晦伶仃之事矣﹐

斷曰﹕課乃見機﹐傳曰曲直﹐宜尖上取尖﹐美中求美。倘或悠柔不決﹐必至曲屈難伸﹔又支幹相害﹐不宜占交加之事。利於兄弟﹐而不利於妻孥。夜占簾幕臨日利占科第。天后陰神﹐乘虎亦防斷弦

天時﹕大罡指陽﹐水母空陷﹐木局上風﹐晴而有風。家宅﹕自墓傳生﹐先凶後吉﹐日漸光明之象。仕宦﹕晝夜皆有簾幕﹐占試甚利。求財﹕不能如意取之有禍。謁貴﹕事干兩貴。婚姻﹕支幹克害﹐占婚不吉。胎產﹕上彊下弱﹐男妊﹔子母相害﹐難產。疾病﹕腎水不足之疾﹐或有痞積﹐病癥克人﹐宜愼宜謹。出行﹕陸路可行。行人﹕天罡加孟﹐尙未啟行。逃亡﹕難獲。出師﹕晝夜皆凶。

畢法云﹕貴𨿽坐獄宜臨幹﹐支乘墓虎有伏屍﹐幹墓並關人宅廢﹐彼此猜忌害相隨﹐合中犯殺蜜中砒。纂義云﹕未爲幹墓﹐臨支克支﹐上乘白虎﹐宅中必有伏屍爲禍。課經云﹕亥年正月﹐亥將加卯爲災厄課﹐蓋未爲喪車﹐乘死气加亥﹐又爲歲虎故也。

乙亥日第六局幹上亥

課體﹕重審﹐不備。

課義﹕中丁初脫﹐空鬼居末﹐幸遇支生﹐死而後活。

解曰﹕初傳午火﹐爲乙木之脫气。中傳丑土﹐上乘遁丁。末傳申金﹐乃日幹之官鬼﹐空亡無气。則三傳之中﹐無一佳境。而午又爲乙木之死地﹐若非支神之亥水相生﹐安能死而復活乎。

斷曰﹕支幹皆刑﹐又復相克﹐賓主不投﹐室家不睦。事起於女﹐患由於下。凡百所占﹐皆勿通利。末傳空亡﹐不如退守爲佳。乙亥日午加亥爲用﹐爲恩多怨深格﹐緣幹生初傳﹐初傳生中傳﹐中傳生末傳﹐是爲恩也。末傳克日幹﹐是反成仇也。支加幹生幹﹐爲自在格。

天時﹕天罡指畢﹐課體陽不備﹐靑龍乘丁﹐皆爲雨象。家宅﹕宅來生人﹐主發財丁。仕宦﹕靜守生气﹐恐防不久。求財﹕主得婦女之財。謁貴﹕貴人空陷﹐恐不能遇。婚姻﹕支來加幹﹐女家俯就。胎產﹕二陽包陰﹐上弱下彊﹐恐是女孕。疾病﹕金鬼克木﹐肝經之癥﹐然已空陷﹐不藥可愈。出行﹕晝占不利﹐夜占水路甚吉。行人﹕天罡加仲﹐尙在中途。出師﹕宜守生气﹐糧儲足備。

畢法云﹕閉口卦體兩般推。課經云﹕乙亥日﹐午加亥爲用﹐不利仕宦﹐惟利常人。蓋末傳之申金爲官鬼﹐旣被初傳午火所傷﹐又被中傳丑土所墓﹐復兼空陷﹐是申金全無气象矣﹐復何畏哉。

乙亥日第七局幹上戌

課體﹕反吟﹐元胎。

課義﹕晝將凶惡﹐須防有失﹐動則雙雙﹐費用不值。

解曰﹕巳爲乙木之脫气﹐晝乘白虎﹐旣極凶惡﹐夜乘元武﹐豈免遺失乎。傳有兩馬﹐來往不已﹐是動則雙雙也。亥之生我也少﹐已之脫我也多﹐其費用豈小哉。

斷曰﹕反吟之卦﹐反覆呻吟﹐變遷不常﹐得失無定﹐主宅舍動移之事。巳乘白虎加亥﹐主小兒有咽喉之病﹐及木器櫥櫃鎖有傷損﹐或車船有翻覆之患。支馬臨絕﹐行人卽來。

天時﹕久晴而始雨﹐雨而復晴﹐終是晴多雨少。家宅﹕來者思去﹐去者思歸﹐夜占防盜﹐失不止一。仕宦﹕貴祿不見課傳﹐官星與靑龍又皆藏匿﹐占官不吉。求財﹕財爻臨身﹐宜得文書獄卒之財。謁貴﹕無因致前﹐婚姻﹕男亦不貴﹐女亦欠佳。胎產﹕妊者防墜﹐產者防遲﹐下彊上弱﹐產乃弄瓦。疾病﹕肺經有疾﹐或肝經受制﹐或輕或重﹐寒熱往來﹐熱多冷少。出行﹕陸路可行﹐水路不吉。行人﹕天罡加季﹐行人立至。出師﹕晝夜占之皆不吉﹐或損將士﹐或傷資財﹐或失盔甲。

畢法云﹕虎乘遁鬼殃非淺﹝晝將﹞。祕要云﹕白虎加臨旬內之遁鬼﹐其禍最深﹐縱空亡亦不能爲救。照膽祕訣云﹕巳亥中間常缺欠﹐重求輕得報君知。

乙亥日第八局幹上酉

課體﹕重審﹐斬關﹐不備﹐勵徳。

課義﹕空鬼幹遇﹐支乘實墓﹐用鬼獲財﹐迆邐克去。

解曰﹕酉乃幹鬼﹐旬空無畏。辰乃支墓﹐實克亥支﹐宅必昏晦矣。酉克初傳寅木﹐寅克中傳未土﹐未克末傳子水﹐皆是遞克之財﹐此所謂用鬼獲財者也。

斷曰﹕重審之卦﹐利上不利下﹐支幹自刑﹐三傳受制﹐大約憂喜皆無實在也。三傳全受夾克﹐寅受陰酉夾克﹐未受龍寅夾克﹐子受貴未夾克﹐不宜幹貴求財﹐恐其致禍。辰就支上﹐謂避難逃生﹕

天時﹕水運乎上﹐箕畢相會﹐天罡臨亥﹐風雨大作。家宅﹕人宅自刑﹐門衰祚薄。仕宦﹕官祿兩空﹐占官不吉。求財﹕晝占獲財﹐夜占費力。謁貴﹕晝占必遇﹐夜占不吉。婚姻﹕六合事成﹐但恐不吉。胎產﹕下彊上弱﹐占妊成女﹐支於帶刑﹐產亦欠利。疾病﹕脾胃傷食所致﹐或痢疾之類﹐喜鬼空無害﹐但不能卽愈。出行﹕陸路欠安﹐舟楫不吉。行人﹕天罡加孟﹐尙未啟行。出師﹕晝占中平﹐夜占防詐。

畢法云﹕避難逃生須棄舊﹐干支全傷防兩損﹐賓主不投刑在上。要覽云﹕乙亥日﹐幹上酉﹐支上辰。干支上神作六合﹐但支上神爲日之財﹐反生幹上之鬼﹐有求榮反辱之象。乙日幹上見六合乘酉﹐謂之對神隔將﹐玉成歌曰﹕對神隔將主人離﹐辰上逢之宅破期。

乙亥日第九局幹上申

課體﹕重審﹐曲直﹐泆女﹐喪門。

課義﹕官貴無補﹐夜祿乘虎﹐宅𨿽旺臨﹐晝乘元武。

解曰﹕申金爲乙木之官星﹐夜貴又臨其上﹐俱爲空陷﹐是無補益也。卯爲日祿﹐臨於亥上﹐𨿽則旺相﹐然夜虎驚憂﹐晝元費耗﹐亦何益之有。酉爲乙木之胎神﹐今作空亡﹐受下神巳火之克﹐爲損孕格。占產當日便生﹐占孕恐致損墮。

斷曰﹕曲直之卦﹐事因同類﹐起廠女子﹐有孟濟未濟之象。申𨿽日鬼臨身﹐緣是貴人﹐切勿作鬼祟目之。占病是神祇爲患﹐又謂之閒貴人﹐不宜占訟。

天時﹕天罡指陽﹐日上皆空﹐曲直生火﹐大晴之象。家宅﹕旺祿臨亥﹐家道必丰﹐但嫌元虎﹐不甚安寧。仕宦﹕官星與貴人皆空﹐求官不吉。求財﹕靑龍與財父發用﹐急宜取之﹐遲則不得。謁貴﹕夜貴臨幹﹐夜占甚吉。婚姻﹕男嫌貴空﹐女嫌將凶﹐且恐不就。胎產﹕母實兒空﹐恐不成胎。疾病﹕肝脾之病﹐恐難痊好。出行﹕陸路空克﹐水路驚憂。行人﹕日馬不見﹐天罡加孟﹐行者未歸。出師﹕晝占無成﹐夜亦不吉。

畢法云﹕權攝不正祿臨支﹐貴𨿽坐獄宜臨幹﹐鬼乘天乙乃神祇﹐二貴皆空虛喜期﹐幹墓並關人宅廢。指南﹕戊子二月亥將加未﹐占兵曰﹕遊都居西南戀生﹐且離日辰遠﹐賊符臨干支﹐水陸必有伏兵。然乘死絕之气﹐且初傳休囚夾克﹐末傳建旺制初﹐是守堅敵弱﹐不能持久。至醜年會金破局﹐卽難支矣。

乙亥日第十局幹上未

課體﹕重審﹐稼穡﹐飛魂﹐遊子。

課義﹕錢財徧地﹐得不償費﹐兩貴俱空﹐虎丁可畏。

解曰﹕三傳皆土﹐作乙木之財﹐財可謂旺矣。不知反生起支陰之巳火以脫幹﹐是所得不償所費也。申子爲乙日之貴人﹐今皆空陷﹐是已蒙允許﹐而被人攙越﹐不過虛喜而已。至於末傳﹐乃事之結果。而醜上遁丁﹐夜乘白虎﹐寧不可畏之甚乎。

斷曰﹕重審之卦﹐一日稼穡﹐有艱難之象。凡事逼迫﹐不能由己。占者克盡辛勤﹐方能遂意。華蓋覆日﹐占行人則不歸﹐占逃亡則自歸。戌乘朱雀﹐當有惡犬吠人。

天時﹕日已被墓﹐靑龍升天﹐天罡指陰﹐必然大雨。家宅﹕寅爲乙木之兄弟﹐居宅脫宅﹐恐被失脫。仕宦﹕二貴皆空﹐占官不吉。求財﹕傳財太旺﹐反無所得。謁貴﹕恐不能遇。婚姻﹕日辰相克﹐占婚不吉。胎產﹕晝占猶吉﹐夜占難產。疾病﹕肝气受傷﹐或目痛腹疼。子孫乘虎﹐醫人不見效。出行﹕晝占陸路可行﹐夜占皆所不吉。行人﹕課名遊子﹐不能卽返。出師﹕將不得力﹐夜占防敗。

畢法云﹕賓主不投刑在上﹐於墓並關人宅廢﹔華蓋覆日人昏晦﹐二貴皆空虛喜期。纂要云﹕乙亥日未加辰﹐秋占﹐與關神相並﹐主人口衰替。假若加臨干支上﹐則爲宅廢也。倘墓神作生气﹐必作庫務差遣。不求自得﹐勿作關墓視之。

乙亥日第十一局幹上午

課體﹕重審﹐間傳﹐涉三淵﹐寡宿。

課義﹕虎人朱雀﹐訟極凶惡﹐不論空亡﹐貴難倚托。

解曰﹕畢法謂甲戌旬中﹐申加午發用者﹐爲虎人朱雀。𨿽空不論﹐占訟最凶。夜貴空陷﹐坐於鬼方。晝貴入獄﹐皆難依托也。

斷曰﹕間傳涉淵﹐有奔馳阻隔之象。出門無馬﹐渡河無舟﹐必先難而後易﹐苦去而甘來也。夜占丁虎克宅﹐災禍非小。或屋字坍塌﹐以致損人。或人口災病﹐謂之蛇虎乘丁格。

天時﹕天空臨幹﹐朱雀飛空﹐天罡指陽﹐必主大晴。家宅﹕醜丁克宅﹐極凶之象。仕宦﹕日徳與貴人皆空﹐占官祿不利。求財﹕兩貴皆空﹐惟財獨存﹐求之可得。謁貴﹕晝占夜卜﹐皆不能遇。婚姻﹕支幹相害﹐兩皆不吉。胎產﹕午爲子息﹐胎必成﹐男產不甚吉。疾病﹕气促傷殘﹐日徳發用作空﹔占尊長病難痊。出行﹕陸路防詐﹐水路甚凶。行人﹕天罡加孟﹐且無日馬﹐行者未歸。出師﹕有失眾之象。

畢法云﹕喜懼空亡乃妙機﹐兩貴受克難幹貴﹐彼此猜忌害相隨。課經云﹕幹上之午﹐晝乘天空﹐日幹生亡神﹐上神生天將﹐名爲脫上逢脫。凡占俱無中生有﹐盡被脫耗﹐又三傳皆是貴人﹐謂之貴多不貴。凡占權攝不一。反無依倚。如用夜貴﹐乃名咄目煞。若貴人咄目專視﹐反坐罪也。纂要云﹕兩蛇夾墓﹐病有積塊難愈。

乙亥日第十二局幹上巳

課體﹕元首﹐連茹﹐三奇。

課義﹕拱虛一位﹐所欠財利﹐木命屬龍﹐方始遂意。

解曰﹕此拱虛格也。日幹爲辰﹐日支爲亥﹐幹上乘巳﹐支上乘子﹐是子巳夾拱丑寅卯辰四神在內。而三傳尙無辰字﹐是辰乃所虛之一位也。辰乃乙木之財﹐所欠者非財利而何。倘占人本命屬辰﹐則財利全美﹐方爲稱意也。

斷曰﹕元首之卦﹐羅网髙張﹐以尊制卑之象。事多順利﹐起於男子。白虎乘巳脫幹﹐又遁旬鬼﹐恐被子孫脫漏之事。辰陰夜虎乘丁克宅﹐宅中驚恐。

天時﹕水下火上﹐恐不能雨。家宅﹕日辰相克﹐陰神相害﹐不安之象。仕宦﹔貴人臨支﹐日祿臨傳﹐春時占此﹐功名必得。求財﹕財爻𨿽發傳﹐蛇虎難當﹐得財亦險。謁貴﹕貴人臨宅﹐不招自至。婚姻﹕佳兒佳婦﹐匹配相宜。胎產﹕上彊下弱﹐二陰包陽﹐產必生男。疾病﹕以病克人﹐占病不吉。出行﹕水陸俱佳﹐龍馬臨幹﹐出行最吉。行人﹕天罡加仲﹐已在中途。出師﹕凡百驚疑﹐晝夜不利。

畢法云﹕所謀多拙遭羅网。中黃經云﹕乙亥日巳加辰﹐子加亥﹐爲天羅地网﹐蓋干支各乘羊刃。如网羅兜裹﹐不宜妄動。或年命衝破﹐乃爲破羅破网。纂要云﹕乙日胎神在酉﹐上乘後合。十月占爲私孕格﹐否﹐則婢妾有孕。

丙子日第一局幹上巳

課體﹕伏吟﹐自任﹐元胎。

課義﹕祿財錯綜﹐晝空無用﹐寅馬爲生﹐夜虎凶動。

解曰﹕巳乃日祿﹐旣乘天空﹔申乃日財﹐又值旬空﹐晝占俱無用矣。寅﹐馬也。晝占乘六合爲生﹐夜占乘白虎爲克﹐故主凶動也。

斷曰﹕此伏吟自任之卦﹐一名元胎。爲伏而未發﹐屈而未伸之象。利上不利下﹐利遠不利近。守則有功﹐觸則生患。當閉塞柔順以應之﹐苟不獲已而後動﹐或動中有成。天空到巳﹐謂之受辱﹐亦名投絕。幸作日祿﹐稍足解之。然中空無力﹐事主變易。

天時﹕晝占久晴﹐有雨不大﹐夜占始霧後風。家宅﹕主有孤寡之人﹐家堂神像不寧。婚姻﹕主女家微賤﹐或兵家女。胎產﹕主女或聾啞。功名﹕緩得。求財﹕未遂意。投謁﹕主客不和﹐徒勞無益。疾病﹕主不能言語﹐宜祈家堂神像。失脫﹕主家內人盜去﹐難尋﹐逃者隱鄕鄰家。出行﹕近處﹐利夜占﹐有驚恐。行人﹕中途有阻。爭訟﹕宜解。兵戰﹕不順利﹐主半途而止。

畢法云﹕賓主不投刑在上﹐任信丁馬須言動。課經訂訛云﹕天地鬼神﹐不動不克﹐無所取﹐擇自任。其剛進用於時﹐故名自任。若任已過剛﹐必成愆咎。指南﹕辛未四月酉將﹐占東省地方安否。曰﹕日上勾陳月建被支之元武將星克制﹐且乘天鬼凶煞﹐主有伏地兵作亂。又傳將遞克﹐伏吟見丁馬﹐官防參劾。後果驗。

丙子日第二局幹上辰

課體﹕知一﹐退茹﹐斬關﹐六儀﹐泆女。

課義﹕病死墓絕﹐彼此不悅﹐病訟再興﹐財如鬼奪。

解曰﹕丙火病於申﹐死於酉﹐墓於戌﹐絕於亥﹐四者咸備﹐凶可知矣。支上亥克丙﹐幹上辰克子﹐是彼此不相悅也。墓神發用﹐凶遇墓止。但晝夜俱乘天后而克幹﹐病訟再興﹐實由於此。申酉乃日之財﹐中末連空﹐一若鬼奪以去﹐𨿽孟積貯﹐何可得哉。

斷曰﹕此知一之卦﹐又名退茹。課傳厄塞﹐動多阻礙。進旣遇刑而不和﹐退又陷空而無得。惟利解釋﹐不利謀幹﹐事多起於同類。內戰危疑﹐恩中有害。和同則吉﹐乖異則凶。又天后並臨於戌﹐亦名泆女﹐有暗昧陰私之象。

天時﹕有雨且大﹐夜占卽止。家宅﹕吉﹐防婢妾小人有越禮之事。婚姻﹕不宜。胎產﹕主生女﹐防臨盆不育。功名﹕宜進不宜退。投謁﹕晝占宜見貴﹐主有文字之事﹐十分如意。求財﹕可得而反覆。疾病﹕主咽隔﹐因食而得﹐宜下之。失脫﹕難尋﹐逃亡亦難獲。出行﹕疑惑不前。行人﹕占女人卽至。爭訟﹕不成﹐已成有解。兵戰﹕賊猛﹐不可輕擊﹐宜遷營。

畢法云﹕魁度天門關隔定﹐鬼乘天乙乃神祇﹐幹墓並關人宅廢﹐夫婦蕪淫各有私。括囊賦云﹕不備蕪淫﹐必有陰私而起譖﹔拔茅連茹﹐何妨類聚以求財。纂要云﹕魁度天門﹐凡事有阻。又云﹕亥加支鬼乘天乙﹐乃家堂神祇。

丙子日第三局幹上卯

課體﹕重審﹐斬關﹐極陰﹐三奇。

課義﹕身敗瘦瘠﹐墓神克宅﹐乘旬丁旺﹐舊財可得。

解曰﹕卯乃丙火敗脫之神﹐身被敗脫﹐難免瘦瘠。戌乃丙火之墓﹐覆支克支﹐宅象昏晦矣。亥𨿽克丙﹐幸得醜爲救神。酉財𨿽居鬼鄕﹐而丑乘旬丁﹐亦可以助其丙火之力﹐舊財何不可得之有。晝夜貴人俱不得地﹐𨿽入傳無益也。

斷曰﹕此間傳之卦﹐卦體課傳俱陰﹐故名極陰﹐利於暗中私求密禱。醜發用爲臺土當門﹐出入隔礙。朱雀主口舌文詞﹐勾陳卞畱連禁錮。日幹上卯𨿽曰生助﹐實以敗幹﹐占者不可不愼。喜醜作旬奇﹐日精備焉。占事可有意外之獲。

天時﹕久陰淫雨﹐暫晴卽變。家宅﹕主見怪異﹐或有伏屍。婚姻﹕阻滯未成。胎產﹕防損墮。功名﹕求貴得薦舉。求財﹕無得﹐得亦易耗。投謁﹕晝占宜見貴﹐有文字之事遂意。疾病﹕宜服通利之劑﹐逢春卽見凶。失脫﹕難尋。出行﹕路多阻折﹐難行。行人﹕本日可到。爭訟﹕宜得貴人調解﹐不解必敗。兵戰﹕不利﹐惟秋八月大吉﹐見酉尢佳。

畢法云﹕晝夜貴加求兩貴﹐支乘墓虎有伏屍。課經云﹕陰主退﹐自醜逆傳而極於酉﹐有陰入陰之象﹐凡占有暗昧不明之事。精蘊云﹕戌加子﹐夜乘螣蛇克支﹐宅中當有怪異頻見。

丙子日第四局幹上寅

課體﹕元首﹐三交﹐二煩﹐軒蓋。

課義﹕馬載長生﹐酉財難侵﹐夜元晝虎﹐占婢逃淫。

解曰﹕寅乃丙火長生﹐上乘祿馬。酉乃丙火之財﹐坐於鬼方。恃其子而伐我生﹐財之所以難侵也。酉﹐婢也﹐午火臨於奴婢﹐夜元晝虎﹐必有姦私逃走之事。寅固生幹﹐酉亦生支﹐而反敗其支﹐又作旬空﹐不可作俱生論。

斷曰﹕此元首之卦﹐又名軒蓋﹐爲居尊制卑之象。事起男子﹐正大光明﹐百凡順利。且仲神加支辰﹐陰陽三傳皆仲﹐六合入課入傳﹐三者交加﹐應姤九五含章之吉。君子占之﹐獲福宜矣。但午虎乘遁鬼﹐又坐空亡﹐名爲喪馬。午加酉爲死交﹐兼犯天地二煩﹐小人占之﹐但取其咎。

天時﹕夜占有雨。家宅﹕主暗昧﹐內有陰邪。婚姻﹕和合。胎產﹕主婢生子﹐防血逆。功名﹕正七月利。求財﹕難得。疾病﹕魂遊千里。出行﹕遇雨。行人﹕未得歸。爭訟﹕彼此難結﹐舟車多費。兵戰﹕利車戰﹐軍中多驚﹐酉年月吉。

畢法云﹕虎乘遁鬼殃非淺。觀月經云﹕勝光本是馬﹐太衝本是車﹔神後爲華蓋﹐三傳定不虛﹔明君加寵祿﹐聖主賜天書。曾門云﹕三交之因﹐家匿罪人。心鏡云﹕弦望晦朔天煩合﹐男犯刑傷被利纏﹔子午卯酉地煩會﹐女人流血復迍邅。

丙子日第五局幹上醜

課體﹕彈射﹐潤下﹐閉口﹐泆女。

課義﹕交居匪吉﹐晝占財失﹐三合六合﹐占官必陟。

解曰﹕子與丑合﹐巳與申合﹐此干支上下交居也。然丑爲申墓﹐子又克丙﹐𨿽交居﹐而亦不爲吉。申﹐日之財也。晝占乘元武﹐必主失脫。三傳申子辰爲三合會成水局﹐而幹之陰陽巳酉丑又成金局﹐與三傳各作六合﹐以此占官﹐官必陟也。

斷曰﹕此彈射之卦﹐又爲潤下全局。日遙克神﹐故名彈射。中傳見土﹐𨿽曰有丸﹐然坐空亡﹐卽爲失彈﹐禍福皆無力也。三傳俱鬼﹐若傳內有一財出現﹐其財可安穩而得﹐謂之傳鬼化財。若兩課俱空﹐獨存一財﹐乃名全鬼變財﹐財甚危險。如此課𨿽有幹上丑土制水﹐但晝占皆乘水獸﹐得財須防發禍。

天時﹕多雨。家宅﹕不興旺﹐防妻室有災。婚姻﹕失正不宜。胎產﹕主女易產。功名﹕仕者得升遷﹐試者可獲科第。求財﹕吉利。投謁﹕不遇。疾病﹕占妻病不吉。失脫﹕財物散﹐人難獲。出行﹕宜從水路。行人﹕來而有喜。爭訟。宜和解。兵戰﹕不利﹐虛張聲勢。

畢法云﹕眾鬼𨿽彰全不畏﹐萬事喜忻三六合﹐後合占婚豈用媒。袖中金雲﹕彈射第三課爲用﹐乃日辰兩陽神相戰﹐作事凶重有力﹐不可先動。祕要云﹕後陰乘白虎﹐恐有斷弦憂。纂要云﹕遙克課乘空發用﹐將乘元武﹐定主失脫。

丙子日第六局幹上子

課體﹕涉害﹐四絕﹐不備﹐亂首。

課義﹕課傳上克﹐亂首喪徳﹐采葛尋腦﹐妻財作慝。

解曰﹕四課三傳皆被上克﹐而支子發用﹐臨幹克幹﹐課名亂首。丙徳在巳﹐爲子水所克﹐是喪徳也。酉乃丙之妻財﹐酉加於寅﹐寅加於未﹐未加於子﹐子來克丙﹐尋致亂之根原﹐譬如采葛尋腦﹐非始於妻財作慝而何。畢法﹕子寅涉害俱同﹐但子克日不比﹐而寅生日可比﹐故三傳舊用寅酉辰。

斷曰﹕此見機之卦﹐亦名上門亂首。蓋日往加辰﹐而辰克日發用者﹐事體猶輕。今辰來加日﹐而克日發用﹐則爲尊不淩卑﹐卑反犯上之象。宜徵討不順﹐以應師卦。六害相加﹐名侵害課。

天時﹕有雨﹐難晴。家宅﹕家口不寧﹐不利於妻。婚姻﹕丑時占和合﹐余不用。胎產﹕防傷損。功名﹕先見挫折後有成。求財﹕勉彊有得﹐終見不足。疾病﹕主口願未還﹐驚憂百出﹐占妻病尢凶。失脫﹕目下難獲﹐久自見。出行﹕不利。行人﹕卽至﹐主在路不寧。爭訟﹕主一家自相淩犯﹐外訟兩損。兵戰﹕晝占不寧﹐夜占得金寶﹐然須謹愼﹐不可輕敵。

畢法云﹕三傳互克眾人欺﹐支幹全傷防兩損﹐彼此猜忌害相隨。袖中金雲﹕三上克下﹐爲長幼不利於小。課經云﹕幹上子爲初傳﹐𨿽是日鬼﹐卻生末傳寅木長生﹐又賴宅上未土爲救﹐謂之引鬼爲生格。

丙子日第七局幹上亥

課體﹕反吟﹐知一﹐無依﹐三交。

課義﹕徳祿旺刃﹐並皆灰燼﹐到處去來﹐難退難進。

解曰﹕丙之徳祿在巳﹐而午爲旺刃﹐今皆衝激受克﹐化爲灰燼矣。去從克處去﹐來從克處來。到處受克﹐所謂前後逼迫也。其爲進爲退﹐不亦難哉。

斷曰﹕此無依之卦﹐亦爲三交。火水未濟﹐反覆呻吟。𨿽合髙蓋之稱﹐而車輪朽脫﹐非君子利有攸往之象也。朱雀作日鬼加幹﹐謂之雀鬼格﹐朝官忌有彈章。丙日幹上臨亥﹐爲結絕格﹐常問必主病訟。如已見災﹐偏宜結絕舊事。又作晝貴﹐宜告貴人結絕。

天時﹕陰晴不定。家宅﹕主家有逃匿之人﹐少樹木。婚姻﹕晝占吉﹐主反覆難合。胎產﹕夜占生女﹐防傷墮。功名﹕反覆中獲如意。求財﹕只宜合伴出門經營﹐夜占不利。投謁﹕頻數有益。疾病﹕主寒熱反覆。失脫﹕已在道路。出行﹕主爲謁貴及文書之事。行人﹕當至﹐將復他往。爭訟﹕夜占陰私不明之事﹐事多反覆﹐若能安分﹐化禍爲福。兵戰﹕晝占大勝﹐夜占失物損將。

畢法云﹕鬼乘天乙乃神祇﹐前後逼迫難進退。指南﹕戊子四月戌將辰時占升遷﹐曰﹕太歲作鬼沖克﹐靑龍﹑財官﹑祿馬俱人空絕﹐縱得升遷﹐必有意外之變。六月果得升﹐未幾以疽發背而卒。纂要云﹕雀立登明﹐求事不成。

丙子日第八局幹上戌

課體﹕重審﹐鑄印﹐不備。

課義﹕自取其禍﹐課傳相鎖﹐兩蛇加墓﹐徳祿何可。

解曰﹕幹往加支﹐反被克制﹐是爲上門自取禍也。又系干支鎖合﹐難以解憂釋慮。戌爲丙火之墓﹐臨日而爲兩蛇所夾﹐其爲凶災必矣。發用𨿽曰徳祿﹐而傳入墓庫﹐烏乎可哉。有官者占之﹐大是偃蹇。

斷曰﹕此重審之卦﹐亦名鑄印乘軒﹐有顯官榮祿之象。巳爲鑪﹐戌爲印﹐卯爲印模。戌中辛金逢巳中丙火作合﹐段煉鑄成﹐故名鑄印。卯爲車﹐故名乘軒。若夏月火日﹐蛇雀之火太旺﹐戌卯或值空亡﹐則爲破印損模﹐求官又爲不吉。

天時﹕燥熱未得雨。家宅﹕吉利﹐夏秋防火燭。婚姻﹕可用六禮煩費。胎產﹕是女﹐卽生男﹐防不實。功名﹕求官有成﹐現任不利。求財﹕交易之財﹐有利。投謁﹕得遇。疾病﹕象凶﹐有陰徳可保。失脫﹕可獲。出行﹕上官見貴吉﹐主遇墟墓驚恐。行人﹕卽來﹐春占本日至。爭訟﹕中多虛詐﹐主事起飲食間。兵戰﹕晝占利﹐夜占中平。

畢法云﹕權攝不正祿臨支﹐兩蛇夾墓凶難免﹐傳墓入墓分憎愛。古鑑﹕己酉十一月朔﹐卯將戌時﹐占前程曰﹕卯來克戌﹐戌去墓丙﹐巳去人宅被克﹐定阻﹐服制滿後得差。又合回避﹐方孟出頭﹐數又盡矣。果丁內艱起﹐復避兄任﹐歸九年染恙竟卒。

丙子日第九局幹上酉

課體﹕重審﹐從革﹐斬關﹐伏殃。

課義﹕三傳無迹﹐兩貴坐厄﹐夜將生之﹐財亡再獲。

解曰﹕初傳旬空﹐中傳坐於空位﹐末傳又乘空神﹐是三傳皆空﹐無形迹也。酉爲夜貴﹐受丙之克。亥爲晝貴﹐被未之克。兩貴皆坐厄地﹐豈能得貴之力乎。金局俱空﹐財旣亡失﹐若夜占得天乙太常﹑勾陳之土生之﹐不啻再獲﹐大宜索債。

斷曰﹕此卦從革之局﹐又爲重審。事利後動﹐先天後革﹐有气則革而增進﹐無气則革而速退﹐百凡宜詳審後行。辰乘虎加子﹐乃支墓臨支克支。如占家宅﹐必有孝服﹐或有伏屍。蓋罡虎臨宅﹐驚恐總非細耳。

天時﹕孟雨旋晴﹐出旬有雨。家宅﹕罡虎臨宅﹐主有驚恐。婚姻﹕不宜﹐亦不成。胎產﹕恐不實﹐夜占得男。功名﹕秋占大吉﹐余不用。求財﹕宜空手求之﹐持本者反無利。投謁﹕未遇。疾病﹕占小口有災﹐卯月占病凶。失脫﹕宜尋亦難見。出行﹕恐所往無倚托。行人﹕速來。爭訟﹕不宜投托勢要﹐宜和解。兵戰﹕損失或將士病患。

畢法云﹕兩貴受克難幹貴﹐支乘墓虎有伏屍﹔合中犯殺蜜中砒﹐空空如也事休追。課經訂訛云﹕丙丁日從革局𨿽爲財﹐但酉加巳爲愁課。蓋酉爲秋令肅殺﹐萬物愁苦也。照膽祕訣云﹕占宅忌見辰克日﹐支幹上下休藏鬼。

丙子日第十局幹上申

課體﹕重審﹐元胎﹐寡宿。

課義﹕己財先費﹐眾人懷惠﹐倘若夜占﹐一事無濟。

解曰﹕申爲丙財﹐加幹發用﹐而值旬空﹐是現在己財先耗費矣。初生中亥﹐中生末寅。寅𨿽日之長生﹐然晝乘元武﹐夜乘白虎﹐難以倚賴。三傳遞生﹐徒以我財惠眾﹐於我何利焉。晝占猶有六合﹐貴人虛聲相援﹔夜占則初蛇末虎﹐於事尢無濟矣。

斷曰﹕此重審之卦﹐三傳皆孟﹐爲退步長生﹐名曰生胎。事主遲而有喜。然初中皆落空陷﹐費盡辛勤﹐所求未得。又合中多見刑沖﹐亦防親匿之間﹐暗生釁隙。占者每事詳審﹐勿隳志气﹐自有收成﹐酉年月吉。

天時﹕秋占有雨﹐余無雨。家宅﹕主家道不足。婚姻﹕不利﹐晝占吉﹐又恐不成。胎產﹕占胎不實﹐臨產立下。功名﹕主有人舉薦﹐然有其心﹐無其實。求財﹕無所得。投謁﹕相得甚歡﹐卻無實際。疾病﹕暴病愈﹐久病難。失脫﹕難尋﹐逃亡爲關津所獲。出行﹕不利。行人﹕未來。爭訟﹕無實害﹐然旣解﹐仍懷怨心。兵戰﹕防失眾﹐敵無蹤影。

畢法云﹕二貴皆空虛喜期﹐合中犯煞蜜中砒。課經云﹕三傳遞生﹐必得眾人之力﹐始終成就。如值空亡﹐𨿽有成就之心﹐乃閒話多﹐赤心少。心印賦云﹕空亡用起喜無成﹐憂災𨿽有不爲迪。

丙子日第十一局幹上未

課體﹕重審﹐間傳﹐勵徳﹐登三天。

課義﹕交互六害﹐各懷駔儈﹐傳脫刃空﹐全無倚賴。

解曰﹕子與未穿﹐巳與寅穿﹐干支上下交互六害。如我意孟加害於他人﹐不知他已先辦害我之意﹐此往彼來﹐交易險詐﹐非各懷駔儈而何。全賴動而得吉﹐庶可免咎。乃三傳初脫幹气﹐中作丙刃﹐末陷旬空﹐尙何恃以無恐乎。

斷曰﹕此重審之卦﹐順進間傳﹐爲登三天之格。事主由下而上﹐由晦而明。君子當之有位﹐彌尊望彌重之象﹐否則爲翰音登天之凶。晝占貴人立酉﹐宜謹身修徳。夜占龍化爲蛇﹐始榮終辱。惟初秋爲得其時令﹐吉可卜也。

天時﹕云蒸雷起﹐忽復解散﹐秋占有雨。家宅﹕貧耗﹐內外不和﹐家有壞梯。婚姻﹕可合而未成。胎產﹕防有損墮。功名﹕七月吉﹐夜占主廷試被斥。求財﹕費本受驚﹐終歸無得﹐秋占有刊。疾病﹕驟病易好﹐久病凶。失脫﹕盜物難獲﹐逃亡自歸。出行﹕平穩。行人﹕子辰日來﹐晝占有喪車同行。爭訟﹕事達於上﹐卻易解散。兵戰﹕晝占不利﹐夜占不勝。

畢法云﹕二貴皆空虛喜期﹐罡塞鬼戶任謀爲。古鑑﹕己酉十月朔﹐卯將丑時﹐戊辰生人占升遷。曰﹕子日爲關﹐今登天而不過關﹐目下有阻。白虎入宅臨父母﹐必主丁艱。申值旬空﹐行年未上又見空亡﹐逢空則止﹐運亦盡矣﹐後皆驗。

丙子日第十二局幹上午

課體﹕知一﹐進茹﹐驀越。

課義﹕支幹拱簇﹐所虛者祿﹐夜貴作空﹐晝貴履獄。

解曰﹕幹上乘午﹐支上乘醜﹐內拱三傳寅卯辰﹐所虛者巳爲日祿﹐不足之象。酉乃夜貴﹐加申落空﹔亥乃日貴﹐臨戌入獄﹐兩貴皆無力也。

斷曰﹕此知一之卦﹐三傳順茹﹐凡事起於同類。又日辰拱夾﹐前虛徳祿兄弟之爻﹐主名位猶屯﹐同類不足﹐小節未完﹐又驀越用神﹐盜支生幹﹐爲人旺宅衰之象。止宜安守故業﹐不可妄動﹐動反生災。寅卯年﹐春月得之爲吉。

天時﹕陰雨﹐間有日光。家宅﹕可發丁﹐宅𨿽未寧﹐切不宜遷移。婚姻﹕和合﹐宜男﹐恐不悅於舅姑。胎產﹕防妊者自恃身壯﹐反傷胎見血。功名﹕仕者守部久不選﹐或有官無俸。求財﹕冬春有利。投謁﹕未合。疾病﹕連綿難愈﹐若不能飲食者凶。失脫﹕在東南方﹐或不離己身﹐逃亡自歸。出行﹕不利貴者﹐常人平平。行人﹕申末日來。爭訟﹕事難解散﹐利客不利主。兵戰﹕不能取勝。

畢法云﹕眷屬丰盈居狹宅﹐所謀多拙遭羅网﹐彼此猜忌害相隨。課經云﹕丑中有牛宿﹐子中有女宿﹐丑加子乘太常爲牛女相會格。又﹕傳生支脫幹﹐主人多宅窄﹐切不可遷居寬廣之屋﹐反生災咎。袖中金雲﹕順連茹寅卯辰爲正和﹐展經略而果沐恩光。

丁丑日第一局幹上未

課體﹕自信﹐稼穡﹐遊子﹐三奇。

課義﹕身動則徙﹐彼投於己﹐兩丁拱墓﹐靜中動矣。

解曰﹕伏吟見丁而動﹐今幹卽是丁﹐爲身自動﹐而徙干支﹐支神發用﹐還傳至幹﹐爲彼投於己也。幹丁也﹐支卽旬丁﹐亦丁也。中傳戌爲日墓﹐凡占傳墓事止。今初末兩丁夾之﹐是於靜之中有動象矣。

斷曰﹕此伏吟自信之卦﹐本象潛藏伏匿﹐止而不發。況純土稼穡﹐爲艱難之兆﹐宜靜以應之。然日辰逢丁﹐干支上神﹐兩兩衝動﹐稼穡化爲遊子。若三九月天馬並臨﹐則有必動之勢。丑未作年命者﹐占試必中。蓋丑中有斗﹐未中有鬼﹐二字合爲魁也。

天時﹕陰多雨少。田禾﹕可得丰收﹐終防虛耗。家宅﹕不宜動土﹐恐致口舌。婚姻﹕主田家女﹐或庫吏家女﹐入贅吉。胎產﹕不佳。功名﹕若屯田版築等官﹐必得異擢﹐余不利。求財﹕無得且有耗折。投謁﹕不值。疾病﹕主脾泄積聚﹐難愈。失脫﹕難追。出行﹕主有私孟事﹐或往婦女家。行人﹕飄流未歸﹐或有私戀。爭訟﹕主爭奪田產。兵戰﹕吉﹐尢利屯田。

畢法云﹕費有餘而得不足﹐彼求我事支傳幹。課經云﹕交車衝﹐不論親疏﹐先合後離。指竅云﹕凡逆傳四季者﹐春占越庫﹐散財不以其道﹔夏占傳魁﹐委用不得其人﹔秋占殺墓﹐勢將興而將起﹔冬占伏陰﹐機漸收而漸藏。

丁丑日第二局幹上午

課體﹕重審﹐退茹。

課義﹕晝祿虎邊﹐遂謁三傳﹐隨鬼歸墓﹐終受淹纏。

解曰﹕午爲丁祿臨日﹐然晝占乘白虎﹐不可守也。遂動而投於三傳﹐初傳子鬼﹐中傳亥鬼﹐而人在末傳之戌墓﹐始終受淹纏昏滯之咎而已。子鬼坐丑方受克﹐似不能爲害。然丁課坐未﹐與之衝動﹐亦未見安寧也。

斷曰﹕此重審之卦﹐逆傳連茹﹐利爲主而後動。長上有厄﹐事從內起﹐咎由婦人﹐往多不順﹐詳審後行則吉。在君子則有不終家食之象﹐然志孟扶搖﹐身仍淹滯。在常人則爲破產﹑涉訟之象。大約半生磨折﹐始就安逸也。百凡有始鮮終。

天時﹕多雨久陰。家宅﹕人旺不宜買奴婢﹐主時有官非盜失。婚姻﹕主有官訟﹐久始得合。胎產﹕主女﹐卽產。功名﹕必歷兩官﹐後見蹭蹬。求財﹕有損無益。疾病﹕難安﹐亦不大凶。失脫﹕夜占反受賊累﹐爲官所詐。出行﹕不利﹐未遠卽返。行人﹕卽至。爭訟﹕晝占宜求貴助﹐夜占不利。兵戰﹕宜用權變﹐恐不果斷。

畢法云﹕鬼乘天乙乃神祇﹐將逢內戰所謀危。袖中金雲﹕重陰安嘉遁之貞﹐寧甘沒齒。古鑑﹕午將加未占前程曰﹕丁徳在午﹐亥爲上徳﹐子爲紫微﹐醜爲北斗﹐主有陰徳洪大。傳遁乙丙丁三奇﹐貴人在中﹐午祿扶身乘虎﹐行年催官﹐子蛇前引﹐必得髙第﹐小則郎官﹐大則侍從﹐未易量也。俱驗。

丁丑日第三局幹上巳

課體﹕重審﹐間傳﹐時遁。

課義﹕徧地貴人﹐利見大人﹐支幹互絕﹐六位陰純。

解曰﹕亥乃晝貴﹐酉乃夜貴﹐見於三課四課﹐又在初傳中傳﹐徧地皆是。利於謁見﹐不利於倚托﹐貴多則不專也。火絕於亥﹐土絕於巳。今支幹互絕﹐宜於兩相更代之事。又三傳間遞﹐純是六陰地位﹐宜於私謀陰於﹐不利公事也。

斷曰﹕此重審之卦﹐退茹間傳﹐合時遁格。用起孟神﹐傳仲及季﹐以陰加陰﹐有朋從陰謀之事﹐起於下人女子。若循理而行﹐則應牝馬之貞黃裳之吉。否則憂疑患難﹐自臨絕地矣。中末空亡﹐凡事有始無終﹐吉凶皆虛而不實。

天時﹕多陰晦﹐亦無雨。家宅﹕宜與人互相兌換而居﹐夜占朱雀內戰﹐防口舌火燭。婚姻﹕不成。胎產﹕土女胎﹐或婢妾生子。功名﹕現任主多差委﹐權攝考試﹐恐薦而不售。求財﹕八月可得。疾病﹕主犯寒邪﹐口輕夜重。失脫﹕主女子盜竊﹐深藏難覓。出行﹕謁貴多遇而無力。行人﹕占尊長卽歸。爭訟﹕主爲交易田產﹐或陰私之事﹐各投勢要﹐終歸解散。兵戰﹕宜用間諜﹐臨時權變。

畢法云﹕晝夜貴加求兩貴﹐課傳皆貴轉無依﹐不行傳者考初時。課經云﹕亥酉未時遁格﹐蓋酉爲太陰﹐未中丁馬玉女﹐利隱遁潛形。自亥傳未﹐如人入幽暗求隱﹐有遁身之象﹑君子吉而小人凶也。纂義云﹕夜占朱雀內戰﹐家有口舌火燭。

丁丑日第四局幹上辰

課體﹕昴星﹐掩目﹐虎視。

課義﹕遞相暗昧﹐各甘其晦﹐魁罡乘丁﹐如騎虎背。

解曰﹕支墓覆幹﹐幹墓覆支﹐是爲遞相暗昧。乃幹復自坐於戌﹐支復自坐於辰﹐又爲各甘其晦也。故畢法有天网恢恢之諭。魁罡主動﹐而丁又變動之神﹐今魁乘旬丁﹐罡乘課丁﹐其動凶猛﹐如騎虎背也。

斷曰﹕此昴星之卦﹐名冬蛇掩目﹐亦名虎視。魁罡系於丑未﹐人宅俯仰皆在墓中﹐否塞甚矣。倘更日月宿臨四仲﹐則爲天地二煩。夜占則又蛇虎縱橫﹐尢爲凶象。占者當如蟄虫壞戶﹐退藏於密﹐極意提防﹐庶可免咎。

天時﹕主有雷電﹐晝占雨足﹐夜占風多。家宅﹕夜占有大驚恐事﹐或多怪夢。婚姻﹕不宜﹐若成必夫婦不睦。胎產﹕晝占得男吉﹐夜占立產﹐有虛驚。功名﹕中有危險﹐兢愼終吉﹐午生人尢佳。求財﹕計謀多左。疾病﹕暴病無事﹐久疾凶﹐主驚疾。失脫﹕難獲。出行﹕利赴任﹐余有悔。行人﹕淹滯。爭訟﹕不利。兵戰﹕晝占不寧﹐夜占獲金寶之兆。

畢法云﹕干支乘墓各昏迷﹐人宅坐墓甘招晦﹐虎視逢虎力難施。課經云﹕丁丑日辰加未﹐夜將白虎乘墓﹐臨身入傳﹐卦體虎視﹐如逢三虎﹐有力難施﹐驚危不免。括囊賦云﹕昴星歸去而防險。

丁丑日第五局幹上卯

課體﹕元首﹐從革。

課義﹕小利先施﹐大財必歸﹐傳空將土﹐重重取妻。

解曰﹕幹﹐自己也﹔支﹐他人也。酉本我財﹐然是空財。今加丑上﹐是我以小利施於彼。遂致巳加於酉﹐合成三傳金局﹐皆爲我利矣。初傳乘空﹐中傳脫气﹐末傳旬空﹐而得夜將純土生之﹐皆化爲實﹐重重皆我妻財也﹐

斷曰﹕此元首之卦﹐合從革之局﹐事多順利﹐起於男子﹐有正大光明之象。但三合退行﹐必有阻隔。卯酉臨於干支﹐體同龍戰﹐不免疑忌乖離。貴人立卯﹐陰小有災。初末皆空﹐中間耗竊﹐枉用心術工夫﹐始終虛而不實。

天時﹕气燥﹐有雲少雨。家宅﹕宜進田財﹐多蓄奴婢。婚姻﹕再娶吉﹐然防拂逆翁姑。胎產﹕防不實。功名﹕尊顯者吉﹐微員不利。求財﹕隨地有財﹐卻不得實。疾病﹕主父母災﹐腹痛﹑血痢﹐暴病卽解。失脫﹕捕風捉影。出行﹕宜避患遠行﹐不利弔喪問疾。行人﹕占奴僕﹑文書﹐速到。爭訟﹕乍訟難解﹐久訟卽和。兵戰﹕步步謹愼﹐始無挫折。

畢法云﹕人宅皆死各衰羸﹐合中犯煞蜜中砒。課經云﹕範蠡爲越王占產﹐申加子﹐巳爲用﹐旺火克下死金﹐上彊下弱﹐決生男。指南﹕正月亥將加卯﹐占升遷﹐三傳空脫﹐太歲龍神落陷﹐互乘死气﹐春得金局﹐官難滿任﹐明年宜請告。不聽﹐果被劾罷。

丁丑日第六局幹上寅

課體﹕重審﹐四絕﹐斫輪。

課義﹕木坐空申﹐斫朽木輪﹐事𨿽敗壞﹐再造出旬。

解曰﹕申金旬空﹐卯木坐於其上﹐𨿽爲斫輪﹐不免朽木難雕矣。丁火敗於卯﹐而脫气於戌。巳又支之破碎﹐事必敗壞。然出旬則申金塡實﹐再造可成也。按甲辰旬﹐卯落旬空﹐方爲朽木。今申空當爲無斧﹐亦作朽木難雕。

斷曰﹕此重審之卦﹐格合斫輪。乙庚作合成器﹐占主官榮爵顯。惜申值旬空﹐則爲斧斤未利﹐亦同朽木之論﹐必須待時攺圖﹐不當率意任行也。子午卯酉﹐皆臨絕地﹐但宜了結舊事﹐不利謀爲。晝占卯用﹐爲勾陳內戰﹐夜爲天空內戰。

天時﹕久雨卽晴﹐久晴有雨。家宅﹕不富﹐主有造作之事。婚姻﹕夜占吉﹐主吉期攺卜。胎產﹕胎神臨絕﹐防損。功名﹕良材未遇﹐攺圖有成。求財﹕未得﹐宜田產加絕。疾病﹕暴病吉﹐久病凶﹐年命寅酉尢忌。失脫﹕夜占難獲。出行﹕有阻。行人﹕占弟兄卽至。爭訟﹕得貴力調解。兵戰﹕事多虛聲﹐防失眾。

畢法云﹕所謀多拙遭羅网﹐空上逢空事莫追。課經云﹕幹上乘支之网﹐支上乘幹之羅﹐我孟网羅他﹐他已网羅我。申遇空亡是爲破羅。袖中金雲﹕凡卯木坐空﹐亦謂之朽木難雕。宜棄業別作生理。訂訛云﹕傳見本日墓神﹐名曰舊輪﹐再斫來意﹐主退官失職﹐再謀興復。

丁丑日第七局幹上醜

課體﹕反吟﹐無親﹐並欄射。

課義﹕動意先有﹐主客相就﹐契義難忘﹐歡欣如舊。

解曰﹕丁主動。幹﹐丁也﹔支﹐亦丁也。干支相加﹐兩丁交互﹐是意已先動﹐兩丁疊爲賓主以相就也。亥中有壬﹐初傳亥與口漧丁壬相合﹐而中末丑未﹐復往來稠密﹐町謂契義難忘矣。中傳未之課丁﹐與末傳醜之旬丁又成兩丁相通﹐其歡忻之情﹐宜如舊而不攺矣。徳神發用﹐能解百凶。

斷曰﹕此反吟無親之卦﹐爲井欄斜射之格。占主一身兩用﹐旁求易就﹐盲道難容。凡事速成﹐亦復易破。靜則宜﹐動則擾也。晝夜貴人﹐皆克其所臨之神﹐亦主貴人嗔怪。

天時﹕求雨卽得﹐占晴未晴。家宅﹕宅吉人和﹐但時有移動。婚姻﹕始見反覆﹐終得成就。胎產﹕主胎不寧﹐晝占吉﹐功名﹕大利﹐多歷舊任﹐同官極相得。求財﹕轉展不一﹐後有厚蓄。疾病﹕𨿽甚無防﹐須防反覆。失脫﹕尋得﹐逃亡自歸。出行﹕多遇親故。行人﹕卽歸。爭訟﹕貴人不悅﹐變作不常。兵戰﹕晝吉夜凶﹐交鋒不一。

畢法云﹕傳墓入墓分憎愛。貴人蹉跌事參差。纂要云﹕丁丑日無克。丑宮癸水﹐遙射巳宮丙火﹐以巳上亥神爲用﹐如傍井倚欄﹐斜衝射之﹐不出井外也。亥是官星徳神﹐不宜值中末之墓﹐有官人占之不利。如尋常人﹐卻喜鬼入墓也﹔心印賦云﹕登明忽來傳上居﹐干求貴位必懸魚。

丁丑日第八局幹上子

課體﹕重審﹐鑄印﹐乘軒。

課義﹕彼此不足﹐然後和睦﹐𨿽爾貌恭﹐終賴其僕。

解曰﹕未爲子害﹐丑爲午害﹐日與辰先自有不足之處﹐然後未合於午﹐丑合於子﹐交相和睦也。然子午丑未﹐又實相衝﹐其爲和睦﹐貌恭而已。午火能生支丑﹐而子水仍克幹丁﹐惟賴中傳戌土遙制。戌爲奴僕﹐是賴奴僕之力以救患也。

斷曰﹕此得重審之卦﹐格合鑄印﹐又得乘軒。君子大亨﹐常人不吉﹐事主遲鈍晚成。又﹕一下用事﹐兩上無權﹐事由陰小﹐不利長上﹐凡百宜循理而行。中傳兩蛇夾墓﹐若更夏日占之﹐則爲火气太旺﹐致印模有損﹐反非佳兆。

天時﹕旱熱少雨。家宅﹕宅利﹐家長不寧﹐賴有幹僕。婚姻﹕門第皆貴者吉﹐常人不利。胎產﹕生女必貴﹐防有損。功名﹕應舉必捷﹐謁選必得﹐官必升擢﹐攝篆得實授。求財﹕仕者財旺﹐經營者難。投謁﹕和好。疾病﹕多凶少吉。失脫﹕終得逃亡﹐可獲。出行﹕上官赴任爲宜。行人﹕占同輩卽至。爭訟﹕爲人所欺﹐防被囚禁。兵戰﹕晝凶夜吉﹐宜愼重。

畢法云﹕權攝不正祿臨支。指南﹕癸酉二月亥將加午﹐有被劾者占回奏吉凶。曰﹕天空發用﹐必面君奏對。鑄印乘軒﹐必遷官轉職。𨿽四課上下衝害﹐支陰制祿﹐止於罰俸耳。交仲秋天詔臨龍神日祿﹐午居丑上﹐必節鉞斗生之分矣﹐果驗。

丁丑日第九局幹上亥

課體﹕重審﹐從革﹐驀越。

課義﹕傳生亥鬼﹐夜將無畏﹐兩貴𨿽傷﹐空財生起。

解曰﹕三傳合成金局﹐生起幹上亥鬼﹐亦可畏矣。喜夜將純土﹐足以制之﹐庶無大害。晝貴臨未﹐執拗受克。夜貴臨巳﹐空亡被傷﹐不可幹也。初傳旬空﹐中傳坐空﹐末傳臨空﹐財局已亡。而夜將生起﹐爲復得之兆。

斷曰﹕此重審之卦﹐局合從革﹐酉加巳爲愁課。課象本是和合﹐而日辰內外交衝﹐變爲激撥。又且兩貴受制﹐三傳俱空﹐事起驀然﹐有聲無實。若安靜守拙﹐反得自然快樂。倘彊圖非分﹐徒費奔波﹐終歸無益。

天時﹕孟雨還晴。家宅﹕宅旺發財﹐主人不寧。婚姻﹕後有﹐不吉。胎產﹕卯日生男﹐防不實。功名﹕惟宜納財得官﹐或承襲固有之職﹐余無成。求財﹕可獲珍寶﹐失而復得。投謁﹕不利見貴人。疾病﹕欠寧。失脫﹕或藏土中獲之。出行﹕利西方。行人﹕在外占得﹐爲已歸﹔家中占之﹐爲未動。爭訟﹕遭官怒﹐然易解散。兵戰﹕無利﹐防眾心有變﹐或敵將窺營。

畢法云﹕傳財化鬼財休覓﹐兩貴受克難幹貴﹐鬼乘天乙乃神祇。課經云﹕三傳皆財﹐取之卽生起幹鬼﹐此如刀上之蜜﹐不可舐也。惟晝占宜以財告貴﹐乞恩澤而得補授。心印賦云﹕酉加巳上用朱禽﹐幹貴求財有信音。

丁丑日第十局幹上戌

課體﹕昴星﹐掩目﹐虎視。

課義﹕干支乘墓﹐晝占蛇虎﹐兩貴皆空﹐略無少補。

解曰﹕干支皆爲墓神所覆﹐而晝占更逢蛇虎﹐不止昏晦而已也。夜貴旬空﹐晝貴又坐空﹐孟藉貴人之力﹐豈有所益哉。

斷曰﹕此冬蛇掩目之卦﹐晝占又爲虎視逢虎﹐提防暗算﹐驚恐非常。倘更遇日月宿加四仲﹐便爲天地二煩﹐其禍尢烈。幸初傳午乘龍神發用﹐爲日祿支徳。𨿽傳入墓﹐中反得末虎衝散﹐以凶散凶。凡事謹愼﹐𨿽有憂患﹐不爲大害。

天時﹕主風雨雷電﹐兼有虹霓。家宅﹕主昏暗不吉﹐晝占多怪夢驚恐﹐夜占宜防姦私。婚姻﹕不吉。胎產﹕占產卽下﹐占胎防敗損。功名﹕蹭蹬難成。求財﹕難得。投謁﹕不遇。疾病﹕在外凶﹐在家𨿽凶無害。失脫﹐難尋。出行﹕有驚恐。行人﹕卽至。爭訟﹕彼此俱損。兵戰﹕不利。墳墓﹕西南有驚。

畢法云﹕兩貴皆空虛喜期﹐虎視逢虎力難施﹔人宅坐墓甘招晦﹐干支乘墓各昏迷。課經云﹕昴星傳見蛇虎甚凶﹐惟午加卯爲明堂﹐主萬事昌隆。蓋午爲離明﹐卯爲天駟﹑房心明堂之宿﹐遇凶成吉。又未加辰﹐丑加戌﹐爲干支互坐丘墓﹐不宜兩相投奔﹐必是愚蠢之人也。心鏡云﹕用起昴星爲虎視﹐秋分在酉知生死﹔女人淫泆問何因﹐此地名爲難禁止。

丁丑日第十一局幹上酉

課體﹕重審﹐間傳﹐凝陰﹐孤寡。

課義﹕身臨空死﹐求財不喜﹐丁馬俱逢﹐兩貴徒爾。

解曰﹕酉爲丁之財神﹐又爲丁之死方。今值旬空﹐而臨於日幹之上﹐是財在目前﹐旣如空花﹐亦如鴆毒﹐不可求也。中傳支馬﹐末傳旬丁﹐坐之必有動意。柰兩貴皆空﹐𨿽入課傳﹐亦徒然耳。干支上皆乘死神﹐萬事不可輕動。

斷曰﹕此重審之卦﹐順進間傳爲凝陰之格。起於陰小﹐不利長上。事多悖逆﹐不利先動。況一空再空﹐毫無捉摸﹐惟僧道九流遇此無防。士俗占之﹐皆主乖暌悔吝﹐凡百無成也。仲秋酉金秉令﹐庶爲有益。

天時﹕凝陰不解。家宅﹕主幽暗不明﹐人宅俱不吉。婚姻﹕不吉﹐亦不成。胎產﹕防不實。功名﹕屢謀不利﹐八月占得吉。求財﹕捕風捉影。投謁﹕不遇。疾病﹕暴病吉﹐久病凶﹐主傷寒癥。失脫﹕不還﹐逃亡自返。出行﹕旣出必復返。行人﹕占奴僕卽至。爭訟﹕驚恐﹐兩造陰謀俱不成。兵戰﹕晝占凶﹐夜占吉。

畢法云﹕晝夜貴加求兩貴﹐人宅皆死各衰羸。心印賦云﹕凝陰有履霜堅冰之象﹐事主幽暗不明。古鑑﹕己酉年午將加辰占前程﹐曰﹕太歲作朱雀﹐亥鬼臨之﹐丁火受絕﹐主上書言事而被貶竄。酉爲寵妾﹐亥貴加之﹐反克其妻。卯爲日母﹐被制於酉。本宮見巳﹐會起酉丑﹐是寵妾而棄妻離母也﹐遭貶宜哉。

丁丑日第十二局幹上申

課體﹕重審﹐進茹﹐流金。

課義﹕守之乏財﹐進步陷沒﹐墓神助財﹐折本再發。

解曰﹕幹上空財不可守也。進而取酉﹐不特旬空﹐又爲死地﹐能無陷沒乎。喜末得戌墓﹐生起初中申酉之財。已失者可以復得。是動而謀爲﹐反折其本。靜而安守﹐反獲再發也。

斷曰﹕此重審之卦﹐順進連茹。卦體𨿽順﹐卦徳則逆。況三傳及日課﹐陰陽俱落空陷﹐幾如夢幻泡影。若安分守己﹐聽其自然﹐見憂不憂﹐聞喜不喜﹐反可坐而獲福。倘妄有作爲﹐則不特如捕風捉月﹐亦且財耗人殃。三秋占之稍吉。

天時﹕秋有雨﹐余占少雨。家宅﹕不發丁﹐家有孤獨人。婚姻﹕無成。胎產﹕占胎防不實﹐占產立下。功名﹕難就。求財﹕經營折耗﹐坐守反有。投謁﹕晝占所投人﹐爲事不安﹐夜占不遇。疾病﹕自愈﹐久病凶。失脫﹕出本家卽難獲﹐逃亡捉歸。出行﹕無利而歸。行人﹕占家長卽至﹐餘秋月至。爭訟﹕主爭空財﹐可不成訟。兵戰﹕不遇敵﹐防失眾。

畢法云﹕空空如也事休迫﹐進茹空亡宜退步﹐所謀多拙逢羅网。袖中金雲﹕順茹申酉戌爲流金﹐似霜橋起馬。指南﹕庚寅七月午將加巳﹐占行人曰﹕進茹逢空﹐元武劫殺入辰之陰陽﹐主當地交界﹐有兵戈盜賊﹕宅中眷屬﹐退居山水之間。九月節後﹐子丑日方到﹐後果如期﹐以避賊遲發也。

戊寅日第一局幹上巳

課體﹕伏吟﹐自任﹐元胎。

課義﹕連名狀論﹐臺閣上言﹐我求於彼﹐順受和焉。

解曰﹕初克中﹐中克末﹐末克幹﹐三傳遞克﹐平日所爲凶橫﹐被人連名攻訐也。仕途則防臺閣上言﹐宜自檢束。自幹傳支﹐爲我有求於彼﹐𨿽彼遞相克制而來﹐我惟順以受之。末助初生﹐終歸於和而後已焉。

斷曰﹕此自任之卦﹐課傳皆孟﹐格合元胎﹐有屈而不伸﹐伏而未發之象。事多暗昧﹐守正而靜則亨﹐妄爲而動則滯。又三傳自內向外﹐迆邐遞克﹐直至於幹﹐其勢可畏。喜中傳折腰﹐末助初生﹐禍或中止﹐而反得陰助也。

天時﹕晝占無雨﹐夜占有雨而尙遠。家宅﹕晝占有火燭驚怪﹐夜占安穩。婚姻﹕夜占可成﹐防女不永。胎產﹕晝占有驚﹐夜占生男。功名﹕宜蔭職﹐余防被劾。求財﹕艱難﹐夜占可得。投謁﹕半途而廢。疾病﹕猝病凶﹐久病無妨。失脫﹕家內人盜竊﹐逃者隱鄕鄰。出行﹕夜占及申年月宜。行人﹕中路被阻﹐出旬始至。爭訟﹕始幹眾怒﹐終得解。兵戰﹕不利﹐宜靜以待動。

畢法云﹕我求彼事干傳支﹐三傳互克眾人欺。祕要云﹕寅能助初生幹﹐亦能克幹﹐是兩面刀。指南﹕癸酉六月未時﹐占官曰﹕斗罡居支前﹐傳課刑克﹐蛇鬼入宅﹐龍神傷歲﹐當防彈章﹐人秋果被劾解任。

戊寅日第二局幹上辰

課體﹕知一﹐退茹﹐斬關﹐重陰﹐三奇。

課義﹕三奇六儀﹐凡謀可施﹐稍嫌幽暗﹐斬關晝馳。

解曰﹕三傳四課﹐凡歷戌亥子丑寅卯辰﹐旬首是戌﹐旣爲旬儀矣。而亥子丑遁爲天上乙丙丁三奇﹐戌寅辰又遁爲地上甲戊庚三奇﹐是三奇六儀﹐全入課傳。凡有謀爲﹐可以任其施展矣。稍嫌墓神覆日﹐不免幽暗不明耳。然斬關之課﹐晝占喜天乙神光乘丁而臨天梁﹐天后掌華蓋掩形﹐太陰主潛藏隱匿﹐可以疾馳萬里﹐尙何阻隔之有哉﹕

斷曰﹕此知一之卦﹐連茹退傳﹐格合重陰﹐事起同類。狐疑不定﹐六合並臨﹐天關天后﹐傳歸元武﹐有姦私暗昧之象。干支墓覆﹐人宅俱昏﹐惟冬月占之﹐百凡順利。

天時﹕陰雨多。家宅﹕主昏暗﹐有逃亡者。婚姻﹕美中不足。胎產﹕胎气旺﹐或系私孕。功名﹕主有奇遇。求財﹕有獲﹐防被盜竊。疾病﹕得之色孟﹐畱連未愈。失脫﹕宜尋。出行﹕利避難速行。行人﹕關津有阻。爭訟﹕有解。兵戰﹕晝夜不寧。

畢法云﹕後合占婚豈用媒﹐魁度天門關隔定。課經云﹕幹爲夫﹐支爲妻﹐豈宜上乘六合﹐以應私情。曾門定章云﹕戊己之辰可逃亡﹐再得天上三奇乙丙丁者﹐追之不得。照膽祕訣云﹕除定開危卯未方﹐龍常陰合可逃藏。

戊寅日第三局幹上卯

課體﹕重審﹐間傳﹐極陰﹐三奇﹐龍戰﹐勵徳。

課義﹕我就他侮﹐他中我計﹐天道好還﹐子卯狠戾。

解曰﹕以干就支﹐戊受寅克﹐誠爲所侮矣。殊不知戊課在巳﹐巳火反脫寅木之气﹐豈非中計而不覺乎。子卯固無禮相刑﹐寅來刑巳﹐丑亦去刑戌。天道好還﹐狠戾還得狠戾之報也。干支互坐墓上﹐必是愚人﹐主彼此各招昏晦。余傳內𨿽有所喜之神﹐或年命上神克去﹐乃是心多懶退﹐不肯向前。

斷曰﹕此重審之卦﹐間傳退逆﹐格合極陰。上下不順﹐賓主失和﹐修徳則升﹐悖理則斥。若年命更在卯酉﹐爲龍戰之象﹐主身心疑惑﹐進退乖離。惟旬奇玉堂發用﹐足以災致福。

天時﹕陰晦寒沍。家宅﹕人口不安﹐宜祈土神。婚姻﹕主爲養媳﹐或夫不愛。胎產﹕晝占生男。功名﹕占弟兄﹐主有奇遇﹐顯官更有升擢﹐卑秩不利。求財﹕得之不光明﹐終被耗脫。疾病﹕不妨。失脫﹕難得﹐逃亡自歸。出行﹕不利。行人﹕有阻。爭訟﹕主爲田土﹑文書遭貴怒﹐後有解。兵戰﹕不利。

畢法云﹕賓主不投刑在上﹐人宅坐墓甘招晦。課經云﹕幹上卯﹐晝將朱雀作日鬼﹐名雀鬼格。在朝防彈章﹐且不宜上書言事﹐反受黜責。心印賦云﹕朱雀克日事紛紜﹐望事求財總不成。玉成歌云﹕卯乘前二招唇吻﹐天空立用事無憑。

戊寅日第四局幹上寅

課體﹕元首﹐元胎﹐不備﹐亂首。

課義﹕兩位空申﹐豈勝四寅﹐守動皆禍﹐晝夜貴嗔。

解曰﹕支臨幹而克幹﹐乃是上門亂首﹐所恃者申金爲救耳。然寅聚四鬼爲朋﹐𨿽有兩申卻值旬空﹐以兩位之空神﹐豈能勝四寅之實鬼耶。守之固坐受其殃﹐動則又逢初傳之克﹐皆不免於禍患也。晝夜貴人臨於罡魁﹐謂之入獄﹐幹之必生嗔怒。

斷曰﹕此元首之卦。四孟出傳﹐格合元胎﹐合中有破﹐日遭辰克﹐有俯就他人之象。

天時﹕先風後雨﹐冬占有雪霰。家宅﹕宅旺人弱。婚姻﹕夜占町用﹐主贅婿他家。胎產﹕平安﹐晝占生男。功名﹕申年月占者有成。求財﹕有得﹐不能安享。投謁﹕始𨿽交歡﹐終必吳越。疾病﹕主驚恐老人﹑小兒甚凶。失脫﹕難得﹐逃亡不返。出行﹕不果﹐出亦不利。行人﹕未動身﹐申年月占在道。爭訟﹕中有人兩地指唆。兵戰﹕晝占不利﹐夜占吉。

畢法云﹕合中犯煞蜜中砒。吳越春秋﹕吳王孟赦越王﹐越王喜﹐範蠡占曰﹕戊﹐囚日也﹐功曹爲螣蛇臨戊﹐靑龍在勝光臨酉﹐死气也。時克其日﹐用又助之﹐天网四張﹐萬物盡傷﹐王何喜焉。子胥果諫﹐復囚石室。精蘊﹕寅加巳﹐占婚曰﹕四課𨿽是互合﹐卻不喜末傳之申作天後來克日上之寅。寅鬼﹐夫也。靑龍亦爲夫﹐受後之克﹐夫妻不睦之象﹐且陽不備﹐必然克夫。

戊寅日第五局幹上醜

課體﹕重審﹐炎上﹐泆女﹐斬關。

課義﹕虎鬼夜潛﹐斬關晝占﹐我旺彼敗﹐屋破人添。

解曰﹕斗魁加支上發用﹐是爲斬關。但寅鬼夜乘白虎﹐其象凶險﹐不如晝占也。火局生幹脫支﹐若分人我﹐卽爲我旺而彼敗。若論家常﹐則爲人多而宅隘也。占者得此﹐切不可移居寬廣﹐反生災悔。

斷曰﹕此重審之卦﹐局成炎上﹐格合斬關。事多不順﹐起於陰小﹐虛而不實。先喜後嗔﹐先合後散。利於行動﹐不利安居。六合並臨於戌﹐而加鬼門﹐主有姦醜不明之事﹕丑戌相刑﹐彼此恃勢﹐傳𨿽三合﹐亦似笑中之刀﹐蜜中之砒而已。

天時﹕久旱﹐密雲有電﹐晝占可雨﹐夜占發風。家宅﹕人多宅少﹐防奴婢姦逃之事。婚姻﹕不可用。胎產﹕生女難產。功名﹕晚得﹐須人幫扶﹐亦防人暗損。求財﹕有阻隔。投謁﹕面和心背﹐恩中有怨。疾病﹕易瘥﹐防後再發。失脫﹕主奴婢竊逃﹐可獲。出行﹕利避患潛蹤。行人﹕卽至。爭訟﹕同夥參商﹐利於見官剖雪。兵戰﹕晝占不吉﹐利於攻。墳墓﹕主墓中生白蟻。

畢法云﹕合中犯煞蜜中砒﹐後合占婚豈用媒。課經﹕壬午年﹐正月初八日﹐亥將卯時占守城﹐曰﹕火局生身﹐但嫌幹上醜爲合中犯煞﹐須至癸未日﹐衝散丑刑﹐則援兵至而賊退矣。果子十三日援兵至﹐十五日賊移營去。

戊寅日第六局幹上子

課體﹕重審﹐四絕。

課義﹕交互逢敗﹐夏夜火怪﹐鬼𨿽是寅﹐熟視何礙。

解曰﹕土敗於酉﹐木敗於子。日辰上交互相加﹐爲我孟敗他﹐他先敗我。不宜訐人陰事﹐反被牽扯己之舊過﹐同時獲罪也。夏占火鬼在酉﹐臨支克宅﹐夜乘朱雀﹐當防火怪也。寅𨿽日鬼﹐然熟視盤中﹐下有未仇﹐上有酉難﹐彼自顧不暇﹐何能有礙於我哉。

斷曰﹕此重審之卦﹐兩上不勝一下﹐事多不順﹐起於陰小。又五行皆臨絕地﹐干支互乘敗神﹐凡事小心詳愼﹐自能轉禍爲福也。晝占螣蛇入水﹐主𨿽有驚憂﹐後卽消散。

天時﹕有雨﹐雨中時見日出。家宅﹕主屋舍頹壞﹐夏夜防火燭。婚姻﹕晝占男家不孟﹐夜占女家不允。胎產﹕胎神臨絕地﹐防損﹐晝占主男。功名﹕先否後泰﹐不利西方。求財﹕夜占吉。疾病﹕主气血衰敗。失脫﹕晝占卽獲。出行﹕防有阻滯。行人﹕占有職人卽歸。爭訟﹕主爲下人姦私﹐或反被告訐。兵戰﹕晝占防小挫﹐夜占大利。

畢法云﹕干支皆敗勢傾頹。課經神將論云﹕螣蛇發用在幹﹐曰墜水﹐主驚疑怪夢﹐凶災不成。又云﹕子乘龍合﹐女占必受皇恩。子午乘龍﹐妻妾懷孕。又云﹕朱雀在酉日夜噪﹐主官災起。心印賦云﹕子居巳位卯居申﹐結絕舊事最爲眞。

戊寅日第七局幹上亥

課體﹕無依﹐元胎﹐度厄。

課義﹕彼此合忌﹐交淡如水﹐生克旣無﹐如斯而已。

解曰﹕干支上陰陽神﹐交互作六害﹐又兩兩作六合。似乎有利有害﹐然動而三傳﹐往來空陷﹐方且無生無克﹐何有於害﹐何有於合。君子處此。惟有淡交如水﹐使牛克合害﹐皆歸空虛﹐福亦不生﹐禍亦不成。如斯而已﹐豈可輕動哉。

斷曰﹕此反吟無依之卦﹐四孟課傳﹐三下賊上﹐事主遠而暗昧﹐反覆不定。親者疏﹐合者散﹐遲疑隱伏。又罡魁易位﹐四月占之﹐爲天罡課。萬物被傷﹐小則阻滯﹐大則災殃。幸來去俱空﹐有菩提無樹﹑明鏡非臺之象﹐吉凶皆不實也﹐惟利九流僧道。

天時﹕雨孟作而還止﹐出旬沾足。家宅﹕主有空巷﹐往來不寧。婚姻﹕不成﹐申年月晝占成。胎產﹕晝占驚恐﹐夜占女胎吉。功名﹕秋試有望﹐余無成。求財﹕宜結絕田產舊事﹐或借本營生。疾病﹕不利占妻妾。失脫﹕勿尋。出行﹕空勞往返。行人﹕在道未至。爭訟﹕先見紛紜﹐後卽解散。兵戰﹕無成功。

畢法云﹕彼此猜忌害相隨﹐干支值絕凡謀決﹐來去俱空豈動移。祕要云﹕晝占三重白虎作長生﹐乃不幸中之幸。夜占三重靑龍作日鬼﹐乃幸中之不幸也。袖中金雲﹕反吟四孟﹐爲絕元胎。

戊寅日第八局幹上戌

課體﹕知一﹐斬關﹐鑄印﹐驀越。

課義﹕祿神及徳﹐戌墓子克﹐夜貴閉口﹐作墓臨宅。

解曰﹕巳乃日之徳祿﹐今居中傳﹐卻被初傳子水克之。末傳戌土墓之﹐則徳祿俱廢矣。未加寅夜占﹐爲貴人臨宅。然未乃旬中之尾﹐名爲閉口﹐有求於貴﹐必不見諾。況未又爲木墓﹐今覆宅上﹐必主晦暗而不明也。

斷曰﹕此知一之卦﹐干支上見刑害﹐事多起於同類。自知自見﹐不覺其爲寇仇也。斗魁臨日﹐格合斬關﹐憂疑險阻﹐必得與貴和同﹐方能免咎。𨿽名鑄印﹐然已臨水鄕﹐火不勝水﹐又無印模﹐又名鑄印不成。

天時﹕雨多晴少。家宅﹕主形勢低暗﹐竈被水壞。婚姻﹕吉﹐可用﹐夜占尢勝。胎產﹕主女﹐占胎不安﹐占產卽下。功名﹕主得印綬﹐但有阻隔。求財﹕𨿽有得﹐卽遇耗失。投謁﹕不合。疾病﹕主不能言語﹑飲食。失脫﹕卽在家中﹐人不肯言。出行﹕馬在貴前﹐同貴人行﹐吉﹐尢利避禍。行人﹕占尊長卽至。爭訟﹕事起驀然﹐不利告貴。兵戰﹕晝占有驚﹐夜占吉。

畢法云﹕一旬周徧始終宜。課經云﹕子年戌月寅日卯將戌時﹐子爲太歲﹐又爲日財﹐徳合加未爲用。初傳靑龍﹐末傳六合﹐爲時泰課﹐占者萬事亨利。照膽祕訣云﹕除定開危卯未方﹐龍常陰合可逃藏。

戊寅日第九局幹上酉

課體﹕昴星﹐虎視﹐三光﹐轉蓬﹐勵徳。

課義﹕首末皆空﹐刃虎居中﹐兩貴勿恃﹐終守困窮。

解曰﹕酉旣旬空﹐醜亦坐空﹐占事必無終始也。午爲羊刃﹐晝占乘虎﹐居中獨存﹐動必遭其禍也。晝貴臨酉空脫﹐夜貴臨卯被克﹐皆不足恃也。三傳無益﹐兩貴難依﹐計惟守空敗之酉金﹐終身於困窮而已矣。

斷曰﹕此昴星虎視之卦﹐主舉動稽滯﹐多歷驚危﹐難進易退﹐虛耗百出。又﹕轉蓬爲惶惑不定之象。三傳陰甚﹐暗昧昏沈﹔幸而初末俱空﹐吉凶皆歸無實。醜爲玉堂旬奇﹐貴臨卯酉﹐格合勵徳。君子俯仰無愧﹐自能避災獲福。

天時﹕多雨多風﹐久陰。家宅﹕主宅舊人貧﹐防有敗子。婚姻﹕不成。胎產﹕胎坐長生﹐晝占卽產﹐夜占生女。功名﹕艱苦難得。求財﹕如捕風捉影。投謁﹕不遇﹐卽遇無益。疾病﹕甚見危險。失脫﹕主在北方﹐難獲。出行﹕孟行還止﹐旣行復返。行人﹕未歸。爭訟﹕驚憂易散﹐被系卽解。兵戰﹕晝占吉﹐夜占不利。

畢法云﹕人宅受脫俱招盜﹐虎視逢虎力難施。課經﹕六月午將寅時﹐𨿽是昴星虎視﹐卽爲三光。夏占得醜貴人臨之﹐戊課在巳﹐是日有气。寅支傳午﹐又是辰有气。旣光其身﹐又光其宅﹐又光其動作﹐三者皆有光華﹐故名三光。占者萬事吉昌﹐不勞費力也。

戊寅日第十局幹上申

課體﹕重審﹐元胎﹐不備。

課義﹕虛生天干﹐中傳財散﹐禍乃自招﹐夜鬼凶悍。

解曰﹕申爲戊土長生﹐臨幹發用﹐豈不爲美﹐然值旬空則爲虛生矣。亥爲戊土之財﹐初傳相生而出﹐豈不順利。然坐空鄕﹐則爲財散矣。所存者﹐末傳寅爲日鬼﹐夜占乘虎﹐尢極凶悍﹐胡可近哉。而戊課之巳﹐自往加寅﹐以招其禍﹐於人乎何尢。幹乘支馬﹐支乘幹祿﹐而寅虎臨於亥地﹐是謂鬼自就生﹐不來侵犯也。

斷曰﹕此重審之卦。一下克上﹐事多未順﹐必從內起﹐利後動不利輕舉。又名生胎﹐凡事有鼎新之象。惜初中空陷﹐吉凶皆虛耳。若於七月得之﹐申金塡實﹐好事卽能眞確矣。蓋祿馬俱臨﹐時逢旺气﹐𨿽旬空無害。

天時﹕秋占有雨﹐余占無雨有風。家宅﹕利出外﹐若在家不免虛耗。婚姻﹕七月晝占吉﹐余恐不成。胎產﹕胎神臨敗地﹐宜防損漏。功名﹕主有虛聲薦引﹐或無實際。求財﹕虛費唇舌﹐或關田土﹐終防耗散。疾病﹕火癥或頭目之癥﹐或得之女色﹐其像甚凶。失脫﹕難尋﹐或投勢家﹐吏不敢擒。出行﹕主孟東行﹐不能離家。行人﹕占家長當日至﹐余在道。爭訟﹕事無實迹﹐不利到官。兵戰﹕防虛詐。

畢法云﹕權攝不正祿臨支﹐富貴干支逢祿馬。纂要云﹕白虎名催官符﹐占赴任必速。又幹上申晝乘靑龍。若九月占﹐作月內之生气﹐𨿽目下未見崢嶸﹐卻徐徐發福﹐惜值旬空耳。

戊寅日第十一局幹上未

課體﹕重審﹐間傳﹐斬關﹐登三天﹐狡童。

課義﹕自墓傳生﹐終不能寧﹐遞相挽抑﹐兩貴皆丁。

解曰﹕初傳日墓﹐末傳長生﹐自墓傳生﹐先迷後醒也﹕而申值旬空﹐徒然受墓逢刃﹐終成虛語﹐豈能寧處乎。幹上乘支墓﹐支上乘幹墓﹐互相牽挽掩抑﹐以就昏昧﹕醜貴旬丁﹐未貴亦藏課丁﹐主貴人動變。惟貴登天門﹐仕宦占之最吉。

斷曰﹕此重審之卦﹐斗罡加辰發用﹐課名斬關﹐亦名登三天。事起陰小﹐利於後動﹐所往阻隔﹐不得遂意而行。況末傳空脫﹐爲孟登髙而不能之象。夜占用起六合﹐終於天后﹐主陰私不正﹐君子所羞。惟罡塞鬼戶﹐利陰謀私禱﹐避難逃災。然利大人大事﹐不利常人小用也。秋占吉。

天時﹕久旱得雨。家宅﹕主人昏宅暗﹐尢宜謹愼閨門。婚姻﹕夜占不宜。胎產﹕防因病損胎﹐七月晝占得男。功名﹕年命在丑﹐七月晝占大利。求財﹕無益。疾病﹕風癱之癥﹐𨿽危有解。失脫﹕主奴僕幼輩所竊﹐不可獲。出行﹕利上任及逃避患難。行人﹕在路。爭訟﹕防事情轉大。兵戰﹕晝夜皆吉。

畢法云﹕罡塞鬼戶任謀爲﹐干支乘墓各昏迷﹐後合占婚豈用媒。課經云﹕貴登天門﹐神藏煞沒﹔丑加亥者爲的﹐四孟月尢佳﹐緣四維爲月將也﹐神將論云﹕六合在辰曰違禮。天后在申曰姦私﹐起六合﹐謂之狡童。

戊寅日第十二局幹上午

課體﹕重審﹐進茹。

課義﹕身宅羅网﹐守之自旺﹐動作他謀﹐許多惡況。

解曰﹕幹上午﹐支上卯﹐皆前一位神﹐名天羅地网。占得此者﹐兜裹身宅﹐不得亨快也。支上乘旺﹐止利靜守在家。若妄有動作﹐則變爲羅网纏其身宅。初入墓中﹐繼逢絕地﹐終見羊刃﹐凶咎百出矣。如得行年本命﹐衝破羅网始見亨通。卯乘朱雀加支﹐天罡驀越發用。主口舌文書﹐事起忽然﹐進凶退吉。

斷曰﹕此重審之卦﹐順進連茹﹐名爲升階﹐有觀光上國之象。凡占守舊則吉﹐積善餘慶﹐主有人來相助﹐始𨿽阻礙﹐終得其援引衛護之力﹐巳午歲春夏逢之大利。

天時﹕初見興雲﹐旋復晴皎。家宅﹕不吉﹐然宜守舊。婚姻﹕主倉猝而合﹐後防懼內。胎產﹕主胎气旺﹐晝占生男。功名﹕安命自來﹐求進反退。求財﹕無得。疾病﹕不妨。失脫﹕主有窩者﹐難獲。出行﹕有阻﹐𨿽遠必返。行人﹕忽然到家。爭訟﹕終不明剖﹐不如和息。兵戰﹕進中有退之象。

畢法云﹕所謀多拙遭羅网﹐幹墓並關人宅廢。古鑑﹕一助教四十六歲﹐申將未時﹐占前程。曰﹕日上天羅﹑羊刃﹐支陰發用﹐傳歸日上﹐晝將靑龍﹐當赴任矣。行年到亥﹐見子卽爲地网﹐必阻外艱。卯六數﹐辰五數﹐巳四數﹐此十五年﹐合至監司之職。自後入午天羅﹐必見謫降。二十三年﹐大運終矣﹐皆驗。

己卯日第一局幹上未

課體﹕伏吟﹐自信﹐三交。

課義﹕卯鬼交逢﹐晝合夜龍﹐隨時閉口﹐災禍猶攻。

解曰﹕卯爲日鬼交逢﹐課傳重疊五見﹐又況晝將六合﹐夜將靑龍﹐亦皆木類﹐助鬼可知。未爲旬尾﹐而臨日幹﹐是爲閉口﹐當隨時緘默﹐猶且不免晝虎夜蛇之凶。若使輕舉妄動﹐則災禍之攻﹐必不免矣。

斷曰﹕此伏吟自信之卦﹐三傳四仲﹐格合三交﹐事主藏匿。靜中求勞﹐動中得滯﹐有屈而不伸﹐前不能退﹐後不能遂之象。又支墓覆幹﹐主自被昏迷。六合並臨於卯﹐主陰私不明。若戍月占此﹐名曰天煩﹐多凶少吉。

天時﹕先雨後晴。家宅﹕宅旺﹐人口未寧。婚姻﹕和美﹐但恐受制於內。胎產﹕不實或主聾啞。功名﹕可得﹐但宜靜矣﹐動則有咎﹐夜占試必中。求財﹕當藉貴人之力。投謁﹕不遇﹐𨿽遇﹐兩情不吐。疾病﹕主僵伏喑�﹐或不進飲食﹐作福吉。失脫﹕不出家中﹐逃者難獲。出行﹕不能動身﹐行亦復返。行人﹕未至或先得音信。爭訟﹕不利見官﹐和息爲吉。兵戰﹕晝占得金寶﹑美麗﹔夜占大勝﹐得貨物圖書﹐忌暗中侵襲。

畢法云﹕鬼臨三四訟災隨﹐喪弔全逢掛縞衣。神將論云﹕雀乘午火居南方﹐四刑沖煞﹐當主火燭﹐幸伏吟神煞不動耳。玉成歌云﹕伏吟舉動心無遂﹐三交凶吉皆因內。

己卯日第二局幹上午

課體﹕重審﹐退茹﹐三奇﹐勵徳﹐驀越。

課義﹕遁傳三奇﹐所卜皆宜﹐動用旣可﹐退守無虧。

解曰﹕三傳旬遁得乙亥﹑丙子﹑丁丑﹐爲天上三奇。日月星精﹐珠聯璧合﹐占者得之﹐無往不宜也。動而三傳﹐旣得子亥之財﹐退守日上﹐又有旺祿之生。進退動靜﹐無所不可也。醜爲玉堂﹐子爲明堂﹐亥爲絳宮。

斷曰﹕此重審之卦﹐順進連茹。凡事當周詳審顧﹐循理而行﹐退中有進﹐孟行不行﹐孟止不止。事防再舉﹐節外生枝。上神生日﹐傳見三奇﹐逢凶不凶﹐遇吉愈吉。仲夏得此﹐年命又臨旺神﹐必有奇福驀然而至。惜其丑午穿心﹐子午衝擊﹐未免美中不足。

天時﹕風雨調和﹐歲時丰穰。家宅﹕宅吉人安﹐主有果木隙地。婚姻﹕吉﹐防翁姑不喜﹐晝占爲佳。胎產﹔安。功名﹕夏占及年命生日者﹐必得顯達。求財﹕遂意。投謁﹕有意外之遇。疾病﹕主气於嘔惡心﹐愈防再發。失脫﹕難獲﹐知者不肯言。出行﹕宜南方及夏日﹐必得稱心。行人﹕速至。爭訟﹕主爲口舌虛詐﹐宜和解。兵戰﹕晝夜皆利﹐益多損少。

畢法云﹕尊祟傳內遇三奇﹐旺祿臨身徒妄作。課經云﹕酉加旬首戌上﹐晝乘元武爲閉口卦。袖中金雲﹕丑子亥入墓﹐有收藏之態﹐仕進無心。心印賦云﹕日上神與命上神相生合﹐喜福來親。又云﹕子丑相加事必成﹐更逢吉將轉歡欣。

己卯日第三局幹上巳

課體﹕涉害﹐間傳﹐極陰﹐九醜﹐龍戰。

課義﹕身馬宅丁﹐不容少停﹐元脫空敗﹐陰極陽生。

解曰﹕身乘卯馬﹐宅乘旬丁﹐馬動丁隨﹐決主於動﹐不容少停也。末傳酉乘元武﹐盜脫日幹之气﹐又系旬空﹐又系土敗之地﹐至此極矣。物極而變﹐或者陰盡陽生之候乎。此課因未加酉﹐故有此說﹐余不然也。

斷曰﹕此涉害之卦﹐格合極陰。又己卯日﹐丑加辰發用﹐是名九醜。戊己乃北辰下降之日。卯爲陽盛陰絕之辰﹐刑殺不正﹐萬物紐結﹐上下迍邅﹐事多凶咎。況涉害主久歷艱辛﹐龍戰主人心疑惑﹐極陰進寸退尺﹐動有乖離也。所喜上神生日﹐乃有人上門助我﹐不勞我力。然終嫌末傳不實﹐有始鮮終耳。

天時﹕久陰霖雨。家宅﹕主人多屋窄﹐幽暗不明。婚姻﹕相宜﹐然美中不足。胎產﹕主女胎﹐難產。功名﹕年命在巳者吉。求財﹕有得。疾病﹕主腹痛驚危﹐然不妨。失脫﹕難獲。出行﹕不利。行人﹕有信﹐丑巳日至。爭訟﹕難解﹐至達省部。兵戰﹕防有變。

畢法云﹕眷屬丰盈居狹宅﹐龍加生气吉遲遲。課經云﹕晝將六月占﹐靑龍乘生幹之神﹐又作月內之生气。若君子孟施惠於人﹐未嘗啟齒﹐緩緩作福。觀月經云﹕四辰連五日﹐九醜主惡聲﹐大吉將加仲﹐大小兩時並﹐三年與三月﹐不出大凶生。

己卯日第四局幹上辰

課體﹕彈射﹐三交﹐勵徳﹐二煩。

課義﹕守辰厄塞﹐動值遙克﹐中末皆空﹐解憂釋惑。

解曰﹕辰乃水土之墓﹐守之則爲墓所覆﹐厄塞而不通。動而逢子﹐爲彈射之財﹐又遭貴人﹑勾陳兩土夾克﹐𨿽有財而不爲己用也﹐遂投中未。兩傳俱空﹐只宜解散憂疑。若占好事﹐是謂捕風捉影凡百無成。

斷曰﹕此彈射之卦﹐三傳皆仲﹐格合三交﹐事主動搖﹐人情倒置。利客不利主﹐利先不利後。況午加酉爲死交﹐凡事失節阻礙﹐不能成合。辰陽與日幹相競﹐凶重有力。幸傳空爲遺鏃失彈﹐禍福俱無成也。又日月宿加四仲﹐斗罡系丑未﹐行年立卯酉﹐名天地二煩﹐爲咎不小。

天時﹕求雨不雨﹐求晴不晴。家宅﹕身宅不安﹐宜謝工神。婚姻﹕刁﹔吉。胎產﹕防不實﹐兼防產難。功名﹕顯者升遷﹐小吏迪否。求財﹕用盡機心﹐終歸無益。疾病﹕春夏無事﹐秋冬及久病大凶。失脫﹕難尋。出行﹕不宜。行人﹕不來。爭訟﹕解散。兵戰﹕晝占開地千里﹐夜占士卒折傷。

畢法云﹕夫婦蕪淫各有私﹐彼此猜忌害相隨。課經﹕三月十五口酉將子時﹐男命行年在子﹐日宿酉並臨子﹐罡系未﹐爲天煩格。女命行年在午﹐月宿卯並臨午﹐罡系未﹐爲地煩格﹐﹕徳气在內﹐刑气在外﹐天地翻覆﹐莫大憂煩也。

己卯日第五局幹上卯

課體﹕涉害﹐曲直﹐泆女﹐不備﹐魄化﹐飛魂。

課義﹕上門見制﹐循環不已﹐晝貴休幹﹐夜亦如是。

解曰﹕支臨幹而克幹﹐乃是上門亂首。日幹見制﹐尢爲不堪。三傳亥卯未不離四課﹐是謂循環不已﹐事主牽連不斷也。晝貴子臨辰上﹐旣入於獄。夜貴申加子上﹐又陷於空。𨿽曰晝夜貴加﹐恐幹之者﹐徒勞無益耳。

斷曰﹕此涉害之卦﹐合曲直之局。事主疑難﹐畱滯。孟行不行﹐先直後曲﹐多算則勝﹐少算則敗。幸己日根固﹐春占甚宜也。四課不備﹐又傳逢後合﹐必有陰私不明。辰來克日﹐上門亂首﹐亦象邪慝犯上﹐倘逢冬夏仲月﹐虎入行年﹐則爲飛魂魄化﹐尢見凶咎﹐占者愼之。

天時﹕多風或陰雨。家宅﹕春吉﹐主多樹木﹐秋不利﹐防有姦私不明之事。婚姻﹕不宜。胎產﹕胎神坐墓﹐防有損。功名﹕可望顯達﹐春占尢吉。求財﹕甚微﹐防因財生咎。疾病﹕主疫气﹐夜占虎臨幹鬼甚凶。失脫﹕難獲。出行﹕投人吉﹐遠行有阻。行人﹕卽歸。爭訟﹕主爲爭財﹐牽連難結。兵戰﹕夜占不吉。

畢法云﹕後合占婚豈用媒﹐虎臨幹鬼凶速速。袖中金雲﹕飛魂喪魄﹐二者聚散去來之神。若於日辰行年上見者﹐更值白虎入傳﹐不見生气﹐健者憂衰﹐病者憂死。訂訛云﹕己日根固﹐木得土爲根也。若以日幹官鬼論﹐大約君子吉﹐小人凶。

己卯日第六局幹上寅

課體﹕重審斬關。

課義﹕生气居中﹐子戌不容﹐身邊官鬼﹐於火有功。

解曰﹕巳火能生己土﹐今在中傳﹐爲初傳之戌所墓﹐又爲末傳之子所克﹐是前後皆不相容也。寅𨿽日鬼﹐今臨身上﹐反能克開戌墓﹐耗脫子气﹐使巳得安然﹐致生日之功﹐是巳之有功於己﹐非以寅之有功於巳耶。

斷曰﹕此重審之卦﹐事多不由己願。中見更攺﹐徧歷艱辛﹐方可遂意。又斗魁加辰發用﹐格合斬關﹐利於避難奔逃﹐非安居之象。寅爲日鬼﹐又爲日徳而生福神﹐可善可惡﹐介乎兩端。處正則獲福﹐妄動則招損。朱雀並臨宅上發用﹐恐招文書口舌。幸入墓無衝﹐可以安處。若仕人卻喜衝動也。

天時﹕久不見日﹐亦有風雨。家宅﹕主人口不和﹐兼防火燭。婚姻﹕先難後喜。胎產﹕胎神臨絕﹐子妻沖克﹐婢孕防損。功名﹕有成。求財﹕有得﹐交易亦成。疾病﹕主上逆嘔吐﹐手足不舉﹐大象無妨。失脫﹕宜尋戌月﹐擒盜必獲。出行﹕利避患。行人﹕申日來。爭訟﹕主經三四處官司。兵戰﹕申嚴號令﹐無有不克。

畢法云﹕巳坐戌﹐旦乘白虎作墓﹐主父母墓中生白蟻﹐如在堂主病災。神將論云﹕朱雀南方﹐文書可防﹐辰戌投网﹐乖錯遺亡。百煉金雲﹕重審利主後舉亨﹐用起朱雀士卒驚﹔朱空太陰日辰土﹐彼此欺詐機最深。

己卯日第七局幹上醜

課體﹕反吟﹐無依﹐三交﹐九醜。

課義﹕俱鬼俱空﹐見凶不凶﹐夜憂酉鬼﹐火怪虛逢。

解曰﹕卯乃幹鬼﹐酉乃支鬼﹐今酉值旬空﹐而卯復坐空。𨿽俱可畏﹐而卻俱消散。乍見爲凶﹐實不成凶也。酉夜乘螣蛇臨宅克宅﹐夏占更爲火鬼﹐宜防火災。然旣落空亡﹐不過爲火怪虛驚而已﹐曷足畏哉。

斷曰﹕此反吟無依之卦﹐卯酉相加發用﹐主事不和。親情反覆﹐近者必遠﹐合者應分。又格合三交﹐課名九醜。前不能進﹐後無所依﹐萬物紐結﹐凡謀不利。元合蛇虎入傳﹐主有盜賊陰私﹐驚疑病訟。反幸三傳俱空﹐虛聲無實。

天時﹕忽陰忽晴﹐晝占密雲不雨﹐夜占閃電大風。家宅﹕主門戶動搖﹐更攺修換。婚姻﹕不成。胎產﹕不實。功名﹕得而復失。求財﹕虛費奔波。投謁﹕反覆不遇。疾病﹕暴病驚憂﹐久病不吉。失脫﹕耗失無存﹐逃者難獲。出行﹕孟行頻止﹐卒不果行。行人﹕未動身。爭訟﹕始見驚疑﹐終歸解散﹐囚系者﹐卽得釋。兵戰﹕交鋒不成﹐虛聲相恐﹐防失眾。

畢法云﹕後合占婚豈用媒﹐來去俱空豈動移。課經云﹕酉夜乘蛇克宅﹐夏占主遭天火﹐宜以井底泥塗竈禳之。指竅云﹕卯酉爲分﹐气分則異﹐異則爭﹐定主分爭之事。卯爲外門﹐主生气。酉爲內門﹐主殺气。

己卯日第八局幹上子

課體﹕知一﹐鑄印﹐乘軒﹐勵徳。

課義﹕身宅俱貴﹐夜費晝惠﹐末來助初﹐卯鬼無畏。

解曰﹕晝貴臨身﹐夜貴臨宅﹐是身宅俱貴也。然夜貴在支﹐爲鬼有損於家﹐不如晝貴之日財﹐於身有實惠耳。初傳巳火生榦﹐末傳卯木助之﹐卯𨿽日鬼﹐助生克墓﹐殊爲有益﹐何足畏哉。

斷曰﹕此知一之卦﹐事起同類﹐恩中有害﹐貴於和衷安分﹐方獲吉慶。傳見鑄印乘軒﹐仕宦得之﹐官祿通顯﹐常人反爲災咎﹐且主每事遲鈍。傳墓入墓﹐夜貴克宅﹐晝貴與己課作六害。凡占必尊卑相軋﹐邪正同處﹐以致人口災患。

天時﹕晴多雨少﹐時有風。家宅﹕不利﹐主家庭神位不肅。婚姻﹕相宜﹐恐不成。胎產﹕安。功名﹕朱雀克貴﹐占試不宜﹐占有印官員吉。求財﹕守己財﹐有生發。疾病﹕晝占父母沈重﹐夜占凡病見凶。失脫﹕勿追﹐恐反有傷損。出行﹕宜上任。行人﹕歸。爭訟﹕不利﹐求貴宜和。兵戰﹕晝占不畏﹐夜防失物。

畢法云﹕末助初傳三等論。古鑑﹕酉命生人﹐午將加丑占前程﹐曰﹕子加未爲鼠﹐忌羊頭。戌加巳爲蛇﹐驚犬吠。妻制父母﹐身克子息﹐宅貴空亡﹐神像不整。鑄印而元武破範﹐白虎損模。乘軒而虎金傷卯﹐謂之墮軒。心術不正﹐好談人短﹐功名必無成。又占雪曰﹕申爲水母﹐正在當權。火伏水騰﹐申子會水﹐加臨日辰﹔又三傳順布﹐末傳卯作白虎﹐夜半作雪當有七寸﹐果然。

己卯日第九局幹上亥

課體﹕涉害﹐比用﹐曲直﹐亂首﹐不備。

課義﹕災禍難遏﹐夜虎居末﹐自招其咎﹐何由免脫。

解曰﹕亥財臨於日上﹐不爲我用﹐反與未卯合而爲鬼。災禍之生﹐難以止遏也。夜占白虎乘末傳卯鬼﹐爲害滋甚。良由已去加支﹐自取亂首﹐非關他人之過﹐其咎何由脫免也哉。涉害亥歷戌土一重﹐未歷卯乙二重﹐又未在仲﹐亥在季﹐故應用未。

斷曰﹕此涉害之卦﹐局成曲直。始難終易﹐事貴和同。四課不備﹐三傳循環﹐遇屯宜止。又日往加辰被克﹐乃不自尊重﹐致取其辱。財近身而傳化鬼﹐亦防貪財致悔。

天時﹕多風少雨。家宅﹕主上下不和﹐宜謹愼門戶。婚姻﹕不宜﹐防夫受制。胎產﹕胎神坐長生﹐宜胎不宜產。功名﹕吉利﹐宜納粟求官﹐攺易姓名。求財﹕防因財致禍。疾病﹕天后受克臨死鄕﹐不利占女病。失脫﹕盜神生鬼﹐或致成訟。出行﹕求官吉﹐宜春月。行人﹕卽至。爭訟﹕主爲妻財﹐或姦私不明之事﹐防枷扭。兵戰﹕晝占大勝﹐夜占無威﹐軍中不寧。

畢法云﹕後合占婚豈用媒﹐二貴皆空虛喜期。課經云﹕干支自作三合﹐三傳不出四課﹐名回環格。占凶凶成﹐占吉吉就。心鏡云﹕亂首下欺上﹐若更將得卯酉﹐神得後合﹐主男女訛雜。再值魁罡勾空﹐至有不可名言之事。

己卯日第十局幹上戌

課體﹕重審﹐三交﹐驀越。

課義﹕交車頗美﹐脫空初值﹐元卯末逢﹐穿窬防備。

解曰﹕卯與戌合﹐午與未合﹐干支上下﹐交車相合﹐大爲美事。但初傳之酉﹐旣落旬空﹐又脫日气﹐值此只宜解釋憂疑耳。凡所謀爲﹐皆不利也。太衝類爲賊人﹐狡猾不正。又乘元武﹐居末傳作鬼﹐當提防穿窬之輩。

斷曰﹕此重審之卦﹐孤辰發用﹐占骨肉至親不利﹐占身主見孤獨﹐別離鄕井﹐自立門戶。惟恐宜於僧道九流﹐及解仇釋怨﹐消憂散禍。又格合三交﹐利隱匿避災。占者當固窮守分﹐大辧若訥﹐大巧若拙﹐方能免咎。

天時﹕重陰無雨。家宅﹕虛耗不足﹐子加酉乘貴人﹐主尊長有災﹐或是婦女姦私口舌。婚姻﹕不宜亦不成。胎產﹕占胎不實﹐占產卽生。功名﹕主攺任。求財﹕耗散。投謁﹕一片虛情﹐全無實際。疾病﹕新病卽愈﹐久病凶。失脫﹐不獲。出行﹕防損失。行人﹕望久不至﹐後忽然至。爭訟﹕難中生易﹐宜解怨釋結。兵戰﹕軍政更張﹐防失眾心。

畢法云﹕權攝不正祿臨支﹐交車相合交關利。課經云﹕交車六合﹐傳見三交﹐凡交關用事﹐必有姦私﹐或相交涉二三事。指竅云﹕人只知旬空爲十干不到處﹐不知惟虛能起化﹐此正天之中也﹐故曰天中煞。

己卯日第十一局幹上酉

課體﹕遙克﹐彈射﹐間傳﹐純陰﹐溟蒙。

課義﹕弓在彈亡﹐夜失須防﹐六陰全備﹐兩貴渺茫。

解曰﹕日克遙神﹐是名彈射。然日上酉旣空脫﹐初傳亥又坐空﹐豈非彈丸已失﹐虛張空弮乎。空財夜乘元武﹐須防遺失也。丑卯巳未酉亥六陰全備﹐不見一陽﹐昏昧太甚。晝貴子加戌。入獄受制﹐夜貴申加午﹐空亡被克﹐皆渺茫不足恃也。

斷曰﹕此遙克彈射之卦﹐日之陰陽自相戰﹐多主外事。虛聲相射﹐不得實用﹐耗費百出﹐凡事難成。若遇非常驚恐﹐卻反消散﹐不足爲患。吉不成吉﹐凶不成凶也。課傳純陰﹐陰極者陽自生﹐知機靜守﹐待時而動﹐斯爲得之。

天時﹕占雨還晴﹐占晴久陰。家宅﹕幽暗不明﹐防陰私走失。婚姻﹕不成﹐成亦不利。胎產﹕有虛驚﹐卻易產。功名﹕不利﹐位髙者危。求財﹕虛耗不足。投謁﹕幹貴無益。疾病﹕日馬乘喪車臨病﹐占病大凶。失脫﹕不獲。出行﹕仲秋吉﹐余不宜。行人﹕必至。爭訟﹕易爲解散﹐有前程者不利。出兵﹕防詐變﹐不吉。

畢法云﹕六陰相繼盡昏迷﹐兩貴受克難幹貴﹐人宅受脫俱招盜。課經云﹕溟蒙之格﹐利陰謀私幹﹐不利於公。兼天將蛇元後合﹐干支皆乘盜气﹐用神坐空﹐費力不可言也﹐﹐指掌賦云﹕從魁若乘武合﹐妻必懷娠﹔太乙若逢白虎﹐家多疾病﹔財遇天中煞﹐產業傾頹。

己卯日第十二局幹上申

課體﹕重審﹐進茹﹐斬關。

課義﹕虛貴幹遇﹐宅乘日墓﹐拱三欠一﹐惟祿難顧。

解曰﹕申乘夜貴臨幹﹐恰是旬空﹐遇而不遇也。辰爲幹墓臨宅﹐宅必昏迷也。幹上申﹐支上辰﹐內拱巳午﹐欠一未字。午爲日祿﹐進不得未﹐虛拱於前﹐則祿不足顧矣。三傳自墓傳生﹐爲先迷後醒之象。

斷曰﹕此重審卦﹐順進連茹﹐進中有退﹐節外生枝﹐遲則阻滯﹐急則順利也。墓神發用﹐常人安靜則吉﹐有官者須努力向前﹐庶可得祿。斗罡加辰發用﹐又勾陳並臨﹐猶人遇凶神﹐重土閉塞。天關難度﹐喜貴登天門﹐利於隱避﹐宜更新外出也。

天時﹕日多雲﹐夜多露。家宅﹕宅卑暗﹐防時有鬥毆之事。婚姻﹕可成。胎產﹕胎旺﹐防不足月。功名﹕努力可得﹐初見蹭蹬。求財﹕主有恩賜錢帛﹐或防弟兄爭奪爲患。投謁﹕勤求有益。疾病﹕淹纏﹐不妨。失脫﹕主在道路﹐或系奴僕遠遁。出行﹕𨿽有阻隔﹐憂疑亦吉。行人﹕可至。爭訟﹕主爭田鬥殺﹐防問罪。兵戰﹕利客不利主﹐進退疑貳﹐稍傷士卒﹐不爲凶。

畢法云﹕所謀多拙遭羅网﹐幹墓並關人宅廢。占驗﹕寅將加丑占官職﹐曰﹕申作長生﹐貴人生己土﹐當有尊長提攜。又秋金司令﹐當作刑官。行年白虎乘丁﹐其勢必動。午爲祿神臨馬﹐朱雀並之﹐臨巳爲鑪冶﹐當有鑪冶執事。悉驗。

庚辰日第一局幹上申

課體﹕伏吟﹐自任﹐元胎。

課義﹕空祿宜捨﹐去乘財馬﹐官鬼長生﹐須分眞假。

解曰﹕申爲日祿﹐旣系旬空﹐又乘晝虎﹐不宜守也。捨而之中傳﹐旣爲日財﹐又爲辰馬﹐足可乘矣。末傳巳本長生﹐然夜乘朱雀﹐爲克我之將﹐是長生而官鬼也。必晝乘勾陳﹐實有以生我者﹐方是長生。中有眞假之分﹐可不辧乎。

斷曰﹕此伏吟自任之卦﹐三傳皆孟。利上不利下﹐利遠不利近。伏匿不動﹐觸則成咎。占者守正修徳則亨。孤辰發用﹐多虛少實﹐攺動爲宜。虎旺金鄕﹐勾陳捧印﹐螣蛇生角﹐考試仕宦皆吉。

天時﹕有孟雨之狀﹐得風輒散。家宅﹕安靜﹐晝占防虛驚﹐夜占防婦女口舌。婚姻﹕不宜。胎產﹕占胎﹐日上神乘虎克胎神﹐防墮﹐占產卽生。功名﹕申月巳將占者榮貴﹐余不過虛喜。求財﹕所得細微。疾病﹕不妨﹐老人及小兒忌。失脫﹕難尋。出行﹕有阻。行人﹕近者卽至﹐遠者回輪。爭訟﹕驚憂易解﹐患難易消。兵戰﹕有更變失眾之象。

畢法云﹕賓主不投刑在上﹐後合占婚豈用媒。課經云﹕醜是旬丁﹐因父母之墓田而凶動。古鑑﹕丁巳生人﹐戊申年子將占武職曰﹕武職主兵﹐金旺爲宜。今天地盤之申俱空﹐太常不上傳﹐武五位而祿虛﹐非吉占也。幸寅上靑龍入廟﹐巳上朱雀爲本命長生﹑官星學堂﹐攺文必顯﹐果以己酉庚戌聯捷。

庚辰日第二局幹上未

課體﹕元首﹐退茹﹐聯芳。

課義﹕始貪貨財﹐丁馬隨來﹐詳分晝夜﹐冬雀火災。

解曰﹕卯爲日之財﹐臨宅發用﹐似乎可取﹐故人必貪之。然中傳寅爲日馬﹐末傳醜爲旬丁。方孟取財﹐而丁馬隨至﹐則宜相機而生變動。若株守初財﹐必無利也。卯乘朱雀臨宅克宅﹐冬月火鬼在卯﹐晝占主有火災也。

斷曰﹕此元首之卦﹐占事多順﹐憂喜皆實。連茹逆傳﹐退中有進﹐和平安靜﹐自當化難爲祥。用神與支作六害﹐又生鬼克日。凡得利之地﹐須防暗侵常存﹐退步爲佳。

天時﹕風多雨少。家宅﹕防有口舌文書之事﹐或奴僕逃走﹐冬月防火災。婚姻﹕不利﹐或因妻而致訟。胎產﹕主有私娠﹐或涉口舌。功名﹕宜損財得官﹐或藉妻家之力。求財﹕有得﹐防致禍。疾病﹕主長上有災。失脫﹕難獲﹐主捕役受賄。出行﹕晝占爲貴人差使。行人﹕在道。爭訟﹕爲財起見﹐或至破家。兵戰﹕互有勝負。墳墓﹕末傳丑是旬丁﹐必因父母之墓田而凶動。

畢法云﹕金日逢丁凶禍動。課經云﹕冬占火鬼克宅﹐末傳又乘丁克日﹐必遭天火﹐宜以井底泥塗竈禳之。神應經云﹕丑是旬丁﹐旺相爲田﹐囚死爲墓。指掌賦云﹕逆傳連茹﹐卯寅丑聯芳悔吝﹐須知否極泰來。

庚辰日第三局幹上午

課體﹕涉害﹐見機﹐間傳﹐顧祖。

課義﹕彼此不和﹐寅來教唆﹐尊求卑下﹐莫被財魔。

解曰﹕幹被午克﹐支被寅克﹐彼此皆受克制﹐不能和美。而寅爲日財﹐乃助初克日﹐有如教唆詞訟之人﹐若取此財﹐必生災悔矣。自幹傳支﹐是謂以尊求卑﹐謙下乃宜也。末傳寅財來衝庚位﹐當視如魔怪﹐不可爲其所惑。

斷曰﹕此見機之卦﹐事多阻滯﹐虛聲無實﹐吉不成吉﹐凶不成凶。攺變動移﹐貴乎得中守正。又貴人立卯酉﹐大位者占之﹐必主升遷榮慶﹐常人則身宅不安也。

天時﹕占晴未晴﹐占雨未雨﹐必待出旬。家宅﹕不安﹐宜謝土神﹐或有孕女借歇。婚姻﹕不宜。胎產﹕占胎安﹐占產不宜。功名﹕官祿空亡不利﹐惟五月晝占吉﹐可得科名。求財﹕防因財而致禍。投謁﹕主賓客會集。疾病﹕月內見凶。失脫﹕宜尋﹐逃亡自歸。出行﹕不利。行人﹕卽至。爭訟﹕主有教唆之人﹐或爲吏曹﹐或爲道士﹐或有胡須人﹐或姓從木旁人﹐或屬虎人。兵戰﹕晝占大勝﹐夜占眾心不寧。

畢法云﹕干支全傷防兩損﹐我求彼事干傳支。精蘊云﹕末𨿽助初而坐空鄕﹐無力克幹﹐爲抱雞不鬥之象。又午辰寅爲顧祖格﹐蓋午爲寅之子孫﹐寅乃午之長生﹐自午傳寅有復舊廬之象。凡謀皆吉﹐惟庚日占病凶也。

庚辰日第四局幹上巳

課體﹕元首﹐元胎。

課義﹕夜巳鬼名﹐晝巳長生﹐亥分生克﹐能敗能成。

解曰﹕巳也﹐晝占乘勾陳辰土﹐土能生金﹐則爲長生矣。夜占乘朱雀午火﹐火能克金﹐則爲日鬼矣。亥水居末﹐若徑沖克巳火﹐則巳火不能傷幹﹐而爲救神。若作三傳遞生﹐則亥生寅﹐寅又生巳﹐反爲助初而克幹﹐是成敗皆在亥也。

斷曰﹕此元首之卦﹐三傳俱孟﹐亦名元胎。順利之中﹐多有隱伏。干支陰陽﹐俱帶刑煞﹐切不可妄動招悔。喜巳爲長生﹐寅爲驛馬﹐三傳遞生﹐官臨日上發用﹐又且勾陳捧印﹐螣蛇化龍。仕宦占之﹐更逢旺相﹐顯達何疑﹐常占不利。

天時﹕久旱得陰﹐出旬有雨﹔久雨得止﹐出旬大晴。家宅﹕宅吉人不旺﹐防有奴僕盜竊。婚姻﹕和合。胎產﹕胎神臨敗地﹐防損。功名﹕四七月占﹐大吉。求財﹕晝占不吉﹐夜占利。疾病﹕沈重纏綿。失脫﹕可獲﹐逃者自歸。出行﹕攺期上官者吉。行人﹕在道﹐戌日至。爭訟﹕防有刑罪﹐和解則吉。兵戰﹕晝占防折傷士卒﹐夜占軍容不整。墳墓﹕元武臨墓﹐防水侵或賊損。

畢法云﹕三傳遞生人薦舉。纂要云﹕夜占朱雀作日鬼﹐加幹爲雀鬼格。朝官防彈章﹐不利上書言事﹐臨年命可用。神將論云﹕勾陳在巳﹐金生火旺﹐故主遷拜。螣蛇在寅﹐旺則生角成龍﹐衰則失時﹐反爲蜥蜴。

庚辰日第五局幹上辰

課體﹕重審﹐潤下﹐不備﹐斬關。

課義﹕彼求於己﹐似乎不美﹐事到周全﹐致成迆邐。

解曰﹕自支上神傳至幹上神﹐爲彼求於己。辰旣克子﹐子亦脫庚﹐似乎不美也。然及其周全合局之後﹐則末生中﹐中生初﹐初復受生幹日幹﹐致成迆邐遞生。傳課回環﹐絕無間雜﹐謂之不美﹐不可得矣。

斷曰﹕此重審之卦﹐合潤下之局。占者當詳審而後行﹐流動而不息﹐以應其象。三傳不出四課﹐主謀望必成。親情和合﹐所謂三傳皆子孫﹐不求財而財自至也。凡三合成局﹐事主牽連﹐終見耗脫。中傳空陷﹐亦名折腰格也。

天時﹕雨多﹐艸木盛長。家宅﹕虛耗﹐主弟兄少﹐樹木多。婚姻﹕夜爲子孫﹐占吉可用﹐主女家微賤。胎產﹕胎神臨墓﹐主產遲。功名﹕主有人推薦﹐卻見虛耗。求財﹕得不償費。投謁﹕和合而有不足。疾病﹕子蛇主婦人災哭﹐暴病卽愈﹐申酉月占子孫病卽愈。失脫﹕盜神臨空地﹐盜去可以復還。出行﹕有虛驚。行人﹕申戌日來。爭訟﹕和解。兵戰﹕晝占有驚﹐夜占大勝。

畢法云﹕三傳遞生人舉薦﹐萬事喜忻三六合。課經云﹕未加亥爲貴登天門﹐神藏煞沒。又支加幹而生幹﹐名自在格。訂訛雲﹕水性就下﹐吉凶事皆下人當之。三傳喜順﹐元武並臨﹐定主盜脫。

庚辰日第六局幹上卯

課體﹕涉害﹐絕嗣﹐驀越。

課義﹕四課犯上﹐祭祀絕享﹐中丑遁丁﹐動之災障。

解曰﹕四下賊上﹐爲絕嗣卦﹐故曰祭祀絕享。守其幹上固有之財﹐猶之可也。若動而之傳﹐初逢午鬼﹐顯而易知。中傳之醜﹐𨿽曰生幹﹐卻是幹墓﹐又旬遁爲丁﹐亦作日鬼。末傳空陷﹐徳祿無气﹐重重災障﹐何可當哉。

斷曰﹕此涉害之卦。課經訂訛謂四下犯上﹐被上奪祿﹐應名無祿。占主孤獨失業﹐小人無禮﹐橫災暗禍﹐事起驀然。利主不利客﹐宜後不宜先﹐靜而必動﹐守正則吉。

天時﹕風雷電閃﹐孟雨還止。家宅﹕午乘虎加亥﹐防火災﹔亥乘朱加辰﹐主小兒哭泣。婚姻﹕合而不合。胎產﹕亥日生﹐防損墮。功名﹕始利終鈍。求財﹕宜守己財﹐妄求反失。投謁﹕見喜﹐有相助之意。疾病﹕主血妄行﹐或寒熱﹐或癆瘵危篤。失脫﹕難尋﹐主婦女拐逃。出行﹕不利遠行。行人﹕亥日至﹐或當日至。爭訟﹕主橫逆之事﹐易結。兵戰﹕不利﹐防中變。

畢法云﹕金日逢丁凶禍動﹐胎財生气妻懷孕﹐胎財死气損胎推。訂訛云﹕此課神將凶﹐骨肉分離。神將吉﹐來意主分財異居。曾門云﹕此占利居家﹐不利爲客﹐宜訓教子弟。指掌賦云﹕初生中﹐中生末﹐名遺失而事久陵夷。凡發用之气要聚於幹上﹐初生中末﹐則益我之气薄矣。

庚辰日第七局幹上寅

課體﹕反吟﹐無依﹐元胎。

課義﹕動意𨿽切﹐滿目空絕﹐夜逢五虎﹐驚不可說。

解曰﹕徧地祿馬﹐往來衝激﹐動意可云切矣。然申乃旬空﹐寅臨絕地﹐𨿽孟動而不可得也。申本虎也﹐夜占白虎在寅。三傳及日上陰陽之神﹐共爲五虎﹐逢此豈非至驚至危乎。幸其俱空﹐或虛驚多而實禍少耳。

斷曰﹕此反吟無依之卦﹐三傳皆孟﹐四孟臨絕﹐爲絕元胎之格。凡事無成﹐況中傳旬空﹐初末坐空﹐日上兩神元不空者﹐營營擾擾﹐眞如捕風撈月。惟遇難逢凶﹐𨿽驚危之至﹐卻得消解﹐反爲福也﹐宜靜以待動。

天時﹕久雨難晴﹐久旱未雨。家宅﹕貧耗勞苦﹐防婢僕姦私逃盜之事。婚姻﹕不宜。胎產﹕防損。功名﹕難成。求財﹕徒費奔波﹐反多折耗。投謁﹕十五一遇。疾病﹕夜占極凶﹐暴病瘥﹐久病危。失脫﹕主宅內人盜﹐反覆不一次﹐失散難追。出行﹕防驚恐失脫﹐往而復返。行人﹕在路﹐或別有所往。爭訟﹕不利﹐若在刑獄﹐卻得卽釋。兵戰﹕彼此虛作聲勢﹐若被圍困﹐卽解。墳葬﹕屢遷不寧﹐防水防賊。

畢法云﹕後合占婚豈用媒﹐晝夜貴加求兩貴﹐來去俱空豈動移。袖中金雲﹕寅申乘龍﹐隔墻有禍。指掌賦云﹕年臨孤寡﹐自甘半世孤燈﹔日遇空亡﹐多主首陽餓死。

庚辰日第八局幹上醜

課體﹕重審﹐驀越﹐引從。

課義﹕己財先費﹐方獲厚利﹐初引末從﹐旬丁晝貴。

解曰﹕寅爲日之財﹐因坐空鄕﹐故爲財費。三傳日克初財﹐迆邐克去﹐無非財也。財復得財﹐非厚利而何。幹上醜爲旬奇﹐得初傳寅爲前引﹐末傳子爲後從﹐醜旬遁爲丁鬼。晝爲旦貴臨身﹐夜爲簾幕臨幹﹐仕宦者利有攸往矣。

斷曰﹕此重審之卦﹐前引後從﹐日幹拱貴﹐乃升遷吉兆也。𨿽墓神覆日﹐中傳入墓﹐而丑未相衝﹐兩墓俱開矣。所惜者用神坐空﹐則前引無力﹐未免虛聲﹐難期實效耳。又未爲幹奇﹐寅爲支儀﹐酉月占百事順利。

天時﹕晴雨調和﹐而百谷少實。家宅﹕人安吉﹐頗虛耗。婚姻﹕妻財坐空不宜。胎產﹕安﹐主婢孕﹐晝占生女。功名﹕八月占科第﹐升遷吉﹐余占虛聲無實。求財﹕小財不去﹐大財不來。疾病﹕暴病吉﹐久病凶。失脫﹕難獲。出行﹕另攺日期。行人﹕來遲﹐音信浮沈。爭訟﹕消解。兵戰﹕更變不一﹐秋占利。

畢法云﹕前後引從升遷吉。課經云﹕庚辰日幹上丑﹐十月占爲凶怪格。謂月厭大煞﹐天日飛廉﹐丁神墓神俱臨也。若更臨年命﹐主極怪極凶。訂訛云﹕初末傳拱幹﹐主得人提攜成合。兩貴拱幹﹐主官職升擢。

庚辰日第九局幹上子

課體﹕元首﹐潤下﹐不備﹐勵徳﹐閉口。

課義﹕課傳循環﹐脫空在關﹐無心俯就﹐兩貴難扳。

解曰﹕三傳不離乎四課﹐循環而不窮也。事主牽連不斷﹐初末水土皆脫﹐中申又值旬空。三傳𨿽曰遞生﹐實無所益。俯就干支﹐支旣不甘受脫﹐我亦何甘受元武之耗乎。兩貴臨門﹐晝貴脫敗﹐夜貴被克﹐俱不足扳也。

斷曰﹕此元首之卦﹐合潤下之局﹐事𨿽順而遲緩﹐亦主動而叢雜。三傳盜泄旺气﹐又兼空脫逢空﹐𨿽見有人相助﹐究歸虛耗。譬如人肉﹐充皮潤而骨髓已空﹐徒有其形﹐未免痿廢矣。秋冬稍吉﹐亦主先難後易。

天時﹕霧露連朝﹐不成甘雨。家宅﹕門戶冷落﹐人口衰殘。婚姻﹕不利。胎產﹕胎安難產﹐主生女。功名﹕𨿽虛聲相引﹐毫無實際。求財﹕百般耗折﹐或爲子孫蠹耗。投謁﹕見貴無益。疾病﹕上下俱脫﹐必主吐瀉虛損。失脫﹕難獲。出行﹕多費。行人﹕申日至。爭訟﹕孟解不解。兵戰﹕晝占凶﹐宜止息﹐夜占勝。

畢法云﹕避難逃生須棄舊﹐脫上逢脫防虛詐。古鑑﹕癸亥生人﹐戊申六月午將占身位﹐曰﹕滿盤盜气﹐一生受子孫之累。初任巡轄﹐次任巡檢﹐水陸三任﹐水邊屯住。宅上螣蛇﹐十二年主怪出﹐寄居避之。申死在子﹐子九申七﹐壽六十三。其人前後十男一女﹐磨折破家﹐無一長大者。歷任皆驗。

庚辰日第十局幹上亥

課體﹕彈射﹐元胎。

課義﹕夜貴閉口﹐馬負財走﹐幸而逢生﹐空亡隨後。

解曰﹕夜貴旬尾臨辰﹐是爲閉口。貴人不發言﹐干支何益。寅乃日之財﹐馬負之而發用﹐宜遠動求財。若株守則財反走失也。中傳逢日幹長生﹐誠爲有幸。柰末傳申值旬空﹐如有缺陷﹐隨後而至﹐求事之成難矣。

斷曰﹕此彈射之課﹐日上兩課自戰﹐作事無力。多主外來﹐不幹於內﹐未可出尖。末見空亡﹐是爲失丸遺鏃。主驀然有災﹐虛驚無實。又申加巳爲生胎﹐名爲憂課。主狐疑猶豫﹐有始鮮終﹐吉凶皆不成也。

天時﹕有風﹐見虹無雨。家宅﹕主衣冠門第﹐秋占有喜。婚姻﹕七月晝占吉﹐余不利。胎產﹕卯臨敗地﹐防損。功名﹕申年月吉﹐余美中不足。求財﹕宜遠求速取。投謁﹕不見禮遇。疾病﹕暴病愈﹐久病凶。失脫﹕急追﹐逃亡自歸。出行﹕有驚險。行人﹕在道將至。爭訟﹕利客不利主。兵戰﹕不吉。

畢法云﹕貴𨿽坐獄宜臨幹。纂義﹕辰戌日爲貴人入宅。古鑑﹕己未生人﹐子將占應試﹐曰﹕夜貴在宅﹐自身難顯。日上子息﹐來傳我气﹐子得中第。勾陳滯神﹐身當患痢不入場。寅妻乘白虎加盜气上﹐十月防炊臼之夢。五旬後當得官﹐但未爲閉口﹐巳臨絕地。得官後一二年﹐當辦終事矣﹐俱驗。

庚辰日第十一局幹上戌

課體﹕涉害﹐間傳﹐斬關﹐涉三淵。

課義﹕初中泛浮﹐兩虎堪憂﹐乘生坐克﹐樂裏成愁。

解曰﹕初傳申爲旬空﹐中傳戌爲坐空。𨿽有徳祿旬儀之美﹐泛泛浮浮﹐與我何涉。申﹐虎也。又乘晝虎﹐巳不堪其憂。況重以戌乘兩武﹐子爲脫鄕乎。然且憂樂相半﹐何也﹖蓋庚上得戌生樂矣﹐而下被午克。辰上得午生樂矣﹐而下被寅克。樂一邊卽愁一邊也。

斷曰﹕此涉害之卦﹐又爲涉三淵之格。歷徧艱辛﹐終防侵害。凡百求謀﹐勞而無得。惟秋占爲吉﹐乃自立之象。貴登天門﹐罡塞鬼戶。六神藏﹐四煞沒﹐斬關得斷﹐華蓋隱形。利逃災避難﹐不利追捕也。

天時﹕大風忽止﹐陰雨連綿。家宅﹕宅旺人隆﹐不利舉動﹐暗中有損。婚姻﹕不成﹐主女有病。胎產﹕占胎不安﹐占產卽下。功名﹕無成。求財﹕不得。疾病﹕祿空乘虎主絕食﹐危甚。失脫﹕不獲﹐逃亡﹐不可蹤迹。出行﹕利避難遠去。行人﹕卽來。爭訟﹕速解。兵戰﹕待時而動。

畢法云﹕虎乘遁鬼殃非淺﹐罡塞鬼戶任謀爲﹐互生俱生凡事益。袖中金雲﹕魁罡臨日辰﹐傳有虎陰申酉﹐爲斬關得斷﹐逃者永不獲矣。指掌賦云﹕先生後克﹐樂極生悲﹐卽畢法所云樂裏生憂格也。

庚辰日第十二局幹上酉

課體﹕蒿矢﹐進茹﹐麗明。

課義﹕支幹交會﹐拱貴在內﹐蒿矢帶金﹐申空無畏。

解曰﹕巳與申合﹐酉與辰合﹐干支上神﹐與干支交車作六合也。巳酉拱夾三傳﹐而初傳末傳﹐又拱中傳夜貴在內﹐凡事易成。蒿矢得申金﹐是爲有鏃。又乘晝虎﹐勢若可畏。然值旬空﹐則爲遺鏃﹐不過虛驚而已。

斷曰﹕此蒿矢之卦﹐順進連茹﹐進中有退。事主動搖﹐人情顚倒﹐吉凶倚伏。又魁罡臨於二八之門﹐爲天网四張﹐萬物被傷之象。喜末傳空陷﹐始𨿽驚恐﹐終得無事。利主不利客﹐利小不利大﹐憂在西南﹐喜在西北。

天時﹕忽晴忽雨。家宅﹕主有孝服﹐陰人離散﹐或有孕婦寄宿。婚姻﹕再議﹐媒妁虛誑。胎產﹕胎神臨絕地﹐防傷。功名﹕主有官無祿﹐七月占吉。求財﹕申爲旬外甲財﹐主爲同夥弟兄脫耗﹐攺謀可得。疾病﹕凶﹐宜祈神作福。失脫﹕難見。出行﹕宜往西北﹐亦防耗脫。行人﹕卽來。爭訟﹕主起於口舌﹐宜和。兵戰﹕夜占不利﹐晝占勝。

畢法云﹕所謀多拙遭羅网。心鏡云﹕遙神克日名蒿矢﹐𨿽然射我不足畏﹐家有賓來不可畱﹐每憂口舌西南至。袖中金雲﹕順連茹午未申爲麗明﹐威權獨盛。指掌賦云﹐順連茹空﹐名曰聲傳空谷﹐退吉而進則不宜。

辛巳日第一局幹上戌

課體﹕伏吟﹐元胎﹐斬關。

課義﹕旅情未已﹐半路而止﹐凡事折腰﹐遇中有滯。

解曰﹕伏吟本伏匿而不動﹐若魁罡加於日辰之上﹐則爲斬關﹐似有行動之意。末傳寅木作日財﹐必出外而求財也﹐旅情豈能已乎。中旣空亡﹐所以半路而止。又中空名折腰格﹐主中間無力﹐首尾不應﹐所以相遇之中﹐尙有阻滯。巳𨿽日之徳祿﹐三傳刑沖破害俱全﹐總宜不動爲妙。

斷曰﹕伏吟又作元胎﹐如天地未判﹐禍福始基﹐屈而未伸。最宜守之以正﹐方能致福。按此課﹐若得年命有吉神相助﹐最宜求官祿。末傳寅木助初傳之巳火﹐作辛金之官星﹐又兼日徳﹐與六合相並故也。

天時﹕水下火上﹐不動不變﹐寅木生火﹐何能有雨。家宅﹕夜占平安﹐晝占不吉。科名﹕簾幕不見﹐二場欠利﹐命乘貴人﹐中亦可許。求財﹕財神𨿽見﹐可望而不可卽。婚姻﹕刑害不一﹐損多益少。胎產﹕課名懸胎﹐又主腰折﹐支被寅刑﹐產母不吉。疾病﹕鬼墓臨幹﹐老少不吉﹔中申空陷﹐多因腰疾。出行﹕半途必返。行人﹕天罡加罡﹐不動之象。遺失﹕元武不見﹐必非賊竊﹐尋覓可得。出師﹕晝占可憂﹐夜占稍吉。

畢法云﹕末助初兮三等論。課經云﹕辛巳日伏吟﹐辰上克日﹐課體本凶。要知金生幹巳﹐巳中有丙﹐丙與辛合﹐故辛金不畏巳火﹐反有相合相助之意。倘命能塡實﹐申金翻成吉課。

辛巳日第二局幹上酉

課體﹕元首﹐退茹﹐斬關﹐勵徳。

課義﹕人足乘丁﹐豈容少停﹐斬關月將﹐萬里行程。

解曰﹕丁乃極動之神﹐末傳醜遁旬丁。如人足之乘丁﹐動必不止。又幹乘白虎﹐罡乘朱雀﹐罡又加干支上﹐課名斬關。𨿽萬里之行﹐豈容少停乎。

斷曰﹕元首課以上克下﹐格合退茹。居上者宜以禮法自持﹐在下者當知逆來順受﹐庶可弭患。若稍加任性﹐凶禍難免。𨿽旺祿臨身﹐卻逢空陷﹐祿不可守矣。急宜就財﹐翻能致旺。

天時﹕罡𨿽指巳﹐但雀飛龍潛﹐水神在下﹐終當不雨。家宅﹕休气臨宅﹐晝夜皆乘朱雀﹐恐父母有口舌文書之事。功名﹕祿馬俱空﹐占官不吉。求財﹕晝占極利﹐夜占費力。婚姻﹕男亦不佳﹐女亦不吉。產孕﹕胎神與子孫爻不見﹐又且母實兒空﹐恐不成胎。疾病﹕人空病實﹐祿陷丁傷﹐恐不能起。出行﹕行程萬里。行人﹕天罡𨿽則臨巳﹐然末傳乘丁﹐行人卽至。遺失﹕見盜不盜﹐或爲妻妾所藏。出師﹕晝占則吉﹐夜占則凶。

畢法云﹕金日逢丁凶禍動﹐胎財生气妻懷孕﹝三月占﹞﹐胎財死气損胎推﹝九月占﹞﹐旺祿臨身徒妄作﹝指日祿不空者﹐祿空當別論﹞。神應經云﹕酉加辛﹐末傳見丁丑﹐凶必因田而起﹐禍必由墓而生。晝占猶可﹐夜卜尢甚。又課經云﹕此日占人﹐年命上加酉﹐占應試必中魁元﹐緣酉爲亞魁星故也。

辛巳日第三局幹上申

課體﹕間傳﹐極陰。

課義﹕申夜空空﹐墓脫須逢﹐家須富有﹐丁馬逢凶。

解曰﹕申本旬空﹐夜復乘空﹐故曰空空。丑爲日墓﹐亥爲日脫。末傳酉金﹐又作旬空。事皆陳腐﹐說盡空談。宅上卯木﹐乃是財星。上乘六合﹐家道必丰。然馬脫之﹐丁傷之﹐恐禍患必逢也。

斷曰﹕極陰間傳﹐昏晦之中﹐復多阻隔。初墓逢丁﹐中遇脫馬。末逢空祿﹐晝元夜虎﹐其凶愈甚。更名驀越﹐主事起忽然﹐禍生於內﹐晝占猶可﹐夜卜不祥。丑加卯﹐夜占乘後﹐主婦人腹病﹐亦主家中婦人有妊﹐爲腹胎格。

天時﹕課名極陰﹐靑龍發用﹐畢宿居未﹐𨿽天罡指午﹐終必有雨。家宅﹕房屋甚好﹐人丁不多。功名﹕酉命晝占﹐官祿可得﹐他命夜占﹐皆爲不吉。求財﹕自己有財﹐外求財無。婚姻﹕占女則吉﹐占男則凶。胎產﹔母實兒空﹐恐不成胎。疾病﹕午爲辛金之病地﹐必主肺疾﹐丑加卯又主腹痛。出行﹕陸路不利﹐水路甚吉。行人﹕天罡加仲﹐必在中途。捕獲﹕元武與盜神俱空﹐賊必難獲。出師﹕晝占則吉﹐夜占防詐。

畢法云﹕金日逢丁凶禍動﹐交車相合交關利﹐空上逢空事莫追。神應經云﹕辛巳日丑加卯爲用﹐丑上墓丁克日﹔必因墓招尢﹐由田致禍。或因飲食﹐或緣財利。禍基於婦人﹐災成於頃刻。課經云﹕幹上申﹐支上卯﹐爲交車合財﹐大宜交關取財。

辛巳日第四局幹上未

課體﹕遙克﹐彈射﹐元胎。

課義﹕彼己可守﹐貴臨戶牖﹐晝虎脫馬﹐夜虎閉口。

解曰﹕幹上未土生辛﹐支上寅木生巳﹐彼此各生﹐故曰可守。夜貴臨宅﹐如在戶牖﹐然宜於告貴。亥爲驛馬﹐晝乘白虎以脫辛幹﹐故曰晝虎脫馬﹐妄動則必生乖矣。甲戌旬中未爲旬尾﹐未臨戌上﹐是旬尾加旬首﹐謂之閉口。夜虎臨未﹐故日夜虎閉口﹐惟謹言可以脫禍也。

斷曰﹕遙克之課﹐一名彈射﹐禍福皆輕。發用愈遠﹐彈愈無力。占或代庖事﹐或疏遠。末傳作空﹐中道宜止。

天時﹕課傳寅木生火﹐火已在上﹐水俱在下﹐天罡𨿽則指未﹐風多雨少。功名﹕夜占必得﹐晝占不實。求財﹕夜占宜得貴人之財﹐急當勇退﹔晝占費力﹐不能全美。婚姻﹕支幹自生﹐各有美好﹔支幹各刑﹐均有不足。產孕﹕子母皆安。疾病﹕合虎脫幹﹐必患虛癥。出行﹕水陸俱安﹐行期必緩。行人﹕天罡加未﹐行人立至。遺失﹕元武不見﹐恐非賊竊﹐急尋必有。出師﹕有刑有生﹐吉凶各半。

畢法云﹕互生俱生凡事益。占驗﹕庚寅十月卯將加午﹐占日蝕曰﹕以太歲作遊都﹐臨翌軫發用﹐勾陳披刑帶殺﹐楚地當有戰爭之象。彈射有丸﹐驚憂必重。中傳虎馬居支陰沖克支神。末傳太陰沖克太歲﹐然是旬空﹐陰謀必敗。又河覆井﹐虎出林﹐來年定主風多水澇﹐後果皆驗。

辛巳日第五局幹上午

課體﹕元首﹐炎上。

課義﹕將土傳火﹐常人免禍﹐君子宜占﹐宅丁傾墮。

解曰﹕三傳合爲火局﹐作日之官爻。君子得此﹐有升擢之兆。常人值此﹐必遭官訟。幸晝夜天將皆土﹐盜脫火气以生日幹﹐故可以免禍。但墓作丁神﹐臨支克幹﹐定主人災宅墮也。

斷曰﹕元首炎上﹐文明之象。元遁三傳作甲戊庚三奇﹐再值四徳相加﹐吉神臨命﹐眞是無往不利﹐至吉之課也。又爲徧地貴人格﹐主事不歸﹐反無依倚。或權攝不正﹐或所委不一﹐以貴多反不貴也。如夜占又名咄目煞﹐若貴人咄目專視﹐反加罪戾﹐不利告貴﹐占訟尢凶。

天時﹕火局土將﹐占天不雨。家宅﹕丁神克日﹐人宅懼禍。功名﹕貴用官旺﹐占官必得。求財﹕官旺者財必休。婚姻﹕才貌相當。胎產﹕母子皆吉。疾病﹕午爲辛之病地﹐三傳全鬼﹐年命有救方吉。出行﹕水陸俱吉。行人﹕尙未起程。出師﹕必能開地千里。遺失﹕元武臨酉﹐恐爲婢僕所竊。

畢法云﹕眾鬼𨿽彰全不畏﹐尊崇傳內遇三奇﹐課傳俱貴轉無依。指南﹕己丑正月亥將加卯﹐占大同吉凶曰﹕遊都居支前﹐賊符侵酉地﹐西北兵動無疑。初傳旺相﹐生合末傳﹐主姦人內外勾連。中傳月建克末傳﹐必破城殺將。又旬遁丁神﹐臨辰之陽﹐入辰之陰﹐更有當地盜賊蜂擁而來﹐終必歸降也。

辛巳日第六局幹上巳

課體﹕涉害﹐無祿﹐不備﹐亂首。

課義﹕課傳上克﹐名爲無祿﹐彼此皆怕﹐就門混瀆。

解曰﹕四課上神皆克下神﹐課曰無祿。日幹辛金被巳火所克﹐支神巳火被子水所傷﹐故彼此皆怕也。巳本支辰﹐今臨幹克幹﹐是爲亂首。如上門欺淩﹐故曰就門混瀆。

斷曰﹕課名不備﹐諸事不周﹐在上者必孤﹐居下者必散。緣上皆克下﹐不能忠恕﹐自然婢僕離散。以致上不能守其祿位﹐下不能保其妻子也。

天時﹕天罡指畢﹐水已上升﹐忽逢未克﹐雨必不大。家宅﹕眾叛親離﹐門衰祚薄﹐𨿽見子孫﹐終必孤獨。功名﹕旣名無祿﹐何能有官。求財﹕靑合逢空﹐財爻臨墓﹐財必不得。婚姻﹕男亦不佳﹐女亦不吉。產孕﹕胎財坐墓﹐產必不易﹔逢生气猶吉﹐逢死气則凶。疾病﹕病來克人﹐祿又空絕﹐蛇虎發用﹐占幼必死。出行﹕辰上神克日上神﹐行亦不能﹐去亦不吉。行人﹕彼尙來歸﹐此何能反。遺失﹕元武臨幹克幹﹐必爲賊劫。然元武戀後坐墓﹐必不他適﹐獲之最易。兵戰﹕禦下當寬﹐攻城不利。

畢法云﹕干支全傷防兩損﹐胎財生气妻懷孕﹐胎財死气損胎推。觀月經云﹕日爲尊者父﹐辰作少年兒﹐尊者來加子﹐少年反克之。因名爲亂首﹐老者必低蕤。家內應無禮﹐官司豈有儀。又課經云﹕辛巳日子加巳秋占﹐子爲火鬼﹐夜將乘朱雀克宅﹐防遭回祿。

辛巳日第七局幹上辰

課體﹕反吟﹐無依。

課義﹕長生莫舉﹐就辰濁土﹐失十得一﹐勿登貴堵。

解曰﹕巳乃辛金之長生﹐臨亥受後元之夾克﹐何能生幹。更就辰之濁土﹐又被戌土所衝﹐得之無幾。卻被中傳亥水﹐任意盜脫﹐所謂得一而失十也。晝貴午臨子﹐夜貴寅臨申﹐皆受下神沖克﹐求必無益﹐貴人之門墻﹐不可登矣。

斷曰﹕反吟無依﹐事必反覆。得物必失﹐敗事乃成。多主攺動﹐又主兩歧。占者狐疑﹐無所依倚之象也。

天時﹕天門地戶相通﹐靑龍帶水升天﹐定然有雨。家宅﹕徳神受克﹐尊長有災。功名﹕官星𨿽有﹐被亥所克﹐貴祿不見﹐功名不吉。求財﹕所得不償所失。婚姻﹕龍後沖克﹐占皆不吉。胎產﹕天后爲母﹐六合爲子﹐子母相衝﹐晝占易產。疾病﹕寒熱往來﹐反覆不定。出行﹕課名斬關﹐靑龍乘馬﹐往來不已。行人﹕天罡加季﹐行者立至。遺失﹕元武克日﹐的是賊竊。盜賊﹕三傳盡是元武盜神﹐支上陰陽各乘元盜﹐謂之徧地皆盜﹐且盜神作靑龍乘馬﹐恐不能獲。兵戰﹕反吟課﹐不利出師。

畢法云﹕兩貴受克難幹貴﹐初遭夾克不由己。精蘊云﹕巳火爲辛金之官星﹐今被夾克﹐是官不由己。又巳爲辛金之長生﹐父母亦是身不由己之類。照膽祕訣云﹕天傾西北日月隨﹐地陷東南江海歸﹔巳亥中間常缺欠﹐重求輕得告君知。

辛巳日第八局幹上卯

課體﹕重審﹐斬關﹐勵徳﹐不備﹐斫輪﹐亂首。

課義﹕課同斫輪﹐晝虎遁丁﹐自取亂首﹐凶動難停。

解曰﹕卯加辛用﹐亦斫輪體也。𨿽作辛財﹐晝乘元武﹐必有失脫。中傳空亡﹐又爲折腰。末傳丁丑﹐晝夜各乘蛇虎﹐凶已不可遏矣。辛復往加於巳﹐受巳炙克﹐名自取亂首﹐凶禍自不能停也。

斷曰﹕木器孟成﹐非金不就。凡事皆新﹐先憂後喜。卯木加辛﹐名曰財來就我﹐急宜取之﹐遲則戌土反受其克矣。又卯爲妻妾﹐晝乘元武﹐必因妻妾而失財。戌加於巳﹐何云受克。緣戌有辛寄﹐辛金受克故也。然巳火固能克金﹐亦能生土。凡占吉凶各半﹐禍福無不自己求之者。

天時﹕天罡加亥﹐水運乎上﹐占必有雨。家宅﹕外面似有進益﹐卻反虛耗。功名﹕官祿不見﹐恐不能得。求財﹕必有所得﹐必有所失。婚姻﹕以夫就妻﹐不甚美好。胎產﹕干支上下交克﹐占者不吉。疾病﹕金日逢丁﹐恐難脫體。出行﹕有輪無馬戀家不行。行人﹕天罡加亥﹐尙未啟行。兵戰﹕晝占盜失﹐夜占無威。墳葬﹕丁火臨墓﹐不吉。

畢法云﹕金日逢丁凶禍動﹐不行傳者考初時。古鑑﹕戊申十一月寅將加酉占妻﹐曰﹕日去加辰﹐夫就妻也。夫長妻少﹝卯長於戌﹞﹐九年相守﹝巳四戊五﹞﹐至第八年﹝丑數八﹞﹐因作生地﹝丑乃墓地﹐申乃生地﹞﹐與兄弟不足﹝申乃同類﹐上見勾陳﹞﹐得地而死﹝丑爲卯財故得﹐內藏丁虎故死﹞。目下主喪妻﹐緣磨壓東門﹐當有再娶之事﹝卯爲東門﹐申爲磨石﹞。後皆驗。

辛巳日第九局幹上寅

課體﹕知一﹐從革﹐狡童。

課義﹕晝虎丁丑﹐凶禍必有﹐祿空破碎﹐居家難守。

解曰﹕中傳丑土﹐旬丁所附。夜則乘蛇﹐晝財乘虎。無論所筮何事﹐必罹凶禍。宅上龍合乘祿﹐本乃佳徵。然逢空亡破碎﹐恐宅必破而資必耗也﹐故曰居家難守。

斷曰﹕從革狡童﹐事多更攺﹐發用空祿﹐喜必虛聲。凡百所占﹐必皆始虛終實。但中墓末鬼﹐丁作蛇鬼﹐是吉則虛﹐而凶則實也。倘人逢酉命﹐或時遇仲秋﹐占官問祿﹐尙有吉象。晝占簾幕臨日﹐但惜祿神入墓。

天時﹕天罡在子﹐畢宿與靑合皆空﹐不能有雨。家宅﹕外觀富貴﹐家內難堪。功名﹕酉命人占﹐可以必得。求財﹕可得貴人之財。婚姻﹕婿必乘龍貴客﹐女有厚奩虛名。胎產﹕必生貴子﹐產母甚吉。疾病﹕人實病空﹐冬占甚吉。出行﹕丁神乘墓﹐終日奔馳。行人﹕天罡乘孟﹐丁神被墓﹐行人不歸。兵戰﹕明鬼不懼﹐將乘元後也﹔暗鬼難防﹐將乘蛇虎也。

畢法云﹕權攝不正祿臨支﹐貴𨿽坐獄宜臨幹﹐虎乘遁鬼殃非淺﹐傳墓入墓分憎愛﹐合中犯殺蜜中砒。玉成歌云﹕從魁同虎干支住﹐宅裏須言有孝人。又云﹕三傳帶合須干謁﹐類就其幹眾所占。指掌賦云﹕酉丑巳爲獻刃﹐遠近俱被其傷。

辛巳日第十局幹上醜

課體﹕重審﹐元胎。

課義﹕虎墓值丁﹐暗禍來侵﹐宅中敗走﹐夜貴眞誠。

解曰﹕虎墓臨幹﹐又值旬丁﹐丁作暗鬼﹐故曰暗禍來侵。宅上乘申﹐申上乘亥﹐亥爲辛金之敗气﹐必是宅中有敗蕩之人走動也。三傳申旣劫財﹐亥復脫气﹐皆非佳境。惟末傳寅木﹐乃辛金之妻財。晝夜乘太常天乙﹐暗助辛金﹐方爲眞實之益利耳。天空之陰作元武﹐必有盜賊人宅相欺。

斷曰﹕宅上旬空發用﹐宅已空虛。墓虎乘丁﹐臨日作鬼﹐人復被禍。幸末傳作救﹐告貴相宜。倘年命乘吉﹐亦可脫災免患矣。

天時﹕天罡指醜﹐晝龍得水﹐必主有雨。家宅﹕必有兄弟子侄之類﹐敗蕩家業。功名﹕課體本凶﹐占官財吉。求財﹕主得貴人財帛。婚姻﹕男不佳﹐女不吉。胎產﹕天罡加丑﹐必生惡女﹐產母乘空﹐易生且速。疾病﹕主脾痛或腹痛﹐卻腎經受病﹐以致不救。出行﹕陸路甚凶﹐水路虛費。行人﹕天罡加季﹐驛馬乘龍﹐行人立至。兵戰﹕主客皆凶﹐無功而有害。

畢法云﹕幹乘墓虎無占病﹐虎乘遁鬼殃非淺。三車一覽云﹕月厭﹑大煞﹑天目﹑墓神﹑丁神﹐臨年命日辰﹐皆主怪異凶災。辛巳日﹐幹上丑﹐十月占極凶。又云﹕日墓乘鬼在六處﹐謂之虎墓﹐占病﹐必是積塊﹐惟空亡尙可治耳。

辛巳日第十一局幹上子

課體﹕遙克﹐彈射﹐出三陽﹐間傳。

課義﹕彈射助鬼﹐賴有子水﹐未土不甘﹐財寅可委。

解曰﹕彈射之財﹐辛不能取﹐反助起末傳午火﹐以傷辛幹﹔幸得子水爲救﹐鬼不爲禍也。支上未土不甘﹐欲害子水﹐乃懼幹陰之寅﹐不敢加害。更喜發用作救﹐是積財以消禍也﹐故曰可委。

斷曰﹕彈射間傳﹐事皆輕淺﹐禍福皆由於旁起。像主間隔﹐且多厄塞。又支幹各乘六害﹐亦主客不和之象也。

天時﹕箕畢乘干支之陰神﹐天罡臨於寅上﹐風多雨少之象。家宅﹕人宅相害﹐焉能致祥。功名﹕官貴被幹上神克去﹐日祿又空﹐占官不吉。求財﹕藉他人之財﹐弭自己之患則可﹐若問入巳﹐恐不能取。婚姻﹕男女相害﹐皆不甚吉。胎產﹕子母作害﹐產不甚吉。疾病﹕賴有良醫﹐不至困甚。失脫﹕爲婢僕所竊﹐晝僕夜婢。出行﹕行人與所去之地不甚相宜﹐馬又不見﹐恐不能行。行人﹕人與宅不和而且害﹐天罡加孟﹐更兼無馬﹐行人不歸。兵戰﹕彈射利客﹐夜占亦吉。

畢法云﹕彼此猜忌害相隨﹐空上逢空事莫追。祕要云﹕子加辛幹﹐日之脫气﹐又乘天空﹐爲脫空神。凡占皆無中生有﹐全無實際。又幹上子﹐支上未﹐支幹上神作六害﹐主彼此各相猜忌。括囊賦云﹕害挾太常﹐動止則尊親有訝。指掌賦云﹕寅辰午爲出三陽﹐金鯉波中。

辛巳日第十二局幹上亥

課體﹕遙克﹐蒿矢﹐進茹。

課義﹕蒿矢帶金﹐射中傷身﹐虛驚定有﹐守默因循。

解曰﹕蒿矢射人﹐本不爲害。末傳見申金﹐矢已有鏃﹐射必傷人。幸值申空﹐又爲遺鏃﹐𨿽不中傷﹐虛驚難免。孟有舉動﹐又逢羅网﹐只可靜待﹐聽彼亥子脫盜﹐因循守困而已。

斷曰﹕遙克蒿矢﹐始若雷吼﹐後必漸消。事主虛遠﹐禍福皆輕。又四課之陰陽﹐亥午自刑﹐子未相害﹐子午相衝﹐亥子克午火﹐未土克亥水﹐交相沖克﹐彼此牽制﹐各立門戶﹐乖戾之極。更不止賓主不投﹐夫妻反目也。

天時﹕火被水制﹐水被土傷﹐不晴不雨。家宅﹕卯月日占﹐宅有孝服。功名﹕官星與貴人相並發用﹐求貴固宜﹐然三傳遞生日上之亥水﹐亥水制官﹐反爲不美。婚姻﹕極不相宜。求財﹕財爻不現﹐縱得有失。胎產﹕子母皆凶。疾病﹕主吐血﹐心經有病﹐難愈。出行﹕馬已臨身﹐不得不行。行人﹕驛馬臨幹﹐行者速歸。兵戰﹕各有損益﹐終爲客勝。

畢法云﹕所謀多拙逢羅网。占驗﹕戊申十一月寅將加丑﹐占孫讀書﹐曰﹕幹上亥作元武﹐一金生兩水﹐重重盜气﹐當有老人遺泄之疾。宅旣克幹﹐幹又自脫﹐不特前程難得﹐宜當夭亡。指南﹕占行人﹐曰﹕已起程矣﹐丙戌日到。蓋驛馬臨幹﹐貴人入辰﹐又蒿矢爲用﹐行人速來。馬臨絕地﹐又爲用之墓絕﹐故到。

壬午日第一局幹上亥

課體﹕伏吟﹐自任﹐杜傳。

課義﹕祿上空常﹐財祿可傷﹐倘若他逐﹐暗傷不睦。

解曰﹕旺祿臨身發用﹐晝乘天空﹐夜乘太常﹐祿被天將所傷﹐且又帶刑﹐甚覺難守。未免就中傳之財﹐不知午火又臨於劫財之上﹐是財復受傷﹐故曰財祿可傷。財祿𨿽傷﹐尙宜謹守﹐終有所益。若或棄此而攺圖﹐必就末傳之子水。子乃网羅羊刃﹐又是敗气劫財﹐衝午克午﹐暗中相傷﹐豈有一點和气乎。

斷曰﹕伏吟自任﹐剛暴自用﹐任其所刑﹐必成過愆。今者自刑﹐乃爲杜傳﹐有杜塞不通之象。

天時﹕天罡居於本位﹐水火相參﹐忽雨復晴﹐旣晴復雨之象。家宅﹕宅乘自刑﹐必有所傷﹐復乘後合﹐陰私難免。功名﹕日祿與日徳發用﹐初必得意﹐後不稱心。求財﹕有得有失。婚姻﹕男不佳﹐女不吉。胎產﹕七月占胎﹐必然妻孕﹐難免刑傷。疾病﹕恐患不語﹑呻吟之癥。出行﹕网羅居末﹐又無丁馬﹐不動之象。行人﹕本家暫出﹐可歸。兵戰﹕晝占欺詐﹐夜占稍可。

畢法云﹕胎財生气妻懷孕﹝七月占﹞﹐胎財死气損胎推﹝正月占﹞。占驗﹕十月寅將加寅占升轉﹐曰﹕現在食祿﹐又兼太常﹐主有兼職﹐卻未升轉。幸得監司懇告解任﹐蓋子午乃官貴往來之所﹐亦監司之家。月建前神﹐亦爲監司﹐必懇於此解任也﹐果然。

壬午日第二局幹上戌

課體﹕元首﹐退茹﹐六儀﹐斬關。

課義﹕關隔頻頻﹐虎戌臨身﹐退求生意﹐空亡後蹲。

解曰﹕戌加亥發用﹐爲魁度天門﹐凡占皆主阻隔。戌土作白虎臨幹克幹﹐諸事皆極凶險﹐急切不能逃避。未免退歸申酉金地以求生﹐又逢空陷。眞是前不能進﹐後不能生﹐進退無門之象也。幸第四課辰蛇一衝﹐凶危可散。

斷曰﹕六儀斬關﹐本爲行動之吉象。今逢關隔退茹﹐則寸步難行。且虎作明鬼﹐晝夜隨身而不捨﹐危亦甚矣。倘逢申酉月將﹐與申酉月建﹐始不言凶。

天時﹕課名關隔﹐晴不見日﹐陰不見雨。家宅﹕晝占爲貴人臨宅﹐家有貴人則吉﹐無貴人則凶。功名﹕催官使者發傳﹐官必速得﹐後恐不吉。求財﹕財爻不見﹐龍常皆空﹐財不能得。婚姻﹕晝夜皆乘白虎﹐男必凶暴﹔晝占女貴﹐夜占女凶。胎產﹕日上乘陽﹐上彊下弱﹐產必生男。疾病﹕必是肺虛腎竭之疾﹐恐難脫體。出行﹕馬臨空陷﹐出旬始行。行人﹕天罡加巳﹐尙未啟行。兵戰﹕晝夜皆凶。

畢法云﹕魁度天門關隔定﹐幹乘墓虎毋占病﹐不行傳者考初時﹐虎臨幹鬼凶速速﹐催官使者赴官期。精蘊云﹕戌加亥﹐旦墓皆乘白虎﹐占病多是隔食隔气﹐或是邪祟﹐下之爲佳。諸占皆不脫關隔二字﹐猶之乎駕舟楫而登劍閣﹐禦輜重而過江津也。

壬午日第三局幹上酉

課體﹕元首﹐斬關﹐間傳。

課義﹕陽拱陽神﹐兩貴爲鄰﹐辰酉合定﹐酒色敗身。

解曰﹕支神爲宅﹐宅之左右爲鄰。壬日以巳卯爲貴人﹐今巳卯居於辰之左右﹐而支神陰陽﹐得寅辰午三陽間拱晝夜貴人在內﹐豈非陽拱陽神﹐兩貴爲鄰乎。酉臨亥上﹐得水爲酒﹐又爲女子。辰卽勾陳﹐乃私孟之神。辰酉相合﹐自然戀酒貪色矣。何以言敗﹖蓋辰爲水墓﹐酉爲敗地故也。

斷曰﹕課名斬關﹐發用天梁﹐利遁逃﹐宜隱逸﹐乃行旅之象。此課干支自刑﹐未免傷身﹐又自相合﹐且後合重重﹐必有陰私﹐禍非外來﹐必由自致。

天時﹕天罡指午﹐風伯發用﹐有風無雨。家宅﹕支於自刑﹐全無和气。功名﹕末傳晝夜乘龍虎﹐占官可得。求財﹕財爻不見﹐靑龍作鬼﹐取之甚難。婚姻﹕男不佳﹐女不吉。胎產﹕子母相合﹐又且自刑﹐三傳逆布﹐占產不吉。疾病﹕晝占病凶﹐夜占病減。出行﹕水陸路俱不佳。行人﹕天罡加仲﹐行者半途。兵戰﹕初傳克末傳﹐利客不利主。

畢法云﹕空上逢空事莫追﹐賓主不投刑在上。指掌賦云﹕寅子戌爲冥陰格﹐蓋寅爲日出之方﹐子戌陰气盛旺﹐自寅傳戌有陽退入陰之象。凡占自明入暗﹐猶防暗損﹐占官最凶。

壬午日第四局幹上申

課體﹕元首﹐元胎。

課義﹕虛生難靠﹐往臨脫耗﹐天將宜詳﹐旦貴勿告。

解曰﹕申金本生壬水﹐臨於甚善﹐但逢旬空﹐是以不足相靠。初傳往臨﹐旣值空鄕﹐又爲破碎。再投中傳﹐復爲脫气﹐是往臨其脫耗也。末投壬祿﹐旣被空勾土將相克﹐又與支上卯木並力脫幹﹐而旦占則貴人又坐空亡﹐告之何益乎。

斷曰﹕元首元胎﹐事方基始。發用旬空﹐凡占不實。或因妻失財﹐或因子致脫。相合者空亡﹐相刑者實在﹐好事去而惡事存也。

天時﹕水母已空﹐天罡指未﹐有風無雨。家宅﹕人空宅傷﹐𨿽貴何益。功名﹕官爻不見﹐貴空祿克﹐占官不吉。求財﹕財已落空﹐安能有得。婚姻﹕男空女刑﹐占皆不吉。胎產﹕子空母刑﹐孕產皆凶。疾病﹕人空病實﹐賴末有救。出行﹕水陸路俱防傷損。行人﹕馬空不至。出師﹕晝吉夜凶。

畢法云﹕費有餘而得不足﹐苦去甘來樂裏悲。古鑑﹕己酉二月戌將加丑﹐占幼童病﹐曰﹕初傳巳火﹐末傳亥水﹐主上熱下冷。中傳寅木﹐主風气擊搏。巳火傷金﹐又主下部不通。因食醐冷物﹐致傷肺金﹐遂成下胚上喘之癥。申金本可生壬水﹐柰遇旬空﹐謂之見生不生。申七亥四﹐恐二十八日不能過也。悉驗。

壬午日第五局幹上未

課體﹕重審﹐六儀﹐炎上﹐勵徳。

課義﹕交互傳合﹐遞互相脫﹐財化成鬼﹐凶化難遏。

解曰﹕寅與亥合﹐午與未合﹐卯與戌合﹐三傳作三合。中傳又與幹合﹐是爲交互傳合也。寅木脫幹﹐未土脫支﹐初傳脫支﹐末傳脫幹﹐是爲遞互相脫也。三傳作火局﹐本爲日幹之財﹐柰生幹上未土﹐反來克幹﹐是財已化鬼。其所化者甚凶而難遏﹐故曰凶化難遏也。

斷曰﹕重審炎仁﹐事屬於逆。占主文書﹐或言鑪冶。有合有散﹐有喜有嗔﹐課名閉口﹐用宜緘默。又系交車脫合﹐其中各懷欺騙﹐乃笑裏藏刀之象也。

天時﹕三傳火局﹐生土克水﹐天罡指陽﹐晴而不雨。家宅﹕干支互生﹐人宅兩旺﹐彼此相滋之象。功名﹕財旺生官﹐占官必得。求財﹕財已化鬼﹐未必能得。婚姻﹕彼此相合﹐必締朱陳﹐陰陽相刑﹐刑傷必有。胎產﹕傳逢三合﹐產必遲延。疾病﹕病癥克人﹐三合六合﹐病難脫體。出行﹕合而又合﹐驛馬不見﹐難於啟行。行人﹕有所貪戀﹐不能卽歸。兵戰﹕宜夜不宜晝。

畢法云﹕萬事喜忻三六合﹐合中犯殺蜜中砒﹐交車相合交關利。課經云﹕冬月丑將加巳﹐日辰旺气遇三合六合﹐交車合者﹐爲和美課。最宜交關財利﹐主人情和悅﹐全無障礙。有人相助﹐𨿽有鬼殺﹐亦不能阻也。

壬午日第六局幹上午

課體﹕重審﹐不備﹐贅婿。

課義﹕支財就日﹐夜元空失﹐熟視其中﹐占尊不吉。

解曰﹕午乃支財﹐臨於日上。夜占乘元﹐不免空失矣。熟視末傳之申金﹐乃日子之長生父母。晝乘元武﹐夜乘白虎。初傳午火克之﹐中傳丑土墓之﹐又復空陷。若占尊長﹐豈云吉乎。

斷曰﹕課體不備﹐事物不全﹐初傳午火﹐下被亥克﹐上被元後所克﹐謂之夾克﹐乃是財不由己。𨿽則不能由己﹐卻又推之不去﹐終不相離。緣四課不離於三傳﹐三傳不出於四課故也。支加幹被克﹐爲贅婿課﹐有田宅相連事。

天時﹕水母已空﹐又被午克丑墓﹐恐不能雨。家宅﹕勾朱脫宅﹐與日上相害﹐時有口舌爭竟之患。功名﹕官星臨宅﹐卯命人占﹐功名可得。求財﹕財𨿽隨己﹐不爲己用。婚姻﹔支幹相害﹐兩皆不吉。胎產﹕子母相害﹐午受夾克﹐兒必不活。疾病﹕腎气虛脫﹐恐不能起。出行﹕陸路甚凶﹐水路亦險。行人﹕馬已落空﹐行人遲滯。兵戰﹕晝夜俱不甚吉。

畢法云﹕初遭夾克不由己﹑彼此猜忌害相隨。祕要云﹕壬癸日申加丑﹐夜將上乘白虎﹐此乃父母爻上乘虎坐墓﹐父母墓中必有白蟻。若晝將上乘元武﹐必墓中有水﹐父母在堂患病﹐有不起之象。

壬午日第七局幹上巳

課體﹕反吟﹐比用﹐三交﹐度厄﹐勵徳。

課義﹕三財被賊﹐二貴受克﹐晝旺虎臨﹐左右不得。

解曰﹕幹上巳火之財﹐爲亥水所賊。初末兩傳之午火﹐爲子水所賊﹐是三財被賊也。卯貴臨於酉地﹐巳貴落於亥宮﹐皆受下神克賊﹐是二貴受克也。子爲日旺﹐晝乘白虎﹐又系羊刃网羅﹐故左右皆不能得也。於日午發用﹐必占妻孕﹐七月尢的。

斷曰﹕反吟課體﹐南北相易﹐東西互居﹐事多反覆。占必多疑﹐遇凶翻吉﹐得喜乃憂。非一定之體﹐塞翁得失之象也。

天時﹕晴日必雨﹐雨日必晴。家宅﹕干支相克﹐上下不和﹐焉能致福。功名﹕龍常與官星俱不見﹐又且兩貴受克﹐占官不吉。求財﹕滿目皆財﹐上下相制﹐皆非已有。婚姻﹕占男晝吉﹐占女皆凶。胎產﹕占胎孟墜﹐占產生男。疾病﹕支水克幹火﹐晝占甚凶。出行﹕來者思去﹐去者思歸﹐丁馬不見﹐終無實濟。行人﹕𨿽無丁馬﹐去者必歸。逃亡﹕宜問親友。兵戰﹕晝夜皆有不吉。

畢法云﹕兩貴受克難幹貴﹐受虎克神爲病癥。課經云﹕壬午日徳祿皆系於亥﹐巳爲壬水之絕地﹐今亥加已上﹐爲徳喪祿絕﹐諸占不吉。又云﹕占病宜視日幹之祿神﹐爲祿糧神﹐日幹之食神﹐爲運糧神﹐不宜受克與落空﹐如占久病﹐必絕食而死。括囊賦云﹕螣蛇巳午而怪夢。又云﹕元武乘午兮職轉。

壬午日第八局幹上辰

課體﹕知一﹐斬關﹐不備。

課義﹕彼己俱傷﹐卑下不甘﹐未免一動﹐盜失多端。

解曰﹕壬水日幹﹐被上神辰土所克﹐午火支辰﹐亦被亥水所克。干支皆被上神所傷﹐故曰彼己俱傷。日爲尊長﹐辰爲卑幼﹐日去臨支克支。而支之陰神﹐遂往加幹而克之﹐是卑幼不甘也。壬幹不免一動﹐去就初傳之辰土﹐乃是鬼墓。再投中傳﹐又是敗气旬空。更投末傳寅木﹐又是脫气﹐復乘蛇武落陷﹐更多耗散﹐是盜失者非一端矣。

斷曰﹕知一斬關﹐乃行旅之順境。又曰不備﹐事必不全。禍生幹內﹐災及陰小。三傳中末皆空﹐不得已臨支取財﹐亦爲避難逃生格也。

天時﹕天罡指亥﹐墓神覆日﹐宜乎有雨﹐然畢宿空亡﹐終不過陰而已。家宅﹕尊長相欺﹐卑幼有愆﹐彼亦受克﹐患亦難釋。功名﹕墓神覆日﹐貴人不見﹐𨿽有官星﹐恐亦不吉。求財﹕財爻與靑龍不見﹐難必其有。婚姻﹕男不佳﹐女不吉。胎產﹕占逢七月﹐妻必有妊﹐干支皆刑﹐產不甚吉。疾病﹕墓神覆日﹐病必難痊。出行﹕陸路不吉﹐水路稍可。行人﹕天罡加孟﹐尙未起程。兵戰﹕利主不利客。

畢法云﹕權攝不正祿臨支﹐不行傳者考初時。越絕書吳王召公孫聖﹐占得亥將加午﹐聖曰﹕幹上辰克幹﹐支上亥克支﹐求救於寅﹐寅敗於酉﹐命屬上天﹐不能逃亡﹐非但自傷﹐且傷吳王。

壬午日第九局幹上卯

課體﹕重審﹐曲直﹐斬關。

課義﹕人少宅寬﹐𨿽費成歡﹐三傳俱脫﹐逃避尢安。

解曰﹕三傳未亥卯木局﹐脫幹之壬水﹐去生支辰之午火﹐乃人少宅寬也。旣而卯與戌合﹐寅與亥合﹐交互相合﹐是𨿽有所費﹐而彼此卻成歡悅之象。再壬被三傳所脫﹐未免就初傳之未土﹐而與丁火相合。乃避難逃生﹐而亦可以相安也。

斷曰﹕重審曲直﹐事屬逆徵﹐外觀有餘﹐內觀不足之象。始屈終伸﹐利用舟車﹐春占最吉。

天時﹕天罡指陽﹐木局脫水﹐不雨而風。家宅﹕屋宅極多﹐更兼華美﹐但恐人丁欠旺。功名﹕支上戌土官星﹐晝夜各乘龍虎﹐似有可爲﹐柰木局全去傷官﹐占恐不吉。求財﹕己財難守﹐何瑕他求。婚姻﹕朱陳可結﹐占婿極佳。胎產﹕子戀母腹﹐占產最遲。疾病﹕夜占腎虛﹐三傳自墓傳生﹐不久自愈。出行﹕一路坦然﹐恐難離別。行人﹕天罡加孟﹐尙未啟行。兵戰﹕利主不利客。

畢法云﹕萬事喜欣三六合﹐屋宅寬廣致人衰。觀月經云﹕三六相呼見喜欣﹐縱然帶惡不成嗔。夫帶惡者﹐乃金日得寅午戌﹐土日得亥卯未﹐木日得巳酉丑﹐火日得申子辰﹐縱然克幹﹐亦不能爲禍﹐主有人在中相助。精蘊云﹕壬午三傳脫气。如夜占﹐皆是勾貴常土神﹐並來傷幹﹐卻賴三傳木局克去﹐乃應脫气爲救之格。

壬午日第十局幹上寅

課體﹕重審﹐三交﹐二煩﹐寡宿。

課義﹕交互生意﹐終是不美﹐晝號三交﹐夜乃損己。

解曰﹕幹上寅生支﹐支上酉生幹﹐交互生意﹐而寅又脫壬﹐酉乃午火死地﹐終是不美。課號三交﹐將乘勾虎﹐主殺傷爭鬥喪孝之患。午加酉爲交﹐酉加午爲破﹐主交事不成。夜將空元﹐而貴人臨子受刑﹐須防損己失財也。

斷曰﹕此課發用空破﹐中傳劫盜﹐末傳脫气﹐始終如此。孟求事成﹐不亦難乎。春占酉將﹐課名二煩。

天時﹕天罡指陰﹐畢宿空破發用﹐陰而不雨之象。家宅﹕逢破逢敗﹐蕭條之象。功名﹕貴人破刑﹐官祿不見﹐恐不能得。求財﹕財爻靑龍不見﹐難必其有。婚姻﹕幹上六害﹐支上相破﹐占婚不吉。胎產﹕下彊上弱﹐子息屬陰﹐產女之象。疾病﹕酒色虛脫之癥﹐延及肺經﹐大補下元方愈。出行﹕辰上克日﹐出行不吉。行人﹕天罡加季﹐行人卽歸。兵戰﹕晝占有畏﹐夜占敵詐。

畢法云﹕互生俱生凡事益。課經云﹕六壬日﹐幹上寅木作壬水之脫气。晝占天將乘元武﹐爲脫盜格﹐凡占皆主盜脫失物。又指竅云﹕四仲順加子午卯酉。春占陷阱﹐如鳥投籠。夏占正煩﹐若牛受刃。秋曰失友﹐狀若離散而復合。冬月出漸﹐名曰陰極而陽生。

壬午日第十一局幹上醜

課體﹕重審﹐間傳﹐勵徳﹐九醜。

課義﹕丁與壬午﹐求謁爲良﹐虎入朱雀﹐遇殃不殃。

解曰﹕丁丑臨壬﹐官鬼之財動矣﹐故利於干求官貴也。申爲白虎﹐午爲朱雀﹐以申加午﹐是爲虎入朱雀。幸申乃旬空﹐戌鬼落陷﹐故凶不成凶也。虎人朱雀﹐占訟不論空亡最凶。

斷曰﹕重審間傳﹐發用空陷﹐凡百所占﹐盡是虛聲。若占凶事﹐大可化小﹐小可化無。若占吉事﹐成少敗多。中傳之官星﹐又復不實。只餘末傳之子水﹐又作劫財。晝夜上乘元白﹐恐不免有所失脫也。五行生處見靑龍﹐財帛亦能如意。

天時﹕天罡指陽﹐水母落空﹐恐不能雨。家宅﹕日本臨支作空亡﹐尊長防失﹐且宅上盡空﹐家徒壁立。功名﹕官爻空陷﹐占官不吉。求財﹕丑中有丁火﹐乃壬水之財﹐丑爲官鬼﹐臨於日上﹐主得官長之財帛。婚姻﹕男實女空﹐多是虛語。胎產﹕下彊上弱﹐產必生女﹐母空兒實﹐產必易生。疾病﹕肺金受病﹐尙可醫治﹐若逢久病﹐恐防不吉。出行﹕陸路相宜﹐水路空虛﹐驛馬塡實﹐必定啟行。行人﹕驛馬落空﹐當從水路而來﹐或子丑日至。兵戰﹕敵虛可攻﹐晝獲財寶﹐夜獲大勝。

畢法雲﹕水日逢丁財動之﹐喜懼空亡乃妙機。課經云﹕六壬日﹐丑加亥﹐八月晝占﹐日鬼作死气﹐乘太常﹐加臨於日幹之上﹐必主內外有孝服也。指掌賦云﹕傳送亡會靑龍﹐子孫財損。

壬午日第十二局幹上子

課體﹕元首﹐進茹﹐蕪淫﹐三奇。

課義﹕交互淩虐﹐盜脫不祥﹐刃乘元虎﹐脫虛相傷。

解曰﹕幹上神子水克午支﹐支上神未土克壬幹﹐交互淩虐也。初傳丁財﹐似乎可以遠動而求之﹐中末則又脫气。孟守幹上旺子﹐乃是羊刃网羅﹐晝夜天將復乘元虎﹐其脫耗相傷﹐豈復能免哉。

斷曰﹕進茹网羅﹐只宜守己﹐不宜動謀。且干支互克﹐彼此相害﹐和气全無﹐不宜占交加之事。更申爲日本﹐上乘龍合而作空亡。父母分上﹐亦止有虛喜而已。

天時﹕水母已空﹐初傳克水﹐水下火上﹐占天不雨。家宅﹕人宅相害﹐又系蕪淫﹐占宅不吉。功名﹕官爻與日上相合﹐似乎有成﹐然被寅木所傷﹐日祿又空﹐恐無實際。求財﹕水逢丁﹐占財自有﹐但爲木傷﹐不能全美。婚姻﹕彼此互傷﹐各有所私﹐占婚最忌。胎產﹕支幹相害﹐復又相克﹐子母皆傷。疾病﹕脾胃之病﹐刃乘羅网﹐幸賴中末脫刃制鬼﹐終必有救。出行﹕羅网在前﹐馬又空陷﹐支幹相害﹐必不能行。行人﹕天罡加仲﹐中途有羈﹐行人遲滯。兵戰﹕晝夜平平﹐未見全勝。

畢法云﹕所謀多拙遭羅网﹐夫婦蕪淫各有私﹐彼此猜忌害相隨。課經云﹕壬午日幹上子﹐不可執爲蕪淫。但先許而後不相顧﹐彼此無情耳。干支上子未作六害﹐亦主各相猜忌。

癸未日第一局幹上醜

課體﹕伏吟﹐自任。

課義﹕四丁分布﹐勾入火庫﹐僥幸得財﹐切勿再顧。

解曰﹕丁乃幹之財﹐丑丁未亦丁也。四課盡皆丑未﹐豈非四丁分布耶。丁爲日財﹐戌乃火庫﹐癸水貪取丁財﹐被財勾引入於庫中﹐僥幸得財﹐不宜再取。貪則反爲戌土所傷﹐禍必旋踵至矣。

斷曰﹕伏吟﹑自信﹑自任﹐體本至靜﹐凡占不動。此課卻滿目皆丁﹐變而爲至動之象﹐謂之無信無任。或靜中求動終是靜﹐或動中求靜終是動﹐本位不易故也。

天時﹕課名稼穡﹐占天不雨。家宅﹕干支相衝﹐人宅不寧﹐主田土爭訟﹐婢妾陰私之事。功名﹕貴人祿馬不見﹐官鬼太多﹐占官難得。求財﹕主得官貴之財﹐恐因財而致禍﹐不宜貪取。婚姻﹕支幹相衝﹐初末相刑﹐龍後沖克﹐皆爲不吉。胎產﹕上彊下弱﹐傳陰包陽﹐孕必成女。支幹相衝﹐產必易速。疾病﹕三傳全鬼﹐病勢必篤﹐又爲折腰﹐患必在腰。出行﹕旬丁發用﹐居者必行。行人﹕支幹相衝﹐行人不歸﹐旬丁發用﹐奔馳不已。盜賊﹕旬丁發用﹐三傳比和﹐賊必難獲。兵戰﹕晝占夜卜﹐俱不甚利。

畢法云﹕賓主不投刑在上﹐任信丁馬須言動﹔水日逢丁財動之﹐我求彼事干傳支。神應經云﹕癸末日初傳見丑是丁﹐因官鬼之財而動。辰戌月占﹐不利出入。寅申月占﹐主爭鬥田宅之事。課經云﹕壬癸日辰戌丑未爲傳﹐三傳自相衝刑﹐可以凶制凶﹐謂之以賊捉賊。又內有四金字﹐可以化鬼也。

癸未日第二局幹上子

課體﹕彈射﹐退茹﹐驀越。

課義﹕支幹上下﹐各自和暢﹐巳火丙雀﹐俱財可向。

解曰﹕子與丑合﹐午與未合﹐各自和暢也。初傳巳火﹐中傳辰土﹐元遁得丙。末傳卯木﹐上乘朱雀﹐明財暗財﹐皆可向而就之也。

斷曰﹕彈射退茹﹐凡事疏遠。退而不進﹐支幹各自相合﹐又復相衝﹐主聚中有散﹐離中有合。然終始相生﹐事事和順。凡百所爲﹐行止皆決﹐心無疑貳。但嫌中傳之辰土﹐下臨巳宮﹐晝夜乘蛇﹐謂之兩蛇夾墓。幸而課名驀越﹐彈射傷輕。若逢他課﹐禍患恐不能解也。

天時﹕雀飛龍潛﹐火上水下﹐恐不能雨。家宅﹕支上合支﹐幹上合干﹐人宅皆善﹐可以致祥。功名﹕初末皆乘朱貴﹐祿旺臨於幹上﹐中傳又作官星﹐功名不求而自至。求財﹕財爻發用﹐末又助初﹐更兼入庫﹐所獲必丰。婚姻﹕男女皆佳﹐患在不成。胎產﹕三傳陰包陽支﹐胎必生男﹐支幹相衝﹐占產必易。疾病﹕兩蛇夾墓﹐病勢最凶﹐幸人克病﹐或可延生。出行﹕驛馬發用﹐而臨墓地﹐中道有阻之象。行人﹕天罡加孟﹐行人尙未起程。兵戰﹕晝占吉﹐夜占不宜。

畢法云﹕課傳俱貴轉無依﹐胎財生气妻懷孕﹝七月﹞﹐胎財死气損胎推﹝正月﹞。祕要云﹕癸末日幹上子﹐乃支之胎神。支上午﹐乃幹之胎神﹐此爲互胎格。如遇夫妻之行年﹐必然妻孕﹐不必再尋生气及財神也。

癸未日第三局幹上亥

課體﹕彈射﹐間傳﹐解離。

課義﹕課傳五陰﹐貴不一心﹐朱丁初馬﹐動獲貲金。

解曰﹕四課三傳﹐五陰相繼。夜貴臨於晝貴之上﹐又作初中兩傳﹐所以事干兩貴﹐心不能一也。末傳醜上﹐乃是旬丁。初傳巳火﹐乃是驛馬。中傳卯木﹐上乘朱雀。若遠動求財﹐必許其盈囊而滿橐也。

斷曰﹕彈射間傳﹐禍福無力﹐有間隔之象。二貴相承﹐權不歸一。又癸絕於巳﹐未絕於亥﹐干支之上﹐彼此乘絕。宜退換屋宅與交代職任﹐可無葛藤不絕之患。

天時﹕六陰相繼﹐畢宿落空﹐濃陰而已。家宅﹕晝占貴人臨宅﹐但支幹相衝﹐居必不久。求財﹕財爻發用﹐主得貴人之財。婚姻﹕占女則吉﹐占男不佳﹔支幹相衝﹐終不能諧。胎產﹕六陰生女﹐占產必速。疾病﹕人已克病﹐不久自愈。出行﹕驛馬發用﹐支幹相衝﹐必定啟行﹐水路甚吉。行人﹕天罡加仲﹐必在中途。兵戰﹕晝占則吉﹐夜占中止。

畢法云﹕六陰相繼盡昏迷。課經云﹕癸未日﹐幹上亥﹐支上巳﹐謂之眞解離卦。支克幹上神﹐幹克支上神。或夫婦行年又值此者﹐尢的。占者必是解離之事﹐乃夫妻反目﹐不能齊家之象也。

癸未日第四局幹上戌

課體﹕元首﹐斬關﹐稼穡﹐遊子。

課義﹕自幹歸家﹐我求於他﹐滿地鬼賊﹐閉口爲嘉。

解曰﹕初傳乃幹之上神﹐末傳乃支之上神。自幹而傳及干支﹐正所謂我求彼事干傳支也。支上兩課盡皆鬼賊﹐又旬尾加於旬首﹐謂之閉口卦。凡事閉口﹐可以免禍。

斷曰﹕稼穡斬關﹐有沈滯之象。惟利逃亡﹐又爲脫難格。一水五土﹐制克已極。物極則變﹐變則通。久厄者占之﹐反可散解。常人遇此﹐更名鯨鯢歸澗。凡事逼迫﹐不能由己。若遇雷神﹝太衝六合﹞﹐方能變化。占者多系田宅耕農﹐土工築室之事。

天時﹕課傳皆土﹐亢旱之象。家宅﹕墓神覆日﹐支陰乘丁﹐昏晦不寧之象。功名﹕發用催官﹐得之必速。求財﹕晝占不利﹐夜占財險。婚姻﹕支幹相衝﹐終難得就。胎產﹕陽支包陰﹐產必生女。疾病﹕占病大凶﹐或年命有寅卯相加﹐庶幾有救。出行﹕課名斬關﹐𨿽無丁馬﹐亦可云動。行人﹕支幹之陰陽皆衝﹐行者不歸。盜逃﹕必能尋獲。兵戰﹕晝占不利﹐不能取勝。

畢法云﹕幹乘墓虎毋占病﹐鬼臨三四訟災隨﹐我求彼事干傳支。指南﹕丑將加辰﹐占被參吉凶﹐曰﹕最難辧雪﹐太歲歲破克日﹐主君相見責﹐卻喜虎頭蛇尾﹐先重後輕。又支乘皇恩﹐命乘天赦﹐﹐初末傳以凶制凶﹐反無凶矣。至明春太歲作救﹐方能脫難﹐俱驗。

癸未日第五局幹上酉

課體﹕涉害﹐從革﹐勵徳。

課義﹕三傳育身﹐晝將生金﹐有官有印﹐俗庶難勝。

解曰﹕晝將純土生傳﹐三傳金局生幹﹐並力育身﹐生旺極矣。又兼酉爲印綬﹐醜爲官星﹐富而且貴﹐仕宦所宜。若庶俗平民﹐豈能勝此印累累而綬若若哉。

斷曰﹕涉害之卦﹐事主遲疑。類成金局﹐又主革故從新之象。但末傳空亡﹐獨畱中傳丑土克幹﹐而旦將又克之﹐此亦生空鬼實之例。

天時﹕天罡指陽﹐畢宿空亡﹐水將全無﹐占天不雨。家宅﹕貴人臨宅﹐夜占乃吉。功名﹕晝占貴人發用﹐日祿臨支﹐求官最吉﹐但嫌權攝不正。求財﹕丑中有丁﹐水日逢之﹐求財必獲。婚姻﹕支幹上神﹐陰陽互衝﹐男女𨿽佳﹐朱陳難締。胎產﹕六陰相繼﹐胎必成女﹐支幹相衝﹐占產必速。疾病﹕人與病衝﹐三傳生日而克支﹐不藥可愈。出行﹕貴人乘馬發用﹐出行最吉。行人﹕支幹相衝﹐天罡加孟﹐行者未歸。兵戰﹕晝占甚吉﹐夜占最凶。盜賊﹕元武晝夜皆空﹐謂之打洞﹐占捕難獲。

畢法云﹕空上逢空事莫追﹝夜占﹞﹐費有餘而得不足﹔萬事喜欣三六合﹐合中犯殺蜜中砒﹐三傳遞生人舉薦。課經云﹕卯加未﹐晝將乘雀克宅﹐主遭火災。指掌賦云﹕巳丑酉爲反射﹐懷殺伐以酬恩。

癸未日第六局幹上申

課體﹕重審﹐斫輪﹐羅网﹐勵徳。

課義﹕虛生實盜﹐貴多難告﹐朽木難雕﹐妻財怎靠。

解曰﹕金乃生水之神﹐申加癸上生幹﹐今作旬空﹐是生我者空也。寅木乃癸水之盜气﹐今臨支而脫幹﹐是盜我者實也。課傳之中﹐晝貴入獄﹐夜貴受克﹐貴人𨿽多﹐告之何益。又巳爲癸之妻財﹐坐墓而落空﹐取之必有禍矣﹐尙可倚靠乎。卯木落空﹐木空則朽﹐朽則難雕﹐不能成器矣。凡遇斫輪課者﹐例皆同。

斷曰﹕斫輪遇朽﹐巧術難施﹐必宜攺圖易轍﹐事乃有成。凡占盡是虛名﹐惟驚憂可解耳。

天時﹕天罡加酉﹐箕畢相會﹐出旬大雨。家宅﹕人宅沖克﹐不寧之象。求財﹕財爻已空﹐焉能得有。仕宦﹕貴多不貴﹐兼之入獄受克﹐占官不吉。婚姻﹕支幹相衝﹐恐不能就。胎產﹕以子損母﹐占產不吉。疾病﹕人空病實﹐尊長難痊。出行﹕晝占𨿽吉﹐防驚防失。行人﹕天罡加仲﹐必在中途。兵戰﹕晝占凶﹐夜占吉。墳葬﹕不吉。

畢法云﹕所謀多拙逢羅网﹐費有餘而得不足﹐將逢內戰所謀危。纂要云﹕癸未日幹上申﹐乃支之网。支上寅﹐乃幹之羅。凡占必是他孟网羅我﹐我孟网羅他﹐互相暗昧。凡仕宦占者﹐值幹之羅网﹐主丁父服。值支之羅网﹐主丁母服。祕要云﹕申爲長生﹐夜占乘虎﹐坐於丑墓﹐必父母墳中生白蟻﹐否則疾病。

癸未日第七局幹上未

課體﹕反吟﹐稼穡﹐亂首﹐遊子。

課義﹕俱丁俱鬼﹐加臨不美﹐暗以財交﹐訟論遂止。

解曰﹕未丑俱丁﹐俱作日鬼﹐彼此加臨﹐不爲美也。丑未相刑﹐俱乘朱雀﹐爭訟諒不免矣。而又各帶暗財﹐若以財暗交﹐訟必可止。倘在朝官員﹐凡有彈章獻策之事﹐必遭責黜。緣六陰相繼﹐惟利陰謀故也。

斷曰﹕此無依之卦﹐又逢稼穡﹐凡百遲疑﹐作事必多阻滯。又帶刑沖﹐有起復不寧之象。若秋冬占此﹐或占人年命﹐上乘金木﹐方爲吉兆﹐可以化孽成祥。

天時﹕課傳上下﹐盡皆火土﹐天罡指戌﹐不能有雨。家宅﹕人宅相衝﹐又復相刑﹐事多不寧。功名﹕貴登天門﹐晝占甚吉。求財﹕財多鬼多﹐取之費力。婚姻﹕支幹相衝﹐多不能就。胎產﹕課傳純陰﹐胎必成女﹐支幹相衝﹐產必甚速。疾病﹕渾身皆病﹐良醫難得﹔年命有木﹐方能有救。出行﹕課名遊子﹐行蹤不定。行人﹕天罡加季﹐行人立至。兵戰﹕晝占不佳﹐夜亦欠美。

畢法云﹕兩貴受克難幹貴﹐水日逢丁財動之。觀月經云﹕壬癸日巳加亥﹐卯加酉﹐貴人皆立於受克之方﹐切不可告貴用事﹐不論在傳不在傳﹐俱如此說。精蘊﹕酉年二月﹐丑爲年命﹐妻占夫病。曰﹕妻之年命﹐上乘華蓋﹐鬼乘太常﹐又是死气爲弔客﹐此爲孝帛蓋妻頭﹐必不可救。

癸未日第八局幹上午

課體﹕知一﹐鑄印﹐度厄。

課義﹕彼己唇吻﹐相交和順﹐末助初財﹐宜講秦晉。

解曰﹕幹上午與支上子相衝﹐支辰與日幹丑未相衝﹐口舌難免。旣而幹上之午與支辰相合﹐支上之子與日幹相合﹔是交車相合﹐豈非交相和順之象乎。末傳卯木﹐助起初傳之巳火﹐作日之財神﹐是財甚厚也。支幹上下﹐先則相衝相害﹐後則相合相和﹐有類乎秦晉﹐仇敵而作婚姻也。

斷曰﹕此知一之卦﹐又名鑄印﹐有加官進級之象。人有未和﹐事有未順﹐切須堅心忍耐﹐後必成功。

天時﹕水運乎上﹐天罡指亥﹐占天有雨。功名﹕旺神臨支﹐初末乘貴﹐課名鑄印﹐占官最吉。求財﹕財爻臨身又發用﹐財神作貴人﹐主得貴人之財。婚姻﹕先難後易﹐終必成就。胎產﹕下彊上弱﹐胎必成女﹐支幹相衝﹐產必易速。疾病﹕白虎乘支克幹上神﹐主得心疾﹐不久可愈。出行﹕貴人乘馬﹐出行最宜。行人﹕天罡加孟﹐尙未起程。兵戰﹕幹被支克﹐利主不利客。

畢法云﹕權攝不正祿臨支﹐課傳俱貴轉無依﹔胎財生气妻懷孕﹝七月占﹞﹐胎財死气損胎推﹝正月占﹞。祕要云﹕初傳巳加子﹐末傳卯加戌﹐宜告貴成事﹐謂之末助初財初徳﹐乃貴人助貴人也。又是交車合﹐宜交關取財﹐合本營運之事。纂義云﹕年命在亥﹐爲前後引從﹐必得兩貴成就。

癸未日第九局幹上巳

課體﹕涉害﹐從革。

課義﹕人丰宅墮﹐我福他禍﹐晝將生傳﹐傳金生我。

解曰﹕全金脫支生幹﹐若占人宅﹐必主人口丰盈﹐居宅傾墮也。倘占人己﹐必主我福他禍。晝將皆土﹐盡生三傳。三傳皆金﹐又生癸幹。則慮始保終﹐槪可知矣。

斷曰﹕見機之卦﹐傳逢從革。凡有所占﹐皆宜見機革舊﹐擇善從新。先俱起於虛聲﹐終必歸於有濟。其三傳自末遞生﹐必主多人舉薦﹐愈久而愈吉之象也。

天時﹕畢宿發用﹐全金生水﹐但遇酉空﹐出旬有雨。家宅﹕人多屋狹。功名﹕貴人臨幹﹐占命屬子﹐必貴無疑。求財﹕主得貴人﹑文書之財。婚姻﹕晝占男吉﹐夜占女吉﹐干支相衝﹐恐不能就。胎產﹕下彊上弱﹐又是六陰﹐產女無疑﹔支幹相衝﹐產必易速。疾病﹕腎气大虛﹐急宜峻補﹐久病則凶。出行﹕支幹相衝﹐馬已臨身﹐必定速行。行人﹕天罡加仲﹐必在中途。兵戰﹕晝占則凶﹐夜占稍吉。

畢法云﹕三傳遞生人舉薦﹐傳墓入墓分憎愛﹔水日逢丁財動之﹐眷屬丰盈居狹宅。指南﹕丁丑二月戌將午時占會試﹐曰﹕貴徳財馬臨身﹐且居太歲之位﹐必應今年甲榜。況年上乘月將靑龍﹐主片言人相。又旬首河魁爲官星﹐乃文明之宿。二者會於行年﹐未有不捷者﹐果應。

癸未日第十局幹上辰

課體﹕元首﹐斬關﹐稼穡。

課義﹕眾情皆惡﹐宜自相度﹐閉口居中﹐免被淩虐。

解曰﹕三傳四課﹐無一非鬼﹐且重值魁罡﹐極凶極惡。宜深思曲慮﹐相機而動﹐方能免患。若不度量而疏忽乘之﹐必罹其禍也。中傳閉口﹐必須謹言﹐庶可免淩虐之患。

斷曰﹕墓神覆日﹐暗昧不明﹐凡占不免阻滯。夜虎臨宅克幹﹐至驚至危。尙喜凶神衝戰﹐能使大事化小﹐此亦以凶制凶之道也。

天時﹕墓神覆日﹐占天不晴﹐課傳皆土﹐陰而不雨。家宅﹕晝占猶可﹐夜占至凶。功名﹕官鬼太多﹐反不爲貴。求財﹕一點丁財﹐恐不敢取。婚姻﹕男不中和﹐女不柔順﹐兼且不就。胎產﹕晝則易產﹐夜則憂驚。疾病﹕土克水之象﹐年命若臨木神﹐尙可救。出行﹕課名遊子﹐豈得家居。行人﹕天罡加季﹐行者立至。兵戰﹕晝夜俱凶。

畢法云﹕鬼臨三四訟災隨﹐幹墓並關人宅廢。古鑑﹕七月午將加卯占前程﹐曰﹕官不遷轉﹐止宜治生。又一人占病課同﹐曰﹕命不長久。或問其故﹐曰﹕前是乙未生人﹐中傳臨未爲命﹐自墓中引出﹐末傳見旬首﹐周而復始。官方初起﹐如何遷轉。旬遁癸未﹐未克癸水爲財﹐又三傳全鬼化財﹐故可治生。後是丙辰生人﹐本命自來墓身﹐是添一墓神在其身上﹐如何得以長久﹐後二人皆驗。

癸未日第十一局幹上卯

課體﹕遙克﹐彈射﹐勵徳﹐間傳。

課義﹕傳及支幹﹐總下生上﹐銷根斷源﹐凡謀惡況。

解曰﹕四課三傳﹐皆下生上也。脫盜滋甚﹐乃爲枝銷其根﹐流斷其源。凡有所謀﹐俱系極惡景況﹐緣皆脫騙﹐使人不及知覺﹐不及防閒故也。

斷曰﹕彈射間傳﹐美惡俱輕﹐事中多阻﹐主失多而得寡。利於尊長﹐不利於卑幼。初實末虛﹐亦有始無終之象。

天時﹕天罡加寅﹐畢宿落空﹐晴而有風。家宅﹕宅上乘空脫宅﹐虛耗百出﹔支於相克相衝﹐居亦不安。求財﹕己財難保﹐何暇他求。婚姻﹕幹實支空﹐晝占皆凶﹔倘若占男﹐夜將則吉。功名﹕貴人發用﹐又與朱雀驛馬相並﹐求官可許。胎產﹕課傳皆陰﹐胎必成女﹔母空兒實﹐產必甚吉。疾病﹕必是虛弱之癥﹐然實病空﹐不久自愈。出行﹕宅空人實﹐驛馬發用﹐必行之象。行人﹕天罡加孟﹐尙未啟行。兵戰﹕晝占則吉﹐夜占則凶。

畢法云﹕晝夜貴加求兩貴﹐三傳遞生人舉薦﹐六陰相繼盡昏迷。祕要云﹕源消根斷格﹐占病者必因不攝而致疾。課經云﹕三傳遞生﹐必有人推薦。如值空亡者﹐𨿽有舉薦之心﹐終無成就之實﹐乃閒話多而赤心少也。玉成歌雲﹕水乘火將皆驚恐﹐勾雀同傳主訟傷。又云﹕地足天頭加酉卯﹐將乘蛇虎遠行遊﹝戌亥爲天頭﹐辰巳爲地足﹐加酉卯乘蛇虎﹐主有遠行﹞。

癸未日第十二局幹上寅

課體﹕昴星﹐掩目。

課義﹕元盜晝乘﹐滿目空神﹐守棄不可﹐身若浮萍。

解曰﹕寅木臨幹﹐本脫癸水﹐晝將又乘元武﹐盜脫更甚。初末俱申﹐皆系旬空﹐癸於孟守﹐恐被寅木盜脫。若棄而前行﹐皆又逢空﹐是守旣不能﹐棄又不可﹐身若浮萍飄蕩而已。此爲似反吟課﹐𨿽非反吟﹐而三傳往來﹐皆在支千﹐與反吟相類也。

斷曰﹕柔日昴星﹐昴星者﹐酉中有昴宿﹐故以酉下爲用。如冬蛇之掩目﹐藏蟄不動﹐宜防暗昧之憂。若晝占將乘元後﹐則陰私萬狀﹐更有不可告人者矣。

天時﹕柔日昴星天罡指陰﹐若待出旬﹐必然大雨。家宅﹕支之陰陽盡空﹐有室如懸罄之象。求財﹕靑龍已空﹐財爻不見﹐難必其有。婚姻﹕支幹相衝﹐宅上空陷﹐占婚不吉。功名﹕官祿不見﹐靑龍又空﹐占官不吉。胎產﹕柔日昴星﹐孕必成女﹐兒實母空﹐占產甚吉。疾病﹕病空人實﹐不久自愈。出行﹕驛馬不見﹐伏匿之象﹐及春始行。行人﹕天罡加仲﹐恐在中途。兵戰﹕晝占有獲﹐夜占大勝。

畢法云﹕所謀多拙逢羅网﹐虎視逢虎力難施。纂要云﹕幹上寅﹐支上申﹐初傳申爲虎之本家。中傳寅亦是虎﹐末傳又是申虎﹐所謂虎視逢虎者也。凡值此課﹐必驚天動地﹐不能免禍。

甲申日第一局幹上寅

課體﹕伏吟﹐自任﹐元胎。

課義﹕行人到戶﹐來必欺侮﹐晝祿遁庚﹐末逢眾虎。

解曰﹕伏吟驛馬發用﹐行人卽歸。支神陰陽皆金﹐幹神陰陽皆木。自幹傳支﹐動必受其欺侮也。寅爲日祿﹐旬遁庚鬼。夜猶得靑龍相助﹐晝則蛇火脫气﹐必成災咎。寅祿旣不可守﹐中傳巳又脫日﹐孟投末傳﹐遂逢眾虎。蓋申固虎也﹐又乘晝虎﹐支神陰陽﹐眾虎爲羣﹐胡可當哉。

斷曰﹕此自任之卦﹐課傳皆孟﹐名曰元胎﹐乃隱伏未發之象﹐靜以待時則吉。發用祿馬俱全﹐螣蛇生角﹐勾陳捧印﹐官上催官。仕宦占之﹐顯達可必﹐尢喜見水﹐若年命逢申者不利。

天時﹕風多雨少﹐夜占有雨。家宅﹕干支互絕﹐宜與人兌換房屋。婚姻﹕夜占可用﹐但防刑克。胎產﹕胎旺或主婢孕。功名﹕夜占龍馬駕徳祿﹐科名大利﹐惟申巳午命者不足。求財﹕難得。投謁﹕利見貴求名。疾病﹕主見血光甚凶﹐幸有解神﹐不妨。失脫﹕近處尋獲。出行﹕宜遠行。行人﹕卽至。爭訟﹕不利﹐宜靜以待動。兵戰﹕晝占不寧﹐夜占大勝。

畢法云﹕賓主不投刑在上﹐我求彼事干傳支﹐信任丁馬須言動。袖中金雲﹕元胎見祿馬龍雀﹐大利占試。如常人見勾陳白虎﹐必有訟事或病人也。亥月占主胎產﹐行年見龍生男﹐見後生女。螣驚虎傷勾有厄也。

甲申日第二局幹上醜

課體﹕知一﹐退茹﹐重陰。

課義﹕遞相蒙蔽﹐兩貴恃勢﹐生計𨿽榮﹐子息廢棄。

解曰﹕幹墓復支﹐支墓復幹﹐彼此遞相蒙蔽也。晝貴在幹﹐夜貴在支﹐而丑與未爲恃勢之刑﹐兩貴亦不相能也。子亥﹐水也。戌乘雙武亦水也。全水生幹﹐生計可謂榮茂矣。然制火太甚﹐爲日幹之子孫者﹐不幾廢棄乎。

斷曰﹕此知一之卦﹐連茹逆傳﹐退中有進﹐恩中生害。事起同類﹐和衷則吉﹐疑貳則凶。後陰元武﹐一片姦私。子未丑午﹐四神交害﹐人旺宅衰﹐主賓不合。百凡謹愼防閒﹐免受暗中侵損也。陰貴相助﹐秋冬占之大吉。

天時﹕淫雨連旬不止。家宅﹕不和﹐防損小口﹐夜占天空﹐主屋上獸頭落。婚姻﹕不宜。胎產﹕胎安產易﹐防不育。功名﹕有人暗中默助。求財﹕得後亦防耗失。疾病﹕夜占主鬼爲殃﹐可禳﹐若占子孫病凶。失脫﹕宜尋。出行﹕遲疑不決。行人﹕遲歸。爭訟﹕可解﹐防暗害。兵戰﹕少利﹐秋冬吉。

畢法云﹕晝夜貴加求兩貴﹐干支乘墓各昏迷。課經云﹕干支見晝夜貴人﹐事須兩貴周全﹐方得成合。袖中金雲﹕子亥戌爲重陰﹐安嘉遁之貞﹐寧甘沒齒。指掌賦云﹕三傳純父母﹐勿慮身而身自安。畢法云﹕六爻現卦防其克﹐此爲父母現卦﹐子孫憂也。

甲申日第三局幹上子

課體﹕涉害﹐間傳﹐顧祖﹐勵徳。

課義﹕宅內脫空﹐嗣息飄蓬﹐庚賴此制﹐然後尊崇。

解曰﹕午爲甲之子﹐今居宅上﹐脫幹之气﹐又值旬空﹐旣脫且空﹐嗣自有飄蓬之象矣。寅旬遁爲庚﹐是謂祿旁有鬼﹐祿不可就﹐全賴午火克制庚金。然後祿爲我享﹐而成其尊崇也。五月占之﹐月建塡實﹐方符此淪。

斷曰﹕此涉害見機之卦﹐凡事畱連遲滯﹐進退不定﹐格名顧祖﹐有復舊之象。貴臨卯酉﹐大吏升遷﹐微員降斥﹐亦主陰小有災。凡百謀望﹐宜進不宜退﹐退則遇空也。

天時﹕求晴未晴﹐求雨戌日可得。家宅﹕主屋舍傾頹﹐家業衰替﹐宜復舊廬﹐春夜占防火災。婚姻﹕成合美中不足。胎產﹕占胎吉﹐占產不宜。功名﹕仲夏占吉﹐余恐虛聲無實。求財﹕來處不正﹐防人竊耗。疾病﹕主气血衰敗﹐新病不妨﹐久病凶。失脫﹕不獲﹐防再失。出行﹕宜愼﹐恐遇小人。行人﹕在途﹐出旬必至。爭訟﹕驚憂反覆﹐後有解。兵戰﹕有失眾之象﹐宜愼。

畢法云﹕干支皆敗勢傾頹﹐腳踏空亡進用宜。指南﹕未將射覆﹐袁天罡斷法。靑龍子孫主文書﹐午爲易气﹐當是易經。又用東方朔斷法﹐本課三傳純陽﹐取遁甲丁卯﹐仰視得醜﹐陰神是亥﹐取亥發用。三傳亥酉未﹐亥主圖籍﹐又爲日幹文書。未數八﹐亥數四﹐發之果易書一冊﹐八十四頁。

甲申日第四局幹上亥

課體﹕元首﹐元胎。

課義﹕自支傳幹﹐彼來相向﹐丁馬交橫﹐閉口爲上。

解曰﹕初傳支上神﹐末傳幹上神﹐自支傳幹﹐爲彼來求我之事也。寅爲驛馬﹐亥遁旬丁﹐交橫而至﹐勢處極動﹐不容少停矣。旬尾加支發用﹐爲閉口之卦﹐必須謹言﹐乃爲上策。

斷曰﹕此元首之卦﹐課傳皆孟﹐格合元胎。以尊制卑﹐凡事順利﹐起於男子。然君子占之﹐則合元首之象﹐而正大光明。小人占之﹐財合元胎之象﹐而暗昧隱伏。仕宦則有勾陳捧印﹐螣蛇生角之祥。常人則有爭鬥官非﹐火燭驚怪之咎。又支幹各乘長生﹐而互相脫盜﹐爲樂裏生憂格。

天時﹕忽晴忽雨。家宅﹕主有爭奪田房﹐口舌文書之事。婚姻﹕不宜。胎產﹕主喑�﹐胎神臨敗脫﹐防損墮。功名﹕考試得科第﹐仕宦得遷擢﹐惟忌申害年命。求財﹕輕微。疾病﹕主心腹咽喉﹐或中風不語。失脫﹕難得﹐見者亦不肯說。出行﹕不利。行人﹕卽至。爭訟﹕防刑責﹐忌多言訐人陰事。兵戰﹕互有勝負。墳葬﹕吉﹐樹木茂盛﹐然防伏根侵壙﹐又兩空夾墓﹐防有孔穴。

畢法云﹕上下俱合兩心齊﹐彼此猜忌害相隨﹐閉口卦體兩般推。袖中金雲﹕旬尾加旬首發用﹐爲閉口卦。凡占多主祕密﹐不能測其機關。上乘朱雀﹐占訟﹐枉者不伸。指掌賦云﹕上下六合﹐主客和同﹐上下刑害﹐冤仇相見。

甲申日第五局幹上戌

課體﹕涉害﹐炎上﹐狡童﹐斬關。

課義﹕魁罡並臨﹐中末空沈﹐若當寅月﹐虎馬庚侵。

解曰﹕斗魁臨日﹐大罡臨辰﹐動作非常也﹕戌加幹發用﹐名曰斬關﹕中傳午值旬空﹐末傳寅坐空地﹐沈淪無气矣﹕寅爲日馬﹐旬遁庚鬼﹐夜乘白虎克日﹐其勢凶惡。若非空陷﹐則侵害堆免。可不畏哉﹑

斷曰﹕此涉害見機之卦﹐合炎上之局。占主顧盼遲疑﹐多虛少實﹐九合後散﹐遇明成暗。又木日盜气﹐戊加寅爲以墓臨生﹐掩其虛靈之體。罡加日建﹐得驛馬貞神。更值年命﹐仕人得美差。常人不利。

天時﹕云合無雨﹐日孟現而不現﹐風孟起而不起。家宅﹕不安﹐防陰小有越理之事。婚姻﹕不宜。胎產﹕主婢妾孕﹐或不實。功名﹕未得遂意。求財﹕可得﹐宜與下隸私謀﹐但不由己用。投謁﹕未遇。疾病﹕主熱病﹐或在心及婦人血病。失脫﹕主奴婢竊逃。出行﹕利於避難。行人﹕立至。爭訟﹕利見官﹐必能辧雪。兵戰﹕不利。墳葬﹕不吉﹐主墳墓破壞。

畢法云﹕初遭夾克不由己﹐不行傳者考初時。課經云﹕寅遁旬庚日鬼﹐而乘夜虎遙傷日子﹐至凶至危﹐縱空亡不能解救。袖中金雲﹕天后厭翳﹐六合私門﹐用起六合﹐終於天后﹐曰狡童。

甲申日第六局幹上酉

課體﹕知一﹐羅网﹐鑄印。

課義﹕交互乘旺﹐各臨墓上﹐動遭羅网﹐中傳懊喪。

解曰﹕木旺於卯﹐金旺於酉。今幹上乘酉﹐支上乘卯﹐爲干支交互乘旺也。然寅坐未亡﹐申坐丑上﹐又爲干支各坐墓庫﹐自招昏滯﹔若靜以守之﹐則爲旺來就我﹐倘妄相投奔﹐則旺變爲羅网矣。中傳巳火制鬼﹐卻被戌墓子克﹐與我全無情況也。

斷曰﹕此知一之卦﹐事起同類﹐進退狐疑﹐恩中有害﹐合中有離。𨿽巳戌相加﹐亦有鑄印之象。然戌下巳上﹐金火反位﹐子又臨巳滅火﹐不得以正格論。

天時﹕云蒸電掣﹐必雨。家宅﹕興旺中防晦滯災咎。婚姻﹕和合中有刑破。胎產﹕胎神作鬼臨絕﹐不吉。功名﹕必得﹐三月占更吉﹐但非正印官。求財﹕可得。投謁﹕美中有詐。疾病﹕有解。失脫﹕主在親鄰處。出行﹕不得出﹐出亦不利。行人﹕占幼輩至。爭訟﹕難結。兵戰﹕吉。

畢法云﹕互旺皆旺坐謀宜﹐人宅坐墓甘招晦。古鑑﹕一縣令已未生﹐戊申年申將﹐占身命﹐得比用。日上乘破碎雀鬼﹐官位不明。初傳戌財﹐並臨六合﹐主私門受財。陰神化羅网﹐酉鬼傷身﹐明年八月事發遭勘。寅爲功曹坐墓﹐當謫爲曹屬。行年在巳﹐子克戌墓﹐巳爲旬尾陽極﹐庚戌年當得暴疾﹐閉口而終矣。前後俱驗。

甲申日第七局幹上申

課體﹕反吟﹐元胎﹐亂首。

課義﹕緣不自尊﹐凶猶可言﹐若逢夜卜﹐八虎攢吞。

解曰﹕幹往加支﹐卻被支克﹐不自尊重﹐以取亂首之侮。支亦來加幹克幹﹐並見上門亂首之咎﹐其像甚凶﹐然猶可言也。若夜占則凶又甚焉。寅坐申上﹐申坐寅上﹐傳課寅申﹐共爲八虎。往來衝突﹐孰能禦之。靜以觀變﹐尙且至驚至危。況往而自取﹐能免吞噬之患耶。

斷曰﹕此反吟無依之卦﹐又名亂首。干支互加﹐而日幹獨被支克﹐無往而非橫逆也。況干支皆臨絕地﹐祿馬俱盡﹐何適而可。晝占尙有龍神解救﹐夜占極凶。

天時﹕狂風驟雨﹐時作時止。家宅﹕人口不安。婚姻﹕晝占反覆﹐夜占不宜。胎產﹕胎神遇胎﹐又坐旺地﹐主有雙孕﹐夜占卽產。功名﹕宜引退。求財﹕無得有失。疾病﹕晝占可愈﹐夜占大凶。失脫﹕𨿽有窩藏﹐必致敗露。出行﹕不利。行人﹕在路﹐晝占主有信息文字遠來。爭訟﹕凶﹐防遭刑險。兵戰﹕不利﹐春占稍吉。

畢法云﹕權攝不正祿臨支﹐干支值絕凡謀決﹐晝夜貴加求兩貴。課經云﹕申加甲爲明鬼。寅加支﹐遁旬庚爲暗鬼。又絕神作鬼﹐止宜結絕凶事﹐釋解官訟。觀月經云﹕亂首卦名白虹貫日﹐或主他姓亂宗。若系本支﹐亦主卑幼無禮。若又上下和順﹐必遭官司。

甲申日第八局幹上未

課體﹕比用﹐鑄印。

課義﹕干支墓臨﹐夜訟難勝﹐人漸通泰﹐宅漸隆興。

解曰﹕未爲木墓﹐丑爲金墓﹐干支皆爲墓覆﹐旣各昏迷。而夜占初傳子未相穿﹐未貴人也﹐貴人相害﹐訟能直乎。若占人宅﹐卻又是兩貴臨於身宅﹐人必通泰﹐宅必興隆﹐漸者墓固遲滯。又兩貴皆空﹐尙能虛喜﹔出旬以後﹐漸登亨衢也。

斷曰﹕此知一之卦﹐干支皆爲墓覆。凡事暗滯難通﹐喜墓神逢空﹐反見暗裏生明﹐難中化福。然發用無力﹐凡所謀爲﹐亦虛而不實。惟九流僧道孤獨之人﹐乃爲大吉也。

天時﹕占晴不久﹐占雨必須出旬。家宅﹕利攺造發貴。婚姻﹕遲合。胎產﹕主女孕。功名﹕得貴人虛聲相引。求財﹕主有私門賄賂﹐未卽入手。疾病﹕久病不宜。失脫﹕武上神克勾上神﹐主吏不能捕。出行﹕攺期。行人﹕立至。爭訟﹕有解。兵戰﹕防失眾。墳葬﹕發貴﹐但丑上午相穿﹐防獸穴﹐或水穿激。

畢法云﹕干支乘墓各昏迷﹐害貴訟直遭曲斷。古鑑﹕一廣文辛未生﹐戊申年亥時占前程﹐曰﹕干支皆墓﹐用神害貴﹐前程遲滯。巳爲閉口﹐主無子。今年有災﹐防爲醫誤﹐庚申祿盡矣。果驗。又﹕同此占家宅﹐曰﹕竈下有墳坑﹐移竈則聲影絕。於第三間暖閣掘下五尺﹐必有老人葬此﹐適去則安矣。試之果然。

甲申日第九局幹上午

課體﹕元首﹐潤下﹐勵徳﹐閉口﹐驀越。

課義﹕人盛宅隘﹐我成他敗﹐幹上脫空﹐三傳可解。

解曰﹕申子辰合爲水局﹐以生幹而脫支。論人宅﹐則爲人盛宅隘。論彼我﹐則爲我成彼敗也。凡父母財官﹐空卽無力。獨我生之神﹐而值空陷﹐是爲空脫﹐盜我之气愈甚。今幸三傳水局﹐足以克制午火﹐而解空脫之患也。

斷曰﹕此元首之卦﹐合潤下之局。凡事順利﹐起於男子。以上制下﹐正大光明。宜先不宜後﹐宜動不宜靜。天罡臨支陰發用﹐上驀然有變﹐繼則浮游不安。惟智者樂水﹐足以當之。蓋以元首之尊﹐而兼有潤下之象。宜布徳施惠﹐膏澤及人﹐斯協其吉。

天時﹕多雨露。家宅﹕主人多屋窄﹐沿河處防賊入。婚姻﹕不宜。胎產﹕主生女﹐防有胎病難產。功名﹕有人舉薦﹐秋冬占之吉﹐主河防水利等職。求財﹕得之不以其正﹐還防脫耗。投謁﹕合中有嫌。疾病﹕主泄瀉虛脫﹐天罡作墓﹐大象甚凶。失脫﹕不出宅中而難獲。出行﹕防有失。行人﹕先有書信。爭訟﹕主爲盜賊失脫﹐難解。兵戰﹕水師吉﹐宜罷兵講好。墳葬﹕主有水患賊耗﹐不宜於祖墓上葬妻妾。

畢法云﹕人宅皆死各衰羸﹐合中犯煞蜜中砒﹐三傳遞生人舉薦。觀月經云﹕三傳俱是水﹐潤下水因由﹐忽然盜賊起﹐元武倍添愁。

甲申日第十局幹上巳

課體﹕重審﹐元胎。

課義﹕沖克生扶﹐貴怒畏初﹐馬載夜虎﹐非細馳驅。

解曰﹕巳亥寅申相衝﹐申寅亥巳遞克。然四孟長生﹐交作六合﹐是傳課干支﹐互相沖克﹐又互相生合也。兩貴入獄﹐幹之必怒。初申絕鬼﹐深爲可畏。末寅遁庚﹐馬載夜虎﹐其爲變動豈小哉。

斷曰﹕此重審之卦﹐事多不順﹐起於陰小。又格合元胎﹐主狐疑不決。靑龍折角﹐不免刑沖。當詳審後行﹐勿妄動取咎。

天時﹕有雨﹐但防風雹。家宅﹕防口舌爭鬥﹐兼有脫耗。婚姻﹕不宜﹐惟晝占可用。胎產﹕胎神臨敗地﹐防損。功名﹕有成﹐防阻礙。求財﹕防因財致訟。疾病﹕閉口臨身﹐主中風不語﹐飲食不進。失脫﹕難尋。出行﹕防驚恐﹐投人不利。行人﹕在路。爭訟﹕大有驚憂﹐終得解散。兵戰﹕吉而未純。

畢法云﹕虎乘遁鬼殃非淺﹐彼此猜忌害相隨。古鑑﹕一縣丞申將占官職﹐曰﹕初傳申官臨巳﹐巳爲雙魚﹐主兼職。中亥長生臨宅﹐上官承顧。末寅身臨亥﹐名達天庭。亥爲學堂﹐有絳帳之榮。果以權縣印得薦引﹐見補上宮教授。指南﹕巳將占院試﹐曰﹕月建旬首發用﹐龍雀乘旺﹐徳祿乘馬﹐干支六合﹐首薦無疑。又辛未年戌將占升遷﹐曰﹕龍常並見﹐城吏全逢。靑龍內戰﹐奇遇超擢。朱雀生日﹐公卿交譽。驛馬徳祿﹐俱入天門﹐非天官而何。然貴覆地网﹐主自孟引退﹐悉驗。

甲申日第十一局幹上辰

課體﹕涉害﹐斬關﹐間傳﹐登天。

課義﹕支幹魁罡﹐中末空亡﹐移遠就近﹐歲月時詳。

解曰﹕魁罡臨於日辰﹐動用非細。六合並於日上﹐乃眞斬關卦也。況辰午申爲登三天之格﹐事情遠大非常。惜中末空亡﹐名爲動中不動﹐事無究竟。止宜移遠就近﹐解散凶咎而已。如初見太歲﹐中末見月建日辰﹐亦名移遠就近﹐將緩爲急。或占時發用﹐亦名動中不動﹐遠求無功﹐反在近處也。

斷曰﹕此涉害斬關之卦﹐非安居之象。主憂疑進退﹐多歷艱辛﹐初遭夾克﹐事不由己。日上私門﹐多是陰謀私禱﹐柰中末皆空﹐凶固不成﹐吉亦不就。

天時﹕孟晴還陰﹐孟雨還止﹐大風忽起。家宅﹕不寧﹐𨿽凶有解。婚姻﹕不宜﹐亦不成。胎產﹕胎防傷損﹐產有驚恐。功名﹕百計營求﹐迄無成就。求財﹕利私謀納賄﹐然到底成空。疾病﹕危險﹐暴病卽愈。失脫﹕急尋可得。出行﹕遠行不到﹐還作近遊。行人﹕遠者未發﹐近者卽至。爭訟﹕驚憂終解。兵戰﹕小利﹐未足恃﹐須出敵不意﹐方獲大勝。墳葬﹕防破壞。

畢法云﹕支墳財並旅程稽﹐罡塞鬼戶任謀爲﹐不行傳者考初時。課經云﹕龍登天則雨﹐官登天則遷﹐所忌空脫﹐惟爭訟疾病﹐反喜空亡也。指掌賦云﹕空亡乃耗散之神﹐中爲折腰﹐末爲刖足。辰戌网羅之煞﹐在日毀卵﹐在辰覆巢。

甲申日第十二局幹上卯

課體﹕重審﹐進茹﹐羅网﹐升階。

課義﹕人宅皆旺﹐動遭羅网﹐夜占脫甚﹐互坐墓上。

解曰﹕木旺於卯金旺於酉﹐干支皆乘旺神。守之爲貴﹐若妄動﹐定遭羅网纏繞﹐身宅變爲羊刃﹐反生災咎也。中末脫幹之气﹐夜占則加以雀蛇火將﹐其脫彌甚矣。寅坐金墓之上﹐申坐木墓之上﹐干支互墓﹐各招昏晦﹐不宜兩相投奔也。

斷曰﹕此重審之卦﹐順進連茹﹐順中有逆﹐進中有退﹐靜宜動滯﹐有始無終。若已見蹉跌﹐而圖復舊業﹐大爲吉兆。如本安處﹐忽求分外﹐反生災悔。又互坐丘墓﹐如愚蠢之人﹐兩相投奔﹐適取昏迷﹐占者尢當猛自警省。

天時﹕雲多雨少。家宅﹕不昌﹐又主情願借屋與人作踐。婚姻﹕兩旺可合﹐但恐有傷。胎產﹕胎臨絕地﹐防不育。功名﹕有始鮮終。求財﹕不由己力﹐終不可得。疾病﹕或如狂﹐主得之飲食﹐禁忌卽愈。失脫﹕急尋﹐遲則難覓。出行﹕宜近處﹐遠行不利。行人﹕未有期。爭訟﹕主爲口舌文書﹐進凶退吉。兵戰﹕利主不利客﹐憂患消解。墳葬﹕不吉﹐不能發貴。

畢法云﹕互旺俱旺坐謀宜﹐所謀多拙遭羅网﹐人宅坐墓甘招晦。訂訛云﹕前位神覆蓋遮隔﹐不得出頭﹐遇丁馬更凶﹐得年命衝破爲有救。指掌賦云﹕午正陽﹐有泰階之象﹐從辰巳升之﹐豈非觀光乎。但傳空曰聲傳空谷﹐退吉﹐而進則不宜。

乙酉日第一局幹上辰

課體﹕伏吟﹐自信﹐斬關﹐杜傳。

課義﹕可與交關﹐眾鬼相攢﹐合中有禍﹐奴婢欺瞞。

解曰﹕辰與酉合﹐干支上下交車相合﹐彼此齊心﹐故曰可與交關也。酉居旺地﹐臨宅之陰陽﹐又入中傳﹐羣相攢結﹐以作日鬼﹐𨿽與幹合﹐而合中有克也。酉爲婢女﹐晝乘元武﹐夜乘天后﹐末傳更入私門﹐故主奴婢有姦欺之事。

斷曰﹕此伏吟自信之卦﹐凡事伏匿不動﹐隱而未發﹐自信其柔﹐以與世接﹐靜以待動也。斬關發用﹐不獲安居。天罡作財﹐財彊身弱。鬼生盜陰﹐主有重重耗失。反喜末傳坐空﹐事當攺變﹐可於凶中化吉﹐不必憂怯。

天時﹕宿霧重陰﹐遇風而解。家宅﹕不寧﹐防有姦私逃拐之事。婚姻﹕不用。胎產﹕主生女。功名﹕非正途﹐或有官無祿。求財﹕羊刃作財﹐求之得禍。投謁﹕主客面和心背。疾病﹕絕食者凶﹐暴病有解。失脫﹕宜尋家中﹐婢女所竊。出行﹕不利遠行。行人﹕未至。爭訟﹕宜和息。兵戰﹕少快利。

畢法云﹕上下相合兩心齊﹐任信丁馬須言動。課經云﹕用起自刑﹐中投支上﹐復自刑。末取衝﹐傳行杜塞﹐名杜傳格﹐事主中止攺圖。指南﹕丁丑年酉將占六甲。宅上酉神﹐側室懷孕。雙勾乘罡發用﹐必是雙胎﹐一男一女。酉爲兌﹐作胎鬼死气﹔卯爲震﹐作支胎生气。男必生﹐女必死也﹐果驗。

乙酉日第二局幹上卯

課體﹕遙克﹐蒿矢﹐退茹。

課義﹕辛申並至﹐常人可畏﹐身宅皆凶﹐君子斯貴。

解曰﹕卯旬遁辛而臨幹﹐申遙克幹而發用﹐明暗兩鬼並至﹐身旣凶矣﹔宅上神克其身﹐將乘大吉小吉﹐皆助鬼而仇我﹐是宅亦凶而不可居也。常人遇此﹐病訟交侵﹐財息並沒﹐寧不可畏。君子反是﹐旺祿臨身﹐官星照宅。更喜中末墓脫俱空﹐獨顯初傳﹐乘天乙太常發用﹐斯爲可貴之格。

斷曰﹕此蒿矢之卦﹐連茹逆傳。事主動搖不定﹐人情倒置乖離。退中有進﹐利主不利客﹐利東北不利西南。天罡勵徳﹐君子獲吉﹐小人成災。但中末落空﹐禍福俱輕﹐凡事止息。

天時﹕濃陰小雨﹐占晴難晴。家宅﹕宅神克祿﹐防因宅失祿﹔又主有口舌來自西南﹐不可畱賓﹔又陰人小口﹐有災﹐宜謝土神。婚姻﹕不成。胎產﹕主女胎﹐占產速。功名﹕有官有祿﹐大吏升遷。求財﹕無得。疾病﹕凶。失脫﹕在西南方尋。出行﹕不果。行人﹕亥日至。爭訟﹕主爲田土屋宅﹐始驚憂﹐終解散。兵戰﹕未有勝兆﹐且宜休息。

畢法云﹕旺祿臨身徒妄作﹐鬼乘天乙乃神祇﹐不行傳者考初時。指掌賦云﹕申未午爲淩陰﹐主行險僥幸﹐危者安而安者危。逆連茹空﹐名腳踏空亡﹐進宜而退則不可。袖中金雲﹕辰之陽神相克﹐凶重有力﹐不可先動﹐傳空爲遺鏃也。

乙酉日第三局幹上寅

課體﹕彈射﹐間傳﹐回明。

課義﹕晝虎墓身﹐勿近財婚﹐取之有咎﹐訟枉難伸。

解曰﹕未爲幹墓﹐晝乘白虎臨宅﹐宅昏人病。幸不克支﹐應得稍輕也。日財發用﹐主財物之來。六合臨卯﹐主婚姻之事。然虎能傷幹﹐酉來衝卯﹐貪財必遭噬害﹐成婚不得令終﹐不如勿近之爲得也。未害寅上晝貴﹐訟𨿽理直﹐必遭枉斷也。

斷曰﹕此彈射之卦﹐事從內起﹐遠而難就﹐利客不利主﹐宜後不宜先。況空亡發用﹐動作尢虛﹐禍福不實。惟利九流僧道﹐及孤獨之人﹐若常占難爲骨肉。酉日幹墓加支﹐又乘蛇虎﹐爲眞墓門開﹐當有內喪﹐宜合壽木以禳之。

天時﹕大風有雷電。家宅﹕門戶不寧﹐防有重喪﹐或宅下有伏屍。婚姻﹕不吉﹐亦不成。胎產﹕不安﹐防產難。功名﹕有微祿而已。求財﹕必因財致禍﹐財空卽免。疾病﹕主腰腳之疾﹐在右半﹐新病愈﹐久病凶。失脫﹕難獲。出行﹕訪人不遇﹐謀事不成﹐宜止。行人﹕未歸﹐六月占卽至。爭訟﹕不利﹐宜卽解散。兵戰﹕防失眾﹐成中有變。墳葬﹕兆吉﹐宜壽壙﹐多植樹木﹐若已葬﹐防有蟻攢蛇穴。

畢法云﹕幹墓並關人宅廢﹐支乘墓虎有伏屍﹐夫婦蕪淫各有私。課經云﹕未巳卯爲回明格﹐自未傳卯﹐由陰至陽﹐有缺月漸回之象。凡事不可驟舉﹐只宜遲進。吉事漸成﹐凶事漸消也。

乙酉日第四局幹上醜

課體﹕重審﹐稼穡﹐九醜。

課義﹕面前相害﹐私裏眷愛﹐若論財交﹐彼明己昧。

解曰﹕午與丑相害於上﹐而辰與酉相合於下﹐𨿽外貌不和﹐而內情實相愛也。三傳純土﹐俱爲日幹之財神。然幹被支墓覆蔽﹐而發用日財﹐反去生支﹐非彼明己暗而何。

斷曰﹕此重審之卦﹐三傳皆四季之神﹐局合稼穡。凡事艱難﹐不由自主。卑下擅專﹐不利長上。必須詳審後行﹐方免悔咎。支墓覆幹﹐防人欺蔽。宅上神空脫克支﹐亦恐門戶隳頹。三傳遞刑﹐支幹上神交害﹐末傳空陷﹐有財散人怨之象﹐愼之愼之。

天時﹕雲蒸霧起﹐風多雨少。家宅﹕主家長昏昧﹐陰人用事﹐下有欺詐。婚姻﹕不吉。胎產﹕胎神臨敗﹐防損。功名﹕財中化官﹐可以得官﹐但少結局。求財﹕經商者折本﹐家財防病訟耗失。疾病﹕主脾病﹐下元虛﹐難愈﹐長上尢忌。失脫﹕宜速尋。出行﹕不安寧。行人﹕在路﹐有阻隔。爭訟﹕多爲田土文書﹐始纏終解。兵戰﹕未利﹐宜屯田緩攻。

畢法云﹕支墳財並旅程稽﹐賓主不投刑在上﹔傳財化鬼財休覓﹐彼此猜忌害相隨。課經云﹕三傳皆財﹐生支克幹﹐惟宜納粟求官﹐或以財告貴。心鏡云﹕乙戊己辛壬午日﹐四仲相並九醜因﹔大吉臨干支幹上﹐發用天災將及人﹔不但納妻並嫁女﹐最忌遊行及出軍。

乙酉日第五局幹上子

課體﹕元首﹐從革。

課義﹕滿盤皆鬼﹐來生子水﹐宜遠求財﹐憂變成喜。

解曰﹕三傳金局﹐皆爲日鬼﹐若可憂也。殊不知反生幹上子水﹐還以養幹﹐合三傳遞生之格。切不可以中傳丑土爲財﹐卽往取之﹐生支引鬼﹐禍不旋踵。宜迆邐遠求﹐則金自生水﹐水白生幹。干支陰陽﹐各成三合。巳申子丑辰酉﹐互成六合﹐變憂爲喜﹐縱然帶煞﹐不成嗔矣。

斷曰﹕此元首之卦﹐合從革之局。事起男子﹐權由上人﹐每多順利。巳加酉爲先革後從﹐先阻後通﹐化難爲易﹐變仇爲恩﹐全得眾力之助。秋冬占之﹐百事迪吉。

天時﹕望雨得雨﹐時和物生。家宅﹕防有小盜。婚姻﹕所占多合﹐擇其善者。胎產﹕胎神作鬼﹐入墓臨腹﹐將見元蛇﹐防系鬼胎。功名﹕先阻後成﹐得貴人舉薦之力﹐不可取財。求財﹕旋來旋去﹐遲得乃安。投謁﹕晚合。疾病﹕淹纏而無害。失脫﹕不遠。出行﹕到處和合。行人﹕未動不動﹐已行卽到。爭訟﹕難中生易﹐變仇成好。兵戰﹕大勝之兆。墳葬﹕夜占龍蟠龜伏﹐大吉。

畢法云﹕眾鬼𨿽彰全不畏﹐貴𨿽坐獄宜臨幹﹐萬事喜忻三六合。指掌賦云﹕一上克爲元首﹐理勢順而百事攸宜。巳丑酉爲反射﹐懷殺伐以酬恩。心印賦云﹕丑加巳上乘靑龍﹐貴來舉薦兩相同。

乙酉日第六局幹上亥

課體﹕知一﹐不備﹐四絕。

課義﹕亥水乘丁﹐奔入庭宅﹐捨益就損﹐空脫交並。

解曰﹕亥水生乙木﹐乘丁神而加幹發用﹐最爲有益﹐無事他求矣。乃棄而不守﹐遂遭中末之空陷﹐無所依藉﹔乃投酉求合﹐甘心受脫。空脫交並﹐轉思亥之生我﹐不有天淵之隔耶。捨益就損﹐悔之晚矣。

斷曰﹕此比用之卦﹐四課不備。事有兩端﹐人不一致﹐擇其善者而從之。捨近就遠而適得近﹐捨親就疏而彌得親。𨿽起驀然而仍不離身位。所嫌輕己徇人﹐甘心自陷﹐不無悔咎。若審機守分﹐反得自在逍遙也。

天時﹕有雨﹐求晴未得。家宅﹕宅安﹐或以造屋致貧。婚姻﹕主家貧離祖出贅。胎產﹕胎安﹐占產易產。功名﹕防以官爲家﹐敗身辱祖。求財﹕守舊相安﹐妄求有損。疾病﹕新病愈﹐久病凶。失脫﹕鄰人所取﹐逃亡不遠。出行﹕宜北方。行人﹕卽歸。爭訟﹕但宜自守﹐其事自解﹐不可受彼籠絡。兵戰﹕晝凶夜吉。

畢法云﹕不行傳者考初時。課經云﹕捨傳中之空脫﹐而回就幹上以受生﹐爲避難逃生。乃不就幹上之亥﹐而情願加酉﹐貪合受脫﹐名不受福徳。心印賦云﹕午加亥上酉加寅﹐子居巳位卯居申﹐諸經名此爲四絕﹐結絕舊事最爲眞。金匱經云﹕孟知其一﹐必知其日。二下賊上﹐妻財爭訟﹐咒詛不寧。

乙酉日第七局幹上戌

課體﹕反吟﹐無依﹐龍戰。

課義﹕三辛臨卯﹐所謀被惱﹐夜逢蛇虎﹐祿難求飽。

解曰﹕卯旬遁辛﹐作日幹之鬼﹐支上一卯﹐初末傳二卯﹐共爲三卯﹐則有三辛矣。眾鬼爲朋﹐日幹受制﹐又況酉爲阻隔﹐卯爲失約。用重卯酉﹐事主參差﹐所謀焉往而不惱懷也。卯祿遁鬼﹐還入鬼鄕﹐夜乘虎金傷幹﹐難以往取。𨿽臨於宅﹐又被宅克﹐孟求安享﹐無是理矣。

斷曰﹕此反吟無依之卦﹐事出兩途。往返無常﹐孟動不動。每從下起﹐得失靡定﹐有疑莫決。又卯酉相加﹐主門戶不寧﹐謹防姦私逃盜之事。

天時﹕風雨交作﹐反覆不已。家宅﹕或因修宅而多費﹐亦防男女姦私。婚姻﹕不明﹐不宜成。胎產﹕胎气旺而不寧。功名﹕有官有祿﹐而非正印。求財﹕未順利。投謁﹕不合。疾病﹕驚憂反覆﹐宜加謹愼。失脫﹕系宅中人。出行﹕惶惑不定。行人﹕歸或復出。爭訟﹕往來紛爭﹐憂驚難解。兵戰﹕不利﹐宜愼。

畢法云﹕權攝不正祿臨支﹐上下交合兩心齊﹐虎乘遁鬼殃非淺。課經云﹕祿加支而被支克﹐必因起蓋屋宅而失其祿。訂訛云﹕卯酉卯﹐占主家宅門戶道路之事﹐神將凶動﹐有重重驚惱。指掌賦云﹕用卯爲龍戰﹐用酉爲虎鬥﹐主事攺而憂疑不定。

乙酉日第八局幹上酉

課體﹕知一﹐不備﹐亂首﹐驀越。

課義﹕三傳空盜﹐切勿倨傲﹐上門欺淩﹐以徳爲報。

解曰﹕未旣旬空﹐子又坐空﹐巳復盜气﹐是爲三傳空盜﹐全不得力矣。支來加幹克幹﹐乃上門亂首﹐業受制於卑下。若仍尊倨﹐自處傲忽﹐其害滋甚。寅﹐支之徳也﹐來自支上﹐與日比和﹐支𨿽以徳相報﹐亦不足贖其欺淩之罪矣。

斷曰﹕此知一之卦﹐事起同類﹐恩中有害。又名上門亂首﹐主有外來欺侮﹐無端嗔辱。幸發用傳空﹐其禍可解。但孤辰寡宿﹐止宜僧道煢獨之人。凡占無成﹐必須更攺。

天時﹕風雨不時﹐防虫螟傷稼。家宅﹕主系徳門舊族﹐但恐主孱奴橫。婚姻﹕不成。胎產﹕防有傷損。功名﹕必系門蔭﹐不求自來。求財﹕夏占大獲。疾病﹕凶中化吉﹐夏占不利小兒。失脫﹕不獲。出行﹕防失脫。行人﹕遲至。爭訟﹕憂疑有解。兵戰﹕防變。墳葬﹕夏晝占可用﹐余不宜。

畢法云﹕害貴訟直遭曲斷。指南﹕庚寅年未將占陰宅﹐曰﹕貴人左旋﹐逆水之局。申爲對案﹐艮山坤向。未爲來龍﹐𨿽空乘進﹐非眞龍正穴﹐然有可取。初中財貴逢空﹐一二代虛名虛利。末傳爲宅之長生﹐學堂上臨河魁朱雀﹐第三代子孫發貴矣。又丙子年戌將占一重辟﹐曰﹕皇恩臨幹﹐天赦居支﹐太歲貴人在日﹐六月當豁免出獄﹐但戌臨孟位﹐又屬本命﹐謫戌不免。

乙酉日第九局幹上申

課體﹕元首﹐潤下﹐羅网。

課義﹕人盛宅狹﹐貴多不愜﹐將土傳水﹐財印相接。

解曰﹕申子辰會爲水局﹐生幹而脫支﹐故爲人盛宅狹之象。晝夜貴加﹐又課傳皆貴﹐貴多反無依據﹐不相浹洽也。晝夜將俱土屬﹐於日爲財。而三傳純作水局﹐於日爲印﹐非財印相接而何。

斷曰﹕此元首之卦﹐會潤下之局﹐正大光明﹐順利和美。課傳三合﹐又互見六合﹐百事有人扶助。但天將皆作日財﹐主長上有災。末助初克﹐支上牛鬼﹐除求官者。皆有妨礙。

天時﹕雨水多而無害。家宅﹕發丁和好。婚姻﹕未宜。胎產﹕胎吉﹐占產不宜。功名﹕主有人推薦﹐顯達。求財﹕難得﹐亦防得咎。投謁﹕和美。疾病﹕難退﹐占尊長危。失脫﹕可獲。出行﹕安穩。行人﹕卽歸。爭訟﹕各投勢要﹐難決易和。兵戰﹕晝占小利﹐夜占大勝。

畢法云﹕萬事喜忻三六合﹐課傳俱貴轉無依。指南﹕乙酉年申將占兵﹐曰﹕水局生幹﹐合中無煞﹐旺財生官貴﹐所攻必降。但旺气在內﹐城不可拔。辰陰太乙﹐乘虎克支﹐應防東南有兵變﹐及師行果驗。又﹕庚寅年酉將﹐一人占子逃失﹐曰﹕申爲坤方﹐加於辰而類成水局。元武臨天門而上乘未土﹐垣中有鬼柳二宿﹐孤辰爲僧。卯未相乘得四十八﹐丙丁日見矣。果於西南四十八里金山寺中﹐近水樓房尋得。

乙酉日第十局幹上未

課體﹕重審﹐稼穡。

課義﹕兩未墓乙﹐賴眾憫卹﹐子害戌刑﹐丑衝漸吉。

解曰﹕未墓覆幹發用﹐乙木兩遭蒙蔽﹐昏滯甚矣。幸而支上子來穿之﹐中傳戌來刑之﹐末傳醜來衝之﹐墓遂得開﹐而漸漸獲吉。若非眾情憫卹﹐羣效其力﹐乙幹豈能自振乎哉。

斷曰﹕此重審之卦﹐三傳純土﹐局號稼穡。以下犯上﹐旣多逆而不順﹐又若一大力田﹐亦勞多而獲寡﹐難進易退﹐事當詳審﹐不可任意妄行。況發用空亡﹐像主別離孤獨。凡有謀爲﹐百無一就﹐守舊方吉。

天時﹕占晴不久﹐占雨未得。家宅﹕多賓朋酒食之費。婚姻﹕不成。胎產﹕胎神臨敗。功名﹕謀復舊職可得。求財﹕難得。疾病﹕不利尊長。失脫﹕晝占當敗露。出行﹕不宜。行人﹕遲至。爭訟﹕宜解散。兵戰﹕晝吉夜凶。墳葬﹕防出敗子。

畢法云﹕賓主不投刑在上﹐彼此猜忌害相隨﹐幹墓並關人宅廢。指竅云﹕稼穡卦﹐乙日得之無大害﹐見蛇虎主虛耗。精蘊云﹕此卦占婚姻﹐三傳皆財。靑龍發用﹐中傳天喜。幹上克支上爲妻﹐似乎必成之象。不知第四課元武乘卯刑子﹐則女家有畏心而不就也。大抵占婚﹐最忌第二課第四課有刑克﹐及三傳與日辰不和。

乙酉日第十一局幹上午

課體﹕重審﹐間傳﹐涉三淵。

課義﹕空脫臨身﹐宅乘馬丁﹐貴來官顯﹐福佑財亨。

解曰﹕午旣旬空﹐又脫幹气﹐今臨身上﹐耗費無窮也。午爲支馬﹐又遁旬丁﹐今乘宅上﹐變動不一也。夜貴來坐午上﹐𨿽入空鄕﹐而旺宅在前﹐不害其爲官星徳神。中傳戌財﹐末傳簾幕﹐一往亨通矣。

斷曰﹕此重審之卦﹐順進間傳﹐爲龍涉三淵之格。事不順利﹐陰小有權﹐長上見厄﹐發用坐空。凡事虛聲不實﹐凶可化吉﹐遲而後成﹐屈抑耗泄﹐宜固窮安分﹐靜以俟之。

天時﹕晴雨皆待出旬。家宅﹕有移動之象。婚姻﹕未成。胎產﹕胎神坐空墓﹐防不實。功名﹕多歷難辛﹐終歸有得。求財﹕尙未稱意。投謁﹕幹貴不合。疾病﹕暴病有解﹐久病不吉。失脫﹕賊去難尋。出行﹕屢動有阻。行人﹕寅庚日來。爭訟﹕攺換問官﹐方得亨利。兵戰﹕晝凶夜吉。

畢法云﹕空上逢空事莫追﹐兩貴受克難幹貴﹐人宅受脫俱招盜。課經云﹕立春日子將﹐占得此卦。凡四立日﹐日幹臨前一日日幹發用﹐申爲幹絕之地﹐又爲窮冬之辰。幹上空脫﹐兩貴皆怒﹐主九十日有災。故心鏡云﹕遇此是名天禍卦﹐天降之災四五旬﹐白虎死亡元武盜﹐官追朱雀斗勾陳﹐天空遇事多欺詐﹐此法詳推豈免迍。

乙酉日第十二局幹上巳

課體﹕重審﹐進茹﹐龍潛。

課義﹕面前被盜﹐前路可造﹐因動逢生﹐庶免空耗。

解曰﹕已臨我上而脫我气﹐猶人當面爲盜。被其盜者﹐無可如何﹐不如捨之而去﹐以就三傳。初乘丁馬﹐動而之長生之地。中之子水﹐亦生我也。況至末傳﹐更遇日財﹐較諸耗脫之巳﹐不大相懸絕耶。

斷曰﹕此重審之卦﹐順進連茹﹐循理則爲亨通﹐逆理則爲羅网。主子孫攺動﹐陰貴扶持。先耗後益﹐轉咎爲祥。舊事重新﹐失而復得﹐相機而動﹐株守非宜。

天時﹕得雨沾足。家宅﹕主人多宅隘﹐有老陰人持家﹐防奴妨主。婚姻﹕𨿽頗耗費﹐日後和美。胎產﹕胎旺主生女。功名﹕穩足得人扶持。求財﹕先有所費﹐得足補償。投謁﹕和好得益。疾病﹕不妨。失脫﹕復得。出行﹕遠程吉利。行人﹕卽歸。爭訟﹕宜和解。兵戰﹕軍中不寧。

畢法云﹕所謀多拙遭羅网﹐眷屬丰盈居狹宅﹐尊崇傳內遇三奇。課經云﹕亥子丑﹐亦名潤下格。生幹脫支﹐應人口丰隆﹐而屋舍窄狹﹐切不可遷居寬廣﹐反生災咎。此造化使然﹐不可逆也。指掌賦云﹕若順連茹亥將順行﹐亥子丑爲龍潛﹐陽光在下﹐空懷寶以迷邦。神將論曰﹕靑龍財喜﹐多主亨通﹐飛天在巳﹐君子孟動。太陰在戌﹐繡衣主婚。

丙戌日第一局幹上辰

課體﹕伏吟﹐斬關﹐元胎。

課義﹕財祿長生﹐傳內俱逢﹐居家昏暗﹐閉口不寧。

解曰﹕巳爲祿﹐申爲財﹐寅爲長生﹐俱在三傳之內﹐是不待外求﹐可以坐享矣。但戌爲丙之墓﹐而臨干支上﹐支爲宅﹐所以居家昏暗也。巳乃旬尾﹐遁癸爲閉口﹐夫閉口之祿﹐豈能安享而無事哉。閉口在幹﹐總要愼爾話言﹐始獲安吉。凡祿神作閉口﹐大不利於占病﹐不必旬尾加旬首也。

斷曰﹕自任之卦﹐乃天地閉塞四伏未發之象﹐又名斬關。𨿽無丁神﹐靜中亦有動機矣。凡丙日伏吟皆吉。緣三傳俱爲喜神﹐但巳火克申﹐申金克木﹐遞克之課﹐不免眾人欺淩耳。

天時﹕靑龍入墓﹐無雨。家宅﹕祖業甚好﹐靜以守之﹐自享安閒之福﹐若彊動則不宜。功名﹕三傳遞克外任﹐恐上司參﹐京官恐言官劾。求財﹕甚得利益﹐小有驚疑虛耗。謁貴﹕不宜。婚姻﹕天后居宅﹐能主中饋﹐性甚貞靜﹐可以成婚﹐且多婢媵。胎產﹕孕男﹐但支爲墓神﹐難產。疾病﹕久病不吉﹐宜祈禳。失脫﹕閉口﹐恐無人肯言。出行﹕丁馬不動﹐不能行走。行人﹕近者卽至。兵戰﹕爲客者勝。墳墓﹕緊簇得气﹐當挨右點穴。

畢法云﹕三傳遞克眾人欺﹐賓主不投刑在上。玉成歌云﹕伏吟舉動心無遂﹐剛主行人到戶庭。又云﹕天空立用事無憑﹐前帶勾陳勾引情。

丙戌日第二局幹上辰

課體﹕元首﹐退茹﹐斬關。

課義﹕退入生鄕﹐進之亦彊﹐壬辰在上﹐守之見殃。

解曰﹕退連茹﹐則宜退矣。然退而入於子亥﹐則爲全木之生鄕。進而入於巳午﹐則爲丙幹之旺气﹐所以進之亦彊也。至於幹上之辰爲脫气﹐遁爲壬鬼﹐𨿽乘靑龍吉神﹐而孟守此脫鬼﹐有不見殃者乎。不如更進一步﹐就於徳祿之地﹐而食其旺气﹐乃可以安堵而無恙也。

斷曰﹕元首之卦﹐傳名退茹﹐似乎退易而進難﹐卻宜進多而退少。又支幹俱生上神﹐凡事虛費百出﹐恐有盜失損財之患。幸辰與酉合﹐托人定爲得力。

天時﹕有雨有風﹐雨後卽晴。家宅﹕人亦和平﹐但內外泄气。功名﹕辰𨿽官墓﹐而戌能衝之﹐遁壬透出﹐功名遠大﹐若歲月建辰尢妙。求財﹕支上酉財﹐幹卯衝之難獲。婚姻﹕中吉。胎產﹕男喜﹐易養。謁貴﹕可見。求謀﹕可成。疾病﹕肺經有病﹐人病相合﹐未能脫體﹐五月不妨。出行﹕水陸皆通。行人﹕可至。兵戰﹕遊都白虎居中傳﹐恐有劫營偸寨之事﹐辰與酉合﹐宜講信修睦爲上。墳墓﹕發財之地。

畢法云﹕屋宅寬廣致人衰。指掌賦云﹕卯寅丑聯芳悔吝﹐須知否極泰來。纂義云﹕六害無情事未寧﹐全憑陰騭兩相成。祕要云﹕勾陳加卯﹐須防公擾。

丙戌日第三局幹上卯

課體﹕重審﹐間傳。

課義﹕交車六合﹐我丰彼乏﹐二貴相投﹐事恐廢業。

解曰﹕幹上卯與戌合﹐支上申與巳合﹐幹得卯之生﹐支被申之脫﹐則交合之後﹐必我丰而彼乏矣。晝貴亥水﹐酉又投其家﹐合而爲水以入傳﹐則官鬼太旺﹐所以克制我者深矣。往時之業﹐得毋廢弛而不振乎。然在仕宦占之﹐反爲吉象也。

斷曰﹕重審之卦﹐事從內起﹐咎由女人﹐又三傳間進﹐有阻隔之象。所喜幹上神生日﹐凡百謀爲﹐俱有當然而然﹐不慮而獲之應。但事有隔手﹐不能直遂耳。

天時﹕龍不出現﹐主晴。家宅﹕人旺宅窄﹐可以發財﹔或有貴人接引。功名﹕幕貴出現﹐占試必中。求財﹕財與幹合﹐求之必得﹐但不無費心。謁貴﹕晝占相合﹐夜占相悖。婚姻﹕可成﹐且旺夫益子。胎產﹕孕女難產。疾病﹕心經受病﹐需求東方醫人治之則吉。求謀﹕上神生日﹐所謀百事皆吉。出行﹕臺土當門﹐出行有阻。行人﹕立至。失脫﹕急捕則獲。兵戰﹕彼此相持﹐不能取勝。

畢法云﹕晝夜貴加求兩貴﹐六陰相繼盡昏迷。觀月經云﹕丑上乘朱雀﹐須言舉薦人。纂義云﹕丙日得雀貴勾﹐主有貴人勾畱接引之意﹐常占則不吉也。指掌賦云﹕丑亥酉爲極陰﹐如月隱西山。

丙戌日第四局幹上寅

課體﹕蒿矢﹐元胎。

課義﹕晝貴蒿矢﹐告之委靡﹐生气臨身﹐宅中自毀。

解曰﹕亥貴臨寅被脫﹐而又爲蒿矢發用﹐則貴人委靡無力而不可告也。寅木臨身而生丙火﹐則人丁之旺可知。惜乎支上戌未相刑﹐宅中豈能無拆毀之患乎。長生臨幹﹐官星祿馬俱動﹐若遇旺相﹐仕宦大利。

斷曰﹕蒿矢之卦﹐禍福俱輕﹐然得申金亦能爲害﹐須防口舌從西南來。又元胎有隱伏之象。事主遠而多暗﹐常有憂心。𨿽可創新﹐終宜守舊。

天時﹕主有雨﹐若冬占必主下雪。家宅﹕人丁興旺﹐宅居破損﹐攺造修茸之則吉。功名﹕官文兩旺﹐城吏俱見﹐祿馬兼全﹐功名遠大之象﹐夜占更妙。求財﹕遠來之財﹐或陰親外戚之資﹐晝占有虛耗。婚姻﹕寅與亥合﹐申與巳合﹐一團和气﹐必成。謁貴﹕和合得意。胎產﹕孕男難育。求謀﹕上神生日﹐百事皆成。疾病﹕舊病重發﹐出外遇災﹔若年命上得丑﹐醫之卽愈。官訟﹕理正﹐問官見卹﹐不憂刑傷。出行﹕丁馬俱動﹐靑龍在傳﹐陸行萬里。行人﹕在中途。兵戰﹕防敵人暗出奇兵。

畢法云﹕鬼乘天乙乃神祇。課經云﹕巳加申乃祿神閉口﹐占病有失音之患﹐或痰厥不納飲食﹐或口禁咽腫至於絕粒﹐占食祿者亦忌。祕要云﹕寅加巳﹐夜占乘龍﹐若逢生气﹐將來必然發福。

丙戌日第五局幹上醜

課體﹕彈射﹐從革。

課義﹕將助財業﹐盡得盡失﹐縱取歸家﹐如湯沃雪。

解曰﹕夜將貴常勾純土﹐助起三傳之金﹐不爲無益矣。然丙得傳金﹐卻被天將脫去﹐是一得之中﹐又有失也。挈財歸家﹐而支上寅午戌會成火局﹐以消其財。又宅上午爲羊刃﹐晝乘白虎﹐夜乘元武﹐其失脫耗費之象﹐非如湯之沃雪乎。諺所謂左手接來﹐右手去者是也。

斷曰﹕彈射之課﹐得土爲有丸﹐𨿽能擊人﹐其禍福猶小。惟幹上成金局﹐支上成火局﹐以火爍金﹐不免宅旺而人衰也。卻喜午乘旬空﹐𨿽晝夜元虎臨之﹐猶或有未消之財﹐歸我囊橐也。格名從革﹐凡事不防因舊增新。

天時﹕風雨不久﹐雲開日見。家宅﹕劫財旣多﹐虛耗百出﹐所得不足以償所失。功名﹕難得。求財﹕財亦成局﹐到家消盡。婚姻﹕龍後不現﹐不成婚姻。胎產﹕女喜﹐難產。疾病﹕肺經受病﹐日醫臨幹﹐求治可愈﹐伏屍爲災﹐祈禱則吉。出行﹕宜從陸路﹐出外受益。行人﹕未歸。兵戰﹕堅陳以待之﹐毋貪金貨財寶。

畢法云﹕傳財太旺反財虧。通神集云﹕祿作閉口﹐不利占病﹐不必旬尾加旬首也。指掌賦云﹕酉巳丑爲操會﹐已過受時豈失宜。

丙戌日第六局幹上子

課體﹕知一﹐四絕﹐不備。

課義﹕並來克身﹐甘分昏沈﹐祿旣閉口﹐病托食歆。

解曰﹕子水臨幹發用﹐並來克身。而丙投戌墓﹐是自己甘心以受昏沈也。巳祿遁癸﹐旣爲閉口﹐上乘太常﹐若占病必因多食貪味﹐以致不起也。子水克丙火爲鬼﹐中傳未能制之﹐則爲救神﹐不得以脫气視之矣。末傳寅爲丙火之長生﹐所謂引鬼爲生也。然臨未上﹐旦合夜龍﹐是天將與地神俱隨入墓。𨿽屬生气﹐亦爲無用矣﹐占病大忌。

斷曰﹕知一之課﹐陽神不備﹐事起同類﹐愁由恩生。凡事狐疑不定﹐五行入墓﹐止宜結絕舊事。

天時﹕主晴。家宅﹕三傳遞克傷幹﹐遲滯未達﹐每事不能稱心。功名﹕官文俱不得力﹐勞而無功。求財﹕不得。謁貴﹕恐反被貴人欺。婚姻﹕不吉。胎產﹕男孕﹐多病難產。疾病﹕先凶﹐後漸平復﹐久病可憂。出行﹕所謀未遂﹐不能離家。行人﹕卽日可歸。失脫﹕可獲。兵戰﹕進退俱難﹐宜出奇以勝之。墳葬﹕靑龍甚旺﹐吉地可葬。

畢法云﹕權攝不正祿臨支﹐不行傳者考初時。占驗﹕五月申將加丑占女病﹐曰﹕胎鬼發用﹐血忌加支﹐必胎產所致。不備主脈息虛弱﹐冬月不保。問本地安否﹐曰﹕賊符加干支﹐必有兵警。幸幹神生支﹐可無破城之虞。又問考試﹐曰﹕科舉必取﹐省試不中﹐後皆驗。

丙戌日第七局幹上亥

課體﹕反吟﹐元胎﹐斬關。

課義﹕三傳閉口﹐壬虎夜走﹐進退俱難﹐人傷宅朽。

解曰﹕丙祿在巳﹐巳乃旬尾發用﹐是閉口祿也。辰爲食神﹐晝夜天將﹐俱乘白虎。天干遁壬﹐爲丙之鬼﹐臨於宅上﹐人烏得不傷﹐宅烏得不朽。進而趨傳﹐而巳爲閉口。退而入宅﹐而辰爲虎鬼。進退之際﹐不亦難哉。天罡乘虎臨戌﹐占宅主西有破窯。雀作日鬼加幹﹐朝官防有彈章責黜。

斷曰﹕反吟之卦﹐往來無依。加以元胎斬關﹐動而又動﹐遠近系懷之象。又幹上克幹﹐支上墓支﹐干支上全逢自刑﹐止宜告貴結絕舊事﹐所謂干支值絕凡謀決也。

天時﹕風雨交加﹐電掣雷聲。家宅﹕門戶蕭條﹐訟病相連﹐且多孝服哭泣之事。功名﹕朱克祿閉﹐恐不久任。求財﹕宜空手問利﹐亦不能多得。謁貴﹕恐不得貴人意。婚姻﹕不必成。胎產﹕或主生男﹐然非成家之子。疾病﹕腎水受傷﹐不能飲食﹐久病難醫﹐新病宜服藥祈神。爭訟﹕官不肯休。出行﹕囊橐無資﹐有貴人提攜可行。行人﹕已起身﹐尙不能卽到。兵戰﹕相持日久﹐軍中恐有庚癸之呼。墳葬﹕白虎重疊﹐防人口不安。

畢法云﹕鬼乘天乙乃神祇﹐虎乘遁鬼殃非淺。祕要云﹕亥子加巳午克日﹐占病必系寒熱往來﹐或虛癆之癥。照膽祕訣云﹕天傾西北日月隨﹐地陷東南江海歸﹔巳亥中間常缺欠﹐重求輕得告君知。

丙戌日第八局幹上戌

課體﹕知一﹐斬關﹐不備。

課義﹕兩蛇夾墓﹔抱石而渡﹐采葛尋根﹐申加卯故。

解曰﹕戌爲墓神﹐來覆日上﹐兩蛇夾之﹐災難不能免也。戌來墓丙﹐丙遂臨子﹐如抱石而渡﹐禍更烈矣。采葛尋根者﹐蓋因申加於卯﹐卯遂加戌﹐戌又墓巳﹐巳又投於子水之中。丙以申爲財﹐因財生禍﹐一至此哉。

斷曰﹕知一之卦﹐恩中生怨之象。財神入傳墓﹐非不能取﹐第恐取之而貽害不小耳。又﹕巳加子乘空﹐鍋竈無故自破。四課不備﹐諸事不能完美。

天時﹕水升火降﹐然水神不現﹐無雨。家宅﹕凡事昏昧﹐合中卻有異心﹐幸財气有情﹐猶有一點生意。功名﹕無望。求財﹕取之宜愼。婚姻﹕不吉。胎產﹕女孕﹐產時有虛驚。疾病﹕關隔不通﹐宜節飲食﹐以調治之。求謀﹕凡事不能如意。出行﹕申居初傳﹐課名斬關﹐前途順利。失脫﹕在近處藏匿﹐不能遠走﹐可獲。行人﹕不數日卽到。兵戰﹕主能勝客﹐然客有救兵﹐引去不可追之。

畢法云﹕兩蛇夾墓凶難免。古鑑﹕乙丑生人﹐申年正月子將加未占終身﹐曰﹕支來墓日﹐兩蛇夾住﹐進退不得。春卯爲天地轉殺﹐太歲逼之﹐人宅克宅。卯爲丙母﹐六月當死。申爲丙妻﹐臨墓亦加轉殺﹐上乘六合﹐妻孕亦死。午作寡婦﹐羊刃加於本命﹐丑上旺神旣空﹐至醜年自身亦不善終矣﹐皆應。

丙戌日第九局幹上酉

課體﹕重審﹐從革。

課義﹕夜將助財﹐惟長上災﹐虎元加寅﹐全去其財。

解曰﹕夜將純土﹐助起巳酉丑金局。三傳皆作日之財神﹐財旺則克父﹐所以憂長上之有災也。支寅又乘元虎﹐與午戌會成火局﹐以劫其財﹐則支上之父母﹐適所以耗其財也。長上之災﹐益可卜矣。

斷曰﹕重審之卦﹐以下犯上﹐局名從革﹐當捨舊圖新。酉午皆自刑﹐而寅刑巳﹐丑刑戌﹐所爲蜜中之砒也。

天時﹕風多雨少。家宅﹕財爻成局﹐費耗亦多﹔三傳遞生﹐有人挈扶。功名﹕官星不現﹐而財爻成局﹐有納粟奏名之象。求財﹕所得者﹐皆文章官貴之物。謁貴﹕能得貴人之心﹐自仗貴人之力。婚姻﹕財來就我可成。胎產﹕女孕﹐產時有不速之客來。疾病﹕脾家受病﹐或多飲食之故﹐醫方甚良﹐往東南方求之則得。出行﹕一路平安﹐宜從早去。行人﹕客況甚佳﹐未必歸。失物﹕家中人盜之。兵戰﹕不能取勝。

畢法云﹕兩貴受克難幹貴﹐合中犯煞蜜中砒。占驗﹕子將加辰﹐占家宅曰﹕支幹穿心六害﹐牛馬自傷。午爲婦人﹐又離爲目而入墓﹐主婦人失明。用酉爲婢﹐末傳巳克乘空﹐乃僕人誑言譖婢。太陰爲老婦﹐酉主血光﹐埋於丑墓﹐是老婦血滯遂成癆瘵。醜爲山﹑爲田﹐上乘朱雀﹐主山地有爭。子爲池塘﹐加辰入墓﹐池亦有爭也﹐俱驗。

丙戌日第十局幹上申

課體﹕重審﹐元胎。

課義﹕亥臨財气﹐反被財制﹐迆邐育身﹐丁馬交位。

解曰﹕申爲丙之財﹐亥水臨之以受生﹐是丙孟取財﹐而亥乘之以克丙﹐豈非反被財制乎。旣而金能生水﹐水能生木﹐木來生丙﹐迆邐育身﹐卽所謂三傳遞生人舉薦者也。中傳亥遁丁神﹐初傳申爲驛馬﹐丁馬交馳﹐其動自不能已矣。仕宦值此﹐有一歲九遷之兆。

斷曰﹕重審之卦﹐以下諍上﹐以地承天之象。元胎發用﹐事體從新。大約後吉先迍﹐先難後易也。

天時﹕先雨後風。家宅﹕外觀甚美﹐內少撐持之人﹐問名覓利俱可﹐日漸興隆之象。功名﹕財官雙美﹐城吏俱全﹐丁馬皆動﹐前程萬里。求財﹕不論多寡大小﹐無不如意。婚姻﹕中吉。胎產﹕女孕難養。疾病﹕始有憂驚﹐終卻不妨。失脫﹕尋之可得。出行﹕車馬奔馳﹐萬里可通。行人﹕馬在初傳﹐可決卽至。逃亡﹕自歸。兵戰﹕客勝於主﹐宜籌先發制人之策。

畢法云﹕三傳遞生人薦舉。精蘊﹕四月申將巳時占前程﹐曰﹕申爲相气﹐財乘六合爲用。中傳官貴登於天門﹐主以財納官﹐考授京職。末傳父母乘元﹐發財發身。三傳遞生﹐必有上人提挈。爲子求官﹐亦不免用財取貴。支上醜爲天喜﹐主妻懷孕。

丙戌日第屮一局幹上未

課體﹕重審﹐間傳。

課義﹕空脫臨身﹐仇如家人﹐墓呼病者﹐虎載壬辰。

解曰﹕未爲旬空﹐而又脫气。今臨幹上﹐必多遺失之事矣。鬼賊發用﹐卽宅上子水﹐是家人作鬼也。戌乃丙之墓﹐子鬼坐於墓中﹐如招呼病人﹐安得不危乎。末傳壬辰﹐以遁鬼而乘虎﹐且脫幹气﹐其害更有甚焉者矣。子未相害﹐戌未相刑﹐未旣空亡﹐則害不成害﹐刑不成刑矣。凡事皆恐半途而廢。

斷曰﹕重審之卦﹐間傳而進﹐事有隔手﹐多因陰人而起。若與婦人無關﹐必有陰私之事。蓋神後乘天后﹐臨魁發用故也。中傳寅爲長生﹐上遁庚財﹐似乎鬼化爲財。惜乘武虎﹐須防驚耗。

天時﹕連綿風雨之兆。家宅﹕子鬼發用﹐而下受戌克﹐上遭戊克﹐𨿽有官非﹐尙無妨害。功名﹕不甚利。求財﹕𨿽有而防劫奪之禍。謁貴﹕自己意懶﹐貴亦無力。婚姻﹕不吉。胎產﹕孕男﹐產易。疾病﹕服藥有效﹐求神亦靈。出行﹕幹上空亡﹐恐防有阻。行人﹕思歸未至。官訟﹕不利。失脫﹕家人自盜﹐尋之可得。兵戰﹕主能勝客﹐防敵夜遁。

畢法云﹕彼此猜忌害相隨﹐虎乘遁鬼殃非淺。玉成歌云﹕日鬼加臨辰兩課﹐定然官吏到門庭。肘後經云﹕初來克末凶還甚﹐始被終欺禍自消。

丙戌日第十二局幹上午

課體﹕重審﹐三奇﹐進茹。

課義﹕晝貴入宅﹐結絕凶逆﹐旺气𨿽臨﹐熟視何益。

解曰﹕晝貴臨支﹐而支戌爲丙日之墓。墓者萬物之終﹐故凶逆之事﹐可以結絕也。幹乘午火旺气﹐可以坐守而勿失矣。不知午乃旬空﹐𨿽旺亦何益乎。三傳亥子丑﹐名聯珠三奇。亥乘貴神臨支﹐畢法所謂鬼乘天乙乃神祇也。

斷曰﹕聯茹而進﹐課屬重審﹐乃用下犯上之象。午未旣空﹐水鬼無制。幸末傳丑土﹐回瀾砥柱﹐又與支神相刑﹐非爲全吉。惟羊刃空亡﹐妻災可無慮耳。

天時﹕陰霾連旬。家宅﹕不有訟事﹐則有貴人到家。功名﹕必得巳午歲月﹐化煞生身﹐方能得實。求財﹕空手問利可得。謁貴﹕引鬼破家。婚姻﹕未吉。胎產﹕弄璋之喜﹐午日方產。疾病﹕病不一癥﹐藥不一方﹐九十月恐防不起。出行﹕亥子丑爲三河﹐水路宜小心謹愼。行人﹕發用居戌庫﹐必來無疑。逃盜﹕難獲。兵戰﹕主能勝客﹐宜堅陳以待之。墳葬﹕左傍太空﹐卻能發貴。

畢法云﹕所謀多拙遭羅网﹐鬼臨三四訟災隨。占驗﹕四月申將未時占前程﹐曰﹕日上午作靑龍﹐乘羊刃自刑﹐謂之退鱗﹐此任不赴。亥爲官加於戌﹐亥水爲江﹐戌在西﹐應補江西。末傳醜乘太陰﹐丑乃土﹐土爲太守﹐丙年當終於此任﹐果驗。

丁亥日第一局幹上未

課體﹕伏吟﹐杜傳。

課義﹕身宅皆丁﹐豈容少停﹐遞相吞啖﹐驚怪交並。

解曰﹕本身是丁﹐宅亥遁丁﹐是身宅皆丁也。丁爲動神﹐四課三傳俱是丁神﹐變動不已極乎。土旣克水﹐水復克火﹐遞相吞啖﹐驚恐怪異之事不一而足矣。陰日伏吟﹐支上發用﹐柰亥爲自刑﹐復歸於幹。未又刑末傳之丑﹐刑沖交並﹐全無一息靜機﹐是伏吟主靜﹐而此課則全是動象也。但中傳未空﹐謂之折腰﹐凡事必有間斷作輟。

斷曰﹕自信之課﹐柔而專用。而傳復杜塞﹐必須中道攺圖。占者遇未年未月﹐或月將是未﹐庶幾作事﹐可有十得四五之望。

天時﹕占晴則晴﹐占雨則雨。家宅﹕凡事不寧﹐只家守舊。功名﹕丁神兄弟太旺﹐無望。求財﹕數中並無一點財气。謁貴﹕無益。婚姻﹕門楣相當﹐禮儀俱盛﹐但聯姻之後﹐不無小有言語之傷。胎產﹕女喜﹐未月末日產。疾病﹕水能克火﹐心與小腸受病﹐日醫出現﹐在鄰近求醫治之則吉。求謀﹕不能如意。出行﹕不能起程﹐猶恐半途而反。逃亡﹕在近處覓。行人﹕未至。兵戰﹕彼此相持﹐往來互傷。

畢法云﹕鬼乘天乙乃神祇。三車一覽云﹕丁亥伏吟﹐自具丁馬。占行人必中路被阻﹐緣中傳空亡﹐不能馴至末傳﹐是以進退兩難。余占必先允許﹐後無實惠。

丁亥日第二局幹上午

課體﹕元首﹐退茹﹐斬關。

課義﹕晝虎乘祿﹐初戌墓宅﹐棄此得財﹐死病爲厄。

解曰﹕午爲丁祿﹐晝占乘虎﹐危而不可守也。戌爲日墓﹐乘後覆日﹐晦而不可居也。然戌以上克下﹐發用而爲初傳矣。果能捨此而尋中末之財﹐則酉與申﹐皆可爲我用也。然丁火病於申﹐死於酉﹐其禍與戌相等﹐則災厄之來﹐諒不免矣。旺祿臨身﹐艱難中尙可進步。但午爲旬空﹐祿不可恃﹐三傳又入於病死墓之鄕。諸占不吉﹐惟馬月馬年塡實﹐則福祿又可綿長。

斷曰﹕天鬼臨亥﹐號爲關格。百凡謀爲出入﹐多有阻隔之象。

天時﹕有雨。家宅﹕祿空財絕﹐毫無气焰。功名﹕不利。求財﹕艱難得之﹐終不旺相。謁貴﹕不能遇﹐且無力。婚姻﹕女子𨿽美而悍﹐不成爲妙。胎產﹕受孕不實﹐臨產不易。疾病﹕脾胃之病﹐反覆淹纏﹐恐防不救。官訟﹕彼來克我﹐防欺詐誑誘之局。出行﹕防有病患﹐志气昏沈。行人﹕心亦孟歸﹐復因財別圖﹐而往他處。兵戰﹕彼兵無糧﹐我兵又不利於速戰﹐且靜以待之。墳葬﹕穴中防有水﹐宜葬女人。

畢法云﹕幹墓並關人宅廢﹐後合占婚豈用媒﹐魁度天門關隔定。古鑑﹕戌將加亥占產﹐曰﹕占時與日比﹐用神克下﹐當生男。亥爲頭﹐戌爲足﹐恐有倒生之象。末傳蛇對衝卯﹐卯上寅作白虎﹐爲血忌﹐卯日當生矣﹐果驗。

丁亥日第三局幹上巳

課體﹕彈射﹐間傳。

課義﹕用遙傳陷﹐自支歸幹﹐破碎臨支﹐錢財不完。

解曰﹕酉爲彈射﹐而發用遙克﹐業已無力矣。況中傳未爲旬空﹐末傳巳爲陷空﹐從何處求益乎。酉爲破碎﹐金煞來臨宅上﹐錢財耗散﹐有不可勝言者矣。巳酉丑方成金局﹐今中傳以未居之﹐謂之虛一待用。若年命上神臨丑﹐或歲月是丑﹐則衝未而會成金局﹐則爲我用矣。況巳火生未土﹐未土生酉金﹐三傳遞生﹐財气未始不旺﹐所嫌者支乘破碎耳。秋占爲吉。

斷曰﹕彈射之課﹐爲力已微。間傳而退﹐有山遙水隔之象。自支傳歸幹上﹐名曰朝元﹐事皆人求於我。

天時﹕主晴。家宅﹕壯基之課﹐人宅利益﹐財來財去﹐亦得亦失。功名﹕不顯。求財﹕陰親貴人之財﹐求之可得。謁貴﹕夜占得貴人力。婚姻﹕可成。胎產﹕孕女﹐產易﹐產時有西南方陰人至。疾病﹕病輕﹐易治。求謀﹕凡事可成。出行﹕馬臨幹頭﹐支又衝之﹐必定起程。行人﹕馬臨末傳﹐不數日卽到﹐但恐到後﹐另有他行。兵戰﹕我去生他﹐他復傳我﹐兩家講信﹐修睦爲上。

畢法云﹕夫婦蕪淫各有私﹐不行傳者考初時。指掌賦云﹕未加酉爲繼母。中黃經云﹕馬見巳亥在路歧。指竅云﹕酉未巳爲勵明﹐出入從其所便。

丁亥日第四局幹上辰

課體﹕元首﹐元胎﹐斬關。

課義﹕晝名斬關﹐幹上天罡﹐閉口突出﹐大利逃亡。

解曰﹕天罡加幹﹐晝占靑龍臨之﹐所謂眞斬關也。癸巳發用爲閉口﹐若能謹愼語言﹐出其不意而突然以出﹐則利有攸往﹐誰能追而捕之哉。巳爲閉口﹐亦爲驛馬。而末傳又乘了神﹐故與動相宜。若冬春占此﹐官文兩旺﹐舉子必然登第﹐仕宦必得髙遷。但干受辰脫﹐上乘靑龍﹐不免歡喜中費財耳﹐

斷曰﹔元首之課﹐貴神驛馬﹐與官星交動。若更並年月吉將﹐其福未有艾也。

天時﹕風雨交加。家宅﹕六親皆好﹐事業可圖﹐三傳遞生﹐得人欽敬。功名﹕癸遁巳上﹐爲閉口官星﹐不宜多事﹐交至中末﹐則大發矣。求財﹕財臨支上﹐取之尙難。謁貴﹕得貴人歡心。婚姻﹕恐女不正。胎產﹕孕男且貴﹐產時亦易。求謀﹕諸事可成。疾病﹕當有肺病﹐醫治可愈。爭訟﹔無事。出行﹕晝占宜由陸路﹐夜占宜由水路。行人﹕馬戀生﹐不能動身。盜逃﹕不得。兵戰﹕有解甲息兵之狀。

畢法云﹕鬼乘天乙乃神祇。指南﹕壬午九月辰將加未﹐午命人占功名﹐曰﹔貴徳宮星臨年﹐月將靑龍居幹﹐且羊角相加﹝謂辰加未﹐辰有角星﹐未爲羊﹞﹐應未年甲榜。歲居幹後﹐日生靑龍﹐先京職而後外任。但身祿不得地﹐歲君臨嗔怒之所﹐恐爲國家起見﹐不保其官。

丁亥日第五局幹上卯

課體﹕涉害﹐曲直﹐不備。

課義﹕人得傳力﹐將傳廢宅﹐自取其禍﹐半危半吉。

解曰﹕木局生幹﹐人得傳力也。木局脫支﹐宅不因之而廢乎。況天將俱屬土﹐能克亥水﹐未臨支上﹐又復克之﹐宅之廢也宜矣。然此家宅之禍﹐由丁自取也。蓋丁課在未﹐自上支門克支﹐支遂投卯而成木局﹐生身脫宅。其生也﹐其吉也。其脫也﹐其危也。兩兩相半﹐吉凶平分矣。此爲回環格﹐乃三傳俱在四課之中﹐又爲干支相會﹐非不備課也。占凶凶成﹐占吉吉就。未與卯俱上克下也﹐涉害取用。未與卯俱四克﹐但未爲孟上神﹐而又先見﹐故此課亦有用未發用者。

斷曰﹕涉害之課﹐其機最深﹐類成木局﹐凡事叢雜﹐又名回環。止宜守舊則吉﹐不可妄動。

天時﹕木局主風。家宅﹕眷屬丰盈居狹宅﹐宜增修以廓充之。功名﹕官文兩旺﹐惟不利土年月時。求財﹕卯上有辛財﹐出旬可得。謁貴﹕晝占得貴人之力。婚姻﹕天后財神俱不出現﹐不必成。胎產﹕女胎堅固﹐而產則難。疾病﹕中風之癥﹐有餘之病﹐宜消道淸理以治之。求謀﹕凡事可成。出行﹕貪戀家室﹐未必能行。失物﹕不遠。兵戰﹕彼此交通和好﹐大有輕裘緩帶之風。墳葬﹕支來生幹﹐葬之大吉。

畢法云﹕眷屬丰盈居狹宅。指掌賦云﹕常貴共入官鄕﹐當朝執政。心印賦云﹕未卯亥爲正陽﹐遵發生之意。

丁亥日第六局幹上寅

課體﹕重審﹐四絕。

課義﹕交關且爾﹐妻財廢弛﹐祿旣空亡﹐守之何裨。

解曰﹕午與未合﹐寅與亥合﹐交關相合﹐非不美也。然寅上遁庚﹐爲丁之妻財﹐今陷旬空﹐則廢弛而無用矣。午爲日祿﹐又系空亡﹐守之究何益哉。中傳醜爲幹之脫气﹐末傳申爲幹之病鄕﹐皆不可投。又申爲丁財﹐旣被初克﹐又被中墓﹐全無气象。惟幹上寅遁庚財﹐卻又陷空﹐故不利於求財。虎乘午爲用﹐謂之白虎內戰﹐防有火災。

斷曰﹕四絕之課﹐最宜結絕舊事。祿神落空﹐卽居顯位﹐亦不免衿肘之患。惟年月太陽塡實﹐方能丰富。

天時﹕晝占主風﹐夜占主雨。家宅﹕人宅𨿽安﹐虛名虛利。功名﹕出旬塡實﹐便有所望。求財﹕財气甚微。婚姻﹕女占男吉﹐男卜女不吉。胎產﹕孕女﹐產不得順。疾病﹕白虎內戰﹐恐防增病﹐急求醫治。出行﹕交車合﹐恐不能起程。行人﹕自至。兵戰﹕無約而請和者﹐謀也﹐宜防虛詐。

畢法云﹕權攝不正祿臨支﹐前後引從升遷吉﹐將逢內占所謀危。精蘊云﹕初傳午居幹後﹐末傳申居幹前﹐亦爲前後引從﹐主有升遷之象。

丁亥日第七局幹上醜

課體﹕反吟。

課義﹕攺變雙雙﹐丁馬俱張﹐論訟難訴﹐閉口爲良。

解曰﹕巳爲雙女﹐亥爲雙魚﹐凡事主有重疊。且巳爲驛馬﹐亥爲丁神﹐往來交錯於三傳之中﹐主事有變動﹐禍福皆不單行也。貴人作鬼來克﹐論訟難以分訴。發用閉口﹐惟謹爾出話﹐以遠禍患﹐何用多其詞說爲哉。幹上醜﹐晝占上乘太陰﹐乃日幹生其上神﹐上神又生天將﹐名脫上逢脫﹐多虛詐不實。

斷曰﹕反吟之課﹐反覆變遷﹐事皆未定。巳亥相加﹐重求輕得之象。

天時﹕主晴。家宅﹕比劫旣多﹐財難得聚。功名﹕日徳作官﹐將乘貴人﹐朱雀丁神值之﹐不日升遷。求財﹕不得。謁貴﹕必兩三次﹐方能謁見。婚姻﹕晝占女子肥陋﹐夜占能飲。胎產﹕孕女不實。疾病﹕頭目之疾﹐或患寒熱勞病﹐大宜補火。出行﹕意在必行﹐從水路去。行人﹕不論遠近﹐指日可歸。逃盜﹕難捕。兵戰﹕以主勝客﹐拓地千里。

畢法云﹕鬼乘天乙乃神祇。指南﹕寅將加申占回奏﹐曰﹕龍神克戰﹐課將反吟﹐官難滿任。巳爲驛馬﹐上乘皇詔﹐主一任未了﹐二任又臨﹐其降調乎。精蘊﹕占雨曰﹕醜爲雨師﹐未爲風伯﹐上乘常雀是無雨矣。三傳水火往來﹐乃陰晴不定之象。火在南爲離﹐水在北爲坎。訣曰﹕坎離交變﹐日出淋漓。

丁亥日第八局幹上子

課體﹕重審﹐鑄印﹐斬關。

課義﹕壬辰及子﹐支幹雙水﹐引從𨿽遠﹐虎墓宜視。

解曰﹕幹乘子水﹐支神遁壬亦水﹐兩水克幹﹐丁火安能當其滅沒哉。初傳巳﹐末傳卯﹐引從支上辰在內﹐主遷修家宅之喜。但辰土臨亥爲拱墓﹐而白虎凶神乘之﹐大宜詳審﹐不可輕動也。賴中傳戌蛇衝辰虎﹐方不爲害。占人年命在戌上﹐謂之破墓衝虎。或居巳上﹐二戌衝辰﹐眾凶皆散也。

斷曰﹕鑄印之課﹐大宜求官見貴﹐君子占則吉。子水克丁﹐辰土克亥。若占官訟﹐必兩敗俱傷﹐所謂彼此全傷者也。

天時﹕大風無雨。家宅﹕身宅俱傷﹐惟貴家則吉﹐亦防孝服。功名﹕大吉。求財﹕可得﹐不宜取之太急。婚姻﹕女甚凶狠﹐成之不吉。胎產﹕主得貴子。謁貴﹕未必得見。疾病﹕腎水大虧﹐恐不能治。出行﹕墓神臨馬﹐不能動身。行人﹕卽歸。失脫﹕可以尋見。兵戰﹕以主勝客﹐有萬里封侯之象。

畢法云﹕支乘墓鬼有伏屍﹐彼此全傷防兩損﹐制鬼之位乃良醫。占驗﹕九月辰將加亥占病曰﹕課得鑄印﹐占病不吉。兩蛇夾墓﹐白虎入宅。支墓臨支克支﹐三日內必死。課經﹕未年二月﹐戌將加巳﹐亥命占功名﹐曰﹕歲月日命馬俱在巳﹐發用又遇天魁太常﹐爲官爵課﹐無官得官﹐有官進爵。

丁亥日第九局幹上亥

課體﹕重審﹐曲直﹐不備﹐回環。

課義﹕人丰宅隘﹐後失倚賴﹐三傳皆空﹐晝將駔儈。

解曰﹕支來克幹﹐爲上門亂首。但亥卯未合爲木局﹐生幹脫宅﹐是人丰宅隘也。殊不知未亥皆空﹐而亥乃晝貴﹐旣陷空地﹐後必失其倚賴矣。晝將皆土﹐又來脫幹﹐特假三傳之生﹐以暗肆其欺罔﹐非駔儈而何。卯爲於之父母﹐乘太常臨支﹐宅中必有婚禮之喜。或開設布帛酒食店肆﹐後必長進。回環之格﹐三傳不離四課﹐凡事可成﹐惟不宜解釋憂疑。亥加未﹐酉加巳﹐兩貴立受克之方﹐難以干貴。

斷曰﹕三傳曲直逢空﹐有材大而不中繩墨之象。事從內起﹐禍由婦人﹐止宜守舊﹐不宜動作謀爲。

天時﹕有雷無雨。家宅﹕平常﹐守舊則吉。功名﹕有文無官﹐冬季占則吉。求財﹕卯遁辛財﹐取之自獲。謁貴﹕兩貴受克﹐難於幹貴。婚姻﹕女益男家﹐或系舊親﹐成之吉。胎產﹕女胎不育。疾病﹕肝病﹐宜祈禱。求謀﹕止宜文書尊長之事。出行﹕未必遂意。行人﹕卯爲門戶﹐末傳臨之﹐行人至門。兵戰﹔中止之象。

畢法云﹕鬼乘天乙乃神祇﹐兩貴受克難幹貴﹐眷屬丰盈居狹宅。指掌賦云﹕未亥卯爲從吉﹐待時而動。又云﹕大吉小吉作勾陳﹐鬥爭田地。

丁亥日第十局幹上戌

課體﹕昴星﹐斬關﹐炎上。

課義﹕四虎來咥﹐宜守術業﹐火局臨木﹐受用不乏。

解曰﹕兩寅乘虎﹐共四虎也﹐凡占至驚至危。戌墓乘蛇後臨幹﹐凶而不可守也。初傳午祿﹐𨿽爲旬空﹐賴龍合木將生之。又龍合爲術業﹐故爲可守。火局臨於木上﹐木能生火﹐其生自不能已矣。且火能生幹上神之土﹐而土生寅遁之庚﹐支財受用﹐豈得空乏哉。

斷曰﹕虎視之課﹐發用無力﹐百凡未得稱心。華蓋覆日﹐又日生上神﹐主虛費百出﹐昏沈不樂。孤辰發傳﹐主人有別離。

天時﹕主晴。家宅﹕昴星逢蛇虎﹐必多怪異虛驚。功名﹕龍化爲蛇﹐日漸蕭索。求財﹕寅上遁庚﹐𨿽得亦驚危之財。謁貴﹕無力。婚姻﹕女淫而惡﹐不可成。胎產﹕男孕﹐產時恐有驚危。疾病﹕年命遇辰﹐尙可望生﹐余難救。出行﹕干支俱生上神﹐防有失脫。行人﹕中傳空亡﹐半途有阻。爭訟﹕以凶制凶﹐反可爲福。盜逃﹕中途匿藏。兵戰﹕彼此相持﹐兵連禍結。

畢法云﹕避難逃生須棄舊﹐虎視逢虎力難施﹐華蓋覆日人昏晦。祕要云﹕幹上墓不可守﹐遂投初祿﹐卻值旬空。棄祿再歸幹墓﹐終不可受。又投末傳長生﹐柰逢白虎﹐止宜困守宅中﹐受驚危之長生耳﹐是謂避難逃生。

丁亥日第十一局幹上酉

課體﹕重審﹐間傳﹐極陰。

課義﹕自用傳辰﹐禮下於人﹐財爲破碎﹐妻婢傷身。

解曰﹕幹傳干支﹐蓋我有求於彼﹐自不得不禮下於人也。幹上發用兩酉﹐妻婢之象﹐乘破碎金煞﹐且火死於酉﹐絕於亥。丑加亥爲遺泄﹐必因妻婢以喪敗其身也﹐占者可以知所戒矣。占人年命在申﹐貴人拱定﹐必得兩貴成就其事。日上見財﹐主妻不安﹐財不聚﹐末助初財﹐占婚尢的。丑加亥﹐夜乘太常﹐凡有求望﹐必涉水過橋。

斷曰﹕重審之卦﹐貴人差疊﹐凡事少喜多嗔。三傳又名極陰﹐而逢間傳﹐進中有阻﹐事體不甚明白。

天時﹕主晴。家宅﹕間傳凝陰﹐昏滯酒色﹐若年命上乘陽明之神﹐便可轉凶爲吉。功名﹕功名順利﹐初時不無所費。求財﹕宜得貴人之財﹐但有分耗之者。謁貴﹕宜專心歸一﹐莫使尖擔兩頭脫。婚姻﹕可成﹐美而且賢﹐且日後家道隆盛。胎產﹕女孕﹐亦易產。求謀﹕百事可成。疾病﹕泄瀉虛癆之癥﹐求西北方醫之則吉。出行﹕水陸皆通﹐前途無礙。行人﹕卽歸。逃亡﹕自歸。兵戰﹕無意於爭﹐終歸和解。

畢法云﹕晝夜貴加求兩貴﹐我求彼事干傳支﹐鬼乘天乙乃神祇。古鑑﹕亥生人﹐五月申將加午占前程﹐曰﹕破碎加幹﹐必因費財得官。九醜在宅﹐主淫亂。在本命﹐主貪色。末傳又見醜作陰加在官星。太陰者﹐陰晦也﹐當因色而死。

丁亥日第十二局幹上申

課體﹕重審﹐連茹。

課義﹕三傳財喜﹐人宅化鬼﹐仔細推詳﹐病死墓矣。

解曰﹕申酉戌全是西方金气﹐爲丁之財﹐誠可喜也。但生宅上亥子之水﹐化鬼克幹﹐則美者翻不美矣。況丁火病於申﹐死於酉﹐墓於戌﹐財之險危﹐孰有過於此哉。官爻臨支﹐若以財告貴﹐可以捐納得官﹐占升遷亦吉。順連茹申酉戌曰流金﹐如霜橋走馬﹐凡事俱要小心謹愼。

斷曰﹕重審之卦﹐連茹而進﹐有進易退難之象。事防再舉﹐病防再發。支上神作鬼﹐凡有憂患﹐必然發自宅中。

天時﹕主晴。家宅﹕財旺生官﹐當有納粟奏名之喜。功名﹕名利雙全﹐有求必得。求財﹕春夏占之﹐必有所獲。謁貴﹕夜占得貴人力。婚姻﹕晝占大吉。胎產﹕女喜﹐恐難產。疾病﹕干支夾定三傳﹐恐有益脹關隔之癥﹔秋冬占之更不利。求謀﹕皆吉。出行﹕陸路可行﹐水路恐有風濤之險。行人﹕先有信﹐卽日可至。逃亡﹕不能遠去﹐宜速捕之。兵戰﹕客來生主﹐可得敵人之糧。

畢法云﹕後合占婚豈用媒﹐所謀多拙遭羅网﹐全財病體難擔荷。指南﹕七月巳將加辰占逮問﹐曰﹕發用皇詔坐空﹐蛇虎二墓加臨卯酉﹐此爲墓門開﹐必至重疊死喪。又傳將劫殺﹐丁火病死﹐墓絕俱見﹐全無救解矣。果廷杖死三人。

戊子日第一局幹上巳

課體﹕伏吟﹐元胎。

課義﹕晝虎甲申﹐夜龍馬寅﹐迆邐克幹﹐閉口無迍。

解曰﹕徳祿發用而閉口﹐不可守也。動則逢中傳之晝虎﹐末傳之寅鬼﹐驚危甚矣。況初克中﹐中克末﹐末克幹﹐迆邐克來﹐不爲眾人所欺乎。常人須防陰私攻訐﹐朝官須防臺諫彈章。倘能深自檢束謹愼﹐則發用之閉口﹐適所以自全也。巳爲徳祿美神﹐動而引入寅鬼﹐經所謂變克番爲兩面刀也。然而末寅復助初傳之巳火而生幹﹐必有人暗地相助﹐漸至亨嘉﹐所謂苦去甘來者是已。

斷曰﹕伏吟之卦﹐官祿徳馬俱動﹐最利求官。且勾陳捧印﹐螣蛇生角﹐名利之途﹐利有攸往矣。末助初傳﹐生起日幹﹐薦舉亦自有人﹐惟不宜年命上神克制寅木。

天時﹕風和日暖。家宅﹕胎神在支﹐當有胎孕﹔七月占﹐防有墮胎及鼓盆之戚。功名﹕謹言愼行﹐庶免過愆。求財﹕幹上遁癸﹐戊與癸合﹐求財可得。謁貴﹕不見。婚姻﹕可成。胎產﹕男喜﹐或雙生﹐產順利。求謀﹕不能遂意。疾病﹕或停食傷寒﹐或噤口痢疾﹐日醫得力﹐可治。出行﹕不能起程。行人﹕未至。兵戰﹕各守疆界﹐主能勝客。

畢法云﹕虎乘遁鬼殃非淺﹐賓主不投刑在上。三車一覽云﹕晝占白虎作長生﹐乃不幸中之幸。夜占靑龍作日鬼﹐乃幸中之不幸。

戊子日第二局幹上辰

課體﹕知一﹐連茹﹐斬關。

課義﹕墓神覆日﹐丁處家庭﹐發用元武﹐盜賊後行。

解曰﹕辰爲幹之墓而覆日﹐自身昏滯矣。亥爲旬丁而臨支﹐家宅變更矣。元武爲盜賊之神而發用﹐盜賊窺伺矣。其曰後行者﹐因戌在四課發用故也。三傳自墓傳生﹐爲先迷後醒。申虎遁甲爲鬼﹐可畏之甚﹐所謂虎乘遁鬼者也。況白虎臨申﹐謂之含刀﹐其禍尢烈。戌𨿽臨武﹐然能衝開辰之墓庫。酉申𨿽泄幹气﹐亦能制鬼﹐可以化凶爲吉。

斷曰﹕知一之課﹐進退踟躕﹐必先退而後進。𨿽遲無咎﹐事有關隔﹐亦防失脫。夜占不免私意重疊也。

天時﹕陰而不雨。家宅﹕防失脫﹕有變更﹐又有恩中招怨之象。功名﹕不能遂意。求財﹕彼𨿽有財﹐而已有懶取之意。謁貴﹕不得力。婚姻﹕不利。胎產﹕女喜﹐難產。疾病﹕因財喜飲食得病﹐辰戌衝墓﹐子孫出現﹐尙可醫救。求謀﹕凡事皆有阻隔。出行﹕墓神覆日﹐魁坐天門﹐不能出外。行人﹕將至。逃亡﹕捕之不獲﹐恐防反噬。兵戰﹕宜靜待之。墳葬﹕乙庚立向﹐可以發丁。

畢法云﹕魁度天門關隔定﹐虎乘遁鬼殃非淺。指掌賦云﹕戌酉申爲反駕﹐主行肅殺之道。照膽祕訣云﹕日陰克日日戴墓﹐暗鈍抑塞多齟齬。纂要云﹕亥爲財﹐乘丁加支﹐必因妻財而動。

戊子日第三局幹上卯

課體﹕重審﹐勵徳﹐間傳﹐極陰。

課義﹕彼次遭苦﹐常防門戶﹐仕宦如逢﹐榮耀宗祖。

解曰﹕戊被卯克﹐子被戌克﹐是人與己皆受其殃也。卯爲門﹐子卯相刑﹐則門戶有不安之象矣。然丑居卯上﹐貴人臨之而作日之官星﹐則功遂名立﹐榮耀宗祖之兆也。雀鬼加幹﹐朝官恐遭彈劾﹐不宜上書言事。辰主新而戌主舊。卯與戌合﹐木能克土﹐凡事皆宜棄舊圖新。中末亥酉﹐當戒酒色。

斷曰﹕以下克上﹐凡事有抑塞之象。傳見極陰﹐更見阻隔﹐亦防陰小有災。大吏主有升遷﹐小吏須防降黜。

天時﹕主晴。家宅﹕干支上神相合﹐人宅安和﹐但宜禁酒色。功名﹕貴官相加﹐利於仕進。求財﹕本分之財可得。謁貴﹕晝占主貴人來助。婚姻﹕不吉。胎產﹕漏胎﹐難育。疾病﹕因口舌是非而起﹐遂成郁隔﹐醫治有效﹐宜謝土神。求謀﹕事不由己。出行﹕陸路可行。行人﹕漸次可以到門。逃亡﹕日久自露。兵戰﹕勾能制武﹐宜先動以勝之。

畢法云﹕彼此全傷防兩損。課經云﹕天乙立於卯酉﹐爲勵徳課。蓋卯酉爲陰陽交易之位﹐貴人由之而遷易。如日辰陰陽在天乙後﹐爲微服格﹐主君子遷官﹐小人退職。如日辰陰陽在天乙前﹐爲蹉跎格﹐主小人進職﹐君子退位。

戊子日第四局幹上寅

課體﹕涉害﹐元胎。

課義﹕身及初傳﹐皆被鬼覘﹐墓恃申酉﹐甲乙天干。

解曰﹕寅臨幹作用﹐乃日之鬼。若恃支上之酉﹐末傳之申﹐可以去禍。殊不知申酉遁甲乙﹐尢添鬼力﹐烏足恃哉。三傳寅申相衝﹐是末克初傳也。然申金生亥水﹐亥水生寅木﹐則又三傳遞生﹐而自下生上﹐更爲有力。仕宦值此﹐必有暗中薦舉之人。夜占乘龍﹐前程尢爲遠大。

斷曰﹕涉害之課﹐事出多端﹐又名元胎﹐凡事有更新之象。幹上神作日幹明鬼﹐支上遁乙﹐作日幹暗鬼。庶人占此﹐必當官訟連綿﹐急切不能了結。

天時﹕晝占晴﹐夜占雨。家宅﹕仕宦吉﹐常人凶﹐防婢妾起禍。功名﹕官星臨幹發傳﹐利於仕進。求財﹕支財受生可望。謁貴﹕不宜。婚姻﹕財官俱全﹐可以成姻。胎產﹕女孕﹐恐防有傷。求謀﹕小利可覓。疾病﹕寅鬼居幹﹐甲虎末傳﹐除一病復增一病。出行﹕靑龍臨馬﹐到處亨衢。行人﹕卽至。捕逃﹕難獲。兵戰﹕干支交脫﹐力屈財殫。

畢法云﹕虎乘遁鬼殃非淺。古鑑﹕子將卯時占升遷﹐曰﹕戊課在巳﹐午爲靑龍﹐去幹一位﹐主來年升。支子至午七位﹐於十二月數至午﹐當至來年六月。午火生幹寅﹐寅上見亥﹐亥中有壬﹐當在壬寅日。文視靑龍﹐武視太常﹐凡占仿此。

戊子日第五局幹上醜

課體﹕昴星﹐龍戰。

課義﹕晝龍遁甲﹐有貴可壓﹐閉口隨時﹐虎藏檻柙。

解曰﹕申爲白虎本位﹐乘龍蛇而遁甲鬼克幹﹐至惡也。丑貴臨日﹐申之墓也﹐其勢可以壓伏。發用巳火﹐又能克之﹐不待言說。虎之勢﹐自然潛消於檻柙之中﹐而不敢肆其猙獰之性矣。課傳子與丑合﹐巳與申合﹔發用巳與申合﹐末傳丑與子合﹐陰神辰與酉合﹐所謂上下喜忻三六合也﹐凡事和合可成。

斷曰﹕用起昴星﹐爲虎視課﹐常有履尾咥人之憂。又名龍戰﹐常有朝乾夕惕之象。但巳申福祿交並﹐干支三傳﹐一團和气。吉事多成﹐凶事亦能免禍。

天時﹕無雨。家宅﹕人宅相宜﹐舉動順利﹐晝占更吉。功名﹕不顯。求財﹕支財受上辰之生﹐而與貴人相合﹐求財可得。謁貴﹕晝占得貴人幫扶。婚姻﹕可成﹐晝占女子端靜而美好。胎產﹕男喜﹐須得衝干支之日月﹐產方須利。求謀﹕諸事皆成。疾病﹕微恙﹐不妨。出行﹕遲疑未決。行人﹕未能卽歸。失脫﹕尋之則獲在西方。逃亡﹕自歸。兵戰﹕晝占吉﹐夜占凶。墳葬﹕有白蟻食屍。

畢法云﹕交車相合交關利。課經云﹕未臨亥爲貴登天門﹐六神藏﹐四煞沒﹐凡謀亨利﹐四孟月占尢的。緣四維爲月將也。指掌賦云﹕醜遇天空爲矮子﹐會申而爲和尙。

戊子日第六局幹上子課體﹔重審﹐循環﹐贅婿﹐不備。

課義﹕循環不已﹐馬載虎鬼﹐財自天來﹐進退難矣。

解曰﹕三傳不出四課﹐格號循環﹐吉凶皆不能成。止宜守舊﹐不宜動作。子水上乘龍蛇﹐臨幹作用﹐可謂財自天來﹐不待謀求者矣。但末傳寅馬乘虎作鬼﹐常人須防疾病官非。若進而取財﹐則引入空鄕。退而守靜﹐則傳歸虎鬼。進退之間﹐實爲兩難也。支神臨幹﹐爲戊所克﹐曰贅婿課。此爲捨己從人﹐身不自由﹐凡事不快。

斷曰﹕重審之卦﹐又名不備。占者必有節目未周﹐有始無終之象。若能屈意相從﹐委隨同眾﹐艱難中亦能進步。

天時﹕夜占有雨。家宅﹕財气甚好﹐從辛勤得之﹐猶恐所費不得其當。功名﹕有空名而無實際。求財﹕必得。謁貴﹕空不得力。婚姻﹕財爻獨實﹐可成。胎產﹕課傳見三胎神﹐必有重疊作胎。求謀﹕凡事宜急求之﹐遲恐不成。疾病﹕脾家之病﹐須治肝气。出行﹕資斧甚丰﹐但馬陷虎空﹐不能行。行人﹕將至。失脫﹕在家中尋可得。兵戰﹕千里運糧﹐士有菜色。

畢法云﹕彼此猜忌害相隨﹐不行傳者考初時。纂要云﹕寅加末﹐乃虎鬼作日之驛馬﹐凶禍尢速﹐占訟必得罪於遠方。訂訛云﹕戊子日子臨戊﹐有女子疾病﹐就人財物事。心鏡云﹕陰陽不備是蕪淫﹐上之克下緣夫過﹐反此誠爲婦不仁。

戊子日第七局幹上亥

課體﹕反吟﹐髙蓋。

課義﹕身上財丁﹐動卽虛聲﹐來往空陷﹐凶吉平平。

解曰﹕財加幹上﹐丁神臨之﹐定主變動。動卽虛聲﹐不能得實。蓋由午乃旬空﹐子往臨之﹐來往空陷﹐曰吉曰凶﹐俱無足據﹐𨿽動亦何益哉。巳爲徳祿文書﹐臨亥爲徳祿在天門﹐占會試無有不中者。三傳子午相衝﹐主道路馳逐﹐空逢衝則暗動。又曰﹕沖空則實﹐今子是日建乃不空者也。以子而衝午﹐則午亦可以因衝得實矣﹐是𨿽空而不空者也。

斷曰﹕反吟之卦﹐有髙岸爲谷﹐深谷爲陵之象。凡事無憑﹐但當久動思靜。若來去俱空﹐又不以動論。

天時﹕夜占有雨。家宅﹕課𨿽六沖﹐可問名利﹔但午爲刃﹐晝虎居之﹐不無刑傷之事。功名﹕利於京官﹐不宜外任。求財﹕財居幹頭﹐守舊則得。謁貴﹕兩貴事蹉跎。婚姻﹕夜占靑龍天后入傳﹐所嫌者空耳。胎產﹕孕子堅牢。疾病﹕寒熱往來之癥﹐若逢生气沖克﹐方爲有救。求謀﹕凡事只許得半。出行﹕吉神在於﹐陸行得意。兵戰﹕客勝於主﹐宜先動以制之。

畢法云﹕來去俱空豈動移。指要云﹕反吟課﹐動則宜﹐靜則擾﹐主有兩事。惟旺相始宜﹐所主皆速。課經云﹕陽日反吟﹐爲徳喪祿絕。祕要云﹕午子午﹐三交髙蓋﹐惟恐文書不實﹐尊長者厄。正月占﹐午爲死气﹐防父母有疾。

戊子日第八局幹上戌

課體﹕重審﹐鑄印﹐斬關。

課義﹕傳課循環﹐往赴財鄕﹐幹祿尢吉﹐鬼助生方。

解曰﹕三傳巳戌卯﹐不離四課﹐是傳課循環也。巳祿爲戊之本位﹐臨干支上﹐取子之財﹐非往赴財鄕而何。巳祿發用﹐若占吉事﹐定然成就。卯爲日鬼﹐而生巳火﹐則鬼反來助我生方矣。戊以子爲財﹐取之可也。然戊藏於巳﹐而巳火則受子之克﹐是又變而爲亂首矣。財之爭奪﹐皆起乎此。取捨與受之間﹐亦不可不愼之也。徳祿生气入傳﹐有官人最喜末助初生。

斷曰﹕鑄印乘軒之課﹐又名徳慶。蓋巳爲徳神﹐加子發用﹐爲徳慶課。善莫大於徳﹐徳能利物濟人﹐轉禍爲福。

天時﹔求晴得晴﹐求雨得雨﹐冬占有雪。家宅﹕諸事和同﹐家有善气。功名﹕大吉。求財﹕如意。謁貴可以倚仗。婚姻﹕𨿽陰不備﹐女子卻好。胎產﹕男喜﹐主生貴子。求謀﹕諸事皆吉。疾病﹕夜占脾病﹐初病不妨﹐久病難治。出行﹕得意遨遊﹐萬里前程。行人﹕幹臨支上﹐必然到門。失脫﹕不遠。兵戰﹕奏凱旋師。

畢法云﹕權攝不正祿臨支﹐傳墓入墓分憎愛。占驗﹕卯年二月亥將加午﹐占復巡按﹐並吏書缺﹐曰﹕鑄印乘軒﹐日祿臨支﹐末傳太歲作官﹐定有差遣﹐代天巡狩。四墓加生﹐有已廢復興之象。其不復吏書者﹐以四課不全﹐故占二得一也。

戊子日第九局幹上酉

課體﹕元首﹐潤下。

課義﹕夜雀從魁﹐禽類生財﹐斗博大獲﹐卜宅興災。

解曰﹕酉爲從魁﹐夜占乘朱雀而生幹之子﹐是禽類生財也。若斗禽相博﹐可以大獲。宅被辰墓所克﹐其興災禍也宜矣。幹上巳酉丑﹐會成金局﹐支上申子辰﹐會成水局。金生水﹐是人生宅也。金泄戊之气以生支﹐必因攺造房屋﹐以致虛耗而人受困者。蓋三傳之財𨿽旺﹐恐所得不足以償所失也。

斷曰﹕三合水局﹐有財有喜﹐凡事皆一團和气。但恐財多﹐反不美耳。又支上見辰﹐幹上見酉﹐皆爲自刑。正所謂合中犯煞蜜中砒也。

天時﹕陰晴相半。家宅﹕妻妾不和﹐婢僕有口舌。功名﹕甲乙遁於申酉之上﹐金能克木﹐財𨿽旺不能生官。求財﹕義利上要分明。謁貴﹕見貴可以得財。婚姻﹕不吉。胎產﹕女孕易產。求謀﹕可以覓利。疾病﹕勿藥有喜﹐但恐飲食翻覆。出行﹕水路防失脫。行人﹕心𨿽懶歸﹐身已到家。逃盜﹕可獲。兵戰﹕外𨿽議和﹐終被侵淩。墳葬﹕穴中防有水。

畢法云﹕幹墓並關人宅廢。祕要云﹕辰加子上﹐晝夜皆乘元武﹐夫婦不能一心﹐亦防蕩泆。纂義云﹕金局月占此﹐非逃亡﹐卽有失脫。袖中金雲﹕申子辰局﹐主淹畱屈伏﹐亦主叢雜。

戊子日第十局幹上申

課體﹕蒿失﹐三交。

課義﹕初遙傳空﹐凡占力輕﹐宅中失耗﹐休倚貴庭。

解曰﹕蒿矢發用﹐旣無力矣﹐官星又臨空午﹐末傳復乘敗气﹐爲力愈微也。卯刑子而脫支﹐宅中失耗尢多。二貴入獄﹐凡事豈可倚仗乎。凡四仲日占﹐四仲加支﹐仲神發用﹐將乘陰合﹐爲三交課。是謂四正四平﹐互刑互破﹐無孟可隱﹐無季可奔。六陽日爲交羅﹐六陰日爲交祿。若年命乘吉﹐日用旺相﹐卽爲髙蓋乘軒﹐占者大吉﹐不論三交。

斷曰﹕蒿矢逢空﹐凡事虛聲﹐有門戶動搖之象﹐或陰私不明之情。四仲月占﹐尢爲不吉。

天時﹕晝占雨﹐夜占晴。家宅﹕干支俱脫﹐恐有盜竊之事。功名﹕上下相刑﹐不得頭緒。求財﹕不虛所望。謁貴﹕貴不著力。婚姻﹕不可成。胎產﹕男喜﹐產已臨期。求謀﹕不甚和洽。疾病﹕病從內起﹐日漸平復。出行﹕馬不出現﹐尙無行期。行人﹕尙未能至。官訟﹕有頭無尾。逃亡﹕去遠難獲。兵戰﹕營中彼此俱有猜疑離間之事。

畢法云﹕不行傳者考初時。課經云﹕午加酉爲死交﹐酉加午爲破交﹐反吟爲反目交﹐皆不能成合之象。有正祿則爲四正﹐無正祿則爲四散﹐必有三四人交往。秋占卯將﹐斗系丑未﹐爲二煩課。玉成歌云﹕三交吉凶皆因內。

戊子日第十一局幹上未

課體﹕重審﹐泆女﹐登三天。

課義﹕自墓傳生﹐遞相欺淩﹐晝虎遁甲﹐利害交並。

解曰﹕辰﹐幹之墓也。申﹐幹之生也。自墓傳生﹐則先迷後醒矣。幹上神克支﹐支上神克幹﹐互相克害﹐凡事有離散之象。水土長生居申﹐而晝虎臨之﹐又遁甲鬼﹐利與害不交並乎。申虎遁鬼﹐凶之至也。但陷空而復居午之克地﹐凶者不凶﹐醒者亦終不能醒﹐徒受辰之墓庫而已。

斷曰﹕重審之課﹐事當三思。幹上逢空﹐在我無忠信之實。末傳遁鬼﹐在人有魑魅之情。彼此交欺﹐了無憑據﹐又鬼墓加幹﹐幸值旬空。若逢年月塡實﹐禍必重生。

天時﹕密雲不雨。家宅﹕人宅受欺﹐一生不足。功名﹕不成。求財﹕得非本分。謁貴﹕不甚得力。婚姻﹕不宜成。胎產﹕虛喜﹐不得實﹐占產卽生。疾病﹕肝家之病﹐不能卽愈。求謀﹕凡事昏迷。出行﹕順風揚帆﹐瞬息千里﹐但恐同伴不得其人。行人﹕不來。官訟﹕始𨿽互欺﹐終卻蛇尾。逃亡﹕只在近處﹐不能遠遁。失脫﹕可尋。兵戰﹕師勞財匱﹐彼此交困。

畢法云﹕空上逢空事墓追﹐罡塞鬼戶任謀爲﹐夫婦蕪淫各有私﹐虎乘遁鬼殃非淺﹐不行傳者考初時。課經云﹕辰爲天罡﹐寅爲鬼戶﹐辰加寅爲塞鬼戶﹐眾鬼不能窺覷﹐大宜逃災避難。

戊子日第十二局幹上午

課體﹕知一﹐連茹。

課義﹕虛生無益﹐傳逢全克﹐晝貴傷支﹐龍合夜賊。

解曰﹕午乃旬空臨幹﹐徒有生之名﹐而無生之實。三傳寅卯辰﹐純是東方木气﹐故爲全克。晝貴丑土克支﹐夜將龍合﹐又去賊幹﹐人宅受傷﹐動靜皆非計也。幹上午﹐𨿽是生我之神﹐柰是旬空﹐所謂見生不生也。生我者旣空﹐豈宜三傳寅卯辰﹐鬼局傷身乎。經曰﹕費有餘而得不足﹐此類是也。

斷曰﹕連茹之課﹐純乎官局。惟仕宦占之最宜﹐常人多有災耗不寧。猶幸午空﹐文字虛驚而已。

天時﹕不晴。家宅﹕父母落空﹐恐長上有災。功名﹕官鬼成局﹐春占大妙。求財﹕財受克﹐所得亦薄。謁貴﹕貴人在宅﹐求之可見。婚姻﹕晝占可成﹐系貴家女。胎產﹕胎防墮﹐產卽生。求謀﹕凡事不能稱心。疾病﹕脾病﹐秋季防增。官訟﹕不止一處衙門﹐和解則吉。出行﹕日上空亡﹐半途而返。行人﹕傳進未至。逃亡﹕辰居末傳﹐不尋自歸。兵戰﹕驀有一路兵來﹐主客皆受其殃。墳葬﹕龍穴皆好﹐惟水法受克。

畢法云﹕所謀多拙遭羅网﹐鬼賊當時無畏忌﹐費有餘而得不足。璧玉經云﹕三傳皆鬼﹐引起幹上之午﹐反爲羊刃﹐其凶難免﹐如亥子本命稍輕。課經云﹕寅卯辰木局﹐春占木旺貪榮﹐無意克土﹐夏秋其禍乃發。

己丑日第一局幹上未

課體﹕伏吟﹐自信﹐稼穡。

課義﹕支傳幹上﹐彼求己向﹐可畏之因﹐晝夜天將。

解曰﹕初傳支上﹐末傳幹上﹐自支傳幹﹐必是人來向我委托﹐吉凶皆成也。三傳比劫﹐無非干支同類﹐大有損於妻財。況晝夜天將﹐非螣蛇卽白虎﹐皆能生災作禍。太陰並戌曰被察﹐亦主怪異蔽匿﹐或小人誣譖﹐皆可畏也。

斷曰﹕此伏吟自信之卦﹐伏而未發﹐屈而未伸﹐靜則安﹐動則滯。自信其柔﹐以與世接。身孟動而不得﹐家孟靜而不寧。況稼穡卦本艱難﹐又逢土日﹐沈滯彌甚。凡事逼迫﹐不由自己。末傳旬空﹐百事無就。

天時﹕霾霧濕蒸﹐後見風雨寒沍。家宅﹕不寧﹐多見驚恐。婚姻﹕不用。胎產﹕防聾啞不實﹐若臨產則立下。功名﹕淹滯無成。求財﹕反有損失。投謁﹕不相合。疾病﹕主在脾﹐久病不利﹐暴病無畏。失脫﹕宜急尋不遠﹐逃者或匿鄰家。出行﹕不得出﹐出亦卽返。行人﹕立至﹐否則在彼處未動。爭訟﹕主爭田土事﹐有人唆弄激撥﹐後必解。兵戰﹕有驚恐﹐眾心疑畏不寧。墳葬﹕不安。

畢法云﹕彼求我事支傳幹﹐賓主不投刑在上。課經云﹕卦無丁馬﹐而占人年命上乘魁罡﹐及在亥者亦主動。指掌賦云﹕逆傳四季丑戌未辰。春越庫﹐散財不以其道。夏轉魁﹐委任不得其人。秋煞墓﹐勢將興而將起。冬伏陰﹐機漸收而漸藏。

己丑日第二局幹上午

課體﹕重審﹐退茹﹐勵徳。

課義﹕因貴失祿﹐丁馬相逐﹐文書不利﹐婚姻急速。

解曰﹕貴人發用﹐爲日之財﹐而沖克午祿。得初傳之貴﹐則失幹上之祿也。中傳亥遁旬丁﹐又爲支馬﹐相逐而來﹐爲遠動求財之象。午乘眞朱﹐其屬爲文書﹐今旬空祿失﹐則不利於文書矣。子加於丑﹐夜乘太常﹐牛女相合﹐吉禮可以速行也。

斷曰﹕此重審之卦﹐連茹逆傳﹐事多不順。退中有進﹐宜詳審後行﹐不可肆意妄動。上神生日﹐凡百皆宜。子丑相加﹐人情必合。惜午祿空亡﹐又遭初克﹐未免虛喜虛聲﹐美中不足耳。仲夏月遇之﹐所謀皆能如意。

天時﹕求雨卽得﹐求晴難晴。家宅﹕和合﹐主有喜慶之事﹐防遺失文書。婚姻﹕必成﹐且見和美。胎產﹕恐系虛喜﹐占產立下。功名﹕虛名﹐未得實際。求財﹕當得貴人扶助﹐或遠行求之。疾病﹕主虛﹐不進飲食﹐遲愈。失脫﹕宜尋。出行﹕遠行有財喜。行人﹕卽至。爭訟﹕主爭財﹐有解﹐原告多費。兵戰﹕吉利。

畢法云﹕空上逢空事莫追。課經云﹕干支上下相合﹐爲和美課。又合神發用﹐占人年命﹐俱乘吉將﹐爲合歡課。但干支上下﹐又交車作六害﹐主彼此相謀﹐不宜交關用事。指掌賦云﹕子亥戌爲重陰﹐安嘉遁之貞﹐寧甘沒齒。心印賦云﹕子丑相加事必成﹐更逢吉將轉歡欣。

己丑日第三局幹上巳

課體﹕重審﹐間傳﹐時遁。

課義﹕宅用馬丁﹐遷移難任﹐臨事閉口﹐課傳五陰。

解曰﹕亥乃丁馬﹐臨支發用﹐其宅必主遷徙移動。巳乃旬尾﹐臨干坐空﹐遇事且宜閉口深藏也。四課巳卯亥酉﹐三傳亥酉未﹐共見五陰。若占人行年本命﹐更值醜字﹐亦可謂六陰相繼盡昏迷矣。

斷曰﹕此重審之卦﹐逆退間傳﹐事由內起﹐多關婦人﹐尊上無勢﹐有不順之情。後武同行﹐有不正之象。𨿽上神生日﹐而惜坐空鄕。純陰用事﹐主客不和。身空暗而莫訴﹐宅動搖而不寧﹐縱曰利於求財﹐亦復蹉跎難遂。

天時﹕重陰久雨﹐罕見日色。家宅﹕主北向幽暗﹐防有姦私。婚姻﹕難成﹐亦不宜。胎產﹕胎神坐長生﹐胎安產不吉。功名﹕出自私門﹐或由財賄。求財﹕主因妻財動﹐或得之曖昧。疾病﹕主陰癥﹐或不語﹐反覆難愈。失脫﹕宜尋。出行﹕宜﹐且止。行人﹕卽來。爭訟﹕主爲姦私之事﹐或因妻財致訟﹐宜和。兵戰﹕不利。

畢法云﹕龍加生气吉遲遲。課經云﹕幹上巳﹐晝將六月占﹐靑龍乘生幹之神﹐又作月內之生气﹐主徐徐發福。訂訛云﹕亥酉未爲時遁格﹐蓋酉爲太陰﹐未中遁丁爲玉女﹐利隱遁潛形。自亥傳未﹐如人入幽暗潛身﹐有識時肥遁之象。君子占之則吉﹐小人反爲凶也。

己丑日第四局幹上辰

課體﹕昴星﹐掩目﹐天煩。

課義﹕疊值魁罡﹐遠涉他鄕﹐貴財發用﹐無禮須防。

解曰﹕天罡河魁﹐旣臨日辰之上﹐又入中末兩傳﹐可謂層見疊出矣。魁罡爲變動之神﹐定主身宅不寧﹐他鄕遠涉也。子爲日財發用﹐晝乘貴人﹐必得貴人以財相助。但子加卯上﹐𨿽曰勵徳﹐亦須防無禮之刑也。

斷曰﹕此昴星之卦﹐亦名冬蛇掩目。陰性從地﹐其气下沈﹐伏而視之﹐潛藏則吉﹐躁動則凶。占者事必循理﹐提防暗昧爲佳。干支上魁罡衝擊﹐其象主動。但緣墓覆昏沈﹐又柔日昴星﹐伏匿萬狀﹐終不能動耳。

天時﹕有雨。家宅﹕不寧﹐防有姦私口舌。婚姻﹕不吉。胎產﹕防不實。功名﹕可因財而得﹐卻防暗損。求財﹕或因勢要﹐或由田土﹐皆可得。投謁﹕有門路﹐可獲利而返。疾病﹕主脾疾﹐煩懣阻隔。失脫﹕宜尋。逃亡﹕恐投勢家。出行﹕百端阻滯﹐不能動身。行人﹕未歸。爭訟﹕或爭財﹐或爭田土﹐久而不和。兵戰﹕晝占得利﹐夜占防傷損。

畢法云﹕賓主不投刑在上。課經云﹕魁罡加日辰﹐猶人遇凶神。重土閉塞﹐必須斬關而出。未爲玉女能獲身﹐子爲華蓋能掩形﹐太陰地戶主潛藏﹐天乙神光能庇佑。但冬蛇伏匿﹐中傳坐空﹐不能動也。

己丑日第五局幹上卯

課體﹕涉害﹐從革﹐驀越。

課義﹕傳入宅上﹐俱爲脫誑﹐身旣乘鬼﹐賴此保障。

解曰﹕卯爲日鬼臨日﹐夜乘六合尢甚。支上乘酉﹐三傳會成金局﹐又歸宅上。眾金來盜土气﹐其爲期誑﹐不可言也。然終賴此﹐得以制卯鬼之惡﹐除日幹之災﹐反爲身之保障﹐𨿽被脫誑﹐亦所甘矣。

斷曰﹕此涉害之卦﹐合從革之局﹐事端兩歧。多歷難辛﹐萌芽孟就﹐又被阻隔。靜而惶惑﹐動則乖張。喜卯來見酉﹐𨿽脫幹而能制鬼。合中不足﹐衝反有功。失在始而得在終﹐難於前而易於後﹐革故鼎新﹐因盜獲福。

天時﹕始患多風﹐繼得雨潤。家宅﹕𨿽多耗費﹐卻無災咎﹐主出名醫。婚姻﹕忌。胎產﹕胎神坐墓﹐空上逢空﹐防不實。功名﹕官坐空墓﹐爲子孫耗脫之象。求財﹕初見耗折﹐後少得利。疾病﹕主在肺﹐或筋骨﹐𨿽虛不防﹔家有幼輩﹐善能治療。失脫﹕難尋。出行﹕多費而有阻。行人﹕卽歸。爭訟﹕耗財而終得解散。兵戰﹕吉凶相半。墳葬﹕晝占兆吉。

畢法云﹕虎臨幹鬼凶速速﹐制鬼之位乃良醫。祕要云﹕凡喜見官鬼者﹐惟妻占夫﹐及有官人﹐不宜鬼空及被制﹐餘皆以鬼爲凶﹐喜有制也。指掌賦云﹕巳丑酉爲反射﹐懷殺伐以酬恩﹐日生三傳﹐財原必耗。

己丑日第六局幹上寅

課體﹕重審﹐斫輪﹐四絕﹐羅网。

課義﹕寅卯兩木﹐災禍相逐﹐夜貴入宅﹐祛殃降福。

解曰﹕寅加日上﹐卯發初傳﹐兩木並來克身﹐災禍相逐﹐宜不可逃矣。喜夜貴在申﹐來臨丑宅﹐於以制寅卯而扶己土。殃不由是而祛﹐福不由是而降乎。鬼助末傳生幹﹐是謂引鬼爲生﹐亦主先凶後吉。晝占簾幕臨支﹐士人得之亦利。

斷曰﹕重審之卦﹐格合斫輪﹐主先歷艱難﹐後得成就。卯爲車輪﹐加申爲斧斤斫削。更喜戌工爲印﹐白虎催官﹐土日得之﹐亦名流轉。仕宦極爲佳兆﹐常人不宜。

天時﹕晝占主雨﹐夜占主風。家宅﹕必有科第﹐門列旗桿。婚姻﹕未成。胎產﹕不宜。功名﹕大吉﹐宜正取之。求財﹕不得。投謁﹕未和。疾病﹕大忌﹐夜虎乘卯鬼﹐爲棺槨之象。失脫﹕遠去。出行﹕赴官吉利。行人﹕在道﹐或遇喪車﹐或遇軒冕同行。爭訟﹕大有憂患。兵戰﹕宜愼。墳葬﹕父爻乘晝虎坐墓﹐主父母墓中生白蟻。

畢法云﹕制鬼之位乃良醫﹐常問不應逢吉象。指南﹕庚午年寅將﹐一縣令占人覲考選。課得斫輪﹐日上天吏官徳﹐坐於空墓﹐陰神酉制之﹐必有明暗相攻﹐不得翰林銓部。卯官乘元武發用﹐中傳朱雀主言路﹐末傳白虎主風力﹐必得垣中。歷遷都憲﹐巡撫東方。宅上子孫乘簾幕貴人﹐又作長生學堂﹐當有貴子﹐由科甲入翰林也﹐後皆如言。

己丑日第七局幹上醜

課體﹕反吟﹐無親﹐淫佚。

課義﹕往來相會﹐丁馬並至﹐動可取財﹐守之無利。

解曰﹕干支上下﹐不出醜未二字﹐往來相會。亥獨發用﹐旣爲日財﹐又爲丁馬。動而之傳﹐財可得也。若但守干支﹐丑未內外反覆﹐動而不動﹐行而不行﹐終無所利矣。

斷曰﹕此反吟無親之卦﹐取丑中癸水﹐遙射巳宮丙火﹐以巳上亥神爲用。如傍井倚欄﹐斜衝射之﹐不出井外。主上下暌隔﹐彼此憂疑。直道難容﹐旁求易就。一身兩用﹐動則相宜﹐靜則反擾。末傳坐空﹐實事消磨﹐虛驚亦散。

天時﹕多雨﹐時止時作。家宅﹕不寧﹐或有嫁娶喜事﹐或防男女姦私。婚姻﹕往來和合﹐恐非正禮。功名﹕屢勞心力﹐恐終未遂。求財﹕宜動以取之﹐或因妻財而有動。疾病﹕得之財色﹐反覆不一﹐暴病有解﹐久病不吉。失脫﹕勿尋﹐逃亡勿追。出行﹕傍徨不定﹐終不成行。行人﹕將近復遠。爭訟﹕反覆﹐終得解散。兵戰﹕無利。

畢法云﹕後合占婚豈用媒﹐來去俱空豈動移。指要云﹕井欄射取傳﹐占事難成易破﹐𨿽遇吉神﹐亦是半遂。又云﹕反覆不定﹐病主兩癥。中黃經云﹕六合從來福遂佳﹐乘於巳亥遠天涯。神將論云﹕登明乘六合爲小兒﹐木到亥上方生故也。乘蛇主哀哭。

己丑日第八局幹上子

課體﹕知一﹐鑄印﹐勵徳。

課義﹕先衝後擊﹐交後有益﹐末助初生﹐如砒在蜜。

解曰﹕子午丑未﹐干支上下交衝。而子未午丑﹐干支又各自相害﹐爲先衝後擊之象。午與未合而生日﹐子與丑合而爲財﹐交車相合﹐交關利益也。末傳卯助初巳而生幹﹐如蜜之甘﹔然卯又徑來克幹﹐如砒之毒﹐其生克倚伏如此。

斷曰﹕此比用知一之卦﹐事有兩端。察其同異﹐捨遠就近﹐捨疏就親。信裏生疑﹐恩中起怨。格名鑄印﹐兼號乘軒。常人得之不宜﹐仕宦見之大吉。但驛馬六合﹐惜坐空鄕﹐猶非眞體。仲夏月占﹐方合格也。

天時﹕子亥坐空﹐每作風雨之勢而不成。家宅﹕仕宦而出﹐宅空吉利﹐常占有災﹐妨損妻財。婚姻﹕不利。胎產﹕胎不實﹐產卽下。功名﹕大吉之兆﹐嫌貴人祿馬俱空﹐必五六月占始佳。求財﹕所得輕微。投謁﹕好處生嗔。疾病﹕凶﹐尢忌占妻病。失脫﹕難得。出行﹕宜上官之任﹐余無利。行人﹕必歸。爭訟﹕難和﹐容忍爲上。兵戰﹕不利﹐先難後易。

畢法云﹕權攝不正祿臨支﹐彼此猜忌害相隨。課經云﹕晝貴臨身﹐而朱雀乘戌克之﹐爲貴人忌憚格﹐告貴無益。袖中金雲﹕鑄印主官祿遷擢之象。不見太陰天馬﹐卽非眞體。常人反生災﹐且爲事遲鈍。

己丑日第九局幹上亥

課體﹕涉害﹐從革。

課義﹕丁馬載財﹐傳局生來﹐啟齒便得﹐閉口無災。

解曰﹕亥爲日財﹐丁馬載之﹐來加日上﹐而三傳會成金局生之。酉類爲口竅唇舌﹐故一啟齒﹐便可得生財之益也。末巳爲旬尾﹐晝虎夜武而臨宅上﹐閉口謹言﹐乃免災咎。

斷曰﹕此涉害之卦﹐合從革之局﹐事多險阻﹐心費機關。孟上神發用﹐主狐疑反覆。有气則革而增進﹐無气則革而退失。酉加巳爲愁課。又將得後武﹐盜其金气﹐名從革不革﹐得六合亦主孟動未能。

天時﹕多燥風﹐有雨不大。家宅﹕虛耗﹐又凶將閉口加宅﹐主有災患﹐不能明言。婚姻﹕不宜用。胎產﹕胎坐長生﹐胎安產凶。功名﹕不利﹐勿入私門﹐徒有耗失。求財﹕先費後償﹐宜索債負。疾病﹕主在肺及筋骨虛弱﹐不妨。失脫﹕主爲喜事中失脫﹐或隨身婢僕。出行﹕有驚多費。行人﹕卽至。爭訟﹕驚憂百出﹐宜用賄央情。兵戰﹕不利。

畢法云﹕晝夜貴加求兩貴。課經云﹕金局須脫幹气﹐而生起日財﹐名爲取還魂債。古鑑﹕寅將占失物。酉發用﹐其類爲婦人﹐又爲金釵之屬。加巳乃長生之地﹐不落空亡﹐又是三合金局﹐其物不失﹐現在鑪竈灰中。尋之果獲。指掌賦云﹕酉丑巳爲獻刃﹐遠近俱被其傷。

己丑日第十局幹上戌

課體﹕昴星﹐二煩﹐勵徳。

課義﹕三奇昴星﹐晝盜兼刑﹐魁罡並現﹐動不容停。

解曰﹕昴星俯視﹐初傳得午。中末干支上神﹐己日元遁﹐得甲戌﹑戊辰﹑庚午﹐合地上三奇甲戊庚之局。晝占用神﹐空上逢空。中戌乘雀加日﹐必見盜脫。戌刑日幹﹐丑又刑戌﹐辰午亦皆自刑也。課傳魁罡疊見﹐動作非常﹐不容自己。

斷曰﹕此冬蛇掩目之卦﹐暗昧不明﹐進退無據。𨿽午加卯爲明堂﹐主萬事昌隆﹐遇凶成吉。柰午值旬空﹐孤辰發用﹐凡占多虛少實﹐止利僧道九流。又地上三奇﹐用空而奇精有損﹐其福頓減。又爲天地二煩﹐卻反喜用空而仲神無气﹐其禍亦散也。

天時﹕求晴得陰﹐求雨得風。家宅﹕主有田土鬥爭之事﹐正五九月防有火驚。婚姻﹕不宜﹐亦不成。胎產﹕恐胎臨死敗﹐不吉。功名﹕𨿽有意外之遇﹐卻無實際﹐且防同輩暗損。求財﹕勞多獲少。疾病﹕主脾病虛熱﹐暴病不妨﹐久病凶。失脫﹕難尋。出行﹕有憂難﹐難中有喜。行人﹕先有信至。爭訟﹕公事昭彰﹐不利私暗﹐主爭田土屋宅。兵戰﹕不利。墳葬﹕主墳前多空地﹐或見驚怪﹐或起爭端。

畢法云﹕尊崇傳內遇三奇﹐空上逢空事莫追。袖中金雲﹕卦如冬蛇蟄藏﹐掩目不動。事多隱伏於內﹐猶豫驚恐。指掌賦云﹕昴星如虎對立視﹐俯仰以卜遠近之憂危。言殺气至酉而盛﹐陰陽無克﹐乃從至陰處﹐討出消息來也。

己丑日第十一局幹上酉

課體﹕元首﹐間傳﹐迎陽。

課義﹕敗中藏慝﹐卯木入宅﹐外勾裏連﹐兩貴煩劇。

解曰﹕己土敗於酉﹐酉臨幹上﹐又旬遁爲乙鬼﹐至惡也。辛卯入宅發用﹐且脫且克。又爲日鬼﹐自宅中而出﹐是謂外勾裏連。晝貴入獄﹐夜貴受克﹐兩貴煩劇﹐幹之必怒也。

斷曰﹕此元首之卦﹐以尊制卑。事由男子﹐正大光明﹐利於先舉。但外來克內﹐幹上又逢脫敗﹐主客互相衝擊﹐其象不和﹐必循理而行﹐斯無悔咎。

天時﹕先見風及雷電﹐雨遲至。家宅﹕人宅俱耗﹐防子孫脫漏之事。婚姻﹕不宜。胎產﹕胎坐日墓﹐不安。功名﹕可得﹐防以私門致敗。求財﹕主爲病訟所耗。投謁﹕不和﹐防見怒於貴人。疾病﹕有祟﹐宜破財。失脫﹕不獲。出行﹕未利﹐反利陰謀逃竄。行人﹕尙遠。爭訟﹕防有指唆﹐內外勾連﹐不宜托勢。兵戰﹕晝占不利﹐夜占大勝。

畢法云﹕兩貴受克難幹貴﹐罡塞鬼戶任謀爲。指掌賦云﹕卯巳未爲迎陽﹐鳴髙岡之鸞鳳﹐占事宜速就﹐稍遲則無气矣。指南﹕甲申年五月午時﹐日旁大暈圍繞﹐眾以爲瑞﹐因就午將正時﹐占得此卦。發用元武﹐克幹克支﹐夫乾爲天位﹐而乘敗气。支爲社稷﹐而見死神。歲君臨滅沒之方﹐貴人入囚辱之地﹐何瑞之有﹐果然。

己丑日第十二局幹上申

課體﹕元首﹐進茹﹐羅网﹐正和。

課義﹕三傳克日﹐夜貴臨吉﹐或蒙神佑﹐利卜官秩。

解曰﹕寅卯辰亦號木局﹐三傳皆爲日鬼﹐其勢不可當矣。喜夜貴在申﹐金可制木﹐來加幹上﹐足以拒鬼而護幹﹐不啻蒙吉神之佑也。常占得此﹐爲遇患有救。惟仕宦者占之﹐爲徳髙官顯﹐生貴臨身﹐吉無不利也。

斷曰﹕此元首之卦﹐順進連茹。三傳皆官﹐貴常臨日。日徳在宅﹐發爲用神。主忠孝積善之家﹐有甲第顯榮之慶。春占尢利也。常人防官非口舌﹐或病患相侵。𨿽有救神﹐亦宜謹愼。

天時﹕屢有風患﹐得雨而解。家宅﹕朱雀克宅﹐防火災﹐或防病訟。婚姻﹕後克龍﹐幹上克支上﹐主不成﹐成亦不利。胎產﹕丑加子爲腹胎格。功名﹕占試得中﹐居官宜愼。求財﹕勞動而所得微細。疾病﹕家鬼作祟﹐宜作福禱神。失脫﹕或因喜事宴會﹐或主婢僕偸竊。出行﹕宜謁貴。行人﹕將至﹐有阻。爭訟﹕必藉人調解﹐可以無患。兵戰﹕宜愼。

畢法云﹕所謀多拙遭羅网﹐鬼臨三四訟災隨﹐眾鬼𨿽彰全不畏。課經云﹕支上有鬼﹐引入鬼鄕﹐爲家鬼取家人﹐賴幹上食神爲救。然必先有驚危﹐後稍無畏。如食神是貴﹐必得貴人力也。指掌賦云﹕寅卯辰爲正和﹐展經略而沐浴恩光。

庚寅日第一局幹上申

課體﹕伏吟﹐自任﹐元胎﹐六儀。

課義﹕祿馬隨身﹐兩虎並臨﹐居官極品﹐俗庶災身。

解曰﹕申爲日之徳祿﹐又乘驛馬臨身發用。中傳螣蛇生角﹐末傳勾陳捧印﹐仕宦占之﹐大爲吉兆。申本虎也﹐以居官言之﹐二虎入廟﹐爲威權顯赫之象﹐必登極品。俗庶不足以當此﹐必有訟獄之災矣。

斷曰﹕此伏吟自任之卦﹐課傳皆孟﹐格合元胎。伏而未發﹐隱而未明。靜則相宜﹐動則反滯。君子守正修徳﹐則應祿馬俱臨之吉﹐旬儀發用之祥。富貴顯庸﹐亨通無比。若常人無徳﹐反主生災作禍。

天時﹕風雨時至。家宅﹕干支互絕﹐宜與人兌換屋宇。婚姻﹕晝占不宜﹐夜占可用。胎產﹕春占安﹐夏占防損。功名﹕文主髙第顯榮﹐武主功成衣錦﹐躁妄者不吉。求財﹕大有所得﹐防爲病訟所耗﹐或爲兄弟分奪。疾病﹕晝占大凶﹐久病及老人小兒尢忌。失脫﹕可得﹐逃亡必獲。出行﹕如意。行人﹕先有信﹐在路將至。爭訟﹕不吉﹐靜以待動者得勝。兵戰﹕晝夜不寧。

畢法云﹕任信丁馬須言動﹐賓主不投刑在上。課經云﹕伏吟交車衝﹐不論親疏﹐主先合後離。父子﹑夫婦﹑主客﹑兄弟皆然。袖中金雲﹕寅日用申巳﹐凡占主刑中之合﹐薄有所就﹐出行則可。

庚寅日第二局幹上未

課體﹕知一﹐退茹。

課義﹕夜貴墓身﹐晝貴墓庭﹐三傳𨿽水﹐兩丙一丁。

解曰﹕未臨夜貴﹐本辰墓也﹐今覆日上。丑臨晝貴﹐本日墓也﹐今覆辰上。交互相墓﹐兩貴蹉跌矣。三傳子亥戌﹐亦名水局。水𨿽能制日鬼﹐而亦脫日气。況旬遁丙子丙戊丁亥﹐兩丙一丁﹐皆爲暗鬼。若嫌日上空生﹐棄之而妄動﹐必逢災咎也。

斷曰﹕此知一之卦﹐脫幹生支﹐恩中有害﹐合中有衝。二下賊上﹐皆在宅內。主妻財爭訟﹐咒詛不寧。又﹕三辰逆退連茹﹐節外生枝﹐先退後進。喜幹奇臨幹﹐旬奇發用﹐亦合聯珠之吉﹐可陰消禍患﹐意外獲福。

天時﹕久陰多雨。家宅﹔主人昏晦不通﹐宅亦廢損虛耗﹐或被子孫耗費生禍﹔又丑加寅﹐夜將天空﹐主屋上獸頭落。功名﹕士有奇遇﹐官有異政超擢。求財﹕所得輕微。投謁﹕晝占和美﹐夜占不合。疾病﹕大吉加寅﹐干支互墓﹐昏滯不吉。失脫﹕或在鄰近﹐或子孫所竊。出行﹕多有耗費﹐兼防暗損。行人﹕遲滯。爭訟﹕夜占防直遭曲斷。兵戰﹕不寧。

畢法云﹕空上逢空事莫追﹐晝夜貴加求兩貴﹐干支乘墓各昏迷。觀月經云﹕四立幹上神﹐分明末日臨﹐此名天禍卦﹐乖角竟相侵。如立夏日是庚﹐前一日是巳﹐巳乃木之末日﹐巳課在未﹐庚日占事﹐幹上得小吉﹐是末日臨也。

庚寅日第三局幹上午

課體﹕涉害﹐間傳﹐顧祖﹐勵徳。

課義﹕虛憂不實﹐就生無力﹐倘聚錢財﹐禍患尢劇。

解曰﹕午爲日鬼﹐臨幹發用﹐大爲可憂。幸值旬空﹐則虛而不實。棄而就中傳辰土之生﹐似若可依。然亦陷空鬼之鄕﹐不能助我爲力。由是而之末傳﹐勢必取寅之財矣。而晝乘蛇火﹐爲害非淺﹐可不愼哉。

斷曰﹕此涉害之卦﹐多歷艱辛。每逢憂患﹐進退維谷。末助初而克幹﹐主有人百端侵損。幸孤辰發用﹐爲我難者﹐有心無力﹐𨿽見驚憂﹐旋歸烏有也。貴臨卯酉﹐大位升遷﹐微員斥退之象。

天時﹕占晴不久﹐占雨難得。家宅﹕人宅互脫﹐又皆臨敗地﹐必見衰替。婚姻﹕不吉。胎產﹕胎神坐長生﹐占胎安﹐產不利。功名﹕仲夏晝占﹐赴任榮顯。求財﹕遲得﹐防因財生災。疾病﹕干支互乘死神﹐大凶。失脫﹕卽在宅內。出行﹕不宜。行人﹕未至。爭訟﹕不宜告人姦﹐必連累同罪。兵戰﹕宜愼。

畢法云﹕制鬼之位乃良醫﹐干支皆敗勢傾頹。課經云﹕末𨿽助初﹐初卻空亡﹐不能克日﹐末徒作仇怨﹐名抱難不鬥格。指南﹕戊辰年子將代占枚卜。朝官占得顧祖格﹐多不滿任。又初中空陷﹐龍化爲蛇﹐龍神克其徳祿﹐不但不能大拜﹐定以彊進獲咎。後果有一宗伯﹐枚卜不就﹐繼被察處回籍。

庚寅日第四局幹上巳

課體﹕元首﹐元胎。

課義﹕幹傳干支﹐我就他宜﹐亥𨿽解禍﹐生禍由斯。

解曰﹕初傳從幹上發用﹐末傳歸干支上﹐自我就彼﹐爲我求於彼之事也。巳爲日鬼﹐亥水克之﹐洵足解一時之禍。然亥生寅﹐寅轉生巳﹐迆邐遞生﹐還爲日害﹐是則生禍亦由斯也。

斷曰﹕此元首之卦﹐課傳皆孟。巳加申上﹐名病元胎。𨿽事出順利﹐以尊制卑﹐然必正大光明﹐方得動而無咎。苟或暗昧﹐則應四病之象。伏滯不通﹐觸則成禍。又三傳遞生日鬼﹐勾陳捧印﹐螣蛇化龍﹐仕宦則宜﹐常占不吉。

天時﹕孟雨還晴。家宅﹕主家有孕婦﹐或陰人離散不和。婚姻﹕未遂意。胎產﹕胎神臨敗﹐防有損墮。功名﹕大利﹐主得人推薦﹐遷官捧印。求財﹕有得﹐亦防耗費。疾病﹕遇醫﹐防復發。失脫﹕不宜追。出行﹕求官利﹐余不宜。行人﹕卽至。爭訟﹕宜和﹐或因幼輩起禍。兵戰﹕居安慮危﹐不可輕易。

畢法云﹕制鬼之位乃良醫﹐彼此猜忌害相隨。課經云﹕變克翻爲兩面刀。又干支皆乘長生﹐後卻互脫﹐爲樂裏生憂。神應經云﹕末傳亥遁丁鬼﹐或因子息而凶動。古鑑﹕辰將占家宅﹐曰﹕巳火克申﹐功曹乘蛇刑巳克申。亥爲日子﹐必因子息吏人耗業。金生幹巳﹐卻來亥上脫气。寅生幹亥﹐卻來巳上脫气﹐主先興後替。亥四寅七﹐十一年後見也﹐俱驗。

庚寅日第五局幹上辰

課體﹕涉害﹐炎上﹐斬關﹐狡童。

課義﹕始課可畏﹐動用非細﹐中末旣陷﹐守爲上計。

解曰﹕天罡臨日﹐河魁臨辰﹐而復發用﹐旬遁丙鬼﹐其爲動作非細矣。六合並臨鬼戶﹐其爲陰謀方始﹐甚可畏也。幸中末俱落空陷﹐卒歸消散。然所動謀﹐亦迄無成﹐不如守幹上辰土之生﹐爲計之得耳。子涉五土﹐戌涉四木﹐故又有以子爲用者。

斷曰﹕此涉害之卦﹐合炎上之局。事當見機而進﹐知難而退。三傳從末遞生﹐以至支上而生幹﹐主得人多助﹐百事可成。但火局以虛而明﹐戌加寅爲墓臨生﹐占事明者反爲暗昧。又中末皆空﹐多不成實。惟宜解散憂驚而已。

天時﹕沈陰蔽日﹐得風雷而散。家宅﹕斬關非安居之象﹐狡童防男女之私。婚姻﹕不宜。胎產﹕胎坐空墓﹐占胎主私孕﹔占產卽下﹐有驚恐。功名﹕𨿽有虛聲相助﹐迄無成就。求財﹕虛耗。疾病﹕木侮脾經﹐不吉。失脫﹕難獲。出行﹕宜避難遠引﹐然不能動身。行人﹕有阻。爭訟﹕主爲姦盜之事﹐旋歸解散。兵戰﹕未利。

畢法云﹕三傳遞生人舉薦﹐後合占婚豈用謀﹐不行傳者考初時。課經云﹕夜貴登天門﹐神藏煞沒﹐四孟月占尢的﹐緣四維爲月將也。斬關主動﹐而中末空亡﹐反不能動。訂訛云﹕午加戌﹐主失馬入墓故也。戌爲獄神傳墓﹐主有獄訟事。秋夏占爲恃勢﹐庚辛日名帶煞。

庚寅日第六局幹上卯

課體﹕知一﹐斫輪﹐羅网。

課義﹕丙戌丙子﹐中傳逢巳﹐君子宜占﹐俗庶有悔。

解曰﹕戌旬遁爲丙﹐而子元遁爲丙﹐兩丙夾中傳之巳﹐無非日之官鬼矣。又卯加申上﹐格合斫輪。仕宦占之﹐宜有遷除之吉。而世俗眾庶遇此﹐不免病訟之凶也。

斷曰﹕此比用知一之卦﹐旣爲互旺﹐亦號交羅。吉人則符其吉兆﹐而有軒車印綬之來。凶人則應其凶徵﹐而有羊刃网羅之患。二爻皆動﹐事出兩歧﹐合外有衝﹐恩中生害﹔大都宜捨遠就近﹐捨疏就親﹐先歷艱難﹐後得成就也。

天時﹕有風有雨而易晴。家宅﹕夏占夜雀乘酉﹐火鬼加宅克宅﹐防火災及官非﹐宜以井泥塗竈禳之。婚姻﹕不諧。胎產﹕胎神臨絕﹐十月大忌﹐占產卽生。功名﹕求官大吉﹐科場謹愼題目。求財﹕大有獲。投謁﹕見貴吉。疾病﹕肺病﹐不吉。失脫﹕或在鄰家﹐逃亡不遠。出行﹕上官之任吉。行人﹕在道﹐遲至。爭訟﹕宜和﹐兩貴皆害﹐恐遭曲斷。兵戰﹕利主不利客。

畢法云﹕互旺皆旺坐謀宜﹐人宅坐墓甘招晦﹐所謀多拙逢羅网﹐胎財死气損胎推。課經卦象云﹕木欲成器﹐須假金斫。孕病凶險﹐財喜歡躍。祿位加增﹐官職超擢。戌印常綬﹐遇之尢樂。袖中金雲﹕占人有除授營運之事﹐金日曰成器。若秋三月庚辛日得之﹐將乘陰虎﹐則名傷斧﹐以金太過故也。

庚寅日第七局幹上寅

課體﹕反吟﹐元胎﹐贅婿。

課義﹕他來我家﹐我去投他﹐滿目財祿﹐夜占不佳。

解曰﹕寅臨申上﹐他來我家也。申臨寅上﹐我去投他也。干支互臨﹐彼此易地﹐三傳四課﹐不出寅申兩字。申爲日祿﹐寅爲日財﹐財祿滿目﹐有何不美。然以夜將言之﹐則申蛇寅虎﹐亦復滿目縱橫﹐不佳之甚也。

斷曰﹕此反吟無依之卦﹐像合元胎﹐亦名贅婿。來往無端﹐反覆不定。又主狐疑隱伏﹐尊卑無紀﹐彼此不和。君子守正則亨﹐小人妄動則厲。𨿽曰祿馬同鄕﹐有富貴吉昌之兆。然俱臨絕地﹐仍見凶徵﹐不可不懼也。

天時﹕陰晴不定﹐晝雨夜風。家宅﹕宜與人兌換屋宇而居。婚姻﹕晝占可用﹐夜占不宜﹐主男就女贅﹐或婦人攜子攺嫁。胎產﹕主雙孕。功名﹕宜署攝印務﹐交代職任﹐余占不吉。求財﹕宜結絕交易之事。疾病﹕主非一癥﹐祿神投絕﹐主絕食﹔又人入鬼門﹐申生人占之必死。失脫﹕遠尋。出行﹕不利。行人﹕卽至。爭訟﹕先動者勝。兵戰﹕主有殺傷﹐客反爲主。

畢法云﹕干支值絕凡謀決﹐權攝不正祿臨支。觀月經云﹕孟知贅婿卦﹐將身就妻家﹐辰往臨其日﹐被克更無差。訂訛云﹕中末見救神﹐或年命得神吉﹐爲贅婿當權﹐可任意所爲。若乘旺相﹐作勾虎﹐又名殘下﹐甚不利卑小也。

庚寅日第八局幹上醜

課體﹕知一﹐鑄印﹐驀越。

課義﹕干支乘墓﹐晝夜貴遇﹐二丙遁官﹐與巳同聚。

解曰﹕幹乘金墓﹐支乘木墓。𨿽主人昏宅暗﹐而醜爲晝貴﹐未爲夜貴﹐兩貴交臨﹐又人宅之福也。中傳巳火固爲日官﹐而子元遁丙﹐戌旬遁丙﹐並巳而三﹐遂成純官鑄印之局。仕宦則爲休徵﹐常人則爲咎應矣。

斷曰﹕此知一之卦﹐異處見同﹐恩中有害。干支皆遭墓覆﹐彼此昏暗。宅上重空﹐用神無力。𨿽有鑄印之祥﹐及兩貴之吉﹐亦多虛而少實也。

天時﹕忽然有雨﹐旋見日出﹐後成陰曀。家宅﹕門戶虛耗﹐或將攺換。婚姻﹕六月夜占可用。胎產﹕易產。功名﹕必有貴力異遇﹐虛而不實。求財﹕難得。疾病﹕不吉。失脫﹕未獲﹐逃亡不遠。出行﹕未決。行人﹕道遠失期。爭訟﹕各投勢要﹐宜和。兵戰﹕晝占宜愼﹐夜占勝。墳葬﹕防有水穴。

畢法云﹕晝夜貴加求兩貴﹐干支乘墓各昏迷。古鑑﹕乙酉年寅將占家宅﹐曰﹕宅上空亡﹐是出於舊宅。移南就北﹐初傳子在空上﹐亦是暫住未有定論。巳加子﹐庚金生幹巳。巳爲店業﹐太陰爲老婦人﹐是從內戚買得此基﹐當開店發迹﹐巳年方得攺造。末傳生幹﹐得尊長主之。戌爲幹僕﹐六合並臨﹐交易成也。其人果以舊宅丁眾﹐謀遷外居﹐一一皆驗。

庚寅日第九局幹上子

課體﹕元首﹐潤下﹐勵徳﹐閉口。

課義﹕人衰宅盛﹐我羸彼旺﹐官鬼居家﹐全不相向。

解曰﹕三傳水局﹐脫幹而生支。占人宅﹐則爲人衰而宅旺。占彼我﹐則爲我弱而彼彊也。午乃日之官鬼﹐不臨身而臨宅﹐旣值空亡﹐又受水局所制﹐全無相向之意。以仕宦言﹐則官不能爲福。以俗庶言﹐則鬼不能爲禍也。

斷曰﹕此元首之卦﹐合潤下之局。事多順利﹐動而不息﹐合而有功。靜守安分則亨﹐正大光明則吉。但人宅俱脫﹐又乘死神﹐水局脫幹﹐空亡入宅。主謀望無成﹐動關人眾﹐虛詐百出﹐耗費不貲。日上陰神發用﹐元武並臨﹐與我合者﹐卽來損我﹐其愼防之。

天時﹕苦雨連綿。家宅﹕主系官宦舊家﹐人口衰弱﹐虛費無已。婚姻﹕女家忌憚不允。胎產﹕胎安﹐產不利。功名﹕五月占有望﹐但防人脫騙。求財﹕費多得少。疾病﹕乘死气凶﹐幸鬼空﹐暴病愈﹐久病不吉。失脫﹕防不一次。出行﹕防同伴虛詐。行人﹕舟行阻滯。爭訟﹕宜止息﹐勿聽唆者﹐徒被脫詐。兵戰﹕不利火攻﹐亦主求和懷詐﹐愼防則吉。

畢法云﹕脫上逢脫防虛詐﹐人宅皆死各衰羸﹐合中犯煞蜜中砒。訂訛云﹕潤下主浮游不安﹐元後並定主盜。又閉口元武﹐乘地盤爲陽神﹐可以捕女。天盤爲陰神﹐可以捕男。邵公云﹕一傳與支幹上神作刑沖破害者﹐名三合犯煞﹐笑裏藏刀。

庚寅日第十局幹上亥

課體﹕重審﹐元胎﹐六儀。

課義﹕害變爲合﹐丁馬相雜﹐貴蹉履獄﹐夜財虎踏。

解曰﹕申亥巳寅﹐先作六害。而寅亥巳申﹐繼變六合﹐凡事先阻後成也。申馬亥丁﹐課傳疊見﹐其爲動變﹐不容己也。晝貴居夜﹐夜貴居晝﹐已爲蹉跌﹐而且入獄﹐不可幹也。末傳寅財﹐夜占白虎守之﹐不可取也。

斷曰﹕重審之卦﹐格合元胎﹐旬儀發用﹐祿馬聚之﹐大爲吉兆。惜干支皆乘脫气﹐必致耗費。合中有害﹐亦審機而動。

天時﹕忽然而雨﹐忽然而晴。家宅﹕宅吉人安。婚姻﹕晝占吉。胎產﹕安寧。功名﹕有成﹐然須多費。求財﹕宜合本營生。投謁﹕於貴無益。疾病﹕久病難治﹐老幼更忌。失脫﹕宜尋﹐逃者自歸。出行﹕晝占吉。行人﹕卽歸。爭訟﹕因財而起﹐宜和。兵戰﹕晝夜宜防﹐秋冬吉。

畢法云﹕交車相合交關利﹐彼此猜忌害相隨。古鑑﹕癸卯生人﹐戊申年辰將占家宅﹐曰﹕干支皆脫﹐凶神會集。初傳蛇擾祿馬﹐欠人錢物。中傳臨日盜气﹐末財白虎夾克﹐主家業漸替。四年而減半﹐七年消盡﹐且喪妻也。又庚戌生人占病曰﹕日上見亥﹐金去生水﹐主多冷涎。寅支生巳﹐心緒不寧。上下俱脫﹐必見吐瀉遺精。申蛇寅虎﹐寒熱往來﹐課傳全是凶神﹐五十六日難過。巳亥四﹐寅申七﹐相因得二十八﹐兩處皆見﹐故倍數也﹐皆驗。

庚寅日第十一局幹上戌

課體﹕涉害﹐間傳﹐斬關﹐登三天。

課義﹕全值魁罡﹐身動非常﹐動亦無用﹐中末空亡。

解曰﹕魁罡臨於日辰﹐更見天罡發用﹐主有非常之舉動。但中值旬空﹐末又馬臨空地﹐𨿽動無益﹐必有變更。吉不成吉﹐凶不成凶也。

斷曰﹕此涉害之卦﹐合登天之格。天罡臨辰發用﹐貴登天門﹐罡塞鬼戶﹐六神藏﹐四煞沒﹐爲眞斬關格。最宜避難潛形﹐不利追亡捕盜。凡有謀爲﹐俱防阻隔。中末空亡無力﹐在吉事則爲破散﹐在凶事則爲消釋也。

天時﹕將雨而雲散﹐出旬方有雨。家宅﹕不安﹐防姦私逃走之事。婚姻﹕不用。胎產﹕防損孕傷胎。功名﹕有聲無實。求財﹕徒勞心力。疾病﹕始見危險﹐旋有解救。失脫﹕難尋﹐逃者蹤迹不定。出行﹕有阻宜避﹐難潛藏。行人﹕立歸。爭訟﹕宜解散。兵戰﹕虛張聲勢。墳葬﹕防墓有破環。

畢法云﹕後合占婚豈用媒﹐罡塞鬼戶任謀爲。課經云﹕戌加旬首﹐並乘元武爲閉口。又六神藏者﹐螣蛇臨子爲墜水﹐朱雀臨癸爲投江﹐勾陳臨卯爲入獄﹐天空臨巽名被剝﹐白虎臨午爲燒身﹐元武臨坤爲折足。四煞沒者﹐辰戌丑未四墓煞﹐臨乾坤艮巽﹐陷於四維也。照膽祕訣云﹕除定開危卯未方﹐龍常陰合可逃藏。

庚寅日第十二局幹上酉

課體﹕重審﹐進茹﹐升階﹐驀越。

課義﹕人宅俱旺﹐動遭羅网﹐干支坐墓﹐情懷不爽。

解曰﹕干支俱臨旺神﹐人宅亨泰﹐安享爲宜。若不守舊待時﹐希心妄動﹐卽遭羅网矣。苟能坐待﹐末助初生﹐自當亨吉。但交互坐墓﹐所謂甘遭昏晦者也。三傳俱火﹐脫支傷幹﹐仕宦占之﹐最爲吉兆﹐惟不利於常人。

斷曰﹕此重審之卦﹐順進連茹﹐進中有退﹐事不利順。惟宜安分守正﹐則人宅興隆﹐無心中得外來之助。

天時﹕晴多雨少。家宅﹕人安宅旺﹐不宜妄有遷動。婚姻﹕龍神落空﹐且受後克﹐不成﹐成亦不永。胎產﹕胎安而產難。功名﹕可得﹐後少結局。求財﹕宜坐擁厚貲﹐妄求反有災。投謁﹕兩貴俱合下神﹐必相款洽。疾病﹕反因養生致疾﹐後得痊可。失脫﹕主奴婢所竊﹐可獲。出行﹕不宜妄動。行人﹕忽然而至。爭訟﹕財勢相當﹐終歸我勝。兵戰﹕宜堅壁不動﹐先動者敗。

畢法云﹕互旺俱旺坐謀宜﹐人宅坐墓甘招晦。指掌賦云﹕辰巳午爲升階﹐親觀光於上國。順連茹空﹐名曰聲傳空谷。退吉而進則不宜。神將論云﹕天罡發用主舊事﹐乘六合主宰殺。又﹕六合在天爲光祿大夫﹐主婚姻嘉會﹐在辰曰違禮﹐亦曰持巾。

辛卯日第一局幹上戌

課體﹕伏吟﹐龍戰﹐斬關﹐三交。

課義﹕交合幸美﹐然後無禮﹐彼旣如玆﹐我亦若此。

解曰﹕辛幹寄戌﹐辛卽戌也。卯與戌合﹐上下交互相合﹐凡事皆美矣。旣而卯木發用﹐傳出子水﹐爲無禮之刑。末傳午來衝子破卯﹐彼此相爲仇敵矣。畢法以卯子卯爲三傳。

斷曰﹕伏吟之卦﹐有屈而不伸﹐靜而不動之象。支幹上下交車相合﹐並地盤之支幹皆作六合﹐所謂上下皆合兩心齊也。最宜交關取財﹐並交涉諸事。晝占白虎乘亥﹐上遁丁神爲鬼。如年命在亥而占此者﹐至凶至危﹐縱空亡亦不能解救。

天時﹕火上水下﹐恐不能雨。家宅﹕夫婦甚和﹐家道亦丰。仕宦﹕官貴爻空﹐占官不吉。求財﹕晝占極吉﹐夜占恐多驚恐。婚姻﹕支幹上下皆合﹐必成。胎產﹕占胎不吉﹐占產恐多時日。疾病﹕腎家有病﹐幸有良醫﹐不久自愈。出行﹕人宅相戀﹐不能速行。行人﹕近者立至。兵戰﹕晝占吉﹐夜占驚。

畢法云﹕上下皆合兩心齊﹐胎財生气妻懷孕﹝四月﹞﹐胎財死气損胎推﹝十月﹞。指南﹕庚辰三月﹐戌將戌時占生產曰﹕此必雙胎﹐主八月戌日辰時產二子。何以爲雙胎﹖以月建重疊作胎神。何以爲兩男﹖以卯屬震爲長男。日上河魁﹐乾宮所屬﹐亦男也。八月生者﹐酉衝卯胎。戌日辰時者﹐戌爲養神﹐辰來衝戌故也。

辛卯日第二局幹上酉

課體﹕重審﹐天獄﹐勵徳。

課義﹕祿乘虎元﹐每被憂煎﹐墓脫丁擾﹐不得安然。

解曰﹕酉乃辛金之祿﹐晝乘元武﹐夜乘白虎﹐憂煎之極﹐不可守矣。棄而投於初傳﹐又系日墓。中傳子水﹐乃是脫气。末傳亥上乘丁﹐被其擾亂﹐愈不可當。一無托足之地﹐豈得安然乎。

斷曰﹕連茹之課﹐傳作三奇﹐萬事有和合之象。但卦名重審﹐以下犯上﹐事多不順﹐起於陰小。又名泆女﹐事主暗昧不明﹐不可遂意而行。冬日丑土乘天后發用﹐占小兒疾病﹐恐難醫治。緣子孫爻乘丁﹐天后又克之也。晝占簾幕貴人臨支﹐從魁臨幹﹐問科場必中魁元。

天時﹕天罡指陰﹐畢宿臨幹﹐晝占靑龍發用﹐三傳盡皆水神﹐大雨之象。家宅﹕夜占必富而且貴﹐晝占恐有爭競田土橋木等事。功名﹕夜占甚吉。求財﹕家中自有﹐外財難取。婚姻﹕可就。胎產﹕子息屬陽﹐二陰包陽﹐孕必成男。疾病﹕頭疼之疾﹐心經受傷﹐或是虛脫之疾。出行﹕不宜。行人﹕末傳旬丁乘馬﹐行者立至。兵戰﹕晝占則勝﹐夜占不寧。

畢法云﹕旺祿臨身徒妄作﹐虎乘遁鬼殃非淺。課經云﹕幹上酉爲日之旺祿﹐晝占上乘元武﹐則酉祿被元武所奪﹐謂之祿被元奪。心印賦云﹕子丑相加事必成﹐更逢吉將轉歡欣。指掌賦云﹕三奇發用﹐疑惑解而喜气生。

辛卯日第三局幹上申

課體﹕涉害﹐間傳。

課義﹕中有旬丁﹐凶動不寧﹐晝夜天將﹐元虎交並。

解曰﹕亥乘遁丁發用﹐有不寧之象。況晝夜元虎﹐並臨於亥水之上﹐其爲驚憂﹐非至凶而至速乎。

斷曰﹕涉害之課﹐事多不順。又逢間傳﹐阻滯多端。自亥傳末﹐如人入幽暗之中﹐有遁身之象。君子占之則吉﹐小人遇之則凶。又三傳遞生支神﹐宅必閎大。但墓臨於卯上﹐謂之墓門開格﹐主有外喪﹐宜遷葬以禳之。又主婦人腹痛﹐緣夜占天后臨丑﹐被卯木克土故也。

天時﹕水母臨幹﹐水神發用﹐且與畢宿相會﹔末傳土神落空﹐自然有雨。家宅﹕居室甚好﹐晝占得財﹐夜占恐有外喪。仕宦﹕貴人落空﹐占官不吉。求財﹕宜得尊長之財。婚姻﹕支幹之上神﹐甲己作合﹐婚姻可就。胎產﹕下彊上弱﹐妊乃成女﹐晝占後空﹐產期亦速。疾病﹕晝虎乘丁﹐病必頭痛﹐或心火受傷之癥﹐必待末傳未土塡實﹐制虎生幹﹐方能痊好。出行﹕支幹暗合﹐行期遲滯。行人﹕旬丁發用﹐與馬相等﹐天罡指仲﹐行者在途。兵戰﹕晝占則勝﹐夜占不寧。

畢法云﹕金日逢丁凶禍動﹐龍加生气吉遲遲。課經云﹕庚辛日丑加卯﹐爲腹胎格。緣丑爲腹﹐卯爲胎﹐胎在腹中也。指掌賦云﹕亥酉未爲時遁﹐無出潛之意。

辛卯日第四局幹上未

課體﹕昴星﹐勵徳﹐龍戰。

課義﹕虎視虎刑﹐六害重迎﹐極驚極恐﹐實脫虛生。

解曰﹕四課無克﹐乃虎視課也。幹上未土﹐夜將乘虎﹐是虎視課。中復見白虎﹐已爲凶兆。四課中更有未戌相刑﹐子卯相刑。而干支三傳﹐又逢子未相害﹐是刑害重逢﹐極驚極恐之課也。脫幹之子水則實﹐生幹之未土則空﹐是但有損之者﹐而無益之者矣。

斷曰﹕冬蛇掩目之卦﹐蟄而不動﹐有眈眈逐逐之象。驚憂難免﹐暗昧難防。幸遇中傳之空﹐刑旣無力﹐害亦無傷。倘逢吉將相生﹐尙有虛名虛利﹐惟宜排難解紛而已。

天時﹕日上空虛﹐初末子水被天空所克﹐無雲無雨﹐虎視逢虎﹐風能拔木。家宅﹕上神刑宅﹐傷克難免﹔幸日祿居陰﹐夜占家渥。仕宦﹕官貴不見﹐恐不能得。求財﹕己財難守﹐外財亦無。婚姻﹕男不佳﹐女不吉。胎產﹕二陽包陰﹐孕乃成女﹐母實兒空﹐占產不吉。疾病﹕晝占白虎﹐乘未克水﹐腎經受病﹐然未土空陷﹐不藥而愈。出行﹕恐不能卽行。行人﹕近者卽至﹐遠者不能。兵戰﹕有失眾之象。

畢法云﹕虎視逢虎力難施﹐彼此猜忌害相隨。占驗﹕寅將巳時占賊﹐曰﹕賊神卽系眷屬子孫之類﹐偸不出門。緣宅上之脫气發用﹐上乘天空﹐必系子侄與僕人偸之也。三傳自支傳幹﹐而復傳干支﹐俱不出門。占人行年﹐又在卯上﹐乃家賊無疑矣。

辛卯日第五局幹上午

課體﹕比用﹐曲直﹐泆女﹐寡宿﹐知一。

課義﹕財化爲鬼﹐足下乘丁﹐晝如告貴﹐賄散方成。

解曰﹕三傳木局﹐幹之財也。反生起幹上午火﹐來克辛幹﹐是財變而爲鬼﹐必有因財致禍者矣。末傳如足﹐而乘遁丁﹐有動而不能自已之象。三傳生貴﹐如以財而與貴人也﹐彼旣受生﹐自然不暇我克矣﹐故有告貴賄成之說。

斷曰﹕柔日陰比﹐事生幹內﹐又曰驀越﹐禍患起於忽然。晝夜將乘後合﹐必有陰私暗昧之事。且日上逢空﹐發用又陷。遇吉事未必皆成﹐逢凶事卽當解散也﹕

天時﹕天罡指陽﹐傳成木局﹐不雨而風。家宅﹕支千自刑﹐人宅欠利。仕宦﹕貴人臨幹﹐三傳生貴﹐占官最吉。求財﹕傳財化鬼﹐恐不能得。婚姻﹕支幹自刑﹐又復相克﹐占婚不利。胎產﹕上彊下弱﹐孕乃成男。疾病﹕頭痛甚急﹐或心腎之疾出行﹕足下乘丁﹐勢在必行。行人﹕天罡加孟﹐道遠難至。兵戰﹕未見全美。

畢法云﹕貴𨿽坐獄宜臨幹﹐鬼乘天乙乃神祇。古鑑﹕以醫術不行﹐占得此課﹐曰﹕晝虎臨亥加卯﹐本家東邊﹐不合立一獸頭。夜虎臨未加亥﹐西北鄰家﹐亦有獸頭。宜設計去之﹐醫可大行。後當有翻胃婦人﹐宜治肝﹐勿治胃﹐緣木克土也。一小兒中風者﹐宜通水髒﹐勿治其風﹐蓋導水則風息﹐以火在亥故也﹐後俱效。

辛卯日第六局幹上巳

課體﹕重審﹐斬關﹐龍戰﹐不備。

課義﹕人就財所﹐切宜急取﹐傳課循環﹐動意難阻。

解曰﹕幹戌爲人﹐支卯爲財﹐以戌加於卯上﹐是人至財所也。若此之財﹐取之宜急﹐緩則戌土傷於卯木矣。三傳不出四課﹐四課不離三傳﹐乃循環格也。發用斬關﹐次傳驛馬﹐其搖動之意﹐孰能阻之。

斷曰﹕斬關之課﹐事不由己。像非安居﹐凡占厄塞。惟利遁逃。又名亂首﹐受下神所克﹐以下淩上之象。皆自取其侮﹐非橫逆相加者之比。

天時﹕天罡加酉﹐朱雀投水﹐陰雨之象。家宅﹕以尊就卑﹐以夫就妻﹐亦有所益﹐亦有所傷。仕宦﹕官徳臨身﹐功名可望。求財﹕急取則有﹐遲則傷身。婚姻﹕男就於女﹐無甚益處。胎產﹕下彊上弱﹐妊乃成女﹐子戀母腹﹐產必遲延。疾病﹕肺經受病﹐必遇良醫。逃亡﹕捕女於西南﹐捕男子正東。出行﹕宜從水路。行人﹕天罡加仲﹐恐在中途。兵戰﹕利主不利客。

畢法云﹕貴人蹉跌事參差﹐太陽照武宜擒賊。課經云﹕辛卯日﹐卯加申﹐乃胎神臨絕受克﹐占產占胎﹐俱不吉利。又云﹕卯加申﹐戌加卯﹐謂之斫輪格。占病乃是手足不能舉動﹐或是手足傷損之類。照膽祕訣云﹕戌加卯上是合鄕﹐丙辛戊癸正相當﹐信至人歸見福昌。

辛卯日第七局幹上辰

課體﹕反吟﹐斫輪﹐龍戰。

課義﹕交互六害﹐然後和會﹐兩貴不歡﹐難施恩沛。

解曰﹕幹上辰土與卯支相害﹐支上酉金與幹戌相害﹐是交互相害也。旣而辰與酉合﹐卯與戌合﹐是干支之陰陽﹐復相和合矣。晝貴臨子被水克﹐夜貴加申被金克﹐情不歡洽﹐其恩澤何能及下哉。

斷曰﹕龍戰之卦﹐一生一殺﹐反覆不定。合者將離﹐居者將徙。有孟行莫行﹐孟止莫止之象。再若行年立於卯酉之上﹐必主室家離散﹐兄弟爭財。縱有吉神吉將﹐亦難免其咎也。

天時﹕水運乎上﹐火居於下﹐卯酉相乘﹐雷雨大作。家宅﹕合中有離﹐離中有合﹐凡事不寧。仕宦﹕官貴不見﹐課體反覆﹐𨿽有靑龍﹐得亦旋失。求財﹕夜占宜得婦人之財﹐晝占防失。謁貴﹕貴人受克﹐見之不喜。婚姻﹕支幹相合﹐必成秦晉。胎產﹕下弱上彊﹐孕乃成男﹐兒戀母腹﹐產恐遲延。疾病﹕戌中丙鬼﹐乃傷肺金﹐戌亦脫辛﹐腎虛之疾。逃盜﹕捕女宜於正西﹐捕男宜於正東。出行﹕行人戀家﹐丁馬不見﹐不能卽行。行人﹕天罡加季﹐又兼反吟﹐歸家極速。兵戰﹕有得有失﹐不寧之象。

畢法云﹕權攝不正祿臨支﹐上下皆合兩心齊﹐兩貴受克難幹貴。精蘊云﹕凡巳午加亥子﹐謂之寒熱格﹐病主寒熱往來﹐虛癆心怯等癥。玉成歌云﹕反吟占事休言定﹐往復雙雙兩事因﹐常占須主身搖動﹐不動人情有怨心。

辛卯日第八局幹上卯

課體﹕重審﹐勵徳﹐斫輪﹐贅婿﹐不備。

課義﹕課傳回環﹐財就人旁﹐取之宜速﹐遲歸墓鄕。

解曰﹕卯乃辛金之財﹐來加幹上﹐幹乃人也﹐豈非財就於人。初傳卽見﹐取之貴速﹐倘若稍緩﹐必被卯木傷其戌土﹐是己身反受其害。且被末傳之丑墓去﹐眞乃非徒無益而又害之也。

斷曰﹕重審不備﹐事多不順。凡占不全﹐以支加幹而與幹相合﹐如贅婿相似﹐凡事不能由己之象也。乙辛日傳見本日墓神﹐謂之舊輪再斫﹐主退官失職﹐再謀復興之意。

天時﹕水𨿽在上﹐皆落空亡﹐罡空指亥﹐陰而不雨。家宅﹕身就他人﹐事不由己。仕宦﹕晝貴受害﹐夜貴受克﹐占官不利。求財﹕財自上門﹐速宜取之。婚姻﹕以女就男﹐有必成之象。胎產﹕上弱下彊﹐妊乃成女。疾病﹕腎虛發暈﹐良醫自至﹐不久能愈。出行﹕眷屬俱行之象。行人﹕天罡加孟﹐尙未啟行。兵戰﹕損失俱多﹐大抵無益。

畢法云﹕胎財生气妻懷孕﹝四月占﹞。古鑑﹕戊午生人﹐戊申年子將未時占休咎﹐斷曰﹕主六年之中﹐四分五裂。因還俗人起釁﹐遂致家破屋拆﹐必葬尊長於其中﹐乃成墳墓。緣太歲人宅克宅﹐必主有死喪之事。醜爲金母﹐故言尊長。卯上乘元﹐子卯刑也﹐有分裂刑傷之象。申爲僧而值劫殺﹐故曰還俗。卯數六﹐故言六年。後其人之叔子爲僧還俗﹐與之爭產成訟﹐司判與諸子均分﹐其家遂破。後其叔死﹐葬於是宅﹐果成墳墓焉。

辛卯日第九局幹上寅

課體﹕涉害﹐龍戰﹐泆女﹐寡宿。

課義﹕夜貴爲財﹐三傳助來﹐中逢丁亥﹐取卽爲災。

解曰﹕寅爲夜貴﹐作日之財﹐必得貴人之財也。三傳木局﹐又助起財爻﹐止宜守定貴財。若肆其貪得之心﹐而並取三傳之財﹐則中傳亥水﹐晝占𨿽則乘龍﹐緣有旬丁暗附﹐取之者必致傷日而禍生矣。

斷曰﹕見機之卦﹐又名龍戰﹐有進退遲疑之象。簾幕臨幹﹐占官者主有升遷。但發用逢空﹐諸事虛花。若有所就﹐必賴塡實方應。庚辛日卯加亥﹐爲胎坐長生﹐大宜占孕﹐不利占產。

天時﹕靑龍空陷﹐出旬始雨。家宅﹕財旺生官﹐無官者難免訟耗。仕宦﹕三傳生貴﹐占官最吉。求財﹕宜得貴人分內之財﹐不宜貪取。婚姻﹕男必佳兒﹐女恐虛花。胎產﹕下彊上弱﹐妊乃成女﹐母空兒實﹐占產甚吉。疾病﹕腎經受病﹐或虛脫之癥﹐然病空人實﹐不藥可愈。出行﹕陸路甚坦﹐水路不利。行人﹕天罡加仲﹐尙在中途。兵戰﹕徒自失眾﹐未見其利。

畢法云﹕貴𨿽坐獄宜臨幹。指南﹕寅命癸酉七月辛卯日午將寅時占科場﹐曰﹕中式矣。蓋因先鋒爲幕貴﹐且臨日上﹐月將官貴﹐又加寅命﹐是以必中無疑。然發用未作旬空﹐必俟未年塡實﹐方中甲榜。

辛卯日第十局幹上醜

課體﹕重審﹐九醜﹐勵徳﹐天煩。

課義﹕晝虎墓身﹐夜祿虛驚﹐中盜末武﹐晝貴無形。

解曰﹕晝占白虎乘墓臨身﹐不宜占病。酉爲日祿﹐受午火之克。幸而夜虎陷空﹐不過虛驚而已。中傳子水﹐盜泄金气。末傳晝占﹐上乘元武﹐耗費不少矣。晝貴空亡﹐干謁豈有力哉。

斷曰﹕支幹相害﹐不利交關﹐發用空亡﹐虛多實少。夜占簾幕臨支﹐試必髙第﹐必須塡實午火﹐方能得意。又爲危中取財格﹐緣支神之卯木﹐本系日幹之財神﹐孟取此財﹐乃懼支上之午火克制﹐未免驚危。幸作空亡﹐仍不足畏也。

天時﹕天罡指陰﹐畢宿發用﹐出旬始雨。家宅﹕支之陰陽盡空﹐有官祿之名而已。求財﹕財不出家。仕宦﹕貴人臨宅﹐祿神發用﹐塡實有望。婚姻﹕男實女空﹐占婚不吉。胎產﹕二陰包陽﹐妊乃成男﹐母空兒實﹐產必易速。疾病﹕墓虎克幹﹐病勢甚凶﹐良醫可救。出行﹕陸路不佳﹐水路不吉。行人﹕天罡加季﹐行者已歸。兵戰﹕合而未合﹐最宜謹愼。

畢法云﹕幹乘墓虎無占病﹐彼此猜忌害相隨。觀月經云﹕乙戊己辛壬五日﹐四仲加之九醜名。辛卯日四仲時占﹐丑臨日加四仲上發用﹐爲九醜課。又春占﹐辛卯日酉加午﹐臨仲發用﹐斗系丑未﹐爲二煩課。

辛卯日第十一局幹上子

課體﹕蒿矢﹐龍戰﹐泆女﹐間傳﹐變盈。

課義﹕遙克傳空﹐所作無蹤﹐源涸根斷﹐脫耗無窮。

解曰﹕發用遙克﹐已無力也。又兼中未空陷﹐所作自無蹤迹也。四課三傳﹐俱自下生上﹐如水涸其源﹐木斷其根﹐脫耗無盡。占病﹐或因不攝﹐以致虛弱。或元气不足﹐遂致尪羸也。

斷曰﹕蒿矢之卦﹐力弱難傷﹐縱有驚危﹐亦虎頭蛇尾之象。龍戰者﹐事有疑滯。泆女者﹐事多曖昧。利主而不利客﹐占此者吉凶相半也。幹上乘子作幹之脫气﹐將復乘空﹐謂之脫空神﹐凡事虛聲而已。

天時﹕靑龍與畢宿皆空﹐天罡指陽﹐發用火神﹐晴而不雨之象。家宅﹕宅上乘脫﹐陰神復脫﹐家徒壁立。仕宦﹕靑龍與日祿皆空﹐占官不吉。求財﹕財𨿽至近﹐取之防驚。婚姻﹕男不甚佳﹐女不甚吉。胎產﹕子孫屬陽﹐妊屬男喜。疾病﹕肝經受病﹐虎空易瘥﹔巳火克金﹐肺疾痊遲。出行﹕水陸皆防﹐失脫之患。行人﹕天罡加孟﹐尙未起程。兵戰﹕晝占無威﹐吉凶相半。

畢法云﹕空上逢空事莫追﹐不行傳者考初時﹐罡塞鬼戶任謀爲。占驗﹕午將辰時占家宅﹐曰﹕巳乃六陽極處﹐乘後﹐妻極淫蕩。日上盜气﹐又見天空﹐主本身下部淋疾﹐兼子息作耗。又見宅上破碎﹐子一陽之始﹐巳六陽之終﹐始於身而終於家也。末傳辛祿陷空﹐所以致敗。

辛卯日第十二局幹上亥

課體﹕重審﹐斬關﹐龍戰。

課義﹕丁火傷身﹐病必頭痛﹐遞互可戀﹐晝貴何用。

解曰﹕亥爲丁火﹐乘虎傷身﹐占病必主頭疼。緣亥爲頭而逢丁﹐則主痛也。幹上之亥水﹐生支神之卯木。支上之辰土﹐生日幹之辛金﹐是遞互相戀﹐不爲無情矣。惜末傳晝貴逢空﹐豈可恃以無恐哉。

斷曰﹕重審之卦﹐虎乘遁鬼﹐臨於幹上。其患至凶至速﹐急難逃避﹐且干支皆乘羅网﹐非利有攸往之象。所喜末助初生﹐如能靜以守之。𨿽有險阻﹐自當安妥。常人仕宦皆同。

天時﹕朱雀發用﹐水母空陷﹐不能有雨。家宅﹕人宅互生﹐彼此有益﹐和气至祥之象。仕宦﹕貴人逢空﹐占官不吉。求財﹕財爻與靑龍不見﹐外財難得。婚姻﹕支幹自刑﹐占婚不利。胎產﹕下彊上弱﹐二陽包陰﹐妊必成女﹐支上生幹﹐產亦當順。疾病﹕白虎屬水﹐心經受病﹐丁火傷金﹐肺家必損。出行﹕水陸皆吉﹐但恐戀宅難行。行人﹕天罡加仲﹐尙在中途。兵戰﹕吉亦難成﹐凶亦易散。墳葬﹕朝山甚聳﹐葬之有益。

畢法云﹕所謀多拙遭羅网﹐虎乘遁鬼殃非淺﹐互生俱生凡事益﹐金日逢丁凶禍動。課經云﹕幹上亥﹐支上辰﹐交互相生﹐用傳生日﹐末又助初﹐謂之亨通課。主人亨利﹐時運亨通。訂訛云﹕此爲羅网課﹐止利守己﹐倘或動謀﹐必纏羅网。又主有官人丁艱之事﹐天羅主父﹐地网主母。

壬辰日第一局幹上亥

課體﹕伏吟﹐杜傳﹐斬關。

課義﹕徳祿乘丁﹐貪財豈寧﹐中逢墓克﹐戌虎末迎。

解曰﹕亥爲壬水之徳祿﹐臨幹發用﹐上乘遁丁﹐是壬水藉徳祿之勢﹐不難取此丁財矣。不知辰爲墓鬼當途﹐晝夜乘蛇﹐難免傷身。末戌復爲虎鬼克幹﹐其驚恐凶禍﹐愈遲愈大。惟貴人得此﹐作催官符﹐庶爲至吉之象耳。

斷曰﹕伏吟之卦﹐遇丁而動﹐有不能靜守之象。但系杜傳﹐事必中止。要當攺圖易轍﹐方能成就。徳祿臨身﹐卽遇不得不動之時﹐亦宜守分安身﹐自然亨吉。

天時﹕日上皆水﹐自然有雨﹔但神將與中末兩傳﹐盡皆屬土﹐不過灑塵而已。家宅﹕晝夜乘蛇﹐重重驚恐之象。仕宦﹕末傳晝夜催官﹐赴任必速。求財﹕財已臨身﹐必能入手。婚姻﹕夜將女占男吉﹐男占女不吉。胎產﹕支幹自刑﹐母子不安﹐亦恐難產。疾病﹕腎水不足之癥﹐或系頭痛﹐不能全愈。失脫﹕只在家內尋覓。出行﹕陸路甚坦﹐水路不佳。行人﹕近者立至﹐遠者渺茫。兵戰﹕晝占則詐﹐夜占則吉。

畢法云﹕任信丁馬須言動﹐水日逢丁財動之。課經雲﹕水日逢丁﹐惟畏占人行年克去丁神﹐則財不動﹐否則必系遠方封寄﹐或兄弟之財。無妻者主娶﹐有妻者主別。月鑑云﹕伏吟杜傳﹐居者將移﹐合者將離﹐道由中止﹐事宜攺爲。

壬辰日第二局幹上戌

課體﹕知一﹐斬關﹐魄化。

課義﹕彼己倥傯﹐他輕我重﹐中末旣生﹐捨危可用。

解曰﹕支幹俱被上神所克﹐彼此皆當有事之際﹐自然各自倥傯。但干被戌虎所克﹐受傷甚重。支被卯雀所克﹐較虎受傷稍輕。今中末兩傳﹐皆去生幹﹐則捨初傳之危虎﹐投中末之生地﹐亦可用以自安也。

斷曰﹕知一之課﹐事有兩歧。魁度天門﹐凡占阻滯。非勇猛精進﹐不能有就。又虎鬼臨幹﹐患來甚速﹐急宜逃避﹐不宜守株而待。幸三傳初凶末古﹐有苦去甘來之象。又兩蛇夾墓﹐凶禍難免。幸不在傳﹐凶或稍殺﹐倘占人年命逢之﹐當有險阻。

天時﹕畢宿與水母入傳﹐天罡指陰﹐雷雨交作。家宅﹕晝夜朱雀﹐貴人克宅﹐主有訟災﹐冬占尢防火燭。仕宦﹕催官臨身﹐赴任必速。求財﹕財與靑龍不見﹐難得。婚姻﹕支幹相合﹐可以成就﹔但各自相克﹐久後欠利。胎產﹕上彊下弱﹐妊乃成女﹐支幹相合﹐產必遲延。疾病﹕隔气食積﹐腎虛之癥﹐或邪祟爲災﹐家中自有良醫可治。出行﹕戀家難行。行人﹕天罡加孟﹐尙未啟行。兵戰﹕始逢驚險﹐後必大捷。

畢法云﹕魁度天門關隔定﹐幹乘墓虎無占病﹐制鬼之位乃良醫。指南﹕八月辰將巳時占失物﹐曰﹕戌鬼乘虎發用﹐事由家奴起禍。中傳酉乘太常﹐末傳申乘元武﹐主婦女衣服被盜﹐終可捕獲﹐必在西鄰。緣比用爲鄰﹐秋占旺气﹐失物可獲故也。

壬辰日第三局幹上酉

課體﹕元首﹐間傳。

課義﹕交互和順﹐間傳拱定﹐不脫規模﹐委曲匪徑。

解曰﹕幹酉與支辰相合﹐支寅與壬幹相合﹐是互相和順矣。酉與寅間拱三傳在內﹐是三傳不能出日辰之圍範也。但戌虎晝居末傳﹐遙克日幹﹐賴有發用寅木制之﹐況遇間退﹐以陽人陰。凡事當委曲詳愼﹐始得無咎。若剛愎自用﹐終成乖戾矣。

斷曰﹕元首之卦﹐又遇交車相合﹐固有和順之象。但支上脫幹﹐幹上脫支﹐彼此各有欺賺之意﹐不可不知。夜占申乘白虎衝支上寅木﹐必被對鄰獸頭山石﹐衝制不寧。

天時﹕畢宿臨日﹐箕宿臨支﹐靑龍與六合相乘﹐風雨交作。家宅﹕夜占螣蛇克宅﹐難免驚憂。仕宦﹕末傳作催官符﹐占官甚吉。求財﹕靑龍與刃羅相並﹐恐不宜取。婚姻﹕支幹互合有必成之勢。胎產﹕上彊下弱﹐胎乃成男﹐幹上脫支﹐產必易速。疾病﹕戌虎克水﹐膀胱受病﹐賴用制虎﹐不久自愈。出行﹕人宅相合﹐行期恐緩。行人﹕天罡加仲﹐尙在中途。兵戰﹕似易實難﹐恐有不利。

畢法云﹕交車相合交關利﹐人宅受脫俱招盜。指掌賦云﹕寅子戌爲冥陽﹐善人是寶。壬髓經云﹕一上克下﹐元首順化。玉女通神訣云﹕上下相生皆喜美﹐交相克戰定癭痾。玉成歌﹕從魁同虎干支住﹐宅裏須言有孝人。

壬辰日第四局幹上申

課體﹕元首﹐元胎。

課義﹕長生難處﹐晝夜元虎﹐閉口之財﹐丁馬動取。

解曰﹕申乃日之長生﹐晝將乘元﹐夜將乘虎﹐其耗費驚危﹐實難處此。巳爲旬尾﹐加於旬首之上﹐乃是日財﹐故曰閉口之財。中傳驛馬﹐末傳旬丁﹐其象至動﹐必不能捨此日財而他就也。

斷曰﹕元胎之課﹐先滯後通。但支幹彼此相刑﹐有賓主不浹之象。破碎在支﹐夜占乘雀﹐當有爲口舌文書而破財者﹐惟喜三傳遞生財爻。若春夏占之﹐財源大利。但屬閉口﹐不可饒舌。惟占病訟﹐最爲可畏也。

天時﹕水母臨幹﹐天罡指陰﹐自然有雨。家宅﹕六破相加﹐陰陽自刑﹐有傷殘之象。仕宦﹕貴人發用﹐日祿居末﹐最吉。求財﹕晝占宜得貴人之財﹐夜占宜得婦女之財﹐俱宜緘默。婚姻﹕刑破相加﹐兩家不吉。胎產﹕上彊下弱﹐妊乃成男﹐刑破相加﹐其產必速。疾病﹕肝鬱气塞之癥﹐或系手足受傷﹐喜乘長生﹐𨿽凶無害。出行﹕丁馬相加﹐白虎乘申﹐行不少停。行人﹕天罡加季﹐可以立至。兵戰﹕晝占則吉﹐夜占則凶。

畢法云﹕鬼臨三四訟災隨﹐水日逢丁財動之﹐閉口卦體兩般推。中黃經云﹕河井相加日與辰﹝辰爲天河﹐未爲地井﹞﹐日辰又在水中存﹔三傳俱金無土類﹐行者須教水溺人。括囊賦云﹕元武乘午兮職轉﹐白虎申酉兮訟爭。玉成歌云﹕巳亥貴臨多反覆。

壬辰日第五局幹上未

課體﹕重審﹐勵徳﹐狡童。

課義﹕幹上無畏﹐支墓末蒞﹐病困訟刑﹐行人立至。

解曰﹕幹上未土﹐𨿽爲日鬼﹐但遇旬空﹐無足畏矣。支爲日之墓神﹐居於末傳﹐患病則困﹐構訟則刑﹐深可畏懼。惟占行人﹐可以立至﹐緣本日之墓神﹐臨於末傳故也。

斷曰﹕重審之卦﹐事多不順﹐干支各乘三合﹐而子未六害﹐乃是合中犯殺﹐成中有害﹐美中有惡之象。比肩太重﹐必有損於妻財。如二月夜占﹐日鬼作死气﹐乘太常加幹﹐主有外孝服。

天時﹕靑龍發用﹐三傳盡水﹐風雨之象。家宅﹕靑龍與六合臨支宅中﹐必多喜慶之事。仕宦﹕靑龍發用﹐必待官星塡實﹐始得。求財﹕宅上乘龍﹐財已至家。婚姻﹕支幹相害﹐幹上之官星又空﹐不爲吉兆。胎產﹕下彊上弱﹐妊乃成女﹐母實兒空﹐占產不吉。疾病﹕膀胱與腎經受病﹐不藥可愈。出行﹕水路甚吉﹐陸路甚佳。行人﹕墓臨末傳﹐行人立至。兵戰﹕晝夜皆吉﹐謹守尢妙。

畢法云﹕彼此猜忌害相隨﹐合中犯殺蜜中砒。課經云﹕未加壬幹上神作日幹之明鬼﹐支上神子水遁得戊土作日幹之暗鬼﹐是支幹上有明暗二鬼。語云﹕明鬼易避﹐暗鬼難防。指掌賦云﹕子申辰爲仰元﹐守凝寒之困。壬髓經云﹕日月之門﹐天乙臨上﹐勵徳之名﹐看陰陽將﹐君子榮遷﹐小人無況。

壬辰日第六局幹上午

課體﹕知一﹐不備﹐孤辰。

課義﹕不尊失敍﹐被下欺侮﹐夜必亡財﹐怪臨門戶。

解曰﹕幹尊支卑﹐以干臨支而受克﹐不自尊重﹐失其倫序﹐而取卑下之侮也。午財臨日發用﹐夜乘元武﹐又逢空陷﹐財之亡也必矣。魁罡乘蛇虎﹐臨於卯酉﹐門戶當有怪異也。

斷曰﹕知一之卦﹐事有狐疑。三傳遞生﹐申爲長生﹐宜有薦舉者矣。但初被午克﹐中被丑墓﹐謂之長生無气﹐推薦恐不得力。又被遭夾克﹐受人驅策﹐必有身不自由之象。

天時﹕午火逢空﹐天罡指陰﹐晴而後雨。家宅﹕人來就宅﹐以尊依卑﹐門戶多事﹐失脫宜防。仕宦﹕官星落空﹐貴人不見﹐占官欠利。求財﹕財爻空陷﹐己財難保﹐何暇他求。婚姻﹕以男就女﹐支幹自刑﹐不甚吉利。胎產﹕下彊上弱﹐二陽包陰﹐妊乃成女﹐母實兒空﹐占產不吉。疾病﹕肝經受傷﹐或手足難舉﹐出旬可治。出行﹕戀家難行。行人﹕天罡加仲﹐尙在中途。兵戰﹕其象不寧﹐凶消吉散。

畢法云﹕權攝不正祿臨支﹐初遭夾克不由己。古鑑﹕午命人丑將午時占前程﹐曰﹕課名亂首﹐當因到官取財﹐爲僕所持﹐妻必爲僕所淫﹐且死於僕人之手。蓋亥加辰﹐乃自取亂首。上乘天空﹐下受罡克﹐所以爲僕所持。午爲財﹐丑爲官﹐官加財上乃官受贓之象。天后臨亥﹐妻必主淫。亥乘天空夾克﹐故爲僕有。申爲文墳作長生而不顧﹐此爲拒屍﹐命其不久乎。

壬辰日第七局幹上巳

課體﹕反吟﹐勵徳﹐斬關﹐閉口。

課義﹕巳及丙丁﹐總是財星﹐兩貴受克﹐斬關課名。

解曰﹕支上之戌﹐遁出丙火。中傳之亥﹐遁出丁火。三傳初末﹐皆是巳火。水日逢之﹐總屬財神。巳爲日貴臨亥﹐卯爲夜貴臨酉﹐俱受下克﹐不宜告貴。河魁在支﹐上乘靑龍﹐反吟斬關﹐大利於逃亡也。

斷曰﹕反吟之卦﹐事有往返。財爻太多﹐惟秋冬身旺之時﹐可以取財。春夏身弱﹐反有所費。且財祿臨絕﹐止宜結絕財物舊事。占病﹑占訟﹑占食祿事﹐皆非所宜。

天時﹕天地相通﹐水上火下﹐有雨不大。家宅﹕宅上晝夜乘龍﹐必多喜慶之事。仕宦﹕晝貴臨幹﹐靑龍臨宅﹐功名可得﹐但嫌兩貴受克﹐有美中不足之事。求財﹕滿目皆財﹐晝得貴人之財﹐夜得婦女之財。婚姻﹕幹貴支龍﹐可偕伉儷。胎產﹕下彊上弱﹐妊乃成女。疾病﹕有腹痛之疾﹐或腎水虛涸﹐或寒熱往來等癥﹐防翻覆。出行﹕水陸皆是坦途。行人﹕天罡加季﹐行者立至。兵戰﹕晝占甚吉﹐夜占次之。

畢法云﹕閉口卦體兩般推﹐兩貴受克難幹貴。課經云﹕壬辰日巳加亥﹐謂之徳喪祿絕格。三車一覽云﹕天罡加戌﹐將乘天后﹐主男女私通之事。纂要云﹕夜占將乘太陰﹐爲巳火所克﹐謂之太陰內戰﹐所謀皆危。玉成歌云﹕巳亥貴臨多反覆。

壬辰日第八局幹上辰

課體﹕重審﹐不備﹐亂首。

課義﹕上門欺淩﹐孟避不能﹐寅𨿽可制﹐渠力難興。

解曰﹕支辰臨幹克幹﹐爲上門亂首。又系華蓋﹐其欺淩之惡﹐不能避也。寅木發用﹐𨿽可制此辰土﹐柰酉金克之。彼方自立仇地﹐力已弱矣﹐烏能興起而作援乎。

斷曰﹕重審之課﹐以下犯上﹐又名亂首﹐不免尾大不掉。𨿽干支上神﹐辰酉六合﹐而墓神覆日﹐百事昏沈﹐且三傳遞克﹐猶幸中末空亡﹐尙可解釋。但酉爲敗神臨支﹐家中敗壞﹐亦防酒色迷人。

天時﹕墓神覆日﹐水運乎上﹐天罡指亥﹐主有雨。家宅﹕支幹之上神相合﹐室家和美。仕宦﹕貴祿不見﹐官星乘墓﹐功名遲鈍。求財﹕財爻不見﹐不得。婚姻﹕支幹之上神相合﹐有必成之勢。胎產﹕下彊上弱﹐二陽包陰﹐妊乃成女﹐子戀母腹﹐產必遲延。疾病﹕晝占乃心經受病﹐幸白虎落陷受克﹐不藥可愈。出行﹕人宅相合﹐行期遲緩。行人﹕天罡加孟﹐尙未啟行。兵戰﹕利主不利客﹐晝夜俱不甚利。墳葬﹕此系敗地﹐水法不合﹐大傷人丁。

畢法云﹕虎乘遁鬼殃非淺﹐不行傳者考初時。指南﹕庚辰十一月丑將申時﹐代友占往孟津﹐曰﹕此課支加幹克幹﹐爲上門亂首﹐大凶之課。時此友在懷慶﹐適孟渡河往孟津﹐夫馬已哄集署門﹐因投書痛止之﹐遂迎其椿萱至懷。不十數日而遭內艱﹐及春正二十一日﹐賊陷雒陽矣。

壬辰日第九局幹上卯

課體﹕重審﹐寡宿﹐曲直。

課義﹕夜將皆土﹐傳末救護﹐常人欲之﹐君子深惡。

解曰﹕夜將皆土﹐克制壬水﹐賴末傳之卯木來救﹐且會成木局﹐以壓眾鬼。常人值此﹐得免官訟。君子則又忌見子孫﹐慮克官星﹐所以深畏而忌之也。

斷曰﹕曲直之局﹐似乎脫气。然夜占能制土鬼﹐不可一例言之﹐但不免貴人相賺耳。喜辰上申金﹐能敵眾木。但交車六害﹐支幹各自乘脫。而三傳又盜日傷支﹐大約好事難成﹐憂事則易解散耳。占訟先曲而後直。

天時﹕天罡指陽﹐木局生火﹐朱雀發用﹐晴而不雨。家宅﹕長生乘六合﹐靑龍臨宅﹐主尊長有喜合之事。仕宦﹕子孫全見﹐占官不吉。求財﹕財爻不見﹐不得。婚姻﹕夜占甚吉﹐晝占平平。胎產﹕胎坐長生﹐占產不利。疾病﹕心經與膀胱受病﹐晝占則兩虎相夾﹐病勢甚篤。出行﹕夜占吉。行人﹕尙未起程。兵戰﹕未見甚利。

畢法雲﹕水日逢丁財動之﹐人宅受脫俱招盜。精蘊﹕十月寅將戌時占逃亡﹐曰﹕小吉加卯爲用﹐主門戶動搖。將乘朱勾﹐主爲文字詞訟交加。中見登明﹐將得天空﹐必因欺詐而起。甲申旬以午未爲孤虛﹐占逃亡終不可獲。末見太衝﹐將乘太陰臨日。辰上見傳送﹐將得六合爲天門。壬日冬占﹐太陰臨生門﹐逃必遠去也。

壬辰日第十局幹上寅

課體﹕遙克﹐蒿矢﹐稼穡。

課義﹕互相吞並﹐夜戌虎盛﹐身幸乘寅﹐眾鬼欽敬。

解曰﹕幹上寅木﹐克支之辰。支上未土﹐克幹之壬水﹐是互相吞並也。夜占戌虎最惡﹐辛賴日上寅木﹐可以敵土﹐所以眾鬼皆敬而畏之也。

斷曰﹕蒿矢之卦﹐三傳皆土。戌夜乘虎傷日﹐誠爲至凶。所喜坐於空鄕﹐𨿽有謀害﹐不能爲禍﹐夜貴稍重。若用晝占﹐則貴塞鬼戶﹐魍魎全無矣。惟利坐待﹐不利動謀。

天時﹕龍𨿽升天而空陷﹐三傳皆土﹐不雨。家宅﹕元後脫幹防失脫﹐朱勾乘支﹐不免口舌。仕宦﹕晝乘靑龍﹐夜乘白虎﹐惟利職官。求財﹕不見財爻﹐不得。婚姻﹕交互相克﹐未見其美。胎產﹕二陽包陰﹐妊乃成女。疾病﹕當是頂門刺痛﹐或腎水涸竭﹐或脾胃受病﹐不久可愈。出行﹕陸路防失脫﹐水路防口舌。行人﹕天罡加季﹐行者至門。兵戰﹕好事難成﹐凶事易散﹐宜謹愼。墳葬﹕穴情𨿽好﹐人手不淸﹐且防有口舌爭競。

畢法云﹕眾鬼𨿽彰全不畏﹐夫歸蕪淫各有私﹐鬼臨三四訟災隨。課經云﹕幹上寅木爲日幹之脫气﹐晝乘元武﹐爲脫盜格。但旣爲救神﹐又當別論。祕要云﹕亥爲幹徳屬水﹐辰爲支刑屬土﹐三傳助刑伐徳。若追亡捕逃﹐利小人而不利君子。照膽祕訣云﹕日刑殺到憂妻妾。心印賦云﹕蒿矢遙神克日幹﹐救神制鬼卻爲歡。

壬辰日第十一局幹上醜

課體﹕重審﹑六儀﹑涉三淵。

課義﹕發用長生﹑丑午來憎﹑勿依末旺﹑晝戌虎獰。

解曰﹕申金髮用﹐乃壬水之長生﹐不無所益。但干上丑土﹐支上午火六害相遇﹐則丑午所以取憎也。末傳之旺子﹐晝占乘虎﹐又系羊刃﹐烏可相依。況中傳之戌土﹐夜更乘虎﹐而狺狺孟噬乎。

斷曰﹕重審之卦﹐利於後動。但六害相加﹐支破傷幹﹐空財臨干支上而發用。長生又坐空克之鄕﹐旣被支上午克﹐又被幹上丑墓﹐全然無气﹐豈可恃賴耶。惟六儀發傳﹐或能化凶爲吉耳。晝占太常克幹﹐亦防孝服。

天時﹕水母空陷﹐天罡臨寅﹐旬內不雨。家宅﹕支幹相害﹐宅上與末傳虎刃相衝﹐恐多驚恐。仕宦﹕靑龍與官星相並﹐又儀神發用﹐占官最吉。求財﹕夜占可得。婚姻﹕支幹之上神相害﹐占婚不吉。胎產﹕下彊上弱﹐子孫屬陰﹐孕乃成女。疾病﹕心經受傷﹐或腎水虛涸之癥﹐然發用長生﹐終當痊好。出行﹕水陸二路﹐俱各中平。行人﹕天罡加孟﹐尙未起行。兵戰﹕先吉後驚﹐後宜謹備。

畢法云﹕虎乘遁鬼殃非淺。六壬統論云﹕辰爲天罡﹐寅爲鬼戶﹐辰加寅爲罡塞鬼戶﹐使眾鬼不能窺覷。宜於避難﹐或陰私之事。指掌賦云﹕申戌子爲涉三淵﹐當隱於山林。又云﹕傳見六儀﹐病將瘥而獄自出。神將論云﹕申乘六合爲醫人﹐臨空亡爲和尙。

壬辰日第十二局幹上子

課體﹕元首﹐進茹。

課義﹕晝旺乘虎﹐那堪遁戊﹐休賴木旺﹐渠自受苦。

解曰﹕子乃旺水﹐臨幹而與日比和﹐可云相得﹐柰遁出戊土﹐又乘晝虎﹐反來克幹。若恃寅卯之旺﹐以制戊土﹐不知卯受辰害﹐且乘太陰之金﹐復遁庚辛二金克制﹐是渠方受苦不暇﹐何暇救人乎。經所謂見救不救﹐災須自受也。

斷曰﹕連茹之卦﹐丑發用爲明鬼﹐子臨幹爲暗鬼﹐二鬼相並﹐難免口舌矣。且幹上之子﹐支上之巳﹐夾定三傳﹐止虛一位﹐是經營必有未周也。又网刃在前﹐凡謀不宜妄動。

天時﹕日上有网﹐又與用傳相合﹐密雲不雨之象。家宅﹕貴人臨宅生宅﹐當得貴人之益。仕宦﹕网羅髙張﹐防丁艱。求財﹕宜得貴人文書之財。婚姻﹕支幹交克上神﹐占婚不吉。胎產﹕二陰包陽﹐妊乃成男。疾病﹕心經受病﹐或膀胱有疾﹐課名閉口﹐病恐不食﹐難治。出行﹕晝占陸路不吉﹐水路可行﹔夜占水陸皆可。行人﹕天罡加仲﹐尙在中途。兵戰﹕先憂後喜。

畢法云﹕所謀多拙逢羅网﹐夫婦蕪淫各有私﹐虎乘遁鬼殃非淺。指掌賦云﹕丑寅卯爲將泰﹐有聲名而未蒙實惠。心印賦云﹕子丑相加事必成﹐更逢吉將轉歡欣。神將論云﹕丑加子﹐謂之牛女相會﹐占婚卻宜。纂要云﹕巳財作閉口臨支﹐與閉口祿同﹐不利占病。

癸巳日第一局幹上醜

課體﹕伏吟﹐勵徳﹐稼穡。

課義﹕五鬼相攻﹐閉口免凶﹐晝夜戌虎﹐病訟重逢。

解曰﹕土爲日鬼﹐課與傳共布五土﹐並攻癸水﹐何可當也。巳爲閉口﹐緘默不言﹐庶可以免凶脫禍。河魁作鬼﹐晝夜乘虎﹐病訟不免重疊而見也。

斷曰﹕自信之卦﹐伏匿不動﹐惟三九月戌爲天馬﹐方有動象。或逢亥上年命﹐亦可言動。仕宦逢之﹐催官符至﹐上任極速﹐常人則不利也。所喜末傳空亡﹐無足深患﹐又課名稼穡﹐凡事有艱難之象。

天時﹕三傳純土﹐無雨。家宅﹕貴徳臨宅﹐財气重重﹐富而且貴之象。仕宦﹕官星臨身﹐中傳催官符至﹐得之甚速。求財﹕財已充庭﹐不求自至。婚姻﹕占男中平﹐占女差吉。胎產﹕男喜易產。疾病﹕腎水涸竭之癥﹐或齒痛嘔血﹐出旬不治。出行﹕陸路不佳﹐水路可行。行人﹕近者立歸﹐遠者難定。遺失﹕不出本家。逃亡﹕在西方尋。兵戰﹕晝夜將凶﹐未見其利。

畢法云﹕虎臨幹鬼凶速速﹐閉口卦體兩般推。課經云﹕辰戌丑未爲三傳﹐自相衝刑﹐可以凶制凶﹐是謂賊捉賊。又內有四金字﹐可以制化凶鬼﹐翻不爲害。玉成歌云﹕三刑爲鬼入家破。又云﹕伏吟舉動心無遂。指掌賦云﹕三傳純官鬼﹐而兄弟成災。

癸巳日第二局幹上子

課體﹕元首﹐退茹﹐解離。

課義﹕遞相克賊﹐祿被元食﹐難進難退﹐課名迫逼。

解曰﹕幹上子水﹐克支神之巳火。支上辰土﹐克日幹之癸水﹐是遞相克賊也。子水爲日幹之祿﹐夜占被武侵蝕﹐則祿不可守矣。進而投於三傳﹐初中均是脫气。又進而至於末傳﹐更遭鬼克﹐乃退而復守虛枵之祿﹐終無所益﹐難以聊生。前旣不可進﹐後又不可退﹐課名迫逼﹐不亦宜乎。

斷曰﹕退茹之卦﹐宜退不宜進。況旺祿臨身﹐尢宜守舊。又交互克伐﹐課名解離﹐夫婦恐有乖睽﹐人情亦防叵測。

天時﹕天罡指陰﹐自然有雨。家宅﹕人少宅寬﹐宦家安吉。仕宦﹕旺祿臨身﹐與末傳之官星相合﹐功名可望。求財﹕只宜謹守己財﹐不宜他求妄想。婚姻﹕占男則吉﹐占女不佳。胎產﹕男喜﹐母有驚恐。疾病﹕防遺漏風癱之癥﹐貴醫可治。出行﹕陸路甚佳﹐水路不吉。行人﹕天罡加孟﹐尙未啟行。兵戰﹕晝占則凶﹐夜占則吉。墳葬﹕防損人口。

畢法云﹕夫婦蕪淫各有私﹐旺祿臨身徒妄作。課經云﹕辰加巳﹐晝夜皆乘螣蛇﹐地盤之巳亦蛇﹐名兩蛇夾墓。占病必有積塊在腹﹐恐致不救。或行年本命是辰﹐死期尢速。若年命居亥加戌﹐用虎衝蛇﹐庶得少延耳。

癸巳日第三局幹上亥

課體﹕重審﹐間傳﹐極陰。

課義﹕初鬼末敗﹐丁馬獨在﹐千里之行﹐獲財十倍。

解曰﹕初傳之丑土﹐乃是日鬼。末傳之酉金﹐又是水之敗气﹐俱無所用矣。惟存中傳之亥水﹐上乘旬丁﹐且系日馬。丁見則財動﹐馬見則遠行。𨿽去而之千里﹐有不獲財十倍乎。

斷曰﹕極陰之課﹐間隔而退﹐有抑塞不舒之象。初傳鬼坐克地﹐末傳酉坐脫鄕﹐惟取亥上暗財而已。然家居亦不利也。宅有卯貴脫幹﹐防有貴人脫賺﹐或施捨神佛功徳。

天時﹕畢宿臨於末傳﹐亥水加於日上﹐濃陰密雨之象。家宅﹕夜占貴人生宅﹐主有薦拔之事。求財﹕水日逢丁﹐外財大獲。仕宦﹕晝夜貴加﹐必主逢貴﹐然系脫气﹐不無所失。婚姻﹕幹上克支﹐支上脫幹﹐未見甚美。胎產﹕極陰之課﹐妊是女胎﹐產亦不吉。疾病﹕胸脇多風﹐或腎水不足﹐然鬼坐克鄕﹐不久自愈。出行﹕從陸路而去﹐必獲財歸。行人﹕天罡加仲﹐尙在中途。兵戰﹕課名極陰﹐未見其利。

畢法雲﹕水日逢丁財動之﹐閉口卦體兩般推﹝夜占﹞﹐晝夜貴加求兩貴。精蘊云﹕卯爲夜貴﹐加臨巳上﹐兩貴相加於極陰之課。惟宜兩處暗求﹐卻得貴人周濟。課經云﹕倘立秋前一日是壬﹐爲火絕之日﹐壬寄在亥﹐癸日占得丑上見亥﹐爲天禍課。

癸巳日第四局幹上戌

課體﹕元首﹐稼穡﹐閉口。

課義﹕幹及三傳﹐凶禍難言﹐宅中寅木﹐可敵仇冤。

解曰﹕晝占白虎乘戌﹐臨幹克幹﹐已見凶徵。三傳又皆凶鬼﹐其病訟之患﹐自當不一而足。幸賴支上之寅木﹐可以敵鬼﹐不爲凶咎﹐當有同居之人﹐力爲解救也。

斷曰﹕元首之課﹐𨿽曰順徵﹐但干支交互相脫﹐有彼此懷詐之象。所喜中末傳空﹐先凶後吉。夜占申乘白虎﹐衝支上寅木之蛇﹐宅中當有怪異不寧﹐然亦虛驚而已。

天時﹕箕宿臨支﹐風而不雨。家宅﹕家有子弟﹐力能禦侮﹐宅賴以安。仕宦﹕催官符發用﹐得官甚速。求財﹕夜占財可得。婚姻﹕支幹相克﹐兩各平平。胎產﹕男喜﹐產易。疾病﹕白虎臨戌﹐病乃幹表﹐或眼目疼痛之癥﹐末空白愈。出行﹕水陸二路﹐俱未見利。行人﹕天罡加季﹐可以立至。兵戰﹕眾鬼全消﹐出兵大利。

畢法云﹕虎臨幹鬼凶速速﹐不行傳者考初時﹐眾鬼𨿽彰全不畏。觀月經曰﹕此課白虎若帶死神死气﹐謂之魄化﹐又名旱苗無雨。如正月癸巳日亥將寅時﹐戌加癸發用﹐白虎乘死气來克癸水。課傳又見天羅地网﹐末傳復爲日幹之正墓﹐將乘螣蛇。占若得此﹐必主有死亡之事。

癸巳日第五局幹上酉

課體﹕元首﹐從革。

課義﹕人就財鄕﹐傳課循環﹐晝將土神﹐憂變怡顏。

解曰﹕日幹爲人﹐而癸寄於丑﹐醜卽人也。支神之巳﹐乃是癸水之財﹐今以丑幹加巳﹐是人就財鄕也。四課不離於三傳﹐三傳不出乎四課﹐謂之循環格。晝將皆土傷幹﹐宜乎可畏。幸三傳之金﹐竊土生身﹐是憂變怡顏矣。

斷曰﹕從革之課﹐段煉相從。占主變動﹐有革故鼎新之象。但干乘敗气﹐又爲破碎﹐所謂破敗神者是也。或家有不肖子弟﹐以酒色敗家者。又三合金局﹐幹上見酉爲自刑﹐名金剛格。緣巳刑申﹐丑刑戌﹐惟酉不能刑﹐故自刑其西方也。有气則革而進﹐無气則革而退。

天時﹕畢宿發用﹐必雨。家宅﹕支陰乘破敗之神﹐宅必難守。仕宦﹕最吉。求財﹕家財不得。婚姻﹕課曰從革﹐最不相宜。胎產﹕課傳皆陰﹐妊乃成女。疾病﹕病在肺經﹐或筋骨脾胃膀胱﹐並腎虛之癥。出行﹕水陸二路﹐皆不云吉。行人﹕天罡加孟﹐尙未起身。兵戰﹕晝占吉﹐夜占凶。

畢法云﹕三傳遞生人舉薦。課經云﹕此課叢雜不一﹐夥眾共謀﹐或兩處托人幹事。凡謀必遂﹐大都三合成局﹐是無己之象。一事方去﹐一事又來。若遇吉將﹐必有先容引進之人。惟恐不利占解散等事。

癸巳日第六局幹上申

課體﹕重審﹐斫輪。

課義﹕交朋合美﹐財神已矣﹐生虎鬼龍﹐一悲一喜。

解曰﹕支上之子﹐與幹丑相合。幹上之申﹐與支巳相合﹐上下交合﹐朋情自然和美。但巳爲癸水之財﹐旣被旺祿所克﹐又被戌虎所墓﹐則此財止宜棄之而已。如夜將申金﹐本能生我﹐而乘白虎﹔戌土本作日鬼﹐而乘靑龍﹐悲中有喜﹐喜中有悲﹐非一悲一喜而何。

斷曰﹕斫輪之卦﹐大利占官。但晝占貴人入獄﹐不宜妄干當事﹐所謂咄目煞者是也。旺祿臨支克支﹐宅中不甚安妥。若有喜事破耗則吉。

天時﹕水母臨幹﹐靑龍臨支﹐天罡指畢﹐必然有雨。家宅﹕靑龍與六合﹐晝夜加干支上﹐必多喜合之事。仕宦﹕課名鑄印﹐占官最吉。求財﹕財爻𨿽見﹐恐取之生患。婚姻﹕交車相合﹐秦晉可諧。胎產﹕私胎生男﹐產期尙遠。疾病﹕傷風腎竭之癥﹐喜得貴醫治之﹐不日可愈。出行﹕水陸俱佳﹐但行人戀宅﹐行期遲滯。行人﹕天罡加仲﹐尙在中途。兵戰﹕美中不足﹐更宜愼之。墳葬﹕龍神甚旺﹐發財發貴。

畢法云﹕權攝不正祿臨支﹐課傳俱貴轉無依﹐晝夜貴加求兩貴。課經云﹕卯加申發用﹐夜占必因貴人而作內亂﹐緣貴人內戰故也。心印賦云﹕子來加巳爲極陽﹐戊癸合時大吉昌。

癸巳日第七局幹上未

課體﹕反吟﹐勵徳。

課義﹕皆馬皆丁﹐不容少停﹐貴𨿽難靠﹐財卻丰盈。

解曰﹕亥爲丁神﹐又爲驛馬。未中亦有丁寄﹐是支幹三傳皆逢丁馬﹐至動至速﹐豈容少停乎。晝貴巳火臨於亥地﹐受水所克﹐夜貴卯木臨於酉方﹐受金所克﹐是皆不可倚靠者也。巳爲財神﹐丁亦財神﹐則徧地皆財﹐非丰盈而何。

斷曰﹕無依之課﹐支幹各自相克﹐彼此皆防有損。貴登天門﹐宜動達天庭﹐上章奏事。又雀鬼加幹﹐構訟最忌﹐惟占功名考試最吉。凡事人情不定﹐亦有重求輕得之象。

天時﹕課傳皆陰﹐水運乎上﹐火居於下﹐晴而復雨﹐雨而復晴。家宅﹕丁馬相加﹐恐非安居之象。仕宦﹕貴登天門﹐占官甚利。求財﹕滿目皆財﹐何患不得。婚姻﹕支幹各自相傷﹐男女總非吉象。胎產﹕課傳皆陰﹐女胎﹐產速﹐須防墮胎。疾病﹕有頭風顚斜之疾﹐或寒熱往來﹐須防反覆。出行﹕丁馬甚多﹐來去甚速。行人﹕天罡加季﹐丁馬重重﹐行者立至。兵戰﹕情態多變﹐出兵宜愼。

畢法云﹕兩貴受克難幹貴﹐干支全傷防兩損。訂訛云﹕午馬胎財﹐夜占乘元﹐占孕者必系私胎。神將論云﹕夜占太常加幹﹐二月占防有孝服。三車一覽雲﹕水日反吟﹐動獲資金。中黃經云﹕馬見巳亥在路歧。

癸巳日第八局幹上午

課體﹕重審﹐斬關﹐孤辰。

課義﹕夜占被盜﹐錢財累耗﹐名值元辰﹐俱懷凶暴。

解曰﹕發用財空﹐夜將乘元﹐上下夾克﹐午宮又被亥克﹐回歸又受癸克﹐是錢財被盜而累耗也。陰日支後一辰名元辰﹐今末傳之辰﹐旣脫幹上之午﹐復衝支上之戌﹐是見傷於元辰﹐而俱懷凶暴之情矣。

斷曰﹕斬關之課﹐中乘丁馬﹐利於遠行。但孤辰發用乘元﹐不免走失之患﹐亦主孤煢。惟靑龍帶官臨宅﹐宜於仕宦。

天時﹕午火受克﹐水運乎上﹐出旬必雨。家宅﹕晝夜皆乘靑龍﹐宅中必多喜慶之事。仕宦﹕官星作墓﹐不甚通利。求財﹕財爻落空﹐恐不能得。婚姻﹕課名孤辰﹐占婚不吉。胎產﹕二陽包陰﹐產必成女。疾病﹕腹痛脾泄﹐腎水不足。出行﹕陸路不吉﹐水路可行。行人﹕天罡加孟﹐尙未起行。兵戰﹕晝夜皆不利。

畢法雲﹕水日逢丁財動之﹐空上逢空事莫追。邵公占驗﹐戊申五月申將卯時﹐一婦人己卯生占身命﹐曰﹕爲不正婦人﹐遇饑則气攻胸臆﹐以致眼目昏暗。子不多存﹐足生小趾。後有血癭之疾﹐破潰而死﹐必因養蠶而致。蓋午空爲不正陰人﹐又爲目﹐被水所克﹐故主昏暗。本命祿空﹐故主饑。戌爲足﹐加巳乘龍﹐爲添足之象﹐故有小趾。亥爲血海﹐乘不堅之辰土。天后厭穢﹐癸見厭穢﹐則成血癭而死也。

癸巳日第九局幹上巳

課體﹕涉害﹐從革﹐不備﹐贅婿。

課義﹕財來就我﹐循環相鎖﹐將克傳生﹐眾口傳播。

解曰﹕巳爲日財﹐加於幹上﹐且三傳自支傳幹﹐是財來就我也。巳爲旬尾﹐循環相鎖﹐若求解釋憂疑﹐非所占矣。土將克身﹐似乎可憂。然生起傳金﹐反來育身﹐是憂變爲喜。且自末傳之巳火﹐迆邐生幹。仕宦得此﹐必有眾口推薦之者。

斷曰﹕從革之體﹐有革故鼎新之象。三傳火土生金﹐金來生水﹐有官有印﹐可爲要地樞機。但才乘官貴﹐必當獻納殷勤﹐方爲得力。且合中犯殺﹐亦防有笑裏藏刀之人。支乘破敗﹐不能安享。又名贅婿﹐進退不能自由。

天時﹕畢宿發用﹐全金生水﹐必有大雨。家宅﹕敗神臨宅﹐不無耗散之事。仕宦﹕晝占貴人臨身﹐又系三傳遞生﹐占官最吉。求財﹕財來就人﹐坐享其利。婚姻﹕三合相連﹐有必成之勢。胎產﹕課傳無陽﹐妊乃成女﹐但課皆合﹐產必遲延。疾病﹕咳嗽勞傷﹐腎水涸竭﹐醫不得力﹐難以速瘥。出行﹕陸路甚好﹐然傳逢三合﹐行期必愆。行人﹕天罡加仲﹐尙在中途。兵戰﹕先凶後吉﹐防敵有詐。

畢法云﹕合中犯殺蜜中砒﹐三傳遞生人舉薦。纂要云﹕財神閉口﹐占病皆凶。辧惑云﹕午加寅上爲胎坐長生﹐不利占產﹐大宜占孕。指掌賦云﹕酉丑巳爲獻刃﹐遠近皆受其傷。

癸巳日第十局幹上辰

課體﹕重審﹐元胎﹐六儀﹐斬關。

課義﹕墓克其身﹐倚賴於寅﹐不甘之者﹐初支兩申。

解曰﹕墓神覆日克日﹐賴末傳寅木克制辰土爲救。柰初傳與支上之兩申﹐情有不甘﹐反克寅木﹐不能制辰。所謂遇救不救﹐災須自受也。

斷曰﹕元胎之卦﹐宜新不宜舊。但干乘墓克﹐支乘長生六合﹐有自己昏迷他人逸樂之象。且六合發用內戰﹐事𨿽垂成﹐亦防破敗。三傳乘後合元武﹐占婚者先有私情。

天時﹕墓神覆日﹐恐不能晴。家宅﹕靑龍相合﹐宅多喜慶。求財﹕宅中自有。婚姻﹕可成。胎產﹕女胎﹐產順。疾病﹕腎虛發昏﹐速醫尙效。出行﹕水路甚佳。行人﹕可以立至。兵戰﹕美中不足。墳葬﹕吉﹐阡有益。

畢法云﹕後合占婚豈用謀。古鑑﹕寅將亥時占婚﹐曰﹕巳申寅亥相合﹐其婚必成。申爲長生學堂﹐其婦必輕盈淸白﹐善能書算。亥中有丁﹐婚後當丁母艱。子息乘於丁上﹐便當有子。三傳無空﹐享福綿遠﹐果驗。邵公占驗﹕戌將未時占宅﹐曰﹕墓作天后主遲鈍﹐天后爲滯神﹐見墓愈滯。喜旬首引出長生﹐乘合制元﹐且首尾相見﹐主進人口及懷妊之事。又寅爲風﹐武爲水﹐主子息得風濕之癥。又行年在身﹐主內爭訟﹐必有道土講和也﹐皆驗。

癸巳日第十一局幹上卯

課體﹕遙克﹐蒿矢﹐勵徳﹐寡宿﹐入冥。

課義﹕源消根斷﹐凡謀氾濫﹐迆邐脫耗﹐源入幽暗。

解曰﹕干支自下生上﹐皆是脫气發用﹐又是旬空﹐非流消其源﹐枝斷其根乎。凡事虛耗﹐皆不歸實。三傳又迆邐相脫﹐自晝傳夜﹐五陰相繼﹐非漸入幽暗而何。

斷曰﹕蒿矢之卦﹐禍福俱輕﹐又逢空脫﹐全無蹤影。吉事未吉﹐凶事不凶。或爲子孫耗費﹐或爲卑下脫騙。若占病體﹐皆因不攝以致危篤。占此者惟僧道相宜。

天時﹕朱雀發用﹐天罡指陽﹐恐不能雨。家宅﹕支幹合乘脫气﹐耗費不已之象。仕宦﹕貴人臨幹﹐官星發用﹐功名可望﹐但多耗費之事。求財﹕水日逢丁﹐有財可得。婚姻﹕課名寡宿﹐占婚不吉。胎產﹕課傳無陽﹐妊乃成女﹐母空兒實﹐產必易速。疾病﹕翻胃傷食吐逆之疾﹐或腎虛膀胱受傷﹐喜鬼空陷﹐不藥可愈。出行﹕水陸二路﹐俱不甚佳。行人﹕天罡加孟﹐尙未起行。兵戰﹕有名無實﹐未見其利。

畢法云﹕晝夜貴加求兩貴﹐罡塞鬼戶任謀爲。指掌賦云﹕未酉亥爲入冥﹐主心勞而日拙。玉成歌雲﹕水乘火將皆驚恐﹐勾朱同傳主訟傷。心印賦云﹕子臨四季虎來並﹐小口年中災病頻。纂要云﹕辰加寅爲罡塞鬼戶﹐不論在傳與不在傳﹐能使眾鬼不敢窺覷。

癸巳日第十二局幹上寅

課體﹕遙克﹐蒿矢﹐連茹﹐寡宿。

課義﹕蒿矢空亡﹐前路嘉祥﹐寅元午空﹐失脫先防。

解曰﹕未作蒿矢﹐卻喜旬空﹐不足畏也。進而至於前路﹐則遇申酉生气﹐不旣嘉祥乎。但干上寅木﹐乘元脫气﹐支上午財﹐又遇旬空﹐其失脫之虞﹐所當預防矣。

斷曰﹕蒿矢之卦﹐與前課相似。空亡克日﹐事主多端。大約連茹而進﹐進則有益﹐退則無功﹐縱有齟齬﹐必當勉力精進。

天時﹕畢宿居未﹐終必有雨。家宅﹕妻財空陷﹐占宅不吉。仕宦﹕官爻空陷﹐占官欠吉。婚姻﹕妻爻空陷﹐不吉。疾病﹕腎虛之癥﹐不藥可愈。胎產﹕胎神落空﹐恐是虛喜。行人﹕天罡加仲﹐尙在中途。兵戰﹕先凶後吉。

畢法云﹕所謀多拙逢羅网。古鑑﹕寅將丑時占財﹐曰﹕午爲妻財﹐是問妻家覓財﹐許而未得﹐以旬空故也。寅爲癸息﹐癸生幹申﹐以生子而得是財﹐後遭婢僕之患﹐隨得隨失﹐空酉與破碎並臨故也。行年酉見戌爲六害﹐白虎與血支相加﹐恐遭官訟﹐幾不免刑。幸作三合﹐終能解散耳﹐俱驗。邵公占驗﹕戌加酉占宅曰﹕晚年寵妾﹐財物被盜﹐蓋末傳酉爲妾作破碎故也。又行年亥作太常﹐主有外服。天后乘脫气﹐主兒婦因病小產﹐應在四月後﹐果皆驗。

甲午日第一局幹上寅

課體﹕伏吟﹐自任﹐元胎。

課義﹕不肯守祿﹐去臨空谷﹐馬載虎鬼﹐末後相逐。

解曰﹕寅乃甲祿﹐臨身發用﹐宜相守而勿失矣。乃捨之而前﹐投於中傳之巳﹐則爲空陷之鄕。又進而逢末傳之申﹐旣爲日鬼﹐又乘晝虎。因馬而動﹐災咎難乎免矣。何如守徳祿扶身之吉﹐足以自安耶。

斷曰﹕自任之卦﹐格合元胎﹐有伏而未發﹐屈而未伸之象。末傳見馬﹐主靜中有動。但中落空陷﹐名爲折腰。凡百謀爲﹐必遭中阻。金鬼乘虎﹐名催官符。仕宦甚速﹐常人不宜。又支脫幹气﹐乘蛇可畏。然能制官﹐尙可免禍。惟不利動謀也。

天時﹕有風﹐陰晴不定。家宅﹕宜靜不宜動。婚姻﹕夜占可合﹐亦防中阻。胎產﹕十月占主私胎﹐或婢妾孕。功名﹕四月占吉﹐余防有阻﹐占官主攺任。求財﹕守分自足﹐妄求有損。疾病﹕肝家有火﹐晝占見凶有解。失脫﹕不出家中﹐逃亡不遠。出行﹕不宜﹐上任者有阻。行人﹕中途有阻﹐巳月占卽至。爭訟﹕宜解﹐不解有凶。兵戰﹕晝占不利﹐夜占吉。

畢法云﹕信任丁馬須言動﹐旺祿臨身徒妄作﹐虎臨幹鬼凶速速。袖中金雲﹕六甲伏吟﹐有祿有馬。三傳先刑後衝﹐破中有合﹐凶中有吉。禍福倚伏﹐不可一槪而推。神將論﹕螣蛇生角在寅﹐勾陳捧印在巳﹐白虎銜牒在申。

甲午日第二局幹上醜

課體﹕知一﹐退茹﹐三奇。

課義﹕退值生方﹐進遇空亡﹐夜逢庚虎﹐美裏成殃。

解曰﹕寅臨卯上﹐進則遇辰﹐爲空亡之地。退而歷丑至子﹐乃木之生方也。生我發用﹐又中傳長生。末傳財神三合﹐可不謂美乎。但夜占初傳子﹐旬遁爲庚鬼而乘白虎﹐暗中克日﹐反生災患耳。

斷曰﹕知一之卦﹐交車六害﹐主恩中有害﹐合中有離。三傳亦名潤下﹐生幹克支﹐恐子孫不利﹐凡事宜退不宜進。三奇生幹發用﹐與幹神上下六合。晝占吉﹐夜占惟利仕宦﹐余占凶。

天時﹕雨澤沾足。家宅﹕防爭鬥口舌﹐及奴婢姦私﹐宜遷攺。婚姻﹕不宜。胎產﹕安。功名﹕士有奇遇﹐或得人暗助﹐或祖父襲蔭。求財﹕遲得。疾病﹕夜占極凶﹐喜奇神可解。失脫﹕尋得。出行﹕宜赴官﹐余不利。行人﹕先有信至。爭訟﹕不負。兵戰﹕未得利。墳葬﹕恐是舊坑﹐朝山亦空﹐不吉。

畢法云﹕虎乘遁鬼殃非淺﹐六陽數足須公用。課經云﹕傳生幹克支﹐占人旺而無正屋可居﹐爲人旺棄宅格。指南﹕壬午年七月﹐客來坐定未言﹐袖占之曰﹕貴人臨身﹐必科第中人﹐非田姓卽王姓。貴被幹克﹐歲破發用﹐課傳退茹﹐必有獲罪朝廷之事。喜初中後陰爲恩澤﹐無大咎也。果荊州知府王姓﹐甲戌進土﹐以失城守逮問﹐後得脫免。

甲午日第三局幹上子

課體﹕涉害﹐間傳﹐斬關﹐勵徳。

課義﹕夜子晝申﹐總是凶神﹐六陽數足﹐革故鼎新。

解曰﹕子以遁鬼﹐乘白虎臨幹。申以日鬼﹐乘白虎入傳。夜占則畏子﹐晝占則畏申﹐總以白虎凶將故也。四課三傳﹐皆居六陽之位﹐爲六陽數足。凡占最宜公幹﹐不利私謀。自夜傳出於晝﹐爲由暗而明﹐革故鼎新之象也。

斷曰﹕涉害之卦﹐主先難後易。三傳間退﹐兼被初傳戌財引入中末鬼脫。名悖戾之格﹐亦名倒拔蛇﹐凡事艱辛。生气坐幹﹐奇神坐日﹐最能轉禍爲祥。末助初財﹐亦有旁人協助。貴臨卯酉﹐顯者有喜﹐陰小有災。

天時﹕先雨後晴。家宅﹕主虛耗﹐丑加卯﹐夜乘天空﹐主門戶動土﹐身宅不安﹐宜謝土神。婚姻﹕不正。胎產﹕胎安﹐產不利。功名﹕主以財得爵﹐大位升遷﹐下位被斥。求財﹕得之暗昧﹐不可告人﹐防因財致悔﹐爲商折本稽程。疾病﹕得之房孟﹐甚險﹐有解。失脫﹕或婦人﹐或小兒所盜。出行﹕赴官吉﹐防耗脫。行人﹕將至。爭訟﹕不利見官﹐宜和解。兵戰﹕忌用。

畢法云﹕六陽數足須公用﹐支墳財墓旅程稽﹔虎臨幹鬼凶速速﹐後合占婚豈用媒。指掌賦云﹕戌申午曰悖戾﹐有追悔之心。蓋戌午火局中間一申﹐一申反成克象矣﹐故曰悖戾。神將論云﹕元武在戌曰遭囚﹐與財星並﹐主亡失稽滯﹐少成多敗。

甲午日第四局幹上亥

課體﹕遙克﹐蒿矢﹐元胎。

課義﹕申爲矢箭﹐射中非善﹐馬載馬鬼﹐晝難脫患。

解曰﹕蒿矢本無力﹐得申金髮用﹐便爲矢有金鏃。若被射中﹐非吉祥之事。況申金又爲日鬼﹐而兼驛馬﹐鬼則患深﹐馬則動速。夜占猶可﹐晝占白虎乘之﹐其凶更甚。𨿽有善避者﹐豈能脫然免於患耶。

斷曰﹕蒿矢之卦﹐禍福俱輕。然合病胎之格﹐憂疑莫決。虎臨幹鬼發用﹐至爲凶險。幸是折腰﹐吉凶皆半途消散﹐求官者反嫌其空陷也。若四季占﹐亥水無气﹐卻喜申鬼生亥﹐乃不幸中之幸。否則虛心坐待﹐長生在幹﹐亦可竊金育日也。

天時﹕雨後生寒﹐日孟出而不出﹐大風之象。家宅﹕卯加午爲閉口﹐主有喑者。虎乘申﹐主家有病人未愈。宅上朱勾﹐主有文書勾連之事﹐宜愼。婚姻﹕𨿽見和合﹐有阻﹔胎產﹕安吉﹐防生啞兒。功名﹕巳年月大吉﹐合催官捧印﹐化龍之兆。求財﹕驚患多而獲利細。疾病﹕主咽喉癥﹐巳酉丑月占﹐爲膿血之災。失脫﹕元武臨貴﹐勾陳落空﹐不能捕獲。出行﹕出必旋返。行人﹕中路有阻。爭訟﹕利主不利客托貴無力。兵戰﹕宜愼。

畢法云﹕賓主不投刑在上﹐閉口卦體兩般推。課經云﹕亥加寅﹐夜將太常﹐乘日之長生﹐來人必占婚姻﹐或有恩賜服食等事。神將論云﹕太衝乘勾空爲沙門﹐用日主其僧多不潔少實。又天后加申﹐甲日爲湖池。

甲午日第五局幹上戌

課體﹕重審﹐炎上﹐斬關﹐狡童。

課義﹕人衰宅旺﹐他忤我向﹐訟宜順他﹐病虛脫喪。

解曰﹕三傳火局﹐脫幹比支﹐是爲人衰宅旺也。以彼此言之﹐他來脫我﹐我反生他﹐豈非他懷相損之意﹐我致相向之情乎。訟而得此﹐應在支之受生﹐爲屈意而順彼。病而得此﹐應在幹之被脫﹐爲虛弱而可虞矣。

斷曰﹕重審之卦﹐局合炎上。事多不順﹐明中有暗﹐循理則吉﹐犯上則凶。三傳四課﹐不出寅午戌三方﹐回環無端﹐主凡事孟成不成﹐孟結不結。人益我損﹐虛耗無窮。況狡童有不正之嫌﹐斬關非安居之象﹐可不愼哉。

天時﹕時旱得雨﹐兼有風雷。家宅﹕人口衰弱﹐防奴婢逃走。婚姻﹕不用。胎產﹕難產﹐母彊子弱。功名﹕有祿之官﹐主非正印。求財﹕宜索債負﹐不宜商販﹔主爲治宅多費﹐或爲人所脫耗。疾病﹕主虛損﹐或火上炎。失脫﹕或因家中喜事﹐或系奴婢姦私。出行﹕利避難奔逃﹐余防耗失。行人﹕午丙日來。爭訟﹕有解。兵戰﹕利私度關隘﹐宜息兵解和。墳墓﹕丙龍坤向則吉﹐可以發丁。

畢法云﹕權攝不正祿臨支﹐後合占婚豈用媒﹔初遭夾克不由己﹐支墳財墓旅程稽。三車一覽云﹕三傳全脫﹐反生起幹上財神﹐是爲取還魂債。又於加支﹐求宅必得。但被支脫﹐𨿽目下彊得其屋﹐後無益也。

甲午日第六局幹上酉

課體﹕元首﹐四絕。

課義﹕元財在中﹐水生坐空﹐丁神作鬼﹐凶動重逢。

解曰﹕辰爲日財﹐今元武並臨中傳之辰﹐又屬旬空﹐豈無耗失。末傳長生﹐又投空墓﹐何能爲益哉。惟存酉鬼乘丁神﹐而臨日發用﹐鬼足致凶。丁又善動﹐日上初傳﹐重重相遇﹐可勿畏哉。

斷曰﹕元首之卦﹐事由男子﹐利於先舉。日坐墓上﹐切勿冒昧投入﹐必遭蒙蔽。官鬼乘丁發用﹐支上丑土助克。若非仕宦﹐必有家鬼弄家人。辰酉六合﹐三傳自刑﹐卒難稱意。

天時﹕𨿽陰不能成雨。家宅﹕宅吉﹐宜發貴﹐然防有災。婚姻﹕難成易破。胎產﹕酉臨鬼戶﹐防鬼胎﹐占產立下。功名﹕可得﹐主有攺變或暗害。求財﹕防生災禍﹐到底成空。疾病﹕大凶﹐謂酉鬼獨發﹐申在墓外﹐又爲鬼呼也。失脫﹕難尋。出行﹕不利﹐亦不果。行人﹕丁神獨發﹐人宅卽到。爭訟﹕先發者勝﹐終解。兵戰﹕宜愼。

畢法云﹕眾鬼𨿽彰全不畏。不行傳者考初時。課經云﹕雀作日鬼加幹﹐爲雀鬼格。又干支互克上神﹐爲眞解離卦。指掌賦云﹕日辰加臨卯酉﹐離者合而合者離。精蘊﹕醜將占行人﹐天盤寅爲行年貴人﹐逆轉到地盤寅位﹐從卯門上過﹐卯上見戌﹐戌中辛克日及行年。而寅上又被酉克﹐當以不歸斷之。

甲午日第七局幹上寅

課體﹕反吟﹐無依﹐涉害﹐元胎。

課義﹕支幹俱傷﹐又坐克方﹐捨就不可﹐彼此匪良。

解曰﹕甲被申克﹐午被子克﹐彼此俱傷也。寅又坐申上﹐午又坐子上﹐俱坐克方也。在此在彼﹐無一善地﹔或就或捨﹐無一可安。易所謂不能退﹐不能遂者也。

斷曰﹕無依之卦﹐反覆不寧﹐多涉艱辛﹐人情不協。三傳祿馬俱動﹐似可有爲。然皆臨於絕地﹐長生又坐空方﹐干支上下皆克﹐惟杜門靜守﹐庶免災生。勉彊營求﹐大非吉兆。若秋占﹐子爲火鬼傷支﹐更防火燭之災。

天時﹕風雨無常﹐時作時止。家宅﹕人衰宅廢﹐宜與人兌換結絕。婚姻﹕晝占可成﹐然多反覆。胎產﹕不安。功名﹕換職易位。求財﹕徒勞無得。投謁﹕不合。疾病﹕主非一癥﹐時愈時發。失脫﹕難尋﹐逃亡遠去。出行﹕旣出﹐旋歸。行人﹕孟近還遠。爭訟﹕彼此俱傷﹐不如止息。兵戰﹕不利。

畢法云﹕支幹全傷防兩損﹐晝夜貴加求兩貴。課經云﹕申加甲﹐庚加支﹐爲明暗二鬼。又陽日反吟﹐爲徳喪祿絕。反吟四孟﹐爲四絕元胎。袖中金雲﹕反吟陰陽﹐各易其位。天地乖隔﹐南北暌違。子午乘蛇﹐官病災凶。寅申乘龍﹐隔墻有禍。指掌賦云﹕寅功曹﹐主木器文書。申傳送﹐主行程消息。傳送上會靑龍﹐子孫財損。

甲午日第八局幹上未

課體﹕知一﹐三奇﹐鑄印﹐引從。

課義﹕交互彼己﹐兩皆不利﹐夜害貴人﹐訟遭官制。

解曰﹕午未寅亥﹐干支上下交車相合。然未墓覆日﹐亥水克辰﹐彼此兩無所利也。夜貴臨身﹐而初傳之子害之﹐訟𨿽理直﹐必遭曲斷﹐況不直乎。

斷曰﹕知一之卦﹐恩中有害﹐合中有離。日遭墓覆﹐辰被水克。貴人爲用神所穿﹐格𨿽鑄印﹐遇空不成也。幸奇神獨發﹐支上神得初引末從﹐天獄解散﹐爲逢凶化吉之象。

天時﹕有雨而不沾足。家宅﹕支上引從﹐主遷修屋宅。婚姻﹕孟合還離。胎產﹕胎防不實﹐產卽下。功名﹕主有遇合﹐而無實際。求財﹕始𨿽有利﹐終歸虛耗。投謁﹕外合而情不親。疾病﹕暴病吉﹐久病凶。失脫﹕難尋。出行﹕不果。行人﹕先得空信。爭訟﹕防曲斷有屈。兵戰﹕小心則吉。

畢法云﹕前後引從升遷吉﹐害貴訟直遭曲斷。指掌賦云﹕三奇發用﹐疑惑解而喜气生﹔引從日辰﹐家必興而人必旺。占驗﹕壬午年十二月一司馬占出師。曰﹕初傳歲破內戰﹐卯命上龍馬克下﹐功名非久遠之象。必因宰執不悅﹐自孟請退。來年秋初﹐當去任矣。且斗系日本﹐墓貴臨幹﹐爲仰丘俯仇。幹墓支絕﹐種種不佳。幸奇神天赦發用﹐朱雀皇詔作恩﹐可得溫旨歸裏也﹐後果如所占。

甲午日第九局幹上午

課體﹕元首﹐炎上﹐勵徳﹐泆女。

課義﹕循環脫耗﹐秋冬急暴﹐身位頻災﹐家庭累盜。

解曰﹕三傳會火﹐循環脫幹﹐耗費甚矣。晝午夜寅﹐皆乘白虎。春夏木旺火相﹐猶之可也。秋冬遇之﹐卽爲餓鬼餓虎﹐爲惡尢暴。身旣受災﹐而支亦墓脫﹐必頻頻招盜也。

斷曰﹕元首之卦﹐局合炎上﹐事多利順﹐像亦光明。但脫上逢脫﹐虛詐多端。幸脫气生戌﹐可取還魂之債。然勵徳則陰小有災﹐泆女則姦私可醜﹐占者尙其愼諸。

天時﹕晴多雨少。家宅﹕防有耗損﹐及婢僕姦私。婚姻﹕不正﹐大忌。胎產﹕胎安﹐產不利。功名﹕無益。求財﹕不利交易﹐得不償費﹐止宜索取償負。疾病﹕主虛癥﹑火癥。失脫﹕屢見難獲。出行﹕宜投親訪故。行人﹕遲至。爭訟﹕彼此多耗﹐彼來求和。兵戰﹕多耗軍儲﹐宜愼重。

畢法云﹕脫上逢脫防虛詐﹐後合占婚豈用媒。課經云﹕支加幹爲宅來就人﹐買屋不費力。古鑑﹕辛酉生人﹐己酉年寅將占謁縣令﹐曰﹕三合盜气﹐支又來脫幹﹐遠涉徒費。泆女淫蕩﹐末財坐墓﹐縱有厚贈﹐旋以狎邪耗盡。行年螣蛇銜劍﹐貴人在後﹐被克而怒﹐必主後來嫌怨不足。其人曰﹕彼有札召我﹐何爲不去。及至﹐初相見﹐款洽厚贈。尋因遇友引入妓家﹐遂傾所有。令知之﹐果見誚讓﹐情禮頓疏﹐潦倒而歸。

甲午日第十局幹上巳

課體﹕知一﹐元胎。

課義﹕脫空破碎﹐丁鬼宅內﹐初馬鬼馳﹐生祿後泰。

解曰﹕巳乃旬空﹐又爲破碎煞﹐今臨幹上﹐脫幹之气﹐不可守也。酉爲日鬼﹐又遁旬丁﹐今臨支上﹐不可就也。遂投初傳﹐則逢鬼乘驛馬。幸坐空方﹐不爲大害。進而中末﹐始遇亥之長生﹐寅之徳祿﹐蓋至是而後泰然也。

斷曰﹕知一之卦﹐長生元胎﹐凡事先難後易。巳𨿽空破﹐卻能制鬼。遂使三傳遞生﹐助起末傳徳祿﹐故巳火不作空論﹐實爲救神。但貴人皆受囚辱﹐貴不治事﹐不可干謁妄動。

天時﹕求晴未晴﹐求雨未雨。家宅﹕不寧﹐防有爭鬥口舌﹐火燭虛驚﹐人亦不旺。婚姻﹕晝占可合﹐然龍神坐空﹐主男家攺悔。胎產﹕胎神臨空敗﹐防損。功名﹕官爻落空﹐主遲得﹐或有攺調。求財﹕未見利益。投謁﹕貴人不悅。疾病﹕暴病易愈﹐久病不吉。失脫﹕元武克勾﹐難獲。出行﹕須攺期。行人﹕寅日至。爭訟﹕不利投托勢要﹐宜解。兵戰﹕先難後易﹐宜愼。

畢法云﹕貴人蹉跌事參差。纂要云﹕幹上巳﹐晝占乘太常﹐幹生上神﹐上神又生天將。凡占盡被脫耗﹐多虛詐不實﹐又白虎入喪車。惟申加巳發用爲的﹐占病可畏。匯函云﹕甲日申爲靑龍﹐主財帛出其道路﹐或主遠信寄物。又申作龍﹐加孟爲銀匠﹑鐵匠﹑僧人。

甲午日第十一局幹上辰

課體﹕涉害﹐間傳﹐斬關﹐登三天﹐狡童。

課義﹕空財動取﹐馬載鬼虎﹐貴坐天門﹐罡塞鬼戶。

解曰﹕辰爲日財﹐旣值旬空﹐又被夾克。𨿽臨幹發用﹐然動而取之﹐無所得也。中傳午脫幹气﹐末傳日鬼﹐晝乘白虎﹐加以驛馬載之而行﹐其動必速也。𨿽貴登天門﹐罡塞鬼戶﹐仕宦最爲吉兆。常人終畏虎鬼﹐不宜冒昧前行。

斷曰﹕涉害之卦﹐間傳順進﹐號登三天﹐多歷艱危﹐全無憑藉。又斗罡加日發用﹐格合斬關﹐龍合入傳﹐神藏煞沒﹐宜逃災避難﹐默幹陰謀。又孤辰發用﹐惟利僧道。自幹傳支﹐當虛己就人﹐然亦有聲無實也。

天時﹕孟雨不雨。家宅﹕主人出外﹐兼防陰私逃失之事。婚姻﹕不宜﹐亦不成。胎產﹕主逾期﹐主難產。功名﹕先難後易﹐無中生有。求財﹕主非光明之財﹐且歸烏有。疾病﹕肝經受傷﹐久病及小兒病凶﹐藥宜瀉肺。失脫﹕難尋﹐逃亡不獲。出行﹕利逃災避難﹐然不果行。行人﹕失約未來。爭訟﹕必得於遠方﹐然消解不成訟。兵戰﹕季春吉﹐余不利。

畢法云﹕我求彼事干傳支﹐虎臨幹鬼凶速速﹐罡塞鬼戶任謀爲。類神云﹕六合與天后同入傳﹐謂之狡童卦。占人多不正﹐所爲姦獘﹐兼防有失。六合臨辰主宰殺﹐又曰違禮﹐又曰持巾。括囊賦云﹕內出外而己求。陽人陰而彼索。

甲午日第十二局幹上卯

課體﹕重審﹐進茹﹐孤辰。

課義﹕支幹拱傳﹐空脫雙全﹐孟進不進﹐耗盜憂煎。

解曰﹕幹上卯﹐支上未﹐拱夾三傳辰巳午在內﹐聯珠合璧﹐凡事可成。但初傳空財﹐引入中末﹐空脫破碎﹐毫無利益耳。辰未皆爲墓神﹐又皆爲日財。今未覆支而辰發用﹐所謂支墳財並也。𨿽號進茹﹐而難於進﹐進則逢空被脫﹐能免憂煎乎。

斷曰﹕重審之卦﹐順進連茹﹐一下賊上﹐多逆少順。龍戰主乎狐疑﹐孤辰不免煢獨。若有僥幸之得﹐必有無意之失。网刃坐於干支﹐虎鬼臨於墓上﹐進而得尺﹐不如退而守寸。如在外經商﹐必然折本傷財﹐致有羈旅之嘆。

天時﹕求雨無雨﹐求晴難晴。家宅﹕主虛耗﹐兼防口舌。婚姻﹕不成。胎產﹕占胎不宜﹐占產立下。功名﹕無成﹐夜占貴臨宅上﹐墓神未中藏申﹐官主門蔭或誥封。求財﹕中末助初財﹐似可有得﹐然初空﹐屢有攺變。疾病﹕墓臨宅﹐未中申爲家鬼﹐名曰墓呼﹔占病凶﹐宜禱家神保佑。失脫﹕主奴婢盜竊﹐夜占勾臨日克元﹐可獲。出行﹕主驀然遠出﹐孤客傍徨。行人﹕稽遲在彼。爭訟﹕主以下抗上﹐不利﹐宜解。兵戰﹕宜愼。

畢法云﹕進茹空亡宜退步﹐所謀多拙遭羅网。纂要云﹕三傳皆是空亡﹐便宜退步。庶甲木不爲火鑪﹐柰支幹前後夾定空脫﹐盡被耗散﹐無有窮期。如遇丑爲年命﹐卽當退就祿神。玉華略云﹕木遇三孤﹐乃寡婦之煞。

乙未日第一局幹上辰

課體﹕伏吟﹐自信﹐斬關﹐稼穡﹐遊子。

課義﹕三傳日辰﹐總數財神﹐丑未白虎﹐大吉乘辛。

解曰﹕三傳純土﹐及日辰陰陽﹐皆爲日財。總而數之﹐徧地財神﹐宜若取之不窮矣。然發用空亡﹐已爲虛而不實之象。又晝未夜丑﹐皆乘白虎。末傳大吉﹐旬遁辛鬼。鬼乘夜虎﹐其凶彌甚。孰謂財多無害也哉。

斷曰﹕自信之卦﹐局合稼穡﹐斗罡臨日發用﹐旣號斬關。三傳俱屬季神﹐亦名遊子。靜則伏匿而未發﹐動則艱阻而不寧。末傳虎乘遁鬼﹐占者必因財致訟﹐因食傷身。知幾君子﹐能遠棄其財﹐急流勇退﹐乃可永貞而無咎。

天時﹕濕蒸而無雨﹐後有風雷。家宅﹕晝占主宅有伏屍﹐夜占多蛇鼠穴。婚姻﹕不成。胎產﹕主胎伏不動﹐後忽動不安﹐防損漏。功名﹕宜捐財得微職﹐或屯田開墾效力。求財﹕始無得﹐終有禍。疾病﹕主脾病﹐初起不妨﹐久者不吉。失脫﹕難獲。出行﹕猶豫未定。行人﹕流落未歸。爭訟﹕主爲田土之事﹐宜解散。兵戰﹕宜屯田固守﹐交鋒無利。

畢法云﹕傳財化鬼財休覓﹐支乘墓虎有伏屍﹐干支乘墓各昏迷。課經云﹕此卦不宜求財﹐爲借錢還債不明。訂訛云﹕遊子並斬關爲絕迹課。指竅云﹕四季稼穡﹐辰爲五陽之促﹐又爲更新白虎主喪服﹐惟乙日不妨。虎蛇主虛耗。

乙未日第二局幹上卯

課體﹕昴星﹐掩目﹐勵徳。

課義﹕支上旬首﹐幹上旬尾﹐首尾紆回﹐虎視可畏。

解曰﹕午爲旬首﹐臨干支上﹔卯爲旬尾﹐臨於幹上﹐首尾紆回不斷。倘逢災難﹐未易解脫也。況卦名虎視﹐所投不利。閉口之祿不可守﹐昴星之財不可取﹐歸干支上﹐坐墓守困而已。

斷曰﹕昴星之卦﹐亦名冬蛇掩目﹐乃暗昧憂驚之象。春日占之﹐卯祿正旺﹐宜守分知足﹐自見安寧。又干支互乘死气﹐卯𨿽旺祿﹐名爲閉口﹐變而爲六害。晝乘六合﹐當主自己煎熬。所喜末助初財﹐然亦不宜妄動。

天時﹕陰晦沈寒﹐久而得霽。家宅﹕主家有土工﹐廳堂多塵埃﹐或有怪異官非。婚姻﹕有阻不成。胎產﹕主婢妾私孕。功名﹕有官者轉職增俸﹐余無利。求財﹕有得﹐得力於奴僕﹐終防有耗。疾病﹕主傷腰膂﹐或中虛。失脫﹕可獲。出行﹕驛馬臨第四課﹐主忽有遠行。行人﹕卽至。爭訟﹕有解。兵戰﹕少利﹐遇辰則吉。

畢法云﹕首尾相見始終宜﹐人宅皆死各衰羸﹐旺祿臨身徒妄作﹐魁度天門關隔定。斷驗﹕丁丑六月未將﹐代占一職方請開邊。曰﹕昴星𨿽無蛇虎入傳﹐只宜靜守。貴居本位﹐驛馬旬空﹐天門魁隔﹐中傳斷橋。凡事有阻﹐不利舉動。況朱雀犯歲君﹐必攖上怒。日臨死地﹐辰臨敗地﹐後必有禍。疏上果謫戍﹐壬午歲起﹐任邊事以失機典刑。

乙未日第三局幹上寅

課體﹕昴星﹐掩目﹐元胎。

課義﹕元胎衰替﹐孟臨季位﹐支嗣空亡﹐長生無气。

解曰﹕凡元胎卦﹐必四孟相加﹐故止有生胎﹑病胎﹑絕胎之名。此卦三傳﹐俱坐衰地﹐由孟臨季位而發傳。但取干支上神﹐不由地盤故也。巳爲嗣息﹐臨支落空﹐徒爲虛脫。亥𨿽長生﹐但昴星發用無力﹐兼人衰方﹐被丑土克制﹐不足恃也。

斷曰﹕昴星之卦﹐柔日名爲冬蛇掩目﹐主驚憂不定﹐進退無憑之象。始見順利﹐旋成乖隔。因三傳俱坐克脫之鄕﹐且自上生下﹐全無旺相也。喜初傳晝夜皆乘水將﹐可以助亥育幹。

天時﹕久雨難晴﹐占雨卽得。家宅﹕主虛耗﹐必爲子孫喜事多費。婚姻﹕晝占吉而龍神空陷﹐主男家不孟就。胎產﹕孕婦多病﹐產速而不長進。功名﹕晝占或得父蔭﹐或文字之力。求財﹕不利。疾病﹕不安﹐久病忌。失脫﹕不獲。出行﹕有驚憂。行人﹕淹滯。爭訟﹕易解。兵戰﹕敵兵空營而去。

畢法云﹕不行傳者考初時。指掌賦云﹕昴星陰陽無克﹐從至陰處討出消息來﹐俯視者憂近。古鑑﹕醜將占賊曰﹕元武克日﹐必主破財。靑龍克酉﹐賊本合敗﹐卻被旺亥反制巳火﹐賊得水中伏匿。戌爲來路﹐亥爲去方﹐皆在西北。酉爲賊本家﹐必屬雞。酉六亥四﹐遁得乙八丁六。酉無气不倍﹐當於二十四里外﹐門前有林木﹐屋後有水處捕之﹐果驗。

乙未日第四局幹上醜

課體﹕重審﹐稼穡﹐勵徳﹐遊子。

課義﹕幹就支所﹐財宜急取﹐稍緩遭昏﹐醜辛可懼。

解曰﹕乙課在辰﹐辰就支上﹐是爲人就財所﹐速取爲佳。若就畱連﹐則必爲未所墓﹐而遭其昏滯也。況丑遁辛鬼﹐臨幹發用﹐有因財致禍之象﹐可不懼乎。

斷曰﹕此重審之卦﹐合稼穡之局。事非順利﹐多歷艱辛。循理則亨﹐犯上不吉。四課墓覆而不備﹐三傳恃勢而遞刑。晝占蛇乘遁鬼﹐大有驚恐不寧。賴末傳未虎衝破丑墓﹐是爲以凶制凶﹐聊得其平耳。攜金告貴﹐納粟奏名則吉。

天時﹕濕蒸霾霧﹐晴陰不定。家宅﹕人往就宅﹐昏晦不寧。婚姻﹕夜占可合﹐亦見刑沖。胎產﹕不實。功名﹕夜戰利宜捐貲而得之。求財﹕宜見機急取﹐戀則生災。疾病﹕求神則吉﹐但防尊長。失脫﹕難獲。出行﹕不果。行人﹕晝占至﹐夜占得空信。爭訟﹕主爲妻財﹐或酒食起釁。兵戰﹕宜防伏兵。

畢法云﹕賓主不投刑在上﹐傳財化鬼財休覓。課經云﹕三宮皆土﹐兄弟以力相傷﹐爲恃勢刑。斷驗﹕庚辰生人﹐戊申戌將占財產﹐曰﹕日上見財乘龍﹐又臨行年﹐主進田產﹐不用錢買。中傳朱雀﹐有人爭競。末傳未作天后﹐應歸還內戚。日就支財﹐旋得眾貲。卻因門前有墳侵界興訟﹐財化爲鬼。若非春占乙旺﹐則不惟破橫得之財。卽在己者﹐亦須破盡也﹐皆驗。

乙未日第五局幹上子

課體﹕元首﹐曲直﹐淫泆。

課義﹕貴臨乙木﹐支乘幹祿﹐仔細推之﹐無禮反目。

解曰﹕子爲旦貴﹐臨於日幹﹔卯爲日祿﹐加干支上﹐乍視之可謂美矣。然細推之﹐干支上下﹐子未卯辰互作六害﹐又幹上子﹐與支上卯﹐彼此相刑﹐無禮反目﹐甚可惡也。

斷曰﹕元首之卦﹐局合曲直﹐以尊制卑。三傳比日﹐又且旦幕貴人﹐臨日陰陽。日祿長生﹐臨辰陰陽﹐宜無不吉。然交車六害﹐俯丘仰仇﹐子卯無禮﹐後合不正﹐往往自招悔吝﹐先吉後凶也。旺祿臨支﹐晝合夜鬼﹐會木傷支﹐人𨿽彊旺﹐宅必傾頹。

天時﹕多風有雨﹐長養禾稼﹐亦主虫莠。家宅﹕防有姦私暗昧﹐及有伏屍。婚姻﹕不用。胎產﹕胎安﹐防難產。功名﹕得貴得祿﹐然美中不足。求財﹕有祿者不宜。疾病﹕不妨﹐然難全愈。失脫﹕在木器內﹐或在林中。出行﹕仕宦吉﹐宜用舟楫。行人﹕卽歸。爭訟﹕難解。兵戰﹕勝﹐宜委糧誘敵。

畢法云﹕權攝不正祿臨支﹐貴𨿽坐獄宜臨幹﹐賓主不投刑在上﹐彼此猜忌害相隨﹐合中犯煞蜜中砒。指南﹕己丑年未將﹐占地方安否。曰﹕子爲遊都臨幹﹐卯爲賊符臨支﹐發用木局爲舟楫﹐主有賊船東來。然初中休囚﹐末傳太陽月建﹐城邑無虞也。至己亥日﹐果有賊自東來﹐水陸並進﹐人民駭走﹐系有姦人勾引。官兵一出﹐賊果奔潰。

乙未日第六局幹上亥

課體﹕重審﹐六儀﹐四絕。

課義﹕守有生路﹐解憂散慮﹐晝貴空亡﹐夜貴臨墓。

解曰﹕亥爲長生﹐臨於日上﹐守之則得其益。若動而之傳﹐午脫日气﹐晝乘天空空脫之神﹐惟宜解憂散慮而已。中傳財丑遁辛鬼﹐亦不可取。末傳夜貴坐墓﹐晝貴坐空﹐皆不足恃也。

斷曰﹕重審之卦﹐事多不順﹐起於陰小﹐喜三傳遞生以生日。又旬儀發用﹐支儀居末﹐亦可逢凶化吉﹐得意外之遇。但卦名四絕﹐止宜結絕舊事﹐不可妄作圖新。

天時﹕晴雨得宜﹐可望丰歲。家宅﹕主有老陰人作耗﹐或左旁小巷坍塌。婚姻﹕宜贅婿。胎產﹕主老婢孕。功名﹕主有異遇﹐孟冬占吉。求財﹕恐因財致患。疾病﹕主身弱﹐防飲食暗傷。失脫﹕晝夜賊神俱空﹐難獲。出行﹕不宜謁貴﹐余亦未利。行人﹕卽至。爭訟﹕此勝彼負。兵戰﹕意外得捷﹐宜愼其後。

畢法云﹕前後引從升遷吉。古鑑﹕一縣令巳生﹐寅將占前程。曰﹕亥𨿽生幹﹐有蛇擾之。功曹作太陰合亥﹐曹吏爲姦。午火臨絕乘空﹐主妻子有災。申鬼數七﹐七个月被曹職羈滯﹐遇運使始得解去。子作貴﹐加本命巳上﹐以子爲漕運故也。指南﹕一內監被逮﹐用戌將占﹐曰﹕日上皇恩﹐支見天赦太歲﹐貴人生日﹐子命初末引從﹐必轉禍爲福。後果免罪﹐尋復原職。

乙未日第七局幹上戌

課體﹕反吟﹐無依﹐稼穡﹐斬關。

課義﹕滿目空財﹐往而不來﹐宅乘遁鬼﹐因妻致災。

解曰﹕三傳俱財﹐然落空陷﹐不足用也。反吟主往來反覆﹐今俱空絕﹐則往而不來矣。丑財在支﹐旬遁辛鬼﹐反傷乙木。丑爲乙妻﹐而晝乘天后﹐故當因妻致禍也。

繼曰﹕此反吟無依之卦﹐課傳純土﹐局合稼穡﹐於變動不寧之中﹐仍有艱難困苦之意。三傳皆落空陷﹐主事有聲無實。𨿽就必更﹐縱得還失。吉不成吉﹐凶不成凶。滿目皆財﹐取之不得﹐不取又貪﹐有身入寶山﹐空手而還之象。

天時﹕夜將乘龍﹐主有雨。家宅﹕主家道空乏﹐夫妻不睦。婚姻﹕不宜﹐亦不成。胎產﹕主雙胎。功名﹕無所就。求財﹕難得。疾病﹕主三消之癥﹐久則凶。失脫﹕難尋。出行﹕不果。行人﹕未至。爭訟﹕爲爭空財﹐旋各解散。兵戰﹕未利。

畢法云﹕空空如也事休追﹐來去俱空豈動移。課經云﹕旬尾晝乘元﹐夜乘虎爲祿作閉口﹐不必加旬首也。古鑑﹕丁丑亥將占會試﹐曰﹕三傳年命﹐魁罡俱空﹐如何敢許甲榜。丑年末日﹐合而爲魁卽中﹐後居官未久﹐卽當丁艱。蓋傳課純財﹐印爻被克故也﹐後果驗。

乙未日第八局幹上酉

課體﹕知一﹐鑄印﹐度厄﹐勵徳。

課義﹕丁雞抱蛇﹐初中虛花﹐卯𨿽是祿﹐元虎相加。

解曰﹕酉爲旬丁﹐又作日鬼。夜占乘螣蛇而臨幹﹐爲憂疑之象。初傳旬空﹐中傳坐空﹐凡事虛而不實。末傳卯𨿽日祿﹐然夜占元武﹐則爲盜脫﹐晝占白虎﹐則爲凶戰﹐寧可取乎﹐徒有鑄印之美名而已。

斷曰﹕知一之卦﹐格合鑄印。惜初中空陷﹐神將非佳﹐恩中有害﹐觸處驚疑。課名度厄﹐不利長上。在君子爲虛聲無實﹐官祿不寧﹐馬空印破。在常人爲孤獨無成﹐旣防病訟﹐亦見別離也。惟巳年月占之﹐仕宦可卜亨利。幹乘六合﹐支乘六害﹐外和而內不和。

天時﹕主有風雷﹐而雨澤甚少。家宅﹕夜占人宅不寧。婚姻﹕不成﹐𨿽合不利﹐宜遲配。胎產﹕胎神坐空﹐利產不利胎。功名﹕考試遲鈍﹐宦途亦有未穩﹐巳年月吉。求財﹕往來無濟﹐靜守反得。投謁﹕晝貴坐害﹐夜貴在卯﹐不宜幹貴。疾病﹕主驚癇風火﹐或噤口不食﹐久病大不利。失脫﹕難尋﹐見者不言。出行﹕攺期。行人﹕久望不至。爭訟﹕防遭曲斷。兵戰﹕未利。

畢法云﹕害貴訟直遭曲斷﹐傳墓入墓分憎愛﹐常問不應逢吉象。訂訛云﹕夏月巳午時﹐或值蛇雀太旺﹐或值空亡﹐皆爲破印損模。指掌賦云﹕三下賊上爲長度厄﹐越海無舟楫之刑。

乙未日第九局幹上申

課體﹕重審﹐曲直﹐狡童。

課義﹕自生傳墓﹐先醒後霧﹐夜貴乘罡﹐晝貴保護。

解曰﹕亥爲日之長生﹐未爲日之墓庫。初亥末未﹐自生傳墓也。經曰﹕自墓傳生﹐先迷後醒﹐此則反是。兩貴俱臨日之陰陽﹐但夜貴乘罡作鬼﹐有傷乙木。賴晝貴生乙脫申﹐貴徳相扶﹐大宜幹貴求神﹐暗中保護也。

斷曰﹕重審之卦﹐局合曲直﹐簾幕臨幹﹐長生發用﹐更逢春占木旺﹐定主富貴榮華﹐官祿並至。但合中刑害﹐先阻後成﹐又防弟兄連累。干支值絕﹐止宜告貴﹐結絕舊事。

天時﹕多風雨﹐艸木繁。家宅﹕夜占宜愼閨門。婚姻﹕不用。胎產﹕胎坐空生﹐防不育。功名﹕春冬占大吉﹐晝占考試髙第。求財﹕可得。投謁﹕兩處只有一處得力。疾病﹕主脾病少食﹐難愈。失脫﹕勾克元武﹐捕之必得。出行﹕宜從舟楫。行人﹕卽至。爭訟﹕先直後曲﹐告貴求和。兵戰﹕夜占吉。

畢法云﹕貴𨿽坐獄宜臨幹﹐彼此猜忌害相隨。課經云﹕自生傳墓﹐主初謀事時﹐如花似錦﹐後反迷惑。指南﹕戊子年亥將﹐一官占行藏﹐曰﹕木局茂盛﹐蛇化爲龍﹐必是舟車之職﹐向後功名遠大。因幕貴坐空﹐故不由科第。而印爻發用﹐末傳皇恩﹐由門蔭出身。正官臨日﹐偏印居支﹐先升知府﹐後轉司道也。果現任工部﹐未幾升知府。

乙未日第十局幹上未

課體﹕重審﹐稼穡﹐不備﹐贅婿。

課義﹕辛鬼後墓﹐休買田土﹐循環三刑﹐因財受苦。

解曰﹕丑爲日財﹐其占爲田上。然旬遁辛鬼﹐鬼墓在後﹐能傷乙幹﹐又財化爲鬼。若事涉田土﹐於中取財﹐則循環於三刑之中﹐纏繞不脫﹐必致因財起釁﹐受諸苦楚也。夜占初傳螣蛇﹐末傳白虎﹐其凶尢甚。

斷曰﹕重審之卦﹐課傳皆季﹐局合稼穡。干支各遭墓覆﹐事多艱苦﹐境亦沈迷。𨿽滿目皆財﹐而妄求必招災悔。循理守順﹐利必自來。晝貴立酉﹐顯者增榮﹐下秩所忌。又支財就幹。最宜速取﹐緩則化墓矣。

天時﹕陰濕不見日色。家宅﹕主宅來就人﹐買之不費力﹐又戌作朱雀加未﹐主有惡犬傷人。婚姻﹕主納妾﹐或婦人攜兒攺嫁﹐晝占吉。胎產﹕胎神臨敗克﹐防有傷損。功名﹕用財可得﹐須歷艱辛﹐卑位防謫。求財﹕自來者急取﹐往求則致禍。疾病﹕中停飲食﹐寒熱不安。失脫﹕龍雀入墓﹐遺失文書之屬。出行﹕墓覆﹐必不成行。行人﹕在彼不能得意﹐未歸。爭訟﹕主因田財而發難端。兵戰﹕俟彼來侵﹐可勝﹐我動不吉。

畢法云﹕華蓋覆日人昏晦﹐幹墓並關人宅廢﹐虎乘遁鬼殃非淺﹐賓主不投刑在上。指要云﹕三傳稼穡﹐田土稽停﹐四季迎財﹐尙宜守舊。指掌賦云﹕辰臨日而受克﹐名爲贅婿﹐不能自立其身。

乙未日第十一局幹上午

課體﹕重審﹐涉三淵﹐間傳。

課義﹕丁鬼入宅﹐費用不一﹐尙可交關﹐貴不見卹。

解曰﹕酉爲日鬼﹐又爲遁丁﹐今居宅上﹐盜未之气﹐多緣有所動變﹐遂致費用甚多。辰與酉合﹐午與未合﹐日辰上下交車相合﹐尙可利於交關。但晝貴入獄﹐夜貴受克﹐貴人自顧不給﹐焉能望其卹我﹐則幹之無益也明矣。

斷曰﹕重審之卦﹐順進間傳﹐日辰皆受脫耗﹐兩貴受制蹉跌。凡所謀爲﹐皆難遂志。有心無力﹐外美中暌。好事遲成﹐見災難散。申子與日課﹐合爲水局。中傳戌土﹐有山之象。又皆入夜方﹐幽人貞守﹐山水怡情﹐爲葉其吉。

天時﹕久暢得雨。家宅﹕主多變動耗費﹐兼防婢僕姦私。婚姻﹕主養媳養婿﹐先情後禮。胎產﹕主非正妻孕﹐或媵婢﹐又主女胎。功名﹕多費難成﹐三月占可以有得。求財﹕所得不償所費。投謁﹕見貴無益。疾病﹕主上部虛﹐宜祈禱鬼神。失脫﹕勾生元﹐防捕人縱盜。出行﹕利北方及巳月。行人﹕到家﹐恐復出。爭訟﹕此多脫耗﹐彼有挑唆﹐易結難解。兵戰﹕無益﹐春月吉。墳墓﹕辰方出水則吉﹐或辛龍人首可阡。

畢法云﹕空上逢空事莫追﹐鬼乘天乙乃神祇﹔交車相合交關利﹐人宅受脫俱招盜。課經云﹕自刑之中﹐午酉又爲四勝煞。凡占自逞其能﹐各懷邀功逞俊之意。指掌賦云﹕申戌子名涉三淵﹐當隱於山林。

乙未日第十二局幹上巳

課體﹕遙克﹐蒿矢﹐進茹。

課義﹕空脫實鬼﹐庶俗深畏﹐仕宦宜占﹐三奇並值。

解曰﹕巳爲空脫而臨日﹐申乃實鬼而臨辰﹐主有病訟耗費﹐故庶俗畏之。仕宦則爲驛馬官星﹐況三傳元遁﹐得乙丙丁三奇﹐尢上吉之課也。

斷曰﹕遙克之課﹐順進連茹﹐禍福俱輕﹐事主牽連不決﹐謀望未成。獨連珠三奇﹐幕貴入宅﹐大利科第。仕宦必有奇遇﹐富貴非常也。家有客來不可畱﹐西南方防有口舌。

天時﹕多雨而寒。家宅﹕多賓孟之費﹐防婢妾姦私。婚姻﹕不用。胎產﹕生女。功名﹕主有遇奇﹐榮貴可期。求財﹕耗折。疾病﹕不吉﹐不止一癥。失脫﹕必系婢僕。出行﹕赴試上官吉﹐余不利。行人﹕忽然而至。爭訟﹕難解﹐兩家俱耗。兵戰﹕秋冬不利。

畢法云﹕鬼臨三四訟災隨。指南﹕丁丑年亥將占會試﹐曰﹕日鬼皇恩發用﹐中傳河魁天喜。末傳長生太陽﹐支見幕貴官星。又雀生太歲﹐文字華藻﹐髙捷無疑。嫌干支互絕﹐官難通顯。果舉進士以主政終。又﹕甲申年申將﹐縣令占行止﹐曰﹕歲貴劫賊臨支﹐賊符驛馬加幹﹐地有兵擾。幸幹网逢空﹐必得解脫﹐往水鄕安穩。又﹕己丑年午將占病﹐曰﹕身加卯爲棺﹐又乘驛馬﹐干支互絕﹐靑龍太常爲孝服。戌加酉爲紙錢煞﹐九月節盡矣﹐皆驗。

丙申日第一局幹上巳

課體﹕伏吟﹐元胎﹐勵徳﹐寡宿。

課義﹕徳空祿亡﹐中財晝元﹐末生夜虎﹐壬遁寅邊。

解曰﹕巳乃日之徳祿﹐旣作空亡﹐又乘天空﹐是徳空祿亡也。中傳𨿽爲日財﹐晝乘元武﹐反主耗失。幸末傳寅爲日之長生﹐似可依附。柰夜占乘虎﹐旬遁得壬﹐是生中反有所傷﹐不如坐守宅上虛耗之財﹐猶愈於妄動也。

斷曰﹕自任之卦﹐支幹上下陰陽﹐皆作六合﹐格名和美﹐主有將伯相助﹐合謀成事。但合中有刑破﹐美中不足之象。

天時﹕日上巳火空陷﹐又作天空﹐萬里無雲。家宅﹕支幹作合﹐人宅相安﹐宅上乘元﹐防有失脫。仕宦﹕徳祿空亡﹐占官不吉。求財﹕己財防失﹐何暇他求。婚姻﹕上下相合﹐占婚可就。胎產﹕母實兒空﹐占產不吉。疾病﹕肺气不足﹐醫不得力。出行﹕速行可去﹐遲則難行。行人﹕馬居末傳﹐行者立至。兵戰﹕未見其利。

畢法云﹕空上逢空事莫追﹐虎乘遁鬼殃非淺。指南﹕酉加酉占﹐不言所事﹐曰﹕命居太陽貴人之上﹐必居相位。然伏吟遞克﹐定有參劾行動之事。太陽墜酉﹐必不久畱。後知代占柄國者﹐果被論歸。又巳加巳﹐占兩人枚卜﹐曰﹕兩人皆不入相﹐且被彈劾而歸。緣三傳遞互刑克﹐全無和洽之气。剛日伏吟見馬﹐歸像已兆矣﹐果皆不拜。一人被參﹐一人下獄者﹐命見地网﹐是以罹禍尢重也。

丙申日第二局幹上辰

課體﹕元首﹐退茹﹐斬關。

課義﹕退逢生處﹐進入空所﹐事到中門﹐馬載虎鬼。

解曰﹕進則人辰之空所﹐退則逢寅卯之生地。卯爲門戶﹐今作發用﹐主門戶中事也。寅爲日馬﹐遁得壬水爲鬼﹐是馬載虎鬼。其凶禍之發﹐必甚迅速矣。仕宦宜占﹐常人則否。

斷曰﹕退茹之課﹐事不宜進﹐發用陷空﹐止有虛聲。支幹之陰神﹐作旬首旬尾﹐亦謂之首尾相見﹐凡謀皆可成就。幹上二課皆空﹐支上二課皆實﹐大抵外事虛而內事實也。又干支皆乘墓神﹐凡事昏沈﹐不能全體通快。

天時﹕日上乘龍﹐天罡指巳﹐但支幹皆土﹐有雨不多。家宅﹕宅中相合生支﹐有和气致祥之象。求財﹕靑龍作脫气﹐無得有失。仕宦﹕靑龍臨身﹐遁官乘虎﹐功名大利。婚姻﹕日上皆空﹐男占不吉。胎產﹕上彊下弱﹐二陰包陽﹐妊是男喜﹐母實兒空﹐占產不利。疾病﹕遁鬼乘虎﹐脾胃受傷之癥﹐春冬占可畏。出行﹕水陸二路﹐皆不吉利。行人﹕天罡加孟﹐尙未啟行。兵戰﹕夜占甚凶﹐大宜謹愼。

畢法云﹕虎乘遁鬼殃非淺﹐空上逢空事莫追。課經云﹕白虎加臨於旬內之幹﹐爲日鬼者﹐凡占皆畏﹐其咎彌深﹐縱空亡亦不能爲救。指掌賦云﹕卯寅丑聯芳悔吝﹐須知否極泰來。括囊賦云﹕木逢勾虎﹐必棟折於三刑。

丙申日第三局幹上卯

課體﹕重審﹐逆間﹐極陰。

課義﹕幹上旬尾﹐支上旬始﹐干謁貴人﹐最宜啟齒。

解曰﹕幹上之卯﹐乃是本旬之尾﹐支上之午﹐乃是本旬之首﹐名周而復始格﹐又名一旬周徧格。凡值此者﹐占事不脫﹐所謀皆成。晝夜貴加﹐並臨於中末﹐告貴最宜。

斷曰﹕間退之課﹐進步艱難﹐又系極陰﹐凡占昏滯。惟二貴入傳﹐赴試最吉。干謁必涉二貴交加﹐用事去而復來﹐但不宜占解散憂疑之事。且支之陽神﹐晝乘白虎克支﹔支之陰神﹐夜乘白虎脫支﹐宅內有不寧之象。與支乘墓虎﹐有伏屍同論。

天時﹕天罡指陽﹐畢宿居未﹐課曰極陰﹐占晝則晴﹐占夜則雨。家宅﹕宅臨羊刃﹐防有刑傷﹐夜占更防失脫。仕宦﹕兩貴入傳﹐功名可望﹐然支幹皆敗﹐後必難保。求財﹕宜得貴人之財。婚姻﹕幹上落空﹐占婚不吉。胎產﹕下彊上弱﹐課又極陰﹐妊乃成女﹐母實兒空﹐占產不吉。疾病﹕此系火癥﹐病實人空﹐若無年命相救﹐恐不能起。出行﹕路陸稍吉﹐水路大凶。行人﹕天罡加仲﹐尙在中途。兵戰﹕仲春乃吉﹐余時欠利。

畢法云﹕鬼乘天乙乃神祇﹐支乘墓虎有伏屍﹐干支皆敗勢傾頹﹐一旬周徧始終宜。幹上卯﹐支上午﹐支幹皆乘敗气﹐是爲破敗神臨宅﹐必宅中有人不利﹐漸致家道衰殘。壬髓經云﹕當門臺土﹐所行見阻。指掌賦云﹕丑亥酉極陰﹐無出潛之意。

丙申日第四局幹上寅

課體﹕元首﹐元胎﹐寡宿﹐不備。

課義﹕人往就財﹐傳課縈回﹐所孟未得﹐所畏須來。

解曰﹕申爲日財﹐巳加於申﹐是人往就財也。三傳不離子四課﹐縈回不斷﹐不能解散憂疑。所孟者申財﹐今坐於鬼方﹐取則有禍不可得也。末傳亥水克幹﹐是其所畏﹐無所克制﹐勢所必來矣。

斷曰﹕元胎之課﹐事從新起。巳加申作合﹐謂之干支相會﹐宜占交加會合之事。巳爲旬空﹐晝將天空﹐循環空回﹐求望皆難如意。支乘六合﹐幹乘六害﹐而官鬼又在末傳﹐主自己煎熬﹐他人逸樂。靑龍乘寅﹐若作月內生气﹐謂之龍加生气﹐當徐徐發福。

天時﹕日上龍合皆空﹐晝占乃晴﹐末傳朱雀投水﹐夜占乃雨。家宅﹕人宅皆空﹐不能驟發。仕宦﹕塡實支幹﹐富貴可得。求財﹕龍空財薄。婚姻﹕下合上害﹐自己有阻。胎產﹕二陰包陽﹐妊乃成男﹐母子俱空﹐母吉兒凶。疾病﹕齒痛嘔血﹐或心經受病﹐可以速愈﹐冬占不吉。出行﹕水陸皆吉。行人﹕天罡加季﹐行者立至。兵戰﹕祿馬皆空﹐未見其利。墳墓﹕當是金局﹐甲寅落脈﹐壬丙作向爲佳。

畢法云﹕富貴干支逢祿馬﹐權攝不正祿臨支﹐彼此猜忌害相隨。課經云﹕幹上寅爲驛馬﹐支上巳爲日祿﹐初傳巳爲相气﹐加申爲用。末傳亥爲貴人﹐年命再逢祿馬貴人者﹐謂之榮華課。主人宅俱利﹐出入俱亨。倘用兵徵討﹐有得地千里之象。

丙申日第五局幹上醜

課體﹕重審﹐潤下。

課義﹕事𨿽難行﹐亦反可成﹐惟宜姑待﹐三六合並。

解曰﹕三傳全水﹐來傷日幹﹐事若難行。殊不知申子辰爲三合﹐幹上見醜﹐又爲六合。巳申亦合﹐辰酉亦合。經云﹕三六相呼見喜忻﹐縱然帶惡不成嗔。況幹上丑土﹐亦足敵其傳水﹐凡謀皆有成就。惟不宜欲速成功﹐徐以待之可也。

斷曰﹕潤下之課﹐三傳全鬼﹐惟利占官﹐病訟最忌。自支陰之鬼發用﹐謂之家鬼取家人。賴幹有救﹐可以弭患。又當察救神爲何等之神。如朱雀必得文書之力﹐如貴人必得官長之力也。

天時﹕晝占朱雀臨幹﹐早必見日﹔三傳潤下﹐午後陰雨。家宅﹕晝占見喜﹐夜占見憂。仕宦﹕三傳皆是官星﹐功名甚利。求財﹕危中取財。婚姻﹕事在必成﹐神空不吉。胎產﹕女孕易產。疾病﹕腎水不足﹐或脾泄之疾﹐不久自愈。出行﹕陸路平安。行人﹕天罡加孟﹐尙未啟行。捕獲﹕賊在東南屠宰之家﹐與女人相合。兵戰﹕結連眾敵﹐謹愼則吉。

畢法云﹕眾鬼𨿽彰全不畏﹐萬事喜忻三六合﹐傳鬼化財財險危。纂要云﹕三傳俱鬼﹐則能去比肩﹐而無奪財之神。如三合課全作日鬼﹐兩課俱空﹐獨存一字爲財﹐乃是全鬼變財也。終是危險﹐總得之亦不甚穩。若年命上乘日鬼﹐其禍仍發﹐終不爲財也。

丙申日第六局幹上子

課體﹕知一﹐四絕﹐鑄印。

課義﹕彼己無禮﹐閉口爲美﹐各自昏迷﹐病絕藥餌。

解曰﹕干支子卯相刑﹐彼己無禮。卯乃旬尾﹐臨於宅上﹐居家者閉口可也。巳臨戌上﹐申臨丑上﹐各自坐墓﹐甘於昏迷矣。病絕藥餌者﹐緣卯爲閉口﹐不能飲食及藥餌也。

斷曰﹕知一之課﹐首尾兩端﹐下合上刑﹐夫妻反目之象。墓神發用﹐舊事復興。課名鑄印﹐傳入空亡。中傳祿神﹐逢空入墓﹐又被子克戌掩﹐全然無气﹐大不利於仕宦。

天時﹕水神空陷﹐朱雀受克﹐陰而不雨。家宅﹕卯爲閉口臨宅﹐防門戶是非。仕宦﹕官祿皆空﹐求官不吉。求財﹕己財難守﹐外財難得。婚姻﹕支幹相刑﹐日上又空﹐占婚不吉。胎產﹕二陽包陰﹐妊女之象﹐母實兒空﹐占產不利。疾病﹕心家﹑肝家受病﹐或閉口不食﹐年命有救﹐方可言生。出行﹕陸路不吉﹐水路可行。行人﹕天罡加仲﹐尙在中途。遺失﹕在西方尋。兵戰﹕支幹各自相刑﹐未見其利。

畢法云﹕賓主不投刑在上﹐不行傳者考初時﹐人宅坐墓甘招晦﹐幹墓並關人宅廢。三車一覽云﹕胎神在子﹐加於幹上﹐若正月占﹐非妻有孕﹐卽偏室懷胎。但逢空陷﹐必系鬼胎﹐否則胎墜。心鏡云﹕卯加申﹐戊加卯﹐占病必手足不舉﹐或手足受傷之類。原纂義云﹕戌加卯爲歸課﹐占小人卽到。

丙申日第七局幹上亥

課體﹕反吟﹐元胎。

課義﹕遞互六害﹐猜嫌盡在﹐夜被鬼災﹐晝占神怪。

解曰﹕上下相合﹐而巳與寅﹐亥與申﹐復交車相害﹐是和美之中﹐致生猜忌。則𨿽合而猜嫌之心未嘗不在也。夜占亥水﹐乘雀作鬼﹐是爲鬼災。晝占鬼乘天乙﹐是爲神怪也。

斷曰﹕反吟之課﹐反覆無常。而干支上下陰陽﹐課傳有合有衝﹐有刑有害﹐主翻雲覆雨之象。且亥加丙爲明鬼﹐寅遁壬爲暗鬼﹐甚矣﹐人情之不測也。雀鬼臨幹﹐忌有彈章﹐喜乘天乙﹐大宜告貴結絕舊事。

天時﹕水神臨日克日﹐箕宿往來相加﹐風雨不常。家宅﹕寅受沖克﹐尊長不寧。仕宦﹕𨿽是貴人臨身﹐卻逢徳空祿絕﹐占官欠利。求財﹕財與人合﹐不求自至。婚姻﹕佳兒佳婦﹐但後來須防反目。胎產﹕男喜﹐易產。疾病﹕寒熱往來﹐不久可愈。出行﹕課體極動﹐但上神相合﹐行期必愆。行人﹕天罡加季﹐行者立至。兵戰﹕龍加生气﹐夜占勝。

畢法云﹕彼此猜忌害相隨﹐鬼乘天乙乃神祇﹐支幹值絕凡謀決。課經云﹕丙日巳加亥﹐爲徳入天門格。仕人赴試﹐必然髙中。玉成歌云﹕反吟占事休言定﹐往復雙雙兩事因﹔常占須主身搖動﹐不動人情有怨心。指要云﹕反吟不定﹐病主兩癥。

丙申日第八局幹上戌

課體﹕元首﹐斬關。

課義﹕彼己墓覆﹐夜貴覆獄﹐晝病須亡﹐申入棺木。

解曰﹕戌爲火墓﹐加於丙上。丑爲金墓﹐加於申上。是支幹各被墓覆﹐彼己皆昏。酉貴臨於辰上﹐爲貴人入獄﹐干謁必致嗔怒也。申爲墓覆﹐而自投於卯。上乘六合﹐謂之六片板。申﹐身也。身卽入棺﹐晝若占病﹐死無疑矣。三月死气在申方尢的。

斷曰﹕斬關之課﹐動而不寧。幹之陰神爲旬尾﹐支之陰神爲旬首﹐亦名周徧格。所謂首尾相見﹐占事不脫。申爲妻財﹐占妻尢凶。

天時﹕墓神覆日﹐水運乎上﹐陰雨之象。家宅﹕干支乘墓﹐昏晦之極﹐更復刑害﹐難免傷殘。仕宦﹕官貴不見﹐徳祿空絕﹐占官不吉。求財﹕財爻𨿽見﹐上乘墓神﹐取之甚難。婚姻﹕男不佳﹐女不吉。胎產﹕上彊下弱﹐妊乃成男﹐子母皆墓﹐產必遲難。疾病﹕有脾胃腹疾﹐或積塊之癥﹐昏迷難治。出行﹕水路不吉﹐陸路更凶。行人﹕天罡加孟﹐尙未起身。兵戰﹕春占猶可﹐餘皆不吉。

畢法云﹕兩蛇夾墓凶難免﹐支幹乘墓各昏迷。神定經云﹕戌加幹墓幹﹐晝夜天將﹐皆乘螣蛇。地盤之巳﹐又是螣蛇﹐乃兩蛇夾墓﹐凶難免也。占病必有積塊﹐以致不救﹐或行年本命是戌﹐凶禍尢急。如年命居亥﹐上乘天罡﹐用虎衝蛇﹐乃名破墓﹐庶可少延。然終不救﹐緣虎空無力故也。

丙申日第九局幹上酉

課體﹕重審﹐從革。

課義﹕身乘夜貴﹐晝財破碎﹐夜將助財﹐宜乎假貸。

解曰﹕酉加丙上﹐夜占貴人臨身﹐可以干貴。晝占則酉爲日財﹐乘雀而爲破碎﹐財必有費。夜將純土脫气﹐助起全金之財。若轉求借貸﹐亦可先費而後得也。

斷曰﹕從革之課﹐先天後革﹐有暌違之象。酉丁臨日發用﹐必因妻財而動。財神入墓﹐到手遲延。干支皆乘死神﹐止用休息﹐不宜動謀。會成金局﹐生支上子水官鬼﹐止宜納粟求名。

天時﹕畢宿臨日發用﹐三傳生水﹐出旬當有大雨。家宅﹕人宅相破﹐夜占﹐亡神脫支﹐復乘元武﹐破失難免。功名﹕貴祿皆空﹐又逢破碎﹐納粟則吉﹐巳午命人可中。求財﹕傳財化鬼﹐防有禍患。婚姻﹕支幹上下相合﹐復又相破﹐恐成中有破。胎產﹕女孕難產。疾病﹕晝占乘後﹐女主血竭﹐男乃腎虛﹐病未能退。出行﹕陸路無益﹐水路不吉﹐行人﹕天罡加仲﹐尙在中途。兵戰﹕傳財生鬼﹐未見甚利。墳墓﹕水法甚合﹐主山亦髙﹐庚酉辛龍﹐身可發貴。

畢法云﹕兩貴受克難幹貴﹐人宅皆死各衰羸﹐萬事喜忻三六合﹐合中犯煞蜜中砒。課經云﹕子加申謂之胎坐長生﹐大宜占孕﹐不利占產。指掌賦云﹕酉丑巳爲獻刃﹐遠近俱被其傷。雲霄賦云﹕陰人疤面﹐赤蛇走人金門﹝巳加酉﹞﹐美女失音﹐白雉飛來巽戶﹝酉加巳﹞。

丙申日第十局幹上申

課體﹕重審﹐元胎﹐不備﹐贅婿。

課義﹕長生財貴﹐夜皆不喜﹐眾口贊揚﹐無有窮已。

解曰﹕寅爲日之長生﹐亥爲日之貴人﹐申爲日之財神﹐晝占則然。至於夜占﹐則初受兩蛇夾克。中爲日鬼﹐末傳乘虎﹐遁壬克日﹐吉變爲凶矣。三傳初生中﹐中生末﹐末生幹。經所云﹕三傳遞生人舉薦也﹐眾口贊揚﹐豈有窮已乎。

斷曰﹕重審有不順之情﹐元胎有隱伏之象。申加巳上作六合﹐支幹相會﹐宜於合謀成事。幹克支申爲財﹐支上神卻爲鬼﹐是謂危中取財。又遞生之課﹐夜變爲凶﹐卽所爲樂裏生憂也。

天時﹕水母臨日發用﹐天罡指陰主雨﹐但三傳生日﹐不久卽晴。家宅﹕支加幹而被幹克﹐上神又乘脫气﹐必無正屋可居。功名﹕晝占甚吉。求財﹕晝占宜得貴人之財﹐夜占宜得婦妾之財。婚姻﹕以妻就夫﹐必成之勢。胎產﹕下彊上弱﹐二陽包陰﹐妊乃成女﹐但申亥相害﹐產必見傷。疾病﹕頭瘋﹐或心經受病﹐晝占易瘥﹐夜占難痊。出行﹕陸路甚坦﹐水路次之。行人﹕天罡加季﹐行者立至。兵戰﹕晝占吉。

畢法云﹕鬼乘天乙乃神祇﹝晝占﹞﹐虎乘遁鬼殃非淺﹐彼此猜忌害相隨。古鑑﹕乙亥生人﹐辰將丑時占前程﹐曰﹕課名贅婿﹐必無正居﹐或寄居妻家。傳見蛇虎﹐必多喪服。寅爲公曹﹐爲蛇虎所撓﹐官不過司曹。其人後丁父母四喪﹐止於江陰知錄而已。

丙申日第十一局幹上未

課體﹕重審﹐斬關﹐間傳﹐三陽。

課義﹕鬼在墓蹲﹐招呼病人﹐夜遁壬虎﹐勿恃其寅。

解曰﹕子爲丙火之鬼﹐戌爲丙火之墓﹐而申則丙之病地也。今子加戌上而臨申﹐如鬼蹲於墓﹐而招呼病人者然。中傳寅木長生﹐似乎可恃﹐乃遁出壬水。夜占乘虎﹐反傷日幹﹐豈可視爲救神而倚賴之哉。

斷曰﹕三陽之課﹐利於公謀﹐間傳而進﹐不無阻滯。下合上刑﹐有美中不足之象。末辰旬空﹐不能制鬼。幸幹上之未﹐可敵子水﹐而寅之夜虎朱雀﹐亦能克之。但宜坐守﹐切忌動謀。

天時﹕天罡指陽﹐水神被墓﹐恐不能雨。家宅﹕宅上乘墓﹐昏迷之象。功名﹕官爻發用﹐夜占則吉。求財﹕宜得貴人之財。婚姻﹕支幹相刑﹐陰神相破﹐不吉。胎產﹕下彊上弱﹐妊乃成女。疾病﹕夜占脾土受病﹐晝占腎水虧竭﹐二月占更不吉。出行﹕陸路防失﹐水路更凶。行人﹕天罡加孟﹐尙未啟行。兵戰﹕晝占不吉﹐夜占愈凶。墳墓﹕靑龍空陷﹐不能久發。

畢法云﹕虎乘遁鬼殃非淺﹐罡塞鬼戶任謀爲。指掌賦云﹕子寅辰向三陽而所望光明。三才賦云﹕魁罡臨處﹐多生詞訟﹔申午並交﹐常有狐疑。又云﹕天馬驛馬入垣﹐所占迅速。壬髓經云﹕末克初彊﹐初克末弱。

丙申日第十二局幹上午

課體﹕遙克﹐彈射﹐連茹。

課義﹕身宅旺盛﹐動變网刃﹐眾貴難憑﹐死墓絕並。

解曰﹕午爲幹之旺气﹐加於幹上。酉爲支之旺气﹐加干支上﹐是身宅俱旺盛也。但動則變爲网羅﹑羊刃傷身﹐惟宜守舊而已。貴不宜多﹐多則事不畫一﹐反無所憑依。丙火死於酉﹐墓於戌﹐絕於亥。今乃三傳相並﹐占病者豈宜見乎。

斷曰﹕彈射得金﹐是爲有鏃。連茹而進﹐極於三陰。有遠得其庇﹐陰受其福之象。但三傳俱行於死絕之鄕﹐前旣不可貪﹐退亦不可動。惟有夙遭闕失﹐興復舊觀﹐庶爲安妥也。

天時﹕畢宿發用﹐靑龍升天﹐天罡指陰﹐主雨。家宅﹕夜占貴人臨宅﹐大得財喜。功名﹕貴人太多﹐有拱照則吉。求財﹕主得文書﹑貴人之財。婚姻﹕互旺皆旺﹐吉。胎產﹕男孕﹐母子俱健。疾病﹕心經受病﹐或咳嗽勞傷之癥。出行﹕陸路甚吉﹐水路亦佳。行人﹕天罡加仲﹐尙在中途。兵戰﹕我能克敵﹐春夏則吉。

畢法云﹕所謀多拙逢羅网﹐賓主不投刑在上﹐互旺俱旺坐謀宜。課經云﹕干支上神午酉自刑﹐謂之四勝殺﹐主彼此各逞其能﹐皆有邀功炫才之意。又云﹕仕宦者占遇天羅﹐主丁父憂﹔遇地网﹐主丁母憂。纂要云﹕丙丁日丑加子爲腹胎格﹐來意必占妻孕。如醜遇空陷﹐占產則生速﹐占孕則墮胎。照膽祕訣云﹕龍入天羅問父來。

丁酉日第一局幹上未

課體﹕伏吟﹐勵徳﹐杜傳。

課義﹕貴人之財﹐遠方寄來﹐中末又助﹐宅內陰災。

解曰﹕酉乃日之財神﹐又作貴人﹐是貴人之財也﹐乘丁故主遠寄。中末皆土﹐生起酉金﹐財气可謂旺矣。但財𨿽丰厚﹐而支爲丁神所克﹐且酉以自刑加宅。晝將太陰﹐則陰人與小口之災﹐或不免矣。

斷曰﹕伏吟之卦﹐又名杜傳。諸事必有中止﹐攺圖而行。丁神發用﹐妻財動搖﹐亦靜極而動之象。自支傳幹﹐彼必求我。倘年命臨酉﹐晝占赴試﹐必中髙魁。

天時﹕課傳皆陰﹐濃陰之象。家宅﹕脫幹生支﹐宅旺人衰﹐尢不利於陰人。功名﹕貴人杜塞﹐仕宦欠利。求財﹕可不勞而得。婚姻﹕中末脫幹而生支﹐利女不利男。胎產﹕課傳無陽﹐妊乃成女﹐課逢杜傳﹐產恐遲延。疾病﹕咳嗽勞傷﹐或虛脫之癥﹐大象不妨。出行﹕支幹盡是丁神﹐躍躍孟動之象。行人﹕近者立至。兵戰﹕伏吟杜傳﹐不能通利。墳墓﹕丁龍則吉。

畢法云﹕任信丁馬須言動﹐彼求我事支傳幹。課經云﹕自任自信﹐不可便言伏匿﹐倘傳中及干支上﹐見旬內丁神﹐或乘天驛二馬﹐必靜而求動。玉成歌云﹕伏吟舉動心無遂。六壬訣云﹕外財入內多財喜﹝日財入支﹞。

丁酉日第二局幹上午

課體﹕遙克﹐彈射﹐連茹。

課義﹕支傳於幹﹐不越模範﹐晝祿虎臨﹐守之情慘。

解曰﹕支上神作初傳﹐幹上神作末傳﹐支傳於幹矣。支上申金﹐幹上午火﹐夾拱未丁在內﹐模範不越矣。丁祿在午﹐𨿽云旺祿臨身﹐晝卻乘虎﹐是謂祿伴虎眠﹐不可守也。進投初傳﹐財逢元盜。中傳又是脫气﹐不免復守是祿﹐以受虎傷﹐情必慘戚而難堪矣。惟夜占吉﹐不在此例。

斷曰﹕彈射之財﹐三傳遞生相助﹐必當大獲財喜。幹上生起支財﹐大宜多置田宅﹐可謂人宅皆旺﹐彼此受益。

天時﹕水母發用﹐天罡指陰﹐中末土火﹐雨不能久。家宅﹕人宅皆旺﹐宜室宜家。功名﹕旺祿臨身﹐不宜妄動﹔然乘白虎﹐凶患難免。求財﹕財气甚旺﹐不求自至﹐然乘元武﹐失脫難免。婚姻﹕各乘旺气﹐男女興旺。胎產﹕虎臨產速﹐妊恐成女。疾病﹕肺經受病﹐或唇齒之疾﹔人克病癥﹐醫治可愈。出行﹕合多遲行。行人﹕天罡加孟﹐尙未起身。兵戰﹕主驚憂失物。

畢法云﹕互旺皆旺坐謀宜﹐彼求我事支傳幹。課經云﹕支幹上皆乘旺神﹐惟宜坐待﹐不利謀動。若意外妄求﹐則變爲羅网羊刃﹐反爲災禍。指掌賦云﹕申未午曰淩陰﹐主行險僥幸﹐安者危而危者安。原纂義云﹕申酉相加爲暗破﹐所事難成。

丁酉日第三局幹上巳

課體﹕別責﹐不備﹐蕪淫。

課義﹕幹就支財﹐破碎空偕﹐三重如此﹐虛擾心懷。

解曰﹕丁幹寄未﹐酉爲日財。未臨酉上﹐是幹就支上以取其財也。初傳脫气﹐而中末與日上神﹐乃破碎旬空相並。又乘天空﹐共得三重﹐不能就財﹐終歸虛擾其心懷而已。

斷曰﹕別責之課﹐凡事倚仗他人借徑而行。又名不備﹐必有缺陷不全之患。巳丑合而成傳﹐占必畱連﹐未能決絕。又名蕪淫﹐如男女相爭別求其合。倘占家宅﹐有帷薄之羞。

天時﹕天罡指陰﹐神將皆是火土﹐晴而不雨。家宅﹕課名蕪淫﹐閨門宜愼﹔初傳丑土﹐脫幹生支﹐人少宅多之象。功名﹕貴祿不見﹐求官難得。求財﹕家財則有﹐外財則無。婚姻﹕蕪淫不備﹐占婚最忌。胎產﹕課傳皆陰﹐妊乃成女﹔課體別責﹐胎孕遲延。疾病﹕傷食翻胃﹐或虛脫之疾﹐禳神則吉。出行﹕人有戀宅之意﹐行期必愆。行人﹕天罡加仲﹐尙在中途。兵戰﹕利主而不利客﹐更當謹愼。

畢法云﹕不行傳者考初時﹐互生俱生凡事益。指南﹕丁丑十二月丑將卯時﹐因雪後天气昏暗﹐占此斷曰﹕明日當有日色﹐太陽發用﹐上乘朱雀﹐乃南方火之精也。且四課純陰﹐陰極陽生﹐故必見日。至庚日未時﹐有暴風起。緣酉爲風殺﹐未爲風伯﹐酉與未會﹐且日祿乘虎﹐上下克戰故也﹐果驗。

丁酉日第四局幹上辰

課體﹕元首﹐軒蓋﹐三交。

課義﹕交加和睦﹐午神爲祿﹐晝虎夜元﹐匪美休卜。

解曰﹕支上午與幹未相合﹐日上辰與支酉相合﹐可謂和睦之甚矣。初傳午火﹐作日之祿神﹐柰晝乘白虎﹐夜乘元武﹐見虎則凶﹐見武則失。三傳𨿽屬遞生﹐而中末爲無禮之刑﹐變髙蓋而爲三交之不美﹐故休卜也。

斷曰﹕課名軒蓋﹐利於仕人﹐祿居支上﹐職乃佐貳。但干支之上神﹐各自相刑。而祿神實能克支﹐且上臨閉口之卯﹐百凡總宜謹愼﹐又當三緘其口也。

天時﹕靑龍升天﹐天罡指陰﹐陰雨之象。家宅﹕晝占白虎克宅﹐凶事難當﹐夜占元武傷財﹐盜失難免。功名﹕課體𨿽佳﹐祿乘惡將﹐亦非全美。求財﹕己財難守﹐外財險危。婚姻﹕支幹自刑﹐占婚不吉。胎產﹕上彊下弱﹐妊乃成女﹔胎與母衝﹐產必甚速。疾病﹕肺經受病﹐或心血不足之癥。出行﹕晝占陸路稍吉﹐水路不宜。行人﹕天罡加季﹐行者立至。兵戰﹕晝占不利﹐夜亦欠佳。

畢法云﹕權攝不正祿臨支﹐閉口卦體兩般推。課經云﹕午加酉﹐上克下發用。傳見太衝﹑神後﹐爲三交課﹐主蔽匿罪人﹐家隱姦私。肘後經云﹕順道用傳母前子﹐失禮還將子傳母﹐順卽爲和逆卽疑﹐此是三傳眞訣語。玉成歌云﹕三交吉凶皆因內。

丁酉日第五局幹上卯

課體﹕從革﹐元首。

課義﹕破碎並空﹐宅上皆逢﹐家財已廢﹐將助仍丰。

解曰﹕巳爲旬空﹐又爲破碎﹐坐於宅上﹐克支爲用﹐家財能無耗廢乎。幸三傳從革﹐合成財局﹐而夜占純土﹐復助起傳財﹐則反有丰盈之象矣。

斷曰﹕卦名從革﹐乃革故鼎新之象。事主更變﹐亦多冗雜。末傳沖克幹上之卯﹐卯爲文書﹐亦爲父母。所謂三傳皆財憂父母者是也。

天時﹕從革主雨﹐空則反晴。家宅﹕宅上應有損壞﹐空巳克支﹐防兄弟作耗。功名﹕官帶徳馬在第二課﹐又三傳遞生﹐官爻生幹上文書﹐利於仕宦。婚姻﹕干支上神相生﹐占婚吉﹐但六合坐空﹐未必能成。胎產﹕日上神屬陰﹐孕必成女﹐三合發傳﹐產恐不易。疾病﹕病屬心經﹐新病卽痊。出行﹕日上生辰上﹐必行。行人﹕夜占朱雀乘馬﹐與宅上巳衝動﹐當有信至。兵戰﹕幹克支﹐我勝彼負。墳葬﹕支得破碎﹐防多空缺。

畢法云﹕六爻卦現防其克﹐合中犯殺蜜中砒。達迷玉篇云﹕三傳俱作日之財﹐得此須憂長上災。心印賦云﹕三合相加日上臨﹐干支上下一同尋﹐或占喜事兼姻事﹐最好相宜望信音。指掌賦云﹕太乙若逢白虎﹐家多疾病。

丁酉日第六局幹上寅

課體﹕重審﹐斬關。

課義﹕課名斬關﹐逃者不還﹐各逢生气﹐晝貴休幹。

解曰﹕天罡乘支﹐名曰斬關。加酉得金﹐爲斬關得斷。酉又私門﹐所以逃者不還也。干支各乘生气﹐主客皆丰。但晝貴入獄陷空﹐豈宜干謁乎。

斷曰﹕重審之課﹐事從內起。幹上神生幹﹐支上神生支﹐謂之俱生格﹐最宜兩家合本營生。日徳發用﹐爲幹上寅之長生。𨿽入空鄕﹐然乘馬則動﹐動則不空。但午馬旺祿﹐晝乘白虎﹐亥克刃害﹐投於絕鄕﹐占祿則不宜也。

天時﹕無雨。家宅﹕宅上見天罡﹐又夜占帶虎不利。求財﹕靑龍晝占臨門﹐夜占臨幹﹐財必可得。婚姻﹕幹克支﹐支上神又空﹐難成﹐縱成亦不偕老。胎產﹕女胎﹐恐有產厄。疾病﹕支上辰﹐及初傳日鬼俱空﹐卽愈。行人﹕不來。捕獲﹕晝占日制武﹐易捕。兵戰﹕我勝彼負。

畢法云﹕互生俱生凡事益。指南﹕戌加卯占推升﹐曰﹕不惟不遷﹐更須退位。以日馬坐墓﹐祿臨絕地故也。況傳將又逆﹐命上官貴履天羅﹐年上螣蛇作日鬼﹐夏月應有風波。幸官鬼俱空﹐𨿽退位無大咎。後以參劾請退。又一臺垣占此﹐亦遭逮問。玉成歌云﹕徳神動處吉相隨﹐受克遭刑反見危。

丁酉日第七局幹上醜

課體﹕反吟﹐無依﹐龍戰﹐勵徳。

課義﹕皆貴皆財﹐皆丁往來﹐凡謀豈出﹐行人卽回。

解曰﹕酉爲夜貴﹐傳課皆臨﹐又爲日財旬丁﹐反覆相加﹐所以往來不停也。卯酉爲門戶﹐三傳皆是卯酉﹐故不出於家庭。丁神𨿽動﹐往來於絕地﹐歸家之象﹐故主行人立至。

斷曰﹕無依之課﹐亦曰三交﹐又謂之反目交。凡占必多反覆﹐且門戶不寧。卯爲干支生气﹐被酉沖克﹐不免進退維谷也。太常內戰﹐主因酒食財帛起爭。

天時﹕課體反吟﹐水火易位﹐晴而復雨﹐雨而復晴。家宅﹕支幹上下沖克﹐人宅欠安。功名﹕貴人乘丁﹐至動至速之象﹐恐難滿任。求財﹕晝占主得文書之財﹐夜占主得貴人之財。婚姻﹕反覆不寧﹐終難成合。胎產﹕上弱下彊﹐妊乃成女﹐支幹之上神互生﹐占產甚吉。疾病﹕胸脇多風﹐或大小腸受傷﹐不能卽愈。出行﹕水路甚吉﹐旱路欠利。行人﹕天罡加季﹐行者立至。兵戰﹕吉凶相半﹐謹愼自吉。

畢法云﹕互生俱生凡事益﹐脫上逢脫防虛詐。課經云﹕幹上丑﹐𨿽生支而卻墓支。支上卯﹐𨿽生幹而卻敗幹﹐故𨿽有生旺之名﹐反多衰敗也。纂要云﹕幹上醜作脫气﹐晝占上乘太陰﹐是天將又脫上神。凡占皆主虛詐不實﹐更防遺失。課體云﹕丁酉日反吟。卯加酉發用﹐亦名斫輪課。

丁酉日第八局幹上子

課體﹕涉害﹐度厄。

課義﹕三傳內戰﹐事必窩犯﹐破碎同空﹐錢財耗散。

解曰﹕三傳自下克上﹐亦謂內戰。支上寅克未土發用﹐因轉克子水而傷幹﹐故主窩裏相犯﹐醜聲在外也。又自初傳遞克至末﹐巳火旣克酉金﹐又值旬空破碎﹐而乘天空﹐則錢財之耗散可知矣。蓋巳乃金長生之地故也。

斷曰﹕度厄之課﹐以幼淩長﹐家門不吉﹐骨肉乖睽之象。且子作明鬼﹐寅作暗鬼﹐齊傷日幹﹐憂患難解。倘日用旺相﹐又乘吉將﹐則又主長上得卑幼之力﹐同气相親之兆。

天時﹕水運乎上﹐天罡指陰﹐自然有雨。家宅﹕日本受克﹐忌占父母。功名﹕官星臨身﹐夜占靑龍生幹合干﹐占官可望。求財﹕己財可取﹐外財難得。婚姻﹕男益乎女﹐夜占可就。胎產﹕下彊上弱﹐妊乃成女。疾病﹕心經受傷﹐或肝膽脾胃之疾﹐不久自愈。出行﹕夜占水路甚吉﹐晝占俱不利。行人﹕天罡加孟﹐尙未啟行。兵戰﹕有始無終﹐未見其利。墳墓﹕靑龍必有缺陷﹐然能發丁。

畢法云﹕兩蛇夾墓凶難免﹐三傳遞克眾人欺。課經云﹕戌加巳晝夜天將乘蛇﹐地盤亦是蛇位﹐名兩蛇夾墓。占病必有積塊在腹﹐以至不救。纂要云﹕年命若在寅上﹐未土能敵子水﹐名爲狐假虎威﹐切忌動謀。

丁酉日第九局幹上亥

課體﹕元首﹐曲直。

課義﹕克身墓宅﹐兩貴受克﹐晝將竊幹﹐三傳制賊。

解曰﹕亥水克身﹐丑土墓宅﹐夜貴受克於巳﹐晝貴受克於未﹐貴難倚也。晝將皆土﹐盜竊幹气﹐賴三傳木局生幹﹐可以制賊耳。

斷曰﹕曲直之課﹐三傳合生﹐但日上見鬼﹐爲不利耳﹐然貴徳臨身﹐可以攺凶爲吉﹐課傳五陰﹐事多幽暗。

天時﹕水神克日﹐自然有雨﹐三傳木局﹐風來雨止﹕家宅﹕丑土墓宅﹐人口不寧。功名﹕貴徳臨身﹐占官最吉。求財﹕宅中有財﹐被墓難取。婚姻﹕晝占男吉。胎產﹕女喜﹐難產。疾病﹕心血不足﹐不久可愈。兵戰﹕最吉。

畢法云﹕兩貴受克難幹貴﹐鬼乘天乙乃神祇。指南﹕丁丑四月占請假省親。曰﹕天馬戀生﹐官貴夾克﹐事不由己。朱雀入空﹐文書不就﹐太歲生支墓支﹐必有溫旨相畱也﹐果驗。古鑑﹕正月占前程曰﹕行年三十歲上見申﹐申生亥水之官﹐當及第。然亥水克身﹐必主大病。賴曲直脫水生火﹐故不至死。卯數六﹐主得六任。木局生風﹐末傳墓臨死地﹐應得風疾而終﹐果驗。斷驗﹕一亥生人占身位﹐曰﹕亥四未八﹐四八三十二。今四十九歲﹐官星已過。後絕神克身﹐至辛亥年必死。宅左被人下葬斷脈﹐以致家破人亡。蓋丑墓在左﹐上乘破碎也。夫同此一課﹐而命添一水﹐便乃迥異如此。

丁酉日第十局幹上戌

課體﹕遙克﹐蒿矢﹐斬關﹐髙蓋。

課義﹕墓幹脫支﹐身宅虛危﹐夜占被失﹐閉口而回。

解曰﹕幹火墓於戌﹐支酉脫於子﹐是宅旣空虛﹐而身又昏晦也。初傳子水﹐乘元克幹﹐夜占必被盜失。中傳卯乃旬尾﹐則應閉口﹐庶免閒非。酉日子加酉乘後﹐主家有尼姑出入。

斷曰﹕蒿矢之課﹐禍福皆輕。初傳子水﹐乃是幹鬼。𨿽曰遞生﹐而課傳三交刑克﹐深可畏矣。卻賴幹上之戌﹐六合於卯﹐而三合於午﹐用以制子水之鬼﹐所謂不幸中之幸也。

天時﹕子水發用﹐天罡指陰﹐自然有雨。家宅﹕虛耗百出﹐不安之甚。仕宦﹕官爻發用﹐日祿居未﹐占官甚利。求財﹕己財難守﹐焉得外財。婚姻﹕女恐不潔。胎產﹕二陽包陰﹐妊乃成女。疾病﹕心經虛弱﹐病體大凶。遺失﹕夜占元武克幹﹐盜賊難獲。出行﹕水陸皆不吉。行人﹕天罡加季﹐可以立至。兵戰﹕支幹皆脫﹐主客皆無所利。墳墓﹕壬丙向吉﹐水勢甚旺﹐止宜發貴﹐不能發丁。

畢法云﹕幹墓並關人宅廢﹝冬占﹞。指南﹕己巳十一月丑將戌時﹐一當事相召﹐以彼鄕有賊作亂﹐占此課﹐曰﹕支幹上乘死墓﹐武臨絕地﹐日上又能制之﹐指日敗擒。又問家宅安否﹐一爲戊子命﹐一爲乙亥命﹐曰﹕子爲科甲中人﹐亥則有功名而未成﹐俱遷居他處﹐可保無虞也。未幾亂者果敗﹐家中安堵。

丁酉日第十一局幹上酉

課體﹕重審﹐不備﹐間傳﹐贅婿。

課義﹕身宅皆貴﹐循環無已﹐財自然來﹐末又助起。

解曰﹕幹乘夜貴﹐支乘晝貴﹐可謂身宅兩貴矣。且三傳不出四課之中﹐非循環無窮而何。酉爲日財臨幹﹐可謂財來就我矣。況末丑又生初財﹐其爲旺相﹐孰有過於此哉。

斷曰﹕贅婿之卦﹐又名凝陰﹐利於陰謀﹐不利公舉。幹丁支馬﹐傳財化鬼﹐宜攜金告貴﹐潔豆事神。年命在申﹐必登魁首。

天時﹕畢宿發用﹐課傳皆陰﹐陰雨連綿。家宅﹕鬼乘天乙﹐宅中必有神祇爲害。功名﹕貴多不貴。求財﹕夜占得貴人之財。婚姻﹕門戶相當﹐美中不足。胎產﹕課傳無陽﹐妊乃成女。疾病﹕心經受病﹐或系頭風。遺失﹕元武不見﹐婢妾所遺。出行﹕陸路甚吉﹐水路防失。行人﹕天罡加孟﹐尙未啟行。兵戰﹕無甚凶險﹐秋占乃吉。

畢法云﹕課傳俱貴轉無依﹐晝夜貴加求兩貴。古鑑﹕壬戌生人﹐午將辰時占訟﹐曰﹕徧地貴人﹐主換官貴。行年乘寅﹐乃幹之父母﹐爲吏克命﹐主有尊長爲鬼。丑作太陰﹐所爭不明之田產也﹐皆如所言。邵公斷驗占家宅﹐曰﹕丁爲獨足﹐酉爲少女。酉被丁克﹐家有幼女﹐其被邪神所侵乎﹐果然。又寅將子時占繼子﹐曰﹕酉宅藏丁﹐丁主於動﹐又酉爲丁之妻。亥爲酉之子﹐妻旣有子﹐豈能憐惜。幸一老陰人撫之﹐老陰人死﹐當必去矣﹐果驗。

丁酉日第十二局幹上申

課體﹕知一﹐進茹﹐斬關。

課義﹕傳歸絕墓﹐商賈勿舉﹐全賴奴僕﹐免受辛苦。

解曰﹕丁火絕於亥﹐絕神臨於墓﹐事勿再舉。幹上申財化鬼﹐不可出外作商賈也。倘能退守﹐則賴支上戌土之力﹐敵制眾鬼。戌爲奴僕﹐能爲我捍災禦患﹐可以免受辛苦矣。

斷曰﹕三奇之課﹐連茹而進﹐貴人發傳﹐財喜臨身﹐可謂吉矣。但干乘天羅﹐支乘地网﹐只宜守己﹐不能妄作。官臨旺地﹐仕宦崢嶸。亥戌無親﹐家庭寥落。又火墓臨於酉支﹐名墓門開﹐占病最爲不吉。

天時﹕三傳全水克日﹐陰雨連綿之象。家宅﹕兩貴作鄰﹐子息生宅﹐門閭可大。功名﹕三奇入傳﹐貴必尊崇。求財﹕己財可守﹐外財勿求。婚姻﹕支幹上神﹐一墓一病﹐占婚不利。胎產﹕下彊上弱﹐妊乃成女﹐网羅相加﹐產甚艱難。疾病﹕腹痛脾泄﹐或心經虛弱﹐年命酉亥尢凶。出行﹕水路不佳。行人﹕天罡加仲﹐尙在中途。兵戰﹕只宜謹守﹐動必不利。墳墓﹕乾龍丙丁向﹐貴人臨墓﹐阡後發貴。

畢法云﹕尊崇傳內遇三奇﹐所謀多拙逢羅网﹐眾鬼𨿽彰全不畏。課經云﹕子爲胎神﹐丑加子爲腹胎格。玉成歌云﹕日鬼加臨辰兩課﹐定然官吏到門庭。又云﹕徳神動處吉相隨﹐受克遭刑反見危。指掌賦云﹕常貴共入官鄕﹐當朝執政。光明經云﹕魁罡逢酉﹐畫虎雕龍之象。貴後臨辰﹐踏罡步斗之人。

戊戌日第一局幹上巳

課體﹕伏吟﹐元胎﹐斬關﹐孤辰。

課義﹕自初至末﹐迆邐侵伐﹐晝勾虎蛇﹐夜免猖獗。

解曰﹕初傳克中﹐中傳克末﹐末傳克幹。三傳遞克﹐必受眾人之欺。晝占將乘蛇虎﹐凶不可言。夜將天后靑龍﹐臨於中末而助初生﹐可無慮其猖獗矣。

斷曰﹕伏吟之課﹐發用空亡﹐宜靜不宜動之象。末傳寅木﹐助起初傳巳火﹐以育干支。而又三遞以克幹﹐所云兩面刀者是也。喜空亡無力﹐夏占則吉。支神晝夜乘元﹐遺失難免。

天時﹕日上巳空﹐寅申相衝﹐風雨夜作。家宅﹕晝虎脫幹﹐必主卑幼脫賺。仕宦﹕祿空逢絕﹐占官不吉﹐幸而末助﹐己命稍吉。求財﹕反防失脫。婚姻﹕幹上徳空不吉。胎產﹕子息屬陽﹐母實兒空﹐不利。疾病﹕腹痛脾泄之癥﹐祿空不吉。遺失﹕滿目皆元武﹐須防家賊。出行﹕陸路稍可﹐水路不吉。行人﹕近者立至﹐遠在中途。兵戰﹕晝占不宜。

畢法云﹕任信丁馬須言動﹐三傳互克眾人欺。課經云﹕三傳互克﹐必有人遞相克害﹐遂使眾口雷同﹐羣然攻訐。朝官宜自檢束﹐提防公眾彈章。靈轄經云﹕戊戌日爲十惡大敗﹐以祿神空亡故也。祕要云﹕干支同類﹐難以求財﹐懼爭奪也。金蘭略云﹕孤辰相克﹐必主孤單。又曰﹕白虎重臨傳送﹐在外遭殃。

戊戌日第二局幹上辰

課體﹕元首﹐退茹﹐斬關。

課義﹕退入鬼鄕﹐進向空方﹐守身昏晦﹐敗壞門墻。

解曰﹕退而寅卯皆鬼﹐進而辰巳皆空﹔守則日墓臨身﹐居則敗气臨宅。所以身遭昏滯﹐而門墻敗壞也。

斷曰﹕三傳退茹﹐事多主退。凶則重重﹐吉亦累累。與其進而履空﹐不若退而就旺也。日上辰土﹐與支上酉金﹐𨿽爲六合﹐而酉與支戌﹐實爲六害﹐當有門戶之憂。全局官鬼﹐春夏遇之﹐所謂鬼賊當時﹐尙無畏忌。若到秋冬﹐禍不旋踵矣。

天時﹕日上逢空﹐太陽必見﹐火上水下﹐自然不雨。家宅﹕太常作敗气脫宅﹐必因酒色﹐以致家道衰微。仕宦﹕初中皆系官星﹐末傳又作貴人﹐占官最吉。求財﹕財爻不見﹐靑龍作鬼﹐求之不得。婚姻﹕支幹之上神相合﹐塡實可就。胎產﹕上彊下弱﹐二陰包陽﹐妊乃成男﹔母實兒空﹐戀腹不吉。疾病﹕酒色過度﹐脾土受傷﹐或咳嗽勞傷之癥﹐人空病實﹐恐難瘥愈。遺失﹕自己家賊﹐非婢卽僕。出行﹕人宅相合﹐行期必愆。行人﹕天罡加孟﹐尙未啟行。兵戰﹕前後逼迫﹐未見其利。墳墓﹕有敗死之气﹐不吉。

畢法云﹕華蓋覆日人昏晦﹐賓主不投刑在上﹐眾鬼𨿽彰全不畏。課經云﹕三傳皆是木神﹐並來傷幹﹐誠爲凶也。不知支上有酉金﹐足以敵鬼﹐不爲凶咎。此必有宅中之人解禍﹐謂之家人解禍格。指掌賦云﹕三傳純官鬼﹐而兄弟成災。

戊戌日第三局幹上卯

課體﹕重審﹐勵徳﹐極陰。

課義﹕交合可以﹐彼生我忌﹐破碎初逢﹐閉口可畏。

解曰﹕卯與戌合﹐巳與申合﹐交關則可。但申﹐長生也﹔卯﹐官鬼也。彼受申生﹐而我卻忌卯克耳。初傳醜爲破碎﹐臨於卯而發用。卯爲閉口之鬼﹐乘雀傷幹﹐豈不可畏乎。

斷曰﹕極陰之課﹐發用破碎﹐中財末敗﹐退於幽暗之鄕﹐凡事有抑塞不舒之象。閉口臨身﹐總宜三緘﹐以保明哲。雀作日鬼﹐亦防彈章﹐尢不宜上書言事﹐伸理冤枉。

天時﹕畢宿帶丁﹐雨師發用﹐必雨。家宅﹕晝占卯朱克日﹐主有爭訟﹐白虎臨宅﹐防有喪事。仕宦﹕雀鬼臨幹官員防劾。求財﹕當因酒食而得。婚姻﹕破碎發用﹐不吉。胎產﹕日受上克﹐子孫難保。疾病﹕三傳極陰﹐死神乘幹﹐巳祿空絕﹐肺經受病﹐甚危﹐幸宅上申能制鬼﹐或因婦人及行路而得良醫。爭訟﹕朱雀閉口﹐訟枉難伸。出行﹕丁居末傳﹐行期甚速。行人﹕驛馬帶虎﹐入宅卽歸。兵戰﹕宜守。墳墓﹕辰上長生﹐可以發丁。

畢法云﹕制鬼之位乃良醫。古鑑﹕酉命丑加卯占終身﹐曰﹕三傳丑亥酉﹐課名極陰。土死於卯﹐敗於酉﹐酉六亥四﹐其人壽至四十六歲。初傳貴人﹐當享父福。中傳臨官加丑﹐亦乘父祿。末傳及於本身﹐便爾敗壞矣。中傳亥水﹐末傳酉金﹐當因酒色而敗﹐果驗。

戊戌日第四局幹上寅

課體﹕元首﹐元胎。

課義﹕寅夜靑龍﹐身初兩逢﹐晝申𨿽制﹐白虎有凶。

解曰﹕寅乘靑龍﹐一見於日上﹐一見於初傳﹐兩逢日鬼﹐惟末傳之申金﹐可以制之。柰晝乘白虎﹐遞助寅鬼﹐仕宦則一歲九遷﹐而常人反爲凶惡也。

斷曰﹕元胎之課﹐凡事初有萌芽﹐倘占赴試﹐晝將必然及第。靑龍作鬼﹐福裏生災。白虎克官﹐禍中得助。但晝夜貴人﹐皆臨囚獄之地﹐不能仰藉寵光﹐刷幽振滯。

天時﹕天罡指陰﹐夜龍克日﹐夜必有雨。家宅﹕夜貴臨宅入獄﹐貴人不利﹐亦防酒食之咎。仕宦﹕官星被克﹐欠利。求財﹕晝占宜得婦女之財﹐夜占宜得酒食之財。婚姻﹕晝占不利﹐夜占甚吉。胎產﹕女胎產順。疾病﹕睥土受病﹐或肝經有傷﹐末傳制鬼﹐必遇良醫。遺失﹕賊乃家人﹐捕之可獲。出行﹕水陸兩途﹐均非坦道。行人﹕天罡加季﹐行者立至。兵戰﹕不利。

畢法云﹕簾幕貴人髙甲第﹝晝占﹞。課經云﹕幹上寅木﹐作日之明鬼﹐支上未土﹐遁出乙木﹐作日幹之暗鬼。如先有人相允﹐後卻不能相顧。一系明作無情﹐一系暗中寡義﹐彼此各懷惡意也。玉女通神訣云﹕順道用傳母前子﹐失禮還從子傳母﹐順卽爲和逆卽疑﹐此是三傳眞訣語。

戊戌日第五局幹上醜

課體﹕遙克﹐蒿矢﹐炎上。

課義﹕火局生身﹐夜虎臨寅﹐末並宅上﹐丑午凶神。

解曰﹕三傳火局生身﹐本爲吉兆。但寅夜乘虎作鬼﹐支及末傳午火﹐又遁甲鬼﹐晝乘白虎。午爲羊刃﹐醜爲破碎﹐丑午六害﹐其凶不待言矣。

斷曰﹕蒿矢之課﹐爲力𨿽輕﹐支幹相害﹐彼此不無猜忌。格名炎上﹐多虛少實﹐諸占皆有美中不足之象。夜占慮其始﹐晝占慮其終。

天時﹕三傳火局生日﹐天罡指陽﹐自然晴朗。家宅﹕尊長相虐﹐不安之甚。仕宦﹕日貴臨身﹐夜貴登天﹐占官可望。求財﹕財爻不見﹐靑龍又隱﹐恐不能得。婚姻﹕支幹相害﹐占婚不吉。胎產﹕晝占胎神乘虎甚凶﹐夜占不畏﹔但酉爲子孫﹐產乃生女。疾病﹕心經有病﹐肺家患深﹐晝占難愈。遺失﹕物非盜竊﹐不過婢妾所遺。出行﹕陸路利晝不利夜﹐水路利夜不利晝。行人﹕天罡加孟﹐尙未啟行。兵戰﹕夜貴兩占﹐皆不甚利。

畢法云﹕虎乘遁鬼殃非淺﹐合中犯殺蜜中砒。課經云﹕午加戌父母爻上﹐乘虎坐墓﹐主父母墓中生白蟻﹐或興禍端。如父母在堂﹐主有疾病之災﹐更作月內死神﹑死气尢凶。神將論云﹕未臨亥爲貴登天門﹐神藏煞沒﹐無不亨利。指掌賦云﹕寅戌午爲華明﹐彰精光於天表。玉成歌云﹕遙克當傳主遠尋。

戊戌日第六局幹上子

課體﹕重審﹐不備。

課義﹕我投於彼﹐兩邊契義﹐夜虎臨寅﹐晝占無畏。

解曰﹕日爲我﹐辰爲彼﹐以日加於辰﹐是我投於彼也。巳與戌有內辛之合﹐豈不兩相契合乎。寅乃日鬼﹐臨於末傳。而夜乘白虎﹐誠可畏矣。若晝占則上乘天后﹐自坐墓地﹐全然無气﹐復何畏之有哉。

斷曰﹕不備之課﹐事不周全﹐必有缺陷。三傳自下克上﹐子水受傷﹐是傷其財也。𨿽則臨幹﹐取之防有驚恐。初末引從晝貴﹐可以告貴用事﹐亦利科名。夜占催官符至﹐到任極速。但五行俱入墓中﹐止宜結絕舊事。

天時﹕靑龍帶水升天﹐柰三傳遞克子水﹐有雨不大。家宅﹕人來就宅﹐又復生宅﹐居必壯麗。仕宦﹕夜占白虎作催官使者﹐靑龍貴人﹐皆乘日上﹐占官必得。求財﹕財來就人﹐不求自至。婚姻﹕以夫就妻﹐塡實甚吉。胎產﹕上彊下弱﹐產必生女。疾病﹕心經受病﹐或齒痛之疾﹐夜占則系脾胃受傷之癥。出行﹕陸路甚坦﹐水路亦吉。行人﹕天罡加仲﹐尙在中途。兵戰﹕晝占吉﹐夜占凶。

畢法云﹕權攝不正祿臨支﹐支幹值絕凡謀決。課經云﹕子加巳正月占﹐主孕喜之事﹐然終不吉。緣胎神加幹﹐臨絕受克﹐恐防損墜。惟占產則可云當日便生也。肘後經云﹕用神若還害天乙﹐是爲四閉凶不測﹝子害未﹞。

戊戌日第七局幹上亥

課體﹕反吟﹐元胎﹐無依﹐斬關﹐寡宿。

課義﹕我去彼絕﹐凡占歇滅﹐病訟皆凶﹐行人被截。

解曰﹕火生寅而絕於亥﹐水土生申而絕於巳﹐巳加於亥﹐是自投於絕域也。況來往皆空﹐凡占皆主歇滅。巳爲徳祿生气﹐今值旬空而逢絕克﹐故病訟皆凶。往來俱陷於絕﹐則行人必有阻而截之者矣。

斷曰﹕反吟之卦﹐自刑又復自衝﹐賓主不浹之象。中傳居日﹐初末他鄕﹐往來於絕地﹐謂之去絕反吟﹐諸占不吉。惟僧道則甚相宜﹐緣四大皆空也。

天時﹕太虛明淨﹐天地相通﹐萬里無雲之象。家宅﹕室如懸磬﹐空空如也。仕宦﹕官貴不見﹐徳祿皆空﹐占官不吉。求財﹕財爻空絕﹐求之不得。婚姻﹕彼此皆虛﹐媒妁難憑。胎產﹕胎必墮﹐產母吉。疾病﹕脾胃受傷﹐新病吉﹐久病凶。遺失﹕元武臨宅﹐家賊難防﹐元武打洞﹐恐不能捕。出行﹕虛話而已。行人﹕天罡加季﹐行人立至。兵戰﹕不能成功。

畢法云﹕空空如也事休追﹐來去俱空豈動移。祕要云﹕來去俱空之卦﹐鬼空尢妙﹐然亦宜有制﹐否則有虛撓之凶﹐爲我難見彼之象故也。心鏡云﹕四課無形﹐事不出名﹐縱然出也﹐恐是虛聲。光明經雲﹕水臨巽戶主腰災﹐火遇亥神防走失。

戊戌日第八局幹上戌

課體﹕元首﹐斬關﹐不備。

課義﹕晝虎甲午﹐申類最苦﹐夜貴當權﹐初末拱護。

解曰﹕午上遁出甲木﹐晝占白虎乘羊刃而傷幹﹐又克初傳。長生之申﹐旣被午克﹐復被土墓﹐最爲痛苦也。夜占則貴人臨於寅火生地﹐甚有權勢。況初末之申午﹐又爲引從而拱護﹐占官者﹐吉可知矣。

斷曰﹕元首之課﹐履正而亨。午生丑﹐丑墓申﹐申克卯﹐卯克戌﹐是午之暗鬼﹐流禍甚長也。長生入墓﹐長上應災。末火克金﹐子息告匱﹐又名不備﹐諸事當有缺欠。

天時﹕天罡指陰﹐水運乎上﹐有雨。家宅﹕宅與上神相合﹐家道必成。仕宦﹕靑龍發用﹐白虎催官﹐占官甚宜。求財﹕龍𨿽發用﹐被丑墓午克﹐恐不能得。婚姻﹕干支相合﹐可以成就。胎產﹕女孕﹐產速。疾病﹕肺經受病﹐春占不吉。遺失﹕元武不見﹐乃遺落道途﹐並非賊竊。出行﹕行者戀宅﹐行期必愆。行人﹕天罡加孟﹐尙未啟行。兵戰﹕晝占甚利﹐後宜謹愼。

畢法云﹕虎乘遁鬼殃非淺﹐傳墓入墓分憎愛。纂要云﹕戌加巳﹐卯加戌﹐此爲干支相會﹐可以共謀成事。祕要云﹕日鬼乘太常﹐入宅克宅。若十月占﹐主有內孝服。玉成歌云﹕墓神加日身災滯﹐支往臨幹事體危。又云﹕日鬼加臨辰兩課﹐定然官吏到門庭。指掌賦云﹕醜遇天空爲矮子﹐會申而爲和尙。

戊戌日第九局幹上酉

課體﹕元首﹐勵徳﹐泆女。

課義﹕寅並甲午﹐晝夜皆虎﹐酉金來救﹐火局焚去。

解曰﹕寅乃日鬼﹐午遁旬鬼﹐晝夜皆乘白虎﹐並來傷幹。獨幹上之酉金爲救﹐又被三傳之全火焚毀。占官之外﹐皆非吉徵。

斷曰﹕元首之卦﹐本爲順利﹐但干作金局﹐支作火局﹐以火制金。凡占利卑幼而不利尊長﹐利他人而不利己身。又交車相害﹐須防面是心非。傳𨿽炎上﹐卻喜會作生气發用﹐經所謂三傳純父母﹐不求安而身自安也。占者倘能處安思危﹐則無不善矣。

天時﹕三傳皆火﹐畢宿受制﹐有風無雨。家宅﹕夜虎克宅﹐遁虎復傷﹐凶患難防。仕宦﹕催官發用﹐占官甚吉﹐兼有威權。求財﹕財爻不見﹐求之不得。婚姻﹕女家太盛﹐配不相宜。胎產﹕上彊下弱﹐產乃生男。疾病﹕晝占則肺經受病﹐病深難瘥﹐夜占則脾經受傷﹐病淺易痊。遺失﹕元武不見﹐乃婢妾所失。出行﹕陸路甚坦﹐水路難行。行人﹕天罡加孟﹐尙未起身。兵戰﹕晝夜俱不爲吉。

畢法云﹕虎乘遁鬼殃非淺﹐鬼臨三四訟災隨。課經云﹕子加申爲胎坐長生﹐恐子戀母腹﹐宜占胎孕﹐不利占產。指掌賦云﹕寅午戌爲炎上﹐以發達爲名。心印賦云﹕三合支辰爲眷親﹐歲中必定別陰人。雲霄賦云﹕火熾傷金﹐邊塞馳驅之子。三才賦云﹕將神沐浴之處相逢﹐凡事露機。

戊戌日第十局幹上申

課體﹕遙克﹐彈射﹐元胎。

課義﹕長生須棄﹐財引逢鬼﹐晝貴入宅﹐夜爲破碎。

解曰﹕申爲水土長生﹐臨於幹而可守。卻貪彈射之財﹐因而引入中傳之鬼鄕﹐所謂因財致禍也。晝占則爲貴人入宅﹐能伏諸煞。倘用夜將﹐則爲碎破臨家﹐其耗費殆無窮盡矣﹐但當坐守。晝申敵鬼﹐庶可安寧。

斷曰﹕遙克之課﹐當有遠方財動。但見生不生﹐反爲脫气。蓋因申金陷空﹐𨿽三傳遞生﹐而末傳旣空﹐到底不能結實。

天時﹕靑龍與水母升天﹐柰逢空陷﹐出旬始雨。家宅﹕晝貴入宅﹐家必構訟。仕宦﹕龍與徳祿皆空﹐不吉。求財﹕財爻𨿽現﹐取必遭患。婚姻﹕晝占靑龍空陷﹐如年命塡實可成。胎產﹕女胎﹐母實兒空﹐占產不吉。疾病﹕脾胃受病﹐或气促傷殘﹐見救不救﹐病勢難安。遺失﹕元武不見﹐自失於途。出行﹕水陸兩途﹐晝占可行。行人﹕天罡加季﹐行者立至。兵戰﹕晝占稍可﹐夜占甚凶。

畢法云﹕脫上逢脫防虛詐﹐龍加生气吉遲遲。課經云﹕日幹上申金﹐晝乘靑龍﹐遇九月占﹐乃是龍加生气。𨿽目下未卽崢嶸﹐卻能徐徐發福。玉女通神訣云﹕順道用傳母前子﹐失禮還從子傳母﹐順卽爲和逆卽疑﹐此是三傳眞訣語。天官匯函云﹕朱雀臨亥是非張﹐水火相刑夫婦傷。

戊戌日第十一局幹上未

課體﹕重審﹐間傳﹐泆女﹐向陽。

課義﹕夜貴身邊﹐兩子害焉﹐罡塞鬼戶﹐晝貴登天。

解曰﹕未乃夜貴臨身﹐被支與發用二子相害﹐所謂害貴訟直遭曲斷也。辰爲天罡﹐寅爲鬼戶﹐辰加寅上﹐爲罡塞鬼戶。丑爲貴人﹐亥爲天門﹐以丑加亥﹐爲貴登天門。神藏煞沒﹐凡有謀爲﹐無不遂意也。

斷曰﹕課名泆女﹐必有陰私。干支之上神不和﹐人己各懷猜忌。旺財乘虎發用﹐而生中傳寅鬼﹐必因財上生災。晝蛇克日﹐難免驚憂。末傳入墓﹐又屬旬空﹐向後到底少益。

天時﹕天罡加寅﹐子水被脫被克﹐有風無雨。家宅﹕支幹之上神相害﹐人宅不安之象。仕宦﹕夜貴臨身﹐晝貴登天﹐功名可得。求財﹕晝占有婦人之財﹐夜占見凶惡之財。婚姻﹕上神相害﹐不吉。胎產﹕下彊上弱﹐產乃生女。疾病﹕腎經受傷﹐心經不足﹐不能卽愈。遺失﹕家奴作賊﹐可向東南捕之。出行﹕夜占陸路甚吉﹐晝占水路可行。行人﹕天罡加孟﹐尙未啟行。兵戰﹕晝占猶可﹐夜占不吉。

畢法云﹕彼此猜忌害相隨﹐害貴訟直遭曲斷﹐罡塞鬼戶任謀爲。指掌賦云﹕子寅辰向三陽﹐而所望光明。神將論云﹕子乘天后﹐臨戌發用﹐主婦人有淫邪之事。不占婦人﹐須有私通之事。纂要云﹕傳子寅辰﹐先合後嗔﹐陰私內亂﹐口舌頻頻。

戊戌日第十二局幹上午

課體﹕重審﹐進茹﹐三奇。

課義﹕羅身网宅﹐動則遭厄﹐財在家中﹐多貪疲役。

解曰﹕午爲戊幹之羅﹐亥爲戌支之网﹐凡占值此﹐乃爲网羅兜裹﹐身宅不得亨快。靜則守旺﹐動則爲刃。亥乃日財﹐臨支發用﹐若守其宅上之財﹐亦足自給。苟肆其貪求之心﹐則未免財多身弱﹐不勝其疲役矣。

斷曰﹕進茹之課﹐格合三奇﹐宜無不順。但支幹之上神﹐各居自刑﹐支幹之陰神﹐又復相害。賓主不投﹐人己相忌﹐惟宜謹守。三傳皆財﹐一切起居飲食﹐皆宜撙節。恐因財致禍﹐因食致病。

天時﹕靑龍升天﹐三傳皆水﹐天罡指陰﹐時雨滂沛之象。家宅﹕但宜謹守﹐災患自無。仕宦﹕大宜謹飭﹐亦恐丁艱。求財﹕家財可守﹐外財難得。婚姻﹕干支之上神自刑﹐不吉。胎產﹕下彊上弱﹐妊乃成女。疾病﹕腎經與膀胱受病﹐或心血不足。遺失﹕爲家奴所竊﹐向正南捕之。出行﹕晝占陸路可行﹐夜占水路可行。行人﹕天罡加仲﹐尙在中途。兵戰﹕只宜謹守﹐不可妄動。

畢法云﹕所謀多拙逢羅网﹐尊崇傳內遇三奇﹐賓主不投刑在上。指掌賦云﹕亥子丑爲龍潛﹐陽光在下﹐空懷寶以迷邦。又云﹕傳見妻財利益多。又云﹕三傳純妻財﹐而父母克害。心印賦云﹕子丑相加事必成﹐更逢吉將轉歡欣。

己亥日第一局幹上未

課體﹕伏吟﹐自信﹐杜傳。

課義﹕元臨財上﹐賊累相向﹐虎蛇入未﹐暗中惆悵。

解曰﹕亥乃日財﹐宅上重重是財﹐卻重重見武﹐是累逢盜賊也。未爲己身﹐旣帶乙木之暗鬼﹐又乘蛇虎之凶神。且課傳三刑﹐𨿽不見其傷損﹐而暗中有不惆悵乎。

斷曰﹕自信之課﹐課傳皆陰﹐利私謀而不利公幹。發用杜傳﹐事防有阻﹐攺圖可以成就。但中末二傳﹐晝夜互乘蛇虎。而支上亥財﹐又被眾土分奪﹐總宜淸心寡孟﹐守分爲安。

天時﹕天地不動﹐晴占則晴﹐雨占則雨。家宅﹕滿屋皆賊﹐財源不聚﹐人口亦恐不寧。功名﹕貴祿不見﹐不能有成。求財﹕劫之者眾﹐夜占防失﹐若陰人之財﹐晝占可得。婚姻﹕將凶﹐不吉。胎產﹕陰極則陽生﹐況胎乘陽神﹐產必弄璋。疾病﹕膀胱受傷﹐或腎經濕癥﹐不妨。出行﹕蛇虎當道﹐盜賊滿途。行人﹕丁馬不見﹐行者不至。兵戰﹕彼此皆詐﹐利主不利客。墳葬﹕丁龍從右入首則吉﹐水太旺﹐穴中恐有水。

畢法云﹕虎乘遁鬼殃非淺﹐任信丁馬須言動。課經云﹕辰加辰﹐謂之兩勾夾墓。纂要云﹕申貴逆行﹐白虎乘醜﹐乃貴人嗔怒之象﹐不可干謁。蓋醜乃天乙本家﹐不宜見虎也。壬經云﹕伏吟干支﹐各居其位。日辰只有兩課﹐用日則舍陰﹐用辰則舍陽。天地不備﹐陰陽獨刑﹐實爲不足之體。

己亥日第二局幹上午

課體﹕元首﹐退茹﹐斬關﹐勵徳。

課義﹕棄祿尢宜﹐關隔卑微﹐魁居宅上﹐百無所依。

解曰﹕午爲日祿﹐晝乘天空﹐棄之他求﹐未爲不可。但天魁臨亥發用﹐謂之魁度天門。事主關隔﹐晝夜乘陰﹐卑微之象。亥爲本日支神﹐而魁塞之﹐關隔尢甚﹐故曰百無所依也。

斷曰﹕退茹之課﹐干支拱傳﹐破敗居中﹐不如退守日祿﹐尙爲有益。眞朱雀臨幹﹐土年占之﹐最利功名科第。

天時﹕天上乘空﹐水母與畢宿相加﹐夜當陰雨。家宅﹕破敗居中﹕未見昌盛。仕宦﹕官祿臨身吉。求財﹕關隔臨財﹐不能入手。婚姻﹕媒妁難通。胎產﹕占孕成女﹐占產艱滯。疾病﹕脾胃受病﹐隔食隔气﹐𨿽擔時日﹐不防。出行﹕關梁隔阻﹐陸路可通。行人﹕魁度天門﹐必有阻隔。兵戰﹕只宜謹守﹐不可襲遠。

畢法云﹕旺祿臨身徒妄作﹐魁度天門關隔定。古鑑﹕巳將午時占﹐曰﹕時與日幹六合﹐事必主外。命上乘未加常﹐與發用俱得子爻之休气﹐主其子在外酒食過度致病。又丁卯占﹐曰﹕命用見合﹐中傳酉乘元武﹐因私通人家婢妾致疾。蓋酉爲婢妾﹐元武臨酉爲窺戶﹐本身屬土﹐被酉耗敗﹐故必尪羸也。又壬戌占曰﹕戌爲奴﹐酉爲婢﹐元武窺戶﹐卦得斬關﹐乃逃亡之象。主家中奴婢逃亡﹐得馬姓人﹐於西方捉獲。緣日上午爲馬姓﹐與日相助克酉﹐酉在西方﹐與午相破故也。

己亥日第三局幹上巳

課體﹕遙克﹐蒿矢﹐間傳。

課義﹕六陰俱全﹐空脫迍邅﹐破敗丁酉﹐嗣婢熬煎。

解曰﹕四課三傳﹐六陰俱備﹐昏昧之甚。幹上巳火空亡﹐支上酉金脫气﹐所以迍邅也。土敗於酉﹐又爲破碎﹐遁出旬丁﹐臨於宅上﹐非子嗣之破敗﹐卽婢妾之奢靡﹐煎熬豈能免乎。

斷曰﹕遙克之課﹐日財助起初傳之鬼而傷幹﹐有將錢買禍之象。卻喜蒿矢無力﹐發用坐於空鄕﹐不足畏也。宜年命上乘土神﹐有以制水則吉﹐有以生水則凶。蓋亥水𨿽爲財神﹐而以末助初﹐實爲禍之根﹐而罪之首也。

天時﹕六陰相繼﹐必雨。家宅﹕敗气臨宅﹐家漸衰微。仕宦﹕官星與靑龍皆空﹐不吉。求財﹕晝占婦女之財可得﹐夜占不利。婚姻﹕晝占龍空﹐夜占後合﹐皆爲不吉。胎產﹕課傳六陰﹐男喜也﹐但母實兒空﹐四月占尢不吉。疾病﹕酒色過度﹐或肺經受傷﹐難愈。遺失﹕繼母藏匿﹐或在飲酒處﹐否則婢女盜去。出行﹕水陸俱不吉。行人﹕已在中途。兵戰﹕事多更張﹐伏兵宜防。

畢法云﹕後合占婚豈用媒﹐六陰相繼盡昏迷。六壬斷訣云﹕幹上乘馬﹐支上乘丁﹐飯不得飽﹐睡不得寧。指掌賦云﹕卯丑亥爲斷澗﹐義利分明。照膽祕訣云﹕陰陽間克傳藏課﹐內外縈心成慮破。中黃經云﹕馬見巳亥在路歧。

己亥日第四局幹上辰

課體﹕元首﹐斬關﹐勵徳﹐寡宿。

課義﹕幹上墓神﹐自末而生﹐孟脫不脫﹐宜守家庭。

解曰﹕辰乃己土之墓神﹐覆於日上﹐主昏迷遲滯。三傳自亥水遞生育幹﹐當有推薦之喜。但巳屬旬空﹑驛馬﹐未足取信。支上申金﹐孟脫幹气。幸晝夜貴常﹐與幹相比相助﹐不能脫也。申爲長生﹐坐干支上﹐而乘常貴以生支﹐占者當閉戶謹守﹐向後自爾榮昌。

斷曰﹕元首之課﹐又名斬關﹐宜順時而動。支上乘生﹐日上乘墓﹐亦有宅旺人衰之象。三傳生墓育幹﹐可以重興舊事。兩常夾墓臨幹﹐幸系旬空﹐尙不至十分沈悶也。

天時﹕墓神覆日﹐龍已升天﹐必有大雨。家宅﹕宜謹守家業﹐不宜外騖。仕宦﹕官文兩空﹐占官不利。求財﹕宜得陰私之財。干謁﹕晝占武職可見﹐夜占文職可見。婚姻﹕晝占平平﹐夜占乃吉。胎產﹕上彊下弱﹐二陰包陽﹐產必生男。疾病﹕肺家有疾﹐或脾土受制﹐不藥可愈。出行﹕陸路塞滯﹐水路甚吉。行人﹕天罡加季﹐行者立至。遺失﹕晝占可尋﹐夜占爲家賊所竊。逃盜﹕東南朽木之下可捕。兵戰﹕主勝於客﹐敵自遠遁。墳墓﹕當成金局﹐丑方出水﹐大旺人丁。

畢法云﹕華蓋覆日人昏晦。指掌賦云﹕三傳生日百事宜﹐日生三傳財源耗。太乙經云﹕占與人期會﹐天罡臨日辰者會。

己亥日第五局幹上卯

課體﹕涉害﹐曲直﹐度厄﹐不備﹐亂首。

課義﹕彼己俱乖﹐棄害就財﹐循環而已﹐倘戀災來。

解曰﹕卯克己土﹐未克亥水﹐是彼己俱乖也。乃棄卯就亥﹐財𨿽可得﹐不可久戀。蓋課體循環﹐卯乘夜虎﹐必來相傷故也。

斷曰﹕課作回環﹐占事不散﹐吉事固成﹐凶事亦就。凡百云爲﹐皆有遲疑阻滯。惟年命上得一金神﹐可以制凶。

天時﹕水被卯脫﹐風烈而雨微。家宅﹕田土興災﹐欺之者眾。仕宦﹕官鬼成局﹐過於旺相﹐須年命上有火神方吉。求財﹕木局泄財﹐自不能聚。婚姻﹕後合甚多﹐占婚不吉。胎產﹕陰極陽生﹐當是男喜﹐產亦必速。但防墮胎。行人﹕天罡加孟﹐行者未來。遺失﹕非干賊竊﹐失於途中。兵戰﹕賓主皆傷﹐彼此不利。

畢法云﹕干支全傷防兩損﹐虎臨於鬼凶速速﹐虎乘遁鬼殃非淺。指南﹕壬午十月卯將未時﹐爲子占功名﹐曰﹕幹神歸支﹐傳將逆行﹐應回東省求名。三傳純鬼﹐魯都虎鬼克支﹐賊符將星克幹﹐主貴地不日兵動﹐且有攻城破邑之事。眷屬宜遷他處﹐目今且防失盜。曰﹕老母九十大壽﹐慶後始遷可乎﹖曰﹕尊堂壽止八十有九﹐因乙發用﹐與地盤巳字合斷也。後其人被盜復來﹐曰﹕元武乘脫气﹐居醜命之上﹐所盜者乃郎君之物。然課傳回環﹐賊必再至﹐後悉如所占。要覽云﹕亥乘天后﹐抱卯子而合於未﹐婦人有私情也。

己亥日第六局幹上寅

課體﹕重審﹐六儀﹐四絕。

課義﹕六關和順﹐祿神已盡﹐嗣及長生﹐占之有吝。

解曰﹕寅與亥合﹐午與未合﹐六合交關﹐非不和順。但午加於亥﹐祿入絕鄕﹐且晝乘天空﹐下受亥克﹐則祿已竭盡無餘矣。申爲己土之長生﹐又爲己土之子孫﹐午克丑墓﹐悔吝必矣。

斷曰﹕六儀之課﹐凡占可以化凶爲吉。日徳臨身﹐己土受克﹐美中不足。日祿臨支﹐不能自尊自大。又名四絕﹐止宜了結舊事﹐不利圖新。寅𨿽官鬼﹐賴坐於未土之墓﹐不能傷幹。巳乘虎入墓﹐父母之墳墓有災。

天時﹕水運乎上﹐靑龍升天﹐天罡指陰﹐有雨之象。仕宦﹕官星臨身﹐日祿臨支﹐功名最利。家宅﹕祿神臨宅﹐家自富饒。求財﹕家中自有﹐不必外求。婚姻﹕徳祿居於干支之上﹐門戶相當。干謁﹕非爲貴人所傷﹐卽爲貴人所脫。胎產﹕下彊上弱﹐二陽包陰﹐妊乃成女。疾病﹕脾家有病﹐或心火受傷﹐春占可畏。遺失﹕非賊所竊﹐不過遺失途中。求謀﹕凡事皆吉。出行﹕陸路甚坦﹐水路亦佳。行人﹕尙在中途。兵戰﹕宜防虛詐。

畢法云﹕權攝不正祿臨支。指南﹕乙酉正月子將巳時占病曰﹕脾土受病﹐目今無慮。蓋木爲官鬼﹐克脾土故也。止宜平胃淸心﹐切勿健脾理肺。祿臨絕地﹐馬入墓鄕﹐又卯臨申位﹐是木被金雕﹐病人非宜。且年帶死敗克日﹐恐至七月有不測之憂耳﹐果驗。

己亥日第七局幹上醜

課體﹕反吟﹐元胎﹐寡宿。

課義﹕來去皆空﹐長上須凶﹐妻妾婢媵﹑常鬧家中。

解曰﹕巳爲己之父母﹐旬空受制﹐必主長上有災。亥爲己土之妻財﹐晝乘螣蛇﹐與巳往來衝擊。而巳又爲雙女﹐旣衝復陷﹐則家中妻妾﹐豈得安和哉。

斷曰﹕無依之卦﹐來去俱空﹐旺財臨絕﹐黷貨非宜。斗鬼相加﹐占試最吉。孤辰寡宿﹐尢防骨肉別離。惟九流僧道﹐不爲凶也。巳乘虎加亥﹐主小兒有咽喉之患。

天時﹕巳亥相加﹐天地相通﹐晝占則風﹐夜占則雨。家宅﹕宅內皆空﹐多虛少實之象。仕宦﹕官祿不見﹐求之甚難。求財﹕財爻空動﹐恐無實濟。婚姻﹕男實女空﹐不吉。胎產﹕課傳無陽﹐妊乃成女﹐三傳皆空﹐恐是鬼胎。疾病﹕肺經之病﹐或心虛齒痛﹐不久自愈。出行﹕陸路可行﹐水路不吉。行人﹕天罡加季﹐行者立至。遺失﹕元武乘空﹐無從捕獲。兵戰﹕虛張聲勢﹐主虛客實。

畢法云﹕來去俱空豈動移﹐空空如也事休追。照膽祕訣云﹕天傾西北日月隨﹐地陷東南江海歸﹐巳亥中間常缺欠﹐重求輕得報君知。中黃經云﹕馬見巳亥在路歧。課經云﹕巳日反吟﹐三月占﹐乃生气克日﹐是幸中不幸。正月占﹐乃死气生日﹐是不幸中之幸。神將匯函云﹕巳乘虎加亥﹐木器櫃上有銷壞﹐換之則吉。

己亥日第八局幹上子

課體﹕知一﹐鑄印﹐斬關﹐勵徳。

課義﹕墓覆家庭﹐元虎爲鄰﹐貴財系子﹐晝卜臨身。

解曰﹕辰爲日墓﹐臨干支上﹐是墓覆家庭﹐不無昏滯。初巳末卯﹐𨿽云引從支辰﹐但晝夜俱乘元虎﹐與我爲鄰﹐動必生禍矣。幹上子水﹐晝占爲貴人之財﹐臨於幹上﹐守之最善。

斷曰﹕鑄印之課﹐巳空謂之損模。𨿽末助初生﹐但初中空陷﹐凡百謀爲﹐俱費心力。墓𨿽覆支﹐喜中傳戌衝作救﹐惜坐空無力耳。前後引從地支﹐只宜遷修家宅。

天時﹕水運乎上﹐午未日有雨。家宅﹕支上元白﹐乘墓克支﹐虛失虛憂之事。求財﹕宜得貴人之財。功名﹕晝占必遇。婚姻﹕占男晝吉﹐占女皆凶。胎產﹕二陰包陽﹐妊必成男。疾病﹕晝占則肺患﹐夜占則脾疾﹐或因酒食傷胃﹐不久自愈。出行﹕晝占陸路甚吉﹐夜占平平。行人﹕尙未起身。兵戰﹕主虛客實。

畢法云﹕前後引從升遷吉﹐傳墓入墓分憎愛。占驗﹕寅將酉時占開肆﹐曰﹕日爲財﹐支爲庫。今幹上有貴財﹐支上見眞庫。幹上財神﹐又歸宅庫﹐大有益利。但巳爲店﹐上乘元武﹐恐修葺多費。中傳又爲店庫﹐財庫重重﹐嫌末傳卯木克財。九年之後﹐須被人爭奪﹐緣巳四戌五故也。又一人占賃屋開肆何如﹐曰﹕此屋頹損﹐大費修葺﹐賃後不五六年﹐而店中之貲財累萬﹐後至第九年﹐因取贖致釁﹐經官陳論﹐當被奪取也﹐果驗。

己亥日第九局幹上亥

課體﹕涉害﹐曲直﹐不備﹐贅婿。

課義﹕財就身宮﹐戀則爲凶﹐只宜早棄﹐免被賊通。

解曰﹕支財臨幹﹐財臨身也。取之本無不可﹐但亥之上神爲卯﹐乃是日幹之鬼。若不急棄﹐則支上之卯﹐會成木局傷身﹐禍不免矣。況卯爲太衝﹐上乘元武﹐皆賊象也。亥卯未一經作合﹐是與賊通﹐所得之財﹐豈能享乎。

斷曰﹕贅婿之卦﹐又四課不備﹐支上乘脫﹐必無正屋可居﹐亦俯首於人之象。課傳回環﹐吉凶俱成﹐最不利於解散憂疑之事。木局傳鬼乘財﹐只可攜財告貴﹐納粟奏名。

天時﹕靑龍發用﹐但水被日克﹐三傳木局﹐雨少風多。家宅﹕滿盤官局﹐而身受制﹐卻宜胥役。仕宦﹕官星甚旺﹐再得文書﹐方爲全美。求財﹕禁止貪心﹐庶可遠害。婚姻﹕神吉將凶﹐成而不美。胎產﹕課傳純陰﹐又曰不備﹐產必弄瓦。疾病﹕夜虎乘卯﹐脾胃受傷﹐課傳皆鬼﹐病篤難瘥。出行﹕陸路稍可﹐水路不吉。行人﹕天罡加仲﹐尙在中途。遺失﹕元武脫宅﹐盜失難免﹐賊眾太旺﹐難於捕獲。兵戰﹔疊爲賓主﹐名有所傷。

畢法云﹕初遭夾克不由己﹝晝占﹞。指南﹕癸未正月亥將未時﹐有客來占﹐曰﹕龍神發用﹐課傳結成官局﹐來意必占今歲功名﹐六月卽有欽召之應。蓋木遇春旺﹐夏則密茂﹐將來事業遠大。緣歲建皇恩發用﹐中傳天詔﹐故六月定有佳音也。果於是月奉詔進京﹐授京營提督﹐復升戎政。

己亥日第十局幹上戌

課體﹕遙克﹐蒿矢﹐元胎﹐勵徳﹐斬關。

課義﹕巳類爲弓﹐申象箭容﹐遺弓落箭﹐所爲無功。

解曰﹕巳形如弓﹐乃值旬空。申形似箭﹐乃爲陷空蒿矢﹐而弓箭皆空﹐將何以建功立業乎﹐故曰所爲無功。

斷曰﹕勵徳之課﹐君子所宜。寅爲官星﹐臨干支上﹐旣得亥水之助﹐又遁壬水之生。若春冬占之﹐官爻得气﹐旺相極矣。夫官爲扶身之本﹐財爲養命之源﹐寅爻得地﹐而財官雙美。課𨿽蒿矢﹐其爲功也甚大﹐豈以弓箭之空﹐遂棄之勿道哉。又幹上戌刑未﹐支上寅合亥﹐在外者極其經營﹐居家者極其安樂﹐亦有自己煎熬﹐他人逸樂之象。

天時﹕天罡指陰﹐朱雀被墓﹐陰濃雨少。家宅﹕官爻臨宅﹐事起家庭。仕宦﹕官星得气﹐夜占甚佳。求財﹕財爻𨿽見﹐但取之甚危。婚姻﹕支幹上下相合﹐事在必成﹐但恐婢妾居於妻位。胎產﹕二陽包陰﹐妊乃成女。疾病﹕肝家有病﹐金日可愈。出行﹕馬載白虎﹐迅速之極。行人﹕天罡加季﹐行者立至。兵戰﹕主勝於客﹐須防偸劫。

畢法云﹕夫婦蕪淫各有私﹐賓主不投刑在上。課經云﹕寅木克幹﹐賴末傳申金沖克﹐爲己土之長生﹐應苦去甘來之諭。玉成歌云﹕徳神動處吉相隨﹐受克遭刑反見危。心印賦云﹕蒿矢遙神克日幹﹐救神制鬼卻爲歡。

己亥日第十一局幹上酉

課體﹕涉害﹐間傳﹐見機﹐出產。

課義﹕破敗臨身﹐況又乘丁﹐五陰柔日﹐凡占杳冥。

解曰﹕酉乃土之敗气﹐又爲支之破碎。上乘遁丁﹐其破敗耗費﹐必有不免者矣。課傳皆陰﹐而幹上晝合夜後﹐總爲魘翳之神。消沮閉藏﹐有不可告人者矣。

斷曰﹕出戶之卦﹐𨿽自暗出明﹐而末傳空亡。未能出幽離隱。惟天罡塞於鬼戶﹐凡百陰謀﹐翻能遂意。丑土比肩﹐克宅發用﹐家中必有暗損。中傳官鬼閉口﹐尙喜酉制﹐不至猖獗﹐必其家有敗子﹐能轉移禍福也。

天時﹕課傳皆陰﹐畢宿臨幹﹐當有雨。家宅﹕晝占則妻妾擾宅﹐夜占則同類爲凶﹐皆有耗費。仕宦﹕貴祿不見﹐破敗加幹﹐不吉。求財﹕己財不守﹐不必外求。婚姻﹕後合占婚﹐成而不吉。胎產﹕男喜﹐防損胎。疾病﹕腎肺受傷﹐兼有積塊腹疾﹐四月占更凶。出行﹕水路不吉。行人﹕天罡加孟﹐尙未啟行。兵戰﹕未見其利。

畢法云﹕後合占婚豈用媒﹐兩貴受克難幹貴。課經云﹕幹上酉金作日幹之脫气﹐晝乘天后復脫酉金。謂之脫上逢脫﹐酉爲子孫﹐亦爲婢妾。夜乘天后﹐必有因酒色而敗壞身家者。又云﹕申加午﹐子加戌﹐晝夜兩貴﹐皆被下神所克﹐不宜干請。不惟不能成福﹐翻能致禍。心印賦云﹕丑卯巳爲出戶﹐春雷震蟄。

己亥日第十二局幹上申

課體﹕元首﹐進茹﹐三奇。

課義﹕身宅俱貴﹐三奇又遇﹐君子宜之﹐常人反忌。

解曰﹕申爲夜貴﹐臨於幹上。子爲晝貴﹐臨於宅上﹐是身宅俱貴也。丑寅卯作三傳﹐鼠遁則爲乙丙丁三奇。君子占之﹐有遷官進爵之喜﹐常人則反憂官事矣。

斷曰﹕連茹之卦﹐匯徵則吉。初傳丑土﹐鼠遁得乙爲暗鬼﹐中傳末傳爲明鬼﹐是三傳全鬼傷幹﹐殊爲可畏。然賴申金臨幹﹐又爲父母﹐又爲子孫﹐足以制之﹐所云眾鬼𨿽彰全不畏也。

天時﹕四課之上﹐盡屬水神﹐卻被丑土所克﹐雨不能久。家宅﹕貴常臨於身宅之上﹐三奇作傳﹐富貴可望。功名﹕晝夜兩占﹐不拘文武﹐皆掇巍科。求財﹕宜得貴人之財。婚姻﹕朱陳佳偶﹐極爲吉祥。胎產﹕上彊下弱﹐二陰包陽﹐必產貴子。疾病﹕腎水不足之癥﹐或脾土受傷﹐不日可瘥。出行﹕陸路甚佳﹐水路亦吉。行人﹕天罡加仲﹐尙在中途。兵戰﹕干支羅网﹐恐遭困厄。

畢法云﹕晝夜貴加求兩貴﹐尊崇傳內遇三奇﹐所謀多拙逢羅网。纂要云﹕干支之前一辰﹐臨於干支之上﹐爲之天羅地网﹐值此者﹐如网羅兜裹﹐不能亨快。若占人年命上神﹐衝破支幹之网﹐始爲無咎。或遇空亡﹐又爲破羅破网﹐見亦不害。指掌賦云﹕三傳純官鬼﹐而兄弟成災。

庚子日第一局幹上申

課體﹕伏吟﹐元胎。

課義﹕晝虎臨祿﹐財被馬逐﹐末空破碎﹐夜病嗣續。

解曰﹕申乃庚之祿神﹐旬遁丙火﹐發用臨幹﹐而晝虎據之﹐是祿不可守也。中傳寅木﹐乃是日財﹐又爲驛馬。晝乘螣蛇﹐亦有驚危之象。末傳巳火﹐乃庚金之長生﹐遇空作破。夜乘朱雀﹐化而爲鬼﹐是無所憑藉也。子爲申金之子孫﹐夜乘白虎﹐嗣續之病﹐其尙能免乎。

斷曰﹕元胎之卦﹐旺祿臨身﹐凡事止宜守舊﹐不宜妄作。課傳祿馬皆現﹐惟仕人爲吉﹕但末傳官空﹐終不如始。

天時﹕天地不動﹐晴日占晴﹐雨日占雨。家宅﹕晝占家室安靜﹐夜占子息有災。仕宦﹕官星塡實﹐方爲全美。求財﹕遠方之財﹐求之可得。婚姻﹕支幹各乘旺气﹐然晝占男患﹐夜占女傷。胎產﹕男喜﹐易產。疾病﹕膀胱有病﹐卽愈。出行﹕晝占水路可行。行人﹕馬在中傳﹐行人半途。兵戰﹕日幹生支﹐利客不利主。

畢法云﹕虎乘遁鬼殃非淺﹐旺祿臨身徒妄作。祕要云﹕白虎加臨旬內之遁幹爲日鬼者﹐凡占皆畏。咎患彌深﹐難以消釋﹐縱遇空亡﹐亦不能爲救﹐其應如神。課經云﹕庚日伏吟﹐是兩貴夾墓。

庚子日第二局幹上未

課體﹕元首﹐連茹。

課義﹕晝虎丙申﹐祿故難親﹐夜宜守貴﹐初屈後伸。

解曰﹕申乃日祿﹐旬遁得丙上乘白虎﹐難與相親。初傳鬼墓﹐中傳旺刃﹐皆不可投﹐夜占止宜守幹上之貴。但支辰之子﹐與幹上之未作六害﹐初必遭屈﹐厥後爲日幹之庚金所化﹐轉生子水﹐是以終必能伸也。

斷曰﹕連茹之課﹐交互六害﹐而又魁度天門﹐凡占皆有阻隔﹐不能亨快。干支拱傳﹐事在必成。末傳晝虎﹐與徳祿相並﹐未免憂中帶喜﹐美中不足之象。

天時﹕天空臨幹﹐水母臨畢﹐發用關隔﹐晴晦不雨。家宅﹕支上之陰神﹐晝夜乘元﹐家中暗晦﹐竊賊最宜防察。仕宦﹕夜占貴人臨身﹐徳祿入傳﹐最吉之象﹐晝占欠利。求財﹕未上遁乙﹐與幹相合﹐暗財可得。婚姻﹕上彊下弱﹐妊乃成男﹐發用關隔﹐產必艱難。疾病﹕上下關隔﹐噎膈不食之癥﹐又兼肝腎受傷﹐倘年命有救﹐或可言生。出行﹕陸路稍可﹐水路防失。行人﹕天罡加孟﹐尙未啟行。兵戰﹕利於相守﹐吉凶相半。

畢法云﹕魁度天門關隔定﹐虎乘遁鬼殃非淺。課經云﹕日辰夾定三傳﹐謂之夾定格。凡事進退﹐皆不由人﹐不利占解散憂疑之事。倘交關成合之事﹐遇之極美﹐以其不脫圍範故也。纂義云﹕天魁爲用﹐動宜謹愼﹐暗裏相侵﹐難爲視聽。

庚子日第三局幹上午

課體﹕涉害﹐斬關﹐間傳﹐六儀﹐勵徳﹐天网。

課義﹕彼己災殄﹐寅財休戀﹐助鬼來攻﹐縉紳宜見。

解曰﹕庚被午克﹐子被戌克﹐彼己俱遭災殄也。寅𨿽日財﹐生起初傳之午火﹐反來傷幹﹐此財之所以不可戀也。若縉紳值此﹐便是官星有气﹐以之遷官而進秩﹐誰曰不宜。

斷曰﹕間傳之課﹐發用六儀。蓋甲午用午爲旬儀﹐子日遇午爲支儀。旬支相並﹐占者必有奇祥﹐大宜攜財告貴﹐納粟奏名﹐常人則生禍也。但寅坐空鄕﹐恐有愛莫能助﹐徒取怨憎之象。

天時﹕晝占雨而後晴﹐夜占晴而後雨。家宅﹕晝夜元武克宅﹐恐盜賊與耗費相並。仕宦﹕最吉。求財﹕財爻空陷﹐值日方得。婚姻﹕晝占男吉﹐女俱不佳。胎產﹕課傳皆陽﹐妊乃成男。疾病﹕脾胃濕病﹐必遇良醫﹐不久自瘥。遺失﹕家賊盜去。求謀﹕始勤終怠。出行﹕陸路晝吉﹐水路不佳。行人﹕天罡加仲﹐尙在中途。兵戰﹕晝占龍化爲蛇甚凶﹐夜占蛇化爲龍甚吉。

畢法云﹕干支全傷防兩損﹐不行傳者考初時。指南﹕乙酉七月﹐午將申時占﹐不言其事﹐斷曰﹕勝光乘天馬﹐占必問行人。中末空亡﹐月內不至。過月驛馬克辰﹐至丙辰日﹐行人必到。又問此課看功名﹐能復舊缺否﹐曰﹕中末空亡﹐有始無終﹐且龍化爲蛇﹐請告始得。龍神克下﹐主上官不足﹐復任月餘﹐果被勘逮問。

庚子日第四局幹上巳

課體﹕知一﹐髙蓋﹐六儀。

課義﹕生空破貴﹐丁刃敗气﹐眾禍攻攢﹐浮財何濟。

解曰﹕巳乃日之長生﹐又爲日破﹐又爲日鬼﹐更兼空陷。發用之午火﹐作羊刃敗气﹐亦是日鬼。支上之酉金﹐旬遁得丁﹐復爲破碎﹐是一課而六惡兼行﹐可謂眾禍攢攻矣。卯𨿽爲財﹐但坐於脫气之上。晝乘朱雀﹐亦爲脫气﹐脫上逢脫﹐財气已弱﹐不過爲浮泛之財而已﹐得之又何濟哉。

斷曰﹕髙蓋之課﹐利於顯者。末傳子水﹐迆邐生鬼傷幹﹐是家中妻孥反助人相害﹐破宅傷身。究竟子水﹐力能沖克午火﹐後必藉之解禍﹐翻雲覆雨﹐全在家人矣。

天時﹕靑龍升天﹐雀又飛騰﹐陰晴不一。家宅﹕丁神居酉作破﹐宅必動而家亦破。仕宦﹕課名髙蓋﹐占官者吉。求財﹕財不甚旺﹐求之可得。婚姻﹕幹上徳空﹐支上破碎﹐占婚不吉。胎產﹕下彊上弱﹐二陽包陰﹐妊乃成女。疾病﹕肺家有疾﹐四月占不吉。遺失﹕非賊所竊。出行﹕陸路已陷﹐水路不吉。行人﹕天罡加季﹐行者立至。兵戰﹕凶中有吉﹐振旅而歸。

畢法云﹕閉口體卦兩般推。課經云﹕巳加庚﹐酉加支﹐日上神克日﹐而辰上丁神又復克日﹐是明暗二鬼﹐並力來傷﹐乃人宅罹患﹐身宅皆凶之象。要覽云﹕巳能生能克﹐名爲兩面刀﹐幸子水制之。

庚子日第五局幹上辰

課體﹕重審﹐潤下﹐斬關﹐不備。

課義﹕三傳支幹﹐晝夜天將﹐俱水盜身﹐難捨難向。

解曰﹕三傳皆水﹐以盜幹气。而晝夜天將﹐龍蛇元武﹐又復水中之神﹐是神與將俱是盜气。孟去此辰土﹐卻又戀生而難捨。若傾心以向之﹐則又盜脫太甚﹐捨向俱難﹐進退所以維谷也。

斷曰﹕潤下之卦﹐三傳不離四課﹐有束縛而馳之象。但辰旣空亡﹐子亦遇陷。三傳之中﹐獨存一申。申爲日祿﹐遁得丙鬼﹐晝占則官祿獨崇﹐未爲不吉﹐但仕途未免消耗耳。

天時﹕三傳水空﹐無雨。家宅﹕獨有一身﹐耗費太重。仕宦﹕盡被人耗﹐惟官祿不能耗。求財﹕不得。婚姻﹕天盤幹空支實﹐地盤幹實支空﹐皆非所宜。胎產﹕子息屬陽﹐妊乃成男﹐然逢空陷﹐母吉兒凶。疾病﹕癆損虛脫之癥﹐難愈。行人﹕幹加干支﹐行者自歸。兵戰﹕止宜堅守。

畢法云﹕權攝不正祿臨支。精蘊﹕申將子時占行人﹐曰﹕課得斬關﹐子孫發用﹐將得靑龍﹐傳入元武空亡。主子逃萬里﹐音信不通。行人年上﹐得寅爲財﹐臨於旺地﹐後當獲利而歸。行人本命是午﹐午上見寅爲甲。四月己巳﹐甲與己合﹐乙與庚合。又查寅木作馬屬靑色﹐乘虎屬白色﹐當白衣乘靑馬﹐於七年之後﹐可迎見之矣。至期一一皆驗。

庚子日第六局幹上卯

課體﹕知一﹐比用。

課義﹕巳火無力﹐居官被黜﹐財能救拔﹐刑子去戌。

解曰﹕巳乃庚之官爻﹐下受戌墓﹐上被子克﹐居官者安往而不被黜耶。卯乃日財﹐力能刑子而制戌﹐救援官星﹐是宜以己之財﹐斡旋挽回﹐可保無虞也。

斷曰﹕比用之課﹐傳體折腰﹐凡事須防中途阻滯。幸逢生气﹐尙可賴父母滋生也。又財神臨幹﹐財庫臨支﹐富不待言。夜貴在支﹐生人克宅﹐惟宅中恐有不寧耳。

天時﹕天魁發用﹐天罡指酉﹐日晴夜雨。家宅﹕夜貴臨支﹐常人不利。仕宦﹕官星遇空﹐塡實方吉。求財﹔財自隨身﹐不求自至。婚姻﹕夜占甚佳。胎產﹕女孕易產﹐亥日生。疾病﹕脾胃受傷﹐醫人得力。遺失﹕尋之可獲。出行﹕陸路可行﹐水路亦吉。行人﹕天罡加仲﹐尙在中途。兵戰﹕有始無終﹐未見其利。

畢法云﹕不行傳者考初時。古鑑﹕癸酉生﹐十月二十五日﹐寅將未時占進屋﹐曰﹕課名斫輪﹐後必爭競。未乘天空﹐加於宅上﹐與子相害﹐主有陰小相欺。行年乘酉﹐上纏羅网。而加於寅﹐寅爲絕地。末傳螣蛇﹐子孫亦臨絕地﹐非佳宅也﹐果驗。課經云﹕卯加申﹐胎神加於本日﹐臨絕受克﹐占孕至危﹐占產則當日便生。

庚子日第七局幹上寅

課體﹕反吟﹐元胎。

課義﹕財中有丙﹐往來不定﹐納粟求官﹐公用斯正。

解曰﹕丙火原生幹寅﹐故寅中藏丙。而申遁旬丙﹐往來反覆﹐是無定之象也。支上午火﹐乃日之官星﹐以寅木而生午火﹐財旺生官﹐故可納粟奏名。又課傳皆陽﹐公用則最利也。

斷曰﹕反吟之課﹐祿馬臨幹﹐富貴可望。但蛇虎當途﹐夜占不無迍滯。支乘甲午﹐夜占白虎傷人﹐須防因財致禍。申爲日之徳祿﹐居幹絕地﹐惟秋占則吉。

天時﹕水運乎上﹐龍居中傳﹐有雨不大。家宅﹕財官祿馬俱全﹐卻非久安之象。仕宦﹕功名可成﹐恐不能久。求財﹕得中有失﹐失中有得。婚姻﹕財臨幹上﹐官臨支上﹐兩家俱有相就之意﹐但有反覆之虞。胎產﹕下彊上弱﹐難﹐乃成女。疾病﹕當有心疾血癥﹐不能卽愈。失脫﹕失於途中。出行﹕陸路可行。行人﹕天罡加季﹐行者立至。兵戰﹕反覆不寧﹐得失相半。

畢法云﹕富貴干支逢祿馬﹐晝夜貴加求兩貴。課經云﹕旦暮兩貴相加﹐必干涉兩貴人而成就。如占謁見﹐必貴人往於別處﹐多不在宅﹐同官則可會也。玉成歌云﹕天驛二馬爲初用﹐參星白虎動行神﹝申爲參星﹞。心印賦云﹕庚酉辛宮寅若臨﹐加於日上病來侵。

庚子日第八局幹上醜

課體﹕重審﹐鑄印﹐蕪淫﹐寡宿。

課義﹕交合交克﹐有凶有吉﹐仇卻和諧﹐喜有禍出。

解曰﹕子與丑合﹐巳與申合﹐可謂交合矣。然丑土克子水﹐巳火克庚金﹐則又交相克制。交克者爲仇﹐交合者爲喜。仇者遇合﹐必致和諧﹔喜者遇克﹐必致災禍。

斷曰﹕課名鑄印﹐末助初官﹐惟利仕宦﹐不利常人。但墓覆官星﹐仕人減吉﹐常人減凶﹐倘能破墓﹐則又非此斷。又名蕪淫﹐夫妻反目。然支上巳空﹐不過虛懷惡意。幹上醜實﹐昏迷不免也。巳年月將占官最爲勞渥。

天時﹕丑土墓日﹐天罡指陰﹐水運乎上﹐陰雨之象。仕宦﹕官星與貴人入墓﹐占官不利。求財﹕財爻獨見﹐求之必得。家宅﹕美中不足﹐憂裏生歡。婚姻﹕不成﹐難捨﹐成後生憎。胎產﹕下彊上弱﹐妊乃成女﹐兒實母空﹐占產甚吉。疾病﹕肺經受病﹐不藥可愈。出行﹕空墓交加﹐陸路欠利。行人﹕天罡加孟﹐尙未啟行。兵戰﹕外示和好﹐中懷姦詐。墳葬﹕恐有空穴﹐丑方出水﹐可以發貴。

畢法云﹕夫婦蕪淫各有私﹐傳墓入墓分憎愛。課經云﹕丑加庚﹐巳加子﹐乃蜜中砒﹐笑裏刀也。匿怨而友﹐殆其人歟。要錄云﹕十月占﹐夜將乃死气作太常﹐入宅克宅﹐主有內來孝服。纂義云﹕末助初克日﹐若年命亦助初克日﹐乃自招其禍﹐名爲放火自焚。

庚子日第九局幹上子

課體﹕元首﹐潤下﹐斬關﹐勵徳。

課義﹕彼來投己﹐脫耗無禮﹐盜賊之徒﹐不出邑裏。

解曰﹕日爲己﹐支爲彼﹐以支加幹﹐豈非彼來投己。又日爲尊長﹐支爲卑幼﹐以卑幼加幹尊長之上﹐且來相脫﹐無禮之甚也。發用元武三合相連﹐三傳不出四課﹐倘占盜賊﹐不止一人﹐且不出鄕邑之外也。

斷曰﹕幹上旣乘盜气﹐夜將復乘靑龍﹐又脫幹上﹐是脫上逢脫﹐事必虛詐﹐言必空妄。且四課三傳﹐無非盜脫之神﹐有耗盡精神﹐費盡財帛之象。

天時﹕晝夜靑龍升天﹐課傳皆水﹐陰雨連綿。家宅﹕宅內空虛﹐盜賊屢見。仕宦﹕官貴不見﹐龍神逢空﹐占名不利。求財﹕財气全無﹐求亦不得。婚姻﹕恐被妻家耗脫﹐亦非吉象。胎產﹕俯首見兒﹐產必易速。疾病﹕虛脫癆損之癥﹐病空人實﹐治之可瘥。出行﹕夜占陸路可行。行人﹕不久卽至。遺失﹕元武乘空﹐已無蹤迹。兵戰﹕全然虛詐。

畢法云﹕脫上逢脫防虛詐﹐避難逃生須棄舊。課經云﹕子加申﹐課傳皆系水局。天將復乘靑蛇元武﹐俱是水獸﹐來蝕庚金﹐脫耗之至。幸庚干坐於辰土之上受生﹐子水坐於長生之上受生﹐亦爲避難逃生格也。鬼撮腳云﹕空妄發動乘元﹐定主失脫﹐辰加子乘元發用﹐爲眞盜。

庚子日第十局幹上亥

課體﹕遙克﹐蒿矢﹐六儀﹐三交﹐龍戰。

課義﹕蒿矢三交﹐晝虎難逃﹐幹上及末﹐少解煎熬。

解曰﹕午火發用克幹﹐課名蒿矢。三傳俱仲﹐謂之三交。皆因交合之中﹐致生不交。晝將上乘白虎相射﹐凶惡難逃。幸幹上乘亥﹐末傳見子﹐能制虎鬼﹐可以稍解熬煎也。

斷曰﹕四上脫下﹐根斷源竭﹐尊上則利﹐卑下難堪。午衝子﹐衝神乘破發用﹐爲之衝破格。主道路驅馳﹐男女爭構。射神臨於閉口﹐不宜一切求謀。又午加卯爲用﹐托人多失節難成。

天時﹕水運乎上﹐天罡指陰﹐子克午火﹐不能卽晴。家宅﹕日漸破敗﹐傷脫難免。仕宦﹕白虎作催宮使者﹐功名指日可得。求財﹕財爻臨宅﹐財可坐致。婚姻﹕課名三交﹐占婚不吉。胎產﹕胎與支刑﹐必有所傷。疾病﹕肝膽受病﹐中傳酉金作羊刃﹐乘丁傷幹﹐或爲金刃所傷﹐冬占卽愈。出行﹕水陸兩途皆不吉。行人﹕可以立至。兵戰﹕師勞財匱﹐未見其利。

畢法云﹕人宅受脫俱遭盜。占驗﹕甲申五月申將巳時占兵困﹐曰﹕城必無虞﹐不日圍解﹐蓋因支干休囚﹐旺气在內﹐用時同克日幹﹐格合羅网。初傳魯都作虎鬼﹐彼兵𨿽凶無害。緣末傳遊都將星﹐沖克初傳﹐以凶制凶故也。

庚子日第十一局幹上戌

課體﹕涉害﹐斬關﹐登三天﹐寡宿﹐間傳。

課義﹕四課三傳﹐俱處六陽﹐晝虎丙申﹐庶俗難當。

解曰﹕四課三傳之中﹐無一陰相雜﹐最宜公用。申上遁出丙火﹐作日幹之鬼。晝乘白虎﹐仕宦得之﹐有進秩遷官之喜﹐常人豈能免於官事乎。

斷曰﹕六陽之課﹐登於三天。貴登天門﹐罡塞鬼戶﹐可以利有攸往也。但嫌初中空亡﹐階級有損﹐力爲之減耳。幹上乘生﹐所當坐待。支上寅被申虎衝制﹐須防宅舍不寧。

天時﹕課傳皆陽﹐天罡加寅﹐靑龍無气﹐恐不能雨。家宅﹕財爻脫宅﹐室內空乏﹐不足之象。仕宦﹕官爻俱空﹐塡實方吉。求財﹕可求宅內之財。干謁﹕貴人蹉跌﹐事必參差。婚姻﹕官星落陷﹐占男不吉。胎產﹕下彊上弱﹐陽極陰生﹐孕乃成女。疾病﹕肝經受病﹐晝占患重。遺失﹕元乘脫气﹐外盜難防﹐課名斬關﹐賊必遠去。出行﹕水路可行。行人﹕在路。兵戰﹕罡塞鬼戶﹐算多必勝。

畢法云﹕罡塞鬼戶任謀爲﹐六陽數足須公用﹐貴人蹉跌事參差﹐虎乘遁鬼殃非淺。課經云﹕辰加寅爲罡塞鬼戶﹐不論在傳不在傳﹐能使眾鬼潛蹤﹐所作任意﹐謀爲無阻。倘遇辰爲月將﹐尢的尢妙也。三才賦云﹕魁罡臨處﹐多生詞訟。申午並交﹐常有狐疑。指掌賦云﹕辰戌上乘空武﹐奴婢逃亡。又云﹕辰午申登三天﹐得雲雨之蛟龍。

庚子日第十二局幹上酉

課體﹕知一﹐進茹。

課義﹕馬載錢財﹐身動方來﹐支幹羅网﹐宅晦人災。

解曰﹕寅爲驛馬﹐又爲日財﹐故曰馬載錢財。然必須動以求之﹐方能有得。但干支皆乘羅网﹐支上之丑爲墓﹐幹上之酉乘丁﹐所以宅則昏晦﹐而人則災迍也。

斷曰﹕進茹之卦﹐三傳木局﹐脫支之气﹐作幹之財。多取貪取﹐恐入於羅网而不覺也。幹上酉金﹐𨿽生支而敗支。支上丑土﹐𨿽生幹而墓幹﹐占者於取益之地﹐痛宜猛省﹐方無後悔。

天時﹕畢宿作羅臨日﹐大陽被掩﹐風伯發用﹐夜乘靑龍﹐日風夜雨。家宅﹕室必塵晦﹐謹守稍可。仕宦﹕丁神作官臨幹﹐占官大利。求財﹕傳財大旺﹐春占無得。婚姻﹕晝占平平﹐夜占乃吉。胎產﹕女孕﹐卽產。疾病﹕脾胃受病﹐占父病不吉。干謁﹕貴人臨支合支﹐必受貴人之益。求謀﹕干支皆羅网﹐凡事難遂。出行﹕陸路可行﹐水路欠利。行人﹕尙在中途。兵戰﹕晝占則凶﹐夜占則吉。墳墓﹕晝占大吉。

畢法云﹕所謀多拙逢羅网﹐進茹空亡宜退步﹐傳財太旺反財虧﹝春占﹞。課經云﹕酉加申﹐丑加子﹐幹上神生支﹐支上神生幹﹐爲互生格。主兩相有益﹐各有生意。指掌賦云﹕順連茹空﹐名曰聲傳空谷﹐退吉而進則不宜。又云﹕三傳純妻財﹐而父母克害。又云﹕寅卯辰爲正和﹐展經略而果沐恩光。纂義云﹕初來克末事不成。

辛丑日第一局幹上戌

課體﹕伏吟﹐稼穡﹐斬關。

課義﹕宅上初傳﹐墓居兩邊﹐捨此而動﹐眾力生焉。

解曰﹕丑乃日幹之墓神﹐一居於宅上﹐一居於初傳﹐皆主昏滯。凡用墓者﹐吉事阻而凶亦不發也。倘捨此而動﹐中傳戌土﹐與末傳之未土﹐並力來生﹐可謂多助之至矣。

斷曰﹕自信之課﹐支幹相刑﹐三傳復迆邐相刑﹐是主客之間﹐始終前後之際﹐全無和气矣。𨿽曰斬關﹐卻無丁馬﹐終是伏匿之象。凡占皆宜靜守﹐自能獲助也。

天時﹕三傳皆土﹐水气全無﹐不能得雨。家宅﹕純是墓神﹐總未亨快。仕宦﹕官貴不見﹐未見其利。求財﹕財爻𨿽則不見﹐靑龍晝居宅上乘庫﹐家財自饒。婚姻﹕干支相刑﹐占婚不吉。胎產﹕二陰包陽﹐男孕產順。疾病﹕脾胃受病﹐賴末傳未土衝開﹐不久能痊。遺失﹕物非賊竊﹐覓之可獲。逃亡﹕自回。出行﹕斬關課﹐陸路可行。行人﹕近者立至。兵戰﹕晝占則吉﹐夜占無威。墳墓﹕辛龍落脈﹐丑方出水﹐利於子孫。

畢法云﹕幹墓並關人宅廢﹝春占﹞﹐賓主不投刑在上。課經云﹕辛丑日伏吟﹐作交車刑。如交結友朋﹐正在和美之中﹐忽生爭競﹐各無禮也。神應經云﹕辛丑伏吟﹐丑墓發用﹐𨿽云昏晦﹐幸末傳見未﹐爲破墓之神﹐能使暗者明而昏者醒。占病𨿽篤﹐必能起死回生。纂要云﹕父母現卦子孫憂。

辛丑日第二局幹上酉

課體﹕重審﹐退茹勵徳。

課義﹕夜祿難守﹐遂投賊寇﹐自身熬煎﹐他人財厚。

解曰﹕酉乃辛金之祿﹐晝則乘元﹐夜則乘虎﹐是不可守也。進而投諸三傳﹐盡屬脫气﹐猶之乎投賊而已矣。不得已而歸守驚耗之祿﹐柰酉上乘丁﹐又與戌作六害﹐是自身必受其熬煎也。幹爲己身﹐支爲他人。初傳之子﹐與支之丑土作合﹐且三傳皆水﹐盡是丑土之財﹐非他人之財厚而何。干支拱傳﹐事難解散。

斷曰﹕退茹之卦﹐不宜妄動。旺祿臨幹﹐夜虎乘丁克幹﹐常人占之﹐必因財而致禍。惟仕人乃作官星﹐仍爲吉象。

天時﹕畢宿臨幹﹐三傳皆水﹐當有雨。家宅﹕妻財甚旺﹐籍之可以解患。仕宦﹕得之甚速。求財﹕己財難守﹐何暇他求。婚姻﹕子加丑用﹐占婚則吉。胎產﹕女孕產難。疾病﹕腎經受病﹐或心虛肺燥之癥﹐可治。出行﹕水路防失。行人﹕尙未啟行。遺失﹕婢女竊去。兵戰﹕晝行夜止﹐冬占則吉。

畢法云﹕旺祿臨身徒妄作﹐虎乘遁鬼殃非淺﹐金日逢丁凶禍動。指南﹕己丑二月戌將亥時占產﹐曰﹕子母皆亡。蓋河魁渡亥﹐子被阻隔。天獄無衝﹐其子何由得出。且幹上虎乘遁鬼﹐支上子乘遊魂﹐天后像母﹐受寅貴劫煞克制﹐是以子母不保也﹐果驗。

辛丑日第三局幹上申

課體﹕重審﹐間傳﹐時遁。

課義﹕初馬次丁﹐豈容少停﹐動因凶事﹐夜失匪寧。

解曰﹕初傳之亥水﹐乃是驛馬。次傳之酉金﹐上乘遁丁。其孟動之狀﹐刻不容緩也。晝夜將乘元虎﹐而金日逢丁﹐事必因凶而動。元武臨支脫幹﹐盜失之虞﹐必須預防﹐否則不得安枕而臥也。

斷曰﹕課名時遁﹐孟隱而不能。傳名間退﹐孟進而不遂。支幹之上神作六害﹐陰神作六破﹐尊卑義失﹐賓主相乖。四課之上﹐午爲明鬼﹐申則遁丙﹐酉則遁丁﹐以一辛金而眾火爍之﹐可謂危矣。幸支上之亥水﹐足以敵鬼﹐以凶制凶﹐不致大害。然元白亦非吉神﹐終有侜張之患。

天時﹕水母臨日﹐水神發用﹐畢宿乘丁﹐必主驟雨。家宅﹕子孫乘虎乘元﹐𨿽能捍外﹐亦足傷身﹐須防盜賊。仕宦﹕官星甚旺﹐酉祿乘丁﹐占官最吉。求財﹕止宜靜守。婚姻﹕干支刑害﹐姻事不成。胎產﹕女孕難產。疾病﹕心經受病﹐或腎水涸竭﹐三月占不吉。逃亡﹕元武入廟﹐恐難捕獲。出行﹕馬臨宅上﹐卽至。兵戰﹕金日逢丁﹐未見其利。

畢法云﹕金日逢丁凶禍動﹐虎乘遁鬼殃非淺﹐彼此猜忌害相隨。課經云﹕此課仕宦赴任極速﹐惟不孟年命上神﹐克六丁所乘之神。六壬祕要云﹕終來克始﹐遠行萬里﹐病蘇災止。又云﹕折覂三合待中傳﹐對衝日爲克應。

辛丑日第四局幹上未

課體﹕別責﹐斬關﹐不備。

課義﹕晝生可托﹐豈容動作﹐官徳爲空﹐未虎夜惡。

解曰﹕未土生辛﹐晝乘天后﹐可以倚托。若不守其生而妄動投支﹐受丑之墓﹐名爲不受福也。巳爲日徳﹐又爲官星﹐乃系旬空﹐而晝蛇夜元﹐全然無气。未土𨿽則生身﹐如夜占乘虎﹐禍患並出矣。

斷曰﹕課名別責﹐謂別從其類﹐責取一神爲用﹐陰陽全無克制。凡事不備﹐事必倚仗他人﹐借徑而行。吉凶多系於人﹐不幹於己。干支各坐於墓﹐有弄巧成拙之象。

天時﹕風伯臨幹﹐陰而多風。家宅﹕太常刑醜﹐晝占恐動孝服。仕宦﹕官徳皆空﹐功名不利。求財﹕未中𨿽有暗財﹐晝占可得﹐夜占取必攖禍。婚姻﹕干支相刑﹐女亦凶狠﹐不吉。胎產﹕陰旣不備﹐當是男喜﹔課體別責﹐產定遲延。疾病﹕脾土受病﹐或腎水不足﹐換醫可療。遺失﹕夜占必失﹐武空難獲。出行﹕晝占可行。行人﹕干坐於墓﹐行者立至。兵戰﹕事多更變﹐終恐無益。

畢法云﹕人宅坐墓甘招晦。課經云﹕天盤支幹﹐皆坐於地盤墓上者﹐乃心肯意肯﹐情願受其暗昧。凡事皆自招其禍﹐切不可怨天尢人。不惟本身甘招其禍﹐且將家宅情願假借與人作踐也。斷驗云﹕戌刑幹上未﹐丑刑支上戌﹐乃支幹刑其上神﹐其上神又獲相刑﹐凡占皆無和气。

辛丑日第五局幹上午

課體﹕知一﹐從革﹐寡宿﹐天网。

課義﹕空墓及丁﹐總是虛名﹐晝又賴貴﹐身宅夜迍。

解曰﹕發用之巳鬼旣空﹐中墓之丑墓亦陷﹐末傳之酉乘丁﹐爲支所墓﹐則皆無力﹐非虛名而何。況晝貴臨身﹐羣小自當斂迹。倘遇夜占﹐則貴人已去。辛金徒爲午火所傷﹐而三傳金局脫支﹐丁火施其伎倆﹐則身宅不免迍邅矣。

斷曰﹕從革之課﹐事必從眾﹐同類相干。干支之上﹐午酉相破﹐官祿有傷。酉上乘丁﹐禍因祿動。巳午爲明鬼﹐酉丁爲暗鬼一辛金而被五火燔炙﹐鮮不成燼﹐惟仕宦則又以吉論。

天時﹕午火臨日﹐天罡指陽﹐無雨。家宅﹕宅上乘丁﹐人宅不寧。仕宦﹕貴人臨身﹐日祿臨宅﹐占官最吉。求財﹕財上乘丁﹐取之生患。婚姻﹕干支相破﹐晝占女子不潔。胎產﹕上彊下弱﹐孕乃成男。疾病﹕肺家與大腸經受病﹐年命有水神相救﹐病始可痊。出行﹕陸路晝占猶可﹐水路甚是不吉。行人﹕天罡加孟﹐尙未啟行。兵戰﹕三合得金﹐恐有失眾之虞。墳墓﹕左首空陷不吉。

畢法云﹕權攝不正祿臨支﹐干支皆敗勢傾頹﹐鬼乘天乙乃神祇。課經云﹕日幹之祿神﹐加干支上﹐或被支墓﹐或被支克。必因起造房宅﹐而失其祿。或被支脫﹐必因起造之事﹐以祿償債。三車一覽云﹕幹上克日﹐而辰上乘丁﹐主人災宅動﹐惟官職人占之﹐赴任極速。然宜晝占﹐不宜夜卜。

辛丑日第六局幹上巳

課體﹕重審﹐斫輪﹐泆女﹐鑄印。

課義﹕上𨿽承恩﹐彼力極輕﹐巳空卯敗﹐戌墓齊並。

解曰﹕金生幹巳﹐又爲辛金之徳神。臨於辛上﹐是上承恩徳也。但巳火逢空﹐發用之卯木﹐乃徳神之敗地。中傳之戌土﹐又墓徳神﹐則有心無力﹐何益之有。

斷曰﹕斫輪之課﹐本利求名。但巳爲長生學堂﹐又爲官星徳神﹐而值旬空﹐未能一歲九遷也。惟巳年月建占之﹐方爲元吉。占父母者亦然﹐凡事有始無終﹐虎頭蛇尾。

天時﹕日上乘火作空亡﹐火空則明﹐不能有雨。家宅﹕劫財乘暗鬼傷幹﹐有手足爭財之象。仕宦﹕官徳皆空﹐占官不利。求財﹕宜得陰私﹑暗昧之財。婚姻﹕官星空﹐女占男不吉。胎產﹕當是私胎﹐胎神臨絕受克﹐胎產皆凶。疾病﹕肺經受病﹐未能卽愈。遺失﹕晝占被竊於東方﹐捕之可獲。出行﹕陸路不吉﹐水路亦凶。行人﹕天罡加仲﹐尙在中途。兵戰﹕旬空未能克敵。墳墓﹕流破旺方﹐不吉。

畢法云﹕不行傳者考初時。課經云﹕巳爲鑪﹐戌爲印﹐卯爲印模。戌中辛金﹐與巳中丙火作合﹐段煉鑄戌符印﹐故名鑄印。更遇太常﹐乃爲印綬雙全。惟利仕宦﹐不利於庶人。倘值空亡﹐又曰鑄印不成﹐或官爵之事﹐成中有阻。照膽祕訣云﹕戌加卯上是合鄕﹐干支三傳理偏長﹐丙辛戊癸正相當﹐信至人歸見福昌。

辛丑日第七局幹上辰

課體﹕反吟﹐斬關﹐孤辰﹐井欄射。

課義﹕天罡覆形﹐足又來並﹐初爲日馬﹐虛動難行。

解曰﹕天罡覆日﹐已見動徵。末傳爲足﹐又遇辰土。而發用爲驛馬﹐其動愈甚。但天罡遇空﹐亥亦落陷﹐不過虛動而已﹐不能揚鞭竟去也。

斷曰﹕反吟之課﹐又逢罡馬皆動﹐意馬心猿﹐全無鞚勒。四課之上﹐五墓皆全。生之者固多﹐而撓之者亦復不少。三傳之中﹐初末皆空﹐獨余中傳未土﹐乘蛇虎而衝刑。宅舍妻妾﹐當有不安。又初末空而中傳實者﹐名肩挑兩頭脫﹐不利動謀。

天時﹕水運乎上﹐靑龍與六合發用﹐陰雨之象。家宅﹕宅中反覆衝刑﹐不寧之至。仕宦﹕龍馬乘空﹐貴祿不見﹐占官不吉。求財﹕靑龍已空﹐求之無益。婚姻﹕靑龍與日上皆空﹐占婚不吉。胎產﹕子孫發用屬陰﹐孕乃成女﹐產速。疾病﹕脾土受病﹐腹中必有積塊﹐未能卽愈。出行﹕力有不足。行人﹕行者立至。兵戰﹕靑龍與六合發用﹐必見虛喜。墳葬﹕當成木局﹐辛乙向可以發丁。

畢法云﹕兩貴受克難幹貴。課經云﹕辛丑日辰加戌﹐爲井欄射。中投辰上﹐末投日上﹐如井上加木﹐易欹易斜﹐不能長久。動則宜﹐靜則擾﹐事無憑依﹐一身兩用。縱遇吉神﹐亦是半遂。然直道則途窮﹐旁求則事就。君於道消﹐小人道長之象。

辛丑日第八局幹上卯

課體﹕重審﹐勵徳﹐蕪淫。

課義﹕幹乘旬尾﹐支乘旬始﹐交互相擒﹐進退難矣。

解曰﹕卯乃旬尾﹐臨於幹上。午乃旬首﹐臨干支上。且卯木克支丑﹐午火克幹辛﹐是交互相擒也。卯作用神﹐進旣受申金之克。退歸本家﹐又被辛傷﹐進退不甚艱難乎。

斷曰﹕課名周徧﹐終始相宜。又曰蕪淫﹐夫妻不協。支乘敗气而害支﹐宅必頹壞。胎神臨幹而受克﹐孕必損傷。幹乘六合﹐支乘六害﹐又有人憂我樂之象。

天時﹕水運乎上﹐天罡指亥﹐六龍升天﹐不日有雨。家宅﹕晝貴臨宅﹐祖必居官﹐或占士庶﹐官訟難免。求財﹕宜得陰私閉口之財。婚姻﹕支幹相破﹐又且交互相克﹐名曰蕪淫﹐占婚最忌。仕宦﹕貴乘敗气﹐亦不甚吉。疾病﹕晝虎乘墓﹐腹中必生積塊﹐且兩虎夾墓﹐病不易痊。遺失﹕晝元乘財﹐物必賊竊﹐元武陰陽交克﹐捕之極易。出行﹕陸路防失﹐水路可行。行人﹕天罡加孟﹐尙未啟行。兵戰﹕進退𨿽難﹐後卻無害。

畢法云﹕首尾相見始終宜﹐夫婦蕪淫各有私﹐鬼乘天乙乃神祇。指南﹕二月戌將巳時占﹐曰﹕所占外官曾經降罰者。曰﹕何以知之﹖因日生龍﹐上克下故也。曰﹕兄任太平府﹐爲錢糧降罰﹐有礙升遷否。曰﹕首尾相見﹐何礙升遷。靑龍去支六位﹐初傳月建生官﹐中傳天馬爲驛郵。七月內必升吳分兵憲﹐後果遷嘉湖驛傳。

辛丑日第九局幹上寅

課體﹕知一﹐從革﹐蕪淫﹐狡童。

課義﹕交相克戰﹐祿丁難戀﹐天网恢恢﹐吉凶立見。

解曰﹕幹上寅木克支﹐支上巳火克幹﹐是交相克戰也。發用之酉金﹐爲日之祿神﹑旬遁得丁﹐落空坐克﹐晝將六合內戰﹐傳墓入墓﹐是祿不可戀也。巳爲日幹之長生﹐寅爲支上之長生﹐交相滋生﹐固見吉矣。而彼此相克﹐凶亦見焉。是我孟害人﹐人亦害我。我以善往﹐人亦以善來。所謂天网恢恢﹐吉凶立見者歟。

斷曰﹕蕪淫之卦﹐人各異心。干支之上﹐寅巳相刑﹐陰神年酉﹐復又自刑﹐絕少和气。祿神入墓﹐占官不吉﹐簾貴臨幹﹐考試最宜。

天時﹕畢宿發用﹐但遭空陷﹐恐不能雨。仕宦﹕貴𨿽臨身﹐必須徳祿塡實﹐方有實濟﹐否則徒有虛聲而已。家宅﹕課名泆女﹐不正之象。求財﹕宜得兩處貴人財帛。婚姻﹕蕪淫作課﹐占婚不吉。胎產﹕女胎﹐防墮。疾病﹕心經之癥﹐當遇良醫。捕獲﹕元武已空﹐賊盜難獲。出行﹕水路宜防夜失﹐陸路晝夜俱佳。行人﹕當有同伴人來。兵戰﹕發用龍合﹐出兵吉利。

畢法云﹕貴𨿽坐獄宜臨幹﹐彼此猜忌害相隨﹐傳墓入墓分憎愛﹐合中犯殺蜜中砒。神應經云﹕辛日初傳見於酉﹐必因兄弟及己身之祿而動。午加寅兩貴相加﹐事必涉兩貴而就。精蘊云﹕干支坐敗﹐人衰宅壞。要覽云﹕孟夏占升遷大吉。

辛丑日第十局幹上醜

課體﹕別責﹐斬關﹐寡宿﹐不備。

課義﹕晝墓虎耽﹐若此者三﹐宅墮入晦﹐守徳戒貪。

解曰﹕丑乃日墓﹐晝乘白虎﹐一見於日上﹐兩見於傳中﹐耽耽而視者三﹐可謂極驚極危矣。日與辰各乘墓神﹐是宅必墮而人必晦也。惟宜守此初傳之空徳﹐庶可少安。若貪生气前往﹐遂被初傳空鬼所克﹐及中末墓虎傷害﹐禍患不可勝言矣。

斷曰﹕別責之課﹐事宜別圖﹐謀須攺轍﹐方有所就。然發用之徳神旣空﹐不過虛譽空名而已。以彼我而論﹐支空幹實﹐不可倚爲腹心﹐諺所謂明月照溝渠者是也。

天時﹔日上乘墓﹐發用火空﹐濃陰而已。家宅﹕支上乘墓﹐復作六破﹐昏晦破敗之象。仕宦﹕官徳用空﹐占官不吉。求財﹕財神𨿽暗動﹐夜占可得。婚姻﹕支幹相破﹐占婚不宜。胎產﹕陰神不備﹐孕乃成男﹐支幹相破﹐孕凶產吉。疾病﹕腹中必生積塊﹐倘若年命有木神相救﹐始可言生。出行﹕陸路甚凶。行人﹕支墓臨支﹐行者立至。兵戰﹕主客不吉。

畢法云﹕幹乘墓虎毋占病﹐干支乘墓各昏迷。課經云﹕六辛日白虎作墓臨幹﹐占病不吉﹐更宜提防仇家﹐執而拯楚。冬占稍可﹐以丑至冬旺﹐可以作庫也。祕要云﹕華蓋逢空﹐喚醒夢中。

辛丑日第十一局幹上子

課體﹕元首﹐蕪淫。

課義﹕先交後爭﹐上下相刑﹐笑裏含毒﹐冬夜火驚。

解曰﹕幹上子水﹐與支醜相合。支上卯木﹐與幹戌相合。交互相合﹐是先相交好也。旣而干支之上神﹐子卯相刑﹐支與幹又丑戌相刑﹐幹辛克支卯﹐支丑克幹子﹐是後相爭競也。合中見刑﹐豈非嘻笑之中﹐內含鴆毒乎。冬占卯爲火鬼﹐夜將乘蛇克宅﹐宅中必有火燭之驚。

斷曰﹕幹上乘脫﹐晝乘天空﹐謂之脫空神﹐無中生有之象﹐不足取信。支上財神發用﹐晝乘元武克宅﹐盜賊難防。交車相合﹐大宜交涉財帛。干支各乘死神﹐諸事總宜休息。長生官徳俱空﹐常人宜占﹐仕宦則忌。

天時﹕三傳遞生克水﹐天罡指陽﹐不能得雨。家宅﹕人宅不和﹐且防失盜。仕宦﹕貴祿不見﹐占官不利。求財﹕宜得暗昧驚恐之財。婚姻﹕干支相刑﹐占婚不吉。胎產﹕下弱上彊﹐孕乃成男﹔上神相刑﹐惟產不忌。疾病﹕肝經受病﹐胸脇多風。出行﹕晝占防失﹐水路稍可。行人﹕天罡加孟﹐尙未起身。兵戰﹕宜防虛詐﹐未見有利。

畢法云﹕空上逢空事莫追﹐夫婦蕪淫各有私﹐賓主不投刑在上﹐不行傳者考初時﹐罡塞鬼戶任謀爲。匯函云﹕辛丑日卯加丑﹐乃初生中﹐中生末﹐末生幹。但中空末陷﹐恐成虛話。倘年月並於本命﹐而又塡實﹐亦可謂之三傳遞生人舉薦也。

辛丑日第十二局幹上亥

課體﹕元首﹐進茹。

課義﹕脫气臨日﹐夜元走失﹐病訟深畏﹐取財宜疾。

解曰﹕幹上亥水﹐盜脫幹气。夜占乘武﹐走失無疑。晝占白虎脫幹﹐勾陳克宅﹐病訟不免纏綿。寅爲日財臨支﹐急宜取之﹐遲則反被丑土所墓﹐不能入手矣。

斷曰﹕進茹空亡﹐諸事不宜前進。幹乘天羅﹐支乘地网。初傳入墓﹐末傳落空﹐總宜退益思退﹐方免釁端。三傳俱財﹐末空不能生起官星﹐仕宦得此﹐必主丁艱。

天時﹕大風無雨。家宅﹕夜貴克宅﹐當受林下縉紳之欺。仕宦﹕貴人發用﹐夜占稍吉﹐但末遇空亡﹐有始無終之象。求財﹕爭訟得財﹐遲則化爲烏有。婚姻﹕寅亥相合﹐事必有成﹐夜占女吉﹐恐非快婿。胎產﹕二陽包陰﹐孕必育女﹐干支相合﹐胎吉產遲。疾病﹕肝經受傷﹐速治卽愈。出行﹕陸路防失﹐水路稍可。行人﹕干支相合﹐未酉日到。兵戰﹕只宜謹守﹐不宜妄動。

畢法云﹕所謀多拙逢羅网﹐傳財太旺反財虧﹝春占﹞﹐進茹空亡宜退步。精蘊云﹕課逢羅网﹐不能亨快。如年命上神﹐有衝破之者﹐名爲破羅破网﹐或遇空亡﹐亦可免咎。指掌賦云﹕進連茹空﹐名曰聲傳空谷﹐退吉而進則不宜。天官論云﹕貴人臨寅爲憑幾﹐可渴見於家庭。玉華略云﹕勾陳主羅网之災。

壬寅日第一局幹上亥

課體﹕伏吟﹐元胎﹐勵徳。

課義﹕交合旣有﹐祿破空守﹐中末空脫﹐晝遭賊手。

解曰﹕寅與亥合﹐上下交互相合﹐是交合旣有也。亥祿發用﹐上乘天空﹐故不可守。投於中傳﹐乃是脫气﹐再投末傳﹐財遇旬空﹐未免仍歸幹上。晝被天將所傷﹐故曰晝遭賊手也。

斷曰﹕元胎之課﹐旺祿臨身﹐止宜靜守﹐不宜妄作。干支作六合﹐干支上下﹐亦作六合﹐大宜合本謀生。三傳迆邐生財﹐𨿽空不至失望。巳年月占之﹐財源自旺。占遇此者﹐始初必情投意合﹐後來卻脫耗無窮

天時﹕天地不動﹐雨占仍雨﹐晴占仍晴。家宅﹕人宅相生﹐有和美安寧之象。仕宦﹕貴人落空﹐祿被將克﹐占官欠利。求財﹕晝占宜得貴人之財。婚姻﹕支幹相合﹐晝占乘合﹐可結朱陳。胎產﹕二陰包陽﹐妊乃成男﹐支幹相合﹐產恐遲延。疾病﹕肝經受病﹐虛脫之癥﹐卽愈。出行﹕人宅相戀﹐行期自愆。行人﹕近者立至﹐遠者未來。兵戰﹕利主而不利客。

畢法云﹕交車相合交關利﹐用破身心無所歸﹐旺祿臨身徒妄作﹐上下皆合兩心齊。祕要云﹕日徳加亥爲用﹐名徳入天門﹐占試必中。蓋亥爲天門﹐徳者﹐得也。纂義云﹕冬占旺祿﹐守之自足﹐一或妄動﹐耗費勞碌。

壬寅日第二局幹上戌

課體﹕知一﹐退茹﹐斬關。

課義﹕虎臨戊戌﹐身邊並立﹐同類相扶﹐其凶再及。

解曰﹕戌遁得戊﹐晝夜皆乘白虎﹐則虎臨幹作鬼傷幹﹐壬𨿽汪洋﹐恐難堪矣。幸初傳子旺﹐中傳亥祿﹐俱爲同類﹐自能相助。不知末傳﹐復遇天魁﹐其凶仍熾也。

斷曰﹕退茹之課﹐又兼魁度天門﹐而干支復拱三傳﹐凡占有擁遏不行之象。如占人年命﹐在支幹之外﹐名透關格﹐方能塞極而通。靑龍旺神發用﹐中祿末官﹐催官符至﹐仕宦占之最吉。

天時﹕日被關格﹐太陽必掩﹐水被關格﹐陰雲無雨。家宅﹕支上與初傳作牛女合﹐夏占必有婚姻之喜。仕宦﹕催官臨子﹐夜祿帶綬﹐占官最吉。求財﹕靑龍乘劫財羊刃之上﹐取之必有所傷。婚姻﹕支幹相刑﹐占婚不利。胎產﹕下彊上弱﹐二陽包陰﹐女孕產速。疾病﹕腹中之疾﹐或腎水不足﹐難愈。盜逃﹕夜元臨子﹐被支幹關格夾定﹐捕之必獲。出行﹕陸路最凶。行人﹕天罡加孟﹐尙未啟行。兵戰﹕課名關格﹐恐不能動。

畢法云﹕幹乘墓虎毋占病﹐二貴皆空虛喜期﹐虎乘遁鬼殃非淺﹐虎臨幹鬼凶速速。課經云﹕辰加巳﹐晝夜天將皆乘螣蛇﹐地盤巳亦螣蛇之位﹐是名兩蛇夾墓﹐占病必有積塊在腹﹐以致不救。或行年在辰﹐其病尢急。如年命居亥﹐乘戌用虎衝蛇﹐亦名破墓﹐庶得少延。指掌賦云﹕子亥戌爲重陰﹐安嘉遁之形﹐寧甘沒齒。

壬寅日第三局幹上酉

課體﹕元首﹐間傳﹐驀越。

課義﹕先生後敗﹐午財休賴﹐助起初傳﹐戌虎無柰。

解曰﹕幹上酉金﹐能生壬水。支上子水﹐能生寅木。但壬水敗於酉﹐寅木敗於子﹐豈非先生而後敗。末傳之午火﹐𨿽是日財﹐但能生起初傳之虎鬼而傷日幹﹐日幹亦柰之何哉。

斷曰﹕課名驀越﹐事豈忽然。戌爲明鬼﹐遁出戊土爲暗鬼。明暗二鬼相並﹐又乘白虎﹐可謂至凶至急。惟貴人遇此﹐則主威權獨任﹐武達文通。末財生官﹐大宜納粟。若問求財﹐則財化爲鬼﹐必生禍端。

天時﹕酉宿臨日﹐龍虎發用克日﹐有雨。家宅﹕靑合生支﹐必多喜慶。仕宦﹕催官甚速﹐占名最利。求財﹕宜得婦女陰私之財。婚姻﹕晝占頗吉﹐患在難就。胎產﹕占逢七月﹐妻必有孕﹐夜占乃系私胎﹐上彊下弱﹐孕乃成男﹐子母相破﹐孕凶產吉。疾病﹕腎水枯涸之癥﹐病勢極篤。盜賊﹕晝占則向西南貴人家捕之﹐夜占則向東南貴人家捕之。出行﹕晝占水陸皆佳﹐夜占陸路欠利。行人﹕天罡加仲﹐尙在中途。兵戰﹕利主不利客。

畢法云﹕二貴皆空虛喜期﹐虎乘遁鬼殃非淺﹐末助初兮三等論。課經云﹕壬寅日戌加子發用﹐夜將乘龍克日﹐乃幸中之不幸。中傳申金﹐夜乘白虎生幹﹐乃不幸中之幸﹐此爲一喜一悲。神定經云﹕幹上酉作敗气﹐又爲破碎﹐必宅中有人不利﹐日致衰殘。

壬寅日第四局幹上申

課體﹕元首﹐元胎﹐不備﹐寡宿。

課義﹕生被虎攻﹐往就徒空﹐捨益就損﹐終身困窮。

解曰﹕申乃水之長生﹐夜占乘虎﹐不敢守也。遂投初傳巳財﹐而巳乃旬空﹐就之無益。再投中傳寅木﹐又是脫气﹐復投末傳﹐仍是本家。別無所往﹐是舍益我之申金﹐而就損我之寅木。生我者去﹐而脫我者存﹐未有不終於貧困者也。

斷曰﹕元胎之卦﹐幹乘支馬﹐支乘幹祿﹐所謂富貴課也。但支乘六合﹐幹乘六害﹐有己勞人逸之象。

天時﹕日坐長生﹐巳火空明﹐不能得雨。家宅﹕以干就支而生支﹐必有營建屋宇之事。仕宦﹕財貴𨿽空﹐遞生不畏﹐至吉之象。求財﹕晝占宜得貴人之財﹔夜占宜得婦女之財。婚姻﹕下和上害﹐患在不成。胎產﹕二陰包陽﹐男胎防病。疾病﹕肝腎兩經之病﹐𨿽不爲害﹐亦難卽瘥。行人﹕干支相會﹐寅申日來。出行﹕課體𨿽吉﹐出行不利。兵戰﹕元白生身﹐不幸中幸。墳葬﹕甲龍入首﹐乾巽向吉。

畢法云﹕權攝不正祿臨支﹐富貴干支逢祿馬﹐互生俱生凡事益﹐彼此猜忌害相隨。古鑑﹕癸未生人﹐九月辰將未時占前程﹐曰﹕支幹皆得上神之生﹐貴人發用﹐功名可取。但嫌貴空﹐又見元武滯神﹐非科第中人。申爲金類﹐巳爲鑪冶﹐當先任銅鐵﹐次任水運之官﹐蓋寅木上見六合爲船隻﹐亥爲江湖故也。

壬寅日第五局幹上未

課體﹕重審﹑炎上﹑斬關﹑勵徳。

課義﹕財傳化鬼﹐刃蜜休舐﹐晝虎戊戌﹐凶災甚矣。

解曰﹕三傳火局﹐日之財也。生起幹上之未土﹐反來傷幹﹐是財化爲鬼矣。刃上之蜜﹐焉可舐乎。況戊戌明暗二鬼﹐乘虎傷幹﹐其凶災已甚﹐所當思患預防也。

斷曰﹕炎上之課﹐下合上刑﹐𨿽三六相呼﹐而三傳迆邐生鬼﹐止宜攜財告貴﹐納粟奏名。若問求財﹐必起爭訟。未乘太陰加亥﹐主有小兒婚姻之事。

天時﹕三傳炎上﹐天罡指陽﹐極晴無雨。家宅﹕晝占官訟甚凶﹐夜占財喜入宅。仕宦﹕催官發用﹐占官最吉。求財﹕宜得婦女陰私之財。婚姻﹕晝占不佳﹐夜占乃吉。胎產﹕下彊上弱﹐孕乃成女﹔胎神逢合﹐孕吉產凶。疾病﹕腎水大虧﹐宜制土養水﹐難愈。遺失﹕夜占財上乘元﹐必是賊竊。出行﹕陸路不吉﹐水路更凶。行人﹕天罡加孟﹐尙未啟行。兵戰﹕晝占則凶﹐夜占則吉。

畢法云﹕虎乘遁鬼殃非淺﹐萬事喜忻三六合﹐賓主不投刑在上。神應經云﹕戌加寅﹐靑龍作鬼﹐若年命是寅﹐求謀遷轉之事可成﹐應在庚戌日。纂義云﹕午加戌上乘天后﹐主婦人癆疾﹐終不能痊。括囊賦云﹕戌爲白虎兮﹐犬驚。指掌賦云﹕戌午寅爲就燥﹐行合中庸。

壬寅日第六局幹上午

課體﹕重審﹐六儀﹐四絕。

課義﹕因財求利﹐有妨生計﹐占長上凶﹐甘招昏滯。

解曰﹕午乃日財﹐臨幹發用﹐迆邐生至末傳之申﹐爲壬之長生生气﹐是壬之利也。無如上乘白虎﹐午火克之﹐丑土墓之﹐歸於無用﹐則是以財求利﹐而反有妨於生計也。如占長上則見凶﹐如占生計則有礙。又支幹各自坐墓﹐互相脫敗﹐非甘心自招其昏滯乎。

斷曰﹕四絕之課止宜結絕舊事。初遭夾克﹐財不自由。午酉相刑﹐又爲四勝煞﹐主有剛愎自用之意。七月占妻當懷孕。

天時﹕午火發用﹐迆邐生日﹐主晴。家宅﹕破碎臨支克宅﹐宅宇不能無損。仕宦﹕三傳遞生﹐當有薦舉。求財﹕財爻臨身﹐不求自至。婚姻﹕支幹相破﹐占婚不吉。胎產﹕女孕﹐產遲。疾病﹕肝經與肺受傷﹐醫之可愈。出行﹕夜占防失。行人﹕天罡加仲﹐尙在中途。兵戰﹕權不自己﹐出兵不寧。

畢法云﹕初遭夾克不由己﹐賓主不投刑在上。古鑑﹕辰將酉時占前程﹐曰﹕壬以申爲父﹐臨丑是在墓中。上見白虎﹐主白蟻蛀骨。日上見午爲妻﹐又爲眼目﹐下受水克﹐主妻病目。丑爲田﹐午爲屋﹐午受水克﹐其屋必壞。丑在午後﹐且被午生﹐是拆屋爲田。宅上酉爲敗气﹐又爲破碎﹐宅中主男女皆被酒所破敗也。後果驗。

壬寅日第七局幹上巳

課體﹕反吟﹐元胎﹐勵徳。

課義﹕錢財虛耗﹐來往逢盜﹐面前和合﹑兩貴難靠。

解曰﹕巳乃日財﹐空臨幹上﹐故錢財虛耗也。寅爲日之盜气﹐初末皆寅﹐是往來皆盜矣。支幹之寅亥相合﹐上神之巳申相合﹐面前何其和美。而寅巳相害﹐亥申相害﹐背後之相傷實多﹐又兩貴皆坐克方﹐告謁者必難倚靠也。

斷曰﹕驀越之課﹐脫气發用﹐晝占則失盜難免﹐夜占則卑幼見憂。然能守之勿失﹐則初末尙可以生幹上之空財﹐亦名取還魂債也。

天時﹕晴占得雨﹐雨占得晴。家宅﹕晝占則尊長有和合之事﹐夜占則尊長有病訟之虞。仕宦﹕貴祿皆空﹐占名不吉。求財﹕財爻已空﹐求之無益。婚姻﹕晝占吉﹐夜占不利。胎產﹕下彊上弱﹐孕乃成女﹔合中帶破﹐產孕皆宜。疾病﹕晝虎乘申﹐肝經受病﹔病來生人﹐不能卽愈。出行﹕晝占水路可行﹐夜占水陸不吉。行人﹕天罡加季﹐行者立至。捕獲﹕盜神是申﹐在村野衝要之地﹐或郵亭馬捨﹐家有金石之匠。兵戰﹕往來相脫﹐未見其利。

畢法云﹕上下相合兩心齊﹐兩貴受克難幹貴﹐用破身心無所歸。要覽云﹕壬寅反吟﹐支幹之上﹐各自乘絕﹐止宜結絕財物之事﹐或結絕告貴之事。惟不利占妻病﹐緣妻財空絕﹐遇之難瘥也。三才賦云﹕白虎同傳送臨門﹐須防疾病。天官賦云﹕元武居寅曰入林﹐穿窬得志﹔螣蛇居寅曰生角﹐化蛟化龍。

壬寅日第八局幹上辰

課體﹕知一﹐斬關。

課義﹕墓身墓宅﹐財亡妻失﹐刃虎晝逢﹐巳畏子戌。

解曰﹕辰爲壬水之墓﹐加於日上﹐是墓身也。未爲寅木之墓﹐加於辰上﹐是墓宅也。中傳巳火﹐乃是妻財﹐下被刃虎所克﹐上被戌土所墓﹐又遇旬空﹐是財必亡而妻必失也。故曰巳畏子戌。

斷曰﹕知一之課﹐中末落空﹐有始無終之象。白虎晝加子上﹐同气應災﹐太常夜乘未傷幹﹐疾病必因喜宴而致。天后乘墓臨幹﹐昏迷必因女色而致。幸末傳戌土乘龍破墓﹐當有父母尊長﹐提撕而警悟之也。

天時﹕墓神覆日﹐水運乎上﹐靑龍克日﹐主雨。家宅﹕白虎乘子脫支﹐宇內恐生白蟻。仕宦﹕末傳靑龍破墓﹐更須晝貴塡實﹐方爲有濟。求財﹕財爻已空﹐求之無益。婚姻﹕干支各乘墓神﹐占婚不吉。胎產﹕下彊上弱﹐孕乃成女。疾病﹕心疾昏迷﹐又逢六片凶板﹐恐疾難愈﹐惟年命有水可救。出行﹕水路不吉﹐陸路更凶。行人﹕天罡加孟﹐尙未啟行。兵戰﹕先難而後獲。

畢法云﹕干支乘墓各昏迷。古鑑﹕庚午生人﹐五月壬寅申將丑時占家宅﹐曰﹕身宅居墓﹐無气之極﹐必主婢妾爭鬥﹐而遂出其婢。蓋因酉爲婢﹐而不在宅中﹐居於幹陰﹐故主出也。然酉與辰合﹐至甲辰日當再還。又主常被兄弟作難﹐緣子耒相加﹐且乘白虎故也。纂義云﹕神後加未﹐夜乘六合﹐主有邪魔鬼祟。

壬寅日第九局幹上卯

課體﹕重審﹐曲直。

課義﹕支乘旬始﹐幹乘旬尾﹐士庶孟之﹐官宦惡矣。

解曰﹕支上午爲旬首﹐幹上卯爲旬尾﹐經所謂首尾相見始終宜也。三傳全木﹐生起支上之午財﹐財旣旺而官有制﹐士庶之所孟也。仕宦則子孫爻見﹐不利於官﹐安得不深惡之乎。

斷曰﹕曲直之課﹐事端不一。幹上死气脫幹﹐支上死气脫支﹐必因喪葬之事﹐內外耗費。凡占止宜休息﹐不宜動謀。三傳脫幹而生支之上神﹐當因經營堂構致於縻費。

天時﹕水母與酉宿皆空﹐三傳曲直﹐不雨而風。家宅﹕財爻臨宅﹐坐於長生之上﹐生生不已﹐富不待言。仕宦﹕克去官爻﹐占官不吉。求財﹕宅內有財﹐不須外覓。婚姻﹕支幹相破﹐患不能成。胎產﹕下彊上弱﹐孕乃成女﹐胎坐長生﹐占胎甚吉﹐占產甚凶。疾病﹕心經受病﹐或腎水枯涸之癥。出行﹕晝占不吉﹐夜占水陸俱可。行人﹕天罡加仲﹐尙在中途。捕獲﹕晝占盜在正南方﹐販驢馬人家﹔夜占盜在東方﹐近池塘之地。兵戰﹕利主不利客。

畢法云﹕首尾相見始終宜﹐人宅皆死各衰羸。指南﹕辛巳十二月丑將酉時﹐在許門占去住﹐曰﹕干支皆逢死气﹐此正所謂人宅皆死各衰羸也﹐豈能居乎。因遂北回﹐越日賊至﹐而許果城破。纂義云﹕午加寅乘蛇﹐本家與鄰居防火災﹐春占尢的。指掌賦云﹕未亥卯爲從吉﹐待時而動。雲霄賦云﹕天門木戶﹐相見兩和﹝卯亥﹞﹔醴酒元漿﹐相調兩便﹝未亥﹞。

壬寅日第十局幹上寅

課體﹕重審﹐元胎﹐不備﹐贅婿。

課義﹕彼加我邊﹐末又來兼﹐𨿽名三會﹐無益可占。

解曰﹕支寅加幹脫榦﹐末傳又值寅脫﹐是損之者眾也。寅加壬上爲一會﹐支寅遁壬爲二會﹐末傳又是壬寅爲三會。但支上之財值空﹐發用長生﹐又陷空克。中傳祿神﹐晝又乘空。𨿽云三會﹐又何益之有哉。

斷曰﹕課名贅婿﹐以下欺上﹐申用空陷﹐見生不生﹐有多虛少實之象。元胎之卦﹐四生一路脫去﹐又名不備﹐多有滲漏釁隙﹐且防變更﹐

天時﹕水母與靑龍皆空﹐恐不能雨。家宅﹕晝貴臨宅﹐仕宦則吉﹐常人恐遭官訟。仕宦﹕龍貴皆空﹐占名不利。求財﹕靑龍逢空﹐財爻不備﹐求之無益。婚姻﹕支上之財爻乘空﹐占婚不吉﹕胎產﹕下彊上弱﹐孕乃成女﹐母宰兒實﹐占產最宜。疾病﹕病在心經﹐卽日可愈。出行﹕陸路防失﹐水路稍可。行人﹕干支三會﹐遠近皆歸。捕獲﹕賊在東方貴人家。兵戰﹕反爲敵欺。

畢法云﹕彼此猜忌害相隨﹐將逢內戰所謀危﹐龍加生气吉遲遲﹝九月晝占﹞。課經云﹕幹上乘寅木脫幹﹐天將又乘元後脫寅﹐是脫上逢脫﹐謂之脫盜格。凡占皆主虛詐與失盜之事。神將論云﹕申加巳六合內戰﹐主子孫有災。照膽祕訣云﹕盜入靑龍防喜賊。

壬寅日第十一局幹上醜

課體﹕重審﹐斬關﹐間傳﹐登三天﹐泆女﹐寡宿﹐天网。

課義﹕自墓傳生﹐先迷後醒﹐卯爲年命﹐兩貴相成。

解曰﹕辰爲日之墓神﹐作初傳﹔申爲日之長生﹐作末傳﹐乃自墓傳生也。占者值此﹐必先迷而後醒。巳爲晝貴﹐卯爲夜貴。巳加卯上﹐乃晝夜貴加。占者年命在卯﹐必得兩處貴人﹐共成其事。

斷曰﹕斬關之課﹐發用逢空﹐凡事俱無憑準。鬼墓臨干支上﹐夜乘螣蛇﹐宅中當有伏屍驚恐。占此者大約先難後易﹐始苦終甜﹑

天時﹕靑龍升天﹐與水母相並。主必雨。家它﹕墓神臨宅﹐宅內昏蒙。仕宦﹕官星臨身﹐靑龍與徳祿驛馬相並﹐占名大吉。求財﹕財爻落空﹐求之無益。婚姻﹕支上空墓﹐占女不佳。胎產﹕胎神落空﹐占胎不吉。疾病﹕脾土受傷﹐腎水不足﹐人實病空﹐不口自愈。出行﹕斬關利於逃亡﹐出行亦利。行人﹕將到﹐有阻。捕獲﹕在正東﹐隱於墳墓池塘邊。兵戰﹕罡塞鬼戶﹐算多者勝。

畢法云﹕罡塞鬼戶任謀爲﹐幹墓並關人宅廢﹝夏占﹞。占驗﹕了丑八月占而未言其事﹐斷曰﹕此近君陰貴人也。太歲常官臨日﹐陰神之上﹐現出夜貴﹐又居歲位﹐必是公主請封蔭子之事。蓋因末傳皇詔長生六合﹐爲孩兒故也。問允否﹐曰﹕嫌其初中空亡﹐必須兩次﹐方許封蔭﹐果如其言。

壬寅日第十二局幹上子

課體﹕重審﹐進茹﹐寡宿。

課義﹕前逢空朽﹐脫盜在後﹐彼己無禮﹐逼迫難守。

解曰﹕三傳辰巳午皆空亡﹐而不可進。退後一步﹐又逢寅卯之脫﹐丑土之鬼。乃欲守幹上之旺子﹐卻被支上卯木來刑。彼此無禮﹐所以前後逼迫﹐難以進退也。

斷曰﹕進茹之課﹐羅网在前﹐不宜妄動。幹上乘旺子﹐支上乘旺卯﹐乃是互旺皆旺。主彼此有益﹐凡謀順利。但干上晝乘白虎﹐凡事三思。財神陷入空地﹐湖海行商﹐不能稱意。

天時﹕日上有网﹐太陽被掩﹐陰雲之象。家宅﹕人宅相刑﹐不安之象﹔夜貴臨宅﹐士庶難當﹐復包羅网﹐凶亦難避。仕宦﹕三傳皆空﹐全無實濟。求財﹕兩財皆空﹐求之何益。婚姻﹕支幹相刑﹐占婚不吉。胎產﹕二陽包陰﹐孕乃成女﹔支幹相刑﹐母子俱傷。疾病﹕肝膽之疾﹐或腎虛之癥。出行﹕陸路甚凶﹐水路防失。行人﹕天罡加仲﹐尙在中途。兵戰﹕前後逼迫﹐徒勞無功。

畢法云﹕進茹空亡宜退步﹐所謀多拙逢羅网﹐互旺皆旺坐謀宜﹐前後逼迫難進退。課經云﹕靜守則爲支幹乘旺﹐動謀則爲羅刃相傷。如乘凶將﹐禍患尢甚。纂義云﹕辰爲空鬼發用﹐徒取人怨憎﹐不能成功名﹐爲抱雞不鬥。指掌賦云﹕順連茹空﹐名曰聲傳空谷﹐退吉而進則不宜。

癸卯日第一局幹上醜

課體﹕伏吟﹐稼穡﹐勵徳。

課義﹕課傳八土﹐癸水受苦﹐宅中夜貴﹐可以禦侮。

解曰﹕傳見三土﹐課見三土。而幹之醜﹐晝乘勾陳。末傳之未﹐夜乘勾陳。是共八土相並﹐來傷日幹。則一泓之癸水﹐何以堪此。幸宅中卯木夜貴﹐足以敵土而禦侮﹐所謂眾鬼𨿽彰全不畏也。

斷曰﹕課名稼穡﹐又系伏吟。總宜株守﹐不利動謀。子息乘貴﹐必有克家之子﹐家賴以安。惟忌年命上乘申酉﹐反制救神。中傳白虎臨官﹐仕宦最速。

天時﹕天地不動﹐晴占則晴﹐雨占則雨。家宅﹕貴人臨宅﹐全鬼化財﹐富貴之象。仕宦﹕有官無祿﹐催官之月﹐卽能赴任。求財﹕財爻不見﹐求之無益。婚姻﹕婿不甚佳﹐夜占女吉。胎產﹕長胎發貴﹐產期尙遲。疾病﹕肝腎之疾﹐家中自有良醫﹐治之卽瘥。遺失﹕元武不見﹐覓之可得。出行﹕不宜動。行人﹕近者立至﹐遠者杳然。兵戰﹕客勝﹐夜占擒敵。墳墓﹕兩貴夾墓﹐牛眠吉地。

畢法云﹕制鬼之位乃良醫﹐六爻現卦防其克。課經云﹕卯爲夜貴臨宅﹐作幹之脫气。凡占主被貴人脫賺﹐或因神祇以致耗費。神定經云﹕辰戌丑未爲三傳﹐自相衝刑﹐倘占捕獲﹐賊不能脫。謂之以凶制凶﹐以賊捉賊。蓋內有四金﹐可以化鬼故也。祕要云﹕年命上若有金神﹐名爲否極泰來﹐又爲家人解禍格。

癸卯日第二局幹上子

課體﹕重審﹑退茹﹑三奇。

課義﹕夜祿難守﹐常占殃咎﹐晝夜天空﹐勾陳在醜。

解曰﹕子爲癸水之祿﹐晝占乘龍﹐固爲吉慶。而夜占乘元﹐則難守矣。初傳官動﹐常人主有官訟疾病﹐所以有咎。發用之醜﹐旣屬官星﹐上乘勾土﹐而亥之天門﹐又乘天空﹐遁出己土﹐印何累累﹐綬何若若也﹐仕宦有不遷擢者乎。

斷曰﹕連珠三奇﹐鶯鳴谷遷之象。仕宦固佳﹐常人亦可化凶爲吉。干支夾定三傳﹐末傳出於幹外﹐名透關格。不利內事﹐止利外事﹐皆先難後易。

天時﹕靑龍臨日﹐三傳皆水﹐天罡指陰﹐必非晴象。家宅﹕寅爲病地﹐作脫气臨支﹐人多疾病。仕宦﹕傳得三奇﹐尊崇之象。求財﹕宜守自己旺財﹐不可妄求。婚姻﹕晝占則爲佳婿﹐卜女不吉。胎產﹕男孕﹐未產。疾病﹕肝經受病或腎水涸竭之癥﹐家有良醫。出行﹕陸路晝占甚吉﹐水路晝夜防脫。行人﹕天罡加孟﹐尙未啟行。捕獲﹕在北方。兵戰﹕傳遇三奇﹐晝占更利。

畢法云﹕二貴皆空虛喜期﹐尊崇傳內遇三奇。課經云﹕戌加亥爲魁度天門﹐晝夜皆乘白虎。凡占謀用﹐盡被阻隔。又辰加巳﹐晝夜乘蛇﹐地盤之巳﹐亦是蛇位﹐謂之兩蛇夾墓。病必積塊﹐以致不救。精蘊云﹕透關格﹐號曰當時不時﹐過後失時﹐或心力不逮﹐致已成之事爲人破壞。

癸卯日第三局幹上亥

課體﹕涉害﹐極陰﹐間傳﹐循環。

課義﹕晝將俱土﹐神愆咒詛﹐傳課循環﹐災出無路。

解曰﹕勾陳天空太常﹐盡屬土將。乘於三傳﹐共傷日幹﹐災患必生。且發用丑鬼﹐所司咒詛﹐夜坐於貴人之上﹐受貴所克﹐遞傷日幹﹐非陽人暗算﹐卽鬼神爲愆。幹加干支﹐爲支所脫﹐課體循環。縱孟避災﹐豈能免乎。

斷曰﹕極陰事必昏晦﹐間傳亦有遲疑﹐靜安動阻之象。

天時﹕課曰極陰﹐天將皆土﹐濃陰不雨。家宅﹕勾陳乘鬼臨宅﹐家中爭訟難免。仕宦﹕貴空不吉。求財﹕求之無益。婚姻﹕不成﹐不吉。胎產﹕女孕﹐易產。疾病﹕腹內有疾﹐或腎虛之癥﹐難愈。出行﹕水陸俱不吉。行人﹕幹加支﹐本家人卽至。兵戰﹕課名倒拔蛇﹐作爲費力﹐未見其利。

畢法云﹕二貴皆空虛喜期。指南﹕戌加子占兩貴來否﹐曰﹕四月必來﹐以巳貴來合三傳﹐但居官不久。以二貴空陷﹐傳退極陰﹐格合回環﹐來而必去也。又幹臨支受克﹐來必失意﹐果應。古鑑﹕寅將辰時﹐占逃亡罪人﹐曰﹕癸來加卯﹐又自卯上傳出﹐退歸西北﹐其人隱一買賣人家豬圈內。亥四酉六﹐四六二十四里﹐或六十四里﹐當有孝服。婢在宅前洗酒器﹐問之便得。蓋酉爲婢﹐見太常主孝服﹐酉加亥爲酒器故也﹐果驗。

癸卯日第四局幹上戌

課體﹕元首﹑稼穡﹑斬關。

課義﹕六合交互﹐脫難入墓﹐屑就其祿﹐漸旺門戶。

解曰﹕卯與戌合﹐子與丑合﹐干支交互相合也。白虎乘鬼發用克幹﹐中傳又是日鬼﹐幸而脫於虎口。至末傳而又逢日墓﹐其昏迷不更甚乎。喜旺祿臨支﹐晝乘靑龍吉將﹐倘能屏棄眾土﹐俯就支祿﹐則子水必能生卯﹐門戶當漸興旺也。

斷曰﹕日祿臨支﹐權攝不正﹐官爲佐貳﹐俸或家食。戌爲催官發用﹐仕宦最宜。嫌末傳空亡﹐向後恐無結束。支幹上下相刑於六合之中﹐外𨿽和順﹐須防胸中荊棘。

天時﹕三傳皆土﹐靑龍克日﹐陰而不雨。家宅﹕龍合生支﹐宅必見喜。仕宦﹕催官臨身﹐龍乘日祿﹐占名最利。求財﹕宜從本家覓。婚姻﹕晝占女吉﹐夜占男吉。胎產﹕上彊下弱﹐孕乃成男。疾病﹕腎經膀胱之疾﹐能食可愈。出行﹕晝占水路甚吉。行人﹕末傳入墓﹐行者立至。兵戰﹕利主不利客。

畢法云﹕權攝不正祿臨支﹐幹乘墓虎毋占病﹐虎臨幹鬼凶速速。課經云﹕幹上戌乘白虎克幹﹐賴末傳辰土﹐晝乘螣蛇衝虎﹐是以凶制凶。占憂患事﹐必得人解釋。要覽云﹕子祿臨卯﹐被宅所脫﹐必因起蓋房屋﹐以祿償債。

癸卯日第五局幹上酉

課體﹕涉害﹐曲直﹐勵徳。

課義﹕幹上旬丁﹐引往賊營﹐夜將皆土﹐解釋冤憎。

解曰﹕幹上丁酉﹐所謂水日逢丁財動也。若貪此財﹐而冒昧前取﹐則三傳皆脫﹐必引幹癸入於脫盜之鄕矣。夜將皆土傷日﹐卻賴曲直爲救﹐非解冤釋憎而何。

斷曰﹕曲直之課﹐純乎盜气﹐幸幹上酉金﹐足以克木生身﹐必家有嚴母﹐能樽節後人。課傳六陰﹐自晝傳夜﹐惟利陰私﹐亦防昏滯﹐此占不利仕宦﹐惟利常人﹐秋占更吉。

天時﹕課傳皆陰﹐畢宿臨日﹐風雨皆見。家宅﹕亥爲日之同類﹐加支生支﹐必賴兄弟之力﹐光大其門。仕宦﹕𨿽有貴人臨於課傳﹐柰三傳全木克官﹐占官最忌。求財﹕財气最旺﹐宜得貴人與婢妾之財。婚姻﹕利妻不利夫。胎產﹕上彊下弱﹐陰極變陽﹐孕乃生男。疾病﹕腎水虧損之疾﹐或木侮脾經﹐賴酉金生亥克木﹐必遇良醫。遺失﹕並非賊竊。出行﹕陸路可行﹐水路欠利。行人﹕尙未啟行。捕獲﹕晝占賊在東方﹐夜占賊在正南。兵戰﹕防敵虛詐。

畢法云﹕合中犯殺蜜中砒﹐眾鬼𨿽彰全不畏。課經云﹕是名脫气爲救格﹐蓋三傳木局﹐並來脫幹﹐旣無日鬼﹐豈宜附於眾鬼𨿽彰之例。緣三傳天將﹐皆是土神﹐並力傷幹﹐反賴三傳木局﹐克制土將﹐豈不應斯格耶。凡遇此局﹐只作救神論﹐切不可作脫气言之。

癸卯日第六局幹上申

課體﹕知一﹐斬關﹐斫輪﹐蕪淫。

課義﹕交互戰伐﹐不受福徳﹐夜虎臨身﹐脫空鬼賊。

解曰﹕幹上申金克支﹐支上戌土克幹﹐是交互戰伐也。巳爲日徳﹐又爲晝貴。逢空入墓﹐無气之極﹐是不受福徳也。申𨿽日之長生﹐夜虎晝元﹐不可守矣。往投三傳﹐卯爲脫气﹐戌爲日鬼﹐巳又逢空﹐無一佳處。但當棄此三傳﹐再投日幹所臨之午﹐乃日之財﹐經所謂避難求財格也。

斷曰﹕斫輪之課﹐本利占官﹐但發用子孫﹐克制官星﹐亦非全吉。長生晝夜﹐將乘元虎﹐父母不無疾病遺失之事。又名蕪淫﹐琴瑟必有未調﹐常人亦防官事臨門。

天時﹕朱雀發用無雨。家宅﹕晝占則官事臨門﹐夜占則吉事入宅。仕宦﹕鑄印催官﹐功名極速。求財﹕宜得貴人妾婦之財﹐巳年月利。婚姻﹕支幹上神﹐晝夜皆有白虎﹐不吉。胎產﹕男妊﹐產速。疾病﹕腎虛之癥﹐後防不測。出行﹕水陸皆凶。行人﹕天罡加仲﹐尙在中途。兵戰﹕有始無終﹐宜謹愼。

畢法云﹕夫婦蕪淫各有私。指南﹕卯加申占失馬﹐宜向何方尋覓﹐何日可得﹐曰﹕馬之陰神﹐見子乘龍﹐馬必靑黑色﹐三日內必獲。緣末傳之驛馬逢空﹐必俟出旬乙巳日塡實﹐方能獲馬。馬居戌地﹐當於西北山岡覓之。後果三日自劉家集得之。

癸卯日第七局幹上未

課體﹕反吟﹐勵徳﹐龍戰。

課義﹕夜貴閉口﹐宅乘丁酉﹐動旣無財﹐尢不可守。

解曰﹕夜占不可幹貴﹐緣貴人閉口﹐不肯剖露眞情也。丁神臨宅﹐宅不安寧。水日逢丁﹐本爲財動﹐而乘酉之敗气﹐不惟不能得財﹐且有耗費。退而歸於幹上﹐又逢未土﹐明鬼暗脫﹐其不可守也﹐更甚矣。

斷曰﹕反吟之課﹐幹被未克﹐支被酉克﹐而又各坐於克方﹐是謂全傷坐克﹐人宅皆傷之象。初末作脫﹐中傳敗气﹐三傳又皆土將﹐禍患重疊﹐殆非一端。雀鬼加幹﹐朝官亦防彈劾。蓋往來逼迫﹐進退維艱﹐而反覆無常﹐波瀾不定也。

天時﹕晴占乃雨﹐雨占乃晴。家宅﹕宅中必因婢妾不寧。仕宦﹕雀鬼加幹﹐朝貴防劾。求財﹕宜得妾婦之財。婚姻﹕支於全傷﹐占婚不吉。胎產﹕女孕﹐母子不吉。疾病﹕肺經受病﹐防有翻覆。出行﹕中道亦回。行人﹕行者立至。兵戰﹕反覆不寧﹐主客皆傷。

畢法云﹕兩貴受克難幹貴﹐干支全傷防兩損。精蘊﹕未加丑﹐酉年二月﹐妻占夫病﹐本命在醜。曰﹕妻之年命﹐上乘華蓋﹐太常作日鬼﹐又是死气﹐又是弔客﹐謂之孝帛蓋妻頭。夫病必死﹐倘八月內占之﹐未爲生气﹐尙有孝服未已﹐果驗。

癸卯日第八局幹上午

課體﹕重審﹐六儀。

課義﹕中害末墓﹐午財勿顧﹐惟賴申生﹐夜占虎遇。

解曰﹕中傳之亥﹐遁得己土。末傳之辰﹐又是日墓。午財𨿽則臨身﹐而自末遞克﹐回歸幹上﹐又復受克。夜占乘虎﹐豈能顧戀乎。三傳旣無可取﹐賴宅上申金﹐爲日之長生﹐無如夜乘白虎﹐宅亦欠寧﹐不可守也。

斷曰﹕重審之課﹐三傳自刑﹐事多不順。喜六儀發用﹐幹上乘財﹐支上乘生﹐乃人宅榮昌之象。初末晝拱巳貴﹐干支夜拱太常。若年命居於寅子﹐謀無不遂。午爲妻財﹐受克乘元﹐非有妻病﹐卽防盜馬。

天時﹕午火發用。水被庫藏﹐恐不能雨。家宅﹕長生臨宅﹐夜占乘虎﹐父母防災。仕宦﹕寅命子命人吉。求財﹕財爻臨幹﹐易得﹐但防驚恐。婚姻﹕女益男家。胎產﹕胎神受克﹐占胎不吉。疾病﹕肝肺受病﹐或瘡疼首痛﹐未幾卽愈。出行﹕晝占吉。行人﹕末傳入墓﹐可望卽到。兵戰﹕客能勝主。

畢法云﹕支乘墓虎有伏屍。課經云﹕六合乘申加卯﹐爲六片板格。申者﹐身也。上有六合﹐下有卯木﹐以身就木之象。占病不吉。三月占尢的。如不乘六合﹐九月占病﹐則臥牀而未愈。緣申作生气﹐卯爲牀也。若占父母長上之疾﹐尢爲不吉﹐以父母爻入棺故也。

癸卯日第九局幹上巳

課體﹕涉害﹐從革﹐絕嗣﹐孤辰。

課義﹕四課被賊﹐絕嗣亡族﹐晝將助傳﹐去禍迎福。

解曰﹕四課上神﹐皆被下神所賊﹐卦名絕嗣。晝將純土克幹﹐幸三傳金局﹐竊脫土气﹐轉育癸水﹐化難作恩﹐豈非去禍而迎福者耶。

斷曰﹕從革之課﹐三傳克支生幹﹐人𨿽丰盈﹐家無正屋﹐或孟棄其田宅﹐逃往他方。五陰相繼﹐事主昏迷。墓神覆支﹐宅非明敞。惟仕宦占此﹐官印全逢﹐有革故鼎新之象。

天時﹕天罡指陽﹐三傳生日﹐天晴無雨。仕宦﹕貴祿皆空﹐塡實卽吉。家宅﹕支乘支墓﹐宅上欠寧。求財﹕財爻已空﹐不吉。婚姻﹕女子愚蠢多言﹐不利。胎產﹕陰極陽生﹐當生男。疾病﹕脾土之疾﹐七月占不吉。出行﹕水陸兩途﹐均不甚利。行人﹕末傳空﹐未到。兵戰﹕利客不利主。

畢法云﹕傳墓入墓分憎愛﹐水日逢丁財動之。指南﹕辛未六月未將卯時﹐爲臺臣占上疏﹐曰「傳將逆生﹐有疏薦人乎﹖」曰「非也。有疏參人耳。」曰「𨿽則三傳遞生﹐嫌其初末逢空﹐獨存中傳之歲破﹐作鬼傷幹。又太歲臨宅﹐乘朱雀克日。太歲﹐君也﹐歲破﹐相也。恐得罪於君相﹐課象不利。」後果以上章薦人﹐下獄擬配。纂義云﹕酉乘天空加巳﹐防婢妾挈財逃走。

癸卯日第十局幹上辰

課體﹕重審﹐斬關﹐三交。

課義﹕祿貴丁財﹐並墓俱逢﹐守之昏晦﹐動則亨通。

解曰﹕辰爲日之墓神﹐臨於幹上﹐若守此墓﹐自然昏晦。倘棄而投諸三傳﹐則酉上乘丁﹐作日之財神。子爲日之祿神﹐卯爲幹之夜貴﹐三者皆逢﹐亨通之至﹐非動曷能有此。

斷曰﹕三交之課﹐支幹自刑。又支克幹上辰土﹐幹克支上午火﹐交互克賊﹐主有參商。倘夫妻行年﹐再立辰午﹐卦名解離﹐非斷弦必反目也。所喜午實辰空﹐傳逢軒蓋﹐占官可用。

天時﹕墓神覆日﹐天罡指陰﹐陰雨之象。家宅﹕敗气發用﹐脫幹克支﹐室家不和﹐衰替之象。仕宦﹕貴祿皆現﹐占名最吉。求財﹕水日逢丁﹐求財必得。婚姻﹕恐有刑傷。胎產﹕女孕﹐母有驚﹐子難育。疾病﹕心經受病﹐夜占腎水虧損﹐病實人空﹐難愈。出行﹕陸路不吉﹐水路得財。行人﹕出旬卽至。捕獲﹕晝占在艮方鑪竈之處﹐夜占在正北方竹叢中。兵戰﹕彼此兩傷﹐夜占擒敵。

畢法云﹕夫婦蕪淫各有私﹐賓主不投刑在上﹐水日逢丁財動之。課經云﹕春酉將癸卯日酉加午﹐臨仲發用﹐斗系丑未﹐名二煩課。祕要云﹕午酉遞加乘勾陳﹐宅中主有產婦驚恐﹐應在寅日。指掌賦云﹕寅乘元武見巳﹐爲煉丹道人。又云﹕酉加午上﹐爲寵婢登堂﹐會六合﹐必主淫亂。又云﹕申乘合作醫人。

癸卯日第十一局幹上卯

課體﹕遙克﹐蒿矢﹐勵徳﹐不備。

課義﹕傳及干支﹐迆邐生上﹐涸源斷根﹐病訟惡況。

解曰﹕三傳自上生下﹐四課自下生上﹐謂之水涸其源﹐木斷其根也。病因不攝﹐虛損難醫。訟自家庭而起﹐所謂自惡窩犯者是也。

斷曰﹕不備之課﹐課傳六陰﹐心事昏迷﹐不利公用。蒿矢課而發用驀越﹐已屬輕浮。又兼落陷﹐毫無實迹。如年命在寅﹐上乘天罡﹐得晝夜貴人拱定﹐仕必髙甲。

天時﹕天罡指陽﹐朱雀發用﹐中末兩傳﹐晝夜皆乘土將﹐不能得雨。家宅﹕晝夜貴人各脫干支﹐必因貴人耗費財物。仕宦﹕兩貴相加﹐晝夜互見﹐定中髙魁。求財﹕宅上財空﹐出旬可得。婚姻﹕干支皆貴﹐門楣相稱。胎產﹕晝占六合受克﹐男孕﹐產恐不育。疾病﹕心經受病﹐指日可愈。出行﹕晝占水路可行﹐夜占陸路可行﹐然失耗皆所不免。行人﹕驛馬歸宅﹐出旬卽到。兵戰﹕財爻不備﹐軍資不足。墳葬﹕朝山好﹐當發財。

畢法云﹕晝夜貴加求兩貴。指南﹕甲子四月申將午時占﹐曰﹕時爲日胎﹐必占六甲。問男乎﹖女乎﹖曰﹕幹上卯屬震﹐長男之象。又是幕貴﹐三傳四課純陰﹐陰極陽生﹐必產貴兒。且支加幹﹐俯首見子﹐生更順利。但課不備﹐未能足月。問生幹何時﹖曰﹕六月生。後果一一如斷。

癸卯日第十二局幹上寅

課體﹕重審﹐進茹﹐龍戰﹐斬關﹐寡宿。

課義﹕前路皆空﹐凡事無蹤﹐未免虛動﹐病訟俱逢。

解曰﹕辰巳午作三傳﹐皆逢空陷。凡事俱無蹤迹﹐虛聲而已。幹上寅木作病气﹐脫於發用。天罡夜乘螣蛇﹐作鬼墓幹。所以病訟之殃﹐必不能免也。

斷曰﹕斬關之課﹐事不由己。逼迫而動﹐网刃在前﹐不利動作。幹上脫气乘元﹐晝占難免失脫。支上夜乘螣蛇﹐乘墓克幹﹐驚恐當亦不免。若能退守幹上寅木﹐𨿽爲脫气﹐尙司敵鬼安貧。

天時﹕支幹各乘羅网﹐墓神發用﹐陰雲不雨。家宅﹕支上辰土﹐克幹墓支﹐人災宅晦。仕宦﹕徳貴驛馬皆空﹐占官不利。求財﹕財爻皆空﹐求無所得。婚姻﹕支墓幹脫﹐兩家不吉。胎產﹕胎神空絕﹐占胎不吉。疾病﹕脾胃受傷﹐病空可愈。出行﹕水路有驚﹐陸路防失。行人﹕傳空未至。兵戰﹕元武臨幹﹐須防劫營。

畢法云﹕進茹空亡宜退步﹐所謀多拙遭羅网﹐幹墓並關人宅廢﹝夏占﹞﹐來去俱空豈動移。古鑑﹕戊申九月卯將寅時占葬地﹐曰﹕支幹皆貴﹐此地甚佳。蓋醜爲墳﹐卽癸幹之位。其墓在辰﹐遇空則爲虛墓。對酉乘空﹐亦是虛墳。去此二者﹐方可以葬﹐後當發貴。且申酉爲今日水母﹐對衝寅木﹐主水合星辰。巳又主雙﹐乘雀加辰﹐爲雙圓峯﹐文章星也﹐生子當應舉及第﹐後皆應。

甲辰日第一局幹上寅

課體﹕伏吟﹐自任﹐元胎。

課義﹕徳祿俱空﹐晝虎鬼凶﹐火命解禍﹐土命畏逢。

解曰﹕寅乃日之徳祿﹐旬空無力﹐不能爲福。未傳申爲日鬼﹐晝占又乘白虎﹐其像甚凶。若占人年命屬火﹐火能克金﹐可以解禍。若年命屬土﹐則土反生鬼﹐逢之豈不可畏。至於金木水年命﹐皆可以類推而斷之。

斷曰﹕自任之卦﹐三傳皆孟﹐格合元胎﹐事主伏匿﹐情在狐疑。安靜則宜﹐妄動不吉。況祿馬空陷﹐仕宦不利。虎鬼刑克﹐俗庶尢忌。斬關有奔逃之患﹐孤辰有離別之憂。虛幻無成﹐成亦更變﹐惟僧道占之吉。

天時﹕少雨有雷雹或寒沍。家宅﹕人口衰耗﹐防有姦逃。功名﹕恐是虛聲﹐寅月占吉。求財﹕靜守家業爲上。婚姻﹕男家不願。胎產﹕婢妾孕﹐主女胎﹐宜多服藥。疾病﹕晝占凶。失脫﹕不出家中﹐隱匿難尋。出行﹕攺期。行人﹕未至。爭訟﹕助我者少﹐晝占不利。捕獲﹕系本家奴隸﹐贓埋墳土中。兵戰﹕有失眾之象。

畢法云﹕賓主不投刑在上﹐虎臨幹鬼凶速速。纂要云﹕甲辰日祿馬俱空﹐爲十惡大敗之一。又幹上寅﹐懶去取財﹐恐爭奪也。神將論云﹕功曹乘龍爲道士﹐乘蛇主貓貍之怪。六合臨辰﹐家有宰殺。白虎在申爲銜牒﹐天后在申爲修容。玉成歌云﹕天馬﹝五十月寅﹞驛馬爲初用﹐參星白虎動行神﹝申爲參星﹞。

甲辰日第二局幹上醜

課體﹕知一﹐退茹﹐重陰。

課義﹕進損退益﹐戌財必失﹐冬晝火驚﹐貴人覆日。

解曰﹕甲課在寅﹐進逢卯之空﹐故曰損。退受子亥之生﹐故曰益也。末傳戌財﹐晝夜皆乘元武﹐定主耗失。卯乘朱雀克宅﹐冬占又爲火鬼﹐其有火驚宜矣。醜乃晝貴﹐覆臨日上﹐在君子爲利見大人﹐在常占爲官事相擾也。

斷曰﹕知一之卦﹐事起同類﹐恩中有害﹐和衷則吉。人空宅克﹐合處見刑﹐賓主不和﹐求謀未濟。又貴作空墓﹐幹祿非宜。秋占方有吉兆﹐春夏遇之﹐只可從容守舊。大宜於難中得易﹐舊處生新﹐妄動無益也。

天時﹕久雨﹐難晴。家宅﹕朱雀克宅﹐冬月防火災。功名﹕須得人相助﹐難中有望。求財﹕得亦必失。婚姻﹕易成而不吉。胎產﹕主婢妾懷妊﹐或私孕﹐產卽生。疾病﹕遲愈﹐無妨。失脫﹕尋覓不獲。出行﹕更攺如意。行人﹕遲至﹐或得音信。爭訟﹕案牘遷延﹐有解終散。捕獲﹕西方女婢作窩。兵戰﹕不利。

畢法云﹕魁度天門關隔定。課經云﹕丑乃日之破碎煞﹐支上卯﹐又幹之陽刃﹐宜棄此而就三傳以生幹﹐是爲捨損就益。又幹上丑﹐財作閉口﹐與祿作閉口﹐食神空亡同論﹐不利占病。指掌賦云﹕子亥戌爲重陰﹐安嘉遁之貞﹐寧甘沒齒。神將匯函云﹔亥加子爲孩兒﹐醜遇空爲矮子。

甲辰日第三局幹上子

課體﹕涉害﹐間傳﹐悖戾﹐閉口﹐勵徳。

課義﹕屈尊就財﹐末午助來﹐六陽俱備﹐申虎尢乖。

解曰﹕辰爲日財﹐日往加之﹐是屈尊以就財也。末傳午火又助起初傳之財﹐似乎財不可勝用矣。然課傳六陽俱備﹐利於公用﹐不宜私有。況中傳申乘晝虎﹐脫財之气﹐生身之災﹐尢爲乖戾﹐不可不愼也。

斷曰﹕涉害之卦﹐遲疑不定﹐退逆間傳﹐事多阻隔。於𨿽生气臨幹﹐夜將白虎﹐變爲敗气。若貪戌財﹐引入鬼脫之鄕﹐必人先以利餌﹐後卻爲害。宅上空亡﹐須防耗失。虎臨幹鬼﹐必見災迍﹐元武發用﹐亦名閉口﹐凡事不孟告人。

天時﹕陰晴不開﹐得風始霽。家宅﹕貧耗﹐又主有忤逆潛逃之事。功名﹕孟成中阻。求財﹕得失相半﹐主有人暗中相助。婚姻﹕不宜﹐亦不成。胎產﹕胎坐長生﹐胎安而產不利。疾病﹕不能言語﹐晝占凶﹐辰月占主出血。失脫﹕見者不說﹐賊人自投网羅。出行﹕主有陰私逃避。行人﹕卽來。爭訟﹕財賄入官﹐彼此皆損。兵戰﹕利用虛聲懾敵﹐乃搜捕姦細。墳葬﹕當發﹐掛名空職﹐或佐貳前程。

畢法云﹕權攝不正祿臨支﹐虎臨幹鬼凶速速﹐閉口卦體兩般推﹐末助初兮三等論。訂訛云﹕戌午火局﹐中間一申﹐反成克象﹐故名悖戾。凡占寅日﹐方有克應。中黃經云﹕白虎天后與螣蛇﹐克日須當病轉加。

甲辰日第四局幹上亥

課體﹕蒿矢﹐元胎。

課義﹕幹𨿽乘亥﹐切勿自怠﹐病蘇訟寬﹐其憂尙在。

解曰﹕甲𨿽得亥之長生臨於日上﹐不可自足而怠忽也。初傳申鬼﹐晝乘白虎﹐病訟得此﹐爲像甚凶。幸亥水竊金面生幹﹐中傳復能克制﹐得以蘇寬。然元胎卦﹐四生戀生﹐恐難杜絕﹐其爲憂患﹐未盡脫然也。

斷曰﹕蒿矢之卦﹐𨿽曰禍福俱輕﹐事在遠而無畏。然申金髮用﹐加以晝虎﹐則爲矢帶金鏃﹐凡事憂在西南。貴人在支﹐可以墓虎脫鬼﹐解釋冤仇。若夜占則爲破碎﹐家必不完。惟仕宦逢之爲催官符﹐寅年月必見遷擢。

天時﹕夏占雷雨﹐冬占冰雪。家宅﹕防有口舌﹐忽然而來。功名﹕祿空防罰俸﹐寅月占利。求財﹕財神閉口﹐求官無路。婚姻﹕卦名解離﹐大有不利。胎產﹕主生啞兒。疾病﹕主禁口或咽腫﹐巳酉月見膿血。失脫﹕見者不肯言。出行﹕不利謁貴﹐利於蒞任。行人﹕在路﹐有虛驚。爭訟﹕貴人閉口﹐不肯排解。捕獲﹕在南方﹐近西向東﹐井邊有唱歌牧羊者。兵戰﹕未見得利。墳葬﹕主西北方﹐防水淹及盜損。

畢法云﹕夫婦蕪淫各有私﹐虎臨幹鬼凶速速﹐閉口卦體兩般推。課經云﹕日上辰生﹐初傳申鬼﹐轉生亥水﹐爲不幸中之幸。袖中金雲﹕第二課發用﹐乃日上兩課自戰﹐作事無力。神應經云﹕幹克支上醜﹐支克幹上亥﹐名解離卦。

甲辰日第五局幹上戌

課體﹕涉害﹐炎上﹐斬關﹐狡童。

課義﹕初遭夾克﹐三傳盜日﹐賴子相制﹐其象夜吉。

解曰﹕戌作初傳﹐旣爲日財﹐復乘六合並臨﹐名曰夾克﹐不由己用﹔況三傳火局全盜日幹之气﹐但見其損﹐不見其益﹐所賴者宅上子水﹐足以制火之脫而生日幹﹔又夜將乘靑龍﹐其象反爲吉也。邵南此卦﹐取子水比日發用﹐三傳水局生幹主吉。

斷曰﹕涉害之卦﹐局合炎上﹐占事多歷艱難﹐占人過於剛急。日上發用﹐坐於空鄕﹐凡百謀爲﹐少成而多變。外合而內暌。況斬關爲奔逃之象﹐狡童有邪僻之私﹐三傳火局﹐脫幹生支﹐戌財遁庚﹐內藏暗鬼﹐占者不可不愼。

天時﹕求雨未雨﹐求晴不久。家宅﹕子加辰乘蛇﹐防婦人哭泣﹐戌加寅乘合﹐防姦醜不明。功名﹕不足。求財﹕只利索債。婚姻﹕防媒妁相欺。胎產﹕胎安﹐產利。疾病﹕主脾虛肝气旺﹐宜作福。失脫﹕難獲。出行﹕宜避難遠逃。行人﹕子午日可到。爭訟﹕先發者失利。捕獲﹕北方水次。兵戰﹕大利﹐但防糧艸不給。

畢法云﹕初遭夾克不由己﹐後合占婚豈用媒﹐合中犯煞蜜中砒。三車一覽云﹕火局脫气﹐而反生幹上財神﹐名爲取還魂債。又三傳脫幹生支﹐亦作屋廣人衰論﹐余占皆我衰他旺之象。曾門定章云﹕六合者天之私門﹐天后蔽翳姦邪。寅克戌﹐又爲彊逼﹐下賊其上﹐過在女人。

甲辰日第六局幹上酉

課體﹕知一﹐四絕。

課義﹕去煞畱官﹐仕宦欣歡﹐常人值此﹐災禍多端。

解曰﹕甲木以酉爲官﹐以申爲煞。今申被午克丑墓﹐全然無气﹐止畱日上官爻。仕宦占之﹐定有遷擢之喜。常人最畏官鬼臨身﹐倘值此卦﹐須憂病訟相纏。日辰上互見朱勾﹐初傳又乘晝虎﹐總爲仕途所欣﹐常占所忌。

斷曰﹕知一之卦﹐五行皆臨絕地。恩中有害﹐絕處逢生。三傳遞生﹐官鬼臨日﹐主有人推薦﹐大利功名。長生臨宅﹐交車相合﹐凡事得人扶助。當捨近就遠﹐勿憚艱辛﹐自然前程亨泰也。秋冬占之更吉。

天時﹕晴多雨少。家宅﹕亥加辰﹐晝將朱雀﹐主小兒哭泣之事。功名﹕先難後易﹐秋冬大吉。求財﹕遲而有得。婚姻﹕可合﹐稍有刑克。胎產﹕胎神臨絕﹐利產而不利胎。投謁﹕和好中恐生不足。疾病﹕虛弱難愈。失脫﹕防捕役受賕縱賊。出行﹕宜近出﹐不利遠行。行人﹕在路﹐子日到。爭訟﹕宜和解。兵戰﹕防損並防馬病﹐秋占吉。墳葬﹕長生在支﹐慶遠流長。

畢法云﹕交車相合交關利﹐合中犯煞蜜中砒﹐賓主不投刑在上。心印賦云﹕勝光臨亥爲徳鄕﹐婚姻有象不相當﹐立名四絕病人已﹐結絕舊事可消詳。又云﹕午加亥上見極陰﹐勝光爲火火爲心﹐心神熒惑生疑慮﹐縱疑災害不相侵。

甲辰日第七局幹上申

課體﹕反吟﹐絕胎﹐孤辰。

課義﹕善者旣陷﹐惡者浪蕩﹐所舉百事﹐無些影響。

解曰﹕寅爲日之徳祿﹐𨿽在初末﹐而值旬空。申爲日之鬼煞﹐𨿽臨日入傳﹐而坐空地。是善者不能爲善﹐惡者不能爲惡﹐善惡俱無實也。卦體反吟﹐日上陰陽﹐盡歸空陷。辰上魁罡﹐來去無常。𨿽孟舉事﹐何所據乎。

斷曰﹕反吟無依之卦﹐格合元胎﹐課名四絕。事主呻吟反覆﹐遲滯無成﹐暗昧不通﹐徒勞罔濟。況祿馬官星﹐皆臨空絕﹐以求榮福﹐何異捕風捉影。惟宜解散憂愁﹐及利九流方外耳。寅年月占之﹐庶望有成。

天時﹕晴雨無常。家宅﹕不寧﹐防有陰私。功名﹕寅年亥月吉﹐余無成。婚姻﹕反覆不成。胎產﹕防系鬼胎。求財﹕徒勞無得。投謁﹕不遇。疾病﹕新病卽瘥﹐久病不吉。失脫﹕系宅中奴僕所竊﹐移遠就近可獲。出行﹕攺期。行人﹕主未動身﹐或將至復他往。爭訟﹕解散。兵戰﹕大利。墳葬﹕東南方近孔道﹐或河津處佳。

畢法云﹕晝夜貴加求兩貴﹐來去俱空豈動移。課經云﹕支上戌財生幹上申鬼﹐又戌旬遁庚作暗鬼﹐大不利謁貴求財﹐卽生災禍。斗魁乘六合臨辰﹐亦名斬關。如占時發用者﹐名動中不動﹐尋遠在近處﹐兼中末空亦然。如初見太歲﹐中末見月建或日辰﹐亦名移遠就近﹐將緩爲速。

甲辰日第八局幹上未

課體﹕涉害﹐度厄﹐寡宿。

課義﹕幹祿告免﹐家俬內戰﹐傳墓入墓﹐行人立見。

解曰﹕寅爲幹祿﹐然上遭墓覆﹐下受酉克﹐是爲仰丘俯仇﹐𨿽發用而不足恃也。宅上神克初傳﹐因而遞克﹐是爲三傳內戰。況中傳未旣來墓﹐豈宜末傳子水﹐復入於墓鄕乎。凡占不宜﹐惟占行人﹐可立見其至耳。

斷曰﹕涉害之卦﹐三下賊上﹐又名度厄。事涉艱辛﹐情多乖隔。所喜徳祿驛馬發用﹐然值旬空﹐又中末傳墓入墓﹐凡百謀爲﹐俱難成就。況孤辰有別離之象﹐龍戰有乖戾之虞。進退更張﹐全無定著﹐在占者見機趨避而已。

天時﹕陰晴不定﹐有風。家宅﹕防有窩犯鬥訟之累及火災。功名﹕防爲有勢力者所扼。求財﹕當前而不得取。婚姻﹕不合。胎產﹕主生女﹐或私孕。疾病﹕主脾胃或口齒﹐新病愈﹐久病凶。失脫﹕賊自內出﹐捕者不力。出行﹕傍徨不定。行人﹕立至。爭訟﹕理𨿽直﹐防遭曲斷﹔事𨿽小﹐恐化爲大。兵戰﹕防失眾心。

畢法云﹕傳墓入墓分憎愛﹐害貴訟直遭曲斷。課經云﹕未貴爲墓覆日﹐丑貴又受寅克﹐子未相穿﹐凡占多弄巧成拙。如識時去就﹐庶無大害。又秋占未爲關神﹐臨幹入傳﹐遁作旬丁﹐更凶。又寅加酉祿作空亡坐克方﹐夜占乘虎﹐病必絕食。指掌賦云﹕三下賊爲長度厄﹐越海無舟楫之形。

甲辰日第九局幹上午

課體﹕蒿矢﹐潤下﹐勵徳。

課義﹕笑裏有毒﹐鬼賊滿屋﹐末助初傳﹐午畏水局。

解曰﹕申子辰三合﹐而內課寅午戌﹐各與之相衝﹐是爲笑裏有毒也。申爲日鬼﹐臨宅發用。辰爲末傳﹐元武並乘﹐是鬼賊滿屋也。末助初以克幹﹐全賴幹上午火相救﹐而全水之局﹐又來克之。水𨿽生幹﹐而反克幹之救神﹐終不離合中犯煞之意。

斷曰﹕蒿矢之卦﹐申金髮用﹐卽爲有鏃。𨿽曰禍福俱輕﹐而爲力稍重矣。三傳合潤下之局﹐甲木逢之﹐重重助益﹐謀事宜必有成。惜乎幹上空脫﹐末助初克﹐又且合中有衝﹐鬼臨宅上﹐未見全美。午火受制﹐子孫不利。

天時﹕雨多晴少。家宅﹕貧耗不寧。功名﹕夏月晝占吉﹐不利微員。求財﹕防能生災作禍。婚姻﹕和合中有刑沖。胎產﹕胎坐長生﹐占孕安﹐占產不利。投謁﹕防遭貴怒。疾病﹕主虛脫﹐日徳空亡﹐尢不利尊長。失脫﹕家中小兒所遺﹐在北方尋。出行﹕有事復返。行人﹕舟行卽至﹐陸行有阻。爭訟﹕彼此耗財﹐財多者勝。捕獲﹕賊在西方七十里﹐道旁近水。兵戰﹕晝占吉﹐夜占不利。

畢法云﹕合中犯煞蜜中砒﹐人宅受脫俱招盜。課經云﹕辰爲日財而上乘申鬼﹐是爲危中取財﹐況辰土助申克幹﹐爲教唆詞訟之人﹐故取財必致官非也。指掌賦云﹕貴人臨卯酉﹐分前後爲勵徳﹐庶人吝而君子亨通。

甲辰日第十局幹上巳

課體﹕重審﹐元胎。

課義﹕宛轉益己﹐不利於彼﹐家宅動搖﹐憂變爲喜。

解曰﹕申爲日鬼發用﹐似乎可憂。殊不知申生亥﹐亥復生寅﹐宛轉相生﹐適足爲益於己也。寅克辰土﹐故獨不利於彼。未乃幹墓﹐又遁旬丁﹐以臨宅上﹐主動搖不安之象。申先克日﹐而後迆邐相生﹐非憂變爲喜而何。

斷曰﹕重審之卦﹐三傳皆孟﹐格合元胎﹐事多不順。隱而未著﹐遠而難通﹐守正則亨﹐妄爲取咎。又神將內戰﹐必因爭奪生災。夜占尢有驚恐﹐惟喜三傳遞生。官文祿馬﹐無不入傳﹐猶嫌寅落旬空﹐必得寅亥月占﹐方爲全美。

天時﹕雨中時見日色﹐出旬始晴。家宅﹕不寧﹐防陰小作耗。功名﹕亥月晝占大利﹐得人扶持之力。求財﹕得失相仍﹐且防有禍。婚姻﹕晝占吉﹐恐未能卽成。胎產﹕防損。疾病﹕漸愈。失脫﹕主有勢家隱庇。出行﹕考試赴任俱吉﹐余不利。行人﹕占弟兄卽至。爭訟﹕多虛費﹐先難後緩。捕獲﹕盜神是未﹐乃在西南方﹐有職人員家。兵戰﹕宜愼。

畢法云﹕三傳遞生人舉薦。三車一覽云﹕日幹生其上神﹐晝乘太常﹐上神又生天將﹐亦爲脫上逢脫。又未加支﹐四月占爲月厭飛廉﹐亦爲天日煞。乘旬內丁神﹐如占人未爲本命﹐必宅中怪物現形﹐或夜多怪夢也。

甲辰日第十一局幹上辰

課體﹕涉害﹐間傳﹐斬關﹐贅婿﹐狡童。

課義﹕午火可賴﹐事不出外﹐財自然來﹐晝占可畏。

解曰﹕申爲日鬼﹐又乘晝虎﹐其勢甚凶﹐賴得午以制之。三傳循環﹐不離四課﹐故事不出外也。辰財臨幹﹐是爲自然上門。但六合並臨﹐與日夾克﹐財𨿽來而不由己用。若晝占助起末傳虎鬼﹐能無畏乎。夜將子虎衝支﹐家宅亦有驚怪。

斷曰﹕涉害之卦﹐順進間傳﹐凡事必多間隔。辰午申爲登三天之課﹐事干天庭﹐仕宦必登髙位。常占不吉﹐又格合斬關。貴登天門﹐罡塞鬼戶﹐六神藏而四煞沒﹐利於逃災避難﹐祕計陰謀。贅婿有依人之象﹐狡童防不正之私。

天時﹕主得甘霖。家宅﹕晝占吉﹐有喜事。功名﹕利於顯者﹐不利小位。求財﹕遲得。婚姻﹕主作贅婿﹐夜占不吉。胎產﹕防有驚恐。疾病﹕見凶有解。失脫﹕難尋獲﹐逃者難追。出行﹕利避難。行人﹕有阻。爭訟﹕必至上達部院﹐然終有解。兵戰﹕宜行詭道﹐勿追敗兵﹐恐有詐。

畢法云﹕罡塞鬼戶任謀爲﹐後合占婚豈用媒。課經云﹕春占酉將未時﹐日辰用神俱旺相﹐上乘吉將﹐爲三光課。筆塵載越王謂範蠡曰﹕今三月甲辰時加日昳﹐孤還故鄕﹐得無後患乎。蠡曰﹕大王勿疑﹐直視道行﹐越將有福﹐吳當有憂。按三月甲辰酉將加未﹐乃斬關課﹐大利逃亡也。

甲辰日第十二局幹上卯

課體﹕重審﹐進茹﹐六儀﹐升階。

課義﹕靜則有旺﹐動遭羅网﹐晝卜亡財﹐夜迎盜黨。

解曰﹕甲上乘卯﹐辰上乘巳﹐靜則守其旺地﹐人宅俱宜。若一妄動﹐卽成羅网﹐又爲陽刃﹐及生災禍也。晝占𨿽遭夾克﹐而勾陳助土﹐靑龍吉將﹐不過亡財而已。夜則巳午上乘蛇雀﹐皆脫幹气﹐是往與盜黨相迎也。

斷曰﹕重審之卦﹐順進連茹﹐宜靜守不宜動作﹐喜旬儀發用。午爲正陽﹐有泰階之象。從辰巳升之﹐可以觀光利用。惜初傳坐空﹐幹上又值旬空﹐凡有所占﹐都無誠實。又空財引入盜脫之鄕﹐占者宜安心守分﹐自獲亨通。

天時﹕占雨雨少﹐占晴晴遲。家宅﹕防有口舌文書之事。功名﹕待時。求財﹕財空日脫﹐反防耗失。婚姻﹕媒妁無力﹐不成。胎產﹕胎旺﹐晝占防損漏﹐夜占主生女。疾病﹕主虛脫﹐不進飲食。失脫﹕難尋。出行﹕宜止。行人﹕先有信至。爭訟﹕耗財﹐消釋爲宜。兵戰﹕我虛彼實﹐宜堅守。

畢法云﹕所謀多拙遭羅网﹐脫上逢脫防虛詐﹐初遭夾克不由己。課經云﹕幹上卯﹐初傳縱見財爻﹐必心多退悔﹐懶去取財﹐恐爭奪也。又辰加卯﹐晝夜將皆六合﹐夾克其財﹐財必他費﹐或妻常有病。纂要云﹕透關格會成火局﹐常人喜占﹐仕宦卻忌。集義云﹕年命在卯﹐名天羅自裹。

乙巳日第一局幹上辰

課體﹕伏吟﹐斬關﹐六儀。

課義﹕疊遇天罡﹐身動難康﹐夜被神撓﹐幸免殘傷。

解曰﹕天罡臨日兩課﹐又作用神﹐是疊遇也。日幹主身﹐身必搖動﹐難以安矣。申爲日鬼﹐夜乘天乙﹐當有神祇作祟﹐必祈禳而後安。幸有中傳﹐與支上之巳﹐刑克申金﹐更得六合卯木﹐亦足制貴人丑土﹐可免傷殘之患也。

斷曰﹕伏吟之卦﹐天地未發之象。利於安靜﹐不宜妄動。然天罡主乎變動﹐臨日發用﹐格合斬關﹐決無安居之理。勾陳並乘﹐又主稽畱爭鬥﹐屈折不伸。占者除奔逃患難之外﹐每事以退爲佳﹐惟仕宦占之則吉。

天時﹕興雲致雨﹐亦有風雷。家宅﹕宅吉而人不安。功名﹕田土之職可望﹐或納財得官。求財﹕恐致爭奪生災。婚姻﹕不宜。胎產﹕女胎遲產。疾病﹕主脾胃之癥﹐不利占父母。失脫﹕𨿽近難尋﹐逃者遠去。出行﹕有礙﹐不能順利。行人﹕將至。爭訟﹕必因爭財起釁﹐或緣妻妾。捕獲﹕不出邑裏﹐在西北方。兵戰﹕宜愼。

畢法云﹕賓主不投刑在上﹐鬼乘天乙乃神祇。課經云﹕辰財發用﹐又勾陳並臨﹐亦名稼穡。辰屬自刑﹐中傳取支﹐名杜傳格。事主有阻﹐當別尋枝節。指要云﹕失物不遠﹐訪人不出﹐病主不言語而呻吟。心鏡云﹕𨿽系伏吟﹐交車相脫﹐主彼此有相賺之意。

乙巳日第二局幹上卯

課體﹕元首﹐退茹﹐不備﹐驀越。

課義﹕空祿爲初﹐中末仍虛﹐所謀無效﹐進步徐徐。

解曰﹕卯爲日祿﹐臨日發用﹐似乎可取。然值旬空﹐何益之有。況中末皆空﹐所謀之事﹐必無成效也。但退茹空亡﹐反宜進步﹐徐徐俟之﹐當有攺圖耳。原本以遙克之辰爲初傳﹐今攺定。

斷曰﹕元首之卦﹐逆退連茹﹐一上克下﹐𨿽曰正大光明﹐事多順利。然四課不備﹐三傳皆空﹐空祿臨身﹐斗罡臨宅。身宅不寧﹐行止未決﹐宜乘機觀變﹐徐以待時。幹加支﹐貪辰土之財﹐卻被支脫﹐支又傳幹遇空﹐所謂費有餘而得不足也。

天時﹕風雲雷電﹐空作雨勢。家宅﹕貧而不寧﹐時有爭鬥。功名﹕無中生有﹐終無實際。求財﹕合夥營生﹐防歸消折。婚姻﹕不成。胎產﹕占胎不實﹐占產立下。疾病﹕新病卽愈﹐久病不宜。失脫﹕東南方可尋。出行﹕攺期。行人﹕立至。爭訟﹕空中樓閣﹐旋歸消解。捕獲﹕晝在西南﹐夜在西北。兵戰﹕宜以退爲進。

畢法云﹕空空如也事休追﹐腳踏空亡進用宜。課經云﹕初祿旣空﹐末值蛇虎﹐乃前後逼迫難進退也。斷驗﹕癸丑生人﹐己卯年戌將占宅﹐曰﹕卯來趕日﹐宅不容人。卯爲空祿﹐寅爲兄弟﹐課中不見父母﹐勾陳臨宅﹐必同气相爭﹐以致父母離居也﹐皆驗。

乙巳日第三局幹上寅

課體﹕重審﹐間傳﹐極陰﹐驀越。

課義﹕四課俱空﹐萬事無蹤﹐晝病不食﹐夜卜則凶。

解曰﹕寅卯旬空﹐子丑坐空。日辰上陰陽神俱空﹐所占萬事皆無蹤迹。癸丑發用﹐是名閉口。晝占乘蛇﹐占病者止於不能飲食而已。若夜占則白虎乘財助鬼﹐其凶更甚。蓋蛇尙能克鬼﹐而虎則黨於鬼也。

斷曰﹕重審之卦﹐逆退間傳﹐爲極陰之象。事多不順﹐人心疑惑﹐進退乖離。況卦體全空﹐用神坐陷﹐主彼此恍惚﹐純屬虛聲。又旺祿臨支﹐爲宅所脫﹐未免虛耗百端。若占災患驚憂﹐亦歸消解。總之動不如靜﹐坐勝乎行﹐毋妄營求也。

天時﹕始有風電﹐繼以寒陰﹐旋皆解散。家宅﹕主因買宅﹐以祿償債﹐或因喜事多耗。功名﹕虛聲無實。求財﹕無實際﹐有虛驚。婚姻﹕不吉﹐亦不成。胎產﹕女胎不實﹐占產立下。疾病﹕主噎隔失音﹐久病大凶。失脫﹕主陰人所盜﹐物散難追。出行﹕不成行。行人﹕亥日動身﹐卯日至。爭訟﹕主爭空財﹐彼此虛耗。捕獲﹕晝占西南﹐井邊有獅﹐夜占正西﹐女人哭泣。兵戰﹕虛張聲勢。墳葬﹕上有空樹﹐下有蛇穴﹐不吉。

畢法云﹕權攝不正祿臨支﹐空空如也事休追。觀月經云﹕四課無形﹐事不出名﹐縱然出名﹐也是虛聲。又幹祿加支﹐卻被支脫﹐必因蓋屋﹐以祿償債。指掌賦云﹕丑亥酉爲極陰﹐如月隱西山﹐言三傳皆是夜方﹐不見光明也。

乙巳日第曰局幹上醜

課體﹕重審﹐稼穡﹐遊子﹐閉口。

課義﹕滿目財喜﹐不償所費﹐晝虎墓臨﹐閉口無畏。

解曰﹕日上陰陽神以及三傳﹐滿目無非日財﹐若可喜矣。然傳財太旺﹐反致虧損。醜旣旬尾﹐戌遁庚鬼﹐未遁丁神﹐財𨿽多而不償所費也。未爲日墓﹐晝虎臨之﹐誠爲凶象。然能閉口謹言﹐以俟醜上螣蛇衝破﹐以凶制凶﹐可無畏也。

斷曰﹕重審之卦﹐三傳皆季﹐局合稼穡。重審多不順之情﹐稼穡主艱難之象。況旬丁居末﹐馬見支陰﹐又合遊子之格﹐主身心搖動﹐蹤迹飄零。閉口臨幹發用﹐亦主有懷莫白。支乘空生﹐又值六害﹐宅亦虛危。

天時﹕陰濕而無雨。家宅﹕朱雀乘寅﹐主有口舌文書﹐事防到官。功名﹕財旺生官﹐或以人貲致位﹐但不利於終。求財﹕𨿽多難取。婚姻﹕有阻。胎產﹕防生啞兒﹐或產母失音。疾病﹕主脾疾不食﹐難愈。失脫﹕遠去﹐難獲。出行﹕遠遊四方﹐飄蓬無定。行人﹕思歸未得。爭訟﹕主爲財起訟﹐不辯自明﹐多詞有咎。捕獲﹕晝占在南方驛地﹐夜占在東僧道家。兵戰﹕宜屯田守備﹐不利攻取。

畢法云﹕傳財太旺反財虧﹐閉口卦體兩般推。占訣云﹕旬尾加旬首﹐財作閉口﹐與祿作閉口食神空亡同論﹐大不利占病。訂訛云﹕遊子丑戌未爲陽傳陰﹐主在外思歸。丑加辰爲破遊﹐傳值墓神煞害﹐冤家逼迫﹐值合龍戲驛﹐萬里奮飛。

乙巳日第五局幹上子

課體﹕蒿矢﹐從革。

課義﹕末助初鬼﹐尢賴蒿矢﹐俯丘仰仇﹐化合爲美。

解曰﹕子爲晝貴臨幹﹐而末傳丑財﹐助初傳之酉鬼﹐以生子水﹐是謂引鬼爲生。尢賴蒿矢無力﹐𨿽遇金有鏃﹐在第四課遙克﹐更無力也。況酉鬼坐丑之墓﹐臨巳之克﹐爲俯丘仰仇﹐不能爲害。則三合成局﹐適足爲美矣。

斷曰﹕遙克之卦﹐局成從革﹐𨿽曰凡事無力﹐禍福俱輕。然禍中隱福﹐害裏生恩。目前主有虛驚﹐過後漸逢好境。鼎新革故﹐苦盡甘來﹐貴循理守分而已。

天時﹕先燥後雨﹐變歉爲丰。家宅﹕主妻有喑�之疾。功名﹕先難後易﹐得人扶助。求財﹕不求當自來。婚姻﹕遲合。胎產﹕主女胎﹐防�。疾病﹕遲瘥。失脫﹕勾克元可以捕獲。出行﹕東北方吉。行人﹕主軍役吏人﹐驀然至門。爭訟﹕用財者勝﹐得貴人扶持。兵戰﹕連和。墳葬﹕可發貴。

畢法云﹕眾鬼𨿽彰全不畏﹐貴𨿽坐獄宜臨幹。指掌賦云﹕酉巳丑爲操會﹐已過受時豈失宜。指南﹕丁卯年辰將﹐占兄弟鄕試曰﹕蒿矢見金﹐如箭有鏃。朱雀翺翔﹐貴臨貴位﹐必得兩貴周旋推薦﹐兄弟二人皆中。午命者在前﹐亥命者在後。榜發果驗。沖虛子經論云﹕巳來酉上﹐乃是配字﹐如逢惡煞惡將﹐必主配軍。

乙巳日第六局幹上亥

課體﹕重審﹐四絕。

課義﹕仕宦畏逢﹐常人免凶﹐夜休投貴﹐晝稍中庸。

解曰﹕申乃官爻﹐今居末傳﹐初午克之﹐中丑墓之﹐是爲無气﹐仕宦之所忌也。常占則爲訟寬病減之象﹐可免乎凶。夜貴入墓﹐投之豈有所益。晝貴臨巳﹐𨿽得三傳遞生﹐但衝初用而克宅神﹐猶不失爲中平者也。

斷曰﹕重審之卦﹐利下不利上﹐宜後不宜先。𨿽發用脫幹無力﹐然漸次而進﹐自近及遠。𨿽遲有成﹐晝將貴人臨支。𨿽克支而實生幹﹐幹又上臨長生﹐凡占皆宜坐守﹐自爾稱心。

天時﹕晴雨相間﹐晚種得利。家宅﹕好交貴客﹐必致耗破。功名﹕遲吉﹐主眾人推薦。求財﹕利息輕。婚姻﹕遲合有喜。胎產﹕胎神臨絕﹐占產立下。疾病﹕主心疾﹐遲愈﹐無妨。失脫﹕可得﹐逃亡自歸。出行﹕宜投謁貴人。行人﹕歸遲。爭訟﹕得貴調解。捕獲﹕賊在西北﹐是軍吏之類。兵戰﹕我勝。

畢法云﹕三傳遞生人舉薦。課經云﹕幹生初恩也。初生中﹐中生末﹐末卻克幹﹐是爲恩多怨深。古鑑﹕庚戌生人﹐戊申午將占訟﹐曰﹕本是四絕﹐不意亥子又來生日﹐絕中得起。子爲乙母﹐財臨子孫﹐主得母家產業。申爲乙祖﹐丑爲申墓﹐應築作祖墳。本命庚戌﹐亦墓於丑﹐故已亦作生壙於旁。申爲僧﹐見貴人﹐生子當作大善知識﹐後一一皆驗。

乙巳日第七局幹上戌

課體﹕反吟﹐無依﹐元胎。

課義﹕晝虎防脫﹐亥水難托﹐夜被欺詐﹐姦私見約。

解曰﹕初末巳乘晝虎﹐脫幹之气﹐占人必有虛弱之患。全恃亥水長生﹐沖克制之。無柰火勝水少﹐又被幹上戌土來克﹐自救不暇﹐難以托庇矣。夜占初末乘元﹐神脫將盜﹐焉免欺詐之獘。況與中傳之六合﹐相比爲姦﹐如私約也。

斷曰﹕無依之卦﹐四絕元胎﹐反覆呻吟﹐伏而不通之象。加以魁罡臨於日之兩課。巳亥衝擊﹐夜元晝虎﹐仇惡相攻﹐風波百出矣。幹上財乘庚戌﹐晝夜雀神﹐止可以財獻納﹐不利商賈營生。如孟問財﹐必滋口舌。

天時﹕雷電風雨﹐頃刻萬狀。家宅﹕防有姦私驚恐之事﹐又巳虎主木器﹐上有鎖損。功名﹕反覆無成。求財﹕財或自來﹐得之恐生口舌災咎。婚姻﹕不用。胎產﹕胎動不安。疾病﹕主胎病﹐或小兒咽喉之癥。失脫﹕晝占逃者遠去﹐夜占失脫重疊。出行﹕不利舟車﹐旣出復回。行人﹕立至﹐又復有事他往。爭訟﹕中立無患。捕獲﹕晝在西方﹐有婦人作合﹔夜在西北﹐有孩子作合。兵戰﹕宜愼之。

畢法云﹕將逢內戰所謀危。纂要云﹕反吟巳亥﹐巳多主攺動﹐取索財物文章事。又反吟四孟﹐爲絕元胎﹐蛇驚虎傷﹐見皆不利。指掌賦云﹕將克神爲外戰﹐災自外來﹔神克將爲內戰禍由內起。中黃經云﹕馬見巳亥在路岐。

乙巳日第八局幹上酉

課體﹕重審﹐寡宿﹐勵徳。

課義﹕克身墓宅﹐晝傳夾克﹐動意難已﹐凶裏財得。

解曰﹕乙克於酉﹐巳墓於戌﹐主身災而宅昏也。晝占三傳皆受夾克﹐萬事不能由身。辰上河魁爲斬關﹐中傳未爲旬丁﹐動搖之象﹐自不能已。酉寅未子﹐皆從幹上迆邐克去﹐如依倚酉之官勢而取其財﹐非凶裏得財而何。

斷曰﹕重審之卦﹐事多不順﹐三傳遞克﹐必有眾人欺淩﹐以下犯上之象。干支上神六害﹐彼己懷猜。寡宿發用﹐主有別離。夜占空上逢空﹐尢主無成﹐方外占之則吉。

天時﹕先風後雨。家宅﹕主昏晦﹐防姦私。功名﹕先難後利。求財﹕恐致災咎。婚姻﹕不合﹐合終乖異。胎產﹕占胎防損﹐占產甚易。疾病﹕見凶有解。失脫﹕系文書之屬﹐申日獲。出行﹕先涉驚險﹐後得利益。行人﹕先有信來。爭訟﹕先負後勝。捕盜﹕當是本家奴僕﹐或西方僧道之類。兵戰﹕防眾心不附。

畢法云﹕三傳遞克眾人欺﹐夫婦蕪淫各有私。課經云﹕幹上酉被巳克﹐支上戌被乙克﹐乃干支互克﹐爲解離卦。指南﹕己巳年戌將﹐一官占出差﹐曰﹕祿臨戌上﹐似當得北差。然守土論祿﹐欽差論馬。今驛馬長生居午﹐必得南差。曰﹕明日拈鬮﹐先後孰利。答曰﹕後拈利﹐蓋初中空亡﹐末見貴人生日故也。明日果他人先拈﹐得大同解餉。而此官次拈﹐得九江鈔關。

乙巳日第九局幹上申

課體﹕重審﹐從革。

課義﹕交合𨿽逢﹐鮮克有終﹐夜占散禍﹐晝卜屯凶。

解曰﹕辰與酉合﹐巳與申合﹐交車相合﹐交關則利矣。但申酉比而爲鬼﹐以克日幹﹐故爲鮮克有終之象。夜占天將﹐蛇火克酉﹐龍木克醜﹐元水克巳﹐全局受制﹐且貴徳臨身﹐足以散鬼之禍。晝占則將受神克﹐且純金帶虎﹐其凶愈甚也。

斷曰﹕重審之卦﹐局合從革﹐先天後革﹐有阻隔艱難之象。金局克幹﹐眾人欺侮。夜占𨿽可消凶﹐而格合狡童﹐須防姦慝。晝夜貴人﹐臨於於之兩課。幸幹上所乘徳神﹐縱有眾鬼﹐全然不畏。訟宜告貴﹐病可求神。

天時﹕晝占燥旱﹐夜占有雨。家宅﹕晝占防有姦私﹐夜占防有驚恐。功名﹕主得人推薦﹐但中墓末克﹐防有後阻。求財﹕利以資財告貴﹐或納粟求官。婚姻﹕不宜合。胎產﹕胎安產不利。疾病﹕夜占有解﹐晝占凶﹐尢不利小兒。失脫﹕勾神克元可尋。出行﹕利上官赴任。行人﹕卽至。爭訟﹕我得貴助﹐𨿽凶終解。捕獲﹕晝占西南方﹐喜事孟宴﹔夜占正西方﹐女人有驚。兵戰﹕宜和。

畢法云﹕交車相合交關利﹐合中犯煞蜜中砒﹐貴𨿽坐獄宜臨幹﹐鬼乘天乙乃神祇。課經云﹕酉加巳發用﹐將得六合﹐亦曰三交課。指掌賦云﹕酉丑巳爲獻刃﹐遠近俱被其傷。又云﹕末生中﹐中生用﹐名榮盛而多人推薦。

乙巳日第十局幹上未

課體﹕知一﹐稼穡﹐遊子。

課義﹕攜錢隨鬼﹐納粟偏宜﹐孟求平善﹐請禱神祇。

解曰﹕三傳皆財﹐生起支上之鬼﹐禍患必從宅中而出。若貪財無厭﹐鬼卽隨之。惟宜以財求貴﹐納粟奏名﹐則爲簾幕臨宅﹐可顯門閭也。占病爲鬼天乙﹐必是家堂神像不肅。宜虔心祈禳﹐方獲平善。

斷曰﹕知一之卦﹐恩中有害﹐信中有疑。與人共事﹐和衷則吉。墓神乘丁﹐覆日發用。夜將塍蛇﹐至爲凶惡﹐反賴中刑末衝﹐以殺其勢。如年命在未﹐名爲天羅自裹﹐其凶更甚。或年命上神有制﹐卽不爲咎。

天時﹕陰晦蒸濕。家宅﹕主家神作祟﹐或惡犬吠人﹐四月占有凶怪。功名﹕納貲得官﹐或告貴得升擢。求財﹕災隨財至。婚姻﹕晝占可合﹐然終有刑克。胎產﹕胎臨敗克﹐防損。疾病﹕主脾癥濕癥﹐占父母病大凶。失脫﹕當於西南土中尋覓。出行﹕遠遊漂泊﹐遇貴得官。行人﹕流蕩難反。爭訟﹕主爲田土之事﹐以財告貴得勝。捕獲﹕賊倚勢家﹐捕之無益。兵戰﹕宜屯田固守。

畢法云﹕幹墓並關人宅廢﹕傳財化鬼財休覓。纂要云﹕幹上未﹐四月占﹐爲月厭﹑大煞﹑天日﹑飛廉﹐況屬丁神﹑墓神﹐若並臨年命﹐爲凶怪格。玉成歌云﹕墓神加日身災滯。又云﹕日鬼加臨辰兩課﹐定然官吏到門庭。

乙巳日第十一局幹上午

課體﹕重審﹐間傳﹐涉三淵。

課義﹕兩貴𨿽值﹐俱不可恃﹐所費百出﹐住宅移徙。

解曰﹕夜貴發用﹐晝貴作末﹐兩貴𨿽然相值﹐然申臨午遭敗﹐子入獄被克﹐俱不足恃。幹上午﹐支上未﹐干支皆爲上神所脫﹐故耗費多。未受午生﹐巳受乙生﹐宅脫人气﹐爲宅旺人衰﹐作速遷移。

斷曰﹕重審之卦﹐順進間傳﹐凡事始逆終順﹐難中生易。𨿽涉淵見阻﹐勾畱不遂﹐惱悔相仍。然動必有合﹐任其自然﹐終無大咎。墓臨支上乘丁﹐如經商販賣﹐必在彼處受人愚弄。孟棄難捨﹐孟求不得﹐所謂支墳財並旅程稽也。如占宅舍﹐必有怪物現形﹐夢魂驚悸。二月占之﹐尢爲不吉。

天時﹕久晴後雨。家宅﹕貧耗不寧。功名﹕遇而不遇。求財﹕輕微。婚姻﹕可合﹐恐因娶而耗家。胎產﹕胎安﹐晝占可生貴子。投謁﹕不得力。疾病﹕虛損有救。失脫﹕時時不免。出行﹕近行安﹐遠行有阻。行人﹕未至。爭訟﹕宜和。捕獲﹕晝在南方﹐夜在北方。兵戰﹕將無權﹐防糧儲耗散。

畢法云﹕支墳財並旅程稽﹐脫上逢脫防虛詐﹐兩貴受克難幹貴﹐罡塞鬼戶任謀爲。課經云﹕幹上午脫﹐晝乘天空﹐名脫空神。凡占皆無中生有﹐全無實迹﹐不足取信也。又未加巳臨宅﹐巳爲塍蛇﹐亦爲兩蛇夾墓﹐主凶。指掌賦云﹕申戌子爲涉三淵﹐當隱於山林。

乙巳日第十二局幹上巳

課體﹕彈射﹐進茹﹐不備﹐驀越。

課義﹕泥彈化石﹐射之有力﹐止宜守困﹐前迫後逼。

解曰﹕彈射逢土發用﹐便爲有丸。況未乘晝虎﹐中末俱金﹐是泥丸化石矣。四課𨿽遠射之﹐必有力也。若貪此未墓之財﹐因而引入申酉鬼鄕﹐爲禍不淺。況退而逢空﹐進而被克﹐前後逼迫﹐豈不難乎。不如坐守得支加幹﹐𨿽爲脫气﹐猶有天將靑龍六合﹐同類相助﹐亦能制鬼﹐可免災殃也。

斷曰﹕遙克之卦﹐順進連茹﹐事多憂疑﹐進中有退。況四課不備﹐二陰爭陽﹐未免傷於缺陷。財動生官﹐惟仕宦占之大爲吉兆﹐常人遇此﹐必有驀然之驚。辰臨日脫日﹐主有虛耗遺失。惟宜甘心守困﹐不妄進退﹐斯災去福生矣。

天時﹕忽風忽雨﹐有時晴霽。家宅﹕主口舌﹐自西南而至﹐忌畱賓客。功名﹕大利﹐或因財而得。求財﹕快意﹐然防是非。婚姻﹕不吉。胎產﹕主生貴女。疾病﹕見凶﹐宜愼飲食起居。失脫﹕自己懶尋。出行﹕利東北﹐不利西南﹐宦遊反是。行人﹕路有驚恐。爭訟﹕爲爭財而起﹐重重見官。兵戰﹕宜愼。

畢法云﹕傳財化鬼財休覓﹐前後逼迫難進退。曾門經云﹕此射虎傷人格也。訣曰﹕猛虎來相害﹐張弓免禍殃﹐心忙手未穩﹐卻把別人傷。指掌賦云﹕未申酉爲回春﹐若午夜殘燈﹐蓋因東南之气減故也。

丙午日第一局幹上巳

課體﹕伏吟﹐元胎﹐勵徳。

課義﹕祿財及生﹐晝總無成﹐始如花錦﹐後若浮萍。

解曰﹕初巳日祿也﹐中申日財也﹐末寅長生也。乍看三傳﹐如花似錦。豈知晝將巳乘天空﹐申乘元武﹐寅屬空亡﹐好事無而惡事有。若萍梗之浮泛﹐訖無成就而已。

斷曰﹕元胎之課﹐祿馬交馳。若寅年月建占之﹐大是休徵。但巳爲破碎﹐而羊刃坐干支上﹐不無刑傷破耗。況伏吟自信﹐乃伏而未發之象。凡占動則滯﹐靜則享也。末傳逢空﹐凡事多無結束。

天時﹕四課發用純火﹐大晴之象。家宅﹕長生落空﹐防長上災﹐課得元胎﹐家中應有孕婦。功名﹕傳中有祿有馬﹐應主遷職攺官。求財﹕干支同類﹐恐有爭奪。婚姻﹕干支比和﹐男女和合﹐恐難偕老。胎產﹕胎上神屬陽﹐主生男。疾病﹕癥屬心經﹐占父母病不吉。爭訟﹕宅帶羊刃﹐主有刑責。出行﹕旺祿臨幹﹐羊刃臨支﹐末復逢空﹐家居勝於出外。行人﹕天罡加季﹐行人立至。兵戰﹕宜進不宜退。

畢法云﹕賓主不投刑在上﹐旺祿臨身徒妄作。課經云﹕伏吟卦六丙日﹐有祿有馬﹐惟忌空亡。天官匯函云﹕天官臨巳﹐主有水虫。勾陳臨巳﹐爲管鑰神。若占囚禁﹐則有出獄之象。玉成歌云﹕徳神動處吉相隨。又云﹕伏吟舉動心無遂﹐剛主行人到戶庭。

丙午日第二局幹上辰

課體﹕元首﹐退茹﹐不備。

課義﹕腳踏空亡﹐休戀生方﹐向前一步﹐食祿榮昌。

解曰﹕三傳𨿽是生气﹐但皆空陷﹐見生不生﹐不如無生。若戀生則腳踏空陷﹐凶不可言矣。惟進前一步﹐俯就支上旺祿﹐乃得榮昌也。

斷曰﹕退茹之課﹐值空被脫﹐主有虛耗之事。魁度天門﹐又名不備。事多阻隔﹐亦未周旋。天罡臨幹﹐人難安享。日祿臨支﹐官宜佐貳﹐或分俸家食﹐或因人成事。若孟獨斷獨行﹐非其占矣。

天時﹕雨師退空﹐主晴。家宅﹕徳祿守支﹐占宅甚吉。功名﹕退空猛力﹐庶得前程。求財﹕費力。婚姻﹕退茹﹐四課不備﹐不成。胎產﹕二陰包陽﹐孕乃成男﹐支上脫幹上﹐占產必易。疾病﹕火癥﹑齒痛﹑嘔血﹐不妨。爭訟﹕晝占勾空﹐夜占勾與幹比﹐宜和。謀望﹕退空﹐則進有可圖﹐但不無費力。出行﹕結伴同行﹐庶免阻滯。行人﹕驛馬臨門﹐卽歸。捕獲﹕晝占賊在坤方酒飯店中。兵戰﹕退無可守﹐宜進﹐攻其不備。

畢法云﹕權攝不正祿臨支﹐腳踏空亡進用宜﹐來去俱空豈動移﹐魁度天門關格定。指掌賦云﹕卯寅丑聯芳悔吝﹐須知否極泰來。精蘊云﹕卯寅丑皆空﹐占父母長上病最不吉﹐惟占子息病無畏。占訟理虧﹐必問官不肯主張﹐總緣生我者空亡故也。

丙午日第三局幹上卯

課體﹕重審﹐退間﹐極陰。

課義﹕生空變敗﹐與人六害﹐夜貴惠財﹐晝貴難賴。

解曰﹕火生幹木﹐而敗於卯。今所生旣空﹐止畱敗气﹐故變爲敗﹐況又與支上辰作六害乎。末傳夜貴乘財﹐得拜貴人之惠。中傳晝貴坐醜受克﹐不足賴也。

斷曰﹕間退之課﹐事有疑阻﹐卦名極陰﹐利陰謀而不利公幹。支乘實脫﹐幹乘空生﹐凡事止有美名﹐終無實濟。朱雀安巢﹐且閉口落陷。一切文書﹐占之不吉。末傳貴財﹐克日上神。若逢旺相年月﹐當發大財。

天時﹕水爻坐克﹐濃陰無雨。家宅﹕干支上神六害﹐人宅不寧。功名﹕官爻坐克﹐靑龍落空不利。求財﹕宜借貴人之財﹐營運可以得利。婚姻﹕夜占支上天罡白虎﹐女子性惡貌醜﹐且與幹上六害﹐不宜成。胎產﹕干支上神六害﹐女孕﹐母恐不保。疾病﹕腎經受病﹐末傳死酉﹐沖克幹上空木主凶。謁貴﹕當於陰貴人家見之。謀望﹕事干兩貴。出行﹕驛馬投墓﹐未必果行。行人﹕未回。兵戰﹕不利。

畢法云﹕空上逢空事莫追﹐彼此猜忌害相隨﹐晝夜貴加求兩貴。指掌賦云﹕丑亥酉爲極陰﹐如月隱西山。壬髓經云﹕當門臺土﹐出行有阻。纂義云﹕空來助力﹐仲春方吉。過此之時﹐更變不一。占驗云﹕辰乘虎臨支﹐主移居。

丙午日第四局幹上寅

課體﹕蒿矢﹐三交。

課義﹕四課無形﹐生如不生﹐遙克旣陷﹐好惡無成。

解曰﹕寅卯旬空﹐亥子落空﹐四課無形也。寅卯俱生气﹐旣系旬空﹐則不能生矣。亥子俱鬼﹐遙傷日幹﹐而陷空鄕﹐則不能傷矣﹐所以好惡皆無成也。

斷曰﹕蒿矢之課﹐禍福本輕。況四課全空﹐毫無實像。惟宜解散憂疑﹐如望成事﹐攺旬再謀可也。中傳財坐鬼鄕﹐末爲羊刃﹐不惟事無成就﹐抑且傷財。經所謂費有餘而得不足者是也。

天時﹕水爻落空﹐無雨。家宅﹕長上宜愼起居﹐財物不免虛耗。功名﹕官爻空陷﹐防有不測。求財﹕財見鬼鄕﹐求之無益。婚姻﹕不吉亦不成。胎產﹕子母皆空﹐難保﹐無益。疾病﹕新病卽安﹐久病難治。逃亡﹕往北方尋﹐難獲。出行﹕未必成行。行人﹕耽戀淫泆﹐未想回家。兵戰﹕有失眾之象。

畢法云﹕費有餘而得不足﹐空空如也事休追。課經云﹕寅加巳夜將乘靑龍﹐三月占﹐靑龍乘生幹之神﹐又作月內生气﹐主徐徐發福。所謂龍加生气吉遲遲也﹐惜是空亡﹐不能久遠。曾門經云﹕三交相因﹐家匿罪人。玉成歌云﹕三交吉凶皆因內。纂義云﹕子加卯爲用﹐夜乘六合﹐主奸淫口舌之事。

丙午日第五局幹上醜

課體﹕重審﹐炎上﹐泆女﹐三奇。

課義﹕自墓傳生﹐遁甲戊庚﹐得意濃處﹐掉臂長行。

解曰﹕戌者丙之墓﹐寅者丙之長生。三傳戌午寅﹐是自墓傳生也。以五虎元遁﹐則戌遁戊﹐午遁甲﹐寅遁庚﹐是謂三奇﹐卦之最吉者。但三合相會﹐而午丑相害﹐乃合中犯煞。凡事得意濃處﹐卽當見機﹐掉臂而行可也。

斷曰﹕炎上之課﹐光焰升騰之象。遁得三奇﹐更能化凶爲吉。占者始𨿽抑鬱﹐終必亨通。但交車六害﹐丑實寅空﹐且中傳羊刃﹐晝乘白虎﹐害幹上之醜﹐而末傳又是空亡。宜知進知退﹐不可妄想貪多﹐自貽伊戚。

天時﹕火空則明﹐當是大晴。家宅﹕支上長生﹐將帶龍合﹐春占主有財喜。功名﹕晝占朱雀畫翔﹐簾幕入課﹐考試必中。求財﹕不宜貪多。婚姻﹕女性淫悍﹐不能齊眉。胎產﹕胎上神屬陽﹐孕必生男﹐支上神臨空﹐產必甚易。疾病﹕肝經受病﹐或頭疼腹痛﹐新疾卽痊。逃亡﹕斬關﹐必已遠去。出行﹕陸路不吉﹐水路甚佳﹐俟旬空塡實更佳。行人﹕天罡加孟﹐尙未啟行。兵戰﹕我實彼空﹐我勝於敵﹐但勾陳生元﹐將不得力。

畢法云﹕尊崇傳內遇三奇﹐幹墓並關人宅廢﹐合中犯煞蜜中砒。纂義云﹕傳來炎上又逢空﹐夏月占之妻妾凶。指掌賦云﹕戌午寅爲就燥﹐行合中庸。要覽云﹕戌乘天后臨寅﹐奴婢逃失。

丙午日第六局幹上子

課體﹕知一﹐四絕。

課義﹕三傳內戰﹐晝占災殄﹐告貴徒然﹐交關眷戀。

解曰﹕三傳皆是下克﹐謂之內戰。旣內戰矣﹐而晝占蛇鬼發用﹐豈能免於災殄乎。晝貴入獄﹐夜貴坐空﹐是告之無益也。干支上神子丑相合﹐則眷戀之情﹐烏能已矣。

斷曰﹕知一之課﹐事宜專一﹐不能兩就。三傳迆邐傷幹﹐必有眾口攢攻。本爲凶象﹐喜幹上子鬼作初﹐卻生末傳寅木長生﹐謂之引鬼爲生。而支上之醜﹐又能救之﹐夫復何畏。但末傳寅空﹐所憂者文書無力耳。

天時﹕神後臨幹發用﹐雲濃雨小。家宅﹕用神與支沖克﹐若非移居﹐或主修造。功名﹕干支遇臨官帝旺﹐爵祿崢嶸之象。求財﹕專心求之可獲。婚姻﹕干支上神六合﹐可成而吉。胎產﹕二陽包陰﹐孕必生女﹐子與母合﹐占產不利。疾病﹕脾胃受病﹐難於速愈。爭訟﹕幹上子鬼發用﹐主勝客負。出行﹕水路佳。行人﹕人宅上神相合﹐可以卽歸。捕獲﹕盜神是卯﹐在東方竹木叢中﹐近寺觀﹐有舟車往來之處。兵戰﹕捷音可奏。

畢法云﹕眾鬼𨿽彰全不畏﹐制鬼之位乃良醫。山陰道士云﹕丙日胎神在子﹐正月占﹐非妻孕則妾孕﹐乘元則主私孕﹐如空則鬼胎。課經云﹕丙日胎神在子﹐養神在丑﹐正月血支血忌皆並﹐養神克胎神﹐占產生速﹐占胎有損﹐十二月占亦然。

丙午日第七局幹上亥

課體﹕反吟﹐三交。

課義﹕守皆遇鬼﹐交互不美﹐壬子居中﹐仕宦宜矣。

解曰﹕幹被亥克﹐支被子克﹐守之則皆鬼也。子又克丙﹐亥又克午﹐非交互不美乎。中傳之子﹐旬遁得壬﹐官星最旺﹐仕宦得此爲吉﹐常人豈其宜乎。

斷曰﹕反吟之課﹐坎離交易﹐凡事反覆無常。午爲羊刃﹐見於初末﹐喜子水克制﹐𨿽凶不凶。但夜占乘武﹐問財大忌。如求官見貴﹐須正七四十月﹐子午爲天馬方吉。

天時﹕水上火下﹐主雨﹐若久雨則反晴。家宅﹕晝占天乙克支﹐宅神不安﹐日鬼臨支﹐宅有鬼祟。功名﹕雀鬼臨幹﹐防有彈劾。婚姻﹕干支上神交克﹐不可成婚。胎產﹕三傳俱陽﹐幹上屬陰﹐孕當生女﹐干支比和﹐產遲。疾病﹕巳午加亥子爲寒熱格﹐主癆病或心疼﹐須防反覆。逃亡﹕夜占可獲。失脫﹕贓物未動﹐中傳制元﹐賊當敗露。出行﹕日辰俱乘官鬼﹐水陸皆恐不宜。行人﹕夜占﹐先有信至。兵戰﹕主彊賓弱。

畢法云﹕鬼乘天乙乃神祇﹐干支全傷防兩損﹐夫婦蕪淫各有私。課經云﹕亥加丙爲明鬼﹐支上神遁旬內之壬爲暗鬼。又支幹各受上克﹐各坐克方﹐是爲全傷坐克。常問必主病訟﹐如已見凶災﹐反宜結絕舊事。心鏡云﹕無依是反吟﹐逃者遠追尋﹐守官須易位﹐結友也分襟﹐所爲多重覆﹐占病兩般侵。

丙午日第八局幹上戌

課體﹕六儀﹐斬關﹐比用。

課義﹕兩蛇夾墓﹐凶災可惡﹐幹鬼臨支﹐長生木蠹。

解曰﹕戌爲丙之墓﹐晝夜乘蛇﹐而巳又爲蛇之本宮﹐故曰兩蛇夾墓﹐臨於幹上﹐凶晦之象也。幹鬼臨支克支﹐幸得天罡發用﹐制鬼破墓﹐庶爲救神。柰末傳寅木﹐復往克之﹐是凶災在戌與亥。而戌與亥之得以肆行無忌者﹐誠在寅也。然則寅𨿽爲干支之長生﹐寧非干支之蠹神哉。

斷曰﹕旬首發用﹐名曰六儀。凡百謀爲﹐我心實獲。但中傳酉財﹐晝占乘朱投网﹐恐因財而生禍。末傳寅空﹐有始無終﹐必出旬塡實﹐方爲有濟。

天時﹕水升火伏﹐亥鬼又克干支﹐必雨。家宅﹕晝占貴乘鬼坐宅﹐宅神不安﹐墓神覆日﹐人多昏晦﹔夜占朱雀入宅﹐恐有官非口舌。婚姻﹕干支上神﹐及龍後相克﹐不吉。胎產﹕幹克支﹐凶。疾病﹕兩蛇夾墓﹐應有積塊﹐以致不救﹐或患頭瘋。爭訟﹕幹貴入獄﹐當被囚禁﹐恐難脫免。行人﹕朱雀入宅﹐主先有信。兵戰﹕幹乘墓﹐支乘鬼﹐主客皆凶。

畢法云﹕鬼乘天乙乃神祇﹐兩蛇夾墓凶難免。指南﹕二月戌加巳﹐有陳蔡兩姓占推升總戎曰﹕先推陳﹐後推蔡﹐蓋亥命屬陳﹐辰命屬蔡。今亥貴作官星臨支﹐而辰陰發用﹐故知先推亥命者﹐而次及辰命者耳﹐果驗。玉曆經云﹕凡有求幹﹐必至兩三次方成。

丙午日第九局幹上酉

課體﹕重審﹐從革﹐斬關。

課義﹕兩貴心灰﹐夜將助財﹐祿爲破碎﹐宅惹塵埃。

解曰﹕晝貴臨未﹐夜貴臨巳﹐俱被下克﹐是以心灰。夜將皆土﹐助起全金﹐作日之財﹐似可貪也。其如巳祿爲破碎﹐墓又覆宅﹐徒費經營﹐終歸烏有﹐不過空惹塵埃而已。

斷曰﹕從革之局﹐傳財太旺﹐反致財虧。卽有奇贏﹐亦橫暴所得﹐非義取也。寅爲長生﹐夜占帶虎入墓﹐加以旺財來克﹐恐於父母不利。三合成金﹐儔侶不一﹐利於合夥營生。

天時﹕晴占則陰﹐雨占則晴。家宅﹕支上坐墓﹐晝帶螣蛇﹐鬼祟作耗﹐人宅不寧。功名﹕晝占朱雀晝翔﹐簾幕臨幹發用﹐末傳徳祿遞生﹐考試甚利。求財﹕可得。婚姻﹕財旺可聯。胎產﹕胎坐長生﹐占孕吉﹐產不利。疾病﹕死神臨幹發用﹐支上墓神復作六害﹐甚凶。爭訟﹕晝占官爻夾克﹐勾乘日解﹐臨門可解。出行﹕宜結伴行。行人﹕朱臨幹發用﹐不日有信。兵戰﹕戌乃墓神﹐酉復來害﹐利我不利彼。墳葬﹕穴情龍气甚旺﹐但恐費財消耗。

畢法云﹕兩貴受克難幹貴﹐彼此猜忌害相隨﹐合中犯殺蜜中砒。課經云﹕戌加午是墓神覆宅﹐如戌爲月將﹐卻名太陽照宅﹐屋必向陽﹐事多吉慶。占驗﹕子將加申﹐占睢州被圍。曰﹕課傳從革﹐刑干害支﹐春占金局﹐乃返射肅殺之气。戌命長生被克﹐全無化解﹐幹乘死气﹐支乘墓神﹐又干支年命上神俱遭刑克墓害﹐被戮何疑乎﹐果驗。

丙午日第十局幹上申

課體﹕元胎﹐比用。

課義﹕晝貴鬼魔﹐夜貴相過﹐財馬入課﹐薦我者多。

解曰﹕亥爲晝貴﹐乃日之官鬼﹐是鬼魔也。酉爲夜貴﹐作財臨支﹐必有陰貴相過而惠我者矣。幹上申金髮用﹐爲財爲馬﹐又兼三傳遞生﹐薦我者豈不多乎。

斷曰﹕知一之課﹐事多未決。六合乘馬﹐自幹上發用作財。中傳官爻﹐末傳長生﹐占官者百事咸宜。末寅𨿽被初克﹐卻爲明克暗助﹐大得攀援之益也。但寅值旬空﹐必須塡實﹐方爲全美。

天時﹕水坐長生﹐罡又指陰﹐必雨。家宅﹕人宅平安﹐但解離課﹐夫妻恐有反目。功名﹕簾幕出傳﹐傳又遞生﹐考試必中。求財﹕遠行經運有利。婚姻﹕不吉。胎產﹕胎上神陰﹐主女﹔胎神坐於死地﹐干支互克﹐產凶。疾病﹕肺經受病﹐干支比和﹐難愈。爭訟﹕干支互克﹐六合發用﹐終當和解。出行﹕驛馬則財﹐動則獲利。行人﹕晝朱乘丁﹐夜朱入宅﹐有信。捕獲﹕晝占賊在東南土窯中。兵戰﹕勝負各半。

畢法云﹕夫婦蕪淫各有私。課經云﹕幹上申爲解離課。占者如夫年立午上見寅﹐妻年立子上見申﹐乃上下互相克賊﹐天地解離﹐各有異心。指南﹕三月酉將加午﹐占眞定城池安危。曰﹕初傳財爻內戰﹐又乘相气沖克空末﹐干支被兩陰神所克﹐支又克支上神﹐主居民心散﹐兵馬內變﹐左右獻城之象。且末傳寅爲幽燕﹐初傳申馬沖克﹐燕京亦有他虞﹐俱驗。

丙午日第十一局幹上未

課體﹕重審﹐間傳﹐涉三淵﹐死奇。

課義﹕支馬幹丁﹐客主歡迎﹐鬼呼病者﹐動靜無成。

解曰﹕支上申爲驛馬﹐幹上未爲丁神﹐丁馬在課﹐其動也必矣。又午未巳申﹐交車相合﹐主客歡迎之象也。但中傳戌墓﹐末傳子鬼﹐如鬼在墓而招呼者然。占病不宜﹐靜則爲未所脫﹐動則引入墓鬼﹐或動或靜﹐豈有成乎。

斷曰﹕間傳而進﹐事有阻滯。交車相合﹐彼此相投。但卦名涉三淵﹐必因財而動﹐以致昏迷﹐所謂利令智昏也。

天時﹕水爻坐克﹐密雲不雨。家宅﹕日辰生合﹐人宅安寧。功名﹕官爻入墓﹐養晦之象。求財﹕不宜貪而多取。婚姻﹕天將不吉﹐婚非佳偶。胎產﹕胎神坐墓作鬼﹐占胎不安﹐子戀母腹﹐占產不吉。疾病﹕甚凶。爭訟﹕六合乘馬發用﹐有人講和。盜逃﹕元武入墓﹐幹上勾復制之﹐可獲。出行﹕水陸咸宜﹐利有攸往。行人﹕驛馬入宅卽歸。兵戰﹕幹上生支上﹐馬作合臨支發用﹐當有使來議和。

畢法云﹕初遭夾克不由己﹐後合占婚豈用媒。心鏡云﹕天上三奇日月星﹐日爲福徳月爲刑﹝日奇﹐月將也。月奇﹐月宿也。日出﹐則姦盜止﹐鬼神潛﹐惡獸伏﹐病者愈﹐故爲福。月夜則姦盜不止﹐鬼神不潛﹐惡獸不伏﹐故爲刑﹞。星是死奇爲北斗﹐更互加之各有靈。加孟所生憂父母﹐臨仲爲身及弟兄。季上見之妻與子﹐並辰月內日應旬﹝奇加日﹐凶吉在旬內﹐加辰在月內﹞。歲上吉凶言一載﹝奇加太歲﹐吉凶在年內﹞﹐臨死日照免危傾。

丙午日第十二局幹上午

課體﹕彈射﹐進茹﹐不備。

課義﹕午未禽財﹐妻妾懷胎﹐食傷治病﹐胃腕宜開。

解曰﹕從魁作朱雀﹐則爲禽財。午未皆火﹐酉其財也﹐主有博斗之利。申爲妻﹐丑加子爲腹胎﹐故來意必占妻孕。三傳重金﹐傳財太旺。占病則因飲食所致﹐故治宜開胃也。

斷曰﹕進茹之課﹐干支上乘羅网﹐𨿽名壯基﹐凡事靜守則宜﹐動則變爲网刃。遙克彈射﹐申金髮用﹐支幹及初﹐俱在合鄕。而末傳又助初財﹐凡占婚孕財帛﹐皆吉。

天時﹕火上水下﹐主晴。家宅﹕四課財神發用﹐交秋獲財。功名﹕中傳酉﹐晝夜將臨朱貴﹐可白衣而入翰林。求財﹕傳財甚旺﹐可得。婚姻﹕可成。胎產﹕胎上神屬陰﹐孕女。干支相合﹐產遲。疾病﹕傷食淹纏。爭訟﹕六合而官不見﹐宜和。出行﹕人宅相合﹐未能動身。行人﹕末傳入墓﹐行人卽至。盜逃﹕勾陰制武﹐可獲。兵戰﹕主利。

畢法云﹕所謀多拙遭羅网﹐全財病體難擔荷。課經云﹕丙與午﹐本相鄰近﹐上神又作六合﹐凡占主有變換。彼我共謀﹐神和道合之象。祕要云﹕丙午日干支同類﹐不宜問財﹐以比肩劫財故也。壬髓經云﹕三傳皆財憂父母。指掌賦云﹕申酉戌曰流金﹐似霜橋走馬。

丁未日第一局幹上未

課體﹕伏吟﹐稼穡。

課義﹕處靜而動﹐奴僕休寵﹐夜嫁娶費﹐行人繼踵。

解曰﹕初並干支丁神﹐共有三重。伏吟得此﹐處靜而動。戌墓在末﹐恃勢刑幹。戌爲奴僕﹐乘天后厭翳﹐故休寵之也。太常天后脫日﹐必主婚姻喜慶嫁娶之費。墓在末傳﹐行人歸速﹐不旋踵而至矣。

斷曰﹕自信之卦﹐上乘丁神﹐占者有不能鬱鬱久居之象。但三傳逼迫﹐全無和气﹐謀望未能如意。晝占當有宴會﹐夜占當有文書。若丑月占﹐太常乘月破﹐有孝服人﹐可以獲財成事。武職人占更吉。

天時﹕伏吟有丁﹐陰晴不定。家宅﹕宅上不安﹐晝占有孝服﹐夜占防火燭。功名﹕守靜安分爲佳﹐妄動有損。求財﹕可得麥舟之贈。婚姻﹕傳內三刑不吉。胎產﹕男孕產遲。疾病﹕病因傷食﹐翻胃吐逆﹐然可治。爭訟﹕彼此不利。出行﹕三傳不吉﹐動不如靜。行人﹕先有信﹐不久當歸。遺失﹕不出本家。捕獲﹕不出邑裏。兵戰﹕彼我相當。

畢法云﹕任信丁馬須言動。訣要云﹕日辰刑沖﹐事成恍惚。指掌賦云﹕三傳純子孫﹐不求財而財自至。玉成歌云﹕伏吟舉動心無遂﹐剛主行人到戶庭。

丁未日第二局幹上午

課體﹕八專﹐帷簿。

課義﹕四課四虎﹐受驚受懼﹐費力千般﹐未免如故。

解曰﹕四虎列於四課﹐其驚與懼﹐不可言也。初傳空卯﹐乃日之敗气﹐無中生有﹐經營可謂費力矣。然且不能行傳﹐而復歸於日上。則向之驚且懼者﹐其能釋然於中乎﹐則亦猶然如故而已。

斷曰﹕八專之課﹐事情專一。干支上神﹐俱屬自刑。凡事謹飾﹐不可以無禮相干。旺祿臨幹﹐𨿽晝占乘虎﹐而受克於午火﹐復夾克於丙火﹐縱有可畏﹐不能爲害。惟宜素位而行﹐自當丰亨豫大。

天時﹕課傳皆火﹐大晴。家宅﹕旺祿臨支自刑﹐晝占帶虎﹐防有兄弟喪。功名﹕祿帶白虎﹐守靜方吉。求財﹕宜守本分﹐久後利益。婚姻﹕夫妻難免刑傷﹐不宜成。胎產﹕男孕﹐恐子母皆損。疾病﹕心經受病﹐恐入膏肓。爭訟﹕兩造相當﹐事當和息。出行﹕水陸皆所不宜。行人﹕不久當歸。捕獲﹕元武克勾﹐捕盜反有所傷。兵戰﹕彼此相持﹐無分勝負。墳葬﹕支上午祿﹐帶虎自刑﹐子孫當出武臣﹐不免刑戮。

畢法云﹕權攝不正祿臨支﹐魁度天門關隔定﹐旺祿臨身徒妄作。精蘊云﹕卯爲旬空﹐夜占乘空﹐亦爲空上逢空﹐凡事不能作實﹐仲春占之則吉。心鑑云﹕日值八專爲兩課﹐陰陽並值不分明﹐不修帷簿何存禮﹐夫婦占之總不貞。

丁未日第三局幹上巳

課體﹕八專﹐帷簿。

課義﹕破碎遁鬼﹐四馬載起﹐晝將如逢﹐傳皆陷矣。

解曰﹕醜爲破碎﹐旬遁癸鬼而傷日幹。中末干支﹐巳火四重﹐上乘驛馬﹐其動不容己矣。然初丑陷於空卯﹐如逢晝將﹐巳乘天空﹐則三傳俱陷﹐全無定蹤。𨿽日夜奔馳﹐飄蓬萍梗而已。

斷曰﹕八專之課﹐逆數發用﹐本自無中生有﹐又陷空亡﹐益無憑據。初傳脫气﹐與支刑沖。晝乘朱雀﹐必因口舌而生文書。夜乘勾陳﹐必因土田而致爭訟。

天時﹕傳課皆火﹐大晴。家宅﹕主有動移之事。功名﹕干支中末﹐助初克官﹐防有丁艱黜落。婚姻﹕帷簿不修﹐不宜成。胎產﹕孕主男﹐產不易。疾病﹕久病甚凶﹐新病卽愈。爭訟﹕彼此兩損。出行﹕遊都乘丁馬臨干支﹐水陸俱須防盜。行人﹕丑日有信。捕獲﹕晝占在正西﹐夜占在正南。兵戰﹕失眾須愼。墳葬﹕破碎發用﹐支上復乘丁馬﹐主有移阡修攺之事。

畢法云﹕空空如也事休追。課經云﹕天禍卦﹐立冬日是丁﹐前一日是丙﹐丙爲金絕之末日。丙課在巳﹐丁日占事﹐未上見巳﹐是末日臨也。觀月經云﹕四立幹上神﹐分明末日臨﹔此名天禍卦﹐乖角竟相侵﹔火動燒人死﹐水臨劫盜深﹔木因梁屋事﹐土動爲爭論﹔金則兵戈亂﹐鬧處起衰聲。

丁未日第四局幹上辰

課體﹕八專﹐帷簿﹐斬關。

課義﹕火生四土﹐夜將白虎﹐晝貴難靠﹐宅昏人苦。

解曰﹕一丁火而生四重辰土﹐夜乘白虎﹐其脫耗驚恐﹐何可當也。初傳晝貴﹐又陷空鄕﹐兼被寅脫﹐力綿難靠。支被墓﹐故宅昏﹔幹被脫﹐故人苦也。

斷曰﹕兩課無克﹐是名帷簿不修。官貴空陷﹐夜占又被辰虎克制﹐利常人不利仕宦。天罡晝乘靑龍﹐課合斬關﹐利於遠行﹐當主西南得朋。初傳𨿽財﹐中末子孫脫盜﹐求財不吉。徳神夜乘朱雀﹐占音信必至。

天時﹕靑龍升天﹐主雨。家宅﹕辰虎墓支﹐人宅不寧。功名﹕官星落陷﹐祿復逢元﹐難免折挫。求財﹕利遠動求之。婚姻﹕支墓覆宅臨幹﹐不吉。胎產﹕占孕成男﹐占產子母皆防有損。疾病﹕病主遺漏風癱﹐難愈。爭訟﹕兩敗俱傷。出行﹕利有攸往。行人﹕徳神發用﹐夜占乘朱﹐先有信音。兵戰﹕宜守不宜戰。墳葬﹕支墓覆支脫日﹐主多耗散。

畢法云﹕鬼乘天乙乃神祇。指南﹕盛姓寅命辰將未時﹐占被逮進京﹐曰﹕蓋因月將靑龍﹐加臨干支﹐勾陳生日﹐官鬼空陷﹐其事必辯雪﹐到京公訟自解也。又周姓占﹐亦得此課﹐曰﹕己丑命上見日墓﹐年乘三刑﹐與寅命相去甚遠﹐烏能無罪﹐後周果賜死﹐盛以畔賊破城脫歸。

丁未日第五局幹上卯

課體﹕元首﹐曲直。

課義﹕晝將脫幹﹐好惡中半﹐勿戀傳生﹐宜更宜換。

解曰﹕三傳木局生幹﹐晝將皆土脫日﹐賴有發用卯木克去﹐故曰好惡中半。但初中及幹上卯木空陷﹐見生不生﹐反爲敗神﹐敗則何可戀也﹐是以更換爲宜。

斷曰﹕傳會三合﹐事關夥眾。凡占順利﹐始略有阻﹐蓋曲直之義乃爾也。但三傳不離四課﹐爲回還格。事主循環﹐不能擺脫﹐生神旣空﹐尊長不能見惠﹐貴徳復陷﹐朋友不能相扶。虛譽沸騰﹐實情闃寂﹐

天時﹕三合主陰。家宅﹕人旺宅窄﹐卻難遷移。功名﹕日徳作官﹐夜與龍合﹐塡實便佳。求財﹕結伴經運爲佳。婚姻﹕官坐空亡﹐支受卯克﹐不能偕老。胎產﹕傳課純陰﹐孕乃成男﹐三合貴順﹐產遲生易。疾病﹕胸脇多風﹐久難愈﹐新卽痊。爭訟﹕先發者勝。出行﹕課體回環﹐不能成行。兵戰﹕客利主不利。

畢法云﹕空上逢空事莫追﹐眷屬丰盈居狹宅。課經云﹕卯加亥﹐三傳生日幹而克支辰﹐是爲人旺棄宅﹐主無正屋可居﹐縱然仕宦多是寄居﹐或孟逃亡﹐遂棄家室。照膽祕訣云﹕用空傳復支與幹﹐舊久重新廢孟完。指掌賦云﹕卯亥未爲先春﹐未萌先動非時過。

丁未日第六局幹上寅

課體﹕比用﹐孤辰。

課義﹕晝貴臨罡﹐夜貴空方﹐寅縱生身﹐熟視不臧。

解曰﹕初傳夜貴﹐投於絕而坐空。末傳晝貴﹐臨於罡而墓克。凡占干謁﹐皆爲不利。幹上寅木﹐𨿽是長生﹐柰系旬空﹐又被支墓﹐見生不生﹐熟視竟何益哉。

斷曰﹕財神發用﹐貴徳入傳﹐龍乘生气加幹﹐目下𨿽屬旬空﹐出旬塡實﹐財亦可取﹐貴亦可望。但三傳酉辰亥﹐皆屬自刑﹐或恐自心懊惱﹐弄巧成拙。惟當坦然任運﹐不急功利﹐斯無咎矣。

天時﹕晝占亥水夾克﹐夜占亥水內戰﹐陰而不雨之象。家宅﹕龍合長生﹐臨於干支﹐人宅咸亨。功名﹕三傳自刑﹐貴人入獄﹐祿遭夾克﹐被黜無疑。求財﹕難得。婚姻﹕干支相生比和﹐大吉。胎產﹕孕主男﹐產不易。疾病﹕肝膽脾胃受病﹐或目疼腹痛﹐久難治﹐新易瘥。出行﹕水陸皆可。行人﹕驛馬入墓﹐未歸。捕獲﹕晝占於二十里外﹐土門擒之。兵戰﹕客利主不利。墳葬﹕初年不利﹐後當發福。

畢法云﹕龍加生气吉遲遲。占驗﹕戌將卯時占病﹐曰﹕此手足不舉之癥﹐課傳全無一點生气。因日祿臨絕地﹐驛馬投墓鄕。又行年遊魂﹐子巳相加﹐合爲死字。三傳死墓絕﹐安能有救乎。何以知其病在手足﹖因卯加申﹐戌加卯﹐故主風顚發搐之癥。然則壞在何日﹐曰﹕久病應在卯字﹐卯加申﹐申日子時當絕矣﹐果然。

丁未日第七局幹上醜

課體﹕反吟﹐八專﹐井欄射﹐勵徳。

課義﹕丁生四醜﹐凡占殃咎﹐四癸暗傷﹐惟宜閉口。

解曰﹕一丁火而生四醜土﹐盜脫滋甚﹐凡占多咎。醜遁旬癸﹐暗傷丁火﹐惟能閉口﹐可以免禍也。

斷曰﹕井欄之課﹐卒屬無依﹐發用巳爲驛馬。晝將乘空﹐醜乃破碎﹐遁癸作鬼﹐是明脫暗克也。晝占醜乘太陰﹐脫上逢脫﹐事防虛詐。若夜將則乘勾陳﹐共逢八土﹐憂事之來﹐豈一端哉。若年命在卯乘酉金﹐類成財局﹐或年月塡實寅卯﹐可以制土泄水﹐主能化凶爲吉。

天時﹕晴占則陰﹐雨占則晴。家宅﹕宅旺人衰。功名﹕不利。求財﹕寅卯生人利。婚姻﹕女命過剛不吉。胎產﹕傳課極陰﹐胎上神陽﹐男子之祥﹐占產不易。疾病﹕病在表﹐主气促傷殘﹐愈而復發﹐淹纏不斷。爭訟﹕原被皆傷。出行﹕馬臨絕地﹐干支逢破碎﹐不利。行人﹕馬乘空臨絕﹐在外受人欺詐﹐往來無依。兵戰﹕利主不利客﹐寅卯日可以偸營。

畢法云﹕脫上逢脫防虛詐。課經云﹕丑加未﹐或未加丑﹐作年命日幹者﹐占考試必中魁元。緣丑中有斗﹐未中有鬼﹐合而爲魁故也。巳午加亥子﹐如或克日﹐爲寒熱格﹐主癆病。纂義云﹕年命在亥﹐主有血痢。巳乘天空﹐主病眼咽喉腫痛。

丁未日第八局幹上子

課體﹕比用﹐鑄印。

課義﹕克幹畏支﹐狐假虎威﹐略舉動足﹐踏翻禍機。

解曰﹕子遁壬水﹐晝占又乘天后﹐並力傷幹。賴有未土克害子水﹐不能傷日﹐故曰克幹畏支。然則未猶虎也﹐丁猶狐也﹐止宜坐守﹐不利動謀。若丁神一離未土﹐卽被子克﹐舉足之頃﹐而禍機動矣﹐可不畏哉。

斷曰﹕鑄印之課﹐凶事利空﹐吉事忌空。蓋破模走鑪﹐凡事無成也。三傳傳墓入墓﹐主有晦滯。如遇卯年月占﹐則卯不以空論﹐乃騰驤王路﹐進職遷官之象。

天時﹕作雨勢而不成。家宅﹕鬼合臨支﹐人口不寧。功名﹕鑄印乘軒﹐遇卯塡實甚佳。求財﹕不利。婚姻﹕可成﹐但干受坤制﹐妻必專權。胎產﹕男孕﹐恐防有損﹐占產必速。疾病﹕病主腎竭﹐卯年月占凶。爭訟﹕鬼旺訟凶。出行﹕未必果行。行人﹕孟歸而未果。捕獲﹕盜神是未﹐當在西南方酒食店內﹐或是本家人。兵戰﹕主利於客。

畢法云﹕須憂狐假虎威儀﹐兩蛇夾墓凶難免。課經云﹕胎神臨於干支﹐正月占﹐非妻孕則妾孕。如空乘死气﹐必是鬼胎。天官論云﹕巳乘天空加子﹐竈破驚人﹔子乘六合臨支﹐主有邪魔鬼祟。子乘六合加未﹐當有樹影入井﹐致人災異。

丁未日第九局幹上亥

課體﹕重審﹐曲直﹐回環。

課義﹕晝將脫日﹐全賴傳力﹐貴徳三傳﹐夜占何益。

解曰﹕晝將皆土﹐盜脫幹气。幸賴貴徳臨身﹐會起木局﹐以克制之。如夜占太陰﹐乘鬼發用﹐中末空陷﹐何益之有哉。

斷曰﹕曲直之課﹐先曲後直。干支上乘徳貴﹐三傳三合﹐凡占皆利。惟中末二傳﹐旬空陷空﹐必須塡實爲妙。秋占則爲眞空﹐最爲不吉。春占利於暗地托人﹐可以成事。格合回環﹐有心吳身越﹐不能奮飛之象。

天時﹕傳課皆陰﹐水爻發用﹐有雨。家宅﹕貴徳在宅臨幹﹐萬事和合。功名﹕官鬼作徳貴發用﹐大吉。求財﹕春占得人周助之力。婚姻﹕幹乘官﹐支乘財﹐門戶相當﹐但恐不能偕老。胎產﹕男子之祥﹐產亦安吉。疾病﹕病在頭面﹐支上日鬼作貴﹐家神作祟﹐宜禱禳之。爭訟﹕先曲後直。謀望﹕出旬可成。出行﹕回環課﹐不行﹐行亦中途卽返。行人﹕貴徳發用﹐得意而歸。兵戰﹕主客彊弱相等﹐主有不利。

畢法云﹕鬼乘天乙乃神祇﹐兩貴受克難幹貴﹐干支值絕凡謀決。課經云﹕子加申爲胎坐長生﹐利占孕不利占產。纂要云﹕支幹上臨亥﹐皆是絕神﹐所謂干支值絕也﹐不宜占食祿事。干支相同﹐又爲互絕﹐宜退換屋字﹐或兌替差遣﹐交代職任等事。

丁未日第十局幹上戌

課體﹕八專﹐帷簿﹐斬關。

課義﹕晝墓救應﹐不幸中幸﹐反傷夜貴﹐幸中不幸。

解曰﹕干支中末四戌﹐墓幹刑支﹐誠爲凶課﹐不幸孰有甚焉。然賴此以制鬼﹐反爲救神﹐可謂不幸中幸矣。若夜占則又傷害貴人﹐非幸中不幸哉。

斷曰﹕干支同位﹐是名八專﹐有八家同井﹐諸侯會盟之象。兩貴拱幹﹐徳神發用﹐𨿽墓覆干支﹐而旬遁庚財﹐刑開丑中財墓﹐若求財則可取也。占者凡事重疊﹐憂喜再來。戌加未乘蛇﹐西南墳墓有驚。戌蛇臨支﹐酉月占主有血光。墓神克貴﹐動必昏晦。

天時﹕水坐長生﹐有雨。家宅﹕墓覆干支﹐人宅俱晦。功名﹕成功異路﹐顯擢士林。求財﹕宜得陰貴人之財。婚姻﹕帷簿不修﹐恐非良匹。胎產﹕胎上神陰﹐女孕﹐產易。疾病﹕腹痛脾泄﹐難愈。爭訟﹕必見囚禁﹐方結。出行﹕只利家居。行人﹕未回﹐晝占有信。兵戰﹕客勝於主。

畢法云﹕華蓋覆日人昏晦。課經云﹕凡八專遇後合元入傳﹐爲帷薄不修。蓋重門樹塞﹐以限內外。講堂設帳﹐以別男女。今陰陽共處﹐男女混雜﹐又遇陰私之神﹐乃門墻生茨之兆。占驗﹕庚午年丑將加戌占﹐曰﹕此占必是顯宦﹐蓋發用官貴日徳﹐而貴人又居歲君日祿旺位﹐非尋常之官。惜乎干支乘墓﹐祿馬空陷﹐太陽入山﹐豈能久任乎。果一大冢宰﹐於次年而請歸。

丁未日第十一局幹上酉

課體﹕重審﹐間傳﹐凝陰。

課義﹕丁死於酉﹐破碎癸丑﹐兩貴加臨﹐事危閉口。

解曰﹕丁火死於酉﹐而丑又遁旬癸﹐作破碎克日﹐極凶之象。𨿽兩貴入傳﹐且見於干支之上。所謂徧地貴人﹐貴多反無依靠矣。破碎爲閉口﹐臨危謹言可也。

斷曰﹕凝陰之卦﹐利小人不利君子﹐利私營不利公榦。末助初財﹐主暗中有人相助。但干支皆乘自刑﹐𨿽化出徳神﹐究爲日鬼。人已交接之際﹐或恐因財起禍﹐或恐尙口啟羞﹐致彼此各懷疑慮。惟占功名﹐不在此例。

天時﹕卦象極陰﹐有雨。家宅﹕酉財入宅﹐臨幹發用﹐興隆之象。功名﹕貴人帶徳大利﹐簾幕日徳朱雀並見﹐考試必中髙魁。求財﹕宜得貴人之財。婚姻﹕良緣可締。胎產﹕胎乘元後﹐恐爲私孕﹐占產不易。疾病﹕肺家受病﹐淹纏難愈。爭訟﹕重審課﹐當覆審。出行﹕往東方吉。行人﹕卽有信。捕獲﹕晝占盜神是辰﹐主大眉粗須﹐著黃衣﹐漁獵人。兵戰﹕主利於客﹐然干支皆乘死酉﹐大宜謹愼。

畢法云﹕課傳俱貴轉無依﹐晝夜貴加求兩貴﹐賓主不投刑在上。課經云﹕酉臨年命日幹﹐占試必髙中。緣酉爲幕貴﹐又爲從魁也。指掌賦云﹕酉亥丑乃凝陰﹐而憂不可解。玉成歌云﹕晝夜貴入傳共見﹐或同日徳動髙尊。

丁未日第十二局幹上申

課體﹕重審﹐進茹。

課義﹕得財失財﹐戌月懷胎﹐傷風肺喘﹐訟絕復來。

解曰﹕干支初中俱財﹐傳入戌庫﹐身旺財弱可求﹐財旺身弱反失﹐故爲得財失財也。申者妻也﹐九月占生气在申﹐妻必懷胎。申爲虎之本家﹐金屬於肺﹐爲火神夾克﹐故主傷風肺喘。連茹卦又末助初傳﹐動止牽連﹐所以訟絕而復來也。

斷曰﹕進茹之課﹐幹乘天羅﹐支乘地网﹐謀爲不免蹇滯。初傳申財﹐夜占則夾克﹐晝占則內戰。況傳課皆財﹐旺則化鬼﹐須防因財得禍也。末戌乘後﹐臨於死地。若占女人夙疾﹐必應增劇。凡占主舊事重新﹐蔓延不絕之象。

天時﹕財旺主陰。家宅﹕春夏占財喜﹐秋冬占人災。功名﹕財旺生官﹐仕人最利。求財﹕得防復失。婚姻﹕妻財太旺﹐婦剛夫柔。胎產﹕女孕防墮﹐占產防病。疾病﹕病在肺經﹐秋占凶。爭訟﹕結而復興﹐經年累月。出行﹕水陸皆利﹐名利皆可﹐但須稍遲。行人﹕有阻滯﹐不久先有信歸。捕獲﹕夜占盜神是丑﹐在北方陰貴家。兵戰﹕支生幹上﹐幹克支上﹐利客不利主。墳葬﹕徳貴臨墓﹐穴能發貴。

畢法云﹕所謀多拙遭羅网﹐全財病體難擔荷﹐初遭夾克不由己﹐將逢內戰所謀危。課經云﹕丑加子爲腹胎﹐來意必占妻孕。如天盤之醜﹐落空坐空﹐占產則生速﹐腹空故也。占孕必損。玉成歌云﹕子丑相加事必成。

戊申日第一局幹上辰

課體﹕伏吟﹐元胎。

課義﹕迆邐不利﹐敗也蕭何﹐末助初生﹐成也蕭何。

解曰﹕寅在末傳﹐能成能敗﹐故以蕭何諭之。敗者初克中﹐中克末﹐末克幹。成則末助初傳﹐而能生幹也。

斷曰﹕干支上下﹐交車相合。徳祿發用﹐中傳長生﹐末傳驛馬﹐明助巳火爲生气。𨿽三刑互克﹐而一徳足以消萬憂。諸占咸吉﹐凡事人來暗助。然能助我﹐又能克我﹐是爲兩面刀也。須開誠布公﹐乃爲善用。課中城吏全逢﹐祿馬交動﹐求官最利。但寅屬旬空﹐春占方吉。

天時﹕火爻發用﹐大晴。家宅﹕課名元胎﹐家有妊人﹐干支生合﹐人宅安寧。功名﹕徳祿臨身﹐夜占龍官乘馬﹐未仕者得官﹐現任者升轉。求財﹕合本營生﹐春占則吉。婚姻﹕吉而難成。胎產﹕男孕產速。疾病﹕肺家受病﹐不妨﹐𨿽危有救。出行﹕驛馬生徳扶幹﹐水陸皆吉。行人﹕夜占朱雀發用﹐先有信﹐旋當得意而歸。捕獲﹕不出邑裏﹐當是健奴軍吏。兵戰﹕利客不利主。墳葬﹕支乘長生﹐上下六合﹐興旺之地﹐且出長壽。

畢法云﹕交車相合交關利﹐賓主不投刑在上﹐上下皆合兩心齊﹐三傳互克眾人欺。課經云﹕交車長生﹐大宜合本營生。纂要云﹕晝占三重白虎作長生﹐乃不幸中幸。夜占三重靑龍作日鬼﹐乃幸中不幸。又云﹕六戊伏吟﹐三傳遞克﹐全無和气﹐不可作甲戊庚三奇。

戊申日第二局幹上辰

課體﹕元首﹐退茹﹐斬關。

課義﹕腳踏空亡﹐豈容退步﹐肯捨危疑﹐靑雲得路。

解曰﹕寅卯本旬空亡也﹐子丑次旬空亡也﹐故名腳踏空亡。墓神覆日﹐危疑甚矣。然退而虎鬼爲害﹐三傳空陷﹐幾何而不蹈陷阱之中乎。惟捨危疑之墓﹐向前一步﹐旣不罹禍﹐又得其祿﹐是靑雲得路也。

斷曰﹕斬關之課﹐本爲動象﹐連茹空亡﹐亦宜進取。祿居旺位﹐卽爲徳神﹐進前一步﹐卽可相逢。大宜勇力精進﹐愼毋因遁﹐以滋後悔。惟官爻值空﹐求官見貴﹐未遂所願。若春占﹐或占人年命﹐及歲月塡實﹐仍爲吉象。

天時﹕火上水下﹐晴有小風。家宅﹕朱雀發用﹐防有口舌。功名﹕官空不利。求財﹕宜遠動求之。婚姻﹕三傳空﹐不成。胎產﹕二陰包陽﹐男子之祥﹐產速不易﹐卻喜無妨。疾病﹕暴疾卽痊﹐久病凶。爭訟﹕未訟不成﹐已訟卽散﹐不終訟也。出行﹕墓神覆日﹐晝占馬帶螣蛇﹐行未能果﹐且亦不利。行人﹕近出卽歸﹐遠出未回。捕獲﹕西方女婢家。兵戰﹕三傳空﹐不能如意。

畢法云﹕腳踏空亡進用宜﹐來去俱空豈動移。神定經云﹕辰戌作旬首﹐臨年命日幹﹐必中魁元﹐惟甲戌甲辰二旬有之。三車一覽云﹕三傳卯寅丑﹐皆作日鬼。幸遇鬼空﹐足可脫災避難﹐不宜守舊。緣幹上乘墓﹐宜於三傳之外﹐向前覓祿也。

戊申日第三局幹上卯

課體﹕重審﹐極陰﹐勵徳。

課義﹕占身卜宅﹐總是上克﹐禍及常流﹐仕宦宜得。

解曰﹕幹爲身﹐支爲宅﹐身被卯克﹐宅被午克﹐皆上克也。常人見之﹐能免官非災患乎。仕宦則最喜官星臨幹克幹﹐晝乘朱雀文書卻爲吉也。

斷曰﹕極陰之課﹐日辰各乘上克﹐彼己遭咎﹐事防不測。卯木𨿽空﹐末傳酉金生亥水﹐中傳亥水生卯木﹐暗有鬼神相助﹐占官則吉﹐余占不佳。如春占午爲火鬼﹐夜將上乘螣蛇克宅﹐當防火燭之驚。

天時﹕課體極陰﹐陰雲之象。家宅﹕人宅俱災。功名﹕官空不吉。婚姻﹕干支俱受上克﹐不吉。胎產﹕陰極陽生﹐男孕戀母﹐難產。疾病﹕病因心火﹐或心痛目昏﹐淹纏難愈。爭訟﹕有解﹐不見輸贏。出行﹕有阻不能成行。行人﹕驛馬坐墓﹐尙未能歸。捕獲﹕在正西方二十四里﹐或四十二里道旁。兵戰﹕不實。墳葬﹕乾龍落脈﹐成金局﹐可以發貴。

畢法云﹕干支全傷防兩損。課經云﹕幹上卯朱雀作日鬼克幹﹐朝紳防彈章﹐臨年命者亦然。指掌賦云﹕丑亥酉爲極陰﹐如月隱西山。壬髓經云﹕當門臺土﹐所行有阻。心機獨悟云﹕天乙發用是貴人﹐利爲干謁慶財因﹐君子拜官遷遠職﹐小人爭競入公門。

戊申日第四局幹上寅

課體﹕元胎﹐比用﹐不備。

課義﹕尊就卑旁﹐彼己不臧﹐兩貴俱怒﹐可脫凶殃。

解曰﹕幹爲尊﹐支爲卑﹐幹往加支﹐乃尊就卑也。戊被寅克﹐申被巳克﹐故彼己不臧。晝夜兩貴入獄﹐故曰俱怒。寅鬼旬空﹐𨿽臨身發用﹐有難可避﹐有生可逃﹐非凶殃可脫乎。

斷曰﹕幹乘克害﹐支乘六合﹐自己熬煎﹐他人逸樂之象。然三傳遞生官鬼﹐初中空亡。愛我者恐爲善之不終﹐害我者亦操刃之未割。

天時﹕初中空陷﹐而末申作水長生﹐亥日當有風雨。家宅﹕干支相合﹐人宅康泰。功名﹕城吏全逢﹐官星乘馬﹐升遷之象。求財﹕亥月日可得。婚姻﹕甚佳﹐宜覓良媒。胎產﹕胎防損﹐或是鬼胎﹐占產難生。疾病﹕齒痛或嘔血﹐久病須祈禳。爭訟﹕有救﹐當解釋。出行﹕傳課生合﹐甚吉。行人﹕卽歸。捕獲﹕當在西北飯店空房。兵戰﹕避難逃生之格﹐不利。

畢法云﹕權攝不正祿臨支﹐避難逃生須棄舊﹐干支全傷防兩損。古鑑﹕酉加子占赴任﹐曰﹕寅作靑龍﹐官星也﹐柰值空亡。逼日幹之巳﹐就宅而作朱雀。宅神又加亥而作末傳﹐任當虛赴。巳與申合﹐祿在支上﹐只可申上權攝﹐不得正任。待陳姓人去﹐方得到正任。行年午在酉上作蛇﹐臨行主婦人大病﹐一一皆驗。

戊申日第五局幹上醜

課體﹕潤下﹐斬關。

課義﹕幹乘旬尾﹐支上旬首﹐遞互暗謀﹐四季財喜。

解曰﹕幹上癸丑﹐支上甲辰﹐首尾相見﹐謀事有成﹐解事不脫。然丑﹐支墓也﹔辰﹐幹墓也。交互乘墓﹐如我孟网人﹐反被人网﹐豈非遞互暗謀乎。三傳合成財局﹐秋冬財旺﹐身弱難任。四季土旺﹐則能勝其財矣﹐故可喜也。

斷曰﹕潤下之課﹐行多順利。況格合一旬周徧﹐傳課又逢三六相合﹐何事非宜﹐何求不遂乎。惟水局而所乘之將又皆水獸﹐傳財太旺﹐反致財虧﹐亦憂長上之疾。末辰自刑﹐凡事不可任性。發用子乘螣蛇﹐主婦人哭泣之事。

天時﹕課體潤下﹐晴占則雨﹐雨占愈大。家宅﹕人宅交互乘墓﹐𨿽在順境﹐亦不舒暢。功名﹕財旺生官大利。求財﹕財乘靑龍可得。婚姻﹕琴瑟調和。胎產﹕男孕產易。疾病﹕脾家之病﹐不久自愈。爭訟﹕無甚輸贏﹐未能卽結。出行﹕水路防小人。行人﹕得意﹐當有婦人同行﹐然婦人能爲我作財﹐亦能爲我致疾。捕獲﹕在正南馬房﹐或鑪冶鐵匠之地。兵戰﹕三六合局﹐得眾之象。

畢法云﹕首尾相見始終宜﹐傳財太旺反財虧﹐萬事喜忻三六合﹐干支乘墓各昏迷。要訣云﹕晝將父爻﹐上乘白虎坐墓﹐必父母墓生白蟻﹔如父母在﹐主病災﹔更作月內死气死神﹐占父母病尢亟。天官論云﹕幹上醜爲貴人臨身﹐宜幹貴成事。

戊申日第六局幹上子

課體﹕涉害﹐度厄。

課義﹕巳申爲美﹐以致無禮﹐涉險登危﹐全無畏矣。

解曰﹕戊課在巳﹐巳與申合﹐所以爲美。上乘子卯相刑﹐是和合中致無禮也。三傳互克﹐而初傳之子﹐回歸幹上﹐又受其克﹐財之險危甚矣。幸末傳鬼虎﹐旬空坐墓﹐全然無气。𨿽歷險危﹐亦何畏哉。子爲江湖臨幹﹐卯爲舟車臨宅﹐故有登涉之諭。

斷曰﹕涉害之課﹐事主艱危﹐三下克上﹐長上有厄。初遭夾克﹐財不由己。末傳馬載虎鬼﹐最忌弔喪問疾。惟初末二傳拱貴﹐宜托庇於貴人﹐方爲無咎。

天時﹕靑龍乘子受克﹐起有小雨﹐大風而止。家宅﹕宅損人衰。功名﹕官空不利。婚姻﹕干支各乘死气相刑﹐不吉。胎產﹕胎坐絕受克﹐主有損﹐產防厄。疾病﹕脾土受病﹐喜鬼空無害。爭訟﹕三傳互克﹐又虎鬼甚凶﹐必遭刑訊。出行﹕水路差可﹐不如家居。行人﹕夜占主有病﹐寅酉月日當得信。捕獲﹕盜神是亥﹐當在北方近水樓閣中﹐或點水旁地名。兵戰﹕不利。

畢法云﹕賓主不投刑在上﹐人宅皆死各衰羸﹐三傳互克眾人欺。課經云﹕幹上子正月占﹐主孕。喜土生在寅也﹐支之胎神﹐作月內生气﹐亦主孕。又若胎神臨妻之年命與支尢吉。祕要云﹕馬載虎鬼﹐其禍甚速。占訟必得罪於遠方﹐喜寅空無害。

戊申日第七局幹上亥

課體﹕反吟﹐元胎。

課義﹕虎鬼空排﹐切勿貪財﹐如貪亥水﹐生起寅來。

解曰﹕亥爲日財﹐寅爲虎鬼﹐上下相合﹐交車六害。幸而空絕﹐不能爲禍﹐不過空排而已。然亥𨿽日財﹐與寅六合﹐有虎豹在山之勢。若貪其財﹐而遂生起寅木﹐變爲虎鬼﹐必反受其殃矣。占者當凜貪財受禍之戒。

斷曰﹕反吟之課﹐來去俱空﹐吉固不成﹐凶亦無準。干支值絕﹐止宜結絕財物之事﹐或攜財告貴﹐占病求神﹐皆可用也。凡事反覆﹐貧富有乘除﹐禍福有倚伏。塞翁得失﹐取鑑不遠矣。

天時﹕靑龍入廟﹐亥水臨絕﹐風大雨小。家宅﹕虎鬼在宅﹐防有喪服。功名﹕城吏全逢﹐催官發用﹐甚吉﹐必塡實始應。求財﹕宜索債。婚姻﹕干支值絕﹐不吉。胎產﹕下彊上弱﹐女孕﹐干支上合下害﹐產凶。疾病﹕當是翻胃﹐防有反覆。爭訟﹕兩傷。出行﹕不宜行。行人﹕立至。捕獲﹕主逃奴﹑逃兵作盜﹐在西方壘土之處。兵戰﹕防失眾。

畢法云﹕上下皆合兩心齊﹐干支值絕凡謀決﹔來去俱空豈動移﹐晝夜貴加求兩貴。課經云﹕戊日反吟三月占﹐生气克日主病﹐爲幸中不幸。死气生日主生﹐爲不幸中幸﹐占妻病必死。若干支上神作月內死气﹐妻死尢速。邵南詩云﹕空亡用起事無成﹐要遂須當是別旬。

戊申日第八局幹上戌

課體﹕元首﹐斬關。

課義﹕發用𨿽凶﹐賴系旬空﹐如論夜將﹐三傳無蹤。

解曰﹕發用官鬼﹐卻系空亡﹐又被申制﹐全然無气矣﹐𨿽凶不凶也。如用夜將﹐初末旣已空陷﹐而醜又乘天空﹐復何蹤迹之可尋哉。

斷曰﹕元首之卦﹐先憂後喜。斬關非安居之象﹐空用有阻滯之憂﹐大抵凶事可散﹐吉事難成。必當養晦待時﹐方爲有濟。

天時﹕主晴。家宅﹕骨肉防有刑傷。功名﹕官爻空﹐防解任﹐塡實乃利。婚姻﹕防婦刑夫﹐不吉。胎產﹕震宮發用﹐主長男﹐但恐難育﹐占產甚易。疾病﹕脾虛﹐腰腿痿弱﹐可愈。爭訟﹕先發者當遭刑責。出行﹕陸路勝於水路﹐但恐未必果行。行人﹕不久當歸﹐歸須仍出。兵戰﹕兩相刑傷。

畢法云﹕干支乘墓各昏迷。指南﹕丑加申占前程﹐或曰﹕卯與戌合﹐爲大六合。六合加戌﹐爲小六合。喜末傳月將貴人﹐定然片言人相。余曰﹕不然。太陰臨卯空﹐不能成名﹐此必舊事重新舉行者。蓋以舊太歲發用﹐且四墓覆生﹐主已廢復行﹐沈而又舉。嫌初中龍官空戰﹐朱雀陰見元墓﹐二月還宜謹愼旨意﹐必不能佳。後果以攺授上疏見駁﹐幾至察處。

戊申日第九局幹上酉

課體﹕元首﹐潤下﹐勵徳﹐六儀。

課義﹕破碎𨿽遇﹐錢財滿路﹐彼己乘脫﹐遞互坐墓。

解曰﹕幹上𨿽乘破碎﹐然三傳水局﹐錢財固滿路也。但戊爲酉脫﹐申爲子脫。而又人坐宅墓﹐宅坐入墓﹐不無耗散憂疑耳。

斷曰﹕潤下之卦﹐事動眾謀﹐或托人作合。六儀發用﹐且三傳遞生﹐必有將伯之助。敗气臨幹﹐占者當有破敗之子。

天時﹕主雨。家宅﹕元武發用﹐倘有近水房屋﹐應遭盜賊。求財﹕可得。婚姻﹕男女皆敗﹐將來不吉。胎產﹕孕生女﹐潤下易產。疾病﹕傷風腎竭之癥﹐難愈。爭訟﹕主牽連下賤﹐未能散釋。投謁﹕不利。出行﹕元武發用﹐中傳遊都﹐須防盜賊。捕獲﹕盜在正西道旁。兵戰﹕破碎臨幹﹐不吉。

畢法云﹕幹墓並關人宅廢﹐人宅坐墓甘招晦。占驗﹕寅加戌占病﹐曰﹕酉臨幹爲敗气﹐病因少陰。木火作虎﹐肺脾二經受病﹐元墓發用爲收魂煞﹐又純財生卯爲死气克日﹐甲戌冬不保矣。且元武發用乘相气﹐傳歸宅上﹐防一北方陳姓少年來作賊也﹐悉驗。古鑑﹕占宅曰﹕戀一妾﹐復置一妾﹐精气衰耗﹐財爲家賊所偸。宅上子水作蛇﹐主子橫逆。辰土又耗子水﹐所以多招是非。酉爲髒毒﹐今年太歲酉值水敗。明年巳月﹐破碎重見﹐當死矣﹐果然。

戊申日第十局幹上申

課體﹕蒿矢﹐元胎﹐不備。

課義﹕蒿屬朽木﹐逢申委鏃﹐格居三會﹐兩貴履獄。

解曰﹕寅乃旬空﹐木空則朽。發用蒿矢﹐是朽木作矢也。然日上乘申作末﹐是有鏃矣﹐射之能不傷乎。支來加榦﹐末傳又歸幹上﹐格名三會﹐凶吉皆成。丑未兩貴﹐臨於辰戌﹐是名履獄﹐幹貴尢非所利。

斷曰﹕蒿矢之課﹐禍福皆輕﹐干支下合上害﹐各自乘脫。三傳互刑﹐徳祿絕陷。凡事必多猜忌﹐且有詩張。又名不備﹐吉凶斷不十全。末克初傳﹐秋占無慮﹐惟仕宦不佳。

天時﹕寅爲風﹐乘馬作虎﹐主大風。家宅﹕平安﹐但須耗財﹐元胎課家有孕婦。功名﹕官空祿陷﹐幸龍乘長生﹐目下不利﹐終吉。求財﹕久後自得。婚姻﹕干支上神相害﹐又不備課不吉。胎產﹕二陽包陰﹐孕女難產。疾病﹕病屬肝脾二經﹐或頭風難愈。爭訟﹕訟有解﹐先告少弱。出行﹕不利。行人﹕三會格﹐立至。捕獲﹕盜在西南井旁飯店。兵戰﹕有失眾之虞。墳葬﹕戌方出水﹐作艮坤向﹐可以發財﹐異日須防盜墳。

畢法云﹕賓主不投刑在上﹐彼此猜忌害相隨﹐上下皆合兩心齊。課經云﹕幹上申﹐靑龍乘生幹之神﹐若作月內生气﹐主徐徐發福。集要云﹕辰臨日生日﹐凡事不待我求﹐彼自上門順應﹐不勞餘力。

戊申日第十一局幹上未

課體﹕重審﹐間傳﹐向三陽﹐泆女。

課義﹕虎載財走﹐不得人手﹐用碎己心﹐笑破人口。

解曰﹕發用之子﹐日財也。上乘白虎﹐驚危而不敢取。若更戀此財﹐必引而入於鬼墓之鄕﹐其財反爲支上戌土所得矣﹐幾何而能入手乎。是己心枉自用碎﹐不能有濟。人卻毫不費力﹐而安然享之﹐豈不笑破他人之口哉。

斷曰﹕三陽之卦﹐貴登天門。罡塞鬼戶﹐神藏煞沒﹐謀爲罔不如意。財爻發用﹐財可問也。官乘虎爲馬作中傳﹐爲催官使者﹐官可問也。但入空鄕﹐塡實乃吉。干支下合上刑﹐客主難投。宅上晝夜將乘元武﹐穿窬宜謹。末傳六合﹐晝占泆女﹐此陰小失禮﹐男女不正之象。鄭衛之風﹐不可防歟。

天時﹕課名三陽﹐有風無雨。家宅﹕宅上元武刑幹﹐宜防盜賊﹐秋月尢甚。功名﹕官空傳墓﹐非宜。求財﹕干支上神相刑﹐財被奪去。婚姻﹕不宜。胎產﹕孕女產易。疾病﹕脾痛脾泄﹐難愈。爭訟﹕後彊於先﹐終當和解。出行﹕水路防失脫。行人﹕未回。捕獲﹕北方近水人作盜。兵戰﹕防偸營劫糧。

畢法云﹕用破身心無所歸。精蘊云﹕初財坐戌受克﹐緣戀財引入鬼鄕﹐猶幸空亡。諺云﹐爭似不來還不往﹐也無歡笑也無愁﹐其斯之謂歟。

戊申日第十二局幹上午

課體﹕昂星﹐轉蓬。

課義﹕元戌加酉﹐奴偕婢走﹐旣撞网羅﹐姦逃束手。

解曰﹕戌爲奴﹐酉爲婢﹐戌加酉爲用﹐上乘元武﹐必奴與婢姦而逃走也。然干支各乘前辰旺气﹐名爲羅网﹐有不束手就擒者乎。有官人防丁內艱。

斷曰﹕昂星之課﹐亦名轉蓬﹐關梁閉塞﹐行李稽畱之象。禍從外起﹐止宜家居﹐守靜方爲吉徵。中末傳歸支幹﹐所當待人三反自訟﹐而不訟人﹐有忠恕之道焉。

天時﹕主大晴。家宅﹕元加宅陰﹐防家人行盜。功名﹕難免風波之險﹐常懷疑懼之心。求財﹕防有走失。婚姻﹕天羅地网﹐不吉。胎產﹕孕男﹐產易。疾病﹕癥屬肺經﹐多驚可危。爭訟﹕干支上乘羅网﹐主遭刑責囚禁。投謁﹕刑在上﹐不美。出行﹕不利。行人﹕不歸。兵戰﹕宜守不宜進。

畢法云﹕所謀多拙遭羅网﹐賓主不投刑在上。古鑑﹕酉將申時占考弓馬。曰﹕午爲馬﹐申爲箭﹐巳爲弓﹐全備乃吉。身上有馬而無弓﹐馬帶陽刃﹐色黃者不可騎。況所走之地有厭翳﹐莫令新服人在旁﹐須先解厭。支幹上自刑﹐賓主不相得。年上見申﹐箭不得地。況午見酉﹐酉見午﹐爲四勝煞﹐各逞其能。午作靑龍﹐僅得兵部垂顧。初戌作元﹐又乘害气﹐如何得中。

己酉日第一局幹上未

課體﹕伏吟﹐龍戰。

課義﹕靜躁不常﹐失脫須防﹐動之逢虎﹐閉口財昌。

解曰﹕伏吟主靜﹐幹及中傳﹐未遁旬丁﹐末復來衝﹐其象又動。酉乘元武﹐在支發用﹐失脫之虞﹐不可不防。中傳晝乘白虎﹐動則必有禍端。末傳醜乃旬尾﹐中有癸水爲財﹐閉口謹言﹐默而取之﹐庶無驚恐﹐而無不昌也。

斷曰﹕龍戰之卦﹐事多攺革﹐義主乖違。初傳夜將天后﹐事起婦人。三傳晝占﹐皆乘元武虎蛇﹐尢加驚恐。孟行難行﹐孟止難止。占者得此﹐反覆無定﹐災禍不一。惟干支拱於暮貴。如用夜將﹐則告貴用貴﹐所最宜耳。

天時﹕晴占將陰﹐雨占將晴。家宅﹕龍戰課﹐夫妻年或立酉上﹐主室家離散。如兄弟年立酉上﹐主爭財異居。功名﹕當有攺動。求財﹕不得。婚姻﹕有阻。胎產﹕男孕不安﹐產亦不易。疾病﹕病屬肺﹐喘咳勞傷﹐反覆難愈。爭訟﹕屈不得伸。出行﹕遊都﹑魯都﹐乘丁衝刑﹐有盜賊之憂。行人﹕卽至。捕獲﹕晝占當是家人作賊。兵戰﹕不利。

畢法云﹕前後引從升遷吉﹐信任丁馬須言動。三車一覽云﹕巳日申貴逆行﹐白虎乘醜﹐乃貴人怒惡之象。凡貴官值此﹐必招貴人嗔怒。如白虎臨醜亦然﹐蓋醜乃天乙本家﹐不宜見虎也。

己酉日第二局幹上午

課體﹕昴星﹐勵徳。

課義﹕晝將辰陰﹐課傳兩申﹐四虎共聚﹐祿位空存。

解曰﹕辰之陰神﹐晝將白虎﹐課名虎視﹐是爲二虎。支上之申並末傳之申﹐是四虎也。四虎相聚﹐驚危災禍﹐豈淺鮮哉。況幹祿臨身﹐又乘天空﹐虛詐不實﹐何足守也。

斷曰﹕柔日昴星﹐又爲魁度天門﹐凡占皆有稽滯驚惶之象。喜上神相生﹐將伯有助﹐可以化凶爲吉。長生臨支﹐上乘太常﹐家有婚姻喜慶之事。發用爲奴﹐將乘太陰爲婢﹐作支之六害﹐應主奴婢害宅。

天時﹕大晴。家宅﹕夜貴作長生坐宅﹐旺祿臨幹﹐大吉。功名﹕虎視逢虎﹐不吉。婚姻﹕支上長生﹐幹上祿吉。胎產﹕三傳純陽﹐孕女﹐產易。疾病﹕肺經受病﹐或因飲食而起﹐極險。爭訟﹕先發者勝。投謁﹕賓主不和。出行﹕陸路差可。行人﹕有信。捕獲﹕夜占可捕﹐晝占捕役與賊相通。兵戰﹕有驚險﹐宜愼。墳葬﹕龍虎相生﹐上乘長生﹐大吉。

畢法云﹕旺祿臨身徒妄作﹐虎視逢虎力難施﹐簾幕貴人髙甲第。集要云﹕此名虛一待用格﹐蓋戌午本爲火局﹐止少一寅﹐吉凶之事﹐必待寅日方應。課經云﹕晝占簾幕臨支﹐考試定然中式。纂義云﹕申常臨支﹐當有一人送物來家。

己酉日第三局幹上巳

課體﹕蒿矢﹐狡童﹐不備。

課義﹕破碎乘巳﹐三傳無益﹐捨此歸家﹐終受疲役。

解曰﹕幹上巳火﹐𨿽曰生气﹐但爲破碎之神。發用旬空﹐中陷空鄕﹐末傳亥財能助初鬼﹐且夜占乘元﹐豈利取財。乃捨之而趨歸本家﹐則幹加支而被支脫﹐非惟無益而又有損﹐自始至終﹐疲役甚矣。

斷曰﹕蒿矢之卦﹐發用空亡﹐福淺禍輕。傳課五陰﹐三傳自晝而夜﹐盡爲昏迷。且天將後蛇合武﹐利小人而不利君子。晝占狡童﹐亦恐夫婦異心﹐各懷邪妄。惟喜上神靑龍生幹﹐憂可釋而驚可解也。

天時﹕課傳皆陰﹐主陰。家宅﹕幹臨支而遭敗脫﹐人衰宅旺之象﹔頭上復乘破碎﹐主有虛耗。功名﹕不利。求財﹕無益。婚姻﹕不備之課﹐又屬純陰﹐不吉。胎產﹕陰極陽生﹐孕主男產﹐有厄。疾病﹕脾經之病﹐或起於飲食驚疑﹐以致虛脫﹐有解。爭訟﹕可和。出行﹕靑龍生气乘幹﹐陸路吉。行人﹕幹來入宅﹐卽歸。捕獲﹕晝占盜神是未﹐在西南沽買家。兵戰﹕幹臨支而爲支脫﹐支脫幹而陰不備﹐主客皆不利。

畢法云﹕六陰相繼盡昏迷﹐龍加生气吉遲遲。課經云﹕幹上巳﹐六月占巳爲生气﹐晝將靑龍﹐乘生幹之神﹐徐徐獲福。指掌賦云﹕卯丑亥名斷澗﹐義利分明。集義云﹕卯丑亥三旬空亡﹐乃捨益求損之象﹐名爲抱雞不鬥。

己酉日第四局幹上辰

課體﹕元首﹐髙蓋。

課義﹕祿來生身﹐交互忻忻﹐夜傳可用﹐晝將更旬。

解曰﹕午乃旺祿臨支﹐交車相合﹐而又三傳遞助生身﹐非交互忻忻乎。但夜貴午乘太陰﹐所以爲美。若晝將中末旣爾空陷﹐而發用復乘天空﹐則必更旬而後可用也。

斷曰﹕髙蓋乘軒之卦﹐乃富貴榮昌之象。三傳自末生身﹐凡謀皆吉。但支則受克﹐幹則被墓﹐辰午又自刑﹐且夜占兩勾夾幹﹐三傳刑沖空陷。大抵初𨿽交合﹐後恐不利耳。

天時﹕火空則明﹐大晴。家宅﹕宅上得祿生幹﹐亨吉。功名﹕發用旺祿生幹﹐又髙蓋乘軒﹐大吉。求財﹕出旬再圖﹐恐不易得。婚姻﹕可卜偕老。胎產﹕孕主女﹐產易生。疾病﹕心經之疾﹐難愈。爭訟﹕可不終訟。投謁﹕賓主不投。出行﹕水路利於陸路。行人﹕未回。捕獲﹕夜占盜神是寅﹐捕者當在東方樹林空地。兵戰﹕客主皆不利。

畢法云﹕權攝不正祿臨支﹐不行傳者考初時。課經云﹕辰加幹爲交車三合﹐凡交關用事。必有姦私﹐或相交涉二三事。神定經云﹕幹上辰𨿽與支生合而卻墓幹﹐支上午𨿽與幹生合而卻克支﹐縱有生旺之名﹐反作衰敗空耗矣。壬髓經云﹕初傳克末成者罕﹐末克初傳事可成。

己酉日第五局幹上卯

課體﹕涉害﹐從革。

課義﹕身旣受克﹐破碎傷宅﹐三傳全脫﹐勞心費力。

解曰﹕卯爲日之鬼﹐臨幹克幹。巳乃破碎煞﹐臨支克支﹐身宅俱受傷矣。三傳全金﹐盜脫幹气﹐凡所作爲﹐徒勞心力而已。蓋課中有鬼﹐則子孫爲救神﹐課中無鬼﹐則子孫爲脫气。此課幹上𨿽鬼﹐卻爲旬空﹐旣空不煩金制﹐故爲脫气而不作救神也。

斷曰﹕傳會三合﹐事關眾人﹐課名從革﹐謀多更攺。卯加巳乃日幹之明鬼﹐而發用支上之巳遁乙﹐爲日幹之暗鬼。動輒遇鬼﹐不惟無益﹐猶有受人脫賺之虞。如占交易等事﹐後必參商。若先有不和﹐後卻相合。

天時﹕水空主晴。家宅﹕破碎克宅﹐宅主崩損。宅空鬼臨幹﹐人多虛病。功名﹕官空從革﹐當遭革職。求財﹕徒費心力。婚姻﹕不吉。胎產﹕有墮胎之患。疾病﹕病屬心經﹐身患虛怯﹐初起可愈﹐久病甚凶。爭訟﹕干支各被上克﹐兩家皆被刑責。出行﹕行意不決。行人﹕久出恐因女色喪身。捕獲﹕晝占盜神是巳﹐當是鑪匠師巫之類﹐向系積賊。兵戰﹕不利。

畢法云﹕干支全傷防兩損﹐虎臨幹鬼凶速速。纂要云﹕日幹之鬼﹐上乘白虎者﹐凡占凶禍速極。惟鬼值空亡﹐或坐於鬼方﹐或坐於生方﹐及虎之陰神能制虎者﹐𨿽目下有災﹐後卻無畏也。

己酉日第六局幹上寅

課體﹕驀越﹐斬關。

課義﹕初財中祿﹐不從所孟﹐閉口臨絕﹐暗財可逐。

解曰﹕初傳之亥﹐乃日財也。入墓而與蛇內戰。中傳之午﹐乃日祿也﹐臨絕而受克乘空﹐皆不從所孟也。末傳醜乃旬尾﹐遁癸爲財﹐若能閉口隨時﹐其中可以暗逐。

斷曰﹕驀越之課﹐五行投墓﹐止宜解憂釋惑結絕舊事。日徳臨身﹐卻爲空鬼﹐將復乘空﹐所謂空上逢空也。天罡臨支﹐𨿽與支生合﹐乃是墓神覆宅。若求生意﹐總屬虛無。

天時﹕五行投墓﹐主晴。家宅﹕墓神覆宅﹐陰財內戰﹐主因酒食而起驚疑。功名﹕官空不利。婚姻﹕不成。胎產﹕二陰包陽﹐男孕產順。疾病﹕晝占肺經受病﹐宜瀉心﹔夜占脾經受病﹐宜瀉肝。爭訟﹕卽散。出行﹕水陸皆不宜。行人﹕卽回。捕獲﹕盜在正東﹐與人口角。兵戰﹕彼此不利。

畢法云﹕空上逢空事莫追。指南﹕丙子三月﹐戌將卯時刑部被逮﹐占出獄曰﹕目今不能脫難﹐交四月甲戌日巳時方可出獄。其人曰﹕指日卽出矣。曰﹕發用驛馬坐墓﹐且赤鳥犯歲君﹐如早上疏﹐旨意必駁。三月司馬上疏﹐旨意果駁。四月上疏﹐依擬脫難。蓋因四月建巳﹐衝初傳墓中驛馬﹐方有出獄之應耳。三才賦云﹕驛馬入垣﹐所占迅速。中黃經云﹕馬見巳亥在路岐。

己酉日第七局幹上醜

課體﹕反吟﹐龍戰。

課義﹕俱空俱鬼﹐何勞金制﹐晝將元合﹐逢私口閉。

解曰﹕初末俱鬼﹐幸得旬空﹐不待金制﹐其鬼自消。倘用晝將﹐元合臨門﹐天后居日﹐必主陰私之事﹐往來勾引。癸丑在幹﹐惟宜閉口﹐免致災迍。

斷曰﹕柔日反吟﹐事非一端。三傳卯酉﹐應主門戶動搖。禍自外來﹐事從下起﹐然來去皆空。𨿽反覆靡寧﹐究爲孟動不動之象。常人相宜﹐仕宦最忌。

天時﹕傳課皆陰﹐陰而無雨。家宅﹕支空乘元﹐失脫難免。功名﹕宜退不宜進﹐恐有風波之險。婚姻﹕晝將後合元武﹐女子不潔。胎產﹕課傳皆陰﹐胎上乘陽﹐孕主男﹐產防厄。疾病﹕病有兩癥相侵﹐久病大凶。爭訟﹕不成訟。出行﹕無依卦﹐不吉。行人﹕卽回。捕獲﹕晝占酉爲盜神﹐主西方女人作綫﹐難獲。兵戰﹕三傳全空﹐不利。

畢法云﹕來去俱空豈動移。纂要云﹕反吟課﹐如三月占﹐生气克日主病﹐爲幸中不幸。死气生日主生﹐爲不幸中幸。又云﹕卯加酉﹐晝占鬼乘元武脫气發用﹐來意必占失脫。課經云﹕九醜己酉日丑加幹﹐四仲發用﹐凡四仲時占丑臨幹﹐加四仲上發用爲九醜。

己酉日第八局幹上子

課體﹕涉害﹐絕嗣。

課義﹕課傳內戰﹐晝貴相眷﹐虎隨遁鬼﹐絕嗣尊殄。

解曰﹕三傳四課﹐皆被下賊﹐夾克內戰﹐非有窩犯之私﹐必有家庭之訟。晝貴臨幹作財﹐似得貴人眷顧之意。然末傳之巳﹐遁鬼乘虎﹐災殃必甚。況卦名絕嗣﹐若占長上﹐定主災殄也。

斷曰﹕涉害之課﹐凡事艱難﹐必有稽遲歲月﹐歷盡風霜之象。占者得此﹐所謂苦盡甘來也。三傳不離四課﹐義主循環。徳神坐宅﹐晝貴臨身﹐可以凶化爲吉。占官者當從微而顯﹐迆邐遷轉﹐不能一蹴登於要津也。

天時﹕傳課下賊﹐內戰主陰。家宅﹕徳入宅貴臨身﹐人宅俱寧。功名﹕主有遷轉。求財﹕晝占貴人之財可得﹐但夾克恐不能多。婚姻﹕靑後比和﹐課傳皆吉﹐晝占尢妙。胎產﹕孕主男﹐產易生。疾病﹕虎乘遁鬼甚危﹐然喜寅空﹐久病難﹐治暴病不妨。爭訟﹕可解。出行﹕有阻。捕獲﹕晝占在西方郵亭左右﹐造車匠人家。兵戰﹕晝占吉﹐夜占凶。

畢法云﹕虎乘遁鬼殃非淺。課經云﹕子爲晝貴臨身﹐朱雀乘戌克貴﹐不可告貴請托﹐必貴人忌憚﹐而不肯用事。若占文書事﹐尢非所宜。曾門經云﹕四下賊上﹐法曰絕嗣。亡其先人﹐孤獨無嗣﹐宜爲主人利天后起。邵公詩云﹕鬼在鬼方無所畏﹐鬼居鬼上不須憂。

己酉日第九局幹上亥

課體﹕曲直﹐重審﹐狡童。

課義﹕利刃置蜜﹐舐之無益﹐只宜慷慨﹐凶災自釋。

解曰﹕亥爲日財﹐臨身可羨。三傳全木﹐而亥乃木之長生。取之則引起眾鬼﹐如蜜在刀上﹐舐之必有害也。不若慷慨以投卯﹐反與鬼混合爲一﹐免罹於禍。故凡攜金禱貴﹐散財濟眾﹐凶災皆可釋也。

斷曰﹕曲直之課﹐事多冗雜。三傳全鬼﹐止利占官。亥財貪生﹐須防欺詐。中末空陷﹐事亦鮮終。夜將初合末後﹐是名狡童﹐乃男誘女之象。夏月占此﹐主有陰私不正之事。春占木旺﹐空亦無礙。

天時﹕傳課皆陰﹐中末空陷﹐陰而無雨。家宅﹕人宅平安﹐但不聚財。功名﹕木局傷幹﹐止宜納粟求官。婚姻﹕不宜。胎產﹕胎坐長生﹐又作旦貴﹐孕生貴子﹐但產不速。疾病﹕脾經受病﹐或腿足痿痺﹐難愈。爭訟﹕先曲後直﹐防遭械杻。出行﹕陸路更吉。行人﹕三合卽歸。捕獲﹕晝占在東方﹐喜慶宴會家。兵戰﹕不利。

畢法云﹕用破身心無所歸﹐六陰相繼盡昏迷。指掌賦云﹕亥卯未爲曲直﹐當舉直錯枉。雲霄賦云﹕天門木戶﹐相見兩和﹝卯加亥﹞﹔醴酒元漿﹐相調兩便﹝未加亥﹞。

己酉日第十局幹上戌

課體﹕蒿矢﹐三交﹐斬關。

課義﹕弓矢斯張﹐蒿箭何防﹐那堪墮矢﹐驚恐無傷。

解曰﹕發用蒿矢逢空﹐矢已墮矣。中午旺祿﹐𨿽坐於空﹐末傳之鏃﹐盡被火克﹐灰飛煙滅﹐復何傷之有。

斷曰﹕蒿矢禍福皆輕﹐𨿽交車六害﹐刑幹脫支﹐未爲凶象。況陰神互作六害﹐𨿽危有救。發用官鬼臨子﹐逢春或攺旬﹐破財求官甚吉。

天時﹕大晴。家宅﹕日鬼作支之陰辰發用﹐不寧。功名﹕主有虛驚。求財﹕出旬再圖。婚姻﹕晝占可用﹐夜占更吉。胎產﹕二陰包陽﹐孕男﹐產速。疾病﹕腎經受病﹐或病起飲食﹐宜治脾。爭訟﹕鬼空﹐訟可解。出行﹕馬戀長生﹐恐不成行﹐行則陸路吉。行人﹕天罡加季卽至。捕獲﹕晝占盜在正南空馬房中。兵戰﹕不利。墳葬﹕冬占發財發貴。

畢法云﹕空上逢空事莫追。指南﹕己卯六月未加辰占病﹐曰﹕太歲發用作日破﹐目今無妨﹐但醫神發用克日﹐用藥不當。木火爲虎鬼﹐脾肺受病﹐未能脫體﹐須平肝淸心﹐可以漸愈。卯爲死我門﹐酉爲生我戶。宜避初就末﹐可向空門求接命延年之術﹐否則壬午春﹐必有他虞矣。支上見胎神﹐家有妊婦。當二男一女﹐以行年推之﹐丁未生女﹐壬子﹑甲寅皆生男﹐後悉驗。

己酉日第十一局幹上酉

課體﹕元首﹐不備﹐間傳﹐閉口﹐出產。

課義﹕陰私疊有﹐獨存閉口﹐晝虎遁鬼﹐兩貴皆醜。

解曰﹕傳課純陰﹐而後合元武疊見﹐定主陰私之事﹐不一而足。中末皆空﹐獨存初傳癸丑。閉口之卦﹐事有難言。如用晝將﹐末傳巳火﹐遁乙乘虎﹐災殃必重﹐縱空難解。晝貴入獄﹐夜貴臨午﹐兩貴皆傷﹐俱不可幹﹐所以醜也。

斷曰﹕間傳之課﹐進步艱難。五陰相繼﹐不利公幹。酉支脫己幹之气﹐卻生所乘之亥水﹐而己土反取以爲財﹐是卽畢法所謂取還魂債也。占者得此﹐索取舊逋爲宜。但旣脫又空﹐耗失之事﹐亦不能免。

天時﹕純陰課﹐主陰。家宅﹕干支各乘脫气﹐元武又動﹐防虛耗及盜賊。功名﹕不利﹐且宜謹言。求財﹕索債可得﹐但須費力。婚姻﹕後合重疊入傳﹐不吉。胎產﹕孕防損﹐產不利。疾病﹕閉口卦﹐又爲出戶﹐甚凶﹐若晝占虎乘遁鬼﹐祿復乘空﹐必不能愈。爭訟﹕可以講和。出行﹕不利。行人﹕驛馬入宅﹐卽至﹔遠者酉亥月到。捕獲﹕夜占在北方武臣貴家。兵戰﹕利詭詐﹐不利聲討。

畢法云﹕兩貴受克難幹貴﹐虎乘遁鬼殃非淺﹐脫上逢脫防虛詐。酉從魁也﹐爲亞魁星。天盤酉臨年命日幹﹐占試必中。指撐賦云﹕丑卯巳爲出戶﹐春雷震蟄。祕要云﹕諸占於酉日取應。

己酉日第十二局幹上申

課體﹕重審﹐三奇﹐進茹。

課義﹕進進退退﹐先憂後喜﹐訟禁病脾﹐求財可以。

解曰﹕三傳水局脫支﹐作日之財﹐但被戌土刑幹﹐致進退維艱。然幹乘長生﹐財終可取﹐所以先憂後喜也。末傳閉口﹐訟事所忌。傳財太旺﹐病則在脾﹐而求財則大可用也。

斷曰﹕課傳三奇﹐萬事和合﹐刑殺亦所不忌﹐卦之最吉者也。主士有奇遇﹐官必超擢﹐庶民亦消禍獲福。惟宅上逢害﹐奴婢恐有陰私動搖耳。幹上長生﹐晝占乘常﹐來人當占婚姻之喜﹐或有賞賜財帛之事。

天時﹕水爻發用﹐有雨。家宅﹕人宅平安﹐須防奴婢姦逃。功名﹕連珠三奇﹐當以異政超擢。求財﹕三傳皆財﹐求之必得。婚姻﹕良姻可諧。胎產﹕孕產並利。疾病﹕主腹痛脾泄﹐當得良醫。爭訟﹕當解散。出行﹕水陸皆利。行人﹕卽回。捕獲﹕北方尋之可得。兵戰﹕利用奇兵取勝。

畢法云﹕尊崇傳內遇三奇。課經云﹕丑加子爲腹胎﹐胎在腹中也。如天盤之醜﹐作空坐空﹐占產生速﹐占孕必損。纂要云﹕申爲夜貴加幹﹐朱雀乘午克之﹐不可告貴幹托﹐必遭貴人忌憚﹐占用文書事尢忌。纂義云﹕丑年月占﹐主小口有災。

庚戌日第一局幹上申

課體﹕伏吟﹐元胎。

課義﹕晝祿虎嚙﹐告貴難說﹐動陷鬼鄕﹐弄巧成拙。

解曰﹕日祿晝乘白虎﹐祿馬虎嚙﹐不可守也。進取中傳之財﹐又值空亡﹐且乘螣蛇﹐反助末傳官鬼﹐是引入鬼鄕矣﹐豈非弄巧成拙乎。貴人升堂﹐有泰山巖巖之象﹐人見殊難。況醜乃閉口﹐安能罄所孟言耶。

斷曰﹕自任之卦﹐天地如一。幹上徳祿﹐乘馬帶虎發用﹐靜中生動。傳中城吏全逢﹐末得長生作官﹐名利咸宜﹐動爲皆吉。惜中空爲斷橋折腰﹐事恐中止﹐或當攺途。

天時﹕水母帶馬發用﹐因風而雨。家宅﹕人亨宅旺﹐須防小人。功名﹕徳祿帶馬臨幹發用﹐當攺動﹐吉。求財﹕費力。婚姻﹕斷橋課﹐不成。胎產﹕胎上神陰﹐女孕產速。疾病﹕肝經受病﹐或腹疾﹐恐淹纏。爭訟﹕不利。出行﹕水陸並利﹐始終相合﹐但中傳財空﹐塡實乃佳。行人﹕斬關乃出行之象﹐白虎爲道路之神﹐乘馬臨幹發用﹐未能卽回。捕獲﹕本家奴僕或軍人﹐穿半黃牛白衣。兵戰﹕折腰不利。

畢法云﹕賓主不投刑在上。指南﹕午將午時占病﹐曰﹕丁巳日不能生矣。蓋因祿馬發用﹐入中傳空絕之鄕。病人見驛馬﹐乃神气出遊之象。課傳元胎﹐主別處投胎。虎鬼臨處爲畏期﹐課傳旣無天醫﹐而末傳巳火克日﹐故以是日決之。

庚戌日第二局幹上未

課體﹕蒿矢﹐退茹。

課義﹕未午巳辰﹐俱火克身﹐常人深畏﹐仕宦欣欣。

解曰﹕午巳辰﹐火局也。未𨿽育幹﹐乘丁凶動﹐是克我者眾矣。常人占之﹐病訟連綿﹐豈不深畏。若仕宦逢此﹐官爻重疊﹐祿位頻遷﹐所以欣欣也。

斷曰﹕發用蒿矢﹐喜傳克金鏃﹐且始終相生﹐凡事憂可變喜。但金日逢丁未與支刑﹐而三傳助刑伐徳﹐又被酉刃臨支脫害。占者主有陰私小口之咎﹐火光之災。

天時﹕傳課俱火﹐大晴。家宅﹕金日逢丁﹐病訟難免﹐更防刑傷﹐於母尢切。功名﹕官星疊見﹐徳祿乘馬﹐升遷大吉。求財﹕龍合並見﹐最吉﹐但須見利思義。婚姻﹕吉﹐女子貌白而美﹐性好飲。胎產﹕女孕﹐產有虛驚﹐不妨。疾病﹕肝肺兩經之病﹐可速治之。爭訟﹕甚凶﹐幸有解。出行﹕水路吉。行人﹕驛馬臨門﹐卽回。捕獲﹕在正西酒店內﹐有女子掌櫃。兵戰﹕丁神臨幹﹐全火克申不利。墳葬﹕防有刑傷﹐卻能發丁。

畢法云﹕金日逢丁凶禍動。三車一覽云﹕諭大師在祥符寺﹐一人酉加戌占疑﹐曰﹕庚日羊刃在酉﹐酉爲金﹐戌爲足﹐恐爲刀斧傷足。其人固秀才﹐讀書有名聲﹐實爲積盜。後事敗﹐太守刖其足。又一人占出入﹐酉加卯爲行年﹐曰﹕羊刃得手﹐懼有所傷﹐不出月內﹐其人果斷其手﹐蓋酉爲刃﹐卯爲手也。

庚戌日第三局幹上午

課體﹕元首﹐不備﹐勵徳。

課義﹕末助初神﹐徒爲怨憎﹐居尊禮下﹐避難逃生。

解曰﹕午爲日鬼﹐寅乃午之長生﹐助初克幹﹐是卽教唆人也。幸作旬空﹐力弱不能相助﹐徒取怨憎而已。然庚則已畏矣﹐故屈尊禮下投干支上﹐俯就支生以避斯難﹐所謂避難逃生也。

斷曰﹕元首之卦﹐以尊制卑﹐大順之象。事從外來﹐起於男子。幹祿臨支﹐俯就於人﹐不免受其屈曲。四課陰不備﹐物必偏缺﹐事不周全。傳課六陽﹐凡百謀爲﹐利公幹而不利營私。

天時﹕傳課皆陽﹐大晴。家宅﹕徳祿坐宅﹐宅旺人亨之象。功名﹕靑龍作官﹐末得長生扶助﹐大吉。求財﹕無甚利益。婚姻﹕陰不備﹐不宜。胎產﹕胎神空﹐防有損﹔支脫幹﹐占產速。疾病﹕肝經受病﹐酬香火之神可愈。爭訟﹕先訟者利。投謁﹕恩中有害﹐未盡美也。出行﹕馬作祿徳﹐利往求官﹐水路更吉。行人﹕驛馬入宅﹐卽回。捕獲﹕西方師巫道士及醫人之類﹐內有女人﹐後鄰有酒店。兵戰﹕利客不利主。

畢法云﹕權攝不正祿臨支﹐六陽數足須公用﹐避難逃生須棄舊。課經云﹕末助初克﹐入於空亡﹐其教唆人必自敗露﹐俗云枉做惡人也。要覽云﹕三傳午辰寅成合之期﹐在戌月日必應。纂義云﹕龍乘午臨幹﹐子未月占主妾有孕﹐否則家有孕婦。

庚戌日第四局幹上巳

課體﹕元首﹐元胎。

課義﹕一毀一譽﹐全是亥水﹐朝屬長生﹐暮屬幹鬼。

解曰﹕末傳亥水﹐明克巳火爲救神﹐而迆邐遞生﹐又爲禍首﹐是一亥而毀譽殊也。幹上巳火﹐晝乘勾土﹐則爲長生。夜乘雀火﹐則爲官鬼﹐是一巳而生殺判也。

斷曰﹕元胎之卦﹐中末空陷。亥乃子爻﹐空則如胎之不育﹐事主少濟。然考之初時﹐巳爲庚之長生﹐臨幹發用。又三傳遞生﹐若占官祿必蒙薦揚。干支交互相生﹐合本營生﹐亦所最宜。總俟寅年月日﹐塡實爲佳。

天時﹕火爻發用﹐水爻落陷﹐主晴。家宅﹕人宅交互相生﹐平安之象。功名﹕獨畱官星﹐作幹之長生﹐前吉後衰。求財﹕不易得。婚姻﹕甚佳﹐但恐難成。胎產﹕胎上神屬陰﹐孕主女﹐干支交互相生﹐產主難。疾病﹕辰上見未﹐傷食﹑翻胃﹑吐逆﹐遲久方愈。爭訟﹕不利﹐防人欺負。出行﹕水路稍吉。捕獲﹕西南方近井處﹐酒飯店中可獲。兵戰﹕不利。墳葬﹕中有蛇穴或空壙。

畢法云﹕三傳遞生人薦舉﹐不行傳者考初時。神定經云﹕末傳亥子克初傳巳鬼﹐又迆邐生巳克幹﹐謂之人前兩面刀﹐毀譽在於反覆。纂要云﹕日鬼乘朱加幹﹐朝官防有彈章﹐上書必受責黜﹐臨年命亦同。

庚戌日第五局幹上辰

課體﹕重審﹐潤下。

課義﹕晝火丙午﹐傳水可倚﹐事防再興﹐宜絕後慮。

解曰﹕午火遁丙以克庚幹﹐三傳水局乃庚之子孫﹐故可倚以爲救。但干爲辰墓所覆﹐反有以敵水矣。事必復興﹐可不思患預防﹐以杜絕其後慮乎。

斷曰﹕潤下之卦﹐流動爲宜﹐干支彼此乘生﹐各有生气。𨿽辰午皆自刑﹐然亦相生﹐不過自心懊惱耳。幹鬼臨支﹐夜乘天后﹐妻妾不免小災。晝占乘虎﹐名爲催官﹐到任極速﹐臨於宅上﹐亦且極近。傳將晝夜皆屬水神﹐克制官星﹐主眾人不悅。𨿽有幹上之辰克墓﹐身心總不亨嘉。

天時﹕潤下主雨。家宅﹕虎坐中堂﹐幸得傳制﹐然元墓覆幹﹐耗竊不寧。功名﹕官受傳克﹐墓神覆日﹐不無昏晦﹐喜中傳徳祿﹐帶馬不妨。求財﹕薄而遲。婚姻﹕不吉。胎產﹕傳課純陽﹐主女﹐幹脫支﹐產速而易。疾病﹕肺經受病﹐有救﹐不妨。爭訟﹕晝占神克將﹐凶。出行﹕傳𨿽三合﹐墓爲歸計﹐且干支上神自刑﹐不佳。行人﹕卽歸。捕獲﹕北方漁屠之類﹐或同姓子侄。兵戰﹕晝占凶﹐夜占吉。

畢法云﹕虎乘遁鬼殃非淺﹐互生俱生凡事益﹔合中犯煞蜜中砒﹐三傳遞生人薦舉﹔賓主不投刑在上﹐六陽數足須公用。課經云﹕三合犯殺﹐卽諺云笑裏刀也﹐主恩中有變﹐合中有破。𨿽屬我事﹐亦彼人中阻。

庚戌日第六局幹上卯

課體﹕比用﹐蕪淫。

課義﹕交關致禍﹐巳不生我﹐斫朽木輪﹐三傳俱火。

解曰﹕幹上卯克支﹐支上巳克幹﹐交車相克﹐故曰交關致禍。巳乃庚之長生﹐旣被子克﹐復爲戌墓﹐焉能生我。夫卯﹐木也﹐空則朽矣。卯加於庚﹐是名斫輪﹐今卯木旣空﹐是朽木而斫之也﹐鮮不摧拉矣。戌爲火墓﹐巳爲火神﹐而子則鼠遁爲丙﹐坐於火鄕。晝乘火將﹐是三傳俱火﹐庚金何可當哉。

斷曰﹕蕪淫之卦﹐干支上神相生﹐又交相合﹐似乎式好無尢。然庚孟從戌﹐卻憂巳克。戌來就庚﹐又畏卯侵﹐彼此相好而各相背﹐有恩中生害之象。初傳六合﹐將遭夾克﹐主事不由己﹐虛而不實。

天時﹕大晴。家宅﹕太常入宅﹐晝占防有孝服。功名﹕晝占吉。求財﹕難得。婚姻﹕不諧。胎產﹕胎神臨絕受克﹐孕防有損﹐產卽生。疾病﹕心經受病﹐齒痛嘔血之類﹐暴病不妨﹐久病凶。謀望﹕經營無成﹐憂喜不實﹐當思變計。爭訟﹕極凶有解。出行﹕有阻﹐末傳遊都脫幹﹐遁丙來克﹐並有盜賊之憂。行人﹕未至。捕獲﹕賊在北方近水樓閣﹐正與人涉訟或哭泣。兵戰﹕不利﹐愼之。

畢法云﹕朽木難雕別作爲﹐初遭夾克不由己。課經云﹕卯加庚課﹐乃笑中刀也。匿怨而友﹐如相交涉﹐必至爭訟。三才賦云﹕河魁從魁化六合﹐奴婢逃亡。

庚戌日第七局幹上寅

課體﹕反吟﹐元胎﹐斬關。

課義﹕七虎夜逢﹐釋散災凶﹐幹乘空絕﹐身坐絕空。

解曰﹕幹上寅乘夜虎﹐二課申亦爲虎﹐三傳初末﹐與干支共逢七虎。然來去俱空﹐𨿽凶亦散也。金長生在巳而絕於寅﹐木長生在亥而絕於申﹐各乘空絕絕空﹐凡事豈利謀爲哉。

斷曰﹕斬關非安居之象﹐無依乃反覆之形。凡事總無憑藉﹐成敗無常﹐所謂髙岸爲谷﹐深谷爲陵者也。中傳徳喪祿絕﹐馬復陷空﹐孟免悔吝﹐其惟哲士知機﹐達人安命乎。

天時﹕晴﹐申日有風。家宅﹕元武臨支﹐宅必欠寧。功名﹕徳喪祿絕﹐來去皆空﹐不利。求財﹕見在之財已空﹐豈能求外來之財﹐如必孟求之﹐反費己財。婚姻﹕反吟不宜﹐亦不成。胎產﹕胎空﹐孕有損﹐產有厄。疾病﹕病在脾﹐當有兩病相侵。爭訟﹕先告者勝﹐可以消散。出行﹕馬臨絕地﹐宜靜不宜動。行人﹕反吟﹐久出主歸﹐當歸反滯。捕獲﹕西方健奴﹑軍吏作賊﹐或弄狗乞人。兵戰﹕不利。

畢法云﹕來去俱空豈動移﹐晝夜貴加求兩貴。祕要云﹕申生人占病﹐謂之人入鬼門﹐凶多吉少。心鏡云﹕無依卦﹐逃者遠尋﹐合者分散。巢攺別林﹐官須易位。袖中金雲﹕反吟主事帶兩途﹐晝占申乘龍﹐隔墻有禍。寅乘後﹐有遠路文書往來之事。

庚戌日第八局幹上醜

課體﹕知一。

課義﹕昆弟及己﹐占病必死﹐丙虎晝逢﹐申在棺裏。

解曰﹕發用申金﹐乃庚之本身及庚之兄弟也。末傳午火遁丙﹐晝乘白虎克之﹐凶災必重。況中傳丑墓覆日﹐申又坐於卯宮。如三月占之﹐申乘死气入棺﹐病者其能免乎。

斷曰﹕知一之課﹐事有兩端。貴人臨身生身﹐三傳遞生﹐徳馬發用﹐幹貴求名﹐最亨最利。但傳墓入墓﹐丑爲破碎﹐又爲旬尾墓日﹐恐己心蒙昧﹐節目未周﹐致貴人閉門耳。諸當察言觀色﹐勿致失口﹐乃協交情。

天時﹕靑龍入墓﹐晴。家宅﹕支上乘卯空克﹐陰小不寧﹔如十月占﹐夜將死气作太常﹐入宅克宅﹐主有內孝服動。功名﹕徳祿𨿽空﹐官爻乘虎遞生﹐吉。求財﹕利微。婚姻﹕財空﹐不吉。胎產﹕孕主女﹐胎空入墓﹐恐有損﹐產易。疾病﹕極凶﹐然有救。謀望﹕凶事易散﹐好事難成。爭訟﹕彼此俱損。出行﹕驛馬𨿽乘徳祿﹐然傳墓入墓﹐未克稱心。行人﹕驛馬發用臨門﹐立至。捕獲﹕西方婢女﹐聞雞聲已散﹐難獲。兵戰﹕不利。

畢法云﹕虎乘遁鬼殃非淺﹐三傳遞生人薦舉﹐華蓋覆日人昏晦。中黃經云﹕丑入午傳多詛咒。指掌賦云﹕醜遇天空爲矮子﹐會申名爲和尙。玉成歌云﹕天驛二馬爲初用﹝二八月申爲天馬﹞﹐參星白虎動行神﹝申爲參星﹞。又云﹕墓神加日身災滯。

庚戌日第九局幹上子

課體﹕涉害﹐潤下﹐勵徳﹐六儀。

課義﹕被子息壞﹐性多懶懈﹐動坐生方﹐索還魂債。

解曰﹕庚金被水局脫气﹐且生起寅木克戌﹐是身與家皆被子息所壞﹐以致气虛力疲﹐作事懶懈。然庚動而加辰﹐坐於生方﹐三傳𨿽盜幹﹐卻生寅木作財。如人先曾有施於人﹐今卻不意而得﹐是謂索取還魂債也。

斷曰﹕六儀之課﹐本爲吉徵﹐又系三合﹐事有成局。貴人立二八爲勵徳﹐利君子而不利小人。傳課純乎六陽﹐利公事而不利私事。庚金上生子水﹐子水復上生靑龍﹐脫上逢脫﹐虛詐宜防。幹上乘蛇﹐驚疑不免。

天時﹕潤下﹐主雨。家宅﹕人多怯弱﹐宅主虛耗。功名﹕儀神發用﹐中傳日徳祿馬交馳﹐甚吉﹔但三傳克官﹐不可妄動。求財﹕宜索舊債。婚姻﹕佳偶可諧﹐但恐難成。胎產﹕胎坐長生﹐占孕大宜﹐占產不利。疾病﹕病屬虛癥﹐或脾家受風﹐初起卽愈﹐久難痊。謀望﹕事主遲滯憂患之事﹐難釋。爭訟﹕三合﹐當講和。出行﹕六儀課又馬帶徳祿﹐利有攸往。行人﹕在途將歸。捕獲﹕賊在西方道路旁﹐或金鐵之場。兵戰﹕不利。

畢法云﹕六陽數足須公用﹐脫上逢脫防虛詐。課經云﹕庚戌日辰加子發用﹐曰察微格。占者恐人不仁﹐或小人有謀害之意﹐思患預防﹐庶幾無慮。指掌賦云﹕辰申子爲呈斗﹐玩陰陽於天象。

庚戌日第十局幹上亥

課體﹕彈射﹐元胎﹐空亡。

課義﹕先失後得﹐費盡心力﹐兩貴常怒﹐好惡無迹。

解曰﹕幹上亥水本爲脫气﹐卻生初傳財爻﹐故主先失後得。但初傳財值旬空﹐中傳官入空鄕﹐末傳驛馬﹐望風捕影﹐勞心費力﹐孟得而不能得也。醜爲晝貴在支﹐未爲夜貴在辰﹐兩貴入獄﹐幹之必怒。然發用空亡﹐吉凶皆不成﹐好惡總無迹也。

斷曰﹕彈射之課﹐禍福本輕﹐發用又空﹐尢爲無力。貴人刑宅﹐幹復乘脫﹐非有官事﹐卽有盜侵。宅陰天罡乘元﹐亦防走失。末傳徳祿坐於長生而爲驛馬﹐若春占木旺﹐塡實寅卯﹐前程萬里﹐利有攸往矣。

天時﹕亥水坐長生﹐雨小而久。家宅﹕夜占兩空夾墓覆宅﹐恐長上不寧。功名﹕官空不利﹐晝占稍吉。求財﹕利輕。婚姻﹕財空不宜成。胎產﹕二陽包陰﹐幹上又屬陰神﹐孕主女﹐支脫幹﹐產易。疾病﹕虎鬼空﹐初病卽愈﹐久病凶。爭訟﹕晝貴入獄刑支﹐夜勾脫幹﹐兩造俱不利。出行﹕恐防盜賊。行人﹕卽歸。捕獲﹕盜在西方。兵戰﹕不利。

畢法云﹕賓主不投刑在上。袖中金雲﹕日遙克神﹐名曰彈射。二課發用﹐乃爲自戰﹐作事無力﹐多虛少實。金匱經云﹕交俱不入﹐當從獨立。注云﹕神來克日﹐禍從外來﹔日往克神﹐禍從內起。

庚戌日第十一局幹上戌

課體﹕重審﹐間傳﹐不備﹐向陽﹐贅婿。

課義﹕支戌來生﹐坐守卽亨﹐稍畏元武﹐止步休行。

解曰﹕支戌上門來生庚幹﹐名自在格﹐坐享其利﹐不求亨而自亨矣。晝夜乘元﹐𨿽若可畏﹐然不妄動﹐亦可以聊生也。

斷曰﹕向三陽之卦﹐自暗入明﹐始凶後吉之象。但初傳脫气﹐夜乘白虎。中傳財空﹐晝乘螣蛇。末傳生气陷入空鄕。𨿽貴登天門﹐罡塞鬼戶﹐謀爲未必有益。幸支加幹而生幹﹐上乘元武﹐名元武現形。止當隨時任運﹐庶無他慮。又課名贅婿﹐凡占身不自由。

天時﹕向三陽﹐微有雨而終晴。家宅﹕重審事多不順﹐支神乘元就幹﹐婦人有私通之事。功名﹕向三陽﹐可成。求財﹕財帶靑龍﹐寅日可得。婚姻﹕後合﹐不宜。胎產﹕女孕﹐產速。疾病﹕心經受病﹐未能卽愈。爭訟﹕難散。出行﹕陸路差吉﹐然遊都發用﹐須防盜賊。行人﹕遲滯未歸。捕獲﹕恐是本家子弟或漁屠人﹐在北方。兵戰﹕宜靜不宜動。

畢法云﹕不行傳者考初時。課經云﹕辰爲天罡﹐寅爲鬼戶﹐凡辰加寅爲罡塞鬼戶﹐不論在傳不在傳﹐皆名罡塞鬼戶﹐使眾鬼不能窺覷。惟宜逃災避難﹐陰謀私禱﹐或弔喪問疾﹐合藥書符。如甲戊庚日尢的﹐緣旦貴登天門也﹐凡占無不亨利。集義云﹕火局月占主有走失﹐若占走失﹐必敗歸主家。

庚戌日第十二局幹上酉

課體﹕重審﹐進茹﹐三奇。

課義﹕三傳脫日﹐凡謀費力﹐病危訟刑﹐嗣婢惱臆。

解曰﹕三傳盜日﹐凡有謀爲﹐難免耗費。干支上下﹐交害互脫﹐故病危而訟刑也。日上酉爲婢女﹐作天羅。辰上亥乃子嗣﹐作地网。必因嗣子婢妾﹐致有惱恨﹐不能釋然。

斷曰﹕此聯珠三奇也。再乘旺相﹐凡事皆化吉祥﹐謀無不利。但干支上神皆自刑﹐又交車六害﹐賓主之間﹐難言和合。發用亥爲劫煞﹐連茹而進﹐事主迅速。末傳丑墓遁癸﹐煞乘破碎﹐占者惟宜閉口﹐以防滲漏。

天時﹕亥水發用﹐卽有雨。家宅﹕人宅交互脫害﹐不能安寧﹐幸三奇可無大咎。功名﹕卦得三奇﹐戌復刑開末墓﹐當有升遷之喜。求財﹕所得不償所失。婚姻﹕三奇﹐可成。胎產﹕孕主男﹐產有厄。疾病﹕腎病頭腫﹐主有傳染﹐難愈。爭訟﹕日辰上亥酉自刑﹐又交害﹐必不免刑罰。出行﹕進茹﹐宜退。行人﹕卽歸。捕獲﹕卽在前鄰豬廁邊﹐少遲卽遁。兵戰﹕宜守。墳葬﹕恐是義冢之類﹐未方出水可用。

畢法云﹕所謀多拙遭羅网。指掌賦云﹕亥子丑陽光在下﹐空懷寶以迷邦。袖中金雲﹕此爲費有餘而得不足。三傳脫气﹐費有餘也。所謀不遂﹐得不足也。祕要云﹕守則爲旺﹐動則爲刃﹐行則加愼﹐言則加謹。括囊賦云﹕害挾太常﹐動止則尊親有訝。

辛亥日第一局幹上戌

課體﹕伏吟﹐杜傳﹐斬關。

課義﹕生意特達﹐投初被脫﹐丁未凶動﹐旅情未遏。

解曰﹕幹並中末皆生﹐是生意特達也。支並初傳脫气﹐是投初被脫也。自信乘丁﹐靜中主動。乃末逢丁未﹐又屬三刑。克賊用神﹐禍患之侵﹐殆不免乎。然不守中戌而進逢旬丁﹐必因生意﹐孟赴前途﹐所以旅情未能遏也。

斷曰﹕伏吟之卦﹐天地如一﹐四伏未發﹐本爲靜象﹐而乘丁則動矣。但杜傳課﹐又自刑三刑﹐傳中和气卻少﹐謀爲未必稱心。喜河魁爲印﹐太常爲綬﹐印綬臨身生身﹐宅上奇神發用﹐末得天后靑龍。占者主因父母官鬼而動﹐應有娶妻獲財之喜。凡事初凶終吉﹐禍福相倚也。

天時﹕水爻發用﹐中末皆土﹐陰而無雨。家宅﹕人口平安﹐但亥用脫幹﹐夜占乘元﹐防有盜賊之虞。功名﹕金日逢丁﹐祿遭破碎﹐不利。求財﹕始益終損。婚姻﹕龍後乘丁﹐不吉。胎產﹕孕主男子﹐克母脫母﹐主產難﹐﹐疾病﹕疾在心經﹐虛怯有救。爭訟﹕金日逢丁凶。出行﹕杜傳﹐宜靜不宜動。行人﹕先有信。失脫﹕晝占元在門﹐夜占元在宅﹐家中人所竊﹐不必遠尋。捕獲﹕晝占在正西﹐夜占在西北。兵戰﹕不利。

畢法云﹕信任丁馬須言動﹐金日逢丁凶禍動。課經云﹕任信丁馬﹐如占訪人﹐必出外幹事﹐倘先允許﹐後必攺易﹐故名無信無任也。

辛亥日第二局幹上酉

課體﹕元首﹐斬關﹐退茹﹐不備。

課義﹕祿乘元虎﹐結好不忤﹐夜奴婢失﹐相生交互。

解曰﹕旺祿臨身﹐晝元夜虎﹐未免驚憂耗費。幸金水相生﹐相與結好﹐而意不忤也。戌爲奴﹐酉爲婢﹐夜將天空在末﹐元武居中﹐或因奴婢而有失脫。然酉生亥水﹐戌生酉辛﹐又交互相生﹐夫復何患。

斷曰﹕退茹之課﹐格名失友。凡百孟行不行﹐人情欠美。斬關𨿽有動象﹐而幹加支﹐支加幹﹐課體循環﹐名曰回環。又兼魁度天門﹐面前六害﹐事多阻隔。且幹上酉𨿽生支﹐而卻敗支。支上戌𨿽生幹﹐而自克支。𨿽有生旺之名﹐反成衰敗。占者利退不利進﹐宜靜不宜動。

天時﹕畢宿臨幹﹐主陰。家宅﹕太常入宅克宅﹐主有孝服災禍﹐五月占戌乃死气﹐尢的。功名﹕酉爲亞魁在幹﹐試必髙中。求財﹕費力。婚姻﹕不吉。胎產﹕二陽包陰﹐孕主女﹐支上脫日上﹐產速而易。疾病﹕心肝二經之病﹐淹纏難退。失脫﹕晝占元武臨幹﹐婢女竊去。爭訟﹕回環課﹐不解。出行﹕退茹又關隔﹐主不行。行人﹕回環課﹐當歸。捕獲﹕斬關﹐利於出奔﹐占捕須遠。兵戰﹕不宜。

畢法云﹕魁度天門關隔定﹐旺祿臨身徒妄作。指掌賦云﹕戌酉申爲返駕﹐主行肅殺之道。括囊賦云﹕日臨辰位﹐招兩姓以同居。

辛亥日第三局幹上申

課體﹕元首﹐間傳﹐顧祖。

課義﹕未𨿽助初﹐賴此旬無﹐徒取怨憎﹐權稱虛拘。

解曰﹕用乃日鬼﹐末傳助初克日﹐定有教唆問訟之人。幸賴旬空不能作惡﹐諺所謂枉做惡人﹐徒取怨憎者也。然則午之所以爲官﹐寅之所以爲財﹐凡損我益我之事﹐皆不過權宜之稱許﹐而虛拘之禮文而已﹐何嘗有實意哉。

斷曰﹕元首發用。理本順從。間傳而退﹐事有艱阻。午官又得末助﹐仕宦占之﹐利見大人之兆。干支上神﹐交車六害﹐祿臨支而被支脫﹐當因起蓋房屋﹐以祿償逋。空寅助鬼﹐財非我有。宜攜財謁貴﹐納粟奏名。或求神禱病﹐以免災殃。

天時﹕角星指陽﹐主晴。家宅﹕身宅防失脫﹐不寧。功名﹕大吉。求財﹕爲貴人所不足﹐難得。婚姻﹕財空不吉﹐亦不成。胎產﹕胎亡神陰﹐孕主女﹐傳逆產難。疾病﹕肝經之病﹐須得西南方醫人治之。爭訟﹕有人唆訟﹐然末傳空﹐支亥又制官﹐有救。出行﹕支見元虎﹐幹上陰空﹐遠行不利。行人﹕顧祖格﹐當歸。捕獲﹕不尋自回。兵戰﹕晝占差吉﹐夜占不利。墳葬﹕主山髙﹐白虎亦得气﹐但發福不久耳。

畢法云﹕權攝不正祿臨支。課經云﹕午爲寅之子孫﹐寅爲午之長生﹐自午傳寅﹐乃子回顧母﹐名曰顧祖格。指掌賦云﹕午辰寅爲顧祖﹐而喜气和平。纂義云﹕成合之期﹐戌月日應。

辛亥日第四局幹上未

課體﹕元首﹐元胎﹐驀越﹐勵徳。

課義﹕初馬丁雜﹐投虎空脫﹐君子猶迍﹐常流怎活。

解曰﹕丁火臨幹﹐鬼馬發用﹐金日逢之﹐必主凶動。因取中傳之財﹐引入亥虎空脫之鄕。𨿽君子尙有迍邅﹐而況常流值此﹐有能免於死亡刑獄乎。

斷曰﹕元胎之課﹐日鬼乘馬﹐自第四課發用﹐名曰驀越﹐占主驀然而來。或有驚疑﹐或有竊盜。幸巳爲日之長生﹐又爲徳神﹐所謂一徳當頭﹐萬事無憂。況干支各乘上生﹐凶中有解。但課名勵徳﹐君子當隨時省察﹐勿愧厥心﹐斯爲元吉。

天時﹕天罡指陰﹐主陰。家宅﹕未乘天后加戌﹐主婦人有疾。功名﹕大利。求財﹕財爻不實﹐遲或猶可。婚姻﹕財空不宜。胎產﹕陰包陽主男﹐幹脫支﹐產不易。疾病﹕心脾腎三經有病﹐主魂夢不安﹐宜謝土。爭訟﹕初勢洶湧﹐後卻有解。出行﹕宜愼。行人﹕卽歸。捕獲﹕難獲。兵戰﹕宜愼。

畢法云﹕金日逢丁凶禍動﹐虎乘遁鬼殃非淺。指南﹕乙丑十月卯將午時占﹐曰﹕先鋒屬病神﹐上乘卯財﹐當占陰人之病。傳得元胎﹐又四課徳鬼發用﹐食神乘空﹐主胸膈不能飲食。祿臨死地﹐今幸子爻制鬼無妨﹐明夏太歲生鬼可慮。且夫占妻不宜財空﹐又辛日亦不宜占病﹐以辛作亡神故也。

辛亥日第五局幹上午

課體﹕涉害﹐曲直﹐度厄。

課義﹕宅並身災﹐鬼掠錢財﹐攜金告貴﹐此其宜哉。

解曰﹕辛被午克﹐亥被未克﹐夜又白虎臨之﹐身宅所以俱災也。三傳純木﹐乃日之財﹐卻生幹上午火作官﹐是我之財﹐爲鬼所掠矣。然午爲日貴﹐而攜金謁之﹐關節可通﹐此其宜也。若愛財則化鬼矣﹐其能免於禍乎。

斷曰﹕涉害之課﹐事主兩端。三上克下﹐卑幼不利。面前六合﹐傳會三合﹐財神外觀可喜。但干支全傷﹐卻恐兩損。丁神自宅上發用﹐辛日逢之﹐禍機已動。幸中末空陷﹐凶中有解。未𨿽虎乘遁鬼﹐究爲幹之生气。且天乙臨身﹐投以苞苴﹐事亦可諧。

天時﹕午火臨幹﹐丁神發用﹐全傳生之﹐主晴。家宅﹕丁神入宅﹐動搖不寧﹐如正月夜占﹐鬼作死气乘常﹐丁又乘虎克支﹐必有內外孝服。功名﹕官貴臨身﹐𨿽逢丁神﹐三傳全財﹐生官大利。求財﹕恐是虛花。婚姻﹕後合在傳﹐不宜。胎產﹕幹上神陽﹐主男﹐三合課﹐產難。疾病﹕病屬﹐心脾二家﹐甚險﹐宜求神。爭訟﹕全財化鬼﹐丁神發用﹐大凶﹐然幸有解。出行﹕不利。行人﹕遲歸。捕獲﹕晝占在正西﹐夜占在東南。兵戰﹕有驚憂。墳葬﹕發財之地。

畢法云﹕貴𨿽坐獄宜臨幹﹐鬼乘天乙乃神祇﹐干支全傷防兩損﹐虎乘遁鬼殃非淺﹐不行傳者考初時。摘要云﹕六辛日午加幹﹐𨿽是日鬼﹐卻是貴人﹐不可作鬼祟看。當是香火正神﹐神佛嶽府。夜占當有新化靈席作祟。

辛亥日第六局幹上巳

課體﹕重審﹐四絕。

課義﹕采葛尋腦﹐幽隱難考﹐夜元克身﹐丙午又造。

解曰﹕幹上巳鬼﹐夜將乘元﹐支上午火﹐旬遁得丙﹐俱來傷日﹐爲害甚矣。然細考之﹐巳害猶淺﹐而午尢甚。蓋午官發用﹐迆邐生至末傳﹐午克丑墓﹐使申金全然無气。譬之采葛者﹐而尋其腦﹐午爲厲階矣﹐豈不幽隱而難考哉。

斷曰﹕四絕之課﹐五行入墓﹐止宜結絕舊事﹐不利新謀。幹上𨿽乘巳鬼﹐卻爲日徳。貴又坐宅﹐占官最吉。末傳兄弟﹐丑墓午克﹐且作魯都劫煞。幹上元武又乘驛馬﹐主自己或兄弟﹐必因盜賊而起官司。

天時﹕火爻發用﹐主大晴。家宅﹕午貴加宅﹐宅中有願未完。功名﹕四絕卦﹐祿又陷空﹐不吉。求財﹕只宜索逋。婚姻﹕四絕卦﹐不宜成姻。胎產﹕胎神臨宅﹐受克作旬空﹐占孕占產俱畏。疾病﹕病在心腎二經﹐凶不可言。爭訟﹕官鬼臨身發用﹐勢極凶險﹐幸爲日徳﹐有解。出行﹕所如猝難稱意﹐驛馬乘元﹐又逢魯都官鬼﹐須防訟盜。行人﹕遲歸。捕獲﹕晝占卽西方捕役作賊﹐夜占在北方。兵戰﹕主客俱不利。

畢法云﹕鬼乘天乙乃神祇。纂義云﹕事多阨塞﹐動遭阻隔﹐了結舊案﹐是名四絕。指掌賦云﹕貴常同入官鄕﹐當朝宰執。邵公詩云﹕鬼在鬼方無所畏﹐此鬼原來無避忌。

辛亥日第七局幹上辰

課體﹕反吟﹐元胎﹐斬關。

課義﹕兩貴受克﹐生值絕域﹐濁气所生﹐失十得一。

解曰﹕午爲晝貴而臨子﹐寅爲夜貴而臨申﹐俱受下克﹐幹貴無力矣。巳乃辛金長生﹐投絕受克而作初末﹐諸占不吉。惟賴幹上天罡濁气來生﹐無如辰土所生﹐實爲亥水所脫﹐故云得一失十也。

斷曰﹕無依之卦﹐反覆無常。干支上神﹐交互相克﹐事無實據。宅上之巳﹐本爲日徳﹐又爲長生。發用作馬﹐遁得乙財﹐若出外求謀﹐亦薄有財喜。

天時﹕久雨主晴﹐久晴當變﹐方晴復雨之象。家宅﹕宅上鬼馬發用﹐主有動移之事﹔晝占天后臨絕﹐妻女災危﹔夜占元武﹐防婢走失。功名﹕馬乘徳鬼作長生﹐大利。求財﹕龍坐長生﹐大利。婚姻﹕不宜。胎產﹕絕胎卦﹐胎神又空﹐占孕防損﹐占產速。疾病﹕心腎二經之病﹐以女色不正而得﹐𨿽淹滯﹐有解。爭訟﹕反覆淹滯。出行﹕馬發用作長生﹐可獲財喜。行人﹕不來。捕獲﹕元武戀生﹐不獲。兵戰﹕不利。

畢法云﹔兩貴受克難幹貴。課經云﹕巳午加亥子克日﹐主癆病或心患病癰。克應經云﹕老幼占病得元胎﹐爲後世投胎之兆﹐最凶。纂義云﹕支馬乘元﹐若水局月占之﹐主有走失逃亡。巳時占﹐主宅舍動移之事。夜占天后臨巳加絕﹐主陰人有災。

辛亥日第八局幹上卯

課體﹕重審﹐勵徳﹐孤辰。

課義﹕來情占失﹐夜貴無力﹐斫朽木輪﹐所謀陰慝。

解曰﹕卯乃日財﹐臨於幹上。晝占乘元發用﹐是財物逼迫﹐來意定占遺失也。夜貴仰丘俯仇﹐貴人無力﹐幹之何益。卯加金爲用﹐名曰斫輪。然卯值旬空﹐朽木難雕﹐宜攺科易業。末墓蛇虎﹐干支上神﹐俱乘元武陰后﹐所謀陰慝﹐夫復何疑。

斷曰﹕重審之卦﹐事須三思。用空名曰孤辰﹐當防離別。大約有虛名而無實濟﹐惟僧道則相宜也。中申陷空﹐惟畱末傳丑墓﹐遁癸閉口﹐凡有謀爲﹐須待春風消息。若逢卯年卯月占之便佳。

天時﹕天罡指陰﹐主陰。家宅﹕辰卯相害﹐人宅恐有不寧。功名﹕初中皆空﹐惟畱末墓﹐俟卯塡實﹐生起官星。末衝丑墓﹐乃佳。求財﹕得亦還失。婚姻﹕財恐不成。胎產﹕二陰包陽﹐男子之樣﹐胎神臨空受克﹐占孕必損﹐占產卽生﹐疾病﹕初中空陷﹐末墓乘虎﹐大忌。爭訟﹕原被皆忌。出行﹕春占吉。行人﹕朱乘中傳之申﹐音書已在途中。捕獲﹕難獲。兵戰﹕不可輕動。

畢法云﹕朽木難雕別作爲﹐不行傳者考初時。括囊賦云﹕申乘朱雀﹐音書必起於程途。金蘭略云﹕孤神上克﹐必主孤單。照膽祕訣云﹕後合元陰與酉卯﹐加臨課位遭彊盜。

辛亥日第九局幹上寅

課體﹕知一﹐曲直。

課義﹕夜虎丁火﹐勿恃傳課﹐交合何益﹐無財有禍。

解曰﹕用未遁丁﹐夜乘白虎﹐金日逢之﹐凶禍動矣。況三傳俱財﹐全財則化鬼。幹上寅﹐支上卯﹐𨿽交車相合﹐而四課皆空﹐恃之何益。若貪其財﹐不惟財不可得﹐而禍卽隨之矣。

斷曰﹕曲直之課﹐整體冗雜﹐又名知一﹐首鼠兩端。三傳三合﹐且干支上神交關相合﹐日辰陰陽﹐又自爲合﹐歡忻和合之象。惜爲空亡﹐惟畱中傳一亥﹐凡百謀望﹐凶則可解吉則難成。倘值春占。或遇卯年可喜。

天時﹕龍𨿽升天而角星指陽﹐主晴。家宅﹕人宅亨嘉﹐但丁神自第四發用﹐主長上文書之事﹐驀有虛驚。功名﹕不利。求財﹕財神空亡﹐求之反費己財。婚姻﹕淫泆卦﹐不宜。胎產﹕幹上神屬陽﹐主男﹔胎坐長生﹐孕吉產遲。疾病﹕傳課皆空﹐卽愈﹐久病可危。爭訟﹕財空官陷主卽解散。出行﹕宜愼。行人﹕卽歸。捕獲﹕武戀長生坐宅﹐易獲。兵戰﹕防有失。墳葬﹕龍虎皆陷﹐元神空亡﹐葬之不古。

畢法云﹔金日逢丁凶禍動﹐傳財化鬼財休覓﹐交車相合交關利。指南﹕甲申十二月子加酉占功名。曰﹕幹乘絕气﹐支見死神﹐貴旣空亡﹐祿亦受制﹐官星陷矣。誰與居位﹐營壘空矣﹔誰與禦侮﹐財星空矣﹔誰與生官﹐太陽西墜。冬木逢空﹐歲在大梁﹐不能保矣。蓋明歲行年酉爲自刑﹐當破壞木局﹐果驗。

辛亥日第十局幹上醜

課體﹕蒿矢﹐元胎﹐勵徳。

課義﹕馬上張弓﹐矢箭申空﹐幸脫孤矢﹐虎墓須逢。

解曰﹕巳爲弓﹐乘馬而遙傷日幹﹐故曰馬上張弓。申爲箭﹐蒿矢得金﹐是爲委鏃。幸巳落空鄕﹐又被末傳亥水相制﹐全然無气。中傳之申﹐夜乘天空﹐亦無足慮﹐則亦幸脫於弧矢者也。惟幹上墓虎加臨﹐凶惡殊甚﹐倘年命得逢寅卯﹐猶可爲救。

斷曰﹕蒿矢之課﹐禍福俱輕。至第四課發用﹐尢爲無力。華蓋覆日﹐事主昏迷。晝乘白虎﹐須防仇人陷害。

天時﹕早晴﹐午後風且雨。家宅﹕人口不寧﹐年命上得寅卯﹐或寅卯年占吉。功名﹕已得者不利﹐未得者不遇。求財﹕不能。婚姻﹕不宜﹐亦不成。胎產﹕胎空坐死地﹐難保。疾病﹕丑墓乘虎臨幹﹐馬臨絕地﹐難愈﹐本命木有解。爭訟﹕可解。出行﹕水路差可﹐然驛馬乘後合克幹﹐身須保重﹐若近女色﹐尢危。行人﹕不來。捕獲﹕難獲。兵戰﹕防失眾。

畢法云﹕幹乘墓虎無占病。吳越春秋﹕七月辛亥寅時吳伐齊﹐辛上丑﹐亥上寅﹐巳神克日爲用。辛﹐歲位也。亥﹐陰前之辰也。合﹐壬子歲前合也﹐行師決勝。但徳在合﹐斗系醜。醜﹐辛之本也。大吉爲白虎而臨辛﹐功曹爲太常而臨亥。大吉加辛爲九醜﹐又並白虎﹐前𨿽勝﹐後必大敗。

辛亥日第十一局幹上子

課體﹕涉害﹐間傳﹐泆女﹐出戶﹐閉口。

課義﹕財徳旣空﹐墓虎獨存﹐病絕藥食﹐恐喪其魂。

解曰﹕中傳卯財﹐末傳巳徳﹐俱屬空亡。獨存初傳墓虎﹐又爲閉口。占病定然藥食不進﹐恐喪其魂者﹐言必死也。

斷曰﹕涉害之卦﹐凡事疑滯﹐孟行不行。發用閉口﹐似物閉藏﹐機關莫測。干支上神六合﹐三傳自墓傳生﹐而末又助初生﹐大約先凶後吉﹐亦有恩中生害之象。凡占以退爲進﹐以晦爲明﹐不當恃才尙智﹐貽悔後來。

天時﹕天罡指陽﹐主晴。家宅﹕春占幹墓並關﹐宅應隳廢﹐墓虎傷支﹐宅有伏屍﹐或鄰捨有棺鬼作祟。功名﹕寅卯年月最利。求財﹕無利。婚姻﹕不宜。胎產﹕涉害﹐胎孕逾期﹔閉口﹐恐生啞子。疾病﹕主腎虛气促﹐或痰气格塞瘖啞﹐或禁口痢﹐或喉塞不食。失脫﹕人見而不肯言。爭訟﹕閉口﹐屈不得伸。出行﹕有阻。行人﹕不歸。捕獲﹕不得。兵戰﹕宜愼。墳葬﹕龍虎值空﹐未爲全吉﹐然墓作生气﹐逢寅卯亦發。

畢法云﹕不行傳者考初時﹐空上逢空事莫追﹐支乘墓虎有伏屍﹐幹墓並關人宅廢。課經云﹕幹上子脫辛﹐晝占乘天空﹐是名脫空神。凡占皆無中生有﹐全無實迹﹐不足取信。如旬空乘天空亦然。纂義云﹕丑虎乘墓加支﹐宅有伏屍﹐或鄰捨有棺槨﹐不無鬼祟。指掌賦云﹕丑卯巳爲出戶﹐春雷震蟄。

辛亥日第十二局幹上亥

課體﹕元首﹐進茹﹐不備﹐閉口。

課義﹕故意相虧﹐狐假虎威﹐己財旣失﹐意外何希。

解曰﹕支來加幹﹐上門相脫﹐喜得坐下戌土敵之﹐亥懼而不敢脫﹐是辛猶狐而戌猶虎﹐卽狐假虎威之諭也。中末寅卯﹐己之財也。乃作空亡﹐己財則旣失矣﹐意外之獲﹐尙何可希冀乎。

斷曰﹕退茹空亡﹐大宜進步﹐又值网刃﹐不宜向前。大約進退維谷﹐動靜兩難之象。且幹上逢脫﹐夜將乘元﹐是爲脫盜。支上子亦脫气﹐凡事盡被脫耗虛詐不實也。

天時﹕主陰。家宅﹕人口衰憊﹐且有耗財之患。功名﹕財空﹐官星不見﹐不吉。求財﹕己財且失﹐何暇外求。婚姻﹕龍後乘墓﹐不佳。胎產﹕孕生男﹐但閉口﹐當生啞子﹐占產不易。疾病﹕心經之病﹐不能飲食﹐或不能言語﹐凶而有救。失脫﹕主見者不肯言。爭訟﹕冤不能伸。出行﹕進茹空亡﹐不宜前往。行人﹕未歸。捕獲﹕難獲。兵戰﹕不利。墳葬﹕不能生長艸木﹐將來家道漸貧。

畢法云﹕須憂狐假虎威儀﹐脫上逢脫防虛詐﹐所謀多拙遭羅网﹐幹墓並關人宅廢﹐不行傳者考初時。斷鏡云﹕亥將戌時占此課﹐定主失脫。緣幹上亥爲日之盜神﹐將乘元武。又初傳爲日之墓﹐中末日財﹐又系旬空。縱太陽照武﹐柰戌時太陽已歸地下﹐其賊難獲﹐果驗。

壬子日第一局幹上亥

課體﹕伏吟﹐勵徳﹐三奇﹐杜傳。

課義﹕徳祿幸臨﹐貪心再成﹐孟其興旺﹐無禮遭刑。

解曰﹕亥爲徳祿﹐臨幹發用﹐何其幸也。如不守其祿﹐而貪心未已﹐前就中傳之子﹐以冀興旺﹐則末傳卯子無禮相刑﹐刑獄之遭﹐其能免乎。

斷曰﹕卦得三奇﹐禍消福長之象。況傳課皆逢旺祿﹐凡謀俱吉。惟歸計值空﹐事恐更變難成。且課體伏吟﹐宜靜而不宜動耳。

天時﹕晴占則晴﹐雨占更甚。家宅﹕徳祿臨幹﹐旺神坐支﹐人宅咸亨。功名﹕傳課重逢旺祿﹐大利。求財﹕干支同類﹐恐有爭奪。婚姻﹕支幹比和﹐且乘旺祿﹐大吉。胎產﹕男子之祥﹐伏吟﹐占產尙遲。疾病﹕病屬腎經﹐未能卽愈。爭訟﹕田廬致訟﹐可和。出行﹕不果。行人﹕未動。捕獲﹕夜占卽家中人作賊。兵戰﹕防詐。

畢法云﹕旺祿臨身徒妄作。古鑑﹕辛卯人﹐戊申十一月卯加卯占家宅。曰﹕宅上帝旺﹐財物興隆。中傳是子﹐子邊作亥似孫字﹐今年子及孫當進學。末傳門戶上有不寧﹐乃是戶役事。門上不合安符﹐主不時吵鬧。財祿甚穩﹐家當大發。但身有胸胱疝气﹐及陰腫水气之憂。尙有四四一十六年壽﹐當以陰腫而亡。蓋亥數四﹐身與初傳重見﹐旺則相倍之故也。其家果掛一天師﹐時有怪異﹐去之卽安﹐余亦皆驗。

壬子日第二局幹上戌

課體﹕退茹﹐斬關﹐不備﹐元首。

課義﹕先疑後遂﹐佯輸詐退﹐病訟逢斯﹐晝夜皆晦﹐

解曰﹕戌土臨幹發用﹐晝夜上乘白虎﹐此壬所最怕者也。先受此驚疑﹐然後從而得酉申之生遂﹐所謂佯輸詐退也。若占病訟﹐豈能當此虎鬼晝夜相臨乎。

斷曰﹕連茹而退﹐凡事以退爲進﹐斯能受益。魁度天門﹐𨿽有阻滯﹐而臨幹發用﹐卻爲斬關﹐非安居之象。但格合失友﹐課名不備。又虎乘幹鬼﹐人情必然欠美﹐事體必然未周。多主孟行不行﹐先難後易之象。

天時﹕天罡指陰﹐主陰。家宅﹕徳祿坐宅﹐宅旺而窄﹐人亦平安﹐防有大驚。功名﹕靑龍值旺﹐已仕者主升轉﹐未仕者﹐不日得官赴任。求財﹕無益。婚姻﹕不吉。胎產﹕胎上神陽﹐主男﹐產遲而難。疾病﹕魁度天門﹐乘虎作鬼﹐主腎气大虛﹐以致隔食隔气﹐法宜治脾。投謁﹕有阻。爭訟﹕不利。出行﹕不大遂意。行人﹕歸遲。捕獲﹕晝占盜在西南﹐夜占盜在正北。兵戰﹕當失眾。

畢法云﹕權攝不正祿臨支﹐魁度天門關隔定﹐幹乘墓虎無占病﹐虎臨幹鬼凶速速。課經云﹕日幹祿神加臨支辰上者﹐凡占不自尊大﹐受屈折於他人﹐非鄰國之遊士﹐亦幕府之客臣。纂要云﹕壬水臨支就旺﹐大宜家居食祿。

壬子日第三局幹上酉

課體﹕元首﹐斬關﹐間傳。

課義﹕宅上爲初﹐晝占難居﹐叵耐末午﹐助鬼趑趄。

解曰﹕戌土臨宅發用﹐晝將白虎﹐若占家宅﹐凶惡難居。末傳之午﹐𨿽爲日財﹐卻助初鬼﹐壬幹見之﹐自趑趄而不敢進步﹐故爾叵耐也。

斷曰﹕間傳之課﹐進步艱辛。又名斬關﹐事難安貼。干支六害﹐而幹則受敗﹐支則受克﹐人宅不寧之象。末財生助初鬼﹐止宜攜財告貴﹐切勿妄意求財﹐必將致禍。晝占酉乘太常生日﹐當因喜慶婚姻﹐以致破財﹐或開絲鋪酒肆﹐以爲生計。

天時﹕主晴。家宅﹕虎鬼臨支發用﹐干支俱受其克﹐人宅不寧﹐小口災更甚﹐功名﹕催官發用﹐末財又助﹐已得者升遷﹐未得者任速。求財﹕無益。婚姻﹕干支上乘六害﹐不吉。胎產﹕三傳純陽﹐主女﹔幹上脫支上﹐產速而易。疾病﹕肝腎二經之病﹐晝占甚凶﹐夜占有解﹐總宜求神作福。爭訟﹕有教唆人﹐主略占先。出行﹕斬關課﹐最利。行人﹕卽至。捕獲﹕晝占盜在正南﹐道旁馬捨。兵戰﹕不利。

畢法云﹕虎臨幹鬼凶速速﹐虎乘遁鬼殃非淺。課經云﹕戌加子發用﹐夜將爲一喜一悲﹐幹上酉乘空生日﹐爲不幸中幸。支上戌乘龍克日﹐爲幸中不幸。斷鏡云﹕戌虎臨支﹐寅月占主房舍不安。虎臨四季加子﹐主小口災病﹐占訟有主唆。年命制末則吉﹐生初則凶。

壬子日第四局幹上申

課體﹕比用﹐三交﹐髙蓋。

課義﹕夜遁戊虎﹐財亡妻苦﹐中末皆空﹐敗壞門戶。

解曰﹕幹上申﹐長生也。遁得戊土﹐夜乘白虎﹐反爲傷日。發用午火﹐晝後夜元﹐又被末傳子水沖制﹐是妻財受傷矣。中末空陷﹐且子卯無禮相刑﹐兼之壬水敗於酉﹐支上乘之﹐門戶之所以敗壞也。

斷曰﹕知一之課﹐亦名比鄰。事有兩歧﹐起於同類。有始無終﹐恩中生害之象。且三交作傳﹐事體牽連﹐須防有人阻破。幸日辰上神﹐交互相生﹐循分守拙﹐最爲安妥。

天時﹕火用水空﹐主晴。家宅﹕敗神臨支﹐夜虎遁鬼﹐人宅俱不能安寧﹐家中忌隱匿私人。功名﹕髙蓋課﹐大利。求財﹕無益。婚姻﹕不吉。胎產﹕胎神臨敗地﹐孕防損﹔陽包陰﹐主女﹐支上神脫幹﹐產速。疾病﹕病屬肝經﹐或因酒食而起﹐甚凶。爭訟﹕夜占虎乘遁鬼﹐甚凶﹐然可講和。投謁﹕比鄰﹐人可得見。出行﹕有阻。行人﹕未歸。捕獲﹕賊在鄰近。兵戰﹕宜和不宜戰。

畢法云﹕虎乘遁鬼殃非淺﹐不行傳者考初時。太乙經云﹕壬子日魁加辰﹐勝光臨子爲用﹐將得螣蛇﹐此爲日辰並傷神將也。但辰傷婦﹐謂辰傷其陽神神將者。又曰內有微气往助之者﹐爲婦死也。

壬子日第五局幹上未

課體﹕涉害﹐曲直﹐勵徳。

課義﹕丁鬼臨身﹐暗戊加辰﹐財如刃蜜﹐夜卜爲迍。

解曰﹕水日逢丁﹐臨身之財﹐極易取也。但乘未土﹐爲日之鬼。申乃長生在支﹐卻遁戊土乘虎﹐二者皆美中不足﹐故以刃蜜諭之。至於夜占﹐則天將皆屬土克幹﹐迍邅尢甚矣。

斷曰﹕見機之課﹐乃趨安避危﹐先難後易之象。事須見機﹐思所變計。若守舊不攺﹐愈加稽滯矣。況局成曲直﹐動則如意﹐靜則不寧。貴人立於酉上爲勵徳﹐亦主遷動。但干上神﹐交車六害﹐末傳徳祿陷空﹐凶易散而吉難成耳。

天時﹕曲直帶丁馬﹐主大風。家宅﹕干支上神交車六害﹐三傳又脫盜干支﹐人宅不寧。功名﹕不利。求財﹕壬幹乘丁﹐惜乘六害﹐難得﹐春占吉。婚姻﹕水日逢丁﹐妻財已動﹐春占大吉﹐余不甚佳。胎產﹕胎上神屬陽﹐弄璋之兆﹐產遲。疾病﹕癥主肝木﹐因風而起﹐難愈。爭訟﹕𨿽凶﹐有解。出行﹕中末空陷﹐有始無終﹔未必去﹐去亦不佳。行人﹕歸遲。捕獲﹕晝占是東方本家人。兵戰﹕不宜。

畢法云﹕虎乘遁鬼殃非淺﹐水日逢丁財動之。斷鏡云﹕壬子日太常臨未加亥﹐支上申乘白虎﹐三月占又是死气﹐乘虎入宅﹐主內外孝服。指掌賦云﹕未卯亥爲正陽﹐遵發生之意。又云﹕三傳純子孫﹐不求財而財自至。

壬子日第六局幹上午

課體﹕重審﹐四絕﹐泆女。

課義﹕夜申遁鬼﹐長生無气﹐或卜財亡﹐或緣妻婢。

解曰﹕申乃壬水長生﹐遁戊爲鬼﹐被初克中墓﹐則長生無气矣。午爲壬水妻財﹐被水將夾克﹐占遇此課﹐非爲財亡﹐則緣妻婢之事也。

斷曰﹕重審之課﹐事多不順﹐事由婦人而起。面前六合﹐三傳遞生育幹。占主先以財交引薦﹐後致禍災。初遭夾克﹐財不由己而費用。中作腹胎﹐妻應懷孕而憂虞。初末𨿽引從地支﹐然被丁未克害﹐當亦不能安坐享福也。

天時﹕火爻夾克﹐天罡指酉﹐主陰。家宅﹕旬丁乘鬼﹐入宅克宅﹐主宅不寧。功名﹕三傳遞生﹐可得﹐恐有反覆。求財﹕費力。婚姻﹕恐非佳偶。胎產﹕胎神臨絕受克﹐占孕危﹐產易。疾病﹕癥主肝腎二經﹐淹纏難愈﹐宜作福。爭訟﹕可和。投謁﹕干支上神六合﹐賓主和諧。出行﹕吉。行人﹕在途。捕獲﹕晝占在東方舟車中﹐夜占在正南園田內。兵戰﹕能知機﹐可小用。

畢法云﹕三傳遞生人舉薦﹐初遭夾克不由己﹐六爻現卦防其克﹐虎乘遁鬼殃非淺。邵先生口議云﹕凡太歲未加子﹐或子加未﹐主井中有祟。克應經云﹕凡宅上見鬼﹐如爲歲月破﹐主破家破祖破田畜小口妻財之應。

壬子日第七局幹上巳

課體﹕反吟﹐勵徳。

課義﹕兩貴無力﹐博奕大獲﹐滿目錢財﹐身心疲役。

解曰﹕巳貴臨亥﹐卯貴臨酉﹐晝夜俱被克制﹐故爾無力。干支各自乘財﹐交互克取﹐如博奕角勝之類﹐可以大獲。但錢財𨿽然滿目﹐若秋冬遇之﹐身旺財弱﹐𨿽徧地蛇虎﹐而以凶制凶﹐求財何憂不得。春夏則財旺而身弱矣。蛇虎羊刃﹐來去衝迫﹐大費奔馳籌畫﹐所以身心疲役也。

斷曰﹕無依之卦﹐反覆不常之象。凡占主有驚疑﹐美中不足。又干支相同﹐爲借錢還債格。求財非宜﹐問官大利。然巳爲破碎煞﹐又系徳喪祿絕﹐止宜循理守正﹐不可恣意妄行。

天時﹕晴占則陰﹐雨占則晴。家宅﹕遊都臨﹡干支上﹐夜乘元武發用﹐防有咨賊之驚。功名﹕徳喪祿絕﹐主有不測﹐幸財旺生官﹐虛驚而已。求財﹕可得﹐秋冬更穩。婚姻﹕反吟課﹐不成。胎產﹕胎上神陽﹐主男﹐產順。疾病﹕心經之癥﹐新病卽痊﹐久病凶。爭訟﹕先發者少利。出行﹕幹乘遊都劫煞﹐支復逢元﹐防盜。行人﹕在途。捕獲﹕晝占在西南方﹐門墻城闕之所。兵戰﹕防劫掠。墳葬﹕在道路旁﹐可以發財。

畢法云﹕兩貴受克難幹貴﹐傳財化鬼財休覓。神定經云﹕反吟刑沖﹐有始無終﹐吉未得吉﹐凶未得凶。

壬子日第八局幹上辰

課體﹕重審﹐鑄印﹐斬關。

課義﹕兩貴引從﹐再復舊俸﹐久處沈滯﹐忽然擢用。

解曰﹕支之華蓋﹐作幹墓神﹐覆於日上﹐主人昏晦。亥祿爲墓所掩﹐幸初末兩貴﹐引從日幹。而中傳之戌﹐復來衝開辰墓﹐然後祿神得以無恙﹐是再復舊俸也。凡人之久處沈淪﹐一旦擢而用之者﹐其象如此。

斷曰﹕重審之課﹐事多不順﹐先暗後明﹐三傳鑄印。有位者占此﹐喜溢眉端。庶人占之﹐卻生災禍。又主得上人提攜﹐或兩處貴人引薦成事﹐難中有救之象。如八月占﹐辰爲太陽﹐尢爲喜慶非常也。

天時﹕天罡指陰﹐主雨。家宅﹕人亨宅旺。功名﹕遇卯戌﹐升遷立至。求財﹕末助初財﹐求無不遂。婚姻﹕可成。胎產﹕鑄印課﹐又胎上乘祿﹐主生貴子﹐占產不易。疾病﹕心肝二經之病﹐久病凶﹐新病卽愈。爭訟﹕甚凶﹐幸有解。投謁﹕甚利。出行﹕水陸咸宜﹐鑄印卯空﹐俟卯戌月日吉。行人﹕先有信至。捕獲﹕晝占賊在西南方﹐因飲食與人口角。兵戰﹕宜愼。

畢法云﹕前後引從升遷吉﹐華蓋覆日人昏晦。觀月經云﹕富貴天乙卦﹐發用最爲良。四月申加卯﹐壬子入本鄕﹐富貴兼權印﹐福祿從天降。要覽云﹕末傳卯居旬後﹐謂之鑄印不成﹐必勉彊而後可得。

壬子日第九局幹上卯

課體﹕重審﹐曲直﹐斬關。

課義﹕夜將難受﹐木局爲救﹐晝卜俱空﹐占官虛謬。

解曰﹕夜將貴勾太常皆土﹐壬水難受﹐卻賴木局爲救神。但三傳盜气﹐初末空亡﹐而晝將又乘天空﹐虛脫甚矣。惟常占喜木局制鬼﹐仕宦則剝官煞旺﹐竟成虛謬也。

斷曰﹕重審主有憂虞﹐斬關主有移動。局名曲直﹐其性曲折而直遂﹐有進退未決之象。發用水日逢丁﹐當因官鬼之財而動。未卯空陷﹐惟畱中傳徳祿﹐兼之儀神入宅﹐和合可望。但丁爲日財﹐其實是鬼﹐火又生之﹐並土將克幹﹐名子母鬼﹐主有骨肉解破其事。

天時﹕天罡指陽﹐亥水夾克﹐主晴。家宅﹕干支上神六害﹐人宅不寧。功名﹕不利。求財﹕虛而不實。婚姻﹕不吉﹐亦不成。胎產﹕胎上乘陽﹐主男﹐干支上六害﹐產有厄。疾病﹕心腎二經受病﹐久病凶﹐新病卽愈。爭訟﹕先發者不利。出行﹕驛馬居天中﹐天罡加四仲﹐道路阻塞。行人﹕初傳陷空﹐末遇天中﹐當因貴人官鬼之財阻滯。捕獲﹕賊在南方﹐斬關難獲。兵戰﹕先動少利。

畢法云﹕眾鬼𨿽彰全不畏﹐彼此猜忌害相隨﹐合中犯煞蜜中砒﹐水日逢丁財動之。斷鑑云﹕木𨿽福徳﹐究脫壬气﹐幹事不宜托人。

壬子日第十局幹上寅

課體﹕彈射﹐三交。

課義﹕課無涯岸﹐執弓妄彈﹐末刃虎元﹐凶存吉散。

解曰﹕寅卯旬空﹐巳午陷空﹐四課皆空﹐浩無涯岸。又彈射發用﹐是弓𨿽張而亡彈者也。日財臨空﹐中酉坐克﹐獨存末傳羊刃。晝虎夜元﹐吉則散而凶則存﹐何利之有。二貴皆空﹐求貴者業蒙許允﹐後卻被人攙越。

斷曰﹕彈射無丸﹐事屬影鄕。三交之課﹐隱蔽欺私。干支上神﹐交互相脫﹐當有欺詐虛耗之事。晝蛇臨財﹐財有虛驚。夜空臨酉﹐婢女欺誑。凡事總當持正﹐素履無咎。

天時﹕火空畢見﹐子水獨實﹐主雨。家宅﹕家匿陰私﹐虛耗不免。功名﹕已仕者﹐有遷轉之機﹐未仕者難得。求財﹕不惟不得﹐且防有失。婚姻﹕不吉﹐亦不成。胎產﹕孕產皆不利。疾病﹕心腎二經之癥﹐新病卽愈﹐久病則凶。爭訟﹕朱勾陷空受克﹐可以解散。出行﹕謹愼爲要。行人﹕不至。捕獲﹕晝占在東南鑪冶貴人家。兵戰﹕有失眾之虞。

畢法云﹕人宅受脫俱招盜﹐二貴皆空虛喜期。課經云﹕支幹上皆乘脫气﹐占病必因屋宅費用致心气虛憊﹐補元可愈。占式云﹕元武臨亥﹐渭武入賊鄕﹐必有失脫。午加卯用﹐主托人失節。登歌云﹕一彈打雙鴻﹐須知兩用心﹐有謀𨿽所中﹐所望不全成。

壬子日第十一局幹上醜

課體﹕重審﹐勵徳﹐間傳﹐六儀﹐泆女﹐登三天。

課義﹕自墓傳生﹐交合相並﹐劣猿難靠﹐羸馬難乘。

解曰﹕初傳辰乃日墓﹐末傳申乃長生﹐是自墓傳生也。子支與幹上醜合﹐壬幹與支上寅合﹐是交合相並也﹐凡事先迷後醒﹐交關最利。但發用空亡﹐中傳之午屬馬﹐坐墓受脫則羸矣﹐何可乘乎。末傳之申屬猴﹐被午克制則劣矣﹐詎足靠哉。

斷曰﹕登三天課﹐至髙至危之象。重審發用﹐百凡猶豫。幸屬六儀﹐可以化凶爲吉。占者主初值艱難﹐後主成合。

天時﹕角星指陽﹐時而有風。家宅﹕元後乘馬﹐臨宅脫干支﹐須防姦盜﹐如八月晝占﹐有內外孝服。功名﹕靑龍乘生內戰﹐主有升遷。求財﹕始艱﹐終可得。婚姻﹕後合不宜。胎產﹕孕女﹐產不利。疾病﹕登三天﹐難愈。爭訟﹕當至朝省﹐至凶之地。出行﹕水路防盜。行人﹕未歸。兵戰﹕不利。

畢法云﹕二貴俱空虛喜期﹐罡塞鬼戶任謀爲﹐幹墓並關人宅廢﹐制鬼之位乃良醫。古鑑﹕卯加丑占身命﹐曰﹕此課於細微中出入﹐卻能顯煥。宅居西北﹐漸出東南﹐主有財有壽。蓋壬子皆在西北﹐主幽燕之地﹐轉出東南旺盛之方。宅上寅爲子息值空﹐初傳辰爲鬼﹐又臨子嗣空亡之地﹐中傳得孫爲財﹐末又長生﹐臨於財及子孫之上﹐故主有壽有財。子𨿽先死﹐得孫送老也﹐後皆驗。

壬子日第十二局幹上子

課體﹕知一﹐進茹﹐不備。

課義﹕支神作旺﹐來臨幹上﹐倘孟攺謀﹐疊遭欺誑。

解曰﹕面前六害﹐進茹皆空。喜支加幹上﹐彼來就己而作旺神﹐則有興隆之象也。倘進而別謀﹐則空脫墓鬼俱全﹐兼值网羅﹐豈不疊遭欺誑乎。

斷曰﹕知一之卦﹐事起同類。四課不備﹐事不周全。連茹而進﹐三傳俱空﹐止宜退守。幹上之旺﹐支上之合﹐使壬水不被傳木全脫﹐乃全身遠害之道。凡占不宜妄動妄行﹐亦不利托人幹事。

天時﹕旺水臨幹﹐卻坐絕地﹐大風而略飄細雨。家宅﹕宅旺人亨﹐如八月晝占﹐鬼乘常作死气克宅﹐防有內孝服。功名﹕晝占凶﹐夜占吉。求財﹕不可得。婚姻﹕不成﹐亦不吉。胎產﹕孕女﹐產遲而難。疾病﹕心腎二經之癥﹐初病淹纏﹐久病危。爭訟﹕彼勝。出行﹕利於速行。行人﹕將至。捕獲﹕盜在近鄰﹐女人作綫。兵戰﹕利客不利主。

畢法云﹕進茹空亡宜退步﹐所謀多拙遭羅网。三車一覽云﹕壬子日﹐幹上子﹐支上丑﹐支幹本相鄰近﹐而上神又作六合﹐凡占主有變換﹐彼我共謀求合之事。九門雜占云﹕支幹上子丑六合﹐又乘太常﹐是爲牛女相合﹐大宜占婚。緣丑中有牛宿﹐子中有女宿也。然壬子又是蕪淫﹐恐未必成。

癸丑日第一局幹上醜

課體﹕伏吟﹐亂首﹐勵徳﹐遊子﹐稼穡。

課義﹕見財動心﹐凶禍來侵﹐中傳虎鬼﹐仕宦宜臨。

解曰﹕末未遁丁﹐暗財也。三傳純土﹐化作鬼矣。若取此財﹐凶禍不小。中傳鬼乘白虎﹐常人遇之﹐病訟可畏。惟仕宦則爲催官符至﹐上任極速﹐故宜臨也。

斷曰﹕伏吟有郁塞不舒之情﹐稼穡有艱難稽滯之象。幸癸日名脫難煞﹐否極泰來﹐久厄者反有解散之意。支作破碎﹐臨幹克幹發用﹐謂之上門亂首﹐主卑下犯上﹐事發於外而起於內。水日逢丁﹐必主財動﹐及遠方封寄財物。未娶則結縭可賀﹐已娶則離別堪憂。如行年上神﹐克去丁所乘神﹐又非此論。

天時﹕晴而有云。家宅﹕卑下有犯上之事﹐須防病訟刑傷。功名﹕催官符至﹐得官甚速。求財﹕可得﹐但不可多取。婚姻﹕不吉。胎產﹕二陰包陽﹐孕男﹐產遲。疾病﹕閉口卦﹐飲食不進﹐甚凶﹐主往妻家而得病﹐如年命有卯木可救﹐乘寅木必得神護。尋訪﹕必出外幹事﹐先允許﹐後必攺。出行﹕有阻。行人﹕卽回。失脫﹕家內尋可獲。盜逃﹕不遠。兵戰﹕宜愼。

畢法云﹕賓主不投刑在上﹐水日逢丁財動之﹐任信丁馬須言動。玉成歌云﹕斬關遊子身當動。纂要云﹕旬尾在幹作初﹐宜閉門以免禍。纂義云﹕支幹共處﹐混同無別﹐婚姻不明﹐事難剖決。

癸丑日第二局幹上子

課體﹕重審﹐退茹。

課義﹕旺祿可用﹐子丑合共﹐牛女婚宜﹐公訟動眾。

解曰﹕旺祿臨身﹐晝將靑龍﹐大可守而用之。發用子加丑疊合﹐謂之牛女相會﹐婚姻最利。但末傳之戌﹐晝夜俱乘白虎﹐如占公訟﹐則必幹動眾人也。

斷曰﹕重審之卦﹐事每不順。三傳退茹﹐主有逆事相牽。宜愼其始﹐以絕禍端。魁度天門﹐又爲失友格﹐人情失好。凡占阻隔﹐有孟行不行之象。旺祿自干支上發用﹐中乘驛馬﹐木得催官符﹐仕人占此﹐必蒞任速而遷轉頻也。

天時﹕天罡指陰﹐傳課皆水﹐必雨。家宅﹕干支皆乘旺祿﹐宅旺人亨。功名﹕傳中祿馬交馳﹐末得催官使者﹐大吉﹐夜占防罰俸。求財﹕不能。婚姻﹕晝占龍乘旺祿﹐後化得合﹐男主貴而富﹐女主美而賢﹐夜占亦吉。胎產﹕二陽包陰﹐孕女﹐胎上乘絕﹐產速。疾病﹕病在腎經﹐癥恐復發。謁貴﹕晝占大利。爭訟﹕恐防覆審。出行﹕利有攸往。行人﹕歸遲。捕獲﹕晝占賊在西南路旁飯店﹐有女人掌櫃。兵戰﹕凱歌可奏。

畢法云﹕旺祿臨身徒妄作﹐權攝不正祿臨支﹐兩蛇夾墓凶難免。邵南妙經云﹕天乙臨徳上﹐謂之貴人臨天徳。占歲﹐主布澤天下﹐國有恩赦﹐常人有喜事變通。纂義云﹕靑龍入海﹐財祿自然﹐審其取捨﹐福自綿綿。

癸丑日第三局幹上亥

課體﹕重審﹐三奇﹐時遁。

課義﹕行人出外﹐攜財而至﹐未與巳酉﹐難爲亥類。

解曰﹕亥馬自幹發用﹐丁未居於末傳而爲財﹐迆邐復生回於﹐故主出外得財而歸也。但中傳之酉﹐旬遁爲己﹐未又元遁爲己﹐俱克亥水。且癸水敗於酉﹐凡占同類之事﹐皆非所宜。

斷曰﹕重審之卦﹐以卑犯尊﹐傳課純陰﹐利營私幹。干支乘亥自刑發用﹐將值空勾。凡百交接﹐防有欺詐。幸爲三奇﹐逢凶化吉﹐占者吉凶﹐俱於卯日克應。

天時﹕傳課純陰﹐主有小雨。家宅﹕馬乘勾空﹐入宅臨幹﹐防有軍吏欺誑。功名﹕官爻立敗地﹐靑龍入空鄕﹐不利。求財﹕水日逢丁﹐可以如意。婚姻﹕日辰各乘自刑﹐不宜。胎產﹕孕主男﹐產防厄。疾病﹕腎經膀胱之疾﹐不妨。爭訟﹕卯月日可結。投謁﹕賓主不投。失脫﹕難得。出行﹕馬作自刑﹐未能順遂﹐初遭夾克﹐恐不由己。行人﹕辰戌日至。捕獲﹕晝占賊在南馬房﹐有女人作綫窩贓。兵戰﹕不吉。

畢法云﹕賓主不投刑在上﹐水日逢丁財動之。觀月經云﹕旺孕卦﹐不幹傳課事﹐只看夫妻年命上旺相。如七月未時占﹐妻命屬金三十四﹐夫命屬水三十七。夫年寅上子乃水旺﹐妻年亥上酉值秋旺﹐二旺則當懷孕﹐其他夫妻行年仿此。

癸丑日第四局幹上戌

課體﹕元首﹐稼穡﹐遊子﹐斬關。

課義﹕謀財禍攻﹐晝將彌凶﹐宜占官職﹐喜事重逢。

解曰﹕癸以丁爲財﹐柰三傳皆土﹐類聚爲鬼﹐取必有禍。晝占將乘蛇虎﹐其凶更甚。然幹上戌虎發用﹐仕宦逢之爲催官符至﹐則主重重見喜﹐以官爻重疊故也。

斷曰﹕元首之卦﹐以尊制卑﹐萬事順利。但稼穡乃艱難之兆﹐斬關有震動之形。傳課全鬼﹐或衝或刑﹐晝將復乘蛇虎﹐若常人占此﹐不能免於驚憂。幸末傳辰墓爲戌虎衝開﹐勢𨿽洶湧﹐而守正待時亦得終吉也。

天時﹕傳課皆土﹐主陰霾。家宅﹕主家破人離﹐凶殃疊見﹐宜禳之。功名﹕祿𨿽空﹐幸官星甚旺﹐可望。求財﹕恐有破散。婚姻﹕不宜。胎產﹕孕主女﹐產可憂。疾病﹕肝腎二經之病甚凶﹐宜禳之。爭訟﹕勢同騎虎﹐兩敗俱傷。出行﹕夜占吉。行人﹕卽回。捕獲﹕晝占在東南﹐夜占在正南。兵戰﹕不利。墳葬﹕龍虎沖克﹐不吉。

畢法云﹕虎臨幹鬼凶速速﹐水日逢丁財動之﹐全鬼化財財險危。集義云﹕白虎乘戌﹐臨丑被刑﹐主官事吏人追呼。玉成歌云﹕斬關遊子身當動。課經云﹕三陰如癸丑日﹐子將卯時申生人﹐行年在丑﹐天乙逆行﹐日辰在後﹐戌乘虎加癸爲用﹐卯木克行年﹐三傳戌未辰爲三陰﹐凡事不通﹐多有晦滯。

癸丑日第五局幹上酉

課體﹕元首﹐從革﹐勵徳。

課義﹕將克傳生﹐己酉敗人﹐宅衰人盛﹐惟便縉紳。

解曰﹕天將純土克身﹐全傳會金生日﹐是將克傳生也。癸水敗於酉﹐而又遁己土﹐明敗暗攻﹐是己酉敗人也。三傳脫支生幹﹐主人口盛而宅舍衰。然支系官爻﹐如用晝將﹐並來生傳﹐傳遞生幹﹐乃官印相生﹐遷官進秩﹐豈非縉紳之便乎。

斷曰﹕從革之卦﹐有革故鼎新之象。事必關眾﹐凡謀有阻﹐亦主變換不常。干支上酉爲敗气﹐亦爲自刑﹐主彼我各相疑忌。幸徳合發傳﹐會成三合。課主和諧﹐可因貴以致富﹐亦名回環。吉則成吉﹐凶亦成凶。

天時﹕晴占則陰﹐雨占則晴﹐家宅﹕干支皆敗﹐防有姦私訟事牽連及長上之災。功名﹕大利﹐夜占簾作徳發用﹐試必髙中。求財﹕得恐復失。婚姻﹕不宜﹕胎產﹕純陰主男﹐產速而易。疾病﹕因酒食而得﹐或肝腎二經之病﹐可救。爭訟﹕得理﹐晝占防刑。出行﹕須防樂裏生悲。行人﹕未必得意。捕獲﹕不能得。兵戰﹕不宜。

畢法云﹕干支皆敗勢傾頹﹐賓主不投刑在上﹐苦去甘來樂裏悲。課經云﹕將克傳生﹐𨿽有面前之生﹐背後亦防相害。諺云﹕貪他一粒粟﹐失卻半年糧﹐卽樂裏生悲之謂也。

癸丑日第六局幹上申

課體﹕重審﹐斫輪﹐四絕。

課義﹕沒溺財爻﹐朽木難雕﹐兩貴常怒﹐守舊逍遙。

解曰﹕巳乃財爻﹐入於鬼墓之鄕﹐所以沒溺也。卯系旬空﹐是爲朽木加申發用﹐何可雕也。晝巳入獄﹐夜卯受制﹐故兩貴常怒。獨幹上申爲長生﹐若能守舊﹐卻得逍遙。𨿽乘元虎﹐化爲金水一類﹐卽有驚耗﹐亦無足慮。

斷曰﹕重審之卦﹐不可妄行。課體四絕﹐止宜結絕舊事﹐不利圖新。斫輪卯空﹐須攺科易業。另作營生﹐發用夜貴內戰﹐必因貴人以滋口舌。中傳官鬼﹐落陷受克。末傳財爻﹐復被墓脫﹐主憂喜皆虛﹐吉凶無據。

天時﹕天罡指陰﹐旺龍升天﹐主雨。家宅﹕長生臨支加幹﹐人宅安寧﹐將乘元虎﹐防有虛驚小耗。功名﹕不利。求財﹕財入庫﹐不可得。婚姻﹕不成。胎產﹕二陰包陽﹐孕男產遲。疾病﹕腎水不足﹐得貴人文士醫之可愈。爭訟﹕𨿽凶有解。出行﹕馬入墓﹐不吉﹐亦不成行。行人﹕不至。捕獲﹕不得﹐兵戰﹕不利。

畢法云﹕朽木難雕別作爲﹐三傳遞生人舉薦。觀月經云﹕斫輪團圓象﹐本自太衝生﹐求官必得祿﹐逢事得均平。邵南妙經云﹕天乙臨徳上﹐國家主有恩赦﹐布澤天下﹐常人有喜事變通。

癸丑日第七局幹上未

課體﹕反吟﹐稼穡﹐勵徳﹐遊子。

課義﹕四丁臨未﹐刃蜜難舐﹐貴人休幹﹐美中不美。

解曰﹕干支初末四未遁丁皆財﹐財上帶鬼﹐如舐刃蜜﹐舌必傷也。巳臨亥﹐卯臨酉﹐晝夜俱受克﹐故休幹貴。此占凡事美中不美。

斷曰﹕反吟之卦﹐事主反覆。稼穡主於艱難﹐勵徳主於搖動﹐有孟靜不靜之象。傳課皆鬼﹐止宜攜財告貴﹐不可貪財。惟年命有申酉者﹐斯能獲福。

天時﹕主陰。家宅﹕人宅動搖﹐須防口舌官非﹔二月夜占﹐有外孝服。功名﹕大利納粟奏名。求財﹕不得。婚姻﹕不成。胎產﹕孕男﹐產防不育。疾病﹕宜禱。爭訟﹕彼此兩傷。出行﹕甚利。行人﹕未回。捕獲﹕去遠難獲。兵戰﹕主客皆不利。

畢法云﹕兩貴受克難幹貴。指南﹕卯將酉時占生產﹐曰﹕純陰返陽﹐支上神與支相比﹐男子之祥。但胎神夾克無气﹐卯爲子宿﹐受酉沖克﹐主卯年不育﹐果驗。古鑑﹕戊申十二月丑將未時占赴任。曰﹕舊政上又見舊政﹐第六年方得赴任﹐君其終此任矣。第八年當以喪歸。蓋戊申年占﹐未乃申前已往之位﹐故名爲舊。初末日辰皆未﹐上有朱雀文書﹐故曰舊政。六年者﹐未帶丁﹐六數也。滿盤是鬼﹐丑爲墓田﹐乘太常爲亡化﹐丑未八數﹐故斷其第八年扶喪而歸﹐悉驗。

癸丑日第八局幹上午

課體﹕重審。

課義﹕午系財類﹐來往受制﹐妻病財亡﹐難就難棄。

解曰﹕午爲癸妻之財﹐臨幹發用﹐旣被癸傷﹐又遭夾克。及歸本家﹐亥水先據﹐是往來受制﹐所以妻病財亡﹐棄就之間﹐不綦難哉。

斷曰﹕重審之卦﹐利在後動﹐初遭夾克﹐財不由己。末墓乘後﹐事多暗昧。傳課自刑﹐驚憂難免。惟宜謹凜冰淵﹐庶幾獲福。

天時﹕陰晴不定。家宅﹕人宅不安﹐防失財虛驚。功名﹕不利。求財﹕不得。婚姻﹕不吉。胎產﹕二陽包陰﹐孕女。疾病﹕心病或眼目疾﹐有解。爭訟﹕干支上皆自刑﹐不利。出行﹕不利。行人﹕歸而復出。捕獲﹕易獲。兵戰﹕不宜。

畢法云﹕前後逼迫難進退﹐賓主不投刑在上。斷驗﹕亥加午占家宅﹐曰﹕宅後西北水溝不通﹐致人常患眼日﹑腸气﹑痢瀉之疾。若不速開﹐必主婦人顚狂。蓋三傳辰壅亥﹐亥克午﹐午臨身宅害宅﹐故因宅以致害人也。又姜姓占前程﹐曰﹕初傳午被癸克﹐婦人常患心血不寧。中傳亥爲同類﹐臨於屋上﹐主爲屋爭訟。末傳墓作天后﹐主婦人血气之疾。自身隨傳入墓﹐必乾艮上墳墓泥水浸棺﹐故前程不利。九年當有心疾﹐四年同族爭屋﹐又五年若不動移﹐必死。蓋午爲心﹑爲目﹑爲妻﹑爲屋﹐受癸之克﹐回家又有亥克﹐往來皆被其侵撓故也﹐果驗。

癸丑日第九局幹上巳

課體﹕涉害﹐從革。

課義﹕人盛宅狹﹐彼惡己益﹐眾語來生﹐官應顯赫。

解曰﹕巳酉丑金局﹐脫支生幹。占人宅﹐則人盛宅狹也。占彼己﹐則己益彼損也。晝貴皆土﹐將生傳﹐傳復生日﹐當有眾人稱揚。仕宦占此﹐則天將爲官﹐三合爲印﹐權柄雙全﹐故宮應顯赫。

斷曰﹕見機作事遲畱﹐從革主多變遷。貴徳臨幹入宅﹐宮印迆邐相生﹐主同心一徳。然常人止宜倚貴營生﹐不可恃勢妄行。

天時﹕天罡指陽﹐主晴。家宅﹕傳脫支生幹﹐主宅破碎逼窄﹐人口興旺。功名﹕有官有印﹐得人保舉。求財﹕大利。婚姻﹕干支皆乘徳神﹐傳又三合遞生﹐大吉。胎產﹕胎坐長生﹐大宜占孕﹐不利占產。疾病﹕心腎二經之癥﹐或齒疼喉痛﹐不妨。爭訟﹕無事。出行﹕水陸皆吉。行人﹕在途。捕獲﹕可得。兵戰﹕不利。

畢法云﹕三傳遞生人舉薦。古鑑﹕戊申八月巳加丑占家宅﹐曰﹕傳酉八月正旺﹐人盛而亨。丑支生傳泄气﹐宅狹而替。癸水見酉爲酒﹐巳爲廚﹐四年內必因修造酒店﹐女子死酒缸中。又巳爲店業﹐傳課三巳﹐店共三所﹐先開二店發財﹐後開一店卻敗﹐蓋水絕於巳也。酉爲鍋鑊﹐干支上巳爲四﹐二四得八﹐八年內面前淘屋﹐必主停喪。其家亦作四分矣。丑爲八月死气﹐加於妻位﹐主死女子﹐皆驗。

癸丑日第十局幹上辰

課體﹕元首﹐稼穡﹐六儀﹐斬關﹐遊子。

課義﹕鬼賊紛紛﹐凶不可聞﹐縱寅卯命﹐亦作妖氛。

解曰﹕一癸水而敵眾土﹐凶不可言。縱寅卯作占人年命﹐似能制土。然彼先盜幹气﹐亦作妖氛而已﹐安能爲救哉。

斷曰﹕元首之卦﹐本爲順徵。發用六儀﹐更多喜慶。斬關遊子﹐皆有動象。傳課皆官﹐末乘龍虎﹐仕宦逢此﹐謂之催官符至﹐上任極速。常占則罡墓覆日克日﹐夜又乘蛇﹐凶莫大焉。幸末戌乘虎衝辰﹐謂之破墓衝鬼﹐以凶制凶﹐猶可解救。應主先凶後吉﹐如用晝貴﹐名貴塞鬼戶﹐鬼賊不出。凡有謀爲﹐可無阻礙也﹐惟營私冒進﹐則有不利﹐卽年命在寅者亦然。

天時﹕陰雲之象。家宅﹕儀神入宅﹐臨幹發用﹐主逢凶化吉。功名﹕末得催官﹐大吉。求財﹕寅卯月日﹐或寅卯生人可得。婚姻﹕不宜。胎產﹕陽包陰﹐主女﹐產不易。疾病﹕腎家之癥﹐勢甚危險。爭訟﹕遭刑甚凶。出行﹕所至大吉。行人﹕墓覆﹐不回。捕獲﹕夜占在東方舟車中。兵戰﹕不利。墳葬﹕穴情水法俱好﹐卻不發場。

畢法云﹕二貴皆空虛喜期﹐幹墓並關人宅廢﹐催官使者赴官期。玉成歌云﹕斬關遊子身當動。五十五占云﹕支上見幹墓克幹者﹐宅中鬼必傷人﹐若克行年﹐立見災來。

癸丑日第十一局幹上卯

課體﹕元首﹐不備﹐間傳﹐勵徳﹐迎陽。

課義﹕擬貴告貴﹐事致委靡﹐現在財亡﹐遁丁何濟。

解曰﹕初卯夜貴﹐中巳晝貴﹐末又巳鄕。經曰﹕課傳俱貴轉無依﹐主事多委托。所謂一國三公﹐十羊九牧﹐事不歸一也。巳火爲財﹐旣落空亡﹐是現在之財﹐已不得用。未𨿽遁丁﹐乘土化鬼﹐又何濟乎。

斷曰﹕元首之卦﹐順利無咎。但課名不備﹐事必不周。且卯爲死气脫幹﹐迆邐脫去﹐謂之流消其源﹐枝斷其根。凡事暗裏損壞﹐徒費籌畫﹐惟僧道宜之。貴立二八爲勵徳﹐門戶當有動搖。凡有謀爲﹐急就則吉﹐遲緩便凶。蓋以格合盈陽﹐陽已至盈﹐物極必反也。

天時﹕盈陽格﹐主晴。家宅﹕人宅皆乘死神﹐只宜休息﹐不利動謀。功名﹕徧地貴人﹐反爲不貴。求財﹕不得。婚姻﹕可稱佳偶﹐但恐不成。胎產﹕傳課純陰﹐胎上屬陽﹐男孕﹐產易。疾病﹕心腎二經之病﹐干支皆乘死气﹐初病無妨﹐久病凶。爭訟﹕𨿽凶可解。出行﹕支幹皆空﹐未必成行﹐去亦無利。行人﹕將返。捕獲﹕晝占在東南﹐夜占在正北。兵戰﹕有失眾之虞。

畢法云﹕課傳俱貴轉無依﹐晝夜貴加求兩貴﹐二貴皆空虛喜期﹐人宅皆死各衰羸。指掌賦云﹕卯巳未爲迎陽﹐鳴髙岡之鸞鳳。照膽祕訣云﹕用同卯貴兩加戶﹐意孟不足難守故。

癸丑日第十二局幹上寅

課體﹕元首﹐進茹﹐孤辰。

課義﹕干支及傳﹐脫空滿前﹐子息耗盜﹐弱病淹延。

解曰﹕干支三傳皆脫幹之神。又系旬空﹐晝將元武臨身發用﹐木乃水之子息﹐定主子息耗盜。如占病必然虛脫之癥﹐已入膏盲﹐𨿽越人無可如何也。

斷曰﹕元首之卦﹐事起男子﹐舉動宜先。但干支上乘网刃﹐豈可前進。況進茹空亡﹐自宜退步。占主耗泄虛詐﹐凡事不實﹐無影無形﹐不足憑據﹐凶憂卻可解散。

天時﹕先風而後雨﹐未必大﹐家宅﹕宅替人衰。功名﹕官星值墓落陷受克﹐大不利。求財﹕滿目空脫﹐財爻不見﹐無有。婚姻﹕傳課皆空﹐不吉﹐亦不成。胎產﹕妊產皆不利。疾病﹕心肺兩家之癥﹐甚凶﹐新病有解。爭訟﹕可以脫﹐然無害矣。謀望﹕總無成。出行﹕不利﹐以网刃在前也。行人﹕到處皆空﹐失意而歸。失脫﹕不可尋覓。捕獲﹕晝占卽在左鄰﹐同門中人作綫。兵戰﹕大不利。

畢法云﹕進茹空亡宜退步﹐所謀多拙遭羅网﹐脫上逢脫防虛詐﹐空空如也事休追。六壬會通云﹕三傳來生我﹐萬事皆順吉。若見我生傳﹐何時得顯迹。指掌賦云﹕寅卯辰爲正和﹐展經略而果沐恩光。又云﹕順連茹空﹐名曰聲傳空谷﹐退吉而進則不宜。又云﹕三傳純子孫﹐不求財而財自至。

甲寅日第一局幹上寅

課體﹕伏吟﹐自任﹐元胎。

課義﹕徳祿臨身﹐夜貴有成﹐馬載虎鬼﹐動用相刑。

解曰﹕寅乃日之徳祿﹐臨身發用。夜占將乘靑龍﹐百事可望有成也。然宜靜守以應課象﹐若或妄動﹐初傳猶可。中傳巳爲脫害﹐至於末傳﹐驛馬載鬼又乘晝虎。且三傳相刑而去﹐賊害衝擊﹐其凶萬狀﹐不可言矣。

斷曰﹕自任之卦﹐十二神各歸本位﹐天地如一﹐五日四辰﹐同爲一寅。支來加幹﹐同類相培﹐本基自壯。君子修徳﹐福聚凶消。常人守分﹐逍遙自在。但刑害相隨﹐靜宜動滯﹐況元胎有隱伏之象﹐觸則成禍﹐不可不愼。

天時﹕多風。家宅﹕夜占吉﹐晝占有驚怪之事。功名﹕夜占固利﹐晝占螣蛇生角﹐勾陳捧印﹐白虎入廟﹐尢吉。求財﹕財爻不現﹐求亦不得。婚姻﹕不宜。胎產﹕四月占防損墮﹐十月占主妾孕﹐防鬼胎。疾病﹕晝占可憂。爭訟﹕憂疑﹐先凶後吉。出行﹕遠行不利。行人﹕不日到家。捕獲﹕夜占可獲。出兵﹕夜占稍可﹐晝占宜愼。

畢法云﹕任信丁馬須言動﹐虎臨幹鬼凶速速﹐虎乘遁鬼殃非淺。課經云﹕干支同類﹐難於求財﹐懼爭奪也。馬載虎鬼占訟﹐必得罪於遠方。神將論云﹕功曹乘靑龍﹐占主道士﹔乘螣蛇主貓貍之怪。

甲寅日第二局幹上醜

課體﹕知一﹐退茹﹐孤辰。

課義﹕亥子空亡﹐戊又來傷﹐凡謀不利﹐病訟難當。

解曰﹕子值旬空﹐亥亦坐空﹐空則無力﹐不能生幹矣。遂投末傳戌土之財﹐似若可取。然戌遁庚金﹐反傷甲木﹐又元武並臨﹐虛耗百出﹐三傳俱無所益﹐凡百求謀﹐安得利乎。若占病訟﹐四課三傳﹐六空一賊﹐胡可當也。

斷曰﹕比用之卦﹐逆退連茹。捨遠就近﹐捨疏就親。有孟行不行﹐孟止不止之象。四下賊上。格合絕嗣﹐須防陰小無禮暗中謀算。又孤辰發用﹐當主孤獨遠離。生我空亡﹐上臨鬼墓﹐凡事都無實際﹐只有虛驚。

天時﹕始孟雨不雨﹐終見多雨。家宅﹕防暗損﹐夜占主獸頭落﹐晝占宜愼閨門。功名﹕宜以退爲進。求財﹕自來者﹐不可取﹐求得者﹐防又失。婚姻﹕不宜。胎產﹕主婢妾私孕﹐難育。疾病﹕暴病不妨﹐久病大凶。爭訟﹕不成訟。出行﹕攺期。行人﹕遲至。捕獲﹕奴僕盜竊﹐易獲。兵戰﹕防失眾。墳葬﹕宜葬妻或小兒。

畢法云﹕腳踏空亡進用宜。課經云﹕旦貴臨身﹐而朱雀乘卯克之﹐如占文書之事﹐不可告貴﹐貴人忌憚﹐不肯用事。觀月經云﹕首尾俱相制﹐臨年子失途﹐切須看用數﹐到老有如無。指掌賦云﹕子亥戌爲重陰﹐安嘉遁之貞﹐寧甘沒齒。言向晦宴息﹐百事收藏也。

甲寅日第三局幹上子

課體﹕元首﹐間傳﹐悖戾﹐閉口﹐勵徳。

課義﹕兩水空潤﹐虎鬼作釁﹐水上人言﹐不足取信。

解曰﹕干支上兩重子水﹐𨿽生干支﹐而值旬空﹐其潤無力也。初傳戌財﹐旣坐空鄕﹐又並乘元武﹐耗盜百出﹐得不償費。中傳馬載申鬼﹐又乘晝虎﹐其能免於禍釁乎。末傳午盜日之气﹐干支上神俱空﹐用神臨空水之上﹐乘元閉口﹐凡事無憑信也。

斷曰﹕元首之卦﹐退逆間傳﹐謂之倒拔蛇﹐苟無正大之情﹐必有悖戾之象。斗魁發用﹐元武並臨﹐亦名閉口。凡占莫測其機﹐又坐空亡﹐主虛聲無實﹐喜上神生日﹐可以所謀如意。惜乎亦值旬空﹐不免無力。貴人立卯酉﹐宜貴不宜賤。

天時﹕密雲不雨﹐旋發寒風。家宅﹕空虛﹐夜占防孝服。功名﹕有人提攜﹐不能自進。求財﹕不失爲幸。婚姻﹕不成。胎產﹕主婢妾孕﹐防啞胎。疾病﹕主膈癥﹐晝占凶。失脫﹕難尋﹐見者不言。爭訟﹕各耗財而解散。出行﹕攺期。行人﹕未至。捕獲﹕在西南坤方﹐晝占可捕。兵戰﹕防虛詐﹐不實。墳葬﹕防有水及孔穴。

畢法云﹕虎乘遁鬼殃非淺﹐閉口卦體兩般推。指南﹕癸酉年午將朝官占枚卜﹐曰﹕發用干支上皆空﹐本無登庸之兆。但中傳驛馬皇詔﹐末傳月將靑龍﹐又歲建乘太常作官星﹐加臨年命。經云﹕太常入官鄕﹐當朝執政﹐月將乘靑龍﹐片言入相﹐其枚卜可必矣。所嫌龍神克歲君﹐將來恐不獲上意耳。後俱驗。

甲寅日第四局幹上亥

課體﹕八專﹐寡宿﹐閉口。

課義﹕幸有生涯﹐貴許空財﹐紆回宛轉﹐仍舊歸來。

解曰﹕幹上亥爲長生﹐守之不去﹐大有生涯足恃﹐何必遠求。乃投初傳之財﹐晝占𨿽遇貴人﹐而值旬空﹐夜占更加天空﹐是空許諾﹐實無有也。自中歷末﹐無限曲折﹐不過仍歸幹上之亥而已。

斷曰﹕八專無克之卦﹐亦名帷簿不修﹐尊卑共室﹐人宅不分﹐內外無別。事多重疊﹐大求小用。旬尾加支﹐旬首閉口﹐謹愼爲宜﹐發用旬空﹐必有一番更變﹐守正則吉。

天時﹕先有霾霧﹐後得雨。家宅﹕安吉﹐謹愼閨門。功名﹕未遇。求財﹕告貴可許﹐終歸無益。婚姻﹕不用。胎產﹕產遲。疾病﹕全賴調理。失脫﹕主奴僕所竊。爭訟﹕宜息。出行﹕未決。行人﹕戀生不歸。捕獲﹕匿西南空井酒店或林下貴人家。兵戰﹕主和。墳葬﹕支乘長生﹐大吉。

畢法云﹕互生俱生凡事益。占鑑﹕乙亥生人﹐戊申年未將占前程﹐曰﹕本命行年﹐來生身宅﹐又作太常﹐當由學職歷臺諫﹔惟嫌父母閉口﹐空墓發用﹐主先丁艱﹐後入仕路。寅七亥四﹐壽七十八﹐悉驗。指南﹕巳將射覆﹐醜爲黃黑色﹐亥爲雙魚﹐必黃黑二件﹔又丑爲牛﹐乘天乙天醫﹐必貴重之物可以療疾﹐其數四八﹔果牛黃二塊﹐各重四分八釐。

甲寅日第五局幹上戌

課體﹕重審﹐炎上﹐斬關﹐狡童。

課義﹕三傳全盜﹐有財虛耗﹐夜貴登天﹐神祇宜告。

解曰﹕三傳會成火局﹐盜日幹之气﹐卽使戌財入己﹐終不免於虛耗也。未臨亥上﹐夜乘貴人﹐爲夜貴登於天門。若占疾病﹐宜禱於神祇﹐以求佑也。

斷曰﹕重審之卦﹐局合炎上。八專有克﹐三傳遞脫﹐防同謀有損。四墓臨生﹐火局不空﹐凡占反明爲暗。況斬關非安居之象﹐狡童有不正之嫌﹐務在見機而作﹐以禮自防。所幸卦體﹐先見不足﹐後見順利﹐安分俟之可也。

天時﹕有霧多風。家宅﹕宜肅閨門。功名﹕得中有失。求財﹕所得不償所耗。婚姻﹕不正。胎產﹕主婢妾孕﹐產遲。疾病﹕主熱癥﹐無妨。失脫﹕可獲。爭訟﹕耗費甚多﹐終歸和解。出行﹕有阻。行人﹕未至。捕獲﹕在正北方﹐近水之處。兵戰﹕虛張聲勢。

畢法云﹕初遭夾克不由己﹐後合占婚豈用媒。課經云﹕三傳火局﹐脫幹之气﹐卻生起幹上財神﹐名取還魂債。又﹕初傳坐於克方﹐而天將六合﹐並臨克之﹐凡占身不自由也。指掌賦云﹕戌午寅爲就燥﹐行合中庸﹐言火不順﹐則燥當正之﹐以中庸之道也。神將論云﹕甲日戌加寅﹐像爲墻垣﹐乘六合爲徳合﹐卯與戌合﹐又是支前五辰之合也。

甲寅日第六局幹上酉

課體﹕八專﹐元首﹐四絕。

課義﹕破碎傷人﹐又損宅庭﹐夏夜防火﹐病訟俱興。

解曰﹕酉爲破碎煞﹐臨口辰之上﹐是旣傷其人。又損其宅也。夏占酉作火鬼﹐臨於宅上﹐宜防火燭之災。夜占則朱雀作鬼﹐夜噪不寧﹐病訟之興宜矣。

斷曰﹕元首之卦﹐辰酉相合﹐事多順利。但八專有克﹐課傳俱屬自刑﹐用起四勝煞﹐晝則勾陳帶劍﹐夜則朱雀夜噪。防好大喜功﹐自逞取禍。末𨿽長生作合﹐終宜謹愼持躬。課體四絕﹐只宜完結舊事﹐不利圖新。

天時﹕陰而有風。家宅﹕身宅不寧。功名﹕遲得﹐且宜勇退。求財﹕得而防失。婚姻﹕損妻﹐且艱子嗣。胎產﹕主生女﹐產安。疾病﹕主勞嗽气塞。失脫﹕婢女所遺。爭訟﹕宜和解。出行﹕不利。行人﹕未歸。捕獲﹕在西北乾方水邊﹐正有訟事﹐防家人縱去。兵戰﹕互有損傷﹐

畢法云﹕支幹全傷防兩損﹐二貴皆空虛喜期﹐人宅坐墓甘招晦。會通云﹕初傳鬼生末傳﹐以育日幹﹐是爲引鬼爲生﹐先凶後吉。夜占雀鬼加幹﹐在朝防彈章﹐不宜上書言事。又口辰前一位之對衝﹐爲地网煞﹐若發用與正時同克日﹐爲地网格。惟利田獵及追捕盜。肘後經云﹕用生終死憂最深﹐用死終生告相聚。

甲寅日第七局幹上申

課體﹕反吟﹐元胎﹐六儀。

課義﹕彼此傷殘﹐馬載鬼官﹐徳祿乘虎﹐災禍多端。

解曰﹕申臨干支﹐彼此皆遭沖克。又驛馬在申﹐爲馬載日鬼。寅者﹐日之徳神﹐晝占天后生之﹐猶可言也。夜占乘虎﹐助鬼爲害。仕宦占之﹐赴任極速。常人則生災作禍﹐不止一端而已。

斷曰﹕反吟之課﹐名曰無依。所覆匪寧﹐去來不定﹐有靜者思動﹐動者思靜之象。徳祿臨於絕地﹐驛馬坐於干支﹐大宜絕結舊事﹐別起新圖。

天時﹕夜占龍神升天﹐午日當有雨電。家宅﹕夜占蛇鬼克宅﹐防有火驚﹑貓祟。功名﹕春旺徳祿﹐秋旺官馬﹐占者當復舊職﹐或有新遷。求財﹕晝占龍神臨身可得﹐然亦防禍。婚姻﹕晝占女子美﹐卻恐難成﹐胎產﹕當是長女﹐產速胎克。疾病﹕晝占火盛克金﹐夜占木侮脾上﹐俱防翻覆。失脫﹕在原處尋。出行﹕中道而返。行人﹕卽至。捕獲﹕元武克勾﹐難捕﹐系西方夥盜。兵戰﹕主客相等。

畢法云﹕晝夜貴加求兩貴﹐二貴皆空虛喜期﹐干支值絕凡謀決﹐干支全傷防兩損。課經云﹕申加甲作日幹明鬼﹐又旬遁庚﹐作日幹暗鬼﹐是爲明暗二鬼。又﹕干支皆臨絕神作鬼﹐止宜結絕凶事﹐解釋官訟。神將論云﹕功曹作虎加申﹐主大風。又夜乘虎爲貓貍﹐傳送乘龍爲道路。甲日乘蛇﹐主官貴財富之喪。

甲寅日第八局幹上未

課體﹕知一﹐度厄﹐鑄印﹐孤辰。

課義﹕干支乘墓﹐空敗無據﹐嗣息動災﹐訟庭貴怒。

解曰﹕未爲木墓﹐干支皆覆墓神﹐昏晦而不可安也。乃動而之初傳﹐以就其生﹐又值空敗之地﹐何所據乎。巳爲甲之嗣息﹐下受子克﹐上遭戌墓﹐靜守猶可﹐動必生災。夜占子未相穿﹐是謂害貴﹐不宜占訟。

斷曰﹕鑄印之課﹐本爲吉徵。但三下克上﹐父母發用值空﹐大不利於尊長。斗系日本﹐名曰天獄﹐主有拘滯。如年命在未﹐謂之天羅自裹﹐必見刑傷。孤寡發用﹐俯丘仰仇﹐主客皆不能快。

天時﹕無雨昏晦。家宅﹕晝占防人欺誆﹐人宅皆不享快。功名﹕占試可中﹐占官不吉。求財﹕受貴人小子之愚﹐亦可得財。婚姻﹕女子愚蠢﹐卻是貴家﹐晝占不誠實。胎產﹕女孕未產。疾病﹕脾胃之病﹐醫人不得力﹐二占月甚凶。失脫﹕西南土中尋。出行﹕因尊長之事有阻。行人﹕墓神臨日﹐卽可到家。捕獲﹕在正西﹐有懷胎女人﹐或因酒起口舌官訟。兵戰﹕主客意孟休兵。墳葬﹕龍脈不眞﹐墓有空穴。

畢法云﹕幹墓並關人宅廢﹐干支乘墓各昏迷。課經云﹕墓神覆日﹐若作月內生气﹐主庫務差遣﹐勿作墓看。指南﹕庚寅年申將占天旱﹐曰﹕神後發用而值旬空﹐中傳旬丁亦臨風煞﹐又風伯臨干支會寅﹐寅中有箕宿﹐箕亦好風。主日間有大風﹐夜子時塡實旬空﹐微雨灑塵而已﹐果驗。

甲寅日第九局幹上午

課體﹕八專﹐帷簿﹐勵徳。

課義﹕晝虎四排﹐卻禍生災﹐求官成事﹐卒難稱懷。

解曰﹕課傳四午﹐晝將皆乘白虎﹐排列成行﹐其勢可畏。𨿽能克去初傳之鬼﹐而卻日子之禍。然午火脫气﹐又虎金仍能克木﹐不免生災也。求官者或可成事﹐畢竟干支俱脫﹐虎能助鬼﹐難稱心懷耳。

斷曰﹕八專之課﹐全無克制﹐有男女不正之象。四午𨿽然乘虎﹐卻能制鬼而生財。常人占之﹐反爲吉兆。夜占蛇火克申﹐日鬼受制﹐天后臨於脫气﹐當因妻子破財。

天時﹕龍神受克無雨﹐四午乘白虎﹐當有熱風。家宅﹕晝占男婦俱有疾病。功名﹕官星受制﹐防有黜革。求財﹕因子孫破財而又得財。婚姻﹕晝占女惡﹐夜占女美。胎產﹕陽極﹐當生女胎﹐戀生產遲。疾病﹕肺家受病﹐心有憂愁﹐𨿽凶無害。失脫﹕金器﹐在東南尋。出行﹕𨿽行﹐仍在近處。行人﹕卽到。捕獲﹕在西南坤方﹐僧道人窩藏。兵戰﹕夜占﹐主將不能取勝。

畢法云﹕人宅皆死各衰羸。課經云﹕酉加巳﹐爲胎坐長生﹐大宜占孕﹐不利占產。丑加酉﹐亦名腹胎﹐來意必占妻孕。醜作旬空﹐占產則速﹐占胎必損。又﹕干支上全乘死气﹐凡事但宜休息﹐不利動謀。神將論云﹕勝光乘虎﹐主街巷持兵﹐又虎在午爲焚身﹐能反禍爲福。

甲寅日第十局幹上巳

課體﹕重審﹐元胎。

課義﹕丁馬交並﹐豈容少停﹐提防失脫﹐病赴幽冥。

解曰﹕巳爲旬丁﹐臨於身宅。申爲驛馬﹐發用兩陰。丁馬徧布於四課﹐其動非細豈容少停耶。干支皆被巳脫气須防失脫。日鬼發用﹐占病尢危也。

斷曰﹕重審之卦﹐事有兩岐。又名元胎﹐謀宜更始。三傳遞生祿神﹐求官最吉。當有知己薦援﹐勃然而興之象。旬首臨於旬尾﹐斷而復續﹐靜而復動﹐然動不如靜也。

天時﹕龍乘水母發用﹐巳口當有雨。家宅﹕干支上神六害﹐夜占陰人作鬧。功名﹕末傳徳祿臨長生﹐名位顯達。求財﹕不可妄求。婚姻﹕女子𨿽佳﹐防合中有破。胎產﹕婢妾有孕﹐女胎﹐產順而易。疾病﹕脾家之癥﹐當於廚竈間得頭目之病﹐防有淹纏。失脫﹕兩廚下人取去。出行﹕吉﹐當遇祿。行人﹕當日卽到。捕獲﹕在西南空井左右﹐或在林卜鄕紳家。兵戰﹕講和爲上。

畢法云﹕人宅受脫俱招盜。課經云﹕日徳加亥入傳﹐爲徳入天門﹐士人占之必中﹕精蘊云﹕宋仁宗明道二年﹐癸酉未將占雨﹐曰﹕發用靑龍﹐今口中時當有風雷﹐而雨尙微。中傳雀乘亥加申﹐水火交戰。庚申日午時﹐風雷復作﹐但巳火又乘土神﹐故雨仍未足。末傳功曹加亥﹐天后水神﹐甲子日有云﹐來自西北﹐大雨滂沱﹐一伏時止﹐俱如所占。

甲寅日第十一局幹上辰

課體﹕重審﹐間傳﹐登三天﹐斬關。

課義﹕晝占可怖﹐馬載鬼虎﹐貴登天門﹐罡塞鬼戶。

解曰﹕初傳辰爲日財﹐並乘六合﹐與日夾克﹐財不由己。中午脫气﹐鬼在末傳﹐晝占又乘白虎傷幹﹐深可畏懼也。斗罡加日發用﹐格合斬關。旦貴登天門﹐辰罡塞鬼戶﹐六神藏﹐四煞沒﹐將逢龍合﹐謀爲極利。

斷曰﹕登天之課﹐仕宦最宜﹐常人占之﹐亦能得利。但三傳間進﹐未能直上云衢。發用辰罡﹐亦未能遽歸泉石。循途守分﹐當有日異月新之象。

天時﹕陰晴不定。家宅﹕不常移徙﹐自能發財﹐人口平安。功名﹕末傳驛馬﹐官星乘虎﹐卽有外任﹐差使極速。求財﹕財气甚好﹐卻不能由己。婚姻﹕事在必成﹐亦防刑傷。胎產﹕純陽﹐男喜﹐產遲而吉﹐疾病﹕肝家受傷﹐急切難愈。失脫﹕爲小兒持去。出行﹕不能返家。行人﹕末傳馬與支幹六合﹐子辰日必到。捕獲﹕賊在正北水邊﹐晝占不能捕﹐兵戰﹕夜占勝﹐晝占敗。

畢法云﹕虎乘遁鬼殃非淺﹐罡塞鬼戶任謀爲。課經云﹕六神藏者﹐螣蛇墮水﹐朱雀投江﹐勾陳入獄﹐天空被剝﹐白虎燒身﹐元武折足也。四煞沒者﹐四墓臨乾坤艮巽﹐陷於四維也。訂訛云﹕靑龍萬里致遠﹐六合私門隱匿﹐更見申虎爲斬關得斷。此卦最宜更新外出。喜見丁馬﹐若家居反有暗昧之事。

甲寅日第十二局幹上卯

課體﹕重審﹐進茹﹐升階。

課義﹕前脫後亡﹐守之爲彊﹐貪一粒粟﹐失半年糧。

解曰﹕辰巳午亦名炎上。甲孟前進﹐則逢三傳火局之脫。孟後退﹐則遇子丑之空。不如守日上之卯﹐爲不失其旺也。若貪初傳夾克之財﹐遂引而入於脫盜之地﹐所謂貪卻一粒粟﹐反失半年糧也。

斷曰﹕進茹之課﹐利有攸往。但网刃在前﹐凡事安心靜守﹐則末助初財﹐自然得福。若妄謀躁動﹐必受罪愆。子孫太旺﹐官鬼受傷。惟常人最宜﹐仕宦不利。

天時﹕大晴。家宅﹕防有門戶口舌。功名﹕倘受賄賂﹐卽防黜退官職。求財﹕三傳皆屬子孫﹐不求財而自至。婚姻﹕干支皆臨羊刃﹐防有刑傷。胎產﹕二陽包陰﹐女孕易產。疾病﹕熱風之癥﹐可愈。失脫﹕門邊廚下尋取。出行﹕不可出門。行人﹕離家愈遠。捕獲﹕西北臨水樓臺內藏。兵戰﹕主客相持﹐動兵不利。墳葬﹕乙龍順水局﹐可以發丁。

畢法云﹕所謀多拙遭羅网﹐費有餘而得不足﹐互旺皆旺坐謀宜。課經云﹕幹上卯﹐乃日之旺神。引入初傳﹐辰爲六害﹐至中末全爲盜气矣。又幹上卯﹐縱傳見財爻﹐必多退悔﹐懶去取財﹐恐爭奪也。指掌賦云﹕辰巳午爲升階﹐親觀光於上國。

乙卯日第一局幹上辰

課體﹕伏吟﹐斬關﹐杜傳。

課義﹕彼此猜忌﹐漸變無禮﹐晝貴徒然﹐幹祿得體。

解曰﹕初傳日財自刑﹐中傳支上害之﹐旣爲因財生忌﹐漸變爲子卯相刑﹐則無禮之甚也。晝貴子值旬空﹐𨿽生日而無力﹐告之亦自徒然。不若守宅上之旺祿﹐爲得其宜耳。

斷曰﹕伏吟之課﹐上下六害﹐中末互刑﹐凡事乖於和道。若靜以守之﹐幹有田土之財﹐支有現前之祿﹐可坐而享也。但斬關非安居之象﹐杜傳有中變之圖﹐是在相機善動耳。末傳子水﹐𨿽屬空亡﹐畢竟是生我之神。若年月塡實﹐亦可進取。

天時﹕陰霾之象﹐多晴少雨。家宅﹕當有子孫世祿可守﹐夜占尢吉。功名﹕祿神𨿽旺﹐卻逢六害﹐尙有阻滯﹐終無收束。求財﹕止宜守住現在之財﹐不可貪求。婚姻﹕女家丰足﹐但恐有阻。胎產﹕胎損產速。疾病﹕腎水不足﹐健飯卽愈。失脫﹕不出本家廊廡之下。出行﹕不能到彼處。行人﹕中末相刑﹐阻隔未歸。捕獲﹕是對門女人或外祖家﹐孩子作綫﹐不出境。兵戰﹕主人不利﹐須用糧艸餌敵。

畢法云﹕權攝不正祿臨支﹐彼此猜忌害相隨。課經云﹕乙卯伏吟爲交車六害﹐不宜交關用事。又﹕伏吟課傳﹐𨿽無丁馬﹐若占人年命﹐上乘魁罡或臨巳上﹐爲丁馬交加﹐其動尢速。神將論云﹕辰臨勾陳主戰鬥﹐又勾陳升廳在辰﹐有獄吏以牽纏。

乙卯日第二局幹上卯

課體﹕重審﹐退茹﹐三奇。

課義﹕坐守我旺﹐進則無況﹐踏腳空亡﹐豈宜前向。

解曰﹕卯爲日祿﹐旺祿臨身﹐最宜坐守﹐不可妄動。動而之傳﹐三傳皆空﹐有何況味。進則有丁巳之脫﹐退則有空陷之憂。踏腳空亡﹐𨿽云反宜進步﹐獨此非宜也。

斷曰﹕退茹逢空﹐格合三奇﹐本有可進之象。但三傳皆生我之神﹐而正當空陷﹐經所謂見生不生﹐不如無生﹐則一切謀爲﹐反有凶兆。不如閉門寂守﹐坐享癡福也。

天時﹕有風無雨。家宅﹕宅乘退气﹐人卻健旺。功名﹕食祿終身﹐不能寸步進取﹐亥年利。求財﹕靑龍六合臨身﹐有人送來﹐不可去取。婚姻﹕女占吉﹐男占不吉。胎產﹕恐是私胎﹐男喜﹐腹空卽生。疾病﹕水不能養肝﹐可愈。失脫﹕在木器中。出行﹕不宜。行人﹕未至。捕獲﹕晝在西南道路﹐夜在西方山陰。兵占﹕以我作主則利﹐不可先動起釁。墳葬﹕龍脈皆空﹐乾向少吉。

畢法云﹕尊崇傳內遇三奇﹐踏腳空亡進用宜﹐旺祿臨身徒妄作。課經云﹕三傳皆空﹐如背後有三陷坑﹐豈宜進乎。占病得之﹐爲尋死格。魏志管輅傳﹕輅在典農上弘直所﹐有飄風從申來﹐占曰﹕日辰乙卯﹐斗建申﹐申破寅﹐死喪之候也。日加午而風發﹐馬之候也。未在申爲虎﹐虎爲大人父之候也。東方當有馬吏至﹐恐父哭子。明日膠東吏到﹐直子果亡。

乙卯日第三局幹上寅

課體﹕涉害﹐間傳﹐極陰﹐九醜。

課義﹕財生俱空﹐辛酉獨逢﹐所惡滿目﹐所孟無蹤。

解曰﹕丑爲日財﹐亥爲日之長生﹐發用入傳﹐似乎有益。乃五值旬空﹐亥坐空上﹐止存末傳酉鬼﹐又遁作辛鬼﹐獨居實地。明暗二鬼﹐日所惡也﹐而偏與之逢。財及長生日所孟也﹐而皆爲烏有﹐則何益之有哉。

斷曰﹕極陰之卦﹐退逆間傳﹐凡事稽畱不進﹐憂患難消。況丑加卯發用﹐謂之九醜﹐凶多吉少﹐反喜初中空陷。吉事不成﹐凶亦可解﹐夜占名虎頭鼠尾。

天時﹕風霧晦冥﹐旣而淫雨。家宅﹕有當門土﹐宜平去之。功名﹕反覆難成﹐攺圖可就。求財﹕𨿽有而不實。婚姻﹕不祥。胎產﹕主生女。疾病﹕丑加卯乘虎﹐主婦人腹痛﹐久病凶。爭訟﹕主有奇禍﹐幸可解。失脫﹕賊獲贓散。出行﹕大不利﹐宜安守。行人﹕有阻﹐不至。兵戰﹕防虛聲惑眾。

畢法云﹕踏腳空亡進用宜。觀月經云﹕大吉將加仲﹐天災莫舉兵﹐大小兩時並﹐凶神在四平﹐三年與三月﹐不出大凶生。心鏡云﹕不但納妻並嫁女﹐最忌遊行及出軍。訂訛云﹕乙者雷始震之日﹐卯爲春分﹐陽盛陰絕。又遇丑臨仲上﹐加支發用﹐與白虎並﹐主有死亡之事。指掌賦云﹕正亥酉爲極陰﹐如月隱兩山。

乙卯日第四局幹上醜

課體﹕重審﹐稼穡﹐勵徳。

課義﹕兩蛇空布﹐財歸鬼墓﹐外合無憑﹐內害可懼。

解曰﹕醜晝乘螣﹐臨於幹上﹐又發初傳﹐而值旬空﹐則爲空布也。戌財入於丑鄕﹐丑爲金墓﹐乃日鬼之墓也﹐豈可取乎。干支上子與丑合﹐然皆旬空﹐全無憑據。而干支辰與卯害﹐甚可懼也。

斷曰﹕此重審之卦﹐合稼穡之局﹐凡事艱難﹐貴於詳審。三傳皆財﹐不利長上﹐財𨿽滿目﹐妄求反生不足。況鬼墓覆幹﹐下害上合﹐下實上空﹐主暗中有人傷損﹐喜醜值旬空﹐其凶必散。然而一切謀爲﹐亦無成就。占者惟見機安分可也。

天時﹕陰晴不定。家宅﹕宅上有刑﹐上下無禮。功名﹕利納貲﹐然尙遲滯。求財﹕動爲人所欺。婚姻﹕不成﹐子月夜占可成。胎產﹕胎神臨空敗﹐防不實。疾病﹕暴病不妨﹐占父母不吉。爭訟﹕憂疑消解。失脫﹕在空墓中尋。出行﹕所到無安著處。行人﹕末日至。兵戰﹕防間諜詐僞﹐夜占稍利。

畢法云﹕賓主不投刑在上。纂要云﹕上子丑作六合﹐而下卯辰卻作六害﹐此名外好裏槎枒﹐乃合空而害實﹐凡事空喜而實害也。又﹕乙卯日子將卯時﹐太陽作貴人而生宅﹐宅下必有寶藏。或子年占之﹐其年必產貴子。子𨿽旬空﹐緣太陽乃懸象於天﹐不畏旬空也。祕要云﹕丑爲鬼之墓庫﹐臨於幹上﹐須防暗中媒孽之人。

乙卯日第五局幹上子

課體﹕元首﹐曲直﹐泆女。

課義﹕祿神墓神﹐皆與虎並﹐空貴生幹﹐自墓傳生。

解曰﹕未爲日墓﹐卯爲日祿﹐而皆乘白虎。晝占病可危﹐夜占祿難守也。子貴生幹﹐而值旬空﹐亦不足恃。惟末傳亥水﹐乃日之長生。自未及亥﹐爲自墓傳生﹐主先迷而後醒也。

斷曰﹕元首之卦﹐局合曲直﹐理𨿽順利﹐事則糅雜。孟成不成﹐孟合不合。內課子辰申﹐與三傳各作六害。主恩中有仇﹐好處成釁。又夜占自後傳合﹐爲泆女之課﹐須防邪僻。初傳後乘季神﹐又陰神是虎﹐不利妻房也。

天時﹕多風少雨。家宅﹕長生臨宅﹐宅吉﹐但須防範閨門。功名﹕晚成﹐宜藉他人之力。求財﹕無利。婚姻﹕遲成﹐夜占不宜。胎產﹕胎坐空墓﹐鬼胎不實。疾病﹕主妻有災。爭訟﹕從合處生乖﹐事宜消釋。失脫﹕捕役不力。出行﹕路有阻滯﹐到後吉。行人﹕在道稽遲。兵戰﹕春冬得勝﹐余防敵人詐誘。

畢法云﹕貴𨿽坐獄宜臨幹﹐幹墓並關人宅廢﹐合中犯煞蜜中砒。古鑑﹕丁卯生人﹐戊申年卯將占終身。曰﹕身作貴人﹐又來生日。三傳木局﹐自墓傳旺﹐自旺傳生﹐必由窮途﹐漸至榮顯﹐且躋髙壽。但課傳無火﹐主無子息。同類爲六合﹐主納兄弟之子。妻財空墓乘虎﹐主先喪偶。卯帶祿加未﹐末傳天后長生﹐歸於祿地﹐主娶妻少艾﹐而有財旺夫也﹐俱驗。

乙卯日第六局幹上亥

課體﹕涉害﹐四絕。

課義﹕晝傳皆空﹐夜貴無蹤。占官不利﹐遠禍有功。

解曰﹕丑旬空﹐申坐空﹐惟初傳午實﹐而晝占又乘天空﹐則三傳皆空矣。申以夜貴作官星﹐今臨陷地﹐無蹤迹可據。𨿽三傳遞生﹐究爲無力﹐仕宦占之﹐豈有利乎。若常占則申作日鬼﹐非空何以遠禍﹐是空反有功也。

斷曰﹕涉害之卦﹐上神生日﹐日生三傳﹐傳又遞生﹐本應順利。日有人扶﹐夜有神助。柰脫空相繼﹐虛幻變更﹐恩多怨深﹐官鬼無气﹐事必有始鮮終。成中有敗﹐卦體四絕﹐惟利完結舊事﹐不利圖新也。若占憂患﹐卻易解散。

天時﹕久早燥竭。家宅﹕主有咥人犬。功名﹕子月夜占利。求財﹕不得。婚姻﹕不成。胎產﹕占孕不宜﹐占產卽下。疾病﹕暴病卽愈﹐久病虛脫。失脫﹕一去不還。爭訟﹕多虛詐﹐然易解散。出行﹕攺期如意。行人﹕占子孫卽至。兵戰﹕防爲人脫騙﹐宜空處設備。墳葬﹕戌方出水﹐艮坤向則吉。

畢法云﹕空空如也事休追﹐不行傳者考初時。神定經云﹕幹生初﹐初生中﹐中生末﹐末卻克幹﹐是爲恩多怨深。又末傳官星﹐被初克中墓﹐官鬼無气﹐有官人不利﹐常人反可解難除禍也。心印賦云﹕午加亥上酉加寅﹐子居巳位卯居申﹐諸經名此爲四絕﹐結絕舊事最爲眞。

乙卯日第七局幹上戌

課體﹕反吟﹐無依﹐龍戰﹐三交。

課義﹕交互反吟﹐卯虎酉螣夜占夏令﹐火燭驚心。

解曰﹕辰與酉合﹐卯與戌合﹐非交互乎。辰與戌衝﹐卯與酉衝﹐非反吟乎。合中有衝﹐衝中有合﹐則又交互而反吟矣。以夜占言之。卯乘白虎﹐酉乘螣蛇﹐將克其神﹐則凶咎難免。以夏占言之﹐酉爲火鬼﹐蛇爲火妖﹐神克其宅﹐則火燭可憂也。

斷曰﹕反吟無依之卦﹐四仲相加﹐卯酉爲用﹐格合龍戰﹐亦名三交。交車合中﹐皆藏衝害﹐反覆阻礙﹐成敗相仍。家匿陰私﹐身心惶惑﹐孟速不達﹐孟罷不能。君子循循守分﹐難中見易﹔小人汲汲妄求﹐無平不陂也。

天時﹕忽晴忽雨。家宅﹕主家匿罪人﹐夏占防火災。功名﹕得失反覆﹐危而不安。求財﹕恐招是非。婚姻﹕不成。胎產﹕動而不安。疾病﹕主心忡痁瘧﹐又主有兩癥。失脫﹕遠追可獲。爭訟﹕結者易解﹐息者復興。出行﹕出而復返。行人﹕來而復去。捕獲﹕晝占在西﹐夜占在北。兵戰﹕來往紛紜。

畢法云﹕彼此猜忌害相隨﹐合中犯煞蜜中砒。課經云﹕卯酉卯反吟﹐占家宅門戶道路事﹐遇凶將主損失﹐𨿽動無益﹐有重重驚惱。袖中金雲﹕卯酉乘合﹐人離財散。指掌賦云﹕用卯爲龍戰﹐用酉爲虎鬥﹐主思攺而憂疑不定。三傳四仲﹐謂之三交。加日辰﹐則主隱匿罪人之占。

乙卯日第八局幹上酉

課體﹕重審﹐六儀﹐勵徳。

課義﹕幹上至末﹐迆邐徵伐﹐禍裏生財﹐互相觸突。

解曰﹕幹上酉克初傳之寅﹐寅克中傳之未﹐未克末傳之子﹐自酉及子﹐遞相徵伐也。寅爲酉財﹐未爲寅財﹐子爲未財﹐遞克而得﹐非禍裏生財而何。但酉去傷卯﹐申來克乙﹐干支上下﹐亦互相觸﹐彼此俱無所利耳。

斷曰﹕重審之卦﹐傳課遞克﹐將神內戰﹐凡占運用不遂﹐欺侮疊興。上神克日﹐利在先舉。三傳晝占﹐全受夾克﹐所往皆不由己。夜占神皆克將﹐晝夜神將﹐內外交戰﹐凶危可知。惟末傳歸於生日﹐所占始𨿽難成﹐終或可望結局耳。

天時﹕三時有災﹐秋成卻利。家宅﹕可發貴﹐宜禱祀神祇。功名﹕有奇遇﹐且所至風憲。求財﹕每以勢取﹐亦防悖出。婚姻﹕妝奩極丰。胎產﹕甚吉。疾病﹕難脫體﹐主因食屢發。失脫﹕難尋。爭訟﹕凶難解散﹐財盡禍息。出行﹕不利遠行。行人﹕辰日至。兵戰﹕先難後易﹐乘勝逐北﹐屢獲敵資。

畢法云﹕干支全傷防兩損﹐夫婦蕪淫各有私﹐三傳遞克眾人欺﹐鬼乘天乙乃神祇。課經云﹕三傳皆受夾克﹐是爲家法不正。觀月經云﹕甲寅功曹首﹐萬類得其儀﹐有罪計非危﹐病者得天醫﹐求財倍獲利﹐投書喜不遲。玉成歌云﹕對神隔將主人離﹐辰上逢之宅破期﹝乙日幹上見六合乘酉﹞。

乙卯日第九局幹上申

課體﹕涉害﹐曲直。

課義﹕夜貴克身﹐晝貴虛陳﹐支祿惱懷﹐家人悔迍。

解曰﹕申爲夜貴﹐臨幹克身﹐𨿽曰坐獄﹐不妨臨幹。然常占在所不利。子爲晝貴﹐卻值旬空。𨿽曰晝夜貴加﹐然旣空則無力也。卯爲日支﹐又爲日祿﹐晝元夜白﹐皆非吉將﹐所以惱懷。未爲木墓﹐覆宅昏晦﹐故家人悔迍也。

斷曰﹕涉害之卦﹐局合曲直﹐事主先難後易﹐先屈後伸。日鬼臨幹﹐非宦途卽有災咎。日墓發用﹐惟賤者反得安逸也。木旺於春﹐春占方有暢遂之象。又合中有害﹐凡事防人暗欺。夜占初中後合﹐亦作泆女論。

天時﹕多風﹐艸木繁茂。家宅﹕宅利於人﹐而有昏晦之象。功名﹕春占大吉。求財﹕財是墓神﹐美中不足。婚姻﹕宜入贅。胎產﹕胎安﹐產不利。疾病﹕主風疾肝疾﹐宜禱神祇。失脫﹕在林木墳墓中。爭訟﹕防遭曲斷。出行﹕吉。行人﹕卽至。兵戰﹕大勝之兆﹐切忌遲疑。墳葬﹕龍气甚淸﹐但不聚財。

畢法云﹕晝夜貴加求兩貴﹐鬼乘天乙乃神祇﹐幹墓並關人宅廢﹐支墳財並旅程稽。課經云﹕胎坐長生﹐大宜占孕﹐不利占產。訂訛云﹕曲直亥加未﹐作蛇內戰﹐主失財。未加卯作後﹐陰人災病﹐有離哭之兆。指掌賦云﹕未亥卯爲從吉﹐待時而動。中黃經云﹕日辰衰木見眞金﹐三傳無火卻成迍。

乙卯日第十局幹上未

課體﹕涉害﹐三交﹐勵徳。

課義﹕面善含毒﹐常招恥辱﹐災不成災﹐福不成福﹐

解曰﹕未爲日財乍視似乎可喜。然實則日墓﹐且乘夜蛇而覆日。是內含凶毒也。墓主昏昧﹐若誤認爲財﹐甘心受晦﹐其常招恥辱宜矣。四鬼發用﹐勢若甚凶﹐而臨午受克﹐故不成災。子水生日﹐亦生卯祿﹐而天將貴常夾克﹐故亦不成福也﹕

斷曰﹕涉害之卦﹐三傳四仲相加﹐合三交之格﹑吉中有凶﹐凶中有吉。凡事順理則裕﹐緩圖則成。用神受制﹐仕宦主有阻隔﹐而常占反可免災。三月占犯天煩﹐切宜愼之。

天時﹕陰晦無雨。家宅﹕貧耗而人昏晦。功名﹕有名位﹐但防挫折。求財﹕守其固有爲佳﹑婚姻﹕有破敗。胎產﹕防傷損。疾病﹕家有卑屬明醫理者。𨿽凶可療。失脫﹕於喜事中失財﹐可獲。爭訟﹕有解。出行﹕三月忌。行人﹕中途有阻。兵戰﹕不得已而用之﹐主獲金寶美麗。

畢法云﹕制鬼之位乃良醫。課經云﹕酉加午發用﹐斗罡系丑未﹐爲二煩格。古鑑﹕亥將占捕捉﹐曰﹕卯爲元武﹐上見午賊自正東轉正南﹐卯六午九﹐去此五十四里。卯主樹木墳塋﹐午上天空﹐主藏窯穴。中傳子克午﹐初傳酉克卯﹐必主擒獲。遇酉子日﹐卽其期也。五成歌云﹕三交吉凶皆因內。照膽祕決云﹕後合元陰與酉卯﹐加臨課傳遭彊盜。

乙卯日第十一局幹上午

課體﹕重審﹐間傳﹐涉三淵。

課義﹕兩貴無力﹐所求難得﹐家有驚危﹐丁馬入宅。

解曰﹕子晝貴坐戌獄﹐申夜貴受午克﹐𨿽俱入傳﹐而實無力﹐不足恃也。以是幹貴﹐而孟得所求﹐不亦難乎。巳爲旬丁﹐又爲驛馬。今乘晝虎入宅﹐又且脫宅之气﹐必主家有驚危之事﹐變動非常也。

斷曰﹕重審之卦﹐順進間傳﹐格合涉淵﹐爲坎之外像﹐主艱難阻隔。貴人受克﹐訴告無門﹐身宅俱脫﹐事防欺賺。君子當藏器待時﹐勿輕舉動。倘勉彊謀爲﹐終非亨利之兆。若年命在辰﹐衝入中傳﹐會成水局﹐則生幹制脫﹐無往不吉矣。

天時﹕久旱無雨。家宅﹕耗動不寧。功名﹕考試愼三場﹐仕宦多差使﹐防文憑有失。求財﹕防耗本。婚姻﹕子月晝占﹐女醜年命者吉。胎產﹕主生女。疾病﹕見凶﹐宜祈禱﹐失脫﹕系家中人﹐遠去難獲。爭訟﹕必經兩處衙門彼此耗財。出行﹕將行﹐復攺期。行人﹕辰戌日到。兵戰﹕糧運不繼。墳葬﹕晝占古﹐夜占凶。

畢法云﹕兩貴受克難幹貴﹐人宅受脫俱招盜﹐鬼乘天乙乃神祇﹐脫上逢脫防虛詐。課經云﹕幹上午晝乘天空﹐名脫空格﹐主事全無實迹。又未加巳﹐巳爲蛇﹐末又乘蛇﹐爲兩蛇夾墓。指掌賦云﹕申戌子涉三淵﹐當隱於山林﹐言申子水局有林象﹐戌土有山象﹐時方入夜﹐似幽人之守正也。

乙卯日第十二局幹上巳

課體﹕重審﹐進茹﹐斬關﹐亂首。

課義﹕丁與馬共﹐動則費用﹐末助初財﹐屈尊求俸。

解曰﹕巳爲旬丁﹐又爲驛馬﹐臨於幹上﹐靜守猶可。動則幹气被脫﹐未免費用也。辰爲日財﹐並勾發用﹐已自有餘。末午助之﹐尢爲旺相。又辰本日課﹐屈尊臨支﹐以求卯祿﹐所失者少﹐而所得者多也。

斷曰﹕重審之卦﹐順進連茹﹐進中有退﹐行止未安﹐得失相半。斗罡加支發用﹐格合斬關﹐不利安居﹐恰宜遷攺。又日往加辰﹐爲辰所克﹐名爲亂首。上不自尊﹐下必無禮﹐勾陳並臨﹐辰上發用﹐亦爭奪之象也。彊恕而行﹐庶幾免咎。

天時﹕大霧無雨。家宅﹕家長不能制下﹐又主有贅婿。功名﹕不利。求財﹕南方大利。婚姻﹕男弱女彊。胎產﹕生女﹐產安。疾病﹕主因貪饕而得。失脫﹕可獲。爭訟﹕不到官。出行﹕遲疑未決。行人﹕支馬臨幹﹐速至。捕獲﹕在西北方。兵戰﹕勿逐北搜糧﹐反致喪失。

畢法云﹕所謀多拙逢羅网﹐末助初傳三等論。袖中金雲﹕假令立秋乙卯日巳將﹐天罡加卯發用﹐行年又在卯酉﹐名龍戰卦。主人心疑惑﹐進寸退尺﹐動有乖離。觀月經云﹕天罡臨卯上﹐發用正含嗔﹐人年立卯酉﹐正是涉迷津。訂訛云﹕自取亂首﹐事發於內﹐而起子外﹐兵不利客﹐亦不宜攻。

丙辰日第一局幹上巳

課體﹕伏吟﹐斬關﹐元胎﹐勵徳。

課義﹕祿財長生﹐空虎縱橫﹐靜中須動﹐所作無成。

解曰﹕初傳巳爲徳祿﹐遁丁發用。中傳申爲日財﹐末傳寅爲長生﹐又乘驛馬﹐三傳皆吉。但嫌天空與元虎﹐晝夜縱橫耳。伏吟傳見丁馬﹐靜中已動。三傳自初遞克﹐長生又屬三刑﹐生意息矣。凡所作爲﹐豈能成就。

斷曰﹕伏吟之卦﹐本爲靜象﹐傳遇丁馬﹐動意蹶然。若能安心坐待﹐則末助初傳﹐祿神正旺﹐占官大吉。天罡乘龍臨支﹐當因喜事﹐宅中欠寧。

天時﹕雨占卽晴。家宅﹕日上乘祿﹐支上乘龍﹐財喜重重之象。功名﹕祿馬全逢﹐主大利。求財﹕陰私之財可得﹐防有驚恐。婚姻﹕女美性剛﹐可就。胎產﹕天罡作子息爻﹐男妊﹐產遲。疾病﹕脾土受病﹐或遺漏風癰之癥﹐未愈。出行﹕吉。行人﹕立至。捕獲﹕難尋。兵戰﹕宜防虛詐。墳葬﹕龍神得气﹐丑方出水則吉。

畢法云﹕任信丁馬須言動。指南﹕戊子八月辰將﹐先辰時﹐後酉時﹐占兩人鄕試﹐曰﹕辰時者前列﹐酉時者次之。蓋緣天罡爲領袖之神﹐從魁幕貴在後故也。及排辰時者﹐三傳巳申寅﹐幹乘徳祿﹐支見月將靑龍﹐祿馬入傳。酉時者﹐三傳午丑申﹐太歲空戰﹐幕貴入墓﹐榜發。辰時者﹐果中二十二名。酉時者﹐止中副榜﹐二者皆以時斷中也。

丙辰日第二局幹上辰

課體﹕伏吟﹐退茹﹐斬關﹐不備。

課義﹕還嗣息債﹐長生寧耐﹐然後散憂﹐退空無害。

解曰﹕發用之卯﹐克支生幹﹐支卻臨幹受土﹐是得之於彼﹐而與之於此也。辰爲丙火之子﹐非還嗣息之債而伺。寅爲日之長生﹐上帶白虎﹐𨿽有驚危﹐然孟受生﹐大宜守耐。末傳醜空﹐可以解憂散慮。退𨿽逢空﹐且喜脫气﹐又在長生﹐有生而無害也。

斷曰﹕三傳聯茹而退﹐末遇空亡﹐反宜進步﹐凡占先起者吉﹐後起者凶。敗气臨支﹐非有卑幼災傷﹐卽有門庭消耗。求官者﹐始如春花﹐後如秋葉﹐總屬有頭無尾之象。

天時﹕靑龍𨿽升天﹐被初中所克﹐不雨而風。家宅﹕卯木克宅生幹﹐棄宅益人﹐人亦消耗。功名﹕課傳不見貴祿官星﹐占名欠利。求財﹕靑龍臨幹作脫气﹐反有耗費﹐不能聚財。婚姻﹕支幹相害﹐占婚不吉。胎產﹕上彊下弱﹐不備逢陰﹐孕乃成男﹐支幹作害﹐微災難免。疾病﹕肝膽之疾﹐病來生人﹐不能卽愈。出行﹕水陸兩途﹐皆不吉利。行人﹕天罡加孟﹐尙未啟行。捕獲﹕晝占當在西南飲食﹐夜占在北方陰人家。兵戰﹕得失相半。

畢法云﹕彼此猜忌害相隨﹐喜懼空亡﹕乃妙機﹐踏腳空亡進用宜。課經云﹕丙辰日﹐辰加巳﹐卯加辰﹐支幹上神作六害﹐主彼此各相猜嫌﹐主客互有機械。太乙經云﹕占與人期會﹐天罡臨口辰者﹐會在日辰前爲已過﹐會在日辰後爲未至。括囊賦云﹕木逢勾虎﹐必棟折於三刑。

丙辰日第三局幹上卯

課體﹕重審﹐寡宿﹐間傳﹐極陰。

課義﹕兩相交會﹐各有利害﹐晝夜貴加﹐亥水休賴。

解曰﹕寅卯辰巳﹐兩課全會。但卯辰相害﹐寅巳相害﹐不無彼此猜忌之嫌﹐是各有利害也。初傳𨿽屬空亡﹐而酉加於亥﹐晝夜貴加﹐凡占宜幹兩貴﹐方爲有濟。所慮晝貴﹐坐於空鄕﹐不能賴其弘益耳。

斷曰﹕寡宿發用﹐凡事無憑﹐吉凶不就。又曰極陰﹐愈退愈暗之象。支上克支生幹﹐人則盛而宅則衰。惟年命在子﹐兩貴拱夾﹐占此最爲吉利。

天時﹕課名極陰﹐日乘勾空﹐陰雲之象。家宅﹕龍合克宅﹐必因吉慶生事。功名﹕兩貴相加﹐一貴用力﹐必因妻財得貴。求財﹕財爻已空﹐求之無益。婚姻﹕女益男家﹐但恐不睦。胎產﹕女孕﹐產凶。疾病﹕肝經之疾或腎水有虧﹐不藥自瘥。出行﹕水陸兩途﹐吉凶相半。行人﹕驛馬臨支﹐行人卽至。捕獲﹕晝占在正南馬道﹐夜占是公吏凶人。兵戰﹕防失眾。

畢法云﹕晝夜貴加求兩貴﹐彼此猜忌害相隨。課經云﹕丙日胎神在子﹐正月占主妻孕﹔然正月血支血忌皆在醜﹐並養神克胎﹐占產則速﹐占孕有損。若十二月占﹐血支血忌在子作胎神﹐占產亦速﹐占孕亦損。惟血忌作空亡﹐產孕皆不畏矣。祕要云﹕此課凡事於巳日有克應。

丙辰日第四局幹上寅

課體﹕遙克﹐蒿矢﹐元胎﹐三奇。

課義﹕破碎臨庭﹐耗散財婚﹐晝占告貴﹐不語沈吟。

解曰﹕丙以申金爲妻財﹐墓於破碎之醜﹐而臨支上。晝乘元武﹐必因婚娶而耗散其財。亥爲晝貴﹐發用上乘閉口﹐故告貴者﹐必沈吟不語﹐有理難伸也。

斷曰﹕課遇三奇﹐幹上長生﹐夜乘靑龍﹐必當徐徐發福。但發用蒿矢﹐得福亦輕。中傳財坐鬼鄕﹐求財欠利。末傳徳祿﹐春夏占之﹐吉無不利。

天時﹕亥乘貴人發用﹐水母復又生亥﹐靑龍臨日﹐先大雨而卽晴。家宅﹕財庫作破﹐臨宅上乘朱勾﹐必因口舌爭訟﹐大費財帛。功名﹕貴人發用﹐徳神居末﹐占名甚利。求財﹕宜得陰私婦女之財。婚姻﹕占男則吉﹐占女則凶。胎產﹕二陰包陽﹐妊乃成男﹐母破兒生﹐占產甚吉。疾病﹕脾胃之疾﹐人生病破﹐不藥自愈。出行﹕陸路甚吉﹐水路耗費。行人﹕將及到門。兵戰﹕晝占甚吉﹐有辟地千里之象。

畢法云﹕閉口卦體兩般推﹐龍加生气吉遲遲﹝三月占﹞。課經云﹕亥加寅﹐乃旬尾加旬首﹐爲閉口卦。如更值初末上下六合﹐則气塞乎中。占病卽啞﹐或患禁痢﹐或咽腫痰厥。占胎定是啞兒。占失脫﹐縱人見盜去﹐亦不肯言。求人說事﹐人皆閉口。纂要云﹕幹上龍乘長生﹐當耐心靜守﹐自然亨泰﹐不可妄動。指掌賦云﹕癸爲閉而丁爲動﹐閉主死而動主生。

丙辰日第五局幹上醜

課體﹕重審﹐潤下﹐勵徳﹐寡宿。

課義﹕課傳沒溺﹐凶災可釋﹐外勾裏連﹐夜多淫泆。

解曰﹕鬼能作禍﹐遇空卽解。今課傳盡皆空陷﹐若沒溺者然﹐凶災何難消釋乎。三傳水局克幹﹐蓋由宅上之子發用﹐合辰申而爲鬼﹐是家中之人﹐外勾裏連﹐以生禍也。支上二課﹐將乘合後元武﹐夜占不免淫泆之事矣。

斷曰﹕潤下之課﹐事關水利﹐或親族牽連﹐有動而不息之象。眾鬼相侵﹐必有數人作夥謀害。幸丑土能敵﹐不能爲禍。發用官空﹐占官不吉﹐須用水之時﹐方能入手。

天時﹕三傳皆水﹐晝將亦水﹐卽有大雨。家宅﹕子月占家長有憂﹐財上乘元﹐晝占財耗。功名﹕貴祿不現﹐官星又空﹐占者欠利。求財﹕反有耗費。婚姻﹕天作之合﹐但女子不佳。胎產﹕妊當育女﹐干支上神相合﹐產期必愆。疾病﹕腎與膀胱之病﹐病空卽愈。出行﹕不吉。行人﹕尙未啟行。捕獲﹕夜占賊在東北大木林中。兵戰﹕晝占驚恐﹐夜占稍吉﹐但恐勞而無功。

畢法云﹕空空如也事休追﹐萬事喜欣三六合﹐將逢內戰所謀危。課經云﹕三傳俱鬼﹐則能克去劫財﹐若遇二空獨存一財﹐則安穩無破﹐亦謂之全鬼變財。集義云﹕三傳水局﹐幹上丑與子合﹐經所謂三六相呼見喜忻﹐總然帶惡不成嗔也。況幹上丑土自能敵水﹐凡謀可成。又子加辰乘蛇﹐主婦人哭泣。

丙辰日第六局幹上子

課體﹕知一﹐四絕。

課義﹕中末虛無﹐獨用午初﹐動逢羊刃﹐晝貴歸廬。

解曰﹕丑申空陷﹐故曰虛無﹐獨用初傳午火而已。鬼居午上﹐旣不可守﹐若孟動謀﹐又逢初傳羊刃﹐是動靜皆不可也。亥水臨辰﹐貴人入獄﹐旣不得地﹐臨於支上﹐故曰歸廬﹐告之不能蒙益。

斷曰﹕四絕之課﹐五行入墓﹐止宜結舊﹐不可圖新。三傳空陷﹐克我之神皆不得位﹐不過虛聲而已。丑加午乘朱勾﹐主有田宅爭競。午加亥乘白虎﹐主有火災。亥加辰﹐夜乘雀﹐主有小兒哭泣。財爻坐墓無气﹐主有耗失。

天時﹕水母已空﹐午火發用﹐晴而不雨。家宅﹕官貴臨宅﹐必有訟獄。功名﹕貴人坐獄﹐占名不吉。求財﹕財爻已空﹐求之不得。婚姻﹕幹上臨空﹐女占不﹕占。胎產﹕二陽包陰﹐離爲中女﹐胎神遇空﹐占產不吉。疾病﹕腎經受病﹐七月占不吉。出行﹕水陸俱不吉。行人﹕尙在中途。捕獲﹕晝占勾陳受克﹐不能擒獲。兵戰﹕初傳坐於絕地﹐中未皆空﹐聞見皆虛。

畢法云﹕鬼乘天乙乃神祇﹐不行傳者考初時。課經云﹕晝將亥貴加支﹐乃鬼乘天乙。占病必是家堂神像不肅。宜修建功徳﹐安慰宅神﹐庶幾無咎。中黃經云﹕丑入午傳多詛咒。照膽祕訣云﹕戌加卯上是合鄕﹐信至人歸見福昌。玉成歌云﹕日鬼加臨辰兩課﹐定然官吏到門庭。又云﹕勾雀同傳主訟爭。

丙辰日第七局幹上亥

課體﹕反吟﹐斬關﹐勵徳﹐元胎。

課義﹕滿地皆丁﹐動遇貴成﹐夜占不動﹐鬼墓難興。

解曰﹕巳爲日之徳祿﹐遁丁而爲初末﹐則滿地皆丁矣。亥貴臨身﹐動則以貴爲官﹐仕宦所以遇之而成也。倘或夜占﹐則靜而不動。幹上亥水﹐爲日鬼而克之﹐支上戌土﹐乘兩蛇而墓之。一星丙火﹐豈復能興乎。常庶占之﹐皆所不利也。

斷曰﹕反吟之課﹐發用旬丁﹐至動不寧之象。幹上亥水﹐旬遁得癸。夜乘朱雀﹐是明暗二鬼﹐並力相傷。朝貴尙防章劾﹐常人豈免災迍。

天時﹕天地相通﹐日上克日﹐晴雨不常﹔家宅﹕蛇虎滿宅﹐驚恐之患﹐反覆互見。功名﹕徳祿往來﹐官貴臨身﹐功名獨利。求財﹕財爻不見﹐求之無益。婚姻﹕反吟課﹐占婚不利。胎產﹕女孕難育。疾病﹕脾胃受病﹐腎水大虧﹐峻補命門方愈。出行﹕中途而回。行人﹕行者立至。捕獲﹕晝占在西﹐夜占在北﹐皆有外淫。兵戰﹕事多更變﹐防有虛驚。墳葬﹕回頭顧祖則吉。

畢法云﹕鬼乘天乙乃神祇﹐制鬼之位乃良醫。纂要云﹕亥爲日鬼﹐卻賴支上戊土克亥﹐則戌土便是良醫﹑或是本家之人能醫﹐或得家堂宗神保佑。除占病外﹐凡占𨿽值危難﹐災患之中﹐必得人分解﹐誠爲救神。纂義云﹕年命加戌﹐占宅西北上有破罐。

丙辰日第八局幹上戌

課體﹕重審﹐斬關﹐六儀。

課義﹕妻財𨿽美﹐戀之害己﹐眾口一詞﹐乘馬遭恥。

解曰﹕支上酉金﹐遁得辛金﹐乃丙之妻財。若戀之不捨﹐反被辰土盜脫﹐必有害於己矣。三傳寅克未﹐未克子﹐子克丙﹐必被眾口攻訐。初傳之寅木﹐𨿽爲驛馬﹐上則受未土之墓﹐下則受酉金之克﹐俯仰丘仇﹐適所以遭其恥也。

斷曰﹕旬首發用﹐號曰六儀。辰日支儀﹐亦居寅上﹐是六儀與支儀相並。凡占吉慶﹐不忌刑殺。干支上神﹐戌酉相害﹐必然賓主不和。華蓋覆日﹐百事昏晦。

天時﹕墓神覆日﹐靑龍入廟﹐陰雲之象。家宅﹕財神臨宅合宅﹐家道必丰﹐或恐修治房屋以致脫耗。功名﹕必待末傳官星塡實﹐方爲有濟。求財﹕可因貴人文書得財。婚姻﹕支幹相害﹐占婚不利。胎產﹕二陽包陰﹐女孕﹐難產。疾病﹕病有積塊﹐四月占不吉。出行﹕恐不能起身。行人﹕人已起身﹐中道有阻。捕獲﹕晝占在西南﹐夜占在西北。兵戰﹕夜占稍吉。

畢法云﹕兩蛇夾墓凶難免﹐末助初生三等論。課經云﹕戌加幹﹐晝夜天將皆乘螣蛇﹐地盤之巳﹐亦是螣蛇之位﹐故名兩蛇夾墓﹐占病難救。如年命臨戌﹐天羅自裹﹐凶災尢甚。或亥爲年命乘罡﹐則以虎衝蛇﹐庶得少延。心印賦云﹕寅加酉上爲用初﹐中末未與子上居﹐行人遠至及文書。

丙辰日第九局幹上酉

課體﹕重審﹐從革。

課義﹕交關利己﹐晝貴莫倚﹐夜將助才﹐金多生水。

解曰﹕巳與申合﹐辰與酉合﹐申酉俱作日財﹐此交關之有利於己者。亥作晝貴﹐臨未被克﹐不可依倚。幸夜將純土﹐助起金局﹐財气極旺。然恐金多生水﹐化而爲鬼也。

斷曰﹕從革之課﹐三傳全財﹐利於功名﹐而不利於父母。宜於求財﹐而不宜於構訟。幹上酉財﹐遁辛合日﹐但遭夾克﹐不能由己。簾幕臨幹﹐試必髙第。

天時﹕水母被墓﹐天罡指陽﹐不能得雨。家宅﹕妻財作病气入墓﹐防妻有病。功名﹕三傳生官﹐不求自至。求財﹕宜得貴人婦女之財。婚姻﹕財旺生官﹐必定和諧。胎產﹕女孕難產。疾病﹕晝占脾病﹐夜占腎病﹐防停食翻復。出行﹕未能動身。行人﹕當有信來﹐尙在中途。捕獲﹕晝在南方﹐夜在東方。兵戰﹕有始無終。墳葬﹕發財損丁。

畢法云﹕兩貴受克難幹貴﹐合中犯殺蜜中砒。課經云﹕子加申﹐胎神坐於長生之上﹐大宜占孕﹐不利占產。酉爲簾幕﹐臨於日上﹐大宜占試。倘年命再加酉上﹐必掇巍科。緣酉爲從魁故也。纂要云﹕三傳作財﹐天將夜皆乘土﹐生起財神﹐占利必能遂意。指掌賦云﹕酉丑巳爲獻刃﹐遠近俱受其傷。

丙辰日第十局幹上申

課體﹕重審﹐元胎。

課義﹕財貴長生﹐傳內俱陳﹐迆邐相薦﹐夜變成迍。

解曰﹕申爲日財﹐亥爲日貴﹐寅爲丙火長生﹐三傳全值。初傳申金生水﹐中傳亥水生木﹐末傳寅木生幹﹐迆邐相生﹐主人舉薦。夜占初蛇末虎﹐故變爲迍悔也。

斷曰﹕三傳脫支生幹﹐眷丰宅狹﹐財神臨幹合干﹐身裕財充之象。

天時﹕三傳生日﹐晴光普照。家宅﹕人多屋少。功名﹕財旺生官。求財﹕得後防驚。婚姻﹕女益乎男﹐內助得人。胎產﹕女孕產順。疾病﹕脾胃之疾﹐宜節飲食。行人﹕行者立至。兵戰﹕晝吉夜忌。

畢法云﹕三傳遞生人舉薦。指南﹕酉將午時占官運﹐曰﹕傳將財官﹐驛馬城吏﹐遞互相生﹐大吉之兆。曰此人向攖重罪下獄﹐生全爲幸﹐矧有他望。曰月徳發用﹐中絕末牛﹐謂之絕處逢生。支上皇恩化戌﹐今𨿽謫戍﹐後必顯達。果被赦﹐尋遷司空。古鑑﹕戊申年卯加子占自身﹐曰﹕金生幹水﹐亥生幹申﹐寅生幹亥﹐宅陰得辛﹐辛年十月﹐衝得身動。當往東二百里爲寅地﹐又轉西北爲亥地﹐復入原處﹐終年六十九矣。蓋宅陰戌中有辛﹐歲逢辛亥衝巳﹐十月建亥﹐故於是時宜動。然始爲蛇擾﹐後爲虎拒﹐往復不遠﹐終歸故地。若非蛇作丁神﹐恐亦難去。壽止六十九者﹐將爲身﹐時爲命﹐卯將子時﹐乃卯六子九之數﹐悉驗。

丙辰日第十一局幹上未

課體﹕重審﹐勵徳﹐間傳﹐涉三淵﹐天獄。

課義﹕初財末官﹐仕宦忻歡﹐壬戌幹覆﹐元子偸瞞。

解曰﹕初傳之申﹐乃日之財﹔末傳之子﹐乃日之官。仕宦遇之﹐無不欣然矣。但中傳戌墓﹐遁得壬水﹐遙克日榦。末傳子水爲鬼﹐夜乘元武。傳財化鬼﹐其爲偸盜而欺瞞者﹐實多也。常人占之﹐止宜攜財告貴﹐潔豆求神。

斷日﹕涉三淵之課﹐不利前行。喜干支上神作合﹐賓主情怡。支陰合日﹐幹陰合支﹐彼此相懷﹐暗中莫逆。惟午加辰上﹐謂之朱雀入勾陳﹐凡占訟獄﹐其動非細﹐至難解釋。末傳子鬼可畏幸幹上未土可敵。但當坐守﹐凡吉凶事﹐應於辰日。

天時﹕水母被克﹐天罡指陽﹐日晴夜雨。家宅﹕靑龍與六合生宅﹐喜气盈庭之象。功名﹕財旺生官﹐卽可到手﹕求財﹕宜速取之﹐遲則有變。婚姻﹕干支上神相合﹐秦晉可諧﹐胎產﹕孕成女﹐母子相合﹐胎吉產凶。疾病﹕心經或眼目之癥﹐不能卽愈﹐出行﹕陸路防口舌﹐水路吉。行人﹕中途有阻。捕獲﹕晝占是東方屠戶出身﹐夜占是綠林積賊﹐難獲。兵戰﹕利主不利客。

畢法云﹕罡塞鬼戶任謀爲。課經云﹕辰加寅爲罡塞鬼戶﹐不論在傳與不在傳﹐能使眾鬼不能窺覷。宜陰謀私禱﹐合藥書符﹐無不亨利。指掌賦云﹕申戌子涉三淵﹐當隱於山林。集義云﹕申加午用。主鑪火之事。

丙辰日第十二局幹上午

課體﹕別責﹐三奇﹐不備。

課義﹕貴及旺龍﹐晝占卽逢﹐鬼賊羊刃﹐夜卜須凶。

解曰﹕初傳亥水﹐晝乘貴人。中末及幹上之午火﹐皆爲日旺。晝皆乘龍﹐體用俱吉。若逢夜卜﹐則貴人爲太陰而作鬼﹐靑龍爲六合而作刃﹐動必罹其凶矣。

斷曰﹕別責之課﹐又名蕪淫。陰陽不備﹐止宜脫節離根﹐別尋頭緒﹐凡事皆當借徑而行。又幹神臨支生支﹐乃不自尊大﹐受屈於人之象。占者守則有餘﹐動則末利。

天時﹕靑龍升天﹐初傳亥水克幹﹐日中乃雨。家宅﹕日祿生支﹐廩有餘粟。功名﹕官星乘晝貴發用﹐占名可許。求財﹕靑龍乘旺臨身﹐宜守本分之財。婚姻﹕幹上乘旺﹐支有徳祿﹐可云佳偶。胎產﹕不備在陰﹐孕乃成男。疾病﹕心經受病﹐或齒痛。出行﹕羅网臨身﹐必有羈絆。行人﹕日臨於支﹐卽至。捕獲﹕夜占在北方可捕。兵戰﹕晝占則吉﹐宜柔而勝之。

畢法云﹕所謀多拙逢羅网。課經云﹕幹上乘幹前一辰﹐支上乘支前一辰﹐名天羅地网。守己則爲支幹乘旺﹐動謀卽爲羅网纏身。倘有官人占遇天羅﹐主丁父服﹐遇地网主丁母憂。括囊賦云﹕日臨辰位﹐招兩姓以同居。六壬占訣云﹕幹臨支生支﹐名歷虛格。蓋我上他門﹐願盡心力﹐所爲歷虛也。凡占利於他人﹐不利自己。主鑪火之事。

丁巳日第一局幹上未

課體﹕伏吟﹐元胎﹐勵徳。

課義﹕支幹拱祿﹐元財捧逐﹐夜虎臨寅﹐雙丁動速。

解曰﹕丁以午爲祿﹐幹未支巳﹐拱午在內﹐宜占食祿事。初傳巳火﹐遁得旬丁。中傳申金﹐乃是日財。晝乘元武﹐是被丁神所逐﹐元武所捧﹐動必有失。末傳寅木生气﹐夜乘白虎﹐其性猛烈。丁巳在支﹐又作發用﹐雙丁齊發﹐豈非動之至速者耶。

斷曰﹕伏吟本靜﹐發用遁丁﹐反主搖動。三傳相刑相克﹐父母必有迍邅。日生上神﹐虛費百出﹐丁神坐宅﹐屋宇非寧。妻乘蛇武﹐三月占之﹐須憂疾病﹐惟占官則吉也。

天時﹕朱雀飛空﹐主晴。家宅﹕宅上皆丁﹐必有動搖。功名﹕拱祿至吉。求財﹕宜得暗財。婚姻﹕欠利。胎產﹕女孕﹐難產。出行﹕防有疾病。行人﹕立至。捕獲﹕尋男宜東南﹐尋女宜西南﹐盜不出境。兵戰﹕防詐。

畢法云﹕任信丁馬須言動。斷驗﹕壬申三十七歲﹐戊戌六月未將未時﹐占前程﹐曰﹕丁巳以寅爲學堂行年到寅﹐必主發解。緣初傳臨官﹐天空爲聲譽故也。中傳妻宮﹐上乘元武光怪﹐申爲猿猴﹐主妻被猿猴所迷。四年之後﹐移居妻家﹐緣丁神止一﹐巳卻有二。巳爲居宅﹐兩巳相並也。晚年及第﹐官州司禮﹐末傳寅木克太常也。易簀之時﹐當無子息在前﹐緣傳中無子息爻故也﹐後皆驗。

丁巳日第二局幹上午

課體﹕元首﹐退茹﹐斬關。

課義﹕旺祿長生﹐晝夜虎並﹐身心費盡﹐略無少成。

解曰﹕午爲日之旺祿﹐寅爲日之長生﹐晝虎乘祿﹐夜虎乘生。末傳丑土﹐乃值旬空﹐復作脫气﹐旣驚旣危﹐復失復耗。若有謀望﹐枉費身心﹐一無就緒之象。

斷曰﹕退茹之課﹐末傳旬空﹐大宜進取﹐不宜退縮。但旺祿臨身﹐止當謹守﹐又恐妄動生災。末傳𨿽系空脫﹐幸在生方﹐凡事費而有成﹐美中不足。

天時﹕火上水下﹐三傳生日﹐有風無雨。家宅﹕宅上晝夜乘龍脫幹脫支﹐必因喜事耗費。功名﹕有祿無官﹐占非全吉。求財﹕財爻不現﹐求之不得。婚姻﹕女占男吉。胎產﹕男孕﹐易產﹐干支自傷﹐微災不免。疾病﹕脾土受傷﹐五月占卽愈。失脫﹕速覓可獲。出行﹕水路晝夜皆可﹐惟慮耗費稍多﹐不如在家。行人﹕尙未啟行。捕獲﹕晝占在西南方飲食﹐夜占在北方陰貴家。兵戰﹕夜占稍吉﹐晝占不利。

畢法云﹕旺祿臨身徒妄作﹐退茹空亡宜進步。課經云﹕日之祿神﹐又作日之旺神﹐臨於幹上﹐切宜坐守。若捨此謀動﹐則初傳勾空﹐中傳寅木長生乘虎﹐末傳脫气逢空﹐誠所謂到處去來﹐不如在此之象。神定經云﹕功曹乘虎在門﹐當有貓兒起禍﹐致擾門戶。括囊賦云﹕木逢勾虎﹐必棟折於三刑。玉成歌云﹕天空立用事無憑。

丁巳日第三局幹上巳

課體﹕重審﹐不備﹐間傳﹐極陰﹐寡宿﹐贅婿。

課義﹕丁馬俱現﹐人宅相戀﹐亥水全虧﹐兩貴相見。

解曰﹕幹上巳爲旬丁﹐中傳亥爲日馬﹐課傳俱見﹐動不容己。本日之支來加幹上﹐又乘生气﹐是人宅相戀也。發用空脫﹐亥貴落空﹐而又上下受克﹐全然無气矣。末𨿽兩貴相加﹐但五陰相繼﹐利私而不利公﹐𨿽有動意﹐亦不甚發皇耳。

斷曰﹕課名極陰﹐諸占昏晦﹐又名間傳﹐進步艱難。贅婿不能自由﹐寡宿不能作實。三傳空二﹐獨存一酉。惟夜占財貴爲相宜也。

天時﹕課傳六陰﹐濃陰之象。家宅﹕敗气臨宅﹐日漸衰微。功名﹕貴人坐空臨絕﹐不吉。求財﹕宜得陰貴人之財。婚姻﹕課名贅婿﹐以女就男則吉。胎產﹕陰極陽生﹐孕男﹐難產。疾病﹕肝膽受病﹐或大小腸之疾。出行﹕人宅眷戀不行。行人﹕未至。捕獲﹕難擒。兵戰﹕夜占可畏﹐勞師無益。

畢法云﹕晝夜貴加求兩貴。古鑑﹕丁巳五十二歲﹐戊申六月未將酉時﹐占家宅﹐曰﹕丁火自旺方逆歸死絕之地﹐宅上之卯﹐末傳之酉﹐皆六數﹐主六年敗盡產業﹐兼退人口。宅前有大朽木﹐宜急去之﹐否則生事。緣卯有乙木﹐上乘天空﹐故主朽也。又閣後作豬欄﹐豬盛克人﹐四年敗壞﹐六年盡廢矣。蓋五爲後閣﹐亥爲豬也。酉爲婢﹐爲今日之死神﹐主本年十月婢死廁中。緣亥爲日幹絕神﹐又爲污穢之地故也﹐悉驗。

丁巳日第四局幹上辰

課體﹕遙克﹐蒿矢﹐元胎﹐閉口。

課義﹕晝眞斬關﹐逃者不還﹐馬射孤矢﹐委鏃傷殘。

解曰﹕天罡臨幹﹐幹又屬丁﹐而晝乘靑龍克辰﹐故爲眞斬關。巳爲旬丁﹐亥爲驛馬﹐逃者必然遠逝矣。蒿矢得亥爲有馬﹐中傳遇申﹐是有矢而委之以鏃也。矢旣有鏃﹐豈能免於傷殘乎。

斷曰﹕亥爲旬尾﹐寅爲旬首﹐以尾加首發用﹐是名閉口﹐有機緘不破之象。靑龍在日﹐六合在支﹐元武居中﹐丁馬俱動。凡逃亡者﹐東西南北﹐無所不宜。大象出外則吉﹐居家則凶。

天時﹕晝貴臨亥克日﹐靑龍升天﹐淋雨之象。家宅﹕靑合臨宅生支﹐宅中當有喜慶。功名﹕貴人發用﹐干支拱祿﹐占官最吉。求財﹕宜得陰私之財。婚姻﹕晝占男吉﹐夜占女吉。胎產﹕男喜﹐產逆。疾病﹕晝占肺病﹐夜占腎病﹐不能速愈。出行﹕水陸皆可。行人﹕立至。捕獲﹕晝占在東南空窯中﹐夜占在正東空廟中。兵戰﹕敵人得利。

畢法云﹕閉口卦體兩般推。指南﹕子將卯時占升遷﹐曰﹕太歲月建生日﹐目今必然遷擢﹐多是山環水繞之鄕。蓋支爲任所﹐寅爲山﹐亥爲水故也。又貴徳驛馬入傳﹐財官城吏全逢﹐催官迅速之兆。但忌日上陰陽﹐克制官星﹐須防陳田王姓人爲祟。後果授都司﹐未幾田大司馬﹐以添注參將罷之。

丁巳日第五局幹上卯

課體﹕遙克﹐蒿矢﹐曲直﹐勵徳。

課義﹕將脫傳生﹐蒿矢驚人﹐末至初位﹐迆邐傷身。

解曰﹕晝將全土脫幹﹐三傳全木生幹﹐半憂半喜也。蒿矢有馬﹐足以驚人。且三傳自下遞克﹐卯克未﹐未克亥﹐亥克丁﹐須防眾口鑠金﹐積羽毀軸。

斷曰﹕曲直之課﹐先直後曲﹐六陰相繼﹐事盡昏迷﹐惟利陰私﹐不宜公用。貴人與朱雀臨絕﹐宜決絕官訟。上神生日﹐外助有人。三傳全生﹐內謀咸遂。春占則吉﹐無不利也

天時﹕貴人乘亥發用﹐早必陰雨﹐亥爲木化﹐風發卽晴。家宅﹕朱雀臨坐宅﹐復盜幹之气﹐當因口舌破財。功名﹕貴人官星發用﹐文書旺相﹐至吉之象。求財﹕財气平平。婚姻﹕支上乘空﹐占婚不吉。胎產﹕長男未產。疾病﹕腹疾脾病﹐卽愈。出行﹕水路不吉﹐防有口舌。行人﹕未至。捕獲﹕晝占可獲﹐夜占難捕。兵戰﹕春占甚利﹐秋占不吉。

畢法云﹕三傳互克眾人欺。課經云﹕亥加卯三傳遞克﹐朝官宜自撿束﹐提防臺閣合詞參劾。指掌賦云﹕亥未卯爲轉輪﹐因顚蹶而自反。玉成歌云﹕巳亥貴臨多反覆。纂義云﹕三傳來生﹐百事皆成。眾人助力﹐福自來並。中黃經云﹕馬見巳亥在路岐。

丁巳日第六局幹上寅

課體﹕涉害﹐度厄﹐四絕。

課義﹕夜貴壞寅﹐亥力極輕﹐秋晝火厄﹐三傳自刑。

解曰﹕寅乃丁火之長生﹐酉臨受克﹐則長生爲夜貴所壞矣。晝貴亥水﹐作丁火之官鬼﹐力能生寅﹐卻臨於辰獄之上﹐全然無气。支上子水﹐晝乘螣蛇克宅克幹﹐秋時子爲火鬼﹐須防火燭之驚。三傳俱是自刑﹐未免失於矜髙﹐大宜謙抑﹐以永終譽。

斷曰﹕度厄之課﹐以長淩幼﹐卑賤不安。但夜貴克生﹐尊長亦恐病訟。日辰交車六害﹐彼此懷猜。幹實支空﹐人情未協﹐亦人旺宅衰之象。

天時﹕畢宿發用﹐天罡指陰﹐靑龍臨日﹐當日有雨。家宅﹕螣蛇克宅﹐必見驚恐。功名﹕夜占靑龍臨幹﹐貴人發用﹐占名最吉。求財﹕秋占大旺﹐得貴人之財。婚姻﹕夜占男吉。胎產﹕男喜產速﹐占孕恐是鬼胎。疾病﹕夜占白虎乘辰﹐腎經虛弱﹐病空卽愈。出行﹕陸路甚吉﹐水路不佳。行人﹕尙未起身。捕獲﹕防捕役縱放。兵戰﹕當中止。

畢法云﹕龍加生气吉遲遲﹝三月夜占﹞。太乙經云﹕二月丁巳日﹐魁加卯﹐神後加巳。巳﹐火也。神後﹐水也。水傷火﹐又丁巳復往助之﹐爲婦死。玉成歌云﹕晝夜貴入傳共見﹐或同日徳動髙尊。照膽祕訣云﹕傳包兩貴並天徳﹐見君幹貴任南北。

丁巳日第七局幹上醜

課體﹕反吟﹐元胎﹐勵徳。

課義﹕脫空宜棄﹐丁馬疊至﹐夜動文書﹐晝動因貴。

解曰﹕丑爲日之脫气﹐又遇旬空﹐可棄而不可守。巳爲旬丁﹐亥爲驛馬﹐三傳更疊而至﹐其動自不容己。中傳之亥水﹐夜則乘雀﹐晝則乘貴﹐所以致動之由﹐非文書之徵發﹐卽貴人之圖謀也。

斷曰﹕反吟之課﹐已爲動象。復乘丁馬﹐去來倏忽﹐刻無寧咎矣。晝貴爲徳神﹐坐於宅上﹐而克支幹。常人須憂病訟﹐仕宦則占也。夜占亥乘朱雀克宅﹐亦防火驚。

天時﹕天地相通﹐反覆不定﹐或晴或雨﹐俄頃卽變。家宅﹕夜雀臨宅克宅﹐訟災難免。功名﹕貴人晝臨宅上﹐干支拱祿﹐至吉之象﹐但嫌不能滿任。求財﹕反覆無益。婚姻﹕女𨿽貴介﹐但干上空脫﹐不吉。胎產﹕恐是雙女母實兒空﹐占產不吉。疾病﹕腎經與頭面有病﹐須防翻覆﹐出行﹕水路吉﹐亦防口舌。行人﹕立至。捕獲﹕一在西﹐一在北﹐皆有姦盜事。兵戰﹕更宜別圖良策﹐乃吉。

畢法云﹕鬼乘天乙乃神祇﹐脫上逢脫防虛詐。課經云﹕日幹生上神﹐丑土上神又生天將太陰﹐名脫上脫。凡占盡被脫耗﹐有虛詐不實之象。又曰﹕鬼乘天乙臨宅上者﹐必是家堂神像不肅而致病苦。宜修建功徳﹐安慰宅神﹐庶得無咎。玉成歌云﹕巳亥貴臨多反覆。又云﹕雀傷支日鬧家門。三才賦云﹕巳亥逢驛馬並駕﹐在路奔騰。

丁巳日第八局幹上子

課體﹕重審﹐鑄印﹐斬關。

課義﹕空鬼加身﹐實墓臨庭﹐孟動不動﹐守則虛驚。

解曰﹕子水空鬼﹐臨於幹上。戌爲實墓﹐臨於宅上。是身則虛驚﹐而宅則昏滯也。初傳巳火乘丁﹐躍躍孟動。中逢戌墓﹐卻又中止﹐是孟動不動。不免退而坐守﹐甘受其虛驚焉耳。

斷曰﹕鑄印之課﹐利於仕宦。但初傳陷空﹐名爲鑪冶不成﹐有先難後易之象﹐子鬼固凶﹐賴未土敵之﹐亦名狐假虎威。三傳不離四課﹐格合回環﹐成事則吉﹐解散則難。

天時﹕水神已空﹐巳火發用﹐不能得雨。家宅﹕螣蛇作墓臨宅﹐宅內欠寧。功名﹕乘軒鑄印﹐壬戌月日得官。求財﹕無益。婚姻﹕幹上逢空﹐占婚不吉。胎產﹕𨿽是男喜﹐母實兒空﹐占產甚凶。疾病﹕脾土克水之癥﹐人空不吉。出行﹕防有阻滯﹐不能動身。行人﹕戌墓入宅卽至﹐若不至卽凶。捕獲﹕晝占在西南﹐拒捕難獲﹔夜占在西北﹐有口舌事。兵戰﹕兵防欺詐﹐不可遽信。墳葬﹕穴情𨿽好﹐恐損人丁。

畢法云﹕兩蛇夾墓凶難免﹐制鬼之位乃良醫。課經云﹕占病之外﹐凡有制鬼神者﹐皆主於災患之中﹐得人解救。倘其神臨幹﹐或臨於占人年命﹐皆宜辧雪﹐其禍自解。如乘貴人﹐必得上人除愆釋過﹐卽在囚禁﹐必有赦原。集義云﹕巳乘天空﹐加子旬空﹐不可托人﹐多有不實。

丁巳日第九局幹上亥

課體﹕重審﹐從革。

課義﹕兩貴共排﹐夜將助財﹐貪財不足﹐生鬼爲災。

解曰﹕晝貴臨幹﹐夜貴臨支﹐此兩貴共排也。夜占天將﹐盡屬土神﹐助起三傳之財﹐財則旺矣。然貪戀此財﹐財必生起幹上亥水反克丁幹。災乃不免也。

斷曰﹕金局作財﹐破碎爲用﹐必須將本求財﹐可以發福﹐否則攜財告貴﹐納粟奏名﹐皆爲吉占。但防家中婢女口舌。

天時﹕晝貴臨亥克日﹐三傳生水﹐卽有雨。家宅﹕與貴人交往則吉﹐可以發貴﹐祈神保護。功名﹕晝貴臨身﹐支幹拱祿﹐仕則升遷﹐試必得意。求財﹕當因貴人文書得財。婚姻﹕兩貴結縭﹐女益男家。胎產﹕陰極生男﹐胎坐長生﹐難產。疾病﹕脾腎兩經受病﹐先凶後吉。出行﹕出門獲財。行人﹕遊興正濃。捕獲﹕晝占在南﹐夜占在東﹐皆有喜事。兵戰﹕所聞不實﹐防有中變。

畢法云﹕課傳俱貴轉無依﹐傳財化鬼財休覓﹐合中犯殺蜜中砒。神定經云﹕三合犯殺﹐如笑裏藏刀﹐好中帶惡。集義云﹕支上生幹上神作鬼﹐不利干謁。占人年命在午﹐兩貴拱定﹐必得兩貴成就﹐占試必中髙魁。三車一覽云﹕四課三傳﹐皆是貴人﹐名曰徧地貴人。貴多者不貴﹐凡占不能歸一﹐所無倚依。如用夜貴﹐又名咄目煞﹐如貴人咄日專視﹐反坐罪也。大不利於告貴﹐占訟尢凶。

丁巳日第十局幹上戌

課體﹕重審﹐元胎﹐斬關。

課義﹕捨去疑慮﹐其財可取﹐因此求生﹐宜文宜武。

解曰﹕戌爲火墓﹐覆於日上﹐疑慮太甚﹐宜捨而去之。申爲日財﹑臨於宅上﹐又作發用﹐其財最可取也。如能棄墓而就初財﹐則迆邐生幹﹐必受其益。宜文宜武者﹐寅爲天吏主文﹐申爲天城主武也。

斷曰﹕寅爲旬首﹐亥爲旬尾。寅加於亥﹐現於中末﹐兩傳首尾相見﹐終始咸宜。且三傳遞生日幹﹐必有上人薦舉。元胎之課﹐病忌老幼﹐謂之棄故生新﹐又名駝屍煞。最爲不利。

天時﹕墓神覆日﹐太陽被掩﹐水母發用﹐先雨後風。家宅﹕宅上財神作病受克﹐妻防有患。功名﹕官貴徳馬入傳﹐秋冬大吉。求財﹕宜守宅內之財。婚姻﹕日上乘墓﹐男家不吉。胎產﹕二陽包陰﹐孕當育女﹐天絆地結﹐占產不宜。疾病﹕脾腎受傷﹐凶多吉少。出行﹕墓臨﹐不能動身。行人﹕未戌日到。捕獲﹕在東南。兵戰﹕利於後應。

畢法云﹕三傳遞生人舉薦﹐將逢內戰所謀危﹐華蓋覆日人昏晦。課經云﹕六合內戰爲發用者﹐事將成合﹐有人作擾。集義云﹕六合內戰﹐主子息有災﹐或媒人說合姻事。玉女通神訣云﹕順道用傳母前子﹐失禮還從子傳母﹐順卽爲和逆卽疑﹐此是三傳眞訣語。又云﹕用死終生吉相聚。

丁巳日第十一局幹上酉

課體﹕重審﹐勵徳﹐不備﹐間傳。

課義﹕夜貴多嗔﹑破敗財婚﹑晝貴閉口﹑力弱言輕。

解曰﹕酉爲夜貴﹐臨幹受克貴必嗔怒。又爲丁火之妻財﹐卻逢破碎﹐故曰破敗財婚。亥貴爲旬尾﹐閉口而臨敗地﹐故力弱言輕﹐幹亦無力也。

斷曰﹕課傳五陰﹐事主幽暗﹐兩貴相加﹐名曰徧地貴人。貴多反爲不貴。又傳財化鬼﹐須防因財致禍。末傳𨿽助初財﹐丑空無力﹐惟丑年月占之﹐則財貴兩美矣。

天時﹕課傳皆陰﹐畢宿臨日﹐多雨少晴。家宅﹕防有官非﹐凡事宜於下人。功名﹕秋冬占之吉﹐尢利占試。求財﹕財爻臨身發用﹐不求自得﹐亦有破耗。婚姻﹕幹上乘破﹐可以出贅。胎產﹕陰極陽生﹐孕凶產吉。疾病﹕脾家受傷﹐先重後輕。出行﹕不利。行人﹕卽有信。捕獲﹕東南東北積賊﹐捕之防有傷損。兵戰﹕破碎臨幹不利。

畢法云﹕課傳俱貴轉無依﹐晝夜貴加求兩貴。祕要云﹕求財三日爲期﹐凡占當日卽有成局。纂要云﹕占人年命在申﹐必中髙甲﹐亦宜告貴用事。纂義云﹕有頭無尾﹐凡事止息﹐小人招凶﹐君子得吉。課經云﹕兩貴相加﹐事必干涉兩貴﹐然後成就。同官占之﹐則爲以貴渴貴﹐不相阻隔。精蘊云﹕破碎發用﹐非求財不遂﹐必見破財。惟利經紀牙行﹐空手可得。

丁巳日第十二局幹上申

課體﹕重審﹐進茹。

課義﹕交車和順﹐求財急進﹐病訟因貪﹐晝貴休近。

解曰﹕巳與申﹐午與未﹐交車相合﹐何其和順也。申爲日財﹐取之宜急﹐少緩則爲酉所敗﹐爲戌所墓﹐便勞心力矣。三傳俱財﹐必將由貪取禍。占病占訟﹐俱不相宜。晝貴亥水﹐臨戌入獄﹐愼莫近之﹐恐生嗔也﹐

斷曰﹕進茹之課﹐類成西方金局傳財太旺﹐反致財虧。旺祿臨支﹐上乘龍合吉神﹐大利求婚卜吉﹐更宜合本營生。春夏占之﹐財值休囚﹐方能獲利﹐

天時﹕靑龍乘脫﹐水母被克﹐不能得雨。家宅﹕必有喜慶事。功名﹕貴人被墓﹐占名欠利。求財﹕財帛𨿽多﹐取之宜節。婚姻﹕交車相合﹐占女尢吉。胎產﹕女孕產速。疾病﹕因喜得病﹐遲卽難愈。出行﹕不宜。行人﹕卽至。捕獲﹕在東北方孝服人家。兵戰﹕惟宜謹守﹐不宜合戰。

畢法云﹕所謀多拙逢羅网﹐交車相合交關利。纂義云﹕主客𨿽和﹐枉自張羅﹐隨財入墓﹐驚恐尢多。會通云﹕傳財化鬼﹐占病者必因傷食而得。若年命上有制財者可救﹐無制者不救秋冬占亦無救。指掌賦云﹕日克三傳﹐求財可美。又云﹕傳見妻財利益多。又云﹕三傳純妻財而父母克害。課經云﹕干支各乘旺气﹐名爲羅网﹐止利守己﹐不利動謀。

戊午日第一局幹上巳

課體﹕伏吟﹐元胎。

課義﹕末助初生﹐迆邐相侵﹐初丁中馬﹐佛口蛇心。

解曰﹕末傳寅木﹐助起初傳巳火以生戊土﹐又爲徳祿臨身﹐課象可謂吉矣。但三傳遞克傷幹﹐侵淩恐不能免也。初丁日祿﹐中馬支財﹐財祿之動﹐仕宦所宜。但恃己之剛﹐仗勢淩人﹐以致末傳之寅先助巳以生幹﹐後遞克以傷幹。一爲佛口﹐一爲蛇心﹐何其險哉。

斷曰﹕伏吟本靜﹐傳遇丁馬﹐卽爲極動之象。破碎在幹﹐羊刃在支﹐𨿽生皆有可畏。勾陳捧印﹐白虎入廟﹐螣蛇生角﹐大利求官見貴﹐當有恩命頻頒﹐余亦難中有解。

天時﹕朱雀生日﹐靑龍克日﹐晴而不雨。家宅﹕晝占靑龍乘旺﹐宜於見喜。夜占蛇乘羅网﹐驚恐難避。功名﹕吉凶相半。求財﹕宜守己財﹐外財難得。婚姻﹕晝占可就。胎產﹕子息屬陽﹐產期尙遠。疾病﹕肝與心經受病﹐久病凶﹐宜祈禱。出行﹕晝占水陸皆可﹐夜占不利。行人﹕立至。捕獲﹕本家或親戚家﹐奴僕作賊﹐尙未出戶。兵戰﹕未見有利。墳葬﹕艮坤龍向﹐生幹大吉。

畢法云﹕任信丁馬須言動﹐三傳互克眾人欺。指南﹕辛未酉時占仕宦﹐曰﹕朝官占此﹐防臺諫之封章﹐得好旨歸裏。蓋因傳將互克﹐太陽無光﹐豈能久居廊廟。喜朱雀徳祿生日﹐故得溫旨歸裏也。後果因人言請告而歸。

戊午日第二局幹上辰

課體﹕元首﹐退茹﹐不備﹐斬關。

課義﹕昏晦其身﹐宅鎭丁神﹐鬼居墓上﹐招呼病人。

解曰﹕墓神覆日﹐身昏晦也。遁丁臨支﹐宅動搖也。卯爲日鬼﹐潛於墓中﹐以招呼病人。占病必死。且三傳俱鬼﹐仕宦所宜﹐常人所畏。

斷曰﹕退茹之課﹐末傳空亡﹐退則蹈空﹐進則逢墓﹐進退維谷之象。三傳𨿽是全鬼傷身﹐卻能斬關破墓﹐患由此而得﹐晦亦由此而解。用神值破﹐事難速成。幹祿臨支﹐權非由己。春夏鬼當旺相﹐事易了結。秋冬木气休囚﹐爲窮鬼牽纏﹐禍患更甚。

天時﹕墓神覆日﹐太陽被掩﹐陰晦之象。家宅﹕徳神居宅﹐家必富饒﹐巳乘遁丁﹐動搖不免。功名﹕春占大吉。求財﹕止宜食祿﹐外財難得。婚姻﹕女吉男凶。胎產﹕男喜﹐易產﹐恐不育。疾病﹕心火受病﹐甚凶。出行﹕不宜起程。行人﹕戊日卽至。遺失﹕家人竊去﹐卽有家人衝破。捕獲﹕賊在正西孝服女人家。兵戰﹕當防侵犯﹐夜占尢凶。

畢法云﹕華蓋覆日人昏晦﹐權攝不正祿臨支﹐避難逃生須棄舊。課經云﹕戌爲天魁﹐亥爲天門﹐凡魁度天門﹐謀爲有阻。集義云﹕卯乘朱雀﹐臨辰發用﹐主口舌文書之事。照膽祕訣云﹕日陰克日日戴墓﹐暗鈍抑塞多齟齬。心印賦云﹕日辰上見墓神加﹐病者無痊災可嗟。

戊午日第三局幹上卯

課體﹕重審﹐斬關﹐間傳﹐勵徳﹐寡宿。

課義﹕傷身墓宅﹐用傳空域﹐末逢脫敗﹐略無少益。

解曰﹕戊上臨卯﹐身被傷矣。午上乘辰﹐宅被墓矣。初中空陷﹐止余末傳之酉﹐又逢脫敗。干支如彼﹐三傳如此﹐豈能少有裨益乎。

斷曰﹕極陰之課﹐初中空亡﹐凡占有名無實。干支六害﹐賓主不投﹐脫支克幹﹐尊卑俱憊。如年命在辰﹐上乘寅木﹐名爲呼鬼﹐占病大凶。若在戌宮﹐上乘申金﹐制其寅木﹐乃不爲害。

天時﹕昏晦之象。家宅﹕墓神覆宅﹐宅內不快。功名﹕貴人遇空﹐功名不利。求財﹕財爻落陷﹐冬占可得。婚姻﹕幹上乘死﹐支上乘墓﹐占婚不吉。胎產﹕幹死支墓﹐母子難保。疾病﹕脾胃之疾﹐申子辰月占尢凶。爭訟﹕兩敗俱傷。出行﹕有阻﹐亦不吉。行人﹕卽到﹐巳日至門。捕獲﹕在坤方﹐有惡婦。兵戰﹕防失眾。

畢法云﹕彼此猜忌害相隨。集義云﹕三傳丑亥酉﹐爲極陰課﹐又爲倒拔蛇。凡事生災生變﹐甚爲費力。若得中末空亡﹐則不入於極陰之地。𨿽無不測之災﹐畢竟暗中消耗財物。課經云﹕戊午日幹上卯﹐晝乘朱雀克幹﹐在朝仕宦﹐當防封章彈劾﹐及不宜上書論奏。纂義云﹕聞事不的﹐密加察識﹐示凶不凶﹐示吉不吉。

戊午日第四局幹上寅

課體﹕元首﹐元胎﹐六儀。

課義﹕見處危險﹐中末求援﹐迆邐生寅﹐因財致譴。

解曰﹕寅乃日鬼﹐一臨幹上﹐一爲發用﹐是兩重寅木傷幹﹐現處於危險之中。孟藉中末作援﹐詎知申金先生亥水﹐迆邐生起寅木﹐反來傷身矣。中傳之亥水﹐乃是日財﹐必因貪取亥財﹐以致譴責﹐占者所當深戒。

斷曰﹕元胎之課﹐三傳遞生﹐仕宦必有上人推薦。支乘敗生﹐幹乘害克﹐支幹皆臨明鬼﹐復遁出甲乙暗鬼﹐四鬼相傷﹐占者病訟不一而足。幸賴末傳長生﹐力能制鬼。然而忽成忽敗﹐禍福倚伏﹐宜乎有兩面刀之諭也。

天時﹕靑龍入廟﹐末傳克龍﹐不能得雨。家宅﹕死神作鬼臨宅﹐死喪不免。功名﹕靑龍作官星臨日﹐固爲吉象﹐亦防薦我之人﹐從中起釁生禍。求財﹕財爻𨿽現﹐取之攖禍。婚姻﹕女占男吉。胎產﹕女孕﹐難產﹐母子防傷。疾病﹕胸脇多風﹐久而後愈。出行﹕遲延數日可行。行人﹕馬臨末傳﹐將到。捕獲﹕在西南方空井旁﹐內有貴人住家。兵戰﹕晝占憂驚﹐夜占大勝。墳葬﹕敗气在穴﹐扡之不吉。

畢法云﹕苦去甘來樂裏悲﹐閉口卦體兩般推。課經云﹕戊午日﹐末申生中之亥﹐中亥生初之寅﹐而克日幹之戊﹐誠爲被寅所苦。殊不知反賴末之申﹐沖克寅鬼﹐又爲戊之長生﹐乃應苦去甘來之諭。凡占未免先受磨折﹐後卻安逸。

戊午日第五局幹上醜

課體﹕重審﹐炎上﹐狡童﹐九醜。

課義﹕傳火生身﹐夜占畏寅﹐修身謹行﹐美裏生嗔。

解曰﹕三傳全火生幹﹐可謂吉矣。然夜占寅遁甲木﹐乘虎在支﹐可畏之甚﹐所當修身謹行爲吉。若恃其三合之生﹐而侈心肆志﹐則寅巳丑午﹐俱是六害。所爲合中犯殺﹐不免美裏生嗔也。

斷曰﹕炎上之課﹐交車相害﹐主彼此參商﹐虛多實少之象。寅實丑空﹐在我不無退悔。夜占亦名空上逢空﹐凡事須防欺詐。三傳自墓傳生﹐類成印綬﹐且貴登天門﹐神藏煞沒。占官者必主亨通﹐惟午乘白虎入墓﹐父母不免災迍耳。

天時﹕火局生日﹐晴光萬里。家宅﹕白虎作鬼臨宅﹐病訟難免。功名﹕夜占寅木作催官﹐到任極速。求財﹕微薄。婚姻﹕女益男家﹐先婚後娶。胎產﹕占孕有損﹐腹空卽產。疾病﹕木侮脾經之癥﹐止宜淸理肝气﹐占子不吉。失脫﹕元武不現﹐酉作脫气﹐婢妾所藏。出行﹕陸路吉。行人﹕尙未啟行。捕獲﹕賊在正北方。兵戰﹕防中敵計。

畢法云﹕虎乘遁鬼殃非淺﹐合中犯殺蜜中砒。玉門經云﹕丑未臨亥﹐爲貴登天門。凡謀皆利﹐諸惡潛蹤﹐四孟月占尢的﹐以四維作月將也。課經云﹕三合犯殺﹐須防好裏相欺﹐事或將成﹐反生荊棘。纂義云﹕戌乘六合臨寅﹐姦丑不明﹐奴婢逃走﹐亦主二三姓同居。

戊午日第六局幹上子

課體﹕重審﹐九醜﹐四絕。

課義﹕四課無形﹐事迹難明﹐夜虎居末﹐木力猶輕。

解曰﹕子丑旬空﹐申未落空﹐是四課俱無形也。旣無形矣﹐尙何憑以明其事迹乎。末傳寅木﹐夜乘白虎﹐來傷日幹﹐似乎猙獰之極。然俯則被墓﹐仰則受克﹐謂之俯仰丘仇﹐其力已輕﹐何畏之有。

斷曰﹕四絕之課﹐止宜結絕舊事。凡有謀爲﹐尙當待時而動﹐亦防所聞不如所見。幹上子爲胎財﹐爲三傳互克﹐不能由己。宅上晝貴害支脫支﹐𨿽屬空亡﹐亦憂耗費。占此者外面飾觀而已。

天時﹕天上皆空﹐晴朗之象。家宅﹕徒存富貴之名﹐實有貧窮之累。功名﹕催官力薄﹐恐無實濟。求財﹕止宜空手求財。婚姻﹕牛女𨿽合﹐不能成親。胎產﹕子母皆空﹐利於母而不利於子。疾病﹕脾胃之癥﹐久病至凶﹐新病甚吉。遺失﹕課傳皆空﹐物不能有。出行﹕徒托空言﹐萍蹤無定。行人﹕四絕課﹐行人立至。捕獲﹕西北水鄕﹐門外有豬。兵戰﹕吉不成吉凶不成凶。墳葬﹕有地無气。

畢法云﹕二貴皆空虛喜期﹐虎乘遁鬼殃非淺﹐空空如也事休追。集義云﹕寅乘夜虎加未﹐主有惡鬼神廟作祟。心印賦云﹕子來加巳爲極陽﹐戊癸合時大吉昌﹐若逢蛇虎無福祥。括囊賦云﹕寡宿子午兮孤惸。指掌賦云﹕害气相加﹐遠涉有江湖之患。

戊午日第七局幹上亥

課體﹕反吟﹐三交。

課義﹕來往皆空﹐凡事無蹤﹐喜不爲喜﹐凶不爲凶。

解曰﹕子爲旬空﹐午爲落空﹐反覆相乘﹐是來往皆空也。凡事皆無蹤迹﹐或逢喜而喜不成﹐或逢凶而凶不就﹐捕風捉影之象也。

斷曰﹕反吟之課﹐似極變遷﹐卻難移動。幹乘實財﹐支乘空鬼﹐利己而不利人。午爲生气﹐上乘白虎﹐主父母有憂。秋占子爲火鬼﹐晝乘螣蛇克宅﹐須防火燭之驚。

天時﹕天地相通﹐陰晴屢易。家宅﹕宅內空虛﹐人財欠旺。功名﹕二貴皆空﹐占名不利﹐或俟塡實﹐庶幾有就。求財﹕宜守本分﹐妄求無益。婚姻﹕支上乘空﹐占女不吉。胎產﹕下彊上弱﹐孕是女胎﹐母空兒實﹐占產最利。疾病﹕肺經有火﹐不藥可愈。遺失﹕當於中堂過道中尋覓。爭訟﹕彼有悔心﹐卽當解散。出行﹕不能動身。行人﹕在途﹐出旬卽至。捕獲﹕在西方﹐本家逃奴爲之窩主。兵戰﹕吉凶皆散。

畢法云﹕二貴皆空虛喜期﹐來去俱空豈動移﹐空空如也事休追。課經云﹕反吟卦﹐切不可便言移動﹐內有三傳皆遇空亡者﹐𨿽有移動之意﹐實不能移動也。又云﹕三月占生气克日主病﹐是幸中不幸﹐死气生日主生﹐是不幸中幸。祕要云﹕幹上亥財作閉口﹐占病不吉。

戊午日第八局幹上戌

課體﹕知一﹐幼度厄﹐斬關。

課義﹕傳墓脫鬼﹐可畏不美﹐端坐家中﹐坐食陪費。

解曰﹕發用之初傳﹐乃是墓神。中傳之酉金﹐乃是脫气。末傳之寅木﹐乃是日鬼。三傳之中﹐皆屬可畏﹐何美之有。財爻臨支﹐故宜端坐家中。而支墓又在上﹐分財奪祿﹐故不免陪費也。總爲宜靜不宜動之象。

斷曰﹕度厄之課﹐卑幼非宜﹐劫財乘武﹐盜失不免。朱勾臨酉﹐婢妾起釁。寅鬼乘虎﹐病訟相連。知一有疑懼之心﹐斬關非安居之象。幸幹上戌衝元墓﹐若系太陽月建﹐卽可化凶爲吉。

天時﹕發用日墓﹐早必陰晦﹔末傳克墓﹐晚必晴朗。家宅﹕宅上乘財﹐家資自裕﹐須防官訟。功名﹕𨿽有催官﹐尙有阻滯。求財﹕只宜自守﹐不宜外求。婚姻﹕中平。胎產﹕女喜﹐難產。疾病﹕脾土受病﹐可醫而愈。遺失﹕天魁相衝﹐久後必獲﹐當於正西婢妾家緝之。出行﹕水陸兩途﹐俱不甚吉。行人﹕心孟歸而未能。兵戰﹕晝夜俱不吉利。

畢法云﹕虎乘遁鬼殃非淺﹐幹墓並關人宅廢。課經云﹕日幹之墓神作四季之關神發用者﹐謂之幹墓並關﹐主人宅俱廢。日幹兩課上發用者﹐主人衰。支辰兩課上發用者﹐主宅廢。集義云﹕天罡乘元加亥﹐逃亡者﹐必歸本家。蓋元武本家在亥﹐又天罡罩之﹐故必歸也。

戊午日第九局幹上酉

課體﹕元首﹐六儀﹐炎上﹐斬關﹐勵徳﹐狡童。

課義﹕夜虎臨寅﹐可畏災迍﹐酉不能制﹐傳局火神。

解曰﹕寅爲日鬼﹐又是遁鬼。夜乘白虎發用﹐災迍立至﹐可畏之甚。幹上酉金𨿽能制鬼﹐但被三傳全火燔炙﹐方避之不暇﹐焉能禦患﹐次熛所以不能制也。

斷曰﹕炎上之課﹐火局生身﹐有困中得助之象。然干支六害﹐墓神脫支。敗神脫幹﹐不免好處生嗔也。又三傳脫支生幹﹐宅衰人盛。酉金爲眾火銷鑠﹐子息艱難。晝夜後合﹐亦恐婦女不謹。所喜虎鬼化生﹐百凡能化凶爲吉。

天時﹕全局是火﹐而畢宿臨幹﹐且水運乎上﹐出旬得雨。家宅﹕宅上劫財﹐乘合脫支﹐必因手足費耗。功名﹕催官發用﹐春夏大吉。求財﹕不求自至。婚姻﹕支幹相害﹐有阻。胎產﹕胎神乘虎﹐晝占不利。疾病﹕夜占脾病﹐晝占肺病﹐醫人不得力。遺失﹕在僕人墻土墳堆中尋。出行﹕干支六害﹐不能起程。行人﹕支墓在支﹐卽到。捕獲﹕在坤方道上喪家。兵戰﹕晝占吉﹐夜占凶。

畢法云﹕虎乘遁鬼殃非淺﹐彼此猜忌害相隨。課經云﹕白虎加臨旬內之幹﹐爲日鬼者﹐乃是虎乘遁鬼﹐凡占皆畏﹐縱空亡亦不能爲救。肘後經云﹕初來克末凶還甚。照膽祕訣云﹕天后陰神是白虎﹐月中斷弦應難補。

戊午日第十局幹上申

課體﹕重審﹐三交。

課義﹕貴坐魁罡﹐中末空亡﹐獨存初酉﹐脫敗非常。

解曰﹕醜爲晝貴﹐臨於天魁之上。未爲夜貴﹐臨於天罡之上。貴人坐獄﹐不可幹也。中子旬空﹐末卯空陷﹐獨存初傳酉金﹐乃戊幹之脫气﹐又是敗鄕。三傳之中。一無可取。

斷曰﹕三交之課﹐止利陰私﹐自漧土生金﹐迆邐生至末傳﹐反來傷日﹐有恩中成怨之象。申爲長生加幹﹐晝乘靑龍。九月占生气在申﹐諸事若有神佑﹐日後生意漸昌。

天時﹕水母乘龍﹐畢宿發用﹐雨而不晴。家宅﹕敗气臨家﹐宅衰人旺。功名﹕子孫克官﹐占名不利。求財﹕財爻空陷﹐得不償費。婚姻﹕不成﹐亦不佳。胎產﹕男孕產吉﹐占胎防損。疾病﹕肺經受病﹐胎气傷生﹐久病凶。遺失﹕在銅鐵空器中﹐門戶之內。出行﹕斷橋課﹐防中阻。行人﹕占子孫當立至。捕獲﹕在西南四十里空井左右。兵戰﹕勾陳乘敗﹐未見其利。

畢法云﹕龍加生气吉遲遲﹐不行傳者考初時。課經云﹕不行傳者﹐乃中末空亡﹐只以初傳斷其吉凶﹐言其事類。倘中末之財官旣空﹐獨余敗气﹐必好事無而惡事有也。祕覽云﹕日生上神﹐虛費百出。魯門經云﹕春酉將戊午日﹐酉加牛﹕臨仲發用﹐斗系丑未﹐爲二煩課。集義云﹕酉加幹乘勾陳﹐來意孟議婚姻﹐纏綿不成。

戊午日第十一局幹上未

課體﹕重審﹐涉三淵﹐間傳。

課義﹕往來交媾﹐長生可就﹐惟忌取財﹐苗而不秀。

解曰﹕日上之未土﹐與支辰之午火相合。支上之申金﹐與日幹之巳火相合﹐是往來交媾也。支上申金髮用﹐可就以資其長生﹐𨿽乘白虎﹐臨午燒身﹐不足畏也。惟末傳子水之財﹐旬空坐克﹐夜乘白虎﹐取之反有費用﹐所謂苗而不秀也。

斷曰﹕涉三淵之課﹐自明入暗﹐間傳而進。事有艱辛﹐大求小獲﹐有始無終之象。凡占出旬﹐方有把握。

天時﹕發用水母受克﹐日上乘空﹐晝占不雨。家宅﹕支上陰神﹐晝夜乘元﹐謹防家賊。功名﹕晝貴登天﹐夜貴臨幹﹐大吉。求財﹕不能如意。婚姻﹕女子甚悍﹐卻益夫宜子。胎產﹕交車相合﹐胎吉產凶。疾病﹕晝占肝病﹐夜占心疾﹐不久自愈。出行﹕有阻。行人﹕未至。捕獲﹕有北方近水女人窩住。兵戰﹕利客不利主。墳葬﹕長生臨支﹐墓乘六合﹐理气俱合。

畢法云﹕交車相合交關利﹐罡塞鬼戶任謀爲。課經云﹕辰爲天罡﹐寅爲鬼戶﹐凡辰加寅爲罡塞鬼戶。不論在傳不在傳﹐能使眾鬼不敢窺覷。集義云﹕申加午爲用﹐主鑪火之事。若天后臨之﹐水能破火﹐主事不成。神定經云﹕空財坐於元墓﹐諸事必有失耗。會通云﹕申加午﹐爲白虎投朱雀﹔午加辰﹐爲朱雀投勾陳﹐皆主訟事。

戊午日第十二局幹上午

課體﹕別責﹐不備﹐六儀。

課義﹕彼來生己﹐守之如意﹐倘若動謀﹐鬼刃俱值。

解曰﹕支來加幹生幹﹐上門相惠也。守其生旺﹐自然如意﹐倘若妄動﹐則逢初傳之寅鬼﹐中傳之羊刃﹐爲禍不淺矣。

斷曰﹕別責之課﹐事非一途﹐支幹各乘羅网﹐惟利守己﹐不利動謀。支來臨日生日﹐格名自在﹐經所謂有恢拓之志也。

天時﹕水下火上﹐發用靑龍入廟﹐未能得雨。家宅﹕人旺宅衰。功名﹕晝龍臨幹﹐夜貴入宅﹐官爻大旺﹐仕途得意。求財﹕晝占可望。婚姻﹕不備課﹐不吉。胎產﹕女孕﹐產順。疾病﹕脾病﹐易痊。出行﹕安吉。行人﹕卽至。捕獲﹕江海賊人。兵戰﹕先憂後喜。

畢法云﹕所謀多拙逢羅网。古鑑﹕辛未生人﹐十月卯將寅時占官職﹐曰﹕占者今無正位﹐必主上司責罰﹐別有遷攺。初傳寅木﹐乃是日鬼。鬼生午火﹐午爲十月天鬼﹐與宅上未合。宅眷當有死者﹐是月果死三人。後因提舉檢踏常平倉事露﹐遂至罷斥。斷驗﹕戊申二月亥將戌時占病﹐曰﹕天鬼午火﹐受寅鬼之生﹐必犯東嶽及城隍香火﹐遂致染疫﹐主合宅皆病。蓋春占寅木正旺﹐鬼極有气﹐故不止一人也。其家果病七人﹐後死三人。急告神靈禳之﹐餘人遂起。蓋幹上中末﹐天鬼有三﹐所以有三人不起也。

己未日第一局幹上未

課體﹕伏吟﹐稼穡。

課義﹕支幹相逢﹐中末刑空﹐無異獨足﹐晝虎三重。

解曰﹕己課寄未﹐未卽己也。以未加己﹐乃是支幹相逢。中傳丑土遇空﹐末傳戌亦空陷。三傳四課﹐獨有一未﹐並無他神相耦﹐何以異於獨足哉。晝占三重白虎﹐病訟尢不能免﹐不特謀望﹐不成已也。

斷曰﹕獨足之課﹐事有難行。中傳空亡﹐又名斷橋折腰﹐必有中阻。商賈逢之﹐宜水路舟船﹐或小車獨載﹐以應獨足之意。干支同位﹐傳內輾轉相刑﹐凡占皆無和气。

天時﹕天地不動﹐支幹相並﹐晴占則晴﹐雨占則雨。家宅﹕蛇虎滿前﹐人宅罹患﹐至凶之象。功名﹕寅卯子午年命人吉。求財﹕劫財重重﹐不利。婚姻﹕家世相當﹐必系舊親﹐然無吉象。胎產﹕女孕﹐腹空易產。疾病﹕腎水受傷﹐二八月占凶。遺失﹕物在家內。出行﹕不宜。行人﹕中路有阻。捕獲﹕伏於西北娼妓家。兵戰﹕主客相等﹐未見其利。

畢法云﹕不行傳者考初時。課經云﹕伏吟取刑爲傳﹐今中傳空亡﹐不能刑至末傳﹐故前後進退皆難。如占他事﹐必先得人允許後不踐信。若占人年命是巳﹐則丁馬交加﹐其動甚急﹐年命上乘魁罡﹐亦有動象。祕要云﹕蛇虎入宅﹐非驚卽失。

己未日第二局幹上午

課體﹕八專﹐帷簿。

課義﹕從軍食祿﹐方才享福﹐惟忌晝空﹐占病必哭。

解曰﹕午火屬離﹐有王用出徵之象。又爲日之旺祿﹐臨於干支之上﹐故宜食從軍之祿﹐而享其福也。晝占午祿乘空﹐又非旺祿之比。若占病人﹐則祿空必致絕食而死矣。

斷曰﹕八專之課﹐尊卑共室﹐人宅不分﹐多有失禮之象。喜中末二傳﹐及干支上神重疊相生。若仕宦夜占﹐又當旺相﹐則名通利達﹐必歷要津﹐常人須防文書口舌。

天時﹕日辰上乘天空朱雀﹐晝夜晴明。家宅﹕家道饒裕﹐晝占防有誆騙。功名﹕夜占官文甚旺﹐一歲九遷。求財﹕文書甚旺﹐不求自至。婚姻﹕帷簿不修﹐占婚最忌。胎產﹕胎之陰神屬陰﹐孕女﹐天魁臨亥﹐產遲。疾病﹕心經受病﹐或口不能言之疾﹐難愈。遺失﹕在中堂覓取。出行﹕人宅相戀﹐不能動身。行人﹕得意卽回。捕獲﹕在西北方。兵戰﹕主客相同﹐勢均力敵。

畢法云﹕魁度天門關隔定。課經云﹔戌爲天魁﹐亥爲天門﹐戌加亥爲魁度天門﹐諸占皆有阻隔。纂要云﹕日之祿神﹐復作日之旺神﹐臨於幹上者﹐切不可捨此而別謀動作。初傳卯鬼可畏﹐不可憑依。中末仍歸日上﹐所謂到處去來﹐不如在此也。匯函云﹕午火乘雀﹐名爲眞朱﹐文書必達朝廷。

己未日第三局幹上巳

課體﹕八專﹐帷簿﹐孤辰。

課義﹕破碎作空﹐費耗貧窮﹐丁馬徧布。一世飄蓬。

解曰﹕發用醜爲破碎﹐又作空亡。晝蛇夜虎﹐破碎耗散﹐必至貧窮而後已也。干支中末﹐巳火四重﹐旣是旬丁﹐又爲驛馬。晝占上乘靑龍動而不止﹐了無定蹤﹐豈能免一世之飄蓬乎。

斷曰﹕八專之課﹐劫財發用﹐凡占不免耗費。又名帷簿不修﹐占者總宜正己持身﹐家庭淸肅﹐方免無事。孤辰發傳﹐僧道相宜﹐絕气臨幹﹐宜結舊事。四六月占之吉。

天時﹕發用土神﹐中末乘龍生日﹐不能有雨。家宅﹕宅上乘靑龍六合生支﹐宅中必有喜慶事。功名﹕靑龍驛馬甚眾﹐當得美差。求財﹕靑龍生日﹐宜有往來行動之財。婚姻﹕門楣相當﹐必宜速就。胎產﹕女孕﹐晝占吉﹐夜占產遲。疾病﹕腎經受病﹐齒牙成疾﹐未愈。遺失﹕婢女竊。出行﹕水陸兩途﹐晝夜皆吉。行人﹕馬在干支﹐卽可抵家。兵戰﹕晝夜俱不甚利。

畢法云﹕干支值絕凡謀決﹐龍加生气吉遲遲﹝六月占﹞。課經云﹕靑龍乘生幹之神﹐又作月內之生气者﹐𨿽目下未卽崢嶸﹐卻能徐徐發福。此例諭君子孟施惠於人﹐不言而有待﹐尢耐歲寒。照膽祕訣云﹕用空傳復支與幹﹐舊久重新廢孟完。三才賦云﹕巳亥逢驛馬並駕﹐在路奔騰。玉成歌云﹕父母臨幹憂子孫。

己未日第四局幹上辰

課體﹕八專﹐斬關﹐勵徳。

課義﹕財神閉口﹐不得人手﹐四墓乘勾﹐昏迷難受。

解曰﹕亥乃日之財神﹐又是旬尾加首發用﹐是財神閉口也﹐坐於寅木之上﹐畏之而不敢取﹐豈能入手乎。四重辰墓﹐業已昏迷。又加以太常勾陳之土﹐積累於上﹐其昏迷之狀﹐必有汶汶沕沕而難受者矣。

斷曰﹕支幹之上﹐皆乘自刑﹐賓主不投﹐人已不浹。又干支乘墓﹐人昏它晦﹐凡占皆不亨快如年命在丑﹐仗戌衝辰﹐破其网墓﹐乃爲可救。若年命在辰﹐天羅自裹﹐事難擺脫矣。

天時﹕日上乘墓﹐太陽被掩﹐水又被墓﹐濃陰不雨。家宅﹕人昏宅暗﹐諸事欠利。功名﹕不吉。求財﹕暗取婦人之財﹐然恐生患。婚姻﹕兩愚相耦。胎產﹕女孕﹐產凶。疾病﹕遺漏瘋癱﹐咽喉腫痛之疾﹐十一月占凶。遺失﹕見者竟不肯言﹐晝占武空難緝﹐夜占可獲。出行﹕水陸兩途﹐皆不甚利。行人﹕天罡加干支﹐行者立至。兵戰﹕不宜妄動﹐守正則亨。墳葬﹔乾龍小可發財。

畢法云﹕干支乘墓各昏迷﹐賓主不投刑在上﹐閉口卦體兩般推。纂要云﹕干支全被上神墓者﹐如人在雲霧中行﹐我孟昏昧人﹐卻被人先昏昧我也。太乙經云﹕占與人期會﹐天罡臨日辰者會﹐天罡大吉加午未者﹐喚人必來。玉華略雲﹕水逢四季﹐爲鰥者之刑。

己未日第五局幹上卯

課體﹕元首﹐曲直﹐狡童。

課義﹕虎乙夜占﹐木局爲傳﹐常人仕宦﹐總受迍邅。

解曰﹕水土生申死卯﹐又遁乙鬼﹐夜乘白虎﹐臨幹發用而克幹﹐常人必罹病訟。仕宦遇之﹐以官星作死气﹐則白虎不作催官﹐故亦不免於迍邅也。

斷曰﹕曲直之課﹐先曲後直﹐干支各乘死气﹐止宜休息﹐不利動謀。中傳𨿽財而成鬼局﹐貪才取禍。曲直作鬼﹐主有枷杻之患。

天時﹕三傳克日﹐先雨後風。家宅﹕死气克宅﹐夜占極凶。功名﹕官乘死气﹐春占甚利。求財﹕當有婦女說合取財。婚姻﹕占女不吉。胎產﹕神死將凶﹐母子不吉。疾病﹕晝占乃腎經之疾﹐夜占乃脾土之疾﹐十月占凶。出行﹕不利。行人﹕卽至。捕獲﹕當是徒配人。兵戰﹕裏勾外連﹐防人侵害。

畢法云﹕人宅皆死各衰羸。指南﹕丁丑年午將戌時﹐占推升撫院得否﹐並日後結局若何。曰﹕目今會推必遂﹐但結局不佳耳。用合干支﹐傳成官局﹐推升必矣。但干支死傷﹐喪弔全逢。又貴履天羅﹐斗系日本。行年酉金﹐衝破官局﹐末後大有不如意事。後果以流賊犯界﹐遣將守禦﹐全軍覆沒﹐丁艱而歸。課經﹕辛巳年丑將加巳﹐占陳畱縣被賊安危﹐曰﹕木局克身﹐人宅皆逢死气﹐又爲喪門死神。引中傳天后入墓﹐主妻財受驚﹐大凶之課。後果遇賊﹐家口喪失殆盡。

己未日第六局幹上寅

課體﹕知一﹐四絕﹐無祿。

課義﹕鬼宿鬼門﹐卦號離魂﹐酉金勿恃﹐生禍之根。

解曰﹕寅爲鬼門﹐未乃鬼宿﹐寅未相加﹐卦號離魂﹐有人入鬼門之象﹐占病甚凶。酉能制鬼﹐似可恃爲救神。不知初生末傳﹐迆邐助寅﹐反爲生禍之根。是寅之臨於未者﹐酉實迫之也﹐寧可恃乎。

斷曰﹕四絕之課﹐三傳自刑﹐占病占訟﹐皆非所宜。四上克下﹐名曰無祿﹐凡謀不順﹐卑幼有傷。巳火長生﹐乘虎而臨於墓﹐父母亦防刑克。離魂之格﹐並防有鬼邪魘魅。

天時﹕寅木克日﹐風霾蔽天﹐翌日得雨。家宅﹕病气克宅﹐染病者多。功名﹕官臨身宅﹐功名到手。求財﹕財爻入墓﹐四季占之得。婚姻﹕不吉。胎產﹕女孕﹐卽產。疾病﹕金土受病﹐九月占凶。出行﹕不吉。行人﹕馬與支合﹐卽至。捕獲﹕在西北方。兵戰﹕互有勝敗。

畢法云﹕干支全傷防兩損﹐夫婦蕪淫各有私。指南﹕己巳臘月丑將午時占﹐曰﹕正時勝光﹐值事天空﹐必爲章奏而占。曰﹕吉凶若何﹖曰﹕四課克下﹐名爲無祿。況貴乘旬空﹐龍神下克﹐主在上者不足。輕則降罰﹐重則削權。又財官祿馬。俱入墓絕﹐以急流勇退爲佳。朱雀乘天喜﹐還得好音歸裏﹐後果準冠帶閒住而歸。

己未日第七局幹上醜

課體﹕反吟﹐井欄射﹐八專﹐無親。

課義﹕初值丁馬﹐動意難捨﹐守空撞空﹐漸爲貧者。

解曰﹕巳爲驛馬﹐又值旬丁﹐用作初傳﹐動不容己。丑土作空亡﹐而臨於幹上﹐是守空也。旣而入傳﹐是撞空也。四課三傳﹐盡皆空陷。惟餘一丁﹐豈非貧乏之象。

斷曰﹕反吟之課﹐格合井欄。如井上架木﹐易欹易斜﹐不能長久。事多重疊﹐喜憂兩來。凡事旁求易就﹐直道難容﹐有大事化小﹐小事化無之象。

天時﹕日上逢空﹐靑龍又陷﹐不能得雨。家宅﹕龍後皆空﹐家徒壁立之象。功名﹕申酉年命人吉。求財﹕無所得。婚姻﹕支幹盡空﹐占婚不吉。胎產﹕陰變爲男﹐腹空易產。疾病﹕脾肺之疾﹐新病吉﹐久病凶。出行﹕丁馬𨿽動﹐中末空亡﹐不能起程。行人﹕天罡加季﹐行人立至。捕獲﹕在西北豬廁左右。兵戰﹕主客皆勞而無功。

畢法云﹕不行傳者考初時。課經云﹕己未日幹上丑﹐支上亦醜﹐乃是四課全空格。經曰﹕四課無形﹐事不出名﹐縱然出也﹐也是虛聲。訂訛云﹕此課如遇吉神良將﹐凡事半遂﹐尢喜見靑龍救護。精蘊云﹕丑加未﹐未加丑﹐作年命日幹者﹐占試必中魁元。緣丑中有斗﹐未中有鬼﹐合而爲魁也。祕要云﹕未土無克﹐以未宮己土遙射亥宮壬水爲用﹐全是衝散﹐故名無親。

己未日第八局幹上子

課體﹕知一﹐鑄印﹐勵徳。

課義﹕財旣雙空﹐丁馬虛逢﹐卯鬼宜助﹐凶禍難容。

解曰﹕子水爲財臨宅﹐空而無用。發用之巳火﹐丁馬相並﹐又落空陷﹐是虛逢而已。末傳卯鬼﹐宜助初傳之丁馬﹐但晝夜上乘元虎﹐凶禍必動而難容也。

斷曰﹕鑄印之課﹐占官則吉。夜占簾幕臨幹﹐占試必中。胎神臨干支幹之上﹐占妻必孕。末傳助起初傳巳火生幹﹐必得旁人暗助。但生气入墓﹐不利生計及長上之事。

天時﹕巳火生日﹐晴而不雨。家宅﹕貴人臨宅﹐平庶必遭官訟。功名﹕得差得位。求財﹕財空難覓。婚姻﹕兩空不吉。胎產﹕胎損產吉。疾病﹕肺與膀胱有病﹐當卽愈。出行﹕求名吉﹐商賈不利。行人﹕尙未啟行。捕獲﹕晝占賊在西南﹐夜占賊在正西﹐防走脫。兵戰﹕守則利。

畢法云﹕胎財生气妻懷孕。指南﹕辛未四月酉將辰時占功名。曰﹕月內定轉掌垣﹐因月建虎馬發用﹐又是鑄印乘軒故也。但嫌貴空﹐恐居官難於久任。果轉吏科掌垣﹐後以武場事降謫。占驗﹕辛巳十月寅將酉時占起復。曰﹕仲冬月必有起官之徵﹐蓋幹上貴人𨿽空﹐幸乘進气﹐交仲冬子水司令﹐塡實旬空﹐便當擢用。且虎馬丁神發用﹐作歲君生日﹐又四墓覆生﹐已廢復興之象﹐起官何疑﹐至期果推補兵曹。

己未日第九局幹上亥

課體﹕重審﹐曲直﹐三奇﹐狡童。

課義﹕三木並立﹐合成曲直﹐取則爲災﹐不取可惜。

解曰﹕四課之上﹐兩得卯木。三傳之內﹐又見卯木。課傳相並﹐是三木並立也。三傳作合﹐會成曲直﹐是全鬼傷幹矣。初傳亥水﹐乃是日財。干支發用﹐上乘閉口﹐孟待不取﹐財在眼前﹐急不能捨。取之又懼其化而爲鬼﹐占者止宜以財告貴﹐納粟奏名。

斷曰﹕曲直之課﹐類成官局﹐春占大利求官。明暗二鬼﹐坐於干支。夜乘白虎﹐常人不免人宅兩災。

天時﹕三傳克日﹐水上火下﹐風雨連綿之象。家宅﹕干支自克﹐防夫妻反目﹐亦防陰小越禮。功名﹕官星甚旺﹐發用三奇﹐功名大就。求財﹕取之防禍。婚姻﹕支幹自刑﹐不利。胎產﹕陰極陽生﹐孕男產遲。疾病﹕脾土受病﹐或腎水不足﹐秋占可畏。出行﹕心孟歸而不能。捕獲﹕夥盜難擒﹐秋占方獲。兵戰﹕晝占凶﹐夜占吉。

畢法云﹕虎乘遁鬼殃非淺。斷驗﹕辛未四月申將辰時占。曰﹕此課占功名﹐將來遠大非常。傳將木局﹐內成官星﹐喜木命丁馬恩星以化之﹐逢凶化吉之象。且木逢初夏﹐正在榮旺之際﹐又蛇化爲龍﹐將來自然事業日新﹐功名顯赫也。後果晉秩大司馬。

己未日第十局幹上戌

課體﹕八專﹐斬關﹐勵徳。

課義﹕一位財星﹐四戌來爭﹐爭之不已﹐致訟遭刑。

解曰﹕發用之亥水﹐乃是日財﹐課傳之中﹐獨此一水。而課傳四重戌土相爭此亥﹐是人多財少﹐爭必不止。戌上乘雀主訟﹐且又戌未相刑﹐構訟遭刑﹐其能免乎。

斷曰﹕斬關之課﹐利逃亡而不利伏匿。貴人立於卯酉﹐曰勵徳﹐利君子而不利小人。若己土寄生幹寅﹐則亥爲絕神﹐亦宜結絕財物事。干支同位﹐又名懶於取財﹐懼爭奪也。

天時﹕朱雀乘墓﹐昏晦之象。家宅﹕宅內三刑皆全﹐刑傷難免。功名﹕貴祿不見﹐占官不利。求財﹕有爭。婚姻﹕晝占可用。胎產﹕胎上乘酉﹐私胎育女。疾病﹕金水之疾﹐五月占不吉。遺失﹕夜元乘財﹐物必賊竊﹐宜向東北捕之。出行﹕水陸兩途﹐俱各中平。行人﹕天罡加季﹐行者立至。兵戰﹕宜謹密﹐全功。墳葬﹕龍脈不眞﹐朝山不甚髙聳﹐且多散亂。

畢法云﹕貴人蹉跌事參差。課經云﹕晝貴臨於夜地﹐夜貴臨於旦方﹐如告貴干謁﹐多不歸一。集義云﹕戌作朱雀加未﹐主犬子吠人。照膽祕訣云﹕日刑殺到憂妻妾。雲霄賦云﹕內室專權﹐有仙女跨云之象﹝巳到寅宮﹞。三才賦云﹕魁罡臨處﹐多生詞訟。

己未日第十一局幹上酉

課體﹕八專﹐獨足。

課義﹕此系獨足﹐脫欺疊逐﹐舟車宜駕﹐婢逃歸屋。

解曰﹕三傳干支﹐皆在未上。七百二十課之中﹐惟此一課﹐名曰獨足。酉爲敗气﹐而又脫己土之气﹐重疊逢之﹐甚不利也。旣止一足﹐非舟車不能行動﹐惟利水行。酉爲婢﹐逃歸屋者﹐諭不能遠去而走脫也。

斷曰﹕獨足之課﹐寸步難移。又己土生酉﹐夜占乘後﹐亦爲脫上逢脫。申加午﹐子加戌﹐兩貴受克﹐不利干謁。惟宜守己﹐尙爾費力。

天時﹕三傳皆畢﹐天不能晴。家宅﹕敗神脫宅﹐貧耗之象。功名﹕占官不利﹐試中亞魁。求財﹕不得。婚姻﹕酉乘後合最忌。胎產﹕胎不成﹐產不足。疾病﹕肺病可愈。遺失﹕財上乘元﹐家賊所竊﹐宜向西方﹐近池廁處覓之。出行﹕不宜。行人﹕未至。兵戰﹕不利。

畢法云﹕兩貴受克難幹貴。古鑑﹕男命戊申巳加辰﹐占子息曰﹕三傳皆酉﹐爲少女。與日辰合﹐算其五數﹐當生五女。行年上見卯爲長男﹐與元武相衝﹐男不成胎。酉爲大腸﹐又爲女色﹐主好色而得腸風。酉數六﹐未數八﹐壽止四十八而已﹐果驗。又﹕同日占訟﹐曰﹕兩邊俱不得力﹐官當自行﹐幹貴無益。後果縣宰潛往定驗矣。又同日占生理曰﹕酉爲兌爲澤﹐六合爲船﹐不利於陸。若舟行﹐利可十倍﹐皆驗。

己未日第十二局幹上申

課體﹕八專﹐帷簿。

課義﹕申類子孫﹐卻是長生﹐慈鳥反哺﹐夜貴尢榮。

解曰﹕申爲土之子孫﹐又作土之長生﹐爲子孫者能生養其父母﹐若慈鳥之反哺也。夜占申又作貴﹐而生日幹﹐其榮益甚矣。

斷曰﹕八專之課﹐比肩發用﹐晝夜上乘蛇虎﹐未免虛驚。晝占太常乘長生﹐臨於干支﹐家有婚姻之喜﹐或開彩鋪酒店。夜占貴人入宅﹐當有貴人喜慶宴會﹐或賞賜之類。申爲夜貴臨身﹐雀乘午火相克﹐不可告貴﹐必忌憚不肯用力。

天時﹕虎乘風伯發用﹐風多雨少之象。家宅﹕家有喜慶費財。功名﹕貴人臨身﹐夜占吉。求財﹕先費後得。婚姻﹕日後好。胎產﹕胎防損﹐產易。疾病﹕腎經受病﹐醫之愈。出行﹕水陸俱佳。行人﹕在途。捕獲﹕在西方。兵戰﹕羊刃乘虎蛇發用﹐晝夜皆凶。

畢法云﹕所謀多拙逢羅网﹐簾幕貴人髙甲第﹝晝占﹞。指南﹕丁丑八月巳將辰時占甌卜﹐曰﹕𨿽有公卿推薦﹐恐不能拜。蓋因虎刃自他處發用﹐當突有秦人任風憲兵刑之職者﹐不由詞館入閣。且中末干支年命俱見羅网﹐是秦晉梁益之人﹐在中阻隔。又夜貴居本命之上﹐必賦歸來﹐後果應。

庚申日第一局幹上申

課體﹕伏吟﹐元胎。

課義﹕晝逢四虎﹐動無少阻﹐丁馬入傳﹐行人商旅。

解曰﹕申祿本是虎鄕﹐干支及發用﹐共有三申﹐晝又乘虎﹐故曰四虎也。伏吟本靜﹐中寅財馬﹐末巳遁丁﹐其動象略無少阻﹐如行人之在商旅也。

斷曰﹕自信之課﹐上乘旺祿﹐本宜靜守﹐但金日逢丁﹐豈能安享。三傳自刑﹐財爻化鬼﹐大宜納粟奏名﹐不宜求財黷貨。末傳巳與日合﹐上乘勾朱﹐常人必有官訟﹐不可解散。仕宦占之﹐官運方榮﹐揚歷正未有艾。

天時﹕靑龍入廟﹐不能得雨。家宅﹕白虎臨祿入宅﹐病訟不免。功名﹕官祿馬俱動﹐不日遷擢。求財﹕人多財少﹐爭奪有訟。婚姻﹕晝占不吉。胎產﹕占孕防墮﹐占產防病。疾病﹕肝經有疾﹐或頭痛難忍﹐難愈。遺失﹕不出本家。出行﹕求官吉﹐求財不吉﹐防遇盜。行人﹕剛日順吟﹐行者卽回。捕獲﹕是奴僕勾夥。兵戰﹕白虎刑沖﹐兵占不吉。

畢法云﹕信任丁馬須言動。課經云﹕庚申日伏吟﹐丁神在傳﹐占訪人必出外幹事﹐先許後攺。集義云﹕天后發用﹐家中有患頭風之婦。末傳克初﹐先凶後吉。纂要云﹕財官祿馬﹐天城天吏俱全﹐白虎入廟﹐螣蛇生角﹐勾陳捧印﹐若有歲月扶合﹐仕宦大吉。

庚申日第二局幹上未

課體﹕八專。

課義﹕初遭网羅﹐障難無挪﹐秋冬事貴﹐得助極多。

解曰﹕發用酉金﹐爲日之羅网。倘若動謀﹐則裹身繞宅﹐其爲障蔽險難﹐無可挪移也。秋占酉爲旺神﹐夜未又爲貴人﹐臨於干支中末﹐必得三處貴人﹐相助成功﹐不勞心力矣。

斷曰﹕八專之課﹐事多重疊。干支之上﹐各乘生气﹐又交互相生﹐凡占皆有利益。晝占簾幕臨日﹐試必髙中。貴人入宅生支﹐應得上人照拂﹐或有神佑。未上乘空﹐家有眢井﹐亦防酒食生謗。六月占此﹐名利定然通達。

天時﹕火上水下﹐晴而不雨。家宅﹕夜貴生宅﹐必得貴人扶助。功名﹕夜占最吉﹐晝占利於考試。求財﹕生之者眾﹐不求自得。婚姻﹕夜占甚吉。胎產﹕胎上乘寅﹐屬陽﹐男孕﹐易產。疾病﹕脾土之疾﹐飲食起病﹐二月占不吉。遺失﹕當是右鄰﹐或前鄰婢女竊去。出行﹕不能動身﹐出則吉。行人﹕晝占未回。兵戰﹕夜占將帥有功﹐晝占不能取勝。墳葬﹕生死均安﹐初年有克。

畢法云﹕互生俱生凡事益﹐簾幕貴人髙甲第﹝晝占﹞。課經云﹕庚申日午加申﹐作支幹之陰神﹐克支克幹。春占則午爲火鬼﹐夜將乘蛇傷宅﹐難免火災。玉成歌云﹕天空在未井多怪﹐兼主人遭疾病纏。祕要云﹕午年命人﹐上乘丁神臨朱勾﹐必有口舌官非。

庚申日第三局幹上午

課體﹕元首﹐勵徳﹐間傳﹐顧祖。

課義﹕若取寅財﹐生起禍來﹐財官綬印﹐君子宜哉。

解曰﹕寅爲日財﹐臨於末傳。若孟取之﹐則助起初傳午鬼﹐爲禍不小。占者止宜納粟求官﹐最爲元吉。若常人遇之﹐財爻化鬼﹐傷幹克支﹐彼此兩損矣。

斷曰﹕顧祖之課﹐事宜復舊﹐間傳而退﹐有阻方成。官訟則寅爲教唆之人﹐捕盜則寅爲窩藏之主﹐皆不宜占。干支皆敗﹐不宜交易。夜蛇加午臨幹﹐若無孕婦﹐主有陰人離散。

天時﹕靑龍升天克日﹐晝占有雨。家宅﹕人宅皆有敗气﹐夜占尢有驚恐。功名﹕財官兩旺﹐占官最吉。求財﹕取之生患。婚姻﹕晝占吉。胎產﹕男孕﹐產逆。疾病﹕心經受病﹐或肝木受傷﹐甚凶。遺失﹕西南方道上七十五里﹐有弄猴者﹐問之卽是。出行﹕動靜皆可﹐不宜商賈。行人﹕戌日當到。兵戰﹕防有侵淩﹐气均力敵。墳墓﹕祖墳則吉﹐不利新阡。

畢法云﹕干支全傷防兩損。古鑑﹕己酉生人﹐九月卯將巳時占訟﹐曰﹕顧祖課原有訟根﹐金日得巳時﹐爲天网課。末傳寅木爲胥吏﹐生起午官來克日幹﹐主一吏人不足﹐始終被害。行年在子﹐上乘戌土﹐會寅木午火自去燒身﹐患必自招。午爲火鍼﹐必遭刺配。且年上見戌爲軍﹐當一千八百里。緣午數九﹐支幹兩見﹐會成火局﹐旺相十倍也。

庚申日第四局幹上巳

課體﹕元首﹐元胎。

課義﹕夜克晝生﹐丁馬俱迎﹐末之亥水﹐能敗能成。

解曰﹕巳火發用﹐晝將勾能生幹﹐夜將雀能克幹。巳遁旬丁﹐又爲驛馬﹐其動自不容己。末傳亥水﹐克巳救幹是其成也﹐生寅助鬼是其敗也。

斷曰﹕元胎之課﹐气象維新。巳爲長生官星﹐而三傳又遞生之﹐官途坦順﹐一路榮華。常人則金日逢丁﹐凶禍難免。旬尾加於旬首﹐緘默可以保身。徳入天門﹐占試必然得意。

天時﹕朱勾乘火發用﹐不雨而晴。家宅﹕勾雀克宅﹐初傳鬼動﹐病訟不免。功名﹕有人舉薦﹐赴任最速。求財﹕當隔手取之。婚姻﹕財官六害﹐尙有阻隔。胎產﹕男孕﹐卽產。疾病﹕心經之疾﹐淹纏難愈﹐須防反覆。出行﹕愈遠愈好﹐出門時有阻。行人﹕已在半路。捕獲﹕西南方酒食店中。兵戰﹕彼此主將皆彊﹐防有本國兵卒泄機。墳葬﹕日久發福﹐初葬不利。

畢法云﹕干支全傷防兩損﹐金日逢丁凶禍動。課經云﹕三傳年命日辰﹐逢旬內六丁神者﹐如乘勾陳﹐必被官訟勾追而動。如乘月內死气﹐必親族在外府郡﹐報死亡而動。如乘貴人﹐必貴人差往而動。如乘玄武﹐必孟逃亡而動。蛇雀尢急。惟有官人占之﹐則赴任極速﹐反不孟占人行年上神克去丁神﹐若常人則又宜制其丁神也。

庚申日第五局幹上辰

課體﹕重審﹐潤下﹐斬關。

課義﹕盜气傳逢﹐初中幸空﹐獨有辰土﹐生气無窮。

解曰﹕申子辰會成水局﹐以盜幹气。初傳子水逢空﹐中傳申金落陷﹐是水局已破。獨存辰土﹐坐於長生之上而生幹﹐則生生不已﹐寧有窮盡耶。

斷曰﹕潤下之課﹐有動而不息之形﹔孤神發用﹐有煢煢孑處之象。占者家有虛耗﹐子不成業﹐凡事皆有損無益。辰土屬於父母﹐晝夜乘元﹐失脫不免。總宜靜守﹐生意盎然。若或妄動﹐卽名泉源涸竭﹐虛費百出矣。

天時﹕龍神晝夜皆空﹐出旬方雨。家宅﹕干支各自受生﹐人宅兩旺。功名﹕龍祿皆空﹐官星不現﹐占名不吉。求財﹕宜守家財。婚姻﹕支幹自刑﹐占婚不吉。胎產﹕坎局生男﹐占胎有損。疾病﹕脾土之疾﹐醫不得力。遺失﹕元武生干支﹐且傳得回環﹐𨿽失必得﹐北方尋之。出行﹕近家處防盜失。行人﹕未能動身。兵戰﹕虛驚虛喜。墳葬﹕水法甚合﹐但來龍系假脈﹐亦有空陷。

畢法云﹕互生俱生凡事益。壬髓經云﹕幹上神生幹﹐支上神生支﹐主各有生意﹐彼此和順﹐或兩家合本營生尢應。纂要云﹕甲戊庚三日﹐丑未臨亥﹐爲貴登天門﹐神藏煞沒﹐凡謀亨利﹐無阻無礙。照膽祕訣云﹕用空傳復支與幹﹐舊久重新廢孟完。指掌賦云﹕子申辰爲仰元﹐守凝寒之困。

庚申日第六局幹上卯

課體﹕知一﹐龍戰。

課義﹕丁鬼中遇﹐子戌可拒﹐卻禍除殃﹐卯財任取。

解曰﹕巳爲日鬼﹐上乘遁丁﹐居於中傳﹐爲禍非淺。所可拒之而無畏者﹐上則子水克之﹐下則戌土墓之﹐全然無气﹐殃禍無憂矣。官鬼旣傷﹐獨存卯木﹐爲日之財神﹐居於幹上﹐可以任意取之﹐而無害也。

斷曰﹕知一之課﹐事有兩歧﹐干支坐墓﹐自甘招晦。四月占之﹐妻財生气﹐必然懷妊。五行入墓﹐百事皆宜休息。

天時﹕靑龍帶水升天﹐巳日有雨。家宅﹕鬼墓發用﹐四下賊上﹐防受家奴克制。功名﹕官星受制不吉﹐四月占利。求財﹕宜得門戶之財。婚姻﹕財旺﹐男占可就。胎產﹕男孕﹐防損胎。疾病﹕肝家風疾﹐脾肺亦傷﹐可醫。出行﹕路上防盜失。行人﹕尙在中途。捕獲﹕西北方積盜﹐現有官司。兵戰﹕微有益利﹐尢宜加謹。

畢法云﹕人宅坐墓甘招晦﹐二貴皆空虛喜期。占驗﹕申將丑時﹐占攜妻子遠行吉凶若何。曰﹕男女遠行﹐俱不得意。中途被劫﹐死於他鄕﹐有沈溺破舟之虞。蓋因干支入於空墓﹐中傳劫殺乘丁﹐刑克干支。末傳死气﹐子加巳又爲死字。且壬戌加卯發用﹐是河井相加。又卯受幹克﹐主車船破壞﹐其禍必矣。後果近江西百餘里﹐男女五人﹐皆被盜而死。

庚申日第七局幹上寅

課體﹕反吟﹐元胎﹐六儀。

課義﹕四財一祿﹐夜虎趨逐﹐四馬並進﹐奔馳反覆。

解曰﹕寅爲日財﹐兩見於日辰﹐兩見於初末。申爲日祿﹐獨現於中傳﹐是四財一祿也。如用夜將﹐寅財上乘白虎﹐又爲驛馬﹐來往反覆﹐動坐鬼鄕﹐其奔馳迫促之狀﹐不可言也。

斷曰﹕反吟之課﹐徳喪祿絕﹐凡占止宜結絕舊事﹐不宜求財問祿。猶幸六儀發用﹐晝占天后生財﹐𨿽於反覆不定之中﹐尙可沾其餘潤。如占妻病﹐吉少凶多矣。

天時﹕龍虎交衝﹐必有疾風暴雨。家宅﹕夜占白虎臨於干支﹐人宅必見驚憂。功名﹕徳祿逢絕不吉。求財﹕滿目皆財﹐不能安享﹐常有風波。婚姻﹕男占吉﹐有傷克。胎產﹕孕凶﹐產吉。疾病﹕脾土受傷﹐須防翻覆。遺失﹕舊處尋覓。出行﹕有阻。行人﹕馬臨干支﹐行者立至。捕獲﹕西方軍隸﹐合夥作賊。兵戰﹕夜占有驚﹐防有敗衄。

畢法云﹕二貴皆空虛喜期﹐干支值絕凡謀決。集義云﹕庚申日反吟﹐支幹之上﹐各乘絕神﹐宜結絕財物之事。玉成歌云﹕反吟占事休言定﹐往復雙雙兩事因﹐常古須主身搖動﹐不動人情有怨心。指掌賦云﹕傳見六儀﹐病將瘥而獄自出。

庚申日第八局幹上醜

課體﹕八專﹐帷簿。

課義﹕四員晝貴﹐全然無气﹐縱有浮財﹐夜占可畏。

解曰﹕丑爲日貴﹐支榦中末﹐四重丑土﹐皆遇旬空﹐全然無气矣。發用卯財﹐本非課中所有﹐浮泛不實。如遇夜占﹐則太常天空﹐重重皆土神覆日﹐昏滯之象﹐大可畏也。

斷曰﹕八專之課﹐順數卯神發傳。妻當別娶﹐財必攺求﹐凡事皆有節外生枝之象。又名帷簿不修﹐尢防淫泆。日陰克日﹐而日上戴墓﹐家中當有小人暗地扼搤﹐而彼昏不知也。

天時﹕日墓臨幹﹐昏晦不雨。家宅﹕人宅皆不亨快﹐且防病訟。功名﹕貴空不吉。求財﹕甚少。婚姻﹕支幹皆空﹐不利。胎產﹕胎財發用﹐當得長男﹐腹空產易。疾病﹕脾胃受病﹐正二月占不吉。遺失﹕前堂與廚房尋之。出行﹕𨿽有貴人結伴﹐不宜動身。行人﹕尙無歸意。捕獲﹕西方女婢﹐或銀鐵匠之類﹐正有訟事。兵戰﹕功不能成。墳葬﹕空穴無气。

畢法云﹕幹乘墓虎無占病。指南﹕甲申年酉將辰時占京師安危。曰﹕賊自西山出奇﹐用騾車木韞﹐先攻西南﹐後攻東北。必有內變。蓋賊符自戌發用﹐克中末並干支貴人。而天空臨寅﹐此地疏虞﹐賊必由此而入。兩陰神作虎鬼﹐克幹克支並傷歲﹐均乃左右獻城之象。賊果明攻張掖門﹐暗逾東直門﹐城中鼎沸﹐開門降賊。

庚申日第九局幹上子

課體﹕元首﹐潤下﹐勵徳。

課義﹕脫空滿前﹐水作三傳﹐晝夜水將﹐耗盜纏綿。

解曰﹕三合水局﹐脫幹之气﹐又兼初末空亡﹐而晝夜天將。俱乘龍蛇元武﹐無非水獸﹐名曰枝斷其根﹐流消其源。又是三合﹐不惟耗盜之虞﹐而亦纏綿無已也。

斷曰﹕潤下之課﹐流而不息。龍門之險﹐始於濫觴﹐有江河日下之勢。金生幹巳﹐而死於子。干支以及末傳﹐三子坐守﹐皆屬死气﹐止宜休息﹐不利動謀。

天時﹕水局空二﹐不能多雨。家宅﹕元武臨於宅陰﹐防有盜失。功名﹕剝官煞多﹐占官不吉。求財﹕子孫生財﹐可以有望。婚姻﹕支幹皆空﹐不吉。胎產﹕孕損產速。疾病﹕腎水不足﹐以致脾肺虛泄﹐峻補方愈。出行﹕孟動不動。行人﹕近者卽到﹐遠防不測。捕獲﹕西南七十五里僧道家。兵戰﹕彼此各乘死气﹐休兵養士爲上。

畢法云﹕人宅皆死各衰蠃﹐脫上逢脫防虛詐。課經云﹕幹上乘子﹐支上亦乘子﹐全乘死气﹐不宜弔喪問疾。如更乘月厭﹐死墓凶神﹐占病必死。又幹上子﹐夜將上乘靑龍﹐乃庚幹生上神子水﹐子水又生靑龍﹐三傳並來盜日﹐凡占盡被脫耗﹐虛詐不實之象。集義云﹕子加申乘龍﹐主望遠處醫僧。

庚申日第十局幹上亥

課體﹕八專﹐帷簿﹐寡宿。

課義﹕凡事緘默﹐可脫災厄﹐事關貴人﹐甘受岑寂。

解曰﹕亥爲旬尾﹐臨於干支之上﹐復作中末兩傳。凡事退守緘默﹐仗此制鬼﹐則災患可免。發用丑土﹐乃是晝貴﹐旬空覆獄﹐不受其生﹐反被其墓。若孟與貴圖謀﹐枉受岑寂而已。

斷曰﹕帷簿不修之課﹐尊卑共室﹐男女不分﹐事多重疊﹐憂喜兩來。凡占大宜謹之又謹﹐方免後悔。干支中末﹐亥水四重﹐盜脫干支。少有所動﹐耗費無極。常人尙可﹐仕宦最忌。

天時﹕墓神發用﹐日上乘亥﹐先晦後雨。家宅﹕朱勾脫幹脫支﹐口舌爭訟難免。功名﹕不利。求財﹕暗財可覓。婚姻﹕不吉。胎產﹕女孕﹐孿生。疾病﹕腎經與膀胱之疾﹐或閉口不食﹐六八月占凶。遺失﹕失於豬欄穢廁之中。出行﹕有阻﹐防官訟是非。行人﹕問子孫卽來。捕獲﹕西南方縉紳舊家。兵戰﹕詐而不實。墳葬﹕穴中泄气﹐不吉。

畢法云﹕人宅受脫俱招盜﹐賓主不投刑在上。纂要云﹕幹上脫幹﹐支上脫支。更有支上脫幹﹐幹上脫支。凡占遇此﹐人被脫賺﹐家被盜竊。如占病體﹐必因起蓋屋宅費用﹐以致心气脫弱﹐而成虛憊。宜服補元調气之劑﹐自然痊愈。肘後經云﹕初來克末凶還甚。要錄云﹕當門臺土﹐出行有阻。指掌賦云﹕醜遇天空爲矮子。

庚申日第十一局幹上戌

課體﹕重審﹐斬關﹐間傳﹐向三陽﹐泆女。

課義﹕戌覆宅身﹐驛馬虛寅﹐動被虎盜﹐末逢丙辰。

解曰﹕河魁覆於身宅﹐中有驛馬﹐其動自不能已。初傳子水旬空﹐晝乘白虎﹐以盜於气。末傳辰土﹐遁鬼傷幹﹐𨿽動亦何益乎。不如坐守幹上戌旺之气﹐尙有生意也。

斷曰﹕向陽之課﹐貴登天門﹐罡塞鬼戶﹐可以利有攸往。但發用旣空﹐中傳財馬亦陷﹐動則生災﹐不可造次。戌爲鬼墓﹐臨於干支﹐晝夜乘元﹐應有匪人﹐暗中覬伺﹐所當思患而預防也。孤辰發用﹐惟於方外相宜。

天時﹕水神空﹐無雨而晦。家宅﹕元武入宅﹐宜防盜失﹐子息防病。功名﹕不顯。求財﹕求多﹐得少。婚姻﹕男女皆有暗疾。胎產﹕陽極生女﹐防有暗病。疾病﹕水來克火﹐纏綿不愈﹐五月占尢不吉。出行﹕不能動身﹐亦防盜失。行人﹕馬陷未來﹐或七日到。捕獲﹕武陰是子﹐當於北方近水女人家捕之。兵戰﹕須防失眾。

畢法云﹕互生俱生凡事益﹐罡塞鬼戶任謀爲。課經云﹕罡塞鬼戶不論在傳不在傳﹐能使眾鬼不敢窺覷﹐宜逃災避難﹐弔喪問病﹐合藥書符。玉女通神訣云﹕用神若還害天乙﹐是爲四閟凶不測﹝夜占﹞。指掌賦云﹕子寅辰向三陽﹐而所望光明。

庚申日第十二局幹上酉

課體﹕八專﹐帷簿﹐三奇。

課義﹕守旺則昌﹐動則有傷﹐兩酉爲刃﹐災害非常。

解曰﹕幹上酉金﹐爲日之旺气﹐守之則人宅皆昌﹐彼此受益。倘或一動﹐而逢初傳之亥﹐脫盜其酉﹐則酉爲羊刃﹐中末皆逢傷害﹐必非尋常可比矣。

斷曰﹕帷簿不修之課﹐內不隔而外不遇。事多重疊﹐憂喜兩來。守正則家有餘財﹐妄動則身無完體。且太常持刃﹐當因酒色喪身。占者切宜驚醒﹐以禮自持。

天時﹕畢宿臨日﹐水神發用﹐可望雨澤。家宅﹕人宅皆乘羅网﹐安享則吉﹐亦防盜失。功名﹕防有內服丁艱。求財﹕不得。婚姻﹕課體不吉﹐防有越禮。胎產﹕胎上乘罡﹐男孕防墮。疾病﹕肺經咳嗽﹐木气不舒﹐四月占不吉。出行﹕不宜動身。行人﹕卽到。捕獲﹕在西北方江海之旁。兵戰﹕各乘羅网﹐互有殺傷。

畢法云﹕所謀多拙逢羅网。古鑑﹕丁卯四十三歲﹐妻戊寅三十二歲﹐卯將寅時占產﹐曰﹕庚爲子﹐申爲母﹐見酉爲羊刃﹐是面前羊刃也。太陰兼之﹐其凶尢甚。母是申﹐以酉爲破碎﹐乃面前進步破碎也。夫之行年居酉﹐是見妻子皆受破碎也。妻之行年上見寅﹐又兼雞嘴。干支一處﹐羊刃破碎﹐又是自刑。先且自害﹐不全其身﹐後果不利於母。

辛酉日第一局幹上戌

課體﹕伏吟﹐斬關﹐龍戰。

課義﹕旺祿臨支﹐元虎相隨﹐前逢生意﹐爭鬥無時。

解曰﹕酉爲辛之旺祿﹐臨干支上﹐晝乘元而夜乘虎﹐祿不免於驚失﹐且有門戶之虞。進步得中傳戌土﹐始有生意。乃末傳未土與戌相刑﹐則爭鬥之端﹐所自來也。

斷曰﹕伏吟之課﹐交車六害﹐彼此懷嫌﹐賓主相乖之象。又天盤地盤﹐皆作六害﹐凡事止宜坐守﹐不可動謀。祿臨干支﹐權攝不正﹐聽人作主﹐副之而行﹐乃免剛愎自用之譏。

天時﹕伏匿不動﹐雨晴照舊。家宅﹕防有盜失﹐且有驚恐﹐宜戒酒色之禍。功名﹕當爲副貳﹐且不甚安。求財﹕當依本分。婚姻﹕支幹上神相害﹐不成亦不吉。胎產﹕男孕﹐未產。疾病﹕肝經受病﹐纏綿不愈﹐五月占凶。失脫﹕賊不出家。出行﹕家中防盜﹐劫財。行人﹕近者立至。兵戰﹕宜靜守邊境﹐不宜欲速邀功。墳葬﹕丑方出水則吉。

畢法云﹕權攝不正祿臨支﹐彼此猜忌害相隨。課經云﹕日幹祿神﹐加臨支辰上者﹐凡占不自尊﹐大受屈折於他人。如占差遣﹐主權攝不正。或遙授職祿﹐或正宜食宅上之祿﹐或將本身之職祿﹐替於子孫﹐斯占尢的。玉成歌云﹕伏吟舉動心無遂。照膽祕訣云﹕比合河魁兩同用﹐心謀不一或幹眾。

辛酉日第二局幹上酉

課體﹕別責﹐勵徳﹐不備。

課義﹕旺祿難恃﹐元虎交值﹐重疊惱懷﹐皆因奴婢。

解曰﹕酉爲日之旺祿﹐臨於幹上﹐晝元夜虎﹐變爲六害﹐不可恃矣。戌酉爲奴婢﹐干支三傳﹐重疊四見﹐故重疊惱懷﹐皆由奴婢也。

斷曰﹕從革之課﹐別責發用。凡事孟成不成﹐孟攺不攺。憂患卽散﹐好事多磨。初傳丑墓旬空﹐晝占靑龍夾克﹐當有墳墓之憂。四季月占之﹐夜乘天后﹐妻宮病廢﹐小兒病亦危亡。凡占用墓﹐事易了結﹐但值空亡﹐惟九流僧道相宜。

天時﹕墓神發用﹐陰雲無雨。家宅﹕旺气臨宅﹐日祿臨身﹐人宅俱丰。功名﹕祿被元虎﹐罰俸不免。求財﹕宜守己物﹐不可妄求。婚姻﹕不吉。胎產﹕胎恐損﹐產甚易。疾病﹕屢次傷肝﹐醫藥無力。失脫﹕晝元臨酉﹐物必婢竊。出行﹕有阻﹐亦不吉。行人﹕孟歸不能﹐出旬方到。捕獲﹕賊在西北方。兵戰﹕幹乘元虎﹐不利於客。

畢法云﹕初遭夾克不由己﹐魁度天門關格定。課經云﹕初傳坐於克方﹐又被天將所傷﹐名曰夾克。凡占身不由己﹐受人驅策。壬髓經云﹕當門臺土﹐出行有阻。玉成歌云﹕三傳帶合須干謁﹐類就其幹眾所占。照膽祕訣云﹕用空傳復支與幹﹐舊久重新廢孟完。

辛酉日第三局幹上申

課體﹕元首﹐間傳﹐顧祖。

課義﹕切勿取財﹐取則災來﹐費錢告貴﹐此卜宜哉。

解曰﹕末傳寅木﹐辛之財也。若取此財﹐則必生起初傳午火﹐來傷日幹﹐災患自不能免。午爲貴人﹐又是官星。若以財告貴﹐或納粟奏名﹐此卜甚宜。

斷曰﹕間傳之課﹐格名顧祖﹐凡事先阻後成﹐復理舊說。末傳寅爲教唆之人﹐助初傷幹﹐得年命上神制之則吉。三傳火局﹐惟少一戌﹐謂之虛一待用。凡占遇戌年月日﹐吉凶方應。

天時﹕朱雀飛空﹐傳將火土﹐晴而不雨。家宅﹕家有喜事﹐且有恩澤。功名﹕貴人發用﹐末助初官﹐遷擢在卽。求財﹕取必生災。婚姻﹕幹上乘旺﹐支上乘生﹐女益於男。胎產﹕孕成男喜﹐產亦順利。疾病﹕喜事傷食起病﹐防生他癥﹐忌戌月。出行﹕水路吉。行人﹕卽可到。捕獲﹕往西北方尋。兵戰﹕進步有阻﹐防有姦細外通。墳葬﹕發福之地。

畢法云﹕末助初兮三等論﹐金日逢丁凶禍動。課經云﹕寅加辰生起初傳午火而克辛金﹐乃教唆詞訟之人也。祕要云﹕末助初官﹐仕宦最吉。中傳辰土﹐生气遁出丙官﹐上乘朱雀﹐與日幹相合﹐必有要緊文書。得上人提挈或父母面上﹐特見恩澤。末傳之寅﹐卽扶翌我之人也。

辛酉日第四局幹上未

課體﹕元首﹐髙蓋﹐勵徳﹐三交。

課義﹕未土乘虎﹐再逢二午﹐孟求成功﹐略無少補。

解曰﹕未本生气﹐晝乘白虎﹐不得恃其生也。宅上逢午﹐克幹克支而發用。又是午火﹐克之者眾矣。賴有子水可以制午作救﹐柰遇旬空﹐其力甚微﹐不能少補﹐安能望其成功哉。

斷曰﹕三交之課﹐吉凶皆因乎內。下害上合﹐陽合陰害﹐𨿽在膠漆之中﹐不無齟齬之象。未乘天后加戌﹐主婦人有病。午乘天乙加酉﹐主父母不安。又午貴加宅﹐宅中必有神願未還。若午年占之﹐謂之太歲克日﹐其災不小。

天時﹕干支午未相合﹐子水空亡﹐不雨。家宅﹕貴常克宅﹐常人不免官訟。功名﹕官星甚旺﹐但無結果。求財﹕財居鬼鄕﹐畏險難取。婚姻﹕有妨夫之象。胎產﹕胎乘空子﹐未必得實﹐產速。疾病﹕腎水不足﹐心火上炎﹐正月占凶。失脫﹕門戶有賊。出行﹕𨿽起程而不能到﹐到亦空往。行人﹕立至。捕獲﹕晝占在正南﹐夜占在正北。兵戰﹕防變。

畢法云﹕鬼乘天乙乃神祇。古鑑﹕己卯生人﹐己酉年九月卯將午時占子息。曰﹕卯爲妻臨於午宮﹐乃是日幹之鬼鄕。末傳子息加在妻宮﹐而作天空﹐又系旬空﹐焉得有子。本宮酉爲婢﹐妾卻能生子﹐然非己生﹐必與外人相染。蓋酉帶元武臨子﹐對宮牛上卯乘六合﹐非私情而何﹐悉應。

辛酉日第五局幹上午

課體﹕知一﹐從革。

課義﹕彼己遭傷﹐交互尢殃﹐鬼丁破碎﹐宅怪難當。

解曰﹕辛被午克﹐酉被巳克﹐彼己皆已傷矣。支上之巳﹐又克辛幹﹔幹上之午﹐又克酉支﹐是交互受其殃也。然幹乘晝貴﹐尙可依勢而得其庇。支乘丁鬼﹐又作破碎﹐晝蛇夜元﹐入宅克宅﹐其凶怪尢不可當矣。

斷曰﹕從革之課﹐旺祿居於末傳﹐旣受巳克﹐又逢丑墓﹐而且落於空鄕。占祿占財﹐俱非順境。夜占簾幕臨幹﹐試必髙中。仕宦占之﹐到任必速。但劫財太重﹐不免事業凋零耳。

天時﹕大晴。家宅﹕家口不寧﹐遷宅則吉。功名﹕卽到任。求財﹕不利。婚姻﹕女防不正。胎產﹕女孕﹐產遲。疾病﹕火癥難愈。出行﹕不吉。行人﹕在途。捕獲﹕東南積盜。兵戰﹕有始無終。

畢法云﹕支幹全傷防兩損。古鑑﹕卯加未占前程﹐曰﹕貴人臨幹﹐辛藏於戌﹐戌年及第﹐庚申年赴任﹐遇臨官也。五十四歲死﹐幹上午九數﹐末傳酉六數﹐共計五十四也。子爻不見﹐不得子息之力。傳得金局﹐至戊午年﹐必有兄弟分爭之事。又丑加巳占捕盜﹐曰﹕酉爲元武臨醜﹐主往東北十四里之處。其賊出門向西行六里﹐卻往北行五里。藏匿財物後﹐卻於西北還家﹐藏匿五日方敢再行。若勾陳克其藏處﹐卽可擒獲也﹐果驗。

辛酉日第六局幹上巳

課體﹕重審﹐三奇﹐斬關﹐四絕。

課義﹕丁馬天罡﹐動意非常﹐鬼敗空墓﹐官庶皆殃。

解曰﹕巳乘旬丁臨幹﹐亥爲驛馬﹐發用天罡﹐又臨於辰宅之上﹐必有非常變動也。中傳官鬼敗神﹐末傳又值空墓。而晝夜皆乘蛇虎﹐凡占凶慝﹐無論仕宦與庶人﹐未有不受其殃者矣。

斷曰﹕四絕之課﹐驛馬發用﹐舊事已了﹐新事復興﹐有否泰相乘之象。幹臨破碎﹐當因淫佚而費財。支坐天罡﹐或爲陰私而動作。午上加丑﹐爭訟起於墓田。丑上加申﹐口舌及於僧道。

天時﹕靑龍乘亥發用﹐元後臨巳克幹﹐卽日有雨。家宅﹕人有破耗﹐宅有動搖。功名﹕貴人入傳﹐驛馬發用﹐占官可望。求財﹕甚微﹐遲卽不得。婚姻﹕支幹相合﹐傳遇三奇﹐婚姻可就。胎產﹕男孕﹐易產。疾病﹕脾腎疼痛﹐占父母不吉。失脫﹕宜向西北窪水之處捕之。出行﹕動而無益。行人﹕未到。兵戰﹕吉凶相半。

畢法云﹕尊崇傳內遇三奇﹐金日逢丁凶禍動。精蘊云﹕巳乘丁鬼﹐臨幹克幹﹐本爲殃咎﹐但辛徳在巳﹐徳神所在皆能化凶爲吉。如有官人遇之﹐反能作福。午爲日鬼克幹﹐本非吉神﹐但晝占系天乙貴人﹐必得上人提攜之力。惟庶人則不免官訟耳。中黃經云﹕馬見巳亥在路岐﹐丑入午傳多詛咒。

辛酉日第七局幹上辰

課體﹕反吟﹐龍戰﹐斬關﹐斫輪。

課義﹕上下六害﹐交互無礙﹐門戶姦私﹐元合在內。

解曰﹕辰與卯害﹐戌與酉害﹐是上下六害也。卯與戌合﹐辰與酉合﹐是交互相合也。始𨿽相害﹐終則無礙矣。卯酉爲門戶之神﹐六合居中﹐元武窺戶﹐姦私定然不免矣。

斷曰﹕反吟之課﹐本非坦途。卯類妻財﹐往來逼迫。已合者必至暌離﹐已離者必復交合。兩貴受克﹐干謁徒勞﹐遁丙臨幹﹐媒孽不少。出外者舟車傾覆﹐居家者門戶淩夷。

天時﹕忽晴忽陰。家宅﹕淫盜皆宜防範。功名﹕關榷之官﹐不能終任。求財﹕難得到手﹐翻覆不定。婚姻﹕離合不常﹐終非全美。胎產﹕女孕或雙胎。疾病﹕水不生木﹐血不榮筋﹐占妻不吉。失脫﹕女人竊去﹐卽當敗露。出行﹕不利﹐中道卽回。行人﹕立至。捕獲﹕贓在西北方喜事人家。兵戰﹕元武臨支害幹﹐兵家大忌。

畢法云﹕彼此猜忌害相隨﹐兩貴受克難幹貴。精蘊云﹕此課占者﹐皆以反吟有離革之象﹐不可議婚。殊不知再婚者﹐不特可成﹐抑且有益。蓋辛卽戌也﹐上乘天罡﹐與支爲合﹐支上天后﹐與幹爲合。況酉作靑龍﹐克卯爲妻﹐幹上太陰﹐卽酉支也﹐乃爲妻就夫之象。且又相合﹐豈非大利﹐惟初婚則不佳耳。

辛酉日第八局幹上卯

課體﹕知一﹐度厄﹐勵徳。

課義﹕財𨿽滿前﹐取爲禍端﹐身不安逸﹐眾語攻攢。

解曰﹕乙卯臨於幹﹐甲寅臨干支﹐錢財非不滿前﹐取之則能生禍。蓋卯𨿽克未﹐不知未土能克子水﹐子水能克巳火﹐卻來傷幹﹐必致眾語攢攻﹐災禍並出而後已也。

斷曰﹕度厄之課﹐三下克上﹐尊長不免生災。遞互相克﹐事多解散。所喜末助初生﹐財源不竭﹐有借錢還債之象。但三傳遞克﹐眾人必有欺淩。三傳六害﹐凡事亦有破敗。用遇虎蛇﹐內室多生疾病。末傳丁徳﹐遠方當寄錢財。

天時﹕水上火下﹐出旬得雨。家宅﹕防尊長有病﹐又主婦人見鬼發狂。功名﹕𨿽有欺淩﹐卻能遷轉。求財﹕大利。婚姻﹕夜占吉。胎產﹕恐是私胎﹐妾孕易產。疾病﹕水不能養肝﹐連綿難愈。出行﹕陸路防失﹐夜占吉。行人﹕有阻。捕獲﹕西方軍健。兵戰﹕不利。

畢法云﹕三傳互克眾人欺。三車一覽云﹕未加寅發用﹐是爲三傳日辰內戰﹐凡占主家法不正﹐或自己窩犯﹐以致爭競。蓋迆邐相克﹐全無和气﹐占訟被刑﹐占病必死。惟占官者從微而顯﹐漸次升轉﹐大有興盛﹐余占不吉。祕要云﹕朝官宜自檢束。

辛酉日第九局幹上寅

課體﹕重審﹐炎上﹐六儀。

課義﹕傳官將生﹐仕宦興榮﹐常人釋慮﹐陰私貴成。

解曰﹕三傳火局自初生末﹐而晝夜天將﹐又皆屬土﹐以生日幹。官印相生﹐助成權柄﹐所以仕宦興榮也。旣有土將之生﹐則火鬼亦化凶爲吉。𨿽常人占之﹐亦可釋其憂慮﹐而告貴成功矣。

斷曰﹕炎上之局﹐六儀發用﹐三傳遞生﹐必有眾口揄揚﹐洊登津要。晝夜貴加﹐凡事必涉兩貴。簾幕臨日﹐應試必捷春闈。惟蛇虎乘墓人宅﹐𨿽系旬空﹐尙不免於驚憂耳。

天時﹕火局大晴。家宅﹕墓神覆宅﹐蛇虎臨支﹐災禍不免。功名﹕吉。求財﹕必得。婚姻﹕占男吉﹐占女凶。胎產﹕女孕﹐產順。疾病﹕積食積塊﹐可醫。出行﹕陸路吉﹐水路凶。行人﹕卽至。兵戰﹕防乾方伏兵。

畢法云﹕貴𨿽坐獄宜臨幹﹐支乘墓虎有伏屍﹐合中犯殺蜜中砒。課經云﹕幹墓臨支﹐占宅必有伏屍鬼祟爲禍﹐幸丑不能克酉﹐其禍稍輕。又﹕墓乘蛇虎加支﹐謂之墓門開格﹐主有喪服重重。纂要云﹕天乙貴人臨地盤辰戌上者﹐名入獄。如乙辛二日﹐卻名貴人臨身﹐反宜幹貴周旋成事﹐又名貴人受賄﹐宜私謀陰禱。集義云﹕火克土生﹐賴天將爲救神﹐能消百禍。

辛酉日第十局幹上醜

課體﹕遙克﹐彈射﹐勵徳﹐三交﹐寡宿。

課義﹕四課傳初﹐表裏皆虛﹐妻財盡失﹐見合如無。

解曰﹕四課陰陽﹐以及於初傳﹐俱系空亡﹐是表裏皆虛也。卯爲妻財﹐陷於空鄕﹐晝乘元武妻財﹐定有失脫。𨿽與日合﹐亦歸烏有而已。中傳貴人作官﹐仕宦稍宜﹐常人必因爭財起訟也。

斷曰﹕彈射之課﹐禍福已輕﹐發用空鄕﹐愈無影響。干支酉戌六害﹐而面前子丑空合﹐有外合內離之象。支乘空脫﹐家計蕭條。幹乘墓虎﹐人丁疾厄。旺祿坐於克方﹐占官亦非全吉。

天時﹕子水旬空﹐無雨。家宅﹕家貧親老﹐生計蕭條。功名﹕官祿入傳﹐先難後得。求財﹕得不償費。婚姻﹕牛女空合﹐不吉。胎產﹕胎陷防墮。疾病﹕腎水不足﹐肝气不舒﹐不必醫治﹐靜攝有功。出行﹕未必動身。行人﹕立至。捕獲﹕晝占在南方貴人馬房﹐夜占在東北道士寺觀。兵戰﹕先虛後實﹐終必成功。

畢法云﹕幹乘墓虎毋占病。神定經云﹕丑加戌﹐晝將乘白虎作墓神﹐辛酉日丑爲空墓﹐尢可畏也。會通云﹕害實合空﹐謂之外好裏槎芽。集義云﹕酉日子加酉得太陰﹐主其家尼姑出入﹐以致虛耗。纂要云﹕丑墓臨幹﹐八月占主有重喪。

辛酉日第十一局幹上子

課體﹕元首﹐寡宿﹐泆女。

課義﹕自墓傳生﹐末鬼乘丁﹐晝財須失﹐凶動難停。

解曰﹕丑墓乘虎發用﹐末傳官鬼乘丁﹐𨿽曰自墓傳生﹐似乎先迷後醒。然中傳財在空鄕﹐晝乘元武﹐豈能免於失耗。至於金日逢丁﹐其凶動尙可停止乎。

斷曰﹕發用空亡﹐干支臨脫﹐又交互相脫。幹上子空﹐將又乘空﹐經所謂脫空神者是也。凡事多有虛詐﹐不足深信。末傳丁神臨鬼﹐上乘天后﹐非有娶妻之喜﹐卽有遠寄之財。仕宦占之差吉。占者止宜坐待子水塡實﹐制鬼消災。

天時﹕水空不雨。家宅﹕苟非喜慶費財﹐必然被盜失脫。功名﹕安心守職﹐久必升遷。求財﹕反有所費。婚姻﹕男不孟成。胎產﹕母實兒空﹐占產最忌。疾病﹕腎經受虧﹐甚凶﹐占妻尢忌。出行﹕防失脫。行人﹕馬臨宅﹐卽到。捕獲﹕晝隱東南窯竈﹐夜隱正北空墓。兵戰﹕利主不利客。墳葬﹕內有伏屍﹐潮濕泄气。

畢法云﹕金日逢丁凶禍動﹐罡塞鬼戶任謀爲。壬髓經云﹕末傳巳火助初傳丑土以生幹﹐必從旁有人暗地相助﹐漸得亨嘉。心鏡云﹕丑卯巳亦名虛一待用﹐今酉日占之﹐衝去卯木﹐類成金局﹐必有同事眾人合夥成事之意。祕要云﹕丑墓發用﹐主舊事生枝。

辛酉日第十二局幹上亥

課體﹕重審﹐進茹﹐斬關﹐三奇﹐不備。

課義﹕重脫墓空﹐凶吉無蹤﹐尊就卑幼﹐旺祿才逢。

解曰﹕初中之亥子爲重脫﹐中末之子丑爲墓空﹐主事皆空脫﹐所以吉凶俱無蹤也。幹爲尊長﹐支爲卑幼﹐幹往加支﹐俯就而食。其旺祿更賴戌土﹐以敵眾水﹐庶幾免於脫盜矣﹕邵公云﹕此課又有取丑亥亥作三傳者。

斷曰﹕進茹之課﹐聯珠三奇﹐本爲吉象。但恐脫上逢脫﹐不能著實耳。幹上臨亥﹐謂之避難逃生﹐大宜攺過。支上臨戌﹐又謂之虎威狐假﹐不可動謀。

天時﹕三傳皆火﹐出旬得雨。家宅﹕防盜。功名﹕傳遇三奇﹐吉。求財﹕反有失脫。婚姻﹕夫就妻﹐吉。胎產﹕男孕﹐卽生。疾病﹕火衰脾弱或虛脫之病﹐宜峻補。出行﹕戀家不能行。行人﹕卽至。捕獲﹕北方陰人家。兵戰﹕各乘网羅﹐主客不吉。

畢法云﹕所謀多拙逢羅网。斷驗﹕乙酉年四月酉將申時占兵﹐曰﹕此行不吉﹐至半途而回。蓋白虎驛馬臨幹﹐𨿽有狐假虎威之勢﹐賴戌土實能克制。如彼猖狂妄動﹐定有阻塞。我兵此行中末俱空﹐豈能前進。況辛日南徵﹐爲滅沒旺方﹐於軍不利。幹神臨支﹐恐有銳卒前擾。後至揚州﹐敵兵出城搶船﹐遂抽兵而退。

壬戌日第一局幹上亥

課體﹕伏吟﹐斬關﹐勵徳﹐三奇。

課義﹕幹與初傳﹐閉口難言﹐兩戌一未﹐勾虎爲冤。

解曰﹕幹及初傳﹐癸亥二重﹐𨿽系徳祿﹐但是閉口﹐所以難言。支及中傳兩戌﹐晝夜乘虎。末傳一未﹐夜乘勾陳﹐復遁己土﹐並來克日﹐故曰爲冤。

斷曰﹕伏吟之卦﹐統艮之體﹐事多守舊﹐謀不更新。況旬尾作徳祿﹐臨幹發用﹐必當謹之又謹﹐方能無咎。若孟前往﹐則自刑杜傳﹐塞而不通。中末又復相刑﹐何能免於病訟乎。

天時﹕天地不動﹐占雨則晴﹐占晴則雨。家宅﹕虎坐中堂克日﹐防病訟之事﹐並有孝服。功名﹕徳祿臨身﹐催官入宅﹐大利升遷。求財﹕財爻不見﹐無益。婚姻﹕不吉。胎產﹕男孕﹐產遲。疾病﹕脾經之疾或腎水受傷﹐病來克人﹐難愈。遺失﹕物不出家。出行﹕不利。行人﹕近者立至﹐遠者有滯。捕獲﹕夜占元空難獲﹐晝占宜向東南﹐近鑪冶處緝之。兵戰﹕不利。墳墓﹕地系辛龍﹐葬可催官。

畢法云﹕旺祿臨身徒妄作﹐鬼臨三四訟災隨。壬髓經云﹕虎鬼克日本﹐主病訟﹐有官人得之﹐爲催官符至。會通云﹕徳旺祿旺爵祿榮﹐鬼神眾保得功名。苗公訣云﹕魁罡蛇虎臨宅﹐宅不安。辰上克日上﹐宅不可住。貴人臨宅或卯酉上﹐兩姓同居。擷粹說云﹕三傳帶白虎克日﹐又是囚所﹐行人外凶﹐不可望也。

壬戌日第二局幹上戌

課體﹕元首﹐退茹﹐斬關﹐亂首﹐不備。

課義﹕支戌爲卑﹐上門相欺﹐惟宜猛棄﹐長生後隨。

解曰﹕幹爲尊﹐支爲卑﹐支加於幹﹐上門相克﹐是卑淩尊也。兼上克下爲用﹐是卑淩尊﹐而尊不容矣。戌加亥用﹐爲魁度天門﹐凡事阻隔。惟宜猛棄初戌﹐退後一步﹐卻得末傳長生耳。

斷曰﹕元首之卦﹐尊制卑﹐貴制賤﹐凡占多順。然面前六害﹐脫支克幹﹐災禍不測。況亂首不備﹐理有紊缺﹐宜思退茹之義﹐使脫虎以生幹﹐勿任斬關之性﹐以速虎鬼之凶危也。

天時﹕陰晴不定。家宅﹕虎鬼臨幹﹐敗气臨宅﹐人災家耗之象。功名﹕催官臨幹發用﹐大利。求財﹕晝占無﹐夜占有﹐若巳午未亥年命者﹐晝夜可得。婚姻﹕支幹上神相害﹐不吉。胎產﹕孕生女﹐產不易。疾病﹕腎水不足﹐或頭上之疾﹐勢甚危篤﹐若行年值卯辰者凶。失脫﹕往南方尋。出行﹕晝占甚凶﹐夜占差可。行人﹕在路﹐將到。兵戰﹕宜愼﹐夜占可勝。

畢法云﹕虎臨於鬼凶速速﹐魁度天門關隔定。克應經云﹕出行見戌﹐作蛇虎勾朱﹐加日辰傳用者﹐凶人口舌。擷粹說云﹕傳帶白虎﹐或劫煞克日﹐又是囚气﹐行人外凶﹐不得歸家。斷鏡云﹕用神克日生男子﹐範蠡三更奏越君。又云﹕支辰發用遞生幹﹐人口丰隆宅不寬。

壬戌日第三局幹上酉

課體﹕元首﹐泆女﹐勵徳﹐顧祖。

課義﹕末傳是寅﹐諭伐柯人﹐助其妻類﹐大利婚姻。

解曰﹕發用午火﹐乃壬幹妻財。末傳寅木﹐乃午火長生。六合爲媒﹐晝將乘之﹐故諭寅爲伐柯之人。末助初財﹐豈非得媒妁之力﹐而成婚姻之喜乎﹐所以大利也。

斷曰﹕元首之卦﹐三傳逆間﹐自午傳寅﹐格合顧祖﹐有復我舊廬之象。凡占皆吉﹐寅木本爲脫气﹐卻賴申酉二金﹐脫支生幹﹐以防滲漏。故有助財之功﹐而無泄幹之累。

天時﹕畢宿臨幹﹐水母又坐支上﹐必雨。家宅﹕主有失竊之事﹐更防長上有災。功名﹕官星作墓﹐祿遭夾克﹐不吉。求財﹕財爻發用﹐末又來助﹐主有人暗地助財。婚姻﹕大吉。胎產﹕三傳純陽﹐幹上神不比﹐孕女﹐產安。疾病﹕脾肺兩經之癥﹐請東北方醫人﹐巳日服藥卽愈。出行﹕須防小人。行人﹕卽至。捕獲﹕宜向東南方近林木處﹐或窯冶處貴人之家捕之。兵戰﹕客勝。

畢法云﹕末助初兮三等論﹐後合占婚豈用媒。課經云﹕末助初傳作日財﹐反克幹上神者﹐謂之自招其禍格。若占人年命﹐助其初傳﹐而克幹上者﹐亦主自招其禍﹐事必失理。斷例云﹕初末傳相生者爲後旺﹐宜買物﹐最妙者末傳旺相。玉成歌云﹕父母臨幹憂子孫。

壬戌日第四局幹上申

課體﹕元首﹐元胎。

課義﹕夜常臨宅﹐喜中不測﹐省親致病﹐惹鬼爲慝。

解曰﹕夜占未乘太常﹐在支作鬼﹐太常主喜慶婚姻﹐必因喜中以致不測。幹上申爲父母﹐而支上未實生申﹐是未乃申之親也。豈知鬼賊傷幹﹐乘虎變害﹐豈非省親致病﹐而惹此鬼慝哉。

斷曰﹕元首之課﹐本屬順徵﹐況末傳徳祿之神﹐遞生支上以生幹。發用丁巳﹐又乘晝貴﹐水日逢之﹐大宜求財。

天時﹕主晴。家宅﹕人宅安寧﹐家有懷孕之婦。功名﹕徳祿遞生日貴﹐大吉。求財﹕大利﹐宜得尊長貴人之財。婚姻﹕女能旺夫﹐吉。胎產﹕男孕﹐產速而安。疾病﹕脾胃之疾﹐可醫而不能速痊。出行﹕吉。行人﹕卽至。兵戰﹕宜愼。

畢法云﹕鬼臨三四訟災隨﹐水日逢丁財動之。指南﹕癸酉巳將申時占升遷。曰﹕傳將遞生﹐城吏二馬出現﹐但鬼臨三四﹐不特不能升轉﹐且有他過。丁醜行年﹐蛇墓克日﹐必自驚憂而退位也﹐果應。又﹕戊辰寅將巳時占父母何日到京﹐途中安否﹖曰﹕二馬見於課傳﹐末傳臨寅﹐柰幽燕之分。且二陰夾陽﹐中傳見寅﹐主寅日到。然驛馬臨幹﹐遙克庚午命神﹐主大路有賊劫奪之應。果寅日至平子門外﹐風雪中遇賊﹐自西南來﹐劫去銀四十兩。

壬戌日第五局幹上未

課體﹕涉害﹐曲直﹐勵徳。

課義﹕夜失金錢﹐將士爲冤﹐休言傳盜﹐救禍之源。

解曰﹕支上午火﹐日財也。夜乘元武﹐三傳脫气﹐必主錢財有失。然支助幹鬼﹐三傳夜將﹐貴勾太常﹐皆土傷幹﹐卻賴傳木爲救神﹐豈得謂之傳盜乎。

斷曰﹕涉害之課﹐諸艱歷試﹐明暗二鬼﹐並臨日幹。凡投間抵隙者﹐不一而足。幸傳會曲直﹐三六相呼。常人占之﹐最爲忻喜。惟有位者﹐非所宜耳。

天時﹕略有陰意﹐終晴。家宅﹕干支上神六合﹐大吉﹐須防小人。功名﹕夜占吉。求財﹕防反耗財﹐若索舊債可得。婚姻﹕和合可成。胎產﹕孕主男胎﹐上乘病神﹐恐胎不安﹐占產易產。疾病﹕心腎二經之病﹐寅卯日服藥愈。出行﹕利有攸往﹐但水路防有失脫。行人﹕近者卽歸﹐遠者未至。捕獲﹕晝占在正東﹐近池墳墓左右﹐夜占在東北木林僧道寺院。兵戰﹕凱歌可奏。

畢法云﹕萬事喜忻三六合﹐眾鬼𨿽彰全不畏。課經云﹕壬戌日午加支﹐三傳會成木局﹐全來脫幹﹐生起支上財神﹐謂之取還魂債。與三傳作脫气﹐生幹上財神者同。神應經云﹕未乘太陰﹐臨於亥地﹐主小兒婚姻之事。又壬日未加亥﹐夜占值未作死气﹐主有外孝。玉鑰匙云﹕傳名曲直主多風。

壬戌日第六局幹上午

課體﹕重審﹐四絕﹐泆女。

課義﹕妻奴作怪﹐子息討債﹐迆邐生身﹐財因此壞。

解曰﹕巳加支戌﹐巳爲妻財﹐戌類奴僕﹐黨合傷幹﹐故妻奴作怪。支爲卑幼﹐丁巳財神﹐被戌墓脫﹐乃子息耗盜其財也。幹上午火發用﹐迆邐生至末傳育幹﹐豈知申被午克丑墓﹐又落空鄕﹐徒費而無生計乎。

斷曰﹕重審之卦﹐以下犯上﹐又逢四絕﹐止宜結舊﹐不可圖新。凡占長生及病﹐皆所深畏﹐夜元發用﹐主有遺亡。

天時﹕晝占微雨﹐夜占晴。家宅﹕防耗財﹐破碎作官出傳﹐或因訟破財。功名﹕貴人入獄﹐不吉。求財﹕可得。婚姻﹕男女有刑克﹐不吉。胎產﹕孕女﹐產期近而順利。疾病﹕晝占腎經受病﹐夜占肝家受病﹐勿藥可愈。出行﹕馬戀長生﹐未必果行﹐防有失脫。行人﹕當卽有信﹐巳日可到。捕獲﹕東南之賊﹐匿於西北可獲。兵戰﹕有始無終﹐安靜爲宜﹕

畢法云﹕三傳遞生人舉薦﹐初遭夾克不由己。占驗﹕正月子將巳時占﹐曰﹕課傳夾克妻財﹐財生官﹐官生印﹐印轉生身﹐時人或以破財加納斷。豈知壬以午爲妻﹐乘死气﹐火以戌爲墓﹐帶白虎。加妻卯命﹐爲墓門開格﹐主其妻行年到卯必死。後果因好飲水﹐致病喪身。

壬戌日第七局幹上巳

課體﹕反吟﹐元胎﹐勵徳﹐斬關。

課義﹕財內藏丁﹐役損身心﹐家人醜惡﹐病訟頻臨。

解曰﹕幹及初末﹐三重丁巳﹐水日逢之﹐必主財動。豈知生起支上天罡傷日﹐是傳財化鬼﹐役損身心﹐無所得也。鬼在支上﹐故曰家人醜惡。鬼臨三四﹐故曰病訟頻臨。占者以財還債﹐獻納則可。若將本求財﹐能免於禍乎。

斷曰﹕反吟之課﹐彼此相衝﹐無所憑藉。況斬關有動搖之象﹐勵徳有怵惕之徵。主事多反覆﹐謀取難成﹐憂喜皆出意外。

天時﹕占晴則雨﹐占雨則晴。家宅﹕墓神覆宅克幹﹐防有病訟之侵。功名﹕巳亥生人大吉﹐余恐不能終任。求財﹕傳財太旺﹐又屬反吟﹐難得。婚姻﹕龍後比和﹐吉而難成。胎產﹕三傳純陰﹐胎上乘陽﹐男孕﹐產母防病。疾病﹕脾腎二家之病﹐初病愈﹐久病凶。出行﹕晝占吉﹐夜占凶。行人﹕墓神在宅﹐卽至。兵戰﹕不利。

畢法云﹕兩貴受克難幹貴﹐鬼臨三四訟災隨﹐水日逢丁財動之。古鑑﹕丁巳命人﹐未將丑時占家宅﹐曰﹕此課徳喪祿絕﹐人亡家破﹐我去彼絕﹐彼來我絕﹐墓神克日﹐最凶之象。蓋壬祿在亥﹐亥乃閉口﹐無徳可言。本命巳爲生气﹐卻坐亥上受克﹐而亥爲死气﹐反臨本命外戰﹐是以謂之人亡。辰來破宅﹐墓幹克幹﹐是以謂之家破。

壬戌日第八局幹上辰

課體﹕涉害﹐斬關。

課義﹕彼己受伐﹐傳墓敗脫﹐宅上引從﹐家道廣闊。

解曰﹕辰克幹﹐卯克支﹐彼此受傷。而且墓神覆日﹐又作發用﹐敗神居中﹐脫气在末﹐無一可言吉相。幸三傳前後引從支神﹐𨿽人口未免衰弱﹐而家宅卻自廣闊也。

斷曰﹕涉害之課﹐占主疑滯﹐事有兩岐﹐心無一定﹐乃苦盡甘來之象。然墓神壓頭﹐晝夜皆乘厭翳﹐心常鬱鬱﹐如在夢中﹐終不能泰然自快也。

天時﹕墓神覆日﹐箕畢相會﹐風雨交作。家宅﹕干支上神六害﹐人宅不寧﹐防有病訟。功名﹕貴人落陷﹐日祿外戰﹐不利。求財﹕財爻不見﹐課傳且落空亡﹐不得。婚姻﹕面前六害﹐不吉。胎產﹕胎上神屬陰﹐主女﹐辰克日產易。疾病﹕肝膽或腸胃之疾﹐病勢甚凶﹐幸可救。出行﹕不利。行人﹕人已就道﹐不日卽來。捕獲﹕在西方酒肆中可獲。兵戰﹕利主不利客﹐宜愼。

畢法云﹕華蓋覆日人昏晦﹐彼此猜忌害相隨。課經云﹕辰之華蓋﹐作幹之墓神﹐臨幹發用﹐主遭冤枉﹐卒難分訴。若占遊子﹐在彼盡不如意。苗公訣云﹕辰上克日上﹐此宅不可居。如天乙在宅﹐所乘旺相﹐又與日相生﹐宅中須有貴人。太乙經云﹕占與人期會﹐天罡臨日辰者﹐會在日辰前爲已過﹐在日辰後爲未至。

壬戌日第九局幹上卯

課體﹕重審﹐曲直。

課義﹕遞互可親﹐夜將克身﹐三傳脫气﹐卻爲救神。

解曰﹕干支交車六合﹐殊覺可親。三傳木局﹐晝占本爲脫气。若夜將勾常天乙﹐皆屬土神傷日﹐卻轉賴木局制之﹐是𨿽名脫气﹐實爲救神也。

斷曰﹕重審之卦﹐事宜後起﹐三傳化木﹐名曰曲直。動則如意﹐靜則不寧﹐有先曲後直﹐始難終易之象。課傳三六相合﹐且末克初傳﹐又逢吉將﹐凡占化凶爲吉﹐意無不遂。但中傳徳祿屬水﹐晝乘天空﹐乃虛誑之神﹐凡事恆苦不實。若問祿位﹐非其所宜。

天時﹕三傳木局主風﹐水升火降主雨。家宅﹕人宅安寧﹐但晝占元武脫日﹐臨宅克宅﹐防盜。功名﹕祿遭夾克﹐未命人大利﹐余不吉。求財﹕財坐長生﹐夜占可得﹐晝占難。婚姻﹕傳課三六合﹐大吉。胎產﹕孕女﹐產遲而難。疾病﹕肝家受風﹐或虛脫之癥﹐難愈。出行﹕甚利﹐但防耗失。行人﹕未能起身。捕獲﹕宜向西南山林池沼之處捕之。兵戰﹕防被敵賺﹐宜加謹愼。

畢法云﹕眾鬼𨿽彰全不畏﹐交車相合交關利﹐萬事喜欣三六合。觀月經云﹕三六相呼見喜欣﹐縱然帶惡不成嗔。帶惡者﹐如金日得寅午戌之類﹐三傳克幹﹐亦不爲害﹔仍可成合﹐惟不宜占憂疑解散之事。

壬戌日第十局幹上寅

課體﹕遙克﹐蒿矢﹐稼穡﹐勵徳﹐蕪淫。

課義﹕蒿矢虛驚﹐交互欺淩﹐身依寅木﹐眾鬼難侵。

解曰﹕干支交互克賊﹐寅實丑空。發用蒿矢﹐且三傳俱鬼﹐誠爲凶兆。喜得初坐空鄕﹐事主虛驚。更賴幹上寅木﹐能敵傳土。𨿽然脫气﹐實爲救神。經曰﹕眾鬼𨿽彰全不畏﹐此之謂也。

斷曰﹕蒿矢之課﹐又系驀越﹐本力弱難傷﹐況落空鄕。凡事驀然而起﹐始如雷吼﹐終卻無妨。爲憂爲喜﹐皆主不實。稼穡沈滯﹐又晝占干支﹐陰陽在天乙後﹐爲微服格。常人退守爲吉﹐仕宦前進則榮。

天時﹕三傳克日﹐角星指陰﹐主雨。家宅﹕防有失脫孝服之事。功名﹕墓空純官﹐現任大利﹔蒿矢卦﹐未任者費力。求財﹕財帶丁神必得。婚姻﹕支上逢空﹐不吉。胎產﹕孕主女﹐產有厄。疾病﹕脾病難痊﹐新疾可治。逃盜﹕賊匿西北樓臺林木中﹐其形有胡須﹐捕之卽獲。出行﹕不吉。行人﹕蒿矢課﹐未能卽回。兵戰﹕利客不利主。

畢法云﹕幹墓並關人宅廢﹝春占﹞﹐鬼臨三四訟災隨﹐水日逢丁財動之。袖中金雲﹕壬日稼穡爲脫難煞﹐蓋物極則變﹐變則通﹐久厄者﹐反有解散之意。常占則名鯨鯢歸澗﹐凡事逼迫﹐不由自己﹐遇雷神方能變化。雷神者﹐太衝六合也。

壬戌日第十一局幹上醜

課體﹕重審﹐勵徳﹐間傳﹐向三陽。

課義﹕四課初中﹐總是旬空﹐獨存末克﹐鬼戶縱橫。

解曰﹕子丑旬空﹐寅卯陷空﹐四課皆空。初傳子﹐中傳寅﹐又遇空脫﹐凡事無蹤。獨存末傳之辰﹐𨿽作壬幹之墓鬼﹐卻喜罡塞鬼戶。六神伏﹐四煞潛﹐任意謀爲﹐無所阻礙﹐故曰鬼戶縱橫也。

斷曰﹕重審之卦﹐事多不順﹐況勵徳爲動搖之象。幸鬼加幹而值空﹐墓在傳而支破。且面前六合﹐又三傳間傳爲向三陽格。自暗入明﹐主先凶後吉﹐人情皆美。若秋冬占之﹐休囚之土﹐不能賊生旺之水﹐𨿽有犯上之象﹐終難遂其犯上之心。微嫌傳課陷空﹐虛聲勝而實際少耳。

天時﹕向三陽主晴。家宅﹕四課初中俱空﹐獨存墓神﹐屢空之象﹐且有病訟盜賊之虞。功名﹕不利。求財﹕無益。婚姻﹕干支上神六合﹐可結﹐但空陷不成。胎產﹕三傳純陽﹐女孕。子母皆空﹐恐有產厄。疾病﹕病在腎家及膀胱經﹐初起可愈﹐久病凶。逃盜﹕宅中武空﹐難獲。出行﹕未必果行﹐行亦虛名虛利。行人﹕立至。兵戰﹕罡塞鬼戶﹐多算則勝。

畢法云﹕罡塞鬼戶任謀爲。斷驗﹕午命戊戌八月辰加寅占投謁﹐曰﹕賓主甚合﹐但虛文勝而實意少﹐以支幹上神空相合也。年命上馬帶六合﹐若投尊長親戚﹐大好。然鬼作死气﹐乘常加幹﹐恐有外來孝服﹐後俱驗。

壬戌日第十二局幹上子

課體﹕重審﹐進茹﹐亂首﹐不備﹐三奇。

課義﹕不尊其身﹐就卑克治﹐晝將天空﹐三傳俱棄。

解曰﹕幹往加支﹐被支所克﹐是不自尊重﹐屈身於人﹐甘受抑勒。幹上及中末皆是旬空﹐初及支上﹐晝將上乘天空﹐所謂空空如也﹐凡事總屬虛無。

斷曰﹕三奇之卦﹐本主災散福臨﹐柰中末空亡﹐奇精有損﹐福當減論。況干支上乘羅网﹐乃阻厄不通之象。四課又陰不備﹐必有偏缺不周之處﹐凡占未爲全吉。

天時﹕坎臨日辰﹐亥又發用﹐主雨。家宅﹕网加宅﹐刃臨身﹐不吉。功名﹕三奇大吉﹐若得年命﹐或歲月太陽塡實空亡﹐更的。求財﹕日辰网羅﹐財又不入課傳﹐無得。婚姻﹕卦遇三奇﹐甚吉﹔牛女會合﹐必成。胎產﹕孕主男﹐恐不育。疾病﹕心經受傷﹐或腎與膀胱二經之癥﹐新病不成﹐久則卽壞。出行﹕傳課多空﹐有虛名﹐無實利﹐宜走水路。行人﹕巳日當有信。爭訟﹕主解散。兵戰﹕以奇兵攻其不備而勝。

畢法云﹕所謀多拙逢羅网﹐尊崇傳內遇三奇﹐權攝不正祿臨支﹐空空如也事休追。指掌賦云﹕日臨辰而受克爲亂首。六任會通云﹕徳旺祿旺爵祿榮﹐鬼神眾保得功名。百問訣云﹕亥子丑在支入傳﹐宅外剛逢水道邊。占式云﹕凡元武臨辰戌亥﹐必有失脫﹐謂元武入賊鄕也。

癸亥日第一局幹上醜

課體﹕伏吟﹐稼穡﹐勵徳。

課義﹕略得便宜﹐如若再爲﹐人神共怒﹐刑廢雙隨。

解曰﹕自幹發用﹐恃己之勢﹐刑於他人﹐旣得便宜矣。然得利者不可再往﹐若貪而不止﹐則便惹起眾鬼﹐刑禍並侵﹐有不人神共恕乎。

斷曰﹕伏吟之卦﹐伏而不動﹐格合稼穡﹐沈滯艱難。然而物極則變﹐有久困而亨之象。三傳俱鬼﹐白虎在中﹐仕宦占之﹐則爲催官符至。若常人占之﹐必須加意謹愼﹐猶不免於病訟也。

天時﹕傳課多陰﹐陰雨之象。家宅﹕三傳全無和气﹐遞刑克幹﹐防有疾病官非。功名﹕官星甚旺﹐大吉。求財﹕艱難。婚姻﹕不吉。胎產﹕胎上神屬陽﹐主男。疾病﹕脾土作惡﹐或腎水受虧﹐支實幹空﹐甚凶。出行﹕不利。行人﹕卽至。失脫﹕物不出戶﹐可尋。兵戰﹕宜守不宜戰。墳葬﹕刑煞太重﹐主有病訟之侵。

畢法云﹕虎臨幹鬼凶速速﹐賓主不投刑在上。邵子占驗﹕辰命人寅年七月巳加巳占謁選﹐曰﹕稼穡必守土之官也﹐干支上神﹐格合拱祿﹐三傳皆官﹐中虎爲催官符至。且兩貴拱命﹐上乘喜神﹐行年又帶天馬﹐與日祿靑龍相會。謂之蛟龍得雨﹐天馬騰空﹐子月必選﹐祿臨女分﹐當在北方﹐皆驗。

癸亥日第二局幹上子

課體﹕元首﹐退茹﹐斬關。

課義﹕幸乘旺祿﹐棄尋虎厄﹐投末之生﹐失萬得百。

解曰﹕旺祿臨幹﹐卻遇旬空。棄之而尋發用﹐則戌鬼乘虎﹐眈眈難犯。進歷中傳﹐又屬敗气。再投末傳﹐方遇長生。眞受盡艱辛﹐末後一步﹐乃得榮昌。然晝占復被元武所耗﹐是所得者少而所失者多也﹐故曰失萬得百。

斷曰﹕斬關之課﹐𨿽有動象﹐而魁度天門﹐未免阻隔。況退連茹爲失友格﹐凡事孟行不行﹐人情欠美。幸元首一上克下﹐猶爲順徵﹐占主先凶後吉。

天時﹕水坐空鄕﹐主晴。家宅﹕虎乘幹鬼﹐克身克宅﹐災禍重重。功名﹕催官使者發用﹐甚吉。求財﹕夜占靑龍乘長生﹐有望。婚姻﹕不吉。胎產﹕孕主女﹐產有驚險。疾病﹕難治。爭訟﹕用神上克下﹐先起者勝。逃盜﹕男子東南方尋﹐女子西南方尋﹐奴婢當自歸。出行﹕旺祿臨幹﹐宜靜不宜動。行人﹕河魁帶虎﹐克幹入宅﹐卽至。兵戰﹕宜謹守。

畢法云﹕魁度天門關隔定﹐旺祿臨身徒妄作。古鑑﹕丙午生人卯加辰占六畜﹐曰﹕戌加亥作虎﹐是犬入豬欄﹐豬小似犬。牛臨虎位﹐自是傷鄕。緣山有石棺﹐枯骨作祟﹐六畜皆不能存﹐五年後必傷人。蓋緣戌數五﹐秋占又爲天目﹐且戌爲火命人之墓﹐乘虎臨支克幹﹐故有伏屍作祟也。

癸亥日第三局幹上亥

課體﹕遙克﹐蒿矢﹐間傳﹐不備。

課義﹕破敗臨宅﹐初鬼遙克﹐兩貴扶同﹐亡財始獲。

解曰﹕酉爲破碎敗神﹐而臨干支﹐家必隳廢。幸初傳日鬼﹐遙克力輕。中末兩貴相加﹐乘丁遞生支上酉金育幹﹐所以財亡復獲。

斷曰﹕蒿矢之課﹐六陰相繼﹐行盡昏迷。喜三傳格合回明﹐有月缺漸回之象。吉可漸成﹐凶可漸散﹐但陰陽不備﹐終不完善耳。晝酉乘常﹐主婚姻喜孟﹐或開張衣食店﹐當茂盛。

天時﹕晴。家宅﹕主多破敗。功名﹕大利。求財﹕可得。婚姻﹕甚吉。胎產﹕陰極陽生﹐孕主男﹐產速而安。疾病﹕腎虛或肝經之病﹐𨿽淹纏﹐可以無事。出行﹕丁馬作日徳﹐利有攸往。行人﹕有貴人帶信至﹐卽回。捕獲﹕晝在南方﹐夜在東方。兵戰﹕陰不備﹐利爲客。

畢法云﹕晝夜貴加求兩貴﹐六陰相繼盡昏迷。古鑑﹕甲寅生人未將酉時占家宅﹐曰﹕癸亥乃六甲極日﹐又是六陰相繼﹐家宅得此﹐耗力極矣。然物極則反﹐後必得福。現今宅中六分並居﹐而甲寅生人﹐天后門廁邊出入﹐來年有陰人死此﹐必外遷他宅﹐居必勝前。卻得貴家陰人之助成家﹐且有好子﹐晚年福壽無窮。其人果兄弟六人﹐路由廁出﹐次年妻死遷居。因再娶貴人之妾﹐致富生子﹐壽八十四﹐緣課得迎陽﹐中傳晝貴乘財﹐又是水日逢丁﹐所以興起家業也。

癸亥日第四局幹上戌

課體﹕元胎﹐斬關。

課義﹕鬼龍生虎﹐怒喜喜怒﹐晝貴升擢﹐丁馬之故。

解曰﹕戌鬼臨幹﹐夜卻乘龍。長生在支﹐夜卻乘虎。一則以喜﹐一則以懼﹐此怒喜喜怒之謂也。如用晝將﹐貴人發用﹐上乘丁馬﹐三傳遞生﹐必隔二隔三上人推薦﹐升擢官職。

斷曰﹕元胎之卦﹐生意初萌﹐斬關之課﹐機關孟動。況巳加申﹐寅加巳﹐亥加寅﹐爲進步長生﹐自末迆邐生用﹐作日幹之貴人徳神﹐占者事皆創始﹐驀然而興。

天時﹕天罡指陰﹐龍虎克日﹐主風雨。家宅﹕人宅平安。功名﹕貴人乘馬﹐作徳發用﹐自末傳遞生幹上之靑龍官星﹐大吉。求財﹕財爻作馬發用﹐又水日逢丁﹐必大得意。婚姻﹕干支上神相生﹐又三傳遞生﹐必成而吉。胎產﹕卦名病胎﹐懷胎有憂﹐產則吉。疾病﹕淹纏遲愈。爭訟﹕虎鬼臨頭﹐猝難解散。出行﹕馬帶徳﹐利無咎﹐且得貴人之濟。行人﹕立至。捕獲﹕夜占末乘勾陳﹐西方可獲。兵戰﹕大宜謹愼。

畢法云﹕虎臨幹鬼凶速速﹐水日逢丁財動之。袖中金雲﹕巳加申爲病胎﹐又名怕課﹐蓋胎孕有病﹐不得不怕﹐亦身喜心憂之象。指迷賦云﹕虎克支兮宅禍難。雜占云﹕日財臨支兩課﹐名外財入內﹐圖謀遂意。玉成歌云﹕徳神動處吉相隨﹐巳亥貴臨多反覆。三才賦云﹕白虎同傳送臨門﹐須防疾病。

癸亥日第五局幹上酉

課體﹕涉害﹐曲直﹐度厄﹐勵徳。

課義﹕破敗臨身﹐己未克辰﹐占逢夜將﹐官悅俗忻。

解曰﹕幹乘破碎﹐又爲敗神。未遁旬己﹐臨宅克宅﹐彼此不利。然三傳脫气﹐卻賴酉金﹐能制眾木。如用夜將常貴勾陳﹐皆屬土神。生酉金而育日幹﹐仕宦遇之﹐官來生印﹐權柄雙美。卽常人亦鬼助生气﹐凡占皆吉﹐所以官悅俗忻也。

斷曰﹕涉害之課﹐事多險阻。三上克下﹐卑幼遭迍。幸干支上神﹐夾拱地盤子祿﹔全傳化木﹐生起課內巳財。占食祿固宜﹐問財帛亦吉。坐謀有益﹐動用咸宜。

天時﹕三傳皆木﹐主風。家宅﹕夜占太常臨宅克宅﹐必因宴飲生災。功名﹕大利。求財﹕有得。婚姻﹕夜占吉﹐晝占不能偕老。胎產﹕傳課純陰﹐陰極陽生﹐孕主男﹐產易。疾病﹕起於傷食或腎虛肝旺﹐淹纏無事。失脫﹕主非賊竊﹐當因文書貴人之事而自遺失。出行﹕日辰上神相生﹐三傳三合﹐大吉。行人﹕驛馬臨門﹐卽至。兵戰﹕防敵欺詐﹐大宜謹愼。

畢法云﹕六陰相繼盡昏迷﹐眾鬼𨿽彰全不畏。課經云﹕未加亥爲用﹐三傳木局﹐脫癸幹之气﹐並無日鬼﹐豈宜處於眾鬼𨿽彰之例。緣夜占三傳﹐天將皆土﹐並來克幹﹐賴木局制之﹐此謂脫气爲救格。玉鑰匙云﹕傳名曲直主多風。

癸亥日第六局幹上申

課體﹕知一﹐斫輪﹐四絕﹐鑄印。

課義﹕元虎爲生﹐兩貴無心﹐丁馬全弱﹐晝戌難任。

解曰﹕申爲癸水長生﹐晝元夜虎﹐殊多虛耗驚疑。晝貴入獄﹐夜貴受克﹐心懷怨怒﹐幹之無益。末傳巳馬﹐上遁旬丁﹐入墓被盜﹐力弱難行。晝占戌鬼乘虎﹐其凶甚矣﹐安可任手。

斷曰﹕斫輪之卦﹐又爲鑄印。中傳催官﹐末乘驛馬﹐乃祿位髙遷之象。若謀望官爵﹐主先歷艱難﹐後卻有成。但交車六害﹐支克幹神。家中妻財﹐傷於父母。常人占之﹐大有不利耳。

天時﹕先晴而風﹐微有雨意。家宅﹕宅上財遭夾克﹐元又臨干支﹐主有耗失病訟。功名﹕鑄印乘軒﹐主超擢恩榮。求財﹕必大遂意。婚姻﹕靑龍化貴﹐婿必乘龍﹐財受夾克﹐妻難偕老。胎產﹕孕成男﹐產速而險。疾病﹕白虎臨戌﹐病甚凶﹐或年命有救不妨。出行﹕馬帶徳神﹐艱難中必得遂意。行人﹕卽歸。捕獲﹕墳墓及坑廁處﹐捕之可獲。兵戰﹕晝占欠利﹐夜占大捷。

畢法云﹕簾幕貴人髙甲第﹐催官使者赴官期﹐將逢內戰所謀危﹐水日逢丁財動之﹐課傳俱貴轉無依﹐虎臨幹鬼凶速速。神應經云﹕日上申金﹐坐於丑墓之上﹐夜將乘虎﹐父母墓中必生白蟻﹐主有禍患。如父母在﹐必主有病。若作月內死气死神﹐病篤難救。祕要云﹕卯臨申爲用﹐夜貴內戰﹐必因貴人而作內亂。午加亥﹐胎神臨絕受克﹐占孕占產俱畏。

癸亥日第七局幹上未

課體﹕反吟﹐元胎﹐勵徳。

課義﹕三馬三丁﹐動止頻頻﹐貴情未足﹐宅徙人迍。

解曰﹕支乘丁馬﹐初末三重﹐反覆相衝﹐所以動止頻頻。兩貴往來受克﹐情懷作惡﹐豈可相干。丁巳本財也﹐而傳財化鬼﹐若孟取之﹐便助幹上己未克身及宅﹐宅徙人迍﹐烏能免乎。

斷曰﹕反吟之卦﹐像本乖暌﹐凡占皆動。徳財逢絕﹐惟宜決絕財帛。二月占未鬼作死气乘常﹐有內孝服。

天時﹕傳課皆陰﹐水升火降﹐主雨。家宅﹕宅主遷移﹐人主災厄。功名﹕主遷轉。求財﹕有而險。婚姻﹕不成。胎產﹕孕男﹐產易。疾病﹕卽愈。出行﹕吉﹐宜水路。行人﹕丁馬入宅﹐卽至。兵戰﹕交互相克﹐勝負無常。

畢法云﹕兩貴受克難幹貴。古鑑﹕卯將丑時占出行曰﹕此行當半途而返﹐緣自宅上發用﹐中間又復來歸﹐末傳復歸支上﹐必因一骨肉有喪﹐急遣人追歸﹐且有眷屬孝服。蓋日爲外事﹐未加癸作太常﹐主外來喪服。太陰乃陰人之喪﹐所乘之巳爲妻﹐是妻之祖也﹐果驗。課經云﹕二月戌將辰時妻占夫病﹐曰﹕妻之年命﹐上乘華蓋作太常爲日鬼﹐又系死气爲弔客﹐是爲孝帛蓋妻頭﹐夫病必死。如八月內占之﹐乃未爲生气﹐尙有孝服未已。克應經云﹕丁神靈靈﹐入宅臨門﹐人移戶攺﹐勞碌不寧。

癸亥日第八局幹上午

課體﹕重審﹐斬關。

課義﹕四課之內﹐辰午酉亥﹐兩貴爲鄰﹐家宅昏昧。

解曰﹕四課三傳﹐俱是自刑﹐非干他人抵觸﹐乃是自心生怨。倘或占訟﹐必本家自爭﹐各懷妒忌。卯爲夜貴﹐巳爲晝貴﹐夾拱亥宅﹐是兩貴爲鄰也﹐可以告貴。但墓神在支﹐晝夜天后。如七月占﹐血支血忌﹐月厭在辰﹐宅舍必有凶怪。一切交易﹐皆在所忌。

斷曰﹕重審之卦﹐課傳全無和气﹐凡事不順。初傳被下克﹐及歸地盤本宮﹐又被上克﹐所謂克處回歸又受克。𨿽虎賁之勇﹐亦不可爲。

天時﹕水升火陷﹐角星指陰﹐主雨。家宅﹕墓覆宅上﹐家晦人昏。功名﹕不吉。求財﹕財臨幹發用﹐可得﹐但多驚恐。婚姻﹕干支上皆自刑﹐不吉。胎產﹕胎財臨幹﹐課傳互克﹐產速孕損。疾病﹕病屬脾經﹐大凶。出行﹕不利。行人﹕未傳墓神歸宅﹐卽至。兵戰﹕彼此皆傷。墳葬﹕靑龍缺陷﹐葬多刑傷。

畢法云﹕賓主不投刑在上。指南﹕癸酉四月酉將辰時占首輔被論﹐曰﹕朝官占此﹐必主去位。蓋因傳將遞克﹐徳不勝刑﹐乃小人進用﹐君子退位之象。且祿貴財馬﹐俱逢空陷﹐豈能善後。況夜貴臨於行年之上﹐卽系不仕閒官。交六月後﹐年上日祿天馬﹐衝動身命﹐是其行期矣。喜四墓覆生﹐仍有起復之兆。果六月馳驛歸裏。

癸亥日第九局幹上巳

課體﹕涉害﹐從革﹐度厄。

課義﹕丁馬臨日﹐兩貴輔弼﹐因財速動﹐將凶傳吉。

解曰﹕巳爲驛馬﹐又遁旬丁﹐臨於日上作財﹐必因財帛文書之事﹐其動至速而難遏。幹上晝貴﹐支上夜貴﹐夾輔初傳之酉金﹐是爲兩貴輔弼。三傳全金生日﹐甚吉。而晝將純土克幹﹐卻甚凶﹐故曰將凶傳吉也。

斷曰﹕從革之卦﹐攺故從新之象。涉害則閱歷艱難﹐度厄則骨肉暌隔。占者當有分離變革之事﹐切勿妄動。仕宦占之﹐中末𨿽空﹐如逢晝將﹐則爲官印相生﹐可獲大吉。

天時﹕三傳生日﹐晴光萬里。家宅﹕宅旺人亨。功名﹕兩貴拱祿﹐日徳臨幹作馬﹐且三傳遞生﹐大利。求財﹕財乘丁馬﹐作徳臨幹﹐不求自獲。投謁﹕晝占甚吉。婚姻﹕閥閱相當﹐朱陳永好。胎產﹕孕男﹐產順利。出行﹕利。行人﹕不來。捕獲﹕易獲。兵戰﹕傳得從革﹐止宜休養。

畢法云﹕三傳遞生人舉薦﹐合中犯煞蜜中砒。古鑑﹕子命人辰將子時占赴試﹐曰﹕三傳遞生生日﹐簾幕貴人臨幹﹐更兼支幹兩貴﹐拱定年命上神﹐又系天罡﹐必得髙魁。中末𨿽空﹐卻是本命﹐不以空論。指掌賦云﹕酉丑巳爲獻刃﹐遠近皆被其傷。玉成歌云﹕天空發用事無憑﹐前帶勾陳勾引情。

癸亥日第十局幹上辰

課體﹕元首﹐稼穡﹐斬關。

課義﹕墓克其身﹐三傳共嗔﹐顚危可解﹐全賴家人。

解曰﹕墓神覆日克幹發用﹐三傳俱鬼。夜乘蛇虎﹐誠爲凶課﹐賴有寅木在支能敵眾鬼。如人已處顚危﹐遇有救解。家人云者﹐以寅在宅上故也。

斷曰﹕稼穡之課﹐事多塞滯﹐又系斬關﹐乃不能安居之象。幸貴人塞於鬼戶﹐鬼賊𨿽多﹐不敢出而作祟。仕宦得之﹐宜進步求榮﹐常人則宜退守。

天時﹕日上乘墓﹐主昏晦。家宅﹕病訟相侵﹐致有耗費﹐並防失脫。功名﹕大利。求財﹕有獲。婚姻﹕不吉。胎產﹕孕主女﹐易產難育。疾病﹕腎水不足或肝經之癥﹐得東北方木姓人醫愈。出行﹕不甚得意。行人﹕卽來。捕獲﹕晝占在東北﹐夜占在正北。兵戰﹕爲主者勝。

畢法云﹕幹墓並關人宅廢﹝夏占﹞。指南﹕午將卯時占被論﹐曰﹕太歲在未克日﹐君上不喜﹐須得木姓人救解﹐方可消釋。三傳純鬼﹐又且關墓覆日﹐豈不爲凶。喜兩貴拱身﹐福徳儀神臨支﹐又爲丁馬貴徳居命﹐且是皇書天詔。課象𨿽凶﹐終能轉禍爲福﹐果驗。斷驗﹕酉加午占避亂宜城宜鄕曰﹕此課正宜歸隱﹐住鄕固爲安吉﹐居城亦不足畏。蓋三傳皆鬼﹐賊勢𨿽眾﹐然有支上寅木﹐足以制之﹐故不足畏﹐亦驗。

癸亥日第十一局幹上卯

課體﹕涉害﹐不備﹐間傳﹐勵徳﹐出戶。

課義﹕晝夜貴聚﹐財馬共處﹐助起空亡﹐循環災苦。

解曰﹕巳爲晝貴﹐卯爲夜貴﹐巳加卯上﹐則貴聚矣。巳爲日財﹐又爲丁馬﹐並於一神﹐則共處矣。支乘空鬼﹐幹乘實盜﹐幹加支﹐支傳幹﹐課傳循環。自中傳脫幹﹐迆邐生起初傳空鬼﹐以傷日幹﹐循環災苦﹐不信然哉。

斷曰﹕見機之卦﹐間傳而進﹐勢有阻滯﹐情有彷徨。又四課不備﹐事多不周。然若能坐守﹐伏卯以敵丑鬼﹐𨿽受其脫﹐災可免也。晝夜貴加﹐並宜攜財告貴。末助初傳克幹﹐柰初傳空亡﹐不能克幹﹐謂之抱雞不鬥。

天時﹕晴。家宅﹕主兩姓同居﹐人宅欠寧。功名﹕初凶後吉。求財﹕得。婚姻﹕支幹上神空陷﹐不吉。胎產﹕陰極陽生﹐男子之祥﹐產凶。疾病﹕人與病皆空陷﹐久病凶﹐初病勿藥有喜。出行﹕吉。行人﹕在外謀幹﹐得利卽回。捕獲﹕賊在東北。兵戰﹕利客兵。

畢法云﹕晝夜貴加求兩貴﹐課傳俱貴轉無依。古鑑﹕未將巳時占應試曰﹕明貴人加於暗貴人之上﹐謂之二貴向明。卯作幕貴﹐夜𨿽不顯﹐得日貴相加﹐有先晦後明之象。況癸亥乃六甲極日﹐日去就辰﹐是爲根本由內發出。本身上見簾幕﹐得第何疑。

癸亥日第十二局幹上寅

課體﹕元首﹐進茹﹐空亡。

課義﹕交互和諧﹐惟宜脫災﹐晝常牛女﹐婚遇良媒。

解曰﹕幹上寅木與支亥相合﹐支上子水與幹丑相合﹐是交互和諧也。但空祿臨支﹐幹乘實盜。初傳官鬼𨿽中末並制﹐而無非脫气﹐止可脫其災患而已。子丑爲牛女之宿﹐丑加子用﹐上乘太常﹐牛女相逢之兆﹐詎非遇有良媒乎。

斷曰﹕元首之卦﹐連茹而進﹐以尊制卑﹐自微而顯。干支各乘羅网﹐凡占止利謹守﹐不利動謀。日祿臨支﹐晝夜上乘元白﹐當因食祿而生憂患耗失之事。

天時﹕箕宿臨幹入傳﹐主風。家宅﹕交車六合﹐人宅咸亨﹐但防脫賺耗失。功名﹕旺祿臨支﹐職必佐貳。求財﹕空亡無所得。婚姻﹕交車相合﹐秦晉必諧。胎產﹕三傳陰包陽﹐幹上神不比﹐主男﹐但產甚危。疾病﹕心腎二經之病﹐新起卽愈﹐久者甚凶。失脫﹕不能尋獲。出行﹕不利﹐亦不能行。行人﹕驛馬入墓﹐又天羅地网﹐未得起身。兵戰﹕有失眾之象﹐宜謹愼。墳葬﹕祿神臨地﹐主發貴。

畢法云﹕所謀多拙遭羅网﹐權攝不正祿臨支。課經云﹕幹上寅晝占﹐幹上逢脫气﹐天將又乘元武﹐是爲脫盜之格。斷鏡云﹕官人切忌官星空﹐官若空亡任不終。指掌賦云﹕丑寅卯爲將泰﹐有聲名而未蒙實惠。心印賦云﹕子丑相加事必成﹐更逢吉將轉歡忻。

