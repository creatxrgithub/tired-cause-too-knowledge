《平砂玉尺辧僞》﹝明淸﹞蔣平階大鴻著

辧僞總論

地理多僞書平尺者僞之尢者也或曰是書也以目視之儼然經也子獨辧其僞何居曰惟世皆以爲經也余用是不能無辧今之術家守之爲金科玉律如蕭何之定趺法苟出乎此不得爲地理之正道術士非此不克行主家非此不敢信父以教其子師以傳其弟果能識此卽可以自號於人曰堪輿家延之上座操人身家禍福之柄而不讓拜人酒食金帛之賜而無漸是以當世江湖之客寶此書爲衣食之利器譬農之來耜工之斧斤其於謀生之策可操劵而得也有朝開卷而成誦暮挾南車以行術者矣豈知其足以禍世如是之酷哉知其禍世而不辧余其無人心者哉或曰是書之來也遠矣千又安知其爲僞也乃從而辧之曰我亦辧之以理而已矣或曰亦一理也彼亦一理也安知子之理是而彼之理非與曰余敵惠於先之賢哲而授余以黃石靑鳥楊公幕講之祕要竊自謂於地理之道得之眞而見之確矣故於古今以來所謂地理之書無所不畢覽凡書之合於祕要者爲眞不合祕要者爲僞而此書不合之尢者也旣得先賢之祕要又嘗近自三吳兩浙遠之齊魯豫章八閩之墟縱觀近代名家墓宅以及先世帝王聖賢陵墓古迹考其離合正其是非凡理之取驗者爲眞無所取驗者爲僞而此書不驗之尢者也故敢斷其僞也益以黃石靑鳥楊公幕講斷之以名家墓宅先世古迹斷之非余敢以私見臆斷之也或曰然則秉忠之譔伯溫之注盅與曰此其所以爲僞也夫地理者裁成天地之道輔相天地之宜以經邦定國禍福斯民者也三代以上明君哲相無不知之世道下衰其說隱祕而寄之乎山澤之臒逃名避世之士智者得之嘗以輔翼興王扶持景運而其說之至者不敢顯然以告世也文成公之事太祖其最著者矣及其沒也盡舉生平所用天文地理數學之書進之內府從無片言隻字存於家而教其子孫況肯著書立說以傳當世耶故凡世本之稱靑田者皆僞也均之佐命之英知靑田則知秉忠矣或曰何是書之文辭井井乎若有可觀者也曰其辭近是其理則非﹝疏是先生不得不辧處﹞葐亦世之通人而不知地理者以意爲之而傳會其說托之乎二公者也余特指其謬而一一辧之將以救天下之溺於其說者

辧順水行龍

山龍之脈與平洋龍脈﹐皆因水而驗其脈之動靜﹐而皆不以水而限其脈之去來。今先言山龍。夫﹐山剛質也﹐水柔質也﹐山之孔竅而水出焉。故兩山之間﹐必有一水﹐山窪下之處﹐卽水流行之道。水隨山而行﹐非山隨水而行也。山之髙者﹐脈所從起﹔山之卑者﹐脈所從止。山自髙而卑﹐故水亦從之自髙而卑﹐此一定之理也。往往大溪大澗之旁﹐小幹龍所憩焉﹔大江大河之側﹐大幹龍所休焉。蓋來山之眾支聚乎此﹐故來水之眾泒亦聚乎此也。然據水之順逆而論脈之行止﹐但可就其大槪而言爾﹐若必謂水於此界﹐脈必於此斷﹔水向左流﹐脈必不向右行﹐則不可也。夫龍脈之起伏轉折﹐千變而不窮。有從小江小湖崩洪而過者矣﹔有從大江大河﹐越數百十里不知其蹤迹端倪而過者矣﹔有收本身元辰小水﹐逆行收數里而結者矣﹔有向大幹水逆奔數百里而結者矣。龍之眞者﹐水愈斷而其過脈愈奇﹐勢愈逆而其骨力愈壯﹐豈一水之橫流﹐可遏之使斷﹐牽之使前乎﹖今《玉尺》云﹕順水直衝而逆回結穴﹐方知體段之眞﹐若逆水直衝而合襟在後﹐斷是虛花之地。眾水趨歸東北﹐而坤申之气施生﹔羣流來向巽﹝震﹞辰﹐而幹亥之龍毓秀。甲卯成胎﹐不含酉辛之气﹔午丁生意﹐豈乘坎癸之靈。據此而言﹐是天下必無逆水之龍也。豈其然哉。

或曰﹕子所言﹐山龍也﹔《玉尺》所言﹐平壤也。故其言曰﹕幹源曠野﹐鋪氈細認交襟﹔極隴平坡﹐月角詳看住結。山龍有脈可據﹐故有逆水之穴﹐平壤無脈可尋﹐只就流神之來去﹐認气之行止﹐豈與山之過峽起伏﹐同年而語乎。子生平專分山水二龍以正告天下﹐何又執此論也﹖

解之曰「平壤固純以流神辧气﹐與山之脈峽不同﹐至以水之來去爲气之行止﹐則我不取。我以爲酉辛水到﹐則甲卯之脈愈眞﹔癸坎流來﹐則午丁之靈益顯。坤申生气﹐眾水必無東北之趨﹔幹亥成龍﹐羣流必無巽辰之向。由此而言﹐《玉尺》不但於山龍特行特結之妙茫然未知﹐且於平壤雌雄交媾之機大相背謬。至其統論三大幹龍﹐而以爲北幹乃昆侖之醜艮出脈﹐而龍皆坤申﹔南幹乃昆侖之巽辰出脈﹐而龍皆幹亥﹔中條乃昆侖之寅甲﹑卯乙出脈﹐而龍皆庚酉辛。注者遂實其解曰﹕北乾無離巽艮震穴﹐中乾無震巽艮穴﹔建康只有南離﹑臨安只有坤兌﹑八閩只有坤申﹐固哉﹐《玉尺》之言也。夫﹐舉天下之大勢﹐大抵自兌之震﹑自乾之巽﹑自坤之艮者﹐地勢之從髙而下然也。至於龍之剝換轉變﹐豈拘一方。眞脈性喜逆行﹐大地每多朝祖﹐若執此書順水直衝之說﹐遇上格大地﹐反以爲不合理气而棄之﹐而專取傾瀉奔流﹐蕩然無气之地﹐誤以爲眞結而葬之﹐其詒害於人﹐烏有限量﹐余故不得已﹐而叮嚀反復以辧之也。

辧貴陰賤陽

易曰﹕立天之道﹐曰陰與陽﹐惟此二气﹐體無不具﹐用無不包﹐是二者不可偏廢﹐故曰孤陽不生﹐獨陰不長﹐是二者未嘗相離。故曰陽根於陰﹐陰根於陽。舍陽而言陰﹐非陰也﹑舍陰而言陽﹐非陽也。聖人作易﹐必扶陽抑陰者﹐何也﹖曰﹐道一而已﹐故曰幹分而爲二﹐而名之曰坤。以兩儀之對待者言﹐曰陰陽﹔以一元之渾然者言﹐惟陽而已。言陽﹐而陰在其中矣。就人事言﹐則陽爲君子﹑陰爲小人。內君子外小人爲泰﹑內小人外君子爲否。由此言之﹐陽與陰不可分也。苟其分之﹐則貴陽陰﹐如聖人之作易。何也﹐若貴陰賤陽﹐是背乎聖人作易之旨﹐而亂天地之正道也。《玉尺》乃以艮巽震兌四卦爲陰之旺相而貴之﹐以乾坤坎離爲陽之孤虛而賤之。卽以納甲﹐八幹十二支。丙納於艮﹑辛納於巽。庚納於震而亥卯未從之﹐丁納於兌而己酉丑從之﹐十者皆謂之陰而貴。以甲納幹﹐以乙納坤﹐以癸納坎而子申辰從之﹐以壬納離而午寅戌從之﹐十者皆謂之陽而賤。於是當世之言地理者﹐不論地之眞僞若何﹐凡見陰龍陰水陰向﹐則槪謂之吉﹐而見陽龍陽水陽向﹐則槪謂之凶﹐此乖謬之甚者也。夫﹐吉凶之理莫著於易﹐易六十四卦各有其吉﹐各有其凶﹐八卦﹐六十四卦之父母也﹐豈有四卦純吉﹑四卦純凶之理。八幹十二支亦然﹐吾謂論地﹐只論其是地非地﹐不當論其屬何卦體﹐屬何干支。若果龍眞穴的﹐水神環抱﹐坐向得宜﹐𨿽陽亦吉也。若龍非眞來﹐穴非眞結﹐砂飛水背﹐坐向偏斜﹐𨿽陰亦凶也。又拘所謂三吉六秀﹐而以爲出於天星﹐考之天官家言﹐紫微垣在中國之壬亥方﹐而太微垣在丙午方﹐天市垣在寅艮方。且周天二十八宿分布十二宮﹐皆能爲福﹐皆爲災。地之二十四干支上應列宿﹐亦猶是也。何以在此爲吉﹐在彼爲凶﹐此與天星之理全乎不合﹖至謂乾坤老亢﹑辰戌爲魁罡﹑丑未爲暗金煞﹐然種種悖理。夫乾坤爲諸卦之父母﹐六子皆其所產﹐何得爲凶。老嫩之辧在於龍﹐龍之出身嫩也﹐卽乾坤亦嫩也﹔龍之出身老﹐卽巽辛兌丁亦老也。斗之戴匡爲天魁﹐斗柄所指爲天罡﹐此樞幹四時﹐斟酌元气﹐造化之大柄也。理數家以爲天罡所指﹐眾煞潛形﹐何吉如之﹐而反以爲凶耶。五行皆天地之經緯﹐何獨忌四金﹖庚酉辛﹐金之最堅剛者也﹐旣不害其爲吉﹐而獨忌四隅之暗金﹐甚無謂矣。諸如此類﹐管郭楊賴從無明文﹐不知妄作﹐流毒天下﹐始作俑者其無後乎。我不禁臨文而三嘆也。

辧龍五行所屬

盈天地間只有八卦。先天之位﹐曰乾坤定位﹐山澤通气﹐風雷相薄﹐水火不相射。八卦總之陰而已﹐山陽澤陰﹑雷陽風陰﹑火陽水陰﹐皆兩儀對待之象。對待之中﹐化機出焉。所謂玄牝之門﹐是爲天地根﹐一陰一陽之謂道。八卦者﹐天地之體﹔五行者﹐天地之用。當其爲體之時﹐未可以用言也。故坎𨿽爲水﹐此先天之水﹐不可以有形之水言也﹔離𨿽爲火﹐此先天之火﹐不可以有形之火言也。故艮爲山而不可以土言也﹑兌爲澤而不可以金言也﹑震巽爲風雷而可以木言也。若論後天方位八卦﹐而以坎位北而爲水﹑以離位南而爲火﹑以震位東而爲木﹑以兌位西而爲金﹐似矣。四隅皆土也﹐又何以巽木乾金不隨四季﹐而隨春秋耶﹖此八卦五行之一謬也。及論二十四龍則又造爲三合之說。復附會之以雙山﹐更屬支離牽彊而全無憑據。夫﹐旣以東南西北爲四正五行﹐則巳丙丁皆從離以爲火﹑亥壬癸皆從坎而爲水﹑寅甲乙皆從震而爲木﹑申庚辛皆從兌而爲金﹐辰戌丑未皆從四隅以爲土﹐猶之可也。今又以子合申辰而爲水﹑並其鄰之坤壬乙亦化爲水﹔以午合寅戌而爲火﹐並其鄰之艮丙辛亦化爲火﹔以卯合亥未而爲木﹐並其鄰之幹甲丁亦化爲木﹔以酉合已丑而爲金﹐並其鄰之巽庚癸亦化爲金。論八卦則卦爻錯亂﹐論四令則方位顚倒﹐此三合雙山之再謬也。所謂多岐亡羊﹐朝令夕攺﹐自相矛盾﹐不持悖於理義﹐亦不通於辭說者矣。又以龍脈之左旋右旋﹐而分五行之陰陽﹐曰亥龍自甲卯乙﹑丑艮寅﹑壬子癸方來者爲陽木龍﹔亥龍自未坤申﹑庚酉辛﹑戌乾方來者爲陰木龍。其餘無不皆然﹐謬之謬者也。又以龍之所屬而起長生﹑沐浴﹑冠帶﹑臨官﹑帝旺﹑衰﹑病﹑死﹑墓﹑絕﹑胎﹑養﹔又以龍順逆之陰陽分起長生﹐曰陽木在甲﹐長生在亥﹐旺於卯﹑墓於未﹔陰木屬乙﹐長生在午﹑旺於寅﹑墓於戌。其餘無不皆然。舉世若狂以爲定理﹐眞可哀痛矣。夫五行者﹐陰陽二气之精華﹐散於萬象﹐周流六虛﹐盈天地之內﹐無處不有五行之气﹐無物不具五行之體。今以龍而言﹐則直者爲木﹑圓者爲金﹑曲者爲水﹑銳者爲火﹑方者爲土。又窮五行之變體﹐而曰貪狼木﹑巨門土﹑祿存土﹑文曲水﹑廉貞火﹑武曲金﹑破軍金﹑左輔土﹑右弼金。五行之變盡矣。此楊曾諸先覺﹐明目張膽以告後人者也。夫此九星五行者﹐或爲起祖之星﹑或爲傳變之星﹑或爲結穴之星﹑或爲夾從輔佐之星﹐或兼二﹑或兼三﹑或兼四﹐甚而五星傳變﹐則地大不可名言﹐以此見五行者變化之物﹐未有單取一行不變以爲用者也。今不於龍體求五行之變化﹐而但執方位論五行之名字﹐是使天地之生機不變不化﹐取其一﹐盡廢其四矣。又從方位之左右旋分五行之陰陽﹐是使一气之流行左支右絀﹐得其半而未能全其一矣。試以物產言之。若曰南方火地無大水﹔北方水地不火食﹔西方金地不產各材﹔東方木地不產良金﹐有是理乎﹖試以品性言之。盡人皆具五徳﹐若曰東方之人皆無義﹔西方之人皆無仁﹔北方之人皆無禮﹔南方之人皆無智﹐有是理乎﹖且不獨觀四時之流行乎﹐春气一噓而萬物皆生﹐不特東南生﹐而西北無不盡生﹔秋气一肅而萬物皆落﹐不特西北落﹐而東南無不盡落。是生殺之气不可以方隅限也。又不觀乎五材之利用乎﹐棟梁之木遇斧斤以成材﹔入冶之金﹐須鍛煉而成器﹔大塊非耒耜不能耕耘﹔淸泉非爨燎不能飲食。道家者流﹐神而明之﹐故有水火交媾﹑金木合並之義﹐以爲大丹作用﹐卽大易旣濟﹑歸妹之象也。故曰識得五行顚倒顚﹐便是大羅仙。相生者何嘗生﹐相克者何嘗克乎﹐今《玉尺》曰﹕癸壬來自兌庚﹐乃作體全之象﹔坎水迎歸寅卯﹐名爲領气之神。金臨火位﹐自焚厥屍﹔木入金鄕﹐依稀絕命。火龍畏見兌庚﹐遇北辰而自廢﹔東震愁逢火劫﹐見西兌而傷魂。是山川有至美之精英﹐而以方位廢之也。且五行之論生旺墓﹐而亦限之以方位﹐其說起於何人﹖若以天運言﹐則陽升而萬物皆生﹑陰升則萬物皆死﹐無此生彼死﹑此死彼生之分也。若以地脈言﹐有气則萬物皆生﹑無气則在在皆死﹐無此生彼墓﹐此旺彼衰之界也。今龍必欲自生趨旺﹐自旺朝生﹔水必來於生旺﹐去於囚謝﹔砂之髙下亦如之﹐皆因誤認來龍之五行所屬﹐於是紛紛不根之論﹐咸從此而起也。更有謂龍之生旺墓若不合﹐別有立向消納之法。或以坐山起五行﹐或以向上論五行。不知山龍平壤皆有一定之穴﹑生成之向﹐豈容拘牽字義﹐以意推移。朝向論五行固爲乖謬﹑坐山論五行亦未爲得也。《玉尺》又兩可其說曰﹕可合雙山﹐作用法聯珠之妙﹔宜從卦例﹐推求導納甲之宗。又何其鼠首兩端﹐從無定見耶。我願世之學地理者﹐山龍只看結體之五星﹑平壤只看水城之五星﹐此乃五行之眞者。苟精其義﹐𨿽以步武楊賴亦自不難。至於方位五行﹐不特小玄空生克出入﹑宗廟洪範﹑雙山三合斷不可信﹐卽正五行八卦五行亦不可拘。此關一破﹐則正見漸開﹐邪說盡息﹐地理之道始有入門。嗟乎﹐我安得盡洗世人之肺腸﹐而曉然告之以玄空大卦天元九气之眞訣﹐使黃石﹑《靑囊》之祕﹐昭昭乎若揭日月而行也哉。

辧四大水口

夫四大水口有至理存焉﹐楊公書中未嘗發露﹐惟希夷先生辟闔水法﹐倡明八卦之理﹐而四大水口之義寓於其中。此乃黃石公《三字靑囊》所固有﹐楊公特祕而不宣﹐卽希夷引而不發也。今人不知天元八卦之妙用﹐妄以凡庸淺見測之﹐遂以爲辰戌丑未爲五行墓庫之方﹐輒以三合雙山附會曰﹕乙丙交而趨戌﹑辛壬會而聚辰﹑鬥牛納丁庚之气﹑金羊收甲癸之靈。鳴呼﹐謬矣。以三合五行起長生墓庫之非﹐卽龍上五行左旋爲陽﹐右旋爲陰而同歸一庫﹐穿鑿不通之論﹐前篇皆已辧之。獨此四大水口原屬卦气之妙用﹐《靑囊》之正訣﹐而亦爲此輩牽合舛錯而亂眞﹐余每開卷至此﹐不勝握腕﹐故又特舉而言之。夫圖南先生八大局皆從《洛書》八卦中來﹐一卦有一卦之水口。舉四隅之卦而言﹐則有四﹔若舉四正之卦而言﹐其實有八。然括其要旨﹐卽一水口而諸卦之理已具。學者苟明乎此﹐山河大地﹐布滿黃金矣。特以天心所祕﹐非人勿傳﹐故不敢筆之於書﹐聊因俗本﹐微露一端﹐任有夙慧者私心自悟。若以爲陽艮龍丙火﹐交於乙﹐墓於戌﹔陰亥龍乙木﹐交於丙﹐亦墓於戌﹐以爲天根明窟﹐雌雄交媾﹐玄竅相通﹐種種癡人說夢﹐總因誤認諸家五行﹐不知卦气之理﹐以訛傳訛﹐盲修瞎煉。吾徧觀古來帝王陵寢﹐以及公卿名墓﹐何曾有合此四語者。若用此四語擇得合格之地﹐總與地理眞機無涉﹐其爲敗絕﹐亦猶是也。所謂勞而無功﹐聞餘言者﹐不識能惕然有動於中否。

辧陰陽交媾

天地之道﹐不過一陰陽交媾而已。天地有一大交媾﹐萬物各有一交媾﹐變變化化﹐施之無窮﹐論其微妙﹐莫可端倪而實有其端倪。故曰玄牝之門﹐是爲天地根。地理之道﹐若確見雌雄交媾之處﹐則千卷《靑囊》皆可付之祖龍。斯理甚祕﹐而實在眼前﹐若一指明﹐觸目可睹。然斷不在五行生旺墓上討消息也。《玉尺》乃曰﹕有乙辛丁癸之婦﹐配甲庚丙壬之夫。又曰﹕陰遇陽而非其類﹐號曰陽差﹔陽見陰而非其偶﹐名曰陰錯。乃取必於乙丙之墓戌﹔辛壬之墓辰﹔丁庚之墓丑﹔癸甲之墓未﹐此眞三家村學究之見也。夫陰陽交媾自然而然﹐不由勉彊﹐亦活潑地不拘一方﹐豈可以方位板格死煞排算乎。卽以天地之交媾者言﹐天气一降﹐地气一升﹐而雨澤斯沛矣﹐子能預定天地之交於何方﹐合於何日乎﹖更以男女之交媾者言﹐陽精外施﹐陰血內抱而胎元斯孕矣﹐子能預擬胎孕之何法而成﹐何時而結乎。知天地男女之不可以矯楺造作﹐則知地理之所謂天根月窟﹐亦猶是矣。此惟楊公《都天寶照》言之鑿鑿﹐不啻金鍼暗度﹐而因辧《玉尺》之謬而偶泄於此﹐具神識者﹐精思而冥悟之﹐或有鬼神之告也。

辧砂水吉凶

今之地理家﹐分龍穴砂水爲四事。或雲龍𨿽好﹑穴不好﹔或雲龍穴𨿽好﹐砂水不好。何異癡人說夢。古之眞知地理者﹐只有尋龍定穴之法﹐無尋砂尋水之法。正以𨿽有四者之名﹐而其實一而已矣。穴者﹐龍之所結﹔水者﹐龍之所源﹔砂者﹐龍之所衛﹔故有是龍則有是穴﹐有是穴則有是砂水。未有龍穴不眞而砂水合格者也。亦未有龍眞穴的﹐而砂水不稱者也。《玉尺》反曰﹕龍穴之善惡從水﹐猶女人之貴賤從夫。穴𨿽凶而水吉﹐尙集吉祥。是以本爲末﹐以末爲本﹐顚倒甚矣。且其所謂吉凶者﹐只取四生三合﹐雙山五行﹐論去來之吉凶﹐而以來從生旺﹑去從墓絕者爲吉﹐反此者爲凶。旣屬可笑。又以砂水在淨陰方位者爲吉﹐在淨陽方位者爲凶﹐尢爲拘泥。夫﹐水之吉凶只辧天元衰旺之气﹐砂者﹐借賓伴主﹐只要朝拱環抱﹐其形尖圓平正秀麗端莊﹐皆爲吉曜。若斜飛反去﹐破碎醜拙則爲凶殺。或題之曰文筆﹑曰誥軸﹑曰禦屏﹑曰玉几﹑曰龍樓﹑曰鳳閣﹑曰仙橋﹑曰旗幟﹑曰堆甲屯兵﹑曰煙花粉黛﹐諸般名色皆以象取之﹐以類應之﹐而不可拘執。亦須所穴者果是眞龍胎息﹐精靈翕聚﹐而後一望臚列皆其珍膳兩假。如一山數家﹐同見貢砂﹐而一冢獨發﹐其餘皆否﹐非貴之與賤在龍穴而關於砂乎。況四神八國並起星峯﹐皆堪獻秀﹐何必淨陰之位則吉﹑淨陽之位則凶。龍穴無貴陰賤陽之分﹐砂水又豈有貴陰賤陽之分耶。其云文筆在坤申爲詞訟﹑旌旗見子午爲劫賊﹔髙峯出南離﹐恐驚回祿﹑印星當日馬﹐必遭瞽疾﹔幹戌爲鼓盆之煞﹑坤流爲寡宿之星﹔寅甲水﹑瘋疾纏身﹑乙辰水﹐投河自縊﹔又云﹕未離胎而夭折﹐多因衝破胎神﹑才出世而身亡﹐蓋爲擊傷生气。四敗傷生﹐𨿽有子而母明父暗﹑望神投浴﹐居官而淫亂可羞。諸如此類﹐不可枚舉﹐立辭愈巧其理愈虛。一謬百謬﹐難以悉辧。總其大旨曰﹕廢五行衰旺之說﹐破陰陽貴賤之名﹐可以論龍穴﹐卽可以論砂水矣。我於是書﹐取其四語﹐曰﹕本主興隆﹐殺曜變爲文曜﹔龍身微賤﹐牙刀化作屠刀。此則沙中之金﹐石中之玉也。釆葑采菲﹐無以下體。故特舉而存之。

辧八煞黃泉祿馬水法

水法中有「祿上禦街」﹑「馬上禦街」﹐其說鄙俚不經﹐而最能使俗人艷慕。又有八煞﹑黃泉二種禁忌﹐使人望而畏之若探湯焉。我以爲其說皆妄也。夫﹐祿馬貴人﹐起例見於六壬﹐在易課中已屬借用﹐與地理祿命皆無干涉。世人學術無本﹐一見干支便加祿馬﹐推命家用之﹐地理家亦用之﹐東挪西借﹐以張之子孫繼李之宗祖﹐血脈不通﹐鬼神不享。此在楊曾以前﹐從不見於經傳﹐後之俗子妄加添設﹐不辧自明。夫﹐地理之正傳﹐只以星體爲巒頭﹐卦爻爲理气﹐捨此二者﹐一切說玄說妙﹐且無所用之﹐況其鄙俗之甚者耶。其所稱馬貴者﹐亦有之矣﹐曰貴人﹑曰天馬﹐此皆取星峯以爲名﹐不在方位也。水之禦街亦以形言﹐不在方位。至於八煞﹑黃泉﹐尢無根據﹐全屬捏造。更與借用不同。夫﹐天地一元之气﹐周流六虛。八卦方位﹐先天後天互爲根源﹐環相交合﹐相濟爲用。得其气運則皆生﹐違其气運則皆死﹐但當推求卦气之興衰而爲趨避者﹐從無此卦忌見彼卦﹐此爻忌見彼爻之理。若失气運﹐則巽見辛﹑艮見丙﹑兌見丁﹑坤見乙﹑坎見癸﹑離見壬﹑震見庚﹑幹見甲﹐本宮納甲正配尙足以興妖發禍。若得气運﹐𨿽坎龍﹐坤兔﹑震猴﹑巽雞﹑乾馬﹑兌蛇﹑艮虎﹑離豬﹐而卦气無傷﹐諸祥自致。我謂推求理气者﹐須知有气運隨時之眞煞﹐實無卦爻配合之煞。今眞煞之刻期刻應﹐剝膚切骨者不知避﹐而拘拘忌八曜之假煞﹐亦可悲矣。黃泉卽四大水口﹐而彊增名色者也。故又曰四个黃泉能殺人﹐辰戌丑未爲破軍﹔四个黃泉能救人﹐辰戌丑未巨門。故又文飾其名爲「救貧黃泉」。夫﹐旣重九星大玄空水法﹐則不當又論黃泉矣。何其自相矛盾一至於此。或亦髙人心知其誣﹐而患無以解世人之惑﹐故別立名色﹐巧爲寬譬耶﹐未可知也。其實則單論三吉水可矣﹐不必論黃泉也。且黃泉忌﹐於彼所言淨陰淨陽﹑三合生旺墓水法皆不相合。若論陰陽﹐則乙忌巽是矣﹐而丙則同爲純陰﹔庚丁忌坤﹑申癸忌艮﹑辛忌幹是矣﹐丙壬則同爲純陽﹐何以亦忌此﹖於淨陰淨陽﹐自相矛盾也。若論三合五行﹐則乙水向見巽﹑丁木向見坤﹑辛火向見幹﹑癸金向見艮﹐同爲墓絕方﹐忌之是矣﹐丙火向見巽﹐庚金向見坤﹑壬水向見幹﹑甲木向見艮﹐皆臨官方也﹐何以亦忌此。於三合雙山﹐自相矛盾也。我卽彼之謬者﹐而證其謬中之謬﹐𨿽有蘇張之舌﹐亦無亂以復我矣。《玉尺》遂飾其說曰﹕八煞黃泉𨿽爲惡曜﹐若在生方﹐例難同斷﹐此眞掩耳盜鈴之術。旣云惡曜矣﹐又焉得云生方﹔旣云生方矣﹐又焉得稱惡曜。孰知惡固不眞﹐而生方亦皆假也。又或者爲之辭曰﹕黃泉忌水去而不忌來。或又曰﹕忌水來而不忌去。總屬支離﹐茫無一實。我謂運气乘旺﹐𨿽黃泉亦見其福﹔運气當衰﹐𨿽非黃泉而立見其禍。苟知其要﹐不辧自明。而我之偲偲然論之不置者﹐以世人迷惑已久﹐如墮深坑﹐無力自脫﹐多方曉譬﹐庶以云救也。嗚呼﹐當世亦有見余心者耶。

辧分房公位

夫葬者所以安親魄也﹐親魄安則眾子皆安﹐親魄不安則眾子皆不安。今之世家巨族﹐往往累年不葬﹐甚之遲之久久終無葬期﹐一則誤於以擇地爲難﹐再則誤於以分房之說。一子之家猶可﹐子孫愈多﹐爭執愈甚﹐遂有挾私見以堤防﹐用權謀以自使者矣。有時得一吉地﹐惑於旁人之言﹐以爲不利於己而阻之者﹐阻之不已﹐竟葬凶地﹐同歸於盡﹐亦可衰哉。原其故﹐皆地理書公位之說爲之禍根。使人減倫理﹑喪良心﹐無所不極其至也。豈知葬地如樹木﹐根莖得气則眾枝皆榮﹐根莖先撥則眾枝皆萎。亦有一枝榮一枝枯者﹐外物傷殘之耳。葬親者但論其地之凶吉﹐斷不可執房分之私見。吾觀歷來名臣宗室﹐往往共一祖地﹐各房均發者甚多。亦有獨發一房或獨絕一房者﹐此有天焉﹐不可以人之智巧爭也。或問曰﹕然則公位之說全謬歟﹖又何以有獨發獨絕者耶﹖曰﹕是固有之﹐而非世人之所知也。其說在易曰﹐震爲長男﹑坎爲中男﹑艮爲少男﹔巽爲長女﹑離爲中女﹑兌爲少女。孟仲季之分房由此而起也。然其中有通變之機﹐非屬此卦卽應此子﹑應此女之謂也。《玉尺》乃云﹕胎﹑養﹑生﹑沐屬長子﹔冠﹑臨﹑旺﹑衰屬仲子﹔病﹑死﹑墓﹑絕屬季子。卽就彼之言以析之﹐生則諸子皆生矣﹐旺則諸子皆旺矣﹐死絕則諸子皆死絕矣﹐何以以此屬長﹑以此屬仲﹑以此屬季﹖曰﹕亦以其漸耳。析之曰﹕以爲始於胎養﹐繼而之旺﹐旣而死絕﹐似矣﹐若有四子以往﹐則又當如何耶﹐其轉而歸生旺耶﹑抑另設名以應之耶﹖此不足據之甚者也。世人愼勿惑於其說也。

總論後

余作《玉尺辧僞》旣成﹐或問曰﹕子於是書訛謬﹐辧之則旣詳矣﹐子謂吉凶之理在乎地﹐而非方位之所得而限也﹐然則八幹﹑四維﹑十二支﹐寧無有吉凶之當論乎﹖曰﹕何爲其然也﹗我正謂八幹﹑四維﹑十二支皆分屬於卦气﹐夫﹐卦气吉凶之有辧﹐蓋灼灼矣﹐特非淨陰淨陽﹑雙山三合生旺墓之謂也。乃若《靑囊》正理﹐方位之辧實有之﹐其祕者不敢宣泄﹐姑就《玉尺》之文以槪舉之。《玉尺》所畏者曰乙辰﹑曰寅甲﹐而以《靑囊》言之﹐乙之與辰﹑寅之與甲﹐相去何啻千萬里也。有時此凶而彼吉﹐有時此吉而彼凶者矣。所最羨者﹐曰巽巳丙﹐而以《靑囊》言之﹐巽巳之與丙﹐相去亦不啻千萬里也。有時此吉而彼凶﹐有時此凶而彼吉者矣。所最欲分別而不使之混者﹐曰丙午丁﹑曰幹亥﹑曰甲卯乙﹑曰辰巽﹑曰丑艮寅。而以《靑囊》言之﹐午之與丙丁﹑亥之與幹﹑卯之與甲乙﹑巽之與辰﹑丑寅之與艮﹐所爭不過尺寸之間而已﹐有時而吉則必與之俱吉﹑有時而凶則必與之俱凶矣。今乃於其當辧而不可不辧者﹐如黃精之與勾吻﹑附子之與烏頭﹐一誤用之而足以入口傷生者反置之不辧﹔於其易辧而可以不辧者﹐如白梁與黑秬﹐異色而皆可以養人﹐堇之與鴆﹐異類而皆可以殺人者﹐屑屑然悉舉而辧之﹐彼自以爲智﹐而乃天下之大愚也。且生旺死絕之說﹐《靑囊》未嘗不重之﹐故《葬書》曰﹕葬者﹐乘生气也。卦气之所謂生﹐非三合五行之所謂旺﹔卦气之所謂死絕﹐非三合五行之所謂死絕。且地气之大﹐生旺不知趨﹐而區區誤認一干一支之假生旺而求迎之﹔地气之大﹐死絕不知避﹐而區區誤認一干一支之假死絕而思避之﹐悲夫﹐所謂雀以一葉障目﹐而謂彈者不我見也。以此爲已﹐適以害己﹔以此爲人﹐適以害人而已。故乎《玉尺》之於地理﹐猶鄭聲之於雅樂﹑楊墨之於仁義﹐一是一非﹐勢不兩立﹐實有關乎世道之盛衰﹐天地之气數。竊聞嘉靖以前﹐其書尙未大顯﹐至萬曆時﹐有徐之鏌者爲之增釋圖局而梓行之﹐於是江湖行術之徒﹐莫不手握一編以求食於世﹐至今日而惑於其說者﹐且徧天下也。悖陰陽之正﹐乾天地之和﹐與俶擾五行﹐怠棄三正者同其患﹐有聖人者出﹐而誅非聖之書﹐於陰陽一家﹐必以此書爲之首。嗚呼﹐此書不破﹐世運何由而息水火﹐生民何由而儕仁壽哉。我拭目望之矣。

