欽定四庫全書兵占

《六壬兵占》﹟二卷﹝編修勵守謙家藏本﹞不著編輯者名氏。凡六壬百煉金﹑六壬軍帳賦﹑金鳳歌﹑行軍占異爲一卷﹐其兵占自時事休咎至凱旋聞詔共五十篇爲一卷。六壬非爲用兵而作﹐而五行生克制化與夫王相死生之用理可相通﹐故兵家亦多取爲占驗。《唐志》有李靖《玉帳經》一卷﹐李筌《六壬大玉帳歌》十卷﹐彭門《玉帳歌》三卷﹐其餘若胡萬頃《軍鑑式》之類﹐不可勝數。然流傳旣久﹐大抵出自術士僞托﹐非其本眞。《新唐書﹟李靖傳》贊﹐謂世言靖精風角﹑鳥占﹑云祲﹑孤虛之術﹐故善用兵﹐是不然﹐特以臨機果﹐料敵明﹐根於忠智而已。可謂知言。爲將者苟能如靖之決策制勝﹐卽一切遊都﹑天目玉帳軍占之說俱可存而不論﹐矧其出自後來之傅會者乎﹖是書爲明人所刊﹐所采諸家﹐亦多未備。《兵占》末條稱﹐太歲與太陰旺生大將年命﹐主後宮有暗助之力﹐其說尢爲鄙謬矣。

《兵吉百煉金》目錄十干寄宮歌貴人歌十干寄居圖卦體發用吉凶出軍擇日出軍忌日出軍擇時聞驚應敵野宿安營行軍擇道察賊所在抽軍避寇渡關覘賊占賊來否占賊去否突圍出處占今日戰否占定勝否敵使虛實劫糧覓水姦匿行險訪密劫掠渡河斗柄所指六壬軍帳賦金鳳歌金鳳戰幹歌論盜賊方路行軍占異六壬大全卷五兵占時事休咎第一築臺選將第二練兵防禦第三敵國動靜第四出師擇吉第五出兵擇門第六行擇吉道第七水陸吉凶第八野宿安營第九大將居方第十貯營糧艸第十一潛伏士卒第十二察賊所在第十三探賊消息第十四遊都察賊第十五來兵何勢第十六賊兵多寡第十七賊勢彊弱第十八兵將勇怯第十九軍心順逆第二十核審刑害第二十一今日戰否第二十二決定戰守第二十三主客勝負第二十四課體分主客勝負時兩軍對陣第二十五急出從神第二十六占賊去畱第二十七分兵追襲第二十八伏兵前後第二十九渡關覘賊第三十迷路求通第三十一中途防截第三十二覓水求糧第三十三潛兵劫掠第三十四攻城拔邑第三十五遣使入敵第三十六差委的否第三十七敵使誠僞第三十八敵約往否第三十九將心不寧第四十行軍見異第四十一附行軍見異諸占物類分宮﹕軍中見龍﹕軍中見蛇﹕軍中見牛﹕軍中見馬﹕占鳥﹕占虫類﹕占獸類﹕占軍器﹕占城營屋宇占北斗﹕途人善惡第四十二孤軍被圍第四十三突圍出處第四十四抽軍避寇第四十五渡江過泥第四十六水戰觀風第四十七附風雨雜占﹕邊夷犯界第四十八蕩平羣寇第四十九凱旋聞詔第五十

《兵吉百煉金》目錄十干寄宮歌貴人歌十干寄居圖卦體發用吉凶出軍擇日出軍忌日出軍擇時聞驚應敵宿野安營行擇吉道察賊所在途中察賊疑賊前居抽軍避寇渡關見賊占賊來否占賊去否突圍出處占今日占否占定勝否敵使虛實劫糧覓水姦匿行險訪密渡河斗柄所指交月將法目錄終十干寄宮歌甲課寅兮乙課辰﹐丙戊課己不須論。丁己課未庚申上﹐辛戌壬亥是其眞。癸課原來丑宮坐﹐分明不用四正神。貴人歌甲戊庚牛羊丑未﹐乙己鼠猴鄕子申﹐丙丁豬雞位亥酉﹐壬癸蛇兔藏巳卯﹐六壬逢馬虎午寅﹐貴人得此方。十干寄居圖丙戊丁己巳午未申庚乙辰酉卯戌辛寅丑子亥甲癸壬卦體用兵先卦體﹐宜知九課情。元首利客事皆實凡一上克下爲用﹐卦名元首﹐主臣忠子孝﹐問事皆實。此時行軍﹐利客不利主﹐重審利主後舉亨凡一下克上爲用﹐卦名重審﹐下淩於上﹐事多不順。此時行軍﹐利主不利客。知一賊近宜和好凡比用者﹐卦名知一。比者﹐近也。占賊﹑占人皆在近邑。此時出軍﹐進退狐疑﹐事當和允﹐涉害憂疑機要明凡涉害爲用﹐卦名卦害。謖察其微也﹐作事稽畱﹐憂患難解。此時出軍﹐當審而機動。蒿矢宜主彈宜客﹐彼此無功禍亦輕凡神遙克日﹐卦名蒿矢﹔日遙克神﹐卦名彈射﹐比無所中﹐凡事皆輕。此時出兵﹐𨿽凶無畏。我欲攻彼﹐亦不能中。大抵蒿矢利主﹐彈射利客。虎視關隔蛇潛伏凡昴星爲用﹐卦名虎視﹐剛日主動﹐柔日主伏。此時出兵﹐剛日防忌關梁﹐柔日利於隱伏。若攻討﹐彼亦潛伏﹐任行信止各安兵凡天地伏吟﹐諸神各歸其位。剛日欲行中止﹐柔日伏藏不起。此時出兵﹐關梁阻塞﹐賊不出境。合者將離﹐居者將移﹐各安其境之象。由來反吟多反復凡天地反吟﹐諸神各易其位﹐禍福從外來﹐子逆臣姦之象。此時出兵﹐事多反復﹐尢宜審忌﹐八專姦邪敵必爭凡八專爲用﹐陰陽共處﹐主客不分﹐此時出兵﹐遇敵必戰﹐要持正爲吉。別責借途宜外助凡別責爲用﹐借徑而行﹐倚伏別物﹐此時出兵﹐要有外助方可﹐否則敗怯﹐諸般大體最須明。乙合龍常爲用吉天乙﹑六合﹑靑龍﹑太常發用爲吉﹐更兼旺相必成功課體最要旺相。發用吉凶偶聞驚報﹐卽以月將加時起成四課﹐看發用吉凶﹐便知勝負﹐或戰或守﹐在爲將者祕之而已。用起天乙﹐將軍大捷﹐開地千里﹐敵人畏伏。用起螣蛇﹐兵卒驚駭。上下相克﹐士卒死傷。用起朱雀﹐士卒驚恐﹐妄作口舌。用起六合﹐將兵大勝﹐得子女玉帛。用起勾陳﹐士卒戰死﹐車折馬傷。用起靑龍﹐將軍大勝﹐得敵人邦國府庫。用起天后﹐將不戰自敗。用起太陰﹐士卒怯弱。用起玄武﹐軍兵逃亡﹐戰鬥不利。用起太常﹐將軍大勝。用起白虎。士卒死亡﹐用起天空﹐爲敵欺詐﹐士卒不利。以上更看所乘之神﹐若吉將者﹐但相生爲吉﹐凶將不利。若神將相克﹐來禍﹐是謂內戰﹐不暇害我也。卽前乙合龍常爲用吉也。出軍擇日其法﹐天罡加月建﹐亥﹑子﹑申﹑柘﹑寅五神所臨之日爲吉﹐定執危成閉五日是也。丑戌二神所臨者非也。《經》云「建破平守俱不用。」﹐今丑戌所臨乃破﹑收也。擇日天罡加月建﹐看其神覆用其軍視十二神所臨之處斷休咎。歲對登明神後下以亥子下爲歲對﹐歲前頭下酉兼申以申酉下爲歲前。河魁臨處爲天府﹐余神相逢不利人余神者卽卯辰巳午未五神﹐所臨處俱凶。天倉大吉加堪用大吉下爲天倉﹐日辰在七神所臨之下並宜。出軍忌日乙巳丙辰丁巳日﹐癸亥宜令莫出軍。建寅逢六卯當七﹐累數加之是惡神天乙絕气日﹐正月初六﹑二月七﹑三月八﹑四月九﹑數至十二月是十七日﹐每月內忌之。每月四朝並十九﹐二十八行皆有逆。更有往亡須若避﹐不忌前途傷害人六窮日﹐每月忌初四﹑十九﹑二十八。往亡日﹐正寅﹑二巳﹑三申﹑四亥﹑五卯﹑六午﹑七酉﹑八子﹑九辰﹑十未﹑十一戌﹑十二丑。莫犯章光四絕日章光日﹐孟月乙丑﹐仲月丙寅﹑季月甲子﹐卽歸忌煞也。四絕日﹐春庚午﹑庚申﹑乙亥﹐夏壬戌﹑丙寅﹑丁亥﹐秋甲辰﹑乙丑﹑辛亥﹐冬丙午﹑壬辰﹑癸亥﹐亦名四窮﹐無用空亡五帝辰空亡者﹐截路是也。五帝日者﹐卽五帝死葬日﹐甲戌﹑壬戌﹑己卯﹑乙卯﹑戊午﹑壬午﹑辛酉﹑丁巳﹑壬子是也。忌辰者﹐乙巳﹑丙辰﹑丁巳﹑癸亥日是也。出軍擇時興兵須要選時辰﹐惟有神藏煞沒眞。孟月甲丙庚壬取﹐仲月辰巽及乾坤。季月乙丁與辛癸﹐卽此擇時煞不論謂四煞沒於四絕也。何謂神藏最爲利﹐貴人須要登天門貴人臨地盤亥宮﹐則螣蛇落水﹐朱雀破頭﹐勾陳入獄﹐天空被剝﹐白虎燒身﹐玄武折足﹐是六神藏於六合﹐最爲吉也。螣蛇出穴緣非吉﹐白虎登山是凶橫。截路拔刀凶可畏﹐飛揚反戾總難容。暗金伏斷爲凶曜﹐截路空亡也莫逢。都將月將加時看﹐更得吉神最爲功暗金伏斷煞﹐在《禽遁書﹖雷霆書》內。聞驚應敵聞驚之日切須記﹐兵朝卽在本日存。時日果何擇﹖卽用其子孫如甲乙日聞驚﹐宜用丙丁巳午時﹐出兵大勝。緣甲乙木事﹐畏金爲賊﹐故用火制之。是用驚日之子孫是也。若用克我者﹐其軍必主奔如甲乙日聞驚﹐用庚申辛酉時出兵﹐必主敗亡﹐是用賊我也。野宿安營日晚行疲欲建營﹐支幹逢墓不安寧注曰﹕日辰上有辰戌丑未加之﹐是爲逢墓﹐當夜有賊兵至﹐宜防之。若當季之墓神﹐如春未﹑夏戌﹑秋丑﹑冬辰是也﹐逢此或空營設伏以待之﹐或別尋吉地以遷之。卯辰巳等宜防賊﹐兵書說此是三刑。若見魁罡爲恐怖注曰﹕辰爲天罡﹐戌爲河魁﹐二神臨日辰﹐當夜有驚怖﹐將兼龍虎虛遭驚注曰﹕辰爲龍﹐寅爲虎﹐二神加日辰﹐主夜遭虛驚﹐螣蛇﹑白虎亦是龍虎﹐加日辰亦防賊至。大吉臨幹宜急去注曰﹕醜爲龍虎﹐若加臨本日幹﹐不宜安營﹐急宜移之﹐不逢斯將卽堪寧注曰﹕不逢三刑﹑五墓﹑白虎﹑魁罡﹐及醜不臨幹﹐安營大吉﹐旦暮安寧也。行軍擇道遇寇途中擇路行﹐勝光爲武休北徵注曰﹕凡行兵擇路﹐先看玄武所乘之神。如勝光火玄武乘之﹐不可向北方水鄕用兵﹐謂火畏水故也。見木爲之忌申酉玄武乘寅卯不可西徵﹐謂木畏金克也﹐庚辛南徵不宜兵玄武乘金神不宜南徵﹐金累火克也。水不宜向土﹐土不宜向木地。玄武畏方爲危地玄武所畏之方爲受危之地﹐不可徵進。又《出軍擇道》云「視日辰行年上神能制玄武﹐攻賊不敢敵。」軍帥須得會其情當審五行之情狀。軍行擇路實多途﹐更以陰陽作歲模亥卯未﹑巳酉丑爲陰歲﹐申子辰﹑寅午戌爲陽歲也。陽歲大吉來加上陽年以丑加陽歲君﹐陰歲還將小吉鋪陰歲以未加陰歲君﹐俱順行。丙壬之下爲人道丙屬巳﹐壬屬亥﹐天罡巳亥所臨之下爲人道﹐甲庚之下是天居卽天盤寅申下是天道也﹐宜往之。察賊所在聞賊未知賊所在﹐加時春乙夏居丁乙幹寄辰官﹐丁幹寄未宮。秋辛冬癸名天目辛幹寄戌宮﹑癸幹寄丑官﹐賊當在下伏其形聞賊以月將加時﹐視天目所加之方﹐賊在其下。天目者﹐春辰﹑夏末﹑秋戌﹑冬丑是也。春占占尋辰﹐餘仿此。途中前後疑逢寇﹐大吉所臨知賊程醜爲大吉﹐月將加時﹐大吉臨處卽知賊駐向。臨於子午太衝下丑臨子午﹐賊在卯下﹐若加辰戌伏登明丑加辰戌﹐賊在亥下。寅申定是居參宿參者﹐申中宿也﹔丑加寅申﹐賊在傳送下﹐丑未必應藏軫星大吉加丑未﹐賊在巳下﹐軫者﹐巳中宿也。卯酉河魁下潛伏大吉加卯酉﹐賊在戍下﹐巳亥還在大吉停丑加巳亥﹐賊在丑下。帶刑旺相難衝擊在處或刑日辰﹐或旺相不可攻擊﹐設法抽軍別路行旣不可擊﹐當卜吉路而行也。賊近我軍推前後出兵臨敵﹐不知賊在前後﹐或陰有諜間﹐不可不占也﹐加時占測用防姦以月將加時﹐方知敵姦﹐便於進退也。巳申子卯臨支後巳申子卯四神﹐內有一神臨支辰者﹐賊在我後﹐當反營以待之﹐立在幹頭已去前上四神有一神加在幹上﹐賊在前﹐去當備前﹐不臨支幹﹐前後無賊。幹若居支寇當道日幹加辰上﹐主賊正當要路也﹐支若居幹隨我軒辰加日幹﹐主賊隨我後來﹐急宜回營以待之。恐寇埋伏軍要程若欲行程﹐恐有伏兵﹐以月將加時占之﹐支幹上訣最靈通干支手上一訣鬼神通其靈應。巳申子卯支幹伏四神有一神加臨支幹者﹐是爲鬼神通其吉凶。敵寇姦邪布伏兵卽知敵寇有伏兵﹐宜謹防之。四字不臨﹐無伏兵。旺相帶刑逢必戰旺者﹐春占得卯﹐夏占得巳﹐秋占得申﹐冬占得子。相者﹐春火﹐夏土﹐秋水﹐冬木﹐季金是也。刑者﹐子卯刑之類。逢旺帶刑﹐必戰﹐休囚空亡不敢徵休者﹐春水﹐夏木﹐秋土﹐冬金﹐四季火。囚者﹐春金﹐夏水﹐秋水﹐冬土﹐四季木是也。空亡者﹐甲子旬戌亥空﹐餘仿此。若逢此﹐我不敢戰﹐宜固守。幹傷前伏支傷後支上神克幹並幹上神﹐幹受傷﹐伏兵在我前﹔幹上神克支並支上神﹐爲支傷﹐賊在我後﹐支幹俱損莫衝驚若干上神克幹﹐支上神克支﹐謂支幹俱損﹐前後俱有伏兵﹐固守吉﹐戰則凶。抽軍避寇賊勢憑淩我未彊注曰﹕若途中逢賊﹐他彊我弱﹐抽軍回避看天罡以月將加時﹐看天罡落在何字上﹐以避其彊猛。系孟直須從右隱辰爲天罡﹐如加寅申巳亥之孟神﹐從右道隱而避之﹐吉﹐仲季回軍向左藏子卯午酉爲四仲﹐辰戌丑未爲四季﹐天罡加此八神之一位者﹐向左藏之無咎。從魁小吉太衝地酉爲從魁﹐未爲小吉﹐卯爲太衝。此三神者﹐爲天之三門﹐再爲除定開危﹐是天門地戶庇護﹐天上加臨逃難方。以月將加時﹐看天盤卯酉未三字落在何方﹐向之可以避難也。如遇旺方﹐不可駐﹐春不宜東﹐餘仿此。渡關覘賊見賊行程渡彼間兩國相戰﹐不知彼情虛實﹐差人越渡﹐間以覘之﹐行年歲月日衝難忌去人行年並太歲﹑月建﹑日﹑時衝破之方﹐不可去。將軍與去人行年相衝亦同。訣曰「凶不凶﹐視破衝」也。支幹上將休囚惡如春三月差人﹐日辰上見水神將﹐謂之休﹔見金神﹐謂之囚﹐逢此不可往﹐主凶﹐旺相相生去卽安若秋三月﹐辰上見金神將﹐謂之旺﹔見水神將﹐謂之相。逢見旺相﹐渡關卽安矣。占賊來否賊欲相淩切要知﹐遊都作限用占之。遊都甲己當在丑注曰﹕甲己二日丑爲遊都﹐以月將加時尋丑﹐餘仿此﹐乙庚在子丙辛箕乙庚二日子爲遊都﹐丙辛二日寅爲遊都﹐箕者是寅中宿也。丁壬居巳言非謬丁壬二日巳爲遊都﹐戊癸向申更莫疑戊癸二日申爲遊都。遊都伏日今將到假如甲午日占﹐以月將加時﹐如丑加本日甲﹐謂遊都伏日﹐主賊今日來。如丑加午支亦然﹐前支一日在明期如遊都加支前一神﹐賊明日來也。二三依次須防禦如遊都加支前二神﹐第二日賊來﹔加支前三神﹐第三日來也﹐若臨前四不侵圍遊都臨前四辰﹐主賊過去不來也。遊都旺相支幹畏假如春三月丙辛日占﹐寅爲遊都﹐是旺﹔丁壬日占﹐巳爲遊都﹐爲相﹔加本日干支﹐占賊勢甚彊﹐是爲畏也﹐宜避之則吉﹐賊勢憑淩難守持遊都旺相主賊必來﹐勾陳克遊都賊亦敗﹐不然主難守禦﹐宜急避之方可也。遊都和處喜降卒遊都落處上下相生﹐必有降卒﹐畏下難侵大戰時遊都臨所畏之方﹐主彼﹑父子不相親﹐中外不相信﹐賊不敢侵﹐我應大戰﹐我勝彼負。若以遊都臨受制之方爲彼勝﹐則謬矣。居在東南災稍重若遊都屬木火加東方猛烈兮堅城壘﹐居西兮速備關津﹐爲得相气也。臨之西北禍當微遊都臨西北﹐其賊遲疑未進﹐可息兵勞士。若臨北方賊歸本家﹐宜安息。不見遊都視天乙如遊都離日辰遠﹐謂之不見遊都﹐當視天乙貴人加日辰否﹐臨日還如都將推如天乙加日辰﹐賊亦來。不臨不來也。子辰巳未加今日子爲神後﹐辰爲天罡﹐巳爲太乙﹐未爲小吉﹐如加今日支幹﹐賊到猖狂疾似飛主賊來疾而去速也﹐或半路而回。占賊去否傳聞賊去問疑姦報聞賊去﹐恐姦媒作誘﹐不可不占﹐專尋斗罡系處占看注曰﹕斗者﹐天罡也。月將加時﹐天罡落在十二辰何字上。加孟未行加仲發天罡加孟賊尙在﹐加仲已發主路行﹐加季如今向遠山若天罡加季神﹐賊己遠去矣。大吉臨幹將出界一法﹐視大吉臨幹﹐主賊出界﹐不論天罡。又一法﹐大吉臨幹﹐賊出界﹐未到猶自在吾關如大吉不臨幹﹐不過幹﹐猶在我關住也。突圍出處或被兵圍不須忙若陡然遇賊圍﹐不必驚忙﹐東走西奔﹐亂撞取害﹐當凝神以占之﹐加時出路望天罡太公曰「行兵千里﹐鬥到必通。」斗者﹐天罡也﹐以月將加時﹐尋天罡下一宮而可出。若天罡方無路出﹐可尋三宮時﹐三宮時者﹐是亥子丑也。若值絳宮申酉地以月將加時﹐若亥臨子午卯酉爲絳宮﹐軍宜向天上申酉下出﹐明堂時往太衝方子臨子午卯酉﹐爲明堂﹐宜向天盤卯方出。玉堂宜出天魁下如遇丑臨子午卯酉﹐爲玉堂﹐宜向戌字下出﹐利若鋒芒人極張謂軍履險危之地﹐忽逢豪彊之賊﹐勢雄不可當﹐向天罡可出﹐此爲人極張也。日辰上將相生吉注曰﹕傷不傷﹐視陰陽。若被兵圍﹐日辰上將神相生者吉﹐相克如今有損傷若日辰上將神戰克﹐又制日辰﹐必損傷﹐用兵者宜審之。占今日戰否兩軍相守已經時謂兩軍相持﹐安營極久﹐今朝憂戰始占之以月將加時﹐戰不戰占之﹐則吉凶可知矣。勾陳克日刑沖鬥如勾陳乘神克日辰﹐又逢刑沖日辰﹐主戰。刑者﹐如甲子日勾陳乘卯是也﹐不克無刑各護持《經》曰「鬥不鬥﹐勾陳輳﹔殺不殺﹐相刑壓。」勾陳有刑則戰﹐否則不戰。大吉小吉支幹上醜爲大吉﹐未爲小吉﹐二神有一神臨支幹﹐兩軍俱解固疆圍主兩軍俱解不戰也。斗罡加孟須堅守天罡加孟﹐宜堅守營壘﹐加仲相傷彼此疲天罡加仲不利出軍﹐急宜謹備。臨季出軍攻擊好若天罡加季﹐宜出兵急攻﹐主大得勝回﹐得勝名之是順機是用兵取勝之順機也。六害來加年命上六害者﹐寅巳﹑卯辰﹑丑午﹑子未﹑酉戌﹑申亥是也。若主將行年本命上見六害﹐再與凶神並者﹐當日時必敗﹐此時攻戰自遭刑遇此刑害﹐必遭刑傷﹐爲將者不可不審也。白虎若並凶更甚﹐日辰還忌切須明日辰上亦不可逢六害白虎也﹐愼之愼之﹗《經》曰「敗不敗﹐視六害」。戰雄用起春寅勝﹐夏巳秋申冬亥升注曰﹕雄者﹐乃春寅﹑夏巳﹑秋申﹑冬亥是也。其法專主分主客﹐雄臨日幹客勝﹐雄臨支辰主勝。對衝爲雌值凶惡注曰﹕雌者﹐春申﹑夏亥﹐秋寅﹐冬巳是也。雌臨幹客敗﹐雌臨支主敗﹐此術標題《龍首》經昔黃帝得此﹐乘龍升天之日﹐傳於三子﹐明授龍前﹐故名曰《龍首經》。占定勝否兩軍交戰誰當勝﹐主客後先看日辰。先起爲客後爲主其法﹐以日辰分主客﹐以先起兵爲客﹐後起兵爲主﹐上將明之不陷軍爲將者先明主客﹐方知勝負。干害支兼上克下幹克支利客﹐宜先起兵﹐用得上克下亦然﹐利客反宜做主人幹克支上﹐上克下﹐利客。支克幹﹐下賊上﹐是反宜做主人﹐宜後起兵勝。本將行年宜制虎主將本命行年克白虎吉﹐若白虎克主將年命者凶﹐不然須見克勾陳如白虎不相克制﹐卻宜主將年命克勾陳。如本將年命辰木﹐勾陳乘土﹐是克勾陳﹐餘仿此。勾陳利克賊方神勾陳克賊方上神﹐卻能取勝也﹐賊方之上勾陳立假若賊在午地而上加勾陳是也。天乙遙能制下神若天乙貴神屬水﹐爲遙克賊方之午地﹐而上加勾陳也。遇此名爲天滅寇﹐佑我行師得大名遇此課是上天欲我威賊﹐佑助我用兵﹐發大功﹐顯著於當時﹐揚於後世也。敵使虛實傳報通用敵有使來看日辰﹐日上爲客辰主人。日幹上神克辰土若日上神克辰上神﹐其言虛謬不可聞。若是辰上克幹上﹐彼必畏我言詞眞其言是實可信。朱空太陰日辰上朱空陰乘日上神﹐主彼詐﹔乘辰上神主我詐﹐彼此欺詐機已深彼以詐來﹐我以詐應﹐其機已深﹐用兵者宜審也。敵派使者來我方﹐或敵有書報送來﹐取月將加時占之。日幹爲客爲敵﹐日支爲主爲我。若日幹上神克日支上神﹐敵使所言皆虛詐﹐不可信﹔若日支上神克日幹上神﹐爲敵畏我﹐其使所言爲實﹐可信。日辰上乘朱雀﹑天空﹑太陰﹐主敵我雙方皆欺詐。劫糧覓水我軍欲劫糧﹐大小吉下方尋大吉小吉下得糧﹐軍意欲求水﹐小吉太衝訪小吉太衝爲井泉之神﹐此二神下覓水則得。姦匿月將加時向姦求﹖神後之下萬人伏姦者﹐神後是也。其下可伏萬人。千人須藏河龍下河龍者﹐太衝是也。百人陰精是良圖陰精者﹐從魁是也﹐其下可伏百人。行險三河九江天道通太衝爲三河﹐從魁爲九江﹐欲行間諜切要明。除定危開二神加二神有一神加四位者﹐出入敵營任縱橫出入其下﹐無人知者。又曰卯酉爲天二門﹐覆地四戶除定危開之門﹐出奇制勝﹐萬夫難當﹐神鬼佑護。訪密欲得賊消息﹐天耳下聽之天耳者﹐大小吉是也。要訪機密事﹐地耳不須疑地耳者﹐太衝從魁是也。二神下密聽之卽得。劫掠攻城通用若入他境爲客兵﹐劫掠須詳三傳情。初中旺相我軍勝初中傳主我軍﹐末傳有气彼定贏如攻城亦看初中爲我﹐末傳爲彼﹐以旺相休囚分之。渡河天有三河壬子癸﹐地有三河卯酉辰。月將加時看三河﹐一河臨井必覆舟又曰﹕太衝﹑天罡加日辰主風雨﹐神後加太歲主舟沈﹐神後加季急渡則吉。斗柄所指天罡指巳天地開以月將加時尋天罡﹐指巳爲天地初開﹐出軍行師任徘徊用兵大勝﹐開地千里。指午坐帳宜彈琴天罡指午爲天地縱橫﹐不可出軍﹐坐帳彈琴則吉﹐指未小通亦可裁天罡加未爲天地小通﹐出軍亦吉。加申迫爭君須忌天罡指申爲天地迫爭之時﹐用兵者須忌之﹐指酉人馬受驚駭天罡指酉﹐天地閉塞﹐車傷馬死﹐戰必大凶。返來戌土主乖隔天罡指戌﹐出軍主士卒乖傷也﹐加亥天阱不稱懷天罡指亥爲天阱﹐用軍主損傷驚怕。指子半路魂魄散當此之時﹐出軍迷惑﹐行者半路魂魄不安﹐指醜途宿待明來天罡指醜爲天地小通﹐出軍三十里可止﹐待來晨任意而行﹐必獲大勝。臨寅有喜戰獲勝天罡指寅﹐行者有喜﹐戰必大捷﹐到卯閉塞宜藏埋天罡指卯﹐天地閉塞﹐宜藏匿避之﹐凡事不宜。復臨辰地關梁塞天罡臨本位爲關梁閉塞﹐只可安營下寨﹐不可妄動﹐掌上兵機仔細詳。六壬軍帳賦上將臨戎﹐傳式論攻。測將神之動靜﹐觀主客之雌雄。上將行年克勾處者勝。幹爲客﹐爲先動。支爲主﹐爲後動。吳坎臨奇﹐秦宮加偶。歲剛柔之運轉﹐月支幹以研窮。吳爲丑地﹐秦爲未地。《黃帝初占》云﹕凡陽年以大吉加歲支﹐陰年以小吉加歲支﹐看四課三傳。及占卜十二邦國﹐各得吉凶神將所主之事。假令己丑歲﹐是爲陰年﹐以小吉加醜﹐是反吟四柔﹐用井欄射法。初傳巳上登明爲用﹐將得六合。中傳醜上見小吉﹐將得天后。末傳未上見大吉將得靑龍。此等卦﹐系暮占。卯上見從魁爲螣蛇﹐卯爲宋分﹐主口舌事。酉上見太衝爲白虎﹐酉爲趙分﹐是年二月﹐趙分有災。餘仿此。又如丁卯年﹐小吉加卯﹐大吉臨酉﹐酉乃趙分﹐上見墓神臨之﹐主自作亂。其十二邦國分野﹐皆以所臨神將定其吉凶。亦舉合神﹐加月支於南北﹔合神者﹐甲與己合﹑乙與庚合﹑丙與辛合﹑丁與壬合﹑戊與癸合是也。加月支者﹐以歲合加月支﹐遁五子元也。假令甲申年﹐正月丙寅﹐歲合在己﹐己遁在巳﹐以巳加月建。占十二邦國神將吉凶成敗也。復推日宿﹐立用神之東西。日宿卽月將。敵有使來﹐正時占決。支神制幹﹐卽爲眞說。若辰上神制日上神﹐其言可信﹐客畏主也。反此有姦心﹐不可信也﹐一本云﹐時上神克日上神﹐亦主多詐。將朱空而言有欺詐﹐用角陰而行推姦譎。日上神見朱雀﹑天空﹐來情有變﹐虛詞欺詐也。角者﹐天罡也。陰者﹐太陰也。二神將用起年命者﹐所言不可信﹐謂太陰蔽翳﹐天罡凶神也。下生上位﹐知詭詐以休行。榦葉於支﹐謂陰謀之罷結。日上神與辰上神相生﹐則兩軍無礙﹐陰謀必止。寅申巳亥﹐天耳四時。年上見者﹐來使潛機。春寅﹐夏巳﹐秋申﹐冬亥﹐乃天耳也。天耳臨日辰﹑命年者﹐來使必有姦謀﹐其言不可信也。後乙曹沖﹐在日辰而詐約﹔貪狼姦賊﹐臨支幹以虛欺。後卽神後﹐乙卽太乙﹐曹卽功曹﹐衝卽太衝﹐此四神也。申子爲貪狼﹐辰未爲姦邪﹐亥卯爲陰賊﹐此爲六賊﹐天神也。如占敵人相約呼召可往否﹐若日辰見子﹑寅﹑卯﹑辰﹑巳﹑未﹑申﹑亥加臨﹐切不可往﹐其言虛欺也。若四神不宜往約﹐六賊不宜聽信賊言。以上四神﹑六賊﹐或並見六處﹐乘惡將﹐乃主詐耳。不然﹐十二支已去八字矣﹐豈止四字爲實乎﹖外國人來﹐歲神克乙而禍生﹐若外國人來投拜者﹐正時占﹐太歲上神克天乙者﹐主人賊不可信。他邦異情﹐陰神賊日以愁之。日辰之陰神自勝其干支或干支上神者﹐主不利也。發使諸方﹐年路支幹﹐切忌魁罡﹐次憂伏反。發使諸方﹐正時占﹐日辰及使人行年﹑去路方位之上﹐忌見天魁﹑天罡﹐更忌伏吟﹑反吟﹐皆不利也。門傷年處﹐道行殃而凶將災深﹔年制門時﹐滯病歸而吉神禍淺。正時占﹐若所去國門上神來傷行人年上神﹐行必有殃﹐吉將災淺﹑凶將災深。若行人行年上神傷門上神。主滯病而歸。初宜參觜﹐三傳終而吉將堪憑﹔參﹑觜二宿在申﹐故以申稱參觜也。發使之時得傳送爲初傳﹐大吉也。如三傳終得見傳送﹐與吉將並卽吉﹐與凶將並卽凶。夫初傳得見傳送﹐亦須吉將並爲吉也。日忌歲傷﹐顧幹神以到時預選。日發之時﹐忌幹勿爲歲所克﹐以克則凶也。若到彼之日﹐又不可令克初發之日。假令庚辛日發行。不宜丙﹑丁日到﹐爲傷元發之日﹐主凶也﹔宜壬﹑庚日到則吉。所以到時預先選擇﹐取相生爲吉。忽聞賊起﹐天罡之前卽知來去。以月將加正時﹐視天罡所臨之處也。天罡加孟﹐賊不來﹐是虛說﹔加季賊來急﹔加仲﹐則未來﹐或半路遲疑未進。欲知行止﹐圓精視處必見心田。欲知賊之去處行藏﹐當視天目之下﹐有賊在也。春辰﹑夏未﹑秋戌﹑冬丑。以月將加時﹐便知賊所在處。國精﹐天目也。井未角辰貴人覆支幹而賊兵益急﹐井宿在未﹐角宿在辰。貴人者天乙也。凡辰﹑未臨日辰﹐賊必至。若辰﹑未不臨日辰﹐賊不來。若辰加季﹐天乙又臨日辰﹐賊必至﹔天乙臨日辰﹐而辰加孟﹐賊去虛言來也。玄白制日入熒惑而城壘宜堅。玄白卽玄武﹑白虎也。聞兵至時﹐玄武﹑白虎所乘神克日﹐賊彊﹐宜急備之。若我掠他人﹑襲敵人﹐必遂所願也。太白﹐謂庚辛也。熒惑﹐謂丙﹑丁也。聞賊忽來之﹑時﹐若天上之庚﹑辛臨地盤丙﹑丁之上﹐賊必來﹔若天上之丙﹑丁加地盤庚﹑辛之上﹐賊不來也。假令甲子旬中以寅﹑卯爲丙﹑丁﹐以午﹑未爲庚﹑辛。若天盤午﹑未臨地盤寅卯之上﹐賊必來﹐宜堅守城壘。若寅﹑卯臨午﹑未之上﹐是熒惑壓住太白金星﹐賊不來。金气遇火不敢動故也。復察遊都﹐支幹傷急﹔戴虎並蛇﹐師徒敗績。此下論遊都之吉凶。臨辰覆日﹐立見賊來與蛇﹑虎相並﹐主軍有敗亡之禍。臨辰克辰﹐尢凶﹐尢準。都將囚死﹐日辰不克以無憂﹔或加干支﹐上下相制而來疾遊都若到囚死之地﹐不克日辰﹐亦無驚也。若臨日辰﹐上下相克﹐賊卽來﹐急疾。凡遊都無克日者﹐止有克辰耳。孟仲季神定虛眞﹐總領於天罡﹔遊都加孟賊不來﹐加季賊必來﹐加仲遲疑。天罡加孟主憂畏﹐加仲兩相傷﹐加季主戰。耳目神居探消息﹐皆從於地室。大吉丑﹑小吉未爲天目﹐太衝卯從魁酉爲天耳。天耳卽地室也。聞賊不的﹐卽使遊騎向天耳下聽之﹐必得賊人行止消息。欲聽密事﹐亦於天耳下察之﹐必得。不臨支幹﹐憂合貴人﹔好鄕不戰﹐畏處交兵。遊都不臨支幹﹐而與天乙並者﹐賊亦來﹐遊都所臨相生﹐此好鄕不戰。若寅爲遊都﹐加申酉之上﹐是寅木所畏之鄕﹐當此之時﹐父子不相親﹐中外不相念﹐戰鬥必也。凡遊都與天乙﹐在日辰前一辰﹐則一日至﹔二辰﹐則二日至﹔隔四辰則不至也。遊都所臨下辰克日亦忌。若在東方猛烈兮﹐宜堅城壘﹔或當南面威彊兮﹐速備關津。聞賊至時﹐正時占﹐遊都臨東方﹐其賊勢猛﹔若臨南方﹐其勢亦不可當也。經云「卯辰巳等宜防賊﹐兵書云此是三刑。」在西疑遲﹐可行恩而犒將﹔臨北事退﹐可宴樂而棲遲。遊都臨西方﹐其賊遲疑未進﹐可行賞犒之事。若在北方﹐主賊退﹐可宴樂無虞也。又看旺相死休囚。天罡天陽﹐月建地陽﹐動偶天陰天魁﹐靜陰地陰玄見玄武。《玉帳經》云「天罡爲天陽﹐月建爲地陽﹐天魁爲天陰﹐玄武爲地陰。」常法﹐他處以太歲爲地陰。若交相覆﹐君臣驚悖於姦謀﹔或曰重臨﹐水火提防於事變。若天陽天陰互相交復﹐主君臣不相和協﹐占國兵察地陰﹐若陰覆陽者﹐臣欲害君﹐子欲害父﹐婦欲害夫也。若陽覆陰時﹐君欲害臣﹐父欲害子﹐夫欲害妻也。若值重陽重陰﹐皆凶。重陽時火驚﹐重陰時水驚﹐若聞有賊﹐亦急備之。功曹加甲﹐陽居日以無憂﹔旬首承箕﹐陰在幹而逢戰。常以功曹加六甲首﹐聞賊占﹐日幹上見陽神者賊不來﹐陰神臨日幹者賊必至也。謂寅爲箕者﹐以箕宿在寅也。大吉反伏﹐太乙追尋﹔若臨子午﹐太衝可任。《玉帳經》云「大吉爲天耳﹐若反吟﹑伏吟時占﹐賊在天盤太乙之下﹐若臨子午之位﹐賊在太衝之下。」巳亥見牛﹐於星紀而排陣﹔辰戌遇鬥爭﹐向營室以加心。鬥牛二宿在醜﹐故名醜爲鬥牛也。星紀亦丑也。若巳亥上見丑﹐賊在星紀之下。若辰戌上見丑﹐賊在天盤亥下伏也。卯酉逢聽﹐可掩襲於太簇﹔寅申斗耳﹐當備戰於實沈。太簇﹐酉之別名。實沈﹐申之別名。若大吉加卯﹑酉之上﹐賊在天盤酉下伏也。若大吉加寅﹑申之上﹐賊在天盤申下伏也。神後登明﹐正時可曉。幹見賊多﹐支逢寇少。聞賊加正時。若亥﹑子二神臨日﹐賊多﹔臨辰﹐賊少。又遊都臨日賊多﹐臨辰寇少。辰加克日﹐奇兵應防於陣後。支臨日克幹﹐賊在我後。又云﹕支其克幹﹐賊必襲後﹐宜速備之。日覆於辰﹐銳卒急當於前擾。幹加支﹐賊在我前﹐又云﹐幹克支﹐賊當道伏截﹐宜急備之。又云﹐天罡辰﹑太乙巳﹑大衝卯﹑神後子四神臨日﹐賊兵在前﹔臨辰﹐賊兵在後。雀蛇臨日﹐白勾制而血光﹔朱雀﹑螣蛇臨日﹐必主驚悸也。白虎﹑勾陳臨日﹐必傷兵士。虛子軫巳二神﹐蛇鼠會而賊矯。虛宿在子﹐軫宿在巳﹐若二神臨日辰而又克日辰者﹐其賊急彊﹐未可攻也。我據險依隘﹐從太歲備之。太乙巳罡辰衝﹐遇必爭先。夜防賊至﹐兵備宜專。太衝﹑天罡﹑太乙三神齊見﹐謂之三刑。聞賊來占﹐值巳﹑辰﹑卯臨日辰上者﹐不問克不克﹐賊必先至。若臨日﹐則夜有劫營掩襲之患。甲乙聞憂﹐丙子可除亂寇﹔庚辛知事﹐壬癸定破烽煙。假令甲﹑乙日忽聞賊﹐或見賊﹐宜丙﹑丁﹑巳﹑午時﹐擇吉門而出﹐必勝﹔庚﹑辛日﹐宜用壬﹑子﹑癸﹑亥時。則吉也﹑。＿土木東靑﹐金火南輪兮於夏﹔甲庚西罹﹐丙壬北敗兮冬天。此言用兵日與方向。不可太旺與太屈。假如春三月甲乙日﹐向東方﹐則太旺﹐而出兵必課災眚。又如春三月土死﹐以戊巳日向東行﹐則受制太過﹐出兵必遭屈辱。舉此例﹐五行類推。貴人舉兵﹐開地千里﹔螣蛇出軍﹐眾心憂畏。太常粗吉﹐知軍旅之營安﹔六合尢宜﹐獲金實之美麗。靑龍大勝﹐得府庫與圖書﹔朱雀多詞﹐慮軍戎之見恥。太陰中怯﹐玄武失物以憂深﹔天后無威﹐白虎自敗而禍死。勾陳則戰士折傷﹐天空乃君臣被毀。此言發用初傳之將所主之吉凶也。用起天乙﹐出軍﹐敵人千里畏服。用起螣蛇﹐主驚駭潰亡之兆。用起太常﹐主營固而卒安。用起六合﹐主獲金帛子女之大利﹐占邦國亦然。用起靑龍﹐必得邦郡圖書﹑府庫之物﹐出軍大利。用起朱雀﹐被蔑毀辱﹐立見災殃。起太陰﹐出軍士卒怯弱。起玄武﹐主軍馬潰失奔潰之禍。起天后﹐出軍不戰自敗。發用白虎﹐出軍疾疫喪亡。起勾陳﹐主敗亡﹐軍折馬傷。起天空﹐主出軍被敵欺誆淩辱之事。空亡失眾﹐傳逢不利。初傳𨿽吉﹐中未見空亡者﹐出師不利。天罡加巳﹐行者獲全﹔縱橫建午﹐坐帳調琴。此下七節言天罡所指之吉凶也。天罡指巳﹐爲天地所初開時﹐出軍開地千里﹐大勝也。加午爲縱橫﹐坐帳不出﹐宜安樂而備兵也。指未必通﹐謂聲名之著顯﹔向申地迫﹐言災禍以彌深。加未﹐天道小吉時﹐可以出軍也。加申﹐天地小爭時﹐又爲地迫時﹐不可出軍﹐避之則吉。直酉西方﹐地閉而車折馬死﹔返來戌上﹐人乖而將殞兵沈。加酉爲天地關格時﹐不可出師﹐必有隔絕﹑人馬斗傷之患。加戌爲天地反吟時﹐不可出軍﹐乃君臣相隔﹑父子相違﹑夫婦相別﹑奴婢背主之時﹐主士卒凶傷禍敗也。亥上見之﹐天窄而傷人驚怖﹔子邊見也﹐地逼而半路難居。加亥爲天窄時﹐加子爲地逼時﹐俱不宜出軍﹐主半路恍惚不安。醜向途通﹐三十里宿﹔來晨任意﹐神功潛助。每臨寅上﹐龍見天乙以情通﹔若到卯中﹐天地塞閉而气換。加醜爲天地小通時﹐出軍三十里﹐來晨任意前行。指寅爲天地獨通時﹐遇天乙尢吉。加卯爲天地閉塞不通時﹐宜藏避。伏吟辰地﹐關梁閉塞以難通。若守城營﹐客將憂疑而自縮。指辰爲天地伏吟時﹐亦爲天地閉塞﹐利以守己。若堅城守營﹐賊將自遁﹐不可出軍遠行也。猝逢賊將﹐方處占求﹔彊兵神後﹐步卒牽牛。此下四節﹐以來方而占賊也。見賊加正時﹐看方上之神。神後﹐子也。若方上見子﹐賊從其下來者﹐賊將先來﹐必爲輕騎。方上見大吉﹐賊從其下來者﹐其將堅彊也。猛見功曹寅﹐車騎長槍於兔腹卯﹔急旗角亢辰﹐衛兵變陣於龍頭巳。賊從功曹下來﹐其將猛﹐其士健。兔卽卯也﹐賊從太衝下來﹐其兵精﹐器械且利。角亢﹐辰也﹐天罡也﹐賊從其下來。必有伏兵急速也。太乙名龍頭﹐卽巳也﹐賊從其下來。其兵善能進退﹐變化陣形﹐故名衛兵﹐它謹速之。馬隊勝光﹐大將秦宮未而坐用。驍從傳送申﹐明天趙次酉以箕籌。賊從勝光下來﹐其將武勇﹐或軍士眾﹐當以奇兵以待之。賊小吉下來﹐其兵勝而彊。賊從傳送下來﹐其賊勇銳。酉爲趙分﹐賊從其下來﹐其賊能知天道﹐有謀略。天魁戌猛壯而難擊。登明亥突急而莫畱。賊從戌下來﹐其賊將士猛壯精銳﹐不可輕擊也。賊從亥下來﹐多有突急銳兵或奇伏之卒也。象色天機﹐金來火應。兵戈相入﹐勾陳是刑。賊從申上來﹐我以赤旗﹑銳陣應之。四方皆仿此。勾陳臨日﹐兩軍合陣以爭雄﹔井斗來臨﹐彼此收戈而息怒假令申酉爲勾陳﹐臨甲日之上﹐爲刑﹐金克甲﹐必戰。加仲神在門﹐兩傷﹔加季神在外﹐必有大戰。若大﹑小吉臨甲日﹐兵自兩解而不戰。井﹐小吉﹔斗﹐大吉也。年逢六害﹐凶神必並於外傷﹔若主將本命﹑行年上見六害﹑更與凶將並﹐主凶敗。或克日﹐大凶。日值孤雄﹐吉將堪逢於陣擊。孤者﹐太歲﹑月建後二辰是也。虛者﹐孤之對衝也。如正月子孤﹑午虛之類。用兵皆當背孤擊虛。雄者﹐春寅﹑夏巳﹑秋申﹑冬亥﹐用兵皆當背雄擊雌﹐雌者﹐雄之衝也。若孤神與戰雄臨將之行年﹑本命﹑辰之上者。必得大勝。官軍欲勝﹐勾制玄都勾陳若制玄武﹑遊都者﹐出軍必勝。主將年上神克白虎﹑玄武所乘神亦勝。若三傳中將得六合﹑靑龍﹑太陰﹑太禽﹐及在將軍年命上更乘旺气者﹐必大勝。又玄武陷死囚之地﹐亦勝。若玄武臨日辰﹐遙克時上勾陳﹐必敗。天乙﹑勾陳所乘神克遊都者勝。損支主敗﹐傷幹客輸。正時占﹐幹上神遙克支上神﹐或幹克支。及上克下﹐皆爲主敗。若支上神克幹上神﹐或支克幹﹐或下克上﹐皆爲主勝。欲掠他鄕﹐戊己須逢於吉將﹔欲潛兵劫掠﹐視天盤﹑地盤二處戊﹑己位﹐逢吉將﹐出掠有功。假令甲子旬中以辰﹑巳爲戊﹑己﹐上下皆爲吉將﹐必然大獲。前三後二﹐私門禁戶以相扶。前三﹐六合也。後二﹐太陰也。若卯﹑酉乘之謂之私門。禁戶有四﹐除﹑定﹑危﹑開是也﹐得太常﹑靑龍﹑太陰﹑六合乘之﹐出兵深入﹐如蹈無入之境。入水不溺﹐入兵不傷﹐天佑之福也。三路迷心﹑時下罡隨於孟仲﹔兩歧惑應﹐日辰左右以規謀。路逢三叉之道﹐欲知何道吉﹐正時占。天罡加孟﹐左道通﹔加季﹐右道通﹔加仲﹐中道通。此下出軍大捷﹐所求必遂。若逢兩歧路﹐日幹吉者﹐左道通﹔支吉者﹐右道通也。欲渡河江﹐支傷莫人。卯辰及酉﹐井泉須知。壬亥子兼癸丑﹐天河覆井以沈波。更忌罡衝﹐太歲遭虛而禍急。欲渡江河﹐正時占﹐支傷則水路不宜行也。卯﹑辰﹑酉爲地之三井﹐壬﹑子﹑癸爲天之三河。正時占﹐天河加臨地之井者﹐主有覆溺之危﹐不可渡也。若見太衝﹑天罡加支幹﹐必有風濤之惡。神後加太歲之上﹐主行船有沒溺之災。洿池之地﹐天罡指處以堪行﹔支吉幹傷﹐水面通船而立事。日爲陸地﹐幹吉利陸進。如有洿下聚水之處﹐亦取天罡下去通於道也﹐加孟勿前行﹐加仲勿中行﹐加季勿後行。支爲水道﹐支吉利水路。凡丙子﹑丁丑﹑癸未﹑癸丑爲觸水龍日﹐不宜涉水﹐戊寅﹑己卯日亦凶。凡卯爲船車﹐臨支爲船﹐臨幹爲車﹐在旺相之鄕﹐車船無損﹐在囚死之鄕﹐車船破壞。若臨渡船漏﹐看天罡﹐加孟前有補處﹐加仲中間有補處﹐加季船尾有補處。行車同。昏蒙失路﹐執式天盤。參申行意曉﹐天角辰堪緣。道經山林野澤﹐蒙雨霧暗﹐迷失道路﹐執式特盤投於地﹐取天罡下之五十步當得好道。傳送之下﹐亦主自然開悟。參宿在申﹐故曰參行也。天角﹐天罡也。去必有路。軍士酣臥﹐趨井未房卯之淸泉。軍士進行歇臥﹐正時上﹐求水路﹐以小吉有井宿﹐並太衝又有房宿﹐其下可以求水井或河﹐不出二百步之外。欲劫軍糧﹐向吳秦之大獲。欲劫糧﹐出吳分大吉﹑秦分小吉之下﹐糧必得。大吉紫房﹐神後華蓋﹐能藏萬物﹐卽行無害。大吉爲紫房﹐神後爲華蓋﹐凡有急事欲避藏者﹐往大吉﹑神後之下﹐人不能以掩來也。太衝千騎﹐從魁可遁於百人﹔斗鬼參回﹐天駟潛之而莫柰。卯下可藏千騎。酉爲後女之神﹐可藏百人。凡伏兵避惡﹐乃可從醜上去﹐向未﹐回申上立定﹐正向卯上潛避﹐則追不得也。醜有斗宿﹐未有井鬼﹐申有參﹐故謂丑未申爲斗﹑鬼﹑參。一云﹐賊卒至﹐宜往房星下避之。房星﹐太衝也﹐亦名天駟。假令房星在午﹐宜出正南造之。靑常陰合﹐大梁酉大火卯以同居﹔除定危開﹐主將其方而喜在。大梁﹐從魁也。大火﹐太衝也。此二神爲私門。除﹑定﹑危﹑開爲地四禁戶。以二私門加禁戶﹐又與龍﹑常﹑合﹑陰並﹐宜出其下大吉。急賊方所﹐初傳五行。水爲北房﹐火作南兵。忽問賊﹐正時占﹐視初傳五行﹐卽可知何賊。亥﹑子爲北虜﹐巳﹑午爲南蠻。復見土神﹐有虜急從於四季﹔初當本位﹐其謀必見於東渡。初傳辰﹑戌﹑丑﹑未﹐賊必四季之人。初傳寅﹑卯﹐必東方之人。地恐埋軍﹐參申軫巳虛子房卯而速備﹔象宜休車﹐蛇支獸幹以尋驚。軍行次城隘之處﹐恐有伏兵﹐正時占﹐申﹑巳﹑子﹑卯臨日﹐則夜必有伏兵也。四神又旺相﹐與殺並者﹐大凶﹐無兵亦有猛獸。若不與凶並﹐日能制之者﹐兵不敢動。若蛇﹑虎克日辰者﹐有卒驚﹐宜察而備之。斗季損支﹐邀截我後﹔幹傷前伏﹐陰陽左右。正時占﹐天罡加季有伏兵。支傷幹吉﹐伏兵在後﹔幹傷支吉﹐伏兵在前。天罡加陽﹐伏兵在左﹐加陰在右。帶刑並傷﹐旺相而猛將來爭﹔無殺空刑。將弱而庸夫退驟。正時占伏兵﹐日辰上子﹑卯﹑申﹑巳並刑殺﹐兼有旺相气﹐必有伏兵欲來掩襲﹐宜備之。若子﹑卯﹑申﹑巳並刑殺陷落空亡﹑無气者﹐伏兵不敢起﹐且自潛消矣。三刑五墓﹐日辰遇而夜防﹔蛇虎魁罡﹐支幹遭而宿俟。正時占﹐日辰上見三刑﹑五墓﹐將當移營﹐不然大凶。若辰﹑戌與白虎﹑螣蛇臨支幹者﹐皆有伏兵﹐夤夜來擾營也。立營心動﹐靑常兮信使將來﹔下營未定心動者﹐正時占﹐日辰上見靑龍﹑太常必有使來。郊野目瞤﹐雷卯水子兮淫霖欲就。郊野目瞤者﹐正時占﹐見卯﹑子臨日辰者﹐有暴雨至﹐宜置髙營防之。若魁罡加臨﹐必有將至。﹐忽被圍繞﹐日辰陰陽。經云「傷不傷﹐視陰陽。」正時﹐四課日辰之陰陽不備﹐則主之。交鋒見損﹐和好無傷。若支幹被傷﹐有爭角之禍。凡欲突圍﹐隨斗罡而可擊﹔後占出路﹐從勾制而取彊。兵圍欲出﹐視天罡下﹐出必通。黃帝云「兵圍千里﹐斗道必通。」又云「出路直向勾陳所制之鄕﹐方可出。」假令寅﹑卯爲勾陳﹐利出四季方。又云﹐當從開星下去﹐吉。春房卯﹐夏張午﹐秋婁戌﹐冬壁亥。審察其情﹐用神傳出於天乙﹔欲知其義﹐吾軍可動於龍驤。正時占﹐初傳在天乙後﹐傳出天乙前者﹐可向天罡﹐出而必利也。潛起掠敵﹐須壯玄神。若乘四季﹐忌甲乙以東徵﹔曹沖二神﹐慮庚辛而西問。玄武旺相﹐能制支幹﹐賊兵必彊﹔若欲掠他﹐潛伏正時。視玄武之乘神旺相克日辰者﹐必捷。假令玄武乘土神﹐忌甲﹑乙日發兵﹐行東方大凶﹔乘木神﹐忌庚﹑辛日西行﹐餘仿此。龍頭莫犯﹐嫌支幹以休囚﹔背腹宜攻﹐要日辰之旺相。。凡攻城﹐莫攻城之龍頭﹐必主損將﹔宜攻城之背腹﹐必獲捷矣。若日旺相﹐外气彊﹐可以攻城﹔日囚死﹐內气彊﹐不可攻擊。陽城﹐龍頭在亥﹐尾在巳﹐腹在魁﹐背在艮﹔陰城﹐龍頭在巳﹐足在亥﹐腹在艮﹐背在魁。一云背腹在坤艮也。神法式之昭昭﹐知軍情之蕩蕩。明視法式﹐必須淸靜心神﹐研審災祥﹐惟在精誠感應﹐苟其禍福之不爽﹐何憂戰守之無功也耶﹖金鳳歌貴爲我將幹爲卒﹐將位二神是賊兵。我克地時我必勝﹐他來克我彼還贏。遊都賊將兵居處﹐衝處魯都遊賊攻。方克貴神防細作﹐貴刑方處急宜衝。將刑地分賊須動﹐方克將神虜寨寧。貴若克幹多便益﹐幹來克貴叛離興。此貴神卽遊動上來天將是也﹐不是天乙貴人。幹者﹐遊都落地盤上之遁幹也。如丁酉日酉將午時﹐丁日遊都在巳﹐酉加午﹐巳落寅上﹐巳上乘六合﹐幹寅上見壬。此起貴人法﹐只用地臨晝貴﹐故寅是六合﹐爲我之將與遊都。巳並地盤寅相生﹐是我之將不制賊﹐兩相和解。遁幹見壬﹐本爲我之士卒﹐卻克遊都之巳火﹐定主我之士卒能勝也。方與貴相生﹐占細作無。將與地分不刑﹐占賊不動。幹生貴﹐占士卒愛戴其主將。亥爲魯都在申上﹐賊有遊兵在於申地﹐餘仿此。金鳳戰幹歌占賊之法妙難窮﹐起成課法自靈通。要知賊寇藏人馬﹐遊都魯都兩幹稱。方爲賊居將爲寇﹐貴神爲我主人兵。幹是我軍爲里數。更知賊數百和零。休又言我財爲我利﹐幹若受克利須傾。四課之中將克將。不須勞力用辛勤。若更行兵能用計﹐寇兵一掃蕩胡塵。應課還將若來克貴﹐我當謹衛莫彊徵。方來克貴主細作﹐必有姦謀誘我軍。貴神下克地方位﹐將軍攻戰莫消停。將若刑方賊移動﹐晚間逃走似飛星。方若克將敗守寨﹐故然不動亦難通。幹克將兮興人馬﹐速速前行賊可平。將若刑幹賊必勝﹐我當防衛不宜興。方來克幹賊堅固﹐幹若刑方我得贏。神若克幹軍易使﹐幹反克貴下不聽。貴神爲我幹爲使﹐將位二神爲賊兵。我克他時宜戰鬥。他來克我不須行。地方名屬遊都將﹐魯都對位賊遊兵。有人精學遊都法﹐何用六韜三略文﹖論盜賊方路甲寅乙卯丙巳宮﹐丁午戊辰己戌同。庚申辛酉壬亥上﹐癸子十干定吉凶。天地相合爲去路﹐暗藏人馬捉賊兵。若人會得魯遊法。擒寇如同在掌中。假令十一月丑將戊辰日寅時﹐占賊人去方。丑加寅順數﹐至巳上見辰。論此賊人在東南巳地方上去。何以知之﹖曰﹕以天地相合﹐正是賊人所去之方。餘仿此。假令八月辰將已亥日巳時﹐占賊人去方。以月將加辰﹐數至亥上見戌﹐占此賊人在西北亥方向去也。何以知之﹖曰「戊己原加辰戌間」﹐故詳論四課之中皆與天地相合。如此占之﹐萬無一失。餘仿此。行軍占異凡行軍偶遇變﹐主將心驚者﹐必占。不異﹑不疑則不占。其法﹕以月將加正時﹑視天上類神所臨何神﹐以所臨地分之神與日幹較其生克﹐以定吉凶。更以天將計之。則休咎見之矣。天變共之類神﹐日卯也﹐月酉也﹐風寅也﹐瘴气申也﹑雷電巳也。六壬大全卷四終欽定四庫全書六壬大全卷五兵占時事休咎第一太歲過建已往事﹐未過月建在歲前。正值建辰事當歲﹐神吉則吉凶吝言。魁罡若加太歲上﹐所主反復心不安。建﹐月建也。太歲若過月建前。則事當屬已往﹐如建在寅﹐太歲移過卯地。若未過月建﹐則爲未來事﹐如建在子﹐太歲尙在亥也。正值月建﹐事在當歲。若所乘之神吉則事吉﹐凶則事凶。戌爲天魁﹐辰爲天罡﹐若二神加於太歲之上﹐主心反復不安。大殺金神災禍深。支幹不逢分野尋。徳合旺相仍丰稔﹐若見刑沖愼刀兵。金神﹐正月在酉﹐二月在巳﹐三月在丑﹐周而復始。金﹑殺相遇﹐災必深﹐若不見支幹上﹐亦當以所落分野定吉凶﹔不並﹐遇亦無害。所到之宮逢徳合旺相﹐歲獲丰稔。若見刑沖﹐卽有刀兵動其上。分野﹕子齊分﹑靑州﹐醜吳分﹑揚州﹐巳楚分﹑荊州﹐午周分﹑豳州﹐未秦分﹑雍州﹐申晉分﹑益州﹐酉趙分﹑冀州﹐戌魯分﹑徐州﹐亥衛分﹑並州。築臺選將第二選將徵伐驗將星﹐三合中字是將軍。假如申子辰爲將﹐旺相休囚看否能。貴徳乘常生歲月﹐武穆曹彬再復生。若乘羊白傷幹歲﹐董卓阿瞞的是眞。禍患要知何日克﹐休囚旺相決年分。此論將星﹐專以三合中字。如今日甲申﹐則子爲大將。旺相則爲能將﹐休囚則否。更有日貴日徳﹐乘太歲生歲及日幹﹐是赤心報國﹐如曹彬嶽飛之輩。若乘羊刃白虎傷幹及歲﹐是挾君姦國之臣﹐如董操之流﹐不可用也。如此等之人用他﹐必是有禍患也。以發用之旺相休囚定年月﹐以「甲己子午九﹑乙庚丑未八﹑丙辛寅申七﹑丁壬卯酉六﹑戊癸辰戌五﹑巳亥獨居四」之數加減言之。右將星之法﹐成書𨿽是如此﹐甚不解其故﹐則何不以逐月之月將爲將星﹐或用登明爲將亦可。不然﹐太歲爲天子﹐當以歲破爲將﹐取閫外專權﹑遙對天子之象。又不然﹐於十二貴神中取勾陳爲將﹐蓋勾陳有擒王捕盜之能﹐選將者擇之可也。又看將品﹐當責用神﹕用金或金局﹐則知將有權謀﹐好殺﹐好更革。用木或木局﹐則知將仁慈﹐以恩待下。用水或水局﹐則知將聰慧﹐柔中有剛﹔若將得玄合主將好色。用火或火局﹐則知將剛烈性多燥。用土或土局﹐則知將惇厚﹐不輕舉動。或以將星所乘決之亦可。支幹上神相生比和﹐主將卒一心﹔相克刑害﹐將卒二志。練兵防禦第三練兵徵討有何名﹐討叛伐逆及夷人。日爲主將支爲卒。相生訓練有奇能。練兵之意﹐無非爲討叛﹑伐逆及禦夷虜而已。是以日幹爲將﹐日支爲士卒。若上下相生比和。主士卒就練﹐將有奇能。若干上乘白虎﹑病符﹐主將多病﹔支上乘之則士卒多病。余以例推之。裂土相攻分主客﹐上國徵夷察徳刑。徳勝刑時中華捷﹐刑反克徳邊夷興。日克辰神將制外﹐辰克日上外侵城。中國之內自相攻擊﹐則以先起者爲主﹐後起者爲客。若往徵夷狄﹐則分徳刑﹐徳爲中國﹐刑爲外夷。徳勝刑﹐捷在中國﹔刑勝徳﹐外夷返彊。日上神克辰上神﹐主將制外﹔辰上神制日上神﹐外勝主將。日辰上互相克賊﹐勝敗互乘。辰陰制日宜堅守﹐日陰克辰宜進兵。勾陳助日扶中國﹐助辰謹守愼揚旌。太歲作勾乘吉馬﹐禦駕親徵四海寧。日尊辰卑﹐今辰陰返制日﹐是彼勢勝而我勢弱﹐宜堅壁待之。若日陰克辰﹐是我勢彊而彼勢衰﹐宜急進兵攻之。勾陳將星也﹐助日是生日也﹐主中國勝﹔助辰生辰也﹐宜謹守。勿揚旌﹕旌﹐軍中旗也。太歲勾陳又乘吉將﹑驛馬﹐主禦駕親徵之兆。敵國動靜第四欲知敵國有動靜﹐先以年課審玄機。陽年大吉加歲幹。陰年小吉加歲支。貴人陰陽分二至﹐課傳凶吉可預知。十二國中知災異﹐法貫諸門莫執泥。歲計合神加月建﹐陰陽課法一同推。凶神凶將所臨地﹐此國必然兵犯之。十二國中知災異法﹕上起十二國﹐卽地臨十二宮之分野﹐看是何星煞落何宮分﹐以驗災異。又以歲合加月建﹐立成四課三傳﹐貴人俱從月起﹐以觀何月起兵﹐並敵國何種災異也。火主旱﹐水主澇﹐金主兵﹐木主風主饑﹐土主病。主事神煞細定之。出師擇吉第五擇吉天罡加月建﹐看其神覆用其軍。歲對登明神後下。歲前衝覆酉兼申。河魁臨處爲天府。歲後仍須仰見寅。天倉大吉加堪用﹐餘外相逢不利人。天罡加月建﹐申酉臨處是歲前﹐卽定﹑執二日也﹔戌臨處是天府﹐卽破日﹔亥子臨處是歲對﹐卽危﹑成二日也﹔丑臨處是天倉﹐卽收日也。寅臨處是歲後﹐卽開日也。此𨿽前人所擬。但建破魁罡﹐犯之大凶﹐須參合用之。《集聖歷》云「天倉者﹐大吉加歲神後下。建星﹐正月起寅﹐順行十二辰。」乙戊己辛壬五日﹐四仲相加九醜神。將軍此日休出馬﹐只恐難逃血染塵。乙巳丙辰丁巳日﹐癸亥不祥勿陳兵。建寅逢六卯當七﹐累數加之絕气神。更有往亡須避忌﹐不忌前途傷害人。莫犯章光四絕日﹐勿用空亡五帝辰。六旬忌日﹐出《六壬心鏡》﹐正月六日﹑二月七日﹑三月八日﹑四月九日﹑五月十日﹑六月十一﹑七月十二﹑八月十三﹑九月十四﹑十月十五﹑十一月十六﹑十二月十七﹐俱不宜出軍。往亡﹐正寅﹑二巳﹑三申﹑四亥﹑五卯﹑六午﹑七酉﹑八子﹑九辰﹑十未﹑十一戌﹑十二丑。章光煞﹐孟月乙丑﹐仲月丙寅﹐季月甲子。春庚午﹑庚申﹑乙亥﹐夏壬戌﹑丙寅﹑丁亥﹐秋甲辰﹑乙丑﹑辛亥﹐冬丙午﹑壬辰﹑癸亥﹐以上四絕日﹐亦名四窮日。一說﹐四絕日﹐四立前一日是。空者﹐旬中空亡也。五帝日﹐正卯﹑二午﹑三酉﹑四子﹐周而復始。《克應經》云「凡占空亡發用﹐不宜出軍﹐主士卒走散﹐空壁而歸。」擇歲月日時法﹐忌衝太歲﹑金神。若爲主﹐侯太白金星﹐東方見之月﹔若爲客﹐候太白金星﹐西方見之月。其月出軍﹐仍避衝旺方。出軍凶日﹕天火狼藉日﹐正月在子順行四仲。日月蝕日凶。八龍﹑七鳥﹑九虎﹑十蛇日凶﹐春甲子乙亥爲八龍﹐夏丙子丁亥爲七馬﹐秋庚子辛亥爲九虎﹐冬壬子癸亥爲十蛇。歸忌日凶﹐正丑﹑二寅﹑三子﹑四醜周而復始。建日損將。天罡天魁凶。天罡﹐正月巳﹑二月午﹑三月未﹑四月申﹑五月酉﹑六月戌﹑七月亥﹑八月子﹑九月丑﹑十月寅﹑十一月卯十二月辰﹔對衝爲天魁。平﹑收日凶﹐天罡卽平﹐天魁卽收。兵禁日凶﹐正月起寅逆行六陽。大敗日﹐與咸池同﹐不宜出軍﹐正月起卯逆行四仲。四離﹐春分﹑秋分﹑夏至﹑冬至前一日爲離日﹐若占時日躔臨於四離之辰﹐名曰天寇﹐大凶。月厭﹐正月起戌﹐逆行十二辰﹐凶。受死日﹐正戌﹐二辰﹐三亥﹐四巳﹐五子﹐六午﹐七丑﹑八未﹑九寅﹑十申﹑十一卯﹑十二酉。龍虎日凶﹐正巳﹑二亥﹑三午﹑四子﹑五未﹑六丑﹑七申﹑八寅﹑九酉﹑十卯﹑十一戌﹑十二辰。罪至日凶﹐正午﹑二子﹑三未﹑四醜﹑五申﹑六寅﹑七酉﹑八卯﹑九戌﹑十辰﹑十一亥﹑十二巳。飛廉大煞日凶﹐正戌﹑二巳﹑三午﹑四未﹑五申﹑六酉﹑七辰﹑八亥﹑九子十丑﹑十一寅﹑十二卯。五不歸日﹐正月己卯﹑戊辰﹑己酉﹐二月辛巳﹑丙戌﹑辛亥﹐三月壬子﹑己卯﹑丙申﹑己酉﹐四月已卯﹑丙辰﹑壬辰﹑辛酉﹐五月壬辰﹑辛巳﹑丙申﹑庚申﹑辛亥﹐六月已卯﹑辛巳﹑丙申﹑庚申﹑已酉﹑辛亥﹐七月壬子﹑己卯﹑壬辰﹑辛酉﹑丙戌﹐八月丙辰﹑壬辰﹑辛巳﹑丙申﹑庚辰﹑己酉﹑辛酉﹑辛亥﹐九月丁亥﹐十月庚戌﹑丙辰﹑辛巳﹑丙戍﹐十一月壬子﹑己卯﹑丙辰﹑己酉﹑辛酉﹑丙戌﹐十二月丙辰﹑庚辰﹑丁巳﹑辛巳﹑丙戌﹑丁亥。六不成日﹐一云大敗日﹐正寅﹐二午﹐三戌﹐四巳﹐五酉﹐六丑﹐七申﹐八子﹐九辰﹐十亥﹐十一卯﹐十二未。八絕日﹕正月庚辰﹐二月丁巳﹑丙戌﹑庚戌﹑辛亥﹐三月辛巳﹐四月丙辰﹑庚辰﹑庚戌﹐五月丙辰﹑庚辰﹑辛巳﹑庚戌﹑丁亥﹐六月辛巳﹑丁亥﹐七月庚辰﹑庚戌﹐八月丙辰﹑庚辰﹑丁巳﹑辛巳﹑丙戌﹑丁亥﹐九月丁亥﹐十月庚戌﹑丙辰﹑辛巳﹑丙戌﹑庚戌﹐十一月丙辰﹑庚辰﹑辛巳﹑丙戌﹑丙戌﹑庚戌﹑丁亥﹐十二月辛巳。六窮日﹐每月初四﹑十九﹑二十八日是。行痕﹐卽建日。了戾﹐卽破日出兵擇門第六出陣吉門宜善擇﹐子孫爲我報仇時。更兼命門相生吉。一鼓擒王只在玆。出師以聞驚日爲母﹐宜以子孫時﹐出子孫門擊之﹐大勝。假如甲乙聞賊寇境﹐取火命人舉紅旗﹐或巳午時﹐從南門出兵﹐乃是子孫爲報仇﹐火爲木之子也。忌金命人﹑申酉時﹑出西門﹐俱不利。餘仿此。若所出之門上神與大將命上神相生﹐更吉。行擇吉道第七行擇吉道看玄神﹐玄神受克最堪嗔。月將加時罡指處﹐前行通利自安平。凡行兵﹐看玄武受克之方﹐不可往。假如玄武乘巳午﹐則亥子方不可往。惟斗罡所指之地大吉。如甲子日巳將午時﹐罡指東南巳地﹐宜行。軍行擇路豈多途﹖更以陰陽作歲模。陽年大吉加幹上﹐陰歲還將小吉鋪。丙壬之下爲人道﹐甲庚之下是天居。其法又論歲之陰陽擇吉﹐陽歲以大吉加太歲﹐陰年以小吉加太歲﹐尋天上丙壬甲庚之下爲行兵之路﹐吉。假如甲午年以大吉加子﹐向未戌辰丑方﹐合甲庚丙壬之方。癸卯年以小吉加卯﹐向未辰戌丑方﹐合甲庚丙壬之方。蓋甲課在寅﹐庚課在申﹐丙課在巳﹐壬課在亥﹐寅申巳亥所臨之方是也。余俱不利。水陸吉凶第八出行日吉陸宜之﹐支吉宜舟水路施。幹忌卯辰卯忌子﹐尢防支上克幹時。日﹐日幹也。支﹐支辰也。日吉﹐日上見吉神吉將也。支吉﹐是辰上見吉神吉將也。日爲陸路。辰爲水路。日吉宜陸。辰吉宜水。若支吉幹有傷﹐只宜水﹐不宜陸。《兵將賦》云「支吉幹傷﹐水面通船而地陰是也。」卯太衝﹐辰天罡﹐幹忌卯辰﹐謂幹上忌見太衝﹑天罡也。子神後也﹐卯忌子﹐謂地盤卯上忌見神後﹔蓋有舟揖﹐故忌水神在上覆之。《兵帳賦》云「日忌罡衝」是也。又云「欲渡江河﹐支傷莫入。」故支上莫克支。畏河臨井子加歲﹐亥季宜舟孟神稽。己卯戊寅二日惡﹐水龍三日避休趨。壬癸子爲三河﹐卯酉辰爲三井﹐三河有一河加井﹐不可渡。歲﹐太歲也。神後忌加太歲之上。《兵帳賦》曰「天河加井以沈波﹐太歲遭虛而禍起。」假令亥臨酉﹐爲河覆井﹐防有沈溺之災。亥卽壬也﹐不看課傳。四季﹐辰戌丑未﹐亥加四季﹐被土制之﹐則水路吉﹐故宜舟。若途聞有以羊酒犒軍者﹐若白虎乘魁罡加日﹐主有彊人當路。野宿安營第九野宿行疲欲建營﹐干支怕墓及三刑卯辰巳兵家所忌。將逢龍虎多生恐﹐神遇魁罡定有驚。若還大吉臨幹上。急往他圖莫遽停。安營之際﹐干支乘墓﹐主士卒不寧。墓神﹐春未﹑夏戌﹑秋丑﹑冬辰。兵家以卯辰巳爲三刑﹐若臨日辰上﹐主本夜有賊兵至劫營﹐宜防之。外又有五行三刑。如子日忌卯﹐卯日忌子﹔丑日戌﹐戌日未﹐未日丑﹔寅日巳﹐巳日申﹐申日寅﹔辰午酉亥自見。此等亦並忌之。兵書云「五刑五墓﹐日辰逢而夜防賊至。「戌爲魁﹐辰爲罡﹐二辰名爲天羅地网﹐支幹逢主士卒恐怖。更天將得蛇虎﹐重遽驚惶﹐本夜必有軍至﹐逢劫煞其害尢甚。故兵書云「若但魁罡爲恐怖﹐將兼蛇虎禍尢深。「此之謂也。大吉醜也。若支幹上見醜字加臨﹐最凶﹐安營必被賊劫﹐急往尋善地可也。若非醜字﹐無妨。故《兵帳鉤玄》云﹕不臨斯將盡堪停。」斯﹐將指大吉也﹔初傳亦忌之。大將居方第十主帥宜居貴旺臨﹐亭亭豹尾大將軍。登明卯酉靑常後﹐除定開危與世明。太歲直居並月建﹐又宜歲後太陰神。玉前絳後明中利﹐百戰都能奏凱音。貴﹐天乙貴人也。旺臨﹐謂天乙臨地盤旺地。假令六月辛酉日陽貴在午﹐臨巳是爲旺地﹐主將宜立巳地﹐向西北安營﹐中敵大勝。月將加時﹐神後落處爲亭亭。豹尾者﹐申子辰年在戌﹐巳酉丑年在未﹐寅午戌年在辰﹐亥卯未年在丑。其衝名黃幡。大將軍﹐三年一移﹐孟歲以午﹑仲歲以未﹑季歲以申加太歲天罡不是也。捷法﹕寅卯辰年在子﹐巳午未年在卯﹐申酉戌年在午﹐亥子丑年在酉。以上三神俱宜大將居之﹐又以天上亥爲大將軍﹐卯爲左將軍﹐酉爲右將軍﹐子爲後將軍﹐五將各因時移居其位。如月將加時﹐天盤亥子臨酉上﹐正西安營吉﹐亥臨卯上﹐正東安營吉。但以亥所臨之方爲主﹐不拘子午卯酉十二方也。如有事﹐大將居亥下﹐前後左右分兵總之﹐大勝。此法出《兵機總要》。太陰﹐天乙後二位是也。月建前一日爲除﹐四日爲定﹐七日爲危﹐十日爲開日﹐爲天上除定開危之方。《兵帳賦》云「靑常六合﹐大梁大火以同居﹔除定開危﹐主將其位而喜在。」大梁﹐酉也。大火﹐卯也。太陰在太歲後二位也。《玉帳經》云「入敵境下營﹐宜擇善地﹔上將宜太歲﹑太陰﹑大將軍﹑月建﹑豹尾﹑九天之上。」九天者﹐春寅﹑夏巳﹑秋申﹑冬亥﹐卽戰雄是也。如大將在亥﹐春臨寅﹐夏臨巳﹐秋臨申﹐冬臨亥。在九天之上﹐臨雄位可以取勝者。其位分不便﹐則有背雄向雌之法﹐安營於戰雄天盤上神也。此爲大將而言﹐若別將﹐取月支上神方向安營。以上十七神臨處﹐主將俱宜居之﹐是在擇者。若《運珠經》之所謂「繹宮利中﹐明堂利前﹐玉堂利後。」闕疑以俟髙明。貯營糧艸第十一行兵糧艸最居先﹐月將加時方上看。堆積秦吳爲美地﹐天盤丑未細詳端。兵行而糧食隨之﹐故大將居方旣定﹐卽料理糧艸之處。法以天盤丑未下爲吉﹐蓋丑爲斗﹐未爲井﹐糧艸居此﹐永無耗渙之患。秦卽未﹐吳卽丑。又必玄武賊盜不臨之地爲吉盜神﹐正月在卯順行四仲。賊神﹐春卯﹑夏午﹑秋酉﹑冬子。劫殺﹐正月在亥﹐逆行四孟。天盜﹐春巳夏午秋酉冬子。潛伏士卒第十二設伏如逢子丑神﹐可藏萬卒沒人尋。卯千酉百宜先備﹐歇息潛形望丙壬。太歲太陰與月建﹐又宜潛向大將軍。四神之下藏兵吉﹐主將亭亭候賊音。糧艸旣定﹐又當安歇士卒。天上神後﹑大吉之下﹐可藏萬人。太衝之下可藏千人。從魁之下可藏百人。又法﹕凡欲伏兵及避害者﹐月將加時﹐可從天上大吉方出﹐至小吉方而止。轉向傳送上立定﹐又轉向太衝上處潛伏﹐敵𨿽彊﹐莫柰我何。此亦踏罡步斗之意。丙卽天盤之巳﹐壬卽天盤之亥﹐不用遁幹。欲安歇潛形﹐可從天上巳亥下去。《兵帳賦》云「丙壬憩臥。」是也。又太歲﹑太陰﹑月建﹑大將軍四神臨方藏兵﹐大吉﹐主將則宜居亭亭之下者﹐神後落處是也。察賊所在第十三要知賊藏在何處﹐天目加臨識地分。伏吟兵近反吟遠﹐若識來方發用評。凡欲知賊何處﹐當以天目所臨之方定之。天目﹐春辰﹑夏未﹑秋戌﹑冬丑。假令二月占﹐戌將加巳﹐天目在辰加亥﹐其賊在西北方也。《玄黃歌》以伏吟課近兵﹐反吟課兵遠。第觀《兵機總要》云「天魁加天爲陰﹐反復反吟也﹐占賊主立至。」則知反吟兵遠非當云也﹐「反吟兵近伏吟遠」爲是。蓋伏吟者﹐十二宮各歸本家﹐兵常未動。反吟則神已離位﹐互相衝擊﹐非遠而伏。賊之來方﹐則初傳定之﹐如初傳見火從南來﹐見金從西來﹐見水從北來﹐見木從東來。《兵帳賦》云「欲知賊方位﹐當看初傳五行﹐火作南兵﹐土神乃從於四季。初傳木位﹐其謀必於東瞑。」此法𨿽出古人﹐尙欠通順﹐不若以遊都等神臨處定之爲是。途中前後疑逢賊﹐大吉加臨定識眞。醜到坎離賊卯下﹐如臨辰戌伏登明。寅申定是居參宿﹐丑未應知匿軫星。卯酉從魁須隱伏﹐若臨巳亥丑中尋。他行旺相來衝擊﹐設法抽軍別路行。《神樞經》云「欲知賊方﹐以大吉推之。」《兵帳賦》並諸書俱視二吉﹐似太繁瑣﹐只看五字爲捷﹕丑加子午賊卯下子午﹐坎離之卦也﹐臨辰戌在或亥下登明亥也。臨寅申賊在申參﹐申中宿也。臨丑未賊在巳下軫﹐巳中宿也。臨卯酉賊在酉下從魁﹐酉也。臨巳亥賊在丑下。若賊之所在是當季旺相方來衝擊我﹐其鋒不可擋﹐最宜避之﹐假令夏占﹐丙寅日伏吟﹐大吉臨丑﹐賊居旺地﹐宜擇吉地避之﹐餘仿此﹐探賊消息第十四探賊消息從耳目﹐丑未之神天耳明﹐卯酉二神爲地目﹐相探四處最爲眞﹐卽之賊之所在﹐欲從旁察其端的﹐則以丑未所臨方下探之以丑未爲天耳故也﹔探訪密事﹐須於卯酉神臨方下探之以卯酉爲地目故也﹐外太陰下不可探﹐白虎﹑閉口下不可探﹐蓋太陰爲陰私蔽匿之神﹐白虎爲傳凶截路之殺﹐閉口則無有與我言者旬尾加旬首爲閉口﹐遊都察賊第十五欲識賊來切要推﹐遊都作限用占之。遊都加日今將到﹐前之一位在明期﹐二三依次須防禦﹐若臨前四不侵圍。旣得賊之消息﹐當決其來與不來﹑有害無害﹐以預備之。遊都臨孟虛信﹐臨仲半途﹐臨季速來。天罡加孟仲季﹐亦如此類推之。若遊都臨本支幹上﹐賊本日到。臨前一辰﹐賊後一日到。臨前二辰﹐賊後二日到。臨前三辰﹐賊後三日到。臨第四辰﹐賊不來也。都神旺相支幹畏﹐賊勢憑陵難守禦。遊都和處喜降卒﹐畏下難侵大戰時。居在東南災稍重﹐臨於西北禍當微。不見遊都視天乙﹐臨處還同都將推。子辰巳未加今日﹐盜賊猖狂疾走似飛。遊都加支幹旺相而又克幹者﹐主賊勢憑陵﹐難以克守。若囚死不克﹐便無凶。《兵帳賦》云「遊都囚死﹐日辰不克以無凶﹐以干上下相制而來。」卽此意也。若遊都囚死﹐支幹無克制者﹐賊或不來﹐有克制者亦來假如春丙辰日亥將丑時﹐順數至辰﹐見寅爲遊都﹐加臨日辰﹔寅屬木正旺﹐又克辰土﹐正所謂「都神旺相支幹畏」也。乙酉日丑將巳時﹐順數至辰見子爲遊都﹐子屬水冬旺﹐加在辰上被克爲休地﹐主賊不來﹐安妥無虞。都將囚死又無克制﹐主賊至﹐復自遁如丁丑日子時辰將﹐巳爲遊都﹐加臨丑上﹐火土相生﹐遊都旣囚死又無克制﹐故復自遁也。又遊都休囚加旺相地﹐賊攻城池﹔若得勾陳克制遊都者﹐賊兵必敗﹐不克制亦不敗假如二月甲子日子時戌鍼﹐以戌加子﹐順數至卯見丑爲遊都土死木旺﹐是遊都以死加旺地﹐主賊攻城池﹐幸而太衝乘勾陳克遊都之土﹐賊所以敗。上下相生爲喜﹐遊都加臨上下相生﹐主有降卒。若遊都加支幹﹐爲下所克﹐便是畏下﹐宜戰鬥。《兵帳賦》云「好鄕不戰﹐畏則交鋒。」是也如丙辛二日以寅爲遊都﹐臨亥子地﹐水木相生喜也﹐主不戰而降。若遊都被下神克制可戰﹐戰必賊敗﹐故曰「難侵」﹑「畏下」﹐是賊難來侵我也。又月將加時﹐干支上與課傳不見遊都﹐謂離日遠也。則視天乙臨處﹐一如遊都之法﹐若天乙又離日遠﹐主賊已往他境不來。又月將加時﹐干支上見子﹑辰﹑巳﹑未臨日辰﹐主賊到自回。疾如飛﹐言疾走如飛也。「居在東南災稍重﹐臨於西北禍當輕。」此二句不知所謂﹐蓋出自《兵機總要》﹐故存之。來兵何勢第十六欲知敵至是何兵﹐來處乘神作準衡。子乃輕驃丑步隊﹐寅爲猛健卯車營。旌旗掩映推辰是﹐騎馬飛奔自午鳴。機械巳多蛇作陣﹐干戈未妙有羊擎。申善鬥爭酉畫計﹐戌軍武勇亥雄英。欲知敵勢形狀﹐則以來處乘神決之﹐如來處乘子﹐則爲輕驃之兵﹔乘醜﹐則爲步隊﹔乘寅猛健﹔乘卯車營﹐謂營中多車也﹐卯又爲天駟﹐若驛馬天馬乘之﹐則又主馬壯多﹐則卯又爲船﹔辰龍也﹐來則旌旗蔽空﹔午馬也﹐來則騎馬飛奔﹔巳主兵多機械﹐能作蛇陣﹐以巳蛇也﹔未主器械精妙﹐又羊擎﹐未屬羊也﹔申善爭鬥﹐在途間﹔酉善畫計﹐在門中﹔戌爲天魁﹐主武勇﹔亥爲將首﹐主英雄。賊兵多寡第十七占賊多寡有三般﹐或視遊都或視幹。或視地盤正時上﹐法亂相宗斷課難。都將近日只論都﹐都將遠日只論幹。有時幹上乘空者﹐正時加減不虛傳。察賊多寡﹐有視遊都者﹐有視幹者﹐有視地盤正時者。𨿽以決斷﹐不如都近日則以都將上下盤定之。都將離日遠﹐則以日幹上下盤定之﹔至於幹上逢空﹐則以正時上下盤定之。其言加減者﹐謂看五行旺相休囚加減論也﹐如旺則進﹐相則倍﹐休言本數﹐死因減半。數甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥五之數。《玄黃一秤金》專以遊都決之﹐歌云「戰賊多寡如何定﹐須看遊都一決之。旺相休因分增減﹐先天上下合乘除。再兼亥子支乾位﹐支上𨿽微幹有餘。」假如春占﹐遊都在寅﹐丑八數﹐寅七數﹐七八五十六﹐此先天數也。但在上無气﹐減半言之﹐若五十六則作則二十八也。如旺則爲五萬六千﹐相則爲五千六百﹐本數五百六十﹐或只五十六。又亥子加幹上﹐賊數寡也。後二法的。賊勢彊弱第十八遊都旺克日辰彊﹐無克休囚弱不揚。蛇虎同臨主猛烈﹐都方互制定柔剛。乘凶更值空亡地﹐人馬𨿽多不是彊。多寡﹐賊數也﹔彊弱﹐賊勢也。不知彊弱﹐何以禦敵﹖然亦不離遊都決之﹐如都將乘旺克日辰﹐主賊勢彊大﹔不克日辰而又休囚﹐則賊勢弱而气不揚矣。蛇虎乘都又日辰﹐將師士卒懼猛。若都方上下刑克相乘﹐主賊半柔半剛。若𨿽乘蛇虎凶將而值空﹐則人馬𨿽多﹐亦終不足爲彊也。兵將勇怯第十九兵將勇怯如何斷﹐成敗相推論亦同。貴六陰常龍與並﹐若還旺相定收功。勾雀虎空蛇後﹐懦將難當彼敵鋒。賊之彊弱多寡旣較﹐而我將之勇怯﹑軍心之順逆獨不可預定乎﹖於是有兵將勇怯之占。兵將﹐統兵之將也﹐非兵﹑將並論之語。大都以初傳爲主﹐如初傳是天乙﹐主開地千里﹔靑龍﹑太常﹑六合俱爲得勝﹔惟太陰恐中止而不前﹐無敗﹔此五將又乘旺相﹐定主收功﹐此彊將也。若發用是螣蛇多驚怖﹐玄武多遺失﹐天后無威且多內惑﹐勾陳將士折傷﹐朱雀大將被讒毀﹐天空被賊誘又失眾﹐白虎殺傷喪亡。旺相猶可﹐休囚必敗﹐此懦將﹐何以當彼之鋒哉﹖功之成敗﹐亦同此論之﹐故曰「成敗相推論亦同」﹐此出《軍帳》《鉤玄》諸書。軍心順逆第二十兩敵相持要出軍﹐君臣向背也須明。天罡天陽月建地﹐河魁天陰太歲平。陽覆陰兮下逆上﹐陰覆陽兮逆子臣。重陽憂火重陰水﹐旺相休囚要細分。天罡爲天陽﹐月建爲地陽﹔河魁爲天陰﹐太歲爲地陰。若天罡月建或一神臨於河魁或太歲之上爲陽覆陰﹐主君欲害臣﹐父欲害子﹐夫欲害妻﹔若河魁太歲或一神臨於天罡或月建之上﹐爲陰覆陽﹐主臣欲害君﹐子欲害父﹐妻欲害夫。若天罡之加月建﹐或月建加天罡﹐爲陽覆陽﹐謂之重陽﹐主有火驚。若河魁臨太歲﹐或太歲臨河魁﹐爲陰覆陰﹐謂之重陰﹐主有水災。更著旺相休囚﹐旺相者吉﹐休囚者凶。核審刑害第二十一卜戰將軍年命占﹐三刑六害戰難堪。更逢白虎尢當忌﹐若值干支俱精嚴。三刑六害大凶之神﹐若值將軍年命上﹐難以出戰﹐況又白虎加之乎﹖加年命已不可﹐況日幹與支乎﹖凡值此者宜戒之愼之﹗若年命旺相﹐刑害休囚﹐支幹上有救﹐尢可出徵。今日戰否第二十二兩軍相守已經時﹐今辰憂戰始占之。勾陳克日刑並克﹐不克無利各護持。大小吉居支幹上﹐兩軍俱解固疆圍。經云「戰不戰﹐視勾陳。」勾陳與臨方上下相刑相克必戰﹐相生和解﹐各守疆圍。若勾陳乘神或地盤刑克害日辰﹐更凶假令戊子返吟﹐勾陳乘酉臨卯地﹐卯刑子﹐是勾陳刑支也﹔卯又克戊土﹐是勾之地盤克日也。丙辰日伏吟﹐晝將勾陳臨卯﹐卯克辰﹐又辰卯相害﹐是爲勾陳刑害也。幾值此等﹐戰必大凶﹐不可輕出《兵機總要》並諸書只言克刑日有﹐並不及地盤﹐恐失略﹐故錄之耳。若大吉﹑小吉居支幹之上﹐兩家俱不欲戰。《軍帳賦》云「兩兵相加﹐勾陳是的。勾陳制日﹐兩家合戰以爭雄﹔井斗來臨﹐彼此收戈而息怒。」也。決定戰守第二十三承命興師鎭玉關﹐未知戰守孰爲先。斗罡加孟宜堅守﹐加仲相傷彼此殘。攻他得勝須臨季﹐識此安邊反掌間。陳兵關塞﹐未知戰守孰吉﹐卽以天罡所加定之。若加孟宜堅守﹐如彊戰﹐兩家俱凶。《靈轄經》云「斗加孟神﹐在內宜守。加仲在門﹐戰必兩傷。加季在外﹐出兵大捷。」此利爲客者也假令丁丑日返吟﹐大吉臨日﹐小吉臨辰﹐主兩軍和解﹐天罡臨戌是季﹐宜出兵大勝。《金匱》「對敵當視天罡﹐加孟可休士卒﹐加仲兩傷﹐加季大勝也。」主客勝負第二十四勝負支幹主客分﹐辰刑日上主贏賓。幹克支上利爲客﹐日上乘凶利主人。不戰則已﹐占則主客勝負未有不先定者。幹在上﹐爲外爲客﹔支在下﹐爲內爲主。假如利爲客﹐我多張旗幟﹐鼓角髙鳴而先行。如不利爲客﹐則宜掩旗靜鼓以爲之﹐使彼先動﹐我後應之。此變動之道也﹐爲主亦然。太平之世﹐出師徵討不庭﹐以先動者爲主﹐所徵者爲客。若陳兵原野﹐與敵對壘﹐以先動者爲客﹐後應者爲主﹐此眞祕法也﹐然卒不能以支幹爲定。辰上辰克日上神﹐或辰克日亦是﹔日上神克辰上神﹐或日克辰上神亦是如甲午日丑加午﹐此害气臨辰﹐客勝。《兵帳賦》云「損支主敗﹐傷幹客輸。」又以日陽爲客大將﹐日陰爲客參將﹐辰陽爲主大將﹐辰陰爲主參將﹐觀其生克以定勝負。範蠡曰「重審﹐下賊上﹐主勝﹔元首﹐上克下﹐客勝。」日上乘凶者﹐日上見凶將也﹐日上見凶將則客凶﹐辰上見凶將主凶。日上凶﹐辰上吉﹐主人利﹔辰上凶﹐日上吉﹐客克。日辰俱凶﹐主客俱凶。日辰俱吉﹐主客俱吉。日辰分主客﹐自是古式﹐《玄黃一秤金》不以日辰分﹐專以先起爲客﹐後起爲主。假如我先起兵﹐則幹屬我﹐支屬他﹐我客他主﹐傷幹我敗﹐傷支他敗。如他先起兵﹐則幹屬他爲客﹐支屬我爲主﹐傷幹他凡﹐傷支我敗。又大將取勝﹐先要知背孤擊虛之法﹐萬人以上用年孤虛﹐千人以上用月孤虛﹐百人以上用日孤虛﹐十人以上用時孤虛。年孤者﹐太歲之後一辰也﹐對宮爲虛﹐日月時亦如之。太公曰「行軍知法﹐能知孤虛﹐一女能敵十夫。」勾將克方爲主勝﹐客贏方反克勾陳。用空爲客須亡眾﹐賊勝緣初克未神。《神定經》云「主客勝負詳勾陳。勾陳克所臨之方則主勝﹐所臨之方克制勾陳則客勝。」臨方﹐謂地盤。如此則又不論日辰矣。古法以用神爲客爲士卒﹐空亡則主士卒逃亡失散。初克末賊勝者﹐初中爲外爲客﹐未傳爲內爲主﹐克末故賊勝。如我入敵境﹐則宜初中制末﹔敵來侵我﹐則宜未制初﹑中。華虜詳推刑徳準﹐命年制虎武勾陳。又宜勾將克遊武﹐賊位神宜勾將侵。勾將若臨賊位上﹐貴宜遙制下乘神。占初貴六靑常吉﹐八將俱凶各有論。若中國與夷虜交兵﹐又以刑徳推勝負。徳克刑中國勝﹐刑克徳夷虜勝徳是日徳﹐刑是三刑﹐又詳徳所臨之地方生克否。命年﹐主將本命﹑行年也。若白虎﹑玄武﹑勾陳三神乘神被主將命上神或刑之﹐或害之﹐或克之﹐利爲客勝。六處但有制遊玄之神﹐俱我勝假令主將本命乙丑﹐壬戌日伏吟課﹐晝貴巳逆行﹐白虎臨戌﹐本命丑刑戌﹐此是主將本命制白虎﹐用兵大勝。或主將年命不制虎武勾三神﹐又要勾陳克制遊都並玄武所臨之地盤假令癸巳日﹐晝貴巳臨申逆行﹐勾陳丑臨辰﹐遊都臨玄武亦臨亥﹐此勾臨方克遊都臨方﹐出兵大勝。範蠡曰「勾陳爲主將﹐玄武爲客將﹐旺相者勝﹐囚死者負。勾克武﹐主勝﹔武克勾﹐客勝。」賊位﹐賊所居之方位也﹐其位宜勾陳乘神克之假令甲子日幹上午﹐辰作玄臨子﹐陰貴乘未臨卯順行﹐亥作勾陳臨未﹐克賊方之子水﹐此勾克賊方神也﹐出兵大勝﹐此只論地盤卽知之矣。若勾陳臨賊位上﹐天乙不拘立於何地﹐但要乘神克制勾陳之地者﹐吉如丙申日幹上寅﹐夜貴酉臨子﹐賊在卯方﹔主將行年在巳﹐日幹丙加申﹐是日刑辰又克辰。行年巳上見寅﹐白虎乘辰加未﹐是主將行年上寅克白虎所乘辰土也。勾陳乘大吉﹐是行年上神克勾陳也﹔賊方卯上見子﹐是勾將克賊位神也﹐利爲客先舉者勝。《靈匣經》云「主將行年克勾虎大勝﹐不然勾克玄亦勝。勾陳所居之神能制所攻之神﹐必勝。所攻之神與勾陳並﹐賊勝。天乙乘神能制勾陳乘神﹐是爲敵降如乙未日反吟﹐賊居寅地﹐陽貴子臨午逆行。勾陳乘申臨寅立賊方﹐天乙在午﹐能制賊方勾陳之申金﹐出兵亦勝。占﹐占戰也﹔初﹐初傳也。凡占戰鬥﹐初傳得天乙﹑六合﹑靑龍﹑太常﹐大利。《集靈經》云「用見天乙﹐出兵大捷﹐拓地千里。見六合﹐得賊玉帛子女。見靑龍﹐得賊營寨﹑府庫﹑錢財。太常﹐得賊衣服﹑緞帛﹑旗幟﹐大勝。」《金匱經》云「天乙臨大將行年﹐或在有气之鄕﹐玄武臨死囚之地﹐大勝。」八將者﹐蛇﹑雀﹑勾﹑空﹑虎﹑武﹑陰﹑後也﹐此八將俱爲凶神。各有論﹐各有主也﹐《集靈經》曰「用見螣蛇﹐驚恐傷損。見朱雀﹐士卒作亂﹐妄作口舌。見勾陳﹐戰傷被擒。見天空﹐士卒欺詐。見白虎﹐士卒死亡疾病。見玄武﹐戰敗﹐軍中多遺失偸盜。見太陰﹐士卒怯弱﹐私匿隱藏。見天后不戰自敗﹐將亦無權。」《金匱經》曰「玄武臨日辰﹐遙克時上辰者﹐勿與戰。」日上孤雄子孫勝﹐干支切忌父官臨。財神六處相逢惡﹐尢畏害刑白虎凶。日上﹐日幹上也。子孫﹐幹所生之神。子孫能制鬼﹐故日上有子孫者勝如甲辰日﹐幹上午﹐辰上申﹐申爲甲鬼﹐被甲上午火克之﹐賊𨿽彊不能爲害。孤雄﹐亦名戰雄﹐戰雄臨日客勝﹐臨辰主勝﹔對衝爲戰雌﹐臨日客敗﹐臨辰主敗。大將知此﹐當得坐雄擊雌之法。生幹者父母﹐克日者官鬼﹐課取子孫制鬼﹐若見父母爻﹐則克子孫矣﹐烏能制鬼哉﹖故與官鬼並忌之。如六處無鬼﹐支幹上見子孫﹐則爲脫神。財﹐日之所克神也﹐能生鬼﹐故六處亦忌之。六處﹐謂日﹑辰﹑年﹑命﹑三傳﹑正時六處。若此六處無鬼。亦不忌財。課傳全財﹐賊神又旺相得地﹐占賊已到邊境。將星乘子孫克遊玄或賊方之神者﹐吉將星驛馬后二位是。六害﹑三刑並白虎﹐更不宜六處見之﹐日辰年命逢此三神﹐其凶更甚如午日丑加午﹐此害气臨辰﹐客勝。假令主將本命甲子﹐但逢甲﹑逢子年月日時﹐俱是伏吟﹐逢庚午爲反吟﹐逢卯是三刑﹐未是六害﹐遇此勿出兵臨敵。又如主將年命在子﹐六甲日反吟﹐陽貴丑臨未逆行﹐白虎臨子﹐此白虎臨主將之命﹐又辰臨子﹐天罡克主將之命﹐俱不可戰。《心鏡》云「六害來加年命上﹐此時攻戰自遭刑。白虎若並凶更甚﹐日辰遙克切須明。」年命上忌魁﹑罡﹑螣蛇凡言年命﹐皆指主將而言。害﹐六害也﹐子未﹑丑午之類。獄寇炎從並九醜﹐二煩网禍有災臻。生孤建旺罡雄相﹐主將宜居擊對辰。獄﹐天獄也。初傳囚死﹐罡加日本日之長生﹐墓加同類﹐仰邱俯仇邱卽墓也﹐爲天獄卦﹔傳中更值災劫刑害﹐災﹐災煞﹔劫﹐劫煞﹔刑﹐三刑﹔害﹐六害﹐其凶更甚。此課惟甲乙日辰加亥﹐爲罡加日本﹔未加寅﹐爲墓加同類未爲木墓﹐寅爲甲乙之同類﹔又爲仰邱俯仇寅上見未爲仰邱﹐未爲寅克爲俯仇﹐的爲天獄卦。庚辛日罡加巳﹐丑加寅亦是﹐巳爲庚辛之本﹐丑爲金墓﹐寅上見丑爲仰邱﹐丑被寅克爲俯仇﹐但罡不克日本﹐墓不加同類﹐爲禍稍輕。六甲﹑六乙﹑六辛﹑六庚﹐凡二十四日﹐共有二十四課﹔余𨿽有罡加日本﹐卻無墓加同類﹑仰邱俯仇﹐俱非此例。寇﹐天寇也。太陰加於分至春分﹑秋分﹑冬至﹑夏至前一日之支爲天寇卦。炎﹐炎上課﹐三傳寅午戌。從﹐從革課﹐三傳巳酉丑。《克應經》云「炎上防火炎﹐天將或地盤見水爲有救。從革防戰鬥﹐天將或地盤見火爲救。金日遇炎上﹐木日遇從革﹐尢凶。」九醜﹐亦卦名﹐謂乙﹑戊﹑己﹑辛﹑壬﹑五幹﹐臨於子午卯酉四支﹐此十日爲九醜日。此十日內遇大吉加本日干支﹐又大時﹑小時二煞加日辰或在傳內﹐出軍忌之大時就正月在卯﹐逆行四仲﹐小時死囚在月建上是也。二煩﹐天煩﹑地煩也。日宿加四仲﹐天罡加丑未爲天煩卦﹔月宿加四仲﹐天罡加丑未﹐爲地煩卦。如日宿月宿加四仲﹐天罡不臨丑未者﹐爲杜傳。日宿月宿卽太陽太陰躔度﹐俱詳臺歷。网﹐天网卦﹐正時並用神俱克日幹﹐是爲天网卦。四立前一日爲四絕日立春﹑立夏﹑立秋﹑立冬﹐前一日﹐四立之幹臨於絕日之幹﹐爲天禍《觀月經》又以絕日之幹臨於四立之下爲天禍﹐未知何出。以上九課﹐舉兵俱凶﹐故云有災臻﹐總承上句而言也。生﹐生气也﹔孤﹐空亡也﹔建﹐月建也﹔旺﹐四時之旺气也﹔罡﹐天罡也﹔雄﹐戰雄也﹔相﹐四時之相气也﹔辰上﹐七辰所對之宮也。言主將宜居此七神﹐以擊對宮﹐大勝。《魯氏占》曰「背生擊死﹐背孤擊虛﹐背建擊破﹐背旺相擊死囚﹐背罡擊魁﹐背雄擊雌﹐百戰百勝倘不合此﹐堅壁待時。」正此之謂。課體分主客勝負時元首忠良先舉宜﹐逆後重審搴旗知。知一比用須和允﹐涉害察微要見機。日遙神遙分主客﹐昂星剛柔各稽遲。伏吟主靜返吟遠﹐別責八專利出奇。凡以六壬占兵﹐先審卦義﹐詳其吉凶﹐而定其戰守奇正﹐然後舉兵。下賊上爲用者﹐卦名元首﹐主臣忠子孝﹐聞事皆實﹔利先舉﹐未利後動﹐利爲客﹐不利爲主。上克下爲用者﹐卦名重審﹐主下淩於上﹐多事不順﹔此時行兵﹐利後應﹐不利先動﹐利主﹐不利客。比用課爲用者﹐卦名知一﹐比者近也﹐占人不出邑裏﹐占賊皆在近處﹔此時行兵﹐進退孤疑﹐是和允之兆。涉害課爲用者﹐卦名見機用孟﹑察徽用仲﹐主作事稽畱﹐憂患難解﹔此時行兵﹐當審其後﹐察其後而動﹐否則恐致傷也。遙克爲用者﹐卦名蒿矢神遙克日﹑彈射日遙克神﹐射無所中﹐諸事皆輕﹔此時行兵﹐𨿽凶無畏。蒿矢利主﹐彈射利客。昴星剛日卦﹐名虎視﹐主動﹐出兵欲動﹐忌關梁稽滯﹔柔日卦﹐名冬蛇掩目﹐主伏﹐利於伏藏﹐若我往攻彼﹐必潛伏不見。伏吟課者﹐天地相同﹐諸神各伏其位。剛日伏吟﹐欲行中止﹔柔曰伏吟﹐伏藏不起。此時行兵﹐關梁杜塞﹐賊不越境之象。返吟課者﹐天地相反﹐諸神各易其所﹐禍從外來﹐子逆臣姦之象﹔此時行兵﹐事多反復﹐尢宜審忌。八專爲用者﹐此課陰陽其處﹐主客不分﹐此時行兵﹔遇敵必戰﹐要當時旺相爲吉﹐又宜持正。別責爲用者﹐此課借徑而行﹐倚仗別物﹔此時行兵﹐須外助方可﹐否則怯懦也。兩軍對陣第二十五兩軍對陣欲交鋒﹐先看軍容用計攻。陣是圓形宜用火﹐若教方體木當從。旗幟忽然靑作色﹐也須白旄往前衝。更審八方誰出馬﹐克刑擇吉誰張弓。主客旣定﹐勝負已明﹐則於交陣欲戰之時﹐夫得無作用哉﹖於是觀其軍容若何﹐始出奇以應之。軍容者﹐軍之陣勢與旗幟形色也。如敵陣作圓形﹐此金陣也﹐我則排尖陣以破之尖者火也﹐取火克金﹔如敵陣方形﹐如土陣也﹐我則排成長陣以破之長者木也﹐取木克士﹔如敵陣所張旗幟衣服﹐皆純靑色﹐則是木气﹐我卽用白旗白甲以應之白﹐金色﹐金克木﹔五方之色﹐以克彼者爲勝。四方﹐八卦之方位也。當用奇門休﹑生﹑傷﹑杜﹑景﹑死﹑驚﹑開﹐如八卦位﹐看敵在何方出馬﹐我則取克彼刑﹐彼出吉門以接刃如彼自死門來﹐我從生門出應﹐是擇吉也。如彼自兌位出馬﹐我從離位張弓﹐是克他也。刑是十二支之三刑。以實擊虛虛擊實﹐因奇用正正還奇。彼勞我逸攻宜急﹐我眾他微可用圍。兵法云「實者虛之﹐虛者實之。」如敵空虛﹐我以實擊之﹐是實擊虛也﹐如敵實我設虛以擊﹐是虛擊實也如玄徳因劉璋之弱而得益州﹐是以實擊虛之事。張飛以二十騎拖柴揚塵退曹兵百萬﹐是以虛擊實之事。敵設奇﹐我因其奇而擊之以正如曹操遣蔡瑁詐降周瑜﹐而周瑜遂因以奇破曹操。敵用正來﹐我破其正而擊之以奇如韓信拔趙之類。彼軍遠來﹐是勞也﹐我宜急攻之。彼兵寡將微﹐是我宜圍之﹐以俟其自敗。其虛虛實實﹑奇奇正正﹐妙用多端﹐不可一言而盡也。銳气勿攻衰气勝﹐亂宜擊整懈精追。洿下正當澭水浸﹐順風切記逞炎威。兵法曰「銳气勿擊。」銳气﹐朝气也﹐士卒在朝﹐其气方銳﹐至午後則衰矣﹐擊之則勝。亂﹐軍之行伍陣法紊﹐我以整擊之﹐則勝。懈﹐彼軍志气懈怠﹐我軍精猛﹐擊之則勝。如彼軍站立洿下﹐我於上流空水以灌之。如臨陣以順風﹐宜用火燒﹐此人事之作用﹐不筮祝而知者。若用六壬﹐依《兵機總要》訣例占之﹕「發用雌雄定輸贏﹐勝負初傳天下評。年命支上空虎勝﹐本行貴旺武衰贏。勾陳玄武攻方利﹐陳覆攻方責克亨。日辰武傷時克武﹐季贏孟敗視罡星。」此總要占訣也﹐注見前《主客勝負》篇內。急出從神第二十六急密發兵從急神﹐私門卯下用機深。旺與克玄方莫去﹐須向天罡與太陰﹐占者用兵遣將﹐約戰﹐此正體也。設未陣之先﹐猝有不虞﹐則速急發兵應之﹐當統兵向六合與太衝下以備六合爲私門﹐太衝卯也。至幹旺方與克我之方﹑玄武所立之方﹐都不可往﹐宜往天罡﹑太陰之下﹐占賊去畱第二十七賊兵去否斗罡尋﹐孟未仲季季遠奔。大吉過幹賊已出﹐未過潛住欲來侵。夫旣定勝負而後戰﹐則賊必棄甲曳兵而走矣。然猶疑其未去﹐則以斗罡定之。斗罡﹐卽天罡也。月將加時﹐斗罡加孟﹐賊未去﹔加仲﹐將發﹔加季﹐已遠奔矣。《兵機總要》云「加季如今過遠出」是也。又《靈匣經》云「大吉加於幹前一神﹐是謂過幹﹐賊已過關﹔如未過﹐則賊潛住﹐尙欲來侵我」假令甲子日﹐大吉加卯﹐是過幹﹐賊已出界。若臨寅或臨丑﹐是未過關﹐賊尙未出。分兵追襲第二十八魯都臨處知賊去﹐陰空臨之不可圍。魁罡如入遭囚系﹐魯勾相生賂釋賊。兵言窮寇勿追﹐若欲追之﹐則當以魯都看賊之所息。《經》云「遊都察賊至﹐魯都察賊歸。」是也。遊都衝處卽魯都﹐魯都臨支﹐賊尙在近處﹔若臨幹去日又遠﹐賊已遠去﹐不可追﹐卽因天罡加孟仲季決之亦是。若魯都入空地﹐並太陰之下﹐不可見﹔太陰爲陰私藏匿﹔空亡﹐入空。斗者﹐天罡也﹐天罡爲牢獄之所﹔魁﹐天魁也﹐天魁爲幽禁河之地﹐賊入其下﹐必遭囚擊。至於分我軍之法﹐擇吉神將之方﹐並刑克魯都之方便是。又有魯都生勾陳﹐爲捉人受賂而釋賊之說。伏兵前後第二十九恐賊埋兵居要程﹐支幹上決最通靈。巳申子卯來覆立﹐寇敵姦心布伏兵。旺相帶刑逢必戰﹐空亡體廢不來爭。幹傷在前支傷後﹐支幹俱損莫驚衝。日行險隘﹐恐人謀害﹐當以日辰時三處決之﹐日傷勿在前﹐辰傷勿在後﹐時傷勿在中此與前《兵機》《心鏡》合﹐但彼不取時耳。又曰﹐斗罡加孟勿在前﹐加仲勿在中﹐加季勿在後。若天罡加日辰﹐必有惡人躡我蹤迹﹐宜急去﹐渡關覘賊第三十見賊行程渡關方﹐行年歲月日衝難。支幹上將休囚惡﹐旺相相生去卽安。魁罡蛇虎尢當忌﹐向國方門要細研﹐渡關﹐謂我軍欲渡彼境﹐覘聽賊所虛實﹐先看大將行年本命﹐不可與太歲日月衝破相克﹐卽在太歲日月衝破﹐亦不可輕去。《經》云「凶不凶﹐視破衝。」是也。破神﹐子破酉﹑卯破子之類。衝﹐十二宮對衝。《玉門經》曰「差人覘賊虛實﹐日辰上見旺相之神﹐更與日辰相生者吉﹔見休囚之神﹐又與日辰相克﹐則不可去。」蛇﹐螣蛇﹔虎﹐白虎﹔魁罡﹐辰戍也﹔若辰戌乘蛇虎二神加支幹年命上﹐或加去方門上尢最忌方﹐所至之方也﹔門﹐去使所出之門也。行年歲月日衝否。若向衝陰有慶還﹐亥午罡臨人宅吉﹐出軍玄武畏方難。主將行年若在太歲﹑月建﹑日衝下﹐不可去一作差人行年。此《玉門經》斷法﹐《玉曆鈐》作「本命行年﹐忌見日辰上對衝之神。衝﹐太衝也﹔陰﹐太陰。歲後二位是太陰﹐太衝臨處可去﹐有喜。還﹐回還也。《玉帳經》云「令人探賊﹐出天上太衝下﹐則人鬼不見﹐又宜太陰之上探之。」正此意也。人宅﹐卽日辰也。《玉門經》云「日辰上得登明﹑天罡﹑勝光﹐宜急去。」玄武畏方﹐是克玄武之方也。《靈匣經》曰「玄武乘神能制所往之方﹐出兵大勝。乘神畏所往之方﹐凶。假令武乘勝光﹐不宜往北方。」迷路求通第三十一迷路申辰下可從﹐三途罡孟左宜衝。仲中季右依之法﹐陽左宜令陰右通。兩路日良趨左大﹐辰良右小斷無壅。我軍度關﹐去國已遠﹐一時向導不及﹐迷失路途﹐或二三路相雜﹐則不可不決也。申傳送也﹐辰天罡也﹐二神臨方有路﹐黃帝云「軍行迷路﹐若功曹﹑傳送臨日辰﹐前路通﹔天罡蛇虎臨日辰﹐前路不通。」《兵帳賦》云「洿泥之地﹐天罡指處堪行。」又云「錯迷失路﹐參角堪前。」參﹐申宿﹔角﹐辰宿。逢三路﹐未知從何路﹐則以天罡加宜孟左去﹐加仲宜中去﹐加季右去。《七十二占》同此。陽﹐六陽之神也﹐子﹑寅﹑辰﹑午﹑申﹑戌﹐天罡臨此六位﹐宜往左。陰﹐六陰之神也﹐丑﹑卯﹑巳﹑未﹑酉﹑亥﹐天罡臨此六位﹐宜往右。此又一法。設逢兩路可疑﹐日上吉可向左道﹐或大道去﹐吉。辰上吉﹐可向右路﹐或小路去﹐吉。《兵帳賦》云「兩歧惑意﹐日辰左右。」卽此之謂也。昴星俯視關梁杜﹐猴虎干支有路蹤。若見罡魁蛇虎阻﹐未虛臨處更休攻。陽日昴星課爲仰視﹐載在起例。凡遇此等課﹐主關梁杜塞不通。猴﹐傳送之屬﹔虎﹐寅也。二神臨日辰﹐前去有路。魁﹑罡﹑蛇﹑虎四神加臨日辰上﹐前路不通。《兵帳賦》云「神後多池﹐小吉阻道。」蓋神後子也﹐臨處必有水池。小吉臨方有井泉。未﹐小吉。虛﹐子中宿也。攻﹐治﹐謂治裝前行也。中途防截第三十二遠涉途間怕賊邀﹐加時占測好推敲。巳申子卯臨支後﹐立於前路欲指挑。不臨支乾兵離遠﹐如到干支近我巢。旺相帶刑逢必戰﹐空亡休廢且虛跑。幹爲大路支爲小﹐勝光之下看哮咆。《玄女經》曰「間關千里﹐須防邀截。則以月將加時﹐看丑申卯子。臨支主有兵在我後﹐臨幹主有兵在我前﹐相挑欲戰也。若此四神不臨支乾﹐兵離我遠﹐卽無邀截矣。如到支幹﹐是欲近我巢穴﹐宜備之。且看賊神在何方上﹐如抵旺相﹐又帶刑殺﹐此大戰之兆。如抵空亡休廢﹐不過虛咆一番耳。」勝光﹐午也﹐主道路﹐加幹﹐賊從大路來邀截﹔加支﹐賊從小路來劫此出《兵機天鏡》。覓水求糧第三十三覓水須求未卯方﹐劫糧戊已吉臨藏。玄神克處克幹得﹐丑未臨方也最良。孫子云「因糧於敵。」則迢迢關外﹐非劫何以取足﹖於是取水則向卯未方大吉。蓋未中有井宿﹐其下有井泉。其爲天漢之源﹐其下有河﹐故卯爲天河﹐未爲地井。《兵帳賦》云「尋房井之淸泉。」又云「欲掠他鄕﹐戊己須逢吉將。」戊已﹐是以月將加時尋本旬天上戊己﹐上乘吉將﹐主得糧也假如甲子旬戊己在辰巳﹐若天乙靑龍等吉將臨於天盤辰巳之上﹐出掠必得財。玄武﹐賊神也﹐我要行劫﹐我卽是賊﹐故要玄武乘神克處劫之﹔若玄武乘神克日幹﹐亦可得也。《兵帳賦》云「潛起掠地﹐玄武須旺。能制干支﹐我軍大獲。若居四季﹐忌甲乙東徵﹔若乘功曹太衝﹐忌庚辛酉向。」餘同此。若丑未臨方﹐亦可劫掠。《兵帳賦》云「欲劫軍糧﹐向秦吳大獲。」秦﹐未之分野﹔醜﹐吳之分野。我有糧有水﹐兵有所恃﹐自此而潛伏劫掠﹐自此而拔邑攻城﹐自此而遣行間諜﹐與敵往來﹐無有不豫矣。潛兵劫掠第三十四潛兵劫掠最爲彊﹐先察三傳端的詳。初爲本國中爲將﹐未爲外虜乃他邦。初中克末無人境﹐獲功無劫得財糧。初生末處人逃彼﹐末若生初賊虜降。三傳獲克休囚位﹐兩家敵戰盡遭傷。初中囚死末旺相﹐退兵自守莫驚張。初中旺相末傳死﹐直搗巢邱鎖逆王。此以初傳爲中國﹐中傳爲主將﹐末傳爲所攻之國。如初克末傳﹐是我克他﹐如入無人之境一般﹐獲財無數。初傳生末﹐則我之士卒反有逃入彼陣者。末傳生初﹐主賊虜自來投降﹐不但得財而已。若三傳戰相克賊﹐彼此俱有傷敗。初中囚死﹐末反旺相。宜按兵不動。末傳囚死﹐初中旺相﹐則直搗丘巢﹐以鎖叛逆之王來此出《兵機天鏡》﹐只以三傳分主客勝負﹐全不計較日辰。愚謂日辰乃三傳本也﹐豈可只用傳而不用日辰哉﹖宜照《神樞經》﹐以日爲彼﹐以辰爲我﹐辰克日上神與辰上神克日上神者﹐可肆兵劫掠﹔若日克辰﹐與日上神克辰上神者﹐不可劫掠﹐且防賊來劫我。月將臨玄武﹐可擒盜不可劫掠﹔太陰乘玄武﹐可劫掠而不可擒賊。追兵旣去﹐我亦可渡關覘賊矣﹐但恐賊兵尙有伏吾前後者﹐未可知也﹐於是則以巳申子卯覆立支幹爲有埋伏﹐不覆則無。若賊神旺相帶刑﹐逢之必戰﹔休廢空亡﹐則不來矣。巳申子卯四神傷幹﹐賊伏在前﹔四神傷支﹐賊伏在後﹔支幹俱傷﹐前後有賊﹐豈可妄行衝擊哉﹖此出《兵機天鏡》﹐若《玄黃一秤金》說又不同﹐再詳之﹕前後巳申子卯看﹐臨支在後落幹前。日臨辰上前防寇﹐支若臨幹後備姦。亥子臨乾居大路﹐如加辰上小衢潛。此以四神臨支﹐賊伏后﹔臨幹﹐賊伏前﹔不臨干支﹐則無賊矣。《靈匣經》云「只取子卯巳三神。」《兵機總要》曰「太衝﹑勝光﹑河魁﹑登明四神加日辰﹐後有賊。」此與《靈匣經》《兵機天鏡》俱背謬之至。日往加辰﹐賊在前﹔辰往加幹﹐賊在後。《兵仗賦》云「辰加於日﹐防賊兵於後驚﹔日覆於辰﹐備敵卒於前擾。」是也。若亥子臨幹上﹐賊居大路﹔臨支辰﹐賊居小路。黃帝曰「占盜﹐課得四上克下﹐不可劫﹐以禍從外至內也。四下賊上可劫﹐以禍從內至外也。課傳得六陽﹐宜潛匿行劫﹔得六陽不宜。干支上下﹐互相克賊﹐我劫他﹐他亦來劫我。」攻城拔邑第三十五陽城龍首亥宮求﹐巳尾申腹寅背周。陰城首尾背腹反﹐宜攻背腹莫攻頭。支幹旺相賊當敗﹐初中克末有功收。末絕初中有气勝﹐初中無气主凶憂。城﹐所攻之城也。陽﹐陽日也﹔陰﹐陰日也。凡攻城者﹐莫犯龍頭﹐宜擊背腹。陽日龍頭在亥﹐尾在巳﹐腹在坤﹐背在艮。坤﹐申中卦﹔艮﹐寅中卦。陰日龍頭在巳﹐尾在亥﹐腹在艮﹐背在坤。若支幹旺相﹐更初中克未傳﹐必獲破賊殺將之勝。絕謂囚死也﹐有气旺相也﹐未傳囚死﹐初中有气﹐攻城大勝。初中無气﹐末更旺相﹐主將必有凶優﹐逢此者宜擇吉﹐保守營寨爲上。《兵仗賦》云「龍頭莫犯。支幹以休囚﹔背腹宜攻﹐要日辰之旺相。」莫解。陽城陰城﹐非陽日明日﹐如我在南而城在北爲之陰城﹐我在北而城在南爲之陽城﹐我在東而城在西爲坎陰﹐我在西而城在東爲坎陽﹐當以此爲正。遣使入敵第三十六或間諜﹐或講盟好﹐遣使去人年日辰﹐切防其上斗魁臨。年門生吉相衝否﹐申入傳中吉將歆。年日辰防太歲制﹐行幹尢畏到幹侵。年﹐行年也﹐去使行年﹑日辰上魁罡加臨凶。《兵仗賦》云「發使方行﹐年路支幹。切忌魁罡﹐亦憂返伏。」反吟伏吟卦不宜遣使。所往之方爲門﹐若門上神與去人年上神相生則吉﹐相克凶。《兵帳賦》云「門傷年處路遇殃﹐而凶將災深﹔年制門時帶病歸﹐而吉神禍消。」如月將加時﹐門上神制年上神﹐途中有疾﹔年上神克門上神﹐帶病而歸。二者逢吉將有救﹐災淺。申﹐傳送也﹐三傳行使初發時﹐傳內有申者吉﹔申上乘吉將﹐𨿽不入傳亦吉﹔入傳又乘吉將﹐更吉也。蓋傳送乃道路之神﹐故不入傳亦宜推之。《兵帳賦》云「初宜參宿﹐不然要乘乎吉神。」是也﹐又去使行年日辰俱畏太歲克之假令四季年丙丁巳午日行大吉﹐蓋日火生歲土也。庚申辛酉日行亦吉﹐歲土生日金也。壬癸亥子日行大凶﹐歲土克日水也。太歲與行日相生吉﹐克凶。行幹﹐行者初發之日幹也﹔到幹﹐到彼處之日幹也。侵﹐亦克也。大抵行日與到日相生吉﹐相克凶。然行幹可定﹐到幹不可定﹐只以至彼處行事之日爲主。如下書到彼處﹐不論某日下書﹐擇一日與去日幹相生可也。江河除定危開上﹐行間差人未敢嗔。探賊宜從天上耳﹐去探密地駐方奔。從魁爲九江﹐太衝爲三河﹐若三河九江臨於除定危間之上﹐差人行間﹐甚吉也。假令正月定日在午﹐午上見卯或酉是也。月建前一日爲之除﹐五日爲之定﹐七日爲之危﹐八日爲之開。探賊消息﹐向天耳臨方吉﹐乃天上丑未之方也。探人密事向地耳臨方吉﹐乃天上卯酉之方也。《百煞歌》曰「天耳天目宜探聽。」春辰﹑夏未﹑秋戌冬丑爲天目﹐對衝爲天耳。蓋耳目下宜探聽消息也。《一秤金》云「凡遣使行間諜﹐要干支上刑克不相和﹐然後可用謀反行間。若上下相生相合﹐彼之君臣一心﹐將卒一體﹐𨿽欲反間﹐何隙可乘﹖」此大有理。又書云「行間若得傳送發用﹐又乘朱雀﹐主讒言易中。」此亦有理﹐並附之。差委的否第三十七差委的否意如何﹐相生旺合事無他。刑克囚死妨誤徵﹐別行更攺更搜羅。可差必定差伊去﹐天將初傳品揣摩。凡遣使﹐須看其事之成敗﹐而其人品要的。如日辰得吉神吉將發用﹐生合旺相﹐則斯人可往﹐而事無他虞矣。若用神囚死刑克﹐此人必無力量﹐必不誠實﹐而誤我正事也﹐必須另擇个好人去﹐卽可去得。以發用天將決其人之才品能幹﹕天乙主人厚重有體﹔太常主美服好飲﹔靑龍主多財有變博﹔朱雀善言詞﹐能以詐欺人﹔太陰恐以私情輸敵﹔白虎力過人﹐有威﹔天空言不與實﹔螣蛇性暴躁﹔六合得朋友之助﹔勾陳思慮𨿽滯﹐有擒縱之力﹔玄武善飫人情實﹐然多邪淫﹔而天后美貌﹐柔而不剛。敵使誠僞第三十八使來辰主日爲賓﹐宜辰制日莫傷辰。日克辰頭言不實﹐辰傷日上語堪憑。我旣遣使入敵﹐敵亦遣使相答矣﹐其中或講罷兵﹐或言投降﹐未可輕信也。占之則以辰爲主﹐以日爲賓﹐辰上神宜制日上神﹐日上神不宜制辰上神﹐日克辰頭﹐是日上神來克辰上神﹐我被他制﹐言必不實﹔辰傷日上﹐是辰上神往克日上神﹐他被我制﹐言不敢不實也。《兵帳賦》云「敵使求和﹐正時占決﹐支神制幹﹐卽爲眞說。」《七十二占》曰「敵有來使﹐下時克日上神﹐其言確切。」日辰上將相生吉﹐人宅六情凶將起。發用日辰空存詭﹐日辰年忌耳罡隱。來降歲克貴人僞﹐日受陰傷防患侵。《軍帳賦》云「下生其上﹐知詐僞以不行﹔用生干支﹐謂陰謀而罷結。」下生上﹐乃辰上生日上也。蓋我占他﹐我有恩以及之﹐彼感恩而實向也。人宅﹐卽干支也﹐干支上見六情之神﹐各以其情斷其姦謀災異《軍帳賦》以申﹑子﹑亥﹑卯﹑辰﹑未爲六情﹕申子爲貪狼﹐貪而無義﹔亥卯爲陰賊﹐潛爲寇盜﹔辰未爲姦邪﹐淫泆而狂忤。凶將乘之﹐尢可畏此出《天元曆書》。若發用並日辰上見天空﹑朱雀﹐來人詭詐﹐蓋空雀皆虛詐之神也。《兵帳賦》云「將推課休﹐朱雀用起以姦謀。」《七十二占》曰「朱雀加日辰﹐其言姦詐。」耳﹐天耳也﹐春寅﹑夏巳﹑秋申﹑冬亥。罡﹐天罡辰也。陰﹐太陰﹐天乙後二位之神。言主將行年與日辰上﹐切忌天罡﹑天耳﹑太陰臨之﹐天罡凶神﹐太陰蔽匿。《兵仗賦》云「天耳臨年日辰﹐來使潛機。」又云「角陰日辰年而姦譎。」角﹐辰宮星也。歲﹐太歲也﹐上神克貴人天乙爲虛詐也。占來降﹐不論課傳﹐只觀歲貴。太歲上神克天乙乘神﹐其詐無疑假令太歲在申﹐六壬日申上見神後﹐貴人系巳臨丑﹐被歲上子水克之﹐是爲降也。末句「日受陰傷」﹐謂日幹被日之陰神克也﹐假令丙午日幹上寅爲日之陽神﹐日陰寅上見亥水克日幹﹐是謂日受陰傷﹐利主人也。《兵仗賦》云「外國人來﹐歲神克天乙而禍至﹔他邦情異﹐陰神賊日辰以愁之。」是也。情異﹐謂有異心也一說爲日辰而言之﹐謂日辰受用陰陽克之也。敵約往否第三十九敵約曹沖子巳推﹐日辰上見詐謀來。子申亥卯並辰未﹐定是虛謀莫亂猜。敵使虛實﹐以來降來說者說。至於敵人來約我﹐則誠僞在敵﹐主其可往與否﹐亦不可不占也。法以日辰上見功曹﹑太衝﹑神後﹑太乙四神﹐皆爲詐僞﹐不可往也。《軍帳賦》云「後乙曹沖﹐臨日辰而僞詐。」是也。《玉曆》云「申子爲貪狼﹐亥卯爲陰賊﹐辰未爲姦邪﹐此六辰臨於日辰﹐皆主虛詐。《玉曆》﹐天文書也﹐六壬取之。據成書所載﹐皆以神將吉主可往﹐以神將不吉不可往﹐其實有善贊軍務者﹐約之誠固可往﹐卽約之詐亦當隨其詐而入其虛﹐預設防備﹐明踐盟約﹐如鴻門之宴﹑河梁之會﹐𨿽極凶險﹐其實甚平穩也。將心不寧第四十將帥心驚視日辰﹐魁罡夜襲後衝霖。靑常便信虎勾陳﹐朱雀螣蛇恐有眞。興師日久﹐忽覺將心不寧﹐何以占之﹖則視日辰上有魁罡立者﹐主當夜有兵襲寨。若天后﹑太衝加之﹐主有霖雨﹐蓋天后爲雨澤之神﹐而太衝爲天河故也。靑龍﹑太常有使信至﹐白虎而傷病﹐勾陳被捉斗傷﹐大戰將至﹐朱雀螣蛇﹐恐怖驚嚇。行軍見異第四十一見兵而主將忽然心動才占﹐不動則不必占也行軍見怪忽然間﹐天象禽星以類占。倘或類神無此物﹐研諸四課卜三傳。行軍之際﹐有非所見而見者﹐卽謂之怪﹐非必山精水魅。看是何物﹐以天上二十八宿禽星辧其宮分吉凶。倘或類神不載﹐則以四課三傳吉凶卜之。以月將加時﹐視天上類神臨何辰﹐以所臨地分之神與日幹較其生克定吉凶﹐更以天將詳之﹐休咎見矣﹐附行軍見異諸占物類分宮﹕子鼠蠍燕丑犀牛﹐虎豹貓貍寅上求。卯兔驢騾狐共取﹐魚龍蛟蜃鯗辰求。蛇蜴蟺蚯蚓巳內﹐天馬獐鹿雀午頭。鳩鷹雁鴿羊鸛未﹐申鵬鵝猱及猿獼。雞鴨鳥鵲酉見鴉﹐豺犬狼獒戌土畱。豬豚狳熊皆屬亥﹐十二宮中畜類周。軍中見龍﹕凡軍中無故見龍者﹐百日血光之災﹐龍噴火﹐主混沌大戰﹔若忽見騎龍上天﹐詔書立至﹔龍云轉磨﹐大將起兵。又曰﹕龍墜地者水災﹐龍鳴有大雨﹔聞龍說話者﹐聖人出世﹐文武爭鋒﹐大兵作亂之兆﹔見龍取水者﹐忌行兵﹔出水者﹐行兵大勝。軍中見蛇﹕蛇者﹐大凶之兆﹐如見寅申﹐亦有陰謀事﹐並主敵兵至。如入營傷人者﹐夜有賊偸營﹔蛇當道﹐前防敵兵﹐不傷人者無害﹔蛇盤旋金鼓上﹔大將勞心﹐不可出戰蛇截道﹐若安營帳埋伏固守之則免難﹔遁入水者有喜﹐可速進兵﹔蛇入帳上或牀上盤者﹐勿得殺之﹐主生喜﹐若祭禱山川﹐則敵兵自敗來降﹔蛇自營內出外﹐主軍中潰散﹐宜大將禳之吉。軍中見牛﹕行軍見鬥牛衝陣﹐主兵敗之兆。若二牛相鬥﹐勝牛來者勝﹐敗牛來者敗散。軍中見馬﹕馬﹐龍駒也﹐見馬跳舞者喜兆﹐有休兵息爭之意。馬食砂石者﹐遇敵兵﹐大勝﹔馬忽生角﹐主陰謀事﹔馬忽產人形﹐大兵將起﹔馬望月而嘶者﹐有大兵至﹐宜備之則吉﹔馬作人言﹐主將士災傷﹐言吉宜固守﹐吉凶宜殺以祭﹔馬產子自食者﹐主陰謀傷害士卒﹐宜殺此畜與眾兵食之﹐吉﹐或殺之埋於刑方﹔馬出戰張尾者﹐主先勝後傷﹐宜謹守勿戰﹐三旬內出陣不利主將﹔馬回拗膝及咬主衣﹐有姦細﹔馬產靑駒﹐將軍戰勝﹐取封疆之兆。占鳥﹕軍中有飛鳥宿於鼓金旌旗者﹐爲客兵至﹔若作巢者﹐將凶﹔鳥入水化爲蛤﹑爲魚﹐爭地之兆。羣鳥隨我軍出陣﹐敵兵不戰而走﹔若成羣衝陣者﹐賊兵勝﹐鳴者凶極。鷹鷂入營捕鳥﹐主敵人分散來劫掠之象﹐捕得鳥去大凶﹐未捕得去吉。飛鳥成羣集大旗桿﹐須防伏兵﹐軍中宜設備之﹐出陣不吉。大鳥入營不知名者﹐敵設姦謀﹐起兵固守則吉。鴉飛鳴者﹐防兵潰。鳩鴿於營中作斗及鳴者﹐七日有暴兵災生﹐不然或主營寨有虛驚。野雞飛叫入營﹐主兵難住﹐有兵患兵災﹔若後向飛前﹐應在他營﹔前飛向後﹐應在我寨。鴟梟飛鳴前後﹐軍心失機﹐兵勢不堅﹐主將宜安撫士卒﹐申明號令則吉。白鳥入軍主兵災﹐更看巢於何處﹐旺方災輕﹐刑方災重。飛鳥銜花落軍前者﹐大將得眾心﹐出戰有功﹐大喜將至也。彩鳥飛翔﹐從歲徳上來者﹐主暴病﹐伏兵衝陣﹐防兵怪及姦謀。百舌鴉營﹐敵有姦計﹐五更有賊劫寨防之。赤鳥入軍﹐有天神助陣﹐主喜。營中夜間怪鳥鳴﹐於鳴處立旗﹑磨兵器﹑禳之吉﹐旺方有可﹐忌方賊至。鶯語營中﹐主將出陣有聲名﹐且得君賞賜。鵪鶉成羣入軍﹐主士卒多淫奔﹐獲鶉出戰勝﹐不獲反被敵傷。杜宇入營﹐主賊凶我吉。鸛入營﹐主天雨。鶴入營﹐主朝廷有恩詔至。占虫類﹕軍營中無故有虫出沒﹐是爲兵潰人離之兆。鼠咬兵器皮條﹐主兵潰散﹐遷營吉﹐守舊凶﹔鼠咬弓箭衣服﹐主敵人以妖術害我﹐可速移營﹔白鼠隨軍﹐獲之主有戰功﹐須以來方決敵在何處﹔羣鼠出營﹐主文書﹑火發﹑賊來﹐若移營免災。蠅蟎不時集營﹐主士卒瘟疫痢疾﹐遷營祭禱可免。蝴蝶飛集營中﹐防有姦軍﹐過三日後無竟﹐且主士卒迷戀。螻蟈在軍聚鳴前後﹐防營內有大災﹐大將當賞犒三軍﹐免驚。占獸類﹕行軍有野獸衝陣者﹐不祥之兆﹐獲得者小吉﹐不獲者大凶。軍中見異獸不識者﹐看有爪牙否﹐有爪牙三七日月有敵兵至傷人﹐無牙爪不畏。狼虎入軍﹐三七日防戰﹐先行兵者凶﹐後舉兵者勝﹔獲者吉﹐不獲者凶。若行軍前後有狼虎鳴者﹐防暴兵侵斥﹐在申方有戰爭﹐三軍宜固守則吉。野狐入營﹐主軍心不寧﹐獲之則吉﹐不獲者凶。熊羆入陣﹐獲得無損﹐不獲傷人﹐從天徳天喜方至者﹐主大將生子。野獸夜間過營鳴者﹐移營則吉﹐日間鳴走繞軍者﹐逃亡之兆﹐移營賞眾可免。占軍器﹕軍中以金鼓旗爲三皇﹐旌角麾鈴鐸爲五帝﹐大將進兵則用鼓﹐收軍則用金﹐大師則建旗﹐招軍則用麾﹐催軍則用角﹐建陣象方則用旌﹐旌小旗也﹐傳事出入則以鈴鐸﹐俱軍中之用器。若聲雄者軍勝﹐聲低者軍敗﹐無聲者爲國勢去﹔無故自鳴者﹐主大兵將起﹔無故自裂者敗凶必速﹔忽生光華者﹐客兵至﹔或如染血﹐或似塗泥﹐或分潰﹐不出三旬大敗。旌旗麾帶無風似有風者指敵﹐我將勝﹔背敵﹐敵兵來﹔若有風似無風者﹐將威﹔上指﹐將易﹔若有風下垂者﹐軍士自服﹔若火燒者﹐將婦拜佛﹔若無故自飛起者﹐兵潰。金﹑石﹑絲﹑竹﹑匏﹑土﹑革﹑木﹐樂器也。若聲音和﹐主世有淸平之慶。音聲雜厲﹐主有亂離之事。若食器中忽變血色者﹐將軍戰勝有功。盞碟作聲﹐刺客至。不用自迸碎者﹐大將更﹔又囚徒主逃。將軍刀劍生血斑﹐大戰有功﹐抽劍不出鞘﹐有陰謀事。刀劍自折﹐客吉主凶。刀劍有火光﹐客至防戰。刀劍自鳴﹐大戰有功。刀劍火焚﹐上將罷。刀劍化鳥﹐將士散亡。刀劍化神鬼﹐將立功勛。刀劍似大搖棹﹐速有大戰﹐又主兵散。刀亂響﹐恐防混戰。驢馬奔咬﹐軍旅不利。兵器作人言﹐吉語則吉﹐凶語則凶。馬廏火焚﹐大兵將起。鐵甲噴火﹐不日交戰。槍頭生火﹐敵客生侵。木驢自走﹐千里行徵。輕車有滯﹐君王不詔。刁鬥自飛﹐兵回將易。占城營屋宇凡城營房舍﹐無故生火照耀﹐其地荒涼﹐庶人爲官。城營吐火光赤色﹐兵潰。宮殿臭气﹐大凶。宮門自開﹐臣叛﹔自關﹐主兵入境。屋舍自香﹐生貴人﹐又曰神仙自會。宮殿聲鳴﹐主更人離。梁柱自折壞﹐主凶。帳房自鳴﹐宜賞軍。屋舍有鬼喚者﹐宜修福﹐又曰人亡。關鎖不能開﹐防姦人。屋舍忽無﹐此地必戰﹔屋舍忽添﹐年內大熟。宮殿內忽有胡人現形﹐主有焚戮﹑兵戰﹑將更﹑地沒。占北斗﹕紫微垣乃天皇帝座﹐北斗爲之拱衛。若有赤气入斗﹐一年內大旱﹐又主外兵主境。黃气入斗﹐君恩臣義﹐國正條明。白气入斗﹐八月內大兵作戰。靑气入斗﹐文貴武伏。黑气入斗﹐妖兵大作﹐又主大水。紫气入斗﹐君聖臣賢。袁子曰﹕凡占見異﹐當以月將加時﹐看日祿泊於何官上﹐卽從日祿上起五符﹐次天曹﹑地府﹑風伯﹑雷公﹑雨師﹑風雲﹑唐符﹑國印﹑天關﹑地鑰﹑天賊分布十二宮分。看所見之物﹐或異鳥飛來﹐或風起捲旗﹐或馬嘶蛇入﹐或旌旗不動而自動﹐或金鼓不鳴而自鳴﹐從何方神上來﹐從何方神上起﹐卽以其所見之時占之﹐吉凶自見。如五符方位有鳥來﹐主有喜信﹐所謀皆利。天曹亦主有文書喜慶﹐無災禍也。地府戰則成功﹐有奇喜。風伯主口舌﹐宜固守營寨。雷公主大雨滂沱﹐𨿽有召喚﹐亦不可出﹐安防災禍。雨師出行不宜遠途﹐大雨淋漓。風雲主憎嫌﹐且防有賊﹐不可舉兵。唐符主大潰﹐和諧宮府﹐大兵至此﹐所求遂意。國印主皇恩喜詔﹐或有賜賞﹐並文字﹑求謀稱意。天關宜伏兵守寨﹐興兵則悲。地鑰當提防失財﹐招喚莫出﹐以免災咎。天賊口舌爭嚷有驚﹐更提防姦詐﹐謹愼免憂。以上十二條﹐吉至則順受﹐凶來則修徳以祉之。途人善惡第四十二遙望人來子孟良﹐仲商季惡立天罡。持凶器看支幹上﹐巳賊卯冤亥子彊。辰戌功曹傳送更﹐勝光並酉欲潛藏。途路之間遇見有人來者﹐未審善惡休咎﹐看神後子臨四孟四孟者﹐寅申巳亥﹐好人也﹔神後加仲是商人﹐加季是惡人。立天罡﹐我立天方罡以避惡人﹐則惡人不敢近我。若見舟人來﹐天罡加孟是吏人﹐仲季同前。《七十二占》云「軍歷危險﹐逢異人宜防備。可向天上天罡下去﹐此爲八極俱張﹐人不可當。」執持凶器﹐若遇持器之人﹐日辰上太乙是賊人﹐太衝是冤人﹐登明神後凶惡之人﹐河魁功曹傳送是吏人﹐勝光從魁其人欲避難。此皆行軍之途間﹐或當危險之際﹐有姦細﹐若見此等怪異之人﹐不得不占。孤軍被圍第四十三占圍之能傷否被圍上克日辰傷﹐天將重刑有禍殃。神將比生爲優矣﹐日辰年命克凶亡﹐萬一孤軍深入﹐彼眾我寡﹐前後不及﹐被圍敵境﹐則或傷或否﹐突圍出方﹐引軍避鋒﹐尢不可不慮也。《軍帳賦》曰「傷不傷﹐視陰陽。」謂日辰陰陽四課互克日辰﹐或日上克日﹐辰上克辰﹐必有斗傷。如日辰上神克日辰﹐而所見天將又重克之﹐禍殃必至。神將謂日辰上神將也﹐比生謂日上與日相比相生﹐或與辰相比相生﹐辰上與辰相比相生﹐或與日相比相生也。《金匱經》曰「忽被兵圍﹐若日辰上神相生不傷﹐相克有傷﹔若天將重克日辰﹐其凶更甚。」假令甲子日逆貴﹐甲上見登明﹐子上見從魁﹐二將俱爲不傷﹐甲上登明乘太常﹐子上從魁乘大陰﹐二天將𨿽不傷﹐而太常乃克支﹐太陰乃克幹﹐亦有害﹐稍輕耳。日辰與年命相生則吉﹐相克則凶﹐突圍出處第四十四被圍欲出向天罡﹐罡阻絳明玉上詳。酉申方明智卯去﹐玉夜大上河魁方。勾陳制處最爲勝﹐三吉臨方云頗彊。日辰上下相生吉﹐相克休囚忌損傷。太公曰「兵圍千重﹐斗至必通。」斗﹐天罡也﹐《靈匣經》﹕「被圍宜出靑龍臨方﹐利若鋒刃﹐八極俱張﹐其誰敢當﹖」靑龍亦天罡也假令天罡臨午﹐宜往南方﹐撞而出之。如罡臨方遇有山水之阻﹐又考三宮時。三宮時謂絳宮﹑明堂﹑玉堂也﹐亥加四仲爲絳宮﹐子加四仲爲明堂﹐醜加四仲爲玉堂四仲﹐子午卯酉時也。《靈匣經》﹕「絳宮時出傳送從魁下﹐明堂時出太衝下﹐玉堂時出河魁下。」《曾門經》云「吉神吉將臨日辰行年﹐勾陳乘神制所出之神﹐又發用得陰傳出陽者﹐必免難。」《軍帳賦》云「若取出路﹐從勾制以取彊。」一曰﹕勝光加四季旺神﹐出勾陳下必克。如春木旺﹐以午加卯﹐依本日幹尋勾陳臨處是也。二吉﹐大吉﹑小吉也﹐二吉臨方突出亦吉。《軍帳賦》云「龍頭莫戰﹐嫌支幹以休囚。背腹宜攻﹐要日辰之旺相。」解見前篇。抽軍避寇第四十五賊勢憑陵我未彊﹐抽軍回避看天罡。值孟切宜從右隱﹐促季還須向左藏。彼彊我弱。不得不引軍回避﹐於是以月將加時看﹐天罡加四孟﹐宜向右路去﹔天罡加四仲﹑四季﹐宜向左路去。《神樞經》曰「天罡加四仲四季﹐俱宜左避﹐加孟宜右避。」《靈匣經》曰「聞賊來追﹐罡加孟神在內﹐宜右避﹔罡加仲神在門﹐宜中避﹔加季神在外﹐宜左避。」卯酉歲寅陰合並﹐開星戌亥勝光臧。天盤丑未臨方吉﹐旺相之方切忌防。卯太衝也﹐酉從魁也﹐歲太歲也﹐寅功曹也﹐陰太陰也﹐合六合也﹐六神臨方﹐都利避難。《龍首經》云「賊猝然至﹐宜往卯﹑酉﹑功曹﹑太歲臨方避之。」《兵帳賦》云「前三後二﹐私門禁戶以相扶。」前三﹐六合卯也﹔後二﹐太陰酉也。開星者﹐春卯﹑夏午﹑秋戌﹑冬亥。戌河魁也﹐亥登明也﹐勝光者午也﹐四神臨方﹐避兵亦吉。臧善也﹐丑未二神臨方亦吉﹐一云有急事不暇候吉﹐以河魁加時﹐斗加孟可入﹐加季可出。旺方﹐謂春東﹑夏南﹑秋西﹑冬北﹑四季四維﹐不可向之﹔夏季尢忌﹐及克日幹﹐更凶﹐天乙直符方最忌﹐日幹被克去當凶。子無六合午無陰﹐三日逃凶講吉祥。天乙直符者﹐與月厭煞同例。日幹被克處﹐如甲乙日不宜向西﹐丙丁日不宜向北﹐戊己日不向東﹐庚辛日不宜向南﹐壬癸日不宜向四維。又云﹐不可以死向旺﹐如秋令甲乙日申酉尢凶﹐若攻賊亦忌之。子方乃六合不臨之地﹐午上乃太陰不臨之地﹐夫陰合二神是天地之私門﹐利以逃遁﹐子午之地﹐旣不見此﹐逃者不利也﹐愼之﹐愼之﹗渡江過泥第四十六渡江最怕支神傷﹐支水漧陸兩評詳。歲乘神後遭沈溺﹐支干淩衝車櫓傷。日遇罡衝風逆浪﹐支乘神克惡泥殃。軍行異域﹐欲無涉水渡泥之患﹐則以支爲水路﹐幹爲陸路。若渡江者﹐最怕支上乘神克支﹐或支克支上神﹐主有沈溺之災。神後加太歲﹐行船沈沒。支爲水﹐幹爲陸﹐太衝加幹爲車﹐加支爲舟櫓﹐所以行舟之具﹐若卯加支幹﹐被下神淩之﹐舟車有損。天罡太衝加日辰﹐主大風浪覆舟。《兵仗賦》云「日忌罡衝﹐太歲遭虛而禍起。」太歲遭虛﹐謂神後加太歲也。支上乘神傷支及年命﹐又帶惡將﹐過水涉泥俱不利。天河地井行船惡﹐土煞水龍過渡愁。支吉幹傷舟可渡﹐鵬池罡指不須憂。壬癸子天之三河﹐卯酉辰地之三井﹐月將加正時﹐三河有一臨井者﹐舟不可渡也。土煞﹑玉皇煞訣云「土煞子丑巽宮未﹐寅卯之年坤上收。辰巳居乾午年坎﹐未雷申酉古離州。戌亥二年居艮位﹐對宮便是玉皇遊。」又云「辰戌丑未爲土煞。」丙子﹑癸未﹑癸丑爲觸水龍日。書曰「土煞不宜過泥﹐水龍不宜過江。」支爲水道﹐若支上神吉﹐幹𨿽受傷﹐渡舟無妨。遇有淤泥之地﹐只向天罡下去﹐便得幹路。水戰觀風第四十七水戰全憑風便方﹐日幹未巳正堪詳。白虎風神逢劫殺﹐飛廉大殺亦風鄕。旺相乘殺風速起﹐休囚無殺乘風狂。行船𨿽不宜見風﹐而戰必借風以助威﹐巳爲風門﹐未爲風伯﹐日辰上要此二神到方有風。白虎﹐風神也﹐逢劫殺﹑飛廉﹑大殺﹐主大風暴起。若日幹旺相乘諸風殺﹐風速起﹐休囚而又不乘殺﹐主無風也。飛廉﹐正戌﹑二巳﹑三午﹑四未﹑五申﹑六酉﹑七辰﹑八亥﹑九子﹑十丑﹑十一寅﹑十二卯。斑神東轉木推出﹐小吉相逢風迅速。三神忽爾潛空宿﹐上克下兮風息言。斑神﹐虎也﹐東轉謂虎入寅卯之地。蓋虎嘯風生﹐未爲風伯﹐乘之必有大風。三神指虎與未巳也。潛空宿﹐謂二神若乘空亡﹐又是上克下﹐所以無風。巳午雀居曲直課﹐殺推月日用辰午。更兼寅木相逢遇﹐颶狂須索煞時間。巳午爲火神﹐朱雀亦火神。然熱極生風﹐且雀入巳午爲入巢。經云「穴居知雨﹐巢居知風。」是也。逐月風伯﹐正月起申逆行十二辰﹔逐月風殺﹐正月起寅﹐逆行十二辰。或見發用並日辰之上﹐與朱雀等會主大風。未爲風伯﹐寅中有箕宿好風﹐二神會﹐亦主大風也﹐惟落空亡風小。附風雨雜占﹕巳爲風門﹐未爲風伯﹐白虎爲風神﹐發用有气﹐主風﹐披刑猛烈迅速。虎在東方爲出林﹐主風﹐乘小吉愈猛。寅申加日﹐在天乙前﹐皆主有風﹐未下卽風起。傳見白虎﹐乘有气之神﹐又加有气之鄕﹐下賊上﹐必主大風。若知風從何方來﹐看白虎臨何神﹐如乘亥臨酉上正西風﹐臨卯正東風﹐餘仿此。白虎乘小吉受克落空﹐上克下﹐卽有亦小。坎爲雨﹐壬癸亥子玄後皆坎類也。離爲晴雨﹐丙丁巳午蛇雀皆離類也。坎臨日辰及發用﹐主雨。離臨日辰﹐及發用主晴。巽爲風﹐而辰巳勾蛇皆巽類也。震爲雷﹐而甲乙卯合皆震類也﹐巽臨日辰及發用主風﹐震臨日辰及發用主雷。亥子二神及靑龍在課傳刑克日﹐或日上神者有雨﹐不入課傳無雨。亥子加臨巳午未申﹐是水升火降﹐主累日雨。亥子旺主大雨﹐加申酉大雨﹐乘勾陳久雨﹐冬則主雪深厚﹐惟落空及臨土受制無雨﹐北方爲退歸江湖無雨。龍乘申酉主雨﹐不以克制論。蓋申爲水母﹐酉爲兌澤﹐若旺相雨更大。龍乘旺升天大雨﹐升天臨巳午未申也﹔乘亥子丑爲遊樂﹐江湖不能變化﹐主無雨﹐入墓亦然。螣蛇入亥子丑變化主雨﹐虎臨亥子亦有大風雨。大都虎龍須以披神合看﹐虎披甲乙先風後雨﹐龍披庚辛戊己先雨後風﹐皆取克制之辰爲雨日﹐以五子遁幹﹐干支交戰﹐卽雨日也。初傳爲雨來雲起方位﹐末傳爲雨止期。子卯相加有雨﹔子玄武加亥子爲入穴主雨﹐所謂「穴居知雨﹕是也﹔畢宿會雨師大雨﹐月臨於畢主連雨。邊夷犯界第四十八支幹尊卑分內外﹐日刑辰上我贏夷。支克幹頭彊虜逆﹐日生辰死自亡歸。更將刑徳推彊弱﹐初外中吾克制夷。幹尊支卑﹐故以中國爲主﹐外夷爲支﹐此一定不易之理。若日上神刑辰上神﹐我贏夷之兆﹔辰上神刑日上神﹐彊虜橫逆不順。卽日克辰上﹐與克辰中國勝﹔辰克日上與克日﹐外軫猖獗。若上得相生旺相之神﹐辰上得死囚空亡之神﹐夷眾逃散﹐不敵而歸。此自日辰尊卑之分論也﹐惟《靈匣經》及《兵機捷徑》等又以刑徳分中外刑﹐日刑也﹔徳﹐日徳也﹐徳克刑中國勝﹐刑克徳外夷勝。又詳徳刑之地盤生克何如﹐若俱受刑亦不妙。然則三傳可以不用乎﹖初傳爲外末爲內﹐若初中旺相生末﹐內有姦人與相連。中末旺克初﹐寇至境邊自回。如無气末往生之﹐宜退謹守﹐怕有穿窬竊財﹐將神俱以制刑制支爲吉。然而夷性不測﹐方土亦異﹐則當以發用神將決。如發用亥子﹐知爲北狄﹔巳午發用﹐知爲南蠻﹔申酉發用﹐知爲西戎﹔寅卯發用﹐知爲東虜﹔四季發用﹐知爲五方雜集之苗。若論其性﹐見子爲貪狼﹐亥卯爲陰賊﹐寅午爲勇猛﹐丑戌爲公正﹐巳酉爲寬大﹐辰未爲姦邪獲擄。螣蛇爲凶惡﹐朱雀天空爲欺詐虛滑﹐勾陳好殺﹐太陰爲後﹐陰私懦弱﹐故曰「方從子午分南北﹐性看天神一定之。」夫知其性知其方﹐則預有以備之﹐蕩平亦何難之有﹖蕩平羣寇第四十九若逢羣寇定輸贏﹐勝負初傳大將評。徳或制刑刑生徳﹐貴乘太歲制玄神。本神行年能制虎﹐勾陳賊上震下辰。遇此敵降天滅寇﹐行師傳助建功勛﹐平寇之課﹐以發用天將核之﹐吉將勝﹐凶將否。若徳克刑﹐刑又來生徳﹐主不戰而服。貴乘太歲立旺方是天子合位﹐平一海內之象。玄武爲賊﹐太歲又制之﹐中華勝虜之兆。若本將行年又能制虎﹐勾陳臨賊方位﹐又克上神﹐則寇自降滅﹐定成大勛也勾陳立賊方共有三說﹕一說制勾陳神﹐一說天乙克勾下神﹐今又是勾自克下神。凡天乙制勾陳﹐六辛﹑壬﹑癸日有之。凱旋聞詔第五十得勝還朝斷眾心﹐歲生年命聖歡欣。歲陰旺相生主將﹐後宮暗助有親臣。歲神年後扶年命﹐宰輔出力助將軍。月建生日公侯力﹐日上休囚反禍臨。歲神月建來刑克﹐譽贊與誰宜得人﹖日辰旺相及有气﹐三陽三光鑄印逢。月將龍徳生年日﹐鐘鼎銘勛寵渥隆。邊夷旣靖﹐正班師勒鼎之時﹐然而朝臣未知其心服否﹐若得太歲生主將年命﹐聖天子不勝歡欣。太歲與太陰旺相生大將年命﹐主後官有皇后妃親臣上所親信者也暗助。太歲後之神生扶年命﹐宰輔亦左右維持。月建生日﹐公侯亦朝夕贊襄﹐在朝之眾心可知也。若日上體囚﹐反有禍至﹔歲神月建又來刑﹐公卿大夫相與阻撓﹐卽亦吝爵不賞矣﹐又敢望封哉﹖惟是日辰旺相﹐又臨有气之神﹐課得三陽﹑三光﹑鑄印﹑龍徳等吉﹐月將又來生日﹐則是寵涯之隆矣。大六壬大全卷五終

