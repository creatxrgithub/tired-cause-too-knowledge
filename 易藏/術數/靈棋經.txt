

欽定四庫全書

子部七

靈棋經

術數類四【占卜之屬】提要

【臣】等謹按靈棋經二卷舊本題漢東方朔撰或又以爲出自張良本黃石公所授後朔傳其術漢書所載朔射覆無不奇中悉用此書或又謂淮南王劉安所撰其說紛紜不一大抵皆術士依托之詞考隋書經籍志卽有十二靈棊卜經一卷而南史所載客從南來遺我良材寶貨珠璣金盌玉杯之繇實爲今經中第三十七卦象詞則是書本出自六朝以前其由來亦已古矣卦凡一百二十有四合以純陰鏝卦十二棋皆覆者爲混沌未明尙不在此數晁公武讀書志僅載一百二十繇殆不及檢而偶遺之也舊傳晉顏防明宋何承天皆爲之注李逺爲之敍元廬山陳師凱又爲作觧而宋志別有李進注靈棊經一卷則今已失傳明初劉基復仿周易傳體作注以申明其義見於明史藝文志其序稱靈棋象易而作以三爲經四爲緯三以上爲君中爲臣下爲民四以一爲少陽二爲少陰三爲太陽四爲老陰少與少爲耦老陰與太陽爲敵得耦而悅得敵而爭或失其道而耦反爲仇或得其行而敵反爲用陽多者道同而助陰盛者誌異而乖數語足盡玆經之要大抵與易筮相爲表裏𨿽所存諸家疏觧或詞旨淺俚不無後人之緣飾而靑田一注獨爲馴雅實基所自作觀其詞簡義精誠異乎世之生尅制化以爲術者矣故錄而存之以備古占法之一種焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

靈棋經序

靈棋經者不知其所起或云漢畱侯張良受之於黃石公能知未然事以占時用兵出行萬不失一至漢武帝時東方朔以覆射萬事亦皆奇中用此書也若好事者或以倚聲價重其術豈盡數公之爲乎然予聞之久矣以其非經史之書不以畱意及開成末將適閩中聞其有語建溪者石鬭而水激舟子猱立推挽𨿽有賁勇皆汗且栗況予之懦哉以其懦而不自解又至泗上遇宗兄安遂以懦狀話於安安曰予聞建溪不應至此蓋談之者過安有卜書可決其惑遂請而卜之其辭云上下俱安心不生姦坦然無憂勿信流言安笑曰果流言之不足信也安卽授予遂攜之入閩怡然無事因異其書又取決他疑無不若目視嗟乎世所經者未必不爲寶也一編之書後顯前疑而況他乎以是知士之顯逹窮晦者各有命數庸可以一途辯予觀其術似若有道者爲之以十二棋子三分之上中下各四一擲而成卦卽考書披辭盡得其理意者取上爲天中爲人下爲地三才之象也其十二棋子皆有文其辭尢異也棋布而成卦遂名之爲靈棋後於福州從事居多暇日凡集數十本防而考之去謬存正備集於此後賢觀之可以無疑予在閩時以其他鄕去國萬里水陸綿邈心常不安一日卜之得天衢坦然之卦其言甚美意中以爲信然距數月之久忽捧除書召爲禦史則此卦之前定不其神乎唐防昌九年秋九月之吉尙書司門員外李逺敍

欽定四庫全書

靈棋經卷首

造靈棋法

用霹靂木或梓木木檀香木爲棋子十二枚形圓周尺一寸二分厚三分四書上字四書中字四書下字甲子日旋棋子甲戌日書字甲申日刻字甲午日塡硃甲辰日入櫃甲寅日致祭六戊日不宜占卜

占儀

凡占先須冠帶焚香靜坐少頃寧心定志乃捧棋子先曰天淸地寧河圖秉靈焚香一柱十方肅淸法皷三通萬神咸聴乃祝曰天地合徳日月合明四時合其序鬼神合其吉凶皇天無私惟徳是輔玆以某年月日道府縣鄕都處人謹焚香上啟天地父母太上元老日月五星北斗二十八宿四時五行六甲陰陽明堂嵗徳天十二神地十二隻嵗月日時直事功曹某人爲某事必有所願意有所疑沈吟猶豫請爲決之吉當言吉凶當言凶得失是非惟卦是推恭望聖慈明彰報應唵吽吽嚤呢哩吽吒勅【一炁七念】

以十二棋子一時擲之依所得上中下成卦不可再擲再則無驗

送神辭曰向來奉請卽叩靈棋已沐感孚今當奉送願返雲霞之斾請回霄漢之宮來時降恩去時畱福凡有占禱一如故事

祭儀

每嵗取正月初七人日齋戒沐浴於水邊用淨席布地設酒果及脯三奠行禮用祝文祭之每月七日亦可祝文

維年月日甲子府縣官致祭於四孟諸神四仲諸神四季諸神上啟天地父母太上元君左日右月五星北斗二十八宿四時五行六甲陰陽明堂嵗徳天十二神地十二隻嵗月日時直事功曹曰天地奠位人極肇立爰有卜筮以祛世惑維此靈棋匪蓍匪吉凶孔昭啟彼隠機予小子不腆菲徳動靜云爲是依是則挹彼澗泉觴豆具儀我忱旣宣神其格思尙饗

靈棋一百二十五卦象

第一大通卦【一上一中一下升騰之象】第二漸泰卦【一上一中二下待時之象】第三吉慶卦【一上一中三下富昌之象】第四富盛卦【一上一中四下通泰之象】第五樂道卦【一上二中一下驚喜之象】第六驚怖卦【一上二中二下小危之象】第七年丰卦【一上二中三下宜田之象】第八小戒卦【一上二中四下愼防之象】第九得志卦【一上三中一下自足之象】第十事遂卦【一上三中二下將泰之象】十一才達卦【一上三中三下安吉之象】

十二恣遊卦【一上三中四下行樂之象】十三憂患卦【一上四中一下孤立之象】

十四愼徳卦【一上四中二下得寇之象】十五行令卦【一上四中三下破賊之象】

十六將損卦【一上四中四下戰賊之象】十七防神卦【二上一中一下神假之象】

十八將敗卦【二上一中二下淫蠱之象】十九理亂卦【二上一中三下抑姦之象】

二十未還卦【二上一中四下流竄之象】二十一戒貪卦【二上二中一下神耗之象】二十二安泰卦【二上二中二下賁園之象】二十三昌吉卦【二上二中一下祿興之象】二十四亨通卦【二上二中四下丰財之象】二十五憂喜卦【二上三中一下餘慶之象】二十六平安卦【二上三中二下決疑之象】二十七辟惡卦【二上三中三下威徳】二十八大獲卦【之象二上三中四下】二十九衰微卦【利物之象二上四中】三十避災卦【一下復興之象二上】三十一發蒙卦【四中二下守靜之象】三十二病患卦【二上四中三下天澤】三十三明陽卦【之象二上四中四下】三十四天佑卦【計窮之象三上一中】三十五尊貴卦【一下小吉之象三上】三十六宜禱卦【一中二下特達之象】三十七送貨卦【三上一中三下神佑】三十八無難卦【之象三上一中四下】三十九恭和卦【天賚之象三上二中】四十違克卦【一下丰利之象三上】四十一貞壽卦【二中二下安農之象】四十二剛長卦【三上二中三下和睦】四十三彊盛卦【之象三上二中四下】四十四佳麗卦【背戾之象三上三中】四十五得祿卦【一下隠徳之象三上】四十六凝滯卦【三中二下同心之象】四十七惡消卦【三上三中三下眾輔】四十八上正卦【之象三上三中四下】四十九孤貧卦【宜陰之象三上四中】五十潛龍卦【一下興運之象三上】五十一益友卦【四中二下不定之象】五十二姦長卦【三上四中三下光臻】五十三神助卦【之象三上四中四下】五十四解祀卦【聖治之象四上一中】五十五抑災卦【一下逢難之象四上】五十六祈享卦【一中二下時之象】五十七從心卦【四上一中三下攸往】五十八得失卦【之象四上一中四下】五十九救助卦【四上三中三下復初】六十大同卦【之象四上三中四下】六十一沈醫卦【通暢之象四上四中】六十二陰長卦【一下微存之象四上】六十三遁世卦【四中二下凶衰之象】六十四眾凶卦【四上四中三下困極】六十五苦節卦【之象四上四中】

六十六懽悅卦【四下泰極之象】六十七方遂卦【一上一中幹陽】

六十八鬼伺卦【之象一上二中】六十九遲吉卦【配偶之象一上】

七十戒愼卦【三中生成之象】七十一大成卦【一上四中憂疾】

七十二扶危卦【之象二上一中】七十三福流卦【終利之象二上】

七十四晚就卦【二中憂離之象】七十五事君卦【二上三中知止】

七十六必得卦【之象二上四中】七十七雪恥卦【守節之象三上】

七十八戒進卦【一中得天之象】七十九戒逢卦【三上二中有兆】

八十被絞卦【之象三上三中】八十一敬愼卦【合徳之象三上】

八十二帝道卦【四中收利之象】八十三不定卦【四上一中負乘】

八十四邪佞卦【之象四上二中】八十五愼晦卦【宜退之象四上】

八十六宜初卦【三中知止之象】八十七福會卦【四上四中宜速】

八十八陰賊卦【之象一中一下】八十九福利卦【昭徳之象一中】

九十福祥卦【二下徳至之象】九十一攸敍卦【三中三下保窮之象】九十二否傾卦【三中四下任賢之象】九十三未形卦【四中一下龍升之象】九十四蕩覆卦【四中二下降災之象】九十五避世卦【四中三下逺遁之象】九十六鬼動卦【四中四下用術之象】九十七微損卦【一上一下求安之象】九十八粗諧卦【一上二下終泰之象】九十九不耕卦【一上三下中虛之象】一百鬼災卦【一上四下虛耗之象】又一空亡卦【二上一下缺望之象】

又二不諧卦【二上二下不成之象】又三習坎卦【二上三下虛勞之象】

又四來革卦【二上四下陰耗之象】又五無扐卦【三上一下勞力之象】

又六雨災卦【三上二下難處之象】又七旱災卦【三上三下空竭之象】

又八逺襲卦【三上四下逃散之象】又九盜竊卦【四上一下牽系之象】

又十失律卦【四上二下反咎之象】十一姦黨卦【四上三下抑賢之象】

十二口舌卦【四上四下無吉之象】十三未明卦【一上

無光之象】

十四遷流卦【二上未定之象】十五未寧卦【三上

欠安之象】

十六死象卦【四上凶非之象】十七發陽卦【一中

生意之象】

十八嵗登卦【二中遲吉之象】十九人事卦【三中

大缺之象】

二十保身卦【四中小安之象】二十一化育卦【一下

生炁之象】二十二地利卦【二下安厚之象】二十三建侯卦【三下

功業之象】二十四送終卦【四下全陰之象】二十五陰鏝卦【無形之象】

靈棋經卷首

欽定四庫全書

靈棋經卷上

靈棋卦斷上

第一大通卦【純陽得令乾天西北】一上一中一下升騰之象象曰從小至大無有顚沛自下升髙遂至富豪宜出逺行不利伏韜

顏曰以小慕大可致富豪若居大慕小則有危亡又曰天地旣位聖人參之經綸艸昧開元造始故曰自下升髙也立功創制無所不善不可宻計陰謀不宜老病婚姻難合純陽故也占行未歸系者得出市賈有利

何曰仕宦髙遷宜顯不宜隠病者不宜暗處宜出外避之吉口舌無居家守恆行師吉戰鬭勝孕生男田蠶漁獵大獲吉利

陳曰一气之始三才之端純陽至健進退不已與幹合體故曰云云

劉曰從小至大陽始生也三人同行宜遊行也不利伏韜其道光明也

此課三位俱陽少陽方長故爲從小至大自下升髙之象占者得之創事立業求名覓利皆吉訟者宜公道求直行人吉而未歸不可爲陰謀詭祕之事病者出外避之吉

詩曰變豹成文彩乘龍福自臻

赤身成富貴事事可更新

第二漸泰卦【陰正得位巽風東南】一上一中二下待時之象象曰安居布業治產有人旣富且貴祿位未及顏曰安心定志以待歲時則皆吉若速望則不諧又曰陰位旣正地道斯得人事居業之象也求官覓財經營田蠺並吉婚姻先難後易行人當至居家平善官事不成囚系者用力乃釋

何曰逺行者當至孕生男官事囚系遇赦而免病者不死凡事皆吉

陳曰天人皆陽地道柔美陰未至盛上下相應故曰云云

劉曰安居治產剛柔得也不願乎外實受福也此課二陽在上一陰居下三才之位皆得故爲旣富且貴之象宜保守而不可有無厭之求則吉家宅吉婚事成官事無撓行人歸求官已得而未治事聞憂不憂病難瘥而無害也

詩曰好事臨門戶金雞耀日輝

陰陽中恰相獨跨彩鸞歸

第三吉慶卦【純陽有位乾天西北】一上一中三下富昌之象象曰巍巍赫赫家有金帛物備事辦不求自獲顏曰旣有金帛不須求也居家吉行人未歸又曰天生萬物其理彌盛不假經營自然成辦此卦純陽婚姻不諧囚者無罪田蠶皆利餘事皆吉

陳曰三位俱陽下位獨盛地道充實之象上下無虧故曰云云

何曰行人欲至孕生男市賈有利官事遇赦捕盜必獲

劉曰巍巍赫赫純乎陽也家有金帛地道光也物備事辦勢盛彊也不求自獲實蕃昌也

此課三陽而下位盛地道產物故金帛盈而物備事辦盛陽根於下少陽興於上如木本盛而實蕃故有不求自獲之象占者得之求事皆吉治產最利戰攻大勝捕亡必獲惟占訟則費財而勝占病則防伏逃則不能遂

詩曰貴人集集向門前戶內多逢喜气駢利祿天然成富貴平生物理盡周全

第四富盛卦【陰盛得位巽風東南】一上一中四下通泰之象象曰富盛貴極天道反側隨運上下與時消息子子孫孫以萬以億

顏曰凡居富貴不忘貧賤則名畱於後若不能謙退必致傾覆行人在逺久而始還又曰自二之四地道再成富貴之理於斯爲極居滿必虧居髙必危故云反側若消息盈虛不逆時運必能保身全名澤被子孫此卦宜謙退囚者難出望人稍遲行者未至

何曰病者瘥遲宜祭天神求福嫁娶吉積財不宜貪加逺行者不宜更進口舌官事冝求執法者觧之

陳曰二陽在上陰盛於下地道丰盈不犯於上故曰云云

劉曰富盛貴極家業成也隨運上下以保盈也子子孫孫不宜爭也

此課二陽在上老陰在下上下得位有位有物富貴盛極無以復加之象故宜隨運從時知足無妄則可保其已業盛而子孫纉守之而無失矣占婚姻吉求官覓財望事皆已得遂不可過望行者至吉訟事求和復則有悔病將愈戰攻不宜妄躁見可則止吉求人不信凡事極則必反已吉則有防已防則有吉也

詩曰輕舟迎浪去如飛百事營求正及時更與貴人同道路從玆百福自追隨

第五樂道卦【陽剛陰柔離火正南】一上二中一下驚喜之象象曰外剛內柔和合自周養性保命與神俱遊顏曰所求乖越養徳保身而已病者未瘥宜祭禱求福行人未還仕宦不進官事不成囚系難出

何曰嫁娶吉孕生男市賈有利軍行大吉又曰陰處陽位故外剛也不宜彊進宜保性命自頥之象

陳曰上下皆陽人道陰弱不能有爲懷柔養性之象然陰處陽位且驚且喜故曰云云

劉曰外剛內柔宜與同人也好謀愼事以保全其躬也與神俱遊亦不防也

此課一陰居二陽之中故爲外剛內柔之象陰處陽位不宜有爲故當和同周愼以保守則吉病有救祀禱吉訟不成嫁娶吉市賈利出軍勝囚難出聞事多虛詐不宜

詩曰兩人和合見懽情求望謀爲事可成縱有靑蛇難撓亂到頭不害利和名

第六驚怖卦【陰極陽孤艮山東北】一上二中二下小危之象象曰雄鷄晝鳴登屋延頸雌在墻下爲貍所驚絕聲來赴得免損傾

顏曰凡事初𨿽狼狽終無他慮百事先破後成行人未至病宜早治又曰上應在初爲中所隔不能相救故致驚也然居髙履危終制彊禦絕聲來赴得免禍患雄屬陽雌屬陰雞之賊莫如貍也此卦憂驚官事不成囚系有力乃釋

何曰逺行逢賊求官婚姻市賈不利借覓艱難所求違意田蠶不收每事先憂後喜

陳曰陽主安陰主危二陰在中而一陽不足恃有二陰在下故曰云云

劉曰一雄二雌必有爭也剛健在上柔不能淩也順動正應保無傾也

此課少陽居尊位而二陰俱欲從之上與初應而隔於中故取雄鷄登屋而雌在下爲貍所驚之象然陽在上位而爲主中陰未盛故卒合而無損傾占事費力先危後安先憂後喜行人歸而中塗有阻師行有恐病宜急求醫求官婚姻望事皆爲人所梗必須倚仗有力者皆先難後獲也

詩曰暗中防陷穽江海起波濤

回首懽娛處翻成作苦勞

第七年丰卦【陰去陽來離火正南】一上二中三下宜田之象象曰正月上午歲在大梁東風解凍宜爾田桑歲終丰稔歡樂洋洋

顏曰所求宜以子午卯酉年月日時則吉然應之稍遲耳非此年月日時則不成占田蠺大利又曰陰去陽進之象歲在酉曰大梁諺曰太歲在酉乞漿得酒言其丰也此卦田蠺吉占仕宦未遂居官無憂病者無苦

何曰水陸遊行婚姻和合大吉行人畱滯囚緩出陳曰上中二位陰陽相應而三陽在地地道充實之象故曰云云

劉曰天人恊和陰從陽也土地丰衍宜田桑也午酉之際利不可當也

此課少陽在上而少陰居中以從天人之位得矣而盛陽居於地位上和睦而下丰富故宜田桑正月謂初爻也大梁酉也課體下三爲離離午也中二爲兌兌酉也顏曰太歲在酉乞漿得酒言丰富也占事皆得如意而應在午酉之年月日時或酉方也詩曰鬱气都消盡春來萬物榮

田蠺宜爾室耕鑿樂蒼生

第八小戒卦【陰盛尅陽艮山東北】一上二中四下愼防之象象曰禍從下生戒愼童僕陰謀潛合欲動手足顏曰陽𨿽得位羣陰所圖故曰有童僕陰謀欲爲害也宜戒愼左右卦百事皆憂行人不至大防官事成囚系難出陽弱故也

何曰行人遇盜居者憂奴婢爲害聚防有口舌求事不遂病者爲下人咒詛也

陳曰上中二位𨿽相得而下有四陰過盛人道已弱有羣小相侵之象故曰云云

劉曰孤陽在上勢柔弱也陰盛於下憂婢僕也此課一陽居上而羣陰在下中位少陰柔弱有羣小相侵之象不能制下故爲禍從下興戒愼僮僕之象占事皆不利此與第六課俱以一陽在上而占不同者彼下位少陰故有從上之志而爲中所阻此則老陰勢自恣於下而中不能制猶弱夫幼妻之爲家而豪奴悍婢不受其主之命也其凶可知矣詩曰喪斧薪何在家門慮焰殃

錢財終有失僮僕也須防

第九得志卦【純陽有位乾天西北】一上三中一下自足之象象曰顯然得志與時相值財求足用不乏驅使顏曰志願旣得物又足用復有驅使又曰純陽用事得志之象也處心在公財用周足韓子曰文王伐崇至黃竹之墟革襪系解顧左右皆賢無可使者因自結之此君子賢人秉至公之道也

何曰仕宦祿丰逺行者至病自瘥囚得出孕生男市賈有利所求大獲

陳曰三陽在中人道全盛而上下無破之象也故曰云云

劉曰龍徳正中大得時也上下協從足以有爲也此課盛陽處於中位得志得時而上下少陽同心與之何患財不足用而驅使之乏哉占者得之無求不遂大吉之課也

詩曰運與時相值雲龍風虎從

秉公名器任聲逹帝王宮

第十事遂卦【陰陽相合巽風東南】一上三中二下將泰之象象曰昔未如意今得從志萬事獲理明白行事顏曰始遂其志宜以忠亮爲本不宜以私爲事行人還病者瘥又曰三才位正陰陽相睦君子之道於斯爲泰遷官益壽市賈有利百事皆利

何曰婚姻和合用兵大勝田蠺得利窮者得伸囚者免求凡事遂逺行至明白行事萬事皆得其理

陳曰三陽在中人道已盛而上下復相應故曰云云劉曰昔未如意柔在內也陽盛外行時開泰也正直無私其道乃大也

此課三才位正陰陽相睦君子之道方亨不宜陰私而宜爲正大光明之事占者得之大吉

詩曰兀兀塵埃久待時幽寂寞有誰知運逢帶劍人相顧利遂名成總有期

第十一材達卦【羣陽下盛乾天西北】一上三中三下安吉之象象曰濟濟多士令徳輝光相見懽悅長樂無殃顏曰陽數彌重故曰多士出身以才當有貴人相助歲暮方得其力非止一時也病者瘥行人還百事吉士欲見王侯及求名譽彌善

何曰求官得行人至田蠶有利嫁娶吉市賈利病者瘥訟不成此卦大吉

陳曰三陽道盛可以有爲而地道亦得盛陽充實所處皆安故曰云云

劉曰濟濟多士以從上也相見懽喜往有尙也此課一陽正位於上而中下皆三陽猶人君有剛明之徳而眾賢從之也庶人得之則爲貴人良朋相助之象占求官見貴婚姻市賈皆吉用兵得賢人求事吉人助光

詩曰貴人相暗助藏用得相宜

莫訝花枝少須知結果遲

第十二恣遊卦【陰陽得位巽風東南】一上三中四下行樂之象象曰乘龍駕驥遊於四方懽心適意行樂無疆顏曰從其心意東南西北而已凡事無所不成行人未至病者瘥易曰時乘六龍以禦天又曰牝馬地類行地無疆

何曰捕盜及失物皆得孕生男市賈有利求婚自合田蠶稱意困者無憂百事皆濟

陳曰上中皆陽下有四陰陰陽相得況人道盛全足以禦羣故曰云云

劉曰乘龍駕驥下順承也遨遊四方莫我敢膺也此課一陽居於上而中下皆當三陽爲龍四陰爲驥各得其所以爲我用宜其遨遊四方而行樂無疆矣占者得之大宜進取惟行人則未歸而在外亦得意也

詩曰獨坐髙樓憶舊遊月明如晝水東流當年有約應無失從此相逢笑未休

第十三憂患卦【二陽隔陰離火正南】一上四中一下孤立之象象曰上單下孤惟姦所圖心腹之疾不可卒除待至陽春乃得自如

顏曰常懷恐懼男有憂喜得貴人救防終無咎也病者二三月方瘥又曰二陽隔於重陰不可救援猶姦臣竊政先及小人此憂患之象凡事小吉行者迍厄

何曰治產不吉爲賊所謀病者瘥遲囚未出用事遲滯此卦防防

陳曰四陰在中人道虛弱之極上下微陽不能扶助故曰云云

劉曰上單下孤陰盛於中也小人間阻志不通也守正待時可保終也

此課上下皆一陽而四陰居中間之小人朋比正道不通之象占事皆有阻隔不利宜以正自守以免於禍此與第五課相似而此之憂者彼以少陰居中有比於陽之志故爲和合自周之象此卦四陰朋比其勢眾盛除之甚難故待陽月我之助至以觧厄也

詩曰成立未安身驚憂常在心

幾回遭險阻何日遇知音

第十四愼徳卦【極陰反位艮山東北】一上四中二下得冦之象象曰天地寛舒小人自如禁令不行盜瞰我廬顏曰羣陰方盛孤陽不生小人道長君子道消當失財物家長憂病至秋方瘥此卦大宜執正不宜求事行人未有期追捕不獲

何曰病者未愈服藥無益官事成大求財利薄居家愼防盜賊此卦防

陳曰四陰在中二陰在下一陽不能制此小人得志之時也故曰云云

劉曰天地寛舒法令弛也盜瞰我廬蔽不能也君子之嗟小人之吉也

此課羣陰一陽中位陰盛下本上應而爲中所阻反爲中比是我之室爲盜所據也占者宜防盜賊居家治產市賈求官用兵出行事事皆防惟逃亡伏竄則吉

詩曰羣凶彌六合日月蔽風塵

循徳從今省猶難免禍迍

第十五行令卦【陰居中位離火正南】一上四中三下破賊之象象曰君命士師討除姦防尋戈張防大有所從顏曰宜爲人驅使亦宜驅使人若自專皆敗也病者有鬼宜祛除之行人未回急宜禳之吉占討賊捕亡必克又曰在內爲姦在外爲凶此卦徵伐捕捉大勝市賈有利求官亦得田蠶婚姻並吉

何曰王者除凶必有所驅官事得解百事無防也劉曰陰姦在中欲間正也君命討之兵力盛也尋戈張防以伐姦也

此課一陽正位於上也三陽盛於下四陰居中𨿽欲間阻而二陽合徳陰慝已露故有君命士師討除姦凶之象占出徵捕亡大勝病者療之卽愈訟者理之則勝行人無恙間阻可通凡事皆吉也詩曰射鹿一時興須憑眾力成

蟠桃今已熟舉目始亨榮

又曰鹿走眾相馳功名在此時

姦雄今已矣四海洽雍熈

第十六將損卦【陰極克陽艮山東北】一上四中四下戰敗之象象曰豺虎咆哮淋淫雨水戰鬭不勝弱兵鈍士爲冦所淩多有亡死

顏曰尅彼益此皆非其理凡事甚難行人當還中路恐怖不宜討賊又曰陰气愈壯君道日防豺虎外冦四靣交通敵難尅也

何曰方伯防邊必被賊盜縱有髙陸橫遭洪水病者困重囚者堅固爭訟用師市賈求官田蠶百事不利此損兵之卦也

陳曰陰類大興禽獸盜賊交爲民害一陽不能制必見傾敗故曰云云

劉曰豺咆水淫陽道孤也大姦協比危不可扶也此課一陽棲於積陰之上故有豺虎咆哮雨水淋淫之象也占事無所不防用兵最忌惟大旱求雨得所用也

詩曰射雉終難獲懷珍未得才

經求並進望足步動危災

又曰勢微防敵冦失道致災危

人事皆如此天時未順期

第十七神防卦【陰居陽位兌金正西】二上一中一下神假之象象曰太乙將兵玉女在旁巫咸先拂除去不祥顏曰家長有女鬼作祟宜觧除之凡事多難行人不還又曰天神尊者有太乙玉女巫咸爲之佐巫咸殷賢臣此卦祈禱獲福求官望事市賈婚姻俱不利

何曰行人應至口舌無害官事無患合得人力宜求福除禍所作得成

陳曰二本陰數反居天位天神之象也下應一中一下必得天人之福故曰云云

劉曰太乙將兵除不祥也陽至陰孤妖不長也此課陰𨿽居上而二陽得朋於下有同心去邪之勢而上陰反爲我用故取太乙將兵之兆玉女在旁巫咸先拂之象占事須有疑難而終得朋友之助以成功病者禳之卽瘥行人還戰鬭勝

詩曰雲淡蟾光暗花開雨半殘

觧除終獲福恬退且求安

第十八將敗卦【兩陰制陽坎水正北】二上一中二下淫蠱之象象曰兩女一夫上下相祛陰气乘陽遂用耗虛顏曰男女相克初婚後離行人須還在路逢盜又曰非玉女內乘太乙以一陽而受制於二陰也故虛耗

何曰所求無益所作未諧行人未至田蠶失望官事難觧百事不吉

陳曰人道孤弱上下二陰皆欲進之兩女一夫淫慝之象微陽不勝故曰云云

劉曰兩女一夫陽陷於陰也亢精卻神以從淫也遂用耗虛憂陸沈也

此課一陽陷於二陰之中陰陽皆少溺於求合而陽不振爲所乘必至耗虛占事皆防

詩曰孤陽防兮羣陰盜兮力旣殫兮將不可耄兮愼兮愼兮宜自保兮

第十九理亂卦【陰竊陽位兌澤正西】二上一中三下抑姦之象象曰天陰雲升陽從下興君子治亂小人畏刑顏曰陰竊陽位如雲之升盛陽在下將登九五除逆禁暴眾邪自消小懲大戒此卦臨人宰制及長吏得之百事先憂後吉

何曰所求不得所作不成執政治亂小人畏刑病者未瘥行人𨿽還無利

陳曰二陰在上盛陽在下交泰之象也三居地位小人無所容於世故曰云云

劉曰天陰雲升龍躍淵也以正去邪如決川也此課陰陽皆不得其位而一陽居中三陽在下有君子治亂以剛決柔之象占臨政治民捕亡討叛皆吉訟以正勝不宜陰私君子得之大吉小人反是詩曰黃金百煉獨全眞白玉三投始見珍韞櫝未爲人所羨自甘肥遁且安貧

第二十未還卦【羣陰制陽坎水正北】二上一中四下流竄之象象曰田荒土虛人民遷居待年之丰乃歸故廬顏曰此卦陰興至極陽不能制田荒人散丰年乃歸病者瘥遲田蠶不利

何曰仕宦無祿行人未還田蠶失利此卦𨿽不吉不能傷人但安貧守靜作福自吉

陳曰二陰在上四陰在下一陽孤弱地道虛損有凶年轉徙之象故曰云云

劉曰田荒土虛不可據也小人異域終不相與也守正以俟必獲我所也

此課陽陷於陰而下位陰盛故爲田荒土虛人民逃散之象然下已老不相求合小人得志旣極必衰而少陰之在上者反與我比所以終歸廬占事有阻滯守靜待時則吉

詩曰口舌致紛攘經營事必傷

若求陰徳助方見免災殃

第二十一戒貪卦【二陰反位震雷正東】二上二中一下神耗之象象曰埋金藏玉自言其貴鬼債不解神不降福顏曰以陽居下爲陰所困故曰埋金藏玉然則自言貴極神不佑之病者有鬼宜急祈禱官事求人乃濟

何曰居官貪財必致殃咎𨿽有財寶必遭盜賊病者未痊行人未歸囚者難出田蠶不收出師不利爲鬼所執言其凶也此卦宜攺過修徳方免

陳曰陽居地位金玉之資也與二相應貪之不已然天位亦陰不能爲福天道虧盈鬼神害盈故曰云云

劉曰埋金藏玉陽在下也鬼道上行福不可假也此課孤陽抑於二陰之下不能有爲而二陰在上又柔懦無立故無福而有憂也占者當以貪戒詩曰恃富因忘本貪過竟失中

欺心天弗佑神道不私功

第二十二安泰卦【純陰不動坤地西南】二上二中二下賁園之象象曰歲富月昌土田開張安如泰山終無禍殃顏曰廣開田疇以俟歲周用天分地終無禍尢其安不動有如泰山也居家吉田蠶大獲病者無苦行人未還

何曰居官食祿財帛自來軍行得地孕生男學問成名此卦大吉

陳曰三位皆陰不至盛極無偏勝相克之象有順樂受福之理與一上一中一下相對皆初陰初陽純和無克故吉

劉曰歲月富昌眾同志也柔順利貞福無窮也安如泰山有始終也

此課三位俱陰得其中正有安居處順不願乎外之象故有吉無凶占家宅田蠶居官市賈諸事皆大吉徵戰得地病者不治自安公訟無咎行人未至詩曰一片中原土春深雨露多

用天因地利安業樂熈和

第二十三昌吉卦【陰陽純吉震雷正東】二上二中三下祿興之象象曰受天之福如日之升少小仕宦爵祿方興顏曰居家求財吉行人未還病者宜禱祀又曰盛陽發動如日之升此近於純吉宜出行不宜幽居竄伏市賈奴婢難得遂意余並大吉

何曰所作髙逺必遂其志病者先苦軍行得勝凡事不宜陰私

陳曰陰上陽下交泰之象而地道陽盛上位二陰爲天神相應相合福祿盈滿之象也故曰云云

劉曰陽盛下興剛決柔也進徳修業承天休也此課二陰居上盛陽在下進而上行如日升之象也占求官仕進大吉

詩曰命達風雲防身依日月光

祥煙浮寶殿明月照金牀

第二十四亨通卦【純陰得位坤地西南】二上二中四下丰財之象象曰富如井泉𨿽用無竭所求遂意懽樂不絕顏曰易之坤厚載物徳合無疆三位皆陰乃無相尅萬事皆吉居家有慶喜事行人卽還財如井泉用之不竭所求者得懽忻無比病者先困後痊

何曰仕宦髙遷治生富贍田蠶倍收吉祥懽樂病者自瘥囚者得出婚姻利合此卦大吉

陳曰三位皆陰而盛有積富貴之資用之不竭如泉之逹故曰云云

劉曰富如井泉獲地利也柔順上行求無不遂也此課下位盛陰與上不相違尅故爲土地肥饒之象二陰柔順在上不妄動作而安其利此所以爲吉也占者凡事大吉

詩曰曉雨初晴映碧溪重重春色上柴扉黃金不盡家殷富何必區區羨錦衣

第二十五憂喜卦【陰居天位兌澤正西】二上三中一下餘慶之象象曰心有所憂耿耿不寐恐有憂患而反福至慶賀忻懽大爲吉利

顏曰初須有憂終則有喜又曰陰居天位非所據也故須有憂而三陽同禦不能爲害此卦先小憂而後大吉故無咎也

何曰口舌無成行人當至婚姻市賈先難後易病者初困後瘥官事始憂終吉失物難尋

陳曰三陽居中人道本盛上有二陰自與下位一陽相應中位與上下不通故先有所憂也然三陽之盛二陰不能間終當得志故曰云云

劉曰陰上陽下位不當也慮患而獲福以剛中也此課陰居上而陽居下不得其位然一陽在下盛陽中處陰弱不能制剛初須有疑終得吉慶凡事始憂而終吉憂虛而吉實也

詩曰孰知成立若升天老去多憂夜不眠忽見故園春色好飛飛蜂蝶閙芳妍

第二十六平安卦【陰居上下坎水正北】二上三中二下決疑之象象曰上下俱安心不生姦坦然無憂勿信流言【此卦前序有驗引以証之】

顏曰心正自吉勿信流言行者至囚者出此𨿽上下俱陰三陽居中初須主有憂咎各安其所俱無悔吝矣百事自如先憂後吉事君結交彌善

何曰娶妻得美女行人在道孕生男病者有見怪異無事官事散田蠶有收軍行市賈百事吉利

陳曰人道方盛上下二陰相應三陽亦自能制之故曰云云

劉曰上下俱柔以中正也剛正不撓眾所與也此課三陽居中而上下皆陰少陰未盛無乖爭而有和合陽剛盛陰不能勝故爲上下俱安之象有吉而無凶也何承天曰此課占婚姻得美女行人在道官事觧散百事皆吉

詩曰雙燕歸南國來尋王謝家

畫堂春晝靜扵此托生涯

第二十七辟惡卦【陽弱陰彊兌澤正西】二上三中三下威徳之象象曰眾人愛我辟除患禍猛犬不噬萬事必果顏曰凡事吉得人助之行人還得財物居家並吉又曰陰𨿽居上非正位也羣陽彌盛能除禍患眾皆愛之此卦與前二卦皆以竊位而居陽徳不虧修之乃吉所憂無苦

何曰公侯方伯必得良佐娶婦必得賢妻病者瘥囚系得出有人救之戰鬭勝孕生男市賈有利

陳曰人道旣盛地道亦盛如有威之可畏辟除邪佞上𨿽二陰不能爲害故曰云云

劉曰謙光在上眾所愛也羣賢輔助保無害也此課陰居上位而不挾其勢羣陽在下剛正無邪𨿽猛犬不噬而反爲我辟除患禍也占事得眾助有成功也

詩曰一龍吐水正當春艸木沾濡盡發新喜得老人親語我窮途從此始通津

第二十八大獲卦【中陽制陰坎水正北】二上三中四下利物之象象曰韓盧逐走不伸步噬在前逐者在後頻頻重獲略不得赴

顏曰三陽處中能制羣小猶猛犬之噬略不得赴言不旋踵而獲凡事前小後大此卦宜捕逃亡求財益丰出獵多獲病者不利

何曰居家吉行人遲病者困囚者滯官事難觧軍行回空

陳曰人道陽盛地道陰盛陰陽相應而又盛積故曰云云

劉曰三陽在中剛道盛也小人懷柔不能尅也𨿽欲跳梁終聽命也

此課𨿽以三陽處二陰之間而少陰在上老陰在下老少異欲惟剛所制而不能爲比故爲韓盧逐之象占者得之宜捕亡討賊求財覓利婚姻皆吉出行有阻系囚難脫病者危篤居家無咎凡占求事則成公事難觧

詩曰世道無荊棘人心勿自嗟

趁名兼逐利勤苦遂生涯

第二十九衰微卦【弱陽下升震雷正東】二上四中一下復興之象象曰聖賢相承微而復興瓞綿綿漸而上升顏曰事皆乖而復合求者必得百事從心又曰陽𨿽微弱志在於正自下升髙猶瓞之蔓綿綿而上眞心從事乃得興微繼絕也此卦主仕宦升遷祈恩福求嗣息皆吉

何曰學問有成行人卽至田蠶有獲市易者有利娶妻賢美仕宦升進所求遂心病者沈睡求神得吉失物不獲

陳曰四陰在中衰弱之象一陽在下善根尙存二陰在上與一陽相應天佑善人之象也故曰云云

劉曰陰盛於中極必衰也瓞綿綿陽來復也漸而上升正道回也

此課以少陽居羣陰之下孤危甚矣然少陰在上老陰居中志不相合小人盛極必自乖違而少陽方興於下彼日衰而此日進如瓞之綿綿而升興衰撥亂之兆也占事吉

詩曰夢入天臺路登山月朗明

異哉春色別重見舊花榮

第三十避災卦【陽散陰極坤地西南】二上四中二下守靜之象象曰夏往秋來寒霜爲災鳥獸毛毨艸木落荄顏曰凡事春始從心居家吉行人未還又曰夏出秋藏陽散陰極故鳥獸毛落艸木色衰君子宜靜處之時不以時務進此卦小凶

何曰仕宦遭橫賊凶徒相害者危困行軍不利官事難觧行人未至冶生失所有口舌盜賊爭鬭之事

陳曰陰盛之時人道衰弱不宜動作禍變相興故曰云云

劉曰夏往秋來陰气盛也艸木落荄靜以守正也此課羣陰用事老陰居中君子道塞之時占者宜退藏守靜不宜求進占事皆不獲所求也病者大困詩曰妄行遭地网輕舉入天羅

謹愼方爲上抽身始保和

又曰天地正荒涼從玆萬物傷

豺狼當道路賢士且潛藏

第三十一發防卦【陰變陽來震雷正東】二上四中三下天澤之象象曰陰極陽生蟄虫開張大赦天下鐘鼓鏗鏘顏曰以陰變陽驚此羣蟄如擊鐘鼔有宥幽圄此受命創制之卦也占仕進大吉婚姻不宜陰陽相傷不和故也

何曰鴻恩俯及萬物丰澤系者觧散仕宦髙遷百事有成治生十倍

陳曰此經亦前後卦相因而互相發也前卦陰極此則二變爲三陽居地位亂極復治之象故曰云云

劉曰陰極變陽剛來在內也蟄虫開張雷出地也鐘鼓鏗鏘徳聲被也

此卦以三陽決極盛之陰如震雷發蟄君子道長之時占事皆吉用時宜布文徳

詩曰陰極方逢泰蟄虫戶始開

三陽宜用事名利亦齊來

又曰天門日射彩雲開大降洪恩布九垓萬物一時沾聖化蒼生鼔舞醉金罍

第三十二病患卦【陰極成滛坤地西南】二上四中四下計窮之象象曰陰滛小病僵僕懷愁仰面望天俯伏低頭顏曰所求不得行人有患又曰陰之爲疾浸淫而起卽不至極故曰小病然僵僕望天不見救者故低頭俯伏憂思而已此卦百事皆凶最宜愼宻

何曰病者不可救囚者罪成行人迍邅此卦不吉陳曰人道陰弱地道陰極病患貧窮之象也𨿽有天神不能救矣故曰云云

劉曰陰盛浸滛愁罹厄也俯伏望天憂轉極也此課二陰窮於下一陰棲於上是爲防兆占病必死囚系不出被圍無救諸事凶

詩曰命蹇兮時違災及兮身疲皇天兮

不我顧嗟我兮疾斯危

第三十三明陽卦【羣陽用事干天西北】三上一中一下小吉之象象曰仕宦及時祿與年期黽勉從事愼勿失之顏曰仕宦及時出處皆宜福祿更至宜謹愼之勿得懈怠病者瘥遲行人須還在路有阻又曰去積陰禦羣陽重明輝華觀國之光以言乎位百事俱泰其餘外事亦可趨時而進婚姻求官彌吉

何曰所求宜取良時病者祈福行人可至囚者求執法可免

陳曰盛陽在上照臨下土人道地道皆一陽有進無退於通達故曰云云

劉曰陽明正位道大亨也君子之仕及時行也此課三陽居於正位而中下皆少陽方升陽道亨通陰邪屏斥仕宦行道當及此時占事大宜進步不可失時諸事吉惟不宜陰私

詩曰東風吹動九衢開和气還從日下來凡事從今皆有喜乘雲一舉上瑤防

第三十四天佑卦【陰陽相宜巽風東南】三上一中二下特逹之象象曰登髙望逺上見天衢玉女孔聖授我靈符永錫難老以保我軀

顏曰得助之象事由女子居家吉利官職榮遷學業大成行人未還必得奇物病者自瘥又曰地位旣正天人合徳猶升髙而視六合且下應乎陰人得其偶神符授我可企而見百歲期頥可坐而登此貴者之卦陰陽得位無相尅傷百事大吉

何曰居宦髙遷娶妻得美女行者道路通病者瘥官事及田蠶市賈皆吉孕生男

陳曰人道地道陰陽相應三陽在天照臨下土故曰云云

劉曰登髙望逺在上處也玉女授符陰相與也中正而應獲天佑也

此課一陽在中上承剛明之君下應少陰之耦其吉無比

詩曰席上珍𨿽貴還當待價沽

運來亨又利凡事不勞圖

又曰彼美人兮君子求兮懿徳貞兮

錫我休兮永保眞兮無失猷兮

第三十五尊貴卦【三陽上下乾天西北】三上一中三下尊貴之象象曰明徳孔光萬壽無疆北斗七星與我衞防得遷祿位代代吉昌

顏曰所求得行人還又曰上下俱陽內外相照非凡庶之所宜此尊貴者之卦也欲見人君猶事北面

何曰仕宦遷階學成才就行師得地軍無損傷病者宜祈天神嫁娶相宜市賈有利行人還田蠶收官事散此卦大吉

陳曰人道旣正地道陽盛三陽在上照臨下土富貴壽考之象也故曰尊貴而利於見貴

劉曰明徳孔光陽道昭也北斗衛防陰慝消也此課求官謀事得貴人之力也墓宅必得吉地居者有動行者有興此貴人之課凡庶人得之亦有非常之喜也

詩曰車前無險阻舟泊自通津

雨露從天降門庭又一新

第三十六宜禱卦【積陰尅陽巽風東南】三上一中四下天賚之象象曰數見怪異要請巫覡祈禱求福災消禍息大小獲安神只之力

顏曰必主見怪凡事初不遂意後皆從心行人當歸必先有信居家者吉又曰以積陰而幹極陽猶端居而視怪異所謂巫覡者應乎上位宜祈禱也能消散禍患豈非神之力乎百事小吉

何曰恐有災厄宜修福禳之或有口舌鬭爭訟詞厄難惡夢怪異前禍後福始難終易吉凶相半惟宜修禳病者祀天神婚姻卒合內外有應故也

陳曰一陽在中人道孤弱天三地四自相照應是神只著見之象也故曰云云

劉曰數見怪異心有所疑也家有老鬼力不能治也告於神明保無虧也

此課陰積在內而上位盛陽故主中位而言占者得之家宅有見怪之事宜禳之病訟亦宜禱求凡事前憂後吉

詩曰愁來未必堪憂來暗裏防

若逢寒共暑方可脫災殃

又曰災異致危傷羣陰卻勝陽

但祈天眷佑老稚得安康

第三十七送貨卦【陰獲外陽離火正南】三上二中一下丰利之象象曰客從南來遺我良材寶貨珍玩金碗玉杯顏曰主有人送物來居家吉行人還得寶及財物又曰以陰處中應乎外陽有朋逺來不亦宜乎南者陽位故曰南來寶貨珍玩貴人之資也金碗玉杯良宴之具也

何曰嫁娶吉所求得病者瘥市賈有利官事散行人至此卦大吉

陳曰一與二相應而一陽居地富有之象也三陽在上陽明下照故曰云云

劉曰客從南來剛柔應也金碗玉杯以將敬也此課少陰居中一陽爲比於下而盛陽得位於上陰以柔順應乎外陽故必得珍貨之南來下者三爲離離南方也金碗玉杯者下一爲幹幹爲金碗玉杯之象也初者上之應而與中爲耦是受客之遺也占者求財婚姻百事大吉

詩曰金穀紛紛花正開羣仙縹緲集瑤防傾銀注玉驚人眼共醉春風日防回

第三十八無難卦【陰不乾陽艮山東北】三上二中二下安農之象象曰土地平安無有艱難大宜種作利用往還顏曰下位不幹於上故曰土地平安播種旣宜市賈有利仕宦升進占病無咎行人平安早晚卽至婚姻合居宅吉

何曰求者遂心病者難瘥官事無憂大吉

陳曰中下皆陰未至於極地道純美而三陽照臨陰陽和暢丰稔之象故曰云云

劉曰土地平安柔居卑也無有艱難心無疑也上下無姦孰不宜也

此課剛陽在上而中下協順故土地平安而無艱難則動止進退俱無所阻矣占事無不吉也

詩曰海闊雲開驛路賖彩鸞銜詔下天涯生民樂業安如堵仕進功名世所誇

第三十九恭和卦【陰陽承順離火正南】三上二中三下和睦之象象曰在上方宜下人供職室家和諧大小同力有志不違所求者得

顏曰陰居中位承順之象故曰下人供職此卦合得羣下之力所求皆遂

何曰姻事吉夫婦和合居宅平安行人將至營業田蠶有利孕生男官事無害出軍大吉

陳曰人道柔順上下三陽必主充實家道方盛之象也故曰云云

劉曰陽剛在上下以直也健順相承下供職也家室和諧求無不得也

此課居官處家行軍治業婚姻市賈無所不利所求皆吉也

詩曰喜气滿門庭家中沒蹇迍

貴人靑盼處從此轉通津

第四十違克卦【陰陽違克艮山東北】三上二中四下背戾之象象曰下不從上中不制外上下違尅紀綱亂敗何曰所求不得所作不成病醫無效行軍不勝行人未至官事相纒牢囚難出如入死門凡事不吉未宜變動正月占得吉餘月並凶

陳曰人道柔弱不能制在下之羣小上有三陽而中下陰盛故曰云云

劉曰下不從上陰盛行也上下違尅以相淩也紀綱亂敗終不能勝也

此課上下相尅而柔處中不能制羣小又不能以正從上其勢必致亂敗占者百事皆凶

詩曰逢山須避險遇水且懷憂

歸到鄕關者須知兩尾牛

第四十一貞壽卦【純陽三應干天西北】三上三中一下隠徳之象象曰商山四皓養性行道呼吸元气所得不老顏曰此卦𨿽純陽而以下位爲主近於嘉遁之象所以養其純粹者也萬事以安貞吉惟婚姻不利純陽故也

何曰仕宦髙遷田蠶宜早行人卽至官事觧病者自瘥市賈居家百事大吉

陳曰三居上中二位相應一陽在下不能上進賢人在下之象也無所作爲隠居養壽而吉故曰云云

劉曰商山四皓以明處幽也呼吸元气可優防也此課重陽居上二位天下文明之時而以一陽居下惟商山四皓可以當之占者得之宜安居守正以享康寕之福不宜進求於人也

詩曰采蕨飡松絕世塵白雲流水萬年春九重丹詔非吾意成性存心獨養眞

第四十二剛長卦【陽處陰上巽風東南】三上三中二下同心之象象曰二人同心俱爲表裏共處一國遞相唇齒顏曰此卦得必由人失亦由人不由於已也又曰二陽共處一陰之上陰𨿽無力陽乃發生各無相尅故曰二人同心居家及餘事吉婚姻小咎病者遲瘥行人未還必有信至

何曰君臣具體朋友同志市賈有利孕生男田蠶小吉官事有人救防病有祟宜醫療也此卦無患大吉

陳曰二陽在上一陰在下上下同心然一陰二陽必有得失利在和同故曰云云

劉曰二人同心以重剛也柔順處下無所傷也遞相唇齒固籓墻也

此課一陰居重陽之下柔順而無違尅二陽在上同心行事俱爲表裏共處一國之象也唇齒相依不可缺也占兄弟君臣夫婦朋友交際之事無不吉利不可妄有猜疑居家市賈大善有讒言不可詩曰兩意相投處天時復變通

時來萬事遂目下莫悤悤

第四十三彊盛卦【三陽極盛乾天西北】三上三中三下眾輔之象象曰眾盛復彊旣富且昌利用建功莫之禦當【此卦後序有驗】

顏曰此卦三位各有三陽可謂盛極故建功立事皆莫能阻凡事宜直道無私愼勿隨邪吉

何曰此卦旺相孕生男行人立至經營有利田蠶倍收漁獵可獲鎭戍者境內淸靜居宅安穩病者安官事散移徙吉興師得勝諸事大吉惟婚姻不利也

陳曰三陽位極富彊有力略無陰弱以間之故曰云云

劉曰三陽同徳盛復彊也建功立事孰能當也此課三位俱陽剛健盛大富昌之極故宜建功立事占者得此大宜動用行運最吉惟占婚姻則不利以純陽也

詩曰已過危橋百事安何須過慮有艱難蛟龍得意興雲雨一上靑霄便不凡

第四十四佳麗卦【陰位得令巽風東南】三上三中四下宜陰之象象曰靑牖紫房中有姬姜容顏麗色芝蘭吐芳顏曰陰位興隆事由女人病自瘥所求得又曰純陰在下上應天人質气鮮香若芝蘭也百事皆泰行人卽還婚姻最善萬事皆吉人皆向慕也

何曰此內貴之卦謀望與訟遇有人力及內貴僧尼道人吉居家出外財利有慶萬事皆泰也

陳曰人道富盛而有盛陰在下以相應富貴之家婦人寵盛之象也故曰云云

劉曰重剛在上陽道光也羣陰下承象姬姜也宜爾子孫必蕃昌也

此課羣陰𨿽盛而處下位陽道光明於上柔不敢幹遂爲正應其占百事皆順行人卽還婚姻大吉交好彌善疾病不死承天曰此課系陰若占陽事則不吉也

詩曰一朶花枝艶更芳淸香馥鬱透蘭房因風吹送終成笑好問筵前醉幾塲

又曰采藥天臺路轉迷桃花流水赴佳期春風啼鳥多情思寄語劉郎且莫歸

第四十五得祿卦【陰居陽下離火正南】三上四中一下興運之象象曰君臣易位方興大利驛馬行晝人得自恣顏曰遷移吉諸事利求必得行人未至當有音信病者宜出避之或許祭祀酬之則吉又曰一陽在下羣陰居上故曰易位方興功業因人以濟故曰驛馬此卦凡事初不諧後有慶

何曰在位必遷美職事事吉利水陸行人俱回治生十倍孕生男娶婦得佳偶

陳曰人位陰盛一陽在下易位之象然三與四相應人位得天助故曰云云

劉曰君臣易位陰乘陽也驛馬自恣失所從也此課四陰居中而一陽居下是謂君臣易位而況一陽爲其四陰所乘三以剛健處外不能顧君而反與羣陰爲比圖興大利驛馬行晝恣意自爲其凶極矣此與十五課正相反參互觀之可以知作者之意

詩曰如舟濟巨川如旱望霖雨

四海同一家明君得良輔

第四十六凝滯卦【羣陰內隔艮山東北】三上四中二下不定之象象曰意有所規恐不得施進退猶豫不知所爲顏曰凡事進退不定則事不專不專則不成也又曰陰居下位上應於陽欲有所爲羣陰內隔故猶豫也然自彊經營終亦有獲百事無初有終

何曰所求不得所作不成治生不利仕宦者退行人迷惑訟事成病凶疑惑之卦也

陳曰人道陰極上欲應三則下有二以牽制之進退不可故曰云云

劉曰意有所規應在下也恐不得施小人阻也進退猶豫不能處也

此課四陰居下位上應於陽而爲中間四陰所隔於是疑不能決而憂患生矣占事迷惑進退百事不利

詩曰進退事難成憂疑轉誤人

要知亨泰日直待一年春

第四十七惡消卦【羣陽尅陰離火正南】三上四中三下吉臻之象象曰日出東隅炎炎赫赫中有妖氛反受薫炙羣陽破陰禍患觧釋

顏曰中有盛陰故曰妖氛內外純陽得薫炙矣凡事先乖後合

何曰官事不成有人助之囚獄自觧病者先重後安行人卽至市賈求官百事前不如意後獲其吉

陳曰人道陰盛而上下彊陽皆能制之有邪讒畏正人之象自然退散故曰云云

劉曰炎炎赫赫上下明也妖氛則衰不能成也羣陰破蕩人道行也

此課以兩剛陽攻一盛極三陰始難用力終必成功占事皆吉𨿽危無咎占陰私事則不利也

詩曰欲進又徘徊心危事不危

水邊人指引名利得榮歸

又曰羣陰方蔽盛天日已開明

大闡維新化乾坤自此亨

第四十八上正卦【陽逢陰制艮山東北】三上四中四下聖治之象象曰上有賢君下有讒臣日月明照不見暗塵顏曰三陽在上賢君之象也日月𨿽明不照暗塵居官在家者吉是非不成姻得良配病者無危

何曰陽徳上明眾陰仰應日月𨿽照暗塵猶起此卦多悔若官事求下吏方免病者進退行人未還求官彌難婚姻吉陰陽有慶故也

陳曰三與四相應有君臣諧和之象且陰陽各極其盛然積陰之中有陽光不燭之地君道無虧故曰云云

劉曰陽剛正位有賢君也積陰在下若暗塵也壅滯未決志不申也

此課𨿽以陽剛居上位而中下皆陰邪不正共爲蔽塞有君而無臣故不能行其志占者多悔惟婚姻有應吉此課吉凶相半

詩曰惟英乃剛惟哲乃明一人執正

羣邪不興徳式中兮聿保其眞

第四十九孤貧卦【羣陰蔽陽兌澤正西】四上一中一下逢難之象象曰出溫入寒被薄衣單去我慈母罹此橫愆顏曰一陽在下羣陰所蔽若去所恃而遇彊讎此卦大宜攺作逺行未還病者有加離別之象也

何曰仕宦無進治生無利居住孤弱窮守死地囚者難出病者難安所爲皆不稱心婚姻無終始也

陳曰人道孤弱地道又薄四陰在上乏陽和之照陰陽不相應故曰云云

劉曰被薄衣單卑而孤也陰盛上蔽無與爲徒也此課一陽處於盛陰之下而不爲應如孤子然四以陰邪居上猶孀婦之視孤子其困極矣占病危厄行人淹困仕宦乖蹇營生不遂行軍不利凡事防詩曰陽和欠發育冷落不成春

好似巫山夣徒然惱悶人

第五十潛龍卦【一陽制陰坎水正北】四上一中二下時之象象曰舜躬耕田至於歷山土沃年丰歲取十千顏曰凡事始於三四月成於八九月吉又曰潛處躬耕以應丰年若非虞舜其孰能之卦與幹初九爻同保身隠處可以內修君徳事無大小任道則可難以營求病者至秋末方好

何曰宜田蠶所求得市賈有利居家富行人卽還孕生男婚姻合百事吉

陳曰一居人位二居地位陰陽相得四陰在天有雲雨象故曰云云

劉曰積陰在上窮無與也徳盛而應以下處也時至而興莫能禦也

此課𨿽以一陽處於羣陰之中然上陰極盛其道已窮少陰在下與我爲比上𨿽不顧而下有應故取舜耕歷山之象𨿽不爲父母所愛而至徳終升聞也

詩曰運至時亨泰憂心已觧愁

十分堪進用事事可優防

又曰耕鑿宜安計功名自有期

志堅能忍性非聖孰能之

第五十一益友卦【下陽上陰兌澤正西】四上一中三下攸往之象象曰客有王孫來叩我門語我福慶往得防恩顏曰有人相呼方可往也或有呼而不往亦非喜也言宜往者若行人在外呼之則還又曰以內應外不在於內而志在於往中位有助故也有客之貴者其惟王孫乎此卦婚姻及時求索彌善

何曰田蠶收病者安官事散行人至求官見貴必得招引百事遂吉

陳曰三居地位賢人在下之象與上四陰相應而一陽同類可以引進同升故曰云云

劉曰王孫叩門應在外也往得防恩必有助也此課窮陰在上盛陽在下陰極而有求陽之意故爲來叩我門之象王孫貴盛之人也中位少陽不與我爭而爲我助故往必有慶也占事宜進必有貴人之助病者當遇良醫用兵有來應者事事皆吉詩曰時至圖謀事事成天恩欲到信先臨從來未遂平生志今日逢君始稱心

第五十二姦長卦【羣陰制陽坎水正北】四上一中四下多難之象象曰契濶離居反復多阻凡百事不利所爲不舉顏曰一陽居中不能獨濟羣陰相庇反復見害所爲之事多不遂心反見惶怖以一陽不能獨濟也須退藏於宻難可獨全且須守舊未易新謀

何曰水陸行人翻倒破敗病者不安囚者不出居官宜請假此卦大凶

陳曰一陽孤弱處下上羣陰之間而不相應有坎陷之象小人道長姦邪並興家邦不寧故曰云云

劉曰契濶離居因無與也旣孤且稚又何能舉也此課孤陽防於積陰之中不可振舉凡百事皆防詩曰淹畱嵗月未能歸事欲成時意轉非老去窮愁因命蹇勸君莫恨世情微

第五十三神助卦【一陽獨存震雷正東】四上二中一下否極之象象曰四師二巫對向仰頭天神下來觧釋系囚患害除愈實獲天休

顏曰萬事觧釋重陰在天鬼气有變一陽獨存除患消災非天神孰能應此乎百事初凶後吉

何曰與人共事吉婚姻合囚觧病瘥行人立至孕生男田蠶薄收寃讎自釋

陳曰四陰在上鬼神煩雜二中一下自相應也蓋一陽居於地位有善根爲主生意不絕天神降以福故曰云云

劉曰四師二巫陰盛上行也天神降福困極而亨也此課陰盛上處鬼神像也少陰居中同類相暱師巫象也一陽𨿽微不能自振而少男少女求則必合故爲我祈請於上而降福除殃則彼之盛而在上者非鬼而爲天神矣否極而泰之象也占事托人得力困而後吉

詩曰天雨布如霖汪洋徳澤新

枯根蘓困滯一日便通津

又曰精神感天地陰气自消融

獨借扶持力皆因造化功

第五十四觧祀卦【積陰無陽坤地西南】四上二中二下承先之象象曰冢墓髙丘鬼神上逰宜祀禳之可得無憂顏曰積陰無陽其髙崔嵬冢墓之象鬼神道盛誠心祭祀方得無憂

何曰有許人物而不與與之則吉或見怪宜祭祀丘陵鬼神吉病主古墓伏屍爲禍宜觧孕生女行人在外有陰人相助至夏自還此卦平平

陳曰積陰在上而中下皆陰此鬼气充滿之象陽气已絕人道無救急宜請禱故曰云云

劉曰冢墓髙墳鬼气盛也急宜祀之順受命也此課四陰在上而中下皆少陰無陽故爲冢墓髙墳之象惟恭順敬奉可以免禍占者不宜爭競凡事以柔順正直處之則吉

詩曰不必論窮通當憂疾病中

但將陰徳報造化有深功

又曰命旣苦乖蹇不必嘆途窮

撫育恩須報神光自感通

第五十五抑災卦【一陽制陰震雷正東】四上二中三下禳禍之象象曰金精欲起賴得元士左手抑之乃獲息止顏曰金西方少陰之位主戈兵殺害之事元士大人也左爲陽言陰气欲動而爲害大人助之抑以左手害乃消滅陽能制陰也此卦有憂不成極亂

何曰此卦出處謀望先憂後喜凡事得大人助之乃吉

陳曰四在上二在中陰气自上而下兵戈欲起之象三陽在下可以安眾而與四相應得天之福故曰云云

劉曰少陰上行金精起也三陽制之獲息止也此課窮陰居上而少陰在中二爲兌象故曰金精三陽在下與上爲應少陰不能用事左者陽也凡事得大人助之先愼後喜也

詩曰幾年豹變藏深霧一日鵬摶直上天若得金方人借力自然榮貴在當年

又曰疾風知勁艸板蕩識忠臣

借此匡扶力乾坤物又新

第五十六祈享卦【陰極上下坤地西南】四上二中四下宜禱之象象曰宗廟祭祀凶禍消止福來及門殃去萬里顏曰羣陰在上宗廟之象官事散病者瘥夣寐顚倒凡事宜祭祀求福祈神則吉也

何曰見怪及凡事祭廟求福乃吉孕生女家宅防火燭

陳曰天人之鬼交集人道陰弱此鬼气生病之象𨿽祭祀求觧後必有災故曰云云

劉曰宗廟祭祀神所憑也敬以承之福無殃也此課上下皆四陰上爲宗廟下爲丘墓而二以少陰居中位如人之奉神鬼恭敬順承不失其禮則受福而無殃占之者吉

詩曰棹無一腳難安實鼎有二足立應難所望所求終費力切宜祈福免傷殘

又曰孝以動天誠以感神來享來格

福裕後人

第五十七從心卦【眾陽尊陰兌澤正西】四上三中一下復泰之象象曰靈在上下無讒人百事通流皆得歸眞顏曰凡事從心得人助之又曰陰居上位眾陽所尊禍去福來事由祭祀此卦祭宗廟大吉家門安泰永保無咎

何曰孕生男行人立至口舌病宜祭祀求福則瘥田蠶收大吉利秋宜用事

陳曰羣陰在上而人道彊盛陰陽相得更一陽在下所處皆安故曰云云

劉曰云在上陰上升也下無讒人陽道亨也此課四陰在上而下二位皆陽故爲靈之象三中一下各當其位陽剛無陰無讒人也是爲百事流通之象占者諸事皆吉行人卽至

詩曰名利尋常事爭如未易圖

時來兼運好不用費工夫

又曰神像居尊位人心且順時

自然歸正道猶賴眾扶持

第五十八得失卦【陰暴陽存坎水正北】四上三中二下勉彊之象象曰失我寶珠乃在天衢不意盜賊隠匿所居賴得鳥爲我逐祛風靜波息還復我廬

顏曰凡事初被抑鬱後必從心因人致物則不得久凡事如此又曰陰𨿽在上陽得其位縱令陰賊肆暴竊我奇貨賴得陽存終翦姦慝如彼鳥以逐惡禽風波靜息可返舊廬此卦先凶後吉

何曰初抑後通萬事如此田蠶有利孕生男

陳曰上下皆陰偏勝於陽然人位彊盛彼不能害況上下中相應失者可得足制彊敵

劉曰失我寶珠陰上窮也

此課四陰窮於上而二陰長於下故爲失我寶珠而盜匿所居之象然三陽在中與上爲比少陰柔弱不能尙之終不爲害占者初否後泰假助於人而獲吉也

詩曰舒眉轉目黃金露舉意江山顯舊廬鉤在水中魚未獲絲頭忽見一明珠

又曰塞翁𨿽失馬禍福豈由人

得道須多助門庭又一新

第五十九救助卦【陰極陽剛兌澤正西】四上三中三下復初之象象曰司命來下省察籙圖算命未盡橫被無辜卽命扁鵲以發玉壺賜藥一丸乃得活蘇

顏曰病者宜服丸藥所求得行人還

何曰司命天神也𨿽有眾陽重陰蔽之有若無辜溺於橫禍天神命扁鵲救之其禍乃除此卦因禍致福病困不死官事主有文書紛紜然後得理亦自休散此卦先凶而後吉

陳曰中下二位陽過於盛過則爲災四陰在上能與三相應以柔濟剛陽不至亢故曰云云

劉曰陽蔽於陰大無辜也重剛上行終不可污也此課中下純陽四陰在上故有無辜被困之象然陽方盛𨿽一時受抑終不至於沈沒又況陰極必衰陽道正盛當得天神助之占事先困後亨因禍得福病者𨿽憊而不死用兵險而獲勝凡事皆先憂後喜

詩曰慶事天來足可知功名成就有其時愁人眉展醒人醉一日生光萬里輝

又曰人生修短隨時化禍福由來命使然倘得修身存大道從教平地遇神仙

第六十大同卦【三陽破陰坎水正北】四上三中四下通暢之象象曰天衢坦坦五逹六通我行其中乘雲駕龍【此卦有驗在前序】

顏曰三陽處中位尊徳盛我則陽也天衢通逹雲龍乃從乘而駕之指揮六合干之九五凡庶遇之則不勝而反致凶也佐輔明時亦獲無咎也

何曰日出東方照我北角餘光所燭延及幽谷一云黃鐘建子陽气乃滋漸向太和六合吟嘻百事從心所爲皆吉

陳曰三陽在中人道全盛上下四陰皆相應也天與之人與之是謂大同故曰云云

劉曰天衢坦坦柔不勝也乘雲駕龍位正中也此課上下老陰不能有爲而三陽居中剛明盛大無往不可故有天衢坦然五逹六通之象占者得之可以正邦國安黎庶除殘去暴無所不可

詩曰雲散月當空牛前防後逢

張弓方抵垜一箭定成功

又曰位尊徳盛四夷咸從君子治亂

小人乃凶

第六十一沈醫卦【羣陰蔽陽震雷正東】四上四中一下防存之象象曰綿綿視息無有气力仰面呼天低頭俯地求之不通見之不得

顏曰惟有一陽淪沒地下羣陰翳之低頭俯地餘生幾何此卦大凶病者致困田蠶失望經求無利逺行逢盜

何曰凡事非其所知嘆息而已居官處私口舌是非旣深惟當謹守閒退或出千里可免官事難觧病者難安所爲不利

陳曰上中二位陰過於盛過則爲殃一陽在下僅存喘息故曰云云

劉曰綿綿視息就淪沒也低頭俯伏窮無告也此課一陽翳於重陰之下困極之象占病必死戰必敗亡囚難脫訟不勝凡事不吉

詩曰依舊方成吉交爭必致刑

寧心還守待莫羨別人榮

又曰進步多顚躓爭求致禍危

餘生徒嘆息貧困事難爲

第六十二陰長卦【純陰不應坤地西南】四上四中二下防衰之象象曰重陰在上鬼气浮防中庭水深堂下行舟顏曰重陰之卦內外不相應官鬼之災並屬於陰凡事如此凶衰之象𨿽內外不相應官勢助之反吉

何曰行人逢賊凡事不利陰謀口舌切須愼之一本云啟之卦凡事小吉堂前流水堂下行舟惟宜求雨昔張南軒占雨遇此語

陳曰三位皆陰又復增長陽气必絕中道而止不可有爲故曰云云

劉曰重陰在上陽道塞也中庭水深憂沒溺也此課純陰無應災禍之象占者得之陰人盜賊爲害病者大凶有陰謀咒咀官鬼口舌百事皆凶惟祈雨吉

詩曰陰小須防謹門庭亦未寧

家中多嘵聒口舌暗中生

又曰積陰爲厲雨淫淫洪水連山陸地沈大禹不施防鑿計蒼生何以洽歡心

靈棋經卷上﹤子部﹐術數類﹐占卜之屬﹐靈棋經﹥

欽定四庫全書

靈棋經卷下

靈棋卦斷下

第六十三遁世卦【陽光失位震雷正東】四上四中三下困極之象象曰困於凶禍閉門獨坐人徒分散無可取火顏曰陽气失位無與爲故曰獨坐火陽類者也烹炊所資羣陰隔之無由取也居宅禍敗凡事不得稱意婚不吉無後行人未還病不安此卦大凶切宜愼之

何曰病不安官事不觧家道循舊事愼陰謀市賈無利行軍失律

陳曰三陽在下賢人在野之象羣陰在上小人道長不可自見故曰云云

劉曰困於凶禍陰乘陽也無可取火幽不能明也此課陽失位而無徒陰上行而黨盛占者得之當有無妄之災大防課也

詩曰運蹇實堪悲憂愁春復秋

且謀西北避身外莫營求

又曰徳孤無鄰孰爲可親君子失道

小人進身

第六十四眾凶卦【純陰同見坤地西南】四上四中四下泰極之象象曰眾禍暴至凡事不利疾病系官動有顚躓顏曰三位皆陰黒曜共臨凶禍必臻出處黙黙都無吉利

何曰此卦皆陰病者彌凶所求不利百事不遂陳曰十二者天地之極數也生意不絕不可復返故曰云云

此課一百二十四卦之終萬化之所止也其凶可知劉曰至陰無陽窮之極也動用顚躓無所用其力也此課三位皆窮眾凶俱發所爲皆險阻待斃而已也詩曰百尺竿頭路已窮尋思無計轉飄蓬只知釣工鱸魚白不覺翻身入浪中

又曰山窮路轉迷水急船難渡

莫事剛彊爲出處遭艱妬

第六十五苦節卦【二陽孤立乾天西北】一上一中幹陽之象象曰居貧辛苦無有門戶出入局蹐立錐無土顏曰迥然不羣獨居於位外不相應內外所居貧苦艱難局蹐而已此卦百事不利

何曰居無依憑故云立錐無土病者沈困所求不遂官事難觧逺行逢盜急宜祈禱

陳曰孤陽無應地道空虛貧窮之象也故曰云云劉曰居貧辛苦無以爲家也出入局蹐亦可嘆也此課上中孤單而無下位故爲貧寒無土之象也占事皆凶

詩曰防云易散固難畱寂寞黃昏事可愁惟可陰功暗相合也須憔悴帯心憂

第六十六懽悅卦【陰陽得合艮山東北】一上二中配偶之象象曰夫婦相親無有他人對膝而坐甚有懽忻顏曰剛柔相應和恱之象百事和諧婚甚吉市賈有利

何曰居宅平安所求皆得凡事從心田蠶大收官事散病者安行人還吉之兆

陳曰陰陽相得夫婦之象也故曰云云

劉曰夫婦相親室家宜也對膝懽恱以自娛也此課𨿽無下位而上陽中陰得其匹偶又無間害占之者居家出外婚凡事和順吉也

詩曰兩重天上喜眉眼一齊開

寂寞淹畱脫從伊展異才

又曰乾道旣立坤徳柔兮彼美孟姜

君子求兮永與偕老同匹休兮

第六十七方遂卦【二陽得位乾天西北】一上三中生成之象象曰處得其位事得其意定意安心福祿方至慶賀忻忻長爲我利

顏曰三陽居中一陽應之獲其序矣百事諧吉何曰凡事從心婚姻和合官事觧散居家福樂官職髙遷病者勿慮有人來醫求財得行人回凡事吉

陳曰人道陽盛下上無尅生意油然故曰云云劉曰陽道方亨處得位也上下無姦保福利也此課得其位占事皆吉

詩曰驟進徐行自有程月沈西海日東升運來何必勞心力風送江湖萬里淸

第六十八鬼伺卦【陰竊中位艮山東北】一上四中憂病之象象曰食不入口气不出鼻心腹煩結使不得寐顏曰陽弱陰盛羣陰處內不順於陽故至患害何曰病者不吉囚者難出理宜自責勿怨他人逺行逢賊舟行遇風水之患百事皆凶

陳曰四陰方盛一陽不應鬼气充滿之象故曰云云劉曰一陽四陰志不通也心腹煩結病在中也此課羣陰據於人位而孤陽在上無與爲徒上下不順息气不通愼防陰賊出行憂風水盜賊占事皆凶

詩曰同須防有是非從來相好變乖違當時貫朽空存坐江上萋萋艸正齊

又曰元气轉散精神恍惚能有扁鵲

命免傾覆

第六十九遲吉卦【陰陽反復震雷正東】二上一中終利之象象曰托人以事日望其意乃至於今方獲嘉喜事須淹畱終遂其吉

顏曰位須反錯交有其援以事托人終獲其吉柰緣身位孤防不能自逹故淹畱乃吉

何曰托人以事但莫厭遲晚乃從心也外有喜慶凡事遲吉

陳曰陽主速陰主遲上中二位本相應然在上位陰柔應我稍緩故曰云云

劉曰托人以事未獲也淹畱遂吉終有得也

此課陰陽𨿽比而上下交錯身位孤微不能輙逹故久而後通凡事先憂後喜終遂所求不宜躁急也詩曰前程自有丰隆日謀計終能稱我情更得貴人靑眼顧一時春色滿門庭

第七十戒愼卦【二陰對中坤地西南】二上二中憂離之象

象曰𨿽安猶危𨿽吉猶悲常恐分別不得相隨顏曰二陰對居陽位全無志不相偶常若分離此卦所爲不利婚難合純陰故曰凡事平平必須戒愼

陳曰兩位陰弱而志不相應有分別之象故曰云云劉曰𨿽安猶危家室空也常恐分別誌不同也此課二陰居外而無家室自以安而不知其危且又志不相偶無所依托占者得之所爲不遂家道消之常有憂而不能釋也

詩曰萬事不由人悲懽在一身

防防兼杜漸處治莫因循

第七十一大成卦【正陽處中震雷正東】二上三中和好之象象曰過我阡陌駕車轔轔厥寶伊何黃金白銀常使丰足永不憂貧

顏曰陽位居中志應乎外元亨福祿不憂其貧此卦吉謀望遂卽有喜慶

何曰或因人來得物或往求人得財百事和合病者安行人至大吉之卦也

陳曰人道陽盛二位相應富足之象也故曰云云劉曰過我阡陌剛柔應也駕車轔轔位中正也永不憂貧大有慶也

此課占事皆吉但無地位占產之業皆不利於家鄕而利出外凡無下位之課大抵如此

詩曰受天之祿必降禎祥務本不溢

守之乃昌毋怠毋驕永保安康

第七十二扶危卦【正陰居中坤地西南】二上四中守節之象象曰聖人彬彬其形若何賢良內應先哭後歌又曰昨日出行與禍相當流矢中我目淚汪汪

顏曰聖人所以異於人者以其文質彬彬然後爲貴也此卦先憂後喜欲見人君求官祿無始有終

何曰行處不吉或遇兵冦被射中目行人不來病者困極官訟難散是非啾喞求禱乃安不宜乘船守舊獲吉

陳曰在上陰弱下位落空羣陰居中無地可立危亂之象也支危守節所以勸戒然未見其人也象辭聖人彬彬賢良守節與卦象不合趣別本曰昨日出行與禍相當流矢中我目淚汪汪有凶無吉之卦也此語當是

劉曰出行遇禍陰據於中也流矢中目亦上窮也此課上中俱陰旣無下位又非匹偶自相傷賊占者得之當爲陰小之所淩犯官事難觧行人憂盜用兵傷敗婚姻不諧凡事凶

詩曰雲橫山際水茫茫千里長途望故鄕蹇厄事來君莫恨倚門惆悵立斜陽

又曰天生聖賢抱道無位周流四方

以道爲貴文質彬彬拔乎其萃

第七十三福流卦【三陽在上干天西北】三上一中得天之象象曰遭遇不泰今遇泰防非但一時防及累代顏曰三陽在上物莫能侵君明臣良小人退位可以致福慶也此卦初縦有憂後則有喜居家吉利事始從心祿位方得行人還病者安所求大吉

何曰事始有憂後自致福利見大人財物倍獲官事散行師防音信文書至惟婚不利

陳曰人道旣正天道陽明照臨在下受天之福故曰云云

劉曰遭遇不泰先有憂也今與泰防卒獲所求也此課上中俱陽而無違阻志同道合可致福慶得天之象凡事先悔後喜

詩曰風波今已息舟楫遇安流

自此功名遂何須嘆白頭

第七十四晚就卦【陽列陰上艮山東北】三上二中有兆之象象曰擔耒躬耕四月舉趾黽勉趨時禾黍靡靡顏曰三陽居上列陰正中位得其理也以時播種而有多利四月正陽禾黍始茂田蠶吉利

何曰凡事吉利但少遲耳居家逺出求財大吉出師勝行人至卦象無尅四月以後宜用事

陳曰人道陰弱未能速成然三陽在上受天之福故曰云云

劉曰以陰從陽位正當也躬耕及時遂所望也此課三陽得位而陰從之順而不違之象但無地位必勤力及時乃能有獲

詩曰前程有路休嫌遲沙裏淘金待別時淘盡泥沙金始出兩重名利兩相宜

又曰農者躬耕在勤有成播植以時

百谷丰登旣飽旣醉樂不可勝

第七十五事君卦【二陽相生乾天西北】三上三中合徳之象象曰明君在上下無姦慝朝服濟濟無假黜陟顏曰上有明君下有賢臣故無姦慝而濟濟焉有倫序也此卦大吉宜得位祿之吉

何曰初憂後喜臨官彌善囚人得出百事吉利印信文書官事得貴人力田蠶孳畜倍利軍行大防但不利婚姻

陳曰天人純陽君明臣良之象故曰云云

劉曰君明臣良無姦慝也朝服濟濟不宜多易也此課重陽居君臣之位無陰小人間已得其至善凡事皆吉宜守舊不宜更攺惟占婚雨澤則不如意

詩曰頭角低昂坐出云爪牙方就免艱辛從今再逐雷霆化須化人間天上人

又曰唐虞治世君臣都兪四嶽逹聰

百揆允謨三載黜陟邪惡永除

第七十六必得卦【陽陰相應艮山東北】三上四中收利之象象曰韓盧逐兔飛鷹捕雉無往不得其獲足視顏曰三陽在上陰居其中內外相應順序之象也走狗飛鷹無往不獲此卦尢宜田獵討捕求官望事皆吉利

何曰官事散田蠶收印信文書速至軍行大捷又曰志須初大終小失亦無害也

陳曰陰陽皆盛上下相應故曰云云

劉曰韓盧逐兔陽乘陰也其獲如此大得禽也此卦大宜捕賊治產求官也

詩曰一片荊山玉須憑巧匠求

琢磨成大器終得遇王侯

第七十七雪恥卦【陰蔽防陽震雷正東】四上一中負乘之象象曰擔餉入田不見耕夫盜烏無狀啄我幹脯挽弓射之中其左羽

顏曰身位孤微重陰所蔽事與災防故曰盜烏啄脯然陽之爲體自防至著終當尅防以雪前恥

何曰因與人物故致私憾此卦有憂逺行行人未至有凶田蠶薄收所求不利婚不成官事未解終得貴人力救可免大禍

陳曰人道孤立羣陰在上易曰負且乘致寇至寇謂陰也然人道旣正終當勝邪可以雪恥故曰云云

劉曰不見耕夫防薈翳也力小任重致寇害也射之中羽是亦克防也

此課重陰居上防陽在中顏防明曰身位孤防爲陰所蔽事與災防故曰盜烏啄脯然陽體自防至著終當克防以雪前恥也按此當有姦盜終必敗獲出師先敗後勝也

詩曰防頭不見路行人獨坐幽未辧明山下水深舟未發圖謀進用卒難成

第七十八戒進卦【羣陰反位坤地西南】四上二中宜退之象象曰醉中鬭爭刀杖並起主人惶怖自縛乃止顏曰處無位之地羣陰之下賔主失禮醉怒喧爭主人自卑而後得止此卦多咎

何曰初有口舌順以觧之終無憂也家中防陰人血光之事官事財物病患皆不利修禳則吉行人恐有爭鬭凡事宜戒愼

陳曰二位皆陰主不勝客至有冦害而避之故曰云云

劉曰醉酒喧爭小人之凶也主人自縛避其鋒也防明曰處無位之地羣陰之下而無助援賔主失禮醉怒喧呼主人自卑而後得止多咎之象也承天曰初有口舌順以觧之則無憂也

此課不宜行事但自保可也

詩曰處裕當思慮求謀在見幾

尊前防暴客謙退可無虞

第七十九戒逢卦【陽居陰下震雷正東】四上三中知止之象象曰前有寇盜後無行人安步止往可得保身顏曰三陽共居下無其位羣陰在上如寇賊之在前然三陽始盛安步止往彼不能害𨿽無吉慶僅可全身此卦逰行小吉又曰無此下位故曰後無行人

何曰初有口舌欲還鄕也且宜暫停乃得免患百事小咎此卦不宜行只宜止凡事宜緩

陳曰陰邪在上主人剛彊足以制之故曰云云劉曰羣陰在上前有寇也有上無下無人在後也知難而止可無咎也

詩曰行去未能多阻隔更防陰小暗中傷明香一炷宜禳謝保防災消身自康

第八十被絞卦【羣陰浸盛坤地西南】四上四中宜速之象

象曰懸急如絞救不能至魯望髙子不足爲比顏曰陽徳俱消羣陰浸盛叛亂之象若魯閔公遇賊季子以僖適邾其年冬齊髙子來盟遂平魯亂此卦行軍先敗而後喜

何曰口舌是非紛擾聒聒病者瘥遲行人未至軍旅不勝家宅愼防奴婢官事先憂後得行事宜速則成不然必有鬼賊此卦凡事不宜遲也

陳曰上下羣陰禍變危急急宜救之故曰云云劉曰懸急如絞窮之極也救不能至禍已遂也以無下位故爲髙懸之象

此課羣陰上行必至敗亂而望救於他人困之甚也占者得之凡事凶

詩曰陰極防危甚生民已倒懸

若無救防力未得保生全

第八十一敬愼卦【二陽在下乾天西北】一中一下昭徳之象象曰昭徳塞違事在順機賢人愼始君子防微顏曰𨿽無上位而卦有陽爻足以昭其盛徳塞彼非違又曰凡事宜順機而動謙愼防微君子吉小人防

何曰凡事宜順機而行則得志也左傳臧哀伯昭徳塞違以臨照百官此卦臨官大吉

陳曰人道地道皆得一陽而未能盛然上無下援不可不謹戒自守故曰云云

劉曰昭徳塞違在順時也愼終於始必防微也此課宜知機識時以行公正之事

詩曰別有河沙路休隨女子逰

莫嗟多蹇滯得意便風流

又曰安居防危渉險防攲毋忽毋怠

愼始得宜

第八十二帝道卦【陰陽相通艮山東北】一中二下得至之象象曰天地同功陰陽相通事業廣大從西至東行來去處難蹈其蹤

顏曰天地開通艸木方始未易從也宜積徳循仁漸而向榮大君聖人之象也所謀未測所求難應逺行未還

何曰志大難成不可量也

陳曰人道旣正地道亦至陰陽相得天下平治之象故曰云云

劉曰天地同功陰陽得也事業廣大進未極也難蹈其蹤不可測也

此課立功立事大吉

詩曰女子門前立終然好事來

從今無險阻享福莫疑猜

又曰道大徳至功不可量君子進用

小人退藏

第八十三不定卦【眾陽趨競乾天西北】一中三下狐疑之象象曰狐疑猶豫意中不定進不可希退宜從正顏曰上位無君眾陽競起未定之象內外無應故猶豫也昧理而行不如退而守正

何曰進退不定難得從心事背而不相應莫之所從故曰云云

劉曰狐疑猶豫莫適從也進不可希心憧憧也退宜從正無入於凶也

此課當無君位時而眾陽在下無所定向故爲狐疑猶豫有陽無陰內外無應故進不可希不如退而從正也占者守靜則吉

詩曰暗事出幽室迷雲鎖洞房

連枝人不見獨自一愁傷

又曰岐多忘所向天濶地無蹤

進止君須愼安身獨守窮

第八十四邪佞卦【羣陰尅陽艮山東北】一中四下積徳之象象曰違天背君不順倫理放恣邪佞人皆切齒顏曰上無天位中又孤弱羣陰擅命故有違天悖理邪佞之徒惡直殘正害及善人臨官彌凶訟失理

何曰身極放恣人必責之故曰切齒言怨根深也此卦陰謀相尅官災撓括大凶病者宜祈福行軍不捷行人未還宜修正循舊可也

陳曰人道孤立羣邪並起陰謀罔上故曰云云劉曰孤陽羣陰邪危正也小人放恣莫能禦也此課上無天位中又寡弱而羣陰下比恣意而行違天背君之象凡占無所不凶也

詩曰望斷行人事漸虛相逢陌上卻成疏當年許就平生計等到如今不見渠

又曰姦邪蔽上禍及良善背道逆理

下民怨望小人得志君子道藏

第八十五愼悔卦【陰陽錯位震雷正東】二中一下顚錯之象象曰上下反錯事皆失宜東西乖異不相近隨顏曰必有攸往事不從心陰陽錯位故也所求無益爲事不諧

何曰陰居中位內陰主事所圖宜向陰方貴人和恊用事又曰求官未遂求財多破貴人難見官事未決病者未安行人未至婚未合行軍不勝事宜守舊或千里外吉

陳曰陰反居上陽反居下顚倒乖錯故曰云云劉曰上下反錯柔尙剛也東西乖異失所望也此課上無天位而陰陽又顚倒於下諸事反逆凶占者愼之

詩曰天事轉乖危人心亦自欺

察言防不義進退愼其爲

第八十六宜初卦【純陰缺陽坤地西南】二中二下防後之象象曰深思逺念居安慮危今𨿽無患終必傾虧常行正道愼勿詐欺

顏曰純陰無陽不能保其終吉故必見危殆也此卦初𨿽偸安後必見咎

何曰凡事宜深思逺慮今𨿽平善後終不利又曰和私謹愼官事求有力人可觧病者不落空亡行人未還餘不利

陳曰上下純柔未至於極故曰云云

劉曰深思逺慮柔懦而安處也終必傾虧上無主也常行正道則不失所也

此課二陰相比於下而上無主茍安目下而終不能自立占者守正可以保已若有妄動必至危敗詩曰莫言小事只如閒卻恐因循事轉難不戒履霜馴至覆堅冰恐失致傷殘

第八十七福防卦【二陰助陽震雷正東】二中三下敬愼之象象曰祈禳不祥敬愼宜遵今𨿽隠約福祿自臻顏曰此卦變其陰而成陽位足以禳去不祥終致福祿也凡事皆須小憂而後大吉

何曰福祿須來但不速其事從心又曰公事福有聲後無競患病初輕後重宜修禳吉行人軍旅營求並初不利

陳曰人道𨿽陰地道陽盛福祿之防也故曰福防敬愼大凡陰柔之人不能持守故多有謹愼之戒

劉曰祈禳不祥陽下陰也福祿自臻終獲其心也此課陰陽𨿽失位而三陽剛盛不能勝故爲祈禳不祥之象始𨿽有吝終獲大吉其勢自然不待求也占事皆吉

詩曰鵬鶚當秋勢轉雄乘風奮翼至蟾宮榮華若問時來事先後聲名逹九重

第八十八陰賊卦【陰盛於陽坤地西南】二中四下後凶之象象曰陰賊逆謀不利後代今𨿽適意後亦不泰顏曰變陽得陰陰賊之象也陰賊謀害後嗣將微故曰不利後代此卦凡事及經營初獲吉後有害

何曰羣陰用事故多陰賊謀害人凡謀未遂縱今如意終亦不吉又曰陽變爲陰羣小陰謀之兆

陳曰人道旣陰徒眾又盛逆謀陰暗故曰云云劉曰陰賊謀逆小人得時也

此課防明曰陽變得陰陰之象也謀事初吉後凶

詩曰一枝花欲發卻值雨和風

雲散多靑黒愁消福祿空

又曰陰險虧福勢不可久

禍起一身更貽於後

第八十九福利卦【二陽主事干天西北】三中一下元亨之象象曰出門逢福與善相得明珠夜照使我不惑顏曰陽徳方亨又與福防凡事皆吉所作皆通何曰旣與福防又爲明珠所照事無不吉所作皆遂獄訟無害也

陳曰人道剛正地道又實福祿兼修故曰云云劉曰出門福祿得其與也明珠夜照𨿽幽不瞽也此課陽其數而不失序三之剛明足以照燭幽暗可謂與善相得者矣占者凡事大吉

詩曰運逹功名至皇恩忽到家

幾年桃李樹春發滿園花

第九十福祥卦【陰陽各安艮山東北】三中二下安泰之象

象曰天消地息賢人安職行藏吉昌有利無極顏曰天地消息陽陰各安君子靜而自得此卦凡事歸本大吉利

何曰所求不可速萬事自從心求財望事並吉獄訟有人力救之病得良醫行師勝吉祥之兆

陳曰人道彊盛地道純美陰陽相得故曰云云劉曰賢人安職位正當也行藏昌吉自得無虞也此課防明曰陰陽各安其位君子靜而自得凡事歸本大吉利何曰所求不可速則萬事從心吉詩曰貔貅寶馬自駢闐驚起湖山白晝眠千里悠然無阻礙碧波芳艸正連天

第九十一攸敍卦【二陽純剛乾天西北】三中三下保寕之象象曰鳯凰銜珠來集庭隅福爲我至禍爲我除顏曰上當盛位之世獨能以純剛禦之吉祥兆也禍消福至鳯者五靈之美珠者寶玩之物所求大吉並無刑尅

何曰福祿方至則物倍稱大吉利之兆也

陳曰上下盛陽無有陰尅百福自然故曰云云劉曰鳯凰集庭賢徳輝也福至禍除眾善歸也此課防明曰當天位未定之際而能以純剛禦之大吉之象也占者無所不利惟求雨則違所欲矣詩曰瑞物慶駢臻光華五色新

天恩今日至福祿在斯人

第九十二否傾卦【三陽伏陰艮山東北】三中四下任賢之象象曰君子亢衡小人低軀明君治世分別紫朱顏曰處重地之安得三陽之照易曰小人勿用之時求官大吉萬事各得其理

何曰明君在上君子得用所願從心小人低伏理宜然也

陳曰盛陽在上盛陰在下陰陽相應君子小人各得其分故曰云云

劉曰君子得位小人服也分別朱紫各安職也此課陰陽各安其位剛明上照而柔陰下從占事得理君子小人皆吉

詩曰枯木春將近山川秀气盈

門前雙喜鵲噪報利名成

第九十三未形卦【獨陽升陰震雷正東】四中一下龍升之象象曰潛龍將升云上起天下防福先否後喜顏曰初𨿽不嘉後乃大喜一陽在下易初九潛龍勿用用體如龍將升而雲從之共飛虛空以禦天下君臣相得之兆

何曰初否後泰諸事皆吉

陳曰盛陰在上一陽在下懷升進之志有雲龍上下之象故曰云云言未顯於世也

劉曰潛龍得云以上天也先否後喜往無前也此課上無天位一陽在下四陰接之故爲潛龍得云之象福頭艱難後乃得濟大吉之課也

詩曰缺月復重圓花枝色更鮮

桃源歸去路一日遇神仙

第九十四蕩覆卦【純陰無應坤地西南】四中二下除災之象象曰天龍暴怒雷公擊皷興雲致雨流潦下土顏曰以純陰而居無應之地不能消災卻患故曰雷霆橫擊小潦爲災此卦百事悔吝行人婚市賈並不吉也

何曰雨流蕩滌凡事悔吝不宜之卦也

陳曰下有二陰升髙爲中四陰蔽極飄蕩反覆之象故曰云云

劉曰天龍暴怒陰下興也流潦下土物莫能勝也此課防明曰以純陰居無應之地故不能消災卻患而致災咎占得皆凶惟求雨吉

詩曰酌斟樽中酒徘徊檻外花

一塲懽宴地不覺夕陽斜

又曰日暝暝兮水橫流兮稼穡害兮

魚遨逰兮陽曷濟兮徳不修兮

第九十五避世卦【以陰淩陽震雷正東】四中三下逺遁之象象曰小人得志君子失道去我室廬入彼澤艸顏曰以陽明之徳退居卑下而陰暗之徒反居中位賢良屈志之象故棄其棟宇逺棲艸澤幽居飬志以待其時此卦宜退不宜進

何曰爲陰所淩失其正位又曰病者主有陰人救療行人在路凡事平平

陳曰羣陰在上小人得志三陽本全反居於下君子在野之象此卦與四中一下異者一陽尙可進三陽已極而不可進也故取象不同而云云

劉曰小人得志陰乘陽也入彼澤艸位不當也此課陰陽失位凡事退吉進凶

詩曰福善向門來身中且滯災

人前防暗事第一恐傷財

又曰鸞駕離丹陛燕雀摶靑霄

姦臣尢竊位賢士利伏逃

第九十六鬼動卦【二陰尅戰坤地西南】四中四下用術之象象曰兩鬼共居常苦饑虛欲入我戶畏此靈符顏曰積陰之時鬼將爲害祭祀無主故曰饑虛鬼不敢入猶畏神符此卦宜書符以除邪鬼祭祀得吉

何曰福去禍來宜修功徳作善除邪病者書符誦咒治之方瘥田蠺薄收皆不稱意平常之卦土地祖先不安事多鬼賊病多燥悶驚憂出外避之吉

陳曰二位陰極不能有爲居家上下宜用正法治之故曰云云此與二中二下異者少陰純美老陰則極而無用也

劉曰兩鬼共居積陰慝也畏此靈符窮無適也此課兩陰居下而無上位無宗廟祭祀之主是謂無依之鬼天位𨿽虛而髙明在上鬼不能往猶有靈符禁之不得入門戶也占事大困病者宜書符祭禮治之

詩曰暗地重陰鬼將貽疾病憂

縱然符可禦也自被驚愁

第九十七微損卦【二陽相隔乾天西北】一上一下求安之象象曰登樹采桑墮地僕僵東鄰有藥走往問方因遇良醫得不損傷

顏曰所向取物因此得病更往前處謝之得吉何曰陰失其位陽爻無應升髙墮地之象求方東鄰獲免損傷蓋東者陽之始病者往東謝之占求財市賈遷移失脫向東求用財吉行人未還官事難解

陳曰上下孤單中位又虛在上者有顚墜之象然就下則可安蓋地道以有陽气爲安也故曰云云

劉曰登木僕地身髙而危也問方得藥終不虧也此課防明曰陰失其位陽爻無應升髙墮地之象然上下皆陽而無陰𨿽災不重東者陽之始也故求方於東鄰而得醫也病者因所取而得更往前處謝之吉

詩曰欲履平途反遇難若求名利不如閒憂中喜遇良醫手畱得殘生在世間

第九十八粗諧卦【陰陽得位艮山東北】一上二下終泰之象象曰如新娶婦居家未諧黽勉自力嗣姓方續顏曰二陰一陽其道交昌𨿽無中爻陰陽得位內外相應如人新婚合凡事相應卽可自力幹幹夕惕若厲無咎病者及官事無苦

何曰婚無始有終市賈有利官事難成此卦百事吉

陳曰陰陽本相應但中虛故情有隔而初未合久則安矣故曰云云

劉曰娶婦未熟情未洽也黽勉自力成家業也此課陽上陰下各得其位而不相侵如娶婦然情𨿽相通而未洽浹也然而中位無阻𨿽逺終近故黽勉自力卒能諧合占事稱意但須用力共事久以和觧

詩曰誰家女子把戈矛利祿終知向此求至得徹頭終快活不妨懽樂且優逰

第九十九不耕卦【二陽相隔乾天西北】一上三下中虛之象象曰土急石堅仰頭訴天耒耜不舉禾稼缺然顏曰內外皆陽中無人气潤澤不通耕耨俱廢故仰首訴天以望雨也

何曰凡事要當求之則遂若不求則無成不耕則饑不雨則旱凡事如常田蠶亦爾官事屈求救未應病沈重可醫行人在外未至

陳曰地道陽極上無陰應如不耕之田又如逢旱之田故曰云云

劉曰土急石堅剛而不和也仰頭訴天無如之何也此課三陽居地位而無應一陽在上而中位無人隔絕不能生物占事皆虛勞而無成也

詩曰有約還如夢無緣事不成

故人應未遇千里月空明

第一百鬼災卦【陰陽相隔艮山東北】一上四下虛耗之象

象曰家有惡鬼兩相隅坐伺過失斷水絕火天神地只專察人過

顏曰陰陽亢隔不相制禦人位又曠無爲家主故使厲鬼實繁也此卦百事不吉卜宅占病凶

何曰諸事宜謹動輙有災宜修福禳禍兼愼水火官事不吉行人未還

陳曰中位無人羣陰在下鬼气盈滿之象也一陽不能制之故曰云云

劉曰家有惡鬼積陰气也一陽孤絕無中位也水火斷絕人道瘁也

此課防明曰陰陽亢隔不相制禦人位又曠無爲家主故使厲鬼實繁百事不吉占宅及病尢凶詩曰空宅久埋塵遷居每致迍

只緣人命蹇陰禍自纒身

第一百零一空亡卦【陰陽反覆震雷正東】二上一下觖望之象象曰入水伐木登山捕魚費工失力手空口虛顏曰人位旣缺天地反覆立功造事皆不成遂故曰入水伐木登山捕魚終不可獲也此卦婚姻大凶病者難救陰陽顚倒故也

何曰行人不來病者重婚不合官事難觧求財求官俱不得此卦大不利

陳曰人道已空上下陰陽相反無一可取者故曰云云

劉曰入水伐木違道行也手空口虛無以爲生也此課陰陽反覆而無人位有登山捕魚入水伐木之象言其必不可得諸事皆凶

詩曰寶月盈時缺長河濁且淸

縱然無咎害也恐若虛驚

第一百零二不諧卦【二陰不合坤地西南】二上二下不成之象象曰兩女無夫鬭爭各居出入異路分別室廬顏曰內外俱陰志不相合猶二女無夫理致鬭爭居宅彌凶婚不合此卦百事不吉二陰無主故也故曰二女同居其志不得此卦大凶

何曰如有分別之意狀如移住而不盡移也官事難脫病者瘥遲行人未還行軍求財不利凡事必見分張

陳曰中位無人上下兩陰不相應若兩女同居形同誌異故曰云云

劉曰上下二陰有女無夫也出入異路室中虛也此課上下俱陰而中無主故取兩女無夫志不相合而分別居室之象也凡占百事皆凶

詩曰彩雲飛散水東流寂寞黃昏事可愁縱使眼前無一事也須煩悶到中秋

第一百零三習坎卦【孤陽失位震雷正東】二上三下虛勞之象象曰二人相隨欲行避危逢難落井筋力無施顏曰欲避陰害致失其位若逢難入井手足空存筋力靡施百事不成營求多不稱意逺行最凶

何曰欲有所爲無處施力所求不得所作不成占病彌凶求醫反見增劇行人有災大凶之象

陳曰二陰在上已虛中位三陽在下如在井底無所施爲故曰云云

劉曰欲行避危心相疑也逢難以落亦可悲也此課少陰在上剛陽居下志不相得故始相疑而卒俱陷

詩曰門戶自多煎陰功好向前

交加文字上花發火中蓮

又曰事已防微反遭其危如行入井

如對發機禍不可觧福不可祈

第一百零四來革卦【陰气彌盛坤地西南】二上四下陰耗之象象曰霜雪霏霏沾我裳衣北風吹我不得旋歸顏曰陰气彌盛內外無主風霜漂泊歸路然此卦多咎行人彌凶求官買賣多不稱遂

何曰凡事皆不遂心有口舌讒謗切宜愼之更防破財居官閒退脫災百事加愼

陳曰上下俱陰中位無人小人縱橫君子無容身之地故曰云云

劉曰來革惡人名卽惡來革也霜雪霏霏陰气進也不得旋歸無家室也

此課凡事占之皆不吉也逺行大不宜也

詩曰樂極悲生處黃金昨夜空

已忘身後計歸路不亨通

第一百零五無功卦【孤陽失助乾天西北】三上一下勞力之象象曰東行采藥乃上泰山不得芝艸但見芳蘭初非濟用空手而還

顏曰內外重陽不相應也重剛在上兵之象中位不完難以立功采藥得蘭虛美之象凡事皆有名無實聞喜不喜聞憂不憂

何曰行事不吉所求不遂蘭非器用空手而還百事無成

陳曰三陽在上亢極而無用一陽在下孤弱而無應中位又虛果何爲哉故曰云云

劉曰采藥得蘭美無實也空手而還亦何益也此課三陽在上山嶽之象內外俱陽而中位無有應者故有虛美而無實效磨功費力不可有爲顏曰此課聞憂不憂聞喜不喜

詩曰見說洛陽花人心豈不誇

出時良有望歸到已黃家

第一百零六雨災卦【陰陽相薄艮山東北】三上二下難處之象象曰連降滛雨洪水防天人民巢居無有火煙顏曰內外𨿽正中位則空陰陽相薄故致雨也此卦多咎居宅彌凶田蠶少收

何曰凶亂之兆百事不宜眷屬不睦陰小不利求財難遂行人未還行軍未利大宜守舊

陳曰陽極陰生中無人位陰气漸盛故曰云云劉曰雨水滔天長於下也巢居無煙亢於上也此課三陽亢於上而少陰長於下中無主者故隨其所欲而降爲雨水陽棲於上無以爲家巢居無火之象也占者大凶

詩曰處處生荊棘鸞凰不可棲

意窮心力拙那飽稲粱肥

第一百零七旱災卦【亢陽失陰乾天西北】三上三下空竭之象象曰炎暑爲患天地燋然上天請龍入地求泉惶惶恐懼人皆不安

顏曰天地俱陽亢極之象請龍求泉竟無所感此卦大凶田蠶無利或逺千里吉

何曰旱炎爲災由上無惠澤下結民怨百事不成婚起造求財並不利

陳曰上下皆亢陽而無陰以應之中位又空旱之象也故曰云云

劉曰天地俱陽旱火熾也惶恐不安失其位也此課上下俱陽而無人位獨陽不生故爲災旱占事百無所成

詩曰欲進前程退後難幾回懽喜幾盤桓漫如東海撈明月費盡精神只等閒

第一百零八逺襲卦【陰陽隔位艮山東北】三上四下逃散之象象曰追捕寇亡乃至樂浪收我寶玉牽我牛羊注樂浪在海東也

顏曰天地相應陰陽有位故以逺赴海表明揚徵伐但中位無主寶玉牛羊未免爲賊所取此卦小吉凡徵伐有尅

何曰或取人物以致不利急觧謝不爲凶或取失中物是不應取之非吉也行人損財方回凡事破財吉

陳曰下有羣陰盜賊之象三陽方盛能命將近討破其陰黨故曰云云

劉曰追捕寇亡往成伐也乃至樂浪勞逺出也牽我牛羊得故物也

此課陰陽有位而相應然無中位故爲被寇有所亡失之象必勤逺伐而後得之占者勞力而後有成用兵先難而後濟

詩曰【缺】平兩尾事難全名利須防兩不圓遇得木人方有气或逢水土亦相便

又曰從心無厭難誰知不兩全

殺身須有恨亦自損三千

第一百零九盜竊卦【陰伏陽孤震雷正東】四上一下牽系之象象曰盜人珍寶欲爲己有人糾其姦鬼縛其肘顏曰陰據天位陽反在下猶小人乘君子之噐鬼交罰也

何曰病者由取他人之物致有今禍當急求觧之兼愼口舌此卦凶宜向東求僧尼道士有力女人醫之方瘥行人開年方回失物可尋

陳曰四在上盜賊得志也一在下欲盜之寶也然一陽在地地勢尙安可以追盜而安民故曰云云

劉曰盜人珍寶亦可醜也人糾鬼縛莫能有也此卦以至陰居天位非所當居而居之盜也陽𨿽孤弱非我所能奄而有也故人鬼交罰而不能逃也占事皆凶惟捕盜則必獲

詩曰不必勞形役須防失盜時

若求終不悔反至自身危

第一百零十失律卦【陰竊陽位坤地西南】四上二下反咎之象象曰違道逆理陰陽相傷皇天不佑反受其殃顏曰陰竊陽位故曰違逆凡事逆理則凶順理則吉何曰占病難治官事不散有人讒謗鬭訟有傷軍行失律行人未還市賈不利百事平平

陳曰二在下地道本正四在上則逆於天必至於敗失陰陽之紀律也故曰云云

劉曰違道逆理位不當也陰陽相傷不久長也此課以至陰居上位違道也而中位無人下位非應𨿽一時竊據而有殃禍也占事皆凶

詩曰旅巢傾覆禍成深愼事當防訟獄侵若欲出行千里外須憂家裏咎來臨

第一百十一姦黨卦【陰進陽退震雷正東】四上三下抑賢之象象曰進枉退直不得其職賢人伏藏君子難息顏曰陰進陽退故曰失職賢人君子不得任用故伏藏難息語曰舉直錯枉則民服舉枉錯直則民不服

何曰百事不遂宜退身守正上言不從則隨時爲吉也君子凶小人吉

陳曰陰陽皆以盛極而反背君子在野小人在位之象故曰云云

劉曰進枉退直理倒置也小人得時君子避也此課羣陰竊據而陽處於下逺不相親故爲進枉退直賢人伏藏之象

詩曰順範無一禽詭遇終多獲

黃鐘埋艸莽瓦釡聲曵戛

第一百十二口舌卦【二陰相尅坤地西南】四上四下無吉之象象曰東家娶婦西鄰防客縛豬啾啾打狗咋咋戒愼禍患將成災厄

顏曰事起於防集其防中勿預之吉或有娶婦之禮則吉取合同好故也又曰內外相敵東家須有娶婦之禮西鄰尙能防客兩家烹豬扛狗用相誇競徒黨計較並有小吉然多不足也

何曰此卦鬭爭及官事婚姻並輸物乃先乘騎恐有災官事紛紜行人未還居家謹愼防虞火燭病者宜修福

陳曰羣陰布於上下而無應小人各行其志而不合惟見是非蜂起亂散將至故曰云云

劉曰娶婦防客內外敵也競而不譲必有厄也此課上下俱至陰其體相敵彼娶婦而此防客競爲懽宴自恣而無禁也小人之情樂極必滛而憂來矣故能戒謹則可免禍不然必有鬭爭橫逆之事占者愼之

詩曰口舌向門來終身且愼災

家中防暗箭驚恐又傷財

第一百十三未明卦【孤陽失助乾天西北】一上無光之象

象曰元气初生萬物未形光明未融出入防防始欲建立百事不成

顏曰一者萬物之初也陽气初生未能光明肇於一爻以求眾象凡事遲畱未得稱遂宜待時動

何曰作事不成病者漸瘥萬事皆平所求未成仕進求財並未得行人畱滯開年方回

陳曰元气初分微陽始生得一以淸陰濁未平故曰云云

劉曰元气初生未有與也出入防防不可覩也此課求事不成凡事平平又曰一木之火一人莫興一卒之勇卒然難平建始造功惟眾可成

詩曰憑心倚望非良防半似成眞半似無想望不成無望得有心反作木求魚

第一百十四遷流卦【防陰反位坤地西南】二上未防之象

象曰自天立象气尙浮防未能審定東西遷流多不遂意漫漫悠悠

顏曰自一至二涉數方滋然基迹始興人道未立故使遷流未定悠悠漫漫之象多不遂意

何曰人事未遂不成之兆也

陳曰二者陰气之福而在天位若浮雲之不定故曰云云

劉曰自天立象其道微也東遷西流未成基也此課人事未定作事未成

詩曰幹祿誠非利營求亦有方

縱然得亨快見虎也須防

又曰獨陰無助地曠田虛

人事未定不得安居

第一百十五未寕卦【三陽獨立乾天西北】三上欠安之象

象曰天地立形人乃化生隨气上下不能自寕顏曰君臣混雜未有定所任其去畱無能相制此卦須大咎凡事皆難諧

何曰凡事必有困厄未能從心官事有疑病者瘥陳曰三陽本爲人道之始乃居天位是有其象而無其位也故曰云云

劉曰天地立形生物初也隨气上下未定居也此課有所疑尙未爲彊盛

詩曰驚虛損失兩重災謹宻行藏慮暗來虎尾蛇頭爭脫得此身要泰必虧財

又曰二儀立象三陽不空

吉凶未辧焉有所從

第一百十六死象卦【重陰反位坤地西南】四上凶非之象

象曰人生有死鬼气乃興四時代謝寒暑相承沈蔽不顯其體陰凝

顏曰上有重陰中無陽位此爲死象夫死者與造化隔絕陰陽乖殊四者易變病者益憂其體幽微陰者鬼之象

何曰暮年將老眾鬼復來四气不調凶之兆也陳曰四體極陰乃居天位此乃四時死絕之象也故曰云云

詩曰燕雀動簾幙驚回夢已違

幽弗管事也惹是和非

又曰病入膏肓气將絕魄散魂離脈共歇百年何計等閒拋縱有盧醫不能活

第十七發陽卦【孤陽無主榦天西北】一中生意之象

象曰天光覆下日月發明萬事營爲有足皆行顏曰一陽發生故曰天光人物所生日月此卦宜自籌量不可信他人

何曰一陽發生萬物自合得地上下無實未可輕舉凡事須有實心得托用事吉求財多利求謀必遂官事無害病者自安行人久後方回行軍大勝

陳曰一爲天陽而居人位若人之受天之明命以生也故曰云云

劉曰天光覆下人道亨也有足皆行無幽不明也此課一陽居中日月光明之象人物之所資以生求事可望而遲

詩曰攸往有南徵靑天日月明

寒除災已散名逹利還生

第一百十八嵗登卦【孤陰失助坤地西南】二中遲吉之象

象曰天地開通萬物皆靈事方決定嵗終大丰顏曰此卦亦由上卦天地播植之功大致丰盈此卦小吉謀事通泰斷無阻礙

何曰凡事遲吉不宜速得宜自持正百事皆然失脫可獲

陳曰二爲地陰乃居人位若人受地之柔順以生也且享地利之美故曰云云二能合於陽也

劉曰人道將泰此卦自一至二生物漸多之象求事以漸可也

詩曰自從持守定功在眾人先

別有非常喜隨龍到九天

又曰覆載功𨿽大猶資雨露先

待時將有獲慶樂丰年

第一百十九人事卦【盛陽處中乾天西北】三中大快之象

象曰人事方起吉無不利居者得福行者必至顏曰三陽居中人道始興𨿽無應援終至大吉何曰凡事所求皆得通逹行者必至依期而還求官見貴謀事皆遂患者必交節而病退

陳曰三爲陽盛而居中位人道之盛也人生於寅亦三陽交泰之時故曰云云

劉曰人事方起陽正中也吉無不利大有終也此課三陽出地建寅之月人事方起之時天地交泰吉無不利也

詩曰居家多有慶富貴得平安

萬事從心起都來好處防

第一百二十保身卦【積陰居中坤地西南】四中小安之象

象曰鬼气未盛厲毒未形保愼性命門戶安寕顏日中位人像故曰鬼气未盛然處陰弱又無交接可謹保身退宻行正修徳不可爲鬼厲所侵有爲必敗不能吉也

何曰宜保身安靜大體不吉鬼气頗重不宜占病也官事初有讒害後淸脫行人至軍師勝

陳曰四爲陰極而居人位若非老死必有鬼厲惟宜自保故曰云云

劉曰鬼厲未盛無相與也保愼性命宜處也

此課防明曰中位人像故曰鬼气未盛蓋陰處陽位而無所據憑也占者謹身退宻以保身則無咎也詩曰花逢春雨難畱艶水逐東流怎復波若把利名前路去卻妨閒事暗憂多

又曰花開春又去蝶至又花殘

惟有靑靑栢終能耐歲寒

第一百二十一化育卦【孤陽不明乾天西北】一下生炁之象象曰明明上天照臨下土化育羣生開發門戶事皆豁然更相瞻睹

顏曰地徳配天必有光澤下潤羣萌以至長大者也何曰凡事從心而少稽緩此卦無咎占產大吉主生男仕進求財望事有印信文書市賈見貴並吉官事告內臣陰人僧道吉病者不宜居險處宜處室中行人事阻未回出師勝

陳曰一爲天陽下爲地勢陽气出地萬物化生邵子詩云一陽初動處萬物未生時獨陰不生獨陽不成故陽气在地則地利美丰諸卦多取此義故曰云云

劉曰上天照臨以發生也更相瞻睹物莫不榮也此課陽來居於地位是爲上天照臨之象占事始違而末大無咎也

詩曰已到平安地江山萬里程

緑楊芳艸路風快馬蹄輕

第一百二十二地利卦【陰居陽下坤地西南】二下安厚之象象曰本立事定人物齊正飲食淸甘各得性命顏曰天一地二故曰本也本旣立矣人物因之各正性命凡事小吉

何曰人事旣定立本爲緊各保性命小吉求官見貴並吉行人及秋乃回

陳曰二爲陰气純美之體居下位爲地道之正有安靜和平之象故曰云云

劉曰本立事定地道成也飲淸食甘各保性命也此課求事有始終大吉

詩曰杏艷梅香秀气盈一番花發一畨新江南若遇人雙口變化方知在主人

第一百二十三建侯卦【三陽助下乾天西北】三下功業之象象曰事興功起英雄基址聖賢救世法令得理顏曰三陽處於下位興功立事之象創造基址非英雄無以克成故能明法救世百事皆成理訟亦吉

何曰凡事有人言助其斷割也謀事進身求財官事得理行人至印信文書同至病者瘥出師勝百事變動吉

陳曰三爲盛陽而居地位有羣賢開國之象地道之盛也故曰云云

劉曰事興功起陽道立也聖賢救世進以成業也此課三陽在地位建基立業剛健足以有爲而無阻撓之占者大宜有爲百事俱吉

詩曰經渉波濤一葉舟如今方得到灘頭幾年心事才成就屈指從前多阻愁

第一百二十四送終卦【正陰獨權坤地西南】四下全陰之象象曰養生送死祭祀潔丰孝子防杖衣服粗凶顏曰此卦陰數萬物之極夫受气於天生而爲人死而歸土故曰養生送死又以時祭祀孝子之事親終矣

何曰此卦孝子必當至孝恐有喪也不然亦有外孝病者凶凡事不吉

陳曰四爲極陰伏居下位有死者入土之象故曰云云陰極而不可他爲矣

劉曰養生送死人道盡矣體魄歸地就泯也此課困極之象占事無所不凶

詩曰陰人口舌主憂驚孝子臨門動哭聲運退黃金猶失色雙眉不展事無成

純陰鏝卦

象曰陰鏝無兆狀未形動進而有悔退保其眞顏曰十二棋皆覆無文字陰鏝之卦夫自有形而歸無形天地陰陽之理極矣是以靈棋起於一爻而終於無象體旣無爻成卦故不在一百二十四卦之內此卦未可興作百事退保幽眞以消大咎病者不死淹畱遲滯方安行者凶不利所求

何曰宜居家守制百事宜止官事無罪則止已有事卽難觧戰陣不利所求不得

陳曰三才不分陰陽不辧此混沌未判之象無字可尋無義可決故曰云云

劉曰太極未分杳也陰陽防合莫覩其形也退處靜黙以保其眞也

此課吉凶未分不可作爲靜黙自守則吉無咎占者得之聞憂不憂守恆無得失之卦也

詩曰逢時多難戰兢兢戒謹當如履薄冰要識前程危與險不籠風裏一枝燈

靈棋經卷下

靈棋經後序

昔者聖人作易以前民用靈棋象易而作者也易道奧而難知故作靈棋以象之靈棋之象𨿽不足以盡易之蘊然非精於易者又焉能爲靈棋之辭也哉靈棋之式以三爲經四爲緯以上三爲天中爲人下爲地上爲君中爲臣下爲民四以一爲少陽三爲太陽二爲少陰四爲老陰少陽與少陰爲耦而太陽與老陰爲敵得耦而悅得敵而爭其常也或失其道而耦反爲仇或得其行而敵反爲用其變也陽多則道同而相助陰多則誌異而相乖君子小人之分也陰陽疊用體有不同而名隨之異變之道也易之取象曰車曰馬曰桷曰天曰鬼曰狐之推而逹之天下之物莫不包也曰馬矣而以爲龍曰水矣而以爲雨變易之義也非通天下之至賾者不識也故曰靈棋象易而作也非精於易者不能也余每喜其占之驗而病解者不能盡作者之防故爲申其意而爲之言若夫以爲黃石公之授張子房之傳則史氏無其文不敢從而傅防之也辛丑歲夏月甲子括蒼劉基書

右靈棋一經不知起自何人說者謂象易而作理或然也若必求其人則鑿矣余辛【缺】領鄕書上京師始得之鄕先逹楊文定之門而辛未登進士入仕途凡破疑決事占之每驗至甲申巡撫四川乙酉丙戌討賊平蠻占之尢驗今丁亥春正月七日乃一歲之首靈棋當祭之日余以四川漢夷甫定而一歳之變態莫測祭而占之得歳富月昌之卦是日太監閻公亦得是卦余與公同奉上命巡鎭一方占意憂勤固無彼此而何棋之布亦不少殊信乎有神以主之而靈異之大昭若是也但世傳已逺魯則魚亥則豕觀者病之餘近得陳廬山之本參互考訂而壽諸梓使占者益有所驗云成化三年夏五月朔旦南郡汪誥防

余齠年時每有稽疑嘗以此課爲驗休咎吉凶及考歷代先賢專用此課行兵制勝爲國安民建功立業無不應者正徳二年不幸遭先君武定公喪孤苦驅馳人所不堪勉彊防事至三年春以襲爵重事爲防卜之得一課詩曰已過危橋百事安何須過慮有艱難蛟龍得意興雲雨一上靑霄便不凡遂襲爵於夏四年屢防聖恩四擢至三千營提督寕夏叛平加太保予先因失伉儷旣聘之後五年又丁母夫人憂以服制不果娶年終又兩廣缺員左轉徵蠻行間諸親友以逺行勸勉就娶偕行予以祖母太夫人年髙及服制之重弗敢遵言論紛紜不已亦以卜之得一課詩曰暗事出幽室迷雲鎖洞房連枝人不見獨自一愁傷此自然論定矣予行之期遂托諸至親迎吾配以歸於室於是奉養之托有所借焉予徑奉命而行不期是年八月不幸祖母亦卒於京荷防聖恩賜祭塟齋糧麻布典禮優隆感恩無極不肖處此逺方人子之情激切哀痛何可云諭然而此課卜之於前應之於後及其地方每有警報屢占屢應驗如影響誠可敬哉若人端莊整肅誠意恪恭占之無不克應因閱舊板模糊用新諸梓以廣其傳云正徳十年夏六月初九日甲子太保武定侯鳯陽郭勛書

