同治元年重鐫銀河棹

大文堂業兌自序壬遁祕旨﹐傳自武侯所著﹐迄今二千餘年﹔精其學者﹐每祕不輕示﹐而奇門﹑六壬﹑太乙三式每多錯謬﹐鮮有眞訣祕授。姚少師得此書﹐藏之內府﹐正統中土木之變﹐蓉城孫南華先生於燕營屠曾門室中得之﹐未有師傳也。後從史道鄰共窗安慶﹐始遇異人指授﹐遂精其學。萬分珍重﹐什襲以藏。每與人談﹐少露一斑﹐奇中如神。余懇求再四﹐僅以經文授﹐且曰「非吝也。實愛道也。君歸讀之。」余拜而受之﹐恨不得其解﹐因靜坐一室﹐探其源於《河圖》《洛書》﹐稍得其說。復趨蓉城就正﹐先生笑且怒﹐笑則喜子之買舟相訪也﹐怒則怒子之泄其機也。謂予曰「君能苦心原理﹐可以指示矣。愼勿輕以示人﹐致於天律。」叮嚀教戒而別。余欲遵其戒﹐慮世失其傳﹐因手錄成帙﹐使後之君子遇玆編者知可珍重也﹐並述其傳之始末﹐以爲之序。崇禎癸未年仙槎張松源題於雲門山屋。長生圖子辛寅丙戊﹐卯癸巳生庚﹔午中單乙木﹐壬水是生申﹔酉中丁己是﹐甲木亥宮輪。沐浴等十一位俱由長生數去﹐剛幹順數﹐柔幹逆數。

掌圖分野巳楚地螣蛇太乙鶉尾翼軫午三河朱雀勝光柳星張鶉火未雍州太常小吉井鬼鶉首申晉地白虎傳送觜參實沈辰兗州勾陳天罡角亢壽星丁丙己庚戊辛

乙戊

甲己壬癸酉冀州太陰從魁胃昴畢大梁卯豫州六合太衝氐房心大火

戌徐州天空河魁奎婁降婁寅燕地靑龍功曹尾箕析木醜揚州貴人大吉鬥牛星紀子靑州天后登明女虛危元枵亥豳地玄武登明室壁諏訾

經文總括十六句訣傳壬式遁幹奇﹐天地人盤上下推。四課三傳皆硬局﹐幹神將位更差池。錯認日躔爲月將﹐謬將天乙亂神祗。个中綱領皆非法﹐局外行藏必要知。取旺因時名發用﹐披神帶煞可遷移。眞飛假伏潛消息﹐年月日明運動機。徳合刑沖𨿽一理﹐吉凶應驗不同期。圓融活潑眞玄妙﹐剖盡人間萬事疑。此張仙槎所受經文十六句也﹐寥寥數言括盡壬遁之妙旨。編後皆仙槎逐句演解之論也。有銀河之一棹﹐而壬學如天漢之長﹐昭矣。訣傳壬式遁幹奇。下四句亦經文。天地本靜﹐因人而動。人物亦靜﹐因心而動。心動機現﹐誠感神應。拈時演式﹐照灼兆朕。地支靜載﹐天干遁遊。得支尋幹﹐幹動支變。循環六十﹐天三地三﹐六支相乘﹐因時取旺﹐觸類旁通﹐觀象求形﹐理法圓融﹐披神帶煞﹐局外推窮﹐干支有六﹐用焉捨焉。《金匱》要訣﹐隱於兩言。此探六壬之源最重遁幹。蓋幹曰天干﹐屬陽而動﹔支曰地支﹐屬陰而靜。有靜必有動﹐猶有陰必有陽也。故天地本穆然靜也﹐自人有所爲﹐則天心亦動矣。人物無爲﹐自靜也﹔自事有感觸﹐則人心遂動矣﹐靜動禍福﹐隨之而應。故元女以前民用令占者﹐誠心拈時演式﹐以察吉凶之朕兆﹐便知所趨避。地支靜而演式﹐如地之載天﹔乾象天而周遊﹐如天之旋轉﹐非動無以觀其變也。天地人三層遁幹﹐始成天地六支﹐亦可察其衰旺﹐旁通觸類﹐以知吉凶悔吝之形象。蓋圓通之妙﹐全在遁幹之披神帶煞﹐乃局外行藏﹐世人所不知也。《金匱經》曰「干支有六﹐用之舍之。」遁幹之祕﹐已隱於兩言中矣。太乙遁一於六﹐示前知也﹔奇門遁其甲﹐示逃藏也﹔六壬遁幹於支﹐象人事之變遷也。故遁幹非支不顯﹐遁支無干不靈。壬遁無干﹐則無六層﹐何名六壬哉﹖故經文自揭之曰「遁幹奇。」十干十二支配成六十﹐以配年月日時﹐以範圍天地萬物﹐未有單用幹而無支者。元女借文以演式﹐本以日辰干支爲主﹐而四課三傳𨿽以支演﹐而幹之字暗藏其中﹐支特以架出取幹爲用﹐故天地人三盤字字是支而實﹐字字是幹遁其上。蓋隱而不見﹐以見其祕﹐懼泄造化之機也。經曰「干支有六」者﹐年﹑月﹑日﹑時﹑年﹑命六處﹐皆有遁幹﹐故天地人三盤自有三層遁幹﹐配成六層。凡一字中有三層遁幹﹐而六處尢重。六處之遁幹內有旺者則取爲用。用生日幹者吉﹐克日幹者凶。「捨之處之」﹐幹又不宜克賊用幹﹐宜生比用幹﹐則吉而實矣。故曰「用之舍之」也。又遁幹有六﹐而實有九﹕一日上﹑二日陰﹑三辰上﹑四辰陰﹑五初傳﹑六中傳﹑七末傳﹑八命上﹑九年上﹔蓋六﹑九﹐陰陽相倚之數也。事神﹑類神﹑陽神﹑陰神﹑用神﹐五神之幹卽在其中矣。乃地盤支中又有伏藏之幹﹐寄幹及人元﹐二六潛神也。是名伏幹。行年以男起丙寅﹐女起壬申﹐逐旬首推。二六潛神歌子中癸水八分眞﹐壬三辛二是初生﹔丑內己土癸三是﹐辛金二半一同陳﹔寅宮甲木七分是﹐丙戊三分火土均﹔卯中乙木七分是﹐癸水初生甲三分﹔辰中戊土分分在﹐癸乙各居二半尋﹔巳中四分屬丙火﹐庚初三分戊三停﹔午宮丁火領先分是﹐己土二半乙三明﹔未中己土五分確﹐乙丁二半各均勻﹔申中庚七辛金二﹐壬水初生只二分﹔酉宮辛七庚三準﹐乙己各二最分明﹔戌伏戊土五分實﹐辛丁二半各相臨﹔亥中壬七癸三定﹐更有甲木系初生。地中伏幹與天上遁幹有制﹑化﹑徳﹑合﹑比﹑旺﹐如三命之取人元法同﹐所以佐天盤之不足而圓融通變也。遁幹祕旨歌月將加時覓遁幹﹐法輪五子繞天盤。神臨方上仍加遁﹐旬首地盤次第看。用神消息个中求﹐三遁取象一處收。旺相生合刑沖究﹐假伏眞飛決去畱。神將加幹三匝周﹐眞空飛去假爲謀。或逢伏地潛端倪﹐五旺之中好返求。遁幹所主號爲眞﹐飛合天官遁建巡。旬首伏幹詳次第﹐假從盤外課中論。中黃五變通幽處﹐時上傳時天地人。幹遁不拘前後見﹐課中移換不同云。旣得來情察遁幹﹐所占輕重要詳參。遁幹臨處知去向﹐所乘神煞吉凶看。克者爲無從旺斷﹐五行之內細推原。便將神將藏凶吉﹐始察來人見的端。貴人加臨亦遁建﹐中有披神帶煞妙。將帶神兮神帶將﹐於中玄妙誰能曉﹖遁幹一字神殺貫﹐一實二虛披帶始。遙臨同行人不知﹐龍披寅甲亥壬子﹐春占木旺名天旺﹐寅卯日占木遊幹﹐地旺遁幹立處比﹐十干五合爲人旺﹐類旺日比時旺祿。此名五旺課中求。右十首皆經中歌之要訣﹐注解見後。天地人盤上下推。天盤月將﹐斗建之合﹐遁以五鼠﹐仰觀於天﹔地盤宮位﹐神將所臨﹐遁以五虎卽旬遁俯察於地。天盤貴人﹐事機所主﹐時起遁幹﹐參觀天地。開三撥五﹐數往知來。此探夫六壬有天地人三盤之遁幹﹐仰觀俯察﹐中審人事﹐以參觀乎天地之吉凶﹐非開三遁﹐撥五行之衰旺﹐何以數往知來乎﹖天遁假如圖例天遁以本日之幹爲主﹐起五鼠遁。假如乙庚日乃乙庚丙作初遁起。若以亥時占﹐卽逆尋甲戌旬起數﹐至亥上卽是乙亥﹐數至辰上卽是庚辰﹐未時以前用甲戌旬遁幹也。自申時以後﹐俱用甲申旬遁幹。申上遁見甲﹐酉上便得乙。若寅時占卽得庚寅﹐餘仿此。不明此卽犯旬空﹐誤矣。寅時例在申時以前﹐拈得寅時﹐爲戊寅﹔在申時以後拈得寅時﹐爲庚寅。以本旬之甲不同也。申時以後拈得亥﹐爲丁亥。天遁圖例辛壬癸甲巳午未申庚辰本本酉乙日日己卯幹幹戌丙寅丑子亥戊丁丙丁天遁乃在天盤上﹐卻以日幹爲主運。從子逆數去尋甲﹐數到本日是天遁。此圖系乙庚日亥將﹐故用乙庚丙作初。餘仿此。地遁假如圖例地遁以旬首爲例起旬首﹐如庚午日卽是甲子旬首。若用未時占﹐卽是辛未時也。酉時占﹐卽是癸酉時也。戌時卽出旬﹐用甲戌旬﹐爲空亡時矣。亥同戌例。地遁圖例己庚辛壬巳午辛申辰戊酉癸卯丁戌甲寅丑子亥丙乙甲乙地遁卻從旬遁尋﹐數至正時好住停。旬頭甲子時是未﹐便是辛未見分明。此圖庚午日未時甲子旬首。餘仿此。人遁假如圖例人遁以貴人爲主﹐起所用貴人﹐順數所占時上﹐看是何神。如丙子日亥將子時占﹐陽時用陰貴人﹐酉加戌逆行﹐申上蛇﹑未上雀……數到子時上是玄武﹐卽起壬子順數至辛酉﹐酉卽貴人。宮遁得辛酉﹐是爲貴人之遁幹也。余例此。丙子日子時該是戊子﹐如何是壬子﹖蓋貴人隨幹用的﹐是時遁至子﹐因時是戊子﹐戊遁壬子﹐故又言壬子。從壬子順數至酉上﹐爲辛酉﹐是貴人戊遁壬子者﹐卽戊癸何方覓﹐壬子順行流也。人遁是從本日子時幹上再用五鼠遁。人遁圖例丙丁戊己辰巳午未卯乙申庚寅甲酉辛丑子亥戌癸壬癸壬丙子日子時亥將例﹐貴用陰陽酉宮起﹐是逆行﹐武到壬子﹐時壬順至酉﹐辛酉貴。三遁歌占天用天遁﹐占地用地遁﹐占人用人遁﹐分別明白。卽可看遁幹之生旺﹐不然三盤上許多遁幹﹐以何爲用﹖天遁地遁與人遁﹐三遁之中有神妙。天時神鬼天遁重﹐地域墳宅地遁求。中惟人遁推人事﹐此法神祕不輕傳。三幹遁用有重輕﹐其中揀取臨生旺。旺用遁幹與日幹﹐兩字從教著意看。旺用兩字祕中祕﹐認得眞時決不誤。首詳遁幹旺與衰﹐二察年命並月將。細看日幹生兼破﹐兩字分明來掌上。克泄刑沖及破穿﹐徳合生扶並祿馬。三盤上下六層研﹐占斷吉凶無謬者。凡日上神﹑辰上神﹑三傳上神﹐太歲﹑月建﹑正時﹑方位上神之遁幹﹐皆以生比日幹爲吉。有一處生比﹐卽取爲用﹐有一處克害亦取爲用﹐更較其兩途衰旺﹐此八處皆有遁幹﹐先看生比﹐後看克害﹐兩者旣定﹐再尋何干得五旺爲旺﹐不得五旺爲衰。旺者有力﹐衰者無力。四課三傳皆硬局﹐幹神將位更差馳。正時太極﹐日辰兩儀﹐陰陽太少﹐四象列成﹐陽幹寄祿﹐陰漧寄刃﹐戊己無位﹐各依所生﹐九宗包羅﹐克賊斯興﹐三傳遞因﹐始終未形﹐體凡七變﹐逆順兩輪﹐刑沖徳合﹐立胎建運﹐宗門附例﹐一體數名﹐顧名思義﹐占斷如神﹐七百二十﹐演式斯全﹐遁幹取用﹐祕法眞詮。此探六壬﹐𨿽重遁幹﹐而四課三傳﹐玄女所重﹐額定之硬局﹐原不可棄。蓋支之課傳旣定﹐以七百二十﹐然後可以遁幹而究其活變。無支何以遁幹乎﹖正時﹐太極也。日辰﹐兩儀也。四課﹐卽四象而分陰陽太少﹐日辰之幹寄於支宮。寄祿寄刃﹐各有精義﹔九宗七體﹐俱有妙理。四課爲彼我現在之形象﹐三傳乃此事始終之形象。惟加以遁幹﹐則活變而有把提﹐所以爲眞詮也。若金口訣之幹神將位詭六爲四﹐指爲六壬﹐差池極矣。四課三傳用遁幹者﹐蓋地支陰也﹐遁也。天干陽也﹐用也。幹能制支﹐支不能制幹﹐陽能制陰﹐陰不能勝陽﹐陰者遁之已然﹐陽者用之變動﹔而必尋旺用者。陽衰終不能勝陰也﹐故課以日幹爲我﹑身﹐日支爲人﹑宅﹐日上所加之支幹爲陽神﹐自上而臨我身者也。生合旺我則身受其吉﹐刑克泄我則身受其殃﹐故幹上神將遁幹爲最切﹐而又必看陽神所加之支神﹐轉吉﹐倘陽神吉而陽神之支幹反克制陽神﹐則陽神𨿽欲生旺我﹐而受陰神之制不能生旺我矣。蓋居下從上﹐不敢有違﹐理勢然也。惟陽神克陰神﹐則陰神不得不聽令於我矣。故日上陽神生日幹之吉凶﹐而陰神又助陽神之吉凶﹐陰陽二神若相比相生﹐或陽神克陰神﹐則日幹之吉凶如一人矣。惟陰神制陽神﹐則吉變爲凶﹐凶變爲吉﹐陽神不能自主而惟陰神是從矣。故日上陽神主性情美惡﹑品格尊卑﹐其應數俱以陰神之干支變化而決。此論日幹二課之陰陽也。第三課支神爲人﹑宅﹐人者﹐他人也﹔宅者﹐居也﹐事也。支上陽神主他人﹑宅屋﹑事情之吉凶也。支上陰神能制辰上陽神﹐與日之陰神同例。身與人﹑宅之吉凶旣判﹐各爲吉凶並提而論之爲吉凶。此論日支二課之陰陽也。四課列而吉凶明﹐遁幹見而變化決。此四課硬局﹐安可少哉﹖看課之法﹐首看日幹之衰旺何如﹐次看日之陽神與日生克何如﹐次看陰神陽神相生克何如﹐次看陰陽二神所得天官卽十二貴何如﹐則事情之中路變易可知矣。看末傳之法﹐如中傳﹐又兼看與日﹑辰﹑初﹑中傳相生克何如﹐則人已性情之吉凶無不了然矣。地爲方所﹐幹爲衣著﹐神爲形貌﹐主事之人逐層可知矣。將有六吉﹐曰生﹑曰扶﹑曰官﹑曰祿﹑曰徳﹑曰合。有六凶﹐曰鬼﹑曰脫﹑曰刑曰害﹑曰破﹑曰衝﹐以干支上三傳內遁幹所帶之支分屬吉凶何如。看人我兩邊誰吉誰凶﹑半吉半凶﹑全吉全凶﹑應在何時何時何人﹑其始中終何如﹑兩邊人我之衰旺何如﹑兩邊陰神二神之相助何如﹐旺衰分則彊弱見矣。陰陽助泄則吉凶辧矣。又逐字看得何貴神﹑帶何等煞﹑披何等遁幹﹐則事類情形之吉凶﹐莫不了然於心矣。再看占人之行年命上得何干支﹐乃其人一年所主之吉凶﹐應於本歲者。與日幹課傳參看﹐或自人傳己﹐或自己傳人﹐或自凶傳吉﹐或自吉傳凶﹐或課中相傳﹐或課外相傳﹐有何救助﹐而人己之端的了然矣。蓋課傳硬局﹐眾所同者﹐公也。年命上干支﹐人所獨也﹐私也。局凶而年命干支有救助者﹐𨿽凶可解﹐若年命上凶局﹐局𨿽吉亦減。《中黃經》曰「我爲日幹最要明﹐其餘皆是屬他人。」四課三傳除日幹一字﹐俱主他人。日者﹐我也。日之陰陽二神﹐從我者也。支者﹐他也。支之陰陽二神﹐從他者也。日之陰陽二神與我爲吉凶者也﹐支之陰陽二神與人爲吉凶者也。若我與人相交﹐則人與我爲吉凶﹔而從人之人﹐亦與我爲吉凶矣。故生﹑克﹑脫﹑比﹐無論其爲從我之人與從人之人﹐莫不欲其生比﹑惡其克脫﹐故四課之內各以人與己相生相克審之﹐則吉凶各有在矣。各以衰旺生克察之﹐而成敗吉凶各有據矣。更各以所乘之天官主事決之﹐而所主之事情得矣。某一處干支動﹐卽系某一人﹔某一處天官來生克﹐卽系某一事﹔其來情主事﹐無不前知矣。蓋一字有一字之人﹐一字有一字之事。第三四課動﹐定是他人事﹔自一二課傳歸三四課﹐是幹傳支﹐必始於我而終於人﹔自三四課傳歸一二課﹐是支傳幹﹐其事始於人而終於己。以生克決人己之有情無情﹐以旺相休囚決人己之有力無力﹐以十二天官之喜怒分其事類﹐以發用分事類之動靜﹐以末傳看事之成敗。吉神以旺月爲應﹐凶神以衰月爲應﹐未有不驗者也。特其變化全在遁幹之取捨﹐旺用貴臨時自悟﹐斯爲善學六壬者也。凡看一字﹐有六層﹐須看所遁之幹與所遇之時﹑所臨之地﹐並本日字上之陰陽神﹐五者合而詳之。《中黃經》曰「日上發用己身論﹐辰上動時占別人。日陰從我事相尋﹐陰伏小口定災迍。」玄女曰「閉口閉口﹐陰在女後﹐欲得其隱﹐急發其陰。」蓋言陰神也。不觀陰神之干支﹐何以決其幽隱乎﹖凡陽神克日幹者﹐名官鬼臨身﹔若陰神爲日幹之子孫﹐支卽官鬼不能爲禍﹐但子孫爻不入傳則不管事﹐故曰有鬼須求救﹔救者﹐子孫也﹐制鬼之神也﹔必入課傳﹑見年命上方有力。又看衰旺﹐若鬼旺子孫衰﹐則難解救。父兄子財同例。日者﹐我之身也﹔辰者﹐我之居也﹔三傳者﹐我之所在也。故日上吉則可以自守﹐辰上吉則可以自安﹐三傳吉則所往無不利矣。或日吉而辰凶﹐或辰吉而日凶﹐或日辰吉而三傳凶﹐則利靜而不利動﹐日辰凶而三傳吉則靜凶而動吉﹐斯動靜知所趨避矣。三傳如他人之兄弟三人者﹐有一傳克日卽凶﹐有助克者愈凶。若一傳生﹐一傳克﹐名三傳不合﹐吉凶無分﹐或始中終三限看﹐末生日或制反則凶有救矣。鬼以遁幹爲重﹐支鬼次之。支不能克幹也﹐有泄於鬼﹐則吉凶乃見。所謂「壬無遁不靈﹐遁非干不顯。」也。明神暗遁﹐昔賢蓋愼之而不輕泄耳。幸勿濫傳匪人﹐以干天律。此一篇乃六壬之大旨﹐理數之金鍼﹐誠仙人之祕蘊也。錯認日躔爲月將斗建之合﹐爲天月將﹐餘气如環﹐犬牙相入﹐逆行十二﹐司權一月﹐節气前後﹐代謝交接﹐將爻出現﹐遲畱盈昃﹐授受有期﹐或趨或接﹐陽生陰成﹐河圖數測。此探月將之原本於太極河圖﹐非歷數之太陽也。月將乃斗建之合神﹐爲將﹐司一月之號令﹐若天之命卿出將也。故曰月將。其月之气盡﹐則更易一將﹐以司後月之權。十二月將﹐始登明﹐終神後﹐法後天之左旋﹐其巡行交代𨿽同太陽之過宮﹐而實非歷數之太陽也。將有陰陽﹐象天地之太極﹔太極中陰陽二气﹐如環相接﹐陽中有陰﹐陰中有陽﹐必有畱余不盡之處﹐猶分界定界﹐必有交錯之地﹐如犬牙相入﹐故月將之乘權代謝﹐必前將餘气未盡﹐後將新气未來﹐必查月中交接之候﹐中節之前看月令之支辰﹐旣出現之日﹐仿《河圖》之生數﹐陰將則從《河圖》之成數定其何日交接﹐如奇門之有超接﹐非若歷數之太陽﹐必到中气始過宮界。是以一宮兼兩月之節令﹐有是理乎﹖諸書皆候太陽過宮方換將﹐而太陽竟作月將矣。按太陽躔度必在每月中气後﹐則與月建合神相去遠矣。世人但尋每月太陽過宮方換將﹐則月建節令已過﹐將從何合﹖姚少師訣曰「世人用將常落空﹐太陽誤認各西東﹐河圖八節生成數﹐須知過此失無蹤。」又曰「月將逾太陽﹐八節圖數藏﹐陰陽生成合﹐過此落空亡。」前賢之詩訣具在﹐世人乃以落空之將加正時﹐必致東西舛謬﹐失其一月之眞將﹐以故占事往往不驗。此六壬之首訣也。經文特辧之﹐而月將之法始明。河圖陰陽之數﹐陽生陰成﹐故六壬陽將從生數超接﹐陰將從成數超接﹐以定陰陽二將遲畱交代之期﹐豈太陽之躔度哉﹖南火二七﹐北水一六﹐東木三八﹐西金四九﹐中土五十。一二三四五爲生數﹐六七八九十爲成數﹐陰陽配象太極。謬加天乙亂神祗後天坎下﹐先天之坤﹐陰中藏陽﹐陽貴所起﹐後天坤位﹐老陰退申﹐得其所止﹐陰貴起焉。一干統二﹐順逆求合﹐避去魁罡﹐去其衝首﹐陰時用陽﹐陽時用陽﹐靜動互根﹐陰陽顚倒﹐幹用支貴﹐支用幹貴﹐天地兩盤﹐各有其貴﹐世人不知﹐顚倒誤戾。此探貴人源起於先﹑後天八卦。先天爲陽﹐後天爲陰﹐故先天坎位起陽貴﹐後天坤位起陰貴﹐先天坎位在子﹐故陽貴起子﹐子上起申﹐順行求幹合爲貴﹐而辰戌爲魁罡﹐牢獄之地﹐貴人不居而避之﹐貴人之對衝爲天空﹐名曰衝首﹐亦去之而不居﹐惟取九支環列十干﹐仿卦例納甲以取合神。而求貴人又以子午分陰陽之時﹐陽時用陰貴﹐陰時用陽貴﹐太極陰陽互根之理也。又幹取支貴﹐支取幹爲貴﹐天地二盤各有貴人﹐幹陽主動﹐支陰主靜﹐陰陽相遁之義也。俗術紛紛不明﹐至理勉彊穿鑿﹐遂有旦暮晝夜之說﹐不察陰陽幹合之理﹐硬分混淆﹐兼用一干二支﹐首字爲陽貴﹐次字爲陰貴﹐日出爲旦貴﹐日入爲夜貴﹐夢中說夢﹐遂至謬天乙而亂神祗矣。今列圖說取貴用貴之祕法﹐詳加辧擇﹐庶不虛銀河之一棹云爾。先天陽貴說甲在子而己在未﹐故甲日合未中之己而取羊貴﹔乙在丑而庚在申﹐故乙日合申中之庚而取猴貴﹔丙在寅而辛在酉﹐故丙日以酉中之辛而取雞貴﹔丁在卯而壬在亥﹐故下日合亥中之壬而取豬貴﹔戊在巳而癸在丑﹐故戊日合丑中之癸而取牛貴﹔己在未而甲在子﹐故己日合子中之甲而取鼠貴﹔庚在申而乙在丑﹐故庚日合丑中之乙而取牛貴﹔辛在酉而丙在寅﹐故辛日合寅中之丙而取虎貴﹔行在房租而丁在卯﹐故壬日合卯而取卯中之丁而取兔貴﹔癸在丑而戊在巳﹐故癸日合巳中之戊而取蛇貴也。六壬多取合﹐如月將取月合﹐支合也﹔貴人取幹合也。後天陰貴說甲在申而己在丑﹐故甲日合丑中之己而取牛貴﹔乙在未而庚在子﹐故乙日合子中之庚而鼠貴﹔丙在午而辛在亥﹐故丙日合亥中之辛而取豬貴﹔戊在卯而癸在未﹐故戊日合未中之癸而取羊貴﹔貴在己而壬在酉﹐故丁日合酉中之壬而取雞貴﹔己在丑而甲在申﹐故己日合申中之甲而取猴貴﹔庚在子而乙在未﹐故庚日合未中之乙而取羊貴﹔辛在亥而丙在午﹐故辛日合午中之丙而取馬貴﹔壬在酉而丁在巳﹐故壬日合巳中之丁而取蛇貴﹔癸在未而戊在卯﹐故癸日合卯中之戊而取免貴也。先天陽貴圖己

戊巳午未申庚辰酉辛丁卯戌寅丑子亥丙乙癸甲壬後天陰貴圖丙乙癸丁巳午未申甲辰酉壬戊卯戌寅丑子亥己庚辛天盤甲羊﹑戊庚牛﹑乙猴﹑己鼠﹑丙雞﹑丁豬﹑壬兔﹑癸蛇﹑辛虎﹐此系陽貴﹔甲牛﹑戊庚羊﹑乙鼠﹑己猴﹑丙豬﹑丁雞﹑壬蛇﹑癸兔﹑辛馬﹐此系陰貴。古本歌甲戊庚牛羊﹐乙己鼠猴鄕﹐丙丁豬雞位﹐壬癸蛇兔藏﹐六辛分馬虎﹐顚倒合陰陽。顚倒者﹐一干統二肖﹐互換顚倒﹐以分陰貴陽貴也。右古訣也﹐世人不察「陰陽」二字本於先後天之陰陽﹐遂有旦暮盡夜之訛。不明「顚倒」二字藏有陰貴陽貴之互換﹐遂有混兼俱用之紊。六辛句分字是眼暗指陰陽二字之分。俗術攺爲從字﹐一日兼兩貴﹐以上字爲陽﹐下字爲陰﹐而不知陰陽互換之妙﹐誠俗學之大謬也。必先觀起陰陽貴二圖並觀古訣﹐始知起貴所以然之理本於先後天之卦。古訣顚倒分列﹐符合自然。蓋古歌陰陽非指地支天干之陰陽﹐乃先天爲陽﹐後天爲陰也。陽貴歌甲羊戊庚牛﹐己鼠乙尋猴﹐丙雞丁豬位﹐壬兔癸蛇求﹐六辛惟用虎﹐陽貴順行遊。陰貴歌甲牛戊庚羊﹐慚鼠己猴鄕﹐丙豬雞丁位﹐壬蛇癸兔藏﹐六辛單用馬﹐陽貴逆相將。地盤陰貴人圖訣支用幹貴天盤貴以十干分統兩支﹐地盤貴以一支分統兩幹﹐上下兼而六層始備。地盤己庚辛壬戊癸辛甲乙丙己丁子丑寅卯辰巳午未申酉戌亥日支乙甲辛癸己壬辛庚己丁戊丙歌曰﹕地盤旬遁起貴幹﹐但尋支上報幹取。假如子日披乙己﹐乙是陰貴己陽貴﹐丙蛇丁雀戊六合﹐巳勾庚靑辛天空﹐壬虎癸常甲元武﹐乙是太陰丙天后﹐後陰兩位亦爲空﹐支用幹貴統十位﹐幹用支貴顯易知﹐支用幹貴隱難明。辰戌無貴戊己寄﹐午寅辛取無同異陰陽順逆法同幹﹐天地貴人兩盤看。地盤陽貴歌子己丑庚寅取辛﹐卯壬辰戊巳尋﹐午辛未甲申用乙﹐酉丙戌己亥求丁。地盤陰貴歌子乙丑甲寅辛同﹐卯癸辰巳己乙中﹐午辛未庚申用己﹐酉丁戌戊亥丙逢。王元明曰「地下支元之貴﹐卽人元旺用之稱。隱伏其下﹐人所難曉﹐地下有旬遁之干支﹐靜而有動。世人皆謂奇門重幹不重支﹐六壬重支不重幹﹐皆偏廢之說。地盤貴人佐天盤之不足﹐六層乃全。」陰陽分時用貴人圖夏至一陰生巳午未申辰酉秋分春分卯戌寅丑子亥冬至一陽生巳爲陽極﹐純陽之月也﹐地雷復。亥爲陰極﹐純陰之月也。天風姤。按﹕冬至一陽生於子﹐止於巳﹔夏至一陰生於午﹐止於亥﹔乃天地眞陰眞陽之分際也。法以一日之幹分統兩支之貴﹐又以六時之支分用兩般之貴。陰時卻用陽貴﹐陽時卻用陽貴﹐自子時起巳時止用陰貴﹐陽乘地將也。午時起亥時至用陽貴﹐陰乘天將也。天動爲陽﹑地動爲陰﹐陰陽互根之理也。一陽生子﹐子至巳而極﹔一陰生午﹐至亥而極﹐故一日分陰分陽互用兩貴﹐陰陽配合而化育成也。豈以日出日入分旦暮哉﹖豈陽貴治晝﹐陰貴治夜哉﹖旦暮夜以地盤所臨言則可也﹐豈以時分哉﹖淩移文劉演輩所注《畢法》《心印》皆暗藏其旨而不輕泄﹐世俗不知而謬解訛傳﹐壬學之時失眞也久矣﹐能不爲之關明乎﹖分時用貴經文歌訣陽貴乘地將﹐陰貴乘天將﹐動靜互爲根﹐陰陽得眞將。午後爲陰將﹐陽貴盤上乘﹔子起爲陽時﹐陰貴盤上乘﹐先後天不明﹐貴人失所親﹐牛羊分旦暮﹐夢中說夢因。右歌發明用貴之眞訣﹐合前圖說﹐看之明白了然矣。世俗不明所以然之﹐故宜其舛謬也。貴人順逆巡治圖訣地戶巳午未申人門辰酉卯戌鬼戶寅丑子亥天門辰戌爲陰陽之界﹐貴人登天門以前俱順行﹐貴人臨地戶以後俱逆行﹐豈以卯酉寅申分旦暮哉﹖貴人臨地盤則有晝夜之異。《畢法》之云晝夜貴人﹐蓋以臨地盤論﹐後人錯解之也。訣曰﹕貴人在亥子爲先﹐在戌邊將酉引前﹐在巳俱從辰位轉﹐若居辰位巳爲先。笥中綱領俱非法﹐局外行藏必要知。夜將日將﹐四課三傳﹐九宗七體﹐年命六樣﹐爲綱爲領﹐孰重孰輕﹐合法顯應。非法不靈﹐局外行藏﹐變動難名﹐笥中奧妙﹐得中則神﹐知開三遁﹐得撥五行。此探六壬月將貴人課傳宗體年命六親﹐俱有眞法在笥中﹐世人不知﹐錯解誤用﹐則皆非眞法矣。且煩冗散漫﹐毫無把握﹐孰爲綱領﹐孰爲輕重﹐何以決斷哉﹖法用遁幹﹐動中有變﹐周流六處﹐卽能窺天地未發之機﹐闡課傳吉凶活動之妙﹐要在變通。遁幹所在之方﹐卽六壬傳課之方也﹐豈若金口訣以占人來方﹑坐方爲方哉﹖故遁之一字﹐神機變化﹔推年月日之歸程的路﹐全在个中﹐不以遁幹取用﹐將何爲據﹖不以旺字取捨﹐斷法終是模糊。可告者神也﹐虛而善應者亦神也﹐必學者誠心澄慮﹐依法求用。然此旺用二字﹐非三傳發用之用﹐亦非占時取用之用﹐圓通無方﹐不可執是彼是我之稱。若就我而言﹐則是有我之運用﹐是我爲主。自彼而言﹐則有彼之運用﹐是彼爲主。若我用帶刑害則我之運用必坎坷﹐我用帶徳祿則我之運用必多吉慶。然占天時之晴雨﹐則我之一字難言矣。占六甲則我又屬彼。占行人則我字盡屬他人﹐妙在觸類旁通﹐取物象形﹐以知个中之旺用。若必要分彼字我字﹐則非壬遁圓通之說矣。若拘定硬局﹐四課三傳﹐如時俗之解﹐則以幹爲我﹐支爲彼﹔占行人以幹爲動﹐占他人以支爲靜﹐屬宅﹔占胎孕以支靜爲母﹐日動爲子。若此之論彼我﹐果是乎﹖否乎﹖在卜者果驗乎否﹖且鈐上三傳結構於課中﹐共有九字﹐初發用﹐次變體﹐末歸計﹐九宗七綱領﹐非一全用乎﹖抑不用乎﹖如用三傳﹐則先有四課﹔用四課﹐必棄三傳﹔煩冗散漫﹐反無依據把握。且更有門類附課﹑卦名神煞﹑徳合刑沖等字﹐年月日時﹑本命行年上下字都不能盡用。欲去惑而反生惑矣。惟智者超乎課體之外﹐而又不離乎課體之中﹐不爲課體所蔽﹐開三遁而撥五行﹐斯妙手萬化﹐生身從玆而定﹐故曰「局外行藏」。蓋言取用也﹐能取課中之眞用﹐則課傳硬局皆爲我用而活矣。取旺因時難發用﹐披神帶煞可推移。萬物化育﹐乘時者旺﹐得地者旺﹐次則得助﹐徳祿生比﹐黨合倚托﹐詳其加臨﹐聚旺尢勝﹐三遁所主﹐孰衰孰旺﹐用幹宜旺﹐鬼幹莫興﹐何干發用﹐吉凶方明﹐披神須察﹐帶煞當詳﹐生克制化﹐禍福遷移﹐取之舍之﹐趨避前知。此探六壬之妙用旣在遁幹矣﹐然天地萬物之化育﹐首貴得天時之旺气﹐次貴得地之旺生﹐再次得年月日時生比徳祿﹐更三合六合﹐旁人之比助﹑救制﹑提拔﹐知此字爲眞用﹐尢要看此字之上下六層加臨之神將遁幹﹐有傷無傷﹐有气無气﹐孰旺孰衰。用幹宜加臨生旺﹐則能生助我﹐且有力矣。鬼幹忌加臨生旺來克我﹐一生一克﹐誰旺誰衰﹐入課傳年命六處者﹐皆可發用﹐非特初傳爲發用也。初傳爲發用﹐不過心之初萌﹐事之方動也。故用幹神將得時合之旺气者﹐爲得天時之旺者也。再臨地盤生比徳祿旺者﹐乃一方之當權用事來助我之用也。次看用與本日之幹相生比者﹐爲吉則實。蓋一日之旺气當權用事來助我之用也。次看與月建幹相生比否﹐蓋一月旺气當權用事來助我之用也。次看歲幹與我相生比否﹐蓋一歲之旺气當權用事來助我之用也。若天﹑地﹑年﹑月﹑日﹐五旺全而加臨在一字﹐則以可用必成而言。若得地得日﹐而不得月與天時﹐則有基而未逢其時﹐未可以求應也。若比年月日而不比地﹐則逢其時而無其基﹐不可求應也。然遁幹旺用之一字﹐最爲活潑﹐不可拘。若死看則爲硬局矣。如所旺用之遁幹不入課傳﹐日又受克則無用矣。則有披神帶煞之訣焉。歌曰「將是神兮神是將﹐一實二虛具至妙。神帶將兮將帶神﹐於中幽奧誰能曉﹖」蓋人盤貴人﹐亦有遁幹﹐遁其中爲鬼爲生﹐旣披神帶煞也。假如丙子日亥將子時占﹐陽時用陰貴酉﹐於子時本屬壬子﹐卽從天盤起壬子順遁去﹐到酉上是辛字﹐卽爲辛酉貴人。貴人臨戌逆數﹐至壬子上是玄武﹐卽是子時虛披元武神矣。壬爲丙日之遁幹﹐鬼爲元武﹐爲帶盜賊之事﹐卽帶煞矣。又如課傳見靑龍﹐卽是虛帶壬字甲字矣。所謂一實二虛也。神帶將﹐是遁幹加臨貴人﹐以幹爲將﹐將卽遁幹之稱也。總是遁幹貫之﹐故爲圓通活潑﹐可遷可移﹐丙子例此。占人事須察人盤貴人之遁幹﹐何事爲鬼﹐如元武主盜賊。更察其陰神﹐卽知盜賊方所﹑色目﹑形貌﹑姓氏﹑逃獲﹑破匿之隱微﹐次看課傳以觀其過去﹑現在﹑未來究竟﹐更尋年命與用如何能載與否﹐趨其吉而避其凶。非精於壬之者﹐安能前知以遠害耶﹖歌曰「克者爲無從旺斷﹐五旺之內細推原。用神神將詳生克﹐方察來人見的端。」此取用歌訣也﹐蓋壬數皆以本日之幹爲主﹐若日幹受克﹐見用於鬼﹐卽爲無用矣。從旺斷者﹐乃於月將貴人三盤之遁幹﹐尋一處推其旺相之根源者﹐論其微妙之理也。旺有五等﹐旺地﹑旺日﹑旺月﹑旺日﹑旺時﹐從化也。五等聚於一處﹐又名聚旺﹐尢妙。又看三盤上所披何干﹑何神﹑何煞﹐如常﹑徳﹑祿﹑財﹑馬或與支合或與幹合﹐又要與年月日時干支相合﹐如祿馬同行﹐徳合生比則吉。如帶刑煞克害﹑衰破墓絕等煞則凶。其次方察來人之情﹐就遁幹旺用之方﹐而見其事情之端的何如也。蓋用之一字有六層﹐須要如前之五旺次第推審詳明﹐斯取用方定﹐則其人之賢愚貴賤﹑求謀舉動﹐必有一毫之端倪發露於課之中﹐要智者圓通﹐取其近理者斷事之吉凶﹐則的確無疑﹐靈應如神矣。五旺一气旺﹐如春占木旺也﹐夏火秋金冬水四季土也。气旺卽月旺。凡吉神乘時令月旺則成吉﹐凶神乘時令月旺則成凶﹐居囚死地亦凶﹐小人窮則亂。又名天旺﹐得天時也。二地旺。凡吉神居廟樂之地﹐比助之鄕﹐愈成其吉﹔凶神居廟樂之地﹐不成其災。小人戀安戀生也。又居旺地爲有气﹐居生地亦有气。余爲無气。入廟爲眞﹐不入廟爲假。入廟者﹐十二神各居本家也。三日旺﹐如木神將則甲乙日相﹐壬癸日旺﹐丙相日休﹐戊己日囚﹐庚辛日死﹐故凡見兄爻皆相气﹐父爻皆旺气﹐子孫爻爲休气﹐妻財爻爲囚气﹐官鬼爻爲死气。故甲乙日見甲乙寅卯俱爲旺气﹐以得比助也。占妻財父母則不利﹐以兄能奪劫克妻﹐又多泄父母之气也。四時旺。如甲乙日占寅卯祿爲時用也。事主近乃妙﹐不利長久。五化旺。如三盤上下神將皆一气﹐則𨿽非時令旺气﹐以從多從勝而化旺也。又有合化爲旺﹐如甲乙日﹐見遁幹乙庚之合干用之﹐上下或支作三六合生遁幹﹑比遁幹﹑遞生助遁幹以生日幹﹐皆能化而爲旺。若凶神得黨助﹐其凶愈熾﹐必非一人一事之害矣。又看吉凶遁干坐長生十二位上﹐以察休旺﹐皆能化而爲旺。若臨長生﹐主其事不已﹐墓絕則其事將止。凡遁幹旺用﹐或得天﹑得地﹑得時﹑得化﹐五者有其一﹐則衰旺之勢已分。蓋五勝之旺﹐必不能全﹐從其多者而論之。以旺气勝者爲用事之神﹐然後可求其驗。時令得天爲第一﹐次地﹐次旺﹐次化﹐皆六壬之祕要也。旣得遁幹之五旺﹐則看遁幹所披之神﹐卽知其所占之事﹐神卽貴神也。貴神卽主事之人也。得了貴人遁幹﹐再看月將遁幹﹐更看其所乘之月將遁何干﹐帶何煞。帶煞指支言﹐不以遁干言。其事日旺﹑月旺﹑地旺﹑時旺﹑化旺﹐則爲乘旺矣﹐吉必成﹐吉凶必成﹐凶未有旺而不成也﹐亦未有不旺而成者也。旺則成於目前﹐未旺則待將來﹐卽此觀之﹐可知尋旺用在貴審所遁之幹尋之﹐不然則茫然無下手處矣﹐宜玩之。假如遁幹之旺用乘靑龍六合木神﹐並寅卯之月將﹐居艮震之地﹐逢甲乙日﹐遇三春之令﹐拈得寅卯之時﹐旺用俱全﹐大吉之占也。據此凡言所成不一﹐以本支論﹐不以遁幹論。然比日爲爲主﹐比月爲要﹐比時比地比化次之。在皆不可缺者﹐以比日是一月之旺气也﹐比月是一歲之旺气也﹐比地是一方之旺气也﹐比將則得類而內外和同﹐比日比月比時則得天時之旺气﹐比地則得家而居處安﹐比合化則得人相助﹐無有不驗者。然數無全吉﹐亦無全凶﹐在參其旺衰而詳審其吉凶﹐而成敗從違﹐自了然矣。在所臨之地長生十二位中以分衰旺。然所披之神﹐必以入課傳年命爲緊﹐入傳尢緊。欲知其事之成敗﹐必成者有五﹐必不成者有五﹕事神居有气之地必成﹐與日相比必成﹐不落空陷必成﹐用與日主相生必成﹐陰陽相生必成﹐此五美而成旺則速成。如休廢則必待旺月方成﹐神居無气不成﹐不比日主不成﹐用神相克不成﹐陰神相克不成﹐然五美四惡亦無全具﹐惟從其多者﹑旺者斷之﹐則成敗可立判矣。比日者爲用事﹐不比日者爲不用事﹐旺者速成﹐不旺者緩成﹐或相气休气皆須待時而成﹐犯死气者不成﹐空亡而旺相者出空自成﹐此斷成敗之祕要也。眞飛假伏潛消息﹐年月日時運動機。旺用己得﹐眞假有殊﹐年月日時﹐生比則眞。課傳年命﹐克泄終假。年月貴馬﹐沖克眞飛﹐一二逢合﹐假飛難去﹐幹逢庫合﹐伏始爲眞﹐衝來日月﹐伏飛眞伏﹐泄衝敗克﹐其去方眞﹐生扶有馬﹐沈滯去假﹐用臨長生﹐年月生合﹐斯爲眞來﹐二三沖克﹐來假無成﹐旺相比合﹐眞生有气﹐傳臨脫泄﹐𨿽生猶假﹐遁臨死空﹐年月月遞死﹐命將用空﹐死假有救﹐八法消詳﹐神機可測。八法﹕眞﹑飛﹑假﹑伏﹑去﹑來﹑生﹑死也。此探六壬之旺用𨿽得﹐而事情之變動有眞有假﹐吉凶猶未定也。故以日幹爲主﹐遁幹之旺用爲實。如遁幹旺用已生比日幹﹐則吉矣。乃年月日時年命上之遁幹﹐或有一二克泄日幹﹐則遁幹之來生猶假﹔卽不克日幹而克旺用之遁幹﹐則遁幹亦不能來生我也。又如我欲去求謀﹐遁幹與年月日時之幹相沖克﹐貴人驛馬又相沖克﹐則爲眞飛而可去。若年月日時六處之幹有一二與遁幹之用相合﹐則欲去而不去﹐爲假飛也。如欲其人之畱與己身之畱﹐則必眞伏。如遁幹遞合遞生干支﹐三五六合並見於年命六處﹐或四墓見於課傳﹐則眞伏而不出矣。若年命六處遁幹有一二來沖克破墓﹐則終當飛去而不伏。遁干休囚﹐年月六處沖克﹐又臨敗地﹐地盤驛馬空亡﹐其去眞矣。若六處有一二生我﹐又臨長生﹐主畱戀沈滯而不眞去。如欲其人之來﹐若支上臨遁幹之長生﹐六處又遞生﹐傳又見長生﹐又支逢三五六合則其人必來。若有一二來克害遁幹旺用者﹐究有有阻滯不來而事難成矣。六處遞生遁幹﹐遁幹又與日幹生比﹐而又乘令旺气﹐又臨長生帝旺﹐又與日幹三五六合﹐則爲眞生﹐其事必成。若見一二子孫泄气﹐則𨿽生而猶假。如卜其人之生死﹐最怕六處皆乘時令死气﹐用幹又臨死宮﹐或年月日地遞死﹐則必無救。若本命月將貴神﹐上遁幹爲救﹐則爲患門有救。約略八法以消息﹐詳其眞假﹐只在年﹑月﹑日﹑時﹑年﹑命六處之遁幹消息運動﹐以測其神機也。徳合刑沖𨿽一理﹐吉凶應驗不同期八煞九寶﹐干支披帶﹐事神類神﹐喜忌所因﹐吉神帶吉﹐其吉乃眞﹐凶神帶凶﹐其凶必成﹐鬼非一種﹐來意可憑﹐主事一定﹐神陰搜隱﹐將神比旺﹐歲月應徵﹐日鬼受克﹐災禍乃息﹐幹旺受生﹐福祿斯集﹐應驗不一﹐遲早有期。此探三遁六處之幹﹐各帶八煞九寶﹐或干支帶﹐或在幹披貴神﹐爲主事之神。各有其類﹐卽爲事神也。皆喜寶而惡煞﹐事神帶吉則吉﹐類神披凶則凶。然必與日比始用事﹐不比不用事﹐旺則有力﹐不旺則無力﹐若被鬼克尢甚。然鬼非一種﹐遁幹之鬼尢甚﹐名眞鬼﹑正鬼﹐無救。凡占來意﹐以日鬼所乘之神分其事類﹔鬼所乘之月將爲因﹔而起禍之人﹐將上所乘之神爲因﹔而起禍之事﹐如雀主文書口舌﹐龍主財制﹐虎主病訟之類。再看所乘之時爲何時﹐所臨之地爲何地﹔再求其陰神﹐以知幽隱藏匿之善惡﹐方取責其所臨﹐形貌性情責神將﹐遁幹責其衣著顏色。又看其陰神之生克脫救﹐或有或無。又看其與日主相去遠近何如﹐又看其來克之有路無路何如。以鬼旺之月爲受禍之期﹐以克鬼建旺之月爲除禍之期﹐則吉凶判然﹐應驗不爽矣。《中黃經》曰「要知災福興休日﹐先以鬼救分端的。次看初末發休期﹐衰旺月中無一失。」是也。克日幹之時﹐正當月令之旺﹐卽發禍之日鬼﹐受克之旺月卽﹐卽爲休息之月也。又凡主事之類神﹐以入課傳者爲動而有爲﹐不入則靜而無爲﹐無所應也。故十二天官各有所主﹐見六處者各有與日主相比﹐則爲有應驗。如甲乙日龍合在六處﹐必有應驗。丙丁日蛇雀﹑戊己日貴勾常空﹑庚辛日虎陰﹑壬癸日元後在六處﹐所遁之幹與日主相比﹐則爲旺用之神。經云「與日爲類﹐災福乃集。」類者﹐比也﹐同類也。故用神某一事建旺之月爲應月。凡吉事以生我之月爲應月﹐比我之日爲應日。凶事以克我之月爲應月﹐克我之日爲應日﹐以我生之日爲散期。蓋子孫能制鬼爲救也。經曰「假令春占功曹太衝爲用﹐喜事必應旦夕﹐以春木旺也。」此論旺相也。當令者爲旺﹐將來者爲相﹐與前論所比者爲相﹐生我者爲旺不同。此爲正法也。太乙勝光爲用﹐喜事方來﹐火至自方旺﹐春則旺气未來也。惟空亡則終無應期。餘皆俟旺月爲應期也。又法﹐專看行年上爲主﹐看過去現在未來。假如正月占其人行年在寅﹐太乙乘朱雀加年上﹐則將來四月丙丁日當有火燭事。若登明元武加年﹐則去年十月壬癸日當有遺失盜賊事。蓋月建爲現在﹐向前順數五位皆爲未來事﹐向後逆數五位皆爲過去事﹐對衝之宮爲界限﹐亦以過去﹐試之果驗。亦責陰神﹐測其幽隱救制。蓋一事有事之類神也。旺之月卽爲旺期﹐如寅上乘巳加朱蛇﹐卽於四月防火燭是也。又類神與地比者爲眞﹐蓋一方之當權用事者也﹐其事必見於此地。與日比者爲實﹐蓋一月之當權用事者也﹐其事必應於此日。與月比者爲旺﹐蓋一歲之當權用事者也﹐其事必應於此月。是以七百二十課流轉於四時﹐而吉凶多不應者﹐又不知所以必應之理也。若明此三旺﹐而求之遁幹旺用以決之﹐未有不驗者。且如占逃亡﹐則責元武﹐必元武與日比而又爲遁幹旺用﹐則必應矣。經曰「壬癸來占元武用﹐失脫遺亡事不虛。天后陰人看何如﹐水將須求水上居。」是也。占病白虎﹐占婚太陰與日比﹐又系遁幹旺用﹐則必應矣。經曰「庚辛白虎作初傳﹐便言病者主纏綿﹐太陰女手議成事﹐金將庚辛取類傳。」是也。占音書責朱雀﹐必朱雀與日比﹐又發用﹐則必應矣。經曰「時逢朱雀象文書﹐或求信息亦同途。丙丁巳午又同居﹐祕法流傳決不虛。」是也。蛇朱屬火﹐文明之象。陰見貴﹑龍﹑徳﹑祿﹑馬﹑三六合﹑天干互合﹐宜見貴﹑求財祿﹑功名﹑文章之事。主有貴人薦引提拔。再看陰神所乘之貴神﹐斷其何等樣人。如龍主文職﹐常主武職﹐白主權貴﹐空主侍衛太監僧道﹐勾蛇主將軍﹐陰后主貴戚﹐常主漕糧﹐元主水曹之類而決之。其姓氏衣著方所色目生肖﹐俱責陰神之六層。然朱雀惟丙丁月生之﹐其他非也。故六壬家以比日不實﹐不比日爲虛﹐實則必應﹐虛則不驗﹐此要訣也。然不乘旺月﹐猶非克應之時也。經曰「克應不必死墓推﹐類應本命上不虛﹐如同文書午上朱﹐類神入廟應無疑。」由此觀之﹐如十二天官各有所司之事﹐卽所謂類神﹐類神在廟樂之地﹐本命日時之位﹐又值類神之建旺月﹐必應無疑矣。然猶未可拘也。如必執此求之﹐則文書必應午月﹐萬無此理也。不知又有活法﹐更求之天官﹐類神所乘之月將﹐今朱乘午則神與將合居爲一﹐故午月應。以神將合居一位﹐如化爲一人也。如類神不與日月比而所乘之月將與日月比﹐卽以所乘之將斷其應期。經曰「占財春申論休囚﹐午作靑龍立巳頭。靑龍相去來比日﹐成在巳午月中求。」言占財而得火日申財﹐在春月占﹐則財气休囚矣。若見靑龍乘午將而立在巳鄕﹐則靑龍乘月之相气﹐又比日幹之火﹐必求財在巳午月成﹐以火神值旺之月也。然此專論支也﹐究當以支上遁幹所遇之旺月爲應﹐始爲眞訣﹐前賢不肯輕泄耳。主榦事之成敗﹐亦當於用神決之﹐若用神與日之類神相比則成﹐若克類神則不成﹐相生比而乘旺則速成﹐乘相則遲﹐休囚更遲﹐以必待事神旺而後成也。經曰「欲知成敗若何憑﹐大抵皆求發用神﹐旺相相生必早遂﹐休廢空亡必不成。用逢休憂兼空死﹐事神無气比不得﹐但多阻隔幾時成﹐卽於事神旺日覓。」事神成無气之地﹐而又不與日月比﹐則多阻滯﹐必待事神旺月而應也。此又以事神言之﹐又不若以事神之遁幹與日月比旺之月求克應﹐爲活而推驗也。又神將遁幹者﹐各有所臨之地﹐以長生沐浴等十二位詳其旺相休囚﹐或得地之旺﹐或得黨之旺﹐或得時之旺﹐或得用之旺﹐或得日之旺﹐則衰旺之勢分矣。然五旺必不能得全﹐須從其多者論之﹐以旺气勝者爲用事之神﹐然後可求其驗也。時旺爲第一﹐日旺次之﹐地旺又次之﹐用又次之﹐此六壬之祕要也。又所占十二事神﹐必以入課傳爲的而有應驗。若在四課之中﹐以上日爲要﹔若在三傳之中﹐以初傳爲要﹔若旣入課傳﹐又要日月爲要﹐與初傳相生比次之。又類事神旣分﹐首看所得之將爲何字﹐生日者爲吉﹐脫克日者爲凶﹐而總以乘旺爲主。故有旺月﹑旺日﹑旺時﹑旺地﹐類乘之將乘此四者爲旺﹐將神而乘此四者爲旺神﹐遁幹而乘此四者爲旺幹﹔吉神﹑吉幹﹑吉將乘此四者﹐事吉而必成﹔凶神﹑凶將﹑凶幹乘此四者﹐事凶必無成。未有旺而不成﹐亦未有不旺而成也。旺則成於目前﹐未旺則成於他日﹐故旺也者﹐六壬一字之訣也﹐比日得一月中之旺气﹐比月得一歲中之旺气﹐比時得一日中之旺气﹐比地得一方之旺气﹐比月將得尊上提攜﹐比日月時得天時鬼神之應助﹐比徳祿得意外之遭逢際遇﹐其脫克反是而推可知也。故曰「徳合刑沖𨿽一理﹐其吉凶應驗之期﹐有衰旺遲速之不同﹐不可執一而斷也。」八煞九寶圖說俱詳法例﹐斷訣宜熟記采用。幹徳甲己寅乙庚申丙辛戊癸巳丁壬亥子起巳順十二﹐福佑之神﹐乃一日之喜神也﹐課傳六處見之﹐能轉禍爲福﹐化凶爲吉。天徳正丁二坤宮﹐三壬四辛同﹐五乾六甲上﹐七癸八寅逢﹐九丙十居乙﹐子巽丑庚中。主心慈好善。月徳寅午戌月丙﹐申子辰月壬﹐亥卯未月甲﹐巳酉丑月庚。上遁幹見之﹐一月逢凶化吉。月徳合寅午戌月辛﹐申子辰月丁﹐亥卯未月己﹐巳酉丑月乙﹐與月徳同。支合子丑合土﹐寅亥合木﹐卯戌合火﹐辰酉合金﹐巳申合水﹐午未合日月。一名六合﹐又名橫合。若干支互合﹐名同心合﹐婚事吉。凡事成合不脫。幹合甲己化土﹐乙庚化金﹐丙辛合水﹐丁壬合木﹐戊癸合火。遇六則合﹐遇五則化。五陽奇﹐五陰偶﹐陰配爲夫婦﹐故凡事和合﹐一名五合。三合申子辰合水﹐亥卯未合木﹐寅午戌合火﹐巳酉丑合金﹐三方作合會局﹐上了字生中一字﹐下一字主墓﹐主凡事湊合﹐外方相助﹐一名三角合﹐但主事成遲。幹奇甲午﹑乙巳﹑丙辰﹑丁巳﹑戊寅﹑己丑﹑庚未﹑辛申﹑壬酉﹑癸戌。主意外遇合超遷。旬奇子戌旬丑﹐申午旬子﹐辰寅旬亥。連珠奇亥星精﹐子月精﹐丑日精。斗轉亥﹐鶴鳴子﹐雞鳴丑﹐日月星三光之精備﹐化凶爲吉。三奇天下乙丙丁﹐地下甲戊庚﹐人中壬癸辛。奇本忌空﹐要三傳全見﹐順爲上﹐逆次﹐亂又次之。幹儀同幹奇。入課傳有喜﹐動用有禮。同常冠冕﹑筵會﹑婚姻﹑賞賜。支儀子丑寅卯辰巳午未申酉戌亥午巳辰卯寅丑子亥戌酉申未禮儀之中﹐主喜慶之事﹐居同旬首作幕貴主髙中。旬儀甲子甲戌甲申甲午甲辰甲寅。六甲之首﹐主婚姻﹑喜慶﹑考試﹑冠軍。並忌刑害﹐主因喜起禍﹐忌空。幹祿甲乙丙丁戊己庚辛壬癸寅卯巳午巳午申酉亥子臨官之位﹐利仕宦食祿﹐入課傳顯榮﹐遇合養身之本﹐受命之源。幹馬申子辰寅牡水﹐亥卯未巳牡木﹐寅午戌牡火﹐巳酉丑亥牡金。三合頭衝也。帶丁祿臨卯酉﹐名喜報神。助威迅捷﹐年月日時命上馬俱見﹐主大富貴。天馬正七午﹐二八戌﹐四十子﹐五十一寅﹐六十二辰。正月起午順數六陽神也。仕宦升遷﹐飛騰萬里﹐並貴名天使星。幹星卽十干之長生﹐乃天地生气﹐凡事有益﹐名學堂星﹐忌空克﹐名文星受制。幹旺卽五行自旺之季﹐蓋五行自旺則气盛之候也。諸事有气﹐彊盛生發。再同類相比﹐亦名比旺。幹貴卽每日陰陽二貴也。乃十干之貴气也。以上九寶也﹐徳合奇儀祿馬生旺貴﹐皆十干之吉煞﹐故曰寶。三刑一字刑名自刑﹐自相戕害也。二字刑名無禮刑﹐父子相賊也。三字刑名無恩刑﹐兄弟同類相傷也。幹衝甲衝庚﹐乙衝辛﹐丙衝壬﹐丁衝癸﹐戊己無衝﹐合逢衝則散﹐伏逢衝則動﹐空逢衝則起﹐吉事不宜衝﹐凶事宜衝。支衝子午卯酉之類﹐搖動反復﹐解散變遷﹐分爭離異之神﹐一名斜衝﹐吉凶逢之皆變動散解﹐隔七位相衝﹐又名七煞。支破午破卯﹐辰破丑﹐酉破子﹐戌破未﹐亥破寅﹐申破巳﹐主破碎解裂﹑攺換不完﹐陽日前四﹐陰日後四﹐隔四位相破﹐人情不順﹐諸事虧缺﹐仕防虧空﹐又名破隔。支害子丑寅卯辰申酉未午巳辰卯亥戌主事阻抑不利﹐骨肉參商﹐直致相害﹐穿心可畏。一名穿心煞﹑怨恨煞。財物中心穿。干支墓水土壬辛辰﹐火乙丙戌﹐金庚丁己丑﹐木甲癸未。辰戌爲陽墓剛墓﹐丑未爲陰墓柔墓﹐又辰未爲晝墓﹐戌丑爲夜墓﹐占者得夜墓臨日﹐自暗投明﹔晝墓臨夜﹐自明入暗。又三傳自生入墓﹐如人墮井中﹐呼天不應。病死賊獲﹐己不能去﹐行人不能來﹐凡事皆昏晦﹑閉塞﹑遲滯﹐五行葬地﹐伏沒之神﹐蒙閉之象也。幹鬼甲乙丙丁戊己庚辛壬癸庚辛壬癸甲乙丙丁戊己陽見陽﹐陰見陰爲鬼賊克之神﹐威制之敵也。陽見陽則爭﹐陰陽相見則相配。靑龍爲鬼﹐名紙錢煞﹐占病有祟﹐吉神帶鬼亦凶。日上鬼﹑幹合鬼﹑死鬼﹑陰鬼﹑外鬼﹑害鬼﹑蛇鬼﹑六樣鬼﹑日陰鬼﹑穿宮鬼﹑黨鬼﹑敵鬼﹑金木水火土五鬼﹑衝鬼﹑馬鬼﹑日下鬼﹑支藏鬼﹑絕鬼﹑家鬼﹑破鬼﹑刃鬼﹑日支鬼﹑墓中鬼﹑行年鬼﹑貴鬼﹑旬鬼﹑客鬼﹑罡鬼﹑辰上鬼﹑納音鬼﹑邪鬼﹑正鬼﹑剛鬼﹑明鬼﹑暗鬼﹑厭鬼﹑本命鬼﹑三傳鬼﹑空鬼﹑眞鬼﹑建鬼﹑虎鬼﹑旺鬼﹑丁鬼﹑假鬼﹑夜鬼﹑勾鬼﹑六合鬼﹑三合鬼﹑陽鬼﹑日鬼﹑刑鬼﹐以上鬼非一種﹐取其旺用者斷之。合而爲我之友﹐剛柔相倚之義也﹔晝則爲官府﹐夜爲鬼神﹐見子孫則有救。身彊不妨﹐有助不妨﹐鬼坐制不妨。鬼臨日幹﹐身必難﹐看是何等鬼﹐以日幹爲主﹐三遁幹爲賓﹐只以所遁幹鬼爲重﹐余鬼之名不一種﹐各以所臨﹑所伏﹑所帶﹑所乘而號其名﹐其吉凶則隨時﹑隨地﹑隨人﹑隨事取斷可也。鬼臨鬼上克日﹐爲攢眉煞﹐兩重不美。雙親鬼坐生旺地﹐戀生貪旺不來﹐過時仍來。臨制克死絕不來﹐無路不來﹐遠於日幹遲來。鬼下伏官﹐小人得助﹔官下伏鬼﹐受賄懷欺﹔鬼帶合﹐反復進退﹔鬼多﹐有救不妨﹐要年命上有子孫。見合局﹐爲鬼爲黨﹐鬼煞必非一人。若生幹上爻爲全鬼化生﹐反凶爲吉。幹敗甲乙丙丁戊己庚辛壬癸子巳卯申卯申午亥酉寅五行沐浴之神﹐主頹浪﹑費產﹑嫖賭。幹脫甲乙丙丁﹐丙丁戊己﹐戊己庚辛﹐庚辛壬癸﹐壬癸甲乙。名脫气﹑盜神﹑泄气﹑一名剝官﹐皆盜泄日幹之气。又名救神﹐制鬼﹐有鬼須尋制。幹絕甲乙丙丁戊己庚辛壬癸申酉亥子亥了寅卯巳午斷絕之神﹐加生絕而復發﹐利結舊事。幹死甲乙丙丁戊己庚辛壬癸午亥酉寅亥寅子巳卯申十干無气之神﹐百事不成﹐帶自刑主自盡。並二血見血光﹐並刑刃主兵死﹐帶蛇虎厭亦凶。旬空空者﹐十干不到之地﹐孤虛之神也。一名天中煞。經曰「空亡諸事慢對衝﹐必虛本位爲孤虛。」加日幹並華蓋﹑墓神﹐主占非孤卽寡﹐非僧卽道﹐陰爲尼﹐陽爲僧道。又主庶出孤寡無妻﹐故名孤寡煞。有數等空亡﹐逢衝好起遇合卽就。漏空地下空亡名漏底空亡﹐主事無根底﹐空中樓閣﹐宜空手求謀﹐或過三甲六甲百日主有成﹐以衰旺酌論。或年命歲月時塡實。截空初傳空破有爲而被截住也。名曰斷首﹐主月內不成。中傳空名折腰﹐又名斷橋﹐凡事中間有變更﹑斷更復續﹐並漏底則無成。遊空卽旬空﹐天上空亡也。出旬可望﹐年月太陽可塡。皆空上下天地皆傾家蕩產﹐凡事莫追﹐了無一實。究竟空末傳空也﹐事無下稍﹐又名失尾﹐又名刖足﹐終不能行而少歸結。無依空日上空亡也。主無依告﹐空自出頭﹐較髙親少力。無家空支上空亡也。孤獨無居﹐無妻子田產﹐或常出外﹐或賃居。孤鴻空初末兩傳空也﹐事無頭尾﹐憑中作主。虛聲空正時入空也。凡事有名無實﹐有心無意﹐指空說空。孤虛空凡年月日時前一位爲孤﹐後一位爲寡﹐對衝爲虛﹐行兵宜擊。退茹空反急宜進步﹐卽可求退﹐則入空亡矣。進茹空急宜退步﹐若再求進﹐則入空亡矣。眞空春土夏金夥木冬火﹐乃五行絕地﹐諸事不宜。以上八煞也。刑沖破害墓鬼廢空﹐爲八煞。與九寶皆斷法所必需也。神煞類神猶如散錢﹐以遁幹貫之﹐方有用耳。凡欲知來情﹐諸書皆以發用初傳上所乘之神測其事類﹐爲來意﹐參日幹生克詳之。如我生爲子﹐生我爲父﹐克我爲鬼﹐我克爲財﹐比肩爲兄弟朋友。若旺而有气﹐必有所行之事而來矣。看所乘之神﹐細分其事類﹐卽知爲何事也。如休囚無气﹐必是來占一物﹐則看月將爲何類之物。蓋將主遁﹐神主事也。主物則以神爲形貌﹐幹爲顏色也。主事又看旺用生比日幹者爲吉事﹐克泄日幹者爲凶事也。故凡占來意﹐全責初傳﹐初傳乃人心之開﹑意之萌﹑事之始也。又四課之間﹐日辰各有陽神﹐陽神之上各有陰神﹐陰神乃事之背後幽隱之處也。卽三傳內初傳之陰﹐卽中傳﹐中傳之陰卽末傳也。因而事之初中末可究﹐故陰神與陽神相生比者﹐其事成。若陰神克陽神者﹐其事不成。陰神陽神兩相摩蕩者﹐此法是也。觀其立課傳之旨﹐知其陰神爲最重矣。不然何以初傳之成敗主變易於中傳﹐中傳之成敗變易於末傳哉﹖是故陽神之吉﹐惟恐陰神之凶﹔陽神之凶﹐專望陰神之吉。卽行年本命皆取陰陽並看﹐故經曰「欲知其隱﹐必觀其陰。」是也。然凡看一字﹐須看所遁之幹爲緊。遁幹乃活動能變遷其事之凶吉﹐而其事乃實幹能制支﹑動能制靜所必然也。旣得其來情﹐首看神上所遁之幹﹐次看末傳神將所遇之時﹐次看所臨之地﹐次看神將所得之陰神﹐合而細詳之﹐得以遁幹論。如初傳在日上兩課﹐則爲己身之事﹐在辰上兩課發用則爲他人之事也。經曰「日上發用己事論﹐日陰從我事相尋。辰上動時占別人﹐陰伏小口定災迍。」故凡陽神之克日幹者﹐是官鬼臨身。若陰神乃克陽神﹐則陰神爲子孫爻﹐定是子孫爲主﹐官鬼不能害﹐故有鬼須尋救也。若仕宦人不忌官鬼﹐官爲爵位﹐鬼爲威權﹐反忌子孫剝官。又忌子孫克泄靑龍祿神。又如陰神生日幹者﹐是父母臨身。若陰神克陽神則陰神爲妻財﹐定是妻財爲主﹐占父母病則凶。又如陽神爲日幹所生﹐是子孫臨身矣。若陰神克陽神則陰神爲父母﹐定知父母爲主﹐占子孫爲凶。又如陽神與日幹比者﹐是兄弟臨身﹐若陰神克陽神則陰神爲官鬼﹐定是官鬼爲主﹐占妻病亦凶﹐占財亦有分奪﹐其辰上陰神陽神與日上陰陽同例看﹐則兩邊之情事得矣。若又占己身之事﹐則以辰上陰陽爲我事之情形﹐與日幹參看。蓋辰上陰陽﹐皆占我與他人相涉之事﹐假如甲子日辰上兩課發用﹐是水將土神﹐水將生甲爲父母﹐乃乘土神﹐又克水神﹐若水旺則主父母官位事﹐水相則主父母財喜事﹐若水休囚則主父母失財物事。蓋將爲六親﹐神爲事也。又如甲木兄弟太衝木將爲用﹐乘土神﹐則爲兄弟財物事。又孟爲長﹐仲爲次﹐又爲等輩﹐季爲幼輩﹐又將旺爲壯少﹐休囚爲老。又與日幹三合爲親﹐不合爲疏﹐如上法推占來意﹐決無差誤。再看六處遁幹孰旺孰衰﹐旺而生比日幹則與我爲吉﹐旺而克泄日幹則與我爲凶﹐而吉凶判矣。圓融活潑眞元妙﹐剖盡人間萬事疑仰觀於天﹐俯察於地﹐陰顯共象﹐陰現其情﹐旺相休囚﹐四時疊運﹐乘時者彊﹐失時者難﹐得地者茂﹐陷險者亡﹐幹傷我畏﹐支傷人懼﹐數目之端﹐先天是責﹐新舊之故﹐孟仲季求﹐明無暗有﹐遁幹是求﹐苟得其同﹐𨿽遠必合﹐苟失其同﹐𨿽近不親﹐生我不喜﹐克我不凶﹐气化圓通﹐妙理斯出﹐占類旣陳﹐類情非一﹐陽神陰神﹐兼求失執﹐數則物類﹐偏求則蕩﹐觀陽觀陰﹐主賓情泄﹐遁幹加臨﹐吉凶盡變﹐萬事決疑﹐眞僞自判。此贊遁幹剖人間萬事之疑惑﹐而趨避其得失確有把捉﹐其泛濫無據之說俱可廢也。《金繩書》云「六壬之法﹐不可偏執其象﹐亦不可偏執其義。」取其象而不察其義﹐則失之拘而執﹔取其義而不得其象﹐又失之遁而蕩。占文書象類取朱雀矣﹐止以朱雀察之﹐不失之拘乎﹖課傳六處徧推而無所主﹐不失之蕩乎﹖必也合陰神陽神之兩相摩蕩﹐遁幹與日幹生比克泄﹐庶幾得之。苟非其類之比克﹐𨿽近有其象﹐而不應苟得﹔其類之比﹐𨿽遠必驗也。特衰旺分遲速耳﹐且如甲日秋占求財﹐龍居子午敗死之鄕甲木敗子而死午。而見於用傳﹐𨿽近而不成也。失其天時﹐又失其地利也。或又遁幹與日相克刑害﹐則畏而不成也。所以必仰觀俯察於陰陽﹐而取其一也。又如兵陣責勾陳爲類神﹐勾克日及日上陽神皆凶也。日克勾及日上陽神克勾﹐則勝而吉矣。而勾之陰神遁幹卻克日﹐𨿽勝而後必有悔﹐將受其殃。推廣其例﹐以凶類論之﹐陰神上得朱雀﹐則必有讒間爭功之禍﹐得天空則主詐敗佯輸﹐得玄武主在奇兵暗伏。更求其將﹐若帶刑害則愈凶﹐帶徳合則解凶﹐惟年命上太歲上遁幹能救制。若太歲年命上遁幹﹐又助生陰神之鬼﹐又臨生旺之地﹐則凶不可逃矣。以鬼幹所旺之月爲應期。凶類現於四課則主現在﹐若見於初傳則尢速﹐中末稍遲﹐故鬼爲凶類而不可執也。如占官祿須圓融看矣﹐反喜官鬼在課傳﹐而並吉將吉神﹐乘旺相地﹐得旺相時﹐與日上年命上神相生﹐只與日幹爲克﹐尢妙遁幹亦要透﹐干支傳來克日幹﹐類神之陰又不可有子孫之遁幹來克用幹﹐必得官矣。又有圓融之法﹐假如人來占不求文書而朱雀見課傳﹐居有气之地﹐而旺相﹐與日幹年命上徳合生比﹐遁幹又與日生比旺﹐則更看其陰神而知其何事。如陰神上見靑龍﹐是用文書而有錢財之喜。然亦必六處見財爲實。欲知何人之財﹐則看日支上神﹐如乘太常主尊長父母之財﹐白虎主凶惡人及死傷疾病人之財﹐旺並官祿則爲武職或威權人之財。再圓通看之﹐若靑龍遁幹克日幹則我畏而不敢取﹐如日克支幹遁幹又克支則懼疑我而不肯與。更圓通之﹐欲知所爲何事﹐則看靑龍之陰神﹐若得勾陳﹐懼有爭奪﹔得天后﹐懼有婦人阻撓﹔得太常懼尊長﹔得太陰懼親戚也。又圓通之﹐𨿽生我者﹐亦反爲凶。如甲子日﹐日上得午﹐傳見子﹐午上見白虎來遙克日幹﹐遁建幹亦金﹐天地皆屬旺相气﹐𨿽子水能生甲木爲甲父母﹐乃爲實必實﹐以將𨿽吉而神與遁幹皆凶﹐且居有气之時地也。更圓通之﹐如占求財﹐忌見父母何也﹖父克子則子孫傷﹐無以制鬼而生財﹐何況子孫見於日上乎﹖此求財所以忌見父母﹐𨿽生無益也。卽遁幹見父母﹐亦不吉﹐而爲吝也。更圓通歲上言之﹐假如凶將乘凶類神﹐遁幹乘太歲上﹐遙克日辰及日上神﹐或太歲支上又來克﹐或太歲生遁幹來克﹐並死气刑沖﹐其凶於人必矣。歲上得勾陳主爭鬥獄論﹐更看太歲之陰神又得白虎﹐遁幹又來克日﹐帶刑刃﹐主大辟。若陰神得吉將吉神來生比日幹﹑日上神﹐上下旺相能解﹐其凶則輕減速不致死。見墓神必主囚禁入獄﹐見救神主有救。皆圓通之妙法也。責陰神﹐假如二月戊戌日戌將寅時占求財﹐甲午旬癸辛戊甲﹐是神之遁幹﹐蒿矢課﹐陽時用陰貴。鬼甲寅後才財財壬午合官未比戊戌虎子父後虎勾貴甲戊辛癸慈身遊子財寅午酉丑午戌丑戊癸甲乙丙貴後陰元丑寅卯辰乙巳甲午乙未丙申壬蛇子巳常丁辰甲酉丁癸朱亥午虎戊卯癸戌戊戌酉申未壬寅丑辛子庚亥己壬辛庚巳六勾龍空占求財以龍爲類神像﹐不入課則不準究。如此課﹐龍並不入課﹐又何以爲類乎﹖且遁幹又不與日幹比﹐胡爲取之得﹐毋相矛盾﹖大約不入課﹐其財多不利﹐𨿽取必有不妥。法曰「求財責靑龍。」今天上申乘龍爲傷鱗﹐𨿽日上陽神貴人遁癸爲財﹐而神將兄爻比劫﹐初傳甲寅旺鬼發用﹐傳火遞克日金局﹐靑龍陰神申上見辰乘元武﹐遁丙來克靑龍之遁幹庚金﹐庚乃戊之子孫﹐子孫受傷﹐龍之上下六層不比生日﹐末傳遊身戊幹乘白虎﹐求財亦凶﹐反有盜破官司。陰神元武﹐末傳白虎也。出門求財尢忌。馬乘陰元武﹐又遙見蒿矢也。惟利求盜賊﹑婦女及罪人﹑獄訟﹑死喪之財﹐其財凶惡﹐以財之神將皆凶也。然亦安可求哉﹖支上陽神所乘神爲將財與我之人﹐今白虎之疾病﹑死喪﹑訟獄﹐陰神上見天后乘甲寅鬼﹐爲財克幹。又日上陽神乘貴遁癸﹐財陰神上見勾陳﹐亦主訟獄﹐斷爲訟獄說情之事。果驗。又斷得財後有殃﹐亦驗。事關婦女﹐亦驗。財所乘神看是何等財。如貴人是占官府之財﹐騰蛇是鑪冶﹑小人之財﹐朱雀是文書﹑口舌之財﹐六合是交易﹑買賣之財﹐勾陳是鬥訟之財﹐空亡是欺詐﹑虛妄之財﹐太陰是婦女﹑陰私﹑暗昧之財﹐白虎是死喪﹑疾病﹑訟獄﹑兵丁之財﹐太常是尊長﹑衣帛﹑飲食之財﹐元武是盜賊﹑小人之財﹐靑龍是文書﹑喜慶之財。假如占財求所得之數﹐以先天數斷。法曰「甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥是四數。」俱以財爻上下相因乘除﹐衰旺斷之。旺則相因而倍進﹐財相則止就上下本數總計﹐財休則但言盤上之本數而不因﹐財死囚減其盤上乘數之半。如法活潑推之﹐方有準。然究當以天盤干支之數﹐如上法之相因乘除加減﹐不用地盤干支斷占﹐尢準。如甲子相則九九八十一數﹐此本數也。旺倍則一百八十二﹐休則九十﹐死囚則四十五也。又大數旺取幹﹐其零數取支。如甲子春占爲九十四兩九錢﹐或九百九十兩。如衰則九兩九錢﹐死則九錢九分﹐酌量加減如前法。又錠件取財爻五行斷﹐水一六﹐火二七﹐金四九﹐木三八﹐土五十﹐生數爲錠﹐成數爲件。如水則一錠六件﹐或十二件﹐亦以旺衰死囚加減﹐合圓融之妙也。數目歌訣數目財爻干支測﹐旺多囚少半中窺﹐年爲萬數月爲千﹐日百辰十時零算﹐銀錢一數爲一个﹐四足八數爲一獸﹐飛禽五數爲一隻﹐算人十數爲一人﹐旺相相乘加倍說﹐休爲本數囚空半﹐死依本數還減半﹐孤神十分減其三﹐刑沖破害十減七﹐干支定數本先天。凡有類神入課傳爲有象﹐有象則有數目情形﹐不入課傳則無象﹐無象則不準究。又與日幹比者爲得其同類﹐取爲主事之神﹐𨿽不臨日上亦必取占﹔不與日比爲失其類﹐卽入課傳不取爲主事。故經曰「苟得其同﹐𨿽遠必合。苟失其同﹐𨿽近不親」也。其圓融如是。凡身彊身弱﹐以財旺之日月爲得財之日月。若財彊身弱﹐以身旺之日月爲得財之日月﹐不可粗看﹐細辧方準。凡財神無傷而得气﹐且見於三傳中者﹐其遲速以傳之次第爲早晚。在初傳必速﹐更旺尢速。相則早晚﹐死休囚同。中末次之。若傳歸入日幹上﹐或入宅於門﹐必主速斷。故曰「遲中有速﹐速中有遲也。」凡類神不入傳在閒處者﹐則看發用。法以年月日時旬後分應也。《觀月經》云「起歲年華問﹐逢蟾月內求。」蓋年月日時發用則應卽在此也。又龍上所遁之幹爲年月日時克者爲眞財。經云「明無財爻﹐暗建爲眞。」是也。三傳遞克爲克財﹐名江网魚。干支俱取遞克。凡財爻及靑龍所乘是孟﹐爲新財﹔仲爲半新﹐季爲舊財也。又臨隔年太歲爲舊財舊事﹐隔年之欠也。蓋孟爲四時之首﹐故主新﹔季爲歸墓而舊矣。凡類之將神卽和﹐與日相比﹐見六處而又下臨長生帝旺之地﹐方有其象。而可求否則爲之無象。如求財旣無象﹐求之何益﹖凡吉神內外戰者﹐卽地有气﹐生旺亦不吉。蓋生旺之气神自受之﹐與將無干也。以得气之神內戰其將﹐將之气愈弱﹐變吉爲凶。以將者神之身也﹐故以和爲吉。凡吉盤空﹐吉將吉神亦空﹐吉旣落空﹐有財尙防損失﹐況可求乎﹖若神生其將﹐出旬猶可望也。以上數條以求財爲例﹐餘可類推。地盤十二气神﹐四吉八凶﹐宜分玩其情。如長生有生生不息之義。若將本求財﹐生息大利﹔沐浴主渙散消除﹐故爲敗气無利且主散失﹔冠帶冠冕崢蠑﹐則財可求﹔臨官則顯榮利達﹐宜利求官府公貴之財﹔帝旺則得時乘勢﹐宜求須速﹐不可遲誤﹔衰則消耗無幾﹔病則困頓力弱﹐不能求﹔死則有去無來﹐那有生息﹖墓則歸庫﹐遇刑沖開庫﹐則祕藏之財猶可圖﹔絕則生理已絕﹐若結絕之財亦可圖﹔胎養則尙未現﹐只可求微細之財﹐不可奢望。凡遁幹遊行之日幹爲遊身。蓋日幹爲身﹐其遁幹則遊行之身也。日幹固要旺相﹐而遊行之幹乃我行動求謀之身﹐亦要旺﹐上下旺相﹐遊身得气﹐無往不利矣。否則不宜轉動﹐此圓通之妙訣也。凡日之陰神﹐乃我心懷所欲也﹐又與我爲心腹之人也。與日上陽神要相比合﹐則我之欲可求﹐我之心腹人可托。欲知何人爲我心腹﹐則看天官之神﹐如太陰爲親戚﹐太常爲尊長﹑武弁﹐若合者爲親﹐同气者爲兄弟門族。又看所乘衰旺﹐而知其人之貧富﹑老幼﹑賢愚。以將知其六親﹐以神知其形貌衣著﹐無不可知矣。日支爲與我相涉交際之人也。支上陰神乃其人之心腹及其人所托之心腹之人﹐亦如日之陰陽例推﹐則彼與我皆知矣。知彼知己﹐百發百中﹐更求其遁幹﹐而吉凶乃眞。凡欲知人之心懷喜懼﹐責其支之陰神上所乘之天官。若陰神生旺陽神者﹐其心必喜﹐勇於從事。若帶刑沖破害﹐則其人必怒﹐事相牴牾。欲知喜怒爲何心﹐卽視陰神上所乘之天官﹐如朱雀克害則因讒謗之類﹐可例推之。凡干支爲上神所克﹐或干支上神爲陰神所克﹐皆爲有傷。干支上克乃兩邊皆有自不得志之事也。干支陰神克干支陽神﹐乃兩邊俱爲人阻逆牽連爲難﹐𨿽欲來生而不能﹐爲克而不得﹐故傷幹則我有所畏而不能﹐傷支人有所忌而不敢。其所以不能不敢之故﹐則看其陰上之天官而決斷﹐未有不洞曉如見者。凡我取人與之機﹐全決於此﹐在學者圓融通變以測之耳。照心之鏡﹐取占之機﹐可以先覺矣。凡人來占﹐不明說心事凡求斷﹐諸書皆以發用初傳之天官爲測﹐然七百二十課占萬物萬事﹐何由知其斷主一事也﹖法當兼取外占﹐外占者﹐當其占問之時﹐以所見所聞之機參斷之﹐確有準驗。如觀梅法。假如占課時見有貴人來﹐斷他是謁貴﹔聞讀書聲﹐見人翻書寫字﹐斷他是上書應試﹔見人吉笑﹐斷其慶賀﹔聞人呼喚﹐斷其賞賜﹔見人坐立﹐斷其行止﹔聞人愁嘆哭泣﹐斷其憂苦﹔聞人爭鬥﹐斷其口舌是非﹔見人密語﹐斷其陰私﹔見婦人女子﹐知其占陰人﹔見人攜抱﹐知其占子孫胎孕。皆要隨機活潑參斷﹐其應如響﹐亦圓通之一法也。總以遁幹爲主﹐稍參外占爲穩。凡一人來占數事﹐數人共得一課﹐則課同﹑類同﹑旺相同﹑遁幹同﹑發用同﹐何以知其心事﹖何以察其吉凶﹖諸書有稱換將之法。陽將後三前五﹐陰將後五前一﹐其理舛錯﹐其時隔越﹐其法背亂﹐斷法往往不驗﹐惟《中黃經》曰「中黃五變五般推﹐時上傳時三遁時﹐課中移換無差錯﹐好把當時建一巡。」其法最妙﹐以遁幹變換一課﹐可占五時﹐一時可占五人﹐總用遁乾﹐不離正訣﹐而確有五變也。假如癸丑日丙辰時丑將﹐五人來占﹐或占五事﹐皆以一時一課占斷﹐而總不雷同﹐今癸丑日丑將加辰時上﹐卽爲第一人第一事﹐占用五子元遁戊癸起壬子﹐遁至辰時上是丙辰時﹐卽於癸丑日上斷第一人。第二人第二事卽從時上丙字用丙辛從戊起﹐戊子旬丙有癸巳﹐卽於癸巳上斷之。第三人第三事從癸巳旬有壬辰﹐卽以丁壬庚子居﹐庚子旬有癸卯﹐卽於癸卯上斷之。第四人第四事癸卯下遁甲辰﹐卽以甲己還生甲﹐遁至丙上是癸酉﹐卽以癸酉課上斷之。第五人第五事癸酉下甲戌旬遁至辰上是庚辰﹐卽以乙庚丙作初﹐遁至未上是癸未﹐卽以癸未課上斷之。五課皆若有第六人第六事卽當換時﹐再演五課﹐則日辰上時之神將遁幹俱不雷同﹐其生克衰旺按幹皆不雷同﹐日上之陰神遁幹年命上之遁幹亦不雷同﹐而變換活潑﹐豈若時術之拘執硬局﹐次客次籌﹐稱神換將﹐舛錯隔越者可比﹖蓋不得其傳﹐穿鑿無據﹐以救其說之窮﹐今以時上遁幹變換一時五課﹐自然而然﹐無所勉彊﹐斷之無不驗矣。癸丑日丑將丙辰時。陽時用陰貴﹐課名斬關﹑不備﹑遊子。壬戌龍己未常丙辰後常龍常龍己壬己壬鬼鬼未戌未戌戌丑戌癸甲乙丙丁蛇貴後陰寅卯辰巳占三占二癸朱丑午玄戊占一壬六子未常己占五占四亥戌酉申勾龍空虎癸壬辛庚第五占第四占第三占第二占第一占癸癸癸癸癸癸癸癸癸癸入未入酉卯八入巳入丑戌子午申辰官絕刑鬼五祿四財三合二墓一如第一占癸丑丙辰時﹐則遊身癸幹乘朱入辰墓﹐辛丑爲太陰﹐月將爲解。然癸上陰神戌土乘靑龍﹐陰神又見己未乘常﹐爲癸水之墓﹐來去俱凶﹐惟利逃亡而已。課名又是斬關遊子﹐年命在甲寅﹐下臨丁巳﹐若求功名﹐子武財則利也。第二占癸巳遊身帶巳財乘太陰遁丁﹐財下臨庚申刑合﹐利行動﹐求財得陰私之助也。第三占癸卯﹐遊身乘貴遁乙﹐下臨戊午絕財空﹐利求子孫功名及結絕財帛事。第四占癸酉﹐遊身乘天空遁辛﹐下臨子孫﹐防欺詐失財﹐利占子孫事。第五占癸未乘常﹐下臨庚戌官鬼﹐尊卑不和﹐陰小不利﹐凡占俱凶。如此活潑斷之﹐其應如神。彥和邵先生以年命上分斷固是﹐但年命亦同者﹐不如用遁幹五變之尢爲活潑也。《中黃經》又有七體五變之法﹐訣曰「遁幹奧妙﹐一體數名﹐干支遁變﹐各有專名﹐世人淺學﹐法稱宗門﹐不探其奧﹐反失其直。甲子日時﹐演例以明。」第就干支所在以別課名﹐取甲子一日七時用七體以盡其變﹐卽時上傳時之訣也。七體五變五變載前甲子日甲子時子將加子課。一甲入子名自信課﹐二甲入午衝子合干名沖合課﹐三甲入申名返吟課﹐伏吟之返。四甲入寅名自任﹐五甲入辰支三合。寅

巳申

子子寅寅子子寅甲二甲入午三甲入申巳午未申五甲入辰辰酉卯戌寅丑子亥四甲入寅一甲入子甲子日乙丑時子將加丑課。一甲入醜與支六合﹐二甲入申名閉口課﹐申酉相加﹔三甲入辰名徳合﹐支徳幹合﹔四甲入午名墓害﹐幹墓支墓﹔五甲入寅而復入子﹐祿旺。此課內有三奇﹑斬關﹑觀光﹑升階﹑進用﹑連茹等名。子

亥戌

戌亥子丑亥子丑甲四甲入未三甲入辰辰巳午未卯申二甲入申五甲入卯寅酉丑子亥戌一甲入丑甲子日丙寅時子將加寅課。一甲入寅名徳祿課﹔二甲入申名閉口課﹔三甲入戌合空﹔四甲入辰﹐支墓﹔五甲入子名敗財﹔此課內有亂首﹑六儀﹑不備﹑斬關﹑涉害﹑回陽﹑出戶等名。戌

申午

申戌戌子戌子子甲二甲入申卯辰巳午四甲入辰寅未丑申三甲入戌子亥戌酉一甲入寅五甲入戌甲子日丁卯時子將加卯課。一甲入卯眞三交﹐二甲入未幹墓稼穡﹐三甲入巳懸胎﹐四甲入亥空亡﹐五甲入酉。午

卯子

午酉申亥酉子亥甲三甲入巳二甲入未寅卯辰巳丑午五甲入酉一甲入卯子未亥戌酉申四甲入亥甲子日戊辰時子將加辰課。一甲入辰潤下課﹐二甲入午炎上課﹐三甲入戌空亡﹐四甲入申名閉口﹐五甲入子潤下。戌

午寅

辰申午戌申子戌甲二甲入午四甲入申丑寅卯辰一甲入辰子巳亥午三甲入戌戌酉申未五甲入子甲子日己巳時子將加巳課。一甲入巳徳合﹐二甲入亥空亡﹐三甲入未幹墓﹐四甲入酉閉口﹐五甲入醜支三合﹐第六卦首課名天徳。寅

酉辰

寅未辰酉未子酉甲一甲入巳三甲入未子丑寅卯亥辰四甲入酉戌巳酉申未午五甲入丑二甲入亥甲子日庚午時子將加午課。一甲入午名返吟﹐二甲入寅反吟之伏吟﹐三甲入戌旬空﹐四甲入子支反吟﹐五甲入申返吟。寅

申寅

子午寅申午子申甲一甲入午五甲入申亥子丑寅戌卯酉辰三甲入戌申未午巳二甲入寅四甲入子右甲子日甲子七時七體課式﹐一時有一時遁幹﹐而日幹因時遁而五變。各有課名及附課等名﹐以遁幹所在而各有斷﹐內藏如許變動﹐可斷五人五事﹐不必移神換將也。一課五名﹐不得紊亂﹐自然而然﹐圓融無迹﹐甲戌不入用而以他甲爲用者。因甲子旬中戌亥空也。故名會試。若甲子旬中忌朱雀臨甲戌爲空甲﹐名落孫山之外矣。曰旬空者﹐十干遁不到之地也。以諸法皆遁幹圓通活潑之妙用﹐世俗罕知﹐前賢未泄﹐頭緒𨿽多﹐理仍一貫。蓋萬殊一本﹐一本萬殊﹐執遁幹旺用﹐以剖人間萬事之疑﹐洞若觀火﹐無幽不燭﹐此六壬一家向時所謬戾者得銀河之一棹﹐探時而校正。好道君子於此而識進退薦亡之機﹑吉凶消長之理﹐趨之避之﹐豈曰小補云爾哉﹖銀河棹卷終附七體五變要從天盤上數起﹐其言入者﹐系入地盤也。甲子日甲子時子將﹐此課伏吟﹐故天盤與地盤同。第一占甲己還加甲﹐用本幹甲子。第二占丙子﹐用丙辛從戊轉﹐遁至午上是甲午。第三占庚子﹐用乙庚丙作初﹐遁至申上是甲申﹐第四占遁至寅上是甲寅。第五占庚子﹐歷乙庚丙作初已經用過﹐是以用庚子之下壬子。遁至辰上是甲辰。甲子日乙丑時子將。第一占用本幹甲子。第二占從時上用乙庚丙作初遁至申上是甲申。第三占丁丑用丁壬庚子居遁至辰上是甲辰。第四占辛丑用丙辛從戊轉﹐遁至午上是甲午。第一占己丑﹐因甲己還加甲已經用過﹐己丑之下辛丑亦用過﹐是以用辛丑之下癸丑。用戊癸從壬子遁至寅上是甲寅。第五占疑當逆轉﹐用丁壬庚子居﹐遁至辰上是甲辰﹐卽不落空矣﹐存驗。甲子日丙寅時子將。第一占用本幹甲子。第二占從時上用丙辛從戊轉﹐遁至午上是甲午。第三占庚寅﹐用乙庚丙作初﹐遁至申上是甲申。第四占戊寅﹐用戊癸從壬起﹐遁至寅上是甲寅。第五占壬子旬內有甲寅﹐因甲己還加甲已經用過﹐是以出旬用甲戌爲空亡矣。甲子日丁卯時子將。第一占用本幹甲子。第二占從時上用丁壬庚子居﹐遁至辰上是庚辰。第三占癸卯﹐用戊癸從壬起﹐遁至寅上是甲寅。第四占乙卯用乙庚丙作初﹐遁至申上是甲申。第五占己卯﹐因甲己還加甲已經用過﹐是用己卯之下辛卯﹐用丙辛從戊轉﹐遁至午上是甲午。甲子日戊辰時子將。第一占用本幹甲子。第二占從時上用戊癸從壬起﹐遁至寅上是甲寅。第三占丙辰用丙辛從戊轉﹐遁至午上是甲午。第四占壬辰﹐用丁壬庚子居﹐遁至辰上是甲辰。第五占甲辰﹐因甲己還生甲已經用過﹐是以用庚辰﹐用乙庚丙作初﹐遁至申上是甲申。甲子日己巳時子將。與甲子時同﹐因甲與己合故也。第一占用本幹甲子。第二占從時上﹐因甲己還生甲已經用過﹐是以用己巳之下辛巳﹐用丙辛從戊轉﹐遁至午上是甲午。第三占癸巳﹐用戊癸從壬起﹐遁至寅上是甲寅。第四占丁巳﹐用丁壬庚子居﹐遁至辰上是甲辰。第五占乙巳﹐用乙庚丙作初﹐遁至申上是甲申。甲子日庚午時子將。與乙丑課同﹐因乙與庚合故也。第一占用本幹甲子。第二占從時上﹐用乙庚丙作初﹐遁至申上是甲申。第三占壬午﹐用丁壬庚子居﹐遁至辰上是甲辰。第四占丙午﹐用丙辛從戊轉﹐遁至午上是甲午。第五占戊子旬內甲午﹐因甲己還加甲已經用過﹐甲午之下丙午亦用過﹐是以用丙午之下戊午﹐用戊癸從壬起﹐遁至寅上是甲寅。右七課演式以例其餘﹐辛未則與丙寅同﹐壬申與丁卯同﹐癸酉與戊辰同﹐俱可不必列矣。

