葬書

葬者乘生气也。生气卽一元運行之气﹐在天則周流六虛﹐在地則發生萬物。天無此則气無以資﹐地無此則形無以載。故磅礡乎大化﹐貫通乎品匯﹐無處無之﹐而無時不運也。陶促曰﹕先天地而長存﹐後天地而固有。蓋亦指此云耳。且夫生气藏於地中﹐人不可見﹐惟循地之理以求之﹐然後能知其所在。葬者能知其所在﹐使枯骨得以乘之﹐則地理之能事畢矣。

五气行乎地中﹐發而生乎萬物。五气卽五行之气﹐乃生气之別也﹐夫一气分而爲陰陽﹐析而爲五行﹐𨿽運於天實出於地。行則萬物發生﹐聚則山川融結﹐融結者﹐卽二五之精﹑妙合而凝也。

人受體於父母﹐本骸得气﹐遺體受蔭。父母骸骨﹐爲子孫這本﹐子孫形體﹐父母之枝﹐一气相應﹐由本而達枝也。考試程子曰﹕卜其宅兆﹐卜其他地之美惡也。地美則神靈安﹐子孫盛﹐若培壅其根而枝葉茂﹐理固然也。惡則反是。蔡季通曰﹕生死殊途﹐情气相感﹐自然默與之通。今尋暴骨﹐以生人刺血滴之而滲入﹐則爲親骨肉﹐不滲則非。气類相感有如此者。則知枯骨得蔭﹐生人受福﹐其理顯然﹐不待智者而後知也。或謂抱養旣成﹐元非遺體﹐僧道嗣續﹐亦異所生﹐其何能蔭之有﹖而不知人之心通乎气﹐心爲气之主情通則气亦通﹐義絕則應本絕。故後母能蔭前母子﹐前母亦發後母兒。其在物則萎藪螟蛉之類是也﹐尙何疑焉。

經曰﹕气感而應﹐鬼福及人。父母子孫﹐本同一气﹐互相感召﹐如受鬼福﹐故天下名墓﹐在在有之。蓋眞龍發迹﹐迢迢百里﹐或數十里﹐結爲一穴。及至穴前﹐則峯巒矗擁﹐眾水環繞﹐疊樟層層﹐獻奇於後﹐龍脈抱衛﹐砂水貧聚。形穴旣就﹐則山川這靈秀﹐造化之精英﹐凝結融會於其中矣。苟盜其精英﹐空竊其靈秀﹐以父母遺骨藏於融會之地﹐由是子孫之心寄托於此﹐因其心之所寄﹐前能與之感通﹐以致福於將來也。是知人心通乎气﹐而气通乎天。以人心之靈﹐合山川這靈﹐故降神孕秀﹐以鐘於生息之源﹐而其富貴貧賤﹐壽夭賢愚﹐靡不攸系。至於形貌之嬌醜﹐並皆肖象山川這美惡﹐故篙丘嶽生申﹐尼丘孕孔﹐豈偶然哉﹗嗚呼﹐非葬骨也﹐乃葬人之心也﹔非山川之靈﹐亦人心自靈耳。世有往往以遺骨棄諸水火而無禍福者﹐蓋心與之離故也。是以銅山西崩﹐靈鐘東應。

漢未央宮一日無故鐘自嗚﹐東方朔日﹕必生銅山崩應。未幾西蜀果奏銅山崩﹐以日擯之﹐正未央鳴之日也。帝問朔何以知之﹐對曰﹕銅出於山﹐气相感應﹐猶人受體於父母也。帝嘆曰﹕物尙樂﹐況於人乎﹗昔曾子養母至孝﹐子出﹐母欲其歸﹐則口齒指﹐而曾子心痛。人凡父母不安而身離待側﹐則亦心痛﹐特常人孝心薄而不自覺耳。故知山崩鐘應﹐亦其理也。

木華於春﹐栗芽於室。此亦言一气之感召也。野人藏栗﹐春至﹐栗木華﹐而家藏之栗亦芽。實之去本已久﹐彼華此芽﹐蓋以本性原在﹐得气則相感而應﹐亦獄父母之骨葬乘生气而子孫福旺也。夫一气磅礡於天地間﹐無端倪﹐無終窮﹐萬物隨時運化﹐本不自知﹐而受造物者亦不自知也。蓋生者气之聚﹐凝結者成骨﹐死而獨畱﹐故葬者反气入骨﹐以蔭所生之法也。

乾父之精﹐坤母之血﹐二气感合﹐則精化爲骨﹐血化爲肉﹐復藉神气資乎其間﹐遂生而爲人。及其死也﹐神气飛揚﹐血肉消潰﹐惟骨獨存。而上智之士﹐圖葬於吉地之中﹐以內乘生气﹐外假子孫思慕﹐一念與之吻合﹐則可以復其旣往之神﹐萃其已散之气。蓋神趨則气應﹐地靈而人傑﹐以無爲有﹐借僞顯眞﹐事通陰陽﹐功奪造化﹐是爲反气入骨﹐以蔭所生之法也。

丘壠之骨﹐岡阜之支﹐气之所隨。丘壠爲陰﹐岡阜爲陽。丘言其髙﹐骨乃山這帶石者。壠髙不能自立﹐必藉石帶土而後能聳也。岡者迹也﹐土山爲阜﹐言支之有毛脊者。壠之有骨﹐气隨而行則易見﹐支無石﹐故必觀者毛脊而後能辧也。然有壠而土﹑支而石﹑壠而隱﹑支而隆者﹐又全藉乎心目之巧以區別也。經曰﹕气乘風則散﹐界水則止。謂生气隨支攏體質滸﹐滔滔而去﹐非水界則莫之能止。及其止也﹐必得城郭完密﹐前後左右環圍﹐然後能藏風﹐而不致有蕩散之患。經云﹕明堂惜水如惜血﹐堂裏避風如避賊。可不愼哉﹗古人聚之使不散﹐行之使有止﹐故謂之風水。髙城之地﹐天陰自上而降﹐生气浮露﹐最怕風寒﹐易爲蕩散。如人深居密室﹐稍有躥隙通風﹐適當肩背﹐便能成疾。故當求其城郭密固﹐使气之有聚也。平支之穴﹐地陽自下而升﹐生气沈潛﹐不畏風吹。﹝缺﹞出在曠野﹐𨿽八面無藏﹐已自不覺。或遇穴晴日朗﹐其溫和之气自若﹐故不以寬曠爲嫌﹐但瑞橫水之有止﹐使气之不行也。此言支城之取用不同有如此。風水之法﹐得水爲土﹐藏風次之。支攏二者俱欲得水﹐髙坡之地﹐或從腰落﹐𨿽無大江攔截﹐亦必池塘以止內气﹐不則運河不稍遠﹐而隨身金魚不可無也。儻金魚不界﹐則謂之雌雄失經﹐𨿽藏風亦不可用。平支之地﹐𨿽若無蔽﹐但得橫水攔截﹐何嫌寬曠。故二者皆以得水爲上也。經曰﹕外气橫形﹐內气止生。蓋言此也。水流土外﹐謂之外气﹔气藏土中﹐謂之內气。故必得外气形橫﹐則內之生气自然止也。此引經以結上文得水爲上之意。何以言之﹖气之盛𨿽流行﹐而其餘者猶有止﹔𨿽零散﹐而其深者猶有聚。髙壠之地﹐落勢雌雄﹐或去或止﹐各有﹝缺﹞作自﹝缺﹞一地可盡其力量也。而好龍多從腰落﹐分布枝蔓於數十里之間﹐或爲城郭朝樂官曜禽鬼捍門華表羅星之類﹐皆本身自帶不可爲。彼旣流行﹐而餘者非止也﹐但當耱其聚處﹐而使之不散耳。平支之龍﹐大山跌落平洋﹐四畔曠闊﹐其爲城郭﹐亦不過髙逾數尺而已﹐且去穴遼遠﹐朝山一點﹐在乎云靄之表﹐人莫不以八風無蔽爲嫌﹐又豈知支戲气隱﹐若零散而其深者猶有聚也﹐但得橫水攔截﹐使之有止耳。此方支攏之气盛者如此。故藏於涸燥者宜深﹐藏於坦夷者宜淺。上句方攏﹐下句言支。髙壠之地﹐陰之象也﹐气在內﹐彊剛而覺悟下﹐故言涸燥當深葬。平支之地﹐陽之象也﹐气在外﹐弱柔而浮上﹐故方坦夷當淺葬。經曰﹕淺深得乘﹐風水自成。髙攏之葬﹐潛而弗彰﹐故深﹐取其沈气也﹔平支之葬﹐露而弗隱﹐故淺取﹐其浮气也。得乘者﹐言所葬之棺﹐得以乘其生气也。淺深世俗多用九星白法以定尺寸﹐謬也。不若只依金銀鑪底求之爲得。夫陰陽之气﹐噶而爲風﹐升而且爲云﹐降而爲雨。凡所以位天地﹑育萬物者﹐何莫非此气邪﹗斯蓋因曰葬乘生气﹐故重舉以申明其義。愚嘗謂能生能殺﹐皆此气也。葬得其法﹐則爲生气﹐失其道﹐則爲殺气。如所謂加減饒借吞吐浮覺之類﹐並當依法而剪裁之﹐不致有擅殺衝刑破腮翻斗之患也。夫土者气之體﹐有土斯有气﹐气者水之母﹐有气斯有水。气本無體﹐假土爲體﹐因土而知有此气也。水本無母﹐假气爲母﹐因气而知有此水也。五行以天一生水。且水何從生哉﹖生水者金也﹐生金者土也。土腹藏金﹐無質而有其气。乾藏坤內﹐隱而未見﹐及乎生水﹐其兆始萌。言气爲水母者﹐卽乾金之气也。世人不究本源﹐但以所見者水爾﹐故遂以水爲天地之始﹐蓋通而未精者也。經曰﹕土形气形﹐物因以生。生气附形而有﹐依而行﹐萬物亦莫非﹝缺﹞也。此引經結上有文有土斯有气之意。未气行乎地中﹐其行也因地之勢﹐其聚也因勢之止。气行地中﹐人不見﹐其始也則因地之勢而知其行﹐其次也又因勢之止而知其聚也。葬者原其起﹐乘其止。善葬者﹐必原其﹐起以觀勢﹐乘其止以扡穴。幾言止者﹐乃山川融結﹐奇秀之所有﹐非明眼莫能識也。《片玉髓》云﹕艸上露華偏在尾﹐花中香味總居心。其止之謂與﹗或謂粘穴乘其脈之盡處爲止﹐然則蓋倚撞安可以止云。不知人正恐後世不識止處﹐故立爲四法以乘之。夫蓋者止於蓋﹐倚者止於倚也﹐撞粘莫不皆然﹐惟觀義之所在﹐髙低正側﹐何往而非止乎﹗地勢原脈﹐山勢原骨﹐委蛇東西﹐或爲南北。平夷多土﹐陡瀉多石﹐支之行必認土脊以爲脈﹐城之行則求石脊以爲骨。其行度之勢﹐委蛇曲折﹐千變萬化﹐本無定式﹐大略與丘攏之骨﹑岡阜之支略同。千足爲勢﹐百尺爲形。千尺言其遠﹐指一枝山之來勢也。百尺言其近﹐指一穴地之成形也。勢來形止﹐是謂全气﹐全气之地﹐當葬其止。原其遠勢之來﹐察其近形之止﹐形勢旣順﹐則山水貴合﹐是爲全气之地。又當求其止處而葬之﹐斯盡善矣。止之一字﹐最謂喫緊。世之葬者﹐不乏全气之地﹐但於止處則有味焉耳。夫千里來龍﹐五足人手﹐才差一指﹐盡廢前功﹐縱奇峯聳拔﹐秀水之玄﹐皆不爲我用矣。若得其傳﹐知其止﹐則如數二三﹐辧黑白﹐人或見其莽然可左可右可移可易﹐而不知中間自有一定不易之法﹑尺寸不可遷攺者。《摜》云﹕立穴若還裁不正﹐縱饒吉地也徒然。髙低深淺如葬誤﹐福變爲災起禍懲。宛委自復﹐回環重復。宛委自復﹐指其勢而言。或順或逆﹐卽委蛇東西或爲南北之意也。回環重復﹐以其形而論。層拱疊繞﹐卽朝海拱辰之義也。全气﹝地﹐其融結之情如此。若踞而候也。如人踞然不動﹐而有所待然。若攬而有也。如貴人端坐﹐器具華陳﹐攬之而有餘。欲進而卻﹐欲止而深。上句言擁衛之山須得趨揖朝拱﹐不欲其口逼衝突而不遜也。下句言瀦蓄之水必得止聚淵澄﹐不欲其陡瀉反背而無情也。來積止聚﹐衝陽和陰。來山凝結﹐其气積而不散﹔止水融會﹐其情聚而不流。斯乃陰陽交濟﹐山水沖和也。土髙水深﹐郁艸茂林。水深沈則土壤髙厚﹐气沖和則艸木茂昌。程子曰﹕易謂地之美﹖土色光潤﹐艸木茂盛﹐乃其驗也。貴若千乘﹐富如萬金。气像尊嚴﹐若千乘之貴﹔擁簇繁夥﹐猶萬金之富。經曰﹕形止气蓄﹐化生萬物﹐爲上地也。堂局完密﹐形穴止聚﹐則生气藏蓄於中矣。善葬者因其聚而乘之﹐則可以福見﹐在昌後裔。如萬物由此气而成﹐化育之功﹐故爲上地。地貴平夷﹐土貴有支。支龍貴平坦夷曠﹐爲得支之正體。而土中復有支之紋理﹐平緩恰軟﹐不急不燥﹐則表裏相應。然卻有支體而得城之情性者﹐直如擲搶﹐急如繃綫﹐謂之倒火硬木﹐此陽中含陰也﹐法當避殺﹐粘唇架折而葬。刻氏所謂直急則避﹐輻而湊檐是也。陽者爲弱﹐本宜湊入﹐柰何性急﹐要縮下一二足﹐緩其急性﹐苟執支法插之則凶。此支龍之至難體認者﹐故景純謂支龍之辧﹐蓋言此也。支之所起﹐气隨而始﹔支所終﹐气隨以鐘。此言平支行度體段﹐原其始則气勢隨之而行﹐乘其止則气脈因之而鐘﹐觀勢察脈﹐則可以知其气之融結矣。觀支之法﹐隱隱隆隆﹐微妙玄通﹐吉在其中。隱隱﹐有中之無也﹔隆隆﹐微妙玄通﹐吉在其中。其體段若盞中之酥﹐雲中之雁﹐灰中綫路﹐艸蛇蹤﹐生气行乎其間﹐微妙隱伏而難見﹐然其吉則無以加矣。經日﹕地有吉气﹐土隨而起﹔支有止气﹐水隨而比。勢順形動﹐回復始終﹐法葬其中﹐永吉無凶。引經以明上文支龍行度﹐言平夷之地﹐微露毛脊﹐圓者如浮漚﹐如星﹐如珠﹐方者如箱﹐如印﹐長者如玉尺﹐如蘆鞭﹐曲者如幾如帶﹐方圓大小不等者如龜魚蛙蛤﹐是皆地之吉气湧起﹐故土亦隨之而凸起。及其止也﹐則如雞窠旋螺之狀﹐言形止脈盡而一水交度也。髙水一寸﹐便可言山﹐低土一寸﹐使可言水﹐此支气之止﹐與水朋比而相爲體用者也。勢順形動者﹐龍勢順伏而不反逆﹐局形活動而多盤旋﹐砂水鉤夾﹐回環重復﹐首尾無蔽﹐始終有情﹐依法自可扡穴。山者勢險而有也﹐法葬其所會。山言攏也﹐勢𨿽險峻﹐而其中復有不險之穴﹐但當求其止聚融會處而葬之﹐則善矣。蓋髙攏之地﹐來勢髙大﹐落勢雄壯﹐結勢亦且﹝缺﹞急此﹝缺﹞之﹝缺﹞也﹐卻有一等以隴爲體而得支之情性者﹐大山翔舞垂下﹐及至平地﹐變爲支體﹐謂之下山水﹐此陰中含職也。若不識粘葬山麓﹐莫不以前拖平地爲璞褥﹐豈知其勢未往﹐兩邊界水隨脈而行﹐平平隱伏﹐直至堂心﹐其脈始盡。《天寶經》曰﹕凡認脈情看住絕﹐水若行時脈不歇。歇時須有小明堂﹐气止水交方是穴。後面要金气可乘﹐前頭要合水可匯。若還鑿腦而鑿胸﹐湊急傷龍匪融結。此定穴之密語也﹐故當求其砂水會處﹐枕流而葬。陰者爲彊﹐固當縮下﹐柰何性緩﹐要插上七八寸﹐急其緩性﹐名爲湊交斗煞﹐劉氏所謂擺緩﹐則入據而湊膚是也。苟執法扡之﹐則主敗絕﹐此爻髙隴之至難體認者。乘者其來。言生气之所從來﹐因其來而知其止﹐故葬者得以乘之﹐不使有分寸之違也。脈不離棺﹐棺不離脈﹐棺脈相就﹐剝花接木﹐法當就化生腦上﹐循脈看下﹐詳認雞迹蟹眼三文名字交牙滴斷﹐或分十字﹐或不分十字﹐看他陰陽配與不配﹐用人彊弱順逆急緩生死浮沈虛實﹐以定加減饒借。內接生气﹐處揚穢气﹐內外符合﹐前後無蔽﹐始爲眞穴﹐一有不順﹐卽花假矣﹐此乘生气之要訣也。下言乘金穴土義同。審其所廢謂入首廢壞﹐眞僞莫辧﹐故不得不詳加審察也。夫天眞未喪﹐則定穴易爲力﹐但乘其來﹐卽知其止。卻有一等不幸爲牛關踐踏﹐上破下崩﹐歲久年深﹐或種作開墾﹐或前人謬扡其旁圍墻拜壇﹐不無晦蝕﹐或曾爲居基﹐益低損髙﹐或田家取土﹐鋤掘賊﹐而大八字與金魚不可得而移易﹐但要龍眞局正﹐水淨砂明﹐當取前後左右四應﹐証之心目﹐相度酌量開井﹐無不得矣。蓋夫一气化行支攏﹐隨气而成形質﹐今旣廢壞莫辧﹐故必於廢中審之﹐則凡所謂陰陽剛柔急緩生死浮沈虛實之理﹐無不了然。旣得其理﹐則倒杖之法亦因之而定焉。擇其所相。謂擇其所相輔於我者。法當於小八字下看兩肩暗翊﹐肩髙肩低﹐以分陰陽作用﹐次視三分三合﹐崎急平緩﹐以別順逆饒減速。盡觀蟬翊之砂﹐蝦須之水﹐以定葬口界限﹐是皆左右之所相。苟失其道﹐則有破肋翻斗﹑傷龍傷穴﹑僞淺傷深之患﹐故不得不詳加審擇也。下篇言相水印木義同。避其所害。謂避去死气﹐以求生气也。蓋穴中之气﹐有刑有徳﹐裁剪得法﹐則爲生气﹐一失其道﹐則爲死气﹐故不得不審而避之／何以言之﹖避死挨生是也。如陽脈落穴﹐以陰爲生﹐陽爲死。陰脈落穴﹐以陽爲生﹐長爲死。脈來邊厚邊薄﹐以薄爲生﹐厚爲死。雙脈一長一短﹐以短爲生﹐長爲死。一大一小﹐以小爲生﹐大爲死。經秀嫩光淨圓厚湧動爲生﹐枯老臃腫破碎直硬爲死。又或砂水之間﹐反坑斜飛﹐直撞刺射﹐皆爲形煞。橫過之山如槍如刀尖利﹐順水可收拾爲用者用之﹐可避去者避之﹐此則以眼前之所見者而論之也。又程子謂五患﹐劉氏謂四惡﹐皆在所當避也。禍福不旋日。經曰﹕葬山之法若呼吸﹐中言應速也。禍福之感召﹐捷於影響﹐能乘能審﹐能擇能避﹐隨其所感﹐否則爲凶應矣。大要在分別陰陽以爲先務。有純陰純陽﹐邊陰邊陽﹐上陽下陰﹐上陰下陽﹐陰交陽半﹐陽交陰半﹐彊陽弱陰﹐老陽嫩陰﹐各有作法陰來則陽受﹐陽來則陰作﹐或入搪而斗口而湊檐。又有陽噓陰吸這不同﹐順中取逆﹐逆中取順﹐情有蓋粘﹐則正口順作﹐情在倚撞﹐則架折逆受。假若陰脈落穴﹐放棺饒過陽達﹐借陽气一噓﹐其气方生。陽脈落穴﹐放棺饒過陰邊﹐借陰气一吸﹐其气方成。所謂陽一噓而萬物生﹐陰一吸而萬物成是也。苟不識裁剪放疊之法﹐當噓而吸﹐當吸而噓﹐宜順而逆﹐宜逆而順﹐及夫左右吐深淺不知其訣﹐不能避殺挨生﹐則生變爲殺气﹐縱使髙下無差﹐左右適宜﹐淺深合度﹐猶且不免於禍﹐況未當於理者乎﹗古歌日﹕若還差一指﹐如隔萬重山。艮有以也。

山之不可葬者五﹕气以生和﹐而童山不可葬也。土色光潤﹐艸木茂盛﹐爲地之美。今童山粗頑﹐土脈枯槁﹐無發生沖和之气﹐故不可葬。卻又有一等山石﹐文理濕潤﹐光如卵殼﹐艸木不可立根﹐自然﹑不產﹐開井而得五色土穴者﹐是又不可以童而棄也。气因形來﹐而斷山不可葬也。夫土者气之體﹐有土斯有气。山旣鑿斷﹐則生气隔絕﹐不相接續﹐故不可葬。《靑華祕髓》云﹕一息不來身是殼。亦是此意。然與自然跌斷者則又不相侔矣。气因土行﹐而石山不可葬也。髙壠之地﹐何莫非石﹐所謂山勢原骨﹐骨卽石也﹐石山行度﹐有何不可﹐惟融結之處不宜有石耳。夫石之當14﹑者﹐焦硬而頑﹐麻燥而蘇﹐或不受鋤掘﹐火焰飛揚﹐肅煞之气﹐含煙帶黑﹐爲凶也。其餘縱使有石﹐但使體質脆嫩﹐文理濕潤﹐顏色鮮明﹐則無不吉矣。又有廳形怪穴隱於石間者﹐四畔皆石﹐於其中有土穴﹐取去土盡﹐始可容棺。又有頑石鑿開而下有土穴﹐皆可入選﹐是未可以石爲嫌也。气以勢止﹐而過山不可葬也。此言橫龍滔滔竟去﹐挽之不住﹐兩邊略有垂下﹐不過撓掉而已。气因勢而止﹐穴因形而結﹐過山無情﹐其勢未止﹐其形未往﹐故不可葬。卻又有一等橫龍滴落﹐正龍腰落﹐及夫斬關爲穴者﹐不同也。气以龍會﹐而獨山不可葬也。支龍行度﹐兄弟同完﹐雌雄並出﹐及其止也﹐城郭完密﹐眾山貴集﹐方成吉穴。彼單山獨龍﹐孤露無情﹐故不可葬。卻又有一等支龍不生手足﹐一起一伏﹐金水行度﹐跌露平洋﹐兩邊借外衛送爲養蔭﹐及其止也﹐雌雄交度﹐大江拱朝或橫攔﹐外陽遠接﹐在乎綴紗之間﹐縱有陰砂﹐僅髙一步﹐此又不可以孤露而棄之地。何以言之﹖蓋得水爲上﹐藏風次之﹐所以爲貴也。經曰﹕童斷石過獨﹐生新凶而消已福。此復證五凶之不可用也﹐凡此是無所﹝缺﹞適足腐骨爛棺而已﹐主退敗少亡癆疾﹐久則歸於歇滅﹐可不愼哉﹗上地之山﹐若伏若連﹐其原自天。此言上地龍之行度體段也﹐大頓小伏﹐藕斷絲連﹐謂之脫卸。夫大地千百里﹐行龍其何可窮乎﹐故遠若自天而來也。若水之波。此言隱藏伏於平洋大圾之間﹐一望渺無涯際﹐層層級級﹐若江而之水﹐微風蕩漾﹐則有輕波細紋﹐謂之行地水。微妙玄通﹐吉在其中矣。若馬之馳。原其起﹐若馬之奔騰﹐將欲止﹐如馬之及廏。其來若奔。其來也﹐奔馳迅速﹐如使者之告捷。其止若屍。其止也﹐若尸居不動﹐無復在去意﹐。若懷萬寶而燕息。眾山朝揖﹐萬水翕聚﹐如貴人燕安休息珍﹝缺﹞﹐富如萬金﹐若攬而有也。若肯萬善而潔齊。明堂寬綽﹐池湖絳繞﹐左右前後眼界不空﹐若貴人坐定﹐珍撰畢陳食前方丈也。若口之鼓。口乃無底囊﹐今煆者引風之具卽者其類也﹐才經鼓動﹐其气卽盛﹐吉納气之滿也。若器之貯。如器之盛物﹐滿而溢﹐言气之止聚也。若龍若彎﹐或騰或盤。若龍之般旋﹐蠻之飛騰﹐言其活動有皖蜒翔舞之體段﹐無破碎死蠢之形狀。禽伏獸蹲﹐若萬乘之尊也。來勢如虎出深林﹐自幽而漸顯气象﹐蹲踞而雄壯﹔止勢如鷹落平砂﹐自髙而漸低﹐情意俯伏而馴順﹐气象尊嚴﹐擁護綿密﹐若萬乘之尊也。無光發新。眼界軒豁﹐气象爽麗﹐神情性悅﹐一部精神﹐悉皆收攝而納諸擴中﹐然而至理微紗﹐未易窺測﹐要令目擊道存﹐心領意會﹐非文字之可傳﹐口舌之可語也。《中庸》曰﹕人莫飲食﹐鮮能知未也。朝海拱辰。如萬水之朝宗﹐眾星之拱極﹐枝斗之護花朵﹐廊論著之副廳堂﹐非有使之然者﹐乃一气感召﹐有如是之翁合也。《易》雲﹕水流濕﹐火就燥﹐雲從龍﹐風從虎﹐聖人作而萬物睹。其斯之謂與﹗龍虎抱衛﹐主客相迎。幾眞龍落處﹐左回右抱﹐前朝後擁﹐所以成其形局也。未有吉穴而無吉。案﹕若龍虎抱衛而主客不相應﹐則爲花假無疑。四勢朝明﹐五害不親。四勢卽龍﹑虎﹑主﹑客也﹐貴乎趨揖朝拱﹐端正嚴而不刺側﹐明淨而不模糊。情勢如此﹐烏有不吉﹖更欲不親五害。五害者﹐童﹑斷﹑石﹑獨﹑過也。十一不具﹐是謂其次。此特指上地而言。十中有1t缺1﹞泥以爲說﹐則世間無全地矣﹐非槪論也。海眼曰﹕篇中形勢二字﹐義已了然﹐可見勢在龍﹐而形在局﹐非俗人之所謂喝形也。柰何卑鄙之說﹐易惑人心﹐須至捆蔽﹐以論傳論﹐以肓誘肓﹐無益反害﹐莫此爲甚。總之道理原性廣大精微﹐古聖先賢原爲格物致知窮理盡性大學問﹐今人只作籠利想﹐故不得不以術行耳。匪直今人之術不及古人﹐今人之用心先不及古人之存心矣﹐柰何﹗

外篇

夫重岡疊阜﹐羣城眾支﹐當擇其特。聖人之於民類﹐麒麟之於走獸﹐鳳凰之於飛鳥﹐亦類也。重岡並出﹐羣阜攢頭﹐須擇其毛骨廳秀﹑神气俊雅之異於眾者爲正也。大則特小﹐小則特大。眾山俱小﹐取其大﹔眾山俱大﹐取其小。參形雜勢﹐主客同情﹐所不葬也。參形雜勢﹐言眞務之不分﹔主客同情﹐言汝我這莫辧。夫支欲伏於地中﹐壠欲峙於地上。伏者隱伏﹐峙者隆峙。此言支城行度體段之不同。支城之止﹐平夷如掌。支城葬法𨿽有不同﹐然其止處悉皆如掌聲之平。倒杖口訣曰﹕斷續續斷﹐氧受於坦﹔起伏伏起﹐气受於平。李淳風曰﹕來不來﹐坦中裁。住不住﹐平中取。亦曰﹕來來來﹐堆堆堆﹐慢中取﹐坦中裁。皆如掌之義也。故支葬其額﹐城葬其麓。支葬其頹﹐緩而急之也﹔攏葬其麓﹐急而緩之也。金牛云﹕緩處何妨安絕頂﹐急時不怕葬深泥。卜支如首﹐眩壠如點頭。所謂如首如足﹐亦卽巓麓之義﹐謂欲求其如足也。形气不經﹐气脫如逐。支城之葬﹐隨其形勢﹐莫大各有常度﹐不經則不合常度。或葬城於頹首﹐葬支於麓足﹐則生气脫散﹐如馳逐也。夫人之葬﹐蓋亦難矣。支壠之辧﹐眩目惑心﹐禍福之差﹐候虜有間。支城固亦易辧﹐柰有似支之城﹐似攏之支。支來而壠止﹐壠來而支止﹐或攏變爲支而復爲壠﹐支變爲壠而復爲支。或以支爲壇垛﹐而行壠於上﹔以壠爲壇垛﹐而行支於止。復有壠內而支外﹐支內而壠外者﹔又有彊支弱壠﹐急支緩壠﹐緩支平壠﹐隆支隱壠﹐石支土壠﹐老支嫩壠﹐偏支正壠﹐全支半壠﹐以及夫非支非壠之不可辧者。然其中有廳有正﹐有經有權﹐自非明師耳提面命﹐則弦目惑心﹐莫能別也。倘支城互用﹐首足倒施﹐其禍立至。今之葬者﹐支攏不能別﹐可無誤乎﹗乘金相水﹐穴土印木。此言穴中證應之玄策也。金亦生气之異名﹐言卽其尖圓之所止也。相水者﹐言金魚界合相輔於左右也。穴土者﹐土卽中央之義﹐謂穴於至中﹐取沖和之气﹐卽葬口是也。印木卽兩邊蟬湖之砂﹐夾主蝦須之水﹐以界穴地。肘申寶經》日﹕三合三分見穴土﹐乘金之義兩片兩。潮察相水印木之情﹐蓋亦神明其義耳。又有所謂水底眼﹐剪刀交﹐水裏坐﹐水裏臥﹐明暗股﹐明暗﹐長短湖﹐長短水﹐蝸窟蛤尖﹐交金界玉雞胸鴻尾﹐壽帶孩衿﹐筻口鳥迹﹐生龜死鱉﹐眠於就濕﹐割腳淋頭﹐明陽暗陰﹐陽落陰出﹐羅紋土宿﹐十字天心﹐撲面水底﹐浮大口出小口﹐水過山不過橋﹐流水不流﹐兩片牛角砂﹐一滴蟹眼水﹐舌尖堪下莫傷唇﹐齒薄可扡休近骨﹐虛榜雨聲猶滴﹐古鼎煙消气尙浮﹐卒難通曉。外藏八風﹐內祕五行。四維四正﹐完密而無空缺﹐旣無風路﹐則五行之生气﹐自然祕於其內而凝結矣。天光下臨﹐地徳上載。天有一星﹐地有一穴﹐在天成像﹐在地成形。葬得其所﹐則天星垂光而下照﹐地徳柔順而上載也。陰陽沖和﹐五上四備。物無陰陽﹐違天背原。孤陽不生﹐獨陰不成﹐二五感化﹐乃能沖和。沖和之處﹐則必有五色異土以應之。言四備者﹐不取於黑。又曰沖和之處陰气寒﹐至此而溫﹐陽气熱﹐至此而涼﹐溫涼之气﹐是爲沖和。目力之巧﹐工力之具﹐趨全避闕﹐增髙益下﹐微妙在智﹐觸類而長﹐玄通陰陽﹐功奪造化。目力之巧﹐則能趨全避闕﹔工力之具﹐則能增髙益下。大幾作用之法﹐隨宜料理﹐千變萬化﹐本無定方﹐全在人心目靈巧﹐以類度類﹐觸而長之﹐則玄功可以盜地之機。通陰陽之理﹐奪造化之權。勢如萬馬﹐自天而下。星嵐插漢﹐自天而下﹐若萬能馬奔馳而來也。形如負峙﹐有城中峙﹐法葬其止。萬物負陰而抱陽﹐故九背後不可無屏障以蔽之﹐如人肩背後最畏賊風﹐則易於成疾﹐坐穴亦然。眞龍穿障受气﹐結成形局﹐玄武中峙﹐依倚屏障。以固背後气﹐此立穴之大槪也。然又當求其止聚處而葬之﹐則無不吉矣。經曰﹕勢止形昂﹐前澗後岡﹐龍首之藏。勢欲止聚﹐形欲軒昂﹐前有攔截之水﹐後有樂托之山﹐形局旣就﹐則眞龍藏蓄於此矣。鼻顙吉昌﹐角目滅亡﹐耳致侯王﹐唇死兵傷。此以龍首爲諭而取穴﹐非謂眞有鼻穎角目也。但鼻穎以諭中正﹐故吉﹔角目偏斜而又粗硬孤露﹐不受穴﹐故凶。耳言深曲﹐唇言淺薄﹐所以有侯王兵傷之別。宛而中蓄﹐謂之龍腹﹐其脈深曲﹐必後世福﹐傷其胸脇﹐朝穴暮哭。宛宛之中﹐若有所蓄者﹐龍之腹也﹐況又深曲如臍﹐豈有不吉﹖若葬非其道﹐傷其胸者﹐必遇石而帶黑暈﹐傷脇者漧燥如聚粟﹐或上緊下虛﹐鋤之如到肉。朝穴暮哭者﹐言其應之速也﹐可不愼哉﹗夫外气所以聚內气﹐過水所以止來龍。外气者﹐橫過之水﹔內气者﹐來龍之气。此卽外气橫形﹑內气止生之謂也。千尺之勢﹐宛委頓息﹐外無以聚內﹐气散於地中。經曰﹕不蓄之穴﹐腐骨之藏也。千尺言勢之遠也﹐宛委者﹐宛轉委曲而馴順﹐頓息者﹐頓挫止息而融結也。若陰陽不交﹐界合不明﹐後無橫水以攔截﹐則土中之生气散溫而無收拾矣﹐葬之適足以腐骨。夫噫气能散生气﹐龍虎所以衛區穴﹐疊疊中阜﹐左空右缺﹐前曠後折﹐生气散於飄風。經日﹕騰陋之穴﹐敗棒之藏也。天地之气﹐噫則爲風﹐最能飄散生气﹐故必藉前後左右衛護區穴﹐而後能融結也。若堂局𨿽有入首疊疊之阜﹐卻緣左空右缺﹐前曠後凹﹐地之融結﹐悉爲風所蕩散﹐則生气不能蓄聚﹐攏之浮气升騰於上﹐支之沈气陋匯於下矣﹐葬之無益於存亡﹐適足以腐敗棺棒而已。夫土欲細而堅﹐潤而不澤﹐裁肪切玉﹐備用五色。石山土穴﹐欲得似石非石之土﹐細膩丰腆﹐堅實潤滋﹐文理如裁肪也。土山石穴﹐必得似土非土之石﹐脆嫩鮮明﹐光澤晶瑩﹐體質如切玉也。五气行乎地中﹐金气凝則自﹐木气凝則靑﹐火赤土黃﹐皆吉。惟水黑則凶。五行以黃爲土色﹐故亦以純色爲吉。又紅黃相兼﹐鮮明者尢美﹐間白亦佳﹐靑則不宜多見﹐以近於黑色也。枝攏千變萬化﹐髙低深淺﹐結作各異﹐鳴穴中生气聚結﹐孕育廳秀而爲五色者﹐則無有不吉也。言五色者﹐特舉其大綱耳。土山石穴﹐亦有如金如玉者﹐或如象牙﹑龍腦﹑珊瑚﹑琥珀﹑瑪瑙﹑車渠﹑朱砂﹑紫粉花﹑細石膏﹑水晶﹑雲母﹑禹余﹑糧石﹑中黃﹑紫石英之類﹐及石中有鎖子文﹑檳榔文﹐中點點雜出而具五色者﹐皆脆嫩溫潤﹐似石而非石也。石山土穴﹐亦有所謂龍肝﹑風髓﹑猩血﹑蟹膏﹑散玉﹑滴金﹑絲切﹑縷翠﹑柳金黃﹑秋茶褐之類﹐及有異文層香如花樣者﹐或異色鮮明如錦秀者﹐皆堅實光潤﹐似土而非土也﹐卽爲得生气矣。否則非眞穴也。至若活動物神異﹐固嘗聞之﹐然有亦能漏匯龍气﹐大非吉地之宜有﹐髙明者宜以鑑之。夫幹如聚粟。土無气脈﹐上緊下虛。焦白之土﹐麻黑之砂﹐括燥松散﹐鋤之如聚粟也。溫如卦肉。淤溫軟爛﹐鋤之如腐肉﹐不任刀也。水泉砂礫。地气虛浮﹐腠不密如濾篾﹐如灰囊﹐內藏气濕之水﹐外滲天雨之水也。皆爲凶宅。已上皆凶﹐葬之則存亡無益﹐適足以腐骨敗槨﹝缺﹞而已。夫葬以左爲靑龍﹐右爲白虎﹐前爲朱雀﹐後爲玄武。此言前後左右之四獸﹐皆自穴處言之。玄武垂頭。垂頭言自主峯漸裝甲兵而下﹐如欲受人之葬也。受穴之處﹐澆水爲流﹐置坐可安﹐始﹝合垂頭格也。若注水卽傾﹐立足不住﹐卽爲陡瀉之地。《精華髓》云﹕人眠山上龍方住﹐水注堂心穴自安。亦其義也。朱雀翔舞。前山聳拔端特﹐活動秀麗﹐朝揖而有情也。靑龍蜿蜒。左山活軟簾淨﹐展掌而情意婉順也。若反抗倔彊﹐突無僵硬﹐則非所謂蜿蜒矣。白虎馴俯。馴﹐善也﹐如人家蓄犬﹐馴擾而不致有噬主之患也。俯者低頭俯伏之義﹐言柔順而無蹲踞之凶也。《明堂經》云﹕龍播臥而不驚﹐是爲吉形。虎怒蹲視﹐昂頭不平﹐禍機中藏。又曰﹕白虎彎彎﹐光淨圭山﹐角艮如臥角﹐圓如今環﹐虎具此形﹐乃得其眞。半低半凶﹐頭髙尾藏﹐有缺有陷﹐折腰斷梁﹐虎有此形﹐凶禍災殃。形勢反此﹐法當破死。四獸各有本然之體段﹐反此則不吉矣。故虎蹲謂之銜屍。右山勢蹲﹐昂頭視穴﹐如欲銜噬墳中之屍也。龍踞謂之嫉生。左山形踞﹐不肯降服﹐回頭斜視﹐如有嫉妒之情。世俗多言龍昂虎伏﹐蓋亦傳習之誤。昂當作降﹐大槪龍虎俱以馴俯俯伏爲吉。玄武不垂者拒屍。主山髙昂﹐頭不垂伏﹐如不肯受之葬而拒之也。朱雀不舞者騰去。前山反背無情﹐上正下斜﹐順水擺竄﹐不肯盤旋朝穴﹐若欲飛騰而去也。夫以支爲龍虎者﹐來止迹乎岡阜﹐要如肘臂﹐謂之環抱。此言平洋大地﹐左右無山以爲龍虎﹐止有髙田勾夾﹐故當求岡阜之來﹐蹤土迹於隱隱隆隆之中﹐最要寬展﹐如人之肘臂﹐腕肉有情﹐明堂﹝缺﹞夷自爲局垣﹐一龍一虎﹐如視之圓。言其形如步武﹐旋轉自然﹐團簇環抱而恬軟也。以水爲朱雀者﹐衰旺系乎形應﹐忌乎湍激﹐謂之悲泣。水在明堂﹐以其位乎前﹐故亦名朱雀﹐若池湖淵潭﹐則以澄淸瑩淨爲可喜﹐江河溪澗﹐則以屈曲之玄爲有情。倘廉劫箭割﹐湍激悲泣﹐則爲凶矣。由是觀之﹐𨿽水之取用不同﹐關系乎形勢之美惡則一也。蓋有是形則有是應﹐故子孫衰旺﹐亦隨之相感之理也。別有一般冬冬哄哄如擂鼓聲音﹐得之反吉﹐又非湍激悲泣之比。朱雀源於生气。气爲水母﹐有气斯有水。原其所始﹐水之流行﹐實生气之所爲也。生气升而爲云﹐降而爲雨﹐山川妙用﹐流行變化﹐勢若循環﹐無有窮已。是故山之與水﹐當相體用﹐不可須央離也。派於未盛﹐朝於大旺。派者﹐水之分也﹐朝者﹐水之合也。夫之水行﹐初分懸澑﹐始於一綫之微﹐此水之未盛好。小流合大流﹐乃漸遠而漸多﹐而至於會流總潞者﹐此水之大旺也。蓋水之會由山之止﹐山之始乃水之起。能知水之大會﹐則知山之大盡。推其所始﹐究其所終﹐離其所分﹐合其所聚﹐置之心目之間﹑胸臆之內﹐總而思之﹐則大小無從而逃﹐地理可貫而盡矣。若夫《禹貢》之載九州﹐其大要則系於隨山浚川這四字﹐如導水﹑導河﹑導漾之類﹐皆水之未盛也﹔如入於江﹑入於河﹑入一海者﹐皆水之大汪也﹐以其大勢言之﹐則山川之起於西北﹐自一而生萬也﹔水之聚於東南﹐合萬而歸一也。《禹貢》舉天下之大者而言之﹐則始於近而終於遠﹐自一里而至十里﹐由十里而至於足迹之所能及﹐推其冊之起止﹐究其水之分合﹐是成小《禹貢》也。澤其相衰﹐流於因謝。澤謂所澤。《詩﹖彼澤之陂》注雲﹕水所鐘聚也。水旣港蓄淵停則止﹐水勢已煞﹐故曰衰流於因謝者﹐水盈科而進﹐則其停者已久﹐溢爲餘波﹐故曰謝。以返不絕。山之气運﹐隨水而行﹐凡遇吉凶形勢﹐若遠著近﹐無不隨感而應。然水之行也﹐不欲斜飛直控﹐反背無情﹐要得眾砂節節攔截之玄﹐屈曲有情﹐而成不絕之運化也。法每一折瀦而後匯。此言水去勢﹐每於屈折處要有豬蓄﹐然亦不必盡泥穴前﹐但得一水﹐則亦可謂之遊矣。善於作用者﹐穴前元辰直長﹐法以穴中溝頭水論瀦匯﹐每折中作斗﹐旣瀦而後匯去﹐可救初年無患﹐此亦是奪神功之妙也。洋洋悠悠﹐顧我欲畱。此言水之去勢﹐悠洋眷戀﹐有不忍遁去之情﹐顧我而欲畱也。其來無源﹐其去無流。源深流長﹐不知其來﹔砂攔局密﹐不見其去。經曰﹕山來水回﹐貴壽而財。山來者﹐眾山攢集﹔水回者﹐羣流環會。此富貴壽考之穴也。山囚水流﹐虜王滅候。山囚﹐明堂逼塞不寬舒也﹔水流﹐元辰直澑不索纖也。生旺系乎形應﹐地理之法﹐不過山水向背爲緊﹐向則爲吉﹐背則爲凶﹐故向坐有法﹐當取之於應照﹐。水路有法﹐當求之於曲折﹐他無興焉。

雜篇

占山之法﹐以勢爲難﹐而形次之﹐方又次之。千尺爲勢﹐百尺爲形﹐勢言闊遠﹐形言淺近。然有大山大勢﹐大寺大形﹐則當大作規模﹐髙擡望眼﹐而後可以求之也。勢有隱顯﹐或去山勢﹐從東趨形﹐從西結勢﹐由左來穴﹐自右出勢。又有佯詐穴﹐亦有花假﹐此所以爲最難也。其次莫如形。有一二里爲一形﹐此形之大者﹔也有只就局內結爲蜂喋蛙蛤之類﹐此形之小者也。鵝鳳相肖﹐獅虎相類﹐形若不眞﹐穴仍由似﹖故形亦爲難也。又其次莫如方。方者方位之說﹐謂某山來合坐作某方向之類是也。勢如萬馬自天而下﹐其葬王者。此下言賓龍降勢大略﹐可總括天下山成之行度﹐若欲逐一分類﹐則反包括不盡矣。其葬王者﹐言其貴也﹐不得拘之。勢如巨浪花﹐重嶺疊障﹐千乘之葬。峯巒層踏﹐如洪波巨浪﹐奔湧而來﹐當出千乘之貴。勢如降龍﹐水繞雲從﹐爵祿三公。星嵐撐漢﹐踏銜而下﹐如龍之降也。及至歇處﹐山如雲擁﹐水似帶播﹐烏得不貴﹗勢如重屋﹐茂艸喬木﹐開府建國。眞龍隆勢﹐層層踏踏﹐如人家之重屋疊架﹐所以爲貴也。

勢如驚蛇﹐屈曲徐斜﹐滅亡家國。橫竄直播﹐行度畏縮而不條暢﹐死硬不委蛇﹐故葬者家亡國來滅。勢如矛戈﹐兵死形因。尖利如矛葉﹐直硬如槍桿﹐故子孫多死於凶橫非命。勢如流水﹐生人皆鬼。順瀉直流﹐會無禁止之情﹐此遊溫之龍也﹐葬之者主少亡客死。形如負峙﹐有城中峙﹐法葬其止﹐王侯崛起。幾結穴之處﹐負陰抱陽﹐前親後倚﹐此總相立穴之大情也。負峙形如禦屏﹐壁立崎急﹐不可扡穴﹐法當於平地﹐須龍貴朝眞﹐而後可不謂負峙﹐便能如是之貴也。形如燕察﹐法葬其曲﹐胙土分茅。燕窠多於山腰﹐龍虎包裹﹐自成形局﹐入穴不見孤露﹐所以爲貴。形如側壘﹐後岡遠來﹐前應曲回﹐九棘三槐。穴形偃詐﹐如壘之側﹐玄武來上﹐前朝後應﹐委曲周回﹐法當就壘口扡之﹐主三公九卿之貴。形如覆釜﹐其嶺可富。覆釜如五星中所謂釜金也﹐惟挨金下水空。今言形如覆金﹐則合葬麓﹐陰龍而陽穴也。若葬於巓﹐乃是以陰挨陰﹐不幾於獨陰不成之義乎﹗近來世俗正坐此病﹐無不葬壠於巓也﹐固有照天蠟燭及貫頂法多葬山嶺﹐亦須有天然成穴方可下。形如植冠﹐永昌且歡。植冠言其形穴之尊嚴也。後仰前倚﹐壁立崎急﹐宜阡緩中。形如投算﹐百事錯亂。山形如算﹐橫直亂投﹐故凶。形如亂衣﹐蕩女淫妻。山形剝落破碎﹐如亂衣之不整﹐故淫亂。形如灰囊﹐災捨焚倉。大抵卽內篇水泉砂礫之意﹐言生气不蓄之穴﹐得雨暫濕﹐雨止卽幹﹐如湯之淋灰﹐故凶。形如覆舟﹐女病男因。橫岡無脈﹐中央四凹﹐無穴可扡﹐葬之則男女不利。形如橫幾﹐子絕孫死。玄武縮頭﹐入首無脈﹐穴可扡。然有得幾之正形者﹐乃水之所變﹐故出文章科第。世有盧相公祖﹑楊神童祖﹑方太監祖皆葬幾形﹐蓋未可以其凶而棄之也。形如臥劍﹐誅夷逼督。形狹而長﹐首脫而瘁﹐純石剝落﹐丈理枯燥﹐故凶。然有劍形而出貴者﹐如石使相祖曾文遺下托手穴是也。形如仰刀﹐凶祝伏逃。形如魚之攝﹐無肥厚气象﹐故凶。牛臥馬馳﹐蠻舞鳳飛。此言各得其本性而應形眞。媵蛇委蛇。委蛇則爲話蛇﹐故吉﹔直硬爲死﹐則凶。黿鼉魚鱉﹐以水別之。四者皆水族﹐故以近水而應形眞。牛富鳳貴。牛出於土星﹐故富﹔風出於木星﹐故貴。媵蛇凶危。蛇心險有毒﹐故多凶。遇蛙蛤則貪婪而爲小人﹐蓋蛇之所陷也。逢蜈蚣﹑金龜﹑鳩鳥則畏謹而爲君子﹐用欲陷於蛇也。古今阡蛇形地者何限﹐豈可例以凶危而不用乎﹗形類百動﹐葬者非宜﹐四應前按﹐法同忌之。形勢止伏如尸居之不動﹐方可扡穴﹐若有不定﹐豈可用乎﹗非惟主山﹐但目前所見﹐飛定擺竄﹑於我無情者﹐悉當豈之。夫勢與形順者吉﹐勢與形逆者凶﹐勢吉形凶﹐百﹝缺﹞一﹐勢凶形吉﹐禍不詐日。形勢二者﹐皆以止伏爲順﹐飛走擺竄爲逆。順則吉﹐逆者凶。勢吉形凶﹐尢可希一日之福﹔若勢凶形吉﹐則禍不待終日。極言應之速也。經日﹕地有四勢﹐气從八方。寅申巳亥﹐四勢也﹔震離坎兌乾坤艮巽﹐八方也。若但言地有四勢﹐只有朱雀﹑玄武﹑靑龍﹑白虎而已﹔气從八方﹐只有四正﹑四隅而已。兩句下証之以寅申巳亥震離坎兌乾坤艮巽之說﹐則當以方位解之。四勢爲四長生﹐如火生寅﹑水生申﹑金木生於巳亥是也﹐八方爲八勢﹐東方震艮﹑南巽離﹑西方坤兌﹐北乾坎是也。又有所謂六秀六貴﹐分金三十吉龍並十六貴龍等說﹐皆原於此﹐是星勢之所由興也。是故四勢之山﹐生八方之龍﹐四勢行龍﹐八方施生﹐一得其宅﹐吉慶榮貴﹐。四勢者﹐陳石壁所謂五行生气之地﹔八方﹐八勢方也。八龍不能自生﹐要得寅申巳亥五行之生气之地而後能施生也。其大意自亥位發始﹐卽爲生气之地﹐或從亥上經過亦是﹐餘可類推。但此之生气與內外篇之言生气不同。土圭測其方位﹐玉尺度其遠邇。土圭所以辧方正位﹐其制見於《周禮》﹔玉尺所以度量遠迹﹐其數生於黃鐘。今臺司度日影以定侯﹐多用此制也。夫葬乾者﹐勢欲起伏而長﹐形欲闊厚而方﹔葬坤者﹐勢欲連辰而不傾﹐形欲廣厚而長平﹔葬艮者﹐勢欲委蛇而順﹐形欲髙峙而峻﹔葬巽者﹐勢欲峻而秀﹐形欲銳而雄葬震者﹐勢欲緩而起﹐形欲聳而峨﹔葬離者﹐勢欲馳而窮﹐形欲起而崇﹔葬兌者﹐勢欲天來而坡垂﹐形欲方廣而平夷﹔葬坎者﹐勢欲曲折而長﹐形欲秀直而昂。此言八分之山﹐必欲合如是之形勢﹐然後爲吉。夫天下山川行度﹐千變萬化﹐豈有一定之理哉﹖何者不欲起伏而長﹐闊厚而方﹐寧獨乾之一山如是哉﹖此只言其大槪耳。是以形勢爲上﹐而方位次之。必欲如此﹐又何異於刻舟求劍者乎﹗﹝缺﹞存之以侯參考。蓋穴有三吉﹐葬直六凶﹐天光下臨﹐地徳上載。天光地徳前見。藏神合朔﹐神迎鬼避﹐一吉也。神﹐吉神﹔鬼﹐凶煞。朔謂歲月日時。言藏神合乎吉朔也。神迎鬼避﹐得吉年月也。陰陽沖合﹐五土四備﹐二吉也。目力之巧﹐工力之具﹐趨全避缺﹐增髙舉國下﹐三吉也。解見前。陰陽差錯爲一凶﹐歲時之乖爲二凶。此言葬日不得方向年月之通利。力小圖大爲三凶。生人福力淺薄﹐而欲圖王侯之地﹐是不量力度徳也。然此亦不可泥。憑福恃勢爲四凶。憑見在之福﹐恃當今之勢﹐富貴之家﹐自謂常如今日﹐而不深慮有父母之喪者﹐不思盡力以求宜隱之地﹐但苟焉寵變而已﹐正程子之所謂惟欲掩其目之不見﹐反以陰陽之理爲無足﹝缺﹞﹐可勝道哉﹗《魏志》﹕管輅遇徵東將軍毋丘儉之墓﹐嘆曰﹕松柏𨿽茂﹐無形可文﹐碑通𨿽美﹐無後可守﹐玄武垂頭﹐靑龍無足﹐白虎銜屍﹐朱雀悲泣﹐四危已備﹐法當滅族。後果如其言。又《左氏春秋傳》魯文公十三年﹕邾文公卜遷於繹﹐史曰﹕利於民﹐不利於君。公曰﹕苟利於民﹐孤之利也。左右曰﹕命可長也﹐君何弗爲﹖公曰﹕命在養民﹐民苟利矣﹐遷也吉莫如之。遂遷。五月﹐公果卒。然固有數焉。而陰陽之理﹐亦有所定矣。僭上帶下爲五凶。僭上方庶人墳墓不得如大官司制度﹐貧家行喪不得效富室眩耀﹐及不得作無益華靡﹐亡者無益﹐存者招禍。逼下爲儉不中禮﹐怪吝鄙澀﹐父母墳墓不肯卽時盡作用之法﹐因循苟且﹐致生凶變。作用者﹐謂如作明堂﹐通水道﹐及夫截龐去滯﹐增髙益下﹐陣水蔽風之類﹐皆是也。變應怪見爲六凶。上言天時人事本能全美。或有吉地吉穴﹐主人儒滯不葬﹐或是非爭競而害成﹐或貧病兼憂而不能舉。或明師老死不復再來﹐或停喪久遠而兵炎不測﹐或子孫參差而人事不齊﹐或官事牢獄而不復可爲﹐或日怠日忘竟成置﹐或全家絕滅同歸暴露﹐是皆因葬不卽舉而變見多端也。嗚呼﹐爲人者可不凜凜然而知戒謹乎哉﹗

經曰﹕穴吉葬凶﹐與棄屍同。言形勢𨿽吉﹐而葬不得穴﹐或葬已得穴﹐而不知深淺之度﹐皆與委而棄之者何以異哉﹗《錦囊》一書﹐其大槪專以生气爲主﹐卽太極爲之體也﹔其次分爲枝城﹐卽陰陽爲之用也﹔又其次日風水﹑曰止聚﹐曰形勢﹐曰骨脈﹔又其次則驗文理之秀異﹐明作用之利宜。學者當熟讀玩味﹐則知景純之心法矣。

