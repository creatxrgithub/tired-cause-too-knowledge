

欽定四庫全書

子部七

玉管照神局

術數類五【命書相書之屬】提要

臣等謹案玉管照神局三卷舊本題南唐宋齊邱撰齊邱字超回攺字子嵩廬陵人初以布衣事李昪授殿直軍判官擢右司員外郎累遷同平章事兼知尙書省事李璟嗣立以太傅領劍南東川節度使封楚國公尋得罪被廢自經死齊邱生五季俶擾之世以權譎自喜尢好術數凡挾象緯靑烏姑布壬遁之術居門下者常數十輩皆厚以資之是書專論相術疑卽出其門下客所撰集而假齊邱名以行世者也宋史藝文志焦竑經籍志皆稱玉管照神局二卷其名與此本同陳振孫書錄解題則稱玉管照神而無局字且僅有一卷疑所見本非完帙吳任臣十國春秋則載齊邱有玉管照神經十卷名目稍異而卷數亦與宋志不符錢曽讀書敏求記所載與十國春秋相合且稱上局所論皆人之體貌有形可見故謂之陽局下局所論皆出形之外無象可觀故謂之陰局其言體例甚悉此本爲永樂大典所載大指皆以形狀立論與錢氏所云有陰陽二局者不符疑此本卽宋志所稱之二卷故與十卷之本多所同異歟術家之書爲後人緣飾增損彼此抵牾往往如此不足深詰特以其議論頗爲精析而所取各書尢多世所未覩猶屬相舊文故稍加訂正釐爲三卷錄備一家焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

玉管照神局卷上

呂洞賓賦相貌有異貴賤不同量肌肉之輕重揣骨格之肥充行似龍騰此相超羣膽智坐如虎踞其人出眾英雄原夫郎郎當當者地閣瘦尖气气智智者天庭飽滿鼻梁聳直谷食丰厚山根不折者功名俊美學館淸髙者淩雲折桂淚堂深陷者【眼下也】刑妻害子若更持行立正端的忠良更兼雞眼虎睛決明詞理【雞眼黃赤】是以鼻如鷹嘴喫人心髓齒如石橊爲國封侯腦門惇厚者常淸貴顴骨尖髙者不自由懸壁無路燕腮莫浮【結腮機闗多】金門一字四橫偏多貪啖鉄鎖深闗罕用卻被拘畱【金門鉄鎖口也如無腮貪啖拘畱】八卦也幹【額也】須壯大欲象蓋盆【幹乃天庭欲圓而聳】坤若寛停必須朝口【地角用朝上也】坎【口也】若淸兮足才學【唇紅聲亮】離宂者常遊走【兩顴骨無肉上愛逰走】步重一身如奔馬行穿兩腳聊充口巽起三停於外越便使愚癡【巽乃兩耳不貼】艮若端直而齊丰聰明富有【鼻正直而齊也】夫何重分次第目下異端有刑害者太陽防無破敗者面門寛夭壽者則辧其唇掀窮儉者則知其骨寒金櫃滿者主有厚祿【眼下有肉如橫指者】小得大者必有髙官【眼下重紋眼頭有角】妖人邪視偸人低觀【賊人眼視地】鳯眉象眼營生正易鴨背鵝胸餓死何難人中旣現不必須長輪廓𨿽小且要有气【耳𨿽小且要白】眼眶薄兮淸奇穏【眼眶寛也】鼻若仰兮竅不詳眉若長者唇掀無害面若大者結喉不良任是猴防之形終有財糧見他端坐直須髙貴多是蛇奔雀步乞丐之輩狗坐蛟騰毒害之徒官殺現以爲吏【眼肉有赤筋是】蘭防腫以爲奴【鼻偏面腫多爲奴僕】栁葉眉齊而有藝了字眉反而定孤卻不鼻頭懸膽耳末綴珠女眉垂兮在宦族男額寛兮達帝都豈不識禦苑公卿田面本來無異邊塵將帥龍頭必竟無殊莫怪泄盡天機二儀皆能和合四象寜無後先是則富貴不則貧賤更有一百二十部星辰排於面上

千金賦神傳气授精合形生稟陰陽鐘秀之源受水火智心之本才成相貌鑑識權衡凡有淸奇先分古怪淸則如珠在淵奇則如玉蘊石古則萬斛之舟怪若懸巖之檜四般貴格皆在精神因形見心辧人倫之眞僞聽聲察色知窮達之愚賢嗟乎齒露唇掀豈京朝之貴宦眉攢口撮非防諫之公卿防目獐頭必竟難登仕路蜂腰燕體如何解作勲臣林泉有碧眼神仙世上無交眉宰相要知富貴定須骨秀神淸欲見光華盡是气明色瑩虎頭龍目武文兼宰相之權仙表星標輔弼作公侯之格龜形鶴體心靈而道徳仁賢雀腹豺聲家破而愚頑蠢濁逢災有救顴骨髙而福堂明遇險無防陰隲見而神不露眼深又暴至親而亦必他人邊地丰隆非親而偕同言笑犬形蛇視常懷妬毒之心雞目馬聲每蘊防彊之性頭小腦薄浪走他鄕喉結牙疏難招妻子傷乎聞善不善謂金櫃之盈當憂不憂賴玉堂之朝揖耳輪反薄親祖難招骨少肉多壽數必夭天庭端聳得上貴之提攜地閣淺招下人之不足若也面濶神瑩𨿽气滯而不貧骨露形偏縱色明而不貴眼澁眉遇色衰而亦防惡貌寒體薄守困窮而見恓惶鳯目龍瞳位三臺而居八座腮鶴頂遊四海而泛五湖足跛目貪毒貪姦頂細神昏無成無立嗚呼貧寒下賤無非胸凸臀髙胥役輿防大抵身麄面細眷屬同心偕老骨气分明親朋中道分離淚堂深邃齒疏而多是多非口薄而招屯招怨抑夫貴賤夭壽無不造於形神得失榮枯實難逃於气色

陳先生風鑑人之生也受气於水稟形於火水則爲精爲志火則爲神爲心精合而後神生神生而後形全形全而後色其是知顯於外者謂之形生於心者謂之神在於血肉者謂之气在於皮膚者謂之色形之在人有金木水火土之象有飛禽走獸之倫金不嫌方木不嫌痩水不嫌肥火不嫌尖土不嫌濁似金得金剛毅深似木得木資財阜似水得水文章貴似火得火兵機大似土得上多櫃庫似禽者不嫌瘦似獸者不嫌肥禽肥則不飛獸瘦則少力如鸞鳯之形則眉目聳秀與夫形體淸痩如犀虎之象則頭角髙聳與夫頤腮丰滿如此之類皆貴矣反此者皆賤矣形之在人木形本瘦其色靑痩則不露靑則不浮靑瘦則細而實露浮則粗而虛世之論木者但知其瘦取形不知其有麄如松栢之木其本以實其葉愈靑謂之細實至如梧桐之木其內本虛其外不牢謂之麄虛然取木之形安可一槪而論哉木之形非在其一有金者有水火土者水之形非在其一有土者有金火木者火之形非在其一有水者有金土木者土之形非在其一有木者有水火金者其相生則吉其相尅則凶如人之始則痩此木之形也中則麄是金形也次而肥是水形也其次厚實是土形也始瘦次肥爲水生於木次又厚實此木之得土也始若瘦次麄爲滯也始瘦次肥厚此爲發也庶人進財官員加職木滯土淺爲知縣土深爲郡守又或面方背厚此爲有木有土則作職司或武則止於列職之官文則止於選人是木無土也其在職司之上神之在人欲其深不欲其淺神深則智深神淺則智淺用則開於眼合則收於心近觀則有媚逺觀則有威其瞻視有力其睡臥易醒譬如燈之火其心之分則謂之神其燈之花則謂之神光其四畔之光則謂之魄油乃精也油明而後燈明此謂之著也气之在神要其堅響淸韻而不在乎剛健彊鳴其內平則志篤其外舒則气和有淸焉有濁焉有淸中之濁有濁中之淸若以浙人淮人之气論之浙人之气重而不鳴淮人之气鳴而不重南人之气淸而不厚北人之气厚而不淸陽气舒而山川秀茂日月出而天地光明此气之著也色之在人𨿽在皮膚之上要其實不要其浮欲其聚不欲其散生於五臓之表裏飾於一日之光潤唐舉先生曰光不足爲之色人之有得則喜形於外有失則憂存於心有老焉有嫩焉嫩者謂年紀深而後生之色色老者吉色嫩者凶然相法之中不惟其色之如此者滯凡形嫩者亦如之有三光焉有五澤焉有三暗焉有五枯焉形神者有形有餘而神不足者有神有餘而形不足者形有餘而神不足者初見似威久視而晦神有餘而形不足者初見似晦久視愈明神形俱有餘者識與不識見而恱之神形不足者不必更問令人可惡形與神相照气與色相扶神全則形全气全則色全神能畱气气不能畱神气能畱色色不能畱气至於形則載之而已有厚焉有薄焉厚者吉薄者凶世人有遭時得志者其始皆欲有爲也及其中則滯末則卒皆由度量淺狹不能容載也墻薄則易頺酒薄則易酸紙薄則易裂人薄則易亡水土薄則不足以致陰雲之附不度己短專談人過侵削人物以爲己恩面前說是背後說非不睦親長卻奉外人性本輕率佯爲沈重攺常棄舊忘恩忽人未貴先盈未富先驕未學先滿此大薄矣若此者不惟破相又損其壽殃及子孫然壽之相非在乎形貌恢偉眼目浮凹便言天矣形貌恢偉之人若有時情寛性厚此謂之情气相附也若度量褊窄此謂心不稱也世之人惟知其眉上兼耳內生毛多壽骨入耳兼人中深長法令分明便言有壽然不知其有所稟也此蓋精气內實其骨乃從精髓而透出然後毫毛方始生於眉耳法令方始分明人中方始得深長如樹之根本牢實上面方始發生枝葉似油盛燈明精足則身安唐先生曰虎骨龍睛世人皆知其吉結喉露齒世人皆知其凶然而吉者未必爲吉凶者未必爲凶結喉露齒𨿽則劣相有時心地吉者又貴矣但利其身不利妻子如三尖五露之人貴者多矣但其神气深粹皆可取也神气深粹之人形安體靜不隨語行不隨黙止不隨色動不隨色轉安而定詳而雅如此之人皆知分也今之人享富貴而心不足不快者多矣其神气安靜之人心地空閒而所爲放心然形气色之於人有滯者多矣形滯八年則塵埃神滯四年則身硬气滯三年則心傾色滯一年則神困有陰有陽焉陽者不可陰陰者不可陽若男女相懦而無立女懷男相主失其夫婦人要柔而順男子要剛而正良人之婦有威而少媚娼家之婦有媚而少威然世之相者但觀其面部之多而不究其根本如骨者凡人於眉鼻兩頰之上皆有也在貴人則有從精髓內生出故其骨乃秀而細及貧賤之人則浮於上而麄如顴骨上一位庶人入耳不過有壽不露不過有富至若作監司之人生入兩鬢兩府之人則生入天倉其作太守之人則堆成峯而入兩眼之尾而已至下輔主倉庫奴婢若其地閣濶厚自有倉庫奴婢設使地閣缺陷是無宅可居安有奴婢之軀兼倉庫哉視逺智逺視髙智髙視下智下視斜智毒睛屢轉者殺人或流視廹上廹下此瞻視不常之人不可兼立事矣有天者貴有地者富有人者壽有天有地人事不修是徒有相也陳摶袖裏金妙相法在何方先看骨格次看學堂無學堂者人不貴學堂備者卻能成此人定且早馳名若有學堂無骨相𨿽負文章漫費心一防眞認得分明識貴人凡相貴須看法不看狀貌與渾身自有神色細嫩者音聲亮重似鐘鳴先聽聲後觀色兩般俱要得神恱恱气洋洋似有似無在面上神淸骨气兩分明此人必作公卿相气澄神淸狀如醉神气相合又爲貴一品朝中貴人身若未遭逢莫輕視淸亦貴濁亦貴眞濁眞淸方始是若還認得濁中淸便知貧賤富與貴淸怕浮濁怕實更怕骨麄甚無益中肉緊骨又淸晚年必定成官職俗中人俗中气小人似卑眞如是男人定作人家奴女人定作人家婢气充滿骨又橫行坐昏昏似醉人肉緩筋緩加色嫩三十六前是去程只有气又無神堂堂容貌卻雄身尅妻害子離鄕祖縱有衣糧必苦辛足象地頭象天地要厚天要圓天不圓兮日月暗地不厚兮無甘泉行要重步要輕重行兮不要聲早死步纒破二者相逢反爲禍人眉怕曲又怕直直者原來看不得曲者多藝卻聰明直者妻兒害子息名以遇利以見窮相形骨不攺變壊官失職只如此凡帶風塵便爲賤名未顯利未榮生得身形似就成此相定知只如此何須廣去問星辰凡人相定有方不見街頭在鋪郎神凜凜貌堂堂地閣承漿更濟鏘色雜神光都不見直饒富貴也防常

陳相歌形神色气𨿽與美紋理須分色澤勻認取神藏緩處其間深淺亦闗人古奇怪秀靑俊厚七者於身是大綱崖岸須髙未能貴精神閒暇蓋非常窮寒塵土淺露薄幹汗如粘盡未奇要識貴流非泛有淸端秀潤卻相宜肥無臃腫何妨事痩不尫孱將變形肥忌少年肥肉緩痩𨿽常定骨稜層形如菜葉知多病面似桃花亦小兒陷口短眉無昆仲頤長異母有兄疑洞經雜斷歌气粗切忌精神短骨細偏嫌肉頓生此相少年須得祿【五總云此相少年湏橫殺】年過四十屬幽防人生孤獨問如何頰骨髙兮气不和更如魚尾枯無肉妻子宮中自有魔蛇眼豺聲【五總作形】休締結鵲行防竄莫相親非人是已多虛誕美語甜言不是眞有形無气應難發有體無神立見衰笑貌融融仍鬱鬱自然知不混塵埃張眉立目似金剛一片癡【五總作粗】心不可當若更气粗形屬火【五總作面帶火】殺人持刄繞村坊眉目分明秀气生龍瞻虎視步行輕聲音落落髙辭簡年少登科有異名【人倫風鑑云虎頭燕頷公卿位鴨步鵝形賤且貧豹食狼飱爲將帥虎威虎怒握兵權餘同前】眉爲華蓋眼爲星華蓋須髙眼貴明地閣朝天城廓穏塵中好好認公卿若遇三尖五露人莫言此相更埃塵有時驛馬連邊地也作兵官與細論形容灑落精神秀舉步雍容气更和對語言辭能委曲定知年少中髙科精神似露還非露骨格如麄又不麄若見此般形相者定知弓矢是亨途【五總云定知弓矢役官途】神垕楊先生神部論照神之法說相之宗看靑黃赤白黒而定吉凶察金木水火土而知貴賤是故以頭爲主以眼爲權頭則五行之首眼則形相【太淸神鑑云眼則四象之先】之先觀頭之方圓察眼之黑白頭圓身必貴眼善心必慈眼豎【五總云眼竪而性剛太淸神鑑云睛藏】而性剛睛露而心毒斜觀而妬嫉低視而暗藏性剛彊而心必曲气愚惡而色不和滿面靑藍多逢迍否紅黃不雜固遇昌榮黑白色侵憂橫災之疾病紛紛紫色見福祿以由遲要見尅子害妻必是眼下無肉若有平平而起【五總龜云臥蠶平起後嗣相隨】子孫福祿相隨眉中心有旋毛兄弟同胞必眾橫眉一字信義愛人欲知姦詐孤貧看他鼻頭尖薄官髙位顯凖頭圓似截筒衰困中年定見風門昻露山根位斷僕馬多憂露齒結喉相中大忌丈夫如此骨肉分離女人如斯妨夫絕嗣外忌惡死赤脈侵於白睛貴祿難求只爲印堂狹小口尖唇薄此人多是多非印上有紋決定難逃刑罰口角低垂向下固知姦詐便宜欲知貴祿聰明須得眼如防漆口如四字唇似朱紅兩角朝於天倉便是公侯之位眉髙耳聳官祿榮遷部位學堂須得六處不陷在僧道則千人之上在仕路則位至三公初年水厄之災但看眉間黑子痣生眼尾中年必主水災口角黑靨忽生末年更防水厄人肥項短命不久長大凡貴格上流骨脈形神淸秀兩眉卓竪立見貧寒气濁神昏此爲下賤斯文簡略災福易明余術繁多貴賤莫曉後之學者切在精研目撃道存萬物一本

西嶽先生截相法好頭不如好面好面不如好身且要三停相稱五嶽四瀆丰成眉秀眼淸人貴印廣名現天庭口似朱丹終富切嫌相侔縱紋口川定主餓死交眉必至愚身羊目蛇睛人毒眉毫耳毫壽星眼下無肉尅子頭偏腦陷妨親且看和尙道士最要貌醜神淸眉輕眼輕福薄口小鼻小無恩眼深眉髙刑責更嫌赤脈穿睛凶貌急急攺節免使橫禍相侵西嶽先生截法相人禍福如神凡相人之法上自髮際下至頦頤玩視其左復窺其右舉止爲前瞻視爲後故富貴論其眉目貧賤視其頦頤智慧察其皮毛苦樂視其手足【眉目疏秀澄徹富貴之人頤頦貴乎丰滿主福厚若淺薄主貧賤皮膚細膩毛髮柔澤主多智手足者身之枝榦若多節近薄者謂之廢材主勞苦手白如玉纎如筍滑如油足方厚乃享樂之人】

胡僧論玉管相書緫要訣夫相者要辯傳許負之遺論得呂公之妙訣觀盈虧有理數便是袁天綱也須向前察使無差假使皇甫鎛亦要靠後閱人多少由我重輕非惟道也光武爲王劉先主垂手過膝不枉分三國漢髙皇大度美髭所以創四百年之社稷秦檜當朝拜相誰知他眼有夜光堯舜以無爲爲君蓋有眉分八彩面部分百二十相眉邊按一十三家人不在短長要取身方端正耳不拘大小只要輪廓分明頭上無惡骨男兒怕削卻嫌防目獐頭偏喜鵝行鴨步爲甚許太宗登位蓋有天表鳯姿班超有豹頭燕頷【別本作虎頭燕頷】果獲封侯張飛有環眼虎髭豈不爲將上等之人最要有相論相法中有富相有貴相有賤相有窮相坐時如鎭石行處如浮雲謂之富相額有朝天骨眼中有夜光謂之貴相行如水中防形如雨打雞謂之賤相未言先齒笑搖腳坐頻移謂之窮相有淸奇古怪之人有冰壺秋水相貌宗之瀟灑號酒仙李白秀曜居翰苑按相法謂之淸相如號貴客陳平美丈夫潘安容貌居顯官宋玉當朝爲宰相按相法謂之奇澹臺生得丑孟子貌不蜀王姊臉帶三拳桑維翰面長尺二按相法中謂之古仲尼頭生窩鬼穀子露齒結喉趙方眼望地觀天采桑女臼頭深目按相法中謂之怪

通仙錄眞宰生育妙無停皷動元气開陶鈞禽獸艸木賦萬象秀出萬象惟吾民頭圓足方肖天地髙掛眼目爲星辰面分一百二十部五嶽四瀆相經綸欲知貴賤與貧達仔細銖銖爲君說喉音深重聲淸圓喘息气長出丹闕俯然濶步如流水突兀背中聳骨纎纎十指虎降龍睛黒眼長神煥發三陽臥蠶如橫指鼻梁聳貫天中發背後接語和身轉位冠人臣作防契眼深反視鼻低弱齒細眉攢唇又薄舉足未起身先搖項後無毛額如削接人談論首常低一生窮苦無依托臍須深兮腹須厚胸中平平四字口對人數步不見耳齒白唇紅手如藕三停端厚眉骨起富貴科名還自有聲不要輕須嚴毅心上生毛非逺噐頭偏頂陷耳傾側父母位中終有忌睛浮縷赤光射外白日殺人誠可畏心𨿽剛兮色又嫩一生無成空自奮不富似富老有財此是生來合長運家財巨萬性貪鄙開口欲談聲焦毀勸君用意休讀書名曰蠅聲人不貴我唐佐命房齡鳯睛龍體誰識眞惟有下邳張子房一見愛重還如神龍體形長背體聳口丹背俯皮如鱗虎形眼大項頸短舞鶴不髙瘦而眞形須辧鼻大小鼻小之樂山沼優遊無事宜僧道只得年髙不促夭犀牛厚肉須丰望月爲儒名早了防形似兔誠難測兔則少滛防被尅欲知犬豕與蛇雞身上無衣口無食戱猴入相情猜敏膚似凝脂貴無敵獅子眉大頭面圓若得正形眞可惜欲向前兮欲向後只在人前似奔走人中垂唾常不幹睫上生眵頻抖擻必知兄弟不得力久久貧窮無所守借問何人年過百耳內生毫眉半白項下防絳勝一絳此是人間壽星魄偶然遙望形堂堂坐來久視無神光只可居家承父業中年切忌形相傷忽然相見形貌古久視風骨聲瑯瑯巉巖气格旋發露有類古獄埋幹將先賢曽著聖賢論此說猶宜著意詳一牀同睡息不覺不帶蘭麝自微香有人欲識廊廟噐漢祖昔日求張良名冠甲科誰氏子額骨稜稜聳防耳項骨若折眼露睛不過中年須夭死語聲極短面微赤昆仲不才還少力言須端兮語須正莫向人前無的信欲求身計必遲遲富貴早來須殞命爲性輕掀不持重愛樂貪歡宜入眾莫教家破身無依往往命乖遭鬼弄皮骨𨿽奇怎可恃亦須修心理仁義心形相稱福有根不在天機在人事休說形凶必遭辱能行忠孝須增福不然形善心火燒定見淪亡陷刑獄問君此法胡爲然所謂貌余心不足此法憑君細細觀究盡精微莫妄傳突然項後肉粗起𨿽則爲儒性不賢三停上短長腳脛腰硬行來卻掉拳唇開涎垂眉壓眼齒露臀髙又縮肩口尖兩額旋成窟耳薄無輪向面前可憐相貌多刑尅夭暴孤單遭禍纒眼不拘大小黑白要分明耳不在大小輪廓要重城靑藍滿面多凶否色帶微黃必少榮敢問堂堂貌峯聳因甚年來無土耕定知眉蹙山根折不然口小鼻梁橫背薄頭偏喉露結食物欲吞如硬咽縱有衣糧必客死又忌行時如跛鱉瞻前顧後愛傍窺媚眼姦門骨如垤語無緒兮笑無經混亂閨門常不別須要風神有稜崿威重恢諧又端恪云雷遭遇必有時不坐邦城卽臺閣紫紅皮厚發必晚膚薄色黃年少作莫教家內方富豪生得兒郎卻輕弱入眾神虛色先喪葉未開兮花已落等閒袒好容儀才被衣冠气勢低背後談論似風火對面嘉賓無一辭只好居家無橫禍至老無成徒爾爲貴人須得凖頭黃口濶藏拳舌又長足下生毛兼黑痣地角丰隆定富彊口邊不欲毛粗裂有子應須出外鄕獨臥何緣三度娶閤門枯陷鼻頭昻縱理人中多抱子下尖上廣亦空牀掌中橫斷心無智若更無紋必乏糧面細身麄名八極項促形恢忌少亡上長下短公侯相昔日孫權覇一方眉旋成螺終鬭死三甲三壬入老鄕聞君聰慧計百出尿必散兮屎必方言辭在口唇上掀舉步傾危似倒墻眉成八字復蹙額深恐臨終臥路傍難得防瞳如防漆掌散紅紋多貯積位髙地閣須丰起富貴無過手垂膝面麄體滑手如綿早入金門受通籍行須重兮步須輕咀嚼凝然不浪鳴俯背端然如坐虎少年濶步上天庭女人眼下肉常枯不殺三夫卽兩夫見人掩面笑不斷愛逐行人夜半逋雄聲唇濶面顴聳縱得丰榮亦守孤膝搖背聳須姦蕩手若漧薑卻有餘言辭窈窕從夫貴眼似流星口似朱未言先笑腰肢硬相法名爲破敗豬額窄唇掀微露齒殺子無夫亦自居眼如明月聲音響溫厚還如掌上珠丈夫女子形皆一賤則浮虛貴則實五短之形並五露此輩人中少儔匹顴骨成峯玉枕髙必作朝堂賢輔弼身微聲大隔江聞千里看看騰羽翼驢唇防耳並蛇眼謗語姦貪心似螫眉頭直起性剛彊面肉橫生心妬嫉試問何者是行屍精乏神光肉似泥人中漸滿唇先縮逺去應無百日期天中黃色如蒸霧下遏山根與凖齊加官授印來須速不過三旬便可知若在山根並地閣色分黃紫喜應遲忽然無事心微動顏色紛紛似醉時防眸赤暈兼靑黑禍至君須細細推脈莫言無病患隄防須早去防醫夢中忽與公卿防又似承恩到玉墀榮貴欲求心預覺穏穏靑雲萬丈梯大凡萬種人之貌精微不可銖銖較先看信行次形神方辯貴人並不肖因攄鄙思作短歌說盡源源無限妙【諸家相法少室山人李銓長歌同】

雜論頭骨欲起額骨欲峻眼則欲長眉乃欲秀發則欲黑耳乃欲硬鼻乃欲隆口乃欲方法令欲長【一作深】人中欲長邊庭欲丰蘭臺欲深井竈欲明山根【一作林】欲厚倉庫欲滿驛馬欲肥井則欲寛聲則欲宏齒則欲白气則欲寛胸乃欲濶心乃欲平腰乃欲厚體乃欲正皮則欲滑臍則欲深腹則欲垂【一作堅】手則欲長腳則欲短色則欲明坐欲如山神乃欲淸行欲如水小便欲散而疾大便欲方而細水戶欲急而滯火戶欲垂而深入於此相者不貴而富也額𨿽廣卻尖頤骨𨿽峻卻皮麄耳𨿽厚鼻梁低眼𨿽長蹙破眉口𨿽正聲如嘶背𨿽隆手如槌【麄枝如木槌】舌𨿽紅口如吹【如吹火】唇𨿽方齒不齊气𨿽淸行步欹腰𨿽厚行如馳【如走馬】語𨿽和神如癡眼𨿽明視東西臥𨿽靜食淋漓頭𨿽長折腰肢入此相者名折除善惡相雜也或富則夭或賤則壽或貴則貧或先貴而後賤或先富而後貧宜精理而推之詩曰貌異形殊各有宜元來相法最難知莫教一見知凶吉須更畱心仔細推眉粗額窄或聲焦相子形容食不饒借問因何逢祿位柰緣皮滑好身腰問君因甚爲官職兩眼精神色不昏惟有一聲臍下出渾然卻似甕中間鼻低齒細結喉髙腰薄知君命不饒爲甚倉惶今已老必須耳內出長毫鼻隆欲厚好腰身耳聳唇方目有明近入中年聞暴死定知頂陷腦成坑進步如雲色又淸更兼皮細背隆平忽然暴夭人難覺只爲喉幹似鴨聲神枯气薄色還幹相爾丰隆事且難郤道而今多積谷必然不語寸心寛耳薄唇目不明此人何事有官榮更看背厚如樣又聽聲圓眼秀淸印堂低窄又交眉相法無官眾共知不意初年霑祿命中年暴夭死相隨少年不欲大充肥肉重筋寛祿自遲但看朝廷公與相骨隆肉少步如飛相君形貌太麄疏肉緩牙尖眼似珠今已居村家富盛必然腦滿气寛舒體輕口薄少年郎气狹神空性有狂今日𨿽然衣食足莫教父死便乖張只宜帶骨不帶肉莫令肉多骨不足暴亡只爲眼無神又怕肩寒筋似束黃白神淸气不同便知祿位少年丰若言赤黑並紅紫食祿中年似合逢神庭不粹色常昏笑語驚狂走是奔莫訝少年衣祿足逡巡禍發鬼臨門又云目爲主眉爲客眉目俱長如漆富貴不賤格目下一字平所作皆分明目下臥蠶紋當生貴子孫目小終無祿眉麄卻主孤目下無肉一子相逐【亦主陰毒】睛屢轉者多姦詐目尾後有穴如粟米者謂之聰明開口睡命夭滯下唇長貪食忙口薄兩角垂多是被人欺蘭臺起聲譽美鼻髙昻主官昌鼻如截官不歇耳輪貼肉金玉滿屋頭尖耳小多苦多腦耳白過面天下欽羨耳髙於目合受天祿耳髙眉一寸永無貧病困人中淺財命蹇人中短子孫罕人中髙厚無壽無後人中深長有壽有郎人中分明性直如神眉毛婆娑兒少女多眉短於目多主頑福眉連休望祿姦妬偸財谷不得彊開目多遭橫禍逐眉濃發厚心賊損壽眉毛平尊貴人眉過於目智過人伏男面要昻女面要方面如黃富貴榮華面上忽黑气大病明朝至夜半聽聲白日看行語笑面赤不藏事迹語笑面黑心情祕宻男雌聲妨婦女雄聲妨夫金骨肉細滑如綿多貴又饒錢木骨痩而靑黒色骨頭麄大多窮厄水骨多頭尖富貴不可言水骨多頭麄無徳賤如奴土骨大而麄子繁富有餘富貴在於骨發喜愛在於容色骨肉硬壽而不閒骨多肉少尊上骨少肉多卑下龍行爲三公虎步爲將軍行而視陰狼貪利女行返回顧淫亂逐人去手臂𨿽長語須如篁項須麄短足厚須方手掌無紋作賊遭論指如春防食祿萬鐘手足如綿榮貴中年指背紋多一生蹉跎臂長好舎臂短好取手如噀血富貴不絕腹如抱兒名振京師臍深廣福祿旺臍兀出命先卒

論五應五合何謂五應天庭直起而方正地閣朝揖而圓濶是謂天地相應鼻直起而梁不露面無痕而肉平正是謂天宮相應印堂方正而光明三部等齊而方正是謂天心相應眉目疎秀而有神日月聳直而不粗是謂天機相應耳聳而輪明口方而角起是謂天輪相應何謂五合骨正而有陰陽言正而有剛柔是謂天地相合瞻視穏而聲音淸體貌重而行走輕是謂天宮相合气溫粹而光華色潔淨而無瑕是謂天心相合識見明而機變度量深而寛厚是謂天機相合敬上下而懷忠孝愛親舊而足信義是謂天輪相合或應多合少官崇位寡應少合多譽大官卑應合相稱則兩得矣能以分數增減看之自選人至兩府皆可見之﹤子部﹐術數類﹐命書相書之屬﹐玉管照神局﹥

欽定四庫全書

玉管照神局卷中

形分十相

醜

孤壽相孤神貌斗睛

目反輪耳孤眉酒查

鼻露齒

古

孤壽相怒气口墜輪

耳臥蠶眉睡眼懸

膽鼻

妍

福壽貴相鳯眉腮大

鳯眼胡羊鼻四字口

性剛

淸

淸貴相小鳯眼齊竹

鼻一字口鬢淸

傴

孤善壽相龜眼獅子

鼻稜角口

老

孤壽相壽眉龜鳯爪

鼻兔耳

粗

武相【有福無壽】大鳯

眉雄鳯眼鸚武鼻朝

口耳鸚武口性剛

少

武相有衣祿一字眉

懸膽鼻小杏眼一字

口平垣耳性懦

奇

賢福壽相入鬢眉連

鳯眼齊竹鼻含丹口

直

性善相鳯眉走輪耳

初丹眼齊竹鼻小珠

口

許負先生云有心無相相逐心生有相無心相隨心滅誠哉是言也【自釋云相莫謂我心相莫謂他相乎瑋琳洞中祕宻經云伏匿者相生也劉子云腹內有心相離心卽是神心神能正直便是福榮人餘同相法入式】古今賢聖淸

漢髙祖隆凖龍顏寛仁愛人李玨日角珠庭唐太宗天日之表龍鳯之姿曾子珠衡犀角古

老子身如槁木傅說身如植鰭周公身如斷菑孔子靣若防倛【方相】伊尹靣無須麋閎夭靣無見膚秀

張良羙如婦人李雄目如重云鼻如龍口方如器耳如相望陳平潔如冠玉怪

盧杞鬼貌靑色龍唇豹首趙方眼望地觀天鬼穀子露齒結喉采桑女臼頭深目端

臯陶色如削李白形色秀曜班超豹頭燕頷張飛環眼虎髭異堯眉八彩禹耳參漏項羽重瞳李嶠息舜目

重瞳文王四乳蒼頡四目王惇豹聲嫩

顏淵子山庭日角性聰慧聞一知十終命夭岑文本學堂瑩夷眉過目肉不稱骨非壽兆夫七者如陰陽寒暑能禦此者貴不能者賤陰陽寒暑相代取以相成相推取以相生皆本乎造化之妙人之形貎不出乎淸古秀怪端異嫩而神气不能禦之不足爲美故有形不如有神有骨不如有气得之者存失之者亡復於山川風土細詳之風土有異閩人不相骨西域不相鼻川不相眼西人

不相耳宋人不相口江西人不相色北人不相背魯人不相軒昻太原人不相重厚气

浙人之气重而不明淮人之气明而不重南人之气淸而不厚北人之气厚而不淸如此者卽其風土也若取此者貴夫神者乃百關之聚秀也察其形气則知其骨格丰厚也是故人淸則骨淸何以言之如陰陽淸而山川秀茂日月出而天地光明此形气之著也

詩云眉秀平過眼淸疏秀出羣更加新月樣名譽四方聞借問何人壽年百耳內生毫眉半白項下防絳成一條【絳者項下余皮】此是人間壽星魄

天地之大托日月以爲明是日月爲萬物之鑑眼乃一身之日月也眼長而深者主壽浮而露大而突圓而怒者促夭防暴流視者滛濫眊然偏視者爲不正之人也赤縷貫睛惡死蛇眼陰毒視定不怯者神壯羊視者愚狠側眼斜視者毒惡亂紋注目多災短小愚賤卓然性防急轉者小人之相也眼下有臥蠶主福壽生貴子黒白分明貞潔女人眼不要桃花色卽要黒白分明目光兼媚好積徳多陰報詩曰女人生桃花眼花下羅紋細細深此相定知噴水不用良媒自有親【余與通神鬼眼萬金相及五總內同】

神仙眼相悠然靜淡然止驚之而不瞬不隨語行不因黙止此神仙中之人也

將相眼相觀如電開視有餘威注睛収視歘然若龍虎才徳文武出倫之相人臣得此出入將相名動天下【如此者亞於神仙將相有謀之人也】

鼻象中嶽一靣之表欲得髙隆不要尖小光潤貴吉昏黒貧夭斜曲不直官非纒繞

耳主聽貫腦而通於腎爲心之司晨腎气之候也腎气壯則淸而聰虛則昏而濁左爲金星右爲木星所以主聲譽之信行也耳輪厚堅壽考延年聳起過眉壽算山齊輪廓分明聰悟多能垂珠朝口財食不少貼肉而生富足可言耳內生毫壽數愈髙耳有黒子必生貴子耳門髙濶智慮深逺其堅如木至老不災長而聳祿位厚而圓財食孔而濶官榮紅潤者愈貴黃白者名譽靑黒者貧薄輪廓不分明財祿多薄耳向前賣盡田園其薄如紙貧下早死反而偏側居無田宅左右小大迍否妨害光明潤澤聲名逺播塵昏焦暗貧賤愚鹵大抵貴人有貴眼無貴耳賤人或有貴耳無貴眼夫耳有輪廓耳頭不交兼兩墜垂耳起不側髙如眉更得鼻不昻凖頭齊乃是金木星得力主少年奮發左右耳若及耳頭尖反無垂珠兼耳頭缺鼻不齊主一生困乏作事無成妻児損尅縱貴亦不長主外死凡眼主視視色爲主耳主聽聽聲爲本【一本又云故眼明有五色之羙耳聰有五聲之樂也色莫先乎妻妾聲莫先乎音樂】故耳目聰明其有妻妾歌舞之慶乎【一本注曰外經云耳形𨿽善色澤不明未爲善詩與五總內同】

【人中】

詩人中深濶最爲佳細小橫斜不足誇【均大】

曰深濶如通溝洫水自然流轉福無涯【上尖】

詩人中下濶上頭尖自有淸閒福祿添【下濶】

曰凖下分明無比並杏仁樣式請君防【極小】

詩人中似綫不爲奇褊小心腸吝所爲【如綫】

曰若見欹斜無足取少年必定尅妻児

口爲水星所居之地又爲心之外戶方廣有稜者至貴壽形如角弓者官祿不言自動又如馬口防口者防毀嫉妬狗口貧下口角垂者貪愛紫色多滯口如一撮孤獨貧窮無人獨言者賤唇欲紅不欲黒舌欲赤不欲白【余與前同】

且如鬢有濃淡有髙低貴人鬢淸小人鬢濃須黒潤者富貴焦枯者孤貧有屈曲斜直長短疏宻一發一須若不似便是他人也

詩曰三輔慿君仔細防額髙湏得耳門寛學堂三部奚堪是空有文章豈有官鼻梁拱起如懸膽促者中年壽不長地閣滿來田地盛天庭隆濶福彌昌【余與瑋琳洞中祕宻經同】論心心爲五臓之主宅神魂宰視聽形居體內不可得而見也其可見者心之外表也是知心乃神之宮室玉戶金關智慧所居也心欲平白寛厚不欲坑陷窄狹寛者智慮深窄狹者愚而賤心頭生毛其性剛豪心頭骨凸貧窮下劣詩曰心爲身主五官三元神所止舎智慮之關寛平厚榮祿髙遷坑陷窄苦夭盡天年善則福至惡則防臨又詩曰先觀動靜見心田運智蔵神一體先相者但能知外表寛平富貴狹無錢不言不語心機防發語無私耿直人最怕心中嗔怒者口唇尖薄性難任骨凸神湏躁心寛气必和深沈言語少終是福來多能孝於親能忠於君爲眾徳之先眾行之羙不得陽貴必獲陰報不在其身必在子孫固可以激薄俗立風化也善相者【一本云眼下肉生龍宮福堂黃气盤旋是陰報之人也】所以爲先察其徳然後相其形故徳羙形惡無妨爲君子形善行惡不免爲小人【一本又云表正則心端表欹則心曲】荀子曰相形不若相心論心不若論擇術此勸人爲善也夫形者人之材也徳猶器也材旣美矣而表之以徳猶加之雕琢而成美器遇拙匠而棄之是爲不材之器也是知徳在形先形居徳後也郭林宗觀人有九徳一曰容物之徳【如江河在下物無不容招來虛受浩然不滿也人則升合之量豈能如此】二曰樂善之徳【君子聞人之善則樂善而喜慕之小人聞人之善則惡忌而欲害之也】三曰好施之徳【君子不貪不吝有則與人小人貪鄙好財而未嘗施於人】四曰進人之徳【君子先人而後己小人先己而後人】五曰保常之徳【有常之徳愼終如始小人喜怒不常終始多變】六曰不妄之徳【言出諸巳未嘗虛妄小人未嘗有信】七曰勤身之徳【勉勉好善能勤於身不慢不怠小人慢怠而不勤也】八曰愛物之徳【君子視人猶己所以飬羸老而育幼稚也】九曰自謙之徳【君子謙不自居小人則好勝爭先豈能不損】詩曰大徳如滄海寛和萬物歸保常終不變樂善日知機豈肯爲貪鄙何曾說是非粹然和羙玉日日發光輝觀子形𨿽賤誰知徳內充天心終防善衣食自丰隆愛物功何愽勤身道有容相形先相徳此理合神功貴相堂堂神骨淸貧容窮貎體常輕要知相物之元本先相心田後相形

腹者身之鑪冶所以包蔵膓胃而化萬物者也欲圓而長厚而堅勢欲垂而下皮欲厚而故曰腹懸向下富貴主壽腹墜而垂智合天機【腹象陰而蔵萬物向下則萬物皆聚此所以爲貴】腹偏而短飯不滿椀皮厚者少疾而富皮薄者多病而貧腹近上者賤而愚腹如抱兒四方聞知背有三甲腹有三壬有之者富而祿【紫府眞人瑋琳洞中祕宻經腹中三甲貴如抱兒名振京師雀腹豺聲貧賤寒人】詩曰以腹覘人各有宜腹垂皮厚足丰衣人形一樣無防吉切見畱心仔細推

背負三甲人皆貴背薄成坑禍不輕濶長厚者三公相短狹如駝賤又貧【余與瑋琳洞中祕宻經五總同】

上停長老吉昌中停長近公王下停長少喜祥三停俱等富貴榮顯三停不均孤夭貧賤

五短湏要上分長全形入相富文章下停長者人多賤又恐終身少雁行

訣曰掌分四時月分要論四季災福卽看四季部位上斷之春得白爲鬼主災夏見黒秋見赤冬見黃皆爲相反主凶此气色之應無有不驗者若靑羅貫五指【乃細靑脈貫滿五指】下至夭紋者其人有心腹脾腎之災身心常若不足又靑羅貫指下至人紋名爲過闗論科名要端正不衝不破不義者縱無好學堂相副亦爲俗人僧道者必主有名有權更有學堂必第髙科凡看妻位須是定目仔細觀防其位要丰厚色澤紅潤紋理或防成字不義不衝破無尅才有吉驗紋散理亂交義衝破不齊散走便主難爲妻此訣緊要不可輕與人說若見相生旺相主招賢妻智妾論子息宮此位屬震又爲身位其位亦如妻位推之有尅無尅便可見得凡震宮紋細難得子有木紋陰徳紋井紋寶暈紋者主貴子大象要緊處依前妻位推之論兄弟宮紋人義出兄弟不吉其位要紋理分明不衝不雜不破不散有魚有井有印有金花好紋者主得兄弟力主有貴兄弟或見虧防如削坑防紋亂衝破交義更逢孤辰六害主不得兄弟力才有此紋者生來親者是疎疎者是親陌上人卻是親主別自榮立無六親兄弟之力依此斷之萬無失一此乃口訣千金勿傳

今錄掌法貴賤七十二格及詩訣並錄於後明眼君子請詳推之

四季紋

春靑夏赤秋宜白

推四時生旺刑尅

四季之中黒喜冬

以定吉凶之兆

秋赤冬黃春見白

夏間逢黑縂爲凶

拜相紋

拜相紋從乾位防

其紋如琴者昔張

其紋好似玉腰琴

良有此紋

性情惇厚文章異

常得君王顧眷深

帶印紋

掌上紋如帶印形

主身帯印

前程合主有功名

爲太師

莫言富貴非吾願

自有淸名作相卿

兵符紋

兵符紋現掌中央

岀將入相格漢

年少登科仕路長

陳平有此相

節鉞定應權要職

震戎邊徼擁旌幢

金花紋

紋帯金花印立身

主身紋帯金花印

男主封侯女作夫

此生富貴不憂貧

人昔陳平夫人張

男兒指日封侯相

氏有此紋

女子他年國內人

雁陣紋

朝衙又類雁排行

主身或身邊紋生

一旦功成姓氏

者又名朝衙紋昔

出入皇都爲將相

項羽有此紋

歸來身帯禦鑪香雙魚紋

防魚學堂主文章

防魚居放學堂中

立身紋透過天庭

冠世文章顯祖宗

更紅潤主官至節

紋過天庭更紅潤

度使

爲官必定至三公

六花紋

若人有此六花紋

六花爲侍從之聨

他日身霑雨露恩

慶來晚節

可許爲官須侍從

慶來晚歲耀朱門

懸魚紋

懸魚紋襯學堂全

立身紋有懸魚主

富貴當時正少年

貴學堂全少年及

一舉鳯池身及第

第

跨龍作馬玉爲鞭

四直紋

四直可名求

四直爲公侯之相

中年不用愁

應在中年須要紅

更宜紅潤色

潤

一旦便封侯

獨朝紋

獨朝紋出正郎身

正郎之相更有靴

更逢靴笏更聰明

笏紋主貴

因官好好難和事

必定中年祿位升

天印紋

天印紋生乾位上

生乾位或身位爲

文章才調自榮華侍從之相

爲官平步天街上

凡庶堆金積滿家

寶暈紋

寶暈紋奇異相形

大手紅潤必主封

端如月暈掌中心

侯漧黃不好

如環定是封侯相

錢樣惟多谷與金

三日精瑩現掌心

三日紋

文章異人出凡之

文章年少冠儒林

相唐李白有之

莫訝廣寒髙折桂

須知才是翰林人

金紋

兌宮西嶽起隆隆

在命宮主富貴防

紋似金龜勢象雄

行在他位亦好

遐算定須過百歲

家居金寶更雍容

髙扶紋

髙扶紋出無名指

要紅潤富貴之相

膽气剛彊難並比

也

手紅色潤足多能

自是一生招富貴

玉柱紋

玉柱紋從掌直去

主早年及第須要

爲人膽智必聰明

學堂相副無學堂

更得學堂紋顯現

必受防漧黃不好

中年必定拜公卿

三奇紋現無名指

三奇紋

一路分開三个紋

主淸貴更有學

生在震宮並掌內

堂科名必及第

必作金門食祿人

筆陣紋

筆陣紋生陣陣多

要學堂全成名及

文章徳行及鄒軻

第文章異人之相

中年得意登科第

年髙福壽共山河

立身紋上印帯手

手印紋

立身紋帯手印

堂堂形貌气如虹

主顯貴

他年顕達須榮貴

終作朝堂一宰公

玉井紋

一井紋爲福徳人

立身紋帯一井爲

福徳之人有二三

二三重井玉梯名

井爲玉梯重井淸

此人必定能淸貴

貴

進入朝中佐聖明

三峯紋

三峯堆起巽離坤

掌上巽離坤位要

三峯堆起肉丰滿

肉滿髙如棗樣圓

髙如肉棗色紅潤

光澤要加紅潤色

主富

家多金玉有良田

美祿紋

美祿紋如三角形

主一生滋潤到處

偏宜三角帯橫生

人情順

自然衣祿常丰足

到處追陪自有情

學堂紋

學堂紋小卻相宜

學堂紋小爲淸貴

淸貴中間有福隨

學堂學堂紋廣爲

開廣主人爲伎藝

伎藝學堂

大凡是事巧能爲

學堂紋

拇指山根論學堂

學堂細小者貴

節如佛眼主文章

全門選舉須科甲

名譽淸髙逺播揚

車軸紋【亦名杖鼔】

此紋圓滿乃車輪

【車輪圓滿必爲館殿之人杖鼔】

必是皇朝館殿人

【紋全定是封侯之客更逢學堂】

更看紋全名杖鼓

【全必爲館殿之人也】

封作諸侯百里臣

福厚紋

福厚紋生向掌偎

主平生無禍無

平生無禍亦無災

災好施爲有福

憐貧好施多陰徳

壽有財喜

福壽年髙又主財

異學紋

異學紋須招異術

主遇貴爲僧得

聲名長得貴人欽

之大吉

爲僧爲道增殊號

塵俗還須富有金

魚紋

小貴紋奇小貴官

紋在中宮而丰衣

總無官祿積閒錢

足食如小名爲小

那堪紅潤兼柔軟

貴更有學堂主貴

僧道還須管要權

天喜紋

立身天喜

立身天喜主

一生多福祉

一生榮旺

榮旺樂身安

事事皆全羙

川字紋

五指俱生字若川

手生川字盈五

人人益壽得延年

指而益壽延年

男児可比籛鏗老

女子堪如王母仙

折桂紋

折桂文名有大才

立身紋生枝名

儒人及第得名魁

折桂主登第榮

月裏姮娥曾有約

顯

許君折取一枝來

【三才紋】

三才紋上得分明

【標本相稱爲手指與掌齊長也】

一生時運可昌榮

【三才分明或有一紋衝卽不偹】

主命與財主有气

【三才也主財命有气經云三才】

一紋衝破便無情

【分明一生昌】

人生若欲問榮華

【榮千金直上紋主富貴雙】

千金直上一紋嘉

【行也坤方旣滿逢百客而】

設使少年人得此

【和顏】

前程富貴幾人誇

離卦紋

離紋衝亂多勞碌

【兌位若丰子三个而送老離卦】

坎位如丰稱晚年

【或文理散亂及衝破主奔波勞】

八卦若虧孤賤相

【心歷事早艱辛早營身】

三山要厚主榮官

震卦紋【計坎位要丰】

震丰色澤有男児

【晚年好三山要厚主榮貴爲身】

紋細誰知子息稀

【位子位其位要丰厚色潤好有】

或遇其中還帶殺

【子力震位紋】

只宜招取過房歸

銀河紋

銀河碎在天紋上

【銀河紋在天紋上細碎斷】

必主妨妻再娶歸

【主妨妻必再娶震位坎坑】

震坎或亂紋衝破

【或紋衝破祖】

不招祖業自重爲

坎魚紋

紋理如魚坎位蔵

妻饒田產都緣魚

妻饒相愛富田莊

在坎方子受官班

因何子受官班爵

賴得井生幹畔

賴得乾宮井字彰

華蓋紋

華蓋靑龍陰徳施

【業必須自立華蓋能盡三】

此紋吉利盡丰隆

【百六十種惡事或有凶得】

或有凶紋加掌上

【此紋爲陰徳紋或生枝】

得之爲救不爲凶

陰徳紋

陰徳紋從身位生

主行善心慈無

常懷陰徳合聰明

毒無害人之心

凶危不犯心無毒

有福壽

好善慈悲好念經

智慧紋

智慧文名逺譽

主心慈多智慮

其紋長直象義鎗

平生動作常思慮

慈善兼無橫禍殃

山光紋

山光紋現好淸閒

主好淸閒怕是

閒是閒非不兩幹

非宜僧道俗人

此相最宜僧與道

有之孤寡

閒人多是主孤鰥

住山紋

身位斜紋是住山

主好道又貪懽

又貪幽靜又貪懽

心不足僧道多

老來處世心常動

有之

尢恨鴛鴦債未還

隱山紋

隱山紋現掌中央

主人好淸閒有

性好慈悲好吉昌

林下志灰心早

愛樂幽閒憎閙處

末年悟道往西方

逸野紋

逸野紋從命指尋

主性好幽閒有

兩重直植手中心

異術

性好幽閒饒好術

一生嫌閙怕人侵

色欲紋

色欲紋如亂艸形

主好風情至老

一生終是好風情

不休

貪迷雲雨心無歇

九十心猶似後生

亂花紋

身畔朝生是亂花

從身位細碎者

平生天性好奢華

主人奢華好情

閒花野栁時扳折

欲之兆

只戀嬌娥不戀家

色勞紋

紋如栁葉貫穿河

主一生情欲重

巷陌風花卻是家

能成病死

暮雨朝雲心更喜

中年因此患沈屙

酒花紋

花酒紋生向掌中

主好酒色手紅

一生酩酊醉花叢

破不盡漧黃從

疏狂好用無居積

此壊

只爲貪迷二八容

桃花殺紋

桃花殺現愛奢華

主好色貪杯及

卽愛貪杯又好花

夜夢鬼交

情性一生緣此悞

中年必定不成家

花栁紋

花栁紋生自不憂

主風流性格

平生多是愛風流

綺羅叢裏貪懽樂

紅日三竿未舉頭

鴛鴦紋

鴛鴦紋見主多淫

主生死淫心不

好色貪杯不暫停

休

暮雨朝雲年少愛

老來猶有後生情

花釵紋

花紋見主偸期

主情色重好偸

巷陌風花只自知

期

到處得人憐又惜

貪懽樂處勝西施

桃花紋

桃花紋見主情邪

主情性淫亂

栁陌花衢卽是家

正是中年臨此限

夢回猶戀一枝花

偸花紋

偸花紋見自多非

【桃紋滿岸自迷幾處之風花栁】

觸處風花戀暗期

【戀貫河妻拜兩重之雪月】

自有好花心不喜

一心專戀別人妻

妻位魚紋

妻位紋有魚

妻位有魚淸貴

淸貴更何如

守節有衝主淫

其妻能守節

衝破卻淫愚

妻宮華蓋紋

妻宮華蓋蓋朝妻

有華蓋朝妻妻

招得妻財逐後歸

財逐後來

皆是五行並掌相

他年更許有男児

妻宮朝天紋

妻紋朝入向天紋

主妻意淫

妻起淫心欲侮尊

交合遂成雲雨事

人倫不正亂家門

奴僕紋入妻位

奴僕紋朝入向妻

主妻必與奴僕

必然奴僕共淫之

通奸

妻心不正奴心壯

致使伊家有此爲

妻紋入奴僕宮

妻紋生入奴僕宮

主其妻先有意

妻先有意與私通

眷戀奴僕

淫心眷戀閒奴僕

忘負同牀結髮翁

妻位生枝紋

妻位紋生枝

主妻性狡猾

天生狡猾妻

丈夫能省半

閫事賴施爲

妻位孤獨紋

妻宮只有一重紋

妻位一重紋爲

沒个妻孥及弟兄

孤獨紋兩條紋

若有兩紋並四畫

四條紋者皆好

許君後續好児孫

尅父紋

天紋劈索朝中指

尅父紋見衝

此是魁星誠可喜

太陽及朝歸鋪

更義二指縫中心

指中主尅剝

少年尅父無所倚

尅母紋

太陰若有紋衝破

尅母紋衝太陰

必定親生母見亡

坎位必主尅剝若

若是過房猶自可

是過房猶輕

親生必定見閻王

過隨紋

掌法紋名是過隨

主隨母嫁人

早年無怙可傷悲

豈思卻用隨娘嫁

拜啟他人作養児

貪心紋

天紋散走有貪心

主機謀愛便宜

卽愛便宜機未深

心幸難捉摸

對面身心難捉摸

他人物事苦相侵

月角陰紋

月角陰紋出兌來

主招陰人財發

平生偏得婦人財

好事也須常戒忌

莫教色上惹官災

亡神紋

手中橫直號亡神

手中橫直者是也

破了家財損六親

破田宅損骨肉到

到處爲人皆不足

處與人無義性險

更防性行險難憑

刼殺紋

刼殺全紋散亂衝

主凶多成敗妨

又多成敗又多凶

骨月漧黃不成

初中災了兼形害

紅潤末年好

末限須教得意濃

三殺紋

三殺紋侵妻子位

主尅妻又名雁

妨妻害子空垂涙

陣三殺

若還見尅後須輕

免致中年孤獨睡

朱雀紋

朱雀紋生向掌來

主招口舌惹官刑

一生終是惹官災

災驗有吉紋救可

若有義紋猶自可

免最忌兩頭開

最忌兩頭口又開

橫來酒食紋

橫來酒食紋何似

主有酒食之祿

坤上差池入巽宮

好似斜飛三燕子

毎逄樽爼貴交中

夫手中有三黒子

主大富祿主貴之

兆指有黒子亦主

富祿有冊紋者主

富三公之相也埋

婦紋者一紋一妻

一奴婢各主一人

之相

手足者身之枝榦也身體欲短而聳枝榦欲正而直富貴之人也枝榦傷筋而露節爲不材之木也

夫腳者各主其異

若是掌上生雀紋

及橫紋並大富足

指間有黒子主多

僕使足生下掌平

如葉主祿富也

魚枯木紋

魚枯木貴三公

主大貴

坐向朝堂祿位丰

井紋

更有井紋居一畔

主福祿富

平生福祿最難同

棗紋劍紋冊紋

五柱紋髙貴可知

主富貴

田紋馬眼富應稀

田紋馬眼紋

紋劍冊紋如見

主富少

定是身朝上旂

孤紋殃紋

孤殃紋向掌中生

主孤獨多災

世上惟君少有名

窮紋

若是窮紋雙見處

主衣食不足

單衣那解得身榮

苦紋刑紋

掌下無紋爲一絕

主多災難勞苦

生來無智亦無能

路屍紋

苦刑紋見應多難

主命短暴死

若有屍紋壽豈增﹤子部﹐術數類﹐命書相書之屬﹐玉管照神局﹥欽定四庫全書

玉管照神局卷下

體骨骨滑肉中秀端然體更隆淸奇兼聳直應是作三公骨乃人根本須還秀更淸若還麄更澁豈觧獲功名骨細皮膚滑靑綱不繞身自然身富貴早嵗入科名手骨欹還賤龍吞虎必榮纎纎十指細相見使人驚惡骨應斜側身寒體不平虎彊龍又弱何足望身榮【與月波洞中記同】歌訣曰神形中有妙心相兩無餘百一歌中意君還防此無

形气大夫欲其剛正其气欲剛其性欲正剛則不佞正則不邪得剛正之气爲天下之英才或有金木水火土之气或鳥獸虫魚之形蓋人貎不同取類非一也詩云形有陰陽各有宜【剛則屬陽柔則屬陰】元來形相類相隨神足過形爲貴相形過神者賤無疑【形者神之合形不得有餘神不得不足形有餘者爲賤神不足者早死也】大抵人形不要偏堂堂丰貎便朝天輕浮躁薄貧且賤不爾中途便夭年人稟陰陽气形多像五行【木形長瘦挺直木不得肥肥則貧而無壽金形方而正水形潤而肥土形重肥而背厚火形赤而上尖下濶正則不破及得五形之正爲英气也或水火相傷金木相犯皆爲不合相也】雷霆須震響日月要分明龍虎爲時瑞鸞鳯作世英【人之形或如攫虎騰龍翔鸞逸鳯伏防鴈攀猿坐猴回牛躍馬狻猊舞燕搏鷹望鶴之類皆貴相也大凡物有萬狀人有萬狀不可以一言盡不可以一字徴惟有識者細察之】豬蛇並防狗貧薄自無成【豬無壽蛇性毒狗分憂防多疑能取其象而定理性無不中矣】

七局形色

貴

富

壽

賤

貧

夭

刑

金【眉聳口方耳大眉低小口耳反露齒聲潤色紫气淸神癡骨麄肉慢結喉】木【目秀下朝唇厚目昏下項唇縮眉鋒聲重色紅气重神驚骨寒肉枯逆須】水【耳白頥平眼長耳黒頥側眼慢凖尖聲長色黃气長神醉骨沈肉薄鼻折】火【唇紅背厚鼻大唇白無背鼻掀耳薄聲圓色烈气慢神慢骨重肉滿頸防】土【凖圓肉丰眉長凖尖肉疾眉逆斜視聲淸色快气舒神馳骨露肉橫赤睛】獅形夫獅形者頭方額闊腦後有揷山骨起天庭突起眉濃眼白睛黒圓滿而大山根斷口濶須鬢頰髙難知心腹之人也入此相者位至節察列土侯王主壽女人入此相者爲國母佀者天下大富有出林獅子有勢鎭宅獅子多財坐山獅子多淳香獅子主閒畵獅子無威戱獅子多欲承屏風獅子主從【案主從字未觧】臥獅子多懶詩曰威振山河佐主忠頭方額髙更眉濃腦後骨起天庭突列土分茅爵累封

麟形夫麟形者頭方額濶頂骨髙身形仰耳髙眼深眉粗口濶音中宮商行中規矩得麟形眞者皆主大貴女人入此相者爲后妃像者赤手有錢詩曰額廣眉粗顋頷橫耳髙齊厚黒睛平身形髙仰威雄勢佐國升平獨秉君

白虎形夫白虎形者身細長眼赤長眉與眼齊鼻直口大唇齊齒粗白頭短圓額長方厚印堂五嶽皆起手長步大行坐身曲前向語聲如雷凡欲語則眉眼光起威猛防人侶作怒色入此相者爲將軍有列土侯王之分女人入此相者爲夫人似者富貴詩曰貎聳精神猛虎威眼長眉秀凖頭垂彊謀妙將橫天下百萬雄師獨秉持

象形夫象形者天中天庭起印平眉細眼長【五總作眼單而尾垂】鼻仰牙露【五總云牙露鈍慢】身形大多不睡入正形者作公卿主壽詩曰枕上明珠額光平身形長厚美三停行粗坐穏言深重逺鎭山河協聖明禦象詩曰象形有三種禦象最髙彊公私多髙貴只是少兒郎立象詩曰立象衣食足性慢不多忙爲人多好善壽命主延長行象詩曰行象多辛苦驅馳無了時家活如星散臨終亦少兒

犀形夫犀形者頭圓天庭髙伏犀骨起天地相朝上下三停一體肥眉如陣云眼大無輔入正形者乃貴人而爲大臣詩曰頭圓眼大更眉濃耳內毫毛體肉丰若得正形臺鼎位其他人福壽而終詩曰出水犀形止正郎生來淸貴坐朝堂金銀財帛多藏畜壽限須期八十亡

猿形夫猿形者面圓而小眉目俱圓臂長音響好防淨修喜花菓性溫克而急義卻常與貴人交接【五總云常得貴人提攜】主壽祿自有等第其形有七詩曰頭圓眼黒頷顋平腳短手長行走輕去在煙霄閒散處一生止是主虛名墜枝猿詩曰墜枝猿尊重平生急性靈任他人說惡怨恨實無聲攀枝猿詩曰攀枝猿辛苦終身不自由運逢四十七老後卻無憂立枝猿詩曰立枝猿獨自望空哭爺娘孤然無兄弟後代少兒郎家猿詩曰家猿人最貴論情不可陳面連三斷細位極至王臣坐猿詩曰坐猿衣食足語話愛身搖言詞多吉慶主事自優防走猿詩曰走猿今日苦田園盡屬他爲人不尊重一生走波波藏猿詩曰藏猿節察位居官衣食丰九卿並禦史佐國近三公

武形夫武形者頭小而長額方而大天庭小尖耳垂下大上小嶽瀆相應口小方唇紫齒細白頭仰步濶色常光潤入正形者位至公卿有女人入此相者爲后妃似者主富詩曰額小頭尖體帶肥四枝尖細厚腮頥𨿽然位徹公卿上爭柰臨終在路岐

黿形夫黿形者形小瘦則淸白肥大則紫黒身形行頭偏而性急言淸目黒白一般防人光耀鼻髙尖人中濶入此形者主爲官髙貴僧道最宜俗人多富仍須好道裝亦主壽詩曰額起眉濃凖帶尖唇紅溫潤令多嚴腮頥垂滿言淸朗上節將軍心性亷

形夫形者頭大頂突鼻聳眉濃眼濶方有輪情性淳好山水五嶽相近多尊重背厚體肥康寧福壽位至卿相詩曰額起頭髙鼻聳齊眉濃眼大厚顋頥櫃倉丰滿精神異富壽兼全佐主威

蛇形夫蛇形者面長五嶽不齊額眉小眼長而無輪角黒少白多肉色常有靑口濶唇長尖有鎌鋩色靑齒細而疎白耳上大下小鼻小長尖行腰軟頭仰胸髙入正形者位至五品且不善終女人入此相者少貴而淫像者主富【詩與五總內同】

馬形夫馬形者而長眼大口濶而髙齒大而疎行坐尊重性慢腰長詩曰頭圓額短眼眶圓鼻聳眼髙髭髮全語惠性髙爲事干義深終秉殺生權

豹形夫豹形者頭方額濶眉濃目大圓睛露白五嶽起天倉窄地閣圓口露方齒而宻入正形者爲將軍刺史好殺中壽詩曰眉細眼圓五嶽丰頷顋橫起志英雄耳輪貼肉能剛勇敵塞名髙定老戎

兔形夫兔形者頭小額尖起眼小眉細睛靑白少黒多口小而方齒靑而細宻唇靑有鎌鋩耳小而聳鼻細白而紅入正形者位至五品女人入相者爲貴妃詩曰額尖眉細口防方耳聳唇紅信義良三十年前成又敗文髙無比位星郎

山羊形夫山羊形者頭方額突起五嶽不起眉細黃眼如覆月黒少白多睛濁髮黃髭淸心愛陰謀入正形者位至列土好殺女人入此相者𨿽富而淫

熊形夫熊形者額濶後狹鼻聳口濶唇髙齒黒參差地閣橫起手足肥厚肩防厚步速入正形者將軍之位好殺像者主富詩曰頭長前短眼防深黒白分明美稱心手足厚丰行步慢寰中雄猛性深沈

猩猩形夫猩猩形者眉目相近鼻髙直口濶上唇牽面橫濶無嶽骨身橫肥髮粗大腮頥垂多語笑性急言直行慢步髙入此相者爲名僧不然淸髙道士若是俗人官至五品主壽女人入此相者大賢婦也詩曰頭平額廣面粗圓嶽上毫濃髮又旋言急語淸懷大志藝髙財富有雙全

野貍形夫野貍形者頭短圓額方小眉細而長眼小而竪黒白不分鼻小直人中淺口角垂面仰骨髙臂起步急腮頥垂聲小肉色紫黒入此相者位至刺史詩曰口濶唇髙耳暈垂額方頭短面橫肥言髙性直行胸仰終秉山河定逺危須知此形毒兄弟不調和離鄕家萬里事業已消磨

駱駝形夫駱駝形者頭長額濶平項長五嶽不正眉毛麄濃目圓而深壽上低凖齊口聚毛髮麄少腰曲行緩防濶手腳長語慢骨麄行走須伸頭低入此形者爲朝官女人佀者爲妾詩曰眉細睛髙嶽盡流口方唇淡性多柔聲雄行慢心難測佐主功髙不到頭

鹿形夫鹿形者額廣鼻凖髙晴靑黒而防長耳露五嶽髙身小行慢地閣薄腮不垂腳手細長頭有肉角兼骨入此相者位至公卿像者主壽詩曰頭長五嶽位皆髙額廣眉長意气傲文武雙全官極品寰中內外恣雄豪

狗形夫狗形者其形身與腳相等睛黃頭項粗面尖性急飲食無厭小人多憎惡於人有心力入此相者爲卿相女人入相爲夫人有權柄詩曰面尖額濶眼睛黃喜怒平生自不常指示得逢蕭相國一生心力佐髙皇

驢形夫驢形者其形頭濶平無腦骨眉小眼大睛靑黃白無和气行步急多妄談性卑污面長耳長語音粗散入此相者主貴詩曰眼中黃白面形長耳大分明相異常貴兆已成眞大貴不然稱賞動君王【帝嘗謂李忠臣曰卿耳大貴兆對曰龍耳小驢耳大五總同】

麞形夫麞形者耳下濶身無肚頭圓眼麄稜髙面長額平骸尖肉色靑肩防狹語髙性急入此相者位至佐國女人入此相爲夫人詩曰眉短晴靑凖帶肥唇髙齒大厚腮頥語麄言急性難測同秉山河有操持

鸞形夫鸞形者頭圓額短尖司馬起眉細短目深圓而小上半有角睛黃鼻小曲口小方唇紅濕齒細白面小圓五嶽起顋頥垂耳小有輪廓貼肉身形細肥行慢似舞語笑滋媚肉色細白性慢舉止低髭髮黒潤語聲淸亮在眾中有異相得正形者位至上卿有忠信懷气誼多女少男善終像此形者富貴有衣食女人入此相者主爲妃後詩曰司馬防起眼光深語媚端容性亮沈榮祿須知三十後位崇妃後合天心【一云卿相合天心】朱雀形夫朱雀形者眼媚頭長額又方口唇丹起有鎌鋩身形起坐防端正秉節懷忠佐聖皇朱雀容貎狠終身主見歡行藏如鳯勢永作殿中官入此三相者爲公卿一生榮貴有壽

鸚鵡形夫鸚鵡形者頭長額方眉長眼細鼻聳凖圓口小唇長腮頥尖多語笑防人頭側心不甚好閒入此形者位至殿官多財壽女人入此形者后妃相也詩曰額廣頭髙語笑多眉分目媚性調和一生淸貴君王寵秉節懷忠斷佞訛籠中鸚鵡詩曰鸚鵡何言貴籠中鸚鵡彊語言皆吉慶財帛足兒郎

鶴形夫鶴形者其形倉庫防眼毛垂身體弱頭骨粗頂細長行步濶一停長性溫柔好山水多名譽入正形者位至公卿主壽女人入此相者爲后妃相佀者向後富貴四部防者孤鶴五部露者病鶴【名賢相五總云鶴不必須要項長設如垂鶴蹲鶴等者豈見項也餘同前】頂縮者睡鶴行步輕擺者衝天鶴容儀峭峻者名雙鶴詩曰額短頭圓頂後紅鼻梁尖聳性靈聰不惟佐主權生殺更出幽合上穹飛鶴詩曰飛鶴亦髙貴行而兩腳輕運須防九五定見坐琴防雙鶴詩曰雙鶴多髙貴行而頭尾搖在私還富貴名位入淸朝孤鶴詩曰孤鶴不禁老老後沒來由身軀無住處自死入荒坵立鶴詩曰立鶴身形瘦望食等將來爲人𨿽气槪大段沒錢財

鷹形夫鷹形者頭方頂圓側目鼻曲眉薄口小行急耳卓常懷嫉妬性難捉摸爲事猛浪入此形者上將軍好殺不善終詩曰額廣眉濃眼彩光腮垂頥重有連囊聲淸步濶多雄猛觧統兵威武事揚【五總同】

燕形夫燕形者頭突起眉眼細媚長深面短肥腮頥垂步緩多語笑聲小亮入此相者主淸明顯達位至五品女人入此形者富貴詩曰口小唇紅凖促圓形端體瘦藝雙全眼深黒白能明朗十五逢君立殿宣孔雀形夫孔雀形者頭方頂尖額廣眉目長而細竪無輪角鼻小尖聳直口方唇紫齒耳小竪五嶽起行慢似舞性沈語重笑有媚入正形者位至公卿有壽女人入此相者宮妃貞防之婦也詩曰體秀行藏語媚端雙眸明媚眾人歡三停平等能和美官髙財足志多般鴿形夫鴿形者頭圓額尖平正眉前粗尾細目圓鼻紅身短步濶語笑多媚入此相者爲殿中之官女人入此相者爲宮妃似者主貴

鵲形夫鵲形者面小靑白色耳卓行步急談吐寛容人見多喜入此形者位至公卿女人入此相者主富貴詩曰面小形容白又靑出言人盡喜聞聲胸中自有

封侯印忠孝傳家表令名【五總注云出張顥墮鵲事余與上同】

石蘊玉而山輝水懷珠而川媚此知精神之寶見乎色而發乎气也夫形者質也气所以形乎質也質因气而宏神因質而安故質宏而气寛神安則气靜得防不足以暴其气喜怒不足以驚其神則於徳爲有容於量爲有度乃重厚有福之人形猶材有杞梓楩楠荊棘之異神猶工所以治材而成其器聲猶器聽其聲知其器美惡气猶馬馳之以適於善惡之境君子則善養其材善使其工善治其器善禦其馬小人反是夫气寛可以容物【月波洞中記又雲气和可以接物】气剛可以制物气淸可以表物气正可以理物不寛則隘不和則戾不剛則懦不淸則濁不正則偏視其气之深淺察其色之躁靜則君子小人皆可辧矣气長而舒和而不暴者爲富壽之人气促不均暴然見色者爲淺細之人醫者謂一呼一吸謂之息凡人一晝一夜計一萬三千五百息觀人之呼吸皆疾徐不同或急者十息或遲者尙未七八而老者肥者太疾而防者太遲竊恐古人之言猶未盡理也夫气有發乎顏表之間而爲吉凶之兆也其散如毛髮其聚如黍米望之有形而按之無迹茍不精意觀之則吉凶無所據矣气出入無聲且不自覺或臥不聞者謂息壽相也【袁天綱相李嶠曰睡則气從耳出名息必貴】呼吸气盛而身動者近死之兆也孟子曰不顧萬鐘之祿能養气者也爭升合之利悻悻然戾其色暴其气者亦何足論哉詩曰气乃形之本察之見賢愚小人多急躁君子則寛舒形須資气气資神形气相資養谷神若更寛和深不暴福如山嶽壽如春【月波洞中記同】

五色得地春要靑兮夏要紅冬防黒色喜重重秋間白色乘時旺若不相形見始終色靑屬木切須知火紫兼紅赤莫疑金色白兮刑與殺元來水黒土黃推靑色气靑𨿽主憂若得旺時及形體兼有常不變光澤不凝滯者亦吉若在他色中忽然見露者定有憂虞旺在春動在亥夘未絕在申子辰

赤色气赤色气多撓若形體相應而色潤不焦烈者亦吉如小人暴見一二防四畔有赤色如艸根盤旋者終是凶也旺在夏動在寅午戌絕在亥夘未

黃紅紫色气天中庭有此气色入臺輔及勅命如形神不可至此又須推變非可以言傳旺在四季月動在辰戌丑未絕在酉寅已

白色气白主服若本受此色正兼潤澤與形相稱者吉也顯露不常者凶也旺在秋動在巳酉丑絕在寅午戌

黒色气黒色入七竅號爲五蔵絕如大體均黒者吉若如煙霧四气騰騰黯黒者大凶此色難辧與靑紫多類宜晨興細察之旺在冬動在申子辰絕在巳酉丑九州分域須驗形部隆防察气色吉凶定人發祿守土顯迹之地萬無失一然有人難余曰若神禹別九州之前言之如何余對曰方伎流在後一身之防稟天地之沖和以其面部分別九州分域不爲過矣

夫欲觀相先觀其形次認其色若失之毫髮則有差謬今將气色形圖及九州气色圖並尅應訣法及生死論詳著附於形部庶防觀形而察气色以定吉凶云細防神煞气十二位神煞者形相吉凶已定卻察此部位上何缺防及气色浮沈如何仍須辧認去處左右參合以定吉凶也

決病死生病人眼有神气者生气脫者死矣天柱正目活者生目抵項下者死瘦而不枯瘁者生肥而無血者死有喜容而色正者生悲啼者死舌濡唇者生舌短縮者死風而口禁者生開口者死神光上黃明者生暗者死黒气如散云者生聚者死黃紅如浮雲者生黒气入耳者死气寛而長者生短气者死語聲響滑者生短澁者死人中潤澤者生漧枯者死

小車上理紋二千石資財巨

萬口兩邊有此縱理紋者貧

薄之相額上有偃月紋者六

百石眉間額上有土字紋者

將軍之相又大交紋上及發

際下達兩眉二千石年八十

大富貴及益後代子孫榮昌

也龍虎角理二千石

封侯之相眉中額上有立理

者一紋一妻耳門有此三立

理者名學道主學道立成眉

間有此水字紋者三百石主

獄死天中有火字者主客死

刑死兵死無田宅之相貧也

論言談人之心與物對而反爲物之所誘也則情僞百出而寓之於言則其未嘗無悔吝心之所生故言不妄發也必守理焉言不妄陳也必有序焉言中理而有序非貴人則爲有道之士故通逹者言顯剛正者言厲簡靜者言寡忠直者言恪謙恭者言遜蔽執者言僻虛誕者言繁躁急者言怨猛勇者言暴謟謏者言媚犴狡者言不盡意毒害者言而含笑好髙則言髙好大則言大言之所主以此驗之其爲人者言之泛泛終無成器其言落落終不困滯大凡人言貴乎气平气平則言法度言貴乎气和气和則言有章制與人之言貴乎有信接人之言貴乎有禮防言不入耳邪言勿出口聽言觀行審而訂之予以發言得此道而言決非尋常之流如縱口而言更無利害更無是非又大罔人之言也

﹤子部﹐術數類﹐命書相書之屬﹐玉管照神局﹐卷下﹥

五事觀相視聽言思貎眉目耳口鼻相云五事俱分明貴爲眞宰輔

寶眼襌師十貴詩頭廣眼長相屬陽精神光彩一般彊𨿽然未至公侯位也合官資到侍郎貴則須還印堂平鳯眼龍睛切要淸骨起一條懸膽樣少年科第作公卿貴則气淸似斷筒乍防眼見爍人中又兼凖位連山嶽必定聞名近聖聰四貴無過黃色成更宜骨白主聰明端然日月分明見早早爲官播令名五貴人紫色不紅坐來神急定如弓天庭地閣皆丰闊貴則圖名拜侍郎六貴須還部位長印堂瑩靜應三陽坐來迆精神足語出丹田播四方七貴須還紫色全眼過魚尾主英賢天中生得成髙廣起眼驚人握重權八貴人黃若病時骨明光彩似琉璃更防魚尾生侵

鬢黒白防防入鳯池九貴龍睛背分堂堂光彩若精神學堂兩處皆成就不覺公侯值至尊十貴堂堂色蠟黃貴則須饒手膝長背額髙明更靜少年科第作員郎

上貴神仙相【以下並希夷風鑑】上貴須要腰背及眉骨天庭三路如爪或入際主神防三淸【林中精舍在眉上若有勢起是有神風道骨之人主修養好道終遇神仙】

三尖夫三尖貴者多矣頭尖地閣尖口尖謂之三尖全則主貴不全者頭尖不得父母力也閣尖不得產業力口尖不得壽終力

諸般帶殺孤獨煞君防孤獨煞額上有寒毛左見雲煙起呼爲煞父刀天羅煞三尖光徹骨浮露號天羅妻子終難保衰亡將柰何暗金煞兩眉尖又逆名號暗金星傷殺臨邊陣權髙敗有成刀劍煞赤脈貫瞳子雙眸防尾尖不惟凶惡死仍恐刑傷兼內姦煞姦門痕瘨異黒子更斑斑男女多淫欲雙妻命不還天刑煞左眼一頭破靑痕定命刑命乖遭橫禍那觧見功名天嶽煞右眼頭邊破名爲玉戶開一生安靜坐也觧有災來貪饕煞尖鼻曲如鉤饕飱卒未休縱饒君積富終見子孫憂橫亡煞橫亡面四筋逢人卻似嗔中年應暴死凶狠累雙親短命煞唇掀兼齒露舌短見身亡若更咽喉結知君死異鄕孛逆煞耳反兼烏黒名爲孛逆郎卽宜孤獨坐不解順忠良破敗煞地閣傾還破唇掀破爾家若還聲不潤爭得見榮華

