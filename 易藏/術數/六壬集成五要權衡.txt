

大六壬集成五要權衡

式者理人事也課一入手先以五行變化觀正時來情四課三傳用神指斗類神主事枝榦年命太歲月建月建見課體之大端繼之以祿馬貴人徳合鬼墓破害刑沖然後分彼我內外主賓尊卑明天時地理內外喜怒虛實聚散知進退動靜終始遲速存亡勝負幽明鬼神人物情狀男女貴賤親疏老少新舊多寡定方向遠近前後左右髙下顯晦向背總而天地人三才之道備矣

論彼我一

幹爲我爲占人爲行人三傳爲地對行人而定爲彼爲事情地下曰體也如甲日寅方寅上乘何將天上曰用也如甲日寅支臨何地皆身我也

論內外二

日爲外日陰亦爲外辰爲內辰陰亦爲內外自外傳內自內傳外則出內則入斯明白矣

論主賓三

我去見人以幹爲我以支爲他他爲主我爲客也彼來見我以幹爲他以支爲我我爲主他爲賓也

論尊卑四

日尊辰卑幹加支尊統卑也支加幹卑就尊也交加有俯就培本亂首諸格注明在後日辰四課中

論天時五

吉凶之方未來過去之期皆觀天時時者四時當令之气也春木夏火秋金冬水土寄旺於四季月各十八日得气者旺將來者相過去者休气克者死克气者囚

論地利六

天上將加臨地方不陷於空不受克制而得照得黨是得地利神克將將克方爲外戰方克將將克神爲內戰神在貴神將在十二支也

論喜怒七

喜者印財徳祿官救也忌鬼竊劫殺比梟之气也所喜者要爲天時地利所忌者要死絕墓空刑沖破害也然亦有喜空忌合馬喜也然亦有忌動忌合者皆以日幹分生克喜忌論之

論虛實八

虛者旬中空亡也在天曰寡宿在地曰孤辰吉凶相反克我害我刑我劫我泄我皆要空生我扶我救我者不可空天上神臨地下空曰落空卽同空論實者不空不陷受生同類比和是也漠江司馬葆曰世人但泥旬中之空殊不知旬中之實所謂實者旬中干支也旬空主虛旬首主實火神臨日辰發用主虛水神臨日辰發用主半虛半實金木土臨日辰發用者全實此天地妙論課傳旣定觀虛實吉凶可知矣

論聚散

聚散以天時定得令有气爲聚不得令無气爲散大端相气更吉於旺气如現在之气來生我不過眼前吉慶後季來生福祉龍常然而有正有變未可執一

如凡占皆以气聚爲主俱以四時詳之此其正也然占進用事課傳俱見有气爲吉占解散事反取無气變一

占遇大事俱以四季得令爲主若射覆等小事一時俱用其衰旺只以日幹定不須經天時令凡兩日二十四時五行各有旺相死休囚過兩日而又旺也如甲乙二日以木旺火相土死金囚水休詳之變二

又中黃經云莫執東方木旺春木夏火秋金冬水者專以初建與復建幹多者爲聚少者爲散何者爲初建日幹五子元遁之也何爲復建者時幹五子元遁之也時遁如後案己酉時占甲己還加甲也但以建幹多寡逐情而變不執本支五行如巳午本火上下壬癸又臨水鄕便還從水以多爲勝耳此中黃經變化元妙也須看上下分前後聚散主客又分建破鬼救變三

丁亥日亥將加己酉時三傳酉亥丑將貴陰常來意占賊殺人後獲賊是婦人因姦與一行者殺死一僧一僕於舟沈之水中按經爲賊是因妻犯事亥爲鬼爲賊爲孤獨人未敢定論

是賊傷人以初建觀之今日建鬼五子遁癸建卯丁日之鬼是卯乘空是行人又是舟人辛亥丁日之辛是亥乃今日妻丁火克辛幹亥妻卯鬼相合是妻與行人謀殺又以復建觀之用幹五子遁酉得癸臨丁酉爲妻癸爲鬼是妻來害己也此婦是癸酉生可怪𨿽敗入獄遭世變未結案逸去

若占來情常以聚散鬼救論若占休咎只用幹爲主三傳克生論不必用變求奇古人云求奇反不奇也

論進退十

傳進爲進傳退爲退進空宜退退空宜進又觀其傳吉則進凶則退也

論動靜十一

日辰主靜三傳主動日辰有生意三傳有凶神宜靜日辰有惡煞三傳有扶助宜動泛動日主動辰主靜者似少明白不然剛專日上柔占辰上天上日行道相生宜動克陷宜靜道者地方也斬關丁馬遊子則動稼穡墓合則靜也

論始終十二

課傳中以旬首爲首卽事之始旬尾爲尾卽事之終干支上觀之凡事始終皆宜

初傳事之初中傳事之中末傳事之末專以日幹分生克然而有正有變將神生克爲正論初建復建生克爲變法又煞之吉凶隨神而變將之吉凶逐類而遷此中正論中玄關也假令初鬼中印末財便是先阻中助末得大略如此更於六親變化中細觀之將互參透則天時地利人物貴賤虛實遲速可見矣此論最妙每事要分三段初中末何如大體虛實變化在人

凡占動用求謀視見馬以馬臨處爲方無馬以用神加處爲方吉凶以神將定之發端問初傳也移易問中傳初凶中吉則移其凶將變易爲吉矣歸計用末傳如四月甲申占事而用見申酉末見午卽主五月內無事也

論遲速十三

柔日伏吟涉害天乙逆行用在日辰後主事遲斬關占時發用天乙順行用在日辰之前主事速冬占申酉入傳天罡在日辰後是過去事冬占寅卯入傳天罡在日辰前是未來事第三四課爲用向去事用二八門主事速傳進速傳退遲丁神驛馬速空亡墓絕遲陰日伏吟關隔斗罡加卯酉入傳歲月久遠事又太歲在初傳爲當年事在末傳爲久遠事在中傳兮方來過去傳順年淺傳逆年深又如六月以前是去年事六月以後是來年事數者非特歲月日辰時發用而已凡用在歲月日辰時發用皆是

全詳在應期中假令子年九月甲子日戌時取比爲用發用子爲太歲爲旬儀又得靑龍吉將中傳巳乘陰末傳戌乘合課鑄印始終俱吉主遷官進秩應在本年十一月內又如丑年十一月丁卯日卯時亥爲天乙順行丑加卯爲用將得朱雀凶將占者爲文書口舌之事主艱難遲延所作稽畱以涉害爲用也君子爲文字方來主六月內有文字而降至小人爲賊盜門戶動搖如辰年三月甲子日巳時酉加巳天罡加子發用元首課將玄武天乙立地盤酉位逆行占盜賊事盜主近水漁獵人當敗其人伏匿水澤之處不出月必敗矣一克上爲始入主急故曰月內敗天罡屬土玄武屬水內戰且墓月建故必敗也如辰年三月丙寅日未時重審課天罡加支爲用白虎凶將天乙臨酉將主憂終驚恐事在月內見並主關梁隔絕兵革盜賊之事白虎有气主兵革鬥爭傷人書曰卯辰巳等須防賊兵家說此忌三刑斗系日本爲天獄主疾病死喪國事則兵革也天乙立卯酉門戶動搖天罡入宅主事急合應於月內以辰爲月建也又如丑年十一月己巳日卯時大吉加卯爲用將螣蛇凶惡且遁鬼克幹主驚憂事應在十二月大吉爲月建也經云吉凶須視方來已去蓋丑爲方來亥爲已去也如巳年正月己丑日午時知一卦太乙發用將白虎來乘死神經云死神死气乘白虎發用爲魄化虎在陽傷男在陰傷女下克上爲用憂在內主家有陰人病喪假令正月占得寅用應在月內得卯辰方來應在二三月內

論存亡十四

生旺爲存墓鬼爲亡占久出之人若行年臨四季爲亡四孟爲存若問人不知存亡看白虎克辰則亡不克則存

論勝負十五

日克辰我勝辰克日彼勝日辰俱不克彼我俱不勝上克下日克辰先舉勝下克上辰克日後應勝日被上克尊負辰被上克卑幼負日辰俱傷爲卑負日被辰上克我負辰被日上克彼負八專在分陰陽配偶喜忌斷之如己未日己爲我未爲彼己所畏卯與六合之克所喜寅與靑龍得甲己合未所畏寅與靑龍之克所喜卯與六合爲同气三合凡得八專課皆宜仿此不僅以勝負論

論幽明十六

明爲人物幽爲鬼神造化幽生我則造化通達命分當然克我則鬼神所侮造化弄人明克我則盜賊官訟相侵生我則遇人來扶助我也夜爲幽晝爲明死神死气爲幽生气爲明月將爲明

論鬼神十七

旺爲神衰爲鬼天乙爲神加刑沖破害是猛將神惡鬼金刑水溺木縊土疫火熱死合爲親不合爲疏鬼神上之神爲方所如申鬼申上見酉爲西方類如申爲鬼七月占爲金神爲五嶽神五月占爲嗷鬼加刑害爲斬死鬼老少形狀以意決之

如戊子日伏吟夜貴寅爲鬼乃東北廟神二重心願爲祟其廟在山上廟前後有樹木上見靑龍也蓋龍上下俱寅三木森然且寅中艮爲山也

論人物十八

幹爲人動辰爲物靜子爲婦女爲陰神小人爲媒人爲盜賊一云子爲染工爲媒媼爲僧尼爲孀婦爲屠兒爲盜賊爲邪師爲孩童醜爲貴人爲將軍爲尼僧一云醜爲長者爲大腹人爲尼僧空乘爲矮子寅爲吏爲道士爲醫人一云寅爲椅爲女婿爲家長爲媒妁爲官長爲貴客卯爲術士爲沙門一云爲童稚爲長子爲梢公爲商賈爲母姑辰爲惡人爲獄人爲二千石一云辰爲賓客爲漁人爲將軍爲醜婦爲鹽販巳爲孕婦爲弔客爲醫術士爲窯竈匠一云爲丹書爲乞婦爲舟客爲廚子爲歌兒午爲下人爲善人爲亭長一云爲騎士爲士工爲蠶姑未爲媒婆爲師巫爲寡婦爲野人爲酒人一云爲裁縫爲帽匠申爲商人爲僧爲醫爲鋪兵爲行路人一云爲銀匠爲獵師酉爲婦人爲妾婦爲酒人一云爲僕從爲乞丐戌爲奴爲軍人爲賤人爲獄卒爲長者爲統轄眾人之人一云爲獵師亥爲醉人爲幼子爲先人爲乞丐爲盜賊一云爲土工爲上客太歲爲天子月建爲公卿宰相朱雀得旺相官星又爲學堂星主翰林月建得官星乘靑龍吏部並吏利乘勾陳旺相戶屬乘靑龍或爲寅卯禮屬乘太常或爲巳午火兵屬乘勾朱劫煞三刑或爲申酉金刑屬乘天后或亥子水工屬然俱要官星旺相內帶朱雀多給事中爲行人大抵常龍天驛馬相並得月建官星旺相者多爲出使之屬若白虎得官星禦史朱雀臨卯寅午官星不現或傳入休囚者林下人也財生官官星又得學堂監生也官星乘朱旺動者必爲科第之人丑未爲田園得木犁更申酉入傳此必農人丁馬發用休囚死絕空亡不帶財官者必見遊方人天空旺相帶丁並朱雀者多主術士申子相加值空亡太常發用主保甲子見空亡元武發用道士天地系位太常主醫六合值喜神發用主媒人物類詳射覆門

論情狀十九

幹爲外飾將爲頭飾神爲形體以爲類論形假令戌爲玄武賊人犬形頭尖丑牛頭大眼目粗夯之類寅矮美須卯瘦辰長面方巳瘦長午斜視方長未短小申白髮黃亥肥丑輕小水黑色木靑火紅金白土黃以天將論顏色形狀天乙細小蛇眼小額尖龍美須虎短項少鬢後淸疏陰骨細勾丰肥常額寬武醜空老大性情乙莊重蛇陰雀輕龍文雅合慢善常典雅虎威權裝飾看遁幹甲乙靑衣之類

論男女二十

純男陽純陰女一陽二陰男一陰二陽女若陽神臨陽位是男陰神臨陰位是女奇偶天罡所系神與日比陽男比陰女如甲子日罡系寅卯與甲同類乃比陽也罡系亥子與支神同類乃比陰也上勝下生男下勝上生女又正時與日比男不比女又占孕婦年上陽神男陰神女課傳陽多男陰多女陰極反變陽陽極反變陰也在臨課時權衡通變

論貴賤二十一

旺气爲貴衰气爲賤天乙爲貴蛇爲賤太歲至尊並月建爲官長皆旺气也然得地爲貴敗絕空亡爲賤貴人坐印有祿是貴敗絕空亡坐印是賤如甲以乙未爲貴加甲見壬申是坐印爲有祿之人又如甲子日以辛未爲貴未加辰見戊辰爲坐印戊生辛克日是有祿之人來克我賤如庚寅日見丙戌丙爲庚之煞乃貴也戌臨亥爲火絕於亥是貧窮之人來害我也

論親疏二十二

合爲親不合爲疏日與辰自然相須不可爲二歧蓋日是人辰是宅豈有身而無棲之所耶故知三傳中俱與支合者便是我親

日與辰三合者爲親不合者爲疏生日幹者爲父母如甲乙日以子爲父亥爲母壬癸爲外翁姑午爲子巳爲女丙丁爲外甥寅爲伯爲兄卯爲嬸爲弟寅中之甲爲姐辰中之乙爲妹辰戌丑未爲妻妾日幹所克爲正妻如甲乙見土丙丁見金是也以干之墓神爲妾如甲乙見未丙丁見戌庚辛見丑戊己壬癸見辰是也妻前一位爲媒人如己爲甲妻則己前庚與申爲媒乙爲庚妻乙前丙與巳爲媒辛爲丙妻辛前壬與亥爲媒丁爲壬妻丁前庚與申爲媒癸爲戊妻癸前甲與寅爲媒也日幹所克幹神爲奴婢如甲乙日戊己丙丁日庚辛之類總之幹屬外支屬內故外公姑外甥奴婢皆以干定媒辰所合爲親家如申爲媒則辰爲親家乙庚合也巳爲媒則戌爲親家丙辛合也寅爲媒則未爲親家甲己合也子日見亥寅日見卯日辰同气爲本家人子見丑丑見寅日辰比聯爲鄰人若不以子父財官論只就本支神所屬論之子爲閨女或爲中男丑爲父母寅爲財爲女婿爲少男卯爲兄弟爲姑母爲長男辰爲侄巳爲長女午爲中男亦爲官女未爲姑娣姊妹申爲舅酉爲姨爲妾爲婢爲少女戌爲妹爲奴僕亥爲幼孩爲孫六合爲子又爲朋友凡占印官三合爲兄弟朋友之象同類爲眷屬之象戌爲部領之象反吟連茹牽連之象又亥爲中木爲寅卯之父母甲中木爲兄姊辰中乙木爲弟妹未中木爲外甥寅中火爲巳午之父母丙中火爲兄姊未中火爲弟妹戌中火爲外甥申中水爲亥子之父母壬中水爲兄姊丑中水爲弟妹辰中水爲外甥巳中金爲申酉父母戌中土爲兄姊丑中土爲弟妹辰中土爲外甥故曰萬物比類以觀親疏也假如正月甲子日辰時寅臨未發用上克下與日比得將天后傳見酉得將勾陳終於辰得將元武則此占人主憂外甥事因婦人鬥訟相傷終主亡遺盜偸他仿此又有甲乙日取子陽水爲父亥陰水爲母有取子中癸水爲母亥中壬水爲父余類此

論父少二十三

看所臨地孟爲少仲爲中季爲老又看有气爲少無气爲老

論新舊二十四

旺相爲新衰爲舊詳在六親新故中

論多寡二十五

旺相主多休囚死主寡甲己子午九之類此定數也合天地盤看旺相倍加囚死減半休爲半斷如上寅下子寅七子九七九六十三旺相則六百三十或一千二百六十囚死則三百五十或三十五一法不用地盤止天盤神合將論之貴八蛇四朱九合六勾五靑七空五白七常八元四陰六後九如乙亥日以丑爲財乘蛇丑八蛇四四八三十二也旺相固加值歲月建又加又華谷云參天之將所因之事可知者之用神多寡之數有定子午九而丑未八寅申七而卯酉六辰戌五而巳亥四上下參合數可知旺相倍多囚死減半休當本數值歲月建例以爲多

論方所二十六

亥爲江湖子爲江海寅卯爲山林丑爲田未爲井午爲市巳爲窯申爲囤場道路戌爲營辰爲衙庭酉爲城宅居子爲房丑爲壁爲內院寅爲過路卯酉爲門辰爲積壤巳爲廚午爲正堂未爲園圃井申爲過道戌爲浴堂爲僕捨亥爲廁又爲水溝上下相加取之如丑加亥爲橋未加亥爲井亥加寅爲樓臺之類占盜逃亡以用神爲方中傳爲去處末傳爲所止之地又逃者初出門剛日責中傳柔日責末傳爲去處

論遠近二十七

知一伏吟爲近返吟爲遠休囚爲近旺相爲遠丁神驛馬遊子斬關爲龍合爲遠貴常爲近支遠爲遠支近爲近

又法遠近用關梁春丑爲關巳爲梁之類關內爲近關外爲遠關內十里以下梁上五里以下過關外又增數以遠近推三合主三百里外六合主五里五十里木三里三十里梁上近數土主五里以內火二里水一里關外遠潤下三百里炎上曲直從革稼穡二百五十里遊子遠去千里之關外矣又法天罡爲陽關傳過關遠河魁爲陰關三傳過戌上去主遠用上下相加如戌加申戌五申七卽五七三十五里遠若用神旺相倍增用神囚死減數三傳日辰上及見丁或馬太陰太乙神後遠不可追

論前後二十八

支前爲前支後爲後寅卯在支前卯主竹木爲前山前林在支後爲後山後林亥子在支前爲前溪在支後爲後溪支爲前支陰爲後如天罡戊辰日爲墳地辰上見酉爲前酉爲門夜將上見朱雀前門有符篆再傳酉上見寅爲後上乘白虎後有石虎或廟宇之類

論左右二十九

支左爲左支右爲右如支屬子爲宅俱定地盤則丑爲左鄰亥爲右鄰午爲對鄰看其所見之神與日上神比和爲順相克不睦如左右上神自克其下或空則其鄰衰替若火鬼克戰則有火獰白虎死气則有死喪朱雀則口舌元武則失盜或勾索死气白虎螣蛇相克則見弔死之類

論髙下三十

有气爲髙無气爲下如辰爲陵墓有气爲髙坡是也日上發用爲髙辰上發用爲低如占訟在髙爲弔在低爲縛占失物日上發用物藏髙處辰上發用物藏低處之類

論新故三十一

旺相加日辰新物休囚加日辰故物日上旺相辰上休囚新故相半一法日上天罡新物大吉故物一法剛用陽爲新用陰爲故柔日反是一法如甲日占甲木生於亥墓在未以亥加甲爲新未加甲爲故此以本幹之生死論新故也此剛日占法也如乙日乙徳在庚庚金生巳墓丑以巳加幹爲新醜加幹爲故此以干徳之生死論新故也此柔日占法也

論顯晦三十二

顯神入傳爲顯入年命次之課傳年命俱不入爲晦各隨所宜詳其吉凶有宜顯不宜晦者如問官責官星問財責星是也有宜晦不宜顯者如問病責常鬼問訟責朱雀是也

論向背三十三

向背以地利定吉神得地爲向失地爲背如生我爲恩我生爲救神克我爲鬼賊我克爲財神此正論也變而通之則有見生不生不如無生見克不克不如從賊見財無財枉費心機見救不救災須自受等說全詳在畢法凡課傳父母見憂子孫兄弟見憂妻財子孫見憂官祿妻財見憂父母無父母妨生計是固然也不知傳財者若日辰年命上無父母爻未可便言父母災也日辰年命上先有父母爻後傳財始可言父母長上災或求財有妨生計或被妻悖逆其公姑若日上乘官鬼能生父母盜竊財爻父母反無咎矣六親俱以例權衡之

論指斗三十四凡類占除類神外俱另有一法視天罡所指爲吉凶

斗卽天罡也凡課傳皆視天罡所指罡在日辰前爲災已過在日辰後爲災將至加日辰爲災正發加孟爲二親仲爲己身及兄弟季爲妻妾財物奴婢天罡加子爲天關加午爲地關加卯爲天格加酉爲地格凡遇天關格必因天時所阻天時者寒暑雨雪也遇地關格必爲道路所阻者津渡棧溢也更以天官刑害消言之百無一失矣

論遁幹三十五

課傳皆支神出現其遁幹爲吉凶伏藏最宜兼看遁法有二一五子元遁甲類之帽冠帶物以爲尊占著多主革故鼎新重謀別用乙爲日精丙爲月精乙丙爲主妖邪伏匿凶惡潛藏故婚姻得之成家宅得之寧盜賊得之傾大抵利明不利暗丁爲玉女爲星精能變化得飛騰能通靈故逃亡得之遂遁盜賊得之潛匿婚姻得之姦邪密成病訟得之幽暗難伸大抵利暗不利明又丁主動飛馬逃亡虎常憂服陰后女人走失空奴婢走武盜遠去雀遠喜至勾遠兵動龍飛萬里合子孫遠行

凡課傳逢丁神必主有動庚辛日爲凶動壬癸日財動或官司勾追或因親戚逃亡在外動往他方支上逢丁更帶火鬼主宅火災其餘幹逢丁乘虎凶動尢忌庚午辛未卯是丁因妻財凶動庚辰辛巳丑是丁爲墓田凶動庚寅辛卯亥是丁因子息凶動庚子辛丑酉是丁因兄弟或己身凶動及祿動庚戌辛亥未是丁因父母凶動庚申辛酉巳是丁因官鬼凶動財動或有妻妾之喜或遠方封寄財物之類壬申癸酉卯是丁因子息財動壬午癸未丑是丁因官鬼財動壬辰癸巳亥是丁因兄弟及己身財動壬寅癸卯酉是丁因父母長上之財動壬子癸丑未是丁因官鬼財動壬戌癸亥巳是丁因妻財動又如癸丑日丑上未乘丁爲初傳其財動不可取緣三傳皆鬼如蜜也戊爲陰伏匿遁其象利逃亡遁形己爲六陰之首宜靜庚辛肅殺之气不宜動動見死傷惟占捕盜漁獵可獲壬者天一生水爲五行之始位於乾爲八卦之始故易以乾爲首首以壬爲名此爲物之祖動之根也占者觀其動機而萌芽見矣癸爲動之終效天地以爲靜可以隱遁可以伏藏

論類神凡課中緊要用神類神日上神俱宜詳看而類神更爲緊要

類神如求名責文書及靑龍朱雀求晴責天空之類要入傳課旺相不空與日辰徳合相生求謀必得類神入傳克日辰年命更兼旺相立見傾敗謀亦無成無气爲鬼亦凶或不入傳爲閒地更無气並空亡爲無類難成求謀宜遲如求名責龍朱不可以龍朱在課傳便爲得名若見克日辰年命𨿽旺相亦無成無气爲鬼與無類同他推此凡推類神用陽觀其大象用陰觀其隱伏陽者類神所乘神陰者類神傳去之神是也如類神乘申臨午則午上神所乘爲陽申上所乘爲陰如捕盜則求元武之陰以見盜之勝負之例也

論旬空三十七

前虛實已論矣空亡乃虛無之神凡占有要見者有不要見者天盤並空轉動則實乃遊行空亡吉凶事主十八分地盤空亡吉凶主十分凡刑克盜墓及神遙克日皆要空亡惟生我及救神徳神生气喜神財官及日遙克神忌見空亡日幹不論地盤空天盤仍以空論如甲子旬壬申日壬祿在亥不空天盤日祿仍在空也太歲月建月將日辰本命行年不論空亡占時空謀爲不成發用空憂喜無實托人出旬方可聞事不眞中空多折腰末傳無結束三傳皆空無影無形如有一二傳不空卽以爲斷

論占時三十八

占時者乃人之神機符合自然激發禍福之源推測吉凶之首故三傳就時不發目將惟時方加時與用俱不可傷如甲乙日金時時克日用又助之謀事皆凶所謂天网四張萬物盡傷是也地下正時爲先鋒門天上正時爲直事門課一入手便須於正時著意推詳金日得寅卯時爲日財先鋒門便是財爲求財事正時所乘天盤將白虎爲道路直事門便是往來出入求財也發用旺相新財休囚舊財如時爲日馬定主出入若馬爲日財主因財出入發用休气主緊速疾病若時爲日馬帶鬼或緊速官事往來衙門時爲日徳日祿日貴日官鬼者日兄弟日子孫等各隨事斷之

時與日衝主外動或出入動搖或外人相擾主眾托在外之事如甲日申時之類時與辰衝主內動或家宅動搖或人畜走失事從內起如寅日申時之類時與日同主外滯出入淹滯或外人干涉財物事從外來君子宜向外求謀進用如甲日寅時庚日申時之類以其爲日祿也如乙日辰時辛日戌時丁己日未時癸日丑時但得之與日同而就日祿時與辰同主內滯或家中動用財帛蹇澀事從門內如寅時日寅時之類時爲日官主外和合或出入求財托人幹事或望遠人信至如辛日未時之類以午與未彼己合也時與辰合主內和合或婚姻成合妻妾育孕之喜如寅日午戌亥時之例時爲日馬主遠行動謀事如寅午戌申時之類時爲日貴主見貴干謁事如甲戊庚日丑未時之類

論來情三十九

凡占來情須詳正時與發用正時與日生克刑沖破害比合以定所占事體發用旺相休囚以定事體吉凶並過去現在未來也時與日衝主占動搖被人相犯事時與日同主占出入遲滯或外人暗損財帛事時與日相生疊爲恩惠時生日得他人之惠日生時則我惠他人也時爲日馬若臨日上主途行搖動事臨辰主家宅動搖事時爲日祿主求祿位或動用進身之事時爲日徳主賞賜事時爲日貴主榦貴或與貴人謀幹之事時爲日劫煞主事急速或劫盜事時爲日刑主刑克官憂急速事財爲旬空主求謀不成或賺財失脫事時爲日害主損自己災禍不測之事時爲賊鬼主鬼賊相犯或災病失脫事時爲日墓主被人蒙蔽或爭田土墳墓事旺相爲田休囚爲墓時爲日破主破財走失破敗之事再以發用衰旺詳其過去現在未來以決吉凶而來情得失若同時眾人占者各以本方上神論之如東方來看卯位上神西方來看酉位上神方不正則論坐上神坐位不正則論本命上神此大略也東方朔占意歌訣亦合

論日辰四課四十

第一課日陽二課日陰三課辰陽四課辰陰卽幹陽初傳幹陰次課支陽三課支陰第四課之說陽神以占出現陰神以占伏藏以兩陽爲主兩陰次之四課全事正順而易四課不全事不正逆而難

日上生日百事皆晝得人助夜將神助但忌空亡三傳空脫得不償失卽見生不生不如無生之說日上克日諸事不利晝得人害夜得神害旺相猶可休囚益甚卽鬼賊當時無畏忌之說日上生神脫上逢脫虛費百出日克上神凡事阻滯互生俱生兩家和順各有生意互克俱克凡事離散兩有所傷互脫俱脫彼此防脫乘武尢甚互旺俱旺止許坐謀坐用不利動謀動則爲羅网互合俱合交易成就但不利解散事日辰上皆乘墓如處雲霧之中昏晦之內人宅俱不亨快日鬼之墓加支幹直凶將凶禍尢甚如甲乙丑丙丁辰庚辛戌壬癸辰戌丑未之類蓋日鬼相見者和其刑害自可治之亦可避之鬼藏墓中暗昧不明倚艸附木假名托姓本不可治訟病大凶如年命課傳中有破墓子孫之神可解日辰坐於墓上比日辰乘墓更凶坐墓爲是本身情願甘受暗昧家宅亦肯與人作賤日辰見祿馬主榮名遷動日上見辰馬辰上見日祿爲富貴格君子遷官小人身動宅移日辰上見徳神利進發乘吉將尢利日辰上見刑見害名賓主不投各懷嫉妒日辰上見敗气主身宅俱衰敗日辰上見絕神結絕舊事日辰上逢死气死神凡事宜休息不利動作日辰上俱空亡虛察不實日上課不足自身不足心意反虛心行止不定辰上課不足家宅不寧陰小災殃日辰上魁罡凡占不自由或六合發用主隱身避難欺詐私鬥乘蛇虎加臨爲用定有折傷之厄日辰上見卯酉爲阻隔日臨辰受克名爲取亂首必爲卑小淩犯如天空加夾克爲僕犯主更值六合必主淫亂若辰臨日克日名上門亂首卑小上門淩犯如子弟犯父兄豪戶犯官長妻毆夫奴背主例日臨辰生名俯就格以尊從卑以上從下初𨿽艱難後終逸樂辰臨日生日名自在格凡事不待我求彼彼自上門順從不勞費力日臨辰生辰名虛歷格是人往生宅人衰宅旺凡事他來求我我猶不得已而與之則此自甘屈己救人人瘦財耗虛費百出辰臨日脫日名蹇偃格凡事虛耗遺失卻無成就日臨辰克辰名求受格事多費力卻取財辰加日克日名贅婿格尊長得財不利卑幼幹加支同類名培本格支加幹同類名壯基格遇凶不至大凶遇吉栽培猶吉幹乘幹前一位支乘支前一辰名网羅自裹格主身宅不得運所爲皆不就

論三傳四十一

傳者傳四課之隱微發四課之機蘗也故四課爲體三傳爲用傳吉課凶終吉傳凶課吉終凶體成亦無終始凡事始末系之三傳以初中末爲次第

假令初鬼中印末財便是初阻末順也初凶中吉初始艱難終有成初吉末凶初𨿽順後不濟初末凶中吉事𨿽中合無蓋初爲發端乃心之所主事之所向須神將比和上下相生爲吉若逢徳祿舉事稱心事危有救中傳爲移易乃事體中間一般初凶中吉則移凶爲吉初吉中凶則移吉爲凶母傳子則順子傳母則逆鬼主事壞墓主事止害多阻隔破主中綴無成空爲斷橋折腰事體不成末傳爲歸計乃事之結局發用在初決用在末最爲緊切若初傳下克財而終能制之可以反凶爲吉末傳克初爲終末克始遠行萬里入水不溺入火不熱病醒災止加破害有阻吉凶不成逢空凶事無結局初傳日之長生末傳入墓有始無終初傳日墓末傳日之長生先難後易初傳凶中傳吉能解之初中凶末吉能解之三傳俱凶行年能解之若三傳行年俱凶不能解也三傳神克將爲外戰憂輕𨿽凶可解將克神爲內戰憂重𨿽吉有咎三傳皆空推事了無實如兩傳空一傳實卻見天空亦系三傳皆空之象如初中空以末傳爲主也末傳空以初傳爲主三傳自幹上發傳傳歸支上者名朝支格主我求人營謀自支上發傳傳歸幹上者名朝幹格主人托我營謀相干假如神吉傳吉事易成合不求自至若神凶傳凶則禍起不測諺云閉門家裏坐禍從天上來占病訟產皆忌如丙寅日幹上午三傳辰巳午壬寅日幹上戌三傳子亥戌是也朝支格俯就於人不能自由如甲午日幹上辰三傳辰午申甲木傳於死地行人不來病死丁亥日幹上酉三傳成亥辰財被貴人引入絕地不利於貴人交易反自危庚寅日幹上午三傳午辰寅此乃支助日鬼反害尊長三傳不離干支求物得謀事遂行人回賊不出鄕逃不脫三傳不離四課謀事成吉則吉凶則凶忌占病訟產如辛亥日幹上酉三傳戌酉申戊子日幹上子三傳子未寅是也外庚申甲申庚寅甲寅癸酉癸未反吟因三傳離日遠凡事難成惟占逃難訟災可退三傳日辰互換三合遞相牽連占事翻來覆去不易了當外有三傳三合爲日辰全生全脫全鬼全兄弟全妻財皆視天將吉凶及五行制化如何假如全鬼爲凶兆若日辰年命四處有子孫爻則制鬼矣脫气要看父母全生不可見財三傳並日辰上下皆緊合則不得妄動須年命衝破方動然必看三傳凶吉何如若吉則宜吉不宜衝凶則宜衝凶衝則散三傳克日至凶被衝則凶破如癸亥日辰加癸三傳辰未戌是戌衝辰以凶則凶若行年更在戌上凶可散或行年在辰則一戌二辰不能衝破而辰反爲癸之墓便全凶矣三傳入盜气只宜退散主有失脫更加蛇虎空亡主托人無力官事反復三傳遞生日幹與遞克者吉凶得課體中內幹克初初克中中克末求財大獲三傳日辰全逢下賊上者絕無和气訟必刑病必死占事家法不正自惹害或醜事出於堂中以致爭競三傳被日辰夾定居中者惟宜成合諸事若占憂病訟產行人皆不利更有透出干支外者只先緊後慢更看所夾何如若夾財則利求才不利病訟夾官則利求官亦不利病訟夾脫气利憂病不利求財利占產不利占孕夾生气利占用事不利占產夾兄弟不利諸事夾空事多虛作枉用心機率無實效又三傳被日辰夾定如日辰上乘空謂之遇夾不夾𨿽凶不至凶有吉不成喜外有三傳𨿽在日辰中間而後前或欠一位謂之夾定虛一格主有小節不完更看所虛何如若是日財則圖財不足不能成事若是官鬼則因官事外逃若是同類則因兄弟朋友不足若是子孫則因卑小不足若是父母則長上不足或文字不圓更有天將吉凶斷之如丁卯日幹上申三傳辰巳午欠一未字未乃丁日脫气子孫爻位將朱雀主卑下口舌文字不足日貴勾陳主子孫田事牽連未了行年命反覆不在此限又三傳透出日辰外名透關格號曰省時不時過後失時凡事主失時或心力不逮致使已成之事爲人破壞如甲子日子加丑三傳子亥戌是也如前透者是鬼爻反吉爲凶主破財若是退連茹透出者因退之慢而有所不及進連茹透出者因進之過而反成不足若是幹透出支者不利外事主有回環意先動後靜支透出幹不利內事惟宜外事也

論發用四十二

用在日上兩課主外事在辰上兩課主內事用第一二課並天乙順行若貴人前不問吉凶應事速用第三四課並天乙逆行在貴人後不問吉凶應事遲用第四課名驀起課凡事主驀然而成用上克下卑小災事從外來利男子利先動下克上尊長災事從內起利女子利後應用上克下天盤又克天官爲內戰凡事將成合被人撓擾𨿽有救而率難解用下克上天官又克用者名逼迫殺主身不自由被人驅策被人抑鬱若夾財主財不由己而發用天官入廟而月居中克天官地盤謂之隔將阻隔難合

用財問財用與事發不利用印宜謀須用泄子孫事用同類弟兄朋友事用長生凡事大遂用墓加長生舊事再發用長生臨墓亦然用死敗事必毀敗用絕事了人來便至凡遇絕神可結絕舊事絕神作貴宜告貴結絕用墓事止不發占病死占禍在占人歸用害阻抑不成用刑百事不利用衝破𨿽成必破用空亡𨿽成必敗憂喜皆不成托人多詐謀事出旬用克日憂身及長上官訟用克辰家宅不寧克勝心動憂驚克末傳有頭無尾先易後難用克命如系財臨本命只利求財用克行年謀爲難遂用二馬主動如克行年本命日辰傷損手足忌乘馬登舟用月厭做事不成用喪弔事干有服人用入廟樂吉事易吉𨿽凶將若在本家亦不爲災用旺相气主吉用休主疾病用囚主官刑用死主喪禍然生我比和則旺相爲宜克我盜我則休囚亦不忌也

論年命四十三

命爲身之應所占與日幹同大要不得與歲月日上神相傷宜與日及類神相生作合年爲用之助亦不得與日用相傷克日爲不及克用事不成

年命上求財求財吉逢鬼主官病父母兄弟子孫依類推詳年命上神與太歲相刑常人主官府事憂始若逢太歲乘天乙大人有天庭文書恩澤之喜或主橫發得官年命上見月將大能除一切凶禍年命上魁罡作凶將凡事不利年命上見二馬遷官捧詔亦主出行大吉若見旬破爲用主終惑若宅向年命上見天喜又乘吉將百事吉慶年命作月厭乘死气主有冤家又鬼相逼見血忌驚車馬驚恐年命上見凶將乘傳送申主疾痛醫藥乘登明主水厄天乙臨年命龍常吉慶若克年命有官事螣蛇臨年命龍常終滯白虎臨年命主斗狠克年命身災年命乘死气者不出一月病病不出四十九日死乘金煞尢凶乘生气克命有傳屍癆瘵之病喪弔病符臨年命凶

論壽夭訣四十四

專視命上神如命受上神生者壽見生气更的若得長生見生气壽尢多也大率長生主壽冠帶臨官帝旺俱壯健可望壽沐浴好色多病俱主血气不足而病死墓絕胎養俱夭若命上被克見死神死气常白虎或見空亡皆主夭也日上生日者壽辰上生辰者主身健旺不以壽夭論三傳四孟以長生遞生日幹及本命者主壽四孟從幹遞生去者爲源消根斷虛勞病死三傳四仲不夭不壽三傳四季者夭

遞生日幹及年命如甲乙日巳爲申金之長生申爲亥水之長生生亥亥爲甲乙之長生也遞生去者如庚辛日生亥亥生寅寅生巳也

論太歲月建四十五

太歲乃五行之標歲功之本上主天匯五者之事作貴人生我不入傳皆爲救助公訟主得貴人力惟不救病耳入傳爲鬼者凶甚月建禍福次於太歲太歲在傳主一年吉凶之事

如今年子或在傳之亥子丑定是隔年舊事或戌亥子是二三年事若月建在傳則二三月事行年上見太歲則盡一年事初傳見太歲中末月建或日辰謂之移遠就近易緩爲速太歲生我最吉合我次之我生亦吉克我𨿽凶若有救助可免若我克之凶甚小事反爲大也日幹年命上神最不宜犯太歲犯之凶禍尢甚太歲乘天乙相生吉慶龍常惟君子可以畜之加官進祿常人反凶若太歲克日名曰太歲下堂君子小人俱主災孝太歲臨辰克辰家長不安歲破加月破作吉將猶可凶將大凶歲破月破加日辰破財耗失

論月將四十六

月將太陽也幽明之司動靜之機禍福之柄若入傳爲福不淺月建運天地而左旋月將乘天道而右轉是以左爲天關右爲地軸占病見之爲救神他占爲天心臨日主動乘天乙發用爲龍徳尊有天恩之喜

論主事四十七

主事神者三傳之中一陽二陰則陽主事次傳果決一陰二陽則陰主事末傳果決三傳俱陽則日上主事次傳決之三傳俱陰則辰上主事末傳果決宜詳神煞衰旺定之

論徳四十八

徳者福家吉神也善莫大乎徳惡莫大乎刑經曰徳神在位諸煞潛藏囚禁得釋病危無妨以徳主吉慶合乃成期也徳神常龍尢吉凡徳入傳事成凶散但忌落空亡與神將外戰及臨徳鄕被刑變吉爲凶

如己巳日徳神爲寅酉爲用神傷日之徳是也又巳爲日徳加臨亥上玄武天后夾克謂之滅徳主參商又如乙日申爲日徳申臨酉用而酉爲乙鬼被酉挾申並化爲鬼謂之化鬼大凶並忌空亡

論合四十九

合者陰陽配合之義也彼此同心百事和美惟不利解散事其名有三日幹合者甲己爲中正合乙庚爲仁義合丙辛爲權威合丁壬爲淫訛合戊癸爲無情合支六合者子合丑實丑合子空亥合寅就寅合亥破戌合卯舊卯合戌新辰合酉合酉合辰解巳合申順申合巳逆未合午晦午合未虛三合者亥卯未繁冗駁雜巳酉丑鼎革變異寅午戌黨侶不正申子辰流而不淸滯而不竭宜動而不宜靜三合事關眾克應過期六合天徳和順占婚大利或日辰陰陽年命六處逢吉將四煞沒合多吉多縱遇凶煞亦主凶中和合或合帶刑害徳神在未有气乃入凶遇吉可以小用宛轉若見合無气求文書幹事終滯不決意占失脫藏匿難獲或帶衝破害蜜裏藏砒全空事難倚徒費力合帶暗鬼克日乘蛇虎雀有害不可意外妄想及托人幹事又上下交互相合交關求財大利或相生亦合本營運或有二三交合財應交涉二三事又傳遇三合全脫本不利而生起幹上財神或生支上財爲取還魂債

論鬼五十

鬼者賊也陽見陽陰見陰爲鬼如甲日用申乙日用酉之類鬼主謀望不成災禍及己

陽鬼公訟是非陰鬼神祗怪異如鬼臨日發用常人占事多凶或內有徳神旺气求官大利或辰戌丑未日作鬼爲魁罡占試爲髙中余占用神克日事多反復而後成鬼帶惡煞多主怪禍舉動不利日幹之鬼乘白虎凶禍尢甚若見虎鬼落空亡或鬼坐鬼方或坐生旺之方及鬼之陰神能制其鬼𨿽目下驚恐後卻無虞鬼作空亡加日辰年命上無克制者極凶或失人或犯訟虛費百出就見克不克之例邵公曰占病還有多般鬼不可一槪易爲定鬼在鬼方無取鬼鬼制鬼兮爲汝安且如甲以申爲鬼金居火上無取畏鬼若自居所畏方此鬼原來無所忌忽然鬼居生旺方此鬼算來得地得地之鬼不來侵無生便來爲不義鬼若入墓爲憂鬼鬼蹈空亡無是就鬼逢絕墓方爲鬼若無生旺無怕鬼

論墓五十一

墓者蒙蔽之煞也五行潛伏之地四時死絕衰敗之鄕閉塞不通幽暗不振凡占得墓不吉逢墓卽止若未加寅戌加巳丑加申辰加亥爲用起四墓格日上得日墓爲墓神處日格如甲日未加寅主人口災悔辰上得日墓爲幹墓臨支格如丁卯日戌加卯主宅舍傾頹如關神尢甚日上得日墓辰上得辰墓爲干支乘墓格人宅俱不利日下得日墓如甲日寅加未辰下臨辰墓如子日子加辰爲干支坐墓格乃自招其禍身心甘受昏迷宅舍願借人作踐占病癲狂行人失路日上得辰墓辰上得日墓爲干支互換坐墓格如甲申日寅加丑申加未彼此各招晦滯不宜兩相奔投辰戌墓事主剛速丑未墓事主遲緩臨長生舊事再發生旺入墓事成中止墓入生墓事慶重興墓乘蛇虎加卯酉與行年並爲墓門開也如日墓加卯爲外喪辰墓加卯爲內喪出外宜遷葬以禳之中末見墓仕宦不利天鬼臨墓則墓中鬼爲得地引類呼朋故名鬼呼得天盤作鬼加地盤墓神是也庚辛日以丑爲用臨日辰年命克害者謂之墓田煞

論破五十二

破者損敗之煞也事主攺革始作中綴午破卯門戶衰落酉破子陰小災辰破丑主墳墓寺庫墻垣破壞戌破未先刑後破亥破寅申破巳先破後合大約破與衝等惟宜散凶事吉事難成又四孟見酉四仲見巳四季見丑爲破碎煞更忌兼並

論害五十三

害者損也防也有殘害之謂酉戌爲鬼害謂戌以死大害酉生金也酉加戌陰小逃亡戌加酉暗昧凶否子未爲勢家害謂未以旺土害子旺水也子加未官災口舌未加子營謀阻滯寅申巳亥爲恃勢爭進害寅加巳出入攺動退利進阻巳加寅作事艱難口舌憂怪申加亥先得後失無終始亥加申營謀未遂圖事不成丑午卯辰爲少淩長害謂午以旺火淩丑死土卯以旺木淩辰死土也丑加午病訟篤憂夫妻不合午加醜事多不明終難成就卯加辰辰加卯心緒不寧爭財有阻壬丙日因爭挾勢相害甲庚日卑幼相害乙辛日兄弟尊卑相害癸己日因財有憂丁日背面破損戌者攻系斗傷

論刑五十四

刑者刑戮之謂一曰衰謝之刑謂五刑之正刑也二曰制禦之刑謂十干之刑也三曰不遜之刑謂十二支之刑也金剛火彊各守其方木落歸根水流趨動

巳酉丑金之位刑在西方言金恃其堅物莫與對八月陽气從酉而入因而挫之故金刑西方也

寅午戌火之位刑在南方言火恃其彊物莫與對五月陰气從午而生因而挫之故火刑南方也

亥卯未木之位木落歸根者亥卯未之根葉落必歸根刑在北方言木恃其榮觀故陰刑之使凋零也

申子辰水之位水流趨東者水往東流逝而不反刑在東方言水恃陰淫故陽刑之使不歸也

土位中宮分旺四季以未爲正旺丑爲冠帶墓在辰刑在戌謂土力最大天能制之故天刑在戌

制禦之刑辰來克日爲逆亂故加刑以制禦之凡幹刑所加戰鬥不出當下如申刑申酉刑酉之類

不遜之刑其義有三一曰無恩之刑謂寅中之雜火不卹巳中之雜金故寅刑巳巳中之雜土不卹申中之雜水故巳刑申申𨿽義見生我之巳火被寅刑故申又刑寅二曰恃勢之刑謂未土恃正旺欺丑土之帝旺冠帶故未刑醜丑有恃冠帶欺戌土先被火刑故丑刑戌戌迂其怒自恃旬首甲戌往刑旬未癸未三曰無禮之刑子刑卯卯子言陽精生日陽气在子而卯爲日門子爲卯父乃鼎立無謙卑恭敬之祉翼峯曰子爲貪狼卯爲陰賊寅巳申刑者寅中有木火巳中有土金申中有金水父子在位相傷爲無恩刑寅刑巳刑中有害舉動險阻彼刑我斗官事災危巳刑申刑中有合長幼不順彼刑我解仇將恩報申刑寅刑中有衝人鬼侵淩彼刑我動殘賊相施丑戌未刑者三宮皆土兄弟以力相傷爲恃勢刑丑刑戌刑中有暗鬼貴刑於賤大刑於小刑禁官事戌刑未刑中有破卑少淩長妻財不丰舉動不利未刑丑刑中有衝大小不順兄弟不和

子刑卯者水木母子攺節相傷爲無气刑子刑卯主門戶淫亂死敗尊卑不睦卯刑子主明入暗出水流不通子息不律辰午酉亥自刑者寅申巳亥四衝無亥辰戌丑未四破無辰子午卯酉子卯互刑而無午酉是四位無所相刑主自逞自作自受其禍

巳酉丑三合爲傳干支上復見酉爲金剛自刑其方緣巳刑申丑刑戌惟酉不能刑故自刑其西方也寅午戌三合爲傳干支上復見午爲火彊自刑其方緣寅刑巳戌刑未惟午不能刑故自刑其南方也申子辰三合爲傳支幹上復見其辰者應水流趨水之格緣子刑卯申刑寅惟辰不能刑故趨辰本宮以辰爲水庫耳亥卯未三合爲傳支幹上復見亥者應葉落歸根之格緣卯刑子未刑丑惟亥不能刑故歸亥宮以亥爲木局之本乃木之父母鄕也凡刑神發用或遞互相加乘凶將臨日辰皆主傷殘刑幹憂男傷刑支憂女病旺刑衰可福生死刑旺則禍起時刑幹憂小兒用刑時事不利刑月建不可訟人刑日辰不可遠出或上下相刑遇日鬼凡事乖戾或六處有神作支之自刑又作幹鬼結連三傳爲鬼爲助刑罰大凶

論衝五十五

衝者擊動之煞也𨿽初有得後必傾廢在日身有動在辰宅有動乘凶將加武逃動後陰暗動六合盜失淫佚出入攺動勾陳私邪爭競各以類推大約吉不宜衝凶衝則散凶空不宜衝衝動則爲凶也吉空宜衝類神空亡歲月衝則暗動日辰次之如六癸日辰加丑乃墓覆日誠凶也夜將乘蛇更甚卻得戌之虎以衝辰之蛇凶衝凶其凶立散衝破者凡支幹衝神破加神爲用或用神與歲月日時衝破亦是衝者衝動之意亦反復意破者解散意亦破損意如子年庚子日未時戌將三傳酉午子午爲歲衝日衝酉爲歲破月破午爲月破又加刑爲刑故名衝破占時衝日日爲外而時衝之是爲外動更值驛馬其動尢速時衝辰辰主內爲卑小如被時衝則宅舍不寧卑幼災悔如得從革反吟勵徳必主遷移攺革八專必主內亂子午衝主道路馳逐謀動變遷卯酉衝主門戶更攺逃亡失脫寅申衝主人鬼相傷夫婦離異巳亥衝主事多反復重救輕得丑未衝主兄弟異心謀爲不遂辰戌衝主主僕乖離貴賤不明

論馬五十六

驛馬者乃陰陽倚伏气化循環猶今之置驛傳命送往迎來气藏如驛气動如馬也寅午戌火也水藏其中必遇申金生水以發越之然後陽中陰動而化申子辰水也火藏其中必寅木生火以員融之然後陰中陽動而生亥卯未木也金藏其中必遇巳火生金以鎖鑰之然後靜者動而闔者闢巳酉丑金也木藏其中必遇亥水生木以敷榮之然後斂者舒而屈者伸蓋往來錯綜因時動靜進則與時偕行退則與時皆極皆是物也然理歸一揆不必執火局馬在申水局馬在寅然後看馬凡水中火騰火中水降總屬陰陽交濟剛柔疊運之妙五行之气當其相反處乃相衝激故天馬必在水長處金木水例之驛馬爲日之財神必因財出入如見白虎復值休囚气定主疾病出入或馬爲日鬼與勾雀並及刑克日辰必因官事出入若天乙作馬或朱常與日作三六合必因官司差遣文書出入伏吟課主近出卽歸反吟及遊子斬關主遠出

論五行變化徵驗五十七

一曰生我爲父母爲彼爲印綬爲父母日本是也日本卽長生男以爲父母女以爲公姑又仕宦長生入傳卽爲舉主須看其有力無力有气位髙無气位卑得天時地利爲有气失天時地利爲無气如甲木以亥之長生爲舉主在秋爲相在冬爲旺是得天時亥臨申受生臨子乘旺是得地利此則爲位髙之人舉薦有力反此則無力如太歲爲舉主爲天子眷顧月將月建爲臺省薦拔靑龍爲文臣太常爲武臣白虎爲權要之神至若申亥卯落空乘貴亦爲僧道醫巫相舉薦也長生爲恩澤若長生是太歲則恩澤出自朝廷長生是天乙太常靑龍天后皆主大慶長生是學堂士人吉利仕宦亦喜庶人看其類神隨所事業皆有厚獲又爲不測資助蛇元生日主盜賊小人資助白虎生日主凶徒行客及病人資助太常爲武弁或有服人資助以類推之幹上遇長生於月令無气要傳中見鬼資助長生如甲生亥月令無气傳中申酉生其亥水次第生幹是不幸中之幸也

二曰我生者食神傷官是也爲子孫爲救神蓋子孫能制鬼故曰救神爲盜气爲泄气以其脫我之气也

三曰我克者妻財是也凡遇我克有合爲妻無合爲財正則爲妻偏則爲妾如甲日見丑未爲妻妾以丑中有己與甲合故也見辰戌爲財帛蓋辰戌與甲無合也餘仿此又三傳皆作日財必傷日本凡占日上才歸宅其財穩初傳財又來中傳庫上財十倍末傳不克中庫永久可享

四曰克我者官鬼是也一陰一陽之謂官如甲陽辛陰無合爲官辛祿在酉酉卽甲之官也偏陰偏陽謂之煞如甲以庚爲鬼甲陽庚亦陽偏陽不能配合乃爲煞庚祿居申申卽甲之鬼也官與鬼常人占畏之仕宦遇官漸進值鬼超遷若乘龍常貴合尢吉如落空亡仕宦不喜常人反幸爲病患爲失脫爲姦謀刑害爲非橫傷殘蓋以克我者又乘凶將無衝制空亡也

五曰同類比肩陽刃是也爲兄弟蓋有合則親親則爲兄弟如甲戌日見卯爲同類而卯戌相合則親故爲兄弟也爲朋友爲劫財蓋無合則疏疏故爲朋友若比肩陽刃疊見當主劫財爲門族如庚辰日見巳火爲鬼巳中有土金辛乃庚之門族巳克庚爲門族作炒若作太陰卻是陰人作炒

五行生旺死絕法

凡占六壬日辰二處三傳共五處年命共六處來問何事各於類神上決之如問走失奴婢亦有二等河魁天罡爲男太陰從魁是女落在何宮遇何神並取刑沖破害旺相死囚休斷之又看當令不當令有气無气空亡不空亡爲的

同占換將法

占多時同須用換將法陽將初換後三次換前五如子將屬陽初占以本將加時次占則換後三酉將再次再換酉前五寅將三換寅後三亥將四換亥前五辰將之類陰將初換前五次換後三如醜將屬陰初占以本將加時次占則換前五午將再次則換午後三卯將三換卯前五申將四換申後三巳將之類周十二換方至本位

壽算遐夭

須視三傳以一傳之上下相乘所得先天數減半作實復取地盤數並之卽知每限壽若干年矣如巳加子巳四子九爲四九三十六減半乃十八並地盤天子九共二十七也中末傳亦如此推算三限總算則知終身壽限矣有驗長生及父母者其壽長惡煞凶將神遙傷克害者其人夭

十二神

天乙福徳美悅仁厚端嚴螣蛇輕浮惑慮妄誕糾纏

朱雀文明風雅燥惡猜恃六合謙和恭敬邪媚淫乖

勾陳多嗔澀滯桀黠徳梁靑龍忠良友愛尊重悠揚

天空欣張佚匿狡猾浮游白虎逞狐假權彪悍敗貤仇

太常言論喜洽安靜愼心元武溫柔聰慧佚蕩不禁

太陰機略祕密更攺蒙塵天后稽畱智巧污染垂恩

形貌軀體

容止妍媸測干命上神初傳爲貌中傳爲體末傳爲足經曰辰戌頂門巳亥頭面醜未肩背寅申手足卯大小腸酉膽肺子膀胱午營衛甲頭己背肌骨辛腸癸足乙項丙肩丁心戊肋庚臍壬肚

貴顯以下八段卜終身用

祿馬官星得位貴常龍雀司權是名聞海宇之公卿及身列廊廂之將相經云朱雀簾幕有情必主登科及第太常煞印得位當建立奇功旺相援拔爲要津顯赫休衰失令乃謝政掛冠

富豪

龍常旺相交遇財神與命和平互加生合乃庫藏盈餘之輩爲資糧巨榮之家官星空陷印綬墓死不能出仕如逢祿馬有气得地亦可授職

文章名士

朱雀長生得气加幹歷命入傳祿馬柰值旬空官印更臨墓陷垂老靑雲蹭蹬崢嶸一代名儒或簾幕空陷亦然

隱逸髙賢

官印受制凶惡乘空幹乘父母長生命扶拱貴常朱后爲巖谷幽潛之士乃林泉髙尙之賢遇歲月太陽乘恩詔等屢歷徵聘之榮生合應命到老不赴

九流

元武天空和順太陰天后受生常貴施恩課體休洽或寅申相值或丑未加臨不是巫醫星術養家定爲僧道九流謀食官符朱雀爲刀筆天符生气是岐黃炎上兼通管郭神貴通道繼羲皇易

方外僧道

課見空亡華蓋加臨干命傳逢孤寡太衝發用傷支飄蓬困厄無依好奇爲僧學道生扶貴徳戒行華嚴龍雀持權聰明文雅虎蛇值合狠惡乖張乘合後陰邪私不正

貧困

龍常失位祿馬陷空日辰互並休衰傳課傷殘刑害或逢夾克遙克內戰外戰或見處墓履墓上衝下衝終朝衣食艱辛經歲饑寒跼蹴又曰倚依刑沖半生顚倒沛縱橫破敗一世貧窮孤寡加臨無家無室脫空並見猶俗猶僧命宮有气遇扶尙可保身度日乾位乘空帶煞定然獲罪遭殃

刑險

危險誅戮之象犯歲月劫刑沖克害命幹也或逢朱日互來傷損視課體類神則知君子小人矣

女命

官星爲夫主喜長生福徳祿神忌武合咸池丁馬不可與破害刑沖相並少推天后老驗太陰又以靑龍爲夫六合爲子太陰爲姑惟翁之主類不同乘父母爻者責之天乙必尊貴太常則富重

嬰兒

幼童以六合子孫爲主旺相生扶易養可知驗干命課傳見彼情形純鬼難養俱兄易長白虎死亡螣蛇驚恐朱雀敏慧太常慈祥男看日女看辰難官入墓難長難成助鬼傷幹多災多患胎承損失曾經落地之關子帶貴人定有登天之日父母被克兒缺乳金爻動合哭年華休衰體弱亦難爲旺相身肥終養幹臨父母莫逃撫育之恩日駕子孫定獲劬勞之報

行藏趨避喜畏

吉神生旺相合趨進何妨凶惡死墓傷殘進退乃利以課動靜喜忌分之遷官授爵問貴人祿馬皇恩官星印綬交易經營問靑龍常合天喜財爻子孫榮華公用利歲太陽祕密陰私利武陰天后文人墨士向朱雀長生日徳避難逃生向六合太常太陰九流藝術向華蓋神後之方所向之方俱系地盤之下

歲中吉凶卜流年用此

用太歲加命視行年上見寅申仕宦遷官進爵士人利考試庶人獲財若逢辰戌疫病官災辰戌加日亦然陽年用大吉陰年用小吉加本命行年上見寅卯巳午歲中有慶賀之喜遇徳神所乘求遂意必獲財祿之喜行年逢歲支徳或加生月上主福喜利益

二十科取象法壬之取象二十科

初一曰五行一曰體二曰用三曰徳四曰情五曰形六曰色七曰味水火金木土體也壬象取也亥子江河寅卯林木申酉金錢四季土地田野惟火無體故無專象火之用烹飪巳竈燭照巳燭午晴其凶爲燔燒水之用任載子漕濡澤亥子雨流滌其凶爲漂溺亥溺木之用舟車卯梁棟寅器具其凶爲棺杖金之用器酉鏡鼎幣酉錢其凶爲斬殺申主殺戮土之用宅庫樹葬陶坵辰磚丑壁其凶爲獄墓木之徳疏爲人通敏揚气揚動而爲風土之徳重厚水之徳柔爲人和順下冷亥爲陰冷濕火之徳明上熟燥金之徳剛爲人果斷堅革爲石爲骨革離革變革水之情貪狼火之情廉貞木之情陰賊金之情寬大土之情上姦邪辰未下公正戌丑水之形坎曲火之形中虛銳金之形圓而薄土之形方厚木之形長直火之色赤金之色白土之色黃木之色靑水之色黑木之味酸火之味苦金之味辛水之味鹹土之味甘

是七者近取諸身則爲五臟六肺腑百體形貌情性疾病事業遠取諸物則爲百谷百貨五材華物器用

次二曰陰陽一曰卦气二曰晝夜三曰奇偶自子至巳爲乾六爻自午至亥爲坤六爻曰卦气蓋子爲小兒爲浴盆午爲少婦寅爲少陽亥爲老陰巳爲老陽子爲道路午同爲監司使君亭長行人邵先生以六位配年亥爲六十陰人戌五十酉四十申三十未二十午一十陽爲男子同亥爲陰關爲管爲獄爲溺巳爲鑰蓋取諸卦气也自卯至申爲晝自酉至寅爲夜寅爲鬼門申爲人門酉亥子並爲陰私蓋取諸晝夜也子寅辰午申戌奇爲陽醜卯巳未酉亥偶爲陰五行之類分隸品物陽生陰死陽新陰舊蓋取諸奇偶也

次三曰天象一曰三垣二曰列宿三曰羣星四曰北斗五曰七政六曰云漢子爲紫微宮又玉堂亥爲玄穹宮又爲絳帳醜爲明堂六合爲天門卯爲天井巳爲太乙紫微在亥子天市在卯太微星在巳午宮也子爲華蓋紫垣星軒轅午爲土工太微垣星蓋取諸三垣也房卯爲軒車箕寅爲風門南斗醜爲斗又爲薦賢牛爲關梁須女子爲綵女危爲蓋屋子土工室亥爲樓臺爲廩壁奎戌爲畫繪婁爲畜爲集眾昴酉爲邊郡畢申爲田獵爲邊城參申爲殺伐爲市賈觜觴爲師旋旅井未爲井鬼爲鬼七星午爲性急星爲官員如物在喉間必吐也翼巳爲客爲樂府爲飛鳥軫爲喪車此取諸列宿也哭泣子爲哭泣墳墓虛梁爲兒神扶匡爲女工河鼓醜爲將軍鱉爲鱉田攝提辰爲右目天廚未爲飲食五車爲稅閣混爲混華蓋子爲髙蓋狼狐申爲劫攻霹靂爲霹靂丁亥是人星子爲浴盆此取諸羣星也天罡爲网羅衝破標指刑殺四義天魁副焉蓋取諸北斗也卯酉爲門日月五星所出取諸物則爲東西內外門取諸身則爲腰間以赤道之腰也卯之將爲六合酉之將爲太陰取乎日月也戌爲徳合合乎日也午爲熒惑煞以其火也此取諸七政也寅爲天梁丑爲橋梁卯爲江河蓋取諸云漢也

次四曰地象天地西北髙山東南大海百澄川源始於金方故亥爲天門巳爲地戶辰爲海亥爲天柱酉爲九江戌爲天涯辰爲海角其在人身則亥爲頭巳爲面人身小天地也其在宅舍則子爲房午爲堂丑爲室閣爲園亥爲樓臺巳爲店辰爲水窗低處戌爲壘土髙處一物一太極也

次五曰八卦一曰先天卦位二曰後天卦位丑爲母爲腹爲產坤爲輿爲地祗神也巳爲口爲賞賜爲解散也爲罵詈兌也酉爲血坎爲血卦也戌爲奴艮爲閽寺也此取諸先天也亥爲天爲頭漧也酉爲水澤爲恩澤爲賞賜爲解散爲少女爲妾兌也午爲兵爲目爲心爲中虛器箱籠櫃爲電離也巳爲風巽也爲店巽爲利市三倍也卯爲雷爲長子爲蒼莨竹爲崔葦震也寅爲山嶽艮也子爲耳爲溝瀆爲隱伏爲盜坎也醜爲石艮爲小石也此取諸天也

次六曰禽其目有三本屬十二益之列宿爲二十八更益之隱禽爲三十六

次七曰字其目有三一曰義二曰音三曰形亥爲孫子爲子卯爲門未爲味酉爲酒古人八月嘗酌取其義也六合爲媒人天空爲晴爲聲太常爲父母勾陳爲勾連爲勾追虛勾仿此巳爲嗣申爲身辰爲娠又爲蜃醜爲醜取其音也巳爲弓申爲鍼爲箭爲刺取其形也天空爲帽裹頭辛亦爲鍼丁爲獨腳仿此

次八曰神名辰各有神神各有名其命名以徳申名傳送故爲道路寅名功曹故爲吏人爲六曹卯爲太衝故爲行往戌爲天魁故爲集眾魁眾也辰名天罡故爲岡獄故爲惡人酉爲從魁故爲亞魁

次九曰宮名宮有名不知所始壬稍取焉巳曰雙女亥曰雙魚故巳亥爲雙主有二事故巳爲女亥爲魚管輅戌曰白羊故戌爲雪

次十曰藏幹其目有三一曰雜幹二曰寄幹寅爲火炬以藏丙也申曰河池以藏壬也未爲爭訟戌爲印綬以藏丁也丑爲水田辰爲陂池以藏癸也巳未俱爲兩姓以巳寄丙戊未寄丁己俱藏二字也

次十一曰天將將各有家類因取焉亥爲溺死以玄武也戌爲奴爲吏以天空也申爲喪以白虎也未爲禮儀爲長上爲衣服以太常也午爲通語以朱雀也巳爲非橫災以蛇螣也辰爲爭鬥以勾陳也卯爲兄弟爲婦人以六合也六合爲女色醜爲貴人以天乙也

次十二曰合取合二物之義以成一物若亥爲髙處又爲營室合爲樓臺亥爲稻室爲蓋藏合爲廩午爲蠶又爲婦人合爲蠶姑朱雀口舌午爲陰陽相遇合爲通語午爲屋又爲路合爲巷翼爲客軫爲喪合爲弔客丑爲牛又爲田合爲犁寅爲木又爲鬼門合爲祭器又爲神樹可類推也

次十三曰鄰取一曰同方二曰界相集亥子丑皆北方紫宮在北並爲三堂巳午未皆南方巳午爲婦人未亦爲眷屬申酉戌皆西方申酉爲刀戌亦爲劍鋒見曰同方戌亥俱髙以天門在戌亥間也辰巳俱低以地戶在辰巳間也亥爲樓戌爲閣以閣道絕漢抵營室也酉爲邊郡申爲邊城以天街在申酉間也丑子相鄰子爲房丑亦爲室亥子相鄰子爲悲亥亦爲哀子爲陰藏亥遂爲陰囊戌亥相鄰亥爲混廁戌遂爲浴室寅卯相鄰卯爲舟寅遂爲櫓是曰界相集也

次十四曰對取其目有二曰一從二曰反亥爲管巳卽爲鑰亥爲頭巳卽爲面亥爲天頭巳卽爲地足卯爲前門酉卽爲後門此相反也辰爲网戌卽爲羅酉爲刀卯卽爲砧午爲使君子卽爲監司午爲堂子卽爲房寅爲道申卽爲僧寅爲神申卽爲佛又辰與戌並爲惡人取爲奴僕並爲軍徒並爲欺詐並爲鍬鑊此相從也

次十五曰三合取其五行異方各相類從申爲湖爲塘子爲江爲漕辰爲池爲水缸皆水之屬也巳酉爲解散丑爲冤皆離革之象寅午爲信誠戌爲徳合皆火之情也亥卯爲陰賊未爲姦邪皆木之情也巳酉皆爲賞賜寬大之象也亥卯與寅皆爲風痛象木器也是取諸之合也

次十六曰四方取五行各生於孟旺於仲墓於季寅爲長生之首故爲道士子爲沐浴之首故爲浴盆醜爲暗金之首故爲冤四季皆爲獄爲墓爲老人爲暮年也四仲爲關格魁星間子射覆辧物四孟皆爲圓爲活爲已過四仲皆爲方爲塑畫爲當時四季皆爲尖碎爲死爲未來凡取諸四方也

次十七曰借取其目有二一曰借鄰二曰諧音拆字天讒主醫其星在酉而申爲醫七星主衣裳文繡其星在午而未爲衣服柳株在午而未爲爭訟巽爲風先天在申而未風爲師震爲龍龍司雨而醜爲雨師是借義於傍宮者也丑中有鬥木獬遂於蟹未中有井木犴遂借爲雁卯爲私門遂借爲沙門巳中有翼宿遂借翼頭彐字爲雪卯爲轤遂借爲驢所謂諧音拆字也

次十八曰推取一曰推之同類二曰推之別類辰爲魚推之水族爲海味爲鹽巳爲蚓推之虫午爲鹿推之麋申爲猿推之獲酉爲雞推之鴨未爲雁推之鳩鴿鵲午爲馬推之蠶與馬同類故曰凡原蠶盛而邊馬衰丑爲牛推之犀酉爲酒推之醋酢醬申爲醫推之藥巳爲竈推之鍋卯爲門推之窗牅爲牀推之帳未爲眷屬推之姑娣妹醜爲僧推之尼此皆推之同類者也或以器物而推之人巳爲竈因爲庖人寅爲廟因爲祝子爲江湖因爲漁人未爲酒筵因爲百戲樂官爲鷹因爲籠鷹又午爲馬因爲獸醫爲禦馬人丑爲牛因爲牧人或以人物推之屋室戌爲軍因爲營寨申爲僧因爲寺院戌爲犬因爲犬巢亥爲豬因爲豬欄或以器物相推巳爲弩因爲穿甲卯爲兔因爲格兔申爲麥因爲磨卯爲車因爲驢騾而或以物而推之人形辰爲龍因爲身繡龍文酉爲雞因爲雀子斑未爲羊因爲羊目或以人事而推之鬼神子爲歲官因爲上帝爲陰私因爲淫祀寅爲稷神午爲土公因爲竈神卯門辰獄巳竈未井申路亥廁各爲其神酉爲淫邪因爲虹霓又爲五通神會通午爲善人因爲家廟此皆推之他類者也

次十九曰轉取類不相蒙意相禪代如未本爲服轉而爲孝服因孝服而又轉爲白頭因白頭而轉爲雪酉爲降爲門內爲寬大因水降而轉爲恩澤又因恩澤而轉爲賞賜寅爲虎虎有斑轉爲斑點又轉爲雜色古有稼穡艱難之語課得稼穡轉爲艱難此皆轉取也

次二十曰造字前曰取字蓋因宮立義也此云造字復因義立字也其目有二一曰偏旁二曰全字子爲點水亥同耳傍女傍衣傍丑土傍寅木傍卯同又宀頭又佳字卯爲艸頭絲傍又阝乙傍辰山傍土傍又廠傍巳爲火又巳字又弓傍午爲火傍又者字宜在矣申金傍酉同立人走腳以申爲道路也刀傍酉口傍又雙立人戌犬傍戈傍此皆取諸偏旁也若立全字則凡五行列宿禽屬八卦分野人神名官名藏幹皆可取也若巳爲轆轤之轉也未楊羊之轉也子爲沈坎爲穴卯爲陳以東門也亥爲殳乾爲殳也秋金爲菊以秋花也此義之更進也觸類而長有法所不來者焉舊以此法專推姓字氏然諸並以巳酉相爲配字丑未相加爲魁字丑中有斗未中有鬼利考試邵公又以酉亥丑相並爲潤字亥子丑相連爲法字水順去也六月朱雀加酉爲醬字六月月將在午借雀在午己日戌並午未爲粽字戌爲己同宗午未爲米字或言地名或言官名或直推其物是推之諸占無不可也

看數口訣

課有成格者有不成格者成格者就格而斷凶格者看敗壞吉格不宜破傷旣無損壞須看後來何月日能損壞破敗之格須看後來何月日能補救之其壞傷補救之日月爲吉凶成敗之期也又須究其成敗由於何人由於何事總在此敗我救我之一字上決之若不成格須於六處較其生克審其衰旺生破刑沖克宜制化亦須後來日月參看則事情吉凶日期應候皆了然矣至於從傍觀象𨿽俱有驗然須附推不可光泛務亂其頭緒也

遁幹

須用旬遁惟甲戊庚三奇用旬遁以旬中少此格也旬遁方有空亡斯有斷橋折腰及傳不行初空看中傳諸格若用時遁無空亡並無此等格矣

土金生絕分陰陽

庚金申金遇巳爲生酉金見巳爲克土見巳爲絕戊土見巳不絕庚金畏午爲鬼不畏巳辛日巳爲徳不作鬼論戊日見巳爲徳不作絕論戊土不絕辛金無鬼

祿

祿與徳並不宜落空及坐墓絕謂之徳喪祿絕占病必死占官不空馬臨地盤空亡謂之落陷坑徳祿又空絕者占病必死值閉口尢凶

馬

祿前一位爲陽刃臨幹克主刑妻克子與勾虎並主斗傷與午並主傷目與戌並主傷足馬前四位爲劫殺乘太陰主暗害乘武主賊害乘蛇主柄禍乘勾主詔獄乘常主毒藥皆以乘幹爲鬼及克年命者方驗馬臨克地出遊無際遇

破合刑合卯與戌合爲大六合六合加戌爲小六合

寅亥爲破合巳申爲刑合主謀事合而不合若乘貴龍徳祿仍主順利月破遇合爲補救仍有用

太陽發用𨿽遙克亦不作無力論

太陽爲福徳之人入課傳爲福不淺臨幹人旺臨宅宅輝然尙爲人所共若臨人年尢一人之慶幸可解諸凶占病尢驗

定年月

凡過去未來期遠者於月建上定其年如亥年占月建上乘戌爲上年乘子爲來年期近者於日支上定其月如正月占日上見巳爲來四月見亥爲前十月也太歲發用乘連珠占訟連年

閉口

六癸不爲閉口以旬尾旬首相乘爲是天地盤旬首乘武是

二煩九醜月將臨子午卯酉太陽又在子午卯酉又發用方是不發用者卽非

須月將爲用又值四仲月日爲是須看劃度日月

刻日期

以傳用天盤支神用河圖生成類推之水一火二木三金四土五爲生數水六火七木八金九土十爲成數旺相則數宜多用成數休囚數宜少用生數干支上發用者連地盤算干支陰神上發用者不連地盤算如胎產數得八猶從數今逆數第八日是衝胎刑胎之日卽斷是日生產若非衝刑卽加二八十六再看刑沖如大勢可緩再加八八六十四日看再刑沖亦可餘類推

決數目

月建若入傳用加倍算用與月建兩處見故用加倍月破用一半破則去半矣余用河圖或先天如二月建卯加倍寅則𨿽旺不加遇休囚亦不減劉文成法也只要天盤分衰斷之本驗地盤天將不宜加入

年命

行年上禍福準於本命以其所主者近也如占久大之事則本命爲重

許滄山湖州人捷訣男以本命加太歲遇寅是行年順行女以太歲加申遇本命是行年逆行不必天干不問歲數無有差誤

劃度六壬

以之占終身甚驗若來人所占正時卽是其人初生時命宮其人求占之意甚誠其法先問其家中尊卑長幼各人之年庚決其尊卑長幼之禍福無不奇中如父屬子弟屬卯子上吉凶及天將何如定其父卯上吉凶及天將何如定其弟俱以地盤爲主而吉定於天盤

前定六壬

其法於無事時先占一課尙未知何事求而一人來占則以此課定之𨿽數日後求仍以裝課之日時斷凡在幕中者用此爲宜徐美璜先生占課好用正時常在中州監司幕中主人問數每日中至後漸不驗先生悟曰此爲正時所拘也遂預占一課用正時排定明日主人來問卽出前課定之有嚮影乃知前定六壬之妙

驗有大小

壬課之驗各隨其人如貧賤人占終身得砧輪斬關課首其人是木匠由此推之思過半矣

知鄰家多少

支之對衝爲前鄰地盤爲後鄰支之前爲左鄰後爲右鄰旺相則多休囚則少旬空則城居爲街鄕居爲河加以十二天將並可以定鄰人家之休咎其遠近第幾家亦以五行定之照定數目去如靑龍天喜則婚姻白虎死神則死喪朱雀火鬼則火炎元武財空則失財之類

破

干支值破主家破人亡然須值官之人方可言之平常人不可輕言

神煞滄山先生書止有天馬驛馬謾語三神

滄山先生神煞俱不看只看十二天將定矣神將相生相克最爲要緊余謂吉凶旣分而略以神煞定其所掌之屬亦精細但不可先排神煞以定吉凶塞卻凶中靈機況有一字而吉神惡煞共之者更從何斷

通用六壬

陳良模以一數斷數事或伐代人占事卽以本人之數斷之事無大小只換類神年命以分吉凶其後一一皆驗陳元如占易每以人終身課斷他日諸事無有不中莫知其所以然今代人占事而亦用己數斯愈奇矣

家人貴賤

一人來占命或占一事設問及家中人休咎各問其年庚看其上乘何將何神煞以卜目前之吉凶動靜又視其二貴來夾命者某人必貴之類而一家之貴賤分矣

類推

有一占病判訖見酉支上臨子曰家中當胎喜一陰而二陽其人曰三媳各有妊因其言年庚而推其行年天盤屬陽者男屬陰者女後一女二男皆如其占又一占病而見玄武支上發用定當失賊果然

六親類推

陽幹生今日爲父陰漧生今日爲母陽支生今日爲叔陰支生今日爲嬸納音陽幹生今日爲外翁納音陰漧生今日爲外母今日比陽幹爲兄弟今日比陰漧爲姊妹今日生陽支爲侄今日生陰支爲侄女納音今日生陽幹爲外孫納音今日生陰支爲外甥女今日克陰漧爲妻今日克陰支爲妾納音亦四課止取旬遁假令庚年正月甲寅日酉時占日上土神用甲日以辰爲財其爲子孫何也爲日上遁得丙爲子孫將六合木與今比和爲吉若乘太陰白虎克日木爲鬼財化爲鬼也余見課金集十干圖

三合

以當時令爲主如春得曲直冬得潤下者誠遇之𨿽不作官文而作兄財亦主見取而且前刊生日更佳

刻日期

以克用之日爲憑如用屬水以土日爲刻期用屬火以水日爲刻期干支皆看

加入奇門太乙

一越人壬數甚驗問其故曰進一層加奇門以斷事再進一層加入太乙則精甚也予謂壬數無不可加入子平易數拆字觀梅七政地理又何嘗不驗乎

追陰神

四課是干支之陰神三傳又四課之陰神凡用神皆有陰神直追到底遇空則止吉凶見矣能追陰神則𨿽學問平常思過半矣一雲間人慣用此法頗驗

加天干

於天盤上加入天干遠事於歲月上多加近事只加日時而以天干再配六親以定吉凶決日期

