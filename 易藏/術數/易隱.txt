易隱作者﹕曹九錫

卷首

易隱序卜筮者﹐隱君子之所託也﹐昔嚴君平賣卜成都市﹐與人子言依於孝﹐與人弟言依於順﹐與人臣言依於忠﹐君子以爲得作者之意﹐不啻登太皥氏之堂﹐而耳提面命焉﹐古之聖人﹐所可與人言者﹐未嘗不竭其辭﹐而有不可以正告天下者﹐則必有所託以行之﹐後之君子﹐不察其意﹐而以是爲吉凶悔吝之末數﹐非正道明誼者之所究心﹐則惑矣﹐吾友曹橫琴氏﹐得其家君遊南子之傳﹐槪羣迷之不旦﹐悼筮法之中衰﹐於是上究連藏﹐下逮京焦﹐傍通壬甲﹐廣采占歌﹐作爲易隱﹐凡十萬餘言﹐噫﹐可爲博矣﹐夫象數變而理不變﹐九六殊而旨不殊﹐一也﹐四十九也﹐三百六十也﹐四千九十六也﹐由是而之萬億也﹐一而已矣﹐卽由是而之天地之賾也﹐萬物之眾也﹐典墳丘索之浩渺也﹐亦一而已矣﹐傅曰﹐變化云爲﹐吉事有祥﹐象事知器﹐占事知來﹐又曰﹐天地設位﹐聖人成能﹐人謀鬼謀﹐百姓與能﹐夫聖人之所以能若此者﹐豈有他哉﹐統之理而已矣﹐由是觀之﹐安知李子之樂卜﹐趙孟之時卜﹐襄仲之言卜﹐子遊子夏之威儀卜﹐沈尹氏之政卜﹐孔成子之禮卜﹐不統於橫琴氏之蓍卜哉﹐吾於是而知曹氏之爲隱君子也﹐句章老氏謝三寶撰。

易隱目錄卷首

八卦象例五行生克天干所屬地支所屬六神所屬六親生克劉伯溫先生總斷張星元先生總斷海底眼一爻動變斷周仲髙期日捷訣習卜先讀易說取易辭斷法身命凶卦化墓絕卦反吟卦十六變卦六十四卦名定六親法納甲法安世應法日辰傷世應卦安身訣起月卦身法定飛伏神法起六神法五虎遁法五鼠遁法五行納音法先天八卦序範圍先天數河圖五行數逐月气候輔卦圖陰陽升降圖長生定局年月日吉凶神煞時下白虎進神退神太歲歌天中煞刃星辧貴馬徳合辧刑害破空辧卦命訣以錢代蓍法制太極丸法八卦方辰圖占戒

卷一

身命占

卷二

身命占僧道占

卷三

家宅占

卷四

家宅占遷移占樹藝占育蠹占六畜占奴婢占脫禍占徵戰占

卷五

墳塋占晴雨表占朝廷占年時占

卷六

婚姻占胎產占痘疹占求嗣占延師占覓館占投師占小試占會﹝鄕﹞試占殿試占武試占官祿占文書占謁貴占

卷七

行人占出行占舟行占謀望占求財占貿易占開店占寄物占

卷八

疾病占訟獄占逃亡占遺失占盜賊占

卜筮之道惟身命﹐家宅墳塋婚姻行人疾病數者尢難﹐故弁之於首﹐以示所重﹐非敢顚紊舊目也。

易隱參引書目黃帝常陽經夏連山易商歸藏易周易周易乾坤鑑度王詡麻衣賦鬼谷百部篇孫臏探玄歌張子房筮法東方曼倩射覆訣君平祕授羅衝心法焦氏易林京君明海底眼京氏易傳京君明火珠林揚雄太玄晁以道京氏易式荀爽易傳關子明易傳董賀筮祕武侯全州山藏書管氏照心神鑑經管公明十三篇管公金書六事口訣管公問答口訣管氏五星祕要郭景純靑囊集郭公八純筮法郭氏洞林祕訣隗炤燃犀集袁天罡太乙命訣袁客師占驗目錄李淳風周易玄悟李淳風占燈法郭雍蓍卦辧疑孔穎達正義李鼎祚集解一行師卜訣衛元嵩元包陸徳明指掌訣杜氏遺編程聖兪集筮法丘寺丞易鑑麻衣道者正論陳希夷紫微數曹子虛源髓論周傑松經玄談司馬溫公潛虛邵康節觀梅數程邵朱三儒理數羅止菴卜易統宗黃士瑤占易龜鑑髙滄鶴前知集皮臺峯筮訣柳隆玉靈經王夢菴義通僧明睿抄本林開蜀市日記耶律楚材錦囊集範疇驚人鳴湯通玄卜學淵海劉伯溫黃金策程濟從亡錄王希明筮法指南尹鐵口驚破膽集沈景賜課要袁子占法提綱顆師問答錄周仲髙易譯季彭山易學四同張星元易林補遺吳甘泉要抄魏道南日錄卜筮元龜卜易玄機金鎖玄關問卜易覽心易大成卜筮全書六壬神定經六壬心機絕法六壬磨鏡藥六壬畢法賦靈棋經通玄賦天玄賦萬金賦碎金賦六爻穿斷法白玉賦行限歌限門賦井底賦堅命賦滄海賦逼運賦千金賦賽國賦壺中賦天象賦分野圖參舟賦舟居賦新創賦詳基賦柳神經何知章五行賦六神賦性情賦容貌賦宅祕鬼料窮鬼驚膽

易隱卷首

八卦象例乾三連／

／／

坤六斷／／／／／／震仰盂／／／／／

艮覆碗／

／／／／離中虛／

／／／

坎中滿／／／

／／兌上缺／／／

／巽下斷／

／／／

五行生克金生水﹐水生木﹐木生火﹐火生土﹐土生金﹐金克木﹐木克土﹐土克水﹐水克火﹐火克金。

天干所屬甲乙丙丁戊己庚辛壬癸東方木南方火中央土西方金北方水

地支所屬子

丑寅

卯辰

巳水鼠土牛木虎木兔土龍火蛇午

未申

酉戌

亥火馬土羊金猴金雞土狗水豬

六神所屬靑龍白虎玄武勾陳朱雀騰蛇屬木屬金屬水屬土屬火𨿽附土﹐本原屬火﹐遇水難傷﹐逢木不克。

六親生克子孫生妻財﹐妻財生官鬼﹐官鬼生父母﹐父母生兄弟﹐兄弟生子孫。生我者爲元辰﹐如子孫爲妻財之元辰也。子孫克官鬼﹐官鬼克兄弟﹐兄弟克妻財﹐妻財克父母﹐父母克子孫。克我者爲忌神﹐如子孫爲官鬼之忌神也。元神動能生﹐忌辰動能克﹐我生者動﹐謂之貪生﹐又謂之泄气﹐喜忌具減矣。

劉伯溫先生總斷夫人有賢不肖之殊﹐卦有過不及之異﹐太過者損之斯成﹐不及者益之則利。生扶拱合﹐時雨滋苗﹐克害刑沖﹐秋霜殺艸﹐長生帝旺﹐爭如金穀之園。死墓絕空﹐乃是犁泥之地。日辰爲六爻之主宰﹐喜其滅項以安劉。月建乃萬卦之提綱﹐豈可助桀而爲虐。最惡者歲君﹐宜靜不宜動。最要者身位﹐喜扶不喜傷。世爲己﹐應爲人﹐大宜契合﹐動爲始﹐變爲終﹐最怕交爭。應位遭傷﹐不利他人之事。世爻受制﹐豈宜自己之謀。世應具空﹐人無準實。內外競發﹐事必翻騰。世或交重﹐兩目顧瞻於馬首。應如發動﹐一心似托於猿攀。用爻有气無他故﹐所作皆成。主象從存更被傷﹐凡謀不遂。有傷須救﹐無故勿空﹐空逢衝而有用。合遭破以無功﹐自空﹐化空﹐必成凶咎。刑合克合﹐終見乖淫。動值合而絆住﹐靜得衝而暗興。入墓難克帶旺﹐匪空有助有扶﹐衰弱休囚亦吉。貪生貪合﹐刑沖克害皆忘。別衰旺以明克合﹐辧動靜以定刑沖。並不並﹐衝不衝﹐因多字眼。刑非刑﹐合非合﹐爲少支神。爻遇令星﹐物難害我。伏居空地﹐事於心連。伏無提協﹐終從爾。飛不推開﹐亦枉然。空下伏神﹐易於引拔。制中弱主﹐難以維持。日傷爻﹐眞羅其禍。爻傷日﹐徒受其名。墓中人﹐不衝不發。身上鬼﹐不去不安。徳入卦﹐而無謀不遂。忌臨身﹐而多阻無成。卦遇凶星﹐避之則吉。爻逢忌殺﹐破之無傷。主象休囚﹐怕見刑沖克害。用爻變動﹐忌逢死墓絕空。用化用﹐有用無用。空化空﹐𨿽空弗空。養主狐疑﹐墓多暗昧。化病兮傷損﹐化胎兮勾連。凶化長生﹐熾而未散。吉連沐浴﹐敗而不成。戒回頭之克我勿反徳以扶人。惡曜孤寒﹐怕日辰之並起。用爻重疊﹐喜墓庫之收藏。事阻隔兮間發﹐心退悔兮世空。卦爻發動﹐須看交重。動變比和﹐當明進退。殺生身﹐莫將吉斷。用克世﹐勿作凶看。蓋生中有刑害之兩端﹐而合處有克傷之一慮。刑害不宜臨用﹐死絕豈可持身。動逢衝而事散﹐絕逢生而事成。如逢合住﹐須衝破以成功。若遇休囚﹐必生旺而成事。速則動而克世﹐緩則靜而生身。疾病大宜天喜﹐若臨凶殺必生悲。出行最怕往亡﹐如執吉神終獲利。是故吉凶神殺之多端﹐何如生克制化之一理。

張星元先生總斷吉凶由八卦變通﹐須察吉變凶而凶變吉。飛伏在二儀交換﹐定然隔伏陰而陰伏陽。爻爻有伏有飛﹐伏無不用。卦卦有動有靜﹐動無不之。變出他宮﹐但取金木水火土﹐還歸本卦﹐配成兄父子財官。水化金﹐則坎增其勢。火化土﹐則離減其威。亥變子日進神﹐水得生而火被制。戌變未云退度﹐金不助而水無傷。卦之墓絕非宜﹐還究僞眞之辯。爻變生扶最利﹐更詳喜忌之分。爻有伏吟不吉﹐卦有反吟最凶。歸妹變隨爲例﹐小畜之姤皆同。但識六爻占克﹐那知二卦交衝。變能生克於動爻﹐動不制於變象。靜受動傷﹐靜難制動。柔遭剛克﹐柔豈伐剛。日月善會克爻神﹐爻神誰敢傷日月。日爲君主﹐旺衰之象盡能傷。月乃提綱﹐動靜之爻皆可克。本卦爲貞爲始﹐之卦爲悔爲終。親官云出現之爻﹐遠年可取。他卦曰伏藏之象﹐近日堪推。內爲己﹐外爲人﹐喜生喜合。應爲賓﹐世爲主﹐兼克兼衝。我生人而半吉﹐人克我以全凶。世應齊空﹐兩下目前退悔。主賓皆動﹐二邊日後更張。兩間之爻﹐動則起居多阻。一身之位﹐空則禍福咸虛。凡欲久長﹐用宜安靜。如求脫卸﹐主利交重。用木金來﹐從吉而不吉。用土火到﹐𨿽凶而不凶。元神卻要生扶﹐忌客最宜伏制。用神旺相﹐事必亨通。主象休囚﹐理當愁悶。卦無凶而用爻失位﹐後查值日方成。爻有吉而主象逢空﹐但看衝時可就。忌象交重﹐用象無主象﹐他時逢受害﹐用神衰弱﹐元神絕﹐忌神異日遇遭傷﹐一神獨發﹐此象匪輕。五位交重﹐靜爻最重。世與卦身專主﹐非可輕言。動興旺象司權﹐當爲重論。吉內藏凶非是吉﹐凶中有吉不爲凶。太歲主歷年之事﹐時辰掌卽日之權。日主宣威於一日﹐累月能拘。月將出令於三旬﹐經年可攝。身卦者﹐作事之身。官鬼者﹐求謀之主。卦內無身﹐百種事情無定向。爻中無鬼﹐千般謀作總空虛。卦動二身﹐事來疊疊。爻興兩鬼﹐禍至重重。官爻不動不空﹐稱心之喜。身象不衝不陷﹐如意之權。日帶凶神發動﹐長者之殃。時臨惡煞交重﹐少丁之厄。陽動男憂﹐陰興女禍。父動子孫僧道﹐克蠢畜無收。父空尊長屋船虧﹐文書不就。兄動妻災奴婢患﹐資財耗散事無成。兄空友絕弟兄亡﹐家業淸安兒少育。子動夫傷官職退﹐民間有慶無殃。子空男損畜蠢虛﹐朝內少賢多侫。財動椿萱受害﹐文字難圖。財空妻僕遭迍﹐利資絕望。官動有傷雁序﹐病訟將萌。官空有犯葶砧﹐功名未遂。旣道六親空興發﹐次陳六獸動和衝。龍爲良善淸髙﹐喜气利名之兆。蛇主虛浮驚恐﹐憂疑怪夢相干。朱雀宜音信文書﹐又作祝融詞訟。白虎利武官胎產﹐能招喪服血光。勾陳是田土公差﹐墳塋遲滯。玄武乃陰人盜賊﹐水利姦邪。龍往西山﹐半爲吉斷。虎行南地﹐稍作凶推。土中玄武賊無虞﹐木內勾陳田欠熟。雀墮江河﹐官司易解。蛇遊艸木﹐怪夢翻成。勾陳陷而田非永遠﹐玄武空而盜不侵欺。蛇空閒夢解妖邪﹐龍陷虛胎非喜慶。雀避則訟非不起﹐虎潛則喪孝無干。旺相則吉凶來速﹐休囚則禍福應遲。動則有變更﹐空則無憂無喜。長生與帝旺﹐遠日興隆。冠帶與臨官﹐近時昌盛。衰病半凶之兆﹐受克全凶。胎養半吉之祥﹐得生全吉。墓庫但逢衝破﹐若動若興。死絕不遇生扶﹐如無如陷。土到酉中金到午﹐遇敗而無成。火臨卯上水臨雞﹐反生而有力。土逢巳絕﹐不可言生。金遇巳生﹐終難言克。此憑日月變爻而斷﹐非因世應動象而推。巳爻持世必傷金﹐巳象動興能助土。墓庫曰藏﹐有刑破衝開之法。空亡曰陷﹐有補虛塡實之方。陷叨月將來生﹐非爲全陷。空被提綱克去﹐乃是眞空。旺相之爻﹐過旬方用。休囚之象﹐到底無功。伏藏值此猶輕﹐出現臨之更惡。陷元神而最多坎坷﹐亡忌客而永沒迍遭。男空則遠行不利﹐女空則近日生殃。財空富不厚﹐官空貴不榮。子空兒女主伶仃﹐父空屋室還衰敗。兄空則弟兄少力﹐間空則媒保無能。內象若空﹐家宅休居舊地。外官如限﹐遷移勿往他圖。不測之災﹐遇陷身還可救。綿延之疾﹐逢空命不回生。空世則己心疎懶﹐空應則他意徘徊。空中動出不爲空﹐墓內推開非入墓。凡值旬空﹐或臨月破﹐吉不能生合於物﹐凶不能克制於人。凶者旬中之煞﹐當辯興衰。惡者月破之神﹐無分生克。事事喜空中之有气﹐般般忌合處之逢衝。逢合難凶而易就﹐遇衝縱吉以難成。合被衝開﹐無織毫之力。絕逢生起﹐有數倍之功。三合三刑﹐亦有眞假之論。六穿六合﹐豈無生克之分。子會申辰﹐少鼠牙而不取。木連亥卯﹐無羊角以何妨。寅巳申三全爲煞﹐丑戌未一缺非刑。用辰卯害本爲殃﹐用亥申穿非作禍。用戌卯合﹐被克而反凶。用酉辰諧﹐叨生而果吉。合處帶生﹐百事見之皆喜悅。害中帶克﹐千般犯此見憂迍。刑則骨肉傷殘﹐穿則親鄰不睦。六合咸稱吉象﹐問遣人出獄以非宜。六沖各駭凶神﹐占散訟脫災而反利。靑龍財福爲祥﹐破之不吉。白虎凶鬼爲咎﹐用之不凶。日建豈爲月破﹐月建非作旬空。卦靜逢衝爲動﹐爻安遇合爲和。動處見衝﹐爲徵戰而散。動中加合﹐因羈絆而遲。用旺有維持﹐𨿽遇凶星難作禍。主衰無救助﹐縱逢吉曜那爲佳。身後世後及重爻﹐皆爲已往。身前世前兼交位﹐各主未來。遊魂宜出外﹐歸魂利返鄕。內爲體﹐外爲用。逢生云吉﹐克云凶。動爲速﹐靜爲遲。見合曰成﹐衝曰散。生主發﹐墓主藏。伏斷將來飛斷往。陰主邪﹐陽主正。衰詳稀少旺詳多。事有大小﹐始終緩急﹐各審其因。卦開前後﹐飛伏正之。旣詳其理﹐初求內外三爻﹐爲飛爲正爲前卦。次看陰陽二象﹐爲伏爲之爲後卦。卦靜無之方取互﹐世空無主卻憑身。之卦內之盈虧﹐變爻已定。互卦中之悔吝體用爲先。細觀伏象之興衰﹐當察飛神之動靜。遠推年月﹐近看日時。

海底眼一爻動變斷父母當頭克子孫﹐病人無藥主沈昏。親姻子息應難得﹐買賣勞心利不存。遠望行人書信動﹐論官下狀理先分。士人科舉登黃榜﹐失物逃亡要訴論。父化父兮文不實﹐舉動艱難事非一。父化子兮宜退散﹐縱然憂病還爲吉。父化同人多口舌﹐用求宛轉須重疊。父化財兮交易利﹐家長不寧求事拙。父化官兮家損失﹐求官必得遷髙職。卦無父母事無頭﹐更在休囚空費力。子孫發動傷官鬼﹐占病求醫身便痊。行人買賣身康泰﹐婚姻喜美是前緣。產婦當生子易養﹐詞訴空論事不全。謁貴求名休進步﹐守舊常占可自然。子化子兮陰小凶﹐舉訟興官理不同。子化官兮防禍患﹐占病憂疑盡不中。子化父兮防產婦﹐無中生有多頭緒。子化兄兮事不圓﹐脫詐人情疑莫去。財爻立用克文書﹐應舉求官總是虛。買賣交官財利好﹐親姻如意樂無虞。行人在外身將動﹐產婦求神患脫除。失物靜安家未出﹐病人傷胃更傷脾。子化財兮好望財﹐財化財兮婦主災。財化官兮防走失﹐財化文書用可諧。財化兄兮財少成﹐相知掇賺勿交親。財化子兮宜守舊﹐托用人情不如心。兄弟同人克了財﹐病人占者哭哀哉。應舉雷同文不一﹐若是常占定破財。有害虛詞應累眾﹐行人出路未回來。貨物經商皆折本﹐求妻買婢事難諧。兄化兄兮家不足﹐兄化財兮財反覆。兄化官兮休下狀﹐占病難醫須見哭。兄化文書和攺救﹐人情復喜主無憂。兄化子兮憂可散﹐若問行人信有頭。官鬼從來克兄弟﹐婚姻未就生疑滯。病困門庭禍崇來﹐更攺動身皆不吉。出外逃亡定見災﹐詞訟傷身有囚縶。買賣財輕賭博輸﹐失物難尋多暗昧。官化官兮病未安﹐見貴求官事盡難。官化文書官未順﹐交加爭競鬼相干。官化子兮憂自除﹐常占小口必災危。官化兄兮朋友詐﹐委托人心不似初。官化財兮財自得﹐賭博抽拈卻必輸。卦中無鬼休謀事﹐官員不見總空虛。此京房斷法﹐試罔不驗﹐若卦有兩爻動﹐便不準矣。

周仲髙期日捷訣金喜巳酉忌在寅﹐木喜亥子忌在巳﹐水喜申酉忌在午﹐火喜寅卯忌在申﹐土喜午申忌在亥。金取巳申酉﹐寅午須有害﹐木到亥寅卯﹐申酉卽難安﹐水喜申酉子﹐巳午定有愆﹐火取寅巳午﹐亥子便爲災﹐土用在午申﹐亥卯巳爲害。

習卜先讀易說遊南子曰﹐余閱胡雙湖所載漢晉至宋雜記占驗﹐及吳甘泉元明占驗錄﹐皆就彖辭爻辭直斷﹐應若桴鼓。後之占者﹐但得易辭﹐旣合所占之事﹐卽不可拘泥京管﹐而弁視四大聖人之至訓也﹐故習卜之功先須讀易。耶律楚材曰﹐易之初﹐其以六十四卦示人占例﹐亦浩繁矣。求君父之道於乾﹐求臣子之道於坤﹐婚姻於咸﹑恆﹑漸﹑歸妹。待於需﹐進於晉﹐升於升﹐攺於革﹐行師於師﹐爭訟於訟﹐聚於萃﹐散於渙﹐以至退於遁﹐守於困﹐安於泰﹑鼎﹐厄於夷﹑蹇﹐盈於大有﹑丰﹐壞於損﹑蠱﹐家人之在室﹐旅之在途﹐旣未濟﹐大小過﹐大小畜﹐得失進退之義。𨿽卦名僅七十九字﹐而文義坦白﹐頗足決斷矣。此文王未有卦辭之前已然﹐況又有三百八四爻﹐示之以變乎﹐故人苟積誠而筮﹐則神之告之。卦辭爻辭﹐應合所問﹐如占婚而與之咸恆﹐曰納婦吉﹐曰勿用取女﹐曰女歸吉﹐曰歸妹徵凶。占家宅﹐曰富家大吉﹐曰閒有家﹐悔亡﹐曰夫妻反目﹐曰家人嗃嗃﹐婦子嘻嘻﹐曰入於其宮﹐不見其妻。占出行﹐曰利涉大川﹐利有攸往﹐曰不利涉大川﹐勿用有攸往。占士進﹐曰不家食吉﹐曰不事王侯﹐髙尙其事。占求嗣﹐曰有子﹐考無咎﹐曰得妾以其子﹐曰婦孕不育﹐曰婦三歲不孕。占徵伐﹐曰利用侵伐﹐曰不利行師。占田獵﹐曰田獲三品﹐曰田無禽。諸如此類﹐皆神鑑其誠而顯告之也。更不必揣摹臆度﹐別生論斷。若夫彖辭爻辭﹐不應所占之事。然後取動變一爻﹐各配生克﹐及長生十二之宮﹐斷其休咎也。劉伯溫曰﹐爻神吉而易辭凶﹐先吉後凶。爻神凶而易辭吉﹐先凶後吉。

取易辭斷法六爻安靜者﹐以本卦彖辭斷之。一爻動﹐以動爻之辭斷。兩爻動﹐取陰爻爲斷﹐陰主未來故也。若同陰同陽﹐取上動之爻辭斷。三爻動以中爻之辭斷﹐四爻動﹐取下靜之爻辭斷﹐五爻動﹐取靜爻之辭斷﹐六爻動﹐乾坤二卦﹐以用九用六之辭斷﹐余卦則以變卦彖辭斷也。按從亡錄所載﹐程濟驚占皆一爻動者具取變卦爻辭斷之無不奇中者附參。

身命凶卦周景暘曰﹐遁卦刑傷多﹐姤咸貧賤老。屯井皆是否﹐無端生災禍。秋蠱冬蒙凶﹐有病難脫過。春達晉小過﹐卽便哀號苦。官符怕丰井﹐大過難脫獄。賁象多官司﹐占此遭凶破。遇萃財折本﹐逢臨口舌多。八純與壯妄﹐圖謀百不安。

化墓絕卦墓絕離化乾﹐坎艮坤之巽﹐乾兌變入艮﹐震巽化爲坤。

反吟卦變卦與本卦倒置反吟謙﹝地山﹞共剝﹝山地﹞﹐歸妹﹝雷澤﹞與隨﹝澤雷﹞同﹐小畜﹝風天﹞之爲姤﹝天風﹞﹐旣﹝水火﹞之未濟﹝火水﹞宮。

十六變卦京房曰﹐自初至五不動復下飛四往復用飛﹐上飛下飛還本體﹐便是十六變卦例。如乾宮一變姤﹐至五變剝﹐上爻爲宗廟﹐永不變。復下飛四晉爲遊魂﹐下飛三旅爲外戒﹐下飛二鼎爲內戒﹐下飛初大有爲歸魂。復上飛二離爲絕命﹐復上飛三噬嗑爲血脈﹐上飛四頤爲肌肉﹐上飛五益爲骸骨﹐復下飛四無妄爲棺槨﹐下飛三同人爲墳墓﹐下飛二乾復還本體。凡十六變八宮皆仿此﹐占者遇變入本宮卦者﹐災福應十分。外戒卦﹐吉凶從外來。內戒卦﹐禍福從內起。骸骨卦﹐生則贏瘦﹐死不葬埋。棺槨卦﹐病必死亡。血脈卦﹐主血疾漏下。絕命卦﹐事多反復﹐爲人孤獨﹐不諧於俗。遊魂肌肉卦﹐精神恍惚﹐如夢如癡。歸魂塚墓卦﹐墳墓吉﹐而事可成也。

外戒內戒絕命血脈肌肉骸骨棺槨墳墓乾宮變卦旅

鼎離

噬嗑頤

益無妄同人坎宮變卦復

臨坤

謙小過咸

蹇比

艮宮變卦小畜家人巽

渙訟

未濟蒙

蠱震宮變卦困

萃兌

夬需

泰大壯歸妹巽宮變卦賁

大畜艮

剝晉

否觀

漸離宮變卦姤

遁乾

履中孚損

睽大有坤宮變卦節

屯坎

井大過恆

升師

兌宮變卦豫

解震

丰明夷旣濟革

隨

六十四卦名乾宮八卦屬金乾爲天天風姤天山遁天地否風地觀山地剝火地晉火天大有坎宮八卦屬水坎爲水水澤節水雷屯水火旣濟澤火革雷火丰地火明夷地水師艮宮八卦屬土艮爲山山火賁山天大畜山澤損火澤睽天澤履風澤中孚風山漸震宮八卦屬木震爲雷雷地豫雷水解雷風恆地風升水風井澤風大過澤雷隨巽宮八卦屬木巽爲風風天小畜風火家人風雷益天雷無妄水雷噬嗑山雷頤山風蠱離宮八卦屬火離爲火火山旅火風鼎火水未濟山水蒙風水渙天水訟天火同人坤宮八卦屬土坤爲地地雷復地澤臨地天泰雷天大壯澤天夬水天需水地比兌宮八卦屬金兌爲澤澤水困澤地萃澤山咸水山蹇地山謙雷山小過雷澤歸妹

定六親法以八宮所屬爲主﹐生我者爲父母﹐我生者爲子孫﹐克我者爲官鬼﹐我克者爲妻財﹐比和者爲兄弟也。

納甲法其法皆自下而上﹐陽甲隔位順輪﹐陰甲隔位逆輪。乾卦坎卦艮卦震卦巽卦離卦坤卦兌卦壬戌戊子丙寅庚戌辛卯巳巳癸酉丁未壬申戊戌丙子庚申辛巳巳未癸亥丁酉壬午戊申丙戌庚午辛未巳酉癸丑丁亥甲辰戊午丙申庚辰辛酉巳亥乙卯丁丑甲寅戊辰丙午庚寅辛亥巳丑乙巳丁卯甲子戊寅丙辰庚子辛丑巳卯乙未丁巳

安世應法八卦之首世六當﹐八純卦世在六爻。巳下初爻輪上颺﹐各宮二卦世在初爻。遊魂之卦四爻立﹐各宮七卦謂之遊魂世在四爻。歸魂之卦三爻詳﹐各宮八卦謂之歸魂﹐世在三爻世初應﹑四世二應﹑五世三應﹑六世四應﹑初世五應﹑二世六應三是也。

日辰傷世應卦子日觀﹑豫﹑未濟傷﹔丑日觀﹑鼎傷﹔寅日大有﹑節﹑丰﹑震﹑咸﹑蹇傷﹔卯日晉﹑震﹑小畜﹑旅﹑泰傷﹔辰日乾﹑賁﹑井傷﹔巳日艮傷﹔午日姤﹑坎﹑無妄﹑大壯﹑需傷﹔未日升﹑大過﹑復﹑未濟傷﹔申日革﹑困傷﹔酉日否﹑屯﹑賁﹑恆﹑蒙﹑坤﹑夬傷﹔戌日巽﹑泰﹑兌傷﹔亥日遁﹑離﹑未濟﹑謙傷。

安身訣子午持世身居初﹐丑未持世身居二﹐寅申持世身居三﹐卯酉持世身居四﹐辰戌持世身居五﹐巳亥持世身居六。凡卦之身用之爲重﹐世之身司事還輕﹐世若不空不破﹐不須論身﹐世或空破﹐禍福方憑身象﹐蓋取身以代世之勞耳。

起月卦身法陰世則從五月起陽世則從十一月起﹐俱從初爻上﹐數至世便知何月卦﹐卽是卦身也。吉凶俱與世爻同斷又須究論進退。假如正月卜卦﹐月卦屬二三四月爲進度﹐屬十二十一十月爲退度。進則諸事進益﹐退則百事退沮也。

定飛伏神法八卦陰陽互伏﹐故乾卦伏坤﹐坤伏卦乾﹐震巽互伏﹐坎離互伏﹐艮兌互伏。如乾宮姤﹑遁﹑否卦﹐外卦伏坤﹐內卦伏乾。觀﹑剝﹑晉卦﹐皆伏乾﹐惟大有卦﹐伏外乾內坤也﹐餘仿此。範疇曰﹐飛伏者往來隱顯之神也。飛爲巳往﹐伏爲將來。若卦內用神不空不破﹐不必更取伏神。惟六爻不見用象者方取伏神推之﹐伏克飛爲出暴﹐飛克伏則傷身。伏生飛曰泄气﹐飛生伏而叨生。飛伏比和﹐則相助而吉也。郭景純曰﹐飛伏神以世爻爲準﹐卦卦宜詳審之﹐蓋飛神如形﹐伏神如影﹐射鬼麼並見其物。如益卦世下伏酉金鬼﹐巽爲雞酉亦爲雞。在陰宮陰金﹐必有牝雞爲怪也。又如復之謙卦﹐世下伏未土兄弟﹐化入辰墓﹐是欲尋兄弟也。古人探幽測隱﹐但仿伏神而斷﹐則鬼神無所遁形影矣。

起六神法甲乙起靑龍﹐丙丁起朱雀﹐戊日起勾陳﹐巳日起騰蛇﹐庚辛起白虎﹐壬癸起玄武。六位輪轉俱從下起至上。

年上起月法甲巳之年丙作首﹐乙庚之歲戊爲頭﹐丙辛便向庚寅起﹐丁壬壬上順行流﹐更有戌癸起何處﹐正月還從甲上求。

日上起時法甲巳還加甲﹐乙庚丙作初﹐丙辛從戊起﹐丁壬庚子居﹐戊癸何方法﹐當從壬子求。

五行納音法先布大衍四十九數在地﹐次將甲巳子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐己亥單四數。依數除之除減不盡﹐又按五行之數除之﹐餘者﹐一水﹐二火﹐三木﹐四金﹐五土。相生取用﹐便是納音也。相生者餘一生木﹐餘二生土﹐餘三生火﹐餘四生水﹐餘五生金。且如甲子乙丑四字﹐干支共除去三十四數﹐外有十五數以二五除去一十﹐余得五﹐屬土﹐土生金﹐是甲子乙丑金也。又如丙寅丁卯四字﹐干支共除去二十六數﹐外有二十三數﹐以四五除去二十﹐余得三﹐屬木﹐木生火﹐是丙寅丁卯火也。餘仿此。歌曰﹐六旬甲子妙幽玄﹐七七抽除地與天﹐五減零求生數理﹐納音得此幾人傳﹐可抹殺金在海中﹐火在鑪中之說。

先天八卦序乾一﹐兌二﹐離三﹐震四﹐巽五﹐坎六﹐艮七﹐坤八。

範圍先天數一水﹐二火﹐三木﹐四金﹐五土。

逐月气候輔卦用事旺相定局圖立春正月節艮旺震相雨水正月中寅木用事驚蟄二月節甲木用事春分二月中震旺巽相淸明三月節乙木用事谷雨三月中辰土用事立夏四月節巽旺離相小滿四月中巳火用事芒種五月節丙火用事夏至五月中離旺坤相小暑六月節丁火用事大暑六月中未土用事立秋七月節坤旺兌相處暑七月中申金用事白露八月節庚金用事秋分八月中兌旺乾相寒露九月節辛金用事霜降九月中戌土用事立冬十月節乾旺坎相小雪十月中亥水用事大雪十一月節壬水用事冬至十一月中坎旺艮相小寒十二月節癸水用事大寒十二月中丑土用事

陰陽升降生克之圖冬至大寒雨水春分谷雨小滿夏至大暑處暑秋分霜降小雪六爻降陰六爻

六爻

六爻

六爻

六爻升陽六爻降陽六爻

六爻

六爻

六爻

六爻升陰五爻

五爻降陰五爻

五爻

五爻升陽五爻

五爻

五爻降陽五爻

五爻

五爻升陰五爻

四爻

四爻

四爻降陰四爻升陽四爻

四爻

四爻

四爻

四爻降陽四爻升陰四爻

四爻

三爻

三爻

三爻升陽三爻降陰三爻

三爻

三爻

三爻

三爻升陰三爻降陽三爻

三爻

二爻

二爻升陽二爻

二爻

二爻降陰二爻

二爻

二爻升陰二爻

二爻

二爻降陽二爻

初爻升陽初爻

初爻

初爻

初爻

初爻降陰初爻升陰初爻

初爻

初爻

初爻

初爻降陽凡升陽之月﹐得陽世﹐升陰之月﹐得陰世﹐或升陽爻﹐得少陽﹐升陰爻﹐得少陰﹐諸事主有進益。如陽升之月﹐得陰世﹐陰升之月﹐得陽世﹐或升陽爻得陰﹐升陰爻得陽﹐是謂陰陽反度﹐主作事顚倒﹐退損不利也。又升陽升陰斷法﹐如小滿卜得鼎之旅﹐升陽巳火﹐受世爻亥水動來沖克﹐主四月有喪身之禍。又如大暑卜得漸之觀﹐升陰午火﹐得申金動﹐爲驛馬﹐主午申月間有進益﹐此俱以動爻爲斷也。

長生定局

長生沐浴冠帶臨官帝旺衰

病死

墓絕

胎養

金巳

午未

申酉

戌亥

子丑

寅卯

辰木

亥子

丑寅

卯辰

巳午

未申

酉戌

水土申

酉戌

亥子

丑寅

卯辰

巳午

未火

寅卯

辰巳

午未

申酉

戌亥

子丑

黃士琣曰﹐長生訣﹐亦分衰旺。如旺靜方可言之﹐若爲日月動爻所傷﹐不可斷爲生旺也。湯通玄曰﹐長生訣﹐以六爻自變出者爲眞﹐今人但知金爲主象﹐傍爻巳火動﹐便雲長生﹐遇酉日﹐便云當旺﹐遇丑日﹐便言入墓﹐禍福所以有驗有不驗也。

年月日時起神殺例司天氏王政祕傳

幹甲乙丙丁戊己庚辛壬癸

幹徳甲庚丙壬戊甲庚丙壬戊

幹徳合己乙辛丁癸己乙辛丁癸

幹合己庚辛壬癸甲乙丙丁戊

干支合寅辰巳未巳未申戌亥丑

幹祿寅卯巳午巳午申酉亥子

天乙貴人丑子亥亥丑子丑午巳巳未申酉酉未申未寅卯卯

天福貴人酉申子亥卯寅午巳午巳主一生福祿福星貴人寅

丑子酉申未午巳辰卯主中科甲被光寵

亥戌

文昌巳子申卯申卯亥午寅酉主少年科甲武曲亥午寅酉寅酉巳子申卯主武途出身學堂貴人巳巳丙丙戊戊辛辛甲甲亥亥寅寅申申巳巳申申

科名木木火火土土金金水水主發科甲天廚巳午巳午申酉亥子寅卯主貴食天祿天赦卯亥酉未巳卯亥酉未巳主解百憂幹官辛庚癸壬乙甲丁丙己戊

幹鬼庚辛壬癸甲乙丙丁戊己

天財午辰辰寅寅戌戌申申午未巳巳卯卯亥亥酉酉未

地財未戌酉申子亥卯寅午巳

丑辰

唐符酉申子亥子亥卯寅午巳主士子科名國印戌未丑戌丑戌辰丑未辰主文武貴職刃星乙甲丁丙己戊辛庚癸壬卯寅午巳午巳酉申子亥主破財傷妻七殺庚辛壬癸甲乙丙丁戊己

年子丑寅卯辰巳午未申酉戌亥

太歲子丑寅卯辰巳午未申酉戌亥

太陽醜寅卯辰巳午未申酉戌亥子主化凶爲吉喪門寅卯辰巳午未申酉戌亥子丑主喪孝損血財太陰卯辰巳午未申酉戌亥子丑寅主得女人蔭官符辰巳午未申酉戌亥子丑寅卯主官災橫事死符巳午未申酉戌亥子丑寅卯辰主病訟歲破午未申酉戌亥子丑寅卯辰巳

龍徳未申酉戌亥子丑寅卯辰巳午

白虎申酉戌亥子丑寅卯辰巳午未

福徳酉戌亥子丑寅卯辰巳午未申

弔客戌亥子丑寅卯辰巳午未申酉占病凶病符亥子丑寅卯辰巳午未申酉戌主病訟驛馬午未申酉戌亥子丑寅卯辰巳

六害未申酉戌亥子丑寅卯辰巳午後十二星爲馬前神煞華蓋申酉戌亥子丑寅卯辰巳午未帶貴爲翰苑逢空爲僧尼劫殺酉戌亥子丑寅卯辰巳午未申

天殺戌亥子丑寅卯辰巳午未申酉主水火盜賊疾病地殺亥子丑寅卯辰巳午未申酉戌主官非喪孝年殺子丑寅卯辰巳午未申酉戌亥年月日三殺月殺丑寅卯辰巳午未申酉戌亥子主非災橫事日殺寅卯辰巳午未申酉戌亥子丑

亡神卯辰巳午未申酉戌亥子丑寅主死亡哭泣將星辰巳午未申酉戌亥子丑寅卯武爲幹城將攀鞍巳午未申酉戌亥子丑寅卯辰主少年騰達右馬前神煞月日俱同按馬前神煞起例﹐以太歲對宮上加驛馬﹐逐位順去﹐馬有十二位﹐今人只用四馬﹐非也﹐馬卽衝破是也。如申子辰馬居寅午戌﹐寅午戌馬居申子辰﹐亥卯未馬居巳酉丑﹐巳酉丑馬居亥卯未也。司天氏王政祕錄年

子丑寅卯辰巳午未申酉戌亥

天徳酉戌亥子丑寅卯辰巳午未申百事吉月徳巳午未申酉戌亥子丑寅卯辰百事吉支徳月徳同

福徳貴人天徳同

福星貴人天徳同與天乙貴人同主福祿

紫薇龍徳同主發貴近君

三臺辰巳午未申酉戌亥子丑寅卯主科甲貴顯八座戌酉申未午巳辰卯寅丑子亥主貴爲九卿玉堂丑子亥戌酉申未午巳辰卯寅文武俱顯貴天喜酉申未午巳辰卯寅丑子亥戌主得彩添丁天馬午申戌子寅辰午申戌子寅辰求官赴任吉驛馬寅亥申巳寅亥申巳寅亥申巳

唐符巳子丑寅卯辰巳子丑寅卯辰

國印亥午未申酉戌亥午未申酉戌

天解戌酉申未午巳辰卯寅丑子亥

地解未未申申酉酉戌戌亥亥午午

神解天解同三星俱主脫罪散災化憂爲喜

支合丑子亥戌酉申未午巳辰卯寅月日同支官丑

寅酉申卯子亥寅巳午卯辰

月日同

未

戌

支鬼辰

卯申酉寅亥子卯午巳寅丑

月日同

戌

未

支刑卯戌巳子辰申午丑寅酉未亥月日同支害未午巳辰卯寅丑子亥戌酉申月日同魁元

紅驚卯寅丑子亥戌酉申未午巳辰見喜免膿血災生气戌亥子丑寅卯辰巳午未申酉百事成美吉死气辰巳午未申酉戌亥子丑寅卯病危百事凶黃旙華蓋同主災纏綿

豹尾戌未辰丑戌未辰丑戌未辰丑主損畜破財陌越亥子丑寅亥子丑寅亥子丑寅

月空午未申酉戌亥子丑寅卯辰巳主化凶爲吉指背申巳寅亥申巳寅亥申巳寅亥主

招人嫉妒

爲人無功飛廉白虎同主男遭重辟女犯奸淫顚狂

大殺白虎同主損宅長家道消乏病者十死一生

陰殺丑戌未辰丑戌未辰丑戌未辰主暗耗產厄歲殺未辰丑戌未辰丑戌未辰丑戌主非災橫事災殺午卯子酉午卯子酉午卯子酉主喪訟破財的殺巳酉丑巳酉丑巳酉丑巳酉丑主喪訟破財破碎歲破同主官非破財

天哭午巳辰卯寅丑子亥戌酉申未主損小口欄桿歲破同主受罪破財傷殘自縊

大耗歲破同主災禍傷丁官非火盜

小耗巳午未申酉戌亥子丑寅卯辰主損畜傷奴失盜天厄未申酉戌亥子丑寅卯辰巳午

暴敗天厄同主官訟破家

卒暴卯辰巳午未申酉戌亥子丑寅主猝然災禍貫索卒暴同主官災刑罪

勾絞卒暴同訟主刑罪

飛符官符同主官災橫事

天官符亥申巳寅亥申巳寅亥申巳寅主官災橫事囚獄午卯子酉午卯子酉午卯子酉占訟凶捲舌酉戌亥子丑寅卯辰巳午未申主是非橫事有子不育披麻捲舌同主喪孝不寧幼失怙恃

披頭辰卯寅丑子亥戌酉申未午巳

五鬼官符同主生暗眼

伏尸子丑寅卯辰巳午未申酉戌亥主膿血落胎劍鋒伏屍同主惡死

吞叨戌寅丑戌辰卯寅寅戌戌寅寅主妨害六親骨肉無情天空丑寅卯辰巳午未申酉戌亥子主破財刑子晦气天空同

血刃戌酉申未午巳辰卯寅丑子亥主血光產難浮沈血刃同舟行防水厄

地喪喪門同主孝服損血財

弔客戌亥子丑寅卯辰巳午未申酉病凶天狗弔客同主無子刀斧血光

咸池酉午卯子酉午卯子酉午卯子占婚忌主淫亂三殺巳丑酉巳丑酉巳丑酉巳丑酉

孤神寅寅巳巳巳申申申亥亥亥寅男刑妻子寡宿戌戌丑醜丑辰辰辰未未未戌女克夫男

月正二三四五六七八九十十一十二

靑龍寅卯辰巳午未申酉戌亥子丑

朱雀巳午未申酉戌亥子丑寅卯辰

勾陳丑寅卯辰巳午未申酉戌亥子

騰蛇辰巳午未申酉戌亥子丑寅卯

白虎申酉戌亥子丑寅卯辰巳午未

玄武亥子丑寅卯辰巳午未申酉戌

勾陳殺騰蛇同

天徳丁申壬辛亥甲癸寅丙乙巳庚百事吉天徳合壬巳丁丙寅巳戊亥辛庚申乙百事和合月徳丙甲壬庚丙甲壬庚丙甲壬庚百事吉月徳合辛己乙丁辛己乙丁辛己乙丁諸事和諧天月恩丙丁庚己戊辛壬癸庚乙甲辛化凶爲吉六合亥戌酉申未午巳辰卯寅丑子

三合午亥申酉寅卯子巳寅卯申巳戌未子丑戌亥辰丑午未辰酉

文昌靑龍同

天皇書寅寅寅巳巳巳申申申亥亥亥功名求仕吉皇恩申未巳午子亥申未巳午子亥功名求仕吉天印未申酉戌亥子丑寅卯辰巳午求仕吉天恩亥子丑寅卯辰巳午未申酉戌主蒙恩寵天旺巳申亥寅巳申亥寅巳申亥寅主手創基業天赦戌丑辰未戌丑辰未戌丑辰未重罪得釋諸恩赦戌丑寅巳酉卯子午亥辰申未事皆吉赦文戌丑辰未酉卯子午寅巳申亥

天喜戌亥子丑寅卯辰巳午未申酉百事皆吉占產動尢吉生气子丑寅卯辰巳午未申酉戌亥百事和合天嗣水水水木木木土土土金金金動則生產天巫巳申亥寅巳申亥寅巳申亥寅求官吉病宜祈禱少陰辰卯寅丑子亥戌酉申未午巳求官百事吉雷火殺寅丑子亥戌酉申未午巳辰卯訟散求官吉天解申戌子寅辰午申戌子寅辰午惡事解地解申申酉酉戌戌亥亥午午未未病者安月解子巳辰申子巳辰申子巳辰申災病消除天醫卯辰巳午未申酉戌亥子丑寅藥效病痊地醫子丑寅卯辰巳午未申酉戌亥

天合生气同主無中生有得財得喜

喝散巳巳巳申申申亥亥亥寅寅寅主訟散災消活曜卯辰巳午未申酉戌亥子丑寅動則病痊產生天耳目巳巳巳申申申亥亥亥寅寅寅亥亥亥寅寅寅巳巳巳申申申尋人耳動有信目動見面成神巳申亥寅巳申亥寅巳申亥寅動主謀幹成會神未戌寅亥酉子丑午巳卯申辰動主行人回飛殺酉子卯午酉子卯午酉子卯午主病禍猝至陰殺寅子戌申午辰寅子戌申午辰主陰謀冤積病患陽殺寅辰午申戌子寅辰午申戌子主產難天殺戌巳午未寅卯辰亥子丑申酉十死一生凶小殺辰亥子丑申酉戌巳午未寅卯損小口婢僕天禍巳辰卯寅丑子亥戌酉申寅卯主天火橫事天瘟未戌辰寅午子酉申巳亥丑卯主疾病牽延飛廉申未午巳辰卯寅丑子亥戌酉主人猝死訟凶浴盆辰辰辰未未未戌戌戌丑醜醜主溺死病凶三丘丑醜醜辰辰辰未未未戌戌戌病凶五墓未未未戌戌戌丑丑醜辰辰辰病凶沐浴卯子酉午卯子酉午卯子酉午病凶死气午未申酉戌亥子丑寅卯辰巳主傷丁破財病者死天咒子子酉酉午午申酉戌亥卯子咒詛誓願凶四廢酉巳丑酉巳丑酉巳丑酉巳丑主破家損丁它羅靑龍同主孤刑惡疾口念彌陀

毛頭子寅辰午申戌子寅辰午申戌主官刑火盜破家損壽荒燕巳酉丑申子辰亥卯未寅午戌主生子不肖家園破敗井殺未午巳辰卯寅丑子亥戌酉申主人落井獨火酉戌亥子丑寅卯辰巳午未申主火災天燭朱雀同主火災

天火子午卯酉子午卯酉子午卯酉主火災天誅甲甲甲丙丙丙庚庚庚壬壬壬寅寅寅申申申申申申子子子主雷震死雷公靑龍同主雷震死忌逢雀蛇虎鬼動

霹靂死气同主火災雷殛

木狼卯寅申丑戌辰子未戌申寅申加蛇動主自縊受死戌辰亥巳子午丑未寅申卯酉行兵諸事凶紅紗荒燕同占嫁娶疾病出行凶占起造主火災

天河辰巳午未申酉戌亥子丑寅卯主失水覆舟白虎同出行主覆舟

白浪靑龍同舟行有驚

風波生气同加玄武鬼動主投水

歸忌丑寅子丑寅子丑寅子丑寅子行師出行凶往亡寅巳申亥卯午酉子辰未戌醜行師出行凶天賊辰酉寅未子巳戌卯申丑午亥占出行求財地賊丑子亥戌酉申未午巳辰卯寅家宅忌大盜靑龍同主失盜

大敗沐浴殺同占行師忌動

折傷酉午卯子酉午卯子酉午卯子出行防跌撲天訟朱雀同占訟凶

槌門官符寅子戌申午辰寅子戌申午辰主官訟猝至關神丑醜醜辰辰辰未未未戌戌戌世在艮宮者鎖神巳巳巳申申申亥亥亥寅寅寅愈凶主入獄天牢丑寅卯辰巳午未申酉戌亥子訟主囚禁天獄亥申巳寅亥申巳寅亥申巳寅訟主囚禁地獄戌酉申未午巳辰卯寅丑子亥訟主囚禁入獄三丘同占訟凶

出獄天皇書同占囚禁得出

天刑朱雀同病訟大凶

月姦丑辰未戌丑辰未戌丑辰未戌主陰賊侵算旌旗卯卯卯子子子酉酉酉午午午病直土瘟辰巳午未申酉戌亥子丑寅卯主災病牽延天罡辰巳辰巳寅卯辰巳寅卯寅卯主漁獵得財死神朱雀同病者死

白衣殺辰未丑辰未丑辰未丑辰未丑主丁憂病死飛魂玄武同病凶

喪車酉酉酉子子子卯卯卯午午午病凶鰥寡入獄殺同占婚姻忌

刀砧玄武同占六畜忌

隔神亥酉未巳卯午亥酉未巳卯午主事多阻隔失物難尋退悔未未未丑丑醜巳巳巳戌戌戌主退悔不成暗金巳酉丑巳酉丑巳酉丑巳酉丑占產忌天地神殺卯卯卯午午午酉酉酉子子子占難產喜動血忌丑未寅申卯酉辰戌巳亥午子主產難鍼灸忌血支勾陳同歲月日同主產厄

月厭地獄同占產行師忌

負結亥亥丑丑卯卯巳巳未未酉酉負鬼神食凶忌逼索苛求天豬亥戌酉申未午巳辰卯寅丑子主豬畜怪病天牛地賊同主牛畜病損

孤神生气同

天啞申酉辰未亥卯寅巳戌丑子午忌加鬼動云聾白虎同

歲月日同用神煞太陽太陰天殺地殺五鬼官符病符驛馬咸池天狗二耗喪門弔客天哭亡神劫殺

日甲乙丙丁戊己庚辛壬癸

天赦卯亥酉未巳卯亥酉未巳百事無憂日解巳申寅丑酉巳申寅丑酉訟散事寧內解巳巳申申寅寅酉酉卯卯訟散病痊喝散寅申巳亥巳寅申巳亥巳公私皆散占婚忌日下大殺亥亥未未戌戌寅寅巳巳占家宅凶百事不吉墓門開殺金金水水木木火火土土主病死破財地蹺午午酉酉卯巳寅寅巳戌忌與孤驚並動月盲申申未未寅寅午午辰辰

火鄕子亥卯未寅卯午巳丑未

紅艷午申寅未辰辰戌酉子申加馬動主極淫卦中吉凶神煞﹐有气疊帶者﹐若不犯旬空災福應重﹐只一重者﹐災福應輕﹐而無气空亡者不應。

時下白虎子

丑寅

卯辰

巳午

未申

酉戌

亥寅

辰午

申戌

子寅

辰午

申戌

子

進神退神甲子甲午爲陽進神﹐巳卯巳酉爲陰進神。又亥化子﹐丑化辰﹐寅化卯﹐巳化午﹐未化戌﹐申化酉﹐俱是。遇進神﹐則吉盛凶多也。壬辰壬戌曰陽退神﹐丁丑丁未曰陰退神。又子變亥﹐辰變丑﹐卯變寅﹐午變巳﹐戌變未﹐酉變申﹐俱是。遇退神﹐則凶衰吉滅也。

太歲歌太歲神中此獨尊﹐生持萬惡不能侵。若來沖克身和世﹐災孽交加禦不成。太歲居陽持世應﹐並持貴煞配官爻﹐更兼得位逢生旺﹐爵祿榮髙神鬼欽。入歲臨官持世身﹐仕途遷轉得髙升。庶人身世逢沖克﹐獄訟徒流災難侵。太歲兄持世與身﹐財妻兩獲訟終贏。如來沖克應遭盜﹐失產傷財妻命傾。太歲父母臨身世﹐營謀動作皆如意。沖克幼丁當損失﹐六畜田蠶皆不利。太歲子孫持身世﹐後嗣榮昌財帛利。官方不擾病災消﹐偃蹇功名難遂意。太歲妻財持身世﹐富比陶朱倉廩備。因妻仕宦荷光榮﹐克害雙親禍難避。出唐一行子房筮法曰﹐太歲爲天子之尊﹐占命﹐主一生之榮枯。占年管一載之休咎﹐若加貴馬徳合福祿龍喜生气﹐升爻在官印陽爻﹐旺相得位者﹐主極富貴終始無虧﹐威徳聲名﹐遐邇具瞻﹐神鬼姦邪﹐不敢侵犯﹐不忌日旬空亡﹐月日刑破﹐𨿽居死墓絕胎四凶之爻﹐亦不降禍。如占一年者﹐則仕宦一歲安榮﹐庶人一載順利。若太歲加忌神﹑兄﹑鬼﹑蛇﹑虎﹑亡﹑劫﹑毛頭﹑天禍﹑天殺﹑死气﹐降爻﹐並刑刃破害空動者﹐主凶災疊至﹐一世無成。如占一年者﹐則損丁破財﹐災禍接蹟﹐終歲不寧也。

天中煞甲子中旬空戌亥﹐甲戌旬中空申酉﹐甲申旬中空午未﹐甲午旬中空辰巳﹐甲辰旬中空寅卯﹐甲寅旬中空子丑。

附刃星辧刃星者﹐卽劫財也﹐如甲以卯爲刃﹐卯中有乙木之財﹐故爲陽刃﹐乙以寅爲刃﹐寅中有甲木﹐劫乙木之財﹐故爲陰刃。丙以午爲刃﹐午中有丁火﹐丁以巳爲刃﹐巳中有丙火﹐戊以午爲刃﹐午中有己土﹐己以巳爲刃﹐巳中有戊土。庚以酉爲刃﹐酉中有辛金﹐辛以申爲刃﹐申中有庚金。壬以子爲刃﹐子中有癸水﹐癸以亥爲刃﹐亥中有壬水﹐爲劫財也﹐故陽幹爲陽刃﹐陰漧爲陰刃。今人不明陰陽生死之義﹐悞作羊刃﹐又說無陰刃﹐錯以祿前一位用之﹐刃星所以不驗也。不知乙以辰爲刃﹐辰中藏乙木﹐乙見乙爲比和﹐安能劫我之財乎。

附貴馬徳合辧天乙貴人﹐爲眾殺之主。主持極爲貴要﹐乘馬則貴超倫類﹐扶徳則聲振環區﹐並官爻者﹐職任阿衡﹐值太歲者﹐權膺方面。在乾宮名金闕﹐在亥爻﹐爲登天門﹐在丑未爻﹐爲入宮闕﹐尢稱奇特。在壬申爻﹐曰玉堂﹐主詞林淸要﹐聲名熠耀。在壬戌爻﹐爲降宮﹐𨿽不及玉堂之福﹐亦主尊髙好學﹐淸雅博識。在坤曰黃宮﹐生有至徳。惟在巽宮﹐名曰地極﹐在辛卯爻﹐名勵徳﹐亦名涉難﹐在辛巳爻﹐名升化﹐皆滅其貴气若乃貴人偏歷六爻﹐更世爻旺相得位﹐而無刑破﹐則文居臺閣。武鎭邊疆﹐而爲非凡之福也。抑四直之貴﹐年之力大如月﹐月之力大如日﹐日之力大如時﹐仍須分晝夜所治。世屬卯辰巳午未申﹐則取晝貴。世屬酉戌亥子丑寅﹐則取夜貴﹐定晝夜貴人例甲戊庚﹐醜爲晝貴﹐未爲夜貴﹐乙己子爲晝貴﹐申爲夜貴﹐丙丁亥爲晝貴﹐酉爲夜貴﹐壬癸巳爲晝貴﹐卯爲夜貴﹐六辛﹐午爲晝貴﹐寅爲夜貴也。陽貴宜旦晝﹐冬至後﹐陰貴宜暮夜﹐夏至後。驛馬於四直支神取之﹐若得四馬聚於一爻﹐爲福非淺。若與官貴並立﹐當出將入相﹐富貴殊絕。然而馬亦有辯﹐寅申屬陽﹐牡馬也﹐力健而疾速。巳亥屬陰﹐牝馬也﹐駑鈍而不可致遠。又馬爲火畜﹐寅則長生﹐﹝火長生在寅﹞﹐巳爲臨官﹐此二馬爲福最多。申乃病鄕﹐亥爲絕地﹐斯則賜恩減半。又宜在世之後﹐不宜在世之前。世逐馬者﹐一生勞碌。馬逐世者﹐安享榮華。馬走旺官﹐仕宦超凡。馬行衰地﹐士民拮據。馬值空亡﹐定居塵市。又申年寅馬﹐是歲刑馬也。寅年申馬﹐是馬刑歲也。若馬臨世爻﹐又配官鬼﹐更犯歲月日破﹐克刑宮﹐𨿽主貴有重祿﹐遇限爻刑害破克死絕墓胎之年﹐必遭刑戮而死﹐或服毒藥而死也。徳有四﹐有天徳﹐月徳﹐幹徳﹐支徳。一徳可以讓百惡﹐解百憂﹐無求不得﹐無欲不遂。徳在陽爻﹐尊崇貴達。徳居陰位﹐勤儉恭莊。徳並貴煞﹐富貴康寧。匿刑勝徳﹐不免死亡。如甲寅年月日卜﹐世居巳木﹐甲與巳合﹐寅徳在未﹐謂之徳合相見。庚申年月日世在乙丑亦同。若乙丑卜﹐世在庚申﹐己未卜﹐世在甲寅﹐名曰陽徳﹐如此之類。尢加喜慶﹐更得四直來相生合﹐不犯刑破空亡﹐則五福備而百祿遒矣。其次者﹐三傳在丙辰﹐世在辛酉﹐辰徳在酉。丙與辛合﹐亦名徳合相扶。三傳在壬戌﹐世在丁卯﹐戌徳在卯。丁與壬合﹐又名徳合相扶﹐但以卯酉二爻﹐幹徳不臨﹐故名孤徳。辰戌二爻﹐貴人驛馬不臨﹐故名弱徳。又辰酉二爻爲匿刑﹐縱遇其徳﹐亦爲刑徳相合也。故辰戌卯酉四爻﹐縱遇歲月日徳﹐猶不能致大福。𨿽有官爵﹐不得顯達。或犯刑傷﹐反爲殃咎。又子午巳亥四爻﹐凶徳互處。午亥二爻爲匿刑﹐惟丙午年月日卜者﹐世在辛亥爻﹐丙與辛合﹐午徳在亥﹐方可有福。辛丑年月日卜﹐世在丙午者亦然。但許依尊附貴而求仕﹐若犯刑害克破﹐則淹抑難進也。子巳二爻﹐惟壬子歲月日卜者﹐世居丁巳爻﹐丁與壬合﹐盡貴在巳﹐子徳在己。己巳年月日卜﹐世得甲子爻者亦然﹐俱名貴人扶徳合﹐卻無匿刑之凶。若居陽爻﹐得位旺財﹐必主綿長之福也﹐大抵徳犯匿刑﹐尙不能致福﹐況有刑無徳者乎又凡克中遇徳者﹐其禍稍輕。如卯克戌﹐子克巳﹐寅克未﹐申克卯﹐亥克午﹐酉克寅﹐辰克亥是也。合以六合爲上﹐三合次之。凡合我爲順爲助﹐其於成事也速。若合處逢衝則散﹐動中帶合則遲。然而合亦有辧﹐如卯合戌﹐子合丑﹐合中帶克﹐還成半凶。戌來合卯﹐我必欺他﹐當爲吉也。辰合酉﹐午合未﹐亥合寅﹐合處帶生﹐必獲全福。如未來合午﹐寅來合亥﹐酉來合辰﹐終嫌泄我之气﹐乃爲半吉。巳來合申﹐金生在巳﹐不可言克﹐一見寅動﹐乃是三刑之煞﹐毫無合气﹐此禍大凶。申來合巳﹐刑處帶生﹐半作吉祥。又有合被變爻刑沖之而不合者﹐有無合化出有合者﹐又有干支俱合者﹐名爲天地合徳﹐見傷不傷也。三合以中一字爲主﹐前一字生而主發﹐後一字墓而主藏﹐三字俱全﹐爲眞三合。且以巳酉丑金局論之﹐酉爲主也﹐有巳酉而無丑﹐𨿽成金局﹐而少收藏﹐事主有始而無終。有酉丑而無巳﹐亦成金局﹐嫌少根源﹐事必先難而後易。若有巳丑而無酉者﹐金象旣無﹐焉能成局。寅午戌火局﹐亥卯未木局﹐申子辰水局﹐仿此。又刑殺不宜帶合﹐蓋刑殺本凶﹐帶合尢甚也。

刑害破空辯陽气爲徳﹐陰气爲刑﹐故刑爲殺气﹐爲殃禍﹐刑合凶神必主憂危死折也。刑居陰﹐則姦險貪殘。刑居陽﹐則剛暴彊橫。三刑者﹐寅刑巳﹐巳刑申﹐不遜之刑也。丑刑戌﹐戌刑未﹐恃勢之刑也。﹝三字不全者不成刑﹞。子刑卯﹐卯刑子﹐無禮之刑也。辰﹑午﹑酉﹑亥﹐爲自刑也。﹝不必再見辰酉亥來刑﹞。凡世爻帶刑﹐得月日﹐與動爻﹐或變爻臨旺福來沖克﹐庶幾先凶後吉。惟辰午酉亥爲匿刑﹐縱有貴殺﹐亦不可解。六害者﹐未以旺土害﹐各恃臨官之才﹐而爭進相害也。卯以旺木淩辰之死土﹐此少害長也。戌以墓火﹐害酉之旺金﹐名爲鬼害也。凡世爻受害者各以其類斷之。衝破之爻﹐歲破之禍大於月﹐月破之禍大於日﹐日破之禍大於時。逢生不受﹐遇禍能招。又靜逢衝爲動﹐動逢衝爲破。旺相逢衝則發﹐休囚逢衝則散也。又黃金策總斷注曰﹐如子日卜﹐子日衝午爻﹐若卦有兩午爻﹐則不能衝矣。他如二丑則子不能合﹐二卯則子不能刑﹐二巳則子不能克﹐二子則日不能並﹐亦然﹐餘仿此。空亡之爻﹐凶空則爲天赦﹐吉空則爲天廢﹐福不能爲喜慶﹐禍亦不致死亡。世爻逢之﹐但主沈滯不快耳。六親逢之﹐旺相禍輕﹐休囚禍重也。二月金﹐八月木﹐子月火﹐爲眞空也。又曰﹐旺相空中過一旬。又曰﹐伏藏不論空亡。又曰空逢衝則實。惟月破之爻﹐永不可救。又曰空中動出不爲空。五星祕要曰﹐土空﹐謂之土陷山崩﹐主退敗﹐會火動﹐則爲補缺塡凹。金動﹐則爲山耀寶山﹐又主名成利遂。木空謂之枯枝落葉﹐會金動﹐則斬削成材。火動則焚毀成燼﹐水動﹐則漂槎泛筏﹐不免漂蕩之禍。水空﹐謂之長江流蕩﹐退敗無餘﹐會金動﹐則洪水泛濫。主災生不測﹐金空﹐謂之爛鐵銹斧。會火動﹐則鎔煉成器﹐主名利有成﹐火空謂之離中火虛﹐爝火大明﹐反主發達。

以錢代蓍說以錢三文﹐燻於鑪上﹐致敬而祝曰﹐髙蒼不言﹐叩之卽應﹐列聖有靈﹐感而自通﹝×××﹞姓虔誠﹐有事關心﹐狐疑猶豫﹐不能自決﹐吉得凶失﹐惟卦是憑﹐仰望聖慈﹐明彰昭報﹐祝畢﹐擲錢一背爲單畫一橫﹐二背爲拆畫兩短橫﹐三背爲重畫O﹐純字爲交畫×﹐自下而上﹐三卦成﹐再祝曰﹐某宮二象﹐吉凶未判﹐再求某象三爻﹐以成一卦﹐以決憂疑﹐祝比復三擲﹐合成一卦。

卦命訣卯酉持世命居初辰未持世命居二巳午持世命居三子卯持世命居四醜戌持世命居五寅申持世命居六有命限或空亡死絕﹐十中難逃一二﹐占病者最要看也

以錢代蓍說焦延壽曰﹐今人以蓍艸難得﹐用金錢代之。法固簡易﹐非其類矣。求蓍之代者﹐太極丸其庶幾乎。考諸陰陽老少之數則合﹐質諸成爻成卦之變則符。合二三得五﹐是五行之數也。計一丸得十五﹐是河圖中宮十五之數﹐洛書縱橫十五之數也。刑同六合﹐道備三才﹐甚矣﹐木丸之似蓍艸也。則猶從其類也﹐金錢簡易云乎哉。

制太極丸法漢焦氏遺法宋程朱邵子遵之詳載三儒理數集用霹靂棗木﹐如無霹靂棗木﹐則可用香木玉牙﹐制極圓彈三丸﹐走盤不定者﹐方取面務要平勻。如骰子形﹐但骰面大﹐而此彈面小﹐取其圓滚之義也。每面上刻三星﹐底面刻二星﹐三面刻三﹐三面刻二﹐六面共刻十五星﹐三丸俱如式制。

八卦方辰之圖

占戒一昏徳不占﹐凡占須齊心漱沐﹐始能感格﹐苟或不爾﹐難爲響應。一隨日可占﹐誠則必應﹐不拘子不問卜﹐及六戊不占之說﹐此條在後。一瀆言不占﹐凡卜後吉凶﹐悉憑爻象﹐毋率己意﹐吉處慮某﹐凶中求吉﹐再覆再占﹐致瀆先聖。一煩瑣不占﹐每人止卜一二事﹐詩曰﹐我龜旣厭﹐不我告勞﹐易曰﹐再三瀆﹐瀆則不告。一陰邪不占﹐先聖有靈﹐但能扶正﹐決不黨邪。一躁急不占﹐凡卜異詳休咎﹐可用避趨﹐卜後須從某推某始從卦爻直斷﹐理必探玄﹐譚何庸易。

易隱卷一東粵遊南子曹九錫輯男橫琴居士璿演身命占遊南子曰﹐凡占身命﹐有三重焉﹐世爻﹐身爻﹐﹝月卦﹞﹐與本命爻﹐是也。先看命爻﹐如甲子年生人﹐本命屬子﹐最喜命爻上卦。命爻與世身二爻相生相合﹐主衣祿安享﹐或祿馬徳貴臨扶世身命爻﹐主榮華發達。如世持財祿龍喜﹐則田莊之樂也。如逢祿空財沒﹐會歲月日刑沖克害世身命爻者﹐必衣食不丰﹐分苦勞碌也。若世身命爻逢官鬼﹐帶破碎煞者﹐必破相。加劫殺羊刃﹑天刑﹑大煞者﹐必帶疾。伏鬼﹑化鬼﹑與鬼動來刑沖克害世身命爻者﹐亦然也。詳現於後。流年太歲﹐與大限﹐小限﹐生合身世命爻吉﹐刑沖克害身世命爻凶。占時四直生合世身命爻吉﹐刑沖克害凶。﹝管公口訣以干支同論﹞。世身命爻伏財福﹐化財福吉。伏兄鬼﹐化兄鬼﹐則家業冰消也。伏父化父﹐則財源進退﹐心力焦劬也。亡神並墓﹐則立見悲悽也。隨官入墓﹐則災禍牽纏也。助鬼傷身﹐則財色受累也。月破世爻﹐必犯殤殀也。歲衝身位﹐定生疾厄也。又金命畏水火鬼﹐不畏木土鬼。木命畏金火鬼﹐不畏水土鬼。水命畏木土鬼﹐不畏金火鬼。火命畏水土鬼﹐不畏木金鬼。土命畏木金鬼﹐不畏水火鬼也。管公運限口訣曰﹐老宜入墓﹐少則不宜。死墓之年﹐多惹官非孝服。胎養之歲﹐必見六畜成羣。帝旺大宜進步。沐浴必起訟端。冠帶吉神﹐不宜沖克﹐臨官凶曜﹐最喜相扶。衰則逢旺而達﹐病則遇生而安。絕處逢生者發﹐墓中值破者興。生官一旺﹐便可榮身。太歲與命﹐喜合嫌衝﹐太歲與運﹐愛生忌克﹐克衝相合﹐定見刑傷也。按管公身命口訣﹐命以納音爲主﹐如甲子乙丑生人納音屬金﹐則爲金命﹐其與運限及流年太歲相配處耑論長生訣以定災福﹐與諸書以生年支神爲命爻者異﹐附添。

鬼谷分爻樂隱謀爲發達豎立成童胎養凡分爻帶吉神而旺相無傷﹐與身世命爻生合者﹐便是得意處。若休囚帶凶殺﹐或受傷﹐及與身世命爻刑沖克害者﹐便是失意時也。又管公口訣曰﹐初爻二爻旺相﹐落地發財。三爻四爻休囚﹐中年蹭蹬。五爻六爻興隆﹐老景榮華。

身命八要遊南子曰﹐占身命者﹐其要有八。祖業看大象﹐髙卑看世位﹐剛柔看陰陽﹐六親看用神﹐貴賤貧富看神煞﹐禍福看六神﹐吉凶看三限﹐發用看流年太歲也。

祖業大象爲生時之基本﹐大象旺相﹐生時家道榮昌。大象休囚﹐此際資囊蕭索。故伏藏之卦無本宮大象者﹐必無祖業也。若象旺而爻亦旺者﹐爲全備之福也。

附八卦配節气旺衰式

旺相胎沒死囚休廢

旺相胎沒死囚休廢立冬乾坎艮震巽離坤兌冬至坎艮震巽離坤兌乾立春艮震巽離坤兌乾坎春分震巽離坤兌乾坎艮立夏巽離坤兌乾坎艮震夏至離坤兌乾坎艮震巽立秋坤兌乾坎艮震巽離秋分兌乾坎艮震巽離坤

二世位凡世帶貴馬徳合﹐﹝於四直上取之﹞﹐加龍喜旺相得位者﹐富貴也。臨亡劫刑刃白虎﹐被刑害沖克﹐更死墓絕胎者﹐若無福徳解神救之﹐必貧賤無成也。世則有難﹐旺則病而衰則死也。得日辰動爻沖克﹐庶幾免死﹐終身作事﹐百不一成也。身命要略曰世怕休囚﹐身宜旺相。喜生中更合﹐畏合處又衝。富貴者﹐他來生我﹐貧賤者﹐我去生他﹐顯達者官星得地﹐榮華者印曜歸垣。庫積萬金﹐只是財星得所。家徒四壁﹐蓋因兄旺當先。世入墓鄕﹐到老求謀多戾。卦身兩動﹐一生起倒無恆。世克休財﹐𨿽富不厚。身傷衰鬼﹐𨿽官不髙。龍鬼扶身﹐功名得志。蛇孫值世﹐勢業如心。未龍世動得子﹐初年當蚤達。金虎財空﹐傷妻靑景運來遲。官旺無財﹐僅一時之富貴。財興鬼缺﹐只瞬息之榮華。內卦有財外卦無﹐先富後貧。內卦無財外卦有﹐先貧後富。旺相官爻化墓胎﹐﹝胎爲小墓﹞﹐初貴後賤。死絕官爻化生旺﹐初賤後榮。六沖則諸事虛花。六合則百般穩實。正變六沖﹐沒齒不成一事。後先六合﹐終身享盡榮華。世彊無助﹐自己支持。世弱得扶﹐因人豎立。欲知誰氏欺淩﹐但看何爻克世。要識何人芘覆﹐只觀何象生身。日時扶合﹐偏得力於小人。歲月克衝﹐每見嗔於上位﹐進一步﹐兄弟化財﹐退一步﹐財爻化弟。年安一年﹐惟見子孫逢祿馬。月安一月﹐定然福徳值靑龍。土空而無田地﹐父空而無住場。世衝父母﹐幼失雙親。世合文書﹐長得一命。子空者絕﹐財空者鰥。鬼空者寡﹐兄空者主只力也﹐此終身之占也。若問一年之災福﹐但以歲月日時之生合沖克斷之。如四直﹐帶財生合世﹐必增財進祿。帶福生合﹐有婚姻孕育喜慶事。帶兄生合﹐有朋友兄弟扶持。帶父生合﹐得尊長提拔。帶鬼生合﹐必有貴人薦舉﹐或公門中有得意之事。帶財刑沖克害世﹐必因貪財好色致禍。帶福傷世﹐世旺﹐則因酒色致病。世衰﹐則因酒色亡身也。或福動化鬼﹐鬼動化福傷世﹐更與文書同動﹐必因酒色致訟。要分酒色﹐但遇龍爲酒﹐遇武爲色也。帶兄傷世﹐主兄弟朋友爭訟破財。帶父傷世﹐主尊長屋產﹐墳墓﹐船車﹐衣服﹐起禍。帶鬼傷世﹐或世持靜鬼﹐四直衝並動者﹐主有不測災來。以六神定其何事。巳上吉凶﹐在太歲﹐則歲內事。在月將﹐則月內事。在日辰﹐則本日事。在時建﹐則時下事。如不帶四直﹐而動爻生合刑沖克害世者﹐當分衰旺。旺相能生克休囚﹐休囚不能生克旺相。其益我傷我之期﹐以動爻生旺月日定之。如卦靜無動來生克者﹐卽將一歲分四季。如木帶吉神﹐春季見喜。火鬼見煞﹐夏季生災。金值妻財﹐秋宜得利。水逢兄弟﹐冬必破財。土爻若帶吉凶﹐各隨司令決斷。辰三月﹐未六月﹐戌九月﹐丑十二月也。若值空亡﹐吉空則凶﹐凶空反吉也。又值子孫月日﹐吉旺﹐則朋儕講習。凶衰則爭競失財也。值妻財月日﹐吉旺則飲食宴樂。凶衰則破傷印綬。此流年之占也。歸藏易曰﹐六爲朝廷五天子﹐四是侯伯三公卿﹐二應五爻爲大夫﹐初體最卑象民庶。六爻惟初最下﹐世如居此﹐發必後期﹐多爲市井而困於里巷。𨿽貴馬臨之﹐亦有福徳而難顯達。六位最髙﹐世如值之﹐恆成髙崗而匿影於林泉。三爲公卿﹐內卦之太過也﹐動與時逢﹐故多凶。四乃侯伯﹐外卦之不及也。淹抑稽遲﹐故多懼。惟二爻﹑五爻﹐爲中正之位。得位者﹐在上而治人。失位者﹐在下而治於人也。一世四世﹐同居下體﹐然初體尢居最下也。﹝出管公照心神鑑經﹞。

三陰陽世在陽宮﹐謀爲顯達。身居陰象﹐行事卑污。故陽主慧明﹐陰主拙暗。得陽剛﹐可以當九五之尊。若陰柔而竊尊位﹐亦羊質而虎皮耳。至陰柔而當三六之凶爻﹐鮮不傾覆敗亡者。是以五行在世﹐各不同科。陰金刑傷狠戾﹐陽金正直堅剛。陰木貪殘克剝﹐陽木華藻文詞。陰水譎詐猖狂﹐陽水材能聰敏。陰火執滯固陋﹐陽火彊敏文明。陰土愚魯拙鈍﹐陽土忠信質誠。此剛柔之所分也。

四六親遊南子曰﹐卦中六親﹐有有者﹐有無者﹐有眞者﹐有假者﹐有眞中之假﹐有假中之假者。如純乾卦﹐六親皆有也﹐皆眞也。如乾宮風地觀卦﹐六親皆假也。有官鬼父母妻財﹐無兄弟子孫也。又如山地剝卦﹐外艮丙戌土爲父母﹐丙子水爲子孫﹐丙寅木爲妻財﹐乾宮有戌子寅三爻﹐乃眞中之假。內坤乙未土爲父母﹐乙巳火爲官鬼﹐乙卯木爲妻財﹐乾宮無未巳卯三爻﹐乃假中之假。據此而推﹐則一本九族﹐別於內外矣。爲親爲疎﹐別於眞假矣。父母之親晚﹐兄弟之眞義﹐夫婦之偏正﹐子孫之嫡庶﹐別於眞中之假﹐假中之假矣。然則宅居之或有或無﹐屬人屬己﹐豈外是而推也哉。

六親取用式內親以內卦本宮出現者爲眞﹐如內卦不現﹐則看內卦之伏神。如不現﹐又無伏者﹐則取飛宮論之。外親以外卦本宮出現者爲眞﹐如外卦不現﹐則看外卦之伏神﹐更若無伏神﹐亦取飛宮論之。

內卦本宮六親陽宮祖也﹐陰宮祖妣也。陽父﹐父也。陰父﹐母也。陽兄﹐兄也。陰兄﹐弟與姐妹也。陽子﹐男也。陰子﹐女與媳也。陽財﹐妻也。陰財妾也。

外卦本宮六親陽宮﹐外祖也。陰宮﹐外祖母也。陽父﹐嶽父﹐母舅﹐姑夫也。陰父﹐嶽母﹐舅母﹐姑娘﹐母姨也。陽兄﹐表兄弟也。陰兄﹐表姐妹也。陽子﹐女婿﹐表侄﹐外甥也。陰子﹐表侄女甥女了也。陽財﹐表嫂也。陰財﹐表弟婦﹐或表兄弟之妾也。

六親取飛宮法飛位以世爲主而推之。生世爲父﹐父克爲母。生父爲祖﹐祖克爲祖妣。父比爲伯叔﹐伯克爲姆﹐叔克爲嬸。世比爲兄弟﹐兄克爲嫂﹐弟克爲弟婦。世克爲妻﹐妻克爲妾﹐妻生爲女﹐克女爲婿﹐婿生爲甥﹐女生爲甥女。世生爲子﹐長子之前爻爲次子﹐次子之前爻爲三子﹐子克爲媳﹐子生爲孫﹐媳生爲孫女﹐孫克爲孫媳﹐孫生爲玄孫。以此推之﹐罔不周悉。入生鄕者吉﹐入忌鄕者凶。﹝如父入財方﹐兄入鬼爻也﹞。休空者必遠離﹐鬼殺者必帶疾。大問小從世前一位數上去﹐小問大從世下一位數下去。俱以一水二火三木四金五土之數﹐數到之爻卽取爲用也。劉靑田曰﹐數定之六親﹐顯而有準﹐此法熟玩﹐禍福自眞是也。

黃金策分爻曾祖父﹝祖妻曾祖妣﹐妻﹐伯叔兄弟﹞母﹝祖姐子﹞按飛數之法﹐以分宮爲主。如問髙祖﹐從曾祖位起飛數。問伯祖叔祖﹐從祖位起飛數。問堂兄弟﹐從伯叔位起飛數。各隨大小﹐分上下﹐依五行生數輪飛﹐以定用爻﹐餘仿此﹐此推緦功遠親之法。

世屬土爻髙祖屬金﹐曾祖屬水﹐祖屬木﹐伯祖叔祖屬木﹐髙祖妣木﹐曾祖妣火﹐祖妣土﹐伯叔祖母屬土﹐伯叔堂伯叔火﹐父屬火﹐兄弟堂兄弟屬土﹐子侄屬金﹐姆嬸堂姆嬸金﹐母屬金﹐妻嫂弟婦嫂妹妻妾屬火﹐媳侄婦女屬水﹐孫屬水﹐孫媳孫女火﹐曾孫屬木﹝巳上內親﹞外祖屬木﹐母舅嶽父姑夫屬火﹐表兄內弟姐妹夫屬土﹐外祖母土﹐舅母嶽母姑娘屬金﹐表嫂表姨表姐妹屬水﹐表侄外甥屬金﹐表侄婦甥媳甥女屬木﹝巳上外親﹞

世屬木爻髙祖屬火﹐曾祖屬土﹐祖屬金﹐伯祖叔祖屬金﹐髙祖妣金﹐曾祖妣木﹐祖妣木﹐伯叔祖母屬木﹐伯叔堂伯叔屬水﹐父屬水﹐兄弟堂兄弟屬木﹐子侄火﹐姆嬸堂姆嬸屬火﹐母屬火﹐妻嫂弟婦姐妹土﹐妾屬水﹐媳侄婦女屬金﹐孫屬土﹐孫女孫媳屬水﹐曾孫金﹝巳上內親﹞外祖屬金﹐母舅嶽父姑夫屬水﹐表兄內弟姐妹夫屬木﹐外祖妣木﹐舅母嶽母姑娘屬火﹐表嫂妻姨表姐妹屬土﹐表侄外甥屬金﹐表侄婦甥女甥媳屬木﹝巳上外親﹞

世屬水爻髙祖屬木﹐曾祖屬火﹐祖屬土﹐伯祖叔祖屬土﹐髙祖妣土﹐曾祖妣金﹐祖妣土﹐伯叔祖母屬水﹐伯叔堂伯叔屬金﹐父屬金﹐兄弟堂兄弟屬水﹐子侄木﹐母嬸堂姆嬸屬木﹐母屬木﹐妻姐妹嫂弟婦火﹐妾屬金﹐媳姪婦女屬土﹐孫屬火﹐孫女孫媳金﹐曾孫屬土﹝巳上內親﹞外祖屬土﹐母舅嶽父姑夫屬金﹐內兄表弟姐妹夫屬水﹐外祖母水﹐舅母嶽母姑娘屬木﹐表嫂妻姨表姐妹屬火﹐表侄外甥屬木﹐表侄婦甥女甥媳屬土﹝巳上外親﹞

世屬金爻髙祖屬水﹐曾祖屬木﹐祖屬火﹐伯祖叔祖屬火﹐髙祖妣火﹐曾祖妣土﹐祖妣金﹐伯叔祖母屬金﹐伯叔堂伯叔屬土﹐父屬土﹐兄弟堂兄弟屬金﹐子侄木﹐姆嬸堂姆嬸屬水﹐母屬水﹐妻嫂弟婦姐妹木﹐妾屬土﹐女媳侄婦火﹐孫屬木﹐孫女孫媳屬土﹐曾孫屬火﹝巳上內親﹞外祖屬火﹐母舅嶽母姑夫屬土﹐表弟內兄姐妹夫屬金﹐外祖妣金﹐舅母嶽母姑娘屬水﹐表嫂妻姨表姐妹屬木﹐表外侄甥屬水﹐甥女甥媳表侄婦火﹝巳上外親﹞

世屬火爻髙祖屬土﹐曾祖屬金﹐祖屬水﹐伯祖叔祖屬水﹐髙祖妣水﹐曾祖妣木﹐祖妣火﹐伯叔祖母屬火﹐伯叔堂伯叔屬木﹐父屬木﹐兄弟堂兄弟屬火﹐子侄土﹐姆嬸堂姆嬸屬土﹐母屬土﹐妻嫂弟婦姐妹金﹐妾屬木﹐女媳侄婦水﹐孫屬金﹐孫女孫媳屬木﹐曾孫屬水﹝巳上內親﹞外祖屬水﹐母舅嶽父姑夫屬木﹐內兄表弟姐妹夫屬火﹐外祖母火﹐舅母嶽母姑娘屬土﹐表嫂表弟婦妻姨屬金﹐表侄外甥屬土﹐甥媳甥女表侄婦屬水﹝巳上外親﹞

斷髙曾祖髙祖從曾祖位下飛﹐曾祖從祖位下飛。如祖位值旬空月破﹐則看曾祖分宮祖看內卦本宮官鬼爻。如內卦鬼不現﹐看內卦伏神。如不現﹐又不伏﹐取父下一位起數飛之﹐飛位旣定。後看某爻帶吉生旺﹐則知某祖起家。看某祖來生合世身﹐則知承某祖基業。如某祖爻衰空﹐帶破碎二耗暴敗等殺﹐則知祖業飄零﹐必須自成自立也。祖宗富貴貧賤詳見於後﹐故不載。再看某祖之子孫﹐逢刑害克破空亡﹐帶破碎二耗暴敗煞者﹐便知某枝子孫破敗家業。如子孫爻帶祿馬﹐官鬼徳合﹐旺相得仕者﹐便知是枝子孫發達。如值空亡墓絕而帶白虎刑刃﹐又被四直動爻克破者﹐則知是枝絕也。但逢衰敗破耗﹐不見財祿﹐持兄伏兄者﹐則不絕而貧也。燃犀集曰本宮鬼空者無祖業也﹐鬼旺父衰者﹐祖興父敗也。鬼衰父旺者﹐祖敗父興也。鬼在外爻遇煞﹐祖亡他郡也。鬼臨五六煞墓﹐﹝丁未戊戌﹞﹐客葬外邦也。

斷亡祖行位第幾物故何年以本宮官鬼爲用也﹐如庚寅年﹐卜得火風鼎卦﹐本宮己亥鬼伏三爻酉金之下﹐﹝不現則看伏鬼﹞﹐己亥逆數至本旬甲午﹐乃第六位也﹐再從庚寅年﹐逆數至己亥﹐便知某祖死五十年矣。﹝出袁客師占驗日錄﹞

附六十甲子納音例甲子乙丑金

丙寅丁卯火

戊辰己巳木

庚午辛未土

壬申癸酉金

戌亥空甲戌乙亥火

丙子丁丑水

戊寅己卯土

庚辰辛巳金

壬午癸未木

申酉空甲申乙酉水

丙戌丁亥土

戊子己丑火

庚寅辛卯木

壬辰癸巳水

午未空甲午乙未金

丙申丁酉火

戊戌己亥木

庚子辛丑土

壬寅癸卯金

辰巳空甲辰乙巳火

丙午丁未水

戊申己酉土

庚戌辛亥金

壬子癸丑木

寅卯空甲寅乙卯水

丙辰丁巳土戊午己未火

庚申辛酉木

壬戌癸亥水

子丑空

斷父母看內卦出現父母爻﹐不論外卦﹐如無﹐看伏。若旺靜而不受二傅動爻刑害克衝﹐與衰靜而遇三傅﹐﹝歲月日﹞﹐動爻生合者﹐俱主雙壽。以爻靜者不必論陰陽眞假也﹐若逢死墓絕胎旬空死气﹐被三傅動爻刑害克衝者﹐決主有失。又財爻持世動﹐或財爻獨發﹐或卦有財無父者﹐俱主少年傷克﹐否亦離祖過房。如財爻旁動﹐或持世不動﹐而父母不空絕者﹐惟主父子不睦耳。若問父母何人先亡﹐須以眞假論之﹐陽宮陽爻爲眞父﹐陽宮陰爻爲繼父。陰宮陰爻爲眞母﹐陰宮陽爻爲繼母。傍爻帶天殺﹐並虎刑﹐動傷眞陽爻者失父。帶地殺並虎刑動傷眞陰爻者失母。眞陽爻帶天煞動者﹐失父。眞陰爻帶地殺動者﹐失母。﹝繼父母生死仿此斷﹞。天綱曰﹐若動爻來衝並﹐則反斷。陰動傷陽﹐陽動傷陰﹐並陽傷母﹐並陰傷父也。客師曰﹐何謂也﹐天綱曰﹐此非汝所知。如本宮父母不出現﹐卽取內卦伏神﹐若又無伏﹐則取生世之爻爲父﹐父克之爻爲母。從世下一位﹐分一水二火三木四金五土之數飛之﹐亦分陰陽眞假斷之。如前法﹐凡飛爻父母入財鄕﹐帶死墓絕胎﹐被三傅及世爻刑克者﹐已故。看在何限內﹐並看刑克之爻﹐是何支神﹐卽知是限中是年亡也。如子刑卯限﹐子克巳午﹐卽知卯限中子年刑克也。﹝六親仿此﹞。若父母爻持鬼﹐伏鬼﹐化鬼﹐與日月大殺羊刃合者﹐衰則帶疾﹐旺必喪身。或父母爻空﹐或受刑害克衝﹐得月日會兄鬼動來合住者﹐主帶疾延年。加孤寡殺動來生合﹐主孤苦延年。如太歲動來衝刑﹐年內有災。月將動來衝刑﹐月中見災。得龍福動來解救﹐庶免大咎也。凡父母富貴﹐貧賤﹐帶疾禍福俱與世爻斷法相同也。前知集論繼父母曰。陽父眾﹐繼父成家。陰父眾﹐繼母管活。父化父﹐母化母﹐生合世爻者﹐在本宮內卦﹐伯叔姆嬸繼也。在本宮外卦﹐姑夫母舅母姨表叔繼也。父母化鬼生合世者﹐祖輩繼也。父母化兄生合世者﹐兄嫂表姐妹繼也。父母化福生合世者﹐僧尼繼也。父母化財生合世者﹐得絕戶應繼產業也。內親﹐外親﹐各以本宮內外卦﹐分親疏尊卑斷之。若他宮內卦﹐父母化出六親來生合世者﹐鄕裏繼也。他宮外卦﹐父母化出六親來生合世者﹐遠方人繼也。以變卦定其何方﹐以神煞分其貴賤富貧也。又曰﹐父下伏子者﹐絕嗣也。否亦離祖過房入贅也。父下伏財並玄武咸池者﹐必父有偏房寵妾也。伏生飛吉﹐飛生伏凶。﹝此論飛宮﹞。鬼谷百問篇曰﹐人有幾母﹐看本宮陰爻父母﹐在變卦互卦﹐伏卦﹐內爻中者﹐其有幾位﹐卽知其有幾重。若飛數﹐則看父克之爻﹐共有幾位﹐卽知其有幾母也。如乾宮土爲父﹐父克者水﹐爲母也。看本宮飛伏化爻﹐共有幾水﹐卽知其幾母也。年月日時上見水者﹐爲庶母也。若爻逢旬空死墓絕胎者﹐則不依此斷。

斷兄弟先看內卦出現兄弟爻﹐不論外卦﹐不見則取伏﹐多少之數﹐以一水二火三木四金五土推之。旺相加倍﹐休如數﹐囚死減半﹐空絕者無也。兄爻旺相﹐而與三傅生合者﹐必連枝茂盛﹐雍和友愛也。旺而遇三傅沖克者﹐則減福也。兄爻衰而逢衝並刑克者﹐隻身也。兄爻𨿽旺﹐而逢旁爻﹐伏爻﹐化爻﹐刑害克衝者﹐有而無情也。鬼持世動﹐與鬼爻獨發﹐或卦內有鬼無兄者﹐俱主刑克也﹐否亦分離也。若鬼爻旁動﹐或持世不動﹐亦主不睦也。又兄動生合世身者﹐多恩義。刑沖克害身世者﹐必不睦也。如內卦兄弟爻﹐不現﹐又不伏﹐方取與世比肩之爻爲兄弟。從世上飛數之﹐兄世後一位逆起﹐弟世前一位順起。兄位退一爲次兄﹐退二爲三兄。弟位前一爲二弟﹐前二爲三弟﹐皆分陰陽眞假論之。帶祿馬徳貴者貴﹐加財子福祿者富﹐加沐浴咸池者賤﹐帶破碎耗敗者貧﹐休空受傷者死﹐若休空受傷﹐得月日父福動來合住者﹐主帶疾延年也。兄爻持鬼伏鬼﹐化鬼者災病﹐空則無妨也。歲動刑沖﹐其年有災。月動刑沖﹐月內有災。得龍福解神動來沖克﹐庶免大咎也。若問兄弟孰存孰亡﹐須分眞假論之。陽宮陽爻爲眞兄﹐陰宮陰爻爲眞弟。陽宮陰爻爲女兄﹐陰宮陽爻爲女弟。眞陽爻起兄﹐後一位爲次兄﹐後二次爲三兄。眞陰爻起弟﹐前一位爲次弟﹐前二位爲三弟。陽空兄失﹐陰空弟亡也。旁爻帶月殺亡神動刼殺﹐動來刑並眞陽爻者兄失。刑並眞陰爻者﹐弟亡也。若眞陽眞陰爻﹐帶月殺匿刑﹐﹝辰午酉亥﹞﹐亡劫﹐動者亦主兄弟死也。如動爻來衝並﹐則反斷﹐陰動傷陽﹐陽動傷陰。並陰傷兄﹐並陽傷弟也。凡兄弟富貴﹐貧賤﹐帶疾﹐禍福﹐俱與世爻同斷﹐詳見於後。

斷兄弟眞假長幼純艮純坤卦﹐有兩爻兄弟﹐皆系本宮﹐乃眞兄眞弟也。大壯﹐蹇﹐亦有兩爻兄弟﹐皆非本宮﹐乃假兄假弟也。泰﹐漸﹐各有兩爻兄弟﹐乃眞兄假弟也。﹝泰卦丑眞辰假﹐漸卦辰眞未假﹞。旅咸各有兩爻兄弟﹐乃假兄眞弟也。﹝旅卦午假巳眞﹐咸卦申假酉眞﹞。解卦﹐戌寅兄弟﹐震宮原有寅爻﹐乃眞中之假。豫卦乙卯兄弟震宮無此卯爻﹐乃假中之假也。又如姤卦﹐申酉爲兄弟﹐應爻隔斷申酉﹐是兩姓兄弟﹐兄眞而弟假也。謙卦﹐申酉爲兄弟﹐世爻隔斷申酉﹐亦是兩姓兄弟﹐申是兌宮所無﹐兄乃假中之假﹐酉爲兌宮所有﹐弟則眞中之假也。﹝諸卦仿此﹞。又日辰並兄弟旺動合世者﹐必有繼義兄弟也。陸徳明﹐指掌訣曰﹐兄不伏財﹐隔母所生。兄動化財﹐移桃接李。兄下伏父﹐各父共娘。兄居養位﹐定是螟蛉也。若問兄弟孰長孰幼﹐世臨兄弟在陽爻者﹐己居長。在陰爻者﹐己卑幼也。又辰戌丑未爲長﹐﹝四墓﹞﹐子午卯酉爲次﹐﹝四正﹞﹐寅申巳亥爲季﹐﹝四生﹞。又本宮內卦﹐子寅辰午申戌爲兄﹐丑亥酉未巳卯爲弟﹐又陽爻爲兄弟﹐陰爻爲姐妹妯娌。本宮外卦﹐爲姑表兄弟﹐他宮內外卦﹐爲遠近朋儕也。耶律氏曰﹐若占兄弟畏三刑﹐旺相逢刑一二人﹐更復休囚同炁少﹐旺加亡劫漸凋零。皮臺峯曰﹐父爻生合兄弟﹐父當偏愛。母爻沖克兄弟﹐與母不協。妻子官鬼﹐﹝公姑﹞﹐生合沖克亦然。旺相則甚﹐休囚則減也。又兄克之爻爲嫂﹐弟克之爻爲弟婦。臨旺宮旺爻者﹐必多奩資而美姿容。加龍喜徳貴者﹐必材徳備而相夫子。若在門戶爻動﹐﹝三爻門﹐四爻戶﹞﹐必把持門戶。女作家公﹐若爻值衰空﹐非無婦﹐則貧窮也。

斷妻妾以本宮內卦出現妻財爲主﹐不現﹐則看內卦伏神﹐如不現﹐又無伏﹐則取飛宮論之。以世克之爻爲妻﹐妻克之爻爲妾。又自占以應爻爲正妻﹐卽以應克之爻爲妾﹐亦可也。如臨陽宮陽爻﹐旺相帶吉神者﹐必貌都麗而行貞潔﹐善主中饋也。臨陰宮陰爻﹐衰墓帶刑刃亡劫者﹐必醜陋無能而夭折也。若兄持世動﹐及兄爻獨發﹐或卦有兄無財﹐或財爻無故自空者﹐俱主克妻也﹐否則分離。或財爻旺相自刑﹐﹝財持辰午酉亥﹞﹐主夫妻不睦﹐終見生離﹐以旺者不死離也。或兄爻旁動﹐及持世不動﹐而財爻不空者﹐亦主不睦也。或財動沖克世﹐與世應相刑害者﹐俱主夫婦無情也。世動﹐夫淩妻﹐應動﹐妻欺夫﹐世應俱動﹐必常爭鬥﹐化爻相刑害者﹐亦然也。如財臨死墓絕胎﹐加刑刃﹐兼兄動克者﹐主刑克三妻。若得月日生合﹐或可帶疾延年也。飛爻財入兄鄕﹐或應持兄動﹐遇月日刑害克破者﹐死也。若得旺相無傷﹐亦主妻不賢﹐好生是非﹐與妯娌不和﹐或不與夫主一心﹐多偸財物﹐私藏匿己﹐漏去他家也。妻爻生合父母者﹐敬事公姑也。生合兄弟者﹐妯娌和好也。生合子孫者﹐善撫卑幼也。沖克父母兄弟子孫者﹐反是。若妻居五爻尊位﹐生合世爻者﹐必掌管家事。女作家公﹐如沖克世爻及帶歲月日破﹐與二耗暴敗破碎殺者﹐必淩夫破家也。妻爻帶玄武咸池紅艷殺﹐加驛馬動者﹐必恣意貪淫也。妻如合應爻旁爻﹐必與外人私通。會進神動來生合﹐則淫繼無度。會退神動來合制﹐隻眼去眉來﹐欲淫無實也﹐合逢空亦然。合若逢衝﹐被人撞見﹐𨿽淫不濫也。妻如暗動﹐合應爻旁爻﹐防有私奔之事也。兄弟合財者﹐兄私弟婦也。父母合財者﹐翁婦相通也。子孫合財者﹐義男共枕也。福動化鬼合財﹐財動化鬼合福亦然。﹝帶咸池紅艷殺者方可斷之﹞。應爻與妻爻﹐如臨兄弟﹐動化財來合世者﹐必姨妹同腔也。黃金策曰﹐合多而刑殺臨身﹐女必爲娼。涯泉摘錦曰﹐貴多則舞裙歌扇﹐合多則暗約偸期是也。﹝按中媾醜穢之行﹐本不欲載﹐只因暗室虧心者﹐自謂神人莫覺﹐殊不知卜筮能燭其姦也﹐故特志此以垂戒云﹞。若問人有幾妻﹐幾妾﹐但看正卦﹐伏卦﹐變卦﹐互卦中﹐有內卦妻財﹐執本宮者﹐與應爻持世﹐伏財化財者﹐不問旺衰徳合有無﹐卽斷幾妻幾妾也。子寅辰午申戌陽爻者﹐爲妻。丑亥酉未巳卯陰爻者﹐爲妾也。一財一位﹐二財二位﹐三財三位也。又如內卦本宮一財﹐應爻又一財﹐二財並旺者﹐必兩妻營活也。一空一旺者﹐會續一弦。二空一旺者﹐會續二弦。三空一旺者﹐會續三弦也。如兩財俱旺﹐而一財帶咸池殺者﹐必一偏一正也。看何爻與日月世爻生合﹐便知何人得寵操權也。若問妻爲閨女﹐爲再醮﹐但看卦中一財不見鬼者閨女也。或財鬼相合﹐或財下伏鬼者﹐已見一夫。一財而二鬼相合﹐或財下伏鬼﹐又化鬼者﹐已見二夫。又卦有二鬼﹐一空一旺者﹐必再醮也。二鬼旺﹐而日月動爻刑沖克害財爻者﹐主生離攺嫁也。黃金策曰﹐妻克世身重合應﹐妻必重婚。世應妻爻三合﹐當招偏正之夫。官眾而諸凶不犯﹐婦當再醮。明睿抄本曰﹐男取身生爲牀帳﹐﹝身所之爻﹞﹐女取身克爲香閨。﹝卦身所克之爻﹞。香閨墓絕未諧配﹐牀帳空亡未娶妻﹐此法神驗﹐莫傳匪人。若問妻妾徳色何如﹐妻臨金色白淨﹐身瘦小﹐性剛烈也。臨木色靑﹐身長﹐妖嬈多態﹐性寬慢也。臨火赤顏﹐身矮﹐性躁急也。臨土色黃﹐身肥矮﹐性溫和﹐爲事遲慢也。臨水色紫黑﹐身活動便捷﹐性和寬﹐衰急﹐動多機變﹐衝無主心﹐合無知覺也。妻持父壽髙﹐伶俐﹐爲掌家﹐能書算﹐爲事分明也。妻持兄性損物﹐耗財﹐不招奴婢﹐旺相﹐破家好賭﹐妯娌不和也。妻持子性善﹐多識見﹐旺相﹐能掌家﹐生貴子﹐帶雀﹐常誦經也。妻持財貌美﹐性安和﹐能掌家開鋪﹐旺相益夫﹐有財帛也。妻持官貌醜﹐性狠毒﹐旺相﹐好殺﹐帶貴﹐有封蔭也。財伏父下﹐爲人尊重不苟也。財伏子下﹐性善不損物﹐喜打扮也。財伏兄下﹐貌醜﹐貪淫好賭也。財伏官下﹐性酷劣﹐有病﹐夫妻大吉也。陽卦陽爻﹐工巧無雙也。陰卦陰爻﹐丑拙第一也。陽化入陰﹐幼巧而長拙也。陰化入陽﹐小陋而大姣也﹐詳見性情容貌篇。若問妻之富貴貧賤﹐未娶﹐則從父斷﹐出嫁則從夫斷﹐未娶之時﹐但看外卦本宮父母爻。如外卦父母不現﹐則看伏爻﹐若不現﹐又不伏﹐則以生妻之爻爲妻母﹐克妻母之爻爲嶽父﹐並同本生父母分陰陽眞假斷之。妻父妻母爻﹐帶祿馬貴人﹐宦家女也。帶財祿徳福生气﹐富家女也。帶咸池沐浴玄武休囚死气者﹐貧賤家女也。帶虎貴﹐武職之女。帶虎刃劫殺﹐軍匠之女。帶勾土旺相﹐田家女。帶雀火旺財﹐牙人女。帶玄武紅艷﹐淫家女。帶刑害亡劫無气﹐賤人女。加金虎刑刃﹐乃不務農業﹐而逐末者之女。蛇逢生旺﹐乃九流人之女。蛇逢衝並墓合﹐乃藝術人之女﹐以五行定其爲何藝術也。衰敗則貧﹐空絕則絕﹐生合世﹐則得其蔭﹐刑害沖克世﹐則被其侵淩也。歸藏易曰﹐妻臨克位號重財﹐還是金爻入震來﹐貴煞會同當旺相﹐因妻受祿比三臺。如震宮財爻﹐帶白虎﹐白虎屬金﹐又克震木﹐故謂重財。又如坤艮宮財爻﹐帶靑龍﹐靑龍屬木﹐又克坤艮土﹐亦爲重財。乾兌宮財爻﹐帶雀﹐離宮財爻帶武﹐坎宮財爻﹐帶勾蛇﹐皆是。若四直貴馬徳合﹐聚於一爻﹐更旺相居二五爻上﹐又得太歲相扶﹐而無刑破者﹐必爲駙馬儀賓也。若出嫁之後﹐婦人之貴賤貧富從夫﹐俱與世爻同斷。若問妻家遠近娶妻遲早妻年長幼但妻財持世與出現﹐必住近而娶早也。伏藏不現者﹐住遠而娶遲也。財與世爻同居一卦﹐近親之女也。財與世爻被月日動爻變爻隔斷者﹐必外郡人之女也。如乾卦戌世﹐寅財﹐或申爻午爻辰爻動﹐或月日並動申午辰爻﹐俱爲隔斷也。以八卦定其何方﹐以二十八宿定其何郡。如卦空爻空﹐則以財爻長生方定之也。凡財在二爻﹐﹝二爲宅爻﹞﹐謂之坐宅﹐必養媳婦﹐否亦貼鄰女子也。又財合世身命爻者﹐娶妻必早也。至於妻陽世陰者﹐妻年長也。世陽妻陰者﹐妻年幼也。妻居辰戌丑未﹐長女也。居子午卯酉﹐中女也﹐居寅申巳亥﹐少女也。

斷子孫以內卦出現子孫爻爲主﹐如內卦不現﹐則看伏神﹐若內卦不現﹐又無伏﹐方看飛宮。以世生之爻爲長子﹐長子前一爻爲次子﹐次子前一爻爲三子﹐依一水﹐二火﹐三木﹐四金﹐五土之數推之。子生之爻爲孫﹐陽爻多男﹐陰爻多女。生旺加龍喜者﹐才貌過人。加祿馬貴人徳合﹐旺相得位者﹐主有貴子。休囚加刑刃荒蕪殺者﹐頑蠢不遵父命﹐不務生理﹐終必破家夭折。飛宮子入父鄕﹐遇月日刑沖克害者﹐必死也。卦中父持世動﹐與父母獨發﹐或有父無子﹐或子爻空墓死絕﹐或天狗白虎相刑克並者﹐主無子﹐否亦移桃接李之脈也。如子臨天狗白虎﹐得日月生合﹐主招遲而不孤也。若絕處無救﹐更帶孤寡殺﹐鼓盆殺﹐﹝白虎﹞﹐埋兒殺﹐﹝父母﹞﹐動﹐斷主無子送終也。如兄弟帶亡劫動來刑並﹐謂之有子不送終。如得貴人祿馬同鄕﹐旺則凶殺不敢侵﹐主有貴子也。子爻逢貴人祿馬旺動﹐化出文書者﹐文職。化出財福者異途。化出天醫﹐太陰﹐並太歲相扶者﹐主當路顯貴。分長幼挨次推之。便知何子發達。又論子孫出身﹐以學堂爲主。看身位所屬何爻﹐取長生爲學堂。如身爻屬火﹐火生寅﹐寅爲學堂。身屬水土﹐申爲學堂。身屬木﹐亥爲學堂。身屬金﹐巳爲學堂也。若旺相無傷﹐加祿馬龍貴徳合﹐必學問淵源﹐才名蓋代也。穿壬透易曰﹐貴人居醜名宮闕﹐驛馬當寅號學堂。又曰﹐寅爲學堂宮逢丙﹐志大才髙祿萬鐘。若艮宮丙寅爻﹐得四直貴馬聚於一爻﹐必進發疾驟﹐平地登云也。如子孫爻休囚﹐又帶地蹺﹐天啞﹐雲龍﹐衰盲﹐火朔﹐五殺動者﹐必帶疾。子孫旺相生合世者﹐孝順﹐衰囚沖克世者﹐忤逆也。帶貴馬徳合吉神﹐生合世者﹐不惟仁孝﹐而且受子封。帶虎刃亡劫凶神來刑沖克害世者﹐不惟忤逆﹐抑且亡身及親﹐破家蕩產也。若問子之嫡庶以內卦本宮出現伏藏子孫爲嫡﹐以年月日時他宮見者﹐爲庶也。如內卦子孫不現不伏﹐又無兄弟爻者﹐必庶出也。又六爻動化子孫﹐主有姦生子。福臨應上在他宮二爻者﹐主有暝蛉子。子化子合世﹐主有繼子義男也。管公口訣曰﹐福臨土靜﹐只主單傳﹐動則暝蛉之子﹐空則抱養之子也。極驗。凡子孫貧富﹑貴賤﹑禍福﹑俱與世爻同斷。

附占女婿以本宮出現官鬼爻爲主﹐不論內外卦﹐﹝以婿爲半子有家人之義﹞不現﹐則看本宮伏神。如不現﹐又無伏﹐則取克女之爻爲婿。但以本宮官鬼爲正婿﹐年月日時他宮出者﹐爲旁婿也。如正宮有兩鬼﹐則以陽爻得位者爲正婿﹐陰爻失位者爲旁婿也。若正鬼在巳午﹐則火命者吉﹐女命屬土者吉。﹝火能生土﹞。鬼伏父下﹐爲人伶俐尊重也。鬼伏子下﹐性善﹐不損物﹐好容納也。鬼伏兄下﹐貪淫好賭﹐不誠實也。鬼伏財下﹐能掌財帛﹐爲事分明﹐夫妻好合也。﹝若財鬼帶辰午酉亥匿刑者主先奸後娶﹞。鬼化鬼﹐男家未定也﹐或停妻再娶也。兄化鬼﹐斗狠貪淫也。﹝鬼帶刑刃亦然﹞。財化鬼﹐克妻損財也。子化鬼﹐帶龍喜徳合﹐夫婦和諧也﹐帶華蓋刑刃﹐僧道還俗也。鬼化子﹐與妻相益也。鬼化兄﹐傷妻嫖賭也。鬼化財﹐能設施也。飛爻入父﹐壽髙﹐通文墨﹐旺相﹐則宅宇華盛也。入兄旺相﹐好賭博爭訟。衰則稍輕﹐耗財帛﹐少奴婢也。入福﹐好善﹐能成物﹐值雀﹐好誦經。值龍﹐臨三爻﹐持三官齊﹐臨五爻﹐持觀音齊也。入財性溫和﹐能主家司出納。有財帛﹐旺相﹐則多材識也。入馬酷毒好殺﹐自身帶疾。旺相加貴馬﹐則爲官﹐衰乃下流之輩也。其餘貧﹑富﹑貴﹑賤﹑帶疾﹑禍福俱與世爻同斷。又凡占女婿者﹐遇男女臨世爻﹐與應鬼居二爻﹐﹝二爲宅爻﹞﹐或應鬼合內財者﹐俱主入養也。

附占丈夫自占以應爻爲夫﹐代占以鬼爻爲夫。本宮出現者﹐爲正夫。﹝不分內外﹞。年月日時他宮見者﹐爲偏夫也。如卦有兩鬼出現﹐以陽爻得位爲正夫﹐陰爻失位爲偏夫。﹝成婚曰正﹐空言而不成者曰偏﹞。如正鬼在寅卯爻旺相﹐則木命者吉﹐女命屬午酉戌亥者吉。﹝午生在寅﹐卯與戌合﹐寅與亥合﹞。如鬼臨空墓絕胎﹐加虎蛇刑刃亡劫﹐旺動者死也。子孫旺動﹐帶虎蛇刑刃亡劫﹐來克鬼者﹐鬼旺則有災病﹐衰則死也。若夫病者﹐宜鬼衰不宜鬼旺也。又鬼下伏鬼與鬼下伏兄者﹐必兩姓貼夫營活也。凡丈夫貧富﹑貴賤﹑帶疾﹑禍福俱與世爻同斷。

六親分屬例六親之屬﹐各有取義。因彼而有我者﹐父母也。故父母之屬﹐多與其爻之干支同類。如父得甲寅爻﹐母得乙卯爻﹐若不犯刑破空克﹐則父必屬虎﹐母必屬兔。若犯四直刑破空克﹐然後以三合六合推其所屬。如父母爻得甲寅﹐則甲與己合﹐己年生。三合在午戌當屬犬馬。六合在亥﹐當屬豬是也。因我而有彼者﹐子孫也﹐故子孫之屬﹐以納音取之。如子孫臨甲子乙丑爻﹐其納音屬金﹐必申酉年生﹐乃屬猴與雞也。又須看大限小限﹐流年太歲。正值子孫位﹐或在生合子孫之位﹐更得太歲貴馬徳喜聚於子孫爻上﹐又不犯刑破空克﹐則得子孫之正屬﹐方可決其生此金命之子。若子爻自刑﹐﹝辰午酉亥﹞﹐又被四直刑害克破者﹐往往於合處。如子孫爻納音得水﹐則六合在丑寅﹐屬牛屬虎。寅合亥﹐子丑合也﹐三合在申辰卯未﹐屬猴龍﹐屬兔羊。申子辰三合﹐亥卯未三合也。又凡四直干支﹐與子孫爻相生合者﹐必天性和順﹐聰明起家之子。若四直干支﹐刑害克破子孫爻﹐與子孫爻刑害克破四直者﹐俱主天性忤逆﹐自生此子之後﹐家道式微﹐父子失恩﹐難相保守。又凡子孫值陰爻﹐尢忌自刑﹐亥酉是也。不問衰旺﹐皆於子孫不利﹐妻妾因我而有者﹐爲性體相異之倫﹐吉凶之極﹐各歸正屬。如雷火丰卦﹐本宮內卦戊午妻財爲匿刑﹐伏三爻己亥兄弟下﹐若帶凶殺來克庚申世爻﹐其妻必屬馬。又如地山謙卦﹐癸亥爻持世﹐本宮內卦丁卯財﹐伏二爻丙午宮下來生合世﹐若帶貴馬徳祿﹐其妻必屬兔。又如雷風恆卦﹐世持辛酉金﹐鬼伏下庚辰主財﹐俱爲匿刑﹐應爻庚戌妻財爲正妻﹐來害酉世﹐主其人別有寵妾嬖婢﹐淫縱無禮﹐爲妻所嗔也。凡妻財之爻﹐有徳合貴馬會聚﹐主財貨丰盈﹐徳色殊美。若值空亡刑破無气者﹐必貧苦乖難﹐更帶凶殺來刑害身世者﹐終有陰謀之害﹐或禍起妻妾﹐累及其身也。兄弟爲同類之親﹐奇爲兄弟﹐偶爲姐妹﹐兄與姐生在己身之前﹐其屬與父母同論﹐若其爻不犯四直刑破空克﹐帶貴馬徳合者﹐則兄姐之屬﹐與爻同體。若犯刑破空克﹐則屬一六合也。弟與妹生在己身之後﹐其屬與子孫同論﹐亦以納音取之﹐以小限大限﹐與流年太歲﹐到生合兄弟之位﹐或臨兄弟之位﹐生弟與妹也。奇生弟﹐偶生妹﹐以兄弟長生之月﹐斷其生期﹐此惟流年太歲干支﹐與兄弟爻三六合﹐再得歲中貴馬徳祿相聚﹐不犯刑破空克﹐故得納音之正屬也。如兄弟爻自刑﹐更犯歲月日時空破﹐必歸納音之三六合也。大都身命卦中﹐貴馬徳合﹐最喜聚於子孫鬼妾官鬼﹐三爻上主榮貴己身﹐慶流後裔﹐若父母兄弟爻貴煞臨之﹐主富貴在其父母兄弟﹐己不過受其恩蔭﹐福亦尠矣。﹝出神鑑經﹞

五貴賤貧富歸藏約論曰﹐刑勝徳者亡﹐徳勝刑者昌。故世犯三刑兩破﹐﹝歲破月破﹞﹐壯年必死於兵刑。身逢四徳﹝天徳月徳幹徳支徳﹞三合﹐沒齒猶臻乎餘慶。世鬼空亡﹐利祿莫求於朝市。徳貴相扶﹐養道好棲於雲水。貴人乃吉福之先﹐驛馬爲官權之主﹐貴人聚於一爻﹐祿位巍巍﹐四馬會於官位﹐功名奕奕。徳星喜貴人相扶﹐刑殺畏墓神相並。神就其刑者﹐爲禍最重。煞會其徳者﹐降福匪輕。天馬則自下而升髙﹐劫殺則從勞而至逸。大殺則權傾中外﹐亡神則憔悴身心。華蓋慈悲﹐榮敷三代。將星威猛﹐勇冠千軍。福神旺而伴將星﹐名鎭華夷。貴刃興而加龍徳﹐職隆將帥。官星佩印居玉堂﹐乃食天祿。貴刃加刑跨寶馬﹐必帥三軍。貴坐桃花並玄武﹐羅綺叢中爲活計。孤臨華蓋坐白虎﹐煙霞深處作間身。陰爻值福﹐怕遇匿刑﹐貴煞無官﹐懼逢刑破。詳細推之﹐織微可究。

斷貴賤占己看世﹐占人看應﹐占六親九族﹐看內卦外卦﹐與飛位之用神﹐占官宦看鬼﹐占婢看財﹐占傭奴僧道看福﹐占朋友看兄弟﹐俱一例推之﹐富貧帶疾﹐禍福皆同。凡四值貴馬聚於用爻﹐更徳合相扶﹐旺相得位﹐在官印陽爻者﹐必位極人臣﹐富貴殊絕﹐五福全享也。值祿馬貴人龍徳會於一爻﹐無刑破克害者貴。加白虎刑刃大殺者﹐爲將帥。陽爻金旺﹐必掌兵刑。陰爻金衰﹐亦爲司理。陽爻木旺﹐必作冬官。陰爻木衰﹐亦理賦稅。陽爻水旺﹐必任監漕。陰爻水休﹐亦職水利。陽爻火旺﹐督學詞林﹐在午爻必爲司馬。陰爻火衰﹐文學鑪場。陽爻土旺﹐司農方伯。陰爻土衰﹐郡守邑宰﹐太歲臨官貴生世﹐帶福祿在四五爻者﹐朝仕也。月將臨官貴生世帶驛馬在二爻者﹐州郡之守也。日辰臨官貴生世帶驛馬在二爻者﹐縣宰之屬也。太歲生持官印爻﹐帶祿馬歲貴者﹐甲也。月將生持官印爻﹐帶祿馬月日者﹐科也。日建生持官印爻﹐帶祿馬日貴者﹐明經也。官貴加巳午有气者﹐正途出身也。官貴加辰戌有气者﹐異路出身也。世持官貴﹐祿馬﹐而四直動變無文書來生合者﹐吏員出身也。世持金﹐加官貴﹐得日辰﹐動爻﹐化爻﹐生財來生合者﹐乃倉場庫獄驛典之官也。有官貴祿而無印者﹐旺則佐貳﹐衰則恩生也。貴遇金刃者﹐旺則把總﹐衰則總旗之類也。﹝詳見官祿占內﹞。又祿馬貴人持世而無气者﹐富貴退田之人也。旺動變衰空﹐先貴後賤也。休敗化生旺﹐先寂後榮也。官生祿死者﹐不顯也。爻旺身衰者﹐不榮也。祿貴長生者﹐義壽之官也。貴官衰逢沖克者﹐公門中人也。帶鬼爲吏﹐帶父爲書﹐帶財爲差役﹐財入勾玄爲應補﹐帶福爲門子﹐帶兄弟﹐爲掌管頭領也。官臨貫索者﹐衙役也。帶馬前六害者﹐胥卒也。貴官空旺﹐非淸修道士﹐必玄門掌教者也。父加龍徳雀喜者﹐文名蓋代也。父旺帶祿伏子者﹐非幕賓﹐必舌耕者也。福旺身空﹐與父休伏子者﹐窮措大也。父伏財下﹐株守者也。父伏兄下﹐貧寒者也。旺靜無傷﹐安閒一世也。空世逢衝﹐奔走東西也。殺動無刑無制﹐到老孤貧也。祿絕逢刑逢衝﹐終身偃蹇也。匿刑帶孤寡﹐惸之流也。兄動帶桃花﹐酒色之徒也。飛宮財下伏兄﹐薄藝聊生也。財加劫煞﹐孤寒貧困也。土財月建﹐店業營生也。父空旺者﹐星相也。鬼空旺者﹐醫卜也。木下伏水者﹐舟子也。父加劫殺者﹐裁縫也。木財空旺者﹐樵夫擔賣也。土福旺者﹐農夫也。金木火三合者﹐陶冶也。水財生旺﹐帶天罡殺者﹐漁父也。金財生旺﹐帶天罡殺者﹐獵戶也。財入離火生旺者﹐牙行市儈也。財加刑刃者﹐屠劊也。帶祿馬墓於外卦者﹐江湖散人也。福加華蓋孤辰者﹐僧道也。木財帶合者箍桶也。木財逢衝者﹐稱店也。金財帶龍逢衝者﹐天平戥子店也。父加劫殺﹐在乾宮六爻者﹐巾帽鋪也。加龍貴則官帽鋪也。在震宮初爻者﹐鞋鋪也。水財帶咸池﹐在坎宮動者﹐開染店也。福加酉動﹐下伏財者﹐葷素酒店也。馬蛇加金財動者﹐斷磨也。馬蛇加木財動者箍櫳也。坤宮馬加金財動﹐並破碎殺者﹐開磨坊也。用在內卦臨旺財或外財﹐來生合用﹐加胎養者﹐坐賈也。用居外卦臨旺財﹐加長生者﹐行商也。若值三傅刑沖﹐必微利販賣之人也。又凡世身居五六爻休廢﹐或帶馬﹐逢兄子亂動者﹐必賤人﹐出祖離宗者也。子世伏父﹐老必孤也。財世伏兄﹐一生貧也。兄世伏鬼﹐多勞苦也。父世伏財﹐百不成也。財世伏父﹐多壽促也。﹝壽以父母爲用﹞。

六神斷貴賤靑龍入震巽宮﹐遇貴馬徳合﹐臨官印陽爻﹐旺相得位者﹐必爲館閣淸要之官。在震宮名助威﹐在坎宮名乘雲﹐主驟進蚤達。在午爻﹐則多財寶﹐在戌爻﹐則有權衡﹐在寅爻﹐則有賢子孫﹐在申爻﹐名潛蟄﹐又名折足﹐在乙未爻﹐名隱伏﹐在酉爻﹐名喪身﹐在癸酉爻﹐名制鎖﹐皆減其威力﹐不爲厚福也。若庶人之家﹐龍入木﹐嫻禮義也。入土﹐值裏役也。旺則富﹐衰則先富後貧也。入水火﹐竈戶也﹐入金﹐軍匠也。朱雀入離宮﹐遇貴馬徳合﹐臨官印陽爻﹐旺相得位者﹐必爲詞林督學之官。入震宮庚寅爻﹐名學堂。並貴馬徳合有气﹐必文章名世﹐富貴早達。在坎宮﹐名泣險﹐若犯刑破﹐主生平多憂苦危厄。庶民之家﹐雀空墓﹐陶冶也﹐雀空旺﹐術士師巫也﹐雀福旺﹐梨園也﹐雀入巳父無气﹐詞訟起滅人也﹐雀入火臨祿貴﹐讀書好名人也﹐入金刃﹐軍卒也﹐加大殺﹐殺劫殺日月建者﹐工匠也﹐入水﹐監寵戶也﹐入陽爻寅木者﹐巫也﹐入陰爻卯木者﹐祝也。勾陳入坤艮宮﹐同貴馬徳合﹐臨官印陽爻﹐旺相得位者﹐必司農﹐京兆﹐方伯﹐屯田﹐巡城之官。在乾宮名登天﹐入壬申爻﹐名生徳。若見貴馬徳合旺相者﹐主有戰伐功勛﹐或捕獲寇盜﹐因得爵祿﹐有威武之名。在震宮庚寅爻﹐爲執讎。庚辰爻爲刑墓。更犯休囚刑害克破﹐其人必好鬥好訟。多遭刑獄。庶民之家﹐勾入土生旺﹐值裏役也。入土休囚﹐躬稼穡也。入金﹐刀工鍼藝也。入木斧伐漆織也。入火﹐衙役也。旺則傾銷窯匠也。入水﹐泥水匠也。騰蛇入巽宮﹐並貴馬徳合﹐居官印陽爻旺相得位者﹐必詞林﹐衡文﹐風憲之職。入艮宮﹐名在山﹐在丙辰爻﹐名入穴﹐又名帶角﹐主爲人淑善﹐𨿽刑不凶。入乾宮寅申爻﹐名變化﹐見徳合貴馬旺相﹐主驟發。得貴人提攜。入乾宮癸亥爻﹐坎宮父子爻﹐名破首﹐更無气犯刑害克破﹐主爲怪物驚死﹐或食惡物而死。但看卦中來刑害克破之神﹐是何物類﹐則知爲何物所傷也。庶人之中﹐遇蛇﹐主不務農業而逐末者。如逢生旺﹐乃九流之人。遇刑沖並墓﹐必藝術之人。分金木水火土而別言之﹐帶祿﹐坐賈也。帶馬﹐行商也。入金﹐銅鐵獵匠也。金旺帶徳貴﹐金銀珠寶鋪也。金衰帶徳貴﹐在離宮者﹐段絹鋪也。日並金動﹐刀鍼類也。入火﹐傾銷織乣也。入水﹐漂洗淘沙也﹐或蓑笠﹐傘鋪也。入木﹐興修漆畫也。寅木加華蓋﹐樁塑佛像也。入卯木﹐梳掠﹑香盒﹑花艸鋪也。入辰土﹐磁器﹐缸瓷鋪也。入戌土﹐鎖匙﹑靴屐鋪也。入丑土﹐轎鋪鞵鋪也。入未土﹐鐫印章﹐酒館也。又入土爲礧砌堊墁也。入巳火﹐畫工﹑磚瓦匠也。入午火﹐書紙鋪也。入火加財﹐織錦攀花也。臨丑午財﹐販牛馬也。臨亥未財﹐販豬羊也。臨酉財﹐販雞鴨鵝也。臨酉福﹐販酒也。又蛇加刃﹐輕賤人也。白虎入乾兌宮﹐同貴馬徳合﹐臨官印陽爻旺相得位者﹐必爲將帥司馬之官。入坎宮﹐名陷井。在戊寅爻名中機﹐縱有貴煞﹐亦減其威。若加刑破克害﹐爲災尢甚。在巽宮﹐名從﹝此處空一字﹞。遇貴煞﹐主騰達疾速。在辛酉爻﹐必因兵革奏凱﹐得食天祿。在辛卯辛巳爻﹐犯刑破克害而無气者﹐主其人瘋病惡疾﹐與相衝流年﹐或爻逢三合之年﹐發出病來。白屋之家﹐虎入火﹐文章之士﹐加官貴﹐刑憲之官。入水﹐竃戶也。入土民籍。﹝此處空一字﹞入金﹐旺相帶刃貴﹐把總之類。衰則哨長之類﹐休囚不見﹝此處空一字﹞。則屠宰之流﹐或爪牙之屬。入木﹐民壯也。臨刃加大殺﹐非﹝此處空一字﹞兵必獵戶也。玄武臨坎宮水爻﹐並貴馬徳合﹐居官印陽爻旺相得位者﹐必爲漕監﹑河道水利之職﹐衰則緝捕之官﹐或因巢寇獲盜而得官爵。入艮宮丙辰爻﹐名抵刑入墓﹐更無气﹐主貧病夭折。入兌宮丁巳爻﹐更同亡神劫殺者﹐其人必爲盜賊﹐而死於極刑也。庶民之中﹐逢武鬼﹐加天賊﹐必爲賊﹐加天盜﹐必爲盜﹐加金刃劫殺﹐必劫盜也。加兄刃﹐必不良人也。入火﹐爪牙之屬﹐火加祿﹐煎燒之屬。入水﹐舟子﹑网罟﹑淘沙之人。入土﹐乃設合之人。入木兄﹐賭博壓羣之輩。玄武會咸池花街柳陌﹐﹝此處空三字﹞則丐戶也。

易隱卷二東粵遊南子曹九錫輯男橫琴居士璿演斷貧富財投旺庫者富祿﹐財聚旺者富。龍徳財福旺持者富﹐財福帶月日動變來生合世身者富。財居辰戌丑未四庫旺相者﹐農工商賈致富﹐財居寅申巳亥四生旺相看他鄕致富﹐財居子午卯酉四正生旺者﹐九流藝術致富。太歲加財扶世﹐富繇祖業。月將加財扶世﹐富繇父兄。月建加財扶世﹐富繇妻子。他宮外卦﹐財來生合世﹐外者﹐獲利成家﹐本宮內卦﹐財來生合世﹐本境貿易起家。本宮內卦六親﹐動爻﹑化爻﹑財來生合﹐得內親財起家。本宮外卦六親動爻﹑化爻﹑財來生合﹐得外親財起家。外卦他宮﹐動變財來生合﹐得遠方人財起家。內卦他宮﹐動變財來生合﹐得鄰里財起家。官加貴旺﹐化財來生合﹐得仕宦之財起家。官加劫刃亥武三刑﹐化財來生合﹐得凶惡之財起家。在五爻者﹝五爲道路﹞﹐乃拾得盜賊道棄之財起家也。財化財來生合﹐放債貿易起家。加玄武咸池者﹐必私通外婦﹐因得其財也。兄加武動化財﹐以克剝吝嗇起家。兄加雀動化財﹐以賭博起家。福徳化財來生合﹐得牲販蠶畜僧道財起家。父母化財來生合﹐得賣屋宅之資起家。勾陳土化財來生合﹐得賣田產之資起家。財臨旺馬﹐則江湖覓利也。財臨衰馬﹐則勞碌成家也。財逢空馬﹐則市井經營也。祿財旺相﹐遇刑沖者﹐陰處成家也。貴刃旺相刑財祿者﹐凶中得業也。若旺財加虎刃者﹐必濁富也。正卦無財變卦有﹐或世財死絕﹐化生旺者﹐先貧後富也。正卦有財變卦無﹐或世財生旺化死絕空破者﹐先富後貧也。至於世兄空動﹐財子無气者﹐本宮休空﹐世被日衝﹐帶兄鬼二耗破碎殺者﹐用財死絕者﹐用財化空絕死破官鬼兄弟者﹐六爻無財者﹐財伏鬼下者﹐皆主貧也。欲知何事破家﹐但看用加兄動也。兄加龍動﹐喜悅而破也﹐文雅風騷﹐結交仕宦﹐婚嫁謀官買妾建造是也。兄加雀動﹐是非而破也﹐言語衝撞結交書吏﹐出入公門﹐用財勝訟是也。兄加勾動﹐心髙而破也﹐奢架房屋﹐貪買田產﹐重疊不明﹐或托借銀兩﹐被人捲去是也。兄加蛇動﹐疑惑而破也﹐傾信妖妄﹐求神賽願﹐演戲設醮﹐中保牽連是也。兄加虎動﹐凶橫而破也﹐喪孝重疊﹐爭鬥奪繼﹐誣賴人命﹐殺傷謀害是也。兄加武動﹐不謹而破也﹐盜賊攀害﹐被人拖欠﹐賭博嫖飲﹐小人婦女﹐生端擾害是也﹐此貧富之占也。若乃家資之多少﹐則取財爻之納甲﹐周先天甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥常加四之數推之。俱以本宮出現之財爻爲主﹐不現則取伏財。如卦有二財出現﹐則兼取之。又有大象爲本宮之財者﹐亦取其卦之干支兼論之。如壬申戌亥乾﹐乙癸未申坤﹐丙丑寅艮﹐辛辰己巽﹐戊子在坎﹐巳午在離﹐庚卯在震﹐丁酉在兌是也。如純乾卦﹐二爻甲寅爲財﹐甲九數﹐寅七數﹐共十六數﹐大富﹐則十進千﹐六進百﹐爲一萬六千也。中富﹐則十進百﹐六進十﹐爲一千六百也﹐下富則十進十﹐六亦進十﹐爲一百六十也。如小戶﹐則但以一水﹑二火﹑三木﹑四金﹑五土之數推之。如乾宮寅木財﹐木三數﹐則一進十﹐乃三十兩也。己上並旺相加倍﹐休如數﹐囚死減半。若太歲貴馬福祿聚於財爻者﹐更益其一倍。月建貴馬福祿﹐聚於財爻者﹐更益其半。太歲刑破財爻者減其半﹐月建刑破財爻者﹐減其三分之一。若貴煞合益﹐刑破合損﹐更不增損﹐止得常數。又有爻與宮俱空破死絕者﹐如甲申年﹐壬申月﹐甲子旬﹐庚午日﹐卜得純乾卦﹐財爻刑破絕於歲月申中﹐死於日建午中﹐本宮戌亥又空於甲子旬中﹐𨿽有石崇之富﹐不旋踵而傾蕩無餘也。又如天風姤卦﹐六爻無財﹐巽爲木﹐亦乾宮之財﹐巽宮二爻下﹐伏本宮甲寅財﹐巽卦天干辛﹐地支辰巳﹐辛七數辰五數己四數﹐共十六﹐又加伏爻甲寅亦十六﹐共三十二數﹐大富則三十進三千﹐二進二百﹐爲三萬二千﹐中富﹐則三十進三百﹐二進二十﹐爲三千二百也﹐小富﹐則十進十﹐二進二﹐爲三百二十也﹐各以十倍之法增之﹐小戶﹐亦以五行之數﹐一進十而推之﹐如前法。旺相加倍﹐休如數﹐囚死減半。歲月貴煞﹐與歲月刑破俱照例益損也﹝出占燈法﹞。凡斷貴賤貧富﹐不拘遠祖近宗﹐一本九族之親﹐遠方鄕裏之人﹐官宦下賤之輩﹐俱依此法斷之﹐又須知吉者﹐遇死墓絕胎﹐刑害克破﹐則減其福﹐凶者逢貴馬徳喜龍福生合﹐則減其禍﹐不可一槪言之。

六禍福王靈經曰﹐人生所遇禍福不常﹐胥以六神取之﹐六神生合﹐各應其福﹐六神傷克﹐各應其災。然六神又以占時太歲臨爻者爲上﹐月建大六神次之﹐日建小六神又次之。凡六神喜逢恩要歸垣﹐克忌神﹐生用神者吉﹐克用神﹐生忌神者凶。何謂逢恩﹐龍入水﹐雀入木﹐勾入火﹐蛇入木﹐虎入土﹐武入金﹐是也。何謂歸垣﹐春龍﹐夏雀﹐秋虎﹐冬武﹐三九月勾﹐六十二月蛇﹐爲當權之歸垣。龍入木﹐雀入火﹐勾入辰戌﹐蛇入丑未﹐虎入金﹐武入水﹐爲本象之歸垣也。靑龍臨太歲外動﹐歲內加官進財進祿。會天馬﹐同眾喜事﹐加驛馬﹐自己喜事。內動﹐加徳合福喜者﹐主孕育婚姻喜慶。遇凶鬼刑害克破﹐主喜處招殃。或因花酒﹐或作保爲媒﹐或行善願﹐或往喜慶之家致禍。仕宦公門﹐以升遷﹐薦舉﹐朝賀﹐問饋﹐之失致禍也。朱雀臨太歲外動﹐有加官進職應舉文書之喜。內動有分離﹐火驚﹐口舌官非事。加兄鬼刑害克破主因怒气生災。或文書﹐或寄信﹐或喧嘩﹐詞訟﹐或往火場﹐銃炮流星之類致禍。仕宦﹐則或以宣勅﹐給由文移表章﹐申詳之失﹐或因譏諷彈劾致禍也。勾陳臨太歲﹐並貴馬財祿外動﹐主加官祿進田產喜事。內動﹐主災患纏擾﹐不能擺脫。加官符必有田產婚姻之訟﹐加凶鬼刑害克破﹐主撲跌瘟疫﹐或攺造﹐或安葬﹐或因田產﹐或往墓前致禍。仕宦﹐則或以城郭﹐封疆﹐田土﹐錢谷之失﹐致禍也。騰蛇臨太歲﹐外動主求謀多戾﹐外事牽連。內動﹐主虛驚妖怪﹐夢寐不安。加凶鬼刑害克破主以動土起訟。官吏需索不已﹐或以驚惶患病﹐或見妖怪或病﹐或夢中魔倒。仕宦﹐則或以己有虛詐﹐人有牽連致禍也。白虎臨太歲﹐外動﹐主武職升遷﹐諸行吉利﹐經營稱心。內動﹐主血光﹐孝服﹐刀兵橫禍。加凶鬼刑害克破﹐主往喪家﹐或戰鬥宰殺之所﹐或虎狼之窟致禍。仕宦﹐則以刀兵﹐喪亂﹐殺戮徵巢致禍也。玄武臨太歲﹐外動﹐主舟行有盜賊之變﹐會吉神﹐則斬獲賊盜﹐或進舟船魚鹽酒醋之財。內動﹐主家下陰私失脫﹐孕婦災咎﹐加鬼殺刑害克破﹐主以水利坑廁﹐陰人﹐酒館花街﹐或往江湖飄洋致禍。仕宦﹐則有渡江涉海﹐遭逢盜賊﹐淫寵侍妾﹐痔漏之災﹝月日六神同斷﹞。

七三限周易玄悟曰﹐凡大限小限生旺﹐帶貴馬徳合福祿龍喜財子者吉。遇死墓胎絕﹐加刑害克破﹐虎蛇亡劫弔喪羊刃大殺者凶。生合身世者吉﹐衝刑克害世身者凶。限凶﹐則宜見徳合以救﹐限吉﹐則惡見刑害相殘。吉逢沖克﹐吉中有凶﹐凶逢解救﹐凶中有吉。吉多凶少爲半吉﹐吉少凶多爲半凶。其或吉凶相半﹐則憂喜俱無也。又曰限爻動﹐災殃易惹﹐限爻空﹐身若飄蓬﹐限值天羅辰﹐地网戌﹐加鬼殺者﹐數年之間﹐作事昏迷如夢也。穿王透易曰﹐限旺則胎福﹐限弱則孕禍﹐是猶懷孕在腹﹐乘時而生育也。故禍福之應﹐遇太歲觸之而動發。若問限中是何禍福﹐則以限神之性言之。貴人爲福﹐則尊貴扶擢﹐朝廷徵召﹐驛馬爲福﹐則馳騁四方﹐致身雲路。徳爲慶會﹐合乃成期。鬼主傷殘﹐墓多蒙昧。破須傾損﹐害必侵爭。刑則克傷﹐衝多搖動。龍爲婚姻孕育﹐雀見火燭官非﹐勾乃鬥爭訟獄﹐武則姦宄陰私﹐虎爲疾病死亡﹐蛇有驚惶怪異﹐依此而斷萬無一失。

身命取三限法正卦管三十年﹐變卦管三十年﹐互卦管三十年。每爻五年爲一限﹐共九十年。如卦值六爻安靜﹐而無變卦者﹐則正卦管三十年﹐互卦管三十年﹐再從升降取卦管三十年。取之何如﹐凡在子寅辰午申戌陽時卜者﹐升初爻於上作卦﹐如正卦得天風姤﹐作澤天夬卦斷之。又如乾坤二卦﹐無互﹐不可升降者﹐動則正卦管三十年﹐變卦管三十年﹐復以變卦﹐隨陰陽時﹐取升降作卦。如前法﹐管三十年﹐若干坤二卦﹐又逢靜而無變者﹐則正卦管三十年﹐再以占人生命起卦。如甲子年﹐五月﹐十八日﹐酉時生人﹐卽從子上起正月﹐則五月在辰上﹐又於辰上起初一日﹐則十八日在酉上﹐又於酉上起子時﹐則酉時在午上﹐酉屬兌﹐午屬離﹐卽以酉臨午﹐得澤火革卦﹐管三十年﹐再以來占年月日時起卦﹐如甲子年﹐正月﹐下十五日﹐卯時占﹐便從子上起正月﹐則正月卽在子上﹐又於子上起初一日﹐則十五日在寅上﹐又於寅上起子時﹐則卯時到巳上﹐卯屬震﹐巳屬巽﹐卽以卯臨巳﹐得雷風恆卦﹐管三十年﹐共九十年。若年髙至九旬已外者﹐再從正卦﹐世爻﹐一年一位﹐在陰陽順逆行之﹐以定吉凶。按此式﹐出自龐眉道人易學空靑抄本﹐言此式見於八神筮法﹐及李淳風占燈法﹐耶律氏錦囊集三書﹐世人鮮得其傳﹐故至坤乾無互﹐與不動不變之乾﹐則不能通﹐惟此式爲全備也。

大限行運法大限五年一度﹐行運世應兼取﹐單論天干。如天山遁卦﹐世丙火﹐應壬水﹐火數二﹐水數一﹐共三數﹐則三行運也﹐卽於世上起三歲﹐至七歲﹐五年爲一限﹐陽世順行﹐陰世逆行﹝甲丙戊庚壬爲陽﹐乙丁巳辛癸爲陰﹞。如遁卦二爻陽世﹐則運宜順行﹐八歲至十二歲輪在三爻﹐十三歲至十八歲﹐輪在四爻﹐餘仿此。如孩提未起運已前﹐卽於世上起一歲斷之﹝出管公口訣﹐管公曰﹐運﹐故從天干﹞。

小限行運法小限一載一宮﹐亦世爻起數﹐陽順陰逆﹐亦正卦值三十年﹐變卦值三十年﹐互卦值三十年﹐其無互不變之卦俱從前式取之。

推流年月建法陽世初爻起十一月﹐陰世初爻起五月﹐正變二卦並取﹐共成期年之運

三限飛行式正卦﹐變卦﹐互卦﹐各從世爻起。如卜得澤天夬卦﹐化雷天大壯卦﹐互純乾卦爲例。正卦世爻丁火二數﹐應爻甲木三數﹐五行運也。丁酉正卦變卦互卦

十歲至十四歲四十五至四十九六十五至六十九

世

大限起五歲至九歲四十歲至四十四九十至九十四

二十歲至三十四三十五至三十九八十五至八十九甲寅廿五歲至廿九六十歲至六十四八十至八十四

應

二十歲至廿四五十五至五十九七十五至七十九

十五歲至十九五十至五十四七十至七十四小限每卦管三十年﹐亦各從世爻起一歲﹐不如前論五起運。

三限論人生貴賤貧富不恆﹐或先榮後落﹐或先寂後響﹐皆以其時也。夫時者﹐旺衰刑徳之所主也。旺相貴馬徳合之爻﹐𨿽大象休囚﹐根基不厚﹐限逢旺爻吉神﹐亦主所爲得意。凶克刑破無气之爻﹐縱大象旺相﹐根基殷厚﹐亦主蹇滯災危﹐起自衰限也。故大限﹐小限﹐遇衰空刑破者凶﹐遇貴徳合馬者吉。或限爻原有貴馬徳合﹐臨生旺之位﹐適其爻動﹐變爲死墓絕胎﹐或變爲克破刑害空亡﹐退神﹐則吉化爲凶。炎炎之際﹐忽爾寂寂﹐且有不測之禍。如刑沖克害﹐空死墓絕胎之爻﹐化出貴馬徳合﹐生旺﹐生扶﹐退神者﹐是爲有救﹐禍𨿽發而可解也。按長生訣﹐於日辰取之﹝管公口訣﹞。如寅日卜得坎宮革卦﹐四爻丁亥持世﹐爲兄弟﹐坎卦屬水﹐亥又水爻﹐寅日大象爻神﹐俱入病鄕﹐故其人必多病﹐而气稟虛弱也。至於死墓絕胎四爻﹐凶尢甚﹐若貴馬徳合扶之﹐猶不免於太歲衰敗刑破之年﹐有重病災厄。若有刑破而無救﹐則將死之期也。蓋限之吉凶﹐必遇歲君相觸而始發。凡流年太歲與二限生合比和﹐更遇流年太歲貴馬入限旺相﹐則主奮揚發福﹐凶限禍亦可輕。若限在死墓絕胎四凶之爻﹐更遇流年太歲臨限衰處﹐立便爲災﹐更看流年太歲到處之限﹐與世爻刑破之有無﹐有刑破而無貴馬徳合救之﹐不可度也。如大限在寅﹐太歲在亥﹐限爻至長生處﹐其世𨿽處衰刑﹐亦主無事。若世在生旺貴馬徳合之爻﹐更流年太歲貴馬徳合入限﹐其年必大發財祿。如限在申爻﹐其爻屬四凶﹐流年太歲在戌﹐又值申金衰處﹐若世在辰未二位﹐戌年衝辰刑未﹐是有刑破也﹐其人主四月有病﹐爲四月建巳﹐刑申限也。世爻屬土﹐四月土絕﹐故有災病。又限在申爻﹐居四凶之位﹐看其爻是何親屬﹐有气無气。如值太歲無气之年﹐又被太歲刑害克破者﹐或爻屬父母﹐或爻屬兄弟妻子﹐則其年先有父母兄弟妻子之憂﹐後有自身之災難也。若限逢太歲旺相之年﹐更有流年貴馬徳合入其爻上﹐則其年先須父母兄弟子孫發達﹐妻妾得喜﹐然後福澤得及其身也﹝看限爻上是何親好﹞。傍要與世不相刑害克破﹐乃爲吉耳。又如丁酉年戊申月﹐甲申日﹐卜得雷天大壯卦﹐庚午持世﹐甲子臨應﹐庚金四數﹐甲木三數﹐共七數﹐乃七行運也。陽世順行﹐卽從世上起七歲﹐乃午限也。申日火值病鄕﹐又午爲匿刑﹐此人必多病。若飛宮六親同居此爻﹐卽斷其親屬有病也。十二歲申限﹐十七歲戌限﹐廿二歲子限﹐俱生旺之爻爲吉。廿七歲交寅限﹐寅木絕於日建申中﹐又申日刑沖克寅爻﹐且臨官鬼﹐名伏刑之鬼﹐其人若遇太歲巳午之年﹐必有災迍。﹝木病於巳﹐死於午也﹞。寅徳在未﹐未年稍可﹐申年酉年﹐限入太歲絕胎處﹐若不逢流年太歲﹐貴馬徳合解救﹐死更無疑。此命所以不死者﹐爲申年驛馬在寅﹐酉年歲徳在寅﹐故𨿽有極危之厄﹐瀕死而不至於死也。又如限在午﹐其爻無气﹐又爲匿刑﹐其人自入此限﹐必多憂危災病。如太歲在寅﹝火生﹞卯﹝沐浴﹞辰﹝冠帶﹞巳﹝臨官﹞午﹝火旺﹞未﹝火衰﹞申﹝火病﹞年﹐此數年﹐𨿽行衰限﹐無甚危險﹐。惟每年七月﹝火病﹞八月﹝火死﹞十月﹝火絕﹞十一月﹝火胎﹞有小災耳。﹝九月午戌合𨿽墓不凶﹞。爲流年太歲與限爻生合﹐未到四凶之處。若遇酉年子年﹐而限中本無貴馬徳合相扶者﹐必不可度。爲午死於酉﹐胎於子也。戌亥之年﹐尢可度者﹐以午戌三合﹐午徳在亥﹐此爲勅助耳。更看流年太歲之前後﹐有何凶殺臨於世上﹐與限上或喪門弔客官符病符二耗亡劫之類﹐諸殺各隨其凶性﹐言其禍福﹐察其限爻﹐是何親屬﹐卽知禍福臨於何人也。如限爻在午﹐太歲在申﹐弔客在歲後二辰﹐正值午上﹐申爲火之病鄕﹐看午爻是何親屬﹐必其人七月後有親屬之災﹐後有己身之災也。又如限在己﹐居四凶之爻﹐流年太歲在未﹐乃火限始衰處﹐流年弔客在歲後二辰﹐正值己上﹐看己爻是何親屬﹐必其人正月前﹐先有親屬之憂﹐後有自身之憂也。歸藏易曰﹐限帶休气﹐必多疾病﹐限帶囚气﹐必多獄訟﹐吉神主限﹐凶災自輕﹐凶神主限﹐禍來難免﹐察其臨限之六神﹐則知禍福何自而起。

八歲君太歲之流年﹐禍福之吏神也。蓋身命之卦限﹐爻之吉凶﹐俱於占時四值上取之﹐以爲異日禍福之驗。福伏於吉爻之中﹐禍伏於凶爻之中﹐伏者不觸則不發﹐故知禍福之發觸﹐以流年之太歲也。如限爻本吉旺﹐而流年太歲﹐又值限之吉旺處﹐則吉與吉會﹐而應其吉也。限爻本凶衰﹐而流年太歲﹐又值限之凶衰處﹐則凶與凶會﹐而應其凶也。

斷帶疾延年官鬼持身世爻﹐或持用爻﹐名貼身鬼。如帶破碎殺主有破相。在乾宮主頭而咳嗽之疾。坎主雨耳﹐腎家之疾。艮主兩臂﹐鼻背之疾﹐帶四廢﹐則腰曲背駝。巽主股膝疝气之疾。震主气促驚悸之疾。離主眼目心經之疾。坤主肚腹胸胃之疾。兌主牙齒缺唇之疾﹐又本命爻﹐帶官鬼﹐加天刑四廢殺刑害克衝身世者﹐必帶疾也。凶殺屬木主瘋癲。屬水主冷瘟。屬火主心目疾。屬土逢絕气﹐主麻瘋。屬金逢絕气﹐主癱瘓。又用爻﹐世身爻伏鬼﹐被日辰並起者﹐主帶疾。坎宮金下伏土鬼﹐主耳聾。震巽宮木下伏金鬼﹐主四肢帶疾。離宮﹐火下伏水鬼﹐主心目之疾﹐加羊刃﹐必靑盲。坤艮宮土下伏木鬼﹐主蠱脹脾傷。乾宮水下伏火鬼﹐血竭容憔。兌宮金下伏火鬼﹐主口疙唇缺﹐動爻化鬼亦然。又用爻﹐世身爻﹐伏鬼者﹐爲胎裏宿疾。用爻世身化鬼﹐與鬼克世身用爻者﹐則後來新染之疾也。又五殺歌曰﹐蹺啞盲聾﹝此字﹕上朔下首﹞五端﹐但愁並起值孤驚﹐旺則必危衰則減﹐生扶合處一般般﹐五殺中惟地蹺殺﹐旺則蹺﹐衰則廉瘡﹐其餘四殺不分衰旺也。以上鬼殺﹐若遇天醫天解月解伏福化福者﹐不可泥此而論也。

辯性情以八卦論用爻與世爻﹐在乾直好髙﹐有徳有威也。在坤性厚重﹐寡言笑﹐寬大能容也。在坎心情委曲﹐巇崄多威﹐凶則狡詐心亂﹐事多更變也。在離明白剛烈﹐爽直有气節﹐無气則性暴﹐作事有頭無尾也。在震志大言髙﹐馳騖聲名﹐凶則心多叵測﹐胸無定見﹐心急事滯也。在巽性和柔﹐好卑奉﹐無气則隨波逐流也。在艮吉則安靜有執持﹐凶則事多退縮不前也。在兌性和悅饒舌﹐見物多感﹐好聲音酒色﹐無气則奴顏婢膝也。以五行論申金﹐主重義﹐馳騁聲譽﹐無气則好勇好殺﹐好音樂也。酉金﹐主剛明不苟﹐無气﹐則多貪欲﹐嗜酒色也。寅木﹐主雍和﹐有文章才藝﹐無气﹐則執拗散亂也。卯木﹐主力健騁雄﹐剛直不阿﹐無气﹐則心毒多機械也。子水﹐主淸髙正直﹐不好奸污﹐智謀深沈﹐無气﹐則浮浪不實﹐作事有初無終也。亥水﹐主性圓通﹐與物和同﹐無气﹐則譎詐輕淫也﹐又水旺則性緩﹐衰則性急﹐發動﹐衝動﹐心多機變﹐若動逢合住﹐或臨死墓絕胎﹐必無知覺。如動逢衝散﹐則搏激之水﹐必是立志無恆﹐疑惑不定者也。巳火﹐主好華美修容﹐性快﹐不隱匿﹐無气性暴慢﹐生平饒爲起滅也。午火﹐主彊敏無私﹐好勝﹐爲事急疾﹐無气﹐剛暴無終﹐急終有慢也。辰戌土主厚重有威望﹐聰明正直﹐不信神物﹐不畏鬼怪﹐無气﹐賦性酷毒也。丑未土﹐主寬宏廉直﹐耿介無私﹐多仁多義﹝木庫爲仁﹐金庫爲義﹞﹐無气﹐則拙鈍無能而已。以六親論﹐動財則好奢不好學也。化父則憂道不憂貧也。子世逢空﹐羊質而虎皮也。兄持入世﹐酒囊而飯袋也。世持鬼殺﹐笑裏藏刀也。鬼殺逢空﹐怒中無毒也。以六神論﹐靑龍則慈和樂易﹐明敏從容也。朱雀則快言語﹐多口舌﹐帶殺則喜生是非﹐多招誹謗也。勾陳則厚重有規矩﹐行事遲鈍。不動﹐則無轉變也。騰蛇則多心機疑慮﹐虛浮詐僞也。白虎則性急不仁﹐好勇斗狠也。玄武則陰謀祕算﹐狡譎多端。同兄弟﹐則貪吝。加咸池﹐則淫邪也。龍逢蛇克﹐媚而不忠也。虎逢龍克﹐勇而有禮也。雀受克傷者﹐多謗。蛇逢合制者﹐多智也。財合玄﹐貪財好色也。子合玄﹐嗜酒多情也。兄合勾者魯鈍﹐福合龍者淸和也。龍衰靜﹐樂饑自得也。虎加兄﹐小人跨霸也。玄加刃﹐量慳見小也。燃犀錄曰。逢衝者伶俐﹐入墓者呆癡﹐臨刑害者多嗜殺﹐居胎養者欠老成。空動而無生無克者﹐率意猖狂﹐旺靜而無克無衝者﹐抗懷髙潔﹐衰值時辰﹐器局卑偏﹐旺臨月將﹐度量淵宏﹐衝多好鬥﹐刑多好訟。帶貴﹐則有威徳而不狂侫。帶馬﹐則志四方而遨遊。帶徳則恭儉溫良。帶合﹐則從容和雅。八純性宜躁急﹐六合性必寬和也。

辧身體容貌鬼谷分爻六爻頭髮

五爻耳目口面須手鼻人中四爻胸

背乳

三爻腹小腹臀肛門腰小便二爻股膝

一爻足

一形體以卦身爲用﹐金瘦小﹐火形尖﹐木形長﹐土形矮。水柔而剛且多汗﹐木旺胖長﹐衰則瘦長。土旺矮胖﹐衰則短小。勾兄來刑克﹐必矮子。金木臨死絕﹐更被刑害克衝﹐瘦不可言﹐化出水木鬼﹐身多濕气酸疼。土金逢合﹐行坐從容也。

二頭以六爻乾宮父母爲用﹐辰戌鬼帶刑害動﹐或遇勾兄合住者﹐主縮頭。臨金﹐頭有異骨突出。以六神定其骨在何處﹐雀前﹐武后﹐龍左﹐虎右﹐勾蛇居中﹐或在四隅。帶刑頭有角﹐金福動必癩頭。木化火鬼﹐必白癩﹐或發有節疤。土頭縮﹐木頭長﹐火頭尖﹐水頭多汗。化木水鬼主頭瘋﹐化火鬼主頭疼。乾圓﹐坤方﹐震長﹐巽直。合則正﹐克則歪﹐衝則搖。六爻帶火﹝此處字﹕上朔下首﹞殺﹐頭必帶疾﹐忌臨鬼爻。

三發以六爻震巽宮木財爲用﹐旺發多﹐衰發少﹐木發長﹐金沙發﹐水白髮﹐土發短﹐戌土發稀。六爻與初二爻合﹐發長垂地。臨雀者赤﹐臨武者黑﹐臨虎者白。少年則發剛硬﹐臨勾者黃﹐臨龍者滋潤整齊﹐臨蛇者卷曲而蓬松也。

四面以五爻父母爲用﹐乾面圓﹐坤面方﹐臨寅申巳亥﹐面尖。臨子午卯酉﹐面圓。臨辰戌丑未面方厚。父面大﹐財面秀美﹐子面福相﹐兄鬼面醜劣﹐或破相麻痣。水浮腫﹐金瘦骨臉﹐火尖削枯燥﹐土丰額髙準﹐木面靑長。鬼加蛇﹐面多皺紋﹐玄鬼﹐面有黑斑痣﹐火鬼動逢合﹐面有疤絆﹐卯鬼動﹐面主麻也。

五相貌以五爻爲用﹐龍貌膩潤﹐虎粗醜﹐勾局促﹐眉目攢聚。雀帶笑容﹐逢衝﹐則疾言遽色。武帶憂容﹐受刑克﹐必是哭形。凡帶騰蛇者﹐相必古怪﹐以來衝者斷之。武來衝﹐地角尖﹐雀來衝﹐眼必露﹐龍衝﹐左耳異常﹐虎衝﹐右耳異常﹐勾衝鼻古怪。如無衝﹐卽以五行斷之﹐水爲口﹐火爲目﹐木左耳﹐金右耳﹐土爲鼻是也。又如五爻不臨蛇﹐而蛇動來沖克五爻者﹐則以五類斷之。加兄﹐項必結喉﹐加父﹐面有麻痣﹐加財﹐兩發蓬松﹐髮卷曲﹐加鬼﹐必麻或有破相﹐加福﹐耳目口鼻破相﹐亦以水口火目﹐土鼻﹐金右耳﹐木左耳分之。

六目以五爻離宮火福爲用﹐臨龍﹐睛點漆黑。臨虎﹐或虎旺動來克﹐必白眼。臨勾雀﹐眼突出。臨武淚眼。臨龍武而被虎沖克﹐眸子中有白點。臨蛇必害眼﹐蛇衰﹐乃鼠眼﹐衰蛇加鬼﹐或蛇鬼動來沖合五爻﹐是弔眼﹐逢月日衝﹐睛轉不定﹐動又逢衝﹐是頻睫眼。離宮﹐火鬼﹐帶刑害動來傷土﹐主瞎。木主花﹐或弔眼。金主眇﹐水主爛﹐火主露﹐或赤眼﹐旺空﹐一目帶疾﹐衰空﹐或合性﹐微小近視。火旺動﹐目光如電﹐金鬼動﹐主帶疾﹐鬼帶月盲殺動﹐亦帶疾也。

七耳以五爻坎宮子孫爲用﹐木聾左耳﹐金虎右耳也。土鬼帶刑害動﹐或勾蛇動來合住者﹐耳必聾﹐旺空﹐一邊疾﹐金鬼﹐耳響﹐水鬼﹐耳出膿﹐金木化水鬼﹐亦流膿。木鬼﹐陽則耳癢﹐陰則耳痛。火鬼﹐耳生瘡﹐加白虎﹐帶刑害者﹐耳必缺﹐鬼帶云聾殺動者﹐耳聾。

八鼻以五爻艮宮土福爲用﹐旺大﹐休小﹐化金木有气﹐鼻息如雷。化水多鼻涕﹐化土鬼﹐帶刑害﹐鼻塌。化火鬼﹐有鼻衂疾。化木財﹐多毫毛。

九人中以五爻兌宮土福動合四爻者﹐爲用。旺相深﹐休囚淺。龍深﹐虎淺﹐蛇勾短﹐雀赤﹐武黑﹐或鼻气濡濕也。

十口以五爻兌宮水福爲用。乾口圓﹐坤口方﹐兌宮丑未鬼﹐帶刑害動﹐陰則結舌﹐縮舌。陽則齲齒﹐缺唇。化金露齒﹐化木多須。陽土逢衝﹐掀唇。陰土逢衝﹐好談笑。臨勾遇合﹐懶言語。臨雀旺空﹐多誑語。化財﹐飲食粗。財遇衝﹐飲食速。遇合﹐飲食緩。財加龍貴﹐愛食嘉旨。水財蛇衝﹐必如豬食。土財虎衝﹐定是狼餐。木鬼舌大﹐火鬼聲炁短﹐水鬼言語多涎﹐金鬼缺齒﹐土鬼缺唇。土鬼逢衝者﹐結舌。如兌宮金爻被傷﹐或勾蛇動來合住者﹐決然音啞﹝兌爲口﹐金爲聲﹞﹐然必四直皆無金。而朱雀又空絕者﹐方可斷之。不然﹐只結舌﹐非啞也。金旺動﹐聲響亮。空動愈響﹐動逢合﹐聲則低微﹐鬼加天啞殺動者﹐主音啞也。

十一須以五爻震巽宮木財爲用。火雀須赤﹐水玄須黑﹐土勾旺黑短﹐衰黃短﹐金虎須白﹐或髯如戟﹐木須長﹐木財旺動﹐須多﹐蛇長而曲﹐龍長直而不亂﹐木龍逢死墓空絕﹐必無須﹐值死气而逢胎養﹐微有須﹐旺則多﹐而衰必小﹐又五爻亥鬼動﹐必須嘴人也。

十二手以艮宮兄弟爲用。六爻兄弟爲肩爲大臂﹐五爻兄弟爲小臂。勾加金﹐肩必聳。虎加金﹐臂有力。化出火土二鬼﹐必患搭手。化出水木二鬼﹐或被水木鬼刑沖﹐必患濕气酸疼。化木臂長﹐化木而生世克應﹐必精拳棍。蛇鬼手曲﹐虎鬼加刑及艮宮兄弟無故自空者﹐必折臂。玄鬼加金﹐臂必刺字。金鬼加刃﹐主刀傷。木鬼加財﹐臂酸疼。木化木﹐臂多靑筋。木動逢合﹐臂筋必牽﹐手難縮伸。更化兄弟﹐飲食不便。化土﹐臂必短。四爻兄弟爲手掌﹐水潤澤﹐火枯燥﹐手心熱。金潔白﹐土肥厚﹐或指短。木多毫毛﹐或指長。加龍肌細潤澤。加虎﹐手粗硬。加蛇﹐掌多亂紋。加玄鬼﹐或帶刑害﹐掌多逆裂。加勾﹐掌厚。加雀﹐掌心熱也。

十三胸以五爻火父爲用﹝又曰間爻陽爲胸陰爲背﹞。旺胸闊﹐休胸狹﹐合飽滿﹐克凹進。火化鬼﹐或動化火鬼﹐及持火鬼﹐俱主心气痛﹐或有灸瘡。水化鬼﹐或持水鬼﹐興化水鬼﹐胸有汗斑。加虎白癜瘋﹐加雀勾蛇﹐赤紫癜瘋。金化金﹐胸骨露。水鬼化水鬼﹐常嘔血。化出金父﹐必患癆瘵。

十四背以五爻艮宮陰土父母爲用。土勾旺﹐背丰厚。土蛇旺﹐脊有深坑。金虎旺﹐背露骨。臨水兄﹐或水化兄﹐及化水兄﹐食多背汗。化火鬼﹐或火鬼來刑克﹐曾患背疽﹐衰是灸瘡。值陰土鬼﹐背跎。加勾蛇﹐跎甚。

十五乳以四爻水福爲用。旺乳大﹐休乳小。金水乳多﹐火土乳少﹐木乳長﹐木財﹐上有毫毛﹐被鬼刑害﹐曾患乳癱

十六腹以四爻坤宮土父爲用。旺腹大﹐休腹小。勾髙蛇凹﹐逢龍見合﹐腹必下滿。逢玄化鬼﹐腹常冷痛。坤宮玄水鬼動﹐腹有黑斑。雀火鬼動﹐紅斑。金虎鬼動﹐白斑。化出金土鬼﹐腹有痞塊。化火鬼﹐曾生腹癱。否則鍼灸﹐或生瘡痍。

十七小肚以三爻妻財爲用。值土﹐臍必深。值金﹐筋骨露。值木財﹐丹田上有毫毛。若二爻上有子孫來作合﹐必與陰毛相連。若女人化出子孫﹐在坤宮者﹐必懷胎孕。子孫逢衝﹐將分娩。臨胎爻動﹐亦然。

十八腰以三爻木財爲用。值鬼動﹐腰常痛﹐或腰軟。衰絕遇合﹐或無故自空者﹐主腰軟。值火鬼﹐常患腰疽。金刃來刑害﹐必經刀斧傷。再加蛇﹐其痕尙在。若木帶蛇動﹐女必腰細善舞。

十九臀以三爻土父爲用。土加勾﹐臀厚大。土加蛇﹐臀尖削。加衝必凸。化火帶合臀有節疤。陽左﹐陰右。合爻在下﹐疤在下邊。合爻在上﹐疤在上邊。合爻是福﹐疤近小便。合爻是土財﹐疤近肛門。動化木鬼﹐或木鬼來刑克﹐曾加杖責﹐加蛇疤痕尙在也。

二十肛門以三爻妻財爲用。財化火鬼﹐或火鬼動來刑害財爻﹐必有瘡毒血癥。化金鬼﹐則有痔漏。化水鬼有脾泄癥﹐財帶刑沖有脫肛。

二十一小便以二爻子孫爲用。持鬼﹐伏鬼﹐主白濁﹐尿血﹐疝气﹐淋帶之病。化鬼﹐爲遺精﹐蛀幹疽瘡天泡之病。如巽宮鬼動來刑害﹐必患疝气。土鬼化福﹐必是偏墜。女人三爻爲陰﹐若持官兄或化官兄者﹐非是女身。如子孫逢空墓絕﹐而四址俱不帶子孫者﹐必石瘕也。

二十二股以二爻巽宮兄弟爲用。旺腿肥大﹐衰腿瘦劣。逢衝善走﹐旺動﹐行急耐遠。土行遲﹐金行穩。水步小而急﹐火行急而搖。值蛇﹐蛇行﹐值雀﹐雀步﹐值龍﹐行止端詳﹐值虎﹐闊步。金土逢勾﹐徐行緩步。動逢土合﹐懶於趨蹌。父克﹐腿瘦。臨木化財﹐腿多毫毛。官與日並﹐腿有瘡。化官伏官者﹐亦然也。

二十三膝以二爻震宮兄弟爲用。持鬼﹐伏鬼﹐化鬼或鬼動來刑克害者﹐膝有病﹐或鶴膝瘋﹐水濕气。金木酸疼﹐火火丹土一足大﹐陽左陰右。金鬼加羊刃來刑克﹐主刀傷。鬼動逢合﹐膝難屈伸。鬼化土財﹐有筋牽病也。

二十四足以初爻震宮兄弟爲用。陽土腳背厚﹐陰土腳底厚。火尖削﹐金骨突出﹐木腳板長﹐水多腳汗。旺大休小﹐木鬼動﹐腳气。火鬼動﹐灸疤。水土鬼動腳爛。如加蛇虎﹐又被刑害﹐及在震害無故自空者﹐主折足。水化木鬼﹐木鬼化水﹐俱主濕气酸疼﹐不便行走。若木鬼化木鬼﹐或兩木鬼來刑克﹐必經夾棍。蛇土逢陰鬼﹐足底凹。兄弟空動﹐或爻旺空動﹐遇四直衝者﹐腳跟不著地。兄弟化子孫﹐爲足指﹐刑則尖﹐合則正﹐或纏足。值金﹐爲腳指甲。化土﹐頭指相平。化木﹐腳長過指。化火值虎﹐指甲尖利。化鬼必損傷。又初爻鬼加地蹺殺動者﹐空則腳蹺﹐衰亦癢瘡也。女人初爻單則足小﹐折則足大。重則先纏後放﹐交則先大後纏小也。初爻受刑沖克害﹐亦主先纏後放。值父﹐足大﹐值子﹐足小﹐值財﹐半纏腳。兄鬼持克﹐非歪腳﹐必有足疾也。

占斷壽數以父母爻爲壽算。凡世爻﹐用爻﹐父母爻﹐旺靜而無刑害克破者﹐必髙遐齡。𨿽衰而動變生旺﹐又無克制者﹐或衰而得月日動爻生合者﹐俱主多壽。若持空死墓絕胎﹐又逢月日動爻﹐刑害克破者﹐或用本衰﹐又動變出空死墓絕胎﹐與刑害克破﹐而元神不現者﹐或元神現而被傷者﹝生用者爲元神﹞﹐並主殤殀也。終壽之年﹐必用臨流年太歲旬空之內﹐或不犯歲旬空亡﹐而值流年天克地衝者﹐亦死也。以流年月日會局克世之辰﹐定其死期﹐或流年太歲﹐帶亡神劫殺喪門弔客羊刃大殺兄鬼﹐來刑沖克害世﹐而世又死墓絕胎於流年月日中者﹐則知命盡於此年此月此日也。

壽數經驗斷例丙辰年丙申月己丑日庚午時﹐子占父壽﹐得節卦﹐安靜。坎宮﹕水澤節﹝六合﹞【本

卦】▅▅▅▅兄弟戊子水▅▅▅▅▅官鬼戊戌土▅▅▅▅父母戊申金應

▅▅▅▅官鬼丁丑土▅▅▅▅▅子孫丁卯木▅▅▅▅▅妻財丁巳火世

此卦用爻正旺﹐更得辰年丑日來生﹐理宜多壽﹐直至戊寅年﹐甲子月﹐癸卯日故。此年正值甲戌旬﹐父臨歲旬空內﹐又絕於歲建﹐死於月建﹐胎於日建﹐元神又被寅年卯日相傷﹐故當終命也。戊寅年﹐己未月﹐戊戌日﹐戊午時﹐夫占妻壽﹐得師卦﹐安靜。

坎宮﹕地水師﹝歸魂﹞

【本

卦】

▅▅▅▅父母癸酉金應

▅▅▅▅兄弟癸亥水

▅▅▅▅官鬼癸丑土

▅▅▅▅妻財戊午火世

▅▅▅▅▅官鬼戊辰土

▅▅▅▅子孫戊寅木財爻有气﹐年月日俱克兄﹐故今無咎﹐直至丙子年丙申月﹐庚辰日故﹐財𨿽不值歲旬空亡﹐以遇流年天克地衝﹐又被歲月日﹐會而成水局﹐克制火財﹐所以終命也。庚寅年﹐庚辰月﹐丁卯日﹐甲辰時﹐卜自己壽命﹐得頤之復。

巽宮﹕山雷頤﹝遊魂﹞

坤宮﹕地雷復﹝六合﹞六神伏

神【本

卦】

【變

卦】

▅▅▅▅▅兄弟丙寅木

○→▅▅▅▅官鬼癸酉金

子孫辛巳火▅▅▅▅父母丙子水

▅▅▅▅父母癸亥水

▅▅▅▅妻財丙戌土世

▅▅▅▅妻財癸丑土應

官鬼辛酉金▅▅▅▅妻財庚辰土

▅▅▅▅妻財庚辰土

▅▅▅▅兄弟庚寅木

▅▅▅▅兄弟庚寅木

▅▅▅▅▅父母庚子水應

▅▅▅▅▅父母庚子水世

世動化丑來刑﹐太歲並寅兄動克戌世﹐又流年神﹐飛廉大殺﹐白虎﹐在戌﹐會月虎﹐日虎﹐時虎﹐俱在戌﹐名爲四虎攺牙﹐此極凶之卦﹐決難免死﹐故其人病起正月﹐至四月癸卯日故也。謂世爻病於寅﹐絕於巳﹐死於卯也。何以不於辛卯﹐而在癸卯﹐謂癸水克丙火﹐卯木克戌土﹐故應於此日也。丙寅年﹐丙申月﹐丁巳日﹐丙午時﹐卜自己壽﹐得﹝此處缺一字﹞之大壯世爻有气。元神長生﹐忌神不現﹐故今無咎﹐直至戊寅年﹐戊午月﹐壬戌日故。世爻正值歲旬空亡﹐又被年月日﹐會成火局克世﹐且世爻絕於歲建﹐敗於月建﹐衰於日建﹐故當終也。

陳希夷安命宮法安命不論男女﹐正月起寅﹐順數至生月止﹐卽於生月上起子﹐逆數至本人生時安命﹐先輪定命宮﹐後排十二宮。一命宮二兄弟三夫妻四子息五財帛六疾厄七遷移八奴婢九官祿十田宅十一福徳十二父母先將正變互三卦﹐排定十二支神﹐陽世初爻起子順行﹐陰世初爻起午逆行。輪定命宮﹐命宮旣定﹐遂從陽世陰世順逆數之。假如陽世子爻值命宮﹐卽從主卦初爻起數﹐陰世子爻值命宮﹐卽從變卦五爻起數。凡正變互三卦﹐連環而數十二宮﹐過而復始。

排十二宮法正卦變卦互卦六宮

五宮十宮

四宮九宮十二宮三宮八宮十一宮二宮七宮

一宮

陽世順行法正卦變卦互卦六巳

五辰十酉

四卯九申十二亥三寅八未十一戌二丑七午

初子起

陰世逆行法正卦變卦互卦二未

三申七子

四酉八丑十一辰五戌九寅十二巳六亥十卯

初午起

十二宮斷黃金策曰﹐首論命宮宜旺相﹐貴人祿馬福難量﹐若值休空多患難﹐一生順倒惹災殃。兄弟宮中喜旺彊﹐合生身世棣華芳﹐衰空帶鬼無同气﹐沖克身爻定不良。夫婦宮中喜旺生﹐財臨子值助吾身﹐殺刃臨爻多怪疾﹐衰空難保百年姻。子媳宮中吉曜臨﹐子孫岐嶷有精神﹐沖克身世多忤逆﹐衰空殺刃嗣伶仃。財帛宮中忌破空﹐旺臨財位福無窮﹐最怕耗神兄武劫﹐一生得失小人侵﹐疾厄休空反稱心﹐生身合世必相侵﹐身克世衝總不犯﹐最嫌帝旺與長生。遷移身世坐其爻﹐遷徙無恆祖業拋﹐吉曜臨之遷則吉﹐凶星如值枉奔勞。奴婢宮中喜旺興﹐生身合世必多情﹐福徳養奴財養婢﹐吉神會遇似陳琳。官祿宮中要吉星﹐吉星生旺必榮身﹐休衰惡殺兼兄子﹐皓首依然一白丁。田宅宮中喜土金﹐子孫奕業得相承﹐水火木星多進退﹐休空到老素寒人﹐福徳旺興生世象﹐一生長得吉人欽﹐衰空終歲身勤動﹐凶曜奔忙也是貧。父母宮宜生旺臨﹐合生身世蔭垂深﹐衰空受克無瞻依﹐傷世衝身定不仁。

僧道占遊南子曰﹐僧道之占﹐亦有別焉。如其甫欲出家而來占也﹐但看華蓋孤辰﹐臨於世身命爻﹐而卦中子空財絕者﹐是宜爲僧道者也。若子財旺動者﹐卦六沖者﹐今𨿽出家﹐後必還俗也。其已出家來占者﹐以子孫爲用也﹐又自占用世﹐代占用應也。用爻旺靜﹐帶龍喜徳合者﹐吉也。內外世應旺相生合比和﹐不受刑害克破者﹐吉也。用逢財子福祿生旺者富也。用逢官貴長生者﹐僧道之官也。用逢官貴祿馬徳合值空者﹐在玄門﹐則爲法師。在空門﹐則爲掌教者也。又卦逢六合者﹐六爻安靜者﹐世旺身空者﹐身空不動﹐而元神旺﹐忌神衰者﹐皆安享淸福﹐壽考綿長也。世應俱空者﹐身心不定也。二父克身者﹐俗家牽累也。二鬼克身者﹐災病纏身也。世持兄動者﹐貪財好色也。勾持身動者﹐系念家鄕也。虎加身動者﹐官訟累身也。雀加世動者﹐多招舌也。蛇加身動者﹐卒暴虛驚也。武加身動者﹐被賊冤牽也。龍加身動者﹐貴客相扶也。或候曰﹐子孫空亡者僧道見之﹐謂身落空亡﹐當有大難。得日辰動爻衝﹐庶幾不死也。管公口訣曰﹐金遇木而逢官﹐必得當朝之寵命。金遇木而逢福﹐定爲常住之髙人。金遇木而逢兄﹐兄弟來纏。金遇木而逢財﹐得財還俗。火見火而得子﹐一定當歸也。又有建造梵宮道院者。木見木﹐寺觀重重也。金見金﹐樓臺疊疊也。水見水﹐佛殿宜修也。土見土﹐僧房宜整也。火見火﹐必遇火殃也。父見父﹐當蒙勅賜也。父旺生世者﹐殿宇巍峨也。父動化父﹐與父衰化旺者﹐必重建乾坤也。父入乾﹐宜通都大郡也。父入坤﹐宜田野村郊也。父入震離﹐宜鬧市也。父入艮巽﹐宜山林也。父入坎兌﹐宜襟江河而依泉澗也。又鬼動生合世者﹐宜謁貴也。財旺生合世者﹐宜化緣也。財鬼空絕或卦無財鬼者﹐乏齋糧也。應爻空絕者﹐無施主也。世財空絕者﹐不宜買產也。又貴臨父母者﹐本師得道也。父母克身者﹐蒙師接引也。世絕逢生者﹐得人點化也。世墓逢衝者﹐得人開豁也。兄旺化兄者﹐從眾如雲也。歲臨火父﹐持世生合世者﹐寵錫忽頒也。又若招徒﹐以子孫爲用也。子旺生合世者﹐徒得力也。子臨死墓絕胎﹐而刑沖克害世者﹐愚癡而背逆也。子臨空破者﹐從有災也。子伏鬼化鬼者﹐從帶疾也。卦值遊魂歸魂六沖者﹐不久遁去也。又有雲遊訪道者﹐但得日龍與月虎﹐動臨身世命﹐或日虎與月龍﹐動臨身世命者﹐是謂龍虎交馳﹐宜訪道也。遊魂卦而世帶劫刃者﹐世在五爻帶亡劫者﹐道路災迍也。世應相隨者﹐不返家鄕也。身世命值龍馬者﹐江湖得志也。值福合鬼者﹐四海馳名也。值兄合勾者﹐身塡溝壑也。值武臨財者﹐沒命波壽也。值鬼合虎者﹐途遇彊徒也。值父合虎者﹐榮歸故里也。又有密地修證者﹐但世持福徳生旺﹐在旣濟未濟卦者﹐或在壬午癸巳丙子丁亥四爻者﹐或世持火子﹐伏水化水者﹐或世持水子﹐伏火化火者﹐俱爲坎離旣濟﹐宜參禪坐關打坐運气也。子孫旺動﹐生合臨持身世命者﹐成功行滿也。身世命爻﹐值空死墓絕胎﹐及被四直與動爻﹐刑害克破者﹐難守戒行也。身衝世動﹐與六爻亂動者﹐心搖惑也。兄動克者﹐謗訕興也。鬼動克者﹐災訟作也。卦中上爻﹝六爻爲天﹞﹐與父母爻﹐動來生合身世命者﹐必天祐而人護也。又有修眞煉性者﹐緇衣以金爲主﹐世身命居乾兌而值申酉者﹐吉也。羽士以木爲主﹐世身命居震巽而值寅卯者吉也。世身命爻安旺者吉。卦無身者﹐難成正果﹐世空破者﹐不登道岸。鬼化子者﹐先難後易。子化鬼者﹐有始無終。日龍與月虎﹐或月龍與日虎﹐同臨身世命爻者﹐是謂降龍伏虎﹐必煉丹而得道也。卦值內水外火﹝未濟﹞﹐或內火外水﹝旣濟﹞﹐是謂火降水升﹐必面壁而成功也。世值升爻﹐登上界也。身居降象﹐墮阿鼻也。世持水福﹐而伏火化火﹐或持火福﹐而伏水化水者﹐必飛升也。世持水鬼而伏火化火﹐或持火鬼﹐而伏水化水者﹐必坐化也。世持水福﹐加龍動者﹐羽化而登仙也。世持火福﹐加虎合者﹐遺蛻而不壞也﹝管公曰﹐身空遇火﹐得火燃身﹞。又有僧道還俗者﹐子財兩動者﹐宜也。遊魂化歸魂者﹐宜也。財子生旺持世﹐生身﹐合命者﹐宜也。官動克世身命者﹐多災訟也。兄動克世身命者﹐用耗失也。身世命臨空死墓絕胎﹐又被刑害克破者﹐還俗開齋之後﹐災痗薦臻﹐壽元損壞也。隨官入墓者﹐若禍難逃也。助鬼傷身者﹐貪淫受累也。

易隱卷三東粵遊南子曹九錫輯男橫琴居士璿演家宅占遊南子曰﹐凡占家宅分二種焉。有安居來卜者﹐先看內外卦象﹐內爲宅﹐外爲人﹐旺相者﹐人宅興隆。休囚死者﹐住居無气﹐丁畜消損﹐家庭不發。內外生合比和者吉﹐相刑沖克害者凶﹐空亡尢凶。如卦象衰空者﹐方看爻神﹐以二爻爲宅﹐五爻爲人﹐人克宅﹐則造創整齊﹐宅克人﹐則住宅不興﹐人眷災迍。二爻旺﹐屋多。五爻旺﹐人多。休囚死凶﹐相生合吉﹐相刑沖克害凶。如爻神再空﹐是空而又空也﹐必有滅門之禍。次看六親﹐世爲己﹐應爲妻﹐陽父爲父﹐陰父爲母﹐陽兄爲兄弟﹐陰兄爲姐妹﹐陽財爲妻﹐陰財爲妾婢僕﹐陽子爲男﹐陰子爲女﹐陽鬼爲祖﹐陰鬼爲祖妣﹐用爻上卦吉﹐用爻旺相﹐帶吉神﹐得太歲月日生合者吉。用爻休囚死空亡伏藏者凶﹐帶凶殺動﹐被三傳刑害克破者凶。用爻持鬼﹐伏鬼﹐化鬼煞﹐陽鬼主官訟﹐陰鬼﹐必有災病也。凡用爻伏於官下者﹐必有病訟﹐每事多阻﹐出入有礙也﹐三將一歲分四季。如木帶吉神﹐春季見喜﹐火鬼帶殺﹐夏季生災﹐金值妻財﹐秋宜得利﹐水逢兄弟﹐冬必破財﹐土爻若帶吉凶﹐各隨司令決斷﹝辰三月﹐未六月﹐戌九月﹐丑十二月也﹞。若遇空亡﹐吉空則凶﹐凶空反吉。除此大節之外﹐後將並窗牀廁門戶道路香火棟梁墳墓六畜﹐分察吉凶也。又有臨事來卜者﹐便搜目下有何吉凶﹐遇父動﹐則子傷畜損。兄動﹐則妻傷財損。鬼動﹐傷兄﹐大小不安﹐官非事發。子動﹐克夫﹐削職。龍鬼持克﹐喜處生災。雀鬼雀兄持克﹐口舌破耗。蛇鬼持克﹐虛驚常有。玄鬼持克﹐非陰私盜賊﹐必奴婢走失。勾鬼持克﹐必田土交加﹐契券不明。虎鬼持克﹐主喪孝刀兵斗傷蹼跌。二爻凶﹐窗神不安。三爻凶﹐牀席不安。五爻凶﹐香火不安。此察六爻﹐廁碓門路墳墓六畜﹐逐位推詳也。

鬼谷分爻祖妣奴婢宗

棟柱墻籬馬

父宅長香火道路人口牛

妻坑廁

外戶羊

伯叔兄弟正門閣房牀碓豬

母宅母

學堂廚竈貓犬子孫基址

溝井

雞鴨

一宅基以卦身爲用也﹐身旺相﹐基寬大。休囚﹐基狹小。屬陽基方﹐屬陰基圓也。入卦身臨乾基髙﹐坤臨坎基卑下﹐近湖沼溪塘也。臨艮傍山陵近墳墓也﹐臨震近鬧市林木﹐臨巽近竹木花果菜園也。臨離﹐乾亢向陽﹐近窯冶也。臨坤近平郊曠野墳墓也。臨兌近池塘藪澤也。十二支神﹐身臨子基兩尖中闊。臨亥基灣水曲也。臨寅遠樹椿基。臨卯兩家基址相連也。臨巳被人包後。臨午前大後尖也。臨申石砌中寬。臨酉四方不開也。臨辰基髙。戌基橫。丑基前小後大。未基長﹐後如鑰匙勾轉也。身逢重基曲圓﹐逢交﹐基方直也。逢刑沖﹐基髙低破缺也。逢生合﹐基方圓齊整也。逢三合﹐而遇日辰動爻刑沖克害者﹐基卽有一方缺處也。﹝如子日﹐或子爻動傷身爻﹐卽北方有缺之例﹞。身遇三刑﹐基在尖角上也。身遇六害﹐崩敗處朔屋基也。卦逢六合﹐中央地基。卦值六沖﹐街頭巷口地基也。身臨父﹐基有舊屋。身臨兄﹐半爲己產。身空伏鬼全是人基也。身下伏官﹐非官基必絕地也。身下伏子﹐道官僧房之基也。﹝動爲觀﹐靜爲庵﹞。身不現﹐又不伏﹐或身臨空絕者﹐非絕戶之地﹐必他人之基也。父化鬼者﹐絕戶官基也。身衰值木者﹐舊爲茅徑也。身金﹐化金者﹐折屋開基也。身土化金者﹐移髙塞低也。身土化土者﹐塡髙塞低也。龍父旺動克身者﹐東屋偪基也。虎父動克身者﹐右邊已賣也。水鬼克身者﹐地基水濕也。雀財化父者﹐火後地基也。二爻克身者﹐基狹也。身克二爻者﹐基不方正也。三四克身者﹐門戶衝基也。五爻克身﹐有路衝。六爻克身﹐有墻棟衝也。初爻與應爻﹐帶土來生合卦身者﹐並入基地也。兄臨子水動克身者﹐北方有人爭基也。兄臨午火動克身者﹐南方有人爭基也。東西仿此。

二井以初爻爲用也﹐又以白虎子孫申金爲用也。初爻庚子水屋下井﹐甲子水門前井也。日父母生合初爻坡下井。初加勾逢三合﹐井在墻角也。內卦坎化離﹐初爻水化火﹐二爻火化水者﹐俱井竈相連也。初合三爻﹐房井相連也。龍旺逢衝﹐新井也。虎逢衰死﹐舊井也。初空動穿井未完也﹐空逢衝﹐穿井未久也。初鬼空﹐廢井也。初水逢死气﹐井室常閉也。土殺動來刑沖克初爻﹐井閉塞也。初臨龍水遇墓絕﹐枯井宜開也。初父化兄﹐相承畱下井。初兄化兄﹐與人合井也。初持父母﹐有井亭﹐或肋下井也。初臨月日二虎﹐虎眼井。水化水﹐雙眼井。初爻﹐伏爻﹐化爻同三眼井。初與三傳並合﹐四眼井也。初臨財福靑龍﹐水淸盈溢﹐福及百家也。初加鬼虎﹐災生十室也。初加勾土﹐官符疊疊也。初加雀火﹐一向漧枯也。初加雀水﹐福祿悠長也。初金蛇動﹐井埋屍骨也。初巳蛇動﹐井有蛇怪。加大殺﹐有毒蛇也。初武水雀旺動﹐泉不竭也。武大殺動﹐水黑也。壬戌癸亥動合初﹐水味鹹也。丙午動合初﹐水味淡也。大殺丙丁動﹐無水。初壬癸動﹐泉多也。水值長生。水常泛溢也。合動生合初﹐水淸溢也。水動不積也﹐土動水濁也﹐土空是池也。土加咸池殺﹐水穢气﹐不可食也。初屬木﹐井邊有樹也。庚寅辛卯松柏也。庚申辛酉﹐石橊也。巳未桂也﹐戊辰竹也﹐壬午癸未﹐楊柳也。若木鬼帶殺動﹐井上有枯樹爲精。旺相樹大﹐休囚樹小。若逢刑沖﹐樹必損壞。日辰刑沖﹐其木方砢。月建刑沖﹐其樹斫伐也。初爻土動化木者﹐井中有樹宜去也。兄動合初﹐一旱無泉也。官動合初﹐久旱得水也。二爻父母空﹐無井欄也。父母被刑沖﹐井欄損也。二爻虎金合﹐石井欄。辰卯旺合﹐竹籮爲井欄。庚寅旺合﹐木井欄。戊寅旺合﹐竹井欄。二爻武旺空﹐或武動逢衝者﹐井欄盜去也。初爻勾逢刑破﹐井下柵頹也。初受土克﹐水漏也。初臨丑土加勾﹐井邊有半片磨也。金虎動合初勾﹐井旁有頑石也。初臨辛丑﹐逢勾金動來合﹐旁有舊缸底也。初加旺虎在艮宮﹐旁有灰堆也。初加天河﹑天井﹑小殺動者﹐有小兒墮井也。初下伏鬼﹐井有枯骨也。初下伏卯﹐井中有竹物也。金動沖合初爻﹐瓦罐墮井也。初加勾殺動﹐窯器墮井也。庚戌辛亥衝初爻﹐首飾墮井也。初持金蛇動﹐鐵鉤墮井也。壬申癸酉衝初爻者﹐劍墮井也。虎加土煞動﹐石塊墮井也。酉金沖合初﹐雞飛落井也。初加寅虎動﹐貓落井也。丙辰加龍徳動﹐井有魚龍也。金虎加大殺動﹐井有鐵器爲精也。初加光影殺動﹐井有怪異也。初加天燭殺動﹐及雀臨丁巳動﹐而受刑者﹐井有火光爲妖也。又宅爲母﹐﹝二爻﹞﹐井爲子﹝初爻﹞相生合吉。相刑克凶﹐也又凡卜開井者﹐但逢玄武水旺動﹐與申金旺動﹐者其泉易至也。又日辰﹐與水動合之爻﹐其下有泉也。﹝以支神定其何方﹞。又耶律氏以卦中申金爻旺動者有井﹝水生申故﹞申金死墓空絕者﹐枯井也。申下伏鬼者﹐無欄也﹐申下伏殺者﹐水惡也。申下伏財者﹐水淸也。申下伏父簷前井。伏子﹐路邊井﹐伏兄﹐與人合井也。卦有兩申雙井也。如日辰合住﹐只一眼汲水也。卦無申爻者﹐無井。有申無水﹐亦無井。𨿽玄武旺動﹐亦枯井也。玄武旺﹐遇勾﹐並合者﹐枯井可開也。又井爻不動不發﹐試之極驗。

三住宅以二爻爲用﹐又以父母爲用也。又以父母爲堂﹐官鬼爲廳﹐妻財爲倉竈﹑廚房。子孫爲廊﹐夏廂房披屋道路。兄弟爲門戶﹐墻壁。值玄武水爻﹐爲坑廁也。旺相得四直生合﹐帶貴馬龍喜徳祿財福動者﹐新創整齊也。休囚空死墓絕胎﹐逢四直刑沖克害﹐加蛇虎亡劫刃殺動者﹐舊居破敗也。宅動必傷財也。宅空必見災也。宅空動﹐其方主絕也。宅旺動﹐重建造也。宅旺相﹐必榮昌也。宅休﹐宜遷也。宅囚﹐人亡也。宅死﹐屋賣也。宅水逢火者﹐發也。﹝干支合論﹞。木遇土者﹐相資也。火值金者﹐鼎新也。土值木者﹐斜損也。木見木者﹐樓閣重重也。加木命人占﹐則五門一統也。貴人福徳臨宅﹐世代名家也。華蓋文昌臨宅﹐當今名宦也。火火無水﹐貧乏之居也。水水無金﹐窮寒之舍也。二水二金﹐憲臺霜肅也。一木二土﹐臺閣流芳也。水見火﹐臨兄弟﹐和合之門也。水逢金值父母﹐雍穆之家也。鬼臨宅空動﹐主有大難也。太歲臨宅空動﹐人口必傷也。白虎臨宅空動﹐人死馬倒也。﹝巳上出管公口訣﹞。父空﹐無正堂也。父囚死﹐堂屋崩頹也。父化父﹐非有二堂﹐必樓房也﹐或折舊屋起大屋也。父化子﹐折舊屋起小屋也。父化財﹐折舊屋爲廚竈﹑閨房﹑倉庫也。父化官﹐攺堂爲廳也。凶衰﹐則沒人爲官房也。父化兄安門立廁也。父伏子下﹐偏屋作正屋也。父伏財下﹐與竈同間也。父下伏兄﹐兩姓合門出入也。父下伏子﹐從屋髙正屋低也。父下伏官﹐非宦家﹐必住官房也。伏鬼帶合﹐停殯在堂也。父下伏木鬼﹐帶火逢空者﹐艸屋也。伏火鬼﹐逢衰死者﹐艸屋也。火水鬼者﹐屋下濕漏也。伏土鬼旺相﹐當簷有敎埂。伏鬼逢死墓﹐下有伏屍也。伏金鬼生旺﹐有城塔出現。衰是艸舍也。雀在前﹐武在後﹐龍左虎右﹐勾居辰戌之方﹐蛇乃丑未之地也。鬼空無廳也。鬼化鬼﹐有二廳也。帶殺則宅地不祥。夜多怪夢。如刑沖克害身世﹐主重重災訟也。鬼化兄﹐損財招盜也。鬼化父伏父﹐非官家﹐必官房﹐或沒人官房﹐或家有病人鬼祟﹐多招是非口舌﹐貴官則不妨也。兄化兄﹐重門相對﹐也主人口啾喞之災也。兄化鬼﹐有官符口舌﹐損妻妾財帛也。財化財﹐連厫重竈也。帶凶殺則妻妾不寧﹐加婢走失。財化鬼者﹐亦然也。財化父﹐居地窄﹐小口災也。財化兄﹐不利財帛也。財化鬼貴人升級遷也。財世動﹐主賣屋﹐或毀折房屋﹐克雙親﹐生鬼祟﹐財物不能停畱也。子化子﹐側屋多﹐幼口災也。子化兄住居不安也。子化官幼口損也。又祿馬官貴臨宅﹐出貴也。財祿福喜臨宅﹐發富也。咸池﹐玄武臨宅﹐出淫人賤人也。福空華蓋﹐臨宅﹐出僧道也。虎福加天賦臨宅﹐出不良乞丐也。虎殺加刑害臨宅﹐出凶惡也。龍徳福喜臨宅﹐出良善也。雀福動﹐出看經念佛人也。披頭殺加白虎臨宅﹐出瘋癲人。木狼殺加蛇鬼﹐臨宅﹐出雉頸人。風波殺帶玄武鬼臨宅﹐出溺水人。雷火霹靂殺﹐帶雀鬼臨宅﹐出雷擊火焚人。金火鬼加天刑羊刃臨宅﹐出刎頸刀傷人也。﹝爻動者驗﹞。宅爻臨鬼動﹐加伏屍﹐天刑飛廉病符者﹐與鬼加眾殺動克宅爻者﹐主出帶疾之人也。金動陰爻者﹐出麻面婦人﹐足上生毒也。火動陰爻者﹐出跛足婦女﹐手中瘋气也。陽爻木衝者﹐手足瘋﹐而陰生怪疾也。陽爻火合者﹐徧身疤﹐而鼻內涕流也。金多﹐則露齒無須。土多﹐則囊大口疙也。水多則男女咳嗽。木多﹐則男女瘋魔也。﹝出管公口訣﹞。木鬼克宅﹐主出瘋癲﹐癱瘓﹐燥癢麻瘋也。水鬼克宅﹐主出冷瘟濕气崩淋也。火鬼克宅﹐主出白目﹐癲癇疾也。土鬼克宅﹐主出蠱脹黃腫喘急也。金鬼克宅﹐主出癆瘵癱瘓啞聾喘嗽也。然必宅爻逢絕气者﹐方可斷之。但遇日辰動爻生合者﹐不可旣論。宅爻帶鬼殺動﹐克世身命爻者﹐亦然也。欲知何人有疾﹐但看鬼刑害克衝何位。木爻人﹐與刑害克衝爻人﹐得病也。若鬼屬子屬鼠人。子衝午﹐屬馬人。子克巳﹐屬蛇人。子刑卯﹐屬兔人是也。畢法賦曰病符克宅全家患﹐值月之生气者﹐尢合家病也。值月之死气者﹐必死也。人口爻帶虎鬼動者﹐尢驗。定宅向者﹐以世爻爲坐宅﹐以相衝者爲向道也。世前二爻爲宅前﹐世後二爻爲宅後。惟歸魂卦爲往外復內之象。獨以二爻初爻爲前﹐四爻五爻爲後。如世值子向朝午之例﹐然惟世爻旺靜﹐日辰生扶﹐則依此斷。如世動或日辰沖克﹐則將世前一爻相生者定向。如世前一爻爲寅﹐向在申也。若前之爻﹐又與世克﹐則以前爲後﹐以後爲前﹐取持世對衝爻定向道。如世本屬子﹐反言坐午向子也。向以龍徳貴喜財福生旺﹐與四值生合之方爲吉也。以虎煞亡劫刑刃兄鬼空死墓絕﹐四直刑害克破之方﹐爲兄也。欲知宅前宅後妨犯﹐凡前後之爻﹐遇日辰帶父沖克世爻者﹐屋宇相妨也。日辰帶福沖克世爻者﹐旺則道路妨﹐衰則私街冷路妨也。日辰帶財沖克世者﹐陽則樓屋戶女墻喬木妨﹐陰則廚竈閨房倉庫妨也。日辰帶兄沖克世者﹐旺則門戶衝﹐衰則坑廁簷角衝也。日辰帶鬼沖克世者﹐旺則街坊廳廨衝﹐衰則廟社衝也。世下伏鬼﹐墳墓妨也。日帶金火鬼沖克世者﹐石敢當相妨也。金鬼遇長生沖克世者﹐巷牌影射也。金鬼衰墓並克﹐來沖克世者﹐敗社枯基妨也。金鬼受刑沖﹐來沖克世者﹐壇館妨也。金鬼旺動遇日衝並﹐來沖克世者﹐石岡妨也。火雀鬼遇長生﹐動來沖克世者﹐窯竈相妨也。玄水鬼遇生旺來沖克世者﹐瓦流妨也。玄水鬼遇死墓絕胎﹐來沖克世者﹐枯池竭井妨也。木龍鬼遇長生來沖克世者﹐松柏妨也。死絕爲篁竹﹐帶墓﹐則墳木也。木鬼沖克世者﹐橋道妨也。生旺﹐則墩埂城角妨也。土鬼旺動沖克世者﹐神廟妨也。衰動沖克世﹐伏屍古墓妨也。﹝出子耶律氏錦囊集﹞。欲知起造﹐但震巽宮宅爻旺動﹐與初六爻兩木旺動﹐要構新居也。旺而靜﹐則造成矣。欲知起造修攺因何﹐應衝世者﹐爲陰陽妨礙也。世旺動者﹐因富貴營建也。動遇合者﹐有人阻隔也。靜逢衝者﹐有人吹噓也。日帶父克世﹐因風雨而修也。世臨父逢空﹐爲妻身而起也。金木齊興﹐修整必速也。﹝一動一靜稍遲﹞。木旺金衰者﹐功已告成也。土金旺動者鑿井﹑穿池﹑疊砌堆山也。衰動﹐則攺門換壁也。金旺木空者﹐欲興工而未能。遇日辰生合﹐其功必成也。遇日辰刑沖﹐枉勞心力也。若彊成﹐決損人財。遇太歲沖克者﹐立見悲惶也。修造興丁以間爻爲匠也。又兄爲人工﹐莫傷財位﹐財爲工本﹐怕遇絕爻。子旺﹐則酒食丰余。應空﹐則工程退緩。辰戌興隆﹐磚瓦已備。寅卯空伏﹐料木尙無。土鬼動者灰惡。金爻空者釘缺。世合間生﹐事未興而局已備。間空父動﹐料已具而匠休工。福臨應﹐則匠巧。﹝單占以應爲匠﹞。兄入應﹐則匠拙。雀必多言﹐勾終遲鈍。遇龍而才髙精巧﹐逢虎而性濁猖狂。玄官防其竊取﹐蛇鬼慮乎傾頹也。宅式﹐乾圓坤方艮重兌缺離虛坎實震長巽直也。勾加父半邊破相之屋。蛇加父﹐牽連之屋。玄加父﹐披搭之屋。雀加父﹐間口之屋。虎加父﹐破損之屋。龍加父長短之屋。蛇加水父休囚﹐乃茆簷艸合也。虎加父動﹐有搭角屋也。宅爻土化土﹐拖前帶後也。木化木﹐橫屋重樓也。火化火﹐屋有龜頭也。雀克玄者﹐前髙後低也。龍克虎者﹐左髙右低也。金遇勾生者﹐中突四低也。龍死虎生者﹐西髙東低也。動衰化旺者﹐前窄後寬也。土旺木衰者﹐必平屋也。宅之大小﹐但宅爻旺相逢生气者﹐財動生合宅爻﹐或財旺動化父﹐與父爻旺相﹐重重出現者﹐必大宅也。父衰逢蛇虎者﹐茅屋。旺相者﹐帶瓦。父旺雀休者﹐前面黃瓦﹐或艸蓋也。﹝逢子北方﹐丑東北方﹐餘仿此。﹞宅之新舊﹐父爻宅爻旺相新﹐休囚死舊也。父衰宅旺者﹐半新舊也。爻旺六神衰者﹐新舊相接也。旺化衰﹐前新後舊。衰化旺﹐前舊後新也。財動化父﹐折舊換新也。宅之傾倒。但父衰而財旺動者﹐主傾倒也。以年月日時克衝之支神﹐定其傾倒之日也。又世爻﹐宅爻﹐父爻﹐逢空破墓絕﹐宅必傾倒破敗。如臨財虎動者﹐亦破折房屋也。又父爻宅爻世爻三空者﹐主三遷﹐或逃亡絕戶之屋也。宅近何處。臨乾兌宮逢子動者﹐近庵堂寺觀。臨金虎鬼者﹐近屠獵軍匠人家。逢虎兄動﹐近賭坊。父動化官﹐近公館也。管公口訣云﹐初二爻﹐鬼墓動﹐屋後有墳。三四爻﹐虎殺墓動﹐兩肋有墳。五六爻﹐土鬼動﹐開門見墳也。又寅申巳亥﹐墳在四角。子午卯酉﹐墳在四旁。辰戌丑未﹐墳在兩肋也。宅典與人住者。但內卦﹐父爻宅爻合應爻﹐或應爻克內卦宅爻父爻﹐或應居二爻﹐或應爻支神﹐與宅爻支神同者﹐俱主屋與人住。應帶日辰﹐則爲寄居也。又應臨玄刃虎殺來克宅﹐住屋人姦惡也。應加龍徳福喜生合者﹐住屋人循良也。住人宅者。但宅爻帶父逢空﹐或父不現﹐或身世與外卦父母爻相合者﹐供租賃之宅也。得需頤二卦主店居也。管公口訣曰﹐土空者﹐賃屋住也。離祖過房者。凡世空﹐與世逢衝﹐或身世臨五六爻動﹐主離祖過房﹐或出遠方也。又世臨外卦之爻﹐與宅爻同支神者﹐謂世臨外宅﹐動則離祖分居﹐靜亦主住偏宅也。又指掌訣云﹐住衝六位﹐變祖遷移。兩鬼兩財﹐兩承宗祀。二父當權﹐重拜雙親也。分別住宅吉凶者。管公口訣曰﹐金爻動正西西北﹐西南皆逃流。東可住﹐畱子孫。水爻空﹐東北寡﹐西南孤﹐西北出爛足﹐正南可住。火爻動﹐東方災困多年﹐一牀快燒﹐西北兩代孤寡﹐西南逃﹐東南可住。土爻不空不動﹐正西難住﹐主蔭三代老寡﹐兩房幼寡﹐畱孫不絕﹐東北正東可居。木爻動﹐正東西北東北有子﹐東南正西主孤﹐正西不可安牀﹐西南有禍。又曰﹐木泄無聚﹐正東難居﹐木旺有生﹐正東發福﹐取天干以合地支五行﹐同以此法推之也。問宅分合者﹐但宅爻逢合則合﹐逢衝則分也。兄弟動者分﹐官鬼動者合。世身靜而居庫﹐合住必久。如逢日辰合出﹐則出祖之命也。世身臨兄動﹐亦主分礜。如逢日辰合進﹐主前分後合也。若世身遇白虎凶神沖克﹐得日神合出者﹐必然攺故鼎新也。或世身帶金木暗動﹐意欲重新更攺﹐然後分析也。如二爻空亡帶殺﹐分必不利也。衰化生扶﹐先貧後富也。旺之沖克﹐先富後貧也。前卦無財後卦有﹐分後興隆也。前卦有財後卦無﹐分後蕭條也。問宅蔭者。但木居外卦﹐旺動合宅爻父爻者﹐必有大樹庇蔭也。如日刑木爻﹐其木方砢。有月建刑克﹐木已斫久。若木鬼帶螣蛇光影殺動者﹐宅邊有枯樹爲精也。問宅飾者。宅爻天干﹐逢甲爲板閣架﹐乙爲板柵﹐丙丁爲彩畫﹐戊己爲塵土﹐庚辛爲畫飾﹐壬癸爲油漆﹐或屋下水池也。金子動來生合父﹐或金子動化父者﹐有玉砌雕欄也。火子動來生合父﹐屋內必懸圖畫。父下伏鬼﹐是神佛像也。宅有魔魅者。凡官鬼加虎玄金爻暗動﹐來刑沖克害父爻﹐世爻宅爻者﹐俱屋有暗算也。鬼初爻暗動﹐在後金柱也。二爻動﹐在中欄柱也。三爻動﹐在大金柱也。四爻動﹐在前金柱也。五爻動﹐在前小金柱也。六爻動﹐在前步柱也。﹝陽在左﹐陰在右﹞。金鬼﹐銅鐵器物。木鬼﹐竹木雕刻物。土鬼﹐磚瓦琢成物﹐或泥土物。水鬼﹐紙畫形像。火鬼﹐乃骨物也。鬼加虎﹐乃走獸須防疾病也。鬼加雀﹐乃飛禽﹐當慮官非也。蛇多魔夢虛驚也﹐玄主奸淫竊盜也﹐勾則田蠶損耗也﹐龍則胎產成虛也。鬼臨月日﹐木刻人形﹐災生小口也。鬼若逢衝﹐家人常見。鬼動遇合﹐災害不成也。﹝秦人鄒道岸﹐客遊燕衛間﹐專爲人取厭魅﹐獲利萬金﹐用此十法也。﹞宅有伏屍藏物者﹐但財墓於二爻﹐有財寶埋藏也。鬼墓於二爻﹐有伏屍也。子入墓﹐下埋小兒和尙也。陰財入墓﹐下埋陰人奴婢也。父入墓﹐下埋老人衣冠文書也。兄入墓﹐下有孔竅坑井塡築也。加龍在左﹐加虎在右﹐雀前武后﹐勾中蛇側角也。宅有怪異者。以鬼爻動爲用也﹐﹝靜則無怪﹞﹐孟月三四爲怪爻﹐仲月二五爲怪爻﹐季月初六爲怪爻也。凡怪爻﹐加鬼煞持身世動﹐或帶鬼殺動﹐來刑害沖克身世﹐或逢財動助鬼來傷身世者﹐或身世隨鬼入墓者﹐皆主災難脫也。怪爻在乾﹐西北方現也﹐入艮﹐東北方現也。入巽﹐東南方現。入坤﹐西南方現。離南坎北震東兌西也。鬼爻伏父動﹐怪在堂也。伏鬼動﹐怪在廳也。伏財動﹐怪在廚竈臥房倉庫也。伏福動﹐怪在廊廡廂房也。伏兄動﹐怪在門戶坑廁也。鬼屬金怪從土中出也。屬木﹐怪從水中出也。屬水﹐怪從五金中出也。屬火﹐怪從木中出也。屬土﹐怪從火中出也。如加龍﹐怪靑黑色﹐長嘴﹐徴聲﹐有足有尾﹐善變化也。加雀﹐怪赤黃色﹐尖小有嘴口能快飛﹐或鳥怪也。加勾﹐怪黃黑色﹐形矮扁﹐或山魈野魅也。加蛇﹐怪紅黃色﹐善走動﹐或蛇與狐貍也。加虎﹐怪白色﹐有須無項﹐或伏屍爲崇也。加武怪黑色活動不定﹐或獺怪也。神殺寅月卯月辰月巳月午月未月申月酉月戌月亥月子月丑月犬怪殺蛇怪殺戌

未辰

丑戌

未辰

丑戌

未辰

丑鳥怪殺未

午巳

辰卯

寅丑

子亥

戌酉

申宅進田產者。但土財生合世身﹐或勾喜生合世身﹐與勾克世財者﹐住主進產。旺多﹐衰少。惟空則有名無實也。在外卦他宮來生合﹐得外家分授之產。內卦本宮來生合﹐乃自己續置田產也。得於何人﹐六親定之。得於何方﹐八卦定之。得於何時﹐生旺月日定之。凡勾值太歲動﹐與世克動勾﹐或財動克勾﹐或勾臨木鬼動﹐住主退賣田產也。要知因何退賣﹐以六親六神推之﹐雀鬼克世因訟退也。虎鬼克世﹐喪葬退也。龍鬼克世﹐婚嫁退也。蛇鬼克世﹐求簽信佛退也。玄鬼克世﹐奸淫盜賊退也。又宅爻臨土空動者﹐無田地。動而不空﹐有些產存也。宅得財者﹐但之宮內卦財動生合身世者﹐主得至親財﹐本宮外卦﹐遠親財。他宮內卦﹐鄰里財﹐他宮外卦﹐遠方爻財。旺多衰少。以五行定其何物﹐以八卦定其何方﹐以六親定其何人。如卦中無財﹐廳上變出財來生合生世者﹐主不意中得直來之物﹝詳見身命貧富占中﹞。宅嫁娶者。但卦中財鬼二爻同動﹐來生合世爻宅爻者﹐或卦有財﹐而日辰是鬼相生合﹐或卦有鬼﹐而日辰是財相生合﹐或財鬼二爻動﹐變來生合世爻宅爻﹐皆主婚姻之喜。宅爻世爻逢空﹐則不成也。宅懷孕者。以胎爻爲主也。如乾卦以水爲子孫﹐水胎於午﹐卦中午爻動﹐或化出午爻者﹐皆有懷胎之喜也。要知何人受胎﹐以六親斷之﹐胎臨父母﹐是叔伯母。臨財﹐則妻妾婢。臨兄﹐則嫂與弟婦姐妹。臨子﹐則女與媳。臨鬼﹐或鬼化出胎者是鬼胎。主虛喜也。胎爻動﹐生其目下﹐不動﹐尙遲也。宅添丁口者。但應臨財福﹐生合宅爻世爻者﹐必進人丁。如世爻動﹐克應上財福﹐則有通賣人口之事﹐應臨財福空亡者﹐謀事難成也。宅遭回祿者。但人宅相衝。﹝一爻五爻﹞加燭火天燭天火天禍殺﹐或殺帶鬼動﹐持克世爻宅爻﹐或世爻宅爻持雀火﹐動化鬼爻﹐或雀動﹐化日辰火鬼﹐或日辰帶雀火鬼﹐沖克世爻宅爻或日雀﹐與月雀﹐並動﹐或月雀帶鬼﹐遇日辰衝並動者﹐俱主失火也。要知何處起火﹐以八卦推其方所。又世則家下﹐應乃對門。內爲本宅﹐外則鄕鄰也。又蛇加巳火。在二爻﹐或六爻﹐空動者﹐遭回祿過﹐不空﹐十日內有火災。巳在東南﹐巳衝亥﹐在西北也。若火鬼暗動來克宅爻世爻身爻或六爻無鬼﹐而動化火鬼﹐刑克宅爻世爻﹐身爻﹐或應帶雀火鬼殺動來刑克宅身世爻者﹐俱主讐人放火也。如鬼殺不動﹐或空死墓絕胎﹐及水爻旺動持世者﹐皆無火災。卽鬼殺動﹐而不克宅身世爻者﹐祈禱可免也。郭雍曰﹐月破之爻臨火殺﹐歲君衝鬼朱雀發﹐刑身克宅宅逢空﹐百計祈禱難解豁。宅失賊者。但坎宮水鬼動﹐或兄化鬼﹐鬼化兄﹐或玄鬼帶天賊殺動﹐或玄下伏鬼暗動﹐或日辰帶玄鬼暗動﹐來傷宅世身者﹐皆主失賊也。﹝暗動者尢驗﹐應在對衝之月﹞。若不傷身世﹐而克宅爻者﹐足私房小夥有失。鬼爻休囚﹐是嬉偸白撞賊也。玄鬼帶天盜劫殺旺動﹐來克身世﹐是大夥盜也。財化財﹐加玄武者﹐防剪縷賊也。又玄臨財動者﹐但查天賊何月值此爻神﹐遂以爻神六合之日﹐斷其失賊極驗。宅有官訟者。但雀鬼持克宅爻世爻者﹐旺則官司﹐衰亦口舌。父化官官化父﹐或雀鬼沖克三爻四爻﹝三爲門四爲戶﹞。不拘陰陽﹐皆有戶役官訟也。雀父動﹐文書尊長之訟。雀福動﹐少年僧道之訟。雀財動﹐陰人錢帛之訟。雀兄動﹐手足朋友之訟。雀伏鬼化鬼﹐牽連飛來之訟。雀鬼動﹐化鬼﹐病訟交加。或一事未了﹐又惹一事也。本宮﹐在家事。外宮他處事。若加太歲訟必經年。又鬼伏兄下﹐暗動克世身者﹐必牽連之訟。鬼伏財下﹐臨陰爻﹐與用爻相合者﹐必婦人幹連之訟。臨陽爻相合﹐則財帛幹連之訟也。宅有瑣碎者。但宅爻安靜﹐破日辰並起衝起者﹐在官爻卽憂官。在兄爻﹐卽有兄弟相識事。在財爻卽有陰人錢帛事。在父爻﹐卽有尊長文書事。在福爻﹐卽有子孫僧道事。﹝克世身者尢驗﹞。又日辰並衝官爻者﹐子官休渡海。亥鬼莫臨河。酉官香醪少飲。丑官牛肉莫餐。午官忌乘騾馬。卯官莫上車輿。申休舞劍。未弗牽羊。巳被蛇傷。戌防犬嚙。寅當虎噬。辰被龍驚也。

四廚竈以二爻妻財爲用也。二爻旺相﹐新竈。休囚﹐舊竈。逢衝﹐破竈也。旺動﹐廚竈鬧熱。休靜墓絕﹐竈頭冷澹也。臨父﹐樓房重建。臨福增進產業。臨兄必分釁。臨妻必寡居。鬼動﹐必見災殃。鬼空人口瘟疫也。值龍木年見喜。值雀累月官符。值勾不動生財。值蛇虎動有禍。值玄武﹐靜者吉﹐而動失賊也。值太歲動﹐陰人小口災也。太歲空﹐宅長宅母災也。旺宜守舊﹐空須更遷也。水動明淨﹐空則失業也。木動煙迷﹐空則無牕也。土動傷豬畜﹐空則乖張也。火動箯梁蹊﹐空則貧寒也。金動鍋損﹐二金動﹐中鍋損﹐土金動﹐大鍋損﹐休則小湯鍋損﹐囚則小尺者損也。金空鍋缺也。三金並見﹐五鍋之家。﹝干支皆金﹐本命又金﹞。干支二火動﹐重重口舌也。火鬼動﹐主湯火之災。看刑克何人命爻﹐知其何人被災也。坤宮乙巳火動﹐四月十月﹐防火災也。﹝四月巳﹐巳衝亥﹞。艮宮丙午火動﹐五月十一月防火災也。﹝五月午﹐午衝子﹞。二木動﹐樓閣重重。二金動﹐必見孤寡。二水動﹐勢業難畱。二爻戊辰巳丑動﹐竈前有怪石。休囚必土堆也。二爻甲寅﹐三爻乙卯動﹐有橫梁竈上。不動者居中﹐空動者不跨竈也。又竈左爲門﹐竈右爲路。左見二木﹐﹝坤宮乙卯﹞兩門相衝。右見二土﹐﹝艮宮丙辰﹞﹐一路相犯也。﹝出管公口訣﹞。二爻加咸池殺動﹐竈前有泥土磚石堆﹐主人口膿血之災。加天火天燭燭火殺﹐防竈下火起也。二火空﹐竈無煙樓﹐或無大竈﹐或有廢竈也。火鬼動竈必漏煙﹐火鬼空竈神不安也。火化水﹐竈前濕漏也。土空欠土修茸也。值勾鬼﹐泥打竈﹐勾臨金﹐半泥半磚也。土鬼動﹐礅磚爲竈也。竈墓同宮﹐下有伏屍也。木旺動竈上有橫梁。木逢死气受刑沖者﹐旁有橫木也。木死絕﹐乏柴米也。木生旺﹐多薪谷也。寅空﹐無提桶。卯辰空﹐無籠笊。水木空﹐無鉤桶也。日辰克水庫﹐﹝辰土﹞﹐水缸損。日辰克水庫﹐﹝戌土﹞﹐火缸破也。財動化財﹐又伏財者﹐有三竈也。財下伏鬼者﹐竈必壞也。逢金﹐磚竈。金虎空﹐無竈梁。金化火鍋損。金虎帶殺空動﹐竈鍋崩破也。雀加金鬼動﹐火燒鍋裂也。金動衝二爻﹐鍋破也。水動衝二爻﹐瓶罐破也。酉金衝雀﹐木杓碎也。雀加土殺動﹐竈多虫蟻也。鬼加咸池殺動﹐臨亥﹐近豬圈也。兄加咸池殺動﹐近坑廁也。玄武水動﹐近水池坑。武水鬼逢衝﹐竈下屋漏也。玄武加兄﹐帶咸池動﹐穢污交加也。玄武空﹐他人之竈也。勾陳動﹐近墻壁也。蛇鬼空﹐無煙﹝此字左火右忽﹞。蛇鬼加水動﹐煙櫃漏煙也。雀加兄鬼動﹐竈下有咒咀也。虎加鬼動﹐人有膿血災也。雀兄並立﹐與人合竈也。鬼逢蛇合﹐不供竈君也。初爻﹐與申爻動﹐來合二爻者﹐井竈相連也。三爻合爻﹐房竈相連也。臨父旺﹐大屋下竈。臨福旺﹐兩廂下竈。四爻兄﹐加咸池動克二爻﹐廁欺竈﹐或竈下有坑磚。二爻﹐臨兄鬼﹐加土殺勾陳殺動者﹐竈間先年是坑基也。三動衝二﹐房門對竈也。三四動沖克二﹐兩門朝竈也。主有門戶官非﹐且不聚財也。三加虎﹐沖克二﹐碓妨竈也。加金蛇馬動來沖克﹐磨妨竈。加木財﹐福蛇馬動來沖克﹐櫳妨竈也。五沖克二路衝竈﹐陽前陰后也。二沖克五﹐香火下不宜安竈也。六沖克二﹐棟衝竈。二沖克六﹐棟下不宜安竈也。二爻得生扶二眼竈﹐逢生合﹐三眼竈。臨四直四眼竈。休囚無生﹐獨腳竈。木旺動﹐合二爻初爻又空者﹐乃行竈也。虎金動合﹐二爻逢衝者﹐缸竈也。二臨勾逢空沖克者﹐冷竈。雀逢空沖克者﹐竈無煙出也。世爻生合二﹐主人執爨也。財爻﹐生合二﹐奴婢司炊也。二合正財﹐竈下有鬟臥榻。二合五福﹐竈下有小廝眠牀﹐宜徒也。二爻與金爻沖合﹐在乾宮者﹐或乾宮金蛇動﹐衝二爻者﹐煙櫃歪也。二爻合六爻子孫者﹐竈前掛腌臘味也。子居巽﹐爲薰雞。艮爲野獸﹐及狗肉。坎爲風魚火腿。兌爲薰羊肉。坤爲腌牛肉。震爲蹄肉野味。離爲薰雉。乾爲馬肉﹐連頭帶骨﹐漧燥珍味也。

五牀以三爻逢交折者爲牀也。旺新﹐休舊。衝則破也。逢財福吉﹐遇兄鬼凶也。值龍喜而遷穩處﹐臨虎煞則安惡方也。勾鬼動而嬰孩夭折。虎福動而老父孤眠也。蛇鬼動﹐陽人年損。雀財動﹐陰人壽促也。財空三妻一定也。福空五子皆虛也。兄空﹐孤身獨立也。父空﹐借牀臥寢也。官空速用遷移也﹐官旺陰人失﹐官衰小口失也。金動則多魔﹐金空主孤獨。酉金動﹐主利妻也。木動後嗣榮昌﹐木空﹐自己無根也。木財生旺﹐牀席端然。二木衝牀﹐孤辰少子。正南者凶﹐若居正東﹐可畱一二承嗣也。木財逢衝﹐牀席破損。木財逢空﹐上無屏風。火金見鬼﹐刀刃交加。水木見鬼﹐筆書堆積也。水動滲滴席穿﹐陰人有痗。火動生災﹐火空動主二三妻。火空﹐下無蹈凳。土動﹐牀不安﹐宜移漧淨處。土空則無父﹐孤兒也。土旺﹐難爲子息。動則應繼子﹐空則抱養子也。又三爻持木伏木更化木者﹐或四直帶木來生合者﹐房內有三四張牀也。三爻第一張﹐四爻第二張﹐五爻第三張﹐六爻第四張﹐初爻第五張﹐二爻第六張。但直申金空動﹐卽斷此牀無子也。干支皆土﹐一張地榻。干支皆木﹐八面深牀。水火同爻﹐牀席端正。幹金支水﹐房屋滲漏也。金金無水﹐東有刀斧﹐南有大缸古甕﹐舊書堆積也。木木無金﹐東有古桶作怪﹐壁上有大鹿角﹐空則無物掛也。火火無水﹐牀廳牀足燒損。春夏災苦﹐東西宜移﹐更有髙閣牀﹐宜鋪舊處也。水水無火﹐主陰人胎產淋帶咳嗽腹癥﹐小兒臍大﹐男子瘋熱﹐目染飛絲也。土土無木﹐乃親捨之牀﹐主克妻害子﹐腹脹足爛﹐不聚財也﹐又三爻木旺﹐東南方多子﹐木衰﹐東北方孤獨也。火旺巳午方多子﹐火衰正南正北災困孤獨也。金旺﹐西南多子﹐金衰西北絕也。水旺﹐正西正南吉﹐值子孫動﹐尢多男也。水衰﹐正北﹐東北﹐東南﹐孤寡也。土旺﹐則艱嗣﹐臨兄動﹐應繼子孫繩繩也。正東﹐東南﹐東北﹐不宜安牀也。日辰衝穿三爻﹐有日月光照牀也。日辰刑克三爻﹐屏風妖魔聲響也。牀爻屬日﹐東鳴﹐金西鳴。水北火南﹐土四隅鳴也。太歲刑沖克害牀﹐爻陽﹐則男災﹐陰則女痗也。如太歲庚午﹐庚衝甲﹐午衝子﹐午刑午﹐午害丑﹐則屬人鼠牛馬命人受傷也。餘仿此﹐﹝天干甲庚衝﹐乙辛衝﹐丙壬衝﹐丁癸衝。﹞又都太歲合牀﹐﹝謂戊己土﹞其年家破人亡也。﹝巳上雜見管公口訣﹞。三爻逢生﹐新牀。逢旺﹐好牀。沐浴﹐是破牀﹐或其人裸淫縱也。衰是接腳牀﹐病有病人﹐死曾死人。陽男﹐陰女。墓則下有伏屍﹐或有墳磚插牀。空在陽爻﹐刑破柱礎插牀腳。在金財爻﹐則有金銀珍寶埋牀下也。絕是絕戶人家牀。胎有懷胎婦。養當產育時也。﹝長生訣於日辰取之﹞。龍喜持三爻動﹐主孕育坐喜也。福值長生﹐多孫子也。三旺初空﹐無踏腳也。三旺四空﹐無帳架也。四爻父空﹐無帳幔也。六木衝三﹐房有橫木也。六火合三﹐房有天窗也。五衝三﹐房門對路也。三衝二﹐房竈相對也。三合二﹐竈在房內也。三持父﹐房在正堂。三持鬼﹐房在廳。三持財﹐房近竈。三持福﹐房在廊廡。三持兄﹐房近廁也。三動合陰爻﹐牀背鋪也。三持旺木火父﹐加龍徳來生合者﹐花牀也。三持財伏財﹐化財﹐或干支二財﹐四直財來生合者﹐俱多妾媵也。木動牀腳蹺。木被刑沖﹐牀框損。金加大殺動﹐牀框釘鉡。光影殺臨三爻動﹐牀有怪異。加蛇﹐有蛇怪。加戌﹐犬上牀也。蛇臨三爻動﹐牀有繩縛。加鬼殺﹐牀多怪夢。天幹金﹐夜有呻吟之聲。地支金﹐夜有爆裂之聲。由匠人魘鬼也。金蛇動﹐牀頭有鈴鐸聲也。酉金動化水﹐牀頭有酒缸。加雀鬼﹐必酸酒也。金福旺﹐房有明鏡。動化火者﹐鏡昏暗也。金鬼旺﹐有錫夜壺。旺新休舊﹐衝則破也。卯木動刑子水﹐屋有木貓。父臨水受衝﹐牀有破被。木受動刑﹐有折木梳。三動衝福﹐房有破窗。艮宮子水動衝三爻﹐牀下有鼠穴凶也。龍鬼帶殺動克三爻﹐牀有產病婦也。雀火鬼持三爻動﹐有外來牀﹐多生癆瘵也。又凡卦中寅卯帶鬼動﹐或逢衝動者﹐主木器廂桶絕戶家來者送災﹐宜速去﹐斷之無差也。

六碓以三爻爲用也。碓與牀同宮﹐動則牀衝碓﹐空則碓衝牀。牀碓相衝﹐災符不免也。木動衝金﹐官非不息也。水動克火﹐災患長存也。二木逢龍﹐寅方吉也。二金遇虎﹐申方吉也。二水遇龍﹐二方吉也。二火遇雀﹐南方災也。金入乾﹐煞中加煞也。水入坎﹐空而又空也。土入坤艮﹐虛驚不免也。未加震巽﹐造化安然也。火入離﹐逢水克而多魔。金入兌﹐遇火攻而爲殺也。水空碓無木。金空碓無鉗。火空家寒窘。水空碓生塵。生空不發財也。又碓衝棟宇﹐﹝六爻﹞﹐畱子亡妻也。﹝出管公口訣﹞。

七門戶以三爻單重者爲正門﹐四爻才兄者﹐爲外戶也。旺新﹐休舊﹐衝則破也。龍宜正出也﹐虎利斜行也。四直生合門戶爻﹐向利而丁畜盛﹐八節安也。四直刑沖克害門戶爻﹐向凶而人財破耗也。三四爻帶龍喜徳貴祿馬財福生合世爻宅爻者﹐在內﹐有婚姻孕育之喜。在外﹐仕宦加官祿﹐庶民進錢谷也。日靑龍﹐會月靑龍臨門戶動者﹐必重重喜慶也。若遇日辰衝破﹐時下見喜﹐終爲不美。仕進婚姻進人求財俱有初鮮終。若生男﹐臨盆卽死也。鬼臨門戶動﹐爲門戶鬼﹐占家宅大忌。更遇財動生扶﹐及三傳來克世克身克宅爻者﹐必有橫禍也。雀鬼﹐官符口舌也。加天火﹐獨火天燭殺動﹐必遭回祿。空則已往﹐不空將來也。蛇鬼牽連不了事也。虎鬼﹐疾病喪亡也。﹝空動者尢驗﹞。勾鬼﹐戶婚田產爭鬥之訟也。玄武鬼﹐內防走失。外謹穿窬也。玄武鬼會咸池﹐主淫亂之事。動來合世﹐家主不正。動來合應﹐主母不正。動來合父母兄弟妻子﹐卽斷其人不正也。六爻動合﹐主奴婢有陰私之擾。﹝六爻爲奴婢﹞。生旺則事露﹐休囚﹐猶可隱匿。如逢衝﹐必被人撞破也。兄弟臨門戶動﹐必破耗財帛也。﹝羣見身命斷貧富內﹞。又旺金逢火而大富。旺水逢土而貧寒。金見木﹐巽門吉也。木見金﹐兌門利也。火見木﹐離門發也。火見金﹐兌門利也。金見金﹐正西宜閉﹐恐傷手足也。水見水﹐西南宜閉﹐恐傷母壽也。水逢火﹐北處財門也。木見土﹐艮宮鬼窟也。太歲值門﹐災符不免也。喝散值戶﹐口舌潛消也。貴人福徳臨爻﹐潭潭相府也。華蓋文昌值位﹐凜凜候門也。逢太歲而災魔﹐遇旬空而殃禍也﹝以上見管公口訣﹞。三四爻兄弟相衝﹐肋下有門對衝﹐不聚財﹐陰人災也。五克三四爻﹐必分門割戶也。或路直衝門也。﹝五爲人口﹐又爲道路﹞。六克三四爻﹐棟衝門也﹐三四爻木兄動﹐門一路出入也。兩父動﹐門兩家出入也。三四克五爻﹐開門動香火﹐﹝五爻又爲香火﹞﹐人眷生災也。三四克六爻﹐棟下開門不吉也。初衝三爻﹐當門一井也。勾鬼帶咸池動﹐克三四爻當門有廁也。勾臨三四持世﹐正門閉﹐旁門出入也。三四相刑害﹐二門相穿﹐不湊合也。五六逢鬼墓﹐開門見墳也。木旺動來合三四﹐門外樹茂也。土旺靜來合﹐門外有田園也。虎兄動來合﹐門外有灰堆也。土殺加空雀來合﹐門外有火燒空地也。蛇加土殺來衝﹐門外有漕堰也。金虎旺動來衝﹐或土殺帶日虎來合﹐門外有石敢當也。絕木動來衝﹐門外有柱也。坤宮金財﹐加勾馬破碎殺動來沖合﹐門前有牛磨也。玄水動來合木﹐門前有橋也。勾加木動來生扶﹐門外有屏風也。玄水沖﹐門朝水也。四爻土雀旺動﹐鳥巢當戶也。雀臨初木兄動﹐後門作前門。玄臨六爻水兄動﹐前門作後門也。三四臨金鬼﹐門無環﹐或環腳動而重釘﹐否必刀傷門也。臨水鬼﹐戶樞活落。蛇抱木動﹐門戶空自開閉。金蛇空動﹐門有妖聲不祥也。木動來合﹐修補之門。木兄動逢死廢﹐側斜之門也。臨火鬼﹐門被火燒。臨土鬼門上有土書泥塗也。逢歲月日破﹐與破軍﹝午爻﹞破碎殺動者﹐門必破壞。吉神動來生合﹐門新修也。逢墓絕﹐門閉塞也。動逢合﹐門阻不通也。動逢衝﹐關鎖不固也。合逢衝﹐窗楞不全也。玄動來沖克﹐門盜去也。四爻空﹐外戶不閉也。卦無兄而三四爻受傷﹐無門也。父化父﹐兩樣門。兄化兄﹐雙扇門也。臨子午卯酉﹐正門也。臨辰戌丑未﹐橫門也。臨寅申巳亥﹐石角門也。臨蛇鬼在巽宮者﹐繩縛門扇也。卯動來合﹐蘆門也。辰動來合﹐竹門也﹐空亡遇合﹐亮槅門也。鬼空﹐無門神。值午鬼﹐騎馬門神。金鬼﹐波獅門神。虎鬼旺加將星﹐將軍門神。鬼加貴祿﹐如冠進祿門神。值福徳臨胎養﹐童子門神。值華蓋福徳﹐善人門神。值虎鬼大殺刑刃﹐鐘馗門神也。值福祿旺相﹐有福祿字貼門上也。

八坑廁以四爻玄武水兄爲用也。旺新休舊﹐衝則破﹐空則無也。金動﹐缸破﹐長男有痗也。火動﹐生瘟疫﹐宅母災。木動﹐壁無泥。水動﹐濕衣。刑土旺動﹐壁光輝也。金木空﹐是髙缸。火空﹐無壁。土空﹐主絕嗣而坑廢也。木受生﹐坑房潔淨。木見木﹐板鋪齊整。﹝木宮木爻亦然﹞。水見水﹐泥濕無時。水旺加咸池動﹐穢濕不堪也。兄帶金神動﹐口舌官非也。兄遭太歲衝﹐瘟災痢疾也。龍動而多喜慶﹐虎動而起災遲。蛇加父母﹐事業元亨。玄值文書﹐小人姤害。雀兄獨發﹐財散妻災。龍值財空﹐無妻喪子。勾臨福動有訟無拘也。兄入寅申巳亥﹐外坑也。兄入子午卯酉﹐簷下坑。兄入辰丑戌未﹐屋下坑也。龍左﹐虎右﹐雀前﹐武后﹐勾中央﹐蛇側角也。兄動化兄﹐與兄下伏兄﹐及卦有兩陰水克兄﹐俱有兩廁也。兄下伏火鬼﹐無廁屋。伏水鬼亦然。天缸伏蛇鬼﹐艸苫蓋。伏勾金鬼﹐缸半缺。伏虎金鬼﹐坑無壁也。勾見勾﹝月勾日勾﹞肋下外姓枯坑也。兄下伏財﹐坑竈相連。水兄化金鬼﹐虎蛇馬者﹐碓磨相連也。兄伏丑鬼下﹐近牛欄。伏未鬼下﹐近羊欄。伏亥鬼下﹐坑連豬圈。伏酉鬼下﹐坑連雞塒。伏午鬼下﹐坑連馬廏也。﹝出管公口訣﹞。

九香火﹝六爻宗廟﹐以官鬼爲用﹐與香火同斷﹞以五爻福徳爲用也。臨龍福徳貴生旺﹐與四值生合﹐不犯刑害克破者﹐則神佑助﹐而丁畜安利也。五爻值父﹐多子孫。值兄出農工商賈。值子﹐主有前無後。值鬼﹐旺則富厚。值財旺則富﹐衰則貧也。土動﹐塵埃積案。木動﹐棟梁傷損。金動﹐香鑪破損。火動﹐瘟瘴多魔﹐燒屋無存。水旺﹐光明淨室。水動﹐則神堂濕漏也。又二金無火﹐典屋立火也。二木無金﹐自手更新也。二金無木﹐債屋安身也。二土無木﹐艸舍茆簷也。二水無火﹐孤燈獨坐也。﹝以上出管公口訣﹞。五爻福下伏兄﹐與福動來合五爻者﹐俱有兩家香火也。父下伏父﹐另營家廟。兄下伏兄﹐共合祠堂也。勾鬼動家堂﹐土地爲禍。若克世者﹐家破人災也。雀兄加大殺動﹐香火下有咒咀﹐主人眷不安﹐田土口舌也。福下伏爻﹐謂之食虎傷人﹐香火不利﹐主上世出孤寡﹐下代出遊蕩之人。遇祿馬貴人﹐不作此斷也。子下伏財﹐旺富衰貧。得日辰助之﹐則吉也。子下伏子﹐爲相並﹐香火不安也。子下伏官﹐動用憂攢也。日辰帶木鬼動衝福者﹐前有臺閣相犯﹐主丁畜消損也。日辰帶金鬼動衝福﹐前有破頭朱雀﹐或近石岡﹐而神宅不寧也。日帶水鬼衝﹐前有凶水朝﹐遇刑沖並墓﹐則沼沚相衝﹐衰則當門屋漏也。日帶火鬼衝﹐正屋必崩頹。衰則正堂安竈相妨﹐或牌位火燒也。日帶土鬼衝﹐主興工動土相妨。衰則修作石攢攺門攢壁相妨。並墓﹐則鑿井穿池相妨﹐主宅長損而丁畜消也﹝出錦囊集﹞。五爻火福動化火﹐加堂火災﹐空則已往﹐不空將來也。金鬼化火﹐香鑪破損。木鬼化金﹐神堂釘鉡也。鬼旺動﹐夜有鬼神出現也。虎財逢空絕﹐旛蓋供器不完也。雀鬼旺動﹐供器焚燒也。勾鬼旺動﹐塵垢交加也。武鬼旺動﹐神堂濕漏也。虎鬼加殺動﹐神像不安。蛇鬼加殺動﹐神像破損也。蛇鬼動逢合﹐有捲起神像也。子下伏鬼或子動化鬼者﹐佛像神圖混雜也。子屬木非木牌﹐則木雕像也。子屬金非觀音﹐則金妝像也。子屬火乃緋衣牙骨像也。子屬水是眞武紙繪像也。子屬土﹐是土地泥塑像也。六爻無子﹐與子空死墓絕胎者﹐非無香火﹐必不敬香火也。世沖克五爻﹐家主不敬。應克衝五爻﹐主母不敬。官鬼沖克﹐公姑不敬。父母兄弟妻子沖克五爻各以用爻斷其不敬香火也。又五爻子孫動﹐香火主分也。水鬼空合﹐水盂破也。木鬼空合﹐陰則花瓶損﹐陽則燭臺牌位損也。木官受克﹐神龕破也。木官逢衝燭臺花瓶不成對也。金官逢衝﹐香鑪破損也。五爻水鬼﹐會玄武咸池動﹐厭穢逼神也。虎加子動﹐或雀父動化鬼﹐或鬼下伏子臨重動﹐或子伏歲殺下動者﹐皆主舊願不還也。子伏水火鬼下﹐佛願。子帶凶殺﹐伏火鬼下﹐神願。子伏省父下﹐經願。子伏財下﹐福禮願。子伏龍父下﹐素願。鬼化亥未﹐豬一願。子化申辰﹐燈油願也。

易隱卷四東粵遊南子曹九錫男橫琴居士璿演十人口以五爻爲用也。五爻動﹐人口生災。五爻空﹐人口散失散亡也。土旺﹐人口無多﹐主艱嗣也。土動﹐其方主絕﹐而有繼子。土空﹐則有抱養子。土持福靜﹐只主單傳也。木旺﹐人財拔萃。金旺﹐蚤發易彫。如申金動者﹐必克子。水旺﹐晚發悠久。火旺﹐人口災瘴。木多無火﹐人丁耗損。金多無土﹐夭折子孫。火多無水﹐財源不聚。土多無火﹐錢谷耗散。水多無金﹐貧困無資。火旺土衰﹐田園不失。火多土旺﹐家業無窮也。﹝管公口訣﹞。五爻遇刑沖克害者﹐在子則小口災。在父則父母災。在兄則兄弟災。在財則妻妾奴婢災。在鬼則公姑災也。﹝俱分陰陽以別男女﹞。五爻持父動﹐子孫災。子動﹐公姑災。兄動﹐妻妾奴婢災。財動父母災。鬼動﹐兄弟災也﹐或子爻帶鬼安靜﹐被日辰衝並動者﹐卽知人口有災也。要知何災﹐以六神定之。如鬼屬土﹐則火生土﹐五月﹐或午日見災。土生申﹐則七月﹐或申日見災。又三六九十二月﹐與辰戌丑未日見災也。﹝金木水火仿此﹞。五爻持鬼墓﹐家有病人。鬼墓加虎殺動﹐克五爻者﹐目下家染瘟疫也。太歲臨五爻動﹐陽爻﹐陽人災。陰爻﹐陰人災。衝動﹐小口災也﹝刑害克衝本命者凶﹞。五爻持父動者無子﹐繼有克過也。六神﹐龍臨五爻動入水土者﹐主少年諧婚﹐婦人孕育﹐庶民進財﹐官人得祿也。龍入土﹐主進財喜。入金主克妻﹐陰人災。入火﹐主父母慮子孫災驚。入巳火﹐主子孫不和也。雀持五爻動﹐入火﹐主在官遷升﹐在家官災也。入水﹐陰人災病。入金主口舌﹐因得財起訟。入土﹐有公門文書事。入木﹐主得小利﹐家有不祥事﹐防之可免。雀入鬼空動﹐家出師巫也。勾持五爻動﹐入木﹐主退田產。入金﹐病藥無效﹐又主口舌。入水﹐主膿血疥瘡災。入火﹐主婦人齒痛。入土主文書爭訟。帶鬼﹐則人眷不寧也。加三傳﹐主田產十分﹐多勾連瑣碎事也。蛇持五爻動﹐入木主人口有災﹐遷移不定。入土主人口夢魘﹐家多妖怪﹐土殺爲禍。入火﹐主小口痘疹﹐兼湯火血光災。入水﹐主孕婦災﹐防水厄。入金﹐主女人卒暴﹐飲食中得病﹐家長目疾。入福﹐主養外兒。入財﹐必作經商也。虎持五爻動﹐入火﹐不能爲禍。入金﹐主腳痛﹐刀斧血光﹐撲跌。入水﹐不利小口﹐主瘟疫瘴。入土﹐主宅母災。入木﹐主有橫禍喪服血光事。虎加鬼動﹐帶喪門弔客死符病符﹐主疾病喪亡。各隨五爻之親屬﹐斷之無差也。白虎空動﹐決生死亡﹐得日辰福動來沖克﹐或止重病﹐免於傾命也。武持五爻動﹐入水﹐主盜賊陰謀﹐小人侵侮﹐及水厄﹐六甲災。入火失財﹐入水產婦災﹐及湯火之厄。入金﹐陰人口舌﹐火土奴婢走失﹐病痛盜賊也。﹝六神臨世爻宅爻俱同斷﹞。論人口多少﹐但五爻陽男多﹐五爻陰女多。生旺﹐丁多﹐衰死墓絕﹐丁少也。四直生合者多﹐刑害克衝者少也。如五爻旺相﹐而卦中六親不全者﹐必親丁寡而假丁眾也。欲知家有幾人﹐大戶﹐則將甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥常加四﹐先幹後支數之。小戶﹐則將一水﹐二火﹐三木﹐四金﹐五土﹐之數推之﹐俱旺相加倍﹐休得本數﹐囚死減半言之也。

十一家長以五爻爲用也﹐旺相﹐少年家長。休囚﹐老年家長。陽日陰爻﹐陰人家長。陰日陽爻﹐陽人家長。父化父﹐伯叔當家。父化官外姓同居當家﹐或女婿當家。父化兄﹐兄弟當家。父化子﹐子侄當家。父化財﹐陰人當家。五爻空﹐無家主也。世居五爻﹐當家蚤也。八純六沖﹐家長不和也。

十二道路以五爻螣蛇子孫爲用也﹐從靑龍財福方出入吉﹐從蛇虎兄鬼方出入﹐凶也。五爻遇徳貴祿馬喜神喝散﹐與四直生合﹐道必利。而丁畜茂盛﹐四時納祉也。遇亡劫破耗大殺持克﹐與四直刑害衝並﹐路不利﹐而丁畜消衰﹐八節迍蹇也。帶大殺並衝身世者﹐家長帶疾也。子加亡劫耗殺羊刃刑並身世者﹐必有孤孀帶疾﹐或生浪蕩之子也。加虎殺克身世必白虎頭上往來﹐主退人丁也。持虎福﹐遇衰死墓絕胎﹐必浪蕩無情﹐不利出入﹐丁畜消損也。持龍福生合身世﹐必委曲有情﹐有來龍之脈也。﹝出囊囊集﹞。五爻火福空﹐宅主生災。木福空﹐宅母有痗。水福空﹐人財進退。金福空﹐陰人冤訟。土福空﹐田土空張。喝散值路﹐口舌潛消。三殺值路﹐必產凶彊。道路逢囚﹐人亡可必。太歲衝路﹐災符競起。﹝出管公口訣﹞。五爻子孫逢合﹐或子動化子﹐與子下伏子者﹐俱有兩路可進也。福加龍﹐左來。加虎右來。雀前來﹐武後來﹐勾辰戌方來﹐蛇丑未方來也。福加蛇必屈曲而來。巽宮﹐東南來。艮宮﹐東北來。乾宮西北來。坤宮﹐西南來。坎離震兌宮﹐則南北東西來也。福蛇遇六沖﹐必四路俱通也。寅申巳亥衝﹐斜行路也。子午卯酉衝﹐中心路也。辰戌丑未衝﹐兩肋路也。五受刑﹐三曲路也。五三合﹐盤旋路也。合丁己﹐丁己路也。日辰合五爻﹐穿心路也。五衝身世爻﹐直來路也﹐加驛馬﹐官塘路。卯來合﹐艸塞路。五臨勾﹐圓轉三叉路也。旺相﹐新路﹐大路。休囚舊路﹐小路。衰敗﹐敗路。絕乃斷頭路。臨鬼墓﹐近墳路。逢長生鬼﹐乃古路也。逢暗衝暗箭路也。臨土在艮﹐近山路。臨土在坤﹐田暗路也。臨金磚砌石鋪路﹐或路傍有石也。臨木﹐路傍有樹也。臨子水﹐路傍有汪洋之泒。亥水﹐乃屈曲之流﹐水靜。與動逢合者﹐路傍有死水﹐或閘斷之水。動逢衝者﹐急水。木動合水者﹐水上有木與橋也。又子水加蛇動﹐路傍有陽溝。亥水加蛇動﹐路傍有陰溝也。五臨旺父﹐遇日衝者﹐有騎路屋也。福被日辰刑沖者﹐路破損也。五合初爻水者﹐路傍有井也。旺加龍父﹐上有井亭也。五衝兄世﹐路衝門也。五福加華蓋﹐路傍有廟也。五臨父﹐路傍有正屋也。臨虎兄﹐路有灰堆。虎金動合五﹐路傍有石碑。臨火鬼﹐路近化人壇也。

十三棟梁以六爻木父爲用也。陽爲棟柱﹐陰爲棟梁也。加貴馬龍徳祿喜﹐與四直生合者﹐新創整齊也。加虎殺破軍午爻破碎與四直刑害克衝者﹐破敗傾衝也。﹝婎新剏亦當崩損墻籬屋﹝此處字﹕上面是屍下面是彡﹞同斷﹞。三木並見﹐﹝木宮木爻木合﹞﹐樓閣重重也。三土並見﹐創造將興而子亡也。三金並見﹐中堂欲攺而妻亡也。三殺如逢﹐官符不免。碓﹝三爻﹞衝棟宇﹐畱子亡妻。水見水者圯漏。﹝卦水爻水或干支皆水﹞。火見火者傾斜。子旺動﹐則孕育麒麟。鬼旺動﹐則音和琴瑟。衰水加財﹐去而不返。旺火遇兄﹐求而得成。火動屢見官符﹐木動再修棟宇。﹝出管公口訣﹞。父加蛇水動﹐棟下漏也。父加蛇﹐帶破碎殺動﹐與父下伏鬼﹐或六爻鬼空者﹐俱主梁棟崩摧也。父下伏水鬼﹐棟必漏也。木父加虎動﹐與日雀日虎﹐動衝木父者陰爻﹐棟蛀。陽爻﹐柱蛀也。父下伏土鬼﹐墩磉下有怪異也。金鬼暗動﹐刑沖木父或蛇虎鬼暗動﹐來刑害克衝﹐或鬼伏六爻暗動者﹐主有魘魅在梁鬥上也。﹝用鄒道岸法推之極驗﹞。日辰帶兄來衝﹐主風雨摧倒也。木鬼衝動六爻父母去刑克世身﹐或六爻木父化鬼刑害身世者﹐俱有折梁傾壓之患也。父臨死絕者﹐宜增梁換柱攺接也。六爻空土合木﹐用茆接屋也。父下伏火鬼暗動﹐與雀鬼加天火﹐獨火天燭殺﹐動來克衝六爻﹐及身世者﹐有火災也。﹝動已往靜將來﹞。初克六爻﹐衝門有井﹐或空地也。二克六爻﹐棟下作竈不安也﹐五克六爻﹐香火髙擱﹐或棟下有路也。四衝六爻﹐棟下有門﹐不吉也。勾加木父﹐棟梁多節也。六臨勾土﹐梁有污泥也。六金旺動﹐梁上有銅環也。金衝木父﹐梁柱有刀斧痕也。火衝木父﹐有火傷痕也。木父衰敗逢衝﹐棟梁欲折也。旺相逢衝﹐棟柱有眼也。臨龍福﹐梁上畫藻也。金官衰﹐梁有寶鈔也。火福加蛇﹐梁上有各富也。卯木動來合﹐梁上有稻秧也。木蛇帶福祿﹐上有福祿字也。虎加喜動﹐上有蟢窠也。雀土旺動上有燕巢也。光影殺帶蛇入巳動﹐梁上見蛇也。龍加金動逢日衝棟有虛聲也。木龍鬼逢破﹐有云梯在上爲崇也。

十四墻垣以六爻土兄爲用也﹐旺相者堅固﹐死絕者傾圯。墓胎者低下被刑害克破者﹐崩倒也。勾逢六合﹐四圍周匝也。日辰動克土兄所克之方有缺。﹝按支神斷之﹞。三爻衝六﹐主墻有一缺出入﹐走失奴婢也。又牀克墻垣孤辰少子也。﹝三爲牀爻﹞土鬼動衝六爻兄弟﹐去刑害克破身世﹐或六爻土兄動化鬼傷身世﹐或身世持兄弟動化土鬼回頭來克者﹐俱防墻壁傾壓之禍也。土旺加勾﹐泥墻也。金旺加虎﹐石蕭墻也。土旺加虎﹐磚墻也。己虎旺﹐粉墻或畫麒麟也。虎土旺合門爻﹐照墻也。虎土旺﹐壁畫虎。龍土旺﹐壁畫龍。土加祿﹐壁畫鹿。酉虎旺﹐畫鶴。酉雀旺﹐畫鳳與孔雀也。雀帶喜﹐畫鵲。酉加勾﹐畫鷹。木加武﹐畫松柏也。龍父旺﹐壁上題詩也。土兄空逢衝﹐四邊無墻也。土鬼加蛇暗動﹐匠人魘鎭也。

十五籬落以六爻木兄爲用也。旺新衰舊。衝則破暴﹐胎則低也。衰加破軍﹐破碎殺動者﹐籓籬破損也。兄下伏兄﹐離堅固也。兄下伏財﹐木蓊郁也。兄下伏子﹐篁竹茂也。兄下伏鬼﹐多罅隙也。

十六屋守以六爻木鬼爲用也。鬼下伏子﹐與木下伏金鬼﹐或伏鬼空亡者﹐俱主屋﹝此處之字﹐上尸下彡﹞頹落也。火雀鬼與金鬼福動者﹐屋﹝此處之字﹐上尸下彡﹞必艸苫蓋也。

十七明堂以間爻爲用也。旺相﹐寬闊。休囚﹐狹窄。空絕﹐無明堂。旺加官貴﹐爲甬道也。合逢衝散﹐明堂兩開也。龍福旺相﹐開爽潔淨也。金虎旺﹐石鋪也。土虎旺﹐磚砌也。木財旺相﹐庭栽花卉也。癸亥旺動﹐庭養金魚也。壬午旺動﹐庭養麋鹿也。加玄武咸池垢穢不淨也。

十八窗戶以間爻木子爲用也。木子旺動﹐與父下伏木子﹐及爻動化木子者﹐俱明窗淨戶也。衰則舊﹐衝則破﹐空絕則無戶也﹐合處逢衝者﹐戶楞不全也。

十九巷二爻爲宅﹐以穿二爻者爲巷也。寅巳相害左一巷。申亥相害﹐右一巷。午害丑﹐未害子﹐宅中有穿心巷。戌害酉﹐亦右巷也。

二十倉廒以伏父下﹐與財化財﹐財化父者﹐必營倉庫也。又財加龍﹐臨庚申﹑丁酉﹑癸酉相生有气﹐爲倉廒。動變則非也。

二十一比鄰管公以初爻六爻爲鄰也。初爻六爻值空者﹐卽知此處無鄰也。﹝如遇卦初爻子木空北無鄰﹐若六爻戌土空西北無鄰﹐餘仿此﹞。耶律先生以世爻爲主。如世屬子水﹐午動來衝﹐前鄰淩我。日子來並﹐後戶助侵也。﹝旺比則助逢刑則侵﹞。酉金來生﹐西捨綢繆。卯木未刑﹐東家嫉妒。己巳爲墓絕之鄕﹐觀面無情。未申爲生養之地﹐姻親可托。又﹝與子爲三合未與子爲六害不可與己丑同論﹞醜動爲合﹐寅動爲泄﹐東北之淑慝攸分。戌興則克﹐亥興則和﹐酉北之疏密已判。﹝餘仿此﹞旺相者富﹐休囚者貧。木遇虎而罄廢。金加雀而散逃。水逢勾則衰敗。土臨龍而凋零。火若遭玄﹐先炎後寂。龍旺則鄰家鬧熱。龍空則敗宅重新。四直土木遇勾雀﹐鄰家萬戶。蛇虎休空逢金鬼﹐只火孤煙。帶祿馬官貴者﹐仕宦。加財福祿喜者﹐富豪。加龍徳者忠厚。值虎殺者﹐凶狂。玄武咸池同位﹐淫亂之家。兄鬼四廢並臨﹐荒涼之室。玄武動加天賊﹐鄰有穿窬。天燭動克內世﹐火沿我宅也。

二十二墳墓管公口訣﹐以世爻爲主。世上一爻爲祖墓﹐祖上一爻爲曾祖墳﹐曾祖上一爻爲髙祖墓。世下一爻爲父母墳﹐父母下一爻爲兄弟墳。生合世爻者吉﹐刑沖克害世爻者凶。六獸靜來生合穴者吉﹐動來沖克穴者凶。墳爻帶月虎月勾空動者﹐絕也。木加龍﹐下代興隆。金見虎﹐出入彊暴。水加龍﹐職在當朝。虎加福﹐當居山野。合中再合﹐水繞沙回。空動又衝﹐气飛風播。水鬼動﹐奇形怪穴。木父動﹐蹊路繞山。火見金而巖巖出現。水合火而水水相朝。木空﹐有死木也。木旺﹐有大木蓋墳也。木見﹐木休囚﹐有亭破多年也。金動﹐有白石也。水囚﹐水法破裂也。金見金臨玄武﹐傍有巖泉也。土見土有橫路交加也。水沖克刑害﹐墳有斜水相衝也。墳爻逢官貴祿馬者﹐發貴。逢財福徳祿生气旺相者﹐發富。逢空休死敗及四直刑沖克害者﹐出貧賤。逢孤辰華蓋羊刃者﹐出僧道。逢旺福﹐發丁。福逢刑害克衝﹐出子孫不肖﹐且多殘疾。福逢空絕者﹐絕也。墳爻屬木﹐下一爻又是木者﹐墳下有小墳。主陰人腹災雜癥﹐幼口驚嗷﹐年月小祈小禱不絕也。墳爻屬水﹐下一爻又是水者﹐主穴下有水﹐出惡毒婦人淋漓產傷﹐幼口失水也。墳爻屬金﹐下一爻又是金者﹐主穴下有石﹐遠年雷傷﹐目下﹝此處之字上疒下去﹞癥﹐祖宗牌位破裂﹐有人發肺癱而死也。墳爻屬土﹐下一爻又是土者﹐主橫路交加﹐出大腹胖體人﹐後有虫亡水死﹐日傷者﹐不死亦有爭田奪地之官符也。墳爻屬火﹐下一爻又是火者﹐主加遭回祿﹐出忤逆婦人爲非﹐子孫橫暴﹐刀傷人命之事也。又凡穴爻受傷者﹐以八卦定其何方受傷﹐以五行定其何物所傷﹐以六親定其被何人傷也。若問子孫何房盛衰﹐何房發﹐何房絕者﹐但以墳爻爲主也。墳上一爻爲長房﹐墳爻爲次房﹐墳下一爻爲三房﹐墳上二爻爲四房﹐墳下二爻爲五房﹐墳上三爻爲六房也。上下輪飛﹐切勿錯亂。看其盛衰發絕﹐如墳爻旺上下二爻衰﹐則中房發達。墳上一爻旺﹐長房興。墳下一爻旺﹐三房興。若見外爻旺﹐則四五六房發達也。﹝雜見易學空靑管公口訣﹞

遷移占遊南子曰﹐人之移居﹐或避凶而趨吉﹐或捨舊而圖新﹐凡以求其吉康也。盡有遷徙之後﹐禎祥未觀﹐而災禍薦臻者﹐乃聚族而悔去之不如守也。然而晚矣﹐故不可不愼厥始也。

鬼谷分爻省道山林州府縣郭場鎭市井鄕村凡分官旺相。帶財福龍喜﹐遇四直生合者﹐卽知此地吉利﹐可移居也。若臨空死墓絕胎﹐帶兄鬼蛇虎勾雀武動﹐遇四直刑害克衝者﹐卽知此地不宜居也。

論吉凶未住者以外卦五爻爲宅﹐內卦二爻爲人也。外卦旺相者吉﹐胎沒次之﹐死囚休廢者凶也。內卦旺相者﹐不宜遷﹐胎沒可守﹐死囚休廢者﹐宜逃移也。人克宅可遷。宅克人﹐不可遷。人宅俱旺﹐去住皆安。人宅皆空﹐去住皆凶也。又世克應﹐新不如舊﹐應克世舊不如新。世應生合比和﹐可遷可守。世應俱空﹐新舊皆凶也。龍值財福臨宅旺動者﹐宜遷。蛇虎雀勾武兄﹐鬼臨宅動者﹐宜守也。卦逢六沖﹐與八純﹐遊魂﹐及世居五爻者﹐宜遷也。卦逢六合歸魂與六爻安靜﹐六爻亂動者﹐俱宜守也。二爻世爻動﹐化財福生旺合扶者﹐遷吉。化兄鬼金死墓絕胎﹐及刑害克衝者遷凶也。卦沖化合﹐遷後吉也。卦合化衝﹐遷居不穩也。卦旺化衰者凶﹐卦衰化旺者吉。﹝內卦﹞。世空動者﹐遷移未決也。世墓胎者﹐欲遷未能也。世動逢合者﹐欲移被阻也。世動逢衝者﹐欲移又止也。遊魂化歸魂者﹐未遷則猶豫兩端﹐已遷則懷舊不置也。

附斷例庚寅年戊寅月甲寅旬癸亥日﹐占遷移﹐得夬之大過。

坤宮﹕澤天夬

震宮﹕澤風大過﹝遊魂﹞

伏

神【本

卦】

【變

卦】

▅▅▅▅兄弟丁未土

▅▅▅▅兄弟丁未土

▅▅▅▅▅子孫丁酉金世

▅▅▅▅▅子孫丁酉金

▅▅▅▅▅妻財丁亥水

▅▅▅▅▅妻財丁亥水世

▅▅▅▅▅兄弟甲辰土

▅▅▅▅▅子孫辛酉金

父母乙巳火▅▅▅▅▅官鬼甲寅木應

▅▅▅▅▅妻財辛亥水

▅▅▅▅▅妻財甲子水

○→▅▅▅▅兄弟辛丑土應

世居酉福﹐正西吉也。火能克金﹐南方大忌。鬼臨寅上﹐東北莫居。土𨿽生金﹐終嫌兄弟。況丑爲世墓﹐戌爲世害﹐西北東北﹐尢不宜居。北𨿽財方﹐化兄受克﹐總不吉也。庚寅年庚辰月甲寅旬丁巳日﹐占遷移﹐得豫之小過。

震宮﹕雷地豫﹝六合﹞

兌宮﹕雷山小過﹝遊魂﹞

伏

神【本

卦】

【變

卦】

▅▅▅▅妻財庚戌土

▅▅▅▅妻財庚戌土

▅▅▅▅官鬼庚申金

▅▅▅▅官鬼庚申金

▅▅▅▅▅子孫庚午火應

▅▅▅▅▅子孫庚午火世

▅▅▅▅兄弟乙卯木

×→▅▅▅▅▅官鬼丙申金

▅▅▅▅子孫乙巳火

▅▅▅▅子孫丙午火

父母庚子水▅▅▅▅妻財乙未土世

▅▅▅▅妻財丙辰土應

木來克世﹐不利東遷。土賴火生﹐宜居巳上。豈知土絕在巳﹐東南不宜。戌財刑未﹐西北難居。鬼在申方﹐西南尢忌。止喜福居午上﹐宜徙正南也。

樹藝占遊南子曰﹐占樹藝五穀者﹐先觀天時﹐次察田畝﹐而後考人事之勤怠﹐和苗之旺衰﹐與收成之丰歉﹐而樹藝之占備矣。

一天時木鬼旺動克世者﹐澇也。火鬼旺動克世者﹐旱也。水鬼化火鬼﹐火鬼化水鬼者﹐旱澇不常也。水火生合世者﹐雨暘若時也。木官旺動克世者﹐和遭風敗也。木鬼化水鬼﹐水鬼化木鬼者﹐風潮不一也。金官旺動克世者﹐蝗災也。土鬼旺動克世者﹐天多陰晦﹐水旱不調也。卦無水﹐或水爻空墓絕胎者﹐旱也。卦無火﹐或火爻空墓絕胎者﹐澇也。六爻純陰不生﹐純陽不長也。陰陽相半者﹐丰年也。太歲臨龍喜財福出現﹐旺動生合世者﹐年丰。太歲臨虎殺兄鬼﹐沖克刑害世者﹐年饑也。﹝占年以太歲爲主﹞。世持龍喜財福旺相﹐與木財旺靜持世者﹐丰年也。世臨歲破月破者﹐無收也。財臨二耗動者﹐半收也。財福化空者﹐谷多秕也。凡五行臨鬼動﹐帶大殺者無收﹐帶喜神者﹐半收也。鬼動逢空墓絕胎及受刑害克衝者﹐無害也。

二田畝世爲田﹐父母爲田﹐應爲天也。父持世﹐己田也。應父生合世者﹐佃人田也。世下伏兄﹐或世動化兄﹐或父化兄兄化父者﹐與人合田也。世上化鬼﹐與世父化鬼者﹐官田也。月日動爻衝世父者﹐有人爭田也。世合逢衝﹐一田兩分。世衝逢合﹐兩田合一。世動逢合﹐人爭不去也。世父旺相者田闊。休囚者﹐窄狹。臨財福旺相者﹐田肥。臨兄鬼休囚者﹐田瘠。金旺﹐田多石。土旺田髙。水旺﹐田低下。火旺﹐沙田。水旺動﹐田畔有禽。卯木旺田多蒿菜也。丑動來沖克﹐牛擾田。未動來沖克﹐羊蹊田。子動來沖克﹐田鼠傷。酉旺動者﹐多田雞。世父受刑害克者﹐田塍被侵也。欲知田之形狀﹐世父屬子﹐兩尖中闊。屬亥﹐水曲田灣。屬寅﹐形如鼓﹐或有樹繞。卯﹐則兩田相連。巳﹐則形如靴腳。午﹐則前大後尖。申﹐則兩尖中闊。酉﹐則形如響板。辰﹐髙。戌﹐橫。未﹐長。丑﹐前狹後闊也。武克雀者﹐後髙前低。龍克虎者﹐左髙右低。勾蛇生旺者﹐中凸四低。勾蛇休死受傷者﹐中凹四髙。龍旺虎衰者﹐東髙西低。雀旺武衰者﹐前髙後低。勾蛇持鬼墓者﹐田中有墳。雀武龍虎持鬼墓者﹐前後左右有墳也。欲知田之畝數﹐則以甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥常加四之數取之。如世值甲子爻﹐則二九一十八畝。旺相加倍﹐休如數﹐囚死減半也。如世空﹐則取父母爻定之。

三人事稼穡丰歉

水田夫晚禾天

收成早禾牛

秋苗大麥荳

人工夏苗小麥棉花苗秧谷種初爻臨鬼﹐種不樹﹐或不出。逢空﹐則無種也。二爻臨鬼﹐秧揭傷﹐或再種。逢空﹐則秧少也。三爻臨鬼﹐夏苗損﹐難耘﹐加虎動工人病。逢空﹐則無人工﹐或人力不到﹐而苗損也﹐又棉花小麥損也。四爻臨鬼﹐秋苗損﹐牛有災﹐鬼化鬼﹐或兄化鬼﹐乃與人合﹐牛不便工作也。逢空﹐則缺壅料﹐或無牛﹐又荳與大麥損也。五爻臨鬼﹐天意不順﹐難收割。逢空﹐谷多秕無實﹐又早禾傷也。六爻臨鬼﹐田夫災病﹐非水災﹐則水缺。逢空﹐無家主﹐又晚禾傷也。﹝玉靈經﹐以甲乙爲種﹐丙丁爲秧﹐戊己爲田﹐庚辛爲秋收﹐壬癸爲冬藏﹞。又子孫爲苗禾﹐財爲谷﹐兄爲耗神﹐鬼爲災神。父母動﹐耘耔費力。財化鬼者﹐無收。鬼化財者﹐宜晚種。財龍內動﹐宜早栽。財龍外動﹐宜遲種。蛇生武動者﹐宜速鋤。龍合虎衝者﹐後有災。雀虎世動﹐與應加雀虎動克世者﹐蝗災也。﹝金鬼持世亦然﹞。武鬼動克世者﹐未獲﹐防人偸竊。已刈只可輸糧也。世持勾土動克應者﹐水少也。財臨二耗動者半收也。鬼現動者﹐宜還神願也。

育蠶占遊南子曰﹐蠶桑之務﹐女紅任之﹐故先觀蠶婦之宜蠶不宜蠶﹐而後推蠶命之吉凶﹐蠶命吉矣﹐則夫種也﹐苗也﹐在筐與上簇﹐結而爲繭﹐縷而爲絲﹐孰利孰害﹐又宜次第而推也﹐然而桑葉之貴賤﹐尢不可以不占焉。

一蠶婦外卦與應爻﹐蠶也。內卦與世爻﹐蠶婦也。內外世應生合比和者﹐吉也。刑害克衝者﹐凶也。蠶婦本命與巳午蠶命及應爻相衝者凶也。世命持龍喜財福生眊﹐無刑害克衝者吉。四直與動爻﹐帶龍喜財福動來生合世命者吉。鬼臨應﹐蠶損。鬼持克世﹐蠶婦病﹐宜祈禱。世鬼空衰﹐則蠶婦損也。內卦世爻旺者﹐人多。外卦應爻旺者﹐蠶多也。

二蠶命巳午二爻﹐及子孫爲蠶命也。命爻上卦者吉﹐旺動帶龍喜財福者吉﹐四直與動爻帶龍喜財福生合命爻者吉。刑害鬼衝命爻者﹐凶也。命爻臨耗殺兄鬼值空死墓絕者﹐凶也。卦身值四五月者﹐吉也。

三蠶事始終利害鬼谷分爻﹝此處之字上爾下虫﹞簇

筐葉人苗

種分爻旺相﹐帶龍喜財福者吉。遇死墓絕空或受刑害克衝﹐或帶耗殺動者﹐凶也。初爻臨鬼﹐子不出﹐逢空﹐無蠶子。二爻臨鬼﹐苗受殃﹐逢空﹐苗耗失。三爻臨鬼﹐葉貴﹐蠶娘病﹐逢空﹐葉少乏人力。四爻臨鬼﹐筐上損。水鬼﹐濕死也。子水鬼﹐鼠耗也。金鬼﹐喫葉多白僵也。木鬼﹐三眠傷。火鬼﹐頭黃不生殼。土鬼蠶沙熱蒸﹐多黃腫也。四爻逢空﹐筐不足也。五爻臨鬼﹐上簇損﹐逢空﹐簇上暗耗也。六爻臨鬼﹐蠶絲薄﹐逢空﹐縷不出也。﹝玉靈經﹐以龍爲一眠﹐雀爲二眠﹐勾爲三眠﹐蛇爲四眠﹐玄武爲絲﹐白虎爲繭﹞。龍鬼旺動者﹐孕育皷歌妨也。雀鬼旺動者﹐喧打爭鬧妨也。加天火﹐天燭﹐獨火殺﹐防回祿也。勾鬼旺動者﹐起造動土﹐妨蠶黃腫也。勾財旺﹐黃﹝此處之字上爾下虫﹞多也。蛇鬼旺動者﹐驚嚇妨。蛇入水﹐蠶受寒﹐難縷絲也。虎鬼旺動者﹐喪家妨﹐蠶白僵也。武鬼旺動者﹐穢气觸也。加咸池﹐女人穢壓﹐蠶多水濕也。鬼動而子絲不受傷者﹐祈禱有收也。鬼空鬼無者﹐吉也。鬼化財福者﹐倍利也。鬼化兄者﹐半收也。鬼化父者﹐晚絲吉也。父安靜者﹐吉也。財伏鬼下﹐鬼伏財下者﹐損也。財加二耗動﹐與財伏父下旺相者﹐半收也。月日值財者﹐倍利也。

四葉價以火爲用也。葉乃受財取用﹐故財逢木火則貴﹐逢水金土則賤也。財旺生克世者貴﹐財衰受世克者賤也。財值火者價日增﹐值水者價日減。財逢生旺日﹐價必髙。財逢空敗死墓絕胎﹐價必輕。財化兄鬼﹐子化父者﹐價前重而後輕。財化子﹐鬼化財者﹐價前輕而後重。內財旺而外財衰﹐正卦有財﹐而變卦無財者﹐他鄕賤而遲買價輕也。內財衰﹐而外財旺﹐正卦無財﹐而變卦有財者﹐本處賤﹐而先買價輕也。鬼谷分爻馬

主人牛

人力羊

馬牛豬

水艸貓犬犁鞍雞

鵝鴨欄廏遊南子曰﹐凡占六畜產者﹐以本命所屬以爲用。如牛用丑﹐馬用午﹐豬用亥﹐羊用未﹐狗用戌﹐貓用寅﹐雞用酉﹐是也。如卦無生肖爻﹐則有伏神﹐若伏神又無者﹐則取分宮斷之。如遠年之畜﹐卽以干馬﹐坤牛﹐坎豕﹐艮狗﹐巽雞﹐兌羊﹐之類推之也。凡用爻與分宮得其衝與動爻帶吉神﹐來生合者吉﹐帶凶殺來刑害克衝者凶也。持財福生旺者吉﹐持兄鬼休囚者災也。財福加二耗動者﹐有益有損也。虎加鬼殺﹐逢刑害克衝者﹐前損後益也。父動者﹐宜攺棧。父化父者﹐頻易主也。兄亂動者失羣。子化鬼者﹐偸去。鬼化子者﹐竊來。財化鬼者﹐無利息也。子臨刑害者贏瘦。金官動值者﹐嚙人。雀官動值者﹐招訟。武官動值者﹐走失。勾官動值者﹐災病。蛇官動值者﹐作怪。虎官動值者﹐貍虎傷也。龍福旺持者﹐盛也。刑刀及刀砧殺動值者﹐必屠宰也。四直胎養動﹐來生合者﹐旺盛。來刑害克衝者﹐衰死也。福臨胎爻生旺者﹐必懷胎抱卵也。臨空死墓絕者﹐病死也。卦六合﹐可畜。六沖不可畜也。合逢衝﹐畜不久也。動帶吉神﹐畜馴良。動逢凶煞者﹐頑劣。旺則肥﹐而衰則瘦也。動加劫殺﹐多羯牛﹐羯羊﹐羯雞。貓善捕鼠﹐豬方剦﹐犬馬狠劣也。財福生世命者得利﹐財福化空破死絕者折本﹐休空者無﹐旺空者病﹐鬼空者傷也。寅克丑未戌者﹐虎傷牛羊犬。戌克二爻﹐犬傷貓。寅克初爻﹐貓貍傷雞鵝鴨。巳克酉﹐蛇傷雞也。值四墓﹐老畜。生旺﹐方壯。胎養﹐小畜也。兄化兄﹐與人合養也。值陽者﹐多雄牡。值陰者﹐多雌牝也。金鬼空動﹐非時夜鳴。木鬼敗肚﹐木鬼腳傷。土鬼時瘴。火鬼喘熱瘡疽也。父官衰絕有制者﹐病可醫也。管公口訣云。虎加丑逢月殺﹐牛畜遭殃。蛇加午遇日殺﹐馬畜當災。月殺加寅傷牛位﹝五爻﹞﹐牛懼虎殃。日殺加寅傷馬位﹝六爻﹞馬驚虎難。又虎動鴨難養﹐蛇動豬難養也。淳風雲占馬﹐看乘人本命。占豬看內助本命﹐占牛羊犬貓雞鵝鴨俱看主人本命。與六畜爻生合吉﹐刑沖克害者﹐凶也。困頤噬嗑明夷﹐豬羊雞犬所忌也。遇鬼煞動者﹐必宰割也。得龍動救助﹐亦尫贏也。泰益咸需謙剝坎離大過無妄﹐牛馬所忌也。遇鬼殺動者﹐必宰剝也。得中孚大壯夬者﹐吉也。又別六畜之顏色﹐用爻所臨爲本色也。龍與武﹐黑也。雀勾蛇﹐黃也。虎﹐白也。安靜無衝破生克者﹐一色也。動爻來生克者﹐雜色也。如用臨玄武﹐被虎動來生克者﹐黑白相間也。武旺黑多﹐虎旺白多﹐衰旺相均﹐則黑白半也。再加勾來生克﹐則黑白黃色相間﹐乃玳瑁斑也。虎在乾宮來生克﹐頭白也。虎在坤﹐腹白。虎在坎﹐耳白。虎在離﹐目白。虎在兌﹐口尾白。虎在艮﹐前足與背鼻白。虎在震﹐後足白。虎在巽﹐腰白也﹝餘仿此﹞。又有六畜走失者﹐但看生肖爻﹐與子孫爻。空絕者﹐難尋。胎墓者﹐關攔住也。帶生气者﹐尙活。帶死气﹐及刀砧殺者﹐必烹宰也。但從用爻生旺方隅尋之﹐可見﹐或至用爻生用日時可得也。

附斷例庚寅年辛巳月甲辰旬戊申日占六畜。得蒙之師卦。

離宮﹕山水蒙

坎宮﹕地水師﹝歸魂﹞

伏

神【本

卦】

【變

卦】

▅▅▅▅▅父母丙寅木

○→▅▅▅▅妻財癸酉金應

▅▅▅▅官鬼丙子水

▅▅▅▅官鬼癸亥水

妻財己酉金▅▅▅▅子孫丙戌土世

▅▅▅▅子孫癸丑土

▅▅▅▅兄弟戊午火

▅▅▅▅兄弟戊午火世

▅▅▅▅▅子孫戊辰土

▅▅▅▅▅子孫戊辰土

▅▅▅▅父母戊寅木應

▅▅▅▅父母戊寅木子孫持世﹐又投長生於申日﹐但嫌太歲寅木動來克世﹐喜其爲旬空日絕﹐變出酉財克之﹐不能爲害﹐故許十分之利也。以本命生肖爻推之﹐寅爲貓﹐正值旬空﹐惟上九爻動出﹐不爲空﹐臨太歲父母﹐又居陽爻﹐主其家有一大雄貓﹐喜走人家﹐化出財來克之﹐不能捕鼠也。戌爲犬﹐臨福徳持世﹐伏下是財﹐又長生於申﹐更屬陰爻﹐知有母狗﹐多生育而吉也。午爲馬﹐臨兄弟爻﹐又嫌亥鬼伏其下﹐火絕子亥﹐主無馬也﹐或有馬而病死也。亥爲豬﹐臨白虎官鬼伏兄弟下﹐值日刑月破﹐主瘟死也。未爲羊﹐伏官鬼下﹐此戌刑之﹐主不吉。丑爲牛﹐臨子孫﹐又伏子孫之下﹐更值申日長生﹐主有子母牛也。酉爲雞﹐屬妻財伏世下﹐飛神生之﹐巳月長生﹐申日邦扶﹐主種類繁衍﹐惟鵝鴨分宮在初爻﹐旣犯旬空﹐又絕於申日﹐畜之斷不利也。

納奴婢占遊南子曰﹐納婢僕者﹐將以得其力也﹐故先問其人之賢否﹐次觀其心之服否﹐再推其人之事我﹐有始有卒否﹐而後占今日之事之成與否也。

一賢否讀書皆以財爲用﹐卦無財則取伏財。如伏下﹐又無財﹐則取應爻爲用也﹝管公以子孫爲奴﹐妻財爲婢﹞。用爻生旺帶龍喜徳合者﹐賢也。四直動爻生合用爻者賢也。用臨死墓絕胎破者﹐劣也。逢四直動爻刑害克衝者﹐劣也。臨龍和牙秀气﹐工巧曉能也。臨雀多言﹐喜生是非也。加勾遲鈍帶吉﹐有規矩﹐入土則遇癡也。加蛇多心機﹐虛浮少誠實也。加虎性彊﹐好勇斗狠也。加武奴則陰謀詭譎﹐婢多曖昧陰私。加咸池﹐必淫邪無度也。用爻持空化空者﹐少誠實而懈懶也。財伏父下或化父者﹐伶俐學好﹐爲人厚重﹐能書算也。財伏子下﹐或化子者﹐性善不損物﹐好打扮也。財伏兄下﹐或化兄者﹐貌醜性貪淫﹐好賭也。財伏鬼下﹐或化鬼者﹐性酷烈帶疾也。財伏財下﹐或化財者貌美﹐性安和有材識﹐能掌管財帛也。財下伏鬼者﹐有疾也﹐財下伏父者壽促﹐財下伏兄者﹐多災﹐財下伏子者﹐好善不猜忌也。

二協助有終否外卦生合內卦﹐應爻財爻生合世身者﹐得其力也。外卦與應爻財爻﹐刑害克衝內卦及世身者﹐難服其心也。世克用者﹐服我使也。世生用者﹐蒙主眷也。世合用者﹐得主心也。用空破者無能。用動衝者﹐心變也。卦值遊魂用動者﹐有去志也。卦逢六合用靜者﹐無貳心也。卦值六沖用動者﹐情意離也。合逢衝者﹐先服後變也。沖化合者﹐先變後服也。用加馬動者﹐欲逋逃也。加玄武竊物而逃也。更帶咸池﹐拐婢隨奴而逃也。財加武動化兄者﹐防陰私也。財加龍動化福者﹐堪付託也。

三討奴婢成否世應兩空者﹐不成。世應空合者﹐虛約也。財生合世﹐而日辰合財者﹐有人爭討也。應財動生合世﹐而月日與動爻衝應衝財者﹐被人破也。應財動生合世﹐或帶退悔殺﹐或化退神者﹐初尢而後欲也。間爻兄鬼兩動者﹐牙人作崇也。間動傷世者﹐牙人局騙也。鬼兄空動者﹐賣主爭財也。六爻亂動者﹐多變更也。六爻安靜者﹐無欺詐也。父化兄者﹐虛契。父化父者﹐攺契也。父空絕者﹐無人執筆也。父化胎墓者﹐押契不發也。

脫禍占遊南子曰﹐人之占脫禍也﹐惟其有所歉也﹐是以有所疑﹐疑者宜示之以信﹐則必先告以禍之所由起﹐而後徐諭之曰﹐若可脫也﹐若不可脫也﹐知其可脫矣﹐則又示之曰﹐此地可脫也﹐彼地不可脫也﹐或有己身幸免﹐而遺累親屬者﹐亦何容隱而不發也。

一禍端凡卦靜者﹐遇日辰衝並起鬼爻﹐卽有禍到也。以六神定其何禍也。兄動化鬼克世﹐與鬼伏而動兄衝並起者﹐禍由兄弟姐妹朋友也。財動化鬼克世﹐與鬼伏﹐而動財衝並起者﹐禍由妻妾奴婢買賣借貸也。福動化鬼克世﹐與鬼伏而福動衝並起者﹐禍由子孫僧道醫藥六畜飲食也。父動化鬼克世﹐與鬼伏而動﹐父衝並起者﹐禍由尊長文書房屋墳墓舟車衣服也。

二可脫否身世空亡﹐與子孫持身世﹐子旺動生世身﹐或世旺應衰﹐或鬼靜財空﹐或卦無財鬼﹐或月日制鬼﹐或世鬼動化子化空﹐或官逢死墓絕胎﹐或官動化死墓絕胎﹐或世持龍喜喝散解神動﹐或外卦逢震巽無气者﹐皆無虞也。若外卦克內﹐應爻傷世﹐日月臨鬼世官化財﹐或身世持官﹐伏官﹐化官﹐或鬼旺動刑害克破身世﹐或世身隨鬼入墓﹐或財動助鬼傷身世﹐或鬼與世身三六合﹐或用臨月破者﹐皆難脫也。世持官動﹐復化官者﹐必菑禍重重﹐全家受累也。

三避地鬼臨子午卯酉勿往北南東西也。鬼臨乾坤巽艮﹐勿往西北西南東南東北也。水鬼動﹐勿入江海混堂。火鬼動﹐勿入鑪冶鬧市。木鬼動﹐勿入山林樹場。金鬼動﹐勿入占爭殺地。土鬼動﹐勿入田園山嶺墳墓也。龍鬼動﹐勿作保爲媒。雀鬼動﹐勿添言寄信。勾鬼動﹐勿興工動土。蛇鬼動﹐勿光棍交遊。虎鬼動勿屠宰而弔喪。武鬼動﹐慮陰私盜賊也。又凡子孫生旺臨值之方﹐居之吉也。

四遺累日克子孫與子孫伏鬼化鬼者﹐遺累子孫也。日克父母﹐與父母伏鬼化鬼者﹐遺累二人也。日克兄弟妻財﹐與兄財伏鬼化鬼者﹐遺累兄弟妻孥也。本宮內卦﹐則家親。本宮外卦﹐則外親。他宮內卦則近鄰﹐他宮外卦則遠住也。

附斷例庚寅年己卯月甲申旬庚寅日﹐用有慮火災者﹐卜得萃之困﹐

兌宮﹕澤地萃

兌宮﹕澤水困﹝六合﹞【本

卦】

【變

卦】▅▅▅▅父母丁未土

▅▅▅▅父母丁未土

▅▅▅▅▅兄弟丁酉金應

▅▅▅▅▅兄弟丁酉金

▅▅▅▅▅子孫丁亥水

▅▅▅▅▅子孫丁亥水應

▅▅▅▅妻財乙卯木

▅▅▅▅官鬼戊午火

▅▅▅▅官鬼乙巳火世×→▅▅▅▅▅父母戊辰土

▅▅▅▅父母乙未土

▅▅▅▅妻財戊寅木世

世臨乙巳鬼動﹐歲日刑之﹐乃自身有禍也。不合克應上兄弟﹐則遺禍及他人矣。卦內兩重父母﹐皆值旬空﹐父母爲房屋﹐必是火起﹐延燒及鄰家也。又不宜化出辰土父母﹐傷克子孫﹐後果小兒燒死也。庚寅年庚辰月甲子旬戊辰日﹐有恐盜抜者﹐卜得井之節﹐

震宮﹕水風井

坎宮﹕水澤節﹝六合﹞

伏

神【本

卦】

【變

卦】

▅▅▅▅父母戊子水

▅▅▅▅父母戊子水

▅▅▅▅▅妻財戊戌土世

▅▅▅▅▅妻財戊戌土

子孫庚午火▅▅▅▅官鬼戊申金

▅▅▅▅官鬼戊申金應

▅▅▅▅▅官鬼辛酉金

○→▅▅▅▅妻財丁丑土

兄弟庚寅木▅▅▅▅▅父母辛亥水應

▅▅▅▅▅兄弟丁卯木

▅▅▅▅妻財辛丑土

×→▅▅▅▅▅子孫丁巳火世

三爻門戶鬼動﹐初爻﹐化爻﹐二財助鬼刑世﹐又初爻化出巳火﹐子孫刑克﹐世下伏官﹐後果爲盜累也。庚寅年庚辰月甲戌旬辛巳日﹐有恐訟累者﹐卜得需之蹇﹐

坤宮﹕水天需﹝遊魂﹞

兌宮﹕水山蹇

伏

神【本

卦】

【變

卦】

▅▅▅▅妻財戊子水

▅▅▅▅妻財戊子水

▅▅▅▅▅兄弟戊戌土

▅▅▅▅▅兄弟戊戌土

▅▅▅▅子孫戊申金世

▅▅▅▅子孫戊申金世

▅▅▅▅▅兄弟甲辰土

▅▅▅▅▅子孫丙申金

父母乙巳火▅▅▅▅▅官鬼甲寅木

○→▅▅▅▅父母丙午火

▅▅▅▅▅妻財甲子水應○→▅▅▅▅兄弟丙辰土應

寅兄發動衝世﹐更逢財動助鬼傷世﹐日辰又刑世﹐禍不可支。喜世空﹐己得避脫﹐而兄弟反遭傷克矣。兩爻兄弟俱系他宮﹐鬼又動化文書﹐後果因官捕捉﹐自身逃匿﹐累及內兄弟也。庚寅年巳卯月甲辰日有拐人女子者﹐卜得井之臨。

震宮﹕水風井

坤宮﹕地澤臨

伏

神【本

卦】

【變

卦】

▅▅▅▅父母戊子水

▅▅▅▅官鬼癸酉金

▅▅▅▅▅妻財戊戌土世○→▅▅▅▅父母癸亥水應

子孫庚午火▅▅▅▅官鬼戊申金

▅▅▅▅妻財癸丑土

▅▅▅▅▅官鬼辛酉金

○→▅▅▅▅妻財丁丑土

兄弟庚寅木▅▅▅▅▅父母辛亥水應

▅▅▅▅▅兄弟丁卯木世

▅▅▅▅妻財辛丑土

×→▅▅▅▅▅子孫丁巳火鬼居門戶動﹐初爻化爻二財助鬼刑世﹐初爻又化出子孫克世﹐下伏鬼﹐而世財伏官﹐動化文書﹐後果被其緝著﹐訟官而受刑罰也。庚寅年己卯月甲申日﹐有欲避難﹐投托一人者﹐卜得大畜之損﹐

艮宮﹕山天大畜

艮宮﹕山澤損

伏

神【本

卦】

【變

卦】

▅▅▅▅▅官鬼丙寅木

▅▅▅▅▅官鬼丙寅木應

▅▅▅▅妻財丙子水應

▅▅▅▅妻財丙子水

▅▅▅▅兄弟丙戌土

▅▅▅▅兄弟丙戌土

子孫丙申金▅▅▅▅▅兄弟甲辰土

○→▅▅▅▅兄弟丁丑土世

父母丙午火▅▅▅▅▅官鬼甲寅木世

▅▅▅▅▅官鬼丁卯木

▅▅▅▅▅妻財甲子水

▅▅▅▅▅父母丁巳火應持子水﹐生世上寅木﹐人皆云吉﹐不知子水與動爻辰兄作合﹐其伏下申金子孫﹐暗中刑克世上飛神﹐子辰又會水局﹐克世下午火伏神﹐後果爲投托之人所發﹐而反受其累也。

徵戰占遊南子曰﹐兵凶戰危﹐古人愼之﹐謂其關人命之生死﹐系宗稷之安危也。故觀八卦﹐以知方向。觀世應以知彼己﹐觀六親以知師徒﹐觀五行以知器具﹐觀日辰﹐以知我兵之淑慝。蓋繩繩乎其愼之也。

一方向內卦爲我寨﹐外卦爲彼營也。內卦﹐旺相者﹐吉也﹐胎沒次之﹐死囚伏廢者﹐凶也。立春後艮旺震相巽胎離沒坤死兌囚干休坎廢也。春分後震旺巽相離胎坤沒兌死乾囚坎休艮廢也。立夏後巽旺離相坤胎兌沒乾死坎囚艮休震廢也。夏至後離旺坤相兌胎乾沒坎死艮囚震休巽廢也。立秋後坤旺兌相干胎坎沒艮死震囚巽休離廢也。秋分後兌旺乾相坎胎艮沒震死巽囚離休坤廢也。立冬後乾旺坎相艮胎震沒巽死離囚坤休兌廢也。冬至後坎旺艮相震胎巽沒離死坤囚兌休乾廢也。又靑龍財福旺動之宮可居也。白虎足鬼飛廉大殺凶神劫殺旺動之宮﹐不可居也。日辰與動爻刑害克破﹐及旬空月破與動化死墓絕胎之宮﹐不可居。世爻死墓絕胎之宮﹐不可居也。又凡出戰者﹐內旺外衰者﹐可戰。內衰外旺者﹐宜守。內克外者﹐可戰。外克內者﹐宜守也。內宮之方﹐可戰可攻。世爻生旺之方﹐可遁可避也。又應爻鬼爻生旺之方﹐宜避其銳。敗死絕之方宜擊其懈。墓胎之方﹐宜防其伏也。

二彼己世爲我帥﹐應爲彼將也。世空﹐則取子爲用﹐應空則取鬼爲用也。世旺應衰者﹐我彊彼弱﹐宜攻也。世衰應旺者﹐我弱彼彊﹐宜守也。世克應者﹐可戰。應克世者﹐宜守﹐且宜防賊來也。世陽而動者﹐宜出師。世陰而靜者﹐宜堅壁也。世空﹐我有難。應空﹐彼必傷。世應俱空﹐兩將休兵也。世入墓胎者﹐宜退也。世應皆旺﹐或相生合比和者﹐必不交鋒﹐戰亦勝負難決也。世應持金火鬼旺動者﹐兩敗俱傷也。世持虎福旺相者﹐決勝千里也。加日辰生扶者﹐百戰百勝也。世臨龍福﹐加將星動者﹐良將也。臨虎福者﹐猛將也。臨勾福者﹐密遣擒賊也。臨雀福者﹐號令嚴明也。臨蛇福者﹐變幻不測也。臨武福者﹐善用囊沙背水之術﹐或巧於偸營劫寨也。世加往亡歸忌﹐受死大敗四廢月厭飛廉大殺亡神劫殺動者﹐宜堅壁不出﹐出則必敗也。鬼克世者彼勝。鬼克應者﹐他欲退也。鬼持世者﹐防圍困也。鬼暗動﹐加大殺劫殺刑刃克世者﹐防刺客也。若遇福動﹐刺客必擒也。日辰沖克世爻伏鬼﹐刑害飛神者﹐防下人謀我也。無子動來救﹐鬼生旺日必見禍也。世衰而鬼殺旺動者﹐軍機泄露也。內外兩鬼動克世者﹐防內應外合也﹐世被日辰動爻刑害克衝者﹐防奇兵衝突也。世化空死墓絕胎者﹐將不遁卽死也。世應皆旺者﹐看日辰生合刑害克破何爻﹐以決勝負也。

三六親父爲軍師﹐爲旌旗。財爲糧艸﹐子爲先鋒﹐兄爲埋伏﹐鬼爲敵人也。父下伏子﹐眾將懾服﹐擒縱如意也。父下伏財﹐備器足餉﹐智無遺算﹐但左右防伏戎也。父下伏兄﹐貪財好色﹐狎侮私人也。父下伏鬼﹐智短計拙﹐動見疏虞也。父臨衰墓﹐軍師老髦也。父臨生旺﹐軍師少壯也。父臨胎養不威重也。父臨刑害﹐不卹眾也。父旺外動﹐彼興兵也。父旺內動﹐我出師也。父帶虎殺外動﹐戰失利也。父外動克世﹐他來侵也。父外動克應﹐他自退也。世持父動者﹐將不惜士也。加大殺劫殺動﹐不惜士而防兵變也。又父旺相﹐則旗幟新。帶龍雀﹐則畫彩鮮麗也。父衰墓則舊﹐加勾蛇虎武﹐則敝垢無色也。卦無父﹐或父空絕者﹐乃幟不備也。父被刑害克破者﹐宜攺旗幟也。父靜財動者﹐功成拔幟也。內財動克外父者﹐我奪彼幟也。外財動克內父者﹐彼奪我幟也。又財旺相﹐糧艸丰足也。財衰敗﹐糧艸無餘也。財墓胎﹐糧艸不發也。財空絕﹐或卦無財者﹐糧艸缺絕也。子化財者﹐呼庚鄰國也。財加武動者﹐下人偸竊也。內兄動克財者﹐督餉侵漁也。外兄動克財者﹐敵人劫掠也。子旺相﹐先鋒謀勇也。子衰墓﹐懦弱無能也。子空絕﹐先鋒有難也。子化敗死墓絕胎﹐必敗續也。子帶大殺動克應爻者﹐先鋒無突取勝也。子旺受刑害克衝者﹐勿輕出也。子衰而得日辰動爻生合者﹐用多取勝也。子旺而動克眾官者﹐用少取勝也。子化兄者﹐將弱而功成也。子化父者﹐兵驕而致敗也。世下伏子合應者﹐先鋒降敵也。加日辰生子者﹐必被人唆贊而降仇也。兄旺動﹐有埋伏也。若來衝世衝子者﹐防劫營也。兄如暗動來衝者﹐防姦細也。欲知何日來犯﹐則在兄爻﹐生旺日時也。鬼衰靜﹐敵膽怯。鬼旺動﹐敵勢盛也。更加財動助之者﹐則詭計多端﹐變詐百出也。鬼空者﹐敵必滅。內外無鬼﹐與鬼墓絕胎者﹐敵必遁去也。鬼衰得扶﹐勿窮追也。鬼帶亡神劫殺在內卦動者﹐防姦細也。如得世爻旺動傷克鬼﹐姦細必擒也。世鬼動﹐而生合應者﹐以無援而降也。卦無財﹐而應克世者﹐以食盡而斃也。

四五行木爲舟楫﹐火爲營寨﹐土爲炮石﹐金爲刀刃﹐水爲水泉也。木旺動﹐利舟師也。木旺﹐舟大。木衰﹐舟小。木空絕﹐無舟也。又靑龍爲船柁﹐爲左也。白虎爲檣帆錨鏈﹐爲右也。勾陳爲平基跳板﹐爲中倉也。騰蛇爲索纜也。朱雀爲煙竈﹐爲船頭也。玄武爲撓頭擋浪﹐爲後稍也。旺相新﹐休囚舊﹐空則無﹐衝則破漏﹐受刑害克﹐及木持動鬼﹐與木下伏鬼者﹐必損傷也。伏土鬼者﹐舟湊淺也。伏火鬼者﹐舟燥裂也。伏金鬼者﹐釘眼處損也。又木帶鬼者﹐賊船也。火動生合世者﹐立營得地利也。火動沖克刑害世者﹐立營失地利也。火鬼持世動者﹐被賊圍也。火鬼貼世者﹐賊寨相近也。火旺﹐營大。火衰﹐營小。火空﹐營危險。火絕﹐無出路也。火動﹐利遷營。火鬼傷世﹐防劫營也。加龍﹐賊左來。加虎﹐賊右來。雀前來﹐武後來﹐勾蛇﹐四隅來也。陽土鬼旺動﹐帶大殺來刑害克衝世者﹐防炮石也。陰土鬼旺動﹐帶陰殺來衝刑克害世者﹐防陷井也。世爻子爻臨陽土﹐傷應傷鬼者﹐利用炮石也。臨陰土﹐傷應與鬼者﹐利用機井也。當於應爻鬼爻死墓絕胎之右設伏也。金旺﹐兵甲新。加龍雀虎者﹐光明耀日也。金衰﹐兵甲舊。加勾蛇武者﹐鈍敝無色也。金胎墓﹐弓橐戈戢也。金動﹐將戰鬥也。金動帶刑刃﹐戰必傷人也。金空動﹐徵鼓齊鳴﹐兵刃旣接也。水旺則盈﹐衰絕則竭也。申爻旺動者﹐有水。以八卦定其何方﹐初爻旺動者﹐有井。以十二支神定其何方也﹝申爻水源﹐初爻爲井﹞。初爻庚子水﹐屋下有井。甲子水﹐門前有井也。初木動樹下有井。初值土水濁。初值火﹐井幹。初土空﹐有一池也。水鬼旺動克世者﹐敵將灌水也。水子旺動克應者﹐我可囊沙也﹐或用背水陣也。陰水兄旺動克應者﹐渡冰踏雪﹐夜晦擒賊也。

五日辰日辰爲我兵也﹐日辰生合世爻子爻者﹐士卒用命也。沖克世爻子爻者﹐兵驕難制也。世爻子爻克日辰者﹐上不惜下也。加龍徳喜神動者﹐將帥禦下嚴肅也。日辰克應克鬼者﹐我兵勝也。應爻鬼爻﹐克日辰者﹐敵兵彊也。日加龍動生世者﹐在內卦﹐則兵守紀律。在外卦﹐則作止聽令也。日加雀喜動者﹐善間諜也。加日雀鬼動逢空者﹐在內則造言興謗。在外﹐則探聽無實也。日加勾土鬼動者﹐在內﹐則阻令不遵。在外則退縮不進也。日加蛇鬼動者﹐在內﹐則詭譎多端。在外﹐則興妖惑眾也。日加虎鬼動者﹐在內﹐則偏彊難馴。在外﹐則輕敵僨事也。日加武鬼動者﹐在內﹐則矚垣竊聽。在外﹐則攫功利己也。日加武鬼﹐帶天賊天盜劫殺旺動克世者﹐內則竊符盜印﹐外則掠婦劫財也。

易隱卷五東粵遊南子曹九錫輯男橫琴居士睿演墳塋遊南子曰﹐占風水者﹐首觀山局之完虧﹐二推山運之否泰﹐三察形勢之壯麗﹐四考坐向之吉凶﹐五詳人地之生克﹐六看穴情之眞假﹐然後案山﹐明堂龍虎﹐靠山﹐來龍﹐水口﹐次第以審其爲順爲逆﹐孰識孰傷﹐而堪輿之事畢矣。

一買地成否以世爻身爻爲主。世有生扶而身空者﹐地𨿽稱意﹐事恐不成。身無傷損﹐而世空者﹐風水無破﹐而主意不欲。﹝卦身無藏則不必論﹞。

二六親墳塋定位鬼谷分爻祖墳曾祖墳父墳父墳妻墳祖墳叔伯兄弟墳曾祖妣墳母墳母墳子墳祖妣墳分宮看何爻傷克身世﹐又看何爻空死敗絕﹐及被四直動爻刑害克衝﹐卽知此墳無气﹐不利於我也。若分宮旺相無傷﹐而生合身世﹐便是佳城﹐此祖宗墳墓大槪之占也。又巳葬之穴﹐以鬼爲屍﹐鬼旺生合身世者吉﹐衝傷身世者凶。鬼無气﹐而世有气﹐巳非此地所蔭也。世無气而鬼有气﹐墳必蔭在他枝也。

三山局山運占墳先以局數爲主。大象有情﹐方可斷其山明水秀﹐人傑家肥。如本局值三傳刑破克空﹐斷主人財雕落。欲知何年興敗﹐當以局上所主爻起運﹐又將占人本命合推。如世局屬木﹐本命屬土﹐卽土命子孫不利。倘運值財福旺相﹐帶進神者﹐卽地運發而財丁盛。運值父兄﹐加刑害破空敗絕退神者﹐則地運退而人財消。值財祿徳合﹐旺生者﹐發富。官貴祿馬生旺者﹐發貴。若鬼加羊刃﹐天刑亡劫孤寡二耗大殺者﹐必遭禍重重﹐出孤寡敗絕也。如占得旣濟卦﹐世爻屬水﹐三合論之。亥卯未﹐乃木局也。又世爻亥水一數﹐應爻子水﹐亦一數﹐其二數﹐乃二行運也。卽幹世上起二數﹐隨陰陽順逆行之。每限管二十年﹐小限五年。一官以世爻相生之數論之。如旣濟卦。世屬亥水﹐水生木﹐木數三﹐亦從世上起數﹐隨陰陽順逆行之。則大限在四爻﹐小限在五爻也。興敗榮枯﹐依神殺斷。﹝出郭璞八神筮法﹞。髙鶴滄曰﹐三合之局﹐取始生中旺後墓也﹐惟世持子午卯酉﹐得四直動爻又來會局﹐則主富貴綿遠﹐繩繩不絕也。若有生而無墓者﹐先發後衰。有墓而無生者﹐先衰後發。如世不居於四正﹐﹝子午卯酉﹞﹐而在生墓之鄕﹐亦得四直動爻來會局者﹐則但得此山之餘气而發福﹐非眞龍正穴也。至卦中但見生墓而無主象者﹐特假局耳。安冀其繁衍螽斯。奮揚鵬翩也哉。

四形勢以卦身斷。身在乾勢如龍馬奔驟。坤如牛眠平坦。坎如豕臨溪澗。離如飛鳥伏龜。震如龍蛇蟠曲。巽如錦雞振羽。艮如伏虎眠犬。兌如羊隊粉紜也。隗炤形勢歌曰﹐子身直隴地橫簪。醜是橫山華蓋心。寅似鼓形安側頂。卯爲旗翼帶腰裙。辰爲釵插名姝首﹐又似飛禽與落鴻。巳乃簸箕中一叢。午如龜背後參成。未乃鑰匙灣﹝此處之字上車下衣字去掉點﹞穴。申爲荷葉背中陳。酉似彎刀並響板。戌似鴛鴦定藕心。亥乃蓮心邊外立。細分凶吉假和眞。郭璞曰﹐戌似老人扶拄杖﹐亥如帶笠一仙人。

五坐山以世爻斷。世爻生旺﹐山髙厚。死墓絕胎﹐山低小微薄。世持寅申巳亥﹐山雄地壯。持子午卯酉﹐正大開朗。持辰戌丑未﹐平洋寬闊。逢生合﹐而夾輔有情。帶殺衝則欹斜破相。﹝帶破軍破碎殺亦然﹞。臨貴喜龍徳﹐坐山尊嚴。臨福坐山秀气。加龍形狀巍峨也。臨財﹐山尖奇。加龍﹐山兩脈來也。世臨長生木﹐在震巽宮者﹐必近繁林。衰則凋落也。世會金局﹐在艮宮旺相者﹐四邊石嶺重重也。土局在坤宮旺相者﹐近田舍也。火局在離宮旺相者﹐山無樹木近窯靠鑪冶鬧市也。水局在坎兌宮﹐旺相者﹐近溪潭也。

六辧穴墓向內爲穴﹐世是也。外爲墓﹐世墓之支神是也。世衝者爲穴向﹐墓合者爲墓向也。向爻﹐墓爻卦中不必明見。如姤卦丑爻持世﹐丑衝未爲穴向。丑土墓於辰﹐辰合酉﹐酉爲墓向。若被日辰動爻屬申﹐隔斷未酉二向者﹐主金井與墓門向道各別也。又墓穴之向本不相異﹐但不隔斷﹐便言內外同向﹐不可拘泥。﹝出入神筮法﹞

七穴向世爲穴﹐世衝之支爲穴向。世前二爻爲穴前﹐世後二爻爲穴後。惟歸魂卦﹐爲往外復內之象﹐獨以二爻初爻爲前﹐四爻五爻爲後。如世值子﹐向在午也。然惟世爻旺靜﹐日辰生扶﹐則依此斷。如世動﹐或日建沖克世﹐則將世前一爻相生者定向道。若前之爻又與世克﹐則以前爲後﹐以後爲前﹐取持世對衝者定向道。如世本屬子﹐反言坐午向子也。﹝出耶律先生錦囊集﹞。凡向道與四直生合﹐或帶貴福徳祿生旺﹐必是迎官就祿﹐其向吉利。如向逢四直刑害克破﹐或臨空敗死絕﹐加亡劫殺刃者﹐必向凶方。二十四向中﹐惟辰戌二向﹐爲天罡河魁﹐天羅地网﹐貴人不臨之地﹐向之不吉也。

八前後妨害凡前後爻﹐日辰臨父動來刑害克破世爻者﹐有屋宇妨墳也。臨福動傷世﹐有道路妨墳也。日臨財動傷世﹐有樓閣喬木妨墳也。日臨兄動傷世﹐水口門戶妨墳也。日臨鬼動傷世﹐陽則廟社妨﹐陰則墳墓妨也。木鬼動傷世﹐遇長生﹐松柏妨﹐遇死絕﹐篁竹妨﹐遇墓墳木妨也﹐加龍﹐橋妨也。火雀鬼動傷世﹐遇長生﹐窯竈妨也。土勾鬼動傷世﹐旺則古廟城郭妨﹐衰則古墓妨也。火蛇鬼動傷世﹐道路妨也。金虎鬼動傷世﹐石崗相妨﹐或山峯如刀刃者相妨也。玄水鬼動傷世﹐生旺﹐則溪澗流泉相妨﹐死墓絕胎﹐則枯池竭澤相妨也。其妨害之方﹐以八卦斷之。

九人地論陰宅以內卦爲地﹐外卦爲人。若內外俱旺相﹐卽知地靈人傑。內外俱衰空者﹐卽知墳塋無气﹐財丁消損也。內克外﹐人丁損失。外克內﹐便作吉祥。內生外﹐子孫繁衍。外生內﹐後代平常。要知何枝榮謝﹐但看外爲何卦。乾坤爲父母﹐包舉眾房。如外屬乾坤﹐受內卦之生者﹐眾房皆吉也。外屬震巽﹐爲長房﹐如受內卦之生者﹐長房吉也。外屬坎離爲二房﹐艮兌爲三房﹐如受內卦之克者﹐中房三房不利也。其禍福之應﹐俱以神煞之性言之。﹝見家宅占﹞。欲知應於何年﹐但以一坎﹐二坤﹐三震﹐四巽﹐五寄坤﹐六乾﹐七兌﹐八艮﹐九離﹐斷之﹐卽知其幾年後應也。此大象之說也。若大象休空﹐則取二爻爲地﹐五爻爲人﹐二爻旺相﹐吉地興隆。五爻旺相﹐人丁茂盛。二爻休囚﹐地不發福。五爻衰則丁少﹐空則丁絕。人克地﹐主修攺培植。地克人﹐主人眷災迍。惟二五比和生合者吉也。欲知何枝興敗﹐但以墳爻爲主。﹝看分宮﹞。墳上一爻爲長房﹐上二爻爲四房﹐上三爻爲六房。墳爻爲二房﹐墳下一爻爲三房﹐下二爻爲五房﹐其禍福之應﹐亦以神煞之性斷之。欲知應於幾年﹐則以一水二火三木四金五土之數斷之。旺相加倍﹐休如數﹐囚死減半也。﹝詳見家宅墳墓﹞

十已葬之穴已葬之地﹐以世爲穴﹐鬼爲亡人﹐父爲家長﹐兄爲卑幼﹐財爲家業﹐子爲祭主也。世空﹐穴不正﹐世持水鬼﹐與坎宮水世者﹐穴中有水也。世持辰巳帶勾陳殺﹐與巽宮木兄持世動者﹐穴有地風也。﹝巽爲風﹐兄主風﹐又木動爲風也。﹞。世持空虎﹐穴生白蟻﹐或貓貍穴冢也。﹝空空亦然﹞。世持龍徳貴喜﹐穴漧淨﹐值長生中有壽域。陰世陰宮﹐寒冷之地。陽世陽宮﹐髙爽之區。鬼空﹐屍腐毀也。鬼敗絕﹐荒墳無气。鬼空旺﹐穴破骨存也。卦無鬼與遊魂卦鬼動者﹐魂不入墓也。卦無子﹐或子空絕﹐或世父旺動者出獨夫。卦無財或財空絕或世兄旺動者﹐出鰥夫。卦無鬼或鬼空絕﹐或子世旺動者﹐出寡婦。卦無父﹐或父空絕﹐或財世旺動者﹐出孤子。卦無兄﹐或兄空絕﹐或鬼世旺動者﹐主隻影也。三傳生合子者﹐多男。生旺者聰俊。衰逢合生者﹐丁少而不絕。加官貴者﹐發科甲。加龍貴者﹐多財藝。加刑刃者﹐出凶徒。加徳喜者﹐出善良。子逢衝動﹐離祖過房。空子扶世﹐假枝興旺。陰子下伏鬼﹐與陰子化陽子者﹐招婿成家也。財帶祿旺靜者﹐發富。財化鬼兄空破敗絕者﹐貧也。子逢劫墓﹐子息傷也。父空帶劫殺動﹐陽損父﹐陰損母也。財墓帶陰殺動﹐陽傷妻﹐陰損妾也。世臨財帶勾殺動﹐主發掘也。子化子﹐小口災厄。財化財﹐妻奴逃散。父化父﹐攺舊葬新。鬼化鬼﹐葬地不祥。兄化兄﹐門戶荒涼﹐家多爭競也。鬼旺靜﹐亡人吉。太歲與五爻生子者﹐子孫貴。﹝太歲五爻﹐俱爲天子﹞。世旺身生﹐官入墓者﹐陽發而陰泰也。﹝富貴貧賤帶疾詳見身命占﹞。

十一未葬之穴未葬之地﹐以世爲主山﹐二爻爲正穴﹐騰蛇爲旁穴﹐父母又爲墳地也。二爻空破絕者﹐無正穴﹐騰蛇空破絕者﹐並無旁穴也。卦無子﹐風水散亂也。無兄地勢不住﹐無脈也。無父穴不結﹐無鬼穴無气﹐無財山無木﹐子孫貧不出貴也。穴臨月破白虎﹐有古塚也。穴臨空鬼﹐必廢穴也。穴持鬼墓﹐有舊墳也。穴爻左右空﹐有風吹穴也。穴臨四廢﹐主廢棄不用也。

十二穴髙低以世爲用﹐世逢生合﹐葬低﹐逢衝﹐葬髙。初二世葬低﹐三四世﹐葬半山。五六世﹐葬髙也。世旺者﹐依此斷之。如世值死墓絕胎﹐或三傳刑害克衝﹐則又平洋也。卦逢八純﹐遊魂言主陰陽反背﹐葬於背隴石崗也。凡六沖之卦﹐水走沙飛。純陰不生﹐純陽不化。無因獲福﹐𨿽安靜﹐不宜也。又世化水沖者﹐主爲洪浸漂沒也。

十三案山以應爻及朱雀爲案也。應爻帶雀﹐案山兩重。應雀旺而世衰﹐坐山低﹐案山髙。應雀死墓絕胎﹐而世生旺﹐坐山髙案山低也。雀應生合世﹐端正有情﹐空動則案山不正。帶殺逢衝﹐則欹斜破相。帶有祿生旺﹐案山叢秀﹐金案員秀﹐或如覆釜。在艮宮者﹐前有石也。木案頭圓身尖﹐旺則如文筆﹐衰則書筆也。水案低曲而動﹐有波浪起伏也。火案尖秀有穎鍔﹐旺則筆架峯也。土案方平雍腫﹐旺如禦屏﹐衰如橫幾也。應如雀火旺動﹐山必火燒四邊偏窄﹐朝髙而坐低﹐得水動制之乃吉。火雀靜气色崢嶸。火雀帶父出現﹐必文筆案。雀加土動﹐逢月日刑沖﹐朱雀開口也。又雀動者﹐案山有人行路也。應臨龍﹐盤龍案。龍加貴﹐文峯秀傑。值武﹐回龍顧祖﹐衰則探頭側面也。加勾﹐四山環聚。加蛇﹐案如蜈蚣蜒蚰。加虎案峯如刀劍﹐且有石也。應臨鬼墓﹐對山吉地累累也。

十四明堂以間爻爲用﹐間爻旺相﹐明堂寬闊。休囚者狹窄也。應生世者開洋﹐應衝世者逼迫。間空墓絕胎者局促﹐靜者聚窩﹐動則泄瀉。臨月建者﹐明堂容萬馬也。水加貴祿龍喜動來生合間者﹐四水歸堂也。間值庚寅辛卯旺相﹐松柏蓊郁也。戌辰竹也﹐巳未桂也。乾宮午爻旺﹐有石馬也。寅爻旺﹐有石虎。加貴祿﹐有石朝官也。兌宮未爻旺﹐有石羊。金虎加父旺﹐有石碑。金化金旺相﹐有華表柱也。應爻土見土﹐明堂關鎖也。

十五龍虎以靑龍白虎爻爲用。旺相髙大﹐囚死低遠。空則缺凹﹐動則路遙﹐絕則無龍虎。遇財福吉神﹐端圓尖秀。逢兄鬼惡殺﹐頭欹無情。龍在寅卯辰者﹐爲眞龍。虎在未申酉者﹐爲正虎。龍入辰﹐虎入寅﹐與財化財﹐福化福﹐或日建龍虎﹐會月建龍虎﹐俱重龍重虎也。﹝陽爲雄﹐陰爲雌﹞。龍虎生合世﹐就身起龍虎爲案﹐拱抱有情也。在世前者爲逆龍逆虎﹐在世後者﹐爲順也。龍逢衝﹐虎生世者﹐龍去虎回也。虎逢衝龍生世者﹐虎去龍回也。龍虎比和世者﹐左右齊到也。龍虎相衝者﹐斗也。龍克虎﹐龍彊虎弱也。虎克龍﹐虎過明堂也。持世者﹐龍虎緊抱也。貼世者近﹐克世者偪穴也。持世旺相者﹐左右山髙壓也。旺相逢衝﹐龍虎昂頭也。世克龍虎﹐沙走竄也。龍虎動﹐左右有人行路也。鬼墓臨龍虎﹐左右臂上有墳也。鬼墓逢空﹐穴已破也。木加龍虎穴動﹐左右有折樹也。武帶金刃克木﹐樹被盜斫也。值水則近水。生旺者活泒﹐囚死者池塘也。水逢月日克合者﹐死水。得金動生之﹐則水死而流長也。又如子水在北﹐遇午日衝之﹐斷爲東西。餘仿此。﹝見錦囊集﹞。值金﹐旺則帶石嵯峨。衰則爲城堪也。值水﹐加財福旺相﹐則林木蓊郁。加兄鬼囚死﹐則落籜凋林也。值火﹐生旺﹐則左右有人家。死墓絕胎﹐則有冷屋。帶鬼﹐則爲庵廟也。火空動﹐山焚燒也。火加龍動﹐爲擺尾。火加虎動﹐有絕墳也。值土﹐旺則山峯壯麗﹐衰則低小凹缺。土旺逢生﹐左右有人家煙火。衰逢鬼﹐非古墓﹐必冷廟也。管公口訣曰﹐二木在震﹐回轉靑龍。二金居兌﹐昂頭白虎。木見木靑龍重重包裹﹐主發福綿長也。木見火雙龍加護﹐外龍不轉﹐而本龍轉也。木見土﹐龍在東住也。逢空﹐則長房絕。不空﹐則長房吉也。木見水﹐龍龍相護﹐主出善人﹐而無嫉妒也。木見金﹐春占不絕﹐秋占主絕也。﹝此言靑龍﹞。金見金﹐主有頭無尾﹐三房絕也。金見火﹐主發財。子孫爲雜職官也。金見水﹐主伏﹐龍重重﹐後代出賢能也。金見木﹐主白虎藏頭縮足﹐中斷漏風﹐宜補種松竹也。金見土﹐主白虎三層﹐回轉到穴﹐世代出英傑也。﹝此言白虎﹞。

十六後山以玄武爲用。臨金圓秀﹐木髙聳﹐水灣曲﹐火尖銳﹐土方平也。武空﹐龍掘斷。武動﹐山後有路。武空動﹐來山不正。武上空﹐後背寒冷。武土動﹐後有池潭。武加水入坎宮﹐北方有水。動則水走無情。武加水動衝世﹐常有賊水也。

十七龍祖以勾陳爲用。勾持世者﹐來龍必遠。一起一伏﹐如活龍也。勾入子﹐狀如巨浸滔流層波疊浪也。勾入醜﹐狀如怒牛脫靷﹐且奔且顧也。勾入寅﹐狀如虎走﹐足躍尾搖也。勾入卯﹐狀如脫兔﹐跳躍忙奔也。勾入辰﹐狀如龍行﹐蛇蜒起伏也。勾入巳﹐狀如驚蛇﹐盤旋屈曲也。勾入午或加天馬驛馬﹐狀如馬驟逆上斜轉也。勾入未﹐狀如羊隊紛紜﹐踴躍爭先也。勾入申﹐狀如瓜藤延引﹐蔓蔓不絕也。勾入酉﹐狀如驚鳳翔舞﹐羣雀相隨也。勾入戌﹐狀如步兵荷戈﹐且戰且卻也。勾入亥﹐關狀如河流九曲﹐委折生情也。勾逢沖克﹐來脈受傷也。勾生合世﹐來脈有情也。勾空動者﹐依山淺葬也﹐勾帶祿馬官貴﹐得四直生扶者﹐龍必貴也。帶亡劫刑刃大殺﹐被四直克傷者﹐龍必凶也。勾帶勾陳殺﹐在坤艮宮﹐加鬼動者﹐地龍下有邪崇潛藏也。

十八水口以六爻爲用。六爻生合世﹐水口有情。加貴馬龍徳財子者﹐水口重關鎖也。六爻刑害克世﹐水口無情﹐或割腳也。衝世則水射心肋也。日辰帶貴祿龍徳來衝﹐或羅星塞水口也。火見水合勾陳﹐一鍼水口也。水加父動﹐爲邱浮水面也。水加鬼動﹐鬼把城門也。六爻寅木﹐五爻伏亥水者﹐水口有橋。旺髙﹐衰低也。﹝寅爲人馬之宮﹐故云橋道。﹞寅下伏子水﹐水口有船舫也。又水旺木衰爲橋﹐水衰木旺爲船舫水閣也。蛇加福動﹐水口有路。雀加財動﹐水口有煙火人家。虎加鬼動﹐水口有廟也。鬼屬火﹐趙玄壇五福祠也。屬水觀音三官玄帝﹐龍王祠也。屬土土谷祠。屬木﹐東嶽帝祠。屬金﹐關帝﹐釋伽﹐及金妝像也。六爻帶亡劫刑刃﹐大殺來沖克世者﹐行至山運衰處﹐必被禍也。坎宮蛇水世動者﹐水環繞也。﹝水動何爻﹐卽知何方。﹞間爻動水﹐動有腰帶水也。臨卦無水爻者﹐但從玄武斷之。玄武生旺﹐水汪洋也。空絕墓胎﹐幹流也。旺空﹐水散漫也。休則淺近﹐囚死則停蓄死水也。

十九辧土色以世爻爲用。土黃﹐木靑﹐水黑﹐火赤﹐金白。又龍靑﹐雀蛇赤﹐勾黃﹐虎白﹐武黑也。若龍加土﹐則靑黃二色。雀蛇加木﹐則紅靑二色。勾加水﹐則黃黑二色。虎加水﹐則黑白二色。﹝餘仿此﹞。世逢六合﹐五色備也。逢三合﹐有三色也。土之深者﹐看世下伏神。

二十辧穴中物以世持墓爻﹐世下伏爻爲用。世持財墓﹐穴中有財物也。臨金﹐有五金物。旺則金銀。衰乃銅鐵也。臨木逢死絕﹐下有朽木。伏下木爻刑害沖克世者﹐下有樹根侵棺也。臨巳蛇下有蚓蛇。臨寅虎﹐下有蟻穴。臨玄水﹐世在離宮者﹐下有龜蟹也。世持鬼墓﹐下有伏屍古塚。世持兄墓﹐下有孔竅。世持金伏金﹐值月日長生者﹐下有石也。

二十一辧何物傷穴寅爻帶劫殺衝害穴爻﹐旺則貍貓穿穴﹐衰有白蟻也。臨子鼠也﹐臨卯兔也﹐辰巳蛇蚓也﹐戌爲獾狗﹐亥爲獾豬也﹐臨丑未牛羊踐踏﹐臨申酉﹐石角侵傷也。

二十二辧棺槨世財值辰戌丑未者﹐土槨。寅申巳亥者﹐石槨。子午卯酉者﹐火化骨葬也。財鬼不見﹐棺槨俱無。鬼傷財空﹐棺槨粗惡也。

二十二辧葬法已葬之墳﹐看鬼伏處。鬼下伏金火﹐骨葬也。鬼下伏水木土﹐棺埋也。未葬之穴﹐看鬼生方。鬼生金火﹐宜骨葬也。鬼生水木土﹐宜棺埋也。

二十三辧墳多少世爻穴爻持旺鬼者﹐卽以一水﹐二火﹐三木﹐四金﹐五土﹐之數斷之。休減三分之一﹐囚死減半也。﹝鬼化鬼亦同斷﹞。又世爻穴爻值辰土﹐則凡年月日時﹐及旁爻﹐伏爻﹐化爻﹐屬水土者﹐同墓於辰也。三四位﹐三四墓。五六位﹐五六墓也。陽男墓﹐陰女墓也。﹝金墓丑﹐木墓未﹐火墓戌﹐同斷﹞。加龍旺相﹐新墳。加虎休囚﹐舊葬。動逢合者﹐新墳。衝又空者﹐舊葬也。值空絕者﹐絕墳。值胎養者﹐有小兒墳也。世鬼同墓者﹐家人共葬。應鬼同墓者﹐外人共葬也。

二十四侵地爲墳世並日辰克應者﹐我侵人地作墳也。動爻與應爻﹐並日辰克世爻穴爻者﹐人侵我地爲墳也。

二十五出殯世持衰空﹐出殯零落。世逢生旺﹐擊鼓鳴鐃。咸池羊刃克世﹐葬日凶徒撓阻。貴人祿馬生世﹐埋時貴客送迎。乾離宮火雀加福動﹐葬日天晴。坎兌宮水玄加父動﹐埋時雨濕。巽宮木兄動﹐須防風暴。坤艮宮土兄動﹐必起陰雲。震宮木鬼動﹐風雷交作。財動者﹐久雨得晴。父搖者﹐久晴忽雨。火化水而子化父﹐先晴後雨。內水父而外火福﹐先雨後晴也。

二十六遷墳凡葬而復遷者﹐以內卦與二爻爲屍﹐外卦及五爻爲地也。龍外動宜遷﹐虎外動宜守。內衰空宜遷﹐內生旺宜守。鬼化福宜遷﹐財化鬼宜守。刑害變生合者﹐遷後亨通。財祿化破敗者﹐遷後消耗。鬼動者可遷﹐父動者必遷。財化財﹐父化父﹐鬼化鬼﹐兄化兄者﹐宜遷。四直動爻來衝者﹐宜遷。遊魂八純卦﹐逢世動者必遷也。遊魂化歸魂﹐六沖化六合者﹐猶豫不決也。鬼動逢空逢合者﹐有人阻止也。鬼動而遇日辰沖克者﹐欲遷而無資也。

二十七客死客葬遊魂卦﹐逢鬼外動者﹐穴逢空﹐而墓於外卦應爻者﹐鬼動墓於外卦應爻者﹐皆主死葬他鄕也。鬼空﹐穴空﹐墓空者﹐主倒路死﹐而無埋葬之地也。否亦招魂附葬也。

二十八辧凶亡少鬼以鬼殺克亡命者斷之。日辰帶火鬼克亡命者﹐瘟疫死。日辰帶金鬼克亡命者﹐刀兵死。日辰帶水鬼加浮沈﹐風波﹐浴盆殺﹐克亡命者﹐溺水死。日辰帶木蛇鬼加勾絞木狼殺﹐克亡命者﹐雉頸死。日辰帶金虎鬼加吞叨殺﹐克亡命者虎咬死。日帶金虎鬼﹐加病符克者﹐癆瘵死。日帶土官﹐加病符克者﹐咽喉脾胃黃腫死。亡命衝土鬼者﹐主壓死。日帶火鬼﹐加雷火﹐霹靂殺克者﹐雷擊死。日帶火鬼﹐加天火獨火﹐天燭殺克者﹐火燒死。衰則熱病死﹐或火葬也。日帶木鬼加大殺﹐天刑羊刃﹐刑沖亡命者﹐打死。加跌蹼殺者﹐跌蹼死。金木鬼﹐加刑刃朱雀官符克者﹐刑杖死。金虎鬼﹐加刑刃大殺﹐臨亡命者﹐自刎死。玄武鬼﹐加天賊﹐天盜劫殺刑刃﹐臨亡命者﹐爲盜致死。玄武鬼加咸池﹐紅艷殺﹐克亡命者﹐因姦致死。玄武加暗金﹐陰殺﹐血刃﹐克者﹐產難死也。

二十九劫塚開棺應加玄武天賊天盜劫殺﹐並月日衝破世爻穴爻者﹐劫發墳墓也。沖克亡命者﹐暴露骸骨也。世爻衝破穴爻者﹐自己移葬也。克傷亡命者﹐暴露不埋也。黃金策曰﹐犯天地四大空亡之殺﹐骸骨不明。﹝甲午﹐甲申﹐甲戌﹐壬子﹐壬寅﹐壬辰﹐乙丑﹐乙亥﹐乙酉﹐癸未﹐癸巳﹐癸卯﹐爲天地四大空亡﹞

三十補遺郭璞八神筮法曰。凡占生墳﹐要本命得穴爻﹐與山運﹐生旺之气﹐忌穴爻山運﹐與本命相刑害克衝﹐亦忌穴爻與山運﹐自相傷克﹐空亦忌之。耶律氏錦囊集曰乾宮福旺﹐百子千孫。坤象福剛﹐三男二女。震坎艮彊男子盛。巽離兌旺女人多。若遊魂八純卦世臨兄鬼動被月日合出者﹐必主爲商。出繼入贅﹐衰則九流藝術之人也。歸魂卦﹐爲外遊失位而復返之象。故占爲失地也。坎卦愈凶﹐余卦亦主子孫消廢而無福也。易學空靑﹐福徳旺空歌曰﹐木若逢時枝葉茂﹐水如旺處愈洋洋﹐土若旺時生萬物﹐金如旺處定銷鎔﹝金爲殺气﹐旺則生意潛然﹐得火制之﹐乃有用也。﹞火位旺衰應有數﹐焰髙頓見霎時空﹐金若逢空必有聲﹐木空則絕杳無人﹐水空流絕人無種﹐火焰騰空必化塵﹐土堪脫空人未絕﹐斷他屢屢必災迍。

附耶律氏斷例丙辰年丙子月甲子旬丁卯日﹐占墳塋﹐得睽之歸妹。

艮宮﹕火澤睽

兌宮﹕雷澤歸妹﹝歸魂﹞

伏

神【本

卦】

【變

卦】

▅▅▅▅▅父母己巳火

○→▅▅▅▅兄弟庚戌土應

妻財丙子水▅▅▅▅兄弟己未土

▅▅▅▅子孫庚申金

▅▅▅▅▅子孫己酉金世

▅▅▅▅▅父母庚午火

▅▅▅▅兄弟丁丑土

▅▅▅▅兄弟丁丑土世

▅▅▅▅▅官鬼丁卯木

▅▅▅▅▅官鬼丁卯木

▅▅▅▅▅父母丁巳火應

▅▅▅▅▅父母丁巳火鬼爲亡人﹐子爲後嗣﹐財爲產業﹐父爲棺槨。占墳喜官鬼旺靜﹐今有气而動﹐非吉也。旁爻火父﹐衰而又空﹐是墳決在古塚之畔﹐坐下無穴﹐地气不蔭。寅屬虎﹐棺中非有白蟻﹐必貓貍入塜。本宮子孫﹐被寅動一衝﹐又扶丑土下﹐金墓於丑﹐子孫入墓﹐主損少丁。本宮水財𨿽旺﹐但嫌伏於兄劫之下。葬此地後﹐必退財﹐旁爻子孫臨世自刑﹐有過房子孫﹐及贅婿之屬﹐俱不利。然此卻非絕地﹐蓋本宮中金子孫﹐伏丑土下受生﹐但不旺人丁與財祿耳。亡人不安﹐子孫貧乏而不絕也。﹝此伏藏卦﹐故取本官伏神斷之﹞。

晴雨占遊南子曰﹐時久晴則欲雨﹐久雨則欲晴﹐而天道不可測也。於是有晴雨之占焉﹐而諸說紛紛﹐未有定論。有以分宮生克決晴雨者﹐有以五行動靜決晴雨者﹐有以六親動靜決晴雨者﹐或以六神﹐或以天干﹐或以內外世應﹐或以八卦﹐各有徵驗。大都從其旺相無傷者﹐斷之﹐爲不爽也。

鬼谷分爻占雨天

雨雷

風電

云初旺﹐濃云﹐衰則薄霧也。二旺﹐電光﹐衰則熱悶也。三旺﹐大風﹐衰則微風也。四旺﹐大雷﹐衰則輕雷也。五旺﹐大雨﹐衰則微雨也。六旺﹐動﹐翻江倒海﹐衰則陰天也。三動克初﹐風捲雲散也。三動生初﹐風送行雲也。二四相生﹐雷電交作也。三五相生﹐風雨驟至也。三動克五﹐風發雨止也。六爻逢衝者﹐大雨。日合六爻者﹐無雨也。占晴天

日月

虹霞

露云

初旺﹐天晴雲密﹐衰則薄雲將散也。二旺﹐露濃﹐衰則薄露也。三旺﹐朝霞﹐衰則晚霞也。四旺﹐虹截雨﹐衰則浮雲也。五陽旺﹐皎日﹐陽衰﹐淡日也。五陰旺﹐月明﹐陰衰﹐月淡也。六旺﹐天朗﹐衰則天陰也。初動生二﹐雲散露收也。初動克五﹐云掩日月也。五動克二﹐日出露晞也。五動生二﹐月冷露零也。五動生合三﹐霞隨日出也。四動克五﹐虹貫日也。初動克六﹐云蔽天也。

一五行占目前晴雨﹐以水火爲憑。水動雨也﹐火動晴也。木動﹐風也。土動﹐陰也。金動﹐雨也。水靜逢衝者雨﹐水旺動者驟雨﹐衰則細雨也。水動﹐而遇日辰動爻﹐刑害克破者﹐𨿽雨不多也。水土俱動者﹐雨不多也。火衰水旺者﹐雨也。卦無火﹐與火逢空墓﹐絕胎者﹐雨也。水火兩空﹐或水火俱無﹐或水靜土動也﹐陰也。火旺動者午晴﹐衰則緩晴也。火靜逢衝者晴﹐水衰火旺者晴。卦無水﹐與水逢空墓絕胎者﹐晴也。火動﹐而遇日辰動爻﹐刑害克破者晴也。水火俱動者﹐如水內火外﹐則朝雨暮晴。如火內水外﹐則朝晴暮雨也。水化火者﹐先雨後晴﹐或虹截雨也。火化水者﹐先晴後雨也。管公口訣曰﹐水爻生旺日有雨﹐火爻生旺日開晴。久雨者﹐水動而反晴。久晴者﹐火動而反雨也。磨鏡藥曰﹐子爲云﹐又爲江湖水神也。醜雨師也﹐寅風伯也﹐卯雷震也﹐辰務也﹐巳虹也﹐午電母也﹐未風伯也﹐申水母也﹐酉爲陰﹐戌爲陰也﹐亥爲雨水﹐又爲天河也﹐逢旺動者﹐則各以其類應之也。嚴君平曰﹐箕主風﹐寅是也。畢主雨﹐酉是也。寅酉兩動者﹐風雨驟至也。木空動則無風而晴也。﹝木朽則焚﹞。金空動﹐則不雨而風也。﹝金空則鳴﹞。土空動﹐則不陰﹐而雨也。﹝土崩則金現也﹞。

二六親占晴以子孫爲用﹐占雨以父母爲用也。子孫日月也﹐父母雨也﹐妻財雲霧也﹐兄弟風露也﹐官鬼雷也。子孫持身世﹐不空墓絕胎﹐而無刑害克破者﹐𨿽安靜亦晴也。旺動則久晴﹐衰動亦暫晴也。值日則一日晴﹐值月﹐則一月晴也。父旺子衰者雨﹐子旺父衰者晴﹐父兄子兼動者﹐主不晴﹐且多風也。子動化子化兄者久晴﹐子動化父者﹐晴變雨也。父持身世不空死墓絕胎﹐而無刑害克破者﹐𨿽安靜亦雨也。旺動則大雨﹐衰動亦小雨也。值日一日雨﹐值月一月雨也。父衰財旺者﹐雨少。父旺財衰者﹐雨多。父財鬼兼動者﹐久雨﹐且多雷也。父化父者﹐雨連綿也。父化兄者﹐風雨交作也。父化鬼者﹐雨後雷發也。父化財子者﹐雨變而晴也。父化空墓絕胎者﹐雨中得晴也。財被刑沖克害者﹐晴不可期也。日辰動爻合父﹐被鬼衝開者﹐見雷則雨也。日辰動爻合財﹐被兄衝開者﹐見風則晴也。父財同動者﹐半晴半雨也。財鬼同動者﹐多霧多煙也。父靜逢衝者﹐天變。化財化鬼﹐鬼化財者﹐陰晴未定也。兄化父者﹐風雨不常也。兄坐長生者﹐狂風浹日也。火鬼動者﹐煙霧起。水福動者﹐電虹現。土鬼動持世者﹐落黃沙也。

三六神占目前晴雨﹐又以雀武爲憑。磨鏡藥曰﹐靑龍雨師也﹐朱雀行火招風之神也。勾陳﹐興雲之神。蛇爲電母﹐虎爲電雷﹐爲凍﹐爲大風也。玄武爲水神也﹐逢旺動者﹐則各以其類應之也。龍臨水動者雨﹐龍臨木動者陰。雀入火動者晴﹐雀入水動者陰﹐雀入勾動者﹐雲中見日。勾臨土動者陰霧﹐勾加木動者﹐雲霧漸開。蛇加金動者﹐雨中有電。虎持木動者﹐烈風撥木也。虎加水動者雨﹐虎持金動者﹐旺則雪雹﹐衰則水霰也。虎持水動者大雨﹐武持土動者﹐陰霧。雀飛龍潛者晴。﹝龍居內﹐雀居外﹞。龍升雀伏者雨。﹝龍居外﹐雀居內﹞。雀居巢者風徵。﹝雀入午也﹐巢居知風﹞。武入穴者﹐雨徵也。﹝武入亥也﹐穴居知雨﹞。

四天干甲乙動者風﹐丙丁動者晴﹐戊己動者陰﹐庚辛動者雷電﹐壬癸動者雨也。東方朔曰﹐丙辛化水者雨﹐戊癸化火者晴﹐甲己化土者陰﹐乙庚化金者微雨﹐丁壬化木者風也。

五內外世應占久遠晴雨。以內外世應爲憑﹐外卦﹐應爻爲天。內卦﹐世爻爲地也。外克內﹐應克世者晴。內克外﹐世克應者雨。外卦乾離﹐加火雀爻動者﹐久晴。外卦坎兌﹐加水武動者﹐久雨。外卦坤艮﹐加兄虎動者﹐煙霧騰空。外卦巽﹐加兄虎動者﹐狂風拔木也。外卦震﹐加虎鬼動者﹐疾雷傷人。如冬月無雷﹐主大風怒號﹐林木振響也。外坎化離﹐雨變晴也。外離化坎﹐晴變雨也。外坎化兌﹐兌化坎﹐雨雪連綿也。外坎化巽﹐風雨交作也。外震化坎﹐雷震交作也。外離化乾﹐天朗气淸也。外坎化坤艮﹐陰霧朦朧也。世空者﹐無雨也。應空者﹐祈雨不雨﹐祈晴不晴也。應生世者﹐天澤下降而雨也。世生應者﹐地气上升爲云也。久雨久晴者﹐應空則止也。應克父世者﹐應爻值日則晴。應克子世者﹐應爻值日則雨也。世應三合財局者﹐不雨。三合父局者﹐不晴也。

六八卦純乾純離晴﹐純坤純坎雨也。純震純巽﹐飛砂走石﹐霾山蔽日也。純艮﹐久雨久晴皆止也。純兌﹐雨也。晉﹐大有﹐同人晴也。小畜﹐小過密雲不雨也。旣濟﹐未濟日出雨下﹐乍晴乍雨也。隨﹐臨卽雨也。屯﹐解雷雨也。明夷﹐天晦也。泰﹐需﹐比昏暗也。噬嗑﹐雷電也。觀﹐升風發也。中孚﹐大過雨雪也。蒙﹐咸﹐蹇雨也。渙風後雨也。井雨後風也。萃細雨也。否不雨也。旅晴也。訟﹐大壯雨也。寅午日晴也。

七期日用動﹐則以六合之日爲期也。用靜﹐則以衝動之日爲期也。用伏藏旺相﹐則以用爻值日爲期。用出現休囚﹐則以生旺之日爲期也。神殺正月二月三月四月五月六月七月八月九月十月十一月十二月八妖午

未申

酉戌

亥子

丑寅

卯辰

巳晴朗午

未申

酉戌

亥子

丑寅

卯辰

巳風殺申

未午

巳辰

卯寅

丑子

亥戌

酉雨殺子

卯午

酉子

卯午

酉子

卯午

酉雷殺巳

申亥

寅巳

申亥

寅巳

申亥

寅月符辰

辰辰

未未

未戌

戌戌

醜醜

醜

朝廷占遊南子曰。朝廷之占﹐與臣庶異。以世爻所居之卦爲國也。世爻爲君﹐五爻亦爲君也。主上自占﹐以世爻爲用﹐臣庶代卜﹐以五爻爲用也。應爲後﹐二爻亦爲後也。子孫爲國儲﹐妻財爲妃嬪﹐亦爲帑藏。父母爲城池﹐兄弟爲劫神﹐官鬼爲姦賊也。又初爻民﹐二爻士﹐三爻大夫﹐四爻公卿﹐五爻天子﹐六爻宗廟朝廷也。察各爻之生克旺衰﹐而國家之利獘興替已了若指掌也。若乃卜世卜年﹐又自有一法焉。

一大象世爻所居之卦爲國。旺相﹐則國治﹐而天下平也。胎沒次之﹐死囚休廢﹐則國祚陵夷也。空亡﹐則巡遊無度也。衝破則疆圍不固也。刑克﹐則姦宄竊發也。受害﹐則臣庶離心也。歲生旺官者﹐國運炎隆也。歲克衰卦者﹐宗社將傾也。鬼帶亡劫在內卦動者﹐防姦細也。鬼帶亡劫﹐暗動傷身世者﹐有陰謀也。金鬼帶大殺﹐臨旺官動者﹐兵革興也。水鬼帶大殺﹐臨旺宮動者﹐洪浸災也。火鬼帶大殺﹐臨旺宮動者﹐旱魃虐也。木鬼帶大殺﹐臨旺宮動者﹐稼穡癢也。土鬼帶大殺﹐臨旺宮動者﹐疫癘作也。鬼空動者﹐𨿽凶無害也。欲知何方﹐以八卦定之也。又鬼殺值胎養長生者﹐亂方始也。值臨官帝旺者﹐亂正熾也。值死墓絕者﹐亂將止也。離動化坎﹐將北狩也。兌動化震﹐思東遷也。坎動化離﹐欲南渡也。震動化兌﹐必西徵也。卦逢六合﹐安靜者太平﹐逢六沖亂動者﹐則多變故也。

二國君世與五爻旺相﹐居陽宮陽爻者﹐明君。旺靜則福主也﹐帶龍喜徳合福貴動者﹐仁主。加刑殺則威震臣鄰也﹐帶虎鬼大殺刑刃旺動者暴虐不道肆情誅夷也。帶玄武咸池動者﹐荒淫無度也。帶兄耗羊刃動者﹐多靡不節也。帶虎鬼死符病符動者﹐體常倦勤也。休囚而被太歲沖克﹐與隨鬼入墓者﹐殂落不久也。土鬼旺動傷世者﹐賊攻城也。財帶陰貴大殺動傷世爻五爻者﹐婦寺專權蠹國也。父帶祿貴大殺﹐動傷世爻五爻者﹐勛戚尾大不悼也。兄帶陰貴大殺﹐動傷世爻五爻者﹐貴戚怙寵驕恣也。子帶華蓋大殺﹐動傷世爻五爻者﹐妖僧方士蠱惑君心也。

三后妃應爻二爻與世爻五爻生合比和者好逑也。應爻克世﹐二爻克五者﹐脫環進規也。應爻二爻帶龍喜徳合福貴旺相者﹐女中堯舜也。帶玄武咸池者﹐艷妻煽處也。帶父母旺相者﹐攻書史也。帶子孫旺相者﹐繁螽斯也。子動生財者﹐能逮下也。應居五爻陽位加太歲﹐紫微華蓋貴馬﹐旺相聚於一爻者﹐垂簾聽政也。

四靑宮以子孫爲用。凡三傳動爻生合子孫﹐或子孫帶龍徳貴馬福祿旺相者﹐賢而有徳也。福臨木爻生旺者﹐儲徳必厚也。﹝靑宮屬木﹞。世生合子孫者﹐得主眷也。世沖克刑害子孫者﹐忤主心也。子臨劫殺大殺動者﹐必更立也。子被四爻刑害克破者﹐防篡逆也。四爻帶龍徳生合子者﹐保傳賢也。四爻帶武鬼咸池﹐合福者﹐保傳邪侫也。子帶咸池者﹐偏宮出也。

五諫官以子孫爲用。子動克世者﹐直臣匡敕也。子動刑沖世者﹐直臣攖鱗也。子動合世者﹐諛臣將順也。子臨歲月動克四爻﹐生合五爻者﹐子生旺日﹐必有直臣糾劾權臣也。子動﹐克四五爻﹐與日辰生合者﹐可其奏也。與日辰刑害克衝者﹐疏旣不允﹐反遭貶責也。

六城池以父母爲用。旺相逢生合﹐則堅固。休囚遇傷克﹐則疏虞也。父下伏鬼﹐或父動化鬼者﹐須防姦細臨城也。

七帑藏以妻財爲用。旺相逢生合﹐則丰盈緘固。敗死絕空﹐逢刑害克破﹐則匱之漏巵也。兄爻旺動﹐則多侵蝕。鬼爻旺動﹐則多耗費也。

八姦賊以官鬼爲用。鬼帶殺刃動﹐在乾坤卦﹐則禍起官中。在坎離震兌﹐則禍起四方也。又木鬼﹐東寇也。金鬼﹐西賊也。火鬼﹐南盜也。水鬼﹐北酋也。土鬼﹐四方散起也。

九分官初爻臨鬼﹐黔首災。空則民有離心也﹐生旺則民安物阜也﹐衰而受傷﹐則民遭塗炭也。二爻臨鬼﹐士子災也。空則士不豫附也。金空動則士多橫議也。生旺加文昌﹐則文運盛。衰而受傷﹐則士多屈抑也。三爻持兄鬼﹐吏多貪酷。空則無良吏也。生旺帶龍喜貴馬進神動者﹐多善政上聞﹐晉秩超遷也。衰而受傷﹐加虎蛇刃劫退神動者﹐多簠簋不飾﹐貶秩褫職也。四爻持鬼﹐公卿多姦僞。空則鰥曠﹐不稱任也。臨子則多忠義。子空動﹐則忠義掛冠也。生旺﹐帶貴馬龍徳遇四直生扶者﹐老成鎭重﹐夷夏懾服也。休囚﹐遇蛇虎鬼凶亡劫﹐被四直刑害克破者﹐模稜伴食﹐朝野失望也。﹝五爻天子﹐見前﹞。六爻旺逢生合﹐則宗廟奠安﹐朝廷肅靖也。動衰受傷﹐則鬼神震恫﹐王綱頓馳也。空則饗祀不舉﹐朝觀失廢也。萬金賦穿斷法曰。五動生初﹐君憂民也。三動生初﹐吏卹民也。四動生初﹐相動民也。初爻生五﹐民戴君也。初合三四﹐民服官也。三四五帶虎殺動克初者﹐民受害也。初沖克三四五者﹐民胥讒也。五生合二者﹐君禮士也。三四生合二者﹐臣下賢也。三四合二生五者﹐臣薦賢於上也。二生三四者﹐上景從也。二臨父克五者﹐書生進牘也。四生克三者﹐大臣能任百官﹐陟賢黜姦也。三持財動生世者﹐下賂上也。五生合三者﹐人主獎資良吏也。五生合四者﹐委心執政也。四生合五者﹐攄誠報主也。四持蛇虎兄鬼亡劫刑刃﹐而五動克之者﹐黜遠姦佞也。四持凶殺而五動生合之者﹐信任讒邪也。四持金虎鬼殺﹐動克五者﹐大臣謀主也。得日辰動爻合制之﹐庶無大咎。四帶玄咸生合五﹐阿諛取容也。五持父動克四者﹐忠言逆耳也。四加福徳將星﹐被五爻刑害克破者﹐良將冤死也。

十爻象鄱陽汪所性占例曰。比屯豫利封建也﹐渙萃利告廟也﹐益隨利郊天也﹐升利封禪也﹐晉宜受朝觀也﹐屯豫利立君也﹐豫旣濟師離謙利徵伐也﹐乾利卽位也﹐師解巽利田獵也﹐比屯恆不利田獵也﹐渙利發號施令也﹐革利攺朔也﹐夬利去小人也﹐師利賞戰功也﹐家人宜納後也﹐歸妹宜嫁妹也﹐蠱利求嗣﹐井利攺邑也﹐剝遁宜選宮嬪寺人也﹐鼎利正位號也﹐姤巽宜頒撫卹之詔也﹐大有丰泰天下平也﹐否國步艱也﹐大過國祚危也。

十一卜世卜年易學主靑曰。凡天子自占﹐以世爲主也。如世爻動變者﹐則日世爻數至變爻﹐以定其世與年也。如純乾卦世爻壬戌動化澤天夬卦﹐丁未爻﹐則從壬戌數至丁未﹐乃四十六世。卜年﹐則四十六年也。如卦變﹐而世不動者﹐則以正變﹐二世爻數之。如乾之姤﹐自壬戌至辛丑世﹐則四十世﹐年則四十年也。如六爻安靜者﹐則自所卜之年﹐數至世爻。如庚寅年卜﹐則自庚寅數至壬戌﹐乃三十三世也﹐年則三十三年也。若臣民代占者﹐以五爻爲主也。如甲子年卜得乾卦﹐五爻壬申﹐自甲子至壬申﹐卜世則九世卜年則九年也。﹝餘仿此﹞。

附古占驗明正統己巳﹐英宗旣北狩﹐命全寅筮之﹐得乾之巽。

乾宮﹕乾爲天﹝六沖﹞

巽宮﹕巽爲風﹝六沖﹞【本

卦】

【變

卦】▅▅▅▅▅父母壬戌土世

▅▅▅▅▅妻財辛卯木世

▅▅▅▅▅兄弟壬申金

▅▅▅▅▅官鬼辛巳火

▅▅▅▅▅官鬼壬午火

○→▅▅▅▅父母辛未土

▅▅▅▅▅父母甲辰土應

▅▅▅▅▅兄弟辛酉金應

▅▅▅▅▅妻財甲寅木

▅▅▅▅▅子孫辛亥水

▅▅▅▅▅子孫甲子水

○→▅▅▅▅父母辛丑土寅曰﹐乾若象龍﹐變化之物也﹐初四之應﹐龍潛躍必以秋﹐應以庚午﹐浹歲而更。庚者﹐更也。庚午中秋﹐車駕其旋乎。還則必幽﹐弗用故也。或躍應焉﹐或之者﹐疑之也。後七八年﹐必復辟﹐午火正丁壬合也。歲丁丑﹐月壬寅﹐日壬子﹐其合乎。歲更九躍則必飛﹐九者究也﹐乾之用也。南面﹐子衝午也﹐必正南面﹐故大吉也。後英宗南旋及錮南內﹐最後奪門復辟﹐年月日悉符其占。庚申年戊子月甲子日﹐宋太祖卽位﹐召陳搏問享國長短﹐得離之明夷。

離宮﹕離爲火﹝六沖﹞

坎宮﹕地火明夷﹝遊魂﹞【本

卦】

【變

卦】▅▅▅▅▅兄弟己巳火世○→▅▅▅▅妻財癸酉金

▅▅▅▅子孫己未土

▅▅▅▅官鬼癸亥水

▅▅▅▅▅妻財己酉金

○→▅▅▅▅子孫癸丑土世

▅▅▅▅▅官鬼己亥水應

▅▅▅▅▅官鬼己亥水

▅▅▅▅子孫己丑土

▅▅▅▅子孫己丑土

▅▅▅▅▅父母己卯木

▅▅▅▅▅父母己卯木應

搏曰﹐陛下得國中原﹐而逢南方﹐火盛之卦﹐非吉也。太祖曰﹐朕壽幾何。丙子年庚子月子日﹐陛下終於火日之下。離爲火日﹐陛下之子孫盡矣。﹝太祖諱靈﹞。太祖曰﹐孰敢爲之﹐搏指離九三及明夷之九三曰﹐此人爲之。其人在西北﹐陛下之親也。太祖又問後復若有。搏曰﹐後一百九歲﹐南方有妖气入中國﹐中國用之﹐天下自此多事矣。太祖又問宋之子孫。搏曰甲午之歲﹐有金字者出﹐己酉金爲妻財﹐子孫生之﹐其禍滋甚。又六年而通於中國﹐又六年丙午騰蛇。宋其危乎﹐有二君者﹐實受其禍﹐宋火徳也。火徳猶盛﹐宋之子孫﹐當有興於東北﹐終於東南﹐有近君者﹐實竊其位。明夷之六四曰﹐獲明夷之心﹐於出門庭﹐東北之位也。出涕沱若﹐興復之志也﹐近君者𨿽竊其位﹐火徳也。丁巳歲其危乎。太祖又問中原可復得乎。曰﹐陛下得國之初﹐而卜得東南旺卦﹐亦終而巳矣。歲在癸巳﹐滅我者其衰乎。甲午宋當復興﹐有賢人扶之﹐則可復占。如非其人﹐𨿽能復之﹐亦旋失之。歲在庚申﹐宋之祚其衰矣。自辛酉至庚申﹐已三百年﹐過此以往﹐未之或知也。

年時占遊南子曰﹐古君相之於歲旦也﹐必命太人豫占一歲之吉凶﹐以前知九有之安危。兆姓之災福﹐非迂也。蓋居上而憂民憂﹐樂民樂﹐意合如此之擊且深也﹐何可廢歲時之占。

總論占年時者﹐以太歲爲用也。歲臨財子龍喜貴赦生合身世者﹐四方戢寧也。臨兄鬼蛇虎大煞劫煞﹐動傷身世者﹐九圍災變也又內卦世爻爲地﹐外卦應爻爲天也。外應克內世者﹐天心不順也。外應生世內者﹐天澤下施也。內卦世爻﹐空死墓絕胎者﹐人物災遁也。內卦世爻生旺者﹐人物安阜也。世持太歲加財福者﹐年丰民泰也。世持太歲加兄鬼者﹐歲饑年凶也。爻象陽多﹐雀火旺動﹐或父母空絕﹐或妻財獨發者﹐旱魃爲虐也。爻象陰多﹐武水旺動﹐或子孫空絕﹐或父母獨發者﹐洪浸爲災也。風波殺動玄武鬼﹐動傷身世者﹐民多淹死也。金虎鬼﹐加大煞旺動者﹐干戈擾攘也。雀火鬼加天火﹐天燭獨火﹐天禍殺﹐旺動者﹐回祿炎熾也。勾土鬼﹐加伏屍病符﹐旺動者﹐疫癘漸染也。勾上空亡﹐帶荒蕪殺動者﹐地白田荒也。蛇火鬼旺動﹐加小殺刑害子孫者﹐痘疹爲殃也。蛇金鬼﹐旺動克木世者﹐蟊螟爲災也。蛇金鬼帶天怪殺﹐旺動克身世者﹐妖魅書見也。武鬼﹐加天賊﹐天盜﹐劫殺﹐旺動克身世者﹐盜賊蠭起也。玄水鬼旺動﹐歲多陰雨也。木兄鬼旺動﹐歲多烈風也。虎鬼帶雷火﹐霹靂殺旺動﹐歲多雷電也。克世身者﹐民多雷殛死也。虎鬼入寅爻﹐旺動傷身世者﹐虎狼當道也。蛇鬼入巳爻﹐旺動傷身世者﹐虺蛇載塗也。又金鬼動﹐民多咳嗽。木鬼動﹐民多瘋癥。火鬼動﹐民多熱虐﹐瘡痍﹐目疾。土鬼動﹐民多時疫﹐肚腹之疾。水鬼動﹐民多寒虐﹐痢疾也。又初爻爲物﹐二爻爲民﹐遇鬼者災﹐逢空者損﹐加天瘟殺者﹐人畜必染瘟疫也。又財絕兄興者﹐民饑。子空鬼動者﹐蠶損。天豬殺入亥爻旺動﹐豬畜災。天牛殺入丑爻旺動﹐牛畜災也。卜一方者﹐以十二支神定其何方。卜天下者﹐以八卦定其向方也。

附斷例戊寅月甲寅日﹐卜一方年時﹐得咸卦﹐安靜。

兌宮﹕澤山咸

伏

神【本

卦】

▅▅▅▅父母丁未土應

▅▅▅▅▅兄弟丁酉金

▅▅▅▅▅子孫丁亥水

▅▅▅▅▅兄弟丙申金世

妻財丁卯木▅▅▅▅官鬼丙午火

▅▅▅▅父母丙辰土兄居申酉正西﹐西南荒歉﹐申犯月日刑破克﹐西南尢甚。子在亥爻﹐月日合之﹐正北丰稔。父在辰未﹐東南西南蠶畜不利。鬼居午位﹐南方多災。午鬼加雀﹐月日生合之﹐東北正南﹐尢防西南災歉。武兄動﹐而盜賊繁。應在未地﹐西南方蠶蓄不起﹐宜居丑地。父爻屬酉﹐正西一隅蠶禾荒歉﹐西南尢甚。子居坎興隆﹐正北丰安﹐雀福動而尊崇神鬼﹐禱宜早也。蛇火搖而痘疹沿傳﹐宜多南國。辰臨勾鬼﹐東南病疫也﹐禾尢爲不利。

易隱卷六東粵遊南子曹九錫輯男橫琴居士璿演婚姻占遊南子曰﹐婚姻人道之始事﹐是不可不愼其占也。然婚姻之求﹐必先於男﹐故擇婦之占﹐尢當愼之。占其門第﹐占其徳行﹐占其性情容貌﹐及子嗣之有無。入門之吉凶﹐聘奩之厚薄﹐而後占其婚姻之成否也。然而匪媒不得﹐則月老亦不可以不占也。

鬼谷分爻祖宗父母外氏婿婦媒妁自身

一門第內卦世爻旺﹐男家富。外卦應爻旺﹐女家富。應臨貴馬徳合﹐不空破克傷者貴。逢月旺日衰者﹐近年退也。應爻財爻衰﹐而外卦旺﹐富止虛名。應爻財爻旺﹐而外卦衰﹐家窘而女有徳色也。凡富貴貧賤﹐俱見身命占。徳行性情容貌﹐俱見妻妾類中﹐故不復贅。

二子息卦無子孫﹐與子孫逢空絕破﹐財爻帶孤寡﹐天狗殺動﹐或卦值純陽純陰者﹐俱主不生育而無子也。子孫胎爻兩備者﹐有子。子化鬼﹐與胎爻臨父者﹐有子難招。有胎無子者﹐孕而不育。有子無胎者﹐庶出暝蛉。子值陽多男﹐值陰多女。水子化鬼﹐頭胎難招。火子化鬼﹐二胎難招。木子化鬼﹐三胎難招。金子化鬼﹐四胎難招。土子化鬼﹐五胎難招。子之多少﹐以一水二火三木四金五土推之。旺相加倍﹐休如數﹐囚死減半。

三入門財空絕者傷妻﹐鬼空絕者傷夫。財遇刑刃劫殺者妻災﹐鬼遇刑刃劫殺者夫厄。財化鬼破者﹐妻帶病。官化鬼破者﹐夫帶疾。財動﹐則公姑不協。父動則卑幼不睦。兄動妻災﹐子動夫災。鬼動則妯娌姑嫂不和。﹝丑未相衝亦然﹞。子帶龍喜徳貴持世動﹐妻奪夫權。子世旺靜﹐妻必嫌夫。子世旺動﹐夫必遭傷。財世旺動者克公姑﹐兄世旺靜者﹐夫嫌妻。兄世旺動者﹐妻遭傷也。兩鬼旺相﹐而月日與動爻刑沖克害財爻者﹐必生離攺嫁也。世應財鬼帶刑刃鰥寡殺動﹐夫妻不久。世應生合﹐而財官空絕﹐半世夫妻。合而又生者﹐偕老。衝而又克者﹐生離。前卦衝而變合﹐初乖後睦。前卦合而化衝﹐先睦後睽。世應財鬼生合﹐而被日辰動爻沖克﹐因入門而不睦。世應財鬼沖克﹐而日辰與動爻類合局者﹐得人勸而復和。陽鬼陰財其一卦旺靜者﹐必親上成親﹐齊眉借老也。動爻沖克父﹐尊長不全也。動爻沖克財﹐主分離耗財帛﹐奴婢無力也。動爻沖克子﹐主無子﹐有亦不多也。動爻沖克兄﹐姑嫂妯娌兄弟不睦也。動爻沖克鬼﹐不利丈夫也。鬼動化財者﹐女不妨夫必再嫁。財動化鬼者﹐男不妨妻必再婚。卜娶而遇兩財者﹐停妻再娶。卜嫁而逢兩鬼者﹐拋夫攺嫁。官鬼動者﹐夫必朝東而暮西也。遊魂﹐主離別。八純﹐主反目。咸恆節泰者和諧。睽革解離者乖忤。女得坎離者再嫁﹐男得震巽者重婚。坤化坎者﹐男破體。乾化離者﹐女非眞。夫陽壯而傷妻﹐婦陰彊而欺夫。蒙則不有其躬﹐漸則夫徵不復。內卦乾坤受傷﹐舅姑不睦。坎艮震受傷﹐丈夫叔伯不睦。巽離兌受傷﹐姑嫂妯娌不睦。外卦乾坤生內﹐舅姑悅也。坎艮震生內﹐丈夫叔伯悅也。巽離兌生內﹐姑嫂妯娌悅也。﹝擇婿見身命占﹞。

四聘奩卦無父者﹐無雁幣﹐或無婚書也。財旺幣厚﹐財衰幣薄。無財﹐及財化空絕﹐無幣禮也。金財生合應﹐聘金厚。木財生合應﹐果核盛。火財生合應﹐緞疋多。水財生合應﹐珠玉魚酒丰。土財生合應﹐以田產代幣。未財旺﹐則羊肥。亥財旺﹐則豬碩。龍財旺相﹐奩具精巧。虎財旺相﹐奩具粗惡。財衰則奩薄。卦無財﹐或財化空絕﹐無奩也。金財生合世﹐多寶玉五金器。木財生合世﹐多木器。火財生合世﹐多錦繡綾羅。土財生合世﹐多奩產。水財生合世﹐多珍珠布帛衣飾。應財伏財﹐有媵婢也。應財化子﹐有僕從也。

五成否世應財鬼生合比和者﹐成也。陰世﹐女家許配。陽應男子求婚。世生應﹐男求女。應生世﹐女求男。世克應用彊劫娶﹐世應日辰三全合﹐因人成事。世應父母動合﹐兩親家杯酒而成。世應子孫動合﹐兩男女割襟而成。官化父﹐男家尊長成合。財化父﹐女家尊長成合。世與財爻生合﹐女家親人成合。世與鬼爻生合﹐男家親人成合。卦六合者成﹐卦六沖者不成。前卦合而變衝﹐成後復退。前卦衝而化合﹐退後復成。卦六沖或世應動﹐而被日辰合住者﹐欲退而不得。世應財鬼沖克﹐逢日辰動爻生合者不成﹐而得人贊成。世應財鬼生合﹐逢日辰動爻沖克者﹐成而被破。世應財鬼𨿽相生合﹐或臨死墓絕胎﹐被刑沖克害﹐或動化死墓絕胎﹐刑沖克害者﹐在世爻鬼爻﹐則男家不允。在應爻財爻﹐主女家不允。父化官﹐男家尊長阻隔。父化財﹐女家尊長阻隔。父空無主婚之人﹐苟合成也。父克世應﹐父母阻。兄衝世應﹐兄弟阻。兄加殺動﹐必爭競。鬼化鬼﹐男家反覆。兄化兄﹐見阻方成。兩父齊興﹐主婚非一。財官動合﹐先奸後娶。﹝自刑者驗﹞。二官並動﹐兩家求娶。兩鬼克應﹐女許二家。卦值純陽純陰者不成。龍動生世應者成﹐虎動克世應者不成。蛇動克﹐牽纏不允。雀動克﹐口舌非常。武動克者﹐陰人破。勾動克者﹐小人撓。又世臨外卦財爻動﹐身世命爻去合應財或命爻鬼爻伏墓應財之下者﹐俱主入贅。鬼居應財居世﹐與世鬼屬陰﹐應財屬陽者﹐蜚入贅﹐必夫婦相淩也。

六媒約以間爻爲用。世生合間﹐男家之親﹐應生合間﹐女家之親。世應俱生合間﹐兩家皆親。間陽男媒﹐間陰女媒。衰墓﹐老媒。生旺少媒。間陰化陽﹐女人先說。間空化空﹐更人爲媒。間兄兩動﹐二人爭媒。蛇武兄動﹐冰人詭詐。朱雀旺空﹐媒多誑語。白虎間動﹐媒來損害。龍喜間搖﹐賴其吹噓。勾陳間動﹐必多阻隔。間臨貴馬﹐仕宦爲媒。二間俱空﹐必無月老。間生合世應﹐善於調停。間刑沖克害世應﹐心懷欺騙。世應沖克間﹐兩家相怨。日辰動爻帶虎雀刑沖克害間者﹐羣口交謫也。欲知過聘下定之月﹐則以月卦臨直爲期也。又單占媒人賢姦者﹐則以應爻爲用也。

附斷例己丑年丁卯月甲戌旬戊寅日﹐女占姻﹐得剝之觀。

乾宮﹕山地剝

乾宮﹕風地觀

伏

神【本

卦】

【變

卦】

▅▅▅▅▅妻財丙寅木

▅▅▅▅▅妻財辛卯木

兄弟壬申金▅▅▅▅子孫丙子水世×→▅▅▅▅▅官鬼辛巳火

▅▅▅▅父母丙戌土

▅▅▅▅父母辛未土世

▅▅▅▅妻財乙卯木

▅▅▅▅妻財乙卯木

▅▅▅▅官鬼乙巳火應

▅▅▅▅官鬼乙巳火

▅▅▅▅父母乙未土

▅▅▅▅父母乙未土應

本宮寅財﹐伏巳火鬼幹﹐又居應上﹐乃有夫之婦。寅巳相刑﹐必夫妻不睦﹐而欲攺嫁也。又本宮寅財﹐與午鬼相生合﹐決是與人私通﹐而欲嫁之也。但世上申兄動衝寅財﹐必有人破其婦。世上傍爻﹐子孫動衝午鬼﹐必有人破其夫。況午鬼伏墓戌土之下﹐世應相衝刑克﹐必不成也。己丑年丙子月甲子旬丁卯日﹐男占婚﹐得睽之歸妹。

艮宮﹕火澤睽

兌宮﹕雷澤歸妹﹝歸魂﹞

伏

神【本

卦】

【變

卦】

▅▅▅▅▅父母己巳火

○→▅▅▅▅兄弟庚戌土應

妻財丙子水▅▅▅▅兄弟己未土

▅▅▅▅子孫庚申金

▅▅▅▅▅子孫己酉金世

▅▅▅▅▅父母庚午火

▅▅▅▅兄弟丁丑土

▅▅▅▅兄弟丁丑土世

▅▅▅▅▅官鬼丁卯木

▅▅▅▅▅官鬼丁卯木

▅▅▅▅▅父母丁巳火應

▅▅▅▅▅父母丁巳火本宮子水財﹐正值月建﹐離卦無气﹐而財爻有气﹐家𨿽貧而貌則美。但性急貪淫﹐色黑而面圓耳。柰財伏兄下﹐世應化爻俱兄﹐克財者多﹐決有人互相把持。應又衝世﹐化爻又衝應﹐本宮父母眞空﹐是無主婚之人﹐故不成也。細看財官同居外卦﹐惟西北方親上做親者﹐是其姻緣也。己丑年丙子月甲寅旬戊午日﹐男占婚﹐得困之解。

兌宮﹕澤水困﹝六合﹞

震宮﹕雷水解【本

卦】

【變

卦】▅▅▅▅父母丁未土

▅▅▅▅父母庚戌土

▅▅▅▅▅兄弟丁酉金

○→▅▅▅▅兄弟庚申金應

▅▅▅▅▅子孫丁亥水應

▅▅▅▅▅官鬼庚午火

▅▅▅▅官鬼戊午火

▅▅▅▅官鬼戊午火

▅▅▅▅▅父母戊辰土

▅▅▅▅▅父母戊辰土世

▅▅▅▅妻財戊寅木世

▅▅▅▅妻財戊寅木世應生合﹐本宜成就﹐卻被酉兄動衝卯財﹐化出申兄﹐又刑沖克世上寅財﹐必被人破也。庚寅年戊寅月甲寅旬癸亥日﹐男占婚﹐得復之頤。

坤宮﹕地雷復﹝六合﹞

巽宮﹕山雷頤﹝遊魂﹞

伏

神【本

卦】

【變

卦】

▅▅▅▅子孫癸酉金

×→▅▅▅▅▅官鬼丙寅木

▅▅▅▅妻財癸亥水

▅▅▅▅妻財丙子水

▅▅▅▅兄弟癸丑土應

▅▅▅▅兄弟丙戌土世

▅▅▅▅兄弟庚辰土

▅▅▅▅兄弟庚辰土

父母乙巳火▅▅▅▅官鬼庚寅木

▅▅▅▅官鬼庚寅木

▅▅▅▅▅妻財庚子水世

▅▅▅▅▅妻財庚子水應

六爻酉子動化寅官與亥財合﹐月日又值財官世應又合﹐兩家俱肯﹐婚大吉也。但五爻亥財自刑﹐婦性峭刻﹐貌美﹐面尖微黑﹐初爻單﹐則足小也。

胎產占遊南子曰﹐占胎產者﹐始焉占其孕之有無﹐旣焉占其孕之男女﹐旣焉占其孕之生期﹐與夫臨盆之吉凶而已。

鬼谷分爻公姑收生夫身看生胞胎產母初臨鬼母災﹐空則母損。二臨鬼子災﹐空則胎墮。三臨鬼難生﹐空則無人看生。四臨鬼﹐損夫﹐空則背爹落地。五臨鬼﹐化婆有力﹐空則無人收生。六臨鬼﹐損公姑﹐空則不見公姑也。

一有無凡占俱以子孫爲用。惟子占母孕者﹐以兄弟爲用也。用爻出現﹐或用爻與二爻﹐帶龍喜旺相者有也。胎爻出現者有也。﹝子孫屬水土﹐午爲胎爻。子孫屬金﹐卯爲胎爻。子孫屬木﹐酉爲胎爻。子孫屬火﹐子爲胎爻﹞。卦得大畜與渙者有也。用爻胎爻不上卦﹐與逢空絕者無也。二爻與胎爻帶鬼者﹐母懷胎而有病。帶鬼而又逢日辰動爻﹐刑害克破者﹐不足月而墮胎也。龍福空﹐而二爻胎爻動者﹐或福喜空﹐而虎鬼臨二爻胎爻動者墮胎也。虎臨二爻胎爻動者﹐漏胎也。子爻二爻胎爻動化刑害克破空者﹐墮胎也。子空動者﹐胎損也。子爻二爻胎爻﹐逢衝暗動者﹐曾轉胎也。卦六合者﹐月足胎全也。卦六沖者﹐月前小產也。勾土旺臨二爻胎爻者﹐孕彰露也。龍動合二爻胎爻者﹐孕隱藏也。欲知小產之期﹐待虎動龍空日﹐或衝動子爻三爻﹐胎爻之日也。或父官臨值之時﹐或子孫遇空敗死絕之時也。

二受胎受胎之月日﹐但看卦中子孫爻﹐與化出子孫之動爻。若子孫爻衰者﹐則取子孫長生﹐月日受孕。如子孫爻屬水土﹐則申月戊申日受孕之類。子孫爻旺者﹐則取子孫胎月胎日受孕。如子孫爻屬水土﹐則午月或午日受孕之類。如卦無子孫﹐而動爻化出子孫者﹐則取動爻月日受孕。如金動化福﹐則申酉月日受孕之類。又凡占安胎者﹐但取子孫生旺臨值之日﹐則制鬼安財也﹐或生合胎爻之日安也。

三男女先取子孫動變之爻斷之。變爻屬陽爲男﹐陰爲女。變卦爲陽生男﹐陰生女也。如卦有兩子旺動﹐一變陽宮陽爻﹐一變陰宮陰爻﹐則斷爲雙生﹐一男一女也。內陽外陰﹐先兄後妹。內陰外陽﹐先姐後弟。如變爲二陽﹐則兩男。二陰﹐則兩女也。如子孫安靜者﹐則取大象陰陽相包者斷之。如天澤履卦﹐乃陽包陰生女也。雷地豫卦﹐乃陰包陽﹐生男也。如陰陽不相包者﹐後取子孫爻斷之。陽男﹐陰女也。若卦又無子孫者﹐則取伏卦子孫之陰陽斷之。如伏卦又無子孫者﹐方取互卦大象之子孫﹐隨陰陽而斷其男女。若互卦大象﹐又不見子孫﹐此孕必爲虛喜也。卦得八純旺相﹐及胎爻兩見而有气者﹐俱雙生也。

四生期遠則取胎爻遇空之旬生也﹐如卦無胎爻者﹐則於二爻取之。近則取衝龍衝虎衝胎爻之日﹐或兄弟臨值之日生也。子孫居內卦旺動者﹐則世爻胎養之日生。衰動則子孫長生之日生。卦無子孫而伏下見子孫者﹐則子孫臨值之日生。子孫居空墓者﹐逢衝之日生。子孫逢絕者長生之日生。又胎爻屬勾土者﹐過月方生。值武水者﹐不出月而生也。

五產難易世爲母﹐應爲子。世生應﹐子吉﹐應生世﹐母吉。世克應﹐子凶﹐應克世﹐母凶。世應比和﹐母子俱吉也。世應俱空者﹐母子皆全。世動應空者﹐虛喜。世空應動者﹐卽生。內卦乾兌坎離者﹐順生。﹝乾首兌口坎耳離目﹞。內卦坤震巽者﹐逆生。﹝坤腹艮指震足巽股﹞。太歲臨兄弟﹐加暗金殺動者﹐母災。太歲臨父母﹐加陰殺動者﹐兒災。財子動﹐而父兄發來刑害者﹐母子俱危。財子帶陰殺動﹐胎難出。財子死絕﹐而月日動爻來生扶者﹐將危有救。子爻胎爻俱動﹐而父鬼動來合住者﹐難產。虎空者難產。胎爻值鬼﹐加陰殺飛廉大殺動者﹐難產。財動化鬼空墓絕者﹐母死。子動化鬼空墓絕者﹐子死。胎爻不見﹐而子值空墓絕者﹐胎裏死。鬼化子者﹐母去子畱。財化子者﹐易生。子動者易生。鬼動者胎易落。父兄逢空死墓絕胎敗﹐與受刑害克破者﹐產必無處。龍虎臨財子動者﹐易產。蛇加陰殺動﹐玄臨身世﹐加浴盆殺動者﹐難產。又玄臨財動者﹐胎冷稽遲也。

六穩婆應爻財爻爲用。應爻財爻生世生身生初爻二爻子爻胎爻者﹐可用。刑沖克害世身初爻二爻胎爻子爻﹐不可用也。臨空墓死絕胎者無能﹐受刑害克衝者﹐招怨也。

七乳母應爻財爻爲用。應爻財爻生合世身子孫者﹐可用。刑害克衝身世子孫者﹐不可用也。臨金水旺動者﹐乳多。衰靜者﹐乳少。卦無金水﹐及金水空絕者﹐無乳也。應持父動者﹐不善護卹嬰兒也。應爻持鬼伏鬼化鬼或財爻伏鬼化鬼者﹐必多災病。持雀鬼動﹐易惹是非。持蛇鬼動﹐兒多驚嚇。持勾鬼動兒防跌撲。持虎鬼動﹐兒常哭泣。持龍鬼動﹐乳哺無節﹐寒燠不調。持武鬼動﹐防其偸竊。武加咸池合世﹐與主私通。武加咸池動來刑克克破世者﹐因與私而墮其計也。應持兄動﹐耗損必多。又福動化財者﹐食乳粗﹐兒易養也。

痘疹占以官鬼爲用。鬼不上卦﹐與鬼化死墓絕胎空﹐及被刑害克破者﹐皆不出也。若鬼𨿽衰死受傷﹐而化出生旺﹐無鬼而月建臨官﹐鬼靜而日當生旺﹐與火鬼加蛇旺動者﹐皆出也。欲知出痘疹之期﹐以官鬼生旺之年月日斷之。欲知痘疹之稀密﹐但鬼衰子旺﹐與子持身世者必稀朗。鬼旺子衰﹐與鬼持身世者﹐必稠密。父動者重﹐兄動者輕。福臨空死墓絕胎﹐與受刑害克衝者﹐命必難保也。

取嗣占問子有無﹐以胎爻福爻爲用。有胎無福者虛孕﹐有福無胎者螟蛉。胎福俱無者無子﹐胎福俱全者有子。福徳上卦者有子﹐伏藏衰靜者遲招。出現旺動者早得﹐子旺則胎養之年有﹐子衰則兄弟臨值之年有。子衰而又化空死墓絕者﹐𨿽有子而不育也。世爻空者男子精气衰弱﹐宜醫便也。應爻空者﹐妻之命不招兒﹐宜納妾也。世應不空而子孫空絕者﹐乃命中無子﹐難彊求也。

延師占遊南子曰﹐弟承師訓﹐不可無資﹐師道尊嚴﹐所尙在學。賓主貴乎投合﹐訓導期於盡心﹐而後可計其終歲之損益也。若夫舌耕有覓館﹐得失難憑。手藝者投師﹐授受有數﹐亦師弟之附占也。

一童蒙以子孫爲用。子孫加龍者聰俊﹐加雀者智慧﹐加勾者魯愚﹐加蛇者虛浮﹐加虎者頑劣﹐加武者佻達。八純卦逢子動者﹐心不專。六合卦﹐值子靜者志必篤。遊魂卦而子加馬動者﹐必好閒遊。歸魂卦而子馬加動者﹐常戀家室也。子加病符或伏鬼﹐化鬼者﹐多災病。子入墓胎者﹐書懶讀。子入陽宮陽爻者聰敏。入陰宮陰爻者癡蠢也。

二師尊以應爻爲用。父母爲文學﹐應爻生旺﹐帶龍喜徳貴者﹐名師。臨死墓絕胎﹐受刑害克破者﹐庸師。應臨歲月日破﹐與隨官入墓者﹐非災卽訟。應持父雀生旺﹐不犯刑傷者﹐制藝精妙也。應入乾坤離三卦者﹐八斗之才也。又應入乾剛果嚴肅也。入坤含容有度也。入震好動易怒也。入坎信實有成也。入艮沈靜謙卑也。入巽心毒無恆也。入離虛驚明哲也。入兌講習和易也。應持鬼動譎詐也。父動﹐苛刻也。子動和易也。兄動﹐貪黷妄。財動﹐閱文不恕也。應生合子孫﹐師紏弟去。子孫生合應﹐弟出從師也。問專何經﹐父屬金春秋。土易﹐木詩﹐水書﹐火禮記也。

三賓主世爲己應爲師。世應生合比和者﹐賓主相得。刑沖克害者﹐彼此猜嫌。世空﹐則主慢師應空﹐則師嫉主。世應俱動﹐兩家心變。世應俱空﹐兩情恝然。六沖者彼此無緣。六合者始終如一。合化衝者﹐有初鮮終。沖化合者﹐始離後合。遊魂應動﹐師朝東而幕西。歸魂應動﹐師晨定而昏省也。

附覓館占世爲己﹐應爲東主。父爲書館﹐子爲生徒。財爲東修﹐鬼爲薦人。兄爲謀奪之人。世爻應爻父爻空絕者﹐無館。父值墓胎﹐無好館。財空墓絕胎者﹐修薄。子空墓絕胎者﹐徒少。鬼空墓絕胎者﹐無薦人。兄空墓絕胎者﹐無謀奪人也。遊魂卦﹐宜別圖。歸魂卦﹐宜仍舊。六沖卦無館﹐六合卦有館。合逢衝者﹐被人破。合變衝者﹐初尢而終拒也。官加貴三合世應者﹐貴人薦也。兄動克世者﹐有人爭奪。財動化兄者﹐薦人分修。世動化鬼者﹐凂人轉薦。鬼動化兄者﹐先索謝儀。子合逢衝者﹐從聚復散。子衰得助者﹐徒少後增也。欲知關約之來﹐以父母爲用也。卦無父者﹐死值之日來。父母旺﹐則合日來。父母衰﹐則生旺日來。父母空墓﹐逢衝之日來。又父母生世合世之日﹐亦可成關得關也。

附投師占儒釋道之師﹐以父母爲用。百工之師﹐以兄弟爲用。又俱以應爻爲師﹐世爻爲己。世空破者﹐己意更變。用爻應爻空破者﹐師不傳授。旺相生合世﹐必獲其傳。刑害克破世﹐難精其業。卦值六沖﹐彼此不盡其心。卦逢六合﹐授受相成其美也。

小試占遊南子曰﹐凡應童子試﹐及科舉者﹐俱以父母爲用。父母乃文章﹐官鬼則試官也。但父母旺相﹐得官鬼動來生合之﹐或得四值生合之﹐或月建合官﹐生身世爻﹐或三傳值文書﹐加雷火殺臨身世爻﹐決然髙掇。縱財子動﹐亦無害。或父母空亡﹐得旺用動生官爻或子動化官生世父者﹐俱許中選。最忌父官衰空刑害克破﹐或身世爻臨兄子財動。兄動主雷同﹐子動爲剝官殺﹐財動爲阻滯神﹐有制不妨。歲月持福徳動者﹐決不取。身世臨二耗動者﹐多費資財。若身世犯三刑劫殺﹐或刑劫動克身世者﹐必求榮得辱也。又曰﹐占小試者﹐一看分官之吉凶﹐二推命題之難易﹐三觀文字之優劣﹐四察衡文之愉慍﹐五定名次之髙下而已。因而推之鄕試﹐會試﹐殿試﹐武試﹐何獨不然。

鬼谷分爻考場搜檢試官覆試謄錄道考三篇府考二篇縣考一篇

分官看何爻﹐刑害克衝身世﹐又看何爻﹐受四直動爻刑害克衝﹐卽知此處﹝此處之字左足字旁右繁體字的東﹞虞﹐不慊意也。若分爻生扶身世﹐而又旺相無傷者﹐便是得意處也。

一題目以父母爲用。父伏墓下﹐未嘗經目之題。父伏空下向𨿽講究﹐今已忘之。父伏兄下﹐枯澀題。父伏子下﹐小巧題。父伏父下﹐旺則連章﹐衰則巧搭照應題。父伏財下﹐枯窘棘手題﹐或不完篇。父旺相出現﹐冠冕大題。父合世﹐做過題也。

二文字以父母爲用。父旺﹐加龍喜﹐佳文得旨。父衰加虎殺﹐文失旨。父化父﹐文多雜犯。父化鬼﹐意思未奇。父衝父﹐題目生疏。父克月日﹐主文不喜。父合月日﹐稱主司意。父入巳文藻麗典則﹐衰則鄙俚無收拾。父入午文筆剛勁捷速﹐多用典故。衰則美中多暇﹐前緊後馳。父入申文快利﹐有气勢﹐衰則多滯句。父入酉文筆矯勁﹐運局周匝﹐衰則浮蔓無斷制。父入寅文雍和雅致﹐衰則葛藤。父入卯文爽愷而气雄銳﹐衰則散漫無紀。父入子文淸眞不靡﹐衰則泛濫不根。父入亥文圓轉深沈﹐多穎句逸致﹐衰則意織詞險。父入辰戌文气古朴堅勁。父入丑未文致淹雅浩落﹐衰則拙鈍重實而已。雀加火父動化水﹐文防點污。父帶玄咸動﹐受刑害沖克者﹐文必塗抹。月日克父﹐違式不錄。大象父爻世爻三空﹐捲必遺失。父空絕者﹐或遞白卷。父衰而得日辰動爻變爻﹐帶官貴來生合者﹐須求情而得名也。

三考官月建爲督學﹐取四時巡環之象。日建爲府縣官﹐取朝旦臨民之象。遇生合世身者﹐入彀。刑沖克害者﹐孫山。父旺官衰者﹐見遺。父衰官旺者﹐姑取。

四名次髙下父官並旺﹐或加四直臨身世者﹐名必髙。父臨月建﹐官值日建者﹐批首。世父生旺﹐帶貴馬徳祿龍喜﹐居五爻者批首。二爻第二﹐六爻第三﹐三爻第四﹐四爻第五﹐初爻第六。﹝出穿壬透易﹞。父官兩旺﹐生持身世﹐財又旺靜﹐兄弟不動者﹐必補糧。若兄動財空者﹐只二等。父官相气無傷者﹐二等。父衰逢沖克﹐得鬼動生合﹐在子水爻者﹐三等。﹝子爲海水三等爲入海也﹞。月建克身﹐木官刑世在二爻者四等。﹝三爻爲臀木刑爲責﹞。世持子動﹐化鬼生身者﹐其禍減半﹐故爲靑衣。﹝五等﹞。若世父被傷﹐身宮又化空死墓絕﹐月日又持財子者﹐六等。其他名次﹐以世上納甲取之。甲己子午九﹐乙庚丑未八﹐丙辛寅申七﹐丁卯壬酉六﹐戊癸辰戌五﹐巳亥常加四。世動則合變卦納甲取之﹐或占時四直﹐有與世同干支者﹐亦合取之﹐積算至幾十幾名是也。此斷一二四等法也。若三等旺則看世上支神。以一水二火三木四金五土斷之。相則以世上納甲之干支取之﹐休則取干支而倍之。如一十三﹐作二十六是也。囚死則取干支而進之﹐如一十進一百﹐三進三十是也。﹝出前知集﹞。又凡雀喜臨門戶爻動者﹐﹝三爻門四爻戶﹞﹐捷音卽至也。

鄕會試占遊南子曰﹐此亦以文書爲主﹐官鬼爲用也。文書遇貴官旺生之者﹐或祿馬徳貴臨月將合官生世者﹐三傳加官印持身世者﹐或官印旺動三合身世﹐或卦無官印﹐而伏出變出官印臨三傳者﹐皆中式也。如身世傷官克印﹐或官印衰﹐而被刑害克破﹐或卦有官無印﹐或財爻兄爻子爻旺動獨發而無制﹐或三傳臨兄財子﹐與刑劫臨官印動者﹐俱不中也。世衰伏旺鬼﹐中後必病。劫殺臨官克世身﹐中後必死。父官旺相﹐而逢財子﹐白虎俱動﹐或帶白衣殺動者﹐中後丁憂。官值升陰升陽之爻﹐衰而受克者﹐今科偃蹇﹐下科必中。官加貴馬﹐在外卦﹐他宮六爻動﹐世上文書生旺者﹐冒籍外省而中。父母無气﹐得日辰旁爻變爻﹐帶貴馬生父合官者﹐請託而中也。

鬼谷分爻棘闡終場主考試官房考監察三場同年二場伴人一場己身凡分宮帶官印貴馬祿喜龍徳﹐生合身世﹐而又旺相無傷者﹐便是吉處。若受四直動爻變爻伏爻刑害克衝﹐或帶凶神克世身官印爻者﹐便是疏虞處也。

一考官以歲破爻爲試官﹐取外省憲臣遙對天子之象。又取簾幕貴人爲用﹐如書占得夜貴是也。甲戌庚日見未貴﹐乙巳日見申貴﹐丙丁日見酉貴﹐壬癸日見卯貴﹐六辛日見寅貴﹐爲簾墓貴人也。凡鄕會試﹐遇歲破爻﹐及簾幕貴人爻﹐生合身世上官印者﹐必髙中。刑害克衝身世官印爻者﹐不中。身世臨雀父﹐動克歲破爻﹐與簾幕官爻者﹐其文不當主司意。若卦內無此二用者﹐以分宮四五爻﹐及官鬼爻爲用也。﹝出畢法賦磨鏡藥二書﹞。

二名次髙下父加雀火持世旺相﹐又得四直生合﹐更貴馬徳合聚於一爻﹐無刑害克破者﹐中元也。又丑未二貴﹐同臨身世者﹐中魁。丑中有斗﹐未中有鬼﹐合而爲魁也。酉貴臨身世爻者﹐中亞魁﹐以酉爲從魁也。其他名次﹐依小試之法斷之。

殿試占廷試主文﹐以太歲爲用﹐取天子之象。如太歲不上卦﹐則以五爻爲用也。太歲臨扶身世﹐更官貴祿馬龍喜皇恩聚於一爻﹐在五位二位者狀元﹐在三爻六爻者榜眼﹐在初爻四爻者探花。月建帶諸吉神臨扶世身上官印者二甲。月建帶諸吉神臨扶世上官印者三甲也。其二三甲名次﹐亦以小試之法推之。畢法賦注曰﹐徳加亥臨身世官貴爻者必登髙甲﹐徳者得也﹐亥爲天門。

武試占鬼谷分爻終場主考監察策論步射馬射鄕場以月建爲主考﹐日建爲監察。會場以太歲爲主文﹐歲破爲監察。如卦無歲月日爻﹐則看分宮。又巳爲弓﹐申爲箭﹐午爲馬﹐巳申午爻生旺﹐無刑害克破者﹐或帶貴馬財祿龍喜﹐旺生身世者﹐馬步兩場決中。又身世帶官貴祿馬﹐加大殺月殺羊刃白虎旺動者決中。看中箭之法﹐世爲己﹐應爲垛。世應合生者﹐箭中。世克應者亦中﹐世合克應午者中紅心。﹝午爲紅心﹞。世合克應爻﹐寅申巳亥者中四角。世合克應爻子午卯酉者﹐中當中。世爻敗死墓絕胎於應爻中者﹐脫垛也。﹝申爻亦然﹞。中數以一水二火三木四金五土﹐憑世上支神斷之。旺相加倍﹐休加數﹐囚死減半也。三場策論﹐以父母爲用﹐中式與元鬼名次﹐皆與文舉一例推之。﹝參六壬磨鏡藥﹞。

宜祿占遊南子曰官祿之占﹐其未仕也。占其仕爲何官﹐選在何月﹐領憑於何日﹐任所在何方也﹐其旣仕也。占其赴任之吉凶﹐在任之休咎﹐升除於何日﹐替代於何時也。若乃爲官之貧廉﹐與夫爲官而失職﹐而補任﹐而丁制﹐而起復﹐亦官祿之附占也。

鬼谷分爻執政朝仕監司長官曹官吏人但看所占是何官職﹐各於分爻取用﹐斷其吉凶也。

一何官凡四直貴馬聚於身世爻﹐更徳合相扶﹐在官印陽爻者﹐必職在阿衡助和鼎昧也。加刑刃大殺者﹐出將入相也。加太歲或五爻生合之者﹐必榮膺燕賜﹐後蔭前卦也。又太歲與五爻生合世身者﹐朝仕也。沖克世身者﹐外任也。世爻官爻在內卦動者﹐外任也。在外卦動者﹐朝仕也。﹝五爲君位四六皆近君者﹞。官貴持世﹐在陽宮陽爻者﹐文職。陰宮陰爻者﹐武弁也。世持歲破者朝仕﹐則六部通都在大也。外任則布按都司也。﹝太歲爲天子﹐風歲破取重臣遙對天子之象﹞。世持月建者﹐巡方安撫行人也。﹝取四時巡環之象﹞。世持日建者﹐郡邑之宰也。﹝取朝夕蔽民之象﹞。世持官貴祿馬﹐又得歲月文書來生合﹐威權風憲之職也。世持官印旺相﹐而旁爻帶貴人祿馬來扶者﹐但爲正官﹐而不風憲也。又世持官貴祿馬﹐不空刑克破者﹐其在金爻旺相﹐京官則司馬司寇大理中丞也。衰則尙寶鄕武選車駕職方武庫郎也﹐武則五府衣使也。在外任者﹐旺則總制撫按﹐觀察﹐總兵也﹐衰則卹刑司理﹐參遊﹐把總也。木爻旺相京官則司空﹐衰則營繕﹐虞衡司也﹐在外任者﹐旺則關津主稅﹐衰亦稅課茶水之職也。水爻旺相京官則家宰也。﹝取其銓衡如水之平﹞。衰則文選稽勛封驗都水郎也。在外任者﹐旺則鹽漕河道操江也。衰則水利鹽運糧運之職也。火爻旺相京官則宗伯宮詹學士司成司業太常翰林之官也﹐衰則中書也。旺加雀﹐則科道。衰則鴻臚也。在午爻者﹐旺則司馬﹐衰亦苑馬也。在外任者﹐帶文昌驛馬加月建者﹐非典試之官﹐必督學之官也。衰則文學鑪冶坑場之職也。上爻旺相﹐京官則司農京兆巡城倉院也﹐加龍徳則光祿也。在外任者﹐旺則方伯﹐屯田督運督糧也。衰則郡守邑宰開礦取石墾辟之使也。世持官貴祿而無印綬者﹐佐貳也。世持衰官得日辰動財來生合﹐或伏財化財者﹐倉場府庫驛典之官也。世持官印﹐而無財者﹐非正選而差委之官也。﹝筮訣曰卦若無財必非正選﹞。官衰印旺者﹐署印官也。

二候選官臨身世﹐與財爻獨發﹐或世官加書貴﹐帶龍雀動﹐或歲月帶官印生合世身者﹐選也。世下伏官﹐或伏驛馬印綬者﹐遲選。世持官貴值升爻﹐而休囚受克者﹐下選。世加夜貴帶龍雀動者﹐方催選陪點也。卦無官印﹐與官印空絕﹐或身世空絕﹐或子持世旺動﹐或子孫獨發者﹐俱不得選也。鬼化鬼者﹐事多反覆也。鬼動而財空絕者﹐選司無力也。官絕逢生者﹐事𨿽有沮﹐終得貴人力而成也。身世隨鬼入墓者選不成﹐成亦不如意也。若值丁未戊戌二殺墓者﹐𨿽選官到任﹐而旅親回鄕也。鬼帶亡劫大殺克世身者﹐𨿽選官而不得赴任也。卦有官無父﹐或父值空死墓絕胎者﹐無在所也。欲知何日得官﹐官旺動者﹐遠則以值年合月爲期﹐近則以值月合日爲期也。官旺靜者﹐以衝動之年月日爲期也。官伏藏者﹐以臨值之年月日爲期也。官臨火動﹐選速﹐水動選遲也。又看卦宮﹐宮居艮﹐立春後選。宮居震﹐春分後選。宮居巽﹐立夏後選。宮居離﹐夏至後選。宮居坤﹐立秋後選。宮居兌﹐秋分後選。宮居乾﹐立冬後選。宮居坎﹐冬至後選也。

三領憑以文書爲用。旺則墓日可領﹐衰則生旺日可領﹐伏藏則臨值之日領也。卦無父﹐與父臨空死墓絕胎者﹐候久而不得也。又父化父者﹐文憑不實也。

四任所一二世者近﹐三四世者遠﹐五六世者愈遠也。六合近﹐而六沖遠也。世屬子﹐則坎宮女虛危三宿之分野。今山東濟南東昌靑州登州萊州五府之地也。世屬丑﹐則艮宮牛斗二宿之分野﹐今南京應天揚州徽州寧國池州太平安慶蘇州松江常州鎭江等府﹐與浙江杭州嘉興湖州寧波紹興臺州金華衛州嚴州溫州處州等府﹐與江西南昌瑞州饒州撫州建昌吉安南安臨江贛州南康九江廣信等府﹐與福建福州泉州興化福寧州邵武延平建寧汀州漳州等府﹐及廣東廣州南雄惠州潮州肇慶髙州瓊州之地也。世屬寅﹐則艮宮尾箕二宿分野﹐今北京順天昌平永平保定河澗等府﹐與遼東沈陽等處地也。世屬卯﹐﹐則震宮氏房心三宿之分野﹐今南京徐州淮安之地也。世屬辰﹐則巽宮角亢二宿之分野﹐今山東兗州府之地也。世屬巳﹐則巽宮翼軫二宿之分野﹐今湖廣荊州嶽州長沙寶慶辰州常徳衡州永州武昌黃州承天等府﹐與四川虁州府貴州銅仁黎平府廣東廉州府廣西桂林梧州潯州南寧太平思明柳州慶遠思恩鎭安等府之地也。世屬午﹐則離宮柳星張三宿之分野﹐今河南河南府南陽府湖廣鄖陽襄陽徳安三府之地也。世屬未﹐則坤宮井鬼二宿之分野﹐今陜西西安漢中鳳翔平涼臨洮鞏昌慶陽延安等府﹐甘州潼關楡林寧夏甘肅等處﹐與四川成都龍安順慶保寧重慶敍州馬湖等府﹐盧州嘉定州卯州眉州雅州等處﹐與雲南雲南府臨安廣西楚雄姚安武定景東順寧大理蒙化永寧永昌等府﹐北勝州云州麗江府鶴慶府與貴州貴陽都勻思州石阡銅仁等府之地也。世屬申﹐則坤宮畢觜參三宿之分野﹐今山西太原平陽潞安府沁州澤州汾州渣州之地也。世屬酉﹐則兌宮﹐胃昂二宿之分野﹐今北直眞定順徳二府山西大同府之地也。世屬戌﹐則乾宮奎婁二宿之分野﹐今南京鳳陽盧州二府徐州之地也。世屬亥﹐則乾宮室璧二宿之分野﹐今河南開封彰徳衛輝懷慶汝寧等府與北直大名府之地也。

五赴任鬼谷分爻任所道路賓師車馬家眷伴侶行李分爻值旺相而逢生合者吉﹐遇鬼值空﹐而被刑害克破者﹐必有災難也。又世爲官﹐應爲任所。世克應﹐道途無阻。應克世﹐到任不利。世生應﹐因官耗損。應生世﹐因官進益也。世空必有災難。陸行憂跌撲﹐舟行憂風浪。若旺空﹐惟病而已﹐或得日辰動爻來沖克﹐庶幾免咎也。

六在任官加貴祿臨扶身世者﹐到任操權也。父加貴馬臨扶身世者﹐臨庭掌印也。官加龍貴﹐在陽宮陽爻旺相者﹐政聲籍甚也。父受傷而財空絕者﹐地瘠民貧也。父身動而兄世動者﹐政繁賦缺也。日並兄動傷世者﹐吏多舞文也。兄化子孫克世者﹐民多梗化也。道路爻空﹐巡方之使多驚。子孫旺動﹐剿捕之官奏凱。太歲傷官﹐朝仕必黜。月日生世﹐外任可升。官化財﹐非獎﹐則薦也。官貴旺動生合世者﹐目下蒙薦也。歲月帶父旺動者﹐朝有宣勅也。太歲與五爻動來生合世者﹐徵召入朝也。官爻世爻臨五爻或臨太歲﹐得父動來生合者﹐名書禦榻也。三傳加財動生合世者﹐受賜賫也。太歲與五爻生合父母﹐椿萱受贈。生合妻財﹐室人受誥。生合子孫﹐兒孫得蔭。生合官鬼﹐祖妣恩榮也。財化福者﹐加俸秩。財化兄者﹐罰俸糧也。月日刑害克破官爻世爻﹐或貴官動傷身世者﹐被人彈劾也。官父逢空死墓絕胎﹐與被刑害克破﹐或官父動化福﹐化空死墓絕胎﹐或化刑害克破者﹐俱降職也。世官空動者﹐將失職也。官化退神。﹝丁丑丁未壬辰壬戌﹞。遊魂化歸魂者﹐宜致仕也。世空殺動者﹐宜避罪也。世持官﹐加大殺動﹐或鬼帶亡劫動傷衰世﹐或世爻身爻命爻俱空死墓絕者﹐皆死於任所也。

七升遷世爲臣﹐應爲君。世應生合比和者﹐升。世生應我求進﹐應生世人薦舉。應沖克世外除﹐應生合世內除也。世官旺動者升﹐財子同動者升﹐財爻獨發者升﹐歲月生扶身世者升﹐官臨唐符國印動者升﹐鬼加雀帶雷火殺動者升﹐官化財者平升﹐鬼化鬼逢進神﹝甲子甲午己卯己酉﹞則超遷。逢退神則調簡。歸魂卦﹐官爻旺靜者必復任。遊魂卦﹐官爻旺動者﹐必遠升。遊魂化遊魂﹐升後再升﹐遠處也。卦有兩父兩官旺動者﹐鴛鴦求仕也。內旺外衰﹐宜守舊。內衰外旺﹐宜圖新。內外俱旺﹐彼此如意也。雀臨門戶爻動者﹐吉報至也。若世空官空或官爻安靜伏藏﹐與身動刑歲月者﹐皆不升也。

八替代官旺者﹐官逢死墓絕日代也。子旺動者﹐卽時可代。卦無官者﹐絕日可代。外卦陽者代速﹐陰者替遲也。占代官來者﹐以應爻生旺世爻墓絕之日爲期﹐或官爻生旺月日爲期也。

九貪廉官印皆旺﹐財爻不見者廉。世持兄旺動者﹐貪也。世下伏兄化兄者﹐貪也。世持虎鬼﹐加刑刃劫殺動者﹐酷也。世持鬼﹐加玄武咸池荒蕪四廢殺動者﹐罷軟也。世持虎鬼﹐加雷火卒暴殺動者﹐浮躁也。世加天解天赦喝散動者﹐昭雪滯獄也。財空鬼旺者﹐廉名振而囊槖空也。父空官旺者﹐爵位髙而琴鶴隨也。﹝父母爲行李﹞。又初爻爲吏民﹐初爻克官克世者﹐主賢明﹐吏民親邇也。世爻官爻克初者﹐主苛刻﹐吏民畏避。生初爻者﹐主慈愛吏民也。

十官職退復子旺動﹐父休空﹐官墓絕者﹐必退職也。欲知退職歲時﹐但以卦身爲主。如丑月來卜﹐得噬嗑卦﹐身在戌也﹐則戌亥子﹐退度三位﹐乃失職三月也。又如午月來卜﹐得艮卦﹐身在巳也。退度一位﹐乃失職一月也。又如辰月來卜﹐得蠱卦﹐身在寅也﹐退度二位﹐乃失職二月也。﹝餘仿此﹞。又官遇三傳生扶者﹐必起復也。世下伏官﹐與伏印馬者﹐必官印臨值之年月日起官也。官父持身世旺靜者﹐必衝動官印之年月日起官也。旁爻帶貴馬旺動來生身世上官印者﹐必得貴人提拔。以相生之年月日起官也。若旁爻兄弟旺動﹐帶亡劫隔神來刑沖克害身世上官印者﹐必有匪人相隔壞事也。

十一丁憂起復凡財爻帶白衣殺﹐或財加虎殺﹐會月建動來刑克父母爻者﹐陽丁父艱﹐陰丁母艱也。又二爻五爻﹝二爲母五爲父﹞帶白衣殺旺動傷世克官者﹐二爻則母憂﹐五爻則父憂也。後遇生合官印之年月必起復﹐或官印生旺之年月起官也。

附斷例己丑年壬申月甲子旬乙丑日﹐占求官﹐得震之豫。

震宮﹕震爲雷﹝六沖﹞

震宮﹕雷地豫﹝六合﹞【本

卦】

【變

卦】▅▅▅▅妻財庚戌土世

▅▅▅▅妻財庚戌土

▅▅▅▅官鬼庚申金

▅▅▅▅官鬼庚申金

▅▅▅▅▅子孫庚午火

▅▅▅▅▅子孫庚午火應

▅▅▅▅妻財庚辰土應

▅▅▅▅兄弟乙卯木

▅▅▅▅兄弟庚寅木

▅▅▅▅子孫乙巳火

▅▅▅▅▅父母庚子水

○→▅▅▅▅妻財乙未土世

此卦己事不成﹐代占則成也。但費心力多用財耳﹐蓋子水動化未土﹐文書受傷﹐又應財亦克文書﹐所云克我者﹐他來就我易﹐我克者﹐我去就他難也。所喜日辰丑土﹐衝未合子﹐子水又長生於月建申中﹐故只損心神﹐行財賄﹐終必成也。若夫世爻旬空﹐丑日又刑之﹐己事必不可成也。己丑年癸酉月甲子旬丁酉日﹐婿占嶽翁﹐在京選官否﹐得晉之噬嗑。

乾宮﹕火地晉﹝遊魂﹞

巽宮﹕火雷噬嗑

伏

神【本

卦】

【變

卦】

▅▅▅▅▅官鬼己巳火

▅▅▅▅▅官鬼己巳火

▅▅▅▅父母己未土

▅▅▅▅父母己未土世

▅▅▅▅▅兄弟己酉金世

▅▅▅▅▅兄弟己酉金

▅▅▅▅妻財乙卯木

▅▅▅▅父母庚辰土

▅▅▅▅官鬼乙巳火

▅▅▅▅妻財庚寅木應

子孫甲子水▅▅▅▅父母乙未土應×→▅▅▅▅▅子孫庚子水此卦父臨歲破﹐巳官旬空﹐又初爻動化福來傷官﹐木宮午官伏酉兄之下﹐火死於酉﹐且月日衝動卯財﹐克伏下辰土父母﹐戌土父母﹐𨿽伏巳官下受生﹐柰巳火空亡﹐土又敗於酉也﹐毫無生气﹐故今歲恐選不成﹐待次年庚寅﹐火官長生﹐正月可選﹐五月可到任也。己丑年丙子月甲子旬丁卯日﹐占求官﹐得睽之歸妹。

艮宮﹕火澤睽

兌宮﹕雷澤歸妹﹝歸魂﹞

伏

神【本

卦】

【變

卦】

▅▅▅▅▅父母己巳火

○→▅▅▅▅兄弟庚戌土應

妻財丙子水▅▅▅▅兄弟己未土

▅▅▅▅子孫庚申金

▅▅▅▅▅子孫己酉金世

▅▅▅▅▅父母庚午火

▅▅▅▅兄弟丁丑土

▅▅▅▅兄弟丁丑土世

▅▅▅▅▅官鬼丁卯木

▅▅▅▅▅官鬼丁卯木

▅▅▅▅▅父母丁巳火應

▅▅▅▅▅父母丁巳火本官寅宮﹐動合世下戌兄﹐所托貴人得力﹐父母屬火﹐文書難立時空﹐得日辰生扶﹐必可成也﹐但本宮午火自刑﹐求仕文書﹐字眼必有疏駁處。得旁爻卯官相生﹐又得官府主張成就﹐本宮寅官﹐又伏傍爻巳火文書下﹐必另有貴人保舉﹐或別經勘驗﹐方得完備﹐乃經兩三衙門之事也。畢竟火空無气﹐須待立春後官現﹐方準。立夏後文書旺﹐方完備。官動六爻﹐地方遠﹐外離化震﹐必選東方也。庚寅年庚辰月甲戌旬戊寅日﹐占爲官安否﹐得剝之觀。

乾宮﹕山地剝

乾宮﹕風地觀

伏

神【本

卦】

【變

卦】

▅▅▅▅▅妻財丙寅木

▅▅▅▅▅妻財辛卯木

兄弟壬申金▅▅▅▅子孫丙子水世×→▅▅▅▅▅官鬼辛巳火

▅▅▅▅父母丙戌土

▅▅▅▅父母辛未土世

▅▅▅▅妻財乙卯木

▅▅▅▅妻財乙卯木

▅▅▅▅官鬼乙巳火應

▅▅▅▅官鬼乙巳火

▅▅▅▅父母乙未土

▅▅▅▅父母乙未土應

本宮午官﹐伏墓戌土下﹐午爲自刑﹐傍爻子動衝官傷官﹐必曾冒犯官長﹐官不蒞事。本宮父母﹐又值旬空季空﹐此因文書不明﹐而忤上臺也﹐問之果然。庚寅年辛巳月甲申旬壬辰日﹐占求官﹐得需卦安靜。

坤宮﹕水天需﹝遊魂﹞

伏

神【本

卦】

▅▅▅▅妻財戊子水

▅▅▅▅▅兄弟戊戌土

▅▅▅▅子孫戊申金世

▅▅▅▅▅兄弟甲辰土

父母乙巳火▅▅▅▅▅官鬼甲寅木

▅▅▅▅▅妻財甲子水應

本宮巳火文書﹐臨月建﹐伏在官鬼之下﹐又巳火生世丁丑土﹐求官必得。所嫌旁爻申金持世﹐與月建六合來克官﹐日辰又生之﹐主暫時阻節﹐終是夏金逢時空﹐不能爲禍。本宮卯木官﹐伏辰土兄弟下﹐日辰又是兄弟﹐爲劫財之神﹐無旁爻寅鬼與本宮巳父相刑﹐乃所掌官吏﹐有求索之意﹐若與之賄﹐事必諧矣。庚寅年辛巳月甲子旬丁酉日﹐占求官﹐得乾之離。

乾宮﹕乾爲天﹝六沖﹞

離宮﹕離爲火﹝六沖﹞【本

卦】

【變

卦】▅▅▅▅▅父母壬戌土世

▅▅▅▅▅官鬼己巳火世

▅▅▅▅▅兄弟壬申金

○→▅▅▅▅父母己未土

▅▅▅▅▅官鬼壬午火

▅▅▅▅▅兄弟己酉金

▅▅▅▅▅父母甲辰土應

▅▅▅▅▅子孫己亥水應

▅▅▅▅▅妻財甲寅木

○→▅▅▅▅父母己丑土

▅▅▅▅▅子孫甲子水

▅▅▅▅▅妻財己卯木二五爻辭﹐俱有利見大人本吉﹐但六沖化六沖﹐又寅財動克文書中﹐兄動多阻隔﹐目下不成。直待辰戌印綬年可求﹐午火官鬼年﹐可得官也。庚寅年壬午月甲戌日﹐占在任安否﹐得歸妹之泰。

兌宮﹕雷澤歸妹﹝歸魂﹞

坤宮﹕地天泰﹝六合﹞

伏

神【本

卦】

【變

卦】

▅▅▅▅父母庚戌土應

▅▅▅▅兄弟癸酉金應

▅▅▅▅兄弟庚申金

▅▅▅▅子孫癸亥水

子孫丁亥水▅▅▅▅▅官鬼庚午火

○→▅▅▅▅父母癸丑土

▅▅▅▅父母丁丑土世×→▅▅▅▅▅父母甲辰土世

▅▅▅▅▅妻財丁卯木

▅▅▅▅▅妻財甲寅木

▅▅▅▅▅官鬼丁巳火

▅▅▅▅▅子孫甲子水午得化入戌墓﹐丑印化入辰墓﹐主災死﹐惟致仕可免也。是月是日有占起官者﹐得剝之晉。

乾宮﹕山地剝

乾宮﹕火地晉﹝遊魂﹞

伏

神【本

卦】

【變

卦】

▅▅▅▅▅妻財丙寅木

▅▅▅▅▅官鬼己巳火

兄弟壬申金▅▅▅▅子孫丙子水世

▅▅▅▅父母己未土

▅▅▅▅父母丙戌土

×→▅▅▅▅▅兄弟己酉金世

▅▅▅▅妻財乙卯木

▅▅▅▅妻財乙卯木

▅▅▅▅官鬼乙巳火應

▅▅▅▅官鬼乙巳火

▅▅▅▅父母乙未土

▅▅▅▅父母乙未土應

世臨子水﹐伏申金﹐金生水爲印綬。又寅年午月戌日﹐馬聚於申﹐世下伏印馬﹐後必起官。但嫌本宮午官伏戌墓下﹐須待壬辰年衝開戌墓﹐透出午官﹐又辰年與世爻飛伏申子三合﹐故其年上寅月﹐可用財求謀﹐官生在寅也。丙午月得官﹐官旺於午也。近則未月到任﹐遠則戌月到任也。土爲印綬﹐未與午官六合﹐戌與午官三合也。

文書占遊南子曰﹐文書之占﹐有公私之辧焉。𨿽俱以父母爲用﹐然公占則以官旺爲助﹐私占則以子旺爲助也。三傳刑害克破父母者﹐不成。卦無官父或官父臨空絕﹐與化空絕者﹐非不發﹐則遺失。父值墓胎﹐與化墓胎﹐或加勾土旺動者﹐必阻滯耽隔逗畱月日也。若乃在官而占﹐文憑誥勅﹐與夫公文差札者﹐但身世坐祿馬貴官印綬﹐或三傳值官印動來生合身世者﹐必可得也。爲商而占鹽引鈔文﹐與私居而占契券田貼者﹐但父母旺動生合世身﹐而財子旺靜者﹐有也。應爻空絕墓胎﹐與世持財加武動者﹐無也。﹝財克文書﹐武克朱雀﹞。至問文書何時可得者﹐旺則待入墓之月日﹐衰則候生旺之月日﹐旺動則逢合之月日﹐旺靜則衝動之月日也。若文書伏藏者﹐待文書臨值之月日得也。

附斷例庚寅年戊寅月乙卯日﹐代占求文書﹐得剝之觀。

乾宮﹕山地剝

乾宮﹕風地觀

伏

神【本

卦】

【變

卦】

▅▅▅▅▅妻財丙寅木

▅▅▅▅▅妻財辛卯木

兄弟壬申金▅▅▅▅子孫丙子水世×→▅▅▅▅▅官鬼辛巳火

▅▅▅▅父母丙戌土

▅▅▅▅父母辛未土世

▅▅▅▅妻財乙卯木

▅▅▅▅妻財乙卯木

▅▅▅▅官鬼乙巳火應

▅▅▅▅官鬼乙巳火

▅▅▅▅父母乙未土

▅▅▅▅父母乙未土應

傍爻巳官臨應﹐受歲月日生﹐人多雲吉﹐終是被歲月刑巳﹐又世上旁爻子動傷官﹐本宮辰戌文書﹐皆值時空﹐三傳克之﹐且世應相克﹐人事不和﹐決主徒勞無成也。庚寅年庚辰月己巳日﹐占托人求文書﹐得丰之復。

坎宮﹕雷火丰

坤宮﹕地雷復﹝六合﹞【本

卦】

【變

卦】▅▅▅▅官鬼庚戌土

▅▅▅▅父母癸酉金

▅▅▅▅父母庚申金世

▅▅▅▅兄弟癸亥水

▅▅▅▅▅妻財庚午火

○→▅▅▅▅官鬼癸丑土應

▅▅▅▅▅兄弟己亥水

○→▅▅▅▅官鬼庚辰土

▅▅▅▅官鬼己丑土應

▅▅▅▅子孫庚寅木

▅▅▅▅▅子孫己卯木

▅▅▅▅▅兄弟庚子水世

主文書卻在﹐其人必死也。緣申金文書﹐與月辰巳火六合﹐而動爻亥水兄弟﹐化入辰墓﹐又犯月破﹐況病於歲建寅﹐申墓於月建辰﹐申絕於日建巳中﹐故知其必死也。庚寅年甲申月庚辰日﹐求占文書﹐得升之小過。

震宮﹕地風升

兌宮﹕雷山小過﹝遊魂﹞

伏

神【本

卦】

【變

卦】

▅▅▅▅官鬼癸酉金

▅▅▅▅妻財庚戌土

▅▅▅▅父母癸亥水

▅▅▅▅官鬼庚申金

子孫庚午火▅▅▅▅妻財癸丑土世×→▅▅▅▅▅子孫庚午火世

▅▅▅▅▅官鬼辛酉金

▅▅▅▅▅官鬼丙申金

兄弟庚寅木▅▅▅▅▅父母辛亥水

○→▅▅▅▅子孫丙午火

▅▅▅▅妻財辛丑土應

▅▅▅▅妻財丙辰土應

二爻亥水文書﹐動化午火子孫﹐水胎於午﹐是爲文收化入胎爻﹐乃小墓也﹐主事難成。卻喜申月旺生﹐文書化胎不能爲害﹐後於子日成就﹐蓋文書旺於子﹐且衝破午胎也。寅年丁亥月丁酉日﹐日占托人求文書﹐得大壯安靜。

坤宮﹕雷天大壯﹝六沖﹞

【本

卦】

▅▅▅▅兄弟庚戌土

▅▅▅▅子孫庚申金

▅▅▅▅▅父母庚午火世

▅▅▅▅▅兄弟甲辰土

▅▅▅▅▅官鬼甲寅木

▅▅▅▅▅妻財甲子水應

主本月可成﹐出月則不成也。蓋世持午火文書﹐生本宮世下丑土﹐應上飛神﹐子與世下丑合﹐應下伏神未﹐與世上午合﹐故可成也。若出月﹐則十一月建子﹐並動應爻﹐衝脫文書﹐所以不成也。

謁貴占遊南子曰﹐人之謁貴﹐必有所求﹐必有所托也﹐故始焉恐其不得見也。見矣﹐恐其不如所請也﹐是不可以無占也。

鬼谷分爻大貴中貴朝貴州郡省貴縣貴鄕貴占者﹐但看所謁之貴﹐是何分爻出現﹐旺動生合身世者﹐往必得見﹐見必如吾所請也。如逢伏藏空死墓絕胎﹐而刑害克衝世身者﹐往必不見﹐見必不遂吾求也。

一見否外卦與應爻官爻屬陰者﹐在家也。屬陽者﹐出外也。陽變陰者﹐外方回也。陰變陽者﹐方出外也。應爻官爻出現者﹐在家也。伏藏者不在也。動者難見﹐空者不見。空而旺者﹐過旬乃見。出現旺動而不帶土者﹐不見也。陰爻化陽者﹐而見而遇。陽爻化陰者﹐再見而拒也。占六合者見﹐六沖者不見也。卦無身﹐或無鬼﹐或世應俱空﹐世應俱鬼者﹐不必往見也。凡世應內外官鬼﹐生合比和者﹐待應爻官爻生世合世之日可見﹐或應爻官爻生旺之日相見也。

二相見喜怒外卦與應爻官爻﹐生合世身內卦者﹐見而悅也。刑害克衝世身內卦者﹐見而嗔也。應爻官爻𨿽生合身世﹐而變爻刑害克衝者﹐先悅後嗔也。先刑害克衝身世﹐而變來生合者﹐先怒後善也。應爻官爻受日辰動爻刑害克破﹐或化死墓絕胎者﹐彼有災病禍事也。加龍動者﹐和藹多情。加雀動者﹐多言易怒。加勾動者﹐率直無文。加蛇動者﹐多疑寡信。加虎動者﹐狠毒無恩。加武動者﹐狡詐多端也。凡寅援與興訟﹐及上書獻策而謁貴者﹐以官鬼爲用也。鬼爻旺動生合世身者﹐吉也。鬼逢空死墓絕胎者﹐無力也。鬼動來刑害克衝身世者﹐不允也。加虎殺來傷者﹐非惟不允﹐反遭罪謫也。爲息訟釋罪﹐而謁貴者﹐子孫爲用也。應爻持子旺動﹐帶喝散解神生合世者﹐或世持子孫﹐或月日是子孫來生合世者﹐吉也。應爻子孫逢空死墓絕胎﹐或被刑害克衝者﹐無力也。爲求書懇薦﹐而謁貴者﹐以父母爲用也。鬼旺動生合父﹐與父旺動生合身世者﹐有也。父逢空死墓絕胎者﹐無也。父被刑害克破者﹐有而若無也。財持世旺動﹐與財爻獨發者﹐求必不得﹐得亦無力也。有饋送而謁貴者﹐以應爻爲用也。應逢空死墓絕胎者﹐人不遇遇亦不投也。財帶退神動﹐﹝丁丑丁未壬辰壬戌﹞﹐與財動化退神者﹐物不納也。應財旺動生合世者﹐饋薄而答厚也。應動刑害克衝世﹐而間爻又動者﹐被間而情疏也。

易隱卷七東粵遊南子曹九錫輯男橫琴居士璿演行人占遊南子曰﹐行人之占﹐占其來情﹐占其安危﹐占其囊槖﹐占其所在﹐占其歸期而已。亦有羈旅他鄕﹐而魚雁杳絕者﹐又將占其音信之有無也。

鬼谷分爻地頭路車門馬同伴身

足初爻二爻動者﹐行人起身在途。用爻應爻墓日歸也﹐動持兄鬼者﹐行人有不吉之事。身足羈絆﹐未卽到也。初臨鬼﹐足有疾。二臨鬼﹐身有疾。三臨鬼﹐同伴災。四臨鬼﹐馬病劣。五臨鬼﹐車損傷也。用爻應爻﹐帶財福驛馬﹐臨門戶爻動者﹐卽至也。臨道路爻動者﹐在途也。動逢空﹐與動帶退神﹐或動化退神者﹐﹝丁丑丁未壬辰壬戌爲退神﹞﹐登程復返也。看在何位動﹐卽知何地轉去也。要知行幾里轉去﹐以動爻支神﹐用一水二火三木四金五土之數推之﹐旺相加倍﹐休如數﹐囚死減半也。用爻﹝此處空一字﹞爻居六爻﹐加財福驛馬動者﹐起身也。靜則尙未動身﹐帶﹝此處空一字﹞動者﹐失意而回。帶鬼靜者﹐病於彼地也。

一來情用爻應爻﹐生世合世克世者﹐欲歸也。刑沖害世者﹐不欲歸也。靜而生克世者﹐心懷歸也。待逢衝動日月起身﹐生旺月日到家也。逢衝暗動者﹐心方懷歸﹐而身未動也。用爻應爻帶馬動生世者﹐卽回也。帶馬在外卦動﹐來刑沖世者﹐遠去也。遊魂六沖卦﹐應動用動者﹐遠去也。歸魂﹐六合卦﹐應動用動者﹐卽歸也。用爻應爻休囚﹐或遇退神動﹐或帶馬空動者﹐久年不返也。帶玄武咸池﹐遇日辰合住者﹐行人戀私交也。

二安危用爻應爻﹐逢空死墓絕胎﹐或化空死墓絕胎者﹐重則死﹐輕則病也。被刑害克破﹐或動化刑害克破者﹐非受侮﹐必生災也。加龍動者﹐必得意。加雀動者﹐先附信。加蛇動者﹐有驚恐。加虎動者﹐防摽掠。加武動者﹐遇小人。加勾動者﹐主淹畱。勾土旺動﹐克應克用者﹐卒急難來也。用伏父下﹐文書阻滯也。用伏財下﹐買賣牽連也。用伏子下﹐僧道羈畱也。用伏兄下﹐同伴耽隔也。用伏官下﹐陽爲訟﹐陰有災也。鬼加龍﹐喜處招殃。鬼加雀﹐怒言致禍。鬼加勾﹐爭鬥生災。鬼加蛇﹐驚惶患病。鬼加虎﹐喪家惹禍。鬼加武﹐酒色啟釁也。用伏應爻財下者﹐身贅他鄕也。用入應爻財庫者﹐蹤羈富室也。用應衰空﹐受四直動克者﹐喪身異域也。應馬內卦空動﹐與應馬外動墓於內卦者﹐到家損命也。用應加折傷殺動者﹐在外跌傷也。虎鬼加大殺動克應用者﹐有病難也。

三囊橐應爻用爻臨靑龍財福動者﹐獲利而歸也。旺多衰少﹐財受生者倍得﹐財受克者﹐減半也。要知是何財物﹐以五行定之。財加武動﹐與財化兄鬼者﹐中途被騙也。財化財者﹐謂之化去﹐若加武﹐克應克用者﹐防剪綹賊也。三爻鬼臨龍貴動者﹐謂之宅神有气﹐必滿載而歸也。應臨兄旺動者﹐必伴侶眾﹐多費盤纏也。

四所在行人何方居止﹐隨用爻應爻之支神斷之。子北方﹐丑寅東北﹐卯東方﹐辰巳東南﹐午南方﹐未申西南﹐酉西方﹐戌亥西北也。行人何家居止﹐以卦身所生之爻斷之。爻屬父﹐父母尊長家。爻屬兄﹐兄弟朋友家。爻屬財妻妾﹐婦人富翁家。爻屬子﹐僧道醫人捕役家。爻屬鬼﹐官吏軍卒牙人家也。行人久出﹐不知其程﹐則視用爻應爻﹐干支之神﹐以甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥常加四﹐之數推之。如用值丁卯﹐丁六數﹐卯六數﹐共十二﹐近則十二里﹐遠則一百二十里﹐再遠﹐則一千二百里﹐旺相加倍﹐休如數﹐囚死減半也。

五歸期凡用爻應爻動者﹐三合日到﹐或六合日到也。靜取衝動月日起程﹐旺生月日到也。衰取旺日到﹐旺取墓日到也。用爻伏藏者﹐取用爻臨值之年月與六合之月日到也。世動克應克用者﹐身世兩空者﹐日辰刑克應用者﹐日辰並動忌神者﹐財動化空墓絕胎者﹐皆不至也。﹝耶律氏以財爲行李﹞。管公口訣曰﹐世應俱空也﹐行人歸等間﹐﹝試之少驗﹞。世應俱動與身世持水火動﹐或身臨用爻動﹐或身爻應爻臨財旺動﹐或世空﹐財旺動﹐或日辰生用生應﹐或父雀動克世﹐或用加龍動﹐或用帶天耳天目動﹐或卦亂動者﹐皆到也。世動克雀父者﹐來遲也。應爻用爻﹐動逢合﹐住者﹐待衝開合日方歸也。動帶水爻者﹐雨中歸也。動世克動應者﹐行人往他鄕也。用絕逢生者﹐遇故人帶回也。應墓逢衝者﹐有人催逼起身也。世爻沖合用爻應爻者﹐須遣人尋覓也。外卦應爻用爻持陰鬼加蛇動者﹐行人夢回家。在內卦世爻動者﹐家人夢彼回家也。陽在已往﹐陰則未來﹐其夢在鬼爻生旺之日得也。又耶律先生以八卦定歸否﹐如行人本在北方﹐而應爻用爻入離宮動者﹐必回南也。入坎宮動者﹐方動身也。在坎宮靜者﹐無歸心也﹐餘仿此。

六音信以應爻父母爲用也。應爻與父母動來生合克世者﹐但逢父母生旺臨值之日有信也。外動內靜應動世靜者﹐有也。外靜內動應靜世動者﹐無也﹐或本家付信去也。世應俱空者﹐家信不去﹐彼信不來也。應爻父爻﹐臨空墓絕胎﹐無信也。父化空者遺失。化胎墓者﹐沈匿。化衝逢衝者﹐偸拆也。父動逢合者﹐被人畱住。父加勾動者﹐途中耽擱。父加雀空動者﹐人匿書也。世持財動﹐與世武克應雀者﹐或財爻獨發者﹐俱無信也。父帶雀動者﹐有書。父空雀動者﹐有口信。龍父動者﹐喜信。虎化動者﹐凶信。父動化福化喜者﹐吉信。化鬼化刑害克者﹐凶信。父化父者﹐書不一也。

七在外占家人來否以用爻應爻爲主。用爻應爻與身爻動者﹐已揚鞭也。逢空墓絕胎者﹐尙畱家也。受刑害克衝者﹐爲事阻也。以六親定其何人所畱﹐以六神定其何事所阻也。歸魂卦應爻用爻靜者﹐不出戶也。遊魂卦應爻用爻動者﹐已登程也。六沖六靜卦﹐不至。六合亂動卦﹐至也。

附斷例庚寅年辛巳月乙未日﹐妻卜夫遠行。年內何月到﹐得小畜安靜。

巽宮﹕風天小畜

伏

神【本

卦】

▅▅▅▅▅兄弟辛卯木

▅▅▅▅▅子孫辛巳火

▅▅▅▅妻財辛未土應

官鬼辛酉金▅▅▅▅▅妻財甲辰土

▅▅▅▅▅兄弟甲寅木

▅▅▅▅▅父母甲子水世

六爻無官﹐喜本宮酉官﹐伏辰土之下﹐官賴財生﹐年內必到。但嫌用爻不現﹐直待酉月丙辰日﹐官臨月建﹐又待日辰天地合徳﹐其夫果到也。此月此日又有妻因夫出外多年﹐亦得小畜﹐當在丁酉年﹐甲辰月回家也。庚寅年己卯月癸卯日﹐父卜子回﹐得艮之蠱。

艮宮﹕艮爲山﹝六沖﹞

巽宮﹕山風蠱﹝歸魂﹞【本

卦】

【變

卦】▅▅▅▅▅官鬼丙寅木世

▅▅▅▅▅官鬼丙寅木應

▅▅▅▅妻財丙子水

▅▅▅▅妻財丙子水

▅▅▅▅兄弟丙戌土

▅▅▅▅兄弟丙戌土

▅▅▅▅▅子孫丙申金應

▅▅▅▅▅子孫辛酉金世

▅▅▅▅父母丙午火

×→▅▅▅▅▅妻財辛亥水

▅▅▅▅兄弟丙辰土

▅▅▅▅兄弟辛丑土二爻午父獨發﹐得三傳生之﹐申金子孫﹐又絕於歲建﹐胎於月日建﹐不能當此旺父﹐子果本年壬午月甲戌日﹐客死他鄕。以寅年午月戌日﹐會成火局﹐克申金子孫也。庚寅年癸未月乙巳日﹐父占子被盜捉去﹐何日歸﹐得乾之鼎。乾宮﹕乾爲天﹝六沖﹞

離宮﹕火風鼎【本

卦】

【變

卦】▅▅▅▅▅父母壬戌土世

▅▅▅▅▅官鬼己巳火

▅▅▅▅▅兄弟壬申金

○→▅▅▅▅父母己未土應

▅▅▅▅▅官鬼壬午火

▅▅▅▅▅兄弟己酉金

▅▅▅▅▅父母甲辰土應

▅▅▅▅▅兄弟辛酉金

▅▅▅▅▅妻財甲寅木

▅▅▅▅▅子孫辛亥水世

▅▅▅▅▅子孫甲子水

○→▅▅▅▅父母辛丑土初爻子孫帶龍動﹐理宜卽歸﹐柰月建害之﹐又絕子巳日﹐喜五爻申金旺動﹐生合子孫﹐所云絕處逢生也﹐又嫌子化丑土合住用爻﹐待丁未日衝破丑合﹐果回家也。庚寅年丁亥月甲辰日﹐妻占夫回﹐得家人之益。

巽宮﹕風火家人

巽宮﹕風雷益

伏

神【本

卦】

【變

卦】

▅▅▅▅▅兄弟辛卯木

▅▅▅▅▅兄弟辛卯木應

▅▅▅▅▅子孫辛巳火應

▅▅▅▅▅子孫辛巳火

▅▅▅▅妻財辛未土

▅▅▅▅妻財辛未土

官鬼辛酉金▅▅▅▅▅父母己亥水

○→▅▅▅▅妻財庚辰土世

▅▅▅▅妻財己丑土世

▅▅▅▅兄弟庚寅木

▅▅▅▅▅兄弟己卯木

▅▅▅▅▅父母庚子水此卦忌神不動﹐仇神又空﹐元神正臨身世﹐獨嫌酉宮伏亥水下﹐名爲泄气﹐故日下未來﹐直待用爻直日﹐方到。果於己酉日回也。

出行占遊南子曰﹐占出行者﹐先問方向之吉凶﹐次察啟行之果否﹐後推道途之通塞﹐與夫所圖之遂意否也。

鬼谷分爻地頭旅店門戶伴侶己身足

初爻值鬼﹐足傷﹐空則無腳子也。二爻值鬼身災﹐空則身有阻也。三爻值鬼﹐伴災﹐空則無伴侶也。四爻值鬼﹐去後家有訟事﹐空則難出門也。五爻值鬼﹐道路阻﹐空則旅店淒涼也。五爻空﹐行李失。鬼空﹐遇拐子。福空﹐遇惡伴。兄空﹐同伴災。財空﹐貨物失也﹐或陸行有撲跌﹐舟行遇風浪也。六爻值鬼﹐到彼不如意﹐空則地頭蕭索也。

一向方世爻爲用。世居乾兌﹐化離受克﹐則不宜南行。化艮爲墓絕﹐不宜東北。化子爲死地﹐不宜北行。化震爲財方﹐化巽爲生方﹐化坤爲冠帶臨官之方。乾爲兌﹐爲旺方﹐皆利有修往也。兌化乾﹐爲衰病之方﹐亦不宜往也。﹝餘卦仿此﹞。又金世不利南行﹐木世不利西行﹐火世不利北行﹐土世不利東行﹐水世不利乾坤艮巽方行也。又世爻死墓絕胎之方﹐不可往也。官臨馬動者﹐不可往也。卦得歸魂﹐八純明夷節坎艮﹐與六爻亂動者﹐俱不宜行也。

二行否身世動者﹐卽行﹐靜則行期未定也。靜逢衝者﹐同伴催行。動遇合者﹐因人畱住。身世逢月破者﹐無的期。勾土動克身世者﹐因事羈絆。世臨土鬼﹐未得起身。帶大殺動者﹐有禍。世鬼加鬼﹐貴人畱滯。加官符朱雀﹐訟事牽連。加喪門弔客病符死符者﹐爲死喪疾病之事畱也。父母克身者﹐父母畱。兄弟妻子克身者﹐兄弟妻子畱也。身世逢空死墓絕胎者﹐去不成也﹐去亦失意而返。世身空動者﹐半途而返也。

三通塞內克外﹐世克應者﹐出行得意也。外克內﹐應克世者﹐出行有禍也。內生外﹐世生應者﹐有破耗也。外生內﹐應生世者﹐有外財也。內外應世比和者﹐所行快利也。身世同爻者﹐出行有阻也。卦身值鬼者﹐出仕則吉﹐否則生災也。龍福生持身世者﹐好去好回也。間爻兩動者﹐中途有梗也。間爻兩空者﹐中道多虞也。鬼動克世﹐途遇凶人。虎動克身﹐與人爭鬥。虎加大殺﹐必有病厄。雀動克身﹐與人爭訟。蛇動克身﹐路上憂驚。勾動克身﹐途中阻滯。勾加水動﹐遇雨而阻。武動克世﹐須防盜賊。午官動克世﹐墮馬而傷。木官動克世﹐舟車所傷。折傷殺臨世動﹐須防撲跌。往亡殺臨世動﹐必有險厄。華蓋鬼克身﹐禍起僧道。財動刑克世﹐貪財受累。陰財動合世﹐而化鬼化父者﹐因姦致訟。子孫刑害克衝旺世者﹐因酒色致病。世衰者﹐因酒色亡身。﹝加龍爲酒﹐加武爲色﹞。子動化鬼克世﹐更與文書同發者﹐必因酒色致訟也。父兄加劫殺動克身世者﹐防失脫。又父動克者﹐遇雨。兄動克者﹐遭風也。艮宮寅鬼動者﹐出行避虎豹也。震宮蛇鬼動者﹐途中防光棍也。坎宮木鬼加虎動者﹐防舟傾也。坤宮馬居龍福動者﹐道路安也。又父母爲行李﹐旺多﹐衰少。父化財﹐化空﹐化刑害克破者﹐行李失也。父化兄﹐與人合鋪蓋。兄化財﹐與人合借資本也。

四圖謀世身旺相﹐臨龍喜財福者﹐滿載而歸。臨官貴祿馬者﹐簪組榮歸。財福旺動﹐生身合世者﹐得意而歸。卦無鬼﹐與鬼空墓絕胎者﹐到彼謀幹不成。身世隨鬼入墓者﹐旺則災禍稽遲﹐衰則命傾他境也。

舟行占遊南子曰﹐凡舟行者﹐先問起行之果否﹐次觀舟具之完虧﹐再詳舟子之賢姦﹐更考風色之順逆﹐後察舟居之安否﹐與夫財利之旺衰﹐此其大凡也。

鬼谷分爻梢棚夾節火倉中倉頭倉船頭

一行否自占看世﹐代占看用。世爻﹐用爻﹐持鬼﹐伏鬼﹐化鬼空墓絕胎﹐或卦無財﹐或無卦身﹐或得歸魂卦世逢靜者﹐俱去不成也。又本宮內卦五屬克世﹐家人畱也。本宮外卦五屬克世﹐外親畱也。﹝詳見身命六親中﹞。他宮內卦五屬克世﹐鄰里畱。他宮外卦五屬克世﹐遠方人畱。帶貴人祿馬﹐仕宦畱。帶靑龍徳喜﹐慶賀事畱。帶白虎﹐喪弔﹐凶喪事畱。帶朱雀﹐官符﹐訟事畱。帶勾陳﹐病符﹐因疾病畱。世身加馬動者﹐卽行。動逢合者﹐衝日方行。父母爲舟﹐父母動﹐船卽行。卦無父母﹐必無船也。

二舟具六親以父爲船蓬﹐又爲簑笠﹐子爲水底﹐鬼爲檣柁﹐兄爲篙子﹐財爲裝載。六神以龍爲船柁﹐爲左。虎爲檣帆銈鏈﹐爲右。勾爲平基跳板﹐爲中倉。騰蛇爲索纜﹐朱雀爲煙竈﹐爲船頭。玄武爲橈頭擋浪﹐爲後梢。巳上旺新衰舊﹐衝則破﹐空則無。如被刑害克﹐及持鬼伏鬼化鬼者﹐此物必損﹐此處必漏也。水鬼動者漏﹐火鬼動者燥裂﹐金鬼動者釘眼漏﹐土鬼動者灰縫損﹐木鬼動者有縫。木父空無舟﹐木父受衝舟漏﹐木父受克﹐舟難行﹐木父旺動﹐舟行順利。卦無水者﹐舟湊淺。卦無火者﹐舟不粉飾。蛇鬼加木暗動﹐舟有魘魅。惟六爻皆吉﹐不傷身世者﹐爲安利也。

三舟子世爲船主﹐應爲船梢﹐俱忌空破死墓絕胎。應生合世﹐舟人善周旋。應沖克刑害世﹐舟人多忤逆侵侮。應旺相﹐有力多能。應休空克破﹐無才懦弱﹐或非慣熟﹐或有不測災來。加雀鬼﹐口多詈罵。加虎鬼﹐恃才多爭。加勾鬼﹐愚癡無禮。加蛇鬼兄﹐狡猾誆詐。加武鬼﹐明偸暗竊。應屬陰財﹐加咸池合世者﹐梢婦私通也。

四風色以兄弟日辰爲用。如兄並日動生合世者﹐必順風相送。兄並日動刑沖克害世者﹐必狂飈驟發。更加木動﹐舟必覆也。如兄生合世﹐而日來衝傷世者﹐乃橫順之風﹐猶可行也。兄衝傷世﹐而日來生合世者﹐乃橫逆之風﹐不可行也。兄弟空破墓胎死絕﹐與水木二爻俱靜﹐或鬼休囚﹐而無白浪﹑風波﹑浴盆﹑浮沈煞動者﹐俱風息浪平也。

五舟居安否父母爲舟﹐世爲船主。父旺﹐而逢日辰動變來生合者﹐安也。父逢空墓絕胎﹐又被刑害克破者﹐不惟險阻﹐反有災禍也。世臨貴馬龍徳喜合財福者﹐安也。四墓帶虎鬼大殺持世傷世者﹐病也。若臨應上動來克世﹐或世動去生合應爻凶殺者﹐必舟中傳染之病。兄弟動克﹐同伴相欺。福徳動合﹐酒食丰美。官鬼動﹐舟人咭咶。水官克世﹐防風浪。火官克世﹐防火災。土官克世﹐防湊淺。金官克世﹐防石撞。逢木世官﹐防舟撞。坎宮木虎動﹐與巽宮木兄動﹐防舟覆。卦陽包陰者安﹐陰包陽者危。艮內外卦克者危。白浪煞動者虛驚。風波煞動者風浪。覆舟煞動者覆船。浴盆浮沈殺動者失水。折傷煞動者跌撲也。

六財利子孫乃生財之神﹐若持世生合世者﹐得利。旺財持世﹐主合世者﹐利多財旺﹐動裝載多。財臨空死墓絕﹐或化空死墓絕﹐或被刑害克破﹐俱主失財。財伏兄鬼下﹐或化兄鬼﹐俱主損失。財化水兄水鬼﹐在乾宮﹐防上濕。在坤宮﹐防下漏。﹝財臨水動亦然﹞。財空﹐資本失。父空﹐行李失。福空﹐小廝失。兄空﹐同伴失。鬼空動﹐遇拐子。若武加劫刃天賊天盜動﹐來刑害克破世身者﹐舟行防盜賊。得子孫旺動﹐則有人解救也。如外卦他宮財動生合世身﹐或動爻化財生合世身者﹐俱主得意外之物。旺相多﹐囚死少。以五行定其何物﹐以八卦定其何方﹐以六親定其何人也。若財爻動克世身﹐或財化鬼﹐鬼化財﹐來刑傷身世﹐俱主以貪財受禍也。

謀望占遊南子曰﹐凡人欲爲而不敢遽爲﹐則有謀。欲得而不可必得﹐則有望。故始焉占其可否﹐旣可矣。占其成敗﹐旣成矣。占其遲速﹐此大都也。鬼谷分爻國事官事人事家事身事心事

一可否成敗以世應爲主。內卦爲謀事之人。內克外﹐世克應﹐外應生內世者﹐內外世應俱旺相比和者﹐事可圖﹐圖亦易就。月日合世應﹐心𨿽不欲﹐亦得允成。間動鬼動生合世應﹐得人勸成。謀官逢官旺生合世身﹐而子衰靜者成。謀財逢財旺生合世身﹐而兄衰靜者成。謀文書﹐逢父旺生合世身﹐而財衰靜者成。凡事皆嫌兄動﹐若並貴祿生世﹐又爲吹噓之人。凡事皆喜福動﹐求名則忌之﹐此可謀而成之占也。若內外世應身爻﹐逢空死墓絕胎﹐被刑害克破者﹐或卦六沖者﹐或世應俱動者﹐或外克內﹐應克世者﹐或鬼兄臨間爻帶隔神退神退悔殺動者﹐俱不可謀﹐謀亦不成。又合中犯刑害克破者﹐事多恩中變怨﹐成而後毀﹐𨿽是已事﹐亦被旁人阻隔。又用神不上卦者﹐如求官無官爻﹐或官爻空絕。求財﹐求文書﹐無財印爻﹐或財印爻空絕﹐俱謀不成也。又凡卦中無官﹐與官逢空絕者﹐諸事不成。故經曰﹐卦中無鬼伏謀事﹐父動終當費力成也。此不可謀而難成之占也。然有宜公而不宜私者﹐內外純陽﹐用爻旺相出現也。有宜私而不宜公者﹐內外純陰﹐用爻休囚伏藏也。內生外﹐世生應﹐我去求人也。外生內﹐應生世﹐人來就我也。主卦衝而變卦合﹐動克世而變生世﹐先難後易也。主卦合而變卦衝﹐動合世而變刑世﹐先易後難也。欲知事成敗於何人﹐則以六親定之。本宮內卦﹐至親也。本宮外卦﹐遠親也。他宮內卦﹐鄰里也。他宮外卦﹐遠方人也。鬼加貴﹐縉紳也﹐否則牙人保人媒人也。欲知何方人﹐以八卦定之。又有托人圖事者﹐外人看應﹐家親看用爻。凡應爻用爻犯日破月破旬空者﹐皆主無能贊勷﹐空死墓絕胎亦然。若生旺化空死墓絕胎﹐必有始無終。沖克刑害世者﹐必懷欺難托。六沖之卦﹐終成反目。虎動者損害﹐蛇動者心變﹐勾動者愚鈍﹐武動者﹐詐欺﹐雀旺空動者﹐多誑語。惟旺相帶龍喜成神﹐動來生合世身者﹐則賴其扶持以成事也。又有托貴人圖事者﹐但官貴受刑害克破﹐不可告貴人事﹐緣貴人自受克制﹐不能成就我也。如官貴刑沖克害身世爻者﹐求情難蒙許諾﹐後被別人攙越﹐有始無終﹐反有所費也。畢法賦曰﹐凡書占得夜貴﹐曰脫气﹐凡事被貴人掇賺也﹐此謀望可否成敗之附占也。

二遲速以用爻爲主。動速靜遲﹐旺相出現速﹐囚死伏藏遲。陽變陰速﹐陰變陽遲。動臨震巽速﹐動臨坎艮遲。用臨卯酉速。﹝卯酉爲日月之門戶﹞﹐用臨辰戌遲。﹝辰戌爲天羅地网﹐爲天涯海角﹞。初二爻動速﹐三四爻動﹐猶豫遲疑。五動遲﹐六動更遲。用臨太歲﹐不出一年。用臨月將﹐不出一月。用臨日辰﹐則本日。臨日建﹐則本時也。尹逢頭斷法曰﹐用旺還須墓日定﹐用休生旺日當成﹐用伏但看用值日﹐動逢合住待衝辰。

求財占遊南子曰﹐占求財者﹐求其求之有無﹐占其得之難易﹐占其數之多寡﹐與夫得於何人﹐得爲何財﹐得於何日而已。若乃吹噓成就﹐全藉乎人﹐亦不可以不占也。鬼谷分爻店捨道路車馬行李伴侶己身

一有無得六合者有﹐六沖者無。外生內﹐應生世者有。內克外﹐世克應者無。內外世應比和旺相不空破者有﹐卦本無財﹐而月日是財﹐來生合世﹐或世不伏財﹐得日辰並起﹐或應動化財生合世﹐或子孫旺相﹐兄動生之者﹐或日辰世應三合財局者﹐或應財衰而臨日建長生者﹐皆有財也。應爻與財爻值空破﹐或財動化鬼﹐化空破絕﹐或財動去合應爻兄爻旁爻﹐或身克動財者﹐皆無財也。財旺子空絕者﹐一得難再也。

二難易財旺臨身世﹐財旺動生合克身世﹐與子化財生合身世者﹐易也。鬼化財生合世﹐從空而得也。鬼化子生合身﹐兒送財來也。父化財生合世﹐先難後獲也。父旺財衰者﹐力多財少也。父衰財旺者﹐力少財多也。兄化財生合身﹐費口舌而得也。子化子生合身﹐兩處得財也。財動復化財﹐則化去而難得也。財動生合世﹐復化兄弟者﹐非得而復失﹐則與人分析也。財合逢衝者﹐成而後變也。財旺動生合世﹐或被月日動爻變爻衝刑克害者﹐求難而得薄也。財逢衝破而世遇生扶者﹐身安財散也。世逢虎鬼大殺﹐又或持墓化墓﹐而財爻生旺﹐得月日動爻合住者﹐財存人亡也。世遇虎鬼刃劫動來克傷﹐而財又空絕破者﹐人財兩失也。

三多少意其多者﹐取財爻之納甲﹐以甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥常加四之數﹐加減之。如卦有二財﹐世下伏財﹐變爻是財﹐四直又是財﹐卦宮又是財者﹐並取納甲積算﹐旺相加倍﹐休如數﹐囚死減半﹐以定其數。意其少者﹐取財爻之支神﹐以一水二火三木四金五土之數﹐隨旺衰增損之是也。

四得於何人內卦本宮六親﹐化財生合世者﹐陽官﹐祖也。陰官﹐祖妣也。陽父﹐父也。陰父﹐母也。陽兄﹐伯叔與兄弟也。陰兄﹐姆嬸與姐妹也。﹝黃金策降伯叔與兄弟同位﹞。陽子男﹐陰子女。陽財妻﹐陰財妾也。外卦本宮六親﹐化財生合身者。陽官﹐外祖也。陰官﹐外祖母也。陽父﹐嶽父。陰母﹐嶽母也。陽兄﹐母舅表伯叔表兄弟也。陰兄﹐舅母母姨表姐妹也。陽子﹐女婿表侄外甥。陰子﹐表侄女甥女也。陽財﹐表嫂。陰財﹐表弟婦﹐洎表兄弟之妾也。在內卦他宮者﹐鄰里之財也。在外卦他宮者﹐遠方人之財也。臨父﹐尊長也。臨鬼﹐仕宦牙人軍卒也。臨兄﹐朋友也。臨子﹐僧道醫士捕人也。臨財﹐陰人也。財屬子﹐婦人姬妾之財。屬丑﹐貴人尊人之財。屬寅﹐公門貴客道路之財。屬卯﹐士夫術士沙門商賈之財。屬辰﹐二千石或魚鹽與惡人之財。屬巳﹐婦人窗竈之財。屬午﹐使臣亭長官妃﹐或神僧騷人墨客之財。屬未﹐貴人老者女親之財。屬申﹐兵卒僧醫行人市賈之財。屬酉﹐婦女婢妾陰貴賣酒人之財。屬戌﹐朝士善人獄吏役隸僕從之財。屬亥﹐小兒牙人盜賊之財。財入乾﹐君父名宦尊長公門人之財。入坤﹐母后老婦農夫大腹人之財。入震﹐長男武人商客有聲名人之財。入巽﹐長女命婦秀士山林僧道匠人寡發人之財。入坎﹐中男蠻夷盜賊舟子江湖人之財。入離﹐中女文士介冑人目疾大腹火性人之財。入艮﹐少男道士地師法術山人之財。入兌﹐少婦歌妓姬妾伶人譯使巫師之財也。

五得何財財入乾﹐金玉珠寶首飾騾馬之財。入坤﹐田土布帛絲綿五穀牛畜之財。入震﹐竹木茶葉之財。入巽﹐山林蔬圃花園之財。入坎﹐池沼魚鹽酒醋豕畜之財。入離﹐窗竈罏冶書吏之財。入艮﹐墳石山徑路之財。入兌﹐姬妾婢女缸瓷羊畜五金之財。財屬子﹐池蕩石灰布帛大豆酒醋衣飾珠玉也。屬醜﹐田園墳池橋梁珍寶牛畜也。屬寅﹐山林樹木柴薪棺槨書籍錢帛也。屬卯﹐舟車竹木帥貨也。屬辰﹐田園墳地麥地文書印信寶貨磁器缸壇水物也。屬巳﹐賞賜圖畫磁器磚瓦花葉鑪冶管籥弓弩也。屬午﹐宮室書籍字畫窗竈馬畜也。屬未﹐墳地酒坊衣服段疋婚定藥材羊畜也。屬申﹐田園池蕩絹帛大麥金銀紙布喪具也。屬酉﹐金珠釵釧鑪鼎刀劍小麥五穀也。屬戌﹐宅舍墳地礦穴田蠶碓磨印信獄具也。屬亥﹐樓臺倉庫紬絹酹酢鱗介豕畜也。﹝出然犀集﹞。

六何日得旺相生合世身之財﹐六合日得也。財多太旺者﹐墓日得也。死絕之財﹐生旺日得。空墓之財﹐逢衝日得。福旺無財者﹐財值﹝此處缺一字﹞日得也。

七仗托吹噓間爻死絕﹐被刑害克破者﹐中保無能﹐生合世者﹐善成全。刑害克破世者﹐多欺騙。加兄鬼玄武衝傷者﹐姦宄阻隔也。加貴初生合者﹐貴人主張也。應克間者﹐彼生疑。世傷間者﹐我懷怨。間兩兄動者﹐爭爲中。雀兄旁動﹐傷世克間者﹐有人破。間爻空者﹐無中保也。

附斷例己丑年丙子月丁卯日占求財﹐得睽之歸妹。

艮宮﹕火澤睽

兌宮﹕雷澤歸妹﹝歸魂﹞

伏

神【本

卦】

【變

卦】

▅▅▅▅▅父母己巳火

○→▅▅▅▅兄弟庚戌土應

妻財丙子水▅▅▅▅兄弟己未土

▅▅▅▅子孫庚申金

▅▅▅▅▅子孫己酉金世

▅▅▅▅▅父母庚午火

▅▅▅▅兄弟丁丑土

▅▅▅▅兄弟丁丑土世

▅▅▅▅▅官鬼丁卯木

▅▅▅▅▅官鬼丁卯木

▅▅▅▅▅父母丁巳火應

▅▅▅▅▅父母丁巳火此卦六爻無財﹐只本宮丙子財﹐伏未土下受害受克﹐兼以卯日刑之故﹐必被人阻隔﹐而不可求﹐所賴月建並起財爻果至﹐丙子日得也。庚寅年己卯月甲申旬丁亥日﹐卜求財﹐得謙之小過。

兌宮﹕地山謙

兌宮﹕雷山小過﹝遊魂﹞

伏

神【本

卦】

【變

卦】

▅▅▅▅兄弟癸酉金

▅▅▅▅父母庚戌土

▅▅▅▅子孫癸亥水世

▅▅▅▅兄弟庚申金

▅▅▅▅父母癸丑土

×→▅▅▅▅▅官鬼庚午火世

▅▅▅▅▅兄弟丙申金

▅▅▅▅▅兄弟丙申金

妻財丁卯木▅▅▅▅官鬼丙午火應

▅▅▅▅官鬼丙午火

▅▅▅▅父母丙辰土

▅▅▅▅父母丙辰土應

六爻無財﹐只本宮卯財﹐伏午火官鬼下﹐名爲耗鬼﹐豈知午火旬空﹐透出卯財﹐況投長生於亥日﹐後至辛卯日﹐財值巳辰﹐果得財也。庚寅年庚辰月壬申日﹐卜求財﹐得屯卦安靜。

坎宮﹕水雷屯

伏

神【本

卦】

▅▅▅▅兄弟戊子水

▅▅▅▅▅官鬼戊戌土應

▅▅▅▅父母戊申金

妻財戊午火▅▅▅▅官鬼庚辰土

▅▅▅▅子孫庚寅木世

▅▅▅▅▅兄弟庚子水六爻無財﹐惟本宮午火財﹐伏辰宮下﹐飛來耗財﹐又辰午皆爲匿刑﹐此必不義之財﹐爲小人欺騙而不得也。庚寅年己卯月丁酉日﹐占求財﹐得臨之中孚。坤宮﹕地澤臨

艮宮﹕風澤中孚﹝遊魂﹞【本

卦】

【變

卦】▅▅▅▅子孫癸酉金

×→▅▅▅▅▅官鬼辛卯木

▅▅▅▅妻財癸亥水應×→▅▅▅▅▅父母辛巳火

▅▅▅▅兄弟癸丑土

▅▅▅▅兄弟辛未土世

▅▅▅▅兄弟丁丑土

▅▅▅▅兄弟丁丑土

▅▅▅▅▅官鬼丁卯木世

▅▅▅▅▅官鬼丁卯木

▅▅▅▅▅父母丁巳火

▅▅▅▅▅父母丁巳火應

亥財動來生合世﹐只因化絕在巳﹐𨿽有酉日﹐不能生絕水﹐故當日不得﹐次日戊申﹐財爻絕處逢生﹐方入手也。﹝絕惟貞也﹐己亥能生﹞。庚寅年辛巳月丙戌日﹐占求財﹐得隨之屯。

震宮﹕澤雷隨﹝歸魂﹞

坎宮﹕水雷屯

伏

神【本

卦】

【變

卦】

▅▅▅▅妻財丁未土應

▅▅▅▅父母戊子水

▅▅▅▅▅官鬼丁酉金

▅▅▅▅▅妻財戊戌土應

子孫庚午火▅▅▅▅▅父母丁亥水

○→▅▅▅▅官鬼戊申金

▅▅▅▅妻財庚辰土世

▅▅▅▅妻財庚辰土

▅▅▅▅兄弟庚寅木

▅▅▅▅兄弟庚寅木世

▅▅▅▅▅父母庚子水

▅▅▅▅▅父母庚子水此卦辰財持世﹐戊日衝之﹐未財持應﹐化丑衝之﹐此爲四財﹐自相衝脫﹐又財絕於月建巳中﹐不可云世應是財求易得﹐日建世應﹐比和吉也﹐後果求之不得。庚寅年甲戌月癸亥日﹐問月內何日得財﹐遇渙卦安靜。

離宮﹕風水渙

伏

神【本

卦】

▅▅▅▅▅父母辛卯木

▅▅▅▅▅兄弟辛巳火世

妻財己酉金▅▅▅▅子孫辛未土

官鬼己亥水▅▅▅▅兄弟戊午火

▅▅▅▅▅子孫戊辰土應

▅▅▅▅父母戊寅木六爻無財﹐惟本宮酉財﹐伏未土下受生﹐終必得財。但嫌用爻不透﹐直待癸酉日得。若問本日何時得財﹐則於己酉時得也。庚寅年己丑月甲午旬癸卯日﹐占求財﹐得噬嗑安靜。巽宮﹕火雷噬嗑

【本

卦】

▅▅▅▅▅子孫己巳火

▅▅▅▅妻財己未土世

▅▅▅▅▅官鬼己酉金

▅▅▅▅妻財庚辰土

▅▅▅▅兄弟庚寅木應

▅▅▅▅▅父母庚子水

此卦辰財旬空﹐未財月破﹐喜本宮丑財﹐正值月建﹐又伏子水下﹐伏克飛神爲出暴。又土旺於子﹐稍嫌卯日克丑﹐故當日未得﹐次日甲辰﹐寅卯兄弟又空﹐內財幫比而得也。

空手求財占凡百工九流之人﹐與任所抽丰之客﹐皆空拳求利者﹐但以官鬼爲主。官爻旺動生合身世者吉﹐則爻旺動助鬼生合身世者﹐尢吉也。子旺動傷官﹐或兄持世動﹐與兄弟獨發者﹐或官動刑害克破世身者﹐或官爻﹐財爻﹐逢空破死墓絕胎﹐與化空破死墓絕胎者﹐少利也。問往何方可求﹐則世爻所克是財方也。世爻生旺之方利﹐死墓絕胎﹐刑害克破之方凶也。借貸求財者﹐但財爻持世生合世﹐不空破絕者﹐財生財合之日有也。應生合世﹐而兄靜財伏者﹐或財伏而兄子兩動者﹐皆財值之日有也。父空者無券﹐父化父者攺契。世應空合者﹐虛約難憑。應被刑傷者﹐往求不值﹐應生合世﹐而財空絕﹐彼欲與而囊空。財生合世﹐而應沖克世﹐彼𨿽與而意咈。財動生世﹐而日辰合財者﹐有人把住而稽遲。應動合世﹐而日辰衝應者﹐有人說破而不果也。糾會求財者﹐但財爻應爻﹐生合世者﹐易成。財爻空破死絕﹐應持空破絕﹐或動來刑害克衝世者﹐不成。應空者﹐彼卻我。世空者﹐我意倦。應空合世者﹐虛諾。世空動者﹐有名而無實﹐或財難入手。世應俱空者﹐必不成。應生合世﹐帶退悔殺動﹐或動化退神者﹐初允而終卻也。財生合世而帶破碎殺動者﹐零星陸續交財也。應爻財化財來生合﹐一人兩腳也。應持兄動化財來生合﹐兩人合腳也。卦六合成六沖﹐不成也。搖會求財者﹐財旺動助官生合世者得。兄持世動與兄弟獨發﹐或卦無財鬼﹐或世爻財爻值空破死絕﹐與受刑害克者﹐失也。六合得﹐而六沖失也。財合世而兄克財﹐已得而復失也。財合應而應生世﹐彼得而讓我也。財爻生世復生應者﹐世衰傷則人得﹐應衰傷則我得。世應俱旺﹐兩人分得也。賭博求財者﹐內克外世克應﹐或財子旺持生合世者﹐勝也。旺世克衰應者﹐小勝。旺應生衰世者﹐大勝也。外克內﹐應克世﹐或財鬼兩無﹐或世逢空破墓絕者﹐輸也。世空動者﹐缺管頭。應空者﹐無對手。世應比和﹐兩無勝負。世應俱空﹐兩無所得。世子化父﹐以驕取敗。世子化兄﹐得助而贏。世居陰卦陰爻﹐宜退守也。世入陽爻陽卦﹐宜爭先也。內外兩鬼動傷世者﹐彼此合局來騙也。間爻動者﹐多撞來。間兄動者﹐抽頭多。應帶龍喜生世﹐得人提拔。應加虎刃克世﹐與人鬥毆。應加玄兄傷世﹐被人局騙﹐或輪籌竊馬。應加勾鬼傷世﹐主牽連不明白也。。應加蛇火鬼傷世﹐被藥骰騙也。應加雀兄傷世﹐因財爭鬥也。應加雀兄動化鬼傷世﹐同伴出首。旁爻雀兄動化鬼傷世﹐他人出首。世持雀鬼化父﹐或雀父化鬼者﹐皆因賭成訟。若加太歲﹐訟必經年也。捕魚求財者﹐內卦世爻爲人﹐外卦應爻爲物。內世克外應﹐財鬼旺動生合世﹐鬼化財克世﹐水財旺持世生合身世鬼臨天罡煞動者﹐多獲也。外應克內世﹐財鬼空無破克﹐財化鬼空破絕﹐俱無得也。世持兄動﹐與兄弟獨發﹐難得也。兄動克世﹐同伴欺也。又世爲船﹐應爲人﹐船合人﹐出遊順便。人合船﹐得利無算。日克世﹐世克財﹐徒勞空返。日合世﹐世合財﹐滿載而回也。又火財鱉蟹龜蚌赤鯉也。土財鰻鱔鰍及黃鱨也。水財﹝此處之字左邊魚右邊匽﹞鱧江豚也。木財靑魚也﹐金財白鰷白鰱石首也。又演禽法﹐癸亥爲魚﹐但看何爻旺動來生合世﹐不犯空破死墓絕胎刑害克者﹐卽知所獲﹐多此類也。白浪殺動﹐有虛驚也。風波殺動﹐多風浪也。覆舟殺動﹐防覆船也。沐盆浮沈殺動﹐防失水也。管公口訣曰﹐初爻船主﹐二爻伴侶﹐三爻行李雨具﹐四爻网﹝此處之字上邊冂裏面八下面古﹞﹐五爻道路﹐六爻漁所﹐逢空破者不吉也。畝獵求財者﹐金財旺動生合世﹐世臨天罡煞動﹐與臨虎殺動﹐克旺財者﹐獲也。世臨虎殺動﹐而財逢空破絕者﹐無也。月日動來刑者﹐金財合世者﹐利也。財旺而虎殺不動者﹐鷹犬倦也。刑刃虎殺動來衝傷身世者﹐防狐貍野物也。子財﹐黃鼠也。卯財﹐兔也。未財﹐山羊也。申財﹐猴也。戌財﹐獾狗也。亥財﹐野豕也。又演禽法﹐丁亥爲豕﹐丁酉爲雞﹐己酉爲雉﹐癸酉爲鴉﹐戊午爲獐﹐壬午爲鹿﹐丙寅爲虎﹐壬寅爲豹﹐戊寅爲貓。凡遇財物動來生合世者﹐卽知得此物也。其餘內外世應生合克衝﹐皆與捕魚同斷也。開礦探珠淘金取藏求財者﹐但取伏下金財。生合世﹐又得上動生之者吉也。伏財旺相者多﹐休囚者少﹐空絕者無也。財入胎墓﹐難取采也。財逢衝動﹐不一處也。又世爲己﹐應爲所用工匠也。世逢生旺持財福者吉。逢空死墓絕胎﹐被刑害克破者凶。應生合世者﹐得其力。刑害克破世者﹐被其欺也。應持財子﹐有力而能。應持兄鬼﹐無才而詐。應臨父母﹐則爲眾匠之班頭也。應加雀﹐多言招訕。勾則拙鈍﹐虎則剛狠﹐龍則精巧﹐蛇則虛浮﹐武防偸取也。索債求財者﹐外甥內﹐應生世﹐與內外世應比和者還。外克內﹐應克衝刑害世者﹐不還。應生合世而無財﹐欲還而力不逮。應衝傷世而財旺﹐能還而心不肯。應持兄鬼動傷世﹐口甜而心歹。應持兄動﹐而財逢空破絕者﹐被其騙也。應空者﹐非貧乏﹐則逃躲也。應入墓胎者﹐人不見也。財化空破絕者﹐全無也。財動助應﹐鬼傷身世者﹐假虎圖賴也。鬼動化財者﹐告狀乃還也。世持財子旺相﹐而兄衰靜者﹐子母俱全也。應持兄鬼安靜不傷世﹐或持勾父不傷世者﹐不過遲延而已。蜀市日記曰﹐凡世下伏財者﹐彼先有物﹐欲抵此債。以八卦與十二支神﹐推其何物也。如庚寅年辛巳月丙午日﹐卜得小畜卦。世下伏辛丑土爲財﹐巽爲長女﹐爲雞﹐爲竹木器﹐爲花果菜園。丑爲牛﹐爲墳地﹐菜圃﹐隨本刊之多少斷之知他欲賣何物來償債也。若財在乾則爲馬﹐金銀杯盤鏡冠玉環珠也。財在兌則爲羊﹐少女﹐五金器缸壇有口物也。財在離則爲中女﹐羅段絲綿書畫簾屏盤盒赤色中虛之物也。財在震則爲長男﹐鼓竹本茶筍也。財在坎則爲次男﹐池蕩酒醋魚鹽豕有核物也。財在艮則爲少男﹐狗山石磁器瓜葉土中物也。財在坤則爲牛牝馬田土五穀布帛釜也。財屬子池蕩大荳衣飾珠玉也。財屬寅﹐山林樹木棺貓也。財屬卯﹐艸木竹舟車盤盒也。財屬辰﹐缸瓷碓碾磁器墳地田園也。財屬巳﹐花果書畫磚瓦磁器也。財屬午﹐馬書畫甑衣架也。財屬未﹐山﹝此處之字是寐字下面的左邊﹞羊女衣也。財屬申﹐刀劍五金器大麥碓猿也。財屬酉﹐雞酒小麥金銀釵釧五金物也。財屬戌﹐墳地穴坑磚瓦碓磨舊衣狗也。財必屬亥﹐豬傘笠筆墨發醬酢盛水物也。﹝出六三金口訣﹞

貿易占遊南子曰﹐凡買賣者﹐先占時價之貴賤﹐與後價之旺衰﹐次考牙行之淑慝﹐並究脫貨之難易﹐此其大略也。

鬼谷分爻店捨道路舟車馬行李伴侶己身凡分爻生旺﹐帶財福龍徳貴祿﹐臨扶身世爻﹐便知吉祥如意也。又看何爻持鬼﹐伏鬼﹐化鬼﹐刑沖克害身世爻﹐更看何爻臨空死墓絕胎﹐受四直動爻衝傷﹐便知疏虞處也。

一買賣官鬼旺靜﹐兄弟無气者﹐吉也。冬收夏化貨﹐火財者吉。春收秋貨﹐金財者吉。秋收春貨﹐木財者吉。夏收冬貨﹐水財者吉。收四季所賣之貨﹐各從辰戌丑未之時者﹐吉也。旺財生克世者貴﹐衰財世克之者賤。財旺生者貴﹐財死敗者賤﹐財值火者價日增。財值水者價日減。財變兄官子變父者﹐先貴後賤。財化子孫鬼化財者﹐先賤後貴。內財旺而外財衰﹐他鄕賤也。外財旺而內財衰﹐後價貴也。正卦有財後卦無﹐遲買者賤。正卦財旺﹐變財衰﹐先賣者貴也。內財空者﹐可賣。外財空者﹐難買。外財生合世者﹐易買。應合內財者易賣。世臨財墓者﹐難賣也。

二牙行應爻官爻旺相生合世者﹐千金可托也。休空衝傷世者﹐百貨難依也。應爻動克世﹐與應財化兄者﹐侵漁不免也。應財動來生合世﹐與應財化子﹐應鬼化財者﹐作事周旋也。

三脫貨以財爻生旺月日爲脫卸之期。應動合財﹐財動合應者﹐易脫。應居空破﹐必無買主。財持勾土﹐貨必難脫。財化水﹐防上漏下濕。財化火﹐防枯漧回祿﹐財化木﹐防微爛。財化土﹐防朽腐。財化金加蛇﹐防生虫。財持辰午酉亥自刑﹐貨惡難脫也。世應相衝﹐加退悔殺動﹐或應動合財﹐化退神者﹐多中止也。應動合財﹐被日辰動爻衝破者﹐有人破也。日合動財者﹐旁人把持也。鬼動傷世者﹐牙人撓阻也。卦無官鬼者﹐買賣不成也。財動生世生應﹐而官鬼入墓者﹐待衝開墓日成交也。

附斷例庚寅年辛巳月甲辰日﹐占脫貨﹐得需卦安靜。

坤宮﹕水天需﹝遊魂﹞

伏

神【本

卦】

▅▅▅▅妻財戊子水

▅▅▅▅▅兄弟戊戌土

▅▅▅▅子孫戊申金世

▅▅▅▅▅兄弟甲辰土

父母乙巳火▅▅▅▅▅官鬼甲寅木

▅▅▅▅▅妻財甲子水應

申金子孫持世﹐人皆云吉。豈知四月金空﹐不能生財。經云﹐用爻最怕立時空也。本宮亥財﹐伏辰土兄下﹐本宮世應俱持兄弟﹐日辰又是兄弟﹐必有對主承買。但因亥財自刑﹐其貨必背時不佳﹐買主見貨散去也。蓋兄弟絕於月建巳中﹐墓於日建辰中﹐又飛伏辰戌丑未﹐四位兄弟﹐自相衝脫﹐故不買而去也。

開店占遊南子曰﹐凡開張店業者﹐先問可開否﹐次論本之多少﹐利之厚薄﹐合夥之賢否﹐店面之大小﹐更看店中之貨物﹐復推收放之可否﹐此其大略也。

管輅分爻財路主人店屋基業伴侶心事

一可開否本宮﹐與世爻財爻帶福祿龍喜旺相者﹐財子持世旺相﹐不犯刑害克破者﹐應財旺動生合世﹐與四直臨財生合世者﹐可開也。本宮與世爻﹐財爻逢死墓絕胎﹐空破刑害者﹐四直與應爻﹐臨兄鬼旺動克世者﹐不可開也。若四直皆兄﹐則兄弟受制﹐倘世持旺相﹐開張安穩無破也。卦六沖者﹐開不成﹐成亦不久也。太歲生合世﹐逢動爻衝太歲者﹐開不及年也。月生合世﹐而動衝月者﹐開不逾月也。財化子者﹐宜守舊也。

二本利卦旺財旺本多也﹐卦衰財衰本少也。財胎墓﹐本少。財空絕﹐乏本也。世持旺財﹐或財持旺雀﹐或財生庫旺﹐或財絕逢生﹐或外財生合內世﹐或財臨門戶旺動﹝三爻門﹐四爻戶﹞﹐或三傳臨財﹐動生合世﹐或財伏世下﹐財伏子下﹐生旺﹐或財動化子﹐化生﹐化旺﹐子動化財﹐化生﹐化旺﹐皆得利也。若財不上卦﹐或財逢空破死絕﹐或三傳臨兄劫動﹐或兄旺動克世﹐或父動助兄克世﹐或應爻刑害克破世者﹐折本也。財伏父下﹐一半失也。財伏鬼下﹐多耗失也。財伏兄下﹐謹口舌也。

三合夥應生合世者﹐益我。應刑沖克害世者﹐損我。世生應﹐內生外﹐成人之美。世克應﹐內克外﹐得人之力。世應比和﹐二人同心。世應六沖﹐兩情不協。世應六合﹐兩意相投。應靜逢衝﹐心多變更。世空己心疏懶﹐應空他意懶弛。世應俱空﹐兩家退悔也。應遭刑害克破者﹐多災病也。應持龍喜﹐交易和雅也。應臨虎兄﹐交易刻傲也。蛇兄瑣屑﹐武兄欺詐﹐勾兄拙鈍﹐雀兄多招是非也。應財伏鬼下﹐與應財動化兄者﹐必侵牟也。遊魂應臨馬動﹐不守店也。歸魂應臨馬動﹐常顧家也。福雀加咸池動﹐好吹好飲也。應合財﹐加咸池﹐有私情也。離宮火應﹐帶月盲殺﹐克金財者﹐不辧銀色也。應旺﹐則勤儉多能。應衰﹐則﹝此處之字上艸下爾﹞弱無才也。應合化衝﹐有始無終也。卦無兄弟﹐店無掌管也。兄以旺靜爲吉也。又凡與內外親屬合本者﹐以用爻爲憑也。

四店面貨物父母爲店﹐妻財爲貨。父旺靜者﹐鬧熱平安。財旺動者﹐貨物流行也。父旺大店﹐父衰小店。父逢衝開不久﹐父遇生合﹐開張永遠也。有財無父﹐有貨無店﹐有父無財﹐有店無貨。父旺財衰﹐店大利微。父衰財旺﹐店小利厚。卦有兩財﹐內衝外旺者﹐本少利多。內旺外衝者﹐本多利少也。身世隨官入墓者﹐徒勞而利歸他人也。財爻逢衝暗動者﹐帶龍喜﹐則暗中得利。帶武劫﹐則被騙失財也。官臨財庫動者﹐非訟卽災也。父臨殺刃亡劫動﹐或日雀會月雀動者﹐主招爭訟也。又寶珠古董雜貨店﹐以財爲用。書紙巾帽衣服店﹐以父爲用。酒肴牲畜店﹐以子爲用。用旺財衰者﹐貨多利薄也。又郭雍曰﹐開書籍紙貼古董店﹐財旺而父母受克者﹐吉也。開當鋪者﹐父旺而財受克者﹐吉也。

五收放管公口訣曰﹐六爻爲東西財路﹐生合世者﹐可放帳。若臨空破死絕﹐及動來刑害克衝世者﹐主有放無收也。

寄物占遊南子曰﹐吾之寄物﹐必托其人之可托﹐而後以物付之也﹐然而人情叵測﹐睹物懷欺者有之﹐謾藏誨盜者有之﹐安置失所﹐致物敗壞者有之﹐是不可以不愼厥始也。故卦六合者﹐可寄。六沖者﹐不可寄也。月日與動爻合財合世應者﹐可寄。衝財衝世應者﹐不可寄也。財旺靜﹐與財動化子﹐化生化旺者﹐無失。財衰動﹐與動化兄鬼空破絕者﹐有失也。財化土者朽腐。財化木者微黷。財化火者回祿。財化水者濕漏。財化金者﹐封識拆開也。世應空破者失﹐世應隨鬼入墓者失﹐兄鬼動傷應爻者失﹐應爻動化兄鬼空破絕者失也。應爻動者﹐他心變也。應動助鬼傷身世財爻者﹐與人合計劫騙也。應臨武動者偸竊。應臨雀動者口舌。應臨勾動者牽連。應臨蛇動者驚恐。應臨虎動者吞噬。應臨龍動者﹐善保護也。

易隱卷八東粵遊南子曹九錫輯男橫琴居士璿演疾病占遊南子曰﹐夫人不幸有疾而占之﹐不可不愼而詳也。然大端有四﹐占其死生﹐占其病癥﹐占其醫藥﹐占其鬼崇而已。若乃病何日起﹐病何處得﹐亦疾病之附占也。

鬼谷分爻頭腦黃泉心肺棺槨脾臟福徳肝腎哭聲腿股弔客足

喪門

一用爻自占以世爻身爻命爻爲用﹐代占以應爻爲用。占家親﹐祖妣用官鬼﹐父兄妻子﹐以各屬爲用。如五屬不上卦者﹐則從黃金策分爻取用。若奴丁占家主﹐以五爻爲用。占主母﹐以二爻爲用也。

二生死用爻遇龍福月解天醫天喜臨持生合者﹐卽愈也。鬼傷用者﹐子孫生旺臨值之日愈也﹐子孫生合用爻之日愈也﹐鬼被刑害克衝之日愈也。用入胎墓者﹐刑沖胎墓之日愈也。用爻死絕者﹐生用之日愈也。用爻值病者﹐生旺之日愈也。用爻伏藏而元神旺﹐忌神衰者﹐用爻臨值之日愈也。用墓逢空﹐用絕逢生﹐用鬼逢克者﹐可救也﹐待鬼衰身旺世生之日愈也。用爻逢虎鬼天刑飛廉大殺三坵五墓喪門弔客死炁死符喪車浴盆﹐動持動克者﹐必死也。忌神動者﹐遇生忌之日死也。忌神靜者﹐遇忌值之日死也。用爻隨鬼入墓者死。財動助鬼傷用者死。世應雙空者死。財旺用空者死。鬼生命絕者死。鬼動化墓者死。月卦化墓者死。用化墓絕者死。用逢月絕者死。卦身墓於世者死也﹝損卦﹞。本宮外卦墓於內卦者死﹝遁豫升蠱井大有咸﹞。世坐本宮墓者﹐死也﹝噬嗑蒙泰歸妹﹞。世坐鬼墓者死也﹝乾丰中孚升家人旅﹞。世坐財墓者死也﹝財爲祿命﹐忌刑沖墓絕﹐觀解隨益泰兌卦﹞。卦化墓絕者死也﹝乾兌化艮坎﹐艮坤化巽離﹐化乾震巽化坤﹞。用逢月破者死。又忌神長生之日死﹝土用亥日死﹐木用巳日死﹐火用申日死﹐水用巳午日死﹐金用寅日死﹞。土鬼動者﹐鬼爻長生之日死。卦六沖者﹐用爻敗死墓絕之日死。用空無气者﹐元神絕而忌神生之日死。又用逢空衝者﹐初病卽愈而久病難痊也。土旺動持克用者﹐克用爻之日死也。卦有三無救者﹐無火無財無子也。黃泉殺者﹐春則大畜小畜履井復也。夏則遁睽臨也。秋則明夷蠱旅也。冬則遁旣濟明夷歸妹也。四滅卦者﹐春蒙夏蠱秋剝冬旅也。四沒卦者﹐春需夏觀秋節冬臨也。棺槨殺者﹐恆與益也﹝已上諸卦占病者死﹞。又僧一行占病法﹐從八卦取用也。父用乾﹐母用坤﹐長男用震﹐次男用坎﹐三男用艮﹐長女用巽﹐次女用離﹐三女用兌也。若用卦不出現者與代他人占者﹐一歲至二十﹐男用艮﹐女用兌也。二十一歲至四十﹐男用坎﹐女用離也。四十一歲至六十﹐男用震﹐女用巽也。六十以上者﹐男用乾﹐女用坤也。若正卦無用象者﹐則取伏卦。若主象化死墓絕﹐化克破者﹐皆主死也。又男忌官鬼長生日得病﹐女忌官鬼沐浴日得病。若無龍福月解天醫動來生合用爻者﹐鬼爻墓絕日必死也。又晁以道曰﹐用爻命爻不上卦者死。更男忌鬼空﹐女忌財空﹐少年卦忌死囚休廢﹐老人卦忌旺相也。

三病癥以官鬼爲憑。如鬼爻持身世﹐命爻用爻或鬼動來刑害克衝身世命用爻者﹐或官鬼伏於身世命用爻下者﹐或身世命用動化官鬼者﹐各隨五行斷之也。鬼屬陰﹐在內卦﹐則金爲肺﹐木爲肝膽﹐水爲腎﹐子膀胱﹐火爲心小腸﹐土爲脾胃大腸也。鬼屬陽﹐在外卦﹐則金爲四肢骨節牙齒右耳小便也﹐木爲筋骨左耳也﹐水爲口嘴皮溺痰涎血汗也﹐土爲鼻準腹背肌肉也﹐火爲目胸手心腳底也﹐又辰戌爲頂門﹐丑未爲肩背也。又八卦乾爲首﹐坤爲腹﹐震爲足﹐巽爲股﹐坎爲耳﹐離爲目﹐艮爲背指﹐兌爲口舌也。又分宮﹐初爻﹐足也。二爻﹐股膝也。三爻﹐腹小腹腰臀肛門小便也。四爻﹐胸胃乳也。五爻﹐面項手。水爲口﹐火爲目﹐土爲鼻﹐水左耳﹐金右耳也。六爻頭腦也。凡遇鬼伏鬼化鬼﹐或鬼動來傷者﹐必帶疾也。用逢金鬼者﹐陰則肺腑之疾﹐陽則骨節疼痛﹐膿血淋漓也。又金鬼旺﹐瀉中帶﹝此處之字上疒下去﹞。金鬼衰﹐血內生膿也。用逢木鬼者﹐陰則肝膽之疾﹐陽則四肢瘋气酸疼﹐口眼歪斜﹐頭疼口燥也。又木動者﹐陽癢而陰疼。木官旺﹐瘋中帶熱﹐木鬼衰﹝此處之字上疒下去﹞上生瘋也。用逢水鬼者﹐陰則遺精盜汗﹐腎竭﹐女爲血枯經閉﹐陽則嘔吐泄瀉也。又水鬼旺﹐嘔中帶嗽。水鬼衰﹐寒泄兼虛也。用逢火鬼者﹐陰則心目之疾﹐陽則瘡痍癤毒﹐虐熱吟呻也。又火鬼旺﹐先寒後熱﹐火鬼衰先熱後寒也。用逢土鬼者﹐陰則虛浮气喘﹐水蠱脾泄﹐陽則瘟疫時气也。又辰鬼﹐則咽喉腫塞。戌鬼﹐則腹痛胃傷。丑鬼﹐則气促痿痺。未鬼則翻胃噎膈癆嗽也。水鬼化火﹐火鬼化水者﹐往來寒熱也。內鬼衝外﹐外鬼衝內者﹐內外感傷也。鬼內動﹐下元之癥。鬼外動﹐上焦之癥。世鬼出現﹐陽癥。世鬼伏藏﹐陰癥。陰鬼化陽﹐陰癥變陽。陽鬼化陰﹐陽癥變陰。鬼屬陰者﹐日輕夜重。鬼屬陽者﹐日重夜輕。外鬼旺而內鬼衰﹐先輕後重。動爻克而變爻生﹐先重後輕。遊魂鬼用﹐言語恍惚。歸魂鬼用﹐昏悶不語。鬼伏藏者﹐病來不覺。鬼化鬼者膏肓之疾。又鬼伏鬼﹐與鬼化鬼者﹐非變癥﹐則兩病交作也。用下伏鬼﹐鬼旺復發也。世持子伏鬼者﹐子旺日病退﹐鬼旺日病重也。又鬼生旺日病重﹐鬼墓胎日病困﹐鬼死絕日病輕也。元神值日必輕﹐忌神值日必重也。又財爻墓絕日重也。卦六沖亂動者﹐重也。用持龍福﹐而被動爻傷者﹐𨿽重不死。鬼動傷用﹐而月日衝鬼者﹐臨凶得免也。

四病因鬼加龍動﹐男則酒色過度﹐或探貴問親﹐因財而得。女則因喜得疾。逢空﹐墮胎也。鬼加雀動﹐怒气口舌﹐或被咒咀得病。在二爻者﹐竈下咒咀。在三爻者﹐當門咒咀。在五爻者﹐香火下道路上咒咀。金鬼加雀動者﹐敲鍋咒咀也。鬼加勾動﹐跌打傷﹐失饑傷飽﹐脾胃病也。勾鬼加木動﹐因修造得病也。鬼加蛇動﹐憂愁驚怖﹐思慮傷神﹐或遇妖邪得病也。鬼加虎動﹐鬥毆損傷﹐或從喪葬﹐刀兵宰殺之場得病也。鬼加武動﹐因色欲過度﹐忍饑冒雨﹐或失物被盜﹐得病也。又鬼伏父下﹐與父動化鬼者﹐憂心得病﹐或衣服寒暖失時得病也。鬼伏兄下﹐與兄動化鬼者﹐因賭博爭財得病也。鬼伏財下﹐與財動化鬼者﹐飲食不節而起也。財在陽宮動﹐主吐。在陰宮動﹐主瀉。財加土動者吐﹐財加水動者瀉也。鬼伏子下﹐與子動化鬼者﹐因外情牽引﹐或酒色致病也﹝加龍則嗜酒﹐加武則好色﹞。子爻空絕者﹐調理無資也。間爻鬼動者﹐胸膈不寬也。鬼旺動傷用者﹐急癥也。鬼臨日辰動者﹐暴病也。臨月建﹐經月之病。衰臨太歲﹐經年之病。又衰鬼持用動者﹐久病難除也。

五飲食卦內無財﹐或財空絕﹐或四墓持用者﹐飲食不納也。祿入絕鄕者﹐不進食而死也。鬼動化財者﹐飲食仍進也。財化鬼兄者﹐因食增病也。應動合用﹐而化財傷用者﹐忌食饋來之物也。又丑鬼忌牛肉﹐卯鬼忌兔肉﹐未鬼忌羊肉﹐酉鬼忌雞肉﹐戌鬼忌犬肉﹐亥鬼忌豬肉。又水鬼忌魚鮏冷物咸物﹐木鬼忌果核酸物﹐金鬼忌蔥蒜姜辣辛物﹐火鬼忌煿炙煎炒香味苦物﹐土鬼忌米麵茄芋瓜蔬甘物也。

六醫藥內卦世爻用爻爲病人﹐外卦應爻子孫爲醫藥。外克內應與子孫克世克用者﹐藥效也。內克外﹐世爻用爻克應克子孫者﹐藥不效也。外生合內﹐應與子孫生合世者﹐藥對癥而效遲也。外應克內世﹐卦無子孫者﹐不遇良醫也。父兄俱動者﹐子叨生而醫善也。父官雙靜﹐而子臨應動者﹐良醫到也。應加子動克世者﹐藥有效也。世克應子者﹐名醫而藥不效也。子克世﹐而外應不克內世者﹐藥不效而無害也。應加鬼動刑害克衝世者﹐誤藥傷人也。子孫值辰午酉亥自刑者﹐用藥差誤也。日辰動爻衝傷子孫者﹐藥不效也。子化父鬼者﹐藥不收功也。子化子者﹐雜藥不精也。子加虎殺動者﹐庸醫誤人也。世下伏官﹐逢子動者﹐藥𨿽好而病根不除也。世持衰鬼者﹐病𨿽輕而藥難療也。世應比而卦無子﹐或子空絕者﹐宜換藥醫。子孫兩動者﹐換醫而愈也。鬼子俱空者﹐不治自愈也。鬼子俱動者﹐醫禱兼用也。子財兩動﹐則鬼得助而病難治也。法法賦曰﹐天醫生世者﹐良醫。天醫克世者﹐庸醫。日辰克醫者﹐醫學不精。醫克日辰者﹐用藥不當也。世爻用爻屬金﹐天醫在巳者效也。屬木﹐天醫在亥者效也。屬火﹐天醫在寅者效。屬水土﹐天醫在申者效也。董和筮祕曰﹐脈宜細察﹐身爻爲主。月卦臨金﹐脈必弦緊代革也。臨木﹐脈必洪長虛動也。臨水﹐脈必芤滑濡動也。值火﹐脈必數大促短也。值土﹐脈必沈實滯澀也。又推醫是何人﹐子孫爲用。子孫屬金﹐宜西方﹐金傍姓氏人也。屬木﹐宜東方﹐艸木傍姓氏也。屬水﹐宜北方﹐點水傍姓氏人也。屬火﹐宜南方﹐日火傍姓氏人也。屬土﹐宜土傍姓氏﹐及丹散醫人也。子孫帶貴人﹐宜有官職人。子孫帶華蓋﹐宜僧道也。至於君臣佐使藥莫輕投。官鬼屬金﹐宜灸﹐不宜丸藥也﹝火可克金﹐土則生金﹞。鬼屬木﹐宜鍼﹐不宜湯藥也﹝金能克木﹐水則生木﹞。鬼屬水﹐宜溫藥﹐丸藥﹐不宜鍼也﹝土克水﹐金生水﹞。鬼屬火﹐宜涼藥﹐湯藥﹐不宜艸頭藥﹐與飲片也﹝以水克火﹐而木生火﹞。鬼屬土﹐宜咬咀﹐不宜灸也﹝以木克土﹐而火生土﹞。他若鬼傷二間者﹐宜寬胸膈也。世旺有扶者﹐不妨再補也。財外動合用者﹐宜吐。財內動合用者﹐宜瀉。用爻鬼爻出現﹐與在外卦者﹐宜外表。伏藏在內卦者﹐宜內表也。周傑曰﹐有受病在此﹐所治在彼者。如金虎鬼衝傷用﹐乃肝經受病﹝金來克木﹞。然可治肺﹐不可治肝也﹝所云去其害我者﹐餘仿此﹞。木虎鬼衝傷用﹐乃脾經受病﹝木來傷土﹞。然可治肝﹐不可治脾也。水虎鬼衝傷用﹐乃心經受病﹝水來傷火﹞。然可治腎﹐不可治心也。火虎鬼衝傷用﹐乃肺經受病﹝火來傷金﹞。然可治心﹐不可治肺也。土虎鬼衝傷用﹐乃腎經受病﹝土來傷水﹞。然可治脾﹐不可治腎也﹝出松徑玄談﹞。顆師曰﹐子孫動者誤服藥。

七鬼崇以官鬼爲用﹐如卦無鬼及鬼逢空絕者﹐則無鬼崇也。官鬼生合世用者﹐宜祈禱也。官持世用者﹐先禱後醫也。鬼動刑害克衝世用﹐得福動來救助者﹐宜禳保也。世用持財﹐逢火鬼動者﹐宜眾保也。問祈禳是何神鬼﹐則陽鬼爲神﹐陰官爲鬼也。又鬼帶書貴者﹐爲神也。陽金鬼﹐庵堂關聖﹐在虎七煞也。陰金鬼﹐則刀傷自刎癆瘵喘嗽虎傷之魂也。陽木鬼﹐束嶽五聖家先香火也。陰木鬼﹐則自縊瘋疾跌撲刑杖死之魂也。陽水鬼﹐觀音眞武三官水神張神河泊水官也。陰水鬼﹐則投河服滷嘔血之魂也。陽火鬼﹐玄壇五福火神竈司香火也。陰火鬼﹐則瘡毒癆﹝此處之字上疒下去﹞疫瘟帶血心疼燒死之魂也。陽土鬼﹐城隍土谷太歲皮場大王土神也。陰土鬼﹐則瘟疫咽喉臌脹黃疸壓死之魂也。又鬼加金虎刑殺者﹐死於非命也。鬼居遊魂外卦者﹐客死他鄕也。鬼加天火天燭獨火殺者﹐燒死也。鬼加天賊天盜劫殺者﹐因盜致死也。鬼加沐浴咸池殺者﹐奸淫娼妓也。鬼加木狼﹐天縊殺者﹐縊死也。鬼加風波浴盆浮沈殺者﹐溺死也。鬼加羊刃刀砧殺者﹐屠劊鬼也。鬼帶暗金血刃殺者﹐產亡鬼也。鬼帶天刑天獄地獄牢獄入獄殺者﹐牢獄鬼也。鬼加刀砧羊刃劫殺者﹐自刎鬼也。鬼帶華蓋孤神者﹐僧道絕嗣鬼也。鬼加騰蛇天怪殺者﹐精怪妖邪也。鬼居太歲者﹐當年歲君也。鬼居月日時上者﹐遊野神也。又父母伏鬼化鬼者﹐陽父陰母也。兄弟伏鬼化鬼者﹐陽兄弟﹐陰姐妹也。妻財伏鬼化鬼者﹐陽妻奴陰妾婢也。子孫伏鬼化鬼者﹐陽男陰女也。鬼在本宮內卦﹐同姓鬼也。鬼在他宮外卦﹐異姓鬼也。交重﹐大鬼。單拆﹐小鬼。衰墓﹐老年舊鬼。生旺﹐壯年新鬼。胎養﹐孩童鬼﹐陽男陰女也。又八卦乾宮鬼﹐祖宗與父。坤宮鬼﹐祖妣與母也。震坎艮宮鬼﹐男也。巽離兌宮鬼﹐女也。問有幾鬼﹐以一水二火三木四金五土之數推之。旺相加倍﹐休如數﹐囚死減半也。曹子虛曰﹐祈禳用何祭禮﹐則視鬼之食神也。如鬼屬甲﹐則食在丙而祿居巳也。宜用炒雞煎腐酒禮財馬送之也。鬼屬乙﹐則食在丁而祿居午也﹐宜用幹脯炒荳酒禮財馬送之也。鬼屬丙﹐則食在戊而祿居巳也﹐宜用炒雞煎腐酒禮財馬送之也。鬼屬丁﹐則食在己而祿居午也﹐宜用幹脯炒荳酒禮財馬送之也。鬼屬戊﹐則食在庚而祿居申也﹐宜用三牲饅首果餅酒禮財馬送之也。鬼屬己﹐則食在辛而祿居酉也﹐宜用雞肉魚餛飩酒禮財馬送之也。鬼屬庚﹐則食在壬而祿居亥也﹐宜用豬首三牲酒禮財馬送之也。鬼屬辛﹐則食在癸而祿居子也﹐宜用池魚血羹麥麵酒禮財馬送之也。鬼屬壬﹐則食在甲而祿居寅也﹐宜用三牲時果新蔬酒禮財馬送之也。鬼屬癸﹐則食在乙而祿居卯也﹐宜用雞鵝鴨蔬果鴨蛋酒禮財馬送之也。若夫送於何方﹐則以鬼爻之支神定之也。其在於神﹐則祈禱之禮﹐以子孫爲福神也。子帶龍雀者﹐宜素祭。子帶勾蛇虎武者﹐宜葷盤。子伏水鬼水父下﹐或化水鬼水父者﹐宜佛經。子伏火鬼火父下﹐或化火鬼火父者﹐宜道醮。子化財伏財者﹐宜福禮﹐子化兄伏兄者﹐宜演戲眾保也。此祈禳之占也。又有舊願未還者﹐但子孫伏鬼下動克世用﹐或子孫伏歲殺下動傷世用者﹐必有舊願未還也。旺相願大﹐休囚願小也。至問因何許願﹐以官鬼爲用也。鬼伏世下用下者﹐因自己許也﹐鬼伏父母財子下﹐因父母妻子許﹐鬼伏鬼下因病訟許﹐鬼伏兄下因兄弟朋友爭鬥賭博許也。六親化出鬼者亦然﹝出源髓訣﹞。

八病起何方以卦中動爻斷之。火南水北木東金西﹐不論鬼之有無也。如卦有鬼而不動者﹐則取外卦斷之。乾在西北﹐坤在西南﹐巽在東南﹐艮在東北﹐離南﹐坎北﹐震東﹐兌西﹐是也。如卦安靜﹐而無鬼者﹐則看鬼伏何爻之下﹐以鬼上飛神﹐定其災處也。如鬼伏子下﹐則云北方。伏丑寅下﹐則云東北方。伏卯下﹐則東方。伏辰巳下﹐則云東南方。伏午下﹐則雲南方。伏未申下﹐則西南方。伏酉下﹐則西方。伏戌亥下﹐則西北方也。若卦亂動而鬼動者﹐亦以鬼所居之卦斷之也。若官鬼獨發者﹐又以鬼爻所值之支神斷之也。又鬼在本宮內卦﹐則言本地得病。在他宮外卦﹐則言他方得病也。

九病起何年月日以鬼爻長生之年月日定之也。又如土鬼動﹐火生土﹐在午年五月午日得病也。土長生在申﹐或申年七月申日得病也。鬼臨辰戌丑未上﹐或辰戌丑未年月日得病也。其他金木水火鬼﹐皆仿此推之。

附斷例庚寅年戊寅月己巳日﹐代占人病﹐得坎之蹇。坎宮﹕坎爲水﹝六沖﹞

兌宮﹕水山蹇【本

卦】

【變

卦】▅▅▅▅兄弟戊子水世

▅▅▅▅兄弟戊子水

▅▅▅▅▅官鬼戊戌土

▅▅▅▅▅官鬼戊戌土

▅▅▅▅父母戊申金

▅▅▅▅父母戊申金世

▅▅▅▅妻財戊午火應×→▅▅▅▅▅父母丙申金

▅▅▅▅▅官鬼戊辰土

○→▅▅▅▅妻財丙午火

▅▅▅▅子孫戊寅木

▅▅▅▅官鬼丙辰土應

應爻相气﹐歲月生之﹐日辰比之﹐但嫌化出申金﹐衝刑寅木子孫﹐服藥不效。辰宮化午財﹐刑應上午﹐是以多進食而受傷也。官屬土﹐脾胃病。子旺官衰﹐卦𨿽六沖﹐新病不死﹐只是難痊耳。庚寅年戊寅月辛未日﹐子占父病﹐得解之困。

震宮﹕雷水解

兌宮﹕澤水困﹝六合﹞

伏

神【本

卦】

【變

卦】

▅▅▅▅妻財庚戌土

▅▅▅▅妻財丁未土

▅▅▅▅官鬼庚申金應×→▅▅▅▅▅官鬼丁酉金

▅▅▅▅▅子孫庚午火

▅▅▅▅▅父母丁亥水應

▅▅▅▅子孫戊午火

▅▅▅▅子孫戊午火

▅▅▅▅▅妻財戊辰土世

▅▅▅▅▅妻財戊辰土

父母庚子水▅▅▅▅兄弟戊寅木

▅▅▅▅兄弟戊寅木世

本宮子水父母﹐伏寅木之下﹐𨿽云泄气﹐喜申金﹐元神獨發﹐又化進神﹐更得日辰生之﹐決能生父。惟不宜土財持世﹐喜歲月與伏下寅木克之﹐果於申酉日愈也。庚寅年戊寅月丁卯日﹐父占子病﹐得臨之損。坤宮﹕地澤臨

艮宮﹕山澤損【本

卦】

【變

卦】▅▅▅▅子孫癸酉金

×→▅▅▅▅▅官鬼丙寅木應

▅▅▅▅妻財癸亥水應

▅▅▅▅妻財丙子水

▅▅▅▅兄弟癸丑土

▅▅▅▅兄弟丙戌土

▅▅▅▅兄弟丁丑土

▅▅▅▅兄弟丁丑土世

▅▅▅▅▅官鬼丁卯木世

▅▅▅▅▅官鬼丁卯木

▅▅▅▅▅父母丁巳火

▅▅▅▅▅父母丁巳火

六爻酉金﹐子孫獨發﹐化絕於寅﹐又絕於歲月建中﹐更加卯日衝破﹐果於木日死也。庚寅年戊寅月戊寅日﹐妻占夫病﹐得剝之觀。

乾宮﹕山地剝

乾宮﹕風地觀

伏

神【本

卦】

【變

卦】

▅▅▅▅▅妻財丙寅木

▅▅▅▅▅妻財辛卯木

兄弟壬申金▅▅▅▅子孫丙子水世×→▅▅▅▅▅官鬼辛巳火

▅▅▅▅父母丙戌土

▅▅▅▅父母辛未土世

▅▅▅▅妻財乙卯木

▅▅▅▅妻財乙卯木

▅▅▅▅官鬼乙巳火應

▅▅▅▅官鬼乙巳火

▅▅▅▅父母乙未土

▅▅▅▅父母乙未土應

官爻受三傳生合﹐人皆云吉。不知本宮午官自刑﹐伏墓戌土下﹐傍爻子動沖克官﹐極凶。子動﹐誤服藥。子又化絕於巳﹐必始因藥不投而後不延醫也。只有三傳生合官鬼﹐不過暫時少甦﹐至甲申日﹐元神絕而忌神生﹐果死也。庚寅年庚辰月丁卯日﹐妻占夫病﹐得渙之姤。

離宮﹕風水渙

乾宮﹕天風姤

伏

神【本

卦】

【變

卦】

▅▅▅▅▅父母辛卯木

▅▅▅▅▅子孫壬戌土

▅▅▅▅▅兄弟辛巳火世

▅▅▅▅▅妻財壬申金

妻財己酉金▅▅▅▅子孫辛未土

×→▅▅▅▅▅兄弟壬午火應

官鬼己亥水▅▅▅▅兄弟戊午火

×→▅▅▅▅▅妻財辛酉金

▅▅▅▅▅子孫戊辰土應

▅▅▅▅▅官鬼辛亥水

▅▅▅▅父母戊寅木

▅▅▅▅子孫辛丑土世

鬼伏三爻下﹐值旬空﹐子爲忌神﹐兄爲讐神﹐二爻並發﹐獨喜用爻伏藏耳。至乙亥日﹐透出用爻﹐才受忌傷﹐而夫死也。庚寅年癸未月戊戌日﹐妻占夫病﹐得革之困。

坎宮﹕澤火革

兌宮﹕澤水困﹝六合﹞

伏

神【本

卦】

【變

卦】

▅▅▅▅官鬼丁未土

▅▅▅▅官鬼丁未土

▅▅▅▅▅父母丁酉金

▅▅▅▅▅父母丁酉金

▅▅▅▅▅兄弟丁亥水世

▅▅▅▅▅兄弟丁亥水應

妻財戊午火▅▅▅▅▅兄弟己亥水

○→▅▅▅▅妻財戊午火

▅▅▅▅官鬼己丑土

×→▅▅▅▅▅官鬼戊辰土

▅▅▅▅▅子孫己卯木應○→▅▅▅▅子孫戊寅木世

土用爲神﹐丑土月破﹐化入辰墓﹐兄生子而子克官﹐人皆云凶。豈知本宮辰土﹐得寅木動生午火相扶﹐後至戊申日﹐忌神逢絕﹐官遇長生而愈也。庚寅年甲申月乙丑日﹐夫占妻病﹐得震之豫。震宮﹕震爲雷﹝六沖﹞

震宮﹕雷地豫﹝六合﹞【本

卦】

【變

卦】▅▅▅▅妻財庚戌土世

▅▅▅▅妻財庚戌土

▅▅▅▅官鬼庚申金

▅▅▅▅官鬼庚申金

▅▅▅▅▅子孫庚午火

▅▅▅▅▅子孫庚午火應

▅▅▅▅妻財庚辰土應

▅▅▅▅兄弟乙卯木

▅▅▅▅兄弟庚寅木

▅▅▅▅子孫乙巳火

▅▅▅▅▅父母庚子水

○→▅▅▅▅妻財乙未土世

世下戌財﹐正值旬空﹐日辰丑又刑戌﹐應爻辰財又自刑﹐初下子水動﹐化未土﹐與世下戌土又相刑﹐用爻受制﹐病必重也﹐子孫爲藥﹐午爲自刑﹐用藥差誤﹐所以病劇也。逢巳午日﹐子旺生財﹐始病退。若至日病加重﹐必難療也。庚寅年甲申月癸酉日﹐夫占妻病﹐得履之小畜。

艮宮﹕天澤履

巽宮﹕風天小畜

伏

神【本

卦】

【變

卦】

▅▅▅▅▅兄弟壬戌土

▅▅▅▅▅官鬼辛卯木

妻財丙子水▅▅▅▅▅子孫壬申金世

▅▅▅▅▅父母辛巳火

▅▅▅▅▅父母壬午火

○→▅▅▅▅兄弟辛未土應

▅▅▅▅兄弟丁丑土

×→▅▅▅▅▅兄弟甲辰土

▅▅▅▅▅官鬼丁卯木應

▅▅▅▅▅官鬼甲寅木

▅▅▅▅▅父母丁巳火

▅▅▅▅▅妻財甲子水世

五爻財伏世下﹐飛上申金生之﹐三爻兄弟𨿽動﹐喜五爻子動﹐兄乃貪生忘克﹐而子得生气﹐生財愈有力矣。後至甲申日﹐財遇長生而愈然也。

訟獄占遊南子曰﹐占訟獄者﹐先占起訟之因﹐次占告訴之準否。而後占其訟之勝負﹐訟之和息﹐罪之輕重也。至於審斷何日也﹐解報何如也﹐亦理之所可前知者也。

鬼谷分爻聖駕捶杖部臺枷鎖監司牢獄州郡曹官縣

官吏耆保縣門看文書持何爻動﹐卽知訟經何處。又看鬼臨何爻動來生合﹐刑害克衝世爻﹐應爻﹐卽知彼己之勝與負也。

一訟因雀臨父動﹐或父動化鬼者﹐因尊長文書房屋舟車袍服墳墓起訟也。雀臨子動﹐或子動化鬼者﹐因男女僧道六畜善願酒筵起訟也。雀臨財動﹐或財動化鬼者﹐因陰人妻妾奴婢買賣借貸財帛起訟也。雀臨兄動﹐或兄動化鬼者﹐因兄弟姨妹朋友媒妁中保爭鬥賭博起訟也。本宮﹐在家事。他宮﹐別家事。內卦﹐近鄰事。外卦﹐遠方事也。又龍鬼動來刑克世應﹐婚姻酒色致訟。蛇土鬼動克世應﹐戶役牽連之訟。虎金鬼動克世應﹐喪家孝服屠宰合棺謀者爭鬥之訟。又伏鬼暗動傷世應者﹐必他人牽連之訟。看鬼伏何爻之下﹐卽知其爲何人﹐何事干連也。官動化官者﹐事起舊訟﹐或一狀兩情﹐或二衙門﹐或結後再告也。官化空﹐則不依此斷也。卦無官印﹐而應爻又空﹐或官印應爻三空者﹐乃無頭逆名狀也。卦身空者﹐狀多虛詞也。

二準否世克應﹐我起訟。應克世﹐他興詞也。文書旺動者﹐可告。官鬼旺動者﹐可告。官居內卦﹐宜告府縣。官居外卦﹐宜告上司。鬼化父﹐持世應﹐帶馬旺動沖克五爻﹐及太歲爻者﹐必進本也。卦無父﹐或父逢空墓絕胎﹐與化空墓絕胎者﹐狀難告﹐告亦不準也。卦無官﹐或官逢空墓絕胎﹐與化空墓絕胎者﹐告不準﹐準亦不結也。官印兩旺動來生合者﹐皆準也。子財同動者﹐不準也。官絕逢生者﹐代稟而準也。鬼衰財動者﹐求情而告﹐持鬼生旺之日準也。父絕逢生者﹐有人唆告也。父動而官化子者﹐逢人勸阻也。父空而官動刑克世﹐或父空而虎刃刑劫臨世動者﹐未準先責也。

三勝負內克外﹐世克應﹐我勝。外克內﹐應克世﹐彼勝。世內旺而外應衰﹐我勝。外應旺而內世衰﹐彼勝。內世生外應者﹐因訟有損﹐且失理也。外應生內世者﹐因訟進益﹐且得理也。世應和合者﹐有人和解也。若鬼動傷世應者﹐欲私和而官不允也。日辰生合世﹐或日辰刑害克衝應者﹐我勝也。日辰刑害克衝世﹐或日辰生合應者﹐彼勝也。應加雀虎鬼﹐並刑劫動來傷克世者﹐私被毆辱﹐官受刑杖也。衰應克旺世者﹐彼不能害我也。旺世克衰應而日辰動爻生扶應者﹐彼得人扶助也。靜世克動應者﹐彼起波瀾也。世逢旺生者﹐我有幫助也。貴人生世者﹐仕宦來扶也。應衰無助者﹐彼勢孤弱也。財持世動者﹐事可調停也。財喜加貴動者﹐求情取勝也。財世加喜動者﹐托人講和也。世持喜解喝散雷火龍福者﹐事必散也。世應持亡劫大煞刑害血忌者﹐必輸也。官克世﹐我輸。官克應﹐彼輸。官生合世應﹐兩造持平。官刑害克衝世應﹐彼此皆傷也。應下伏財﹐彼將求情取勝也。世持生官﹐宜賂上也。鬼化兄克世應﹐上索下也。世空者﹐我理屈而心隳也。應空者﹐彼情虛而欲退也。世應俱空者﹐彼此懊悔也。世應皆旺者﹐但以日辰生合刑害克衝決勝負也。官父俱空者﹐公私盡釋也。

四和息六合卦易息﹐六沖卦難和。世應相生合比和者﹐易息。相刑害克衝者﹐難和。世應持龍子喜解喝散雷火殺者﹐易散。日辰衝官者﹐卽日散也。鬼動化子者﹐可息。鬼爻三合世應﹐得日辰動爻衝散者﹐可息。官持辰戌丑未者﹐難散。財多而子受傷者﹐難散。日辰生官﹐官生日辰者﹐事延遲也。子動化鬼﹐與鬼伏世應下者﹐待鬼時生月日﹐訟復發也。

五罪責日辰刑克世應﹐或鬼動刑克世應﹐與世應動化刑害克破者﹐皆主杖責罰罪也。世應帶祿馬徳貴喜解喝散﹐與生旺而無刑害克破者﹐無罪也。世應衰而帶刑刃劫殺大殺動者﹐必有罪責也。世應持金虎鬼動﹐與金虎鬼動傷世應﹐或世應持財﹐木鬼旺動來合者﹐皆杖罪也。責之多少﹐以一水二火三木四金五土之數推之。旺相加倍﹐休如數﹐囚死減半也。罪之輕重﹐以鬼之衰旺定之也。龍兄動克世應﹐罰而不責。虎兄動克世應﹐責而又罰。世應居六爻﹐受寅木鬼刑傷者﹐枷號也﹝寅木爲枷﹐五爻爲頭﹞。世應居三爻﹐受卯木鬼刑傷者﹐杖責也﹝卯爲竹板﹐三爻爲臀﹞。世應居初爻﹐持木鬼﹐動化木鬼者﹐夾棍也﹝初足﹞。世應持蛇兄居五爻動者﹐徒罪也﹝五爲道路﹞。世應居武兄﹐居六爻動者﹐流罪也﹝六爲邊塞﹞。世應持兄﹐加金虎刑刃大殺﹐動逢死絕者﹐死罪也。鬼谷百問篇曰﹐卦無子孫﹐而鬼臨世應在外動見二亡神﹐在歸魂卦者﹐徒罪。見三亡神﹐在遊魂卦者﹐流罪﹝景純云﹐亡神重疊刑沖﹐徒流千里﹞。見四亡神﹐加刑刃大殺虎鬼克身世命者﹐死罪也﹝四直皆有亡神﹞。又噬嗑明夷卦﹐杖責也。屯蒙大壯卦﹐囚擊也。渙解卦﹐事散也。又世應在巽宮﹐帶蛇鬼蛇兄動者﹐必遭縲絏也。又世應遇朱雀天刑來並合﹐或世應隨官入墓﹐或世應持兄加天獄地獄牢獄入獄殺動者﹐俱主監禁也。黃蘿菴曰﹐欲知何日囚禁﹐但世應在艮宮﹐受何日害者﹐卽知此日入獄也﹝艮爲獄門﹞。如世應屬申亥害﹐申亥日入﹐世應屬子未害﹐子未日入也。又凡動爻刑害身世者﹐遇刑害日入獄。如動爻是午﹐午刑午害丑﹐俱午日入也。如動爻是卯﹐卯刑子﹐卯害辰﹐俱卯日入也。又如八月卦﹐戌爻動﹐戌害酉﹐戌日入。酉爻動﹐酉刑酉﹐酉日入也。十二月卦﹐未爻動﹐未刑丑﹐未日入也﹝餘仿此﹞。欲知何日出獄﹐世應入墓者﹐刑沖墓爻之日出也。世應衰病者﹐生旺之日出也。世應死絕者﹐逢生之日出也。世應旺相者﹐值日之日出也。鬼克世應者﹐鬼衰絕﹐而世應生旺之日出也。欲知囚禁因何得出﹐太歲沖克官﹐而生合世應者﹐遇恩赦而出也。月建沖克官﹐而生合世應者﹐上司有釋而出也。日建沖克官﹐而生合世應者﹐宜求當道也。日辰動克天刑者﹐宜求郡守也。時建沖克天刑者﹐宜求縣令也。日辰帶大殺動克天刑者﹐宜求監司也﹝監司掌生殺之柄﹞。又求情脫罪者﹐以官鬼爲用也。官鬼不空墓絕胎破﹐而生合世應者﹐終賴其力也。凂人求情者﹐以應爻爲用﹐應生世合者﹐吉也。

六審問世旺應衰日﹐可審也。克應生世日﹐可審也。世臨死墓絕胎日﹐不利審也。官現動﹐卽審也。卦無官﹐則官值之日審也。官旺則墓絕之日結也。官衰﹐則生旺之日結也。官空墓胎﹐逢衝之日結也。官逢衝者﹐官有事而未審也。加龍喜﹐因喜事停畱也。加病符﹐因疾病停畱也。在遊魂卦﹐加馬動者﹐有遠出參謁之事而未審也。官加虎劫動傷世應者﹐官必叵測﹐不遽審也。日辰加兄動克世應者﹐吏人索詐而稽遲也。勾臨初六爻動者﹐取鄰里公結而審也。日辰刑鬼者﹐上司有言責事稍緩也。卦無父﹐無案卷也。父旺空﹐文書未就也。應帶父動克世者﹐彼心隨招再訴也。世持旺鬼沖克應者﹐我欲訟後再告也。

七批評官爻不空不動﹐與父爻不衝不動﹐或虎子動傷鬼者﹐俱依擬也。卦六合者依擬﹐卦六沖者﹐駁回問也。父官兩動者﹐駁問也。父加歲月動者﹐上司弔捲也。父逢歲月衝者﹐上司駁問也。鬼克世者﹐批我罪重也。鬼生應者﹐批彼罪輕也。父龍動﹐批辭平恕。父虎動﹐批語加刑。父勾蛇動﹐語多牽累。父化父﹐官化官者﹐另批衙門也。兄化兄來傷世應者﹐吏多欲也。

附斷例己丑年癸酉月甲申旬戊子日﹐占訟事﹐得觀之艮。

乾宮﹕風地觀

艮宮﹕艮爲山﹝六沖﹞

伏

神【本

卦】

【變

卦】

▅▅▅▅▅妻財辛卯木

▅▅▅▅▅妻財丙寅木世

兄弟壬申金▅▅▅▅▅官鬼辛巳火

○→▅▅▅▅子孫丙子水

▅▅▅▅父母辛未土世

▅▅▅▅父母丙戌土

▅▅▅▅妻財乙卯木

×→▅▅▅▅▅兄弟丙申金應

▅▅▅▅官鬼乙巳火

▅▅▅▅官鬼丙午火

子孫甲子水▅▅▅▅父母乙未土應

▅▅▅▅父母丙辰土世應俱值旬空﹐兩家皆宜退悔。但問官有欲耳﹐蓋卯財動生﹐巳官又犯月破﹐化爻申兄﹐又克財合官﹐必有人代官府索賄者。木三數衰空減半﹐進一百五十金﹐則可散矣﹐後果然。庚寅年戊寅月甲戌旬己卯日﹐占訟事﹐得觀之剝。

乾宮﹕風地觀

乾宮﹕山地剝

伏

神【本

卦】

【變

卦】

▅▅▅▅▅妻財辛卯木

▅▅▅▅▅妻財丙寅木

兄弟壬申金▅▅▅▅▅官鬼辛巳火

○→▅▅▅▅子孫丙子水世

▅▅▅▅父母辛未土世

▅▅▅▅父母丙戌土

▅▅▅▅妻財乙卯木

▅▅▅▅妻財乙卯木

▅▅▅▅官鬼乙巳火

▅▅▅▅官鬼乙巳火應

子孫甲子水▅▅▅▅父母乙未土應

▅▅▅▅父母乙未土

若自己訟未到官卽散。蓋世下伏兄𨿽動﹐喜值旬空﹐又被日衝﹐旁爻子孫持世﹐子動傷官﹐又助歲月刑官﹐此訟決然罪歸他人﹐不幹於己。又況經曰﹐世動自消﹐不成凶象乎。若巳出官者﹐則子動傷官﹐決然歸犯官吏﹐罪可立待。縱財伏官下﹐多進金銀﹐不過輕減爾。庚寅年己卯月甲午旬戊戌日﹐占訟事﹐得豫之小過﹐

震宮﹕雷地豫﹝六合﹞

兌宮﹕雷山小過﹝遊魂﹞

伏

神【本

卦】

【變

卦】

▅▅▅▅妻財庚戌土

▅▅▅▅妻財庚戌土

▅▅▅▅官鬼庚申金

▅▅▅▅官鬼庚申金

▅▅▅▅▅子孫庚午火應

▅▅▅▅▅子孫庚午火世

▅▅▅▅兄弟乙卯木

×→▅▅▅▅▅官鬼丙申金

▅▅▅▅子孫乙巳火

▅▅▅▅子孫丙午火

父母庚子水▅▅▅▅妻財乙未土世

▅▅▅▅妻財丙辰土應

世坐未土財﹐勾陳爲田土﹐歲月克之﹐日辰刑之﹐間爻兄弟又動克之﹐此訟當經三四番費用﹐囊槖告匱。至於鬻田而後巳﹐然應爻生世﹐卯兄化絕於中﹐五爻申官﹐帶貴馬龍徳解神﹐不成凶象。破財之後﹐終得調息﹐不成大禍也。庚寅年辛巳月甲申旬壬辰日﹐占訟﹐得需卦安靜。

坤宮﹕水天需﹝遊魂﹞

伏

神【本

卦】

▅▅▅▅妻財戊子水

▅▅▅▅▅兄弟戊戌土

▅▅▅▅子孫戊申金世

▅▅▅▅▅兄弟甲辰土

父母乙巳火▅▅▅▅▅官鬼甲寅木

▅▅▅▅▅妻財甲子水應

本宮卯官﹐克世下丑土﹐卯官伏辰兄下﹐辰土兄弟自刑﹐日辰並起﹐此決爭婚奪財之事。蓋兄弟爲劫財之神也﹐又況亥財自刑更伏兄下﹐此訟沾身﹐不得脫也。然官鬼克世﹐世上金子﹐𨿽值時空﹐猶得辰日生气﹐本宮酉子﹐𨿽爲自刑﹐猶與辰日六合﹐故未到官者﹐可散也。已到官者﹐理決難伸﹐反能生禍﹐以子孫傷官故也。庚寅年﹐甲申月甲子旬乙丑日﹐占訟﹐得震之豫。震宮﹕震爲雷﹝六沖﹞

震宮﹕雷地豫﹝六合﹞【本

卦】

【變

卦】▅▅▅▅妻財庚戌土世

▅▅▅▅妻財庚戌土

▅▅▅▅官鬼庚申金

▅▅▅▅官鬼庚申金

▅▅▅▅▅子孫庚午火

▅▅▅▅▅子孫庚午火應

▅▅▅▅妻財庚辰土應

▅▅▅▅兄弟乙卯木

▅▅▅▅兄弟庚寅木

▅▅▅▅子孫乙巳火

▅▅▅▅▅父母庚子水

○→▅▅▅▅妻財乙未土世

值金宮正旺﹐初爻水父﹐動遇長生﹐世應辰戌又衝﹐其訟緊急。喜子水變未土財回頭克之﹐若能用財賄於吏書差役之屬﹐買得寬緩﹐此訟可和﹐以世應比和故也。庚寅年戊子月甲子旬丁卯日﹐占訟﹐得睽之歸妹。

艮宮﹕火澤睽

兌宮﹕雷澤歸妹﹝歸魂﹞

伏

神【本

卦】

【變

卦】

▅▅▅▅▅父母己巳火

○→▅▅▅▅兄弟庚戌土應

妻財丙子水▅▅▅▅兄弟己未土

▅▅▅▅子孫庚申金

▅▅▅▅▅子孫己酉金世

▅▅▅▅▅父母庚午火

▅▅▅▅兄弟丁丑土

▅▅▅▅兄弟丁丑土世

▅▅▅▅▅官鬼丁卯木

▅▅▅▅▅官鬼丁卯木

▅▅▅▅▅父母丁巳火應

▅▅▅▅▅父母丁巳火

六爻寅官動﹐十一月水旺木相﹐卯日占﹐木又旺﹐況寅官與卯日﹐共克世下戌土﹐爲三合六合﹐故目下事急也。父母爲文案﹐本宮寅官﹐伏巳火文書下﹐冬月火空﹐而日辰生之﹐最急。動爻寅官﹐又生巳火﹐復刑巳火﹐此決官要行文書﹐吏欲阻而未能也。又木宮午火文書﹐合世下戌土﹐又火墓戌中﹐故午𨿽自刑﹐不可以文書有傷斷。然此文書伏卯官下受生﹐卻是緊急。蓋本宮官伏文書下﹐本宮文書伏官下﹐此訟必經上司衙門方得遣斷。占者曰﹐訟者已禁縣獄﹐密行賄賂﹐可說乎﹐曰不可。旁爻酉子﹐持世自刑﹐又被卯日一衝﹐若使人乞稟﹐其官愈怒也。本宮申子﹐又伏墓丑土下﹐人亦敢去說﹐此事必解上司﹐罪重難免也﹐後果然。

逃亡占遊南子曰﹐逃亡之人亦有辯。有君子而逃亡者﹐或以詿誤﹐或以遂性﹐或以全身而遠害也。有小人而逃亡者﹐或因事敗﹐或避刑憲﹐或以背義而黨惡也﹐在他人則視應爻也﹐在一本九族﹐則視五屬也。在仕宦﹐則用官鬼。僧道﹐則用子孫。奴視子孫﹐婢視妻財﹐朋友視兄弟。其有所竊而盜者﹐則視玄武與官鬼也。

鬼谷分爻外省州府在縣在鎭在市在鄕

一遠近用居外卦則遠﹐用居內卦則近也。用出現者近﹐伏藏者遠也。本宮化本宮者﹐不遠。歸魂卦而應爻靜者﹐不遠。遊魂卦而應爻馬動者﹐漸遠也。

二向方用居乾西北﹐坤西南﹐巽東南﹐艮東北﹐坎北﹐離南﹐震東﹐兌西也。用值子北方﹐丑寅東北方﹐卯東方﹐辰巳東南方﹐午南方﹐未申西南方﹐酉西方﹐戌亥西北方也﹝卦空則看支神﹞。

三里數用甲己子午九﹐乙庚丑未八﹐丙辛寅申七﹐丁壬卯酉六﹐戊癸辰戌五﹐巳亥常加四之數推之。如用臨甲子﹐近則二九一十八里﹐遠則九九八十一里﹐旺相加倍﹐休如數﹐囚死減半言之也。

四匿何家用加雀貴﹐官吏之家。雀加金刃﹐軍匠之家。入木﹐巫祝之家也。用加虎貴﹐武弁之家。虎加金刃﹐屠劊之家。加喪門弔客﹐死喪之家也。用加武劫天盜天賊﹐盜賊之家。帶咸池紅艷殺﹐娼妓之家。入水﹐舟子网﹝此處之字上冂裏八下古﹞之家也。用加勾﹐裏役耕種﹐公差之家。用加龍﹐禮義豪富之家。龍加喜﹐婚姻慶賀之家。龍加官貴﹐仕宦之家。用加蛇﹐不務農業﹐九流藝術之家﹝羣見身命章內﹞。用與間爻動合﹐原中媒保之家也。林開曰﹐看世下伏神﹐伏官加貴﹐則仕宦。加刑刃﹐則軍匠屠宰之家。伏子﹐僧道寺觀。伏財﹐婦女娼家。伏兄﹐同伴朋友家。伏父﹐親戚尊長家也。

五匿何地用水動﹐船舫水閣。用木動﹐上船登樓。用金動﹐瓦屋夾壁。用火動﹐開市窯冶。用土動﹐墳墓城塔也。又君平占逃亡﹐得純乾﹐六爻俱動﹐見紙上六圈﹐撫幾曰﹐必在六層塔上﹐索之果得。

六見否用動難見﹐而靜易尋也。外生合內﹐應生合世﹐有歸心也。外衝傷內﹐應衝傷世﹐無回意也。旺世克衰應﹐飛神克伏神﹐可覓也。伏克飛﹐或用臨空絕墓胎﹐或用加馬旺動者﹐難覓也。用居五爻動﹐帶退神﹐或化退神者﹐半途而返也。用居六爻﹐旺靜無衝破﹐一去不返也。用爻動化用爻者﹐歸亦難畱也。日辰﹐動爻變爻﹐生合用爻者﹐糾伴同去也。日辰動變刑害克破用爻者﹐爲人所阻也。應爻用爻生合世爻而安靜者﹐心本懷歸﹐但逢衝動應用月日起程﹐生旺月日必到也。卦六合者﹐彼深藏而宜細訪也。卦六沖者﹐彼出遊而遇諸途也。

附斷例庚寅年壬午月甲戌旬辛巳日﹐占婢﹐走失﹐得無妄之履。巽宮﹕天雷無妄﹝六沖﹞

艮宮﹕天澤履【本

卦】

【變

卦】▅▅▅▅▅妻財壬戌土

▅▅▅▅▅妻財壬戌土

▅▅▅▅▅官鬼壬申金

▅▅▅▅▅官鬼壬申金世

▅▅▅▅▅子孫壬午火世

▅▅▅▅▅子孫壬午火

▅▅▅▅妻財庚辰土

▅▅▅▅妻財丁丑土

▅▅▅▅兄弟庚寅木

×→▅▅▅▅▅兄弟丁卯木應

▅▅▅▅▅父母庚子水應

▅▅▅▅▅子孫丁巳火

財伏世下﹐飛神生之﹐終必得見。二爻木兄獨發﹐化出兄爻﹐且臨玄武﹐必從後門出。有東方艸木姓氏人家兄弟二人收畱之。而兄生世子﹐必自送來。但嫌財伏應下合住﹐待次日壬午﹐衝開子合﹐生起伏財﹐果有東門蔣姓兄弟﹐送歸此婢也。

遺失占遊南子曰﹐物之得失﹐洵有數焉。有失而不可復得者﹐有初失而終得者。先察其爲何物也﹐次推其遺於何所也﹐次審其爲何人所得也﹐次究其何人共聞也﹐然後定其何時可見﹐與夫終不可見而已。

鬼谷分爻珠玉金銀銅鐵綾羅紬絹布帛

一取用珍珠大豆布帛石灰﹐子財爲用也。鎖鑰斗斛靴履牛驢﹐丑財爲用也。神像花衣棺槨竹木織機貓﹐寅財爲用也。門窗藤蘆花艸幡旗香盒牀榻﹐卯財爲用也。碓碾磁器缸埕﹐辰財爲用也。字畫花果磚瓦飛鳥﹐巳財爲用也。書史鑪鼎旌旗衣架文書馬﹐午財爲用也。笙簧酒食印信藥餌羊﹐未財爲用也。刀劍經文羽毛死屍姜蒜大麥紙猿﹐申財爲用也。五金玉石器小麥皮毛門鎖石仟玉佛雞﹐酉財爲用也。枷杻碓磨舊服犬﹐戌財爲用也。小兒醉人帳幔筆墨傘笠醋醬豬﹐亥財爲用也。衣服印綬舟車器皿﹐父母爲用也。禽獸鱗介生气之物﹐子孫爲用也。綾羅緞疋絲綿﹐火財爲用也。如用爻不現﹐又不伏者﹐則取分爻爲用也。初爻网罟履踏棺槨校械也。二爻耒耜臺桌盤盂簡冊碓碾也。三爻算節筆硯舟車弓矢鏡奩也。四爻銅鐵規矩準繩尺丈斗斛也。五爻金銀琴瑟文書圭璧印節輪磨也。六爻珍寶門窗梯棚筐筥斧鉞權衡也﹝參洪範皇極雜象圖﹞。

二遺處財居內卦﹐家中失。財居外卦﹐他處失也。近處求之者﹐初爻井側也。二爻﹐竈下也。三爻﹐閨房也。四爻﹐門廁下也。五爻﹐道路香火下也。六爻﹐棟柱墻籬亭閣宗廟中也。財伏水下﹐沼沚中也。財伏木下﹐柴薪內也。財伏金下﹐磚石中也。財伏火下﹐鑪竈間也。財伏土下﹐泥坎中也。亥福化財﹐當檢豬欄。丑財化福﹐宜探牛圈也。未在羊牢﹐午爲馬廏﹐戌則狗囤﹐寅乃貓籠﹐酉爲雞垛﹐子是鼠窠﹐巳爲蛇穴也。財伏父下﹐衣笈書箱也。財伏子下﹐窗前牖下也。財伏財下﹐倉庫廚竈。財伏鬼下﹐廳堂墳廟也。財伏兄下﹐坑廁門墻也。遠處求之者。財在乾西北﹐寺觀髙樓城垛也。財在坤西南﹐墳墓荒郊大輿也。財在震東方﹐船枋木行造作砍伐場中也。財在巽東南﹐雞鵝市竹木花園菜圃也。財在坎北方﹐鹽場魚市池井溝坑江湖邊也。財在離南方﹐鑪冶窯竈鬧市也。財在艮東北﹐山林骨塚打石樵柴處也。財在兌西方﹐庵堂酒肆廢井缺坑羊市中也。

三拾者兄鬼外卦動﹐外人拾去也。兄鬼內卦動﹐家人拾得也。財伏父下﹐內則父母伯叔﹐外則親戚尊長也。財伏兄下﹐內則兄弟﹐外則朋友也。財伏財下﹐內則妻妾妯娌婢僕﹐外則婦女六婆也。財伏子下﹐內則子孫卑幼﹐外則僧道醫士捕人也。財伏鬼下﹐內則公姑病人﹐外則職官役吏軍匠牙中媒妁無良小人也。

四知情以福徳動爲主也﹐福臨子水動﹐問黑衣禿頭男子﹐及釣魚人也。福臨醜動﹐問耕夫牧牛人也。福臨寅動﹐問靑衣童子艸木姓氏人。福臨卯動﹐問靑衣屬兔婦人。福臨辰動﹐問黃衣屬龍男子﹐及鋤麥地拜墳肩竹木人。福臨巳動﹐問紅衣人﹐衰墓老年﹐生旺壯年﹐胎養幼小﹐帶殺則屈腳婦人也。福臨午動﹐問紅衣男子﹐旺相﹐問銅鐵匠﹐休囚問挑柴炭人﹐帶馬﹐問騎馬人也。福臨未動﹐問土傍姓氏﹐屬羊販羊牧羊人。福臨申動﹐問白衣男子﹐及軍匠弄猢猻人。福臨酉動﹐問白衣女人﹐及賣酒販雞驅雞人。福臨戌動﹐問獄吏扶杖荷戈荷鋤牽犬引犬人。福臨亥動﹐問黑衣女人﹐執傘著簑笠人﹐或挑水洗衣販豬驅豬人也。

五見否外財旺動者﹐遠去也。內財無气﹐與財逢亡劫﹐及財動化鬼﹐或財爻伏藏﹐或財空死墓胎絕﹐或財被刑害克破﹐或財墓旺者﹐皆難見也。財爻出現旺靜﹐與財化福﹐鬼化財﹐生合世者﹐皆可見也。又失物而物有气者﹐用爻生旺日時﹐可尋。用爻生旺方所﹐可尋也。如財帶亡劫者﹐必被人竊去也。視兄鬼生旺墓方見之也。

盜賊占遊南子曰﹐占盜賊者。先占其來於何日也﹐進於何地也﹐偸時有何驚覺也。又推賊爲何如人也﹐所竊爲何財物也﹐從何方去﹐何人知情也。然後究其財藏何所﹐賊匿何家﹐何日出贓而獲賊也﹐而盜賊之占備矣。

鬼谷分爻省道州府縣道市鎭鄰里家賊

一賊來日凡坎宮水鬼動﹐或兄化鬼﹐鬼化兄者﹐或鬼臨玄武﹐帶天賊﹐動克世身﹐而又財動來助鬼者﹐皆主官爻生旺臨值之月日失賊也。若不傷身世﹐是私房小夥有失也。鬼旺﹐大夥賊。鬼衰﹐是嬉偸小賊也。玄鬼旺動﹐帶天盜劫殺克身世者﹐防劫盜也。日並武鬼暗動﹐或武下伏鬼暗動者﹐必應在相衝月日。明動者不忌也。又武加天賊臨財動者﹐但逢天賊臨值之月﹐與爻神六合之日失賊也。

二賊進處木鬼動克六爻﹐穿穴躍垣而入也。金鬼動傷三四爻﹐挖門破戶而入也。火鬼動傷二爻﹐廚竈下﹐劈開鎖而入也。水鬼動克三爻﹐灌水滅燈﹐而入臥室也。子水鬼假作鼠鳴。寅木鬼假作貓跳也。土鬼動克五爻﹐涉溪越澗﹐從路傍入也。

三驚覺日辰沖克鬼者﹐賊被主驚也。日沖克金鬼﹐見燈復隱也。日沖克木鬼﹐銅鐵器響而賊驚也。日沖克火鬼﹐追急而墮水也。日沖克土鬼﹐賊畏門戶堅也。若見木動克鬼者﹐必開門響而賊驚也。日沖克水鬼﹐墻垣堅固而賊懼也。火動沖克金鬼者﹐燈外見賊也﹐或鉆壁穿垣而主人覺也。水動沖克火鬼者﹐見亮頭而主人驚起也。木動克土鬼者﹐風吹門響而賊驚也。金空動克衝木鬼者﹐聞人聲而賊驚。陽金﹐男人聲﹐陰金﹐女人聲。值胎養﹐鬼啼也。值墓﹐老人嗽難下手也。土動沖克水鬼﹐壁傾墻倒﹐而主人驚起也。

四何賊世爻持鬼伏鬼者﹐貼身賊也。鬼加龍旺動﹐吏人也。衰動﹐則退職之吏人及牙人也。兄加玄雀動﹐伏鬼化鬼者﹐輸賭人也。財加玄動﹐伏鬼化鬼者﹐非妻妾之親﹐必奴丁也。在內﹐則家奴﹐在外﹐則他姓之奴也。子加玄動﹐伏鬼化鬼者﹐內則子侄﹐外則僧道也。父加武動﹐伏官化官者﹐內則尊長﹐外則流落之文人也。鬼加玄動﹐伏官化官者﹐遠年積賊也。玄鬼動帶刃劫者﹐彊盜也。木玄鬼動化火者﹐明燈執棍也。鬼屬陽﹐男子﹐或日來也。鬼屬陰﹐婦人﹐或夜來也。鬼陽化陰﹐日至夜方偸﹐或男偸而藏女人處也。鬼陰化陽﹐夜至﹐日方退﹐或女偸而男人將去也。鬼旺﹐壯年賊。鬼墓﹐老年賊。鬼胎養長生者﹐童子也。陰鬼臨胎者﹐孕婦也。囚在囚徒﹐病乃抱病人也。玄鬼刑沖克害身世者﹐有舊仇夙怨者也。鬼化福者﹐僧道同謀也。內外兩鬼﹐動克世身者﹐內外兩人合謀也﹐或家人勾引外賊也。外鬼動而內鬼靜者﹐家內有人知情也。內外兩鬼俱靜者﹐但看何爻帶玄武天賊天盜劫殺者﹐爲正賊也。日辰﹐生合玄鬼﹐有慣賊做腳﹐防再來也﹐或有窩主﹐難獲也。至問偸去是財物﹐詳見求財占內。

五何方去以鬼所臨之卦﹐定其何方去也。卦空則以鬼所值之支神定之。又水鬼外動﹐渡河去也。木鬼外動﹐乘舟去也。土鬼外動﹐陸行去也。火鬼外動﹐依官附勢而去也。金鬼外動﹐扮作行乞人去也。

六知情以福徳動爲主。現前走失﹐占內動爻衝鬼者﹐有人報稱也。雀父動生世者﹐有人傳信也。兄動化鬼傷應﹐生合世者﹐同伴出首也。世下伏神帶勾陳動者﹐賊自首也。

七財藏賊隱尋贓捕賊﹐看財爻鬼爻墓處也。金墓丑﹐東北方尋捕也。木墓未﹐西南方尋捕也。火墓戌﹐西北方尋捕也。水土墓辰﹐東南方尋捕也。財爻鬼爻﹐加龍動﹐隱藏在儒館齋堂喜慶之門也。加虎動﹐隱藏於軍兵屠劊死喪之家也。加勾動﹐隱藏於泥水土作田家也。加蛇動﹐隱藏於閒遊無賴之家也。加雀動﹐隱藏於火場書紙鋪與詞訟之家。若伏兄化兄﹐則賭博之場。再逢兌卦﹐必梨園之所也。加武動﹐隱藏於窩主積賊之家。加咸池殺﹐則娼妓之家也。財爻鬼爻﹐在乾﹐隱藏寺觀樓臺城塔馬廏也。在坤﹐隱藏墳墓倉庫農牧老嫗家也。在震﹐隱藏船舫樵夫木客家也。在巽﹐隱藏艸木菜圃竹林也。在坎﹐隱藏酒醋魚鹽溝瀆井沼江湖之畔也。在離﹐隱藏鑪竈明窗孔穴煙火文書之處﹐術士陶冶絲店經絡之家也。在艮﹐隱藏山林路石土穴之傍﹐少男仟客之家也。在兌﹐隱藏於敗垣缺瓦廢井瓦礫之內﹐庵堂酒肆魚池水閣之中也。又財內動﹐去不遠。財外動﹐出外方也。財加勾土﹐藏土中也。財爻出現﹐逢生合而不空破﹐與鬼伏財靜者﹐可尋也。財化鬼兄﹐或財墓旺﹐或財逢空絕﹐刑害克破者﹐難尋也。鬼逢沖克﹐而日扶合財者﹐財未失也。日合財動﹐與財化入墓胎者﹐藏於器皿﹐未入賊手也。下伏兄﹐或動化兄者﹐偸物被人捉去也。卦無財者﹐其物已曾變去也。子動克鬼﹐日時克鬼﹝日爲官﹐時爲吏﹞﹐勾陳克玄武﹐飛神克伏神者﹝世下伏神爲賊﹞﹐可擒也。鬼衝動者遠去﹐鬼靜伏﹐不空破者﹐潛本地也。卦無子孫﹐與伏克飛神﹐鬼克日時玄克勾者﹐難捉也。子空鬼不空﹐彼𨿽在而不獲也。鬼動子不動﹐賊已見而難擒也。飛伏相生化和者﹐難擒。伏帶劫刃大殺克飛者﹐急追而反被賊傷也。卦無財而鬼空者﹐自遺失也。卦無鬼而兄加龍動化鬼者﹐人借去而己忘之也。鬼靜而財帶亡神動者﹐自失被人拾去也。

八何日追獲財鬼入墓者﹐刑沖墓日可追獲也。靜則衝動之日追獲﹐動則合日追獲也。鬼旺財衰者﹐鬼敗財生之日追獲也。飛神刑克伏﹐子動刑克鬼﹐勾動刑克武﹐動爻刑害鬼者﹐遇子孫﹐飛神勾陳動爻生旺之日可追獲也。日時刑沖鬼﹐動爻又生鬼者﹐必有人救護﹐待動爻受制日可獲也。

附斷例己丑年壬申月甲子旬乙丑日﹐卜捕賊﹐得震之豫。震宮﹕震爲雷﹝六沖﹞

震宮﹕雷地豫﹝六合﹞【本

卦】

【變

卦】▅▅▅▅妻財庚戌土世

▅▅▅▅妻財庚戌土

▅▅▅▅官鬼庚申金

▅▅▅▅官鬼庚申金

▅▅▅▅▅子孫庚午火

▅▅▅▅▅子孫庚午火應

▅▅▅▅妻財庚辰土應

▅▅▅▅兄弟乙卯木

▅▅▅▅兄弟庚寅木

▅▅▅▅子孫乙巳火

▅▅▅▅▅父母庚子水

○→▅▅▅▅妻財乙未土世

申官出現﹐必可捕﹐但嫌墓於丑日﹐不免潛伏﹐況世財旬空﹐丑巳刑之﹐動爻子水﹐及金官﹐又與應下辰財三合﹐其賊有伴藏護也。然終必可提者﹐以應財辰土自刑﹐其贓決破捉獲。子孫爲捕人﹐臨午自刑﹐被父鬼應爻三合水局克子孫﹐卽捕捉中人﹐有與賊相通﹐使不得捕也。喜子水化未財制父合子﹐次日丙寅﹐必有婦人露機﹐因得捕獲。蓋丙寅爲子孫長生之日﹐婦人者﹐未財來合午子者也。

