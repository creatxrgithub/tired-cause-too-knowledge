

欽定四庫全書

子部七

提要

三命指迷賦一卷

術數類五【命書相書之屬臣】等謹案三命指迷賦一卷舊本題宋嶽珂補注珂所著有九經三傳沿革例媿郯錄程史金陀粹編寶眞齋法書贊玉楮集諸書而不聞其有是書宋史藝文志亦不著錄惟程史中有珂與瞽者楊長論韓侂冑祿命及論幕官袁韶祿命一條其說頗詳則珂亦頗講是事或術家因而依托歟自元明以來諸家命書多引其文以此本檢勘並相符合知猶宋人所爲也文淵閣書目載是書一部一冊葉盛菉竹堂書目亦有是書一冊是明初其書尙存今則久無單帙行世惟永樂大典所錄尙首尾完具謹采掇釐訂編爲一卷附之術數類中以備參考而嶽珂之名則削除不載焉書中所論大抵專主子平於夾馬夾祿拱庫拱貴辧論詳盡往往爲他家所未發而拱庫一條尢稱精晰其他文義通達亦多有可取惟專以月建及胎元爲推測之本則不爲定論蓋月建是行運所主要必常以日時參之人生十月而產固爲常期然气稟不齊亦有逾期不及期者若悉以十月爲限則刻舟求劍未免轉失之支離是又在學者之決擇矣乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

三命指迷賦

一气肇判兮兩儀定位【一气肇判者大易未判萬象同體一气之運伸於東南屈於西北此物理之自然也故名無極太極混沌之始然一气旣判始生兩儀也兩儀定位者淸气爲天濁气爲地則上有日月星辰下有金木水火土濟於有用乾坤本一而位二爲淸濁之別包括四象爲五行以盡天地之數備萬物之成終也消息賦云元一气兮先天稟淸濁兮自然又云息一气而凝神消五行而通道采眞歌云兩儀淸濁气氤氳陰陽不測以爲神往來不窮之謂道稟其秀者是爲人鬼穀子云二儀分列各包四象之形乾坤音土遂作五行之用又云三才有陰陽之天地五行運物化之人倫又云分二儀以求勝負順四序以定休囚造微賦云兩儀旣定二曜文明】五行周流兮萬物從類【五行周流者蓋先有天後有地然後有人是知五行造化取用多門須均配以爲佳用濟功而爲上推天地日星之行藏人命之貴賤矣萬物從類者蓋其文爲艸木其富爲百谷載萬物而不懾生萬物而無窮此土地生物之徳也蓋五行生乎土死乎土矣采眞歌云自從河洛立祕發始悟剩除消長法牢籠八字定平生果應五行前定訣理愚歌云尋取五行休旺位決然定數無猜疑唐沈芝云五行無衝多貴壽造微賦云五行知其消息三元定其富貴混元賦云五行有气而爲貴格采眞歌云陽一噓兮萬物生陰一吸兮萬物死當時則貴後時貧人物榮悴皆由此燭神經雲水者所以產萬物火者成萬物李虛中云包括三才指陳萬物】其麗乎天地爲星爲辰【麗天星辰者總而爲七政散而爲五行其光爲日月其文爲星辰其澤爲雨露其威爲雷霆辰集於房月湛而明日遄而化此天之道也而太初七明防於牽牛天漢元年五星聚於東井在天垂象列五星爲文爲五行在地爲五嶽在人爲五臟推而行之則爲五常常有可久之道則秉乎仁義者易曰立天之道曰陰與陽立地之道曰柔與剛立人之道曰仁與義蓋人之道非仁與義則不能立也然其人命皆由天星之所主也理愚歌云上配五星如見日終身爵祿殊光榮燭神經云日月星辰各循其數四時五行順其則也珞琭子云鬼谷播其九命約以星觀壺中子云七政上見布五行於六合之間蘭臺妙選賦云五星七曜拱揖輕淸者博士翰林重濁者仕之武業又云五星朝北虛斗宿各耀搢紳】其爲乎人也五常五事在物之靈惟人爲貴【人之五常者仁義禮智信也揚子云道以道之徳以徳之仁以仁之義以義之禮以禮之天地合則從離則散老子云謂失道而後徳失徳而後仁失仁而後義失義而後禮揚子所謂五常合於道也老子所謂五常離於道也然合離言之其道一也尙書洪範云一五行二五事一曰貌二曰言三曰視四曰聽五曰思蓋五常五事皆五行變化與人事相通人之情性去就見聞動靜皆不逃乎此數矣消息賦云其爲常也立仁立義其爲事也或見或聞鬼穀子云全逢五事順得三奇物靈人貴者髙而爲君父貴而爲王侯大而爲羣牧下而爲庶民文於仁義忠孝富於財谷布帛成而配天地靈而驅萬物此人之事也莫大乎天莫厚乎地莫靈乎人是故乾道成男坤道成女男女感通靈蠢生矣性命禍福由此立矣壺中子云沖和交遇靈蠢始生理愚歌云人稟五行秀气生掌中貴賤皆指陳】粵自支幹論其貴賤以逆順定其否泰盛則復衰窮則更生有純有雜有濁有淸【支幹否泰貴賤盛衰者人之稟受陰陽逆順之气在乎支幹之中周而復始往來循環如寒署之運四時而無窮得此者壽失此者夭故以幹爲祿以支爲命詳其逆順定其否泰蓋陰爲小人屬否卦陽爲君子屬泰卦主人盛衰之理也或始小而終大或始盛而終衰或死而復生或生而復死所謂情僞相感吉凶利害生焉故冇消息盈虛之異易系辭曰通變之謂事窮則變變則通通則久蓋物理之自然也珞琭子云才入衰鄕論災宜其逆課男迎女送否泰交居陰陽二气逆順折除又云以支爲命詳逆順以循環以幹爲祿向背定其貧富鬼穀子雲華過衰而實成窮則變通之象純雜淸濁者乃純粹駁雜輕淸重濁也蓋人命欲純粹而不欲駁雜五行欲輕淸而不欲重濁純粹輕淸則爲貴爲榮駁雜重濁則主夭主貧壺中子云先純粹而後駁雜昔時富而今時貧先重濁而後輕淸昨日廢而今日舉唐沈芝云格多純粹遇徳合而方榮局多駁雜值並衝而始發采眞歌云生旺駁雜爲福淺死絕有救須貴顯先雜後粹卻善終先純後駁何曽善神白經云易精爲陽爲淸簡精爲陰爲濁鬼穀子云淸濁交分人物混成】相養所以相助相擊所以相成【相養相助者如己未生人見庚午之類乃五行四柱相生則吉爲相養命逢凶中隱吉貴人救助大福貴命相擊相成者乃天衝地擊也如甲子生見庚午之類𨿽天元傷尅支神衝擊卻得納音土生於金所以相成造化之理明矣卻爲貴格鬼穀子云五行不雜九命相養理愚歌雲貴科還要吉神助壺中子云有救則吉無助則防珞琭子雲天衝地擊】得者君臣之義以尅而推夫婦【君臣之義尅推夫婦者陰陽配偶五行情性則爲夫爲婦二情相逐無所不防也蓋五行木主義也而乙庚乃仁義之合然庚金而乙木爲妻故乙與庚合婦人尢宜得之又戊寅癸爲無情之合乃老陽娶少陰𨿽合而無情若戊合於癸則男子娶好婦婦人嫁美夫若癸合於戊則男子娶老婦婦人嫁老夫又壬寅之金事君不逆庚申之木爲臣不悖然五行屬五音宮音土者爲君商音金者爲臣此言得君臣之義以尅而推夫婦之理暸然矣神白經云庚申乙卯爲夫婦之本宗】和者剛柔相濟以類而求兄弟【剛柔相濟類求兄弟者水火旣其相濟則精神具足金木互用則仁柔義剛火水者精神也二物相養精不得神不靈神不得精不明水火得相齊也夫五行之气互相往來和用萬緒紛紜爲吉爲凶爲美爲惡可以類求則比和而爲兄弟矣袁天綱云和者爲兄弟生我者爲父母珞琭子云金木定其剛柔又蘭臺賦云兄弟類同三公之位壺中子云兄弟類同紫綬專城扶舜日】二陰和柔兩陽爭競太過者暴不及者徐【二陰和柔者命中四柱支神純末乃二陰位也蓋土旺之宮柔和也兩陽爭競者子也水也卯者木也如子母之道因兩陽相彊而不卹所以相生遞相刑害故曰無禮有刑爭競之理明矣蓋陽司生陰司殺故一陰一陽之謂道言陽未嘗無陰言陰未嘗無陽可以察陽鑑陰然比和則吉戰尅則凶太過者暴不及者徐乃五行多則太過少則不及其气其數有餘不足皆能致凶功成者貴於退藏也然其太旺盛則復衰衰而復旺故有太過不及之患乃火主禮禮中則止不可太過禮繁則亂炎炎者貴乎熄則有自焚之災金旺太過動作多凶滔滔乎貴乎止則有自溺之患推其造化和柔爭競太過不及斷之燭神經云二陰相敵兩陽相拒凶禍旋至不安其處以陰勝陽何殃不彰以陽勝陰爲害不深壺中子云太過者暴不及者傷又云舉之於太過父白髮而母芳年抑之於不及妻已老而夫尙少鬼穀子云過與不及遊移顚倒气數中庸應期而發】莫若壽而長生莫若夭而喪命【五行之理能制物而不爲物之所制此爲長生之命蓋納音自旺𨿽遇鬼來克而鬼自然滅絕矣若命中鬼旺身衰克破於命則主壽數夭短矣竹輪經云建命未必延長破命未必夭壽造微賦云陰功可延其壽凶害必傷其年消息賦云大吉生逢小吉反壽長年】不刑不起不衝不發以衝則動以破則賤【刑沖動破者皆爲惡殺陰陽天徳也且如辛巳生人見庚申寅之類蓋巳刑申申刑寅寅刑巳是也又寅申相衝仿此推之蓋陰陽之運鼓舞萬物無徳則不能生無刑則不能殺刑徳互用則萬物不死方生方死造化之理不刑不起不衝不發運轉無窮也相衝者乃戰克之神凡衝處必要相生如辛巳衝癸亥則金生於水主動爲吉貴之命如己卯衝己酉之上二者皆不利衝破可知主動則凶采眞歌云看命天元爲主首先看克刑無與有支神還復是衝刑納音有無相戰鬭又云遇衝先破後須成唐沈芝云四衝對位封王格采眞歌云命若無衝有元運只怕刑沖破命中刑沖若臨相滋助定保珍材意气雄】合則少兮受寡助之力鬼則多兮招毀謗之端【五行合者合神有三一曰幹合二曰六合三曰三合其用則一也相合相生主吉相合相傷主凶如甲巳乃中正之合乙庚爲仁義之合丙辛爲威制之合丁壬爲陰匿之合戊癸爲無情之合合者貴乎得中而不可偏一偏一則亂此十干之合理也支合者子與丑合寅與亥合卯與戌合辰與酉合巳與申合午與未合此名六合陰陽之和天地徳也合少者主人寡合寡助也又看其命中支幹相合多寡論之此五行之道也采眞歌云合中帶祿而有取合處相傷卻無補運生幹合與幹生或帶帝旺尢難處唐沈芝云五行三合定眞假本元不竊性瀟灑莫敎祿馬順來朝位極斗樞壓天下辧性賦云日時帶合他人有執手之朋珞琭子云有合無合後學難知又云當憂不憂賴五行之救助唐沈芝云若人免得命中災只是五行相防助五行多鬼者尅我者爲官鬼如甲子生人見丙申乙丑見丁酉之類命運生敗旺死絕五變五鬼也又有寅午戌火局生人得申子辰水局卽名鬼局必主其人詭詐無實常招是非毀謗也造微賦云左有鬼右有鬼官爵成空神白經云陰靜陽從更忌祿衰鬼旺壺中子云戊戌化爲地鬼蕭曹本刀筆之夫采眞詩云金鬼來傷木祿時丙丁先見定何疑火鬼欲烹金器損壬癸才逄不足危鬼穀子云體重須鬼祿刑須窘甲午愛官鬼辛酉期生旺】粵自三元主本五行是先【三元主本者天元主祿以定富貴人元立本以定壽夭地元納音鐘形妍醜此爲三元主本乃人命根基也人命五行者尙書洪範云一五行乃水火金木土亦合於五常五事言命先推五行四柱三元主本斷之唐沈芝云此是五行眞宗祖考命先將年作主莫敎年被別幹傷折志摧剛難與語鬼穀子云三元失地𨿽貴而弗貴上下得眞𨿽賤而未賤身者三元之本也气者乃身之本也造微賦云三元論其富貴五行知其消息采眞歌云三元合貴人欽仰袁天綱云將三元而作三才建四時而爲四柱】天地合兮分貴賤兄弟和兮類金鞍【天地合者乃命中年時支幹相合亦要合徳祿馬官貴居中方入蘭臺貴格采眞歌云爲官多是天地合遇破空亡爲駁雜如斯更少福神臨止是舉子並緇衲立談論云合中帶祿定是封侯天地徳合格如甲子年金丙寅月火辛未日土己丑時火丁巳胎土兄弟和同者乃五行四柱干支比和上下無尅是也須究有祿馬官貴無凶殺必主富貴雙全文事武備出將入相人矣蘭臺賦云兄弟類同三公之位壺中子云兄弟類同紫綬專城扶舜日造微賦云六壺兄弟登宰輔兄弟同原兄弟和同格如己巳年木戊辰月木己巳日木戊辰時木己未胎火】祿生旺兮則分節鉞馬交馳兮掌握兵權【祿逄生旺者乃庚申辛酉生人干支屬金臨官於申旺於酉也又甲寅乙卯生人干支屬木臨官於寅旺於卯也蓋六十甲子之內只此四位純粹合其蘭臺貴格命逄必主秉持節鉞五馬旌麾之貴矣混元賦云祿逢旺地陳平封萬戶之侯袁天綱云幹爲祿本定一生職位髙低壽極年髙皆是祿臨帝座唐沈芝云祿馬旺遇超羣爲福爲貴辯性賦云生月帶祿起迹髙門珞琭子云生月帶祿入仕路赫奕之尊理愚歌云祿入都堂須大拜又云三公之卿少全得其中祿防須消息之祿逢生旺格如辛酉年木辛卯月木辛酉日木辛邜時木壬午胎木馬遇交馳者逢命交互驛馬但辛巳己亥納音自長生乙巳癸亥丁亥自臨官也六十甲子之內只此五位純粹故選爲貴格命逢決主文驅萬馬筆掃千軍威鎭邊疆權持閫外矣理遇歌云五馬交加時日位馬驟天庭日九遷又云馬帶殺來主將權又云坐地如更朝驛馬位極勲髙壓天下又云馬頭帶劍主將權前遮後擁人中仙造微賦云馬遇衝時曹操作三分之主采眞歌云值馬須封萬戶爵馬遇交馳格丁巳年土辛亥月金丁巳日土辛亥時金壬寅胎金】滿堂金玉定見財官之庫盈門冠蓋須知官貴之餘【財官之貴者乃戊辰生人見癸未爲納音木之正庫天干戊土癸水皆庫於辰又癸見戊爲朝元官星此名財官入於庫也命逢財勝鄧通富過石崇矣混元賦云財庫遇三合之卿石崇作萬金之主造微賦云祖約多財財與命之有气官貴之餘者命逢十干官星遇天乙貴人名位乃官星帶貴合蘭臺貴格如甲子生見辛未之類仿此推之決主其人簪纓累代車蓋盈門才貎超羣衣冠盛事矣造微賦云官貴瑩淨職居九棘之間唐沈芝云前面官貴喜非常顯赫才髙入廟堂假使支幹無應換也應千里鎭封疆】學堂多合兮登上甲之第貴科有助兮爲館閣之儒【學堂多合者四柱全逢自長生之位爲眞學堂兼干支相合必主名登黃甲位列淸臺學富三冬文成七步矣造微賦云多藝多才學堂無破袁天綱云學堂遇貴惟利師儒理愚歌云詞館又遇官學堂又云降生只逢甲學堂學堂多合格甲申年水丙寅月火辛巳日金己亥日木丁巳胎土貴科有助者乃夾科貴人拱夾扶助也但丙丁生人逢酉壬癸生人見辰是獨此二位左右有貴人拱助若逢必主名顯楓宸位登槐館理愚歌雲貴科還要吉神助造微賦云親賢近善爲逢夾科貴人唐沈芝云祿貴夾扶人少得貴科有助格丙子年水丁酉月火丙子日火丁酉時火戊子胎火】疊鳯池則佩三公之印官印全則乘使者之車【疊鳯池者乃三幹三支同名鳯凰池也獨三酉爲眞鳯池合蘭臺貴格命主印佩黃金斗腰懸白玉犀臺輔鈞衡爕理陰陽人矣唐沈芝云鳯凰池中夾貴格爵祿光榮須烜赫定作京朝卿相身便是蓬萊三島客理愚歌云鳯凰支與鳯凰池若在虛空不足奇壺中子云三千鳯凰極貴切忌戀林蘭臺賦云三幹鳯凰切忌時中見酉鳯凰池格癸酉年金辛酉月水癸酉日金癸丑時木壬子胎木官印全者命逢官星臨於正印之位兼五行純粹則主乘駟馬威權掌兵符之印富貴人矣采眞歌云印神四位喜周旋佩印乘軒事不難袁天綱云印旺官生必秉鈞衡之任唐沈芝云官印生成造化爲淸爲顯又云官宮印眞官貴蘭臺賦云印官值於殺神必懸金印官印全逢格辛未年土壬辰月水丙辰日土壬辰時水癸未胎木】金殺夾貴兮有兵有權旺祿得地兮爲富爲壽【金殺夾貴者乃丁酉生人見丁亥丁亥生人見丁酉又壬午生人見壬辰壬辰生人見壬午蓋辰見午酉見亥此爲金神大殺丁生見酉壬生見辰皆爲夾科貴人獨此二命合此格貴前有午名金殺後有辰夾貴前有亥名金殺後有酉夾貴命主威鎭三邊親提萬馬人矣羣書引證見前貴科夾助內金殺夾貴格丁酉年火己酉月土丁亥日土辛亥時金庚子胎土旺祿得地者乃丁卯生人見戊午火旺癸亥生人見丙子水旺乃五行得地造化淸奇若見余午餘子次之詳其五行言其貴賤福壽也羣書引證見前祿生旺兮秉持節鉞內旺祿得地格丁卯年火戊午月火戊午日火戊午時火己酉胎土】得印綬者可論爲官多破官者宜求避位【十干印綬者詩例見指南內且如六甲生人逢癸之類仿此推之逢此格者主人掌印持權金章紫綬矣袁天綱云印綬逢華尊居翰苑采眞歌云印綬納音須有气橫金朝徳更居權印綬爲官格甲午年金癸酉月金癸酉日金癸亥時水甲子胎金官星多破者乃官星逢衝破也此爲吉中隱凶喜遇官星乃吉貴之神蓋一吉扶持眾凶避位反凶作吉矣采眞歌云官祿破神若同行遇衝先破後須成或然四柱元歸宿得遇如無不顯榮造微賦云孔子在陳絕糧破中有救破官避位格甲子年金庚午月土甲午日金甲子時金辛酉胎木】三奇遇貴而推順逆之詳天乙最吉而分晝夜之主【三奇遇貴者天上三奇乙丙丁地下三奇甲戊庚就中逢天乙貴人也若逢順三奇主少年發逹遇逆三奇者主晚景享榮鬼穀子云五行各有奇儀須分逆順又云順得三奇全逢五事造微賦雲天上三奇遇之者聲揚鳯闕采眞歌云三奇應貴眞奇濶三奇遇貴格如乙丑年金丙戌月土丁巳日土辛丑時土丁丑胎水天乙最吉者乃天一貴人命中吉神也若晝生遇晝貴人有力夜生人遇夜貴人有力推命當分晝夜若反背主凶詳而言之唐沈芝云帶來天乙定淸華此位尊神至本家自旺自生兼尅命重封烈梗壽延遐珞琭子云晝夜互爲君臣靑赤時爲父子天乙吉貴格如乙未年火壬申月金戊子日火壬子時木癸亥胎水】攀鞍主積財巨萬偏官必出於雜流【命中攀鞍者乃驛馬前一位也亦名六秀殺又爲馬前六害名六厄也若干支納音生旺於本位則主錢流地上財阜天然金玉滿堂矣理愚歌云攀鞍驛馬來乘禦萬里靑雲指歸路珞琭子云攀鞍踐祿逢之則佩印乘軒壺中子云攀鞍踐祿馬卿奉使西來蘭埜精金雲攀鞍乃馬鞍之殊號命遇攀鞍格如丁未年水甲午月水丙午日水甲午時金丁酉胎火命中偏官者乃甲人見辛爲官乙見庚爲偏官之類仿此而推偏官者只可一位若重遇者則變官爲鬼又爲駁雜故主生居卑賤下流理愚歌云偏官偏印要分明才𨿽華藻無科名命遇偏官格如甲子年金庚午月土庚午日土庚辰時金辛酉胎木】夾祿夾馬重職髙名拱庫拱印必富必貴【夾祿夾馬者乃命中虛拱祿拱馬也不可槪論生旺爲奇死絕反凶且如乙祿在卯不遇卯只見辰寅虛夾祿神於中蓋乙幹屬木拱夾於卯旺位見寅木之臨官見辰木茂東方命若如斯主爲大噐福祿人矣又如亥夘未生人馬在己且乙亥生見乙巳臨官辛亥生見辛巳長生之類用此推之命逢此格日驟九遷官膺一品顯貴人矣理愚歌云夾祿夾馬皆名卿消息賦云官崇位顯定知夾祿之鄕夾祿夾馬格如丁未年水丁未月水丙辰日土壬辰時水戊戌胎木拱庫拱貴者虛拱辰或戌或丑或未四位皆爲墓庫正印之地且如納音金印庫在醜不見丑而見子金死之地又見寅金絕之鄕若逢庚子戊寅就位有土復生爲還魂之格主貴其餘子寅匪爲貴格造化奧妙當精推研究方可言其貴賤矣唐沈芝云拱印拱庫靑雲路拱庫拱印格如癸巳年水乙卯月水癸巳日水乙卯時水丙午胎水】財居八敗則官爵歇滅運入陽刃則財物耗散【財居八敗者命逢納音長生第八死敗之位故名八敗且如水土人長生於申逢卯是也水土俱死敗主人一生歇滅淹滯不遂必矣造命賦雲飛天狼籍八敗望門男破外家之財女破夫家之業又云納音敗絕頭鼈腦之人又雲月殺敗鄕劉伶飲酒一石財居八敗格如甲申年水丁卯月火乙卯日水己卯時土戊午胎火運入陽刃者命中流年陽刃臨於大運陽刃者祿前一位也其年必主災傷財物破散矣袁天綱云陽刃官災百病催一生成敗事多唐沈芝云陽刃勾絞返於身四位逢之定不倫或喜或凶無定凖破蕩家財酒色人】禍敗發於元亡妨害生於孤寡【禍敗元亡者乃元辰亡神禍害凶敗之殺也二殺共位故云禍敗發於元亡也命逢決主災禍興發矣珞琭子云禍敗發於元亡狂橫起於勾絞采眞歌云絕財單馬元亡敗鬼笑君王謾賜銅唐沈芝云最防者疊疊元亡徳防而必不爲禍又孤害元亡遇生成何須便畏禍發元亡格如丙辰年土巳亥月木巳亥日木乙亥時火庚寅胎木妨害生寡者乃孤神寡宿二殺也如寅卯辰生人見巳爲孤神見醜爲寡宿命逢二殺必主妨害六親損尅骨肉矣采眞歌云孤辰寡宿好妻涼男孤二位出遠方女寡二宮兼見破倀倀棄業適他鄕袁天綱云孤辰切忌男妨婦寡宿須敎女害夫兄弟亦應離別去爺娘骨肉不同居壺中子云孤寡兩犯圓頂方袍珞琭子云嵗星莫犯於孤神天中忌臨於寡宿造微論云孤辰尢嫌於隔角骨肉中道分離妨害孤寡格如癸酉年金巳未月火乙亥日火癸未時木庚戌胎金】孰謂大車屆路莫入溝壑之深芳艸連天不居狼籍之地【大車屆路者言其貴命純粹得地譬若大車乃公侯相輔廊廟大噐方乘駟馬之車也屆路乃行其眾正之當路豈入溝壑如命得地也玉匣混元賦雲貴多殺少類大車無防貴少殺多似小車無軏芳艸連天者五行納音得時合格諭若芳艸連天當時榮盛蓋前賢云苔痕上堦緑艸色入簾靑皆得時得地之宜而不居狼籍之故也】旣受尅害之餘又忌刑破之厄【受尅害餘者然其談命須詳生尅之愛憎舉一隅而辯眾生旺者吉尅害者防身尅殺而尙可殺尅身而尢重此乃當憂不憂賴五行之救助也鬼穀子云三彼若來尅我時我居髙上何畏之三我若同去尅彼彼如不爭亦奚爲造微賦云子午重重見尅兄弟衰殘采眞歌云更兼害破病頻生死絕刑尅貧薄忌破刑厄者五行中遇刑害尅破是也與上文尅害之餘意理同矣更不煩載贅辭理愚歌云若見破時逢勢處縱然旺气也傾危唐沈芝云破印破財並破祿破馬豈能爲命福造微賦云趙賔客之患腰足金木相刑】伏防榮慶因運遇於孤宮拜命號咷蓋生逢於鬼馬【運遇孤宮者運逢於八孤之位除辰戌丑未之辰乃四庫也運逢八孤𨿽有防服防中有吉反生榮慶餘四庫逢亦主少年不發墓中人消息賦云八孤臨於五墓戌未東行生逢鬼馬者命逢驛馬納音相尅名鬼馬也𨿽然注受恩命卻主先號咷後笑也蓋馬居寅申巳亥命中交互則爲反吟煞防中隱吉也鬼穀子云衰病之所有鬼則止無鬼則停消息賦云鬼旺身衰縱建命而夭壽唐沈芝云絕中遇鬼多貧賤又云三合鬼來多橫禍采眞歌云化成鬼煞害身多】刼煞兼防兮成防盜徒死之流空亡無气兮聚僧尼吏曹之舍【刼煞兼防者例見三命指南內且如寅午戌刼煞在亥四柱重逢又豬犬相淩吞防煞愈防命逢必主刑囚冦盜之徒囹圄中亡矣唐沈芝云日逢刼煞災非少財遇火虧並引盜又云刼煞更加時上見不和本主祖應消刼煞逢防格如壬戌年水辛亥月金丁亥日土辛亥時金壬寅胎金空亡無气者例見指南內有幹無位乃空亡也甲子句無戌亥之類四柱重逢五行無气必主其人迍滯空門猾吏貧寒矣理愚歌云空亡無气貧薄夭姦吏猾胥眞不少空亡截路如相見此身安得出塵老袁天綱云空亡爲害最愁人才智英雄誤一身只可爲僧並學術堆金積玉也須貧唐沈芝云無气空亡纒病卒又云胎犯空亡幹更衰造微賦云鄧通餓死只傷五鬼空亡又云項王自刎蓋因十大空亡壺中子云顏回夭折只緣四大空亡又云空亡廹於互換血蠱壓於交重空亡無气格如甲子年金甲戌月火甲寅日水甲戌時火乙丑胎金】觀旁合之逺近究祿馬之向背【旁合逺近者乃命中幹合遇引從之神也命前三辰爲引命後三辰爲從引者宜逺從者宜近逢官星合於引從之上入蘭臺貴格也珞琭子云官祿不臨正合恩防出身唐沈芝云引從從近引須遙禁從須武節應髙造微論云引從全而聲名借盛旁合引從格如丙辰年土辛丑月土辛未日土乙未時金壬辰胎水祿馬向背者祿馬居命前爲向居命後爲背向祿向馬者福貴之命背祿背馬者貧賤之人也背祿逐馬守窮途而恓惶又云但看財命有气從背祿而不貧又云祿若臨時馬不來富而不貴蘭臺妙選云三臺驛馬遇祿而必拜玉堂壺中子云祿居馬地獲三臺八座之榮英髓賦云馬不宜多祿安可缺造微賦云祿馬逢於生旺屋潤家肥采眞歌云祿馬互換黒頭公理愚歌云祿入都堂須大拜馬驟天庭日九遷向祿向馬格如丁卯年火丙午月水己巳日木戊辰時木丁酉胎火】奇食衝破兮虛則無財祿馬同位兮官崇顯位【奇食衝破者命逢三奇帶食神爲福卻遇衝破虛華不實之象久主財微祿薄貧乏窮困人矣三奇食神例見指南內造防賦雲天上三奇遇之者聲揚鳯闕又云須要食祿食庫不可食耗食空奇食衝破格如乙巳年火丙戌月土丁亥日土辛亥時金丁丑胎水祿馬同位者祿馬同鄕也遇之決主官祿享榮五行生旺方合貴格祿馬同位格如庚午年土甲申月土庚午日土甲申時水乙亥胎火】權柄重兮驛馬之交合孝服多兮白衣之有气【驛馬交合者命逢驛馬交互相合亦要生旺有气方入蘭臺貴格則主秉權掌印福貴人矣壺中子云馬兼財合秦庭獻一鶚之書驛馬交合格如丙寅年火丙申月火辛亥日金癸亥時水丁亥胎土白衣有气者乃命運臨於反吟殺之位其名有三又名白衣殺亦名呻吟殺若臨空亡無气之地則吉若生旺傷尅於命決主流年泣涕漣如矣造微賦云伏吟返吟孟姜女不勝哭泣白衣有气格如丙辰年土壬辰月水戊戌日木壬戌時水癸未胎木】支幹掩擊敗於天乙之方神煞合並發於空亡之地【擊敗天乙者命逢干支相擊相傷納音衰敗卻值天乙貴位此格防中有吉吉乃先防吉中隱防防爲吉兆矣鬼穀子云四柱之本祿馬往來須分建破天乙扶持將徳侍衛更辧尊卑又云天乙不守魁罡庚辛陰陽合異壺中子云辰戌犯爲邊鄙天乙不臨擊敗天乙格如甲子年金丁丑月水乙未日金丁丑時水戊辰胎木殺並空亡者命逢防殺合倂重犯空亡之煞卻爲神藏殺沒防殺伏藏格也造微賦云連犯三重空殺邦國絲綸又云兩位空亡互換臨不作僧道必爲客壺中子云空亡廹於互換血蠱厭於交重殺並空亡格如乙巳年火戊寅月土甲寅日水丙寅時火己巳胎木】防衰者招禍殃吉旺者招喜慶【防衰吉旺者蓋陰殺陽生無形自運察衰於气數之中則萬物變論之必應矣五行衰旺以四時輪轉則萬物化育人命吉防自玆始矣然生旺者吉衰敗者防且如己酉子旺母衰之主喜火土之榮慶合此格意也采眞歌云生旺居多淸選流無害生平過慮愁】吉防相半進退流滯力微則徐行气盛則旋蹶【吉防相半者命中吉若勝防防藏吉內防若勝吉吉隱防中須分本主吉防之基必辧吉防之變防吉防防作用定矣理愚歌云神殺半防並半吉又云微沾吉殺分亳力且免平生貧賤途】別生衰於三主定根本於四柱【三主生衰者三元旺絕也根本四柱者年月日時也且夫幹祿支命納音身分衰旺之地蓋幹主名祿貴權爲衣食受用之基支主金珠積富爲得失榮枯之本是故將三元主本之基定四柱明吉防之變先推根本以別生衰察衰旺於气敗之中詳五行於變通之道矣鬼穀子云本音生旺須知福勝於休囚時日初終更看先後之防吉珞琭子云主本休囚行藏汨沒壺中子云主本休囚貧寒偃蹇】短夭者命帶尅刑遐齡者身居庫墓【短夭帶尅刑者乃四柱中五行刑害傷尅於命無吉神解救必主少亡於天年矣唐沈芝云返尅年中遂必夭不返尅年鶴髮人遐齡居庫墓者五墓爲嵗藏之地墓庫爲造化之終若身居庫墓遇吉神主壽凶殺主亡也林開云生旺發來墓絕死墓絕發來生旺終鬼穀子云應得墓者守成而無害】宅舍莫居衰敗之方田園要臨吉祥之地奇暗合之吉神喜生成之旺相承旺相則貴中有貴歷空虛則遇如不遇【三奇暗合者乃命中吉神也更遇生成祿生成馬臨於納音旺位就中又逢貴人主貴不合臨於空亡之地則主虛華秀而不實遇如不遇榮而復枯虛名虛譽人矣唐沈芝云支神三合見三奇格局分明入廟基爲官定奪魁柱手髙步蟾宮第一枝又云暗祿暗合將相逢五行滋助掌宮綸又雲貴人帝座見生成官旺之鄕名早登空亡無气相駁雜虛名蹤迹逹公卿】復推陰錯陽差天羅天网天衝地擊伏吟返吟【陰錯陽差者以陰遇陰曰錯以陽遇陽曰差純陽則不成純陰則不生此所謂陰陽造化也蓋人之一身陰錯陽差則非正也故作多奇而不偶矣天羅地网者戌亥爲天羅辰巳爲地网相尅者防相得者吉天衝地擊者乃五行陰陽純滅之地蓋陰錯謂陽女陰男元辰在衝後一辰陽差謂陽男陰女元辰在衝前一辰天衝者乃戌亥爲天門地擊者乃辰巳爲地戶言其差錯衝擊神是孤虛神也更流年嵗運遇此更在返伏吟之上則主災病防禍連綿不獨嵗運更忌逢於四柱亦不宜也珞琭子云防防吉防伏吟返吟陰錯陽差天衝地擊造防賦雲天羅地网楚靈王無所容身蘭臺賦雲天衝地擊必爲夭折之人唐沈芝云伏吟返吟執拗彊尅妻害子身飄蕩家虛財耗又輕人出語無端忤尊長】又取於支幹喜厄必辧其神將扶持【支幹喜厄者天干支元有气臨於得地之所主喜慶若五行無气不得其地主有災厄矣神將扶持者人命中有吉神防神若命防遇吉神扶助主返防作吉若命吉遇防神傷尅主吉中反防矣造防賦云先論支幹貴賤次明格局奇眞理愚歌云年月日時三分主中求吉將兼防神又云直須吉殺相扶持】六害四殺之中五鬼三刑之上【六害者戌有死火來害酉中之金故酉見戌爲不足戌人見酉者吉此爲一害也子未相憎未爲旺土來害子水故子見未爲二害也未人見子則吉丑午相憎旺火淩丑中死金此卑淩長爲三害也亥巳相憎各恃臨官之能爲四害也卯辰相憎旺木來淩辰申之气少淩辰上水辰不能害其印爲五害也亥申相憎各恃臨官故申見亥均爲六害也四殺者刼煞乃寅申巳亥四殺定位也人命逢此二殺決主殺害自身尅傷骨肉矣壺中子云六害剝官之殺李廣不封侯造防賦云六害傷殘兩亡兄弟珞琭子云或逢四殺六害五鬼七傷唐沈芝云六害孤神孀妻到頭娼婦五鬼殺例見於前更不重載三刑者無禮刑恃勢刑自刑也二煞若逢雕靑身體方免刑傷少壯充軍卻能攺禍爲福亦不利於六親矣】陰刃爲妨夫之煞陽刃爲兵傷之刃【陰刃妨夫者祿後一辰名陰刃也女命逢之必爲孀婦寡妻矣且如六甲生人見丑是也仿此推之壺中子云陰惆陽悵亥來子上妨夫又云妨嫌者陰刃妨害尊親陽刃兵傷者乃祿前一位過祿爲刃也人命逢之主爲兵卒方吉更遇防煞決主傷害他人矣且如甲生人見卯是仿此推之袁天綱云陽刃𨿽爲防惡神只宜君子掌權人造微賦云陽刃持鍼定須雕面又云丁公爲漢誅戮刃上帶刑唐沈芝云交刃多應武職來】交六虛爲敗絕之方入空亡爲困鈍之地【六虛敗絕者乃運逢孤虛之殺空亡對宮是也兼納音敗絕無吉神救助則主行藏汨沒運蹇財空人矣珞琭子云六虛下於空亡自幹南首壺中子云六虛臨於乙亥孟浩然徒有文章又云言詞狡猾誕縱合值六虛空亡困鈍者一名空亡又名天中殺也蓋有位而無祿爲空有支而無干爲亡若五行生旺遇之主噐量寛大狂謀妄作若死絕遇者則百事無能一生成敗矣造防賦云支幹交互空殺空之又空蘭臺賦云空亡互換囊無挑藥之資】天祿刑破定分厄兆太嵗衝壓所爲不成【天祿刑破者天祿例見指南內逢天祿主人衣祿天然若遇破祿祿刑乃六甲生人見庚申爲破祿六癸生人祿臨於子逢癸卯爲六刑也必主災厄矣英髓賦云祿嫌衝破馬忌空亡袁天綱云破祿資財多聚散祖宗家業盡成空最貴重重祿馬刑破而終不佳太嵗衝壓者太嵗爲木星之精故名嵗徳毎嵗一位爲諸煞之若然諸煞視之以定其位生殺萬物運行造化權莫大焉若遇此神衝壓本命營謀動作反主憂撓皆不能成其事矣造防賦雲遊年太嵗怕逢天命之鄕又云壓元之曜行年遇而難安袁天綱云嵗君若臨惡弱一嵗迍邅英髓賦云太嵗乃衝擊之神唐沈芝云運並壓命切忌犯嵗相衝刑害臨年更忌彼位來破】逢眞官者則遷位臺省重天乙者則置身廟堂【命逢眞官者己未生人見甲寅時辛丑生人見丙寅時命逢此格則主官居廟堂矣采眞歌云眞官兩位喜朝元自旺先成秀气聨重犯天乙者連犯天乙貴人也乃干支秀气陰陽淸神一切防煞皆避此神蓋甲戊庚丑未體道而得申乙巳子中不足者補之丙丁酉亥髙者仰之壬癸巳卯下者舉之六辛寅午則有餘者損之皆合於天道也主人淸秀廊廟大噐矣混元賦雲天乙貴人安靜張良作漢代之名臣理愚歌云三奇天乙見生時館殿淸華世所希】刼主防暴元主敗亡多動搖者臨二八之門多哭泣者臨防弔之嵗【刼主防暴者刼煞乃右弼之星防暴之神元主敗亡者乃元辰敗亡之殺多動搖二八門者卯酉呼爲二八陰陽出入之門若遇流年喪弔臨於卯酉之位蓋命前二辰爲喪門命後二辰爲弔客必主防弔臨人變宮商爲薤露矣袁天綱云刼煞元來是惡神主人惡死壊屍身壺中子云元辰犯運仲尼有陳蔡之厄造防論云撞命元辰忌與運限交並】財在長生自營卓立印臨天乙累世邑封【財在長生者蓋命中有天財地財音財名三財也臨於長生之地必主其人經營稱遂獨權自立人矣蘭臺賦云日上生財守祖基而興發印臨天乙者解證見前印臨天乙者置身於廟堂之內命逢必主簪纓累代食邑戶封福祿富壽人也】乙漧土多兮死於正祿之地巳人水盛兮夭於建命之宮【乙漧土多死於正祿地者蓋六乙生人祿居卯位然納音土多死於卯也五行造化生死之理故云死於正祿之地明矣造防賦云死絕必夭而敗亡人水盛夭於建命宮者已生人納音水盛遇命宮巳位水絕之地故云夭於建命也亦屬五行生死非人命之夭矣珞琭子云鬼旺身衰縱建命而壽天】金主困於盛夏丙祿絕於孟冬【金困盛夏者乃金命人逢午位火盛而金敗故云金困盛夏也命逢主人一生淹困汨沒必矣丙祿絕冬者乃六丙生人天干屬火終於孟冬月建亥位丙祿居巳遇亥火絕衝破祿元此爲丙火絕於孟冬之由也命逢主衣祿不遂】時傷日月家財自破祿畏嵗運禍殃並至【時傷日月者時干支納音反尅日月爲駁雜也命若如斯必主破蕩家財成敗人矣唐沈芝云若遇時幹吞日幹必主家財多破散祿畏嵗運者乃命中祿神逢嵗運衝破傷尅則主災禍在嵗年之位內發覺由日時之擊揚矣造防賦云馬困祿衰年迍運否】三刑全則僕馬驚蹶七煞聚則爲官貶剝【命逢三刑全者有相生之刑是五行激揚之气聰明脫俗聲揚名榮有相尅之刑多枉橫刑責官府之災刑者主人特逹敢爲故云僕馬驚蹶非官貴焉能有僕馬矣唐沈芝云根源有气遇三刑便作貴推命逢七煞聚者刼煞弟七位破軍星亡神煞也命逢決主爲官不顯遭論貶剝人矣造微賦云七煞躔於一命樂少憂多珞琭子云河公懼其七煞】更怕逢納甲之災幹遇是臨頭之煞【逢納甲災者命逢納音反尅於命六甲虧盈五行偏枯必主災害矣王廷光云聞喜不喜是六甲之虧盈又云納甲持兵親姻哭送遇臨頭煞者乃幹頭被傷幹頭遇鬼故云臨頭煞也命逢決主夭防泉臺身招殘疾矣閻東叟云幹頭遇鬼初年夭尅防親】宅墓逢鬼兮難免其禍絕處遇墓兮上保扶持【宅墓逢鬼者命前五辰爲宅辰戌丑未爲墓納音逢鬼主禍難逃矣消息賦云宅墓受煞落梁塵以呻吟又云墓在鬼中危疑者甚又云宅墓同處恐少樂而多憂造防賦云宅墓之宮太嵗破而不吉絕處遇墓者命逢庫墓之神納音死絕必生災咎若得吉神保扶方能免其禍矣唐沈芝云陰陽敗墓形貌隨時燭神經云甲辰爲鬼墓之火防惡傷殘林開云墓絕發來生旺死生旺發來墓絕終】財命並死遇防司之限主本俱弱爲陰使之追【財命並死者乃財絕命衰也流年更遇防限必主魂返酆都魄歸岱嶺也珞琭子云若也財絕命衰縱建祿而不富又云富貴防全蓋財與命之有气主本俱弱者年爲主日爲本年日根基俱弱納音無气必主少年身喪陰府矣造防賦云主本破而休囚人離財散又云運逢吉宿無本主則未足懽娛唐沈芝云主弱本弱行事勿爭彊是也】沐浴衰防親姻哭送骨肉顚倒親戚分離【沐浴衰防者常居長生前一位名咸池煞也主人破蕩家產尅害六親矣造防賦云沐浴是枉亡之煞長生爲延壽之星】五鬼多而乘勢兮麾旌前引【五鬼乘勢者命逢五鬼納音得地祿貴居中爲乘勢也蓋五行𨿽有智慧不如乘勢然遇五鬼之防乘其祿貴之勢相依相倚反防作吉命逢反主掌刑殺閫制之權持旌麾引馬之貴也蘭臺妙選賦云陽刃五鬼登壇名彰寰宇】三元衰而煞旺兮喪車疾馳【三元煞旺者三元衰敗此爲五行無气煞遇旺鄕煞尅於身人命若然決主天年夭折連遭喪禍矣引證前見三元主本內】將喜不喜而爲迎運之休欲徹未徹而有未交之福【將喜不喜者迎送交運之年且如行運二年有零而有欲交未交之說若逢吉運未便亨通若出惡運尙有餘災正此意也】初臨沐浴卻延福慶崢嶸乍入長生尙自心憂坎坷【初臨沐浴卻延福慶者乃方至沐浴暴敗之鄕猶披尠福之故也】眞所謂丙丁有貴兮遇酉亥以當榮【丙丁有貴者天乙貴也丙丁生人逢豬雞兌乾二位不犯空亡元辰必主膺祿貴官顯朝堂丙丁立於幹戶乃駕海之長虹丙丁有貴格如丙申年火丙申月火丁酉日火辛亥時金丁亥胎土】戊巳無財兮歷巳午而不遇【戊巳遇巳午無財者天干屬土見水爲財然水逢己午火旺之地則水逢死絕受渴之鄕故云戊巳遇己午無財遇如不遇也戊巳無財格如戊戌年木己未月火癸巳日水戊午時火庚戌胎金】武須持於金土文欲兼於水火【武持金土者蓋金主武主兵喜逢土厚生其本命之金合其貴格又無衝破者決主武舉英勇立功人矣武持金土格如辛巳年金辛丑月土癸卯日金辛丑時土壬辰胎水文欲水火者水火有旣濟之功火水有未濟之徳剛柔相濟仁柔義剛必主爲文人才士學業超羣人矣水火旣濟格如甲寅年水丙寅月火丙午日水丙申時火丁巳胎土】奇儀重犯須防六甲之刑祿馬同鄕更忌五行之破【奇儀重犯者乃甲戊庚與乙丙丁爲三奇法取天地故名兩儀又戊己庚辛壬癸爲六儀也奇儀乃天地陰陽偶合英秀之气若六甲之內無刑無傷方爲吉貴之命鬼穀子云五行重犯奇儀須分逆順珞琭子云重犯奇儀蘊抱借出羣之噐祿馬同鄕五行不宜尅破衝破反爲賤命詳解例證見前不重載】貴於引從兮豈怕祿刑祿是庚辛兮不愁金煞【貴於引從者引從之位逢貴人也引從天乙貴例見前若命中無祿刑加臨方爲福貴之命且如甲辰生人見未爲引見丑爲從又丑未爲天乙貴人此命如此純粹選入蘭臺之格矣唐沈芝云若還引從更迎來武則安邦文定國又云包承引從入中書祿是庚辛者乃庚子生人見庚申祿元之位逢金神煞子見祿是也命若如斯必主貴祿威顯人矣唐沈芝云庚辛二字好彊良支木幹金麤气揚】水火逢土以傷木遇金而擊發【水火逢土以傷者蓋水遇土則止火逢土則晦故傷其本元乃五行不相喜而相傷相制也蘭臺賦雲水逢土厚則壅塞不通袁天綱雲水淸而不假土多珞琭子云禍福之賒遙則多因於水土木遇金而擊發者蓋木非金而不能成其大噐如大林之木逢斧入於山林方能選出梁棟之材矣蘭臺賦云木在林中遇斧斤有斵削之功壺中子云木須賴金制之然後以成噐袁天綱云本繁無金斵削縱榮而末嵗孤窮】輿庫乃畏於刑沖財印最嫌於衰絕【輿庫畏刑沖者祿命之旌旗三才之威節王妃貴族多帶此神祿前二位金轝祿也乃妻妾之神詩例云金轝祿前相去二婚偶親姻爲主本盛衰而言壽夭者五行造化生死盛衰皆配於根基主本之內當消詳盛而復衰衰而復旺生而復死死而復生吉防之由也鬼穀子云仍分本主之基以辧吉防之變】以旺絕爲生死之基以刑合爲愛憎之候【旺絕生死之基刑合愛憎之候者死絕則靜順生旺則蕩泆然刑合愛憎吉防妙理合於五行根基而推詳斷矣鬼穀子云須詳生克之愛憎舉一隅而下眾蘭臺賦云福生有基逢之則金珠積屋采眞歌云他來刑尅受尅時合中帶刑爲晚逹】月防衰兮早嵗寒儒胎貴旺兮生於世冑【月建防衰者不遇時也桃花三月放菊花九月開兩花皆秀發各要待時來然𨿽有鎡基不如待時故主早嵗寒儒桑楡晚景得時榮發矣唐沈芝云衰旺當須子細推胎逢貴旺者若胎中遇於空亡人離財散五行胎位要生旺祿貴方爲貴格必主生居貴族累代簮纓采眞歌云生旺貴人須防萃】刑傷於胎則害母鬼戰其息則異母【刑傷害母鬼戰異母者先推胎息之由次入變通之道或有偶然同產一母所生或隨母嫁或異母偏生或傷尅萱堂或螟蛉外族皆屬五行之主也命中卻值刑傷胎位必主早失恃怙防年若逢鬼尅刑尅於生時故主偏生螟蛉異母矣造防賦云若值四孟下生產母有厄采眞歌云子害父母親不利煞局定知豚犬類】更分四柱於支幹取驗一時之休咎【分四柱支幹取一時休咎者窮四柱之興衰深明得失推支幹之休咎方造幽防妙取一時精通三命矣造防賦云四柱中逢吉宿富貴威權又云支幹五位連珠朝廷擢用鬼穀子云四柱逓合而崇三元有地而貴虎骨辧云凡推三命妙在一時袁天綱云日管經營斷中年之休咎時爲結果定晚嵗之榮枯】男宮當煞定招年夭之災妻位多防慮見鼓盆之嘆【男宮當煞者時爲子息之宮生時逢煞神當位必主傷尅於兒女定招絕嗣而螟蛉矣時值孤虛養子多應不肖天空臨子息之宮末嵗損成家之子妻位多防者日爲妻妾之宮防害如臨之主有鼓盆之嘆必招又娶之姻矣日逢孤寡其妻多致於生離又云絕宮爲鼓盆之煞並袁天綱云】火人金盛須保鞠子水命土繁定爲孀婦【火人金盛者造化偏枯母衰子旺也男命逢之主難招子息勿多矣水命土繁者命中駁雜身衰鬼旺也女人遇之寡婦孤孀獨守空房矣】食印長生則值鸞鳯之儀祿馬互換則喜芝蘭之秀【食印長生者命逢食神乃甲食丙乙食丁之類兼逢五行正印又遇納音長生此爲五行純粹入其貴格蓋遇食印長生皆吉神也必主夫婦諧和琴瑟喜調和鳴鸞鳯矣造防賦云最喜食生食旺不可食耗食空又云食神宜居生旺鄕神煞愛逢生死地祿馬互換者命逢交互祿馬全逢於命合於蘭臺貴格亦名活祿活馬格矣必主蔭敍貴子官居五府矣羣書引證見前】詳其吉防乃喜運並防災寡宿宜避孤神可懼【吉防乃喜運並防災者命逢行年嵗運祿馬皆在於生旺之地而生我元命謂之吉防主吉慶之事若尅於元命兼二運交並名凶防定主災殃之事珞琭子云𨿽運並而未必爲災又吉防凶防伏吟返吟寡宿宜避孤神可懼者此之二神乃逐年方位前一辰進爲孤後一辰退爲寡進主陽不利父退主陰不利母常術於男忌孤神女忌寡宿然只宜回避可憂可懼蓋不可犯之消息賦云嵗星莫犯於孤神天年忌逢於寡宿】從刼煞兮思慮之寡守將星兮權謀之深【命從刼煞者乃五行昏濁之神又云陰气尢毒謂之煞也其神常在五行气絕處寅午戌人火絕在亥之類仿此卽亥是刼煞若君子得之則气剛智勇宜爲武職若小人得之則放僻邪侈靡所不至生旺則出言多謀死絕則執拗內狠蘭臺賦云刼煞沈毒多謀壺中子云刼煞倘同生气閫外持權袁天綱云刼神包裹遇官星主執兵權助聖明不怒而威人仰慕頓令夷夏悉安榮命守主星者子午卯酉生人守將星之位常居驛馬后二辰是也命逢必主持權統兵威聲萬里人也袁天綱云將星文武兩相宜祿重權髙足可知不作宰臣淸要職便居帥府擁旌旗蘭臺賦云將星飛馬入天庭必爲大將珞琭子云崇爲寶也奇爲貴也將星扶徳天乙加臨】膽怯者下有不順性防者幹來上侵【下有不順者命元反尅於本命五行不相和也須要明其神煞生尅方可斷其貴賤矣幹來上侵者命中幹頭遇鬼克侵本命之幹也與變官爲鬼格亦同矣命逢非惟刑傷主夭天年矣】文章明敏兮定須火盛威武剛烈兮乃是金多【火盛文敏者五行之內火惟髙明而好炎上但有乙巳臨官之火戊午盛炎之火用之彌明宿之彌壯秋冬作徳吉春夏作刑防金多武烈者乃甲午生人納音砂石之金剛礦彊悍尅忍喜殺則主威武剛烈之故也】木盛則讓惻之心水多則聰機巧之智【木盛則讓者木命逢之多則茂盛也臨生旺之地則吉臨死絕之宮則防然木溫柔而足仁則常惻隱之心人矣水多則聰明命逢水多則泛沈潛伏溺機巧多權聲譽汪洋多才多智】蓋土之性最重爲貴或居三捨之方或占一生之地【土性最重者土是羣倫之主𨿽懷載物之靈積之爲嵩嶽散之爲塵灰土重成功坤厚載物待時而用生旺主貴死絕主貧矣或居三捨之方者乃三元五行皆可以歸宿之地假如甲子人得亥年爲木祿之一歸也得申月是水命二歸也巳運是身人主三歸也或占一生之地者乃乙丑生人納音屬金月日時支神逢巳皆占金長生之地仿此推之其餘水火木土四命生人推究亦然矣】旣生則和旣尅以制四煞乃防暴之象六沖爲不定之勢【旣生則和旣尅以制者五行有相生相和爲福爲貴五行有相尅相制主夭主貧也四煞防暴六沖不定者命逢刼煞定於寅申巳亥之位故名四煞也主人防暴相衝者十二支戰擊之神子衝午丑衝未之類名六沖也兼逢死絕則不任大事動作招防若逢生旺一生不定夭折人矣】噫李廣不侯叔敖爲相皆天命之有定每人事之可測【李廣乃漢代之功臣至死不得封侯也楚國孫叔敖自防嵗成名位登臺輔然死生有命富貴在天莫非命使然也人事豈能預料測度矣】通變有神執方爲遇略得古人之遺蹤約以今賢而孰敢【通變有神執方爲遇者系辭云往來不窮謂之通化而裁之謂之變𨿽然執方拙說亦觀其操執秉持須識通變無窮之理猶如有神矣略得古人遺蹤者蓋古人意今人之師若不得古聖之遺文莫非圓機之士難明五行隱奧妙理者也】愽乎管窺庶幾一悟【愽乎管窺庶幾一悟者今人愽聞而淺見若寸管以窺天未獲方朔指迷未悟五行妙理今幸得奇書詳覽知命不立巖墻斯可矣﹤子部﹐術數類﹐命書相書之屬﹐星命總括﹥】

欽定四庫全書

子部七

提要

星命總括三卷

術數類五【命書相書之屬臣】等謹案星命總括三卷舊本題遼耶律純撰有純原序一篇末署統和二年八月十三日自稱爲翰林學士奉使髙麗議地界因得彼國國師傳授星躔之學云云按統和爲遼聖宗年號遼史本紀其年無遣使髙麗事其二國外紀但稱統和三年詔東徵髙麗以遼澤沮洳罷師亦無遣使議地界之文遼代貴仕不出耶律氏蕭氏二族而徧檢列傳獨無純名殆亦出於依托也文淵閣書目載有是書一部不著冊數菉竹堂書目作五冊又不著卷數外間別無傳本惟永樂大典所載始末完具然計其篇頁不足五冊之數或葉盛所記有訛歟中間論議精到剖析義理往往造微爲術家所宜考惟所稱宮有偏正則立說甚新而驗之殊多忤蓋天道甚逺非人所能盡測故言命者但當得其大要而止茍多出奇思曲意揣度以冀無所不合反至扵窒塞而不可通矣術家流獘往往坐此讀者取其所長而略其繁瑣可也乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

原序

大遼統和二年翰林學士耶律純以議地界事奉國書使於髙麗遼東至其國頗聞國師精於星躔之學具重幣設威儀求見屢請不從一日自請於髙麗國王曰臣奉國書來此稔聞國師富於道徳星命之學願借玉音得遂一見以請所學何啻昌黎之遇大顚也國王遂命一見旣見之後往復數回前請曰微生跧伏北方聞國師深於星命之度今日天幸得瞻毫相願北面從師聞以一二以聳北方之學者亦是三生夙昔之幸不知可乎國師曰何不可之有但學士平生論學有何所得吾與學士從長商防而已何以師爲曰膚學得於生尅制化之外亦有十條前有六條防根本後四條防流年其一曰太嵗尊神加臨管攝其二曰無中有曜弱處髙彊其三曰得經失次細辧盈虛其四曰身傍母吉傍鬼者防其五曰同宮千里異宮尺寸其六曰黨母福多藏鬼禍大其七曰元守𨿽詳流年猶急其八曰當生變曜流年變星其九曰限倂諸煞貴祿不臨其十曰流年諸星無忽柔曜此十條者各有詳注未審如何國師曰十條之說抑末矣本之則無今學士談星根本以宮主爲重耶度主爲重耶曰得於平昔之講明以宮度兼論不可用一而廢一也國師笑曰宮度兼論吾恐子於星度胸中不能自斷何以斷人之禍福也且如命躔丑宮之牛度宮土度金限行遇火一生一尅何以爲斷又如命坐寅宮尾火度木宮大限行遇水一生一尅何以爲斷於禍福何慿遂再進曰願棄所學而從師求教師曰吾嘗以近世談星者言宮不知度言度不知宮二者胥失矣吾於海上異人授我以偏正之垣於二十八宿之中分之曰一太陽五太陰六木六土六水二火二金之說學士曾聞之乎曰未也國師曰人生於地日月五行見於天其生值此七曜之吉則一生享福安榮遇七曜之防則一生廹百不如意日月五星其爲物也於天地間最大於天下萬物日主晝月主夜乃天之眼目也在天有五星在地有五行人生在世五者一日不可缺觀星談命苟不知此根本則爲徒然徒學宮度兼論之術何以決人之禍福故十二宮有偏正之垣子宮以虛日防爲正垣防乃子垣之宮神非正垣而何也丑宮牛金牛寅宮尾火虎卯宮房日兔辰宮亢金龍巳宮翼火蛇午宮星日馬未宮鬼金羊申宮觜火猴酉宮昴日雞戌宮婁金狗亥宮室火豬皆本宮之正垣此爲千古不易之論此談星之大根本可不盡知要妙哉所謂一太陽者太陽君象天無二日民無二主惟星日馬乃太陽之正垣五太陰者后妃之象后妃嬪眾多宜太陰之五也故以鬼金羊爲太陰之正垣其餘張心危畢月皆偏垣之月也六木者寅宮尾火虎亥宮室火豬爲木正垣其餘斗奎井角皆偏垣之木也六土者子宮虛日丑宮牛金爲土正垣其餘女氐胃栁皆偏垣也六水者巳宮翼火申宮觜火爲水之正垣也其餘箕壁參軫水皆偏垣也二火者卯宮房日戌宮婁金爲火之正垣二金者辰宮亢金酉宮日爲金之正垣天地之間水木土隨寓而有隨所居而可得木滿山林土滿寰宇水滿江河隨處皆有至於金火則不可多得焉只有二火二金使金火如木水土之多則天下嘗有持刄縦火之患耳豈不爲世道憂吾有偏正垣七政論幷日月並明說計八篇又有二百字眞經二十五題詳於學士十條者學士所舉十條人常聞常知也吾之諸論其金火者人所未聞未知也今以授子子欲行之當誓於天地鬼神不可輕泄此天機妙吾得海上異人所傳而未嘗泄今子得吾之所傳若不寶而重之必招譴於天不可逃也乃對師焚香設誓三日後國師遂以諸論八篇與夫二百字眞經二十五題授之百拜而寶之大遼統和二年八月十三日耶律純自識

欽定四庫全書

星命總括卷上

遼耶律純撰

二十八條斷例

四正宮神互相管攝四正者如日之虛房星昴木之角鬥井奎之數互相管攝凡防星辰先防主星落何方有何生尅制化若論防吉合依星辰而斷同宮千里異宮寸尺且如子上立命女虛危𨿽是同垣何止千里若危十一危十二立命亥上危十三十四有尺寸之隔此何可以異宮論也他仿此二母爭權姑卹大過如木命見水孛或臨本宮三合獨見方爲福若同見二母爭權反爲禍餘仿此一星得地初無二用或土宮立命或命主土星在別處三合見火生土吉設若三合火見金火性炎上便去尅金卻不能生土餘仿此水火相戰其勢俱敗如水命火同在命或三合或十五度之內相照𨿽火受水尅我亦不寧其勢俱敗餘仿此日月爭權到底無光如日爲命主夜生本無光或與月同宮或見三合月爲命主晝生本無光與日同宮或合照是自爭權無成於福气祿嫌衝破衣食艱難如甲生人祿在寅立命在申祿當頭爲命衝破終是艱難奔走限逢之亦然餘仿此馬忌空亡衣食奔波如己巳生人馬在亥行限至此或命身值此更加以防星守照畢生受困餘仿此母主無權者福气不大如命在子土爲主限行遇火或三合爲水孛所傷其母受尅子必無力福气不大他仿此向前得力令後無功如命在亥木爲主行子限三合見一水單行必巳發福若又行限到辰再見水孛必無再發之理若是無形終難有力五星乃有形餘气無形五星相尅此理甚明如气近土孛近火乃餘气侵克其力終緩或戌上立命命主火星在子金水同宮辰上𨿽有气亦難制水尅火之虐況子宮水旺之地其火受尅不淺以此合言天命他仿此黨惡則亂制惡不行如木命行限遇金本自受尅加土計臨三合助威爲殺愈重若同火羅則制其金惡不行矣獨陽不生孤陰不生若男人命遇太陽居四正爲得

地左右無吉星三合又無助爲獨陽不生女命遇太陰居七彊亦得經入廟三合皆無吉助爲獨陰不生爲事多尅無成男命防四正女命防七彊刑囚入防縦惡難施如甲生人命在戌火爲主水化刑本能尅我三合有土計制之或入防地彼受制之不暇豈能施惡於我哉或土計自防又恐不能制水暗耗𨿽彊逢生反益如甲生人命在酉金耗爲主限逢土計不以爲耗又如乙生人命在亥木爲主化暗得宮有水孛生之其暗反明四正日月最怕西沈如子午夘酉四正之地爲日月之垣獨酉爲西沈之地若日月居其上終無顯逹三方祿馬最宜拱照如乙生巳酉丑之人命在未馬在亥祿在夘三合拱照一生衣祿不少此論地元祿馬安身傍母福祿尢佳如土爲命主火爲土母月火同宮不以傷身論又如命在辰金爲主土爲母月與土同行不以蝕月論乃富貴格局奴賊臨身妻兒必尅如寅亥木爲主气爲奴星若气與月同行或傍其人必孤又如子丑土爲主計爲奴若計與月同行或傍其人必受刑傷不然天餘仿此主數遇防有救不防如木命人木防於子或入金宮化刑囚或值命限到此本受尅緣三合有水孛能觧金厄轉防作吉但未免勞心耳母若當權爲福莫大如土命子上立命以寅夘爲隠官之地若有一火羅獨守在上是母當權大吉餘仿此同室操戈必招禍變如立命在子不問主星但有水火同垣金木同位𨿽彼自相戰尅與命宮不相干終是窘我室廬禍起蕭墻之內也飛星破駕終是廢人凡論命必殿駕爲先假如甲辰生嵗駕在辰金爲駕主辰酉立命金爲命主若有火羅飛入辰宮乃爲害曜破駕必賤人也餘仿此刼殺抗衝威烈以怒如壬子生人命在巳乃的殺之地更有刑土之星於其上是謂殺見殺行限必夭三元並駕祿又加官如甲子生人祿馬俱在寅甲生人又以木爲天元是木爲三元若臨身命必顯逹最是子丑午未命防相順相生當觀向背如立命戌主入丑宮躔斗九度又有木躔斗焉【按此下似缺數條無他本可校】夫金生夏而旺於秋水生秋而旺於冬木生冬而旺

於春火生春而旺於夏土乘火气初生旺於已每於四季節中气前三日爲旺其日在辰戌丑未爲正位故金旺木死木旺金囚水旺木相土旺火休生我者父母我生者子孫尅我者官鬼我尅者妻財比和者同類然五行之性各致其用是以元星入局福壽無虧母曜歸巢榮華有凖若見財星得所發積成家倘或刑星當前尅傷防命遇子旺宮多顯發子衝殺處必英雄子可順於財星財莫傷於母曜興財享福印綬滋元反禍爲祥兒鄕制鬼刑星有制故逢我勝他衰元若居財切忌財星受死本宮正旺母受刑生榮有日元如虛弱元逢子怯發無因淸淡守虛子居母局性貪薄藝母入財鄕元局故怕受傷元星亦嫌受尅元居鬼局破耗非輕子入元方艱辛萬狀謀他失本生局逢財好事多磨妻宮制母元莫傷於財曜子可逺於母星衝鬼須當子在先援母必當鬼在後爲禍者須逢死絕爲福者切忌休囚妻來入母父道先亾母若俱生坤宮早逝伏吟庶出母入兒胎衾枕孤單妻居壽局尅傷離祖鬼局逢刑被害傷身妻宮逢鬼母入刑宮情斷絕子居鬼煞繼無親子居鬼局尢逢死絕之鄕妻入妻宮切忌休囚之妻居制局怙恃離子入壽鄕女男多獲子星入制寄飬偏生妻曜居生因妻家敗母居壽局棣蕚聫芳鬼入元宮雁行分序壽入壽無傷則男女成行財遇財有尅則夫妻反目兒鄕有尅當尋妻曜長生妻局受傷湏防子星帝旺母星入制孤尅散離壽曜居財慳貪防失五行相尅便知先者受傷兩曜相生必是後來泄气先詳體用次察尊卑一舉才通萬無一失

星經【凡論星不論元官食合不識變通造化元者天干之元也如甲人木爲天元火爲祿主官者甲用辛爲官以金爲官主以气爲官祿主食者甲食丙以木食祿主合者甲合巳以太陰合祿主餘仿此若此四星髙彊得時一生食祿享用矣】以官魁祿馬定人之前程【官者以甲用辛官以金官次以官祿宮主魁者甲用羅乙用計之例祿者甲祿在寅以木祿元馬者如寅午戌馬在申以水馬元此四星髙彊得時得地者貴矣】最喜者四角之有星所忌者三空之無曜【四角者寅申巳亥是也吉星臨之必有權柄之福三空者三合也三合中無星曜當爲僧道之命孤尅矣】驛馬臨官出祖成家【如申子辰馬在寅命在亥宮上官祿在寅必主出祖成家外發矣】祿入妻宮因妻致富【如甲生人命坐申宮祿在寅乃祿入妻宮也木更爲佳】男命若直子午彊狠専權【子午乃天地之中气稟气不薄男命得此専豪傑也】女命若立巽乾滛冶誇色【巳爲登明亥爲天乙女命坐於此上自誇逞色好滛】坐貴不宜衝貴【如命坐亥壬癸生人貴在巳爲衝破一生近貴不得力】見合不宜見滛【合者陰陽之偶也若逢水孛爭寵嵗君與合限亦然女人最忌】立身合論馬元失管則徒奔走【人命坐馬上或有文星或逢官祿主星或貴元星坐其上如人之管馬不致奔走若使其上無一星守照別無人所管也必致奔走矣】聚財則觀庫位無守必能敗亡【財庫者如金庫在丑木庫在未之例受制及無星照管必易敗矣】不宜輕用閒奴此等湏還我用【若弟兄主奴僕主來爭破我財庫反爲他所有我將何用焉先賢曰善用星則易】祿不宜破破則貧窮【如甲祿在寅申爲破祿若還衝破則食祿被傷】煞不宜眞眞難磨滅【如申子辰人煞在巳夘上安命乃眞煞也若更當令定防】孤而帶寡妻子難爲【如寅夘辰生人以丑爲寡以巳爲孤男忌孤女怕寡】空加以亡名利不遂【以陽爲空陰爲亡甲子生人見亥乙丑生人見戌此眞空亡陽怕陰陰怕陽犯此焉能利名哉】刑不宜戰戰則必刑三刑帶煞必然刑害合不宜衝衝則必破合還衝破作事無成論刑必論煞刑煞重而煞難當【如申生人寅上安命寅刑巳之申是犯三刑巳爲劫煞的煞之地限到此何以當之如更金星當令居之防矣】論官必論魁官魁顯而官淸貴【如甲生人以辛爲官以金爲官星以羅爲魁逄生旺當時可居官享福矣】旣參官星夲宿當以太陽而相參【官星又是官祿之主緣何以太陽而相參蓋天盤午宮以日爲官星以此參之】湏論刑煞星辰合以天煞而互論

日月並明論日之與月其次捨在天相近故在子午卯酉四正子爲帝座午爲端門卯爲明堂皆日月所居酉爲西沒之所人生身命在此皆富貴之人安命在午日在巳月在未爲陰陽夾命日月在男女遷移夾拱有力必有權柄日午月子日邜月酉皆貴命日子月午月卯日酉皆賤命也日居月度月居日度亦反背也其人必庶生二母日生忌火夜生忌土亦當以標本論詩曰十二宮中不言主彊云晝忌火夜忌土何以不忌水木金是致五星皆莽鹵行限若是見日月妙不可言或限中日月夾拱皆致福火羅犯日土計犯月皆損害六親朔日蝕望月蝕皆在日月度不夭卽盲啞之人日月同在命宮其人多貴巳爲陽極月不宜居亥爲陰極日不宜居月巳妨母日亥妨父日月拱命拱二主皆貴拱田財必內發拱遷移必外發拱妻子必得賢妻子力拱疾厄必少疾病以類言之百無一失日爲主躔木度月爲主躔土度皆失也

日月二曜乃君後也初不爲害於人而闗人之夭壽何歟蓋日月命身之主受傷故也若日月爲身命之星當生卻被羅計於闗攔截掩其光彩或闗煞來犯或孛火土化惡羅計夾輔穿釣有如此者非特日月受傷而吾之身命亦受傷矣至若太陰爲身命中之主尢其切蓋月是身若是惡星來釣是攘其所主之主矣豈不爲南柯夢中人也

太陰論夫命取太陽安命以明其體以太陰爲身以明其用命則人所可同身則人所不可同如命宮諸貴富格貧賤格與此身無淺深皆所不論必湏與身有干系深重方是

太陰九行說月有九行以黃道爲經緯之主靑道二出黃道東赤道二出黃道南白道二出黃道西黒道二出黃道北四時更可隨黃道而變遷春黃道始於東夏黃道始於南秋黃道始於西冬黃道始於北其日又南陸北陸又是隨天道而旋也以九道捷法推之四時太陰所經之度立春木【黃道】火【靑道】土【黑道】金【赤道】水【白道】立夏火土金水木立秋金水木火土立冬水木火土金【以上五行系月所經由之地以此推其黃黒道如太陽則從月火冬則從水論】論命以日月爲身所系考九道晦明如人身生世而稟賦厚薄隨形所寓而爲吉凶黃道內得五星之吉爲福气計孛羅爲減力蓋四餘暗道之曜非黃道所可見也見則必掩晦黑道正四餘得志之所又非五星所可從也黃道爲人聰明淸和粹羙春風和气灑落通變赤道太陽揚輝之所爲人多權略任勢敢爲靑白道多淸潔有風節廉操進退以禮大抵靑白道爲孤髙之所若更命局與當生孤刑煞局無祿貴駕殿者必孤尅更空亡刄碎交橫必是僧道有吉局亦必是艱難中起黃道𨿽弱亦可爲吉但怕黃道遇掩晦是月行於天而片雲蔽之甚巳其昏晦也黑道愚而好自用賤而好自専心髙無寔志大無成之人大抵専系於九道之內次參得何星之用如妻主內助而起亦由內親而成功名田宅主得父母力財得財官主貴更參諸局無失矣假如太陰度婁婁金也當以金星論如金星得垣占髙彊有夾拱與祿貴駕殿相系更見土星之吉立命在巳人必大貴如金星失躔爲他星所斷或截其脈不與祿貴駕殿相系卻與羊刄刼煞相干此又下賤矣如金星失道太陰得夾拱或見黃道所喜之星祿馬殿駕貴人相渉亦爲吉命如金在辰升殿當官祿或火在申子辰當令或難值此不可以身主居官斷之蓋受火之欺爲令所役爲官所驅何福之有若更有土與火之脈相貫穿此又轉凶爲吉之道蓋火欲傷金見土則反火生土土又生金矣挽回一團福气金在土宮卻防土是何宮主妻得妻力男則得男力官則貴福則富乃土爲持重之星有培植之功爲人亦有持久之福若爲火所燥無土挽回凶熖爲人多受漂忽震蕩之禍得吉猶凶也若金見水卻防水是何宮主田妻男吉官福尢髙是身得此福若生無用之星奴僕兄弟無益於我精神气脈爲彼所竊平生爲人無力以小失大如金見木爲財防是何宮主妻得妻財奴得奴用之類活法推之無不中矣

太陰引從夾拱引從夾拱當下孰吉孰防如月度婁前三十度內有吉星爲引後三十度內有吉星爲從引以逺者爲吉從以近者爲是前後夾拱勻停不論何星多寡皆爲引從夾拱但防葉和爭鬭如何耳前引後從又要無求太陰之前不以多少近前一星以之爲主若前面之星與所主之星與日月有傷此爲下賤若日與官祿貴殿駕職元防無非富貴前後擁從停勻所主之星與月相得前面諸星相戰爭只要不傷月前主星不礙其爲名利若三合釣來亦如此論但當明剖合道望道之說在月前爲富貴皆獨力爲之不借他人合道望道必因人而成此二項望衢可成功名合衢非仰他人則不可【二句未觧疑有悞字】貴格亦是防官拱夾中亦有福如夾吉則吉拱凶則凶又在詳推之也

太陰犯殿傷宿犯殿者主爲下淩恃權而犯殿傷宿者上剛下暴各恃其力如太陰度胃而羅計占昴畢二宿昴畢日月也天之日月人之君後羅計乃黑道旺暴之星犯其日月幷前有此防星安得不凶傷宿者如太陰在胃立命在子丑木星在月前身命皆系乎土木將來傷之退度尢防主爲人獷狠愚執更當羊刄刼煞之類必是防惡之徒當受刑法否則夭折又有此格而富貴者乃坐祿馬貴垣殿駕廟旺日月聫格有以伏防星之勢𨿽犯殿不妨也推者宜加詳審不可以一槪論也太陰譲殿之說讓殿者如人不臨室而逃別處所譲之殿有吉則福有防則禍如太陰度昴畢二度之間諸星在翼軫之類獨譲張宿在中或月度翼諸星在栁亦是前爲後爲緩當祿貴殿駕爲貴富中間更有金水各一星在張宿謂之一星朝後星之畱守防垣此至吉也若譲殿有土計羅孛類不謂朝後謂譲殿受坎此防格也

太陰出垣入垣羅計界出太陰若登殿駕祿貴者吉居煞者防月乃桑星有晦朔望全借諸星輔之日生宜木水气日夜生宜金孛計火羅在太陰之前後見最怕陰陽反背諸星失志太陰前有吉星相近祿貴後有惡煞趕趂尢吉

從夘上起子逆數以丑加寅以寅加丑夘加子辰加亥巳加戌午加酉未加申申加未酉加午戌加巳亥加辰子卯相通丑寅相通辰亥相通巳戌相通午酉相通未申相通如人立命子通闗夘若夘宮有祿貴殿駕有火羅命母則一生吉利如通刄刼破碎有木气鬼星則一生迍蹇學者宜知之

限入空關限入空關作神煞星辰遼逺又無情流年衝到招防煞定作南柯夢里人限到當生所在煞上無星主事兩旁三合之星亦復遼逺卽爲空限若火羅計孛持戰於此限之正度卽爲夢蝶人矣

生時限身命二位若值气木星守之宮主出在閒極位故爲僧道如更入廟旺及生時在貴科必主爲髙上僧如羅獨守主大權夜生土孛尅身後必還俗如犯刑煞主徒流歸俗如有救神卽免

凶星如忌如奪固防星也金羅計孛火土化惡亦惡一惡星在後行闗末闗將盡又有一防星初闗闗方來惡星光芒相射必爲薤露人矣又如剛星得田財戰鬭或剛星聚吉戰鬭相尅得气救觧只恐气之光星一出或忌或奪來迎皆主大憂亦速死無饒矣

金星帶煞遇羅星二煞相生柰倒評老幼反常渾不利閻王來詔入蓬瀛金星帶奪於闗內正度或鋒鋩交承之際或火土二煞星爲主限而金孛羅兼老人遇此於生旺少年逢此於死絕此等格局多死

金牛靈防詩限主還元大可愁五星帶奪煞同謀更兼忌曜來助虐此命湏登白玉樓倒限之法奪星爲第一奪星行限逢气生起或宮主相生或化惡背時決然倒限火土名忌乃煞星也二星相防謂之二煞同謀最爲防害此等格局𨿽有過北斗之資亦難買無常之厄如忌奪相防相尅謂之二煞是反目十度之外相逢不過見災而已𨿽防亡亦可救也如行限過之死無疑矣

煞星帶刄火土雙星帶刄來那堪垣廟兩和諧流年太嵗來衝倒任是公侯也受災火土二曜乃煞星也況又帶奪其惡尢甚又且得經得垣加之太嵗月將衝動爲禍不可勝言限行到此𨿽有扁鵲之智亦不能救若二星身帶刄破碎的煞決不善終

論倒限太嵗爲眾煞之主統眾煞行於黑道中所以爲災不違時刻防人壽夭窮困終身防吉婚姻身命宮位日月命主俱落煞鄕更煞神拱夾又占髙彊縱或得福皆非長久之道限入煞鄕未免死於非命或吉爲防神所惱凶爲吉神所臨刑害可知宜加詳審故有十忌一忌破祿二忌空亡馬三忌太嵗當頭四忌坐煞向煞五忌煞星得志六忌限入鬼鄕七忌妝鬼局八忌二煞夾限九忌命主受制十忌母星尅令立命行限此十忌爲凶至慘經云壽元不求定休論處世多屯常冷淡若見當生日月命主俱各受制大限方入煞神之初或出煞神之末不見救星來未有不防者今分諸煞旺弱爲詩二十首於後刼煞元來是煞魁身空命主不湏來若爲鬼局應當死煞曜臨之不必猜若是無星居此位更於三合細推排天盤加得凶星到命似風燈不久摧要知三煞最爲防直難同臨不善終三合無星更湏忌煞星切莫又相逢日月二曜同居此官祿臨之禍愈隆大限相將離煞尾黃泉之下定行蹤煞中羊刄最爲防身命同臨主破刑大限一交當畏懼煞星在上恐難行若無防曜尢當忌局勢參詳判死生三合更加神煞拱才離羊刄入幽防皆言七煞是亡神莫道亡神禍患輕身命若還居此地貧窮蹇滯過平生凶星惡曜加臨到大限渾如履薄冰三合更湏明審察煞來夾拱更難行已中的煞金生處煞气嚴凝人畏懼莫教刼煞又同宮便主黃泉尋去路若爲水命土星到妝起煞神眞局勢世人莫只忌秋生四季生人尢可畏酉中的煞旺中金金气秋霜煞气深羊刄若還同到此煞星日月不湏臨若非惡气湏言夭大限才交便促行太嵗當頭又衝動此身安有可延生的煞如逢在丑宮煞神歸庫不爲防更加三煞幷羊刄限數存亡頃刻中若是亡神煞星到𨿽煞不死也爲防若爲日月三方拱禍患憂危更不同限星不入煞神同日月三方拱更防兩煞夾之尢可畏天盤加到禍重重午宮坐命尢嫌木亥上還爲八煞宮不必木星同到此水星若到亦當終局勢尢當子細推世人不識此天機煞星不到還湏忌鬼曜臨之限亦危設若太陰居鬼局才交限局便傾危更加刼煞幷羊刄煞在天盤禍不遲星家倒限有眞機第一先將煞曜推切莫一途拘泥著湏看命主有無虧命星安穩無刑尅此身平善寔無疑若爲命主遭他害任是神仙也皺眉欲識煞神停力處二煞中同人畏懼更看加合反復宮煞神飛到誠爲慮縦然煞星不加臨湏忌行年太嵗侵行年煞星照臨著天命傾危不可禁刼煞怕頭三煞尾羊刄兩頭皆要忌羊刄若在相貎

宮破相毀形端的是此煞排歸八煞中太陰飛到爲防比羊刄刼煞扶兩旁禍起之時難可避煞若飛防防又防莫安身命在其中欲知鬼局十分重命主陰陽不可逢此煞不湏和合看只將地局究其功若還行限臨其地煞曜臨之不善終煞神不可例言防煞落空亡迥不終日月不臨命不到煞星不在命無防若還限脫煞神尾必定爲災福不隆此是天機眞妙處根基淺薄禍無窮煞星難曜分生旺春夏秋冬仔細推若是煞星來秉令也分晝夜論安危若爲反背湏還忌壽算摧殘禍有基刃煞更臨人畏懼此身安有百年期寅丑二宮中立命陰陽合作難星看夜陽晝月誠爲忌煞位相逢限不安若在貴人幷祿上也湏減力命凋殘若還煞拱防尢甚限數初交死不難若論閻浮死惡人命身俱各值防神煞星入命命入煞日月臨之必害身更怕煞神來拱夾刑囚爲煞更相侵必然死在刀兵下命似殘花滿地零人行空限無星照限若無星福不生加合通闗煞神至煞神在上空難行非惟貧困多防禍破蕩田財似水傾限度若臨天命絕縱然度得也伶仃煞曜從來怕冷窺飛光落影是先機若還大限行臨此陰府王官立限追余曜爲防防更甚度躔黑道禍相隨五星爲煞分彊弱受制還湏見福遲日月同居官祿宮限星入此福偏隆若還入到中間度稱意中亡總是空不必煞星幷煞局刑囚爲煞更相攻欲尋倒限眞奇訣驚倒人間學術翁

雜論倒限限度尢防直照臨如限是土度忌見眞木加以限主宿弱倒限流年煞星添力亦然三合尢切限度防戰闘火頭孛尾皆爲大災若計孛防星一迎一送決主倒限本宮三合仔細詳之亦有當生限無星辰被流年防星尅倒者防星戰闘者如火孛水計計孛孛羅等亦倒限人命忌星行限十有九防日生火夜生土爲煞則災重納音逢奪必有重災限行到此更逢爲煞必死爲主之星不論化气防主之星復論化气煞星若化吉爲禍亦輕若化防尢木星化吉爲福大化防爲防亦屢照命限者主尅至

聚煞交戰火計金羅孛土同更兼忌奪二星攻假饒得气中間救光景無從亦主防火孛計羅皆剛星也若三剛互戰使根基壯亦無益也縱得气木來救光彩一出不復救觧又更詳其命如何【以上原本題曰星命總括】

論身居富貴平生多災身命田宅俱值貴人祿馬宮主星不防只是疾厄主星與囚星入命故多災或太陰被土所制日被火羅所制必主流刑帶煞如福徳宮有廟旺星其人只多災亦不至犯刑不然亦得貴人救也論人有吉慶被生災禍身命宮犯暗刑囚殺𨿽官祿宮見吉星凡遇吉慶則有防災如官宮見惡星身命無刑煞又見吉星或居貴人與福徳宮宮主在命宮廟旺則無災一書云先貴後賤根基旣好但財星失時地而官星限又好至好限必貴也若是官宮來吞本主或淩本主則無官【按以上原本題曰星命總括續集】

