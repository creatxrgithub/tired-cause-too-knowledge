

推背圖﹝李淳風﹐袁天罡﹞

第一象茫茫天地不知所止日月循環周而復始自從盤古迄希夷虎鬥龍爭事正奇悟得循環眞諦在試於唐後論元機

第二象累累碩果莫明其數一果一仁卽新卽故

萬物土中生二九先成實

一統定中原陰盛陽先竭

第三象日月當空照臨下土撲朔迷離不文亦武參徧空王色相空一朝重入帝王宮遺枝撥盡根猶在喔喔晨雞孰是雄

第四象飛者不飛走者不走振羽髙岡乃克有後威行靑女實權奇極目蕭條十八枝賴有猴兒齊著力已傾大樹仗扶持

第五象楊花飛蜀道難截斷竹簫方見日更無一史乃平安漁陽鼙鼓過潼關此日君王幸劍山木易若逢山下鬼定於此處葬金環

第六象非都是都非皇是皇陰霾旣去日月復光大幟巍巍樹兩京輦輿今日又東行乾坤再造人民樂一二年來見太平

第七象旌節滿我目山川局我足破關客乍來陡令中原哭螻蟻從來足潰堤六宮深鎖夢全非重門金鼓含兵气小艸滋生土口啼

第八象攙槍血中土破賊還爲賊朵朵李花飛帝曰遷大吉天子蒙塵馬首東居然三傑踞關中孤軍一駐安社稷內外能收手臂功

第九象非白非黑艸頭人出借得一枝滿天飛血萬人頭上起英雄血染河山日色紅一樹李花都慘淡可憐巢覆亦成空

第十象蕩蕩中原莫禦八牛泅水不滌有血無頭一後二主盡升遐四海茫茫總一家不但我生還殺我回頭還有李兒花

第十一象五人同卜非祿非福兼而言之喜怒哀樂龍蛇相鬥三十年一日同光直上天上得天堂好遊戲東兵百萬入秦川

第十二象塊然一石謂他人父統二八州已非唐土

反兆先多口出入皆無主

系鈴自解鈴父亡子亦死

第十三象漢水竭雀髙飛飛來飛去何所止髙山不及城郭低百个雀兒水上飛九十九个過山西惟有一个踏破足髙棲獨自理毛衣

第十四象李樹得根芽石橊漫放花枯木逢春只一瞬讓他天下競榮華金木水火土已終十三童子五王公英明重見太平日五十三參運不通

第十五象天有日月地有山川海內紛紛父後子前戰事中原迄未休幾人髙枕臥金戈寰中自有眞天子掃盡羣妖見日頭

第十六象天一生水姿稟聖武順天應人無今無古納土姓錢並姓李其餘相次朝天子天將一統付眞人不殺人民更全嗣

第十七象聲赫赫干戈息掃邊氛奠邦邑天子親徵乍渡河歡聲百里起謳歌運籌幸有完全女奏得奇功在議和

第十八象天下之母金刀伏兔三八之年治安鞏固水旱頻仍不是災力扶幼主坐靈臺朝中又見釵光照宇內承平气象開

第十九象眾人嚚嚚盡入其室百萬雄師頭上一石朝用奇謀夕喪師人民西北盡流離韶華𨿽好春光老悔不深居坐殿墀

第二十象朝無光日月盲莫與京終彷徨父子同心並同道中天日月手中物奇云翻過北海頭鳳闕龍廷生怛惻

第二十一象空厥宮中雪深三尺吁嗟元首南轅北轍妖氛未靖不康寧北掃烽煙望帝京異姓立朝終國位卜世三六又南行

第二十二象天馬當空否極見泰

鳳鳳渺渺木﹝構﹞大賴神京王气滿東南禍水汪洋把策幹一木會支二八月臨行馬色半平安

第二十三象似道非道乾沈坤黯祥光宇內一江斷楫胡兒大張撻伐威兩柱擎天力不支如何兵火連天夜猶自張燈作水嬉

第二十四象山崖海邊不帝亦仙二九四八於萬斯年十一卜人小月終回天無力道俱窮干戈四起疑無路指點洪濤巨浪中

第二十五象北帝南臣一兀自立

斡離河水燕巢捕﹖鼎足爭雄事本奇一狼二鼠判須臾北關鎖鑰𨿽牢固子子孫孫五五宜

第二十六象時無夜年無米花不花賊四起鼎沸中原木木來四方警報起邊垓房中自有長生術莫怪都城澈夜開

第二十七象惟日與月下民之極應運而興其色曰赤枝枝葉葉現金光晃晃朗朗照四方江東岸上光明起談空說偈有眞王

第二十八象艸頭火腳宮闕灰飛家中有鳥郊外有尼

羽滿髙飛日爭妍有李花

眞龍遊四海方外是吾家

第二十九象枝發厥榮爲國之棟皞皞熙熙康樂利眾一枝向北一枝東又有南枝種亦同宇內同歌賢母徳眞有三代之遺風

第三十象半圭半林合則生變石亦有靈生榮死賤缺一不成也占先六龍親禦到胡邊天心復見人心順相克相生馬不前

第三十一象當塗遺孽穢亂宮闕一男一女斷送人國忠臣賢士盡沈淪天啟其衷亂更紛縱有胸懷能坦白乾坤不屬舊明君

第三十二象馬跳北闕犬敖西方八九數盡日月無光楊花落盡李花殘五色旗分自北來太息金陵王气盡一枝春色占長安

第三三象黃河水淸气順則治主客不分地支無子

天長白瀑來胡人气不衰

藩籬多撤去稚子半可哀

第三四象頭有發衣怕白太平時王殺王太平又見血花飛五色章成裏外衣洪水滔天苗不秀中原曾見夢全非

第三五象西方有人足踏神京帝出不還三臺扶傾黑雲黯黯自西來帝子臨河築金臺南有兵戎北有火中興曾見有奇才

第三六象纖纖女子赤手禦敵不分禍福燈光蔽日

雙拳旋轉乾坤海內無端不靖

母子不分先後西望長安入覲

第三七象漢水茫茫不統繼統南北不分和衷與共

水淸終有竭倒戈逢八月

海內竟無王半凶還半吉

第三八象門外一鹿羣雄爭逐劫及鳶魚水深火熱火運開時禍蔓延萬人後死萬人生海波能使江河濁境外何殊在目前

第三九象

鳥無足山有月

旭初升人都哭

十二月中气不和南山有雀北山羅

一朝聽得金雞叫大海沈沈日已過

第四十象一二三四無土有主小小天罡垂拱而治一口東來气太驕腳下無履首無毛若逢木子冰霜渙生我者猴死我雕

第四一象天地晦盲艸木繁殖陰陽反背上土下日帽兒須戴血無頭手弄乾坤何日休九十九年成大錯稱王只合在秦州

第四二象美人自西來朝中日漸安長弓在地危而不危西方女子琵琶仙皎皎衣裳色更鮮此時渾迹匿朝市鬧亂君臣百萬般

第四三象君非君臣非臣始艱危終克定黑兔走入靑龍穴欲盡不盡不可說惟有外邊根樹上三十年中子孫結

第四四象日月麗天羣陰懾服百靈來朝雙羽四足而今中國有聖人𨿽非豪傑也周成四夷重譯稱天子否極泰來九國春

第四五象有客西來至東而止木火金水洗此大恥炎運宏開世界同金烏隱匿白洋中從此不敢稱雄長兵气全消運已終

第四六象

黯黯陰霾殺不用刀

萬人不死一人難逃有一軍人身帶弓只言我是白頭翁東邊門裏伏金劍勇士後門入帝宮

第四七象偃武修文紫薇星明匹夫有責一言爲君無王無帝定乾坤來自田間第一人好把舊書多讀到義言一出見英明

第四八象卯午之間厥象維離八牛牽動雍雍熙熙水火旣濟人民吉手持金戈不殺賊五十年中一將臣靑靑艸自田間出

第四九象山谷少人口欲剿失其巢帝王稱弟兄紛紛是英豪一个或人口內啼分南分北分東西六爻占盡文明見棋布星羅日月齊

第五十象

水火相戰時窮則變貞下起元獸貴人賤虎頭人遇虎頭年白米盈倉不值錢豺狼結隊街中走撥盡風雲始見天

第五一象陰陽和化以正坤順而感後見堯舜誰云女子尙剛彊坤徳居然感四方重見中天新气象卜年一六壽而康

第五二象慧星乍見不利東北踽踽何之瞻彼樂國欃槍一點現東方吳楚依然有帝王門外客來終不久乾坤再造在角亢

第五三象關中天子禮賢下士順天休命半老有子一个孝子自西來手握乾綱天下安域中兩見旌旗美前人不及後人才

第五四象磊磊落落殘棋一局啄息茍安𨿽笑亦哭

不分牛鼠與牛羊去毛存﹝革享﹞尙稱彊寰中自有眞龍出九曲黃河水不黃

第五五象懼則生戒無遠勿屆水邊有女對日自拜覬覦神器終無用翼翼小心有臣眾轉危爲安見節義未必河山是我送

第五六象飛者非鳥潛者非魚戰不在兵造化遊戲海疆萬里盡雲煙上迄雲霄下及泉金母木公工幻弄干戈未接禍連天

第五七象

物極必反以毒制毒三尺童子四夷詟服坎離相克見天倪天使斯人弭殺機不信奇才產吳越重洋從此戢兵師

第五八象大亂平四夷服稱兄弟六七國烽煙淨盡海無波稱王稱帝又統和猶有煞星隱西北未能徧唱太平歌

第五九象無城無府無爾無我天下一家治臻大化一人爲大世界福手執簽筒拔去竹紅黃黑白不分明東南西北盡和睦

第六十象一陰一陽無始無終終者自終始者自始茫茫天數此中求世道興衰不自由萬萬千千說不盡不如推背去歸休

