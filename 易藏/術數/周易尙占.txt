

周易尙占

瑩蟾子李淸庵著

﹝元﹞大徳丁未年版﹞

周易尙占序

周易尙占者﹐卜筮之捷法也。其旨切﹐而近其辭。筮而當誠﹐有補於初進者﹐旨趣與市肆間卜筮之書大同小異。且如鬼谷辧爻占法﹐以上爻爲至髙﹐殊不知上爲至遠位之地。作是見者﹐非深造玄理者也﹖若此者眾。或問曰﹕尙占有道乎﹖曰﹕不可謂之有﹐不可謂之無。若謂有﹐泥於卜筮而無窮﹔若謂無﹐易有聖人之道四﹐尙占居其一焉。所要者﹐必先明本﹐次當明體﹐變通明用。知體而不知用﹐則不備﹔知用而不知體﹐則不精。占變相需﹐易理盡矣。故尙占者﹐學易之樞機也。其緒在於寂然﹐應動之效﹔發端在於決疑﹐疑情頓釋。惟變是通﹐皆由理正辭達而已﹔臨疑取證﹐不滯膠擾楊墨之間。今瑩蟾子李淸庵下一片工夫﹐分析爻辭﹐深得易理之趣﹐言𨿽朴素﹐不事浮華。若非閒中日月﹐靜裏乾坤﹐孰能臻此聯篇鋟梓﹐以廣其傳﹐貴無隱爾。

大徳丁未五月望日洛陽後學保八序

周易尙占總目

卷上

圖局部第一﹝凡十章﹞

一﹑無極而太極圖

二﹑太極生兩儀圖

三﹑兩儀生四象圖

四﹑四象生八卦圖

五﹑八卦方位圖

六﹑乾坤生六子圖

七﹑天干納甲圖

八﹑地支納音圖

九﹑支幹納音圖

十﹑五子歸元圖

旁通部第二﹝凡十章﹞

一﹑六位例

二﹑月建六神例

三﹑日建六神例

四﹑八卦取象例

五﹑八卦法用例

六﹑八節休旺例

七﹑逐月吉凶神殺例

八﹑逐日吉凶神殺例

九﹑合刑殺例

十﹑四時吉凶神殺例

發端部第三﹝凡十二章﹞

一﹑以錢代蓍例

二﹑合卦例

三﹑上手法

四﹑重卦例

五﹑變卦例

六﹑起世應

七﹑飛伏例

八﹑身命例

九﹑定卦主

十﹑定六親

十一﹑定六神

十二﹑論四直

決斷部第四﹝凡六章﹞

一﹑六親斷例

二﹑六神斷例

三﹑天符斷例

四﹑直符斷例

五﹑傳符斷例

六﹑神殺斷例

卷中

三材部第五﹝凡五章﹞

一﹑陰晴雨晦章

二﹑禾苗田地章

三﹑住居宅地章

四﹑移徙章

五﹑墳塚章

人事部第六﹝凡四章﹞

一﹑身命章

二﹑六親章

三﹑婚姻章

四﹑胎孕章

三教部第七﹝凡四章﹞

一﹑僧道章

二﹑儒業章

三﹑蒙童章

四﹑教授章

營生部第八﹝凡四章﹞

一﹑求財買賣章

二﹑六畜血財章

三﹑蠶桑章

四﹑行人章

疾厄部第九﹝凡五章﹞

一﹑疾病章

二﹑醫藥章

三﹑盜賊章

四﹑捕盜章

五﹑公訟章

卷下

乾部第十﹝凡二章﹞

一﹑乾宮八卦立成章

二﹑八卦斷例章

坎部第十一﹝凡二章﹞

一﹑坎宮八卦立成章

二﹑八卦斷例章

艮部第十二﹝凡二章﹞

一﹑艮宮八卦立成章

二﹑八卦斷例章

震部第十三﹝凡二章﹞

一﹑震宮八卦立成章

二﹑八卦斷例章

巽部第十四﹝凡二章﹞

一﹑巽宮八卦立成章

二﹑八卦斷例章

離部第十五﹝凡二章﹞

一﹑離宮八卦立成章

二﹑八卦斷例章

坤部第十六﹝凡二章﹞

一﹑坤宮八卦立成章

二﹑八卦斷例章

兌部第十七﹝凡二章﹞

一﹑兌宮八卦立成章

二﹑八卦斷例章

通變部第十八﹝凡六章﹞

一﹑極變章

二﹑單卦變通章

三﹑重卦變通章

四﹑六十四卦變通章

五﹑時變章

六﹑事變章

附

一﹑皇恩大赦

二﹑大殺

三﹑天喜

四﹑天徳方

五﹑三殺方

六﹑煞轉

七﹑九空地

八﹑及腳敗

九﹑起十隔

十﹑渾天甲子裝卦用

周易尙占目錄畢

周易尙占卷上

圖局部第一

一﹑無極而太極

無者﹐虛無自然之謂也。始於無始﹐窮於無窮﹐不可極而極者也。聖人彊名曰無﹐字之曰太極。周子曰「無極而太極﹐太極動而生陽﹐靜而生陰﹐一陰一陽互爲其根﹐兩儀立焉」。卽《易》所謂﹕「易有太極﹐是生兩儀」。言太極之變也。

二﹑太極生兩儀

▅▅▅▅▅者﹐陽也﹔▅▅▅▅者﹐陰也。老子云「道生一」﹐卽無極而太極也。又云「一生二」﹐卽太極生兩儀也。邵子所謂「一分爲二」者是也。所謂二者﹐一陰一陽也。陽動也﹐陰靜也。動極復靜﹐靜極復動﹐互爲互靜而生四象。《易﹑系》云「兩儀生四象」。邵子云「二分爲四」。言兩儀之變也。

三﹑兩儀生四象

老陽﹕▅▅▅▅▅

▅▅▅▅▅﹝老陽﹞者﹐動之極也﹐是謂老陽。

少陰﹕▅▅▅▅

▅▅▅▅▅﹝少陰﹞者﹐動極而靜也﹐是謂少陰。

少陽﹕▅▅▅▅▅

▅▅▅▅﹝少陽﹞者﹐靜極而動也﹐是謂少陽。

老陰﹕▅▅▅▅

▅▅▅▅﹝老陰﹞者﹐靜之極也﹐是謂老陰。

四象分位而五行具矣﹐四象各有動靜﹐機緘不已﹐八卦分焉。周子云「五性感動吉凶分﹐而萬事出矣」。《易﹑系》云「四象生八卦」。言四象之變也。

四﹑四象生八卦

乾一﹕☰☰者﹐老陽動也﹐是謂乾一。

兌二﹕☱☱者﹐老陽靜也﹐是謂兌二。

離三﹕☲☲者﹐少陰動也﹐是謂離三。

震四﹕☳☳者﹐少陰靜也﹐是謂震四。

巽五﹕☴☴者﹐少陽動也﹐是謂巽五。

坎六﹕☵☵者﹐少陽靜也﹐是謂坎六。

艮七﹕☶☶者﹐老陰動也﹐是謂艮七。

坤八﹕☷☷者﹐老陰靜也﹐是謂坤八。

五﹑八卦方位圖

東北﹕爲立春﹐物之始也﹐艮止以之。

東﹕爲春分﹐萬物出也﹐震動以之。

東南﹕爲立夏﹐萬物潔齊﹐巽順以之。

南﹕爲夏至﹐萬物相見﹐離麗以之。

西南﹕爲立秋﹐萬物致養﹐坤厚以之。

西﹕爲秋分﹐萬物成也﹐兌說以之。

西北﹕爲立冬﹐萬物遂也﹐乾健以之。

北﹕爲冬至﹐萬物藏也﹐坎陷以之。

《易﹑系》云﹕八卦成列﹐易行乎其中矣。

六﹑乾坤生六子圖

乾爲父﹐坤爲母﹐乾坤交而生六子。

乾初爻交坤成震﹐震爲長男。

坤初爻交乾成巽﹐巽爲長女。

乾中爻交坤成坎﹐坎爲中男。

坤中爻交乾成離﹐離爲中女。

乾上爻交坤成艮﹐艮爲少男。

坤上爻交乾成兌﹐兌爲少女。

三男三女﹐陰陽相推﹐生生化化而無窮也。善觀易者﹐反窮諸己﹐自得之矣。

七﹑天干納甲圖

數書云「乾坤定位於甲乙﹐山澤通气於丙丁﹐水火相建於戊己﹐雷風相薄於庚辛」。是故﹐乾納甲也﹐坤納乙也﹐艮納丙也﹐兌納丁也﹐坎納戊也﹐離納己也﹐震納庚也﹐巽納辛也﹐乾又納壬也﹐坤又納癸也。甲乙壬癸﹐十干之始終﹐乾坤納甲乙壬癸﹐表覆載之﹐功廣大也。

八﹑地支納音圖

震爲長男﹐巽爲長女﹐故配之以子丑。坎爲中男﹐離爲中女﹐故配之以寅卯。艮爲少男﹐兌爲少女﹐故配之以辰巳。外卦之配﹐對宮取之。假如震巽納子丑﹐外卦自然納午未。餘仿此。乾納子午﹐坤納丑未﹐先未後丑。何也﹖陽順陰逆也。逆順相須﹐造化成焉。

九﹑支幹納音圖

一者﹐中央黃靈之气﹐故納音屬土。三者﹐南方丹靈之气﹐故納音屬火。五者﹐北方玄靈之气﹐故納音屬水。七者﹐西方皓靈之气﹐故納音屬金。九者﹐東方靑靈之气﹐故納音屬木。或於中央十二气者﹐字相連粘之誤也。中央土﹐一气也﹐達者味之。

十﹑五子歸元圖

外

卦

對

取

六

甲

備

矣納

音五子歸元圖

兌

丁巳艮

丙辰離

己卯坎

戊寅巽

辛丑震

庚子

土

火乙

甲丁

丙己

戊

水癸

壬乙

甲丁

丙

金辛

庚癸

壬乙

甲

木己

戊辛

庚癸

壬

震爲長男﹐納甲起庚子﹔巽爲長女﹐納甲起辛丑﹔以庚辛爲母﹐以子丑爲子。壬至庚﹐癸至辛﹐皆九數﹐故壬子癸丑納音屬木。甲至庚﹐乙至辛﹐皆七數﹐故甲子乙丑納音屬金。丙至庚﹐丁至辛﹐皆五數﹐故丙子丁丑納音屬水。戊至庚﹐己至辛﹐皆三數﹐故戊子己丑納音數火。庚辛一數﹐故庚子辛丑納音屬土。餘仿此。圖局已具。

旁通部第二

一﹑六位例

橫看六爻五爻四爻三爻二爻初爻

定位陰

陽義

仁柔

剛

三材空

天官

人山

地

占雨空

雨雲

風電

雷

占晴大空日月霞虹風气煙靄霧露

地理山

林木

艸地

水

田土山崗林麓髙田平原低田湖塘

居處山林京都坊鎭市井州縣鄕

田禾成熟田主禾穗秧苗種子田地

僧道祖師師父檀越法眷己身徒弟

仕宦隱逸王公諸侯大夫士人庶民

身命首

心腹

股腓

足

六親祖

父母伯叔兄弟己身

妻子孫

行人地頭道路門

戶身

足

屋宇棟

梁枋

柱人身基址

住居門戶廳堂廊廡倉庫房屋井竈

舟船帆幔桅纜櫓棹身倉舟主艄船

家畜駝象牛馬驢騾豕羊貓犬雞鵝

野獸鷹

鴻鵠雞雉虎豹豺狼狐兔

水族蛟蜃鷗鷺鴛鴦龜鱉鮒鱔蝦魚

占事國事心事官事家事身事人事

占蠶簇

主桑

筐蠶

種

興販寶貝主人金玉疋帛財本物貨

商店宇客人行貨牙郎己身財本

賈宜利買主發賣停塌己身財本

疾病頭面心胸腸胃腰腎身體手足

鬼神星辰社廟神佛家先祭主土地

願心口願心願善願拜願己身香願

婚姻祖宗公姑外氏保親夫妻媒人

六甲化婆父

母看生子

胎息

轉官任所宣命差遣保舉己身解由

公訟決斷官府對頭詞狀己身見人

墳墓朝向祭主風水羅堂亡身穴道

擇葬朝向亡人風水羅堂基址穴道

牛馬水艸主人鞍轡欄廏牛馬人力

尋人閒人貴人外人親人己身婦人

捕賊遠方本路本處近處捕盜家人

二﹑月建六神例

六神正月二月三月四月五月六月七月八月九月十月十一十二

靑龍寅

卯辰

巳午

未申

酉戌

亥子

醜

白虎申

酉戌

亥子

丑寅

卯辰

巳午

未

朱雀巳

午未

申酉

戌亥

子丑

寅卯

辰

玄武亥

子丑

寅卯

辰巳

午未

申酉

戌

勾陳醜

寅卯

辰巳

午未

申酉

戌亥

子

騰蛇辰

卯寅

丑子

亥戌

酉申

未午

巳

三﹑日建六神例

日天干上爻五爻四爻三爻二爻初爻

甲乙日玄武白虎騰蛇勾陳朱雀靑龍

丙丁日靑龍玄武白虎騰蛇勾陳朱雀

戊己日朱雀靑龍玄武白虎騰蛇勾陳

庚辛日騰蛇勾陳朱雀靑龍玄武白虎

壬癸日白虎騰蛇勾陳朱雀靑龍玄武

四﹑八卦取象例

乾坤

震巽

坎離

艮兌

在天成像天

云雷

風月

日气

雨

在地成形金

土木

竹水

火山

河

近取諸身首

腹足

手耳

目鼻

口

遠取諸物馬

牛龍

雞豕

雉狗

羊

卦體圓

方大

長實

虛小

短

卦材健

順動

入陷

麗止

說

人體端正雄壯俊銳潔淨淸奇秀麗短小柔美

人材精勤拙訥伎巧活落通疎知慧慵懶捷辧

徳性誠恪惇篤決烈謙遜淳朴靈變鎭重溫潤

情僞武勇悋嗇燥暴進退隱伏虛詐偏執誣妄

命基心

身肝

胃腎

膽脾

肺

性本神

形魂

志精

气意

魄

五﹑八卦法用例

乾坤

震巽

坎離

艮兌

父子父

母長男長女中男中女少男少女

君臣王公宰相諸侯大夫公吏士人庶民伶倫

人事官事家事身事公事憂事心事閒事喜事

各業士

農工

商武

文醫

卜

尋訪貴人主人客人行人吏人士人商人匠人

轉官朝廷任所差遣宣命印綬保明復任解田

安厝朝向羅堂林麓行木風水香火主山陂塘

居處屋宇產業動用簾幃池井鑪竈門屏窗牖

營運車輿舟船器械繩直弓輪甲冑閽寺剛鹵

交易寶玉布帛財本行貨酒食夥伴店捨牙郎

六﹑八卦﹝八節﹞休旺例

旺相

胎沒

死囚

休廢

立春艮

震巽

離坤

兌乾

坎

春分震

巽離

坤兌

乾坎

艮

立夏巽

離坤

兌乾

坎艮

震

夏至離

坤兌

乾坎

艮震

巽

立秋坤

兌乾

坎艮

震巽

離

秋分兌

乾坎

艮震

巽離

坤

立冬乾

坎艮

震巽

離坤

兌

冬至坎

艮震

巽離

坤兌

乾

七﹑逐月吉凶神殺例

正月二月三月四月五月六月七月八月九月十月十一十二

天喜戌

亥子

丑寅

卯辰

巳午

未申

酉

天解申

申酉

酉戌

戌亥

亥午

午未

未

天醫卯

亥丑

未巳

卯亥

丑未

巳卯

亥

飛廉申

未午

巳辰

卯寅

丑子

亥戌

酉主人卒亡

血忌醜

未寅

申卯

酉辰

戌巳

亥午

子不宜鍼灸

雷火寅

丑子

亥戌

酉申

未午

巳辰

卯

往亡寅

巳申

亥卯

午酉

子辰

未戌

醜出行主死

負結亥

亥丑

丑卯

卯巳

巳未

未酉

酉負鬼神食

生气子

丑寅

卯辰

巳午

未申

酉戌

亥

死气午

未申

酉戌

亥子

丑寅

卯辰

巳

吉殺醜

寅卯

辰巳

午未

申酉

戌亥

子

天徳亥

子丑

寅卯

辰巳

午未

申酉

戌

月徳未

申酉

戌亥

子丑

寅卯

辰巳

午

八﹑逐日吉凶神殺例

日幹甲

乙丙

丁戊

己庚

辛壬

癸

祿元寅

卯巳

午巳

午申

酉亥

子

貴人醜

子亥

酉未

申午

寅卯

巳

大殺亥

亥未

未戌

戌寅

寅巳

巳

九﹑合刑殺例

支神子

丑寅

卯辰

巳午

未申

酉戌

亥

六合醜

子亥

戌酉

申未

午巳

辰卯

寅

三合申辰巳酉午戌亥未申子酉丑寅戌亥卯子辰巳丑寅午卯未

三刑卯

戌巳

子辰

申午

醜﹝注1﹞寅

酉未

亥﹝注2﹞

驛馬寅

亥申

巳寅

亥申

巳寅

亥申

巳

劫殺巳

寅亥

申巳

寅亥

申巳

寅亥

申

亡神亥

申巳

寅亥

申巳

寅亥

申巳

寅

咸池酉

午卯

子酉

午卯

子酉

午卯

子

十﹑四時吉凶神殺例

四季春

夏秋

冬

五墓未

戌丑

辰占病忌之﹐發動持凶

浴盆辰

未戌

醜占病忌之﹐臨水神水爻並凶

三丘醜

辰未

戌占病忌之﹐發動兄鬼主死

發端部第三

﹝凡十二章﹞

一﹑以錢代蓍法﹝揲蓍法見心鑑﹞

以錢三文﹐燻於鑪上﹐而祝心事﹐呵銜至至敬而祝﹐祝曰﹕天何言哉﹐扣之卽應﹐神之靈矣﹐感而遂通。今有某事﹐罔知休咎﹐罔釋決疑﹐克神克靈﹐惟蓍而龜﹐禱於爾神﹐亮垂報知。若可若否﹐尙明告之。祝畢﹐擲錢於盤中。一背爲單畫▅▅▅▅▅﹐二背爲拆畫▅▅▅▅﹐三背爲重畫0﹐純字爲交畫╳。自下而上﹐三擲內卦成。再將錢鑪上燻過﹐復求外卦﹐圓成一卦﹐而斷吉凶。至敬至誠﹐無不感應。

二﹑合卦例

純陽乾爲天﹐陽中坎水連﹐陽上艮山止﹐陽下震雷焉﹔下陰巽風起﹐中陰離火燃﹐純陰坤地厚﹐陰上兌金堅。

三﹑上手法﹝自下而上﹞

單單單乾爲天﹐拆單拆坎爲水﹐拆拆單艮爲山﹐單拆拆震爲雷。拆單單巽爲風﹐單拆單離爲火﹐拆拆拆坤爲地﹐單單拆兌爲澤。重爲單陽變陰﹐交亦拆陰變陽。

四﹑重卦例

乾宮﹝金兆﹞

乾爲天﹝八純﹑上世﹞﹑天風姤﹝一世﹞﹑天山遁﹝二世﹞﹑天地否﹝三世﹞﹑風地觀﹝四世﹞﹑山地剝﹝五世﹞﹑火地晉﹝遊魂﹑四世﹞﹑火天大有﹝歸魂﹑三世﹞。

坎宮﹝水兆﹞

坎爲水﹝八純﹑上世﹞﹑水澤節﹝一世﹞﹑水雷屯﹝二世﹞﹑水火旣濟﹝三世﹞﹑澤火革﹝四世﹞﹑雷火丰﹝五世﹞﹑地火明夷﹝遊魂﹑四世﹞﹑地水師﹝歸魂﹑三世﹞。

艮宮﹝土兆﹞

艮爲山﹝八純﹑上世﹞﹑山火賁﹝一世﹞﹑山天大畜﹝二世﹞﹑山澤損﹝三世﹞﹑火澤睽﹝四世﹞﹑天澤履﹝五世﹞﹑風澤中孚﹝遊魂﹑四世﹞﹐風山漸﹝歸魂﹑三世﹞。

震宮﹝木兆﹞

震爲雷﹝八純﹑上世﹞﹑雷地豫﹝一世﹞﹑雷水解﹝二世﹞﹑雷風恆﹝三世﹞﹑地風升﹝四世﹞﹑水風井﹝五世﹞﹑澤風大過﹝遊魂﹑四世﹞﹐澤雷隨﹝歸魂﹑三世﹞。

巽宮﹝木兆﹞

巽爲風﹝八純﹑上世﹞﹑風天小畜﹝一世﹞﹑風火家人﹝二世﹞﹑風雷益﹝三世﹞﹑天雷無妄﹝四世﹞﹐火雷噬嗑﹝五世﹞﹐山雷頤﹝遊魂﹑四世﹞﹐山風蠱﹝歸魂﹑三世﹞。

離宮﹝火兆﹞

離爲火﹝八純﹑上世﹞﹐火山旅﹝一世﹞﹐火風鼎﹝二世﹞﹐火水未濟﹝三世﹞﹐山水蒙﹝四世﹞﹐風水渙﹝五世﹞﹐天水訟﹝遊魂﹑四世﹞﹑天火同人﹝歸魂﹑三世﹞。

坤官﹝土兆﹞

坤爲地﹝八純﹑上世﹞﹐地雷復﹝一世﹞﹐地澤臨﹝二世﹞﹐地天泰﹝三世﹞﹐雷天大壯﹝四世﹞﹑澤天夬﹝五世﹞﹐水天需﹝遊魂﹑四世﹞﹐水地比﹝歸魂﹑三世﹞。

兌宮﹝金兆﹞

兌爲澤﹝八純﹑上世﹞﹐澤水困﹝一世﹞﹐澤地萃﹝二世﹞﹐澤山咸﹝三世﹞﹐水山蹇﹝四世﹞﹐地山謙﹝五世﹞﹐雷山小過﹝遊魂﹑四世﹞﹐雷澤歸妹﹝歸魂﹑三世﹞。

五﹑變卦例

乾爲天﹐自下一爻變起﹐初變陰﹐天風姤﹔二變陰﹐天山遁﹔三變陰﹐天地否﹔四變陰﹐風地觀﹔五變陰﹐山地剝﹔上爻爲主﹐不動。再變四爲陽﹐﹝火地晉﹔再將內卦三爻﹐全部變爲陽爻﹞﹐火天大有。余見後通變部。

六﹑起世應

八純卦﹐世上﹔初爻變﹐一世卦﹔二爻變﹐二世卦﹔三爻變﹐三世卦﹔四爻變﹐四世卦﹔五爻變﹐五世卦。復卦四爻變﹐遊魂卦﹔再總變下三爻﹐歸魂卦。

一世卦﹐應在四﹔二世卦﹐應在五﹔三世卦﹐應在上﹔四世卦﹐應在初﹔五世卦﹐應在二﹔八純卦﹐應在三﹔遊魂卦﹐應在初﹔歸魂卦﹐應在上。彼爲應﹐世爲我。應爲晦﹐世爲貞。

七﹑飛伏例

持世納甲爲飛神﹐本宮納甲爲伏神。八純與歸魂﹐以本宮持世爲飛神﹐相配卦持世爲伏神。乾與坤﹐坎與離﹐震與巽﹐艮與兌﹐皆相配也。假如乾卦上爻壬戌持世﹐是飛神﹔坤卦上爻癸酉持世﹐卽癸酉是乾家伏神也。餘仿此。

八﹑身命例

子午持世初爲身﹐丑未持世二爲身﹐寅申持世三爲身﹐卯酉持世四爲身﹐辰戌持世五爲身﹐巳亥持世上爲身。占卦人本肖屬﹝注1﹞爲命。

九﹑定卦主

靜以世爲主﹐應爲應。一爻動﹐以本卦動爻爲主﹐變卦動爻爲應。二爻動﹐以上動爻爲主﹐後動爻爲應。三爻動﹐以動爻爲主﹐不動爲應。四爻動﹐以下爻爲主﹐仍看之卦不變爻。五爻動﹐以靜爻爲主﹐變卦靜爻爲應。六爻俱動﹐以本卦世爲主﹐變卦世爲應。凡三爻以上爻動﹐主事不一﹐謂之亂動。若亂動時﹐只以所占爻爲主﹐占財以財爲主是也。

十﹑定六親

生我爲父母﹐我生爲子孫﹐克我爲官鬼﹐我克爲妻財﹐比和爲兄弟。

常以本宮所屬爲我﹐納甲所屬爲彼。假如姤卦初爻﹐納甲辛丑土﹐本宮屬金﹐土生金﹐爲父母也。余依此。

十一﹑定六神

靑龍木神﹐朱雀火神﹐勾陳土神﹐白虎金神﹐玄武水神。

甲乙日起靑龍﹐丙丁日起朱雀﹐戊日起勾陳﹐己日起騰蛇﹐庚辛日起白虎﹐壬癸日起玄武。

假如甲乙日起靑龍﹝初爻﹞﹐第二﹝爻﹞朱雀﹐三﹝爻﹞勾陳﹐四﹝爻﹞騰蛇﹐五﹝爻﹞白虎﹐上﹝爻﹞玄武。持身世及動者。余依此。

十二﹑論四直

年建天符太歲居﹐月建靑龍爲直符﹐日建傳符宜發動﹐時辰直事次傳符。

假如子年﹐子爻動﹐靑龍臨子爻﹐是持水神也。又如正月﹐寅爻動﹐爲月建靑龍也。又如子日﹐子爻動﹐朱雀臨之﹐是傳符持火神也。又如午時﹐午爻動﹐臨白虎﹐是直事持金神也。

決斷部第四

﹝凡六章﹞

一﹑六親斷例

父母持世及身宮﹐旺相文書喜信通﹐田宅禾苗皆遂意﹐占身問病卻成凶。父母化父母﹐文書定相許﹐化子進人丁﹐化鬼身遷舉﹐化財宅長憂﹐兄弟本身取。

子孫持世爲福神﹐事成憂散谷財榮﹐占胎問病重重吉﹐謁貴求官反不亨。子孫化子孫﹐人情兩稱情﹐化父田蠶旺﹐化財加倍榮﹐化鬼憂產病﹐兄弟必相爭。

官鬼持世必得官﹐文書印信兩相看﹐占婚問病俱凶犯﹐破宅傷財身不榮。官化官爲祿﹐求官宜疾速﹐化財占病凶﹐化父文書逐﹐化子必傷官﹐化兄家不睦。

陰爲妻妾陽爲財﹐持世持身總稱懷﹐財谷田蠶收百倍﹐若占病產鬼爲胎。妻財化妻財﹐錢龍入宅來﹐化官憂戚戚﹐化子笑哈哈﹐化父宜家宅﹐化兄當破財。

陽爲兄弟陰姊妹﹐所問所謀皆退悔﹐縱使福神同位臨﹐到頭不遂空勞費。兄弟化兄弟﹐凡占無所利﹐化父父憂驚﹐化財財未遂﹐化官身有災﹐化子卻如意。

二﹑六神斷例

發動靑龍萬事通﹐進財進祿福無窮﹐臨凶遇殺都無礙﹐惟忌臨金與落空。

朱雀交重文印旺﹐殺神相並謾勞功﹐是非口舌皆因此﹐持水臨空卻利公。

勾陳發動憂田土﹐累歲迍邅爲殺逢﹐持木落空方脫灑﹐縱然安靜也迷蒙。

騰蛇發動憂榮碎﹐怪夢陰魔暗裏逢﹐持木落空方始吉﹐交重旺相必然凶。

白虎交重驚怪事﹐求官臨鬼反丰隆﹐持金世殺妨人口﹐遇火加空卻不同。

玄武動搖多暗昧﹐若臨旺相賊交攻﹐上爻相並邪無犯﹐帶殺依然咎在躬。

三﹑天符斷例

年建爲天符﹝子年子爻動方斷。假如子年子爻動﹐臨靑龍木神也。﹞

天符靑龍木﹐發動加官祿﹐在外盜資財﹐內搖憂眷屬。

天符朱雀火﹐文書非小可﹐殺並是非生﹐內搖家事瑣。

天符勾陳土﹐田蠶十分許﹐殺並事勾連﹐騰蛇同類取。

天符白虎金﹐經營必稱心﹐殺神如並者﹐禍患定來侵。

天符玄武水﹐陰私並賊鬼﹐若與吉人交﹐變憂而成喜。

四﹑直符斷例

月建爲直符

月建爲靑龍﹐動則不雷同﹐內搖人口旺﹐外動祿財丰。

前三爲朱雀﹐文書不待約﹐吉助有升遷﹐殺交遭系縛。

後三爲玄武﹐所謀皆不許﹐在外損錢財﹐在家憂宅主。

對宮爲白虎﹐凡占當忌取﹐外動有憂驚﹐休囚禍更深。

後一爲勾陳﹐連速碎事侵﹐旺相尢爲咎﹐休囚禍更深。

騰蛇正起辰﹐逐月逆流行﹐內外皆爲咎﹐空亡卻稱情。

五﹑傳符斷例

日建爲傳符﹝子日子爻動方斷﹞

日建加靑龍﹐財祿喜重重﹐朱雀宜施用﹐勾陳事未通﹐騰蛇多怪異﹐白虎破財凶﹐玄武陰私撓﹐應在日辰中。

六﹑神殺斷例

問喜宜天喜﹐消憂天解星﹐大殺休施用﹐咸池莫問婚。

病遇天醫瘥﹐囚因血忌刑﹐求雨占雷殺﹐占身吉殺寧。

往亡休出入﹐負結好饒人﹐三丘並五墓﹐飛廉及浴盆。

四般休問病﹐占孕亦憂驚﹐公訟忌刑害﹐亡劫事難伸。

遇死憂凶事﹐逢生吉慶生﹐三合與六合﹐內外總光亨。

天徳與月徳﹐萬事得圓成﹐吉凶隨例斷﹐愼勿順人情。

凶處忌有气﹐吉處忌凶神﹐子旬無戌亥﹐六甲細推輪。

周易尙占卷中

三材部第五

﹝凡五章﹞

一﹑陰晴雨晦章

乾爲天象震雷龍﹐坎兌爲陰巽起風﹐坤艮往來無雨順﹐火山爻動日和融。

乍雨乍晴離坎並﹐半陰半晦兌離重﹐殺臨未濟終須濟﹐旣濟𨿽陰雨不充。

巽入坎來風後雨﹐凡臨坤位細濛濛﹐畜過密雲終不雨﹐隨臨有雨歲時丰。

天地不交膏不降﹐陰陽方並謝天工﹐八純火動遊魂木﹐火傘炎張日大空。

地火明夷天色晦﹐火雷噬嗑電光紅﹐離爻帶殺晴明斷﹐朱雀飛揚事一同。

大有不重天朗朗﹐同人安靜日烘烘﹐晉有龍爻終雨少﹐純無雷殺只云濃。

龍動澤山咸大吉﹐虎交天水訟無功﹐勾陳帶土來持世﹐縱有陰雲不濟農。

玄武水爻霖復作﹐靑龍木徳澤無窮﹐坎宮雷殺交重並﹐大雨傾盆霹靂攻。

最喜子辰來坎位﹐卻嫌戌午到離宮﹐陽重陰現陰須準﹐陰變陽爻陽不從。

壬丙電光禾谷潤﹐乙庚雷雨歲興隆﹐應身白虎成虛設﹐競世勾陳更不終。

玄武克身收稻穀﹐火神傷世損田公﹐純陽安靜多應旱﹐𨿽動遊魂理不容。

內外相生奇合偶﹐霧密大作物亨通﹐雷殺水神雙入坎﹐不憂無雨卻憂洪。

火神變水龍加虎﹐東畔才陰西見虹﹐不動龍爻玄武水﹐徒勞舉目望蒼穹。

欲占雨信期何日﹐水旺龍生身對衝﹐龍水身雷俱不動﹐九江四瀆被天封。

艮火相交可決晴﹐水宮大旺日光明﹐占晴但看庚交甲﹐止雨休教甲變庚。

庚甲互交龍虎助﹐連連大雨及車轟﹐火神雷殺加離位﹐一聲霹靂赤天晴。

二﹑禾苗田地章

應爲種子世爲田﹐世應相生獲十全﹐種子克田猶小吉﹐世來克應儉時年。

財爻旺相禾丰足﹐發動子孫爲大福﹐更得靑龍天喜重﹐髙低遠近皆成熟。

子孫發動合天符﹐財與龍爻出現扶﹐無殺無衝倉廩實﹐若逢三耗卻成虛。

交重官鬼應難斷﹐金鬼蝗虫火鬼旱﹐大殺同宮總不收﹐發同喜神猶減半。

鬼爻扶鬼水來傷﹐土木同宮卻不妨﹐鬼落爲財宜晚種﹐財交父母兩重祥。

官爻旺相渾無望﹐鬼化空亡事反常﹐財在外重遲下種﹐龍來內發早移秧。

六爻安靜禾平善﹐亂動靑苗必受殃﹐妻財二耗同時同﹐𨿽熟應知半入倉。

內外相生無殺害﹐七分成熟莫商量﹐財來金捨收千倍﹐財入空亡便莫望。

龍與子孫同類取﹐克身持世谷無疆﹐若逢朱雀交重惡﹐白虎當頭總不良。

玄武更加官鬼並﹐𨿽收一半屬官糧﹐火天大有都成熟﹐地火明夷盡地荒。

天地不交休指望﹐陰陽和合好收藏﹐吉凶悔吝分明斷﹐立位旁通更審詳。

三﹑住居宅地章

住宅休占火澤睽﹐鬼臨人口定分離﹐龍交大壯人財旺﹐虎並同人宅舍衰。

二畜見龍財帛進﹐殺交兩過棟梁摧﹐貴持震巽生財本﹐喜入風雷立福基。

離坎交重宜謹愼﹐艮坤安靜莫遷移﹐戶無徭役占逢貴﹐家有餘糧卜得頤。

田宅丰隆因大有﹐血財傷損爲明夷﹐乾坤旺相增人口﹐澤地生成聚寶資。

革鼎長男能幹事﹐晉升宅長有操持﹐妻財內旺爲財斷﹐官鬼爻興作怪推。

木鬼壽棺停有日﹐金官硬物藏多時﹐休囚銅鐵皆先定﹐旺相金銀盡預知。

水鬼井池中出現﹐土官墻壁內偸窺﹐火官內動無他事﹐古器多年再發輝。

克世克身都不用﹐生身生世始堪爲﹐水財內旺宜穿井﹐內發土財堪作池。

金旺妻財金玉進﹐火財內發火光飛﹐木財到底宜營造﹐若犯空亡總是非。

子孫空亡家絕後﹐父母空亡宅必危﹐父母身子都旺相﹐人財資益莫猜疑。

更兼天喜靑龍助﹐富貴康寧天賜伊。

四﹑移徙章

遷居先以動爻求﹐動爻旺相決無憂﹐初爻旺相鄕村吉﹐二爻旺相好居州。

三爻市井四坊鎭﹐五近京師事最優﹐上爻好向山林住﹐龍扶子動獲祥休。

白虎當頭休妄動﹐騰蛇纏足莫彺謀﹐朱雀交重防口舌﹐玄武遷移被賊偸。

朱雀又臨官鬼位﹐官司口舌有來由﹐那更克身無主世﹐身遭重厄訟遭囚。

六爻安靜休搬動﹐亂動移居又不休﹐外克內兮應克世﹐舊宅不如新宅利。

內克外兮世克應﹐到底只宜居舊地﹐世應相生內外和﹐守舊遷居總如意。

若教動處落空亡﹐不利遷移利守常﹐五世遊魂搬則利﹐內爻旺相住無妨。

忽然內外俱衰敗﹐守則災危搬受殃﹐鬼化子孫移富貴﹐財爻化鬼住安康。

五﹑墳塚章

若占墳塚靜爲彊﹐發動之時便反常﹐初世出官爲大吉﹐二爻持世次爲良。

三爻主世平平穩﹐四爻半吉保安康﹐五與上爻俱永好﹐遊魂後代必爲商。

歸魂猶自三分好﹐若值八純全有妨﹐爲甚乾坤無忌諱﹐髙低無物不包藏。

未葬之先亡在外﹐旣葬須知內是亡﹐內外相生爲大吉﹐比和決定福難量。

殺交內外還相克﹐損宅破財災幾場﹐靑龍旺相來持世﹐管取存亡獲吉祥。

乾坤不動墳安穩﹐龍喜交重家道昌﹐五墓劫神傷子息﹐三丘陰殺損妻房。

世旺生身官入墓﹐子孫代代入朝堂﹐殺臨父母憂家長﹐劫犯陰爻宅母當。

鬼爻不動亡人吉﹐身位無交祭主康﹐破家只爲財爲鬼﹐發福多因陰及陽。

衝破臨身終有礙﹐合神持世卻無妨。

陰交爲穴要先知﹐初與二爻宜葬基﹐三爻與四平平地﹐五六髙原信可宜。

穴是金爻宜土白﹐火爻土赤更無疑﹐土穴畢竟知黃土﹐若是水穴黑淄泥。

木穴土靑須有準﹐木神旺相有拫梯﹐水爻旺相須逢水﹐土旺應知石是奇。

旺在火炎須有器﹐金爻旺相物光輝﹐福徳靑龍兼並者﹐斷然嘉瑞應臨期。

靑龍持世地曲屈﹐前有木橋兼水池﹔

朱雀持世鳳凰勢﹐近路周圍有樹依﹔

勾陳持世地拱揖﹐四畔有山前後圍﹔

騰蛇持世彎弓勢﹐左右伏山低又齊﹔

白虎持世南流水﹐玄武尖峯朝地基。

卦無父母墳荒廢﹐卦無官鬼不宜官﹐﹝疑此處闕漏一句﹞卻是尋常平穩地。

卦無丑未少羊牛﹐卦無戌酉雞犬亡。十二爻神依此例﹐窮通休旺細消詳。

人事部第六

﹝凡四章﹞

一﹑身命章

凡占身世要先知﹐神殺交重次第推﹐身旺龍池多吉慶﹐身衰虎並定猶疑。

子孫持世明時喜﹐兄弟臨身悔且危﹐切忌勾陳連鬼旺﹐卻宜天喜與財依。

妻財陽位財丰厚﹐陰位妻財妻子宜﹐祿馬貴人三合並﹐臨身妙義福根基。

子孫發動添人口﹐父母交重官可期﹐卦內爲身外爲命﹐身命比和任意爲。

世爲身兮應爲命﹐世應相生更是奇﹐世命應身刑又克﹐不傷自己卽傷妻。

妻財不現財無聚﹐卦沒子孫難立兒﹐更將八卦推心屬﹐內坎機圓心事足。

內兌柔和有主張﹐內乾果斷無私曲﹐離明坤厚性融通﹐巽順艮卑謙自牧。

身命但能依此推﹐靑龍天喜皆爲福。

二﹑六親章

立本先推父母鄕﹐靑龍同位最爲祥﹐騰蛇白虎憂尊長﹐玄武勾陳宅母當。

父母休囚離祖早﹐兩重父母過親房﹐殺神朱雀同時並﹐重病如何得離牀。

子孫持世爲全吉﹐若值靑龍子異常﹐子值勾陳多朴實﹐子交朱雀主文章。

騰蛇犯子愚而濁﹐白虎持孫勇且彊﹐玄武子孫同位發﹐男爲盜賊女猖狂。

子孫若值遊魂卦﹐此子生來好遠方﹐陽化陰爻端正女﹐陰交陽體秀才郎。

妻財發動靑龍助﹐因妻致富妙難量﹐財臨朱雀妻賢惠﹐財犯勾陳妻病殃。

騰蛇共位妻應拙﹐白虎同行妻命剛﹐妻臨玄武多臨暗﹐心意瞞人必不良。

兩位妻財俱旺相﹐一妻一妾美容光﹐卦若無妻常獨自﹐妻子安靜保安康。

妻財合世夫妻順﹐妻位生身家道昌﹐官鬼靑龍同一位﹐家榮子貴壽延長。

朱雀並官多訟事﹐勾陳帶鬼損田莊﹐騰蛇犯鬼多縈系﹐白虎交官身有傷。

玄武當官姦與盜﹐兩重官鬼必憂喪﹐若占官府反爲吉﹐福厚官髙名譽揚。

兄弟加龍猶且且﹐若同朱雀必相妨﹐騰蛇白虎皆凶兆﹐玄武勾陳總不祥。

吉處只宜常旺相﹐凶交卻怪落空亡。

三﹑婚姻章

內身陽鬼丈夫持﹐外應財陰總是妻﹐世應相生婚大吉﹐比和世應配相宜。

靑龍六合扶爲美﹐三合子孫臨﹝此處兩字看不淸楚﹐缺。﹞﹐應動三刑刑莫問﹐外交六害害無疑。

三爻並偶生成少﹐立位純陽生育稀﹐男女和同咸泰益﹐夫妻反目革睽離。

夫宮陽壯妻難保﹐姤卦陰彊家不齊﹐不有其躬蒙裏斷﹐夫徵不復漸中推。

一奇一偶成親順﹐雙鬼雙財配匹違﹐殺在妻財妻子厄﹐殺臨官鬼丈夫衰。

妻財官鬼靑龍助﹐富貴男兒福徳妻﹐官鬼兩重相克應﹐女人曾許兩家期。

白虎臨財莫問婚﹐勾加官位克夫身﹐殺臨兄弟多爭競﹐朱雀臨身公訟陳。

勾陳陰殺休求女﹐玄武值財休問親﹐龍並子孫全吉兆﹐喜重父母福相因。

坤變坎宮男破體﹐乾來離位女非眞﹐欲知女子如何性﹐坎主心聰艮沈靜。

兌心和柔巽必恭﹐坤爻寬厚乾剛正﹐文明女子爲逢離﹐智慧男兒因見震。

乾宮面部天而寬﹐坤主魁肥莫小看﹐艮卦決然身體小﹐坎爻定是臉團圞。

兌家女子瑩而白﹐震位妻兒奇且端﹐巽體容顏如瑞雪﹐離宮和潤可人觀。

有亡有劫都無用﹐無子無財總不堪。

四﹑胎孕章

占產先須看子孫﹐子孫旺相吉堪論﹐母宮無殺爲祥兆﹐子上加龍是善根。

易產好占離與兌﹐難生休卜艮和坤﹐坎乾龍動身無慮﹐震兌勾陳命不存。

父母莫教臨白虎﹐若臨其上必亡魂﹐騰蛇持世憂陰殺﹐玄武臨身忌浴盆。

最忌土爻理本位﹐更嫌刑殺克兒孫﹐子孫發動忌空亡﹐白虎勾陳並不祥。

子變爲官胎裏死﹐官爻爲子產而亡﹐母重子動俱難保﹐母靜子安皆吉祥。

子母兩爻都旺相﹐有龍有喜便安康﹐陰宮陽現奇男子﹐陽變陰爻好女娘。

子與母爻𨿽發動﹐靑龍持世亦無妨﹐子孫重見龍交喜﹐決定齊生子一雙。

欲扣孩兒分娩日﹐胎神衝破子生方。

三教部第七

﹝凡四章﹞

一﹑僧道章

道士緇流來問卜﹐身安世靜最爲先﹐身爻克世堪諶用﹐世應比和樂自然。

世若克身當退守﹐財來克世好求緣﹐六爻不動爲淸福﹐一位交重事變遷。

財扶世上能施利﹐鬼交偏好謁官員﹐世臨白虎官司撓﹐身遇勾陳心事纏。

父母克身師接引﹐靑龍持世貴周全﹐勾陳帶殺多魔障﹐官鬼臨財被戝冤。

兄弟勾陳同位動﹐謹防法眷外勾連﹐貴交父母師通聖﹐龍並子孫徒弟賢。

父母重重身受克﹐斷然身被俗家牽﹐財空注疏徒勞力﹐鬼旺營謀枉費錢。

亂動切須休入寶﹐八純卻好去參玄﹐艮坤只好棲巖谷﹐離巽偏宜隱市廛。

龍虎交馳宜訪道﹐坎離輻輳好安禪﹐遊魂帶殺休雲水﹐一世休囚莫置田。

子動妻交還俗漢﹐世空身旺地行仙﹐身空不動頭頭道﹐應旺無魔處處禪。

應偶世持生又合﹐神淸身靜壽綿綿﹐忽然負結財身動﹐未免塡還俗債冤。

世應不和身妄動﹐了身達命待驢年﹐本身太歲臨身命﹐卽日逢神得正傳。

太歲火神加父母﹐天邊恩命定來宣﹐問予末後天機事﹐拈起筆來畫个圈。

二﹑儒業章

凡占儒業究諸身﹐身世相生藝必精﹐父母生身文可立﹐子孫克世學無成。

父爻旺相加朱雀﹐雄辯髙言大有聲﹐兄動妻交身不旺﹐卻因聰慧誤前程。

陰陽互旺宜參請﹐內外比和足講明﹐子旺身空窮措大﹐財因世廢困書生。

兄弟若犯騰蛇上﹐縱有文章不顯名﹐玄武克身休合伴﹐勾陳傷世莫親朋。

靑龍持世功名大﹐天喜同官道業亨﹐朱雀並財宜作館﹐勾陳同鬼莫遊行。

世應旣和身又旺﹐上書獻策必圖成﹐日辰龍徳俱生旺﹐縣宰州官力主盟。

祿馬貴人臨月建﹐公侯任責職非輕﹐天符值土應非阻﹐月建持金必有驚。

父母最宜逢六合﹐世身切忌犯三刑﹐刑殺克身兼克世﹐陷身取辱誤平生。

朝君不可逢屯蹇﹐面聖偏宜見晉升﹐那更天符持木徳﹐髙遷重任祿光榮。

三﹑蒙童章

蒙童幼學子先推﹐子會靑龍爲上奇﹐朱雀克身多智慧﹐勾陳持土大愚癡。

卦無父母難垂訓﹐身犯亡神爭禁持﹐朱雀空亡無學問﹐靑龍旺相有鎡基。

龍生身世攻書子﹐馬旺遊魂逃學兒﹐父母喜神同位動﹐斷然博學廣文知。

兩重父母多移學﹐亂動無常不守規﹐朱雀入離能寫字﹐靑龍入兌會吟詩。

坤官變動能修徳﹐乾上交重會滑稽﹐乾震交重成事早﹐艮坤安靜立身遲。

姤屯蹇困災須準﹐漸晉需升吉可推﹐地水火風能主事﹐前程定作貴人師。

四﹑教授章

欲求教授訓童兒﹐情性先將八卦推﹐離體中虛明且智﹐坎宮內實信而威。

震雷主動常遊學﹐巽順無常鎭攺移﹐兌澤和柔能講習﹐艮山沈靜好謙卑。

乾元剛果多嚴厲﹐坤土包容足禮儀﹐父子空亡都莫用﹐世身衰敗總休推。

營生部第八

﹝凡四章﹞

一﹑求財買賣章

求財交易財爲主﹐發動臨身財必取﹐卦若無財反落空﹐一世營謀不堪許。

財爻持世或克世﹐一買一賣利百倍﹐克身又得靑龍扶﹐積玉堆金何算計。

財爻外動較艱難﹐財在內興人送至﹐外生內兮應生世﹐假使財輕也容易。

應克世兮世克身﹐有財到底難成遂﹐世應比和身又安﹐資財平穩無憂滯。

財生庫旺聚錢財﹐子動龍爻應稱意﹐財爻若值廢休囚﹐貨賤如塵宜措置。

財爻旺相貴如金﹐有貨必須聞早棄﹐財爻不動財平安﹐遇殺逢空終破費。

外鬼牽將玄武來﹐官災盜賊重重晦﹐劫殺臨財兼克身﹐暗昧小人切須忌。

財交驛馬鬼神扶﹐買賣交成必遇貴。

兄弟同人是悔神﹐財憂財失身憂否﹐莫教朱雀又當頭﹐官司口舌相連累。

白虎臨財𨿽有財﹐切須忌落入圈圚﹐折本傷財爲什麼﹐只爲妻財化兄弟﹐

子孫化財宜利多﹐財化子孫更非細﹐卻又靑龍水上來﹐摘山運海多饒利。

勾陳交鬼必淹畱﹐行貨臨官被戝偸﹐忽爾妻財化官鬼﹐𨿽然獲利被官收。

行商坐賈營財賦﹐切忌官爻臨本庫﹐不是官司送禍來﹐斷然被戝偸將去。

地頭克身事未周﹐陰爻必是女人畱﹐滿船載寶榮歸者﹐蓋爲身爻克地頭。

欲問錢財何日得﹐應在身財生旺日﹐假令乾用木爲財﹐亥卯日辰爲準則。

二﹑六畜血財章

凡占六畜畜爲身﹐假使占牛醜是眞﹐喜見子孫並父母﹐怕逢劫殺忌亡神。

卦內若無所肖者﹐卻將八卦象來輪﹐乾馬坤牛艮狗當﹐巽雞離雉兌爲羊。

震龍艮馬一般斷﹐坎豕爲烏細審詳﹐巽兌白兮離又赤﹐乾玄震翠艮坤黃。

更有旁通推本位﹐次推所屬身宮義﹐本身旺相保無虞﹐若值死囚災立至。

本身發動子孫推﹐正是生財長育時﹐更得靑龍相助吉﹐殺神相並及傾危。

本肖空亡分外愁﹐交重白虎血財憂﹐午爻帶殺當憂馬﹐未慮羊兒丑慮牛。

更須推本究宮卦﹐坤旺牛兮乾旺馬﹐遇子加龍旺主人﹐見武同宮防盜者。

死絕休囚本位持﹐牛不耕兮馬不騎﹐更遇殺來應病死﹐十占八九定無疑。

靑龍旺相生財厚﹐六爻安靜無殃咎﹐若逢羊刃及三刑﹐決定遭他屠子手。

財值靑龍化子孫﹐驢騾牛馬保興生﹐牛彊馬壯無他事﹐外旺乾剛內旺坤。

父母重重化父母﹐一畜經年三換主﹐大殺來傷本肖爻﹐今朝換主明朝止。

困頤噬嗑及明夷﹐鬼殺交重定剝皮﹐忽見靑龍來救助﹐決無生育只尫羸。

三﹑蠶桑章

應爲蠶子世爲人﹐世應相生福徳臻﹐財是蠶官身是主﹐身財和合獲珠珍。

主若生蠶多遂意﹐蠶兒受克枉勞辛﹐六爻安靜蠶平穩﹐一位交重險六親。

有子有財全克兆﹐見兄見鬼大凶陳﹐交重父母平平斷﹐旺相休囚逐位輪。

財爻若也持身世﹐管取絲綿千萬斤﹐更得靑龍同位助﹐獲財百倍大光榮。

本宮見子爲生气﹐財世逢官是耗神﹐鬼旺初爻苗不出﹐二爻蠶子有災迍。

三四鬼旺無桑葉﹐最上官興繭不成﹐金爻是鬼二眠亡﹐木鬼三眠定受殃。

水鬼定是遭風雨﹐土鬼多應病尰黃﹐鬼落空亡番作吉﹐鬼爻休廢反爲良。

鬼化子孫財帛厚﹐鬼化妻財大吉昌﹐鬼化兄弟收一半﹐鬼化父母晚絲彊。

靑龍發動絲綿廣﹐白虎交重蠶白殭﹐玄武克蠶憂水厄﹐勾陳帶殺爲蠶傷。

水財到底無多利﹐金土爲財些少償﹐木財旺相財無數﹐太旺財爻更被傷。

天喜靑龍財子合﹐生身生世獲嘉祥。

四﹑行人章

凡卜行人先看身﹐身爻發動是行人﹐子孫外動克身世﹐決定前途獲寶珍。

出去當頭憂白虎﹐歸來足下忌勾陳﹐內克世兮世克應﹐臨行有阻去無因。

外克內兮應克世﹐打疊行裝在卽辰﹐身宮見鬼因官事﹐若不因官定有迍。

父母克身父母畱﹐兄弟克身兄弟憂﹐靑龍子孫克身位﹐一路無虞到地頭。

乾宮旺相乘肥馬﹐坎卦克身乘巨舟﹐震卦克身身便動﹐坤卦克身徒步遊。

艮卦克身行必正﹐巽卦克身去又休﹐白虎克身行有厄﹐靑龍克身爲大吉。

朱雀克身文字催﹐玄武克身路遭賊﹐若見勾陳來克世﹐事緒拘畱行未得。

欲卜行人何日回﹐父克子孫爲定期﹐初爻發動足下動﹐二爻身動定無疑。

三四發動臨門戶﹐五爻在路較遲遲﹐上爻身動身猶住﹐安靜行人定未歸。

𨿽動動臨玄武方﹐中途定有小人傷﹐交重白虎多驚恐﹐發動靑龍多吉昌。

朱雀爻交先有信﹐子孫發動喜非常﹐鬼兄並發多應病﹐官化爲官更不祥。

子落空亡身入墓﹐行人準定不回鄕。

疾厄部第九

﹝凡五章﹞

一﹑疾病章

疾病先將身命看﹐逢龍見子放心寬﹐妻財入命多沈重﹐官鬼臨身更不堪。

身犯勾陳凶有準﹐命加玄武瘥應難﹐騰蛇白虎憂喪事﹐身命空亡定入棺。

金鬼值身傷骨節﹐身中水鬼血膿鉆﹐貼身火鬼瘡痍惱﹐木鬼身宮有骨酸。

土鬼在身身腫脹﹐殺刑加命命摧殘﹐水爲腰腎金屬肺﹐火主心胸木主肝。

土爻脾位休逢殺﹐發動交重仔細觀﹐虎鬼同興應哭泣﹐龍孫並旺保平安。

乾爲首兮坤爲腹﹐巽爲手兮震爲足﹐兌爲口兮艮爲鼻﹐坎主耳兮離主目。

一宮殺旺一般災﹐子動龍興保平復﹐丰兼蠱困及明夷﹐夬與同人一例推。

冬旅春需都困重﹐夏觀秋剝並傾危﹐六爻安靜猶難瘥﹐殺鬼交重便莫醫。

財旺身空身必喪﹐官生命死命應衰﹐兩重官鬼因勞復﹐鬼化爲兄病不宜。

官化爲財凶有定﹐鬼爻化子瘥無疑。

二﹑醫藥章

子孫出現是醫人﹐生世生身藥必靈﹐兩个子孫齊發動﹐換醫困厄卽時平。

子囚醫拙無功效﹐子旺醫明有準繩﹐無子病人難服藥﹐子空患者便歸程。

子孫值土宜丸散﹐值火須當火艾蒸﹐值木吺咀方應病﹐值金鍼刺保亨貞。

子孫值水宜湯藥﹐天喜扶持妙莫評﹐靑龍獨發最爲良﹐持世生身便離牀。

那更子孫同位發﹐不須服藥保安康﹐鬼財安貼無憂慮﹐身世比和大吉昌。

欲問病人何日瘥﹐鬼衰生旺世生方。

三﹑盜賊章

占盜先推財鬼鄕﹐財爻安靜便無妨﹐內搖不離無安處﹐外動多應出遠方。

鬼化爲財須有望﹐財爻化鬼莫思量﹐妻財入墓無蹤迹﹐財犯勾陳在土藏。

捉賊提防亡劫害﹐尋財切慮刃刑傷﹐子孫旺相終尋見﹐官鬼休囚必捉將。

玄武鬼爻家裏動﹐原來家賊最難防﹐兩重官鬼勾連至﹐鬼落空亡自失忘。

一世二世親鄰盜﹐三世四世不離鄕﹐五世六世他方鬼﹐鬼若生身必見贓。

木鬼東方人是賊﹐金西水北細消詳﹐火光本是南方鬼﹐土鬼原來只在房。

欲問賊人藏物處﹐鬼家父母處消詳﹐譬如火鬼木爲父﹐竹木堆中及樹傍。

不懼五行無準則﹐只愁財物落空亡。

貴人持鬼官人賊﹐驛馬持官永健郎﹐玄武臨官僧取去﹐勾陳是鬼道偸將。

陰爻胎鬼陰入盜﹐陽貴休囚官不良﹐陽鬼廢囚巫術輩﹐鬼爻旺相是豪彊。

四﹑捕盜章

捕盜先推飛伏神﹐飛伏相生賊不眞﹐飛克賊神須捉住﹐伏傷飛者反傷身。

伏神帶殺休追趕﹐伏入勾陳賊自陳﹐內外世身依此例﹐內還克外定無因。

應爻又是偸財者﹐若來克世曲難伸﹐欲知捕獲當何日﹐鬼敗財生定日辰。

卜筮遺忘皆準此﹐身衰財廢不尢人。

五﹑公訟章

公訟先推身殺鬼﹐身克殺爻應有理﹐劫殺克身理不明﹐身旺殺空憂散矣。

論人切要殺扶身﹐被訴卻憂身克世﹐身旺殺空訴者輸﹐身衰殺旺身遭箠。

殺身俱旺事遷延﹐身殺俱空公事止﹐劫殺臨官官事興﹐財加劫殺因財起。

三刑持世莫興詞﹐六害臨身休後悔﹐父母臨身是劫並﹐決定爭差田屋契。

外來克內被渠傷﹐內克外因渠不是﹐弟兄化鬼卒難休﹐鬼化弟兄多暗昧。

玄武臨官防小人﹐騰蛇犯鬼多淹滯﹐靑龍入鬼遇貴人﹐白虎臨官受刑制。

鬼共勾陳牢獄災﹐鬼臨朱雀文書累﹐太歲克官赦解由﹐月建衝官官又罪。

日辰克鬼脫應難﹐鬼克日辰猶不易﹐身世克刑目下和﹐相並相衝還又至。

噬嗑明夷被杖笞﹐屯蒙大壯遭囚系﹐𨿽云渙解保無由﹐也要世身爻有气。

天喜貴人要生身﹐大殺亡神莫持世﹐世應相生內外和﹐決定兩頭都沒事。

劫殺官爻是禍根﹐空亡卻是相和義﹐妻財持世喜神扶﹐卻把托个人調治。

靑龍子孫是解星﹐生世生身謝天地﹐世旺身生命合神﹐是日官司當脫離。

更有常贏決勝方﹐訴人被訴都當記﹐訟心克己最爲頭﹐挫銳解紛爲第二。

贏盡世間多少人﹐省財又不傷和气。

周易尙占卷下

乾部第十

﹝凡二章﹞

一﹑乾宮八卦立成章﹝屬陽﹑金兆。立冬旺﹑秋分相。﹞

卦名上爻五爻四爻三爻二爻初爻世爻飛伏

乾爲天壬戌土壬申金壬午火甲辰土甲寅木甲子水飛壬戌土

世身

應

四月卦

父母兄弟官鬼父母妻財子孫伏癸酉金

天風姤壬戌土壬申金壬午火辛酉金辛亥水辛丑土飛辛丑土

應

身世

五月卦

父母兄弟官鬼兄弟子孫父母伏甲子水

天山遁壬戌土壬申金壬午火丙申金丙午火丙辰土飛丙午火

應

世身

六月卦

父母兄弟官鬼兄弟官鬼父母伏甲寅木

天地否壬戌土壬申金壬午火乙卯木乙巳火乙未土飛乙卯木

應

身世

七月卦

父母兄弟官鬼妻財官鬼父母伏甲辰土

風地觀辛卯木辛巳火辛未土乙卯木乙巳火乙未土飛辛未土

世

身應

八月卦

妻財官鬼父母妻財官鬼父母伏壬午火

山地剝丙寅木丙子水丙戌土乙卯木乙巳火乙未土飛丙子水

世

應身

九月卦

妻財子孫父母妻財官鬼父母伏壬午火

火地晉己巳火己未土己酉金乙卯木乙巳火乙未土飛己酉金

世身

應十月卦

官鬼父母兄弟妻財官鬼父母伏壬午火

火天大有己巳火乙未土己酉金甲辰土甲寅木甲子水飛甲辰土

應身

世

正月卦

官鬼父母兄弟父母妻財子孫伏乙卯木

二﹑八卦斷例章

乾象六陽純一天行健風虎雲龍聚會時剛健身持恆不息功名榮顯決無疑

斷乾者健也事宜專一人口安康田蠶進益問病獲安占官轉職所謀必成所求皆得

姤象天下有風陰媾陽勿疑娶女女非良順時消息行中道品物咸亨大吉祥

斷媾者遇也謀必有遇求官官榮求財財遂病者難安婚姻休娶卜筮行人端的在路

遁象天下有山爲遁象埋光鏟彩以修身順時達變賢君子不惡而嚴遠小人

斷遁者退也凡事宜退公訟而和行人阻滯問婚不成求財無利病者遷延田蠶微細

否象天地不交物不生達人晦徳避時屯不居榮祿安常分傾否之時福自臻

斷否者塞也凡事閉塞切慮官司提防盜賊家宅平安田蠶少得守分安常災消集福

觀象風行地上順而安莫作尋常一例看一切營謀無不遂生財旺相已遷官

斷觀者望也凡事有望田蠶進益家宅興旺占婚最宜求官爲上財聚病痊獲福無量

剝象艮山扶地邪傷正厚下安居反得輿小人剝極不知變陷身取辱剝其廬

斷剝者落也剝落之義動則有傷靜則無悔退則獲安進則不利藏器待時剝極復治

晉象日出於地晉文明輝光普照徳非輕田蠶進益家興旺職位髙遷身顯榮

斷晉者進也進必有升進身必遂進事有成行人未至公訟不明病者難瘥財平稍平

大有象火在天上爲大有順天休命育羣生光明普照無私曲上下相通道大亨

斷盛大丰育所求必至田宅昌榮生財吉利訟散病痊孕生婚遂除卻出行般般稱意

坎部第十一

﹝凡二章﹞

一﹑坎宮八卦立成章﹝屬陽﹑水兆。冬至旺﹑立冬相。﹞

卦名上爻五爻四爻三爻二爻初爻世爻飛伏

坎爲水戊子水戊戌土戊申金戊午火戊辰土戊寅木飛戊子水

世

應

身十月卦

兄弟官鬼父母妻財官鬼子孫伏己巳火

水澤節戊子水戊戌土戊申金丁丑土丁卯木丁巳火飛丁巳火

身

應

世十一月卦

兄弟官鬼父母官鬼子孫妻財伏戊寅木

水雷屯戊子水戊戌土戊申金庚辰土庚寅木庚子水飛庚寅木

應

身世

六月卦

兄弟官鬼父母官鬼子孫兄弟伏戊辰土

水火旣濟戊子水戊戌土戊申金己亥水己丑土己卯木飛己亥水

應身

世

正月卦

兄弟官鬼父母兄弟官鬼子孫伏戊午火

澤火革丁未土丁酉金丁亥水己亥水己丑土己卯木飛丁亥水

身

世

應二月卦

官鬼父母兄弟兄弟官鬼子孫伏戊申金

雷火丰庚戌土庚申金庚午火己亥水己丑土己卯木飛庚申金

世

身應

九月卦

官鬼父母妻財兄弟官鬼子孫伏戊戌土

地火明夷癸酉金癸亥水癸丑土己亥水己丑土己卯木飛癸丑土

世

身應

八月卦

父母兄弟官鬼兄弟官鬼子孫伏戊申金

地水師癸酉金癸亥水癸丑土戊午火戊辰土戊寅木飛戊午火

應

世

身七月卦

父母兄弟官鬼妻財官鬼子孫伏己亥水

二﹑八卦斷例章

坎象二水重重爲習坎險中之險未能通久恆其徳存中正不失孚誠動有功

斷坎者陷也凡事不通田蠶不利孕病皆凶營財逢盜行船遇風惟誠惟信出險成功

節象澤中有水名爲節苦節從來不可貞不出戶庭無大咎順時消息道元亨

斷節者節也妄動無成求謀有阻公訟休爭婚姻和合身命不寧占財少得卜孕虛驚

屯象云雷屯卦無攸利君子經綸惟利貞藏器待時資輔助自然屯散道光亨

斷屯者難也元有亨義目下未伸到頭必遂一切經營悉皆遲滯見貴求官先難後易

旣濟水火相因爲旣濟原來有始卻無終防微杜漸無憂患大者𨿽窮小者通

斷旣濟濟也舟行無滯病者安康訟者解釋婚姻早成生財遲得出入無虞營謀有益

革象澤中有火革之亨二女同居志不貞攺故從新趨世變煥然文彩十分明

斷革者變也事宜攺更身宜謀用宅利修營遷移進益出入光亨孕病皆吉禍滅福生

丰象雷電相應丰成時盛衰消息要先知守常安分方爲吉中則安時妄則危

斷丰者大也利官利貴婚姻有成行人必至孕生女子病人沈滯凡占家宅半明半晦

明夷傷明之象號明夷鐘彩埋光始得宜柔順克謙卑自牧樂天知命待明時

斷明夷傷也凡事不順婚姻無成公訟有競占孕母憂占家父病一切施爲切宜謹愼

師象地中有水爲師象畜眾容民用儉行至正至中無過失喜生憂散大光明

斷師者眾也不利占身求官𨿽吉見貴遭嗔休占財帛莫問行人病人遲瘥家宅災迍

艮部第十二

﹝凡二章﹞

一﹑艮宮八卦立成章﹝屬陽﹑土兆。立春旺﹑冬至相。﹞

卦名上爻五爻四爻三爻二爻初爻世爻飛伏

艮爲山丙寅木丙子水丙戌土丙申金丙午火丙辰土飛丙寅木

世

應身

十月卦

官鬼妻財兄弟子孫父母兄弟伏丁未土

山火賁丙寅木丙子水丙戌土己亥水己丑土己卯木飛己卯木

應身

世十一月卦

官鬼妻財兄弟妻財兄弟官鬼伏丙辰土

山天大畜丙寅木丙子水丙戌土甲辰土甲寅木甲子水飛甲寅木

應

身世

十二月卦

官鬼妻財兄弟兄弟官鬼父母伏丙午火

山澤損丙寅木丙子水丙戌土丁丑土丁卯木丁巳火飛丁丑土

應

世身

七月卦

官鬼妻財兄弟兄弟官鬼父母伏丙申金

火澤睽己巳火己未土己酉金丁丑土丁卯木丁巳火飛己酉金

世身

應二月卦

父母兄弟子孫兄弟官鬼父母伏丙戌土

天澤履壬戌土壬申金壬午火丁丑土丁卯木丁巳火飛壬申金

世

身應

三月卦

兄弟子孫父母兄弟官鬼父母伏丙子水

風澤中孚辛卯木辛巳火辛未土丁丑土丁卯木丁巳火飛辛未土

世

身應

八月卦

官鬼父母兄弟兄弟官鬼父母伏丙戌土

風山漸辛卯木辛巳火辛未土丙申金丙午火丙辰土飛丙申金

應

世身

正月卦

官鬼父母兄弟子孫父母兄弟伏丁丑土

二﹑八卦斷例章

艮象兼山爲艮當知止正好潛身以俟時君子思安無過咎小人妄動必傾危

斷艮者止也凡事無成只宜安靜不利經營時止則止時行則行思安所處其道光明

賁象山火相因光賁象內明外止自然亨觀時察變隨宜用凡有求謀必稱情

斷賁者飾也公私並利財祿雙榮田蠶收熟訟散孕生病安婚遂凡有施爲稱心滿意

大畜天上山中有大畜濟危拔險順天時行藏動土皆如意雲路亨通任所爲

斷畜者聚也人財利益進喜散憂加官轉職田熟蠶收婚成病脫事事亨通般般大吉

損象山靜澤淸曰損象故當損己益他人損之又損功勛大災患淸除福徳臻

斷損者損也身宅平平婚成病瘥官旺財興人口進益家宅利貞弗宜公訟不利出行

睽象火澤相因是謂睽同居二女患相違還占小事爲中吉若問行人定不歸

斷睽者異也三體相違問病有驚求財不宜婚姻不相行人不歸小事𨿽吉也應遲遲

履象一个陰爻履五陽𨿽行至險卻無殃回光返照前﹝﹞事素履原來最吉祥

斷履者禮也以柔履剛危中有救險處無妨弗占疾病莫問官方一切謀運謹始營昌

中孚澤上有風曰中孚順而和悅並無憂推忠存信相推用一切營謀百倍收

斷中孚信也二相中實虛實相通動罔不吉官貴升遷田蠶進益憂散喜生災消福集

漸象風山爲漸徐徐進進得其宜往有功進事進身咸得正漸髙漸大漸亨通

斷漸者進也田蠶進益求官漸升求財漸得病疾漸安公訟漸釋一切所占漸則大吉

震部第十三

﹝凡二章﹞

一﹑震宮八卦立成章﹝屬陽﹑木兆。立春旺﹑春分相。﹞

卦名上爻五爻四爻三爻二爻初爻世爻飛伏

震爲雷庚戌土庚申金庚午火庚辰土庚寅木庚子水飛庚戌土

世身

應

十月卦

妻財官鬼子孫妻財兄弟父母伏辛卯木

雷地豫庚戌土庚申金庚午火乙卯木乙巳火乙未土飛乙未土

應

身世

五月卦

妻財官鬼子孫兄弟子孫妻財伏庚子水

雷水解庚戌土庚申金庚午火戊午火戊辰土戊寅木飛戊辰土

應身

世

十二月卦

妻財官鬼子孫子孫妻財兄弟伏庚寅木

雷風恆庚戌土庚申金庚午火辛酉金辛亥水辛丑土飛辛酉金

應

身世

正月卦

妻財官鬼子孫官鬼父母妻財伏庚辰土

地風升癸酉金癸亥水癸丑土辛酉金辛亥水辛丑土飛癸丑土

世

身應

八月卦

官鬼父母妻財官鬼父母妻財伏庚午火

水風井戊子水戊戌土戊申金辛酉金辛亥水辛丑土飛戊戌土

世身

應

三月卦

父母妻財官鬼官鬼父母妻財伏庚申金

澤風大過丁未土丁酉金丁亥水辛酉金辛亥水辛丑土飛丁亥水

身

世

應二月卦

妻財官鬼父母官鬼父母妻財伏庚午火

澤雷隨丁未土丁酉金丁亥水庚辰土庚寅木庚子水飛庚辰土

應身

世

七月卦

妻財官鬼父母妻財兄弟父母伏辛酉金

二﹑八卦斷例章

震象遊雷爲震必憂驚省過修身固反常虩虩不安存警畏到頭反禍卻爲祥

斷震者動也震動驚惶不宜妄動惟利守常公訟失理婚姻不良求財少得謀事多妨

豫象雷出地中爲豫象豫而順動應天時施爲必得朋相助官旺財榮事事宜

斷豫者悅也動以順豫貴喜官榮身安財聚病者獲安行人在路一切施爲賢朋相助

解象震坎相交雷雨解憂疑解散喜相逢西南大得朋相助濟險扶危往有功

斷解者散也憂散喜生田蠶進益婚姻不成久囚得赦病者安寧孕生貴子公訟和平

恆象雷風相遇恆常也巽動相須事有成日月得天而久照人能應變道常亨

斷恆者久也久常之義身宅雙榮公私兩利訟宜早和病須疾治守舊安和出行無殢

升象地中生木升爲象集小成髙往有功用見大人無不利身榮名顯道亨動

斷升者進也小集大成見貴得貴求名得名婚姻和合公訟和平求謀運用最利南徵

井象水升木上而爲井養物無窮靜所宜動則無窮妄井徳達人藏器待天時

斷井者靜也不宜妄爲求官謁貴問病稽遲田蠶半得行人未歸占婚阻滯藏器待時

大過澤滅木時爲大過棟梁將撓急扶持𨿽然本末俱柔弱巽悅而行住得宜

斷過者過也剛過乎中行船見阻涉險無功求官不達問信難通安常守分庶免災凶

隨象澤中雷動象曰隨陽動陰隨相得宜君子有孚存信吉施爲動用不違時

斷隨者從也陰必從陽官貴隨順財祿榮昌婚姻和睦疾病安康凡占身命福壽無疆

巽部第十四

﹝凡二章﹞

一﹑巽宮八卦立成章﹝屬陰﹑木兆。立夏旺﹑春分相。﹞

卦名上爻五爻四爻三爻二爻初爻四爻飛伏

巽爲風辛卯木辛巳火辛未土辛酉金辛亥水辛丑土飛辛卯木

世

身應

四月卦

兄弟子孫妻財官鬼父母妻財伏庚戌土

風天小畜辛卯木辛巳火辛未土甲辰土甲寅木甲子水飛甲子水

應

世身十一月卦

兄弟子孫妻財妻財兄弟父母伏辛丑土

風火家人辛卯木辛巳火辛未土己亥水己丑土己卯木飛己丑土

應

世身

六月卦

兄弟子孫妻財父母妻財兄弟伏辛亥水

風雷益辛卯木辛巳火辛未土庚辰土庚寅木庚子水飛庚辰土

應身

世

七月卦

兄弟子孫妻財妻財兄弟父母伏辛酉金

天雷無妄壬戌土壬申金壬午火庚辰土庚寅木庚子水飛壬午火

世

應身二月卦

妻財官鬼子孫妻財兄弟父母伏辛未土

火雷噬嗑己巳火己未土己酉金庚辰土庚寅木庚子水飛己未土

世

應身

九月卦

子孫妻財官鬼妻財兄弟父母伏辛巳火

山雷頤丙寅木丙子水丙戌土庚辰土庚寅木庚子水飛丙戌土

身世

應八月卦

兄弟父母妻財妻財兄弟父母伏辛未土

山風蠱丙寅木丙子水丙戌土辛酉金辛亥水辛丑土飛辛酉金

應

身世

正月卦

兄弟父母妻財官鬼父母妻財伏庚辰土

二﹑八卦斷例章

巽象陰交陽下隨風巽究竟先庚與後庚利見大人行正事始𨿽難阻後亨通

斷巽者順也順時行事利財利婚利官利貴身泰訟和田收蠶遂惟占病人金神爲崇

小畜風行天上爲小畜陰止陽剛志未行君子順行修懿徳身𨿽艱阻道光亨

斷小畜止也陽受陰畜求望宜遲經營勿速失物莫尋婚姻不睦宅舍小憂田蠶半熟

家人風從火出曰家人外像柔和內象明明順相因家道正人財增益宅安寧

斷風火家人成家之象婚姻和合人財興旺病訟無憂田蠶有望謁貴求官獲福無量

益象風雷相舉終成益凡有施爲眾所從損己益人人益己功成名遂喜重重

斷益者益也凡事有益利合婚姻宜占身宅詞病俱平生財大吉宜己益人乾坤合徳

無妄天下雷行無妄卦不宜謀用利艱貞安常守分宜忠正無妄功成道大亨

斷無妄實也凡事從實動有災眚守舊元吉病瘥訟和田收財積官貴文書重重進益

噬嗑雷電相因名噬嗑頤中有物未能亨明威並用除姦究隔礙潛通事有成

斷噬者嚙也嗑者合也謀望卑安求財且且病重訟凶孕憂婚寡去礙除姦惟道有者

頤象山下有雷頤養也謹言節飲養其身養民養物皆從正動止安和福祿臻

斷頤者養也養宜從正謀望周全婚姻吉慶訟吉病安財榮祿盛公事淸平門庭安靜

蠱象山下有風應有事巽時止蠱事無爭濟危拔險宜先甲復治依元大吉亨

斷蠱者亂也亂必有治家宅擾攘身體暗昧公訟遷延文書純滯孕吉病凶婚成財利

離部第十五

﹝凡二章﹞

一﹑離宮八卦立成章﹝屬陰﹑火兆。夏至旺﹑立夏相。﹞

卦名上爻五爻四爻三爻二爻初爻世爻飛伏

離爲火己巳火己未土己酉金己亥水己丑土己卯木飛己巳火

世身

應

四月卦

兄弟子孫妻財官鬼子孫父母伏戊子水

火山旅己巳火己未土己酉金丙申金丙午火丙辰土飛丙辰土

身應

世五月卦

兄弟子孫妻財妻財兄弟子孫伏己卯木

火風鼎己巳火己未土己酉金辛酉金辛亥水辛丑土飛辛亥水

身應

世

十二月卦

兄弟子孫妻財妻財官鬼子孫伏己丑土

火水未濟己巳火己未土己酉金戊午火戊辰土戊寅木飛戊午火

應

世

身七月卦

兄弟子孫妻財兄弟子孫父母伏己亥水

山水蒙丙寅木丙子水丙戌土戊午火戊辰土戊寅木飛丙戌土

身世

應八月卦

父母官鬼子孫兄弟子孫父母伏己酉金

風水渙辛卯木辛巳火辛未土戊午火戊辰土戊寅木飛辛巳火

身世

應

三月卦

父母兄弟子孫兄弟子孫父母伏己未土

天水訟壬戌土壬申金壬午火戊午火戊辰土戊寅木飛壬午火

世

應身二月卦

子孫妻財兄弟兄弟子孫父母伏己酉金

天火同人壬戌土壬申金壬午火己亥水己丑土己卯木飛己亥水

應身

世

正月卦

子孫妻財兄弟官鬼子孫父母伏戊午火

二﹑八卦斷例章

離象明明相繼離之象日月當天照四方文徳養成忘物我人情和合得輝光

斷離者麗也凡事分明不宜占宅婚訟九成孕雙蠶半病重財輕官貴有喜最利行人

旅象山上火炎其象旅事機宜早不宜遲如占動用平平斷若問行人未見歸

斷旅者羈也在旅之象不利守常運謀爲上訟散婚成孕生獄放病者禱禳行人休望

鼎象火木相因鼎得名變更爲熟舊更新功名貴在調和得疑慮冰消喜气臨

斷鼎者器也烹飪之器求官十全生財百倍身吉宅榮婚成病利求事托人卻宜仔細

未濟坎離未濟相違象凡事先難後易成未濟𨿽然終必濟也須誠敬托神明

斷未濟必濟先難後易凡事晚成所謀遲遂件件稱心般般如意交易未成行人未至

蒙象艮山之下出泉蒙見險須知止有功進退艱難謀未遂仗人接引必亨通

斷蒙者昧也蒙以養正未可營謀卻宜占病失物異尋婚姻無分一切求謀仗人引進

渙象巽坎相因風水渙憂疑消散必亨通涉艱濟險應須慮捍厄扶衰獲有功

斷渙者散也萬慮消融孕生災脫訟散財空求謀遲滯出入亨通乘舟濟險必獲全功

訟象天與水連成訟象訟中𨿽吉訟終凶大凡作事先謀始循理安常塞自通

斷訟者辧也與物相競凡事爭差營謀不定公訟辱身禁囚傷命安分守常斯爲福慶

同人像曰天與火同人契義相和利斷金凡有運謀無不利也須克正絕私心

斷同人同也同心同意婚孕皆成貴官俱遂田獲十分財收百倍出入行藏所求皆至

坤部第十六

﹝凡二章﹞

一﹑坤宮八卦立成章﹝屬陰﹑土兆。立秋旺﹑夏至相。﹞

卦名上爻五爻四爻三爻二爻初爻世爻飛伏

坤爲地癸酉金癸亥水癸丑土乙卯木乙巳火乙未土飛癸酉金

世

身應

十月卦

子孫妻財兄弟官鬼父母兄弟伏壬戌土

地雷復癸酉金癸亥水癸丑土庚辰土庚寅木庚子水飛庚子水

應

世身十一月卦

子孫妻財兄弟兄弟官鬼妻財伏乙未土

地澤臨癸酉金癸亥水癸丑土丁丑土丁卯木丁巳火飛丁卯木

應身

世

十二月卦

子孫妻財兄弟兄弟官鬼父母伏乙巳火

地天泰癸酉金癸亥水癸丑土甲辰土甲寅木甲子水飛甲辰土

應身

世

正月卦

子孫妻財兄弟兄弟官鬼妻財伏乙卯木

雷天大壯庚戌土庚申金庚午火甲辰土甲寅木甲子水飛庚午火

世

應身二月卦

兄弟子孫父母兄弟官鬼妻財伏癸丑土

澤天夬丁未土丁酉金丁亥水甲辰土甲寅木甲子水飛丁酉金

世身

應

三月卦

兄弟子孫妻財兄弟官鬼妻財伏癸亥水

水天需戊子水戊戌土戊申金甲辰土甲寅木甲子水飛戊申金

世身

應八月卦

妻財兄弟子孫兄弟官鬼妻財伏癸丑土

水地比戊子水戊戌土戊申金乙卯木乙巳火乙未土飛乙卯木

應

身世

七月卦

妻財兄弟子孫官鬼父母兄弟伏甲辰土

二﹑八卦斷例章

坤象六位純陰地勢坤先迷後得永安貞包容廣納無私曲應地無疆道大亨

斷坤者地也厚載無疆家宅俱順婚孕乃良田蠶半吉財帛榮昌功名特遠其道乃光

復象雷在地中陽自復靜而後動又無災朋來無咎財增益遇事還教往復來

斷復者反也七日來復財帛榮昌田禾大熟失去歸還公訟和睦利貴利官宜蠶忌畜

臨象地澤相因名曰臨臨時臨事利和親所謀陰貴相扶助𨿽吉提防八月侵

斷臨者大也克己臨人宜占家宅利問婚姻財官並吉謀望同倫孕生男子病犯崇侵

泰象天地交泰物亨通陽長陰消理莫窮健順相須爲日用小求大得備全功

斷泰者通也事事亨通田蠶婚孕喜慶重重公訟利順家道興隆孕生貴子攺換門風

大壯雷上於天爲大壯凡占不可恃其剛攸行用壯應傷己退守謙和反吉祥

斷大壯壯也四陽壯盛用壯災生用罔吉應宜問婚姻休占訟病動則不中守則爲正

夬象夬卦羣陽夬一陰遲疑進退禍相侵決然一定無憂慮凡有施爲必稱心

斷夬者決也有決定志交易稱心生財如意婚孕吉昌貴官成遂病訟遲延文書遲滯

需象水上於天需待也健而行險事艱危報言卜者休輕進克己存誠且俟時

斷需者待也不宜輕舉所謀不成出入險阻婚姻宜男六甲生女藏器待時事無不取

比象水地相因名曰比五陰和順一陽剛因時從眾須乘勢稍有稽遲反致殃

斷比者輔也陰來輔陽官貴旺相身宅安康訟病解散婚姻吉祥一切謀運和順乃光

兌部第十七

﹝凡二章﹞

一﹑兌宮八卦立成章﹝屬陰﹑金兆。秋分旺﹑立秋相。﹞

卦名上爻五爻四爻三爻二爻初爻世爻飛伏

兌爲澤丁未土丁酉金丁亥水丁丑土丁卯木丁巳火飛丁未土

世

應身

十月卦

父母兄弟子孫父母妻財官鬼伏丙寅木

澤水困丁未土丁酉金丁亥水戊午火戊辰土戊寅木飛戊寅木

應身

世五月卦

父母兄弟子孫官鬼父母妻財伏丁巳火

澤地萃丁未土丁酉金丁亥水乙卯木乙巳火乙未土飛乙巳火

身應

世

六月卦

父母兄弟子孫妻財官鬼父母伏丁卯木

澤山咸丁未土丁酉金丁亥水丙申金丙午火丙辰土飛丙申金

應

世身

七月卦

父母兄弟子孫兄弟官鬼父母伏丁丑土

水山蹇戊子水戊戌土戊申金丙申金丙午火丙辰土飛戊申金

世身

應八月卦

子孫父母兄弟兄弟官鬼父母伏丁亥水

地山謙癸酉金癸亥水癸丑土丙申金丙午火丙辰土飛癸亥水

身世

應

九月卦

兄弟子孫父母兄弟官鬼父母伏丁酉金

雷山小過庚戌土庚申金庚午火丙申金丙午火丙辰土飛庚午火

世

應身二月卦

父母兄弟官鬼兄弟官鬼父母伏丁亥水

雷澤歸妹庚戌土庚申金庚午火丁丑土丁卯木丁巳火飛丁丑土

應

世身

七月卦

父母兄弟官鬼父母妻財官鬼伏丙申金

二﹑八卦斷例章

兌象麗澤相因名曰兌友朋講習貴孚誠互相浸潤推誠敬和悅交通事有成

斷兌者悅也凡事和會病瘥婚成孕生災退身宅平安行人立至六畜生財獲利百倍

困象澤中無水困之名陰掩陽爻理不明誠以自持堅固守身𨿽處困道常亨

斷困者厄也陰以掩陽宅身孕病件件遭傷生財利少公訟多妨報言占者安分守常

萃象兌悅坤柔爲萃卦存誠致敬感神明中心守正無遷變福集災消大吉亨

斷萃者聚也物惟誠身身財兩吉福祿雙榮婚姻和合六畜孳生病訟終吉田蠶晚成

咸象兌澤艮山咸感也有感方通理大常上下和同𨿽吉兆虛中受物更爲良

斷咸者感也有感必應官鬼周全宅身喜慶宜孕宜婚利訟利病咸道𨿽通更宜貞正

蹇象險前險後當爲蹇進則多迍退則宜大蹇朋來由个甚剛中知止善趨時

斷蹇者難也凡事蹇鈍官貴艱難出行休問莫卜身財休占婚孕出險如何守常安分

謙象地下有山謙遜也以謙自牧契眞常勞而不伐眞君子身愈卑而道愈光

斷謙者遜也柔謙知止弗利婚姻休問移徙財帛休求公訟且已身吉病瘥行人至矣

小過山恥有雷曰小過卻如飛鳥以遺音情知所過不甚遠捨大從微咎不侵

斷小過過也所過不遠身宅微災交易財鮮官阻病憂孕驚婚免凡百所占悉皆俴俴

歸妹震雷兌澤爲歸妹少女從陽正合宜凡事問占宜守靜擬行必在得其時

斷歸妹歸也女歸之象公訟不明貴官休問身宅少憂婚姻爲上守之則宜動之弗當

通變部第十八

﹝凡六章﹞

一﹑極變章

伏羲體太極而畫卦。始畫一畫以象極變﹐上畫一畫像天﹐下畫一畫像地﹐三畫像三才﹐其卦乾﹐其體健。兩乾成☷﹐畫像六合﹐其卦坤﹐其性順。乾坤變動而生六子﹐六子者﹐乾坤之互體也。﹝例見前圖﹞

二﹑單卦變通章

乾爲父﹐坤爲母﹐坎震艮爲男﹐巽離兌爲女﹐是謂八卦。每卦三爻﹐自下而升﹐三升二降﹐再二升一降﹐八變反本。一卦變八卦﹐八卦變六十四卦。

假令☰﹐乾也。

第一變初爻爲陰☴﹐之巽﹐姤也。

第二變中爻爲陰☶﹐之艮﹐遁也。

第三變上爻爲陰☷﹐之坤﹐否也。

第四復變中爲陽☵﹐之坎﹐訟也。

第五復變初爲陽☱﹐之兌﹐履也。

第六再變中爲陰☳﹐之震﹐無妄也。

第七再變上爲陽☲﹐之離﹐同人也。

第八再變中爲陽☰﹐之乾﹐反本也。

餘仿此。

三﹑重卦變通章

重卦﹐每卦六爻﹐自下而升至五﹐上爻不變。五升四降﹐再四升三降﹐共九升七降﹐十六變反本。

假令乾宮爲例﹕﹐乾也。

第一變初爻爲陰﹐天風姤﹐一世卦。

第二變二爻爲陰﹐天山遁﹐二世卦。

第三變三爻爲陰﹐天地否﹐三世卦。

第四變四爻爲陰﹐風地觀﹐四世卦。

第五變五爻爲陰﹐山地剝﹐五世卦。

第六復變四爻爲陽﹐火地晉﹐遊魂卦。

第七復變第三爻爲陽﹐火山旅﹐伏藏。

第八復變第二爻爲陽﹐火風鼎﹐伏藏。

第九復變初爻爲陽﹐火天大有﹐歸魂卦。

自第一爻升﹐復降至第一爻﹐五升四降也。

再變第二爻爲陰﹐離卦。

再變第三爻爲陰﹐噬嗑卦。

再變第四爻爲陰﹐頤卦。

再變第五爻爲陽﹐益卦。

再變第四爻爲陽﹐無妄卦。

再變第三爻爲陽﹐同人卦。

再變第二爻﹐四升三降也。

尙占只用八卦﹐自一世至五世﹐遊魂便到歸魂也。亡回變全用十六卦﹐今以乾爲例﹐餘可類推。

四﹑六十四卦變通章

八卦升降變六十四卦﹐每卦各有六十四變﹐計四千九十六卦。

假令以乾爲例﹐余可數推。

﹐乾也。

一爻變之六卦﹕姤﹑同人﹑履﹑小畜﹑大有﹑夬。

二爻變之十五卦﹕遁﹑無妄﹑訟﹑巽﹑家人﹑中孚﹑鼎﹑離﹑睽﹑大過﹑革﹑兌﹑大畜﹑大壯﹑需。

三爻變之二十卦﹕否﹑泰﹑益﹑漸﹑渙﹑旅﹑噬嗑﹑未濟﹑咸﹑隨﹑困﹑蠱﹑賁﹑損﹑恆﹑丰﹑歸妹﹑井﹑旣濟﹑節。

四爻變之十五卦﹕晉﹑艮﹑頤﹑蒙﹑小過﹑震﹑解﹑蹇﹑屯﹑坎﹑升﹑明夷﹑臨﹑萃﹑觀。

五爻變之六卦﹕剝﹑比﹑豫﹑謙﹑師﹑復。

六爻變之一卦﹕坤。

舉此一卦﹐六十四卦同。乾變止於坤﹐坎變止於離﹐艮變止於兌﹐坤變止於乾﹐巽變止於震﹐離變止於坎﹐兌變止於艮。是謂六爻俱變之極也。善觀變者﹐可以進則進﹐可以退則退﹐可止則止。苟進退與止﹐皆不可在乎委順。尙變之要﹐無出此一章﹐達者味之。

五﹑時變章

乾坤易之門復姤乾坤門

復十一月初一日初二日初三日子

一陽潛龍勿用

臨十二月初四

初五醜

二陽見龍在田

泰正月初六初七初八寅

三陽終日乾乾

大壯二月初九

初十卯

四陽或躍在淵

夬三月十一十二十三辰

五陽飛龍在天

乾四月十四

十五巳

六陽亢龍有悔

姤五月十六十七十八午

一陰履霜堅冰

遁六月十九

二十未

二陰直方大

否七月二十一二十二二十三申

三陰含章可貞

觀八月二十四

二十五酉

四陰括囊無咎

剝九月二十六二十七二十八戌

五陰黃裳元吉

坤十月二十九

三十亥

六陰龍戰於野

六﹑事變章

卦者﹐事也。爻者﹐事之時也。卦變事變也﹐爻者時變也。觀爻察變﹐則能趨時獲利﹐觀象玩占﹐則能趨吉避凶。察變之要﹐貴在潛神入虛﹐寂則能見事之幾微﹐知幾則能隨時變易﹐以從道也。

周易尙占卷下畢

