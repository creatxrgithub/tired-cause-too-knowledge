平沙玉尺辧僞總括歌

會稽姜垚汝撰

萬卷地書總失眞﹐平沙玉尺最堪嗔。二劉名姓憑伊冒﹐那有當年手澤存。開國伯溫成佐命﹐嘗將妙訣定乾坤。晚年一篋靑囊祕﹐盡作天家石室珍。天寶不容人漏泄﹐曷忍隱禍中兒孫。片言隻字無畱影﹐肯借他人齒頰名。秉忠亦是元勛列﹐敢冒嫌疑著此經。世上江湖行乞者﹐祇貪膚淺好施行。戶誦家傳如至寶﹐興災釀禍害生民。幸遇我師垂憫救﹐苦心辧駁著斯文。竊恐愚夫迷不悟﹐括成俚句好歌吟。願君細察篇中意﹐莫負宗陽一片心。天下山山多順水﹐此是行龍之大體。眞龍發足不隨他﹐定是轉關星特起。特起之龍變化多。渡水逆行不計裏。玉尺開章說順龍。順水直衝爲大旨。水來甲卯兌不收。水來丁午坎不取。必要隨流到合襟。直瀉直奔名漏髓。全無眞息蔭龍胎。山穴平陽皆失軌。勸君莫聽此胡言。誤向順流探脈理。八方位位有眞龍。爻象干支總一同。山脈陰陽分兩界。此是天然造化功。陽脈出身陽到底。陰脈出身陰爲宗。從無僞來並僞落。豈有貴賤分雌雄。若是眞胎成骨相。乾坤辰戌也崢嶸。若是穴亡無气脈。巽辛亥艮盡爲凶。品水評砂原一例。三吉六秀有何功。勸君莫聽此胡言。旺相孤虛理不通。五行相生與相克。此是後天粗糲質。山川妙气本先天。生不須生克非克。木行金地反成材。火入水鄕眞配匹。南離鑪冶出眞金。陰陽妙處全須逆。原說五行顚倒顚。庸師之輩何能識。先天理气在卦爻。生旺休囚此中出。量山步水總一般。立向收砂非二格。安有長生及官旺。全無墓庫與死絕。卦若旺時路路通。卦若衰時路路塞。有人識得卦興衰。眼前盡是黃金陌。納甲本是卦中玄。用他配合皆無益。堪笑三合及雙山。玄空生出並克出。更有祿馬及赦文。咸池黃泉八曜殺。庸奴祇把掌上輪。誤盡天涯總慧客。勸君莫聽此胡言。五行別有眞消息。雌雄交媾大陰陽。月窟天根卦內藏。此是乾坤造化本。會時便號法中王。曾公說个團團轉。一左一右兩分張。明明指出夫和婦。有个單時便是雙。二十四山雙雙起。八卦之中定短長。豈料庸奴多錯解。干支字上去商量。誤起長生分兩局。會同墓庫到其鄕。未曾曉得眞交媾。那里懷胎喚父娘。我卽汝言來教汝。陰陽指气不指方。甲庚丙壬是陽位。有時占陰不喚陽。乙辛丁癸是陰位。有時占陽卽喚陽。陰陽亦在干支上。不用排來死煞方。眼前夫婦不識得。卻將寡婦守空房。勸君莫聽此胡言。玄竅相通別主張。四大水口歸其位。此是卦之眞匹配。如何說到墓庫方。左旋右旋來附會。四水四卦逐元輪。一元一卦乘旺气。周流八卦逐時新。會者楊公再出世。今將墓庫作歸原。失運失元迎殺气。勸君莫聽此胡言。陽錯陰差非斯義。公位亦自卦中來。長少中男各有胎。不論干支並龍脈。如何亦取三合推。胎養生沐乃雲長。仲子冠臨及旺衰。少子病死並墓絕。若然多子作何排。世人信此爭房分。停喪不葬冷爲灰。更起陰謀相賊害。傷倫滅理召天災。陷人不孝並不睦。此卷僞書作禍胎。我願今人祇求地。得地安親大本培。親安眾子皆蒙慶。休把分房出亂猜。試看閱閥諸名墓。一祖枝枝甚眾材。分房蓋爲分陽宅。莫論偏倚到夜臺。平沙一卷何人作。批注翩翩尢醜惡。添圖添局死規模。彊把山川牢束縛。從謙失著布衣宗。之鏌直是追魂鑿。嘉隆以上無此書。萬曆中年方朴朔。由此家家無好墳。迄今徧地成蕭索。焉得將書付眞龍。免使蒼生遭毒藥。

平沙玉尺辧僞總括歌

會稽姜垚汝撰

萬卷地書總失眞﹐平沙玉尺最堪嗔。二劉名姓憑伊冒﹐那有當年手澤存。開國伯溫成佐命﹐嘗將妙訣定乾坤。晚年一篋靑囊祕﹐盡作天家石室珍。天寶不容人漏泄﹐曷忍隱禍中兒孫。片言隻字無畱影﹐肯借他人齒頰名。秉忠亦是元勛列﹐敢冒嫌疑著此經。世上江湖行乞者﹐祇貪膚淺好施行。戶誦家傳如至寶﹐興災釀禍害生民。幸遇我師垂憫救﹐苦心辧駁著斯文。竊恐愚夫迷不悟﹐括成俚句好歌吟。願君細察篇中意﹐莫負宗陽一片心。天下山山多順水﹐此是行龍之大體。眞龍發足不隨他﹐定是轉關星特起。特起之龍變化多。渡水逆行不計裏。玉尺開章說順龍。順水直衝爲大旨。水來甲卯兌不收。水來丁午坎不取。必要隨流到合襟。直瀉直奔名漏髓。全無眞息蔭龍胎。山穴平陽皆失軌。勸君莫聽此胡言。誤向順流探脈理。八方位位有眞龍。爻象干支總一同。山脈陰陽分兩界。此是天然造化功。陽脈出身陽到底。陰脈出身陰爲宗。從無僞來並僞落。豈有貴賤分雌雄。若是眞胎成骨相。乾坤辰戌也崢嶸。若是穴亡無气脈。巽辛亥艮盡爲凶。品水評砂原一例。三吉六秀有何功。勸君莫聽此胡言。旺相孤虛理不通。五行相生與相克。此是後天粗糲質。山川妙气本先天。生不須生克非克。木行金地反成材。火入水鄕眞配匹。南離鑪冶出眞金。陰陽妙處全須逆。原說五行顚倒顚。庸師之輩何能識。先天理气在卦爻。生旺休囚此中出。量山步水總一般。立向收砂非二格。安有長生及官旺。全無墓庫與死絕。卦若旺時路路通。卦若衰時路路塞。有人識得卦興衰。眼前盡是黃金陌。納甲本是卦中玄。用他配合皆無益。堪笑三合及雙山。玄空生出並克出。更有祿馬及赦文。咸池黃泉八曜殺。庸奴祇把掌上輪。誤盡天涯總慧客。勸君莫聽此胡言。五行別有眞消息。雌雄交媾大陰陽。月窟天根卦內藏。此是乾坤造化本。會時便號法中王。曾公說个團團轉。一左一右兩分張。明明指出夫和婦。有个單時便是雙。二十四山雙雙起。八卦之中定短長。豈料庸奴多錯解。干支字上去商量。誤起長生分兩局。會同墓庫到其鄕。未曾曉得眞交媾。那里懷胎喚父娘。我卽汝言來教汝。陰陽指气不指方。甲庚丙壬是陽位。有時占陰不喚陽。乙辛丁癸是陰位。有時占陽卽喚陽。陰陽亦在干支上。不用排來死煞方。眼前夫婦不識得。卻將寡婦守空房。勸君莫聽此胡言。玄竅相通別主張。四大水口歸其位。此是卦之眞匹配。如何說到墓庫方。左旋右旋來附會。四水四卦逐元輪。一元一卦乘旺气。周流八卦逐時新。會者楊公再出世。今將墓庫作歸原。失運失元迎殺气。勸君莫聽此胡言。陽錯陰差非斯義。公位亦自卦中來。長少中男各有胎。不論干支並龍脈。如何亦取三合推。胎養生沐乃雲長。仲子冠臨及旺衰。少子病死並墓絕。若然多子作何排。世人信此爭房分。停喪不葬冷爲灰。更起陰謀相賊害。傷倫滅理召天災。陷人不孝並不睦。此卷僞書作禍胎。我願今人祇求地。得地安親大本培。親安眾子皆蒙慶。休把分房出亂猜。試看閱閥諸名墓。一祖枝枝甚眾材。分房蓋爲分陽宅。莫論偏倚到夜臺。平沙一卷何人作。批注翩翩尢醜惡。添圖添局死規模。彊把山川牢束縛。從謙失著布衣宗。之鏌直是追魂鑿。嘉隆以上無此書。萬曆中年方朴朔。由此家家無好墳。迄今徧地成蕭索。焉得將書付眞龍。免使蒼生遭毒藥。

