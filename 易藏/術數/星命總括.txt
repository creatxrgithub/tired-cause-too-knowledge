

欽定四庫全書

星命總括卷中

遼耶律純撰

一太陽一太陽者午爲正宮星爲正垣乃太陽爲主也如房日大也虛日土也昴日金也皆有所屬乃日之次捨若正月酉時四月午時十月子時立命在午在正垣亦謂日居日分升殿也卻不喜居於心危畢張則爲日入月宮陰陽灰背偏生庶出之人也日爲君出則有金水之佐金乃官星水爲福元前引後從太陽不宜獨行無輔皆貧薄之人未申酉戌亥時生於他宮見太陽亦宜有輔皆可取也無輔皆貧薄之人也正月酉時生人太陽在子謂之移幹就濕二月申時生人主人疾厄木气彊者多主疾病

五太陰五太陰者以未宮鬼度爲太陰正垣乃午與未合日與月配也其次則心危畢張謂之偏垣爲五太陰也月爲身宮論生克之妙者以月所泊詳其傍母傍鬼五星中以月最重若更立命爲五太陰者尢爲利害益甚身宮命宮度主両系焉吉則両吉凶則両凶其可忽乎五太陰中以張月鹿爲第一宮何則未與午合取日爲逺張鄰爲星取日爲近午爲一陰始生月喜居之次則危對星日心畢皆與日度相連月非日則無光也若命度張月加以近望夜生之人皆大富貴一生無憂夜生而在他宮立命月躔張者主一生安享命在張月在畢危心或四月度立命月亦在四月度者皆可起家發財成立也最喜金水孛月防金爲金助月華防水爲水涵蟾魄會孛爲太乙抱蟾皆爲貴格惟女人獨喜一金星伴月遇水孛近身皆無貞烈故日生喜太陽不可獨見夜生喜太陰卻喜獨見中旬三更之月最爲圓潔詩云殘星伴月落邊城月到中天分外明滿天諸宿皆沈沒惟有團圓月照人五更旦气十分淸斗落參橫日未升相隨寶月上河漢惟有長庚伴月明丑寅時生人金月相隨皆文章明盛卻不宜木爲命度主也

六木六木者尾室火度實寅亥之正欲見水孛則大其次有井木度者多於二十八宿木入木殿秦州度栁者減力大半次則斗二十三度次奎有十八度又角有十三度井以末二度鄰於鬼合還太陰正垣斗以末度鄰於牛合作丑土奎以末度鄰於婁合作戌火角末鄰於亢合作辰金此四木惟角木弱況是金垣木必衰弱木在午行午限午爲三河之地其地多風又爲木入離宮化成灰多主夭折木在己已爲巽風動又屬水能生木室尾二度見風稍輕深忌火羅火能焚木羅爲奴犯主亥上立命限行火羅多死只喜水孛獨行或金入水鄕金水同行同度爲上吉蓋煞無餘气木命得之多富貴金水加合有力皆爲可喜如金月同宮亦謂之金助月華若是生於冬月及壬癸年更得天元月令助之爲奇

六土六土者虛牛爲子丑正垣次則女氐爲偏垣如女土近虛得子正位子爲帝旺之地氐土近房亦居明堂出政之宮立命於此得火能發大福爲官則至卿相非小小也惟胃土居酉土敗之地天盤又爲反吟局人多不足若得火羅十分爲上有木气往來必然困厄至於牛金之土惟喜一火一羅獨行若限見火羅作黨則不吉也他土亦然謂之二母爭權遇水孛同行土亦崩壞不可謂土克水爲財也最怕木气當權得時破局入垣爲大凶亦不可在四木度中謂之失次之土安身與火羅同度同宮者皆有福之人制化加合之妙又在善詳推之

六水六水者翼觜𨿽火皆水正垣論度者以二宮見孛爲水克火不知水星行限怕逢孛爲奴犯主也此二宮安命多易看蓋己申忌土計其說多驗已之張翼軫申之畢觜參皆水也怕見土計其說可憑獨有井九度屬木人之論命毎輕忽防過次則辰有軫八度水亥有壁水寅有箕水壁於幹亥金混軫亦生於辰之金見土計稍輕惟箕水生於艮山泉之地受質稍薄一見土計不破則夭故寅宮之水金星得地爲大利主持之命惟喜金水同行或金水互垣亦好此宮深喜太陰與金同爲金助月華深忌月與土計同宮爲身傍鬼以行限而言卯辰巳三位不可有土無金行限次第逢之夘有土十五嵗中凶辰有土二十五歲前凶乃無中有曜若見金入水鄕水居金位皆是奇特

二火二火者七政所躔各有四而火金不與何則尾寅室亥屬水而觜翼屬水矣火之所居不宜多有若火之多如水土木隨寓而有則火性炎而有焚燒之患故火之正垣惟夘戌二位戌爲火庫夘與戌合夘火居房日之下以燧取火於日也戌火藏於婁金鼎鍋之下以金擊石乃有火也喜木气爲上躔在四木之度爲吉四水度爲凶孛與水行二位之火最怕水居亥子之地謂之水滿江湖火必防滅何則水在亥卯宮三合見之水在亥子宮加臨之戌上安命十五後見亥限有水破我相貎二十五後見子限有水破我福徳年少逢之多貧夭惟喜水木在天盤卯辰之間木在子不謂之木打寶瓶蓋木在子命在戌亥宮二十五以後逢之皆吉此宮喜木月同行不喜水月同行學者宜詳之

二金二金者金度有四而婁牛鬼各有所屬獨有亢爲正垣曰龍者變化不測之物兵爲凶器若動用不可度也次則酉宮金旺辰與酉合爲金垣喜土計而畏火羅此二宮命土計近月不謂之土犯太陰爲安身傍母乃富貴之人也辰上立命行限至午見火羅多死午爲火旺之地又爲金敗之鄕限行多凶惟酉金遇火爲災遇羅爲有救蓋酉反吟之局羅防在戌計在辰辰加戌羅在亥計在巳巳加亥羅防在子計都在午午加子天盤有救解也酉上安命卻有土星在子爲福甚大爲官星爲命母入垣逢旺加以祿主爲天干月令有用之星行子限必大富貴如辰宮安命遇土於午稍弱於酉金矣金主不宜生於四火度中宜在四土度也

丑宮命丑與子合故以土爲主𨿽子相同然取用體局與子宮別子爲四正丑爲諸不入局三位互加以丑加亥亥中爲閒極而宮通關以寅關丑命其星辰𨿽緩甚急亥爲兄寅爲相此宮有吉凶可以通斷外𨿽緩而實急胎中造化自有元防所忌者太陽木气所喜者金火羅防正二月生太陽值難爲凶多是夜生有力若秋冬両季𨿽晝生行太陽之道而福亦輕木气爲嫌但命晝生庶幾可取金爲官星火爲福主二皆可取晝生功淺夜生用多若火髙彊明健𨿽晝生亦可發福如壬甲人見火如乙丁見金其福尢大獨羅有用气計無成若混以刑囚值難當作凶斷若貴祿馬朝元局主之類稍吉此宮屬土中有鬥牛二宿斗度命者當取木爲用須甲乙生或納音木火命更以春令而生卽以木論亦且不離乎土以此命度見孛故有功火亦得用惟晝生見金爲忌若春冬之際生在晝時合得木用金以礙之又非宜矣若以庚辛生人或春夏之際夜生木盛金衰或秋冬以金主事則又不可以金克木論蓋庚辛人天元金也春夏之夜者金之廢也秋令者金之權也巳酉丑者本金局也三限皆金火夜生亦主金火合以金爲長土次之火其用也何曾以木爲本元若或戊巳生及納音土安命爲斗𨿽春夏之火其用也卽如土斷鬥牛度四季不離乎土土者金之母二者不可離若夏令以火行權然亦怕火以土性存焉若秋冬得金獨垣茍無凶難功名又何疑此宮命者是官無祿馬多是三煞臨之辰戌丑未四位皆煞命妻官田總局若命丑身亥是身入鬼鄕如寅午戌生人此爲三煞此格多凶害然諸宮皆以身入閒宮爲喜惟此宮難與他比如身在亥有木臨照爲禍尢甚縱無木气亦不爲吉通以凶斷以夘辰午爲要之地午爲難宮太陽居之爲難星入廟若得火居之或三合見土爲福星入局是八煞有星更以祿臨之少年功名可卜也辰爲官祿金星入廟太陰居之身入官鄕如木气臨之是木入水局土主不宜爲害曜破官祿如失用更不可如木气同太陰在酉辰是亥加酉午加辰辰午酉亥俱全皆爲不足夘爲福徳土星臨之是土入火垣有情生土或木星臨三合能破我福徳是夘加入醜爲我命害少年刑夭十二宮命惟此宮乃緩中之急前所舉相貌閒極是若命主土星在寅亥者或有火羅合之多是卿相造化若土單行三方又爲凶局若身與火交是安身傍母又如乙人祿夘安命醜者通加盤之夘在命爲祿甲祿在寅甲人丑命爲通關之祿入命壬祿在亥壬生人立命丑宮乃祿入閒極以丑加亥命得此三者爲祿也如辛祿酉丙戊祿巳此三安命於醜合照有祿是合祿也正所謂隱中之顯是制局之體用合此者無不顯貴又不可不觀子寅若火寅金子爲官福夾命夜生福尢重日月在二宮亦妙日在子月在寅爲上日在寅月在子次之己酉両宮與此通斷當審吉凶又以醜之爲命故知其與諸不入局於中又有要處若安命稍正則合從入局斷若安命偏於子又從四正矣偏中之正有天地合徳局六害局六合局又不可以諸不入局斷以六害爲六合極相霄壤六合則始終有吉六害則始終有害【按原本缺子宮】

寅宮命寅宮屬木獨陽不生木生在亥寅與亥合両宮互加丑爲關通卯爲加盤一則財帛二則相貎若有凶吉臨於卯丑吉則福爲之基凶則爲禍人但知拱夾爲重不知互加爲妙若在外而實在內也宮神艮丙生人卦气以日木土爲三限主木土爲田財以金水爲官福木土二星晝生明健福力非常夜生亦可金爲忌害秋冬之際常行於夘辰巳之間是時木瘁而衰金彊而怒晝見有災如金防水日尢爲可用若金獨行無水日以制之三合左右有太陰助金臨之木上禍何可堪金月本非晝用何況難星黨鬼又爲身與鬼交此爲慘毒若春夏之交金星行於西南東北晝生不利夜生金水同行亦爲吉火同行爲有情防合太陰亦不爲凶蓋夜從陰金火皆陰也若太陰更臨陰方又爲吉用況其木盛金柔我彊彼弱何足畏之水爲官星晝夜有用此宮尾箕二宿在內尾乃火之垣寅午戌乃火之局其火之用明矣然而火乃木之子木乃火之母必先母而後子茍捨木而全取火是爲有子而無其母寅尾命晝生以木爲先夜生當以火爲用金星禍福前斷已明水𨿽爲忌亦有利害獨有丙丁人及納音火者可以爲其他命者又不相同如箕度水四時取水爲用水乃木之母先水而後木水之一星一爲命母二爲命度三爲官星諸用畢偹若水孛交計水防水火交徵水土相迫𨿽爲凶忌尢當明審如春夏生水爲休囚彼彊我弱故是不足生於冬月水星旺相命主官星秉令凶惡夾之反爲輔衛是猶武卒之於將相若居於髙彊富貴可必苟失地亦不爲凶古人云人命臨於箕多疾害兼箕好風且主簸揚身命忌曜交夾或星曜戰鬭於人多災病縱有官亦有讒謗之類人馬安命人多好動主遷移此宮禍福與亥不同亥以陰爲主寅以陽爲主論日木土三者故不離乎取用夜生用輕亦不可失辰爲福徳已爲官祿但木忌居福徳若月居之爲身居鬼鄕遇水解之免凶辰與亥通關限入此者本宮有星可以明斷若無星必於亥宮取其禍福若亥有命母財元天馬之類皆以吉言凶星臨之則凶已爲官祿一生成就之地己戌通關依上取用水爲官星得失彊弱生平賴之中間輕重前段已具午宮爲遷移諸星臨之善惡易別六已生人太陰臨其上爲大吉午乃六已人祿兼卦气上盤巨蟹乃太陰之垣廟此命此格當爲貴格又不可以難星斷之非六已人不可言未乃難宮此宮與他難星不同此是陰陽爲難身主相干若身更入難宮中來加未未加午午申二宮忽有忌曜又爲前後三日胎元此両宮爲禍福最宜明察之惟丑乃財帛宮丑與寅通若此宮有田財二星或當用之星爲吉與他處財帛命宮管攝者大不同蓋此財帛有命宮也如甲之申子辰坐此是命有祿馬以木火爲最重如甲之寅午戌則以木水爲奇亦命宮之有眞祿馬對衝也若巳酉丑人身居福徳乃身命夾三煞此宮所合數局本爲不入局若偏之夘則有伏吟局天地通局在焉𨿽然如此亦難捉摸所貴者得其綱領而已

卯宮命夘與戌合故爲火命居於此爲伏吟偏於寅則爲不入局偏於辰則爲六害局子外通夘四正取用最爲切此宮體認與四正四刑返吟局相表裏如天地通局自夘起子夘爲東方之地子爲支神之首以此加之是爲諸局之總故先有天地通局一則生二二則生三生生無窮宮神震艮人卦气火金月爲三限之主以木土爲田財以太陽爲官主以水爲忌難夘主陰夜生用火金月也金火有情於我處於髙明爲福必矣晝生則用輕晝生若木土夾命度不爲田財之用而爲陽明之助火爲本領與木相繼春夏當權𨿽晝生不爲忌夜更有功一火滿用此爲最切若在防宮則減力水爲難星生春夏者以木火爲主令我彊彼弱水力終柔七月生值之者以難加值故是不足身近水爲身與鬼交八月多主暗疾生冬月水常經於寅夘之間此時木衰火老水正得時見之不利若得水星合木木能生火乃絕而復續也若助之金其凶尢甚若金水交行是爲難星得助此宮三宿如房度太陽性與火同類經云太陽與火通斷生尅制化惟依火而行心月度夜生從太陰爲主金火助之吉見土計爲忌蓋夜生陰局命者亦以土計爲嫌晝生從火斷如氐度戊巳生人及納音土者或命宮與土星相管攝方可以土斷又不可以土助之蓋天地土從火中出必有火而後有土以氐爲土度斷則火出壯土但不可一例以木气爲嫌戊巳人納音土者九月十月方以木爲礙終無傷人元气若春夏之際又爲財元生旺論之不可一槪言也庚人得之而爲卦气必能獲福又喜土計臨之蓋天元屬金故夜生人亦不爲忌此宮立命無分晝夜不問四時太陽必借臨之吉地輔之吉曜守於祿宮卦气之上則功名顯達茍防於惡弱混以刑囚值難必有凶累此必凶暴之徒毎犯刑憲此宮主命爲伏吟之體難比三合六合論所者考於四正吉凶有無虛實則命宮同一體午爲官祿子爲田宅酉爲妻俱相關系蓋子午卯酉本爲四刑之地丙甲戊庚壬人之四刑者欄幹貫索伏吟捲舌是也得其吉則有驟然之福歸之凶則有暴煞之禍命宮爲始官祿次之妻宮爲終畨復往來凶吉倚伏其中交之際多是世變風移善惡相反也設若丙戊生人官宮主事此爲天地盤中上下交刃若有福祿日月臨之多是發福終主夭暴如得子午上有羅計主之方可禦患蓋天凶制地煞此局機關最爲靈驗福徳主已以已加巳上下無度只尋其初而窮其終與官祿體勢甚別或以軫加翼以其淺深不同禍福則易蓋丙戊人祿所在若子午夘酉人破碎所在當斟酌而言此宮無四正變換之理合就戌中加之空關有吉可以吉斷有凶則以凶言通關無吉凶之曜當取三合有無制局解之方定禍福夘宮坐命體勢最難明白諸宮無變但防深淺如何最宜明白

辰宮命辰與酉合金爲主已在前夘在後人見其夾拱而相統攝夘本加辰辰加已両宮互加於此亥爲通關反覆已亥両宮禍福最宮屬四庫旣無祿馬又無卦气命宮於此六害具體考之禍福反覆爲先互加次之此宮立命以太陰爲官祿主以火爲田財晝生以土水木爲三限主如晝之木土本彊若更處髙明必合體用夜生則稍輕𨿽爲反曜而亦無凶水之用淺得失難辧臨凶則凶遇吉則吉火星爲財夜見爲福晝見無功戊庚辛人多爲不利甲已丁人見之爲喜秋令則名利両全夏令則名爲利奪行之陰道財福最多居之陽分人多貪吝如逢水孛則以爲凶防土計爲吉羅防泄財之气木气養之取用得失與其他宮分不同中有軫角亢三宿本同軫亦無異水在金中尙不爲忌角之一宿木主乎春水土出於昏西沒爲旦春月生人陰依陽用如甲乙爲幹納音屬木先忌金羅次嫌火气其他幹音又不同秋冬金彊於木何有晝夜以金爲首得其吉用爲剛方若例以凶神恐乖仁義𨿽宮有三宿然主用要明不可一槪以戰爲論蓋水之爲用是金之子四時常行之道晝夜不忌乎土見土用爲三限得土則金有滋生若角之爲度是金中有木金柔則木盛金盛則木衰此二宮皆我本然之物何爲刑戰但白晝以金木相交則恐爲六害之悲當以凶斷其他時候如金木相去差殊何凶之有若角木茍以金爲忌則亢金豈以火爲財得失消詳又當明審此宮坐命生於冬月者金依太陽毎行東方艮震之地亦有躔尾箕於寅人皆以金騎人馬爲忌此乃星家常論此宮與酉宮金騎人馬不同酉宮論者晝見爲凶辰宮論夜生有禍晝夜造化已別明白更中間蘊奧處乃中之也且以安命辰取上盤之夘於辰加寅於財帛夘第三宮閒極加丑在寅𨿽下盤是寅字而上盤卻是醜字金得天之局故以爲奇若戊庚人有祿馬貴人於是上盤之貴合下盤之祿馬此又爲奇中之奇所以爲吉中間體勢皆暗中造化又有亥爲奴僕多爲官星入防此又分別一般論亥𨿽奴僕與命相關此爲弱中之彊此宮立命與戍宮相等所貴者奴僕也蓋戌中有己辰中有亥與其他安命之奴僕不同此宮體勢喜太陰與上同若太陰在奴僕若夘未有土合之卽爲妙用所妙者以下盤之亥爲木局入上盤之戍爲火局若得土合是火生土土生金身命相關最爲大利故曰得天者貴得地者富午爲福宮善惡相半得其吉用則曰培植失之於凶反成黨鬼未爲官宮上有午下有未名曰六合爲官惟此一宮立命有此格其他宮分無此得之者罕有如有一星得用在其間可以得名得祿若六已人太陰居未又爲官星更司祿主星又得上盤之崇勲卦气豈不爲超倫出世之流酉中難宮辰與酉合彼此相同戌宮與八難相類如見難星只依晝夜生尅而論禍福金爲命元又爲難星不可以命宮與八難同論辰宮乃天涯地角之所合以驛馬臨以水孛多是離鄕奔走之人若交紫气爲僧道師巫之流也此宮體勢與四正不同與六合亦異偏之夘則曰伏吟偏之巳則爲不入局輕重當自察之

巳宮命巳宮屬水此宮安命謂之諸不入局亦謂之借局三位互加與夘未両宮相關系巳戌通關與戌宮爲反復命宮加夘福徳加已以已關戌以戌通巳此宮取用爲無體局多以借局用之借局者卽制局之類也宮神屬巽辛人卦气三限加之主則金水月以水爲命元官祿主以太陰爲福徳以木爲田宅以金爲財帛以火爲難以土爲忌水之所主四時不竭春夏之水爲用淺秋冬之水則用多冬水秉令得之多謀術蓋水者主智之義也水之於土實爲忌害甲乙命猶庶幾壬癸人實爲鬼土埋雙女見水气不以爲忌火起髙彊見木气亦爲禍晝之見土不甚爲凶夜生見火反凶爲吉四季之土必有悲傷夏令之火爲難太重土星犯月故以爲凶火星犯月晝尢利害土爲奴僕犯命臨身生來輕賤𨿽有基業之人亦如奴僕奔走火爲疾厄居身入命生來多招殘疾𨿽有享用中年亦主殘傷金木爲田財之主得晝用則義重利輕得夜用則義輕利重此宮二宿軫翼居之其間水火爭差陰陽疊異翼火度者水中之火火中之水亦猶五行丙子丙午得其制化爲水火旣濟冬令則火不能勝水夏令則水不能勝火黨之木則爲火勢臨之金則助水性丙丁天干眾火則是壬癸命者取水爲先若行火令臨以木气是爲助難五六月直難兼具若行水令防以金星爲生官冬臘生人名利兼全此翼之一宿乃火之經復水之度火在中間以此謂之火度合以水性以主其本次以火星以求其用先取時令之彊弱次驗人命之緩急但以水爲用必無差火之爲用當明輕重若行失勢是謂本輕末重主所往不利大扺水火衰旺之鄕尢宜詳審未可輕斷官福二宮在於申未此爲要地如水與月同行爲官福交防未甲通關官中有福福中有官若有一宮得吉前後俱利一星爲凶彼此受災𨿽各宮分別而實相繼未宮亦與已相統攝申乃官宮巳乃命宮禍福往來可以取驗申乃水垣吉臨爲官局凶則破我官祿戌宮疾厄反復之宮也下盤乃寅午戌上盤乃申子辰失其用則爲疾厄受刑得其用爲通關有吉若火土臨之是火生土土尅我水也若三合在金水反成申子辰水局上盤加申與官宮相關系下盤是戌與巳相往來此宮極不可緩之最宜詳明

午宮命午爲離宮之地四正之宮四位通關夘加午午通酉子爲對宮宮神離六巳人卦气崇勲四正互加官祿爲此午未於天故爲日月子丑於地故爲地土寅申巳亥乃四時運乎其間則爲木火金水秉春夏秋冬之令午爲君象此宮安命與他宮不同虛昴房不可以太陽爲主惟星日馬爲正度以日爲主金水爲官祿財帛以木爲難又以日木土爲三方主以四序而言晝以木土別其用夜以金星爲權秋令得金官星秉令冬令得水財星旺夜不爲凶晝金用淺以水土木爲文經以金火爲武略得水土木爲人必賢良得金火羅計人多勇略此宮取用與他宮分立命不同此宮神多以火羅計孛爲無嫌蓋太陽當空羣凶自伏此宮之諸曜用金水爲官福日木土爲三限主人命臨之木土金水用得其吉可爲吉星之助得其凶卽爲凶星之忌如木星多不得用獨日主用爲三限主如火羅計孛居子午人多以爲嫌且以羅計中分五星是首尾相截之類人命得之豈可不爲忌論而多有超達者何也午猶人君之位人君居位固親賢宰輔尢不可以無武將以衛之若人命有火羅計孛臨子午多是操略之人如體段稍大卽爲貴格更加善星臨巳午未申之宮凶星合命此乃吉星爲助凶星爲衛也如此必有制閫之權非小小守土官也申爲福徳已爲財帛二者往來吉凶相應人徒知己與申之類不知夘加午則寅加巳巳加申所以申巳二宮可以通關用若有吉臨則爲我生福徳助我財帛或有凶破之又爲寅刑巳巳刑申三刑六害之類也酉爲官祿最爲地在上盤則午加酉在反覆則午酉通關是命中有官官中有命二不可捨金星入垣多得於春夏之際白晝見之或防太陽气象亦可中間卻不喜金星失令而遇伏或得朝陽亦可言貴𨿽然爲官終有讒謗金居田宅多居秋冬之際夜中見之更防太陰定主名利兼全秋金主富人多義气剛方冬金主煞人必精彊敢勇金生於已居官多主貪污金絕於寅爲官必主激駁若金水得經十分純美粹然亦可爲富厚之命亥爲疾厄是以木爲難生於九月十月木星髙彊臨官福命宮三合人多疾厄若臨於疾宮是爲難星入難爲災尢甚紫气者木之餘同木取斷惟白晝見之𨿽忌亦可或臨於日月之中及福祿二宮中年多殘疾秋冬生金主令木終衰又不能爲害或合處見生亦如是也若夜生太陰與木相值終不爲奇更諸凶忌是身臨難終有患害有命居午金星入命太陰居官身入官宮官星入命當爲公相又有命居午未月在申此乃寅刑巳巳刑申三刑俱動難主臨身安得不死於法此則眼前之善惡已自分眀更如太陰在戌加未日爲命主入酉加午太陽得上盤之午太陰得上盤之未是日月尊彊得春木敷榮秋金堅鋭交以凶神田財亦利若冬季生人水與土計合不可以槪論蓋主神得令𨿽有凶忌而反輔衛居命臨官卻有吉用水與金交是爲官財得勝人有進身於仕宦者多溺於貪污若水防木星或生於艸茅者亦篤於文學水朝太陽爲官主朝君少年科第水背太陽爲官主退伏老無出身水臨月孛多貪酒色水近太陰多逢官貴水逢紫气勤儉立身多主僧道水防計都多能計算必熟商賈蓋水爲性遇凶則凶遇吉則吉未宮命巨蟹屬太陰命主於此乃四墓之地祿馬不臨卦气不在本與申宮相關坤爲卦气有無善惡與申相應凡安命於未爲三合之體正則爲三合偏則爲四正又偏爲不入局偏正稍異則取用不同所重者太陰乃身主也以火金月爲之局主火爲官星金爲福徳太陽爲財土爲難星月與金火皆同功一體夜生用之火金防月在夜生爲福最是爲官福會身金星近月是爲長庚伴月經云金星伴月常浴曉迎朔相逢事業宏此金月火體用最大蓋未屬陰以陰屬陰以陰類陰其用備矣或火金月會於白晝故爲晝生夜陰裹陽然終爲三限交聯特其用軟弱不可謂之凶忌太陽與金爲田財主若白晝逢之爲吉此又是金水輔陽土之爲難遇在晝陰消陽長之時不甚爲災得其吉助若夜生逢土計難必爲災厄若得木气制之猶爲庶幾或以火羅助其禍必速人命見之不惟災厄傷生亦且壽年不久此宮三宿井之一宿二十餘度臨於秦此宮以亥夘未爲木局而井度屬木故當以木神主之中間又不可全用木木星秉春月之令晝生合從木用不可言太陰也其他時卽難以一體用之惟以太陰爲主最太陰本夜生三方主也又以宮神主之以三分歸太陰爲主更太陰歸陰方是太陰功用豈可分毫離太陰茍捨太陰而從木斷皆背陰反陽之義鬼金一宿與井相去已逺金爲福主晝夜常在乎其間秋冬時節與金之旺者安可棄乎金栁土一宿與井鬼又差殊不以土爲難不以火爲忌羅孛得之者亦無患喜獨行輔於命此宮命者但是土星髙彊則爲忌若土星入命不足爲凶蓋命宮以夘加未男女宮以亥加夘遷移宮以未加亥三合上下皆是木局土星臨之稍緩與三合見木气亦是一般道理但恐夜在三合宮又有火合土反成木生火火生土其人不免於殘夭此三合爲體而以三合取禍福通關反覆又其次也此三合者與亥宮坐命體勢稍同上下十二宮中皆爲三合宮反覆與命宮相統攝亥中又有未善惡相關𨿽異而實同福徳在酉與財帛通關凶吉往來當審之巳酉丑乃福徳之合金居其上是福徳星得局當有興發木星居三合之上則木入金局人命值之多主破敗𨿽有鎡基亦歸消散火星臨福徳之三合夜生則火有情晝生則破家福徳又不可以官星論蓋火入金局故也戌爲官祿夜火顯用官髙名重晝火無光有官不顯夏令得時爲官愈熾水孛合火多是驕恣以敗亡木气合火多是淸亷而見用戌之一宮與巳宮相反覆但恐戌中無星巳中有曜是暗中有害卽不可救𨿽寅午戌合得局相輔是外助不能制內患忌子宮疾厄之爲難土計臨子是難星入垣但是身臨鬼地者不可一槪言凶如子生人六戊生人六癸生人有太陰乃身命入在子宮是𨿽身入難鄕卻是子生人歲駕戊生人卦气癸生人崇勲此三者又不可以爲忌但以大段土計相逼謂之身衰遇鬼依此斷禍福坦然也申宮命申乃水垣以水爲先申屬坤乙癸生人卦气水命得之爲長生此命爲諸不入局惟與未通關𨿽所屬與已相類然體用與已不同已宮以陰爲三限古人云夜忌土星晝忌火若是三方猶較可此宮與他宮不同以木爲官星以月爲財帛以水爲田宅以火爲福徳以土爲難在未者以土爲重在申以土爲輕蓋己未二宮屬陰取土爲眞難申宮屬陽取土爲三限中之一物是以不甚爲忌生於晝者多以爲得更如本命納音屬金命居申宮以土計爲得其所養但夜生以土計爲凶申之忌土計不如未巳二宮之水月爲田財夜生得用生理厚實木火爲官福晝則喜木夜則喜火若春令木彊是官星乘勢𨿽爲金制終不懼之得官必顯達夏令火炎是福星得地𨿽爲水制亦不爲失得此者福气尢重此宮爲局本水之長生地與絕處之水又不同土不能勝木不能泄遇金亦熾遇火亦熱四時不竭此宮四宿居之參者固與宮神相類畢𨿽太陰偏垣亦乃水之精觜火半度乃水中之火合從水主井之一宿屬木申子辰木星亦三限之主或甲乙人及納音木人皆可從木其餘幹音皆可從水爲主更以木得時則從木用立命於井者但晝生逢金爲凶然亦不足爲忌當春夏之月此時木盛火炎金神消爍若是金髙何懼之有若是秋冬金行東南井木固忌之然生於夜望人不爲凶是金火無夜忌木土無晝凶之理此說明矣今有戊己庚辛命者在參畢爲命度中間或得土爲福蓋晝生見之多發夜生遇之亦有小災其間須尋太陰所躔如何若太陰居陽分𨿽有土計亦無傷恐太陰居陰分則土計非我家三方主是相霄壤諸宮最切者戌亥子丑數宮自命而交相貌通關午酉又當取午宮之得失戌爲福徳與已相表裏田宅福徳來往實同戌爲火局申爲水局水臨戌一則失其本領二則破我福徳上盤巳酉丑金局固能生水是又傷下盤寅午戌之火若得木星合之水隨木化反凶爲吉亥爲官宮木居之爲官主入垣火居之爲變官爲福乃官祿於亥以亥夘未爲木局以官祿上盤午字卻成寅午戌火局縱有金星破官祿亦不爲破有一火則可制無火亦有火局可用蓋以木生火火尅金故也子爲遊行上盤是未諸星臨之爲得體以未宮太陰之垣也故不爲身入鬼鄕是子之土又不能傷申之水有未字爲天盤木局也丑乃土本傷水又以命宮之申加丑是爲福主就鬼此乃申命加夘則八煞加申丑爲八煞是下之土對上盤之申若有木气在三合巳酉丑可制之於命宮三合申子辰猶爲喜所以本宮體勢與巳不同也

酉宮命酉宮坐命以反吟爲體夘加酉酉加夘夘火來制金金受火制夘酉相對是爲反吟此局有四破四正四破者火羅計孛居子午夘酉是也四正者如日月福祿居子午夘酉是也四正未分俱福四破未分俱禍當觀局之變處輕重如何此宮丁生人卦气屬兌立命忌火羅喜土計用巳酉丑金局以土計居之爲生我則得地明矣且以酉宮金主也金火月三限主也水日田財二主也木土官福主也火爲鬼木爲難如土星得用四季爲吉得之則官髙祿厚水日爲田財白晝見之田財必厚木爲福徳春令有情得之爲利秋冬無情見之爲一木両用善惡當分但以晝生終有情夜生終無用茍或九月十月之際爲值難兼行加以水孛卽爲助虐惟火與金一則爲主一則爲鬼若巳酉丑金火月取則如何且金星乃命主也火賊也金之遇火則失勢然有得失存焉古人以金火月爲三限主是以陰從陰之義也但火金二勢不可両立如春月金行西北此宮命者白晝見之是時金勢尙柔不能爲患春金誠爲忌火夏月金行午未間如晝生見之火秉權金必衰也若火金相刑戰有勝負則金果失時若火金相去逺隔三合無相干犯又可捨金星而從火用何也蓋夏月生人以火秉令此一不可去也又金火月爲三限主二不可去也限度望火反爲祥望金反爲禍至於秋月金臨辰巳之間如秋中見之其時金又司令火不能勝如秋冬生命臨金分此乃金主得時不貴亦富縱金不得地命亦安彊冬月金行丑寅之左右時令凍冽木葉凋零金星主殺水星司令金水相依水彊火伏金星又勝火金相合亦可無凶此宮三宿胃以土爲經土爲金母土星爲官豈可不從土斷且木火亦時得時失亦宜以官主交參用之不可偏用昴宿𨿽曰太陽只從金用畢月一宿取太陰亦有憑據且以陰從陰金火月三限主也亦命度主也太陰爲先金爲次𨿽以月爲主晝生亦貴乎金夜生不嫌乎火最忌諸宮之切亥子以至於寅戌加於辰亥加於己官祿於子四正往來若羊刃加刑中年多主反覆初主有變若四正無凶羊刃有吉曜臨之則爲富貴癸夘癸酉子巳夘午己酉駕丁夘午丁酉駕此六命人者官祿爲吉蓋有崇勲卦气在此四正爲得也丑爲遷移土爲主以未加丑是未墓木制土太陰居之爲吉地寅宮乃疾厄木居之爲凶若更以火合木是火得寅午戌之局而犯疾厄其禍尢甚此宮取用與四正伏吟則異而大體有與之相關者可以類取也

戌宮命戌以火主以六合爲體六位互加一無奴僕二無疾厄以戌亥相關乃反覆之義夘爲疾厄戌宮加夘子宮加巳此加盤之意夘之關系尢輕巳之關系尢重此宮無祿馬無卦气先以反覆觀之以制爲後諸宮以奴僕爲輕惟辰戌二宮爲重二宮之奴僕戌宮奴僕又重於辰宮奴僕也戌宮以日木土爲三限以土爲官主金月爲田財星他宮立命身居田宅福輕此宮以太陰居未爲眞入格若太陰不在未但得居寅亦好是未加寅得上盤之田宅爲次吉也金爲財星居於酉則爲財臨財若不得金在酉只得金居辰亦好是酉加辰也又是金垣亦謂財星臨財此乃無中有曜也木土日爲三限或以晝生木土髙彊木爲火母土爲官星依附太陽爲官主朝君三星倘有得處或居彊或無刑破皆貴格如夜生亦可用但不如晝之切水爲忌居命則水泛白羊此乃萬古不變之論生於春者如白晝之際其時司令以水從木化𨿽凶亦輕其他時節𨿽不居四正之位但是命宮合之限度合之卻爲忌夏秋日見之火神爲主安可有此非禍而何冬月火衰已甚水司令行東北中年限值之若無日制之其災更慘此宮二宿奎爲天府圖書命居之多俊秀爲官必居淸要在革茅者亦老於文儒春令之木得水爲喜遇金不怕𨿽宮主屬火然水隨木化火中得之終不爲害秋冬之令不可取木捨火夏月火令𨿽奎度屬木終歸火性生尅制化從火斷之婁宿是火中金金中無位惟生於秋月金司令喜得土星生逢火不畏取金之義固長其餘月令通以火斷經曰水泛白羊躔婁最若是夏生不問婁奎皆以火斷且以本宮安命命中有夘對宮有酉夘酉戌辰爲六合體至於官祿在丑田宅在未子午加之卻爲六害六合之命則多和合六害則防謗亥爲相貌暗加辰字又與辰通辰戌對衝𨿽曰弱宮實有關涉於命子爲福徳暗加己字己戌又通是福徳與奴僕有統攝醜爲官祿以午加丑以火臨之則曰命主乘旺此最吉也或太陰居之則曰日中見斗是得中之失其間或有煞气臨之如羊刃破碎之類尢甚若是金星居之爲用星得地金入局也夘爲疾厄命中有夘不可以此論戌比辰爲尢重言命宮無疾厄也諸宮以八煞爲難惟辰於酉戌命加夘不可以此論戌比辰爲尢重巳爲奴僕吉星臨之可以關命凶星破之亦能害命若水孛在巳皆爲凶斷𨿽水獨行爲土埋雙女卽爲凶格昔有一貴人辛巳八月初一日戌時生日月金水在巳人以爲險其富貴不可曉不知己中有戌又爲嵗駕以諸星關命此乃弱中之彊其大貴宜也但戌上立命有吉星在巳更以歲駕卦气臨之皆貴或凶星兼以他煞破之皆爲窮困夭賤之人決無差失

亥宮命亥以木爲主此宮以合爲體故滿盤上下皆三合局大槪與未上同中間並無刑害四破之類亥夘未木局若得木星居之爲木入木局得三合之正此宮與辰通關辰加亥亥加辰是巳亥二宮關疾厄之戌火爲難彼此𨿽同而實異蓋已之難火是我尅他亥之難金是他來尅我要審言之宮中屬幹壬甲人卦气若命居於此有本年崇勲卦气嵗駕殿與驛馬貴人又得木局主用爲本然天理此宮以金火月爲三限主以水火爲田財木爲官祿以金爲難金火月爲三限須夜生則吉晝生減力若火交金金交月則可爲三限之用若金獨行又爲難火月夜生最爲用故爲身主臨財又勝以水火爲田財但獨行則宜夜用並行則宜晝用若夜中水火交行卻是客星攻主木爲官星木守命木居寅爲命官入垣木居福徳遷移皆爲吉用木入未得上盤亥字甚佳木臨八煞於辰或者金傷爲礙不知八煞辰宮有金則忌辰若無金則是申子辰爲水局是水生木爲吉只木入酉與太陰居酉此爲身命入鬼鄕不可以身居閒極論此宮是無閒極蓋以酉金尅木也金在木左右若春月見之則不甚害乃春木盛而金柔不足畏也夏月金星背馳於西南乃夜中見之火盛金衰金不犯分更以夜生爲三限主是金星不能傷我惟秋金主煞每行東南冬金行東北此二季以金忌若是白晝見之或金合度或木前金後皆爲害曜可忌也夜見之主殘疾甚而夭若有水火以濟之猶庻幾或見土計助之爲毒尢甚此宮二宿室宿乃亥之正度𨿽曰火終是木宮之火必有木而後有火木旣失躔火從何出四時之中不離乎木𨿽夏火司令亦不棄木爲主也水入室宿一則田星入命二則母星入命木得所生火則有恃若白晝木火並行只從木論夜中取用亦然火亦度主木爲財元又爲三限主也壁乃水爲度主水能生木𨿽遇土亦何畏以亥夘未爲木局也與其他處立命土星躔壁取用又差此宮𨿽土不入命但居於彊猶不爲礙若土居別處三合與難星同一斷也金居福徳𨿽曰土垣實爲金局蓋上盤已下盤醜卽金庫也身主臨之難爲福徳木星到醜亦爲木入金局有水化金卽爲得用若土星合木巳酉丑爲土生金勢鬼暗受生木又失地不可以木尅土而論寅爲官祿乃自家之地木臨三合爲官星得地如火入三合反爲財局蓋下盤寅合上盤午是寅午戌火局木星晝見居彊又爲官祿之造化貴格明矣若夜得火彊爲財局造化卻主富木星得局失於戰尅亦有官但多讒謗火星全局失於戰尅亦有財特多耗散蓋三合局面諸宮皆合官宮財宮乃寅午戌全局得三局已成不爲他破可以富貴卻以金爲疾厄𨿽曰金鄕喜成水局得金生水水生木爲吉但恐金星彊在他宮則當以制局斷矣

﹤子部﹐術數類﹐命書相書之屬﹐星命總括﹥

欽定四庫全書

星命總括卷下

遼耶律純撰

髙麗國師賦元星入局富貴無虧母曜歸巢榮華可準若見財星得所發積成家倘或制鬼當先刑傷破耗母曜莫傷於財曜財星莫制於母星母入財鄕淸淡守株之士財居子位慳貪薄藝之人子衝煞地是英雄子若衝財家破耗子居母腹必多蹭蹬之才煞守元方定是孤寒之士大抵母曜無傷元須得地壽入壽而無虧年過一百財遇財而有制乏分文母健子明而男女成行財破元虧而夫妻反目元局破而猶可元星虧而立凶泄气重逢貧無立錐之地閒神疊見身無一日之安戰煞必要其降煞戰必須他弱星運一元气分萬象元星貴乎生旺官星切忌休囚當明官鬼之元一星二用必達母財之理二曜一情財破庫傷終身危蹇元衰財弱一世貧寒鬼旺則壽算必虧子生則田宅有發元坐孤虛骨肉參商卻宜僧道令居馹馬功名蹭蹬偏喜醫巫逢生則皆致祥遇絕則能成禍官虧印不虧必作靑雲之客令母有情當爲黃甲中人煞盛元虧則早年夭折令傷母損則中歲孤貧鬼入元方利名無就元居母局官爵顯榮財庫不生而不絕亦可守成令元不旺而不虧僅能承防白手成家必是令生財宿靑雲得志當知令防元辰煞化爲官多是險中僥幸令變爲鬼必於閒處榮華妻星弱而重害室家母曜防而六親早尅滿門昌盛皆因格局安和一世孤寒決是令元臨戰官令逢傷縱得名而不過虛譽鬼閒大盛𨿽有權而終無實名貴煞祿勲得用則星純可取官庫歲駕不傷則曜防爲佳切忌無情拱夾須防有意揖朝不可一途而取要明三昧之元大抵閒神不可交迎制忌亦嫌拒敵尅我者有用何妨生我者凶神何用空亡絕地防吉非祥祿馬旺鄕逢凶反福元居亡刼有鬭多災母坐煞宮無故多滯生旺處爲福還堅死絕處有福還淺蓋五行順則爲祥逆而必禍也

星辰元妙論凡水火土木皆能自生自旺惟金得火而後有用無星輔皆主不好蓋謂天地肅殺之气揫斂萬物秉權則生意斬然上帝好生抑之不令肅殺之气盛所以廢之時多四星有餘獨金無餘以此【凡土防山崩枯枝敗葉長江浩蕩爛斧繡鍼爝火大明吉凶救解最須詳辧】土星最忌落空亡升殿入垣而落空謂之土防山崩亦主退敗可畏如有惡星降夾逼迫多有气蹙噎喫之疾惡星降夾多主倒限如火防謂之塡凹補缺金防謂之山川呈寶皆主名利發達木星落空謂之柳枝落根如金防則斵削成材火防則焚折灰滅水防則漂槎泛筏不免漂蕩水星落空謂之長江浩蕩退敗無餘防金則洪水漂蕩滔天無物常有不測之災金星落空謂之爛斧繡鍼煆煉又好貴人星防之則是常行用之物又主名利有成火星落空乃離中火虛謂之爝火大明反主發達夜生尢妙蓋火遇夜則明故也【如前件落空者皆是升殿入垣而有此格禍福卽旬中空是也如丙辰生土爲福在女度行限甲寅旬子丑亦主退財坐地受災能說不能行如戊申生人土祿在卯甲辰旬無寅卯行限反主奔波勞碌不利財谷所以星落空者切不可以福祿及升垣殿以爲吉】

四時五星論春月生人命限連有土孛金水太陰羅計謂之雲雨不解淋漓花果觸目愁景主退敗可畏四五月𨿽然得雨然亦不可連接行限見前項星辰爲久霖不晴皆主冷退愁悶生意蕭然如有此格日火行限謂之久雨逢晴伸眉舒目人物欣快必主驟然大發秋月生人連有風雨星行限主霖雨傷稼冬月生人連有此謂雨雪載塗皆非好格冷落寂寞不言可知所以晴雨之星要有相間行限得晴雨停勻生意順快凡孛气計羅防土皆謂黑雲暗日主夭貧人命五六月生火日行限卻在巳午謂之旱魃南離生意焦枯如逰年孛土羅計到晦掩其光反主一發過了逰年又主禍依然是以行雨限俱是火日亦曰久晴不雨萬物爍落如忽行一星如羅計孛金水太陰气星則雲興雨降物苖勃然發達可知凡行風雨星而逢日在戌或行限在戌三合對照則雲收雨過落照餘暉遇此格者主晚年發達凡太陽坐命極主勞碌不閒一生慷慨蓋日運行不息故也冬月水羅防謂之和風解凍寒林生春火防土謂之寒谷回春皆主越春來宜火日怕羅計如防日可謂蒸烘日火則春入園林妝綴紅紫羅計到風僝雨僽反主貧夭秋天水居水宿見金謂之寒潭浸月太寒未免淸秀而貧薄气防月在前謂慶雲捧月在後謂浮雲蔽月化凶不妨凡气入申爲入猴山不過作事混沌凡木气爲禍不過冷淡是非畱連不寜所以木星爲禍遲滯淹延不安气木爲人執拗不惺松凡殺防不展水泛揚州損自已之財命逢气吉取他人之財爲自已之用爲緣水計相逢凡行水宿水宮防土於寅夘上決主見災無妨不倒金水防子巳午宮上火尅金於亥子木尅土於申酉水尅火於辰戌丑未皆主重災見事限度無害凡金爲天地肅殺之星是以行金星限未有無刑尅孝服化吉亦然春天土木相防行土限驟發名權而死則難免凡疾奴兄財妻兒等宮仍兼其宮度主論之極驗

太陰變段

玉華星【子】天心月到十分明喜在危宿度上臨男必公侯女妃後夜生人享福尢深男女皆貴天封星丑月躔斗宿號天封赫奕聲名學問通君子逢之須得祿小人逢此定西東文章冠世陽明星【寅】陽明寅上曉星臨日出扶桑溺太陰遇夜生人尢減福晝生勞漉乏資金【按此下原本有闕文】天車星【夘】桂華心主影扶疎對照那堪畢月烏若遇夜生官爵顯十年榮貴到中書好逺行得衣祿天開星【辰】星躔角亢月無光對望宮中怕太陽火土計羅臨照視英雄難保少年郎女主孤天瑞星【巳】月如到軫是髙彊一生淸厚有柔剛身命限中俱見照龍池鳯闕佐君王榮貴天曹星【午】月躔張宿號天曹才力經營志气髙形貌端方榮貴早秉鈞當軸祿堅牢躔栁亦好玉魄星【未】井鬼宮中月喜躔未中玉魄壽延長女人邑號身榮貴四正宮逢祿位遷太陰木宮玉宮星【申】宮屬陰陽遇太陰不宜觜宿只宜參參是水猿猿嘯月一生才學貴人欽文章貴顯天印星【酉】太陰酉上爲天印畢度之中貴先並那堪金木又同行金榜題名官一品月到金牛天垣星【戌】月躔婁宿號天垣廟旺之中福祿全君子遷官居祿位小人衣食旺莊田婁宿月廟天鸞星【亥】月躔室宿號天鸞形貌淸奇富貴全更得木星同位度直須奏對近天顏榮貴

太陰倒限子上危月度立命限行至夘尾一二度本宮對合皆無星有忽然死者皆日月晦明不同危月也至夘日出之所正入陽剛之地是爲有他無我兼以太陽惡弱倒限無疑又如午上日星度立命限至酉畢度本宮無星而忽然死者蓋星爲日日至酉酉爲月出之地亦有他無我兼太陰惡弱倒限無疑

剛星帶戰剛星穿戰實難當田命逢之怕受傷化惡化讎年壽促散財散福見閻王剛星爲壽主命當生過剛星於闗內或望合相穿正照皆非吉兆儻得柔星爲命田之主或帶奪受二星之尅限數還元假饒化吉穿戰受制得志之時速死之事難免

讎星奪煞木星帶煞命難延五福之中壽不堅若使气星同到限玉皇來詔掌天仙气木𨿽善柰爲讎星二星不宜防光景之內木星又帶煞是爲懦惡二星相遇於三十度內忌計孛金羅於中間間斷至於防合相遇必登無常之錄矣

論惡星甲庚生人不用火火星在戌爲殃禍乙辛生人不用金金星辰上化爲塵丙丁生人不用木木徳在寅多反覆丁壬生人不用水水星在巳無依倚戊巳生人不用土土星在子多愚魯朔日太陽居於午十五太陰居於未身命運限若相逢如此之人爲正忌

二百字眞經四正宮神暗加管攝【四正者舉一而四者相貫穿也如子午卯酉寅申巳亥辰戌丑未是也人多以三合論而不知四正生尅爲急如木在子卯酉有金暗受傷尅如水在申巳亥有土亦暗受傷尅如金在丑辰戌有火亦然余仿推之可知根本之彊弱矣】天元得地有用者昌【天元者甲乙年木是也爲科甲星又爲命主官祿福權之星居髙彊得水爲助必富貴如受傷害必貧困矣】月令當權乘气之旺【月令者寅卯月木是也如春以木爲令又以爲身命主及官魁福祿之類乘旺得水助之爲富貴之命】正垣气旺傍我無權【正垣者七政各居十二宮爲正垣吾嘗謂言宮不知度言度不知宮人多不知此處元妙如土垣在子子謂正垣之所危之近虛濱土之水淺水之土皆近岸虛土自危一至危五皆土也次則斗二十一起合連土度辰宮角十一十二合爲亢午張一至三度合爲星未井二十九三十合還鬼戌奎十七十八合還婁此皆歷驗非臆度也】界限分明彼木此火【此八字以寅卯界限之說言之蓋尾三度屬卯火爲主余度寅以木爲主若以寅尾爲火則誤矣】主居退畱余曜難救【觀星以遲畱順逆爲最急主星尢闗利害入順度則平生作事順快有福如入退畱一生作事進寸退尺兼爲人不剛果流於慈懦者有矣宜詳之】母居退畱爲福不力【生我者爲母如入退畱則是欲生我而不力也】母星無生何暇顧子【如以火爲主羅爲奴星木爲母星若木不生火反生余奴之羅或乙生人又爲刑囚是我父母有用之气反黨余奴刑囚之輩何暇顧我生我而爲福哉】母尅於用福力潛消【如土爲主火爲母若火不來生土卻與金同行則所恃之母气反與金相戰縦有力以及土子亦少減矣】敵彊難攻用力有損【命書云相刑相戰則處世多迍相順相和則終身安靜人多以我尅者爲財言之則謬者多矣若以金爲主限見木气木爲主限見土計之類二星作黨者彊敵也見之重則刑囚輕則貧病必然之理也】兩母爭彊姑息太過【如土爲主限見火或羅則發福如火羅同防若吉而實凶蓋母與余奴方爭權未息縱能愛子亦無力矣】太陽當空羣曜潛伏【太陽者君也如七八月巳午時生安命在卯如躔房宿火爲主將後行己午限見日或如金水木土與同宮爲科名科甲官魁福祿遇太陽必伏諸星必無光也】月兔無光晦朔倚日【人命生於晦朔命在月度此時月與日同防若日月前後有吉星必吉凶星必凶設若日近火羅土計者凶日近金水木者吉也】河漢艮坤爲士必秀【河漢者天文也秀士者人文也河漢始於丑寅尾於未申如人命在此宮者必爲秀士文人次則戌奎亦然】煞尅余奴本主自旺【如人行險阻而遇賊必先將奴僕殺傷而本主得免也如木爲主金爲煞金不尅木而與气同行是與气相敵而力不及木矣故本主得之自壯也】余奴犯主縱吉爲凶【如木爲主气爲奴木出與气同非享福發財之命甚則早夭以年當煞十常八九】限遇煞奴十難一免【如木爲主金爲煞气爲奴限行見金之煞又遇气奴三合若無水火救之十中難免一也一云如金見火爲煞限行不見火見羅爲煞之奴星亦不免也】母無餘气借木觧仇【此言己申與箕壁之水宿以金爲母金無餘气得木气居於彊宮以尅制土計之仇謂之子能敵鬼與母力同】煞無餘气逢火灰燼【此言木爲主星金爲煞而無餘气若行火羅亦能焚燒山林毒於金气也】正煞暗煞轉禍爲福【正者正盤暗者加盤天機禍福多在加盤如子上立命以土爲主行限寅見木爲煞如是暗盤巳上有火在焉木生火火生土爲暗救有方又如戌上立命奎度行子限見金如巳上有水暗中有救必能轉禍爲福】正生暗煞化吉成凶【如子上立命土爲主行限寅見火而生若巳上有水孛傷火乃暗中受陽也】朔望食神陰陽非利【日食朔月食望如日正食之時而人生又在四日度日旣食而無光此命豈能有福如望夜失明之時而人生在月度中立命亦然】界限中安離家遷祖【所謂界限者天文本無界限而人有之如軫十氐二之類立命於此者多出祖過房否則不住祖屋遷移不定若主星多在過宮上亦主不安也】上盤下局如合參商【命書所謂天宮地位十二神消息其中一防行度則於加合之中宜細推詳有加著加不著宜觀太陽過度二盤尅合子午卯酉之正各於上下二盤冩一星然後以一星加合則天宮地位十二神上盤下局之星加合了然可見生我尅我在與不在合與不合宜詳之】釣合衝臨分擘濶狹【此卽同宮千里異宮尺寸之說所謂釣合者申子辰之類衝臨者子午卯酉對衝之類如立命在子火在午吉木在午凶萬一命在女四五之間木在張十二三之間照命度不及又豈能爲災若木在柳七八度正照則爲禍必矣余星濶狹亦宜分別言之】

洞元經人生有命數系乎天天以日爲紀綱命以日爲分度顧識諸宮屬度之彼此當觀太陽入度之淺深日在角初度𨿽田宅卻歸男女【日在角初度子時生人未上井十八度安命軫十度過辰至角初度始爲得辰上九度以十五度爲中言之田宅宮辰巳之間男女卻在辰卯之間故曰度躔田宅卻歸男女】本官祿而且在遷移【太陽在寅宮尾九度午時生人亥上室三度安命寅上本是官祿宮蓋命宮止占亥上六度官祿在寅卯之間官祿宮主本在寅上而侵在卯上遷移宮之度矣】蓋異一日則有一日之差屬一宮則占一宮之宿【蓋異一日則太陽行度又差一度矣宮分淺深又差一度宮分淺深由此而權】後學短淺分辰布星認子丑爲藩籬指燕宋爲疆界遂使星躔室一謂虛防之同宮命在虛三言翼蛇之對望不知星之光耀只及十五度日之前後因分十二宮剖畫旣差所用難據【今之言命者但以子丑爲界隔全不考入宮度淺深蓋星辰之光耀前後各照十五度且如照命在亥室一度中間自隔了危宿十六度矣則虛宿在十五度之外如同不相識者豈可謂虛防之同宮在虛三度自星二度相對豈可謂翼蛇之對望談星者不可不察矣】原夫東出爲命西沒爲妻地下爲田天心爲祿觸類而長余宮以分所貴星見而不沒方得限逢而有用【此言天盤上四正宮也天盤之卯卽是命宮酉妻子田午官之義如何謂東出爲命西沒爲妻人之行限如太陽之行一日至午時則太陽正中光耀爍盛如士君子三十而從仕也至於酉則日之西沒如君子老而致仕也田宅宮則一生營產作業不在此限也】入地六宮埋沒有也如無當天一路照臨貴而且富【天盤自卯至申謂之當天一路自酉至寅謂之入地六宮若星辰但在當天一路則爲有用主早年發仕宦若陷在地下六宮則爲無用其間富或有之則不能顯達矣】究田宅專憑祿位論富貴須在財官官祿爲有力之鄕言貴更推於命疾𨿽主疾亦是貴人之威權妻不專妻蓋闗自已之禍福【疾厄宮前輩謂之威權宮貴人得之則爲權最大經云疾厄宮中多惡弱莫信村師胡泥著此宮還與祿宮同命主臨之膺顯爵妻宮非特專論妻妾亦財也此宮之主釣起之髙彊陷弱及飛來之星有吉有凶自已之貧富系焉官祿宮有吉星固爲有力又要命宮有吉曜相副則可以貴人命斷】故知命者當知次第用斷吉凶根本最在命宮鎡基又防合處【命中有吉星固當作吉命又須三合上有吉星乃貴命之論也】人命只爲大綱諸宮各主其源身曜𨿽分當論福宮【太陰之一月如人之一世月之初生以至望晦蝕則人之少壯而老身主實爲切要一生無享用皆以福宮論之】一事所喜者剛柔之相等所惡者气數之不純【凡防命者於命宮先得大體諸宮分各主一事當防其吉凶而許之所許者剛柔之相等所惡者吉凶之混雜也】是以宮配陰陽星分尅制水火若同而知其災金木相戰而惡其傷【此則前所謂剛柔相等气數不純謂宮配陰陽星分尅制因此意也相生和同則吉相刑相戰則凶水與火金與木皆相戰尅勿謂非災害也】惟晝之土木堅牢而夜之金火煥發【此言晝夜淸濁之妙土日木陽曜也日生宜之金水月火陰曜也夜生宜之晝生見土木日陽曜則根基堅牢夜生見火金月則前程顯達】生乎晝者欲其情厚生乎夜者欲其曜明水月計孛智巧而性靈土日炁木情和而性靜土持重而有福火奮發而有權是以非火不將非土不臺【土星持重鎭靜得之者其福祿厚火星奮發而猛勇得之者主有威權若非火星則不足以成大將軍之威武若非土星則不足以爲三臺鈞相之權福也】水流蕩而順情木淸孤而好善於是非水不妓非木不儒【水星流蕩朝雲暮雨不知正則是以非水不妓木星敏慧飲水食露嘲風詠月爲理所縛不敢妄爲是以非木不能爲儒】金計乃軍戎之流水日乃伎能之士【計本凶得令則有殺伐之性此必邊鄙軍戎之輩水日乃智巧多能之人必技藝之士】夜土逆而見日蹇滯功名日火伏而逢陽奔波衣食紫木爲人之華蓋金孛乃天之咸池【命遇紫木乃人之華蓋遇凶不凶金孛乃天之咸池淫蕩之星二星多主爲人好色淫蕩】得地爲福者其气純得煞爲權者其根厚身度以居閒爲福莫主遷移福徳以見木爲良豈堪月孛【人之一身乃安靜和平爲福太陰若躔閒極一生可享安閒太陰若在遷移居止不定不可言福福徳一宮之中惟是气木等之吉星則有享用若見火孛乃自作不靜之宿無福之論】水月而多淸貴金土而定富豪【水星伴月名望俊雅多淸貴之人也土能生金財寶丰阜定知是豪富之命也】善星在命兮無柰發遲暗曜攢身兮須防早夭【善星者金木水气之類也人命遇之固吉除是發達無有不應暗曜者火羅計孛之類也此星攢聚於命忌夭折也】壽齡者天乙紫气文星者木徳歲星水火並於四宮破家蕩業木日防於二位發祿旺財【水火刑戰於田宅宮中破家必矣木日防於財帛之上富厚可知也】金羅防兮虎閫制兵水木交兮蘭臺掌翰【金羅本是凶曜貴人得之則有閫帥主兵之權水木寔爲文星文人得之則有西掖掌翰之貴】五星都聚不如一曜專權本主旣空豈宜三合又暗【五星混處一宮不如一曜獨照之明快命宮無星不宜三合上有暗也】子孫忌孛妻妾宜金日須出晦以登天月要向望而臨夜【晦者月窮之日也太陽須在旦以前在天盤上自卯至申六宮謂之登天望者月圓之日也太陰要在上後向望而夜生也】木羅有科甲之譽土孛主獄訟之災現成福防者日月雙逢奮權自立者羅計獨照福之力不減於官宮貌𨿽弱猶勝於奴僕【福徳一宮乃平生受用之所系較之官祿宮比量輕重無甚損減相貌𨿽是陷弱較之奴僕宮此爲稍勝者也】火爲夫金爲妻日爲父月爲母僧流道族多因身命居閒任子防官定是福田得力【田宅宮謂之祖防宮福徳宮明健當受現成福防世賞之官非是親擢科第乃受祖父之澤而享現成福防人也】凶之爲凶者火孛晝逢忌而又忌者土計夜見【晝忌火一凶也火而逆孛凶而又凶也夜忌土一忌也土而逢計忌而又忌也】大富極貴非權煞以難榮孤害無情乃吉星之太弱【非煞不足以爲權大富極貴非權煞不足以致榮顯金木等星失之太弱必招淸孤尅害無情冷淡之客也】火土而眉目大朗羅亦如之金水則容貎端嚴孛還稱是偏房庶出者身多入陷安意遂志者星盡順行二曜交居相貌而損目五星正分入命宮而封侯【二曜者日月也交者羅計也日月主人之眼目若遇羅計必主損目日左目月右目五星入垣局正臨命宮分度者則主封侯建節也】富者無貴人之淸貴者無富人之厚【淸貴濁富乃世之常談蓋貴人多帶淸气所以無富人之厚者土羅計孛之謂也富人多帶濁气所以無貴人之淸者金水木气之謂也】身命並而禍福徳官空而力量輕紫木入限最利鄕胥孛計並來多招外撓祿居祿位福最厚煞入煞宮權更隆命嫌互換逢傷星要髙彊不陷【釣起飛來謂之互換假如火爲宮主飛入水宮水星飛入土宮謂之互換逢傷命主要入七煞彊宮不陷弱也】伏者猶同暗曜畱星便是空亡【星行伏假如臣侍伏於君之側光芒隱伏同於暗曜星畱住不行善惡不管與空亡同也】羅孛忌旺而臺職諫臣火土髙彊而藩方帥府夜厭柔星之用事晝嫌彊曜之聚妖驅使奴流身陷而帶孛贈封國號火順而照西【奴流者身居陷弱又帶孛星奴僕命也火宜西流者火順行於未申之次封贈國號之貴也夜厭柔星之用事金水木气也彊曜者火土羅計孛也惟天機妙斷一家謂日剛星也喜木气金水柔星以爲吉輔也月柔星也要火土羅計孛曜以爲之輔五星則不然夜生見金火月等曜晝生見日木土等曜謂之晝夜淸濁經云女人切忌男人曜日裏須防夜裏星此言夜厭柔星晝嫌彊曜正與天機妙斷同也】二交兄弟無雙兩曜妻兒較晚【二交者乃羅計也若在兄弟宮卽難兄弟若在妻子宮主妻子遲】科甲科名渾成浪語官星財曜盡是虛傳但秀發者能文章重濁者多財祿實而遇濁者第富而必鈍淸而遇寒者𨿽貴而必貧【此論貴淸富濁之造化科甲科名官星財曜皆不足憑但得水木秀發之星能文章得土孛重厚多財祿實而遇濁謂土孛之見計者富而必鈍得水木更遇气者恐淸而多主貧寒者也】善莫善木星惡莫惡計曜禍自禍福自福難用折除吉不吉凶不凶是爲庸泛火未來而災先應孛𨿽去尙有餘殃坐計孛者早歲多迍逢陰土者晚年最忌入限不如入命同宿猶勝同宮金在七宮妻妾多主美貌月居八煞身體必有廢疾六宮卑濫五位文明以善星興者終始安榮以惡星旺者聲名歇滅善星欲其有用惡曜嫌其無名祿元獨照問福不問災忌曜雙臨問災不問福木淳火燥土厚金彊日和月朗而气好髙羅斷計謀而孛尙勇惟水以一言蔽之曰通若其木傷於淸而寒火傷於猛而烈金之剛土之晦日之獨月之孤孛媚水淫羅暴計險當自於心胸而有斷實難以言語而授人或一水能妨盡气數或一火能喚起精神晝之光烈未必爲權夜之陰凝無非蹇滯美貌修容者金水對照尅親破祖者火日同行平生則得一星用之不盡羣曜不照惡弱此亦難逢髙彊處處有星方爲貴格臨照星星廟旺便是福人气逢日月非道卽僧土孛防羅不富則貴磨蠍得一星而浙人應雙女得一曜而荊地驗多【磨蠍得一星以分野言之在丑地吳分乃兩浙也所以浙人應雙女已位乃荊楚之分卽荊湖也所以荊楚之地驗也】水近計而慳吝木見孛而壽延奎乃文章之宿柳爲賊盜之星牛重參淸危淫尾燥坐翼者多揖遜從容之士得井者乃親宻侍從之臣諸星皆不旺則气斷甚庸五星𨿽不聚而气全亦貴【五星皆不聚者謂滿柈無一星廟旺則此气數可謂庸常甚矣五星聚於宮者如火水木土金聚於一位其間𨿽欠一兩座者無木有气謂代曜無水有孛亦可謂代曜者亦皆大貴】日喜奎星月忻婁畢羅翼計軫孛柳气牛此格非常增福倍萬專星獨照更須防樂旺忌囚眾曜俱照亦當論福祿刑暗火遇气而官髙木防孛而爵厚孛星入命必主背離月曜居奴端然勞碌身在遷移須出祖疾遭刑尅必傷身土羅主酷暴威權木气有柔和气象財田倘逢的煞破蕩生涯安命若遇貴勲優防計業貴莫貴乎官煞猶要財奴彊星富莫富於田宅更防貌疾惡曜身命空而官祿聚公門胥吏田財雜而本末彊躔市藝人犯法囚徒多同師座蘭臺淸要過似空門東之星早年發達西之曜暮歲榮華命陷身空必多不利日土夜火應發可期陷莫陷於兄奴髙莫髙於官命土畱蹇滯木逆災凶得子而早傷者計羅月孛娶妻而貌美者金水气星鎭多守土之臣日有大君之象大富可以折小富夭折可以當孤貧紫气廣博多才月孛機謀惹謗火主禮而執法金好義而輕財【木性仁火性信金性義水性智此不易之論也火爲執法之星所以主禮而執法金性主義見之者多有義气義不主財故謂輕財】計見土執而又執水逢孛淫而更淫非羅不成大名非气不享淸福【土性凝滯若更加之以計執而又執者也水性淫蕩若更加之以孛則愈淫矣】日居月殿則君降臣位月在日宮則臣幹君政金月至畢而有助火土到牛而樂逢金水逢軫气木防奎太乙捧月於秦鬼廷尉逢陽於齊虛遇之者髙品殊勛逢之者三臺宰輔【月歸於未及臨奎戌巳自明健更得孛之相助莫不大貴廷尉水星也水於子謂之水淸寶瓶更輔日於虛殿極品貴格也】然究五星之奚若始可發言次防二限爲何如方宜敢斷且如五星怒逆二曜受傷須審經緯後先有救皆吉無助則凶譬如土埋雙女見气非凶木打寶瓶遇羅則吉水化伏屍見太陽而無咎火燒牛角遇土徳以長年金騎人馬水防尢佳若木危金箕水奎火畢土躔翼而最妙木躔張而反吉此乃反凶作吉變禍爲祥理有優長之論心宜靜慮而推一不可拘二須敢斷最者生尅制化最妙者殿駕勛垣逢尅制者非夭則貧遇生化者不富則貴次觀星辰之順畱伏逆時令之春夏秋冬釣起飛塡橫衝直撞前後引從左右提挈當究君臣之象宜觀賓主之星詳孰是而孰非考何得而何失星行順軌逢尅制而必傷位在髙彊旣失經而何益謂如春木夏火秋金冬水此是令星非惟主曜天有二十八宿而可測地有一十二宮之可究七政四餘經度以準乎天七彊五弱照臨而應乎象惟有土旺四季各有一十八日星布一年每年七十二候分陰陽之气序定日月之循環測晨昏而分晝夜認賓主而辧君臣本或有差末將何補

