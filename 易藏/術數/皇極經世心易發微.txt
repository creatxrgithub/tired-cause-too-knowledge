《皇極經世心易發微》

【皇極經世心易發微序】

運闔開以成元會運世而不已者﹐理與數而已。是故數由理生﹐理由數著者也。未形之初﹐有理斯有數﹐有數斯有象﹐旣形之後﹐因象以推數﹐因子以推理﹐理者太虛之實義﹐而數者太虛之定分也。故河圖兆祥﹐伏羲因之而畫卦﹐孔子因之而作大衍﹐皆所以成變化而行鬼神﹐發明河圖之數也。自孔子沒後之言數者﹐流於術而大義晦矣﹐至宋邵康節得李挻之之傳﹐著爲皇極經世書﹐其命象定數自爲一家﹐形於道卽太極動靜之機著於文﹐卽伏羲奇偶之畫﹐自無生有﹐自有生無也。夫無之生有者﹐無極而太極也。有之生無者﹐動之而靜也。或有或無天道之妙﹐一動一靜﹐太極之根﹐往來相資﹐屈伸相感﹐通變化成天下之文﹐極其數遂定天下之象﹐故在天則有日月星辰風雨露雷以成其象﹐在地則有水﹑石﹑飛﹑走﹑艸﹑朩﹑以成其形﹐在人則有性﹑情﹑形﹑體﹑聲﹑色﹑臭﹑味感應變化﹐消息盈虛而循環而不已焉﹐是故以元經會以運經世﹐大而天地之終始﹐小而人物之死生﹐遠而古今之世變無不該貫﹐蓋得伏羲畫卦之意﹐而發孔子之未發者也。要其本旨皆原於易﹐夫易者﹐一也﹐易之一卽道之中也﹐中者﹐人之心也﹐故曰天向一中生﹐造化人從心上起經綸﹐所以爲先天之學也﹐先天之學﹐正其心﹐平其气﹐無私於心﹐無反於義﹐義理融會其道中﹐正卽物窮理而盡性﹐知天之學亦在其中矣。易曰原始反終﹐故知死生之說﹐生死卽太極之動靜也﹐不動不靜﹐不生不死﹐是道之一也﹐是以大衍之數一變而七﹐七七四十九也﹐七變而爲九﹐九九八十一也﹐數旣極於九﹐又復而爲一﹐人旣生復又死﹐明其理知其數﹐則凡動靜可求其端﹐陰陽可求其始﹐而萬物之得失﹐人事之休咎﹐皆可得而前知矣﹐此皇極所由作﹐貫理數而一之也。有志數學者﹐不可不求其理﹐有志於理者﹐不可不求諸心﹐求心之要﹐捨靜何以哉﹐奧自受讀以來﹐徒祈共文﹐茫然無所獲﹐靜奍之久﹐一旦豁然而前知之﹐道得其要系﹐觀其象玩占固不應驗﹐乃敢折衷微詞多蒞舊聞﹐以理爲經﹐以易爲緯﹐輯爲六卷﹐名曰心易發微妙﹐凡造化之源﹐陰陽之妙﹐與卦气之盛衰﹐聲音之倡和﹐體用之變遷﹐執之斷例﹐靡不備焉﹐昔人有言﹐理究伊川﹐數究康節﹐如詣其極則亦一而已矣。是書也𨿽於邵子之心無所補﹐而幼學之士﹐亦可得其旨意之大略﹐觀物之梯航也。故不敢私錄之﹐以求正於有道云。

洱陽楊體仁野崖氏題

【野崖先生傳】

吾滇僻處西隅﹐而山川靈秀﹐不減中州。云邑𨿽彈丸小邑﹐實得坤維正气﹐乃土金相生過气之所﹐向南行五日則極熱﹐向北行五日則極寒﹐此其驗也。邑中靈气所鍾﹐代有偉人而必以向春先生爲冠。先生少而頴悟志在道徳﹐不慕聲華﹐爲邑增廣生員﹐潛心易學﹐上紹五聖心傳﹐近接堯夫正派﹐蓋先天後天之數固已得之心悟﹐而非言說所能盡矣﹐極深研幾言必有中。然人猶未之奇也。明學憲出巡﹐於報優劣最爲緊要﹐故凡報劣者俱被笞革焉。時值歲試﹐行催報劣甚嚴。邑學師欲以貧者當之。先生曰﹐嘻彼貧士也﹐何可當此累﹐自願以身代之。學師曰﹐汝品行端方﹐報劣無可措詞者。先生曰﹐但言左道惑眾﹐擅喫民間雞酒足矣。學師然其說以報之。迨學憲按臨楡郡﹐歲試甫畢﹐於報劣者嚴加考詢。一見先生卽作色言曰﹐汝爲士子﹐左道惑眾可乎﹖先生答曰﹐生員非左道惑人者﹐若謂生員左道惑人﹐易經不該命題。學憲色和曰﹐汝知易數﹐其能明吾意乎﹖先生曰﹐請書一字。學憲於案上書一「由」字。先生曰﹐是問六甲﹐蓋「由」字倒看則「甲」也。學憲故意喝之曰﹐非也。先生曰﹐恭喜老宗師﹐所生是个公子。但這聲喝得不好﹐報信人至觀音塘馬折足﹐並家內所命乳名亦起出。後歷歷皆驗。學憲撫然曰﹐世俗譏評何足爲定﹖吾幾屈一佳士。此後報劣之令遂弛。但存其意而已。由是名由省會沐士公尢重之。卽軍旅大事亦與相商﹐於賊散之期皆預定焉。值鄕試之年﹐預令起數﹐凡元魁姓氏悉有隱語﹐但於事後方角耳。其前知多類﹐不可殫述。一曰先生獨處﹐心動遂自起數﹐乃因算賊被獲久之得釋﹐欲行報怨也。先生算其從來之方﹐布下擒拏之綱﹐獲賊小校﹐謝之以金。遂長嘆曰﹐前知誠妙解也﹐然多言數窮﹐安之非禍基哉。此後不輕與人卜矣。算得云邑路當孔道五十年後必罹兵焚﹐遂摯家屬遷於姚城。先生年益得髙﹐邵修髯偉﹐貌飄飄欲仙。念一畫原於伏羲﹐誰登畫卦之臺﹐九疇原於大禹﹐誰涉洛水之濱。以及文王之閱歷﹐周公之經營﹐孔子之車服禮器不可不歷覽其勝也。於足遂辭家遠遊﹐於途中得遇李卓吾赴姚安府任議論。間卓吾知先生學究天人甚重之。因問曰﹕公家姚城亦有嗣乎﹖先生曰﹕曾畱下書一函與子﹐後日吾子投書﹐無論遲早急與相見﹐能免公災。卓吾重先生﹐遂志其言不忘。其子視書﹐封固甚密﹐外又封云﹕某年月日時投書始驗。至日時來投書﹐值卓吾坐晚衙﹝此處有一字不明﹞﹐子投書急與相見﹐時已黃昏矣。卓吾方前甫發書﹐忽大震一聲﹐府府堂中梁崩塌將公座壓爲粉碎。彼此大驚﹐起書視之﹐但曰﹕我救羣倒梁之厄﹐君惜我孤苦之兒。此尢應驗之最奇最顯也。後變姓名爲孔道人於慈云寺。得遇了凡先生﹐未以知來之學﹐載在了凡立命篇﹐說甚詳﹐玆不重贅。先生雲遊不返﹐莫知所終﹐如神龍之無端﹐見其首不見其尾也。先生易數發微自靈性然﹐亦有祕傳焉。少年赴試秋闈﹐於安寧道中遇一老叟墜驢幾死﹐同伴驚駭疾云﹐先生獨扶之。老叟睜目視之曰﹕扶我者汝耶﹐吾有神數待子久矣。蘊授以皇極經世之祕訣也。自此遂棄舉業而專習焉。老叟不知何許人﹐疑爲穆伯長之流云。按先生氏楊諱體仁字向春﹐別號野崖前﹝此處缺一字﹞﹐明嘉靖人也﹐世居云洱之北門﹐至隆慶年間書已行世。余與先生相距二百有餘年﹐其軼事但得之傳聞﹐今錄先生書﹐見其易數精微﹐有功先聖﹐懼其事之久而湮沒也﹐不揣固陋﹐以爲傳記之﹐先生其知我之心乎﹐後之君子其諒我之心乎。

大淸乾隆十二年歲在丁卯夏四月吉旦

心易發微目錄

卷一

序伏羲太極圖說河圖說洛書圖說先天八卦圖說後天八卦圖說經世衍易圖說經世天地四象圖說元會運世圖說六十四卦方圖說六十四卦圓圖說邵子先天卦气說天地始終之數一元十等數以元經會說以運經世說年之月卦日之時卦皇極起卦法運會世並年月日入圖歌訣皇極起例

卷二

問數答語觀物筌蹄八卦取象八卦變象論九疇八卦取象拾意先天體用起例後天體用起例先後天辧卦爻當位後天物來方向斷策數起例先天八卦正數先天五行生成數軌數起例後天八卦正數後天五行生成數觀物策軌策軌順逆爲人占例自己占例動物占例靜物占例稽疑十應卦辭協卜觀物元機觀物動靜四植說吉星凶星三要元機

《皇極經世心易發微》總目

卷三

體用總斷天時歲序人事身命家宅屋舍婚姻產育科甲仕宦求謀求財出行行人疾病小兒病癥醫藥鬼神詞訟失物逃亡盜賊徵戰墳墓交易謁見憂疑損壞飲食

卷四

大定根源取動卦動卦數陰陽加策年除數大定起例元會運世數有空缺數有隔借數有順逆以數合卦卦有動爻天地生成數二極數陰陽數分格合格數有錯綜數有乘除觀數吉凶四象說歲序地理起屋家宅婚姻產育出行行人應舉求財疾病生死墳墓詞訟交易逃亡兩家气數物之成敗物之隱微物之多寡出師勝負謁見人物貴賤人物和睦觀未來事行船進退奴僕求買田宅飲食丰嗇刀砧煞八卦星象皇極起例納音數後天八卦數起大運起小運推歲序休咎買物損壞推人生死聲音說分五音辧淸濁明等第交互音檢篇韻法聲音辧說

卷五

五運之年卦

卷六

小序人物統於太極圖之上下起本身數聲音入旣濟四象並掛一卦總括陽圖聲音入旣濟四象並掛一卦總括陰圖後天參伍錯綜之例卜易變通論事應遲速例八卦內伏干支刑合等例凶殺長生例日與卦合天祿地祿天赦時方吉凶十應靈樞篇文王十二月卦气圖二十四月卦气七十二候求七十二候日卦時卦八卦十六變八卦配象

卷七

歷代帝王經世甲子歲

【伏羲太極圖說】

此圖乃伏羲氏所作也﹐世不顯傳﹐或謂希夷所作﹐𨿽周子亦未之見焉﹐乃自作太極圖觀任道遜之詩可見矣。詩云﹕

「太極圖中一气旋﹐兩儀凹象無形全﹐先天八卦五行具﹐萬物何曾出此圈」。又云﹕

「造化根源文字祖﹐圖成太極自天然﹐當時早見周夫子﹐不費鉆研作正傳」。

夫旣謂八卦渾淪文字祖﹐則知圖爲伏羲所作﹐而非希夷明矣。其外一圈太極也﹐中分黑白者﹐陰陽也。黑中含一點白者﹐陰中有陽也。白中含一點黑者﹐陽中有陰也。陰陽交互﹐動靜相倚﹐周詳活潑﹐妙趣自然﹐其圈外左方﹐自《震》一陽馴至《幹》之三陽﹐所謂起《震》而歷《離》《兌》﹐以至於《幹》是也。右方自《巽》一陰﹐馴至《坤》之三陰﹐所謂自《巽》而歷《坎》《艮》﹐以至於《坤》是也。其間四正四隅﹐陰陽純雜﹐隨方步位﹐自有太極含陰陽﹐陰陽含八卦之妙﹐不假安排也。豈淺見近識者﹐所能及哉。伏羲不過摸寫出來﹐以示人耳。予嘗窮觀此圖﹐陰陽渾淪﹐蓋有不外乎太極﹐而亦不離乎太極者﹐本先天之《易》也。觀周子太極圖﹐則陰陽顯著﹐皆太極之所爲﹐而非太極之所倚者﹐實後天之《易》也。然而先天所以包括後天之理﹐後天所以發明先天之妙﹐明乎道之所渾淪﹐則先天而天弗違﹐太極體立矣。明乎道之所顯著﹐則後天而奉天時﹐太極用行矣。使徒玩諸畫像﹐談諸空言﹐則伏羲之意荒矣。

故周子有詩曰﹕

「畫堂幾座萬幾休﹐日暖風和艸色幽﹐誰道三千年遠事﹐而今只在眼睛頭」。

豈非孔子所論太極之旨﹐容有外於一舉目之間哉﹐是能默識於其妙﹐而見於性情之理者﹐旨要可考也。

【河圖洛書】

愚按《河圖》《洛書》爲數之宗也﹐數之所起﹐一陰一陽而已﹐陽數奇屬天而象圓﹐陰數偶屬地而象方﹐《河圖》以生數爲主﹐故一﹑二﹑三﹑四﹑五﹑居內﹐六﹑七﹑八﹑九﹑十居外﹐天一生水﹐得五爲六﹐故地以六成之﹐而一六共宗居北﹐地二生火﹐二得五爲七﹐故天以七成之﹐而二七爲朋居南﹐天三生木﹐三得五爲八﹐故地以八成之﹐而三八同道居東﹐地四生金﹐四得五爲九﹐故天以九成之﹐而四九爲友居西﹐天五生土﹐五得五爲十﹐故地以十成之﹐而五十相守居中﹐生數在內﹐成數在外﹐各以類數而同處其方﹐在內爲主﹐在外爲賓﹐亦各以數而相統不亂﹐此所謂道其常數之體也。

以陰陽老少論之﹐一爲老陽之位﹐其外則老陰之數居之﹐二爲少陰之位﹐其外則少陽之數居之﹐三爲少陽之位﹐其外則少陰之數居之﹐四爲老陰之位﹐其外則老陽之數居之﹐此又陰陽老少互藏其宅之變也。

以生出之序言之﹐始下次上﹐次左﹐此右而復於中﹐而又始於下也。

以運行言之﹐北方一六水﹐生東方三八木﹐東方木生南方二七火﹐火生中央五十土﹐中央土生西方四九金﹐西方金生北方一六水﹐左旋一周﹐而水復生木也。

以對待言之﹐北方一六水克南方二七火﹐西方四九金克東方三八木﹐是生生之中﹐又有克制相成之義焉﹐本之以畫卦﹐則虛其中之五與十者﹐太極也。奇數二十五﹐偶數三十者﹐兩儀也。以一﹑二﹑三﹑四﹐爲六﹑七﹑八﹑九者﹐四象也。折四方之合﹐以爲《乾》《坤》《離》《坎》﹐補四隅之空﹐以爲《兌》《震》《巽》《艮》者﹐八卦也。此所謂虛其中以作易也。

【洪範九疇圖】

愚按《易範》聖人之所作﹐故《洛書》以奇爲主﹐一﹑三﹑七﹑九各居其外﹐五居其中﹐而二﹑四﹑六﹑八亦各以偶數﹐而附奇數之側﹐正者爲君﹐側者爲臣﹐所謂主於陽以統陰﹐而肇其變數之用也。然以數之縱橫十五﹐則皆以七﹑八﹑九﹑六疊爲消長而得之﹐一居正北疊五爲六﹐而與南方之九疊爲消長﹐四居東南得五爲九﹐而與西北之六疊爲消長﹐六進爲九﹐則九長而六消﹐九退爲六﹐則九反消而六又長﹐三居正東﹐得五爲八﹐而與西方之七疊爲消長﹐二居西南﹐得五爲七﹐而與東北之八疊爲消長﹐七進爲八﹐則八長而七消﹐八退爲七﹐則八反消而七又長﹐虛中五﹐則縱橫皆十五﹐而一含九﹐二含八﹐三含七﹐四含六﹐參伍錯綜﹐無適而不遇其合焉﹐此變化之無窮﹐所以爲妙也。其陽數之次﹐則北首而東﹐東而中﹐中而西﹐西而南﹐其陰數﹐則首西南而東南﹐次西北而東北﹐也合而言之﹐則北首而西南﹐次東而東南﹐次中而西北﹐次西而東北﹐以窮於南也﹐其運行則一六水克二七火﹐二七火克四九金﹐四九金克三八木﹐三八木克中央土﹐右旋一周而土復克水也。

以對待言之則東南方四九金生西北一六水﹐東北三八木生西南二七火﹐是克制之中又有生生不窮之理焉﹐大禹之敍疇﹐故一爲五行﹐二爲五事﹐三爲八政﹐四爲五紀﹐五爲皇極﹐六爲三徳﹐七爲稽疑﹐八爲庶徵﹐九爲五福﹐皇極居中﹐而八者各以其次列於外焉﹐所謂則《洛書》者﹐總其實是也﹐愚按具天地之理者﹐易之象紀天地之理者﹐範之數數始於奇﹐象成於偶﹐二四而八﹐八卦之象﹐三三爲九﹐九疇之數﹐故象以偶爲用﹐有應則吉﹐數以奇爲用﹐有對則凶。偶者陰陽對待之象﹐奇者陰陽疊運之數也。

【先天八卦圖】

此伏羲方位之圖易之本也故乾一坤八兌二艮七離三坎六震四巽五各各相對不惟其數合成九數其畫亦各各相對合成九畫焉夫九乃老陽之數無所不包自震至乾爲順自巽之坤爲逆數往順天而左行皆已生之卦故云數往者順知來逆天而右行皆未生之卦故云知來者逆

附圖一﹕

圖二﹕

圖三﹕

圖四﹕

圖五﹕

圖六﹕

圖七﹕

【後天八卦圖】

後天爲流行之用出乎震齊乎巽相見乎離致役乎坤說言乎兌戰乎乾勞乎坎成言乎艮此文王方位之圖易之用也先天之離東坎西象日月之出乎卯入乎酉後天之離南坎北象天地之正子午先天非後天則無以成其變化後天非先天則無以自行予按先天造化之初由心出迹之學後天生物之後因迹求心之學心與道皆虛不爲物礙也在先天之先不爲無在後天之後不爲有迹不能外也朱子謂康節之學得於先天看得道理透徹自然前知耳

【經世衍易圖】

經世衍易圖

太傳曰易有太極是生兩儀兩儀生四象四象生八卦八卦定吉凶吉凶生大業予謂天地出於易易非出於天地聖人作易而易不作於聖人也易有太極者何也當夫元气渾淪陰陽未判是爲太極〇及夫元气旣分動輒爲陽靜者爲陰動之上生一奇謂之陽動之上生一偶謂之陰靜之上生一奇謂之剛靜之上生一偶謂之柔合而言之陰陽剛柔四象也四象陽之上生一奇謂之太陽生一偶謂之太陰陰之上生一奇謂之少陽生一偶謂之少陰四象剛之上生一奇謂之少剛生一偶謂之少柔柔之上生一奇謂之太剛生一偶謂之太柔故太陽爲幹太陰爲兌少陽爲離少陰爲震少剛爲巽少柔爲坎太剛爲艮太柔爲坤此伏羲畫卦之自然形體次第而孔子發明之故曰易有太極是生兩儀兩儀生四象四象生八卦八卦定吉凶此言最爲切要古今說者𨿽多惟康節明道二先生之說得之故康節所謂乾一兌二離三震四巽五坎六艮七坤八正謂此也夫易之未作易在太極之先易之旣作一在太極之內八卦畫而吉凶定吉凶定而大業生以言乎法象之大則有易中之天地乾坤是也以言乎變通之大則有易中之男女震巽六子是也以言乎著名之大則有易中之日月離坎是也以言乎崇髙之大則有易中之富貴日新月盛富有大業是也以言乎利用之大則有易中之生人神道設教順動服民是也以言乎深遠之大則有易中之蓍龜某爻吉某爻凶是也此皆言易中之大業非聖人立卦作易孰能備天下之物致天下之用成天下之器若是其廣大悉備矣乎天地之道陰陽剛柔有動靜之兩儀必有一元之太極康節明天地陰陽剛柔始於太極之動靜與周子所傳太極相表裏康節復窮其變交推天之陰陽地之剛柔各自相交而生八卦有相交而天以干兌離震四卦生西北十六位而後陰陽之用盡焉地以坤艮坎巽四卦升東南十六位而後剛柔之用盡焉𨿽然天地自交而未至於相交以生物也是故動靜者天地分太極之初四象者天地稟太極之理十六卦者天地達太極之用而用在於交也太極爲一一生二爲動靜二生四爲陰陽剛柔四生八爲八卦八生十六爲十六位分天地則天有十六位地有十六位爲三十二矣是皆加倍之數也一十六有二者天地各分其一用以爲體是體也動之大者謂之太陽動之小者謂之少陽靜之大者謂之太陰靜之小者謂之少陰太陽爲日太陰爲月少陽爲星少陰爲辰日月星辰交而田之體盡矣靜之大者謂之太柔靜之小者謂之少柔動之大者謂之太剛動之小者謂之少剛太柔爲水太剛爲火少柔爲土少剛爲石水火土石變而地之體盡矣自太極之判以陰陽剛柔爲天地之用乃體之用也自陰陽剛柔分太少生爲八卦爲天地之體乃用之體也今日月星辰交而天之體盡水火土石交而地之體盡則主生言之而天以日月星辰交爲十六卦也地以水火土石交爲十六卦也則十六卦又各爲生物之體則主位言之也太者得气之多少者得气之少也日月星辰麗乎天而幹爲日者太陽也兌爲月者太陰也離爲星者少陽也震爲辰者少陰也日月星辰交而日有四位幹夬大有大壯月有四位履兌暌歸妹星有四位同人革離丰辰有四位無妄隨噬嗑震而爲十六矣非天之體盡於此乎水火土石麗乎地而坤爲水者太柔也艮爲火者太剛也坎爲土者少柔也巽爲石者少剛也水火土石交而水有四位坤剝比觀火有四位謙艮蹇漸土有四位師蒙坎渙石有四位升蠱井巽而爲十六矣非地之體盡於此乎洪範以水火木金土爲造化之用此以五行有石土無金木者木爲土之子有土無木母孕子胎也石者金之胞有石而無金子藏母胞也

【經世衍易圖】

天地四象圖

日月星辰麗乎天而乾兌離震生水火土石麗乎地而坤艮坎巽生日午中而气熱故爲暑月子中而气冷故爲寒月十干之星爲陽而主晝十二支辰爲陰而主夜皆天之气也水降而爲雨地气上騰也火熾而生風地气旁達也地气夜升而爲露星殞有聲而主雷皆地之气也日月星辰自相交而天之變盡於十六卦水火土石自相交而地之變盡於十六卦是天地之气凝結而生物有物斯有質有質則有數故幹在天成像爲月在地成形爲火火與日本一體故陽燧取於日而得火兌在天成像爲月在地成形爲水水與月本一體故方諸取於月而得水離在天成像爲星在地成形爲石石與星本一體故傳言星殞爲石震在天成像爲辰在地成形爲土辰與土本一體故自日月星之外髙而蒼蒼者皆辰也自水火石之外廣而茫茫者皆土也蓋日月星辰猶人之有耳目口鼻水火土石猶人之血气骨肉也是故數者盡天下之物則也得乎數則物之則事之理無不在焉不明乎數不明乎善矣不誠乎數不誠乎身矣

易之與極其旨若相似而致用實不同易之與極八卦名同而位殊爻同而旨異位之殊先天後天之圖可識矣旨之異卦同而象不同也故易之乾爲天爲君而極則爲日爲暑易之兌爲澤爲金而極則爲寒爲月易之離爲火爲日而極則爲星爲晝易之震爲雷爲木而極則爲辰爲夜易之巽爲風爲木而極則爲石爲雷易之坎爲水爲月而極則爲土爲露易之艮爲山爲土而極則爲火易之坤爲地爲土而極則爲水爲雨矣易以占爲神極以算爲智占者聽圓變之蓍以求將見之象算者布一定之卦以銜無窮之數占則取象於天神之研幾也算則斷在於人智之極深也神以知來而未嘗不藏往知以藏往而未嘗不知來也左爲天右爲地日月星辰麗乎天而離震乾兌居之水火土石麗乎地而坤艮坎巽居之體數有四布算之法皆源於此

附圖8﹕

【元會運世圖】

愚嘗考之陽一爲奇陰二爲偶是以一元之數起於幹故幹爲起數之端猶一歲包年月日時而爲之也幹之後有兌兌爲月其數二衍之爲十二猶一歲有十二月也兌之後有離離爲日其數三衍之爲三百六十猶一歲有三百六十日也離之後有震震爲時其數四衍之爲四千三百二十猶一歲有四千三百二十時也此一二三四爲天地生物之始數陽之所以先乎陰也震之後繼以巽五陰元之气莫先於此是以巽元之年數衍之爲十二萬九千六百年爲起數之端坎六繼之是爲巽元之月數衍之爲一百五十五萬五千二百月艮七又繼之是爲巽元之日數衍之爲四千六百六十五萬六十日若夫巽元之時數則居坤之八焉又衍之爲五萬五千九百八十七萬二千時此五六七八又爲天地成物之終數陰之所以承乎陽也由是重而衍之以至於八則幹之世數四千三百二十衍之爲五萬五千九百八十七萬二千兌之世數五萬一千八百四十衍之爲六十七萬一千八百四十六萬四千循而推之皆可槪見大抵乾兌離震之數包巽坎坤艮在其中子至巳上六辰皆屬幹謂之先天自午至亥下六辰皆屬坤謂之後天後天皆效先天而爲之故曰成像謂之幹效法謂之坤可舉隅而知

附圖9﹕

【伏羲六十四卦圓圖】

伏羲六十四卦圓圖﹝此乃先天之所覆也﹞

愚謂圓圖者天地之陰陽也在天爲日月星辰寒暑晝夜謂之流行之易言其天地四時流行而不息也其卦皆從中起自坤生者始於復自幹生者始於姤皆在天地之中中者心也萬事萬化生於心是康節之學本於先天之易尙象而不尙辭蓋欲示不言之教如伏羲六十四卦初無言語文字也圖左三十二陽卦春以發生夏以長養自復至幹得一百一十二陽爻八十陰爻是陽數多陰數少卽春夏之晝長而熱也圖右三十二陰卦秋以收斂冬以包藏自姤至坤得一百一十二陰爻八十陽爻是陰數多陽數少卽秋冬之晝短而寒也左右三十二而爲六十四卦又以春夏秋冬分之各四其六十四而爲一千五百三十六卦之气以運行於天四象立體六甲循環以見皇帝王霸之迹治三百六旬有六日轉旋乾坤主之屬乎天地之造化衍之爲元會運世散之爲歲月日時事有體用而分皇帝王霸業有心迹而分易書詩禮春秋理無往而不在其

【伏羲六十四卦方圖】

伏羲六十四卦方圖

愚謂方圖者地道之剛柔也在地爲水火土石風雨露雷謂之對待之易言其承天時行以生物也其卦皆從中起自中而起則震巽之一陰一陽故陰至巽而伏亦至巽而止陽至震而休亦自震而生陰陽二气交乎震巽實坎離交乎黃庭之象也內一截三十二陽卦西北角幹東北角泰外一截三十二陰卦西南角坤東南角否亦共六十而爲六十四卦又以元會運世分之各四其六十四以爲二百五十六位之卦體以生物於地四四立體四九爲用以見律呂音聲陽唱陰和動植飛走出生入死坎離主之屬乎地之造化故邵子有詩雲天地定位否泰交類山澤通气鹹損見義雷風相薄恆益起意水火相射旣濟未濟四象相交成十六事八卦相蕩爲六十四此正言方圖之意也

附圖10﹕

【朱子先天卦气】

朱子曰﹕先天圖自左方《震》初﹐爲冬至﹐《離》《兌》中﹐爲春分﹐至《幹》之末﹐而交夏至﹐右方自《巽》初爲夏至﹐《坎》《艮》中﹐爲秋分﹐至《坤》之末﹐而交冬至。圖之順逆左右﹐先儒說之詳也。

夫《幹》一﹑《兌》二﹑《離》三﹑《震》四﹐已生之卦也。其序自南而北。若卦气運行﹐則自北而南﹐一陽生於《震》始。故邵子以冬至之半爲《復》。十一月中也。十二月丑初小寒﹐其卦爲《頤》《屯》《益》﹐月半大寒﹐則《震》《噬嗑》《隨》。正月寅初立春﹐其卦爲《無妄》﹐爲《明夷》﹐月半雨水﹐則《賁》《旣濟》《家人》﹐二月卯初驚蟄﹐其卦爲《丰》《離》《革》﹐月半春分﹐則《同人》《臨》﹐三月辰初淸明﹐其卦爲《損》《節》《孚》﹐﹝此處應爲《中孚》卦﹐省略一「中」字﹞月半谷雨﹐則《歸妹》《暌》《兌》﹐四月巳初立夏﹐其卦爲《履》《泰》﹐月半小滿﹐則《大畜》《需》《小畜》﹐五月午初芒種﹐其卦爲《大壯》《大有》《夬》﹐至《幹》之末交夏至焉。

《巽》五﹑《坎》六﹑《艮》七﹑《坤》八﹐未生之卦也。其圖自西而北﹐若卦气之行﹐自一陰生於《巽》始﹐故夏至午之半爲《姤》﹐五月中也﹐六月未初小暑﹐其卦爲《大過》《鼎》《恆》﹐月半大暑﹐則《巽》《井》《蠱》﹐七月申初立秋﹐其卦爲《升》《訟》﹐月半處暑﹐則《困》《未濟》《解》﹐八月酉初白露﹐其卦爲《渙》《坎》《蒙》﹐月半秋分﹐則《師》《遁》﹐九月戌初寒露﹐其卦爲《咸》《旅》《小過》﹐月半霜降﹐則《漸》《蹇》《艮》﹐十月亥初立冬﹐其卦爲《謙》《否》﹐月半小雪﹐則《萃》《晉》《豫》﹐十一月子初大雪﹐其卦爲《觀》《比》《剝》﹑﹐至坤之末交冬至焉﹐卽子之半也。

此三十二卦屬陰﹐以當秋冬﹐子至巳﹐《乾》《兌》《離》《震》﹐六陽月﹐其節有四﹐冬至﹑立春﹑春分﹑立夏也。午至亥﹐《巽》《坎》《艮》《坤》﹐六陰月﹐其節有四﹐夏至﹑立秋﹑秋分﹑立冬也。一年八節二之﹐計一十六卦﹐外有十六卦﹐三之計四十八卦﹐並之則六十四卦﹐以當一期之气候﹐所以定時成歲﹐行鬼神成變化也。

【邵子先天卦气】

《乾》《坤》《坎》《離》分配四時﹐主二十四气﹐《坤》盡子中﹐交《離》初爻冬至﹐上爻驚蟄﹐《離》盡卯中﹐交幹初爻春分﹐上爻芒種﹐《幹》盡午中﹐交《坎》初爻夏至﹐上爻白露﹐坎盡酉中﹐交《坤》初爻秋分﹐上爻大雪。春﹑夏﹑秋﹑冬各有六十四卦气﹐皆從中起﹐子﹑午﹑卯﹑酉爲四仲﹐二分二至當之﹐寅﹑申﹑巳﹑亥爲四孟﹐四立當之﹐經世歷以冬至爲天地之元﹐元之元也。故去四正卦﹐而用三百六十卦气圖﹐以春分爲人物之元﹐亦元之元也。故用六十四卦而四之﹐而二百五十六位卦气圖。以冬至子中爲世之元﹐春分卯中爲元之元﹐夏至午中爲會之元﹐秋分酉中爲運之元﹐各六十四卦﹐各以气運而更疊值事。開物於寅中﹐而起於驚蟄者﹐二月初气也。閉物於戌中﹐而終於立冬者﹐十月初气也。何也﹖曰﹕寅中戌中𨿽主月會而言﹐其用實由乎節气﹐地之生物以气爲機﹐天之气先至﹐而後地之物應之﹐气之來常先半月﹐气以舒而常盈﹐用以疾而常縮﹐故關朗子云﹕當期之數﹐過者謂之气盈﹐不及者謂之朔虛﹐朔者盈虛之不齊﹐積微之久﹐中气中有居於月晦者﹐必閏以置之﹐乃復於初經﹐本於先天﹐故中朔同起卦气﹐因先天卦气取中气﹐以主月元會運世﹐皆從中起﹐所謂舉正於中也。卦圖曰﹕大運法當從經世﹐數起於星甲﹑辰子﹐小運法當依卦气圖﹐起甲仲巳孟日﹐天統乎體﹐气之體生於四仲﹐故大運甲子當冬至﹐而二十四气之中﹐皆得子午卯酉之四中也﹐气之用行於四立﹐故小運甲寅當立春﹐而二十四气之首﹐皆得寅﹑申﹑巳﹑亥﹐而生乎孟矣。

【六十四卦方圓圖】

愚按先天方圓二圖一一相應故邵子曰變於內者應於外變於外者應乎內變於下者應乎上變於上者應乎下蓋巽離兌以二十八陽應坎艮震之二十八陰乾兌巽坎爲上則震離艮坤爲下乾兌離震爲內則巽坎艮坤爲外陽消陰長每卦相效未有變而不應者變者從天天左行日應一度應者法日日右行天應一度皆左右相應也日紀於星乾離也月會於辰兌震也水生於土坤坎也火潛於石艮巽也皆上下相應也飛者棲木離艮也走者依艸震坤也心肺相聯乾巽也肝膽相聯兌坎也皆內外相應也所以易之六爻初與四應二與五應三與上應常相反對也天地相合牝牡相召天陽地陰天律地呂天聲地倡以干兌離震居西北倡地之五六七八一十六卦於東南又交西南否遁訟姤十六卦是爲寒暑晝夜變飛走艸木之性情形體得動數十六卦成二百五十六卦位含四變凡動物之成敗美惡莫不由是地音天和以坤艮坎巽居東南和天之一二三四一十六卦於西北又交東北泰臨明夷復十六卦是爲風雨露雷變性情形體之飛走艸木得植數十六卦成二百五十六卦位含四變凡植物之榮枯華實莫不由是西南之卦自左而右以觀動物動物之命在首附天以陽生乎下在下之三十二卦其一皆向上者命在上也故人首在上而鳥獸皆橫生東北之卦自上而下以觀植物植物之命在根附地以陰生乎上在上之三十二卦其一皆向下者命在下也故人腎在下而艸木倒生然後配以聲音之卦則日月星辰之聲天卦百五十二也水火土石之音地卦百五十二也又按六十四卦圓布者幹盡午中坤盡子中離盡卯中坎盡由中陽生於子中極於午中陰生於午中極於子中其陽在南其陰在北方布者幹始於西北坤盡於東南其陽在北其陰在南此陰陽對待之數圓於外者爲陽方於內者爲陰圓者動而爲天方者靜而爲地圓圖乾在南坤在北方圖坤在南乾在北乾位陽畫多坤位陰畫多陰陽各以類而聚圖以圓函方見天包地外地在天中矣方圖西北十六卦天卦自相交東南十六卦地卦自相交其斜行則乾兌離震巽坎艮坤自西北而東南皆陰陽之純卦所以不能生物也西南十六卦天去交地天卦皆在上而生气在首故能生動物而頭向上東北十六卦地去交天天卦皆在下生气在根故能生植物而頭向下其斜行則泰損旣濟益恆未濟咸否自東北而西南皆陰陽得偶之卦所以生物也吾因是而知植物之命在於根動物之命在於首也又合二圖而觀之方圖漧處圓圖亥位謂之天門是天气下降也坤處圓圖巳位謂之地戶是地气上騰也此兩十六卦所謂陰陽互藏其宅也泰處圓圖寅位謂之鬼方否處圓圖申位謂之人路此兩十六卦是天交地地交天而生生不息所以泰居寅而否居申所謂陰陽各從其類也夫圓圖主運行之事運行者气也生物者質也气非質則無所附麗質非气則豈能生物哉此見天有生物之气地有成物之形也

愚按元會運世之數一運當三百六十年可以推歷代之治亂子至卯陰中陽將治也卯至午陽中陽極治也午至酉陽中陰將亂也酉至子陰中陰極亂也先天圖自泰歷蠱而至否自否歷隨而至泰卽南北之運數也蓋泰與否相對蠱與隨相對故曰自泰至否其間有蠱蠱之者誰陰方用事陽艮已止陰邪巽入否斯至矣自否至泰其間有隨隨之者誰陽震順動兌陰隨之民說無疆泰無不宜此否泰蠱隨殆亦天門地戶人路鬼方出入之交與數往者順自子至午震離兌乾爲治之象知來者逆自午至子巽坎坤艮爲亂之象當背北面南觀之卽知順逆唐至五代六甲子半治半亂宋幹徳至今又六甲子中經南人用事南離隨气過北而亂康節蓋已推之六甲子者三百六十年也卽一日十二時之數自堯甲辰期運月巳辰末星癸迄今月仍在午辰方過酉爲年者三千六百六十爲世者僅一百二十二何速哉古今在天地閒猶日暮耳聖人通乎晝夜之道而知能以一時觀萬時一世觀萬世予錄世運於十二會運之終其有感也夫

【天地始終之數】

康節先生傳連山易於山林隱徳之士﹐以天一地二﹐天三地四﹐天五地六﹐天七地入﹐天九地十﹐分十等﹐曰﹕元會運世歲月日時分秒作皇極經世書﹐自元至時隸之卦而分杪行乎八卦之間﹐有卦有數﹐天地人物皆囿於其中﹐則卦數窮物之情﹐極物之變﹐𨿽鬼神之不測﹐與天地之無窮﹐亦難逃乎此數焉耳矣。

【一元】

一元十等數﹝幹當太極﹐以一元爲一年﹞一元之數。

十二會﹝坤當元气﹐以一會爲一年﹞三百六十運﹝天以一運爲一年﹞。

四千三百二十世﹝地以世爲一年﹞一十二萬九千六百年。

一百五十五萬五千二百月﹐四千六百六十五萬六千日。

五億五千九百八十七萬二千時。

兌卦一百六十七億九千六百一十六萬分

二千一十五億五千三百九十二萬杪

一會三十運﹐三百六十世﹐一會之數。

一萬八百年十二萬九千六百月﹐三千三百八十八萬八千日﹐四千六百六十五萬六千時。

履卦一十二億九千九百六十八萬分。

一百六十七億九千六百一十六萬秒。

一運十二世﹐三百六十年﹐一運之數

四千三百二十月﹐一十二萬千六百日﹐一百五十五

一會

三十運﹐

三百六十世﹐一會之數。

一萬八百年

十二萬九千六百月﹐

三千三百八十八萬八千日﹐

四千六百六十五萬六千時。

履卦﹝集成無「履卦」二字﹞一十二億九千九百六十八萬分。

一百六十七億九千六百一十六萬秒。

一運

十二世﹐

三百六十年﹐﹝一運之數﹞

四千三百二十月﹐

一十二萬九千六百日﹐

一百五十五萬五千二百時。

四千六百六十五萬六千分。

五億五千九百八十七萬二千秒。

一世

三十年

三百六十月

一萬八百日

一十二萬九千六百時

三百八十八萬八千分。

四千六百六十五萬六千秒。

一年

十二月

三百六十日

四千三百二十時

一十二萬九千六百分

一百五十五萬五千二百秒

一月

三十日

三百六十時

一萬八百分

一十二萬九千六百秒

一日

十二時

三百六十分

四千三百二十秒

一時

三十分

三百六十秒

一分

十二秒

一秒

一秒在瞬息﹐細之又細﹐分而歸律呂聲音以取數﹐所以窮盡天地間萬變萬化萬事萬物也。

以太極觀天地﹐則天地亦一物也。蓋天地𨿽大﹐不過形气之凝結耳。経者對緯之名﹐以元爲經﹐則始終此元而已矣。以會爲緯﹐則有十二變焉﹐凡此十有二變﹐在一元則有十有二會﹐在一運則爲十有二世﹐有一歲則爲十有二月﹐有一日則爲十有二時﹐在一分則爲十有二秒﹐十有二變之數﹐無往而不在焉﹐則變者其緯也。不變者其經也。於緯之中﹐有以執其經於變之中﹐有以守其常也。共三百六十運﹐分二十四气﹐每一气之首蔵四爻準閏﹐運世年爲大運﹐皆起泰損大畜﹐節月日時爲小運﹐皆起升蒙蠱井﹐毎運一卦中四爻直事。

【以元經會說】

以太極觀天地﹐則天地亦一物也。蓋天地𨿽大﹐不過形气之凝結耳﹐經者對緯之名﹐以元爲經則始終﹐此元而已矣。

以會爲經﹐則有十二變焉﹐凡此十有二變﹐在一元則有十有二會﹐在一運則爲十有二世﹐在一歲則爲十有二月﹐有一日則爲十有二時﹐在一分則爲十有二秒﹐十有二變之數﹐無往而不在焉。則變者﹐其緯也。不變者﹐其經也。於緯之中﹐有以孰其經﹐於變之中有以守其常也。共三百六十運﹐分二十四气﹐每一歲之﹝﹞蔵四爻準﹐閏運世年爲大運﹐皆起泰損大蓄節﹐日月時爲小運﹐皆起升蒙蠱井﹐每運一卦中四爻用事。

日甲月子一星三十辰﹐三百六十年﹐一萬八百﹐

復此一會﹐但有天耳未有地也﹐地未有何況人乎。然是理是策已具於無形之中矣。逆而推之﹐可以推之其必有三十運﹐三百六十世﹐一萬八十年﹐而當笫一會之數也。節始冬至﹐閏爻泰卦至戊寅﹐笫十五運節交小寒﹐閏爻大有卦。

月丑二星六十辰七百二十年﹐二萬一千六百﹐臨

臨此一會但有地耳未有人也。且未有而況物乎然是理是數已具﹐於無形之中矣﹐逆而推之﹐可以知其六十運七百二十世二萬一千六百年﹐而當笫二會之數也。節交大寒﹐閏爻渙卦至戊申笫四十五運﹐節交立春﹐閏爻晉卦。

月寅三星九十辰一千八十年﹐三萬二千四百泰

當此一會之半﹐旣已有人亦復有物﹐人物旣具﹐則必有主之者矣。斯時也﹐豈非三皇之時乎﹖然易有其象﹐未有其辭﹐旣不傳事﹐亦難考﹐是故逆而推之﹐運世可知也﹐節交雨水﹐閏爻屯卦﹐至戊寅笫七十六運﹐節交驚蟄﹐閏爻震卦。

月卯四星一百二十辰﹐一千四百四十年﹐四萬三千二百﹐大壯

大壯此當笫四會﹐計一百二十運﹐一千四百四十世﹐四萬三千二百年﹐節交春分﹐閏爻損卦至戊申笫一百零五運﹐節交淸明﹐閏爻夬卦。

月辰五星一百五十辰﹐一千八百年﹐五萬四千﹐夬卦

夬此當第五會﹐計一百五十運﹐一千八百世﹐五萬四千年﹐節交谷雨﹐閏爻坎卦﹐至戊寅第一百三十五運﹐節交立夏﹐閏爻蠱卦。

月巳六星一百八十辰﹐二千一百六十年﹐六萬四千八百﹐幹

幹此當笫六會﹐計一百八十運二千一百六十世﹐六萬四千八百年﹐節交小滿﹐閏爻比卦比卦至戊申笫一百六十五運﹐節交芒種﹐閏爻頤卦﹐當壬戍笫一百七十九運。

黃帝卽位﹐此運二千一百四十五﹐在戊申世甲子年也。少昊氏卽位﹐在此運二千一百四十八辛亥世甲辰年。

帝堯卽位在此運二千一百五十六﹐已未世甲辰年。

帝舜卽位此運二千二百二十八﹐辛酉世丙辰年。

月午七星二百一十辰﹐二千五百二十年﹐七萬五千六百﹐姤

此第七會計二百一十運﹐二幹五百二十世﹐七萬五千六百年﹐節交夏至﹐閏爻大畜卦﹐當甲於第一百八十一運﹐二幹一百六十一世﹐甲子年卽夏禹王八年也。

乙丑第一百八十二通二千一百七十三世﹐甲子年夏孔甲三十三年也。

丙寅第一百八十三運二千一百八十五世。甲子年商王般辛十年也。

丁卯第一萬八十四運﹐二千一百九十七世﹐甲子年商紂十八年至己卯周武王初年。

戊辰第一百八十五運﹐二千二百單九世﹐甲子年周幽王五年也。

已巳第一百八十六運﹐二幹二百二十一世﹐甲子年周威烈王九年至二千二百二十八世乙未年﹐漢髙袓元年也。

庚午第一百八十七運﹐二幹二百三十三世﹐甲子年漢宣帝五鳯元年也。

辛末第一百八十入運﹐二幹二百四十五世﹐甲子年西晉惠帝未興元年至二千二百五十五世內戊寅年唐髙祖武徳元年。

壬申年笫一百八十九運二千二百五十七世甲子唐髙宗麟徳元年至二千二百六十六世丙申年﹐宋太袓元年也。

癸西笫一百九十運二千二百六十九世甲子年﹐宋仁宗天聖二年﹐至二千二百七十七世甲子年﹐元至元元年丁未﹐入此大有卦九二爻。

甲戌第一百九十一運﹐二千二百八十一世﹐乃明朝洪武十七年﹐甲子入此運﹐戊寅第一百九十五運﹐節交小暑閏爻履卦。

月未八﹐星二百四十﹐辰三千八百八十﹐年八萬六千四百。遁

遁此當第八會﹐計二百四十運﹐二千八百八十世﹐八萬六千四百年﹐節交大暑﹐閏爻隨卦至戊申第二百二十五運﹐節交立秋﹐閏爻漸卦。

月申九﹐星二百七十﹐辰三千二百四十﹐年九萬七千二百。否

否此當第九會﹐計二百七十運﹐三千二百四十世﹐九萬七千二百年。節交處暑﹐閏爻剝卦﹐至戊寅第笫二百五十五運﹐節交白露﹐閏爻升卦。

月酉十﹐星三百﹐辰三千六百﹐年十八萬八千。觀。

觀此當第十會﹐計三百運﹐三千六百世﹐一十萬八千年﹐節交秋分﹐閏爻升卦﹐至戊申第二百八十五運﹐節交寒露﹐閏爻鼎卦。

月戍十一﹐星三百三十﹐辰三千九百六十﹐年一十一萬八千八百﹐《剝》。

此第十一會計三百三十運﹐三千九百六十世﹐一十一萬八千八百年﹐節交霜降﹐閏爻《否》卦戊寅﹐第三百一十五運﹐節交立冬閏爻《益》卦﹐當此一會之半﹐從有入無謂之閉物﹐則其視於開物﹐相去遠矣。然則如是而已乎﹐祝氏曰﹕窮則變﹐變則通﹐—元之後﹐安知不復有一元以繼之。

月亥十二﹐星三百六十﹐辰四千三百二十﹐年一十二萬九千六百。《坤》。

此第十二會﹐計三百六十運﹐四千三百二十世﹐一十二萬九千六百年。節交小雪圖閏爻戊申﹐第三百四十五運﹐運交大雪閏爻﹐比卦當此爲混沌之世﹐浩浩無窮﹐生生不息﹐天運循環﹐無往不復﹐經子會﹐又復開天矣。康節先生所以書日甲月子星甲辰子者﹐以日甲後有乙日﹑丙日﹐丁之元元也。

【以運經世說】P91

每三百六十年配也二十四气﹐毎一气一年﹐各準四爻﹐共二百五十六卦﹐—千五百三十六爻﹐而卦變一周﹐周而復始也﹐歷代不復贅演﹐自午會第十一運甲子世戊申年夬卦九五爻直事﹐乃洪武元午也。至甲子年乃洪武十七年也。

【年之月卦】

月爲小運卦﹐起《升》《蒙》《蠱》《井》﹐每一分二气﹐當气之日﹐未當气時辰之前﹐是前節气之卦﹐旣交气時辰之後﹐交气時辰多少﹐用蔵閏四爻﹐次日子時﹐方用正節气之四爻﹐此經世書蔵閏之法也。逐月用卦﹐以節气而藏﹐惟以晦朔弦望之虛也﹐月大則七日三時爲春﹐七日三時爲夏﹐七日三時爲秋﹐七日三時爲春冬﹐此經世書之用卦﹐所以備气盈虛之妙用﹐而元會運世各有縮﹐爲一元﹑一會﹑一運﹑一世﹑一年﹑一月﹑一日﹑一時及微而一秒﹐亦可準元元會運世與歲月日時﹐此分秒所以行乎其間﹐斂大爲小﹐衍小爲大﹐大以用小﹐小以用大﹐所以自天地而至豪釐之事物﹐皆不能逃乎卦數也。經世書蔵閏﹐各有妙旨﹐蔵閏所以爲運行顯閏﹐所以爲休咎﹐如顯閏則一日二十四﹐分爲閏﹐一月二十四時爲閏﹐﹝五刻當一時﹞一年二十四日爲閏﹐﹝六十刻當一日﹞一世二十四月爲閏﹐—運二十四年爲閏﹐一會二十四世爲閏﹐閏主天地內之兵革疫歷饑荒﹐然亦分下爲—十六﹐以分野推之。

【日之時卦】

三百六十時爲一周﹐每一時用四爻﹐每二刻用一爻﹐仍分節气蔵閏﹐一時準一日三十時﹐兩日半準一月﹐每月初一日子時至初五日亥時爲二月﹐每一月準一年﹐而月之大則三十日準一月﹐月之小則二十九時準一月﹐蓋月之大則一月三百六十時﹝十二个三十也﹞月小則—月三百四十八時﹐﹝十二个二十九﹞此經世書引而伸之一元之內﹐閏大小皆不差矣。

日之時卦﹐只以年之月卦爲用﹐但有起寅字之異耳﹐年之月卦﹐則以五虎元遁﹐而寅月起升蒙蠱井﹐張行成作經世書﹐通變不分大小運﹐皆起升蒙蠱井﹐蓋只得半無邪﹐所謂卦起升蒙蠱井之一句耳﹐不知康節先生以元會運世年爲大運﹐起泰﹑損﹑大蓄﹑節。月爲小運﹐起升﹑蒙﹑蠱﹑井之要訣也。

【皇極起卦法】﹝凡三條﹞

皇極起卦有四法﹐天數起於會之子﹐冬至甲子卦自泰行也。人數起於運之甲﹐驚蟄己卯方起泰卦﹐地起於世之子﹐大寒甲己仲用泰值事﹐物數起於月之寅﹐春分起泰而用甲己孟﹐各各不用起冬至者﹐天運子也起大寒者。地運醜也起驚蟄者﹐人建寅也﹐而積一气在正月之終气也﹐起春分者﹐帝出於震也。天地人物各用一元﹐皆首於泰卦﹐自乾與坤分太極爲易之門﹐一變而爲四象﹐二變而爲八卦﹐三變而爲十六位﹐四變而爲六十四卦﹐至四變而耦之﹐則先天大圖一百二十八卦也。四變而四之﹐則掛一圖二百五十六卦也。四變而八則旣濟圖﹐五百一十二卦也。四變而六之﹐則旣濟陰陽圖之細數﹐各一千二十四卦也﹐八八之卦亦四變而爲用﹐故日月星辰有天﹐水火土石之在地﹐土農工商之在人﹐無非四也。

皇極之法妙在方圓曲直﹐行以園生物﹐以方平行則直斜行則曲﹐所以成變化而行鬼神﹐乘除消長是由此而分也。先天以方圓二象合爲一圖﹐分二圖別之爲二﹐此元經會﹐會經運﹐會經世﹐皆圓圖之用也。

乾坤爲大父母﹐其卦皆右行﹐從太陽也。復姤爲小父母﹐其卦皆左行﹐從四時也。右從之卦﹐皆一生二﹐二生四﹐四生十六﹐十六生三十二﹐三十二生六十四﹐至於反生一十七卦﹐而復會無極之數﹐卽元終復有元之理也。左行之卦﹐自一而二﹐笫笫相承﹐如環無端﹐卽歲運又攺歲之理也。二者順逆異行﹐其數之差﹐至於萬萬極﹐陽舒陰縮也。

皇極二百五十六卦﹐只用內貞外悔二象之外無爻義﹐故分兩圖﹐只用一二三四五六七八之數﹐而定卦分兩圖變旣濟圖﹐皆以內外之數系卦爲卦﹐一卦以數取成二百五十六卦﹐其卦又自袓於先圓圖也。觀物外篇言﹕乾兌離震﹐用陽爻一百八十﹐巽坎艮坤﹐用陰爻一百八十﹐又並陽侵陰旦侵夜數﹐又取坎艮之陽爻四十﹐共三百五十六爻﹐卽掛一卦所袓也﹐是以摘爻明義﹐以所得卦爲吉凶也。

【元會運世入圖歌訣】

旣濟卦皆以尊居左﹐以卑居右﹐如運與會﹐則運爲尊﹐運爲世﹐則會爲尊也。位置左卦有是地卦者變爲天﹐如坤變乾﹐巽變震是也﹐又看右卦有是天卦變爲地﹐如震變巽﹐離變坎是也。各變合天地之位了﹐乃取之方合旣濟圖﹐植物卦亦然。

元經會觀天也﹐會經運觀地也﹐運經世觀人也。聲音律呂則又以之而觀物矣。

經世之篇起唐堯﹐用編年法分三百六十年爲一周﹐積爲十運也。欲見三百六十年值年卦同而應驗﹐所以異者在於值運值世者之卦﹐處互成章﹐不可爲典常也﹐如泰否兩卦﹐泰在否中則吉﹐否在泰中則凶。是小不勝大也。然泰在否中而否﹐自屯來夬剝等卦﹐來則仍主凶﹐否在泰中﹐而泰自大有謙﹐無妄來則不能爲災矣。是弱不能敵彊也。天理人事本不相遠﹐陽多則爲徳﹐爲君子﹐爲平治﹐爲丰大﹐陰多則爲刑﹐爲小人﹐爲難危﹐爲廹促﹐觀康節論大過之義﹐則逢大過卦者﹐豈可便爲棟橈凶哉﹐謙無凶而夬剝無吉﹐恐亦未然﹐如謙當閉物﹐何吉之有。

【皇極起例】﹝凡六條﹞

皇極用卦之法出於方外丹經之道意﹐其詞曰「用卦不用卦﹐須向卦中作﹐及其用卦時﹐用卦還是錯。」此以所得之卦變而合位。不用原卦是用卦不用卦也。又並兩卦相合而交取其貞與悔各以一卦以旣濟卦之四象﹐此須向卦中作也﹐得四矣又也入卦一卦而後用之﹐猶以用旣濟卦爲錯也﹐今附例於後假如人來說少字﹐就用少字算少字﹐是古沼切在二十七筱字﹐韻聲屬上聲﹐音屬齒音之第四聲﹐屬日月﹐聲輕乃夬卦﹐音屬收齒輕乃比卦﹐以夬卦居左比卦居右﹐二卦相並其外卦是兌與坎合成困卦﹐其內卦是乾與坤合成否卦則臺旣濟圖是會之元之運之元困否入卦﹐一个乃大有卦也﹐斷之曰﹕吉。其數六兆五千萬億﹐笫四聲屬丁齒音﹐四屬亥﹐四巽十得五十六數﹐去三十而用二十六﹐乘之則得一百兆之數也﹐數內隱天山遁卦﹐乃成功身退之象也。

假如有事在心﹐忽聞牛叫﹐就用叫字算﹐是古弔切在十八嘨字韻﹐聲屬去聲﹐音屬舌音之笫一﹐是聲屬月辰﹐乃屬隨卦﹐音屬唇音輕閉﹐乃觀卦。便以隨卦居左﹐觀卦居右﹐二卦順並其外卦是兌﹐與巽合爲大過卦﹐其內卦是震與坤合爲豫卦﹐則合旣濟圖是會之世之元﹐大過豫而入掛一圖﹐乃旣濟卦也。斷之曰﹕其事已成在秋季﹐尢吉。其數一萬二千五百九十七億一千二百萬﹐其叫字屬笫三聲﹐丙子四音已是二十八數﹐復以二十八因之﹐則得其事之數﹐三十五萬二千九百一十九億三千六百萬。又斷之曰﹕笫三位空﹐其事難成於同幹人中﹐有不足。又數內八百二十億爲地澤臨﹐此八月終之卦﹐全於八月﹐有凶也。

《皇極經世心易發微》卷二

《圖書集成》版本

卷二

【問數答語】

於越李子問曰﹕余畱心數學久矣﹐凡髙賢名術未嘗不起疑﹐以探其薀﹐而驗者恆少不驗者恆多﹐未有如先生之奇﹐而多中神而多驗也﹐果有所祕傳耶﹖獨得之妙耶﹖何不垂筆﹐以示不朽。

楊子曰﹕具天地陰陽之理者易也﹐所以體天地陰陽之理﹐隨時變易以從道者心也﹐心不能靜無以決天下之疑。釋天下之疑矣。學數之要﹐必先掃除雜念﹐收斂身心﹐以有爲應迹﹐以明覺爲自然﹐久而行之﹐則志气淸明義理昭著﹐而數理自然貫通矣。

李子曰﹕飬靜之說﹐吾嘗聞其旣矣﹐敢問變之說何如﹖

揚子曰﹕易者﹐隨時變易以從其道也。易書𨿽爲卜筮而作﹐而義理未嘗不該苟專於卜筮﹐以求易則得其形﹐而下者遺其形﹐而上者殆非體用一原﹐顯微無間之道矣。苟專於義理以求易﹐則無以定天下之吉凶﹐決天下之得失﹐豈聖人所謂無大過而吉凶﹐而吉凶與民同患之意哉﹐故易卦𨿽有一定之名﹐而气陏時轉﹐不無衰旺之萬﹐論卦不論气﹐則局於象﹐昩於時﹐得其影響而不能眞知灼見矣。若能看得卦气透徹﹐不惟知吉凶而亦能識造化之根源也。

李子曰﹕卦气之外﹐無仍別有機乎﹖

楊子曰﹕數固天地盈虛往來一定之理﹐而此心之靈不假思慮﹐不勞卜度﹐有以開天下之物成天下之務者﹐惟寂然不動而已矣。

昔張子厚爲商洛令時﹐屢過康節之蘆﹐拜而問曰﹕此學幾日可盡﹖先生曰﹕本無多事﹐以子之才﹐頃刻可盡。須棄卻仕宦﹐靜養十年﹐使塵慮消散﹐自然有得。

邢叔和來學引古今不已先生曰﹕姑置是先天未有許多語﹐且當虛心使胸中蕩然無一事﹐方可。

詩曰﹕若論先天一字無。

又曰﹕身在天地後﹐心在天地先。

又曰﹕天向一中分造化﹐人從心上起經綸。

他日又曰﹕數學非十年則不成。由此觀之學數以靜養爲先﹐卦气爲要也。也靜則胸次玲瓏﹐物來順應﹐魯齊有云﹕先天之學純乎天者也﹐非純乎其天之人不可輕授﹐蓋以此數蘊神仙之祕訣﹐泄造化之元機﹐得之者當重﹐非其人不傳。故康節不授邢叔和而願授程明道﹐豈無所見而然焉。

李子曰﹕命之矣。敢不勤。

諸然觀物必有筌蹄﹐請書於後。

讀《心易發微》【觀物筌蹄】

一曰論動靜。夫動靜者。吉凶悔吝之本。蓋嗜欲將至有開。必先朕兆之萌。其端可測。一動一靜之間有自然之數。不動不占。不因事不占。故皇極之數專在動上求之。

﹝星光注﹕「專在動上求之」也是《梅花易數》的大旨。《河洛精蘊》提到此意時有這樣一段文﹕「邵子《易》數甚精﹐如通一物﹐超數算之。便可知是物何時而始﹐何時而終。但必有動處﹐方能起算。如見一葉落﹐便從落葉之時起算」。故在「大定根源」章節中有「先從動處起元機。次下今年月日時」之語。「動」是預測學中普徧推行的準則﹐六爻求動爻﹐六壬以沖克爲發用﹐遁甲以身宮爲發動﹐皇極數以年幹克爲動減策數等等無不以動爲旨。故楊子曰「易卦𨿽有一定之名﹐而气陏時轉﹐不無衰旺之萬﹐論卦不論气﹐則局於象﹐昩於時﹐得其影響而不能眞知灼見矣。若能看得卦气透徹﹐不惟知吉凶而亦能識造化之根源也。」所謂「卦气」亦是隨時流動﹐亦是「動『意矣。﹞

凡意所萌動。務以先聞先見之動物爲主。因動而起則禍福可前知矣。

﹝星光注﹕見某网友發貼其觀點能見至象皆憑自己隨意取象皆可﹐竊爲不可﹐還是按「務以先聞先見之動物爲主」爲準則。否則失去「欲將至有開。必先朕兆之萌」之意蘊也。﹞

故以二動合爲一卦。或一動則不可算。一動一靜則可算。蓋動靜相連亦是數也。若所動者旣雜。則以先聞先見者算之。其餘不可用。

﹝星光注﹕提出二動可成卦﹐二靜則不可算﹐還是圍繞以「動」爲主題。在《先後天辧》論述的更爲詳細﹕「先朕兆之萌。其端可測。一動一靜之間有自然之數。不動不占。不因事不占。故皇極之數專在動上求之。凡意所萌動。務以先聞先見之動物爲主。因動而起則禍福可前知矣。故以二動合爲一卦。或一動則不可算。一動一靜則可算。蓋動靜相連亦是數也。若所動者旣雜。則以先聞先見者算之。其餘不可用。」﹞

凡看動物。以先者爲上卦。後得者爲下卦。次加年月日時。又次加陰陽之策。共成若干。仍以克太歲之卦除之。然後方成一數。如以手執筆。筆動而手亦動也。如以手取刀裁紙。乃是三件物。未將刀到紙邊時。只以手與刀兩件算數。若已將刀正裁紙時。只算刀與紙。不可算手。此是二動連屬之義。一動一靜者。如以手拍棹。則手動棹不動。如擡棹則是二者俱動也。如以腳震地。腳動而地不動。此是一動一靜連屬之義。須要動靜相關。然後可用。舉此爲例。餘可類推。然動靜之中難以取捨。有自己之數。有他人之數。有物之數。如自己算數。心下主定何事。靜坐自看我身上如何動。或頭動。或手足動。或沿衣而動。須是無心之動便可取而下數。已得動數或再有動不可用。只以先動者爲主。如有人來我。須從那人來問時。觀他身上動靜而下數方是親切。如算物取物動處而下數。要在澄心取動。動取不眞則數不驗矣。

星光注﹔此段文聯接上文更爲詳談動與靜的關系﹐根據《梅花易數》「萬物賦」言「觀物理者﹐靜則乎地﹐動則乎天﹐原夫萬物有數﹐易算無窮﹐動靜可知。」取其動靜連屬之義應在此乎。另外「次加年月日時﹐又次加陰陽之策」是成卦與數的綜合判斷方法。《梅花易數》𨿽然有列出策數﹑軌數之數據﹐但如何應用沒有交待﹐所謂年月日時﹐卽測時的四柱數﹐卽神數術中稱爲「大定數」﹐據其干支納甲歸屬於何卦算出策數。實際數與卦的關系有二種方法取得﹐一是用成卦直接利用成卦陰陽策數若干卽爲「身數」﹐取動爻因十加卦數﹑正數﹑動爻數﹐組成千百十零爲數。另一種利用四柱干支化策數組成千百十零爲數。關於數的應用那是後話了。

論卦象

二曰論卦象。夫卦象者。聖人仰觀俯察。近取諸身。遠取諸物之象也。故乾健坤順﹑乾馬坤牛之屬。易中備載不能盡述。明理者以象推之。今略以同類者辧焉。且如乾兌皆屬金。何以分別。蓋幹乃貴重圓健之物。兌乃毀傷破缺之物。坤艮皆屬土。蓋坤爲地艮爲山。或在髙山或在平地自是不同。震巽皆屬木。蓋震爲陽木。巽爲陰木。其發生茂盛萌芽者震也。枯槁憔悴者巽也。又有棹凳牀櫃之類爲巽。蒼筤萑竹之類爲震。內虛外實者爲離。內實外虛者爲坎。日亦爲離。月亦爲坎。凡起動數。當以此卦算數。

星光注﹔歷來易學的流派的二大支流是象數與義理﹐作爲我們能在術數論壇上畱連的易友﹐我想應注重「象數」﹐以「象數」爲主﹐易的符號就是二个﹐陰和陽﹐你說他簡也夠簡易的﹐你說他複雜也可以﹐萬象在其中。象電腦一樣﹐只有0和1﹐可做的事可多了﹐就看你怎麼利用了。古人學易常稱「玩占」﹑「玩辭」等﹐看你怎麼玩了。

象數派認爲爻辭是用來「明象」的。《梅花易數》𨿽屬「先天」之學﹐不尙「辭」﹐但是在取象時﹐也利用「爻辭」作參考﹐如在「占物類例」中﹕「凡看物數﹐看其成卦﹐觀其爻辭﹐如得幹曰﹐潛龍無用﹐乃曰無用之物﹐見龍在田﹐乃曰田中之物」云云﹐

此段主旨指明「同類」的卦象應如何區分﹐簡略舉例了卦象﹐以情性取﹐以形取﹐以陰陽所屬取﹐以卦義取﹐以卦气取﹐手法諸多﹐多看卦例﹐可丰富自己的經驗。

三曰論卦气。夫卦气者。旺相休囚之气也。維天之命於穆不已。故春木夏火秋金冬木。土旺四季。無非生長收藏之气。卦名不易。而气隨時轉。自有眞假﹑進退﹑元耗﹑浮沈之殊。占斷之際。當按時審气。不可拘於卦名。故當時用事者謂之眞。背時無气者謂之假。气候將臨者謂之進。气候已往者謂之退。四植生扶者謂之元。四植泄气者謂之耗。不當令而日辰生旺者謂之浮。死休囚廢而受制於時者謂之沈。沈气則欲速則不達。浮气則當權而不久。耗气則隨得隨失。元气則根深而福厚。退气則有今而罔後。進气則方興而未艾。假气則虛多而實少。眞气則成始而成終。審此而斷之。則禍福如懸鑑矣。

星光注﹔

此旺相休囚之气﹐任何術數都應用的準則﹐三式﹐六爻﹐河洛理數﹐四柱八字﹐都講四時之气﹐八字的「彊弱」﹐在网上爭的不亦樂乎。《梅花易數》也不例外﹐如「諸事響應歌」曰「大扺體宜用卦生﹑旺﹑相﹐謀爲終有益」。此生﹑旺﹑相卽卦气也。

此段對眞假﹑進退﹑元耗﹑浮沈術語作了明了的說明。當然作爲梅易倒沒必要像孟氏﹑京氏﹑邵氏所講的卦气分到「爻」程度﹐只要參考《易隱》所列的卦气就夠了。今錄出供易友參考﹔

附﹕八卦配節气旺衰式

旺相胎沒死囚休廢旺相胎沒死囚休廢

立冬﹕乾坎艮震巽離坤兌冬至﹕坎艮震巽離坤兌乾

立春﹕艮震巽離坤兌乾坎春分﹕震巽離坤兌乾坎艮

立夏﹕巽離坤兌乾坎艮震夏至﹕離坤兌乾坎艮震巽

立秋﹕坤兌乾坎艮震巽離秋分﹕兌乾坎艮震巽離坤

四值卽測時的四柱支也。但四值的用法是在數上所得之卦﹐卽「連山」卦序﹐作爲梅易沒有用到數的情況下﹐此參數可忽略。

四曰論審機。夫審機者。觀之語默動靜之機也。人來求我之際。言𨿽未出於口。而形於身見於事者。自有動靜往來眞假虛實之機。入門之際。當審其機。觀其气色之憂喜。而參之以卦象之休旺。則事之可否亦可得而前知矣。蓋臨事之際。見物偶然起者謂之動。偶然安息者謂之靜。人物之去謂之往。人物之至謂之來。布帛谷粟之類謂之眞。紙花木果之類謂之假。有聲無形謂之虛。有形有象者謂之實。動則其事速。靜則其事遲。凶事欲其去。吉事喜其來。求官問利愛其眞。問事尋人怕其假。興詞訟訴嫌其虛。作事謀爲利其實。以此八機合前八气化而裁之。變而通之。則未來已往之事皆可得而前知矣。人之气色必於動物觀之。蓋气從中出爲內卦。色見於外爲外卦。人有喜怒舒慘。不若動處起之爲有準也。

星光注﹔

此段論述「外應」的觀察技巧﹐分爲眞假﹑虛實﹐往來﹑動靜﹐結合所測類別區別應用﹐至於「外應」也正是《梅花易數》預測的特色與必須掌握的技巧。《萬物賦》云「未成卦以前﹐必虛心而求應。卽成卦以後﹐觀刻應以爲斷。聲音言語﹐傍人識兆﹐當遇形影往來﹐我心指實皆是﹐及其六爻以定﹐三天旣生﹐始尋卦象之端﹐終測刻應之理﹐是以逢吉兆﹐而終知有喜。見凶識而不兔乎凶﹐故欲知他人家之事。必須憑我耳目之聞見﹐未成卦而聞見之﹐乃已生之事旣定。卦而觀察之﹐乃未來之機」。講的正是此理﹐故其外應的眞﹑假﹑虛﹑實槪念值的《梅易》借鑑應用於實測。如班主測一婦女人問病﹐見老婦女與小孩﹐當時我見此貼憑其外觀象﹐缺一夫的凶兆﹐再進一步﹐可研其二人是向測者來或往﹐外應技巧多多也。

「人之气色必於動物觀之」。「气」是很難掌握的。看相術髙層次的精斷叫「善觀气色」﹐所以看相術最難學的卽「气色」的應用。如爲「喜﹑怒﹑舒﹑慘」倒不是很難﹐關於气就憑測者的社會經歷與悟性了。

五曰論卦義。夫卦義者。文王周公孔子所系之辭。自有深意存乎其中也。如幹爲剛健亦爲亢滯。君子來之多吉。小人得之多凶。坤爲厚實亦爲重濁。有得之而富貴者。有得之而愚頑者。坎有潤物之功。亦有陷溺之象。離有文明之意。亦有乖離之理。兌爲和悅亦爲詭隨。艮爲靜止亦爲時行。震爲震動亦爲驚恐。巽乃巽順亦爲不果。又幹爲君父之道。坤爲臣子之道。咸姤利於婚姻。鼎革利於更攺。待於需。進於晉。行師於師。爭訟於訟。聚於萃。散於渙。退於遁。守於困。安於恆泰。厄於蹇夷。盈於丰有。壞於損蠱。家人之在室。旅之在途。此皆卦象之義也。起數之時。不可執一。當隨其機之吉凶﹑日辰之休旺而言之。蓋身數旺則福可成。否則福變爲禍矣。故曰。君子修之吉。小人悖之凶。有人爲之何如耳。堯夫之言亦有觀世之間。學數者當深致其思。

星光注﹔其論卦義是謂大象﹐其一意含反對之情﹐同樣幹卦﹐「君子來之多吉。小人得之多凶」﹐物有相反之情也。《梅花易數》專有一篇「諸卦反對性情」論文﹐講的也是這道理。如《河洛理數》也同樣看具體用於何人物﹐有君子﹑在仕﹑在庶之分﹐得之如何如何﹐有「看人」之嫌﹐但畢竟是卦理﹐不能說它是「投機取巧」。

《象數舉隅》云「八卦取義者﹐有一卦專論取者﹐有分論各爻取者﹐有以全體﹑互體﹑上下體取者﹐有以陽爻稱陽物陰爻稱陰物者﹐取義不同﹐取象也異也。」這段論述引伸了取義的範圍﹐《梅花易數》取象亦有「體用互變」之斷法﹐體也不是一成不變﹐也要靈活多樣﹐有的卦例是綜合互卦﹑變卦等卦象﹐以得最多的卦象爲體。拘泥於大象是死法﹐故凡泥象不通者尙究於斯。

六曰論生克。夫生克者。八卦相生相克之義也。大抵卦貴生不貴克。克則凶生則吉共理。以日幹爲主。以數爲賓。一數之內又以運爲主。元會世爲賓。最要賓生主。又生日辰爲妙。元會世生扶運爻則吉。元會世生運。﹑運又生日辰者爲上吉。日辰與運數相生相合而元會世來克運者。則事𨿽好而機不及時﹑爲人所制伏。若元會世俱來生運。運與日辰不相生者。此好中不足之數。凡卦生要生回。克宜克出。逆克者耗气。如算一年則以年幹斷。淺近之事則以日幹斷。此皇極之通論也。大抵日辰尢爲緊要。縱觀年月。亦要參看日辰。兩下俱吉則吉。兩下俱凶則凶。此四柱歸一之論。蓋運者。一數之領袖。元會世或有歸還魁貴祿馬來生扶運數。運數又逢吉曜是謂逢吉。爲官者升遷。爲士者登笠。爲商者進財。或得上人提撥。如會世好數來生運。運𨿽不旺。亦爲有救。若會世之數帶煞克運。運逢生旺帶吉曜者。當招不義之財。得小人之力。好數克身則福淺。惡數克身則禍至。若身數更不吉斯爲下矣。然後以升降錯綜乘除之數審之。仍以卦之爻變佐之。數爲卦之體。卦爲數之用。體用俱吉爲上。體重用輕數若不好則卦亦徒好也。初下之數論事體之本末。升降觀事體之中。錯綜乘除觀事體之終。有先吉後凶者。有先凶後吉者。以數論之。

星光注﹔

我的《易象匯聚》貼出後﹐有的易友認爲那是五行屬性﹐並且多象易亂﹐說盧氏象多幾十倍。八卦含有天地﹐包羅萬象﹐我的易象匯聚簡直一牛毛﹐再說卦不納五行﹐生克旺相休囚以何爲據﹖故此易友偏頻了點﹐不講生克﹐方術好象斷了主心骨一樣。六曰論生克﹐𨿽然講的「皇極數」﹐其數亦要用卦作依據﹐否則是一克二還是二克一﹐當然數本身就蘊涵著令人著迷的許多奧祕﹐特別河洛之數﹐方陣化出的奧妙更是燦爛如煌。

這里所講的「皇極數」牽涉面較多﹐術語﹑槪念多﹐但是提醒大家﹐元﹑會﹑運﹑世代表年月日時﹐卽千百十零﹐要化爲卦的時候﹐應用《連山》卦序﹐卽是洪範的九疇數。不能用先天或後天之序數代之。

七曰論沖合﹕夫沖合者﹐日辰與卦象相衝相合也﹐衝者其事敗﹐合者其事成。各有所用﹐不可以一例論之。衝者衝動其事﹐衝百與零他人動﹐衝十自己動﹐十零與日辰相衝者﹐作事散失。衝年爲一歲之事﹐衝月爲—月之事﹐衝日爲一日之事。凡數與年月日時相衝爲不吉﹐與運數相衝者次之﹐合年一年之吉﹐合月一月之吉﹐合日一日之吉﹐合百零與他人相合﹐十與自己相好﹐十零與日辰相合﹐所爲皆成。若數來合運﹐人來求我﹐運去合數﹐我去求人。日辰合運有上人尋我﹐或好事臨身﹐衝者反是。

八曰論刑害。夫刑害者。敗事不吉之數也。數中逢此。凡百忌之。有與卦數相刑者。有與日辰相刑者。刑克日辰非與人爭鬥卽災患相侵。刑克卦數非作事不成卽悔气懊惱。刑年一年之事。刑月一月之事。刑日一日之事。如寅日刑巽。巳日刑坤之類。害者六害也。斷法與刑同。

九曰論生旺墓絕。夫生者長生。旺者帝旺也。數得生旺而逢吉者。有財有喜。數得生旺而逢凶者。𨿽則有喜不免災悔。年得生旺者一年迪吉。月得生旺者一月迪吉。日得生旺者一日迪吉。非髙人見訪卽親友相迎。非進財帛卽飲食宴會。帶克者名爲不靜。十數生旺而帶六虛或耗數者。財必散失。占病吉長生。求官宜帝旺臨官。墓絕者。天干逢墓絕是也。破耗者卦泄干支之气也。囚陷者。卦克地支是也。年幹墓絕一年不顯。月令墓絕一月晦滯。日幹墓絕一日不快。破陷同此而推。如年幹气旺生運或運帶喜生年幹。又主進財。克者不吉。

十曰論虛耗。夫虛者空亡。耗者不用也。此數固爲不吉。各有所用。凶事喜之。吉事忌之。惟有僧道遇之反吉。故甲子旬中乾象憂。甲寅坎艮亦同流。甲辰艮震何須問。甲午巽象不須投。甲申離坤君須記。甲戌坤艮怕當頭。卦中如若來相遇。進用求謀百事休。此空亡之宿也。甲子旬中艮兌宮。甲戌還在三四中。甲申五六爲無用。甲午怕見七八逢。甲辰又當九與十。甲寅七八九十同。上爲男忌下爲女。遇此名爲不用星。此耗气之宿也。

【八卦取象】

〖幹〗

三畫皆奇曰幹﹐幹者健也。於穆而不已﹐健行而不息﹐其體剛健而中正﹐其徳廣大而髙明。所以取象於天而不詭隨也。占非正固﹐則無以保其終而不利矣。卦得時於秋﹐耗气於冬﹐休廢於春﹐受制於夏﹐得气於四季也。在下剛於內﹐在上剛於外﹐在身體面部方園﹐威儀翹楚﹐性情豁達﹐心地光明﹐包容萬物﹐樂善施仁。在人事上爲豪勢之象﹐下爲彊橫之爲﹐生則大人提攜官貴賜於﹐克則尊長相陵公門見忌。在天文爲天凊气朗﹐在地理爲大郡名邦。在人物爲大人﹑長老﹑父老﹐官員。在官職爲尙書﹑天部﹑上卿﹑臺閣風憲﹑法司﹑牧伯﹑州縣或宣命朝官。在房屋爲樓臺﹑公廨﹑寺觀﹑廟宇。在時序爲九﹑十之交﹐戍亥月日。在動物爲鷹﹑鵰﹑鸛﹑鶴﹑獅﹑象﹑驢﹑馬。在植物爲牡丹﹑芍藥﹑龍眼﹑荔枝﹑胡桃﹑松栗﹑桃﹑李﹑梨﹑梅。在器用爲剛圓之物﹐貴重之器﹐旺則金銀首飾﹐寶石﹑珍珠﹐衰則鏡﹑盤﹑酒盞﹑鐘﹑磬﹑鑼﹑鐺。在墳墓爲西北方金星起頂。在五音爲商﹐其聲散以明其和溫以斷﹐在五則爲方﹑爲矩。在五事爲言顯從而作﹐又在五常爲義﹐爲事之宜﹐在五色爲白﹐在五性爲魄﹐在五情爲惡﹐惡爲戰鬥。在五聲爲悲泣。在五臓爲肺。在五臭爲腥。在五味爲辛。在五气爲涼。在五經爲書﹐又爲春秋。在五星爲太白。在天干爲壬甲。在地支爲戍亥。在字形爲金旁﹐蓋頭爲方圓之字。在數目爲一﹑四﹑九﹐遇壬甲日爲天祿﹐遇戍亥日爲地祿。遇丙丁日爲天貴。遇巳酉丑日爲鞍馬。其策二百一十六﹐其軌七百六十八。

〖兌〗

一陰進於二陽之上﹐爲兌﹐兌者說也。剛中和外﹐以利貞君子之正道也。非道求說則爲邪侫﹐而有悔矣。其象爲澤﹐君子之正道也﹐以朋友講習則義理相宜而不窮也。其卦得時休廢同幹﹐在下說於內﹐在上說於外﹐在身身體則容貌白淨﹐器宇崢嶸﹐身體短小。受制露形﹐性情和悅﹐口快多言﹐招人讒謗﹐暗地毀傷。在人事合則喜友迎賓﹐愛好講習﹐衝則暗昩﹐讒謗傷。

在天文爲星﹐爲月﹑雨澤﹑霧露。在地理爲井泉﹑池沼﹑崩壞倒塌之處。在人物爲兄弟﹑朋友﹑少女﹑童僕﹑妓妾﹑巫師﹑牙灼媒人。在官職爲考校儒官﹑令伊﹑武職。在房屋﹐朽壞捨宇﹐倒塌舊房。在時序爲酉年月日時或生旺月日。在動物爲鷺﹝﹞鮮魚﹑羊﹑鹿﹑猿﹑猴﹑在植物爲胡桃﹑松﹑栗﹑杏﹑李﹑梅﹑梨﹐在器物爲酒瓶﹑碗﹑盞﹐有破缺之物。在墳墓爲正西方﹐金星有缺。在音五五則等類﹐俱與幹同。在天干爲丁﹐有地支爲酉﹐在字形爲金旁口旁﹐在數目爲—﹑四﹑九﹐遇丙爲天貴﹐遇丁爲天祿﹐遇酉日爲地祿﹐其策爲一百八十二﹐其軌七百三十六。

〖離〗

一陰居二陽之中爲離﹐離者麗也。其象爲火﹐陰麗於陽中虛﹐而外實內暗﹐而外明柔順﹐以麗於中也。爲能處乎正直則亨﹐而又能柔則無不吉矣。其卦得時於夏﹐休廢於秋﹐受制於冬﹐得气於春﹐耗气於四季也。在下明於內﹐有上明於外。

在身體容儀秀麗﹐面赤發黃﹐身材五短﹐腹大頭尖﹐情懷光霽﹐好善樂賢﹐語言辧給﹐性急無常﹐心不蔵物﹐機謀敢當。

在人事志慮憂疑﹐行事不實。

在天文爲日﹐虹霞電晹曝燠烜。

在地理爲正南﹐窯竈鑪冶之處。

在人物爲師儒﹐武弁﹐中女﹐吏丞﹐軍兵﹐勇土。

在官職爲通判﹐教職﹐翰院中丞。

在房屋爲中堂﹐虛閣﹐竈捨﹐廚房。

在時序爲午年月日。

在動物爲彩雉。

在植物爲櫻﹐桃﹐棗﹐杏﹐花紅﹐石橊﹐葵花﹐外剛內柔﹐紅紫之果。

在器用爲燈籠﹐果盒﹐漆器﹐托盆﹐文書﹐印信﹐甲肯﹐幹曵﹐綱罟﹐帳幕。

在墳墓爲正南漧燥之地。

在五音爲徵﹐其聲貶﹐以疾其和柔﹐以切在五﹐則爲衡﹐爲平。

在五事爲視﹐明見作哲。

在五常爲禮﹐爲辭讓。

在五色爲紅。

在五性爲神。

在五情爲喜好。

在五聲爲笑樂。

在五臓爲爲心。

在五臭爲焦。

在五味爲苦。

在五气爲燥。

在五經爲禮。

在五星爲熒惑。

在天干爲爲己。

在地支爲午。

在字形爲中虛﹐日傍﹐火傍。

在數目爲三五七﹐遇己爲天祿﹐遇午日爲地祿﹐辛日爲天貴。

其策一百九十二﹐其軌七百三十六。

〖震〗

一陽生於二陰之下爲震﹐震者動也。當震之來﹐虩虩恐懼而有不安之狀﹐君子能恐能修省﹐則致褔而不失共所矣。其象爲雷﹐得時於春﹐耗气於夏﹐受制於秋﹐休廢於冬﹐克制於四季也。在下動於內﹐在上動於外。

在身體﹐容儀魁偉﹐气宇軒昂﹐髭髯盛美﹐身體最大﹐心情無毐﹐志大气剛﹐多動少靜﹐喜怒不常。

在人事心地恍惚﹐舉動憂疑﹐爲事多虛少實。

在天文爲雷電﹐虹霓。

在地理爲大塗市宅﹐樹木繁茂之所。

在人物爲將師﹐長男﹐豪傑權勢子弟﹐客商。

在官職監郡守﹐參戎兵備﹐或鬧市司貨之官﹐守關巡邏之職。

在房屋爲大塗屋宇市口人家。

在時序爲卯年月日時

在動物爲蛟龍﹐蛇蟒﹐蟬蝶﹐飛蛾。

在植物爲芲莨﹐萑葦﹐蕃鮮﹐竹朩。

在器用爲琴﹐瑟﹐鼓﹐笛﹐舟船﹐車﹐橋﹐耒梠﹐网罟﹐筳筐﹐餙算﹐腰絰﹐羅帯。

在墳墓爲正東有樹木之地。

在五音爲角﹐其聲和淸以靜。

在五則爲規﹐爲圓。

在五事爲貌恭敬而作肅。

在五常爲仁心﹐爲惻隱﹐爲道徳性命﹐爲修己。

在五色爲靑。

在五聲爲呼。

在五臭爲膻。

在五性爲魂。

在五情爲怒。

在五臓爲肝。

在五味爲酸。

在五气爲溫。

在五經爲詩。

在五星爲歲星。

在天干爲庚。

在地支爲卯。

在字形爲木旁。

在數目爲四﹑三﹑八。

神煞﹕遇庚日爲天祿﹐遇卯爲地祿﹐遇壬癸爲天貴。

笨軌﹕其策一百大十八﹐其軌七百零四

巽卦﹕

一陰伏於二陽之下爲巽﹐巽者﹐順也。其象爲風﹐以陰從陽﹐以柔從剛﹐上順下而出之﹐下順上而從之。所從乃得其正矣。其卦相相於春﹐耗气於夏﹐受制於秋﹐得气於冬﹐休廢於四季也。在下順於內﹐在上順於外。在身體爲寡發﹐廣顙﹐身體修長﹐容貌潔淨﹐白眼多焉。心性工巧﹐喜怒不形﹐謙卑恭遜﹐和順得中﹐聰明愽覽﹐好學多能。在人事爲饋送﹐薦舉﹐道朮﹐婚姻。在天風雲霧气。在地理爲蔬圃園林。在人物爲文明秀士﹐道術﹐醫人﹐客商﹐工匠﹐長女﹐樂工。在房屋爲淸幽廣廈﹐竹捨茅籬。在官職爲風憲﹐決獄﹐考校﹐提刑及禮法之官。在時序爲三四之交﹐辰巳之月。在動物爲飛禽鳴鳥﹐鵝鴨雞鳬。在植物篇爲牡丹﹐芍藥﹐酸桃﹐澀李﹐在器用爲門扇﹐棹橙﹐紙札﹐書籍﹐簫管﹐樂器。在墳墓爲東南方園林樹木之所在。五音五則類與震同斷。在天干爲辛﹐在地支爲辰巳。在字形爲竹頭。在數目爲

五三八。遇辛日爲天祿﹐遇辰巳日爲地祿﹐遇王癸日爲天貴。其策一百九十二﹐其軌七百三十六。

坎卦

一陽陷於二陰之中爲坎﹐坎者﹐陷也。陽陷於中爲陰所溺﹐是爲重險之義﹐能盡其誠則出險而有功矣。其象爲水﹐旺相於冬﹐耗气於春﹐休廢於夏﹐得气於秋﹐受制於四季也。在下陷於內﹐在上陷於外﹐在身體容貌淸秀﹐气語驕奢﹐出眾超羣﹐卑以自牧﹐隨方就圓﹐心地委曲。在人事爲矯柔隱﹐變詐不常﹐藏機用妄﹐柔順多端﹐在天文爲雲雨霜雪。在地理爲江河湖海溪澗井泉。在人物爲商貨﹑鹽客﹑中男﹑樂工。在官職爲屯田﹑水利﹑鹽運提舉﹐管糧管水之官。在房屋爲近水之居。在時序爲子年月日。在動物爲鹿﹑豕﹑魚﹑蚌﹑蠣﹑蝦﹑蟹。在植物爲蒺﹑叢棘﹑內剛外柔之果﹐在器用爲水晶﹑鉛﹑錫﹑舟車﹑盆桶﹑酒筵器具。在墳墓爲正北方﹐穴內有水。在五音爲羽﹐其音散﹐以虛其和斷以散。在五則爲權度﹐在五事爲聽聰聞而作謀。在五常爲智。爲是非﹐爲曲折。在五色爲黑。在五聲爲悲號。在五臭爲臭。在五味爲卥。在五性爲精。在五情爲恐。在五臓爲腎﹐在五气爲寒。在五經爲易。在五星爲辰星。在天干爲戊。在地支爲子。在字形爲點水﹑弓旁﹑月旁。在數目爲一﹑三﹑六。遇戊日爲天祿﹐遇子日爲地祿﹐遇乙己日爲天貴。其策一百六十八﹐其軌七百零四。

艮﹕一陽止於二陰之上爲艮﹐艮者止也。陽動而陰靜﹐上止而下靜﹐行止不失其時﹐其道光明也。若當行而止﹐當速而久﹐皆出其位而有咎矣。其象爲山﹐得气於夏﹐耗气於秋﹐受制於春﹐休廢於冬﹐旺相於四季也。在下止於內﹐在上止於外。在身體容貌厚重﹐器宇崢嶸﹐語言簡單﹐愛靜性情﹐行止篤實﹐作事不輕。在人事爲濡滯多疑﹐進退不果。在天文爲陰雲晦霧﹐煙瘴山嵐。在地理爲山溪徑路﹐城廓﹑丘陵。在人物爲僧道﹐醫術﹑童男﹑幼子。在官職爲爲門禁佐貳官﹐山郡管糧之任。在房屋爲山莊宅舍或門庭徑路。在時序爲丒寅之交﹐在動物爲狗﹐鼠﹐黔喙之屬。在植物爲茄芋﹐山藥﹐王瓜﹐筍菜。在器用爲磁盤﹐瓦缽﹐上尖下圓有口之器物。在墳墓爲東北古迹之地﹐在五音爲宮﹐其聲洪以舒其和淸以柔。在五則爲繩直。在五事爲思通徵而作聖。在五常爲信﹐爲誠。在五色爲殺褐色。在五經爲禮樂。在五情爲歌樂。在五聲爲吟詠。在五臓爲脾。在五臭爲香。在五味爲甘。在五气爲濕。在五性爲意﹐在五星爲鎭星。在天干爲丙﹐在地支爲丑寅。在字形爲山頭﹐土傍﹐橫畫。在數目爲七﹑五﹑十。遇丙日爲天祿﹐遇丑寅日爲地祿﹐遇甲戊庚日爲天貴。遇申子辰日爲鞍馬。其策一百六十八﹐其軌爲七百零四。

【坤】

三畫皆偶曰坤﹐坤者﹐順也﹐順以承乎天﹐厚以載乎物﹐其體含弘而不耀﹐其徳資財生而不息﹐爲陰之純而順之﹐至也。故𨿽重之而名與象﹐皆不易焉。其占爲大亨而利﹐以順健爲順也。其象爲地。得時於夏﹐耗气於秋﹐受制於春﹐休廢於冬﹐旺相於四季也。

【上下內外】在下順止於內﹐在上止於外。

【在身體】容貌厚重﹐威儀不苟﹐性情緩慢﹐誠實不浮﹐言不亂髮﹐事不輕爲。

【在人事】爲慳吝鄙薄﹐遲緩不決。

【在天文】爲霧气﹐陰雲。

【在地理】爲郊原四野。

【在人物】爲老母﹐陰人﹐婦女。

【在官職】爲守土司農之官﹐工部教民之職。

【在房屋】爲村荘宅舍﹐近圃垣墻。

【在時序】爲六七之交。未申月日。

【在動物】爲鴨﹐雀﹐蜘蛛﹐牛﹐馬﹐驢。

【在植物】爲薯芋﹐谷﹐栗﹐黍﹐稷﹐稻﹐粱﹐山藥。

【在器用】爲與釜瓦器﹐陶冶之屬。布帛﹐絲綿﹐五穀之類。

【在墳墓】爲西南郊野之地。

【在五音】爲宮。

【在五則】與《艮》同

【在五事】與《艮》同。

【在五常】與《艮》同。

【在地支】爲未申

【在字形】爲山頭﹐土傍﹐橫畫。

【在數目】八﹑五﹑十。

【吉神】遇乙癸爲天祿﹐遇未申爲地祿﹐遇甲戊庚乙己日爲天貴﹐遇寅午戍日爲鞍馬。

【策軌數】其策一百四十四﹐其軌六百七十二。

【八卦變象】

幹卦生合得令爲剛明正直之事﹐貴重成器之金。刑克耗气爲公門非橫之事﹐銅鐵不貴之器。故幹見幹其物貴重而剛圓。見坎晦光而沈溺。見艮爲非礦石卽帶土之金。見震鐘鼓有聲之物。見巽刀斧有柄之物。見離乃中虛成器之物。見坤上衣下裳。見兌爲銅鐵之器﹐損壞之物。初爻動變巽乃金刀削過之木。二爻動離﹐乃火煆過之金。三爻動變兌﹐乃五金廢壞之器﹐𨿽圓而損缺也。

《兌》卦生合爲歡喜和悅之事。銅鐵成器之物﹐刑克耗气爲暗昩讒謗之慮。粗鄙損壞之物。故《兌》見《兌》先損而後益﹐見《坎》爲澤中之物。見《艮》爲金石之廢器﹐見《震》爲刀槍﹐見《巽》爲箭簇或琢削之類﹐見《坤》爲土中沈埋之器具﹐初爻動變坎爲酒盅﹑酒盞。二爻動變《震》爲樂器銅鐵釘成之物﹐三爻動變《幹》乃整舊爲新之貴物也。

《離》卦生合得令生合爲文書印信之事﹐中虛華麗之物。刑克耗气爲憂疑爭鬥之事。爲窯竈鑪冶之物。《離》見《離》爲燈籠火燭之類﹐見《坤》爲瓦碟磁器。見《兌》爲煆煉之金。見《幹》爲文書詔旨。見《坎》爲毀壞或朩火激搏之物。見《艮》爲瓦器或夜行之具。見《震》爲爲甲胃曵。見《巽》爲文章書籍。初爻主在地之應﹐變《艮》硯石﹐瓦器。中爻主人物之應﹐變《坎》爲水火煆煉。上爻主在天之應﹐變《震》爲旌號長槍之屬。

《震》卦生合得令爲科名徵召之譽﹐鮮竹木之具。刑克耗气爲虛驚憂悶之事﹐動作不寧之虙。故《震》見《震》爲有聲之器﹐見《巽》爲工巧之具﹐見《離》爲紙筆文書之屬。見《坤》爲柔楔之類﹐見《兌》爲有聲可擊之物﹐圓全而無傷﹐見《坎》爲生意﹐或木火應用之物﹐見《艮》爲俯復之物﹐初爻動變坤爲土中生長之物﹐二爻動變兌爲刀斧有柄之物﹐三爻動變離﹐爲燈蘢果盒之類。

《巽》卦生合得令爲升遷文書之事﹐布帛絲綿之類。刑克耗气爲進退不果交易市利之爲﹐故《巽》見《巽》爲工巧竹朩之器﹐見《離》爲文書﹐龍陷見《坤》爲土中生長之物﹐見《兌》爲稱衡或琢削之物﹔見《幹》爲鐘鼓﹑刀劍﹔見《坎》爲舟楫﹑弓矢﹔見《艮》爲筆墨之類﹔見《震》爲有聲之物﹔初爻動變《幹》爲金刀削過之木或刀斧柄﹔二爻變《艮》爲木槌﹐或土上之木器﹔三爻動變《坎》爲蔬菜香覃木耳花果之類。

《坎》卦生合得令爲隱伏之事﹐魚鹽酒貨之物﹐刑克耗气故《坎》見《坎》爲江湖河海流而不息﹐見《艮》爲滋潤之土石﹐見《震》《巽》爲水桶盆或竹朩所生香覃朩耳之類﹐見《離》爲水火交結之物﹐見《坤》爲水土造成之物﹐見《幹》上爲公庭訴訟下爲酒筵器具﹔見《兌》爲酒食。初爻變《兌》乃盛水盛酒之具﹐缺而壞也。二爻變《坤》乃谷粟之類﹐三爻變巽﹐大則舟楫﹐小則瓢勺盆桶之類。

《艮》卦生合得令﹐爲田園﹑墳墓﹑瓦器﹑磁缸﹔刑克耗气爲行事多疑動止不一﹐又爲瓦石器皿﹔故《艮》見《艮》爲剛硬之土石﹐見《震》爲木帯土之物﹐見《巽》爲艸朩﹔見《離》爲瓦瓶瓦盒﹔見《坤》土塊﹑石塊﹔見《兌》爲缺物﹔見《幹》爲剛硬成器之物﹔見《坎》爲河岸﹑田埂﹔初爻動變《離》爲火燒成器之物﹔二爻動變《巽》爲鋤頭﹑耒梠﹔三爻動變《坤》爲田地﹑山坡。

坤》卦生合得令爲陰私鄙吝之事﹔谷粟布帛之物﹔刑克耗气爲輿釜瓦器陶冶之具﹔故《坤》見《坤》爲衣﹑爲布﹔見《兌》爲出土之金﹔見《幹》爲方圓之器﹐可貴可重之物﹔見《坎》爲水土所成之器﹐見《艮》爲堅剛之土石﹔見《震》《巽》爲文書﹑田契﹔見《離》爲鑪冶窯竈﹔初爻動變《震》爲鋤頭﹑陶冶之器﹔二爻動變《坎》爲水火相並之物﹔三爻動變《艮》爲磚瓦土石之類。

右八卦以靜其主﹐以動爲物﹐凡卦象生旺逢合可食可用及貴重成器之物﹐卦象刑克逢衰爲不可食及破碎損壞之物﹐生體者眾爲貴物﹐克體者眾爲賤物﹐泄體者眾廢壞之物﹐用卦看其形色﹐互卦看其數目﹐先天七數﹐後天八數﹐亦不出八數之外也。互變卦中無生旺之气者﹐爲不入五行之物也。若五六爻動者﹐是能飛能走之物也。又如全卦中陽卦陽爻多爲剛硬之物﹐陰卦陰爻多爲柔軟之物。

補遺《皇極經世心易發微》「身命篇」之一

身命乃一生之主宰﹐而壽夭窮通攸系也。凡占身命以體爲爲主﹐以闈用爲命。二者宜旺不宜衰也。故正互變三卦皆生體﹐更逢四值有情﹐動作軒昻﹐所爲如意﹐若正互變三卦皆克體﹐又遇四值無情﹐殊欠精神﹐所爲不宜﹐用卦生體而互變卦克體者﹐早年發福﹐晚歲艱辛。用卦克體而互變卦生體者﹐早年艱辛﹐晚年稱意。用逢眞气進二气生體者﹐凡事如意﹐用逢眞气二气克體者﹐所求無成。用逢眞進二气入局生體者﹐日漸顯迏﹐用逢退气破陷克體者﹐日漸傾煩。貫祿有情生體者﹐發福發財。

