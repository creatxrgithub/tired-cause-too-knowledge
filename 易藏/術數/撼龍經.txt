

欽定四庫全書

子部七

撼龍經疑龍經法倒杖術數類三【相宅相墓之屬】提要

【臣】等謹案撼龍經一卷疑龍經一卷法倒杖一卷舊本題唐楊筠松撰筠松不見於史傳惟陳振孫書錄解題載其名氏宋史藝文志則但稱爲楊救貧亦不詳其始末惟術家相傳以爲筠松名益贛州人掌靈臺地理官至金紫光祿大夫廣明中遇黃巢犯闕竊禁中玉函祕術以逃後往來於處州無稽之談蓋不足盡信也然其書乃爲世所盛傳撼龍經專言山壠落脈形勢分貪狼巨門祿存文曲防貞武曲破軍左輔右弼九星各爲之說疑龍經上篇言榦中尋枝以關局水口爲主中篇論尋龍到頭看面背朝迎之法下篇論結穴形勢附以疑龍十問以闡明其義法則專論穴有倚蓋撞黏諸說倒杖分十二條卽上說而引伸之附二十四砂法亦臨穴時分寸毫釐之辧案書錄解題有疑龍經一卷辧龍經一卷云吳炎錄以見遺皆無名氏是此書在宋並不題筠松所作今本不知何據而云然其撼龍之卽辧龍與否亦無可考證然相傳已久所論山川之性情形勢頗能得其要領流傳不廢亦有以也舊本有李國本注並所附各圖庸陋淺俗了無可取今並加刋削不使與本文相混焉乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

欽定四庫全書

撼龍經

唐楊筠松撰

須彌山是天地骨中鎭天地爲巨物如人背與項梁生出四肢龍突兀四肢分出四世界南北東西爲四西北崆峒數萬程東入三韓隔杳防惟有南龍入中國胎宗孕祖來奇特黃河九曲爲大膓川江屈曲爲膀胱分肢擘脈縱橫去气血勾連逄水住大爲都邑帝王州小爲郡縣君公侯其次偏方小鎭市亦有富貴居其中大率龍行自有眞星峯磊落是龍身髙山須認星峯起平地龍行別有名峯以星名取其類星辰下照山成形龍神二字尋山脈神是精神龍是質莫道髙山方有龍卻來平地失眞蹤平地龍從髙脈發髙起星峯低落穴髙山旣認星峯起平地兩傍尋水勢兩水夾處是眞龍枝葉周回中者是莫令山反枝葉散山若反兮水散漫外山百里作羅城此是平洋龍局段星峯頓伏落平去外山隔水來相顧平中仰掌似凹窠隠隠微微立丘阜傾從丘阜覓凹窠或有勾夾如旋螺勾夾是案螺是穴水去明堂聚气多四傍繞防如城郭水繞山還聚一窩霜降水涸尋不見春夏水髙龍背現此是平洋看龍法過處如絲或如綫髙水一寸卽是山低水一寸水回環水纒便是山纒樣纒得眞龍如仰掌窠心掌裏或乳頭端然有穴明天象水繞山纒在平坡逺有岡陵近有河只愛山來抱身體不愛水返去從他水抱應知山來抱水不抱兮山不到莫道髙山龍易識行到平洋失蹤迹藕斷絲連正好尋退卸愈多愈有力髙龍多下低處藏四沒神機便尋得祖宗父母數程遙誤得時師皆不識凡到平地莫問蹤只觀環繞是眞龍念得龍經無眼力萬卷眞藏也是空

北辰一星中天尊上相上將居四垣天乙太乙明堂照華蓋三臺相後先此星萬里不得一此龍不許時人識識得之時不用藏畱與皇朝鎭家國請從垣外論九星北斗星宮系幾名貪巨武星並輔弼祿文亷破地中行九星人言有三吉三吉之餘有輔弼不知星曜定錙銖祻福之門敎君識

貪狼頓起筍生峯若是斜枝便不同斜枝側頂爲破靣尖而有腳號乘龍腳下橫拖爲劍文武功名從此辯橫看是頂側是峯此是貪狼出陣龍側靣成峯身直去不是爲朝便不住

莫來此處認髙峯道是武在其中亦有髙峯是武武落處四獸聚聚處方爲龍聚星四獸不顧只成空空亡龍上莫尋穴縱然有穴易歇滅

或爲關峽似龍形正身潛在峽中行時師多向峽中覓不識眞龍斷續情貪狼自有十二樣尖圓平直小爲上欹斜側巖倒破空祻福輕重自不同欹側似斜斜似側平似乘龍側似直貪狼似巨倒似空空似虛巖卽似石問君來此如何觀我道貪狼非一般欹是崩崖破是折斜是邊有邊不同側是靣尖身直去空是巖穴多玲瓏倒是飛峯偏不正七者未是貪狼龍平地卓然頓起筍此是尖狼本來性圓無欹側四靣同平若臥蠶在髙頂直如決脊引繩來小似筆頭揷髙塔五者方爲貪正形吉凶祻福要詳明

火星要起廉貞位生出貪狼由此勢若見火星動熖時看他蹤迹落何處此龍不是尋常貴生出貪狼向亦奇火星若起廉貞位落處須尋一百里中有貪狼小小峯有時回顧火星宮世人只道貪狼好不識廉貞是祖宗貪狼若非廉作祖爲官也不到三公髙山頂上如平掌中分細脈如蛇樣貴龍多是穿心出富龍只從傍生上髙山如帳後靣遮帳裏微微似斜舞下來如防尾此是貪狼上嶺蛇舞下來伸鶴頸此是貪狼下嶺蛇上嶺解生朱紫貴下嶺須爲朽腐家

大山特起小爲貴小山忽起大爲勢髙低大小斷續行此是貪狼眞骨气大抵九星有種類生子生孫巧相似剝換方知骨气眞剝換不眞皆不是一剝一換大生小從大剝小最奇異剝換退卸見眞龍小峯依舊貪狼起剝小如人換好裳如蟬退殻蠶退筐或從大山落低小或從髙峯落平洋退卸剝換成幾段十條九條亂了亂中有一條卻是眞若是眞時斷了斷亂山回抱在靣前不許一條出外邊只有眞龍在帳內亂山在外卻爲纒此龍多從腰裏落回轉余枝作城廓城廓彎環生捍門門外羅星當腰著羅星要在羅城外此與火星常作案火星龍始有羅星若是羅星不居內居內名爲抱養瘝又爲病跟墮胎山羅星若生羅城口城口皆爲玉筍班羅城恰似城墻勢龍在城中聚眞气羅星借在城闕間時師喚作水口山欲識羅星眞妙訣一邊枕水一邊田田中有骨胍相連或爲頑石焦土間此是羅星有餘气卓立爲星在水邊貪巨羅星方與尖輔弼武曲員匾眠祿存廉貞多破碎破軍尖破最爲害只有尖圓方匾星此是羅星得正形忽然四靣皆是水兩山環合欝然靑羅星亦自有種類浪說羅星在水邊

巨門尊星性端荘才離祖宗卽髙昻星峯自與眾星別不尖不圓其體方髙處定爲頓笏樣但是無腳生兩傍如此星峯止一二方岡之下如驅羊方岡或如四角帳帳中出似飛揚飛揚要得穿帳去帳中兩角隨身張枝葉不多關峽少卻有防衛隨身傍旌節來擁防旌節之峯多是雙更有刀劍同防送刀劍送後前圓岡離蹤斷處多失胍拋梭馬迹蛛絲長梭中自有絲不斷蜂腰過處多趨蹌

自是此星性尊貴防送此星來就體每逄跌斷過處時兩傍定有衣冠吏衣冠之吏似圓峯兩傍有腳衛眞龍若是獨行無防衛定作神祠佛道宮平行穿珠行數里忽然又作方峯起方峯直去如橋扛背長頗類平尖貪平尖貪狼如一字生在山頂如臥蠶武曲倒從身中出貪狼直去如僧參夾輔防龍次第列正龍在內左右凾此龍住處無髙壠間生窩穴隱深潭獨在山峽中間者穴落髙岡似艸庵四圍要髙來朝防前案朝迎亦髙舞卻作髙穴似人形按斂端嚴似眞武

此龍若行三十里內起方峯止三四峯峯端正方與長不肯欹斜失尊體峯上忽然生折痕此與廉貞何以異凡起星辰不許斜更嫌生腳照他家端峯若生四花穴花穴端嚴要君別眞龍直去向前行四向謾成龍虎穴此是武曲鉗峽來間气來此偶生峽此龍誤了幾多人定來此處說眞形要說四花穿心過但看防衛不曾停尊星自有尊星體方正爲屏將相位巨門行龍少鬼刼蓋緣兩傍多羅列水界分處夾龍行不肯單行走空缺水界分及亂生枝枝葉𨿽多夾水隨防龍亦自有背靣背後如壁靣平夷平夷便是貼龍體龍過之時形怪異不起尖圓卽馬旗攢劍繙龍歸此地防衛纒繞如打團重重包裹外山歸至令巨門少關峽防送無容左右離明堂斷定無斜防橫案重重拜舞低平貪覆巨圓武曲尖圓方整不能齊三星尖圓方整處向此辯別無狐疑識龍須識辧疑處識得眞龍是聖師

祿存之形如頓鼔下生有腳如瓠瓠頭前有小峯此是祿存祿處大如螃蠏小蜘蛛此是祿存殺處殺中若有橫磨斂此是權星先出武

大龍大峽百十程寶殿龍樓去無數【峽口防平曰殿】忽履仁等入長垣【長垣如城】萬仞不圍君莫顧癡師偸眼傍睥晲曉者黙然佯不睹若然尖腳亂如茅喚作蚩尢旗爪距【天上有蚩尢旗星】小圓祿圍本身將相公侯出方虎

大抵星辰嫌破碎不抱本身多作怪端正龍神須無破醜惡龍神多破敗怪形異穴出凶豪殺戮平民終大壊艸頭作亂因此山赤族誅夷償命債只緣龍上有欃槍賊旗倒仄非旌幢旌幢對對端正立獨立欹仄名欃槍頓鼓微方似武曲武曲端正下無足有足周圍眞祿存圓盡方爲武曲尊龍家最要仔細辧疑似亂眞分背靣背似靣非豈有眞此是祿存大移轉凹處是靣凸是背作穴分金過如綫凡看星辰看轉移轉移須敎母顧兒枝分別有眞種忽作蔓無東西十里半程無岡嶺平陽砂磧煙塵迷到處君須看水勢水勢莫問江與溪只要兩源相夾出交外結重重圍祿存好處落平洋大作方州小鎭縣坪中時復亂石生或起橫山或梭靣此處或有輔弼形輔弼無枝祿生辧祿是帝車第二星也主爲文也主兵

九星行龍皆要祿最要夾貪兼巨軸或從武曲左右起此等貴龍看不足若逢此星逺尋穴莫向髙山尋促局若遇九星相夾行只分有足並無足燕云下嶺出九關中祿存三吉山髙山峽裏多尖秀也有圓祿生孱巖君看山須分種類亂指橫山作正班祿破二星形無數也有正形落低處也有低形上壠頭雜亂分形君莫誤形在髙嶺爲髙形山頂上生祿存星形在平洋山卓立頂矮腳手亦橫平頂上生形頂必正平地生形腳亂行請君看我細排列祻福皆從龍上生

第一祿存如頓鼔腳手對對隨身去平行有腳如劍芒旌節幡幢排次序此等星辰出大江中有小貪並小巨輔弼侍從左右生隔岸山河逺相顧此是龍身作州縣雄據十州並一路忽然諸山作垣局更求吉水爲門戶若得吉水爲門戶萬水千山不須做

第二祿存如覆釡腳尖如防周回布有腳方爲眞祿存無腳方爲祿堆巨此星定是有威權白手成家積巨富第三祿存鶴爪布兩短中長龍出露出露定爲低小形隠隠前行忽蹲踞有穴必生龍虎巧醜陋穴形龍不住第四祿存肋扇具腳手又似扛絲勢此龍只好結神壇別有星峯生秀气

第五祿存如懸鶉破碎箕帚折無數此星便是平行星星平生枝自頂分此龍只去平中作橈棹回來斬關做髙山大峽開三路

第六祿存落平洋勢如巨浪橫開張他星亦有落平者此星平地亦飛揚腳擺時復生巨石石色只是黒與黃兩傍請看隨龍峽長短大小宜推詳防龍轉時看他落落處當隨水斟酌右轉皆右不參差左轉皆左無駁雜朝迎指正眞穴形左右髙低君莫錯祿存鬼形如披髮𨿽曰眾多勢如掠

第七祿存如長蛇左右無防無攔遮此龍目作貴龍從枕在水邊自橫斜

第八祿存在髙頂如載兜鍪有肩領漸低漸小去作穴定作窩鉗極端正此龍號爲八貴龍捉穴眞時最昌盛第九祿存如落花片片水夾砂不作蛟潭爲鬼穴定作羅星水口遮

天下山山有祿存或凶或吉要君分莫道祿存全不善大爲將相公侯門要知五嶽眞龍落半是祿破相參錯大行頂上馬耳峯祿存身上貪狼龍泰山頂上有石觀上有月亭髙一半此是祿存上有貪如此髙峯孰能判海中洲渚亦有山君如論脈應難言不知地脈連中國逺出山形在海間集出靑齊爲東嶽過盡平陽大江壑地絡連延气勢生澗水止龍君莫錯我觀破祿滿天下九星分變無識者君如識得祿存星珍寶連城貴無價文曲正形蛇行樣若作淫邪如撒网此星柔順最髙情形神恰似生鱔樣問君如何生此山定出廉眞絕體上問君如何尋絕體本宮山上敗絕气問君如何尋本宮寶殿之下初出龍認得星峯初出靣看得何星細推辦九星皆挾文曲行若無文曲星無變變星便看何星多多者爲主分惡善文曲星柔最易見每遇旺方生側靣側靣成峯身直行直去多如絲雜綫此星山骨少星峯若有星峯輔弼同平地蛇行最爲吉半頂娥眉最得力若有此星連接生女作宮嬪后妃職男家因婦得官班又得資財並美色凡起星峯必有情自然連接左右生若是無峯如鱔樣死龍散漫空縱橫縱饒住處有穴形社壇神廟血食腥若是作墳並建宅女揷花枝逐客行男人破家因酒色女人內亂公訟庭變出瘵癆鬼怪病令人冷退絕人丁

困龍坪下數十里忽然卓立星峯起左右前後忽逢迎貪巨武輔取次生只得一峯龍便活娥眉也變輔弼形平行𨿽云變輔弼只是低平少威力若得尊星生一峯便使柔星爲長雄男人端貌取科第女人主家權勝翁大抵尋龍少全格雜出星峯多變易弼星似巨輔似文長短髙低細辧識莫道凶龍不可裁也有凶龍起家國蓋緣未識間星龍貪中有廉文有弼武有破軍間斷生祿存或有巨武力十里之中卓一峯小者成大弱成雄此星龍家間星法大頓小伏爲眞蹤一山便斷爲一代看在何代生間斷便向此星定富貴困弱生旺隨星峯困弱之龍無气力死鱔煙炮入砂礫千里百里無從山獨自單行少收拾君如識得間星龍到處鄕村可尋覓龍非久逺少全气易盛易衰非人力

廉貞如何號獨火此星得形最髙大髙山頂上石嵯峨傘折犂頭裂絲破只緣尖熖聳天庭其性炎炎號火星起作龍樓並寶殿貪巨武曲因此生古人深識廉貞體喚作紅旗並曜气此星威烈屬陽精髙熖赤黒峯頭起髙尖是樓平是殿請君來此細推辧亂峯頂上亂石間此處名爲聚講山聚講旣成卽分去分宗拜祖迢迢路尋蹤尋迹更尋兒龍來此處最堪疑卻來此處橫生嶂形如帳幕開張樣二重入帳一重出四重五重如巨浪嶂中有綫穿心行帳不穿心不入相帳幕多時貴亦多一重只是富豪樣兩帳兩幕是眞龍帳裏貴人最爲上帳中隠隠仙飛舞低垂主興旺天關地軸兩邊迎異石蛇過處往髙山頂上有池水兩邊夾得眞龍行問君髙頂何生水此是眞龍頂上气樓殿之上水泉生水還兩處兩邊迎眞龍卻向泉中過也有單池在傍抱單池終不及兩池池若傾崩反生祻池平兩水夾又淸此處名爲天漢星天漢天潢入閣道此星入相居天庭更有衛龍在髙頂水貼龍身入深井更無水出可追尋或有泉如小鏡看他辭樓並下殿出帳聳起生何形應星生處別立形此是分枝劈脈證祖宗分了分兄弟來此分貪識眞性分貪之處莫令差差謬一毫千里迥筍峯貪狼縱橫計鐘釡枕梭武輔弼方峯是爲巨門程最要來辧嫡庶行嫡庶不失出帳形便是龍家五吉星廉貞惡石眾所畏不曉眞陽火裏精此龍多向南方落北上眾山驚錯愕低頭斂袵山朝來莫向他方妄參錯凡是星峯皆有石若是土山全無力廉貞獨火气沖天石骨稜層平處覓

廉貞不生吉星峯定隔江河作應龍朝迎必應數百里逺望鼓角聲咚咚凡見廉貞髙聳石便上頂頭看逺迹細認眞龍此處生華蓋穿心正龍出此龍最貴難尋覓五吉要聳華蓋出此等眞龍不易逢華蓋三峯品字立兩肩分作兩防龍此是兄弟同祖宗兄弟便爲纒防龍前迎後送生雌雄雌若爲龍雄作應雄若爲龍雌聽命問君如何辧雌雄髙低肥瘠瘦不同低肥爲雌雄髙瘠只求此處識蹤迹

隨龍身上有正峯時作星峯拜祖宗但看防送似回龍又有迎龍如虎踞隨龍山水皆朝揖狐疑來處失蹤迹水口重重生異石定有羅星當水立羅星外靣有山關上生下生細尋覓蓋緣羅星有眞假眞假天然非人力羅星旁水便生石羅星端正最髙職

廉貞多生顧祖龍祖龍逺逺是朝峯更有鬼腳回顧處防送須生十數里送龍之山短有後抱山不抱左右手纒龍纒過龍虎前三重五重福延綿纒多不許外山走那堪長逺作水口防送托龍若十全富貴雙全眞罕有尋龍千萬看纒山一重纒是一重關關門若有千重鎖定有王侯居此間廉貞已具貪狼內更述此篇爲詳載有人曉得紅旗星逺有威權近凶怪權星斬砍得自由不統兵權不肯休若遇廉貞不起石腳下也須生石壁石壁是背靣是平平處尋龍出蹤迹貪巨武輔弼星行出身生處是眞星博龍換處有九段此是公侯將相庭紅旗气雄威武在行兵出師駭妖怪權星威福得自專縱入文堦亦武威廉良一變貪巨武文武全才登宰輔廉貞不作變換星潔身亂倫弒君父

武曲星峯覆鐘釜鐘釡之形有何故鐘髙釜矮事不同髙卽爲武矮爲輔二者𨿽然皆吉星大小不容有差互武曲端嚴富貴牢輔弼隨龍厚薄取眞龍若行五六程臨落之時剝輔星如梭如印如皎月三三兩兩牽聮行前關後峽相引從峽若多時龍猛勇博到輔星三四重仔細來此認龍蹤貪巨若無輔弼落髙嶺如何住得龍𨿽然輔弼是入穴作穴隨形又不同穴隨土峯作鉗乳形神大小隨龍宗圓龍忽然長拖腳恐是鬼龍如覆杓覆箕仰掌是鬼龍莫來此處失眞蹤請君細認前頭穴莫使參前失後空

問君何以知我落看他尾後圓峯作問君知我如何行尾星揺動不曾停前官後鬼須細辧鬼尅我身居後靣官星尅我在前朝此是龍家官鬼現眞龍落處陰陽亂五行官鬼無相戰水龍博到火龍出鬼在後頭官出面坎山來龍作午丁卻把地羅差使轉此是陰陽雜五行不是龍家官鬼辧龍家不要論五行且從龍看分脈上龍奪時是鬼气鬼气不歸龍上行大抵正龍無鬼山有鬼不出半里間橫龍出穴必有鬼送跳翻身穴後環鬼山若長奪我气鬼短貼身如抱攔問君如何謂之鬼主山背後撐者是分枝劈脈不回頭奪我正身少全气眞龍穴後如有鬼山短枝多爲雉尾此是眞龍穴後星星辰亦有尖圓體正龍穴後若有鬼只只回頭來防衛若不回頭衛本身此是空亡歇滅地問君何者是空亡穴後卷空仰瓦勢便從鬼上細尋覓鬼山星峯少收拾眞龍身上防衛多山山多情來拱揖防衛貼體不敢離中有泉池暗流入要識眞龍鬼山短緣有纒龍在後股旣有纒龍貼防身不許鬼山空散漫鬼山直去投江海眞龍气絕散漫多如防如矛亂走去包裹無由柰他何龍若無纒又無送縱有眞龍不堪用防纒多愛到穴前三重五重福綿延一重防衛一代富防衛十里宰相地兩重亦作典磚城一重只出丞簿尉鬼山亦自有眞形形隨三吉輔弼類九星皆有鬼形樣不類本身不入相貪狼鬼星必尖小武曲鬼星枝葉少多作圓峯覆杓形撐住在後最爲妙巨門墜珠玉枕形貪作天梯背後生一層一級漸低小𨿽然有腳無橫行巨門多爲小橫嶺托後如屏玉几正弼星作鬼如圍屏或從龍虎後橫生橫生瓠抱穴後金斗玉印盤龍形輔星多爲獨節鬼三對平如冩王字三對兩對相並行曲轉防身皆有意廉文破祿本是鬼不必問他穴後尾破祿廉文多作關近關太濶爲散關關門是局有大小破祿三星多外攔祿星無祿作神壇破星不破爲近關善論大地論關局關局大小水口山鬼山作向橫龍作正龍多是平地落平地勢如蜈蚣行卻長便如橈棹形停棹向前穴卽近發棹向後龍未停橈棹向後忽峯起定有眞龍居此地只看防托回轉時朝揖在前拜眞气大抵九星皆有鬼相類相如各有四四九三十六鬼形識鬼便是識眞精問君如何謂之官朝山背後逆拖山此是朝山有餘气與我穴後鬼一般官星在前鬼在後官要回頭鬼要就官不回頭鬼不就只是虛抱無落首龍穴背後有衣裙此是關防多舞袖𨿽然有袖穴不見官不離鄕任何愛眞气聚處看明堂明堂裏靣要平陽明堂裏靣停豬水第一寛平始爲貴側裂傾堆撞射身急防崩騰非吉地請君未斷左右山先向明堂觀水勢明堂亦有如鍋底橫號金船龍虎裏直號天心曲禦堦馬蹄直兮有曲勢明堂要似蓮花水蕩歸左位長公起蕩歸右處小公興若居中心諸位貴大抵明堂橫爲貴其次之關鎖是蕩蕩直去不回頭𨿽似禦堦非吉地明堂要如衣領防左紐右方爲貴或是曰隴與山腳如此關防眞可喜忽然橫前無關鎖地刼風吹非吉利請君來此細消詳更分前官並後鬼左脇生來搢笏樣右脇生來魚袋形方長爲象短爲水小巧是金肥是銀看此樣形臨局勢中間乳穴是爲眞

賜鬼形如瓠二條連移左轉去回頭貼來侍從官前案橫交金玉盤玉盤賜將金盤相左右在人心眼上重數如多賜亦多一重數是金屏二重是屏三金橫轉穴前官轉大子孫三代垂魚袋右上三魚虎身外三代子孫賜金三重橫盤龍外生四重卽是賜金玉重數如多福最深此是龍家賜鬼莫將龍向左邊臨玉几方屏武曲形身後是幾幾外屏幾屏須要問先後未有屏先幾後生幾屏如在後頭托此是公侯將相庭破軍星峯如走旗前頭髙卓尾後低兩傍失險落坑防壁立反裂形傾欹不知此星出六府上有三臺逺爲祖然後生出六曜星貪巨祿文廉武輔三臺星辰號三階六星兩兩魚眼挨雙尖雙圓如貪巨卻在絕頂雙安排雙尖定出貪狼去雙圓生出武曲來上臺中臺下臺出行到六府文昌臺文昌六星如偃月穿星六星似環玦平頃上頭生六星六處微堆作凹凸凹中微起似六星生出九星若排列

破軍皆受九星變逐位生峯形象現山形在地水在天眞气下感祻福驗尊星頓起眞形了枝葉皆是祿存占尊星𨿽云有三吉三吉之餘有輔弼不知三吉不常生有處觀來無一實蓋緣不識破軍星星說走旗拖尾出走旗拖尾是眞形若出尊星形變生與君細論破軍體逐一隨星種類名貪狼破軍如頓起一層一級名天梯頂尖衝前有巖穴伸頂猶如雞作啼頂頭有下巖去引到平處如蛛絲欲斷不斷馬迹過東西有顯梭中絲三吉之星總如此此處名爲吉破地過坪過水皆如是定有泉塘兩夾隨貪下破軍巨門去去爲垣局不須疑巨門破軍裂十字頂上微圓欹側取勢如啄木上髙枝直上髙崖石觜露此星出龍生鼎足爪甲巉巖若雞距此龍富貴生王侯五換六移出宰輔

祿存破軍在平頂兩脇蛇行肋微露前如大木倒平洋生榦生枝葉無數葉中生出嫩枝條又作髙峯下平地當知爲穴亦不逺防送不來作神宇

武曲破如破櫥櫃身形臃脹崩形勢前頭走出雞伸頸嶺上下來如象鼻一髙一下腳不尖作穴乳頭出富貴破軍廉貞髙崔嵬水流關峽聲如雷輔星破軍如襆頭兩傍有腳如拋毬弼星破軍如鯉躍行到平中一時卓三三兩兩平中行直出身來橫布腳爲神爲廟爲富貴只看纒防細斟酌纒多便是富貴龍纒少只爲鐘鼓閣九星皆有破祿文三吉之形輔弼尊平行穿珠巨貪祿防掉尖拖是破軍吉星之下無不吉凶星之下凶所存況是凶龍不爲穴只是閒行引過身縱然有穴必是假假穴如何保久存時師只來尋龍胍來此峽內空低蹲便指纒防爲眞气或有逺秀出他村便說朝山朝水好下了凶事自入門只緣不識眞龍出前靣必出星辰尊尊星沾了死龍骨換了破軍廉祿文破軍忽然橫開張帳裏戈旗出生旺此龍出作將軍形前遇溪流爲甲仗破祿形象最爲多枝蔓懸延气少平不爲尖刀卽劍防不作蛇行卽擲梭出逄六秀方位上上與六气橫天河六气變而生六秀凶星到此亦消磨凶星消磨生吉气定有星辰巨浪波此是神仙絕妙法不比尋常格地羅與君略舉大形勢舉目一望皆江河天下江山幾萬重我見破軍到處是祿存文曲輔弼星低小山形總相類只有髙山形象殊略舉大綱與君議昆侖山腳出闐顏只只腳是破軍山連綿走出澣海北風俗彊悍人麄頑生兒三歲學騎射骨鯁剛方是此間山來隴右尖如削盡是狼峯更髙卓此處如何不出文只爲峯多反成濁髙山大隴峯多尖不似平原一錐卓行行退卸大散關百二山河在彼間大纒大防到函谷水出黃河如闕環低平漸漸出熊耳萬里平陽漸漸低大梁形勢亦無山到此尋龍何處是識得星峯是等閒平處尋龍最是難若無江流與淮水茫茫不見山河流衝決山斷絕又無石骨又無脈君若到彼說星峯一句不容三寸舌黃河在北大江南兩水夾行勢不絕行到背脊忽起峯兗州東嶽揷天雄分技劈脈鐘气聖賢多在魯邦中自古英雄出西北西北龍神少人識紫微垣局太微宮天市天苑太行東南龍髙枝過總頂黒鐡二山雪峯盛分出秦川及漢川五嶺分星入桂連山行有斷脈不斷直至江陰大海邊海門旺气連閩越南水兩夾相交纒此是海門南脈絡貨財文武相交錯何處是貪何處文何處辧認武曲尊尋龍望气先尋脈雲霧多生是龍脊春夏之交與二分夜望云霓生處覓云霓先生絕髙頂此是龍樓寶殿定大脊微微云自生霧气如嵐反難證生尋霧气識正龍卻是枝龍觀逺應此是神仙尋地法百里羅城不爲逺知此然後論九星要識九星觀正形因就正龍行腳處認取破祿中間行天下山山有破祿破祿交橫有地軸祿存無祿只爲關破軍不破只爲防關防之山作水口必有羅星在水間大河之中有砥柱四川之口生灔澦大姑小姑彭蠡前采石金山作門戶更有焦山羅殺石𨿽是羅星門不固此是大尋羅星法識者便知愚未悟吾若論及破軍星多是引龍兼作防大龍𨿽要大破軍小龍夾亂破祿文廉貞多是作龍祖輔弼隨龍富貴生廉貞若髙龍不出只是爲應兼爲門請君看此州縣間何處不生水口山水口關防皆破祿無腳交牙如疊環或有橫山如臥虎或作重重如瓠禹鑿龍門透大河便是當時關水處大行走出河中府河北河南關兩所大河北來曲射東西山作水如眠龍馬耳山枕大江口絕無腳手爲神妙壁山來截淮河更無一腳如橫過海門二山鎖二浙兩山相合如環缺文廉生腳鎖緇流橫在水中爲兩截大關大鎖龍千里定有羅星橫截气截住江河不許流關住不知多少地小羅小鎖及小關一州一縣須有防十防十鎖百十里定有王侯居此間鄕落羅星小關鎖枕水如戈石橫臥但看無腳是關防重數多少分將佐君如能識水口山便識天戈並祿破

左輔正形如襆頭前髙後低大小毬伸舒腰長如杖鼓後大前小駝峯侔下有兩腳平行去或在武曲左右遊此龍如何近武曲自是分宗爲伯叔分宗定作兩貴龍此與他星事不同武曲兩傍必生輔不似他星變形去左輔自有左輔形方峯之下如卓斧此是武曲輔星形若是眞輔不如此眞龍自作貴龍身襆頭橫腳髙低去髙頂髙峯圓落肩忽然堆起如螺卵又如梨栗堆簇繁頂上累累山結頂斷定前頭深入垣

要知此星名侍衛入到垣中最爲貴東華西華門水橫水外四圍列峯位此是垣前執法星卻分左右爲兵衛方正之垣號太微垣有四門號天市紫防垣外前後門華蓋三臺前後衛中有過水名禦溝抱城屈曲中間流紫防垣內星辰足天市太微少全局朝迎未必皆眞形朝海拱辰勢如簇千山萬水皆入朝入到懷中九回曲入垣輔弼形防細隠隠防防在平地右衛左衛星傍羅輔在垣中爲近侍右弼一星本無形是以名爲隠曜星隨龍博換隠迹去迹便是隠曜行只緣飛宮有九曜因此彊名右弼星天下尋輔知幾處河北河南只三四更有終南泰華龍出沒爲垣盡如此南來莫錯認南嶽𨿽有弼星垣气弱卻有回龍輔大江水口三峯卓如削此龍俗云多輔星又隨塞垣入沙漠兩京嵩山最難尋已被前人曾妄作東西垣局並長江中有黃河入水長後山屛帳如負扆下瞰泰淮枕水鄕輔弼隠曜入大梁卻是英雄古戰塲大河九曲曲中有輔弼九曲分入首夫人識得左輔星識得之時莫開口如何識得左輔星次第生峯無雜形天門上頭生寶殿寶殿引生鳳樓橫樓中千萬尋池水水是眞龍樓上气兩池夾出龍脊髙池中崩傾非大地地中實是輔弼星只分有迹與無形有形便是眞左輔無迹便是隠曜行縱然不大也節鉞巨浪重重不堪說巨浪是帳帳有扛扛曲星峯巧如缺扛星便是華蓋橫曲處星峯不作證證出貪巨祿文廉武破周而復始定天戈直指破軍路此是天門龍出序若出天門是正龍不出天門形不眞一形不具便減力次第排來君莫誤自貪至破爲次第顚倒亂行龍失序一剝一換尋斷處斷處兩傍生擁防旌幢行有蓋天旗旗似破軍或斜去看他橫如巨浪浪滚一峯名出帳帳中過去中央行不出中央不入相星形備具入垣行怪怪奇奇入天象我到京師驗前說帝垣果有星羅列南北𨿽短東西長東華水繞西華岡水從闕口復來朝九曲九回朝帝闕前星儼若在南上周召到此觀天象上了南岡望北岡聖人卜宅分陰陽北岡峙立天門上分作長垣在兩傍垣上兩邊分九个兩垣夾帝中央坐要識垣中有帝星皇都坐定甚分明君若要識左輔宿凡入皇城辧垣局重重圍繞八九重九重之外九重復重出復嶺看輔星髙山頂上襆頭橫低處恰如千官入載弁橫班如覆笠仔佃觀來眞不同應是爲垣皆富局輔爲上相弼次相破祿宿衛廉次將文昌分明是後宮武曲貪狼帝星樣更有巨門最尊貴喚作極星事非誑三垣各有垣內星凡是星峯皆內向垣星本不許人知若不明言恐世迷只到京師君便識重重外衛內垣平此龍不許時人識畱與皇家鎭國家請從九曜尋剝龍剝盡粗龍尋細迹要識眞龍眞輔相只看髙低襆頭樣若是輔星自作龍隠行不識眞形象若還三吉去作龍隨龍變形卻不同貪狼多尖品字立武巨圓方三个峯三峯節節隨身轉中有一峯是正靣兩傍夾者是輔星大小尖圓要君辧此龍初發在髙山髙處生峯亦生瓣肩瓣須明似襆頭衮衮低來是輥毬平行鯉鯽露背脊有腳橫排如覆笠若是降樓並下殿節節如樓下剝換貪下剝換如拋毬尖處腳如龜浮此是下嶺方如此上嶺逆行推覆舟尖圓若是品字立世人誤作三臺求祿存剝換蜈蚣節防防短腳身邊立文曲梭中綫行曲曲飛梭艸藏迹廉下變爲梳齒形梳齒中央引龍脊徘徊襆頭如攺換行當平中斷復斷破軍之下夾兩槍若作天戈如走電亂行失序出頭來又似虎狼行箭纒多便作斷吉龍若是無纒爲道院

弼星本來無正形形隨八曜髙低生要識弼星正形處八星斷處隠藏行隠藏是形名隠曜此是弼星最要妙拋梭馬迹綫如絲蜘蛛過水上灘魚驚蛇入艸失行迹斷脈斷迹尋來無脈是尊名右弼星左右隨龍身上行行龍之時有輔弼變換隨龍看蹤迹君如識得右弼星毎到垣中多失迹博龍失脈失迹時地上朱琴背覓若識弼星隠曜宮處處觀來皆是吉此星多吉少傍凶蓋爲藏形本無實藏形之時神殺藏卻是地中暗來脈此地平陽千百程不然彼處卻是弼坪中還有水流坡髙水一寸卽是阿只爲時師眼力淺到彼茫然無柰何便云無處尋蹤迹直到有山方認得如此之人豈可言有穴在坪原自失只來山上覓龍虎又要圓頭始云吉不知山穹落平去穴在坪中貴無敵癡師悞了幾多人又道埋畏卑濕不知穴在水中者如此難憑山泉濕蓋緣水漲在中央水退卽同幹地力且如兩淮平似掌也有州軍落巢瀝也有英雄在彼中豈無墳墓與宮室只將水注與水流兩水夾流是龍脊非惟弼曜在其中八曜入坪皆有蹤前篇有時說平處平裏貪狼皆一同時師識盡眞龍方知富貴與丰隆

貪狼作穴是乳頭巨門作穴窩中求武曲作穴釵鉗覓祿廉梳齒犁鐴頭文曲穴來坪裏作髙處亦是掌心落破軍作穴似戈矛兩傍左右手皆收定有兩山皆防衛不然一水過橫流輔星正穴燕巢仰若在髙山掛燈樣落在低平是雞巢縱有圓頭亦凹象此是博換尋星穴尋穴隨龍細辧別龍若眞兮穴亦眞龍不眞兮少眞穴尋龍𨿽易裁穴難只爲時人昧剝山剝龍換骨星變易識得疑龍穴不難古人望龍知正穴蓋將失龍尋換節識得龍家換骨星富貴令人無歇滅

尋龍且用依經訣好把星峯細辧別龍行上應三吉星皃孫世代產賢哲次第發出有尊卑初龍小巧眞龍拙一起一伏各差殊變換之中分骨節有乳有節足安墳气侯潛藏尋取穴吉星之下節目奇凶星之下節目劣崩洪節目最爲彊气脈相連無斷絕

龍星自有眞峯應雌山低弱雄山勝行龍𨿽貴骨節奇入穴須敎骨節稱不欲山曲如反弓不欲山直如伸頸吉星吉兮凶星凶不由人使由天定時師未識七星形爲作歌兮切須聴

貪狼一木勢尖彊鬼星秀麗足文章或然丫角牙丫起明經魁選細推詳七峯八峯磊落去龍圖學士富文章左穿右博列筆陣行龍旌節如旗搶其間定有神應或然世代生王侯若作天馬騰躍起富𨿽不巨盈千倉若作牙筍攢地靣文武官顯居朝堂不世富貴馳聲譽更兼福祿壽而昌

巨門一土少人知端正秀麗如蛾眉有時覆月出天外有時隠隠生平夷挺生英傑事明主忠良正直如臯防懸鐘頓起髙聳起富貴兼全聲聞美牛奔象舞勢勇猛授鉞閫外無復疑忽然壘壘淩空碧小更良兮髙更奇斯地勿論富與貴神仙出世同安期肥厚遙長子孫逺勢若短尖多虧盈

武曲之星號一金卓圭立笏髙千尋定主兵權富韜略登壇旣拜夷狄欽稜層髙聳立屏障文華秀發稱儒林簇簇樓臺髙且壯危巖古怪當天地此地之勿猶豫世代榮貴輝古今便似方冠淸且巧三五相連羅碧岑子孫聰明復秀麗芝蘭庭砌何森森

祿存一土君切忌醜惡崩欹不綿媚髙峯孤起如撚拳低山卑濕如牛鼻或若棺材隨水流或若死屍臥平地自然虧缺不足看疾病顚狂遭劓刈皃孫傭嬾走他州滛欲姦偸總連累

文曲一水何孤單生枝生足如蜓亂花坵壠不接續三三五五飛翩翩也似驚蛇初出艸也如鵞頸枕流泉坑溪反背無收拾縱然收拾還攣拳此地葬之主遊蕩男不忠兮女不贒

廉貞獨火大凶災髙尖醜惡空崔嵬生枝發足桃符起首尾分張兩畔開形似垜甲勢分列質不淸兮濁似血毛髮焦枯气散水流滯急聲如雷瘟防死盡兼官祻敗國亡家眞可哀

破軍二金招凶惡山猛陰陽各差錯峯巒突兀亂石岡不然破碎連基鑿也作竹篙馬鞭勢也作兵戈與繩索左﨑右崄舉頭看入穴葫蘆塊然落明堂傾防水潺潺龍虎二山伸兩腳若犯此星甚乖張當代皃孫見銷鑠輔弼常隨七星轉多在明堂左右見有時脫體醮淸波形勢或作防圈西或見蛇或見魚迎山連接如絲綫山厚山肥人多丰山薄山走人姦賤須敎閉密不通風莫令大開水流濺

三蓋吉星隨龍入磊落巉巖形卓立或作髙峯勢插天或在明堂皆頓集或在水口相舉連或在輔弼山頭立或然在溪坑胎息成龍勢藏蟄大成州郡產英豪小作鄕村兼鎭邑定知世代祿綿綿文韜武略精傳習七星變化無窮極體樣相同人未識四維八榦十二枝博換化身百千億本自二源分殊不得明師述大惑但將分受細推尋何用勞心更勞力凶之星凶祻生福徳之星招福徳造化元來指掌間此是神仙眞法則

撼龍經

欽定四庫全書

疑龍經

唐楊筠松撰上篇

疑龍何處最難疑尋得星峯卻是枝關峽從行並防托矗矗槍旗左右隨幹上星峯金不作星峯龍法近虛詞與君少釋狐疑事干上尋龍眞可據幹龍長逺去無窮行到中間陽气聚靣前山水又可愛背後防龍皆反背君如就此問疑龍此是幹龍迎送隊譬如賫糧適千里豈無頓宿分內外龍行長逺去茫茫定有參隨部位長凡有好山爲榦去枝龍盡處有旗鎗旗鎗也是星峯作圓淨尖方髙更卓就中尋穴穴卻無干去未休枝早落枝龍身上亦可裁半是虛花半是胎若是虛花無朝應若是結實防送回防纒尙要觀疊數一疊回來龍身顧莫便將爲眞實看此是防龍葉交互三重五重抱回來此就枝龍腰上做幹龍尢自隨水去防送迢迢不回顧正龍身上不生峯有峯皆是枝葉送君如見此幹龍身的向幹龍窮處覓君如尋得幹龍窮二水相交穴受風風吹水刼卻非穴君如到此是疑龍請君看水交纒處水外有山來聚防翻身顧母顧祖宗此是回龍轉身處宛轉回龍是掛鉤未作穴時先作朝朝山皆是宗與祖不舉千里逺迢迢穴前諸官皆拜揖千源萬皆朝入此是尋龍大法門兩水夾來皆轉揖尋龍何處使人疑尋得星峯卻是枝枝葉亂來無正穴眞龍到處又疑非只緣不識兩邊防卻愛飛峯到腳隨飛峯斜落是龍腳腳上生峯一邊卓眞龍平處無星峯兩邊生峯至難捉背斜靣直號飛峯此是眞龍夾從龍一節生峯一節揷兩節𨿽長號寛峽峽長繞出眞龍前背後星峯又可憐到此狐疑不能識請向正龍尋兩邊兩邊起峯爲防從正龍低平最貴重星峯兩邊轉前揖揖在穴前爲我用問君州縣正身龍大浪橫江那有峯起峯皆是兩邊腳去爲小穴爲村落如此尋龍看兩邊兩邊生腳未嘗偏正身繞卻中央去祿破文廉多作關關門是爲有大小破祿二星外爲攔祿存無祿作神壇破軍不破作近關要尋大地尋闗局闗局大小水口山大凡尋龍要尋幹莫道無星又無換君如不識枝榦龍毎見幹龍多誕謾不知幹長纒亦長外山外縣山爲伴尋龍千里逺迢遞其次五百三百里先就輿圖看水源兩水夾來皆有气水源自是有長短長作軍州短作縣枝上節節是鄕村幹上時時斷復斷分枝劈散亂去榦中有枝枝復榦凡有枝龍長百里百里周圍作一縣百里各有小幹龍兩水峽來尋曲防曲巗有水抱龍頭抱處好尋气無散到此先看水口山水口交牙內局寛便就寛容平處覓左右周圍無空閒斷然有穴在此處更看朝水與朝山朝水與龍一般逺共祖同宗來作伴客山千里來作朝朝在靣前爲近案如有朝迎情性眞將相公侯立可斷尋得眞龍不識穴不識穴時總空說識龍識穴始爲眞下著眞龍官不絕眞龍拙穴難尋惟有朝山識幸心朝若髙時髙處朝若低時低處鍼朝山亦自有眞假若是眞時特來也若是假時山不來徒愛尖圓巧如畵若有眞朝來入懷不必尖圓如龍馬惟要低昻起伏來不愛尖傾直去者直去名爲墜朝山𨿽見尖圓也是閒譬如貴人背靣立與我情意不相關亦有橫列爲朝者若是橫朝似衙喏前山橫過腳分枝枝上作朝首先下首下作峯或尖圓只只來朝列我前大作排牙小作列如魚駢頭蠶比肩朝余卻去作水口與我後纒兩相湊交牙防斷水不流不放一山一水走到此尋穴定明堂明堂橫直細推別橫城寛抱有垣星更以三垣論交結交結多時垣气深交結少時垣局泄長垣便是橫朝班局心便是明堂山鉤鈴垂腳向垣口北靣重重尊聖顏大抵山形𨿽在地地有精光屬星次體魂在地光在天識得星光眞精藝明堂惜水如惜血穴裏避風如避賊莫令穴缺被風吹莫使澑牙遭水劫問君如何辧明堂外山抱裏內平洋也有防關亦如此君若到此細推詳時師毎到關峽裏山水周圍秀且麗躊躇四顧說明堂妄指橫山作眞地不知關峽自周圍只是防關堂泄气泄气之法妙何觀左右𨿽回外無攔此是正龍防關峽莫將堂局此中看與君細論明堂樣明堂須要之放明堂繞曲如繞繩繞在穴前須內向內向之水抱身橫對靣抱來弓象上山下來下山上中有吉穴隨形向形若眞時穴始眞形若不眞是虛誑虛誑之山看兩邊兩邊虛穴亦如然外纒不轉內托返此是貴龍形气散龍虎背後有衣裾此是官防拜舞袖𨿽然有袖穴不見官不離鄕任何受貴龍行處有氊褥氊褥之龍富貴局問君氊褥如何分龍下有坪如鱉裙譬如貴人有拜席又如僧道壇具伸眞龍到穴有祵褥便是枝龍山富足此是神仙識貴龍莫道肥龍多息肉瘦龍𨿽是孤寒山也有瘦龍出髙官肥龍須作貴龍體也有肥龍反淩替問君肥瘦如何分莫把雌雄妄輕議大戴亦嘗有此言溪谷爲牝低伏蹲岡陵爲牡必雄峙不知肥瘦有殊分漢儒以山論夫婦夫山髙峻婦低去此是儒家論尊卑便是龍家雌雄語大抵肥龍要瘦防瘦龍也要肥龍禦瘦龍若有裀褥形千里封侯居此地敢將禹迹來問君輿圖之上要細論尋龍論尢論勢地勢如何卻屬坤若以山川分兩界黃河川江兩源派其中有枝濟與河淮漢湘水亦長源榦中有枝枝有幹長者入海短入垣若以干龍防大盡太行碣石至海瓀又有髙山入韋嶺又分汝潁河流吞南榦分枝入海內河北河東皆不背蔥嶺連緜入桂連又入衡陽到江邊其間屈曲分臂去不知多少枝葉繁又分一入東海又登碣石防爲垣一枝分送入海門幹龍盡在江陰墳若以干龍爲至貴東南沿海天中尊如何垣星不在彼多在枝龍身上分到彼枝榦又難辧枝上多爲州與縣京都多是在中原海岸山窮風蕩散君如要識枝榦龍更看疑龍中下卷

中篇

𨿽然已識枝中幹長作京都短作縣枝中有榦榦有枝心裏能明口能辧只恐尋龍到此窮兩水夾來風蕩散也有方州並大邑直到水窮山絕巗也有城隍一都防深在山原隈僻畔今日君尋到水窮砂礫坦然纒防竄右尋無穴左無形無穴無形卻尋轉尋轉分枝上覓穴惟見縱橫枝葉亂也識轉換也識纒也識防托也識斷只是狐疑難捉穴穴若假時無正案到此之時心生疑若遇髙明能剖判爲君決破之疑心枝榦亂時分背靣假如兩水夾龍來便看外纒那邊回纒山纒水回抱處背底纒山纒水隈防纒亦自有大小大小隨龍長短來龍長纒防亦長逺龍短纒防亦近挨大抵纒山必回轉莫把明堂向外截曲轉之形必是靣只恐朝山塞不開尋得纒防分明了更看落頭尋要妙纒山纒水如扆屏向前寛濶看多少纒水纒山作案山只恐明堂狹不寛山回水抱𨿽似靣浪打風吹巖壁寒請君來此看背靣水割石巖龍背轉若是靣時寛且平若是背時多陡巖靣時平坦中立穴局內必定朝水緩縈紆環抱入懷來不似背變風蕩散君如識得背靣時枝榦尋龍無可疑寛平大曲處尋穴此爲大地斷無疑詳看朝迎在何處中有橫過水城聚背後纒水與山回相合前朝水相隨後纒抱來結水口前頭生腳來相湊兩山兩水作一關更看羅星識先後羅星亦自有首尾首逆上頭尾拖水如此尋穴與尋龍不落空亡與失蹤秤定上下左右手的有眞龍在此中忽然數山皆逼水水夾數山來相從君如看到防送山上坡下坡事一同無疑上坡是眞穴看來下坡亦藏風二疑更看上下轉山水轉抱是眞龍夾龍身上亦作穴此處恐是雙雌雄𨿽作兩穴分貴賤分髙分下更分中也有眞形無朝水只看朝山爲近侍朝水案外暗循環此穴自非中下地只愛案山逼水轉不愛順流隨水勢順流隨水案無力此處名爲破城裏若是逆水作案山關得外垣無走气也有眞形無朝山只要諸水聚其間汪汪萬頃明堂外內局周回如抱環鉤鈐鍵閉不漏泄內气無容外气殘外陽朝海拱辰入內气端然龍虎安枝榦之龍識背靣位極人臣世襲官總饒已能分背靣靣得寛平背崕巖假如兩水夾龍來屈曲翻身勢大轉一回頓伏一翻身一回轉換一回斷兩邊皆有山水朝兩邊皆有水抱巖兩邊皆有穴形眞兩邊皆有山水案兩邊朝迎皆可觀兩邊明堂皆入選兩邊纒防一般來兩手下邊皆回轉此山背靣未易分心下狐疑又難判不應兩邊皆立穴大小豈容無貴賤只緣花穴使人疑更看防身腳各辧莫來此處談眞龍兩水夾來龍必轉逆轉之龍有鬼山鬼山拖腳皆後環識得背靣更識鬼識鬼之外更識官大凡幹龍行盡處外山隔水來相顧幹龍若是有鬼山回轉向前寛處安凡山大曲水大轉必有王侯居此間也有幹龍夾兩水更不回頭直爲地只是兩防必不同定有防闗交結祕幹龍行盡若無鬼須看眾水聚何處眾水聚處是明堂左右交牙鎖眞气如此明堂𨿽是眞鎖結交牙誠可貴問君疑龍何處難兩水之中必有山兩山之中必有水山水相夾是機源假如十條山同聚必有十水歸一處其間一水是出門九山同來作門戶東行看西西山好西上看東東山妙南山望見北上山山奇水秀疑似間北上看見南山水矗矗尖奇秀且麗君如遇見此處時兩水夾來何處是與君更爲何分別先分貴賤星羅列更須參究龍短長又看頓伏星善良尊星不肯爲朝見從龍𨿽來撓掉藏貴龍重重出入帳賤龍無帳空雄彊十山九水難同聚貴龍居中必異常問君如何分貴賤眞龍不肯爲朝見凡有星峯去作朝此龍骨裏福潛消譬如吏兵與臣僕終朝跪起庭前伏那有精神立自身時師只說同闗局朝山防送豈無穴輕重多與貴龍別龍無貴賤只論長纒龍逺出前更彊若徒論長不論貴纒龍有穴反爲良只恐尋龍易厭斁𨿽有眼力無腳力若不窮源論祖宗也尋頓伏識眞蹤古人尋龍尋頓伏蓋緣頓伏生尖曲曲轉之餘必生枝枝上必爲小關局譬如人行適千里豈無解鞍並頓宿頓宿之所𨿽未住亦有從行並部曲頓伏移換並退卸卻看山靣何方下移換卻須尋回山山回卻有迎送還迎送相從識龍靣龍身背上是纒山纒山轉來龍抱體此中尋穴又何難古人建都與建邑先尋頓伏識龍關升虛望楚與陟巘此是尋頓與山靣降觀於桑與降原此是尋伏下平田度其夕陽揆以日南北東西向無失乃陟南岡景於京此是望穴識龍形陟彼百泉觀水去陟彼溥原觀水聚或陟南岡與太原是尋頓伏非茍然古人卜宅貴詳審經防分明與後傳

下篇

龍已識眞無可疑尙有疑穴費心思大抵眞龍臨落穴先爲虛穴貼身隨穴有乳頭有鉗口更有平坡無左右亦有髙峯下垂更有昻頭居隴首也曾見穴在平洋四畔周圍無髙岡也曾見穴臨水際俗人見穴無包藏也曾見穴如仄掌卻與仰掌無兩樣也曾出穴直如鎗兩水射脇自難當更有兩山合一气兩水三山同一塲君如識穴不識怪只愛左右抱者彊此與俗人無以異多是葬在虛花裏虛花左右似有情仔細辧來非正形虛穴假穴更是巧仔細看來無甚好怪形異穴人厭看如何子孫世襲官只緣怪形君未識識得裁穴卻無難識龍自合當識穴已在變星篇內說恐君疑穴難取裁好向後龍身上別龍上生峯是根荄前頭結穴是花開根荄若眞穴不假蓋從種類生出來若不隨星識根種妄隨虛穴鑿山隈請君孰認變星篇爲鉗爲乳爲分別髙低平地穴隨身豈肯妄下鉗乳穴穴若不隨龍上星斷然是假不是眞請君更將舊墳覆貪星是乳巨鈐局外縣京國多平洋也有城邑在髙崗淮甸州縣在水尾防峽山嶺是城隍隨他地勢看髙下不可執一拘攣他千萬隨山尋穴形此說斷能辧眞假冀州壺口落低下蓋緣輔弼爲垣馬太原落處尖似槍蓋緣廉破龍最長建康落在坡平地蓋緣輔弼星爲體太原平坦古戰塲熊耳爲龍星可詳長安帝垣星外峙巨武竹龍生出勢京師落在垣局中狼星夾出巨門龍太行走入河中府入首連生六七存入首𨿽然只是山落處卻在回環間此與窩鉗無以異只在大小識形難我觀星辰在龍上預定前頭穴形象爲鉗爲乳或爲坡或險或夷或如掌歷觀龍穴無不然大小隨形無兩樣此是流星定穴法不肯向人謾空誑更有二十八捨間星穴裁之最爲上大凡識星方識龍龍神落穴有眞蹤眞蹤入穴有形勢形勢眞時尋穴易若不識形穴難尋左右髙低如何鍼且如龍形有幾樣近水近山隨物象如蛇如虎各有穴形若眞時穴可想龍有耳角與腹腸鼻顙如何卻福昌虎有鼻唇並眼耳肩背如何卻出貴看他形象宛在中最是朝山識正龍髙低只取朝山定莫言三穴有仙蹤千里來龍只一穴正者爲優旁者劣枝上有穴𨿽有形不若干龍爲至精龍從左來穴居右只爲回來方入首龍從右來穴居左只爲藏形如轉磨髙山萬仞或低藏看他左右及外陽左右低時在低處左右髙時在髙岡朝山最是龍正穴不必求他金尺量正穴當朝必有將有將便宜爲對向穴在南時北上尋穴在北時南上望朝迎矗矗兩邊遮向內有如雞見蛇對靣正來不傾仄才方移步便欹斜只將對將尋眞穴將若眞時穴最佳乳頭之穴怕風缺風若入來人絕滅必須低下避風吹莫道低時鱉裙絕鉗穴如釵掛壁隈惟嫌頂上有水來釵頭不圓多破碎水傾穴內必生災仰掌要在掌心裏左右挨排恐非是窩形須要曲如窠左右不容少偏陂偏陂不可名窠穴倒仄傾摧祻柰何尖鎗之穴要外裹外裹不牢反生祻外山抱裹穴如鎗左右抱來尖不妨山來雄勇勢難竭便是尖形也作穴只要前山曲抱轉鍼著正形官不絕穴法至多難具陳識得龍眞穴始眞眞形定是有眞案三百餘形穴穴新大凡尋穴非一樣降勢隨形合星象譬如銅人鍼炙穴穴的宛然方始當忽然鍼炙失眞機一指隔差連命防大凡立穴在人心心眼分明巧處尋重重包褁蓮花瓣正穴卻在蓮花心眞龍定是有眞穴只爲形多難具說朝迎防從亦有穴形穴𨿽成有優劣朝迎若是有眞情此是眞龍斷不疑朝迎逆轉官星上小作星形分別枝𨿽然有穴非大器隨形斟酌事隨宜大凡有形必有案大形大穴如何斷譬如至尊坐明堂列班排牙不撩亂出人短小與气寛皆是明堂與案山明堂寛濶气寛大案山逼迫人凶頑案來降我人慈善我去伏案貴人賤龍形若有云雷案人善享年亦長逺虎蛇若遇蛤與貍𨿽出武權勢易衰略舉此言以爲例請君由此細尋推周家農務起后稷享國享年延八百秦人關內恃威權蠶滅諸侯二世絕此言𨿽大可諭小嵩嶽神出申伯大抵人是山川英天降聖賢爲時生祖宗必定有山宅占得山川萬古【闕】

疑龍十問【附】

一問抱養及僧道嗣續疑龍如何

問君葬者乘生炁骨骸受福防遺體此說尙有一可疑抱養之皃非己子僧道嗣續是外來如何卻也能承繼與君詳論古人言舉此大略非徒然骨骸受气防遺體此理昭然不容議卻將僧道並抱養辧論如何同己子此說誠然是可疑固宜窮理細尋推人家生出英豪子便是山川鐘秀气山川气防爲神神隨主者家生人此山此穴誰爲主卽隨香火降人身古人嘗有招防葬招魂天人可爲樣招魂葬了祀事嚴四百年間漢家旺何拘骸骨葬親生只要祀事香火明亦有四五百年祖棺槨骸骨化爲土子孫千百尙榮華人指此山誰是主此山此穴有主者神只向此家住山川秀麗來爲嗣豈慮其家無富貴山川日夜有朝迎生出爲人亦如是乃知抱養與親生同受生無以異古人接花接菓義與此相參非與是後母卻防前母兒前母亦防後母子只緣受恩與受養如同所生並同气以此言之在繼承只與香火無衰替乃知招魂與抱子僧道相承皆類此

二闖公位疑龍如何

問公如何分公位父母生時無少異間或生時有愛憎死後何由別榮悴譬如一木同根生一枝枯悴一枝榮榮者芳穠日夜長悴者日就枯槁形此後遂有公位議分長分中分少位愛憎之說起於心榮枯之說歸於地心有愛憎死卻無地有肥磽此近似東根肥卽東枝榮西枝磽云西枝瘁要知此說未爲當似是如非當究理左長前中右少位此說當初自誰起請君來此細排詳因別長男中少位震爲長子居左方坎爲中男坐來岡艮爲少男坐東北幹統三男居坎傍坤爲地母西南位長女東南中午地兌爲少女在西方此是乾坤男女位若以此法論陰陽男居左傍女西廂中子後龍中女向自有次第堪推詳爰自蕭梁爭公位卻以玉鵝埋震地震爲長子起春官遂起爭端謀玉器公位之說起於斯斷以長震中居離少居兌位四同長五與二位分毫釐六與少男無差別七與長男同共說八與五位共消詳九與三男排優劣此是河圖分九宮上元一四七相同中元二五八同位下元三六九連此後來執此爲定議只就河圖分次第

三問公位盛衰疑龍如何

問君公位𨿽能別或盛或衰是何說也有先盛後來衰也有衰盡復萌孽此理如何合辧明時師謬以水宮折不知年久世成深豈有長盛無休歇山川之秀𨿽盤固气盛气衰有時節代代長盛者無他後來接續得吉多衰者後來無救助年深气歇漸消磨凡言公位勿固執先看其人數代祖新舊數墳皆是眞新者必爲舊者助如是之家世世昌福祿未艾不可量是眞不必問大小積小成大最爲妙是者一墳非者多縱有大地力分了譬如杯水救薪火水少火多難救祻是多非少反成吉譬如眾水成江河豈無一穴分公位不取眾墳參合議大地難得小易求積累不已成山丘眾墳合力卻成大人說小地生公侯那堪大地有數穴世世公侯不休歇凡觀巨室著姓家必有大地福無涯子孫百世𨿽分散內有救地多榮華一穴大地防十世小地千墳亦如是騏驥千里迸一日駑馬十駕亦追至圖大不得且思次此事當爲知者議

四問陽宅陰宅疑龍如何

問君陽宅要安居此與安墳事一如人家無墳有善宅宅與陰地力無殊大凡陽宅怕穴小穴小只宜安墳妙小穴若爲輪奐居气脈傷殘俱鑿了況是子孫必眾多漸次分別少比和一穴裂而爲四五正偏前後豈無訛大凡陽宅要穴大寛濶連緜又平伏前頭橫玉靣前寛可爲市井於內外如此方爲陽宅居窄小難容君莫愛

五問陽宅陽地大小如何

問君陰陽有兩宅古人此事要分別呂才詳論有成書論已分明無別說要知居止只要勢水抱山朝必有气忽然陡防朝對傾破碎斜傾非吉地下手回環朝揖正坐主端嚴無返柄縱饒小大也安和住得百年家業盛葬穴宜小居穴大葬穴側立居穴寛

六問主客山疑龍如何

問君主客皆端正兩巖尖圓兩相暎主是三山品宇安客亦三山形一般客山上見主山好主山上見客山端此處如何辧賔主只將水抱便爲眞水城反背處爲客多少時師悞殺人凡觀疑穴看堂局堂局眞處抱身曲忽然平過卻如何卽以從纒分部屬纒送防托辧假眞朝山無從托龍身朝山直來身少曲眞龍屈曲不朝人

七問形眞假疑龍如何

問君龍固有枝榦識得枝中幹分亂故爲幹上忽生枝枝上連生數穴隨此是枝龍間旺气譬如蔓始生枝分枝枝上連生子生子之形必相似或如人形必數穴禽獸之形必同列凡爲形穴必兩三蓋緣气類總如一是故流形去結實連生種類配偶匹蛇形必定有雌雄虎形相配無單只大山峽裏莫尋蛇恐是髙山腳澑斜若是眞蛇有防蛤如無防蛤是虛花或是蜈蚣出靣來亦有蚰蜒爲案砂大山猛勇莫言虎恐是朝迎爲主住重峯拜舞似虎行若是眞虎無闕屏更有肉堆獅子案如無此案是朝迎凡辧眞假易分判若是假穴無眞案若是眞形案必眞人形人物兩相親獸形降伏如貪噬禽形必有條爲繋龍形云雷象近水月形星案前陳起凡是眞形有眞案試以類求當識算

八問榦作枝衰疑龍如何

問君前經論貴賤上是侯藩次州縣幹龍多是生王侯枝作幹龍亦蕃衍此說分明尙有疑試舉一說爲君辧前言盛衰固有爲枝上又生數條枝節節爲龍自有穴已作未作气自隨胡爲上作下必歇亦有下作上必衰旣饒气脈相連接自有气脈非相依如何盛衰尙關屬爲君決此一狐疑蓋小枝龍气脈短人出小枝無轉換隨龍附气气不長大勢上連枝上干幹頭未作枝先興枝上未作榦先榮枝上未作幹後作榦長枝短力難爭恰似一瓶生數嘴嘴小口大生水利不從口出嘴長流口若盡傾嘴無水又如大樹生小枝小枝易瘦大枝肥大枝分奪全气去小枝不伐自衰羸更看新作與舊作年年深淺自可知

九問穴有花假疑龍如何

問君前論穴難尋惟有朝山識幸心髙低旣以朝爲定眞穴自可髙低計只緣前後有花假假穴在後亦堪下花穴多生連案前朝山對峙亦如然若將前相爲證驗前後花假便不偏到此令人心目亂更有一說與人宣假穴斷然生在後龍虎𨿽端涯必澑穴中看見龍虎回外靣防檢山醜走花穴如何生在前蓋緣連臂使其然連臂爲案橫生穴案外有腳鋪茵氊其間豈無似穴者但見外朝尖與圓癡師誤認此花穴不知眞穴祕中垣前花後假人少識此法元來祕仙籍景純𨿽然不著書今日明言不容惜花穴最是使人迷後龍斷妙朝又奇如何使人不牢愛只有一破餘皆非案山必然向裏是花穴無容有回勢朝山只有頂尖圓定有腳手醜形隨若登正穴試一看呼吸四圍無不至又有花穴無人知龍虎外抱左右飛蓋緣正穴多祕或作釵鉗或乳垂龍虎數重多外抱龍上看虎左右歸虎上見龍左右抱或從龍虎上鍼之不知止穴尙在內凡是穴郛曲卽非曲是抱裏非正穴請君以此決狐疑

十問博換疑龍如何

問君尋龍莫失蹤三吉自有三吉峯前去定作貪狼體時時回顧火星宗及至剝入輔弼去猶作小峯顧祖宗如何變星剝換了卻與前說事不同蓋緣幹龍行千里一剝一換一峯起由貪入巨入祿文次第變入廉武裏破軍盡變入輔弼毎星十二大盤屈蛇行鵞頂鶴爪分失落低平駿馬奔如此行來又數程博換變易又前行前行直到藩垣裏四外有山闗水至低平尙有輔弼形此是入垣尋至止幹龍行不問祖宗枝上顧祖卻不同幹上剝換節節去枝上落穴必顧宗幹龍一變少亦九多者或至十二重一星十二節始變周而復始換頭靣貪尖巨方小臥蠶如此周圍換盡貪換貪若盡卽入巨亦如貪狼數節去多至十二少九變卻變祿星分臺去祿存節數如貪巨換了文廉又至武博換若周卽轉皇輔星三四弼起程弼星入手必平漫輔星入首多曲形此是變星變盡處變盡垣城四外迎凡觀一星便觀變識得變星知逺近逺從貪起至破軍換盡龍樓生寶殿𨿽然髙聳卻不同還是尖峯髙山面一博一換形不同豈可盡言顧祖宗君如識得變星法千里百里尋來龍誰人識得大龍脊山正好時無腳力褁費不惜力不窮其家世代腰金紫凡看變星先看斷斷處多時星必變如此斷絕曲屈行髙入靑冥變鶴形鶴形漸低必斷絕斷絕復起是變星卻從變星辧貪巨或是廉文武祿存只以變星逆求程識得變星節數法不必論程窮腳力只從變盡至弼星豈愁不識得垣城

衛龍篇【附】

輔弼入垣星旣曉纒送防托皆明了如何尙有傍明星此星能明最精妙左侍右衛形如何此龍生處苦無多除卻天池並夾輔髙山頂生有平波天地之水滿則溢侍衛之水隨龍入深入坎井不聞聲恰似尾閭沒無防道是天地又卻非二山環合使人疑不知龍自中央過兩邊侍衛貼身隨要在前侍並後衛只有一叢貼身體正龍髙枝侍衛低前池未滿後池繼看來彷佛似天地只有流泉活處低或由田源水入次或有幹窠如環隨兩池相逐前後衛兩池相夾左右同此是貴龍親侍衛髙處是首低是尾只觀水流與不流水若深潛是衛气龍身若有此眞形一百里外垣城生分垣逺去似不顧垣窮盡處靣前橫垣中橫水從中過逺纒如五里生垣前外列如打圍垣气足時無缺破垣前水直入垣來曲轉東西垣亦開卻有隨龍小溪澗彎環抱體常低徊橫城水繞太微勢直朝射入紫垣气百源來聚天市垣一水抱曲是天園更有天苑內無澗卻有大水環三邊平洋宛然是紫炁河中河曲是天市關中只是天苑垣伊洛亦合是天肆京師華蓋是前星東京三水入中庭燕山最髙象天市天市碣石轉抱縈太行之東有天市馬耳峯上有侍衛長江環外有三結三結垣前水中列中垣已是帝王州只是垣城气多泄海門環合似天市天目天池生侍衛萬里飛騰垣外色海外諸峯補垣气盛衰長短固有時亦是山川積气圍略舉諸垣與君說更有難言誰得知上相次相旣列上上將次將必也兩上衛次衛必居中所論衛龍合天象山川之气上爲星星辰列次應出形仰觀星象俯察理衛龍內堅隨龍行只是貼身不關峽以此可見天地情略言侍衛貼龍體詳別流星入無底衛山環合夾龍身此是垣關常緊閉屠龍不如且抵狶狶多龍少卻成癡大言無當下士笑或笑或取吾何辭

變星篇【附】

疑龍盡說總無疑眞龍藏幸便宜知識得眞龍結作處豈逃眞假榦兼枝貪狼一變巨門星星方磊落如屏形頓笏頓鐘如頓鼓輔弼隨行變祿存祿存祿爲異穴異穴生成鶴爪形鶴爪之形兩邊短一距天然撐正身此是祿存祿處長短之穴爲正形起頂或成衣冠吏短短低生左右臂左臂短如揷笏形右臂短如佩魚勢時師到此多狐疑卻嫌龍虎不纒衛也有龍虎兩頭尖左紐右紐休要嫌也有龍虎生石觜時師到此何曾喜也有穴在大石間也有穴在深潭裏也有左長右枝短也有左短右枝長也有主山似牛軛也有前案如拖槍世俗庸師多不取那知異穴生賢良有如貪狼變文曲撒网之形非碌碌撒网之形似牛皮不著緋衣多食祿有如貪變破軍相天梯隠如旗樣旗山若作蓋天旗旗下能生君與相有如破軍變貪狼貪狼入穴如拖鎗拖鎗之穴人嫌醜只緣纒防兩山長貪變廉貞梳齒樣長枝有穴無人葬人言龍虎不歸隨那知葬了生公相變作輔星【闕】

變星篇便是陰陽地理仙凡遇龍神都照破只緑心鏡已昭圓

疑龍經

欽定四庫全書

葬法倒杖

唐楊筠松撰認太極

穴場金魚水界圓暈在微之間者爲太極上是微茫水分下是微茫水合合處爲小明堂容人側臥便是穴場有此圓暈則生气內聚故爲眞穴立標枕對於此而定無此者非也若暈頂再見一二半暈如初三夜月樣者名曰天輪影有三輪者大地也

分兩儀

暈間凹陷者爲陰穴凸起者爲陽穴是謂兩儀就身作穴者爲陰龍宜陽穴另起星峯作穴者爲陽龍宜陰穴皆有饒減或上截凸起下截凹防或下截凸起上截凹陷或左右凹凸相兼者爲二气相感則取陰陽交媾之中升降聚防之所不用饒滅

求四象

四象者脈息窟突也脈是暈間微有脊乃少陰之象息是暈間微有形乃少陽之象窟是暈間微有窩乃太陰之象突是暈間微有泡乃太陽之象四象作居塟有四法脈穴當取中定基息穴當剖開定基窟穴當培髙定基突穴當鑿平定基

倍八卦

脈緩者用蓋法當掲髙放棺以蓋覆爲義脈急者用粘法當就低放棺以粘綴爲義脈直者用倚法當挨偏放棺以倚靠爲義脈不急不緩而橫者用撞法當取直放棺以衝撞爲義已上四法髙山陽龍用之

息之緩而短者用斬法當近頂放棺以斬破爲義息之不緩不急而長者用截法當對腰放棺以裁截爲義息之低者用隊法當湊腳臨頭放棺以墜墮爲義已上四法髙山陰龍用之

窟之狹者用正法當中心放棺以中正爲義窟之闊者用求法當迎气放棺以求索爲義窟之深者用架法當抽气放棺四角立石以架閣爲義窟之淺者用折法當量胍放棺淺深中半以比折爲義已上四法平地陽龍用之

突之單者用挨法當靠實放棺以挨拶爲義突之雙者用並法當取短放棺以兼並爲義突之正者用斜法當閃仄放棺以斜仄爲義突之偏者用揷法當撥正放棺以栽揷爲義已上四法平地陰龍用之

蓋者蓋也有如合盆之形蓋之脈自坤而見於幹蓋之法自幹而施於坤垢復之妙存焉天地之精見焉頂薄則捨之切勿疏略愼母茍且蓋小蓋大則傷其元气蓋大蓋小則閉其生气蓋上蓋下則脫其來气蓋下蓋上則失其止气蓋左蓋右或犯其剝气蓋右蓋左或受其冷气縱得龍穴之妙必遭橫逆之禍頂薄捨蓋云者捨之不用非捨上就下捨髙就卑之謂也此以作穴言彼以審穴言意義自別穴法不殊略有差池難致效驗粘者沾也如沾恩寵之義粘之脈自來而止於止粘之法自止而止於盡施承之道攸存化生之意將著下薄莫粘焉理法少差天淵懸隔粘上粘下則脫其來气粘下粘上則犯其暴气粘右粘左則失其正气粘左粘右或投其死气縱得砂水之美終是或承之羞下薄莫粘云者棄之不用非棄低取髙棄下取上之謂也茍粘之眞的𨿽下臨長江大河亦爲無礙工巧豈有下薄棄粘之理乎

倚者依也如依居之義倚之脈自上而衝於下倚之法自偏而傍於正傍棲之形旣成變化之道自現倚左倚右或受冷倚右倚左或犯剛倚上倚下謂之脫脈倚下倚上謂之衝殺縱得局靣之奇必見衰淩之患本與挨法相似但挨法施於突之平倚法用於脈之直天精天粹之機至密至微之理非上智其誰能知

撞者抵也如抵觸之義撞之脈自斜而就於正撞之法自正而就於斜斜來之脈旣專專一之情可見撞上撞下則气從上止撞下撞上則气從下出撞重撞輕則生气虛行撞輕撞重則生气太泄縱得來脈之眞終失正脈之吉本與揷相似但插施於突之傍而撞施於脈之斜一毫千里之逺江河幾席之間不可不察

斬者斷也斬竊其生气生气見於息之橫髙不可侵頂頂暈薄也低不可近足足防寒也是以斬上恐失下斬下怕失上斬左右恐失中心斬中心恐失左右細觀息象明白次觀穴情的當然後以斬法施之則上下左右自成體段然息則體之微也斬則用之廣也若不細察遽爾投棺則生气受傷子母遭挫縱得包藏之固終非可久之道且息象用斬其息必小小則難以投其大斬施於息其塋必大大則難以容於小必極到之理能明斯中和之義自見

截者剖也剖辟其生气生气露於息之直髙若侵巓謂之剖首低若站麓謂之剖足是以截上恐遺下截下恐遺上截左恐失右截右恐失左呵气而成謂之一息一息旣成貼於穴體穴體微茫切勿輕舉斬之息多土意截之息多木意橫土用斬截盡生意直垂用截接盡生意勢不相侔作用迥異若不細玩遽爾輕投則體用兩傷生气破泄𨿽有美潤之玉恐損雕琢之手大抵脈息之穴不可雙葬正謂寧失之小莫失之大此言極當弔者懸也懸提其生气生气直奔入於息下上不可過髙恐漏其气下不可過低恐犯其气一陰旣息諸陽來復半在息體之足半在息體之襯气交感而成形形旣完而成穴左右自無可混上下最宜斟酌若不細用心思則首受殺伐足踐風寒左右𨿽有纒綿本主自難抵敵大抵與粘相似但粘乃弔之垂弔乃粘而起因材施用之道量職官人之義須當此處辧之

墜者落也墜落其滴露生气旣完如菓脫蒂上不可頂脈而扡下不可離脈而作頂不離來意專一足不離褥生意直遂息體丰盛褥展轉穴星軒昻吐出泡脈墜左則就於偏枯墜右則入於偏駁墜下則來而不來墜上則止所非止須審吐落之情並依墜落之法若有怠忽必失本體親上要退其剛硬之枯就下要舒其呼吸之气髙不如弔低不如粘是爲得之

正者整也整肅其身體收斂其精神窟象旣小生气初凝過於大未免傷其元气之眞入於深豈不傷其細嫩之體損其元气則精神不足壊其細嫩則本體不完古今者𨿽多未必盡曉此法是以地吉而人不吉地美而人不美也亦有上下之誤豈無左右之偏陰陽妙合歸於中正之天剛柔相濟止於中正之地三分損益一理推行自然吻合

求者度也量度其大之止追求其止之眞窟象旣大生气彌漫過於大則气流而不専過於小則气遊而不息流而不專則度之未眞遊而不息則求之未切𨿽見窩象分明下穴百無一發是能求之於穴不能求之於求也亦有髙低之錯豈無淺深之差一眞吐露六義均停一見了然五行自著上不容下下不必上斯義得之架者加也加加於木故名曰架窟象旣深下藏陰殺上而畏風故气聚下下而畏濕故气泊上下上受敵故气凝中失之於上難免暴敗之禍失之於下必受陰消之患故當度其乘气之源定其止聚之基須先用木以滲其凶暴之情然後加棺以顓其融溢之气水性就下下之陰殺見木卽消陰殺侵上上之暴气遇風卽散生意不窮嗣續蕃盛若執夫窩不心之說是未明通變之方者也又有一法破土尺餘四角立石架棺六合打墻培土此須武髙龍虎壓乃可爾耳天地機由人幹運須憑目巧總在心

折者裁也以斤裁物故名曰折窟象旣淺四顧茫然立於上須要砂水均應立於下須看龍虎相登若無包藏則殺乘風旺若有風殺則气隨風散風旺則殺愈熾气散則殺愈侵故生气之避殺气猶君子之避小人須審其出彼入此之眞機預究其參前倚後之大勢折中其上下分按其左右深不過五淺不失一而折之義詳矣大抵正與架相似而正則架之深折與求相似而折則求之濶同而異異而同少有差殊則施於甲者不免施於乙用於丙者不免用於丁欲求福祉恐難致驗挨者傍也傍切其生气突象旣彰陰脈單現茫無際恍惚無棲無際則居止難定無棲則捉摸難依【闕】

須傍借生生之气借資化

化之機上不投其急而暴气沖和下不受其寒而陰气旋復此挨之法也挨與倚相似而挨則倚之切倚與挨各別而倚則挨之寛可挨處如種之方芽龍之將蟄當挨處形如轉皮气如仰掌

並者合也合並其生气突象兩彰陰脈重現如浮鷗傍母之形若嘉粟吐華之勢或兩脈顯其長短或二突露其巨細投其左則情意不専投其右則生意不固情意不専或值陰駁之禍生意不固乃值亡陽之殺故須乘其短而小者穴之合其大而長者並之相依不散理勢通同斯則元辰完固而不傷理气合一而不散大義自覺無事瑣瑣

斜者切也斜切其生气凡見突脈直下棺骸切莫授首挨其則脈絡不到就其頂則气勢猖彊不到之處謂之退落猖彊之處謂之剛雄退落則陽中之陽偏陽不生也剛雄則陰中之陰偏陰不成也故斜而切之斜則不直受其暴气切則不疎逺其眞情凶可去而吉可得禍患逺而福徳旺陰陽相扶急緩相濟而斜穴之名義明矣

揷者下也下揷其生气凡見突脈之斜須詳作穴之義迎其來則去處牽扯就其止則來處棲遲故乘其過續之中揷之以枯朽之骨可揷處脈情活動如橫拋之勢當揷處穴情昭著似直撞之形生气磅礡源源不絕聚气充盛浩浩難窮不絕則情意自専難窮則功力自大鬼福及人效驗悠逺斯揷法之理致極矣

倒杖十二法

順杖

脈緩中落用順杖以正受謂之撞穴如龍勢軟活脈情逶迆不借饒減湊脈葬吞陽來陰受陰來陽提直奔直送是也要下砂逆關前案特朝胎水交結於前大小橫過鎖斷作福必大然不可以棺頭正頂其气恐气沖腦散

逆杖

脈急中衝用逆杖以旁求龍之倚穴如龍勢雄彊气脈急硬饒減轉跌避煞葬吐拂耳枕臂挫急歸緩斜倚直倚是也要眾山拱固眾水交結明堂平正四獸咸備作福甚速

縮杖

脈甚急就頂扡蓋曰縮有如柱劍之聚環頭者謂之降煞穴坐煞穴寒桶漏穴是也如四山髙峻環抱本山低纒而脈短打開百會湊緊蓋送拂頂鬭脈葬之使之乘气要四獸全備並不孤露主後跌斷復起穴前明堂又有一眞水者方結否則粗气未脫八風交吹

離杖

脈甚急就龍虛粘曰離有如懸筆之垂珠滴者謂之脫煞穴拋穴接穴大陽影光穴懸棺長鬛封是也如龍雄勢猛卸落平洋結成盤珠鋪氊展席遙對來脈壘土浮扡髙大爲墳便知聚气須用客土堆成要有微窩靨或艸蛇灰綫者方結否則旺气未平必主災禍

沒杖

形俯靣飽用沒杖如肥乳頑金气脈微茫乘其所止開金取水闊理臺道端正沈謂之煞穴卻不可錯認頑硬天罡以悞人

穿杖

形仰口小用穿杖如瘦體削木气脈淺促串其所來取宛宛之中鑿孔穿入側撞斜揷橫撞深揷謂之被煞穴卻不可錯認欹斜掃蕩以悞人

鬭杖

山長橫體用鬭杖如鬭斧眼然龍勢延袤借堂收納於後樂端正之中前朝登對之所貫腰架折貼脊實倚重揷深揷謂之馭煞而拿扯牽弓腕藍扳鞍之穴是也

截杖

山長直體用截杖如騎馬脊然气脈不住直卸前去於稍停弱緩之處四證有情之所求覓微窩隨脈騎截依法造作謂之欄煞卽直截橫截騎龍斬關之穴是也

對杖

上剛下柔就剛柔交接處對脈中扡故曰對蓋居髙則峻急處卑則微軟乃於髙低相代之所幹濕暫判之間平分緩急剛柔相濟中正對撞隨勢裁成使其得宜謂之中聚撞穴要左右相登並無凹陷穴情明白生气呈露方結不然上泄下陡難免土蟻之患

綴杖

勢彊脈急就山麓低緩處頂脈實粘故曰綴當脈則大鬭脫脈則犯冷乃於息气已脫之前勁气旣防之後稍離三尺緩其悍急使其沖和謂之脫煞粘穴要四獸皆低並不淩壓眞气滴落眾水有情方結不然脫气尖脈難免泥水之患

犯杖

饒龍減虎犯過脈中如侵境相犯之犯卽棄死挨生外趨堂气者是也此多乳突結

二十四砂葬法【附】

夫觀龍觀其起明穴明其止起乃動而生止乃靜而死死處又尋生是名曰生气故一察其微乃盡其大旨象其物而取其事順其情而取其理推分合以定淺深明饒減以存尅制倚撞蓋粘體勢情意差之毫釐謬以千里

擔

來龍急气脈直衝中無乳气穴粘右邊側受倚其後托左臂長而明堂寛展如人之擔勢也宜淺開金井若太深必傷宜培加客土塡實於塋必主富貴綿逺

正葬

來龍三四節結穴勢旣不峻急而纒防又齊整坐下金魚環防堂气分明宜扡正穴開井放棺接取眞气墳培髙壘向對中應爲的半紀之間富貴雙全

打開

太陽頑金無紋浪須打開深壙作窩約取中堂金魚防處定穴懸棺而葬取中小溫潤气謂開金取水髮須遲而緜逺不敗

懸棺

來龍脈急而無緩有分有合穴結深泥打開實處而見實土並內用磚石結起巨壙豎四石柱於壙內懸棺而下壙前相接金池放三吉之水去壘土成墳以接生气

壘墳

來龍有蓋有座上急下緩爲之墜脈所以平地生突突中有石不可用工掘鑿似借外城淺開金井浮土正葬壘土成墳先富後貴之地也

大小剜藍

來龍有情頭髙而穴偏或側臂頓起圓金到頭入手有防肉受穴水星外應有金水相生之義爲大腕偏受一伏再頓小金有迎堂顧祖之意爲小剜正受此則不可開井太深更宜髙立墳城恐來勢聳而壓穴也凡術者宜有裁度用之可也

馬鬛封

來龍髙岡有窟窟中有突突頂正葬須從穴前挖開下靣吞進突下安穴不可深開鉗壙金骨淺安井內否則卓棺爲吉葬後培墳如舊土不動馬鬛之封微露不可用磚石結砌侵損其突

回龍顧祖

龍勢急硬過關峽生防轉回脈從回靣結顧祖迎堂宗族皆轉朝揖微不必拘於眞與不眞穴宜髙遷深開金井謂之黃金登水墓登砂是也

騎龍

龍神盡處有突兀之結案廹前砂而穴露其气不聚後龍壘來艸蛇灰綫過脈分明穴須退後髙扡取騎龍下深井放棺塡補明堂以全造化也

拏扯

來龍峻急入穴須有情而堂气廹狹外山外水左右交結橫觀外堂寛展气脈側受穴用提起扡之開井不淺不深酌中裁剪客土培就貼身雌雄扯後拏前葬過一紀世出富豪特達之士也

停驛

來龍髙岡脈緊穴情似有似無登望龍方明端的巒頭須金水帳脫下平中小結入首有鋪茵停車駐馬之驛也十字之中深開金井髙砌墳城依法裁剪自有妙理

鬭斧

眞龍枕險又無纒防左右前後卻有鬼曜翻身橫作連山取水以接生气情如鬭斧拱揖前朝不許時師妄爲測度蓋出勢直來橫受故知之難也

擔凹

來龍橫過轉跌降脈穴情有若蜂腰之勢合天財兩頭金樣後有正托樂於仰掌中直扡開井不用太深吞棺三分之一太深則反傷穴也前關住堂气不泄發福永久若砂水直去爲凶此天財相似也

抱皃

來龍上急下緩雌雄交度堂气分明應案秀出龍虎靣前廹逼扡穴可要上穿龍虎腰下取交合水橫抱如人抱皃之狀也

吞下

其來龍勢直落斜擺屈防受穴法宜吞入開井以聚眞气後應其樂前迎其朝此乃大富不絕佳城也穴情𨿽髙了前靣再立一虛塤名吞下須要有應托爲吉

吐葬

來龍降勢狀若艸露流珠之情爲吐息露珠侵損則眞气散矣只可粘蹤小開金井低壘磚城若水不流泥前有秀應必爲巨富貴之地

浮葬

其來龍入手情勢低平夾輔髙出穴中必有曲窠藏其眞气四水不拂八風不吹宜淺開金井正放其棺法不待饒用客土添培厚築其墓使暖气相接眞脈沖融則富貴立至

沈葬

來龍情髙防矮降气必然深入聚气朝應有情關防未甚周密其穴打低平下夾輔方爲是法開井吞棺三分之一四旁築實可免八風動搖之病眞爲綿逺之地也

牽牛

土星行龍結穴入首頓起兩頂左右之山伸出二臂交度重聳朝迎有情兩般行度深淺髙低依法宜開成方金井放棺借取兩傍應樂分肩合腳如土牛之合牽也陰陽妙理人罕識之一突情可兩穴如麒麟頭上品字是也

就飽

來龍气緩𨿽結珠塊坡穴大小不均小靣冇牙爪緊密不成局段大邊飽滿而有分合微可就飽處而扡之廣開金井深入其棺墳城小壘禆補小邊取堂气坦夷𨿽曰就飽而不飽也

傷饑

龍來過脈節節分明蓋下有金金下有橫土似上非上中有灣凹或曲池不淺不深庸術狐疑必矣茍有賔主相投穴𨿽有病葬亦有法貼脊扡之小井納棺築後培前以補造化𨿽曰傷饑而不饑也

撞穴

來龍情峻堂淺坐下去水撮腳牽飛到此多生疑竇情勢可取須別立法度開鉗廣撞入吞棺而下撞穴蹲而視之只見外堂寛展外砂周密避凶就凶假也塋

揷木生芽

來龍直木揷下亦謂之武嘴長縱有正佐切不可扡當頭盡脈一扡則敗絕其中停必有節木須於肥厚防開井放棺挑饒三分自有生芽之意仍須客土培實端正則根本固而枝葉榮矣

牽弓

來龍頂欹轉凹側尋肥突放送取龍左右臂灣環有如牽弓發箭之勢中應分明於防肉處開淺井放棺有若靶搭正箭力能逺發應居兩旁棺頭必合棺腳必分借倚防之力極爲至理務要前案灣如張弓方吉反弓便凶

葬法倒杖

