

維揚舊本六壬銀河櫂四宜艸堂珍藏

李紉齋六壬要訣

紉齋曰﹕生克以人意爲之﹐人意誠具生克之气﹐爲各有所屬﹐其發現於彰明昭著間者﹐自有神定﹐何必六壬﹐亦何必不六壬也﹖麒麟鳳凰郊藪遊。紉齋曰﹕欲知眞神煞﹐必須精熟郭《大全》內所載《課經》及《畢法賦》﹐以九宗爲體﹐以三傳爲用﹐以一切卦名爲眞神煞﹐以正時﹑日﹑辰﹑三傳﹑本命﹑行年爲六要處﹐除此六處﹐俱爲閒地。太歲﹑月將如在六處上者﹐方用﹐不然則否。又有日幹三合同類局之地﹐亦可用。但用此者﹐必值凶非而天罡更臨其上者﹐卽以罡所臨孟﹑仲﹑季斷六親之所屬﹐準應。

大六壬銀河棹眞本目錄列載諸門﹐不分卷次

天時門人宅門墳墓門身命門選試門赴試門官祿門婚姻門孕育門訪謁門謀望門行人門出行門求財門貿易門稼穡門蠶桑門六畜門奴婢門逃亡門遺失門捕盜門占贓門克應門訟獄門漁獵門疾病門病祟門醫藥門怪異門雜占門附載諸訣射覆門占時克應

天時門

日上神將皆屬火﹐主晴。若干支屬水而克日上神者﹐爲雨。日上神將皆屬水﹐主雨。若干支屬土而克日上神者﹐爲晴。日上見卯丑﹐更元武合靑龍乘亥子入傳﹐主大雷雨。日辰上見卯子爲元合﹐大雨。丑加子大雨﹐加卯小雨。龍徳﹑元首主晴。伏吟無丁馬﹐晴雨照舊。反吟不空亡﹐晴雨變易。火土主晴﹐空亡則雨。潤下主雨﹐空亡反晴。曲直主風﹐空亡則否。稼穡主陰﹐空亡則風。從革主雨﹐空亡則陰而不雨。凡帶雨神﹐不空亡者﹐主有雨。日克傳晴﹐傳克日雨。亥子連茹克日﹐主久雨。亥子臨巳﹑午﹑未﹑申﹐爲水運乎上﹐卽日雨。寅申乘旺加亥﹑子﹑丑﹑寅﹑卯大雨風。三傳午戌傳寅則晴﹐寅午傳戌則不晴。蓋火局寅長生而戌墓也。子辰傳申則雨﹐子申傳辰克上則無雨。三傳火上水下﹐爲未濟﹐主晴。水上火下﹐爲旣濟﹐主雨。將亦水或金﹐主久雨而寒。三傳皆土晴﹐皆金雨。三傳水空晴﹐炎空雨。初傳巳午乘蛇雀﹐晴而主旱。亥子乘元陰﹐久雨而潦。課傳純陽或陰不備﹐晴﹔純陰或陽不備﹐雨。三傳俱陽﹐又在天乙前﹐而水神不見﹐靑龍不入傳﹐曰旱﹐𨿽久晴無雨期。三傳俱陰﹐又在天乙後﹐而火神不見﹐朱雀不入傳﹐爲澇﹐𨿽久雨而無晴期。占晴而課傳有火神﹐則以巳午丙丁所臨之神爲晴﹐其久暫則視火神之休旺。占雨而課傳有水神﹐則以亥子壬癸所臨之神爲雨候﹐其多少亦視水神之休旺。久晴占得炎上﹐爲陽極陰生﹐三日內有雨。久雨占得潤下﹐爲陰極陽生﹐三日內可晴。早晴而晚雨者﹐發用靑龍乘水也。日雨而暮晴者﹐發用金水而末傳乘天空土也。日出而不晴者﹐用火神將而卽爲下神所克﹐與中末克之也。興雲而不雨者﹐用水神將﹐而卽爲下神所克與中末克之也。風雨大作者﹐寅申龍虎互乘而亥子丑相加也。雷電大雨者﹐丑午雀合並見而子卯亥相加也。龍虎所乘神有气則風雨﹐休囚者則微風微雨。與子卯並大風雨。龍臨巳午卯酉主大雨。虎加亥子陰后武龍﹐蛇在巳酉丑上久雨。螣蛇入水化龍主雨﹐虎乘申先風後雨。螣乘庚辛戊己﹐先雨後風。類神偏勝則有其一而無其一﹐如卯多濃雷無雨﹐子多密雲不雨之類。亥子乘元後而爲下神所克者﹐陰晦。靑龍乘金髮用者﹐亦陰。臨卯則雲蒙霧合。用上神六合而下臨火位者霧。白虎臨卯則霹靂。白虎乘申酉者雹。三傳陰勾虎並者霰﹐用子加辰乘蛇則微﹐太陰寅並則厚。龍旺則雨﹐虎旺則風﹐然必入傳或加日辰﹐或克日辰則有﹐反此則無。龍乘辰爲入廟﹐乘亥子丑爲遊樂江湖﹐不能變化﹐俱無雨。寅申臨日辰者風。用太常乘木則颱。虎乘巳風卽起﹐乘寅卯申未旺相則狂﹐乘天罡與八妖克日則怪烈。視小吉下爲風起之候。申酉旺相而子巳相加者霜。子酉乘元武而火多水少者冰。從革或用申酉﹐乘太陰者﹐寒凍。用虎而水少火土勝者雹。昴星主風雹霜雪。鑄印亦主雨雪。四課比和者陰。日上或發用見月將者晴。天罡加四季晴。日符加日晴日符例﹕甲日寅﹐乙日卯﹐丙丁午﹐戊日辰﹐己日戌﹐庚日申﹐辛日酉﹐壬日亥﹐癸日子。久雨占晴法﹕月將加正時﹐視魁所加。四季雨止﹐加申亦止﹐加子天陰有風﹐加寅卯見日。又或以月符加月將﹐視丙丁爲靖期﹐壬癸下爲雨期月符例﹕春辰﹑夏未﹑秋戌﹑冬丑。今日占明日晴雨法﹕以月將加正時﹐視明日支上神將﹐以前例消息決之。金主雷﹐木主風﹐陽水主大雨﹐陰水主小雨。土主云﹐火主晴﹐水克火爲雹。木見金爲暴風疾雨﹐寒冬則爲雪。水逢金而遇土爲連陰﹐木克而見火爲大旱。土多無水則陰﹐火多無木則熱。水多見金則霖。歲首占何月雨法﹕以大吉加元旦﹐視神後太衝天罡下爲雨月。又以大吉加月朔﹐視神後下爲大雨日﹐太衝下爲小雨日。又申酉下爲雨日﹐遇空亡則否。附錄﹕雀飛龍潛者晴雀上龍下﹐龍升雀伏者雨龍上雀下﹐元武乘亥者雨穴居者知雨﹐歸亥入穴是也﹐朱雀乘午者風巢居者知雨﹐朱當午位是也。又歌曰﹕白虎東方爲出林﹐更乘劫煞勢驚人。龍若加臨申酉方﹐莫言死絕雨須滂。巳作六丁上蛇雀﹐用神附卯雷電爍。從革若也來生日﹐甘澤如傾雨盈溢。陰陽不備雨多慳﹐水若旺相霖不難。子卯相加救枯穗﹐元合互相興涸鮒。白虎若來加亥子﹐太陽不現兼旬雨。陰雨連綿雪厚深﹐皆因子上坐勾陳。亥子爲傳𨿽主雨﹐一怕空亡二怕土。亥爲天河子爲水﹐居上淫霖何日已﹖螣蛇𨿽火不堪憑﹐入水乘龍定不晴。類神﹕子爲雲雨﹐爲江河水神﹔醜爲雨師﹔寅與未爲風伯﹔卯爲雷爲雪﹔辰爲霧爲水庫﹔巳爲虹霓﹐爲風門﹔午爲電爲晴﹔申爲水母﹔酉爲陰爲霜﹔戌爲云爲塵霾﹔亥爲雨水爲天河﹔貴神爲陰﹔螣蛇爲電﹐爲霞蝀﹐爲兵荒疫癧﹔朱雀爲行火招風之神﹔六合爲雨師爲電﹔勾陳爲興雲之師﹐乘子爲連雨﹐爲積雪﹔靑龍爲甘雨之師﹔天后爲陰爲霧爲霖雨﹔太陰爲霜雪﹐爲水﹔元武爲苦雨之師﹔太常爲和風﹔白虎爲大風﹐爲霰雷﹐爲雹﹐爲凍﹔天空爲塵霧之神。

附占歲月將加時﹐視歲支上﹐金穰﹐木風﹐水毀﹐火旱﹐土丰。若天空﹑空亡並四季入傳﹐或見勾地雀及巳加子﹐或火怪火鬼乘蛇雀﹐或火土上見蛇雀﹐巳午並六害﹐加日辰﹐皆主旱。克日尢甚。六乙日反吟﹐武﹑陰﹑後入傳﹐或雀臨亥﹐或蛇武克日﹐皆主水災。

附占水漲﹕幹吉支傷水驟漲﹐幹傷支吉水漸退。日辰俱吉漲深﹐日辰傷卽退。辰上比和﹐水無進退。若涉水﹐占得潤下﹐水卽歸東矣。

人宅

日爲人﹐辰爲宅﹐辰之左右爲兩鄰。日上神生辰﹐辰上神生日﹐或日辰各受上神生者﹐吉。日上見辰旺﹐辰上見日旺﹐或日辰各自見旺者﹐吉。日辰上見徳神﹑天喜﹑乘吉將﹐忌空亡。日辰上見三合六合﹐乘吉將者﹐吉。忌空亡。最忌辰上合神克日。日辰上見太歲﹑月將﹐而無刑沖者﹐吉。幹臨支受生﹐支臨幹生幹﹐或支徳作日之長生者﹐吉。三傳不離日辰﹐日辰化作三傳者﹐要乘吉將。貴﹑合﹑龍﹑常臨日辰並發用﹐不相克者﹐吉。幹上神克支﹐或幹克支者亦吉。三傳生日而天將克日﹐或三傳克日而天將生日者﹐主官印顯赫﹐富貴榮達。初傳日前之辰﹐末傳日後之神﹐名前引後從。辰之左右神將吉﹐鄰吉。日上神脫辰﹐辰上神脫日﹔或日辰各受上神脫者﹐人災宅盜。日上克辰損卑幼﹐辰上克日損家長﹐或日辰俱受上神克者﹐人傷宅壞。日上見辰墓﹐辰上見日墓﹐或日辰上各自墓者﹐人昏宅晦。墓作鬼﹐休囚﹐宅墓不安﹐或毀拆﹐或無人住。日上辰敗﹐辰上日敗﹐或日辰上各自見敗者﹐人損宅毀。日辰上刑沖破害﹐更乘凶將者﹐其凶更甚。幹臨支受克﹐或支加幹克幹﹐或支上神克幹上神者﹐下犯上﹐內侮外﹐宅廣人稀﹐切忌他人寄居﹐日後受彼殘害。三傳無气及發用空亡﹐或蛇虎勾元臨日辰上﹐並發用克日辰者﹐俱凶。幹加支而克支﹐或支上傳出幹上者﹐人廣宅狹﹐住而復出。三傳生日而克支﹐或脫支者﹐占人𨿽旺而無正居﹐或寄居。罡加日﹐有人寄居﹔幹加支﹐身寄人居。反吟屋必欹側。亂首乃宅不容人﹐居之有災。贅婿必居非正屋﹐或寄居妻家﹐或寓寺觀。九醜有不明之事。從革主移居。日上白虎帶死神死气者﹐凶。辰克日上神者﹐以其數決之。辰上乘生气福徳﹐吉神將者﹐忌克。辰上見月將者﹐宅旺。辰上見休囚死气乘凶將者﹐宅凶。上見二馬六丁﹐搖動不寧。上見絕神﹐居之不久﹐多死亡耗散。上見破碎﹐財耗人病﹐不能久居。上見天空﹑空亡﹐屋必破漏。支課不備﹐有不正之事﹐及屋宇不全﹐陽備人盛宅衰﹐陰備宅廣人稀。辰上見日鬼帶天鬼春酉﹑夏子﹑秋卯﹑冬午﹐又日辰年命上見﹐魁罡蛇虎勾及四時衝破者﹐有鬼。視課中白虎﹐陽是男﹐乘陰是女。又年命上﹐見魁罡蛇雀並入傳﹐宅有伏屍。辰左右神將凶﹐鄰惡。三傳合財﹐則憂尊長﹔日上見官鬼﹐尊長喜。三傳全印﹐則憂卑幼﹔日上見同類﹐卑幼喜。三傳全見兄弟﹐則憂妻財﹔日上見子不﹐則憂官祿﹔日上見財﹐官祿喜。三傳全官鬼﹐則憂本身及同類﹔日上見印﹐本身同類喜。更就其類之﹐旺衰虛實決之。以下論十二天將。天乙生日﹐貴人提攜﹔克日貴人嗔怒﹔日克天乙﹐有官事﹔太歲乘天乙臨支﹐職官喜﹐病人忌﹔臨支發用休囚﹐二姓同居﹐相生比和﹐宅旺出貴﹐鬼神佑助﹔克支豪家侵淩﹐官事口舌﹔刑害衝破囚墓﹐宅長不安。支胎喜﹐帶生气﹐生貴子﹔丑支上神爲祟﹐帶喜合得貴人田土﹔寅支帶喜合﹐得竹木﹔卯支門上有符籙﹔辰支憂神迷惑﹐宅長有恐﹔巳支﹐竈神福佑﹔午支﹐在內論宅長怒卑下﹐在外論豪貴憎其家﹔未支﹐死气﹑死神﹑枯骨﹐宅有神祠古墓﹔申支﹐出法術異人﹐或貴人饋財谷﹔酉支咒神﹐陰人不和咒詛﹔戌支光怪﹐凶神爲虐﹔亥支﹐凶散人安。螣蛇旺相生日﹐事緒多端。日生蛇費耗﹐克日怪異狂病橫事﹔日克蛇﹐困鈍﹐值丙丁日或炎上﹐帶月厭天目﹐主怪異顚倒。蛇臨支乘土鬼﹐竈不安﹐防回祿。水鬼有宿冤﹐代傳癆瘵。木鬼﹐有縊祟。乘墓有妖孽﹔生支﹐內外多事牽連。支生蛇﹐人以要好事干求多﹐營運繁雜。相比怪異驚恐。克支人口不利﹐損陰人小口﹐多憂恐﹐怪祟火災。醜支﹐蛇入園圃。寅支﹐蛇上屋。卯支﹐昏亂災疫。辰戌支﹐兩鄰有仇。巳支﹐竈鑪不安﹐防火燭。午支﹐有怪。未支﹐井神不安。申支生气﹐蛇入碓磨。酉支﹐陰人嗔怒﹐使暗計。帶病神﹐男子瘋疾。亥支﹐蛇入廁。朱雀旺相生日比和﹐文書喜信﹐聲譽光耀。克日﹐休囚刑害衝破﹐是非口舌不寧。日克雀﹐文字財物。雀臨支﹐主求親作書﹐目疾喧爭。生支旺相﹐文書科第﹔休囚學究訟師。克支﹐當作官訟﹑咒詛﹑詈罵﹑狂顚﹑漂泊﹑火燭推詳。子支劫煞﹐鼠咬衣。丑未支財聚。寅支門戶有廟﹐家有五聖神﹐又主遠信至。卯支修造﹑跌撲﹑打傷物。乘申加卯﹐主傳遞更攺文字﹐帶火鬼﹐有火災。辰戌支﹐訟獄。巳支火鬼火光﹐竈不安。午支火災。乘未加午﹐二姓兄弟﹐歸宗擾亂。申支金神﹑劫煞﹐有人傷手足﹐帶天雞爲詔敕。酉支謾語﹑天機﹐主無端口舌。亥支﹐死鬼瘟疫。六合生日﹐和合婚姻。旺相﹐男女奴婢多。囚死﹐婚不諧﹐小口災。克日﹐主外姦及哭泣。日克合﹐進人口。戊己日占﹐有人送物及添丁。六合臨支生旺﹐內外和諧﹐婚姻喜慶﹐旺子孫﹐進田財。徳合帶生气天喜﹐主雙胎。克支﹐夫妻不睦﹐子孫不肖﹐兄弟相爭﹐友朋相欺﹐財畜耗散﹐或婚姻買賣中﹐交易起禍﹐及外人入宅奸淫。乘子卯﹐出不正人。傳見天鬼﹐主姦私。臨四課長生﹐宅興隆。子支﹐孕喜。醜支﹐死气死神墓不安。寅支生旺﹐梁柱堅美。卯支﹐兄弟爭財﹐又主修造。辰支大小口舌﹐乘卯加辰﹐兄弟不睦。巳午支﹐病亡。未支天醫﹐有醫人。申支﹐失財﹐男子不順﹐人口多病。酉支﹐陰人失財﹐又主修造。戌支咒詛口舌。亥支生气﹐閣邊有豬欄。勾陳生日﹐益田。克日﹐田土爭訟。日克勾﹐造作動土。勾臨支﹐毀壞修葺﹐小口宿疾。生支﹐得外人勾引﹐進田屋墳山﹐屠沽之財﹐或公門謀幹。克支﹐因修造犯土神﹐人病﹐或被人牽引生事﹐耗財﹐更六合﹑朱雀帶吏神入傳﹐爭競田產﹐久訟牽眾。亂首課帶劫刃﹐全宅有殺傷﹐不利長上﹔帶火鬼﹐刑支﹐火災。乘罡無气﹐宅不可居。子支病符。丑支爭墓田。寅支﹐獄吏追呼。卯支﹐元武盜神入傳﹐捕人受盜賄。辰支劫煞﹑金神﹐爭鬥。乘卯加辰﹐鄰捨斗傷口舌。巳支姦神﹐有人引淫婦私奔。午支歲神﹑天喜作合﹐文書。未支戲神﹑天喜﹑二馬﹐酒食。申支劫煞金神﹐殺傷人。酉支刃劫傷手足。戌支劫煞爲軍徒。亥支元武盜神入傳﹐黨賊夥盜。靑龍生日﹐財喜恩榮。克日﹐宅神不寧﹐人病。作日官﹐官遷升。日克龍﹐財喜。龍臨支﹐宅旺人和﹐得橫財子孫貴。生支﹐出文貴人﹑善人﹐進口添丁﹐富財谷﹐或得文貴提攜。乘生气﹐旺而攸久。乘財神﹐則發財﹐或有婚姻之喜。臨學堂則發貴。乘將星﹐出武貴﹐克支﹐因喜事買賣生禍﹐破財﹐或因子孫求名稱貸﹐虛費﹔作墓絕﹐主困﹔帶破碎﹐失財。臨四課長生﹐宅盛。亥子支﹐宅有水死人﹐有孕婦。醜支﹐宅進田園﹔乘丁加丑﹐吉慶。寅卯支﹐神祠木作楹柱。金克﹐宅不安。辰未支﹐進財。巳午支﹐火災女產死。申酉支﹐田宅未遂﹐或新屋舊柱﹐宅不安。戌支主三姓人﹐若一姓損三人﹐乘財神聚三姓。天空生日﹐奴婢得力。克日奴欺主。日克空﹐添丁。空臨支﹐作事虛花﹐人懷虛詐﹐親屬不和﹐陰人患病﹐宅荒廢﹐出孤寡。生支﹐尊長愛﹐或因欺詐得地財寶﹐或有出家好善之人﹐或得僧道田產。克支﹐內外欺詐﹐尊長謊﹐僧道騙﹐奴婢逃﹐或墓田爭訟﹐離鄕出外。子支﹐水道壅塞﹐墻壁污土塡門﹐出入不便。丑支﹐塵土蒙積。寅支﹐棟柱損壞。卯支﹐門窗破碎。辰支﹐夢寐不祥。巳支﹐家有空竈﹐或鍋釜破。午支﹐堂屋不整。未支﹑光怪﹐有井怪。申酉支﹐碓磨損。戌支﹐淤泥堆。亥支﹐宅神不安﹐或瀆犯眞武大帝﹐及井泉童子﹑河伯水官。白虎生日﹐精彩煥發﹐有聲譽。克日﹐喪服血疾。日克虎﹐有橫財。虎臨支﹐死傷﹔太歲乘之﹐職官喜。生支﹐出軍﹐獵徒﹐或豪彊害眾之人﹐或出外買賣﹐得軍人克惡喪家之財﹔帶生气﹐驟發而不久。克支﹐出徒流﹑絞斬﹐或家有殺傷﹐或人死道路﹐或妻妾病。帶血支敵國忌﹐產死。帶刑克日﹐冤鬼爲災。帶刃﹐斗傷。傳見天乙﹐災病動搖。見雀勾﹐官訟。見元武﹐小口災。臨長生﹐出貴。子支﹐小兒病。丑未支﹐老幼病。寅支﹐梁柱折。卯支﹐老幼病﹐失財走婢。辰支﹐光怪主怪異。帶刃劫﹐斗傷殺死人命。巳支﹐竈損。午支﹐女病。申酉支﹐破碎孝服。戌支﹐狗傷人。帶死气﹑死神﹐自死。血支血忌﹐奴婢災。空亡﹐外服。亥支﹐女人病。若帶天喜﹐女再嫁。太常生日﹐人送財帛。克日﹐傷食成病。日克常﹐人招宴會。常臨支﹐宅常修飾歡宴﹐得外家財﹐或店庫丰盈。旺相﹐主爵祿﹐刑害衝破﹐主喪服﹐財帛不安﹐貨物不定。生支﹐出武貴﹐祖父母蔭﹐或親屬相扶﹐或酒店起家。克支﹐因親屬破財﹐或出浮腫病人﹐或家長不正欺淩﹐或酒筵中起禍﹐及鴆毒下瘻。子支作合帶喜﹐酒食。醜支天詔﹐榮恩遷官。寅支值符﹐爲吏。卯支臨申﹐父母災。辰支謾語﹐爭酒食。巳午未支﹐俱酒店。申支戲神﹐出行。酉支﹐酒食。戌支天狗﹐及怪犬人。亥支﹐宜求財。元武生日﹐有是非。克日﹐防失脫﹐有神願求財。日克元﹐有喜事。武臨支﹐多盜﹐逃亡﹐損陰人小口﹐少婦墮胎﹐或宅有溺水鬼﹐服酒鬼。帶徳合﹐妻災。生日﹐得橫財﹐或得婦女陰謀田產及江湖綠林財貨。克支及刑害﹐主失財損畜﹐招盜﹐或被人暗害。子支﹐人口進退。帶盜神﹑遊魯﹑大小耗多失脫。乘辰加子﹐宅有水患。傳見陰后﹐主淫奔。醜支﹐宅主有憂煩﹐夢死人。寅支失物﹐卯支盜神﹑大小耗﹐失財﹔帶姦神咸池﹐婦女私通﹔乘子加卯﹐盜賊入門﹔乘午未帶祿馬﹑徳合﹑生气﹑歲神﹑皇恩﹑天喜加卯﹐主遷官。辰支居近水﹐有賊擾﹔宅神不安。盜神帶斗﹐賊在眼前不識。帶破碎﹑劫刃﹐宅中有水﹐人口逃亡。巳支﹐廚房失物。午支乘馬﹐帶遊戲﹐有走失。反吟﹐陰人災。未巳丁馬帶遊戲﹐有走失﹐或遷官﹐及移井。申支﹐有石磨。酉支加子﹐盜賊入門。乘辰加酉﹐對門有神廟。戌支血支血忌﹐有墮胎。帶迷惑﹐家有不明事。亥支有盜賊﹐水路更甚。太陰生日﹐陰人助財﹐旺相多喜事。克日﹐陰小﹑僧尼侵害。日克陰﹐金錢自至。陰臨支﹐主異姓承繼﹐財帛暗積﹐利小口。刑害多暗昧﹐囚死孕女﹐小口老弱﹐陰人病亡。生支﹐陰人掌財﹐或得陰人財帛﹐及陰謀成事。克支﹐內外承謀相害﹐或姦私破家﹐陰人殺傷男子。子支﹐陰私。丑未支﹐冢墓不安。寅支吏神﹐獄吏擾。卯支﹐病符有災。辰支﹐兄弟或陰人掌家﹐婦外通。午支﹐娼淫。申支道路﹐陰人遠行。酉支姦神﹑咸池﹐室女淫。戌支﹐陰人掌家﹐婦外通﹐有口舌。亥支﹐奸淫。天后生日﹐婚孕喜。克日﹐女人爭鬥。刑日﹐男子災﹐日克後﹐有喜事。後臨支生旺﹐出貴女承恩澤﹐或得婦女成家。克支﹐因婦女敗家﹐或女人害男子﹐如背夫逃走﹐是非毀謗。刑支﹐婦子憂。傳用太常﹐家有寡婦。用天乙﹐損宅長。用螣蛇﹐多災病。見合龍﹐婚喜。見合武﹐損陰小。傳中多合神﹐淫泆。子支﹐出入。醜支血支血忌﹐气血病。寅支天啼﹐得吏人相顧。卯支﹐了人主家﹐姦神﹑咸池﹐荒淫。辰戌支﹐妻災﹐陰人爲主﹔帶六害﹑病符﹐有兩婦人犯宿疾。巳支病符﹐災。午支﹐淫亂。未支﹐血支﹑血忌﹐气血病。申支﹐血支﹑血忌﹐主血塊。酉支﹐或乘酉﹐俱以婢爲妻。亥支痢疾﹐女人不安。日辰課傳見旬丁者視十二天將可決未來事體﹐乘天乙﹐貴客來﹔螣蛇人口防失﹔朱雀遠信至﹔六合﹐子孫外向﹔勾陳﹐兵卒勾連﹔靑龍﹐遠行吉﹔天空﹐奴婢走﹔白虎﹐喪服動﹔太常﹐父母憂﹔元武﹐盜不可獲﹔太陰﹐婢妾有私﹔天后﹐婦人走。幹傷支吉﹐老與男凶﹔幹吉支傷﹐陰小有咎。陽克陽支﹐憂小口﹔陰克陰支﹐母命難﹔二上克下憂妻宮﹐二下賊上官事起﹔吉將失地克日﹐反爲不吉。凶將旺相生日﹐未必爲凶。若逢三合﹐乃同居共住。發用空亡﹐則獨處無鄰。宅逢辰巳﹐樹木園林。亥子扶支﹐傍河居住。申酉過路街邊。辰戌丘墳寺院。寅卯山崗橋石﹐寅亥必近樓臺。庚辛道路斜坤艮出﹐壬癸溝潤井河邊。甲乙爲林單行樹﹐丙丁旺處髙崗連。戊己墳墩﹐或緣破嶺。元空同曲直﹐屋下有井。魁罡當卯酉﹐門戶應遷。人類神﹕寅爲父﹐亥爲母﹐太常爲父母﹑爲嶽丈﹐巳爲嶽母﹐巳申爲叔伯﹐未爲妻﹑爲兄弟﹐子爲男﹐午爲女﹐六合爲子孫﹐酉爲女﹑爲姨婢﹐卯爲外孫﹐戌爲舅﹑爲僕。又生我爲父母之類﹐如甲乙日﹐子父亥母﹐寅兄卯弟﹐巳子﹐未妻﹐辰戌奴﹐余例此。宅類神﹕子爲房﹐爲徑。醜爲廚庫﹐爲院落﹐又爲窗欞﹐爲壁﹐爲墓﹐爲田﹐爲畜。寅爲前過路﹐爲書院﹐爲棟梁。卯爲前門。辰爲祠堂﹐爲墻垣﹐爲積壤﹐爲墓。巳爲竈﹐爲店﹐爲火燭。午爲廳堂。未爲井﹐爲圈。申爲後過路﹐爲囤場﹐爲邊街。酉爲後門﹐爲婢捨。戌爲路堂﹐爲僕捨﹐爲坑塹﹐爲糞坑。亥爲樓臺﹐爲廁﹐爲飛閣﹐爲豬欄。若類神俱以旺相得地論﹐若空亡不得地則勿論。支前一位爲左鄰﹐支後一位爲右鄰﹐衝支位爲對門鄰。若上乘魁罡﹐不落空陷﹐爲惡鄰。旺相﹐富而惡﹔休囚﹐貧而惡。鄰位上乘旺相吉神﹐而支上休囚受克﹐並凶神煞﹐是鄰人勝我﹐不如他。反此則我勝彼。

附買宅占﹕欲知吉凶﹐先視課傳。見靑龍﹐與家長本命相生者﹐吉。相克者凶。其宅難住。又人克宅吉﹐宅克人凶。

附修造占﹕凡陽年以大吉加歲幹﹐陰年以小吉加歲支﹐視天盤上﹐甲庚下爲天道﹐丙壬爲人道﹐乾巽下爲兵道﹐丁癸下爲鬼道﹐乙辛下爲地道﹐坤艮下爲死道。天道上吉﹐人道次之﹐余方凶。又以家長年加歲支﹐視地盤本命行年上﹐見功曹傳送﹐大利修造。勝光神後亦利。大吉無害。小吉登明太乙平。天罡河魁殺人凶。罡應六年﹐魁應三年。又視行年上神﹐與辰上神不相克刑﹐歲支上神與行年上神不相克﹐辰上神不克日﹐辰上不犯天目﹑劫煞﹑大煞﹑歲煞者﹐立可修造。

推黃黑道方﹕以天罡爲靑龍建﹐正七月加子﹐二八月加寅﹐九月加辰﹐四﹑十月加午﹐五﹑十一月加申﹐六﹑十二月加戌。順輪﹐遇建﹑除﹑執﹑危﹑開所臨之方爲黃道。滿﹑平﹑破﹑成﹑收﹑閉所臨之方爲黑道﹐凶。建如正月靑龍建加子﹐則丑爲明堂﹐寅爲天刑滿﹐卯爲朱雀平﹐辰爲金匱定﹐巳爲天徳執﹐午爲白虎敗﹐未爲玉堂危﹐申爲天牢破﹐酉爲元武收﹐戌爲司命開﹐亥爲勾陳閉。

誤犯黑道救解法﹕犯天刑則修天徳﹐朱雀則修靑龍﹐白虎則修明堂﹐勾陳則修金匱﹐元武則修司命﹐天牢則修玉堂。五姓修宅法﹕宮姓土﹐羽姓子﹐角姓卯﹐徵姓午﹐商姓酉﹐各視姓上所臨之神。子午寅申吉﹐魁罡凶。亭部﹕以月將加太乙﹐視天魁下爲亭﹐取是方之泥作竈﹐家富吉。以此泥塗月厭方上﹐絕鼠雀﹐禁盜賊。

附占入宅法﹕凡遷新居﹐以月將加家長行年﹐視宅神上﹐見子午寅申則安居﹐魁罡則衰老憂禍﹐卯酉則卑幼病恙﹐巳亥損六畜﹐丑未遭官事宅神例﹕在家長命前五位﹐如子人巳﹐丑人午。日上辰爲舊宅﹐辰上神爲新宅﹐日下神旺相﹐舊宅吉﹔如上神克日﹐乃自不欲住。辰上神旺相﹐新宅吉﹐如上神克辰﹐𨿽移居不久。

附分宅法﹕人欲來同居者﹐以月將加正時﹐於日辰上推之。上克下利他﹐下賊上利我。若上下徳合相生者﹐視子加母﹐不可容畱﹔母加子﹐可容其住。

墳墓

日爲人﹐辰爲墓山﹔死墳看辰陽﹐生墳視墳陰。辰上神生日及生日上辰者﹐吉﹔日上神克辰上神者﹐不吉。辰上神克日及克日上神者﹐凶。傳生日吉﹐日生傳凶。吉神將生气旺相臨辰﹐上下不刑沖克害﹐則人鬼鹹降﹐富貴榮達。生墳忌見死气﹑死神﹑蛇﹑虎﹐支破加臨辰陰﹐尢忌克日及克日上神。凡已葬之地﹐欲安穩﹐不欲奇險﹔未葬之地﹐欲生旺﹐不欲破敗。以靑龍爲來龍﹐以日鬼之墓爲墓。視龍與墓﹐相生合而無刑克者吉﹐反此則凶。葬得伏吟吉﹐返吟凶。得六神藏四煞沒爲上吉。從革主遷﹐潤下不發。課傳寅申巳亥全﹐曰懸胎﹐曰學堂﹐上地﹔子孫聰明﹐富貴壽考。子午卯酉全﹐中地也﹔亦可富貴。辰戌丑未全﹐富而不貴。孟仲季錯雜不齊﹐爲常地﹔陰陽不備﹐地不正。空亡者﹐魂魄無歸。天乙順傳﹐日辰上見四孟者﹐蔭長﹔天乙逆傳﹐日辰上見四仲者﹐蔭次﹔日辰上見四季者﹐蔭末。辰上見蛇﹑雀﹑飛廉﹑破碎﹑空亡﹑天鬼﹑大煞﹑伏殃﹐主怪異。辰鬼作六合﹐元武臨辰﹐主門外不潔。辰上生年馬與造日葬日馬﹑所占時馬﹐並天馬臨辰﹐或丁神臨辰﹐主遷葬。初傳爲一代﹐中傳爲二代﹐末傳爲三代﹐吉凶衰旺各隨神將決之。但遇天空﹑空亡而無生气﹐敗絕而無救神﹐卽气數欲絕。如三傳皆吉﹐再將末傳在式中細推﹐盡數則休。凡遇敗絕﹐宜攺葬旺處。亥爲天柱﹐寅爲靑龍﹐申爲白虎﹐子爲水﹐元武所乘神爲主山如乘寅﹐則寅爲照山﹐主山所對爲案山。課傳並見﹐則數者皆全﹔有缺﹐則爲不足如無龍﹐則靑龍不足﹐其吉凶則視上神何如如寅是靑龍﹐上神見亥相生﹐則福相克則凶。以發用定葬後吉凶子瞻批云﹕以下定人品貴賤。用木﹐子孫寬仁﹐有文章﹐旺相相生﹐與龍常等吉將並﹐出州縣之官﹐宅主有園林果木﹔與合﹑後﹑武並﹐出淫奔之女﹔休囚與凶將並﹐出木工及爲棺槨之業。用火﹐旺相與吉將並﹐出文人﹐多才學﹐有爵祿﹔或五色彩土﹐有禮貌周旋﹔休囚與凶將並﹐子孫多言語﹐諂佞奇計﹐浮游無定﹐或爲火工陶冶之業。用土﹐旺相與吉將並﹐主富厚﹐有寶物﹐田園丰腴﹐子孫惇厚﹐徳行忠良﹐或作鎭守土官﹔休囚與凶將並﹐子孫愚癡﹐或出土工﹐築冢守墳之業。用金﹐旺相與吉將並﹐主富貴﹐出剛毅武將。休囚與凶將並﹐子孫斗狠盜訟﹐多蓄兵器﹐或主凶死﹐或出兵卒屠宰之流。用水﹐旺相與吉將並﹐子孫多謀計﹐有思慮﹐好賓客交遊﹐多酒肉。休囚與凶將並﹐子孫遊蕩﹐婦女淫奔﹐出遠行人﹐或多水厄。用神空亡﹐或落空亡﹐出僧尼九流﹐有五姓冢墓之說。宮羽姓墓在辰﹐門陌在壬﹐冢穴在庚﹐喪庭在甲﹔商姓墓在丑﹐門陌在庚﹐冢穴在丙﹐喪庭在庚﹔角姓墓在未﹐門陌在甲﹐冢穴在壬﹐喪庭在丙﹔徵姓墓在戌﹐門陌在丙﹐冢穴在甲﹐喪門在壬。若上神得寅申臨﹐主大吉富貴。有天柱太歲之說﹐以太歲加登明﹐但取天盤寅申巳亥下。有天徳地吞之說﹐以天罡加月建﹐孟月視天上甲下爲天徳﹐小吉爲地吞。仲月視天上庚下爲天徳﹐太衝下爲地吞。季月視天上丙下爲天徳﹐登明下爲地吞。葬天徳下吉﹐地吞下凶。視課傳五行之所勝﹐以決形兆。金勝﹐其地有髙崗﹑大原﹑道路﹐下有骸骨﹑瓦石﹑金銀﹑銅錫等物﹐凶出兵﹐吉出將﹐三代富貴﹐後嗣稀少。木勝﹐其地多園林果木﹐有棺槨﹑麥﹑谷之類﹐吉出文藝﹐凶出癡迷。圭勝﹐其地平坦丰厚安穩﹐或有崗阜﹐吉丰足﹐凶出癡聾喑啞。水勝﹐其地卑濕﹐下有破石﹐出寡婦﹐大凶。火勝﹐其地曲長﹐有坑坎﹑磚瓦﹑孔穴之類﹐出孤獨﹐大凶。

穿地物色﹕視山上所得神將決之﹐如二十四山﹐乾亥艮寅之例。寅申爲雜气之土。子鼠穴。辰丑伏屍。卯水泉或木根。巳窯竈物。午焦土。未腐木。酉白色礫石。戌亥無物。天乙黃膩土﹐螣蛇窯竈焦土。朱浪花赤土。六合樹木根。勾陳堅黃土或虫蟻。靑龍錢或曲木。天空無物。白虎死沙。太常金石物。元武水泉或濕土。太陰白土。天后地鼠穴。將神二土﹐其土黃膩肥厚。土金﹐有石。土水﹐沙泥。土木﹐朽木。土火甑瓦礫。二金﹐白石或金器。金水﹐沙泥。金木﹐屍骸。金火﹐銅錢器皿。二水﹐黑色土或水泉。水木﹐蘆黃艸根。水火﹐伏屍。二木﹐艸木根﹐木火﹐炭灰。二火﹐赤土石或焦炭﹐空亡無物。

墓旁物色﹕月將加正時﹐視大吉下有伏屍﹐小吉下有腐木﹐從魁下有瓦石﹐太衝下有湧泉﹐余無物。

開壙驗法﹕月將加時辧其用神本墓支﹐更看神將之善惡﹐貴賤窮通任意推。戊癸合將土塞墓﹐乙庚配位气自纏﹐丁壬合時蛇並血。甲己根株穿骨屍﹐丙辛蛇侵立穴地。五行刑克驗根基﹐申酉端詳虫與虎。寅卯根株似髮須。巳午熱气宜回避﹐亥子蛇鼠好遷居。上克下兮面合地﹐下賊上兮身首離。貴合旺相靑龍並﹐三公事業出羣黎。螣蛇開壙虫滿墓﹐必須家破婦姦私。朱雀旺相明蛛网﹐官事遭連子梗頑。六合墳墓橫根倒﹐見水兒孫富有餘。勾陳貴賤傷殘惡﹐主出凶徒盜賊連。靑龍水土生祿馬﹐主出髙官將相權。天后墓間須見水﹐當年必主子孫賢。太陰金箔堪貼土﹐或爲衣祿富貴遷。元武蛇鼠人多盜﹐墳中水泛必無棺。

附喪葬避忌﹕以姓墓加月將﹐視行年本命﹐在大煞下不可送葬。以酉加月建﹐視年命在大煞下﹐不可當柩作孝。又以丑加月建視本命﹐在魁罡下不可送薤。又以月將加月建﹐魁罡下爲墓主。丑未下爲哭星。月建下爲喪車﹐若加年命不可送葬。又陽用丑﹐陰用未﹐加太歲﹐視年命在魁罡﹐不可送葬。附避避忌解禳法﹕以戌加月建﹐視三殺加年命﹐不可送葬。不得已則立華蓋方。又或以月將加正時﹐或神後下﹐可避﹐並出行俱吉。

身命

以生時月將加生時﹐而以生日干支演成四課三傳﹐更以貴神審其吉凶。初傳爲初限﹐中傳爲中限﹐末傳爲末限。一傳之中﹐上下相乘﹐而得數減半作實﹐再加以地盤之本數﹐卽知一限爲若干年﹐如未八加申七﹐是七八五十六數﹐減半乃二十八數﹐再加地盤申七﹐得三十五年也。流年則以歲合加月將﹐如壬午年用未加於月將之上午與未合﹐而以太歲干支作四課三傳﹐一傳管四月﹐三傳管十二月。逐月則以月合加月建﹐如辛丑月用子加丑上﹐而以月建干支作四課三傳﹐一傳管十日﹐三傳管三十日。日課則以日合加正時﹐用本日干支作四課三傳。若課傳上下相生旺相﹐與吉神將並者﹐爲福﹐反此爲禍。更以天官百殺詳數推決。如天乙臨干支或入傳﹐則仕宦顯達﹐常人近貴。朱雀則仕宦文書﹐常人口舌。二馬則仕宦轉升﹐常人遠行之類。其分十二宮﹐有從本命上起者﹐卽一命宮﹑二財帛﹑三兄弟﹑四田宅﹑五男女﹑六奴僕﹑七妻妾﹑八疾厄﹑九遷移﹑十官祿﹑十一福徳﹑十二相貌﹐隨天官旦墓逆行。有從寅上起命宮者﹐有以生時太陽加生時上順數﹐遇卯起命宮者﹐一命宮﹑二兄弟﹑三妻妾﹑四男女﹑五財帛﹑六田宅﹑七奴僕﹑八疾厄﹑九遊行﹑十官祿﹑十一福徳﹑十二父母﹐隨天官順逆從地盤定之。有以行年起命宮者﹐行十二宮而斷六親行年之吉凶。靑龍加勝光﹐午馬化龍﹐本命逢之大吉。勝光作父母臨幹是讀書人﹐功曹父母臨幹上異路人。命上官鬼見煞庶人忌。月鬼見殺僧忌。日墓加用道士忌。

又占流年月日法﹕本命課定﹐卽就盤不動﹐但換流年太歲干支作四課三傳﹐以定一歲之吉凶。三傳各管四月。本命式盤不動﹐但換流年月建干支成四課三傳﹐以用神下辰爲應時。又或以太歲加本命視行年上得寅申者﹐職官增祿秩﹐庶人獲財福。得辰戌者災病。又男以丑﹐女以未﹐各加本命﹐視行年上﹐得寅卯辰巳午者﹐歲中有慶賀事。又男以寅﹐女以申﹐加本命視行年太歲﹐支徳並者福利。又男以寅﹐女以申﹐加生月﹐視行年上見魁罡者﹐有喪服。又法﹐男以天罡加本命﹐視寅上﹐女以天罡加本命﹐視申上。上下命數爲初運。假如子加寅﹐子九寅七﹐則十六歲爲初厄。次則倍之﹐三十二歲爲中厄。終則乘之﹐七九六十三歲爲終厄。

推貴賤法﹕男始以天罡﹐次以功曹﹐末以大吉﹐加本命﹐視其生月上神﹐三復位俱吉者﹐富貴﹔俱凶者﹐微賤。先吉後凶﹐先凶後吉﹐俱以類推。女始以天魁﹐次在傳送﹐末以小吉﹐加本命﹐視其生月上﹐見功曹﹐其女必貴﹔見登明﹐有獄厄﹐或微賤。見從魁﹐兵死。見大小吉﹐自如。又法﹐子﹑午﹑丑﹑未﹑寅﹑申生人者﹐以天罡加本命。卯﹑酉﹑辰﹑戌﹑巳﹑亥生人﹐以天魁加本命。視生月上﹐見子﹑午﹑丑﹑未﹑寅﹑申者富貴﹐魁罡貧賤。或但以天罡加本命﹐視生月上﹐見丑爲大貴﹐見未爲次貴﹔見子﹑午﹑寅﹑申亦貴﹐見魁罡貧賤。附﹕天后臨申﹐婦女淫﹐太陰入火女姦生﹐太常加木須後嫁﹐勾陳臨位婦憂迍。朱雀臨卯傷殘甚﹐螣蛇亥位逐人行。元武臨位姦謀賊﹐六合臨位肆身輕。靑龍得位貴女位﹐天乙居南國寶珍。白虎東鄕非是賤﹐天空木土必遭刑。

選試紉齋曰﹕前墳墓占﹐謂得潤下課者不發﹐吾於選試占亦云。蓋因水性就下而又幽暗﹐且克去文明之火也。而得炎上而不犯傷克者﹐吉可知矣。日爲應試人﹐日上神爲主文﹐辰爲題目﹐辰上神爲場屋。幹克支﹐舉子畏﹔支克幹﹐場屋憂。用神克幹﹐舉子有災。克支﹐題目不稱意。六甲旬首臨日幹年命作貴者﹐髙第。甲戌甲戌二旬﹐內辰戌臨三處者﹐元魁。斫輪課卯落空亡者﹐終身不第。初傳爲第一場﹐爲縣州﹐亦爲應試。中傳爲第二場﹐爲府﹐亦爲文章。末傳爲第三場﹐爲督學﹐亦爲批閱。三傳遁得甲戊庚及乙丙丁者﹐進必中。訣云﹕三傳來生日﹐萬事比順吉。若見我生傳﹐何日得頭出。三傳生日﹐亦有喜忌。惟選試占得而不犯空亡者﹐以進必中之兆也。句內萬事二字﹐欠細。李紉齋注。

主文類﹕廷試﹐太歲也君象﹔會試﹐月將也閣臣﹔鄕試﹐歲也京兆藩臬﹐天子之象﹔督學﹐月建也四時循宣之象﹐府﹐月破也﹐遙對督學之象﹐又或取亥破寅﹐申破巳﹐建後三辰是也﹔州縣﹐日幹也﹐師父催文象。

吉占﹕日辰上下相生乘吉將﹔日辰上見祿馬﹔三傳旺相相生而乘吉將﹔三傳遞生而生日﹔三傳克日﹐而天官生日﹔龍雀乘日上神﹐或發用作日徳日祿日官而不空亡﹔日上神作三奇六儀﹐而發用螣蛇﹐末傳靑龍﹐此是蛇化爲龍也﹔年命上神作天喜﹐而課傳見簾墓貴人﹔隨所試而主文生日﹐或乘吉神﹐在日上及年命上發用。

凶占﹕日辰上下相克﹐乘凶將。三傳上下無气而乘凶將。三傳遞克而克日。勾元陰乘日上神﹐與發用作日刑﹑日墓﹑日害者。墓神覆日辰﹐或三傳墓日空亡加日上或發用。三傳見死气月厭病符而無吉將。雀落空亡﹐龍墓於未﹐天空發用﹐元武乘神克日上神﹐或白虎乘神克日。年命上見凶神將。而課傳空陷。隨所試而主文空亡。或克日﹐或凶將臨年命。

喜忌﹕喜天乙﹑靑龍﹑六合﹑螣蛇﹑朱雀﹑太常﹐忌勾陳﹑白虎﹑元武﹑天空﹑太陰﹑天后。喜天喜﹑皇恩﹑五馬﹑印綬﹐忌死气﹑月厭﹑病符。喜三奇﹑六儀﹑龍徳﹑富貴﹑髙蓋﹑乘軒。忌日墓﹑空亡﹑休囚﹑刑破死。凡喜忌臨初末尢驗。

天官例﹕甲酉乙申丙子丁亥戊卯己寅庚午辛巳壬己癸戊紉齋曰﹕如占選試﹐以朱雀爲用﹐則三傳切忌水局﹐年命日辰上亦忌會成水局。

赴試廷試﹕太歲乘吉將生日幹﹐或作日貴臨幹發用。五馬交馳﹐印綬﹑徳祿﹑皇恩並現﹐六陽數足﹐狀元也。太歲乘吉將生日幹﹐或作貴臨幹﹐見中傳﹐三四馬﹐印綬﹑徳祿﹑天喜並現﹐六陽缺一﹐榜眼也。太歲乘吉將生日幹﹐或作日貴臨幹﹐見末傳﹐三四馬﹐印綬﹑徳祿﹑天喜並現﹐六陽缺二﹐探花也。日辰課傳皆吉﹐而吉將並臨初傳者﹐一甲也。吉將並於中傳者﹐二甲也。吉將並於末傳者﹐三甲也。殿試﹕如六己日幹﹐辰戌丑未流年﹐命用夜貴逆布﹐朱雀臨年命﹐乃眞朱雀生年命﹐其文合上意﹐必中髙甲。如雀乘神克幕貴﹐文不中主司之意﹐及榜將出﹐忌雀乘丁馬。榜上名數之髙下﹐以休旺气言之。如幕貴朱雀或並靑龍﹐乘旺相﹐在六處合我者﹐髙中。止在六處生合我者﹐或乘休囚﹐中而不髙。不在六處﹐而自乘旺相合我者﹐副榜。入局或不入局﹐但落空亡﹐或乘休囚死墓絕者﹐不中。幹上得吉神吉將﹐乘旺相生合者﹐中。干支上神作貴人﹐拱年命者﹐中。日辰上祿馬互見者﹐中。用神旺相﹐生合日辰年命者﹐中。三傳生日者﹐中。三傳或作進連茹﹐或五行全局﹐如寅卯辰木局﹐巳午未火局生日者﹐中。三傳遞生生日者中。三傳克日而天將生日者中。三傳旺相﹐並吉將者﹐吉。初乘蛇﹐末見龍﹐爲變化之象者﹐中蛇化爲龍。太歲作天乙﹐或作貴龍入傳者﹐中。天乙靑龍乘馬﹐臨日辰年命者﹐中。天馬﹑驛馬﹑天魁﹑太常四位臨日月年命﹐全備者﹐中。天喜臨年命﹐或生气助之﹐更龍朱入傳者﹐中。日徳加亥發用﹐爲徳入天門﹐主髙中。長生帶天徳天馬者﹐可中。丑中有斗﹐未中有鬼﹐合而爲魁﹐故丑加未﹐未加丑﹐作日幹年命者﹐必中魁元。返吟﹐丑乃癸日﹐未乃丁己日也。酉爲從魁﹐戌爲天魁﹐酉戌臨日幹年命相生者﹐主中魁﹐戌正魁﹐酉亞魁。祿馬相並在六處者﹐中。然學試省試﹐重馬不重祿﹔會試殿試﹐重祿不重馬。學試省試專重文書﹐不重官鬼﹐以其克我也。若會試殿試﹐則兼重矣。長生見於上﹐或發用﹐爲房司愛其文字。若傳入死囚墓絕﹐亦難登榜。長生在日前﹐中速。在日後﹐成功緩。若傳入死絕﹐主得第不祿。選舉忌神﹐多是水土及金。天后太陰主文字幽暗。武主名落孫山﹐且恐文卷多塗抹﹐或有污損。天空克支﹐文多荒謬。日辰上下相克﹐乘凶將者﹐不中。三傳刑害無气者﹐不中。三傳遞克克日辰者﹐不中。勾元陰臨日上﹐與發用作日刑﹑日害﹑日墓﹐而無吉神者﹐不中。墓神覆日﹐與辰傳墓日者﹐不中。龍歸墓地者﹐不中。天空發用者﹐不中。元武克日上神者﹐不中。白虎克日克辰之陽辰神者﹐不中。年命上凶將惡煞而﹐課傳俱空陷者﹐不中。官星旺動﹐龍朱發用者﹐必科舉中人也。如雀臨寅﹑卯﹑午﹐官星不見﹐或傳入休囚者﹐林下文人也。財生官﹐官星又作學堂﹐不旺相﹐監生也。用帶丁馬生气﹐傳中帶長繩﹑懸索﹐更入空亡之地﹐是馬被傳﹐空自加鞭﹐安能前進﹖

占殿試殿試﹐見天空﹑天后﹑太歲者﹐中必髙。甲辰﹑甲戌旬﹐若得辰戌加十干年命相生﹐主中元。若殿試﹐幹辰旬內占﹐辰作太歲生日幹﹐乘吉將﹐或作日貴臨發用﹐五馬交馳﹐印綬﹑徳祿﹑皇恩並見﹐六陽數足﹐殿元也。

占會試月將乘吉將生日幹﹐或作日貴﹐臨幹發用﹐傳見徳祿馬天喜﹐元魁也。吉同上﹐而月將見於中末者﹐名數後也會場取靑龍爲用。

占鄕試歲破乘吉將生日幹﹐或作日貴﹐臨幹發用﹐傳見徳﹑祿﹑馬﹑天喜者﹐元魁也。吉同上﹐而月歲破見中末傳者﹐名次後也鄕試取白虎爲用。

占小試月建乘吉將生日幹﹐或作日貴﹐臨幹發用﹐傳見徳祿者﹐批首也。蛇雀旺相﹐月建乘吉作貴人﹐見於中末者﹐一二等也。祿神旺相入傳者﹐補廩也。蛇雀休囚﹐月將乘吉將作貴而不入傳者﹐三等也。懸胎吉將﹐六合加子未辰卯者﹐冒籍得之。陰后乘日貴生日﹐陰私得也。朱雀乘神克主文﹐主文怒。朱雀空亡﹐少文彩。朱雀克歲﹐誤犯廟諱。見白虎﹐犯時忌。見陰后﹐主幽晦。空亡發用﹐或見天空者﹐文卷疏失。空亡乘吉將者﹐副榜。凡小試﹐只幹上三傳旺相生合﹐朱雀得位﹐俱有力。若鄕會試﹐事體重大﹐必須元首﹑時泰﹑龍徳﹑三光﹑三陽﹑三奇﹑六儀﹑鑄印﹑軒蓋﹑斫輪﹑富貴﹑官爵大吉課﹐方可斷中。外﹐懸胎得吉亦中。課得返吟﹑伏吟﹑昴星﹑炎上﹑潤下﹑曲直﹑從革﹑稼穡﹑斬關皆不中。若得無祿﹑絕嗣﹑天网﹑伏殃﹑飛魂﹑魄化﹑四絕等﹐皆不中。伏吟如旺相﹐仍以中論。若三合爲文書生幹﹐旺相乘龍朱﹐亦以中論。

占武試日上與發用及年命上﹐若遇大煞﹑月煞乘天空。乘太歲入傳者吉。三傳克日﹐祿馬陽刃並見﹐吉。四墓脫垛。武試﹐巳爲弓﹐申爲箭﹐五馬爲馬﹐午爲孔心﹐亦爲馬。數者並現﹐又乘吉將﹐又不犯空亡者﹐入彀。日上與發用及年命吉。

附錄《心鏡經》曰﹕科甲當先太歲詳﹐幹爲主試支科場。日爲舉子辰題目﹐四位相生吉慶長。若帶凶神並刑煞﹐更值飛魂及伏殃。魄化絕嗣無祿卦﹐用若無干舉子傷。克支四絕題目晦﹐天馬入傳姓氏香。

附內場子爲《易》﹐亥爲《書》﹐寅申爲《詩》﹐卯酉爲《春秋》﹐午爲《禮記》。又申爲詩賦﹐酉爲武經七書﹐午爲文章﹐辰戌丑未爲策論﹐三傳爲三書藝﹐四課爲四經藝。

克應歌曰﹕身帶長生造化全﹐吉神扶助若神仙。更逢天馬並天徳﹐金榜名標不浪傳﹐靑龍居上喜騰空﹐努力髙標甲第中。最怕潛藏居下位﹐空亡落陷不成功。寅申巳亥學堂號﹐忌遇刑沖破害妨。好處恰如花遇雨﹐文章不顯路茫茫。金神三煞不堪逢﹐多見多凶不見功。縱是錦標黃榜上﹐爲官降黜數重重。長生落陷值空神﹐只是終身作士人。

官祿

日爲身﹐辰爲職祿﹐本命祿神所臨之辰爲食祿方。日爲君﹐辰爲臣﹐行年臨處地盤爲住任之地。如子齊﹑丑吳﹑寅燕﹑卯宋之例。支生幹者稱意﹐幹生支者偃蹇。他處發用﹐傳歸日辰者﹐在內任吉。日辰發用﹐傳出他處﹐在外任吉。所用者﹐日官如甲日見酉之例﹑日祿甲日見寅﹑日徳甲日寅乙日庚之例﹑印綬戌印未綬﹑軒車卯﹑天城申﹔所忌者﹐空﹑敗﹑衝﹑墓﹑刑﹑害之類。皆就日辰年命推詳。天乙爲貴人之前﹐靑龍爲文﹐太常爲武﹐朱雀爲文書﹐白虎爲威權爲催官使者﹔若巳亥乘龍常﹐主兼兩職。太歲爲朝廷﹐爲部院﹐月將爲臺省﹐宰相以歲對爲主歲支合神﹐京職以太歲爲主﹐外任以月建爲主﹐元武爲讒人﹐陰后虎合爲欺詐。傳脫日﹐不可托人﹐寅午戌爲最。天空爲值符﹐惟利於奏對﹐此外皆爲虛詐﹐不可營托。太歲月將臨幹發用﹐官印顯赫。祿馬扶方﹑貴登天門﹑神藏煞沒﹑三傳官爻生年命者﹐俱吉三傳必合三局作日官爻乃吉﹐若傳三官鬼者忌之。日辰二徳臨幹年命﹐或作發用﹐或登天門﹐求官赴試﹐主名達京師。天吏臨天門亥﹐魁罡臨人門申﹐天乙臨日辰﹐所求皆得。用起太歲﹐得君之象﹐常人亦利干謁。若更作貴人﹐必獲提拔也。或課如甲子庚寅二日伏吟﹐皆主官尊祿厚﹐攸久無疆。午馬化龍﹐飛騰萬里﹔命祿發用﹐有志竟成。凡春占得金局﹐夏占得水局﹐秋占得火局﹐冬占得土局﹐四季占得木局﹐曰返本煞﹐皆大忌。行年逢害須遭害﹐太歲臨身可進身。有馬類多動﹐帶刑不自安。若然乘吉將﹐兼職或兵權。三傳全財兼職多﹐亦遭婦女起乖訛。晝貴臨日宜求官﹐夜貴徒然去相訪。貴在日前人薦舉﹐貴在日後反遭嗔。龍雀官星旺相﹐文科第。虎常官星旺相﹐武科第。財生官星臨學堂﹐學館不旺相﹐貢監例。官星不見﹐財旺暗生官星﹐吏員。三傳純財﹐爲庫藏田賦之官。帶刑煞爲刑獄之官。龍常乘天馬﹐帶衝入傳﹐爲司命之官。月建日辰入傳﹐爲郡府州縣之官。見傳送功曹﹐爲曹吏驛丞巡檢之屬。傳得金﹐爲銅局冶鑄之職。若帶刑煞﹐當主兵刑。傳木﹐爲風憲之職﹐或僚佐合祿之官。傳水﹐爲提刑臬憲﹐或鹽場﹑水利﹑河泊所。傳火爲衡文或司刑之官。傳土爲石官﹑土官﹑土司﹐或考工之職。

在任占取本命祿神下辰爲分野。又取垣中禽星之生本命者爲祿方。假如壬生人﹐祿在亥﹐若臨辰﹐當在辰宮分野﹐宮中有軫角亢氐﹐則取亢金龍爲用﹐以水受金生也。

委差占發用二馬﹐上乘龍雀﹐或傳內旬丁二馬並見﹐或日乘丁馬﹐皆帶吉將﹐不陷空亡﹐而行驛馬乘之者﹐吉﹔反此則凶。

薦舉占三傳遞生而生日幹﹐乘吉神﹐不空陷﹐或發用旬奇﹑六儀﹐乘天乙﹑朱雀等吉將吉神臨年命者﹐吉。升遷占發用太歲乘龍常﹐或發用徳祿乘二馬﹐及課傳天地三奇﹐前引後從﹐干支祿馬﹐鑄印乘軒﹐官爵﹐﹑龍徳﹐又年命上神皆吉﹐或乘皇書﹑天詔﹑喜神﹑天馬﹑天吏﹑天城之類而不空陷者﹐皆吉。龍常所乘神生日幹者﹐內除也。日幹生龍常者﹐外除也。又陽年用丑﹐陰年用未﹐加太歲﹐視行年日辰上﹐見功曹傳送者﹐當轉官。又以功曹加月建﹐視行年上神﹐爲遷轉之年。以功曹加遷年﹐視行年上神﹐爲遷轉之月。又以亥加寅﹐視行年上見寅﹑申﹑丑﹑未﹐皆主遷轉。占得勵徳課﹐大吏升﹐小吏災咎。日乘夜貴﹐不過類推。

論遲速法文視靑龍﹐武視太常﹐其所乘神﹐或系今日之干支﹐則佳音立至。不臨日辰﹐則視神與日隔幾位﹐而定其年。從日幹順數至龍常﹐一位爲一年﹐余例推。與辰隔幾位而定其月﹐與日支順數至龍常﹐一位則正月﹐余例推。視天盤長生之地爲何神﹐以定其日﹐卽生龍常之日也。一云﹐當取龍常所生日﹐如龍乘火則取戊己日。

論虛實法課傳旣吉﹐而式內太歲在日之前﹐日上乘貴﹐或乘朱雀﹐擢授爲實。課傳吉而日上乘夜貴者﹐推而未點。課傳不吉﹐而歲居日後﹐日上乘元武空亡﹐或喜神﹑朱雀陷者﹐所報爲虛。日上與發用神將並凶﹐或神將吉而空亡﹑衝墓﹑刑害者﹐凶。年命加太歲﹐爲欺陵僭越﹐凶。太歲作蛇虎﹐生日猶可﹐克日防拿解勘問。墓神帶煞者﹐拘系。勾陳克日﹐難伸﹐朱雀有气﹐可辧。三者俱克大凶。白虎克日﹐刑決。見陰﹑後﹑月徳﹑生气﹑天赦﹑天喜等神﹐昭雪釋放。幹上天网﹐或支地网﹐而生命上乘喪弔諸煞者﹐丁制之兆天羅發用父憂﹐地网發用母憂。日上與發用日墓﹐或乘白虎﹐或祿神閉口﹐或神將不吉﹐而三傳爲折腰﹐爲空亡﹐與年命上乘病符諸煞﹐則病患不測。三傳遞克而克日幹﹐無日徳解救﹔與朱雀乘閉口﹐或朱雀克日者﹐被劾。日上見天空﹑元武者﹐人譖。白虎克日者被黜。丁神帶煞者遠配。見魁罡乘凶將﹐貶謫極邊之方。丑未者去位。幹祿寄支﹐或寄支投墓﹐而無官徳解救者﹐屈抑回避。三傳相刑﹐末克初傳﹐任中事冗。三傳全財﹐急迫免累﹐帶殺帶破﹐議論多端。龍與財合﹐因關節貴人潛累。乘蛇虎天空﹐小人謗害。勾陳畱滯﹐破碎遭傷。

類神子爲王侯﹐爲水部。醜爲帥﹐爲武將。寅爲天官﹑都督﹐爲從事。卯爲民官﹐辰爲守令。巳爲天官﹐大夫﹐爲鑄局﹐午爲天官。未爲市司曹﹑禮樂司﹑醋務。申爲臺憲﹑稅司。酉爲天官﹐爲天使﹐爲酒課。戌爲邊方﹐都尉。亥爲府丞﹐運漕﹐河泊﹐亦爲天官。又天乙爲樞相。靑龍爲閣臣。龍合爲臺官。龍常爲督漕。

附上書獻策年月日時四驛馬見朱雀並太歲日辰入傳﹐日辰上神與行年上神上生﹐朱雀與太歲上神相生帶徳合﹐及天空奏書神加日辰相合者﹐吉。反此者凶。發用克太歲天乙﹐上書不稱旨。

婚姻

日爲男家﹐辰爲女家﹐用神爲奩貲﹐靑龍爲婿﹐天后爲妻﹐六合爲媒妁。凡占靑龍﹑六合乘卯酉發用者﹐主婚姻。日上所得之神相生相合﹐則諧﹔刑害沖克者﹐不諧。四課有合神在中傳﹐所議必得。幹上神克支及克支上神﹐女家不允。支上神克幹及克幹上神﹐男家不願。又視天后所乘神﹐旺相與日幹相生﹐則成﹐相克則否。幹克天后﹐女家不願嫁﹔天后克幹﹐男家不欲娶。擇婦當詳其地﹐假令同時三女﹐一在申地﹐一在午地﹐一在辰地。甲子日辰將卯時占﹐子爲天后﹐午上見未﹐辰上見巳﹐俱與天后所乘神相克﹐惟申上見酉與天后相生﹐則申地之女可娶。午加亥﹐親不成﹔朱雀乘神克日發用﹐及螣蛇乘午克日發用﹐俱不成。傳見勾陳﹐事必難成。又初傳爲男﹐末傳爲女﹐用神惡將﹐女盛男衰﹔末傳凶神﹐男彊女弱。初克末﹐男謀女﹔末克初﹐女貪夫。六合臨日辰作空亡者﹐女家貧乏。天后作空亡發用﹐或臨日辰者﹐缺丈人丈母。天后與所乘神及支上神刑害克日幹﹐或陰勝陽﹐或正時克日者﹐傷夫。靑龍所乘神及幹上神刑克日支﹐或陽勝陰﹐或日克正時者﹐損妻。寅加戌﹐戌加寅﹐名龍戰於野﹐不吉。又云﹐寅戌相加見陰后﹐婦女相見私相憐。神後加孟爲長女﹐加仲爲中女﹐加季爲少女。又天罡加孟年少﹐加仲年中﹐加季年老。三合因親致眷﹐六合親戚爲媒。若靑龍天后所乘神相合﹐不臨日辰﹐又傳中無六合﹐主男女自合﹐不待媒妁。卦體三光﹑三陽﹑懸胎者吉。得反吟﹑泆女﹑亂首﹑無祿﹑絕嗣﹑孤辰﹑寡宿﹑龍戰﹑知一﹑九醜﹑八專﹑三陰﹑從革者﹐皆不宜婚﹐成亦不久。元勾並六合﹐不良之婦﹔連珠蛇合虎﹐帶子成親﹔空陰太乙﹐奴婢爲姻。元武天空﹐偸年攺月。末傳蛇虎﹐其妻疾破加身﹔不備八專﹐他人禮下之婦。反吟勾陳發動﹐再嫁重婚。伏吟元後往來﹐先奸後娶。虎空陰貴﹐防害公姑。天地皆空﹐恐妻無子。支上神及發用﹐如遇卯﹑酉﹑亥﹑未﹐並太陰天后者﹐主不正之女。元武六合並旬丁天馬﹐主淫奔。天空加午爲風塵女子。申丑臨辰﹐魁罡加日﹐二後乘子卯相刑﹐見元武合陰﹐天后入六合﹐六合入天空﹐乘丑未﹐或受克﹐戌亥加亥卯未﹐並元勾合﹔月厭天空爲用﹔空用天后克六合﹔酉戌見後﹑合﹑虎﹑蛇﹔卯子上見武陰﹔太陰居巳亥﹔後乘未子加日﹐而傳見陰后﹔寅申加日辰﹐或酉作天后﹐皆主淫邪失體。泆女課﹐上克下﹐比陽﹐主有孕。昴星不備﹐傳後合元﹐主不明。六合乘朱﹐用見元﹐主濫。太陰居火地﹐性躁而淫。亥子丑全﹐夜將夜課﹐元合入傳﹐主暗昧。天上乙加地下甲﹐男有二婦。天上甲加地下乙﹐女有二夫。若神後加女年命﹐亦有兩人。角宿加金宿者﹐兄弟同妻。又申加子﹑寅﹑戌﹐女有二夫﹐反此男有二婦。天上從魁加女命者﹐難產。勝光臨命多男。神後臨命多女。功曹傳送臨命﹐多子孫。小吉臨夫命﹐夫主常遭官事。大吉臨婦命﹐妻宮長染沈屙。又法﹕以傳送加女命﹐視生月上﹐心性貞潔﹐見尾亦正﹐見奎張淫邪。又以從魁加女命﹐視生月上見神後者﹐孝順﹔天罡﹐狠毒﹔辰戌相加﹐兄弟亂倫。夫以天上行年爲始﹐以地下年上神爲終。婦以地下年上神爲始﹐以天上行年爲終。若始相克而終相生﹐則初不和而後睦。始生終克者﹐反是。天罡加女行年﹐視生月上﹐見陽神有子﹐孫神無子。又月將加正時﹐視夫婦行年﹐若夫本木命﹐而年上見水神﹐或妻土命而年上見金神﹐主當年有子。三傳生日﹐主無子。

論狀貌法天后旺相﹐與地盤不相克﹐則色美。若休囚﹐或相克﹐則貌醜性劣。天后乘金﹐白淨性剛﹔旺相﹐則有徳無私。休囚則陋劣性硬。乘木秀而長﹐心陰毒。旺相則肥滿而心性淸純﹔休囚而黑﹐而性情不定。乘水﹐色黑性。旺相色美而不正﹐休囚癭疾而淫巧。乘火發少面赤性暴﹐旺相則端正而肥﹐休囚則面黃醜拙。若占女性﹐各以年上所得五行決之。年上神屬木色靑而多智﹐金色白而性果﹐火紅顏而性躁﹐水黑瘦而性和﹐土肥黃而性沈。又視天上支神所乘將。假如乙酉日申將子時﹐天上酉加丑﹐火乘絕屬火色赤﹐酉虎金色白﹐斷以面紅體白之類。以天官爲面﹐支神爲身也。又本命上魁罡﹐口眼不正。神後加巳﹐或加四季﹐貌必醜。支上爲支之六害﹐殘疾。雀帶刑克者﹐目病。

媒妁奩貲論法用神亦爲媒妁﹐若旺相相生﹐神將吉﹐則媒有力。生幹向男家﹐生支向女家。用傳生日﹐奩貲必丰。日生用傳泄气﹐退敗。天后傳旺﹐財爻入傳﹐龍合用旺﹐日上克辰﹐中末見財﹐俱主有財。後無气﹐財落空﹐主無財。天喜作元空﹐或空亡﹐及龍後相刑﹐二後俱克六合﹐加日辰﹐初末空亡﹐天乙逆傳﹐俱主虛誑。

結婚時論法月將加時﹐視天后所乘神﹐若克日本﹐傷公姑。克靑龍﹐傷夫﹐或夫病。或六合﹐少子息﹐及傷媒妁﹐各以類推。又視天上﹐日支所臨﹐地盤神如生日辰上神﹐主孝義。克日上神﹐主悖逆。克日生辰﹐不孝於公。克辰生日﹐不孝於姑。克靑龍與夫不和。生者和睦﹐克六合少子息﹐並妨媒氏。生者多子息。

孕育

日爲子﹐辰爲母。又六合爲子﹐天后爲母。

有孕論法﹕四課日辰上神相合﹐三傳子孫旺相﹐或虎合入傳而加干支﹐或發用辰戌乘元武天后﹐與血忌乘六合﹐或螣蛇乘生气﹐或發用子加丑乘白虎者﹐並主有孕。夫婦行年上爲三合﹑六合﹑徳合﹐更值天﹑月二徳與生气﹐或夫婦行年上見今日之子孫﹐上下無空亡﹐無六害﹐或太乙臨婦行年﹐而乘六合﹐亦俱主有孕。日幹之胎神作日之正財﹐又逐月生气者﹐妻必孕。甲乙日胎在酉﹐婢妾有孕。子午乘龍﹐家有孕婦。孕欲合而安和﹐產欲絕而出局﹐初孕忌神將凶及空亡﹑脫气﹑刑克﹑退﹐喜日辰上下生旺﹐更得懸胎﹐爲保固。

孕論法四課日辰上下刑沖﹐三傳休囚空亡﹐而子孫不見﹔夫婦行年上神相刑害﹐乘凶將惡煞﹐而子孫不見者﹐俱主不孕。

胎非胎論發用寅鬼路未鬼門相加﹐乘絕﹐作日鬼﹔或天鬼臨日﹐鬼胎。辰戌乘蛇虎作月厭爲用﹐及八專獨腳課者﹐怪胎。天后乘天罡加日辰﹐與子孫乘元武天空﹔三傳克日﹐傳見日或胎神生气值空亡﹔或胎神乘死气者﹐俱主墮胎小產。巳地不足東南亥天不滿西北日返吟﹐與子孫乘蛇勾﹐而作空亡六害者﹐非胎。

男或女論法剛日比日上神旺相爲男﹐不比休囚爲女。柔日上神比﹐旺相爲女﹐不比休囚爲男。課傳純陰者孕男﹐陰極陽生。純陽者孕女﹐陽極陰生。傳入陽及陽多爲男﹐傳入陰及陰多爲女。日上二課發用爲男﹐辰上二課發用爲女。晝貴加正時男﹐夜貴加正時女。

雙胎論法貴神乘子﹑午﹑卯﹑酉﹐加寅﹑申﹑巳﹑亥﹔及巳午見龍﹐或蛇虎見辰戌伏吟﹐乘天空者﹐皆主雙胎。

賢不肖論法日上神吉﹐生男必佳。辰上神吉﹐生女必正。乙合龍常﹐課傳並用﹐或三傳見六合靑龍者﹐並主男良女淑。空勾元虎﹐課傳並見﹐或日生三傳﹐或日辰上下刑沖破害﹐發用又乘凶將﹐或太歲與日辰入傳﹐及入傳而相刑﹐或白虎加正時發用﹐及課傳狡童泆女者﹐並主生男女不肖。

臨產遲速難易論法幹上神脫支上神﹔或三傳脫支﹔或辰生日﹐日生三傳﹔或三傳遞生﹐而不乘凶將﹔或三傳逢大煞空亡﹐及傳退茹﹔或發用子加戌﹐又作血支血忌﹔或傳內有白虎乘子孫﹔或日辰入傳﹐而辰脫日如丁酉日伏吟三傳酉未丑﹔或天空乘日支生傳﹔三傳或靑龍乘酉﹐爲產門而逢衝動﹔或天后乘旬丁﹐及天乙順行者﹔並主速而易產。幹上神合支上神﹐或三傳合支﹐或三傳逢三合﹑六合及傳進亥子丑例﹐或發用血支﹑血忌﹐衝動浴盆煞﹐而無吉神良將﹐或勾陳臨子孫與入傳而辰合日﹐或課傳回環而不見衝神者﹐皆主緩而難產。月厭帶生气者產速﹐帶死气者產凶。申加巳﹑亥﹑辰﹑戌發用﹐曰天盤地結﹐產凶。逆三傳者難產如亥戌酉﹐又逆向三傳如亥酉未名倒拔蛇﹐主產速。

預知落地日時法天后螣蛇遲延日辰﹐若見靑龍當酬心願。六合爲用急換眠牀﹐朱雀扶爻口舌驚產。蛇在末傳產後身災﹐蛇在初傳帶疾夾產﹐月生月也以發用之三合定之如用亥則卯未月生之例﹐日生日也以發用之刑沖定之如用子則刑卯午寅主卯午日生之例﹐時生時也以用後之一辰定之如用子時亥時生之例兼看月破。若天空﹑白虎乘日幹之脫气﹐或作大煞﹐而一無羈絆者﹐主當日生﹔其時則以日幹之長生定之如甲生於亥之例。又法﹕月將加時﹐視勝光之下日生。又天空及白虎所臨地盤之日生﹐或破今日胎神之日生。又以月將加傳送﹐視年命上得陽神﹐卽生。發用空亡﹐傳歸實地﹔與柔日昴星﹐及伏吟無丁馬﹐皆數月而生。

胎產變異論法﹕傳順貴順﹐或戌加亥者﹐順生亥爲頭戌爲足。傳逆貴逆﹐或亥加戌者﹐逆生。伏吟不動﹐干支克刑﹐神將俱凶者﹐不能產。婦人行年上乘吉神將旺相﹐而幹上神將亦吉者﹐母子俱吉。幹上神克支上神﹔或六合所乘神克天后所乘神﹔或墓神覆支﹔或不見刑沖﹔或三傳克支﹐蛇虎入傳﹐而支乘死气﹔主損母。支上神克幹上神﹔或天后所乘神克六合所乘神﹔或墓神覆幹﹐而不見刑沖﹔或三傳克日﹐蛇虎入傳﹐而幹乘死气者﹐並主損子。干支上相互克﹐或六合天后相刑﹐及日辰上神﹑三傳俱空者﹐母子俱損。伏吟元武加日辰者﹐生而殘疾。庚午日幹上乘白虎﹐與卯加辰作天空﹐生而缺唇。

訪謁

日爲我﹐辰爲彼。日上空亡﹐我不必往。辰上空亡﹐彼必不見﹐或彼不在。辰生日﹐訪之有益。辰克日﹐或辰上見刑沖破害﹐訪之徒勞。日徳旺相﹐二貴加臨日辰有情﹐一見如故。我克他﹐畏而不出﹔他克我﹐情意難親。課得返吟及柔日昴星﹐或課體不備﹐俱主不見。返吟遠出。轉蓬﹑元首﹑三交﹑知一﹑彈射等課﹐皆主訪謁。用神與所往方之神三合﹑六合﹔或日貴﹑或日徳發用﹔或日克用神者﹐必見。用神克日者﹐不見。小吉臨辰﹐或太乙登明加日上者必見。斗罡加孟﹐必見﹔加仲可得﹐加季不出。戌亥加辰巳﹐爲天頭加地足﹐可見。辰巳加戌亥﹐爲地足加天頭﹐不見。類神臨日辰或發用﹐必見。類神不入課傳﹐或空亡﹐難見。

類神天乙爲大貴人﹐太常爲部院臺省﹐靑龍爲二千石﹐勾陳爲將軍﹐朱雀爲長吏﹐天后爲婦人之類。

期會欲知遇否月將加時﹐視天罡臨日辰者﹐必遇。在日前爲已過﹐在日後爲未來。又絳宮時未至﹐明堂時必遇﹐玉堂時已過。謁貴須視天乙與日辰相生﹐貴人喜﹔與日辰相克﹐貴人怒。日辰貴人相加﹐在天乙之家﹐有事難到。臨子午可待﹔臨醜爲入廟﹐在家不出見﹔臨寅申﹐出門遠行﹔臨卯﹐在捨北人家﹐或舟車出外﹔臨辰戌爲入獄﹐有病不出﹔臨巳近出﹐明日見﹔臨未爲入房飲酒﹐不出﹔食神皆支﹐亦主飲食﹐用旬遁觀之。如甲食丙﹐乙食丁之例。臨酉在家﹐或途中遇。臨亥弔唁可待。

又當求徳之陰如甲徳在寅﹐則視地盤寅位上所乘神將。乘天乙﹐貴人悅。螣蛇﹐貴人口舌。朱雀﹐彼有文書事。六合﹐彼有交易事。勾陳﹐防爭鬥。靑龍﹐可求財。天空﹐有虛詐。白虎﹐彼有喪服。太常﹐主畱飲。元武﹐彼有失脫事﹐太陰﹐彼有陰私事。天后﹐彼有婚姻事﹐或在妓館歌樓。

附貢物辰上克日者﹐受﹐反上不受。又視所獻物之類神﹐與貴人相和及日辰上相生者﹐吉。

附投書宙朱雀所乘神﹐與天乙所乘神相生相合者﹐可達﹔否則不達。

附干求視類神所乘神與日相生相合﹐或加日辰﹐或發用者﹐必遂﹔否則不遂。如求財視靑龍﹐文書視朱雀﹐飲食衣服視太常之例。

謀望

日爲客﹐辰爲主。日凶辰吉﹐所往難言﹔日吉辰凶﹐許而空返。日辰相生合﹐或上下交互作合﹐不待啟口﹐有望必諧。日上神克辰﹐人言誠實。辰上神克日﹐人言虛誑。課傳六陽﹐宜公不宜私。六陰﹐宜私不宜公。類神見三合六合﹐所圖爲實。見天空旬空﹐所圖爲虛。去辱喜空﹐求寧喜實。三合緩而牽眾﹐六合傾刻事成。丁馬並見﹐𨿽伏吟亦宜動。干支乘旺﹐則宜靜不宜動。自幹傳支者﹐我求人。自支傳幹者﹐人求我。上克下事起男了在外﹐下賊上事起女人在內。知一卦﹐事起比鄰。巳亥相加﹐有兩事。涉害虎視﹐更多災。反吟失所。伏吟退滯。九醜三陰悲辛﹐天獄天禍遭賊。三合勾虎﹐同伴相害﹔連茹克日﹐兄弟爲姦。先刑後合﹐則先難而後易。先合後刑﹐則始易而終難。三傳遞生而生日者﹐事𨿽大而必就﹔三傳遞克而我日者﹐事𨿽小而終乖。傳貴皆順事多順﹐傳貴皆逆事多逆。太歲月將發用者﹐大事皆宜。三傳平穩而將吉者﹐小事可就。鬼在孟則尊長之事難圖﹐在仲則自身同輩之事難圖﹐在季則陰小卑幼之事難圖。類神旺可圖現在﹐相可圖將來﹐休囚可圖已往。如所謀望之類神見於課傳﹐或干支上神比和而乘吉將﹐或干支上神旺相相生﹐無刑沖克害﹐縱有而復相合。又乘吉將﹐或發用所乘吉將與日相合而不空亡﹐或三傳退連茹而遇空亡。經云「腳踏空亡進用宜」是也。或年命上神相生相合﹐而不刑沖空陷﹐或貴登天門﹐神藏煞沒﹐或貴神覆日﹐或三傳俱吉者﹐皆可謀望。

謀望不成論法如所謀望之神不見於課傳假如求財無財神之類﹐或干支上下相克及刑沖破害﹐或發用與日辰刑沖破害又乘凶將﹐或日上與發用俱值空亡﹐或發用空亡又乘天空﹐或三傳空陷﹐或干支坐墓與墓神覆日﹑墓神覆用而無衝破﹐或日辰年命上所乘神將皆凶而發用復凶者﹐皆不可謀望。發用關格﹐而復乘凶將﹔或干支俱吉﹐而三傳獨足﹔或破碎發用﹐而復乘凶將﹔或類神𨿽見而墮空亡與刑沖破害﹔或歲破月破並見三傳﹐而類神爲歲破月破﹔或蛇雀太陰作類神﹐而乘發用來克日﹔或勾空﹑空亡﹑元武作類神﹐而日幹發用並乘﹔或三傳之將先見武後見勾﹔或命上神克日上神﹔或三傳初克末﹔或三傳見類神而休囚者﹐皆主謀望不成。

謀望可成論法發用日徳合﹐而復乘吉將﹔或支𨿽凶﹐而三傳俱吉﹔或類神初見﹐而不空亡﹐不刑沖破害﹔或日上神與命上神相合﹔或日上神克命上神﹐而類神發用而乘吉將﹔或太歲月將作貴神發用﹔或年命上神爲日貴﹑爲福徳﹐而與年命比和﹐不刑沖破害﹔或旬甲加旬己假如甲子旬﹐子遁甲﹐巳遁己﹐子加巳乃甲己合也﹐六甲旬中十干惟此﹑子加丑支合也﹐又名牛女合而乘吉將﹔或傳見成神﹔或傳見類神旺相﹔或三傳末克初﹔或日上發用乘龍常而不克者﹔皆主謀望有成土日見龍克﹐水日見常克。

謀望遲速止散論法類神旺相者速﹐休囚者遲。劫煞發用者速﹐驛馬發用者遲。成神在初傳者速﹐成神在末傳者遲。日徳作類神而發用者速﹐巳亥作類神而發用者遲。類神臨卯酉者速﹐臨辰戌者遲。三傳不離四課﹐而末傳歸日速。三傳離日遠﹐而末傳空陷者遲。天乙順行在日前者速﹐逆行在日辰後者遲。月將加日辰者速﹐用長生事遲﹐用旺事速﹐用墓事止﹐用解神空亡事散。用起太歲不出一年﹐用起月將不出一月﹐用日則本日﹐用時則本時﹐節候皆可類推。

附委托以初傳爲我﹐中傳爲所托幹辦人﹐末傳爲他。若中傳與初傳末傳生合比和者﹐吉。傳有太陰主托人﹐太常立處見其眞。若居四季多誠意﹐余將徒勞枉用心。凡課傳見空元﹐不可委托。遙克﹑彈射可托﹐日上生辰可托。申巳相加第二第四課發用﹐隔手托人。傳過日辰天乙前﹐托人失期。午加卯﹐托人失節。戌加亥見吉將﹐宛轉托人而遂。子加戌作元後﹐空無實處。曲直課宜委曲托人。宜托何人﹐視下類神。如天乙爲職官﹐陰﹑勾﹑空﹑寅﹑午﹑戌爲卒及下賤人。天后子酉爲陰人﹐太常爲尊長﹐白虎帶喪弔爲孝服人。又天后爲關節神﹐作夜將生日辰﹐宜托陰人。

行人

日爲行人﹐辰爲家﹐凡占白虎乘潤下臨地盤申子辰﹐必問行人也。日辰上下相生比和﹑三合六合者﹐歸。刑沖破害者未歸。日上神克辰上神﹐辰上神又克日上神﹐來遲。用神在今日支前者﹐已動。在今日支後及得伏吟﹐未動。伏吟任信﹐剛柔遲速。末傳上克下者方動﹐下賊上者將到﹐上下相生者不動。返吟不來。傳神克日爲飛神﹐行人至。以鬼死之日爲至期。假如壬辰日傳見土﹐土死於卯﹐當卯日至。日克傳神爲伏神﹐行人不來。凡占行人﹐只視發用向背日幹﹐如甲乙日用巳午爲向日﹐行人來﹔用亥子爲背日﹐行人不來。年命遠離支辰間﹐地角天涯難會面。日辰若也互相旺﹐從此團圓中繾綣。天干若見墓神加﹐此日行人準到家。若使臨於生旺地﹐歸期縱有亦須差。間傳進向有阻絕﹐絕神入用歸心切。正時爲用卽時來﹐三傳俱順卻徘回。白虎行年道路神﹐傳逢天馬向門迎。三傳皆逆行人至﹐朱雀之陰是信神。卯酉爲隔子午關﹐天罡加處季多艱。津關風雨還須阻﹐天地氤氳道路間。行人暫出而欲知歸者﹐以本人出門之時加於今日支上﹐視天罡下爲至期。假令人以昨日巳時行﹐今日癸丑日占﹐卽以巳加丑﹐則天罡下是子﹐決其子日到。天乙臨日辰或天罡加季者﹐當克期速到。

地近久不歸論法以月將加正時﹐視天罡下﹐臨孟爲未來﹐仲爲半路﹐季則卽到。若逢天罡乘天馬﹐其至尢速。

遠近行人出久而決其歸否視四課內﹐或見類神有气﹐及人宅或乘馬臨日辰之墓﹔或干支相會﹔或幹加支﹔或墓覆干支﹔或天驛二馬乘支﹔或日辰上見天罡﹔或馬逆傳逆﹔或三傳不離日辰﹔或行人本命發用﹔或初空末實﹔或初傳是日之絕神如甲乙日初傳申之類﹔或初傳是日之官鬼飛神﹔或初傳日末傳辰﹔或末傳歸日辰上。假如日幹在東南﹐傳歸其上者﹐當日到。日幹在西北﹐傳歸基个者﹐三日五日至。又日幹在東與南﹐酉若臨之﹐卽歸。日幹在西與北﹐卯臨之﹐亦歸也﹔或末傳是日墓﹔或是二馬之墓﹔或白虎乘二馬﹔或三傳遊神臨墓臨絕﹐及剛日伏吟傳順﹐柔日伏吟傳逆﹔皆主歸。歸期則視遊神下神。如遊神是子﹐子臨寅﹐則寅日或寅時至。又或以末傳所合爲至期﹐斬關課以天罡下辰爲至期。天乙臨門卽至。加日爲爲用﹐三日內歸。徳合發用乘馬﹐一二日至。傳退而未加卯﹐當日至。末傳近日﹐旦暮當至。正時發用﹐或臨日辰﹐當時至。太陽入傳﹐行人卽到﹐二馬尢的。

行人歸不歸論法行人絕無音耗﹐課傳又不甚了了﹐則察其人行年與本日﹐日幹須要天盤歸得地盤﹐其歸之順逆﹐準於貴人。假如甲午日﹐丑將午時﹐酉辰亥三傳﹐其行年立未﹐未上是寅﹐主不歸。因初傳酉加寅﹐酉金克甲木﹐天上甲難還地下甲也。又卯酉爲行人門戶﹐天乙逆行﹐卯門上戌﹐戌加卯﹐爲關格﹐戌中有辛﹐辛克寅﹐行人待過門還家﹐而門上神克年上神﹐天上寅難還地下寅也。又假如甲子日亥將丑時占﹐三傳戌申午﹐其行年在午﹐得上是辰﹐主必歸。日上子加寅﹐天上甲還得地下甲﹐天乙逆行﹐卯門上是丑﹐行年上辰﹐與門上醜不相克﹐天上辰還地下辰﹐又不必過門﹐辰上寅與辰中乙又相比﹐故必歸。行人年命入宅者﹐卽歸。行年在支上而課發用入傳者歸。不入傳及入傳而與支不和者﹐不吉。行年臨孟吉﹐巳亥歸﹐寅申不歸﹐臨仲病﹐臨季凶。行年在六辛之下者﹐必逢盜賊劫奪。

歸期千里外與二三千里行人﹐視大將軍殺下之辰。大將軍﹐三年一移﹐寅卯辰在子﹐巳午未在卯﹐申酉戌在午﹐亥子丑在酉。如殺在卯﹐卯臨子﹐則決其子月歸。然必視行人天上行年度限了﹐方用此方推之。度限者﹐日月二馬爲限﹐卯酉是也。又以陰陽出入之路爲期﹐子午是也。凡行年在寅﹑卯﹑辰﹑巳﹑午﹑未﹐或行人在東南方﹐則以地下酉爲限﹐以子上神爲至期。假如行年在未﹐視天上小吉過酉﹐爲行人已發。子上見土神﹐戊己日至見金神﹐庚午日或申酉日至也。行年在申﹑酉﹑戌﹑亥﹑子﹑丑﹐或其人在西方﹐則以地盤卯爲限﹐以午上神爲至期。假如行年立酉﹐視天上從魁在西方﹐其人仍舊未動。在北方爲已發﹐過卯爲度限。而以午上所臨神決其歸之月數。千里視歲支下神﹐五百里視月建下神﹐百里外視日幹下神﹐五十里視正時下神﹔末傳墓而乘虎者﹐歸當病﹔年命與三傳皆不遇財﹐或財落空亡﹐或財乘元武者﹐歸而無財。年命上乘敗气者﹐歸不如意。雀虎交車臨卯酉上﹐主夜宿關外。訣云「若逢關隔夜關門」是也。

不知行人方所論法視天上行年下神﹐便知向何方去﹔視行年上神﹐則知從何方來。

不知程途遠近論法視其人年命上神一作行年所臨﹐以先天數「子午九﹐巳亥四」合定其路程一作上下相乘﹐如子九午九﹐二九十八斷。如近﹐則一進十﹐十進百。若在遠方﹐則一進百﹐十進千。若上神旺相﹐又當倍而進之﹐否則但進無倍﹐而程途之遠近明矣。假如命上見子﹐是九數﹐年上見亥則四數一作行年亥﹐下臨子﹐合成十三數﹐進作一百三十里﹐冬占水旺﹐倍作二百六十里。若又遠地方﹐則進而倍﹐作二千六百里也。

占斷不歸法天乙落空﹐或成喜二神見而空陷﹐或支上陰陽不和﹐或日辰上天將入廟﹐或日克初傳﹐或日墓發用﹐或自墓傳生﹐或用神空亡﹐或類神或年上神空亡及不入傳﹐或二馬空亡﹐或馬臨長生如寅爲馬﹐臨亥爲戀廏﹐或馬入墓絕如寅馬入未墓﹐或入申絕﹐爲縛足﹐或馬被合巳馬臨申﹐或剛日伏吟傳逆﹐柔日伏吟傳順﹐或進連茹﹔或天盤要歸地盤﹐而卯酉門上神克日幹與年﹐及日上神克日與年者﹐皆主不歸。稽畱而不得歸者﹐視類神上所乘之將決之。如類神是卯﹐卯上乘天乙﹐是爲貴人所畱﹔乘陰與後﹐是婦女所畱也。以所至爲樂地而不肯歸者﹐則類神臨長生﹐或旺祿與驛馬臨長生也。中道有阻而不能歸者﹐則剛日昴星﹐或加酉發用﹐與發用斬關﹐或犯天車煞﹐或馬在中傳﹐或課得間傳之類也。病而不歸者﹐則行人年上值病符乘凶將之類也。死而不歸者﹐則行人本命上值墓神﹐乘凶將﹐馬臨空絕﹐或犯往亡煞之類也。信神發用者﹐人未歸而信先至﹐更視信神下神。如信神是酉﹐酉臨子﹐遠在子月﹐近在子日。信神見而空亡者﹐𨿽寄信而不至家。若無書信而口傳口信﹐則必類神作信神﹐或日上神不傷辰上神者﹐爲實。如蛇﹑虎﹑陰﹑空乘辰戌加日上﹐或見謾語煞者﹐爲虛。用神與日生比者﹐有信。克日者﹐亦有信。申爲朱雀﹐音書必發於中途。若雀之陰見罡乘虎﹐主凶信﹐見龍常乙合﹐有好音。

期會欲知其人來否其人近則以月將加正時﹐而視天罡﹐天罡加日辰者﹐如期而至。臨於日前﹐亦至。臨於日後﹐不來。遠期則視戲神﹐如戲神是巳﹐巳加子﹐則子日或本日子時到。其人遠則如占行人例﹐而兼視類神。要天上類神至地盤類神﹐若門上神及地盤類神上神不克類神者﹐必來。門上神及地盤類神上神克類神者﹐皆主不來。轉法順逆﹐視天乙所行旦順夜逆之例。

呼喚下人欲知來否以月將加日支﹐視正時上所得神。辰﹑戌﹑子﹑午卽至。寅﹑申﹑丑﹑未後到。卯酉半路而回。巳亥不來。墓神覆日﹐或發用占﹐家人則來﹐外人則否。類神生日幹者爲父﹐生日支者爲母。日幹相比﹐陽兄弟陰姐妹。日幹生者子孫﹐陽男陰女。日幹克者正財妻﹐偏財妾。貴人視天乙﹐官吏文書視功曹朱雀。父母視太常。兄弟視太乙太陰。妻妾婦女視二後。朋友夫婿視靑龍。子孫媒妁視六合。僕視河魁天空﹐婢視從魁太陰。軍卒視勾陳。僧道術士視太衝。醫巫視傳送。病人與喪殯視白虎。紉齋斷案﹕昔一友人占一吏何以不到﹐課得貴人臨日﹐天后作支徳加支﹐日辰上下交車作合﹐斷被婦人羈絆﹐後聞梅撫憲屬其帶眷回鄕﹐此課驗矣。

出行

日爲人﹐辰爲行意。辰上神生日幹上神﹔或日幹臨支﹔或魁罡臨日辰年命﹔或天馬驛馬及旬丁臨日辰發用﹔或日上旺相而斗罡加季﹔或巳亥加卯酉發用﹔或伏吟返吟見丁馬﹔或卯車午馬入傳﹔或卯午加申﹔或太常衣服行李乘午並白虎﹔皆主必行。白虎爲道路之神﹐乘子午二馬入傳﹐在天乙前者﹐速行。訣云「白虎出行威風凜凜。」又白虎臨戌亥爲天地頭﹐臨辰巳爲地足﹐不論入傳不入傳﹐並主行動。魁罡加本日者﹐不得已而行。戌加申﹐辰加寅﹐在日辰年命上發用者﹐出行吉。申作二馬﹐名馬帶金鈴﹐最利出行。辰克日上神﹐或辰上克日上﹐或干支墓日﹐或日上休囚﹐及斗罡加孟﹐或日辰上下互相克而用起天乙﹐或日墓發用而無衝破﹐或二馬並三合六合﹐或值空亡及傳之戀廏﹐或伏吟返吟無丁馬者﹐皆主不行。關格或臺土當門﹐辰加支及關﹐可出行。傳退逢馬﹐謂之回馬﹐不利行動。發用天盤地結申加辰戌巳亥﹐或元武乘日鬼發用者﹐防寇盜剽掠。六辛下不可行。朔日忌北行﹐望日忌南行﹐上弦忌西行﹐下弦忌東行。所出之方上神克行年﹐商賈無利﹐行兵徵戰大凶。如行南方﹐午上見亥﹐行年在巳﹐乃方上克巳也。遊都臨日辰行年﹐出行逢盜。辰戌乘六合加卯酉﹐官鬼乘元陰﹐加財爻﹐皆主私遁。

從水從陸論法日爲陸﹐辰爲水﹐日上神將吉﹐宜陸行。辰上神將吉﹐宜從水。太衝爲舟車﹐旺相則完固﹐囚死則破損。太衝乘蛇虎入傳者﹐行輿壞。登明神後臨太歲或蛇臨地盤亥卯者﹐主翻船。巳加亥見元武﹐白浪滔天。酉加卯遇白虎﹐舟楫損折。傳月厭臨卯﹐風濤驚恐。

渡河過湖論法登明加孟有風﹐加仲風緩﹐加季無風。又丙子﹑癸未﹑癸丑三日爲觸水龍﹐不可渡江。又太歲爲風波月建見午亦是﹐月建爲白浪﹐日建爲覆舟﹐歲後一辰爲河伯月建見壬癸亦是。

晴雨陰風論法三傳純陽爲晴﹐木神多者主風﹐純陰而土神多者陰﹐水神多者雨。

旅店停宿論法日爲客﹐辰爲主﹐辰上神生日﹐或生日上神可畱客﹔若值旺相﹐主人仁厚。辰上神克日﹐更乘凶將﹐或日上見蛇﹑虎﹑魁﹑罡﹐或辰上見登明乘天空﹐或辰上見午酉﹐或行年命上見二後者﹐皆宜急去勿停。又月將加時﹐視天上丙巳壬亥上爲宿處。視天盤丙壬下者﹐卽在巳亥兩方。丙課在巳﹐壬課在亥。丙戊祿居巳﹐壬祿居亥。假如甲子日順數至寅見丙﹐申上見壬之例。

迷失路徑論法月將加正時﹐視天罡加孟路在左﹐加仲路在中﹐加季路在右。又罡加六陽宜左﹐加六陰宜右。又宜從中末方轉天罡而行﹐卽得正路。又天盤寅申下亦可求路。

饑渴求食論法月將加正時﹐向丑未下可得飲食。又渴尋卯未﹐饑尋戊己謂日遁所臨辰也。又途中遇人饋憎酒食。當以月將加時視日辰上﹐見辰戌子卯巳者﹐不可食﹐余無害。

看見人來前法月將加時視神後﹐加孟善人﹐加仲商賈﹐加季姦惡。來而持刀杖者﹐日辰上見亥﹑子﹑巳﹑卯爲賊寇﹐見辰﹑戌﹑寅﹑申是吏卒﹐見酉午爲逃亡之人﹐見丑未爲送喪之人。若子加卯者﹐爲冤仇也。

驚鬧鼓噪論法月將加時﹐視鬧方上。見天乙太常是尊貴呼攏。龍合是歌樂。勾陳是爭鬥。朱雀爲官吏口舌。天空是學館。白虎是殺傷﹐或爲喪殯。太陰爲禱祀。天后則爲爭訟。

出行諸忌直符﹐口舌論事﹔往亡﹐災厄死亡﹔劫奪﹐初臨懸胎﹔天車﹑天坑﹑天猴﹐車損馬倒﹐又爭訟﹔飛廉﹐凶傷禍災﹔轉煞﹐君子宜行赴任﹐小人家凶出門﹔遊都﹑魯都﹐防盜﹔關神﹐謀事阻礙﹔空亡﹐失脫無成﹔鬼﹐災﹔墓﹐阻滯﹔螣蛇﹐憂驚頭痛﹔朱雀﹐口舌喧爭﹔勾陳﹐阻礙﹔白虎﹐傷﹔太陰﹐淹滯﹔元武﹑天空﹐盜賊及人失脫﹔六合﹑天后﹐婦女損害。

涉險臨危論法月將加時﹐視式中幹傷及天罡加孟﹐勿往前﹔支傷及罡加後﹐勿退後﹔時傷及罡加仲﹐勿居中。

思鄕望歸論法月將加時﹐視支神﹐上下旺相相生﹐或登明乘貴﹑合﹑龍﹑常﹑陰者﹐家中平安。支辰上下休囚相克者﹐不安。或登明乘朱雀﹐主口舌火災。勾陳主爭訟。螣蛇主火燭驚恐。白虎主疾病死喪。元武主盜賊走失。

刺探機密論法天目酉下﹐天耳卯下察之。

隱避藏匿論法一視天目下﹐二視遊神方﹐三視生气方﹐四視戊己方如甲子旬中見辰巳﹐五支生旺方﹐六向天月徳方﹐及天驛馬生旺之鄕。須與日辰相生合﹐不空亡刑害者﹐可隱避。又天盤丑及甲寅下可隱避。又天盤寅下爲仙人道﹐申下爲玉女道﹐皆可隱伏遁形。又春出寅入申﹐夏出申入寅﹐秋出午入子﹐冬出子入午﹐人尋不得。又子下最可藏形﹐卯下次之﹐酉下又次之。惟魁罡不可往。歌曰「除定危開卯未方﹐龍常陰后可逃藏。」傳進無鬼可進﹐有鬼當止。傳退有鬼莫退﹐無鬼可退。傳生旺宜遠﹐休囚宜近。魁罡爭走﹐丑未緩緩。避災宜向泄鬼方。如甲宜向壬癸亥子及丙丁巳午方吉﹐庚辛申酉方凶。最忌天盤空亡方﹑旬中六辛方﹑月厭遊都方。若日辰刑克﹐或三傳見鬼及生气克天目﹐或白虎帶煞者﹐皆不能逃匿。假如甲以未爲貴﹐龍廟於寅臨申地﹐先伏西隅過酉時﹐便向寅方尋所止。才過寅時再宜下﹐尊此施行當獲福﹐廟神鬼賊若同居﹐切莫前趨當退伏。有如甲乙見申酉﹐陰廟荒祠休奔走。其間若不見冤詈﹐也有胥徒來把守。

失伴尋人論法視發用勝光﹐若在天乙前則先行向前﹐在天乙後則遲延落後。

求財

日上財爲外財﹐辰上財爲內財﹐臨伏吟則近﹐臨丁馬則遠。日上神克命上神﹐爲財神臨命。日幹旺相有气﹐則財可獲。囚死無气﹐總屬空亡。水日逢丁﹐主財動﹐或得遠鄕財。遠行求財﹐要支上神克幹上神﹐克必獲利。若干上神克支上神﹐不宜遠動﹐反有損失。居家求財﹐只視用神﹐如發用是支之財﹑幹之鬼方﹐得財之象也。反此反遭破失。初傳財又乘中庫﹐財利十倍。若末傳不克中傳﹐更可世守。財臨月建並太歲﹐宜求大財。財附二馬﹐宜遠方求財。然必行年旺相克龍合﹐乃得。若求小財﹐只視發用﹐或占時﹐或財臨命﹐卽可得。求財喜財歸本庫﹐則財祿疊盈。如戊辰日子加辰﹐水歸本庫﹐財有餘而不散﹐忌自墓傳生。如辛亥日未加卯﹐三傳木局全作日財﹐然自庫傳出﹐先聚後散﹐財反歸他。忌財入鬼墓﹐主財消壞。如丁巳日﹐幹上申﹐末傳戌爲火庫﹐灼耗金財﹐財不能聚。更看墓上天將﹐審其破財之因。墓乘退悔殺﹐春未夏丑秋辰冬戌。

求財方向視靑龍所臨之地﹐乘寅卯臨申酉爲折足﹐主破財。

求財時日視財神所臨之辰﹐太歲以年計﹐月建月將以月計﹐幹則本日﹐時則本時﹐節候依例而推。財爻有正有遁有暗﹐甲日四季爲正財。如甲子旬見太乙爲遁財旬遁己巳是也。又如酉以寅爲財﹐而初傳是亥﹐亥𨿽水而寅木生於亥﹐或初傳是未﹐未𨿽土而寅木墓於未。又如丁以金爲爲財﹐而課傳無申酉﹐三傳是丑戌未土局﹐爲丁之傷官食神﹐土能生金﹐則申酉之財自此出矣。皆所謂有暗財也。課傳俱見財神﹔或日辰上及命上俱下賊上而爲財﹔或發用是暗財﹐而貴神爲靑龍﹔或課傳無財﹐而三傳爲傷官食神﹔或日傳見於靑龍之陰靑龍第二傳爲日所克也﹔或旺財臨於行年之上﹐如行年立酉﹐春占寅卯臨酉之類﹔或行年上神克所往方上神﹔或靑龍乘日辰上神而神系日本生日之神﹔或日克初而三傳遞克﹔或日克末傳﹔皆主求財必得。神將生吉如上例而落空亡﹔或三傳皆財﹐而財多化鬼如金以木爲財﹐而三傳寅卯辰財﹐木多生火﹐反化爲日鬼﹔或發用是日財﹐而將是天空﹐財因奴僕者反不成或用財傳泄气﹔及貪生敗死之地﹔或課傳無財而靑龍入廟寅﹑入墓未﹔或靑龍空亡﹐而日辰比肩劫財者﹐皆主無財。土財忌見魁罡﹐如甲乙日見戌﹐戌中辛金刑克﹐主因財惹禍﹐時加午未﹐主疾病。木財忌見朱雀﹐主紛爭。水財忌見四季﹐乘天乙遷移﹐勾陳訟﹐元武盜。火財忌四季刑克﹐凶將主失利。歲月見劫衝破﹐主官傷。金財忌乘劫入墓﹐主老農訟田。財神旺相則多。休囚則少。發用見財神則多﹐中末見財則少。類神見則多﹐伏則少。太歲作財神而乘靑龍則多。時日作財神而乘他將則少。定以先天之數﹐如子午則二九十八﹐加以倍減之法。如子屬水﹐在冬季則加﹐在夏季則減﹐而多少自決。支來生日則易﹐支來克日則難。財臨幹則易﹐幹臨財則難。財臨卯酉則易﹐臨關格則難。財臨發用則易﹐爲末傳則難。日徳日祿發用皆易﹔伏吟返吟入課並難。日上神和合則易﹐背馳則難。初克日而日克中末﹐先難後易。日克初而中末克日﹐則宜速取﹐緩則亡失。財爻害日生傳艱辛後得。

類推法發用爲支之財﹑日之鬼﹐求財可得。若發用是日之財﹐支之鬼﹐財將外人﹐自主破損。三傳與日比者﹐原屬眾人之事。帶刑沖破害者﹐則或爭鬥而得。財神旺相﹐而值空亡者﹐則可空手而求。太陰乘神適作日財者﹐財或無心而獲。財乘靑龍爲自然之財及公門書籍﹐或錢帛柴薪﹐或出自侯門巨室﹐並羽衣煉客之財。

以下論十二神將﹕乘天乙爲田宅﹑牛馬﹐或橋梁﹑遠處之財﹐或出貴官尊長。乘螣蛇爲憂疑﹑驚恐﹑營運之財及賞賜﹑鑪竈﹑管鑰﹑弓弩﹑婦人。乘朱雀爲鬧市﹑口舌之財﹐及文字﹑六畜﹑交易﹐或尊長﹑宮娘﹑善人﹑使臣﹑土上。乘六合﹐爲買賣﹑和合之財﹐及舟車﹑竹木或大夫商販﹑經行﹑術士﹑沙門。乘勾陳﹐爲魚鹽﹑田土之財及文書﹑印信﹑賓質鱗介等﹐或二千石﹑書吏﹑惡人。乘天空﹐爲虛詐之財﹐及墳墓宅舍﹑印信﹑獄具﹐或出自宮府﹑長者﹑僕隸﹑空門。乘白虎爲道路﹑死喪﹑屠宰之財﹐及田園﹑湖蕩﹑大麥﹐或兵卒﹑僧道﹑市賈﹑喪門。乘太常﹐爲衣服﹑醫藥﹑借貸之財﹐或羊酒﹐或出自貴人﹑長者﹑女親﹑武職﹑老人。乘元武﹐爲樓臺﹑倉庫之財﹐或鱗介﹑畜物﹑混廁﹐或小兒﹑經人﹑盜賊﹑防從中阻隔。乘天后﹐爲水利及酒醋之財﹐或出自婦女妻妾。又《畢法賦》云「傳鬼乘財之險危。」爲不正之財﹐或先鬼後財﹐或傳鬼化財﹐或元武臨財﹐俱是從危險而出﹐以不正得之。

附索債法日爲財﹐辰爲債主﹐正時爲欠債人﹐時上神生日﹐日上神生辰﹐或俱比和﹐或俱乘吉將﹐或辰上神克時上神﹐或類神發用索之卽得。反此則無。知一﹑三交﹑轉蓬﹑彈射﹑贅婿﹑重審課﹐俱主索債。

附借貸法剛日視日上神﹐柔日視辰上神﹐丑寅乘吉將﹐可得。巳午緩而終得﹐酉戌乘吉將卽得。未申無酉﹐卯辰男子嗔﹐亥子婦人阻。若類神財﹑爻旺相者﹐不拘此類。

附博戲斷﹕辰爲主﹐幹爲客﹔支上克幹利主﹐幹上克支利客﹔支上旺相﹐乘吉將吉神者勝。如吉將不得地﹐被凶將乘旺刑在者反負。更觀三傳及年上吉凶。旬空方爲孤﹐對衝爲虛。坐孤擊虛者勝。

貿易

日爲人﹐辰爲物。買物則以辰爲我﹐日爲彼﹐用神爲物。賣物則以日爲我﹐辰爲彼﹐用神爲物。日傳辰則賣物成﹐辰傳日則賣物售。日辰俱吉﹐則物貴而宜賣。日辰俱傷﹐則物賤而宜買。日財旺相﹐物𨿽濫惡而必售。日辰上乘靑龍而日辰克之﹐物𨿽珍異而必獲。日用俱吉﹐貨物得利。日辰發用相傷﹐得物難售。日吉辰傷﹐物𨿽售而利少。日傷辰吉﹐售𨿽遲而利厚。元武克日辰﹐買賣須防失脫。見六達刑沖﹐防物損。凡課傳用神﹑類神旺相者貴﹐休囚者賤。類神乘蛇而旺相﹐物𨿽賤而可居。乘蛇而囚死﹐價𨿽賤而勿取。類神與日辰相生﹐三傳旺相﹐又乘吉將﹐或見成神﹐其物或買或賣﹐俱易成而有利。若物類不見課傳﹐𨿽見而空亡入墓﹐休囚無气﹐及與日辰相制害者﹐則買與賣均不成矣。交易之地﹐宜於靑龍所臨之方。三交﹑元首﹑無依﹑贅婿﹑重審﹑知一等課﹐並主交易。四季爲貨﹐及月將加日﹐爲末經報稅私貨。見魯都加陰﹐或貴人乘馬加支﹐勾陳乘月將加日辰﹐不可漏稅。

稼穡

日爲農﹐辰爲田。支上所得神將爲五穀類神。日辰上旺相相生吉﹐休囚刑害克戰凶。日克辰上神﹐是耕耘灌漑不得法﹐故禾稻不茂。辰克日上神﹐禾稻𨿽茂﹐終成耗散﹐無益於農夫。初傳吉﹐宜早種。中傳吉﹐宜中種。晚傳吉﹐宜晚種。類神入傳旺相﹐收成者力。日幹扶類神者﹐勤則有收。天盤醜爲田﹐忌加臨刑克休囚死絕之地。又以登明加寅﹐視家長行年上得寅﹑申﹑子﹑丑爲稔。辰未旱﹐虫災。巳亥官事。卯戌半熟。午歉﹐及佃戶欠租不償。土克日幹﹐將得勾陳﹑朱雀﹐必爭疆界。水克日幹﹐將得勾陳﹐必爭水池之類。立春日﹐月將加立春時定四課三傳﹐視太歲上何類神﹐乃以三傳消息論之。視方隅者﹐亦詳方上所得類神。木主谷及瓜果﹐土主麻棉大豆﹐水主稻及黑豆並菜﹐火主黍及赤豆﹐金主麥。又月將加時視太歲上神﹐上下相生有气大熟。天上太歲臨丑未及亥子之鄕﹐旺相之地﹐大熟。臨寅卯丰。臨空亡刑克死絕﹐禾稼不登﹐虫災。歲祿之方大熟。日上見魁罡歉收。又支傳歲上初合者﹐大熟。不合或空亡無气者歉收。又天乙臨巳午大熟。臨申酉少收。臨戌亥荒﹐占圃更驗。又以太歲加正月節﹐功曹下爲丰﹐傳送下爲儉。再以月將加立春日時﹐視丰儉。入課傳者歲稔﹐不入課傳者歲歉。又視用神見火旱﹐見金無收成﹐見水澇﹐見木土皆熟。

蠶桑

午爲蠶命﹐木爲桑﹐巳爲筐﹐辰爲箔﹐寅爲繭﹐卯爲絲﹐申爲綿﹐各要旺相﹐兼乘吉將者吉。忌見虎﹑雀﹑元﹑陰﹑後凶將﹐三傳與年命相生者大吉﹐命上或三傳見酉僵﹐戌黃﹐亥絕﹐子鼠傷﹐丑眠化﹐凡蠶命臨此五辰皆不利。又木神作朱雀﹐主爭桑口舌。

六畜

日爲人﹐天盤類神臨處﹐地盤類神爲物命。若類神臨生旺之方﹐或日幹長生乘吉將﹐則吉。臨囚死墓絕之方﹐或乘凶將﹐則凶。類神電報局臨生日﹐或與日比﹐則畜當還主債。然自能長大﹐興旺有益。克日耗損不利。日克物命﹐則難長大。日生物命﹐𨿽長大而無益於主。類神入傳爲吉。類神臨刀砧屠竈者凶。酉爲刀﹐卯爲砧﹐子爲屠﹐巳爲竈﹐刀臨砧者死﹐砧臨刀者不死﹔屠加竈者死﹐竈加屠者不死。類神乘螣蛇驚狂﹐非怪﹔乘白虎死亡﹔乘朱雀官司口舌﹔乘勾陳鬥鬧是非﹔乘元武盜竄﹔乘天空虛耗無成。類神﹕丑爲牛﹐寅爲貓﹐卯爲驢﹐辰爲水族﹐午爲馬﹐未爲羊﹐申爲鵝﹐酉爲雞鴨﹐戌爲犬﹐亥爲豬。占牛責大吉﹐臨木病﹐臨火驚﹐臨水伏耕﹐臨土家作﹐虎並自死﹐勾並觸人﹐蛇並時災﹐武並逃亡。占雞責從魁﹐臨金水可畜﹐臨未能鬥﹐臨醜自死或被殺﹐臨辰戌祭祀﹐武並盜失。占犬責河魁﹐臨亥可畜﹐臨子善捕鼠﹐臨卯能獵﹐臨巳午善吠﹐臨戌咬人﹐帶天狗作怪﹐並大殺尢緊。占豬責登明﹐臨旺相之鄕﹐並太陰天乙爲祀豕﹐臨金木可畜﹐臨土病死。虎並走失﹐蛇並驚亡﹐帶天豬自食其子。乘六丁主作怪。

六畜走失論法﹕各視類神所臨之地爲方向﹐離辰遠者路遠﹐旺相者尢遠﹐離辰近者路近﹐囚死者尢近。一說從類神所臨辰至地盤類神本位﹐以休旺定其里數。天乙順以螣蛇爲盜﹐天乙逆以元武爲盜。視日辰上神能制螣蛇﹑元武則可尋﹐不能制則不得尋也。若三傳內有螣蛇﹑元武及日鬼者﹐有人盜﹔傳中不見﹐爲自走失也。類神臨日辰﹐當自歸來。類神克地盤神者﹐脫逸。類神被下克者﹐拘系。若在被克囚死之地﹐更與虎蛇相並者﹐傷死。

奴婢

戌爲奴﹐酉爲婢。太歲臨奴婢或奴婢臨太歲﹐大不利﹐非多病卽遭刑。以酉戌所臨辰爲奴婢宮﹐而視地盤之神生今日之辰者﹐可用﹐刑克則凶。酉戌臨之辰生幹﹐勤力可用。克支懶惰無功。四課不備﹐進退兩心。發用空亡﹐畱亦不久。日辰陰陽中有類神﹐或天空戌﹑太陰酉旺相生幹﹐幹乘龍常﹐方得其力。酉戌陰漧克幹﹐僕欲害主。臨支克支﹐作事過分。支遙克幹﹐所主不仁。幹遙克支﹐他意要去。辰酉相加﹐奴婢私和。徳合刑同位﹐奴婢姦欺。徳勝刑下人畏怯﹐刑勝備犯上害主。乘虎家宅驚恐﹐空亡盜走鄕鄰。螣蛇心懷不善。罡乘六合隱形。見蛇有疾。見武逃亡。。不知奴婢行年﹐月建上神可代。從魁臨太乙﹐婢能有爲。戌空加寅午﹐奴僕有力。進气生旺﹐龍常祿馬﹐縱移千里可托。丑未加臨﹐倚勢猖狂。破敗空亡﹐穢濁僭濫。太陰加本日﹐無不合入傳﹐沖克破空﹐必主淫亂。傳送加日辰﹐外有私通。類神並虎雀﹐防其不善。退气囚死﹐蠢懶難言。

附走失占視酉戌所臨之方。酉戌臨支﹐則自歸。酉戌在日之陰﹐則匿於鄕鄰。在辰之陰﹐則匿親戚。酉戌不在日辰二課者﹐遠出。酉戌不入傳﹐或乘丁馬﹐及課斬關者﹐不獲。酉戌所臨﹐卽其止處。若被克刑者﹐易獲。又日與初傳爲家主﹐辰與末傳爲逃奴婢。日上克辰上﹐初克末則易獲。見空亡﹑歲月二破﹐逃者死於中途。天上三姦神方﹐追亡必獲。月將加時﹐視天罡。加孟﹐巳爲姦神﹔加仲﹐末爲姦神﹔加季午爲姦神。宜就所臨之下索捕。又陽作元武子寅辰午申戌﹐男子逃﹐當退數四位就其方尋之﹐卽如閉口卦體。陰神作元武醜卯巳未酉亥﹐男子逃順視天秤之方尋之。若女子逃﹐俱就元武本位尋之。又以月將加逃時﹐男責勝光﹐女責神後﹐各就其下追尋之。又以三合墓加時﹐視魁罡臨處尋之。假如亥卯日逃﹐以未﹐甲子日以辰加正時之例。

逃亡

空亡發用﹐逃亡不亡﹐逃日制武易獲。元武克日﹐難獲。加臨刑克﹐未必歸家。若是相生﹐早晚自至。天盤相生﹐尙且在彼﹔若見刑克﹐彼懼他往。天將入廟﹐勉彊住彼。類臨空亡﹐人行不住。傳進長往﹐傳退思往。乘馬不定﹐乘丁不還。蛇乘丁走失。武乘丁遠行。神後乘丁﹐人當遠去。天后乘丁﹐婦人逃走。空陰乘丁﹐奴婢逃亡。六合乘丁﹐子孫遠遁。靑龍乘丁﹐萬里飛騰。三傳純陽主動﹐純陰伏匿。武能生日自歸舍﹐武若生辰向友親。三傳元武賊中處﹐剛日在中柔本辰。凡不備﹑八專﹑元武自克﹑天乙日辰制元武者﹐逃不遠﹔時加四季﹐逃者不脫。天网課見勝光﹐逃在目前。

捕獲日期論法﹕視末傳所衝辰及地盤月建上﹐數至子位﹐爲獲期。又天乙所臨辰﹐爲敗露日地。伏吟爲近元下位﹐反吟遠避元衝辰。旺相行急死囚緩﹐用起比神陰在鄰。傳終下神尋必得﹐刑勝徳神不可尋。徳合刑沖逃自返﹐魁罡日墓莫追人。走時月將加臨視﹐丑未子下捉之佳。壯夫丑下小兒未﹐婦人子下可追孥。寅午戌日戌加時﹐申子辰兮辰用之。亥卯未日未爲準﹐巳酉丑日從丑施。此是妙門須記取﹐魁罡之下捉無疑。欲知離者行多少﹐則以天罡用爲要。魁去戌前若四辰﹐約行四里得官道。假令戌加丑位上﹐五八十三不謬妄。旺相倍因囚死半﹐休當本數非虛誑。占逃若須看其數﹐戌奴酉婢後武陰。太陰淫亂蛇橫走﹐六合親眷家莊住。天乙好人家裏藏﹐天空朋黨引誘去。白虎遠行及死亡﹐勾陳勾幹人畱住。朱雀相生去投軍﹐太常隨卻商人去。年作六合娼婦家﹐太陰隱匿變形骸。靑龍雜藝邪黨牽﹐神將類推逃亡路。

遺失

日爲己﹐辰爲他人﹐所失之物則視類神。日上神克辰上神﹐又辰乘天空﹑元武﹐乃外盜也。辰乘太陰﹑六合﹐乃內盜也。天乙順行﹐元武不入課傳﹐不臨年命﹐及元武臨處上克下﹐或下生上﹐乃自失也。天乙逆行﹐元武入傳或臨年命﹐及元武坐處下克上或上生下﹐乃人盜也。類神與日辰生合者易得。三傳有類神﹐或日幹克類神者﹐易覓。不克者俱難尋。類神見於課傳而不乘元武﹐不落空亡者﹐當於類神所臨之地求之。如失金器﹐類神是酉﹐酉加子﹐當於房內尋之。子爲房故也。子加卯﹐則於房內東方尋之﹐卯屬東方故也。類神或見或不見﹐而乘元武者﹐物爲人竊。又視元武所臨﹐在卯﹑辰﹑巳﹑午﹑未﹑申爲白日盜﹐在酉﹑亥﹑戌﹑子﹑丑﹑寅爲黑夜盜也。又類神臨旺相長生﹐物現在。臨衰敗囚死物不存。凡傳見盜气﹐主失耗。若三傳見盜气﹐而年命上神能制之﹐則先失而後得。

以下歌訣﹕此人在處兩非求﹐彼自亡財疑爾偸。且將太乙加年上﹐其次便去看星頭。虛星立也爲眞盜﹐參宿加焉莫漫尢。用神若比亦云是﹐無比何須結怨仇﹖欲知失物何人取﹐陽是男人陰是女。老翁與少看日辰﹐旺相休囚相類舉。醜物貴賤若爲之﹐此則專心尋正時。吉神並者良家子﹐凶神臨者是貧由。一家之內十人居﹐一人失物九人吁。以將加時看各命﹐行年元武復無疑。

捕盜

凡占財陷空亡者﹐元物臨酉﹑戌﹑亥﹑子﹑丑﹑寅者﹐必因失盜。捕賊之法﹐專責元武﹐然必先詳課傳﹐決其可捕與否﹐而後推之。勾陳爲捕人﹐朱雀爲報信者﹐元武順行賊奔逃﹐逆行則隱伏。元武不得有克之路﹐畏追捕也。若得生旺之鄕﹐若前有天乙﹐則不敢行耳。又生元武之處爲來路﹐元武不行絕地。元武臨地盤月將上﹐宜急捕。《畢法賦》云「太陽照武宜擒賊。」是也。若日入以後時﹐則不以此斷。發用行年不能制蛇﹐或反見蛇者﹐賊旣難攻﹐反多纏擾。克盜神或克日鬼之辰爲獲盜之期。元武內戰﹐主分贓不均﹐自相告發。勾陳臨日生旺﹐主盜賊自首。元武乘協助煞﹐易捕。空亡自敗﹐乘死气三日內敗獲。囚气一月方獲。日辰克元武﹐一旬內獲。

盜賊難捕論法﹕元武在戌亥子﹐爲度關過海﹐難捕。入墓難尋。乘二馬元遁。辰戌立於干支之上﹐而課名斬關者﹔在庚辛申酉日﹐尢眞。三傳見日鬼而上乘龍合陰﹐及發用丁馬者。元武及三傳皆相生比和者。課體得遊子者。元武第二傳爲盜神﹐盜神上乘吉將者。盜神遁旬也。而天地盤比和者。元武作日刃又臨卯酉或克日者﹐皆不可捕。傳送猿猱﹐傳見火神﹐可制。勾陳旺而克武﹐吏卒捕之不難。伏吟多藏。反吟多散。如逢隔角﹐隔手捕。課得連珠﹐賊眾﹐或伏鄰居。傳貴順進而難捕。傳貴逆退而可追。武與日辰相合﹐家人引盜。武在日辰左右﹐鄰里往來。元武克戰空亡﹐不久自敗。若入長生旺地﹐不可捕追。朱雀克制﹐鳴官。日辰制武﹐私捕。每月執破定危﹐元武乘之﹐敗露。日辰見刃帶煞﹐人物破損被傷。日辰俱被其傷﹐捕人不能自保。武不脫傳﹐賊隱目前。三合爲傳﹐家親爲盜。陽男陰女﹐少旺老囚﹐休囚人必中年。孟少仲中季老。

賊隱何方法﹕視元武陰神﹐若依閉口卦﹐又視元武逆數四神所臨地上。盜神爲賊處﹐元武所臨爲賊去。如武乘巳加申﹐陰得功曹﹐主賊從北來﹐往西南方﹐偸歸東北之例。盜神乘丁馬﹐越屋而來。無馬﹐則穿窬而進。乘戌亥從上而下﹐乘辰巳﹐從水道坑廁中來。

盜神論法﹕子賊在北方水澤之地﹐東有橋梁墓。丑西有水畔樓臺。亥前有神廟。午其家有兒女悲啼﹑不明之事。丑賊在北方﹐近東或外邑之旁﹐或風伯雨師之廟﹐或前賢將軍詞內﹐或倉庫之側。若曠野則橋梁﹑平田﹑墳墓之前。寅賊在東北方﹐林木之中﹐曲堤之所﹐或大木枯木﹑沽賣之家﹑城郭市觀之旁。如作本日貴人﹐則吏家也。卯賊在東方﹐大林茂竹間﹐屈曲水徑﹐前有舟車﹐或近寺院﹐其家爲竹木之工﹐或舟車之匠。賊居辰﹐亦屬東方﹐在隔岡嶺處及冢阜之中﹐東有池塘﹐旁有漏澤之場。或潭沼漁獵之所﹐丹靑彩畫之家。巳﹐賊在東南方﹐窯竈之所﹐或近卜筮孝服處﹐更有樹木﹐其家系婦人主事。午﹐賊在南方鑪冶﹐鐵匠﹐門側有牛馬之物賊其中﹐或其家販鬻驢馬﹐或巫家。未﹐賊在南方近西﹐隱伏古冢內﹐向東四步或有井園﹐當聞歌唱﹐或其家牧羊﹐供奉鬼神﹐或沽賣之家。申﹐賊在西南方﹐近則州縣城墻﹐遠則鄕野衝要之地﹐大路之口﹐或郵亭馬捨之側﹐其家乃金石之匠。酉﹐賊在西方﹐近則州邑城垣﹐或坑冶酒務之所﹐或近娼婦人家﹐或膠漆工匠之所﹐或近陵阜寺觀。戌﹐賊在西北方﹐州縣營寨之所﹐壘土岡隴旅店﹐門前有豬犬﹐或奴婢之家。亥﹐賊在北方﹐略近西﹐水邊﹐或地名氵旁﹐及雙溪雙港之類。其家或曾爲獄吏﹐內有樓臺﹐或門首小兒趕豬﹐可向而得之。而以天盤類神推之﹐然必視盜神天地盤比和﹐方可以此爲據。如上下相克﹐則賊不敢畱住﹐再觀元武第三傳可也。又當以盜神所乘天將參決賊之所匿﹕盜神上見天乙﹐旺相相生合﹐賊在宦家﹔囚死在貧民家。見螣蛇旺相生合﹐賊在富豪家﹔囚死在凶頑喪屠家﹐驚恐之則獲。見朱雀旺相﹐賊在技藝家﹐相克在公吏家﹐囚死在兵卒家。見六合﹐旺相生合﹐賊在市人侍從家﹐囚死在九流技術家﹐或婦女門前私情家﹐利誘則獲之。見勾陳﹐旺相生合﹐賊在吏典書生家﹔相克在囚徒家﹔囚死在善人長者家﹐或寺觀中﹔相克必爭財物﹐囚飲食而獲﹔囚死在故吏家。見天空旺相生合﹐賊在牙行幹辦之家﹐囚死或奴僕匿之﹐將自出。見白虎﹐旺相生合﹐賊在兵卒押班家﹔相克在有喪之家﹔囚死﹐在囚徒家﹐或欲自殺。見太常﹐旺相生合﹐賊在善人九流家﹔相克必因酒食財帛交關獲之﹔囚死在僧道家﹐或喪服人家。見太陰﹐旺相生合﹐賊在婦人家﹐囚死﹐在師巫尼姑家。見天后﹐旺相生合﹐賊在貴婦家﹔相克在妻家知蹤迹﹔囚死﹐在婦家﹐或在娼妓家﹐因朋友獲。又元武作太歲﹐賊在京師。作月建﹐在州縣﹐或在勾欄。作祿馬﹐在本處市井。又亡神天目下﹐亦爲盜之所在。至於遠年大夥﹐而不得其方向者﹐當於天目下索之。如天目在辰﹐辰加子﹐則盜在北方之例。

道里程途處遠近論法﹕亦以盜神天盜﹐用先天數定之。假如盜神是子﹐加亥﹐則子九亥四﹐旺則相乘爲三十六里﹐相則合倍爲三百六十里﹐休則本數爲十三里﹐囚死減半﹐爲六七里之類。亦有此自元武數至盜神﹐一辰爲一里者﹐然必須因盜之久近而定方向道裏﹐或以官司爲主﹐或以失家爲主﹐如被盜未久﹐在旬內者﹐則以失家爲主﹐而詳其地裏。若被盜日遠﹐則以捕官司爲主而詳之。

占賊

克盜神之辰﹐生日幹者﹐獲原贓。贓匿何處﹐則視盜神所生之神。寅爲盜神﹐生巳﹐物藏廚竈鑪冶中。卯爲盜神﹐生午﹐物藏窯炕窠櫃中。辰爲盜神﹐生酉﹐物藏碓磨碑石下。巳爲盜神﹐生辰戌﹐物藏近廁浴堂﹑廊廡垣下。午爲盜神﹐生丑未﹐物藏墓田橋井中。未爲盜神﹐生申﹐物藏城墻﹑神祠﹑羽毛之間。申爲盜神﹐生亥﹐物藏樓柱﹑廩﹑廁之間。醜爲盜神﹐生申﹐物藏窗楹﹑城庫之側。酉爲盜神﹐生子﹐物藏溝渠﹑水道﹑石灰﹑籠匣之間。戌爲盜神﹐生酉﹐物藏門戶窟穴內。亥爲盜神﹐生寅﹐物藏柱磉﹑神櫥下。子爲盜神﹐生卯﹐物藏舟車之間。醜爲盜神﹐生申﹐物藏窗楹之側﹐其方向亦就所生神與位決之。如寅生巳﹐巳位東南﹐探求東南之廚冶。

盜者爲何等人論法﹕視元武所乘本位之神。乘寅爲吏人或道士﹐或作彩畫工事。乘卯爲經紀人﹐或僧尼﹐或漁獵。乘辰戌爲凶徒惡黨﹐或軍卒﹐或僕隸下人。乘巳爲藝人﹐或鑪冶人。乘丑午爲旅客﹐或爲巫﹐或爲軍官過路人及道途遊食人。乘未爲熟識人或道人。乘申爲過犯人﹐或道人及商賈﹑奔走﹑役徒。乘酉爲金銀匠人及賭博花酒人﹐或人家婢妾。乘亥子爲水澤人﹐或舟子﹐或積賊及曾相識婦女。又如旺相爲少壯﹐休囚爲衰老。陽爲男﹐陰爲女。吉將並者﹐豪縱之人﹔惡將並者﹐貧猾之子。其夥伴多寡﹐則視盜神隔武之位而數之。如辰爲元武﹐加酉爲初傳﹐二傳亥加辰盜神﹐中隔六辰﹐則定爲六人。所謂「盜去本家知伴數」是也。盜謂神本家爲元武﹐詳盜神之旺相休囚而或損或減﹐或稱本數焉。

盜爲何等形狀論法﹕亦視元武所乘神以定之。乘子是眼小身細人﹐面色靑﹐體肥﹐女相﹐著黑衣﹐下淡黃而靑。乘醜是大腹闊口人﹐顏醜唇撅﹐多髭﹐年方雄壯﹐著皂衣﹐下黃。乘寅是短矮美髯﹐大眼﹐面痣﹐或抱斑貓﹐或騎靑馬﹐靑布。乘卯是骨瘦快走人﹐或面靑唇缺齒露﹐身大頭小﹐目大耳細﹐腳小﹐著深靑衣﹐假作文人墨士之象。乘巳是瘦長面赤﹐能歌唱之人﹐或好詈罵訕謗。乘午是斜視身長人﹐面紫棠色﹐能疾走﹐若捕時﹐先見一赤馬﹐後遇著靑色衣人﹐頭戴紫色物﹐便是。乘辰是目大骨粗須長﹐或腹大面長﹐相凶身偉人﹐著黃衣﹐中見絳靑衣漁獵人之象。乘未是眼露頭白﹐面黃腹大﹐須長好歌﹐妻能作酒。乘申是身材長大﹐而有痿痞病﹐面瘦少須﹐遊手好閒﹐著黃衣﹐或著淡白衣。乘酉是身長面上有斑﹐小頭闊口﹐聲響﹐著雪白衣﹐黃兜肚。乘戌是顏惡多須﹐長頸大口﹐赤色﹐少發聲﹐著半黃半白衣。乘亥是肥大丑面﹐靑色﹐斜眼禿頸﹐駝背人﹐著破衣執傘。以上所乘十二支論法﹐如遇數多﹐則以此等形狀爲盜首。子屬商姓﹐氵旁﹐或耿汪之類見類神。

捕人能否論法則視末傳與勾陳所乘之神﹐然亦不可並觀也。三傳中勾陳見﹐則視勾陳乘神﹔克元武乘神者﹐捕必得。勾陳作日刃或日徳﹐或天罡﹐則捕人得力。勾陳生元武﹐或與元武比和﹐主捕人私通釋放﹐受賄縱逃。勾陳與元武同﹐主捕人與盜爲親族﹐知情預縱。勾陳𨿽克元武﹐而彼旺相此休囚者﹐主賊黨夥眾﹐捕怯難獲。勾陳元武作三合﹑六合﹐如此甲而彼己﹐此子而彼丑﹐及寅午戌之類﹐主捕人與盜同黨﹐而不可得。彼作太歲﹐此作日時者﹐主貴賤尊卑不敵﹐而捕不得。彼生旺此墓死﹐主捕人病亡而不可得。元武克勾陳者﹐必不能捕。元武克勾陳而兼作日刃者﹐主捕人被盜殺害。三傳中不見勾神﹐則視末傳。蓋初傳爲賊﹐中爲贓﹐末爲吏﹐此舊式也。初傳不得地﹐中末又能制﹐其賊必敗。中傳旺相比和﹐其物尙在﹔空亡休囚刑克者﹐其物不存。末克初者﹐捕可得。初克末﹐或末與初比和﹐及相生者﹐捕不得詳不得之例。則當攺捕﹐或添差而後可。又必審元武之神﹐如元武是酉﹐當遣丁命人捕之﹐火克金也﹐丙則合辛而不可捕。

捕賊克應論法當視元武加臨。加子﹐賊方在廟還願﹐有女同行﹐捕者行九里見女子欲泣而立﹐手擁瓶缶﹐問而知信﹔其賊輕盈若女。加醜﹐賊在東北平田之中﹐有牛數頭﹐與殘疾人同居喪禍之家。捕者行八里﹐必有一陣旋風﹐或遇魚鱉等物。加寅﹐賊人奉道或看書籍。在大林茂樹之中﹐捕者行七里﹐見一隊貓兒﹐又遇一道士﹐問之方的。加卯﹐捕者出門知信﹐行六里﹐有一人持傘來﹐似行者術士﹐問而知之﹐時有雷雨﹐或見兔貍過﹐或見新船車。加辰﹐其賊裹頭巾﹐著靑鞋﹐自崗嶺而來﹐項上亦有須。捕者行五里﹐見人持秤來﹐問而知信。加巳﹐賊爲鑪鑄鐵工﹐住居大澤之內﹐雙港之中。捕者行四里﹐必有赤蛇當道﹐或穿赤色衣人﹐旋舞而來﹐問之得信。加午﹐賊在窯冶中﹐與善人說騾馬事。捕者行九里﹐見人騎馬舉鞭而知音。加未﹐賊在園林邊住﹐三人共一歸﹐門前有楊柳﹐有石塊﹐後門有鑪竈。捕者行八里﹐見人手把楊柳牧羊﹐問而得信。加申﹐賊住深源造彈弓。捕者行七里﹐見貧子手執竹枝﹐問而知信。有獵師見﹐知其處﹐良久花馬至﹐賊就擒矣。加酉﹐賊夥中有姓陳者﹐住西方﹐有巖石﹐或出金銀坑﹐或地名金鋃﹐近寺觀。捕者行六里﹐見一小兒騎牛﹐有數隻鴉噪報信﹐良久有人打刀砧自敗。加戌﹐賊在西方大路開店﹐後者行五里﹐見牧羊人問之﹐見女婢知信。賊欲遁﹐惡犬傷﹐乃止。加亥﹐賊好養豬﹐門前有惡犬﹐並有官者文書告未貼門上。捕者於四里內﹐遇人手把兩魚﹐問而知信。賊亦能漁﹐臨獲時有豬突身而來。

訟獄

占訟家人論尊卑﹐日爲尊爲客﹐辰爲卑爲主。外人論先後﹐日爲先起者﹐辰爲後對者。日上神克辰﹐客勝﹐利先動﹐及尊長。辰上神克日﹐主勝﹐利後動及卑幼。日辰上下或比和或相生者﹐講和。更詳旺相休囚言之。用傳爲勘問官﹐克日利主﹐克辰利客。若主客比或相生者﹐宜和。用上賊下﹐先起者勝。下賊下﹐後對者勝。忌魁﹑罡﹑巳﹑亥四神臨行年日上﹐主囚系。三傳克日凶﹐得衝則凶變爲吉。末傳墓無衝者﹐囚系。自墓傳生者出獄。伏吟未出獄﹐須在官鬼休囚及四絕之期。如寅申相加﹐巳亥相加之類。忌見合多﹐主事不正及理難明﹐或官司不明﹐非理牽合﹐輕者成重。用傳見太歲﹐事必經年﹔見月建﹐事必經月。又歲爲敕旨﹐月爲州司﹐日爲縣官。太歲得理遇赦﹐我生太歲小事成大﹐不可深犯。太歲克我者﹐災固難解。我克太歲者﹐凶罪尢重。太歲入傳﹐吉則寬宥﹐凶必禁錮。訟方起﹐責朱雀﹔旣具﹐責勾陳。入詞而朱雀空亡無气﹐先訟者不利﹐被告者幸免。勾陳克日﹐理難申雪。日克勾陳﹐控訴得伸。勾陳之陰﹐爲天乙而生日者﹐必有尊貴憫憐。日上旺相﹐而勾陳白虎無气﹐可上書申雪。天空加辰年命發用﹐或勾陳發用克日者﹐或用傳見天獄﹑天牢﹑關管神﹐及臨日辰年命者﹐必入獄。用傳見鑰神﹑徳神﹐或臨日辰年命者﹐必釋放。未遭囚禁﹐而用傳先見鑰神乾﹐主入而後出。訣云﹕用關終鑰無凶咎﹐用鑰終關主禁制。魁罡臨是日﹐多主迅速移動﹐未禁者防禁﹐已決者迨決而出﹐更乘凶將﹐及帶血支﹑血忌等煞﹐主速遭刑見血。丑未臨日﹐主淹滯。丁酉日﹐酉加丁﹐名雙丁插目﹐不利訴訟。主貴人咄目相視﹐反詰治罪。太歲乘馬﹐訟達朝廷﹔靑龍乘馬﹐勾陳用事﹐訟徧天下。天乙帶刑合受克﹐入獄大凶。臨寅卯﹐不理事。旺相事速了﹐朱雀閉口臨旬尾也﹐冤曲難伸。勾陳與日同類比和﹐牽連畱事。白虎閉口﹐訟不入期罹罪。靑龍刑克爲捧杖﹐六合刑克爲枷鎖。歌曰﹕末逢囚墓而遭罪﹐死气傳終必害身。日克勾陳訟必解﹐勾陳克日每遭刑。朱雀相生事得理﹐受制空亡可暫停。白虎並墓或刑日﹐獲罪須知重不輕。遊子帶刑並克殺﹐千里徒流是遠行。晝貴入夜貴不明﹐夜貴在日暗復明。空在貴上貴空脫﹐靑龍生旺訟方興。冬蛇掩目休興訟﹐更有凶神是昴星。六合刑害遭枷鎖﹐生气加身不禁身。夾定三傳須要了﹐天喜乘時旺吉生。太常喜神恩救至﹐天徳加臨事已平。陰陽不備純無畏﹐劫災三煞最爲凶。白虎醜上多疏失﹐天後天門關節通。

訟類﹕官鬼乘天乙因公事﹐乘螣蛇因借貸﹐乘朱雀因文書﹐乘六合因交易﹐乘勾陳因爭鬥或田土事﹐乘靑龍因錢財﹐乘天空因虛詐脫賺﹐乘白虎因死喪或爭鬥殺喪﹐乘太常因財帛及衣服﹐乘元武因偸盜事﹐乘太陰天后因陰私﹑孝服及婦人相爭或奸淫事。

罪例勾陳﹑白虎﹑朱雀克日辰年命者﹐有罪。歲月刑日﹑辰﹑年﹑命者罪輕﹔勾虎雀及歲月五馬俱刑克者極刑。四重刑克者死罪。三重刑克者﹐軍流﹐或獄病。兩得刑克者﹐徒。一重刑克者杖。若三凶將化爲吉神﹐有解救。三凶將遞互相克者﹐無解化者各視末二傳陰神也。傳中見天后生日幹﹐或日辰命年上見皇書天喜﹐有恩赦。

決獄法月將加時﹐問官宜坐功曹或靑龍下﹐置囚犯於天罡或勾陳白虎下﹐各視克制以定其位﹐更得元武無气而畏日旺﹐則囚不敢欺妄﹐吐實治罪。

漁獵

日爲漁獵具﹐辰爲虫獸水族。日上有气﹐辰上無气﹐斗加四季者大獲。日上無气﹐辰上有气﹐斗加四孟者不獲。登明加日辰者多獲。又日爲獵人﹐辰爲捕具﹐時下爲鳥獸﹐時傷大獲。日辰時俱傷少獲。太衝加日辰不獲﹐加午逢猛獸﹐昴星伏吟無獲。辰上若逢勾與虎﹐登明神後事皆同。釣綸繞下便應獲﹐不向灘頭枉費工。用起靑龍並六合。初傳天后作絲綸。釣鉤入水吞其餌﹐後被洪波掣錦鱗。傳送爲鉤寅作竿﹐爲緣天后合成圈。太衝若見名舟楫﹐上下相生取不難。垂鉤撒网在漢湖﹐戌寅之地也應張。

疾病

日爲病人﹐辰爲病及病者所居。用傳爲醫藥。又官鬼爲病癥及祟﹐白虎爲病神。凡尊占卑﹑父占子﹑夫占妻﹑兄占弟﹐視支上﹐生旺吉﹐刑害空亡凶。日上神克辰吉﹐辰上神克日凶。日辰上下相生﹐不藥自愈﹐日上旺相有气﹐及初末傳克中傳者﹐有病無妨。支盜幹气﹐虛危之至﹐未有不死。三傳制鬼克虎者﹐𨿽重有救。用傳克日凶。見三合六合及課得涉害者﹐病難瘥。三傳皆財﹐病沈重。自夜傳旦吉﹐自旦傳夜凶。進連茹病愈﹐而傳生旺者吉。退連茹病將退﹐然退入鬼鄕絕地者凶。退入空亡者必死。三傳俱日鬼者﹐病狂。末傳見靑龍者﹐有變癥。四課日辰俱墓﹐發用復墓﹐或年命上乘墓者﹐刑沖吉﹐無衝昏沈﹐凶。用神入墓﹐日幹入墓﹐及登三天凶。用神及日上年上空亡凶。鬼在鬼方無所畏﹐鬼落空亡不用憂﹐惟辰上空亡爲病空﹐患者自愈。又須分別﹐暴病見空亡者愈﹐久病見空亡者凶。墓作空亡者死墓空則空以待死。凡病者﹐十歲以下﹐五旬以上﹐得旺相气必死﹐休囚气無慮。日上神克辰吉﹐辰上神克日凶。白虎生日幹﹐或作日徳解神者易瘥。日辰及年命上神克白虎﹐或白虎克日﹐而日上神克白虎﹐或白虎空亡﹐或白虎入墓﹐或白虎旺相不刑害﹐白虎乘申加午燒身﹐並吉。白虎臨日臨入傳克日辰或克年命﹐或辰上作白虎克日﹐或白虎乘死气死神克日﹐或白虎休囚帶刑害﹐並凶。白虎辰克病輕﹐日及日上神或年命上神生白虎病難愈。太歲作白虎主重喪﹐《龍首經》云「歲刑白虎主重喪﹐來克干支必傷亡。歲克宅兮宅不祥﹐年命空亡禍未央。白虎陰神能制虎﹐生者安寧病自愈。白虎之陰不宜助﹐助生於虎終喪命。幹同虎類久淹纏﹐陽神作虎病在左﹐陰神作虎病在右。」虎上克下﹐及下生上﹐病在外或在下部。下賊上及上生下﹐病在內﹐當主上身。虎乘金肺病﹐乘木肝病﹐乘土脾病﹐乘水腎病﹐乘火心病。九醜﹑三陰﹑魄化﹑天獄﹑察微﹑冬蛇掩目﹑二煩﹑龍戰﹑鬼呼鬼作日墓﹐此等課皆防病。忌見六墓﹕用神入墓三月用起水土神﹐六月用起木神九月起火神﹐十二月用起金神﹐臨地盤墓上﹐或日辰用起水上神之類。日幹入墓壬癸臨辰之類。支入墓申酉臨丑。行年入墓病者行年戌午寅而天盤午寅加戌﹐傳得三合入墓。六墓中以用神﹑日幹﹑行年三者爲重。又忌見白虎銜屍臨伏屍﹑白虎扛屍乘死神死气之類﹑哭神下淚臨水位﹑浴盆有水見元武﹑元武收魂克日幹﹑子持孝服臨子孫爻﹑弔客持財臨財類﹑喪車接軫臨巳位﹑枯骨露形見白虎﹑伏殃纏繞﹐皆屬凶格。六處忌多見土木神將﹐丑未爲墓田﹐寅卯爲棺槨﹐魁罡爲鍬鋤。傳中見六合所乘神克日年命﹐亦爲棺槨。行年上屬元辰並白虎加臨元辰卽毛頭煞﹐其法取陽男陰女本命對衝前一辰﹐陰男陽女本命對衝後一辰。又久病忌見斫輪﹑驛馬﹐蓋修車以行﹐乘馬以逝也。更見天乙入傳者難治。制虎則吉。以日幹推求﹐遇子孫日爲瘥﹐遇官鬼日爲凶期。又神後爲九泉之神。神後加歲支﹐男視罡﹐女視魁下﹐爲死期。又酉爲殮神﹐視酉下所臨神爲死期。又十干之死神亦爲死期。十干死絕﹐甲乙日申酉作靑龍六合名同類臨絕受傷﹐凶。加日辰行年﹐亦凶。寅卯作龍合病作申酉﹐亦凶金囚。未加甲乙爲天獄﹐凶。太陰並白虎傷日凶。亥加乾父凶﹐子加幹母凶俱日木脫气。辰戌丑未祖父母凶支克日本﹐大凶。有水制則吉。子女凶。食神乘凶將故也。丙丁日亥子作蛇雀傷日凶﹐巳午作蛇雀亦凶。亥子乘元武神後加日辰﹐或傷日辰凶。四季加日更乘土將大凶。寅卯乘龍合加丙丁﹐父母凶﹐年老自占亦凶。巳午乘元後臨囚墓之地凶。四季乘凶將子息凶。戊己日﹐寅卯作乙勾常空加寅卯﹐或入墓﹐大凶。寅卯作白虎傷日﹐又克年命而無制﹐凶。寅卯並龍合加日﹐凶。申酉兼從革脫日﹐凶﹐或云土生於申﹐可禱祀。巳午螣蛇加戊己﹐父母凶﹔申作白虎父母﹐亦凶。申作蛇虎空勾﹐子息凶。庚辛日巳午並蛇雀加日﹐或傷日﹐無救大凶。遇申酉入墓凶。巳加日父凶。午加日母凶。亥子乘元後加日﹐及課得潤下脫气凶。亥子乘凶將﹐子息凶。壬癸日辰﹑戌﹑丑﹑未加日﹐子亥帶休囚﹐墓作乙勾常空在克。亥子乘天后加臨辰戌丑未凶。墓加壬癸無刑沖及作空亡凶。寅卯或加龍合﹐或課得曲直脫气﹐占子孫凶。十干配屬人身﹕甲膽﹑乙肝﹑丙小腸﹑丁心﹑戊胃﹑己脾﹑庚大腸﹑辛肺﹑壬膀胱﹑癸腎。十二支配屬人身﹕子腎子午頭面﹐丑未脾丑未寅申背肩﹐丑主左足。寅膽卯肝卯酉口齒﹐辰戌胃胳膊﹐巳小腸三焦巳亥爲胞臍脇足﹐午心包絡﹐未右肩﹐申太陽﹐酉肺膻中﹐亥膀胱。類病﹕幹臨支生支﹐或生三傳者﹐皆不善調攝﹐自取之病。四課不備者﹐气脈弱病。

五行發用﹕用傳見金主肺及筋骨。癥爲气滿﹑癆瘵﹑瘡毒﹐如加火爲肺傷﹔用金終木﹐肝肺相殘﹐流血。用木主肝及四肢﹐癥爲風患﹐加土爲走注﹐用木終土﹐爲壅腫結聚。用土主脾胃﹐癥爲腹痛水腫﹐加水爲昏沈﹐用土終水爲腸紅瀉痢。用水爲腰﹑腎﹑膀胱﹑足﹐癥爲寒病及下部暗疾﹐加火爲往來寒熱﹐喘息气急。加金爲上气﹐加木爲脾胃痛。加土爲嘔吐﹐用水終火爲癨。用火主心胸上膈﹐癥爲吐逆﹑發熱﹑瘡癆﹐加金爲骨蒸潮熱﹐加水爲奔豚﹐用火終金爲虛癆羸瘦。

十二神將加臨辧病天乙臨仲﹐病勢重疊﹐加行年因憂勞致疾﹐臨辰乘木爲痔漏。螣蛇臨年﹐驚怪憂疑﹐更視下臨神類﹐推其所致。朱雀加年﹐憂愁致病﹐狂熱煩躁。巳午日乘雀加亥﹐患目﹐罡加巳同。六合加年﹐筵會酒食致病。克日及年者死。勾陳加午﹐爭訟憂病﹐以滿傷脾胃﹐吐痰涎。靑龍加年﹐因財物憂愁﹐或喜慶傷酒食﹐克日爲遊行煞﹐凶。天空加年﹐卒暴得病﹐或血痢腸鳴﹐臨未加酉﹐宿病見怪﹐壬癸日丑作天空﹐元武帶休囚气﹐主陰小脾胃吐瀉。白虎加年﹐肺及大腸病﹐或肢脇﹐或因弔喪沾染。乙己日返吟﹐虎加亥﹐主眼及咽喉痛。辰作虎加酉﹐陰小災。乘死气死神者不救。死气後一辰﹐卽是死神。十二月順行。又亥爲虎﹐小兒病。太常加年﹐因停積畱飲﹐或因外家飲食致病﹐或作風癱。元武加年﹐因盜賊憂病﹐或體虛泄精﹐及水病。臨卯酉及行年日上凶。克日者卽死。伏吟凶﹐魁罡作元武大凶。罡作元武加日辰﹐小便不通﹔寅卯爲太陰﹑元武﹐病者死。太陰加年﹐主心胸气結逆冷﹐骨酸痛。伏吟發用﹐致時疫﹐失音不語﹐乘血支﹑血忌﹐宅母多患血癥。作空亡加月日時﹐或休囚死無气﹐主目昏。發用加孟憂父母﹐加仲憂己身及兄弟﹐加季憂妻妾及子孫。天后加年﹐因婦人吵嚷致病﹐及房欲傷風。臨天罡作六合害暴病。乘血支﹑血忌臨日辰﹐婦人血崩漏及血脈不通。乘金气婦爭。臨子加戌﹐女病凶。庚辛日返吟﹐婦病頭風。丙丁日發用﹐女子冷血病。臨丑加戌﹐婦女癆病。

病祟

傳中見日鬼者﹐有祟。無日鬼及鬼落空亡者﹐無祟。其有作今日之徳者﹐則不能鬼論也。欲知何祟﹐當視鬼及鬼所臨之位﹐並天將決之。子爲傷亡了神﹐丑爲土神﹐寅爲五道﹐卯爲雷神﹑五道﹑自縊﹐辰爲太歲七煞﹐巳爲竈神雷電﹐午爲家廟﹐未爲井神﹐申爲殤司﹐酉爲瘟神﹑婢鬼﹐戌爲土煞僕鬼﹐亥爲北斗星官﹐臨水爲河道溺鬼﹐臨火爲火判焚燒鬼﹐又爲城隍司命﹐臨金爲傷鬼或神廟佛堂。

十二天將論法﹕乘天乙爲天神及祖先。乘螣蛇爲五衝鬼。乘朱雀爲野死詛鬼。乘六合爲自死及眷屬鬼。乘勾陳爲吏卒及司廚。乘靑龍爲貴宦鬼。乘天空無鬼。乘白虎爲兵疫及哭死鬼。乘太常爲新鬼。乘元武爲盜賊及坑廁鬼。乘太陰爲無嗣孝婦鬼。乘天后爲女鬼﹐爲魘毒鬼。

臨於生旺墓絕十二位論法﹕長生爲婆鬼五道﹐沐浴爲河伯水官﹐冠帶功徳未酬﹐臨官因訟許願﹐旺爲家廟宅神﹐衰爲林木下鬼﹐病爲小冢﹐死爲先亡﹐墓爲墳墓不安﹐絕爲道亡病鬼﹐胎爲胎產死鬼﹐養爲近處廟神或褻瀆毀謗神祗。

醫藥有天醫﹑地醫﹑日醫﹐三者擇一吉神良將﹐有气徳合相生者用之。或其方避病亦吉。又必醫神克制白虎﹐藥有功效。若醫神乘白虎﹐不可用藥。魁罡不可迎醫。又求醫﹐男以罡加行年宜功曹下。女有魁加行年﹐宜傳送下。如寅加午﹐宜在南方﹐申加子﹐宜在北方也。醫神臨木上﹐宜刃散﹐臨水宜湯煎﹐臨火宜灸﹐臨金宜鍼。

怪異

月將加時視神後所臨辰﹐加子鼠怪及水虫﹐又主血光與乾上神不安。加丑鬼神爲祟﹐牛羊橫死。加寅卯﹐風雷﹐及赤色四足聲音怪﹐主產難。加辰水族之怪。加巳竈及甑釜鳴﹐竈光或婦女手中物。加午赤物﹐及六畜。又司命不安﹐光焰衝天。加未井及羊﹐或墓道坍塌﹐竈作聲﹐嫁娶之鬼。加申﹐刀仗血光及獸走。加酉﹐影像﹐白光怪及飛鳥血光﹐願未還喪。加戌領土鳴及狐犬怪﹐又浴堂下骸骨。加亥豬怪及異物入廁。未爲鬼宿﹐子爲鬼神﹐寅爲鬼門﹐太乙螣蛇互見主怪。四課中有螣蛇﹐則爲眞怪﹐無則非怪。年命上神將吉﹐𨿽怪無害。有蛇則視蛇所乘神﹐逐類決之。午作蛇加酉﹐野獸入宅。戌加午﹐乘丁﹐怪犬上牀。辰加午﹐犬上牀帳驚人﹐上乘螣蛇﹐怪異。天空臨未﹐井怪。朱雀臨酉﹐鳥鵲雞怪。太陰臨午﹐釜甑鳴﹔光怪乘丁﹐火驚。大吉乘螣蛇﹐牛怪。貴神當位作神頭﹐只爲豬羊許願求。功徳外來渾被損﹐遠迎官貴出追遊。螣蛇損失及驚憂﹐飛鳥曾鳴幾度愁。婦不良兮病久纏﹐鬼來先見屋影頭。朱雀神現當焰焰﹐鬥打官災病久纏。見血損財娼婦應。家中槍刃有多年。六合神主立幡竿﹐櫃破門傷上下看。木料鎖鋸香鑪碎﹐結錢龍樹鬼來纏。靑龍倒影列堂前﹐大木損伐久不安。家內火光頻作祟﹐外來功徳數年間。天后宅中有非凶﹐元武功徳在家中。水放出門戶山現﹐婦人投井或私遁。太陰火光常入門﹐明師指破金區分。只爲婦來將鬼鏡﹐破磨怪石眼災迍。元武曠子列門前﹐只願豬羊賽先完。銅鐵杯盞及井竈﹐甑鳴必定患風癲。白虎凶喪孝子來﹐絲蠶損減血財災。家中虛花何曾了﹐門外石獅曾破來。天空甑甕破傷身﹐托缽懸空壁上行。更有四足來趕人﹐宅驚屋震甑常鳴。

附虛聲殺陽年正月起酉﹐逆地﹔陰年正月起未﹐順行。主虛聲釜鳴﹐禽鳥惡聲。

星落占月將加時﹐視所落方上﹐吉將爲使命﹐凶將爲兵起。就十二宮分野決之。假如星落卯方﹐卯上見午﹐得吉將﹐周分遣使入宋地﹔得凶將﹐周分出兵入宋地之例。又分別從西而東﹐從北向南﹐爲使﹐反向爲兵。應期則視末傳之神。又在貴前﹐應今歲﹔用在貴後﹐應來年。

震雷占雷初發聲﹐暴猛或非時轟烈﹐以月將加正時﹐視登明上所臨神。亥爲天門主雷﹐木稔多風﹐水澇﹐火旱薄收﹐土土功疫癘﹐金刀兵。雷起方位以地盤所加爲應期﹐如震在酉﹐則應在八月也﹐兆不出百里。

暴風占風起﹐卽以月將加正時﹐視日上﹕見天乙﹐長吏有罪﹔白虎兵起﹔勾陳戰陣﹔天空天后﹐人民疾病﹔太陰元武﹐盜賊之類。以風之來方爲應期﹐如來自寅﹐則應正月也。又視風來方上天將﹐見天乙﹐貴宦出遊﹔螣蛇﹐火光驚駭﹔朱雀﹐口舌官訟﹔六合﹐小口不安﹔勾陳﹐宜避惡人﹔靑龍﹐吉人相召﹔天空﹐卑小訟獄﹔白虎﹐疾病死喪﹐或虎狼爲患﹔太常當愼飲食﹔元武須防盜賊﹔太陰姦私事起﹔天后婦女有災。又視日辰上神﹐陽神刑克﹐官符火災﹐陰人刑克﹐陰私口舌。無刑克而乘吉將者﹐有喜。

天炮占天炮如雷下九霄﹐國王傷敗見凶妖。正時日上相殘害﹐千里兵殘血染刀。何方落地定災危﹐神將加臨看正時。月破歲刑火煞下﹐政荒民叛戶逃離。喪在喪門死病方﹐大人喪死易僕王。醫蒿滿室人行役﹐國敗交鋒例戰聲。天炮常憂墮落者﹐萬民擾亂似油煎。假令戌亥臨於日﹐也與天門落一般。

鳥糞污衣占月將加正時﹐視天罡。加孟口舌﹐加仲失財﹐加季得財。辰上勾陳白虎﹐可斷死喪孝服。

野獸入城占月將加正時﹐歲上刑破﹑大煞臨﹐大荒歉。無端野獸入軍城﹐多主年荒及戰爭。太歲上逢諸惡將﹐元戎悲泣不安寧。傷物悲鳴井邑旁﹐獄多迎冤橫內城荒。刑殺破害當其上﹐人叛流離出故鄕。

鼠怪占路遇大鼠﹐及家中鼠作異聲﹐月將加時﹐視日上及用神。見元武﹐防盜賊埋伏﹐林間搜之可獲。太陰爲婦人事。靑龍等吉將﹐爲錢財之類﹐主三日內應。

鳥鳴奇異占月將加正時﹐視鳴處所臨神或天日上﹐在登明下﹐更來神後下﹐師巫﹑女人來。大吉下﹐親故攜酒食來﹔功曹﹐歡喜慶賀﹔太衝下﹐酒食事﹔天罡下﹐官府文書鬥訟﹔太乙下﹐吏人來﹔勝光下﹐詔命事﹐或勾攝事﹔小吉下﹐婦人酒食事﹔傳送下﹐索債人來﹔從魁下﹐女子酒食﹔河魁下﹐胥吏至。若好鳥飛鳴徳方﹐主君王徵召喜信﹐及酒食﹑饋獻﹑財帛﹑婚姻諸喜。若惡鳥四集屋上﹐百日內防回祿﹑死喪﹑官訟。

鴉鳴鵲噪占月將加正時﹐視鳴處所臨神。魁罡訟起﹐巳亥吏迫﹐丑貴人﹑銅鐵至﹐未婦人羊酒至﹐寅家延客﹐申出逢乞丐﹐子師巫﹐午口舌﹐酉文書﹐卯陰私。

犬吠占月將加正時﹐視日上所臨身。辰有人持兵器行刺﹐巳盜賊暴風起﹐未人不見酒食﹐申酉子皆主鬼神﹐戌惡人﹐亥虎豹野獸﹐醜空伏吟木折﹐寅木動及貓來。

釜鳴占月將加正時﹐視日辰上神辧吉凶。吉者生子孫添丁﹑升遷﹑報捷﹑市利三倍﹔凶者宅動﹑損人口﹐又主遷移。

井沸占家中井泉沸湧﹐月將加正時﹐視日上得吉神良將﹐旺相生旺﹐主官祿榮貴﹐士庶亦進財喜。反此不祥。

心動占月將加正時﹐視行年上﹐見功曹太衝有文書陰私事﹔天罡河魁﹐有疾病﹔太乙勝光﹐憂驚口舌﹔大吉小吉﹐咒詛事﹔傳送從魁﹐有兵器事﹐遠行者將至﹔登明神後﹐有哭泣事﹐及客相招。年上有旺气﹐並吉將及傳見救神﹐解凶﹐反此憂危。見乙合龍常陰﹐吉﹐余將凶。日辰忌天地二獄加臨﹐不吉。

目瞬耳熱占月將加時視年上﹐見寅卯巳午﹐有喜﹔申酉亥子﹐有憂﹔旺相﹐吉﹔囚死﹐凶。更辧天將類神﹐詳定吉凶。

恐人謀己日上神爲己身﹐辰上神爲他人。日上神制辰上神﹐人有怨言﹔辰上神制日上神﹐人將害己。日上並年命上見蛇﹑虎﹑魁﹑罡﹐其謀已成。空亡徳解﹐可免。辰上見者﹐謀不成﹐空有其意。

人言虛實占日上神爲來人﹐辰上神爲主人。日上神克辰上神﹐虛妄﹔辰上神克日上神﹐可信。日上見魁﹑罡﹑蛇﹑虎﹑空﹑陰﹐詭誕欺詐。課得八專昴星﹐亦然。又云﹕天上地下非空亡﹐言傳不實事乖張。傳凶事﹐視白虎﹐與日幹比和者﹐爲實﹐否則虛。傳吉事﹐則視靑龍。

人叩門占月將加時﹐視年上與月上﹐各得吉神將﹐旺相相生者﹐爲善人﹐反此爲惡人。日辰上克下者﹐人欲求財﹔下克上﹐人送物至。見登明爲徵戰人﹐魁罡爲吏役凶徒﹐從魁爲女子借索﹔傳送爲僧道﹐及行客過往問路﹔龍﹑常送喜慶筵宴﹔小吉人索飲食﹐並龍則持酒﹑米﹑錢﹑食來﹔勝光相招宴遊﹐太乙乞丐﹐太衝爲傭工人﹐功曹吏相覓﹐大吉貴人召。神後姦盜。

雜占

人來寄物﹐或相投靠﹐當視第四課﹐辰上陰神遙生日者﹐可畱。遙克日及日上神者﹐不得畱。更視支神所臨地盤之神生日吉﹐克日凶。其所緣事﹐則以天將類推。

沽酒有無美惡占月將加時﹐視從魁﹐臨處孟爲始釀﹐臨種爲正熟﹐臨季爲已盡。雙以大吉加時﹐視日上﹐功曹魁罡爲新熟﹐神後小吉古釀。又小吉臨旺相之地﹐爲有酒﹔囚死之地﹐爲無酒。又從魁加木﹐靑而酸﹐加金白而辛﹐加火赤而苦﹐加水黑而淡﹐加土黃而甜。

占夢月將加正時﹐視行年上神將﹐以旺相休囚﹑生合刑害決之。又用陽神憂在外﹐用陰神憂在內。罡臨陽憂男﹐臨陰憂女。更視月厭並何神將﹐可以預知其應。

藏匿伏匿占伏藏之法妙幽元﹐地盤所臨不在藏。如能合命爲財喜﹐方使鍬鋤下地源。物類視天將﹐色視日幹。

溺屍占月將加時﹐視死者年上。見登明在原溺處﹐見天罡流去可見﹐見傳送難見。又日辰上俱吉﹐卽日撈得﹐幹傷可得﹐支傷不可得。

弟子求師占日爲弟子﹐辰爲所學﹐時下辰爲師。日上神生日﹐或得生气者﹐從師有益﹐所學必成。日辰欲得吉將﹐有旺相气﹐上下相生﹐更得末傳吉神將旺相﹐吉。忌辰上神上下相賊。末傳入墓﹐所學不遂。

附載諸訣幹加支相生乘吉將﹐主進人口。或乙合龍常乘天喜加支亦同。支加幹相傷乘凶將主退人口。凡此皆不以入傳不入傳論。祿前一位爲羊刃﹐三傳或日辰上見之﹐占官必被刑。占病必見血光。加蛇作白虎﹐主家中陰人血癥﹐或墮胎。白虎帶喪門弔客加支﹐占者有喪。三傳見之﹐有外孝。占病者死。白虎作月厭加支﹐主死亡哭聲。占病必重﹐更乘死气在傳﹐其家當有三人喪死。又天后在傳而天后陰神作白虎者﹐所占不拘何事﹐數已先現﹐將有克妻之凶。若占妻病﹐如上更驗。占婚姻﹐不久必克妻。又申酉作六合者﹐數當損子﹐以六合爲子孫﹐申酉爲絕地也。亥子作白虎﹐小口災厄。家長命前五位爲宅﹐上見寅﹑申﹑巳﹑亥﹐乘乙﹑空﹑常﹑勾﹐其家必有孀婦。見辰﹑戌﹑丑﹑未﹐乘蛇﹑虎﹑武﹑龍﹐其家每出鰥夫。凡行年上見傳送者﹐主服藥。

射覆

日爲陽﹐爲天﹐爲尊長﹔辰爲陰﹐爲地﹐爲卑幼。剛日視幹上之神﹐柔日視支上之神﹐兼用神合而決之。月將加時﹐專取發用﹐不論中末﹐如發用在日辰﹐其物堪食﹐更詳五行之類。月起月建爲正發﹐後一辰爲已過﹐前一辰爲未來。用在日辰上亦爲正發﹐用神旺相加臨本方﹐爲近貴堪食之物。囚死加臨休﹑廢﹑墓﹑絕﹐其物不堪用。旺相而加休囚之地﹐其物先可用﹐今則廢棄。日辰入傳﹐主物有表裏。如甲午日三傳寅午戌﹐或戌午寅﹐其物外靑內赤之類。天乙臨日辰爲尊人衣物。若休囚死﹐爲不堪用者。螣蛇臨日辰﹐或發用﹐在春夏其物形長﹐在秋冬其物盤曲。

射物有無法﹕天空發用落空亡﹐爲無物。天空作空亡﹐臨日辰﹐說然。若無天空﹐但空亡﹐爲有物。

射物新舊法﹕旺相臨日辰發用者﹐爲新物。遇休囚死气﹐爲舊物。又天罡主新﹐大吉主舊。

射物完缺法﹕四課陰陽俱備﹐不值刑破﹐其物完好。又壁宿主圖書﹐翼宿主斑文﹐皆不備之象。

射物堪食法﹕日辰上用起旺相﹐堪食。囚死者已壞而不堪食。若非日辰發用﹐得小吉旺相有气乘吉將﹐爲堪食物。囚死乘凶將﹐爲不堪食物。又發用吉神乘龍合常﹐旺相有气﹐亦是可食之物。若魁罡﹐其物有毒﹐不可食。

射物生死法﹕不論剛柔﹐並視辰上神及發用。若旺相相生﹐其物必活。休囚死气相克﹐其物必死。數目則以上下相乘定之。

射物虛實法﹕火神臨日辰爲虛﹐水神爲實。日辰得水神﹐發用爲火神﹐爲半虛半實。

射物水陸法﹕火土木神﹐自相加臨發用﹐臨日辰﹐其物出陸地。寅午戌﹑亥卯未及辰戌丑未是也。金水神﹐自相加臨發用﹐臨日辰﹐其物出水中。又巳酉丑金神相加﹐在日辰者﹐多主金石﹐出山谷中。申子辰臨發用日辰上者﹐主水中物。日辰發用﹐上下加臨﹐𨿽少一字﹐亦可吉局。潤下爲水中物﹐或形象屈曲之物。曲直爲曲木器物﹐或斜長艸木物。炎上爲煙火虛心之物﹐或尖銳器。稼穡爲近土可食物﹐或圓厚泥土物。從革爲山中所生物﹐及方形﹑堅硬﹑雕鏤物。伏吟爲近處伏匿之物﹐返吟爲遠路往來之物。用孟物方﹐有稜角﹐亦爲題。用仲物本直﹐有口﹐亦爲箸。用季物圓實﹐或尖長﹐亦爲缽。陽爲碗﹐陰爲碟。

五行射物法木主園林艸木﹑田虫﹑木虫﹑木器﹑繒帛﹐色靑﹐味酸﹐蒼谷。加日辰發用﹐旺相爲林木﹐休囚爲蒿萊﹐死爲朽腐器用之餘。附﹕木上見木竹木器﹐見水帶花生物﹐見金冶鑄刀劍物﹐見土凶具物﹐見火焦枯物。水主珍珠﹐醬汁﹐鱗虫﹐水日﹐色黑﹐味鹹﹐元谷﹐旺相爲水中所產﹐休囚爲流轉圓曲之物。附﹐水上見水﹐其物中足好走﹔見金生命物﹐見土土器故物﹔見火半實半虛﹐見木輪轉﹑活動物。金主五金﹐毛虫﹐磚石﹐刀劍﹐利刃。色白﹐味辛﹐白谷﹐旺爲金銀﹐相爲銅鐵﹐休囚爲鉛錫﹐死爲磚石瓦碟。附﹐金上見金成器之物﹐見土瓦石物﹑鑪冶物﹐見木雕刻物﹐見水沙石玲瓏物。土主泥土﹑石子﹑螺虫﹑蛇蚓﹑塵沙﹔色黃﹐味甘﹐黃谷。旺相爲土神及土物﹐休囚死爲塵埃。附﹐土上見土墻壁物﹐見火光明物﹐見木堅牢物﹐見水桑扣原文如此物﹐見金瓦石。火主光明毛羽﹐錦物﹐燈燭﹐煙煤﹐心虛﹐上炎。色赤﹐味苦﹐丹谷。附﹐火上見火好行之物﹐見金花果物﹐見水破損物﹐見金冶鑄物﹐見土碑碣石塊等物。

十二支射覆法子爲純水主毛﹐兼絲帛物﹐有爪竅﹐或水生﹐或音樂中所用﹐或在沙石中及婦女裁帛之物﹐爲螺﹑蛤﹑魚﹑龜水族﹐爲大豆﹐味鹹。丑爲土中雜金﹐主土兼鐵﹑穀物﹐有皺縐﹐似有眉目﹐土金所產﹐或出自冢墓中﹐及瓦石物﹐爲牛肉油酥﹐爲蟹﹐爲杓﹐味甘。寅爲大木﹐又爲竹木﹐兼衣服﹐其物叢雜﹐似手足﹐貴重有稜角及斑點﹐或結實細長。旺爲花果﹐爲文書﹐爲羽族﹐屬碗﹐味酸。卯爲純木﹐主艸﹐兼絲綿物﹐有口腹﹐水陸逆轉動用﹐或無根﹐或園林﹐或盤盒﹑絲輪及門戶動用﹐爲驢兔﹐爲果碟﹐味酸。辰爲雜水﹐主藥﹐兼皮角﹐其物水土所成﹐近水而堅剛﹐囚死爲火燻焦破物﹐爲形方圓﹐爲魚咸海味﹐爲羅网﹐樽鐺﹐味鹹。巳爲雜金﹐主火﹐兼气其物造﹐似多手足﹐或不完﹐或弓駑鎖鑰之餘﹐或出自鑪冶﹑煆煉﹐爲盞子﹐爲臭物﹐味苦。午爲太陽純火﹐果品兼文書﹐其物偏斜﹐頭有孔竅﹐彩色光明﹐或書畫絲蠶﹐爲馬﹐爲獐鹿﹐爲小豆之類。爲盞﹐味苦。未爲雜木﹐主酒食﹐兼衣服之物﹐有甜味﹐堪食。或細碎塵土﹐及絹帛女衣﹐或女子所成﹐庖丁所用﹐或祭祀酒饌之餘﹐爲羔鷹﹐爲碓物﹐味苦。申爲少陰金﹐主銅鐵堅鋼之物﹐有四角﹐或硬而心虛﹐從道路中來﹐爲寶器﹐爲兵器﹐爲砂石﹐磁器﹑鐵器及絲綿﹐或爲骨殖﹐藥餌﹐碓磨之物﹐爲糟物﹐甌﹐味辣。酉爲純金﹐兼主珠玉﹐其物堅硬﹐有耳目﹐叢雜﹐形或尖圓﹐斫削所用﹐爲錢刀錐鉆﹐金玉﹐或倉庫小麥之餘﹐爲雞鳥﹐爲魚酢醬﹐爲純鋼利器﹐細花磁器﹐味辣。戌中雜火﹐主瓦物﹐兼谷角﹐其物堅硬﹐土虛而經火气﹐爲印位﹐兵器﹐塑畫細碎物﹐爲五穀﹐鐵石﹐磁器﹐爲犬﹐爲樽瓶甕﹐味甘。亥爲重陽雜木﹐主墨﹐兼屑細﹐其物無定﹐逐人情意﹐或近水曲形之物﹐及小兒戲耍物﹐爲管鑰圖車﹐爲豕﹐魚鱉﹐蝦鱟水族﹐爲水果﹐爲臺格磁器﹐味鹹。

十干射物色法甲靑﹐乙碧﹐丙赤﹐丁紫﹐戊黃﹐己紅﹐庚白﹐辛縹﹐壬黑﹐癸綠。剛日視日上﹐柔日視辰上﹐陽辰則視陽幹之色﹐陰辰則從陰漧之色﹐兼以四時五行爲斷﹐旺從本色﹐相從子色﹐死從妻色﹐囚從鬼色﹐休從母色。

總論活套法凡用神旺﹐主圓軟﹐相主方嫩﹐死主僵直﹐囚主細碎﹐休主輕缺﹐長生新小﹐沐浴滑澤﹐冠帶色枯﹐臨官新壯﹐帝旺近貴爭用物﹐自衰至養皆廢棄舊物。罡加孟﹐物在右手﹐加仲季﹐物在左手。年爲萬﹐月爲千﹐日爲百﹐辰爲十﹐時爲零﹐錢一爲一﹐人十爲一。獸八爲一﹐獸八爲一﹐禽五爲一﹐旺數倍﹐相數因﹐囚數乘﹐休本數﹐死無气及空亡減半﹐孤空十減三。

射覆物類以月將加正時﹐於方位上傳成四課﹐天官爲體段﹐月將爲物類﹐人元定顏色﹐方位驗其眞僞﹐尢當變通言之。五行﹑十干分配顏色已引於上。

五行所主水主柔軟細碎之物﹐當旺亦爲水類。詩﹕平生柔軟賴梳頭﹐冗雜紛紛不肯休。恰待修爲淸淨節﹐倏然功相一時休。火主其物有花紋﹐經手火气﹐其形尖峭也。詩﹕溫柔性格有文花﹐生長炎炎富貴家。誤落貧寒禁不得﹐英雄端的向誰誇﹖木主其物柔長﹐或竟是木類。詩﹕本來形貌自柔綿﹐矯糅辰爲意惘然﹖異日功成長幾許﹖昂昂端不負蒼天。金主其物堅剛﹐亦是方物。詩﹕頭角崢嶸得自由﹐須妝體態性風流。莫將方正終身恃﹐若遇紅光一旦休。土主變化裝造之物﹐其形圓如包裹。詩﹕形體團圓變化妝﹐層層包裹亦非常。若還參透其中意﹐只好呵呵笑一場。

十二長生所主

旺藏袖中之物﹐當從本屬斷之。詩﹕形體周全气象新﹐成材何用掌中珍﹖東君收拾身無恙﹐莫向人前亂惹塵。相主懷中之物﹐從子屬斷之。如水生木﹐木乃水之子也。詩﹕器具修來形貌方﹐生從水土近山岡。主人少失些兒意﹐漫向人前說短長。休主藏置之物﹐從母色斷。如金生水﹐金乃水之母也。詩﹕捫形已覺身如削﹐惆悵王孫後乖約。首尾狼籍已不堪﹐誰人肯與平復藥﹖囚亦藏置之物﹐從妻屬斷。如水克火﹐火乃水之妻也。詩﹕此物從來本自稀﹐積積塊壘自相依。只因頑鈍如銅鐵﹐久在人前說是非。

天官月將所主天官與月將相克﹐藏細之物必是形狀空虛﹐其中多有損壞。行藏坦坦腹中虛﹐年貌虺羸就似蕪。莫到僞枯人不取﹐也曾終日伴侏儒。

月將加臨方位所主

子午占﹐遇子卯午酉相臨﹐多是可食之物。子午主斜頭﹐有孔竅。詩﹕不扁不方又不圓﹐慝慝側側易中難。休將頭面人前去﹐孔竅叢叢不忍看。卯酉占﹐遇太衝﹐謂之木鄕臨仲﹐歲置之物﹐多是果食。亦主團圓﹐口有損傷。詩﹕生意眞從樹上來﹐味中淸馥最爲魁。食餘畱得些兒種﹐好向園林取次栽。寅申遇寅申﹐其物四角﹐亦是尋常﹐所有必是貴人手中來也。詩﹕四角方方縞素身﹐不論髙下總相親﹐而今體骨如柴瘦﹐盡爲多情亂識人。巳亥占遇巳亥﹐其物不完﹐多手足﹐必自私心乞索中來也。詩﹕手足叢叢有許多﹐不圓不扁任推呵。休將气局歸無用﹐好向闈中戰睡魔。辰戌占遇辰戌﹐其物肩皮帶角﹐或是獄中及刑法印信﹑鎖鑰等。詩﹕杳杳從來未可爲﹐嶄然露出更誰推﹖總教皮骨當身裹﹐切忌相逢惹是非。丑未占遇丑未﹐必主其物有眉目文縐。詩﹕盡力描摩貌不揚﹐紋紋縐縐卻顚狂。腰中或勾閒文字﹐漫向人前說短長。

月將所主

功曹旺臨旺﹐從本屬木類斷之。詩﹕身居巖谷有名聲﹐作用全憑刀斧成。半富半貧人不解﹐空排四柱說枯榮。又當旺受克﹐或本課化成金﹐或將金遇伏﹐當斷以銅鐵錢物。詩﹕形色蒼蒼扁且圓﹐曾將絲縷腹中穿。上淸童子君知否﹐一見交人守不堅。又值休囚﹐必是近廚所放之物。詩﹕可堪萬事轉頭空﹐不見嗇兮不見丰。終日庖丁來使役﹐盛寒時節暖烘烘。太衝遇相﹐則爲木類。若臨四仲﹐卻是果品可食。詩﹕圃內生來體質圓﹐淸香味美自天然。誰知靑帝生生意﹐反作肩斜口有傷。又爲絲竹之類﹐音書之用。詩﹕朱門錦帳得身遊﹐功業蕭曹不定休。老邁於今𨿽莫用﹐幽闈終日見人羞。又爲艸箕之類。詩﹕頭焦發禿但心存﹐力盡塵埃不隱淪。記得當年曾貴重﹐賢人擁抱立柴門。又爲竹器或簫笛。詩﹕當時得意喜塡心﹐一曲君前值萬金。今日不如亭下竹﹐風來猶得學龍吟。天罡值相爲土類﹐乃造化所成﹐又爲磁甕之分。詩﹕陶冶場中幾度難﹐而今始得至仙壇。酸鹹諸味皆當過﹐只是空虛口腹乾。又爲藥物﹐又骨角鹽酒。詩﹕毛類生從玉版坡﹐蒼公采取用以過。只因性格剛如鐵﹐春碾成膏內外科。又爲蒲﹑柳﹑藤﹑葵﹑綿織之器。詩﹕昔時曾住一邱田﹐資用千金不記季。半儉半丰從子便﹐也應終日到華筵。太乙旺相近火气之物﹐或燒鑄陶冶之器。詩﹕居近炎炎兩淚垂﹐終朝煩惱著蒸炊。近來身體猶狼狽﹐卻要爲時不得爲。若帶休囚﹐則爲鋼鐵﹐經火煆成。詩﹕形圓身著上淸裳﹐貴賤相親愈不忌。文字眼看能幾許﹐終得開口論九黃。以下又擬﹕詩﹕拔宅徙來謂水濱﹐賢愚不論總相親。只因顏色經人眼﹐致使王孫逐後塵。勝光旺相﹐火土之气凝結而成。詩﹕貴重將軍籠內收﹐有時筵席東優遊。樓閣用盡渾無事﹐只恐收場火蓋頭。又臨仲位而值旺相﹐爲可食之物﹐或顆粒之餘。詩﹕碧榦靑枝葉更蒼﹐發榮處處競芬芳。而今結果成何用﹐只好臨風任箕揚。小吉旺相﹐原從土气所生﹐其物必是婦人筵會上拿來﹐或是食殘之物。詩﹕裸體匆匆入上都﹐轉爲衙內作奚奴。主人退卻嫌生硬﹐好去暄燃問火廚。以下又擬﹕詩﹕紋紋縐縐逞嬌情﹐運轉全憑土內成。知味迎歡人不捨﹐愛人不亞孔方兄。傳送旺相﹐主爲金銀銅鐵之類﹐亦主遠路上拿來之物﹐或貴人﹐或軍兵﹐刑法之餘。詩﹕徵袍藍褸久生塵﹐不近人君不近神。看透世間興廢事﹐朱門難當不如貧。以下又擬﹕詩﹕來往經營笑語頻﹐不相親處也相親。佇看才入東鄰富﹐捨我西鄰卻又貧。從魁旺相﹐主爲金玉銅鐵之物。臨仲﹐或爲飲食之器﹐更爲妝鏡可知之物。詩﹕軒帝洪鑪早煉成﹐斑痕磨落月輪生。澄澄表裏虛明體﹐一掛當前邪魅驚。又爲珠石錢物﹐若臨仲位﹐必是剛气﹐或酒食。詩﹕山川精蘊气偏榮﹐合浦曾交爲政榮。堪笑家人懷燕石﹐卻羞趙璧匪連城。河魁旺相﹐爲火土合成之物。詩﹕體象端由泥土成﹐曾居窯內費柴薪。邇來得用入珍重﹐不記從前在水濱。若帶休囚﹐主爲竹木棉帛之物。詩﹕蒲葵也解歸掌握﹐絹素本應捐篋中。莫把暗塵浣明月﹐好驅大暑來消風。登明旺相﹐爲細碎柔綿﹐如絲綿紙料。詩﹕生長名圓本姓桑﹐身遇蠶母任顚狂。邇來變化眞無比﹐福將綿綿慶自長。若帶生气﹐必是樹木﹐或園圃中所來之物。詩﹕春歸閒院綠陰生﹐極是枝疏未見淸。幾度斜易新雨過﹐鳴蟬聒耳不堪聽。神後旺相﹐爲細軟之物﹐亦主竹木。詩﹕微渺修長軟且嬌﹐黑身細體怕風腰。憑人手段難乘器﹐到底還慶被火燉。又臨於仲位﹐若帶生气﹐其物可食。詩﹕身在田疇已有時﹐拾來貧士可充饑。而今有此腌臢病﹐形體虺羸不可醫。若帶休囚﹐主爲磚瓦銅鐵之屬。詩﹕可嘆從前未得安﹐赤身無倚近效原。有時得意翻靑眼﹐便把親朋白眼看。大吉旺相﹐爲變化妝造之物﹐其形如包裹﹐出園林也。或並作土類推之。詩﹕園林深處是家鄕﹐今日身輕入大荒。性躁心粗身不檢﹐被人舞毒每郎當。若見休囚﹐則爲鋼鐵之物。詩﹕頑梗非鋼秉性堅﹐寒泉才隔急趨炎。向來槌打方成器﹐一得人拈卻帶賢。以下又擬﹕詩﹕不藉斧斤惟務入﹐全憑鉆引亦休嫌。鼎新深去無抽拔﹐革故歸與有鐵鉗。

天官所主

天乙﹐土神也。四季旺﹐夏相﹐秋休﹐春死﹐冬囚﹐旺相爲貴重之物﹐或自貴人手中來﹐亦由土气而成。詩﹕潤澤光明價若鼎﹐山輝川媚用心求。漢宮解處因情獘﹐不遇知音莫相揣。若帶休囚﹐爲剛硬之物﹐或近神祠佛座之物﹐亦稟庚辛之气而成。詩﹕生來細碎接庚辛﹐剛硬全憑火煆成。曾向神祠依附坐﹐而今始近孔方兄。螣蛇旺相﹐遇火气﹐其物可食。又臨旺爲火土合成之類﹐非貴也。詩﹕昔日炎炎火煉成﹐鴛鴦鳩尾立髙明。如今拋棄長街裏﹐何日良士爲我營。若課內帶生气﹐必爲蠢動之物﹐而撲取以藏置也。詩﹕兩手如常把美須﹐從前鏖戰不曾輸。畱侯縱有千般計﹐眞待淮陰爲婦除。朱雀爲火神﹐夏旺﹑秋囚﹑春相﹑冬死﹑四季休﹐若旺相爲絲綿文綃之物﹐或花文之類﹐經火气而成﹐亦窯竈所出之物。詩﹕眾類隨時色不同﹐雲霞幻出奪天工。文章今古人相比﹐只恐將來不令終。又爲毛羽紙竹之物。詩﹕光明翠黛一身輕﹐作用人將手內擎。千古才名憶諸葛﹐貔貅百萬指揮中。六合木神也﹐春旺冬理﹐秋死夏休﹐四季囚。旺相爲竹木盤盒上攜來之物﹐或是門戶上取下之物﹐亦爲筐籠已壞之物。詩﹕團圓體象甚於親﹐生木全憑矯揉爲。莫道胸中空落落﹐用時一飽自巍巍。或帶休囚﹐主火土之物﹐亦是艸木之灰。詩﹕濟用誰知不自昌﹐傍人門戶倚人墻。近來形體如柴瘦﹐反被兒童削木榔。勾陳土神也﹐同天乙﹐旺相爲土類﹐亦主硬物磚石等名。詩﹕泥土陶成性格堅﹐堆堆積積滿山川。莫言在世無遭架﹐入海曾經神將鞭。靑龍木神也﹐同六合﹐旺相爲錢貨鐵木之類﹐亦擬喜慶中來者。詩﹕舉世昏昏名利間﹐方兄气勢自滔天。只因久貯黃金窟﹐今日偏能化紫蟬。又﹕詩﹕卯酉眞形兩配合﹐剛柔成器任琢磨。邇來變化將成用﹐不似從前怨斧柯。天后水神﹐冬旺秋相﹐夏囚春休﹐四季死。旺爲水族﹐或絲竹雜項﹐自婦女手中所成者。詩﹕溪邊低首隱形蹤﹐玉體修長興自濃。待得春雷驚蟄兆﹐此中自有萬般龍。太陰﹐金神也﹐秋旺冬囚﹐春休夏死﹐四季相。旺則爲堅剛銅鐵之物。詩﹕歐冶當年獨鑄錘﹐從來形瘦彊安排。庖丁不解誰能使﹐畱與馮諼取次彈。又爲絲絹﹐或手帕四方之物。詩﹕端的平平軟且方。腹中云雁自成行﹐推將蜀錦頻珍重。屢向人前鬥寵光。又

詩﹕誰道胸中方斛寬﹐因何形象小團圓。有時舒展髙樓上﹐貴重人家自取看。元武水神﹐旺相爲柔軟之物﹐亦主紙筆之具﹐要與天后相稱﹐更是陰人攜帶之物。詩﹕身樣輕輕冗更長﹐蒙恬未遇不爲良。有時攢戲憑揮灑﹐廢棄還應作冢藏。詩﹕能教音信通千里﹐解使文章運入邊。惆悵江郎驚夢裏﹐姻緣自負好文章。太常土神也﹐同天乙﹐旺相主物生土中﹐或食物從婦女手中來。詩﹕物類端從婦女來﹐不妨庖內自安懷。還經火气成時用﹐莫去匆匆亂照埃。又主絲綿之物詩﹕雙股攜來軟且長﹐人人用汝系輕狂。有時腐凍還畱得﹐送入他人作豬漿。白虎金神也﹐同太陰﹐旺相爲剛硬之物﹐或銅鐵刀刃之類。若帶休囚之气﹐主角骨尾舌。詩﹕頑鐵人言剛且奇﹐而今扯得嫩如絲。良工買取妝花樣﹐且向風前折樹枝。天空土神也﹐同天乙﹐旺相亦爲土類﹐或自僧道中來。若帶水火金气﹐爲鑪冶所成之物。詩﹕一气呵成體益堅﹐空空如也出新鮮。𨿽然不作佳賓用﹐終日房中不宜閒。又藥物之類詩﹕腰細尼姑腹痛忙﹐紅紅產下幾兒郎。心靈計巧團圓了﹐更是消災赴道場。

射人身上衣物子丑寅卯﹐此四支屬足﹐遇一發用﹐卽以此斷。詩﹕蛟宮織就染血靑﹐不用珠穿步步輕。可愛東廊行雪裏﹐半彎蟾迹印縱橫。卯酉辰戌﹐此四支屬於腰膝﹐遇一亦可類推。詩﹕滿懷異气飄飄起﹐曾向宮中寒月嬌。形象曲彎團數尺﹐平時最喜沈郎腰。午未巳申﹐此四支爲衣領﹐更屬网巾等物。詩﹕功成淸品駐蓬山﹐不在澗兮不在巓。近嶺一彎隨處有﹐任他名利不相干。

占時克應

以所用時及初傳神將決之。子爲雲雨或鼠燕。丑爲牛馬或車蓋。寅爲貴人或書吏。卯爲風雷或狐兔。辰爲微雨或惡人。巳爲晴明或赤云﹐或緋衣賓客。午爲南方絳雲﹐或人乘馬驢及紫衣。未爲老人﹐或人攜酒食﹐及羔鷹。申爲白雲﹐或白衣人送物。酉主西方有鳥飛過﹐或白雲﹐或白衣人送物。戌爲胥吏﹐及驢犬﹐或爭訟。亥爲黑雲﹐或皂衣人﹑豬﹑犬。天乙五色云﹐或貴官﹐及異服尊長。螣蛇驚怕﹑憂戚事。朱雀南方鳥鳴﹐或南方有人將文字來。六合風雷﹐兼買賣交易﹐或彩服親朋﹐及美色婦人。勾陳爭鬥田土事﹐或褐衣喧嘩。靑龍人送錢物﹐或僧道至。天空奴婢持物﹐或欺詐之事。白虎病人﹐或喪服人。太常貴官醫儒﹐或贈酒食。元武黑雲陰雨﹐或皂衣人﹐或失物。太陰孝服﹐或白衣人﹐或送物。天后微云﹐或命婦﹐及異服婦人﹑僧道。旺相推詳則應﹐休囚天空空亡皆不應。

維揚舊本六壬銀河棹眞本卷終

