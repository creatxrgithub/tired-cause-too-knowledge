大易斷例卜筮元龜目建安蕭吉文撰集

予嘗滴露研朱﹐對梅讀易﹐逆爻位之得失﹐卜气運之變遷﹐莫不如影隨形﹐如谷應聲。獨怪夫今之易卜君子﹐其於爻辭象義皆莫之究﹐反以枝桿蔓說而文之﹐是致禍福無憑也。予因是﹐上窺聖人之經旨﹐下竊六君子之傳義﹐旁參鬼谷先生之遺文﹐演作歌詩﹐述爲斷例。以之決憂疑﹐定猶豫。觀往知來﹐吉凶截然先定。命之曰卜筮元龜。不敢私祕﹐敬刻諸梓﹐以廣其傳。

時大徳十一年復五﹝虎易注﹕大徳爲元代成宗鐵穆耳年號﹐十一年卽丁未年﹐公元１３０７年。﹞平水進徳齋爲之記卷上易書纂圖河圖洛書圖太極兩儀圖四象卦伏羲八卦圖文王八卦圖蓍室圖並說

總例門揲蓍法以錢代蓍法成卦假令例斷卦名及大象例六爻支變斷例八卦定象八卦取象八卦所屬八卦納甲渾天六位圖八宮六十四卦飛伏神決推卦內世應所在法推八節旺廢例十干合十二支合五行生克比和例五位配卦凡卜卦法推空亡法五姓所屬法易卦發蒙歌

六神門年建天符月建直符月建六神吉凶日建傳符日六神內動日六神外動六神有气吉凶推來情要決過去未來要決

易書纂圖

太極之圖

易有太極

已具之標﹐形器已具﹐而其太極者﹐象數未形而其理無朕之。目在河圖洛書﹐皆虛中之象也。周子曰﹕無極而太極。邵子曰﹕道爲太極。又曰﹕心爲太極。此之謂也。虎易注﹕周子指周惇頤。邵子指邵雍。

兩儀之圖

▅▅▅▅▅

▅▅▅▅

是生兩儀

太極之﹐始生一奇一偶。而爲一畫者二﹐是爲兩儀。其數則陽一而陰二﹐在河圖洛書則奇偶是也。周子所謂﹕「太極動而生陽﹐動極而靜。靜而生陰﹐靜極復動。一動一靜﹐互爲其根。分陰分陽﹐兩儀立焉」。邵子所謂﹕「一分爲二」者﹐皆謂此。

兩儀生四象之圖

大陽

少陰

少陽

大陰

一

二

三

四

▅▅▅▅▅

▅▅▅▅

▅▅▅▅▅

▅▅▅▅

▅▅▅▅▅

▅▅▅▅▅

▅▅▅▅

▅▅▅▅

兩儀生四象

兩儀之上﹐各生一奇一偶﹐而爲二畫者四﹐是謂四象。﹝﹞﹝﹞所謂「水火木金」﹐康節所謂「二分爲四」。揲蓍數中所謂「九八七六」者﹐皆是也。

四象生八卦之圖

乾

兌

離

震

巽

坎

艮

坤

一

二

三

四

五

六

七

八▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅

四象生八卦

四象之上﹐各生一奇一偶﹐爲三畫者八。於是三才略具﹐而有八卦之名矣。周禮所謂「三易﹐經卦皆八」﹐大傳所謂「八卦成列」﹐康節所謂「四分爲八」者﹐皆指此而言也。

龜馬之圖

水

金

木

火

河圖

天一生水﹐地六成之﹔地二生火﹐天七成之﹔天三生木﹐地八成之﹔地四生金﹐天九成之﹔天五生土﹐地十成之。此五行祖。

神龜之圖

巽

離坤

震

兌艮

坎乾

洛書

戴九爲離﹐履一爲坎﹔左三爲震﹐右七爲兌﹔二四爲眉﹐是爲坤巽﹔六八爲足﹐是爲乾艮﹔此八卦源。

伏羲畫八卦之圖

伏羲畫八卦之圖

山澤

通气

水火

不相

射

天地

定位

雷風

相薄

文王重易六爻圖

文王重易六爻圖

勞乎

坎

成言

乎艮

說言

乎兌

戰乎

乾南

南

相見

乎離

致役

乎坤

帝出

乎震

齊乎

巽

東

西

北

北

蓍室之圖﹝原版缺圖﹞蓍室圖說﹝私云本八圖﹐今存說三也﹞

蓍生嘉林﹐無以艸﹐如蓍者代之。擇地潔處爲蓍室﹐中設包羲﹑文王﹑周公﹑孔子四聖人像。次設案於像前﹐案上置蓍五十莖﹐韜以重帛﹐貯以皂囊﹐內於櫝中。櫝用竹筒爲之﹐如蓍之長﹐半爲底﹐半爲蓋﹐下刮爲臺函之﹐使之不覆僕。櫝前設元龜﹐在之前置壺﹐壺用陶器或古銅器尢佳﹐壺前置香鑪。室前南向爲牖﹐設大案於牖下﹐爲布蓍之案﹐旁設小案﹐案上備筆紙墨硯。將筮則灑掃拭滌﹐硯注水及筆﹐正衣冠盥漱﹐訖出蓍於壺。占畢﹐反於櫝﹐致敬而退。

揲蓍法

謹按﹕經云「大衍之數五十﹐其用四十有九。分而爲二以象兩﹐掛一以象三﹐揲之以四以象四時﹐歸奇於扐以象閏﹐五歲再閏﹐故再扐而後掛」。云云。「是故﹐四營而成易﹐十有八變而成卦﹐八卦而小成。引而伸之﹐觸類而長之﹐天下之能事畢矣」。

擇地潔處爲蓍室﹐南戶﹐置牀於室中央。﹝牀大約長五尺﹐廣三尺﹐毋太近壁。﹞蓍五十莖﹐韜以纁帛﹐貯以皂囊﹐納之櫝中﹐置於牀北。﹝櫝以竹筒﹐或堅木﹐或布漆爲之。圓徑三寸﹐如蓍之長。半爲底﹐半爲蓋﹐下別爲臺函之﹐使不偃僕。﹞設木格於櫝南﹐居牀二分之北。﹝格﹐以橫木板爲之﹐髙一尺﹐長竟牀。當中爲兩大刻﹐相距一尺。大刻之西爲三小刻﹐相距各五寸許。下施橫足﹐側立案上。﹞置香鑪一於格南﹐香合一於鑪南﹐日炷香致敬。將筮﹐則灑埽拂拭﹐滌硯一﹑注水﹐及筆一﹑墨一﹑黃漆板一﹐於鑪東。東上﹐筮者齊潔衣冠﹐北面﹐盥手焚香致敬。﹝筮者北面﹐見《儀禮》。若使人筮﹐則主人焚香畢﹐少退﹐北面立。筮者進立於牀前少西﹐南向受命。主人直述所占之事﹐筮者許諾。主人右還﹐西向立﹔筮者右還﹐北向立。﹞兩手奉櫝蓋﹐置於格南鑪北。出蓍於櫝﹐去囊解韜﹐置於櫝東。合五十策﹐兩手執之﹐燻於鑪上。﹝此後所用蓍策之數﹐其說並見《啟蒙》。﹞命之曰「假爾泰筮有常﹐假爾泰筮有常。某官姓名﹐今以某事云云﹐未知可否﹐爰質所疑﹐於神於靈。吉凶得失﹐悔吝憂虞﹐惟爾有神﹐尙明告之。」

乃以右手取其一策﹐反於櫝中而以左右手中分四十九策﹐置格之左右兩大刻。﹝此第一營﹐所謂「分而爲二以象兩」者也。﹞次以左手取左大刻之策執之﹐而以右手取右大刻之一策﹐掛於左手之小指閒。﹝此第二營﹐所謂「掛一以象三」者也。﹞次以右手四揲左手之策。﹝此第三營之半﹐所謂「揲之以四﹐以象四時」者也。﹞次歸其所餘之策﹐或一﹐或二﹐或三﹐或四﹐而扐之左手無名指閒。﹝此第四營之半﹐所謂「歸奇於扐﹐以象閏」者也。﹞次以右手反過揲之策於左大刻﹐遂取右大刻之策執之﹐而以左手四揲之。﹝此第三營之半。﹞次歸其所餘之策﹐如前﹐而扐之左手中指之閒。﹝此第四營之半﹐所謂「再扐以象再閏」者也。一變所餘之策﹐左一則右必三﹐左二則右亦二﹐左三則右必一﹐左四則右亦四。通掛一之策﹐不五則九。五以一其四而爲奇﹐九以兩其四而爲耦﹔奇者三﹐而耦者一也。﹞次以右手反過揲之策於右大刻﹐而合左手一掛二扐之策﹐置於格上第一小刻。﹝以東爲上。後放此。﹞是爲一變。

再以兩手取左右大刻之蓍合之。﹝或四十四策﹐或四十策。﹞復四營﹐如第一變之儀﹐而置其掛扐之策於格上第二小刻﹐是爲二變。﹝二變所餘之策﹐左一則右必二﹐左二則右必一﹐左三則右必四﹐左四則右必三。通掛一之策﹐不四則八。四以一其四而爲奇﹐八以兩其四而爲耦﹔奇耦各得四之二焉。﹞

又再取左右大刻之蓍合之。﹝或四十策﹐或三十六策﹐或三十二策。﹞復四營﹐如第二變之儀﹐而置其掛扐之策於格上第三小刻﹐是爲三變。﹝三變餘策﹐與二變同。﹞

三變旣畢﹐乃視其三變所得掛扐過揲之策﹐而畫其爻於版。﹝掛扐之數﹐五﹑四爲奇﹐九﹑八爲耦。掛扐三奇﹐合十三策﹐則過揲三十六策﹐而爲老陽﹐其畫爲o﹐所謂「重」也。掛扐兩奇一耦﹐合十七策﹐則過揲三十二策﹐而爲少陰﹐其畫﹣﹣﹐所謂「拆」也。掛扐兩耦一奇﹐合二十一策﹐則過揲二十八策﹐而爲少陽﹐其畫爲—﹐所謂「單」也。掛扐三耦﹐合二十五策﹐則過揲二十四策﹐而爲老陰﹐其畫爲x﹐所謂「交」也。﹞

如是每三變而成爻﹐﹝第一﹑第四﹑第七﹑第十﹑第十三﹑第十六﹐凡六變並同。但第三變以下不命﹐而但用四十九蓍耳。第二﹑第五﹑第八﹑第十一﹑第十四﹑第十七﹐凡六變亦同。第三﹑第六﹑第九﹑第十二﹑第十五﹑第十八﹐凡六變亦同。﹞

凡十有八變而成卦﹐乃考其卦之變﹐而占其事之吉凶。﹝卦變別有圖﹐說見《啟蒙》。﹞禮畢﹐韜蓍襲之以囊﹐入櫝加蓋﹐斂筆硯墨版﹐再焚香致敬而退。﹝如使人筮﹐則主人焚香﹐揖筮者而退。﹞

虎易注﹕以上揲蓍法﹐來自朱熹《周易本義﹖筮儀》﹐但其有些內容有闕漏﹐現以《周易本義﹖筮儀》原文補入。

別加

揲蓍要法﹝﹞法﹝﹞鑑明斷某私加之歌並多智耳

大衍之數五十﹐其用四十有九。分而爲二以象兩﹐掛一以象三﹐揲之以四以象四時﹐歸奇於扐以象閏﹐五歲再閏﹐故再扐而後掛。

揲蓍之法﹕取蓍五十莖﹐置其一不用﹝以象太極無爲﹞﹐其爲用之策四十有九。筮者焚香執蓍﹐祝之曰﹕太極卽判﹐幽贊神明而生蓍﹐聖人則之。觀變陰陽而立卦﹐始之卜祈不徒尙占而議數。觀其吉凶﹐則在經世而濟人。所以決疑特備於蓍龜﹐﹝﹞﹝﹞應同於影﹝﹞﹝﹞﹝﹞將大道輒布於羲氏文王﹐敢擬凡情﹐尙扣於周公孔子。四營統舉﹐百世可知﹐感而遂通﹐求之則得。今有某某國鄕貫某人云云何復等。

以蓍四十九策﹐信手分爲二﹐各執於手﹝蒙而儀也﹞﹐掛右手一策於左手小指間﹝象三才也﹞﹐遂以四揲左手之策﹝象四時也﹞﹐歸其餘策﹐或一或二或三或四﹐扐於左手四指間﹝以象閏也﹞﹐又以四揲右手之策﹐而再歸其餘策﹐扐於左手第三指之間﹝象再閏也﹞﹐是謂一變。其掛扐之數﹐不五則九﹐置於案右。

一變之後﹐除前餘數後﹐合其見存之策﹐或四十或四十四。其分二掛一揲四﹐一如前法﹐是謂再變其掛扐之數。不四則八﹐置於案右。再變之後﹐除前兩次餘數外﹐後合其見存之策﹐或四十或三十六或三十二﹐其分二掛一揲四亦如前法﹐是謂三變其掛扐之數。如再變例三變旣畢﹐乃視其變所得掛扐之策﹐合而數之﹐其策合一十三數﹐而爲老陽﹐是之謂重﹐其畫o﹝奇數也﹞。其策合一十七數﹐而爲少陰﹐是之謂折﹐其畫﹣﹣﹝偶數也﹞。其策合二十一數﹐而爲少陽﹐是之謂單﹐其畫—﹝奇數也﹞。其策合二十五數﹐而爲老陰﹐是之謂交﹐其畫x﹝偶數也﹞。凡三變而成一爻﹐卽畫爻於版﹐合四十九策後分掛扐﹝﹞﹐並如前式。每三變成一爻﹐六爻成一卦﹐是謂十有八變而成卦。然後其爻變與不變﹐以占休咎。

別加

筮儀﹝後周易傳義﹐寫以私加﹐而欲審詳其儀者也。﹞虎易注﹕此節內容同《揲蓍法》﹐故不再錄入。

別加

以錢代蓍法

卜者焚香致敬﹐祝曰﹕至虛至聖至誠﹐感神聖人作易﹐幽贊神明﹐與天地合其徳﹐日月合其明﹐四時合其序﹐鬼神合其吉凶。一心虔懇伏羲皇帝﹐周室文王﹐孔父聖人﹐周公聖人﹐袁天罡先生﹐李淳風先生﹐孫臏先生﹐鬼谷先生﹐王輔嗣先生﹐邵康節陳希夷先生﹐前代演易一切先師﹐六丁神將﹐六甲神將﹐年月日時四直功曹使者。今有某姓君子﹐自有呵﹝﹞﹐禱祝在前。今遇某甲某旬某日﹐﹝﹞將六十四卦內占一卦﹐三百八十四爻內占六爻﹐吉凶悔吝﹐禍福憂虞﹐惟有爾神﹐諒垂昭報。

別加

擲錢卜龜祝語從鑑明斷私加之

至聖至靈至誠﹐感神聖人作易﹐幽贊神明﹐與天地合其徳﹐日月合其明﹐四時合其序﹐鬼神合其吉凶。志誠虔懇伏羲皇帝﹐周室文王周公﹐孔父聖人﹐鬼谷先生﹐孫臏先生﹐袁天罡先生﹐李淳風先生﹐王輔嗣先生﹐邵康節先生﹐年神月將日直功曹﹐六丁六甲神將﹐報卦童子﹐示卦童子﹐卦中一切聖賢。今有大元國某州某縣某人﹐自有呵﹝﹞﹐禱祝在前﹐爲占目下所作所謀﹐有無禍福﹐有無吉凶﹐﹝﹞將六十四卦內占一卦﹐三百八十四爻內抽六爻﹐吉凶得失﹐悔吝憂虞﹐惟爾有神﹐諒垂昭報。三擲云訖﹐看成何卦﹐依卦詳斷。

占卦啟請語﹝從鬼谷斷﹐重加之輅﹐洛故﹝﹞車﹐又慮何格之切。﹞虎易注﹕此節內容和前面都差不多﹐暫不錄入。

以錢代蓍法成卦假令例

斷卦名及大象例

假合泰之旣濟﹐以卦名斷之﹐是人情通泰﹐復無不濟。以泰之大象曰「天地交泰﹐後以財成天地之道﹐輔相天地之宜﹐以左右民」。是上下交泰﹐裁度施爲﹐吉無不利。然復𨿽已成﹐尢當如旣濟之思患預防﹐以保其終也。

支變卦爻例

凡卦一爻動﹐以本卦動爻占。二爻動﹐以下變爻爲主﹐上變爻爲應。三爻動﹐以本卦彖辭爲主﹐變卦彖辭爲應。四爻動﹐以上不變爻辭爲主﹐學不變爻辭爲應。五爻動﹐以靜名爲主。六爻動﹐以變卦彖辭占。六爻靜﹐以象占。假合泰之旣濟﹐以九二爻辭詩斷﹐詳其大意。至於人復萬變﹐配以支幹六神﹐是其禍福且主人作焉﹐非惟觀徵止。欲知未庶乎吉凶﹐使人知所趨避耳。

八卦定象

單單見單初一曰乾﹐折單見折坎居二象﹐折折見單次三曰震﹐單折見折艮爲四等。單單見折次五曰巽﹐單折見單離卦六看﹐折折見折次七曰坤﹐折單見單兌終八門。

八卦取象

乾三連﹐﹐坤六斷﹐﹐震仰盂﹐﹐艮覆碗﹐﹐離中虛﹐﹐坎中滿﹐﹐兌上缺﹐﹐巽下斷﹐。

虎易注﹕爲便於讀者識別﹐附放大的圖形如下﹕▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅

▅▅▅▅▅乾卦▅▅▅▅坤卦▅▅▅▅▅震卦▅▅▅▅艮卦乾三連坤六斷震仰盂艮覆碗﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣▅▅▅▅▅

▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅▅離卦▅▅▅▅坎卦▅▅▅▅▅兌卦▅▅▅▅巽卦離中虛坎中滿兌上缺巽下斷﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣﹣

八卦所屬

乾天屬金﹐坎水屬水﹐艮山屬土﹐震雷屬木﹐巽風屬木﹐離火屬火﹐坤地屬土﹐兌澤屬金。

八卦納甲

壬甲從乾說﹐乙癸向坤求。庚來震上立﹐辛出巽方遊。戊從坎處起﹐離用己爲頭。丙向艮門入﹐丁出兌家流。

渾天六位圖

爻位乾

坎艮

震巽

離坤

兌上六壬戌土戊子水丙寅木庚戌土辛卯木己巳火癸酉金丁未土五爻壬申金戊戌土丙子水庚申金辛巳火己未土癸亥水丁酉金四爻壬午火戊申金丙戌土庚午火辛未土己酉金癸丑土丁亥水三爻甲辰土戊午火丙申金庚辰土辛酉金己亥水乙卯木丁丑土二爻甲寅木戊辰土丙午火庚寅木辛亥水己丑土乙巳火丁卯木初爻甲子水戊寅木丙辰土庚子水辛丑土己卯木乙未土丁巳火

虎易注﹕以上內容爲便於閱讀﹐將原文制作成表格形式。

八宮六十四卦

乾宮八卦

金兆屬陽乾爲天一世天風姤二世天山遁三世天地否四世風地觀五世山地剝遊魂火地晉歸魂火天大有坎宮八卦

水兆屬陽坎爲水一世水澤節二世水雷屯三世水火旣濟四世澤火革五世雷火丰遊魂地火明夷歸魂地水師艮宮八卦

土兆屬陽艮爲山一世山火賁二世山天大畜三世山澤損四世火澤睽五世天澤履遊魂風澤中孚歸魂風山漸震宮八卦

木兆屬陽震爲雷一世雷地豫二世雷水解三世雷風恆四世地風升五世水風井遊魂澤風大過歸魂澤雷隨巽宮八卦

木兆屬陰巽爲風一世風天小畜二世風火家人三世風雷益四世天雷無妄五世火雷噬嗑遊魂山雷頤歸魂山風蠱離宮八卦

火兆屬陰離爲火一世火山旅二世火風鼎三世火水未濟四世山水蒙五世風水渙遊魂天水訟歸魂天火同人坤宮八卦

土兆屬陰坤爲地一世地雷復二世地澤臨三世地天泰四世雷天大壯五世澤天夬遊魂水天需歸魂水地比兌宮八卦

金兆屬陰兌爲澤一世澤水困二世澤地萃三世澤山咸四世水山蹇五世地山謙遊魂雷山小過歸魂雷澤歸妹飛伏神決

飛神是世定於眞﹐伏神還從本卦輪。純卦歸魂來去換﹐遞相交代是其神。乾家伏神坤家覓﹐坤家伏神乾家求。震巽彼此相抽換﹐遞相來往自流通。兌卦伏神艮位取﹐艮家伏神兌家遊。坎家伏神離家索﹐離家伏神坎家抽。俱於本宮起納甲﹐從初數至世爻休。﹐

推卦內世應所在法

一世卦應在四﹐二世卦應在五﹐三世卦應在六﹐四世卦應在初﹐五世卦應在二﹐遊魂卦應在初﹐歸魂卦應在六。凡八純﹐世在六應在三。

推八節旺廢例

凡占先看內卦是何卦﹐然後看其旺廢。大抵旺相則吉﹐休廢終是無成。春木旺﹐火相﹐土死﹐金囚﹐水休。秋金旺﹐水相﹐木死﹐火囚﹐土休。夏火旺﹐土相﹐金死﹐水囚﹐木休。冬水旺﹐木相﹐火死﹐土囚﹐金休。

旺相胎沒死休囚廢附表﹕

旺相

胎沒

死休

囚廢

正月節立春艮

震巽

離坤

兌乾

坎二月中春分震

巽離

坤兌

乾坎

艮四月節立夏巽

離坤

兌乾

坎艮

震五月中夏至離

坤兌

乾坎

艮震

巽七月節立秋坤

兌乾

坎艮

震巽

離八月中秋分兌

乾坎

艮震

巽離

坤十月節立冬乾

坎艮

震巽

離坤

兌十一中冬至坎

艮震

巽離

坤兌

乾

十干合

甲與己合﹐乙與庚合﹐丙與辛合﹐丁與壬合﹐戊與癸合。

十二支合

子丑合﹐午未合﹐辰酉合﹐卯戌合﹐寅亥合﹐巳申合。

五行生克比和例

相生﹕金生水﹐水生木﹐木生火﹐火生土﹐土生金。相克﹕金克木﹐木克土﹐土克水﹐水克火﹐火克金。比和﹕金見金﹐木見木﹐土見土﹐水見水﹐火見火。

五位配卦

以卦宮所屬爲我﹐渾天甲所屬爲他也。生我者爲父母﹐我生者爲子孫﹐克我者爲官鬼﹐我克者爲妻財﹐比和者爲兄弟。

凡卜卦法

常以世爲我﹐應爲他人。世若克應我吉﹐應若克世我凶。內卦克外吉﹐外卦克內凶。

推空亡法﹝空亡﹐八大凶神也﹞

甲子旬中戍亥空﹐甲戍旬中申酉空﹐甲申旬中午未空﹐甲午旬中辰巳空﹐甲辰旬中寅卯空﹐甲寅旬中子丑空。

五姓所屬法

宮姓屬土﹐商姓屬金﹐角姓屬木﹐徵姓屬火﹐羽姓屬水。

易卦發蒙歌

乾爲天爲父﹐﹝三畫皆奇﹐稟純陽之气﹐故爲天爲父。﹞坤爲地爲母﹐﹝三爻皆偶﹐具純陰之體﹐故爲地爲母。﹞震坎艮爲男﹐巽離兌爲女。﹝震初爻奇﹐故謂之長男。坎中爻奇﹐故謂之中男。艮上爻奇﹐故謂之少男。巽初爻偶﹐故謂之長女。離中爻偶﹐故謂之中女。兌上爻偶﹐故謂之少女。﹞八卦配五行﹐水火木金土﹐﹝乾兌屬金﹐震巽屬木﹐離屬火﹐坎屬水﹐坤艮屬土。﹞內外卦旣成﹐﹝凡占初擲者爲初爻﹐自下向上。假合初三擲皆奇﹐是謂內卦得乾。再三擲皆偶﹐是謂外卦得坤。合而言之﹐爲地天泰卦。他並仿此。﹞考渾天甲子。﹝見前決例﹐﹝﹞﹝﹞最要熟記。﹞我生爲子孫﹐﹝如金宮卦見水爻便是。凡卦有子孫﹐謂之福徳爻。﹞生我爲父母﹐﹝如金宮卦見土爻者是。凡卦中父母爻動﹐憂子孫。﹞我克者爲財﹐﹝如金宮卦見木爻者是。凡占財爻動合殺﹐憂父母病。﹞妻妾財同此。﹝凡婚姻及求財﹐皆要此卦爻旺相有气﹐不落空亡。﹞克我者爲鬼﹐﹝如金宮見巳午火是。凡疾病皆視此爻﹐知鬼神情狀。﹞求官亦堪許﹐﹝選舉求官皆視此爻。以得時爲貴﹐得時者﹐春寅卯﹐夏巳午﹐秋申酉﹐冬亥子。更忌有子孫爻動﹐克官鬼。﹞比和爲兄弟﹐蓋因同類取。﹝如金宮見申酉爻﹐此爻動﹐忌妻妾疾病。﹞喜慶視靑龍﹐﹝屬木﹐春旺。其神若同子孫發動﹐及持世有气﹐不落空亡﹐主有婚姻官祿財帛﹐添進人口之喜。﹞凶喪視白虎﹐﹝屬金﹐秋旺。其神臨身世應﹐及與鬼爻財爻同宮有气﹐定主有孝服。不動不克好。﹞口舌應朱雀﹐﹝屬火﹐夏旺。其神臨身世應﹐或動克身世應吉。與財同宮﹐定主文書口舌﹐公事立至﹐無气則吉。﹞陰私驗玄武﹐﹝屬水﹐冬旺。其神動克身世應﹐主女多疾病﹐盜賊事。﹞鰧蛇多怪夢﹐﹝屬土﹐四季旺。其神土若克身世應﹐主憂疑虛驚怪夢。﹞勾陳事田土。﹝屬土﹐四季旺。其神動克身世應﹐主有疾病﹐官司﹐相爭田土屋宅山林之事。若刑世應﹐主墳墓不安。﹞動爻驗支變﹐﹝支變者﹐謂如乾變巽則吉﹐是子爻。子或丑﹐所謂子與丑合。或支得離﹐是子刑卯則凶。或支得艮﹐是子遇辰﹐更得申日或申旬或申月﹐爲三合申子辰水﹐事則吉。或支得坤﹐是子遇未﹐爲六害凶。他並仿此消息推之。﹞大殺日下數﹐﹝甲乙豬﹐丙丁羊﹐戊己犬﹐庚辛虎﹐壬癸蛇。﹞天喜喜事至﹐﹝正戌﹐二亥﹐三子﹐四醜﹐五寅﹐六卯﹐七辰﹐八巳﹐九午﹐十未﹐十一申﹐十二酉。一說云﹕春戌夏丑秋辰冬未。﹞遇貴謀薦舉。﹝甲戊庚日牛羊﹐乙己日鼠猴﹐丙丁日豬雞﹐壬癸日兔蛇﹐庚辛逢虎馬﹐此是貴人方。此天乙貴人﹐卦中有此爻者﹐得貴人攜持。﹞六合百事吉﹐﹝子與丑合﹐寅與亥合﹐卯與戌合﹐辰與酉合﹐巳與申合﹐午與未合。子月丑爻動﹐持世皆吉。﹞六害百事阻﹐﹝子害未﹐丑害午﹐寅害巳﹐卯害辰﹐亥害申﹐戌害酉。﹞刑沖與墓絕﹐舉動多憂阻﹝三刑謂﹕子刑卯。丑刑戌﹐戌刑未﹐未刑丑。寅刑巳﹐巳刑申﹐申刑寅。辰﹑午﹑酉﹑亥爲自刑。﹝虎易注﹕刑例描述不完整﹐甚至有誤﹐直接攺正如上。﹞四衝謂﹕子午﹑卯酉﹑寅申﹑巳亥﹑辰戌﹑丑未。﹝虎易注﹕此四衝﹐其實爲六沖。﹞四墓謂﹕金墓丑﹐木墓未﹐火墓戌﹐水土墓在辰。四絕謂﹕金絕寅﹐木絕申﹐火絕亥﹐水土絕在巳。﹞。六十四卦名﹐吉凶爲定主﹐﹝如﹕遇泰則通﹐遇否則塞﹐遇屯則厄﹐遇蹇則難﹐遇遁則逃﹐遇明夷則暗﹐遇剝不利﹐遇晉康寧。﹞大象六爻辭﹐細詳詩斷語。﹝大象﹕如遇益卦﹐見善則遷﹐有過則攺。遇損卦﹐則懲忿窒欲。爻辭謂如﹕遇乾初九爻動﹐潛龍勿用﹐則未宜謀用也。今之卜者﹐正經爻辭置之不用﹐殊不思古聖人之書﹐豈虛設哉。將遂爻辭意﹐祖述先賢易辭﹐換成一詩﹐以驗吉凶﹐卜者詳之。﹞支幹配六神﹐禍福如目睹﹐﹝十干﹑十二支﹐配合六神﹐以斷過去未來吉凶禍福。﹞萬事欲先知﹐各以其例取。﹝後卷自天時門至胎息門﹐凡二十七例﹐卜易君子各隨事以例而推﹐禍福自然朗矣。﹞六神門第一

年建天符﹐月建直符﹐日建傳符﹐時辰直事。靑龍木神﹐朱雀火神﹐勾陳土神﹐螣蛇土神﹐白虎金神﹐玄武水神。

年建天符

如子年占卦﹐內有子爻動或持世方斷。天符持木神。歲內有官職進益之喜。天馬並﹐同眾喜事。驛馬並﹐自己有喜。福徳並﹐家中進益。在內象內喜﹐在外進外財喜。持火神。君子有加官進職文字之喜。並凶﹐家分離﹐火驚恐﹐傷廚事。持土神。並吉﹐主進田產﹐加官喜事。並凶反此﹐官事勾連﹐田產散亡。持金神。並吉﹐主道路遠行吉。並凶﹐悲憂愁慘﹐挫志損神﹐血光喪服。持水神。並吉﹐主進舟船﹐並酒之財。並凶﹐則主盜賊﹐船水之厄難。更取气象消息﹐重主過去﹐交主未來。動克世應斷之﹐不動不克不折。貴人及應舉人見天符大吉﹐常人小人見之反不利。

月建直符

每月月建爻動方斷。前是定局﹐後是吉凶斷例。

正二

三四

五六

七八

九十

十一十二靑龍寅

卯辰

巳午

未申

酉戌

亥子

丑白虎申

酉戌

亥子

丑寅

卯辰

巳午

未朱雀巳

午未

申酉

戌亥

子丑

寅卯

辰玄武亥

子丑

寅卯

辰巳

午未

申酉

戌勾陳丑

寅卯

辰巳

午未

申酉

戌亥

子螣蛇辰

卯寅

丑子

亥戌

酉申

未午

巳

月建靑龍在內象﹐月內有婚姻進人口之喜。在外像﹐求官進職吉。破爲白虎﹐月內有人疾﹐陰女陽男。子孫兄弟父母妻財﹐並可預斷之。若帶殺同鬼﹐孝服。外像遠路行人之事。前三朱雀。在內官事口舌事﹐在外文書之喜。後三玄武。在內陰私伏匿﹐在外像盜賊失脫之事。後三勾陳。在內象爭訟嫉妒﹐在外像田宅勾畱。螣蛇。進在辰月﹐不虛驚遁廁﹐怪獸驚恐﹐在外像非橫災。右爻動或克世應斷之﹐不動不克不斷。交未來﹐重過去﹐吉凶可見。建前後二位﹐禍福相同。子與丑同﹐寅與卯同﹐辰與巳同﹐午與未同﹐申與酉同﹐戌與亥同。

日建傳符

如子日占﹐子爻動﹐定應在今日。

卦爻甲乙丙丁戊

己庚辛壬癸上爻玄武靑龍朱雀勾陳鰧蛇白虎五爻白虎玄武靑龍朱雀勾陳鰧蛇四爻鰧蛇白虎玄武靑龍朱雀勾陳三爻勾陳鰧蛇白虎玄武靑龍朱雀二爻朱雀勾陳鰧蛇白虎玄武靑龍初爻靑龍朱雀勾陳鰧蛇白虎玄武

日六神內動

靑龍內搖多喜慶﹐﹝注﹕靑龍在內三爻動﹐主家中有婚姻喜慶之事。春寅卯爻爲旺相。﹞白虎內驚憂疾病﹐﹝注﹕白虎﹐金神。或在水爻上來﹐是水爲白虎﹐入墓﹐占疾大凶。如庚辛日卜得乾卦﹐甲子水動﹐是水爲白虎﹐化爲辛丑土﹐內見巽﹐水墓在辰﹐又曰白虎金神﹐名兩重入墓﹐必見死亡。他皆仿此。秋申酉爻上動﹐爲旺相尢凶﹐休囚吉。﹞朱雀飛揚口舌驚﹐﹝注﹕朱雀﹐火神。亦有气爲朱雀者﹐附亥子爻﹐文字無气﹐口舌亦無喜。夏巳午上動爲旺相。﹞玄武內搖憂遠路。﹝注﹕玄武內搖﹐主陰私走失。冬亥子爻上動爲旺相。﹞殺陰內動憂亡歿﹐鰧蛇內搖怪驚卒﹐﹝注﹕殺陰例﹕正午﹑二巳﹑三辰﹑四卯﹑五寅﹑六丑﹑七子﹑八亥﹑九戌﹑十酉﹑十一申﹑十二未。已上逐月下。螣蛇附之爻動者﹐其家定主有怪異事﹐惟受官大吉也。﹞大殺內居主傷亡﹐勾陳臨之言告述。﹝注﹕大殺例﹕正戌﹑二巳﹑三午﹑四未﹑五寅﹑六卯﹑七辰﹑八亥﹑九子﹑十丑﹑十一申﹑十二酉。勾陳附之﹐主有喪亡事。推拜官受職吉﹐殺爻相生相克凶。勾陳土從辰戌丑未爻各旺相﹐向寅卯爻上吉﹐囚死。﹞日下大殺更推詳﹐甲乙豬兮丙丁羊﹐戊己犬處庚辛虎﹐父母子孫逢此殺﹐必定悲號入內堂。﹝注﹕甲乙亥﹐丙丁未﹐戊己戌﹐庚辛寅﹐壬癸巳。此殺推占病忌﹐爻動方斷。﹞

日六神外動

白虎外搖憂遠遊﹐﹝白虎外動﹐主有遠行之事。﹞朱雀爻驚他自憂﹐﹝朱雀外動﹐主外來口舌。逢吉﹐有文字之喜。﹞勾陳發動言謀證﹐﹝勾陳外動﹐主外事勾畱。﹞玄武須云損失愁。﹝玄武從土爻上來﹐主有損財盜賊事。﹞靑龍外言官職會﹐﹝靑龍外動﹐主有外喜﹐或拜官受職喜。﹞鰧蛇故云憂在外﹐﹝螣蛇外動﹐主他事。喜是他喜﹐凶是他凶﹐吉凶必定自外而來也。﹞大殺動須六畜災﹐﹝大殺例見前節注。外動主其六畜有損。﹞殺陰動須修福位。﹝殺陰例見前注。推拜官受職吉。﹞

六神有气吉凶

靑龍旺相有欣恰﹐朱雀文書並口舌﹐鰧蛇驚怪火光飛﹐玄武旺相防盜賊。白虎旺相兵喪事﹐休囚死絕卻爲吉﹐勾陳旺相鬥訟凶﹐囚死兵傷自投擲。殺陰旺相憂囚系﹐大殺臨之相﹝﹞滯﹐六神皆盡法其例﹐旺論朱雀﹝﹞財獘。白虎臨財損病憂﹐玄武臨財憂盜制﹐靑龍臨財卽吉慶﹐鰧蛇臨財主遺失。勾陳臨財遇勾畱﹐若不爭財相嫉妒﹐但能依此與人占﹐萬事吉凶無一失。

推占來情休旺吉凶要決章

欲知卜者來何意﹐先看旺相休囚气﹐旺相婚姻宜官職﹐休囚爭財官退位。﹝注﹕春艮震﹐夏巽離﹐秋坤兌﹐冬乾坎。凡占卜必先看八卦休旺之气者﹐蓋休生之卦﹐乃占卜之提綱也。故內外俱在旺相者﹐大則求官﹐次則嫁娶﹐出類而知。凡在公在私﹐經常有隧者皆是也。如內外休囚者﹐則反此。﹞身居世上欲行遊﹐鬼更當門官病忌﹐﹝注﹕鬼在第三四爻是也。子午爲世身在初﹐丑未爲世身在二﹐寅申爲世身在三﹐卯酉爲世身在四﹐辰戌爲世身在五﹐巳亥爲世身在六。又法﹕只取驛馬動爲斷。驛馬例﹕申子辰馬居寅﹐寅午戌馬居申﹐亥卯未馬在巳﹐巳酉丑馬在亥。﹞胎沒懷胎犯鬼神﹐陰私逃避失財人。﹝注﹕胎沒二卦﹐春巽離﹐夏坤兌﹐秋乾坎﹐冬艮震。值者多是占孕病﹐鬼神爲祟﹐或逃竄﹐或失財。凡囚死之卦﹐必占官司囚系事﹐並犯疾厄及親戚喪亡。﹞外發胎生人覓己﹐內動旺相己求人﹐日月合生從吉說﹐若知刑害則凶陳。﹝注﹕世爻與月建及日辰相生相合者﹐則從吉說。如世爻與月建日辰相刑害﹐則凶。外不求覓﹐不可不審。﹞身在財鄕欲覓財﹐亦憂父母及妻災﹐變入空亡奴婢走﹐定知生死占新來。﹝注﹕財爻持世﹐或在他爻動﹐主妻妾災及憂父母。如空亡帶殺﹐主喪亡事。凡財爻動憂父母﹐父母爻動憂子孫﹐子孫爻動憂官事﹐官鬼爻動憂兄弟﹐兄弟爻動憂失財及妻妾。蓋取五行相克之義。﹞日辰生卦及其世﹐多占父母及其身﹐卦與世爻生日者﹐應卜妻財及子孫。卦與世爻同克日﹐必須六畜及婚姻﹐卦世與日無相克﹐盡占塚墓兄弟親。日克世爻占喪事﹐並占怪異及相論﹐遊魂世應日相克﹐卜心無定爲他人。﹝注﹕若生克斷決甚驗﹐惟遊魂卦主心不定。卦者﹐卽所主之月卦也。如乾乃四月之卦﹐姤乃五月卦之類也。﹞世應日月破並刑﹐官災盜賊死亡驚﹐若不人與相爭事﹐卻有亡賊哭泣聲。﹝注﹕凡世應居月破月刑﹐來刑本日者﹐定有官司﹑盜賊﹑死亡﹑驚恐﹐故也。或公訟喧爭事﹐或失財﹑孝服﹑悲泣聲。更看有無刑殺﹐洞林曰﹕世應三刑並殺陰﹐十死一生也。﹞應來克世人謀己﹐世動克應己謀人﹐旺相與生官作礙﹐休囚帶殺鬼相侵。﹝注﹕所言相克者﹐卽相克相害也。又彼此相克害﹐亦當視爻休旺。如克害旺相﹐而帶官鬼官符者﹐卽公訟也。如克害之爻休囚﹐帶殺諸死符﹐病卽主病也。﹞

陰世月前事未至﹐陽爻月後事先過﹐但能仔細尋其意﹐卦中何事不包羅。﹝占法﹕陰主未來﹐陽主過去。假令十月坤宮得初六五爻動﹐﹝﹞子陰爻持世﹐而在月建之前﹐主未來。如十月得臨卦﹐九二爻動﹐是丁卯陽爻﹐在月未建之後﹐此則已往。更以六神變動推之﹐無不應矣。﹞

占過去未來章

父母爻爲印﹐財爻爲綬。占求官任所有無章內二節。爻在卦前言未來﹐爻在卦後言過去﹐六爻先以卦爲身﹐然後看其爻發處。﹝注﹕聖人作易﹐逆觀未來﹐順考以往。假令遁卦﹐第二陰爻爲世﹐卽是六月卦也。月建未﹐未屬土。壬午火爲印綬﹐或官職﹑或病疾。午在未之後﹐言已往也。合在巳﹐午前四月﹐五壬申金﹐爲月卦所生之爻﹐土生金爻帶兄弟爲應﹐萬事和合﹐喜悅之事。申在未前﹐爲未來事。合申酉年七八月應。他並仿此。壬申壬午丙申兄弟備遁中也。﹞欲知其事合有之﹐細相六爻卦體推﹐太歲衝身以月斷﹐月卦衝歲以日期。﹝四衝﹕子午卯酉﹐寅申巳亥﹐辰戌丑未。假合子以午爲衝﹐卯見酉爲衝﹐歲衝以月期﹐月衝以日期也。﹞

