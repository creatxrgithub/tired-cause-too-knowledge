前言

《遁甲演義》四卷﹐明代程道生撰。道生字可生﹐浙江省海寧縣人。生平不詳。書中多引明代嘉靖﹑萬曆年號﹐最晚至萬曆四十二年﹝公元1613年﹞﹐可見此書撰於明朝末年。淸代收入《四庫全書》﹐後有四庫珍本印行。

就《遁甲演義》書名的含義﹐可以推知其爲敷陳奇門遁甲義理﹐並加以引申的術數著作。本書對遁甲的義理敍述槪括得較爲全面淸析﹐可以作爲明淸遁甲著作的代表。

方術家往往把遁甲的起源推溯至黃帝玄女﹑周公旦和漢張子房。但眞正從遁甲理論的建立來看﹐可能要晚至南北朝才開始完備﹐有信都芳的《遁甲經》和葛祕的《三元遁甲圖》聞世﹐唐朝繼續發展﹐至兩宋時發展到髙潮。在宋仁宗時代以楊維徳爲代表﹐對以往壬式理論作了系統的槪括和總結。但自從陳摶邵雍發掘出先天﹑後天的易學觀念﹐促使遁甲理論發生變革。並且將道家的符篆之法也融合了進去﹐以至向怪誕方向發展。

遁甲與六壬是相通的﹐只是各有所側重。遁甲被人們更多地用於軍事﹐它更多地引用了天文和季節歷法的槪念。並以九宮爲基礎﹐以三奇﹑六曜﹑八門﹑九星相配合﹐視其加臨吉凶的情況﹐配以九宮而起符使﹐作爲活動趨避之法。大量引用道家的符篆咒語﹐是《遁甲演義》的一个特點。《四庫全書提要》說﹕「是編旨約詞該﹐於用奇置閏之要﹐頗詳具。至論本命行年﹐謂欲乘本局中吉星生旺﹐其說亦他書所未及。」本書不取《遁甲符應經》談兵之法﹐故爲後世言遁甲者習用。

卷一

遁甲源流

昔黃帝始創奇門﹐四千三百二十局法﹐乃歲按八卦分八節﹐節有三气﹐歲大率二十四气也。气有天地人三候﹐歲大率七十二候也。候有五日﹐歲大率三百六十日也。日有十二時﹐歲大率四千三百二十時也。一時一局﹐故奇門四千三百二十局也。風後制奇門爲一千八十局者﹐以冬至陽生﹐起坎艮震巽四卦﹐統气一十二﹐候計三十六﹐分局五百四十﹐爲陽遁﹔以夏至陰生﹐起離坤兌乾四卦﹐統气一十二﹐候計三十六﹐分局五百四十﹐爲陰遁。合陰陽二遁爲一千八十定局也。此蓋撮四候而共看六十時定局﹐四个一千八十定局﹐則依舊爲四千三百二十局矣。周太公諳兵法﹐善布奇門﹐以八卦分八節﹐節分三气﹐气分三候﹐歲計七十二候﹐立七十二活局﹐每局六十時﹐七十二局計四千三百二十時也。漢張子房刪捷﹐冬至十二气﹐分三十六候﹐撮四候爲陽遁九局。夏至十二气﹐分三十六候﹐撮四候爲陰遁九局。此活圖更捷也。夫一十八局七十二局﹐皆不越一千八十局矣。作硬局﹐則皆一千八十局﹔作活局﹐則有七十二局﹑一十八局。然一十八局𨿽簡﹐以奇門星儀符使之﹐行悉定布於局中﹐其爲課四千三百二十﹐舉目在前﹐其所未爲者﹐只加臨一事耳。如欲加臨﹐但依局所定﹐正轉兩盤﹐其課遂成。是風後之法﹐乃萬世不易也。

年家奇門

上元一宮起甲子﹐中元四宮起甲子﹐下元七宮起甲子。俱逆飛六儀﹐順布三奇。隨三元內﹐各年支幹﹐審在某甲旬內﹐則以其甲頭爲直符。符上之門爲直使﹐將甲頭直符之星﹐逐年幹轉﹐直使隨年支逆飛﹐審其方向﹐得奇門到者吉。

自嘉靖四十三年甲子起﹐杜門十年﹐一移萬曆甲午年移休。三元年遁﹐上元六十年﹐以陰遁一局加之。中元六十年﹐以陰遁四局加之。下元六十年﹐以陰遁七局加之。

月家奇門

三元分局﹐甲己遇四孟﹐爲上元﹐在一宮起甲子。甲己遇四仲﹐爲中元﹐在七宮起甲子。甲己遇四季﹐爲下元﹐在四宮起甲子。俱逆布六儀﹐順布三奇。每一元管五年。凡推月奇門﹐先審其年在何一元內﹐依前布門飛奇﹐次就其年遁月建﹐系某甲頭直符﹐逐地下月幹﹐轉符上之門﹐爲直使﹐隨月支飛泊﹐看方向﹐得奇門﹐到大利。

自嘉靖四十二年十一月甲子起休門﹐在坎三个月一移﹐至萬曆四十一年十一月甲子﹐起休門在坎。三元月遁﹐以五虎遁月建對之﹐六十年遁﹐乙丙丁奇﹐並同八門方位。

日家奇門

分陰陽二遁﹐按節推排﹐三日一局。順行六甲﹐周而復始。休開生景吉﹐得生旺﹐合三奇加臨更利。起訣﹕甲戊壬子居坎﹐丁辛乙卯坤裁。庚甲戊馬震宮遊﹐丁癸辛雞巽在。庚丙鼠歸乾六﹐己癸卯走西街。丙壬赤馬艮安排﹐乙巳雞飛離界。其法自坎宮起甲子﹐每三日一換順﹐飛八方﹐不入中五﹐看其日到何宮﹐便起休門一順輪去﹐三吉門到方便出入行事吉。

如甲子﹑乙丑﹑丙寅﹐在坎﹔丁卯戊辰﹑己巳﹐在坤﹔之類﹐餘仿此推。甲子﹑乙丑﹑丙寅﹐體門在坎﹔丁卯﹑戊辰﹑己巳﹐在坤﹔庚午﹑辛未﹑壬申﹐在震﹔癸酉﹑甲戌﹑乙亥﹐在巽﹔丙子﹐丁丑﹑戊寅﹐在乾﹔己卯﹑庚辰﹑辛巳﹐在兌﹔壬午﹑癸未﹑甲申﹐在艮﹐乙酉﹑丙戌﹑丁亥﹐在離。戊子﹑己丑﹑庚寅﹐在坎﹔辛卯﹑壬辰﹑葵巳﹐在坤﹔甲午﹑乙未﹑丙申﹐在震﹔丁酉﹑戊戌﹑己亥﹐在巽﹔庚子﹑辛丑﹑壬寅﹐在乾﹔癸卯﹑甲辰﹑乙巳﹐在兌﹔丙午﹑丁未﹑戊申﹐在艮﹔己酉﹑庚戌﹑辛亥﹐在離。壬子﹑癸丑﹑甲寅﹐在坎﹔乙卯﹐丙辰﹑丁巳﹐在坤﹔戊午﹑己未﹑庚申﹐在震﹔辛酉﹑壬戌﹑癸亥﹐在巽﹔甲子﹑乙丑﹑丙寅﹐又復自坎宮起﹐每三日一移。年吉不如月吉﹐月吉不如日吉﹐日吉不如時吉。與日吉相合者更吉。

時家奇門

假如陽遁一局﹐甲子在坎﹐天蓬爲直符﹐休門爲直使﹐管十時﹐至癸酉止。甲戌在坤﹐天芮爲直符﹐死門爲直使﹐管十時﹐至癸未止。甲申在震﹐天衝爲直符﹐傷門爲直使﹐管十時﹐至癸巳止。甲午在巽﹐天輔爲直符﹐杜門爲直使﹐管十時﹐至癸卯止。甲辰在五﹐天禽爲直符﹐死門爲直使﹐管十時﹐至癸丑止。甲寅在乾﹐天心爲直符﹐開門爲直使﹐管十時﹐至癸亥止。此陽一局﹐五日六十時足﹐余類此推。乙奇離﹐丙奇艮﹐丁奇兌﹐乃陽遁儀順而奇逆也。甲辰五﹐乃寄在坤二宮﹐若陰遁九局﹐甲子在離﹐天英爲直符﹐景門爲直使﹐管十時一換。甲戌在艮﹐天任爲直符﹐生門爲直使﹐管十時。甲申在兌﹐天柱爲直符﹐驚門爲直使﹐管十時。甲午在乾﹐天心爲直符﹐開門爲直使﹐管十時。甲辰在五﹐天禽爲直符﹐死門爲直使﹐管十時。甲寅在巽﹐天輔爲直符﹐杜門爲直使﹐管十時。此陰九局﹐五日六十時足﹐余類此推。丁奇震﹐丙奇坤﹐乙奇坎﹐乃陰遁奇順而儀逆也。

煙波釣叟賦

軒轅黃帝戰蚩尢。涿鹿經年戰未休。偶夢天神授符訣。登壇致祭謹虔修。神龍負圖出洛水。彩鳳銜書碧雲裏。因命風後演成文。遁甲奇門從此始。一千八十當時制。太公測爲七十二。逮於漢代張子房。一十八局爲精藝。先須掌中排九宮。樅橫十五在其中。次將八卦論八節。一气統三爲正宗。陰陽二遁分順逆。一气三元人莫測。五日都來換一元。接气超神爲準的。認取九宮分九星。八門又逐九星行。九星逢甲爲值符。八門值使自分明。符上之門爲值使。十時一位堪憑據。值符常遺加時幹。值使順逆遁宮去。六甲元號六儀名。三奇卽是乙丙丁。陽遁順儀奇逆布。陰遁逆儀奇順行。吉門偶爾合三奇。直此須云百事宜。更合從旁加檢點。余宮不可有微疵。三奇得使誠堪使。六甲遇之非小補。乙逢犬馬丙鼠猴。六丁玉女騎龍虎。又有三奇遊六儀。號爲玉女守門扉。若作陰私和合事。請君但向此中推。天三門兮地四戶。問君此法如何處。天衝小吉與從魁。此是天門私出路。地戶除危定與開。舉事皆從此中去。六合太陰太常君。三辰元是地私門。更得奇門相照耀。出門百事總欣欣。天衝天馬最爲貴。猝然有難宜逃避。但能乘取天馬行。劍戟如山不足畏。就中伏吟爲最凶。天蓬加著地天蓬。天蓬若到天英上。須知卽是返吟宮。八門返復皆如此。生在生兮死在死。就是凶宿得奇門。萬事皆凶不堪使。六儀擊刑何太凶。甲子值符愁向東。戌刑未上申刑虎。寅巳辰辰午刑午。三奇入墓好細推。甲日那堪相見未。丙奇屬火火墓戌。此時諸事不宜爲。更兼六乙來臨二。月奇臨六亦同論。又有時幹入墓宮。課中時下忌相逢。戊戌壬辰與丙戌。癸未丁丑亦同凶。五不遇時龍不精。號爲日月損光明。時幹來克日幹上。甲日須知時忌庚。奇與門兮共太陰。三般難得共加臨。若還得二亦爲吉。舉措行藏必遂心。更得值符值使利。兵家用事最爲貴。常從此地擊其衝。百戰百勝君須記。天乙之神所在宮。大將宜居擊對衝。假令值符居離九。天英坐取擊天蓬。甲乙丙丁戊陽時。神居天上報君知。坐擊須憑天上奇。陰時地下亦如此。若見三奇在五陽。偏宜爲客是髙彊。忽然逢著五陰位。又宜爲主好裁詳。值符前三六合位。太陰之神在前二。後一宮中爲九天。後二之神爲九地。九天之上好揚兵。九地潛藏可立營。伏兵但向太陰位。若逢六合利逃形。天地人分三遁名。天遁日精華蓋臨。地遁月精紫雲詳。人遁當知是太陰。生門六丙合六丁。此爲天遁自分明。開門六乙合六己﹐地遁如斯而已矣。休門六丁共太陰﹐欲求人遁無過此。要知三遁何所宜﹐藏形遁迹斯爲美。庚爲太白丙熒惑﹐庚丙相加誰會得。六庚加丙白入熒﹐六丙加庚熒入白。白入熒兮賊卽來﹐熒入白兮賊須滅。丙爲勃兮庚爲格﹐格則不通勃亂逆。天丙加地庚爲勃﹐天庚加地癸爲格。丙加天乙爲勃符﹐天乙加丙爲飛勃。庚加日幹爲伏幹﹐日幹加庚飛幹格。加一宮兮戰在野﹐同一宮兮戰於國。庚加直符天乙伏﹐直符加庚天乙飛。庚加癸兮爲大格﹐加己爲刑最不宜。加壬之時爲上格﹐又兼歲月日時移。更有一般奇格者﹐六庚謹勿加三奇。此時若也行兵去﹐匹馬隻輪無反期。六癸加丁蛇躍蹺﹐六丁加癸雀入江。六乙加辛龍逃走﹐六辛加乙虎猖狂。請觀四者是凶神﹐百事逢之莫措手。丙加甲兮鳥跌穴﹐甲加丙兮龍回首。只此二者是吉神﹐爲事如意十八九。八門若遇開休生﹐諸事逢之總稱情。傷宜捕獵終須獲﹐杜好邀遮及隱形。景上投書並破陣﹐驚能擒訟有聲名。若問死門何所主﹐只宜弔死與行刑。蓬任衝輔禽陽星﹐英芮柱心陰宿名。輔禽心星爲上吉﹐衝任小吉未全亨。大凶逢芮不堪遇﹐小凶英柱不精明。大凶無气變爲吉﹐小凶無气一同之。吉宿更能逢旺相﹐萬舉萬全必成功。若遇休囚並廢沒﹐勸君不必進前程。要識九星配五行﹐各隨八卦考義經。坎蓬星水離英火﹐中宮坤艮土爲營。乾兌爲金震巽木﹐旺相休囚看重輕。與我同行卽爲相﹐我生之月誠爲旺。廢於父母休於財﹐囚於鬼兮眞不妄。假令水宿號天蓬﹐相在初冬與仲冬。旺於正二休四五﹐其餘仿此自研窮。急則從神緩從門﹐三五反復天道亨。十干加伏若加錯﹐入庫休囚吉事危。十精爲使用爲貴﹐起宮天乙用無遺。天目爲客地爲主﹐六甲推兮無差理。勸君莫失此玄機﹐洞徹九宮扶明主。宮制其門不爲迫﹐門制其官是迫雄。天网四張無路走﹐一二网低有路宗。三至四宮行入墓﹐八九髙彊任西東。節气推移時候定﹐陰陽順逆要精通。三元積數成六紀﹐天地未成有一理。請觀歌裏精微訣﹐非是賢人莫傳與。

八門九星逐時移宮決

假如陽遁一局﹐甲子時照上格內﹐蓬星在一宮﹐休門亦在一宮﹐則將下圓圖內﹐輪子移蓬星﹐休門俱對一坎宮﹐則生門丙﹐奇下有丙在艮﹐奇門全具﹐乙奇在離﹐無門﹐丁奇在兌﹐無門。如乙丑時﹐看上格子內蓬星在九﹐休門在二宮﹐則移下圓圖內﹐輪子上蓬星對九宮﹐休門對二坤宮﹐則見休門丙﹔奇在二坤宮﹐奇門全﹐乙奇在坎無門﹐丁奇在震無門。如丙寅時﹐上格子內﹐蓬星在八宮﹐休門在三宮﹐則移下﹐輪子上蓬星對八宮﹐休門對三宮﹐則休門丙﹐奇在震宮﹐奇門全。乙奇在二官﹐丁奇在六宮﹐俱無門。下至癸酉時﹐俱以甲子旬頭爲直符﹐休門爲直使﹐依前法移宮。又如甲戌時﹐至癸未時﹐十時芮星直符﹐死門爲直使﹐若甲申時至癸巳時﹐俱以衝星爲直符﹐傷門爲直使﹐俱依上法﹐逐時移之。餘仿此。

陽甲子戊一詩曰

甲戌己二冬至驚蟄一七四﹐

順甲申庚三小寒二八五相隨。

甲午辛四一大寒春分三九六

局甲辰壬五芒種六三九是儀。

甲寅癸六谷雨小滿五二八﹐

起星奇丁七立春八五二相宜。

月奇丙八淸明立夏四一七﹐

例日奇乙九雨水九六三爲奇。

陰甲子戊九詩日

甲戌己八夏至白露九三六﹐

逆甲寅庚七小暑八五二之間。

甲午辛六大暑秋分七一四﹐

局甲辰壬五立秋二五八循環。

甲寅癸四霜降小雪五八二﹐

起星奇丁三大雪四七一相關。

月奇丙二處暑排來一四七﹐

例日奇乙一立冬寒露六九三。

黃帝陰符經

陰陽逆順妙難窮﹐二至還歸一九宮。若能了達陰陽理﹐天地都來一掌中。三才變化作三元﹐八卦分爲八遁門。星符每逐時幹轉﹐直使常隨天乙奔。六儀六甲本同名﹐三奇卽是乙丙丁。三奇倘合開休生﹐便是吉門利出行。萬事從之無不利﹐能知玄妙得其靈。直符前三六合位﹐前二太陰君須記。直符後一名九天﹐後二宮神名九地。地爲伏匿天揚兵﹐六合太陰可藏避。急從神兮緩從門﹐三五反復天道利。已上若得三奇妙﹐不如更得三奇使。得使猶來未爲精﹐五不遇時損其明。損明須知時克日﹐吟格相加尢不吉。掩捕逃亡須格時﹐占稽行人信宜失。斗中三奇遊六儀﹐天乙會合主陰私。討捕須明時下克﹐行人信息遇三奇。三奇上見遊六儀﹐六儀更見五陽時。兼向八門尋吉位﹐萬事開三萬事宜。五陽在前五陰后﹐主客須知有盛衰。陰后五子還須記﹐六儀加著更無利。六儀忽然加三宮﹐更爲刑擊先須忌。六儀擊刑三奇墓﹐此時舉動百事誤。太白入熒賊卽來﹐火入金鄕賊卽去。丙爲勃兮庚爲格﹐格則不通勃亂逆。庚加日幹爲伏幹﹐日幹加庚飛幹格。庚加直符天乙伏﹐直符加庚天乙飛。加己爲刑道上格﹐加癸路中大格宜。加壬之時爲小格﹐更嫌歲月日時移。當此之時皆不吉﹐遣將行師勿用之。丙加甲兮鳥跌穴﹐甲加丙兮龍返首。辛加乙兮虎猖狂﹐乙加辛兮龍逃走。丁加癸兮雀入江﹐癸加丁兮蛇躍蹺。符加丙丁爲相佐﹐使加六丁爲守戶。生丙合戊爲天遁﹐地遁乙合開加己。休承丁合太陰人﹐天网四張時加癸。蓬加英兮爲返吟﹐伏吟之時蓬加蓬。吉宿見之事更吉﹐凶宿逢之事愈凶。天輔衝任禽心吉﹐天蓬天英芮柱凶。陰宿禽心柱英芮﹐陽宿衝輔及蓬任。天网四張無走路﹐陰陽逆順妙無窮。節气推移時候應﹐二至還歸一九宮。三元超遁用六甲﹐八卦周流徧九宮。

奇門原始

是書謂之造宅三白之法﹐出自都天《撼龍經》八十一論。太乙紫微九總八卦者﹐天地之骨髓﹐星斗之樞機﹐八卦互變而及於無窮﹐五行推移而應乎無盡。以九星爲之九總﹐以八門爲之八卦﹐上可以補天地不全之化﹐下可以助君王不及之功﹐扶危助吉﹐發瑞生祥。旣同遊十二分之經圖﹐又殊配二十八宿之格局。此書者正天地之紀綱﹐明陰陽之經緯﹐幽探賾隱﹐顯達通玄﹐試其八卦門庭﹐配列九州蹊向。推遷六甲﹐驅使六儀。天乙直符使之運局﹐太乙直使使之指揮。奇以六儀﹐偶以八節﹐上下招搖﹐內外表應﹐三盤運局﹐八卦皆通﹐值其吉則萬事堪爲﹐值其凶則一分莫舉。其一曰都天九卦﹐其二曰入地三元﹐其三曰行軍三奇﹐其四曰造宅三白﹐其五曰遁形太白之書﹐其六曰八山撼龍之訣﹐其七曰轉山移水九字玄經﹐其八曰建國安邦萬年金鏡﹐其九曰玄宮獲福﹐救貧生仙產聖。變禍福如反掌﹐使貧富如等閒。倘三疊之遇奇門﹐若蛟龍之得雲雨﹐見六合之逢格局﹐如狼虎之產羽翼。忌取休囚﹐防其刑擊﹐如得奇星來到﹐必須吉位門開﹐位位皆宜﹐門門俱吉。只要合得其所﹐仍須各論其時﹐幹神不囚﹐支神不克﹐神藏煞沒﹐方知萬事皆和。反吟伏吟﹐定是千殃數集。奇逢旺相﹐是爲富貴之媒﹐門逢開休﹐方協英雄之應﹐遇靑龍返首﹐值甲乙之妙﹐詳若白虎猖狂﹐見庚辛之凶禍﹐若見騰蛇躍蹺﹐知壬癸之崢嶸。倘逢朱雀投江﹐管丙丁之妖怪﹐飛鳥跌穴﹐便云百事皆祥。貴人登壇﹐管取九宮皆慶﹐通玄機而天地皆轉﹐得妙用則觸事亨通。若爲文武官僚修造職位﹐皆增或與良民庶士遷瑩扶危﹐作福建州府而民安物泰﹐興縣鎭而富足租平﹐立宅室而福集人依﹐作廟宇而鬼安神妥。橋梁船騷﹐井竈路途﹐以至其餘行事﹐務在選擇周全﹐或有太歲將軍﹐盡在拱手﹐任是九良煞耀﹐莫敢當頭不問﹐諸家運气不超不開﹐犯著空亡禁殺。但求此局卻要有奇﹐可保千年皆招百福﹐最堪動土破山埋宗葬祖﹐務有奇星到坐﹐門戶得開。有龍山者﹐必求反首靑龍﹐有白虎者﹐忌其猖狂。白虎有玄武者﹐遠其躍蹺﹔騰蛇有朱雀者﹐怕其投江。朱雀如斯迎避﹐用意配求﹐萬無一失之虞。動有十全之吉﹐分其頭緒﹐布其提綱﹐具列千端備述其蘊﹐非但謀猷之逢吉﹐實乃天地之獻樣﹐助國安邦﹐濟民利物﹐得之者宜什襲於玉匱金滕﹐眞所謂至聖皇家之寶也。

遁甲神機賦

兩儀主使三才攸﹐分步咒攝乎鬼神。存局通乎妙旨前﹐修刪簡靈文裁整。諸經要理夫﹐甲加丙兮龍回首﹐丙加甲兮鳥跌穴。回首則悅懌易遂﹐跌穴則顯灼易成。身殘毀兮乙遇辛﹐而龍逃走﹔才虛耗兮辛遇乙﹐而虎猖狂。癸見丁兮騰蛇躍蹺﹐丁見癸兮朱雀投江。生丙臨戊﹐天遁用兵﹐開乙臨己﹔地遁安墳﹐休丁遇太陰﹔人遁安營。伏幹格﹐庚臨日幹﹔飛幹格﹐日幹臨庚﹐庚臨直符。伏幹格之名﹐直符臨庚。飛宮格之說﹐大格﹐庚臨六癸。刑格﹐庚臨六己。按格﹐所向旣凶﹐百事營爲不喜。時幹克日幹﹐乃五不遇而災生。丙奇臨時幹﹐名爲勃逆。而禍起三奇﹐得使眾善皆臻﹐六儀擊刑百凶俱集。太白入熒﹐賊卽來。火入金鄕﹐賊將去。地羅遮障不占前﹐天网四張無走路。直符宮同天乙位而取﹐如逢急難﹐宜從直符方而行。二到順逆﹐妙理玄微。陽符左爲前數﹐陰符右爲前尋。陽遁從冬至前一十二气直符﹐後一爲九天﹐後二爲九地﹐前三爲六合﹐前二爲太陰。陰遁從夏至一十二气直符﹐前一爲九天﹐前二爲九地﹐前五爲六合﹐前七爲太陰。太陰潛形而隱遁﹐六合遁身而謀議。九天之上揚威武﹐九地之下匿兵馬。天地備兮難量﹐神機妙兮莫測。學者欲臨事﹐有謀存心。斯賦無惑。

超神接气置閏訣

歌日﹕接气超神爲準的。超者﹐超過也。神者﹐日辰也。接者﹐承接也。气者﹐諸節也。節未至而日辰符頭先到﹐則以符頭爲主。而超用未來之節气﹐此之謂超﹐又有節已至而日辰符頭未到﹐則以後日辰符頭爲主﹐而待日辰至﹐方承接之。蓋其气未來﹐而奇星常用於前﹐此之謂折補前局﹐周完方接所到之節﹐爲接气也。假如丙午年四月十三日壬申﹐交立夏節﹐然四月初五日是甲子﹐已在立夏前九日矣。則合超越先於甲子﹐下用立夏上局﹐奇己巳後用中局﹐此乃先得奇後得節﹐凡作用取效甚速。又如十一月初二日庚寅大雪節﹐自前己卯至庚寅已超十二日矣﹐是過旬也﹐余無再超之理﹐至此合用閏。閏者何也﹖自甲午至戊申﹐計十五日﹐重復大雪節﹐前局奇十六日甲辰﹐交冬至節方用冬至下局﹐是謂之接也﹐自此以後用接閏之法。又超接訣日﹕但逢節气相交日﹐四仲符頭恰相宜。一任推排無差忒﹐便爲正局上元期。正局旣明無混瀆﹐漸漸移來換超局。超至旬餘是閏期﹐三候才終當接續。閏奇若不居芒種﹐便是陰終大雪時。十五日完斯已矣﹐還將超接正同推。超越經旬或九朝﹐或過十一日無饒。閏奇額在斯三日﹐更不加前與後稍。凡閏奇三候一終﹐卽爲接气。接气積久﹐乃換正奇。正奇暫移﹐乃換超局。超局越過九日﹐或十日﹐或十一日﹐又當置閏﹐以歸每節气所餘五時二刻也。置閏定在芒種﹑大雪之後。設遇小滿﹑小雪二气之交﹐𨿽超九日﹑十日﹐不可置閏。蓋奇以冬夏二至﹐陽極陰終。置閏者﹐以畢各節气積余之气也。

蓋超神接气四字﹐乃遁甲中之關鍵。苟不能明先後歷數﹐但知超接之說﹐不知接用拆補之妙﹐則天道廢弛﹐人事乖違﹐而禍福不驗矣。甚至不知超接正閏之法﹐據見成硬局以擇日時﹐上局反作下局。顚倒錯亂﹐無有效驗﹐遂忽之以爲不足信﹐可痛哉。況拆補之局﹐永爲下之殘局﹐必待符頭先到日﹐方爲某節某气上局﹐豈不是子午卯酉爲上局耶。上局永無拆補借用之理。

閏訣日﹕閏奇閏奇有妙訣﹐神仙不肯分明說。甲己二日號符頭﹐子午卯酉爲上列。寅申巳亥配中元﹐辰戌丑未下元節。節過符﹐符過節﹐閏積原來爲準則。節前得符謂之超﹐節後得符謂之接。有時超過一旬餘﹐便當置閏眞妙絕。要知置閏在何時﹖端在芒種與大雪。超神接气若能明﹐便是天邊云外客。

超接引例

假如淳佑六年丙午四月十三日壬申立夏﹐而本月初五日是甲子﹐卽以立夏節用立夏前九日矣﹐則合前初五日起﹐超在先﹐借用立夏上局奇﹐自初十日己巳爲立夏中局奇﹐至十六日甲戌用立夏下局奇﹐此乃先得奇。後交節﹐爲超﹐謂之超神速者也。又如淳佑七年丁未二月二十三日﹐𨿽交淸明﹐至二十五日是己酉﹐始用淸明上局奇﹐此乃先交節後得奇﹐爲接﹐謂之接气遲者也。

又如其年六月二十八日己酉立秋﹐正值節與日辰同到﹐其日卽立秋上局﹐謂之正授奇﹐凡換奇皆子時換也﹐又須知閏奇之法﹐方能超接得眞也。積日以成閏月﹐積時以成閏奇﹐正超閏接有法﹐分金定刻難明﹐局以五日一換﹐遇一節气通換六局。凡一月節气必三十日五時二刻零。以三十日分六局﹐以餘五時二刻置閏。超神不過十日﹐遇芒種大雪超過九日﹐卽置閏也。假如丙戌年五月初一日己卯﹐至初九日己某刻芒種﹐奇超九日﹐則當置閏﹐卽用初一日己卯作芒種上超局﹐初六日甲申作芒種中超局。十一日己丑作芒種下超局。畢於此重用一局作三奇閏法﹐以十六日甲午作芒種閏奇﹐此超神置閏之法也。二十四日已交夏至﹐是爲置閏﹐借夏至七日﹐其五月小盡至六月初二己酉﹐方作夏至上局﹐初七日甲寅﹐作夏至中局﹐十二日己未﹐作夏至下局﹐以爲接气炁也。

又引證

假如萬曆二十四年丙申﹐正月初九日丑時立春﹐初九丙子日戊子時還是先年大寒下局﹐自丑時至亥十一時﹐初十丁丑日十二時﹐十一戊寅日十二時。共三十五个時俱借立春下局。陽二遁坤二起甲子﹐此爲殘局也。蓋丙子丁丑戊寅三日﹐乃甲戌旬五日管下﹐故爲下局耳。十二己卯日符頭﹐才到甲子時起﹐至癸未日亥時止﹐共計五日﹐方用立春上局﹐陽遁八宮艮上超甲子。十七甲申日換局﹐甲子時至戊子日亥時﹐計五日﹐俱以立春中局。陽五遁中宮﹐起甲子二十二日﹐己丑日甲子時至辛卯日卯時止﹐計二十八時﹐俱補足前立春下局所少之數﹐此乃補局也。二十四日辛卯日辰時雨水﹐至二十六癸巳日亥時﹐計三十二時﹐俱借雨水下局﹐陽三遁震宮起甲子。蓋辛卯﹑壬辰﹑癸巳三日﹐乃己丑旬管下﹐故爲下局耳。二十七甲午日符頭方到﹐自子時起至二月初一戊戌日亥時﹐計六十時﹐始作雨水上局﹐陽九遁離宮。起甲子。二月初二己亥日子時起﹐至初六癸卯日亥時﹐計六十時﹐雨水中局﹐陽六遁乾宮﹐起甲子。初七甲辰日十二時﹐初八乙巳日十二時﹐初九丙午日巳時﹐上共三十時﹐俱補足前雨水下局所少之數。前正月辛卯日辰時起﹐至癸巳日亥時止﹐共三十二時﹐尙少二十八時﹐不滿一局也﹐今以此三十時補之﹐計六十二時﹐乃五日零二時﹐爲下局﹐正是補局之法也。初九日丙午日午時驚蟄節﹐自午時起至戊申日亥時止﹐共計三十時﹐俱驚蟄下局﹐陽四巽宮﹐起甲子﹐此爲殘局。蓋丙午﹑丁未﹑戊申三日﹐亦是甲辰旬管下﹐故爲下局耳。十二己酉日符頭始到﹐子時至癸丑日亥時﹐共五日作驚蟄上局﹐陽一遁坎宮﹐起甲子。十七甲寅日子時起﹐至戊午日亥時止﹐共五日作驚蟄中局﹐陽七遁兌宮﹐起甲子。二十二已未日十二時﹐二十三庚申日十二時﹐至二十四辛酉日申時止﹐共算三十三時﹐俱補足前驚蟄所少下局之數。前驚蟄三十時日殘局﹐今三十三時日補局﹐共五日零三時完一局也。寧可多二三時﹐不可少六十時。所零之時畱在後面作閏。假如萬曆二十七年己亥﹐五月十七甲子日子時小暑節﹐此乃符節兩到。名正授奇﹐餘仿此。八月初三己卯日乃符頭到﹐初四庚辰日丑時秋分﹐乃符先到而節後到﹐當用超法。又如萬曆二十六年戊戌正月初八甲午日﹐符頭已到﹐十五日戌時雨水﹐乃符先到而節後到﹐當用超法。自正月初八甲午日超起﹐節節气气﹐超去超。至十月二十七己卯日超用大雪﹐直至十一月初九日乃大雪節﹐已過十一日﹐合當置閏也。十三甲午日疊作大雪節﹐此名閏奇。仿此﹐自十一月十三接起﹐節節气气﹐俱要接去﹐直接去﹐至萬曆二十七年己亥五月十七甲子日子時﹐正交小暑節﹐此名正授奇也。仿此﹐正奇用至八月初三己卯日﹐符頭已到﹐初四秋分﹐乃符先到而節气後到﹐又當超用。自初四日秋分超起﹐節節气气﹐超至於萬曆二十九年辛丑四月二十七甲午日﹐超用芒種﹐五月初七甲辰日丑時﹐交芒種節﹐已超過十日﹐勢無再超之理﹐當此處置閏五月十二己酉日﹐疊起又作芒種節上局﹐陽六遁﹐乾宮﹐起甲子﹐此卽謂閏奇。故書云﹕二至之前有閏奇者此也。

遁甲錯誤須檢點

歌日﹐更合從旁加檢點﹐余宮不可有微疵。假如得開休生三門﹐又合乙丙丁三奇﹐亦未便爲全吉﹐猶忌余宮犯格﹐先賢隱其天機妙處﹐未言其故。所以奇門不吉﹐百十餘格﹐不犯此﹐則幹彼非精究難知﹐如余宮有犯﹐若得直符直使時幹相左﹐則又何妨。蓋符使幹佐﹐乃三奇八門一時之主宰也。或用乙奇﹐余宮切忌逃走猖狂﹐庚加乙兮等格不吉也﹐其餘投江躍蹺﹐不足忌矣。夫用遁之法﹐不推本命行年﹐未見精妙﹐必人生年命乘本局吉星奇門生旺之方﹐始得神將護持﹐無不利也。若命入囚死刑克之宮﹐而又加以惡星﹐𨿽所謀事合生開吉門﹐終不爲美﹐故遣將先擇其年命利者爲主﹐否則當候直符移易可也。法以生命隨局順逆爲主﹐行年隨命﹐數至泊宮爲是。男順寅﹐女逆申﹐皆起五虎﹐遁其泊宮生克刑害﹐須以納音而論歲月用支﹐蓋方隅生成之神。命年用音者﹐爲八方有五命之瑩也﹐緣五日爲一局﹐一局六十時﹐而一時之中﹐善惡不一﹐若不參之以年命﹐烏足以盡其美哉。

如三奇得使者﹐乙奇加天盤﹐甲戌﹑甲午是﹐但乙奇加甲午辛上﹐乃靑龍逃走。丙奇得使加甲申庚上﹐火入金鄕﹐名日熒入太白。丁奇得使加甲寅癸上﹐乃朱雀投江﹐俱不可用。如遇本旬直符﹐臨其上則可用也。

卷二

天遁

歌曰﹕生門六丙合六丁﹐此爲天遁自分明。經日﹕上盤六丙﹐中盤生門﹐下盤六丁。生門合六丙﹐月奇下臨﹐天上六丁﹐此時得月華之所蔽﹐亦不可犯奇。墓門迫其气升﹐內應其心﹐外主其身。下注其心﹐名曰玄珠。能聽而修者﹐升天有事﹐呼玉女神名﹐丁卯而出其神﹐隨護咒日﹕丁卯玉女護我﹐佑我﹐毋令傷我。視我者瞽﹐聽我者反受其殃。咒畢行去﹐愼勿反顧其方﹐可以稱王侯之權﹐利朝君王。醮謝蒼穹﹐禮神求福﹐極利徵戰﹐使敵自伏﹐上書獻策﹐求官進職﹐修身隱迹﹐剪惡除凶﹐市賈出行﹐百事俱吉﹐婚嫁入宅﹐往來此方﹐大吉。假如陽遁四局﹐乙庚之日﹐乙酉時﹐天心爲直符﹐加時幹六乙開門爲直使﹐加時幹七宮﹐卽生門與月奇﹐六丙臨六丁於一宮﹐是爲天遁。陰遁六局﹐戊癸之日庚申時﹐天蓬爲直符﹐加時幹﹐六庚休門爲直使﹐加時幹四宮﹐卽生門與月奇﹐六丙臨六丁於九宮﹐是謂天遁。

地遁

歌日﹕開門六乙合六己﹐地遁如斯而已矣。經日﹕上盤六乙﹐中盤開門﹐下盤六己。開門與六乙日奇臨地下六己﹐此時得日精所蔽。其气黃﹐內應其脾﹐外應其形。任呼任用﹐又名黃婆金公﹐能修之者﹐南宮列仙﹐有事呼本旬玉女﹐依前法咒之大護其驗。蓋已爲地戶得日精﹐蓋之其方﹐可以藏休﹐兵銳立寨﹐安營建府﹐造置倉庫﹐築垣墻﹐安墳開礦﹐修道求仙﹐逃亡絕迹﹐出陣攻城﹐全師捷勝﹐百事大吉。假如陽遁一局﹐丙辛之日辛卯時﹐天衝爲直符﹐加時幹六辛﹐傷門爲直使﹐加臨一宮﹐卽日奇臨六己於二宮﹐是爲地遁。假如陰遁九局﹐夏至甲己日丙寅時﹐以甲子天英爲直符加坤丙以景加七﹐其時開門﹐合六己下臨八宮﹐此名地遁。

人遁

歌日﹕休門六丁共太陰﹐欲求人遁無過此。經曰﹕上盤六丁﹐中盤休門﹐下盤太陰。休門與六丁星奇合﹐下臨太陰之位﹐得星精所蔽﹐其气靑黑﹐內應腎﹐外主耳目﹐名日還陽丹。修之者在世長年﹐有事出門﹐呼本旬玉女如前咒之﹐其方可以擇賢人﹐求猛將﹐隱形保身﹐通靈入夢﹐受道成功﹐說敵和仇﹐藏伏獻策﹐謀結婚姻﹐添進人口﹐和合交易﹐利市十倍。天則隨其所求﹐地則隨其所視﹐人則隨其所令﹐保持全勝之玄機也。假如陽遁七局﹐乙庚日丙子時﹐天任爲直符﹐加時幹六丙於五宮。生門爲直使﹐加臨一宮。卽休門與六丁星奇﹐下臨直符﹐前二六宮。太陰中也。假如陽遁上元一局﹐甲己日丙寅時﹐此時天上直符﹐臨八宮﹐卽後一九天臨一宮﹐後二九地臨六宮﹐前二太陰臨四宮﹐前三六合臨九宮。假如陰遁上元九局﹐甲己之日丙寅時﹐此時天上直符﹐臨二宮﹐卽前一九天臨七宮﹐前二九地臨六宮﹐後二太陰臨四宮﹐後三六合臨三宮﹐或欲出行者﹐於所向之方﹐呼其星辰之名﹐而行六十步﹐方左轉入太陰中。假如陽一局﹐甲己日丙寅時﹐六丙在八宮﹐以天上六甲﹐天蓬直符﹐加八宮﹐欲出東北方﹐呼其星辰之字﹐子禽行六十步﹐入太陰中﹐此時前二太陰臨四宮﹐前三六合臨九宮﹐左回入東南﹐及正南﹐皆太陰中也。凡出入用事﹐皆向六甲所在之方。呼其神名﹐五行相制﹐行六十步﹐左轉入太陰中。甲子旬首神名王文卿。若登壇拜將﹐欽授兵符。運籌發令儲糧﹐皆向其方﹐呼其神名。五行相制﹐行六十步﹐轉入太陰中﹐則發握如神。甲戌旬首神名徐何﹐若開渠﹑治路﹑決河﹐呼之而行如前。甲午旬首神名靈光﹐安營置陣﹐巡狩戰鬥者呼之。甲申旬首神名蓋薪﹐入艸畋獵者呼之。甲辰旬首神名含章﹐求官拜將﹑臨民赴任者呼之。甲寅旬首神名監兵﹐揚兵振武﹐行軍者呼之。六甲內﹐管五行而動靜無方﹐其五行而含勝﹐有相生相克。左手相天﹐右手法地﹐其神體好靜。故書五行相制﹐運化之道﹐無不兼該。見貴求官﹐左手書天字。商賈興販﹐親友嫁娶﹐書和字。入山捕獵﹐書獅字。部工居眾﹐書彊字。過河治水﹐書土字﹑戊字。遊山入道﹐書龍字。以上三遁﹐最宜隱遁﹐人莫能窺。天遁下盤合六丁﹐乃三奇之最靈﹐又爲六甲之陰﹐謂奇門相合﹐有如華蓋之喪體也。地遁下盤臨六己﹐爲六合之私門﹐又謂地戶之陰﹐謂奇門相臨﹐有如紫雲之遮體也。人遁下盤臨太陰﹐蒙昧之象。蓋陰晦不能睹萬物﹐謂奇門陰宮相合﹐如有陰雲之遮蔽也。右三遁之時﹐凡用事﹐興兵施爲﹐出入修營宮室﹐萬事吉利。

飛鳥跌穴

歌曰﹕丙加甲兮鳥跌穴。進飛得地﹐雲龍聚會﹐君臣燕喜﹐舉動皆宜。此時從生擊死﹐一敵萬人﹐百戰百勝。不論陰陽二遁﹐此時出兵﹑行營﹑遠遊﹐百事俱吉。君子利﹐小人凶﹐所謂天盤丙奇加地盤本時﹐甲旬頭也。假如大寒中元陽遁九局﹐甲己日辛未時﹐此時六丙在七宮﹐以直符﹐天英加時幹六辛於三宮﹐得六丙下臨六甲﹐於九官戊上。此名爲飛鳥跌穴。假如大寒上局﹐陽三遁震宮﹐起甲子﹐甲己日丁卯時﹐天衝直符﹐加丁時乾離上﹐卽六丙下臨六甲於三宮﹐此名飛鳥跌穴。

靑龍回首

歌曰﹕甲加丙兮龍回首。不問陰陽二遁﹐得此局﹐更合奇門上吉。𨿽無吉門﹐亦可用事﹐凡利見大人﹐舉兵利客。揚威萬里﹐從生擊死﹐一敵萬人﹐百事皆吉。假如陽遁一局。甲己日丙寅時﹐直符甲子戊﹐與開門相合﹐加於八宮地丙之上﹐此爲靑龍返首也。

玉女守門

歌曰﹕又有三奇遊六儀。號爲玉女守門扉。若作陰私和合事。請君但向此中推。三奇遊六儀者﹐乃天上乙丙丁遊於甲子戊甲戌己甲申庚﹐甲午辛﹐甲辰壬﹐甲寅癸﹐之六儀也。玉女守門者﹐謂丁爲玉女﹐而會天乙﹐直使之門也。如陽遁一局﹐甲己月庚午時﹐丁奇在兌﹐而庚午時亦在兌﹐休門直使加地丁七宮是也。故甲子用庚午﹐甲戌用己卯﹐甲申用戊子﹐甲午用丁酉﹐﹐甲辰用丙午﹑甲寅用乙卯。

三奇得使

歌曰﹕三奇得使誠堪使﹐六甲遇之非小補。乙馬逢犬丙鼠猴﹐六丁玉女騎龍虎。甲戌甲午乙爲使。甲子甲申丙爲使﹐甲辰甲寅丁爲使﹐其法甲木畏庚金﹐是以三奇所使﹐除去巳酉丑﹐而甲午甲戌拱乙未﹐且乙木生午墓戌故。乙爲使也。火庫於戌﹐而亥宮﹐甲木生丙火。是以甲子﹑甲申拱戌亥﹐而丙爲使也。丁卯爲甲子之陰﹐甲寅﹑甲辰拱之﹐故丁爲使也。乙爲使者﹐乙奇加甲戌﹑甲午丙爲使者﹐丙奇加甲子﹑甲申也。丁爲使者﹐丁奇加甲辰﹑甲寅也。此時最吉假令陽遁九局﹐甲己日庚午時﹐此時六乙日奇下臨三宮﹐甲午是爲乙奇得使。假令陰遁三局﹐丙辛日壬辰時﹐此時乙奇在杜門﹐下臨九官。甲午辛亦爲乙奇得使。假令陽遁九局﹐乙庚日戊寅時﹐此時丁奇下臨四宮﹐甲辰是爲丁奇得使﹐但乙奇加甲午辛乃靑龍逃走﹐丙奇加甲申庚上﹐乃熒入太白﹐丁奇加甲寅癸﹐乃朱雀投江。兒此三者﹐尙有微疵不吉。如遇本旬直符同臨其上﹐方可用之而吉也。

神遁

歌日﹕天上六丙合九天﹐再合生門神遁然。丙奇與生門下臨九天之位﹐得神靈所蔽其方。可以祭神靈﹐用聖術畫地﹐立籌﹐步鳳﹐置造壇場﹐刻鬼神﹐攝魔昧﹐自有威伏。更利攻虛﹑陰謀密計﹐玄妙開基﹐修建廟宇﹐塑畫褙表神像﹐以應神候。

鬼遁

歌日﹕天上六乙合九地﹐臨於杜門鬼遁取。丁奇與休門相合。下臨九地之位﹐又曰乙奇與開門相合﹐下臨九地之位﹐得鬼神隱伏之蔽其方﹐可以探機。偸營劫寨﹐設伏攻虛﹐密伺動靜﹐詭詐文書。超亡﹐薦孤拔寡﹐以候鬼應。

風遁

歌曰﹕天上六乙合三門﹐下臨巽宮風遁矣。又曰﹕丙奇與開門相合﹐下臨巽宮不犯墓。迫得靈奇順風爽帆之蔽。又曰﹕三吉門臨地盤乙奇。又曰﹕開休生三門與六丁星奇相合﹐下臨地下六己。又曰﹕辛儀與奇門下臨六乙﹐其方可以默吸風雲﹔噴噀旗旐。令眾士沈吟聽音。又丙奇開門相合﹐下臨坤宮﹐更宜禱祭風伯雨師﹐敵壘戰立旌旗﹐以候風應。云遁歌日﹕天上六乙合六辛﹐臨三吉門云遁取。又日﹕凡乙奇與開門合﹐下臨坤官不犯墓。迫得云之蔽。又日﹕乙奇與開門合﹐下臨六辛﹐其方可以默吸風雲噴噀﹐甲冑音遙普徧﹐或記射雕爲名﹐令士卒仰望﹐並及利求雨澤﹐助農稼。建立營造軍器﹐以候云應。

龍遁

歌曰﹕日奇合休於坎宮﹐此爲龍遁雲從起。又日﹕伏吟乙奇與休門相合﹐下臨六癸﹐或在坎﹐得龍之蔽其方﹐可以祭龍神﹐祈雨澤﹐水戰演敵﹐計量江面﹐把守河渡﹐教習水戰﹐密運機謀﹐移舟轉向﹐下船開江﹐造置水櫃﹐祭禱鬼神﹐塡堤塞河。修橋穿井﹐以應龍候。

虎遁

歌日﹕天上六乙合六辛﹐臨休到艮虎遁門。又曰﹐乙奇與生門臨六辛﹐得虎之蔽。一云辛儀合生臨艮具方﹐可以招安﹐設伏邀擊。計度要害﹐據險守禦﹐建立山寨﹐措置關隘﹐防險修鑿﹐以候虎應。

天三門地四戶

煙波文曰﹕天三門兮地四戶﹐問君此法從何處。太衝小吉與從魁﹐此是天門私出路。地戶除危定與開﹐舉事皆從此中去。入式歌云﹕天乙會合女陰私。所謂天乙會合女陰私之事﹐要在三奇臨六儀﹐與三奇吉門合太衝﹐從魁小吉天三門﹐加除定危開地四戶﹐是謂福食﹑遠行﹑出入皆吉。歌云﹕本月將名加時支﹐十二月將順徧數。太衝小吉與從魁﹐三方遊禍天門便。以月將加時支﹐順數也。假如﹕正月雨水後用午時出行﹐則以月將登明加於時支午宮﹐登明在午上﹐神後在未﹐大吉在申﹐功曹在酉﹐太衝在戌﹐戌方爲天門﹐天罡在亥﹐太乙在子﹐勝光在醜﹐小吉在寅﹐寅方爲天門﹐傳送在卯﹐從魁在辰﹐辰方爲天門﹐餘仿此。以授時歷看﹐審訂太陽過宮方﹐可選用如去年十二月大寒節﹐某日時刻日纏玄枵之次﹐太陽在子﹐以神後出將加用時﹐世俗但知登明爲正月將﹐卻不知待雨水節後﹐某日時刻日躔娵皆之次﹐太陽方過亥宮﹐以登明天月將﹐方可用登明天月將加用時﹐以次輪去﹐如遇從魁小吉太衝﹐卽是天三門也。如得本日貴人到乾亥﹐就是貴人登天門。天罡辰﹐太乙巳﹐勝光午。小吉未﹐傳送申﹐從魁酉﹐一河魁戌﹐登明亥﹐神後子﹐大吉丑﹐功曹寅﹐太衝卯﹐正月亥﹐二月戌﹐三月酉﹐四月申﹐五月未﹐六月午﹐七月巳﹐八月辰﹐九月卯﹐十月寅﹐十一月丑﹐十二月子。歌云﹕用時支上加月建﹐建除滿平一順流。定執破危相接去﹐成收開閉掌中周。除定危開爲地戶﹐此方有難來修避。以月建加用時順數﹐如寅上起建卯爲除﹐午爲定﹐酉爲危﹐子爲開﹐三奇臨之大吉。正月寅上起建﹐二月卯上起建﹐餘仿此。如九月某日用巳時﹐則以戌建加於時支巳宮﹐除在午﹐午爲地戶﹐滿在未﹐平在申﹐定在酉﹐酉爲地戶﹐執在戌﹐破在亥﹐危在子﹐子爲地戶﹐成在丑﹐收在寅﹐開在卯﹐卯爲地戶﹐子午卯酉﹐四方俱吉。

地私門

六合太陰太常君﹐三辰元是地私門。更得奇門相照耀﹐出行百事總欣欣。以天月將加所用正時﹐看貴人所泊何宮﹐卽於貴人上起﹐貴人﹑螣蛇﹑朱雀﹑六合﹑勾陳﹑靑龍﹑天空﹑白虎﹑太常﹑玄武﹑太陰﹑天后﹑順逆而行。陽貴人出於先天之坤﹐子上起甲幹順布﹐乙癸在丑﹐庚與乙合﹐戊與癸合﹐取幹徳合者﹐爲貴人﹐故庚戊二幹陽貴人在醜是也。己幹在未﹐甲與己合﹐故甲幹陽貴人在未﹐陰貴人出於後天之坤﹐申上起甲幹逆行﹐乙癸在未﹐庚戊得合﹐故庚戊陰貴人在未﹐己幹在丑﹐甲與己合﹐故甲幹陰貴人在丑。自亥至辰﹐陰陽貴順行﹐自巳至戌﹐陰陽貴逆行。若得六合太陰太常三神﹐與奇門同臨其方者﹐百事大吉。陽時宜擊﹐陰時宜陜。陽先舉﹐陰從應。凡欲擊者﹐爲破﹐而擊之陜者﹐密而去之﹐其敗軍宜向六合下走而出也。假如以六合太陰太常爲三辰﹐依圖推看在何方日支﹐自子至巳爲陽用陽貴人﹐自午至亥爲陰用陰貴人﹐假如丁亥日亥爲陽日﹐丙丁豬雞位﹐則亥豬爲陽日貴人﹐須用貴人加亥上順數去﹐卻是六合太陰太常何處卽是地私門﹐此只論日不論時﹐然須得奇門方可用又一起例審太陽過宮﹐以月將加用時﹐尋本日貴人起星求地私門假如正月亥將﹐若甲日用辰時﹐卽以亥加辰順數﹐去尋本日陽貴未到子﹐陽貴順行﹐則螣在醜﹐朱雀在寅﹐六合在卯﹐爲私門﹐勾陳在辰﹐靑龍在巳﹐天空在午﹐白虎在未﹐太常在申﹐爲私門﹐玄武在酉﹐太陰在戌﹐爲私門﹐天后在亥﹐如用陰貴﹐亦以亥加辰陰貴﹐丑到午﹐陰貴逆行﹐則螣蛇在巳﹐朱雀在辰﹐六合在卯﹐爲私門﹐勾陳在寅﹐靑龍在醜﹐天空在子﹐白虎在亥﹐太常在戌﹐爲私門﹐玄武在酉﹐太陰在申﹐爲私門﹐天后在未﹐餘仿此。陽貴詩曰﹕庚戊見牛甲在羊﹐乙猴己鼠丙雞方。丁豬癸蛇壬是兔﹐六辛逢虎貴爲陽。陰貴詩日﹕甲貴陰牛庚戊羊﹐乙陰在鼠己猴鄕。丙豬丁雞辛遇馬﹐壬蛇癸兔屬陰方。

陰陽貴人訣﹝圖1﹞

此明白顯易故附錄

旦貴用上一字﹐卽上圖之乙﹑巽﹑丙﹑丁﹑坤﹑庚六時﹔夜貴用下一字﹐卽上圖之辛﹑乾﹑壬﹑癸﹑民﹑甲六時。貴人所到之宮﹐自亥至辰﹐爲陽支﹐宜順行﹔自巳至戌﹐爲陰支﹐宜逆行。二圖當相合推用﹐但分之以知甲在卯宮﹐用暮貴巽在巳宮﹐用日貴﹐餘仿此。假如正月雨水後﹐太陽躔娵訾之次﹐月將在亥﹐則以亥加所用時之上下﹐以分旦暮﹐定其陰陽﹐又視貴人所到之宮﹐詳其陽支宜順﹐陰支宜逆﹐以求三辰所在之方也。假如甲日用卯時。屬下一字﹐用暮貴定爲陽貴﹐則以亥加卯宮順行。陽貴人未在亥﹐亥爲陽支﹐加貴人順行﹐六合在寅﹐太常在未﹐太陰在酉也。假如甲日用午時﹐屬上一字﹐用旦貴定爲陰貴﹐則以亥加午宮順行﹕陰貴丑在申﹐申爲陰支。加貴人逆行。太陰在戌﹐太常在子﹐六合在巳也。假如甲日用子時屬下一字﹐用暮貴﹐又定爲陽貴人﹐則以亥加子順行﹔陽貴人在申﹐申爲陰支。加貴人逆行。太陰在戌﹐太常在子﹐六合在巳﹐也餘仿此。

太衝天馬

歌日﹕太衝天馬最爲貴﹐卒然有難宜逃避。但當乘取天馬行﹐劍戟如山不足畏。歌云﹕將支加在用時支﹐順輪十二逢卯止。卯止宮爲天馬方﹐此方避難眞亨利。以天月將加所用正時﹐順流去﹐遇卯字佳處﹐卽是太衝﹑天馬方也。幾有緊急事﹐從天馬而出﹐可避禍也。先用月將加於本時﹐順數至卯﹐卽太衝。太衝卽天馬方也﹐其月將過宮之法﹐卽太陽也。假如正月雨水前後﹐用子時月將﹐數至卯在辰上﹐逢卯字到辰﹐其辰上天馬方也。登明在亥﹐以亥加子宮﹐則子在於丑矣。

天月將正月亥二月戌三月酉四月申五月未六月午七月巳八月辰九月卯十月寅十一月丑十二月子

地月將正月寅二月卯三月辰四月巳五月午六月未七月申八月酉九月戌十月亥十一月子十二月丑

以授時歷看審訂太陽過子丑寅卯辰巳午未申酉戌亥

宮方可選用太衝天馬方時時時時時時時時時時時時

正月登明將太衝天馬方辰巳午未中酉戌亥子丑寅卯

二月河魁將太衝天馬方巳午未申酉戌亥子丑寅卯辰

三月從魁將太衝天馬方午未申酉戌亥子丑寅卯辰巳

四月傳送將太衝天馬方未申酉戌亥子丑寅卯辰巳午

五月小吉將太衝天馬方申酉戌亥子丑寅卯辰巳午未

六月勝光將太衝天馬方酉戌亥子丑寅卯辰巳午未申

七月太乙將太衝天馬方戌亥子丑寅卯辰巳午未申酉

八月天罡將太衝天馬方亥子丑寅卯辰巳午未申酉戌

九月天衝將太衝天馬方子丑寅卯辰巳午未申酉戌亥

十月功曹將太衝天馬方丑寅卯辰巳午未申酉戌亥子

十一月大吉將太衝天馬方寅卯辰巳午未申酉戌亥子丑

十二月神後將太衝天馬方卯辰巳午未申酉戌亥子丑寅

三詐五假﹕

歌日﹕奇與門兮共太陰﹐三般難得總加臨。若還得二亦爲吉﹐舉措行藏必遂心。陽遁直符前二宮爲太陰﹐陰遁直符後二宮爲太陰。謂奇門與太陰三者不能皆得﹐若得二者﹐亦吉﹐遇之可伏兵也。古經云﹕凡欲經求萬事宜﹐體開生下合乙丙丁卽吉。又取陰門相助﹐謂之三詐。凡太陰六合九地宮助奇門﹐全備用之﹐有十分之利。若三門合三奇無詐宮﹐謂之有奇。無陰得七分之利。若三門合太陰無三奇﹐謂之有陰無奇﹐犯者不利。若三門合三奇﹐下臨太陰宮﹐名曰眞詐。若三門合三奇﹐下臨九地宮﹐名日重詐。若三門合三奇﹐下臨六合宮﹐名日休詐。眞詐宜施恩隱遁求仙。重詐宜進人口﹐取財拜官授爵。體詐宜合藥﹐治邪祈禳之事。若杜門合丁己癸﹐下臨九地﹐名曰地假﹐宜潛伏。此三時加杜門者﹐可以藏形隱神。若杜門合丁已癸﹐下臨六合宮﹐利逃亡。若景門合乙丙丁﹐臨九天﹐名曰天假﹐乙爲威徳﹐丙爲威武﹐丁謂太陰﹐三奇之靈﹐宜陳利﹐便進謁。干求。若傷門合丁己癸﹐下臨九地﹐名日神假﹐利埋葬。若驚門合六合﹐下臨九天宮﹐名日人假﹐利捕逃亡。若杜門合丁己癸﹐下臨太陰宮﹐利遣人間諜探事。若死門合丁己癸﹐臨九地﹐名日鬼假﹐利超亡薦度。

亨亭白﹡

歌日﹕更得直符直使利﹐兵家用事最爲貴。常從此地擊其衝﹐百戰百勝君須記。王璋日﹕亭亭者天之貴神也。背之擊其衝爲勝﹐推法以天月將加所用正時﹐神後所臨之宮﹐卽亭亭居其上也。如正月雨水後﹐太陽某日過亥﹐乃登明將。將者﹐太陽也。午時用事﹐卽以天月將亥加午﹐子到未宮﹐卽是亭亭在未上是也。宜背之。背者﹐坐其上也。白﹡者﹐天之﹡神也。合於巳亥格。於寅申一云背亭亭擊白﹡﹐以天月將加所用時﹐寅午戌三宮﹐見寅申巳亥﹐卽孟神白﹡居孟神之位﹐白﹡常居寅申巳亥之位是也。如正月午時用事﹐以亥加午亥﹐卽自﹡在午﹐宜擊之。又如正月卯時用事﹐以亥加卯數至辰上。得子亭亭在辰也。數至午上﹑得寅白﹡在寅是也。背亭亭者﹐大將背抵亭亭之位﹐而擊向白﹡之方是也。

白﹡方巳申亥寅已申亥寅巳申亥寅

日子丑寅卯辰巳午未申酉戌亥

亭亭方巳午未申酉戌亥子丑寅卯辰

正二三四五六七八九十十一十二

亨亭卯辰巳午未申酉戌亥子丑寅

白﹡亥寅巳申亥寅巳申亥寅巳申

三勝宮五不擊

歌曰﹕天乙之神所在宮﹔大將宜居擊對衝。假令直符居離九﹐天英坐起擊天蓬。湯謂日﹕第一勝天乙宮﹐天上直符乘爲天乙宮﹐上將居之用兵﹐而擊其衝﹐百勝按萬。一訣云﹕若在陽遁﹐卽用天上直符所居官﹐上將居之用兵﹐而擊其衝﹐百勝後。第二勝九天宮﹐陽遁天上直符﹐一爲九天陰遁直符﹐前一爲九天﹐我軍立九天之上﹐而擊其衝﹐則敵人不敢當我之鋒。第三勝生門宮﹐謂生門合三奇之吉宮﹐上將引兵從生門擊死門﹐百戰百勝。上將引兵背生門擊死門。又日﹕背亭亭向天門一勝﹐背月建二勝﹐背生擊死三勝﹐大同小異也。假令大寒上元陽三局﹐甲己日丁卯時﹐天上直符﹐乘六丁﹐臨九宮﹐正南﹐爲天乙宮﹐爲第一勝也。九天四宮﹐東南﹐第二勝也。生門與丁奇合臨七宮﹐正西﹐第三勝也。假令陰八局﹐甲己之日戊辰時﹐地下直符在八宮﹐東北﹐天乙宮爲第一勝。九天在三宮東﹐爲第二勝。生門臨四宮東南﹐爲第三勝。湯謂曰﹕五不可擊﹐第一不擊天乙宮﹐第二不擊九天宮。第三不擊生門宮﹐第四不擊九地宮第五不擊直使宮。已上皆不可擊。假令陽八局﹐丙辛日辛卯時﹐天乙在坤二官﹐西南﹕生門在三宮﹐正東﹔九地在四宮。東南﹕直使在爪宮﹐東北。已上並不可擊﹐我軍居之﹐必雄勝。假令陰七局﹐甲己之日丙寅時﹐天上直符臨九宮﹐陰遁﹐前一九天在二宮。西南﹕生門在一宮﹐正北﹕九地在七宮﹐西方﹔直使在五官﹐寄坤二官﹐西南。已上不可擊﹐我軍居之。必雄勝。注云﹕土將居之﹐引兵而擊其衝。百戰百勝也。

靑龍逃走

歌日﹕六乙加辛龍逃走﹐金爲太白乃白虎。木爲靑龍金克木﹐龍虎相戰凶。王璋曰﹕此時不宜舉兵﹐主客俱傷﹐百事凶。《奇門大全》云﹕六乙加辛﹐此時舉兵動眾﹐主失財﹐遺亡破敗。又日乙加庚亦是。假如立秋上元陰遁二局﹐丙辛日己亥時﹐六乙在三宮﹐以直符天任加時幹六己於一宮﹐卽六乙下臨六辛於八宮﹐此時靑龍走也。白虎猖狂歌日﹕六辛加乙虎猖狂。赤松子云﹕刀逢暗磨。疑如之何。彼欲見害﹐無陰可和。六辛加六乙﹐白虎也。悲哀若與幹錢財﹐自己須防災。華蓋屬金爲白虎﹐故辛加乙爲白虎猖狂。王璋日﹕天上六辛加地下六乙﹐此時不宜舉事。主客兩傷﹐婚姻﹑修造大凶。假如小暑中﹐陰遁二局﹐甲己之日壬申時﹐此時天芮直符﹐加天盤六辛﹐下臨於三宮﹐原乙在三宮﹐是爲白虎猖狂也。

朱雀入江

歌日﹕六丁加癸雀入江。丁屬火爲朱雀﹐癸屬水。故丁加癸朱雀入江。《奇門大全》云﹕丁加癸﹐主文書牽連﹐或失脫文書。占家宅有驚恐怪夢。用兵防﹡。王璋曰﹕天上六丁加地下六癸﹐名日朱雀入江﹐使人百事皆凶。六丁加六癸﹐朱雀入水流﹐口舌猶未罷﹐官事使人愁。又曰﹕或有訴訟﹐自陷刑獄﹐或聞火起﹐不必往救。假如夏至中元陰遁三局﹐甲巳日壬申時﹐此時六丁在六宮﹐以直符天衝加時幹六壬於八宮﹐卽六丁下臨六癸於七宮﹐是爲朱雀投江也。

騰蛇躍蹺

歌日﹕六癸加丁﹐蛇躍蹺。六癸加六丁﹐躍蹺迷路程﹐憂惶難進步﹐端坐卻不寧。謂癸屬水爲北方玄武龜蛇﹐丁屬火﹐故癸加丁爲騰蛇躍蹺。王璋曰﹕天上六癸加地下六丁﹐名騰蛇躍蹺﹐此時百事不利。假如冬至下元陽遁四局﹐丙辛日戊子時﹐此時六癸在九宮﹐以直符天心加時幹六戊於四宮﹐卽得天英爲六癸﹐下臨六丁於一宮﹐是爲騰蛇躍蹺也。𨿽有奇門臨﹐亦主虛驚不寧。

大隔

歌曰﹕庚加癸兮爲大格。六庚如加癸﹐圖謀未可通。求人終不見﹐端坐卽還宮。湯謂曰﹕六庚加癸名曰大格﹐時也﹐謂天上六庚臨地下六癸﹐此時不可用﹐百事凶﹐遺亡亦不可得﹐求人卽不在反招其咎。大格不宜遠行﹐車破馬死﹐造作人財破散也﹕假如秋分下元陰遁四局﹐甲己日丙寅時﹐此時六庚在二宮﹐以直符天輔加時幹六丙於六宮﹐卽得天丙六庚下臨六癸於八宮﹐此名大格也。

小隔並歲隔月隔日隔時隔

歌曰﹕加壬之時爲小格﹐又兼歲月日時移。六庚加六壬謂之小格﹐一云伏格。當此之時﹐並不宜出師。論歲格﹕《三元經》云﹕六庚加當年太歲之幹﹐名曰歲格。此時用事凶。《奇門大全》云﹕六庚加今歲幹﹐如甲子年庚加甲子也﹐大凶。六庚加年月日時幹動﹐有凶隔﹐聞客先敗。占家宅年爲父母﹐月爲兄弟﹐日爲己身﹐時爲妻男假令辛丑辛立春中元陽遁五局﹐歲午在辛﹐以甲己之日癸西時﹐六庚在七官﹐以直符天禽加六癸於一宮﹐卽見天柱六庚下臨六辛歲幹於八宮﹐此名爲歲格也。論月格﹕《三元經》曰﹕六庚加月朔格﹐爲凶時也。假如立春上元陽遁八局﹐月朔幹在甲己日丁卯時﹐此時六庚在一宮﹐以直符天任加六丁於五宮﹐卽得天蓬爲六庚﹐下臨月朔幹六己於九宮此名月朔格也。論日格﹕《三元經》日﹕六庚加當日日幹爲日幹格﹐此時用事大凶。假如小暑下元陰遁五局﹐日幹在甲己日丙寅時﹐以天禽爲直符加時幹六丙於七宮﹐卽六庚在七宮下臨六己於四宮﹐此名日幹格。論時格﹕《三元經》曰﹕六庚加本時幹者。爲時格﹐亦名伏吟格。假如小寒上元陽遁二局﹐丙辛日己丑時﹐六庚在四宮﹐以直符天輔加時幹六己於三宮。此爲時格也。凡六庚爲直符﹐其十時皆爲時幹格也。

刑隔

歌日﹕加己爲刑最不宜。六庚加六己﹐赤地須千里。遠行車馬墮﹐軍兵半路止。湯謂曰﹕六庚加六己爲刑格﹐謂天上六庚加地下六己﹐此時出軍﹐軍破馬死﹐中道而止﹐士卒逃亡﹐愼勿追之﹐反招凶咎。《奇門大全》云﹕六庚加六己﹐求謀主失名﹐破財疾病。假如大寒上元陽遁三局﹐甲己日丙寅時﹐此時六庚在五宮寄二宮﹐以直符天衝加時幹六丙於一宮﹐卽得天禽爲六庚﹐下臨六己於四宮﹐此名刑格也。巽巳同宮﹐巳刑申也。

勃隔

歌日﹕丙爲勃兮庚爲格﹐格則不通勃亂逆。天丙加地庚爲勃﹐天庚加地癸爲格。天上六丙加年月日時之幹直符類同。凡舉百事﹐主綱紀紊亂。經曰﹕丙丁直爲勃﹐火星焚大屋﹐移室且安。然獨自聞愁哭。庚加年月日時幹﹐假爾爲客不宜爭。統兵領眾避此時。惟宜固守﹐不移行。以上勃格﹐如不得已運籌布局﹐反閉而去。變凶爲吉也。凡遇六丙六庚之時﹐爲直符加時幹﹐則十時皆勃格也。

熒入白

歌曰﹕六丙加庚熒入白﹐熒入白兮賊須滅。天盤丙如地盤庚﹐是火入金鄕﹐此時聞賊當退。假如小滿上元用陽遁五局﹐丙辛之日戊戌時﹐此時六戊在五宮﹐以天任直符加時幹六戊於五宮﹐得六丙下臨六庚於七宮﹐卽熒惑入太白也。《奇門大全》云﹕丙加下庚也﹐此時戰宜回避﹐不宜衝擊﹐占賊來﹐信必虛詐。赤松子云﹕熒惑入太白。上下相擊剝。內往外滅。以讒賊陷。詩曰﹕二星相入凶气橫﹐任得奇門愼勿行。此星若也行﹐兵去金火之辰﹐是惡神。又曰﹕六丙來加六庚上﹐眞賊逃避不爲災﹐假如陰六局﹐甲己日丙寅時﹐六丙在八宮。以直符天心加時幹﹐卽六丙下臨六庚於四宮﹐此爲熒惑入太白﹐占賊不來﹐天英天景門到七六宮﹐亦是火到金鄕也。

白入熒

歌曰﹕六庚加丙白入熒﹐白入熒兮賊卽來。天盤庚加地盤丙﹐乃金入火鄕。而受克凶﹐對敵宜防賊。假如淸明上元用陽遁四局﹐甲己之日壬申時﹐此時六壬在八宮﹐以天輔直符加時幹六壬於八宮﹐得天心爲六庚加臨六丙於二宮﹐卽太白入熒惑也。湯謂曰﹕庚爲太白丙爲熒惑﹐若此時對敵﹐宜防賊來。上盤六庚加下盤六丙是＿也。詩日﹕天上六庚加六丙太白入熒賊欲來。假如夏至中元陰遁三局﹐乙庚日戊寅時﹐六庚在一宮﹐以天芮直符加時幹於三宮﹐卽六庚下臨六丙於二宮﹐卽太白入熒惑﹐又天心天柱到離官﹐亦是金入火鄕也。

伏幹格

歌曰﹕庚加幹爲伏幹。大乙伏幹格﹐《三元經》日﹕六庚爲太白加日幹﹐卽爲伏幹格。此時主客斗傷。皆不利。詩日﹔日幹若遇六庚臨﹐以此名爲伏千侵﹐若是戰鬥須不利。大都爲主必遭擒。假如小滿上元陽五局﹐甲申日壬申時﹐六壬在九宮﹐卽天柱爲六庚﹐下臨九宮。見今甲申﹐是爲天柱六庚所加也。此爲天乙伏幹格。

飛幹格

歌日﹕日幹加庚飛幹格﹑詩曰﹕日幹及臨庚飛幹格﹐偏明爭戰還不利﹐爲客最平平。《三元經》曰﹕今日之幹加六庚飛幹格﹐此時戰鬥主客兩傷。假如小滿上元陽遁五局﹐甲己日庚午時﹐此時甲子在五宮寄二宮。以直符天禽加時幹六庚於七宮。卽得日幹六甲﹐下臨六庚於七宮﹐此名飛幹格也。

伏宮格

歌曰﹕庚加直符天乙伏一庚加直符宮伏宮格﹐爲宗交鋒多不利﹐爲客少成功。《三元經》曰﹕六庚加直符﹐名爲天乙伏宮格﹐此時客主皆不利。鬥戰交兵气自衰﹐占見人不在﹐占來人不來。《奇門大全》曰﹕六庚加天乙直符。此時主客皆不利。假如立春下元陽遁二局。甲己日壬申時。此時六壬在六宮﹐以天上天芮爲直符。加地下六壬﹐於六宮﹐卽得天輔爲六庚下臨直符天芮﹐子二此名天乙伏宮格也。

飛宮格

歌曰﹕直符加庚天乙飛。飛宮是何星﹖直符加六庚。兩敵不堪爭﹐爲主似不贏。《三元經》曰﹕直符加六庚﹐名天乙飛宮格。此時主客不利。《奇門大全》云﹕此時固守。出則大將遭擒。假如春分中元陽遁九局﹐甲己之日日中庚午時﹐此時六庚在二宮﹐天英爲直符﹐以天上直符加時幹六庚於二宮﹐卽得天英爲直符﹐下臨二宮﹐見六庚。此名天乙飛宮格也。

六庚加宮六庚同宮格

歌日﹕加一宮兮戰在野﹐同一宮兮戰於國。庚加日幹﹐日幹加庚﹐俱不利。如庚加一宮﹐或天盤庚﹐或地盤庚﹐同一宮﹐皆主戰不利。天乙格謂六庚臨天乙所居﹐地宮也﹐戰於野﹐凶也。天乙太白格﹐謂天乙直符。與六庚同宮。而行戰於國。凶也。加時與太白格﹐利野斗。若直使加六庚﹐宜固守。伏藏。凡遇諸格之時﹐用兵主客俱不利。占人在否格﹐則不在﹐占人來否格﹐則不來。

三奇受制

王璋曰﹕乙奇臨乾驚門庚辛囚死。乃木入金鄕也。丙奇臨坎休門壬癸囚死﹐乃火入水鄕也。此謂三奇受制。萬事不可舉也。

五不遇

歌日﹕五不遇時龍不精﹐號爲日月損光明。時幹來克日幹上﹐甲日須知時忌庚。葛洪日﹕五不遇時者﹐謂剛柔日相克﹐而損其明。縱有奇門不可行百事﹐凶。甲日庚午時﹐乙日辛已時﹐丙日壬辰時﹐丁日癸卯時﹐戊日甲寅時﹐己日乙丑時﹐庚日丙子時﹐辛日丁酉時﹐壬日戊申時﹐癸日己未時﹐乃時幹克日幹﹐陽克陽幹。陰克陰漧﹐名爲主本不和﹐極凶。

三奇入墓

歌曰﹕三奇入墓好思推﹐甲日那堪見未宮。丙奇屬火火墓戌。此時諸事不須爲。更兼六乙來臨未﹐星奇臨八亦同論。此乃乙丙丁奇臨六宮在戌﹐謂之入墓。不但奇臨之遇﹐丙日見戌時亦是。王璋曰﹕三奇墓者。謂六乙日奇下臨二宮﹐六丙月奇到六宮﹐六丁星奇下臨八宮。是謂三奇入墓也。假如陰遁四局﹐丙辛日庚寅時六丙月奇下臨六宮﹐是謂月奇入墓。凡遇三奇入墓﹐縱有奇門﹐不可舉兵﹐百事皆凶也。經云﹕三奇入墓何時辰。丙奇乾上乙臨坤﹐或遇丙奇居戌上﹐還加丁向丑中存。歌日﹕又有時幹入墓宮﹐課中時下忌相逢。戊戌壬辰兼丙戌﹐癸未丁丑己同凶。葛洪日﹕三奇者﹐謂丙戌時﹐時爲月奇入墓之時。又曰﹕幾遇乙庚日丁丑時﹐爲丁奇入墓﹐黃昏是丙戌時﹐故爲月奇入墓之時﹐是爲三奇入墓。

丙戌時丙屬陽火﹐火墓在戌。壬辰時壬屬陽水﹐水墓在辰。丁丑時丁屬陰火﹐火墓在丑。癸未時癸屬陰水﹐水墓在未。戊戌時戊屬陽土﹐土墓在戌。己丑時己屬陰上﹐土墓在丑。故戊己中央之土﹐賴母而生。蓋以戊同丙火生於寅已﹐同丁火生於酉﹐前六時幹辰入墓﹐亦不可用。

六儀擊刑

歌日﹕六儀擊刑何太凶﹖甲子直符愁向東。戌刑在未申刑虎﹐寅已辰辰午刑午。六甲地支相刑﹐與自刑也。如甲子見卯﹐甲戌見未﹐甲申見寅﹐甲寅見巳﹐爲相刑。甲辰見甲辰﹔甲午見甲午爲自刑。葛洪日﹕六儀擊刑者﹐謂六甲直符加所刑之地也。甲子直符加卯。卯刑子也。甲戌直符加未﹐戌刑未也。甲申直符加寅﹐申刑寅也。甲午直符加午﹐午自刑也。甲辰直符加辰﹐辰自刑也。甲寅直符加巳﹐寅刑巳也。王璋曰﹕甲子直符加三宮﹐甲戌直符加二宮﹐甲申直符加八宮﹐甲午直符加九宮﹐甲辰直符臨四宮﹐甲寅直符臨四宮﹐已上皆爲六儀擊刑。郭璞論﹕三合之刑﹐金剛火彊﹐各刑本方﹐水流趨東﹐木落返本。甲寅甲午甲戌火局﹐刑巳午未﹐南方﹔巳酉丑金局﹐刑申酉戌西方﹔甲申甲子甲辰水局﹐刑寅卯辰東方﹔亥卯未木局﹐刑亥子丑北方。假令冬至上元陽遁一局﹐甲己之日夜半﹐甲子爲直符。至日出卯時﹐是六儀擊刑也。至庚午時﹐以甲子直符﹐加六庚於三宮﹐卽六儀擊刑時也。其時極凶﹐不可用事。

伏吟格

歌日﹕就中伏吟爲最凶﹐天蓬加著地天蓬。九星伏吟上盤天蓬﹐加地盤天蓬﹐乃九星仍在本宮不動﹐謂之伏吟﹐主孝服﹐損人口。湯謂云﹕甲子來加甲子﹐爲伏吟﹐不宜用兵﹐惟宜收斂貨財。凡六甲之時﹐門符皆是伏吟。假令冬至上元陽遁一局﹐甲己之日夜半﹐生甲子時天蓬直符﹐加臨一宮﹐時幹在一宮﹐此名門符皆伏吟也。

反吟格

歌日﹕天蓬若到天英上﹐須知卽是反吟宮。九星反吟者﹐天盤一宮上蓬星加地盤九宮﹐英星上爲反吟﹐餘八同宮。此直符反吟謂上盤甲子加下盤甲午﹐上盤甲戌加下盤甲辰﹐遇奇門蓋之﹐不至凶害﹐不然災禍立至。

湯謂日﹕子來加午﹐爲反吟。此時不利舉兵﹐動眾﹐惟宜散卹倉庫之事。凡星符對衝皆反吟。假令冬至上元楊﹦陽遁一局﹐甲己日乙丑時﹐六乙在九宮﹐以天上天蓬直符﹐加臨時幹在九宮﹐卽是直符反吟﹐反吟伏吟﹐門若遇此﹐𨿽得奇不可用。

門迫宮迫

歌日﹕宮制其門不爲迫﹐門制其宮是迫雄。《三元經》日﹕吉門被迫則吉事不成﹐凶門被迫﹐則凶事尢甚。宮制其門是凶﹐迫門制其宮爲吉。迫門生宮爲和宮﹐生門爲義。假令開門臨三宮﹐休門臨九宮﹐生門臨一宮﹐景門臨七宮﹐爲吉門被迫﹐則事不成不吉也。假令傷門﹑杜門臨二宮﹑八宮﹐死門臨一宮﹐驚門臨三﹑四宮﹐爲凶門被迫﹐則爲凶尢甚。

天网四張格地网卽壬臨時幹不贅

歌日﹕天网四張無路走﹐一二网低有路蹤。三至四宮行入墓。八九髙彊任西東。天网者﹐天上六癸所加之下是也。凡六癸之時。亦是如在一二三四宮﹐爲尺寸低﹐在五六七八宮爲尺寸髙。遇之不可出﹐出必傷。若被客圍﹐卻從卯未酉三宮﹐看何門奇可破﹐出無妨。假令大暑下用陰遁四局﹐乙庚日己卯時﹐此時天上六癸在八宮﹐以天衝直符﹐加三宮得天任爲六癸﹐下臨八宮﹐天盤癸加地盤癸﹐卽天网髙八尺矣﹐陽遁此例也。《奇門大全》云﹕天网四張﹐動眾出兵﹐﹐忌逢若急事﹐避難作法﹐一人獨出﹐追兵至此﹐卽自反傷。如天上六癸直符﹐加地上一二三四宮﹐爲尺寸低﹐若臨六七八九宮﹐爲尺寸髙﹐此時萬事不宜﹐𨿽合奇門吉宿﹐亦不宜用。如破陣欲取道出行﹐宜兩臂橫負一刀﹐則呼天輔之名﹐甸闖而出﹐則天网自敗﹐自無所傷矣。若臨六七八九宮﹐其尺寸過人﹐尢不可用。將兵須當隱伏﹐若敵人來攻﹐當自潰敗。天网四張﹐不可當此時用事﹐有災殃。若是有人彊出者﹐立便身軀見血光。

伏錯休囚

歌白﹕十干加伏若加錯﹐入庫休囚吉事危。

時加六戊﹐乘龍萬里﹐莫敢呵止。六戊爲天門﹐又爲天武﹐宜以遠行萬里﹐百事吉。戊爲天門﹐凶惡不起﹐當從天上六戊出﹐故日乘龍萬里﹐凶惡不敢害。雞不鳴﹐犬不吠﹐將兵客勝。聞憂無﹐聞喜有﹐利以遠行﹐市賈﹐小人驚走亡命。假如立春中元陽遁五局﹐甲己日戊辰時﹐此時六戊在五宮﹐寄坤二﹐以直符加時幹﹐卽六戊臨二宮﹐出西南吉。

時加六己如神所使。不知六己出被凶咎﹐故己爲六合。此時宜深謀祕密之事﹐當從天上六己出﹐不宜市賈﹑顯揚之事。隱匿如神﹐所使不知。六己者﹐謂爲顯赫﹐必逢殃咎﹐又爲地戶﹐獨出獨入﹐無有見者。將兵聞喜無﹐聞優有。利以出官﹑嫁娶﹐小人不利﹐亡命驚走。若占人﹐有逃亡陰私之事。

時加六庚﹐抱木而行。彊有出者﹐必見鬥爭謂庚爲天獄﹐此時凶彊有出者﹐必遇刑罪。故日﹕能知六庚﹐不被五木。不知六庚﹑誤使入獄。或被陵辱﹐將兵主勝不利客。利屯營固守﹐聞憂有﹐聞喜無。市賈道死﹑物傷﹑無利﹐入官﹑嫁娶﹑凶。

六庚之時﹐惟宜固守﹐能知六庚之時﹐謂此己下至六癸時﹐不宜出動。

時加六辛﹐行遇死人。彊有出者﹐罪罰纏身。此時行兵﹐出入並凶。彊有出入﹐斧鉆在前﹐行爲受累。故日﹕能知六辛所往﹐行來不知六吉﹐反凶也。

卷三

九星所屬

大益樞京天輔武曲紀星

執慶剛昱天禽廉貞网星

總网星連住總承符元天心文曲紐星

凝革好化天衝破軍關星

英明集革天任星

陰襲大衍天蓬隱光右弼星

陽碟孚慶天芮洞明左輔星

照中勛今天英貪狼太星

通玄須變天柱祿貞星星

《三元經》曰﹕輔禽心星爲上吉﹐衝任次吉理須明。大凶天蓬與天芮﹐小凶天柱及天英。更論五行旺相气﹐吉凶輕重自然分。大凶旺相凶卻小﹐小凶旺相號中平。吉星旺相吉無比﹐若還無气也中平。凡吉宿亦要遇旺相﹐若遇休囚廢沒﹐亦不可用經。曰若上吉次吉星無旺气﹐則中平秉旺相气則大吉﹐秉死休囚廢則爲凶。以意審用之。九星休旺者﹐謂九星各旺於同類。月相於我生月﹐休於生我月﹐囚於官鬼月﹐死於妻財月。日時同。

五行旺相休囚

木旺東相北休南囚西火旺南相東休西囚北

金旺西相南休北囚東水旺北相西休東囚南

土旺於四維辰戌丑未無所不用也

九星旺相休囚旺相廢休囚

天蓬水星亥子月寅卯月申酉月巳午月辰戌丑未月

天任芮禽土辰戌丑未月申酉月巳午月亥子月寅卯月

天衝輔木星寅卯月巳午月亥子月辰戌丑未月申酉月

天英火星巳午月辰戌丑未月寅卯月申酉月亥子月

天柱心金星申酉月亥子月辰戌丑未月寅卯月巳午月

天蓬﹐字子禽。宜安撫邊境﹐修築城池。春夏將兵大勝﹐秋冬凶亡。其士卒利主不利客﹐嫁娶兩凶﹐移徙失火﹐鬥爭見血光﹐入宮火盜賊﹐修營宮室﹐商賈皆凶。

訟庭爭競遇天蓬﹐勝捷威靈萬里同。春夏用之皆大吉﹐秋冬用此最爲凶。嫁娶遠行應小利﹐葬埋修造亦閒空。須得生門同丙乙﹐同之萬事得昌榮。

天芮﹐字子成。宜崇尙道徳﹐交結朋儕。受業師長吉﹐不可用兵。嫁娶。爭訟﹑移徙﹑築室﹐秋冬吉﹐春夏凶。

受道交結宜芮星﹐行方直此最難明。出行用事宜先退﹐修造安墳發禍刑。盜賊憂惶驚小口﹐更宜因事橫官非。縱得奇門從此宿﹐求其吉事也虛名。

天衝﹐字子翹。宜出報仇。春夏兵將勝﹐秋冬無功。不宜嫁娶﹑移徙﹑入官﹑築室﹑祠祀﹑市賈。

嫁娶安營產女驚﹐出行移徙遇遭迍。修造埋葬皆不利﹐萬般作事且逡巡。

天輔﹐字子卿。宜蘊身守道﹐設教修理。將兵春夏勝﹐得托地千里。嫁娶多子孫﹐利移徙﹑入市﹑入官﹑修營。春夏有喜。

天輔之星遠行良﹐葬埋起造福添長。上官移徙皆吉利﹐喜溢人財萬事昌。

天禽﹐字子公。宜祭祀求福﹐斷絕羣凶。將兵四時吉﹐百福助之。不戰用謀﹐敵人畏服。賞功﹑封爵﹑移徙﹑入官﹑祠祀﹑商賈﹑嫁娶吉。

天禽遠行偏宜利﹐坐賈行商皆稱意。投渴貴人兩益懷﹐更兼造葬皆丰遂。

天心﹐字子襄。宜療病合藥﹐將兵秋冬勝﹐得地千里﹐春夏不利。嫁娶﹑入官﹑築室﹑祠祀﹑商賈﹐秋冬吉﹐春夏凶。利見君子﹐不利小人。

求仙合藥見天心﹐商途旅福又還新。又將遷葬皆宜利﹐萬事逢之福祿深。

天柱﹐字子中。宜迍兵自固﹐隱迹。將兵車傷卒死﹐不宜移徙﹑入官﹑市賈﹐宜嫁娶修造祭祀。

天柱藏形謹守直﹐不須遠出及營爲。萬種所謀皆利益﹐遠行從去見災危。

天任﹐字子韋。宜請謁通財﹐將兵四時吉﹐萬神助之﹐敵人自降。嫁娶多子孫﹐入官吉。移徙築室凶。

天任吉宿事皆通﹐祭祀求官嫁娶同。斷滅羣凶移徙事﹐商賈造葬喜重重。

天英﹐字子威。宜出入遠行﹐飲晏作樂利。不宜嫁娶﹑出兵﹑移徙﹑入宮﹑築室﹑祠祀﹑商賈。

天英之星嫁娶凶﹐遠行移徙不宜逢。上官文武皆宜去﹐商賈求財總是空。

天輔之時

《三元經》日﹕天輔之時﹐有罪無疑斧鑕﹐在前天猶赦之﹐此時有罪皆能自釋。﹑『甲己之日己巳時﹐乙庚之日甲申時﹐丙辛之日甲午時﹐丁壬之日甲辰時﹐戊癸之日甲寅時﹐是天輔之時也。

遁甲利客

經日﹕天盤星克地盤星﹐在四時旺相日時﹐有本方五色雲气在其方來助﹐則客勝也。地盤星克天盤星﹐在四時旺相日時﹐有各方五色雲气在其方來助﹐則主勝也。

天蓬加九宮利爲客﹐若在秋冬之月壬癸亥子日臨戰﹐有黑色云

气從北方來助戰﹐客大勝。

天柱天心加三宮四宮﹐利以爲客。若在秋月及季夏之月庚申辛酉日臨戰﹐有白气云色從西方來助戰﹐大勝。

天任天禽天芮加一宮﹐利以爲客。若在四季月戊己辰戌丑未日﹐有黃雲气從東北來助戰﹐客大勝。

天英加七宮﹐利以爲客。若在春夏月丙丁巳午日﹐有赤雲气從南方來助戰者﹐客勝。

遁甲利主

天英加一宮﹐利以爲主。加秋冬月壬癸亥子日﹐有黑雲從正北來助戰者﹐主大勝。

天任天禽天芮臨三宮四宮﹐利以爲主。如冬夏之月甲乙寅卯日﹐靑雲從東南正東來助戰﹐主大勝。

天蓬加八宮﹐利以爲主。如在四季月戊己辰戌丑未日﹐有黃雲從東北西南來助戰者﹐主勝。

天輔天衝加六宮七宮﹐利以爲主。如在季夏及秋月庚申辛酉日﹐有白雲气自正西及西北來助戰者﹐主勝。

天柱天心加九宮﹐利以爲主。如在春夏月丙丁巳午日﹐有赤雲气從正南來助戰﹐主大勝。

九星子時克應

天蓬值子﹐多不利入宅﹑安墳﹑上官﹑下穴﹐主有口舌爭訟。作用之時﹐有雞鳴﹑犬吠﹑宿鳥鬧林﹐或鳥北方爭鬥而飛﹐造葬後主有缺唇人。至六十日應雞生肉卵﹐有官訟至﹐主退財。

天芮值子時﹐秋冬用之吉﹐春夏凶。不可用﹐作用之時﹐主有走禽驚﹐西南火光﹐二人相逐爲應。造葬後﹐主有貓兒顚犬傷人﹐公事發﹐六十日內有女人自縊事﹐秋冬作用。當進羽音人。田地及妻女。

天衝值子時﹐主有大風雨至。仙禽噪﹑鐘鳴爲應。造葬後。六十日有生气物入屋﹐周年田蠶倍收﹐更防新婦產死。吉因口舌得財。

天輔值子時﹐若反吟﹐主天中有物衣﹐明西方有人穿紅白衣人前來大叫爲應。造葬後六十日進商音人﹑物產﹐野猿猴入屋甑鳴﹐時主加官進祿﹐生貴子。若門奇並到有十二年﹐大旺。

天禽值子時﹐主有懷孕女人來﹐及紫衣至爲應﹐造葬後六十日﹐雞上籬﹐犬銜花﹐儒人送物至爲應﹐主因武得官﹐進田土﹑財物﹑廿年後﹐財谷大旺﹐人丁千口。

天心值子時﹐主有人爭鬥。鼓聲從西北爲應。造葬後百日內﹐赤面人作牙﹐進商音人﹑古器及畫軸﹐家內生白雞﹐十二年內田蠶大旺﹐後因賭博﹑見訟破財。

天柱值子時作用﹐主有大風四起﹐火從東至﹐缺唇人爲應﹐造葬後六十日內。主有蛇犬傷人﹐遇刀刃殺人﹐血光破財。

天任值子時作用時﹐主有風雨至﹐水畔雞鳴﹐東南方有持刀人遇爲應。造葬後百日內﹐主新婦自離﹐三牙須人及木姓人上門﹐由賴退田產出﹐人男盜女﹡。

天英值子時作用時﹐有鑼聲自西北至﹐及三五人把火伐木爲應﹐造葬後﹐主有缺舌人破家業﹐三年內血光自刎﹐小兒因湯火死。

九星丑時克應

天蓬值丑時﹐主樹倒傷人。有雷電作﹐及風雨爲應。造葬後七日內﹐雞生鵝子卵﹐犬上主屋﹐主喪小口。三年後白頭翁作牙﹐進商音人﹑田契﹐大旺財谷﹐十年後卽退敗。

天芮值丑時作用時﹐有金鼓聲向西北至﹐造葬後七日﹐有烏龜自林中出﹐六十日被盜賊退財﹐口舌官事至。

天衝值丑時作用時﹐主雲霧﹐以合小兒成羣來﹐及婦人爲應﹐造葬後烏貓生白子﹐拾得古鏡發財﹐周年得僧道﹑田契﹑生貴子。

天輔值丑時作用時﹐主東方有犬吠﹐有人持刀殺人鬥叫。造葬後有白兔野雞入室﹐六十日內﹐僧道送物﹐及東南方羽音人送文契至﹐遠行信歸﹐周年添進人口﹐大旺血財﹐加官進祿。

天禽值丑時﹐有孝婦人持錫器來﹐小兒拍掌笑﹐吹笛打鼓叫鬧爲應。造葬後賭博獲財﹐或拾窖發財﹐三年後因獲盜賊致富。

天心值丑時作用時﹐北方有匠人攜斧至﹐樹木上生金花爲應﹐造葬後六十日﹐進羽音人金銀器﹐三年被火﹐一貧徹骨﹐出入弄蛇戲犬。

天任值丑時作用時﹐有靑衫婦人攜酒至﹐四方有鼓聲爲應。造葬後半年後﹐進無名財物﹐周年有鸚鵡入屋﹐主口舌得財﹐三年後貓犬相咬﹐生請舉。

天英值丑時﹐東北方有師巫人至﹐及鑼聲爲應。造葬後一月內﹐主火燒屋﹐一年內大作﹐人言百怪﹐俱見死亡大敗。

九星寅時克應

天蓬值寅作用時﹐有靑衣童子持花來﹐北方有和尙裏衣頭巾至﹐女人著衫裙至。造葬後有賊劫家財﹐六十日內﹐有蛇入屋咬人﹐因馬牛死傷人﹐及鬼打屋﹐三年後進田地﹐大旺財谷。

天芮值寅作用時﹐有瘦婦懷孕至﹐更有蓑衣人至。葬日有奇門旺相﹐六十日有水牛入屋﹐大進血財﹐加官進祿﹐子孫大吉。

天衝值寅作用時﹐有貴人乘轎至﹐及童執金銀器至。造葬後二十日進角音人﹐契字六畜及琉璃入屋﹐六十日雞母啼家﹐主死﹐因口舌爭訟得財大發財谷﹐主生乙巳﹐丁人發福。

天輔值寅時﹐當見公吏人手執鐵器﹐及藝人攜物至爲應。葬造後六十日內﹐白鼻貓兒咬雞時﹐有賊送財寶至﹐赤面人作牙﹐進羽音人﹑田契﹐十二年大發﹐生貴子。

天禽值寅時作用時。金雞亂鳴。玉犬吠。有人帶深笠至。造葬後六十日。進羽音契字﹐發人丁田旺木。

天心值寅作用時﹐有白鷺鳥﹐及水禽至﹐金鼓四鳴﹐女人穿靑衣攜籃至。造葬後遺火燒小口﹐六十日內﹐由賴公事至﹐百日內﹐大進金銀﹐因拾得吉窖﹐進商音羽音人物產﹐三年內因妻得財生貴子。

天柱值寅時作用時﹑有牛馬喧叫﹐及僧道人持蓋大雷雨至﹐喜鵲喧噪。葬造後六十日內﹐有賊牽連公事﹐因公事說訟破財﹐女人墮胎﹐產死。

天任值寅作用時﹐女人成隊把火前行﹐童子拍手大笑﹐西北有人轎馬至。葬造後六十日內﹐甑鳴婦死﹐百日內﹐進六畜。女人財寶自至。田蠶大旺。缺唇人爭訟﹐婚事敗。

英值寅﹐東方有軍馬至﹐及捕魚獵网人至。葬造後女人因行路拾得財寶﹐六十日內﹐進寡婦人田產契書﹐百日雷打屋卽敗。

九星卯時克應

蓬值卯﹐黃雲四起﹐婦人把鐵器前來﹐大蛇橫過。造葬後十日內﹐角音人相請。半月內﹐有徽音人送財物。六十甘內﹐女人因賊牽執大破財。百日拾得窖財大發。

芮天衝值卯時﹐有女人穿紅送物﹐及貴人騎馬至﹐兩犬相咬﹐水牛作聲。造葬後六十日﹐進東方絕戶產業﹐因湯火傷﹐小兒進血財﹐及羽音人物二年內婦人墮胎﹐產死。

輔值卯作用時﹐女人挑傘至﹐及師巫吹角聲﹐葬造後六十日﹐大發添人丁﹐有生气入屋﹐旺財谷﹐因女人公事得財帛﹐及田地契字。

禽值卯大風東起﹐小禽四叫﹐懷孕婦人至﹐造葬後半年﹐貓兒自來園內﹐得窖大發。

心值卯作用時﹐有跛腳婦人相打﹐及犬吠﹐鼓聲北方有人轎至﹐葬造七日內﹐進橫財三年﹐後有牛自來大旺六畜﹐有人請因軍得財。

柱值卯有瘦婦持刃至﹐及僧道持蓋至﹐及女人相罵。葬造後六十日內﹐火笑雞母啼晝鳴﹐犬上屋。周年疫病死絕。

任植卯﹐有老人持杖至﹐及喜鵲喧噪爲應。葬造後七日內﹐有人進古器物﹐六十日內﹐外因女人獲財寶﹐進牛羊六畜﹐因賭博得財加官進職。

英值卯時作事時﹐有女人持燈來應﹐或執木棍來應。若見雷鳴應﹐六十日內﹐進女人財寶﹐因而大發。

九星辰時克應

蓬天芮值辰東北方﹐樹倒打人﹐鼓聲四起﹐女人著紅至。葬造後烏鴉四鳴繞屋﹐有劫賊至﹐破財﹐六十日有風腳人上門﹐由賴後家生貴子﹐大發財谷。

衝值辰﹐主鯉魚上樹﹐白虎出山﹐僧道成羣。至葬造後﹐擡得黃金白銀物大發﹐橫財七十日內。來因家﹐主見傷折之災﹐一女一男進。

輔值辰﹐白羊與黃犬相撞﹐賣油人與賣菜米人相撞﹐白衣小兒哭﹐懷孕婦人至。葬造後大發財谷﹐一年內雙生貴子。

禽值辰﹐有師巫術人相爭大叫﹐及東方鴉噪﹐葬造後六十日內﹐有僧道人及絕戶送物產至。

心值辰﹐有雲從西北起﹐靑衣人攜魚至﹐女人僧道同行。葬造後六十日﹐井中气如雲出﹐三日內。家生貴子﹐請舉及第﹐大富貴。

柱值辰﹐有人扛樹過﹐及男人持鼓過﹐黃衣老人持鋤至。葬造後六十日﹐鳥貓生龍子﹐雞生雙子﹐進北方人財物﹐寡婦送契至﹐紅面人佐牙﹐進羽音人田產。英值辰﹐西北方大雨至﹐雞飛上樹﹐女人著紅衣﹐攜籃至。葬造後七日內﹐有生气入屋﹐六十日內﹐進橫財大發。

九星巳時克應

蓬天芮值巳。有駝背老人披蓑衣至﹐女攜酒及師巫人至。葬所造後一百日。因火大獲橫財﹐至周年因武獲職﹐加官進祿。

衝值巳﹐有牛相打﹐羊爭行﹐女人相罵﹐西南方有鼓聲喧鬧。葬造後六十日內﹐蛇咬雞﹐牛入室﹐有女人送契至﹐一百日犬生花子﹐大旺田財。

輔值巳﹐有人相打﹐女人抱布來﹐風四起﹐小童嘆叫。葬造後六十日內﹐進東方人財物﹐有魁運禾大發。

禽值巳﹐有白頸鴨成隊飛鳴﹐及師巫人相打﹐貴人騎馬過。葬造後七十日﹐有婦人來﹐合生貴子﹐成家立產﹐三年田產大旺。

心值巳﹐有女人著靑﹐抱小兒至﹐紫衣人騎馬至﹐烏龜上樹。葬造後半月內﹐得四方人財物﹐跛人作牙。進商音產契﹐六畜興旺﹐三年內﹐女人成家﹐寡母坐堂。

柱植巳﹐有黑牛過﹐鐘聲鳴﹐豬上山﹐後二十日內﹐進商音人財物﹐六十日內﹐家內女人下水﹐有生气物入屋﹐周年內﹐貓捕得白鼠﹐大發大貴之兆。

任天英值巳﹐有兩犬爭一物﹑野人負薪過﹐吏人持蓋至。葬造後六十日內﹐獲異路人財﹐南方人送鯉魚﹐生貴子﹐異路顯達﹐進田財。

九星午時克應

蓬值午作用時﹐有人持刀上山﹐婦人持靑衣﹐童子至發叫嘆聲。後四十日內﹐家主亡﹐六十日內﹐犬來作人語﹐入屋爲怪。赤面風腳人上門﹐由賴行凶破財﹐三年內得古窖大發。

芮值午﹐主天中有人缺唇﹐白衣人至﹐有妊婦過。六十日內﹐有貓鬼咬人﹐因買賣發橫財﹐周年內得妻家財產大發。

衝值午﹐東方人家火起﹐穿白衣前來大喚﹐山禽噪鬧。六十日內﹐擡得古器鬼運錢禾發。

輔值午﹐有僧道持蓋﹐女人穿紅至﹐有石火光﹐後六十日內﹐有貴人至﹐送異物﹐六十日內﹐進西方人金銀﹐周年內﹐得寡婦人絕戶物。

禽值午﹐有白衣女人來﹐狗銜花﹐山雞斗叫﹐風雨從東來﹐六十日內﹐有犬自外來﹐或野犬入屋﹐主進東北方人財更賭博公事得財﹐一年烏雞生白雛﹐生气自來爲應﹐田蠶大旺。

心值午﹐主大風雨驟至。蛇橫路﹐女人著紅裙﹐攜酒至﹐後六十日蠶鳴﹐有跛足人送生气物﹐五年內﹐進金銀田蠶大旺。

柱植午﹐西方有人騎馬至﹐就有大雪鴉飛鳴起﹐後五日內﹐孕婦先病行喪哭泣﹐六十日內﹐水邊得古器﹐水邊神爲福﹐退小口。

任值午﹐西北方黃色飛禽來﹐師巫與君子人至﹐後四十日進外寶﹑貴人財物﹐紫衣入屋﹐生貴子。

英值午﹐南方有婚姻事﹐過捕獵人執弓箭至﹐後六十日內﹐被木傷死﹐及自縊公事敗。

九星未時克應

蓬值未﹐童子牽二牛至﹐及驚鵝羣﹐至北方﹐有女人著紅衣至﹐後六十日內。軍賊入屋劫掠財物敗。

芮值未﹐有捕獵人至﹐及白衣道人攜茶過﹐後七日有烏鴉繞屋噪與﹐赤面人三牙﹐須人大鬥鬧﹐周年內動瘟見火燒屋蛇傷敗。

衝值未﹐有鼓響小兒著孝衣至﹐牛馬或羣過西北方﹐或鬧或爭﹐後六十日內﹐有白羊入屋﹐六畜大旺。

輔值未﹐羣犬爭吠﹐丐者攜蓑衣至﹐及僧道成羣過或西北方﹐有人爭屋﹐後一百日內有文書契字進商音人財物金銀。

禽值未﹐有老人及破足擔花過﹐或靑衣攜酒至。葬造後六十六日內﹐進羽音人鐵器﹐六畜大旺。

柱植未﹐有瘦婦與僧道同行東北方﹐有人攜蓋騎馬至。葬造後一百日內﹐因媳婦見狐貍敗。

任值未﹐主有白雞飛來﹐飛禽自西南方至﹐北方大鬥鬧﹐鼓聲喧天﹐風雨大至。葬造後七日內﹐女人送白色物至﹐六十日內﹐家生異白气物﹐得六畜大旺。

英值未﹐有孕婦過﹐及西北上鼓色爲應。葬造後六十日內﹐家主落水死﹐周年瘟疫敗。

九星申時克應

蓬值申﹐有取水人傘笠至﹐西方有小兒打水鼓﹐叫啖葬。造後二十日內雞巢內蛇傷人﹐新婦自溢﹐淫欲公事敗。

芮值申﹐主東方涼傘靑蓋及僧道胡須人至﹐及牛斗傷人﹐犬咬人。葬造後一百日﹐當進羽音人產物﹐周年內有水牛入屋﹐鵬鳥入家﹐時主大病。

衝值申﹐南方白衣人騎馬過﹐吏卒人持刀相殺﹐葬造後一百二十日內﹐女人作牙﹐進絕戶田產。

輔值申﹐有靑腫患腳人攜酒至﹐三教色衣人至西北金鼓聲。葬造後半年內﹐因婦人財大發﹐蛇從井中出。平白人送牛羊至。

禽值申﹐主天中飛鳥大叫﹐師巫將符來﹐葬造後百日內﹐女人自到拾得珠翠歸﹐周年新婦昌盛﹐生貴子﹐大旺田蠶。

心值申﹐僧道前來﹐金鼓四鳴﹐百鳥交噪﹐紅裙女人送酒至﹐葬造後寡婦坐堂﹐擡得古窖大發。

柱值申﹐主水鷹鴿掠﹐禽墜地﹐及靑衣人攜籃至。葬造後因失火喪家。

任值申﹐主大風雨至﹐三牙須人打鼓至﹐僧道著黃衣爲應。葬造後七日內甑鳴﹐女人被火湯燒敗。

英值申﹐有懷孕婦人大哭﹐西方上有金鼓聲﹐及僧道持蓋﹐葬造後大凶。

九星酉時克應

蓬天芮值酉﹐主西方有赤馬至﹐及輪輿羣鴉四噪。葬造後百日內﹐家生貴子﹐僧道作牙﹐進商音人。田地大發﹐三年內雞生雙子﹐貓養白兒﹐請舉。

衝天輔值酉﹐遠方人送書至﹐東方狐貍咬叫﹐婦人把火來。葬造後周年生貴子。得橫財大發。

禽值酉﹐西方火起﹐人家相打大叫﹐鼓聲繞噪。葬造後周年生貴子﹐得橫財大發。

任天心值酉﹐主僧道尼姑。把火西南來﹐北方鐘鼓聲。葬造後七十日丙﹐進商音﹐騾馬官員財喜﹐及藝術人送遠信至﹐大利。

英值酉。西方有人相爭。鳥雀喧噪﹐白衣女人懷孕至。葬造未六十日﹐小口宅母折足破財﹐一百日因口舌得財。

九星戌時克應

蓬值戌﹐主有老人持杖來﹐西上雷雨至﹐三牙須人擔籮來。葬造後有白犬至﹐六十日內﹐因拾得軍器﹐得橫財大發。

衝天輔值戌﹐西上三五人把火光尋失物。師巫與三牙須人至。葬造後六十日﹐雞上樹啼﹐遠方有信﹐獲羽音人財﹐周年小口被牛踏損。

禽值戌﹐東北方有鐘聲音﹐及饒鈸聲﹐有靑衣童子攜籃至﹐後六十日。白龜至﹐大發。就得寡母田契﹐有人請舉。

心值戌。主南方大叫﹐賊驚﹐小兒騎牛至﹐百日內家生貴子。金雞鳴﹐玉犬吠﹐三年請舉。

柱天英值戌﹐有女人把白布至﹐西有鼓聲﹐北上樹倒打人﹐大叫﹐六十日﹐蛇虫入宅咬人﹐連人瘟疫﹐死大敗。

九星亥時克應

蓬值亥﹐小兒成羣﹐女人著孝服至。葬造後因捉賊得財谷﹐三年出人﹐入道法﹐賣符咒水﹐起家。

衝天輔值亥﹐有足跛靑衣人至﹐東北上人家火光葬造後百日內貓兒捕白鼠爲應進商音人田契大發財得妻財。

禽值亥﹐西北上有婦人笑聲﹐大風從西起﹐樹倒拆屋﹐大叫。起葬造後六十日內﹐進鐵匠人財物﹐商音人作牙﹐進僧道產。

心值亥﹐作用時﹐有金雞鳴夜﹐玉犬吠﹐老人帶皮帽手執鐵器至。葬造後七日內﹐有不識姓名人上門借宿﹐遺下財物去。

柱天任值亥﹐主西方有玉磬聲﹐山下人把火叫喧。葬造後因救火得財﹐大發。

英值亥﹐女人把火來﹐造葬後百日內﹐有癩疾人上門﹐由賴身死破財。

天乙直符吉凶神說

歌曰﹕直符前三六合位﹐太陰之神在前二。後一宮中爲九天﹐後二之神爲九地。太陰布星起例﹐隨本時直符宮直符。騰蛇﹑太陰﹑六合﹑白虎﹑玄武﹑九地﹑九天。陽遁直符宮﹐所到之宮﹐加活局﹐直符順布宮星。

陰遁直符宮﹐所到之宮﹐加活局﹐直符逆布星宮。

直符天乙之神事急﹐宜從此方而出﹐以擊對衝﹐此急則從神之謂也。

九天威扞之神﹐可以揚兵布陣﹐納喊搖旗。孫子日﹕善戰者動於九天之上。

九地堅牢之神﹐可以屯兵固守﹐保障城池。曰善守者藏於九地之下。

玄武小盜之神﹐可以提防﹡細﹐窺覘軍情。若得奇門會合之方﹐不可以此爲忌。

白虎凶惡之神﹐可以防備賊兵偸營劫寨﹐若得奇門會合之方﹐不可以此爲忌。

太陰陰佑之神﹐可以履符禁敵閉城藏兵﹐人有急難﹐可從此方避之﹐危其禍患。

六合護衛之神﹐可以埋伏抵搪﹐提防不測﹐人有急事﹐宜於此方避之﹐免其害。

騰蛇虛詐之神﹐出此方者﹐多主精神恍惚﹐夢寐乖張﹐若得奇門會合之方﹐則不忌。

王璋日﹕九天之上﹐六甲子謂六甲直符﹐當六甲之時﹐士眾當背直符﹐所臨之宮而擊其衝﹐無不勝。經曰﹕揚兵於九天之上。所以甲爲九天之上者﹐謂易稱乾﹐納甲壬乾爲天天道上升﹐以甲數至壬﹐其數九﹐故六甲爲九天之上﹐所以六皆稱甲子者﹐六甲之始支幹之長﹐舉上以明下﹐故六甲皆稱甲子。九地之下六癸酉﹐謂六癸之位﹐皆稱九地之下﹐凡逃亡絕迹﹐當以天上六癸所臨之方下出入。易稱坤納乙癸﹐又坤爲地﹐地道下降﹐從乙數至癸﹐亦爲九。故六甲爲九地之下﹐所以六癸皆稱癸酉﹐是甲子之終。六合之中六己﹐己謂六己之位﹐皆爲六合之中。凡爲陰祕之事﹐從天上六己所臨之方而出﹐人莫見之。經日﹕六合爲私門﹐獨出獨入﹐無有見者﹐所以六己爲六合中者﹐從甲數至己﹐其數六﹐爲甲己合﹐故六合之中﹐六己巳者﹐亦舉甲子一旬之義﹐故俱稱六己巳也。

本理曰﹕九天九地祕通神﹐太陰六合定乾坤。能知此訣備於我﹐肯把三門別立根。出向奇門分造化﹔人於心上起經綸。守攻城郭憑於此﹐道不虛行只在人。

歌日﹕九天之上好揚兵﹐九地潛藏可立營。伏兵但向太陰位﹐若逢六合利逃刑。《本義》云﹕九天者﹐剛健之至極也﹐九地者﹐幽隱之至深也。動於九天﹐故言攻之至極﹔藏於九地﹐故言守之至深。九天乃天之殺伐之气﹐遁在此方﹐亦可以藉此气揚兵耀武。九地乃地之蒙晦之气﹐遁在此方﹐亦可以藉此气遮藏形迹。太陰之下﹐可以伏兵﹐六合之下﹐可以逃亡。冬至後陽遁﹐逆天上直符所臨之宮﹐後一爲九天﹐後二爲九地﹐前二爲太陰﹐前三爲六合。夏至後陰遁﹐順天上直符所臨之宮﹐前一爲九天﹐前二爲九地﹐後二爲太陰﹐後三爲六合。又凡出行呼十干神名。甲爲天福神﹐名王文卿﹔乙爲天徳神﹐名龍文卿﹔丙爲天威名唐文卿﹔丁爲玉女名季由往﹔戊爲天武名司馬羊﹔己爲明堂名紀遊卿﹔庚爲天刑名鄒元陽﹔辛爲天庭名髙子張﹔壬爲天牢名王祿卿﹔癸爲天獄名受子光。伍子胥曰﹕若欲伏匿者。乘靑龍六甲也。歷蓬星六乙也﹐過明堂六丙也﹐出天門六戊也﹐入地戶六己也﹐過太陰六丁也。取艸拆半障人中入天藏六癸也。假令六甲日甲子時﹐初起甲子歷丑過寅出辰入巳﹐還取艸拆半障人中﹐置卯地而入酉地﹐去入無見者﹐過太陰時。咒日﹕天翻地覆﹐九道皆塞﹐有來迫我至此而極彊。見我者死﹐追我者亡﹐吾奉九天玄女。道母元君律令﹐徑入天藏﹐愼勿反顧﹐庚爲天獄﹐辛爲天庭﹐壬爲天牢﹐宜避之。余有詳解人遁內。

三奇喜怒

乙奇者﹐日奇也。到震爲白兔遊宮﹐造作謁見﹐出行吉。到巽謂玉兔乘風﹐百事吉。到離謂白兔當陽﹐宜作顯揚煆藥煉丹﹐百事宜良。到坤謂玉兔暗目﹐又名入墓﹐上官﹑遠行﹑市賈﹑遷移﹑修作﹑用之立見災殃。到兌名受制﹐事多不利。到干名玉兔入林﹐上官﹑遠行﹑修築﹑並吉。到坎名玉兔飲泉﹐到艮名玉免步靑﹐宜利。

丙奇者﹐月奇也。到震謂月入雷門﹐架柱修門﹐修營永逢吉慶。到巽名火行﹐風起龍神助威﹐發生之道﹐事皆宜利。到離爲帝旺之鄕﹐但除子午二值符時﹐不可急用外﹐其他寅申辰戌用之﹐俱良。到坤謂子居母腹吉。到兌謂風凰拆翅。到乾謂光明不全﹐又名入墓凶﹐不可用。到艮名鳳入丹山﹐艮爲鬼道﹐丙火爍然﹐凶必然矣。

丁奇者﹐星奇也。三奇之中﹐此星最靈。六丁本火之精﹐化而成金﹐到震最明。若修營此方﹐可用竹級七个﹐燃火前引人夫﹐行四步外滅火﹐則興工必有祥應。到巽爲少女﹐名玉女畱神﹐大風成像是也。到離乘旺而太炎﹐能銷爍萬物﹐燥暴不常。到坤﹐坤爲地戶﹐謂玉女遊地戶吉。到兌火﹐無金旺之鄕﹐能凶能吉。到干名大照天門﹐又名玉女遊天門﹐其妙異常之比。到艮名玉女遊鬼門﹐凶。到坎名朱雀投江。又丁入壬癸鄕﹐威徳收藏﹐可愼靜勿顯揚。

冬至陽遁時奇起例

假如萬曆二十五年四月十二壬申日丙午時用事﹐初四甲子符頭己到﹐初七丁卯戌時小滿﹐乃符先到﹐而節後到﹐用超法。甲子至戊辰五日﹐小滿上局﹐五中起甲子。己巳至癸酉五日﹐小滿中局﹐二坤起甲子。甲戌至戊寅五日﹐小滿下局﹐八艮起甲子。今壬申日午時正是小滿中局﹐陽遁二坤宮﹐起甲子逆布三奇﹐順布六儀。甲子坤﹐乙坎逢乙奇﹐丙離英丙奇﹐丁艮任丁奇﹐逢戊還元﹐甲子戊在坤﹐甲戌己在震﹐甲申庚在巽﹐甲午辛中寄坤﹐甲辰壬在乾﹐甲寅癸在兌。原用丙午時﹐甲辰旬管下甲辰同壬在乾﹐卽以干下心星爲直符﹐丙午時乾泊離﹐乃移天盤心星加地盤離上﹐蓬乙奇到坤任﹐丁奇到兌英﹐丙奇到艮。

丙午時甲辰旬﹐卽以心星爲直符﹐加離順數﹐甲辰原在乾﹐卽以開門爲直使﹐順點去﹐甲辰乾﹑乙巳兌﹑丙午時艮﹐開門加艮是也。丙午時﹐丙奇到艮。曰鳳入丹山﹐開門相生﹐丁奇到兌﹐火旺金死﹐景門加兌﹐宮迫不吉﹐乙奇到坤入墓﹐杜門加坤門迫不吉。

夏至陰遁時奇起例

假如萬曆二十五年五月十一辛丑日丙申時用事﹐初四甲午符頭己到﹐初八戊戌日辰時夏至乃符先到﹐而節後到﹐用超法。甲午至戊戌五日﹐夏至上局﹐九宮起甲子己亥﹐至癸卯五日﹐夏至中局。三宮起甲子。甲辰至戊申五日﹐夏至下局﹐六宮起甲子。今辛丑日申時正是夏至中局﹐陰遁三震宮﹐起甲子順布三奇﹐逆布六儀。甲子震。乙巽輔乙奇。丙中禽丙奇﹐丁干心丁奇﹐逢戊還元﹐甲子戊在震﹐甲戌己在坤﹐甲申庚在坎﹐甲午辛在離﹐甲辰壬在艮﹐甲寅癸在兌。原用丙申時甲午旬管下﹐甲午同辛在離﹐以離下英星爲直符﹐丙申時幹泊中寄坤﹐乃移天盤英星﹐加地盤坤上禽丙奇﹐到兌火入金鄕﹐不吉﹐心丁奇到坎火入水地不吉。輔乙奇到離玉兔當陽吉甲午旬丙申時﹐卽以英星爲直符﹐加坤逆數﹐甲午原在離宮﹐卽以景門爲直使﹐逆點去﹐甲午離乙未艮﹐丙申兌﹐景門加兌是也。辛丑日丙申時﹐離兌坎三宮﹐得奇不得門﹐艮震巽三宮得門不得奇﹐此時不宜用事。凡有急事欲行﹐卽於天門地戶天馬等吉方而出﹐所謂急則從神也。又依張良運算玉女反閉局行之﹐必有天神護佑﹐事緩則從奇門吉方而行爲上。

推九星分野吉凶

天有八門﹐地有八方﹐加以九星察其气運﹐隨星消息應以八方﹐非惟可以戡亂除暴﹐扶助邦國﹐又必先知歲丙丰儉災祥﹐而可預爲備荒之計耳。嘗以本年立春過宮之日布局﹐使符用星就九宮分野﹐以辧吉凶。蓋太乙奇門六壬﹐皆同此應﹐故爲之三式。然入門各有不同﹐要其極至﹐則無二理也。太乙書日﹕太乙在陽宮﹐遼東不用兵。正以坎艮震巽爲陽宮﹐遼東艮地也﹐太乙在陰宮﹐蜀漢可以全身。正以離坤兌乾爲陰宮﹐蜀與漢正坤在西南及西方之地也。占用九星遁臨八方﹐以決善惡﹐隨其善惡所到之方﹐定人民災祥歲時丰儉﹐人事得失﹐旱潦兵火﹐無不應焉。若天乙臨方﹐當出大魁也﹐

乾宮西北屬周秦之分﹐在天文至胃初度隸焉。

坎位北方﹐應冀州晉魏之分﹐在天文觜至井十二度隸焉。

良宮東北﹐應充州韓鄭之分﹐在天文角亢之南﹐較宿之北隸焉。

震位東方﹐屬齊國之分﹐在天文氏四至尾初度隸焉。

巽居東南﹐應荊州之分﹐在天文井鬼之翌軫之初隸焉。

離居南位﹐應揚州吳越之分﹐在天文南斗牛女隸焉。

坤居西南﹐應益州之分﹐在天文觜參初度隸焉。

兌位正西﹐應梁州衛國之分﹐在天文牛西室三度隸焉。中宮應蔡宋之分﹐在天文氏心西隸焉。寄遁坤宮﹐北辰斗柄之間。

奇遁布局法

夫遁甲之法﹐三重象三才﹐上層象天列九星﹐中層象人開八門﹐下層象地列八卦九宮。天蓬及休門與坎一宮相對﹐三才定位也。乙丙丁三奇也﹐乙爲日奇﹐丙爲月奇﹐丁爲星奇。戊己庚辛壬癸六儀也。一局六十時﹐六甲周流而甲子常同六戊﹐甲戌常同六己﹐甲申常同六庚﹐甲午常同六辛﹐甲辰常同六壬﹐甲寅常同六癸。甲𨿽不用而六甲爲天乙之貴神﹐常隱於六儀之下﹐爲直符。其發用實在此﹐故謂之遁﹐此大衍虛一太玄虛三之義也。蓬任﹑衝﹑輔﹑禽﹑英﹑芮﹑柱﹑心九星也﹐號爲直符。休﹑生﹑傷﹑杜﹑景﹑死﹑驚﹑開八門也﹐遁爲直使。二十四气直於八卦﹐坎則冬至小寒大寒﹐艮則立春雨水驚蟄﹐震開春分淸明谷雨﹐巽則立夏小滿芒種﹐離則夏至小署大暑﹐坤則立秋處暑白露﹐兌則秋分寒露霜降﹐乾則立冬小雪大雪。四時分至及四立﹐爲八節﹐得八卦旺气﹐故爲初中末三气﹐從之以分天地人元﹐又間六宮而行各爲中下元也。冬至後十二气爲陽遁﹐皆順行。夏至後十二气爲陰遁﹐皆逆行。二遁各占四卦﹐爲節气之中各六﹐諸气一周八卦﹐歲事備矣。此以月取之也﹐五日爲一候﹐故遁法遇甲己易一局。蓋自甲子至戊辰五日六十時﹐足爲上局﹔己巳至癸酉又五日六十時﹐足爲中局﹔甲戌至戊寅又五日六十時﹐足爲下局。三局三才之道也﹐餘如之。由是甲巳加四仲﹐皆爲中加四季﹐皆爲下三局。四之而六十甲子備矣。上局則起上元﹐中局則起中元﹐下局則起下元﹐不易之法也。故凡日𨿽以气候相推﹐至三元先後不同﹐三元始終﹐日有多少﹐在經有超辰接气拆局補局之法﹐超接不及而閏生焉。因日定局﹐因局起元﹐終不可易。此以日取之也。凡選時先分二遁﹐次定三局﹐方起三元。蓋先看其日在何節气內﹐合爲某遁﹐次看其日在何甲己內﹐合爲某局。於是本局起遁冬至後爲陽遁順布六儀﹐逆布三奇﹔夏至後爲陰遁逆布六儀﹐順布三奇。其法自甲至癸十干﹐常以序行。如局逆順﹐前人俱先布三奇﹐後布六儀﹐今皆反之。因指六甲爲六儀而布局﹐及布三奇並以丁丙乙爲序﹐皆捷法也。布五宮則寄坤土﹐此土長生於申之說也。此寄宮終非正位﹐故遇直符直使﹐在五則皆注避五於本時之下。恐人誤用之也。九宮已布方點﹐出其時旬頭之甲在何宮﹐以其星爲直符﹐以其門爲直使﹐然後以加臨法用之﹐尋本時支落處﹐加以直使尋本時幹落處﹐加以直符加臨己﹐乃視其時﹐課大綱作方命位﹐得合開休生二門﹐並天上三奇﹐主大吉﹐方可用事。縱遇太歲金神等煞﹐亦無害。凡遇寄宮﹐終非正位﹐𨿽得奇﹐亦不宜用事。諸事乘三吉﹐而避五凶﹐直前無懼﹐但於《符應》不可不詳究也。

玉女反閉訣

陰陽二遁﹐有閉塞八方皆無門可出﹐卽依玉女反閉局而出﹐此緩則從門﹐急則叭神之謂也。凡入陣掩捕﹐出入遠行﹐見貴上官赴任﹐卽出天門入地戶﹐乘玉女而行﹐去人皆不見。用事之人﹐右手持刀閉气作法﹐畫地布局﹐室內六尺爲式﹐在庭六步爲式﹐門外六丈爲式。在野二百四尋爲止﹐畫匝四圍﹐並以六爲數﹐先定六數訖﹐先左手持六籌﹔各長一尺二寸﹐右手執刀﹐向旺方呼濁气一口﹐次吹旺气﹐默飲訖﹐叩街七二通﹐了禱祝心下事﹐然後卻回身皆旺气啟請祝日﹕維年月日時﹐某敢昭告於天父地母﹐六甲六丁玉女六戊藏形之神﹐某好樂長生之術﹐行不擇日出不問時。今欲爲某事虔告天地神祗﹐丁甲大神﹐謹按天門拜請六丁玉女眞君﹐畫地局﹐出天門﹐入地戶﹐閉金斗乘玉輅﹐玉女﹑靑龍﹑白虎﹔朱雀﹑玄武﹑匈陳﹑騰蛇﹑六合﹑六甲﹑神王神將﹐乘我而行﹐行到某所﹐左右巡防﹐隨行隨止﹐隨臥隨起﹐辟除盜賊﹐鬼魅消亡﹐君子見我﹐喜樂非常﹐小人見我﹐歡躍惶惶。男女見我﹑供侍酒漿﹐百惡鬼賊﹐見我者亡。今日禹步。上應天罡玉文侍傍﹐下辟不祥﹐萬精厭伏。所向無殃﹐所理病瘥﹐所供者達﹐所擊者破﹐所求者得﹐所願者成。帝王大臣﹐二千石長吏﹐見我者愛如赤子﹐今日請召玉女眞君護我﹐進急急如九天玄女道母元君律令。

咒曰﹕吾左魁右﹝鬼票﹞﹐右魁左﹝鬼票﹞。上魁下﹝鬼票﹞﹐下魁上﹝鬼票﹞﹐吾藏身三五之中﹐﹝鬼﹢鸛無鳥字旁﹞﹝鬼行﹞之內。﹝鬼﹢鸛無鳥字旁﹞﹝鬼﹢甫﹞之裏。顚倒三五﹐低昂步罡﹐爲我生形﹐吾載日載月﹐足履北斗﹐三臺七星﹐覆我五星。照我二十八宿羅列﹐衛我璇磯玉衡。衛我身形﹐衣斗履斗﹐與鬥同儀﹐今我步罡三五合成﹐步璇躡衡趨祥﹐紫微三五騰聲﹐乘罡禦斗﹐乘正天威。萬世常存﹐日月同曜﹐邪道五害皆伏﹐魁罡之下無動無作﹐急急如律令。咒畢﹐左手執籌﹐右手執刀﹐自鬼門起﹐左畫一圈﹐布四方八千十二神位。甲日便從甲地入局﹐乙日便從乙地入局﹐丙日便從丙地入局﹐丁日便從丁地入局。庚日便從庚地入局﹐辛日便從辛地入局﹐壬日便從壬地入局﹐癸日便從癸地入局。一說戊日只從乾入局﹐己日只從巽入局﹐手痔六籌禱祝四方。

謹請東方功曹大衝天罡﹐靑帝甲乙大神﹐降於局所﹐侍衛我身。

謹請南方太乙勝光小吉﹐赤帝丙丁大神﹐降於局所﹐侍衛我身。

謹請西方傳送從魁河魁﹐白帝庚辛大神﹐降子局所﹐侍衛我身。

謹請北方登明神後大吉﹐黑帝壬癸大神﹐降於局所﹐侍衛我身。

右謹四方神訖﹐便從所求日辰上安置籌法

假令子日子上安第一籌﹐醜上第二籌﹐寅上第三籌﹐卯上第四籌﹐辰上第五籌﹐巳上第六籌。

術曰

鼠行失穴入狗市﹐便移子上第一籌﹐安戊上。大呼東方靑龍下。

牛入兔園食甘艸﹐便移醜上第二籌﹐安卯上。大呼南方朱雀下。

猛虎逡巡入巳位﹐便移寅上第三籌﹐安巳上。大呼西方勾陳下。

兔入牛欄伏不起﹐便移卯上第四籌﹐安醜上。大呼西方白虎下。

龍入馬廏因畱止﹐便移辰上第五籌﹐安午上。大呼北方玄武下。

蛇行宛轉來申裏﹐便移已上第六籌。安申上﹔大呼東方六合下。

若午日﹐卽從午上命上第一籌。

馬入龍泉飲甘水﹐便移午上籌安辰上。

羊羔易位入酉鄕﹐便移未上籌安酉上。

猿猴踴躍向豬中﹐便移申上籌安亥上。

雞飛撲落來羊位﹐便移酉上籌安未上。

狗入鼠穴捕其子﹐便移戌上籌安子上。

豬入虎穴自投死﹐便移亥上籌安寅上。

喝籌訖﹐但兩支夾一干﹐先成者天門﹐後成者爲地戶。如子日先取丑上一籌﹐掩閉天門。次取申上一籌﹐橫閉地戶﹐向庚上玉女方而去一百二十步外﹐不可回顧﹐如事三呼﹐本日玉女﹐並念玉女咒﹐或再念三奇咒而去﹐大吉。若值何奇﹐念何奇咒﹐方如遇四仲地戶﹐不成將初籌第一籌﹐安衝辰命之成地戶之門﹐亦依此法作用退身少許而行。

十二日圖式

子日﹐丙天門﹐乙地戶﹐庚玉女﹐醜上取籌﹐閉天門﹐申上取籌﹐閉地戶。

丑日﹐丙天門﹐乙地戶﹐辛玉女﹐丑上取籌﹐閉天門﹐申上取籌﹐閉地戶。

寅日﹐丙天門﹐庚地戶﹐乾玉女﹐醜上取籌﹐閉天門﹐辰上取籌﹐閉地戶。

卯日﹐庚天門﹐丁地戶﹐壬玉女﹐辰上取籌﹐閉天門﹐亥上取籌。閉地戶。

辰日﹐庚天門﹐丁地戶﹐癸玉女﹐辰上取籌﹐閉天門﹐亥上取籌﹐閉地戶。

巳日﹐庚天門﹐壬地戶﹐艮玉女﹐辰上取籌﹐閉天門﹐未上取籌﹐閉地戶。

午日﹐壬天門﹐辛地戶﹐甲玉女﹐未上取籌﹐閉天門﹐寅上取籌﹐閉地戶。

未日。壬天門﹐辛地戶。乙玉女。未上取籌﹐閉大門﹐寅上取籌﹐閉地戶。

申日﹐壬天門﹐辛地戶﹐巽玉女﹐未上取籌﹐閉天門﹐戌上取籌﹐閉地戶。

酉日﹐甲天門﹐癸地戶﹐丙玉女﹐戌上取籌﹐閉天門﹐巳上取籌﹐閉地戶。

戌日﹐甲天門﹐癸地戶﹐丁玉女﹐戌上取籌﹐閉天門﹐巳上取籌﹐閉地戶。

亥日﹐甲天門﹐丙地戶﹐坤玉女﹐戌上取籌﹐閉天門﹐巳上取籌﹐閉地戶。

吉事出地﹐入天門﹐乘玉女﹐而去勿返顧。凶事出天門﹐入地戶﹐乘玉女﹐而去勿返顧。

如子日庚玉女﹐酉華蓋﹐子靑龍﹐乙地戶﹐丙天門﹐六丁玉女﹐天之貴神﹐不比靑龍明堂太陰等星﹐依法用之﹐神驗。

九宮八卦三臺之圖式

九宮八卦

經曰﹕緩則從門﹐急則從神。

玉女咒日﹕﹝圖4﹞

仁髙護我﹐丁丑保我﹐仁和度我﹐丁酉保生﹐仁恭保魄﹐丁巳養神﹐太陰華蓋﹐地戶天門﹐吾行禹步﹐玄女眞人﹐默然坐臥﹐隱化藏形﹐急急如律令。

當行玉女反閉之法﹐以全億萬軍人。

起初布陣安籌咒

咒日﹕乾尊曜靈﹐坤順內營。二儀交泰﹐要合利貞。配成天地永寧﹐肅淸應感玄黃。上衣下裳﹐震離坎兌﹐翊贊扶將。乾坤艮巽﹐虎伏龍翔。今日行籌﹐玉女侍傍。有急相佐﹐常輔扶匡。追我者死。捕我者亡。牽牛織女﹐化成河江。急急如律令。

凡欲遠行見貴上官赴任卽出地戶左行入天門咒

咒日﹕諾諾嘩﹐行無擇日。隨斗所指﹐與神俱出。天番地覆﹐九道皆塞。中心所欲﹐令我自得。有來追我﹐使汝迷惑。以東爲西﹐以南爲北。急急如律令。咒訖﹐閉金關﹐卽取餘剩二籌﹐閉之如子﹐先取丑上一籌﹐閉天門﹐次取申上一籌﹐閉地戶。餘仿此。

乘玉女﹐卽三呼所在玉女咒﹐如子日﹐三呼庚上玉女。餘仿此。

咒日﹐某上玉女﹐某上玉女﹐速來護我﹐保我﹐持我。某到某方﹐杳杳冥冥﹐莫睹其形﹐人莫聞其聲﹐鬼莫視其精﹐愛我者福﹐惡我者殃﹐百邪鬼賊﹐當我者滅﹐阻我者亡﹐千萬人中﹐見我者喜。急急如律令。

咒訖﹐再作九迹禹步。每移一步﹐持咒一句。﹝圖5﹞

已上禹罡﹐每以左足先步﹐凡出行﹐軍伍等事﹐如事緩先遁。奇吉門吉凶何如﹐然後出步此罡舉。咒如值乙奇﹐就默念乙奇咒﹐出一百二十步之外﹐不可回頭﹐如事急﹐望玉女方而去﹐呼其名念其咒。

躡罡口念咒口﹕禹步相催登陽明﹐白气混沌灌我形。天回地轉步七星﹐躡罡履斗齊九靈。我步我長生惡逆﹐摧伏蛇妖驚我步。我長生眾災消滅﹐我獨存急急如律令。

右禹是咒訖

咒日﹕六甲九章﹐天圓地方。四時五行﹐靑赤白黃。太乙爲師﹐日月爲光。禹步治道﹐嗤尢避兵。靑龍夾轂﹐白虎扶衡。熒惑前引﹐辟除不祥。北斗誅罰﹐除去凶孤五神導我﹐周遊八方。當我者死﹐逆我者亡。左社右稷﹐冠賊伏匿。見者有喜﹐畱者有福。萬神護我﹐永除盜賊。急急如律令。咒訖﹐卽叩齒七徧﹐上應北斗天罡﹐卽次右手持刀畫地。﹝見圖6﹞

四縱五橫於地

四縱五橫法

咒日﹕律令律令﹐四縱五橫。萬鬼潛形﹐吾去千里者回﹐萬里者歸。呵吾者死﹐惡吾者自受其殃。急急如律令。

又咒日﹕律令律令﹐四縱五橫。猛火烈兵﹐遊行天下。搜捉邪精﹐一切妖魔﹐外道並向﹐吾天罡敕下滅﹐急急如律令。更步三臺星﹐自上臺虛精爲初步﹐次中臺六淳﹐下臺曲星﹑一步一咒﹐三臺生我來﹐三合養我來﹐三臺護我來。

三奇咒

乙奇咒日﹕天地威神﹐誅滅鬼賊。六乙相扶﹐天道贊徳。吾令所行﹐無攻不克。急急如玄女律令。﹝見圖7﹞

丙奇咒日﹕吾徳天助﹐前後遮羅。靑龍白虎﹐左右驅魔。朱雀導前﹐使吾會他。天威助我﹐六丙除響。急急如玄女律令。

丁奇咒日﹕天帝弟子﹐部領天兵。賞善罰惡﹐出幽入冥。來護我者﹐玉女六丁。有犯我者﹐自滅其形。急急如玄女律令。

右已上三道符﹐用雷霹棗木﹐方圓各一寸二分﹐官雕此符爲佳如不然﹐但以黃素紙書之亦可。

又傳三奇咒並附錄

乙奇咒曰﹕白虎蹲踞﹐靑龍踴躍。前遮後衛﹐遵克存納。仁徳洋洋﹐太虛廖廓。天乙追攝﹐萬樣俱作。急急如律令。

丙奇咒曰﹕天罡揚威﹐玄武后隨。玉彩搖曳﹐熒惑流輝。神光照耀﹐太白成瑞。六丙來迎﹐百福攸歸。急急如律令。

丁奇咒﹕玉女靈神﹐太陰淵默。華蓋靜覆﹐我形不式。我气浩然﹐悠然寰域。六丁前導﹐善福來格。急急如律令。

訣日﹕以上運籌﹐若不請神喝籌﹐則神無驗矣。此法實用兵之龜鑑﹐乃爲將之權衡﹐以此破陣﹐而前無完陣。以此攻城﹐而無堅城。以致萬邦咸懷﹐宜王者之有錫命。四方無虞﹐見天下之莫予爭。後有不務智謀﹐第恐勇力﹐妄受斧鋮之任﹐偸處爪牙之職﹐及其戌虜梗邀﹐﹡雄亂國﹐在心無已成之籌﹐臨事有不決之惑﹐豈知總戎之道哉。

眞人閉六戊法

夫六戊之法﹐謂世人欲求仙入山林﹐渡江海﹐安立軍營﹐排兵布陣﹐置頓倉捨﹐或受法行篆﹐驅神使將﹐鎭邪避病﹐逃罪隱匿﹐避難潛身﹐遠行止宿﹐提防盜賊﹐必先用眞人閉戊局﹐則諸惡不能侵﹐龍虎來相助﹐鬼神盡欽伏矣。若有急事心迷﹐不及布局行者﹐則禹步斗罡﹐心眼存想﹐靑龍蓬星入太陰﹐以旬符印面﹐呼玉女相護﹐出天門入地戶﹐天藏癸上隱去﹐無人見矣。或軍數眾多﹐廠野營寨安宿之時﹐防避敵人驚劫﹐便禹步吸王方气﹐噴手心們摩眼﹐如數訖﹐便從中望北山林崖岸一遭﹐至戌上住﹐心眼均訖定﹐六戊位已定﹐則用旬符指六戊位﹐以心用符卻搬土從子﹐上均布散寅辰午甲戍位﹐各接連門報符念六戊咒﹐咒訖﹐收符安囊下﹐然後髙枕無憂而臥。敵人不能害﹐縱有驚劫﹐賊兵自驚恐﹐他迷路而回。更專記天曉時急存心目﹐開天門散土界﹐然後方令軍行。若忘不開天門﹐及不散土界﹐則隊伍迷亂﹐反被他兵圍勢。

其布六戊之法﹐或用杜荊杖﹐或用敕過刀劍相地﹐以六爲方數﹐臨時隨意作大小。先禹步吸王方气﹐噴刀劍上﹐且隨方布定十二支﹐卻以刀從亥上起﹐手畫地如日之轉﹐畫至戍上﹐畱空乾位﹐作門﹐再禹步從乾位空處入城中。

祝曰﹕維某年月日時﹐弟子某﹐敢昭告於天﹑地父母﹐六丁﹑六甲﹑六旬﹑十二時辰﹐靑龍﹑蓬皇﹑明堂﹑太陰﹐天上玉女﹐六戊藏形之神﹐某好樂長生之術﹐行不擇日﹐出不問時﹐今欲遊行﹐爲某事﹐欲利自身﹐謹按黃帝風後遁甲式﹐專請玉女﹑六戊﹐畫地敷局﹐出天門﹐入地戶﹐閉金關﹐乘玉女﹐靑龍﹑朱雀﹑勾陳﹑螣蛇﹑白虎﹑玄武﹑六合﹑太陰﹑六丁﹑六甲﹑六戊六旬﹑十二時辰﹐咸衛我而出行。到某處所在﹐左右巡防。隨行隨止﹐隨臥隨起﹐辟除盜賊﹐口舌消亡。君子見我﹐喜樂倍常﹐小人見我﹐歡躍徨徨﹐男女見我﹐迎奉酒漿。百鬼惡賊﹐當我者亡。今日禹步﹐上應天罡﹐玉女侍傍﹐下辟不祥﹐萬精壓伏﹐所向無殃。治病立瘥。凡百吉昌﹐所攻者達﹐所擊者破﹐所求者得﹐所願者成。帝王大臣﹐二千石長吏﹐見我者﹐愛如赤子。萬姓三軍見我者﹐敬如父母。今按天文召請玉女﹑六戊﹑大神﹐隨行引進﹐送達還宮﹐日後倘某復有召請﹐神當復出。急急如九天玄女元君律令敕。

又咒日﹕泰山之陽﹐恆山之陰﹐盜賊不起﹐虎狼不侵。天帝有敕﹐司命先行﹐城郭不完﹐閉以金關﹐千凶萬惡﹐莫之敢於。急急如九天玄女元君律令敕。咒畢﹐以刀杖掘取中央土一斗﹐或取艮上鬼門上土一斗﹐或六斗﹐吸主方气﹐噴在土上﹐均作六分土﹐復取六戊符﹐置六戊之方﹐然後取六分土﹐置六戊之位六戊之上﹐必於本旬戊上起置土一分﹐卽戊辰之類。其餘五分逆布六陽位﹐各置土一分﹐常以此布逆布者﹐謂布戊寅﹑戊子﹑戊戌﹑戊申﹑戊午是也。假令甲子旬日戊在辰﹐甲戌旬日戊在寅﹐甲申旬日戊在子﹐甲午旬日戊在戌﹐甲辰旬日戊在申﹐甲寅旬日戊在午。

假令甲子旬於辰上先布土一分﹐次布寅上﹐布子﹑布戌﹑布申﹑布午﹑皆布土訖﹐卻將子位上土微微布散﹐作界接連寅上﹐念日﹕鼠窟土髙﹐均接虎穴。又將寅上土微微布散﹐作界連接辰上﹐念日﹕虎穴土廣﹐均接龍堤。又將辰上土微微布散﹐作界連接午上﹐念日﹕龍堤土厚﹐均接馬嶺。又將午上土微微布散﹐作界連接申上﹐念日﹕馬嶺土堅﹐均接猴山。又將申上土微微布散﹐作界連接戍上﹐念日﹕猴山土硬﹐均接狗城。布土訖﹐便以刀杖畫一徧所畱空乾位地上﹐令其與前畫相連﹐閉塞天門﹐上卻以刀畫天地﹐印封訖﹐置其刀於取土之處﹐逐堆以劍孔下﹐六戊神符﹐仍以土封固﹐乃禹步立中﹐吸王方气﹐噴手結天地印。咒曰﹕六戊之法﹐天神佑之。敢有不從﹐山嶽俱摧﹐急急如律令敕。咒訖﹐就於局內﹐任便宿臥﹐勿復出。如到曉欲出。卽吸王气﹐盡力撥開乾門﹐去其印﹐斗散其界土﹐振衣而出吉。如不散土﹑卽其神不敢去。巳上仍如運籌之法﹐堆土卽運籌也。認定天門地戶之方﹐識其玉女守門之處﹐仍出天門﹑入地戶﹑乘玉女而去﹐六十步。切勿回顧﹐自然迪吉。

夫大暑﹐六戊隱形﹐並直事六戊符印﹐俱選六甲六丁吉日良時﹐以雷擊棗木或年久楓木﹐或香檀木﹑雕刻成像﹐仍設壇祭拜﹐先祭戊辰﹐次及戊寅﹐順而祭之﹐然後行用﹐方有神驗。如欲試之﹐卽牽帶犢母牛一頭於中﹐將小犢牛放於圈外﹐終不能入﹐必待去土一堆﹐其牛卽從散土之處而入。則見神靈矣﹝見圖8﹞

右此二印﹐以刀畫乾地﹐封局使用﹐及上壇作感折罡用之。﹝見圖9﹞

九天玄女閉六戊靈符﹐百惡潛避。先置營。以朱書神符置六戊上。﹝見圖10﹞

博奕勝負局

李靖孤虛立成圖﹝見圖11﹞

金匱云﹕得與無視孤虛﹐謂摴蒲博奕﹐以正時。六甲旬孤上坐者勝﹐虛上坐者負。又參以三奇八門斗罡﹐以拘指他人﹐必勝。

甲子旬﹐孤在戌亥虛在辰巳﹐甲戌旬孤在申酉虛在寅卯﹐甲申旬孤在午未虛在子丑﹔甲午旬孤在辰巳虛在戌亥﹔甲辰旬孤在寅卯虛在申酉﹔甲寅旬孤在子丑虛在午未。伍子胥曰﹕凡遠行諸事﹐不得往天庭﹑天獄﹑天牢﹐三神大凶常乘靑龍歷蓬星。

凡出行百惡不敢起大吉。

六甲出行訣

靑龍華蓋及蓬星﹐步去地戶太陰靈。天門天獄天牢固﹐陰陽孤宿合天庭。占得星辰眞有準﹐凡事依之驗如神。甲子旬子上起靑龍﹐甲戌旬戌上起靑龍﹐甲申旬申上起靑龍﹐甲午旬上起靑龍﹐甲辰旬辰上起靑龍﹐甲寅旬寅上起靑龍。並順行十二支。

眞人步斗法

步鬥經曰﹕夫步可以通神﹐當以夜半居星下白場畫地﹐作九斗星﹐間相去三尺﹐天蓬從天罡起﹐隨作次第布。人居魁前﹐逆布之。正立天英而歌﹐斗咒誦至天英﹐便先舉左足﹐並呼星名﹐以次依經步之﹐左右更徧履之﹐如後此法爲之﹐百日則與神人通矣。祕之勿泄﹐泄非人者﹐殃隨九祖﹐盜視者無驗也。乃誦日﹕斗要妙兮十二神﹐承光明兮威武陳。气仿佛兮如浮雲﹐七變動兮上應天。知變化兮有吉凶﹔入斗宿兮過天關。合律呂兮治甲榮﹐履天英兮度天任。淸冷淵兮可陵沈﹐枝天柱兮擁天心。從此度兮登天禽﹐倚天輔兮望天衝。入天芮兮出天蓬﹐斗道誦兮剛柔際。天福祿兮流後世﹐出冥明兮千萬歲。急急如律令。

出天門入地戶過太陰居靑龍法

三元經日﹕初出天門﹐六戊也入地戶﹐六己也過太陰﹐六丁也居靑龍﹐六甲也所居之下﹐百戰百勝。假令冬至上元甲子月。甲子時﹐初起兵出天門辰下﹐入地戶巳下﹐過太陰卯下﹐居靑龍甲下﹐百戰百勝。又法﹕出天門者﹐天上六戊在一宮﹐入地戶﹐天上六乙在九宮過太陰在七宮﹐居天上靑龍在一宮﹐餘仿此。

斗罡古本雲月月常加戌時時見破軍

假如閏月﹐將何以爲用﹖此反錯今星臺﹐詳訣於後。

書云﹕用時加月將順數﹐要尋辰﹐見辰罡指處﹐天地鬼人門所爲﹐當合指只在此時行﹐𨿽不泥方向兼金值萬金﹐其法以天月將如所用正時王月將者﹐卽太陽是也。每以官歷上看﹐太陽某月某日已過某宮爲準。假如己亥年九月十七日卯時﹐太陽入卯﹐連有三十日﹐俱乙太忡卯爲天月將是也。如九月初七癸未日己時用事﹐卽以卯加巳時﹐上順去至午得辰﹐卽天罡在午指正南離上大吉﹐如欲進表獻策﹐取斗所指戌亥之位﹐戎乾亥爲天門方﹐上出之獲吉也。又如入病人之家﹐必取斗罡﹐夫斗罡又必指丑寅之位﹑丑艮寅乃鬼門之方﹐去之乃吉。凡出行徵討﹐一切謀爲之事﹐俱從斗罡所指之方﹐而出大利。巳上出斗罡所指吉方﹐俱以左手持印﹐取斗罡气少一口吹之﹐印上出之感應如神。

六甲陰符法

經日﹕爲上將禦敵者﹐須作六甲陰符法﹐令敵人自誅。故曰寧與人千金﹐不教人六甲之陰﹐天地之間﹐此道最禁。藏之金匱﹐貫之於心。不傳非人﹐愼勿輕泄。盜視者盲﹐盜讀者啞。若作六甲陰符﹐必須齋戒。若污犯﹐則無驗矣。

六甲之陰者﹐印子旬﹐陰在丁卯﹐其神兔頭人身﹐神名孔林族。甲戌旬﹐陰在丁丑﹐其神牛頭人身﹐神名梁丘。甲申旬﹐陰在丁亥。其神豬頭人身﹐神名陸城。甲午旬﹐陰在丁酉﹐其神雞頭人身﹐名費陽。甲辰旬﹐陰在丁未﹐其神羊頭人身﹐名王屈奇。甲寅旬﹐陰在丁巳其神蛇頭人身﹐名許咸池。凡作符法﹐常以月蝕之時﹐伐杜荊及梧桐等木陰枝﹐或柏心亦可﹐悉長九寸﹐廣二寸﹐厚三分﹐用雌黃色圖畫之作像﹐並畫其神名著像下。

凡畫符﹐以錦繹爲囊盛之﹐大將自隨身﹐用兵時﹐便出六甲旬﹐六甲之符於囊外﹐以指敵人﹐自散不敢交兵也。凡取木時﹐必先齋戒﹐取酒一升﹐﹑鹿脯三斤﹐』鹽一盞﹐祝卒蔡之﹐白苑爲席﹐北向再拜﹐祝曰﹕杜荊之先﹐百鬼之神﹐曾孫某甲欲與俱遊六甲之陰﹐百鬼之神與子俱遊﹐變化某身以子所指﹐莫不服者﹐謹奉淸酌美脯子鹽﹐願欲享之。咒訖﹐再拜凡三咒畢﹐乃伐取木﹐勿令穢污﹐亦勿令人近穢物﹐及雞犬見之﹐並女人見之。

先受持之法﹐齋戒五日﹐沐浴蘭湯﹐食香潔淨飯﹐無食五辛之物﹐及畫符畢﹐以六甲之日夜半﹐醮之於方壇之上。爲壇方一丈二尺﹐外琈方十二丈﹐開十二辰門﹐以竹爲篆﹐長三尺﹐或九尺﹐肺地方列之在四向。六陰之符置壇上﹐依位放以色增彩各三尺五寸﹐上安酒三杯﹔脯三斤﹐鹽一盞﹐白茹爲席﹐北向﹐北拜跪﹐呼其四方堂之長﹐六甲六陰神名﹐及門戶神名者。

假令甲子日﹐陰在丁卯﹐正東﹐再拜呼其神而咒之﹐以繹帛爲囊﹐盛陰符常隨身﹐則百鬼不能侵﹐以陰符指敵﹐則敵人自滅。如倉卒無壇者﹐但於庭中或野外畫地爲之亦可。

禁敵法

凡能履陰陽符者﹐令敵人兵不起。爲術之法﹐甲乙日平旦南向﹐丙丁日食時西向﹐戊己日日中北向﹐庚辛日日映東向﹐壬癸日日入南向﹐己上各日﹐依所向﹐取方寸桃枝﹐書敵師姓名﹐著左履下﹐求者必得。履敵人之名﹐兵不起者﹐謂書敵人寇賊姓名著左履下訖﹐咒曰某甲不善﹐大逆輕毀天地日月﹐伐名水杜樹﹐使神不得血食。神但持之﹐吾自與神誅擊。陰陽神理﹐共來剪滅。先於符下﹐畫作人之像。從月建上來呼其神名﹐而隨六甲之神所在滅之﹐則敵人死﹐仇自消亡矣。

六甲所在神身

甲子旬其神在頭﹐甲戌旬其神左足﹐甲申旬其神右足﹐甲午旬其神體腹﹐甲辰旬其神左手﹐申寅旬其神右手。

凡行軍遇惡風﹐倒拆旗桿者﹐取四窮上土作泥人﹐長三尺﹐手持桃木弓葦矢箭﹐又執刀披髮﹐向風三叩齒。

咒日﹕天有四狗﹐以守四境。吾有四狗﹐以守四隅。以城爲山﹐以地爲河。寇賊不得過﹐來者不得進﹐出者不得逸﹐去者不得退急急如律令。咒畢﹐棄之而去﹐逆風之道﹐卽災消除矣。如不能咒﹐棄之而去。

六丁符式

術符上每加本形體﹐手各持簡﹐身穿朝衣﹐佩帶各本相﹐足遇旬中﹐所用日期﹐宜用本旬符照﹐鎭以淨室一間﹐果儀六碟﹐面星奇召六丁書符。

