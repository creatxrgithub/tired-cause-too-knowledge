大六壬翠雨歌大六壬翠雨歌目錄卷之上占官定有無第一／占官定不定第二／占失官爵第三／占人久出外不知存亡第四／占人出外問家下平安第五／占出外到日第六／占人出外經年未歸第七／占當日出去何時歸第八／占出外數日何日歸第九／占人出外未歸第十／占人出外迷失道路第十一／占尋捕逃亡第十二／占出外失伴不知在前後第十三／占逃遠近里數第十四／占謁貴人見不見第十五／占己身被人使出去不去第十六／占出行亡行軍第十七／占欲逃亡吉方第十八／占出外迷宿處第十九／占出外恐值雪雨賊盜第二十／占在外寄住主家善惡第二十一／占往察密事第二十二／占忽暫入人家不知善惡第二十三／占路行求食喫處第二十四／占路行求水處第二十五／占出行水路吉凶第二十六／占過水吉凶第二十八／占渡水舟車新舊第二十九／占水漲不漲第三十／占求婚姻第三十一／占擇婚何處吉第三十二／占婚宜不宜第三十四／占嫁娶後有無子息第三十四／占婚姻始終若何第三十五／占夫婚恐宜不宜第三十六／占子息有無第三十七／占產育吉凶第三十八／占產室位第三十九／占子何日生期第四十／占子生時第四十一／占人貴賤娶妻嫁女骨肉第四十二／占女人貞潔第四十三／占女人醜好第四十四／占新婦未知性行第四十五／卷之中占宅舍第一／占宅內有無伏屍第二／占起造移居第三／占病疾第四／占求醫第五／占病移去吉方第六／占病回避方位第七／占病患忌去方位第八／占病患所宜鍼灸第九／占病色目第十／占病生死瘥期第十一／占病祟在歲在何處第十二／占行吉凶第十三／占五星第十四／占元神第十五／占病疾吉凶第十六／占聞人死未知虛實第十七／占歲中田苗第十八／占月有雨第十九／占天晴日第二十／占久陰問晴第二十一／占養蠶第二十二／占立蠶室宜何處第二十三／占六畜第二十四／占買馬得好惡第二十五／占六畜病死活第二十六／占失馬第二十七／占盜賊第二十八／占訟獄第二十九／占奴婢第三十／占經商求利第三十一／占物好惡貴賤第三十二／占買物得不得第三十三／占何處求之買得第三十四／占謁貴人求事第三十五／占問人情虛實第三十六／占投書收否第三十七／占問人覓財福第三十八／占人呼召好惡意第三十九／占索債得不得第四十／占人來叩門吉凶第四十一／占忽聞人欲謀己事吉凶第四十二／占外人入家國善惡第四十三／占財博勝負第四十四／占埋葬地吉凶第四十五／占靈柩出第四十六／占葬忌日第四十七／占送孝方第四十八／占歲月中風雨第四十九／占五等官鬼第五十／占六親災福歌第五十一／占推遊都魯都第五十二／卷之下占兩軍勝負第一／占先後舉兵勝敗第二／占主客爲將第三／占伏兵第四／占賊來不來第五／占賊在前後第六／占見人拿械器第七／占急聞喧鬧不知何事第八／占涉危前後行第九／占賊避路第十／占過關吉凶第十一／占賊逃路第十二／占野宿下寨第十三／占重圍求出第十四／占聞路行人及臺第十五／占晝日星落第十六／占雷發聲方位第十七／占井溢成流第十八／占地動第十九／占天狗下第二十／占怪第二十一／占野鳥鳴第二十二／占夢吉凶第二十三／占漁獵得不得第二十四／占謁貴人第二十五／占獻送物第二十六／占屈令人來不來第二十七／占人家有後無後第二十八／占亭部第二十九／占人孤寡第三十／占來意第三十一／占酒後有無第三十二／占飲酒得醉否第三十三／占四時忌伐木第三十四／占人來意第三十五／占路上見蛇虫第三十六／占野獸在道忽入城郭第三十七／占路見鼠第三十八／占野蜂來人家第三十九／占虹霓下井飲水第四十／占釜鳴善惡第四十一／占樹木無故枯悴第四十二／占家活無故自動第四十三／占忽心驚目瞤耳鳴第四十四／占暴風起吉凶第四十五／占雲起有雨無第四十六／附錄占鵲鳴第一／占犬吠第二／占目瞤第三／占暴風第四／占飛鳥鴟梟鳴第五／占人叩門第六／占人欲謀己第七／占心動第八／占憂喜第九／占虛傳信耗第十／祝課文定交月將三月沒求交節大六壬翠雨歌目錄終

大六壬翠雨歌卷之上

占官定有無第一未知遷職事眞假﹐古法凡看七驛馬。年命日辰歲月逢﹐五處逢之官越價。行年﹑本命﹑日辰﹑太歲﹑月建五處若見驛馬﹐升之是也。用正時占也。七馬者﹐太歲﹑行年﹑本命﹑月建是﹐日幹辰支是日幹辰支用時發用也。天魁主印常爲綬﹐戌主印﹐太常主綬也﹐用起傳終必官有。帶殺被刑旺相扶﹐光榮急速應還久。正時有急被刑﹐其事應速至。文官視靑龍﹐武官看太常是也。初傳太歲太陰神﹐言用或見更吉神也﹐干謁如逢必心契。天吏天城臨行年﹐亦得辰與太歲同。靑龍與日共相生﹐神將無令內戰爭。白虎螣蛇傳末見﹐太常比亦可增榮﹐太常與日比和是也。日去靑龍是歲期﹐從日數至靑龍處是歲期也﹐辰至靑龍定月宜﹐若辰數至靑龍爲月期限是也。日生靑龍官在外﹐靑龍生日爵居內。靑龍本位顯榮方﹐生處太常祿食足﹐看靑龍太常與日月相比生及居位以定受官內外。

占官定不定第二陽年用丑陰年未﹐便掇天輪加太歲。小運日辰傳送臨﹐光榮顯達身髙貴。登明次撥加寅方﹐年見功曹丑未良。又轉加臨本命上﹐寅時還在受官忙。行年上見之。

占失官爵第三魁罡若向日辰遊﹐貶出天涯地角頭。六合同與一處住﹐參差直去到崖州。六合臨魁罡日辰上﹐見之尢甚凶也。莫令日上螣蛇見﹐白虎臨時亦不佳。謫降仙都九ΟΟ﹐ΟΟ臨落向天涯。日辰上下無令克﹐克著之時退剝職。上克下無罰外任﹐下克上無己罰直。

占人久出外不知存亡第四小運臨時旺相方﹐榮身向外保身康。休廢位上逢之墓﹐疾病纏屙不測亡。此依正時﹐出去大小運上臨旺相方在位上吉也。其人出外已多時﹐向外存亡俱不知。但把行年天上看﹐相生臨處此方期。假令出外人行年在酉﹐酉臨子相生安吉﹐寅午囚死﹐若臨戌其外居下行也。

占人出外問家下平善第五家住東方出向西﹐東方怕見惡神祗。忽然凶將臨其下﹐宅內憂驚多見疑。如家宅住東﹐看東方凶吉神。若天罡河魁﹐其將在西隨方吉之人必驚也。辰上忽然見巳午﹐螣蛇更怕共同居。家中失火驚忙怕﹐又怕失財六畜虛。出外憂家事如何﹐日辰向上見平和。家中保得應無事﹐吉將臨之喜得多。

占出外到日第六東方卯酉約來期﹐南方行人子午移假令望東方人﹐卯度午到﹐主申卽欲來﹔望西方人﹐酉度子到﹐丑寅欲至。南北仿此。蓋卯爲日出之門﹐酉爲日入之門﹐夏至南門推東方人ΟΟΟΟΟΟ。欲向寅ΟΟΟΟ﹐東方靑龍下神定。遠視將軍千里時﹐卜下臨處爲期是。三千里外視將軍所臨爲到﹐百里千里看日辰本ΟΟΟΟΟΟ。ΟΟΟ數日辰﹐責龍Ο爲靑龍﹐爲天罡﹐傳送爲白虎﹐登明爲玄武﹐太乙爲朱雀。如望東方人﹐若靑龍到南方﹐在路來﹐只東來下仿在此。南看朱雀○飛﹐西方視白虎﹐玄武北方期。玄武至西爲期。

占人出外經年在外未歸第七其人出外一年來﹐音信無知早晚來。遊戲神加四季上﹐卽期朝暮不須推。遊神者﹐春丑﹑夏子﹑秋戌﹑冬亥是也。戲神者﹐春巳﹑夏子﹑秋酉﹑冬辰﹐加季上來﹐加孟不來﹐加仲來到也。

占當日出去何時歸第八使去今朝歸太遲﹐是何時刻到來時。去時加在日辰上﹐天罡之下是歸期。以去時加今日支﹐天罡下爲歸期也。

占久出未歸第十今朝天上辰加季﹐天乙前辰臨日位。用起季神並伏吟﹐卽當不久來歸至。今日之辰加臨季上﹐天乙前加臨日上。

占出外迷失道路第十一若在山林迷失道﹐少人詢問一身孤。懷中取式投於地﹐申未罡間是正途。往傳送下去自間悟﹐天罡下去行百步得正路﹐小吉下八十步得本路也。

占尋捕逃亡第十二伏吟爲近返吟遠﹐旺相急行囚死慢。用起此神恰合藏。傳送之下得尋見。刑勝徳神難追覓﹐徳勝刑神卽自歸。如甲戌日甲臨徳﹐丑臨戌﹐徳勝刑﹐皆仿此。先加月將正時上﹐月將加之時上﹐丑未間時捉取伊。月將加卜至時﹐天上丑未子臨處尋去必見﹐大人醜下﹐小兒未下﹐女人子下。功曹午戌戌加時﹐傳送子辰辰用之。寅午戌便以戌加走時﹐申子辰便以辰加走時﹐魁下不見﹐罡下必見之﹐餘仿此推。此是妙門深記取﹐魁罡向下捉無疑。又法﹐以天罡加丑﹐男以日上﹐女以辰上﹐方是尋處也。

占出外失位不知前後第十三勝光若在貴人前﹐同伴途中必見先。忽然臨在天乙後﹐卻應去後趨忙然。

占逃亡遠近里數第十四欲知逃亡行多少﹐數取天罡爲妙要。假令天罡加寅去﹐戌四位卽四里﹐或回家也﹐約行四里尋官道。用先天數也。戌若加與大吉上﹐以戌五數爲期望。以先天辰戌丑未五﹐巳亥四之數﹐旺相倍之﹐囚死減半﹐丑戌下數之。

占謁貴人見不見第十五三傳六合用其終﹐三合初傳用起同。假令子弟尋訪友﹐初傳大吉必相逢。用起三傳皆三合六合﹐訪人必見也。如子弟大吉丑見之數是也。甲日還尋酉地人﹐正時還察丑上神。酉上之神要比甲﹐應得相逢不出門。辰卽爲他日爲我﹐若辰有气訪無因。天罡加孟應不出﹐小吉臨辰必見君。兼在家喫飲食﹐在家不出門也。

占己身被人使出去不去第十六寅與卯加日與神﹐正時前若克無因。天罡加季定應去﹐日上行年不出門。返吟必去伏吟休﹐日在貴人前面遊。正時在天乙前去也。若見日陰天乙後﹐不成遠去卻應畱。日辰上下若相克﹐空有空名應不出。用起陰神終見陽﹐必行火急須排比。若見三傳天乙後﹐傳中開鑰爲其救。更尋天馬不傳終﹐決定不行多讒謬。天馬者﹐正月從午順數六陽辰。

占出行亡行軍第十七常把功曹加月建﹐神後臨處是門方。天子上加處。勝光向下爲殂路﹐卯底然遊不可當。午卯下不可往﹐午卯臨行年不可出山也。甲子子衝後一辰﹐如甲子旬子衝午﹐後午後二辰巳爲午凶﹐余旬同此﹐六旬甲首仿此窮。常將此窮五Ο止Ο﹐臨著行年疾病迷。

占欲逃亡吉方去第十八欲逃回避直符方﹐正月起戌逆行十二辰﹐衝途中路被擒將。天后下頭宜遠去﹐正時子下也﹐若行千里必無妨。遠去宜行神後下﹐利求小吉出應深。欲令怕憂從魁往﹐月將加時向底尋。若逃急難傳送下﹐Ο去須避○五大夫。事應逃難擇好時﹐便將神後加日支。但看小吉臨何處﹐宜向忙行請勿疑。如甲申日子加申未到卯上﹐向正東可避也。

占出外迷宿處第十九野宿林中恐失迷﹐便將月將加時推。丙壬天乙臨其下﹐昏腫令君○憶○憶歸。

占出外恐直雪雨賊盜第二十三傳陰少陽神我﹐雪雨稀逢景色和。都將日前並日上﹐途中賊盜也防他。都將﹐甲己日在丑﹐乙庚日在子之類是也﹐仿此。遠近占取出行期﹐天獄臨辰年月時。天獄者﹐春卯﹑夏午﹑秋酉﹑冬子﹐連累途中遭禁系。分明記取不參差﹐天地盤結時最凶。傳送臨戌爲天盤﹐臨辰地結﹐亥爲人盤也無結。更看天目事應同﹐常以月將加月建。臨人年日刑遭劫﹐鬼魁逢邪在路中。

占在外寄住主家善第二十一辰上爲主日爲賓﹐辰上淩幹日上神。更得凶神並惡將﹐急須移去恐遭迍。勝光加日及辰年﹐年上從魁不得眠。若向絳宮時下到﹐便須火急出門前。登明臨仲爲絳宮時﹐最凶也。

占往察密事第二十二要窮密事結尋推﹐月將加時女審之。酉爲天目卯天耳﹐但於向下密聲其。

占忽暫入人家不知善惡第二十三登明正日及加時﹐Ο六天空仔細陳。主敬與心謀害客﹐急須出戶恐傷人。忽因行次到人家﹐還把占時月將加。吉將臨門應不果﹐入去方位爲門。相生只入莫疑他。又登明﹑天空臨日辰﹐不可畱﹐入去卽凶也。

占路行求食喫處第二十四山路孤行偶缺糧﹐肚腸饑渴似煎湯。還將月將加時上﹐大吉之下日尋方。

占路行求水處第二十五山林曠野少人煙﹐饑渴炙心不進前。月將加時小吉下﹐尋之得井亦逢泉。

占路逢人送酒食吉凶第二十六魁罡日上及辰中﹐神後太衝太乙同﹐好詐惡心人起念﹐食之不得恐自終。

占出行水路吉凶第二十七幹爲其路水爲支﹐日支辰傷陸地宜。泛水觸龍多不利﹐以丙子﹑癸丑﹑癸未日爲觸龍也﹐太衝加日渡江遲。幹吉陸行利大道﹐支宜水陸可行之。登明加孟遭風雨﹐若臨季神水陸宜。

占過水吉凶第二十八子臨太歲也爲凶﹐亥上行年溺水中。支若有傷不可渡﹐日辰皆吉保亨通。

占渡水舟車新舊第二十九太衝生旺好舡車﹐刑破休囚定不佳。狹小不堪人載送﹐卯辰日上遇風砂。魁罡加孟舡頭損﹐加臨仲季尾自傷。支幹日辰上遇著﹐出遭風浪不循常。

占水漲不漲第三十候水正時月將加﹐辰凶日吉漲邊涯。日凶辰吉應當減﹐傷克支幹可渡他。

占求婚姻第三十一日辰上下並相生﹐旺相求婚禮必成。命合三傳戌在季﹐日逢天后必交迎。天罡加季﹐三傳與本命合﹐卽成婚也。

占擇婚何處吉第三十二從魁爲男神後女﹐寅申巳地三家許。從魁到卽相生酉﹐若不臨休索之娶。

占婚宜不宜第三十三天上神將加年位﹐魁罡臨命多不利。男婚入室不傷妻﹐女嫁拜堂必殺婿。常以申加小運﹐男命上見魁罡殺妻﹐女見殺夫也。

占嫁娶後有無子息第三十四從魁加命產多男﹐大吉當臨疾病殘。神後見是男在後﹐勝光臨命女無先。正時從魁大吉加女命﹐下吉。見神後﹐先生女﹔見勝光﹐先生男。又法﹐陽多生男﹐陰多生女也。

占婚姻始終若何第三十五日克天后女不許﹐辰克天后男不娶。卯酉亥未必爲陰﹐兩度從人終拋去。太陰逢卯酉未必主重嫁也。

占夫婚恐宜不宜第三十六女殺其夫支勝幹﹐陰彊陽弱事同前。辰克日爲殺夫﹐未日辰時主陰彊陽也。日衰時旺也爲惡﹐克害行年總一般。行年克戰。切須記許日支辰﹐無令嫁日賊其親﹐若交干支相賊害﹐利錢財ΟΟ殺人。切記親之日﹐勿令與迎日辰相克﹐後必殺翁姑﹐見哭聲也。

占子息有無第三十七女命當存天乙加﹐陽居生月是兒芽。又忽傳送臨本命﹐初成夫婦﹐以巳加婦命﹐生月上見陰神﹐必有子息也﹐若將陰神子必賒﹐皆子生﹐日上得陰神子必少。月將常須加正時﹐二人運气五行推。各於年上逢金水﹐此歲榮家必見兒。夫木命﹑行年見水﹐妻土命行年見金﹐皆相生有子也。魁罡太乙臨始月﹐正時﹐上下相傷無骨血。人生月上見陰神﹐何人絕嗣門戶絕﹖

占生產孕吉凶第三十八天罡天后行年上﹐正時﹐帶殺日辰气不生。日辰上下相克無气﹐又怕帶殺﹐大凶也。常向懸戶安產室﹐常以傳送加婦小運﹐魁罡下爲懸戶﹐安產落胎難產也﹐腹中之子難產養。幹作孩兒支母命﹐幹傷兒損母無憂。若逢支克母還惡﹐時見相淩子母禍。時與日辰俱相克見凶﹐以正時占。

占產室位第三十九懷孕婦人欲臨產﹐寅子戌辰加月建。產日看在何月期﹐得月之四孟月用寅﹐加地上月建﹐向天上旺方安產室﹔四仲月以子﹔四季月以戌加月建﹐天上旺气所臨處﹐大吉是也。但看天上旺气方﹐鹹池天后莫令見。回避雷公﹑招搖﹑軒轅﹑天后﹐殺方不利也。正時絳宮利向戌﹐登明臨仲爲絳宮時﹐宜向西方安﹐產吉。明堂俱南安產室﹐神後臨仲爲明堂﹐宜午地安也﹐玉堂之下往寅方﹐大吉臨仲爲玉堂時﹐向寅位安﹐產吉。

占子何日生期第四十常將月將加正時﹐勝光之下是生期。午臨處是生日。又將月將加傳送﹐命上陽神卽見兒。女命上見陽神是男﹐見陰神是女。又傳送加命行年定兒女。又月將加時上﹐日比生男﹐不比生女。

占子生時第四十一日辰上下相生旺﹐所得良神並吉將。忽遇靑龍太乙臨﹐才髙貴子人欣仰。看生時﹐以正時看日辰上下相生吉。太歲相生與日辰﹐聰明福徳壽長人。靑龍倘在生時見﹐長大爲官自出羣。太歲與日相生旺﹐時下見靑龍﹐共時吉也。生時其人太常臨﹐此子成人有孝心。白虎此時潛日上﹐下年林橫大難禁。以正時加生時﹐與日上太常臨﹐卽孝敬也。若白虎臨時生上﹐見凶﹐觀神將所主吉凶。生男視日女看辰﹐動靜安和與將論。吉將相生長生壽﹐凶神賊害幼遭迍。

占人貴賤娶妻嫁女骨肉同第四十二丑寅子午及申未﹐天罡加臨於本命。卯酉戌亥辰巳人﹐天罡撥在己身地。各於生日上頭看﹐巳午寅申子丑貴。各以魁罡加本命﹑生日上﹐見此六神貴﹐爲官也。若見魁罡酉未臨﹐嘩然下輩若藏諱。女子本身法別推﹐將申酉未上輪移。先將申加命﹐次用酉加﹐又次用未加本命﹐三徧皆看生月上﹐天乙臨之主封侯﹑妻色也。

占女人貞潔第四十三女命常將傳送加﹐寅臨月建保無瑕。更看神後臨其上﹐白玉眞心葉鈿花。

占女人醜好第四十四要知他婦容儀醜﹐神後臨陽或季母。忽然命上見魁罡﹐眼不斜兮必歪口。子加陽或四季﹐此女多醜也。或察婦人醜與好﹐木乘天后有容兒。正時天后在寅卯﹐正容兒也。日辰旺相更相生﹐蓮臉柳眉年更少。日辰與天后相生旺相必少善也。

占新婦未知性行第四十五未知和睦爲家室﹐上下日辰旺相吉。好將吉神內不戰﹐聰明性順無可比。日辰上下相生旺相﹐又遇吉將吉神﹐或遇內戰神克將﹐外戰將克神﹐此主不利也。辰常寅上嫂通情﹐酉戌臨Ο主二女。天后莫交合克見﹐他年少有一心隨。寅加子戌女三夫﹐用丑臨寅好有謀。正時加丑臨今日辰﹐亦同。若見魁罡臨日上﹐夜𨿽人定室中無。

大六壬翠雨歌卷之中

占宅舍第一日上便爲辰水宅﹐魁罡辰並又相克。天空更與勾辰臨﹐無气五行住不得。假令巳地造移居﹐以月將加行年﹐若巳上見寅子申是吉。月符﹐春辰﹑夏未﹑秋戌﹑冬丑是也。

占宅內有無伏屍第二宅長行年加宅神﹐命上歲上有何因。魁罡蛇雀此中見﹐必有伏屍鬼魅人。宮羽宅神子﹑宅命午﹐商宅神酉命卯命﹐徵宅神午命子是也。魁罡蛇雀在辰未見﹐與太歲並本命上﹐有鬼﹐餘者無也。

占起造移居第三月符加住行年上﹐所向之方得何將。神後加之曹送臨﹐移居起造多興旺。假令巳地造移居﹐以月將加行年上﹐若巳上見寅子申是吉﹐月符﹐春辰﹑夏未﹑秋戌﹑冬丑是也。

占病疾第四白虎克人病不瘥﹐人克折虎病還輕。人生白虎病無畏﹐日上逢之病不成。以日爲患人﹐假令甲乙白虎在酉申﹐爲之神符克日﹐病必死。虎生初﹐病日不成。得病之辰白虎賊﹐病人多恐應難遁。病初日辰也。日便爲人辰水魁﹐日去淩辰人無畏。日生克辰﹐病不死也。辰來淩日鬼害人﹐病者纏綿應不起。辰反克日。天乙若加日與年﹐虎來多克病無緣。螣蛇旺相亦同虎﹐蛇虎無人見入傳。三傳皆見臨日﹐蛇虎又克日凶。若在三傳無白虎﹐更看五墓事情論。春未夏戌秋丑冬辰。一身一鬼並三殺﹐四命五行六日辰。三處若還皆入墓﹐必因患者瘥無因。假令九月用火神爲身入墓﹐六月用木神入墓。魁罡加到行年上﹐虎墓還依弔客因。日上墓神皆不吉﹐喪事棺槨沐盆凶。日辰見寅卯爲棺槨。五墓同沐盆﹐春辰夏未秋戌冬丑﹐及辰巳申爲喪車也。魁罡白虎居其位﹐白虎臨辰加戌辰也﹐加省元辰命必窮。喪車棺槨浴盆骸﹐弔客魁罡殺墓神﹐殺者﹐白虎也﹐假如甲日白虎在辛未。喪車棺槨浴盆同﹐弔客魁罡殺墓凶。此个日辰與白虎﹐臨年克日見亡人。若交用起克子日﹐患者無因見瘥時。得病之日在月厭﹐必因保重命還虧。

占求醫第五男用天罡女用戌﹐加臨年上請詳推。功曹之下男求藥﹐傳送之方女覓醫。戌加行年上﹐申下女天乙﹔辰加行年上﹐寅下男天乙。

占病移去吉方第六男以天罡加日上﹐女以戌下往臨辰。男於丙下宜將息﹐女向壬中可避迍。

占病回避方位第七避患常尋亦有方﹐伏吟時節鬼當藏。但能宜此時移去﹐呼鬼斷移病人亡。孟春月天上申臨﹐季月天上丙臨﹐爲鬼斷移。

占病患忌去方位第八﹝原本無內容﹞

占患所宜鍼灸第九勝光爲灸酉爲鍼﹐吉藥神殺病並臨。更與凶神惡將會﹐病者難瘥患不深。天上殺﹐行年上見午﹑未﹑酉﹐爲凶神將﹐病難愈。

占病色目第十用金終木損多傷﹐用木終金難結瘡。用起火木金應熱﹐土初木後痢泄荒。命上常有與日用﹐木神臨著患風傷。火居寒熱多吐逆﹐見土呻吟癱不通。命與日上各看何神加臨五行定之也。金在所上多割損﹐水臨腹脹痢並龍。巳爲耳目亥是足﹐卯酉腰邊手腳疼。

占病生死瘥期欲知死日生痊時﹐便將日上意詳推。被克之方死不免﹐卻生之處痊無移。假令甲日火神臨日﹐壬癸日死﹐寅卯日生﹐餘皆仿此也。

占病祟在何處第十二用起木神吉將並﹐宅龍爲祟戶方庭。亦爲家親﹑神樹。水飄弱產生女子﹐土公司命察其情。火是皂君仍社廟﹐金主傷殘客死兵。常將用起出其祟﹐玄女分明有正經。

占行年吉凶第十三本年常將太歲加﹐寅申年上見榮華。太歲﹑本命﹑行年見寅申﹐增官﹑益財絲也。魁罡倘若居其上﹐必有官災疾病邪。陽爲命丑陰命未﹐回加年上看今歲。功曹乙卯勝光臨﹐定慶顯榮身必貴。陽以丑﹐陰以未加命﹐太歲行年上見忌﹑巳卯寅午。男以功曹加本命﹐女將傳送亦同前。行年歲上逢支徳﹐益祿添財福轉遷。命前五辰爲支徳。

占五星第十四常以天罡加太歲﹐水星向亥非家鄕。酉中太白長爲主﹐熒惑居南午火藏。土宿臨辰爲巳捨﹐木來寅上作長鄕。行年各自臨逢著﹐水溺火炎土木傷。行年上逢水主溺﹐火主燒﹐木土主修蓋有傷﹐金主刀傷。

占元神第十五陽男陰女衝前覓﹐陰男陽女衝後求。甲子陽男居乙未﹐陰男局醜勝光臨。甲子男元辰癸巳﹐乙未女元辰癸巳﹐乙醜男元辰甲午﹐女元辰丙申﹐餘仿此。歲幹常將加歲支﹐太歲幹加太歲支﹐行年本命上所推。元辰若在魁罡下﹐疾病纏綿不死遲。

占疾病吉凶第十六孟月功曹仲月子﹐季尋月建用魁加。天輪壬丙居其下﹐萬事爲之卻去耶。

占聞人死未知虛實第十七聞人傳病已身無﹐未審其言實與虛。罡在孟陽君莫信﹐若加陽季事應殂。

占歲中田苗第十八巳午主糜寅卯粟﹐酉申以麥亥粳谷。子爲豆地丑爲麻﹐歲見魁罡應不熟。

占月有雨第十九大吉常將加月朔﹐神後之下是雨期。辛酉店也須言Ο﹐雨水非龍定不疑。上水中有雨。

占天晴日第二十常將月建日符下﹐日符者﹐甲在寅﹐乙在卯﹐祿也﹐天下雲開見丙子﹐更用正時月將也。ΟΟΟΟΟΟΟ﹐魁罡季上必應晴。

占久陰問晴第二十一若占久雨不知晴﹐月將常加月建名。勝光太乙臨之日﹐自然天地卻分明。

占養蠶第二十二未桑寅繭午蠶兒﹐申酉絮綿卯是絲。傳見養蠶女命合﹐相生吉將必應宜。正時﹐看養蠶女命下是何物﹐更共太歲﹐必宜養蠶也。

占立蠶室宜何處第二十三蠶女行年加太歲﹐卯寅午未申方利。便於此處置蠶室﹐玉寶招多應稱意。以蠶女小運加太歲。

占六畜第二十四勝光爲馬太衝驢﹐戌犬酉雞亥是豬。三十六禽仿此用﹐天罡只便喚爲魚。

占賣馬得好惡第二十五若見勝光旺相鄕﹐買之又貴必應良。若居無气囚休地﹐錢價駑駘定不彊。

占六畜病死活第二十六從魁無刃太衝俎﹐巳午湯鍋神後屠﹐刀一見俎定應死﹐常歸屠上命皆無。六畜行年月建推﹐月加白虎死無疑。脯師臨命述應定﹐克日入辰見死期。寅爲脯師是也﹐命﹕午馬﹑未羊。

占失馬第二十七六畜失亡覓得否﹐貴人逆往問玄武。貴人若勘螣蛇日﹐年命制之見不久。失主年命及小運並日若制玄武﹑螣蛇﹐得見。不制﹐難得。見將加時鬼﹐是不可尋也。甲寅﹑甲申﹑丙午﹑庚寅不可借馬也。

占盜賊第二十八玄武之陰盜賊神﹐生處覓元因盜神。若交主人年命上﹐其物尋之不可用。天下盜神克人年上﹐難尋﹐反此覓之必見。盜神凶將同其所﹐三傳並皆克玄武。吏人若不捉將來﹐定是賊人自彰露。玄武順行賊已進﹐逆行其武在鄰近。克來之處卻爲期﹐眞武所在向此隱。日克玄武之期得也。辰上辰下若相生﹐吉將良辰盜賊寧。眞武所居與日好﹐無由展露坦然行。日上勾陳與白虎﹐更兼螣蛇天罡故。所居玄武內相持﹐盜者相論自相訴。失物天知日與期﹐知與覺後正相論。辰陰若克日陽上﹐擬欲尋之卻有因。謂今日辰上神克日上神是也。

占訟獄第二十九日辰年上共相生﹐官事兩家應不成。年上日辰如見克﹐各須長短要分明。上克下兮先得禮﹐必克行年日辰上。下克上兮後詞長﹐日勝辰時上得知。辰彊日衰下必彊﹐中傳無气初傳時。罪居前後罪不輕﹐太乙天罡爲白虎。行年日上恐將刑﹐訟看朱雀盜玄武。斗是勾陳相殺虎﹐此神來傷日上神。三傳無殺應無禦﹐相爭見官﹐若見勾陳克日上神﹐爭不休。辰克勾陳卽是﹐日神開鑰在行年。有罪應難赦過愆﹐用起忽看見出獄。用起木終末入獄﹐用起土終末出獄。到頭無事初安然﹐日旺勾陳白虎衰。定回不久出危災﹐忽然課得伏吟卦﹐勿若相牽卒未來。行年加歲是常儀﹐命上之上Ο出期。又把天罡臨日上﹐運頭尋取脫災危。

占奴婢第三十天罡爲婢從爲奴﹐天乙前後仍取例。酉若陰行天乙前﹐便呼好子又光起。從魁又在貴人後﹐爲婢不虛深有宜。戌酉日辰主和吉﹐天罡下直皆相气。靑龍酉戌與太常﹐奴婢若上好性靈。白虎螣蛇居戌酉﹐言虛不實好閒行。奴婢不知歲數者﹐常將月建作行年﹐三傳酉戌爲六合﹐逃下有意切妨眞。酉戌化六合欲逃走也。

占經商求利第三十一三傳上下無相賊﹐入市將錢買不得。虎蛇魁罡用起時﹐易求之物也難覓。三傳與日旺相生﹐賣買經商必稱情。更行好神並吉將﹐利收十倍所爲成。

占物好惡貴賤第三十二太常爲絹靑龍錢﹐白虎皮毛申寶Ο。小吉臨將爲酒食﹐太衝若見作車舡。衣裳天后能裁剪﹐竹木功曹劈斫圓。買畜各有十二位﹐相宜貴賤問之傳。買馬看午之類﹐仿此。相生好﹑貴﹐相克賤得也。言牛大吉旺方面﹐其物價髙不可見。臨在囚休無气方﹐直若好物也須賤。日辰皆吉上兼貴﹐支幹陽殘下須賤。良將傳終索數過﹐用起惡神賤一半。

占買物得不得第三十三小運常將月將臨﹐丑寅當日易追尋。魁罡並丑居辰上﹐入市難尋莫費心。用時加行年小運上﹐日見丑寅買得﹐其餘買不得。

占何處求之買得第三十四若見靑龍旺气中﹐行年歲上克靑龍。靑龍臨處往下看﹐利息生多運命通。行年與太歲上神克靑龍﹐必得﹔言靑龍所臨之方招財﹐寶物大利。幹便爲人辰水物﹐日辰不賤物無失。日辰上下克靑龍﹐到巽珠奇亦買得。日辰上下相生買得也。

占謁貴人求事第三十五欲求見貴尋天乙﹐衣服言之覓太常。靑龍珠寶與財帛﹐娼女多於天后詳。

占問人情虛實第三十六辰上神克日上神﹐其言可實定然眞。辰行日上也須信﹐支幹相生必緣因。正時看日辰上。天魁當向日辰臨﹐不實虛言莫往陳。天乙前一萬後二﹐須應多是的實陳。朱雀天空傳送中﹐臨神加日僞姦同。天乙孟虛多不實﹐神後臨人坐不空。來人方位上。太神加在季神居﹐的實吉詞定不虛。孟仲上頭須見面﹐便應對面也空諸。春丑夏子秋冬皆在亥﹐太神也

占投書收否第三十七占去投書成不成﹐天罡加孟未應行。若臨仲上才方去﹐季上臨之事不成。

占問人覓財物第三十八日便爲人辰作財﹐辰凶日吉必空回。日凶辰吉也難覓﹐候得日辰諧卽來。

占人呼召好惡意第三十九日上相生萬气旺﹐吉神良將皆在上。應吉好事相尋近﹐但請隨行莫不往。太乙加臨日與辰﹐往之必定致生嗔。罡臨季上辰臨日﹐隨去多應返受迍。魁罡臨日及加辰﹐蛇虎天空同此因﹐便季魁罡臨季上﹐直饒分重不隨君。

占索債得不得第四十辰上索財時見人﹐日淩辰上索無聞。日辰賊克應難得﹐日與時合索有因。

占人來叩門吉凶第四十一尋常日上及年上﹐並總相生爲吉象。多是交加今赴筵﹐定應好客來相望。魁罡臨日莫開門﹐不是凶徒及吏人。傳送爲僧酉女子﹐細尋神將看其因以神將主事吉之可辧也。

占忽聞人欲謀己事吉凶第四十二辰卽爲人日己身﹐支頭遙克日頭神。共行險路須防進﹐失便臨時暗損人。正時看日辰上吉凶。有人謀我起凶心﹐還把正時日上尋。蛇虎魁罡並惡將﹐自須防守問更深。

占外人入家國善惡第四十三外國人投入帝京﹐未知善惡吉凶情。正時歲上克天乙﹐恐是謀臣有禍生。外處人投愛內來﹐不知良善有疑猜。正時歲上克年上﹐太歲上神克行年上神也﹐必是凶徒被致災。辰陰賊日生多乖﹐時克日辰凶客來。更見陰傷賊日者﹐必當爲害主成災。

占財博勝負第四十四傳得靑龍有气亨﹐太常臨日共相生。兩人小運行年上﹐那个望之必見贏。兼將行年與命上﹐無由博戲有輸贏。至將日客辰爲主﹐旺相囚休決定情。

占埋葬地吉凶第四十五埋葬之法有玄門﹐天術常加太歲神﹐登明爲天柱神。但看天輪乾艮下﹐更兼坤位與丙丁。或在此地安墳墓﹐五性皆通總不論。當發富豪人仰望﹐光榮先祖旺兒孫。葬得伏吟最爲吉﹐返吟之卦最爲凶。功曹傳送臨其墓﹐子孫長盛福無窮。寅申臨五姓墓上吉也。每以天罡加月建﹐孟看天上甲方臨﹐下爲天備臨墓吉﹐富貴兒孫大吉昌。天上甲臨爲徳也。仲月庚申亦是吉﹐季月丙下最爲良。寅申向壬當無殺﹐官祿增榮得久長。各以孟神求月加臨。

占靈柩出第四十六孟月功曹仲勝光﹐季於罡下不出門。彊值依此法車去﹐百事無妨得久長。

占葬忌日第四十七月建常加戌上頭﹐前三位上墓公遊。天罡後面三辰墓﹐每逢之下不可遊。大吉前三見位丘﹐Ο前一位墓奴求﹐深須忌去喪家怕﹐犯者教君禍不休。

占送孝方第四十八大吉常加月建方﹐行年命上見魁罡。勸君不必隨事走﹐若到墳頭必有缺。孟月從魁仲太乙﹐季月大吉莫隨喪。此名凶殺白衣上﹐送殯之時定見傷。

占歲月中風雨第四十九大吉常加歲朔﹐但看子向何方落。又尋天○土太衝臨﹐此月逢之霖雨作。常以月將加月建﹐及月逆上﹐凡子下大雨﹐卯下小雨。月起三傳見雨神﹐此時便是雨來因。日頭上便數其數﹐多少論之定雨辰。日頭卽是上﹐假如丁日見巳﹐巳是四﹐未是八﹐共十二日有雨。又月將加時﹐日辰上見亥﹑子﹑寅﹑卯乘靑龍﹑六合﹑天后﹑玄武﹐必有雨。傳送﹑從魁﹑巳上神空﹑陰﹐雨少﹐金土爲蛇虎臨日辰主大風。若太乙﹑勝光爲蛇虎臨辰﹐主晴。卯太常臨辰主半晴半陰。

占五等官鬼第五十旺鬼克身官災起﹐相鬼克身爭財論。Ο休鬼克病疾起﹐死囚鬼克哭聲頻。

占六親災福歌其日幹爲鬼﹐今辰是他人。五行相死定﹐只此是六親。生我爲父母﹐我生爲子孫。同類爲兄弟﹐或當占己身。克我爲官鬼﹐我克爲妻因。要知災福事﹐不得離此文。

推遊都﹑魯都歌遊都甲己常在丑﹐子庚子位丙辛亥。丁壬在辰天罡言無謬﹐戊癸元來卻在申傳送。子位神後﹐亥登明。遊都衝處魯都安﹐捉賊但向遊都下。伏屍取向魯都邊﹐朱雀埋藏文字是。六合門板此中有﹐勾陳三及空亡墓。靑龍財寶地中安﹐天后溝渠池沼裏。太陰碑碣器物圓。玄武水泉及屍首。太常殯子地倉攢。白虎骨殖藏刀劍﹐天空甕瓦取何難。魯都爲將乘玄武﹐主有伏屍宜下剜。六合宜在靑龍上﹐錢物尋之似掌間。此是必藏神妙法﹐學者堅心仔細看。

大六壬翠雨歌卷之下

占兩軍勝負第一白虎勾陳殘害日﹐日辰上下皆死克。刑當日上也失軍﹐六合初傳後保勝。靑龍得用爲其邦﹐太常火○捷將軍利。天后臨時賊必降﹐朱雀士卒亡大敗。螣蛇傷損也奔忙﹐皆看用爻察神將。吉凶臨時仔細詳。

占先後舉兵勝敗第二下臨其上莫先舉﹐六害臨辰日上傷。玄武加支幹上克﹐位其也敗不用長。下克上頭利後起﹐上淩下兮請爲先。行年上剽勾陳獸﹐得勝回戈士卒全行年上神克勾陳﹑虎﹐大吉。

占主客爲將第三

爲將若能知主客﹐用軍必勝定髙彊。勾陳爲主客玄武﹐時上那邊有气長。勾陳爲主﹐遊都﹑玄武爲客也。勾陳爲主客玄武﹐客敗奔逃喪膽魂。爲客勾陳玄武克﹐主亡山野不欺門。遊都玄武克勾陳﹐主敗須憂在此辰。玄武遊都名被克﹐客兵不破卽逡巡。爲虜先看玄武神﹐切須要與克勾陳﹐才行入非百常利﹐賀盛回戈四海聞。問日並辰上克遊﹐主與將旺賊必殂。更將主將應更好﹐坐觀客敗主無虞。發軍當要問來時日上神﹐太乙若臨主憂疑侯。便皆人馬得回日﹐須看旺相神取其衝。仲秋日上如逢巳﹐便用登明過九重。八月日上有巳﹐巳上天上無气﹐巳衝亥﹐亥有气﹐十月回。太乙若於日上停﹐四年四月回歸京。若是勝光在日上﹐九數之時算取程。

占伏兵第四太衝太乙與子申﹐上生臨日及加辰。更看殺並須防護﹐隱伏藏兵在四鄰。幹陽伏兵應在前﹐支幹俱傷左右邊。吉支淩幹恐爭鬥﹐相生干支請髙眠。

占賊來不來第五天乙天罡與小吉﹐遊都大殺臨於日。日前一二及其三﹐必定到來信不實。大殺﹐正戌﹑二巳﹑三午﹑五寅﹑六卯﹑七辰﹑八亥﹑九子﹑十丑﹑十一申﹑十二酉。月將加時罡下季﹐賊人已去不參差。若臨孟上好逢遇﹐隱伏欲來可備伊。

占賊前後第六神後太衝並太乙﹐臨辰在前後加日。貴人日上在其前﹐太乙陰神後不失。

占見人拿器械吉凶第七見人前後持弓箭﹐月將加時知惡善。天后臨孟不是凶﹐臨於仲季恐來戰。傳送登明與太衝﹐加支臨幹必應凶。功曹爲吏多尋捕﹐酉午逃亡子與翁。

占急聞喧鬧不知何事第八忽聞喧鬧知何事﹐日上推尋加正時。寅卯勾陳爭鬥事﹐朱雀虎亡請看之。太衝爲犯天空斆﹐六合靑龍傳送欲。月將加時看日上﹐余神臨處意消息。

占涉危前後行第九幹損恐前支恐後﹐天罡在孟勿先行。畏中仲上後加季﹐時上傷殘中敗生。

占賊避路第十水爲玄武往西行﹐申酉日辰莫戰爭。玄武畏之爲厄會﹐吉宜往處覓相生以木水爲例﹐餘仿此。

占過關吉凶第十一日上行年有旺气﹐無人肯與訴艱難。魁罡午未加臨日﹐日支傷殘莫渡關。

占賊逃遊第十二河魁加孟右宜藏﹐季仲上時往左方。天上申臨下宜走﹐Ο然與賊不相當。

占野宿下寨第十四野宿皆看日上神﹐魁罡臨處夜驚人。螣蛇白虎上應敗﹐五墓加之是走因。

占重圍求出第十五忽踐忽兵數重圍﹐月將常加時對推。八空天罡臨下去﹐免遭鋒刃脫災厄。月將加時覓出路﹐開星向下去應通。春奎夏張秋婁氐﹐冬避行文不抵凶四宿爲開星也。

占聞路行人及臺第十五若見魁罡加在酉﹐此爲開路擁難通。行人不遠於鄕國﹐中路須逢索鑰空。魁罡加戌在於辰﹐無事等閒莫出門。臺上此時宜須記﹐皆取爲凶Ο難論。

占晝日星落第十六白虎星飛練色長﹐正時運式落何方。假令損己逢天乙﹐必主差臣出帝鄕。卽落在巳宮見天乙吉神﹐有使出。神有凶惡臨心向無爲使。何國使來那里軍﹐便將落出將神論。可中墜卯上頭午﹐分國應知出使臣。菓个先生云「落在卯地﹐卯上見午﹐卽國分使出。吉將臨爲使﹐凶將刀法兵來也。余分仿此。」落在何時月分年﹐但看日上及中傳。終見卯仲春二月﹐日上逢申七月間。用起若見天乙前﹐只應事法在今年。初傳得在貴人後﹐來歲爲期定果然。

占雷發聲方位第十七雷聲初發那邊聞﹐靈式加將察何神。六合靑龍天乙下﹐歲中大吉絕煙塵。吉將臨﹐吉也﹔凶將臨﹐凶也都。玄武螣蛇下震聲﹐卽開此歲小災星。民生疾病及薄熟﹐勿來采動戶口驚。災在那方甚處多﹐只相百里內無過。登明向下聞初動﹐亥地爲災沒柰何。餘皆仿此推之。九天玄女式下靈﹐震動窮微恐未精﹐看取五行甚下發﹐便知歲內有何徵。假令天門上雷聲發﹐占得雷卯臨亥是也。寅卯主丰熟﹐火主旱﹐水主潦﹐土主風﹐金主兵是也。地上之方是應期﹐顯然經說不參差﹐正西酉上如開享﹐八月驚憂是不疑。主暴風或兵起之事。敵上常聞一下雷﹐我軍大勝彼軍危。己營更或克伊寨﹐敗散如今如欲走回假如自己營寨在子地﹐他營寨在午地﹐水克火﹐大吉也。非時發雷必有因﹐黃帝經中備載陳。多是久淹刑獄事﹐只緣冤枉感天嗔。

占井溢成流第十八井泉忽爾溢成流﹐湧出波濤怪不休。日上正時論好惡﹐吉將臨之主拜侯。日上見吉神吉將﹐主加官生貴子。民庶常流事不同﹐井泉溢波何家中﹐吉神臨日深須記﹐暴貴榮身出三公。子未上神與日和﹐若逢三六合無過。加官得祿封侯邑﹐喜慶來祥豈柰何﹖子位上三合六合臨﹐最吉。假令甲子日巳時是也。

占地動第十九地動多荒民主饑﹐災臨分野卽流離。從東下來與酉上﹐不順爲祥君主疑。從西向東爲順﹐動災輕﹔從東往西逆﹐動災重。大動有聲憂在主﹐無聲小動振於民。流亡攺易爲常忌﹐來處何方察將神。正時加起處見太歲臨之﹐主君易位。見靑龍六合﹐主官替。餘皆主在民也。但看日上及來方﹐怕見金神向下藏﹐玄武勾陳白虎合﹐憂深兵革遠村莊。日上如逢寅卯辰﹐災生燕宋門中聞。午周巳楚秦爲未﹐申魏酉趙戌魯臨。亥子丑臨與日上﹐衛齊吳地起刀兵。出金樓先生納甲。

占天狗下第二十天狗如雷下九霄﹐國亡傷敗降凶妖。正時日上加殘害﹐千里兵連勇戰交﹐日上凶神交戰。何方落地定災厄﹐危神災加在正時。月破歲刑大殺下﹐物荒民叛戶逃移。落在喪門歲墓上﹐大人死喪易侯王。蓬蒿滿地民流役﹐國破交鋒刃戰傷。喪門﹐正月在未﹐逆行十二辰也。天狗常聞怕落乾﹐萬民四海內湯煎。假令戌亥臨於日﹐也共天門落一般。

占怪第二十一起用螣蛇用井釜﹐正時發用﹐初傳六合是神祗。勾陳玄武鼠ΟΟ﹐朱雀靑龍鳥鵲飛。天后太陰雨虫怪﹐太常白虎狗貓蠍。天空用起死之物﹐天乙門鳴別弗疑。

占野鳥鳴第二十二野鳥飛來入國邦﹐白衣聚會貴人亡。正時歲上克天乙﹐不去三天有大喪。不見來時不見聲﹐殿中樓上現其形。三旬百日須防損﹐宮寺軍營戒火行。好聲好息設關Ο﹐徳上飛來去又還。報喜必應逢後食﹐不然徵召入門闈。祥異飛禽急惡聲﹐動頭點尾何人鳴。更看家長行年上﹐口舌須防入戶庭。忽聞野鳥捨邊鳴﹐鳴之之方有事生。大吉功曹多曲令﹐魁罡太乙便人驚。正時看驚方上何神祗也。勝光獄訟來相吉﹐太衝酒食滿盂盈。神後燈明婦女請﹐從魁傳送道僧迎。

占夢吉凶第二十三夢加正時月將臨﹐還與日上仔細尋。相生相旺多歡慶﹐休廢魁罡災害侵。

占魚獵得不得第二十四日爲釣网箭刀分﹐辰爲魚虫與獸同。日克辰上皆捕得﹐天罡加季不應空。日作獵師支非人﹐時下爲禽虫蓋鱗。時傷日克多應得﹐營室臨辰盡不存。大得也。天乙加臨日辰上﹐出門射獵不空回。當於日上見何物﹐功曹爲豹虎重來。辰上若逢罡龍位﹐登明神後事皆同。釣緒才下便應得﹐不向灘頭苦費功。用起靑龍六合神﹐初傳天后非殺神。釣鉤入水吞其餌﹐衝破洪波拽錦鱗。傳送爲鉤寅爲竿﹐然因天后合成看。太衝若名舟楫是﹐上下相生取不難。

占謁貴人第二十五大凡日及上三傳﹐吉將相生少過愆。參觀投誠皆見喜﹐髙官卦意任精研。

占獻物送第二十六大凡日上及三傳﹐吉將須投過必參。天乙尋爲獻帝主﹐靑龍嶽牧及封纏。夫人後女𨿽神後﹐邑伯諸侯問太常。

占屈令人來不來第二十七天上辰臨地下日﹐更看用起何神裁。天罡日上並辰上﹐千里爲期必到來。假令午地屈於人﹐自往寅方生降身。午若臨寅爲丑上﹐天上午臨寅丑上﹐來人不久叩其門。天罡若在日辰前﹐遠近綿來赴會筵。若見天罡居後應﹐饒隔壁會更無緣。

占人家有後無後第二十八從魁加孟飼酒酉﹐加仲出門季欲盡。寅丑魁罡臨其上﹐撥議才熟香可觀。

占亭部第二十九月建常將太乙加﹐天輪魁罡爲亭部。取土泥皂月厭方﹐盜賊不來又大當。亭部上上土泥皂壁﹐賊不來也。

占孤寡第三十鬼門甲下男無婦﹐正月內甲臨寅﹐寅上庚臨女損夫。子在酉命一類似﹐行年臨日主身孤。四上克下名無祿﹐四下克上主孤獨。傳見空亡亦復然﹐用起寡室亦不堪。

占來意第三十一假令甲日卜人來﹐甲上之辰以意裁。金將水神當在上﹐爲言父母克情懷。日爲人﹐水爲父母﹐占在父母也。旺主官事相干﹐死主亡﹐休主病﹐囚主禁﹐各屬六親詳之。神光臨日及辰上﹐怕怯心中事不寧。神後姦邪男女走﹐從魁夫婦與相爭。太衝俱Ο賊牽獄﹐大吉咒詛亥災生。太乙橫是愁ΟΟ。吏食小吉有論情﹐吏神上下有追呼。吏神﹐春寅夏丑秋申冬亥臨行年上。

占酒後有無第三十二天罡加孟似江河﹐仲女季神以盡沽。子未若臨於日上﹐來之必得恐應多。從魁相克恐後酸﹐加著水神色黑點。金上見之應無白﹐天臨太上赤多般。日上好神及丑未﹐若往求之必應安。要知室內那邊安﹐小吉之下是甕端。

占飲酒得醉否第三十二盛肴筵開承請命﹐未知醒醉占爲定。靑龍小吉臨支幹﹐飲酒散歸必酩酊。

占四時忌伐木第三十四春防甲乙木摧殘﹐夏季丙丁類作難。秋復庚辛鑪冶動﹐三冬壬癸四能閒。春中伐木防須知﹐月將還將加正時。甲乙若臨防面上﹐不當持斧割林枝。春甲乙不伐木﹐夏丙丁不動鑪﹐秋庚辛不鑄冶﹐冬壬癸不治水。

占人來意第三十五殺上日辰病疾來﹐殺者﹐春申夏亥秋寅冬巳﹐臨日辰上是也﹐姦在日年淫主亂﹐姦﹐春申夏亥秋巳冬寅。日年春喜有釣民﹐天喜﹐春戌夏丑秋辰冬未也﹐吉神吉將不相克﹐喜事臨之求必得。凶神凶將吾克害﹐憂疑終始見平平。天乙在陽憂是淺﹐貴人陰上事應深。從子至辰爲陽位﹐戌酉至巳爲陰神。

占在路上見蛇虫第三十六出行當道見蛇盤﹐月將加臨日上看。若見凶神相賊害﹐陰功暗佑如回還。逆來防盜深須忌﹐須去行前喜慶連。太乙相生於日下﹐出逢追待喜歌催。自上Ο常吾惡將﹐延看天乙不相侵。路邊橫道亦無是﹐到處安和喜滿襟。宅舍檐旁若見時﹐何神上下細推尋。倘若水火重臨處﹐口舌爭論可戒之。

占野獸在道忽入城郭第三十七無端野獸入軍城﹐易主邦空是戰爭。太歲上神諸惡殺﹐元戎悲泣不安寧。野獸悲鳴井邑傍﹐獄庭凶橫欲成殃。歲行殺破當其上﹐人類流移出故鄕。卽歲殺刑太歲破下。麟獐狐兔道傍逢﹐折頭看人舉步庸。靈式正時究見處﹐六合之下喜重重。半走半驚右道頭﹐六陰之下問其由。凶神惡將相淩害﹐前路不通恐有憂。

占路見鼠第三十八路上忽然逢大鼠﹐正時靈式動人情。日前用起見玄武﹐防盜林中恐被驚。正時加日辰前的﹐終見玄武凶也。荒艸林中出穴類﹐走來走去似乎人。太乙加日當辰上﹐例請坡前必有因。正時加日辰見犬主凶﹐好人休醜。宅內盤中忽午鳥﹐夜聞白晝作其聲。勸君三日須防守﹐不是傷財Ο必聞不如臨。牀後檐前咬物聲﹐不聞啾喞到天明。信知靈式通神聖﹐送喜將來財物盈。不聞聲鳴﹐只聞咬物之聲。

占野蜂來人家第三十九來在殺刑破墓上﹐捨檐籬畔一團飛。此是家長憂財失﹐眠睡身邊恐困危。若在太歲刑殺破墓上來﹐不利也。不見飛來位何占﹐但向聚處正時看。刑殺倘若居其位﹐百事而無或官淹。日辰向下遇靑龍﹐吉將相生喜气盈。在位年年添爵祿﹐居民日日益田丰。飛來得荷旋檐楹﹐喜气和歡日月生。切是莫交傷觸著﹐田園因此漸發榮。若在日月歲徳上來﹐大吉。

占虹霓下井飲水虹霓忽降入人家﹐井中飲水莫疑它。日上相生主富貴﹐子孫興旺茂榮華。正時日上見陽神﹐主宅三年出貴人。吉將共臨課喜慶﹐宜男四貴擢功勛。若見陰神臨日上﹐保待玉女貴難諧。蜀妃曾應奇祥瑞﹐右法相傳不可裁。剛日日上柔看辰﹐切忌破刑惡殺臨。凶將同來加在上﹐家空財敗在逢迎。

占釜鳴善惡如螺似見咽後幽﹐占時須察日辰頭。靑龍天乙臨之下﹐不久三公及五侯。顯鐘似聲斷還鳴﹐堂前門內不倒聲。凶將來臨日上見﹐疑移人去宅能驚。主土地不安﹐遷移事則吉也。

占樹木無故枯悴營內庭前艸木枯﹐如遭湯潑一時無。正時看日及年上﹐玄武旺時見賊徒。在主將家宅行年上﹐看是何神。日上相逢喜將臨﹐靑龍天乙遇知音。忽然旺相無刑克﹐風振將軍寵賜深。大凡庶人有此徵﹐必然宅內有殃生。行年太歲並辰上﹐臨見吉神事不成。家長本命﹑行年﹑太歲﹑日﹑辰上見吉神無事﹐見凶神則凶也。

占家活無故自動無故人家物類搖﹐便將月將正時著。日辰有气旺相吉﹐休死凶神事不明。

占忽心驚目瞤耳鳴魁罡不欲日辰臨﹐蛇虎無令一處存。防備凶徒暗設計﹐是非長短外相論。正時加蛇﹑虎﹐同魁罡在日辰上﹐凶也。水火加臨日與辰﹐靑書自還到來時。千里女歸心畱念﹐口舌災臨定有之。心驚忽爾似神祗﹐看取日年上面知。天乙太衝及勝光﹐此个神臨喜有餘。其外金神上﹐必憂煎。行年相生旺气臨﹐好神吉將又相親﹐多應外人來說好﹐酒會逢歡吉又亨。

占暴風起吉凶暴風急起正時占﹐占日之神審再三。來處吉凶神將斷﹐定時爲之仔細看。或有旋風如戶扇﹐皆以日上將神推。貴人臨官ΟΟ記﹐白虎勾陳兵甲揮。朱雀螣蛇吏口舌﹐天空天后病虺羸。太陰玄武須防盜﹐六合靑龍似慶儀。若見太常居日上﹐醫官婦女與僧尼。日辰上看相克刑﹐賊來不久入家營。勸君火急須防守﹐陽疑白日陰因驚。等閒家內暴風來﹐日上消詳以意裁。相克相刑當有气﹐彊亂官府要生災。日上相逢五墓臨﹐伏兵不遠可追尋。提防爲患須牢記﹐無气其實必不侵。

占雲起有雨無雲起上頭加正時﹐日辰向上細尋推。登明太衝神後下﹐占雨今朝必有斯。

嘉靖三十七年歲次戊午季夏十有一日衛臨淸昭信校尉玄穀道人上蔡髙大器拜錄

附錄

占鵲鳴忽聞怪鵲鳴枝枝﹐便將月將加鳴時。卽看天上何神下﹐凶惡之時以神知。天罡河魁論訟說﹐登明太乙吏來追。大吉大人銅鐵至﹐小吉婦人羊酒食。功曹在家筵賓客﹐傳送出門見乞兒。子爲師巫午口舌。酉爲文狀卯陰私。但然用此求其气﹐所事用神無不知。

占犬吠忽聞犬吠爲何因﹐月將加時看日辰。日辰所臨何將下﹐吉凶之事斷其因。天罡有人持兵器﹐太乙臨來賊盜人。勝光忽爾聞風起﹐小吉因爲覓酒醇。從魁天魁並傳送﹐神後皆驚鬼與神。若遇登明窺虎豹﹐大吉無因將叫頻。更看太衝相臨處﹐忽然木折得其眞。

目瞤心不自安目瞤動﹐正時常規歲中神。寅卯巳午歡忻事﹐申酉亥子悶憂勤。若逢旺相皆爲吉﹐囚死臨之憂事眞。還遇前三並前五﹐後二後四吉須陳。其餘多少相逢日﹐休便尋思是惡因。

暴風風起何來占吉凶﹐螣蛇加上有憂驚。朱雀臨之官口舌﹐白虎相逢死喪神。天乙有時貴人出﹐各以其將見得眞。

又暴風無故起天來﹐善惡加臨日上排。太乙臨之官有罪﹐白虎勾陳兵陣開。天空百姓多疾病﹐玄武相逢盜賊乖。風止爲期當審細﹐假令落處有須該。落睡寅應正月。

占飛鳥吉凶飛鳥鴟梟忽作鳴﹐日上看神見此情。登明有位爲司吏﹐神後相逢巫女人。大吉下來親戚至﹐故人攜酒谷相尋。功曹忽爾歡忻事﹐太衝酒肉飯無因。天罡之下多官府﹐鬥訟臨人切莫驚。太乙吏人來相訪﹐勝光勾召有餘眞。小吉婦人酒食事﹐傳送逢迎索債人。從魁更有佳人酒﹐天魁官吏若相縈。

占人叩門忽然有客叩門聲﹐正時尋人年上神。日辰相見視休咎﹐上下相逢吉出逢。反此爲凶休管待﹐恐有災禍已臨門。登明卽爲徵伐客﹐天魁忽是府公人。從魁女人來索借﹐傳送應人欲問津。小吉欲來求飲食﹐勝光相請宴遊頻。太乙有人來乞索﹐天罡官府欲勾人。太衝客子來庸力﹐或有功曹吏覓尋。大吉貴人相召請﹐神後相逢姦盜頻。皆以日辰﹐見吉神良將﹐有旺相气﹐是善人﹐反此皆爲惡人。又以天六情言之。

占人欲謀己恐人謀己見加臨﹐月將加時視日辰。日上神來爲自己﹐辰中神卽是他人。日上神來制辰上﹐怨恨言語正談論。辰上神來制日上﹐欲來謀害自家身。若日上神得蛇﹑虎﹑魁﹑罡者﹐事必成凶。上空者事不成﹐空有其意也。

占心動人心驚動欲須知﹐凶吉臨時月將期。注曰﹕加在人年上看之。若見功曹太衝將﹐必有文書陰與私。太乙勝光或各見﹐驚憂口舌是來儀。傳送從魁兵器客﹐遠行將至運非遲。登明神後哀聲泣﹐有客相呼召見伊。天罡河魁疾病速﹐大吉小吉咒詛爲。旺相相生吉將並﹐開憂不畏莫遲疑。反此卽爲憂事至﹐須要防備的無疑。前三前五後二四﹐大吉休憂吉來遲。前一二並後五六﹐此逢凶禍要君知。天地二獄臨日辰凶。天獄者﹐春巳﹑夏未﹑秋亥﹑冬丑。地獄者﹐春辰﹑夏未﹑秋戌﹑冬丑是也。

占憂喜憂喜君家要自詳﹐傳中有救福吉昌。憂不憂﹐傳自救也。用神囚死而臨囚死之鄕﹐若問憂卽實﹐反此卽虛。傳自救初﹕傳用水臨土﹐傳得木神﹐或遇木將﹐或在木鄕﹐皆爲救﹐卽系吉也。喜或不喜須君記﹐母子無歡金水傍。占虛傳信耗忽聞凶喜投者來﹐須憑妙訣日辰猜。日若加辰端的看﹐相生虛誕莫憂猜。忽爾日辰相克處﹐此言不妄果實哉。假令丙午日﹐便將丙加午﹐相生也﹐爲虛﹔假令甲辰日﹐便將甲加辰﹐卽實也。

祝課文日吉時貞﹐天地淸寧﹐天神月將﹐六甲六丁﹐會意潛心﹐仰惟﹕聖課妙道合眞﹐與天地同其用﹐宇宙應其均气﹐調其序法﹐術驗其靈﹐敬啟﹕天乙﹑太乙吉神﹐雷公玄女﹐軒轅帝尊﹐東方曼倩﹐李筌名臣﹐武候李靖﹐歷代賢能﹐祝詞一告﹐相遇儀形﹐吉凶進退﹐善惡虧盈﹐天人合志﹐盡付六壬伏惟感應

定交月將雨水兩日七刻零﹐春分四日忽交迎。谷雨六日尢加二﹐小滿七日得均平。夏至六朝零五刻﹐大暑五日將星成。處暑六日兼三刻﹐秋分九日理分明。霜降十日交宮位﹐小雪九日气中行。冬至五日太陽過﹐大寒三日七刻盈。

又五日三刻半時加﹐隔年求將妙無霞。但尋官歷前後照﹐萬兩黃金莫與他。

三月沒正午逆行順排坐﹐出茶齊正斜角末。大卯小辰順加數﹐正五八十周閒過。

求交節交過子宮加一日﹐刻上六八一時周。五時二刻卯中求﹐十時四刻在龍頭。立夏十日二時六﹐芒種一日九時收。二日二時二小暑﹐二日七時四刻秋。白露三朝單六刻﹐寒露三日六時休。立科三日十一二﹐大雪四四兩雙流。小寒四日九時六﹐五日三時又打牛。

大六壬邵康節先生二十四課

登三天辰加寅爲用三傳辰午申十四甲子丙寅甲申戊子庚寅丙子戊寅甲辰壬子甲寅甲午庚子甲戌壬寅皆八辰午申爲用﹐三天不可登。病死遠行極﹐訟乃省部陳。出三天午加辰爲用三傳午申戌午申戌是出三天﹐凡事遠大辛難言。行人失約病歸泉﹐訟達上司說喧天。涉三淵申加午爲用三傳申戌子十三乙丑庚午壬午庚辰乙未戊辰乙亥己酉壬辰乙巳丙午丙辰乙卯戊午皆八欲動不動涉三淵﹐申戌子兮在目前。進退艱難阻萬狀﹐對面言之似隔山。入三淵戌加申爲用三傳戌子寅三淵深處不宜入﹐戌子寅兮來意言。勸君早早回頭去﹐下去深淵直至淵。向三陽子加戌爲用三傳子寅辰凡八壬辰丙戌庚戌丙申戊戌庚申壬戌三陽去暗至明深﹐惟怕空亡又隔停。若更相生無克賊﹐子寅辰出向陽行。出三陽寅加子爲用三傳寅辰午凡二辛未辛巳皆八三陽太過功期實﹐日中有斗憂頻頻。須防災咎相將至﹐病令兩名辛未停。出戶丑加亥爲用﹐三傳丑卯巳。凡五癸酉辛酉癸亥己酉辛亥皆八出戶逢明白﹐欲見幹望時。君子近陽漸﹐小人向狐疑。迎陽卯加丑爲用﹐三傳卯巳未。凡三己丑癸丑辛丑皆八過中將虧候﹐迎陽急就之。緩則將無气﹐卯巳未可知。宜急用事變盈巳加卯爲用﹐三傳巳未酉。凡二癸未辛卯皆八勢過人衰問妄爲﹐巳未酉傳素有危。君子防門盈將小﹐不測官病兩加之。入昊未加巳爲用﹐三傳未酉亥。凡三癸巳癸未癸卯皆八入昊投陽未酉亥﹐入衰爲事各無成。君子勤持無妄動﹐小人變災且無明。凝陰酉加未爲用﹐三傳酉亥丑。蒿矢六丁卯丁亥丁未丁丑丁酉丁巳皆八凝陰酉亥並大吉﹐幽暗不端理不直。作佑禳災始可寧﹐不能財損人又失。冥蒙亥加酉爲用﹐三傳亥丑卯。彈射二己巳己卯皆八暗中逢暗號冥蒙﹐亥丑卯神更不通。病者保佑防危重﹐小人無事可興工。宜陽寅加辰爲用﹐三傳寅子戌凡二﹕壬午壬辰自明入暗宜陽課﹐凶咎將來漸有傷。君子猶防消祿位﹐寅子戌兮仔細詳。偃蹇子加寅爲用﹐三傳子戌申。偃蹇或迷不堪爲﹐爭如子戌申並持。災難重生百不吉﹐除是空亡隱卻非。悖戾戌加子爲用三傳戌申午凡六甲子甲辰壬子甲午壬寅皆十二勉彊前來勉彊之﹐戌申午上不堪期。徒然欲狀暗根本﹐凶咎依前定不宜。凝陽申加戌爲用﹐三傳申午辰。凝陽向有凝陽在﹐莫被年日引入昊。日辰年命俱日上﹐災殃來發向敷榮。顧祖午加申爲用﹐三傳午辰寅庚午辛未甲戌庚辰甲申壬戌庚寅庚戌辛亥庚申辛酉皆十二顧祖迎親復舊廬﹐求財望謀始堪圖。惟有庚日不宜見﹐鬼來又入鬼鄕居。涉疑辰加午爲用﹐三傳辰寅子。辰並寅子欲涉疑﹐凡事占之甚非時。進退不快猶閒事﹐病令兩般主見悲。極陰丑加卯爲用三傳丑亥酉。凡二十丙寅丁卯戊辰己卯辛巳己巳丙子戊寅癸卯丙戌戊子辛卯癸巳丙申戊午乙巳戊申乙卯丙辰丁巳丙午極陰之課丑亥酉﹐百事逢之悉醜皆醜。占訟省部方端的﹐病死定爲不長久。時遁亥加丑爲用三傳亥酉未凡五乙丑丁丑辛丑己丑癸丑時不利兮遁閒之﹐亥酉未兮報君子。君子守待進來吉﹐小人災害且防危。勵明酉加亥爲用﹐三傳酉未巳。凡二丁亥乙亥皆十二勵明之課勉彊之﹐日昊正中事可宜。君子宜進取祿位﹐小人營運早移時。回明未加酉爲用﹐三傳未巳卯。凡三癸酉乙酉癸亥皆十二回明早是未得明﹐且待明時方可興。逢進成名有所得﹐早求交被事來縈。轉索巳加未爲用﹐三傳巳卯丑。凡三癸巳癸丑辛酉十二轉索孤淒事可嗟﹐家寒身怯有些些。守己不如省謹約﹐出頭用事便隨邪。斷澗卯加巳爲用﹐三傳卯丑亥。凡二己亥己酉皆十二斷澗如何涉﹐妄前失後時。君子且退位﹐小人看有悲。除有名無卦五項﹐共一百一十四課。

大六壬翠雨歌卷終

