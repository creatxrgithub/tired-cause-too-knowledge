

奇門源流唐徐道符

遁甲總論凡例釋義四十四則注釋煙波釣叟歌遁甲隱公歌漢陰居士歌神機賦指迷賦摘專徵賦摘混合百神

奇門源流

奇門之說﹐論者謂始於黃帝﹐刪於呂望﹑張良。漢以前﹑往往散見於他書﹐至於隋志藝文專書﹐始有一十三家。唐益倍之﹐則其學之來﹐亦不在近矣。

陰符經曰﹕爰有奇器﹐是生萬象﹐八卦甲子﹐神機鬼藏。

張良注云﹕六癸爲天藏﹐可以伏藏。由是言之。卽奇門之權輿也。

大戴禮記明堂篇曰﹕明堂者﹐古有之也﹐凡九室。二九四﹑七五三﹑六一八。蓋卽河圖之義。而奇學之九宮。漢藝文志﹐有明堂陰陽二十三篇。又明堂陰陽五篇。宣帝時。魏相表采易陰陽。及明堂月令。言五帝所司各有時。東方之卦﹑不可以治西方。南方之卦﹑不可以治北方。乃以八卦方位﹐配明堂之九室。後漢張衡傳﹐鄭元旣注九宮之說。而南齊髙帝本紀注云﹕九宮者﹔一爲天蓬﹐二爲天內﹐三爲天衝﹐四爲天輔﹐五爲天禽﹐六爲天心﹐七爲天柱﹐八爲天任﹐九爲天英。皆有太過不及之占。

唐會要﹔元宗三戴十月﹐術士蘇嘉慶上言。請於京城置九宮壇﹐五數爲中﹐戴九履一﹑左三右七﹑二四爲上﹑六八爲下﹐符於遁甲。武宗會昌二年正月。左僕射王起等。奏按黃帝九宮經﹐及蕭吉五行大義。所謂一宮天逢﹑卦坎﹑行水方﹐白者與今奇門之宮星無異。惜乎隋唐志所列諸家﹐今皆不傳。豈其祕之勿泄耶。抑顯晦各有時也。

宋之仁宗。以洗馬楊維徳﹐簒六壬則曰﹕神應經。奇門則曰﹕符應經。今亦不能見其全。得毋好古之士。尙有什襲而藏者乎。

明之宸濠稱亂。王守仁收攬異術。乃有李成吾者﹐進以奇門眞傳。今之所謂李氏奇門者也。

仇鸞門下士有林士徵者。以奇門占兵屢有有奇驗。錦衣陸炳序其書而傳之。人呼爲林氏奇門。

陶仲文以李林二氏之書。忝以他書而謬紊之﹐曰﹕陶眞人遁甲神書。蓋勝國之以奇門著見者三家而巳矣。

考諸奇門之序﹐出於都天撼龍經八十一論者凡九。其一曰﹕都天九卦﹐二曰﹕人地三元﹐三曰﹕行軍三奇﹐四曰﹕造宅三白﹐五曰﹕遁形太白之書﹐六曰﹕八山撼龍之訣﹐七曰﹕轉山移水九字元經﹐八曰﹕建國安基萬年金鏡﹐九曰﹕玄宮入福救貧﹑生仙產聖。今所傳者﹐造宅三白耳。外俱不得而見聞。或者名山石室之藏。精光不能終廢。更有取而修明者乎。廢幾拭目俟之矣。【天芮漢書作內﹑天蓬唐書作逢。】

遁甲總論

遁甲爲兵而設﹐兵爲陰象﹐爲詭道﹐故取諸遁。謂其遁於六儀之下而不見其形也。

蓋甲爲至尊之神﹐宜藏而不宜露﹐宜和而不宜乘﹐宜生扶而不宜克制。所喜者惟土﹐所憎者惟金﹐惟其喜土也。故奇門始起之宮﹐例以六戊隨之。甲逆而戊亦逆﹐甲順而戊亦順﹐如形之與影。兩相附而不相離。惟其憎金也。故有乙之合以伺其內﹐有丙丁之威以制其外。乙者甲之同气。丙丁者甲之子嗣﹐如手足之衛腹心﹐臣子之衛君父。鼎足之形成﹐而後甲有苞桑之固矣。

先王之建萬國﹑親諸侯﹐其義亦準諸此。故陰陽順逆者﹐造化之定理。戴九履一者﹐河洛之精蘊。配以八門﹑八卦列矣。加以三盤﹑三才正矣。重以三奇﹑三光耀矣。積時置閏﹑歲功成矣。

一節三元﹑二十四气備矣。以六十時幹爲經﹐以四時八節爲緯。二九四﹑七五三﹑六一八。相摩相蕩﹐而四千三百二十之局以成。大之爲風雲龍虎之機宜。小之爲動靜行藏之趨避。範圍天地而不過﹐曲成萬物而不遺。百姓曰用而不知。𨿽其中不無詭譎荒唐﹐悖於聖賢之論。今但取其生克制伏﹐近於理者﹐著之於篇﹐以前民用﹐而輔易道之所未備。凡欲教爲子者之思孝﹐教爲臣者之思忠﹐不至於前有讒而不知﹐後有賊而不見﹐未必非修齊治平者一助也。至於書符誦咒﹐似屬不經﹐槪不錄入。

凡例

——奇門久巳失傳﹐人樹一幟﹐敝帚千金﹐無從別白。今一字一義﹐有兩說三說者並存之﹐以備參考。

——奇門眾說紛然﹐取其理之正者爲首行﹐列於後或分注者爲次﹐不敢私心去取﹐然亦略見低昂。

——奇門兵事﹐避忌甚多。凡三勝地五不擊之外﹐又有太歲﹑月建俱不可擊。旺气所在﹐亦宜避之。所謂春不東伐﹐秋不西徵者是也。與夫亭亭白姦﹐三門四戶﹑天馬方之類﹐須從歲月太陽查算﹐書中未能預載。

——奇門最重格局﹐如龍回首﹑鳥跌穴吉矣。如逢庚爲直符﹐則爲格勃﹐勃格又不可用。龍走﹑雀投凶矣﹐爲主者不害。虎狂﹑蛇矯凶矣﹐爲客者不害。皆有活訣﹐不可一例。

——奇門選擇﹐最重衰旺休囚。如開門本吉﹐但其性屬金﹐如臨土宮金位﹐及當季夏三秋﹐所謂得時得地﹐時之最吉者也。如在春夏﹐而臨於木火﹐則金气大衰﹐豈得爲吉。凡八門皆然﹐三奇亦然。

——選擇以奇門會合爲上吉。若有門無奇猶爲可用﹐有奇無門則當另擇矣。然如捕獵用傷門﹐逃亡用杜門﹐弔唁用死門之類﹐皆當擇其得時得地﹐卽爲上吉。又不專重奇門也。

——陰陽宅選擇粗工﹑但知奇門會合爲吉。不知陽宅須與宅主生命﹐配合門奇之生旺。陰宅須與山頭化命﹐配合門奇之生旺。若徳祿貴馬﹑三合六合之理﹐皆宜參考。

——選擇止用奇門﹐則諸家可廢﹐然亦須檢點﹐必當配合斗首五行﹑太陽吉凶星煞﹐無有避忌﹐而又能合於奇門﹑方爲萬吉。故造宅遷塟之家﹐往往有查至十餘年而後得﹐蓋欲求其純吉無凶者﹑甚難也。

——奇門占法﹑要分動靜之用。靜則止查直符﹑直使時幹。看其生克衰旺何如。動則專看方向。蓋動者幾之先見者也。如聞南方之事﹑則占離位。聞北方之事﹑則占坎位。凡鴉鳴鵲噪。東鳴則看震﹑西鳴則看兌。此皆不能膠柱鼓瑟﹐刻舟求劍者也。諸占例此。

——奇門占法﹐其說不一。如占天時之法﹐有專看直符者﹐有專看格局者﹐有專看天蓬﹑天英爲水火二星者。有專看壬癸丙丁﹑爲時雨所司者。有專看雨師風伯﹑雷公電母等神者。其說旣不可全非﹐其理亦不可偏廢﹐臨時會意﹐頭緒紛然﹐靈機所觸﹐皆難預決﹐諸占放此。

釋義四十四則

【釋奇】

乙爲日奇﹑丙爲月奇﹑丁爲星奇﹐故名三奇。然讀如奇偶之奇亦通﹐蓋戊己庚辛壬癸﹐皆有六甲遁乎其中﹐是甲與六儀相偶也。乙丙丁則單行矣﹐故名奇。兵家所謂握奇經者﹑亦音奇偶之奇﹐義亦相同。

【釋儀】

儀者用也﹐爲甲所用也。亦有儀衛之義。蓋甲遁於儀中﹐而儀則衛乎其外也。

【釋門】

五行之理﹐畏克喜生。甲木位於東﹑庚金位於西﹑東西相對﹐木之畏金也甚矣。故用奇以制庚﹐庚制而退休於坎﹐以就水之生﹐故正北爲休門。休於北而對於南﹐有向明而治之象﹐景者大也﹐故正南爲景門。水能滋木﹑金能生水﹐生則金气泄﹐泄則木气舒﹐故金水之間﹐西北爲開門。有開必有闔﹐故對開爲杜門。杜者言陽气欲盡也﹐木旣休於水﹑則木气暢﹐故水木之間﹑東北爲生門。有生必有死﹐故對生爲死門。死者言落其實而取材也。庚欲犯甲﹐甲旣休於北﹐而對之者惟有卯木﹐不無受傷之患。此傷而彼亦驚﹐故正西爲驚門﹐正東爲傷門。

【釋星】

蓬任衝輔英芮柱心禽﹐其立義皆本於甲。而其取義則因於節气。蓋甲旣遁而星乃顯其用﹐謂之星者﹐必晦而後現。猶夫甲之必遁而後顯也。冬至之木﹑陽意已動。蓬者逢也﹐言能復逢其陽也﹐故一宮曰蓬。立春乃可以任其性矣﹐故八宮曰任。春分則其气益暢﹐故三宮曰衝﹐衝者動也。至於立夏。扶蘇四蔭﹐附之者益眾﹐故四宮曰輔。夏至而英華盡露矣﹐故九宮曰英。立秋而斂﹐故二宮曰芮﹐芮之爲言內也。秋分黃落﹐厥幹獨存﹐故七宮曰柱。立冬則體竭內含﹐中藏仁徳﹐故六宮曰心。惟土則四時相依於木﹐有禽之象焉。故中五曰禽。

【釋九宮之色】

兩儀立而後五性分﹐靑黃赤白黑者﹐五方之正色。九宮之色有七﹐而色不同﹐不可以五方論。如坎在北﹑色主黑﹐而九宮主白。坤土宜黃﹐而九宮主黑。兌金主白﹐而九宮主赤。此從九宮時气之色而言也。坎﹑艮皆白﹐萬物未萌之色也。方春而芽﹐白者漸有靑意﹑而猶未靑﹐故曰碧﹑屬震。初夏屬巽﹐色重於靑﹐故曰綠。盛夏在離﹐其气薰灼﹐故不曰赤﹑而曰紫。過夏而神色漸穠﹐故曰黑。秋深在兌爲赤﹑丹黃凋落矣。交冬爲幹﹐萬物歸根﹐無色可見﹐故亦曰白。黃主土﹐四季有之。故不配於八月﹐非正色間色之謂也。

【釋八神】

八神者﹔天乙﹑螣蛇﹑太陰﹑六合﹑朱雀﹑白虎﹑九地﹑九天也。天乙常隨甲而加時幹﹐故亦名直符。陽局順行﹑陰局逆行﹐依次臨方﹐不循宮次序。凡兵占以天乙所在﹑坐擊其衝。揚兵於九天﹑安營於九地﹑伏兵於太陰﹑匿形於六合。間諜用朱雀﹑偵探用白虎﹐驚擾用螣蛇﹐各有所司也。或有用元武﹑勾陳者。朱雀之下卽可兼看玄武﹐勾陳之下卽可兼看白虎。

【釋八卦分八節】

八節者﹔冬至﹑立春﹑春分﹑立夏﹑夏至﹑立秋﹑秋分﹑立冬也。冬至一陽生﹐生於陰之極也。夏至一陰生﹐生於陽之極也。故冬至起於坤﹐夏至起於幹。以先天卦之接應也。是以立春起於震﹐春分起於離﹐立夏起於兌﹐行東蔀之生气而隸於北。立秋起於巽﹐秋分起於坎﹐立冬起於艮﹐行西蔀之殺气而隸於南。一節統三气﹐一元統五日﹐一日統十二時﹐一時爲一局﹐五百四十局爲一卦﹐八卦合得四千三百二十局﹐以成一歲﹐此軒轅氏之始制也。一節分三气﹐一气立四十五局﹐歲得一千零八十局﹐此風後演軒轅氏四局爲一局之制也。冬至甲子生於一﹐一數之始也。夏至甲子生於九﹐九數之終也。故冬至起於坎﹑夏至起於離﹐此後天卦之節應也。是以立春起於艮﹐春分起於震﹐立夏起於巽﹐順行陽气而履於左。立秋起於坤﹐秋分起於兌﹐立冬起於幹﹐逆行陰气而戴於右。一節統三气﹑一气統三候﹑一候爲一局﹑九局爲一卦﹐八卦合得七十二局﹐以成一歲。此太公望約十五局爲一局也。八節分二至﹑二至分陰陽﹐陽統十二气順行九宮爲陽九局。冬至﹑驚蟄﹑淸明﹑立夏四气﹐三元甲子起於一七四宮。小寒﹑立春﹑谷雨﹑小滿四气﹐三元甲子起於二八五宮。大寒﹑春分﹑雨水﹑芒種四气﹐三元甲子起於三九六宮。陰統十二气逆行九宮爲陰九局。夏至﹑白露﹑寒露﹑立冬四气﹐三元甲子起於九三六宮。小暑﹑立秋﹑霜降﹑小雪四气﹐三元甲子起於八二五宮。大暑﹑秋分﹑處暑﹑大雪四气﹐三元甲子起於七一四宮。每一宮統四元﹐每一元統六十時﹐四元分得二百四十時爲一局﹐歲四千三百二十時爲十八局﹐此畱侯又約四局爲一局也。

漢陰居士曰﹕天地之理﹐陰陽生殺而已矣。含兩間而吐四時者﹐理中气也。气無理不畜﹐理無气不舒。陰陽生殺者﹐所以畜其气而舒其理者也。故庖羲氏俯仰以畫卦﹑軒轅氏卽卦以分節﹐亦各緣陰陽生殺﹐發其含吐舒畜而已矣。八節之義﹔冬者陰也﹐其音翕﹑陰之理也。夏者陽也﹑其音張﹐陽之理也。春者陽之生气也﹐故其音張而發。秋者陰之殺气也。故其翕而斂。此陰陽理气自然之翕張斂發﹐故運行四時而生成百物也。至者拯也﹑分者中也﹑立者止也。先天坤以純陰居北﹐陰至於純而陰極矣﹐故曰冬至陰極則陽生。陽生則陰止﹐故震一陽生於東北曰立春。離以陽含陰而居東﹐陽之生气得乎中﹐是以二陽含一陰而中分之﹐故曰春分。陽過其中而气漸盛﹐若不知其所止﹐則必至於極。故兌以一陰止二陽於東南曰﹕立夏。幹以純陽居南﹐陽至於純而陽極矣﹐故曰﹕夏至。陽極則陰生﹐陰生則陽止﹐故巽一陰生於西南曰﹕立秋。坎以陰含陽而居西﹐陰之殺气得乎中﹐是以二陰含一陽而中分之故曰﹕秋分。陰過其中而气漸盛﹐若不知其所止﹐則必至於極﹐故艮以一陽止二陰於西北曰﹕立冬﹐此羲皇二聖﹐卦節一揆之旨也。後天卦位𨿽易﹐而八方八節不能易。其所能易者﹐則陰陽升降之气。而所不能易者﹐則陰陽配合之理也。故曰天地之理﹐陰陽生殺而已矣。

【釋九宮】

九宮者﹔四正四維中央也。其體則先天陰陽往來順逆之序﹐其用則洛書戴履左右肩足之數﹐其義則一也。但先天之序隱﹐隱則布局繁而難。洛書之數顯﹐顯則布局簡而易。是以太公畱侯於奇門布局﹐則用洛書之數﹐起元仍用先天之節。蓋去難而取易﹐捨繁而用簡耳。易贊曰﹕易則易知﹐簡則易從。太公畱侯﹑眞明易簡而得其理者也。

【釋虛中合宮】

五行分位五方﹐左旋相生。正北水生正東木﹐正東木生正南火﹐正南火至中央土﹐中央土生正西金﹐正西金生正北水﹐惟中央無門﹐故虛而土寄合於西南﹐以續金火之气﹐亦見坤爲萬物之母也。以中五所以合於坤二也。一本陽局中五合於二﹐陰局中五合於八﹐先天巽以一陰生於西南﹐震以一陽生於東北。冬至一陽生於陰之極﹐故用陽局。而以中五寄巽﹐以姤其陰气。夏至一陰生於陽之極﹐故用陰局。而以中五寄震﹐以復其陽气﹐是陽局順陰而逆陽﹐陰局順陽而逆陰﹐陰陽互交於五之寄宮。而後得乙與庚合﹐而甲始無畏。脫中五不寄於震巽﹐則後天之坤艮不得屬土。而洛書之二八不能相交。且中五之土﹑有陽無陰。有死門而無生門﹐亦非通論。所以悟眞結胎﹐用先天之數。東南合五﹑西北合五﹑中宮分五爲三家相見。蓋其分陰陽於震巽者﹐卽二少之合陰陽於二長也。其說於理尢爲周備﹐但舊本多從前說﹐故遵之。

東南合五者﹔木往生火﹑木三火二合成五也。木往必經兌﹐故後天巽代兌爲木。西北合五者﹔金來生水﹐金四水一合成五也。金來必經艮﹐故後天干代艮爲金。蓋以途圖之生數合之也。不言成數有合者﹐以其去本位之生數卽成五﹐不必合也。中分五者﹐分土之成數﹐西南東北各得其五也。故曰數往者順﹐知來者逆也。

【釋六儀遁六甲】

六儀遁六甲者﹐六甲統六儀﹐儀用而甲不用也。其儀維何﹖幹有十而宮惟九﹐甲不入宮則奇儀無首﹐甲若居宮則奇儀缺位。是以甲統其儀﹐用儀之用以爲用﹐而不自用也。假令甲以奇儀分布九宮﹐順則儀在前﹑奇在後﹐逆則儀在後﹑奇在前。今舉順布以類其餘。如布冬至第一局。先布三奇於後﹑乙居九﹑丙居八﹑丁居七﹐次布六儀於前﹐戊居一﹑己居二﹑庚居三﹑辛居四﹑壬居五﹑癸居六﹐此奇本局之定位也。一局爲一元﹐一元統五日﹐五日統六十時﹐六十時分六甲﹐六甲統六儀﹐自甲至癸﹑一宮一干﹐徧歷九宮﹐爲終一甲。六歷九宮﹑爲終一元。一元終又起首甲爲第二局。本局甲子起一宮﹑順遁九宮﹐至癸酉仍歸一宮。則首甲所監之九幹﹐終於一戊之本局﹐定位居一。甲子十干始於一而終於一。甲子與戊同宮﹐是戊遁甲子﹐故統曰甲子戊。甲戌續癸酉起二宮﹐宮遁一干至癸未﹐仍歸二宮。二爲己本局之定位﹐是甲戌與己同宮﹐統曰甲戌己。甲申續癸未起三宮﹐宮遁一干至癸巳﹐仍歸三宮﹐三爲庚本局之定位﹐是庚遁甲申﹐故統曰甲申庚。甲午續癸巳起四宮﹐宮近遁一干至癸卯﹐仍歸四宮﹐四爲辛本局之定位﹐是甲午與辛同宮﹐故曰辛遁甲午﹐而統曰甲午辛。甲辰續癸卯起五宮﹐宮遁一干至癸丑﹐仍歸五宮﹐五爲壬本局之定位﹐是甲辰與壬同宮﹐故曰壬遁甲辰﹐而統曰甲辰壬。甲寅續癸丑起六宮﹐宮遁一干至癸亥﹐仍歸六宮﹐六爲癸本局之定位﹐故曰癸遁甲寅﹐而統曰甲寅癸。舉此一局﹐而局局如是。布此一元﹐而元元如是。故甲子戊﹑甲戌己﹑甲申庚﹑甲午辛﹑甲辰壬﹑甲寅癸﹐旬首之甲。莫不統儀以遁﹐則儀用卽甲用。故曰用儀之用以爲用﹐而不自用也。

六甲統儀不統奇者﹐儀爲庚之黨羽﹐奇爲甲之腹心也。奇儀分布九宮﹐六甲又遁諸幹於九宮者。

備星門之爲符使﹐所爲遁宮也。

【釋符頭】

符頭者﹔符合上元首甲也。甲子﹑己卯﹑甲午﹑己酉四日爲符頭。蓋一气統三元﹑分上中下三局﹐一局統五日﹐五日統六十時爲一紀。一紀卽一元紀法。以十干加十二支﹐首尾相合爲一終。幹以甲爲首﹑癸爲尾。支以子爲首﹑亥爲尾。故自甲子至癸亥﹐合得六十爲一紀﹐謂之一元﹐奇門選時之法也。時非日不能得元﹐元非气不能得局﹐是以一气統三元爲三局﹐分上中下以別之﹐再別爲周﹐再周爲變﹐故終十二紀。而天地之气﹐是以謂之六气也。凡變气一﹐統節气四﹐故四分日紀以起各气之元。用甲己二幹遁起甲子時爲元首﹐二幹加仲爲上﹑加孟爲中﹑加季爲下。以仲之甲己四日﹐遁起甲子時﹐合時紀上元之首﹐故曰﹕符頭也。

【釋直符直使】

符使者﹔星門用時之異名也。直者﹔代甲而直其用也。甲以星門爲體﹐以奇儀爲用﹐故奇儀無定位﹐而星門有定宮也。星爲符者﹐卽憑執之符也。門爲使者﹐卽甲巡行之使也。故凡甲在之宮﹐卽以直宮之星爲符﹐以直宮之門爲使也。幹本十也﹐以配十二支﹐而變爲六十干﹐故甲稱六而儀亦稱六也。奇儀者九幹之體。六十干者奇儀之用也。故奇儀隨元分職九宮﹐而六十干亦隨元分遁九宮也。六十干分遁九宮﹐則六甲乾首亦在其中。何以槪言爲奇儀之用也。蓋以身先之而分其勢以弱之也。若六甲不率五十四幹分﹐遁則各幹各聚於一宮﹐非所謂彊木弱金也﹐何也﹖以木弱金而彊木者也。故凡甲在之宮﹐而癸輙臨之。所以甲子遁戊﹐而癸酉亦遁戊。金盜土以生水也。甲戌遁己﹐而癸未亦遁己。土相比以求益也。甲申遁庚﹐而癸巳亦遁庚。火制金以防合也。甲午遁辛﹐而癸卯亦遁辛。木助火以制金也。甲辰遁壬﹐而癸丑亦遁壬。土相連以敗水也。甲寅遁癸﹐而癸亥亦遁癸。水相合以益木也。是以甲子癸酉遁戊﹐而戊應配之辰與子酉合。甲戌癸未遁己﹐而己應配之卯與戌未合。甲辰癸丑遁壬﹐而壬應配之子與辰丑合。甲寅癸亥遁癸﹐而癸應配之亥﹐與寅亥比合。惟甲申癸巳遁庚﹐而庚應配之寅﹐則衝申而害巳﹐故巳火克庚金﹐而申金又克寅木也。甲午癸卯遁辛﹐而辛應配之丑﹐則生辛制卯而盜午。故午火克辛金﹐而卯又克丑土也甚矣。金之不能忘情於木也﹐故儀順而奇應之以逆﹐儀逆而奇應之以順有以也。或曰甲遁於儀﹐不能遁於奇﹐何以言爲奇儀之用也。蓋以靜爲體﹐以動爲用也。奇儀之於卦無定位﹐於局有定位也。有定宮則謂之靜﹐故曰奇儀爲九幹之體也。六甲隨元遁於儀﹐故奇合﹐六儀之幹亦隨甲遁於宮。遁則非靜矣﹐故曰六幹爲奇儀之用也。夫六甲不遁於六儀﹐則九星不能直其符﹐九幹不遁於九宮﹐則八門不得直其使。歌曰﹕直符常以加時幹﹐直使逆順時支去。謂每甲用時﹐以當直之星符﹐臨奇儀本局之定位﹐以當直之門使﹐巡奇儀本元之遁宮也。譬之用人﹐其人體在是﹐而以符監之﹐其人用在彼﹐而以使察知﹐則何所爲而不善哉。故云﹕善藏其用﹐以儆戒無虞也。

【辧三氏奇門】

一李氏奇門眞傳﹐不顧尊甲之義﹐止以節气爲準。如雲﹕辛卯日午時立春﹐是日癸巳時﹐猶用大寒下元﹐自甲午時起﹑至癸巳日亥時止﹑共三十時﹐先用立春下元陽二局﹑謂之殘局。自甲午日子時起﹑至戊戌日亥時止﹑共六十時﹐後用立春上元陽八局。己亥日子時起﹑至癸卯日亥時止﹐共六十時﹐用立春中元陽五局。又自甲辰日子時起﹐至丙午日申時止﹐共三十三時﹐仍用立春下元陽五局爲補局。謂以此三十三時﹐補足先用殘局﹐以成一元。丙午日丁酉時﹑交雨水節﹑亦如立春﹐先用下元補局﹐嗣此而後﹑气气皆同﹐直至甲午日子時交寒露節﹐三元順序始爲正受。至己酉日乃用霜降超起﹐超至次年戊戌日芒種﹐超過四日。超至辛丑日大雪﹑超過七日﹐又超至次年癸卯日芒種﹑過九日。余無再超之理﹐卽以己酉日﹑疊作芒種閏奇。蓋以接气爲拆補﹐謂拆補寧多二三時﹐起超不可過九日﹐如過九日﹐卽當置閏也。

考古法以甲子﹑己卯﹑甲午﹑己酉爲符頭者﹐緣尊甲以制奇門﹐故立符以定元首也。是以符頭爲體﹐節气爲用。非節气則不能入局﹐非符頭則不能起元﹐故於二至之前﹐置閏引气﹐以歸符頭也。李氏超閏旣用古法﹐則接气亦當如古法﹐何得創爲拆補以亂符頭﹐若謂拆補是接气之準。則符頭不得超前气而爲超神。若謂超神爲置閏之基﹐則气余不得因拆補而爲節气﹐此易知者也。如必以气爲準﹐則超神亦當用拆補法﹐不宜於本气﹑接後气之超。倘曰符頭巳到﹐不得不超﹐而接气符頭未到。何以下元返用於上元之先耶。脫依此法﹐不但下元用於上元之先﹐中元亦可用於上元之先矣。況甲午符頭﹐僅得一元五日六十時。若用殘局補合三元﹐又系己卯符頭所轄。寧有當轄者不能用﹐而顧用於不當轄者乎﹖殊違尊甲之旨也。

一林氏奇門﹐以周天三百六十五度四分度之一﹐大陽日行一度﹑歷十二辰﹑二十四气爲一周﹐奇用七十二候﹐止三百六十日﹐餘日之度成閏奇﹐以合天道气候。凡一節气三十日五時二刻﹐以三十日爲六候﹐餘五時二刻爲閏始﹐一歲﹣二十四气﹐積其餘得五日三時爲一候﹐作閏候。故二十年有二十一候之閏。第一年在天正冬至上候起﹑至芒種末﹑閏上候。第二年在小滿末潤中候。第三年在立夏末﹑閏下候﹐周而復始﹑一至一年﹐二至二十一年﹐三至四十一年﹐四至六十一年﹐循環不已。積四百一十六年而天正冬至﹐仍閏上候。

考古法正受之後起超者﹐蓋尊甲子爲上元之首也。故超四十餘气﹐遇芒種大雪﹐重用本气三元﹐以續陰陽終極之气﹐俾三元之次序不紊耳。林氏不究古義﹐謂李氏置閏爲非﹐創爲閏候之法﹐自謂奇門功臣﹐不知李氏超閏﹐正合古義﹐第以拆補用於接气淆亂符頭﹐然於三元次第﹐猶有上中下之分別也。若林氏二十年閏二十一候﹐則三元次第不分﹐四仲符頭無用矣。不亦奇門之罪人乎﹐殊違尊甲之旨也。一陶眞人遁甲神書﹐超閏以二氏爲準﹐加臨以古法爲非﹐謂禽芮不宜同宮﹐奇儀逐時有異﹐創立陰陽一百六十二圖。自序云﹕啟千古不傳之祕﹐其法陽遁一局一宮起甲子戊﹐二宮起甲戌己﹐三宮起甲申庚﹐四宮起甲午辛﹐五宮起甲辰壬﹐六宮起甲寅癸﹐七宮起丁奇﹐八宮起丙奇﹐九宮起乙奇。直符直使不載圖中。若甲子時用事﹐以直符天蓬﹑直使休門同加於坎一宮。天盤地盤相同。凡甲己日之戊辰時﹑乙庚日之己卯時﹑丙辛日之庚寅時﹑丁壬日之辛丑時﹑戊癸日之壬子時﹑癸亥時﹐此六時各歸各宮。故同甲子時者﹐共爲一局第一圖﹐永定不易。如用乙丑時﹐本局地盤不動﹐以天盤甲子戊加乙於九宮。再加甲戌己於一宮﹑甲申庚於二宮﹑甲午辛於三宮﹑甲辰壬於四宮﹑甲寅癸於五宮﹑加丁奇於六宮﹑加丙奇於七宮﹑加乙奇於八宮。以蓬休符使加於離九宮。凡甲己之乙丑甲戌時﹑乙庚日之戊寅時﹑丙辛日之己丑時﹑丁壬日之庚子﹑辛亥時﹑戊癸日之壬戌時﹐七時六甲﹐各加其幹。故同乙丑時者﹐共爲一局第二圖﹐亦永定不易。如此陰陽各立九局﹐每局各位九圖﹐共爲一百六十二圖。

考古法﹐東部四卦﹐一少交於西南。西部四卦﹐二少交於東北者﹐交於陰陽始生之地也。故後天坤艮位其地﹐而以五寄之﹐惟其有寄宮也。然後得乙與庚合而丙居其功。冬至四節﹐六甲從乎順行。夏至四節﹐六甲從乎逆布者﹐從其卦爻往來之序也。故後天洛書代其序﹐而以時遁之惟其有遁宮也。然後得符與使分﹐而甲藏其用﹐此理淵微﹐未易測也。陶氏不究古義﹐疑太公畱侯捷法﹐爲後人附會﹐謂時遠難稽﹐無足憑信﹐遂用飛掌加臨﹐立成圖局﹐以爲附合洛書。

夫飛掌之法﹐乃近代形家排山之法﹐非古法也。脫如其說﹐使九星可入中宮﹐禽芮亦不並混﹐不知直使僅有八門﹐又將何法以分九宮乎﹐顚倒星宮﹐殊違尊甲之旨也。

【釋陰陽刑徳開闔】

陰陽刑徳開闔者﹐陰刑陽徳﹐陽開陰闔也。冬至徳在卯﹑刑在酉。夏至徳在酉﹑刑在卯。春分徳在午﹑刑在子。秋分徳在子﹑刑在午。立春徳在辰﹑刑在戌。立秋徳在戌﹑刑在辰。立夏徳在未﹑刑在丑。立冬徳在丑﹑刑在未。凡刑徳所在﹐三气共之。刑徳不及寅申巳亥者﹐以四孟爲四生﹐故不及也。蓬任衝輔禽之陽星﹐凡五陽星加時爲開。英芮柱心謂之陰星。凡四陰星加時爲闔。將兵以開闔分主客﹐以刑徳定坐擊﹐闔爲主﹑開爲客。坐陽徳﹑擊陰刑是也。

【釋三甲】

三甲者﹔孟甲﹑仲甲﹑季甲也。凡上元入局﹐甲子﹑甲午直符爲仲甲。中元入局﹐甲寅﹑甲申直符爲孟甲。下元入局﹐甲辰﹑甲戌直符爲季甲。三元三甲直符之時﹐舉事視刑徳爲動靜。將兵視刑徳爲戰守﹐皆以在門決之。在門者刑徳在直使之門也。冬至三气卯爲徳﹑酉爲刑。凡三元入局五百四十時中﹐五卯時徳在門﹐五酉時刑在門。徳在門之時﹐宜動宜戰。刑在門之時﹐宜靜宜守。三气元中﹐孟甲﹑仲甲直符旬內﹐有刑亦有徳。惟季甲直符甲辰旬中﹐有刑而無徳。甲戌旬中﹐有徳而無刑。立春三气元中﹐五辰時徳在門。五戌時刑在門。孟甲﹑季甲直符旬內﹐有刑亦有徳﹐惟仲甲直符甲子旬中﹐無刑而有徳。甲午旬中﹐無徳而有刑。春分三气元中﹐凡五午時徳在門﹐五子時刑在門。立夏三元气中﹐凡五未時徳在門﹐五丑時刑在門。六气十八元中﹐仲甲﹑季甲直符﹐有刑亦有徳。惟孟甲直符甲寅旬中﹐無刑而有徳。甲申旬中﹐無徳而有刑。夏至十二气﹐直符同﹐刑徳反是。凡徳在門之時﹐陽星加之爲盡開。陰星加之爲半開。刑在門之時﹐陽星加之爲半闔﹐陰星加之爲盡闔。故經云﹕能知三甲﹑一開一闔﹐不知三甲﹐六甲盡闔。

三氏諸書﹐以仲甲爲刑徳在門﹐此時主客皆不利﹐惟宜退藏隱伏。孟甲爲陽在內﹐陰在外﹐此時利主﹐宜堅壁守城。季甲爲陰在內﹑陽在外﹐此時利客宜提兵動眾。又以甲申庚爲刑門。又注六甲之時﹐陽星合孟﹑內開外闔﹐合仲半開半闔﹐合季外開內闔。陰星合孟﹐內半開﹑外盡闔。合季外半開﹑內盡闔。不知何所取義﹐存之以備博洽之考。

【釋三奇得使】

三奇得使者﹐謂得三吉門﹑直使加奇也。凡開﹑休﹑生加乙﹑丙。丁爲吉門合三奇﹐利爲百事。更得吉門作直使爲得使﹐謀爲尢利。

【釋三奇遊六儀】

三奇遊六儀者﹐謂奇間於儀中﹐儀加奇﹑而奇復遊其儀也。左儀加奇﹐則奇遊於右儀。右儀加奇﹐則奇遊於左儀。乙遊己辛﹐丙遊戊庚﹐丁遊壬癸﹐必爲當旬直符來加方是。假如陽一局﹐乙奇在九宮﹑甲午辛在四宮居右。甲戌己在二宮居左。若乙亥時﹐甲戌直符來加乙於九宮﹐則乙遊於右儀之辛。若乙未時﹐甲午直符來加乙於九宮﹐則乙遊於左儀之己﹐此時利爲百事。若得吉門更利﹐丙丁仿此﹐左右間一宮者亦是﹐如陽三局乙奇是也。

【釋玉女守門】

玉女守門者﹐地盤六丁守直使之門也。甲子直符庚午時﹑甲戌直符己卯時﹑甲申直符戊子時﹑甲午直符丁酉時﹑甲辰直符丙午時﹑甲寅直符乙卯時﹐值此六時則直使遁於丁奇所在之宮﹐丁爲玉女﹐故曰﹕玉女守門也。此時利謀祕密﹑陰私之事﹐乘玉女守門方出﹐人不能見。入宜營建宴會﹑和樂之事﹐若遇三奇吉門直使﹐又得太陰臨合地戶﹐宜福食遠行﹑出入皆吉。

以上三格﹐三氏諸書﹐各有異同。李以甲戌﹑甲午爲乙奇得使﹐甲子﹑甲申爲丙奇得使﹐甲辰﹑甲寅爲丁奇得使﹐林陶因之。林以甲己時丙﹑乙庚時辛﹑丙辛時乙﹑丁壬時己﹑戊癸時壬﹐爲玉女守門時。李陶皆以玉女守門爲三奇遊六儀。考釣叟歌與諸說不合。歌云﹕吉門偶爾合三奇﹐值此經百事宜﹐更合從旁加檢點﹐余宮不可有微疵﹐三奇得使誠堪使﹐六甲遇之非小補﹐乙逢犬馬丙鼠猴﹐六丁玉女騎龍虎﹐號爲三奇遊六儀﹐又有玉女守門時﹐若作陰私和合事﹐請君但向此中推。此十二句是承上接下﹐一串說來者。若從三氏以遊儀爲得使﹐以守門爲遊儀﹐則於歌義大相戾矣。歌云﹕甲遇者﹐謂得使之時﹐復遇直使之甲加之﹐其吉更倍﹐非以遊儀爲得使也。且得使遇甲﹐惟丙辰﹑丁酉二時有之﹐陰陽二局僅各三見﹐陽一局八宮﹐三局一宮﹐五局三宮﹐陰六局八宮﹐四局六宮﹐二局四宮爲丙奇得使遇甲。陽三局九宮﹐五局二宮﹐七局四宮﹐陰九局三宮﹐四局七宮﹐二局五宮﹐爲丁奇得使遇甲。至於乙奇以及他時﹐則遇甲而不得使。或得使而不遇甲矣。矧經中止載遊儀﹑守門二格﹐無得使之格﹐若必謂遊儀爲得使﹐是以儀爲使﹐而不以門爲使也。必謂守門爲遊儀﹐是以門爲儀﹐而不以甲爲儀也。何則玉女守門者﹐守其宮以侍直使之門﹐來加所遁之時也。玉女﹑丁奇也﹐旣以丁奇所在之宮﹐守直使來加爲守門﹐亦可謂之八門遊丁奇﹐奚可謂之三奇遊六儀乎﹗至於林以甲己時丙等爲守門﹐則尢不可解矣。且三奇遊六儀﹐惟陽一局﹑陰九局九見﹐陽一四七局﹑陰八六三局惟丙奇見。陽三六九局﹑陰七四一局﹐惟乙奇見。其訣以一奇間於二儀之中﹐如天盤左儀直符加奇﹐則其奇遊於右儀。右儀直符加奇﹐則其奇遊於左儀。故曰﹕乙逢犬馬﹑丙鼠猴﹐六丁玉女騎龍虎也。若依陶氏定圖﹐每一時以奇儀順序一易﹐則天盤與地盤異矣﹐又將何據以爲得使乎。

【釋迫】

迫者﹔門制其宮也。開門臨三﹑四宮﹐休門臨九宮﹐生門臨一宮﹐景門臨六﹑七宮﹐傷﹑杜二門臨二﹑八宮﹐死門臨一宮﹐驚門臨三﹑四宮﹐凡此爲迫﹐不利諸事。經云﹕吉門被迫﹐吉事成凶。凶門被迫﹐凶災愈甚。值此惟宜安靜﹑不宜舉動。

【釋五不遇時】

五不遇時者﹔時幹克日幹也。凡值此時﹐諸事不利。經曰﹕時幹克日有災厄﹐甲日從午逆數之。若到戌亥便越過﹐萬事如逢俱不宜。其法以庚加午逆行﹐越過戌亥﹐爲時之定局。次以日幹甲從庚上逆數其下﹐卽本日五不遇時也。凡十干環列﹐順數七幹﹐逆數五幹﹐皆克第一干。順數者﹔止論其幹﹐故名七殺。逆數者﹐合論其干支﹐故曰﹕五不遇時。

【釋奇墓奇制與日時幹墓同凶】

奇墓者﹔乙奇臨二宮﹐丙奇﹑丁奇臨六宮也。二宮藏未﹐六宮藏戌。乙木墓於未﹐丙丁火墓於戌﹐故乙奇墓二﹑丙丁墓六也。墓則气絕﹐不利舉動﹑動卽有凶。合奇門半吉。奇制者﹔乙奇臨六﹑七宮﹐木制於金。丙丁奇臨一宮﹐火制於水也。三奇受制﹐占與墓同。蓋奇爲尊甲而設﹐臨於墓制﹐則甲己無輔﹐故爲凶也。乙未﹑丙戌﹑丁丑三日時﹐謂之日時幹三奇入墓﹐其凶與墓制同。凡戊辰﹑壬辰﹑己未﹑癸未﹑辛丑五時﹐爲時幹入墓﹐不可用。以干囚於支也。舊本有戊﹑丙戌﹑丁﹑己丑四時﹐無戊辰﹑己未﹑辛丑三時﹐今攺正之。

【釋六儀擊刑】

刑者﹔子刑卯﹑戌刑未﹑申刑寅﹑午刑午﹑辰刑辰﹑寅刑巳也。甲子戊儀加三宮﹐甲戌己儀加二宮﹐甲申庚儀加八宮﹐甲午辛儀加九宮﹐甲辰壬儀﹑甲寅癸儀加四宮﹐爲擊刑。以三宮藏未﹐八宮藏寅﹐九宮藏午﹐四宮藏辰巳也。凡值此時最凶﹐不宜舉動百事﹐彊有出者﹐車破馬傷﹐兵敗將殺。一本甲戌加八宮﹐甲申加四宮﹐甲寅加二宮亦是。

【釋遊三避五】

三五者﹔生死二气順逆之通名也。其法有二時﹐一日遊避時﹐以十二支環列。日後三辰爲生气﹐日前五辰爲死气。謂逆三時幹生日幹。順五時幹受日幹之克也。一符遊避時﹐以十干環列﹐取符前三幹爲生气﹐符後五幹爲死气。謂逆五時幹克符幹﹐順三時幹受符幹之生也。凡生气所在之方﹐不合奇門﹐亦宜遊。死气所在之方﹐卽合奇門﹐亦宜避。故曰﹕遊三避五。

李氏以三爲震三宮﹐五爲寄坤之五宮。謂震爲木生之位﹐坤爲死門之鄕。凡六甲直符﹐宜遊震避坤也。林氏以直符加丙爲遊三﹐加戊爲避五。謂丙受甲生﹐戊受甲克也。陶氏以冬至後﹐天乙直使在一二三四爲行陽﹐六七八九爲行陰。夏至後﹐天乙直使在九八七六爲行陽﹐四三二一爲行陰。冬至後﹐自九至一﹐中分五之南爲陽﹐五之北爲陰。夏至後﹐自一至九﹐中分五之北爲陽﹐五之南爲陰。謂陰陽二使﹐各行半道﹐利害難分﹐故有避五之義也。愚謂奇門以尊甲立義﹐要使甲不受制﹐然後爲尊甲也。林氏避五𨿽非古義﹐然猶未違尊甲之旨﹐但不知三五有順逆耳。若李氏以六甲直符﹑宜遊震避坤﹐則是凡百舉動﹐皆由正東而避西南矣。且甲子直符臨震宮名擊刑﹐陰局中五寄艮宮得生門﹐不又爲遊刑避生乎。至於陶氏利害難分之說﹐則溺於飛掌﹐更謬於二氏矣。

【釋反吟伏吟】

反吟者﹔反復不能寧處而呻吟也。凡星門各有定位﹐若加臨於對衝之位﹐卽爲反吟。如蓬加英﹑休臨景是也。伏吟者﹔伏匿不能變動而呻吟也。凡星門各加臨於本位﹐卽爲伏吟。如蓬加蓬﹑休加休是也。如值二吟﹐若得太陰合奇門蓋之﹑其凶減半。伏時宜收斂貨財﹑隱匿什物。反時宜發散財貨﹐分給倉廩。凡值二吟﹐不利舉動。

陶氏圖中﹐有時幹而無遁宮﹐故反伏二吟﹐支離舛謬﹐已不足論。但謂六甲序爲伏吟﹐則於三甲闔辟之義不蔽﹐更屬荒唐。夫奇門之所以必遁其甲者﹐蓋主靜以立人極之意也。是以六甲之時﹐符使各安其位﹐定而能靜﹐謂之遁甲。不爲伏吟﹐甲遁之後﹐奇儀用事﹐符使分宮﹐則星不得不動。以加所用之時﹐幹門不得不動﹐以臨所遁之時支。惟其動也﹐而後加臨對宮﹐有反復不寧之悔。加臨本宮﹐有伏匿不變之悔。悔者﹔悔其忘動﹐故曰﹕反吟﹑伏吟。若以六甲序爲伏吟﹐是以靜而致悔矣﹗豈遁甲之旨也耶。嘗考六十時中﹐星伏惟六時。甲子值符戊辰時﹐甲戌直符己卯時﹐甲申直符庚寅時﹐甲午直符辛丑時﹐甲辰直符壬子時﹐甲寅直符癸亥時。此陰陽二局星伏之定時也。凡六癸時爲門伏﹐陰陽二局皆同。惟禽星直符多一庚時﹐任星﹑芮星直符多一丁時。如禽星直符陽一局庚戌時﹑二局庚子時﹑三局庚寅時﹑四局庚辰時﹑五局庚午時﹑九局庚申時死門伏。陰九局庚戌時﹑八局庚子時﹑七局庚寅時﹑六局庚辰時﹑五局庚午時﹑一局庚申時﹐生門伏。芮星直符陽一局﹑任星直符陰九局﹑丁丑時。陽二﹑陰八丁卯時﹐陽六陰四丁巳時﹐陽七﹑陰三丁未時﹐陽八﹑陰二丁酉時﹐陽九﹑陰一丁亥時﹐陽局死門伏﹐陰局生門伏。此門伏之定時也。反吟取衝﹐頭緒煩多﹐不能悉載﹐故未考定﹐於局中見之。

【釋天輔時與五合時同吉異理】

天輔時者﹔甲子﹑甲戌﹑甲申﹑甲午﹑甲辰﹑甲寅時也。此六時符使未分﹑奇儀安位。惟天乙貴人﹐輔甲而遁﹐故曰﹕天輔時。經云﹕天輔之時﹐有罪無疑﹐斧鉞在前﹐天猶赦之。謂甲爲靑龍﹐貴人乘龍。萬神呵護﹐攝伏諸凶﹐故爲吉也。凡值此時﹐宜雪冤理枉﹐解紛釋難﹐諸事皆吉。五合時者﹐時與日之幹相合也。甲己相合﹑乙庚相合﹑丙辛相合﹑丁壬相合﹑戊癸相合爲五合。凡值此時﹐吉神用事﹐凶煞退藏﹐故其吉與天輔時同。宜謀爲和合﹑隱祕諸事﹐不宜雪理解釋。故曰﹕同吉異理。

林氏以五合時爲天輔時﹐謂五合吉時﹐對五不遇凶時也。陶氏以六丁爲天輔時﹐謂丁爲甲之正生﹐庚之正克也﹐能制庚輔甲也。又云﹕若以甲爲天輔時﹐有犯三甲開闔﹐必丁是而甲非。不知三甲開闔﹐謂當陰刑陽徳之時﹐星符加臨。有陰陽開闔之分也。如不當刑徳﹐則陽星加時爲開﹐陰星加時爲闔﹐與丁何與。

【釋天网】

天网時者﹔八門臨伏之時﹐卽癸酉﹑癸未﹑癸巳﹑癸卯﹑癸丑﹑癸亥六時也。凡百出入﹐皆由於門﹐八門臨伏﹐如張网於門﹐出入見罹﹐故曰﹕天网。如值此時﹐諸事不利。惟逃亡隱伏﹐出其方﹐人不能獲。然网有髙低﹐出有俯仰﹐非可造次。凡急難避匿時﹐視天上癸臨何宮﹐臨四宮爲入墓﹐不宜出。臨一二三宮爲低﹐臨六宮爲觸冠﹐不宜出。臨七八九宮爲髙﹐髙時以左手食指掩人中﹐仰面踽步而去。低時以兩臂負刀﹐俯身匍匐而去﹐俱至六十步外﹐坦行無疑。凡癸亥時爲天网四張﹐東西南北﹐皆無路可出。惟陽九局﹑陰一局有之。經曰﹕天网四張﹐萬物盡傷﹐彊有出者﹐必罹其殃。凡值此時﹐只宜安靜﹐不可妄動。

三氏俱以癸臨之下爲天网時。凡甲寅值符﹐十時皆不可用。若在八九之宮﹐謂之四張。此時尺數髙﹐任其往來﹐其說謬甚。夫旣謂之四張﹐則無路可出矣。又從何處往來﹐且甲寅爲天輔時﹐甲加丙爲朱鳥跌穴時﹐戊午﹑己未﹑庚申﹑辛酉﹑壬戌五時﹐直使同臨﹐爲天乙持衡時。而陽一二三五局﹐陰二四六局﹐皆吉門直使。此六局丙辰時﹐又爲丙奇得使﹐遇甲最爲難得之時。豈可槪以爲天网時乎﹗

【釋貪合受制】

貪合受制者﹔庚貪乙合﹐受制於丙丁也。凡金木气旺時﹐元首臨其位﹐則乙庚合於二气交會之宮﹐而爲丙丁所制﹐故三奇用而六甲尊。此可以觀聖人乘時之妙矣。局法冬至以後﹐木气旺﹐後天三爲木位﹐故陽局甲子起三宮﹐則乙庚合於西南﹐而丁卽窺於南﹐丙卽伺於北。夏至以後﹐金气旺。後天七爲金位﹐故陰局甲子起七宮﹐則乙庚合於東北﹐而丁卽窺於北﹐丙卽伺於南。故曰﹕庚貪乙合﹐而受制於丙丁也。

陶氏定圖﹐五還中宮﹐故陽三陰七﹐無乙庚之合。且謂古法﹐禽芮同宮﹐五二莫辧﹐是獨指陽遁說矣。若兼陰陽總說﹐何以不言禽任同宮﹐五八亦莫辧乎。近見作十八圖活局者﹐亦以五專寄坤。注曰﹕水土生於申﹐申寄坤﹐故土亦寄坤﹐則又星家之誤矣。

【釋天將陰陽干支所屬】

天將者﹔貴人﹑螣蛇﹑朱雀﹑六合﹑勾陳﹑靑龍﹑天空﹑白虎﹑太常﹑元武﹑太陰﹑天后也。此十二神應乎天干﹐故曰﹕天將﹐卽日將也。求將之訣﹐始子申﹑終未丑。避魁罡﹐不衝首。幹取合﹐用惟九。陰陽分﹑順逆數。又訣﹕乾宮甲子申﹑支分幹不分﹐此是納甲法。支始乾﹑乾終坤。日乾尋納合﹐支上貴人生。

其法以干﹑坤﹑艮﹑兌﹐坎﹑離﹑震﹑巽環列。以十干甲起於幹﹐一卦一干﹐納至辛﹐止於巽。又納壬於幹﹐癸於坤﹐則乾坤各納二幹﹐故曰﹕幹納甲壬﹑坤納乙癸。艮納丙﹑兌納丁﹑坎納戊﹑離納己﹑震納庚﹑巽納辛也。陽局求貴人入宮﹐先用納甲﹐如序順列。次以十二支除去衝首﹐及魁罡三支。陽貴支以子爲首﹐午衝子﹐罡在辰﹑魁在戌。去午辰戌三支不用﹐餘九支。以子納於幹之甲下﹐一卦一支﹐順納至亥﹐仍納於幹之壬下﹐則幹納壬亥甲子﹐坤納乙癸丑。艮納丙寅﹐兌納丁卯﹐坎納戊己﹐離納己未﹐震納庚申﹐巽納辛酉﹐爲陽貴入宮之定卦。凡陽局用貴﹐以日幹尋納甲合神﹐本日貴人﹐卽起於合神所納之支。如甲戊庚三日﹐求貴人所起﹐甲與己合﹐己爲甲之合神。戊與癸合﹐癸爲戊之合神。庚與乙合﹐乙爲庚之合神﹐卽尋己癸乙三幹﹐納在何卦。離納己﹑己納未﹐則甲日貴人起於未。坤納乙癸﹐乙癸同納丑﹐則戊庚貴人起於醜是也。冬至以後﹐皆用此局。

陰局求貴人入宮﹐先用納甲。如序逆列﹐次以十二支﹐除去衝首﹐及魁罡三支不用。陰貴支以申爲首。寅衝申﹐魁罡在戊辰。去寅戌辰三支不用。餘九支﹐以申納於幹之甲下。一卦一支﹐逆納至酉﹐仍納於幹之壬下﹐則幹納壬酉甲申。坤納乙癸未﹐艮納丙午﹐兌納丁己﹐坎納戊卯﹐離納己丑﹐震納庚子﹐巽納辛亥﹐爲陰貴入宮之定卦。凡陰貴用局﹐以日幹尋納甲合神﹐本日貴人。卽起於合神所納之支。如甲戊庚三日﹐求貴人所起甲合神。己納於離﹐醜納於己。則甲日貴人起於醜。戊合神癸﹐庚合神乙。乙癸納於坤﹐未納於乙癸。則戊庚二日﹐貴人起於未是也。夏至以後皆用此局。

或曰﹕八卦納十干﹐柰何獨稱納甲。蓋幹納甲壬二幹﹐陰陽貴人支首﹐皆納於幹之甲下。恐悞納於壬﹐故稱納甲以儆之也。曰﹕陽貴支以子爲首是矣。陰貴支以申爲首﹐何義也。蓋先天坤在子﹐後天坤在申﹐故用子申爲首也。何以從坤而不從幹也﹐先陰後陽之理也。陰極則陽生﹐陽生而萬物生﹐故從坤則機生。陽極則陰生﹐陰生而萬物息﹐故從幹則機息矣。不觀兒在母腹乎。母呼亦呼﹐母吸亦吸﹐寂然不動者﹐息機於陰也﹐及其生也。口力的一聲﹐則機生於陽矣。故曰﹕天地再造﹐必先有陰﹑而後有陽也。陽貴立成歌曰﹕甲羊戊庚牛﹐己鼠乙尋猴﹐丙雞丁豬位﹐壬兔癸蛇遊﹐辛從虎上起﹐陽貴順相求。陰貴立成歌曰﹕甲牛戊庚羊﹐乙鼠己尋猴﹐丙豬丁雞位﹐壬蛇癸兔遊﹐辛從馬上起﹐陰貴逆推求。

【釋地將順逆气支所屬】

地將者﹕神後﹑大吉﹑功曹﹑太衝﹑天罡﹑太乙﹑勝光﹑小吉﹑傳送﹑從魁﹑天魁﹑登明也。此十二神應乎地支﹐故曰地將﹐卽月將也。求將之訣﹐神後子起﹑登明亥止﹐以亥逆纏﹐娵訾﹑雨水﹐月月气足﹐一將一出﹐將加正時﹐吉凶可卜。

【釋直辰】

直辰者﹔建﹑除﹑滿﹑平﹑定﹑執﹑破﹑危﹑成﹑收﹑開﹑閉也。以其逐月隨斗所建﹐分直月內日辰﹐故曰﹕直辰。如正月立春後﹐斗柄建寅﹐卽用寅爲月建﹐本月內凡寅日﹐卽以建加之﹐則建寅加卯﹐滿辰﹑平巳﹑定午﹑執未﹑破申﹑危酉﹑成戌﹑收亥﹑開子﹑閉丑﹐各直其日之辰矣﹐餘月類推。

【釋三門四戶】

三門者﹔太衝﹑小吉﹑從魁也。四戶者﹔除﹑危﹑定﹑開也。凡急難時﹐不及擇奇門﹐以月將﹑月建加正時。視三將四建之下﹐爲天門﹑地戶﹐乘其方去﹐百惡不能害。

【釋天馬】

天馬者﹔房日兔也。房爲天駟﹐故曰﹕天馬。兔隸卯﹐卯爲太衝﹐每月太衝下天馬方。又曰﹕太衝天馬﹐凡急難時﹐不及擇奇門﹐以月將加月建﹐視太衝所臨之下﹐乘其方去﹐凶惡不能侵﹐劍戟不足畏。

【釋地私門】

私門者﹔太陰﹑六合﹑太常所臨之方也。以月將加正時﹐用日幹尋納甲合神所納之支。卽以貴人泊其支﹐依陰陽順逆﹐布定十二貴神。然後視三神所臨之下﹐卽地私門方。以地盤定其方﹐故曰﹕地私門。私門之方﹐更得奇門湊合﹐百事乘之大吉。

右三門﹑四戶﹐天馬﹑私門﹐皆急則從神之法也。三氏諸書﹐以地戶用時建法﹐月建四孟﹐則四仲時爲地戶。月建四仲﹐則四季時爲地戶。月建四季﹐則四孟時爲地戶﹐是用地戶時﹐而非用地戶方矣。又以天馬用月建臨法﹐正月子起辰﹐二月子起巳順行﹐視每月月建下爲天馬方。是月建天馬﹐而非太衝﹑天馬矣。又謂三天將﹐宜爲天三門﹐三地將﹐宜爲地三門。且云﹕小吉爲門﹐其義莫解。曷若去小吉﹐以成參天兩地更妙。嘗考小吉﹑未將也。太衝﹑卯將也。從魁。酉將也。未爲二气交會之門﹐卯酉爲日月出入之門﹐故以三神爲天門也。太陰﹑太常﹑六合﹐司祕密之神也。太常象於未﹑六合象於卯﹑太陰象於酉﹐故以三神爲私門也。

【釋亭亭白姦】

亭亭者﹔天之貴神也。白姦者﹔天之姦神也。求神之法﹐以月將加正時﹑視神後所臨之下﹐爲亭亭方。功曹﹑勝光﹑天魁臨孟辰爲白姦方。二神常合於巳亥﹐格於寅申。將兵者合時宜戰﹐格時宜守。余時皆背亭亭﹑擊白姦大勝。

三氏諸書﹐以寅午戌上見孟神爲白姦﹐白姦與亭亭對爲格。合爲囚。囚格之時﹐不利有爲。然考經中謂背亭亭擊白姦﹐百戰百勝。蓋坐子擊午﹐以水制火﹐故百戰百勝也。所稱白姦者﹐爲北方三白之姦神也。坎宮一白與離宮九紫相對﹐何姦之有。惟是乾宮六白藏有戌。艮宮八白藏有寅﹐寅戌與離宮午三合結成火局。而藏於坎子之左右﹐是以寅戌爲白姦也。凡子加巳﹐則寅加未﹑戌加卯﹑午加亥﹐亥爲寅之合神﹐未爲午之合神﹐卯爲戌之合神﹐寅卯交相合﹐卯戌交相合﹐三神貪合﹐不能爲姦﹐故宜守。子加亥﹑則寅加丑﹐亭姦曁加其合神﹐亦謂之合。子加寅﹑則戌加子﹐姦來制亭﹐亭反生姦﹐亦謂之格。此午姦之格合也。寅戌加巳亥﹐則亭姦互相合。寅戌加寅申﹐則亭姦互相格。此寅戌二姦之格合也。若以寅午戌上見孟神爲白姦﹐不惟非白姦之義﹐且亦無格合之時矣﹗故詳古以明之。三氏又有日月亭亭法。正卯二神順行爲月亭亭。火局亥﹐木局寅﹐水局巳﹐金局丑爲日亭亭。諸書亦間有之﹐姑存之以備博洽之考。

【釋气應】

气應者﹔符使之行﹐旺相休囚﹐與气相應也。九星蓬水﹑英火﹑衝輔木﹑任芮禽土﹑柱心金﹐皆以我生之月爲旺﹐我同之月爲相﹐我克之月爲休﹐克我之月爲囚﹐生我之月爲廢。如水星旺於寅卯月﹑相於亥子月﹑休於四五月﹑囚於辰戌丑未月﹑廢於申酉月是也。余以類推。此星符之气應也。八門气應法﹐以旺﹑絕﹑胎﹑沒﹑死﹑囚﹑休﹑廢環列﹐逐節以本門加於旺地審之。如冬至三气﹐以休門加旺﹐則生門絕﹐傷門胎﹐杜門沒﹐景門死﹐死門囚﹐驚門休﹐開門廢是也。余以類推﹐此門使之气應。

三代气應之法。假令甲己之日﹐日中庚午時。冬至己巳以前﹐尙在大雪气內﹐仍作大雪上局﹐庚午以後﹐方用冬至上局﹐厥气乃應﹐謂之气應。不知此卽拆局補局之法也。又謂冬至以後﹐得一百八十二日六十二分半﹐歷子午東部﹐陽气相應﹐宜用陽遁。夏至以後﹐得一百八十二日六十二分半﹐歷子午西部﹐陰气相應﹐宜用陰遁。二遁各有二使﹐冬至气應﹐陽使起一宮﹐陰使起九宮。夏至气應﹐陰使起九宮﹐陽使起一宮﹐故曰天乙直使﹐气宮異所也。冬至起應陽﹐陽使順行﹐陰使逆行。夏至起應陰﹐陰使順行﹐陽使逆行。所以冬至上元甲子起一宮順行﹐夏至上元甲子起九宮逆行﹐至戊辰會合於五宮﹐二气交應﹐利害難分﹐故曰避五也。按所謂避五者﹐避日建第五辰死气也。天乙直使起宮異所者﹐謂符使同起於甲遁之宮﹐各異於加臨之所也。不言直符而言天乙者﹐天乙隨六甲加時﹐言天乙卽言直符也。陽使陰使者﹐休生傷杜在東部﹐謂之陽使。景死驚開在西部﹐謂之陰使。冬至休門起於一﹐則景門臨於九。夏至景門起於九﹐則休門臨於一﹐蓋一定之序﹐非陰陽各有二使也。夫气應者﹐謂气气皆應也。若專言二至气應﹐是餘气可不必應﹐則又與前假令相戾矣﹗二氏之說多類此﹐故揭此以槪其餘也。

【釋勃格飛伏】

丙爲勃﹐凡丙加庚爲勃飛﹐亦名伏幹。庚加丙爲勃伏﹐亦名飛幹。幹者﹔庚爲歲月日時幹也。凡勃飛凶應在內﹐故曰﹕伏幹。勃伏凶應在外﹐故曰﹕飛幹。

庚爲格﹐凡庚加甲爲格飛﹐亦名伏幹。甲加庚爲格伏﹐亦名飛幹。幹之義與勃同。

諸書渾言勃格﹐與歲月日時幹互相加臨爲飛伏﹐非也。嘗考經注﹔勃者亂逆也﹐格者閉塞也。

飛者見於上也。伏者隱於下也。甲爲十干之長﹐庚來相制﹐甲不能用﹐如政令之閉塞也。故以庚爲甲之格。甲畏於庚﹐以乙合庚﹐庚貪合而受制於丙﹐如制伏亂逆也。故以丙爲庚之勃﹐若渾言歲月日時幹﹐是以反首跌穴﹐亦爲勃伏勃飛矣﹗故揭經義以明之。

【釋庚丙同刑異破】

庚加癸爲刑﹐丙加己爲刑﹐盜气同也。庚丁相加爲破﹐丙壬相加爲破﹐衝制異也。凡值此時﹐不利有爲。諸書以庚加癸爲大格﹐加壬爲小格﹐加己爲刑格﹐加三奇爲奇格。嘗考經中以庚丙爲格勃者﹐以庚爲甲之殺﹐丙爲庚之殺。後制前爲格﹐前制後爲勃﹐所謂同幹異支者也。同幹異支者﹐以同旬干支合論也。如甲子旬﹐庚爲甲之殺﹐丙爲庚之殺﹐其幹之爲殺則同﹐而庚所加者午﹐午與子對衝﹐故曰﹕勃。相克又相謀﹐則隔塞甚矣﹗故注爲閉塞也。相合又相制﹐則勃逆甚矣﹗故注爲亂逆也。幹以盜气爲刑。支以前四位爲刑。庚加癸爲第四幹。丙加巳爲第四幹。幹同則支同﹐故曰﹕同刑也。陽幹以後四支爲破﹐陰漧以前四支爲破。庚加丁爲後四﹐丁加庚爲前四﹐是庚之干支自相同﹐幹逢克則破﹐支逢衝則破﹐壬丙相加爲克﹐子午寅申辰戌相加爲衝﹐是丙之干支自相同﹐故曰﹕異破也。若以庚加壬癸爲大小格﹐加己爲刑格﹐則其於義不通矣﹗奇格者﹔謂奇有三格也。庚丙相加爲賊格﹐庚丁相加爲破格﹐庚乙相加爲合格。所云格者﹐乃格局之格﹐非格對之格也。後人緣有庚爲格之義﹐遂不考經﹐而以庚加三奇爲奇格﹐誤矣﹗或曰支何以前四位爲刑也。蓋以盜气爲刑也。曰戊己非巳午之盜气﹐四季非四生之盜气﹐何以皆謂之刑也。蓋戊己藏於巳午﹐四季墓於四生﹐各從其類盜气也。曰三刑之位何居也﹐孟爲生刑﹐仲爲旺刑﹐季爲墓刑﹐故曰三刑也。墓刑亦名自刑﹐以其同類﹐反從四生自相盜气也。別有三刑﹐見六壬式中。

【釋二吉四凶】

丁甲相加﹐爲陰陽化气。丁乙相加﹐爲龍鳳呈祥。凡值此二格﹐利爲百事。甲乙相加﹐爲二龍戰野﹐庚辛相加﹐爲二虎爭雄﹐甲戊相加﹐爲靑龍困頓﹐庚壬相加﹐爲白虎迍邅。凡值此四格﹐百事不利。

化气呈祥二格﹐一切謀爲俱吉。不必合奇門亦吉﹐故曰﹕二吉。龍戰困頓下諸格﹐若得太陰合奇門蓋之﹐避其方﹐乘奇門而出猶可謀爲。

【釋日幹門戶神名】

甲爲天輔靑龍﹐乙爲天徳蓬星﹐丙爲明堂天威﹐丁爲太陰玉女﹐戊爲天武天門﹐己爲地戶六合﹐庚爲天獄天伐﹐辛爲天庭天尉﹐壬爲天牢天廩﹐癸爲天藏華蓋。

【釋出軍運籌】

凡將兵宜出天門戊﹐入地戶己﹐過太陰丁﹐居靑龍甲﹐駐兵擊其衝﹐百戰百勝。如陽一局甲己之日甲子時出軍﹐戊在一宮﹑己在二宮﹑丁在七宮﹐卽領兵從正北出天門﹐從西南入地戶﹐由正西過太陰﹐還於正北甲子上居靑龍﹐擊其衝大勝。

運籌之法﹐以楓木爲六籌﹐長一尺二寸﹐盛以絹囊﹐於月蝕夜向月祭之。凡急難時﹐畫地一周﹐以六爲數﹐分爲二十四方﹐從正北子地起左旋﹐一方記一字﹐分四維八幹二十支﹐卽子癸丑艮寅甲昴乙辰巽巳丙午丁未坤申庚酉辛戌幹亥壬二十四字﹐環列爲記也。記訖﹐又以十二支玉女﹐從庚上起子﹐順布於八幹四維。布訖﹐然後左手持六籌﹐立於本日方上﹐叩齒三通。以右手取其籌﹐如訣順序﹐運於支辰之方﹐每運一籌﹐大呼某神降臨局所﹐運籌畢﹐視兩支夾幹之方﹐先成者爲天門﹐後成者爲地戶﹐就從天門方出﹐又從地戶方入﹐由本日玉女方出﹐鬼神呵護﹐凶惡不侵。運籌訣﹕鼠行狗竇﹑牛收兔阡﹑虎蹲蛇窟﹑兔入牛欄﹑龍吟馬續﹑蛇蟠猴跧﹑馬泉龍浴﹑羊食雞湌﹑猴牛【﹖】豬屋﹑雞立羊藩﹑狗窺鼠出﹑豬伺虎眠﹐每日一句﹐周而復始﹐運籌呼神﹐一靑龍﹑二朱雀﹑三勾陳﹑四螣蛇﹑五白虎﹑六玄武﹐每呼某神君降臨局所﹐順序呼運﹐周而復始。

凡地戶不成﹐拾第一籌續呼而運之。卽成﹐其孤籌對天門者﹐卽天門開方。對地戶者﹐卽地戶閉方。

凡軍行野宿﹐及避難止息﹐皆用閉戊之法﹐攝伏羣凶﹐無有恐怖。其法用刀從艮上起﹐畫地一周﹐以六爲率﹐畫畢﹐於旬中戊上取土﹐以倍六爲率。如畫地六步﹐取土一石二斗﹐六十步﹑十二石之類。以土分爲六股﹐堆於六戊之上﹐從本旬戊上起﹐依訣均之﹐互相接續﹐布滿周匝。然後刀埋於取土之方﹐回身入中央祝之﹐遂宿於中。

閉戊訣﹔鼠穴土塞﹑均接虎穴﹐虎穴土盈﹑均接龍門。龍門土坰﹐均接馬嶺。馬嶺土寬﹐均接猴山。猴山土靈﹑均接狗城。狗城土足﹑均接鼠窟。

假令甲子旬野宿閉戊﹐用六步爲率﹐以刀從艮方起﹐畫地一周﹐分爲十二支方。本旬戊在辰﹐卽於辰方取土一石二斗﹐分作六股﹐堆於辰午申戌子寅六方畢﹐持刀於辰上念﹕龍門土坰﹐均接馬嶺﹐卽將辰上土﹐用刀運連午上﹐又念﹕馬嶺土寬﹐均接猴山。卽將午上土﹐運連申上。又念﹕猴山土靈﹑均接狗城。卽將申上土﹐運連戌上。又念﹕狗城土足﹑均接鼠窟。卽又將戌上土﹐運連子上。又念﹕鼠窟土塞﹑均接虎穴。又將子上土﹐運連寅上。又念﹕虎穴土盈﹑均接龍門。卽又將寅上土﹐運連辰上﹐周遭成一壁壘矣。卽將刀埋辰方土坑中﹐入中央面坑祝曰﹕泰山之陽﹐恆山之陰﹐盜賊不起﹐虎狼伏行﹐城廓不完﹐閉以金關﹐千凶萬惡﹐莫之敢幹。祝畢﹐卽於中宿﹐百神呵護。余旬仿此。所祝假令子日運籌﹐本日玉女在庚方﹐卽從庚上起﹐畫地一周﹐在庭六步﹐在野六十步﹐或六百步﹐或三百六十步﹐俱以六爲率﹐分周爲二十四方﹐各記四維八幹十二支訖。乃以左手持六籌﹐立於子地﹐叩齒三通﹐以右手取一籌﹐念鼠行狗竇﹐卽走戌方﹐將籌運於戌地﹐大呼靑龍神君﹐降臨局所。轉身行至醜上﹐又取一籌﹐念牛收兔阡﹐卽走入卯方﹐將籌運於卯地﹐大呼朱雀神君﹐降臨局所。轉身行至寅上﹐又取一籌﹐念虎蹲蛇穴﹐卽走入巳方﹐將籌運於巳地﹐大呼勾陳神君﹐降臨局所。轉身行至卯上﹐又取一籌﹐念兔入牛欄﹐卽走入丑方﹐將籌運於丑地﹐大呼螣蛇神君﹐降臨局所。轉身行至辰上﹐又取一籌﹐念龍吟馬續﹐卽走入午方﹐將籌運於午上﹐大呼白虎神君﹐降臨局所。則午與巳兩籌之中﹐先成天門於丙矣。轉身行至巳上﹐又取一籌﹐念蛇蟠猴跧﹐卽走入申方﹐將籌運於申地﹐大呼元武神君﹐降臨局所﹐地戶不成。又轉身行至戌上﹐拾第一籌﹐趨至午上﹐念馬泉龍浴。卽走入辰方﹐將籌運於辰地﹐大呼靜龍神君﹐降臨局所。則辰與卯兩籌之中﹐後成地戶於乙矣。卽從丙方出天門﹐於局外左繞。又從乙方入地戶﹐由庚方乘玉女而去﹐則萬神擁護﹐諸惡潛藏。此局二孤在丑申二方﹐丑對天門爲天門開方﹐申對地戶爲地戶閉方﹐餘類推。

【釋止宿閉戊】

皆同

【釋六甲安營】

凡安營立寨﹐以六爲法﹐每一人占地六尺﹐量人多少積之﹐俱要合六。如六十步﹑六百步之類。周圍設壘﹐布成四維八幹十二支局。○以旬中六甲加支﹐一旬一易。大將居靑龍﹐旗鼓居蓬星﹐士卒居明堂﹐伏兵居太陰﹐奇兵居天門﹐裨將居地戶﹐斬斷居天獄﹐治事居天庭﹐蒭糧居天廩﹐兵器居天藏。

【釋戰關背向】

第一宜背太歲大將軍。凡寅卯辰年在子﹐巳午未年在卯﹐申酉戌年在午﹐亥子丑年在酉。

第二宜背月建大將。凡遇寅午戌月在卯﹐亥卯未月在子﹐申子辰月在酉﹐巳酉丑月在午。

第三宜背孤擊虛。凡甲子旬﹕戌亥孤﹑辰巳虛。甲戌旬﹕申酉孤﹑寅卯虛。甲申旬﹕午未孤﹑子丑虛。甲午旬﹕辰巳孤﹑戌亥虛。甲辰旬﹕寅卯孤﹑申酉虛。甲寅旬﹕子丑孤﹑午未虛。

第四背遊都﹐擊魯都。凡甲己日﹕遊在丑﹑魯在未。乙庚日﹕遊在子﹑魯在午。丙辛日﹕遊在寅﹑魯在申。丁壬日﹑遊在巳﹑魯在亥。戊癸日﹕遊在申﹑魯在寅。

第五背天雄﹐擊地雌。凡寅午戌月在寅﹐亥卯未月在亥﹐申子辰月在申﹐巳酉丑月在巳。

第六背生神﹐擊死神。寅月生子﹑死午。卯月生丑﹑死未。辰月生寅﹑死申。巳月生卯﹑死酉。午月生丑﹑死戌。未月生巳﹑死亥。申月生午﹑死子。酉月生未﹑死丑。戊月生申﹑死寅。亥月生酉﹑死卯。子月生戌﹑死辰。丑月生亥﹑死巳。

第七背幹遊﹐擊幹魯。寅月遊丙﹑魯壬。卯月遊丁﹑魯癸。辰月遊坤﹑魯辰。巳月遊庚﹑魯甲。午月遊辛﹑魯乙。未月遊乾﹑魯巽。申月遊壬﹑魯丙。酉月遊癸﹑魯丁。戌月遊艮﹑魯坤。亥月遊甲﹑魯庚。子月遊乙﹑魯辛。丑月遊巽﹑魯乾。

【釋六甲出徵遠行】

凡出徵遠行﹐先立六甲局所。從本月旬甲起乘靑龍﹐歷蓬星﹐過明堂﹐出天門﹐入地戶﹐居太陰。然後長往﹐則百惡不侵﹐萬事皆吉。愼不可犯天庭﹑天牢﹑天獄三方。

注釋煙波釣叟歌﹑又名鬼谷三元歌

軒轅黃帝戰蚩尢﹐涿鹿經年苦未休﹐偶遇天神授符訣﹐登壇致祭謹虔修﹐神龍負圖出洛水﹐彩鳳銜書碧雲裏﹐因命風後演成文﹐遁甲奇門從此始﹐一千八十當時制﹐太公刪成七十二﹐逮於漠代張子房﹐一十八局爲精藝﹐先須掌上排九宮﹐從橫十五在其中。

九宮者﹕一坎﹑二坤﹑三震﹑四巽﹑五中﹑六乾﹑七兌﹑八艮﹑九離﹐乃先天之數﹐縱橫數之﹐皆十五也。次將八卦論八節﹐一气統三爲正宗﹐陰陽二遁分順逆﹐一气三元人莫測。

八卦者﹔乾﹑坎﹑艮﹑震﹑巽﹑離﹑坤﹑兌。八節者﹔立春﹑春分﹑立夏﹑夏至﹑立秋﹑秋分﹑立冬﹑冬至。統三者﹔一節而統三气﹐八節統二十四气也。冬至統小寒﹑大寒在坎宮。立春統雨水﹑驚蟄在艮宮。春分統淸明﹑谷雨在震宮。立夏統小滿﹑芒種在巽宮。夏至統小暑﹑大暑在離宮。立秋統處暑﹑白露在坤宮。秋分統寒露﹑霜降在兌宮。立冬統小雪﹑大雪在乾宮也。

一气三元者﹔每一气十五日﹐分爲上中下三局也。二遁分順逆者﹔陽遁三元﹐五日一換皆順。如冬至自一﹑而七﹑而四也。陰遁三元﹐五日一換皆逆﹐如夏至自九﹑而三﹑而六也。

五日都來換一元﹐超神接气爲準的。二至之前有閏奇﹐此時疊節累乘之。

超者﹕過越也。神者﹕日辰也。接者﹕迎接也。節者﹕節气也。超神者﹕節气未到﹐甲己符頭先到謂之超。接气者﹕節气先到﹐甲己符頭後到謂之接。正授者﹕如甲子﹑己卯﹑甲午﹑己酉四符頭所臨之日﹐恰用所得之節气﹐卽爲正授奇也。超接旣過﹐余卽無再超之理。超不過十﹐接不過五。若符頭先到七日﹐便當作閏。其置閏之法﹐每年須於芒種﹑大雪二節之後﹐二節相近二至﹐乃天地中分﹐置閏必須於此。

認取九宮爲九星﹐八門時逐九星行。

九宮﹕坎一至離九也。九星﹕天蓬至天英也。八門﹕休至開也。

九宮逢甲爲直符﹐八門直使自分明。

如冬至陽遁一局﹐甲子在坎。自甲子時管下至癸酉時﹐俱以坎本宮天蓬爲直符﹐本宮休門爲直使。符下之門爲直使﹐十時一易堪憑據。

如陽一局﹐甲子至癸酉十時已過。則天蓬休門﹐俱已謝事矣。次卽甲戌時﹐甲戌在坤﹐卽以坤本宮天芮爲直符﹐本宮死門爲直使﹐管至癸未十時﹐則又易也。

直符常以加時幹﹐直使逆順時支去。

時幹者﹐用時之幹。甲乙丙丁戊己庚辛壬癸是也。甲每遁於戊己庚辛壬癸之六儀。而六儀與三奇﹐則各占一宮。但視時幹所在﹐卽以直符加之﹐此常法也。直使則視時幹所在逆順者。如陽一局甲子在坎一﹐則乙丑在坤二﹐丙寅在震三﹐歷四五六七八九仍歸坎一﹐皆順也。陰九局甲子在離九﹐則乙丑在艮八﹐丙寅在兌七﹐歷六五四三二一仍歸離九﹐皆逆也。

六甲元號六儀名﹐三奇卽是乙丙丁。

六甲者﹕甲子﹑甲戌﹑甲申﹑甲午﹑甲寅。六儀者﹕戊﹑己﹑庚﹑辛﹑壬﹑癸。三奇者﹕乙爲日奇﹐丙爲月奇﹐丁爲星奇。

陽遁順儀奇逆布﹐陰遁逆儀奇順行。

冬至後用陽遁﹐順布六儀。如一局戊起坎一﹑己坤二﹑庚震三﹑辛巽四﹑壬中五﹑癸幹六﹐逆布三奇。如一局乙在離九﹑丙在辰八﹑丁在兌七。夏至後用陰遁﹐逆布六儀。如九局戊起離九﹑己艮八﹑庚兌七﹑辛幹六﹑壬中五﹑癸巽四﹐順布三奇。如一局乙在坎一﹑丙在坤二﹑丁在震三﹐余局仿此。

吉門偶爾合三奇﹐值此經云百事宜。

開﹑休﹑生乃北方三白最吉之神。又於三奇中合得一奇者﹐卽謂得奇得門。而又得諸吉星一二佐助之﹐斯爲全美。此時宜出兵徵討﹐發號施令﹐百事胥順也。

更合從傍加檢點﹐余宮不可有微疵。

如得開﹑休﹑生三門﹐又合乙﹑丙﹑丁三奇﹐未爲全吉。猶忌余宮犯格。先賢隱其天機妙處。未言其故﹐所以奇門不吉者百十餘格﹐不犯此﹐卽犯彼﹐非精究難知。如余宮有犯﹐若得直符直使時幹相佐﹐則又何妨。蓋符使與幹﹐乃三奇八門﹐一時之主宰也。若用乙奇﹐余宮切忌逃走猖狂﹐庚加乙等格不爲吉﹐若投江夭矯﹐不必忌矣。

三奇得使誠堪使﹐六甲遇之非小補。

謂得三吉門直使加奇﹐而又遇直符也。凡乙丙丁三奇﹐得與開休生之直使相合﹐爲三奇得使﹐誠可取而用之矣。若再遇直符之甲來加﹐謀爲尢無不利也。舊解非。

乙逢犬馬丙鼠猴﹐六丁玉女騎龍虎﹐又有三奇遊六儀﹐號爲玉女守門扉。

據上下文義﹐當云﹕號爲三奇遊六儀﹐又有玉女守門扉。言地盤之乙﹐得甲午﹑甲戌爲直符來加。而天盤之乙﹐又遊於甲午﹑甲戌之儀﹐爲乙奇遊儀﹐丙丁仿此。乃所謂三奇遊六儀也。俗本訛傳。遂以遊儀爲守門﹐殊不可解。玉女守門﹐言丁奇守於直使之門也。

若作陰私和合事﹐請君但向此中推。

謂當守門之時﹐宜作陰私和合諸事。

天三門兮地四戶﹐問君此法知何處﹐太衝小吉與從魁﹐此是天門私出路。地戶危除定與開﹐舉事皆從此中去。

酉﹑卯﹑未爲天三門﹐以月將加所用正時﹐看天盤卯﹑酉﹑未三字落何方。如巳爲月將﹐加午時上﹐順數幹未申酉戌亥子丑寅卯辰﹐卽申﹑辰﹑戌上﹐乃天三門也。地戶有四﹐以月建加所用時上﹐看危﹑除﹑定﹑開四字﹐落何方向。如己亥年八月午時﹐以建加午上順輪去﹐未除﹑戌定﹑丑危﹑辰開。卽辰﹑戌﹑丑﹑未四方向上﹐得四地戶。

六合太陰太常君﹐三辰元是地私門。更得奇門相照耀﹐出門百事總欣欣。

以天月將加所用正時﹐看貴人所泊何宮。卽於貴人上起﹔貴﹑螣﹑朱﹑六﹑勾﹑靑﹑空﹑白﹑常﹑玄﹑陰﹑後﹐順逆而行。陽貴人出於先天之坤﹐子上起甲午順布。乙癸在丑﹑庚與乙合﹑戊與癸合﹐取幹徳合者爲貴人。故戊庚二幹陽貴在醜是也。己幹在未﹑甲與己合﹐故甲幹陽貴在未。陰貴人出於後天之坤﹐申上起子逆行﹐乙癸在未﹑庚戊相合﹐故甲幹陰貴在丑。自亥至辰﹐陰陽貴順行。自巳至戌﹐陰陽貴逆行。若得六合﹑太陰﹑太常三神﹐與奇門同臨其方者﹐百事大吉。

太衝天馬最爲貴﹐卒然有難宜逃避。但當乘取天馬行﹐劍戟如山不足畏。

以月將加所用正時﹐順輪去﹐遇卯字住處﹐卽是太衝﹑天馬方也。凡有急事﹐從天馬上而出﹐可以避禍。

三爲生炁﹑五爲死﹐盛在三兮﹑衰在五﹐能識遊三避五時﹐造化眞機須記取。

經云﹕天道不遠﹐三五反覆﹐趨三避五﹐恢然獨處。如冬陽一局﹑甲己日子時﹐以休門爲直使。平旦丙寅時﹐得三乃生气吉。晨食時戊辰得五﹐乃害气凶﹐百事不宜。又云﹕重陽有重吉﹐重陰有重凶。

重陽三宮﹑重陰七宮。

就中伏吟爲最凶﹐天蓬加著地天蓬﹐天蓬若到天英上﹐須知卽是反吟宮。

天盤天蓬加地盤天蓬上﹐曰﹕伏吟。天盤天蓬加地盤天英上﹐曰﹕反吟。

八門反覆皆如此﹐死在生門生在死﹐假令吉宿得奇門﹐萬事皆凶不堪使。

生門仍在本宮生門﹐謂之伏吟。生門加在對衝死門﹐謂之反吟﹐不吉。此時縱得吉門﹐反覆多變﹐餘仿此。

六儀擊刑何太凶﹐甲子直愁向東﹐戌刑在未申刑虎﹐寅巳辰辰午刑午。

甲子直符加﹡﹡三﹐甲戌直符加地坤二﹐甲申直符加地艮八﹐甲寅直符加地巽四﹐此謂相刑之刑﹐甲午直符加地離九﹐甲辰直符加地巽四﹐謂之自刑之刑。

三奇入墓好詳之﹐乙日那堪得未時﹐丙丁屬火火墓戌﹐此時諸事不須爲﹐更兼六乙來臨六﹐星奇臨八亦同之。

加六乙日奇﹐下臨坤二宮﹐木庫在未。又臨幹六宮﹐火庫居戌。丁奇又臨艮八﹐亦乃陰生於酉﹐墓丑也。縱遇三奇﹐皆不吉﹐舉事凶。

又有時幹入墓宮﹐課中時下忌相逢﹐戊戌﹑壬辰兼丙戌﹐癸未﹑丁己丑同凶。

乙庚日﹕丁丑﹑癸未﹑丙戌三時是也。丙辛日﹕己丑﹑壬辰﹑戊戌三時是也。已上乃時幹入墓。

五不遇時龍不晴﹐號爲日月損光明﹐時幹來克日幹上﹐甲日須知時忌庚。

甲日庚午時﹐乙日辛巳時﹐丙日壬辰時﹐丁日癸卯時﹐戊日甲寅時﹐己日乙丑時﹐庚日丙子時﹐辛日丁酉時﹐壬日戊申時﹐癸日己未時﹐已上俱爲七殺時﹐陽克陽時﹐陰克陰時。

奇與門兮共太陰﹐三般難得總來臨﹐若還得二亦爲吉﹐舉措行藏必遂心。

冬至後用陽遁﹐以直符前二位爲太陰。夏至後用陰遁﹐以直符後二位爲太陰。此言奇門太陰三位﹐同到者大吉﹐但難得。若奇門有一與太陰同者﹐亦吉也。

更得直符直使利﹐兵家用事最爲貴﹐當從此地擊其衝﹐百戰百勝君須記。

如直符在離﹐卽背離擊坎。直符在幹﹐卽背乾擊巽。此又與坐孤擊虛者不同。

天乙之神所在宮﹐大將宜居擊對衝﹐假令直符居離九﹐天英坐取擊天蓬。

天乙者卽直符也。

甲乙丙丁戊陽時﹐神居天上要君知﹐坐擊須憑天上奇﹐陰時地下亦如之。

甲乙丙丁戊五陽時﹐利爲客。宜先舉兵髙旗鳴鼓﹐耀武揚威取勝。己庚辛壬癸五陰時﹐利爲主。宜後舉兵﹐低鼓銜枚﹐待敵而後決勝。

若見三奇在五陽﹐偏宜爲客自髙彊﹐忽然逢著五陰位﹐又宜爲主好裁詳。

陽時利爲客﹐陰時利爲主。不分陰陽二遁﹐俱從此議。

直符前三六合位﹐太陰之神在前二﹐後一宮中爲九天﹐後二之神爲九地。

如陽遁坎一宮﹐甲子時直符到坎﹐逆布九天﹐直符坎﹑九天干﹑九地兌﹑元武坤﹑白虎離﹑六合巽﹑太陰震﹑螣蛇艮。陰遁坎一宮﹐甲子時直符在坎﹐順布九天。直符坎﹑九天艮﹑九﹡﹡﹑元武巽﹑白虎離﹑六合坤﹑太陰兌﹑螣蛇幹。直符﹑九天﹑九地﹑陰﹑合五吉神也。

九天之上好揚兵﹐九地潛藏好立營﹐伏兵但向太陰位﹐若逢六合利逃形。天地人分三遁名﹐天遁月精華蓋臨﹐地遁日精紫雲蔽﹐人遁當知是太陰。

天丙奇生門與地丁合﹐得月華之蔽﹐爲天遁。天乙奇開門與地己合﹐得日精之蔽﹐爲地遁。天丁奇休門與太陰合﹐得星精之蔽﹐爲人遁。

生門六丙合六丁﹐此爲天遁甚分明﹐開門六乙合六己﹐地遁如斯而已矣。休門六丁共太陰﹐欲求人遁無過此﹐庚爲太白丙爲惑﹐庚丙相加誰會得﹐六庚加丙白入熒﹐六丙加庚熒入白。

天庚加地丙﹐爲白入熒﹐又爲金入火鄕。天柱﹑天心﹐驚門﹑開門到離宮亦是。天丙加地庚﹐爲熒入白﹐又爲火入金鄕﹐天英﹑景門到乾兌二宮亦是。歌曰﹕二星加處气凶橫﹐縱得奇門愼勿行。此時若欲移方去﹐金火之鄕是惡神。

白入熒兮賊卽來﹐熒入白兮賊卽滅。丙爲勃兮庚爲格﹐格則不通勃亂逆。

天盤丙加地盤直符庚﹐爲勃格。主綱紀紊亂﹐但甲申直符帶庚﹐加十干時俱不吉。經云﹕六丙符爲勃﹐火星焚大屋﹐移室且安然﹐獨自聞愁哭。又云﹕庚若加於時日幹﹐惟宜固守卽爲安。凡百遇此凶難測﹐說與時師仔細詳。

丙加天乙爲勃符﹐天乙加丙爲飛勃。

此承上文言天乙者﹐皆甲申庚直符也。丙加地盤直符之庚爲勃格。天上直浮之庚﹐加於地之六丙爲飛勃﹐亦名符勃。凡舉事用兵﹐主綱紀紊亂。

庚加日幹爲伏幹﹐日幹加庚飛幹格。

六庚爲太白﹐加於日幹爲伏幹格。主客俱不利。經曰﹕幹上如逢太白臨﹐伏幹之日必遭擒。又今日之幹﹐加於六庚爲飛幹格。主客兩傷。經曰﹕幹若反臨庚﹐飛幹格自明﹐戰爭俱不利﹐爲客得平平。

加一宮兮戰於野﹐同一宮兮戰於國。

加一宮者﹐庚加日幹。或日幹加庚﹐俱不利。戰於野﹐凶。同一宮者﹐乃天乙太白同宮﹐卽戰於國﹐俱不利﹐主客兩凶。占人在否﹐格則不在﹐占人來否﹐格則不來。

庚加直符天乙伏﹐直符加庚天乙飛。

經云﹕庚加直符爲伏宮﹐若要交鋒不見功﹐主客此時俱不吉。惟宜刁鬥警營中。凡占見人不在﹐來人不來﹐此時不宜先舉。如立春下元陽遁﹐坤五起甲子。甲己日壬申時﹐六壬在幹﹐卽以天芮爲直符加幹上﹐卻得輔庚﹐下臨坤二宮﹐名天乙伏宮格也。經云﹕飛宮直符加六庚﹐兩敵相爭主卻贏﹐若值此時宜固守﹐出時大將必遭擒。如春分中局陽遁﹐離宮起甲子。甲己日庚午時﹐六庚在坤二宮。庚午時﹐乃甲子旬管下﹐甲子在離﹐卽以天英爲直符﹐加於庚時乾坤上﹐卽直符加六庚﹐乃天乙飛宮格也。

庚加癸兮爲大格﹐加己爲刑格不宜。

經云﹕六庚加癸爲大格﹐求人不見事難通。凡值大格﹐車破馬損﹐人離財散。如秋分下局陰遁﹐巽四宮起甲子﹐甲己日丙寅時﹐六庚在坤二宮﹐以天輔直符﹐加時幹丙上﹐六乾宮卽得天芮。六庚臨艮八宮癸上﹐此名大格也。經云﹕六庚加六己﹐尺地須千里﹐車馬遠疲勞﹐軍兵中路止。如值刑格出兵﹐車破馬倒﹐中道而止﹐士卒逃亡﹐多招凶咎。如大寒上局陽遁﹐震三宮起甲子﹐甲己日丙寅時﹐天衝直符加丙時乾坎上﹐卽得天禽六庚加四巽巳上﹐此名刑格也。

庚加壬時爲上格﹐又嫌歲月日時遲。

六庚加六壬爲上格。如當此時﹐不利出師。又曰﹕六庚加年幹爲歲格凶。如甲子年﹐庚加甲子幹上是也。辛丑年立春中局﹐陽遁五宮﹑五中起甲子﹐甲己日癸酉時﹐癸乾在坎﹐中五天禽寄坤﹐卽以天睿芮爲直符﹐加坎一宮。見天柱六庚﹐下臨辛年乾上艮八宮﹐此名歲格也。六庚加月朔爲月格。以己月幹爲例﹐如立春上局陽遁﹐艮八宮起甲子﹐甲己日丁卯時﹐庚在坎上﹐丁時幹在中寄坤。甲子在艮﹐天任爲直符加坤。己月乾在離加蓬庚到離巳上。是庚加己月朔爲月格。六庚加日爲日格凶。小暑下局陰五遁﹐己日丙寅時﹐天禽爲直符﹐加丙時乾兌上。庚在震﹐己乾在巽。芮加兌得衝﹐庚加巽己。是六庚加日幹之上﹐爲日格也。不吉。六庚加本用時幹者﹐爲時格。如小寒上局陽二遁坤宮﹐丙辛日己丑時﹐六庚在巽四宮。己丑時亦乃甲申旬管下。天輔爲直符﹐加己時乾震三宮﹐此名時格。凡遇庚爲直符者﹐管下十時﹐皆爲時格﹑凶。

更有一般奇格者﹐六庚謹勿加三奇。此時若也行兵去﹐疋馬隻輪無反期。

天庚加地丙丁﹐及加天英景門﹐乃下克上﹐先舉者凶。天庚加地乙﹐及加衝輔傷杜門﹐乃上克下﹐先舉者勝。

六癸加丁蛇夭矯﹐六丁加癸雀投江。

經云﹕六癸加六丁﹐夭矯迷路程﹐憂惶難進步﹐端坐卻安寧。天癸加地丁﹐名爲螣蛇夭矯格。此時用事不利。如冬至下局陽四遁﹐丙辛日半夜戊子時﹐六癸在九離。戊子時乃甲申旬。甲申在幹﹐天心爲直符﹐加戊時乾巽四上﹐丁原在坎﹐見天英癸加坎﹐名夭矯。縱得奇門﹐勿用。丁屬火﹑爲朱雀。癸爲水﹐丁加癸﹐名雀投江。經云﹕六丁加六癸﹐朱雀入流水﹐口舌猶未了﹐官事使人恥恥﹐或有詞訟﹐自陷刑獄。或聞火起﹐不必往救。如夏至中局陰三遁﹐甲己日壬申時用事﹐此時六丁在幹六宮﹐壬申時甲子旬管下。甲子在震﹐以天衝爲直符﹐加壬時乾艮八宮﹐六丁下臨兌七宮癸上﹐是朱雀投江之格。

六乙加辛龍逃走﹐六辛加乙虎猖狂。

金爲太白﹐又名﹕白虎。木爲靑龍﹐金克木爲龍虎相鬥﹑不吉。經云﹕六乙若加辛﹐金木不相親。龍神也須遁﹐樂逸不求嗔。蓋乙屬木爲靑龍﹐故乙加辛爲靑龍逃走。如立秋上局陰二遁坤宮﹐丙辛日己亥時﹐此時乙在三宮﹐辛在八宮。己亥時﹑甲午旬管下。甲午在艮﹐天任爲直符﹐加時干己上坎宮﹐則見三宮之乙﹐下臨艮八宮逢辛﹐是靑龍逃走。經云﹕六辛加六乙﹐白虎也悲哀﹐若干錢財事﹐須防自己災。六辛加六乙﹐名白虎猖狂格。此時不宜舉事。如小暑中局陰二遁﹐坤宮起甲子﹐甲己日壬申時﹐乙在三宮﹐辛在八宮。壬申時﹑甲子旬管下﹐甲子在坤﹐天芮爲直符﹐加壬時乾兌七宮順去﹐見任辛下臨震三宮﹐是白虎猖狂格。

請觀四者是凶神﹐百事逢之莫舉行。

螣蛇夭矯﹑朱雀投江﹑靑龍逃走﹑白虎猖狂已上四格俱主凶﹐不宜舉事。

丙加甲兮鳥跌穴格﹐甲加丙兮龍返首。

天丙加地甲﹐乃飛鳥跌穴格﹐百事大吉。赤松子云﹕進飛得地﹐雲龍聚會﹐君臣燕喜﹐舉動皆利。此從生而擊死﹐百戰百勝定然無疑。如大寒上局陽三遁﹐震宮起甲子﹐丙在坎﹐甲己日丁卯時﹐天衝直符加丁時乾離上﹐卽六丙下臨六甲於三宮﹐此名飛鳥跌穴。出兵遠行﹐百事大吉。天甲加地丙﹐名靑龍返首格﹐百事大吉。不問陰陽二遁得此局﹐更合奇門﹑上吉。如冬至上局陽一遁﹐甲己日丙寅時﹐丙在艮﹐以甲子天蓬爲直符﹐加丙時乾於艮八宮﹐得甲加丙同在艮宮﹐卽爲靑龍返首格。此時舉兵﹐萬事大吉﹐從生擊死﹐一敵萬人。

只此二者是吉神﹐爲事如意十八九。

言前鳥跌穴龍返首二局﹐萬事大吉。若得奇門﹐行兵出戰﹐求謀嫁娶造葬﹐俱吉利。

吉門若遇開休生﹐諸事逢之總情。傷宜捕獵終須獲。杜好邀遮及隱形。景上投書並破陣。驚能擒訟有聲名。若問死門何所主。只宜弔死與行刑。蓬任衝輔禽陽星﹐英芮柱心陰宿名。

先天坎一爲陽﹑離九爲陰。艮八爲陽﹑坤二爲陰。震三爲陽﹑兌七爲陰。巽四爲陽﹑幹六爲陰。後天冬至陽生於子﹐坎一﹑艮八﹐震三﹑巽四屬陽﹐天道順行。夏至陰生於午﹐離九﹑坤二﹐兌七﹑乾六屬陰﹐天道逆行。故以蓬﹑任﹑衝﹑輔﹑禽五星屬陽﹐英﹑芮﹑柱﹑心四星屬陰。陽宮而得陽星﹐陰宮而得陰星也。

輔禽心星爲上吉﹐衝任小吉未全亨﹐大凶蓬芮不堪遇﹐小凶英柱不精明。

天輔文曲紀星﹐天禽廉貞綱星﹐天心武曲紀星﹐已上乃北斗文曲﹑廉貞﹑武曲三大吉星。天衝祿星﹐天任輔星﹐爲次吉。天蓬貪狼星﹐天芮巨門星﹐大凶不可用。天英弼星﹐天柱破軍星﹑小凶﹐有奇門可用。

大凶無气變爲吉﹐小凶無气亦同之。

凶星乘休廢囚死絕气﹐返吉可用。以天蓬水星爲例。休於巳午月﹑廢於申酉月﹑囚於四季月。天蓬凶星﹐值此月分無气。若得吉奇吉門佑助﹐亦可用之。有气者生旺也﹐以天蓬水星爲例。相於亥子月﹐旺於寅卯月﹐亥子寅卯月得天蓬旺相﹐切不可用。

吉星更能逢旺相﹐萬舉萬全功必成﹐若遇休囚並廢沒﹐勸君不必進前程。

吉宿得旺相气﹑上吉。不得旺相气﹑中平。若乘死絕休囚气﹑亦不吉。以天輔木星爲例。相於寅卯月﹑旺於巳午月﹑休於辰戌丑未月﹑囚於申酉月﹐申酉月得天輔吉星者減力。

要識九星配五行﹐各隨八卦考羲經﹐坎蓬星水離英火﹐中宮坤艮土爲營﹐乾兌爲金震巽木﹐旺相休囚看重輕﹐與我同行卽爲相﹐我生之月誠爲旺﹐廢於父母休於財﹐囚於鬼兮眞不妄﹐假如水宿乃天蓬﹐相在初冬與仲冬﹐旺於正二休四五﹐其餘仿此自研窮﹐急則從神緩從門﹐三五反覆天道亨。

凡遇事勢急迫﹐又無奇門可出﹐須從直符加臨之地﹐及太衝天馬方﹐並六戊天門下而出﹑則吉。此所謂急則從神也。三者三吉門﹐五者五凶門。事稍緩可從吉。經云﹕陰陽二遁有閉塞﹐八方皆無門可出﹐果有急事﹐又可倚張良運籌﹐玉女返閉局。出天門﹑入地戶﹑乘玉女而去﹐吉無不利。

十干書伏若加錯﹐入庫休囚百事危。

加伏者﹕乃加臨之地。加錯者﹕加凶宿之上。入庫者﹕三奇入墓。八門入墓﹑並休囚時候所爲之事﹐皆不吉也。

十精爲使用爲貴﹐起宮天乙用無疑。

謂陽遁陽使﹐起一終九。陰遁陰使﹐起九終一。起宮天乙者﹐乃天直符加地盤上也。

宮制其門不爲迫﹐門制其宮是迫推。

吉門被迫﹐則吉事不成。凶門被迫﹐則凶事尢甚。宮制其門曰﹕門迫。門制其宮曰﹕宮迫。門生宮爲和﹐宮生門爲義。開門臨三四宮﹐休門臨九宮﹐生門臨一宮﹐景門臨七宮﹐此爲吉門被迫﹐則吉事不成。傷門﹑杜門臨二宮﹑八宮﹐死門臨一宮﹐驚門臨三﹑四宮﹐此爲凶門被迫﹐其凶尢甚。

天网四張無路走﹐一二网低有路通﹐三至四宮行入墓﹐八九髙彊任西東。

經曰﹕天网四張﹐萬物盡傷。此時不可舉事。神有髙下﹐必先知之。時得六癸﹐必看髙低。又曰﹕但將天乙居何地﹐尺寸低時匍匐行。如一二宮网低﹑可匍匐。兩臂負刀﹐割斷天网而出。天乙在三四宮﹐謂之网髙﹐斷不可出﹐出必傷也。若被客圍﹐事勢急迫﹐可從卯﹑未﹑酉天三門宮而出。更合奇門爲妙。天乙直符在坎﹐其神去地一尺。天乙在坤﹐其神去地二尺。天乙八宮﹐其神去地八尺。又曰﹕天网四張不可當﹐此時用事主災殃﹐若是有人彊出者﹐立便身軀見血光﹐飛虫尙自避於网﹐事忙匍匐出門墻﹑可也。三至四宮有辰爲水墓﹐故曰入墓。

節气推移時候定﹐陰陽順逆要精通﹐三元積數成六紀﹐天地未成有一理﹐請君歌理精微訣﹐非是賢人莫傳與。

遁甲隱公歌﹑原注

遁數二萬千六百﹐削去只存千八十﹐禁在蘭臺不記秋﹐太公刪成七十二﹐子房作局十八收﹐陰陽二气圖中布﹐掌上排星應九州。

蓬一荊州﹑芮二冀州﹑衝三靑州﹑輔四徐州﹑禽五豫州﹑心六雍州﹑柱七梁州﹑任八兗州﹑英九揚州﹑謂之九州也。

天有九星分九野。

卽蓬任等九星﹐冀兗等九州也。

上有八門常轉移。

九州之上﹐又有八門應八卦﹐則開乾﹑休坎﹑生艮﹑傷震﹑杜巽﹑景離﹑死坤﹑驚兌。

二遁三元當周局﹐順逆三奇與六儀。

冬至陽遁﹐逆布三奇﹐順布六儀。夏至陰遁﹐順布三奇﹐逆布六儀。乙丙丁是三奇﹐六甲首是六儀﹐卽甲子管六戊﹐甲戌管六己﹐甲申管六庚﹐甲午管六辛﹐甲辰管六壬﹐甲寅管六癸。此爲六儀也。五日用一局﹐一气十五日﹐分上中下三元也。

直符直使加宮幹﹐方位消停辦盛衰。

直符者﹔乃是本旬甲得的九星﹐隨時幹轉。直使者﹔乃是八門所得之門爲直使。先從戊己庚辛壬癸六儀後﹐尋乙丙丁三奇﹐陰陽二遁﹐方決休咎。

盛地當用所推地﹐天乙宮中更勿疑。

天乙者﹔乃時旬甲也。若背天乙直符﹑直使﹑九天﹑生門之方擊之﹐百戰百勝也。

九天生門皆吉慶﹐從彊擊弱振雄威。

九天之上﹐可以揚兵。背生門而擊死門者﹐大勝也。

直使九天都爲力﹐不擊之地莫施爲。

直符方﹑直使方﹑生門方﹑天乙方。天乙者﹔卽是本時旬頭甲方﹐此五行之彊方﹐不可擊之。只宜背之大勝。

藏伏只宜居九地。

九地之方﹐最宜伏藏﹐不見形影。卽六癸方是。

六合之方路坦夷

此方最宜逃亡﹐神靈幽蔽﹐不見逃亡之形。

三奇出方萬事吉﹐但能倚此免災危。

三奇者﹔乙丙丁也。若合開休生三吉門者﹐不背之﹐出此門﹐敵之必勝﹐可宜至誠﹐天自佑之。且如陽一局甲子日癸酉時﹐此甲蓬星直符加六宮﹐休門直使加一宮﹐其下是休門與丙奇臨坎。又是甲子首位﹐謂之三奇得使。又陰九局甲子日癸酉時﹐此甲英直符加四宮﹐景門直使加九宮。則開門下與乙奇臨六宮﹐甲子在六﹐謂之得使﹐是以吉也。

生門合丙加六丁﹐天遁華蓋爲日精。開門點乙加於丙﹐地遁紫微方最靈。休與丁奇合前二﹐人遁太陰能蔽形。斗甲三奇遊六儀﹐玉女門中遇吉星。

欲知玉女之門﹐須知六丁所在。假如陽一宮﹐地盤六丁在七兌宮﹐甲子有丁卯﹐甲戌有丁丑﹐甲申有丁亥﹐甲午有丁酉﹐甲辰有丁未﹐甲寅有丁巳。陽遁九宮﹐在地盤三宮。此玉女守門時﹐利陰私會合﹐行兵大勝。

玉女常居幹四維﹐子日在庚順求之﹐丑日在辛子上是﹐寅日從幹逐位移。

遁甲玉女之時﹐大有應驗。

天門子丑及於寅﹐三日俱來丙上輪﹐卯辰巳往庚方去﹐午未申從壬上行﹐酉戌亥來居甲上﹐行軍宜向悉沾恩。

遁甲從玉女方行軍﹐斯時陽合孟甲﹐內開外闔。合仲甲﹐半開半闔。合季甲﹐外大開﹐內半開。陽開利客﹐陰開利主﹐闔則可以固守﹐開則揚主耀武。以靑龍上將所居六甲﹐各分主客之遁。

地戶子丑乙寅庚﹐卯辰丁上己壬行﹐午未從辛申在甲﹐酉戌癸上亥丙停﹐行軍若向此中去﹐祕密陰謀事可成。

惟利逃亡陰私事﹐及陰謀祕密﹐砍營破寨﹐卽六己之地。

時加六乙爲天徳﹐決勝雌雄在此中。

六乙方﹑又名蓬星。

六丙天威無不利﹐敵之不得向前攻。

六丙方﹑又名明堂方﹐可以聚眾安營也。若遇丙時﹐徵戰不宜遂去。故丙爲火﹐兵爲金﹐金不能勝火也。

六丁潛形名玉女﹐此時徵戰必亨通。

六丁時﹐出入爲宜﹐攻戰﹐刃𨿽臨且不驚。丁爲星奇﹑爲玉女時。三奇之靈﹑六丁之陰﹐故六丁之下宜潛伏﹐不見其形也。

六戊乘龍與奇合﹐遠出揚兵獲寇戎。

六戊爲天門﹐亦名軍門。加三奇門下出軍﹐百戰百勝。

又曰乘龍萬里去﹐縱有彊徒亦挫鋒。

此又天武之下﹐遠行出兵大勝。

六己天堂宜隱匿﹐偸營劫寨可潛蹤。

六己名地戶﹐宜隱伏偸營劫寨。

六庚之時殺气橫﹐若當攻擊禍先逢﹐位上只宜安禁獄﹐更好行刑斬砍中。

六庚爲天獄方﹐宜行刑罰。經曰﹕時加六庚﹐抱木而行﹐若有出者﹐必見鬭爭﹐百事不可。

六辛行師多失陣﹐莫將容易引軍行﹐愼莫發兵行此道﹐出者須教見死人。

六辛之時﹐名天庭。宜儲貯﹐穩軍儲﹐判罪治事﹐餘無可用﹐出軍必損兵。

六壬之地多凶咎﹐若有施爲必損兵。

六壬方爲天牢﹐宜擊囚安鼓﹐余無所用﹐若用兵必敗矣。

時加六癸爲天网﹐惟利逃亡不利徵。

六癸爲天藏華蓋﹐宜逃軍避寇﹐伏兵逃亡。

靑龍返首甲加丙。

陽一局丙寅時﹐蓬星加八宮﹐天上六甲﹑加地下六丙﹐百事大吉。

丙加甲鳥跌穴名。

陽一局癸酉時﹐任星加一宮﹐天上六丙﹑加地下甲子是也。

更若從生而擊死﹐必然大勝立功名﹐時加六甲言開闔﹐六甲𨿽同用不同。

陽利開﹑陰利闔。

陽星開時攻戰吉﹐陰星閉闔所爲凶﹐蓬任衝輔禽陽宿﹐英芮柱心陰气重。

陽星合﹔甲己日甲戌時。丁壬日甲辰時﹐合天輔星﹐利揚兵﹐可以先起。合天禽星﹐可以後起應。合天任星﹐利以破城。合天蓬﹑天柱﹑天芮﹐可以固守城池﹐不可舉兵行動也。

孟甲盈門難出入﹐惟宜隱匿莫當鋒。

甲寅﹑甲申爲孟甲﹐合陽星陽气在內。合陰星陰气在內。利固守城寨﹐謀計不成﹐不可出入也。

四仲甲時陽在內﹐堅守藏兵主自雄。

甲子﹑甲午爲仲甲﹐合陽星﹐利主後應則吉。故陽星合時﹐陽气在內﹐可以固守﹐不宜遠行。陰星合時爲開格﹐其形在門﹐爲宜固守自勝。

四季甲時陽在外﹐可以揚兵立大功。

甲辰﹑甲戌爲季甲﹐合陽星﹐可以揚兵動眾遠行﹐利爲客﹐主大敗。故六甲背星方而擊死者大勝。

朱雀投江丁向癸﹐螣蛇夭矯癸加丁。

朱雀投江﹔天上六丁﹑加地下六癸。螣蛇夭矯﹑天上六癸﹑加地下六丁是也。

遇此之時凶惡甚﹐莫倚奇門錯用兵﹐六乙加辛龍逃走。

陽四局乙未時﹐天柱心加三宮﹐天上乙奇﹑加地下六辛在兌﹐此爲大凶。

六辛加乙虎猖狂﹐縱遇奇門亦難用﹐且須消息莫倉忙。

陽二局辛己時﹐天上六辛﹑加地下乙奇於坎一宮﹔名白虎猖狂。有奇門﹐亦難用。

日幹若被庚加首﹐伏幹之格主多傷。

六庚加今日日幹﹐名伏幹格﹐不利主。

今日之幹加六庚﹐飛幹之格主人亨。

今日日幹加六庚﹐名飛幹格﹐利主﹐不利爲客也。

六庚加符不利主﹐伏宮之格事相參。

天上六庚﹐加地直符﹐不利主﹐宜客勝。

又名太白格天乙﹐主將今朝定失途。

天上六庚爲太白﹐主兵器。丙來加今日直符天乙﹐名太白格﹐主則散矣。

符加六庚客不利﹐飛宮之格莫輕謀﹐又名天乙格太白﹐若有陳師主將殂。

陰九局庚午時﹐英爲天乙﹐臨地下六庚在七宮﹐是不利客。先攻者敗﹐固守者勝。天乙卽本旬頭甲也。

天乙之气貴人並﹐臨庚戰野敗精兵。

天乙加六庚﹐或庚加天乙﹐是貴人臨兵格﹐宜固守吉。

太白復臨天乙位﹐國中格鬭失雄兵。

六庚加天乙﹐是太白復臨。若天乙與六庚同宮﹐戰之必敗。

太白入熒庚加丙。

陽一局丙戌時﹐天上六庚﹑加地下六丙。

熒入太白丙加庚。

陽一局丙寅時﹐丙加庚則不吉。

二時主客俱不利﹐莫倚奇門要戰爭﹐占賊若來金入火﹐火入金鄕賊退聲。

天上庚加地下丙﹐賊必來。天上丙加地下庚﹐賊必退。

庚加六己爲刑格﹐一切凶神不可行。

天下六庚加地上六己﹐是金能格。若用此時﹐則車摧馬死﹐士卒皆亡。

天地大格庚加癸﹐此時輙勿亂崢嶸。

天上六庚加地下六癸﹐是天地大格。庚是兵之厲气﹐癸藏萬物之形﹐故不可用也。

丙加今日干名悖。

丙爲悖﹑庚爲格。丙爲威﹑加日幹﹐不順之象﹐皆悖亂之道也。加年月日時幹﹐皆爲悖亂之道﹐故不可用。

時克幹兮五不遇﹐此時名爲辱損明﹐舉事遙遙終不利﹐朝行募敗損精兵。

時幹克今日之幹﹐時支克今日之支﹐名爲損明時﹐凡事不用。如甲乙日庚辛時﹐亥子日辰戌時﹐寅卯日申酉時﹐巳午日亥子時之類並是。天乙星在紫微宮外﹐爲天帝之垣也。不宜戰伐﹐最凶。。

六儀擊刑兼自刑﹐三奇入墓不安寧。

六儀擊刑者﹔甲子直符加三宮﹑子刑卯也。甲戌加二宮﹑戌刑未也。甲申加八宮﹑申刑寅也。甲午加九宮﹑午刑午也。甲辰加四宮﹑辰刑辰也。甲寅加四宮﹑寅刑巳也。相刑者﹐事事皆凶。三奇入墓﹔乙奇入墓﹐乙屬木不宜加坤﹐木墓在未也。丙丁奇屬火﹐不宜加幹﹐火墓在戌也。切不可用﹐凶傷猶甚。

返伏吟宮俱不利﹐將軍出陣且停兵。

蓬加蓬爲伏吟﹐蓬加英爲返吟。本宮星加本宮星爲伏吟﹐本宮星加對宮星爲返吟。乃悖逆之道也。

搜微剔妙神通訣﹐以輔將軍定太平。

漢陰居士歌

軒轅黃帝制奇門﹐厥旨精微義最深﹐甲長十二畏庚克﹐故將乙妹妻於庚。丙甲之子丁甲女﹐丁丙同心禦外侮﹐庚有私謀乙最知﹐丙丁相伺如猛虎。庚貪受制甲方尊﹐是以奇名乙丙丁。甲旣制庚求自逸﹐休於水道適開生﹐開休生對杜景死﹐傷對驚兮皆有悔﹐三門最吉五門凶﹐各隨甲直旬中使。又有九星蓬任衝﹐輔英芮柱心禽中。星逢甲作直符用﹐亦與門之直使同。星符門使同宮起﹐易一時兮卽分矣。符從甲去尋時幹﹐使索時支遁處止。時幹卽是奇與儀﹐甲癸宮中覓遁支。奇乙丙丁儀戊己﹐庚辛壬癸甲同之。甲子同戊﹑甲戌己﹐甲申同庚﹑甲寅癸﹐甲午同辛﹑甲辰壬﹐是爲甲遁儀之理。遁甲常將天乙乘﹐後隨天地前蛇陰﹐對朱左右分六白﹐號曰陰陽八貴神。陰陽二至分順逆﹐逆起九宮順起一﹐此是先天透洛書﹐莫妄疑非黃帝祕。洛書一坎二居坤﹐三震四巽六乾金﹐七兌八艮九離火﹐五土春秋二立分。立春辰上立夏巽﹐震應春分生气盛﹐立秋坤上立冬乾﹐兌應秋分殺气勁。生殺東西兩部懸﹐節分三气气三元。元元五日一相換﹐甲己符頭以仲先﹐仲上孟中季下定﹐上中下序愼無紊。只將正受作根基﹐超得余時便作閏﹐置閏須於二至前﹐雪重用巽種重乾﹐凡逾九日或十日﹐疊作三元此祕傳﹐閏後符頭常後气﹐是爲接气君須記﹐接至十三四月餘﹐又逢正受超神繼﹐超神之气後符頭﹐如此循環始復周。認取玆爲尊甲法﹐勿膠拆補繆搜求﹐須知尊甲憑符使﹐休使蓬符居坎水﹐任生艮土寄陰禽﹐衝傷震木從三起﹐巽藏杜輔景英離﹐坤寄陽禽芮死隨﹐柱驚七兌開心六﹐分定宮方直六儀﹐奇儀入局節爲據﹐節有陰陽分兩部﹐陰局逆儀奇順行﹐陽局逆奇儀順布﹐天盤地盤同一規﹐地盤永定天盤移﹐八門八貴有分別﹐門作人盤貴獨飛。假令中元用白露﹐陰起三宮甲子戊﹐己庚辛壬癸逆行﹐乙丙丁奇四五六﹐時如己日用丙寅﹐支遁於蓬幹在禽﹐卽以直符衝到艮﹐坎加直使是傷門﹐丁休六合同臨兌﹐鳥跌穴時﹑時最利﹐舉此一局例其餘﹐余釋卷中斯勿贅。

神機賦

六甲主使﹐三才攸分﹐步咒攝乎鬼神﹐存局通乎妙旨﹐前修刪簡靈文﹐裁整諸經奧理。原夫甲加丙兮龍回首﹐丙加甲兮鳥跌穴﹐回首則撫綏易遂﹐跌穴則顯灼易成。身殘毀兮﹐乙遇辛而龍逃走。財虛耗兮﹑辛遇乙而虎猖狂。癸見螣蛇夭矯。丁見癸朱雀投江。生丙臨戊爲天遁而用兵。開乙臨己爲地遁﹑而安墳。休丁遇太陰爲人遁﹑而安營。伏幹格﹐庚臨日幹。飛幹格﹐日幹臨庚。庚臨直符﹑伏宮格之名。直符臨庚﹑飛宮格之位。大格庚臨六癸。刑格庚臨六己。按格所向旣凶﹐百事營爲不喜。時幹克日幹﹑乃五不遇而災生。丙奇臨時幹﹑名爲勃格而禍起。三奇得使﹑眾善皆臻。六儀擊刑﹑百凶俱集。太白加熒賊欲來。火入金鄕賊將去。地羅遮陣不占前。天网四張無遠路。直符之宮﹐乃同天乙位上而取。如逢急難﹐宜從直符方下而行。

指迷賦摘

乙天蓬而賞賜施恩﹐丙明堂而揚威發號﹐丁卽玉女爲太陰﹐只可守營而固守﹐戊爲天門﹑千里乘龍而有應﹐己爲地戶﹑推明舊事可修營﹐庚天刑而屯兵決獄﹐辛天庭而杜塞難通﹐六壬天牢兮﹑只宜囚禁。六癸天獄兮﹑不利攸行。蓬任衝輔陽星﹑舉謀大利。英芮柱心禽陰星﹑退隱無凶。天蓬亦宜築壘堤防﹐禽芮尢宜屯軍養馬。天衝必勝﹐天輔多凶。天心布陣如神﹐天柱安營有慶﹐天任兮萬神擁護﹐天英兮戰鬭損軍。星克宮而客利﹐宮克星而主勝。門害則作事稽遲門迫則所爲欠遂。三奇入墓﹑喜以成憂。六儀擊刑﹑美中不足。開三所作亨通﹐閉五諸凡困頓。五陽宜舉動﹐利客而鼓噪喧天。五陰喜退藏﹐利主而銜枚伏路。奇遊六儀﹐公庭宴樂。玉女守戶﹐私路逍遙。天輔時常多赦宥﹐何愁鐵鉞之誅。威徳時乃利客兵﹐任意施爲必美。反吟而進退無常﹐伏吟而憂疑不已。天遁進兵爲上策﹐地遁立寨可藏兵﹐人遁擇士求賢﹐神遁運籌祈禱﹐鬼遁多詐﹐可偸營劫寨以伏兵。龍遁通神﹐利水戰渡江而祈雨。雲遁噀甲生威。風遁揚兵助勝。靑龍返首﹑萬事皆通﹐白虎猖狂﹑所爲不利﹐飛鳥跌穴兮﹑變凶作吉﹐靑龍逃走兮﹑反福爲殃﹐朱雀投江休動作﹐螣蛇夭矯主驚慌﹐遇格兮主客皆凶﹐逢勃兮人情逆亂﹐太白入熒而盜賊將來﹐火入金鄕而賊人必去﹐三勝地無人可敵﹐五不擊孰敢相攻。

專徵賦摘

星門之在四時﹐有休囚之與旺相﹐遊九宮以循環﹐按八方而背向﹐伺軍旅之成敗﹐審人事之攸當﹐或倚直符之遊宮﹐或居貴人之玉帳。直符之宮﹐又云﹕正月在巳﹑二月在午順行。避旬始之陰陽﹐背孤雄之健旺﹐據天乙宮而擊其衝﹐並亭亭神而居其上﹐合天地之威神﹐應神靈之衛仗﹐十卒而可敵千夫﹐一車而可當百輛。避旬始二句。元女經云﹕寅午戍月﹔上旬天地並在南﹐中旬並在北﹐下旬並在東。巳酉丑月﹔上旬在西﹐中旬在南﹐下旬在北。申子辰月﹔上旬在東﹐中旬在北﹐下旬在西。亥卯未月﹔上旬在北﹐中旬在西。下旬在南。元女以上中下日月排之﹐气藏月中﹐用孟仲季三辰配之。凡交戰得相並﹐左天右地者勝﹐背天向地者後患﹐向天背地者敗﹐背天地者﹐一以當百也。欲頓兵以安營﹐依十辰而取樣﹐九天利以陳兵﹐九地宜於隱陣。天門出入元戎﹐地戶當居小將﹐蓬星安置鼓旗﹐天牢穩貯儲餉﹐判斷於天庭之間﹐察兩辭而可諒﹐斬決於天獄之中﹐庶無怨乎冤枉。伏兵於太陰之幽﹐士卒居明堂之上﹐約人馬數以爲宜﹐逐歲月時而變狀﹐斯營壘之大綱﹐實軒轅之楷匠。是故丙爲熒感﹐庚爲太白﹐遇丙俱名爲勃﹐逢庚乃謂之格﹐勃則紊亂紀綱﹐格則鬭傷主客。或臨歲月日時飛伏支幹﹐或加直符天乙所遊之宅﹐加十干利捕逃亡﹐隨四時必當擒獲。臨六壬而災深﹐加六癸而禍極﹐加己刑格凶時﹐爲將必須謹擇﹐行軍乃車破馬傷﹐土卒必身亡首馘。庚加直符之道﹐宜野戰郊坰。直使與庚同宮﹐利待敵於城柵﹐不得已而用之﹐禍先臨於師伯。或遇丁癸相加﹐或值乙奇相驀﹐三奇入墓而困窮﹐六儀擊刑而迮迫﹐火入金而賊來﹐金入火而退逆﹐金火相入俱凶﹐舉動皆成寡隙﹐禍已去而復來﹐福將合而反息﹐𨿽有吉宿奇門﹐不可與於戈戟。又有五不遇時﹐陰陽合於中應。時幹克日﹑而動用必遭其禍刑。若值甲丙相覆﹐反爲威徳之靈。上會五陽之幹﹐下合三吉之星﹐擇此四科而動﹐保全萬事以安寧﹐是故天有四時﹐陰陽更值﹐自巳終癸爲陰刑﹐起甲至戊爲陽徳。凡欲舉動以施爲﹐能就陽時而必克。陰時彊以出行﹐身罹殃而斃踣。推時下之六甲﹐審開合之法式﹐符臨一八三四﹑乃爲開通。如臨九二七六﹑時名閉塞。逢開利以有爲﹐值閉尢宜靜默﹐用時迷於兩端﹐吉凶無以取則。時逢仲甲子午﹑刑徳在門﹐鬭戰而主客兩敗。此中先舉不存﹐此時名爲天甲﹐利以逃遁亡奔。如遇孟甲之時寅申﹐陽在內﹑而陰在外。宜固守以戢兵﹐動必遭其刑害﹐此時名爲地甲﹐利以居家歡會。如值下元季甲辰戌﹑陰處內﹑而陽外遊﹐此時名爲飛甲﹐利以動眾經求﹐萬事甚宜興舉﹐八方可以周流。倘能明於三甲﹐審開合以無憂﹐如被冠賊潛圍﹐倉卒乘我不備﹐事須應敵陳兵﹐不容待其使利﹐孤雄健旺屬他﹐奇門又不相比﹐士卒性命存亡﹐得失在乎將帥﹐當此慌惚之時﹐其將何以指示﹐若有此事不虞﹐須假神明佑庇﹐卽以分兵三部﹐逐日周旋﹐歲月之方﹐將居其位﹐軍左袒以待兵﹐眾啖呼以助勢﹐我克勝以保全﹐敵必敗而奔墜。分兵三部﹑一居月建上﹑一居生辰上﹑一居亭亭方上﹑用之克敵大勝。

混合百神

天地定位﹐山澤通气﹐雷風相薄﹐水火交濟﹐取義於上﹐陰陽合位﹐混而成之﹐吉凶分隸。

六甲加甲﹔靑龍出地﹐喜信必來﹐門合則美﹐門塞星凶﹐空有財至。

六甲加乙﹔靑龍入云﹐三奇門交﹐貴子生成﹐星幹不利﹐虛得其名。

六甲加丙﹔靑龍返首﹐凡事亨通﹐兼得長久﹐門儀不合﹐亦難得就。

六甲加丁﹔靑龍耀明﹐三門合吉﹐宜謁貴人﹐攺官遷職﹐大有英名﹐符事役凶﹐立待詞刑。﹝二句有誤﹞

六甲加己﹔靑龍合靈﹐吉星主財﹐吉門事成﹐星門不合﹐徒費精神。

六甲加庚﹔靑龍符格﹐起咎成凶﹐在於不測﹐星吉門順﹐亦宜靜默。

六甲加辛﹔靑龍失驚﹐門中一合﹐萬事從心﹐凶星上立﹐財利亡傾。

六甲加壬﹔靑龍网羅﹐陰人用之﹐災禍彌多﹐陽人用之﹐詭譎不和。

六甲加癸﹔靑龍華蓋﹐門合吉星﹐永無災害﹐若傷死門﹐姦陰陽會。

六乙加甲﹔陰中返陽﹐凶星財破﹐人口損傷﹐陰人才合﹐陽人慌張。

六乙加乙﹔日奇伏刑﹐貴人問之﹐主失其名﹐門合再敍﹐門逆喪停。

六乙加丙﹔奇儀順格﹐吉星臨之﹐授官遷職﹐夫占其妻﹐必有離隔。

六乙加丁﹔朱雀入墓﹐文書入官﹐架閣畱住﹐星門吉泰﹐文詞得路。

六乙加己﹔日奇入霧﹐土木混同﹐雨有交互﹐求事得微﹐門乘必悞。

六乙加庚﹔日奇自刑﹐鬭起爭財﹐必入訟庭﹐星幹不吉﹐夫妻外情。

六乙加辛﹔靑龍逃走﹐失財逃亡﹐二事俱醜﹐彊立彊爲﹐定無長久。

六乙加壬﹔靑龍得云﹐陽人主失﹐病是陰人。

六乙加癸﹔日入天网﹐陰人望信﹐立見災恙﹐官事失財﹐凡事虛妄。

六丙加甲﹔飛鳥跌穴﹐貴面天顏﹐榮遷越職﹐所有圖謀﹐一切通徹。

六丙加乙﹔月奇浮雲﹐貴人印信﹐卽可敷陳﹐公私利亨﹐百事稱心。

六丙加丙﹔月奇勃格﹐兩重文書﹐皆遭障格﹐門逆財亡﹐門順虛迫。

六丙加丁﹔奇入朱雀﹐文書亨通﹐貴占權握﹐常人得之﹐衣祿退剝。

六丙加己﹔火孛入刑﹐文書不來﹐獄中有人﹐星吉門順﹐空禁虛名﹐星乘門逆﹐徒杖而刑。

六丙加庚﹔熒入太白﹐家事熬煎﹐又逢盜賊﹐門合星吉﹐賊在人獲﹐星門相遺﹐禍生因客。

六丙加辛﹔月精合佑﹐久病之人﹐藥師來救﹐文狀入官﹐亦能成就。

六丙加壬﹔孛亂來臨﹐文訟公庭﹐因淫婦人﹐庶人流離﹐貴人失名。

六丙加癸﹔華蓋孛師﹐陰人用之﹐災禍相隨﹐必因詞訟﹐後必無虧。

六丁加甲﹔靑龍得光﹐貴人遷職﹐常人得良﹐星符合處﹐喜美非常。

六丁加乙﹔格爲人遁﹐得喜非常﹐貴人薦論﹐攺祿受權﹐實爲廣運。

六丁加丙﹔加中復奇﹐多生口舌﹐事生蹺蹊﹐貴招官祿﹐常人刑之。

六丁加丁﹔奇入太陰﹐望文書至﹐遠大名深﹐兩重文意﹐凡百遂心﹐若信近用﹐名爲伏吟。

六丁加己﹔火入勾神﹐文狀詞凶﹐姦因婦人﹐私中有私﹐往則刑名。

六丁加庚﹔織女尋牛﹐不有私情﹐定遇冤讎﹐陰人無理﹐刑禁官囚。

六丁交辛﹔朱雀入獄﹐官人刑囚﹐亦遭剝落﹐常人枷鎖﹐百日放卻。

六丁交壬﹔五人相和﹐丁壬化木﹐財利得多﹐貴人賜祿﹐文狀平和。

六丁交癸﹔朱雀沈江﹐女人官府﹐定爭成雙﹐公私不協。兩有所傷。

六己加甲﹔伏格靑龍﹐門合吉星﹐財利是隆﹐門逆凶星﹐所幹成空。

六己加乙﹔墓入不明﹐星門合吉﹐且喜平平﹐不合而逆﹐凡幹不成。

六己加丙﹔格名孛師﹐陽人宣賜﹐爵祿加之﹐陰人大忌﹐姦亂乘違。

六己加丁﹔奇入墓名﹐文書當訴﹐門合吉神﹐先論得理﹐後對遭懲。

六己加己﹔地戶逢鬼﹐陰人望信﹐信者難委﹐門符合處﹐遠近來至。

六己加庚﹔刑格之名﹐陰人發用﹐必得陽人﹐陽宜靜默﹐陰主私情。

六己加辛﹔魂神入墓﹐家有陰人﹐鬼妖驚戶﹐符門合處﹐小口災遇。

六己加壬﹔刑网髙張﹐陰人姦惡﹐陽人遭傷﹐門迫星凶﹐兩人俱亡。

六己加癸﹔地刑元武﹐陰人沈吟﹐災病不語﹐門合星扶﹐遂成疾苦。

六庚加甲﹔刑靑龍格﹐財利多榮﹐星門法則﹐不合則凶﹐合則免厄。

六庚加乙﹔日合六格﹐百事安然﹐尢當緘默﹐星門乘凶﹐官事刑迫。

六庚加丙﹔太白入熒﹐失物被盜﹐難獲難尋﹐門合星吉﹐贓物知情﹐符門不吉﹐官事來臨。

六庚加丁﹔名曰亭亭﹐文狀爭論﹐私匿之情﹐符門逆背﹐詞訟難成。

六庚加己﹔刑格凶否﹐獄囚之人﹐難有伸理。

六庚加庚﹔太白之名﹐官事並發﹐獄禁平人﹐凶期百日﹐卻有舒情。

六庚加辛﹔幹格白虎﹐道路傷亡﹐必失伴侶﹐有事難休﹐定執客主。

六庚加壬﹔蛇格之名﹐陰陽占信﹐迷路無音﹐傷門主災﹐死門喪停。

六庚加癸﹔大刑之格﹐占路遠求﹐陰人疾厄﹐鬼賊相扶﹐遂生離格。

六辛加甲﹔龍困遭傷﹐系官爭財﹐陰人不妨﹐陽人有災﹐門順吉昌。

六辛加乙﹔白虎猖狂﹐失財破家﹐人口死亡﹐遠行失信﹐家事彷徨。

六辛加丙﹔幹合熒惑﹐文狀虛詞﹐競爭財物﹐星門不合﹐暗昧屈厄。

六辛加丁﹔獄神入奇﹐遠行經商﹐利倍得遲﹐星門不吉﹐夫婦分離。

六辛加己﹔刑獄之格﹐奴婢欺主﹐先自刑克﹐門吉星彊﹐虛成累及。

六辛加庚﹔白虎傷格﹐兩女爭男﹐皆因酒色﹐星合門凶﹐醜聲難塞。

六辛加卒﹔獄入自刑﹐求財喜合﹐利用陰人﹐陽人用之﹐災害時臨。

六辛加壬﹔蛇入獄刑﹐兩男爭女﹐訟逼難停﹐門符合吉﹐首者遭黥。

六辛加癸﹔直格華蓋﹐陰人用之﹐無災無害﹐吉門吉星﹐陽人得財﹐兼有酒食﹐喜慶咸來。

六壬加甲﹔蛇化爲龍﹐陰人用事﹐喜慶重重﹐陽人求事﹐有始無終。

六壬加乙﹔格名小蛇﹐陰人伏災﹐陽人傷嗟﹐孕生貴子﹐祿馬光華。

六壬加丙﹔蛇入冶鑪﹐詞訟爭端﹐空事無圖﹐若遇刑禁﹐出則招徒。

六壬加丁﹔幹合蛇刑﹐文書財喜﹐大宜陰人﹐貴人官祿﹐常人平平。

六壬加己﹔蛇凶入獄﹐大禍將成﹐夫妻不睦﹐罪若有刑﹐金銀沾足。

六壬加庚﹔太白騎蛇﹐刑獄公明﹐好分正邪﹐如逢傷死﹐刑戮無差。

六壬加辛﹔螣蛇格幹﹐符門𨿽吉﹐亦不可安﹐所有運謀﹐內生欺瞞。

六壬加壬﹔羅网自纏﹐陰人利用﹐陽人莫前﹐三吉不入﹐萬事無緣。

六壬加癸﹔螣蛇飛空﹐家不和睦﹐室女私通﹐星門俱吉﹐信息隆隆。

六癸加甲﹔羅网靑龍﹐財喜姻親﹐必遇吉人﹐星門不合﹐陽人訟刑。

六癸加乙﹔華蓋逢星﹐貴人寵祿﹐權位如輕﹐常人怪異﹐口舌來臨。

六癸加丙﹔蓋遇孛師﹐貴人受官﹐小人得依﹐若占文狀﹐定得門眉。

六癸加丁﹔螣蛇夭矯﹐陰人文書﹐爲凶之兆﹐損財招刑﹐不宜疊調。

六癸加己﹔華蓋地戶﹐陰人問夫﹐求至居住﹐門順入室﹐門逆夫殆。

六癸加庚﹔大格飛名﹐只宜上官﹐握柄雄聲﹐公事得遲﹐錢則有爭。

六癸加辛﹔獄入天牢﹐軍吏遭系﹐罪恐難逃﹐門吉星吉﹐虛禁無勞。

六癸加壬﹔復見螣蛇﹐陰人絕子﹐又復離家﹐理順後嫁﹐未保年華。

六癸加癸﹕天网髙張﹐行旅失約﹐遊去四方﹐合處相得﹐逆處相傷。

昔日舉要計一百幹﹐畱甲十干寄戊同安﹐且以八方人來意看﹐九宮支上卻討時幹﹐如住宮中來人時是。此句獨不叶韻。己課對宮從交上看﹐元微祕典一訣萬端﹐倘非志士切莫與觀﹐天機深惜智在克寬。

