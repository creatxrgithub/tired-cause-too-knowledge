

欽定四庫全書

子部七

提要

玉照定眞經一卷

術數類五【命書相書之屬臣】等謹案玉照定眞經一卷舊本題晉郭璞撰張顒注考晉書璞傳不言璞有此書隋志唐志宋志以及諸家書目皆不著錄惟葉盛菉竹堂書目載有此書一冊亦不著撰人蓋晚出依托之本張顒亦不知何許人勘驗書中多涉江南方言疑書與注文均出自張顒一人之手而假名於璞以行術家影附往往如此不足辧也其書世罕傳本僅元明人星命書偶一引之今檢永樂大典所載首尾備具猶爲完帙𨿽文句不甚雅馴而大防頗簡潔明晰猶有珞琭子及李虛中命書遺意所言吉凶應驗切近中理亦多有可采如論年儀月儀六害三奇三交四象之類尢多所闡發惟推及外親女婿以曲說穿鑿不免牽彊附防耳蓋舊本相要有所受究非後來杜撰者所能及故錄而存之備星命家之一種焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

玉照定眞經

張顒注

卦逢生气天徳合世世長年【注云生气三合生方者爲生气亥夘未人在亥申子辰人在申巳酉丑人在巳寅午戌人在寅須要日時也又雲長生亦名生气甲乙木到亥丙丁火到寅戊己土壬癸水到申庚辛金到巳此名幹陰生气也上更帶天月徳合者尢爲長壽及數世之延長耳天徳者正丁二坤三壬四辛五幹六甲七癸八艮九丙十乙十一巽十二庚天徳合者與本命命幹合或支合帶天徳合假令己亥木人六月甲寅日時六月天徳在甲甲又建廟又有天徳又有幹合世世長壽耳假令壬子木人四月辛亥日時四月天徳在辛木到亥長生然無干合以應假令丁未水人三月壬午日辛亥時亥夘未生气三月壬爲天徳合耳假令庚午土人己夘月土甲申日二月天徳在坤甲巳又合庚午土長生在申外仿此】身命逢刑返尅時必須天賤【注云支與納音也凡人身命日時尅破者夭賤也假令辛巳金人五月丙寅日時寅刑巳下火又尅金故爲夭賤耳假令壬申金四月乙巳日時乙巳火四月旺巳又刑申故祿廢之地必大敗假令庚午土人壬午日時壬午自刑正月木甲木又尅土故應上文外仿此】四陽俱立定知難有陰尊【注云陽幹多而陰漧少也陽幹者甲丙戊庚壬爲陽幹也若胎月日時中帶陽幹盛陰漧孤見者定母不壽也一若時犯尅者少年母死不犯尅者亦在二十五嵗或中年母先死假令甲子年金甲爲陽丙寅月火丙爲陽戊申日土戊爲陽甲寅時水甲爲陽丁巳胎土丁爲陰漧也上應四陽俱立一陰尊人先主亡化也】陰覆全逢不見陽尊老壽【注云陰漧多而陽幹少也乙丁巳辛癸爲陰漧也若四柱中陰盛陽衰者定陽父不壽也假令乙丑年金乙爲陰也戊寅月土戊爲陽丁未日水丁爲陰癸夘時金癸爲陰己巳胎木巳爲陰只戊寅爲陽外四陰一陽也犯陽父先死也】時來破日音凶而幹見還輕【注云凡幹尅在頭面音尅在身及四支也故幹輕音重也假令辛巳金人得丁亥日時丁尅辛然幹尅下有土生金見之輕耳主先貧而後富先賤而後貴又須詳太常在其中無气之鄕而言之應耳假令辛巳金人得己丑日時己丑火尅辛巳金納音尅重而凶耳假令辛巳金人乙丑日乙未月丁亥時六月土旺金印故得丁鬼爲官也若五月乙丑日丁亥時者爲鬼也】患難官災逺近而自分得失【詳限四柱如何吉凶若返吟者他州死亡凶咎假令丁未水人得丁丑日時或丁丑日得丁未時辛未日時若伏吟者在家得失返吟者他處吉凶但本命日時又得本命爲伏吟若相衝則返吟值本命則伏吟本命本地吉返吟則他鄕吉又云若相刑者見旺气尅身則官事凶假令戊申土人正月甲寅月甲辰日己巳時甲爲戊之鬼己巳木又刑戊申土如此則有刑鬼旺木旺刑巳身因官凶患若死气多經難休气多經患耳假令庚午土人八月庚子日土乙夘時土休囚則防脾病而終假令壬申金人壬寅月金乙未日金丙戌時土春水休金囚又逢刑日防囚刑禁而後有病凶又云見幹則近支又次下納音又逺視於逺近耳在胎主小年月主初年日主中道時爲末也】兩分交戰識取尊卑【年尊胎次月又次日又次時爲卑也凡遇上尅下爲順下尅上則逆不可下尅上也若時破胎者祖破敗破月門及父敗破日身及弟兄妻財敗外仿此凡命尅幹主輕尅音尢重耳假令庚子年丙戌月壬寅日戊申時丁丑胎此者乃應時幹尅日幹日幹尅月幹月幹尅年幹也此𨿽傷尊人而於身輕忌之兆耳假令庚子年土壬午月木壬申日金甲辰時火此者應時納音尅日日尅月月尅主也此言上下尊人壽數天賤之兆爾】三犯月胎祖宗尢禍【注云二三犯納音月胎者言祖上尊人久禍患耳假令甲辰火爲胎月在日時有丁丑水丙午水者定破祖尊人早亡敗之兆也】丙戊丁甲時運戌亥道士僧人【注云甲丙戊也丁多見戌亥者道士僧人也或曰門戶出僧人也假令甲戌人乙亥月丁亥日辛亥時者是也但甲丙戊重見戌亥者應上文耳】魁罡上見往來加臨獄官屠訟【辰戌往來四柱見之爲公吏獄人屠兒鬭訟不義之人又云若四柱旺官相財得者因不義而得也不相得者主不義而愚下爾又云若旺多在辰戌者爲獄官也相多在辰戌者爲不道之人也死囚休廢者爲屠兒獄吏爭訟不義之人也假令庚辰年丙戌月庚戌日庚辰時九月金相之气所勝廢因不義而見財也假令庚戌年壬辰月壬辰日庚戌時者因其气多則爲獄訟口也假令戊午年壬戌月壬辰日庚辰時此因气多則爲獄訟口舌不義之道耳仿此】寅申庚甲商路吏人【寅爲功曹主曹吏申爲傳送主道路上又見庚甲者商路或公吏人也又云甲爲靑龍庚爲白虎白虎主道路靑龍主文書財物故上言耳假令庚寅人甲申月時或甲申人甲申日或子午夘酉諸命但有庚甲寅申者應上文也】子午逢之他鄕外立【子午爲陰陽二路上見庚甲者主他鄕外立也爲庚甲二幹至水火之眞路而敗也假令甲子人逢庚戌甲午日時外頗同】癸乙壬加夘酉男女私情【癸爲武乙爲六合壬爲天后夘酉爲私門忌之男女多姦私也假令乙夘年壬午月癸亥日乙夘時此應耳】乙辛丁巳亥酉官事陰人常有【乙六合主私事辛太陰主暗昧丁主女人己亥赤口主口舌酉門戶故言官事陰人常有也假令丁夘人乙巳月辛酉日己亥時應爾外頗同】幹神支墓須詳上下吉凶【幹者天干也支者十二支也下者納音也辧三才入墓詳其上下言之凡幹者甲乙在未丙丁到戌庚辛到丑戊巳壬癸到辰此者幹墓也凡有幹墓若無旺气者墓也有旺气者庫也假令甲寅人十月乙未日己夘時十月相又得乙祿在夘復旺相有未非墓也假令甲子人五月丙申日乙未時五月甲乙休又日時全敗此者墓也支者寅夘逢未巳午到戌申酉見丑亥子辰戌丑未到辰納音者木未火戌金丑水土辰又云幹防尊老同身尅防同類妻妾下防陰小也故自古今言辰戌丑未防害爲五墓在焉今以正上文而應爾假令甲子人正月乙丑日時先庫後納音墓終有陰死亡人兆假令甲子人四月乙未日時墓在幹在尊長爾假令丙子水人四月壬辰日時支與音同墓上尊人中陰人妻妾下陰小外仿此】徳合與吉幹相逢視於逺近【徳合者陽幹徳日女陰漧在支合也甲徳自幹乙徳在庚丙徳自幹丁徳在壬戊徳自幹已徳在甲庚徳自幹辛徳在丙壬徳自幹癸徳在戊也相逢者視其合也若合在胎者逺合合月者初合合日者近合合時者晚徳也假令乙未金人七月庚申日時七月金旺又得庚申日此發早近立耳假令甲子人正月甲寅日時以與同推也假令乙丑人五月庚戌日時五月乙庚敗又落空亡自合凶耳凡陽幹徳在已祿陰徳在夫也仿此】甲寅辛丑定因官事刑凶【甲爲功曹主功吏曹官辛到丑在甲之官墓也下有辛丑丑土傷甲寅水故有因官而刑咎之象耳假令甲寅月水辛丑日時但有二幹下尅上者是也】癸未庚申盜賊亡歿【癸者武到未爲折足庚白虎到申臨亭白虎主道路道路見武故主盜賊而死亡或道路而退敗之兆假令庚申日癸未時應耳但有此二幹音者應也】火逢盛土見庚而生向途中【火有土多則化而爲土庚者白虎白虎主道路若有庚午庚子庚辰者定在道路生也假令戊子納音火人丁巳月土庚午日庚辰時應耳】戊巳俱气休囚而生大疾【戊寅己夘見者防生大疾不然四肢風病之象又云若在甲相者以主上疾在休囚更爲應耳假令己未年火癸酉月金庚子日土戊寅時土八月土休戊巳又休戌者戊也此幹爲休气之病者令人左癱右瘓手足不安見重者主大風疾也或曰戊寅日外全見者主門戶出大風疾之人也年月日時胎視在胎月主門戶尊人日時主巳身妻子也假令戊寅人土十月己夘日時十月土囚主巳身妻子之咎仿此】丙丁亥子投於江水溝河【丙到亥丁到子日時見之主投江河因水而凶災也又須視無合而言之若丙見辛亥丙辛化眞水而旺耳丁人見壬子丁壬化木而在丁相生不爲前說若非二幹上文應耳假令丙子人四月丁亥日時丁丑人二月丙子日時皆應上文耳】己午庚辛男女病多心血【庚辛金也己午火也火下金上辛巳庚午見之壬生者男女多病心血之災假令庚午日辛巳時應耳】甲申乙酉小兒風多病肝經【甲乙木也申酉金也木上金下甲申乙酉見之主小皃多病肝風之災假令乙酉日甲申時應耳外頗同】辛夘庚寅尢忌大人勞骨病【金上木下庚辛主筋骨寅夘主山林山林主身身旣爲金所尅尢忌勞血內气之病假令辛夘日庚寅時應耳】門中有土上全而腰腳須沈【夘酉主門戶又主闗格己夘己酉全而見之主腰腳沈滯之象或門戶有也依四柱主限言之見矣】申巳雙加遇刑則臂肢有患【申巳爲胸爲臂申人巳日時巳刑申又見相尅主此應耳假令壬申金人乙巳火日時巳火到申金故應耳】丙丁嵗日癸壬眼目之災【丙丁火人能照物象人眼目忌爲壬所尅故此假令丙子人二月壬子日時應終防眼目之災也】甲乙居前見庚辛忌爲頭面【甲乙木也主頭面庚辛金也主已有所傷忌於頭面假令甲子日庚午時若與本幹爲鬼者尢凶不尅輕應耳】水土同來寅夘平生隔气風痰【水土爲身到寅夘主風痰之病也假令戊申土人三月乙夘日戊寅時此水土日到寅夘外仿此】再入天罡小腸腹急【水土到辰爲聚墓之地若二象同見入辰位者主小腸腹急病女人血气之疾耳假令庚子年土壬辰日時水土同會辰中主男子小腸女人血海外仿此】五行十干略定一端其外參詳依經用法【五行金木水火土也十干者甲乙丙丁戊己庚辛壬癸十干也十二支者子丑寅夘辰巳午未申酉戌亥也甲乙主頭面丙丁主肢膈眼目戊巳主脾胃腹肚庚辛主筋骨四肢壬癸主腰腎血海支者未頭午面申巳胸背夘酉中膈辰胃肚寅亥膝子丑爲足五行者金主肺木主肝水主腎血火主心眼熱病土主脾胃內气凡在上見行年太嵗逢休气而言故上文立一端而取百千及萬也須要臨時識造化耳假令丙子水人六月丁夘日時六月丙火休又丁夘火休此生心眼闗膈中主有病詳太嵗到尅日時處爲災期假令乙夘嵗乙食丁水尅火此應災期外仿此分三主而言之妙】東金西木定生五逆之男【東方靑龍六合木位不愛金也西方白虎太陰金位不愛木也卻有金木交雜者主門戶生五逆之子也不則子孫多不定也假令癸夘日時或辛酉日時皆納音逆若乙酉辛夘者幹逆也非但本命其外見幹音逆者仿此】丙北壬南必有破逃之客【水火相易也各離本位故丙子壬午爲倒也其外甲申乙酉庚寅辛夘癸巳丁亥皆易離本位定主逃移人口背外之人也假令庚寅人甲申日時或甲申人庚寅日時丙子人壬午日時外仿此】壬多艮坎道士須尊【壬主水也水數一萬物從一生二二生三三生萬物也艮者丑也坎子也子丑爲宮觀故犯子丑位壬水多者定出僧道九流之人也假令壬子人壬寅月子丑日時仿此】戌亥連陰家生盜賊【戌亥天空連陰者壬癸水多也如逢壬戌癸亥全見者主門戶生盜賊之人也外頗同此】丑中立癸甲見而釋教之人【丑爲十二月之盡也甲爲十干之初又云功曹爲道士義首尾二幹見本幹有休囚气者爲僧道耳假令甲寅人五月癸丑日時五月甲休癸上囚應上文耳】乙犯天罡陰人媒氏【六乙人或乙日夘辰全者主門戶出陰人媒人巫婆藥婆之象假令乙亥人夘日辰時應門戶出耳】甲乙同來寅夘定出長髮師姑【甲寅乙夘全也若更在旬日空亡尢爲應耳如甲辰旬中甲寅乙夘甲子旬中甲戌乙亥甲戌旬中甲申乙酉甲午旬中甲辰乙巳甲申旬中甲午乙未外仿此】庚辛向申酉之方人亡兵刃【庚申辛酉全也若更在大旺之鄕者凶兆假令寅人得庚申辛酉全者主應又云辛酉癸酉全者亦應但金多在申酉金地大生大旺者主之】當生有虎怕入山巖狼虎之傷嵗刑足病【六庚爲白虎見寅夘也非鬼幹見之小應而輕正尅幹音尢重假令甲申人得庚寅重庚寅得庚寅輕應嵗刑足病疾者是嵗尅幹音之年假令庚寅日嵗到丙申尅幹也當有口舌官事如見壬申當有傷如尅身當憂足病外頗同】雀逢天后翅翼中道難安【六丙爲朱雀六壬爲天后二幹見之須愼兄弟左右假令丙子人得壬午日時外仿此】戊巳朝仁田宅而腫瘡獄訟【六戊到寅或見甲六巳到夘或見乙主田宅瘡痍刑獄仿此】癸丁加幹鬼賊心血常行【六丁見六癸也小人鬼賊心血之疾耳防上災】靑龍與六合逢金男女尊人之禍【甲靑龍到申或見庚乙六合到酉或見辛主尊長陰小之禍患耳詳三主言之】太陰失路平生婦女之憂【六辛到無气之地多防陰人病滯憂耳假令丙戌人辛夘日時辛絕在夘乂是丙妻也】天后狂情到魁罡忌於身厄【六壬爲天后見辰戌多有水土之病不爾陰人暗昧多厄滯也】六癸還生四柱旺相鬼賊奔流休囚腎病【癸在亥子申無土者多奔流而不定在休囚之鄕者主血胃病耳】休囚九幹墓死而九病之原【四時取休囚言之辛夘肝病庚寅骨病乙酉肺病丙子心病癸巳足病癸丑目病戊寅脾病見休囚而言之假令壬午人二月壬辰日時當憂婦人血病中道耳假令甲子人四月甲申日時夏木休見甲申當憂男子腎病耳仿此】月徳雙加有合而十分作福【寅午戌丙辛月合月徳亥夘未甲巳徳合申子辰丁壬徳合巳酉丑乙庚徳合若單見月徳者有徳行貴人扶助也更有合尢佳也假令丙寅人甲午月丙戌日辛夘時也假令壬申人十一月壬子丁巳日丁未時丁壬十一月徳合重也假令甲人二月己夘日甲子時二月月徳在甲巳月合】見陽而貴士多升遇陰漧陰人財力【凡見月徳陽幹者主貴人扶助接引也見月合者主陰人用力也假令甲子人二月甲辰日時二月月徳在甲甲爲陽幹也假令甲子人二月己夘日時二月月合在巳者應上文若全合尢佳耳】尊卑同視十二宮所主何神【幹尊音卑同見視其吉凶十二宮者一命二兄弟三妻妾四子孫五財帛六田宅七官祿八奴僕九災厄十福徳十一相貌十二父母也凡命生月上虛起神命陽順陰逆數之到天上生時爲命宮假令甲子男丙寅月辛巳日癸巳時丁巳胎更從生月上加子順數至天上生時爲命宮從丙寅上起次丁夘戊辰己巳庚午到辛未上見己巳命宮從辛未壬申癸酉甲戌乙亥依宮起之若甲子陰人從未上逆行辛未一命庚午弟兄己巳三夫戊辰四子逆行耳又須與行年太嵗相生相尅言之外仿此】三限見詳於四柱【把三主月日時合十二宮言之假令二十五前將生月主事二十五已後五十之前生日爲主五十後時爲主十五以前胎元主事將嵗運共詳入那一宮應那一主耳】鬼逢生旺後生兮貴气崢嶸【言幹與納音若干有制鬼者爲官也若納音爲鬼後有生鬼者納音爲官也假令戌人先寅後甲中旺者官也納音者土以木爲鬼鬼旺後有水生官也】進退幹音識辧要明得失【若生幹則尊人見喜旺相則因富貴人進身生納音則中下人吉或後人進旺返此則凶退耳假令庚逢巳者生幹也外幹同推假令水逢金者亦佳返此爲咎】全逢本卦相應而出自尊顏【木爲身得亥夘未逢旺相火得寅午戌依上土得四季金巳酉丑水申子辰但得本家卦更犯旺相者富貴矣假令丙子水人庚子月土庚辰金日甲申時水十一月水旺又得申子辰潤下卦又雲水旺相無土則不成气象金有土成用之象若不得時得本卦者乃客卦也似富貴而不貴也仿此】返戰無功定出軍人作賊【火爲身得申子辰水爲身得四季土土爲身得亥夘木木爲身得巳酉丑金爲身得寅午戌但卦返尅身者是也】命前胎月再見墳塋【凡命前一位逢胎月者立墳坵之兆耳日時月推假令甲子人丁丑月日時也此者破墳墓之兆凡陽幹前一位陰漧後一位者是也】命後逢之家宅難爲建立【凡命後一位爲破宅陽幹後一位假令丙子人己亥月日時外仿此】生逢酉戌小人奴婢多憂【如酉戌見金者多與小人奴婢憂患耳以酉爲婢戌爲奴故有此也假令酉日戌時外同】丁旺巽坤女子詩書好酒【丁未灑女丁巳詩女丁酉孤女丁夘玉女只丁巳丁未見之主女子詩書己酉出麗之人也假令見丁巳或丁未耳】龍常亥未夘寅同利路絲綿【申靑龍巳太常有亥未寅夘者主絲綿利路之道也假令甲寅人己亥日丁夘時是餘外同】甲乙壬癸全逢女作煙花之色【甲乙木也壬癸水也水木太和則生色木也假令甲子人壬申月乙夘日癸未時甲乙壬癸全也主門戶出煙花之人外仿此】艮金痩小離坎髙雄【金爲身到寅土爲身到巳火爲身在亥木爲身到申水爲身到已凡遇此假令甲子金人得壬寅日時外離於髙雄者若子午夘酉上帶旺气者主爲事髙雄也不然身大也又云凡上生下者小下生上者大納音也外同】三丁二丙到金口舌生瘡【爲丙丁多而到申酉病死之地主口舌生病之非外壬癸到寅夘則腎疾冷病甲乙到己午則風肝之病戊巳到寅夘則四肢脾病庚辛到亥子則肺寒之病其外頗同】子午陰陽見盛衰兩分卦兆【凡火爲午子爲水木爲夘金爲酉不可盛又不可衰盛則太過少則不及凡火太過則炎盛盛旺中有失水太旺則旺中有流木太過則折傷金太過則凶不及又不可剛均平可言耳假令丙子水人癸巳月水癸亥日水癸亥時水甲申水胎水多則太過太過則奔流而不定也若不及者絕敗之象須要盛盛則要鬼衰則要生身敗有財不困外頗同】南多北少家破人亡【只有晝而無夜也純陽也假令戊辰年木丁巳月土己未日火庚午時土乃應辰巳午未陽多陰少也外見陽多者準此】返此之方女男消落【只有夜無晝也假令戌年亥月子日丑時見者應又主女男敗之兆】東方全見妻兒難保長春【只有東王翁也乃薫風中陽也假令寅年夘月辰日巳時應耳但東多者是也】西望東衰金盛則家翁不吉【只有西王母也主尊人不吉之象假令申年未月戌日酉時戌胎應也】癸壬亥子工巧之人【壬癸主智亥子又主智智者主巧性假令壬子人癸亥日時外仿此也】癸甲壬全胡人狡佞【癸武甲主胡壬陰暗見之主髭假令甲寅人癸酉月壬日時主門戶出此人也】月胎嵗合祖立他門【如丙戌年辛夘月或辛夘人丙戌胎頗同】嵗日朝時自身捨立【如庚人乙日時丙人辛日時是但嵗幹與日時幹合者自身捨居】合分內外取於進退之方【有內合外合也假令甲人有巳合爲內合也丙辛丁壬戊癸乙庚合非本有合者此爲外合也主本有合者爲內合也月內合主內立外合主外立進退合而言之耳】略取其彊足見夫妻之勢【若夫在旺相之地者夫彊妻在旺相之地者妻彊假令庚午人乙酉日時者夫彊也申酉上庚旺乙敗也若乙夘者妻彊也假令在夘乙旺也仿此】合逢四位後來妻再立兒郎【四重幹合也假令甲子人己巳月丁夘日壬寅時甲己丁壬四重合也應後妻立子外同】隔合居中妻子財門見破【有合人中有隔其合者也假令甲子人庚午月己夘日甲爲庚所隔故應上文假令丁人先有戊後見壬也其外仿此】造於偏地見多而二姓三名【合在無力之鄕臨破絕者是也假令乙庚合在寅丑之地又見戊癸合戌亥之地但合眞五行在墓絕之地者主此也假令甲巳土乙庚金丙辛水戊癸火眞五行到墓絕之地多見者應假令甲子年己巳月甲巳化眞土到巳火也己夘日乙丑時庚申胎乙庚化眞金到丑上墓絕故主二姓三名外同】時日暗投孤兒寡女【主義兒女孤兒孩也癸巳辛巳壬午甲午丁亥戊子但時日見暗合者是假令癸巳日時或戊子日時應耳】地刑兩見他母所生【犯地殺兩重也申子辰人兩見戌巳酉丑人兩見未寅午戌兩見辰亥夘未兩見丑假令甲戌人戊辰月己未日戊辰時應耳但一見地殺時居上者應耳外同】壬乙於命敗之鄕出於偏房外妾【壬天后主婦人乙六合主男子壬乙相防此二干名私門幹主邪淫身不正之人也故主外婦小下姦妾所生也假令壬午人乙夘時或乙夘人壬辰時外同下則主此出身則主私姦外頗同】幹合身敗須信男女娼淫【凡幹合身到敗地者主男女娼淫之兆假令戊寅人土得癸酉日時土敗在酉上見幹合也假令庚午土人乙酉日時同】身到旺鄕有鬼者自須貴顯【身如到建申之地有官貴者貴也有到食者財也假令庚申木人丙寅日時辛夘木人丁夘日時癸夘金人丁酉日時辛亥金人丁巳日時外見官見鬼幹皆要旺者也外頗同】坎離子午丙壬重多兒女雙生【子午爲陰陽之路丙爲長男壬爲中女丙多或丁多到寅長生見三兩重長生者主雙生兒壬癸亥到申上者主女雙生也二三幹到四位長生者主雙生兒女也】時與胎連月合必須延月【生時與胎月合者主延月假令癸夘胎戊寅時也戊癸合或日與胎合者非也只言胎時應耳】辛多旺相老婦長年【六辛爲太陰太陰主婦人多而有旺相气者定主陰人壽長生假令辛夘人七八月辛巳日辛夘時外頗同】金盛逢刑非法亡沒【金爲身見三刑尅身者定逢殺傷亡沒之災也假令乙未金人得甲戌火日時戌刑未火尅金非但此例外見有刑身尅破之鬼】甲逢壬癸生於江水之中【一重木四重水也假令一甲四壬癸也如壬寅定於江海逝水之地生也假令甲子年壬申月壬寅日癸夘時應耳】逺泛他鄕孤木柱逢多水【木有一支水逢四柱此者飄蓬也假令己巳年木丙子月水逢癸巳日水癸亥時水水盛木少無根也飄蓬外仿此耳】辛乾巽丙術士醫流【或亥爲天門爲天醫辰巳爲地戶爲地醫丙灸醫師幹爲老陽老陽主天門辛爲鍼丙火又爲灸藥故有此爲九流之人也假令丙辰人見戌亥上有丙辛也或亥子人辰巳上有丙辛也】幹傷支有相刑生人斜眼【天干上尅我者幹下有相刑身者主頭面眼目之患假令甲辰人得壬辰日時或庚辰日時但見到食鬼幹無救者應假令丁丑逢癸未未刑丑癸尅丁外見同推耳】旺中戊巳兒孫爲裏內之官【假令六月七月戊巳多見者主後人爲鄕內之官也若利者富也假令戊巳多見四月五月見之爲財外同】太乙與神後休囚陰謀爭訟【太乙者巳也神後者子也子主陰淫已主爭訟見之時日主此耳假令子日巳時六月生六月水死巳火休外仿此】五陽前建定出淸官【甲乙丙丁戊爲陽幹逢祿建財旺地者門出淸顯之人假令戊午年火四月丁夘日乙巳時丁旺四月戊建又犯巳時戊丁乙皆前也外仿此】後五逢之犯刑空盜賊非刼【己庚辛壬癸也如犯刑害空殺者主非盜橫事之災假令庚午人辛巳月己亥日癸酉時壬申胎己亥空亡自刑刼殺癸酉自刑時金破日日破年月刑胎己庚辛壬癸見全也】相衝辰戌丙戌居墓者終凶【辰戌土見母墓丙辰丙戌戊辰戊戌見者也】辰多而鬭訟官嗔【辰主鬭訟故曰罡也】戌見而凶頑小輩【戌主虛詐小下之人故曰天魁也】旬中六甲多主尊榮【甲子旬得甲子甲戌旬得甲戌甲申得甲申甲午得甲午甲辰甲寅同爲六甲旬中見六甲者更相得者尊榮若有气則貴無則近貴耳假令己夘人得甲戌日時己夘在甲戌旬中外仿此】天綱如逢日時散失【天綱者十干盡處爲天綱也若逢六癸主其凶失人口不逢六癸尙免散失耳假令壬申人得癸巳日時是矣又云但六甲盡處定癸者是耳】木逢金盛配逓兒郎【木爲身四柱金尅身者是也日時最重假令壬子木人庚戌日辛巳時者應耳又云非但木人凡有尅身多者以此應】金上安仁門中耗散【夘酉爲門戶凡夘上見上爲隔主隔塞爲門戶生不遂之門又多生小兒瘡病假令春已夘日時春土死夘上見土外同酉上見木主門戶小通終有耗散耳假令辛酉日時又論四時不得气者重日得气者輕也】五行太過復爲怯敗之宗【凡太過與不及同推假令辛未土人庚寅月木再犯庚寅時庚辛一片旺而罕制與弱同論】三命復元推之正道【凡三命均平者久長也不犯太過不及者也又太過者要降气不及者要旺气也假令甲子人丙寅月戊寅日丙辰丁巳時又甲午丙寅又見寅若時卻得退祿者元者本也要幹不失其气也假令甲乙東方丙丁南方戊巳四季庚申辛酉壬癸亥子皆本气須要均平耳】八方之卦能推陰女盛衰【將八卦推婦女之象幹老陽主翁父坤老陰主婆母艮少男震長男坎中男巽長女離中女兌少女八卦言之又云凡人命犯死絕無气者定爲好人家也若有幹合支合三合多者定夫不眞也忌旺相多也忌壬癸多也得用有庚辛爲富貴受祿忌馬也假令甲以辛爲夫視其辛道辛家上見者幹在何方位也假令甲子金人六月辛未月爲夫道八月癸酉爲夫家若四柱無破夫道夫家須旺在辛壬相之地者定夫安老也反此則不貴也外者乙以庚爲夫丙以癸爲夫丁以壬爲夫戊以乙爲夫巳以甲爲夫庚以丁爲夫辛以丙爲夫壬以巳爲夫癸以戊爲夫皆視其家道耳八卦所尅大忌須問尅甚也假令壬寅日金丑寅艮也爲長男位乙巳時火時尅日尅長男也立長女巽長女外翁婆夫兒女同此又云見正鬼者爲偏夫偏夫以不正】明路九宮更辧陽男得失【九宮者坎一坤二震三巽四中五乾六兌七艮八離九將生時上下數共合多少數便從所得之宮起之九宮者一吉二宜三生四殺五鬼六害七傷八難九厄假令甲子時上下十八數也甲九子九上下一十八數也於九宮算外令數入九宮也假令乙夘時乙八夘六六八四十八於九宮除之九爻漸退有零數是也五九四十五外有三也從震上起三生宮陽人順陰人逆也九宮一吉二宜三生吉也】人逢建破妨害尊卑【凡有建破者主妨害也假令五月建庚午日時再得午者是也外月建同也破者月建相衝者是也主破門離土之象忌爾假令五月建午日時得子者是也外同推之耳】癸巳與乙夘庚申連戌亥九流之士【癸巳暗合戌宮乙夘水升閒水庚申白虎守連戌亥天門之象主出九流人或身九流假令癸巳月乙夘日丙癸戌時者應耳但三元有上文者應之耳】各推前五祖宗連後代皆知【凡前五位知祖月前五位知父母門戶日前五位知巳身弟兄妻也時前五位知子孫其位與支幹如何假令甲子年丙寅月己酉日戊辰時丁巳胎胎前五位得壬戌祖上陰人犯忌而亡也上祖多病水气而貧下耳日前五位得甲寅主自身功曹官吏立身或多近財帛之象時前五位得癸酉應子孫爲作顚人也六癸爲武故有此應出陪近貴人甲到酉爲暗官於癸酉前五位取孫得戊寅多孫髙耳外仿此迆推之落空主絕後也外頗同】丙丁多或到深山陽孤陰亂【寅爲山見火多主門出陽人孤陰人亂也假令丙寅火人寅長生見火多者應耳外同】乙庚同防女子娉婷【幾乙庚在旺相主門戶出秀麗之女也乙未人七月庚申日時應耳】乙庚旺相之鄕男子和明進顯【乙庚眞金也在旺相之方主男子和明進顯也假令庚戌金人己夘乙夘日時乙庚眞金旺也頗同也】空中有合門生虛道閒人【三合六合干合者爲此也假令庚午人甲戌日乙亥時甲子自戌亥年空亡乙庚故相合也應上文假令庚辰月乙酉日時幹合合入空亡外同】丁巳與丁夘冬生門內官人進納【六丁在月日與壬爲徳合也故有丁夘丁巳丁亥冬十月門出進納或出身之官也外仿此】土居四季見全而多有田林【辰戌丑未上見土者久立田園之兆要不相尅也假令甲子人辛未月土丁巳日土辛丑時土壬戌胎水四季土見土也】四柱五行定於內外【四分柱也將子午夘酉定四方也在丑寅夘辰巳生人以東爲內西爲外未申酉戌亥生人西爲內東爲外午人南爲內北爲外子人北爲內南爲外此法定內外立身也假令丁夘生人四柱在丑寅夘辰巳者爲內在未申酉戌亥爲外立也仿此】命之前後陽前而陰後五辰定見家宅禍福【陽前陰后陽命前五辰爲宅後五辰爲墓陰命後五辰宅前五辰墓此法視當生年中月上布者幹見者下與三主相生相尅而取之應也假令甲寅水人辛未月爲宅癸酉爲墓取大小運取吉凶凡視太嵗嵗下神煞取見入宅者言之應也假令甲子金人太嵗到辛巳金年甲子人前五巳巳木爲宅太嵗金金尅木宅也主門戶殃咎之兆耳假令太嵗到癸未太嵗木甲子人金辛未土爲墓太嵗尅墓也凡大小運同尅宅宅內憂患若尅墓主墳墓憂患言內宅外宅也】生逢兄弟不相親終見交爭【如甲寅水人得乙丑日時者甲乙弟兄甲兄乙弟弟在上兄在下逆也若乙夘者弟兄順也】父子夫妻親外皆同前法【此法定尊卑父母兄弟夫妻兒女其法一揆而推之假令甲寅人乙弟庚兒辛女丙壻戊父癸母巳妻凡逆者須與尊卑逆也順者孝順也假令甲寅人得己巳日者妻逆也巳建者妻順也父子兄弟上下親類皆仿前法】視於日時識辧子妻【凡生日爲妻日小則妻小日大則妻大也假令甲子人丁丑日者妻小十三嵗也若辛酉日者妻大三嵗外同子法者時上取三變而言之方見生甚子也假令甲午時變庚午壬午也須生金土木子也外同空不言陰人同推】胎月尊人推於父母【凡胎月上干音言父母是生命之人假令庚戌胎月者知父母是金土之人也但取幹音言其親類也】巽離旺相丙丁全足見髙門【己午之地見丙丁多門髙也假令丁巳人丙午日時外仿此】壬癸庚辛土木同法【甲乙庚辛戊己壬癸旺相吉無气凶兆矣】刑沖破害戊辛多定出軍人【戊爲戈辛爲金鋒之刃故戊辛多定出軍人假令戊寅人辛酉月辛丑日時夘同或門兵】從魁與亥未辛丁遇太常酒家利路【從魁酒神登明漿神小吉主酒食丁巳太乙主酒家假令酉亥未上見辛丁巳者主應上文】亥逢金盛癱患長生【亥子上見金或庚辛到亥上主有此疾也如庚戌年金人干支見辛亥金金病在亥也外頗同】水立金中門生陰病【水到申酉上主門生陰怯病耳假令壬申金有甲申水外同此】太衝辛乙無气而道士抽簪【夘酉上見辛乙相尅者應也辛主觀夘酉主日月之門又主陰私在上又主私罪耳】從魁辛乙相加又主還俗和尙【乙酉見辛夘辛酉生也爲尼爲沙門辛爲寺捨故主耳】辛亥夘上定生唇缺之人【乙夘木兔缺辛反尅之主頭面之記或缺唇也缺病之人假令辛夘防辛夘時尅休气而言】酉上逢丁後須絕嗣【丁者蛇也蛇入人門丁酉者凶門也酉者辛者立後嗣也金爲火尅必無後嗣也如得丁酉是矣】戊巳如生四柱未申中三四同行必出甘泉肥壽【戊巳土爲重厚之物如到未申長生故應之建旺者門出近建有壽也】庚辛向無火之鄕不義軍人孤女【庚辛多或金多不見上下火皆門戶定出軍人孤女子也假令辛未年庚寅月辛酉日辛夘時辛巳胎金鄕多見無丙丁幹也故應上文】木多繁盛空亡而定主飄蓬【木主仁多則不仁主飄蓬散無居立不成實之兆甲乙多或木多也】有气逢金定爲顯赫【木多或甲乙多在有气之地逢庚辛或金有貴气之兆也】十干五行見同上法【其外火多見水水多見土土多見木木多見金金多見火上下皆同上法】壬癸都向旺中必須流落【壬癸多則散而流也或水多亦同若無土者不成气象散漫也】盛則太過少則不及【太多要鬼太少要旺】四淸本旺俱全而文武兩升【四孟上見幹旺气者是也假令甲寅庚申癸亥丁巳皆幹淸旺也主文武淸貴耳又云納音旺者爲濁榮也假令庚申木甲申水乙巳火丁亥土此者納音生旺也外同】四仲見之有旺則門主生貴【子午夘酉上見旺則以貴耳上干下納音耳假令癸酉金人戊午火月丙子水日辛夘木時乃四柱各見納音旺耳如乙夘辛酉丙午壬子者下也分陰陽淸濁上下言之其外同】季中全犯有升而庫藏之官【辰戌丑未上見旺气者主庫藏之官尢與上法同推】我去刑辰必掌兵刑之任【上刑下是也假令庚戌金人逢癸未日時木上刑下也返此者犯法橫死之命須視其眞假也】乙庚旺方外聲名【金方四角也主聲主有頭角主四方之聲名也見旺相而言之假令庚戌人六月乙酉日時六月乙庚金相而土又旺故主此耳】戊癸炎輪多生禮徳【戊癸眞火在旺相之地主門生禮義徳智耳】丙辛眞化水盛陰淫【眞水多則主智太盛陰淫之象】甲巳同交交之有信【甲巳眞土也主信厚而重之記耳】諸卦吉凶視於逺近【旺則吉凶近休囚則吉凶逺也】木中有土鬼怪常聞【先有辛夘木後見己夘土主門戶驚恐怪異之狀耳】金上安仁門中虛耗【先有癸酉金後有辛酉木主虛耗在於門戶】火加金位孤寡貧窮【火爲身到申酉之地主耳】炎到水鄕女人癱瘓【火入水中主陰人患病耳】巽離同乾宮出冷勞男子【己午幹或丙丁幹到戌亥者主此應上文耳】丙壬同震陽惑陰亂之宮【丙長男壬長女夘私門見之主男女不正或甚不道假令壬午人乙夘日時或丙子人己夘日時其外仿此】木入煙中疾爲小下【五行胎伐地也假令戊辰木人得己午未多也或立爲不道之士小下之人也外無气破

同耳】旺相休

【囚】問於進退【在旺相者尊有死絕者卑下與上法同耳】壬來朝甲有眞官中女須榮【六壬人到寅上甲巳有合者應上文耳假令壬人己酉月甲寅日時頗同】胎月朝時建旺則祖先富貴【乃胎月祖門也時日引之建旺建祿建貴者有祖道富貴耳假令己丑火胎得壬午日時己祿在下故祿發祖也假令庚午月土得甲申日時庚祿在申者門旺有父母力外日有則巳身妻財時子孫也】三交四聚因官而借出其名【胎朝月月朝日日朝時名倍祿也但非本祿馬四柱去換有祿馬者皆居因富貴人引薦而進耳假令乙酉水人甲申月水丙寅日火癸巳時水甲朝寅丙朝巳故借貴】帶刑全申巳寅定有官刑嗔訟【寅天成申天史巳太乙申天馬皆爲官訟之神也若四柱見之主應刑獄官嗔之兆假令寅年巳月申日時應外同】自刑重見自死自凶【辰午酉亥爲自刑也若更下尅上者主自凶之兆假令戊申土人得乙酉日時當先有官事而後投井死也或水病而凶又戊辰獄刑爭訟戊午勾陳持戊丁酉鬼火驚憂癸酉武得路但依見尅身者言之假令戊辰木人得癸酉日時應武鬼賊所失外頗同】子夘相刑門無禮徳【夘爲三光之戶子爲神水之元各有勢而相刑旣見相侵子夘見之多無禮徳之兆】丑逢戌未犯支刑肢病難痊【丑大吉戌天魁未小吉各有金火木之墓毒气故犯者多有四肢病難痊也假令己丑火人甲戌火月丁未日時應上文耳】辰夘相加必有獄刑腰腳【夘者陰賊辰者天罡見者主應耳】寅來加巳子孫憂慍燒身【寅木也巳火也木入火中故有此應也假令甲寅水人得巳巳日時外同此】已立功曹必見尊官所失【寅爲功曹寅刑巳巳到寅者受其刑也故有應耳假令己巳人得甲寅或壬寅日外同】午逢丑位久病內气之災【午旺火丑墓金火金相加故心有內气之病耳】醜入炎陽必有四肢深厄【丑墓金入旺火故主四肢深厄之患假令辛丑人得壬午日時外同】子臨井宿須生脾胃之殃【子水到未土土尅水故主上也假令丙子水人得辛未日時外頗同】未到子鄕定見尊凶婦厄【未小吉也土神子神後主婦人又主尊人假令未人子丑時應】亥申二勢爭彊不爾道路散失【各持臨官之勢又云亥陰賊申傳送多生爭競道路失散之象假令申人得亥亥人得申皆應上法】建逢酉戌鬼賊門病終憂不爾小人相害【戌火之墓酉旺金金火相加故見此又戌奴婢故主小人相害外同耳】旺中有卦本全而出自淸名【亥夘未人春得亥夘未寅午戌人夏得寅午戌申子辰人冬得申子辰巳酉丑人秋得巳酉丑四季人六月得辰戌丑未也若遇此本家卦主門出富貴人也】五卦頗同文武尊卑自顯【水木主文火土金主武又云若太嵗得用者尊不用者卑也假令甲寅水人得寅午戌火卦者乃應此卦也若戌午寅者進也寅午戌者退也若丙寅火人得寅午戌者主貴气外五卦頗同】分三辧五旺相尊名死囚休廢卑賤【分三者分三主也天地人三方也辧五者指年月日時胎中有何喜何憂若旺相爲吉死囚休廢爲凶憂也】子來合丑宮觀閒人【子爲帝釋之宮醜爲云室之房子合丑者不順丑合子者順也】丑到子鄕復爲眞吉【丑人合子順子合丑不順】亥朝寅位滋養外人【亥者無气之水寅者天梁之木亥必奔流木必有根故亥合寅不順】寅入天宮顯然之兆【寅木就亥水滋生吉凡寅生合亥吉順也】天魁到夘破敗土田【戍者天都之山夘者三光之戶】木人天魁復爲吉兆【夘合戌順戌合夘不順戶可就山之吉】酉朝罡上金土兩和【酉金合辰上兩合和合之象耳】罡到金中和中有訟【土人金者先和而後怯也故言後訟之象耳】已刑送道路長行【巳刑申巳火刑申金上尅下故順刑道路長行之兆耳】申到巳中行人返復【申金人巳火逆也故行人返復也】未午合分得失未吉午凶【未土逢火生吉午火逢未土凶】細視陰陽居分得失【何先何後何吉何凶細視之三元下】全逢下尅四親孤尢忌二尊【攴尅幹也假令癸未木壬戌月庚午日己夘時癸丑胎皆下尅上主四親二尊人尢忌之象】復立上宮多常退陰人小口【幹尅攴多也假令甲辰年甲戌月丙辰日己亥時上尅多陰人小口尢忌】三來尅下官嗔【三幹尅三支也假令乙丑年甲戌月丁酉日皆是三上尅下也外頗同】三制上時鬼賊【三支尅三幹也假令甲子年庚午月乙酉日甲申時三下尅上應鬼賊小人之害】二上二下同類妻財之事【二上尅下兄弟之憂妻財之災耳】一尅則論於勝負尢分背我之情【我尅柱則吉柱尅我則憂】四時明辧吉凶災福自然明矣【識四時之吉凶也春甲乙丙丁戊己庚辛壬癸皆視甲相死囚休言之】幹要天分支言十二周還【十干也甲爲齊乙爲夷丙楚丁蠻戊韓已魏庚秦辛戎壬燕癸狄幹分也支者寅燕夘宋辰鄭巳楚午周木秦申晉酉趙戌魯亥魏子齊丑吳】地理山岡足見淸濁之用【言地理之內甲麒麟乙天獄丙鳯凰丁刑戮戊黃龍巳白虎庚章無辛地禍壬玉堂癸死喪耳】大小凶衰四神更兼蒿裏【四神吉者甲丙庚壬吉外六幹凶蒿裏者傳送功曹如年姓墓者塟之大吉耳】上推日月山河【甲主日乙主月丙主天丁主地戊主山巳主城庚主國辛主土壬主江河癸主大海】中見人之內外【甲乙主頭頂內主肝外主目丙丁主肩內主心外主舌戊巳主腹內主脾胃外主唇庚辛主骨內主肺外主鼻壬癸主腳膝內主腎外主耳皆取十干言之】循環八卦總推眞假五行【幹者老陽坤者老陰艮少男震長男坎中男巽長女離中女兌少女八卦見而言之矣】將幹之神言其面色【甲靑乙碧丙赤丁紫戊黃己紅庚白辛淡壬黒癸緑日幹時幹合言之】把音神見身貌眞詳【日時納音有气者大下生上大上生下小日時無小言之】幹傷定頭面之災【日時尅嵗幹者主頭面之損耳】音損者四肢爲患【納音日時尅嵗音者主身及四肢不全之患耳】今施前聖諸經共作一家之論【郭公所施諸聖爲祖者以尊其上文】正道歌用法先看眞五行【甲己眞土乙庚眞金丙辛眞水丁壬眞木戊癸眞火此眞五行】假眞成敗細推尋【造化合在長生冠帶臨官建旺者眞五行也無气者假】陰漧遇陽官印貴【凡陰漧遇合者官印貴夫也須要有气眞無气假】陽逢陰化是妻因【凡陽遇陰合爲妻財之說也】合在敗鄕添外姓【凡合在無墓絕者應上文之兆】造於旺相後人亨【造化在長生冠帶臨官建旺者後人昌盛也】又說天元分內外【分內合外合也若自己有合者爲內合也合因祖而成就也或在本主非本合者主外立或失鄕假令見甲巳爲內合壬人見甲巳非本幹合者爲出合仿此】且須四柱視孤門【此法非孤辰寡宿乃是年月日時胎中有孤令者應耳假令年孤令者逺祖身孤月孤令者父母門孤日孤令者弟兄妻及身孤時孤令者子孫孤也假令甲子年丁丑月辛亥日甲午時者子孫孤也外同】上來生下身貧賤【論納音也凡年生月月生日日生時者身必貧賤也然富貴亦非長久也假令甲子金年丁丑月水戊辰日木戊午時火皆應上生下也外頗同】下如生上進前程【時生日日生月月生年胎者皆下生上也應進發之命假令甲子年金辛未月土己夘日土癸酉時金壬戌胎水時生胎月日生命應進名財也】有食有鬼爲官貴【前見食神後見祿鬼爲官官要有气也假令甲子金人丙寅月火庚辰日金庚鬼也先爲丙所制制爲官假令金人先有水後見火者然也幹音同推之】先財後逆也須榮【先見財神後見到食爲官印假令甲子人戊辰月壬寅日時壬食神爲先有戊所制制卻爲推印之說外見同斷】四柱往來交互尅【上下相尅者視之若時日尅嵗胎月者視其上下也】須向局中問救神【視其幹音所救耳假令金人見火爲鬼若有水爲救神】純陰純陽孤寡象【陽幹多陽孤陰漧多陰寡晝多者陽孤夜多者陰寡】合盛夫妻再立婚【合多妻多也男妻多女夫多耳】支幹五行推地利【幹音要得地利者識貴賤得失進退耳】更詳天祿馬之情【此法非本祿本馬也乃言天祿天馬者是也假令甲子年金丙寅爲祿馬本地得者非爲至貴也若諸位見丙丙有气者爲天祿天馬也外頗同此】神殺刼亡非本理【非用神殺言貴賤得失耳】支幹五帝是元根【十干五行爲眞用耳】空亡疊犯空偏正【凡陽見陽陰皆落空也陰見陽陽見陰非落空也】六害三刑辯五行【凡六害三刑刑沖破敗一歸只不尅身者無咎尅者有凶也】三奇逆順非眞貴【見三奇者要陽奇順陰奇逆也假令甲戊庚陽也要順隨太陽行假令乙丙丁爲陰奇陰奇要逆隨太陰行也但本幹在時有气者見奇爲富貴若非此者爲虛奇也九流之人實則爲眞貴耳】六儀之神有降升【六儀者甲子旬中甲子甲戌甲申甲午甲辰甲寅同爲旬中見年順幹爲儀也假令辛未年得庚午者乃有儀有貴耳此者年儀也又有月建日時有月者爲之月儀也假令甲午人辛未日時當年六月是辛未乃有貴有儀】五行太盛逢吞發【在旺相之地有幹鬼到食者發祿耳】幹敗音囚忌戰爭【自巳幹無力者要安靜之兆忌爭】旺鄕有鬼爲官貴【納音在建旺相有气之地見幹音鬼貴也】敗地逢官也不仁【身幹立敗地見官殺卻爲鬼也】不俱四緒生成建月日時中借气分【若太嵗不得四時之气者待月日時中幹音借用以有力也胎則不取假令甲子金人丙子月水辛巳日金乙未時金詳丙辛乙未立建旺之地者以爲用非但本幹耳假令四十六後入辛巳運乃丙子辛巳二主皆喜以名借气之限外同】木見旺金多主彊生合須仁反不純【木多遇金者主彊生旺多者仁多入敗地者仁中不仁之咎】火入離中生萬物旺相生多壽不倫【火多無水者太過太過者無後也】金向旺中須損折有火三光保利名【金多則損折耳有火則成器耳】土積山岡多不動眞宮有路廣田林【土多者成山成岱也多種而不動田林廣巨薄者好逰歷也】水盛定須防走失【水多則走失耳】智若逢多則不寧【水旺相則不寧之兆】干支進退知先後【十干從上至下爲退從下至上爲進耳】五行升降定衰興【幹定升降旺相興衰幹音耳】四孟全淸逢應發【凡四孟見有力之鄕者發耳】四仲俱安柄不輕【子午夘酉上見旺相气主富貴耳】四季土刑刑忌殺犯者家宅不利尊【辰戌丑未四季見者主上文耳】卦見本家須富貴【申子辰水人見本卦吉午人得之返尅凶卦同】返尅之人定有嗔【火人得申子辰水人得土卦土人得木卦木人得金卦金人得火卦】三限嵗逰大小吏納限行宮度送迎【月日時爲三主三主與太嵗大小二運納限諸吉凶在甚宮取吉凶而言之假令甲子人三月戊辰月辛未日癸巳時己未胎便以生月上加子順數到天上生時爲命宮從戊辰到酉上見已得癸酉爲命宮甲戌二兄弟乙亥三妻妾丙子四子孫丁丑五資財戊寅六田宅己邜七官祿庚辰八奴僕辛巳九災厄壬午十福徳癸未十一相貌甲申十二父母男子順行女人逆行視大小運嵗限相生相尅言之】再問命中何得失【推其眞假得失之路】吉凶行逰辧主星【三主推之二十五前月主事五十前日主事五十後時主事以主星言之】詳限下音依卦法【詳論當生年中得何卦言之假令申子辰者水也詳水之得失外巳酉丑亥夘未寅午戌頗同耳】天將神門及貴人【甲也靑龍乙六合丙朱雀丁螣蛇戊勾陳巳太常庚白虎辛太陰壬天后癸武問所得者干言之假令甲寅月六行靑龍主限外同】印墓神藏兼气徳【五印甲戌火印壬辰水印丙辰土印乙丑金印癸未木印气旺爲印气敗爲墓若輕建旺爲庫不輕旺相爲墓子細視之徳者甲徳自處巳徳在甲但陽在自已陰在夫合外仿此】吉將朝元我命應【假令甲子人丙寅爲祿馬吉將也得甲戌月生者凶門也與命如何外同】艸木東方分甲乙【甲木乙艸】灰火非同是丙丁【丙火丁灰】戊巳中央歸土糞【戊土巳糞】金石之化到庚辛【庚金辛石】癸陰大海壬江水【壬江河癸湖海】謹須照下細推呈

