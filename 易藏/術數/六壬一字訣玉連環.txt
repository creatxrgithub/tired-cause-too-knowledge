一字訣玉連環

一字訣玉連環序

老子云「禍兮福所倚﹐福兮禍所伏﹐孰知其極﹐是何禍福﹖」聖人猶難﹐況兀兀之眾﹖豈能前期之得失﹐察品物之情狀者哉﹖此陰陽者流不闕於世也。黃帝軒轅以中式開天下聾瞽﹐𨿽爲其書﹐而得其妙用寡矣。近世徐次賓潛心斯道﹐爲人稽吉徵凶﹐委曲詳悉﹐遂將所得述成一書﹐題曰《一字訣》﹐十五門互相發揮﹐循環不止。又曰《玉連環》﹐寶之云意。九逸仙人見其簡略﹐慨然詳注﹐覽之者尋源討流﹐不待《金匱》《玉函》﹐已造會要。

金大定二十一年﹐歲次辛丑﹐孟冬朔日﹐翠微樵隱王順謹序

按﹕南宋孝宗紀辛丑淳熙八年金大定二十一年

六壬一字訣玉連環目次

課式體要

時爲日幹財章第一

時爲日幹馬章第二

時爲日貴日徳日祿章第三

時爲日幹三合六合章第四

時爲日支三合六合章第五

時爲日幹六害章第六

時爲日支六害章第七

時爲日空亡章第八

時爲日墓章第九

時爲日幹衝章第十

時爲日衝爻章第十一

白日得夜時章第十二

時爲日刑章第十三

時爲日劫煞章第十四

時爲日破章第十五

附﹕

變體門論六庚日伏吟辧姓字定十二支相貌法十干形貌占人形貌

六壬一字訣玉連環目次終

六壬一字訣玉連環

課式體要

廬溪徐次賓述

中式大體有八門﹐一曰先鋒﹐二曰直事﹐三曰外事﹐四曰內事﹐五曰發端﹐六曰移易﹐七曰歸計﹐八曰變體﹐曰時﹑日﹑辰﹑年﹑命﹑三傳也。

先鋒門者﹐謂所占之正時也﹐爲財﹑爲合﹑爲刑﹑爲害﹐不待運式而先有所主﹐故曰先鋒門。

直事門者﹐謂天上正時也。假令甲日未時爲日下之財。若小吉上乘天空﹐是虛妄干財也。謂天上正時將直事﹐故曰直事門。

外事門者﹐以日幹爲外也。若時與日合爲外合﹐若時與日害則主外憂。蓋日爲陽﹑爲尊﹑爲外事﹐故曰外事門。

內事門者﹐以辰爲內也。若時與辰害則內憂﹐若與辰衝卽主內動。蓋辰爲陰﹑爲卑﹑爲宅﹑爲內事﹐故曰內事門。

發端門者﹐初傳是也。假令正月占事﹐若用起大吉醜﹐卽爲過去事﹔用起功曹寅﹐卽爲目今事﹔用起太衝卯﹐卽爲未來事﹔以其爲災福發用之端﹐故曰發端門。

移易門者﹐中傳是也。謂如初傳凶﹐中傳吉﹐卽移易其凶象﹐變而爲吉﹐故曰移易門。

歸計門者﹐末傳是也。如四月甲日占事﹐而用傳見申酉﹐末傳見午﹐卽主五月內無事﹐故曰歸計門。

變體門者﹐人命之事也。謂四課𨿽同時而人命不同﹐以人命所見神將各異﹐故變其卦體﹐所主災福亦不同﹐故曰變體門。

凡占一課﹐八門之內須要消息詳審﹐擇其精要而斷之。若習之不正﹐擇之不當﹐則毫釐之差﹐千里之失。當首立此章以明課體之要﹐次標假令以明課式之用﹐故學者於此當盡心焉。

時爲日幹財章第一主求財

凡時爲日幹之財﹐更乘旺气﹐得吉神良將﹐上下相生﹐定主榦財之事。若式中得斬關﹑遊子發用﹐子幹白虎﹐必是出入幹財。若式中見兄弟爻﹐上得吉將﹐便言同人幹財。若日落空亡﹐或上見天空﹐便言財爲等輩取也。或失財﹐或被等輩收也。若上得朱雀﹑勾陳﹑白虎爲鬼﹐便言爭財之人。若見天空﹑空亡得﹐必是空手求財也。若財在日上﹐乃手內之財﹐名爲出門見財。若太陰乘財與日三合六合﹐主得陰人財。若見玄武臨財﹐防盜﹔更見鬼賊﹐定是失財。凡財乘旺气﹐是目下之財﹔相气﹐是將來之財﹔休气﹐是過去之財﹐或爲舊財﹐或於有疾病人處求財﹔囚气﹐系無力之財﹔死气﹐是關死人之財。

欲知財數﹐以神將上下相乘﹐不用他人之幹也。亦量旺相休囚﹑相生相克加減言之。

假令乙亥日申將未時

空虎常玄

午未申酉

蛇貴空龍

財丁丑蛇

龍巳

戌陰

丑子午巳

兄戊寅朱

勾辰

亥後

子亥巳乙

兄己卯合

卯寅丑子

合朱蛇貴

三傳丑寅卯﹐將螣蛇﹑朱雀﹑六合﹐來意主出外取索舊財兩重﹐系丑年交易﹐其錢三百二十貫﹐至六月得錢五十六貫﹐至十二月再索﹐乃有口舌相爭﹐卻得一姓董人和勸﹐其財盡得。

何以知出外取索舊財﹖緣時爲日幹財﹐直事門見白虎﹐主道路。又發用大吉﹐亦爲日幹之財﹐大吉土「土」﹝吳本﹑韓本俱作「上」﹞。無气﹐故言出外取索舊財兩重。

系丑年交易者﹐發用大吉爲丑年也。

言三百二十貫者﹐蓋大吉八數﹐螣蛇四數﹐相乘得三百二十貫也。

六月中得數五十六貫﹐何也﹖蓋時爲日幹財﹐小吉八數﹐白虎七數﹐相乘得五十六也。緣白虎無气﹐又未爲六月建﹐故於六月中先得五十六貫也。

至十二月再索有口舌相爭﹐得姓董人和勸﹐盡得之﹐何也﹖蓋發用大吉爲財﹐應十二月﹔中傳功曹爲等輩﹐上得朱雀﹐主口舌爭競﹔末傳卯主千里﹐六合爲艸頭﹐配成董字﹔六合主和﹐故得姓董人勸和。

假令壬申日申將午時

朱合勾龍

未申酉戌

虎龍陰常

兄甲子虎⊙

蛇午

亥空

子戌卯丑

子丙寅玄

貴巳

子虎

戌申丑壬

官戊辰後

辰卯寅丑

後陰玄常

三傳子寅辰﹐將白虎﹑玄武﹑天后﹐來意主人出外﹐東南上干財。因一姓崔人成合交易﹐其人內懷欺詐﹐終不敢發。又有一屬狗人姓王欲相侵害﹐終而自解。

何知出外﹖蓋發用神後﹐將得白虎﹐主道路。又天罡臨斬關﹐故言出外也。

何知東南幹財﹖緣時爲日下之財﹐先乘螣蛇﹐下臨辰﹐故言東南幹財也。

何以知人姓崔﹖以末傳天罡爲山﹐加寅配艮爲壘土﹐艮數八﹐合而爲人字﹐以山配重土﹐又有人傍﹐是崔字。

然天罡爲日鬼﹐何以言姓崔人成合交易﹖緣天罡臨寅﹐自受其制﹐又爲中傳功曹制之﹐故不能爲鬼。

遏爲我助﹐懷欺詐而不能害也﹖緣天罡爲虛詐之神﹐克日﹐故主欺詐也。賴中傳寅木制之﹐不能發用也。

申上天魁爲屬狗人﹐日上大吉爲姓王人﹐皆爲今日之鬼。而侵害自解者﹐緣日落空亡﹐彼不見我﹐將與誰爭也﹖

時爲日幹馬章第二主出入之事

驛馬者﹐傳送之神也。主道路出入﹐若不落空亡﹑天空﹐定主出入也。若馬爲日幹之財﹐主因財出行也。若馬見白虎發用﹐休气所乘﹐主緊速疾病。若時爲日馬帶鬼﹐或式中更見勾陳﹑朱雀刑克於日者﹐因出入有官事﹐或往他處衙門動官﹐不然是急速官事。若驛馬爲貴人﹐式中見朱雀﹑太常﹐與日三合六合﹐官員差除﹐或驛遞文字﹐或式中見關﹐緣有格不出入。伏吟近出﹐便出而便歸也。反吟則反復出入﹐千里之行也。若得進遊子卦﹐有天涯地角之行。如斬關﹑三交﹐更得凶將﹐主避罪逃亡也。

假令壬辰老人占﹐癸丑日將亥時返吟

勾合朱蛇

亥子丑寅

朱常朱常

官丁未常

龍戌

卯貴

丑未丑未

官癸丑朱

空酉

辰後

未丑未癸

官丁未常

申未午巳

虎常玄陰

三傳未丑未﹐將常﹑朱﹑常﹐此人因酒食過多﹐傷損肝胃﹐並下孟血痢﹔又小腸不通﹐添心腹脹滿﹐用藥不效﹐飲食不進﹐旦暮而死。

何以知酒食傷於脾胃﹖蓋日上小吉主羊酒﹐太常主筵宴﹐土主脾胃﹐各乘休气﹐故言酒食傷於脾胃也。

又何知下痢﹐小腸不通﹖緣癸丑水變爲痢﹐故言下痢。三傳皆土﹐故癸水不能流行﹐故知小腸不通。

心腹脹滿者﹐癸亥水不能外行也。

何知藥不能效﹐飲食不進﹖蓋小吉爲藥﹐太常爲飲食﹐卽爲日鬼﹐故藥不效﹐食不進矣。

言旦暮死者﹐蓋時日馬卦﹐返吟遊子﹐未爲旬中六丁﹐丑時爲日馬﹐老病得之﹐豈能出入﹖當是陽魂乘驛馬﹑六丁﹐遊於天涯地角之外﹐其病身一虛殼耳。又命上乘喪魄﹐與三傳俱是日鬼﹐以四鬼守虛殼﹐豈不應旦墓而死者乎﹖

假令壬戌人﹐辛酉日午將申時﹐合朱蛇貴

卯辰巳午

蛇後貴陰

官戊午貴

勾寅

未後

巳未午申

父丙辰朱

龍醜

申陰

未酉申辛

財甲寅勾

子亥戌酉

空虎常玄

三傳午辰寅﹐將貴朱勾﹐來意因藏有夫婦人﹐事敗露到官﹐旬日案成﹐累罪斷徒五年﹐杖一百﹐丁丑日決之﹐發鄰州居住。

何以知之﹖蓋本命日上見太陰﹐主伏匿陰人不正之事。阮﹝申﹞在我本命日上﹐故知藏匿婦人也。

何知事敗﹖蓋先鋒門勝光爲發用﹐上見天乙爲今日之鬼﹐故言事敗到官。

何知旬中案成﹖時日主於緊速﹐故言旬日也。

何知徒罪五年﹖蓋傳天乙克日幹﹐中傳天罡﹐得朱雀火神﹐又爲今日之鬼﹐末傳勾陳又是凶神。此課傷日﹐始末俱凶﹐又辰午爲兩重自刑。古經云「三刑棄世﹐二刑徒遞。」今日徒五年是也。

何知丁丑日斷髮鄰州居住﹖緣丁馬爲一今日之鬼﹐又爲日刑故也。

帶瘡行路艱難﹐住鄰州者﹐蓋爲日上鬼見馬也。

時爲日貴日祿日徳章第三主動官事

貴徳祿三神者﹐異名而同體﹐謂顯有徳﹐享有祿﹐皆爲貴官之象也。若三神帶財﹐多爲官場之財﹐或托有官人幹財。若被刑帶害﹐傳中有凶將﹐定入官府爭財。若三傳神上帶吉半﹐傳中見靑龍﹑六合﹑太常﹐爲日之三合﹐不見刑鬼﹐仕人加官﹔秀士及第﹔庶人得之﹐見官得理﹐或得上人提挈。若式中見晝夜貴人全者﹐主兩得衙門。若卦中遙克﹑反吟﹐中傳見天馬﹐卽知他處衙門官動也。

假令癸巳人﹐丙子日申將酉時

龍勾合朱

辰巳午未

後陰空龍

子甲戌後

空卯

申蛇

戌亥卯辰

財酉貴◎

虎寅

酉貴

亥子辰丙

財申蛇◎⊙

丑子亥戌

常玄陰后

三傳戌酉申﹐天魁臨亥爲用﹐卦名知一﹐來意本人於家西耕開荒地一段﹐種麥子﹐上麥熟時﹐有帶官人刈麥。曰「是我之地。」相爭到官﹐勸和﹐得麥一半﹐歸其地。

何知家西開荒地種麥﹖時緣日下之貴﹐又爲日下之財﹐又爲日下之合﹐故言外也。酉旣爲日下之財﹐不言金玉而言麥者﹐人事也。若婦人占當有金玉首飾之物﹐今以老農五月占此﹐酉主小麥﹐旣爲日下之財﹐故言麥也。

言家西﹐謂酉﹐西方也。

何以帶官人爭麥﹖謂直事門爲仲﹐中傳上見天乙﹐故爲帶官人。

何知相爭到官﹖蓋日上見天罡﹐爲自己怒惡。又時爲日貴﹐中傳又得天乙爲動官之象。

何知勸和分麥﹖蓋時爲合﹐外卦得比用﹐故知和合。申酉時爲財﹐乃日空亡﹐旣落空亡﹐只得一半矣。

假令癸酉人﹐丙戌日未將亥時﹐

勾龍空虎

丑寅卯辰

龍玄貴勾

財乙酉貴

合子

巳常

寅午酉丑

兄癸巳常

朱亥

午玄

午戌丑丙

子己丑勾

戌酉申未

蛇貴後陰

日遙克從魁﹐三傳酉巳丑﹐天將貴﹑常﹑勾﹐來意事主西北上遠行理會﹐自己差遣文字﹐並無難阻﹐得差遣必是近任﹐八月內丁酉日還家﹐當月得俸。本州島太守決是一剛毅正直之人﹐以劉爲姓﹐主太守美愛而有聚財之慶。

何知西北遠行﹖蓋時爲日下之驛馬﹐與天馬並﹐登明爲西北下爲遠行。登明爲日貴﹐上乘朱雀﹐主文字貴人﹐乘馬有文字之象﹐豈不是自己差遣文字也﹖

何知一路並無難阻﹖式中無關格故也。

何知近任﹖命上見天恩﹐日上見官爵﹐又用傳俱是三合﹐故知近任。

何知八月丁酉日還家﹖從起從魁﹐末傳大吉爲歸計門﹐下臨酉﹐上丁字﹐故知丁酉日也。眾魁爲日之財﹐故主八月得俸。

何知太守爲剛毅正人﹖緣癸酉太乙乘酉屬金﹐主義﹐故知剛正﹐酉爲金刀﹐故姓劉。

何知太守美受﹖蓋天乙與日三合。

何知有聚財之慶﹖謂卦體屬金﹐爲日之財也。

時爲日幹三合六合章第四

六合者﹐爲月宿合神﹔三合者﹐爲五行本局之神。以日爲陽爲尊﹐主外事。若正時與日幹六合三合﹐定主外事和合。若合中帶財﹐吉神良將主外財和合事﹔或妻妾和合事﹐蓋財亦爲妻妾也。若見天后﹑太陰爲日與日爲鬼﹐日辰傳重見鬼者﹐必是因外面陰人和合上致生官事。若見空亡﹐或天空﹐是𨿽敗露﹐無咎也。若命中帶破﹐日辰傳中復見必凶。

假令己未辰將午時

合勾龍空

卯辰巳午

合龍合龍

兄醜蛇◎

朱寅

未虎

卯巳卯巳

父丁巳龍

蛇醜

申常

巳未巳己

父丁巳龍

子亥戌酉

貴後陰玄

卦得八專﹐三傳丑巳巳﹐將蛇﹑靑﹑靑﹐來意主南面上有屬馬婦人來往事敗﹐忌一姓孫人﹐主大驚恐﹐壞錢十一貫﹐至庚申日卽無事也。

何知南面與婦人來往﹖蓋午時爲日幹六合﹐卦名八專﹐主淫亂。又午時屬馬﹐爲南方也。

何知事敗﹖緣日上見太乙﹐得靑龍木將上日爲鬼故也。

何以忌姓孫人首驚恐﹖用大吉主姓孫﹐螣蛇主驚恐。

何知壞錢十一貫﹖緣日上靑龍主財帛七數﹐太乙爲四數﹐共十一數也。

庚申日無事者﹐蓋靑龍爲鬼﹐至庚申日死絕﹐又爲庚申所克﹐又申上有天空﹐故知庚申無事也。

假令丁丑人﹐己卯日申將午時

龍勾合朱

未申酉戌

龍虎蛇合

財乙亥蛇⊙

空午

亥蛇

未巳亥酉

兄丁丑後

虎巳

子貴

巳卯酉己

官己卯玄

辰卯寅丑

常玄陰后

三傳亥丑卯﹐將蛇﹑後﹑玄。來意主外和合中虛詐﹑不實﹑邪僻之事。又主財上有驚恐之象。其財卻爲一姓牛人夜取其財。又有驢一頭﹐亦被姓牛人所有﹐意欲遠行﹐緣心有所畏﹐緊速而歸也。

何知外和合中虛詐之象﹖時爲日幹六合﹐主外和合。直事門上見天空﹐主虛詐。又曰從魁主三交隱匿不明﹐上得六合﹐主私門﹐故言邪僻事。

何知財上有驚恐之事﹖蓋發用有登明爲目下之財﹐上見螣蛇﹐故主驚恐。

何知靑衣姓牛人取其財﹖緣中傳大吉爲牛﹐上見乙字﹐乙爲靑色。大吉爲取登明爲財﹐故財爲牛姓所取。

何知其驢亦爲姓牛人所取﹖蓋命上見太衝爲末傳﹐太衝主驢﹐上見玄武爲賊人。蓋卯爲大吉之陰﹐下臨場面位故也。

何知來意欲遠行﹐心有所畏﹐緊速而歸﹖蓋先鋒門勝光主道路﹐用神立卯酉﹐中傳大吉爲天馬﹐與日刑並﹐故意欲遠行。緣末傳爲人足﹐太衝爲日鬼﹐上見玄武﹐爲賊人﹐故心有畏﹐緊速而歸也。

時爲日三合六合章第五主內和合事

辰爲陰﹐主內動。時爲日支三合六合﹐主內和合事。若式中見子孫爻乘旺相气而帶吉神者﹐添進子孫﹐或子孫上有和合事。若支神合中帶鬼﹐上見勾陳﹑朱雀﹐卦得亂首﹑絕嗣﹐定主眷屬仇讎﹐爲內事爭競。若仕人得之﹐主同僚不睦﹐公吏等輩相陷。若支合並貴祿徳三神﹐式中見官鬼﹐必因內事起官府詞訟。若時與日辰俱合者﹐爲兩動﹐主內外和合事。若式中八門所主來意爲外事﹐以此故只言外事也。

假令壬申日申將辰時

勾龍空虎

酉戌亥子

後虎朱陰

官辛未朱

合申

醜常

辰子未卯

兄亥空◎

朱未

寅玄

子申卯壬

子丁卯陰⊙

午巳辰卯

蛇貴後陰

三傳未亥卯﹐將朱﹑空﹑陰﹐來意因家內不和﹐其妻姓王﹐剛暴﹑口舌﹑爭鬥﹐因此休棄。後因生子而復還合也。

何知內事不和﹖緣時與日支三合帶鬼﹐主內不和﹐天后爲妻﹐乘天罡下臨子﹐故知姓王。天罡主欺詐惡人﹐故主妻性暴。因口舌相爭罷親者﹐爲門戶上發用﹐朱雀主口舌﹐占時與初傳同克日﹐自落空亡﹐不能相爭﹐故知罷親也。

何知生子復還合﹖卦得曲直﹐屬木爲今日子孫爻﹐時爲日支合用傳爲日幹合﹐內外俱合之象。向之所爲占時傳﹐傳上爲鬼﹐今子孫制之﹐是因生子還合也。

假令丙子日申將丑時

合勾龍空

子丑寅卯

龍陰陰合

官丙子合

朱亥

辰虎

寅未未子

子癸未陰

蛇戌

巳常

未子子丙

父戊寅龍

酉申未午

貴後陰玄

三傳子未寅﹐將六﹑陰﹑龍﹐來意事主內外和合﹐主添妻妾之慶。

何以知之﹖緣日幹與時三合﹐與支六合﹐故言內外和合事也。日上神後水﹐時上天后水﹐主言鬼者﹐緣直事門大吉上得勾陳土﹐爲今日子孫﹐死絕之水豈能爲鬼也﹖

何知妾媵﹖蓋太陰主妾媵﹐六合主婚姻和合﹐靑龍主喜慶﹐此課始末俱吉﹐豈不是喜合添妾媵之象也﹖

時爲日幹六害章第六主外憂

十二辰橫爲六合﹐縱爲六害﹐若時與日幹六害者﹐爲刑害之象﹐故主外憂也。若壬丙二日時爲六害者﹐主因尊親人挾勢相害而有外憂也。乙辛二日時爲六害者﹐主因兄弟等輩在外相害而有憂也。庚甲二日時爲六害﹐主幼小人相害而有憂也。癸己二日時爲六害者﹐主因外財而有憂也。若丁日得之﹐主北面有破損之憂。戊日得之﹐懼攻劫戰傷之禍。臨時更於課式之內以神衰旺通而論之。

假令癸丑巳將午時

蛇貴後陰

辰巳午未

空龍空龍

官癸丑勾

朱卯

申玄

亥子亥子

兄壬子龍

合寅

酉常

子丑子癸

兄辛亥空

丑子亥戌

勾龍空虎

三傳丑子亥﹐將勾﹑龍﹑空﹐來意因當日丑時三人巡更﹐與地方中姓馬人相爭。來日申官。因一姓孫司吏爲鬼﹐三人並遭杖責。

何知當日丑時﹖發用大吉﹐便爲今日丑時。

何知三人夜巡﹖今日癸水與式中子亥等輩﹐便爲三人。言丑時相爭﹐便言夜巡也。

何知姓馬人相爭﹖直事門勝光﹐爲姓馬人﹐勝光爲日下之財。

何言相爭﹖與日爲六害﹐又發用勾陳爲鬼﹐豈不相爭也﹖

何知姓孫人吏﹖緣發用大吉﹐場面爲佃絲﹐中傳神後與子相配成孫字﹐大吉與勾陳克日﹐故知忘吏孫姓人。

何知三人俱受杖責﹖以今日癸與子亥俱屬水﹐爲大吉所克。又勾陳爲杖棒﹐末傳𨿽有天空亦克今日﹐故言俱受杖責也。

時爲日支六害章第七主內憂

辰爲陰﹐主內事﹐時旣害之﹐定主內憂也。若見玄武﹑六合臨門﹐防盜賊窺財﹑婢妾蒙蔽而爲內憂。若螣蛇臨門﹐主家室不寧﹐更變遷徒而主內憂。若式中見白虎乘休囚之气﹐必主家內有人患病﹐若臨子便是屬鼠人病也。若六害上見天空﹐或落空亡﹐虛憂不成。若陰人占﹐式中見子孫爻﹐或嗣部上帶螣蛇﹐主因身孕而有驚憂也。若男子占﹐必因子孫而致憂也。

假令庚子日卯將未時

貴後陰玄

丑寅卯辰

玄龍蛇玄

子庚子蛇⊙

蛇子

巳常

辰申子辰

兄丙申龍

朱亥

午虎

申子辰庚

父辰玄◎

戌酉申未

合勾龍空

三傳子申辰﹐將蛇﹑靑﹑玄﹐甲子陰人占。來意因三月胎气不安﹐而有驚恐﹐至十一月喜見生子﹐子母俱慶。

蓋發用起神後﹐爲今日之子孫﹐上見螣蛇﹐爲日下之鬼。下臨辰墓而爲三月﹐故胎气不安而有驚恐之象。至十一月見喜生男者﹐中傳送爲嗣﹐卻上得靑龍吉慶﹐下臨子﹐故應在十一月。又天罡所系與日比陽﹐三傳日辰俱陽﹐故生男也。子母俱慶者﹐三傳與日辰爲三合﹐𨿽有螣蛇克日﹐卦得潤下屬水﹐又日上有玄武水﹐其四水乘旺相气而爲救神﹐其蛇不能害也。

時爲日空亡章第八主望空用事﹐或無用也

空亡者爲虛气無象也。若用時神﹑正時得之﹐主占無用事﹐或虛詐之事。若式中見三合六合﹑龍常後合﹐主虛望喜事不成。惟病訟門以空亡爲最吉。凡占失物﹐其類落空亡者﹐不能得其物。占失奴僕﹐天魁落空亡﹐其奴僕亦不能捕矣。如日支幹落空帶鬼者﹐主相爭之人不足畏﹐蓋空而無力也。訪人不利見﹐亦不利於托人。如今日落空亡﹐𨿽三傳爲鬼﹐上挾凶神而欲相害我﹐旣在空﹐彼不得見﹐將與誰爭﹖空亡中見太陰﹐多是虛詐設謀﹐見玄武是盜賊窺財也。

假令戊戌人﹐甲戌日辰將未時

蛇朱合勾

寅卯辰巳

合空虎陰

官申虎◎

貴醜

午龍

辰未申亥

子辛巳勾⊙

後子

未空

未戌亥甲

兄戊寅蛇

亥戌酉申

陰玄常虎

三傳申巳寅﹐將白﹑勾﹑蛇。來意事緣七月中勸和公事到官﹐以所得財物檢法﹐擬定徒罪。上申﹐至來年正月文字來﹐只得杖罪﹐以寄作月日相折無事。

何也﹖蓋時爲日幹財﹐並日貴﹐又發用申爲日空﹐上帶白虎﹐又爲日刑﹐中傳太乙上得勾陳﹐與日爲刑害﹐末傳得螣蛇。此課始末俱凶﹐主重刑。

而只言擬定徒罪者﹐緣直事門得天空發用﹐二傳臨空亡而不能解散。而言擬定申上者﹐蓋時來解也。緣白虎乘秋正旺而又爲刑害﹐故方擬定徒罪也。

何知正月文字來﹐只得杖罷﹐以寄居作日月相折無爭事而出者﹖蓋七月白虎鬼旺﹐至十二月支幹並無制﹐白虎者至來年正月建丙寅﹐白虎傳送金至寅死絕﹐又爲旺火所制﹐又太乙螣蛇火至此俱旺﹐共爲救神﹐又卦時本是空亡﹐故知正月無事而出也。

時爲日墓章第九主榦田土或他人塋墳事

四季者五行所鐘﹐萬物所歸﹐故曰墓也。若正月時得之﹐更在用傳﹐定主墳墓之事。或式中帶鬼與凶將並﹐定是墳墓爭訟。若見財神旺方﹐不落空亡﹐主得墳墓占窖之財。用傳俱土𨿽不見墓神亦可言墳墓事。有天馬六丁者則爲遊子之卦﹐若水日占之﹐人土乘旺﹐財事與家人相爭。若木日得之則爲動眾之財﹐若墓神臨日占病見之最爲凶象也。

假令己丑日巳將辰時

空虎常玄

午未申酉

合朱玄常

官庚寅朱

龍巳

戌陰

卯寅酉申

官辛卯合

勾辰

亥後

寅丑申己

兄壬辰勾

卯寅丑子

合朱蛇貴

三傳寅卯辰﹐將朱﹑六﹑勾﹐來意主正月間與一姓杜人爭田土事。又有一姓藺人與姓杜人挾勢相助﹐卻得一姓張貴人力。只於七月間務了畢。

緣時爲日墓﹐又直事門見勾陳﹐故言爭田土事。發用寅木與丑土爲杜字﹐爲日幹之鬼﹐上得朱雀﹐主口舌文字。又寅爲正月﹐故知正月與杜姓人相爭也。又言藺姓人相助者﹐中傳卯爲門﹐六合爲艸頭﹐臨寅住爲隹字。卯寅爲等輩﹐故相助也。日上得傳送爲今日貴人﹐上得太常吉將﹐其寅卯二木傳送爲弓爲道爲張字﹐故方姓張貴人力。傳送爲七月建﹐故七月事務畢也。

時爲日幹衝章第十主外動

以日爲外﹐用時與日衝﹐主外動﹐此其大略也。若壬日﹑戊日﹑庚日﹐得時爲日衝﹐並驛馬﹐附財﹐主外動干求﹔若甲日得之﹐卽爲甲之鬼﹐主外動破財吉﹔若丙日得之﹐則亥爲丙之貴馬﹐仕人主遷官歷任。其餘陰漧仿此推之。

假令十月戊辰日寅將亥時

蛇朱合勾

申酉戌亥

合貴勾蛇

財亥勾◎

貴未

子龍

戌未亥申

官丙寅虎⊙

後午

醜空

未辰申戊

父己巳陰

巳辰卯寅

陰玄常虎

來意主西北上﹐出入幹財﹐有李姓人無發者﹐暗爲鬼賊﹐其事自解﹐其財不得﹐主空回也。

何知西北上出去幹財﹐先鋒與發用皆亥﹐亥主西北﹐又爲日財日馬也。

何知李姓無發者爲鬼賊﹐蓋中傳功曹爲木﹐下臨壬水﹐配合爲李字也﹐白虎主無發鬢人。爲日下之鬼﹐故知此人爲害也。

言自解者﹐經云﹕鬼自受制憂將自救。寅爲日之鬼﹐上得白虎金制之﹐故曰自解也。

其財不得而主空回也者﹐蓋發用登明爲空亡﹐𨿽爲日下之財﹐而正時自爲空亡﹐豈不是空回也。

時爲日支衝章第十一主內動

一气所衝如物當風﹐豈有安息。日爲占人﹐辰爲所居之宅﹐又爲卑下﹐時爲辰衝﹐故主內動﹐若辰上神更值白虎凶神﹐主宅不可居﹑卑幼災難。若不內動卽主與我相爭﹑他人疾病﹐蓋辰亦爲他人也。若從革返吟﹐定主移宅﹔八專日辰同居一處﹐若正時衝之﹐名內外俱亂﹐主男女俱淫亂﹑逃難奔竄﹐其災禍更於課式中互換取要而言之。

假令十一月癸卯日丑將酉時

空虎常玄

酉戌亥子

常勾空朱

父丁酉空⊙

龍申

醜陰

亥未酉巳

官辛丑陰

勾未

寅後

未卯巳癸

財巳朱◎

午巳辰卯

合朱蛇貴

來意主西南近寺﹐與姓周老陰人爭競﹐後移東北近廟居住。

蓋先鋒門與日支衝而又發用﹐主宅不安﹐中傳大吉爲日下之鬼﹐下臨酉爲寺﹐合酉爲佛爲金仙﹐又酉爲西方﹐大吉得太陰﹐主老陰人爭競﹐因此家宅不安﹐太陰主口舌事﹐大吉爲土﹐地盤酉爲兌﹐主口舌﹐以大吉下﹐見吉配合爲周字﹐故曰西北近寺﹐與姓周老陰人爭也。辰爲宅﹐時旣沖克之﹐不安之象﹐何以移往東北近廟居住﹐蓋卦得從革﹐革故鼎新﹐從革本主西南﹐而運東北者何也﹖蓋大吉臨酉爲日鬼﹐畏其鬼不敢往﹐末傳太乙﹐得朱雀爲日下之財﹐下臨丑﹐醜主廟﹐故言往東北近廟居住﹐醜爲天乙本家﹐故言廟也。

白日得夜時章第十二主事不明﹐占病重

日之後陽气伏匿﹐陰刑盜賊聚於此時也﹐此課得夜時﹐多主暗昧不明之事。若卦得三交﹐卽是交加不明之事﹐占病重大﹔更得天后﹑太陰﹐主蔽匿姦邪之事﹔式中見玄武﹐主盜賊不明之事﹔若關財爻﹐卽是財不明之事。夫病癥﹐易明醫者易治﹐病癥難明醫者難治﹐凡得夜時而卦值得三交﹐病癥難明故重大也﹕若式中見靑龍﹑天后﹐多是因婦女得病﹔若天空﹑太陰爲鬼克日﹐爲人算得病﹔見朱雀﹑勾陳﹐因官司文字﹑口舌爭鬥得病﹔見亥子或潤下﹐近水落水得病﹐不然因傷於飲酒而胃虛下痢﹐腳膝沈重之病﹐若是婦人定是經水滯澀﹑赤白帶下之病﹔見寅卯木神﹐多是左股虛風之病﹐若木旺合曲直﹐定是脾胃虛弱﹐蓋木旺則土受制也﹔見申酉﹐多是右股傷折或膈中之病﹐若金旺合從革﹐多是筋骨折傷﹑肝膽虛弱﹑筋脈拳搐﹐蓋金旺則傷木也﹔四土神﹐多是臟腑蔽塞不明之病﹐若水日見旺土合稼穡卦定是小腸不通﹐心腸虛脹﹐多傳爲蠱種之病﹐婦人經脈滯澀﹐男子腎臟虛也﹔若水上得火神﹐多是下部虛寒瀉痢﹐上焦虛﹑熱躁渴而欲飲水﹐後傳爲血痢也﹔若火上得水神﹐因停飲而血痢也或心腹疼痛蓋或爲心胞絡也﹔若金上見火者﹐定是膈上有熱﹐咽喉舌頰窄悶喘促而有瘡也﹔若水上見土﹐下部有積塊﹔土上見水﹐脾胃上有冷痰。白虎乘休气爲子孫者﹐定是子孫病﹔爲妻爻定是妻妾病﹔若臨本命上或日上﹐定是己身病也。臨時更於八門課式中取其與日爲鬼﹐爲刑﹐爲害﹐帶何凶殺﹐位上所得何神將﹐參以休囚旺相斷之﹐方能盡妙矣。

假令七月乙巳日巳將亥時辛酉人占

合勾龍空

亥子丑寅

玄合常朱

子乙巳玄

朱戌

卯虎

巳亥辰戌

父辛亥合

蛇酉

辰常

亥巳戌乙

子乙巳玄

申未午巳

貴後陰玄

來意家中內屬雞小兒病﹐心腹疼痛﹑血痢頻並﹐脈气相反﹐病癥反復﹐身體羸弱﹐只得脾胃气壯﹐而善進飲食﹐至九月節病勢反增﹐至甲子日﹐脾胃因不能進食不可救也。

何知家內屬雞小兒病﹖蓋時爲日支沖克﹐主內動﹐又用起子孫爻死臨絕﹐故主小兒病﹐白虎臨酉﹐故知家內屬雞小兒病也。

何知心腹疼痛﹑血痢頻並﹖以巳爲心胞絡﹐上得元武水﹐克於火﹐故知心腹疼痛也。巳主血應赤色﹐水主黑色﹐水火相雜故曰血痢。末傳又得巳﹐故知血痢頻並。脈气相反者﹐用起火﹐故脈气相反也。病癥反復者﹐卦得返吟也。身體羸困者﹐以值事門與中傳是亥﹐亥爲幼子見六合爲棺財﹐又用起死气﹐故知羸困也。

得脾胃气吐壯而進飲食者﹐緣日上戌土﹐上得朱雀火﹐火生土﹐土主脾胃﹐故壯而進飲食也。

何知九月病勢反復增﹐緣中傳亥八月爲解神﹐九月則非解故也。甲子日胃困不能飲食者﹐緣日上戌土主脾胃﹐甲子旬空亡而脾敗而無力也。

言不可救者﹐所賴解神與胃气﹐今旣無解神﹐又脾胃气落空亡﹐故云不可救也。

假令四月戊寅日申將酉時

合朱蛇貴

辰巳午未

虎空勾合

財丙子虎

勾卯

申後

子丑卯辰

財乙亥常

龍寅

酉陰

丑寅辰戊

兄甲戌玄

丑子亥戌

空虎常玄

來意主外望北面陰暗之財﹐爲一王姓人所把﹐其人怒惡兩分其財也。

蓋時上爲日幹三合﹐與空亡並又爲夜時發用﹐亥子北面﹐值事門上見太陰主蒙蔽﹐神後登明俱爲日下之財﹐又亥子爲陰私﹐故知望北面陰私之財。

何知姓王人所把﹖緣末傳見天魁屬土﹐下臨亥屬水﹐水數一﹐一土爲王字﹐天魁爲奴﹐上見玄武﹐天魁亦取亥子爲財﹐故爲王姓所把。

及本人怒惡﹐日上見天罡主怒惡﹐言兩分其財者﹐戊與戌俱取﹐二人爲財拘也。

假令四月丙辰日申將丑時丙寅人占

合勾龍空

子丑寅卯

玄朱陰合

兄戊午玄

朱亥

辰虎

午亥未子

子丑勾◎

蛇戌

巳常

亥辰子丙

財庚申後⊙

酉申未午

貴後陰玄

來意主與鄰右無子婦女暗合事敗﹐不到官﹐至戊午日辰時﹐無事。

何知鄰右﹖卦得比用。

何知無子婦人暗合﹖蓋丑時爲日幹三合﹐傳送爲日幹六合﹐帶天后主厭翳﹐六合爲私門﹐又用起元武﹐名泆女卦﹐豈不是陰暗私通﹐申爲嗣部﹐上得天后子水爲旬空﹐故知無嗣婦人也。

何知事敗﹖緣日上神後水爲鬼﹐初傳玄武﹑末傳天后水﹐共來克日﹐焉得不敗。

何知終不到官﹐日上鬼空﹐又時空亡也。

何知戊午日辰時無事﹖緣值事門與中傳大吉上得勾陳二土克水爲今日救神﹐戊午日戊和勾陳大吉三土俱旺﹐至辰時水气絕墓﹐觀二字加辰故知辰時無咎也。

時爲日刑章第十三

日刑者﹐謂寅刑巳﹐巳刑申﹐申刑寅名無恩刑﹐丑戌未名恃勢刑﹐子刑卯﹐卯刑子﹐名無禮刑﹐辰午酉亥名自刑﹐若壬日得亥時又以日徳論﹐乙日得辰時又以日幹之財論﹐故亥辰不當自刑﹐午酉子卯無日幹相寄﹐亦無日刑也﹐若甲日得巳時主速動外憂事﹐蓋刑害兼全也。若丙日得申時﹐則主外動緊速和合事﹐爲刑中有合也﹐若庚日得寅時﹐寅木乘旺气﹐主東北上有緊速幹財事﹐蓋刑中帶馬也負財故主財也。其餘諸刑取類言之。

勾合朱蛇

寅卯辰巳

合貴朱后

官戊午貴

龍醜

午貴

卯午辰未

財乙卯合

空子

未後

午酉未辛

子子空◎

亥戌酉申

虎常玄陰

來意主本人欲往運司理會舊房錢﹐其外動必速﹐其中一姓馬人作鬼賊﹐卻得姓陳人力﹐至丁亥日見事務定作歸計。

何知往運司理會舊房錢﹖蓋勝光發用﹐上見天乙﹐爲三品衙門﹐中傳太衝主門戶﹐下臨午四正﹐爲方象﹐配爲房子﹐卯上得六合﹐俱爲日下之財﹐故言房錢﹐旣是三品衙門理會房錢﹐故言運司。

何知動速﹐時爲日刑又發用﹐午爲道路﹐又天乙在酉在門﹐爲勵徳﹐故知外動必速。

何知姓馬人作鬼賊﹐蓋初傳勝光爲馬﹐爲日鬼也。卻言得姓陳人力者﹐末傳神後水爲曲阜﹐下臨卯爲東字﹐相配爲陳字﹐神後反克勝光日鬼﹐故言得姓陳人力。至丁亥是見歸計者﹐緣甲申旬午鬼落空﹐丁合壬與亥水克勝光也﹐不言戊子日者﹐緣戊爲大殺也。

時爲日幹劫煞章第十四主緊速事

魏陵叟曰﹕烏窮則攫﹐獸窮則搏﹐五行窮則絕﹐故立劫殺之號﹐所以攻劫也小人﹐行攻劫必緊速而來﹐若劫煞上﹐帶元武爲鬼克日﹐傳中更與刑害並者﹐常人俱主賊盜攻劫之禍﹐若日上救神旺﹐主賊畏我威而不敢發﹐若劫煞落空﹐卽主賊盜虛驚之象﹐若劫煞帶吉將與日爲合﹐而式中不見元武﹐而見日辰合者﹐主緊速和合事也。

假令六月辛未日午將亥時

朱蛇貴後

子丑寅卯

龍貴朱玄

兄癸酉龍

合亥

辰陰

酉寅子巳

父戊辰陰

勾戌

巳玄

寅未巳辛

子亥合◎

酉申未午

龍空虎常

來意主酒宴間有姓劉人做媒說親﹐一席便成其新婦﹐必是亥生也。

蓋時上見太常﹐主宴會﹐值事門見六合﹐豈不是酒宴﹐上與子孫說親也。發用從魁爲今日等輩﹐酉爲金刀故言姓劉﹐上見靑龍吉將﹐主婚姻禮儀之慶﹐時爲劫煞﹐主緊急﹐又中傳天罡爲天馬﹐故言一席便成其新婦﹐亥生者﹐以末傳登明爲子孫爻﹐故知其亥生也。

時爲日破章第十五主走失

鼎祚聯珠經所載占課有忌時﹐甲乙日忌申酉時﹐丙丁日忌亥子時﹐戊己日忌寅卯時﹐庚辛日忌巳午時﹐壬癸日忌辰戌丑未時﹐爲日下正財鬼合破爲我祿而與我戰﹐故主破財走失之事。若用神更爲日鬼者﹐名天罡課﹐占病刑獄得之最爲凶象﹐若中末傳見者其災稍緩﹐若時爲日破上見凶神﹐式中見元武﹐所乘神遙制元與日爲財﹐合者𨿽失物而復見也。若時見日破上見凶神﹐式中見元武﹐所乘神克財爻者主失物難尋也﹐若傳中見天魁﹑從魁及太陰天空者﹐只主奴婢逃亡﹐若日上神並勾陳﹐所乘神遙制元武所乘神﹐受克多主盜賊自敗也。若元武乘神與日爲鬼﹐並刑害者帶旺相﹐定主盜賊傷人也﹐若元武制勾陳﹐主捕人被傷也。

若土爲日破﹐傳得稼穡卦三傳﹐上見白虎﹑元武乘天馬﹐並六丁﹐主賊人自遠方來﹐乘騎會敍而行劫也。若水爲日破﹐傳得潤下卦﹐帶元武者﹐卽主北方乘舟渡水﹐遇賊損財。若在家﹐則主賊自北墻水竇中來也。若火爲日破﹐傳得巳午炎上卦﹐主賊自南方窯冶中持火炬來﹐且放火燒人屋宇也。若金爲日破﹐傳得申酉從革與元武並而乘旺者﹐主賊自西方來﹐持兵仗傷人﹐不可當也。若日落空亡則不見是事﹐若在辰上主傷外人﹐其賊所藏位方備載前經玆不復錄。

假令壬申日申將未時癸酉人占

蛇朱合勾

午未申酉

龍勾常虎

官乙丑常

貴巳

戌龍

戌酉丑子

子丙寅玄

後辰

亥空

酉申子壬

子丁卯陰

卯寅丑子

陰玄常虎

來意主在外﹐因姓王人失了水牛一隻﹐爲眼疾老男子老陰人相逐﹐牽牛往東北去﹐其牛終不可得也。

何知在外失牛﹖蓋時日三合故知在外﹐不言和合﹐而言失物者﹐丑爲日鬼故言在外失物。

何知姓王人失牛﹖發用大吉爲日鬼﹐下臨子水﹐水一數配土爲王字﹐大吉爲牛﹐中傳功曹乘元武克大吉爲賊﹐豈不是失牛也﹐言水牛者﹐月建得壬字故言水也。

何知患目老男子並老陰人﹐蓋寅爲老翁﹐元武爲眼疾人﹐卯上見太陰﹐主老陰人﹐寅卯相連故言逐也。言東北者下臨醜也。何知終不可見﹐以占時發用本命俱爲日鬼﹐又日落空亡﹐故言終不見也。

假令七月壬午日巳將戌時

合朱蛇貴

子丑寅卯

虎朱朱玄

財壬午玄

勾亥

辰後

申丑丑午

官丁丑朱

龍戌

巳陰

丑午午壬

父申虎◎

酉申未午

空虎常玄

來意主解失驢西北去十三里外﹐有一姓賈人所得其驢﹐至甲午日往牛市得信﹐自往姓賈處收得﹐至甲午日果然。

蓋時爲日破上得靑龍﹐發用勝光爲日下之財﹐元武臨之本合失馬﹐以勝光無气故言失驢﹐不言賊而言失者﹐以財在日上手上不難取也。勝光數九﹐玄武數四﹐相並得十三里也。

何知姓賈人收得﹐末傳歸計門白虎加申﹐主西字又主貝字﹐配成賈字。

何知牛市得驢信﹐蓋甲申旬勝光空亡﹐至甲午旬塡實﹐又午爲日財﹐故言甲午日復見﹐而喜壬與申相生﹐故言自往得驢也。

變體門

前賢諸經所載﹐假令義旨宏深直開捷徑﹐至於日時人事之法﹑貴賤男女之異﹐多祕而不宣﹐所謂書不盡言﹐言不盡意者﹐蓋欲學者之自得也。蓋能盡術之妙不達人事之變可謂學而不思﹐若能明人事﹐而不精於達陰陽又可謂思而不學﹐罔殆之失安可『』也。又古人立次客法﹐所以待同時而占時不知次客法旣繁與正法反相混﹐猶『』者理亂絲紛然而無緒也。今立此門首革次客之獘﹐次明陰陽人事之變非筆舌所能盡書﹐特令一二入禪子參學庶可因言而悟矣。

假令丁亥日巳將午時

龍空虎常

辰巳午未

陰后空虎

子丙戌後

勾卯

申玄

酉戌巳午

財乙酉陰

合寅

酉陰

戌亥午丁

財甲申玄

丑子亥戌

朱蛇貴後

一人五十四歲戊申生男子占來意﹐因其子在外飲酒過多﹐胃有宿食﹐冷气得病。

蓋時爲日幹六合﹐支上發用﹐本命上俱得子孫爻﹐乘休气﹐故爲子孫病﹐命上小吉太常爲飲食﹐並發用﹐戌爲脾胃﹐上得天后水爲冷飲﹐又值事門得白虎爲道路﹐故云因子孫在外飲食﹐傷脾胃得病﹐來占。

一人三十五歲丁卯生男子占來意﹐因在外與二卑下婦人來往﹐得气痞嗽血之病。

蓋命上見六合爲私門﹐天后主厭翳﹐中傳見太陰主伏匿﹐天魁從魁主奴婢﹐上得天后﹑太陰﹐故曰與二卑下婦人往來﹐天后克日﹑末傳玄武又克日﹐戌酉申俱是日幹死墓之鄕﹐丁主心血﹐故得病嗽血也。

一人八十一歲來占辛巳生來﹐占來意﹐因家中走失奴婢兩口﹐得一姓馬人往西南追捕捉獲。

蓋發用天魁主奴﹐從魁主婢﹐末得元武臨門﹐爲窺戶﹐又值事門上見白虎主道路﹐卦得斬關主逃亡﹐今年老有官者來占﹐豈不是奴婢逃亡也。先鋒門勝光爲今日等輩﹐又主姓馬人克玄武﹐故捉獲﹐言往西南追捕者﹐蓋元武陰神所居也。

假令七月甲子日午將申時

朱合勾龍

卯辰巳午

虎玄玄後

財戌玄◎

蛇寅

未空

申戌戌子

官壬申虎⊙

貴醜

申虎

戌子子甲

子庚午龍

子亥戌酉

後陰玄常

來意因西南上緊速追捕一盜賊﹐墜馬折傷右足﹐感風七日而隕。

蓋時爲日刑﹑日破﹐與日馬並﹐主外動﹐發用天魁爲日下之財﹐上得元武爲盜賊﹐故知西南追捕盜擊也。先鋒門傳送爲中傳﹐作日馬帶白虎克日﹐又與日刑殺並﹐故主墜馬也。馬加辰戌爲跌撲戌爲足﹐在日辰之右﹐是傷右足也。白虎爲風神﹐七月申爲風煞﹐故感風也。

甲木秋死而被旺金鬼所克﹐申爲七數﹐故言第七日庚午﹐又合起白虎﹐故知七日隕也﹐末傳勝光﹐不論救神者﹐蓋秋火已死也。

假令正月甲子日子將寅時

朱合勾龍

卯辰巳午

虎玄玄後

財戌玄◎

蛇寅

未空

申戌戌子

官壬申虎⊙

貴醜

申虎

戌子子甲

子庚午龍

子亥戌酉

後陰玄常

來意緣失陷官錢﹐勾喚入官而得驚恐﹐以致得脾虛下髒之疾﹐見祟持刃相驚﹐可移病人於南方設緋幕﹐至第九日南方﹐有屬馬醫巫﹐艾薩克火爲姓名﹐下赤藥﹑艾灸﹑書朱符﹐其祟自除也。

何以知失陷官錢而得驚恐﹖蓋發用天魁爲財﹐上得玄武爲失財之象﹐時爲日徳日祿﹐主動官﹐值事門見螣蛇主驚恐。

何知脾胃﹑下髒之病﹖蓋發用天魁主脾﹐春土無气﹐又爲甲木所克﹐故知脾虛也﹔上得元武水與天魁土內戰﹐故知下髒之疾。

又言祟者﹐申金在中傳爲鬼﹐經云傳見魁病必有祟﹐上得白虎爲刀兵﹐故言見祟持刀相驚﹐移於南方午上﹐設緋幕者﹐南方及緋幕皆火象﹐能制金祟矣。

末傳勝光九數﹐故云九日。午爲馬爲火﹐爲赤﹑爲灸﹑爲救神﹐故云醫巫也。經云﹕土丸木散水湯火灸金鍼﹐今傳送爲鬼﹐若鍼則加病﹐灸則病減也﹐金爲日鬼﹐故宜書朱篆以壓之﹐交春木旺金無气矣﹐救神乘相气病當瘥也。

假令六月乙丑日午將未時

勾龍空虎

辰巳午未

後貴朱合

父甲子貴

合卯

申常

亥子寅卯

父亥後◎

朱寅

酉玄

子丑卯乙

財戌陰◎⊙

丑子亥戌

蛇貴後陰

來意事於西北方﹐承繼姓王人財產﹐相托一屬鼠有官人﹐九月內定成就﹔又目下西南虛望公財﹐道路有所畏隔﹐不敢往也。

蓋末傳天魁爲日幹之財﹐天魁臨亥字主王字﹐發用神後﹐爲日幹三合﹐上見貴神天乙﹐故知承繼姓王人財產﹐而得屬鼠貴人力也。九月成就者﹐歸計戌爲九月建也。

又言西南虛望財者﹐未爲日下之財﹐上見天空主虛詐﹐又值事門上見白虎主道路。白虎金也﹐爲日之鬼﹐故畏而不敢往也。

假令六月丙寅日午將未時

龍空虎常

辰巳午未

蛇朱勾龍

官甲子蛇

勾卯

申玄

子丑卯辰

官亥貴◎

合寅

酉陰

丑寅辰丙

子戌後◎⊙

丑子亥戌

朱蛇貴後

來意主北面﹐近水酒筵間﹐與額尖眼小之人相爭﹐又一貴人與彼相助﹐而欲見官﹐卻得一王姓人勸和無事也。

蓋值事門上見太常﹐主酒飲食﹐發用亥子爲北﹐又臨亥爲近水﹐神後爲爲日之官鬼﹐見蛇爲眼小額尖之人﹐中傳登明亦爲日鬼﹐見貴人知與彼相助。緣日上天罡﹐主怒惡﹐能制亥子水﹐故知息怒惡而欲到官﹐卦體比用主和合﹐末傳天魁臨亥主王字﹐故雲姓王人勸合。

右前三課而人命不同﹐次二課而月將不通﹐後二課而日辰不同﹐其災禍所主旺相相生﹐懸隔學者﹐悟此可以得之也。

六庚日伏吟辧

六庚日伏吟者﹐古法以申寅巳爲三傳﹐又書以申寅申爲三傳﹐余嘗謂刑始於寅終於申。甲戊丙日當盡三刑﹐庚日先刑而後衝也。

壬寅秋七月﹐余以隴西公事匿村落中﹐父卽求課於元公﹐得庚午日午將午時﹐三傳申寅申﹐將虎蛇虎。

勾龍空虎

巳午未申

龍龍虎虎

兄壬申虎申虎

合辰

酉常

午午申申

財丙寅蛇寅蛇

朱卯

戌玄

午午申庚

官己巳勾申虎

寅丑子亥

蛇貴後陰

至壬申日勾喚予妻到官﹐以中傳寅爲妻爻﹐爲用申所克也﹐予於是日避難赴官出頭﹐蓋傳送白虎俱爲道路﹐故壬申日動也。背予妻回家予下村去﹐至戊寅日喚予至州﹐蓋應中傳寅字﹐爲庚日之驛馬也﹐至乙卯日間﹐隴西公承服予復下村去﹐至壬午日斷訖。

蓋庚日課中正是謂螣蛇至壬午日制之﹐又發用申與白虎俱是七數﹐二七十四數﹐彼以己巳日入州﹐壬午日事畢﹐蓋是十四日也。戊申日予始歸﹐蓋末傳申爲歸計﹐申乃庚之本位﹐故申日至家也。先鋒門爲日破主破財﹐又中傳寅爲財爻被初末二申制之。傳送主姓張人﹐先鋒門午亦主姓張人﹐案吏姓張﹐住正南勝光也。占親人請客亦姓張住西南﹐傳送也。破財二十七數﹐同前數也。予父經兩丁月對問應予命上大吉爲父母爻﹐見天乙主動官也﹐所居村去州七里﹐連髙阜蓋中傳寅爲東北﹐爲七里建得戊字寅配艮爲山得戊寅卽阜也﹐村名黃村﹐戊土黃也﹐申數亦七﹐而只言七里者﹐伏吟主近故也。

右一字訣﹐並假令悉是分城元先生所傳﹐百端如用日擊而神應﹐僕參以古經而爲編次﹐並非臆說﹐彊爲辯論而欲邀譽於人矣。

姓

字

子主姓劉﹐醜主姓孫田牛﹐丑加辰爲兵﹐寅主趙﹑髙﹐寅卯外加亥子姓李﹐卯主絲竹木﹑千里﹐未主構﹑井﹑田﹐辰主山﹐申主張韓袁候﹐卯申爲劉﹐辰戌丑未加亥子爲王﹐卯加巳爲杞﹐卯加酉爲劉﹐酉主人爲金刀口字又姓劉﹐丑加巳紀﹐六合加亥爲鄧﹐太陰加酉爲呂﹐天后加子爲聶﹐六合臨巳午郝﹐卯酉相加六合披辛姓關﹐貴人加酉鄭﹐六合太陰邵﹐未加子姓姜﹐卯加寅姓柳﹐六合加酉姓閻﹐朱雀螣蛇加寅卯姓李﹐子卯相加爲柳﹐太陰加土姓周﹐天罡加勾陳姓龐﹐月將加酉姓時﹐辰加寅姓翟﹐神後臨卯姓藺﹐寅卯相加宋林﹐天罡加酉姓龔﹐六合加子姓孔加巳爲杞﹐六合臨酉爲蘭﹐靑龍加卯姓關﹐卯加未爲開﹐子加丑爲孟。

右一字訣又名玉連環﹐盧溪徐次賓述﹐翠微樵隱王順氏序其端﹐蓋大金人書也。余昔於苕溪﹐得羅子曼先生所傳陳狀元玉連環一書﹐題曰管輅公明撰﹐與此大略相似﹐而次序有異﹐後七言歌章﹐占風雨等論舊館兵失去久矣。子曼亦以江西再不復見﹐今錄是書有動厥中不能無慨嘆耳﹐次賓雲中間﹐假令悉是分城元先生所傳﹐不知次賓於分城爲何人耶﹐知之者必有教諸﹐然嘉言妙理必有原委﹐要當參透何必考爲何人也。

洪武丁巳五月端陽後一日松江朱恆識

