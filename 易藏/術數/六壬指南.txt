

大六壬指南

﹤明﹥陳公獻程起鸞莊公遠

目錄

卷一注釋心印賦

卷二注釋指掌賦

卷三六壬會纂占驗指南

卷四大六壬神煞指南

序

余初習制舉業﹐先大人諭以八股﹐投時美技也。然而窺天人奧﹑存帝王師﹐非異書不爲功。每有奇聞﹐輒欣賞之。以故閱九流陳言﹐間廢寢食。一日讀三式帙﹐知自九天玄女﹐爲滅蚩尢授之軒轅﹐內六壬更饒繁劇﹐非九年面壁﹐莫竟其源。食精蘊可以養性全身﹐吐余緒可以料敵知勝﹐上六千百年問﹐周有子牙﹐越有少伯﹐漢有子房﹐三國迄今﹐僅蜀孔明靑田而已。豈尋常章句之士﹐隨處不立人哉﹗崇禎甲申﹐督師史元輔羽檄徵余﹐再及而應﹐置之禮賢前席﹐題授中州司理﹐取道淮陰﹐得逅陳子公獻。印證所學﹐相嘆伯樂不常有也。公獻以維揚將家子﹐自祖父及昆季﹐文苑武虎﹐著聲海內﹐又生而膂勇﹐耽習奇技﹐《太公》《陰符》諸篇以及黃老之術﹐了然胸次。向請纓於大司馬王霽宇先生﹐出門上書屯田﹐見知受任﹐勞有成效。忽爲讒阻﹐功志未竟﹐識者惜之。潛究六壬﹐寒暑不輟﹐訪學燕京﹐與塗松亭﹑何半鶴二公齊名。由是冠蓋問奇者﹐日無虛晷﹐縱口而談﹐無不翩翩奇中。好事者爲嘉賞﹐分類纂編﹐摘計百數有奇﹐乞以盡事之槪。外《心印賦》《指掌賦》爲之注解﹐更歷試諸經﹐成《會纂》一冊﹐並付剞劂﹐以廣其傳﹐加閱《心鏡》《畢法》《互變》《中黃》﹐約而可徵﹐管而能遠﹐指南捷徑﹐無踰於此。此蓋迷津之筏﹐夜行之炬也。精而研之﹐理入牛毛﹐響應桴鼓。又奚必泛求諸篇。以滋惑也耶﹖特爲首引。

今上元仲夏谷旦﹐南州吾弟周元曙龍隨氏題於邗之甓湖社。

世之談壬式者﹐靡不自矜神哲﹐口吐長河﹐膚徵其應驗﹐不能無相左焉﹗余潛心此術幾二十載﹐恆嘆其奧妙難窮。𨿽占斷之後﹐頗有奇中﹐每以未獲異人指點爲歉。凡君子至斯﹐未嘗不造庭相謁﹐叩其所長。庚寅仲春﹐因訪公獻陳君於邗上。公獻縱口而談﹐悉本於理﹐及考其事﹐應如左券。然洵當世之管郭﹐後起之李袁詹歟﹗因語之曰﹕與其藏之匱中﹐無寧懸之國門乎﹖公獻曰唯唯。爰簡占驗百餘條﹐與所作之分門會纂﹐播諸梨棗。其所增注先賢之《心印》《指掌》二賦﹐易知簡能。及公遠莊君所著之《神煞圖位》﹐辟訛定誤﹐皆指南捷徑。仍因合並付梓﹐公諸同好﹐亦吉凶同患之遺意云爾。噫﹗斯道久湮﹐絕學難繼﹐神而明之﹐存乎其人矣。

順治壬辰陽月﹐新安程起鸞翔雲氏﹐題於白下之崇徳堂。

卷一

大六壬心印賦

六壬如人﹐先明日辰。

○六壬運式先以日辰爲根本也。日尊故曰天干﹐辰卑故曰地支﹔亥子丑應於北方﹐寅卯辰應於東方﹐巳午未應於南方﹐申酉戌應於西方﹐卽地盤也。天干者甲乙東方木﹐丙丁南方火﹐戊己中央土﹐庚辛西方金﹐壬癸北方水。入式之法﹕甲課在寅乙課在辰﹐丙戊課在巳﹐丁己課在未﹐庚課在申﹐辛課在戌﹐壬課在亥﹐癸課在丑。而不居卯午酉子者﹐以正位不敢當﹐故陽乾居祿神所在﹐而陰乾居祿神前一位也。以月將加占時之上﹐

○月將卽日宿太陽也。正月雨水後日躔娵訾之次入亥宮﹐乃登明將也﹔二月春分後日躔降婁之次入戌宮﹐乃河魁將也﹔三月谷雨後日躔大梁之次入酉宮﹐乃從魁將也﹔四月小滿後日躔實沈之次入申宮﹐乃傳送將也﹔五月夏至後日躔鶉首之次入未宮﹐乃小吉將也﹔六月大暑後日躔鶉火之次入午宮﹐乃勝光將也﹔七月處暑後日躔鶉尾之次入巳宮﹐乃太乙將也﹔八月秋分後日躔壽星之次入辰宮﹐乃天罡將也﹔九月霜降後日躔大火之次入卯宮﹐乃太衝將也﹔十月小雪後日躔析木之次入寅宮﹐乃功曹將也﹔十一月冬至後日躔星紀之次入丑宮﹐乃大吉將也﹔十二月大寒後日躔玄枵之次入子宮﹐乃神後將也。每以此值月之將而加來人所占之正時上順布十二宮辰﹐卽天盤也。假令正月雨水後日躔娵訾乃亥將登明也﹐如午時則用亥加午﹐子加未﹐順行十二辰是也。視陰陽爲四課之分。

○天干陽也﹐幹上得者曰日﹐幹上陽神爲第一課﹐乃陽中之陽也﹔地支陰也﹐支上得者曰辰﹐支上陽神爲第三課﹐乃陰中之陽也﹔幹上陰神爲第二課﹐乃陽中之陰也﹔支上陰神爲第四課﹐乃陰中之陰也。夫月將加時則無極而太極也﹔加時而有天盤動而生陽﹐地盤靜而生陰﹐乃太極生兩儀也。至於干支分而四課布﹐非兩儀生四象乎﹗故曰﹕一陰一陽之謂道﹐陰陽不測之謂神。賊克爲初用之始﹐相因作中末之身。

○四課卽布則八卦生矣。四課陰陽旣具﹐須求三傳以爲發用﹐則以四課上下審之。若有一下克其上神者﹐𨿽有二三之上克下不論矣﹐名曰重審課﹔若四課中並無下克﹐惟一上神克下﹐取而用之名曰元首課。重審者重復審詳也﹐元首者別無下克而亭亭然有首出庶物之象也。俱以所得發用爲初傳﹐以初傳地盤上所乘者爲中傳﹐以中傳地盤上所乘者爲末傳﹐故曰相因也。克多比用﹑涉害。

○重審不過一下賊﹐若四課中有二三四下賊者非審矣﹔元首不過一上克﹐若四課中有二三四上克者非首矣。上克下曰克﹐下克上曰賊。今賊克紛紛﹐則以甲丙戊庚壬爲陽日﹐而用一子寅辰午申戌之神陽與陽比﹐𨿽二三陰勿論也﹔若乙丁己辛癸爲陰日﹐而用一丑卯巳未酉亥之神陰與陰比﹐𨿽二三陽勿論也﹐故曰比用也。然又曰知一者何也﹖蓋陽知用一陽爻而不知有陰也﹐陰知用一陰爻而不知有陽也。若夫陰日只知用一陰﹐今而有二陰三陰四陰﹝按﹕實際無三四陰這種情況﹞矣﹐陽日只用一陽﹐今而有二陽三陽四陽矣﹐則名之曰涉害課﹐先以寅申巳亥上乘之神爲用﹐則涉之深而建名曰見機﹐蓋有害者不可不見機﹐明若保身之義也。若孟神上無克賊則以子午卯酉上乘之神爲用﹐此涉之淺而又名曰察微﹐蓋見於明者不可不究其精微﹐履霜堅冰至之意也。其中末必如賊克之相因。無克是以遙嗔。

○若四課上下全不相克賊﹐則以日幹爲主而與第二﹑三﹑四課上神相對較之。若有一上神克日幹者取以爲用﹐名神遙克日﹐曰蒿矢課﹐以彼能遙傷於我而似矢也。何以蒿矢名之﹖蓋上下相克﹐力勇而有賊克之稱﹐斯遙遠力綿﹐𨿽克而猶蒿而已。若無克日幹者﹐則視日幹遙克彼三上神矣。若有一上神被日幹克者取以爲用﹐名日遙克神﹐曰彈射課﹐以我能遙傷於彼而似射也。何以彈名之﹖蓋亦因其射遠力薄﹐取象於彈丸而已。如有二克或克二者﹐亦如比用之法。三傳相因亦如賊克之法。夫昴星當俯仰於酉上﹐

○若四課旣無克而復無遙﹐則爲昴星矣。蓋遙克力輕﹐取象於蒿取象於彈﹐況無遙克而獨天地盤之酉金作用﹐其力尢輕之至﹐而應事則未免明之微矣﹐故以酉中之昴星爲名﹐言其明之微﹐𨿽七星相聚﹐非至明之目不能辧也。陽日則取酉上所得之神爲發用﹐有日將出而雞鳴仰首之義也﹔陰日則取酉下所得之神爲發用﹐有日將墓而虎視俯首之意也。陰則日作中傳辰作末傳﹐陽則辰作中傳日作末傳。不惟陰陽疊遷﹐而終有返本之象也。若別責取干支之合神。

○假如四課有首尾相同爲三課者﹐有二三相同而爲三課者﹐名曰不備﹐言四課不全﹐不完備也。其不備課中無賊克無遙克﹐不可以昴星取例。四課昴星﹐三課別責也。若陽日得之以天干之合位上乘者取爲用神。合者﹐甲己﹑乙庚﹑丙辛﹑丁壬﹑戊癸相合也。幹陽尙有動用之機也。若陰日得之以地支之三合前一位用之﹐而不用乘神﹐靜之機也。三合前一位者﹐如巳酉丑﹑亥卯未﹐酉日用丑﹐丑日用巳﹐未日用亥是也。中末不問陰日陽日﹐並以干上所乘者爲之。伏反以刑﹑衝爲定。

○若諸神歸於本位﹐如子加子﹑午加午之類﹐乃伏吟之象也。有克者取克﹐不過癸乙二幹而已。無克者陽日自幹上發傳﹐陰日自辰上發傳﹐迆邐三刑而爲三傳也。若初傳值自刑則中傳陽日用支﹑陰日用幹﹐仍取刑爲末傳也。倘逢中傳自刑者﹐末傳以衝神爲之矣。夫刑有三者﹕一字刑乃午刑午﹑辰刑辰﹑酉刑酉﹑亥刑亥﹐自刑也。二字刑乃卯刑子﹑子刑卯也。三字刑乃丑刑戌﹑戌刑未﹑未刑丑也﹔寅刑巳﹑巳刑申﹑申刑寅也。反吟乃子加午﹑卯加酉﹐十二神各臨衝射之位也。克之少者重審﹑元首取之﹐多則知一涉害取之。三傳初末相同而衝乎中傳。若夫丁未﹑己未﹑辛未﹑丁丑﹑己丑﹑辛丑六課無克﹐乃名無依﹝無親﹑井欄﹞﹐以支神之井欄衝射上所得之神以爲初用﹐而日支所乘爲中傳﹐日幹所乘爲末傳。夫井欄者﹐丑衝未﹑巳衝亥也。﹝日支之馬爲用﹞八專以逆順爲眞。

○若干支同處一位則四課中只得二課矣。有克仍從賊克﹑比用﹑涉害三法取用。無克不復取遙矣。蓋遙遠也﹐干支同位何遠耶﹖只用八專之法而用之。陽日則順從幹上陽神得三而止﹔陰日則逆從支上陰神得三而止﹐是爲發用也。中末二傳槪用幹上所乘神爲之。天乙居中﹐後六前五。

○天乙乃貴人也﹐此神居紫微垣之門﹐住持上帝徵伐以行令於人間﹐應己丑之土﹐有止戈之武統馭十二神。在天門之前﹑地戶之後則順行﹔若居地戶之前﹑天門之後則逆行。其神後有六位﹐乃天空﹑白虎﹑太常﹑玄武﹑太陰﹑天后也﹔前有五位﹐乃騰蛇﹑朱雀﹑六合﹑勾陳﹑靑龍也。

解紛﹝子﹞必囑事於童僕﹐

升堂﹝醜﹞宜投書於公府。

憑幾﹝寅﹞可謁見於家﹐

登車﹝卯﹞宜訴詞於路。

巳午受貢兮君喜臣歡﹐

辰戌懷怒兮下憂上辱。

移途﹝申﹞則有求幹之榮﹐

列席﹝未﹞則有酒筵之娛。

還絳宮﹝亥﹞坦然安居﹐

入私室﹝酉﹞不惶寧處。

但見騰蛇﹐驚疑擾亂。﹝不加戌亥﹞

掩目﹝亥﹞則無憂無患﹐

盤龜﹝醜﹞則禍消福善。

生角﹝寅﹞露齒﹝酉﹞禍福兩途﹐

乘霧﹝巳﹞飛空﹝午﹞休祥不辯。

入林﹝未﹞兮鋒不可砍﹐

墜水﹝子﹞兮從心無患。

當門﹝卯﹞而懸劍﹝申﹞總是成災﹐

入冢﹝戌﹞而象龍﹝辰﹞並爲釋難。

朱雀南方文書可防。﹝不加酉戌亥子﹞

損羽﹝子﹞也自傷難逃﹐

掩面﹝醜﹞也動靜得昌。

安巢﹝寅卯﹞兮遲滯沈溺﹐

投网﹝辰戌﹞兮乖錯遺忘。

厲嘴﹝申﹞銜符﹝午﹞怪異經官語訟﹐

臨墳﹝未﹞入水﹝亥﹞悲哀且在雞窗。

官災起蓋因夜噪﹝酉﹞﹐

音信至都緣晝翔﹝巳﹞。

粵有六合之神婚姻佳會。﹝不加申酉戌亥子﹞

待命﹝亥﹞和同﹐不協﹝巳﹞驚悸。

反目﹝子﹞兮無禮之事端﹐

私竄﹝酉﹞兮不明之囚地。

乘軒﹝寅﹞結髮﹝申﹞從媒妁而成歡﹐

違禮﹝辰﹞亡羞﹝戌﹞因妄冒而加罪。

升堂﹝午﹞入室﹝卯﹞並爲已就之占﹐

納采﹝未﹞妝嚴﹝醜﹞總是欲成之例。

或逢勾陳發用必然鬥訟爭官﹐

更遇受越﹝醜﹞投機﹝子﹞被辱暗遭毒害。

遭囚﹝寅﹞兮宜上書﹐捧印﹝巳﹞兮有封拜。

臨門﹝卯﹞兮家不和﹐披刃﹝酉﹞兮身遭責。

升堂﹝辰﹞有獄吏以勾連﹐反

目﹝午﹞因他人而迷厲。

入驛﹝未﹞下獄﹝戌﹞往來詞訟稽畱﹐

趨戶﹝申﹞褰裳﹝亥﹞反復勾連攺革。

靑龍財喜𨿽主亨通﹐

在陸﹝未﹞盤泥﹝丑﹞所謀未遂。

登魁﹝戌﹞兮小人爭財﹐

飛天﹝辰﹞兮君子欲動。

乘雲﹝寅﹞驅雷﹝卯﹞利以經營﹐

傷鱗﹝申﹞摧角﹝酉﹞宜乎安靜。

燒身﹝巳﹞掩目﹝午﹞因財有不測之憂﹐

入海﹝子﹞遊江﹝亥﹞因動有非常之慶。

後有天后之神蔽匿陰私之婦。

守閨﹝子﹞治事﹝亥﹞動止多宜﹐

倚戶﹝酉﹞臨門﹝卯﹞好淫未足。

褰帷﹝戌﹞伏枕﹝午﹞非嘆息而呻吟﹐

裸體﹝巳﹞毀妝﹝辰﹞不悲哭而羞辱。

優遊閒暇蓋因理髮﹝寅﹞修容﹝申﹞﹐

悚懼驚惶緣爲偸窺﹝醜﹞沐浴﹝未﹞。

太陰所爲蔽匿﹐禍福其來不明。

垂簾﹝子﹞則妾婦相侮﹐

入內﹝醜﹞則尊貴相蒙。

被察﹝戌﹞兮當憂怪異﹐

造庭﹝辰﹞兮宜備乖事。

跣足﹝寅﹞脫巾﹝午﹞財物文書暗動﹐

裸形﹝亥﹞伏枕﹝巳﹞盜竊口舌憂驚。

閉戶﹝酉﹞觀書﹝未﹞雅稱士人之政﹐

微行﹝卯﹞執政﹝申﹞偏宜君子之貞。

玄武遺亡陰賊走失。

散發﹝子﹞有畏捕之心﹐

升堂﹝醜﹞有干求之意。

愛寅兮入林難尋﹐愁辰兮失路自制。

窺戶﹝卯﹞也家有盜賊﹐

反顧﹝巳﹞也虛獲驚悸。

伏藏﹝亥﹞必隱於深邃之鄕﹐

不成﹝未﹞必敗於酒食之地。

劫路﹝午﹞拔劍﹝酉﹞賊懷惡攻之而反傷﹐

折足﹝申﹞遭囚﹝戌﹞賊失勢擒之而可獲。

太常筵會酒食相奉。

遭枷﹝子﹞必值決罰﹐側目﹝寅﹞須遭讒佞。

遺冠﹝卯﹞也財物遭傷﹐

逆命﹝戌﹞也尊卑起訟。

銜杯﹝申﹞受爵﹝醜﹞不轉職而遷官﹐

鑄印﹝巳﹞捧觴﹝未﹞不徵召而喜慶。

乘軒﹝午﹞有攺拜之封﹐

佩印﹝辰﹞有遷官之命。

亥爲徵召𨿽喜而必下憎﹐

酉作券書𨿽順而防後競。

白虎道路官災病喪。

溺水﹝子﹞音書不至﹐焚身﹝午﹞禍害反昌。

臨門﹝卯酉﹞兮傷折人口﹐

在野﹝丑未﹞兮損壞牛羊。

登山﹝寅﹞掌生殺之權﹐

落井﹝戌﹞脫桎梏之殃。

銜牒﹝申﹞無凶主可持其喜信﹐

嚙人﹝辰﹞有害終不見乎休祥。

天空奏書之神﹐以天乙尊者無對。

○天空﹐後六戊戌土神也﹐其神無形無影﹐由正對天乙至尊卽空亡也﹐由無敢對至尊而虛其位﹐故曰天空。專主詐僞不實。曰奏書者﹐言惟執書以奏﹐則此片時可對至尊也。

神𨿽所主休徵﹐必察卦名之意。

元首象天﹐重審法地。

象天者先喜而後憂﹐法地者先迷而後利。

○象天者﹐上位之動用也﹔法地者﹐下位之動用也。以其上克下故先喜後憂﹔以其下賊上故先迷後利。

知一則得一爲宜﹐

○比用卦又名知一卦。知一不知其它﹐惟一得則永得一也。

見機則不俟終日。

○涉害之深者曰見機。不俟終日﹐言機貴速時者﹐難密而易失也。

遙克所卜難成﹐

○遙克者﹐神遙克日曰蒿矢卦﹔日遙克時曰彈射卦。二者皆力不雄也﹐故所卜難成﹐觀蒿與彈之意自明。

別責所占岡濟。

○四課不備而無遙曰別責﹐尢無力之甚也﹐故凡占岡濟﹐不過利守而已矣。

冬蛇掩目﹐虛驚而終不傷人。

○昴星卦有騰蛇發用曰冬蛇掩目卦。旣曰掩目之蛇﹐則人得而害彼﹐彼不得而害人。不過虛凶不成實害也。

虎視轉蓬﹐出外而稽畱不起。

○昴星卦有白虎發用曰虎視轉篷卦。旣曰虎視則凶不可當﹐卽猶轉篷而避之可也。出外必稽畱不回。

伏吟任信宜用靜﹐去盜非遙。

○伏吟剛日自任卦﹐柔日自信卦。主靜也。逃去之人及盜賊失物俱不遠也﹐貴順支前一位尋之﹔貴逆支後一位尋之。

反吟無依則復舊﹐往來不一。

○反吟來去不定﹐故曰無依﹐無依倚也。凡事不定且主於遠。

八專之音不宜男子波波﹔

帷簿之名不利婦人嘻嘻。

○八專卦干支同位﹐內有怨女﹐外有曠夫﹐故曰帷簿不修之卦﹐多淫佚之意也。

龍首累逢君命﹐恩賜頻加。

○太歲﹑月建﹑月將﹑貴人同爲發用曰龍首卦。君子則有恩命出自天子﹐常人利見大人。

龍戰屢見攺革﹐災禍不定。

○卯酉日辰﹑行年﹐發用又值此者名龍戰卦﹐不問君子常人俱主更革﹐災禍不一。

官爵攺拜升遷﹐

○驛馬發用曰官爵卦﹐主攺拜升遷。常人得之反搖動不寧。

富貴增財吉慶。

○貴人發用主增財喜慶﹐君子常人皆吉。

斫輪鑄印官職須遷﹐

○卯加申發用曰斫輪卦﹔戌加巳發用曰鑄印卦。有官者必遷﹐無官者反不能當而有官非口舌。

髙蓋乘軒鼎席必至。

○午卯子三傳曰髙蓋乘軒卦﹐亦同斫輪鑄印斷。

蕪淫主琴瑟不調﹐

○夫﹐幹也﹔妻﹐支也。上神互克干支名曰蕪淫卦﹐主夫妻異心。

淫女必妒亂太甚。

○初傳天后﹐末傳六合﹐更傳見卯酉曰淫女卦﹐主淫奔不止。

是知三交爲三匿﹐

○子午卯酉仲神全見於三傳曰三交﹐主藏匿陰私不明之人。蓋此神皆無行之敗气﹐主人昏晦﹐收畱此人異日不利。

九醜定災殃。

○乙戊己辛壬日更得四仲相並而又大吉加仲上曰九醜卦﹐主占者家長有災。

斬關不利安居波波不定。

○魁罡加干支﹐上更得六合﹑靑龍名斬關卦﹐主不能安居而奔波不定。

遊子不遑寧處碌碌無常。

○辰戌丑未爲四季﹐在三傳本靜﹐而丁神天馬入之曰遊子﹐主動而碌碌﹐奔波不免。

天獄憂刑罪責。

○凡用神囚死更天罡加日本之上曰天獄卦﹐主官非口舌﹑刑罰及身。

天网囚系傷災。

○凡時與用神並克天干者曰天网卦﹐詞訟遭囚系﹐常占多主凶病。

玄胎主隱匿藏懷爲胎孕。

○寅申巳亥全在三傳曰玄胎卦﹐主隱匿藏懷或爲胎孕。

贅婿主伏潛屈辱或相將。

○支辰加天干之上被克爲用曰贅婿卦﹐主屈身於人﹐而支辰必依棲於人而相傍。

無祿之名是上驕而下弱﹐

○凡四上克下曰無祿卦。上皆得意故驕﹐下皆受制故弱﹐無祿猶無路﹐最凶之占也。

絕嗣之意乃下逆而上傷。

○凡四下克上曰絕嗣卦﹐下皆得志而逾逆﹐上皆受制而全傷﹐尢凶之甚也。

又爲勵徳以動推爲意﹐

○貴人當卯酉之上曰勵徳卦。貴人不自安而搖動也。

亂首以悖逆爲心。

○日加辰而被克曰亂首卦﹐悖逆之象也。

稼穡定自微而至著﹐

○辰戌丑未全在三傳曰稼穡卦。土有生物之功﹐而日漸增長﹐故自微而至著。

曲直必福善而禍淫。

○三傳亥卯未曰曲直卦。爲福者愈增其福﹐爲禍者愈益其禍﹐乃木日漸長之象也。

巳酉丑俱逢則傷情攺革﹐

○三傳巳酉丑全者曰從革卦﹐主革故鼎新之象﹐且金乃破物之神﹐主刑傷之凶也。

寅午戌全見則意欲成親。

○三傳寅午戌全者曰炎上卦。主气焰薰天﹐上進之象﹐而急於進用﹐有相親傍之義焉。

緣夫潤下之道﹐惟宜施惠於人。

○三傳申子辰全者曰潤下卦。主恩澤下流﹐惟宜施惠於人﹐不可獨利而招憂。

凡斷吉凶﹐占從將意。

大抵功曹爲用﹐木器文書。

○功曹寅也﹐寅乃木神﹐功曹乃奏書之神﹐故主文書。

傳送加臨時行程消息。

○傳送乃郵馬之象﹐故主信息行程。

太衝盜賊及車船﹐從魁金銀與奴婢。

辰爲鬥訟兼主喪亡。

○天罡主鬥爭詞訟﹐亦名天牢﹐又名天羅﹐主死亡。

戌爲欺詐或稱印綬。

○河魁主欺詐﹐亦名地獄﹐又主印綬之神。

登明徵召﹐太乙非災。勝光火怪絲棉﹐

○午主光明怪異﹐又主絲棉布帛。神後陰私婦女。

○子水天后之宮﹐主陰私不明﹐事干婦女。未爲衣物筵賓﹐

○小吉乃太常之宮也﹐主衣冠物帛﹑筵會賓客。正號田宅園囿。

○大吉土神﹐主田宅園囿之事。

大吉小吉會勾陳﹐因田宅而爭訟。

○丑未主田宅﹐見勾陳鬥訟之神﹐必因爭田宅而起訟。

從魁河魁乘六合﹐爲奴僕之逃亡﹐

○酉主婢﹑戌主奴﹐六合爲私門﹐乃奴僕逃亡之象。

文宜靑龍不戰﹐武欲太常無爭。

○文看靑龍爲類神﹐武看太常爲類神。旺相相生必吉﹐上下克戰則凶。

登科者祿馬扶會﹐

○登科者祿神驛馬臨於干支之上﹐旺相相生主上吉。馬主前程遠大﹐祿乃臨官之神。

不第者刑害俱並。

○三刑六害並臨干支之上﹐刑主有缺﹐害主阻隔難成。

投書宜虎勾無气﹐

○投書獻策﹐見上貴也﹐若白虎勾陳無气﹐自然無阻也。

捕賊欲玄武相侵。

○捕賊以玄武爲類神。若玄武臨克地﹐自然得捉也。

若候風占雨﹐須看靑龍白虎。

○白虎主風﹐靑龍主雨。有气旺相有風有雨﹐囚死空亡風雨必微。

若遷官進職﹐宜觀天吏天城。

○寅爲天吏﹐卯﹝申﹞爲天城。若加年命相生必主變遷。

動望行人﹐視二八卯酉之限。

○占東南行人﹐以酉爲中途﹐子上神爲至期﹔若西北行人﹐以卯爲中途﹐午上神爲至期。

迫逃亡盜﹐捕四六玄武之陰。

○占捕盜賊看玄武之陰神上所得何神﹐便知其在何處﹐捕之必獲。

失伴必詳勝光而可見﹐

○勝光在日前則向前追必見﹐在日後則稍等立見矣。

亡財則察玄武而可知。

○失財物以玄武之陰神上見乃知方所﹐尋之必獲也。

此皆略舉其綱要﹐在智者臨時而審情。

若夫旺气﹐求就官職﹔相气﹐經營利祿﹔囚气﹐囚系呻吟﹔

死气﹐死亡悲哭﹔休气﹐病疾淹延。詳在囚時日墓。

○旺气發用利求官﹐相气發用利求財﹐囚气發用訟則囚系﹑呻吟﹐死气發用病必死亡哭泣﹐休气發用疾病淹纏﹐若日墓同之必凶。

相加孟仲﹐萬事新鮮。季上逢之﹐互爲故舊。

○孟仲之神發用主新鮮事動﹐季神發用爲舊事矣。

歡欣在旺相之中﹐悲哀在死囚之處。

○旺相發用皆主喜﹐休囚發用皆主憂。

凡見火加水上﹐亡遺口舌非寧。

○乃巳午火臨亥子水也。火乃朱雀﹐主口舌﹔水乃玄武﹐主亡遺。

火入金鄕﹐淫逸姦邪未息。

○火則騰蛇朱雀﹐金乃白虎太陰。淫佚姦邪皆爲太陰爲火所逼致也。

水加土位逢財﹐若在火宮遷職。

○水加土上受土之克則爲財﹔水加火上克水則爲官。

木逢水則流落它鄕。

○以木之少而見水之多﹐有木漂本之象﹐故曰。

水遇土則人財兩散。

○水加土上﹐水爲財。而主散失者﹐亦水爲玄武之位也。

金居火上則疾病死亡。

○金加火上﹐白虎入朱雀騰蛇之位﹐故主疾病死亡也。

土臨木地則田宅訟起﹐

○土加木乃勾陳受制之象﹐故主因田宅而興詞訟。

金加火位﹐中傳有水無妨。

○若金加火爲發用﹐而中末見水則有救矣。

火入水鄕﹐末得鎭星復喜。

○若火加水上爲發用﹐而中末有土則不凶矣。

貴人順行﹐凶將少降禍殃。

天乙逆行﹐吉將聊施恩惠。

○天乙貴人順則凡事順﹐逆則凡事逆。順貴𨿽凶將降涸必輕﹔逆貴𨿽吉將賜福不重。

連災遇惱﹐上下皆凶。招利求祥﹐始終俱吉。

○三傳全無吉將吉神者災惱並見﹔三傳中全吉者主招財利﹐可求吉祥。

凶神刑害﹐災害連綿。吉將相生﹐歡欣不已。

○三傳中凶將更乘刑害災涸愈重﹔三傳中吉將更生助者喜慶愈多。

凶神合和﹐逢災不至深遠﹔

吉將逢傷﹐賜福終非全美。

○三傳中凶將見生合﹐𨿽凶不甚﹔三傳中吉將見傷﹐𨿽吉不甚。

日辰有彼此之殊﹐神將有尊卑之異。

○日幹爲己﹐支辰爲他人﹔貴神在上尊﹐月將在下卑。

辰來克日諸事難成﹐日來克辰所謀皆遂。

○支辰來克日幹乃我受人制也﹔日幹去克支辰乃人聽命於我也。

男逢災厄須以日上推窮﹔

女遇迍邅但向辰宮尋覓。

○日幹又曰天干﹐故看男子之災祥﹔支辰又曰地支﹐故看女子之禍福。

先凶後吉終成喜慶之徵﹐

始吉終凶終見悲哀之兆。

○初傳凶末傳吉終於吉也﹔初傳吉末傳凶終於凶也。

初刑末位災來果必無輕﹐

末克初傳有禍須知亦小。

先賢以時作先鋒﹐占萬事皆可以推。

若乃披刑則侵欺詐僞﹐乘馬則搖動遷移。

○時作支刑﹐子刑卯之類﹔乘馬主動搖也。

衝支衝幹彼己不惶寧處﹐

同辰同日爾子蹇滯遲疑。

○時衝干己不寧﹐時衝支彼不寧﹔同辰彼蹇﹐同日我蹇。

時日相生疊爲恩惠﹐生克其辰災祥居第。

○時生日下報上﹐日生時上惠下﹔時生支宅吉﹐時克支宅災。

所以遇子遇午若往若來﹐值卯值酉爲門爲戶。

○子午天地之道路也﹐往來之象。

更宜視以用及終傳﹐反可察其生及畏懼。

大抵克多事繁﹐克少則事簡。

○涉害比用主繁﹐元首重審事簡。克者﹐動也。

鬼臨所畏當憂而不憂﹔財在鬼鄕聞喜而不喜。

○因財變鬼而禍矣。

神將互克占及夫妻﹔同類來傷事因兄弟。

○鬼乃夫也﹐鬼動事起夫﹔財乃妻也﹐財動事起妻﹔比肩爻動﹐事起同類朋友也。

財遇天空兮產業須傷﹔鬼臨旬尾兮官災不起。

○財爻空﹐求妻不得也。官爻空﹐有官非不妨也。

吉神臨凶卦之中﹐無咎爭之道﹔

惡煞臨吉卦之內﹐無歡欣之理。

煞𨿽惡﹐生我則其喜終至﹔

將𨿽良﹐克我則憂難不已。

○如虎勾生我﹐其力尢雄﹔龍合克我﹐其凶亦至。

凶神無吉也﹐合干則訟休﹔

吉神無凶也﹐克日則禍起。

○與日合𨿽朱雀之口舌亦休。

更若識其通變﹐舉一隅而不復三矣﹗

卷二

大六壬九天玄女指掌賦

六壬通萬變之機﹐大爲國而小爲家。

日辰定動靜之位﹐日爲人而辰爲事。

變卽窮變﹐通久之變機﹐發動所由也。家國要從地盤分野處看。若單論家宅則惟在支上看可也。

月將加時﹐局圖順節﹐日二課而辰二課。

合成四象﹐生主和而克發用﹐義法三才。

日上神爲太陽﹐日陰爲少陽﹔辰上神爲太陰﹐辰陰爲少陰。

陰陽生合﹑比和處吉凶之端倪不露﹐惟於相克處一逗殺機而遂爾見形。蓋不殺不成其爲生﹐而取克正所以觀五行相生之妙也。

上克爲元首﹐理順成而百事咸宜。

上天下地﹐天克地理勢皆順﹐故百事宜。

下賊爲重審﹐人事逆而謀爲不利。

地克天是下陵乎上﹐故主逆。

二三克賊﹐知一總名。

神將凶而禍不單行﹐神將吉而福祥雙至。

如二三克賊﹐則看克處與本於有益無益而福禍之來可決矣。

用孟名曰見機﹐當因時以致宜﹔

仲季號爲察微﹐事未萌而預計。

克賊重重比涉害﹐用辰主外災害己﹐用日主我禍延人。

蒿矢神遙克日﹐二克主兩事而合爲一事﹔

彈射日遙克神﹐一克主一端而分作兩端。

日止一日﹐克有二﹐是兩事合來作一事。一克互觀自見﹐二課若見金土二煞﹐爲有鏃有丸﹐能傷人也。

昴星如虎對立﹐視俯仰以定遠近之憂危。

俯視憂近仰憂遠。殺气至酉而盛﹐故將曰太陰﹐俯仰皆以酉位言﹐陰陽無克乃從至陰處討出消息來也。正君子履霜之漸多憂懼之時也。

別責如花待時﹐合日辰以定人事之巧拙。

課名不倘﹐事屬有待時象可知矣。玩別責字言尊見端於此﹐而成就於彼之義也。

八專士女懷春﹐一名不修幃箔。

凡陰陽施化以別﹐而神令干支同位﹐陰陽不分﹐主客未辧﹐故取象若此。

丁巳辛同丑未﹐井欄射主深災。

井欄射亦主前途憂危。

伏吟任信用刑而事主反復。

謂十二神名居衝位﹐無可依倚﹐主反復不寧也。

凡上克則事起男子﹐或屬他人﹔

若下賊則吉由女人﹐或因自己。

大凡克處是動機﹐上克動在客在陽﹐故爲男子爲他人﹐下賊反觀可知。

將克神爲外戰﹐災自外來。

神克將爲內戰﹐禍由內起。

將謂月將﹐神卽貴神。將克神相戰於外﹐神克將相戰在內。災外來是因彼而有克也。禍內起以其克加於我也。

用在日前事情已過﹐用居日後事起將來。

日辰發用應在今時﹐辰日刑沖事成恍惚。

年月吉日發用﹐事應年月節旬。

如甲課在寅則卯爲後而丑爲前。蓋前爲已往﹐後爲未來故也。日謂今日辰主於日﹐言日幹發用事應在今時。凡日寄辰﹐辰仰於日﹐要合徳祿比合相生乃爲足貴。刑則人情不美﹐衝則反復不寧﹐故多事恍惚也。年主一年﹐月主一月﹐節主半月﹐作气字看。如立春爲節﹐雨水爲气﹐節字論气﹐無謂月也。

此二句論克應之理﹐最爲絕妙。方朔克應歌云﹕起歲年華問﹐逢蟾月裏尋﹐占旬旬裏應﹐值日日前辰﹐气動蟾分體﹐候來旬折身﹐諸門從此起﹐萬類若通神。苗公云﹕七位克應訣﹐季神總用同﹐墓中見的實﹐吉凶取捨衝﹐陰陽分墓絕﹐七位應須通。又云﹕看發用是何季之神﹐如見寅卯則應在辰月辰日辰時﹐如見巳午則應在未月未日未時﹐故言與日同也。

吉神旺相事皆吉﹐凶神旺相事必凶。

旺气求官吉﹐爭財相气親﹐死言喪禍起﹐囚動見官刑﹐休來憂病患﹐五气仔細尋。此皆以克日論也。吉凶二神﹐謂三傳日幹年命兼歲月建正時業方支辰上神﹐非搜盡此十一處也﹐須要視何處生我克我﹐還是生我者多﹐克我者多。助我生者多或助我克者多﹐生我者得地﹐還是克我者得地﹐宜詳察。

已上九門定式﹐次觀附卦加臨。

日臨辰而受克爲亂首﹐主行悖逆之道。

辰臨日而受克爲贅婿﹐不能自立其身。

如庚寅日寅加申﹐是辰臨日而日克之。夫日寄於辰﹐今反克辰﹐是自家竟無安頓處矣。

辰臨日而生日名自在﹐有恢宏之志。

辰來生我可云安享。

日臨辰而受生名俸就﹐有榮顯之機。

我就他生一何榮顯。

日臨辰而生辰名歷虛﹐主無稽之笑語。

我去生他﹐他爲脫气。

辰臨日而受生名歸寵﹐主福履之來崇。

辰是我所履之境﹐加我之上而與我合體生辰﹐豈非福履之崇乎。

同類相加培植和合。

培植和合﹐言比肩之妙。

日辰交生名爲脫骨﹐主彼我舒情多實﹔

日辰交克號曰無涉﹐主內外疑忌生猜。

交生不認我而認人﹐故爲脫骨﹐乃相信之誠也﹐交克反看。

課傳皆在年月日時名天心﹐憂不成憂而喜中加喜。

三傳不離四課名曰回環﹐吉不全吉而凶不全凶。

天地大化不離是在天之心了﹐名回環﹐意不宜占訟散事。三傳所以變化四課不離殊少變動之意﹐故吉凶不全。

三上克爲幼度厄﹐腐繩維臣室之象﹔

三下克爲長度厄﹐越海無舟楫之形。

凡長幼課看發用才官父子何如﹐是財則傷財﹐餘可例推。又看餘一課﹐或是上克必主上下不安爭鬥。若生日幹則凶可解﹐上下相生凶亦稍解。

四上克爲無祿主孤單﹐得救神亦能免禍。

四下賊爲絕嗣主貧苦﹐𨿽吉將到底成空。

救神如三傳年命有一處生幹卽是﹐若四下賊則是我所遇皆仇敵﹐吉將其柰我何。

日辰見辰戌又發用爲斬關﹐陽逃亡而陰主伏匿。

辰戌動神﹐中傳更遇寅字爲天梁﹐主萬里飛騰﹐故陽日爲逃亡。陰日爲伏匿﹐總無蹤迹可尋也。凡傳遇寅卯未午乘貴陰合爲天地獨通﹐出行吉。

貴人臨卯酉分前後爲勵徳﹐庶人吝而君子亨通。

視干支陰神﹐如立貴人前是小人恃勢當彊。如陽神立貴人後是君子謙沖當進。此勵徳之卦。蓋日陰辰陰爲卑﹐不合妄居於前。日陽辰陽爲尊﹐不合退居於後也。

天乙在卯酉立私門﹐名微服而名懷異志。

天乙來臨主八門﹐日辰陰陽俱後﹐遇此卽是爲微服象﹐惟利陰私。貴後存謂居貴人後﹐卯酉爲日月之門﹐陰私之象﹐惟利安居不利有爲。

夫婦若年神交相克﹐作蕪淫主琴瑟不調。

夫婦年若相克﹐日神更與日辰互克乃乖戾之象。

用卯爲龍戰﹐用酉爲虎鬥﹐主恩攺而憂疑不定。

凡卯日發用﹐行年又在卯名龍戰卦﹐虎鬥仿此。蓋卯日陽气南出﹐陰气北入﹔入酉日陽气北入﹐陰气南出﹐主刑殺。陽主徳生﹐相戰於門﹐故名。主事疑惑﹐反覆不定。

六合爲佚女﹐天后爲狡童﹐主厭翳而男女有淫。

卯爲六合私門也﹐酉爲太陰私戶也。凡卯酉作傳而前天后後見六合爲陰往求陽﹐非佚女而何﹖前見六合後見天后爲陽往求陰﹐非狡童而何﹖

三傳四孟名曰玄胎﹐非懷孕則有移舊更新之意。

四孟五行生地故曰胎﹔玄﹐水色黑﹐言方胎於中﹐男女未分﹐不可見也﹐主事有根蒂﹐日漸長進之意﹔如入胎於母腹﹐鑄成五官之象﹐所以說移舊。

三傳四仲謂之三交﹐加日辰則主隱匿罪人之名。

凡仲日四仲相加一交﹐有克發用二交﹐課傳又見陰合丁交卦也。子午卯酉所藏乃乙丁己辛癸五陰漧﹐陰爲刑偏陰爲陽﹐故太公立課將五陰漧移於四季﹐正謂此也。蓋四仲當陰漧之旺﹐如乙祿到卯﹐丁巳祿居午﹐則極气盛矣。而五陽幹生於四孟者﹐以四仲爲沐浴敗地﹐是仲位刑旺而徳衰也。若課傳年命全逢乎此﹐諸事不吉﹐故武侯云﹕徳气在內﹐刑气在外﹐之此不可出兵。

四仲亦名二煩﹐主殺傷而更遭刑訟。

凡太陽加仲﹐斗系丑未爲天煩﹔太陰加仲﹐斗系丑未爲地煩。是天地大小吉之气俱爲天罡所傷﹐而太陽加仲是徳爲刑也。月宿加仲刑气大旺﹐故主殺傷獄訟之象。如斗罡系丑未名杜傳﹐徳在內刑在外﹐凡占利靜不利動。

四季名爲遊子﹐乘天馬而將欲遠行。

四土是遊行之地﹐天馬是遊行之象﹐故名。於課不止遠行﹐凡事主遊移不定﹐蹤迹無憑。

用天馬而中卯末子名爲髙蓋﹐主公卿爵位。

正月午爲天馬﹐卯天車﹐子華蓋﹐蓋利見大人之象。

卯發用而中戌末巳號曰斫輪﹐爲印綬俱全。

卯加庚辛木就金雕﹐中傳戌﹐又是辛之寄宮﹐末傳巳火煉辛金而金又斷卯木成器﹐且戌中辛金得巳火﹐又爲鑄印﹐而戌又爲印綬﹐所以說印綬俱全﹐爵祿崇髙之旬象。

若逢眞破﹐得罪於帝王之象﹔

害气交加﹐遠涉有江湖之患。

凡刑沖破壞皆謂之破﹐於仕宦則爲得罪﹐於賈人則爲江湖之患﹐爲盤車故也。

時逢太歲作貴人兼發用而乘月將﹐名時泰有賜寶升官之象。

日時月建會靑龍而用歲气作初傳﹐名富貴主利見大人之徵。

天乙發用﹐又日辰月建名靑龍﹐歲支作天乙是爲用歲气﹐言一時而諸吉臻合也。

四離前一日爲天寇﹐利居家而不利遠行。

四絕前一日爲天禍﹐事體絕而又復重興。

分至前一日爲四離﹐已非遠行吉象﹐那堪月宿極陰﹐玄武陰私重加故主遇盜賊。四立前一日爲四絕﹐乃陰陽交接之日那堪立絕互交﹐是乘權卸肩而兩不得力﹐所以事休絕而復興。

四時前孤後寡﹐或遇空苦楚無依﹐閉口旬尾﹐如乘玄發用病危不失。

如寅卯日當春之時則巳爲孤丑爲寡﹐若無別吉象﹐則爲孤寡課。閉口有二格﹐如玄武加天地盤﹐六甲合此成兩般﹔病逢閉口則不進飲食﹐訟逢閉口則枉屈難伸。

時克日而用又助之名曰天网﹐有死喪之危。

用死因而斗加日本名曰天獄﹐主囚系之災。

時用克日爲天网﹐如春占甲幹用土金死囚神而有辰復加日本亥﹐則木之根本受傷﹐運用不旺﹐囚系可知。

上下旺相爲三光﹐始終迪吉。

神將順布爲三陽﹐作事皆成。

用旺相一光﹐吉神臨用二光﹐日辰旺相當令三光﹔用旺相一陽﹐日在天乙前二陽﹐貴順布三陽﹐忌克破刑沖害。

傳見六儀病將瘥而獄囚出﹐

三奇發用疑惑解而喜气生。

旬首發用爲六儀﹐子戌旬奇在丑﹐申午旬奇在子﹐辰寅旬中奇在亥﹐丑爲玉堂﹐雞鳴於丑而日精備﹔子爲明堂﹐鶴鳴於子而月精備﹔亥爲絳宮﹐斗轉於亥而星精倘。

用起天魁爲伏殃有殺傷之厄﹐傳虎死神爲魄化有死喪之憂。

用乘喪魄健者衰而病者死﹐傳起飛魂家有咎而人有災。

天魁在酉逆﹐因仲非河魁也。死神正巳順十二﹐是虎乘死神加日主死﹐加辰主喪﹐有吉可解。喪魄正未逆四季﹐飛魂正亥逆十二。

卦曰始終視神將玩克戰以方知﹐課名新故用剛柔察死生以方見。

始終要兼旺相休凶﹐細細推尋﹐然亦就三傳說﹐三傳原該本事始終﹐或始克終生﹐或始生終克﹐或始生終墓﹐或始墓終生﹐皆始終之義。視神將者﹐神將以生我爲吉﹐不生則𨿽吉亦減力。凡陽幹發用得陰爲故﹐得陽爲新﹔陰漧發用得陽爲故﹐得陰爲新。陽生主事之方生而艾也﹐陰主死事之已去而不乘權也。死生卽得令不得令義。

八迍立見憂危將至﹐五福必主福祿駢臻。

八迍五福不是定然八件五件﹐八是陰數﹐一切惡神凶將克賊日兼帶刑害者﹐是陰慘至極﹐故名。五乃天之中數﹐極陽明之象﹐如傳逢生旺貴人日徳﹐卽有凶亦解救矣。

若順相加之卦傳列巳申亥寅﹐春玄胎者生意已萌於中﹐夏勵陽者機關略見於外﹐秋占四牡驅馳不息﹐冬占全福行止亨通。

凡三傳順加﹐以巳上加申起﹐四孟是五行長生之地﹐順加則水木金各就所生﹐是四生之神復各居長生之位也。如春令寅木乘權﹐勾萌甲坼﹐生意正蒙﹐乃生生之始也﹐曰胎。四孟至於夏則生气日長日盛﹐曰勵陽者﹐謂陽气盛中伏衰﹐君子當勉勵勿縱﹐猶退藏意。秋時生气漸微﹐殺气漸盛﹐且言申位何爲傳送﹐天地之化至七月是生殺之轉關﹐是送往迎來之會也。蓋巳爲海角﹐巳酉丑三合爲寬大坤爲馬﹐卽四牡卽傳送也。申加巳行寬大之地﹐正驅馳不息意。至於冬萬物歸根﹐四生各歸生處﹐是全福而無害﹐行止有不亨快乎﹖

四仲相加子午卯酉﹐春占關隔若羝羊之觸藩﹐夏占觀瀾似遊魚之吞餌﹐秋占四季﹐日逢望弦晦朔名曰三光不仁﹐冬占匿陽﹐時遇日月辰戌號爲四門俱閉。

四仲乃四敗之地﹐以卯加子算﹐四仲相加在卯爲陰不備﹐以日出於卯離太陰也﹐在酉爲陽不備﹐以日入於酉離太陽也。在子一陽初復﹐陽气不壯﹐在午一陰始生﹐陰气不壯。玩課體名義﹐重陰互換知無一吉占矣。春曰觸藩言爲陰所縛﹐進退不得自如。觀瀾意同﹐蓋午生於寅﹐敗於卯﹐前見辰是水庫﹐乃觀瀾而不敢進意。弦月漸進﹐望月已滿﹐晦月旣盡﹐朔月初生﹐重陰相加﹐又逢弦望晦朔﹐更加四仲天官如六合太陰﹐陰總是陰翳之象﹐故曰三光不仁。日月卯酉也﹐四仲相加更卯酉上見辰戌總是陰陽閉寒意。又子乃一陽初生﹐今加於酉方﹐向閉塞之路﹐那見生機﹐故云匿陽。

四季相傳丑辰未戌﹐春稼穡而生長以時﹐夏遊子而漂流不定﹐秋地角據一隅而忘天下﹐冬五墓捨朝市而守丘墟。

稼穡者﹐以辰加丑起算爲順﹐土生萬物故在春爲稼穡﹐且辰加於丑﹐土气乍開﹐生生之思初動。又土盛於夏﹐乘巳午之生﹐有千里之勢﹐故曰遊子。至秋則土气漸衰﹐生物之功滅去矣﹐曰據一隅而忘天下﹐便與夏之通達不同﹐四土皆庫獨以冬爲墓者﹐休囚故也。

若逆相加﹐勢情爲悖﹐三傳亥申巳寅﹐六合一名六害。

春亢毓有始動終怠之形﹐夏洪鈞秉中正權衡之象﹐秋含義而無中生有﹐冬待慶而暗事將明。

逆相加謂以亥上加申起算﹐六合六害在加處見寅盛於春巳毓矣。又值亥生則毓之太過﹐故曰亢毓﹐且亥加於寅爲休气用事﹐故云始勤終怠。寅加於巳﹐木火通明﹐是爲洪鈞﹐巳加於申﹐正火旺於夏﹐亨嘉之會﹐謂之中正權衡﹐固宜申金制約爲義。巳加申是金生於巳﹐含章之意﹐故曰無中生有。申加於亥﹐天乙生水﹐得申金之光相湧相生是爲將明﹐從此而春而夏而秋﹐生長萬物之慶皆爲有待。

四仲逆傳子酉午卯﹐春占井陷如鳥投籠﹐夏占正煩若牛受刃﹐秋失友旣散離而復合﹐冬出漸名陰極而陽生。

四仲以酉加子起算﹐則皆相逆﹐爲五行死地﹐如金庫於丑﹐則酉死於子﹐餘可類推﹐投籠正表其象。正煩或作二煩以日宿月宿加四仲分曰受刃則生气盡矣﹐金土殺酉加於子爲泄殺气﹐气旣衰故爲失友。酉未爲離隔之神﹐加於一陽初生之地﹐爲陰靜而陽復﹐故居離而復合之象。

逆傳四季丑戌未辰﹐春占越庫﹐散財不以其道﹔夏曰轉魁﹐委任不得其人﹔秋殺墓勢將興而將起﹐冬伏陰機漸收而漸藏。

四季以辰加未起算﹐春季辰土受未中乙木之克﹐是發越庫財已散矣﹐曰不以其道者﹐順則合﹐道逆則不以其道也。戌爲天魁﹐中藏辛金﹐夏季未土木庫加戌﹐而爲戌中辛金所克﹐又戌爲火庫泄木之气﹐是木轉魁上爲委托非人也。戌火庫丑金庫﹐火加金則殺金﹐陰象原伏而不動﹐遇火煉之交有發越之勢。丑金庫﹐辰水庫﹐丑加辰則金水相涵象重陰﹐又子見母﹐故曰收藏。

若順相合理勢自然﹐申子辰爲潤下以和順爲義﹐寅午戌爲炎上以發達爲名﹐亥卯未爲曲直當舉直錯枉﹐巳酉丑爲從革宜革故鼎新﹐三傳稼穡田土稽畱。

子爲水﹐申爲生地﹐辰水庫﹐自申而子而辰理勢自然﹐有不和順者乎﹖甲乙日爲生气。炎上順其次序﹐自然烈焰彌天﹐與和順同解。更得驛馬爲倚權﹐利奏對也。凡木之生死曲與直﹐舉直錯枉﹐正去徇向直意。金有革故之義﹐才言革故自有鼎新之勢。凡占得四土﹐𨿽當作稼穡﹐須玩順逆玩四時﹐上文備矣。

子辰申爲出奇自新攺過﹐午戌寅爲間魁捨室從庭﹐卯未亥爲合從彼我咎懷其忿﹐酉丑巳爲獻刃遠近俱被其傷﹐辰申子爲呈斗玩陰陽於天象﹐戌寅午爲頂墓會消息於方與﹐丑酉巳爲藏金因事而韜﹐未亥卯爲從吉待時而動。若逆三合事主乖違﹐辰子申爲特順貴勿躐等﹐戌午寅爲就燥行合中庸﹐未卯亥爲正陽遵發生之意﹐丑酉巳爲法罡防肅殺之威﹐四土逆行尙宜守正。

水局逆行言勿躐等者﹐欲其以順正也。火不順則燥﹐故正以中庸。玩遵之一字﹐言當依本生生之理而無毗乎陽也。罡殺气﹐金逆而殺气愈盛﹐故肅殺宜防。土能生金﹐若逆生恐猶未出於正﹐故特用戒之。

子申辰爲仰玄﹐守凝寒之困﹔午寅戌爲正義﹐顯朱夏之形﹐卯亥未爲先春﹐未萌先動非時過﹔酉巳丑爲操會﹐已過受時豈失宜﹐申辰子爲間斗﹐聚秀气於懷中﹔寅戌午爲華明﹐彰精光於天表﹐亥未卯爲轉輪﹐因顚蹶而自反﹐巳丑酉爲反射﹐懷殺伐以酬恩。天罡加四仲爲關隔﹐人事睽遲﹔登明脫日辰爲萃如﹐事情和美。

卯酉日月門也﹐子午爲日月之門﹐辰戌爲网羅之煞﹐辰加四仲爲門被阻隔﹐人事何由通快﹖子午爲關﹐卯酉爲隔﹐旣爲日出而作﹐日沒而息之門戶﹐子午旣爲陰死陽生陽死陰生之地﹐則人事一動一靜﹐能離此門戶乎﹖今被网羅煞阻隔﹐人事豈得亨快﹖亥爲乾位﹐加日辰是統天之徳聚於日辰也﹐天徳昭臨人情自然和美矣。

用爲發端之門﹐中爲移易之府﹐末爲歸計之宮。

太公立三傳極重在發端﹐歸結在末傳。

孟爲神之在室﹐仲爲神之在門﹐季乃在外之應。

孟仲季乃泛論﹐其理不在傳之例。孟爲生地﹐仲爲旺地﹐季爲結果之地﹐此正由微至著﹐由小而大意。

初生中﹐中生末﹐名遺失而事久陵夷﹔

末生中﹐中生用﹐名榮盛而多人推薦。

用克中中克末爲疊噬﹐而受眾輩之欺﹐

末克中中克用爲僣亡﹐而致外人之侮。

畢法云﹕三傳遞生人舉薦﹐重下生上不重上生下﹐大凡發用之气要無所分折﹐一心聚於幹上方好。若初生中末則益我之气薄矣﹐所以事久陵夷。惟末生上傳﹐專益於我﹐故榮盛耳。又上克下爲疊噬﹐下賊上爲偕亡﹐從輩侵欺。

三傳生日百事宜﹐日生三傳財源耗。

日克三傳求財可羨﹐三傳克日眾鬼難堪。

初傳克末事成空﹐末傳初傳事可成。

傳見妻財利益多﹐傳見父母饒生意﹐傳見兄弟口舌生﹐

傳見子孫福祿滿﹐傳見官鬼有兩途﹐病訟畏兮官位顯。

子傳父兮逆且疑﹐母傳子兮順且便。

干支吉三傳凶兮謀事不成終不喜﹐

三傳吉兮干支凶事吉而成無少憚。

支若傳幹人求我﹐幹若傳支我求人。

課連茹傳逆速而順則遲﹐越三間向陽明而向陰暗。

故順三間之課﹐

亥丑卯爲溟蒙而事多暗昧﹐

子寅辰向三陽而漸望光明﹐

丑卯巳爲出戶春雷震蟄﹐

寅辰午出三陽金鯉波中﹐

卯巳未迎陽者鳴髙岡之鸞鳳﹐

辰午申登三天得雲雨之蛟龍﹐

亥未酉變盈者名秋聲之稼﹐

午申戌出三天似鳴鶴之在陰﹐

未酉亥爲人局主心勞而日拙﹐

申戌子涉三淵當隱於山林﹐

酉亥丑乃凝陰而憂不可解﹐

戌子寅入三淵而枉不能伸。

天地之气東南爲陽﹐西北爲陰﹐自寅到酉爲日﹐自酉到丑爲夜。凡人日出而作﹐與陽俱開﹐故向陽則明。日入而息與陰俱閉﹐故向陰則暗。凡人逆則歸﹐歸則速﹔順則遊﹐遊則遠﹐自然之理也。若三傳俱在夜方﹐豈不暗昧﹖寅爲三陽而傳之前後拱向之豈不光明﹖卯爲門戶﹐出門向陽正如雷之震蟄﹐陽則下也。寅三陽之地﹐出乎此一路向東南﹐辰午之旺气﹐可知亨快﹐魚得水之象。午爲陽而卯巳者迎之﹐正髙岡鳴鶴之象﹐占事宜帶就﹐少遲則無气矣。午申在南先天干位﹐固曰天﹐而辰在東南亦是陽明之位﹐合之曰三天﹐登之故有蛟龍雲雨之象。只一巳字在午之前﹐而未酉向西去矣﹐陽終陰始肅進萬寶告成﹐故曰登三稼。午當陽極而申戌巳流於酉矣﹐在陰子和言聞其聲不見其形也。未酉亥陰气盛矣﹐凡人心勞不休皆屬於陰。書云﹕爲善心安﹐日休爲惡﹐日勞日拙﹐善惡之際﹐陰陽之別也。申子水局有林之象﹐戌土山象﹐言人夜方似幽人之守正也。酉亥丑皆在夜位﹐陰气所凝﹐休憂如之﹖戌寅火局﹐而子水居北乘旺爲淵﹐則火亦化而爲矣﹐故曰入三淵﹐屈不能伸﹐無非幽暗之意。

至若逆三間之課﹐

亥酉未爲時遁無出潛之意。

戌申午曰迅戾有追悔之心。

酉未巳勵明者出入從起所便﹐

申午辰凝陽者動止罔戾於心。

未巳卯爲回明而利有悠往﹐

午辰寅爲顧祖而喜气和平。

巳卯丑爲轉悖當吉凶二者之間﹐

辰寅子爲涉疑入禍福雙關之道。

卯丑亥名斷澗主利分明﹐

寅子戌爲冥陽善人是寶。

丑亥酉爲極陰如月隱西山﹐

子戌申名偃蹇似馬馳棧道。

亥酉未逆傳﹐亥遁於酉﹐酉遁於未﹐有退而歸隱之意。戌午火局中間一申反成克象﹐不和同矣﹐故曰悖戾。酉至未﹐酉有背暗投明之象﹐曰勵明者﹐言策勵以從明也。申午辰俱東南陽位﹐故曰凝聚於陽﹐所以行止如意。午爲明﹐未巳卯回繞而向之﹐故利有悠往。午火生於寅﹐三傳午辰寅﹐有顧母之意。和平者﹐謂得所生而巡也。巳丑酉金局爲殺機之悖令﹐中傳不用酉而用卯﹐是悖之轉﹐轉則吉。然猶未離於殺也﹐亦主凶﹐故爲二者之間。辰子水局﹐中傳見寅﹐𨿽涉於凝而不沈於淵﹐但兩局不純﹐故曰禍福雙關。經曰﹕斷澗如何涉﹐失前忘後時。君子宜退位﹐小人須有悲。蓋亥爲水﹐丑卯有橋梁意﹐言難進也。髙髙下下我利豈不分明﹖寅戌火局﹐中傳見子﹐陽入於溟﹐乃懷寶不出意﹐丑亥酉皆是夜方﹐不見光明。子申辰水局﹐間一成土在中﹐坎水見險﹐豈是坦途﹖

若順連茹亥將順行﹐

亥子丑爲龍潛﹐陽光在下空懷寶以迷邦﹔

子丑寅爲含春﹐和气積中莫炫玉而求售。

丑寅卯爲將泰﹐有聲名而未蒙實惠﹔

寅卯辰爲正和﹐展將略而果沐恩光。

卯辰巳名離漸﹐利用賓於王家﹔

辰巳午爲升階﹐親觀光於上國。

巳午未爲近陽﹐名實相須﹔

午未申爲麗名﹐威權獨盛。

未申酉爲回春﹐若午夜殘燈﹔

申酉戌曰流金﹐似霜橋走馬。

酉戌亥革故從新﹐小人進而君子退﹔

戌亥子隱明就暗﹐私事吉而公事凶。

亥子丑俱在夜方﹐全無陽气﹐故云﹐卽易乾龍勿用意。子丑寅得陽气而未暢﹐仍宜韜養勿用。寅爲三陽開泰﹐此時從丑初履之﹐𨿽有將興之譽而功業仍未成就。寅卯辰爲日之始﹐正君子向明求治之會。卯辰己逼近離火﹐是君子作賓於王朝也。午正陽有泰階之象﹐從辰巳升之豈非觀光乎﹖午陽明君位﹐巳未近之﹐君臣合徳﹐功成名就之象。午未申是聖主當陽攬權禦下之象。未申酉東南之气滅矣﹐是以比之殘燈勵之也。申酉戌乃金地肅殺﹐何險如之﹖曰霜橋走馬危之也。酉戌亥純是夜方﹐乃小人道長﹐君子道消之時。戌亥子以公私分明暗﹐若占逃亡盜賊﹐又當用夜方也。

若逆連茹亥位逆推﹐

亥戌酉曰回陰心懷暗昧之私﹐

酉戌申爲返駕主行肅殺之道。

酉申未名出獄﹐主離醜出羣﹐疏者親而親者疏﹐

申未午名陵陰﹐名行險僥幸﹐安者危而危者安。

未午巳爲漸烯﹐脫凡俗而漸入髙明﹔

午巳胡名登庸﹔捨井蛙而旋登月闕。

巳辰卯名正己人物咸亨﹐

辰卯寅爲返照行藏攸利。

卯寅丑聯芳悔吝﹐須知否極泰來﹔

寅丑子遊魂乘凶﹐坐見事成立敗。

丑子亥爲入墓有收藏之態仕進無心﹔

子亥戌爲重陰安嘉遁之形寧甘沒齒。

自亥回戌﹐自戌回酉﹐一團陰气用事﹐可以卜其心之所藏矣。戌酉申爲肅殺之地﹐昔孫臏占之不滿期刖足而返﹐故名﹐戌爲牢獄之地﹐酉不向戌而向申是爲出獄不與戌之羣丑爲伍﹐而往西南是平昔之親類反疏而疏類反親矣。壬申爲陰而未午淩之﹐陰陽交接﹐安危之機也。烯指午未漸而入之是脫凡境入髙明意。午巳胡逆轉﹐又未中有井宿﹐午逆向巳﹐巳中有蟾﹐月闕是也﹐巳寬大有正己之象。從巳至辰卯正己而正物﹐人物皆歸於通達。寅中有生火﹐辰卯返而從之﹐是返照也。陽明相比﹐行藏自利﹐發泄太過﹐中藏烏有﹐反爲吝象。今歸寅卯於丑﹐披枝歸根﹐方是泰來之象﹐寅之陽气正好發舒﹐反入於醜陰極之位﹐諸事不利。魂陽魄陰﹐向晦宴息﹐百事收藏﹐占者寧矢志沒齒﹐靜俟不敢進也。

局有進退之意﹐气有旺絕之殊﹐

衰墓總同退斷﹐胎生進气無虞。

退气則吉事成凶﹐凶事反吉﹔

進气則安者益安﹐危者益危。

長生之十二位所以象人之始終也﹐要從胎處說起﹐蓋胎在母腹中﹐養在始生之時﹐長生則從始生﹐漸漸長矣﹐宜竟接冠帶﹐何爲有沐浴﹖蓋五行之气﹐不郁不舒﹐不凝聚不發散﹐正復卦安靜以養微陽之意。這一點生意不得沐浴處一番閉藏﹐如何得冠帶而臨官而帝旺也﹖到帝旺處一生事業盡矣﹐衰病死理勢必然。至墓之後胎可言矣﹐又加一絕﹐不生不有﹐十月之純陰何以得一陽之生﹐絕正死生互換之交﹐人鬼轉關之路也。課義𨿽言五行﹐實字字切著人事﹐細玩相見進退二字﹐全在旺相休囚死五字中分別。大抵吉气進則聚﹐散則吉者不吉矣。气退則散﹐散則凶者不凶矣。

順連茹空﹐名曰聲傳空谷﹐退吉而進則不宜。

逆連茹空﹐名曰踏腳空亡﹐時宜進而退不可。

三間之課﹐亦有緣由﹐課傳六陽利於公幹﹐課傳六陰利用陰謀。

半陰半陽原情審勢﹐陰多陽少以理推求。

陽爲徳而陰爲刑﹐陰從夫而陽自處﹔

癸爲陰而丁主動﹐閉爲死而動主生。

子午卯酉多是五陰所寄﹐而曰徳從於陽﹐幹在四孟位上﹐如甲祿在寅﹐乙祿在卯﹐甲與己合﹐而以寅爲徳祿﹐乙則合庚而從庚之申以爲徳。余例同。癸水潤下之性於逢旬尾曰閉口者﹐言水气在上不能開口也。假如人在水中一閉口便不能生矣。丁火之性主陽主動﹐是生之象﹐正與癸相反。

空亡乃耗散之神﹐初斬首﹑中折腰﹑末刖足。

辰戌爲网羅之煞﹐辰覆巢﹑日毀卵﹑而用逵。

空亡乃天中煞﹐人只知旬空爲十干不到處﹐不知惟虛能起化﹐此正天之中也﹐故曰天中煞。數中凡遇空亡不可使說不好﹐要細察始見端的。天罡之气鼓萬物而出﹐天魁之气收萬物而入﹐四時网羅之殺﹐言一网無餘也。在日辰上是靜位﹐所以爲覆巢爲毀卵﹐在用上是動機所以爲置逵﹐言一往便畱礙也。

年命若立魁罡動者靜而靜者動﹐

日辰加臨卯酉離者合而合者離。

立是年命所乘神﹐立於地盤辰戌之上非辰戌作年命也。

三傳純子孫不求財而財自至﹐

三傳純父母勿憂身而身自安﹐

三傳純妻財而父母克害﹐

三傳純官鬼而兄弟成災。

《畢法》云﹔六爻現卦防其克卽此意也。

見克不克從其鬼賊﹐崖岸迫而勒馬收韁﹔

見生不生不若無生﹐鳥兔盡而藏弓烹犬﹐

見救不救災須自受﹐當如燕雀處堂﹔

見盜不盜本根無耗﹐須識荊棘巢鳳。

凡見克神要細他立處﹐若是生地﹐它自戀生不來克我﹔若是他之克處﹐他自受克不能克我矣。下三句俱如此看﹐如人之臨於危崖尙可收韁危而不危也。鳥兔盡言人之施恩於我者﹐今已盡矣。燕雀處堂而不知危機將至﹐救神無力也。荊棘解盜字﹐巢鳳則盜而不盜之意。

合中帶煞蜜裏藏砒﹐

煞遇空亡饑食甘李。

交車入長生之位﹐苦盡甘來﹔

交車坐刑害之宮﹐幸中不幸。

吉中凶凶中吉須詳之干支門路﹐止在上下照射處﹐故曰交車。此處刑沖克害極有關系﹐蓋交車二句似指交車立地盤長生刑害也﹐玩位字宮字自見﹐不然與下節重復矣。

先生後克樂極生悲﹐劫煞入辰蕭墻禍起。

樂極生悲卽《畢法》樂裏悲意﹐劫煞如亥卯未在申﹐其應極速﹐蕭墻應辰之一字。

日辰神將交會龍虎聚良明之會﹐

日辰神將交克猿鶴爭風月之巢。

龍虎是合气的狀﹐猿鶴是不合气的狀﹐交生交克可謂極切。

交車入墓喑啞雙盲﹐

交車衝刑風癱癡隔。

喑盲俱切墓字﹐風癱切刑沖字﹐可見凡斷當各從其類。

乙戊己辛壬同四仲名曰九醜﹐天地歸殃﹔

死絕休囚气加日辰號爲二難﹐夫妻反目。

凡戊子戊午壬子壬午乙卯乙酉己卯己酉辛卯辛酉日﹐而大吉又臨日辰子午卯酉上者﹐爲眞九醜卦也。蓋乙是雷電始動之日﹐震而不安之位﹔戊己是諸神下位之日﹐戊己爲坤諸神淸虛之气合徳於乾﹐轉入坤維﹐曰下位是也。壬是三光不照之位﹐壬祿在亥﹐六陰俱足﹐日月之光至此損照。辛是西方殺物之位﹐如何又居在四仲極陰位上。大吉是十二宮神之主﹐爲貴人本家﹐所以爲星紀﹐諸星朝會於斗也﹐今又臨四仲極陰之位﹐爲九醜。九﹐陽數﹐醜﹐言陽之醜也。一給正配夫妻兩字。

上下六合主客合同﹐上下刑害冤仇相見。

引從日辰名曰用媒﹐家必興而人必旺﹔

乾首支尾名曰回環﹐成事吉而散事凶。

男年支而女年幹合後成婚﹐

辰加羅而日加网巧中反拙。

太陽照武宜擒賊盜﹐月將加辰宅舍光輝。

魁度天門行多阻隔﹐罡塡鬼戶事任謀爲。

旣定課傳﹐次觀神將。

貴人爲百神之主﹐得位爲福﹐失位爲殃﹔

螣蛇爲賤之神﹐旺相怪異﹐休囚亦主憂驚。

朱雀文書亦主刑戮姦讒口舌﹐

白虎道路又爲官災疾病死亡。

勾陳主遲滯勾連之事﹐囚主訟而旺主生﹔

玄武爲盜賊虛耗之神﹐休失人而旺失物。

六合爲婚姻合和﹐婦女得之則爲私門﹔

太常主酒食衣裳﹐武職占之則爲擢任。

靑龍所主財物﹐文官見之光爲恩寵﹐

天后𨿽爲婦人﹐庶人得之亦主亨佳。

天空奴婢妄誕﹐太陰暗昧不明。

太公前只用天將十二﹐後見丑位爲己土之精﹐北斗之樞﹐是十二宮之气化拱照之地﹐因而加一名曰天乙貴人﹐貴人卽醜也。前五位引之﹐後六位從之﹐其間分文武貴賤男女﹐如天后貴人之妻﹐太陰貴人之妾﹐空蛇皆貴人奴婢也﹐龍朱文臣﹐常勾武將﹐所不可不知也。蛇屬巽﹐風火搖動不寧﹐故主驚疑﹐防火外明內暗﹐故曰姦讒﹐火赤色﹐故主刑戮。牙處坤方﹐故主道路﹐又申金殺物﹐故主官災病疾。勾陳辰也﹐萬物至此勾萌甲坼未舒﹐遲滯勾連之象也。玄武爲亥水﹐陰私暗昧故虛耗。六合和合之意﹐婦人豈宜私和。未味也﹐言物至此月而始成味也﹐故曰酒食﹔衣裳者﹐謂麻絮絲綿都於是月就緒也﹔曰武職者﹐言巳午所生之金得未土而剛銳之气畢聚會﹐到中位方顯出純金來﹐可見未中之金自旺﹐故爲武職。寅爲三陽開泰﹐號曰靑龍﹐正應文武之徳﹐世間財物吉凶﹐嘉賓生死喪祭﹐貴賤尊卑男女長幼﹐哪一事少得﹖所以屬靑龍﹐言其變化莫測也。天后有恩澤意﹐故亦云亨佳。天空誕詐﹐太陰陰私是也。

寅功曹主木器文書﹐申傳送主行程消息﹐

卯太衝主林木舟車﹐酉從魁主金刃奴婢﹐

天罡爲詞訟兼主死喪﹐戌天魁爲欺詐或稱印綬﹐

巳太乙驚怪癲狂﹐亥登明陰私哭泣﹐

午勝光官訟連綿﹐子神後奸淫婦女。

醜大吉咒詛冤仇﹐未小吉酣歌醫藥。

辰乘貴人合祿﹐乃公門役吏﹐遇馬而爲奔走公人﹔

戌逢空祿臨孟﹐爲了哨邊軍﹐見丁而爲逃竄落陣。

大吉小吉作勾陳鬥爭田地﹐天魁從魁爲六合奴婢逃亡。

從魁若乘武合妻妾懷娠﹐傳送上會靑龍子孫財損。

勝光如逢天馬必問行人﹐太乙若逢白虎家多疾病。

未逢天后婦人奸淫﹐醜合貴常欲添財喜。

天空臨酉走失家奴﹐常遇登明親朋酒食。

辰戌見空武奴婢逃亡﹐小吉單逢六合婚姻聘禮。

辰上原無貴人﹐若天乙立地盤辰上則貴而不貴﹐若合日祿主爲公門役吏﹐但食其公食而已﹐更帶日馬則爲奔走公人。戌加天空軍人之象﹐臨孟而爲了哨者﹐言去路方賒也。丁者壯也﹐惟壯盛善走﹐所以落陣中亦能逃出。從魁是妻妾﹐玄武爲胎﹐合是懷孕﹐子孫歷代相傳。傳送之意﹐靑龍爲財﹐居申受克﹐非財損而何﹖勝光離火爲日之精﹐行遊之象也﹐更乘天馬﹐豈非問行人事﹖太乙在紫微垣內﹐家室之象﹐遇疾病刑煞之神﹐則抱恙可知。未地始離於陽﹐漸進於陰﹐再乘天后﹐奸淫必矣。醜爲貴人本家﹐太常爲財爲田﹐合而得之﹐則財產之事﹐添進無疑。天空爲奴酉門戶也﹐奴臨門戶﹐背主逆行。亥卯未三合故未亥爲親朋也﹐又未中酒食與亥共之。辰戌動而不靜﹐有奔走之象﹐空是奴﹐武是婢﹐臨於辰戌故云。小吉主禮儀酒食又見六合牙媒之神﹐其爲婚聘也可知。

辰逢勾虎必問田墳﹐丑作虎勾墓田破損。

太歲龍常來占官職﹐子乘龍合女受皇恩﹐寅乘龍合兒孫歡慶。

二八如同陰武﹐私通門戶搖動﹔

巳亥若逢陰后﹐二女奔淫不已。

子作六合爲蕩婦﹐見亥亦作孩兒﹔

醜遇天空爲矮子﹐會申名爲和尙。

寅作朱雀﹐會卯爲文章之輩﹔

寅乘玄武﹐見巳爲煉丹道人。

卯上乘傳送爲匠斫﹐辰上見白虎是屠人。

巳入酉宮爲犯刑遠配﹐會太陰亦作淫娼﹔

酉加午上爲寵婢登堂﹐會六合必主淫亂。

未加酉爲繼母﹐申乘合作醫人。

戌作天空健奴軍吏﹐亥乘玄武乞丐鬼神。

天罡主動﹐勾陳屬辰爲田墳之象﹐更見白虎凶喪之神﹐則動問必在田與墳矣。丑土主靜﹐遇勾虎凶神必主墓田破損事。太常君象﹐文視靑龍武視太常﹐如者如近太歲豈非問官職乎﹖子爲天后﹐龍爲恩寵﹐女爲龍合﹐自是膺受皇恩之象。寅卯卽靑龍喜神﹐六合爲兒孫﹐所主必喜慶事。二八謂卯酉﹐如乘太陰玄武蔽匿陰私之神﹐則門戶污淫必矣。巳爲雙女﹐巳爲雙魚﹐都爲淫亂之象。子爲婦女﹐見陰私六合之神﹐自然所主淫蕩。亥爲幼子﹐乘六合兒孫之神﹐其爲孩兒無疑。天空是戌爲足﹐而加於醜﹐足爲刑不能大長﹐故爲矮子。天空亦作和尙﹐申解作身﹐身會空則身入空門矣。寅爲書籍文章﹐卯爲土﹐朱雀文明

之象﹐課象值此﹐自是文人譽聲。寅爲道士﹐玄武不正之神﹐乃竊取財物者也﹐巳爲鼎竈﹐相會爲一煉丹可知。一說寅屬艮﹐成言乎艮﹐艮道在是矣。上玄武下巳火﹐水上火下﹐正丹經所云取將坎位中心實﹐點化離中腹裏虛也。申者身也﹐身琢木爲匠作﹐又卯加申琢成器物。罡成虎殺气太旺﹐故爲屠人。酉主殺﹐是天地之刑官﹐巳從巽入兌相克﹐犯刑之義也﹐又巳加酉爲配﹐所刑必屬遠配。巳雙女見太陰陰私蔽匿之將﹐所主必淫邪事。午正陽有堂之象﹐從魁婢也﹐加午爲登堂﹐若見六合陰私之象﹐其淫污可知。土生金者也﹐金旺於酉﹐土敗於酉﹐以敗气生旺金﹐如子已長成﹐而母又生之﹐故爲繼母。申身也﹐身入六合藥材之中﹐豈非醫藥流﹖戌者戍也﹐天空戌之本位﹐故爲軍奴。玄武脫耗﹐亥爲天門﹐故云乞丐鬼神。

虎踞二八之門﹐八難興而三災發。

貴立天門之地﹐六神藏而四煞沒。

卯酉爲二八門﹐諸事所必由。今爲虎踞﹐災難自興。惟丑貴加亥方說得四煞沒六神藏﹐四煞卽辰戌丑未而加四孟﹐則化凶爲吉矣。六神藏者﹐蛇臨子﹐朱臨丑﹐勾臨卯﹐空臨巳﹐虎臨武玄臨申是也。

太常爲破碎爲孝服﹐如天獄騰蛇主災致訟﹔

天空會勾陳名爲鬥爭﹐會伏殃化鬼家破人離。

天后臨卯酉一舉成名﹐月將乘靑龍片言入相。

勾龍同居旺地﹐財寶如田﹔

常貴共入官鄕﹐當朝執政。

四孟金雞四仲蛇﹐四季丑日是紅砂﹐此破碎煞也。太常主衣服而遇破碎﹐豈非孝服之象乎﹖天獄卽天獄煞也﹐或值天獄卦亦是常乘此﹐更會騰蛇驚恐之將﹐災訟必矣。天空卽爲戌﹐勾陳卽爲辰﹐辰相爭又魁罡動搖﹐豈非鬥爭﹖伏殃正酉逆四仲﹐凡四仲爲五陰之地﹐陰盛化鬼家破人離之象也。又天后爲恩澤之神﹐月將近君將之象﹐文靑龍爲恩寵﹐太陰屬金乃財帛之神﹐勾陳積眾之神﹐妙在同居旺地﹐四字問功名一事大抵要官星得地﹐若太常天乙入官鄕而他處更無克害﹐便是升官遷職吉象。

年臨孤寡自甘半世孤燈﹐

日遇空亡多主首陽餓死。

太陽加神後之位﹐有水火之災﹔

太陰臨勝光之宮﹐主自縊之患。

財遇絕宮而上乘旺气﹐定因白手成家﹔

子作白虎而下見離明﹐多主螟蛉承嗣。

年命加臨卯酉﹐作事朝移暮攺﹔

龍合下臨丑未﹐爲人佛口蛇心。

武會太陰﹐嘲風弄月﹔

虎同天后﹐迷花戀酒。

財同朱雀﹐主口舌上生財﹔

武見官鬼﹐因好僞而成事。

財爲天后﹐主宅主妻﹔

財爲太陰﹐爲奴爲婢。

年作卯酉而入空申﹐隨娘再嫁﹔

時逢酉未而乘刃絕﹐市井呼盧。

合武乘旺臨酉寅﹐非雷驚必主沈溺﹔

虎蛇帶煞臨未巳﹐非虎咬必主蛇傷。

子午卯酉爲關格﹐謀望多主難成﹔

辰戌丑未爲墓神﹐發用多因掩蔽。

四時前孤後寡﹐或值旬空﹐皆爲孤寡。若人年臨孤寡地﹐占婚最忌。日遇空亡﹐單言日幹落空﹐則主空乏之事。水火相激而成災﹐乾火克乾金﹐乾爲首﹐火爲心﹐心自害其首﹐故有自縊之象。財物遇絕是白手之象﹐上乘旺气則絕而復興。虎傷子息無見﹐幸離火克虎則絕而不絕。卯酉爲日月往來之門﹐故主移動不一。六合靑龍乃東方主气﹐主慈﹐而臨於丑未上﹐又主克﹐是口慈而心毒。陰金主陰﹐水象淫佚﹐又金水相涵﹐風月有情。白虎爲傳送之神﹐會天后則閨門哪得貞靜／大凡事之成否要視官鬼﹐苗公云不克不成事者此也。申爲坤爲母﹐申空而母不安室﹐人年又加卯酉﹐必主變動﹐故云。酉爲歌喉﹐未爲酒店﹐又乘刃絕﹐故不事正業﹐但日趨於敗耗地也。六合司震﹐玄武屬水﹐水雷屯正雷雨之動滿盈也﹐故云。又蛇虎凶神﹐百葉窗煞乘巳未之生﹐其凶愈甚﹐故主受傷掩蔽。要論休旺。

占天看雲龍風虎﹐察水火升降以辧陰晴。

占地看玉藻金英﹐視神將生克以知吉凶。

占宅占人看日辰而次詳課義﹐

占獄占病視勾虎而解救同論。

捕亡﹑三姦之下可得﹐鬼神﹑類神之位推詳。

占婚姻視天后妻財與日辰比和。

占胎孕看夫妻年上方判陰陽。

占謀望要成神合气﹐占求財要看旺相龍常。

占功名先看吉神吉將﹐占官職當明天吏天城。

占地﹐支之陽神是墓﹐支之陰神是穴﹐玉藻金英有之。勾主獄﹐虎主病﹐見此宜視救神。凡亥子丑有一位加於地盤仲上﹐則對衝處便爲三姦。對衝視天盤天后﹐日辰比和俱重。若一處並吉便可言吉﹐男女自夫妻年上推來主的。成神正巳順四孟﹐合气蛤

旺相之气﹐言成神有气不休也。龍常是財神。

出行日爲陸而辰爲水﹐視神將之生克以辧吉凶。

經商辰爲主而日爲客﹐視神將之衰旺以定合宜。

子孫動而求官不吉﹐官鬼動則兄弟屯遷﹐兄弟動則妻財有損﹐

妻財動則父母災危﹐父母動則子孫受克﹐官鬼動亦憂於己身。

吉神宜旺宜相﹐凶煞要墓要空。

吉神空吉不中不吉﹐凶煞空凶內不凶。

吉居徳祿之宮﹐出潛離隱而招祥致福﹔

凶居生克之地﹐戀生解克而無暇害人。

貴人順治凶神少降災殃﹐

天乙逆行吉將聊施恩澤。

蓋子至巳爲陽﹐亥至午爲陰﹐乃天地一大開關也。貴人順治向南諸事吉﹐逆治向陰位去則諸事主少吉。

凶神刑害日辰﹐連綿災禍﹔

吉將交加課傳﹐不絕歡忻。

凶神和合𨿽災而不致深危﹐

吉將刑傷有慶而終難全美。

日辰有彼我之分﹐神將有尊卑之別。

克日則災及自身﹐刑辰主禍延家宅。

男推日而女推辰﹐於中玄妙﹔

陽課明而陰課暗﹐此際幽微。

孟仲發用事應尊親﹐季作初傳定應卑幼。

用神驗人事﹐比和爲親爲近﹐不比爲遠爲疏﹔

神將斷吉凶﹐旺則日新月盛﹐衰則漸退旋頹。

貴神帶印克今日有位有祿﹐

申午相加乘天后爲保爲媒。

虎克日辰﹐官災癆病﹔勾刑卯酉﹐路死扛屍。

白虎會旺相之金而克害年命﹐難免一刀之厄﹔

勾陳合太歲之神而刑沖日辰﹐定遭尸解之厄。

年逢陰鬼﹐暗地生災﹔

日遇陽官﹐明中致福。

大凡合處爲來之有路﹐帶印非生我之印也﹐乃巳加戌爲鑄印也。戌爲印綬﹐皆所謂帶印。經云﹕帶印皆指遁幹生貴人說此大有道理。傳送象媒保﹐朱爲朱雀﹐乃口舌上生財是也。又傳送於道路而發用在天后日主訟。辰主疾﹐勾主死屍﹐卯酉主道路﹐金旺虎愈旺﹐其凶愈甚。歲君合勾陳刑沖日辰凶不可解。言勾虎者﹐以二煞原極刑極陰之气故也。陰鬼是建幹遁來之鬼也﹐陽官則見於上矣。

要見分類形狀﹐當視州野區分。

子列靑州﹐亦主江湖溝澗。醜爲揚地﹐更爲宮殿橋梁。

寅主幽燕﹐亦主棟梁寺觀﹐卯爲豫州﹐更爲棺槨門憲。

辰爲兗州﹐亦主井泉墳墓﹐巳定荊州﹐兼爲弓弩簾筐。

午主三河﹐亦主山林書畫﹐未爲雍州﹐亦主酒店茶房。

申爲晉域﹐更主神祠鬼屋﹐酉爲冀地﹐又爲庫房山岡。

戌主徐州﹐亦主州城牢獄﹐亥爲豳地﹐更爲居榭廏房。

此特舉其大槪﹐於中仔細推詳。

子作內房﹑婦女﹑鬼神兼泄瀉﹐

醜爲庭院﹑禿頭﹑病腹患脾腸。

寅主道路﹐入長生則爲道士﹐主須髮而病在瘋疥﹔

卯爲門戶﹐會玄武而爲經濟﹐主手背而病在膏肓。

辰爲墻垣書簿﹐主皮毛臃腫之災﹔

巳爲鑪竈小口﹐主咽喉面齒血光。

午爲堂屋﹐主心目﹑吐瀉﹑瘟疫﹔

未爲井院﹐主頭胃﹑膈噎﹑椎梁。

申爲驛遞﹐主骸骨﹑心胸﹑脈絡不利﹔

酉爲六戶﹐主口耳﹑小腸﹑喘咳難當。

戌爲墻院﹑足腿﹐亦主夢魂顚倒﹔

亥爲廁閣﹑虐痢﹐定應脾疝膀胱。

自玆觸類而長﹐當尊此例推詳。

天后爲婦女﹐天一生水﹐鬼神造化之始。丑爲星紀﹐寒土不生毛﹐故禿頭。木主肝﹐又膏上肓下﹐肝之表也。巽爲風﹐主入﹐蛇火未井宿﹐先天午未屬乾﹐爲首。未者味也﹐故言胃。魂藏辰戌﹐魄藏丑未﹐虐痢寒熱往來。

先賢時察來情﹐端倪無不應驗。

時遇空亡必主侵欺詐僞﹐時乘驛馬必主動攺遷移。

衝日衝辰彼我流離顚沛﹐同辰同日事情偃蹇遲疑。

時日相生疊爲恩澤﹐日時克害親作仇寇。

日克時則爲財﹐時克日則爲鬼。

遇子遇午時往時來﹐值卯值酉爲門爲戶。

時乘日墓﹐𨿽成而終成暗昧﹔日得夜時﹐見貴而反作不祥。

日逢時破主走失之災﹐

辰遇時刑應訟獄之禍。

時幹日幹相合外事和同﹐

時支日支相合婚姻和會。

日辰俱合明時內外見一團和气﹐

正時衝刑月將頃刻有不測災來。

古人以時爲先鋒門﹐故未得課﹐先視正時與日子祿墓生克何如﹐又以天上正時所乘神爲直事﹐而事之原委已可知矣。如申日巳時﹐巳作蛇便知爲子孫憂疑事也。

大抵四課三傳克多則事煩﹐克少則事一。生多則虛誕﹐生少則理明。

三傳內有克殺﹐子孫卽爲救神﹐無克則爲脫气﹔

日辰交相入墓﹐衝神號作天恩﹐遇墓終成破損。

天地務致中和﹐陰陽不宜偏勝。

鬼臨畏地﹐當憂不憂﹔財入鬼鄕﹐聞喜不喜。

神將交克﹐占及夫妻﹔同類相傷﹐事因昆季。

財遇天中﹐產業傾頹﹔鬼臨旬尾﹐官災不起﹐

吉凶神其神將﹐生死辧其安危。

條例多而同歸一理﹐舉一隅當反三隅矣。

天中謂空亡也﹐旬尾謂閉口也。

