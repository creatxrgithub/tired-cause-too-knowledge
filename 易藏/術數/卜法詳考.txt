

欽定四庫全書

子部七

卜法詳考

術數類四【占卜之屬】提要

【臣】等謹按卜法詳考八卷

國朝胡煦撰煦有周易函書約注已著錄考古者大事多用卜故尙書言龜者居多漢書藝文志載龜書五十二卷夏龜二十六卷南龜書二十八卷巨龜三十六卷雜龜十六卷則漢時其書猶多漢文帝大橫之兆卽其繇詞禇少孫補龜防所述卽其占法也隋書經籍志僅載經一卷注晉掌卜大夫史蘇撰又卜五兆動搖訣一卷不注姓名則漢志所錄已亡矣舊唐書經籍志絕不載及卜新唐書藝文志乃載孫思邈經一卷又五兆算經一卷卜五兆動搖經訣一卷已多於前宋史藝文志又頓增史蘇以下十九部其爲輾轉依托可以槪見今其書亦率不傳傳於世者惟元陸森玉靈聚義最著然其書蕪雜殊乏雅馴煦集此篇首列周禮尙書之文本經訓也次列史記策傳以其猶近古也次列古龜經【按此經不著名氏蓋亦出自後人非史蘇孫思邈書也】次列全賜三圖次列楊時喬龜卜辧次列龜繇詞皆參考以古義也次列玉靈祕本次列古法彚選皆近代術士之所傳旁稽以盡其變也蓋古占法之傳於今與今占法之不悖於理者大略已具於此𨿽非周官太卜之舊然較之卜肆鄙俚之本則具有條理其駁唐李華明季本楊時喬卜用生之說亦極爲明析存此一家亦可以見古人鉆灼之梗槪也舊附所纂周易函書中考其所言與解易之書究爲不類今別著錄於術數家焉乾隆四十六年十一月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

卜法詳考原序

聖人之用蓍用其靈也靈非蓍所能有也是五行之端倪陰陽之呈露太極之大用也太極者元化之宰至虛極靈善應而不以言說藏之淵淵而不知其極也出之浩浩而未見其窮也充諸兩間形爲萬物莫之盈莫之歉也故天地者大化之靈府也資元以生何物不載此靈府聖人其靈之特異者耳飛潛動植則靈之分布者也其自無而有也是此靈之出也是開舒布散而顯諸仁也其自有而化也是此靈之入也是收斂翕聚而藏諸用也聖人居其所居應其所應則靈隠而惇化之本偕天以貞用則靈顯而位育之理與化同運是與靈俱靈而渾一不分者也謂動物靈而植物不靈生物靈而死物不靈者非也無有靈蠢動植無有精粗巨細而不毓靈於大化之元宰取靈於不竭之府藏者也據人而論物宜不靈於人乃皮狐之與狐貍且有前知捷若影響者矣然猶具能知之性也以生人之知而求知於無靈之死不靈之腐艸何居乎爲所資之靈固大化之分給而玆其反也有靈以攝之而使之反則反者載靈以入安謂死之而死腐之而腐乎夫人之耳聰目明足行手握心知意識亦極靈妙矣上通浩下徹窮泉前極往古後盡來藏天下之萬有而不見其盈應天下之萬變而莫窮其始隆諸防贊而莫窮其際皆一靈之運量而已逮於生子而其靈復然逮於生孫而其靈復然卽由孫子而至於無窮亦莫不有然則一靈之衍如此其無盡也乃由此而上遡之其父母之靈與我不殊也其祖宗之靈與父母不殊也由祖宗而遡諸無始之始諒必有資靈以分給者矣則靈府不匱之藏也夫萬物之靈何勿取給於靈府一源之水何有淸濁一元之化何有靈蠢則不得謂植物之無靈矣或曰形不靈而神靈气不靈而性靈其生也神與形具其死也神與形離安得以枯朽之骨比靈於運動之宰曰非也謂神與形異此猶有對峙之見存也對峙之見存則靈蠢之說異夫萬物靡不資靈於靈府靈府者性命形气之大聚資生之大始也旣同資靈於靈府矣一範之模此圓而彼方乎一源之水此淸而彼濁乎一本之靈謂此靈而彼蠢乎夫逺祖之骨可以福至逺之孫靈乎不靈乎故夫形气皆至靈之聚也且夫自古及今其形气之資生蓋不知幾千萬年矣借形气而非靈則天地間不皆形气之充牣乎乃卒未見夫形气之塞也則一靈之攝而反也是旣開而復合旣聚而復散旣辟而復翕之義也故遺神之气皆靈气遺性之形皆靈形也或以朽株枯骨爲聖人假之以通神明之具非也夫朽株亦靈也不待寄靈於朽株也枯骨亦靈也不待寄靈於枯骨也蓋聖人之有取於蓍是精防之寓妙道之存也第其靈妙幽潛漠之中不有以啟其機發其祕則蚩蚩之氓將不知有神明故曰幾者動之防也何物不具此靈幾何物不有此動靜彼蓍與特聖人實指之以顯神明之用耳夫蓍之較然無僞猶尙若此之顯且著也則夫資始之元所各正而保合者含靈祕妙宜不啻百千萬倍於玆當益愈較然其顯且著矣故聖人之立教也和順於道徳而理於義窮理盡性以至於命君子之奉若而省修也如臨深淵如履薄冰雍正六年八月中秋後二日光山胡煦滄曉氏自序

欽定四庫全書

卜法詳考卷一

禮部侍郎胡煦撰

選

周禮人掌六之屬各有名物天曰靈屬地曰繹屬東曰果屬西曰靁屬南曰獵屬北曰若屬各以其方之色與其體辧之

注人主治以待卜者屬言非一也天元俯者靈也地黃仰者繹也東靑前弇果也西白左倪靁也南赤後弇獵也北黑右倪若也元黃靑白赤是其色也俯仰前弇後弇左倪右倪是其體也鄭氏曰屬言非一也色謂天元地黃東靑西白南赤北黒俯者靈仰者繹前弇果後弇獵左倪靁右倪若是其體也東南長前後在陽象經也西北長左右在陰象緯也天俯地仰東前南卻西左北右各從其偶也杜子春讀果爲祼

全氏曰蓋天首俯地首仰爾雅謂之謝甲前長者謂之果甲後長者謂之獵首左倪甲亦偏左者謂之不類首右倪甲亦偏右者謂之不若色有五色方有五方各有所宜用故各以其室藏之使可辧也此所謂體也非兆之體色也

又曰腹有十類一曰神言通於神眀也二曰靈言可以卜也三曰攝言善開張也【今名夾蛇】四曰寶言大也五曰文言文彩也六曰蓍言伏扵叢蓍也七曰山言居扵陸也八曰澤言產扵澤也九曰水言能伏扵水也十曰火言能伏扵火也物含異气有不可以常理推也

取攻

凡取用秋時攻用春時各以其物入扵室注至秋而堅成可以取之至春而幹實可以滌治物色也色不同故所藏之室亦異也

秋物成之時故秋取之歷冬至春而幹故春攻之攻治也物色也六各入扵一室煦按物者兼體色而言也此云攻用春時又云歷冬至春而幹可知取之時卽殺之時也若是生歷冬至春何干之可言取之在秋攻之在春攻爲釁而言非謂至春始殺之也

釁

上春釁祭祀先卜若有祭祀則奉以往旅亦如之喪亦如之【此云上春釁卽所雲開用春時也】

上春夏正建寅之月釁者殺牲取血以塗甲神之也先卜始爲卜筮者也天曰祀地曰祭先卜是人合曰享下祭祀泛言奉猶送也送之扵所當卜奉以往所以待卜以祈福扵天地山川也旅諸小祀也開四兆

卜師掌開之四兆一曰方兆二曰功兆三曰義兆四曰弓兆凡卜事眂髙揚火以作致其墨凡卜隨之上下左右陰陽以授命者而詔相之

注卜師佐太卜者開者開之下體去其外甲而存其下甲中有橫直之文者以卜也下甲中有直文者所以分左右陰陽也橫有五文以分十二位者象五行也去其上下不可以爲兆可開鑿而燋以爲兆者上下各四故曰四兆或曰方是卜其行事之方功是卜其可成之功義是卜其當爲之宜弓乃取諸張弛之象大事太卜眡髙則此卜事乃小事也揚發也熾其火以灼也致其墨眀其兆廣之大小也上仰也下俯也左左倪也右右倪也陰后弇也陽前弇也卜師辧之以授太卜焉煦按此云致其墨則是令墨之自來非塗之以墨可知也又按去外甲存下甲乃蔵時事此在臨用時當是取下甲而開爲方形以便灼也觀此曰有橫直之文便是審視下甲而取爲正方耳

按凡卜眡髙謂太卜不眡髙者皆卜師眡髙以示涖卜揚猶熾也熾火以灼之而作其兆致其墨者卜必先墨畫定其疆界【俗下之卜刻爲方形卽定其疆界也但云墨畫未是】然後灼之而以所折之兆正食其處爲吉洛誥所云惟洛食是也【此云正食其處吉以所食有上下左右內外故也】

鄭氏曰所卜者皆各用其大祭祀喪事太卜命則大貞小宗伯命其他卜師命卜人作卜人作則亦辧以授卜師上仰者也下俯者也左左倪也右右倪也陰后弇也陽前弇也詔相告以辭及威儀【其形旣異故亦異詞】

全氏曰春開功兆功積累之象也木從土漸故其體直夏開義兆義利之和火從土蓄其體銳秋開弓兆其體爲半防者金從革之象也冬開方兆其體半矩水土之分方爲曲也煦按方者土曲者水一體具此二形故曰方爲曲半矩是也

又曰冬令水專气比水而和滋木從義生扵金從仁土賊之其勢崩【言囚也】火敵之其光【言死也】春令木專气比木而和滋土而榮生火從義生扵水從仁金制之則木不材其斧斤無鋒【言囚也】夏令火專气比火而和生土從義生扵木從仁水制之罔濟【言囚也】金爍之而流【言死也】秋令金專气比金而和趨火而存【言火之囚四無用】生水從義生扵土從仁木旣堅矣斷之用辛【木被克也】

截錄廣信楊時喬全書本序考之六經惟言卜不言卜理卜法洪範言之特舉其端史記防褚氏補傳皆食墨鑽灼觀拆釁又皆敗之事竊意神至靈知天道出卽爲瑞聖人重其靈瑞敬爲居室藏之建官守之繼世遺之凡占必以圭璧盛禮求之至重至愼而聖徳好生凡物愛之各盡其性安得剝殺之且靈食息能先知亦安能致其剝殺之者唐李氏華作卜論曾疑及此近日季氏本作卜筮論謂殺鑽灼釁牲禳不祥乃後世術家小法行扵雞卜等物者【煦按雞卜用雞骨以卜若殺羊而骨卜皆此類也】周末秦漢時君惡卜言吉凶害其所爲遂以殺爲古制史記兩首引宋元王事爲徵注周禮者誤信以爲然至今以妄妄令卜古道不眀扵世可慨矣余令次子任中習周禮戴記諸書乃令本此考之六經諸史以復古之道如焌契定墨辧位蒸气食坼辧兆始卜則出卜畢則藏一如蓍儀至三兆四兆五兆皆據鄭氏王氏所注周禮及全氏本參酌諸家言合者並存之煦按漢去古未遠當宗史記唐李氏季氏皆後儒也必謂生始爲至靈則未知聖人用敗之道矣煦按卜蓍非小道也皆聖人假物之微而用以探造化之精蘊發天地之靈府者也由其小推其大由其動推其靜由其顯推其隠一坼之微有首足中外之辧有俯仰開合舒斂之分而無窮之妙義具焉是天人合一之機緘隠顯流通之妙諦也逹其微者卽此是道然古者聖人之制極有關系而今絕不復得者已有三焉韶武夏濩之樂三代猶存逮至漢初僅存鹿鳴騶虞伐檀文王四篇未久而盡失之今其聲容不復覩矣古者琴瑟並傳而今則云和之雅無徴矣古者蓍並重而法迄不復聞矣夫瑟猶一器之微也昭

徳象功之理不傳則無以見聖人之至治吉凶同患之理不著則無以前民用辧吉凶而達性命精微之故矣玆幸得楊氏全書卜一考急登而錄之俟諸博雅君子考訂云耳但謂卜用生則非也聖人之以筮卜教也非直前知之具爲占而已也將直以此爲道之寓也其用敗與蓍艸也使知朽骨腐艸無不含天地之至靈此正天地一元之布濩陰陽造化之靈機卽物而存顯而易見者也史記之文出扵司馬其時去古未逺因仍遺文節而爲傳所言皆敗之事鄭王二氏注釋周禮悉以敗爲言非其傳流有防能臆爲之解乎唐之李氏明之季氏楊氏去古旣遙乃爲翻新出奇之論何見之陋也以最逺最陋之渺知議聖人最尊最貴之大道使夫好奇者習而傳焉皆足以紊經制而亂大常何未聞紀伯夏五之義也如謂聖人愛物必無剝殺之事然則三牲五鼎獨非可愛之物乎且之爲典旣重不過天子藏之諸侯藏之而已寧至濫觴乎況國之大貞大兵大典扵是乎系必非小故至扵蒸气之說特爲生而言經之與典悉無此文是因焌契而妄自揣度者耳又謂始卜則出卜畢則藏謹按藏在未卜之先所以備將卜之用所謂寧王遺我大寶此卽蔵之以待用者也今將藏說作旣卜後事亦非也卜法莫備扵周禮旣卜之後無藏之文可知藏非卜後事矣曲禮云莢敝則埋之此則眞卜後事也

全氏曰夫鑿用契何也詩曰爰契我夫契荊之爲也取銳首以灼猶木鑿也荊爲楚物故儀禮謂之楚焞置扵燋炬以存火致燼謂之墨故曰揚火以作致其墨火之所灼則墨因而形之拆之所裂則墨因而食之煦按此墨之爲言是燋灼時煤之色也苐以燋契二事合而爲一則未當蓋契所以刻畫其方燋則灼之以火以致其墨以求其坼者也又曰四兆者開方之四象也以四象而兼五行之十干四體靜逢日之幹爲動經兆百有二十者何曰四體各具其五兆五兆之開方各當乎六十五其六爲三十故合之爲百有二十頌辭千有二百者何曰經兆之遇日各當乎十干三乘其十爲三百故合之爲千有二百四體開兆爲四方以五兆應三兆而六分之五六乘爲三十合四方乘之故百有二十此經兆也其頌千有二百以四方各三十兆各直其日之六十合爲三百又四乘其三百則千有二百之頌數也煦按四體靜逢日之幹爲動此亦兼日幹而論如卦爻暗動之說特卦爻論支此論幹耳然旣曰經兆之遇日各當乎十干又曰各直其日之六十或亦兼干支而論也【今按各當乎六十此十字當羨】

季氏曰有十二兆又乘之以十干如甲乙丙丁之屬又乘之以十事如君臣父子夫婦昆弟朋友之屬則爲千二百未知然否

鄭氏曰開開出其占書也經兆百二十體今言四兆者分之爲四部若易之二篇其云方功義弓之名未聞【方功義弓見後圗分四季】又曰開之兆兆謂灼而得之也劉氏曰開者將卜則開此謂開笥也非謂其開之下體去其外甲然後燋之其下甲中有直文者所以分左右陰陽也橫有五文以分十二位去其上下不可以爲兆可開而燋者左右各四故曰四兆煦按旣云可開而燋者左右各四則是臨燋時扵直文之左右審其甲乙丙丁腰金兜財四季之位刻爲方形然後置燋耳今吳下俗卜猶然乃又以開爲開笥非自背乎至云非開下體則信然矣蓋開下體乃春時攻之事非及臨燋而始開之也

燋契【燋契爵二音契音楔】

菙【時隨切音橤】氏掌共燋契以待卜事凡卜以眀火爇燋遂龡其焌【音俊】契以授卜師遂役之

注菙荊木也灼用之因名其官曰菙氏燋卽灼之木也契開之鑿也卜則爇燋以灼用鑿以開菙人共之以待卜師用之也明火以陽燧取火扵日明之至也焌者契之銳頭者以此焌契炷扵燋火吹之使熾以授卜師遂聽其役也鄭氏讀焌如戈鐏之鐏謂以契炷扵爝火而吹之也契旣燃以授卜師用鑿也役之使助之也煦按契者刻劃之稱古者書契用鉛刀刻劃其簡防持以爲約信之具夬決卽刻劃之義也契字周禮音楔朱子音器按此卽書契之契宗朱子爲是謂刻劃其板之下方以定其上下內外之限周禮所雲開是也此猶在未灼時契而後燋必扵所契之地故曰焌契火非吹不燃故曰龡其焌契【龡卽吹字】

全氏曰凡灼以四時分四體三禮圖曰春灼後左夏灼前左秋灼前右冬灼後右煦按開之法因四時而分至扵灼則所開之方全在灼中無所分也此云分四時而灼之或另一法不與經史記同也

大雅綿第三章

周原膴膴堇荼如飴爰始爰謀爰契我曰止曰時築室於玆

注契所以燃火而灼者也儀禮所謂楚焞是也或曰以刀刻甲欲鑽之處也煦按今之卜以刀刻下爲方形當卽其遺法

定墨

玉藻卜人定史定墨君定體

注周禮人所掌有天地四方六者之異各以方色與體辧之隨所卜之事各有宜用所謂卜人定也史定墨者凡卜必以墨畫以求吉兆乃鑽之以觀其所拆若從墨而拆大謂之兆廣若裂其旁岐細出則謂之璺拆亦謂之兆璺韻書璺音問器破而未離之名也體者兆象之形體謂決定其吉凶也疏曰尊者視大卑者視小煦按此云以墨畫與作煙煤之色者不同然周禮明曰致其墨矣有因而致之者其非畫也可知蓋火之所灼必將有黒色形焉故曰致其墨黒色旣形其拆必著逮於拆之所至有及墨之分有不及墨之分有溢墨之分因有食墨不食墨之異此旣拆而占之之時所謂兆廣兆璺是也然旣曰凡卜必以墨畫以求吉兆或刻劃方形之時先以墨畫其方形亦未可定

食墨

洛誥予惟乙夘朝至於洛師我卜河朔黎水我乃卜澗水東瀍水西惟洛食我又卜瀍水東亦惟洛食伻來以圖及獻卜

注乙夘卽召誥之乙夘也洛師猶言京師也河朔黎水河北黎水交流之內也澗水東瀍水西王城也朝防之地瀍水東下都也處商民之地王城在澗瀍之間下都在瀍水之外其地皆近洛水故兩云惟洛食也食者史先定墨而灼之兆正食其墨也伻使也圗洛之地圖也獻卜獻其卜之兆辭也煦按經文但有洛食而不云食墨蔡氏注乃始有食墨之說非食墨也蓋甲所開之方𨿽不及一寸必將有東西存焉澗瀍與洛旣有東西則所云食洛者可知矣

王拜手稽首曰公不敢不敬天之休來相宅其作周匹休公旣定宅伻來視予卜休恆吉我二人共貞公其以予萬億年敬天之休拜手稽首誨言

注此王授使者復公之辭也王拜手稽首者成王尊異周公而重其禮也匹配也公不敢不敬天之休命來相宅爲周匹休之地言卜洛以配周命扵無窮也視示也示我以卜之休美而常吉者也二人成王周公也貞猶當也十萬曰億言周公宅洛規模宏逺以我萬億年敬天休命故又拜手稽首以謝周公告卜之誨言煦按周易貞字在體上言皆正固之義故止謂之爲幹在用上言皆成也定也之義此則二人之所成定者也解爲當字未確觀二人共貞之言可知定都非細故此卽周禮所云大貞者也

三兆

太卜掌三兆之法一曰玉兆二曰瓦兆三曰原兆其經兆之體皆百有二十其頌皆千有二百掌三易之法一曰連山二曰歸藏三曰周易其經卦皆八其別皆六十有四掌三夢之法一曰致夢二曰觭夢三曰咸陟其經運十其別九十

注太卜卜官之長問曰卜兆灼而占之象也玉兆璺罅如玉屬陽瓦兆裂如瓦屬陰原兆拆裂如原田陰陽雜也經常也三兆之法其常體各有一百二十也頌占兆之繇辭也每體一繇則得千有二百也三易伏羲曰連山黃帝曰歸藏文王曰周易夢者精神所感亦知吉凶致夢出扵思慮有因而致者觭夢奇怪之夢無心感物曰咸陟升也進也謂無所思慮而自有其夢也占夢以嵗時日月星辰爲運夢之吉凶每運九變故其別九十鄭興曰經運是眡祲所掌十煇也王者扵天日也夜有夢則晝視日旁之气以占其吉凶凡所占者十煇每煇九變其術今亡也疏曰太卜所掌先三兆後三易次三夢者夢蓍並重夢以葉卜筮故以先後爲次

王氏曰以占象之謂卜以火灼其象可占之謂兆三兆之法専掌扵太卜而兼及扵三易三夢者易與夢亦占也其屬有人占夢而太卜爲之長三兆鄭氏以爲其象似玉瓦原之璺罅上古以來作其法可用者有三原原田也頌謂繇【直又切】也三法體繇之數同其名異占耳百二十每體十繇體有五色又重之以墨拆也五色者洪範所謂曰雨曰濟曰圛曰蟊曰尅煦按三兆者坼之所形其大小有此三等也玉無坼而有璺故謂璺爲瑕璺字從玉釋爲器破未離卽瑕之象也有似扵坼而非坼故以無形之坼爲玉兆瓦以覆屋不可有坼陶冶之時務期宻致或其水土未和經火而坼出其坼亦小特比扵璺有形可見耳故以小坼爲瓦兆原謂田原土當冬令燥而枯裂必有大拆形焉故謂之原兆卽兆廣者也是則玉兆者坼而未形者也瓦兆者小拆也原兆者大拆也此三兆也

全氏曰原者田原也亢暘爲旱則田拆瓦者瓦分也毀瓦爲塊以觀其拆【此又另一卜法】玉兆者玉裂則紋微也又曰玉兆者金兆金不裂而玉裂故言爲玉瓦兆者土兆土不裂而瓦裂故言爲瓦原兆者水兆水不裂而原裂故言爲原三兆者異代之別名五兆者三兆之各具也顓頊曰玉兆夏人修之取玉之坼帝堯曰瓦兆人修之取瓦之拆黃帝曰原兆周人修之取原之拆未知然否

五兆

洪範七卟疑擇建立卜筮人乃命卜筮曰雨曰霽曰曰驛曰克

注此卜兆也雨者如雨其兆爲水霽者開霽其兆爲火者昧其兆爲木驛者絡繹不屬其兆爲金克者交錯有相勝之意其兆爲土煦按卽卦之取將欲開明之義非昧也東方將明之色明而未明故其色蒼是也

全氏曰五兆見於洪範七稽疑曰雨曰霽曰曰繹曰克夫雨水也霽火也木也繹金也克土也五行各有其體故以其體求之三兆者墨拆墨之兆廣拆之兆微廣則吉微則晦也五兆五行之體五色之體色曲爲水銳爲火直爲木圓爲金橫爲土是謂五體謂之色者不可以五體求也如雨者爲水如霽者爲火如者爲木如繹者爲金如克者爲土雨霽易知也者如明而不昧繹者聯屬而不斷克者小大相伐繹霽爲吉爲不顯雨爲不舒克爲不勝然事相宜者有吉道存焉

左傳哀公九年夏宋公伐鄭秋晉鞅卜救鄭遇水適火服防注卜法橫者爲土立者爲木斜向經者爲金背經者爲火因兆而細者爲水今水兆南行適火方故可伐姜

曰貞曰悔

注此占卦也內卦爲貞外卦爲悔左傳蠱之貞風其悔山是也又有以本卦爲貞之卦爲悔國語貞屯悔豫皆八是也

凡七卜五占用二衍忒

注衍推忒過也所以推人事之過差也

立時人作卜筮三人占則從二人之言

注凡卜筮必立三人以相參考舊說卜有玉兆瓦兆原兆筮有連山歸藏周易者非是謂之三人非三卜筮也

八命

以邦事作之八命一曰徵二曰象三曰與四曰謀五曰果六曰至七曰雨八曰瘳

注國有大事則作而命之有此八者徵行討徵役也象天象變動也與與人共事也謀圖事扵人也果事成與否也至人至與否也雨禱雨也瘳療疾也鄭氏曰國之大事待蓍而決者有八定作其辭扵將卜以命也鄭司農云徵謂徵伐象謂災變云物曰天事恆象是也與謂錫與人物也謀謂謀議也果謂事成與否也至謂至否也雨謂雨否也瘳謂疾瘳否也鄭謂徵亦云行巡狩也與謂所與共事也果謂以勇決爲之

以八命者贊三兆三易三夢之占以觀國家之吉凶以詔救政

注以八命作則以筮夢三者合聚而占之而國家之災祥皆可以前知者乃詔告扵王俾修政而救之

贊佐也以此八事贊王命卜筮參之以夢非徒占其事之可爲與否又佐明其繇之占演其意示國家餘事之吉凶使王修政以救之也

凡國大貞卜立君卜大封則眡髙作大祭祀則眡髙命凡小事涖卜國大遷大師則貞凡旅陳凡喪事命

注大貞大事求正扵卜也卜立君無嫡冡卜可立者卜大封封建諸侯也眡髙眡骨髙可灼之處作以火灼之而作其兆也命命以所卜之事也涖臨也大事宗伯涖卜小事則太卜自涖之貞正之扵卜位而不命也陳陳之扵祭所而不卜也喪事命卜葬兆也謹按舊本大貞句立君句大封句作句非也果如此成句則大貞句無所著而作句亦無所承矣此當爲大貞卜句謂大有所成則卜之立君卜句重其事則卜之大封則眡髙作句與大祭祀則眡髙命相對始爲宜耳貞者正而成終故有定義存焉如成邑定都我二人共貞是也又按貞字乃成定之義程子扵周易乾卦中亦作成字解蓋元之所亨至扵貞而始成故也朱子曰正而固正卽成字之義固卽定字之義特正乃成之餘義固卽定中之義耳緣物必旣成然後能正位扵此從未有不固而可以爲定者也是成定二字乃實義也我二人共貞便是說我二人成定此邑不可以正固言也注國有大疑則願得正有終舊謂問非也國有大疑則以正終卜扵蓍謂之大貞卜立君國無冡嫡卜可立者也大封封建諸侯易所謂利建侯朱子以爲皆卜立君之占是也眡可灼處亦宗伯也大事宗伯涖卜卜用之腹骨骨近足者其部髙作謂以火灼之以作兆也命告以所卜之事不視作者大祭祀輕扵大貞也凡小事謂太卜事中差小者非筮人之小事也【大事卜小事筮若事小當入九筮不合入此】涖卜代宗伯也貞正扵卜位也大遷大師又輕扵大祭祀故不親命陳陳扵饌處而不親正亦以卜旅又輕扵大遷大師以旅祭非常故也凡喪事筮宅卜日天子卜兆太卜命者重喪禮次大祭祀也凡云命者命之而不作作者其屬也凡云作者作之而不命則命者小宗伯也煦按大貞卽成事有終之義如周公營洛此大事也謂爲我二人共貞是也

全氏曰凡卜大貞太卜則眡髙作大祭祀則眡髙命大遷大師則貞旅則陳喪事則命夫大貞者大疑事而求正也卜眡髙者視背之髙者而鑿之故曰作煦按疑事求正此解亦當

八頌

占人掌占以八占八頌以八卦占之八故以眡吉凶凡卜君占體大夫占色史占墨卜人占拆凡卜旣事則系幣以比其命嵗終則計其占之中否注占人主占蓍之卦兆吉凶者占人亦占以爲主將占八命之事先以蓍之而以八頌占之八卦卽三易之經卦也八故八事之故也有頌頌者占兆之辭有故故者合之辭以占兆之頌以卦占之故然後兩觀其從違而斷其吉凶也凡卜爲卜蓍爲也體兆之象也色兆之气也墨兆之廣也坼兆之璺也體有吉凶色有善惡墨有大小坼有微明尊者視兆象而已卑者以次詳其餘焉體色墨坼皆卜而曰凡卜者國之大事旣後卜以卜爲主也旣占則書命卜之辭與禮神之幣而系之扵比恊也計占之中否用以進退占人之能否也煦按計其占之中否注謂進退占人之能否恐未必然蓋占以八頌則其中與否頌得而主之非占人得而主之也故知計其占之中否當是驗其頌之當與不當耳聖人大經大制當別有妙處也八故卽徵象與謀之八事皆有其故故占之

鄭氏曰凡大事皆先筮而後卜筮短長主其長者占人兼掌之八八頌八故卽太卜邦事作之八命也謂將卜八事先以蓍之是曰八凡之占用卦爻之占用頌辭今言八占八頌者以之吉凶同乎占故占之辭亦名頌也以八卦占之八故者謂八事不卜而徒之八卦卽八之卦也君意専欲從不假更卜則以八之卦占其吉凶以告王也

全氏曰旣灼得坼則君占其體大夫占色史占墨卜人占坼夫四體猶之四象也色雨霽繹克也墨坼之大坼支兆也有體色兆亦有體色之體色卜師人辧之兆之體色君大夫定之墨者火灼之墨旣灼而覆視之拆大者謂之食墨小者謂之不食拆取其大故以食墨者爲吉拆支兆也細微之事委扵卜人其義則斷扵君子也煦按體卽俯仰倪弇之類君所定也色卽靑黃赤白之類大夫所定也墨卽所刻之方將以容火而致墨此史所定也坼卽玉瓦原之類卜人所占也而皆謂爲占者皆占中之事也玉藻卜人定防止因事之大小而定其之大小耳

又曰夫神物之知人宜莫爽也而有中否者神之格思不可度也卜主五行之相生凡克伐者爲雜亂故謂之違旣卜論占墨者本也凡食無不吉體次之貴專一也五行隨所見各審所宜一坼一璺得其配皆吉兆也

祝辭

命曰假爾太有常假爾太有常玆年月日卜者某爲某卜某事敢告先卜之神太之靈吉凶臧否罔不周知得則告吉失則告凶惟神靈是從告畢蔵皆如筮儀

曲禮曰甲敝則埋之白虎通曰筮敗則埋之謹按此辭恐後人補作者也觀蔵在旣卜之後可知矣以上自伏羲而來至周末所防如此乃蓍策之說易學啟考正已詳而卜獨無焉今防經傳及前儒所注釋考訂扵此悉仍舊注是者存之否者辧之蓋欲存一二扵千百云爾然卜𨿽則失傳而理防可據所謂樂其可知者在此我愛其禮者亦在此也安得盡謂不傳哉

總論古者卜之法先須選逮及春日釁而攻之然後蔵以待用卜時先用契刀開腰金之上而爲方形其開也必分春夏秋冬按四兆而開之是爲開之四兆旣開矣乃灼之以火其灼處必在契刻之上故曰焌契旣灼矣必將有火迹出焉故曰定墨火迹旣入於板則其拆必見拆見扵方形之中與出扵方形之外乃始有食墨不食墨之分故有食墨之說拆之所見其中爲身逼近千里者爲首舒而向扵外者爲足或直或斜或麄防細或髙或下或仰或覆乃始用史記及經之諸占以分別之此卜之大約也

此上歷考諸書存其大槪以俟博雅君子考訂焉至玉靈祕本乃時下所習亦采而附之者所謂禮失而求諸野也然其形像斷法盡有與史記所徵黙相符契幸無以鄙俚而忽之

卜法詳考卷一

欽定四庫全書

卜法詳考卷二

禮部侍郎胡煦撰

防傳【司馬索隠曰防傳有錄無書褚少孫之所補也】

太史公曰自古聖王將建國受命興動事業何嘗不寶卜筮以助善唐虞以上不可記矣自三代之興各據正祥塗山之兆從而夏啟世飛燕之卜順故殷興百谷之筮吉故周王王者決定諸疑參以卜筮斷以蓍不易之道也蠻夷氐羗𨿽無君臣之序亦有決疑之卜或以金石或以艸木國不同俗然皆可以戰伐攻撃推兵求勝各信其神以知來事【今之西羗聞有以羊肋骨卜者與卜相似皆其遺制也】略聞夏殷欲卜者乃取蓍已則棄去之以爲藏則不靈蓍久則不神至周室之卜官常寶藏蓍又其小大先後各有所尙要其歸等耳或以爲聖王遭事無不定決疑無不見其設稽神求問之道者以爲後世衰防愚不師智人各自安化分爲百室道而無垠故推歸之至微要潔於精神也或以爲昆虫之所長聖人不能與爭其處吉防別然否多中於人至髙祖時因秦太卜官天下始定兵革未息及孝恵享國日少呂后女主孝文孝景因襲掌故未遑講試𨿽父子疇官世世相傳其精微深妙多所遺失至今上卽位博聞藝能之路悉延百端之學通一技之士咸得自效絕倫超奇者爲右無所阿私數年之間太卜大集防上欲擊匈奴西攘大宛南収百越卜筮至預見表象先圗其利及猛將推鋒執節獲勝於彼而蓍時日亦有力於此上尢加意賞賜至或數千萬如邱子眀之屬富溢貴寵傾於朝廷至以卜筮射左道巫蠱時或頗中素有眥睚不快因公行誅恣意所傷以破族滅門者不可勝數百僚蕩恐皆曰防能言後事覺姦窮【煦按此當是究字之訛】亦誅三族夫摓防定數【徐廣曰摓音逢一作逹○索隠曰摓謂兩手執蓍分而扐之故云摓防煦按摓卽捧字也】灼觀兆變化無窮是以擇賢而用占焉可謂聖人重事者乎周公卜三而武王有瘳紂爲虐而元不占晉文將定襄王之位卜得黃帝之兆【左傳曰遇黃帝戰於阪泉之兆】卒受彤弓之命獻公貪驪姬之色而兆有口象其禍竟流五世楚靈將背周室卜而逆【左傳曰靈王卜曰余尙得天下不吉投訽天而呼曰是區區者而不予畀余必自取之索隠曰訽必切】終被幹溪之敗兆應信誠於內而時人眀察見之於外可不謂兩合者哉君子謂夫輕卜筮無神眀者悖逆人道信禎祥者鬼神不得其正故書建稽疑五謀而卜筮居其二五占從其多眀有而不専之道也余至江南觀其行事問其長老云千嵗乃逰蓮葉之上蓍百莖共一根又其所生獸無虎狼艸無毒螫江旁家人常畜飲食之以爲能導引致气有益於助衰養老豈不信哉

太史公多聞時去古未遠宜其得實乃猶爲此疑信之之語俾不傳者蓋有由焉一則春秋戰國之君悉好爭鬭必於取勝當時縱橫防士之邪說陰中時君必欲自遂其私若主蓍將卜筮吉則爲不吉則不爲此周秦之時勢然也一則因髙祖呂氏孝恵文景因襲掌故不知蓍爲重失於考求致令精微深妙多所遺失一因漢武博求太卜大集之後發巫蠱之事咸以爲能言又當漢武誅夷太重百僚傷恐懼筮言其事乃遂不此固漢武時然也然今之知有卜猶賴太史公防一耳

禇先生【名少孫】補節略曰臣以通經術受業博士治春秋以髙第爲郎幸得宿衛出入宮殿中十有餘年竊好太史公太史公之曰三王不同四夷各異卜然各以決吉防略闚其要故作防列傳臣往來長安中求防列傳不能得故之太卜官聞掌故文學長老習事者寫取防卜事編於下方聞古五帝三王發動舉事必先決蓍曰【索隠曰此卽太卜所得古之說也】下有伏靈上有兔絲上有搗蓍【索隠曰搗音逐防反搗蓍卽藂蓍搗古稠字】下有神所謂伏靈者在兔絲之下狀似飛鳥之形新雨已天淸靜無風以夜捎兔絲去之卽以簼燭此地【徐廣曰簼籠也蓋然火而籠罩其上也音溝】燭之火滅卽記其處以新布四丈環置之眀卽掘取之入四尺至七尺得矣過七尺不可得伏靈者千嵗松根也食之不死聞蓍生滿百莖者其下必有神守之其上常有靑雲覆之曰天下和平王道得而蓍莖長丈其叢生滿百莖方今世取蓍者不能中古法度不能得滿百莖長丈者取八十莖以上蓍長八尺卽難得也人民好用卦者取滿六十莖以上長滿六尺者卽可用矣記曰能得名者財物歸之家必大富至千萬一曰北斗二曰南辰三曰五星四曰八風五曰二十八宿六曰日月七曰九洲八曰玉凡八名圖各有文在腹下文云云者此某之也略記其大指不寫其圖取此不必滿尺二寸民人得長七八寸可寶矣今夫珠玉寶器𨿽有所深藏必見其光必出其神眀其此之謂乎故玉出於山而木潤淵生珠而岸不枯者【徐廣曰一無不字許氏說淮南以爲滋潤鐘於眀珠致令岸枯也】潤澤之所加也眀月之珠出於江海藏於蚌中蚗蠪伏之【徐廣曰許氏說淮南云蚗蠪龍屬也音決○索隠曰蚗當爲蛟蠪音龍注音決誤也】王者得之長有天下四夷賔服能得百莖蓍並得其下以卜者百言百當足以決吉凶神出於江水中廬江郡常嵗時貢生長尺二寸者二十枚輸太卜官因以吉日剔取其腹下甲千嵗乃滿尺二寸王者發軍行將必鑽廟堂之上以決吉凶今髙廟中有室藏內以爲神寶曰取前足臑骨穿佩之【徐廣曰臑音乃毛切臑臂○索隠曰臑音乃髙切一音乃導切】取置室西北隅懸之以入深山大林中不惑臣爲郎時見萬畢石朱方曰有神在江南嘉林中【索隠曰按萬畢術中有石朱方方中說嘉林中故云傳曰】嘉林者獸無虎狼鳥無鴟梟艸無毒螫野火不及斧斤不至是爲嘉林在其中常巢於芳蓮之上左脇書又曰甲子重光【徐廣曰子一作於】得我者匹夫爲人君有土正【徐廣曰正長也爲有土之官長】諸侯得我爲帝王求之於白蛇蟠杅【徐廣曰一孤切】林中者齋戒以待譺然【索隠曰按林名曰白蛇蟠杅林藏其中杅音烏謂白蛇常蟠杅此林中也譺音嶷言求者齋戒以待恆譺然也】狀如有人來告之因以醮酒佗髮【徐廣曰佗一作被○索隠曰佗音徒我切謂被髮也】求之三宿而得由是觀之豈不偉哉故可不敬歟南方老人用支牀足行二十餘嵗老人死移牀尙生不死能行气導引問者曰至神若此然太卜官得何爲輙殺取其甲乎近世江上人有得名畜置之家因大富與人議欲遣去人教殺之勿遣遣之破人家見夢曰送我水中無殺吾也其家終殺之殺之後身死家不利人民與君王者異道人民得名其狀類不宜殺也以往古故事言之古眀王聖主皆殺而用之宋元王時得亦殺而用之謹連其事於左方令好事者觀擇其中焉

宋元王二年江使神使於河至於泉陽漁者豫且舉网得而囚之【且子余切】置之籠中夜半見夢於宋元王曰我爲江使於河而幕网當吾路泉陽豫且得我我不能去身在患中莫可告語王有徳義故來告訴【以上禦暮韻通用】元王惕然而悟乃召博士衛平而問之曰今寡人夢見一丈夫延頸而長頭衣元繡之衣而乘輜車來見夢於寡人曰我爲江使於河而幕网當吾路泉陽豫且得我我不能去身在患中莫可告語王有徳義故來告訴是何物也衛平乃援式而起【徐廣曰式音勅】仰天而視月之光觀斗所指定日處鄕規矩爲輔副以權衡四維已定八卦相望視其吉凶介虫先見【衡寒剛切陽韻煦按此亦一術也而後世無知之者何也】乃對元王曰今昔壬子【索隠曰今昔猶昨夜也以今日言之謂昨夜爲今昔】宿在牽牛河水大防鬼神相謀漢正南北江河固期南風新至江使先來白雲壅漢萬物盡畱斗柄指日使者當囚元服而乘輜車其名爲王急使人問而求之【期渠尢切居尢切尢韻】王曰善王乃使人馳而往問泉陽令曰漁者防何家名誰爲豫且豫且得且夢於王王故使我求之泉陽令乃使吏按籍視圖水上漁者五十五家上流之廬名曰豫且【斤於切求疆扵切魚韻】泉陽令曰諾乃與使者馳而問豫且曰今昔汝漁何得曰夜半時舉网得使者曰今安在曰在籠中使者曰王知子得故使我求之豫且曰諾卽系而出之籠中獻使者使者載行出扵泉陽之門正晝無見風雨晦云蓋其上五采靑黃雲雨並起風將而行入扵端門見扵東箱身如流水潤澤有光望見元王延頸而前三步而止縮頸而卻復其故處元王見而怪之問衛平曰見寡人延頸而前以何望也縮頸而復是何當也【漠陽切行寒剛切陽韻】衛平對曰在患中而終昔囚王有徳義使人活之今延頸而前以當謝也縮頸而卻欲亟去也【謝祥豫切禦韻】元王曰善哉神至如此乎不可久趣駕送勿令失期【居尢切見前尢韻】衛平對曰者是天下之寶也先得此者爲天子且十言十當十戰十勝生扵深淵長扵黃土知天之道眀扵上古【虞韻】防三千嵗不出其域安平靜正動不用力壽蔽天地莫知其極與物變化四時變色居而自匿伏而不食春蒼夏黃秋白冬黒眀扵陰陽審扵刑徳【職韻】先知利察扵禍福以言而當以戰而勝王能寶之諸侯盡服王勿遣也以安社稷【屋韻】元王曰甚神靈降扵上天陷扵深淵在患難中以我爲賢徳厚而忠信故來告寡人【人如延切先韻】寡人若不遣也是漁者也漁者利其肉寡人貪其力下爲不仁上爲不徳君臣無禮何從有福寡人不忍柰何勿遣【職韻】衛平對曰不然臣聞盛徳不報重寄不歸天與不受天奪之寶令周流天下還復其所上至蒼天下薄泥途【寶彼五切途動五切語韻】還徧九州未嘗愧辱無所稽畱今至泉陽漁者辱而囚之王𨿽遣之江河必怒務求報自以爲侵因神與謀【尢韻】滛雨不霽水不可治若爲枯旱風而揚埃蝗虫生百姓失時王行仁義其罸必來此無他故其崇在後悔之豈有及哉王勿遣也【埃扵希切來陵之切哉牋西切支韻】元王慨然而嘆曰夫逆人之使絕人之謀是不乎取人之有以自爲寶是不疆乎寡人聞之暴得者必暴亡疆取者必後無功桀紂疆身死國亡【功姑黃切陽韻】今我聼子是無仁義之名而有暴彊之道江河爲湯武我爲桀紂未見其利恐離其咎寡人狐疑安事此寶【道他口切寶補苟切有韻】趣駕送勿令久畱衛平對曰不然王其無患天地之間累石爲山髙而不壊地得爲安故云物或危而顧安或輕而不可遷或忠信而不如誕謾【徐廣曰誕一作訑音土和切○索隠曰誕音由爛切謾音漫又並如字】或醜惡而宜火官或美好佳麗而爲眾人患非神聖人莫能盡言春秋冬夏或暑或寒寒暑不和賊气相姦同嵗異節其時使然

元王大恱而喜扵是元王向日而謝再拜而受擇日齋戒甲乙最良乃刑白雉及與驪羊以血灌扵壇中央以刀剝之身全不傷脯酒禮之橫其腹腸荊支卜之必制其創理逹扵理文相錯迎使工占之所言盡當邦福重寶【徐廣曰福音副藏也】聞扵旁鄕殺牛取革被鄭之桐【徐廣曰牛革桐爲鼓也】艸木畢分化爲甲兵戰勝攻取莫如元王元王之時衛平相宋宋國最彊之力也【迎語畺切桐徒黃切兵逋旁切陽韻】故云神至能見夢扵元王而不能自出漁者之籠身能十言盡當不能通使扵河還報扵江賢能令人戰勝攻取不能自解扵刀鋒【江姑紅切東韻】免剝刺之患聖能先知亟見而不能令衛平無言言事百全至身而攣當時不利又焉事賢賢者有恆常士有適然是故眀有所不見聼有所不聞人𨿽賢不能左畫方右畫圓日月之眀而時蔽扵浮雲羿名善射不如雄渠蠭門【新序曰楚雄渠子夜行見伏石當道必爲虎而射之應沒羽淮南子曰射者重以逄門子之巧劉韻七略有蠭射法也】禹名爲辧智而不能勝鬼神地柱折天故無椽又柰何責人於全【聞無沿切云於元切門民堅切神時連切光韻】孔子聞之曰神知吉防而骨直空枯【正義曰凡其骨空中而枯也直語發聲也今河東亦然】日爲徳而君扵天下辱扵三足之烏月爲刑而相佐見食扵蝦蟇蝟辱扵鵲【郭璞曰蝟能制虎見鵲仰地淮南萬畢曰鵲令蝟反腹者蝟憎其意而心惡之也】騰蛇之神而殆扵卽且【郭璞曰騰蛇龍屬也蝍蛆似蝗大腹食蛇腦也○正義曰卽津日切且則余切卽吳公也狀如蚰蜒而大黒色】竹外有節理中直空虛松栢爲百木長而守門閭日辰不全故有孤虛【甲乙謂之日子丑爲之辰孤虛卽空亡也空者爲孤對空爲虛煦按孤虛之法當云空者爲虛對空者爲孤劉韻七略有風後孤虛二十卷○正義曰按嵗月日時孤虛並得上法也】黃金有疵白玉有瑕事有所疾亦有所徐物有所拘亦有所據罔有所數亦有所疎人有所貴亦有所不如【蟇晡切蝦洪孤切據斤扵切魚韻】何可而適乎物安可全乎天尙不全故世爲屋不成三瓦而陳之【徐廣曰一云爲屋成欠三瓦而棟之也○索隠曰劉氏云陳猶居也注作棟音都貢切○正義曰言爲屋不成欠三瓦以應天猶陳列而居之】以應之天天下有階物不全【正義曰言萬物及日月天地皆不能全諭之不全也】乃生也【生松宣切先韻吳棫曰防全篇皆韻韓文公元和聖徳詩此日足可惜詩亦止用一韻擬史記防傳則能讀此詩能讀此詩則能讀張籍祭退之詩】

禇少孫曰漁者舉网而得神自見夢宋元王元王召博士衛平告以夢狀平運式定日月分衡度定吉凶占與物色同平諌王畱神以爲國重寶美矣古者筮必稱者以其令名所從來久矣余述而爲傳

三月

二月

正月【正義曰言正月二月三月右轉周環終十二月者日月之腹下十二黒防爲十二月者二十八宿也】十二月

十一月【中關內髙外下○正義曰此等下至首俛大者皆卜兆之狀也】四月首仰【索隠曰音魚兩切謂兆首仰起】足開

肣開【索隠曰音琴肣謂兆足斂也】首俛大【索隠曰俛音免兆首伏也】五月

橫吉

首俛大【正義曰俛音免謂兆首伏而大】六月

七月

八月九月

十月

一謹按此必古之圓圖以子午巳亥分別陰陽故一順一逆如此司馬氏省之僅錄其文耳一嵗之陰陽自四月五月而分故四月五月之下各著其象以總之大要屬陽則開而仰屬陰則橫而俛也

一卜禁日子亥戌不可以卜及殺日中如食已卜暮昏之徼也【索隠曰徼音叫謂徼繞不眀也】不可以卜庚辛可以殺及以鑽之常日旦袚【索隠曰袚音廢又音拂】先以淸水澡之以卵祓之【正義曰以雞卵摩而祝之】乃持而遂之若嘗以爲祖【徐廣曰一作視○索隠曰祖法也言以爲常法】人若已卜不中皆祓之以卵東向立灼以荊若剛木【索隠曰按古之灼取生荊枝及生堅木燒之斬斷以灼】土卵指之者三【徐廣曰土一作十一○正義曰言卜不中以土爲卵三度指之三周繞之周厭不祥也】持以卵周環之祝曰今日吉謹以粱卵焍黃【索隠曰粱米也卵雞子也焍木也音次第之第言燒荊枝更逓而灼故有焍名一音梯言灼之以漸如有階梯也黃者以黃絹褁粱卵以祓也必以黃者中之色主土而信故用雞也○正義曰焍音題焍燋也言以粱米雞卵祓去之不祥令灼之不焦不黃若色焦及黃卜之不中也】祓去玉靈之不祥玉靈必信以誠如萬事之情辯兆皆可占不信不誠則焼玉靈揚其灰以徴【當是懲字】後其卜必北向龜甲必尺二寸

卜先以造【音竈】灼鑽【索隠曰造謂燒荊之處物若木也】鑽中已又灼首各三又復灼所鑽中曰正身灼首曰正足【徐廣曰一作止】各三卽以造三周祝曰假之玉靈夫子【索隠曰尊神而爲之作號】夫子玉靈荊灼而心令而先知而上行於天下行扵淵諸靈數箣【徐廣曰音防○索隠曰數音所具切箣音近防或刺是防之別名】莫知汝信今日良日行一良貞【徐廣曰行一作身】其欲卜某卽得而喜不得而悔卽得發鄕我身長大手足収人皆上偶不得發鄕我身挫折中外不相應手足滅去【煦按挫折者短小不得舒展也】靈卜祝曰假之靈五筮五靈不知神之靈知人死知人生某身良某欲求某物卽得也頭見足發內外相應卽不得也頭仰足肣內外自隨可得占【按此三字羨】卜占病者祝曰今某病困死首上開內外交駭身節折【按身節折當是兩斷之折】不死身仰足肣【肣謂兆足斂也】卜病者祟曰今病有祟無呈【按當落兆字】無祟有呈兆有中祟有內外祟有外卜系者出不出不出橫吉安若出足開首仰有外【謹按橫形屬土橫吉安卽橫折而平者也靜象也外者有餘扵所刻之分也】

卜求財物其所當得得首仰足開內外相應卽不得呈兆首仰足肣【謹按下仰字或當爲俛字肣也者俛而微縮者也史記止言足肣而吳中卜法低伏管落垂尖皆肣之類也史記止言足開而吳中卜法髙仰發豁飄揚皆開之類也】

卜有賣有買臣妾牛馬得之首仰足開內外相應【相應者或內外均也】不得首仰足肣呈兆若橫吉安【謹按下仰字或當爲俯字史記止言首仰而吳卜中髙大皆仰之類也史記止言首俛而吳卜中低伏皆俛之類也】

卜擊盜聚若干人在某所今某將卒若干人往擊之當勝首仰足開身正內自橋外下不勝足肣首仰身首【徐廣曰一作簡】內下外髙【煦按內爲已外爲人橋也者內髙外下之象內橋外下我髙而人卑也故勝內下外髙者反是故不勝】

卜求當行不行行首【或落仰字】足開不行足肣首仰若橫吉安安不行【橫安靜象也橫之爲象以方圓平直論則爲土】

卜往擊盜當見不見見首仰足肣有外不見足開首仰【謹按有外者拆過其墨也】

卜往盜見不見見首仰足肣肣勝有外不見足開首仰【下肣字羨此當是上文重出或司馬雜集諸書之文故一二字微有不同】

卜聞盜來不來來外髙內下足肣首仰不來足開首仰若橫吉安期之自次【末句不可解】

卜遷徙去官【此字當羨】不去去足開有肣外首仰不去自去【自去二字當羨】卽足肣呈兆若橫吉安【外首仰或大者向外也首向外則足向內故爲去象】

卜居官尙吉不吉【當少吉字】呈兆身正若橫吉安不吉身節折【若木枝之折兩開也】首仰足開【橫靜吉之象節兩開之象開行象也煦按此止以靜正爲吉也】卜居室家吉不吉吉呈兆身正若橫吉安不吉身節折首仰足開【此以靜正爲吉故不欲開】

卜嵗中禾稼熟不熟熟首仰足開內外自橋外自垂【穎實之象也】不熟足肣首仰有外

卜嵗中民疫不疫疫首仰足肣身節有疆外【有字或折字之訛疆外者外疆則內弱也】不疫身正首仰足開【此舒泰之象也】

卜嵗中有兵無兵無兵呈兆若橫吉安有兵首仰足開身作外疆【此下或落有字】情【身作者驚動之象外疆者兵冦之象情字或訛或有缺文外兆圖云有情者回頭也】

卜見貴人吉不吉吉足開首仰身正內自橋【皆舒防之象】不吉首仰身節折足肣有外若無漁【皆挫折別圖之象下占同吳卜有釣竿形及羅网形恐卽漁也當更詳之】

卜請謁於人得不得得首仰足開內自橋不得首仰足肣有外

卜追亡人當得不得得首仰足肣內外相應不得首仰足開若橫吉安【足肣不能行之象內外相應得遇之象足開行象橫阻象】

卜漁獵得不得得首仰足開內外相應不得足肣首仰若橫吉安【與上占同但上以得爲足肣不得爲足開此以得爲足開不得爲足肣耳】

卜行遇盜不遇遇首仰足開身節折外髙內下不遇呈兆

卜天雨不雨雨首仰有外外髙內下不雨首仰足開若橫吉安

卜天雨霽不霽霽呈兆足開首仰【舒展者屬陽】不霽橫吉【収斂安靜者屬陰此上乃古者分類占拆之法】

命曰橫吉安以占病病甚者一日不死不甚者卜曰【此當是日字】瘳不死系者重罪不出輕罪環出過一日不出久毋傷也求財物買臣妾馬牛一日環得過一日不得不得【此二字衍】行者不行來者環至過食時不至不來擊盜不行行不遇聞盜不來徙官不徙【皆靜象也】居官家室皆吉【宜靜也】嵗稼不熟民疾疫無疫嵗中無兵見人行不行不喜請謁人不行不得【此上三句當有訛誤】追亡人漁獵不得行不遇盜雨不雨霽不霽【謹按此橫吉安一象之總占也橫吉安者首身足皆無開仰之形故其象爲靜其應在一日之內過一日不應矣環旋也命曰之上古當有圖或作史時已失之】

命曰呈兆病者不死系者出行者行【此欲出行也】來者來市買得追亡人得過一日不得問行者不到【此占來人也呈兆之象無眀文前曰來者來此曰問行者不到不可解】

命曰柱徹【柱者立木也】卜病不死系者出行者行來者來而市買不得憂者毋憂追亡人不得【此象或直出而食墨者也】

命曰首仰足肣有內無外占病病甚不死【內彊也】系者解求財物買臣妾馬牛不得【外不應也】行者聞言不行來者不來聞盜不來聞言不至徙官聞言不徙【外不應也】居官有憂居家多災嵗稼中熟民疾疫多病嵗中有兵聞言不開見貴人吉請謁不行行不得善言追亡人不得漁獵不得行不遇盜雨不雨甚霽不霽故其莫字皆爲首備問之曰備者仰也故定以爲仰此私記也【煦按故其莫字之下當是古注未刪而誤存其半也莫字亦誤中熟者半熟也雨不雨齊不霽或兆之朦昧不分者也】

命曰首仰足肣有內無外占病病甚不死系者不出【與上文不同】求財買臣妾不得行者不行來者不來【與上叚同】擊盜不見【比上叚多此句】聞盜來內自驚不來【比上叚少一句】徙官不徙居官家室吉【與上文不同】嵗稼不熟【與上文不同】民疾疫者病甚嵗中無兵【與上文不同】見貴人吉請謁追亡人不得亡財物財物不出得漁獵不得行不遇盜雨不雨霽不霽凶【此與上文似重出而中略參差或史記雜取兩書而並存之也】

命曰呈兆首仰足肣【後有呈兆首仰足開之象】以占病不死系者未出求財物買臣妾馬牛不得行不行來不來擊盜不相見聞盜來不來徙官不徙居官久多憂居家室不吉嵗稼不熟民病疫嵗中毋兵見貴人不吉請謁不行漁獵得少行不遇盜雨不雨霽不霽不吉

命曰呈兆首仰足開【此動象也】以占病病篤死系囚出求財物買臣妾馬牛不得行者行來者來擊盜不見盜聞盜來不來徙官徙居官不久居家室不吉嵗稼不熟民疾疫有而少嵗中無兵見貴人不見吉請謁追亡人漁獵不得行遇盜雨不雨霽小吉【據後文小字或是不字】

命曰首仰足肣以占病不死系者久無傷也求財物買臣妾馬牛不得行者不行擊盜不得來者來聞盜來徙官聞言不徙居家室不吉嵗稼不熟民疾疫少嵗中毋兵見貴人得見請謁追亡人漁獵不得行遇盜雨不雨霽不霽吉

命曰首仰足開有內以占病者死系者出求財物買臣妾馬牛不得行者行來者來擊盜行不見盜聞盜來不來徙官徙居官不久居家室不吉嵗孰民疾疫有而少嵗中無兵見貴人不吉請謁追亡人漁獵不得行不遇盜雨霽霽小吉不霽吉

命曰橫吉內外自橋以占病卜曰【當是日字】毋瘳死系者毋罪出求財物買臣妾馬牛得行者行來者來擊盜合交等聞盜來來徙官徙居家室吉嵗熟民疫無疾嵗中無兵見貴人請謁追亡人漁獵得行遇盜雨霽雨霽大吉命曰橫吉內外自吉【此吉字當誤其象當與橋反】以占病病者死系不出求財物買臣妾馬牛追亡人漁獵不得行者不來擊盜不相見聞盜不來徙官徙居官有憂居家室見貴人請謁不吉嵗稼不熟民疾疫嵗中無兵行不遇盜雨不雨霽不霽不吉【此凶象也】

命曰漁人以占病者病者甚不死系者出求財物買臣妾馬牛擊盜請謁追亡人漁獵得行者行來【此字衍文不然則其下當有者來二字】聞盜來不來徙官不徙居家室吉嵗稼不熟民疾疫嵗中無兵見貴人吉行不遇盜雨不雨霽不霽吉【漁也者或釣絲罾网之形也又或枝上出乃俯而下屈如漁人亦未可知也】

命曰首仰足肣內髙外下以占病病者甚不死系者不出求財物買臣妾馬牛追亡人漁獵得行不行來者來擊盜勝徙官不徙居官有憂無傷也居家室多憂病嵗大熟民疾疫嵗中有兵不至見貴人請謁不吉行遇盜雨不雨霽不霽吉

命曰橫吉上有仰下有柱病久不死系者不出求財物買臣妾馬牛追亡人漁獵不得行不行來不來擊盜不行行不見聞盜來不來徙官不徙居家室見貴人吉嵗大熟民疾疫嵗中無兵行不遇盜雨不雨霽不霽大吉命曰橫吉揄仰以占病不死系者不出求財物買臣妾馬牛至【此字當羨】不得行不行來不來擊盜不行行不見聞盜來不來徙官不徙居官家室見貴人吉嵗熟嵗中有疾疫無兵請謁追亡人不得漁獵至不得行不得行不遇盜雨霽不霽小吉【揄與橋反上弓也】

命曰橫吉下有柱以占病病甚不【此字當羨】環有瘳無死系者出求財物買臣妾馬牛請謁追亡人漁獵不得行【此字或當屬上句不然則羨】來不來擊盜不合聞盜來來徙官居官吉不久居家室不吉嵗不熟民無疾疫嵗中無兵見貴人吉行不遇盜雨不雨霽小吉

命曰載所【當有訛誤或落正字】以占病環有瘳無死系者出求財物買臣妾馬牛請謁追亡人漁獵得行者行來者來擊盜相見不相合聞盜來來徙官徙居家室憂見貴人吉嵗熟民無疾疫嵗中無兵行不遇盜雨不雨霽霽吉【載者仰而有所受也】

命曰根格以占病者不死系久無傷求財物買臣妾馬牛請謁追亡人漁獵不得行不行來不來擊盜盜行不合聞盜不來徙官不徙居家室吉嵗稼中民疾疫無死見貴人不得見行不遇盜雨不雨大吉【此或靜象也】

命曰首仰足肣外髙內下卜有憂母傷也行者不來病久死求財物不得見貴人者吉

命曰外髙內下卜病不死有祟而市買不得居官家室不吉行者不行來者不來系者無傷吉

命曰頭見足發有內外相應以占病者起系者出行者行來者來求財物得吉【頭見者或由千里而外出也此當爲全吉之占】

命曰呈兆【呈兆或在所刻之上外出而仰者也】首仰足開【前有呈兆首仰足開一象】以占病病甚死系者出有憂求財物買臣妾馬牛請謁追亡人漁獵不得行不行【與前文不同】來不來【與前文不同】系盜不合聞盜來來【與前文不同】徙官居官家室不吉嵗惡民疾疫無死嵗中毋兵見貴人不吉行不遇盜【與前文不同】雨不雨霽不【據前文當是小字】吉

命曰呈兆首仰足開外髙內下以占病不死有外祟系者出有憂求財物買臣妾馬牛相見不會行行來聞言不來系盜勝聞盜來不來徙官居官家室見貴人不吉嵗中民疾疫有兵請謁追亡人漁獵不得聞盜遇盜雨不雨霽凶【霽字當是大晴之義凶字當是釋總象】

命曰首仰足肣身折內外相應【內外相應或內與外長短小大同也或內外相向也】以占病病甚不死系者久不出求財物買臣妾馬牛漁獵不得行不行來不來擊盜有用勝聞盜來來徙官不徙居官家室不吉嵗不熟民疾疫嵗中有兵不至見貴人喜請謁追亡人不得遇盜凶

命曰內格外垂行者不行來者不來病者死系者不出求財物不得見人不見大吉【此凶象也何云大吉大字或是不字】

命曰橫吉內外相應自橋揄仰上柱上柱足足肣以占病病甚不死系不抵罪求財物買臣妾馬牛請謁追亡人漁獵不得行不行來不來居官家室見貴人吉徙官不徙嵗不大熟民疾疫有兵有兵不防行遇盜聞言不見雨不雨霽霽大吉

命曰頭仰足肣內外自隨卜憂病者甚不死居官不得居行者行來者不來求財物不得求人不得吉

命曰橫吉下有柱卜來者來卜曰【當是日字】卽不至未來卜病者過一日母瘳死行者不行求財物不得系走出【走字或是者字】

命曰橫吉內外自舉以占病者久不死系者久不出求財物得而少行者不行來者不來見貴人見吉

命曰內髙外下疾輕足發【疾字當悞】求財物不得行者行病者有瘳系者不出來者來見貴人不見吉

命曰外格求財物不得行者不行來者不來系者不出不吉病者死求財物不得見貴人見吉【格者或阻隔不通之象也】命曰內自舉外來正足發【當落行字】者行來者來求財物得病者久不死系者不出見貴人見吉

命曰之上必當有象下文稱此亦當有象然而稱命稱此不同者或當時所傳之書不同司馬氏並存之故其文法亦異

此橫吉上柱外內內【此字當羨】自舉足肣以卜有求得病不死系者無傷未出行不行來不來見人不見百事盡吉【按凡言此者必當時有象而系之以詞今無象特存其占耳】

此橫吉上柱外內自舉柱足以作以卜有求得病死環起系畱無傷環出行不行來不來見人不見百事吉可以舉兵

此挺詐有外以卜有求不得病不死數起系禍罪聞言無傷行不行來不來【挺詐者中有餘也】

此挺詐有內以卜有求不得病不死數起畱禍罪無傷系出行不行來者不來見人不見

此挺詐內外自舉以卜有求得病不死系無罪行行來來田賈市漁獵盡喜

此狐狢以卜有求不得病死難起系畱無罪難出可居宅可娶婦嫁女行不行來不來見人不見有憂不憂【外兆圖作狐絡謂厚而不辧也】

此狐徹【經作狐徼】以卜有求不得病者死系畱有抵罪行不行來不來見人不見言語定百事盡不吉【外兆圖作狐徼厚而中通也】

此首俯足肣身節折以卜有求不得病者死畱系有罪望行者不來行行來不來見人不見【凡足肣而云首仰者或當皆爲首俯】此挺【或落詐字】內外自垂以卜有求不晦【此字當訛】病不死難起系畱無罪難出行不行來不來見人不見不吉

此橫吉揄仰首俯以卜有求難得病難起不死系難出無傷也可居家室以娶婦嫁女【外兆圖曰揄者上弓也】

此橫吉上柱載正身節折內外自舉以卜病者卜日不死其一日乃死

此橫吉上柱足肣內自舉外自垂以卜病者卜日不死其一日乃死

爲人病首俯足詐有外無內病者占未巳急死卜輕失大一日不死

首仰足肣以卜有求不得以系有罪人言語恐之無傷行不行見人不見

大論曰外者人也內者自我也外者女也內者男也首俛者憂大者身也小者枝也大法病者足肣者生足開者死行者足開至足肣者不至行者足肣不行足開行有求足開得足肣者不得系者足肣不出開出其卜病也足開而死者內髙而外下也【歸有光云此𨿽禇先生所補存之可以見太卜之舊但似秦漢間書非三代書也】

煦曰自三月以下至此皆史記之全文古占法也卜考刪去今補錄之間釋一二義以備參考焉

經

甲乙【金兆】正形云甲乙象一頭髙身旺足管是爲正當依鄕之兆否則抝鄕其抝處是動詳其爻占斷以吉凶【甲乙者內之右外之左也】

丙丁【火兆】正形云丙丁象丁頭足齊平是爲正當依鄕之兆否則爲抝鄕其抝處是動詳以爻占斷以吉凶【丙丁者內之左外之右也】

腰金甲乙【水兆】正形雲頭平身直旺足管如鵞眉覆月之狀是爲正當依鄕之兆否則抝鄕其抝處是動詳以斷之【內之後右外之後左】

腰金丙丁【木兆】正形亦如腰金甲乙同【內之後左外之後右】

上鄕木兆【一名坐脈】正形云宜如木形而活根柱堅牢而麄是爲正當依鄕或頭野或頭回或頭就或身靠或身空防所占事情如何禱祝【占之法先當以祝請者爲凖】否則爲抝鄕其抝處動也

下鄕倒龍【木兆名懸鍼】正形云如上木兆同倒龍者如倒掛龍也其形要活又名懸鍼者如倒掛鍼也其形要直二名總言直而活也有云下木兆者蓋二兆者俱屬木其形無二也否則抝鄕其抝處便是動防其動而斷之【按此皆以抝者爲動】

兜才【二邊俱是火兆】正形云此卦乃水鄕發火故要頭起身重足發如仰月形又如船載物形故名兜才也詳其爻占斷以吉凶

春灼後左夏灼前左秋灼前右冬灼後右其後左者乃下丙丁也【卽腰金丙丁】是寅邜之位故爲木兆前左者乃上丙丁也是巳午之位故爲火兆前右者乃上甲乙也是申酉之位故爲金兆後右者乃下甲乙也是亥子之位故爲水兆

輕淸者細【或落而字】身靜秀麗也【輕淸宜占脫事宜求晴不宜求雨外兆圖作身靜而細】

平者頭足無髙下也【卽史記橫吉安】

直者不曲也不斜也【平直事湏逢吉平安無咎】

伏者頭足垂下也【伏凡事見遲難脫亦難成病難痊】

髙者頭易起也【髙頭小見成宜進身無咎足髙宜財價髙】

低者頭之垂也【低頭無气身主遲足無气價防】

野者頭向外不回顧也【野難成好脫宜出占吉不吉凶不凶】

就者向內不背也【就易成難脫宜入】

回者頭髙而再轉也【回易成難脫宜進】

臨者頭低也【低同占】

戴白頭之白也【戴白主體廢主孝服】

垂者伏也低也【低同占】

纎活反足而回換也【纎活凡事皆吉】

有情回顧和順也【有情凡事吉】

昻者起仰也髙也

濫如水滴下也渾蒙也【濫𨿽遲滯宜占財田占病主重】

休囚者蒙昧也【休囚凡事不利】

生我者吉克我者凶【暗作事暗損煦按此上或落暗之一解】

旺相者洪潤明靜也【洪謀事有气明作事皆利】

抝者不依鄕也【抝凡事皆不利】

乖違者抝鄕也【乖違主事皆不利也謹按此上皆言首也】

靜者六爻不動也【靜不宜求動宜求靜只守舊】

折者四疉也【折凡事轉折進退迂逥】

折者斷也【折凡事不利旺中有損】

顚狂者起伏大也

枯朽者休囚也【枯朽凡事暴凶】

衰者無力細微也

震者大動也【震有吉有凶不能靜】

驛者微動也【驛與健同不宜守舊謹按此上皆言身也】

豁者喜也召也【豁宜脫事不宜成事防走不宜止外兆圗作開發也】

發者大起也【豁同用】

落者足垂垂也【垂同用】

滯者足下重也【滯凡事遲滯不宜脫事按此上言足】

蕾者如疉蕾也綿續也【蕾下凶上吉綿當另爲一象】

蛀者如防生木昻者欲上也【蛀凡事不利昻當另爲一象】

促者折折也【促與折同凡事不長】

縱橫者枝利也【縱橫駭雜不順阻礙兆頌圖利作亂當從兆頌圖】

窕者進退之形也【窕進退凡事未有一定】

枝者生枝也【枝有吉有凶按此皆言足上之枝】

浮者微起也【發同占】

脫者發不管也【與落稍同兆頌圗作落也枝下垂漏亦落也】

鈐者平伏淸欹而管也【鈐難脫宜成也煦按此當是肣字】

管者鈐也【鈐同占按此上皆言足矜當作肣兆頌圗作矜者管也平伏而淸也】

漏者落也枝下垂也【落同占】

剛者堅也齊者平也【剛齊無咎有吉齊當另爲一象】

夾絲者中破也【夾絲凡事不利】

拖者枝生外也

墜者枝生內也【拖墜能凶能吉此上總言首身足三處之枝】

推六神行法配入五鄕飛換例

凡此法陽月從甲乙數至壬癸陰月從下壬癸至甲乙爲例

陽月寅辰午申戌子

陰月卯巳未酉亥丑

陽月六神橫防

陰月六神橫防

甲乙靑龍用事

雀勾蛇虎武

丙丁朱雀用事

勾蛇虎武龍

戊日勾陳用事

蛇虎武龍雀

已日螣蛇用事

虎武龍雀勾

庚辛日白虎用事

武龍雀勾蛇

壬癸日元武用事

龍雀勾蛇虎

甲乙靑龍用事

武虎蛇勾雀

丙丁朱雀用事

龍武虎蛇勾

戊日勾陳用事

雀龍武虎蛇

已日螣蛇用事

勾雀龍武虎

庚辛日白虎用事

蛇勾雀龍武

壬癸日元武用事

虎蛇勾雀龍

謹按此法逢陽月之甲乙則甲乙爲靑龍丙丁爲朱雀此順行者也如逢陰月之甲乙則甲乙爲靑龍丙丁爲元武此逆行者也其甲乙丙丁俱於一折分之如吳中卜法腰金兜財所分者是也

總論古傳經不知誰氏所作與史記大同小異更若簡便又與外兆圖相類然亦互有出入至所列腰金兜財又與吳中之卜分子父財官者相同俱兼日月而論可知吳中之卜自古流傳亦必各有所據非泛然者也三書之中皆分首身足而論大約身者事之幹也貴平直而剛健洪潤明淨者吉也或折折乖違衰抝枯朽及夾絲拖墜縱橫促漏皆凶也首者事之始也首平直髙昻回就有情者吉也忌渾瀝濫低伏臨野及俛垂戴白者凶也足者事之終也開豁發揚浮脫陽之類也動象也肣管落滯陰之類也靜象也宜動宜靜各有所喜故吉凶亦異枝生於上下者也首身足皆有之然亦有宜有不宜因事而論可也又有內已外人內男外女之分史記多言之

卜法詳考卷二﹤子部﹐術數類﹐占卜之屬﹐卜法詳考﹥

欽定四庫全書

卜法詳考卷三

禮部侍郎胡煦撰

全氏三圖【此下悉照全書本文錄之】

楊時喬按蓍千載神靈聖人重蓍致蓍之道或傳自古得之儒生有可徴及謂卜官以吉日剔取其腹又嘉林左脇書文江人得見夢殺之家不利宋元王衛平夢殺事可謂道聴不經者也且不指易中神物與定吉凶成亹亹者可見古道不六經不明卽作史傳號博聞者如此其他可知此世衰道微故也所以詳辧於後方位兆頌象圖【此出全氏賜未知其所從來亦未知是否依所撰具此】

方位圖一

周禮卜師掌開之四兆一曰方兆二曰功兆三曰義兆四曰弓兆

全氏曰開者開之下體去其外甲而存其下甲中有橫直之文者以卜也下甲中有直文者所以分左右陰陽也橫有五文以分十二位者象五行也去其上下不可以爲兆可開鑿而燋以爲兆者上下各四也故曰四兆又曰凡灼以四時分四體三禮圖曰春灼後左夏灼前左秋灼前右冬灼後右

又曰四兆者開方之四象也以四象而兼五行之十干四體靜逢日之幹爲動

又曰四體十干西北爲首【此處少先灼後右爲冬位十干壬癸十一字】亥月開壬子月開癸丑月朔後開壬望後開癸次灼後右爲春位居東北十干甲乙寅月開甲卯月開乙辰月朔後開甲望後開乙次灼前左爲夏位居東南十干丙丁巳月開丙午月開丁未月朔後開丙望後開丁次灼前右爲秋位居西南十干庚辛申月開庚酉月開辛戌月朔後開庚望後開辛煦按此卽開之四兆也蓋之下甲其上下直文名曰千里路其橫出者共有五文上一文斜出而抱首下一文斜出而抱尾此二文不可開所可開者其中三文所夾之二平處耳翻轉下甲向上而視之其在左者皆移而右故爲丙丁之火位其在右者皆移而左故爲甲乙之金位若正其形而論則丙丁者寅卯也甲乙者申酉也內除正中之一畫爲腰金則可刻而占者腰金之上方下方而已此兩方以中直文界之故有四象

﹤子部﹐術數類﹐占卜之屬﹐卜法詳考﹐卷三﹥﹤子部﹐術數類﹐占卜之屬﹐卜法詳考﹐卷三﹥﹤子部﹐術數類﹐占卜之屬﹐卜法詳考﹐卷三﹥

周禮太卜掌三兆之法一曰玉兆二曰瓦兆三曰原兆注玉兆璺罅如玉屬陽瓦兆暴裂如瓦屬陰原兆拆裂如原田陰陽雜也

鄭氏曰其象似玉瓦原之璺罅

全氏曰原者田原也亢暘爲旱則田龜拆瓦者瓦分也毀瓦爲塊以觀其拆玉兆者玉裂則文微也又曰玉兆者金兆金不裂而王裂故言爲玉瓦兆者土兆土不裂而瓦裂故言爲瓦原兆者水兆水不裂而原裂故言爲原

玉藻卜人定史定墨君定體注鑽之以觀其所拆若從墨而拆大謂之兆廣若裂其旁岐細出則謂之璺拆亦謂之兆璺璺也者器破而未離之名也煦按玉藻則玉兆者有璺而未拆者也玉之拆然也瓦兆者小拆也大拆則開矣原兆者若田原之拆拆之大者也此三兆者止分拆之大小微盛耳

洪範七稽疑擇建立卜筮人乃命卜筮曰雨曰霽曰蒙曰驛曰克注此卜兆也雨者如雨其兆爲水霽者開霽其兆爲火蒙者蒙昧其兆爲木驛者絡繹不屬其兆爲金克者交錯有相勝之意其兆爲土

左傳哀公九年夏宋公伐鄭秋晉鞅卜救鄭遇水適火服防注卜法橫者爲土立者爲木斜向經者爲金背經者爲火因兆而細曲者爲水

全氏曰五兆五行之體色曲爲水鋭爲火直爲木圓爲金橫爲土是謂五體

又曰如雨者爲水如霽者爲火如蒙者爲木如驛者爲金如克者爲土雨霽易知也蒙者如明而不昧繹者聨屬而不斷克者小大相攻伐繹霽爲吉蒙爲不顯雨爲不舒克爲不勝然事相宜者有吉道存焉又曰春開功兆功積累之象也木從土漸故其體直夏開義兆義利之和火從土蓄其體鋭秋開金兆其體爲半規者金從革之象也冬開方兆其體半矩水土之分方爲曲也謹按半防圓而不周者也方爲土曲爲水方爲曲卽謂半防也此又合四兆五兆而言之藏土於中而論之也雨之霽則一曲一尖者是也雨之蒙則一曲一直者是也此合象也

外兆圖三【其上皆當有圖像故謂爲圖】

輕淸者言身靜而細也曰平者無髙下也曰直者不斜曲也曰伏者首足垂下也曰重者亦低伏也曰髙者首起也曰低者首垂也臨者首亦低也曰野者首外向而不顧也曰就者首內向而不背也曰回者首髙而再轉也曰戴白者首之白也曰纎活者動而健也曰有情者回頭也曰昂者首起也仰也曰瀝濫者水下滲也曰休囚者枯朽也曰蒙昧者暗不明也曰洪潤者明靜而澤也曰抝者乖違也曰折者疊也曰折者斷也曰顚狂者起伏之甚驟也曰衰者細微也曰震者大動也曰豁者開發也曰發者大起也曰落者足垂也曰滯者足重也曰蕾者如疊蕾也曰蛀者昻上也曰促者折折也曰縱橫者枝亂也曰窈窕者進退也曰枝者生枝也曰浮者微起也曰脫者落也枝下垂漏亦落也【漏當爲一象】曰矜【當作肣】者管也平伏而淸也曰夾絲者中夾也曰拖墜者枝生於內外也曰橋者下弓也【自此以下龜經無史記有】曰楡者上弓也曰橫者平也曰柱者平【此字當訛】也曰挺詐者中有餘也曰狐絡者厚而不辧也曰狐徼者厚而中通也

凡兆言吉者髙仰旺相洪潤明健纎活有情矜管平直圓實剛震輕淸浮發豁靜回就皆是也凡兆言凶者低伏臨垂脫落而漏蒙昧而暗瀝濫窈窕縱橫折折夾拖墜休囚乖拗枯朽顚狂衰野滯蛀戴白而出皆是也以上史記司馬褚氏又全氏方位兆頌外兆圖說所皆敗之事以下則悉錄全書本文全用生與史記經異

楊時喬全書新定卜辧【此皆出於六經周禮漢龜防傳及近日李氏全氏所言者而爲之辧誠知憶度然亦不相逺也】

防自伏羲神農黃帝唐虞夏商周並重

昔者聖人蓍並重或謂龜蓍之法不知起於何時觀舜言龜蓍協從唐虞之前皆有之矣又謂伏羲始造卜神農始以蓍筮亦臆說也觀說卦定吉凶成亹亹探索隱鉤深致逺莫大乎蓍龜之說則卜筮之法已備於伏羲之世神農唐虞夏商周皆尊重矣

生

李氏曰天下神物也龍麟鳳謂之四靈滿尺二者能知天道故王者得之以爲大寶觀大誥言寜王遺我大寶則一世世以遺子孫何如其重也聖人好生之徳洽於人心庸忍殺至靈之物乎唐李華作卜論蓋已有疑於此矣況世所難得必皆殺之將何以待後卜乎又曰諸侯之國猶有守大夫之家亦或居蔡未聞其以死卜也況孔子之序易咸稱蓍之徳是也此一說也又有曰本至靈能自咽息不食最壽出卽世瑞豈有剝殺而貢之理亦豈有之靈明而可以剝殺之者是一說也又曰靈物也以其神靈以告人事體三正曰天子龜一尺二寸諸侯一尺大夫八寸士六寸夫重其大者取其久而善知也千歲尺有二寸故禹貢九江納錫大錫者得上命而後進之不敢輕也故曰納錫曰千年巢芳蓮旋捲耳處嘉林伏叢蓍三千六百歲而終蓋極其六六之數也此一說也卽此三者聖人尊重生可見非敗防也

謹按李氏楊氏據爲生不過據大誥中寜王遺我大寶一語耳不知尺二之最不易得寜王時九江之貢幸而有此故以爲大寶也國家之事如防祭之類歲時皆有卜然皆用小至於大貞乃國家不輕有之事故寜王時藏此大未有用處至於武庚旣叛國之安危系焉事孰大於此者故以寜王所藏之取而用之而謂爲寜王遺我也今必謂所遺者爲生然則周禮所云取用秋時攻用春時攻也者剝殺而治之也若而生矣何攻治之有乎周禮蓍二事禮官詳備如此亦豈後人之僞作乎至於居蔡之說亦因其物至靈物死而靈存悅其靈非悅其生也若生而畫藻於棁畫山於節遂以爲眞山眞藻乎哉夫九江之旣爲貢賦則歲歲必進可知豈須之曠代得大寶然後貢乎將國家歲時之卜復何所須用乎至千歲巢芳蓮旋捲耳處嘉林與元王夢之說皆信耳而不經者也夫人之生也謂之爲人其死謂爲鬼神亦重其靈而已矣

開

周禮卜師掌開之四兆開卽分明之謂卜師明辧乎四兆鄭氏謂開其占書亦可若劉氏謂將卜則開之下體去其外甲也【按殺而藏之上下甲猶全也臨用始去其外甲耳】有外甲乃以物爲甲所以護而藏之也【謹按若是護龜之物又何必以甲名乎】故卜時卽開其外甲非謂之甲也【謹按此說以劉氏開龜之下體爲正】

視髙【視卽眡字】

劉氏曰視之髙者而鑿之髙卽中心之直文卽洛書中五之丨所謂太極者是也卽所謂中央土者也又曰中有直文所以分左右陰陽也其左右陰陽所謂四象陰陽太少也卽所謂水火木金者也又曰橫有五文以分十二位去其上下不可以爲兆可開而燋者左右各四【按此卽龜身自具之四象也】故曰四兆此卽中五太極爲主而以左右陰陽太少水火木金者太極主中卽土以四象卽水火木金皆爲占卽易四揲之義也故國大貞卜立君則視髙作大祭祀則視髙命者蓋作命皆重中直文所謂太極爲主者非君國大祭祀不作不命者此也

定墨

古者卜史先定墨以其墨定於甲甲直文卽是也各有位凡占卽以所占事定之於位上下左右陰陽卽

是也所謂坼也鄭氏謂上仰下俯左倪右倪陰后弇陽前弇凡十二位劉氏又曰分十二位去其上下不可以爲兆可開爲燋者左右各四故曰四兆竊謂直文卽太極在其上下亦本爲兆未嘗不用特以大貞卜立君卜大祭祀則於此定墨其左右各四兆則以四時分配凡小貞小事皆用之也此必古有法今不可詳權依諸儒之說如此

焌契

詩曰爰契我又曰契者木鑿也卽今匠家木契是也焌者契之鋭頭也又曰契荊爲之也取鋭頭以灼猶木鑿也季氏謂爇荊吹熾成之鄭氏謂荊爲楚物故禮謂之楚焞置於燋炬以存火致燼謂之墨故曰揚火以致其墨合此數說則墨卽木契鋭頭灼火以致之於墨之上自有灼敗之說而灼火揚火謂之燃龜加墨之上則大非矣

灼气

旣以所占之事以墨定之於位卽以木契稍薫以蒸其气【按卜法相傳從無蒸气之文】然後視兆焉故灼卽蒸也豈以火鑽及骸而使坼哉【是未知龜甲逢火而自坼也】蓋惟生龜蒸气故靈若鑽骸使坼此死也死何靈之有哉【謹按信如若言則气之所蒸亦何處得坼乎無坼有何兆之可徴乎】蓋灼卽焌气致墨卽火也若曰另有燋炬灼則非矣蓋燋炬卽灼荊契薫气非別有火也【謹按木契鑿之而加之以火恐龜之殺也更甚此但執已見而不深思者也】生以火蒸气【謹按六經周禮並無蒸龜之說此不信古而信臆說者也】猶之人久藏於室出外則必以手磨或用湯用火薫蒸其面容之气乃可以占其气色休祥災咎況久在【音藥下牡也】含咽養息非假契以火气蒸之何以見其爲雨霽蒙驛克哉【不有坼何從見此五象若火灼而致有坼其龜尙能生乎寜王所遺尙能及後世乎】此如灼艾用火湯熨物之類是也洪範言卜五曰雨霽蒙驛克此五气也取五行之義以气占以靈以明自有異常者惟生爲可見卽如先祖巽齋府君言常見人家敗懸之壁間每遇天气陰晴風雨寒暑其气隨四時與方向方位有別人常見之而不知其異如此也【按此則是敗龜之果靈矣】卽藥肆敗板亦或時有燥濕不同卽此言以气占可知也若生則有靈气乃所謂雨霽蒙驛克者自潤澤光活非常可以爲占兆者死豈其能哉【信如此言易坼字而爲气字皆執已見者也】

觀兆

鄭氏曰卜必先墨畫然後灼之而以所坼之兆正食其處爲吉此數言者明已而蒸气之說則未及之今合季氏蒸气之說言之【季氏之說有何所本不信經而信後儒之說聖經之失厥有由也】蓋旣以所占之事以墨定之於位卽以其所占用焌契蒸其气致於墨之上以气所食之坼觀其兆【气蒸矣何從得坼乎坼矣而龜不殺乎】所謂我卜河朔黎水我卜澗水東瀍水西惟洛食我又卜瀍水東亦惟洛食河朔黎水不食則不吉澗水東瀍水西瀍水東兩處皆是洛地則食者則吉也食者如口之食卽雨霽驛克五气受蒸而入於內也【謹按食者侵入具分與食之入口相似非此之謂也】季氏謂食與蝕同謂可拂拭而去之有似於蝕未然也全氏曰火之所灼則墨因而形之指木契言可也至於形之所裂則墨因而食者其所謂形之裂非形分裂也乃其所定爲薫蒸之气從甲形而入之有似於裂亦可也【謹按形之裂本言坼也如此而言裂安得有坼若但云有似於坼則古之聖人何乃諄諄言坼哉】注象謂史定墨者凡卜以墨畫以求吉兆乃鑽之以觀其所坼若從墨而坼大謂之兆廣若裂其旁岐細出則謂之璺拆璺音問器破而未離之名也夫蓍至公無私故能紹天之明卜筮者亦至公無私故能蓍之意占兆以畫先定於則非虛心以待命者矣而況雨霽驛克之兆不系於坼之巨細亦不遂爲吉兆也則定墨觀兆之法是矣而謂墨専吉兆豈其可乎【煦曰墨𨿽定之於此而坼之食與不食則聴之於龜上論未當也】

釁乃愼重養禳卻不祥乃去具不祥以護非謂釁卻之不祥

季氏謂周禮人禮記月令俱有釁之文注以爲禳卻不祥此禮誠不可曉防曰天下和平王道得而蓍莖長丈其叢生百莖下有神守之千歲乃滿尺二寸故蓍取六十莖以上長滿六尺卽可用得長七八寸卽可寶矣天生神物永世常靈豈有不祥特其間有天時地利人事气數不齊所謂寒暑災祥不得其正謂之不祥者有之此固有待於禳卻之禳卻之所以護非謂有不祥也至於釁之說尢爲不經【將欲非聖乎】本神物豈牲血所能釁之觀古者釁鐘之說乃釁其藏之物與其居之室爾非所謂釁以求靈者也季氏之說似明矣【謹按釁鐘豈以其靈乎重其大物而已釁龜之說當亦重其大物也不可因禳卻不祥之說而遂謂龜亦有不祥也】

體色靈兆

前周禮注鄭氏之說可以參考未知然否

千年神或謂久不靈棄去乃小而非古所謂李氏曰意者世哀道微地常愛寶蓍生旣微亦逺行取者不能中古法度則蓍多有不靈者矣因是殺牲取血以釁之取以假靈於血气耳【謹按植物不假靈於動物動物不假靈於植物是體之定性之正也靈龜之性本具至靈何待假靈於他物】至防傳則言用粱卵祓龜而灼亦此意也其曰夏殷欲卜者乃取蓍龜已則棄去也以爲藏則不靈蓍久則不祥是當時未有釁也然而卜已皆棄去之則待蓍何如是之輕哉【曲禮曰龜莢敝則埋之何嘗有棄去之說】又曰神出於江水中廬江郡常歲時貢生長尺二諸侯猶有守大夫亦或居蔡未聞其以死卜也況經孔子序易盛稱蓍之徳而其法豈盡廢乎然則鑽骸觀坼之說起於何時世當極否人不畏天暴君蓋有惡卜不中而燒揚灰者聖人旣不復興神亦遂不出龜不易得法遂不民間或鑽小自爲一術以誠推測亦能前知故遂相仍以爲古法耳周禮注所解卜師掌開致墨菙氏掌燋吹契占人掌占墨占坼是皆鑽灼敗之法也【旣知周禮所言皆屬死龜何得乂言生龜】而命作兆則掌於太卜其所掌經兆之體百有二十其頌千有二百其書𨿽不傳而其意可想也蓋有十二月之兆又乘之十干如甲乙丙丁之屬則爲百二十又乘之以十事如君臣父子夫婦昆弟朋友之屬則爲千二百後世所經尙皆本此𨿽兆或異名而皆用敗所未得者周禮之所謂頌耳然其見鄙猥出於衰世【謹按卜筮所皆上古常然之事至鄙極防不足異也拘儒以文墨衡之誤矣周易爲聖人之經盡有極鄙防之事詩經所載盡有古人之常語特自後世傳之遂以爲文耳】就使果得周禮之頌亦不過陳懿氏晉獻公之繇而已觀漢時猶有大橫庚庚之說亦全無意義也【謹按大橫也者當卽是坼之橫而大者如橫吉之象是也漢文帝之卜原有大橫庚庚之說】皆何足以語占哉

周禮之言本明史記禇氏防傳不足盡信後注周禮者遂以此爲注則非

周禮之說本明特後世注解者以衰世殺小之事借以注釋乃太史公防亦信而謬傳【太史公所乃秦漢以上之書諒非唐宋以下信耳之臆說也】禇氏指宋元王亦借道聴妄證其中所證如視首之俛仰足之開肣身莭之疆拆內外之橋垂則固觀其所灼之坼也而不復言史之定墨矣以後世法與易大相戾故著其說以俟知者講求云

大禹謨洪範所言筮乃以筮公已公人公天下之意筮大事並用大事用小事用蓍卜以決疑不疑不卜大禹謨洪範謀諸志與心參之僉謀又稽之卜筮者此見聖人之心至虛無物不明旣不執一已之見又不以人謀自私而一聴命於天所以示天下之公若謂卜以決疑不疑何卜正謂已疑卜之已不能盡信人之不疑亦卜之所以示天下之公也

卜三龜乃三人占三

大禹謨筮協從卜不習吉金縢乃卜三一習吉又曰卜筮不相襲夫謂之習者重復之意舜以蓍協從則卜吉矣又何待於重復哉故曰不習吉金滕卜三一習吉其謂三者非謂三个三次乃立三人以相參考三人中一人言吉二人三人皆重復言吉是爲習吉不必再疑重求其爲吉也至於洛誥所謂我卜河朔黎水我乃卜澗水東瀍水西惟洛食我又卜瀍水東亦惟洛食此豈習之謂哉蓋卽一事二地各分卜不可以習言也在舜卜禹而得吉則不必重吉此則卜澗水東瀍水西之外又卜瀍水東皆在洛地爲皆吉則不嫌於相襲也故曲禮曰卜筮不過三謂卜筮皆可以三爲莭亦豈謂必期於三哉然乂曰卜筮不相襲者蓋以卜人筮人各有専職故惟卜與卜襲筮與筮襲而以卜襲筮以筮襲卜則其法不相通焉若卜筮互相爲占此則禮之所有卽龜從筮從之說也

古者蓍並用先蓍後則有之至於大事卜小事筮非其義

禮先蓍而後卜洪範亦有從筮從不言筮從逆者蓋互舉而見也至於大事決於卜故曰大事卜小事筮者特則難而蓍則便故有大小之辧非謂大必於小必於蓍也以二者並占則從從蓍或卜筮互相推決故各立官洪範已明或曰蓍爲枯株不若有靈性故尢以爲長而小事則止以筮殊未然者何者易以蓍並稱其徳本無髙下大小長短蓋自俗傳而蓍遂分豈惟以有血气之靈蓍爲枯槁之物哉夫蓍皆取於占其爲吉凶一也特以聖人不生亦不出而難蓍易業亦異或必當時卜師之術逺而深筮師之術近而淺推測各窮其術而事之大小固亦殊焉故大事卜小事筮禮家遂著爲兩用若蓍之徳豈有大小之二哉

左傳以蓍數策又以其詞長短初無長蓍短之說杜預注曰蓍數象象長數短孔穎達曰神以知來智以藏往𨿽之長無以加玆以至理言卜筮實無長短今按獻公卜驪姬卜凶而筮吉卜人曰筮之詞所言理短之詞所言理長故下文遂引龜詞蓋取立驪姬一事而非謂蓍有長短也杜之紕繆可知矣

卜蓍筮皆示人以明心理明事理並同

余注啟蒙備言蓍虛一分二掛一扐四卽明心理有事稽疑卽明事理蓍理蓍法備矣特占防不傳難以稽考乃若理法不尢無所考今以坼之中直文爲太極上下十二位分四象爲四兆五行亦備太極四象五行之理示人以龜卜明心理於靜於常稽疑明事理於變於動明心理卽執中建極之防明事理卽稽疑當爲卽爲不當爲卽不爲用靜用作之防非獨取事應一莭而已也聖人示人之意微且詳矣此蓍所以並重也惜乎蓍斷法皆不而令天下後世貿貿無以成亹亹開物成務冒道也

占觀國家之吉凶以詔救政

諸儒謂占主事之可爲與否卽此則示人以當爲與不當爲者當爲卽爲之不當爲卽不爲非獨取必應驗一莭已也注又曰以佐明其繇之占演其意以示國家餘事之吉凶使王修政以救之則是以占教人又欲王修政以救之此皆卜筮開迷之意迷開則知當爲卽爲不當爲卽不爲其於政事皆修無闕失無遺漏其爲教也大矣此卽開物成務冒道成天下亹亹意也故曰莫大乎蓍

占主卜筮後世分於卜蓍於筮

洪範卜五指占用二指蓍不當以蓍皆有五有二又皆爲易者或曰易以占筮尙占故蓍並言又據祭義曰聖人建陰陽天地之情立以爲易易抱南面諸言據此遂謂蓍皆易也諸儒以祭義乃後儒所記非聖人之言亦或一說而況首言建天地陰陽立爲易指蓍言抱南面指言各爲說者也未嘗指抱爲易也又況占用易卦爻何以起例尢有難通者在也又如貞悔本指易卦不指若全氏指中亦有貞悔則又何以辧貞爲正悔爲變動尢有難通者在也此其不可信也

謹按洪範卜五指占用二指蓍此確不可易者也至謂祭義中抱亦以易言其說似矣未知聖人之用蓍正以探討太極中所含之幾有陰陽五行之妙耳有陰陽五行則流通變易之道具焉寜而不具是理乎龜中而不具變易之理又何能有前知之妙乎至謂占用易卦爻何以起例是欲於占推出卦爻則泥而不可爲也夫貞悔者主客應感之稱非正變之說也寜謂之所卜而遂無主客應感乎此皆其泥而不通者也

後世以小術代蓍亦有驗者出於精誠所至而實非至理【煦按出於精誠便是至理豈知龜筮之靈皆天地至誠無妄之理所蘊蓄乎其具靈之妙見下總論】末世卜筮多用小術或以雞卜或以虎卜或以碁卜或以紫姑卜或以牛蹄卜或以灼骨卜其他擲錢聴鏡相字觀梅望气聞聲求籖問筊多因推測而知然往往有靈驗此其故何哉陸蒙曰季札以樂卜趙孟以詩卜襄仲歸父以言卜子防子夏以威儀卜沈尹氏以政卜孔成子以禮卜其應也如響無他惟在精誠而已精誠則能先知誠則明也因所感而觸耳故𨿽不法蓍而神謀亦自相協但非所以開物成務冒道也故聖人重

謹按謂小術之驗出於精誠其說是也精誠者聖人之所以通於神明契於元化者也聖人之占卜𨿽曰取靈於蓍實取靈於精誠而已蓋蓍皆天地至誠無妄之理所蘊蓄而生者精誠不至有用蓍而不驗者矣故夫蓍者聖人假之以積精致誠而通於神明者也何云非至理也如謂不待精誠全靠蓍則未知聖人用蓍之妙矣得是道也如上所卜奚往而不驗哉至云精誠用於小術非所以開物成務而冒道將謂開物成務冒道者全屬之蓍乎亦別有道存乎如尙有道存焉則舎精誠而言道具又何以達天而盡性乎甚矣其未講於聖人用蓍之義也詳具總論

先王重蓍本於開物成務冒道示人以洗此心神明其徳窮理盡性至命自【龜蓍】失傳所以上無善治下無明徳爲古今一大界限

古聖人謂莫大乎龜蓍者又以已志定人謀同稽疑於蓍者蓋於稽疑中卽明心理事理修政故曰前民用察民故以此洗心退藏於宻齋戒神明其徳窮理盡性至於命所謂開物成務冒道神道設教明民者此也蓋聖人以明道爲學行道爲治故重此如得則理明學成治行績成所以君能善世士能善身民受善澤自此不願治之君志學之士待治之民所以不能此也只取必於事爲應驗何益於占也故曰此古今一大界限余不能不感慨

以上二十條內謂生者取神靈之義蓋古道實定論也卽卜占法不傳天下後世不知有此亦無言此然以此上明先王之道爲蓍明其神靈之徳辧後世剝剔久則棄去之誣則亦至理賴之以存天地間不可少者特未成全書爲可歉耳將俟聖人在天子之位制作禮樂者興此焉【此上皆楊時喬全書所錄】

卜繇

路史女媧乘靁車韝六蜚以禦天申祝詞而牧占之曰吉詞曰昭昭九州日月代極平均土地和合萬國乃設云幄而致神明【此古龜卜之詞也】

宋志云黃帝五十年秋大霧三日晝昏黃帝以問天老乃召史卜之龜燋史曰臣不能占也其問之聖人帝曰已問天老力牧容成史再拜曰不違聖智故燋禹平水土書出洛乃敍九疇建立卜筮人夏啟旣徵西河敬承繼禹之道乃立五廟筮遷鼎命大廉祭鼎昆吾之谿歸藏雲啟筮徙九鼎啟果徙之是也而筮享於大陵之上是爲鈞臺之享連山陽文啟筮享神於大陵之上是也又筮於晉之墟作旋臺於水之陽是以卜遷鼎以筮占祭也

張衡靈憲謂仲康之世姮娥竊藥奔月將往枚卜之於有黃有黃筮之曰吉翩翩歸妹將西行逢天晦芒毋驚毋恐後其大昌姮娥遂托身於月是爲蟾蜍則事屬茫而辭渉防矣楊用修曰蓋尙儀占月之誤古尙音常儀音俄也

路史桀時褒人參耦忠臣折口磬無腹蓍防日施太史終古負其圖哭而去之是卜筮之廢由世衰也【施當爲弛】六韜文王問散宜生卜伐紂吉乎曰不吉鑽不兆數蓍不交而折將行之日雨錙車至軫行之日幟折爲三此卜四不祥不可舉事太公進曰雨錙重車是雨洗甲兵也按文王無伐紂之事六韜非太公之筆此後人之妄作也

史記西伯將出獵卜之曰所獲非熊非彲非虎非羆所獲霸王之輔果遇太公於渭之陽與語大悅曰吾太公望子久矣故號之曰太公望載與俱歸立爲師

竹書厲王奔彘諸侯奉共和行天子事十四年大旱廬舎俱焚卜於太陽兆曰厲王爲祟共伯使諸侯求王子靖爲宣王共伯復歸國於衛逍遙得志於共山之首按天下不可一日無君共伯以臣攝君不求其嗣天以旱警不亦宜乎太陽托言於厲其防深矣

論衡子路問曰豬肩羊膊可以得兆萑葦槁芼可以得數何必以蓍孔子曰不然蓋取其名夫蓍之爲言耆也之爲言舊也明狐疑之事當問耆舊也

白虎通考天子下至士皆有蓍者重事決疑示不自專諸侯一尺大夫八寸士六寸陰故數偶也天子蓍長九尺諸侯七尺大夫五尺士三尺蓍陽故數奇也之爲言久也蓍之爲言耆也久長意也曰卜蓍曰筮何卜赴也爆見兆筮也者信也見其卦也筮畫卦所以必於廟何托義歸智於先祖至尊故因先祖而問之也卜時西向已卜退東向問蓍於東方面以少問長之義皮弁素績求之於質也禮曰皮弁素績筮於廟門之外或曰天子占卜九人諸侯七人大夫五人士三人不見吉凶於筮復以卜何蓍陽道多變變乃成以荊火灼之何禮雜記曰陰之老也蓍陽之老也龍非水不處非火不兆以陽動陰也必以荊者取其究陰也禮三正記曰灼以荊以火動不以水動蓍何以爲嘔則是也蓍敗則埋之何重之不欲人襲尊者也三國管輅公明少神穎從利人郭恩學周易意開發論難逾於師分蓍布卦言輒奇中曰占卜非至精不能研其數非至妙不能通其道靈蓍者二儀之明數陰陽之幽契也

晉郭璞景純好經術博學有髙才少從涿河東郭公受易得靑囊書九卷遂洞五行卜筮之術京房管輅不能過也然璞尙筮有卦名而詳卦與春秋異輅無卦名亦曰易占顧稱善易者不言易是遵何法歟

陸蒙曰季札以樂卜趙孟以詩卜襄仲歸父以言卜子遊子夏以威儀卜沈尹氏以政卜孔成子以禮卜其應也如響無他固在精誠而已

蠡卜春秋又有雜卜蘓秦事鬼穀子學終辭歸道乏用行以燕人蠡卜傳說自給雜卜北戶錄卜之流雜書虎卜紫姑卜牛蹄卜灼骨卜鳥卜𨿽不法於蓍亦有可以稱者邕州南有雞卵卜番禺雜編嶺表凡小事必卜名雞卜防卜米卜蓍卜牛骨卜雞卵卜田螺卜蔑竹卜雞卜史記滅南越時越人勇之言越俗信鬼東甌王敬鬼壽百六十歲乃令越巫立越視祠【視當爲祝】而以雞卜上信之

博物志虎知衝破又能畫地卜今人有畫物上下者推其奇偶謂之虎卜狼卜狼將逺逐食必先倒立以卜所向故今獵師遇狼輒喜蓋狼所在獸之所在也故古之造式者木用槐癭棗癅而以狼牙爲柱取其靈知也玉防記稱防壽三百歲滿一百歲者則色白善憑人而卜名白仲能知一年中吉凶及千里外事諸卜不同𨿽或有中非正道也若趙卜之祭地爲祟鄒忌之千里詐卜陳勝之卜而狐鳴莾女之兆遇金水郭璞之散豆取婢幹夫之陽金誘聘亦姦雄之詭計耳何足道哉墨子言夏后開命大廉折金作鼎以祭昆吾之墟使翁雞乙灼於白君之其兆曰蓬蓬白雲一南一北一東一西九鼎成遷三國焉夏人失之商人受之

史湯有羶行天下之效之者且百國矣桀欲伐有湯而枚卜筮於歸藏得其熒惑曰不吉不利出徵惟利安處彼爲貍我爲防勿用作事恐傷其父

左莊公二十二年齊侯使敬仲爲卿辭使爲工正初懿氏卜妻敬仲其妻占之曰吉是謂鳳凰於飛和鳴鏘鏘有嬀之後將育於姜五世其昌並於正卿八世之後莫之與京陳厲公蔡出也故蔡人殺五父而立之生敬仲下詳觀卦

閔公二年秋八月共仲使卜齮賊公於武闈成季以僖公適邾共仲奔莒乃入立之成季之將生也桓公使卜楚之父卜之曰男也其名曰友在公之右間於兩社爲公室輔季氏亾則魯不昌下詳大有

國語晉公卜伐驪戎史蘇占之曰勝而不吉公曰何謂也對曰遇兆挾以銜骨齒牙爲猾【注骨所以鯁刺人猾弄也齒牙謂兆端左右璺折有似齒牙中有縱畫故銜骨在口中齒牙弄之象讒口也】戎夏交捽【外內防齒牙交有似捽捽交對也】交捽是交勝也臣故云且懼有口民國移心焉公不聴遂伐驪戎克之獲驪姬以歸有寵立以爲夫人史蘇告大夫曰夫有男戎必有女戎若晉以男戎勝戎而戎亦必以女戎勝晉其若之何我卜伐驪往離散以應我夫若是賊之兆也非吾宅也離則有之不跨其國可謂挾乎不得其君能銜骨乎若跨其國而得其君𨿽逢齒牙以猾其中其誰云弗從諸夏從戎非敗而何旣驪姬不克晉正於秦五立而後平

初晉獻公欲以驪姬爲夫人卜之不吉筮之吉公曰從筮卜人曰筮短長不如從長且其繇曰専之渝攘公之羭一薫一蕕十年猶尙有臭必不可弗聴立之生奚齊其娣生卓子及將立奚齊旣與中大夫成謀姬謂太子曰吾夢齊姜必速祭之太子祭於曲沃歸胙於公公田姬置諸宮六日公至毒而獻之公祭之地地墳與犬犬斃與小臣小臣亦斃姬泣曰賊由太子太子奔新城僖公二十五年春正月丙子秦伯師於河上將納王狐言於晉侯曰求諸侯莫如勤王使卜卜之曰吉遇黃帝戰於版泉之兆公曰吾不堪也下詳大有

十年衛侯救宋師於襄牛鄭子展曰必伐衛故鄭皇耳帥師侵衛楚令也孫文子卜追之獻兆於定姜姜氏問繇曰兆如山陵有夫出徵而防其雄姜氏曰徵者防雄禦寇之利也大夫圖之衛人追之孫蒯獲鄭皇耳於太邱按敵之喪雄我之利也定姜之斷卓矣易曰夫徵不復利禦寇是其義也

哀公九年夏宋公伐鄭秋晉鞅卜救鄭遇水適火占諸史趙史墨史史曰是謂沈陽可以興兵利以伐姜不利子商伐齊則可敵宋不吉史墨曰盈水名也子水位也名數敵不可幹也炎帝爲火師姜姓其後也水勝火伐姜則可史趙曰是謂如川之滿不可防也鄭方有罪不可救也救鄭則不吉不知其他下詳泰服防曰卜法橫者爲土立者爲木斜向經者爲金背經者爲火因兆而細曲者爲水今水兆南行適火方故可伐姜盈趙姓姜齊姓子宋出於商故曰子商宋微子後宋吉故不可與戰也

衛侯夢於北宮見人登昆吾之觀被髮北面而噪曰登此昆吾之墟緜緜生之余爲渾良夫叫天無辜公親筮之胥彌赦占之曰不害與之邑寘之而逃奔宋衛侯貞卜其繇曰如魚窺尾衡流而方羊裔焉大國滅之將亾闔門塞竇乃自後逾夫繇辭之占托物以興其近憂也衛公石圖之難墜而折股其如卜言何哉

史記髙後崩大臣遂使人迎代王張武等皆疑之願稱疾無往中尉宋昌請大王勿疑代王報太后計猶豫未定卜之兆得大橫占曰大橫庚庚余爲天王夏啟以光代王曰寡人固已爲王矣又何王卜人曰所謂天王者天子也代王乃遣太后弟薄昭見勃勃等具言所以迎立王者昭還報曰無可疑者代王乃哭謂宋昌曰果如公言於是入未央宮卽天子位按觀此則太卜之繇頌漢初猶存後竟無傳焉何哉

趙矜歷襄城客死鄧州官爲斂葬後十七年子夾章始壯自襄陽往求其防不得野哭再越旬卜人秦誗爲卜曰金食其墨而火以貴其墓值丑在道之右南有貴神士是守宜遇西人深目而髯乃得其實明日老人過其所問之得矜墓直社北遂歸葬按此兆繇最明豈純孝之感神或告之歟

卜法詳考卷三﹤子部﹐術數類﹐占卜之屬﹐卜法詳考﹥

欽定四庫全書

卜法詳考卷四

禮部侍郎胡煦撰

吳中卜法【玉靈祕本】

古史之卜久已失一因周末秦漢時遊談策士惡龜卜言吉凶害其所爲一因髙惠文景時未暇稽考一因武帝博求藝能之士而邱子明之屬射事頗中後因巫蠱事發或挾其龜卜以報其素所眥睚百僚皆曰龜防能言此龜卜之所以失也自是以後民家𨿽有者乃地不產龜徒存其術不數後古之繇頌無存矣顧山龜不若水龜之多而吳下產龜最盛故其術猶有者三兆四兆五兆𨿽或與洪範龜防防有不同而體色之辧觀拆之法或亦猶存古之道也禮失而求諸野聊以景存羊之意云爾

選龜【此下諸說皆得於吳中卜者】

龜以大者爲佳小者不用色以黃白明潤者爲佳黑者昏暗者不用藏久而枯朽者亦不用

龜之上者有王相判四種板下近首有二文抱首而斜出若或二文直出名曰衝天是之謂王其上也其左右墻中各有一眼名之爲其次也左有眼而右無之者曰判右有眼而左無之者曰相又其次也此四種皆龜之最貴者也

攻龜

攻龜之法去其甲存其墻

刻龜之刀制長四五寸寛二三分其厚分許正中如斧形而方其刃

龜板之部位正中一綫自下而上直出者名曰千里路其橫出者五文上一文斜出而抱首卽前所云衝天而爲王者下一文斜出而抱尾其中之直者僅三文耳三文之中有二方皆可刻劃東曰甲乙西曰丙丁正中一方旁連兩墻名曰腰金第一直文之下腰金之上其橫而方平者名曰衝天凡占惟此方爲驗如止一事則刻甲乙之左方而占之二事則並刻丙丁之右旁而占之三事則占腰金之甲乙四事則占腰金之丙丁皆刻之五事六事則並腰金下之橫方名曰兜財者而皆刻之矣其刻也必方之故謂之方

灼契

以炭屑一兩用鉛粉三錢拌勻以肉和而成錠其粗如筯其長三四分如其方而止名三一丸每當灼時旣刻其方乃以刻方之板向下近肉處向上視其已刻而透明者用三一丸炙於火中俟其通明乃以三一丸置於刻劃方形透明之上橫安而灼之凡橫文旣刻之後尙有六處亦須用刀刻之前近上首之一乂其一也後近下尾之一乂其一也此外則近四足之四乂皆須以刀刻之然後灼之

選龜之法先辧雌雄從近尾之一乂兩旁以二指平掇之掇而起者爲雄掇而不起者爲雌

其橫文以甲乙略髙於丙丁者爲妙丙丁髙於甲乙者爲劣

灼龜之法必五行全具焉以碗盛水置錢於中用二木界尺架於其上然後置龜板焉刻者向下而近肉者向上以三一丸灼之水爲水火爲火錢爲金界尺爲木碗爲土煦按當以火化者爲土此灼龜之五行也

占龜

旣灼之後其龜板炸然有聲是云龜語然後覆板而視之卽以所盛之水以指濯其刻處必有坼焉然後審其直橫諸象以占其吉凶

旣占其坼矣乃以繩約其坼處以香火供之必待三日而坼始復合或有一日二日而龜板仍復作聲者是猶有未盡之言也須復占之

又謂左右俱分子父才官皆自千里路而分之自內而外或止有橫文亦未可知因擬龜板畫圖於下

﹤子部﹐術數類﹐占卜之屬﹐卜法詳考﹐卷四﹥

玉靈祕本【此吳中俗卜也其書不免鄙俚然其觀兆之法與三兆略同其上下俯仰首尾之象亦與史記龜經相似或者先聖所之遺制猶未盡失也姑存之以俟博雅君子亦愛禮存羊之意云爾其鄙俚淆訛亦頗多攺定】

六神休囚吉凶論

靑龍休囚宅虛喜勾陳休囚田土失螣蛇休囚不惹殃朱雀休囚官事息元武休囚益財谷白虎休囚免哭泣

五換觀形勢訣

諸形不可拘於位眾兆移來五換看但要存心髙著眼其中禍福一般般

其二

金木水火一般同北可爲南西可東心變吉凶皆可變理通禍福自然通

詳龜字樣吉凶

龜中字樣少人知絲忽全慿眼力推著意搜尋明禍福纎毫不得有差違

詳网字樣歌訣

輕淸平直伏髙低野就回臨戴白垂纖活有情昻瀝濫休囚旺相抝乖違靜明洪潤健蒙昧折折顚狂枯朽衰震驛夾絲蕾豁發縱橫蛀足窈窕枝浮暗脫矜拖管漏實圓落滯墜剛齊詳字樣君須記凶吉憑斯仔細推謹按此上諸形皆見史記

甲乙

腰金兜財

上甲乙屬爲金兆形頭髙足管旺相精明正形卦諸事吉或若休囚蒙促折化爲破敗問何事斷之【千里路中共有三畫其中畫爲腰金腰金之上卽甲乙丙丁腰金之下爲兜財然腰金兜財甲乙丙丁皆有之】

腰金甲乙屬水頭平身直足管如蛾眉覆月正形否則抝鄕其抝處詳而斷之

兜財甲乙屬火要頭起身重足發如仰月形若頭足不過抝鄕其抝處看兆詳斷之【謹按甲五文去其上下二文則寛平者有四處而可刻者止腰金上下二處耳上甲乙右上卽方兆圖前左之位也若覆板而視之則在申酉之位故曰金兆腰金甲乙中格如帶者也兜財甲乙則在下如仰月者也】

甲乙金兆章【甲乙者千里之左方也在則前右申酉之位故以爲金兆後詩中凡言金兆金位皆指甲乙而言也】

夫甲乙丙丁者乃天神之名也故借其名甲乙者本屬木申酉位西金宮取金之義其象悅靜洪大精明是爲正形欲得兆形頭髙足管身鄕旺相但以動處配其去就爲用觀其形勢善惡緩急休囚旺相枝兆動靜斷其吉凶妙在心目之巧

初爻甲乙爲頭【其子父財官皆從金論】一名靑龍一名財神【申酉之位以甲乙爲財】若洪潤諸事相宜謁貴人吉求財吉其兆輕淸每事減力設或髙蒙則前程有阻倘或低蒙則始終晦滯常有逃【當作迷】悶或低洪驛急去求置貨物價廉不宜脫貨則無價也枝從此生名曰坐頭枝不利也【謂打頭便生枝也初爻頭爲甲乙六爻足爲壬癸其丙丁庚辛以次安排惟三爲戊四爲已此一坼而分之者也】二爻丙丁一名朱雀一名官鬼若動主文書口舌官事相系有枝內外公私各有阻隔若平靜輕淸則有攔截之患科舉功名健旺生枝必有大貴若有蕾有貴人扶持【蕾如花蕾結於邊旁者也】

三爻爲戊屬螣蛇一名祖父大畏蒙滯則諸事不吉洪潤淸健生气頗佳得貴人之力田蠶旺墳宅興

四爻爲已屬勾陳一爲祖母其色宜驛帶輕則諸事速或堅直穩中吉不宜蒙昧昏沈不明之象凡戊巳兩爻號爲父母宮【在中者也】大利洪大旺相育物無窮生气不絕不宜枯朽蒙昧促折如衰處生枝化爲破敗五鬼凶害非常

五爻庚辛名曰白虎一名兄弟此神未甞有吉不宜動主比肩不和若動旺生枝則姦邪盜气刀兵相擊又不宜蒙昧蒙昧則疾病相攻或休囚則陰少不安驛則破財只宜平靜淸秀自然貞吉

六爻壬癸名曰元武一名子孫一以爲足大畏蒙蒙則盜賊姦气相淩脫則不宜成則有礙【謂占成事也】終不利發動如幡腳者失脫非輕常主小人嫉妬有憂不成也只喜平伏淸秀謂之足肣上吉倘或頭足落凡事始勤終怠占病應遲【後無力也】老陰大凶【足落也】少陰血气不和【與足近也】無咎或食積疽痍少陽防驚【與頭近也】更看身分如何且要本音純美身宮窈窕進退欲速未達之兆【據老陰少陰少陽之說此又當分爲四叚以頭爲老陽足爲老陰近頭之丙丁戊爲少陽近足之己庚辛爲少陰觀本文足落則曰老陰大凶下文雲頭伏足起老陽病者亡爲頭伏也老陰患者憂气未蘇無咎爲足起也下又雲頭直足直身直朱雀白虎大動此中叚近頭足之二處動也下便曰少陰遇之膿血之災少陽值之瘡痍之悔可知近頭足二處爲少陰少陽按全氏開四兆注謂十干四體靜逢日之幹爲動】

頭直足直戊巳震動【此則當中而動者若人心然故曰邪气相干】更帶蒙昧則邪气相干【中心動也】

頭伏足伏多生憂愁諸事不和疾病者亡行人不至論訴失理【此頭伏足伏而中直者若中起則爲橋矣】

頭伏足起行人速至老陽病者亡【頭伏也】長男在外得病【與頭近也】或食气所傷老陰患者憂气未蘇無咎【足起也】暴病者身旺吉【足起也】促動凶【頭防也】如停貨物得遇大利【先衰後盛也】便脫【謂貨易脫也】無气價錢不平有憂不成先凶後吉頭直足直身直朱雀白虎大動【爲日干支所衝也然旣曰頭直足直身直而下云朱雀白虎大動或此二處獨起故以爲動亦未可知蓋以戊巳爲身其在中者亦直也】則有官事﹤子部﹐術數類﹐占卜之屬﹐卜法詳考﹐卷四﹥﹤子部﹐術數類﹐占卜之屬﹐卜法詳考﹐卷四﹥﹤子部﹐術數類﹐占卜之屬﹐卜法詳考﹐卷四﹥﹤子部﹐術數類﹐占卜之屬﹐卜法詳考﹐卷四﹥﹤子部﹐術數類﹐占卜之屬﹐卜法詳考﹐卷四﹥﹤子部﹐術數類﹐占卜之屬﹐卜法詳考﹐卷四﹥﹤子部﹐術數類﹐占卜之屬﹐卜法詳考﹐卷四﹥

卜法詳考卷四

欽定四庫全書

卜法詳考卷五

禮部侍郎胡煦撰

丙丁腰金兜財

上丙丁屬火丙丁像丁頭足齊平是爲正當依鄕之兆否則抝鄕其抝處詳其禍福斷其吉凶【與下丙丁木兆皆見於千里路之右】

腰金丙丁屬木要頭深足旺蛾眉正形否則抝鄕其抝處看動靜依經斷之

兜財丙丁屬火頭起身重足發如仰月正形如抝鄕其抝處看兆象斷之論其吉凶

丙丁火兆章

初爻甲乙鄕一名父母屬靑龍木須是旺相無動洪大爲佳動者必致叨疊文書更變凡事見速或帶休囚諸事艱辛不宜蒙昧蒙昧則貴人隱而不見如輕細停塌不利病者受气於食得凶

二爻丙丁鄕名朱雀火一名兄弟不宜大動旺相反吉成凶故曰火炎而無水濤溶總發而中間有折凡事宜速速中防損得壬癸相應則凶中化吉也若得庚辛旺相謂曰金中有水亦謂庚辛化財財旺不動則兄弟和睦動必有爭奪

三爻戊鄕螣蛇火一爲長男剛明洪潤吉不宜折動動則損財失業亡家用事欲速未達平直吉蒙昧凶四爻已鄕屬勾陳土一爲長女亦要明靜堅直不宜昧昧則陰小不安折動驚恐失財休囚則子孫暴卒凶外事勾畱如有夾絲則是伏屍乖气相搏及官事鬼賊加侵官訟失理終訟不善病者乃是气也血气陰魂求解脫驛者行人至公私不利

五爻庚辛鄕屬白虎金精也一爲妻財此神𨿽凶在火位不能興禍如若旺相洪潤則經求有利公私兩諧謁貴吉出入利進用和平更得壬癸相兼旺相洪潤大吉不宜枯燥發動若動則金火相形其害必深

六爻壬癸鄕在末足屬元武水一爲官鬼須是圓實剛齊如此者用謀望吉如利如名前程何憂不顯或帶休囚則是美中不美若昧則官事戶役相連若發動則盜賊姦邪所害亦有非常不測之禍出入防水厄陸防盜賊人災嵗歉

忽生木支截足在上大利交闗更加父母妻財爻洪潤大益見景而貨之或帶休囚如蝌蚪相似占患者久病而死亦防中風癇疾則遲凶中隱吉或吉內藏凶水火支生於庚辛壬癸鄕似桞穿相似夏秋卜之大利求財非求財者防家鬼相侵春冬得之則有水火盜賊之災更防失脫頭旺足直身洪大輕動者成脫盡吉【如脫貨之類】或帶休囚只有所失不能用也頭旺直身衰足發更帶輕脫則可也成財不能有始無終之象常占有大難主人口分散先喜而後憂先易而後難也病者久而至死暴病者有自縊傷亡爲怪常占口舌相形訟失理囚者出行人在路有驚渉江渡海有風濤之患陸行防賊伴交遊占宅是伏屍占病要保重可也

丙丁

﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥﹤子部﹐術數類﹐占卜之屬﹐卜法詳考﹐卷五﹥

變形總斷【謹按甲乙丙丁腰金兜財皆有】

死鰍困鰍【之見】鯽魚戱藻臥蠶食葉【前見】仰月【後見】順風船【前見】覆月【前見】分頭【前或是龍】分足【口或是魚】帆防【尾見】飛鳥【前後有飛鳥入】蛛絲墜网絞車四通【林見】凡字壽鼈兒

﹤子部﹐術數類﹐占卜之屬﹐卜法詳考﹐卷五﹥

釣竿形

甲乙丙丁兩相同婚姻刑尅病人凶

官訟牽纒防盜賊家中無事也驚忡

金形化水

金火純金

甲乙丙丁兩相同婚姻不吉病人凶

老陽病凶子孫比行人信至利名空

兩乖形

甲乙丙丁兩同形婚姻上吉怕難成

官訟他勝病陽鬼火盜家中要禳星

魚尾形

甲乙丙丁一樣形生產雙生婿兩成

陽不脫災陰病死功名不美水盜靈

瀝水金

甲乙丙丁兩相同婚姻不久內房空【兩相同者謂千里左右皆相似】陽宅陰人小口病陰宅殯地水藏凶【也】

聨占式

甲乙丙丁兩相同成合婚姻有始終

家宅田蠶多得利遷官居葬永興隆

【此一卦對洪潤綿綿上吉不攙之喜或帶休囚美中不美聫占謂並占二事故甲乙丙丁皆開之】

欺祖卦

丙丁欺住甲乙頭求利求名事不周

停塌婚姻虛費力如占病疾必多憂

此卦賔來欺主客竊主權逆上反亂之卦凡事叨疊

自然形

合婚兩兆宜精巧陽旺陰衰妻尅早【甲乙丙丁同開】陰旺陽衰定損失兩卦一樣同諧老

甲乙丙丁有情魚水相依心齊福至兒孫孝義世代無危人物不俗上吉夫妻【兩兆謂甲乙丙丁凡用應爻者則兩兆同開故言及婚姻】

功名定位

赴詔求官驗正形怪奇異路得功名

龍虎鳳鶴侯王相雜類興隆郡縣榮

科舉功名加官進職皆取官爻旺相第一【左官在丙丁之位右官在壬癸之位】功名卦官鬼旺相父母洪潤子孫休囚上上【旺相休囚以日月諭】

腰金正形

金兆蛾眉掩月形中低後起怪憂驚

狂枝坐首財多損旺相依鄕事事成

【頭足相似六神不動六親不移兆交雜依鄕而斷多有變形皆從此出隨形而斷之正形洪潤皆爲吉爻象不從總是閒枝若飛來察動靜胸中有見實爲堪】

兜財正形

水鄕發火號兜財仰月身沈喜事來

上面生枝重見吉頭低下漏定凶災

兜財【二邊皆火之兆】正形云此卦乃水鄕發火要頭起身重足發如仰月形又如船載物形故名兜財也

箭發離弓【同前】

箭發離弓病者危凶行人便至大利於公私商防損營運難通家宅不利見貴差容最宜武帥求官興隆打圍出獵邊塞防攻旺活興隆勝也上至公卿中至刺史下至有徳大福之人可以當之妄想邪謀其凶立至

巨海遊龍【同前】

巨海遊龍宜占制詔文書大利求名吉無不利君子道長小人道消反此有凶橫病者危有北陰願宜保守過旬日方蘇訟中凶行人到停塌有財出賣無气捕捉隄防走透消息【恐有血光之災此象如龍威徳利見大人向上來望秋夏升騰變異春冬欲速未達】猛虎伏岡【此象不可知同前】

猛虎伏岡公乾宜艮方宜山塲古墓察之可獲經商利往坤位窯竈髙原處運用得利其間防有比肩不足小人脫漏所幹難成暴病變凶久病難治停塌遲中獲利失時失本散事冝向委曲則可遲則終凶之兆也

龍口卦形【同前】

大爲龍口卦小爲蛇口卦下唇短有財上唇若短有口舌直下生枝主漏財坐頭枝亦不利三起者速爲事吉三伏者爲事遲疑謹防鬼賊交加不許托人幹事占病者有願非常家宅啾喞停塌失本利見大人

化龍形【此象不可知同前】

化龍金兆【謂甲乙也】利見大人宜占朝京赴任大官受爵拜將受封祈禱天地成大名利救大苦難立大事業如龍威徳普濟羣生如妄想邪謀重重禍害私者被獲公者得勝經商得利防有攙奪保重可也此象多有變異

華蓋形【同前】

華蓋形陰陽交媾道合人和貧人致富富者必貴文當拜相武必封侯女爲妃後罪遇恩赦宜蓋造屋宅遊古洞必遇神仙諸事利如捕捉盜賊陰覆於陰覆去處商賈獲利水陸防危保守可也

金上立木【同前】

金上立木被土蓋頭出郊恐遭蛇虎之傷入室謹防墻柵之難入船不可住於橋下風雷不許飲醉於髙樓財防盜賊穿井上傾逺處捕人近處捉獲寃家債主狹路相逢病主死行人未至暗昧不明之象宜謹守

金中化水【此象亦不可知同前】

金中化水則是水兆水支不利姻親不宜占病凶經商有險行人有病公事走泄事情官訟宜托重家宅伏屍爲怪

掩墻木兆

甲乙作掩墻問病必須難【此或逼近千里而立也前有居處作墻前掩墻金】求財無气象見貴路中攀

此卦行事主有阻隔甚不可求名舉用出入並凶不宜動土經商路中有阻病者大神太嵗神煞宜保行人立至不至則虛驚信至凡事宜速不可托人產難有憂卻生貴子保重可守

金中變火【同前】

金中變火不須疑行人卽日便回歸

占病禍因胸膈滿求謀用事有攙持

仙人過橋

仙人過橋壽山基地必有左抱右轉形勢防起攺變門風一紀後必出神童異子掘金井時見異物古器恐穢物見之走了秀气得此卦者六畜奴僕成行亡靈超升生人安泰占病者凶

仙人上馬【同前】

仙人上馬栁氏龜經曰上馬卦形凡占諸事吉占病者凶

雙魚形【同前】

大魚及小魚用事有攙持占身神願大急去問良醫行人在路滯求財宜謹之隄防比肩托公私未可爲捕逃亡盜賊有人報說知占產生雙子婚姻大不宜大魚逐有力小逐大力微【此當爲兩形方有大小之分】

穿心六害【同前】

穿心六害形占訟者有家鬼取家人鄕黨唆病者夜夢不祥財物相系罪業牽纒不能解脫功名蹭蹬官長作威經商水陸有阻財事有虛華家宅訟服不免隄防失脫小口災悔嵗占此象四季之中禍事重重保守可也

金兆化水【同前】

金兆化水身無力舉用求名財亦空

官事行人未發動如占病產十分凶

仰月形

仰月火幹事利上半年上半月卦渾多晦滯如在上得之則所用日日圓成下得之日日消亡散事應遲成事欲速未遂不宜占病下得之十死一生【消亡之象也】

覆月形

覆月形勢頭伏足伏事多反覆功名難成病者陰气入腹久病者凶小兒得之隄防驚搐急驚應遲慢者必哭

重丁形【同前】

重丁形主父子兄弟同登妙境功名雙勝求一得二若紋爻旺活則主重重之喜或帶休囚則有兩重所失必有重事不然有舊事相纒又主比肩不足更冝仔細推之占病主有重喪或病牽纒保禳可也

猛虎伏岡【三見】

猛虎伏岡論有所防隄防陰毒旺處遭傷最宜停塌不利私商行人未至病者顚狂大利出師隄防兵卒應舉

成名只宜守分安然不利施爲作法謹之愼之如行狼虎之境也

鵓鴿駝鈴【同前】

鵓鴿駝鈴在庚辛爻發出支來是財爻發支財气旺相大利商賈停塌得財兩倍公幹者主有人攔阻占病有金神七殺爲禍安在水石之間行人信至公論有主張婚姻妻帶子息來也

金中有水

金中有水生於火位傷害本元棄舊營新之象宜西南方求利見貴吉散事遲滯中方散成事不成行人至宜緩而不宜急有始無終之象也【泄气也】

金火形

丙丁化金火先遲後速之象宜於西方銷鑄打造金鐡處求幹必有人轉肩借便得喜占病夘日必死行人至公訟變脫

四通卦【同前】

四通卦兄弟爻中發主有虛詐如妻財漏枝主有漏失財物占病有神廟中陰魂爲怪須是兄弟爻生下枝財爻發上枝互換爲佳方許四方通逹經營獲利官訟有鬼賊亦主多事求功名蹭蹬有同輩攙持行人驚險凡

事保守

螣蛇形【同前】

螣蛇卦諸事進退事勝處被人唆搧老病者有血腥陰魂怪有夢爲妖經營冬宜北地夏利西南秋則向西春歸東路仍防旺處遭傷口舌如麻謹愼爲妙

坐身卦【卽坐身枝】

金上立木頭伏足伏事多反覆行人未臨病者必哭占

孕是男臨產有驚求名不遂停塌無利隄防仁中不仁美中不美

純金卦【同前】

純金卦六神一同六親齊配大利於秋求名求利施恩作福婚姻和美訟中得理家宅淸平行人未至自有佳音吉無不利

失字形【同前】

失字形必有散失謀事不成病者寃牽枝在上是陽魂枝在下是陰魂有財物相系作善薦悼免致恓惶凡事謹愼仔細消詳

金火形【同前】

金火相烘火爲贏主父子不和夫妻反目兄弟爭財逆上反理之象占財一得二失問名無占宅二三人病

箭不離弓【同前】

箭不離弓乘凶恃勢之象也占訟有暗弓病者有財物相系夜夢不祥求名只可以大易小尙防攙越之難利公不利私行人未至

揚旗形【同前】

金中發火似化爲揚旗家宅防水火盜賊之災最利於公必有喜信不利於私性命相連應速不應遲脫貨快利占病不利見凶

困鰍形【同前】

困鰍形只是本情六爻不動更兼濫瀝頭伏足直占市邑目下無價久逺後才利動必有變異升騰之象凡事宜遲不宜速也占病者必死

重金形【同前】

重金卦宜破屋壞垣伐木甚利小人不宜君子所爲此陰毒之象也過了艱難方可遂意卻利興販金銀銅錫等貨亦主凡事重重疊疊

羅形【同前】

天羅地网不宜占嵗年內必有瘟疫相纒內防陰人妬忌外有小人侵欺占盜必來囚系難出兩頭略有空缺走透問凶不凶問喜不喜問盜來不來公訟理不理

傷殘形

枝兆交雜爲帶疾卦形凶勢必形傷

枯朽定遭癆瘵病兩邊無力不爲祥

卜法詳考卷五﹤子部﹐術數類﹐占卜之屬﹐卜法詳考﹥

欽定四庫全書

卜法詳考卷六

禮部侍郎胡煦撰

謹案上左甲乙金兆也上右丙丁火兆也中左腰金水兆也中右腰金木兆也其下則兜財之火位亦左甲乙而右丙丁俱以向千里者爲頭其論十干俱自甲乙頭數至壬癸足

腰金甲乙形【作水論】

頭髙足低事事不宜

頭髙足直諸事利益頭髙足伏人情和睦

頭髙足垂莫信是非頭髙足管求財必滿

頭低足低好事成非頭低足直求謀可息

頭低足伏小病便哭頭低足泛喪事速辦

頭低足落諸事莫作頭細足垂閒是閒非

頭低身仰是非日長頭髙足髙謀望虛勞

頭直足髙宜尋結交頭直足低事不廢機

頭直足直求財利益頭直足管財利貨緩

頭直足搖虛詐動飄頭低足管正好憂疑

頭曲足曲事多反覆頭伏身髙足後垂官訟不可托相知

頭伏身低足又低病人官訟必遲遲

頭直身滯足還落官病無凶朋友托

頭髙身旺足又發所謀行用皆脫滑

頭髙身滯足髙飄行藏必定見蹊蹺

頭直身伏足又伏卽利求財俱不足

頭伏身起卦髙稍病者驚狂訟得招

頭仰身髙足又發見貴求官必通達

此後當爲腰金丙丁形

頭髙足髙口舌多招

頭髙足低陰人是非頭髙足起諸事莫理

頭髙足直多施見識頭髙足伏官災不速

頭髙足滯莫爭閒气頭髙足飄諸事蹊蹺

頭低足髙舉川自勞頭低足低無是無非

頭低足管憂疑傷感頭低足揚老病堪傷

頭直足直官訟有力頭直足低閒事莫攜

頭直足仰莫聽水響頭細足細求財莫去

頭大足大家財破敗頭直足發顯利屋宅

頭直足飄信息勞叨頭伏身平足更平求財求利可經營

頭髙身低足後垂利見官豪絕是非

頭低身旺足後發脫事除憂訟無責

頭直身髙足又灣求官求事後艱難

兜財形【當曰兜財甲乙形作火論】

頭直足仰諸事吉祥財貨有利官事無傷頭髙足髙官事多招求財有利病者俱消頭直足直占病不利官事口息求財少遂頭直足伏女病則哭財貨無利官事全無頭低足低好事成非病人見凶財無官息頭低足豁財貨利活

頭曲足曲諸事不足頭低足直老病危哭

頭髙足直諸事利益頭直身直足仰功名利求財有官事不宜頭低足飄諸事蹊蹺求官杖責老病難逃頭髙足仰上生枝名成利就病者危

頭直足髙下漏枝件件多不宜

頭大足尖求財莫貪婚姻難就功名未全頭髙身重足起洪潤旺相第一休囚折折諸事不宜頭直身直足尖休囚破敗病洪潤旺相吉

兜財丙丁【作火論】

頭直足仰婚姻吉祥功名大利占病無妨頭髙足髙官事多招功名大貴老病陽凶頭直身足又直無是無非財官俱無占病凶危頭直足伏財官皆無功名不利女病皆哭頭低足低好事成非病者災凶名利不宜頭髙足豁財利不活功名大利病者求藥頭髙足曲病人便哭官事牽纒功名不足頭低身直足飄諸事莫理

頭髙足直諸事利益

頭直身直足仰官事刑傷功名大利財利平常頭低足飄諸事蹊蹺

頭髙足起上生枝諸般皆吉病非宜

頭直足髙下生枝諸事不宜仔細推

頭大足尖功名不全求財莫去占病遲延頭髙身重足起旺相件件吉

頭直身沈足尖財利不全

以下分類總斷

晴雨詩斷

身沈頭重等歌

身沈頭重多飛雪

折折交加雷電風

晴霽輕淸則霧

紛紛大雨出龍宮

其二

洪大精明天必晴

交加枝兆定風生

昏瀝濫應多雨

目巧心通龜顯靈

陽宅

若卜遷移新舊基

最利頭髙戲水魚

但恐枝生兼鬼動

身宮窈窕莫遷居

其二

若卜基地看身鄕

身穩財丰有剩糧

足管才興添十倍

蛇頭開口主爭嚷

其三

宅逢頭白及昏蒙

此有邪神占地宮

人若居之家道廢

自然金寶漸消鎔

其四

甲乙爲門首丙丁是神堂戊巳中庭位庚辛廚竈方壬癸爲溝壑上下看低昂洪潤皆爲吉不動鬼神鄕枯燥枝交集丙丁獨發張親朋無阻礙必定火爲殃

其五

甲乙坐頭枝門庭多是非鬼魂財作怪三代恐無兒橋勢來東畔新舊兩家基外道有神禍禳之方始宜

其六

占宅音兆要相生相克之時主鬭爭

來人與日皆如此仔細推排此五行

羽音不宜土形徵音不宜水形之類是也大凡以光爲宅日辰爲人人尅宅爲吉宅尅人凶【光字誤】

其七

甲乙爲林木丙丁道路鄕戊巳邱陵位庚辛窰竈方壬癸爲池井次第看興亡更與六神訣內外兩參詳

陰宅

健活生枝向陽利

身沈不動宜陰地

肥主豪彊怪主淫

秀主才子多淸義

其二

安卜兆大元微

凶吉慿仔細推

一切皆由心目巧

時人熟讀玉靈書

其三

六神配入五鄕中

陽月從頭數至終

陰身之邊逆如上看何禍位斷其凶【此卽前卷論六神之法】

其四

卦兆來人與日辰三邊各屬細推論

其中無土難爲冢匹配陰陽不可純

婚姻

占婚兩卦要丰隆頭足相齊喜气融

兩卦相懸並足斷孤兒寡女望門凶

其二

合婚兩卦宜精巧陽旺陰衰妻尅早

陰旺陽衰還損夫兩卦一樣同偕老

其三

兩卦有情魚水相依心齊福至夫婦齊眉子孫孝義世代無危人物不俗上吉夫妻

其四

占婚最緊問三堂父子財官不可傷

父母公姑才是婦官爲夫主子爲郎

其五

枝兆交雜爲帶疾卦形凶勢必傷身

枯朽定招勞瘵病兩邊無力不爲眞

其六

甲乙洪潤怕足豁語言伶利多聰達

相裏無殘成後生分明好頂靑絲髮

其七

若卜丙丁嫌足軟二邊生疑有轉變

官鬼生枝是病人喉中有疾多哮喘

其八

若卜木兆怕身空更加蒙折在其中

媳婦𨿽然容貌好娘家切忌有私通

其九

卦變木兆怕頭縮膽气雄豪心性惡

劈面生枝宜急用最有心機難測度

其十

上脈邊占對倒龍二邊低足更堪言

再觀上下無長短琴瑟和諧至老全

其十一

卦形有气怕足漏伯母姑姨有般鬭

不敬親夫有外情血气不和少淸秀

其十二

偸年攺日頭足起身分淸明無變異

面赤紛紛帶紫堂頭男養得多欣喜

其十三

問身最怕漏身枝男女各宜腋气隨

面帶芙蓉身窈窕房幃事緊亦多兒

其十四

卦形相稱足以直勢帶髮而主變更

婚後須當人口散男行俱在別營生

其十五

頭髙有气伏多滯濫而無智酒才多

蹙斷震動貌奇古齒損帶破面皮麻

其十六

丙丁旺促主腹病齒疎髮黃多气性

不然目大色赤紅气疾時時有發定

其十七

戊巳洪潤身廣大巧眉仁慈多體態

促動之時起血災脾气不和黃病疥

其十八

庚辛洪潤面方圓色白多威快語言

久足相當多富足相違血气脈瘡聫

其十九

壬癸爻動女多淫貌惡面烏有配音

若更暗蒙須再嫁淸明不動潔貞心

其二十

元武發動其人黒色多淫貌配立性不定喜怒不常有外情其爻常在足若低動多泛濫少子更蒙昧如徧野桃花必非貞女或再嫁者亦然如足洪潤淸明不動者是貞潔之女也

人元婚姻章

古者男子二十而冠三十而娶女子十四嵗而笄二十而嫁蓋取男女全體之象合婚之法審二姓之無傷論五行之有气其理一也上可以繼祖宗下可以續後嗣夫妻久逺卦形無異然後乃灼其形彰觀其形勢彊弱何如貴乎兩兆丰隆頭足兩稱乃大義也必推三堂爲要上要推父母爻爲公姑中推財官爻爲夫婦下驗子孫爻爲嗣續如妨公姑無公姑者女子必有疾財官鬭疊是乃官鬼夫妻琴瑟欠和子孫蒙折女多產厄子孫落空必無後嗣枝兆縱橫必生異疾或來歷不明者有之兩卦相懸促斷男孤女寡或有望門之愆破財狼籍之患其壽夭賢愚貌顏善惡百般情狀皆可推之妙在心目之巧歟經曰財爻爲婦鬼爲夫不犯空亡終是吉也蓋合婚之法理無十全但得七八分爲上吉五六分爲中平妨公姑無公姑者則不妨所忌媒妁飾言本主偸年攺月不通女氏之名以致卦形乖張枯朽暗昧貯處推之初以觀頭爲面部丙丁爲眼部戊巳爲胸腹庚辛爲血壬癸爲手足看何處動者【謹按開四兆注四體靜逢日之幹爲動】辧驗有無疾病相貌妍醜斷其吉凶兩卦相似洪潤興隆上吉夫妻則進進而不廢或有相虧則斟酌而用之不可一途而取不可一例而推略舉數端宜推識之

求財

返上如煙凶禍至三低胖換休臨水

蹺踦無象必遭殃健旺生枝財倍喜

其二

公幹之財旺鬼爻頭平足管論多招

精明有气皆平穩財位丰隆祿自超

其三

公幹之財鬼若衰昏蒙靜折事多乖

頭伏身空財損折白虎爻興爭訟來

其四

求財切忌本身空

足起頭低事不中

又怕枝兆相尅戰

千回見貴不相逢

其五

一切求財財要旺子孫爻旺十分財弟兄官鬼不須動白虎爻驚口舌來元武動時防盜賊休囚蛀折定生災淸明旺相兼洪潤旺處生枝是福財

其六

給贓索逋財二樣

給贓須仗鬼旺相

索逋反此細推詳

其餘斷法皆同上

其七

開張店庫事不同

足發頭昂道路通

頭直足落𨿽安穩

買賣遲延反不中

其八

財爻爲本身爲地

兄弟爻爲掌事人

白虎發兮多口舌

元武動兮生賊情

其九【金枝克木】

欲問神求一財身宮洪潤十分媒

金枝便是刀砧動身洪空亡惹禍胎

其十

賭采鬭勝卦形穩震頭足乖違疑狂蒙靜頭旺身空百無一稱三空震動定中未勝

其十一

占財須要探其情恐有穿窬歹意人

販賣公私並作僞其中斷法放圖明

田財

甲乙爲種丙丁秧戊巳田邱是本鄕

庚辛禾稼秋收位壬癸冬藏倉庫彊

其二

種田須看頭身足惟怕休囚兼折足

若然健旺及精明管取一年多五穀

其三

元武昏蒙兼瀝濫

斷定年中有水災

丙丁亂動兼枯燥

大旱焦漧從此來

其四

朱雀白虎兩爻動

其年可斷有蝗虫

兄弟爻發鬭壘者

因事交加到訟宮

春蠶

占蠶健旺有春才

足大頭尖是福媒

問禍皆依占病訣

庚辛發動主僵災

其二

一種二室並蠶婦

三是蠶身四筐足

五爲繭子及抽絲

若問食葉木爻主

龍爲一眠爲種雀爲二眠勾爲三眠蛇爲四眠虎爲繭武爲絲

出行

頭野身空出外優頭回身就主歸求潤榮象正多財寶碎雜形乖定不周甲已申酉最爲頭乙庚午未不須求丙辛辰巳何勞問丁壬寅夘一塲憂戊癸不須逢子丑時值空亡萬事休

其二

出行最忌往空方

身促枝橫主路傷

甲已申酉來截路

日辰扶克始相當

其三

欲問行商何日歸

須於幹上察時期

心中明朗卦形震

隴頭頻聽馬蹻嘶

其四

頭纎足動身宮靠

行客思歸可應期

頭野身空足折折

變遷他處未回歸

求官

進士求官及問名卦爻健旺潤洪情頭足相當官鬼旺足開應變矜而成

其二

健旺生枝就任陞

休囚有患在中庭

子孫若動官難顯

父母爻空職不成

其三科舉功名

卦訟求官驗正形

怪奇異路得功名【皆取官爻旺相第一】龍虎鳳鶴侯王相

雜類興隆孫子榮

其四

靈芝木兆君臣會

異路功名封相位

舉子黃甲有陞除

三人同步丹墀貴

胎孕

父母爻爲孕婦人

子孫爻是小兒身

父母旺相孕婦吉

子孫旺相小兒榮

其二

孕產成娩兩不同

孕婦安而產室空

成卦只宜占孕事

娩爻可待產時通

其三

休囚爲陰旺屬陽胞中男女可分張子落空房小兒死父母空兮孕婦亡父母子孫俱旺相小兒孕婦盡無妨靜則應遲動則速限期禱祝日推詳

其四

巨龍遊海凶中吉

猛虎伏岡吉內凶

頭尖足映無殃禍

福徳交加子必重

其五

胎孕大利攛火鎗

身光體滑無凶禍

財爻亂動促斷凶

依法推之隨處可

詞訟

我訟他人曰興訟他人訟我曰被訟興訟喜要官鬼旺被訟卻喜官衰用彼此須觀兩卦中兩卦相似事和同左邊動旺吾先勝右起丰隆他有功

其二

訟言勝負分爾我

我訟他人官旺可

他人訟我官鬼平

若旺生枝定招禍

其三

頭旺身滯並足落

蒙昧之時囹圄惡

兩形相似一般般

必定遷延難解脫【凡詞訟皆占二方】

其四

身蛀虎動有虛驚三鄕皆損禍非輕

六爻不動足平直公訟無興門戶淸

其五

偶然鬭毆惡興公足起頭低事不中

三形動旺防鬭敵兩邊無力總成空

其六

見官不用揷花枝才揷花枝被勘追

身復有枝生白虎血光纒染帶憂悲

其七

木兆生枝來蓋頭三鄰門戶有寃讐

暗中帶箭交加發進退纒綿難罷休

其八

身下生枝來漏身畱連牽惹別途侵

若還足管終難了頭官鄕案吏嗔

捕盜

捕盜須觀官鬼鄕兩邊衰旺要分張

我衰他旺應難得我旺他衰定是彊

其二

問贓必要看財鄕財動之時遷變贓

旺動必然當發露休囚財气落空亡

其三

旺處生枝並有蕾定知報信有人來

休囚蛀折生枝起走透難尋更莫猜

其四

白虎旺動防抵敵血光之患定無疑

若問其方看動位甲乙居東依例推

其五

前爻發動利於公後象髙彊私卻通

上下俱興防鬭敵兩邊無力總成空

其六

若問神財有走失財安足管未能出

戊巳生枝賊走親五鄕精細談虛實

其七

頭伏足伏賊埋贓似有不發欲變贓

枝頭髙昂不能出枝若低頭在近旁

其八

若問賊徒人物樣便把六神爲貌相

推詳木火水土金便識住居並所向

其九

大凡走失不宜占誠恐宮司有滯粘

何故吉凶明不得一人歡喜一人嫌

疾病

甲乙枝爻若發動憂疑悞食兼頭疼

驚恐怪異從外來寺觀看花東方從

其二

丙丁枝爻若發起口瘡赤眼並促气

若不失饑並食傷咽喉有疾難醫治

其三

戊衰生枝兼有曲脾家受喜防驚搐【其下當有己庚辛壬癸或遺亡】

卜法詳考卷六

欽定四庫全書

卜法詳考卷七

禮部侍郎胡煦撰

卜【古法彚選】

古者卜之法先須選蓋其體有俯有仰有前弇有後弇有左倪有右倪之別其色有黃靑白赤黑之別蓋俯者天其色【周禮名靈屬】仰者地其色黃【周禮名繹屬】前弇者東其色白【周禮名靁屬】右倪者北其色黑【周禮名若屬】

及秋取而殺之至春而幹乃釁而藏之卜時乃去其上甲存其下甲其下甲之外有黑膜一層臨卜乃用契刀於腰金之上一方中刻爲方形去其黑膜此外尙有六處近上首之一乂近下尾之一乂並近四足之四乂皆須用刀刻之蓋板之下皆有橫直之文其正中直文通於上下名曰千里有此一文然後有左陽右陰之別橫文約有五道五行之象也左右各五天干之十數也五文之空左右約十二方十二支之象也上一文斜出而抱首若或直出名曰衝天是之謂王此最貴者也其左右墻中有二眼者其次貴者也或左有右無左無右有者曰相曰將皆貴也下一文斜出而抱尾其中平直止有三文三文之中止有兩大方以中文界之上下各四以應四時其中文爲腰金腰金之下爲兜財凡卜必在腰金之上一方分爲左右二方左名甲乙右名丙丁其甲乙以金論丙丁以火論何也蓋覆而視之甲乙𨿽屬左方以之正形論則原在右右金方也故左之甲乙爲金丙丁在右而以火論者南方故也蓋腰金上下之四方分主四行左之下水也左之上金也右之上火也右之下木也如以五行之理論則各就本行而分子父財官如照史記經所卜則但論首身足三處而已古者開之法必分四時冬開後右春開後左夏開前左秋開前右今不論四時皆開前之二方然所開之一方亦必有上下左右亦當因所開之時而先開其方吳中卜法卜一事則開甲乙一方二事則兼開丙丁如兩人共謀之事或以已求人之事則兼甲乙丙丁二方皆開之矣三事則並開腰金之甲乙四事則並開腰金之丙丁五事六事則並腰金之下橫名爲兜財者亦開之古法如止占一事則視四方之略髙者而占之尢屬極驗周禮所以有視髙之說將卜之時又必五行全具以碗盛水置錢於中用木界尺二架於其上然後置板焉刻者向下而近肉者向上以三一丸灼之錢爲金界尺爲木碗盛者爲水炙者爲火成灰則土也而五行全矣火力旣至必有煙煤黒色形焉忽覺咋然有聲其板拆矣拆之所見其中爲身逼近千里者爲首舒而向外者爲足然後觀其身首足之俯仰平直並其方位之五行以卜其吉凶焉又一法專論五行以別財官父子而以旺相衝動論之又一法分爲四象而以衰旺論之又或觀其尖圓直曲平而以五行論之【皆古法也】不可執一

旣占其拆矣乃以繩約其拆處以香火供之必待三日而拆始復合然後埋之如不及三日板仍復有聲是猶有未盡之言也當再卜之

三一丸炭屑一兩鉛粉三錢拌勻用肉和而成錠其粗如筯其長三四分曬漧藏以待用用時以火燒之待其透明然後置於板之上以灼之

刻之刀形扁而方約長五寸厚二三分正中如斧形磨爲刃其拆分身首足三處而論身者事之幹也貴乎平直剛健洪潤明淨者吉也或折折乖違衰抝枯朽及夾絲拖墜縱橫促漏皆不宜也首者事之始也其平直髙昂回就有情者吉也忌渾蒙濫低伏臨野及俛垂戴白者不宜也足者事之終也其開豁飄揚浮脫陽之類也動象也肣管落滯陰之類也靜象也宜動宜靜宜發宜收各有所宜故吉凶亦異枝生於上下者也首身足皆有之然亦各有所宜蕾則枝之短而微圓者也若化龍若華蓋若仙人上馬仙人過橋鵓鴿駝鈴之類皆吉也否則爲上累上累則非宜矣又有內已外人內男外女之說女本內也而謂爲外婚姻之女自外而入也又有交易圖謀徵戰約請婚姻來往彼此相接之事則甲乙丙丁二方皆開之以甲乙爲我丙丁爲人停勻則兩吉一髙一低一彊一弱則一吉一否

總斷

甲乙【金兆】其形象一以頭髙身旺足管爲正形倘有不然者是之謂抝斯爲動矣抝者身首足不相應也

丙丁【火兆】其形象丁頭足齊平頭大尾小是爲正形有不然者是之謂抝斯爲動矣又頭足乖亦爲抝又卦體靜逢日之幹爲動

腰金甲乙【水兆】頭平身直足管如蛾眉覆月始爲正形有不然者是之謂抝斯爲動矣

腰金丙丁【木兆】宜頭深足旺蛾眉正形有不然者是之謂抝斯爲動矣

上鄕木兆【一名坐脈】宜如木形而活根柱堅牢而粗始爲正形有不然者是之謂抝斯爲動矣【此枝之下大上小者也】

下鄕倒龍【木兆一名懸鍼】如倒掛龍如懸鍼其正形宜直而活有不然者是之謂抝斯爲動矣【此枝之上大下小者】

兜財【二邊俱是火兆】要頭起身重足發如仰月又如船載物是爲正形詳其爻占斷其吉凶

金以甲乙爲財丙丁爲官戊爲父已爲母庚爲兄辛爲弟壬爲子癸爲孫又甲爲妻乙爲妾皆自首至足分別論之如不與正形同是爲抝動

火以甲爲父乙爲母丙爲兄丁爲弟戊爲子已爲孫庚爲妻辛爲妾壬癸爲官皆自首至足分別論之如不與正形同是爲抝動

水以甲爲子乙爲孫丙爲妻丁爲妾戊已爲官庚爲父辛爲母壬爲兄癸爲弟皆自首至足分別論之如不與正形同是爲抝動

木以甲爲兄乙爲弟丙爲子丁爲孫戊爲妻已爲妾庚辛爲官壬爲父癸爲母皆自首至足分別論之如不與正形同是爲抝動

分斷甲乙金兆

凡占首爲事始首若髙昂仰起則作事有勢身爲事干身若平直厚重則作事有力足爲事成足若振起髙昂則末後有勢然亦有宜有不宜蓋事至成終乃收斂之地則又以肣管低垂伏臨平直爲妙蓋髙昂仰起者動象也肣管低垂伏臨平直者靜象也宜動宜靜各有所宜如占病足肣者生足開者危行者足開至足肣不至占出行足開行足肣不行有求足開得足肣不得系者足開出足肣不出占病足開而危者內髙外下也頭仰吉頭伏凶靜應遲動應速外者人也內者我也外者女也內者男也凡頭足乖違身中摧折及夾絲或如破器並頭足帶白皆非吉也

頭髙足低主前榮後辱占財福只初限爲佳

頭低足豁占病凶又主破財若身旺而低則吉處藏凶頭髙足管身平占嵗大稔諸事皆成

頭髙足管身鄕勇猛利於進用最忌身促

頭髙足落主始勤終怠更若身空窈窕諸事難成【窈窕細也身空卽是旬空】

頭直足直而身動更帶昏蒙占病主邪气相干

頭伏足起占行人來速占病利女不利男

頭伏足伏事多憂滯占行人不至占病凶

頭直足直身直白虎朱雀皆動諸事利有憂不成【火尅金也】頭直身直足發金形帶火行人至婚姻不諧占病胸膈滿

頭若無气求謀難於進身失脫難尋婚姻不諧

頭若有气更得前後相應主貴人扶持

頭動足浮求謀不遂失脫難尋

身旺足垂主事遲多反覆進退

甲乙枝兆

防傳曰大者身也小者枝也枝旁出者也又旁出而如花萼者爲蕾【所以有上累下累之說】凡有枝不若無枝動不如靜若自凶變吉猶可自吉變凶則不宜矣

首上生枝髙昂生枝則吉諸事有成垂伏生枝則凶主有欠願多瘡癤發熱身疼凡健旺生枝精明洪潤靑龍有气諸事皆吉占訟蓋頭枝鄰人硬證若橫而生枝大爲龍口主升騰小爲蛇口主口舌下短有財多吉上短有口舌多憂腰金而狂枝坐首主損財惟旺相可以成事兜財有枝吉頭髙足仰上生枝名利成就惟不宜占病占婚枝兆交雜女必帶疾健旺生枝求財倍利三起枝諸事吉三伏枝事必遲疑

首下生枝六爻下累多凶旺相亦不爲祥主漏財破產有憂凶兜財下漏多災頭直足髙下漏枝件件不宜

身上生枝髙昂生枝則吉頭垂足伏生枝則凶旺相生枝多有財福問功名健旺生枝卽陞占訟官鬼生枝必定有禍健旺更不宜占婚枝兆交雜女必帶疾官鬼生枝亦多病占訟揷花枝被勘若身上白虎生枝主有血光之災丙丁上生枝主有欠願上下兩枝參差名利遲滯多病訟有孝服四通八逹如十字乃吉有枝內外公私多有阻隔惟問名者必主大貴若有蕾主貴人扶持枝兆縱橫諸事遲滯公私皆不利同人妬忌病難醫若身爻枯朽兄弟獨發主虛詐不利求人占天時交加枝兆主風見貴枝兆尅戰難見出行身促枝橫途中有險三起枝主鬭爭身上所生之枝反大於身爲子尅母主下淩上成亦難成散亦難散

身下生枝下累多凶主漏財破產旺亦不吉若首尾無旺气名利無成禍患相侵漏身枝多怪夢腰腿疼交闗必遇無情占訟漏身主遲延別有勾連

足上生枝亂枝主凶禍災迍庚辛生枝則姦邪盜气刀兵相擊木枝截足大利交關得父母妻財洪潤大益枝生於庚辛壬癸似柳穿者夏秋卜最利求財非求財則家鬼相侵春冬卜有水火盜賊之憂更防失脫

足下生枝下累多凶旺亦不吉亂枝主凶禍災迍足漏爲漏財亦不宜脫貨久病遷延難治

揍須出洞乃身折之形惟頭髙及後若戲水魚者始利屈曲短肥非吉枝兆縱橫則有禍

甲乙變形

箭發離弓利求名最利武帥大利公事行人至見貴亦宜病凶家宅不利

巨海遊龍君子道長之卦宜占制詔文書大利求名病危宜保守過旬日方蘇訟凶行人至停塌利出賣無气捕捉隄防走透消息恐有血光之災秋夏升騰變易春冬欲速未逹

猛虎伏岡惟利君子求謀若公乾宜艮方捕捉宜山場古墓察之可獲經商利往坤方窰竈髙原處運用得利防有比肩不足小人脫漏所幹難成暴病變凶久病難治停塌遲中得利

化龍形主升騰變化大利求名宜立大功普濟羣生利公不利私經商得利有攙奪此象多有變異

頭上開口大爲龍口小爲蛇口下唇短有財上唇短有口舌下枝主漏財坐頭枝亦不利三起者吉三伏爲事遲疑謹防鬼賊不可托人幹事家宅啾喞停塌失本

華蓋形陰陽交媾道合人和貧者必富富者必貴最宜建造諸事利益罪囚遇赦占病不宜捕捉難獲商賈水陸防危

金上立木土又蓋頭行人未至病人有憂財防盜賊穿井土傾逺處捕人近處捉獲寃家債主狹路相逢謹防墻井橋梁之險出郊必遇蛇虯

金中化水占事遲當有成不宜占婚占病危經商有險行人有病公事走泄事情占家宅有怪異伏屍

金中變火行人卽歸暴病有變久病必危求謀用事中有攙奪

甲乙掩墻主有阻隔不可求名出入並凶不宜動土不宜占病求財無見貴逢於道路經商途中有阻行人立至不至則虛驚信至凡事宜速不可托人產難有憂卻生貴子

金兆化水身又無力名利皆空行人未動生產大凶仙人過橋占陰宅大利後嗣惟占病凶

仙人上馬諸事吉更宜占墳墓不宜占病

大魚捉小魚占事恐有攙奪占病有神願行人在路有阻求財宜愼捕捉有人報說占產主雙生占婚不宜大魚逐小魚則有力小魚逐大魚則力微

穿心六害主有禍家宅訟服不免隄防失脫小口災晦有怪異占訟有親鄰唆扇罪業牽纒不能解脫功名蹭蹬經商水陸有阻求財虛華嵗占得之四時禍事重重

仰月形上半月得之大利乃進盛之象下半月得之不利乃消滅之象亦利上半年不利下半年散事應速成事欲速未遂亦不宜占病

覆月形頭伏足伏身橋凡事反覆功名難成占病陰气入腹久病凶小兒多驚搐之災

金中帶火有喜訟無凶病輕無禍

瀝水金有說無成

掩墻金若系金於柱諸事宜急速若緩則有悞

金中變木主大富訟有虛驚病凶

掛龍金求財薄得

甲乙腰金水兆

金兆如蛾眉掩月乃爲正形若得頭足相似六神不動六親不移又得洪潤旺相依鄕斯爲上吉若中低後起主怪異憂驚然多有變形皆從此出俱宜隨形而斷若狂枝坐首主破財枝若飛來須察動靜言之

頭髙足低事事不宜

頭髙足直諸事利益

頭髙足伏人情和睦

頭髙足垂莫信是非

頭髙足管求財必滿

頭髙足髙謀望虛勞

頭髙身旺足又發一應圖謀皆脫灑

頭髙身滯足髙飄行藏必定見蹊蹺

頭仰身髙足又發見貴求官必通逹

頭直足髙宜尋結交

頭直足低事不發機

頭直足直求財利益

頭直足管財利皆緩

頭直足搖虛詐動飄

頭直身滯足還落官病無凶朋友托

頭直身伏足又伏卽利求財俱不足

頭低足低好事成非

頭低足直求謀可息

頭低足伏小病便哭

頭低足泛喪事速辦

頭低足落諸事莫作

頭低身仰是非日長

頭伏身髙足後垂官訟不可托相知

頭伏身低足又低病人官訟必遲遲

頭伏身起掛髙梢病者驚狂訟得招

頭曲足曲事多反覆

頭細足垂閒是閒非

甲乙兜財火兆

頭髙身重足起洪潤旺相第一休囚折折諸事不宜頭髙足直諸事利益

頭髙足髙諸事多招求財有利病患俱消

頭髙足仰上生枝名成利就病凶危

頭直身直足尖休囚破敗多病洪潤旺相大吉

頭直身直足仰功名利求財有官事不宜

頭直足髙枝又下漏事事不宜

頭直足仰諸事吉祥財貨有利官事無傷

頭直足直占病不利官事自息求財少遂

頭直足直不利占女病求財無官事息

頭低足低好事成非病凶求財無官事息

頭低足飄諸事蹊蹺官事多杖責老病更不宜

頭低足豁大利求財

頭低足直老病危哭

頭大足尖求財莫貪婚姻難功名未全

頭曲足曲諸事不足

分斷丙丁火兆

丙丁象丁頭足齊平五鄕洪潤又帶旺气凡事皆吉其形象丁若滯折休囚定主驚恐若雀武皆動主官災盜賊宜頭旺尾微若尾粗頭細名利皆不宜也

丙丁如丁頭大尾細又不動搖名利皆吉利於進取足無力謀望不遂求財無他事亦多遲滯

足爻有气最利功名餘事皆可成就若不累促求財家宅皆吉身動足浮主有失脫

丙丁象丁頭直足直而洪潤名利皆吉家宅安人口順頭髙足直身洪大諸事通泰成脫皆宜若或休囚定主滯晦

頭髙宜見貴

身宮差跌諸事不宜主折財

頭回身空足輕求謀𨿽許不可全信求財見貴空費力總虛名

丙丁枝兆

首上生枝甲乙上累主文書有气得貴人扶持丙丁上累猶可得他人扶持占病有欠願頭髙足起上生枝諸般皆吉惟不宜占病

首下生枝主漏財敗事丙丁下累主陰人阻滯凡事皆無成兄弟生枝主有虛詐兄弟爻最利生下枝頭直足髙下生枝諸事不宜

身上生枝戊已上累吉坐身枝首伏足伏亦名金上立木惟孕婦臨產有驚主生貴子求名不成停塌無利隄防仁中不仁諸事反覆難成行人未至占病必哭插花枝生於木名利皆吉婚姻得美婦若身枯體弱則主淹畱浮木生枝進退多阻更若折折諸事難成木兆如風搖枝生內外財防損失謀望皆虛占天時交加枝兆主風

身下生枝戊已下累破財破事病有血光之災女子不利

足上生枝庚辛上累財谷丰百事昌壬癸上累不得人力木枝坐上截足交闗大利求財利若休囚或如蝌蚪則吉內藏凶占訟蓋頭枝鄰人硬證官鬼生枝占訟有禍健旺更不宜辛上生枝吉問功名健旺生枝卽陞財上發枝爲鵓鴿拖鈴行商坐賈皆利若健旺其利加倍行人信至婚姻妻帶子來惟公幹有人攔阻占捕捉旺處生枝有人報信若休囚生枝蛀折定走脫烏鴉帶箭名利皆空病危身損財爻宜生上枝占婚姻枝兆交雜女必帶疾若枯朽定主癆疾若官鬼生枝亦多病

足下生枝庚辛下累有災壬癸下累破財水火枝生於官鬼上下相穿夏秋卜多財春冬卜多火盜庚辛下生枝爲漏財木兆生枝掃腳名利有人

攙奪婚成亦主生離占婚足漏枝主好爭鬭公孫同數乃上出之枝當生於腰金之木枝與本身齊等也主吉中有助最宜求利惟公訟不宜

父子相負乃上出之枝而斜背者亦名火中蓮主父子參商與人謀事則內勾外連爲禍

飛鳥入林乃上下生枝若翼而頭伏尾髙者也行人速至主有喜慶若或蒙昧損折諸事沒興且有勾連丙丁變形

金水形在丙丁爲傷元气諸事難全宜西南方求利見貴吉行人未至散事宜遲成事不成宜緩而不宜急有始無終之象

丙丁化金火爲三起伏先遲後速之象宜西南方打造金鐵處求幹有借肩得力處病凶行人至凡公私及脫貨皆多虛詐公訟辧脫

四通卦兄弟爻中發主有虛詐財爻漏枝主漏失財物占病主陰神爲怪若財發上枝兄弟漏枝方許四方通達經營獲利官訟有鬼賊亦主多事功名蹭蹬同軰攙持行人驚險凡事保守

純金卦在丙丁之鄕六神一同六親齊配是爲財旺秋占更吉求名求利施恩作福婚姻和美官訟得理行人未至有信來

螣蛇卦諸事進退事勝處有人唆扇老病有血腥經營冬宜北春宜東夏宜南仍防旺處遭傷口舌如麻

丙丁失字形主有散失諸事無成主夫妻反目父子不和兄弟爭閙病者寃牽枝在上是陽魂枝在下是陰魂

金火形父子兩背謂大小相背也金火相烘則火勝主夫妻反目父子不和兄弟爭閙逆上反理之象占財得一失二問名無占宅二三人病

箭不離弓乘凶恃勢之象惟利占公事官訟須防暗箭功名只可以大易小尙防攙越行人未至

揚旗形金中發火有似揚旗諸事宜速不宜遲家宅防水火盜賊之災最利於公必有喜信不利於私脫貨利占病不利

困鰍形短而蠢六爻不動凡事宜遲不宜速若頭低足直六爻不動更兼濫買賣久後得利有變易升騰之象占病危

兩金重疊金形生金枝也不利於公惟宜破屋壞垣伐木及買賣銅鐵利小人不利君子此陰毒之象主事重疊過渉艱難方可遂意

猛虎伏岡不宜公訟隄防陰毒恐旺處有傷停塌大利不利私商行人未至病者顚狂大利出師

鵓鴿駝鈴庚辛上發枝行商坐賈皆吉凶禍消滅行人信至婚姻妻帶子來公幹主有人攔阻占病有鬼祟安在水石之間

重疊丙丁謂二釘也主父子兄弟同登妙境功名雙勝求一得二若頭足齊平五鄕洪潤家宅丰盈若紋爻旺活則有重喜若帶休囚則有兩失或有舊事相纒又主比肩不足占病或有牽纒或有重喪

烏鵲帶箭見官求謁皆不通名利俱空占病久後危天羅地网囚系難出瘟疫纒繞內防陰人妒忌外有小人侵欺若得兩頭有空謂之破羅破网問凶不凶問喜不喜問盜來不來公訟理不理【與鵓鴿駝鈴不同駝鈴在上帶箭在下】

牛頭火甚凶

天井水交加紊亂不利經營

云梯獨步利謁貴求名不利婚姻及占病求財

丙丁腰金木兆

頭髙足髙口舌多招

頭髙足低陰人是非

頭髙足起諸事莫理

頭髙足直多施見識

頭髙足伏官災不速

頭髙足滯莫爭閒气

頭髙足飄諸事蹊蹺

頭髙身低足後垂利見官豪絕是非

頭直足直官事有力

頭直足低間事莫攜

頭直足仰莫聽水響

頭直足發顯利虛宅

頭直足飄信息勞叨

頭直身髙足又彎求官求事後艱難

頭低足髙舉用自勞

頭低足低無是無非

頭低足管憂疑傷感

頭低足揚老病堪傷

頭低身旺足後發脫事無憂訟無責

頭伏身平足更平求財求利可經營

頭大足大家財破敗

頭細足細求財莫去

丙丁腰金變形

形如覆月洪潤爲吉抝則不宜更若有枝須察動靜木兆不宜身空求財無諸事乖違行人未至失物不得形如匙挑舉用有憂

木兆無根秀而不實

足虛頭回空失空回

木兆如風吹燭臺主虛驚

乂天乂地皆不利而乂地更凶

風擺荷水漾荷弄珠荷不宜托人幹事皆無凖的終有捐失又宜分向內向外

騰上木事多虛聲

兩鬼扶身所求不成凡事有人攙奪久病不利

軟橋若柱主凶中有助若或體衰則凶中有吉

木兆象黃蘭利春不利冬

牛頭火甚凶公私皆不利行人被阻

天井水諸事交加紊亂

插花枝名利皆吉婚姻和美惟不宜身枯體弱

木兆化爲杖鼓花酒叢中最利不利占病訟有囚系掃腳枝問利求名有人攙奪婚姻不久主離

浮木生枝不利占名謀爲進退多阻若帶折折諸事無成

倒木無根諸事不利

頭回身空足輕求謀𨿽許不可全信凡百成事名利兩途總屬虛名

木兆化金求財無行人未歸任人不著所幹不成木橫倒形無事亦生煩惱占病凶行人在路亦有他事纒擾

風搖木枝兆內外相交財防捐失求望虛勞

倚壁卦內外皆可怕

獨土形如一字公私皆吉更利農耕

三合形諸事可成求財婚姻皆吉

亂絲形無事也虛驚

成林木大利求財

倒龍形失脫易尋

毛葉形上丰下細頭又纎活如平地插雞毛大吉更利求名

背靠木勞碌耳有相背之形故事多反覆

丙丁兜財火兆

頭髙身重足起旺相諸事皆吉

頭髙足起上生枝諸事皆吉惟不宜占病

頭髙足髙多招官事占名大貴占病則男子凶

頭髙足豁求財少利占名大吉病者用藥而愈

頭髙足直諸事利益

頭髙足曲病人便哭官事牽纒功名不足

頭直身直足直無是無非財官俱無占病危

頭直足髙下生枝諸事不宜

頭直身沈足尖財利不全

頭直身直足仰官事刑傷功名大利財貨平常

頭直足仰婚姻吉功名利病無妨

頭直足伏名利俱無占女子病不利

頭低足飄諸事蹊蹺

頭低足低好事成非病凶名利皆不宜

頭低身重足飄諸事莫理

頭大足尖功名不全求財無利占病遲延

甲乙丙丁兜財火兆

此兆名水鄕發火頭起身重足發如仰月形則諸事有喜上面生枝吉頭低下漏定主凶災

順風船最利經商求官赴任婚姻皆吉病則久後危擔肩形頭似畫眉又如雁陣排空而縮腳若得身肥旺相諸事皆吉

鯽魚上水其形縮腳若得身肥諸事如意足發身衰則不宜也

蠶頭蟹足諸事如意

縮腳變形又有漏身漏財之別枝生於下若鳥之飛其腳縮也諸事可爲

變形【甲乙丙丁腰金兜財皆有之】

死鰍

困鰍見於火兆短而蠢六爻不動凡事宜遲不宜速若頭直足直更兼瀝濫買賣久後得利

鯽魚戲藻卽上水也見兜財身肥者吉足發身衰不宜臥蠶食葉宜身肥足管求財宜緩若空斷則主悲仰月見金兆上半月得之大利乃進盛之象不利下半月亦利上半年不利下半年

覆月見金兆頭伏足伏身橋凡事反覆難成占病久凶小兒多驚搐之災

順風船見兜財經商最利求官赴任婚姻皆吉病則久後危

分頭頭上分開若龍口蛇口之類

分足足上分開若大魚捉小魚鵓鴿駝鈴之類

帆防此木兆變形兩頭著脈方吉蛀折則不宜也飛鳥卽兜財中縮腳形諸事可爲若得形如鳳鶴占功名定至侯王

蛛絲墜與絞車同

絞車此與壽鼈兒其形皆圓此不常有者也絞車特多亂絲耳

四通上下生枝文如十字乃吉若兩枝參差名利遲滯多病訟有孝服

凡字與火兆中失字形相似頭合而尾分主父子兄弟夫婦不和

壽與蛛絲絞車相似

鼈兒與蛛絲絞車相似

漏身漏財縮腳變形如鳥之飛其腳縮也諸事可爲撐門形或如棒或如筍或如鍼則萬事亨通屈曲短肥者不吉若生亂枝或見摧折則求財不利

金雞獨立諸事難諧有憂多阻囚系不出占病亦宜

聫占【甲乙丙丁二方兼占之】

身折兩頭低甲乙丙丁相同病凶婚姻刑尅官訟牽纒且防盜賊居家常有驚憂

金形化水甲乙丙丁相同婚姻有始無終家宅田園謹防水盜官訟遭刑病危

金火純金甲乙丙丁相同婚姻不吉名利皆空老陽病危行人信至

兩乖形其形直而足開上有纒絲甲乙丙丁相同婚姻上吉而難成官訟他勝病陽鬼爲祟家宅防火盜

魚尾形甲乙丙丁相同占婚則兩壻占產則雙生病則陰人危陽人難愈功名不美家宅防水盜

瀝水金兩頭低也甲乙丙丁相同占婚不久房空占家宅陰人小口多病占陰宅主有水藏

一字形甲乙丙丁相同夫婦齊眉家宅田蠶大利官陞陰宅大吉若得洪潤其吉綿長如帶休囚美中不足

丙丁頭髙甲乙頭低是爲賔來欺主下逆上之象名利難成停塌無利婚姻不成病多憂

陽旺陰衰主尅妻陰旺陽衰主尅夫惟兩邊相同占婚偕老

凡占功名官鬼旺相父母洪潤子孫休囚上吉若其形怪異或見龍虎鶴定爲將相侯王若雜類興隆止郡縣之榮耳

甲乙金兆分爻

初爻甲乙爲首一名靑龍又爲財神又甲爲妻乙爲妾若洪潤則諸事相宜謁貴求財皆吉若輕淸則

諸事減力若髙蒙則主前程有阻若低蒙則始終滯晦常多迷悶若低洪驛急不利求財【洪驛急皆爲兄弟旺也】枝從此生名坐頭枝

二爻丙丁一名朱雀又爲官鬼若動主文書口舌官事相系若有枝內外公私各有阻隔若平靜輕淸必主有攔截之患惟科舉功名健旺生枝必主大貴若有蕾則主貴人扶持

三爻爲戊一名螣蛇又爲祖父若洪潤淸健生气頗佳得貴人之力田蠶墳宅興隆大畏蒙滯則諸事不吉【蒙屬木爲尅土也】

四爻爲已一名勾陳又爲祖母其色宜驛【驛者金也金之色白】若帶輕淸則諸事速若堅直穏平則諸事大吉不宜昧昏沈戊已二爻爲父母宮大宜洪大

旺相育物無窮生气不絕不宜枯朽蒙昧促折如衰處生枝化爲破財五鬼凶害非常

五爻庚辛一名白虎又庚爲兄辛爲弟此神未甞有吉故不宜動惟宜平靜淸秀自然貞吉若動主比肩不和不利求財若動旺生枝則姦邪盜气刀兵相擊亦不宜防昧蒙昧則疾病相攻若休囚則陰少不安若驛則主破財【驛如半環金之本形也其色白在此宮則爲兄弟】

六爻壬癸爲足一名武又壬爲子癸爲孫喜平伏淸秀謂之足肣上吉大畏蒙蒙則盜賊姦气相淩成脫二途皆不宜終亦不利若發動如幡腳失脫非輕常主小人有憂害不成也

首髙足落凡事始勤終怠占病遲滯【後無力也】老陰大凶【足落也】少陰血气不和【與足近也】無咎或食積疽痍之疾少陽防驚【與首近也】更看身分如何且要本音純美

首直足直戊已震動更帶蒙昧則邪气相干【中心動也】首伏足伏多生憂愁諸事不和疾病危亡行人不至論訴失理【此首伏足伏而中直者若中起則爲橋矣】

首伏足起行人速至老陽病者凶【首伏也】長男在外得病【與首近也】或因食气所傷老陰患者憂气未蘇無咎【足起也】暴病者身旺吉【足起也】促動凶【首伏也】如停貨物得此大利【先衰後盛也】速脫無气不得價【首伏也】有憂不成先凶後吉

首直足直身直朱雀白虎大動則有官事戶役相牽少陰遇之膿血之災【白虎動也】少陽值之瘡痍之悔

丙丁火兆分爻

初爻甲乙爲首一名靑龍又甲爲父乙爲母以旺相無動洪大者爲佳若動則必致叨疊文書更變凡事見速如帶休囚諸事艱辛亦不宜蒙昧蒙昧則貴人隠而不見若輕細則停塌不利病者受气於食得凶

二爻丙丁一名朱雀又丙爲兄丁爲弟不宜大動若大動旺相則反吉成凶故曰火炎而無水淘溶縱發而中間有折凡事宜速速中防損得壬癸相應則凶中化吉若得庚辛旺相謂曰金中有水亦謂庚辛化財財旺不動則兄弟和睦動則必有爭奪

三爻爲戊一名螣蛇又爲長男又爲子惟剛明洪潤爲吉不宜折動動則損財失業亡家用事欲速未逹平直吉蒙昧凶

四爻爲已一名勾陳又爲長女又爲孫惟宜明靜堅直不宜蒙昧蒙昧則陰小不安折動則驚恐失財休囚則子孫不利外事勾連如有夾絲則主伏屍乖气相搏及官事鬼賊加侵官訟失理終訟不善病多气疾驛者行人至公私不利

五爻庚辛一名白虎又爲妻財庚爲妻辛爲妾此神𨿽凶在火位不能興禍若旺相洪潤則經求有利公私兩諧謁貴出入皆利進用和平更得壬癸相兼旺相洪潤大吉不宜枯燥發動若動則金火相刑其害必深

六爻壬癸爲足一名武又爲官鬼惟得圓實剛齊謀望利名皆吉前程何憂不顯若帶休囚則是美中不美若蒙昧則官事戶役相連若發動則盜賊姦邪爲害有非常不測之禍謹防水厄陸防盜賊人災嵗歉如生木枝截足在上大利交闗更加父母妻財洪潤大吉若帶休囚如蝌蚪相似則病久而危亦防中風癇疾則遲或凶中隠吉或吉內藏凶水火枝生於庚辛壬癸與柳穿相似夏秋卜之大利求財如非求財則防家鬼相侵春冬得之則有水火盜賊之災更防失脫

首旺足直身洪大輕動者成脫盡吉或帶休囚必有所失不能用也

首旺直身衰足發更帶輕脫則可也求財不得有始無終之象常占有大難主人口分散先喜後憂先易後難病久而危暴病有自縊傷亡爲怪常占則口舌相形訟失理囚者出行人在路有驚渉江渡海有風濤之患陸行防賊伴交遊占宅有伏屍古穴須保重可也

卜法詳考卷七﹤子部﹐術數類﹐占卜之屬﹐卜法詳考﹥

欽定四庫全書

卜法詳考卷八

禮部侍郎胡煦撰

五行占

甲乙屬金以甲乙爲財若首起髙昂旺相洪潤求財大利占名亦爲有助占文書則不利若低伏衰朽則利文而不利財

以丙丁爲官若平直洪潤動而旺相求官大利占文書亦爲有助占兄弟則不利若低伏衰朽則利兄弟而不利官

以戊爲父巳爲母若平直洪潤動而旺相大利文書父母之占占兄弟亦爲有助占子孫則不利若低伏衰朽則利子孫而不利父母

以庚爲兄辛爲弟此爻動而旺相則事多虛詐或有耗財比刼之患惟平靜衰朽爲吉若動旺占子孫兄弟爲宜若低伏休囚則利占財而不利兄弟

以壬癸爲子孫又爲歸著之爻若足起髙昂洪潤旺相諸事有喜凡占皆可成終惟不利占官占子孫最利占財亦爲有助若休囚枯朽則子孫老陰不利

丙丁屬火以甲乙爲父母若首髙而昂起或旺相洪潤文書父母之占斯爲大利占兄弟亦爲有助占子孫則不利若低伏衰朽則利子孫而不利父母

以丙爲兄丁爲弟此爻動而旺相則事多虛詐或有耗財比刼之患惟平靜衰朽爲吉若動旺則占子孫兄弟爲宜若低伏休囚則利占財而不利兄弟以戊爲男已爲女若平直洪潤動而旺相占子孫大利占財亦爲有助若休囚枯朽則利功名而不利子孫

以庚辛爲財若平直洪潤動而旺相求財大利占名亦爲有助占文書則不利若休囚枯朽則利文而不利財

以壬癸爲官若足起髙昻洪潤旺相占名大利諸事皆可有成占文書亦爲有助占兄弟則不利若低伏衰朽則利兄弟而不利官

凡財官旺動大利求官占財𨿽得防有損耗占兄弟則不利也

凡官文動旺大利文書制詔之占占官必有遷轉占子孫則不利也

凡父兄動旺大利兄弟恐多虛詐家宅定有遷移占財則不利也

凡兄弟子孫動旺利占子孫恐有口舌爭奪占官則不利也

凡子財動旺大利占財凡事有喜文書父母之占則不利也

凡腰金兜財之五行悉如此占皆以向千里者爲甲乙向外者爲壬癸中間以次排列

洪範五行占

洪範五行先儒止傳其圖未有占法今采諸占之論五行者附於其後古法直者木也銳者火也橫者土也圓者金也曲者水也而直銳橫圓曲五者亦各各具有兼形如曲而又曲銳而又銳或直而圓或橫而曲祕本所云金形帶火金中變木之類是也又有因所見之宮位而定者如甲乙金兆而上見木形則爲金中之木丙丁火兆而上見土形則爲火中之土是也

甲乙五行

箭發離弓金形也旺於甲乙之宮故求名利求財不利巨龍遊海與化龍形皆尾上帶火在金鄕爲官故皆利求名

華蓋土形也在金鄕爲文書故宜建造又鎭靜安逸之象故占囚則遇赦占捕捉則難獲

金上立木土又蓋頭皆生所尅者也行人未至病人有憂防盜賊捕捉逺捕近獲商賈水陸防危

金中帶水遲當有成婚病不宜經商有險行人有病泄气也

金中變火行人卽歸暴病有變久病危謀事有阻婚姻不諧回頭尅也

掩墻直木也主有阻隔諸事不宜經商途中有阻見貴逢於道路產難有憂卻生貴子行人立至不至有虛驚信至爲所尅者回頭逼也

金兆化水身又無力名利皆空行人未動生產大凶泄气也

仙人過橋惟占病凶占陰宅大利後嗣

仙人上馬諸事吉宜占陰宅不宜占病

穿心六害家宅主訟服不寧防失脫有唆訟名利皆空經商有阻嵗占則一年不利

仰月形利上半月不利下半月亦不利占病

覆月形凡事多反覆功名難成久病凶在甲乙爲兄弟金中帶火有喜訟無凶病輕無禍以五行論則兄弟無能以六神論則白虎被尅

瀝水金有說無成

掩墻金諸事宜速不宜緩

金中變木主大富訟有虛驚

掛龍金求財薄得

丙丁五行

金水形在丙丁爲傷元气諸事難全名利西南吉行人未至宜緩而不宜急有始無終之象

丙丁化金火爲三起伏先遲後速之象有人借肩得力病凶行人至脫貨防虛詐公訟辯脫

純金在丙丁之鄕爲財名利皆吉婚姻和美官訟得理行人未至有信來

螣蛇卦諸事進退有人唆扇病凶經營四時宜往旺方仍防口舌

金火形左火右金相背皆主六親不和多爭鬭逆上返理

箭不離弓金土合形也持勢之象也須防暗箭行人未至

揚旗形宜速不宜遲利公不利私防水火盜賊脫貨利占病不利

困鰍帶瀝濫買賣久後得利官陞病危

兩金重疊利私不利公利小人不利君子陰毒之象主事重疊艱難方可遂意

猛虎伏岡形類重金防帶火也不利公防陰毒停塌利私商不利利出師病顚狂行人未至

鵓鴿駝鈴火形帶火旺於本宮商賈皆吉凶禍消行人信至公幹有阻病有祟

重疊丙丁謂二釘也主父子兄弟同登功名雙勝求一得二家宅丰盈事多重喜若帶休囚則有兩失或舊事相纒比肩不足占病有重厄

烏鵲帶箭名利俱空求謁不通病久危

天羅地系難出病纒繞防陰小欺妒若兩頭有空吉凶皆不成

牛頭火行人阻病凶

天井水交加紊亂不利經營

云梯獨步利謁貴求名不利婚姻及占病求財

丙丁腰金五行

匙挑形土不成土木不成木者也主有憂

木兆身空失物難尋

足虛頭回求無所得

風吹燭臺主虛驚

乂天乂地凶

風擺荷水漾荷弄珠荷托人幹事防有損失

騰上木作事但有虛聲

兩鬼扶身不利求謀有人中阻

軟橋若柱主得人扶助若或木弱必至終衰

黃蘭形利春夏不利秋冬

牛頭火甚凶公私皆不利行人被阻

天井水主交加紊亂

插花枝名利皆吉婚姻和美惟不宜身枯體弱

杖鼓形不宜占病

掃腳枝名利皆有阻婚主生離惟托人可成事

帆防形名利皆吉

浮木生枝事事多阻

倒木無根諸事不利

木兆化金求財無行人未歸所謀不成

木橫倒形主多煩腦行人不來

風搖木財防損失求望虛勞

倚壁卦內外皆可怕

獨土公私皆吉更利農桑

三安三合公私皆吉更利農桑

亂絲形多虛驚

成林木大利求財

倒龍形失脫易尋

毛葉形諸事吉更利求名

分類總占

天時

凡占晴雨洪大精明輕淸明淨者主晴昏蒙濫者主雨身沈頭重者主雪折折交加則主雷及風交加生枝亦主風

占晴則足開首仰者晴橫吉安者不晴橫吉內外自橫者不晴橫吉下有柱晴載晴橫吉內外相應自橋揄仰上柱足足肣者晴【載字或當是戴】

占雨則首仰有外外髙內下者雨橫吉俯仰者雨首仰足開橫吉安者不雨又首仰足肣有內無外及內髙外下者不雨亦不甚霽橫吉上有仰下有柱者不雨不霽根格不雨

年嵗

占丰儉首仰足開有內內外自橋外自垂者熟又橫吉內外自橋者熟首仰足肣內髙外下者大熟橫吉上有仰下有柱大熟橫吉揄仰熟橫吉內外相應自橋揄仰上柱足足肣不大熟載熟根格中熟首仰足肣有內無外者不熟足肣首仰有外橫吉安者不熟橫吉下有柱不熟首仰足肣身折內外相應不熟

占災疫身正首仰足開與橫吉安者無疫橫吉內外自橋者無疫首仰足開有內者有小疫橫吉揄仰有疫首仰足肣身折內外相應者有疫若首仰足肣有內無外身節折有疆外者疫首仰足肣內髙外下者疫橫吉上有仰下有柱者吉橫吉下有柱無疫根格有疫無傷橫吉內外相應自橋揄仰上柱足足肣有疫

占有兵首仰足肣有內無外及橫吉安者無兵首仰足開有內者無兵橫吉內外自橋者無兵橫吉上有仰下有柱者無兵橫吉下有柱無兵載無兵首仰足開身作外疆者有兵首仰足肣內髙外下嵗中有兵不至首仰足肣身折內外相應有兵不至橫吉內外相應自橋揄仰上柱足足肣有兵不防

蠶桑

最喜健旺及頭尖足大不宜庚辛發動主有僵災木爲食葉宜旺相不宜休囚

一爲種子二爲蠶室蠶婦三爲蠶身四爲筐五爲繭子及絲皆以旺衰占其凶吉

龍爲一眠爲種雀爲二眠勾爲三眠虎爲繭武爲絲

家宅

身鄕平直洪潤穏重頭髙足管並橫吉安者大吉橫吉上有仰下有柱者吉橫吉揄仰吉首仰足開有內居家室不吉首仰足肣有內無外居家多災首仰足肣內髙外下居家室多憂病載有憂外髙內下不吉首仰足肣身折內外相應不吉

枝生枯躁或兼鬼動或蛇頭開口或頭白昏蒙皆不宜也又枝生於首主多是非且恐乏嗣

凡占家宅以身爲基身穏財丰大吉足管多財蛇頭開口則主交爭

凡占家宅以戊巳爲中庭甲乙爲門丙丁爲神堂庚辛爲廚竈壬癸爲溝瀆爲井逺則以甲乙爲林木丙丁爲道路戊已爲丘陵庚辛爲窰竈壬癸爲池井

又以五行論生尅羽音不宜土形徴音不宜水形宮音不宜金形商音不宜火形角音不宜金形

又有人宅相尅之說以日辰爲人人尅宅吉宅尅人凶

居家

卜居家吉否身正橫吉安者吉橫吉內外自橋者吉橫吉下有柱吉根格吉橫吉內外相應自橋揄仰上柱足足肣吉身節折首仰足開有內者不吉狐狢宜居宅宜娶婦嫁女橫吉揄仰首俯可居家娶婦嫁女

遷移

卜遷移能否最利頭髙不宜枝生亦不宜鬼動亦不宜身宮窈窕足開有肣首仰者必遷足肣橫吉安者不遷

婚姻

婚姻皆占二方宜頭足俱齊二邊停勻相配者成兩邊無力或參差者不成陽旺陰衰則尅妻陰旺陽衰則尅夫兩卦相懸又兼促斷則男孤女寡或有望門之愆或主破財

財爲婦官爲夫財官鬭疊主琴瑟不和父主公姑子主嗣息皆不可有傷子孫蒙折女多產厄子孫落空主乏嗣

枝兆交雜則女帶疾其形枯朽官鬼生枝則男主癆疾或喉中有疾足漏枝主不敬親夫伯母姑姨有爭鬭漏身枝主有腋气頭足俱起主女家攺換年庚身分淸明則無變異足直而發主人口散

甲乙洪潤主語言伶利並髮美甲乙髙則有气伏則多滯濫則無智而好酒促斷震動非齒損帶破則面麻也丙丁旺而促主腹病齒疏髮黃或有气性或目大色赤有气疾戊巳洪潤身形廣大主仁慈多態若促動主血災或脾气不和或黃病有疥癩庚辛洪潤主面圓色白多威或多語言壬癸不宜動乃水性也惟淸明不動主貞潔動主貌醜而黒立性不定喜怒不常若暗昧主再嫁若低動主泛濫少子

胎產

占胎孕以父母爲孕婦以子孫爲小兒宜身光體潤父母旺相孕婦大利子孫旺相小兒大吉亦不宜空亡父母空傷孕婦子孫空傷小兒

財爻亦不宜旺動若旺動或促斷則孕婦不利

凡占產期靜則應遲動則應速

凡占男女以旺相爲男休囚爲女【宜以陽幹爲男陰漧爲女】

仕宦科名

凡占仕宦科名皆宜健旺洪潤若頭足相當官爻旺相者大吉若健旺生枝卽主陞擢惟不宜子孫發動亦不宜官鬼休囚亦不宜父母空亡若得龍虎鳳鶴之形定主侯王將相若得靈芝木兆亦主君臣會合

占陞遷橫吉安者不遷首仰足開有內𨿽陞遷居官不久首仰足肣徙官聞言不徙橫吉內外自橋官陞首仰足開內髙外下官不徙居官有憂無傷也橫吉上有仰下有柱不徙橫吉揄仰不徙橫吉下有柱吉載徙官吉根格不徙首仰足肣身折內外相應不徙

居官

卜居官吉否身正橫吉安者大吉橫吉下有柱吉不久外髙內下不吉首仰足肣身折內外相應不吉橫吉內外相應自橋揄仰上柱足足肣吉身節折首仰足開者不吉首仰足肣有內無外聞言不徙居官有憂首仰足肣內外自隨不安

求財

凡占求財或買賣物件及漁獵宜健旺生枝洪潤精明有气又宜財位丰隆頭見足發或首足開內自橋內外相應者必得橫吉內外自橋者得載得首仰足肣內外自隨或足肣有外或首仰足肣外髙內下或首仰足肣有內無外者不得首仰足開有內者不得首仰足肣內外自隨者不得橫吉內外自舉求財物得而少又足肣橫吉安者一日得過一日卽不得橫吉上有仰下有柱不得橫吉揄仰不得橫吉下有柱不得橫吉內外相應自橋揄仰上柱足足肣不得根格不得首仰足肣身折內外相應不得首俯足肣身節折不得內格外垂不得內髙外下疾輕足發不得內自舉外來正足發得橫吉上柱內外自舉足肣得橫吉上柱外內自舉柱足以作有求得挺詐有外不得挺詐有內不得挺詐內外自舉得狐狢不得狐徹不得挺詐內外自垂不得橫吉揄仰首俯不得頭平足管招人談論柱徹亦不得又不宜頭伏身空及財爻帶折亦不宜足起頭低及休囚蛀折白虎爻興必主口舌爭訟武爻動防盜賊

弟兄爻動主耗折官鬼爻動主有官非惟占貴財及追贓始利

請謁

請謁人橫吉內外自橋者得載得橫吉揄仰不得橫吉下有柱不得根格不得首仰足肣身折內外相應不得內格外垂見人不見橫吉內外相應自橋揄仰上柱足足肣不得橫吉安不得首仰足肣有內無外請謁人不行行亦不得善言首仰足肣內髙外下不吉首仰足肣內外自隨不得

見貴

卜見貴吉否不宜官空若足開首仰身正內自橋者吉橫吉內外自橋者吉橫吉上有仰下有柱吉橫吉揄仰吉橫吉下有柱吉載吉橫吉內外相應自橋揄仰上柱足足肣吉橫吉內外自舉見吉內髙外下疾輕足發不見吉外格見吉內自舉外來正足發見吉首仰身節折足肣有外者不吉首仰足肣內髙外下不吉根格不遇首仰足肣身折內外相應有喜首仰足肣外髙內下吉橫吉上柱內外自舉足肣不見橫吉上柱內外自舉柱足以作不見挺詐有內不見狐狢不見狐徹不見首仰足肣身節折不見挺詐內外自垂不見

店肆

店肆之財頭昻足發大利如頭直足落財𨿽安穏主買賣遲延

投行

凡占投行以財爻爲本以身爲地頭以弟兄爲牙行白虎動主口舌武動主盜賊惟合夥宜兄弟旺相而發動

田財

田土之財以甲乙爲種丙丁爲秧戊巳爲田庚辛爲禾稼收成壬癸爲倉庫積聚頭足身三處宜健旺精明不宜休囚折促橫吉安嵗稼不熟

武昏蒙瀝濫定主有水丙丁亂動枯燥定主有旱朱雀白虎兩動主有蝗虫

兄弟發動及鬭壘主有官訟

出行

凡占出行喜正直洪潤不宜碎雜形垂亦不宜身促枝橫主途中不吉

所往之方不宜空亡如往南不宜火空往東不宜木空之類又如求財不宜財空見貴求官不宜官空之類若時值空亡萬事無成

問行不行首仰足開者行柱轍行首仰足肣有內無外者不行橫吉安亦不行橫吉上柱內外自舉足肣不行橫吉上柱外內自舉足肣不行橫吉上柱外內自舉柱足以作不行挺詐有外不行挺詐有內不行挺詐內外自舉行橫吉下有柱不行首仰足開有內者行橫吉內外自橋者行載行頭見足發內外相應行首仰足肣內外自隨行內髙外下疾輕足發行內自舉外來正足發行首仰足肣內髙外下者不行橫吉上有仰下有柱不行橫吉揄仰不行根格不行外髙內下者不行首仰足肣身折內外相應不行內格外垂不行橫吉內外相應自橋揄仰上柱足足肣不行橫吉內外自舉不行外格不行狐狢不行狐徹不行首仰足肣身節折不行挺詐內外自垂不行

頭野身空者宜出外頭回身就者宜歸家

卜行遇盜否首仰足髙身節折外髙內下者遇橫吉內外自橋者遇首仰足肣內髙外下者遇橫吉內外相應自橋揄仰上柱足足肣遇足肣橫吉安內髙外下者不遇首仰足開有內者不遇橫吉上有仰下有柱者不遇橫吉下有柱不遇載不遇根格不遇首仰足肣身折內外相應凶

行人

凡卜行人首仰足開有內者來柱轍來橫吉內外自橋者來內髙外下疾輕足發者來首仰足肣內髙外下者來載來頭見足發內外相應者來首仰足肣內外自隨不來橫吉上柱外內自舉足肣不來首仰足肣身節折不來橫吉安者過食時不至則不來橫吉上有仰下有柱不來橫吉揄仰不來橫吉下有柱不來根格不來橫吉內外相應自橋揄仰上柱足足肣不來首仰足肣有內無外者不來首仰足肣外髙內下不來首仰足肣身折內外相應不來內格外垂不來橫吉內外自舉不來外格不來內自舉外來正足發來橫吉上柱外內自舉柱足以作不來挺詐有外不來挺詐有內不來挺詐內外自舉來狐狢不來狐徹不來挺詐內外自垂不來用爻發動幹合日至若頭尖足動主行客思歸若頭野身空足爻折折主遷轉他處

疾病

凡占疾病首仰足肣者愈橫吉安者卽愈柱轍亦愈首仰足肣內髙外下者愈首仰足肣有內無外病甚亦愈橫吉上有仰下有柱病久而愈橫吉揄仰愈橫吉下有柱愈又曰過一日無瘳危橫吉內外相應自橋揄仰上柱足足肣愈橫吉內外自舉久而愈載愈根格不死頭見足發內外相應愈首上開內外交駭身節折者不吉首仰足開有內病篤而危橫吉內外自橫者危首仰足肣外髙內下病久危狐徹危內格外垂危狐狢危外格危內自舉外來正久而愈橫吉上柱外內自舉柱足以作危而愈挺詐有外病數起挺詐有內病數起挺詐內外自舉愈首仰足肣身折內外相應病甚亦愈首仰足肣內外自隨愈內髙外下疾輕足發愈首俯足肣身節折危挺詐內外自垂久而難起橫吉揄仰首俯難起不危橫吉上柱載正身節折內外自舉閱一日危橫吉上柱足肣內自舉外自垂閱一日危首俯足詐有外無內卽危

凡甲乙發枝主頭痛或肝气病或脾胃飲食不進驚恐怪異俱從外來或由寺觀而得或由東方而得丙丁發枝或口瘡或咽防腫痛或赤眼或促气咳戊巳發枝或主脾家受病或驚搐或腎水受傷庚辛發枝或多咳或肝气不足或多血癥壬癸發枝或心虛膽怯或泄防或腎水不足

占病四象

占老陽病喜首平直髙昻不宜首衰伏低垂

占老陰病喜足平直髙昻不宜足拖伏低垂

占少陽病喜丙丁平直洪潤不宜輕防折折生枝占少陰病喜庚辛平直洪潤不宜輕防折折生枝

詞訟

凡占詞訟六爻不動足爻平直主無訟足起頭低亦主無訟若足管其事難了

我訟彼喜官鬼旺彼訟我喜子孫旺官鬼衰

凡詞訟皆占二方若頭足齊平兩卦相似主和解兩邊無力其訟不成若左邊旺相髙起彊壯者我勝右邊旺相髙起彊壯者彼勝若兩邊動旺防有毆鬭若一邊生枝者其禍莫測

若身爻逢蛀白虎又動三鄕皆損其禍莫測

若逢插花枝必主被勘若身上生枝且逢白虎主有血光之災

木兆生蓋頭枝主鄰人硬證若帶箭者亦不利

若坐漏身枝更主牽連多人

系禁

卜系者求出足開首仰有外者出有內者亦出柱徹出橫吉安者不出輕者可出過一日不出久無傷也首仰足肣有內無外者不出久亦無傷首仰足肣內髙外下者不出橫吉上有仰下有柱不出橫吉揄仰不出橫吉內外自橋者無罪橫吉下有柱出橫吉內外相應自橋揄仰上柱足足肣系不抵罪橫吉上柱內自舉足肣不出無傷橫吉上柱外內自舉柱足以作系畱無傷旋出載出根格系久無傷外髙內下無傷頭見足發內外相應出首仰足肣身折內外相應久不出內格外垂不出橫吉內外自舉久不出內髙外下疾輕足發者不出外格不出不吉內自舉外來正足發不出挺詐有外系有罪挺詐有內罪無傷系出挺詐內外自舉系無罪狐狢系畱無罪難出狐徹系畱有抵罪首俯足肣身節折系畱有罪挺詐內外自垂無罪難出橫吉揄仰首俯難出

捕盜

凡占捕盜宜官衰不宜官旺我旺他衰則盜可得我衰他旺則盜不得兩邊無力賊亦不得柱徹亦不得頭伏足伏賊必埋藏

白虎旺興防鬭敵有血光之災上下俱興亦防鬭敵若休囚蛀折生枝賊必走脫若旺相生枝並上下有蕾定有報信人

問贓

問贓以財爲主若財气旺相必當發露或主財有變遷財气休囚必落空亡

察賊

問賊所在之方官屬甲乙必在東方官屬丙丁必在南方

問賊徒何狀靑龍直而長朱雀赤而尖之類又以五行辧之木直金圓之類

逃亡

凡捕逃亡首仰足肣內外相應者得橫吉內外自橋者得載得首仰足開橫吉安者不得首仰足肣有內無外者不得失財物亦不出橫吉上有仰下有柱不得橫吉揄仰不得橫吉下有柱不得橫吉內外相應自橋揄仰上柱足足肣不得根格不得首仰足肣身折內外相應不得

徵伐

凡徵伐以內爲我外爲人亦開兩方占之宜首仰足開身正內自橋外下者勝首仰足肣內髙外下者勝首仰足肣身折內外相應者勝橫吉上柱外內自舉柱足以作可以舉兵若足肣首仰身折內下外髙者不勝橫吉內外自橋則合交相等橫吉上有仰下有柱撃伐不行行亦不見橫吉揄仰不行行不見橫吉下有柱不合根格不合

撃盜

卜擊盜見不見首仰足肣有外者見足開有仰有內者不見橫吉安撃盜不行行亦不遇載相見不相合首仰足肣有內無外行不遇盜聞盜來內自驚不來

防盜

卜盜來不來若外髙內下足肣首仰者來橫吉內外自橋者來橫吉下有柱來載來首仰足肣身折內外相應來足開首仰有內來若橫吉安者不來橫吉上有仰下有柱者不來橫吉揄仰不來首仰足肣有內無外者不來根格聞盜不來

憂疑

卜憂疑柱徹無憂首仰足肣外髙內下有憂無傷狐狢有憂不憂

陰宅

凡占陰宅宜健活沈重而肥秀又宜安吉又宜土位無傷餘皆不吉

釋象

輕淸者身靜而細也【宜占脫事宜求晴不宜求雨】

平者頭足無髙下也

直者不曲不斜也

伏者首足垂下也

重者身低伏也

髙者首起也

低者首垂也

垂者伏也低也

臨者亦首低也

野者首向外不回顧也

就者首向內而不背也

回者首髙而再轉也

戴白者首之白也

纎活者動而健也

有情者回顧而和順也

昻者身起也仰也

瀝濫者如水下滲也【主事遲滯宜占田財占病主重】

渾者蒙也

蒙昧者暗不明也【暗主作事暗損】

休囚者枯朽也

旺相者洪潤也

洪潤者明靜而澤也

抝者乖違也

乖違者不依鄕也【或首不向千里也】

靜者六爻不動也

折者回疊也【折多進退迂廻】

折者斷也【折則旺中有損】

顚狂者起伏之甚驟也又起伏大也

衰者細防而無力也

震者大動也

驛者防動也【一云與健同】

豁者開發也【宜脫事宜走不宜止】

發者大起也

落者足垂垂也

滯者足下重也【凡事遲滯不宜脫事】

蕾者如疊蕾也

綿者續也

蛀者如虫蛀木也

昻者欲上也

促者折折也

縱橫者枝亂也

窈窕者進退之形也

枝者生枝也

浮者防起也【與發同占】

脫者落也又發不管也

漏亦落也枝下垂也

管者肣也

肣者管也平伏而淸也【難脫易成】

剛者堅也

齊者平也

夾絲者中破也

拖者枝生外也

墜者枝生內也

橋者下弓也

揄者上弓也

橫者平也

柱者上直也

挺詐者中有餘也

狐狢者厚而不辧也

狐徹者厚而中通也

凡言吉者髙仰旺相洪潤明健纎活有情鈐管平直圓實剛震輕淸浮發豁落回就皆是也

凡言凶者低伏臨垂脫落而漏蒙昧而暗濫窕窈縱橫折折夾絲拖墜休囚抝折枯朽顚狂衰野滯蛀戴白而出皆是也

補甲乙釋象

【缺】金者身圓枝亦圓也

旺相者髙仰振起也

落者低下也

窕窈者細微也

有气者髙昻振起也

無气者休囚枯朽也

三起者首身足皆髙起也

三伏者首身足皆低垂也

箭發離弓者有弓而無箭也

箭不離弓者有弓有箭金土之合也

巨龍遊海者金水帶火而動蕩也

龍口者雙火帶金水也

華蓋者土上立木又蓋之以土也

金上立木乃土上立雙木又蓋之以土也

金中帶水旣圓而防曲也

金中變火首圓而尾尖也

掩墻者立木而逼千里也

金兆化水圓少而曲多也

仙人過橋中隆起而上立木也

仙人上馬中稍凹而上立木也

穿心六害者木土交加也

仰月形首起足起之金也

覆月形首伏足伏之金也

金中帶火體圓而尾防尖也

瀝水金掩月而邊髙邊低足防曲也

掩墻金體圓而逼近千里若系馬於柱也

金中變木體圓而足直立也

掛龍金首掛於上屈曲如龍也

補丙丁釋象

金水形圓而尖也

丙丁化金火旣圓而尖三起伏也

純金體圓也

螣蛇夾絲纒綿水土之雜也

金火形此左火而右金異體之金火也

箭不離弓金土合形也

揚旗形金中發火似揚旗也

困鰍帶濫土兼水也

兩金重疊金形生金枝也

猛虎伏岡與重金略同防帶火也

鵓鴿駞鈴金形帶火也

重疊丙丁謂二釘也

烏鵲帶箭重金而枝大於身自下斜生也

天羅地金木合形也

牛頭火兩火上出如牛角也

天井水土木交加如井字也

云梯獨步其形如梯土木之雜也

丙丁腰金釋象

匙挑形土不成土木不成木也

木兆身空木火土雜亂而無序也

無根木木之截足者也

足虛頭回火之彊土之弱也

風吹燭臺木火土金之雜也

乂天乂地木之岐頭帶火者也

風擺荷水荷弄珠荷弱木而上搖也

騰上木直木而上帶火也

兩鬼扶身豎立若合而兩相背也

軟橋若柱橋金而柱木也

黃蘭形木柔而上覆以金也

牛頭火木上岐而銳如牛角也

天井水土木交加如井字也

杖鼓者雙木而一起一落也

掃腳枝斜生於足者也

帆防者火枝上生而測注也

浮木生枝木橫而枝生也

倒木無根木橫而截足也

木兆化金下直而上圓也

木橫倒者無根而斜也

風搖者木交加而雜亂也

倚壁者靠墻雙木也

獨土者橫吉之象也

三合者上木斜而下形如口也與三安同

亂絲者交加煩雜如亂絲然也

成林者木直立而不一也

倒龍者木上掛如倒龍也

毛葉者如雞毛之插於地也

補甲乙丙丁兜財釋象

仰月形金中發火也

順風船仰月生枝如船載物也

擔肩者仰月而兩頭略垂金中帶水也

縮腳者如鳥飛而縮腳金中帶水火亦名鯽魚戲藻漏身漏財枝之下漏也

臥蠶食葉身如蠶枝如葉也

撐門如棒或如鍼也

金雞獨立如雞立木上金木火之雜也

子克母枝大如身也

公孫同數枝與身大小均也

背靠木木立而金背也

父子相背所生之枝外向也

飛鳥入林翅尾首全具如飛鳥之投林也

捧須出洞如鑰之能出鎖須也

枝動者木上生枝而搖搖不定也

補聫占釋象

釣竿者木斜而帶水也

金形化水者首圓而足曲也

金火純金金形而首尾皆火也

兩乖形左右夾絲而足又開張也

魚尾者足開如魚尾也

瀝水者水形如覆月也

丙丁甲乙相停則人我皆吉也

丙丁欺甲乙則人勝而我負也

甲乙髙於丙丁則我勝而人負也

蛛絲形如蛛也

絞車壽鼈兒與蛛絲略同皆不常有者也

龍虎鳳鶴其形與生物相肖皆不常有者也

卜法詳考卷八

