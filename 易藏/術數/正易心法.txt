正易心法注宋

麻衣道者撰陳摶注

陳希夷傳陳摶﹐字圖南﹐號「扶搖子」﹐毫州眞源人。初生之時不能言﹐至四五歲戲渦水﹐水濱有一靑衣老嫗引置懷中而乳之﹐其後卽能言﹐敏悟過人。及長﹐經史一覽無遺。先生曰「所學只足記姓名而已﹐吾將之遊泰山﹐與安期﹑黃石輩論出世之法﹐安豈能與世脂韋汩沒﹐出入生死﹑輪回人間哉。」乃盡散其家業﹐惟攜一石鐺而去。梁唐士大夫挹其淸風﹐得識其面﹐如睹景星慶雲﹐然先生皆莫與交。明宗親爲手詔召之。先生至﹐長揖而不拜。明宗待之愈謹﹐以宮女三人賜先生。先生賦詩﹐賦曰「云爲肌體玉爲腮﹐多謝唐王送得來。處士不興巫峽夢﹐空煩雲雨下陽臺。」遂遁去。隱武當山石巖﹐服气辟穀﹐凡二十餘年。復移居華山﹐時年已七十歲矣。常閉門臥數月不起。周世宗顯徳中﹐有樵於山麓見遺骸生塵﹐迫而視之﹐乃先生也。良久起曰「睡酣奚爲擾我。」後世宗召見﹐賜號「白雲先生」。一曰乘驢遊華陰﹐聞宋太祖登極﹐拍掌大笑﹐曰「天下自此定矣﹗」太祖召不至﹐再詔﹐辭曰「九重仙詔﹐休教丹鳳銜來﹔一片野心﹐已被白雲畱住。」太宗初年﹐始赴召﹐惟求一靜室﹐乃賜居於建隆觀爲戶﹐熟睡月餘方起。辭出﹐賜號「希夷先生」。一曰﹐遣門人鑿石﹐處於張超谷。旣成﹐先生往造而曰「吾其死於此乎﹖」遂以左手支頤而終。數曰容色不變﹐肢體尙溫﹐有五色云封谷口﹐彌月不散。年一百一十八歲。初兵紛亂太祖之時﹐挑太祖太宗於籃以避亂。先生遇之卽吟曰「莫道當今無天子﹐卻將天子上擔挑。」又遇太祖太宗與趙普﹐遊長安市﹐入酒肆晉坐﹐太祖太宗左右。先生曰「汝紫微垣一小星爾﹐軋處上次﹐可乎﹖」種放初從先生﹐先生曰「汝當逢明主﹐馳名海內﹐但惜天地間無完名。子名將起﹐必有物敗之﹐可戒也。」放晚年競喪淸節﹐皆如其言。有郭沆者﹐少居華陰﹐嘗宿觀下﹐中夜先生呼令速歸﹐且與之俱往﹐一二里許﹐有人號呼報其母卒。先生遺以藥﹐使急去可救。旣至﹐灌其藥﹐遂蘇。華陰令王睦謂先生曰「先生居溪巖﹐寢於何室﹖」先生且笑吟曰「華山髙處是吾宮﹐出卽淩空跨曉風。臺榭不將金鎖閉﹐來時自有白雲封。」一曰﹐有一客過訪先生﹐適值其睡﹐見旁有一異人﹐聽其息聲﹐以黑毫記之莫辧。客怪而問之﹐其人曰「此先生華胥調混沌也。」先生嘗遇山女﹐山女贈之詩﹐詩曰「藥而不滿笥﹐又更上危巓﹐回指歸去路﹐將相入翠煙。」太宗聞先生善相人﹐遣詣南山﹐見眞宗及還。問其故。曰「廝役皆將相也﹐何必見王乎﹖」於是建儲之議遂定。先生以易數授穆伯長﹐穆授李挺之﹐李授邵康節。以象數學授種放﹐放授盧江﹑許堅﹐堅授範諤。

羲皇《易》道﹐包括萬象。須知落處﹐方可實用。一章

落處﹐謂知卦畫實義所在﹐不盲誦古人語也。如震得乾初爻﹐故雷自天下而發﹔坎得中爻﹐故月自天之中而運﹔艮得上爻﹐故山自天上而墜也﹐巽﹑離﹑兌得坤三爻亦然﹐又六爻相應﹐如一陽生於子月﹐應在卯月﹔二陽醜﹐應在三月﹔三陽寅﹐應在四月是也。人事亦然。《易》道見於天地萬物曰用之間﹐能以此消息﹐皆得實用﹐方知羲皇畫卦﹐不作紙上功夫也。

六畫之設﹐非是曲意。陰陽運動﹐血气流行。二章

陰陽運動﹐若一陽爲復﹐至六陽爲乾﹐一陰爲姤﹐至六陰爲坤是也﹐血气流行﹐若一六爲腎﹐二爲肺﹐三爲脾﹐四爲肝﹐五爲心﹐始生屯。屯而爲蒙﹐養蒙爲需之類是也。卦畫凡以此順此理而已。

卦象視人﹐本無文字﹐使人消息﹐吉凶嘿會。三章

羲皇始畫八卦﹐重爲64﹐不立文字﹐使天下之人嘿觀其象而已。能如象焉﹐則吉凶應﹔違其象﹐則吉凶反。此羲皇氏作不言之教也。鄭康成略知此說。

《易》道不傳﹐乃有周﹑孔。周﹑孔孤行﹐《易》道復晦。四章

上古卦畫明﹐《易》道行。後世卦畫不明﹐《易》道不傳。聖人於是不得已而有辭。學者淺識﹐一著其辭﹐便謂《易》止於是﹐而周﹑孔遂自孤行。更不知有卦畫微旨﹐只作八字說。此謂之買櫝還珠﹐由漢以來皆然﹐《易》道胡爲而不晦也﹖

64卦﹐無窮妙義﹐盡在畫中﹐合爲自然。五章

無窮妙義﹐若蒙必取次於艮﹐師必取次於坤﹐是大有旨意也。不止於貞丈人吉﹐童蒙求我之義。合爲自然﹐謂次艮﹑次坤﹐非是私意﹐乃陰陽運動﹐血气流行﹐其所施爲﹐皆自然之理也。

消息卦畫﹐無止於辭。辭外見意﹐方審《易》道。六章

系辭﹐特系以吉凶大略之辭而已﹐非謂六畫之義盡於是也。如大有系以元亨﹐大壯系以利貞。此數字﹐果足以盡二卦之義乎﹖要須辭外見意可也。辭外之意。如乾九二「見龍在田」上九「亢龍有悔」辟師之上不動如地﹐內趨變如水﹐無窮好意﹐如此類不可槪舉﹐皆是辭之所不能該也。

天地萬物﹐理有未明。觀於卦脈﹐理則昭然。七章

卦脈﹐爲運動流行自然之理也。卦脈審﹐則天地萬物之理得矣。如觀坎畫﹐則知月爲地之气﹔觀離畫﹐則知雨從地出。觀疊交﹐則知曰爲天之气﹔觀艮畫﹐則知山自天來﹔觀兌畫﹐則知雨從地出。關疊交﹐則知閏餘之數﹔觀交體﹐則知造化之原。凡此卦畫﹐皆所以寫天地萬物之理於目前﹐亦若渾儀之器也。

﹝size﹦4經卦重卦﹐或離或合。縱橫施設﹐理無不在。八章

縱橫﹐謂若爲諸圖﹐或有二气老少之漸﹐或者三代祖孫之別﹐或有對待之理﹐或者﹑有眞假之義﹐或有胎甲之象﹐或者錯綜之占。惟其施設﹐皆具妙理﹐無所往而不可。此所謂包括萬象﹐而《易》道所以大也。

乾坤錯雜﹐乃生六子。六子則是﹐乾坤破體。九章

乾三畫奇﹐純陽也﹐一陰雜於下﹐是爲巽﹐雜於中﹐是爲離。雜於上﹐是爲兌。巽﹑離兌皆破乾之純陽也﹐坤畫偶﹐純陰也。一陽雜於下﹐是爲震。雜於中﹐是爲坎。雜於上﹐是爲艮。震﹑坎﹑艮﹑皆破坤之純體也。若更以人身求之﹐理自昭然。

粵乾輿坤﹐卽是陰陽。圓融合粹﹐平和之中。十章

凡陰陽之气﹐純而不駁﹐是爲乾坤。《老子》曰﹕『天得一以淸﹐地得一以寧。「正謂此也。因知能盡乾之道﹐是爲聖人﹔能盡坤之道﹐是爲賢人。

至於六子﹐卽是陰陽。偏陂反側﹐不平之名。十一章

乾健坤順﹐陰陽之純气也。一失健順﹐則不平之气作。而六子生﹐觀畫像可知。《莊子》曰「陰陽錯行﹐天地大駭﹐有雷有庭﹐水中有火﹐乃焚乃塊。」正謂此耳。由是六子非聖賢比﹐特眾人興萬物而已。然由破體煉之﹐純體乃成。

健順動入﹐陷麗止說。非特乾坤﹐六子訓釋。十二章

非特訓釋﹐蓋謂不可專於八字上取也﹐當求之於畫像。健謂三畫奇也﹐順謂三畫純偶是也﹐動謂一陽在二陰下是﹐入謂一陰在二陽下是﹐陷謂一陽在二陰中是﹐麗爲一陰在二陽中是﹐止則一陽在二陰之上是﹐說則一陰在二陽上是。凡是所順﹐多見於畫像。如闔戶謂之坤﹐則姤之初爻是。關戶謂之乾﹐則復之初爻是。

坎兌二水﹐明須識破。坎潤兌說﹐理自不同。十三章

坎乾水也﹐气也﹐若井是也。兌﹐坤水也﹐形也﹐今雨是也。一陽中陷爲二陰爲坎﹐坎以气潛行於萬物之中﹐爲受命之根本﹐故曰﹕潤萬物者莫潤乎水。蓋潤﹐液也﹐气之液也。一陰上徹於二陽爲兌﹐兌以形普施於萬物之上﹐爲發生之利澤﹐故曰﹕說萬物者莫說乎澤。蓋說﹐散也﹐形之散也。坎﹑兌二水﹐其理昭昭如此。學者依文解義﹐不知落處﹐其能得實用乎﹖自漢諸儒不得其說﹐故眞人發其端。又論﹐且以井卦觀之﹐本來泰卦初爻易五﹐是爲井﹐則知一陽升而爲坎水也。故《月令》云「仲冬﹐誰泉動﹐仲冬一陽生。」至仲秋﹐乃云「煞气侵盛﹐陽气曰衰﹐水始涸。」信乎坎之爲乾水也﹗道家有煉丹井。海外女國無男。窺井卽生。《醫經》﹕「無子婦﹐男服口循井卽生。」其爲乾陽﹐皆可明驗。若曰﹕天降時雨。山川出云﹐又曰﹕地气上爲云﹐天气下爲雨﹐此兌之所以爲坤水也。

鉆木鑿井﹐人之坎離。天地坎離﹐識取自然。十四章

乾﹐天也。一陰升於乾之中爲離。離爲目﹐則曰本天之气也﹐坤﹐地也。一陽下降於坤之中爲坎。坎爲月﹐則曰本地之气也。曰爲天气﹐自西而下以交於地。月爲地气﹐自東而上以交於天。曰月交錯﹐一晝一夜﹐循環三百六十度﹐而擾擾萬緒起矣﹐是爲三百六十爻﹐而諸卦生焉。坎離曰月﹐天地之中气也。仲尼特言水火﹐而不言曰月者﹐曰月其體也﹐水火其用也。言其用而不言其體﹐蓋欲其設施之廣而礙也。學者不悟﹐但求之於鉆木鑿井之間﹐所失益甚矣。又論﹐月上於天﹐曰入於地﹐男女媾精之象。一來一往﹐卦畫有中通之象。此所謂觀於卦脈﹐理則昭然也。有謂理莢謊然﹐若山者自天之墜也。《傳》曰「自有宇宙﹐便有此山。」又曰「星隕爲石」。推此意﹐則山自天墜無疑。而世曰「山者﹐地之物。」以所見者言之耳。至月風雷雨﹐皆自地出也。而世曰「月風雷雨﹐天之物。」亦以所見者言之耳。世以所見如此﹗苟徇其所見﹐則是天地萬物﹐皆所不曉。審知《易》者﹐所以窮理盡性也。學者不可不畱意邪﹗

八卦不止﹐天地雷風。一身一物﹐便據八卦。十五章

八卦﹐文王繇辭﹐周公爻辭﹐皆未當指名其物象﹐以見八卦不止天﹑地﹑雷﹑風﹑水﹑火﹑山﹑澤﹐無所不統也。是故凡天下之所謂健者﹐皆乾也。順者﹐皆坤也。動者﹐皆震也。入者﹐皆巽也。陷者﹐皆坎也。麗者﹐皆離也。止者﹐皆艮也。說者﹐皆兌也。一身一物﹐便具此八卦之理。然宣父止以八物云者﹐特舉其大者爲宗本。姑以入《易》﹐以便學者耳。

卦有反對﹐最爲關鍵。反體旣深﹐對體尢妙。十六章

世𨿽知有反對之說﹐不能知聖人密意在是也。蓋二卦反而爲二﹐對而爲四。旣列序之﹐又以雜卦推明義者﹐以爲天下之吉凶禍福﹐貧富貴賤﹐其實一體也。別而言之﹐其代謝循環﹐特倒正之間耳﹐未始有常也。然反對則諸卦皆是﹐對體則乾﹑坤﹑坎﹑離﹑頤﹑大過﹑中孚﹑小過而已。此八卦與諸卦不同﹐在《易》道﹐乃死生壽夭造化之樞機也。其體不變﹐故曰﹕對體尢妙。

64卦﹐皆有取象。其爲名義﹐無不反對。十七章

《易》之取象﹐世所知者數卦而已﹐如頤﹑如鼎﹑如噬嗑之類是。殊不知《易》者﹐象也﹐依物象以爲訓﹐古64卦皆有取象。如屯象艸木﹐蒙象童稚﹐需象燕賓﹐訟象飲食﹐師象軍陣﹐比象翼戴﹐家人像家正﹐睽象覆家﹐余卦盡然。一人諸卦﹐名義無不反對。如噬嗑以貪饕﹐賁以節飾﹐履以蹈艱危﹐小畜以享尊富﹐臨以出而治人﹐觀以入而處己﹐丰以富盛﹐旅以困窮。自余推之﹐其名義反對﹐無不然者﹐此學《易》之大病也。

諸卦名義﹐須究端的。名義不正﹐《易》道懸絕。十八章

《易》卦名義﹐古今失其正者﹐二十餘卦﹐師﹑比﹑小畜﹑履﹑同人﹑大有﹑謙﹑豫﹑臨﹑觀﹑噬嗑﹑賁﹑無妄﹑大畜﹑頤﹑大過﹑漸﹑歸妹﹑丰﹑旅﹑中孚﹑小過是也。蓋師以正眾﹐比以興王﹐二卦以武功創業﹐湯武之卦也。同人窮而在下﹐大有達而在上﹐二卦以文徳嗣位﹐舜禹之卦也。履以陰徳而蹈艱危﹐以致小畜之安富﹐人臣之事也﹐無妄以陰徳而踐災眚﹐以致大畜之喜慶﹐人君之事也﹐臨以陽來﹐宜出而有爲﹔觀以陰生﹐宜入而無爲。廉則止在象後而存義﹐豫則動在象前而知幾。中孕則始生﹐小過則夭折。頤則成人而養生﹐大過則壽終而喪死。漸以正而進﹐歸妹以說而合。噬嗑以貪而致罪﹐賁以義而致飾。丰則得所歸而富盛﹐旅則失所基而困窮。凡此二十餘卦﹐其名義顯然﹐見於卦畫反對﹐有不可掩著如此﹐當諦觀之也。《大傳》曰「天而當名。」苟名義不當﹐則一卦無所歸宿也﹐故曰﹕《易》道懸絕也。

一卦之中﹐凡具八卦。有正有伏﹐有互有參。十九章

正謂上下二體也﹐伏謂二體從變也﹐互謂一卦有二互體也﹐參謂二互體參合也。與本卦凡八﹐是謂一卦具八卦也﹐然一卦何以具八卦﹖蓋一卦自有八變﹐如乾一變姤﹐二便遁﹐三變否﹐四變觀﹐五變剝﹐六變晉﹐七變大有﹐八變復乾是也。因其所然﹐以見天地萬物理無不通也。《莊子》論久竹生靑寧﹐靑寧生程﹐程生馬﹐馬生人﹐人死反入於機﹐萬物皆出於機人於機﹐其一節論變化之理﹐無所不通如此。

64卦﹐惟乾與坤。本之自然﹐是名眞體。二十章

太始者﹐气之始﹐是爲乾。太始者﹐形之始﹐是爲坤﹐皆本之自然﹐無所假合也。故其卦畫純一不駁﹐倒正不變﹐是名眞體。

六子重卦﹐乾坤雜气。悉是假合﹐無有定實。二十一章

六子假乾坤以爲體﹐重卦合八卦以爲體。若分而散之﹐則六子重卦皆無有定體也。若今天地淸明﹐陰陽不雜﹐則六子何在﹖六子不交﹐則品物何在﹖以是知人間萬事﹐悉是假合。陰陽一气﹐但有虛幻﹐無有定實也。卦義未審﹐須求變復。不惟辭合﹐義實通明。二十二章

變爲一爻之變﹐復爲一體之復。卽復變之辭而觀之﹐自然之義﹐無不與本卦吻合﹐以見陰陽之气。如蒙上九曰「擊蒙。」變爲師﹐上六則云「小人勿用。」屯初九曰「以貴下賤﹐大得民也。」變爲比﹐初六則云「有孚比之﹐無咎。」此一爻之辭合也。如大有上體復需﹐有飲食之燕﹔下體復晉﹐有昭明之徳。升上體復姤﹐姤一陰升﹔下體復復﹐復一陽升。此一體之義合也。苟卦義未審﹐能以此求之﹐自然明矣。

古今傳易﹐舛訛爲多。履畜八體﹐最爲害義。二十三章

按卦序﹐當先履而後小畜。今小畜在先﹐則二卦畫像反對﹐文義繆亂﹐而不可考。又以八卦本對八體﹐獨闋其鼻。乃以巽言股﹐股卽系是也。若股可言﹐則又遺其肱﹐且與羲皇八卦不相應也。玆蓋傳者舛誤耳﹐能不害義乎﹖試辧之﹐一柔自姤變同人﹐同人變履﹐履變小畜﹐小畜變大有﹐猶之一剛自復變師﹐又變謙﹐又變豫﹐又變比﹐皆自然之序不易也。今謙旣在豫上﹐則知履不當在小畜下。當密探宣尼述九卦﹐以履爲用九﹐謙用十五﹐復用二十四﹐皆《龍圖大衍》定數。則履在小畜上﹐爲第九卦也明矣。又履與無妄對義﹐旣以大畜反無妄而居下﹐則知小畜反履而居下無疑矣。今序卦非宣尼旨﹐失其本眞也。八體﹐乃艮爲鼻﹐巽爲手耳。《傳》曰「鼻者﹐面之山也。」又曰「風能鼓舞萬物﹐而手之所以舞也﹐」蓋乾爲首﹐坤爲腹﹐天地定位也。坎爲耳﹐離爲目﹐水火相逮也。艮爲鼻﹐兌爲口﹐山澤通气也。巽爲手﹐震爲足﹐雷風相薄也。此羲皇八卦之應矣﹐其理昭昭。但學者承誤效尢﹐見不髙遠﹐其失至此。眞人閔之﹐故開其眼目。

畫卦取象﹐本爲特物。見於曰用﹐無所不合。二十四章

羲皇畫卦﹐非謂出私意。撰寫一《易》道於方冊上﹐以誨人也。特以順時應物﹐則以見於曰用之間耳。以粗迹言之﹐如以錢博﹐六純字﹐乾也。六純背﹐坤也。差互﹐六子也。若反則未勝﹐至純則乾坤成矣。又如優人呈伎﹐壯者任其難﹐六子也。老者斂其利﹐乾坤也。此皆理之自然。卽此理以察其餘﹐則是行止坐臥纖悉舉天下皆《易》﹐無可揀擇者。但百姓昏昏﹐曰用之而罔覺矣。

中爻之義﹐足爲造化。納音爲切腳﹐其理則一。二十五章

納音﹐甲爲木﹐子爲水﹐甲子交合則生金。切腳﹐如徳爲父﹐紅爲母﹐徳紅反切卽東字。卦體亦然。上體爲乾﹐下體爲坤﹐交錯乃生六子﹐卽中爻二三四五也。二三四五﹐造化之气﹐參互成卦。如屯中有剝﹐蒙中有復﹐主此一卦每具於四卦中﹐皆得禍福倚伏之象。如屯﹑比﹑觀﹑益中皆有剝﹑蒙﹑師﹑損中皆有復是也。

反對正如﹐甲子乙丑。有本有餘﹐气序自然。二十六章

大凡一物﹐其气象必有本有餘。餘气者﹐所以爲陰也。本﹐其陽也。如十干甲乙﹐乙者甲之餘气也。丙丁﹐丁者丙之餘气也。如十二支子丑﹐丑者子之餘气也。寅卯﹐卯者寅之餘气也。卦亦由是。坤者﹐乾之餘气也。蒙者﹐屯之餘气也。訟者﹐需之餘气也。痺賄﹐師之餘气也﹐且乾而後坤﹐屯而後蒙﹐需而後訟﹐師而後比﹐𨿽故有其義﹐然其所以相次者﹐皆其餘气也﹐自然之理耳。學者不悟﹐謂聖人固以次之﹐是未知反對關鍵之鍵也﹐失之遠矣。

每卦之體﹐六畫便具。天地四方﹐是爲六虛。二十七章

初爻爲地﹐上爻爲天﹐二爻爲北﹐五爻爲南﹐四爻爲西﹐三爻爲東。天地四方﹐每卦之體﹐皆具此義﹐是爲六虛。《大傳》﹕「變動不拘﹐周流六虛」正謂此耳。學者不悟﹐謂六虛天地四方﹐乃六畫也﹐殊不知六畫乃天地四方之象。此之謂紙上工夫﹐不知落處也。

乾坤六子﹐其象與數。乾坤之位﹐皆包六子。二十八章

象謂坤卦上中下加三乾畫﹐便生三男。以干卦上中下加三坤畫﹐便生三女。乾坤之體﹐皆在外﹐六子皆包於其中也。數謂若畫乾數三﹐巽離兌四﹐震坎艮五﹐坤六。坤數六﹐震坎艮七﹐巽離兌八﹐乾九。乾坤之策皆在外﹐六子皆包於其中也。此象之自然﹐有不可得而容心者。

爻數三百八十又四﹐以閏求之﹐其數吻合。二十九章

爻數三百八十又四﹐眞天文也。諸儒求合其數而不可得。或謂一卦六曰七分﹐或謂除震離坎兌之數﹐皆附會也。倘以閏求之﹐則三百八十四數﹐自然吻合﹐無餘欠矣。蓋天度或嬴或縮﹐至三年﹐乾坤之气數始足於此也。由漢以來不悟﹐惟眞人得其說。

二十四爻﹐求之八卦。畫純爲疊﹐是爲閏數。三十章

一歲三百六十﹐而爻數三百八十四﹐則是二十四爻爲余也。以卦畫求之﹐是爲疊數。何以言之﹖夫旣有八卦矣。及八卦互相合體﹐以立諸卦。則諸卦者﹐八卦在其中矣。而別又有八純卦﹐則其合體八卦爲重復﹐而二十四數爲疊也。是以三百六十爲正爻﹐與每歲之數合。而三百八十四﹐與閏歲之數合矣﹐則是閏數也。豈惟見於數﹐亦見於象。人知之該鮮矣。

一歲之數﹐三百六十。八卦八變﹐气數已盡。三十一章

乾﹑姤﹑遁﹑觀﹑剝﹑晉﹑大有﹐八變而復乾﹐則天之气盡。坤﹑復﹑臨﹑泰﹑大壯﹑夬﹑需﹑比﹐八變而復坤﹐則地之气盡。震﹑豫﹑解﹑恆﹑升﹑井﹑大過﹑隨﹑八變而復震。則雷之气盡。艮﹑賁﹑大畜﹑損﹑睽﹑履﹑中孚﹑漸﹑八變而復艮﹐則山之气盡。離﹑旅﹑鼎﹑未擠﹑蒙﹑渙﹑訟﹑同人﹑八變而復離﹐則火之气盡。巽﹑小畜﹑家人﹑益﹑無妄﹑噬嗑﹑頤﹑蠱。八變而復巽﹐則風之气盡。兌﹑困﹑萃﹑咸﹑蹇﹑謙﹑小過﹑歸妹﹐八變而復兌﹐則澤之气盡。凡此八卦﹐各八變﹐8864數﹐則天﹑地﹑雷﹑風﹑水﹑火﹑山﹑澤之气無餘蘊矣。是爲一義。

數成於三﹐重之則六。其退亦六﹐是爲乾坤。三十二章

夫气之數﹐起於一﹐偶於二﹐成於三﹐無以加矣。重之則爲六也。然三﹐少陽也。六﹐太陽也。三﹐春也。六﹐夏也。此乾之數也﹐是爲進數。其退亦六。三﹐少陰也。六﹐太陰也。三﹐秋也。六﹐冬也。此乾坤之數也﹐是爲退數﹐三畫爲經卦﹐六畫爲重卦者﹐凡以此而已。

凡物之數﹐有進有退。進以此數﹐退以此數。三十三章

大抵物理﹐其盛衰之數相半。方其盛也﹐旣以此數。及其衰也﹐亦以此數。若一歲十二月﹐春夏爲進數﹐秋冬爲退數。晝夜十二時﹐自子爲進數﹐自午爲退數。人壽百歲﹐前五十爲進數﹐後五十爲退數。以至甲爲進數﹐乙爲退數。子爲進數﹐醜爲退數。細推物理﹐無爲然。世儒論教﹐但衍爲一律﹐殊不明陰陽進退之理﹐惟眞人獨得其說。

凡具於形﹐便具五數。五數旣具﹐十數乃成。三十四章

凡麗於气者﹐必圓﹐圓者﹐徑一而圍三。天所以有三時者﹐以其气也。凡麗於形者﹐必方。方者﹐徑一而圍四。地所以有四方者﹐以其形也。天數三﹐重之則六。地數五﹐重之則十。何謂十﹖蓋有四方﹐則有中央﹐爲五。有中央四方﹐則爲四維﹐復之中央﹐是爲十也。菲特地爲然﹐凡麗於形﹐便具十數﹐解若此也。

大衍七七﹐其一不用。凡得一數﹐理自不動。三十五章

大衍之數五十。其用四十九﹐卦一而不用。不用之學﹐學者徒知一爲太極不動之數﹐而不知義實落處也。何則﹖一者﹐數之宗本也。凡物之理﹐無所宗本則亂﹐有宗本焉﹐則不當用﹐用則復亂矣。且如輪之運﹐而中則止。如鉻之行﹐而大者後。如网之有綱﹐而綱則提之。如器之有柄﹐而柄則執之。如元首在上。手足爲之舉。如大將居中﹐而士卒爲之役。如君無爲﹐而臣有爲。如賢者尊﹐而能者使。是知凡得一者﹐宗也﹐本也﹐主也﹐皆有不動之理。一苟動焉﹐則其餘錯亂﹐而不能有所施設者矣。

策數六八﹐八卦定數。卦數占卦﹐理之自然。三十六章

八卦經畫二十四﹐重之則四十八﹐又每卦八變﹐684十八。則四十八者﹐八卦數也。大衍之數五十者﹐半百一進數也。其用四十九者﹐體用全數也。五十除一者﹐無一也﹐易無形埒是也。四十九有卦一也者﹐有一也﹐《易》變爲一是也。一不用者﹐數之宗本也﹐可動也。用四十八者﹐取八數變以占諸卦也。一變爲七﹐七變爲九。此之謂也。今筮者於五十數﹐先置一於前﹐乃揲之以四十九。或先去其一﹐欲於四十九數中除一﹐而終合之。是二者皆全用四十九數﹐曾不知本卦之本數也。以致誤置一於本卦數中﹐遂有五與九之失也。且以揲之寄數﹐但論其多少﹐而五與九﹐則無損益於多少之數。而於陰陽正數﹐亦自無礙。揲法不取其正數﹐而取其餘數﹐蓋從其簡便也﹐簡便﹐謂一見多少。若待視正數﹐則煩難矣。又多少之說﹐無所經見﹐知古人但以記數也。《大傳》曰「大衍之數五十﹐其用四十九。」謂大衍數本五十﹐而止用四十九﹐則其一己先除矣﹐更無五十全數。分而爲二以象四﹐謂止於四十九數中分而爲二也。掛一象三﹐掛爲懸﹐謂之四十九數中懸掛其一而不用也。筮法﹐一揲得五與四﹐四謂之三少。得九與八﹐八謂之三多。二揲﹐則五與九已矣。但得三个四﹐亦謂之三少。得三个八﹐亦謂之三多﹐方初得五與久也。而老陽之策三十六﹐老陰之策二十四﹐及次正得四與八也﹐而陰陽之策數如前。則是五九固無損益於多少數﹐而於陰陽之策正數亦自無傷也。因知四十八數而誤用其九﹐斷然而明矣。或者又謂揲法得奇偶數。殊不知二揲則五豫九已盡。所以觀其餘數﹐而不觀其正數﹐特以從其簡便也。

五行之數﹐須究落處。應數倍數﹐亦明特時。三十七章

天一生水﹐坎之气孕於乾金﹐立冬節也。地二生火﹐離之气孕於巽木﹐立夏節也。天三生木﹐震之气孕於艮水﹐山髙地厚﹐水泉出焉﹐立春節也。地生四金﹐兌之气孕於坤土﹐立秋節也。天五盛土﹐離寄戊而土气孕於離火﹐長夏節也。凡此皆言其成像矣。天一與地6合而成水﹐乾坎合而成水於金﹐冬至節也。地二與天七合二成火﹐巽離合而火成於木﹐夏至節也。天三與地八合而成木﹐艮震合木成於水﹐春分節也。地四與天九合而成金﹐坤兌合而金成於土﹐秋分節也。天五與地十合而成土﹐離寄於己而土成於火也。凡此﹐皆言其成形矣。夫以五言相成數﹐𨿽兒童亦能誦。要其義實。縱老壯亦不知落處也。是之謂盲隨古人﹐何以見《易》乎﹖以至先天諸卦﹐初以一陰一陽相間﹐次以二陰二陽相間﹐倍數至三十二陰三十二陽相間。《太玄》諸首﹐初以一陰一陽相間﹐此以三陽三陰相間﹐倍數至二十七陰二十七陽相間。此其理何在哉﹖以時物推之﹐自祖父子孫﹐有眾寡之漸。自正二三四五六月﹐有微盛之滋﹐皆數之所以明理也。應數見前說。

卦位生數﹐運以成數。生成之數﹐感應之道。三十八章

生數﹐謂一二三四五﹐陰陽之位也﹐天道也。成數﹐謂六七八九十﹐剛柔之徳也﹐地道也。以剛柔成數﹐而運於陰陽生數之上﹐然後天地交感﹐吉凶葉應。而天下之事﹐無能逃於其間矣。陰陽之位﹐有所無形﹐在天也。剛柔則形﹐而以其在地也。

一變爲七﹐七變爲九。卽是卦妄﹐宜究其實。三十九章

《沖虛經》曰﹕《易》無形埒。易變而爲一﹐一變而爲七﹐七變而爲九。九者﹐究也﹐復變而爲一。蓋卦爻自一變﹑二變﹑三變﹑四變﹑五變﹑六變﹑至七變﹐謂之歸魂﹐而本宮之气革矣。更二變而極於九﹐遂復變爲一而返本也。學者不悟經意溺空泛說﹐失之甚矣。

名易之義﹐非訓變易。陰陽根本﹐有在於是。四十章

《易》者﹐大易也。大易﹐未見气也。視之不見﹐所之不聞﹐循之不得﹐故曰《易》。《易》者﹐希微玄虛凝寂之稱也。及易變而爲一﹐一徧而爲七﹐七變而爲九﹐九復變而爲一也。一者﹐形變之始也。淸輕者上爲天﹐重濁者下爲地﹐沖和气者中爲人。謂之《易》者﹐知陰陽之根本有在於是也。此說本於《沖虛眞經》﹐是爲定論。學著盲然不悟﹐乃作變《易》之《易》﹐卽是字言之﹐非宗旨之學也。惟揚雄爲書﹐擬之曰﹕《太玄》﹐頗得之。道家亦以曰月爲古之易字﹐蓋其本陰陽而言也。

《易》道彌漫﹐九流可入。當知活法﹐要須自悟。四十一章

《易》之爲書﹐本於陰陽。萬物負陰而抱陽﹐何適而非陰陽也﹖是以在人惟其所入耳。文王﹑周公以庶類入﹐宣父以八物入﹐斯其上也。其後或以律度人﹐或以歷數人﹐或以仙道人。以此知《易》道無往而不可也。苟惟束於辭訓﹐則是犯法也﹐良田未得悟耳。果得悟焉﹐則辭外見意﹐而縱橫妙用﹐惟吾所欲﹐是爲活法也。故曰「學《易》者當於羲皇心地者弛聘﹐無於周﹑孔言語下拘攣。」

世俗學解﹐浸漬舊聞。失其本始﹐《易》道淺狹﹐四十二章羲皇氏正《易》《春秋》比也。周﹑孔明《易》﹐作傳比也。左氏本爲《春秋》作傳﹐而世乃玩其文辭﹐致左氏孤行﹐而《春秋》之微旨泯矣。《易》之有辭﹐本爲羲皇發揚。學者不知借辭以明其畫像﹐遂溺其辭﹐加以古今訓注而襲謬承誤﹐使羲皇初意不行於世﹐而《易》道於此淺狹矣。嗚乎﹗

麻衣道者正易心法後序

麻衣道者《羲皇氏正易心法》﹐頃得之廬山一異人。或云許堅。或有疑而問者﹐余應之云「何疑之有﹖顧其議論可也。」昔皇帝《素問》﹐孔子《易大傳》﹐世尙有疑之﹐嘗曰﹕世固有能作《素問》者乎﹖固有能作《易大傳》者乎﹖𨿽非本眞﹐亦皇帝﹑孔子之徒也。余於《正易心法》﹐亦曰﹕世固能有作之者乎﹖𨿽非麻衣﹐是乃麻衣之街徒也。胡不觀其文辭議論乎﹖一滴千金﹐源流天造﹐前無古人﹐後無來者。翩然於羲皇心地弛聘﹐實物外眞仙之書也。讀書十年方悟﹐浸漬觸類﹐以知《易》道之大如是也。得其人﹐當與共之。

崇寧三年三月九曰﹐廬峯隱者李潛幾道書。

跋

五代李守正叛河中﹐周太祖親徵。麻衣語趙韓王曰「李侍中安得久﹖其城中有三天子气。」末歲﹐城陷。時周世宗與宋朝太祖侍行。錢文僖公若水﹐陳希夷每見﹐以其神觀淸粹﹐謂可學仙﹐有升舉之分。見之未精﹐使麻衣決之。麻衣云「無仙骨﹐但可作貴公卿耳。」夫以神仙與帝王之相﹐豈可識哉﹖麻衣一見決之﹐則其識爲何如也﹖卽其識神仙﹑識帝王眼目以論《易》﹐則其出於尋常萬一也﹐固不容於其言矣。

乾道元年冬十有一月初七曰﹐玉溪戴師愈孔文撰。

