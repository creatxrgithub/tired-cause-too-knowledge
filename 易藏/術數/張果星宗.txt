張果星宗

本篇目錄﹕張果星宗一

入門起例﹑六甲納音屬﹑天干﹑地支﹑方位﹑卦宮﹑年上起月﹑日上起時﹑宮分所屬﹑度數所屬﹑度數所在﹑太陽行度﹑太陰行度﹑晨昏度論﹑星曜行度﹑安命度法﹑十二宮例﹑定限度法﹑年分訣﹑行度訣﹑定小限例﹑定童限例歌﹑入門看法﹑洪蒙未判圖說﹑太極巳判圖﹑兩儀兩曜圖﹑刻漏制度﹑定太陽出沒﹑晝夜辧時﹑晝夜百刻日永日短之圖﹑定寅時訣﹑貓眼辧時﹑气候本始﹑二十四气七十二候之圖﹑置閏之法﹑東方七宿﹑北方七宿﹑西方七宿﹑南方七宿﹑璇璣玉衡圖說﹑晦朔弦望圖說﹑五行所主圖﹑七政之圖﹑天地四時圖說﹑度數所在過宮圖說﹑宮度偏正垣圖說﹑星辰入垣圖﹑星辰升殿圖﹑星辰廟旺圖﹑星辰喜樂圖﹑星辰貴格圖﹑星辰賤格圖。

張果星宗二

諸星起例﹑變曜﹑天祿﹑天暗﹑天福﹑天耗﹑天蔭﹑天貴﹑天刑﹑天印﹑天囚﹑天權﹑科名﹑科甲﹑文星﹑魁星﹑官星﹑印星﹑催官﹑祿神﹑喜神﹑爵星﹑天馬﹑地驛﹑卦气﹑天元祿﹑地元祿﹑人元祿﹑天經﹑地緯﹑天馬﹑地驛﹑職元﹑局主﹑卦气﹑斗標。注受。天乙﹑玉堂﹑文昌﹑天廚﹑歲殿﹑歲駕﹑祿勛﹑陽刃﹑唐符﹑國印﹑天雄﹑地雌﹑年符﹑月符﹑大耗小耗﹑天耗﹑地耗﹑月廉﹑月煞﹑值難﹑的殺﹑咸池﹑大煞﹑空亡﹑孤虛﹑孤辰﹑寡宿﹑三刑﹑六害﹑劫殺﹑亡神﹑天羅﹑地网﹑反吟伏吟﹑駕前神殺歌﹑駕後神煞歌﹑羊刃詳解例﹑馬前諸殺例﹑五行長生例﹑天干化曜星例﹑天干吉凶星例﹑地支吉凶星例一﹑地支吉凶星例二﹑地支吉凶星例三﹑地支吉凶星例四﹑五行四時例。

張果星宗三

諸吉星捷法例﹑月建吉凶星例﹑定行限度法﹑逐年行限度法﹑欽天監校正授時過宮度圖﹑逐年行度圖﹑命度圖。

張果星宗四

先天心法﹑後天口訣﹑至寶論﹑評人生稟賦分金論。

張果星宗一

入門起例

六甲納音屬

甲子﹑乙丑金﹐丙寅﹑丁卯火﹐戊辰﹑己巳木﹐庚午﹑辛未土﹐壬申﹑癸酉金﹐甲戌﹑乙亥火﹐丙子﹑丁丑水﹐戊寅﹑己卯土﹐庚辰﹑辛巳金﹐壬午﹑癸未木﹐甲申﹑乙酉水﹐丙戌﹑丁亥土﹐戊子﹑己丑火﹐庚寅﹑辛卯木﹐壬辰﹑癸巳水﹐甲午﹑乙未金﹐丙申﹑丁酉火﹐戊戌﹑己亥木﹐庚子﹑辛丑土﹐壬寅﹑癸卯金﹐甲辰﹑乙巳火﹐丙午﹑丁未水﹐戊申﹑己酉土﹐庚戌﹑辛亥金﹐壬子﹑癸丑木﹐甲寅﹑乙卯水﹐丙辰﹑丁巳土﹐戊午﹑己未火﹐庚申﹑辛酉木﹐壬戌﹑癸亥水。

天干

甲﹕陽﹑乙﹕陰﹑丙﹕陽﹑丁﹕陰﹑戊﹕陽﹑己﹕陰﹑庚﹕陽﹑辛﹕陰﹑壬﹕陽﹑癸﹕陰。

地支

子﹑丑﹑寅﹑卯﹑辰﹑巳﹑午﹑未﹑申﹑酉﹑戌﹑亥。

方位

東方﹔甲乙寅卯木。南方﹔丙丁巳午火。中央﹔戊己辰戌丑未土。西方﹔庚辛申酉金。北方﹔壬癸亥子水。

卦宮

乾居戌亥﹐坎子宮。艮立丑寅﹐震卯中。巽在辰巳﹐離午位。坤占未申﹐兌酉同。

年上起月﹑此起八字法也。

甲己起丙寅﹐乙庚起戊寅﹐丙辛起庚寅﹐丁壬起壬寅﹐戊癸起甲寅。

如甲年五月生﹐卽正月起丙寅﹑順數五月庚午是也﹐餘仿此例。

日上起時﹑此起四柱例也。

甲己起甲子﹐乙庚起丙子﹐丙辛起戊子﹐丁壬起庚子﹐戊癸起壬子。

如己日卯時生﹐卽子時起甲子﹑順輪卯時是丁卯也﹐餘仿此推。

宮分所屬

子土寶瓶齊靑位﹐

丑土磨羯越揚州﹐

寅木人馬燕幽地﹐

卯火天蠍宋豫求﹐

辰金天秤鄭兗分﹐

巳水雙女楚荊丘﹐

午日三河周獅子﹐

未月巨蟹秦雍畱﹐

申水益魏陰陽位﹐

酉金趙冀是金牛﹐

戌火白羊魯徐郡﹐

亥木雙魚衛豳收。

度數所屬

角木蛟十二﹐

亢金龍九度﹐

氐土貉十六﹐

房日兔五屬六宿﹑心月狐十八﹐尾火虎﹑箕水豹九兮廿四﹐鬥木獬﹑牛金牛亦六十數﹐女土蝠九度﹐虛日鼠﹑危月燕十五﹐室火豬十七﹐壁水兪九兮十八﹐奎木狼﹑婁金狗十二﹐胃土雉十五﹐昴日雞十止十六﹐畢月烏﹑觜火猴借半﹐參水猿數十﹐井木犴卅一二度﹐鬼金羊十二﹐柳土獐﹑星日馬六度﹐張月鹿十六﹐翼火蛇十九﹐軫水蚓十七。

度數所在

角﹑亢﹑氐初總在辰﹐

氐一﹑房﹑心﹑尾卯存﹐

尾三﹑箕﹑斗在寅位。

斗四﹑牛﹑女醜宮眞。

女二﹑虛﹑危同在子。

危十二度亥宮行

室﹑壁奎兮都在亥﹐

奎一﹑婁﹑胃戌宮親。

胃三﹑昴﹑畢同躔酉。

畢六﹑觜﹑參﹑井在申。

井八﹑鬼﹑柳俱在未。

柳三﹑星﹑張午位迎。

張十五兮﹑翼﹑軫巳﹐

軫十還歸在於辰。

太陽行度

立春虛一起﹐

雨水危九求﹐

驚蟄室六度﹐

春分壁三遊﹐

淸明奎九下﹐

谷雨婁六畱﹐

立夏胃八邊﹐

小滿昴八收﹐

芒種畢十一﹐

夏至參九頭﹐

小暑井十三﹐

大暑井念九﹐

立秋柳十度﹐

處暑張五有﹐

白露翼二立﹐

秋分翼十七﹐

寒露軫十三﹐

霜降角十及﹐

立冬氐二行﹐

小雪房二至﹐

大雪尾六臨﹐

冬至箕四逼﹐

小寒斗十連﹐

大寒牛二直。

太陰行度

欲識太陰行度時﹐

正月之節起於危﹐

每日常行十三度﹐

三日兩宮次第移﹐

二奎﹑三胃﹑四從畢﹐

五井﹑六柳﹑張居七﹐

八月翼宿以爲初﹐

龍角秋季任遊歷﹐

十月房宿作元辰﹐

建子箕子細尋覓﹐

丑月牽牛切要知﹐

周天之度無差忒。

晨昏度論﹑朔後爲昏度望後爲晨度

昏度者酉宮也。凡初一至十五六日生﹐皆從酉上起﹐每一時挨一度﹐酉﹑戌﹑亥三時順數﹐申﹑未﹑午﹑巳﹑辰﹑卯﹑寅﹑丑﹑子九時逆數。晨度者卯宮也﹐凡十五六至三十日生﹐皆從卯宮起﹐每一時挨一度﹐卯﹑辰﹑巳﹑午﹑未﹑申﹑酉﹑戌﹑亥九時順數﹐寅﹑丑﹑子三時逆數。

初一至初四日﹐月行最疾﹐一晝夜行十四度有餘。初五至初八日﹐月行平﹐一晝夜行十三度有餘。初九至十九日﹐月行遲﹐一晝夜行十二度有餘。二十至廿三日﹐月行小疾﹐一晝夜行十三度有餘。二十四至三十日﹐月行大疾﹐一晝夜行十四度有餘。

星曜行度

太陽一日行一度﹐一月行一宮﹐一年行一周天。太陰一日行十三度﹐兩日半行一宮﹐一月行一周天。歲星順或五日行一度﹐大約一年一宮﹐十二年一周天。熒惑順或日半行一度﹐大約兩月一宮﹐二年行一周天。鎭星順或十日行一度﹐大約二十八月一宮﹐二十八年一周天。太白順或一日行一度﹐大約一月一宮﹐一年一周天。辰星順或一日行一度﹐大約一月一宮﹐一年一周天。紫气二十九日行一度﹐大約二十九月一宮﹐二十九年一周天。月孛九日行一度﹐九个月一宮﹐九年一周天。羅﹖十八日行一度﹐十八月一宮﹐十八年一周天。計都十八日行一度﹐十八月一宮﹐十八年一周天。已上日﹑月﹑木﹑火﹑土﹑金﹑水﹑气﹑孛九星﹐順行度逆行宮也。惟羅計二星順行宮﹑逆行度也。凡木﹑火﹑土﹑金﹑水才有遲畱﹑伏逆﹐晨夕﹐次見之論於中。太陰躔度﹐有朔後行昏度﹐望後行晨度﹐宜仔細推詳。

入門看法

星﹕星者﹐謂日﹑月﹑木﹑火﹑土﹑金﹑水﹑气﹑孛﹑羅計﹐兼文魁﹑名甲﹑官印﹑經緯﹑驛馬﹑三元﹑四元﹑催官﹑祿神﹑喜神﹑爵星﹑十干﹑化曜等星。此卽天星也又名星辰。

煞﹕煞者﹐謂祿勛﹑歲駕﹑天乙﹑玉堂﹑斗杓﹑卦气﹑唐符﹑國印﹐並陽刃﹑劍鋒﹑天雄﹑地雌﹑飛廉﹑的殺﹑劫殺﹑亡神﹑四耗﹑四符等煞。此卽地煞也亦名地曜。

宮﹕宮主者﹐謂子丑宮土﹑寅亥宮木﹑卯戌宮火﹑辰酉宮金﹑巳申宮水﹑午宮日﹑未宮月。此爲宮分相合以布七曜。

度﹕度主者﹐謂﹕

角﹑斗﹑奎﹑井度木﹐

亢﹑牛﹑婁﹑鬼度金﹐

氐﹑女﹑胃﹑柳度土﹐

房﹑虛﹑昂。星度日﹐

心﹑危﹑畢﹑張度月﹐

尾﹑室﹑觜﹑翼度火﹐

箕﹑壁﹑參﹑軫度水。

此爲度宿所屬以布七政。

彊﹕彊宮者﹐謂命宮﹑官祿﹑田宅﹑妻妾﹑男女﹑福徳﹑財帛﹐又云﹕財帛次弱﹐與其命宮相違故耳。居彊宮者旺。

弱﹕弱宮者﹐謂兄弟﹑奴僕﹑疾厄﹑相貌﹑遷移﹐又云﹕遷移近彊﹐與其命宮相向故也。臨弱宮者衰。

體﹕體者﹐靜也﹐又曰原守星盤﹐排下七政四餘原﹐掌身命﹑官福﹑田財﹑妻嗣及文魁﹑經緯﹑三元﹑四元等星。

用﹕用者﹐動也﹐又曰流行周天行度﹐主大小二限﹐主流年十一曜﹐太歲輪宮煞。流行者流動星辰限度也。

生﹕生者相生也﹐謂木生火﹑火生土﹑土生金﹑金生水﹑水生木﹐如身命﹐官福﹑田財﹑妻嗣﹑等星﹐須是他來生我者吉。謂他生我之星卽父母之類。

克﹕克者相克也﹐謂木克土﹑土克水﹑水克火﹑火克金﹑金克木﹐如身命﹐田財﹑妻嗣﹑官福等﹐主切忌他來克我者也。克者他克我也﹐如官鬼之例。

制﹕制者乃相克也﹐謂金克木得火制﹐火克金得水制﹐水克火得土制﹐土克水得木制﹐木克土得金制云云。謂制伏其傷我之人。

化﹕化者乃相生也﹐謂金克木得水化﹐水克火得木化﹐木克土得火化﹐火克金得土化﹐土克水得金化之類。謂化惡歸善於我也。

對﹕對者對照也﹐如子﹐午對照丑﹐未對照寅﹐申對照卯﹐辰對照辰﹐戌對照巳﹐亥對照﹐對照吉則吉﹐對照凶則凶。此謂相衝之類。

合﹕合者合拱也﹐申﹑子﹑辰合拱﹐寅﹑午﹑戌合拱﹐巳﹑酉﹑丑合拱﹐亥﹑卯﹑未合拱﹐合拱吉則吉﹐合拱凶則凶。此謂拱合之類。

向﹕向者諸星向朝也﹐如日月向朝﹐如官福向朝﹐如田財向朝﹐如文魁向朝﹐如經緯向朝﹐如三元滿用向朝﹐如一主專權向朝。向者有情凶星又怕向。

背﹕背者眾曜背躔也﹐如計羅截諸星於東南﹐而命限歷於西北﹐如羅計截眾曜於西北﹐而命限在於東南﹐又日月背躔諸星﹐沈淪是也。背者無益凶星又宜背。

前﹕前後者﹐有二論﹐如子宮爲中﹐以丑宮爲前﹐以亥宮爲後﹐乃宮之前後也﹔如角度爲中﹐以亢度爲前﹐軫度爲後﹐乃度之前後也。論行限者﹐以宮之前後決吉凶﹔談星格者﹐以度之前後定禍福。又有同宮前後之分﹐又有同度前後之論。克我之星宜其前行。

後﹕經云日月同宮﹐月要占於日前﹐如月躔井﹐日躔畢是也﹔又曰金水會垣﹐水忌退於金後﹐如水躔井﹐金躔畢是也﹔又有相克前後之分﹐如土在井﹐水在畢﹐爲禍輕﹔如土在畢﹐水在井﹐則禍重。大抵生我之星宜在後﹐克我之星宜在前﹐餘仿此推。生我之星宜其後至。

迎﹕迎者﹐星在前也﹐且如命限在寅﹐而卯上有星﹐謂之隔宮。迎如命限在箕﹐而尾度上有星﹐謂之隔度。迎隔宮者輕﹐隔度者重。迎吉則吉迎凶則凶。

送﹕送者﹐星在後也。如命限在寅﹐丑上有星﹐謂曰隔宮。送如命限在箕﹐而斗度上有星﹐謂之隔度。送隔宮者遠﹐隔度者近。送吉則吉送凶則凶。

明﹕明者﹐晝生日﹑木﹑土﹑水﹑气﹑討﹑孛﹐夜生月﹑火﹑金﹑羅謂之向明。爲身命﹑田﹑財﹑官﹑福﹑經緯﹑驛馬﹑三元﹑祿等星爲奇。明者光明之謂也。

晦﹕晦者﹐夜生日﹑木﹑土﹑水﹑气﹑計﹑孛﹐晝生月﹑火﹑金﹑羅謂之背曜﹐或掌身命田財﹑官福﹑有文魁﹑名甲星等俱失次也。晦者暗眛之謂也。

升﹕升者日在東方﹐宜寅﹑卯﹑辰﹑巳﹑午﹑未時生人﹔月在西方﹐喜申﹑酉﹑戌﹑亥﹑子﹑丑時生人。升者得其體也。

沈﹕沈者﹐日在西方﹐而夜生﹐月在東方﹐而晝生﹐兼爲官福﹑身命﹑田財﹑妻嗣等用者謂曰失格。沈者失其用也。

順﹕順者﹐五星自北而西﹐自南而東順度相生﹐而無諸星駁雜爲美﹐如木﹑火﹑土﹑金﹑水﹐次第相生則吉。

逆﹕逆者﹐五星自北而東﹐自南而西﹐逆度相克﹐又有眾曜混雜爲忌﹐如水﹑火﹑金﹑木﹑土相逢克戰則凶。

衰﹕衰者春土﹑夏金﹑秋木﹑冬火四季水﹐又衰﹑病﹑死﹑絕﹑胎養宮爲衰﹐已上等星宮位忌掌用神﹐坐衰地尢甚。

旺﹕旺者﹐春木﹑夏火﹑秋金﹑冬水﹑四季土又長生﹑冠帶﹑帝旺爲旺﹐已上等星宮位宜掌用神﹐臨旺地尢切。

掩﹕掩者﹐羅計掩蔽也﹐或晝掩諸星於西北﹐或夜蔽眾曜於東南也。羅計截諸星謂之掩。

蝕﹕蝕者﹐日月同羅計也﹐以朔日晝生望月﹐夜誕遇羅計則蝕﹐忌坐命﹐安身於日月度也。日月遇羅計謂之蝕。

衝﹕衝者﹐對宮沖克也﹐如火在子﹐水在午﹐又如木在丑﹐金在未﹐對照沖克乃爲不吉﹐餘可類推也。

制﹕制者﹐用星受制也﹐如木爲用星被金所制﹐又土爲用神被木所制﹐用星者﹐卽身命﹑官福﹑田財﹑妻嗣等﹐主是也受他星克制不吉。吉神制則凶﹑凶神制則吉。

朝﹕朝者﹐相向也﹐如眾曜拱南﹐南方坐命﹔如羣星朝北﹐北方坐命﹔又如計羅截諸星於東﹐命坐於東﹔截諸星於西﹐命坐於西﹐皆謂之朝也。吉星朝向者吉﹑凶星朝向者凶。

拱﹕拱者﹐三合也﹐如日月拱身命﹑拱官福﹑拱田財﹑拱妻子﹐又如福祿拱身命﹑拱官福﹑拱田財﹑拱妻子﹐又如田財拱身命﹑拱官福﹑拱妻子。拱吉則吉﹑拱凶則凶。

夾﹕夾者﹐兩傍也﹐如﹕日月夾身命﹑夾官福﹑夾田財﹑夾妻子﹐又如﹕福祿夾身命﹑夾官福﹑夾田財﹑夾妻子﹐又如﹕田財夾身命﹑夾官福﹑夾妻子。有情夾者吉﹑無情夾者凶。

輔﹕輔者輔弼也﹐如身命主輔弼日月之前後﹐又官福星輔弼日月之左右﹐又田財﹑妻嗣等主得日月挈提者﹐皆爲合格。吉神輔弼者吉﹑凶星輔佐者凶。

分﹕分者﹐羅計截諸星兩路也﹐或分截文武兩班﹐或分截文東武西﹐或分出日月並明﹐或分出官福淸健。

會﹕會者﹐諸星聚一宮一度也﹐如十一曜會聚身命﹐如十一曜會聚官福﹐或會聚田財﹐且諸星順度相生﹐無克戰爲妙。會成貴格者貴﹑會成賤格者賤。

引﹕引者﹐在前也﹐引宜度遠﹐如日月引從官福﹐引從田財﹐引從妻嗣﹐引從或文魁﹐引從名甲﹐引從官印﹐引從得地者佳。吉星引從者吉﹑凶星引從者凶。

從﹕從者﹐在後也﹐從宜度近﹐如金水引從宜水前金後﹐木火引從要火前木後﹐土金引從宜金前土後﹐蓋後能生前也﹐前不能生後故耳。引從相生者吉﹑引從相克者凶。

截﹕截者﹐羅計攔截也﹐或截諸星於東南又晝生﹐或截眾曜於西北又夜生﹐或羅計中分﹐截出文東武西。

漏﹕漏者﹐截出吉星也﹐或晝生漏出日﹑木﹑土﹑水﹑气﹑計於陽宮陽度﹐或夜生漏出月﹑火﹑羅﹑金於陰宮陰度。

守﹕守者﹐身命住宮也。所住之宮與﹐諸星相會以定貴賤。守吉星則吉﹑守凶星則凶。

岐﹕岐者﹐兩岐隔界也﹐如尾二在卯﹐尾三過寅﹐乃隔宮同度岐界也﹔又如子上虛九﹐與危初度﹐是同宮隔度岐界也。但凡身命﹑官福等星﹐坐度宜深不宜躔﹐兩岐界之度也。兩岐隔界者乃交過度也。

【洪蒙未判圖】缺圖

無名天地之始﹑有名萬物之母。

圖說﹕嘗聞天地未判﹐其名混沌﹔乾坤未分﹐是名胚﹖。且日月星辰未生也﹐陰陽寒暑未分也。在上則無雨露﹑無風雲﹑無霜雪﹑無雷霆﹐不過杳杳冥冥﹔在下則無艸木﹑無山川﹑無禽獸﹑無人民﹐不過昧昧昏昏。是一气盤結於中。

【太極巳判圖】缺圖

太易生水﹕未有气曰太易。太初生火﹕有气未有形曰太初。太始生木﹕有形未有質曰太始。太素生金﹕有質未有體曰太素。太極生土﹕形質已具乃曰太極。

【兩儀兩曜圖】缺圖

天傾西北﹑地不滿於東南。

刻漏制度

黃帝創漏水制器﹐以分晝夜﹐成周挈壺氏﹐以百刻分晝夜。冬至晝漏四十刻﹐夜六十刻。夏至晝漏六十刻﹐夜四十刻。春秋二分﹐晝夜各五十刻。漢哀帝攺爲百二十刻﹐梁武帝大同十年﹐用一百八十刻。或增或減﹐類皆疏謬。至唐晝夜百刻一遵古制﹐其法有四匱﹕一夜天池﹐二日天池﹐三平壺﹐四萬分壺﹐又有水海﹐水海浮箭四匱﹐注水始自夜天池﹐以入於日天池﹐自日天池以入於平壺﹐以次相入於水海浮箭﹐而上以爲刻分也。

宋朝所用之制﹐亦如於唐﹐而其法以晝夜百刻分十二時﹐每時有八刻二十分﹐每刻六十分﹐計水二斤八兩﹐箭四十八﹐二箭當一气﹐歲統二百一十六萬分﹐悉刻於箭上﹐銅烏引水而下注蓮心﹐浮箭以上登其二十四气﹐大凡每气差二分半﹐冬至日極短﹐春分日均平﹐冬至後行盈﹐夏至後行縮﹐乃陰陽升降之期也。

定太陽出沒

正九出乙入庚方﹑

二八出兔入雞腸﹑

三七發甲入辛地﹑

四六生寅入犬藏﹑

五月生艮歸乾上﹑

仲冬出巽沒坤方﹐

惟有十與十二月﹐

出辰入申仔細詳。

晝夜辧時

半夜子﹑雞鳴丑﹑平旦寅﹑日出卯﹑食時辰﹑禺中巳﹑日中午﹑日斜未﹑晡時申﹑日入酉﹑黃昏戌﹑眠定亥。

【晝夜百刻日永日短之圖】缺圖

定寅時訣

正九五更二點徹﹑

二八五更三點歇﹑

三七平光是寅時﹑

四六日出寅無別﹑

五月日髙三丈地﹑

十月十二四更二﹑

仲冬才到四更初﹑

便是寅時眞口訣。

貓眼辧時

子午卯酉一條綫

寅申巳亥如鏡圓

辰戌丑未棗核尖

祕訣君知莫亂傳

气候本始

春秋內事曰﹕伏羲建八節﹐以文應候。晉律曆志曰﹕炎帝分八節﹐以始農功。業巴議曰﹕伏羲造八卦﹐作三晝﹐以象二十四气。記月令法曰﹕周公作時﹐制定二十四气﹐七十二候。則气之始於伏羲﹐而定於周公也。鮑景翔云﹕五日一候者﹐一月六候﹐五六三十日也﹐三候一气者﹐十五日也。

【二十四气七十二候之圖】缺圖

五日爲候﹑

三候爲气﹑

六气爲時﹑

四時爲歲。

置閏之法

堯典曰﹕期三百六旬有六日﹐期者一周年也﹐則是一年有三百六十六日。今一年只三百六十日﹐尙餘六日﹐一年六个小盡﹐又餘六日﹐則是一年共餘十二日﹐積三年之餘﹐有三十六日﹐於是置一閏月﹐以正其時﹐猶餘六日﹐又兩年後二十四日並前六日﹐再置一閏。

東方七宿

角亢氐房心尾箕﹑以應靑龍之象。

北方七宿

斗牛女虛危室壁﹑以應元武之象。

西方七宿

奎婁胃昴畢觜參﹑以應白虎之象。

南方七宿

井鬼柳星張翼軫﹑以應朱雀之象。

【璇璣玉衡之圖】缺圖

圓者爲璣﹑以象天行﹐直者爲衡﹑以望星辰。

圖說﹕隋﹖天文志云﹕璣衡者北斗﹐魁四星爲璇璣﹐杓三星爲玉衡。正義云﹕璣徑八尺﹐圓周二丈五尺﹐以璇飾之﹔而運乎上衡﹐爲橫簫﹐長八尺﹐孔徑一寸﹐以玉爲飾﹐下端望之﹐以視星辰轉移。窺衡是也﹐漢以來﹐謂之渾天儀。

【晦朔弦望圖】缺圖

三辰﹑五巳﹑八午中﹐初十未上﹑十三申﹐十五酉時﹑十八戌﹐二十亥位起精神﹐二十三日子時出﹐二十六日丑時行﹐二十八日寅上立﹐三十加來卯上輪﹐月月常從卯位加﹐陰二陽三順數排﹐山茶甫正斜角沒﹐太陰時刻定無差。

圖說﹕日有晦朔﹑月有弦望﹐初一爲朔﹑十五爲望﹐朔望中一日爲上弦﹐望晦中一日爲下弦。日屬陽﹑月屬陰﹐陰常爲陽消剝。自月初﹐月從右行﹐漸離於日﹐而明漸生﹐至初七八﹐明半見如弓弦﹐故謂上弦﹔至十五﹐月去日最遠﹐故得全其明﹐日月相望﹐謂之望月﹔半後則漸近日左畔﹐而明漸消﹐至二十二﹑三僅存半明亦如弓弦﹐故謂之下弦﹔至三十日﹐日月相合﹐月爲日消﹐盡謂之晦。

【五行所主圖】

星卽五星也﹐卦卽八卦也﹐人卽五常也﹐髒卽五臟也﹐味卽五味也﹐方卽五方也﹐色卽五色也﹐气卽五气也﹐時卽四時也﹐神卽六神也﹐數卽數目也﹐音卽五音也。

【七政之圖】缺圖

【天地四時圖】缺圖

圖說﹕日月麗乎﹐天地勢起於北﹐故日居午﹐月居未﹐子丑皆屬。土天道左旋﹐寅配春屬﹐木卯配夏屬﹐火辰配秋屬﹐金巳配冬屬﹔水地道右轉﹐亥配春屬﹐木戌配夏屬﹐火酉配秋屬﹐金申配冬屬。水逆順之中各有次序﹐行乎天地之間﹐乃先天之體也。

【度數所在過宮圖】缺圖

圖說﹕度數過宮﹐周天三百六十五度四分﹐度之一分配十二宮﹐其過宮﹐分秒具於圖中﹐百秒爲一分﹐百分爲一度。

【宮度偏正垣圖】缺圖

圖說﹕正垣者﹐論宮﹔偏垣者﹐論度。不論安命行限﹐皆準此例。且如虛日坐命度﹐主是日宮﹐主是土﹔又如限行虛日﹐日爲限度﹐土爲限宮﹐二星皆是我之用神﹐豈可用一而廢一也。

【星辰入垣圖】缺圖

凡入垣星辰﹐掌身命官福﹐田財妻嗣等﹐主者爲合格。

【星辰升殿圖】缺圖

凡升殿星辰﹐掌身命官福﹐田財妻嗣等﹐主者爲合格。

【星辰廟旺圖】缺圖

凡廟旺星辰﹐掌身命官福﹐田財妻嗣等﹐主者爲合格。

【星辰喜樂圖】缺圖

凡喜樂星辰﹐掌身命官福﹐田財妻嗣等﹐用者爲合格。

【星辰貴格圖】缺圖

凡貴格星辰﹐掌身命官福﹐田財妻嗣等﹐主者爲合格。

【星辰賤格圖】缺圖

凡賤格星辰﹐掌身命官福﹐田財妻嗣等﹐主者爲忌格。

張果星宗二

諸星起例﹑以後諸星起例皆從年幹爲主。

變曜

甲火乙孛丙屬木﹐

丁是金星戊上求。

己人太陰庚是水﹐

辛气壬計癸羅﹖。

訣曰﹕

祿暗福耗蔭﹐

貴刑印囚權。

火孛木金土﹐

月水气計羅。

假如甲生人﹐欲推何星化貴﹐則以祿念至貴﹐是第六字﹐又念火至月第六字﹐便知月化貴也﹐餘仿此推。

凡當年星變爲天祿者﹐卽其星管官祿也。

變爲暗者屬相貌﹐

變爲福者屬財帛﹑福徳遷移﹐

變爲耗者屬兄弟﹐

變爲蔭者屬妻妾﹐

變爲貴者屬男女﹐

變爲刑者屬奴僕﹐

變爲印者屬田宅﹐

變爲囚者屬疾厄﹐

變爲權者屬命宮﹐

此又變曜之所屬也﹐

故其爲管庫星雲。

天祿﹑仕人遇之主食俸祿庶人有之亦主享福。

祿主當生入命宮﹐

田財旺气大亨通。

官星更在髙彊位﹐

年少聲名達聖聰。

凡祿主與官祿並詳﹐一宜在七彊宮﹐二宜照命﹐三喜順行﹐四喜廟旺﹐五要在當生年納音長生﹑臨官﹑帝旺宮﹐以上並得用﹐主大富貴。如在五弱宮﹐或入四殺位﹐更行畱逆﹐故爲福不純﹐主人淹滯不遂。

天暗﹑此謂吉星化凶須吉而不吉也

富貴因何福不榮﹐

只緣命裏暗傷星。

髙彊皆是爲凶惡﹐

入陷孤髙禍自輕。

凡天暗星與相貌同推﹐此星最忌在官宮及官魁文星﹑身命逢之﹐皆無發達。

天福﹑徳者福之基亦要人之有徳者必得福壽也

身宮及命福星臨﹐

廟旺髙彊享福深。

若遇陷宮並惡曜﹐

榮華消鑠禍難禁。

凡天福與福徳﹑財帛遷移同詳﹐宜照福徳爲上﹐身命次之﹐男女宮見之爲上吉﹐緣此宮與福徳相對﹐故爲上喜﹐在廟旺兼行順段爲福﹐如在陷弱宮及伏逆畱段爲淺﹐更宜消詳身命根本﹐方可斷之。

天耗﹑唐元宗時天耗星盜貴妃玉環及香囊而去帝夢中叱之答曰吾天耗也

天耗之星不可逢﹐

生來財帛化爲空。

若臨貴地並權祿﹐

尙自區區待限通。

凡天耗星與兄弟同推﹐此星耗財之神﹐故以兄弟當之﹐忌在田財二宮﹑別宮無甚害。

天蔭﹑主父母榮貴封蔭之下

蔭星逄著有操持﹐

須是髙彊廟旺時。

福祿印權並貴會﹐

官榮極品耀天墀。

凡天蔭星與妻妾同推﹐喜入生旺宮得妻財。入死絕宮主多病﹔順行則吉﹐逆行則凶﹐七彊宮見之相宜﹐五弱宮不利﹐此星居遷移﹐主外婿﹐在奴僕不宜正婚﹔居四正宮﹐主有妻財﹐惡星不犯﹐主夫妻偕老也。

天貴﹑吉星夾之有貴凶星拱夾則賤

身遇髙彊及印權﹐

命宮三合更相聯。

貴多刑少居官祿﹐

職位榮華祿更遷。

凡天貴星與男女並詳﹐此星居七彊順行樂廟旺宮﹑及當生貴人祿馬之位﹐主生貴子﹔在遷移奴僕﹐兄弟宮﹐主過房子﹔或在五弱被惡曜刑破﹐多主傷克﹔更男女宮星陷﹐主絕嗣﹔男女星好﹐還有子。

天刑﹑謂犯徒流賊盜刺字於面於肘者

天刑若陷最爲惡﹐

身命田宅怕逢著。

限臨必主身不全﹐

黥面文身方免卻。

凡天刑星與奴僕同推﹐此星在閒極宮無惡曜相犯﹐奴僕得力﹐或在七彊及得地﹐主僕從姦狡﹐更有凶星入宮﹐小人無故相侵犯淩辱﹐此星宜弱不宜彊﹐宜順不宜逆﹐若是命主星又不妨﹐無自刑之理。

天印﹑喜官祿等星

生來須有皇恩命﹐

官祿髙彊賴此星。

若遇科名科甲貴﹐

因玆食祿播王庭。

凡天印星與田宅並詳﹐此星喜居田宅宮﹐及七彊入廟生旺之地﹐主多產業﹐如畱逆無气﹐更在閒極陷地﹐俱不得祖業。田宅宮別有吉星臨照﹐亦能自創立﹐如田宅有忌星相犯﹐加命弱失陷﹐必無田宅。

天囚﹑若遇闌干貫索相並主牢獄之患

天囚若在四刑宮﹐

膿血傷殘命夭終。

若是壽星臨照著﹐

也須爲福不爲凶。

凡天囚星與疾厄同推﹐此星怕入七瓊森旺﹐及在逆段或照命或臨身﹐並不相宜也﹔若是紫木星爲囚星﹐然其性本善﹐不可便以囚忌爲嫌﹐但戊癸人見之減力﹐終不爲禍。

天權﹑主有威權掌生殺之職

權星遇貴在髙彊﹐

縱有刑囚亦不妨。

更遇合宮髙格局﹐

定須官到紫微郎。

凡天權星與命宮並詳﹐此星照命及伴身﹐若入廟順行﹐主得貴人扶持﹐更與太陽福祿﹑同宮尢奇。

科名﹑假士子用之主名髙位重庶人有之亦有聲望

甲乙生人木向榮﹐

丙丁火宿定科名。

庚辛金兮戊己土﹐

壬癸生人是水星。

此上謂之十干科名星﹐要在七彊順段旺廟則名位髙也﹔若在五弱之宮及畱逆段﹐𨿽中科甲﹐名次低也。

科甲﹑主登髙科亦要廟旺得力必中

科甲之星對命宮﹐

對宮官主要彊隆。

如居廟旺登髙第﹐

陷時及第必難逢。

假令寅宮安命與申相對﹐申宮屬水﹐卽取水星爲科甲﹐要在七彊﹑順段廟旺中髙甲﹔居陷弱又退畱伏段﹐𨿽貴甲第必低。

文星﹑文旺身衰仲尼不仕身旺文衰廉頗就武要相均平則貴

甲羅乙計丙戊金﹐

丁火巳气庚木星。

辛人見土壬逢日﹐

癸人見月主文名。

文星者﹐五行相濟而成文也﹐甲見羅則通明﹐乙見計巳見气則疏通﹐丙見金則陶鎔﹐丁見火則光明﹐戊見金辛見土則秀气﹐壬見日癸見月則輝光﹐庚見木則斷削﹐此皆相濟而成文﹐獨不以水孛爲文者﹐其無質也。

魁星

甲人太陰﹑以太陽﹐丙羅﹑丁計﹑戊炎方。己金﹑庚木﹑辛逢孛﹐壬气﹑癸水號魁光。魁星者﹐陰陽和合相生而成魁﹐獨不以土爲魁者﹐以土愚濁故也。

官星﹑官者輔君之星也君以之而任政事

甲气乙水是官星﹐

丙羅丁計戊孛亨。

己火庚金辛用木﹐

壬月癸土定功名。

官星者﹐乃十干官星之祿星﹐琴堂謂對祿是也﹐甲以辛爲官﹐辛以气爲祿﹐則甲人用气爲官星﹐十干皆以此例﹐獨陽君不與者﹐以其官君之所授也。

印星﹑印者國之璽也君主掌之以信天下之人苟非其人而勿與焉

甲木乙日丙是熒﹐

丁月戊土巳羅辰。

庚金辛計壬逢水﹐

癸人見孛爲印星。

印星者﹐五行相符合而爲印﹐甲以木﹐丙以火﹐戊土﹑庚金﹑壬水是也﹐五陰漧取日月羅計孛﹐亦以相生而相類然﹐十一曜獨气不與者﹐以其善柔而非羅計孛之比焉。

催官﹑仕人賴之以薦舉

甲金乙水丙日安﹐

丁羅戊木見爲歡。

己气庚孛辛土宿﹐

壬月癸計是催官。

催官之星﹐主遷官進職也﹐大抵此星與祿主相爲催克﹐如甲人以火爲祿﹐而見金則催。乙人以孛爲祿﹐而見水則催。丙人以木爲祿﹐而見日則催。丁人以金爲祿﹐而見羅則催是也。十一曜獨火不與者﹐以其有太陽在焉。

祿神﹑主俸祿

甲兼木孛乙水星﹐

丙計丁羅戊土名。

巳火庚金辛紫气﹐

壬日癸月是祿神。

祿神者﹐正祿神﹐遇之﹐主食正俸祿﹐十一曜俱全而甲獨兼木孛者﹐以其陽幹之首也。

喜神﹑主婚姻財喜之類

甲羅乙計丙气星﹐

丁水戊月是喜神。

巳土庚金辛見木﹐

壬孛癸火最堪親。

人命月逆行﹐喜神逆祿﹐十曜司祿而順布﹐喜神隨月以逆承﹐故祿之序火﹑孛﹑木﹑金﹑土﹑月﹑水﹑气﹑計﹑羅﹐而喜神之序羅﹑計﹑气﹑水﹑月﹑土﹑金﹑木﹑孛﹑火是也。

爵星﹑主進爵除拜之星

鼠猴土兮豬羊火﹐

馬牛以水爲爵星。

兔逢紫气虎蛇木﹐

雞犬逢金龍孛欣。

爵者﹐地元爵也﹐自年支中出也﹐遇之進爵除拜﹐最要官福身命有之﹐又喜在髙彊相遇。

天馬地驛﹑主升遷馳驛之類

申子辰年用火木﹐

寅午戌人是水金。

亥卯未生看木火﹐

巳酉丑年計水眞。

其法以驛馬宮遁祿幹﹐所屬爲地驛﹑祿乾化祿爲天馬。如申子辰人﹐馬居寅﹐則遁甲祿在寅﹐以甲木爲地驛﹐以甲火爲天馬﹔又寅午戌人馬居申﹐則遁庚祿居申﹐以庚金爲地驛﹐以庚水爲天馬﹐餘仿此推。果老有天馬﹑地驛﹐起例不同﹐以五虎遁官祿宮﹐取二者姑並詳之﹐惟果老者爲切。

卦气﹑卦气是天祿之餘身命值之更無混雜主有福祿

壬甲從乾乙癸坤﹐

戊坎丙艮震居庚。

辛巽己離丁兌位﹐

此系卦气八宮神。

以年幹爲主﹐且如壬甲生人﹐從亥上起壬﹑卽是卦气之位﹔甲生人亥上卽是卦气宮也﹐餘仿此例。

天元祿﹑滿用一星而得三用也

十曜天元化祿因﹐

五遁迆前命位尋。

何干化祿爲天祿﹐

最宜滿用喜垣城。

以年幹五虎遁﹐順數至命宮得何干﹐以此乾化祿爲是。且如甲生人寅上立命﹐以甲己之年起﹐丙寅就是丙寅宮﹐坐命以丙乾化祿是木﹐卽木爲天元祿是也。餘仿此例﹐化祿者卽前甲﹑火﹑乙﹑孛﹑丙﹑屬﹑木之類。

地元祿﹑取卦逆命何干屬某是

欲識地元推卦气﹐

逆至命裏卽幹神。

遇有吉星臨滿用﹐

定擬金殿玉階行。

以年幹所管卦气逆數至命宮得何干﹐以此幹屬某爲是。且如甲生人寅上安命﹐以壬甲從幹就於亥上起甲﹑逆數至寅命宮得癸幹﹐卽以癸屬水﹐取水爲地元祿。餘仿此例。

人元祿﹑以虎順宮何干屬某干爲是

人元虎遁來官祿﹐

以干受克的爲眞。

中間若有閒神雜﹐

斟酌當加仔細論。

以年幹起五虎遁順數至官祿得何干﹐以此幹受克爲是。且如甲生人寅上立命﹐以甲己之年起丙寅﹐從寅上起丙順數至巳上官祿宮得己幹﹐卽以己屬土﹐取木克土﹐以木爲人元祿。余依此推。

天經地緯﹑二星用星不用宮﹑以虎順命幹屬某是經﹑以命支神屬某是緯

星有天經地緯神﹐

虎遁輪流至命程。

地支支神名地緯﹐

天干幹主是天經。

身命逢他來拱夾﹐

經天緯地有才能。

若值斗標來指破﹐

一生名利算輕塵。

以年幹起五虎遁﹐順數至命宮﹐得何干支﹐以干屬某爲天經﹐以地支屬某爲地緯。且如甲生人寅上坐命﹐以甲己之年起丙寅﹐就是丙寅宮安命﹐以丙火爲天經﹐以寅木爲地緯﹐餘仿此例。其論支神所屬者﹐卽寅卯屬木﹐巳午屬火﹐申酉屬金﹐亥子屬水﹐辰戌丑未屬土﹐切不可以寅亥二宮屬木論也。

天馬﹑地驛

天馬地驛﹐果老所著也﹐與前諸家者不同。天馬須將五虎遁﹐遁過命宮官祿論。論幹得祿歸何所﹐所屬支神天馬定。官祿類垣推地驛﹐只在巳亥寅申局。不論宮神只在支﹐卽是支神天馬屬。以年幹起五虎遁﹐順數至官祿得何干支﹐取幹之祿爲天馬﹐取官支馬爲地驛。且如甲生人寅上安命﹐以甲己之年起丙寅﹐從寅上起丙順數至巳官祿得己巳﹐以丁巳祿居午取午火爲天馬﹑以巳酉丑馬在亥﹐取亥水爲地驛﹐餘仿此例。若驛馬有二屬星者﹐則取左右夾拱用之。

職元﹑主職分

卦气順行至命程﹐

幹屬化曜職元星。

身命逢之居顯職﹐

凡人遇此幹才能。

以年幹起卦气﹐順數至命宮得何干﹐以此乾化祿爲是。且如甲生人寅上安命﹐以壬甲從幹起﹑從亥上起甲順數至命宮﹐在寅得丁﹐卽以丁火爲職元。

局主

職元六合推乾化﹐

卽是一局主之辰。

命身值此無空破﹐

士庶逢之眾仰欽。

以職元幹所合之幹﹐以此乾化祿爲是﹐且如前職元是丁﹐丁與壬合﹐取壬計爲局主是也。

卦气﹑此爲天祿卦气與前不同

年幹卦气逆回輪﹐

日月住處定陽陰。

晝生日止夜生月﹐

論幹得祿取宮神。

以年幹起卦气﹐逆數至晝日夜月之宮得何干﹐以此幹祿宮爲是。且如甲生人太陽在酉﹐以壬申從幹起﹐從亥上起甲逆數至酉得丙﹐以丙戊祿在巳﹐巳上爲卦气﹐又名天祿卦气。經曰﹕官貴命無卦气﹐安能食天祿。正謂此也。如乙生人太陰在卯﹐以乙癸坤宮起﹐從申上起乙﹑逆數至卯上得庚﹐以庚居申﹐申上爲卦气。

斗標﹑斗標者北斗之柄也﹑命無斗標爲人不尊重

月建宮中起戌時﹐

亥時便向次宮移。

順行只喜臨官祿﹐

地緯天經忌見之。

又﹕命主身星斗柄宮﹐忌臨殺位怕逢空。宜居祿貴並生旺﹐補衮終當立大功。以戌時加月建順數至生時爲是﹐且如正月卯時生﹐正月建寅﹐以戌時加在寅宮﹐順數至未﹐得本生時爲斗標﹐餘仿此。

注受﹑亦曰陰注陽受

注受正七子垣逢﹐

二六三五亥戌同。

八與臘月丑上立﹐

九寅子月在寅宮。

四酉十卯爲截法﹐

身命逢之定富榮。

以正月起子﹐逆數至酉﹐五月又轉戌﹐順數至卯﹐十一月又轉寅﹐逆數至醜﹐爲十二月是也。

天乙

天乙貴人甲見未﹐

戊庚在丑乙申位。

己子丙酉辛居寅﹐

丁亥壬兔巳逢癸。

天乙貴人者﹐卽晝貴人也。

玉堂

玉堂貴人甲見醜﹐

戊庚在未丁居酉。

丙亥乙子巳逢申﹐

壬己癸卯辛午守。

玉堂貴人者﹐卽夜貴人也。

文昌﹑此星入垣主大貴

甲乙巳午報君知﹐

丙戊申宮丁巳雞。

庚豬辛犬壬逢虎﹐

癸人見兔入云梯。

文昌者﹐乃天干生地支所藏之人元也。甲生丙在巳﹐乙生丁在午﹐丙生戊﹑戊生庚在申﹐丁生己﹑己生辛在酉﹐庚生壬在亥﹐壬生甲在寅﹐癸生乙在卯﹐獨辛不以生而以戌爲文昌﹐戌在辛之方位﹐以其有從魁﹑河魁夾之也﹐子﹑丑﹑辰﹑未不與者何也﹐蓋文昌欲顯不欲隱。子﹑丑地下﹐辰﹑未庫也。

天廚

甲乙巳午丙在子﹐

丁戊巳午己申儲。

庚落寅中辛尋午﹐

壬廚居酉癸臨豬。

天廚名食神祿﹐假如甲生人逢巳﹐甲食丙﹐丙祿在巳﹔乙生人逢午﹐乙食丁﹐丁祿居午是也。

歲殿﹑吉星臨之吉﹑凶星守之凶

主星入殿福非常﹐

客曜加囚必主殃。

福祿官魁如不陷﹐

拖靑紆紫列朝堂。

以歲駕宮起甲﹐順數至生年幹﹐在某宮卽是。

歲駕﹑吉星登駕吉﹑凶星豋駕凶

客曜臨朝第一凶﹐

非星破祿亦皆同。

若還囚殺加身命﹐

假使爲官是蔭封。

卽生年支爲歲駕宮也﹐如子年子爲歲宮﹐丑年丑爲歲駕﹐餘仿此推之。

祿勛﹑陽刃﹑唐符﹑國印﹑唐符又名飛刃

祿前號刃爲兵器﹐

身命逢之性橫恃。

只怕天雄諸殺臨﹐

若逢五鬼頻遭配。

祿前八位號唐符﹐

第九名爲國印宮。

身命逢之膺顯爵﹐

倘逢空陷主貧窮。

甲祿到寅﹑卯爲陽刃﹑酉爲飛刃唐符﹐戌爲國印。乙祿到卯﹑辰爲陰刃﹑戌爲飛刃唐符﹑亥爲國印。丙戊祿在巳﹑午爲陽刃﹑子爲飛刃唐符﹑醜爲國印。丁己祿在午﹑未爲陰刃﹑醜爲飛刃唐符﹑寅爲國印。庚祿居申﹑酉爲陽刃﹑卯爲飛刃唐符﹑辰爲國印。辛祿到酉﹑戌爲陰刃﹑辰爲飛刃唐符﹑巳爲國印。壬祿居亥﹑子爲陽刃﹑午爲飛刃唐符﹐未爲國印。癸祿居子﹑丑爲陰刃﹑未爲飛刃唐符﹑申爲國印。

天雄﹑地雌﹑天雄卽白虎﹑地雌卽喪門

天雄地雌分吉凶﹐

駕前三位九宮中。

忌臨官祿和身命﹐

鋒刃廉同不善終。

歲駕前三宮爲天雄﹐九宮爲地雌﹐又云﹕地雌對宮爲天雄﹐忌見祿主。

年符﹑年符卽年官符也﹐又名五鬼飛符

年支順數第五位﹐

宮神名號官符鬼。

更加陽刃殺來逢﹐

坐命臨身非橫悔。

月符﹑月符卽月官符也

以午起爲首﹐

順數輪宮走。

遇住生月中﹐

臨之多爭鬥。

歲駕前五位爲官符﹐又名飛符﹑年符﹑五鬼是也﹐以正月起午﹐數至生月爲月符﹐怕臨身命限途。

大耗﹑小耗

大耗小耗最爲嫌﹐

駕前六七位相連。

身命田財俱值此﹐

縱然發達破家筵。

太歲第六位爲小耗﹐第七宮爲大耗是也﹐怕在身命﹑田財宮﹐或身命田財﹐主遇不吉。

天耗

正七二八子寅方﹐

三九四十辰午當。

五十一申丑未戌﹐

必主雷轟虎咬亡。

如正七月在子﹐二八月在寅﹐名曰天耗﹐又謂之雷霆殺。

地耗

正七二八酉亥宮﹐

三九四十丑卯同。

五十一月臨巳上﹐

六十二月丑未中。

正七月在酉﹐二八月在亥﹐名爲地耗﹐此二耗同前耗斷之。

月廉

正月起於申﹐

順數至本生。

此星來克命﹐

橫夭不須評。

月廉星人罕用之﹐月廉宮較輕﹐月廉主起克命限﹐其凶莫解。且如正月生﹐廉在申﹐以水爲廉主也。

月煞﹑此煞以月廉同斷

正戌二巳七居辰﹐

三午四未位相迎。

五寅六卯八亥位﹐

九子十丑十一申。

十二月中居酉上﹐

若犯此殺最爲刑。

值難

正二太陽三四月﹐

五六火羅君莫說。

七八水孛更爲災﹐

九十木气爲難絕。

十一十二怕金星﹐

此是神仙眞口訣。

正二月生人﹐以太陽爲值難﹐忌見他煞尢凶。

的殺

人命如逢破碎殺﹐

破財恰似湯澆雪。

行年運限更加臨﹐

官事連綿無休歇。

子﹑午﹑卯﹑酉﹑

蛇頭問口﹐

寅﹑申﹑巳﹑亥

雞頭粉碎﹐

辰﹑戌﹑丑﹑未

牛頭大忌﹐又謂之破碎。

咸池

申子辰雞叫亂人倫﹐

寅午戌兔從茅裏出。

巳酉丑躍馬南方走﹐

亥卯未鼠子當頭忌。

身命坐咸池﹑或咸池星入身命﹐更會金﹑水﹑孛者﹐男爲癆瘵﹐女爲風塵﹐又名桃花。

大煞

大煞子人先是猴﹐

丑雞寅犬問來由。

卯蛇辰午巳逢未﹐

午虎未兔申龍頭。

酉豬戌鼠難回避﹐

循環亥上卻逢牛。

大煞卽飛廉﹐身命限度俱忌之﹐爲禍尢速。

空亡

甲子旬中戌亥空﹐

甲戌旬中申酉空。

甲申旬中午未空﹐

甲午旬中辰巳空。

甲辰旬中寅卯空﹐

甲寅旬中子丑空。

但陽年空陽宮﹐陰年空陰位﹐陽年爲空﹐陰年爲亡。

孤虛

金空則鳴火空發﹐

水空日夜流不歇。

木空則折土空崩﹐

晝喜日空夜宜月。

空亡對宮﹐卽是孤虛也﹐如甲子旬中空﹐戌亥對宮爲孤虛﹐陽爲孤﹐陰爲虛﹐此一祕法也。

孤辰

寅卯辰人怕己丑﹐

巳午未人畏申辰。

申酉戌人嫌亥未﹐

亥子丑人寅戌嗔。

寡宿

孤辰切忌男妨婦﹐

寡宿須教女害夫。

兄弟亦當離別去﹐

爺娘骨肉不同居。

男怕孤辰女怕寡宿﹐身命宮坐之並﹐夫妻宮犯之﹐男女宮守之﹐主鰥寡孤獨論之。

三刑

寅刑巳上巳刑申﹐

丑戌相刑未與辰。

子刑卯上卯刑子﹐

辰午酉亥自相刑。

六害

六害子未不相親﹐

丑害午兮寅巳嗔。

卯害辰兮申害亥﹐

酉戌相穿大少情。

又﹕三刑六害主殘傷﹐不測官災最不祥。妻子亦當防克破﹐爲官必定死他鄕。三刑六害二煞﹐身命夫妻子宮行限﹐俱怕逢之。

劫殺﹑劫殺亦名天官符﹐劫殺前一位名災殺﹑第二位名天殺﹑總曰三殺

申子辰巳上化爲塵﹐

寅午戌亥上不須說。

巳酉丑寅上休開口﹐

亥卯未申上勿遭值。

亡神

申子辰亥上不堪親﹐

寅午戌巳上動紙筆。

巳酉丑逢申須斂手﹐

亥卯未逢寅切須忌。

亡神與劫殺相對﹐吉凶同斷。

天羅地网

辰爲天羅忌乙生人﹐

戌爲地网怕辛生人。

經云﹕辰戌爲惡弱之地﹐天乙不臨﹐天乙乃貴人也。又云﹕辰爲天羅﹐戌爲地网﹐乙辛生人﹐切莫遇之。

反吟伏吟

太歲宮爲反吟﹐

歲破宮爲伏吟。

經云﹕反吟﹑伏吟﹐悲哭淋淋。又云﹕反吟相見是絕滅﹐伏吟相見淚淋淋是也。

駕前神殺歌﹑以年順數

歲駕劍鋒伏屍寄﹐

二爲天空仍可畏。

喪門地雌孝服來﹐

四爲貫索勾神慮。

官符五鬼及飛符﹐

死符小耗月徳具。

歲破大耗闌干並﹐

八爲暴敗天厄至。

九是白虎卽天雄﹐

天徳絞殺捲舌忌。

十一弔客與天狗﹐

十二病符驀越位。

駕後神煞歌﹑以年逆數

子年紅鸞卯爲首﹐

天喜對宮在於酉。

血刃浮沈及解神﹐

戌上分明牢掣肘。

天哭還從午上尋﹐

披頭更向辰宮究。

流年諸殺與諸凶﹐

逆認地支輪宮守。

羊刃詳解例

以年橫取﹕甲

丙﹑戊

庚

壬

卯爲刃宮﹐午爲刃宮﹐酉爲刃宮﹐子爲刃宮。

陽刃﹑忌晝火爲刃星﹐日爲刃星﹐金爲刃星﹐土爲刃星。

四火刃度﹐四日刃度﹐四金刃度﹐四土刃度。

酉爲刃宮﹐子爲刃宮﹐卯爲刃宮﹐午爲刃宮。

飛刃﹑生人金爲刃星﹐土爲刃星﹐火爲刃星﹐日爲刃星。

四金刃度﹐四土刃度﹐四火刃度﹐四日刃度。

以年橫取﹕乙

丁﹑己

辛

癸

辰爲刃宮﹐未爲刃宮﹐戌爲刃宮﹐丑爲刃宮。

陰刃﹑忌夜金爲刃星﹐月爲刃星﹐火爲刃星﹐土爲刃星。

四金刃度﹐四月刃度﹐四火刃度﹐四土刃度。

戌爲刃宮﹐丑爲刃宮﹐辰爲刃宮﹐未爲刃宮。

飛刃﹑生人火爲刃星﹐土爲刃星﹐金爲刃星﹐月爲刃星。

四火刃度﹐四土刃度﹐四金刃度﹐四月刃度。

自刃年﹕壬子﹑癸丑﹑丙午﹑丁未﹑戊午﹑己未。

飛刃年﹕壬午﹑癸未﹑丙子﹑丁丑﹑戊子﹑己丑。

經云﹕且如倒限一說﹐根挨度數而推﹐有殺刃者﹐遇太歲必傷﹐無殺刃者﹐縱凶不死﹐故刃利害。又云﹕無殺刃豈能傷乎﹐蓋羊刃者﹐其論有六﹐有陰刃﹐有陽刃﹐有飛刃﹐有刃宮﹐有刃星﹐有刃度﹐故晝生忌陽刃﹐夜生忌陰刃﹐以甲﹑丙﹑戊﹑庚﹑壬生人爲陽﹐以乙﹑丁﹑己﹑辛﹑癸生人爲陰。假如陽刃例﹐甲年卯爲刃宮﹐火爲刃星﹐四火刃度。又如陰刃例﹐乙年辰爲刃宮﹐金爲刃星﹐四金刃度也。

馬前諸殺例﹑以年支起驛馬取

驛六華劫災天地年月亡將扳

馬害蓋殺殺殺殺殺殺神星鞍

申子辰﹕寅卯辰巳午未申酉戌亥子丑。

寅午戌﹕申酉戌亥子丑寅卯辰巳午未。

巳酉丑﹕亥子丑寅卯辰巳午未申酉戌。

亥卯未﹕巳午未申酉戌亥子丑寅卯辰。

申子辰人馬居寅﹐

寅午戌人馬居申﹐

巳酉丑人馬在亥﹐

亥卯未人馬在巳。

五行長生例﹑以生年納音所取

生敗冠官旺衰病死墓絕胎養

木﹕亥子丑寅卯辰巳午未申酉戌。

火﹕寅卯辰巳午未申酉戌亥子丑。

土水﹕申酉戌亥子丑寅卯辰巳午未。

金﹕巳午未申酉戌亥子丑寅卯辰。

生卽長生﹐

敗卽沐浴﹐

冠卽冠帶﹐

官卽臨官﹐

帝卽帝旺。

天干化曜星例﹑以年幹橫取

年幹﹕甲乙丙丁戊己庚辛壬癸

天祿﹕主享祿﹐火孛木金土月水气計羅

天暗﹕主暗昧﹐孛木金土月水气計羅火

天福﹕主獲福﹐木金土月水气計羅火孛

天耗﹕主破耗﹐金土月水气計羅火孛木

天蔭﹕主蔭庇﹐土月水气計羅火孛木金

天貴﹕主嗣貴﹐月水气計羅火孛木金土

天刑﹕主犯刑﹐水气計羅火孛木金土月

天印﹕主有印﹐气計羅火孛木金土月水

天囚﹕主囚禁﹐計羅火孛木金土月水气

天權﹕主重權﹐羅火孛木金土月水气計

天官﹕主官星﹐气水羅計孛火金木月土

生官﹕主官髙﹐月土气水羅計孛火金木

傷官﹕主壞名﹐金木月土气水羅計火孛

祿元﹕主有祿﹐木火水日水日水金木土

馬元﹕主利動﹐驛馬宮主是又曰貴元

仁元﹕主延年﹐木木火火土土金金水水

壽元﹕主壽考。

甲子﹑乙丑﹑壬申﹑癸酉﹑庚辰﹑辛巳﹑甲午﹑乙未﹑壬寅﹑癸卯﹑庚戌﹑辛亥金。

丙寅﹑丁卯﹑甲戌﹑乙亥﹑戊子﹑己丑﹑丙申﹑丁酉﹑甲辰﹑乙巳﹑戊午﹑己未火。

戊辰﹑己巳﹑壬午﹑癸未﹑庚寅﹑辛卯﹑戊戌﹑己亥﹑壬子﹑癸丑﹑庚申﹑辛酉木。

庚午﹑辛未﹑戊寅﹑己卯﹑丙戌﹑丁亥﹑庚子﹑辛丑﹑戊申﹑己酉﹑丙辰﹑丁巳土。

丙子﹑丁丑﹑甲申﹑乙酉﹑壬辰﹑癸巳﹑丙午﹑丁未﹑甲寅﹑乙卯﹑壬戌﹑癸亥水。

天干吉凶星例﹑以年幹橫取

年幹﹕甲乙丙丁戊己庚辛壬癸

文星﹕主能文﹐羅計金火金气木土日月

魁星﹕主奪魁﹐月日羅計火金水孛气水

官星﹕主官職﹐气水羅計孛火金木月土

印星﹕主掌印﹐木日火月土羅金計水孛

催官﹕主催升﹐金水日羅木气孛土月計

祿神﹕主食祿﹐木水計羅土火金气日月

喜神﹕主喜慶﹐羅計气水月土金木孛火

科名﹕主標名﹐木木火火土土金金水水

科甲﹕主登第﹐以命宮對宮宮主是卽妻星也。

祿勛﹕主勛祿﹐寅卯巳午巳午申酉亥子

陽刃﹕主橫禍﹐卯辰午未午未酉戌子丑

飛刃﹕同前斷﹐酉戌子丑子丑卯辰午未

唐符﹕主重權﹐唐符卽飛刃也﹑並凶則以飛刃斷﹑會吉則以唐符論。

國印﹕主掌印﹐戌亥丑寅丑寅辰巳未申

天乙﹕晝貴人﹐未申酉亥丑子丑寅卯巳

玉堂﹕夜貴人﹐丑子亥酉未申未午巳卯

文昌﹕利小試﹐巳午申酉申酉亥戌寅卯

天廚﹕宜食廩﹐巳午子巳午申寅午酉亥

地支吉凶星例一﹑以年支橫取

年支﹕子丑寅卯辰巳午未申酉戌亥

爵星﹕主爵尊﹐土水木气孛木水火火金金水

天馬﹕主調升﹐火計水木火計水木火計水木

地驛﹕主遷除﹐木水金火木水金火木水金火

血支﹕主血光﹐木土土木火金水日月水金火

血忌﹕主血毒﹐日土土月木水火金金火水木

產星﹕主產難﹐金水木火金水木火金水木火

歲殿﹕宜登殿﹐以歲駕起甲順數遇生年幹是

歲駕﹕宜登駕﹐子丑寅卯辰巳午未申酉戌亥

太歲﹕怕並凶﹐子丑寅卯辰巳午未申酉戌亥

劍鋒﹕怕疊刃

伏屍﹕怕逢凶

天空﹕殺喜空﹐丑寅卯辰巳午未申酉戌亥子。

喪門﹕主喪服﹐寅卯辰巳午未申酉戌亥子丑。

地雌﹕怕並殺

地喪﹕忌臨妻

地﹖﹕同前斷

貫索﹕主縲紲﹐卯辰巳午未申酉戌亥子丑寅。

勾神﹕同前斷

五鬼﹕主詞訟﹐辰巳午未申酉戌亥子丑寅卯。

官符﹕同前斷

飛符﹕同前斷

年符﹕同前斷

地支吉凶星例二﹑以年支橫取

年支﹕子丑寅卯辰巳午未申酉戌亥

月徳﹕主化凶﹐巳午未申酉戌亥子丑寅卯辰。

死符﹕身命忌

小耗﹕田財忌

歲破﹕同前﹐午未申酉戌亥子丑寅卯辰巳。

大耗﹕同前

闌干﹕命限忌

暴敗﹕同前﹐未申酉戌亥子丑寅卯辰巳午。

天厄﹕同前

白虎﹕命宮忌﹐申酉戌亥子丑寅卯辰巳午未。

天雄﹕同前

天徳﹕能化煞﹐酉戌亥子丑寅卯辰巳午未申。

捲舌﹕命限忌

絞殺﹕同前

天狗﹕子宮忌﹐戌亥子丑寅卯辰巳午未申酉。

弔客﹕主弔孝

病符﹑驀越﹕主疾病﹐亥子丑寅卯辰巳午未申酉戌。

地支吉凶星例三﹑以年支橫取

年支﹕子丑寅卯辰巳午未申酉戌亥。

的殺﹕主破敗﹐巳丑酉巳丑酉巳丑酉巳丑酉。

破碎﹕同上。

咸池﹕主色欲﹐酉午卯子酉午卯子酉午卯子。

桃花﹕主淫泆。

大殺﹕主橫禍﹐申酉戌巳午未寅卯辰亥子丑。

飛廉﹕主非災。

孤辰﹕主孤克﹐寅寅巳巳巳申申申亥亥亥寅。

寡宿﹕主寡居﹐戌戌丑醜丑辰辰辰未未未戌。

三刑﹕主刑傷﹐卯戌巳午辰申午丑寅酉未亥。

六害﹕主克害﹐未午巳辰卯寅丑子亥戌酉申。

劫殺﹕主劫破﹐巳寅亥申巳寅亥申巳寅亥申。

亡神﹕主危亡﹐亥申巳寅亥申巳寅亥申巳寅。

空亡﹕主少積﹐甲子﹑丙寅﹑戊辰﹑庚午﹑壬申﹔戌。乙丑﹑丁卯﹑己巳﹑辛未﹑癸酉﹔亥。甲戌﹑丙子﹑戊寅﹑庚辰﹑壬午﹔申。

孤虛﹕主孤寡﹐乙亥﹑丁丑﹑己卯﹑辛巳﹑癸未﹔酉。甲申﹑丙戌﹑戊子﹑庚寅﹑壬辰﹔午。乙酉﹑丁亥﹑己丑﹑辛卯﹑癸巳﹔未。

空亡對﹕甲午﹑丙申﹑戊戌﹑庚子﹑壬寅﹔辰。乙未﹑丁酉﹑己亥﹑辛丑﹑癸卯﹔巳。甲辰﹑丙午﹑戊申﹑庚戌﹑壬子﹔寅。

宮孤虛﹕乙巳﹑丁未﹑己酉﹑辛亥﹑癸丑﹔卯。甲寅﹑丙辰﹑戊午﹑庚申﹑壬戌﹔子。乙卯﹑丁巳﹑己未﹑辛酉﹑癸亥﹔丑。

地支吉凶星例四﹑以年支橫取

年支﹕子丑寅卯辰己午未申酉戌亥。

紅鸞﹕主喜事﹐卯寅丑子亥戌酉申未午巳辰

天喜﹕同前﹐酉申未午巳辰卯寅丑子亥戌

血刃﹕主血光﹐戌酉申未午巳辰卯寅丑子亥

浮沈﹕主沒溺﹐戌酉申未午巳辰卯寅丑子亥

天解﹕主解難﹐戌酉申未午巳辰卯寅丑子亥

地解﹕主釋凶﹐未未申申酉酉戌戌亥亥午午

天哭﹕主哭泣﹐午巳辰卯寅丑子寅戌酉申未

披頭﹕主孝服﹐辰卯寅丑子亥戌酉申未午巳

黃旛﹕命限忌﹐辰丑未戌辰丑未戌辰丑未戌

豹尾﹕同上﹐戌未辰丑戌未辰丑戌未辰丑。

甲子﹑庚午﹑乙亥﹑辛巳﹑丙戌﹑壬辰﹑丁酉﹑戊申﹑癸丑﹑己未﹔子。己巳﹑甲戌﹑庚辰﹑乙酉﹑辛卯﹑丙申﹑壬寅﹑丁未﹑戌午﹑癸亥﹔卯。

擎天﹕命限忌﹐庚寅﹑辛丑﹑壬子﹔辰。戊辰﹑癸酉﹑己卯﹑甲申﹑乙未﹑丙午﹑丁巳﹔巳。己丑﹑庚子﹑戊寅﹑辛亥﹑壬戌﹔午。

遊奕﹔命限忌﹐乙巳﹑丁卯﹑甲午﹑丙戌﹑癸未﹔未。丙寅﹑壬申﹑丁丑﹑戊子﹑己亥﹑庚戌﹑辛酉﹔申。癸巳﹑甲辰﹑乙卯﹔酉。乙丑﹑辛未﹑丙子﹑壬午﹑丁亥﹑戊戌﹑己酉﹑甲寅﹑庚申﹔戌。癸卯﹔亥。已上皆是擎天之位遊奕對宮。

擎天屬火﹐遊奕屬水﹐以六十花甲隔節布於十宮﹐起於子﹐終於卯﹐而丑寅不與未申飛變者﹐以河漢始於丑寅﹐終於未申﹐而擎天屬火﹐不入故也。其殺﹕男怕擎天﹐女怕遊奕﹐皆主刑克。

五行四時例

旺相

休囚

死

正月二月孟仲

春木

火水

金土

四月五月孟仲

夏火

土木

水金

三六九月十二月四季季

土金

火木

水

七月八月孟仲

秋金

水土

火木

十月十一月孟仲

冬水

木金

土火

五行之道﹐有气有質﹐還相本而疊相竭者也。故當時者﹐旺我生者相﹐生我者休﹐克我者囚﹐我克者死。萬物非時不生﹐觀星非時不驗﹐星盤之中﹑四時之星﹐不一因其時令﹑察其盛衰﹐則福之厚薄﹑禍之淺深﹐自有稱量於其間矣。

張果星宗三

諸吉星捷法例

以年幹從寅上起﹐甲﹑丙﹑戊﹑庚﹑壬﹐故謂之五虎遁。假如甲子年卽甲己之年丙作首卽丙寅是也餘仿此。

天元祿﹕以虎順命何干化祿是。

地元祿﹕以卦逆命何干屬某是。

人元祿﹕以虎順官何干受克是。

天經﹕以虎順命何干屬某是。

地緯﹕以命宮支神所屬某是。

天馬﹕以虎順官何干祿支是。

地驛﹕以官馬支神所屬某是。

職元﹕以卦順命何干化祿是。

局元﹕以職乾合何干化祿是。

月建吉凶星例

正二三四五六七八九十十一十二。

月廉﹕申酉戌亥子丑寅卯辰巳午未。

月殺﹕戌巳午未寅卯辰亥子丑申酉。

天耗﹕子寅辰午申戌子寅辰午申戌。

地耗﹕酉亥丑卯己未酉亥丑卯己未。

月符﹕午未申酉戌亥子丑寅卯辰巳。

值難﹕日日月月火羅水孛木气金金。

注受﹕子亥戌酉戌亥子丑寅卯寅丑。

斗標﹕以戌時加月建宮順數生時是。

卦气﹕以卦逆晝日夜月何干祿宮是。

斗標者﹐北斗之柄也﹐此星至尊﹐凡人之命遇此星指之﹐主爲人尊重﹔凡帝王之命﹐多有之苟﹐無斗柄指之﹐𨿽爲帝王﹐亦少尊嚴。此星術家多不知作何所取用也。

定行限度法

百秒爲一分﹑百分爲一度﹑相貌限管十年﹑一年行三度﹑四个月行一度。宮祿限管十五年﹐一年行二度﹑六个月行一度。福徳妻妾每限管十一年﹐一年行二度﹑七十二分七秒﹑四个月十二日行一度。遷移限管八年﹑一年行三度﹑七十五分三个月零六日行一度。疾厄限管七年﹑一年行四度﹐二十八分五十秒﹑二个月二十四日行一度。奴僕男女田宅每限管四年﹑半﹐一年行六度﹐六十分六秒﹐一个月二十四日行一度﹐兄弟財帛﹐每限管五年﹑一年行六度﹑兩个月行一度。

逐年行限度法﹕缺圖

欽天監校正授時過宮度圖﹕缺圖

命度圖﹕缺圖

張果星宗四

先天心法﹑李﹖問答

老仙曰﹕我之不與世遇無他﹐蓋世變人輕﹑不可與傳仙道﹐惟汝淳厚質朴可傳。﹖曰﹕仙道不願學也﹐但星命之中﹐願聞一二足矣。先天心法者﹐老仙有先天之機﹐觀天之命而得於心﹐其驗如神。故謂先天心法。仙曰﹕推命之術﹐言推命之理﹐必在乎精﹐宜詳細精研。先觀主曜﹐卽命度主也﹐次察身星﹐卽月躔處也﹐當以二十八宿爲本﹐以三百六十五度爲本源﹐十一曜爲用。以木﹑火﹑土﹑金﹑水﹑日﹑月﹑气﹑孛﹑羅﹑計爲用神。

尊莫尊乎日月﹐日爲眾曜之尊﹐月乃一身之主。美莫美於官福﹐官星顯而必貴﹐福星彊而必榮。貴賤定格﹐如文武兩班﹐君臣慶會等格﹐或乾坤否塞﹐風雷相薄數例。貧富論財﹐如財居財位﹐田入田垣等局﹐或財星失陷﹐田逢空耗數例。賢愚識其髙卑﹐賢者木气扶身﹑金水坐命之類﹔愚者土孛混雜﹑金水背馳之例。壽夭究其元气﹐壽者田星司令﹑壽元逢生之類﹔夭者主宿失垣﹐身星傍鬼之例。此先天之大要﹐系先天心法之妙﹐是談星大要之旨。更有凡例具於後。且如命泊尾火虎﹐並箕水命者﹐以水火二星爲主。

假此寅命例推之﹕

其一﹐木同水入軫﹐月居井﹐日居昴﹐火躔尾﹐更得夜生﹐此則一品之命也。主人呼吸若雷﹐身長大﹐性剛彊﹐有威權﹐更生天地之心﹐好山水之鄕﹐非凡人之命也。此言寅宮尾箕﹐坐命合格論也。其次﹐二曜朝陽﹐一星伴月﹐二品之命也。二曜火也﹐一星水也﹐火星朝君﹐水星輔日之類。

其三﹐火星入奎婁﹐金水會翼軫﹐太乙抱蟾﹐兼以命主逢生﹐身主得垣﹐福祿不背﹐皆二品至五品之命也。此言命主居垣﹐官福居祿﹐身星傍母之類。

其四﹐火土得牛﹐長庚朝斗﹐水日坐天門﹐月到金牛﹐木臨箕壁﹐金水朝陽夜﹐火逢陽於虛﹐自五品以至雜流也。

此下皆系寅宮坐命之論也﹕

其五﹕合前等星或命度﹐主官祿﹐主受傷﹐身命不髙﹐田財有好星拱夾﹐巨富之命也。

其六﹐身命稍入局﹐水木入命宮﹐醫卜之命也。

其七﹐羅星入命﹐刑殺星髙﹐武將之命也。

其八﹐气照身命﹐妻子官福俱背﹐或命主入三宮﹐皆僧道之命也。

其九﹐身守遷移﹐主居六三﹐過房之命也。

其十﹐主在前﹐殺在後﹐身命受克﹐八宮有惡星﹐皆殘疾之命也。

其十一﹐女命須身淸﹑夫明﹑子秀﹐水火入垣﹐皆富貴之命也。

其十二﹐身星弱﹐子星陷夫宮﹐雜金孛入命﹐娼妓之命也。

其十三﹐又兼气照身命﹐夫星受傷﹐子星受克﹐師尼之命也。

其十四﹐身入遷移﹐孛羅計守命﹐夫宮受制﹐三嫁不休之命也。此先天之妙法﹐後學當融會之。論命如鑑照形﹐罔有不中者矣。

後天口訣﹑李﹖問答

老仙曰﹕論命以斗杓﹑卦气﹑唐符﹑國印﹑天雄﹑地雌爲主。

世俗術士﹐尙不能曉﹐何以知命。

夫斗杓者﹐北斗之柄也﹔

卦气者﹐天祿之餘也﹔

唐符者﹐值年之星也﹔

國印者﹐朝廷之印也﹔

天雄者﹐乾象也﹔

地雌者﹐坤象也。

如帝王命合局﹐無斗杓﹐不能致一人之位。

官貴命無卦气﹐安能食天祿。

武臣唐符不得地﹐難握重權。

國印值空亡爲官﹐到任而死﹐或無正印掌之。

常人命中﹐皆有天雄﹑地雌﹑空亡﹑的殺﹑天地﹑二耗﹐此人上無片瓦之處﹐下無立錐之地﹐所以最爲緊要也。

﹖曰﹕曾得先天之法﹐貴賤已知矣。願聞水死﹑兵亡﹑蛇傷﹑虎咬﹑或縊死﹑雷轟﹐何以知之。

答曰﹕有劫殺﹐陽刃﹑的殺﹑貫索﹑浮沈﹑天厄﹑桃花﹐皆要用也。

且如命主身宮﹐逢水孛八煞宮﹐值浮沈限度﹐又逢流年水孛﹐必主溺死﹔

或身命坐陽刃﹐金火與命主同度﹐必主兵亡。

巳酉丑生人﹐安命寅宮﹐限逢計孛﹐必主虎咬﹔

子午卯酉生人﹐巳宮安命﹐行限井鬼逢火羅。

又云﹕火孛蛇傷可斷﹔

八煞犯貫索﹐身命帶勾絞﹐限遇火星主縊死﹔

命在天厄﹐火在八宮﹐限行箕風﹑鬼度﹑觜火﹐必主雷傷。

﹖曰﹕敢問婦人出處去就何以取斷。

仙曰﹕福徳好﹐身宮淸﹐夫宮帶祿﹐相貌好﹐后妃之命也﹔

相貌稍偏﹐亦夫人之命﹔

或命主﹑男女主同入夫宮﹐入贅之命也。

﹖曰﹕敢問﹐僧道俱帶孤寡﹐何以知其爲僧爲道之異。

仙曰﹕玉函經云﹕問釋﹐火宮辧別﹐求元水位參詳。

蓋僧命气照身宮﹐火居命位﹐道命主居閒極﹐水入命宮﹐並帶孤辰寡宿﹐此其分也。

﹖曰﹕自幼從師﹐未嘗有此奇訣﹐富貴貧賤盡以知之﹐窮通壽夭在於行限﹐願盡誨焉。

仙曰﹕此祕不可輕傳非人。﹖曰﹕謹記。

至寶論﹑李﹖問答

昔時大仙觀命﹑觀星﹐皆非泛論人之賦命﹐稟天地造化之樞機﹐故曰天命。果老大仙﹐夜觀星象﹐日論五行﹐以爲指要﹐而成其文﹐能易曉也。且論天經﹑地緯﹐夾拱不離者爲貴。有甲寅生人﹐亥宮立命﹐木星在子﹐水星在戌﹐命躔壁度﹐坐天門之上。此是經緯夾拱﹐今爲商賈之人何也﹖

老仙聞之﹐一哂而言﹕

子知其一﹐不知其二。此水木分明﹑經緯然也。斯命坐於劫殺﹐水漂白羊之宮﹐木入齊瓶之地。何況水木乃我所用﹐水爲田宅之主﹐曜來傷財帛﹐木爲官祿之用星﹐又損福徳。以子丑二宮皆屬土言之﹐故爲傷福。

水木又爲宮度之主﹐得用受損﹐入格破局﹐豈可槪論。

若使水子木戌﹐非此論也。

又辛卯生人﹐命立卯宮﹐木在寅﹐金在辰﹐金爲天經星﹐木爲地緯星﹐二星入垣﹐夾拱得地﹐爲上格﹔不克不衝﹐不生不破爲中格﹔拱夾破局失垣爲下格。又值斗杓指破者是也。但經緯之理四﹐余可用。

又問﹕斗杓之地﹐安身立命爲富貴之良也。且有戊寅正月巳時生人﹐命坐酉宮﹐斗柄之中乃一寒儒﹐生平不富不貴﹐何也。果老曰﹕然﹐寒士之格也﹐命居於敗鄕﹐地耗破碎﹐守照得斗杓﹐爲聰明文善之人﹐若欲富貴﹐科甲﹐候之皓首無矣。又有甲戌生於十月丑時﹐寅上立命﹐值斗杓兼祿勛長生﹐得局入格﹐此爲上格貴命矣﹔無貴祿﹐守命得生旺宮﹐亦爲中格﹔有劫刃耗的相刑﹐則爲下格。嫌值經緯破局。

又問﹕卦气在身命宮者主榮﹐反爲執鞭墜鐙之人﹐何也。果老曰﹕可詳驗之﹐若非劫刃﹑雄雌拱夾﹐命位亦是天耗地耗﹐守照身宮﹐要知用此爲榮﹐則於斗杓相似。

又問﹕唐符﹑國印守命爲奇﹐且如丙辰生人﹐安命在丑月﹐身在子﹐唐符在身﹐國印在命﹐不富不貴﹐何也。答曰﹕甲寅旬中子丑空亡之地﹐土空則崩﹐何富貴之有。

又問﹕陰注陽受﹐身命守之﹐則可化凶爲吉﹐更兼吉曜﹐乃是名利之人﹐且有庚辰四月卯時生人﹐立命酉上﹐注受之地﹐犯刑而死者﹐何也。老仙曰﹕此金爲陽刃之殺﹐又值咸池居命甲戌旬中無申酉﹐將何爲美。豈不因酒色之中﹐而害己亡身也。

又問﹕天馬地驛﹐吉凶何以參詳。

答曰﹕歸垣入廟則吉﹐遇貴祿者最妙﹐得長生旺相猶美﹐嫌值空亡不宜﹐天耗地耗休囚死絕﹐又忌克戰刑沖。

又問﹕天地人三元﹐禍福何以取用。

答曰﹕或爲官福之星﹐或會命度之主﹐或遇田財﹐會此之間皆美﹐當詳十干變曜﹐又看入垣升殿。且如三元皆會官福﹐則爲貴格﹔會田財﹐則是富翁﹔會命度﹐主滿用﹐猶奇。中間駁雜﹐必細推詳。

又問﹕壽元星照本家﹐何以取斷。

答曰﹕壽元星居於命位﹐宜臨祿貴生旺之方﹐乃爲吉﹐論不雜者尢妙。

又問﹕官朝陽不貴者﹐何也。

答曰﹕格局髙彊﹐更兼官祿朝陽﹐則爲至貴。若命元弱矣﹐縱官主朝陽﹐有何補焉。

評人生稟賦分金論﹑李﹖問答

先生曰﹕賢愚壽夭﹐豈今日爲然。太古之世﹐號爲洪荒﹐而人也﹐固有壽夭焉。蓋拘於气稟之始﹐而不知气稟之所以終。前輩天綱﹐對李﹖言﹐號爲善知天文象緯。象星也﹐以二十八宿爲經﹐以十一曜爲緯也。曾會諸星宿於竺羅。竺羅﹐山名也﹐在天西北﹐卽竺羅國是也。夜半諸星聚此﹐李袁二士曾遊彼處﹐察禍福尢病鳶魚。鳶飛戾天﹐魚躍於淵﹐言天綱﹑察禍福﹐如天淵懸隔也。及得予旨﹐得吾祕旨﹐方知用宮主爲非。

宮主者﹕子﹑丑﹑土﹑寅﹑卯﹑木﹑卯﹑戌﹑火﹑辰﹑酉﹑金﹑巳﹑申﹑水﹑午﹑日﹑未﹑月是也。以度主爲是。度主者﹕卽四日度﹑四月度﹑四木度﹑四火度﹑四土度﹑四金度﹑四水度。先生曰﹕開元間﹐唐朝年號﹐李﹖期我於衡廬﹐果老所寓處﹐果命气稟井木犴﹐气稟卽命躔井木度﹐行限屢周天度﹐屢周限行數次﹐今左旋於亢。以宮言之﹐自子至醜﹐自寅至卯﹐謂之左旋﹔以度言之﹐自角至亢﹐自氐至房﹐謂之右旋。昨夜火逼金龍﹐逼克也﹐此言限到亢金﹐昨晚流火克金。太白今午﹐太白金星今日午時﹐合退於辰﹐火金交戰﹐必有大難。限宮限度皆被其傷﹐我當化象﹐披髮仗劍﹐太乙以禳之。太乙乃仙家祈禳之法也。言未畢﹐言之未終﹐明皇果詔試之。試以長生之術眞假﹐飲以毒藥酒三杯﹐上賜酒不敢違﹐醺然若醉。似覺昏迷。先生曰﹕非佳酒也。頃之齒皆焦黑。果以手執鐵如意﹐擊之﹐齒皆落矣。假寐少時﹐齒再復生。時神其術。

李﹖再拜受教﹐請誨﹐問曰﹕福祿拱夾﹐福福主也﹐祿祿主也。三合曰拱﹐兩傍曰夾。其命必富耶﹐必貴耶。只知福祿拱夾﹐必富必貴。不知福祿拱夾﹐有貧有賤。先生曰﹕是淳風小兒之誣言也。言福祿拱夾之義﹐淳風仍未曾得之。五星六曜﹕五星卽木﹑火﹑土﹑金﹑水﹐六曜卽日﹑月﹑气﹑孛﹑羅﹑計。資我者吉﹐資者生也。傷我者凶﹐傷者克也﹐亦隨歲而變乎。此四句乃談星之骨髓﹐實果老之奧妙。且如金能克木﹐木爲用神﹐若乙丑庚申生人﹐金掌刃雄﹐此謂殺中包刃﹐凶莫能解。其餘年分星殺﹐皆準此例推之。故予作羊刃六說﹐以並諸殺。宜細詳看﹐不可忽略。先生因取王勃命示之。勃乃唐之才子﹐年弱冠時作﹐滕王閣序﹐以此著名。

勃命坐翼﹐命躔翼火﹐水退朝陽於軫。水爲官祿﹐退躔軫度﹐一爲官祿﹐主朝陽﹔一爲官祿﹐克命。木作援﹐援者﹐救也﹐水生木﹐木生火﹐气又滋培奎壁之次。奎壁文章之府﹐气星躔之對照於命﹐故其人秀而善屬文﹐木气水日亦名文宿﹐以名立身﹐因官祿朝陽﹐故此得名也。以名敗身﹐水爲祿主克命故也。金曜躔斗。金水二星﹐不離太陽前後三宮﹐此離太陽五宮者﹐抑恐唐朝歷法﹐與今之授時不同故耳。

限行井木﹐木爲限度﹐對照受傷。斗木金克﹐復傷井木﹐大限行井﹐謂之頂度﹐孛羅一鋒一刃﹐孛掌鋒﹐羅掌刃﹐互爭勝負﹐兩相交戰﹐是年屬丁﹐此卽亦隨歲而變乎﹐陽刃又臨﹐經云﹕無殺刃﹐豈能傷乎﹐惡死無疑﹐有何疑哉。子其待之。後果溺死﹐二十九歲。﹖又引﹐天綱集曰﹕集經旨也。一生侘傺﹐失志貌。對宮怕逢羅火。因火羅對命之說未明﹐故設此以問。先生曰﹕是得其說﹐不知其所以說。只知其一不知其二。倘我命寶瓶女土之次﹐子宮女土蝠度﹐火羅旺午﹐對宮相生﹐得非福乎。自然有福﹐惟其命躔星日馬﹐星日太陽﹐怕逢火羅對照﹐日火爭光﹐所以爲禍也。不言自明﹐若火命人﹐納音屬火﹐乃是自家星照﹐本家反爲吉論。

凡納音星﹐照命克命﹐不爲忌也。四日度皆然﹐星房昴虛四日度也。又怕丑甲生人﹐丑生以火羅﹐爲地雌﹐甲生以火羅掌羊刃﹐非夭則貧困之人也。此亦隨歲而變乎之論。先生曰﹕火躔昴﹐昴日金垣﹐天綱謂火燒牛角﹐酉爲金牛故曰牛角﹐火命人不爲忌﹐何也。納音是火不忌克命﹐蓋火卽我也﹐火命人﹐火燒牛角﹐納音克命﹐乃我勢盛﹐星照本家﹐何傷之有。無自克自之理﹐其餘木虛﹐木打寶瓶﹐金尾﹑金騎人馬﹐土翼﹑土埋雙女﹐水婁﹑水泛白羊﹐皆可準此例推之。已上四星﹐若爲納音之主﹐皆爲星照本家﹐不忌論也。

先生曰﹕煽熾怕傷金位﹐煽熾火也火居辰酉﹐此天綱之言也。假使我命火﹐必不爲忌。適楊國忠﹐貴妃從兄﹐丑時生子﹐昨夜丑時生男﹐命坐昴日﹐酉宮昴度﹐火羅兩夾﹐宮度兩傷﹐一爲天雄殺﹐殺疊殺﹐一爲羊刃星﹐凶並凶。又是咸池之地。卽桃花殺也。﹖舉問﹕何如。先生曰﹕昨夜﹐客星犯金火﹐此火羅之驗也。先生又能觀天象﹐能知人事﹐恐後學者﹐不能如此精通。是子之壽﹐不出今日。果其夜不救。國忠神之﹐請詳己命。先生曰﹕是命泊處。泊者命安此也。𨿽得卦气﹐官貴命無卦气安能食天祿。身元坐刃﹐刃爲殺首﹐而刃星又起逼命。逼命者克命也。吾論其富且貴者﹐何也。以度主祿主。

度主﹐命度也。祿主﹐官祿也。起從陽於福徳宮。言命主祿主﹐輔佐太陽於福徳宮。而釣起又生本元﹐且三合對照﹐又有吉星以助之﹐然貴則貴矣﹐如此格髙﹐則當貴顯﹐予未保其令終也。因身元坐刃﹐刃星又起逼命﹐故此不得其死。李﹖蹶起拜曰﹕請問所已。先生作色﹐對曰﹕後自知之﹐天機不可泄。後天寶年亂﹐果被陳元禮等所殺。先生曰﹕日﹐火也。太陽爲火之精﹐月﹐水也。太陰爲水之副﹐日﹐父也。日爲君父﹐命從此出﹐月﹐母也。月爲後母﹐身從此生﹐亦目之象。日爲左目﹐月爲右目﹐四日度坐命。

星日馬﹐房日兔﹐昴日雞﹐虛日鼠﹐四日度也﹐以日爲主。晝生忌火羅﹐火羅與日爭光﹐火爲羊刃﹐掌刃愈凶﹐羅爲岐鋒﹐並鋒尢惡。岐字未詳﹐或曰山名。不曰早喪父﹐火刃逼陽﹐亦主傷盲﹐必損其目。四月度坐命﹐張月鹿﹑危月燕﹑心月狐﹑畢月烏﹐四月度也﹐以月爲主。夜生怕土計﹐土計卻能掩月﹐土計是羊刃殺。此謂之殺疊殺凶不可解。亦同此推。不曰早喪母﹐亦主傷盲。因指張巡命視之。彼命坐心月狐﹐今限歷張月鹿。計掌刃星﹐在張月度之前。土爲岐鋒﹐攻於後。土爲鋒殺﹐在張月度之後﹐使其背行稍可。土前計後﹐相背不相向乃可﹐否則往來交斗﹐若計前土後﹐相向﹐不相背而斗﹐能脫此乎。蓋土順行﹐計逆行﹐兩相迎斗﹐焉能脫此。﹖曰﹕時方貴盛﹐正當權要。先生曰﹕貴盛可勝天乎。其能如天命何﹐天寶二載﹐天寶二年﹐刃殺復隨﹐刃並﹐流計加踏﹐更疊計星﹐必死於兵。

命限兩傷﹐刃鋒並踏﹐果死祿山兵手。﹖曰﹕敢問四木者﹐何也。日﹑月﹑木﹑火﹑土﹑金﹑水布列於二十八宿﹐皆有其四。先生曰﹕角鬥奎井﹕角木蛟﹑鬥木獬﹑奎木狼﹑井木犴﹐爲四木是也。遇此安命﹐以木爲主﹐金曜彊健﹐金能克木﹐則木危矣。命主受傷﹐木旣危﹐則剝牀以膚我﹐豈免於患乎。易曰﹕剝牀以膚﹐凶切﹐近災也。若此命者﹐如此之格﹐必壞祖破家﹐傾家蕩產﹐從木得地﹐𨿽命主起彊﹐亦須先破而後成。必須先難而後獲也。﹖曰﹕請問四火﹐翼火蛇﹑觜火猴﹑室火豬﹑尾火虎。先生曰﹕舉一隅﹐必以三隅反。舉一可知其三﹐四火宜木盛﹐木爲火母﹐木气彊﹐母彊子旺﹐則壽堅福壯﹔如此格者福壽崇髙﹐木气弱﹐彼無力我何藉﹐而火躔得所﹐𨿽命元得地﹐只是淸淡之士﹐主淸閒而淡薄﹐火又弱﹐不旺相﹐失經失次。失經火﹐居水度﹐失次火﹐入水宮﹐只爲貧賤之人。如此者﹐貧窮下賤之人。

四土﹕柳土獐﹐女土蝠﹐氐土貉﹐胃土雉﹔四水﹕軫水蚓﹐參水猿﹐箕水豹﹐壁水兪﹔四金﹕亢金龍﹐鬼金羊﹐牛金牛﹐婁金狗﹔皆準此論。凡坐命於此四土﹑四水﹑四金度者﹐皆同前四木﹑四火之例而推。﹖拜謝曰﹕命之矣。命者受敬也。先生袖出天圖﹐指示曰﹕天圖卽命圖也﹐指示乃指教也。爾命泊軫﹐爾命卽李﹖命﹐以水爲主﹐命主水星﹐計攻水於奎。攻者﹐戰克也﹐言命主被克。天綱謂水泛白羊﹐此言命主失陷也。水勢盛﹐水居火位﹐我去克彼﹐故曰勢盛。復梗於計﹐梗謂相敵﹐計𨿽彊﹐指火宮言而有所黨﹐又困於奎木﹐奎木克計乃曰爲困﹐倘得金在奎﹐卽計生金金生水﹐從水必發﹐展轉相生方許發達﹐但金起遠﹐遠者不在本宮度也。只爲淸貧之士。由此淸貧可知﹐四十七歲限行參度﹐行申限參水度﹐必不在人世。決死無疑﹐﹖曰﹕何也。何故而死﹐土躔參水﹐限度已壞矣。命限兩傷故此而卒﹐餘仿此推。

其餘水﹑土﹑火﹑金﹑日﹑月等星受克者﹐限行頂度處﹐必死。其論看倒限篇詳矣。先生曰﹕世人得袁公旨﹐袁公﹐袁天罡也﹐言得其祕旨。皆以行限﹐視度之休危。看人休咎危亡﹐皆以限度而論。假如命度角木﹐以木爲主﹐到軫水﹐爲吉﹔命木限水受生故也。到翼火﹐爲凶。命木限火竊气故也。殊不知當生水星﹐壯旺爲福﹐否則而凶危矣。此言只知命度受生爲吉﹐而不知命度受生爲凶。何也。且如限行水度﹐以水爲限﹐主必看水星起躔﹐垣廟壯旺則爲福。論設使水星起躔﹐衰弱失陷﹐則爲凶斷。餘皆仿此。倘若翼火起弱﹐亦不能竊我之木也。此言以命去生限度﹐爲竊气﹐乃凶。且如限行翼火﹐火星起躔﹐失次陷弱﹐亦不能竊我命木也。若火星﹐起躔髙旺﹐則能焚我木也。余準此推。先生坐大覺寺﹐坐寓於此﹐或指金剛命試之。以塑日爲生。

以其塑像年月日時推排。先生不視﹐卻之。不看也﹐忽鑪中風蕩﹐火星墮地。先生起而言曰﹕此寺不久人間﹐經旬灰於火。言十日後﹐必遭火焚也。﹖曰﹕先生因金剛命知之乎。問是因金剛命而知之。曰﹕否。適火星自鑪中下﹐金剛命亦可試也。若論其命﹐亦可知矣。﹖課其命限﹐行虛日。虛日在子﹐太陽爲用﹐羅申火辰﹐攻破日鼠。三合拱限﹐日怕火羅﹐限度被傷﹐其凶可決。曰﹕得非命乎。先生曰﹕是人命﹐亦惡死。設若是人命﹐亦主不得其死。﹖曰﹕何也。何故﹐今年天雄在子﹐天雄在限﹐陽刃在午﹐陽刃照限﹐余準此也。

大凡論人命限﹐皆可仿此推之。李﹖試一人﹐試看何如﹐命坐氐土度﹐卯宮氐度﹐金守照爲飛廉之主。月廉殺主﹐不宜起守命垣。何以能延。言其何不損壽﹐先生曰﹕爾乃專以苟見﹐苟略也﹐自謂苟且之見。而不知甲辰火命人﹐納音屬火﹐豈有畏於飛廉金乎。是我克廉非廉克我﹐若木命人﹐的不能延﹐納音屬木廉金克我﹐今限行井木﹐木爲限主廉金傍克﹐飛廉﹑月符﹑官符同守照﹐是謂諸煞並踏﹐又加流星等殺﹐乃曰眾殺相攻﹐問之﹐此人已在囹圄中矣。囹圄古之牢獄﹐先生曰﹕汝知天罡之語乎。問﹖可知天罡語句否。劫刃地雌見夫星﹐劫殺羊刃﹐地雌怕居夫位於妻元。揚鞭再醮。鞭﹐絲鞭也。古者﹐公主招婿﹐執之可意者﹐投之。揚鞭者﹐女子將嫁﹐其母以酒醮之﹐曰﹕必敬必恭﹐相汝夫子。再醮﹐言再嫁其夫。或命坐空亡﹐六甲空地﹐妻宮爲气羅所傷。

經雲﹕水遇孛﹑气﹐緇黃娼妓。嗣宮天雄及孛會。經云﹕五宮逢孛﹐男女虛花。皆主孤克。合此者必主孤孀﹐若嗣主受傷﹐餘气彊健﹐必有繼子。如子星屬火﹐被水孛克之﹐若羅﹖得所﹐必有繼子。也又如嗣星是木﹐土水星失陷。若得气計孛余專權﹐亦同此例推之。然看三方對照﹐何如不可槪論。宜細詳之﹐不可造次。先生曰﹕爾知孤寡命乎。無妻曰鰥﹐無夫曰寡﹐無父曰孤﹐無子曰獨。﹖曰﹕敢問先生指示殊愉命。曰﹕殊愉﹐或曰人名﹐此命格局善。善者星格美而且善﹐然妻宮在亥﹐坐命巳宮﹐巳土金對﹐亥妻屬木金巳對克﹐妻宮壞矣。七宮被傷﹐𨿽木得垣﹐妻主得地﹐妻縱有﹐縱然有妻﹐不免鼓盆之嘆。

昔莊子喪妻﹐不哭﹐鼓盆而歌之。余可準此例斷之。其餘宮仿此例推﹐先生因示一行僧﹐命安寅坐孤劫﹐孤辰劫殺皆守命宮﹐木起同气從身。木气本爲孤星﹐更掌孤劫伴身。在申妻位﹐孤劫之主更守妻宮﹐水爲妻元失經﹐卽失躔也。又坐陽刃﹐妻臨刃也﹐此所以淸孤。由此而爲僧也﹐淸閒孤髙。﹖曰﹕然近貴﹐何也。旣爲僧﹐如何又近貴。先生曰﹕身坐斗杓﹐杓者﹐北斗之柄﹐主文章﹐又是注受之地。身命遇之﹐以化凶爲吉﹐但祿主退遠﹐官祿主退行﹐離遠而又不干涉身命﹐此所以近貴不得爵祿﹐只爲名僧耳。當與貴人相接﹐不能食天之祿﹐只爲有養淸髙﹐僧人馳名於世而已矣。﹖曰﹕天耗地耗﹐切忌財鄕。田財身命皆忌耗星。姚崇命守天耗﹐或天耗星起照﹐又坐破碎﹐或破碎臨主命﹐何爲宰相乎。

旣犯破耗﹐貴顯何也。先生曰﹕此祿元日也。官祿主星是日﹐金水引從卯位﹐三臺輔弼之格﹐日出扶桑﹐太陽得體﹐何知此人﹐言此命也。生不創府第﹐平生不造屋宇﹐寓居罔極寺。住於寺中﹐𨿽宰相﹐亦只是淸淡儒。爵位𨿽尊﹐還是淸貧淡薄之儒也。得非守耗坐破碎而然。可見耗破﹐其驗由此。李﹖曰﹕示命坐唐符在午﹐命坐午守唐符﹐孛星破局﹐午乃太陽從火﹐故曰孛星破局﹐又有孛騎獅子之論。此當貧乎富乎。命坐唐符而孛星破局﹐故問之。先生曰﹕富也。﹖曰﹕何以知之。因何主富﹐此命在午孛﹐爲福元。申爲福徳﹐以水爲主﹐孛乃水余﹐故爲福元。凡福元克命﹐皆爲上格。其它宮分﹐皆喜福星克命。仿此例推之。先生曰﹕安祿山命坐劫殺﹐巳宮安命﹐水爲祿主﹐起於命垣﹐朝陽於巽宮﹐官星朝日﹐金爲天地二元﹐祿主引前。

天元﹑祿地﹑元祿前引命。又坐斗杓祿勛﹐然貴則貴矣﹐此所以得操權柄。蓋由此格局﹐而得掌重權也。但身命坐劫刃﹐劫殺坐命﹐羊刃安身。又夾土計﹐水爲命元﹐土計又夾。決不善終。言不得其死也。限到參水發者﹐限主得地﹐祿主故也。水爲官祿﹐朝陽限至水度﹐必發。五十二歲酉限昴日﹐太陽爲用﹐孛羅兩夾﹐前關後鎖﹐孛羅是天雄殺星﹐又屬劍鋒岐鋒﹐凶疊凶神﹐必不在世。果其年﹐謀廢立。其子慶緒﹐命李豬兒﹐操刃帳中殺之。按金水日坐命﹐當爲文士。文人才士﹐爲喜木气金水。祿山武夫﹐亦用何疑。武將功臣﹐但用火羅計孛。先生因又取裴寂命示之。裴寂宰輔﹐寂命泊子﹐子宮坐命﹐子屬斗杓﹐命坐斗杓﹐火爲官祿﹐主朝陽於注受之地。官祿從陽﹐宜居注受。月坐官祿﹐身居祿位﹐又得天祿地祿夾輔。天元祿地元祿﹐又輔夾身主。是宜佐太宗﹐唐太宗李世民﹐興唐天下致太平也。

先生曰﹕子知萬乘主乎。萬乘主者﹐帝王之稱。萬乘主與下貴不同﹐帝王之格與人臣大異。必陰陽拱夾﹐日月拱命夾命﹐拱官福夾官福。五曜連珠。木﹑火﹑土﹑金﹑水布列次序不間。今唐天子命乙酉﹐唐元宗命乙酉年生。其年五星﹐木火土金水﹐環拱天門。環者﹐連環無間﹔拱者﹐拱扶有情。天門﹐亥宮。日月分躔危室﹐日躔室﹐月躔危﹐金婁水﹐壁從陽﹐木火土輔太陰。命坐室宿﹐亥宮室度﹐汝可觀之。觀斯貴格﹐七政環拱。﹖看果然。命果非凡﹐先生曰﹕限行角木蛟則危矣。危困也﹐繼而曰木蛟𨿽危﹐必有離宮之厄。言角木限﹐只有離宮之厄﹐不至傷壽。翼火不出矣。壽至於此﹐﹖問所從。問其所已﹐孛壞翼火蛇﹐限度被傷﹐角之一宿﹐木爲限度﹐對照戌宮之金﹐金星對克﹐今限行氐土貉度。今行氐土貉之限﹐李林甫當國事可知。先生曰﹕爾知有令星乎。春木﹑夏火﹑秋金﹑冬水﹑季月﹑屬土。故當時者旺﹐如春令木旺﹐我生者相﹐如春令火相﹐生我者休﹐如春令水休﹐克我者囚﹐如春令金囚﹐我克者死﹐如春令土死﹐且如木旺於春七十二日﹐當時者旺﹐相於夏七十二日﹐我生者相﹐休於冬七十二日﹐生我者休﹐囚於秋七十二日﹐克我者囚﹐死於季月中節﹐我克者死﹐其餘星辰﹐火土金水﹐皆不離生克制化。俱準此例推之。先生曰﹕汝知天綱之語乎﹐且如四土坐命﹐女﹑柳﹑胃﹑氐爲四土度。

火羅臨旺﹐命度受生﹐福尢昌熾﹐其福最熾﹐釣起飛居垣廟﹐如土星﹐命主起在他宮﹐入垣居廟。縱逢木气不爲忌。經云﹕他來刑我﹐我居廟旺﹐以何妨。彼得令旺相﹐彼指土言﹐此鬼縱在側﹐鬼指木言﹐不爲忌矣。何足懼哉﹐因閱天綱集有曰﹕爍爍陽光﹐晝日之生﹐火羅可忌。星﹑虛﹑房﹑昴四日度也。娟娟蟾影﹐夜生之月﹐土計爲防。心﹑張﹑危﹑畢四月度也。四火懼見漂流﹐翼﹑觜﹑尾﹑室四火度也﹐忌見水傷。四木怕逢金健。角﹑斗﹑井﹑奎四木度也﹐怕逢金克。四金坐度﹐鬼﹑牛﹑婁﹑亢四金度也。惟怕炎火。炎焰之火﹐必然傷金。四土何則爲忌。女﹑柳﹑氐﹑胃四土度也。彊梁之木﹐所忌木旺﹐要得金剛。以金制木﹐四水何則爲防。參﹑箕﹑軫﹑壁四水度也。壅遏之勢﹐所畏土彊﹐要得木槸。以木制土﹐壽甄迦羅﹐此言髙壽﹐限度遞行而無滯。因限度遞行而無阻滯。福阿僧祗﹐此言享福﹐命源安居而有气。因命源居彊而有气力。已上四句﹐西竺國有此語﹐乃無限之數也。

刃並天雄﹐羊刃並天雄﹐守星善﹐如有吉助﹐則險處獲財﹐險中獲利﹐劫加地﹖。疑是地雌也﹐劫煞加地雌。或劍鋒﹐或加劍鋒﹐身命兩危必惡死。身命二主又危困﹐必主惡死以無疑。大小耗並﹐大耗小耗﹐並於刃宮。盜劫身辱﹐非盜劫傷財﹐則遭官身辱。死在囹圄﹐牢獄中也﹐加金孛。金孛加於刃雄劫雌。風流喪身﹐癆瘵病患﹐不並不可槪論。已上諸煞﹐不並會諸凶﹐不加疊惡殺﹐又不可一槪而論也。李﹖曰﹕人貌醜妍﹐醜者﹐惡也﹔妍者﹐善也。何以知之。謂何以知其善惡。先生曰﹕慈心敬順﹐性善人也﹐善曜居命之鄕﹐善曜乃吉神﹐獰然凶頑﹐性惡人也﹐惡星躔之命宮﹐惡乃凶神也﹐刃在命﹐必有疾。刃爲殺首﹐故有疾。加天雄﹐必破相。刃雄並命﹐必主破相﹐豈止於疾。坐陽刃者﹐性必橫﹐陽刃坐命﹐性必橫惡。坐天雄者﹐性必雄。天雄坐命﹐性主豪雄。淳風曰﹕木在命﹐其人必長軀﹐加气則多須。此則不足信也。此論不足信﹐須變通消。先生曰﹕六甲之例﹐甲子﹑甲寅﹑甲辰﹑甲午﹑甲申﹑甲戌。古未有也﹐軒轅時﹐大撓所定。黃帝祭天﹐天降十干﹐帝命大撓作十二支﹐以配之。五行納音﹐甲﹑子﹑乙﹑丑﹑納音是金之類。古無有也。顓帝時﹐洪範所究﹐斯時所究﹐四七星宿。四七二十八宿也。古未之有﹐天綱屬諸星象﹐而知之﹐斯時方知﹐古人惟齊七政。七政者﹐日﹑月﹑木﹑火﹑土﹑金﹑水是也。

四曜何得同參﹐四曜气孛羅計也。七政猶人中之君子也﹐經云﹕以木﹑气﹑金﹑水爲君子也。四曜乃餘气耳。經云﹕以火﹑羅﹑計﹑孛爲小人。李﹖請問餘气。問其所以﹐先生指星璣﹐語之曰﹕星璣﹐卽天文祕旨也。水之餘孛也﹐孛爲水余﹐木之餘气也﹐气乃木余﹐火之餘羅也﹐羅乃火余﹐土之餘計也。計乃土余﹐寧五星犯餘气﹐犯者﹐侵克也﹐如木犯計﹐土犯孛﹐金犯气﹐水犯羅﹐寧可我去克他。莫餘气犯五星﹐如气犯土﹐孛犯火﹐羅犯金﹐計犯水﹐莫使餘气犯我﹐禍患必大。爲餘气所犯﹐必大有凶害。先生論秦階﹐未詳﹐李﹖問曰﹕問其所有﹐淳風晝火夜土﹐晝忌火﹐夜忌土﹐忌曜之說﹐如此忌曜﹐可得聞乎。先生曰﹕四火坐命﹐翼室尾觜﹐則忌水﹐火爲命忌水克﹐得土謂之援曜。援者救也﹐以土制水﹐四土坐命﹐胃柳氐女﹐則忌木﹐土爲命忌木克﹐得火謂之益資。益者生也﹐以火化木﹐如土曜火曜﹐土星火星﹐爲我度主﹐命度之主﹐飛起朝陽﹐起近太陽﹐又謂之忌曜可乎。豈可槪以忌曜論哉。先生言畢﹐拂衣長嘯而去﹐不知所終。李﹖記是語而編之﹐目曰﹕稟賦分金﹐別人生之貴賤也﹐後學融會此理﹐驗命應如符券﹐以決人之休咎也。

靈臺祕訣甚分明﹐奧妙元機理義精。探本窮源尋造化﹐出言發語見天眞。經書記載宜當重﹐龜櫃珍藏不可輕。若把天機輕漏泄﹐鬼神暗地罰前程。嘉平二年九月朔旦﹐中都石室山人李﹖記。

前後問答數十條﹐俱論唐世朝臣及星芒﹐見諸分野﹐應安史之亂。以其文語﹑聱牙用事詭異﹐故節之也。然談星之要﹐實不外乎此。後學者融心於此﹐卽有所得矣。不可忽略﹐宜細詳之。

張果星宗二

本篇目錄﹕張果星宗五十一曜定格﹑日月合格﹑日月忌格﹑五星合格﹑五星忌格﹑四餘合格﹑政余合格﹑政余忌格﹑諸星次格﹑十二宮定格﹑身命合格﹑命主合格﹑田主合格﹑財星合格﹑祿主合格﹑福星合格﹑妻星合格﹑嗣星合格﹑身星忌格﹑命主忌格﹑田主忌格﹑財星忌格﹑祿主忌格﹑福主忌格﹑妻星忌格﹑子星忌格﹑諸星互格﹑貴格﹑賤格﹑貧格﹑疾格﹑靈臺星格﹑補遺格局﹑星格貴賤總賦﹑指迷歌﹑金箱歌﹑簾幕歌。張果星宗六通元賦﹑八格賦﹑貴格﹑富格﹑貧格﹑賤格﹑壽格﹑夭格﹑賢格﹑愚格﹑女命格。張果星宗五【十一曜定格】【日月合格】日居日位﹕日居午位﹐太陽居垣。月入月垣﹕月躔張危畢心﹐又曰太陰升殿。日到日躔﹕日躔星虛房昴﹐又曰太陽升殿。月升月殿﹕月躔張危畢心﹐又曰太陰升殿。日東月西﹕寅卯辰謂東方﹐申酉戌名西地。日南月北﹕巳午未謂南域﹐亥子醜名北闕。日月居垣﹕日居午﹐月居未。日月升殿﹕日躔日度﹐月躔月度。日月並明﹕月本無光﹐借日爲明﹐晝生合格。陰陽得地﹕日居東南﹐月在西北﹐故曰得地。日月包五星﹕五星居中﹐日月前後包裹。日月包四餘﹕四餘在內﹐日月左右包裹。日月夾拱祿馬﹕祿勛馹馬﹐宜日月拱夾。日月拱夾殿駕﹕歲駕歲殿﹐喜日月拱夾。日月拱夾斗貴﹕斗杓貴人﹐宜日月拱夾。日月拱夾符印﹕唐符國印﹐喜日月拱夾。日月拱命﹕日月拱命宮﹐日月拱命主。日月夾命﹕日月夾命宮﹐日月夾命主。日月拱財﹕日月拱財宮﹐日月拱財星。日月夾財﹕日月夾財宮﹐日月夾財星。日月拱田﹕日月拱田宮﹐日月拱田主。日月夾田﹕日月夾田宮﹐日月夾田主。日月拱官﹕日月拱官宮﹐日月拱官星。日月夾官﹕日月夾官宮﹐日月夾官星。日月拱福﹕日月拱福宮﹐日月拱福星。日月夾福﹕日月夾福宮﹐日月夾福星。日月拱妻﹕日月拱妻宮﹐日月拱妻主。日月夾妻﹕日月夾妻宮﹐日月夾妻主。日月拱嗣﹕日月拱男女﹐日月拱嗣星。日月夾嗣﹕日月夾男女﹐日月夾嗣星。

【日月忌格﹑日月專取拱夾拱夾吉則吉拱夾凶則凶】日居月位﹕日在未宮是也。月到日宮﹕月在午宮是也。日躔月度﹕日居心張危畢度。月躔日宿﹕月居星虛房昴度。日西月東﹕謂之陰陽背行。日北月南﹕謂之日月相反。日月失垣﹕名曰陰陽失位。日月失殿﹕名曰陰陽失躔。陰陽俱晦﹕晦朔夜生﹐日旣無光﹐月光安在。日月失所﹕日居西北﹐月在東南﹐故云失所。孤陽無輔﹕無分晝夜﹐謂之孤君獨立。寒月單行﹕冬月寒凝﹐謂之獨陰晝生者吉。日月拱夾刃雄﹕陽刃天雄﹐怕日月拱夾。日月拱夾的劫﹕的殺劫殺﹐忌日日拱夾。日月拱夾廉鋒﹕飛廉劍鋒﹐怕日月拱夾。日月拱夾耗符﹕四耗四符﹐忌日月拱夾。日月拱夾孤寡﹕孤辰寡宿﹐怕日月拱夾。日月拱夾刑害﹕三刑六害﹐忌日月拱夾。日月拱奴僕﹕日月拱奴宮﹐日月拱奴星。日月夾奴僕﹕日月夾奴宮﹐日月夾奴星。日月拱疾厄﹕日月拱疾宮﹐日月拱疾主。日月夾疾厄﹕日月夾疾宮﹐日月夾疾主。日月拱遷移﹕日月拱遷移宮﹐日月拱遷移主。日月夾遷移﹕日月夾遷移宮﹐日月夾遷移主。日月拱兄弟﹕日月拱兄弟宮﹐日月拱兄弟主。日月夾兄弟﹕日月夾兄弟宮﹐日月夾兄弟主。日月拱相貌﹕日月拱相貌宮﹐日月拱相貌主。日月夾相貌﹕日月夾相貌宮﹐日月夾相貌主。

【五星合格﹑五星者卽木火土金水也】歲星居垣﹕木在寅亥二宮。熒惑居垣﹕火在卯戌二宮。鎭星居垣﹕土在子丑二宮。太白居垣﹕金在辰酉二宮。辰星居垣﹕水在巳申二宮。木星升殿﹕木躔角鬥奎井四宿。火星升殿﹕火躔尾室觜翼四宿。土星升殿﹕土躔女胃柳氏四宿。金星升殿﹕金躔亢牛婁鬼四宿。水星升殿﹕水躔箕壁參軫四宿。木月淸貴﹕弦朢夜生﹐合格月晦﹐寒天不取。火月同宵﹕晦朔夜生﹐爲妙月明﹐晝誕次之。金助月華﹕夜生秋天﹐爲奇晝月﹐冬生無益。水涵蟾魄﹕月寒水冷﹐何益朢前﹐朢後尢佳。木火文明﹕冬春月生﹐無分晝夜爲妙。火土髙彊﹕夏生火﹐炎土﹐燥餘月﹐晝夜皆吉。土金堅實﹕秋冬土埋金﹐寒餘月皆妙。金水相涵﹕冬生金﹐寒水﹐冷余時﹐晝夜皆吉。靑龍扶硯﹕寅卯月生木﹐日同宮。木爲靑龍星。朱雀禦符﹕巳午月生火﹐日同宮。火爲朱雀星。勾陳鎭殿﹕辰戌丑未月土﹐日同宮。土爲勾陳星。白虎從駕﹕申酉月生金﹐日同宮。金爲白虎星。元武持旌﹕亥子月生人水﹐日同宮。水爲元武星。五星循環﹕木火土金水循行環拱命位。五星聚會﹕木火土金水順聚會照命宮。五星入廟﹕木火土金水俱各入廟歸垣。五星入旺﹕木火土金水次第乘旺得地。

【五星忌格﹑居於垣局則腰金重重入於失次則家破疊疊】木入金鄕﹕木在辰酉二宮。火居水地﹕火在巳申二宮。土在木宮﹕土在寅亥二宮。金乘火位﹕金在卯戌二宮。水居土室﹕水在子丑二宮。火到金鄕﹕火居辰酉二宮。土居水地﹕土在巳申二宮。金在木宮﹕金在寅亥二宮。水乘火位﹕水居卯戌二宮。木入土室﹕木居子丑二宮。金木共躔﹕金木相克。水火同步﹕水火相克。木土相克﹕木遇土而克。火金交戰﹕火金相克。土水相激﹕土克水之故。【四餘合格﹑四餘者卽是气孛羅計也】羅計中分﹕羅午計子。出乾入巽﹕羅亥計巳。羅計攔截﹕晝截諸星東南﹐夜攔眾曜西北。四餘獨步﹕气孛﹑羅計各占一宮。一星跳垣﹕羅計截斷漏出﹐有用之星者貴。木羅會捨﹕木爲用神﹐冬春生躔﹐廟旺宮佳。火气職權﹕火爲用神﹐入廟旺宮合格。木孛符印﹕木爲用神﹐臨廟旺吉。冬生無力。祥雲捧月﹕弦朢夜生﹐月宜气捧﹐冬月次之。太乙抱蟾﹕弦朢夜誕﹐月喜孛抱﹐寒月不取。羅月交輝﹕晦朔夜生﹐月宜羅交﹐寒月尢佳。首星捧日﹕晦朔夜生﹐日喜羅助﹐冬月最妙。金計同垣﹕金爲用神﹐居垣廟吉﹐冬生減力。土羅相會﹕土爲用神﹐居廟旺奇﹐夏生大燥。首尾陰陽居四正﹕羅計日月﹐宜居四正。火羅計孛守四維﹕四維卽四正宮亦通。

【政余合格﹑政者日月五星餘者气孛羅計】金水從陽﹕金水掌吉﹐神居垣殿﹐晝生者奇。火金侍月﹕火金爲用﹐神臨垣廟﹐夜生者妙。五曜環陽﹕木火土金水順序﹐輔日於東南。四餘捧月﹕气﹑孛﹑羅﹑計單行捧月於西北。五曜隨陽﹕晝生合格。五星隨月﹕夜生合格。七政入垣﹕日月木火土金水﹐各居本垣。三臺合格﹕午巳卯宮得日金水同行。五曜連珠﹕五星連續無間﹐順度相生者奇。二星合璧﹕卽日月也。各得其度。眾曜拱南﹕眾曜會巳午未上﹐更坐命於此。羣星朝北﹕羣星聚亥子丑宮﹐宜安命於此。居三隔三﹕三位有星﹐三位無星﹐星垣殿貴。守一空一﹕一宮有星﹐一宮無星﹐星廟旺貴。文武兩班﹕七政文四餘武﹐文東武西合眞。君臣慶會﹕日君午月臣未﹐命坐其中合眞。戴天履地﹕命亥月申﹐命亥月巳。出乾入坤﹕命月亥火戌金酉日申。天地開明﹕水申木亥﹐命安申亥﹐羅計子午。山澤通气﹕木寅金酉﹐命坐酉寅﹐兼格髙貴。水火旣濟﹕水子火午﹐命坐子午。風雷鼓舞﹕水巳火卯﹐命辰合格。十一曜拱端門﹕子位。十一曜拱帝座﹕午位。十一曜拱天門﹕亥宮。十一曜拱地戶﹕申宮。十一曜拱殿駕﹕歲殿歲駕。十一曜拱祿馬﹕祿勛﹐馹馬。十一曜拱身命﹕身宮﹐命宮。十一曜拱妻嗣﹕妻妾宮﹐男女宮。十一曜拱官福﹕官祿宮﹐福徳宮。十一曜拱田財﹕田宅宮﹐財帛宮。十一曜漏關﹕十一位有星﹐十一位無星。十一曜得經﹕諸星分布垣廟。【政余忌格】火羅犯日﹕晝日怕火﹐羅同宮掌﹐刃雄尢忌。土計掩月﹕夜月忌土﹐計同宮掌﹐殺刃尢甚。四餘侵陽﹕气﹑孛﹑羅﹑計不宜犯於太陽。五星失次﹕木火土金水各居克戰之宮。木蔽陽光﹕晝生忌木气掩﹐夜生宜火羅助。月圓火焰﹕上弦後﹐下弦前﹐夜月忌火羅。孛羅交戰﹕亥命孛羅掌﹐田財作吉推。計孛同宮﹕亥卯坐命﹐孛計掌福﹐田反吉論。水計相刑﹕水爲用神則凶。土孛混雜﹕土爲用神則力輕。金羅同克﹕金爲用神則壞矣。火孛共戰﹕火爲用神則損矣。乾坤否塞﹕亥命金羅﹐申命土計。風雷相薄﹕水卯火巳﹐辰宮坐命。水火相射﹕水午火子﹐或木卯戌﹐或火巳申。山澤沈埋﹕金寅木酉爲用神失格。

【諸星次格﹑次格者乃補遺之謂也】日月聯輝﹕日月木火土金水﹐同宮相生。木气聯枝﹕木气孛在寅亥﹐命宮官祿合格。玉猿守昆﹕水躔參度﹐會日命安﹐水度者貴。雙魚戲水﹕水星同命﹐在亥壁度。玉猴嘯月﹕火觜月畢坐命﹐火月度夜生貴。玉女嫦娥﹕水軫月張﹐命箕主貴﹐女貌傾國。龍躍天池﹕亢金龍立命﹐金亥從日月。蒼龍入井﹕亢金角木﹐坐命金木﹐躔井合格。金鶯宿柳﹕金同命躔﹐柳近太陽尢妙。虎嘯猿吟﹕木尾火觜﹐亥命大貴﹐巳命大富。气孛朝斗﹕气孛同命﹐斗度如化﹐魁祿富貴。火孛擎天﹕火室孛壁﹐水軫火翼﹐皆主富貴。一福專權﹕福元不起﹐無星雜爲美。一星滿用﹕守命最吉﹐或入垣升殿尢佳。祿居斗杓﹕斗標坐祿勛宮﹐又居官祿爲貴。星照本家﹕納音星爲壽元﹐守命宮爲妙。八殺朝天﹕如戌命火﹐又未命土﹐或辰命金。此三星獨占天門﹐得時爲上。惟金火尢重﹐夜生顯貴之人也。身居八殺﹕如命在寅未﹐爲八殺﹐而身星居之。又值斗柄﹑國印﹑唐符加臨﹐主權貴。

【十二宮定格】【身命合格﹑合格非富卽貴此以身宮命宮主星相合相生得地而論之】身星升殿﹑身星入垣﹑身居財帛﹑身居閒極﹑身居田宅﹑身居男女﹑身星淸吉﹑身居妻妾﹑身居官祿﹑身居福徳﹑身坐崇勛﹑身星坐貴﹑身臨卦气﹑身居斗杓﹑身坐長生﹑身居帝旺。

【命主合格﹑此以命主星所臨十二宮所喜之地】命主得經﹑命主居垣﹑命臨財帛﹑命臨田宅﹑命臨子位﹑命臨妻位﹑命臨官祿﹑命臨福徳﹑命主乘旺﹑命坐玉堂﹑命坐長生﹑命臨帝旺﹑命臨卦气﹑命坐崇勛﹑命安馬地﹑命坐斗杓。

【田主合格﹑此以田宅宮主星所臨得地論之】田星入垣﹑田主守命﹑田入財垣﹑田居田位﹑田星升殿﹑田居兒位﹑田守妻宮﹑田入官祿﹑田入福宮﹑田星秉令。

【財星合格﹑此以財帛宮主星所臨之地而獲業】財星升殿﹑財星入垣﹑財居財位﹑財入田垣﹑財星守兒﹑財守妻宮﹑財居官祿﹑財入福宮﹑財星秉令。【祿主合格﹑此以官祿宮主星所臨之地合格者主人富貴】官星升殿﹑官星入垣﹑官星守命﹑祿守財宮﹑官祿臨田﹑祿守兒宮﹑祿守妻宮﹑祿居福位﹑官曜居宮﹑官星秉令﹑祿居斗柄。【福星合格﹑此以福徳宮主星所臨合格主人有福】福星升殿﹑福主居垣﹑福元秉令﹑福星逢生﹑福星守命﹑福守財宮﹑福居田宅﹑福守兒宮﹑福守妻妾﹑福星守福﹑福入祿宮。【妻星合格﹑此以妻妾宮主星論之】妻星升殿﹑妻星居垣﹑妻星守命﹑妻守財宮﹑妻居田宅﹑妻守兒宮﹑妻居妻位﹑妻居福徳﹑妻居祿地﹑妻守福宮﹑妻星秉令。【嗣星合格﹑此以男女宮主星坐臨得所則吉】子星得度﹑嗣星歸垣﹑嗣星守命﹑子居財帛﹑子入田宮﹑子居子位﹑嗣守妻宮﹑子居福地﹑子居官祿﹑子星秉令。

【身星忌格﹑此以身宮主星所忌而論】身星失經﹑身星失垣﹑身坐刃雄﹑身居劫的﹑身臨鋒廉﹑身臨耗符﹑身居兄弟﹑身入奴宮﹑身臨疾厄﹑身居遷移﹑身居相貌。

【命主忌格﹑此以坐命宮主星論之】命主失經﹑命主失垣﹑命主受克﹑命主失令﹑命入閒極﹑命居奴僕﹑命臨疾厄﹑命居遷移﹑命臨相貌﹑命坐刃權﹑命臨劫的﹑命居鋒廉﹑命臨耗符。

【田主忌格﹑此以田主星所忌而論之】田主失次﹑田主失宮﹑田星值克﹑田元泄气﹑田元失時﹑田元坐耗﹑田主逢空﹑田入閒極﹑田入奴宮﹑田居疾厄﹑田落九宮﹑田居相貌﹑劫耗臨田﹑空破守田。

【財星忌格﹑此以財帛宮主星所忌論之】財星失次﹑財主失垣﹑財星值克﹑財元逢泄﹑財星失令﹑財主逢空﹑財星坐耗﹑財入兄弟﹑財入故宮﹑財臨疾厄﹑財入遷移﹑財居相貌﹑劫空守財﹑耗破守財。

【祿主忌格﹑此以官祿宮主星論之】祿主失次﹑官星失垣﹑祿主受克﹑官星失令﹑祿主逢空﹑官星泄气﹑官祿克命﹑祿居閒極﹑祿陷奴宮﹑祿入疾厄﹑祿守遷移﹑祿居相貌﹑十位逢羅﹑雄破祿宮。

【福主忌格﹑此以福徳宮主星論之】福主失經﹑福元失垣﹑福主受克﹑福星失令﹑福主逢空﹑福元泄气﹑福入閒宮﹑福陷奴宮﹑福居厄地﹑福入遷移﹑福居相貌﹑福宮坐刃。

【妻星忌格﹑此以妻妾宮主星論之】妻星失躔﹑妻主失垣﹑妻星被克﹑妻元失令﹑妻元泄气﹑妻主逢空﹑妻入閒宮﹑妻陷奴宮﹑妻臨疾厄﹑妻居遷移﹑妻居貌位﹑地雌戰室﹑陽刃臨妻。【子星忌格﹑此以男女宮主星論之】子星失經﹑嗣主失垣﹑子星受克﹑嗣星失位﹑嗣星泄气﹑嗣星逢空﹑子居閒極﹑子入奴宮﹑嗣守疾厄﹑嗣居遷移﹑子居相貌﹑天狗臨兒﹑嗣位逢空。

【諸星互格﹑此以各星互換有情有助論之】命財互垣﹑命田互垣﹑命嗣互垣﹑命妻互垣﹑命官互垣﹑命福互垣﹑財嗣互垣﹑妻財互垣﹑財祿互垣﹑財福互垣﹑田財互垣﹑田嗣互垣﹑田妻互垣﹑田祿互垣﹑福田互垣﹑嗣祿互垣﹑妻嗣互垣﹑妻祿互垣﹑妻福互垣﹑福嗣互垣﹑官福互垣。

【貴格】水一火二木三金四土五日六月七气八孛九羅十計十一。水一火二者﹐如水爲官﹐福命令得地﹐嘗主一品之尊﹐余淮此推。官星金水木﹐得令入學堂有用者﹐舉子官也。官爵隨君﹐朝天門﹐拱帝座﹐左右龍虎丞相也。官星隨長﹐生是文官。官隨刃﹐刃隨官﹐是武職。官魁日羅﹐掌印之官。官爵入天廚﹐掌禦食之官。官入庫﹐錢榖官。官守天獄﹐掌刑囚官。官爵守賊宮﹐捕盜之官。官印入天醫﹐禦醫之職。官印帶殺入浮沈﹐巡海官。官魁居幹亥子宮﹐旌旗引從隨朝官。官魁隨太陽﹐臨田宅﹐主父有官。官隨田財﹐以官利家也。官隨天嗣﹐居男女宮﹐主子有官。入震長男﹐入坤中男﹐入艮少男﹐須要貴祿﹐殿駕爲驗。官傍貴人﹐得貴人擡舉。田財隨官﹐以財求官。官是金木﹐互換憲臺﹐官爲淸廉。官魁爵星入﹐兄弟有官貴。官星居劫殺刃上﹐爲官不應好打害民﹐凶犯贓錢。官星破財﹐求官不得﹐徒勞心苦。官犯劫殺﹐行衰敗限﹐犯贓失職﹐見天乙貴人反吉。官魁爵貴人﹐得令爲官有威。官祿主犯限見丁﹐憂日父月母。日月不明非貴人﹐祿馬不起難仕路。

【賤格】日月拱夾刃雄﹑日月拱夾刑囚﹑日月拱夾難星﹑值難拱夾日月﹑日月居刑囚﹑刑囚居殿駕﹑身命迎忌星﹑殿駕拱刑囚。

【貧格】暗耗拱田財﹑田財遇暗耗﹑田財值空耗﹑田財主失陷﹑星辰無故克戰﹑星辰與殺相生﹑殺與惡星同黨﹑值難拱夾身命﹑閒神誤進日月﹑身命會刑囚值難。

【疾格】日月居八殺﹑忌星守殺﹑殺臨命主﹑殺夾身命﹑兩殺夾命﹑殺上加殺﹑殺神拱主﹑日月拱殺﹑三方拱殺﹑殺神出照﹑殺星入殺﹑殺拱身命﹑殺星圍身﹑身命會殺﹑二殺同宮﹑刑囚夾身命﹑刃星居刃宮﹑客曜臨朝垣﹑非祿守祿位﹑凶神會聚殺﹑刃雄居相貌﹑刃雄守命宮。

【靈臺星格】合璧連珠﹕夫日月五星皆會一次。日月則若璧合﹐五星則若珠連﹐進退皆無盈縮之患。惟會丑者﹐九世一遇﹔會他次者﹐間世一遇。詩曰﹕太初丁丑﹐歲爲頭七政相逢會鬥牛﹐誰識當年差五日連珠合璧﹐詎相侔。

日月合璧﹕太陽與太陰同宮﹐或對照﹐或三合照是也。然須廟旺方爲貴。日有中道﹐月有九行。中道者黃道也。九行者﹐靑道二出黃道東﹐赤道二出黃道南﹐白道二出黃道西﹐黑道二出黃道北。分主八節﹐合乎四正四維。按陰陽中終之所交﹐則日行正當黃道。八行與中道而九﹐乾坤定位則八位各得其正。及其寒暑相推﹐晦朔相易﹐則在南者變而居北﹐東者徙而爲西。日行與歲運﹐皆遷月行﹐隨交限而變。日出入赤道二十四度﹐月出入黃道六度﹐故交於子正。則晦日之朝猶朔日之夕也﹐是日月皆不見。若合於午正則晦日之晨猶二日之昏也﹐是以月日皆見。蓋其如合璧﹐當視子午正交則人命在其中﹐可論其彊弱。且如紹興甲寅十一月朔夜半﹐日在斗一度﹐而月在斗四度﹐則是月於晦日之夕﹐已交於子正也。又如嘉定辛未正月朔日﹐已於十二月二十八日過子宮﹐至朔日﹐日在女六度﹐月離猶在牛二度﹐是其交於午正﹐後方過子﹐彼或者不知合璧﹐則見正月一日卯時﹐便作命宮﹐得日月合璧亦惑矣﹐況朔朢交虧﹐而人命在其中者﹐豈能無害﹐如辛未四月朔日朢日生﹐命在合璧。對照宮是也。詩曰﹕日居月﹐諸是何如。日月流行有疾徐﹐子午誰知交對處﹐生逢合璧貴無虛。

五星連珠﹕五星不必同宮﹐只得順布﹐五位相續而不斷者﹐亦是虛拱一位﹐而命居其中者亦是。拱日門﹐則是五星連珠﹔拱地戶﹐則是五星拱太微﹑拱紫微。所謂坐實不如拱虛﹐對照不如正照者是也﹐或順乎兩位﹐而拱亦妙﹐五星運行各有次捨﹐及其相聚卻爲難得﹐若得連珠尢妙。宋淳熙十三年丙午閏七月五﹐星同在雙女宮﹐人命逢此﹐已爲奇時﹔又如乾道四年戊子五月生﹐水在申﹐金在酉﹐火在戌﹐木在亥﹐土在丑﹐是爲連珠﹐此年際會風雲﹐名位顯著者不少。詩曰﹕五星次捨不同﹐行相會連珠﹐亦吉亨。人命當生逢此位﹐不如宰相亦公卿。

鬥牛秀气﹕紫气十一曜之最尊﹐淸而貴﹐文而美者也﹔丑位有鬥牛二宿﹐乃二十八宿之始﹐金陵之气﹐盛於東南﹐龍泉﹐劍名﹐之神光於牛斗﹐若紫气一星對照正照﹐醜上安命﹐特爲奇異。斗牛之墟丑宮得其正﹐日月五星初躔﹐皆自星紀﹐故名星紀者﹐斗建之間也。十一月陽生於云漢漸退降﹐及是維始下接於地﹐至斗建間復﹐於列捨之气通﹐於易天地始交泰之象也。云漢下流百川﹐歸焉火土二星﹐𨿽爲忌曜﹐至醜相逢﹐反爲福星。獨歲若在此宮﹐閩人得之﹐爲福尢重。春秋昭公三十二年夏吳伐越﹐史墨曰﹕越得歲而吳伐之﹐必受其凶﹐是時歲星與日合於南斗三度。後三十八年而越滅吳﹐歲星及鬥牛度矣。苟人命得日木合於星紀者﹐無不獲福﹐故曰﹕鬥牛秀气易傳。亦云﹕日月五星起於牽牛﹐此說信矣。

文章祕府﹕日月木金水气羅三合對照﹐亥宮安命是也﹐亥有木星﹐主圖書﹐乃文章祕府之星﹐主爲人才學富足﹐見識超卓﹐福气亦厚。十月陰气進踰幹維始﹐上達乎天﹐云漢至營室東壁﹐間升气悉究﹐自王良閣道﹐由紫垣﹑絕漢抵營室上﹐帝之離宮也﹐故金水木日月計同在此宮﹐則有文章祕府之象﹐以其近帝宮也。

五星朝斗﹕五星會於雙魚則有卿相之象﹐若一星二星居於前後者﹐亦是日月木金水五星同居﹐雙魚宮是也。蓋亥爲天門﹐乃上帝之離宮﹐眾星聚此以拱﹐北辰是五星朝斗之宮也﹐夫斗星北斗也﹐七星環衛紫微者是也﹐其下有三臺星﹑文昌星尙書四輔上相等星﹐五星皆朝於此﹐主人有卿相之榮。

孛於東井﹕孛居未上﹐夜生人﹐未上安命是也﹐貴而有權之命。古者太平之世﹐日不蝕﹑星不孛﹐則孛者常順於天隱﹐而不見惟怒﹐則爲彗星一見﹐則眾星失色﹐此星性猛﹑機變﹑威權﹐常好居黃道正位﹐故在東井則爲吉星。故曰﹕孛於東井。

首攜龍角﹕角亢二宿爲蒼龍之角也﹐羅﹖建首乃天之神首﹐居辰之位﹐乃如龍之有首﹐而角亢二宿左右扶之﹐以爲之角矣。命居辰上而得羅﹖﹐主爲人榮顯。羅﹖天首之星也﹐屬火之气﹐又爲天權天統之星﹐其星廟於辰﹐樂於寅﹐喜於卯﹐乃龍尾伏辰故也﹐又旺於午位﹐蓋其與日月交﹐則能蝕日月之光﹐如霸者之擅權也﹐故曰首攜龍角。

計居龍尾﹕尾宿四星﹐爲蒼龍之尾宿也﹐計都星乃天之神尾﹐入寅之位﹐乃如龍之有尾﹐而尾之四星又有輔翼﹐則爲眞龍矣﹐凡此二格﹐皆主權髙職重。人命在寅而見計都﹐乃計居龍尾﹐羅計二星若望﹐而正於黃道﹐是謂臣壅君明﹐則陽爲之蝕矣﹐故日者陽也﹐在陽則不蝕﹐羅計居陽則爲吉﹐變而入陰則爲凶﹐且一日有十二辰﹐自寅至午爲陽﹐自未至亥爲陰﹐故羅在寅卯辰巳午則爲吉星﹐計居龍尾鶉尾亦爲吉宿。

陰陽類聚﹕陰陽同居一處﹐合爲廟旺﹐得同類之吉星照身命者是也。易曰﹕水流濕火就燥。亦各從其類也﹐凡人命在午﹐而得日火同宮﹐身在未﹐而得金水同宮﹐無不發迹。蓋以陽從陽﹐以陰聚陰﹐其气味之相投故也。

眾星拱北﹕孔子曰﹕北辰居其所﹐而眾星拱之。蓋天之星運轉不窮﹐而北辰一星不易其位﹐北辰所居乃天之北極子位是也。十一曜環居眾位﹐而虛拱一子﹐卻去子上安命是也﹐日水計木金月居亥﹐又得火土紫气星居丑﹐以拱子一位﹐或環而拱之﹐散居諸位﹐虛拱一子﹐從子安命﹐亦是也。此皆至貴之命也。

旄頭直爭﹕羅﹖乃天之神首﹐酉上有昴宿﹐九天之旄頭殺是也。安命在酉﹐而遇羅﹖﹐加以一二惡星﹐爲禍最慘。昴畢二宿𨿽次﹐大梁而其分野﹐則在常山之地﹐東南外接旄頭地﹐皆河外陰國也。苟日生人﹐火羅皆臨此﹐而坐命在此背﹐主不吉。故曰﹕旄頭直爭。蓋此殺乃外夷凶星也﹐人命值之﹐若不惡終則遠配。此系忌格﹐長庚入命東有啟明乃水星之象﹐西有長庚乃太白之象﹐昔李太白母夢長庚星入懷﹐蓋月乃母道也。身之所從出也﹐夜生金月同在酉﹐乃合此格。李白母夢長庚入懷﹐覺而有娠﹐及生李白﹐命其名曰白。字太白﹐詩才冠天下﹐則知長庚入命﹐必主產不世之奇才也。

神羊觸邪﹕未上巨獬之分野﹐獬乃神羊之獸﹐遇惡則觸古者﹐帝王置之殿庭﹐以警不忠。如孛在未又在未上安命﹐純無凶星者爲貴﹔若不背日月﹐而安命在戌上白羊之位亦是。太乙居紫微﹐東躔赤道﹐內警凶惡﹐而斬姦邪﹑進良善﹑而佑忠直﹐故遇善星則爲善﹐遇惡星則爲惡﹐愛居獬之宮﹐謂之金羊﹐若見邪穢﹐無不擊觸。凡人命在未宮而得孛星入者﹐皆稟性忠直﹐面刺人過內無隱情﹐故號神羊觸邪凡。乙生人得孛與木金同在未宮﹐官可至禦史三公。

日出扶桑﹕卯爲日門﹐乃暘谷扶桑之地﹐日坐於卯﹐無惡曜對照﹐而在卯上安命者﹐主貴。卯固爲日門﹐而夏至﹐日常自扶桑水府而出﹐故旦朝猶在於寅。若人命得木日同在寅宮﹐又在寅上安命﹐亦爲貴格﹐其爲在卯則同。

箕星好風﹕日將出淸風發﹐羣陰皆伏。是日出則生風﹔日入則無風。日在丑寅而丑寅坐命﹐朝生主有聲名﹐如有惡星﹐則未免淫蕩。月躔箕宿﹐亦主生風﹐反爲不利﹐風之從虎以類應也﹐寅旣爲虎﹐風日從之﹐但寅有尾箕斗三宿﹐而特有箕星好風者﹐蓋尾更屬卯斗度﹐巳屬丑惟箕﹐則得其正寅﹐故云﹕箕星好風。人命得歲星同此宮者皆爲吉﹐況寅爲木﹐木又生風﹐人命逢之﹐安得不譽﹐髙望重哉。

畢星好雨﹕詩云﹕月離於畢﹐俾滂沱矣。書云﹕星有好風﹐星有好雨。太陰躔畢度﹐而在酉上安命是也﹐若七八月之間旱﹐而沛然甘霖以澤萬民﹐更逢水星﹐𨿽辰上安命亦妙。儻在三四月生﹐乃水潦漲溢之時﹐則止爲飄蕩之命。日月之行﹐則以風雨釋其範者﹐以爲不吉兆﹐不知月之從星﹐從其所好﹐畢雨則有育物之功﹐豈得爲不吉之兆乎。如人命爲安身在畢度﹐無凶星惡宿入者﹐皆能育物濟時﹐爲有福之命﹐若惡曜入者﹐則不祥矣。

大月當斗﹕韓昌黎云﹕愈生之辰﹐月宿斗。東坡亦身在磨羯宮﹐故知月宿於斗﹐最出文人才子也。詩云﹕惟北有斗﹐不可挹酒漿。主招口舌興讒謗也﹐二君子未免﹐故曰﹕君子爲仕多折。

五神當權﹕春生人見木星在寅卯安命﹐乃靑龍用事﹐夏生人見火星在巳午安命﹐乃朱雀當權﹔秋生人見金星在申酉安命﹐乃白虎當權﹔冬生人見水星在亥子安命﹐乃元武當權。四土星在辰戌丑未安命﹐乃勾陳得位己上﹐數者須是不背日月﹑晝夜者妙。

左右環拱﹕凡人命宮﹐若得五星左右環拱﹐無有不顯達者﹐假如坐命在壁五度﹐木星在壁一度﹐則爲左靑龍﹔金星居壁九度﹐則爲右白虎﹔火星在奎一度﹐則爲前朱雀﹐水星居室十六度﹐則爲後元武。眞如左右環拱然﹐亦不必如此之近﹐但布於左右前後宮分者﹐亦爲難得也﹐其榮貴者當然。

月扶斗柄﹕凡月建所在﹐則是斗柄魁星之所指也﹐惟閏月斗柄斜指兩辰之間﹐若太陰在月建之位者﹐乃合此格﹐一年有十二節候﹐斗杓隨月建而轉﹐至於閏月﹐則斗杓乃指於兩辰之間﹐潮候亦隨之而盈縮﹐則知天地陰陽﹑消息盈虛﹐應如準繩無毫髮之差誤。蓋日月之行﹐與鬥杓所指﹐相爲經緯﹐苟人生安命身應在斗柄所指之辰﹐名爲月扶斗柄。如正月生人﹐安身在寅﹔二月生人﹐安身在卯﹔三月生人﹐安身在辰﹐皆爲此格﹐定主榮華富貴然。太陰與吉星同宮則爲吉。若使土孛羅計侵之﹐則又爲凶﹐不可執一槪而論之也。

風生浪擊﹕凡人遇初八二十三日午時生者﹐皆狡猾凶惡﹐蓋初八二十三日午時﹐乃月弦初生﹐而漸生於海風生浪擊之謂也。然又當算月弦日極太陰所在﹐而知其善惡。如太陰遇吉星﹐則爲人威權有膽气﹔如太陰遇惡星﹐則爲人凶惡徒配之命﹔若無星同照者﹐則主困窮﹐乃風生浪擊而不寧也。此系忌格﹐祿馬同鄕祿元星與馬元星照命者是也。書云﹕馬元爲貴祿爲祿﹐仁元幹配的無疑﹐壽元惟向納音取﹐要照彊宮與限隨。凡人命最愛祿﹑馬二元同在彊宮﹐以照命﹐未有不爲顯仕者﹐若不照命﹐但得祿馬二元助限﹐亦能發福。

虎踞龍盤﹕木星乃東方之蒼龍﹐金星乃西方之白虎﹐金在命木正照﹐夜生乃龍盤虎踞。金木同居於命﹐又爲龍虎交馳﹐更在辰寅二宮坐命者尢妙﹐命宮居於子午﹐金星在酉﹐木星在卯﹐四正得之﹐正合此格。蓋木爲靑龍在東方﹐金爲白虎在西方﹐又在前四宮與後四宮拱照﹐豈得不爲貴命。

離坎交會﹕水星稟北方坎宮之气﹐火星稟南方離宮之气﹐夜生人火星在命﹐水星正照﹐乃合此格﹐此格最主爲人气槪精神法﹐能剸裁繁劇﹐祿位優厚。若水火二星同守命宮﹐則是煎熬星矣﹐反主災禍。

陰陽交輔﹕日爲陽君﹐月爲陰后﹐若與吉星夾照命宮者﹐合格也﹐若惡曜與日月同宮﹐則非惟不能爲福﹐而且生禍。

鰲頭獨步﹕三春生人在寅卯二宮安命﹐而寅卯上見木星也﹐此得時得位得用鰲頭﹐自當獨步也﹐前格所謂靑龍當權﹐亦此義耳。

子行父政﹕太陽乃火之精﹐太陰刀水之副﹐故日爲父﹐火爲子﹐月爲母﹐水爲子也。且太陽之廟在午﹐太陽居之當然也﹐今則太陽卻居子﹐火星卻在午﹐又於午上安命﹐是父之政子乃行也﹔太陰之廟在未﹐太陰居之當然也﹐今則太陰卻居醜﹐水星卻在未﹐又於未上安命﹐亦子行父政之說也。此格主人艱難於始﹐逸樂於終﹐以其幹蠱之早也。

三臺扶斗﹕斗在醜﹐分命若在醜﹐而得三臺星同宮﹐乃此格也。若醜之前後三宮﹐皆有兩星﹐亦是。又有所謂﹐三臺扶日﹐三臺扶月﹐皆仿此而取﹐凡所謂三臺者﹐皆三公之象﹐人命得之﹐名位至三公也。

紫微四輔﹕旋轉天輪﹐辰巳午未上有四吉星﹐巳午之間住命是也。輔星乃輔弼之象﹐得之者當居宰輔。

精神具足﹕天一生水爲人之精地﹐二生火爲人之神﹐水火順受﹐人命得之﹐爲精神具足。精爲養命之源﹐神爲養形之本﹐精以養命﹐而運內神以養﹐形而運外﹐內陰外陽﹐故水爲陰之精﹐火爲陽之神﹐陰之不可無陽﹐陽之不可無陰﹐水與命同生於晝﹐火與命同生於夜﹐相望而各不失度者﹐豈不獲其厚福者哉。

月華金闕﹕金是在亥﹐與太陰同宮﹔金星在辰﹐與太陰同宮﹐皆謂之月華金闕﹔若金星在亥﹐辰與太陽同宮者﹐謂之日華金闕﹐二格皆主富貴。

日中見斗﹕太陽與羅﹖會合於未﹐而太陰又在未﹐此爲日中見斗﹔太陽與太陰同宮﹐此爲月朔可知﹐又與羅﹖相會此﹐爲日蝕可知﹐況日在未則日已過昃﹐設使安命在此﹐而遇日蝕﹐乃六月朔日生人﹐晝旣昧﹐則北斗見於東方﹐人命坐北﹐安得有吉﹐苟得五星同在未宮﹐以禦侮﹐則猶庶幾﹐不然則奇禍之臨身者﹐大可畏也。此系忌格。

明入地中﹕太陽至申酉而沒﹐受羅﹖所蝕﹐於申酉安命是也。太陽君星也﹐至申酉而西沒﹐旣已失於君位矣﹐坐命於此﹐已爲無力﹐況被羅﹖所蝕﹐其能自保乎﹐人命值此﹐非惟破祖無成﹐又恐招暗昧不明之事﹐因此喪身誠可憂也。此系忌格。

明出地晉﹕命宮在申﹐而太陽在寅﹔命酉宮﹐而太陽在卯﹔命宮在戌﹐而太陽在辰﹐皆爲明出地晉﹐此格須得金水輔太陽而行﹐或金水居前導引﹐皆爲貴格。

木上水井﹕水先入宮﹐木後入宮﹐或木星先入﹐水星後入﹐皆爲井象﹐更得在東井未上﹐又在未上安命﹐必主道心員融。有常徳﹐以食天祿也﹐井居其所﹐而不遷﹐地之徳也﹐而木居水上﹐有養而不窮之義﹐或人命得木同居於未﹐而水星對照於亥﹐此亦得木上水井格。蓋亥居下而有井之象也﹐然在天之井﹐則異於是﹐以井而居河漢之中﹐其爲度﹐則三十視其它度數﹐最長半次﹐實沈半次﹐鶉首在實沈者﹐水爲樂宮在鶉首者﹐水爲入廟﹐此亦養而不窮之義﹐或者謂實沈鶉首﹐旣以隔界﹐豈得爲養而不窮。不知夫古人以爲紫气者﹐木之餘气﹐其廟實沈月孛者﹐水之餘气﹐其廟鶉首﹐則是實沈鶉首二宮﹐乃木上水井﹐養而不窮之義誠爾也﹐若人命宮同得气﹐水在於實沈﹐孛水在於鶉首者﹐皆得此格﹐須是無凶星則貴﹐有凶星則爲僧道之流。

眾星環月﹕夜生坤方﹐五星環太陰﹐更在太陰宮住命者﹐合此格。太陰之行有九道﹐其行最疾﹐眾星本不能環也﹐且北辰不移﹐眾星可得而拱之﹐月旣行速﹐則惟星是從﹐所以因之而有風雨﹐歲在庚午二月初五夕﹐月入南斗中﹐其年自八月旱而無雨﹐以黃道推之至十七日﹐月從黃道入畢宿﹐卜知其日有雨至﹐此日其雨滂沱﹐此乃月之從星也﹐及十一月初五日﹐月在南斗三十餘度﹐至二十一日亦從畢宿之度﹐經過卻又無雨﹐此蓋月別從九道行也﹐今此謂眾星環月﹐乃隨其星之吉凶﹐而卜善惡。如月與木星同度﹐則主文華﹔與火星同度﹐則多疾患﹔與羅計同度﹐則主夭折。當隨其所在宮分﹑星宿而詳之﹐若左右前後皆是吉星﹐𨿽太陰未至於從星﹐亦主獲非常之福也。

金居乾位﹕亥上乃西北﹐乾位乾宮爲金﹐而金星亦居亥上﹐乃爲此格。未生與申生人﹐得金居乾位最佳。蓋未屬井鬼﹐其分野則在秦﹔申屬觜參﹐其分野則在晉。得金水正气又與木日同居於亥﹐乃金居乾位﹐若無火計羅孛入﹐皆爲貴命。

水注東南﹕巽居巳位東南之地也﹐四方之水則皆會之於箕﹐𨿽北有溟浡﹐南有大海﹐西有流沙﹐而水之傾注則歸於東海﹐以勢不滿於東南也。水星在巳﹐而木星與命宮在寅﹐乃合此格。蓋水旣順﹐則有滔滔無窮之福﹐其發達必矣。酉生人與寅生人﹐得水星在巳﹐木星與命在寅是也。蓋寅屬尾﹐尾分在燕﹐酉屬畢﹐畢分在趙﹐獨得水正气﹐而流入於巽。是水有所歸﹐況與木命同在寅﹐或木命與寅生同在酉﹐得水日在四正之宮﹐則又爲水歸地戶格。除舊換新月孛乃天上之彗星﹐有除舊換新之象﹐所照之地﹐則有變易更攺﹐其星爲掃﹖﹐所以掃除塵穢﹐更新攺舊。在亥正月生﹐或在丑十一月生是也﹐蓋十二月一陽方生更攺之﹐始在丑﹐次正月爲一歲之始﹐日在亥次故也﹐或孛星在未上﹐而七月生﹐蓋七月秋气始生﹐先庚之象有更革之義﹐又如十一月初一生﹐而日月在斗之初度﹐木星順室﹐亦爲革故取新。蓋日月初躔於斗初﹐而木初躔於室初﹐斗初在人馬宮﹐室初在雙魚宮﹐寅與亥合至爲貴格﹐又除舊取新之意。

火水未濟﹕火先入宮﹐水後入宮﹐同居一宮﹐以照命者是也。蓋火自上炎﹐水自下注﹐相違而不相向﹐安得能和而能濟。故易曰﹕未濟男之窮也。格中帶此者﹐主貧賤。此系忌格。

水火旣濟﹕水先入宮﹐火後入宮﹐同居一位以照命者是也。蓋水性潤下﹐火性炎上﹐上下相得﹐而不相違﹐切嫌一二凶星侵入﹐則反生禍。更若水星爲宮主﹑爲命主﹑爲祿主﹐則福最厚﹐富貴雙全之命也。【補遺格局】齊插寒梅﹕命立子宮度木爲福徳﹐財帛二主飛入命位﹐是乃謂財福克命﹐不可槪以木打寶瓶論也。若木遇形克之星﹐財福減半﹔倘命主衰弱﹐反不能勝矣。經云﹕安命子宮﹐木入齊瓶。若非李郭之榮﹐必有陶朱之富。

角木斷躔﹕立命丑宮斗木度﹐土躔斗度﹐行限辰宮﹐木星又躔角度﹐故曰﹕角木斷躔﹐必然主死於非命﹐定因親族相累﹐禍起於蕭墻。又云﹕木度立命﹐見木帶煞﹐乃自家殺自家。

金騎人馬﹕命立寅宮尾度﹐金星相會﹐又是寅年歲駕﹐謂曰金騎人馬。我騎他﹐蓋歲駕有侍從之義﹐主人祿享千鍾﹐不可槪以爲不吉也﹐若羅星來犯﹐多有爲人僕從﹐妻子早離。

水火相刑﹕歌曰﹕命立卯宮在房度﹐生於夏令﹐主炎庫﹐行限午宮見水星﹐水入午宮宜柳土﹐反凶爲吉﹐福無邊。金玉爭光敵國富﹐若教脫水鬼門關﹐五十三四歸泉路。

金神持刃﹕命立辰宮亢金度﹐乃是乙年刃在辰﹐卻見金星亢度躔之﹐官封上將﹐鎭守邊庭﹐行限至午﹐而遇火臨柳土﹐發財可比陶朱﹐若未限﹐見土躔井木生秋冬尙可﹐生於春夏﹐非夭則殘疾。

元武當臺﹕歌云﹕巳宮立命﹐水在軫元武升垣﹐諸殺順又兼一點太白來﹐富貴綿綿應不窘﹐若還中限見土星﹐重整門庭興進永。

子承父位﹕午宮星度立命﹐火星入命﹐以占父位﹐太陽飛入卯宮房度﹐卯乃子位﹐父居之﹐必主父子不和﹐兄弟失倫﹐行限見木﹐非犯刑而死﹐定主惡疾而亡。

月明斗府﹕命立未宮井木度﹐生於十五至十八日夜令之際﹐月在丑宮斗度﹐故謂﹕月明斗府﹐必主文章冠世。如月坐斗六度﹐或寅宮斗度﹐謂之月扶斗柄﹐官居翰苑﹐三臺八座﹐女命值此﹐得兩國之封。限行酉宮﹐土在胃度限至﹐必主惡死。

祥雲捧月﹕立命未宮﹐生於初八至十五﹐月離海島﹐光明漸著﹐夜生在丑酉戌未四宮而气月同行﹐月在气後三度﹐气在月前三度是也﹐主人丰姿﹑淸麗﹑文雅過人﹐若會羅星一混﹐謂之二奴夾主﹐定應中途孤苦貧窮無托﹐孛又飛來同度﹐此凶中變吉﹐吉則難量﹐行限酉宮見土﹐富貴﹐戌宮限見難計﹐家破人離﹐流年土孛衝照水火災厄。

太乙抱蟾﹕歌云﹕未宮立命月爲主﹐夜令生人蟾蜍吐﹐登時一孛抱陰精﹐早步靑雲登仕路﹐計都飛伴兩無情﹐不過十五歸陰府。

水土遭刑﹕歌云﹕申宮立命﹐水爲主限﹐戌﹑恩﹑金在奎度﹐金木相刑﹐恩受制﹐反吉爲凶。橫死鬼限行﹐亥宮見土星﹐土入江湖壁水度也﹐教富貴一時來﹐一十五年花錦麗﹐脫土半百危﹐十五溺死﹐官刑骨肉﹐忌行奎度﹐在火宮則金受制﹐行亥見土﹐則能生金﹐金生水則發﹐到危則被土克。

金星入斗﹕酉宮立命主﹐金飛入丑宮斗度﹐凡人命得此一星﹐主人才華﹑俊秀﹐早步靑雲﹐行寅限尾度﹐見火星﹐定主刑憲血疾﹐若在箕度﹐反凶作吉﹐大主發福壽命延長。

箕風斗口﹕命立亥﹐行寅限而遇木星在箕度﹐箕星好風原﹐主風搖葉落﹐行限重見箕度﹐或斗度﹐故曰﹕箕風斗口見之﹐家破身亡﹐不然水火而終。【星格貴賤總賦】兩儀奠位﹐無非淸濁之分。兩儀者﹐天地也﹐淸而上者﹐爲天﹐濁而下者﹐爲地﹐有輕淸重濁之分。二气賦人﹐各有賢愚之稟。天气下降﹐地气上升﹐二气交感﹐故人命有賢﹑愚之稟。日月合璧﹐龍樓鳳閣之人。日虛月危﹐日星月張﹐日房月心﹐日昴月畢﹐得用者貴。祿馬朝元﹐鷺序鴛行之士。祿馬拱身夾命﹐及祿馬主起拱夾身命者亦貴也。日邊紅杏﹐早占鰲頭。紅杏者木星也﹐木爲官恩命令等用者﹐與太陽同行。雪壓寒梅﹐終身餓莩。寒梅者木星也﹐木水同躔﹐夜生冬值倘或在子丑地及水宮﹑水度者亦是。向陽花木﹐三臺八座之榮。木爲官恩命令順行﹐見日晝生春夏者佳。

照水梅﹐花萬軸五車之學。木在巳申﹐冬生逢晝﹐爲美。春生楊柳﹐合作妓娼。楊柳諭木也﹐春生木躔箕度。秋日梧桐﹐堪爲僧道。梧桐諭木也﹐秋生木遇孤寡羊刃。月中仙桂﹐少年平步靑雲。木躔心﹑張危畢月度﹐或秋生本月同宮亦是。日曬花枝﹐壯歲趨朝丹闕。木臨星虛房﹑昴日度﹑或春生木日同宮皆是。君臣慶會﹐鐘鳴鼎食之家。金水爲官福恩令命元﹐朝輔太陽者是。子母重逢﹐貫朽粟陳之宅。命主會恩須得位﹑得時合格。梅梢橫月﹐簞瓢陋巷之人。木月會子宮﹐生於秋冬。柳絮隨風﹐萍水他鄕之客。木星秉令躔箕度﹐或在巳宮巽地。雨驟花殘﹐窮愁萬種。春生木躔畢度﹐蓋畢宿好雨故也。風搖葉落﹐辛苦無閒。秋生木躔箕度﹐蓋箕好風故耳。朱衣馳日﹐朝廷宣使奏差。朱衣卽火也﹐火會日與馬元同行。安車蒲輪﹐翰苑編修集撰。安車卽木也﹐木會日與馬元同宮。

梅影橫窗﹐一生淸貴。梅影諭木也﹐木月冬生﹐同在壁府。桃花浪暖﹐昭代文章。桃花譬木也﹐木水會命﹐在奎度尢妙。金馬嘶風﹐仕路銓除之速。馬元會身命﹐而行限在辰巳。蚌珠吸月﹐儒林取選之髙。勾陳鎭殿﹐佩玉腰金。土掌官恩﹑命令﹐同太陽躔虛星房﹑昴日度。花裏停驂﹐封侯列仕。木爲命宮﹑恩令﹐同太陰與馬元在張心危﹑畢月度。丹桂飄香﹐或貧寒尢當食祿。秋木爲用神﹐在巽巳地。梨花帶雨﹐縱富貴亦主重夫。女人之命。春木爲夫﹐元命主﹐在酉申畢度。馬頭帶劍﹐廣辟封侯。馬元會刃宮或遇刃星。北海挑燈﹐位居宰輔。夜火爲用神﹐居於亥上。山嘯呈寶殿前﹐作賦聲摩空。土金同落空亡。石礪劍鋒塞上﹐封侯建功節。土金帶刃同行。南枝向暖﹐相國經邦。南乃午宮﹐枝言木也﹐冬木爲用神﹐喜居午上﹐或太陽合格。

北苑回春﹐狀元及第。北子位苑﹐指火也﹐冬火爲用﹐星居子照﹐值命身與太陽。珠藏淵海﹐萬人頭上之英雄。土金爲用星﹐在亥子宮。水湊天池三峽﹐詞源之豪邁。春生水爲用神﹐躔壁度﹐以亥爲天池。乾旋坤轉﹐有慶之人。水木爲乾坤之星﹐扶日月於官祿﹐蓋幹在亥﹐亥屬木﹐坤在申﹐申屬水。虎踞龍蟠﹐當朝之士。金木爲龍虎之星﹐各得其用﹐而照守命宮者﹐佳。雲間鸑鷟﹐當爲邸省之賢。午宮坐命﹐金气二星入宮坐命。天上麒麟﹐定數東宮之貴。金在辰﹐木在卯﹐而在卯辰坐命者是。金冠頂翠﹐紫誥金花。金冠指金也﹐頂翠指木也﹐金宮會木以合此格也。玉出昆岡﹐羅幃繡幕。玉指金也﹐昆岡指土也﹐金土斗度逢空爲合格。鸞轝南幸﹐人主之尊。金水拱日﹐在星房度。鳳駕北歸﹐帝王之象。金水輔日﹐在虛昴度。據巽歸乾﹐應當富貴。巽居巳﹐乾居亥﹐如命在亥﹐而主在巳合格。移幹就濕﹐必主貧寒。幹指午﹐濕指子﹐如命在午﹐而月金水在子。玉兔東升﹐利名雙實。

木爲宮恩﹐與月在心。金烏呈瑞﹐富貴兩全。金爲恩官﹐與月在畢。風雨作霖﹐有濟世安民之略。箕風畢雨﹐金水太陽躔畢箕度是也。中流砥柱﹐展扶顚拯難之才。諸星皆衰﹐惟一星有用爲貴。老蚌含珠﹐鄕閭望重。土金在亥子及辰巳宮﹐須金土爲用神者。寒潭浸月﹐臺憲馳名。月在巳午二宮爲美﹐不宜冬生﹐則寒蟾矣。河洛呈祥﹐巳出鴛行之後序。木气金水﹐拱太陰於午。丹墀獨步﹐定主虎榜之名題。身命躔柳度﹐而太陽在星。長虹貫日﹐早冠判臣。火日爭光﹐以太陽爲用神者乃是。太乙抱蟾﹐孤兒寡婦。月孛同躔﹐以月爲夫子星則忌。素月流天見金﹐而官居極品。月在午未﹐而遇金助。寒云出岫遇土﹐而身隱空山。命在奎壁﹐而逢气土。要官恩之明健﹐惟身令之髙彊。須要官福恩星明旺﹑彊健身﹐星令星髙明者﹐榮貴。不離順逆伏畱﹐細辧盈虛消息。或盈或虛﹐當以消息而推之可也。剖券合符﹐心領神會﹐後之君子﹐祕此天機。

【附指迷歌】淸濁旣分天地位﹐日月眾星相經緯。或躔好樂或怒宮﹐便斷貧窮與富貴。當生元守與流年﹐禍福吉凶皆了然。明辧毫釐細消息﹐由來命分懸於天。富貴貧賤君須記﹐命運循環難逃此。天地從頭一一味﹐說盡經中元妙意。

金木亥室﹕金星與木室相逢﹐官職榮遷至上公。土子﹕參政學士能﹐刀筆鎭星雙落寶瓶中。木寅﹕人馬宮中﹐主逢歲﹐佩帶金魚榮寵至。木未鬼度﹕木戀巨蟹鬼金躔﹐必居堂廟公卿位。水月巳﹕水月同宮雙女躔﹐榮華富貴總英賢。火卯﹕夜火熒惑來天蠍﹐命主三臺殺伐權。金昴﹕昴上金星火在婁﹐夜生爲主事王侯。土亢﹕亢宮土宿來臨照﹐白日生人作榜頭。日午戌﹕太陽升在柳星張﹐又臨魯地見白羊﹐忽然兩位如逢此﹐必是承參簿尉郎。火酉辰﹕熒惑若來酉與辰﹐其人少失二尊親。火申﹕平生少疾無災﹐滯火宿從知入在申。金木子﹕金木生時子上頭﹐多營產業及田牛。水火午﹕若還水火臨獅子﹐少失資財似水流。水財﹕財帛宮中見水星﹐一如將火入深冰。水田﹕第四宮中逢此曜﹐一生財耗莫能興。金遷移﹕定他榮華及好妻﹐生時太白順遷移。孛同金﹕細君遺害家無子﹐那堪同宮被孛欺。

【金箱歌】日月分明﹕貴人日月要分明﹐日月不明非貴人。木主壽長﹕木星照命入廟堂﹐亦且教人壽更長。土星肥大﹕土星主人體重肥﹐爲人稟性遲而愚。金水性巧﹕金水主人多精彩﹐性質巧劣心中藏。火計孛粗﹕气羅守命及身傍﹐空門物外是緇黃。女重太陰﹕婦人造化在於身﹐不論朝昏看太陰。月彊主旺夫子﹕太陰得地立髙彊﹐益夫旺子壽而康。土計夾月產凶﹕太陰帶殺土計夾﹐若非產難木石壓。夫星坐祿﹕若論婦人夫貴賤﹐夫星坐祿夫榮顯。水孛倡優﹕女逢水孛是娼優﹐不是娼優緇素娘。气羅克子﹕若要論他子與息﹐气羅相逢眞難得。女火爲夫﹕婦人只要看火熒﹐火是夫星爲正宗。小兒看木﹕更又言及小兒星﹐小兒生時看木星。土命忌木﹕木星剛健若無殺﹐土命嫌之有破克。老人壽看木气﹕更又論及老人翁﹐木气髙彊壽必崇。更看貴勛垣殿駕﹐晝夜春夏與秋冬。又有一段奇妙訣﹐天機妙處細與說。克父母﹕夜日無光必克父﹐晝月失明先失母。晝日忌木夜月怕計﹕加之晝日忌木星﹐夜月有光亦忌計。男女數目﹕若論男女是多少﹐一水二火三木宿。四金五土若得地﹐男女須教屈指數。五臟所屬﹕胃屬土兮肝屬木﹐腎屬水兮肺屬金心。屬火兮動運用﹐五曜相攻疾患侵。日月眼目﹕若觀男女眼目星﹐專以日月爲兩睛。犯殺落陷不得地﹐眼目眩晦少光明。金孛淫癆﹕金孛交會爲人淫﹐必主癆病及其身。木气腳疾風腸﹕木星爲病有一方﹐必主腳疾及風腸。土主咳嗽肉瘡﹕土星爲病必咳嗽﹐皮肉受病多生瘡。火羅膿血﹕火羅爲性多毒惡﹐膿血夭亡災不薄。金惡死﹑水淫蕩﹕金星羊刃主惡死﹐水性淫蕩多反復。計孛夭壽﹕計孛往來主夭壽﹐日月失次能爲咎。日月失經成敗﹕須看日月爲主宰﹐日月失經多成敗。隔界之上安身命﹐過房出祖前分定。令星﹕夜月春木爲令星﹐夏火晝日與秋金﹐冬水季土細推詳﹐昭然禍福值千金。

【簾幕歌﹑論女命】羅計﹕婦人只要羅計全﹐羅計得地主重權﹐朱門出身主豪貴﹐定爲豪貴結姻緣。祿馬﹕女人愛祿不愛馬﹐坐馬之命好淫冶。生來若遇馬銜花﹐未及笄年須早嫁。金水﹕女人不喜見金水﹐金水分明多傍貴。玉容花貌又妖嬈﹐行止猶如娼妓輩。木羅﹕婦人最喜見木羅﹐一生更有福徳多。金气相逢在其命﹐蘭心蕙性伶俐過。水孛﹕婦人不喜見火孛﹐白帶之疾不時出。眾星不雜性最淸﹐壽山髙兮福廣闊。金水﹕婦人不喜金水並﹐若非忌曜權最盛。流年惡殺並其身﹐產難之時應喪命。金水孛咸﹕婦人若見金水孛﹐三攺嫁兮有何說。咸池帶水與孛星﹐朝雲暮雨情不歇。遷移夫星﹕婦人須是看遷移﹐遷移得地福自宜。夫星髙兮夫顯貴﹐必爲命婦光門楣。孛气五宮﹕第五宮中帶孛气﹐先生女子方得地。那堪七宮主星陷﹐克夫害子常守制。孛咸﹕孛星若也坐咸池﹐巧妝雲鬢畫蛾眉。六街不作煙花女﹐定是豪門一小妻。金水孛沐﹕婦人金水孛星迎﹐身命同臨性偏淫。更兼沐浴在其間﹐離居奔走落風塵。金木气﹕婦人最喜金木气﹐旺夫貴子常有利。官福宮中若得之﹐必得鳳冠及霞帔。水气空華﹕婦人最怕見水气﹐克夫害子何所恃。空亡華蓋居中間﹐修指早入叢林裏。金火羅﹕金火羅兮原不吉﹐芳年卻被產中疾。咸池華蓋若臨身﹐送舊迎新接不一。主坐咸池﹕主星切忌坐桃花﹐殺曜臨之定破家。若是於中逢水孛﹐自然淫蕩好奢華。望前木气﹕望前木气望後火﹐女命逢之爲最怒。不因產難喪其身﹐嫁夫殺子應無數。張果星宗六【通元賦﹑鄭希誠注】太古洪荒之世﹐淸濁未分﹐混沌如卵。精神盛極﹐著而成形﹐則有人矣。兩儀﹑四象﹑三才﹑五行﹐備不知體﹐生不知用﹐且陰陽得位﹐風雷鼓舞﹐化生萬物﹐邇莫能知。逮夫聖人之生﹐辯龍馬之圖而立極用﹐神龜之文而畫字﹐始知五星光燦﹐羣曜熒輝。別辰宿於乾坤﹐配人身於天地﹐災祥休咎因是言之。夫人生育於乾坤﹐覆載於坎離﹐大無不周﹐小無不具。此論諸星本源﹐天干生而气聚崇勛。崇勛者﹐甲祿在寅﹐寅爲崇勛﹐木爲崇勛之主﹐乙祿在卯﹐火爲祿主之類。天干歸祿﹐其气自聚﹐故天干吉星以祿勛爲主。地支成而元居歲駕。歲駕者﹐卽太歲宮也﹐如子年﹐卽子爲歲駕﹐土爲駕主﹐蓋太歲乃眾殺之尊﹐星爲諸神之領袖﹐星辰亂殺﹐皆聽令焉﹐故地支以太歲爲元。故將官命以定三元。三元者﹐乃天元﹑地元﹑人元星是也﹐於命祿二宮以五虎遁法﹐數之卽甲已起丙寅﹐乙庚起戊寅﹐丙辛起庚寅之例﹐餘仿此。審元辰而言九事。元辰者﹐乃命元也﹐九事者﹐竺羅三限四元時命是也。三限﹐例如申子辰命﹐晝生土水木爲初中末限﹔寅午戌命﹐晝生日木土﹔已酉丑命晝生金月火﹔亥卯未命晝生火金月﹐已上夜生以中主爲初主。

四元者﹐乃仁元﹑壽元﹑祿元﹑馬元。經云﹕馬元爲貴祿﹐爲祿仁元幹配的無疑﹐壽元惟向納音取要﹐在彊宮與限隨。時乃令星﹐命乃命主是也。生殺作吉凶之根。大凡諸星﹐生我者則吉﹐克我者則凶。向背爲貴賤之本。諸吉星在後﹐相向我者爲貴﹔或在前﹐相背者反賤。又諸凶星在後﹐相向我者反凶﹔在前相背者乃吉。先看明晦﹑升沈﹑順逆﹑衰旺﹑掩蝕﹑衝制。此論十二字字字要緊關。晝日明而月晦﹐夜日晦而月明﹐忌守命或爲主。日在六陽位爲明﹐過未則晦﹐月在六陰位爲明﹐過丑則晦。日木土水晝明﹐月火金羅夜明﹐反背爲晦。日在東喜寅卯辰巳午時生﹐月在西喜酉戌亥子時生﹐皆曰升。守命輔會得用則吉。日在西則沈﹐如四月卯時生人主夭﹔惟在戌則爲合格。五星自北而西﹐自南而東曰順行﹐順則面向於前﹔反是爲逆﹐逆則面向於後﹐須看身命之所在﹐以辯諸星之向背﹐拱夾之宜與不宜﹐不可槪論以順者爲吉﹐以逆者爲凶也。

衰旺者﹐如春木﹑秋金﹑季土﹑夏火﹑冬水爲旺﹐凡長生﹑冠帶﹑臨官﹑帝旺之位亦爲旺。如春土﹑夏金﹑秋木﹑冬火爲衰﹐凡衰﹑病﹑死﹑絕﹑墓﹑胎﹑養之位亦爲衰。如身命主及得用之星﹐宜旺不宜衰﹐須是升殿居垣方不以衰論也。羅計攔截卽掩也﹐日月遇朔朢則蝕﹐凡正朔之時刻﹐忌坐命四日度正望之時刻﹐忌坐命四月度﹐𨿽無惡曜相關﹐亦恐損壽。若日月前後三日度內﹐引從夾輔﹐及三方對宮有吉星扶助者﹐反主富貴﹐不可槪以蝕論爲不祥也。凡對宮有克星曰衝﹐如木在丑﹐金在未﹐對克之類。凡克本命及身度主之星曰制﹐如金爲命﹐羅火制之﹔月爲身﹐土計傷之之類。若仇害之星﹐得此衝制反吉。次看朝拱﹑夾輔﹑分會﹑引從﹑截漏﹑守岐。此論十二字字字要詳察。向曰朝合曰拱﹐對身命曰朝﹐三方位曰拱﹐近兩旁曰夾﹐近前後曰輔﹐羅計攔截諸星於兩路曰分﹐諸星聚一處曰會﹐在前曰引﹐在後曰從﹐先行曰迎﹐後行曰送﹐隔宮隔度曰背﹐在第七宮曰對﹐羅計攔截於身命宮之前後爲截﹐而得吉星在外不背爲漏﹐故曰截漏﹐身命所住之位爲守﹐十二宮交界之地爲岐﹐凡身命坐度宜深不宜坐﹐兩岐之間多是隸卒之徒﹐否則必偏生庶出﹐不然常主遷移﹑過房﹑離祖﹑奔波﹑勞碌有祿貴吉星拱夾﹐又非前論乃主貴。方以格局考評貴賤。已上皆論諸星本元﹐欲考其貴賤者﹐須以格局詳推﹐審察根苗。

夫陰陽夾拱得地﹐豈是凡夫。此論諸格總斷﹐且如日月拱命﹑夾命﹐拱宮福與夾官福非凡人之命。身命同守官福乃爲上客。身命二主坐於官福之上﹐或官福二星起守身命﹐乃居髙則榮。如逢經緯﹑驛馬相扶﹐更會斗貴﹑印符侍從﹔命內如逢天經﹑地緯﹑天馬﹑地驛﹐又會斗杓﹑貴人﹑唐符﹑國印﹑左右守值。卒獲萬鍾之祿﹐八位之權。必主其人八座鈞衡新事業﹐三臺鼎鼐大功名﹔失位失時﹐亦作空門髙貴客﹐俗緣不斷﹐定爲見紫見緋人。能合前星者﹐縱使生非其時﹐居非其位﹐亦作淸髙節介之士﹐拖朱衣紫之人也。福祿夾拱﹐三元總會﹐無傷無耗﹐決非貧才。福祿夾拱身命﹐天地人元又會﹐無凶星惡殺傷損﹐必非庸常之人。福祿相隨﹐田財俱旺﹐富可言其無比﹐田可連於阡陌。福祿二主守照身命﹐田財二主乘旺逢生﹐得令得位﹐必主富過陶朱。若值四耗侵淩﹐八座空陷﹐必主破祖亡家﹐沒齒貧窮﹐八座者疑是身命﹑田財﹑官福﹑妻子等星﹐四耗者大小﹑天地﹑四耗守於田財二宮﹐又官福身命等星並皆空陷﹐必主破祖﹑亡家﹑傷財﹑劫盜﹑奔忙﹑勞碌﹑沒齒貧窮人命﹐逢此必主一生勞碌無成﹑貧窮徹底而已。

羅計乃首尾之星﹐作攔截之用。此論羅計合格﹐羅計二星﹐天之陰陽﹐交初爲羅喉﹐交中爲計都。羅乃天首之星﹐計乃天尾之星﹐相對而行﹐攔截諸星。羅計子午﹐中分五五﹐日東月西﹐羅計攔截前後﹐三三魁元引從之格。羅計在巳亥﹐爲乾坤定位﹔羅計在寅申﹐爲陰陽兩關﹔羅計在四維﹐爲首尾橫天﹔羅計在四正﹐爲陰陽居正﹔此皆大格。羅計居子午﹐中分五五﹐可論日東月西。羅計在子午二宮﹐謂之中分﹐左邊有未申酉戌亥五宮﹐右邊有丑寅卯辰巳五宮﹐謂之五五是也。日居東而在卯﹐月居西而在酉﹐謂之日東月西。但要五星從日﹐气孛從月﹐安命在子午卯酉合格﹐亦曰首尾陰陽居四正之格。若安命從日者﹐卽是五曜連珠﹐可以通看。羅計攔截前後﹐三三更須魁元引從。如身命同宮﹐得時得位﹐若有魁星及三元星﹐一在命宮之前﹐一宮而引之﹐一在命宮之後﹐一宮而從之﹐謂之前後三三魁元引從是也﹐或同在命宮左右前後者﹐而引從之﹐皆爲大貴之格。更看行限相關﹐若何有引而無從者﹐先主榮有從而無引者後發福﹐大凡有吉星在命宮之前後左右引從者﹐皆可以通看。

羅計在巳亥爲乾坤定位﹐平分諸曜拱天庭。亥宮名天庭﹐亥宮無星﹐只安命在亥上﹐十一曜分立各宮﹐以拱於亥位是也﹐但各曜所躔之宮﹐喜入垣受生主大貴論。若逢克制﹑反背失陷﹐則爲星困矣﹐減福論之。羅計在寅申﹐乃陰陽兩關包裹眾星朝帝闕。自寅至未爲陽關﹐自申至醜爲陰關﹐午爲帝闕﹐若安命在午﹐七政拱於東南卯辰巳位﹐四餘環於西北酉戌亥宮﹐羅計包裹於寅申气孛﹐單行無混雜﹐此命主大貴﹐𨿽气孛混在七政之列﹐終不以小疵而妨大局也。羅計在辰﹑戌﹑丑﹑未名爲首尾橫天﹐居子﹑午﹑卯﹑酉號曰陰陽居正。首尾指羅計﹐言陰陽﹐指日月﹐言自天地之定位﹐而觀子午卯酉謂之四正。辰戌﹑丑未﹑寅申﹑巳亥﹐謂之四維﹐自人之安命而觀﹐𨿽四維亦謂之四正。大抵羅計在子﹑午﹑卯﹑酉則曰中分橫截﹔在寅﹑申﹑巳﹑亥則曰出乾入坤﹔在辰﹑戌﹑丑﹑未則曰首尾橫天。前格羅計﹑日月在子﹑午﹑卯﹑酉﹐而命同居固爲入格﹐若安命在亥﹐與羅同宮﹐月在申﹐計在巳﹐日在寅亦是﹐辰戌丑未便可以例見矣﹐但要四星得地﹐各坐彊宮而於命主爲有助﹐必主官居一品﹐祿享千鍾也。

例置能分輕重﹐所向又怕失躔。然﹐必詳諸星之同處﹐或分或合﹑或入垣升殿﹑或失經失次﹐得令失時分﹐其輕重有無克制﹐兼而論之﹐身命得地﹐福祿難量。如身主居官﹐命主居福﹐或命安唐符﹐身居國印﹐此皆得地﹐爲福祿之人。左右有情﹐功名無比。如官魁夾命福祿﹑夾身﹐必主貴顯﹐又如日月拱夾得地﹐亦貴。要知火羅計孛﹐福禍難言﹐始發權則爲雷電終﹐害己利﹐若鋒芒。或單守四維﹐獨居四正﹐必主藩方帥府﹐威震邊庭之貴。命宮田宅﹑夫妻﹑官祿謂之四彊﹐火羅計孛守此數宮﹐或居廟樂﹐或爲生恩﹐或化吉曜﹐方爲合格。此類惟宜獨行﹐怕相混雜﹐順之乃吉﹐逆之爲凶。若更獨立﹐則爲至貴﹐如若混處﹐則爲災害﹐如爲刃的劫廉等星﹐化爲刑囚暗耗﹐或羅孛交戰﹐計孛夾身﹐若此者必夭折遭刑憲而禍及身。日月體君後之象﹐升入於坎離之中。此論日月合格﹐日爲君象﹐喜宰南離﹐月爲後母﹐妙對陽尊﹐故喜升入於坎離﹑子午之位。朝子午﹐暮卯酉﹐看垣殿之正偏。正殿者如日居午﹐月居未﹐偏垣如日居虛﹑房﹑昴﹑星四度﹐月躔危﹑畢﹑張﹑心四度。

分兩班朝帝闕﹐辧陰陽之向背。如日月守命﹑照命﹑拱命﹑夾命謂之向﹔若日月不拱﹑不照﹑不守﹑不夾謂之背。晝生日而金水輔從﹐夜誕月而火羅侍衛。晝生人以太陽爲重﹐太陽升於東南﹐與命同宮﹐又得金水引從於前後。夜生人以月爲重﹐太陰升於西北﹐與命同宮﹐又得火羅輔衛於左右﹐此皆向明得之爲貴﹐但火羅不宜並與月同宮。曰﹕侍衛者﹐環照三方四正之地爲善也﹐必須看金水火羅掌文魁官貴爲佳﹐掌刑囚刃殺爲害。合此格者鳳閣髙遷﹐龍墀早入。如果合是局者﹐官居翰苑﹐秉一代之權衡﹐身近詞林掌百官之制誥。至若五曜連珠。此論五星合格﹐五曜卽木﹑火﹑土﹑金﹑水是也。如子宮安命﹐而土星在醜﹐木星在寅﹐火星在卯﹐金星在辰﹐木星在巳﹐五星如貫珠然序次一邊﹐以各居垣﹐大貴之局﹐世不多見﹐大抵貴格須限步遇之乃吉。又如金﹑水﹑木﹑火﹑土順行﹐各宮次第相生﹐輔陽拱命者是。

二星合壁﹕二星卽日月也﹐日月同宮﹐在壁度謂之合壁﹐壁乃文章之府也﹐主貴合度者﹐不多見﹐而月在日先者﹐亦爲貴局。如日爲命主﹐夜生本無光﹐或與月同﹐或見三合﹐月爲命主﹐日生本無光﹐或與日同或見三合﹐是自爭權到底﹐無光與合之局﹐不同不可以﹐其日月同行﹐便取貴人要﹐須識得眞載天履地。安命在亥日﹐與木躔於室壁之宿﹐是爲戴天﹐火在戌﹐金在酉﹐水在申﹐月亦在申﹐是爲履地。蓋木﹑火﹑金﹑水各居垣殿﹐而日照天門﹐月照地戶﹐格局大貴﹐縱行限背馳﹐而不足爲慮也。又如諸星在亥﹑子﹑丑﹑寅四位﹐計在亥﹐羅入巳﹐亦謂戴天履地﹑出乾入巽之格。或命居亥爲天門﹐身居巳爲地戶亦是﹐蓋亥乃天門之上﹐人命稟賦於天﹐而命居之巳﹐乃地戶之位﹐人身必履於地﹐而身居之出乾入坤。

寅﹑申﹑巳﹑亥乃陰陽交接之關﹐羅計喜居於此﹐在寅﹑申則爲出乾入坤﹐在巳﹑亥則爲出坤入乾。亥乃乾位﹐申乃坤位﹐日與命在亥﹐乃出幹也﹐月爲身在申﹐乃入坤也。又如命同日居幹亥宮﹐月在申﹐坤宮晝生﹐則爲金烏朗照﹐夜生則爲玉兔熒煌。按此二格﹐一主羅計言﹐一主日月言﹐姑並存之

文武兩班。羅計攔截﹐分出四餘﹐無相倒混各立兩傍是也﹐五星在東南﹐曰文四餘﹐在西北曰﹐武分列﹐兩班以朝帝闕。若日月同在午宮﹐日守星宿﹐月守張宿亦是﹐但要五星四餘﹐以相生相順者爲合格﹐相克相刑者而不取也。

君臣慶會﹐日居午垣﹐月居未垣﹐是曰君臣慶會﹐而吾命其中﹐與君相共﹐立於帝闕之上﹐何等气象。日乃君象﹐眾星爲臣﹐輔佐同行﹐或胥於一宮一宿者最貴。如星聚東井﹐眾星列天﹐尢加奇偉矣。是皆棟梁之材﹐廟堂之器。此承上文以結之﹐社稷功勛扶玉柱﹐股肱名位拜金鑾。

守一空一﹕十一曜排列於十一宮﹐各守其一﹐惟一宮無星辰﹐而命居之﹐獨守空其一﹐是爲守一空一之格也。或一宮有星﹐一宮無星亦是。如命在午月﹐守未羅﹐守申气﹐守酉火﹐守戌木﹐守亥土﹐守子孛﹐守丑計﹐守寅水﹐守卯金﹐守辰日﹐守巳乃眾星環遶﹐命位以爲合格。

居三隔三﹕如子丑寅三宮﹐有星卯辰巳三位無星﹐午未申三位有星﹐酉戌亥三位無星﹐乃爲合此。如七政臨於子丑寅三宮﹐同命居之﹐羅計在子午﹐而气孛臨於未申﹐謂之居三隔三﹐亦要星辰得地﹐相順相生爲吉﹐若背命則非貴命矣。

太乙抱蟾於酉未。酉未乃西南之方﹐孛樂之地﹐與月同躔合格。計都朝鬥於丑牛。鬥牛亦文章之府﹐計臨反吉﹐化賤爲貴。水星伴月向未巳﹐爲朝主背君。午宮是君位﹐凡人安命在巳﹐而得月水同居於是﹐自月而言﹐則爲過其君﹐而遇其主也﹐故曰背君朝主﹐且月入巳爲福徳﹐入命水入未﹐爲一星伴月﹐皆主榮貴。計羅火孛聚丑亥﹐乃朝天拱斗。計﹑羅﹑火﹑孛四星𨿽爲凶曜﹐聚在丑宮爲拱斗﹐聚在亥宮爲朝天﹐故曰﹕此宿本爲凶神向尊﹐反爲貴格﹐命安同宮﹐方爲不背。切見天地淸寧。日月居於午未﹐而金水各奠其垣﹐以淸於上﹐土星居於子丑﹐木火各奠其垣﹐以寧於下﹐更得气﹑孛﹑羅﹑計﹑單行得所爲美﹐而安命於午未者極貴。或乾爲天門﹐又且木星居之巽爲地戶﹐水星居之亦合此格。

日月麗正﹕又如日在午﹐月在未﹐或又日麗卯宮之房﹐月麗酉宮之畢﹐著明之象也﹐五星又各其好﹐而引之﹑從之﹑朝之﹑拱之乃大貴格。

羣星朝北﹕亥子乃天門﹐北闕之上﹐眾星環遶而歸向之﹐所謂天上星辰皆拱北。

眾曜拱南﹕或眾曜趨拱南離巳午﹐少微﹑紫微二垣身命相關。行限相遇則爲順而吉﹐反是則爲逆而凶。順必異貌奇人﹐逆則窮途寒士。順序主人丰姿﹑秀麗﹐學業過人﹐逆則性質鹵莽﹐難免窮途之苦。面南坐北﹐南人必貴﹐北人必富。南方人得火﹐旺南離之位﹐立命於此﹐南人必貴﹐北人必富。

面北坐南﹐北人必貴﹐南人必富。水土二星﹐同躔於子﹐乃北方之旺星﹐又安命於此﹐北人必貴﹐南人必富﹐須以分野論之。斯乃風土厚薄之相宜﹐地勢使之必然也。復有天地開明。此論八卦合格。水居申﹐木居亥﹐又於此二宮安命﹐是有開明之義﹐而得羅計在子午﹐攔截爲合格﹐若羅計在辰戌中攔爲破格。

山澤通气﹕艮爲山﹐木星居之﹐兌爲澤﹐金星居之﹐二星得所﹐爲通气。

水火旣濟﹕火旺南離午位﹐水淸寶瓶子宮﹐乃火炎上﹐而水潤下﹐無相克之﹐患有旣濟之功。

風雷鼓舞﹕震乃卯位﹐爲雷門﹐巽乃巳位﹐爲風府﹐水火二星各守本宮﹐萬物得其鼓舞而化育生焉。此則名爲虛拱﹐不可更漏別宮﹐須要日月分階﹐亦宜羅計攔截。四格安命不同上三句﹐命卽安於本宮者是。獨風雷鼓舞命在辰宮﹐蓋取左右奮迅之意。總上八卦之格﹐皆與三方四正﹐無干名爲虛拱﹐不可漏在他宮﹐怒地俱要日月關命﹐及得位爲貴﹐宜羅計在外﹐攔截不可混入其中﹐爲破局﹐餘仿此。如是乾坤否塞。此論八卦失格。亥宮金羅交制﹐申宮土計混淆﹐此乃天地混沌之象。

風雷相薄﹕水臨卯而傷火﹐火至巳而受制﹐此是相薄﹐主人傷殘。

水火相射﹕水在午﹐火在子﹐交相衝戰﹐或水居火位﹐火居水位亦是也。

山澤沈埋﹕金入寅而體絕﹐水至酉而受傷﹐乃沈埋之象。已上數格互垣不善﹐此人漂蕩無依﹐難免破敗夭刑。若上數格﹐星辰互垣﹐不得其地﹐人命得之﹐焉能爲福者也。貴無傷﹐富無耗﹐世代敷榮。以福祿二星取貴不受制而逢生﹐以田財二星取富不逢克而遇生﹐合此者﹐必主富貴雙全。身主弱﹐命主羸﹐始終偃蹇。身命主居彊﹐及官貴生旺之地﹐生當享厚福也﹐若命臨殺位﹐及殺守身元﹐又在弱宮﹐決主困厄人也。星逢格局﹐便論垣窠﹐更不拘其神殺。星辰旣合格局﹐便當論入垣否﹐如入垣局﹐則他殺﹐不必論矣﹐富貴可知。曜專時令﹐須分體用﹐方可斷其榮枯。如春木﹑夏火﹑秋金﹑冬水旣得其時﹐又當看行限何﹐如命宮好惡﹐參詳斷之。星健身彊﹐富而貴﹐貴而壽。如星辰入垣﹐合格﹐兼身命又彊﹐則安享富貴﹐福壽雙全。

格髙星困苗不秀﹐秀不實。如格局旣髙﹐柰星辰俱困﹐正經云﹕土居垣而泄气﹐木入廟而退行﹐或木困婁金﹐火逼﹐金龍之類﹐主人多學少成﹐爲困苦命。有官福而無用宮﹐乃藏其刃雄。如官福旣主星﹐又入垣﹐殊不知﹐又有地雌天雄守之﹐主人惹是招非﹐反爲無益於人。或刑囚﹐而不妨殺﹐不加於二主。如仇殺﹐二星化爲刑囚﹐自相爭鬥﹐毋能犯於身命之主﹐故不忌。

身命官福﹐最喜三元。身命官福更會三元﹐則當全美。左經右緯﹐須防斗柄。天經地緯二星最忌斗柄﹐指破反失格矣﹐若引從者﹐吉﹐則外貴乎空。身命左右夾輔﹐俱乃吉曜﹐則包輔於外者﹐宜空之爲美。挈提者凶﹐則內喜乎善。身命前後﹑引從之星皆凶﹐則中間不要見惡殺﹐宜見吉星以救之。

夾者吉﹐而拱者凶﹐主多榮而少辱。身命宮左右有吉星夾輔﹐而三方又有凶星拱照﹐此當以近爲重﹐故主終榮而始辱也。拱者吉﹐而夾者凶﹐合一成而一敗。身命宮三方有吉星拱照﹐而左右又有凶星夾輔﹐此當以遠爲輕﹐故難免先成而後敗也。蓋一曜司權﹐滿用得拱爲先。如木生春令司權﹐兼爲命主官星﹑財星﹑福星﹐或化爲經緯三元之星﹐滿用者﹐又得拱照尢妙。

諸星守照多端﹐合格爲上。諸星照命﹐須要合格﹐多端者﹐爲上貴論之云。前後朱雀元武﹐而驛馬來臨左右﹐靑龍白虎而經拱夾﹐四神往來環衛﹐命主三方七政﹐循行朝拱﹐官星一位。如安命亥宮﹐火爲南方﹐朱雀在前戌宮﹐水爲北方﹐元武在後子宮﹐木爲東方﹐靑龍廟居斗度﹐金爲西方白虎廟在酉宮﹐此四星﹐更會經緯﹑驛馬﹐或居身命官福之位。必主貴爲天子﹐富有四海之尊。合前等格者﹐則貴不可言﹐富又何足言哉。

官魁夾命帶龍虎﹐則廊廟良材。如命安在卯﹐而木金化爲官魁﹐在寅辰歸垣夾命﹐乃龍虎慶會風雲﹐必主圭璋美玉。祿馬拱身會三元﹐乃朝廷宰輔。如乙卯﹑乙未﹑乙亥生人﹐辰宮安命﹐天祿在卯﹐驛馬在巳﹐兩夾命垣﹐更會三元﹐當作皇家輔佐。文魁催官入於格局﹐名當一舉而成。諸星會聚於命﹐而合格者﹐取功名如拾艸芥。的宮隔宿玩於遊行﹐身必三遷未定。的宮乃破碎也﹐隔宿如巳﹑午﹑未﹑申﹑亥﹑子﹑丑﹑寅﹐隔角之類更會遷移﹐或九宮主星入此﹐主人居無定位。日蝕朔月蝕朢喪﹐明孤哀。日生於初一﹐逢羅則蝕﹐月生於十五﹐逢計則蝕﹐必主難爲父母﹐自身亦難免喪失之患。气遇羅水﹑遇孛緇﹐黃娼妓。气羅乃孤寡之宿﹐水孛爲淫濫之星﹐得之者﹐男爲釋教之流﹐女是娼妓之輩。火逼金龍角受生亢﹐爲遭毒。火入辰宮﹐躔角木﹐火有生意﹔躔亢度﹐不利﹐則爲受克。水渰玉犬﹐婁沒溺胃﹐不受傷。婁乃火殿﹐水入此度﹐有水泛﹐白羊之忌﹐胃屬土﹐能制伏其水無危。小耗大耗值天地﹐耗忌守田財。此論諸殺總格。大小天地四耗﹐若臨二四之宮﹐難免傷財之禍。死符病符及年月符﹐怕臨身命。官符﹑病符﹑死符﹑月符臨身命﹐必主口舌官災﹐若非獄訟損己﹐亦主博戲亡家。此承上文而言。

勾絞會凶劫亡並殺。勾絞劫亡四星會命﹐值限更加凶星﹐必主遭刑憲罪責。輕則風流疾患﹐重則斬絞徒流。此承上文而言﹐輕主疾苦患難﹐重則斬徒。亡神﹑的殺﹑會咸池﹐則傷壽損祿。亡神的殺宮﹐忌咸池星入。飛廉劍鋒帶官符﹐而投詞破財。飛廉劍鋒宮﹐怕官符並踏﹐則主破財之事﹐相生相順者輕﹐相克相刑者重。此承上文而言﹐以五行生克而論凶吉。血刃血支﹐堤防金孛作災殃。血刃血支二星在命﹐多主血光之災﹐更會金孛愈甚。天厄天刑﹐最怕火羅興惡孽。天厄天刑會﹐命主遭官破家﹐或加火羅並入﹐必主雷傷凶死。男值腸痔癰疽﹐女犯血崩气漏﹐亦承上文而言﹐不死亦主多災。浮沈若逢土計﹐非溺水必犯誣醫。浮沈主水厄﹐更土計同迫﹐必主死於非命。飛廉或遇金羅﹐非干戈則當暴死。飛廉主刀之災﹐更會金羅﹐則殺气輝騰﹐必犯刀兵而亡。的殺聚於二刃﹐遇刑囚必主橫胎。此一段謂女人之命﹐二刃者﹐陽刃飛刃是也﹐更會的殺﹐又化刑囚﹐必墮胎難產。

劍鋒會於四凶﹐遇衝傷﹐必犯惡血。四凶者﹐火﹑羅﹑計﹑孛是也﹐又云﹐的劫刃廉會劍鋒﹐非災莫避﹐已上﹐皆主身命限而言。天狗華蓋﹐主絕嗣。天狗華蓋﹐守男女宮﹐多主無子﹐如子星坐天狗﹐華蓋宮﹐亦同此斷。孤辰寡宿﹐必刑妻。孤辰寡宿守身命及妻妾宮﹐主人孤克﹐或妻主坐。孤寡之鄕﹐亦同此推。徳星坐於崇勛﹐魁刑權重。諸吉星會崇勛之地﹐主魁刑權重而爵祿丰隆也。爵祿居於歲駕﹐伏殺官髙。歲駕宮會爵祿等吉星﹐而諸殺皆潛伏﹐主名揚姓顯。殺金爲刃休逢。陽刃乃刀刃也﹐金星主殺﹐掌刃爲殺愈烈﹐辰酉二宮爲刃星也。劫木爲災難避。木星如梃杖之屬﹐掌劫亦能害人命限﹐切忌逢之﹐寅亥二宮﹐犯劫是也。天雄地雌﹐怕居祿位。官祿宮怕見天雄地雌﹐當有﹐剝官喪職。天耗地耗﹐切忌財鄕。財帛位忌見天耗地耗﹐必主傷財破業。論殺論刑﹐殺重而刑不可當。如諸殺交踏﹐刑星又至﹐則殺星重﹐其刑不可當也。說凶說吉﹐凶多而吉不可斷。如凶多吉定爲凶﹐斷不可作吉言也。

華蓋紫气是良辰。華紫二星爲善星﹐人命得之﹐必主好善慈祥出家樂道。天乙蔭星爲善曜。天乙卽天乙貴人也﹐蔭星注受也﹐坐命安身﹐定能化凶爲吉。三方有曜必須參詳。命主三方有曜﹐故爲吉矣﹐然亦宜細參詳之﹐有吉有凶。四角無星未爲凶斷。四角者﹐命宮妻位﹑遷移﹑男女四宮是也﹐𨿽無吉星臨照﹐然身命主起何如﹐未可便爲凶論。婦人以身福爲重﹐官星可作夫元。女人專以身福二主爲重﹐官星疑是官祿主也。只宜坐貴不宜衝﹐惟忌見淫尢見合。只宜身命坐貴人之宮﹐不宜衝貴人之位﹐不宜金水孛淫星﹐守命並合淫星﹐又不宜凶星入夫宮也。金水桃花臨四敗﹐金孛咸池騎四馬。金孛水星爲天上之咸池﹐乃人間之淫穢奚﹐宜坐桃花驛馬之宮﹐冠帶臨官之上。女爲娼妓之流﹐男作癆瘵之鬼。合上格者﹐女爲風塵﹐男爲癆﹐證有何疑哉。縱有朱唇粉黛﹐難免送舊迎新﹐須是風花雪月﹐不無飄蓬落魄。此四句承上文女命而言﹐𨿽美終當爲下賤之人﹔縱然享用﹐難免無常之鬼。此則舉其綱領﹐更探隱而索微﹐要知造化元機﹐細察天時得失﹐天元玉冊﹐歷象無差﹔細辧盈虛﹐貴賤定矣。

【八格賦】天地旣判﹐人物肇生﹐凡屬乾坤並立之身﹐均稟陰陽五行之秀﹐故經緯之學﹐以之而立法﹐禍福之機﹐由是而推。明其運行於天也﹐則有遲畱伏逆生克制化﹐其賦予於人也﹐則有富貴貧賤壽夭賢愚。八者𨿽殊﹐一皆有準天之髙﹐星之遠﹐似若難明涇之濁﹐渭之淸昭然易見﹐是故﹐開物成務之作﹐有待於聖人治歷明時之占﹐莫逃乎太史﹐信斯言也﹐能無從乎。銀河八萬﹐列宿三千三辰﹐六合於人五數。銀河星八萬﹐分野應列卿相諸官﹐星三千三辰﹐日月星也﹐天盤中有六合以取吉凶﹐六合者子丑合寅亥合之類。

【貴格】七政入垣七政者﹐日月木火土金水﹐如日居午﹐月居未﹐木居寅亥﹐火居卯戌﹐土居子丑﹐金居辰酉﹐水居巳申﹐名曰入垣。

三臺合格﹕紫微垣乃帝座鶉火午位﹐少微垣乃鶉尾巳位﹐天市垣乃大火卯位﹐此謂之三垣也。如太陽居午﹐得金水左右夾之﹐或水前金後﹐名曰引從輔弼拱夾是也。倘羅計截於卯酉﹐日在紫微﹐金水列於巳未﹐或同一宮並無別星混雜﹐此乃三公之象。或日月虛拱帝座﹐金依月﹐水依日﹐或午宮安命﹐日東月西﹐各升殿垣﹐或金水夾月入斗府。或木星在午﹐水爲歲星君象也﹐得金水巳未﹐或寅戌二方拱合﹐亦曰三奇﹐此木所主﹐惟春夏得用﹐秋冬不取。

官令同於歲駕﹔令者令星也﹐如甲乙寅卯生人﹐又值春令﹐同官祿主星駐於生年干支歲駕上是也﹐官星亦要得時﹐若木爲官主更妙。

日月夾於命垣﹕命宮得日月在兩傍夾之﹐又值玉堂祿勛之位爲妙﹔午宮命得此尢妙。命坐玉堂主登歲殿﹔玉堂卽貴人也﹐唐符國印之地﹐亦喜坐命於此﹐歲殿卽本年歲駕宮﹐順數至本年幹爲歲殿是也﹐主星居之極妙﹐又如主星屬辰年﹐生木躔角道﹐亦謂之主登殿﹐忌金羅同位﹐餘仿此論。

君臨帝座身處崇勛﹔太陽君象也﹐居午乃帝座也﹐身乃太陰﹐坐祿勛爲美﹐如甲祿到寅﹐辛祿到酉之類﹐太陰居之爲妙。

命主得局而朝元﹔元卽本年歲星支辰是也﹐各得其局﹐如亥卯未﹑三方四正拱之爲妙﹐此亦罕值﹐乃少會見也﹐又如主是火﹐得居寅午戌爲入局﹐躔四火度爲朝元。

太陽引遠而從近﹔太陽﹐君象﹐要有引從﹐在前爲引﹐在後爲從﹐引宜遠﹐從宜近。不宜火土計孛羅同行。計羅截斷﹐觀其漏出何星﹔漏蟾光﹐宜值夜﹐不宜殘晦並無干翳﹐又化福祿貴印爲上﹐如化刑囚暗耗減論﹔漏官星﹐值時令不空﹐陷官居上品﹔漏福星得時令﹐又化吉﹐享福最厚﹔漏命漏貴化福貴﹐乃堪財名﹔漏恩必得貤榮賞爵﹔漏殺有制無危﹔田財二星不可漏也﹐漏則主虛花。

官祿朝拱﹐無見他方惡曜。官福二主列居九五之宮﹐以拱命位爲吉﹐對宮三方無惡曜﹐則吉﹔有﹐壞不取。諸星羣聚於彊宮﹔彊宮者﹐卽命田﹐妻官乃四彊之宮﹐次則福徳男女﹐財帛爲次彊﹐遷移謂之近彊。

孤月獨明於黃道﹔黃道者以十干陰陽所取﹐甲丙戊庚壬屬陽﹐乙丁巳辛癸屬陰﹐且如陽命從本生年太歲宮﹐順數正月至本生月﹐住就於月上﹐逆數初一至本生日﹐住就於日上﹐順數子時至本生時﹐住卽以時上﹐起納音之數﹐數之順行第幾位爲黃道﹐逆行第幾位爲黑道﹐若是陰漧亦從本生年太歲宮逆數月﹐月下順數日﹐日上逆數時﹐時上起納音﹐逆爲黃道﹐順爲黑道﹐納音數者﹐水一﹑火二﹑木三﹑金四﹑土五是也。

天馬乘於生旺﹐母星占於髙彊。申子辰火爲天馬﹐巳酉丑計是天馬﹐寅午戌水爲天馬﹐亥卯未木爲天馬是也。母星卽恩也﹐髙彊卽彊宮也。官福互垣貴﹐明健以爲上。官福二主交互爲貴﹐官星入福﹐福星入官﹐又化貴印﹐祿福得時得令﹐不值空陷爲上。

金水輔日﹐在停均而爲佳。金水輔太陽﹐須要分明不亂﹐不破爲佳﹐停均一作停午﹐乃正晝也。殿駕貴勛﹐互相管攝。歲殿﹑歲駕﹑貴人﹑祿勛﹐已上四星宜相倚賴。刑囚難殺﹐俱各潛藏。刑囚﹐乃十干所化曜也﹐難者八宮主也﹐殺者劫的刃並諸煞是也。

官曜顯而福星明﹐官髙祿厚。官星卽官祿主也﹐福星卽福徳主也。科甲彊而爵星弱﹐名重爵輕。科甲卽命對宮主是也﹐爵星卽地元爵星也﹐子土丑水之類是也相天子﹑理陰陽﹐必星聚兩班而朝命。居冢宰理陰陽﹐必須恩陽吉星兩傍拱夾﹑命宮﹐或日月列居九五之次﹐乃輔相之命也。臨兆民﹐行政令﹐乃宿分一道以輔君。治萬民﹑總庶政﹐必宜吉恩輔佐太陽﹐余難﹐必列有制之垣。

主居六弱﹑用入四彊。第六宮爲奴僕﹐李虛中云﹕命主入奴僕﹐議論有殊貴﹐爲君從賤作人奴。命田官妻爲四彊宮﹐得用星吉﹐曜宜駐此位。身命喜居五九恩﹐官畏入虛鄕。男女遷移﹐號爲五九之位﹐亦系三方也﹐身命主宜列於此。甲子生人﹐無戌亥恩星官星﹐怕臨此位也。更觀天馬之運行﹐以定品流之髙下。宜看天馬地驛流年進入何宮﹐會官祿命宮﹐會限歲可知升遷品第﹐以定髙低格局也。【富格】母依日月﹐身坐田財。母者恩星也﹐與日月並行﹐故曰傍母安身﹐主得親友恩助﹐或得祖基或有橫財。太陰系身坐田財宮﹐有吉星助主富。田財互垣﹐守垣更逢生而司令。田星入財﹐財星入田﹐名曰互垣﹐或各立本宮入垣﹐更得長生乘於時令尢妙。日月朝命夾命﹐又入局而得經。日月在九五曰﹐朝命在左右﹐曰夾命﹐如入局得經﹐太陽躔星﹐太陰寧張更妙。田財最喜臨身命﹐身命又喜傍父母。田財二星喜臨身主命主。恩星同太陰﹐曰傍母﹐安身得人維持﹐恩同命主﹐曰母來顧﹐子有恩養之徳也。

母星得拱﹐又臨照於命財。母星拱命﹐或臨命宮﹐或拱財宮﹐或財星同立入官宮皆吉。奴煞伏降﹐不侵淩於官福。余奴星及馬前諸殺﹐皆伏降不相克﹐官福星財喜臨於墓庫﹐田忌陷於空亡。財星臨於庫﹐如金庫丑﹐木庫未﹐火庫戌﹐水土庫﹐辰之類﹐要財宮直此﹐亦喜財星居庫﹐陽爲空﹐陰爲亡﹐如田財星居之不吉。財化令﹐令生財﹐必致豪盛。財星生令﹐令星生財必富。

命入田﹐田入命﹐亦主丰腴。田星入命﹐命星人田必富﹐須無駁雜星爲美。官福生田財﹐名虛利實。官星﹑福星生田財﹐二主富而少貴。田財生官福﹐利重名髙。田財二星生官福﹐二主富貴雙全。暗耗厭見二四之宮﹐福祿喜居九五之位。暗耗怕見田財二宮﹐祖業少靠﹐福祿二星宜居九五兩宮﹐三方拱命爲吉。更逢限气之扶持﹐必見鎡基之充裕。若限度相生相扶有气﹐必定田宅充實。【貧格】身命受傷﹐田財失陷。太陰及坐命處﹐卻被空陷受刑﹐傷害也。田星財星俱陷空弱之地﹑被克之位。福祿背於身命﹐且居惡弱之宮。福徳官祿二主俱背﹐身命入惡殺宮。暗耗聚於田財﹐更落空亡之地。暗耗聚在田宅財帛二宮﹐又值空亡。奴殺破庫而破祿﹐主星夾殺而夾奴。余奴入官祿﹐又不宜入庫宮﹐有此必破。

命主被殺克或殺奴夾拱。生值嚴冬﹐金水孛臨於身命。冬令生人﹐水冷金寒之屆﹐五行不得其時﹐又值金水孛月依輔﹐身命不足道也。坐逢弱限﹐火計彗戰於田財。若限入弱地﹐火孛不宜交戰於田財二宮﹐計孛不宜相鬥田財兩宮﹐官福二位亦然﹐蓋孛克火﹐計傷孛故也。生忌泄於余奴﹐身嫌坐於惡殺。气孛羅計謂之餘奴﹐奴恩二星同行而泄其气﹐故不我福﹐惟气星主吉。太陰身主怕居的刃﹑劫亡之地﹐疊惡殺尢凶。

母命虧﹐而官福俱陷。命主恩星官福二主﹐俱怕陷於空亡惡弱之地。限主弱﹐而難殺交侵。限主失所﹐更值難殺當途﹐假如午命五旬外入亥限﹐限主屬木﹐飛入辰宮亢度﹐秋生本弱﹐又見八殺之宮故凶。主入六宮﹐定是艱辛勞苦。命主入奴僕﹐必主奔波勞碌﹔凶星逼迫﹐則爲營伴之人。命居隔界﹐終當遷轉流離。如胃三在戌﹐胃四過酉﹐乃是岐界之地﹐必出祖入贅之人﹐否則住居不定也。更會奴煞於福徳之鄕﹐必須困老於窮途之下﹐奴煞二星會於福徳﹐傷乏困老之人。

【賤格】主居惡弱﹐身陷休囚。命主坐惡弱之宮﹐太陰化刑囚又臨蝕晦﹐居休囚死絕之地。吉星散亂以無情﹐凶曜戰爭而不靜。吉星入陷背而不合不拱﹐凶曜反入彊宮相戰相克。奴宿或侵於命位﹐煞星或戰於亨衢。余奴入命梗﹐其諸吉星而無力﹐馬前諸煞戰於亨道而遏吉﹐宿用而無用﹐利而不利。主曜失躔﹐奴余反居正位。如木星居亢﹐旣失其位﹐气星反得﹐寅亥居之其餘﹐羅卯戌﹐計子丑﹐孛巳申皆是。凶星當道﹐身命不近貴人。限行見凶煞當道﹐或克限主﹐又身命二星﹐不得近諸吉星與貴人。陰陽晦蝕以無光﹐金水退畱而失次。日月遇蝕﹐暗昧失道而少精彩﹐金水二星﹐常隨太陽而行不過三宮﹐水宜先行﹐金宜後行乃吉﹐如金行先﹐水返於後﹐或退或畱﹐失其次則亂。身命拱值難﹐殺曜當權。值難凶星拱照命身﹐及殺星秉令有勢﹐但宮中有惡制惡﹐而權最大。日月夾刑囚閒神攘殿。太陽太陰被刑囚凶星夾之﹐午未二宮乃日月之殿﹐被木气土計居之﹐躔日月之度亦是。無用忌奴而占貴守命。奴星﹑忌星﹑殺星﹐不宜占貴守命。得勢值難而破福傷官。值星﹑難星得令有勢﹐畏在官福二宮﹐或同官福﹐更安身命於驛馬之前後﹐必效驅策於士夫之左右﹐身命二主在馬前後居住﹐主卑微小輩﹐或驅策區畫從徵近貴末﹐後功成前必困苦之人也。【壽格】田星司﹐令壽元逢生。田星乘旺﹐納音得令二星逢生旺﹐主有壽也。身處髙彊﹐無殺星而犯殿。太陰泊處﹐髙彊諸殺不犯﹐官福與田財之垣。命居生旺﹐得歲令以入垣。命坐生旺地﹐本命得歲令入最吉。日月夾命守田宅﹐是壽元而最妙。日月夾命宮令星居田宅﹐若令星又是本命納音星最吉﹐如甲子乙丑﹐金星壽元又得秋令。金水輔身臨命位﹐爲母曜而尢佳。金水星輔太陰﹐或臨本命位﹐或金水爲母星乃妙﹐貧而壽者辱﹐乃田財弱﹐而身命彊。田星財星陷空﹐值弱宮四廢﹐時身命二主得令居彊﹐𨿽貧有壽。富而壽者榮﹐乃官福髙﹐而母令健。官星﹑福星﹑母星﹑令星皆居髙彊健旺﹐則富而又壽也。大喜金水日月之滿用。盤中最喜太陽太陰金水二﹐星四者合照夾拱﹐兩相合用爲吉也。最嫌火﹑羅﹑計﹑孛之當途。火﹑孛﹑計﹑羅四星當權﹐臨限值殺尢惡﹐逢空制小可﹐若田令身命以無虧﹐必富壽而康寧。田令身命四主俱坐髙彊﹐並無少失﹐則主富壽康。寧五福之全備也。倘宮度母財俱有益﹐當安享而遐齡。宮度母財四星﹐兩相倚賴有益﹐相生化吉﹐限途不遇殺難﹑則安享長年壽算也。

【夭格】主宿失垣﹐身星傍鬼。主星失垣躔克是也﹐如夏金躔室﹐秋木躔亢之類。或殺星同命主共躔克主﹐又太陰受傷﹐諸煞同位破局﹐刑囚攢命位﹐四正俱空。破局者﹐破碎陽刃﹑七殺﹑劫殺也﹐更化刑囚星守命﹐又值受克﹐用星受抑﹐四正空﹐而無吉星助也。司時殺難克限宮﹐三方無救。秉令殺難星﹐克遇限宮﹐三方並無解救﹐更加流年殺惡﹐主夭折。母星令星俱陷﹐官宿福宿皆空。人則以母恩相益爲本﹐何宜失陷﹐令星系人之本源出處﹐亦不宜損之。官星福星旣空﹐而無倚用﹐四者損廢自﹐然夭折。天殺會合地殺交攻。天殺原所值八殺難星也﹐地殺卽馬前劫殺陽刃的殺之類﹐及流年殺星入命﹐逼限卽當殞歿﹑祿元破﹑壽元虧﹐齊到殺鄕﹐端可慮。祿元者﹐我生彼是也﹐申子辰生人﹐木是寅午戌﹐土是亥卯未﹐火是巳酉丑﹐水是。壽元者﹐卽納音也﹐三元星﹐𨿽無虧﹐若限到殺鄕﹐必凶祿壽元星逢破﹐則主死無疑。難星彊﹐限星弱﹐才交關界便須防。殺難星彊﹐行限星弱﹐克戰岐界限交﹐吉凶出泰入否之間﹐必宜防卒時之凶也。更看流年星殺之並衝﹐以斷某月何日之殞歿。已上要斷何時年月日﹐那季聚殺會凶決之。【賢格】金水坐命﹐木气扶身。金水二星入命﹐或命坐金水﹐其星本垣也。木气星同太陰﹐必賢達者﹐或老成功而能設策﹑處公道之人也。名甲朝陽﹐躬親臨於君駕。科名者﹐卽甲乙木星也﹐科甲者﹐命官對宮主是也﹐得入午宮﹑或臨太陽﹑或臨歲駕﹐可爲淸賢之士﹐金水亦然也。金水秉令﹐獨相助於月華。金水助月﹐或只一星隨太陰﹐倘得月華上弦﹐秋令尢妙。或身泊於斗牛之間﹐或命躔於奎壁之府。鬥牛奎壁之府﹐文武大人之位﹐若太陰泊守﹐或命主星於此﹐皆賢哲之人也。日居日廟﹐單聯兩傍之金水。如太陽坐星日馬﹑昴日雞﹑虛日鼠﹑房日兔﹐得兩傍金水夾之爲吉。月入月垣﹐不見三方之土計。太陰居張月鹿﹑危月燕﹑心月狐﹐又畢月烏之舍不見三方土計爲吉。更免閒神混雜端﹐爲气質淸明。已上無星殺擾亂﹐必主聰明出眾﹐智慧超羣﹐非賢人而何。【愚格】土孛混雜﹐金水背馳。土孛相戰﹐星辰混亂﹐金水退畱﹐用而無用﹐來而不來。日月沈淪又沾翳﹐命母落陷而失位。太陽太陰值晦遇蝕﹐或被木气掩土計刑﹐又命母星失陷﹑居弱﹐此謂不明也。或晝行於夜曜﹐或陰遇於陽星。日木土气計水爲陽星﹐月火金羅孛爲陰曜﹐又如晝生在未宮﹐安命行限於寅卯之類﹐夜生午宮﹐安命行限未申之類。奴殺交攻﹐而不顧其君。余奴殺星相戰當場﹐而不顧其君。命母失陷﹐而莫助其子。母無力而莫助其子也。身命居僕馬﹐且受制於余奴。命主同太陰俱坐六宮﹑井﹑驛馬﹑陽刃之地﹐更忌奴星犯主﹐值殺。值難混亨衢﹐返遮攔於吉宿。八殺星﹑值難星﹑克戰限道﹐反遏害﹐原守吉星。若更生星陷弱﹐必好自用而不移。如是生星落陷居弱﹐信失禮虧﹐愚好自用﹐賤好自專﹐過而不攺也。

如是福宿殺臨﹐𨿽廢修省以無益。若福星福位遭殺克玷﹐必廢修省之徳﹐其福旣破﹐所爲無功也矣。右定八者﹐允執一中。右富貴貧賤壽夭賢愚﹐信乎執中之理。五曜四餘﹐辧以生克制化。此後皆論諸星總斷。五曜金木水火土﹐四餘气孛羅計﹐宜辧乎生克制化之理。三方四正﹐觀其釣射加臨。三方申子辰之類﹐四正子午卯酉之類﹐對衝加盤﹐釣合拱關之理。格局髙低﹐俱皆詳察星辰﹐好樂合悉推明。星辰旣合格局﹐又當推其好樂之宜。日爲眾曜之尊﹐月乃一身之主。太陽人君之象﹐宜升殿得位。太陰人臣之象﹐一身之主﹐如人之命﹐倘生時有差﹐各星不準﹐惟太陰循行晦明經度﹐每每有宮度堪好。太陽正照﹐諸殺罷戰鬥之鋒。如諸星值戰鬥之間﹐若太陽臨之﹐必不相攻也。孤月獨明﹐一世享康寧之福。若月獨行﹐身命皆屬化吉﹐居角鬥﹑井奎﹑升殿及在明時﹐一世康寧也。日月最喜拱夾﹐水金須要分明。太陽太陰﹐最宜吉星拱夾輔佐。金水分明﹐水前金後﹐不宜混失退逆。金水會垣﹐水忌退於金後﹐日月合朔﹐月宜占於日前。水在金前﹐水受金生﹔月在日前﹐月借日光。計羅明朔朢之嫌﹐火土分晝夜之忌。太陽忌朔逢羅﹐太陰忌朢見計﹐晝生忌火羅﹐夜生忌土計。火羅夏會多招哭泣之災﹐金水冬生難免孤寒之嘆。夏生遇火羅﹐有刑傷哭泣之災﹔冬生金寒﹑水冷﹐未免孤寒之苦。水金宜附近於身命﹐日月喜拱夾於福官。金水星宜附近身命﹐日月喜拱夾於官福爲妙。日月次星張﹐有引從端爲貴客。日在星度﹐月躔張宿﹐各升殿位﹐金水引從﹐無破乃爲貴客。金水躔奎壁﹐無混雜必爲仕人。

金水躔奎壁﹐奎壁乃貴人星﹑文藪星。當云﹕五星連壁五星聚奎﹐此乃文地。金躔參壁度﹐曰﹕金生水。水躔奎斗度曰﹕水生木﹐相生之徳不混﹐爲文人貴士也。陰陽失殿﹐到老以無成。日月居惡弱﹐計羅犯殿是也。金水互垣﹐終身而有慶。水居金垣﹐金入水垣﹐乃大吉也。木气拱身夾命﹐必有壽而聰明。木气淸髙善曜文學之星﹐守命臨身﹐必主聰明淸秀﹐或泊孤寡主有壽孤克也。金孛騎馬坐花﹐主無禮而淫蕩。金孛入驛馬桃花宮﹐上必放蕩淫邪。計羅不宜犯殿﹐火金不可易垣。計羅二星不宜居正垣之殿﹐入日月之度﹐火不可入金垣﹐金不可入火垣﹐疑其相攻相克也。金水會命居官祿﹐名遂功成。金水生助命位﹐益佐官祿﹐其功名可遂也。孛羅克限化刑囚﹐人亡財散。孛羅是惡星﹐若化刑囚﹐其凶尢甚。火忌晝犯於太陽﹐土嫌夜截於孤月。火化暗﹐晝生忌與太陽同躔﹔土化刑﹐夜生嫌與月同行。日陷奴宮終不利月﹐居閒極反爲祥。太陽忌入奴宮欠利也。耶律經云﹕兄弟宮𨿽爲惡弱﹐太陰居之反吉也。木气貫命多於林下逍遙。木气二星貫守命度﹐多宜林下。土孛破官徒向仕途奔走。官星被土孛傷破﹐可爲醫﹑卜﹑吏﹑書卒難成名。九流者土計孛同於官祿。土孛計會於官祿﹐宜是九流人也。

殘疾者火羅土雜於難宮。火羅土聚於八殺宮﹐必然殘疾也。觜主播遷飄泊﹐逢生旺而作商流。觜星安命爲人無定﹐如逢生旺﹐好爲商賈於外。鬼主詭詐姦謀﹐更彊健必爲戎首。命躔鬼太陰﹑躔觜皆淺薄之人也﹐爲人詭詐﹐終見崎嶇。木爲藝術好文才﹐金主剛方而嗜欲。木星照臨﹐主人技藝學﹑術亦是文人才士﹔金星守照﹐爲人剛彊﹑方正必好花酒色欲。水乃漂蕩而無守﹐火必性躁而不常。水乃漂流動蕩之星﹐守命性必如是﹔火爲躁暴無常之星﹐臨照性格主躁。土主惇厚而沈潛﹐計能狡猾而深慮。土性沈重過於熟慮﹐計主機巧多端﹐人難測度。孛招謗怨﹐羅喜貪歌。孛爲才謗毀怨之星﹐守命臨身﹐多招怨謗之非也﹔羅乃爽快貪婪之曜﹐照臨身命﹐作事剛斷快利。紫气淸髙﹐性必孤介。紫气孤髙節介之曜﹐守命臨身﹐爲人好靜有道徳之士﹐也恐未免孤刑難爲骨肉者。命逢刑曜﹐而水孛落在厄宮﹐投河奔井。刑曜卽克身命之殺也﹐兼有水孛流蕩之星在於疾厄﹐必主投河奔井之人也。身臨刃地﹐而火羅坐於相貌﹐自縊懸梁。刃爲殺首﹐而身星命主居此﹐況火羅暴燥之辰﹐坐於相貌之宮﹐決主自縊懸梁﹑刎頸之人矣。

福官驛馬朝陽﹐玉堂貴客。福主官星掌天馬地驛﹐又近太陽得位﹑得時﹐定是玉堂金馬髙貴之客。女魁火羅捧月翰苑名公。文星魁星或是火羅之用﹐又在夜生﹐捧月而行﹐無他星混照﹐決爲翰苑名公極貴。陰陽拱祿朝向尢奇。日月得體﹐或拱夾官祿﹐或拱夾官星﹐又得朝命向命者尢奇﹐如若背陷固輕。最富日月夾財﹐坐旺享福。財帛宮得日月夾拱﹐或是日月拱夾財星﹐更財宮財星坐生旺宮﹐主享福受用﹐或犯四耗﹐主破財減福。孤克者木气羅守身命﹐泊孤辰寡宿之鄕。木气羅乃孤星也﹐不宜守命﹐太陰忌泊孤辰寡宿之鄕﹐主淸髙孤寡之士。淫賤者金水孛臨身命﹐坐冠帶﹑咸池之上。金水孛乃是淫星﹐又臨冠帶﹑咸池之上﹐其淫必矣。水星化暗入四宮必傷祖業。水星本無定性﹑飄流之星也﹐況又化暗守田宅﹐主祖業無依。太陰帶祿登七位﹐定得妻財。太陰陰星也﹐化祿臨妻主室家富厚﹐或太陰官祿之主亦同此論﹐必有妻財也﹐不然主妻內助。气孛守嗣垣﹐兒必刑傷。气孛二星同在五宮﹐必主刑傷子女也。火羅入疾厄﹐婦多產難。不論男女火羅不宜入疾厄﹐如此者﹐男有暴病﹐女多產難﹐若非自災必傷骨肉。

【女命格】非惟格局取用﹐專求用曜精神。女命非以格局取用﹐專求用神生旺得垣﹐不失爲美。身命安淸﹐財福無破。婦人身命二位坐吉﹐財福二宮不破﹐自然佐夫享福。夫星化貴升殿必有稱呼﹐夫星七宮主也﹐若入垣升殿化福祿貴權﹐又得時令不值空亡﹐夫必貴論﹐如夫主是火坐翼度或火宮﹐又值夏令夜生﹐不見水孛才妙。身主入福坐財乃歸富室。陰人專以身主倚賴﹐吉凶由此﹐如生秋月或夜明﹐不逢殘晦﹐化爲吉神﹐居於財帛福徳富室也。夫子俱貴﹐堪期兩誥褒封。如夫子二星坐玉堂貴人﹑化祿貴﹑權印或官福星﹑又入官福宮是也﹐乃夫子俱貴﹐可受兩誥封贈﹐值破不準。陰陽並明﹐必主一生專擅。但日月同宮﹐必生於朔旦﹐月占日前﹐必卑夫奪權。自能刱立﹐能知書數﹐不可一槪而論。五宮主入官福﹐子必出賢。五宮子位也﹐子星化祿福權貴﹐得時令入官祿福徳﹐不宜空破﹐子必賢也。七位宿到田財﹐夫當有業。七宮乃夫位﹐彼宮主得時令無空破﹐不化刑囚﹐又入財帛﹑田宅﹐夫必旺財業也。夫星畏逢殺觸嗣宿﹐怕見難傷。如火爲夫﹐畏見水孛克抑﹐如水爲子﹐忌逢土計抵觸也。太陰升殿在福位﹐可貴於子。太陰當望化吉無翳玷﹐或天門﹑奎﹑壁﹑角﹑婁﹑張﹑畢﹑生子必主聰明賢貴也。太陽當道臨對宮﹐必尊其夫。對宮夫位﹐太陽君象臨午子宮安命是也﹐又如張度夜生﹐必尊敬夫﹐忌土計水气共位。命爲官﹑身爲福﹐必居恭淑﹐夫化貴﹐子化祿﹐可任封章﹐命主是官星﹐身主爲福星﹐必可稱呼夫人也。夫星化貴入玉堂得時令﹐子星化祿入官福貴人之位﹐必屬貴人妻。

金孛匪宜臨身﹐馬刃莫教干命。金孛同入命﹐則主淫冶好事﹔馬刃殺主﹐星極不宜化刑﹐身命無救﹐則患禍凶也。男女體用怕者﹐值難作黨。男女之命用曜﹐俱怕值難﹐作黨諸殺﹐克命克限。陰陽宮度﹐喜者相合相生。陰宮陽宮陽度陰度﹐並宜相合相生爲福﹐最貴﹐觀星要察其性情﹐論限宜明乎宮度。此後皆論諸星總斷﹐火羅﹑計孛﹑性凶﹐水金气木性善﹐如克臨度限﹐以性情善惡分之﹐得失便明﹔論限當識宮度弔合何宮何度﹐或克或生或合或衝﹐故曰﹕同宮千里﹐宜辧岐界損益也。垣分偏正﹐當知各宮生肖所屬爲宗。各宮分野宿度﹐但所屬生肖者爲正垣﹐如辰宮亢金龍子宮虛日鼠是也﹐十二宮俱以此論﹐不得生肖者﹐爲偏垣﹐如辰宮角木蛟子宮危月燕是也﹐餘仿此推。歷行守垣各乘時旺﹐興廢升沈宜識度化度擘淺深﹐須明岐界太陽所泊爲準。度有淺深﹐如尾三入寅度淺﹐尾十七入寅度深﹐又如胃三在戌﹐胃四入酉﹐則爲岐界﹐皆是淺度。細觀度宿﹐究察命源。宜細觀度分﹐何星吉﹑何星凶﹑何星用力﹐何星有傷。究察命源﹐度主有成無成﹐格局虛實﹐究限損益﹐同宮岐界﹐要占四正。

四空無曜宮主須論﹐本度有星加盤莫問。星或同宮或隔界﹐全觀四正爲要﹐如無星卽觀本宮﹐主若何本度有星﹐不在加盤求論﹔並無星﹐方在外求之。居中則問宮神﹐隔界須觀度主。凡論坐地分有宮主度主二宿﹐如立命巳宮屬水﹐軫度又屬水宮﹐度主皆水也﹔倘躔翼度宮﹐主乃水度﹐主乃火﹐則有兩主也﹐如無卽以宮主論也﹐據此卽以居中宮度﹐深卻以宮主而論躔度之﹐淺卽以度主論也。宮度貴乎明健﹐值難喜其降伏。宮主度主俱要得時令健旺﹐明白不宜混雜爲吉。如難星殺星宜空亡衰弱交制﹐降伏乃無害也。欲知气數短長﹐須察根基彊弱。欲知其原命﹐用星逢時背時﹐身命髙而本固﹐又何畏乎殺星。身命彊旺又得時令﹐且不甚畏殺難也。奴殺旺而體衰﹐亦難問於限主。奴殺二星秉令持勢﹐身命主又陷弱失﹐令限主𨿽旺亦不濟事。關界上凶星迎送﹐必殞厥身。限行入關界之鄕﹐又被凶星戰克﹐必凶。標的中吉曜加臨﹐必得其壽。限途標的淸歷﹐喜無殺星遏克﹐又加吉星相迎﹐乃安享長壽。太陽臨難﹐地能散諸凶。太陽人君也﹐臨殺地﹐眾凶自散﹐殺不能爲害也。殺星坐限﹐宮要知非福。諸殺聚限﹐不逢空亡無制伏﹐必然爲禍大矣。

太陽爲難﹐臨蝕何凶﹔彗曜興妖﹐逢庚反吉。太陽爲難𨿽忌﹐當逢蝕晦無凶﹐值此無大害﹔孛性惡逢庚作催官﹐本命及官星逢之﹐官則升遷進祿﹐庶人則遇福也。殺星不宜作黨﹐宮主須忌失經。殺星生旺臨限並之流年﹐殺星亦旺﹐其禍大也。殺星遇制伏空陷﹐爲禍不大。但逢克限之星﹐便是興災之日。如限主屬木﹐所忌金星傷克﹐其餘仿此推之。最怕當頭太歲﹐亦防得勢余奴。如太歲衝限或余奴犯度﹐皆主凶危﹐人離財耗﹐黃泉路﹐鬼門關豈非險地。子午卯酉爲黃泉路﹐寅申巳亥爲鬼門關﹐命限值會﹐更加殺星聚到﹐其災必沒。劫殺頭﹑陽刃尾亦是戰場。限入劫殺頭﹑陽刃尾出入之屆﹐如遇在彼﹐亦須防患。眾星戰殺定無憂﹐一殺當關深可慮。眾星聚於殺地﹐戰克以並其凶且不憂害也。如木殺逢金星制之。一殺當限得勢抑且無救患難柰何。若有餘奴以敵殺本主自如而無憂。如安命亥宮﹐有气星與金難同宮﹐乃餘奴敵殺﹐或三方對照﹐合而拒之﹐而本主無憂患也。更看歲君趕殺之有無﹐須詳流年並限之善惡。歲君趕殺塡命﹐又會限度﹑多主倒限﹐宜分輕重斷之。此乃星家之妙論﹐實爲術者之奇書﹐興廢﹑得失﹑莫逃﹑限途﹑損益﹑吉凶﹑更約﹑流年﹐敢會斯說而折中庸定之﹐一言以爲法則。

張果星宗三

本篇目錄﹕張果星宗七五星歌賦﹑躔度賦﹑歷象賦﹑元通賦﹑通微賦﹑玉衡經﹑四時賦﹑廣寒賦。張果星宗八觀星要訣﹑看三主﹑論四時﹑分晝夜﹑辯陰陽﹑推遲畱﹑考伏逆﹑明祿貴﹑利生旺﹑忌斷躔﹑逢死絕﹑太歲衝﹑神煞露﹑壽令泄﹑克命度﹑六甲空﹑四刑忌﹑值難枵﹑怒失令﹑煞疊煞﹑鬼見鬼﹑利添利﹑空中空﹑扶陽勢﹑三滅關﹑元妙經解﹑排列出類﹑分布得經﹑登殿入廟﹑躔泄居嗔﹑失時得令﹑逢生反刑﹑用殺疾貴﹑克殺全驚﹑官科祿旺﹑卦祿斗杓﹑分出奴黨﹑截轉用星﹑讎截根折﹑令助身明﹑四吉夾輔﹑五耗皆臨﹑陽宅稽本﹑雄彗鋤名﹑七政並旺﹑四主咸屯﹑彼此彊弱﹑前後凶寧﹑參差星性﹑不一元辰﹑住明匪賤﹑親駕須臣﹑身空害卸﹑宮旺祿嬴﹑避蛇履虎﹑值雪加冰﹑煞垣損益﹑宿沓嶇平﹑掌督善惡﹑互換輕重﹑母子側向﹑體用屈伸﹑日月著明﹑福官淸健﹑身命爲元﹑背對迎關﹑釣起飛來﹑橫衝直撞﹑論十二宮所守拱照活變看法﹑論女命﹑論財帛﹑論兄弟﹑論田宅﹑論男女﹑論奴僕﹑論夫妻﹑論疾厄﹑論遷移﹑論官祿﹑論福徳﹑論相貌。

【五星歌賦﹑躔度賦】淸濁始奠﹐淸者爲天﹐濁者爲地。髙卑旣明。髙者爲上﹐卑者爲下。天不愛道而洛書出﹐文王時﹐神龜載書出於洛云云。地不愛寶而河圖呈。伏羲時﹐龍馬負圖出於河。分布於十二之位﹐周回於四七之宿。十二位﹐十二宮也﹐四七宿﹐二十八宿也。蓋倚於天明二曜東生﹐而經次蟻環於磨﹐則眾星拱北而遊行。天左旋﹐日月星辰右轉。其順軌也﹐則祥風以暢﹑而和以至。星之順見也﹐主祥風和暢。其逆度也﹐則乖气以召而異以生。星之逆見也﹐必乖異召生。大則關國家﹑君臣﹑治亂之興衰﹐微而系寰區﹑黎庶﹑成敗之輕重。所以國家將興﹐必有禎祥﹐國家將敗﹐必有妖孽。

凡天之所覆﹐地之所載﹐天之覆蓋於上﹐地之負載於下。皆星之所燭﹐而曜之所經。星如燭光所照﹐曜以經緯所布。未有福臻而無本未﹐有禍害而無名。禍福吉凶﹐皆本於天星所主。原夫土在齊吳﹐𨿽夜生而福尢昌熾﹔土居子丑﹐火居宋魯﹐縱日誕而祿自盈餘。火在卯戌﹐木臨寅亥是眞垣﹐精神百倍﹐木居寅亥﹐水至巳申誠入局﹐气象俱新。水在巳申﹐陽君先﹐月躔獅子﹐普照無私﹐太陽居午﹐陰后次陽遜巨蟹﹐自安非泛。太陰居未﹐何慶基獲源泉之衍﹐繇金精循辰酉之方。金居辰酉﹐曷學問富山海之藏﹐本計曜入荊豳之次。計都己亥﹐名題鴈塔天首周邦﹐羅居午位﹐足躡蟾宮太陽魯分﹐日在戌上﹐水日合星張之位﹐陛庭補衮贊皇明﹐水日在午﹐孛羅同箕尾之鄕﹐廊廟作霖蘇億兆﹐孛羅在寅﹐金水湊於蛇穴﹐豈惟鶴髮而休﹐金水會蛇在巳﹐火土會於牛宮﹐不獨龜齡而已。火土會牛在醜﹐多招橫禍﹐火羅犯於身命之中﹐火羅朱雀星也。廣納殊祥﹐金木照乎方主之內﹐金木龍虎星也。四空坐命﹐其人終世顓蒙。

三合對照﹐皆無一星。一吉隨身﹐此命早年亨奮。一星滿用﹐又喜拱照。水流鶉尾﹐巧計千般﹐水星在巳﹐孛坐元枵﹐權謀百變﹐孛星在子﹐掠他人之物﹐以利己﹐蓋緣水會計都。水主智謀﹐計好狡猾。捐自己之財以濟人﹐必是木同紫气。木主剛毅﹐气爲慈祥。求醫何數﹐火在八宮﹐火主血光﹐伸訟曷頻﹐羅窺十位。羅爲暴燥﹐一身迍蹇﹐火星怕與水星交﹐水火相戰﹐沒齒榮華﹐福曜愛逢祿曜並。福祿同宮﹐眉顰常不足﹐只嫌水到揚州﹐水星在丑宮﹐性逸素無拘蓋﹐喜火臨燕地。火星在寅﹐早拋父母﹐太陽不喜遇羅。﹖。太陽爲父﹐怕逢羅蝕。中棄妻孥攙搶﹐切忌逢天尾。孛爲妾星﹐忌計侵克。女招產厄﹐暗曜傷身﹐身主被殺加臨﹐男中暴災﹐忌星克命。命元有忌﹐曜相侵。

金照衛而主壽﹐金在亥宮﹐遇熒惑而夭天年﹐火必克金﹐火躔宋以爲榮﹐火居卯位﹐見太乙﹐則早歸泉路。孛必克火﹐官星隱陷﹐白頭始得靑衫﹐祿主受克﹐魁宿圓明﹐綠鬢已拖紫綬﹐魁星得地﹐孛在七宮遇月﹐始招妻妾﹐月孛同宮居妻﹐火臨五位見木﹐方顯兒孫﹐火木相生臨兒﹐若乃初行駁限中﹐始向榮。初限否或中限泰。中遇凶星﹐末乃就吉。中限滯或末限通。刑星居相貌﹐三旬之內入愁門﹐相貌初限也。囚曜居疾厄﹐五十來臨尋死路﹐疾厄中限也。看行年之限數﹐先看限度﹐加流歲之星辰﹐次評流星﹐別過度之順逆﹐以斷吉凶。星之過度﹐有順有逆﹐推入宮之先後﹐而明禍福﹐星之入宮﹐有前有後﹐千塗一律﹐有準無差。

【歷象賦】天地推遷陰陽極元﹐天爲陽地爲陰﹐列萬象於宇宙﹐布九曜於中天。宇宙卽天地也﹐日出扶桑遇白羊﹐而金烏朗烈﹔日在卯戌﹐月生滄海到金牛﹐而玉兔輝煌﹔月在卯酉﹐木入秦州旺鬼﹐而初歸巨蟹﹔木星在木﹐土居鄭國好亢﹐而正廟秤宮。土星在辰﹐給諫功臣﹐定是水臨雙女﹐水星在巳﹐參政學士﹐蓋緣土好寶瓶。土星在子﹐南方熒惑在卯宮﹐貴饒衣食﹔火星居卯﹐西方太白向衛分﹐益壽延年。金星居亥﹐要知淺薄﹐無過土埋雙女﹐土星在巳﹐欲問榮華﹐大抵金居亢位。金星在辰﹐克妻害子﹐太乙與天尾同宮。孛計同躔於五七之宮﹐足智多才﹐木星與太陽交會。木日相會於身命之位。中年命蹇﹐火孛而守申酉﹔火孛同申或酉﹐末歲時通﹐日月定居子午。日月同子或午﹐初否後泰﹐日月臨於身命之宮﹔日月守命守身﹐先吉後凶﹐金木照於鼠牛之地。金木居子居丑﹐金乘火位﹐其人少失雙親﹔金忌居卯戌宮﹐火入金鄕﹐此命早拋兄弟。

火怕辰酉位﹐妻無子息﹐都緣孛在七宮﹔孛星忌居妻位﹐子授官班﹐紫气在於兒位。气星宜守兒位﹐多榮產業﹐木金會於田園﹔金木妙居田宅﹐少失資財﹐金火同居財位。金火忌守財宮﹐水火並居田宅﹐破家蕩產﹔水火忌居田宅﹐日木會於財宮﹐發福多財。日木喜臨財帛﹐財帛衰退﹐被水宿加臨﹔水星忌居財宮﹐田業多增﹐定月華照耀。太陰愛守田宮﹐生來少疾﹐日月金水相當﹔遇吉神而無患﹐處世多迍﹐火羅計孛對照﹔逢凶星主多災﹐頻遭禍患﹐殺曜入於髙彊。殺曜宜弱不宜彊。自小無災﹐日月不臨閒極。日月宜彊不宜弱。年年獲福﹐皆因三日逢金。太陰泊處前後宮共四十五度﹐謂三日宮。日日有災﹐蓋謂八宮見火。疾厄宮﹐怕見火羅。气羅同步﹐其人好逸山林。气羅指空門﹐孤克言。金土相逢﹐此輩蓋能修合。金土指道門修合。三方若背﹐爲人空貴無官。二限主皆背陷。一主加臨此命﹐永成喜慶。如一主臨垣有用﹐則主一生福慶也。

【元通賦】天地肇辟星辰混同﹐天地開辟之時﹐星辰混而爲一。循三百餘度﹐以不息歷二十八宿而無窮。諸星行度﹐無一刻之停。盈虛有時﹐只在夏冬之至。盈者﹐滿也﹔虛者﹐虧也。疾徐以望不離晦朔之中。疾者﹐速也﹔徐者﹐遲也。原夫日管獅子之宮﹐日午﹐月爲巨蟹之位﹐月未﹐寅亥屬木﹐木居寅亥﹐而卯戌屬火﹐火居卯戌﹐辰酉皆金﹐金居辰酉﹐而子丑皆土﹐土居子丑﹐水徳一星﹐巳申兩處﹐水居巳申﹐兼乎四曜分長短出入之不齊。四曜﹐气孛羅計也。照彼眾人﹐有禍福吉凶之所據。諸星所照﹐有吉有凶。觀其十一曜布於十二宮。五星六曜﹐臨十二宮以定榮枯。入於失次﹐則家破疊疊。諸星怒失宮﹑失次。守於垣局﹐則腰金重重。眾曜喜歸垣局。羅气而僧道喜遇。羅气乃緇黃之宿。水木而仕宦欣逢。水木爲文學之星。凡星數之通變。凡談星數須通變爲妙。

在生時之插籠。如欲論命﹐定時辰之眞假。登明太乙之宮金見﹐產雙生之子。亥爲登明﹐巳爲太乙。太衝河魁之位火明﹐主兵將之職。卯爲太衝﹐戌爲河魁﹐火星臨此二宮﹐兵將之權。如是魁星顯﹐有震世之文﹐文官重魁星﹐武宿髙作﹐擎天之柱﹐武職論將星﹐爲公爲侯順於晝夜。日喜晝而月喜夜。或夭或貧﹐失乎向背。凶星向而吉星背﹐凡此生人關乎星象。大凡人生於世﹐皆系星辰所主。髙官重職﹐豈無伏逆遲畱。遲畱伏逆﹐有喜有忌。寸土卓錐﹐亦有好樂廟旺。廟旺好樂﹐有吉有凶。豈不以榮名水星遇之者﹐登科及第﹐此言水星得局﹐文昌金宿見之者﹐天地都魁﹐此言金星爲用﹐歲居蟹鬼﹐而順將逆相。木入秦川﹐日上戌婁﹐而八座三臺﹐日遇白羊斗牛之次﹐上徳廟地﹐土號太常﹐星張之宿﹐羅曜喜來﹐天首周邦﹐前諸星以﹐皆若舉一隅而自裁。前論諸星如是﹐舉一以反三可也。入則宰職﹐出則憲臺﹐祿馬不閒﹐命重使君之職。祿勛驛馬宜其關照。福祿稍滯﹐權卑﹐令尹之才。官祿福徳主星陷弱。少貧﹑老富﹐命弱限髙﹔體衰用彊﹐先貴﹑後刑﹐主沈身顯。命陷身髙﹐蝕神交於日月﹐則父母有傷﹔羅計爲蝕神﹐西沒地逢气孛﹐則妻兒可忌。妻妾爲西地﹐計金相見﹐人必雕靑﹔計金守照﹐水木重臨﹐文章秀麗。水木相逢﹐三方背而壽短﹐三限主皆陷背﹐九事全而福備。四元三限﹐時命爲九事。

官祿不逢正合﹐恩蔭出身﹐祿主有背身命﹐囚忌若臨暗刑﹐徒流可畏。囚忌暗刑當照﹐或文才出眾﹐而卿薦推取﹐此言其醇﹐或祖業破散﹐而身自刑傷。此言其疵﹐一則福星彊而田園被刑﹐福主彊田主弱﹐一則學問髙而官祿有陷。學識好官祿陷﹐三元俱順﹐則富貴俱足﹐三元星而得用﹐四空無气﹐則成敗相仍。對合無吉神助﹐限元明健﹐利名有成。限主若髙﹐自當獲福﹐身命歸垣﹐衣祿不虧。身命得體﹐終須祿自盈餘。疾厄遇火孛﹐女多產死之因﹔火孛居疾厄宮﹐遷移犯土羅﹐男有旅亡之兆。土羅居遷移宮﹐有三合凶照﹐卻一世無迍﹐要看身命主何如。有四直吉臨﹐反平生少福﹐因身命星受克故耳。子有喪敗﹐父犯惡逆﹐子命關乎父﹐夫受官班﹐而婦當命服﹐婦命系於夫﹐亦宜修人事以應天時﹐未可徒泥星辰之災福。天時﹑人事﹐相爲表裏。

【通微賦】太陽樂晝﹐自卯以至於申。日喜於晝﹐自卯時以至申時生者佳。月魄逢宵﹐終寅而始於酉。月愛夜生﹐自酉時以至於寅時者爲美。寅午戌屬火位﹐太陽偏樂此宮。日爲火之副﹐宜在寅午戌之宮。申子辰屬水局﹐太陰宜居此位。月乃水之精妙﹐臨申子辰之位。泉枯牛壑﹐須憑金曜生成﹔水金同丑﹐月喜畢宮﹐切忌火金同度。火金助月﹐忌在酉宮。木嫌坎位﹐木打寶瓶﹐月晦離明﹐月居日位﹐亥子乃江湖之位﹐太陽不足爲奇﹐日在北方爲背﹐巳午乃盛夏之時﹐月魄晦明爲忌。月在南方亦背﹐一天黯淡﹐只緣火曜臨陽﹐火日同宮﹐六合溟蒙﹐必是羅﹖犯日。日羅相犯﹐月弄兔華生瑞彩﹐月居卯房﹐日居婁宿耀金烏﹐日在戌婁﹐木臨東井﹐要神首以加臨﹐木羅同未井度﹐气占金牛﹐見月孛而無害气孛共丑牛宿﹐男人切忌女人曜。日木土水爲陽星﹐月火金羅爲陰星。夜裏須防日裏星。陽星喜晝﹐陰星喜夜。

羅﹖居午﹐切忌水徳當權﹐火羅在午﹐太乙躔虛﹐最喜太陰同度。月孛居子﹐計都切忌三陽位﹐計入寅宮﹐太乙專喜夜裏生﹐孛宜夜生﹐水孛同度性偏淫﹐水孛照身命﹐水火同臨壽必損。水火守身命﹐火金子位土孛巳宮兩相克戰﹐切忌坐命。如此者非貧卽夭。老者切忌遇彊星﹐老怕生旺星﹐壯歲卻宜逢旺曜。少嫌死絕曜﹐朝云﹑暮雨﹑水孛﹐俱坐遷移﹔水孛淫蕩星也﹐性躁﹑猖狂﹑火羅﹐同躔命度。火羅剛暴星也﹐仁慈聰俊﹐木正東方﹔木星得位﹐性敏巧明﹐火行南律。火星得局也﹐羅首猛烈﹐羅守命宮﹐計尾陰柔。計在命位﹐太陽爲性威嚴﹐日者君父之象﹐月孛厥心淫毒。孛爲掃星之形﹐紫气一心兮﹐退藏不爲福兮﹐不爲殃﹐气守照計都在歷名豹尾﹐若非有刑必有忌。計守照﹐金水文辭爲智巧﹐金水在命﹐火孛通明必外遷。

火孛在命﹐辰金巳水爲文章職學之科﹐各得本垣﹐酉月卯日定卿監﹑郎官之位。俱得其位﹐祖財困辱田宅﹐火被水來侵﹐水火會田宅﹐人事和同遷移﹐木得陽臨照。木日同遷移﹐月孛周天皆裸體﹐惟宜朝斗與朝天﹐孛居丑亥﹐神首躔度以橫天﹐所臨廟寅而廟午。羅在寅午﹐金曜本性最無情﹐見木剛柔須相濟﹐金木宜同行﹐水星無心常好動﹐向晝楚晉鄭爲彊。水宜巳申辰宮﹐金乘火位﹐在西北則輕﹐戊土遇金﹐火入金鄕﹐見辰方無忌。辰宮見火﹐命居福徳﹐尢怕相克﹐受克者輕﹐身主逢宵﹐好居官祿。月明居宮﹐孛羅夾命分後先﹐兩相背行則可﹐日月同宮宜廟旺﹐倘失躔則福薄﹐羅前孛後以有傷﹐兩相交戰﹐先孛後羅而無害。兩相背去﹐論星先分晝夜。晝喜陽星﹐夜喜陰星。此說宜辧陰陽﹐太陽太陰﹐晝先論日與命宮﹐日爲眾曜之尊﹐夜則言陰歸身度﹐月乃一身之主﹐三元不失福壽必髙﹐三元得地﹐九曜得時平生安榮。九事俱彊﹐限星俱廟舉世昌榮﹐限元皆好﹐福徳無星少年多難。福薄有災﹐命星滿用福非常﹐主星得所﹐身主俱彊須福壽。身星尢髙﹐福徳不近貴星﹐福主旣弱陷﹐官祿徒爲無用。

有官不久﹐有曜休宜作有從。旣然有曜﹐亦看孰吉孰凶。徳官俱陷福無因﹐福徳官祿星俱陷﹐四正有星終作福﹐有吉星爲福斷﹐三方無曜吉難評。無吉神則凶論﹐根基蔕固﹐須憑命曜居髙﹐必須要命元起髙﹐自少多迍﹐必是福星先陷。福星陷則多難﹐吉有吉曜須作吉﹐美中之美﹐凶加凶曜必多凶。惡中之惡﹐孛羅入限﹐惟怕忌以加臨﹐似虎添翼﹐火土臨年﹐見劫刃而多忌。如蛇生足﹐坐貴全憑福祿壯﹐吉中有吉﹐命彊無慮火金侵。我彊勝彼﹐戴天不怕凶神﹐乾爲天﹐履地何嫌惡曜。坤爲地﹐太陰長缺﹐子地必圓﹐月宜在子﹐太陽常明﹐離邦必正。日喜午宮﹐計防風疾。計爲沈滯之星﹐心有是恙。孛忌脫肛。孛乃淫穢之宿﹐必主此恙。兩曜夾火以逢刑﹐必主顚狂而赴水﹐日月夾火﹐孛計扶身而帶劫﹐當爲自縊以懸梁。兩凶夾身﹐看星先尋刑劫﹐三刑劫殺﹐次論刃空﹐羊刃空亡﹐推限須忌天鋒﹐一名劍鋒﹐尢防的煞。一名破碎﹐一星釣用喜非常﹐一星得地﹐三主俱髙必臺輔。三限皆彊﹐月在參﹑日在婁﹐陰陽得體﹐羅箕計軫定封侯。羅計入廟﹐吉曜彊宮福必緊﹐臨福地減力﹐凶星失陷必災危。居彊宮尢庶幾。

【玉衡經﹑此段論七政之順逆】晝生從日﹐喜居六陽之宮。自子至巳爲六陽宮。夜生從月﹐利見六陰之地。自午至亥爲六陰地。眾星亂殺﹐稟陽尊不敢施威。太陽正照﹐諸星罷戰鬥之鋒。三日逢刑﹐縱月光不能爲福。太陰泊處前後四十五度內﹐謂之三日宮。若論陰陽﹐須看晝夜。晝生從日﹐夜生從月。背太陽於父有撼﹐夜日爲背﹑背太陰於母有虧。晝月爲背五星俱要比和﹐相順相生但以得時爲貴。當權司令四餘不宜衝突﹐相克相戰而喜獨行爲佳。無相混雜伏逆無光。伏則不見﹐逆則退行。順行有气﹐退則無力金星守命﹐好色而主淸髙。金之色美﹐人皆好之﹐故主義。木徳臨垣﹐剛毅而懷惻隱﹐木主仁好善水如守命﹐多學少成﹐水主智剛無常性火若當權﹐恣行酷毒。火性烈燥急沈謀熟慮﹐爲緣土入命宮。土主信﹐主人沈重惇厚。巧算多機﹐蓋是計居垣位。主謀變詐巧獨孛則爲人慳吝﹐小人之狀單羅則賦性貪婪﹐性凶貪謀紫气照臨必主伶利。尙淸髙好道﹐主九流三教。

𨿽然星辰如此﹐又看月令若何。女命限到木躔﹐防夫害子﹐木气乃孤克之宿男命限到月躔﹐招妻納妾。月金是陰人之曜水孛如守田財﹐難招祖業﹔水孛漂流無定火羅若臨父母﹐幼失慈親。火羅炎威酷毒命主逢陽終富貴﹐命主朝君安身傍母必尊榮。身星傍母九宮遇孛﹐終身漂泊無拘﹔遷移逢孛十地逢羅﹐年少誇豪逞訟。官祿遇羅羅計若居子午﹐縱克而有情﹔羅午計子木土偏愛陽宮﹐𨿽戰而無損。土木在寅彗星晝見﹐女人必以爲殃﹔孛忌晝見天乙夜行﹐男命見之反克。气怕夜犯年月日時四柱值殺﹐立見刑徒﹔四柱忌值殺神宮魁爵祿四柱髙彊﹐自然榮顯。四吉宜占髙彊金月互垣﹐必有立成之分﹔金星助月陰陽失位﹐沒齒貧困之人。日月混淪主星居於母地﹐主傍貴而成家﹔命主居生地母星飛入命垣﹐多因妻而致富。母恩守命垣木居獅子﹐居官不能享官﹔木不南奔午宮也計入三陽﹐有祿不沾寸祿。計在寅宮三陽也水喜順而不喜逆﹐水逆泛濫土愛暖而不愛寒。土寒凍結以元﹑合﹑食論人之享用。元卽天元祿也﹐合卽甲與巳合﹐取巳月爲合星﹐食卽甲取丙木爲食星。以官魁爵定人之前程。官卽甲气也﹐魁卽日月也﹐爵卽子土也。

最喜者﹐四角之有星﹐三合對照有曜所忌者﹐三方之無曜。三合對照無星馬臨官祿﹐出祖成家﹔有四方之志祿在妻宮﹐因妻致富。有妻財之宜男人命居子午﹐必彊狠而專權。子爲端門﹐午爲帝座﹐居髙勢。女人命立巽乾﹐必淫冶而誇色。巳爲雙女﹐亥爲雙魚馬地﹐好淫。坐貴不宜衝貴﹐只宜坐貴﹐不宜衝貴。見合不宜見刑。惟宜合吉﹐不宜見刑。立身合論﹑馬元失管﹐則徒然奔走﹔馬落空亡聚財則觀財庫無守﹐則必致敗亡。財逢破耗不須輕用閒奴。兄弟主奴僕﹐主不宜入財帛及財﹐主亦不宜入閒極奴宮。此等須當我用﹐惟喜身命主坐財庫宮。殺不宜眞﹐眞難磨滅。且如土克水﹐土掌的刃﹑雄廉爲眞難。祿不宜破﹐破則貧窮。祿宮﹑祿元被惡殺侵占。孤而加寡﹔妻子難爲﹐孤寡雙拱空以加亡﹐利名難遂。陽宮空﹑陰宮亡﹐陰宮空﹑陽宮亡。刑不宜戰﹐戰則必刑。如逢刑地﹐不宜有戰克之星。三刑帶戰﹐必然刑害。刑戰兩全﹐其禍必矣。合不宜衝﹐衝則必破。合照星吉﹐不宜凶神衝破。合還衝破﹐作事無成﹐論刑必論殺﹐刑殺重而難當﹔刑殺雙逢必凶﹐論官必論魁﹐官魁顯而淸貴。官魁兩彊必榮﹐旣參官星本宿﹐當以太陽相參﹔天盤以日爲官星﹐𨿽論刑煞星辰﹐合以天殺互論。地煞兼天星同推﹐兩殺夾垣須破相﹐雙殺拱夾﹑三刑臨己必傷殘。三刑克命﹐身命最喜入官﹐坐僕﹑坐閒何所用。

官祿宮喜身命主入﹐但閒極﹑奴僕忌身命主坐。日月不宜夾殺﹑夾祿﹑夾貴以爲榮。凡殺星不宜日月夾拱也﹐惟有祿勛貴人喜日月拱夾。子午爲聖人端座之宮﹐諸殺莫入﹔惡殺不能侵犯﹐辰戌爲小人惡弱之地﹐天乙莫臨。貴人不臨之位﹐暗金可畏﹐若臨命夭折無疑。春亢﹑夏鬼﹑秋婁﹑冬牛謂之暗金﹐不宜坐命於此。殺火無情﹐若居殺﹐凶惡難免。火星掌殺不宜居疾厄之地。日月若居華﹐蓋僧道流行。辰戌丑未犯華﹐蓋日月臨之。祿馬如陷空亡﹐巫醫術士。寅申巳亥是祿馬﹐空亡遇之。桃花帶合﹐男女皆爲無禮之淫﹔咸池星合命照命﹐隔角逢孤﹐縱有嗣續皆過房之子。丑寅巳午未申亥子謂之隔角﹐更帶孤辰。坐祿向馬﹐乃利名顯達之人。命坐祿勛﹑對照﹑驛馬。對祿坐貴﹐亦文章騰達之士。祿勛﹑對照﹑命坐貴人。木羅會捨﹐喜入寅宮﹐木入垣羅入廟﹐水計相刑﹐怕居巳位。巳乃三刑之地﹐劫頭乃非活路﹐劫殺怕頭﹐刃末最是凶關。陽刃忌尾﹐眾凶作黨有不已之戰爭。

如孛羅交戰﹐水計相刑﹐不傷限元無妨。二母爭權﹐乃太過於姑息﹐二恩不爲恩﹐孤日臨於命限﹐勤苦勞心。孤君無輔﹐一月單行官祿﹐精寧可愛。月要單行﹐婦人專以性宮爲重﹐性宮者財帛宮也﹐男人當以八殺爲權。八殺者疾厄宮也﹐面目傷殘﹐刑囚不宜傷相貌。相貌主被刑囚所傷﹐心神漂泊﹐水孛最忌入遷移﹑對照﹐逢羅婚姻反掌。妻宮忌羅﹐五宮逢孛﹑男女虛花。子宮怕孛﹐二主臨財﹐財必丰厚。或身命二主或官福二星。兩彊戰克﹐田宅動搖。如孛計交戰﹐金羅相克。命卑閒健﹐兄弟有爭鬥之風﹔命主弱閒極主彊﹐主弱奴彊﹐奴婢有侵淩之患。命主弱奴星旺﹐福星喜臨垣﹐福星守福﹐祿主宜鎭位。官曜居官﹐以木气金水爲君子。文人才土爲喜木﹑气﹑金﹑水。以火羅計孛爲小人。武將功臣﹐但重火羅計孛。十二煞神仔細推詳﹐年支十二宮殺神﹐三百六十吉凶可考。

周天三百六十五度﹐陰陽守巽﹐至老耳目聰明﹔日月居巳﹐火孛臨坤﹐未免腰背屈曲。火孛臨申﹐羅居五位﹐眼必無光﹔午爲太陽之位﹐水入寅宮﹐咽喉壅塞。寅乃喉舌之府﹐鼻頭帶赤﹐火孛而守申宮﹔巳申屬兩肩﹐臉面委黃﹐土計而居辰位。辰酉屬胸膈﹐計臨申位﹐面上有虧﹔面部同看﹐羅入命宮﹐胡須可驗﹔未必然也。孛羅到酉﹐心气往來﹔酉爲心胸﹐孛羅衝卯﹐風疾難禁。卯爲肚腹﹐孛羅居於亥子﹐臀犯瘡疽﹔亥子爲下部﹐金火戰於辰酉﹐肺心咳嗽。火主心金主肺﹐羅逆行而不順﹐多犯血光﹔頻見瘡疾﹐火若退而遲畱﹐難堪酒痢。必患酒痢﹐更若孛星有黨﹐血上加膿﹔或主白濁遺精﹐那堪土宿來臨﹐痔而帶疾。或主痔漏通腸﹐木到巽而見殺﹐左手拘攣﹔气入寅而逢刑﹐腳腿虛腫。寅作木論﹐要觀疾病﹐先論陷星﹐吉凶了然﹐易如反掌。

【四時賦﹑鄭希誠注】切以三冬之木遇水而寒。冬水不能始生木之功。九夏之土逢火而燥。夏火太旺﹐生土反燥。金埋土而反晦﹐秋金土重反晦﹐土混水而致濁。冬水冰結土混不淸﹐無根之木遇惡水﹐而飄泛東西。木躔金度或與金同﹐夏月水勢盛反被漂流。受制之土見猛水﹐而崩潰四出。春夏生物之土乃爲受制﹐遇水反崩潰。春金見月﹐淡薄無成﹔金未成不能助月﹐冬月遇金﹐饑寒刺骨。寒月不宜傍金星﹐火逢月朗而無權﹐望夜火月爭光﹐金得火明而煥發。秋金見火爲奇﹐寒月最宜幹陽。月借日光固喜﹐近陽冬月尢吉。夏火不妨見月。夏火本炎﹐遇太陰以解酷熱﹐火得令能助月。未垣坐命﹑太陽行限﹐則柔而能剛。未乃陰宮﹐行限遇太陽﹐則陰從陽以剛濟柔也﹐昴日度。星度爲元﹑太陰司用﹐則懦而無力。星乃陽度﹐行限遇太陰﹐則陽從陰受制於陰故懦。盛夏之火何須木气生扶。木至六月則絕而不旺﹐見火反幹。六月之水最怕火日枯涸。六月水主輔陽﹐反爲不美。

夏金遇日銷鑠無聊。夏金與日同躔必鎔。秋木逢陽凋零﹐何補戌垣之火﹐取用與卯垣不同。戌火勢微﹐不論四時﹐最怕水孛卯火勢盛﹐惟冬怕水孛初生之火﹐宜木气生扶。酉宮之金﹐行限與辰宮有異。土中之金不大﹐畏火羅。冬水喜於南奔﹐戌火忌於發露。居婁宿則吉﹐微弱宜藏。冬春之木見日﹐則謂向陽﹔冰凍之土會火﹐始能發用。月圓火焰﹐柰爭鬥而無成﹔水凍金寒﹐縱相生而不發寒。土何生金之有。所謂土寒者﹐不生之故。秋水非滋木之時。秋木凋零﹐不能足水之滋。辰酉坐命﹐土犯月而尢佳﹐金命喜土爲母﹐卯戌爲垣﹐孛抱蟾而反害。火命怕孛爲難殘晦之月見火增輝。初八以前﹐二十以後﹐三方對照得火相助。剛燥之土遇水滋潤。夏土漧燥﹐愛水滋潤。諸星皆退﹐主星獨順﹐乃中流砥柱之人﹔羣曜都衰﹐身星有用﹐則獨步軒昂之士土。在子木﹑在午﹐似有衝而無害﹐子命﹑命居申土﹑居亥行﹐此限以何妨。申命不忌土計﹐在亥則土受制。婁乃金石之火﹐觸日方發。婁金安命相從太陽。

箕乃蒙泉之水﹐見金不淸。得木蔭之乃淸﹐若金伐木﹐不得蔭庇﹐沙泥所以不淸。惟參軫議論﹐不殊與亢星取用﹐歸一丑宮﹐坐命不可以木爲刑囚。木受制不爲害﹐星柳爲垣﹐亦不可以木爲難。木若失時不爲惡﹐豈不有水中之火﹐巳翼火﹑火中之金﹐戌婁金﹑金垣之木﹐辰角木﹑木垣之土。寅艮土冬水爲命﹐太陽行限﹐財不足而福有餘。水滋其暖春土作主﹐火星發用﹐彼無力而我何藉。春土本不旺而火恩躔泄﹐則母無力而我何藉。論星先要論時﹐論殺無過論理。火本畏水﹐巳宮翼火爲登殿﹔火翼金本畏火﹐戌宮婁度亦歸經﹐金婁木本怕金﹐辰宮角宿爲登殿﹔木角土本怕木﹐寅宮艮土反長生。土寅﹐造化貴在擇用﹐術士妙在推詳﹐此論先聖之祕奧﹐而後學必寶敬之。

【廣寒賦】立儀觀象﹐創法算星﹐推天地之有準﹐定日月之可憑。風雲慶會﹐順言箕畢之由。箕星好風﹐畢宿好雨。朝暮昏曉﹐但看房昴之要。房爲日出之所﹐昴爲月生之地。日賦爾命﹐日爲命源月躔乃身。月乃身主子夜朗耀於雙魚﹐宜逢太乙。夜半月居亥﹐宜孛星抱之。五更輝煌於巨蟹﹐喜近長庚。五更月居未﹐喜金星助之。論其玉兔之形﹐到彼金牛之地﹐卻怕火羅﹐毋嫌土計。以金命言先觀陰精圓缺﹐須辧晦明﹐上下弦而月缺﹐十五六而月圓﹐日月相會而晦﹐日月相望而明﹔次看子夜﹑晨昏以分向背﹐日將出爲晨﹐日已入爲昏﹐子夜者﹐夜半之際也﹐夜生爲向﹐晝生爲背。職屬太后﹐配同母親﹐遇羣凶﹐先主克母﹔逢惡曜﹐亦當損身。月爲後﹑爲母﹑又爲身。南有張﹐北有危﹐南北正殿﹔午張子危東有心﹐西有畢﹐東西正垣。卯心酉畢旣曰入垣而入廟﹐亦須相順以相生。逢吉星則吉﹐逢凶曜則凶。

入晉而躔﹐觜參財星守命﹐申命以月爲財在鄭而躔角亢祿主居辰。辰命以月爲官身之如何﹐六奴僕位庶出偏生。月居奴僕九遷移宮過房離祖。月居遷移同水見孛兮﹐癰疽癆瘵﹐月同水孛同金見火兮﹐盲聾喑啞。月同金火如逢木气﹐山間林下作生涯﹐月逢木气若遇孛金﹐月下花前恣歌舞。月遇金孛其初也﹐出扶桑之地﹐卯宮生於蓬島之間﹐酉宮或掛柳梢之上﹐未宮柳度倘躔斗柄之前。丑宮斗宿﹐每日常行十三度。一晝夜間行十三度。逐月歷徧一周天﹐一月之內歷十二宮。圓缺不齊昨夜今夜。正望之際﹐月固圓明﹐未望前旣﹐望後月尙缺矣。晦明迥別上弦下弦。上弦之後月漸明﹐下弦之後月漸晦。二十八宿循環﹐禍福曉矣。二十八宿所屬﹐太陰躔此者﹐有禍福之所據。四十五度向背﹐吉凶了然。四十五度中間﹐太陰泊此者﹐有吉凶之所辧。與太乙同坐官宮﹐爲官食祿﹔月同孛居官祿﹐會天乙而居財帛﹐問捨求田。月會气居財帛﹐古人云﹕石崇巨富﹐月在白羊﹔戌命月爲田土﹐甘羅爲官﹐月居天秤﹔辰命月爲官主﹐火月逢孛﹐𨿽韓信未免遭刑﹔月愛火助豈使逢孛﹐金月遇羅﹐縱顏子亦須短命田。月喜金伴奚宜遇羅﹐刑囚犯月﹐須看三方﹐暗耗臨身﹐猶觀四正。月犯刑囚﹑暗耗等星﹐觀看三方﹑四正有援庶可。

火月入邊郵﹐蘇長卿甘處牧羊﹔邊郵者遷移也﹐水月坐遷移﹐郭令公宜見虜陣。此二古人流於夷地﹐常論金命月居卯戌﹐火命月居巳申﹐水命月居子丑﹐土命月居寅亥﹐木气犯月命居於鶉火之位﹐土計臨身命躔於鶉首之宮。飛來陽刃﹑釣起三殺﹐重則犯刑惡死﹐輕則破相壓身有救﹐則非常富貴無助﹐則難免夭貧。已上數條﹐皆系身居難地。命亥月辰﹐正是厄宮當受病﹐命寅月酉﹐是眞奴僕﹐主艱辛。此亦承上文言﹐人皆曰凶莫凶於火羅計孛﹐吉莫吉於木气金水﹐殊不知身命入魯﹑宋不怕火羅﹐身命居齊﹑吳毋嫌土計。大凡人生天地之間﹐剛彊正直有勇敢﹐爲火羅計孛使之然也。不以火羅計孛爲凶﹐勿以木气金水爲吉﹐各有所用不同。凡金星伴月以躔亢﹐辰命﹐水星伴月而入軫﹐巳命火星伴月向南斗﹐醜命木星伴月朝東井﹐未命﹐𨿽然一星伴月﹐自古宜有不如﹐眾星朗朗孤月獨明﹐宮淸身吉休愁爾命。

張果星宗八【觀星要訣﹑二十四祕法】【看三主】卽宮主﹑度主﹑身主是也。身主不傍鬼﹐不冥晦宮度﹐三主要得局﹐不泄气﹐不遲畱伏逆於惡地﹐極喜朝元升殿垣局﹐生我之度也﹐所以不怕﹐三方忌星刑照﹐正是他來刑我﹐我居廟旺以何妨﹐不必論恩援二星於失次﹐亦富貴論之。宮身度主喜朝陽﹐三主髙彊福壽昌﹐恩援不須來輔助也﹐應富貴始終良。主猶人身﹐稟气彊壯且居廊廟之上﹐不受克制﹐近於天庭終爲貴也。

【論四時】凡四時者﹐春溫﹑夏熱﹑秋淸﹑冬寒﹐當分節前﹑气後以定四時寒暑﹐故可論之﹐及後學不能精通﹐卽道希奇八九之數﹐豈能通到於淵源﹐又如春木﹑夏火﹑秋金﹑冬水四季月土皆爲令星﹐若宮度二主得時得令爲美。經云﹕五星俱要比和﹐但以得時爲貴。又云﹕看星須看得時星。二十四气轉流通﹐四時寒暑在其中﹐寒凝不可居陰極﹐暑熱嫌居陽爍宮。時謂天地之气﹐四時行焉﹐猶物之各得其時流通﹐則暢滯塞﹐則乖五行亦如之﹐況人命乎。

【分晝夜】晝生者﹐喜太陽木土計气水孛於陽宮陽度﹔夜生者﹐愛太陰火金羅於陰宮陰度。如合此者﹐則福祿崇髙﹑顯貴論之﹔倘或晝曜反於夜﹐夜星背於晝﹐以爲孤克﹐乃是刑星﹐則減福气﹔如晝行夜曜﹐夜行晝宿﹐亦不祥也。故曰﹕日生怕逢中宵宿﹐夜裏須防日裏星。晝生日木土爲奇﹐夜反孤星非所﹐宜月火金星﹐爲夜曜日光晦昧克妻兒。謂陽星居晝﹐而陰星居夜﹐乃各得其所﹐苟有反背者﹐俱有所忌﹐當辧晝夜之分﹐則吉凶方驗。

【辧陰陽】凡初一二三四五日戌亥子丑時生人﹐日月俱晦﹐如爲宮度身三主有二失次者﹐兼刑煞有犯﹐則主孤獨論之﹔若二十六七八九三十日酉戌亥子丑時生人﹐亦謂日月俱晦﹐論之皆不足取也。陰陽孤晦﹐主孤恓不損兒兮﹐便損妻。日月分明﹐妻子盛﹔無光﹐父母主生離。天得一以淸﹐地得一以寧﹐天淸地寧﹑物象咸亨﹐人物雍熙且晦者﹐陰陽交錯天地暗昧﹐如日月無光﹐所以酉言父母之災晦也。

【推遲畱】凡木火土金水而有遲畱伏逆之辧﹐以尊其太陽故也﹐蓋太陽者﹐君象也﹐五星者﹐臣下也﹐臣見君﹐則讓於禮﹐所以五星近太陽﹐則遲遲﹐則行緩也﹔五星三方見太陽﹐則畱畱則不行也﹔五星與太陽同行﹐則伏伏則不見也﹔五星對照見太陽﹐則逆逆則退行也。經云﹕伏逆無光﹐而順行有气。五星遇日﹐須當伏﹐三合逢陽﹐便是畱﹔要識對宮爲逆度﹐不逢陽處﹐順行周。此謂羣下尊君之禮﹐嚴敬有如此﹐不敢相犯﹐犯之則有觸君之罪﹐惟順而吉。

【考伏逆】但凡遲畱伏逆﹐在於廟旺受生之地﹐恩情之度﹐不相克戰﹐又在君前﹐禮不相拘﹐反能爲吉﹔若遲畱伏逆﹐在於克泄鬼制之宮﹐相戰相克之度﹐又在君後死絕之地﹐不祥之甚。經云﹕順則優遊﹐逆則退縮﹐畱則拘系抑鬱﹐伏則韜晦無光。遲畱廟旺在君前﹐富貴雙全發﹐少年克我﹐無情泄我﹐气伏逆君後反爲迍。伏與逆者﹐言其不敢與太陽相見也﹐五行居旺相之方賓。主有情禮﹐法不拘且吉﹐無情克戰且凶。【明祿貴】凡宮身度主俱坐祿貴馬鄕﹐或祿貴拱之﹐或祿貴夾之爲上﹐更兼宮度身主得經得位﹐不失次於惡地﹐乃爲富貴福壽﹔若見身命度主在殺宮﹐星辰失次者﹐夭折貧窮之論。宮身度主貴人宮﹐祿貴相生富壽翁﹐設使逢空﹐星失次﹐一生蹇滯不亨通。且祿與貴者﹐人之所欲也﹐全在三主歸垣得地﹐乃爲眞祿﹔若值空亡弱陷﹐又爲虛祿虛貴﹐得之無益。

【利生旺】凡身命度主要居長生之地﹐帝旺之宮﹐倘命立敗宮﹐身度主飛入死絕不得地﹐貧賤的矣。宮身度主旺生鄕﹐名利重重﹐坐廟堂若見空亡臨敗地﹐貧窮﹑夭折﹑絕三綱。生旺則富貴﹐猶人气質惇厚﹐信而有之﹐則主富潤屋而徳潤身矣。

【忌斷躔】木凋天秤與金牛﹑火怕申鄕巳亦憂﹑土走雙魚人馬位﹑金銷天蠍白羊州﹑水漂羊角流巨蟹﹑計虎豬兒兔亦愁﹑紫气亦嫌雞唱曉﹑孛逢戌上是三坵﹑羅﹖酉亥君須忌﹑日月無光卯酉頭﹑縱爾神仙並活佛﹑涅盤尸解去悠悠。此謂五星躔度相遇之宮﹐各有所忌之宮度也﹐主人晦昧反復甚﹐則必死。

【逢死絕】命坐敗宮﹐身入死絕﹐縱吉亦貧﹐大限又在死絕之地﹐小限犯原流旬空﹐太歲天空﹐決死之兆。死絕休囚不足觀﹐宮身度主怕相干﹐若逢二限行空地﹐薤露歌聲日落山。謂原守與流年犯旬空者﹐必死。薤露歌者﹐送死之歌﹐田橫死﹐門人義之而作其歌﹐曰薤上露﹐何易晞露晞明﹐朝更復落﹐人死一去何時歸。【太歲衝】太歲者﹐至尊之煞﹐當權司令﹐諸星節制﹐命坐人君﹐在家不能爲禍﹐若在大小限﹐爲禍不可言﹐如當生太歲衝﹐犯大限﹑流太歲﹑犯小限﹐以凶斷之。原流太歲煞﹐相衝二限相干﹐子哭翁﹐天徳解援來救﹐護貲財耗散一場空。

【神煞露】假如命限是金行﹐逢火度火星與水交戰﹐流水或三方對照正犯之﹐決死無疑﹐坐命亦然。露殺交爭气散傾﹐根源最怕忌流星﹐若然流煞相呼殺﹐導气修身要上升。五行一例﹐而推今﹐舉一隅而知其三矣。根源乃原守之辰﹐流星乃流歲之曜。

【壽令泄】如納音屬火﹐命躔參水﹐夏生之人﹐限行胃土度爲壽令﹐俱泄乃生﹐土克度之﹐故度主又失經者﹐決死斷之﹐命度身主仿此。從來土宿能克水﹐壽令生彼號死鬼﹐流土再逢刑命限﹐仙人救助無道理。納音鬼穀子所作﹐如甲子乙丑海中金之類是也。

【克命度】庸術槪以宮分斷之﹐誤錯多矣。假如醜上安命﹐女初女一度﹐限行斗一﹑斗二﹑斗三﹑斗四。戌上婁度安命﹐忌行箕風。角木斷躔﹐命躔女初女一女二度者是。寅宮鬥一鬥二斗三﹐限行亢金鬼關。軫九度命者﹐胃土柳土內皆忌﹐如過軫十﹐則無害也。鬼觜參度虎口眞忌。參度命者﹐女土之忌﹐若犯正眞躔度﹐限行到此﹐必有大災﹐應如影響﹐若有忌﹐星居上則重吉﹐星居上則輕﹐不可一例而推。

【六甲空】如命限犯原空﹑流太歲又空﹐或限度主又空﹐決死而無疑矣。空命空限並空神﹐縱爾聰明志不靈﹐太歲加空來激限﹐南柯一枕夢泉扃。如土空則崩﹐木空則折﹐水空則流﹐金空則向火﹐空則發。大抵火空終歸煨燼﹐不如金空者妙。

【四刑忌】凡金騎人馬土埋雙女﹐火燒牛角木打寶瓶﹐命限逢此怒星者﹐決死之道也。四刑三忌亦非良怒處﹐行凶逞惡彊星怒﹐得時空有救﹐行逢怒殺豈爲祥。此四者賤格之謂﹐寅爲人馬﹐已爲雙女﹐酉爲金牛﹐子爲寶瓶﹐遇此則爲刑忌。

【值難枵】值者﹐正二太陽之類也﹔難者﹐八殺宮主也﹔枵者﹐天囚天耗也。且如宮身度主犯此三端者﹐或值難度中安身命﹐或又限行此惡星﹐再加流星疊逢﹐如雪上加霜﹐必死無疑也。枵神莫近命身宮﹐碌碌﹐浮生一世窮﹐值難相刑猶可畏﹐莫教限犯死囚凶。一云﹕八殺宮主﹐卽疾厄之宮主也。

【怒失令】凡春土﹑夏金﹑秋木﹑冬火爲黑道之星﹐又爲休廢之曜﹐命身度主躔於此上﹐彼無力我何施﹐終是不祥﹐如限路值此﹐爲災莫大﹐無生旺恩星解救者﹐死無疑矣。須知失令怒生嗔﹐黑道無光暗昧﹐身限主無情君切忌﹐無常一到作泉人。謂失令者﹐亦猶人之失時﹐作事不通﹐手足無所措也﹐失令卽無權也﹐東不遇而西不偶﹐惟枕泉石而樂幽林可也。

【煞疊煞】如限見原天雄﹐再犯流天雄﹐並的刃劫亡等殺是也﹐故云﹕刃並天雄劫加地雌限路危則亡﹐生喪魄﹐依此仿之驗矣。天雄的劫刃宮中﹐怕疊流年太歲衝﹐禍起蕭墻生百出﹐官災死敗轉爲凶。蕭墻﹐門屏也﹐言禍起蕭墻甚近也。【鬼見鬼】假如坐命斗木﹐限行亢金﹐本然失次﹐加流年金星三合對照犯限﹐決死﹐輕則囹圄破敗﹐斷之無差矣。鬼中見鬼犯刑星﹐大限相迎必見傾﹐若見克星流限內﹐十生九死決無情。鬼卽殺﹐殺卽鬼也﹐主旺者﹐當之爲殺﹐主弱者﹐當之爲鬼﹐囹圄古之牢獄也。

【利添利】凡宮度身主在於生局之地﹐如受父母之蔭﹐或限行恩星與我有情﹐當以顯達富貴論之﹔又如木纏水宿﹐水躔木度﹐以木爲宮度主者﹐亦曰利添利也。利中添利見恩星﹐源流生我轉精神﹐富貴榮華人所欲﹐聰明智巧更通靈。如遇恩星﹐生我之父母也﹐三主過之﹐則受庇蔭之下﹐如木有本﹐水有源﹐豈不爲利澤於人哉。

【空中空】太歲前一位﹐卽天空煞。太歲後一位﹐爲驀越殺。又六甲空了身命﹐再限行流空與宮度主者﹐最宜忌之﹐的死無疑矣。天空太歲最爲凶﹐宮身度主莫重逢﹐再犯流空歸命限﹐須知短命似顏公。駕前天空六甲﹐旬空流年空亡﹐三主星與限度臨之卽死。

【扶陽勢】但五星扶陽﹐有用者最吉﹐如宮度身主極妙﹔若克身命度之星﹐朝陽者﹐必主夭疾論之。扶陽生歲福滔天﹐克我之星步莫前﹐命度朝陽都顯達﹐殺神隨勢夭天年。扶者扶助我之辰﹑引從太陽者則吉﹐如遇克我之星﹐又遭殺神相並必死﹐生歲者﹐納音宜受生﹐不宜受克。【三滅關】三關者﹐初關中關末關是也﹐凡初交限謂之初關限﹐行居中謂之中關限﹐行將末謂之末關﹐此所謂以限度之出入﹐而分初中末之三關也。且如限行子宮危十一度﹐乃初關也﹐虛日五度乃中關也﹐女土二度乃末關也。如有殺刃在初關者﹐其人必死於本月節之後也﹐如有殺刃在末關者﹐其人必死於本月節之前也﹐如有殺刃在中關者﹐其人必死於本月節之日也﹐此舉大槪者﹐言可以詳推。斷躔失度過岐峯﹐險道休逢太歲衝﹐假使流星無克戰﹐也應泉路見閻公。又謂金木命忌星日度﹐水土命忌井木度﹐或於南斗日月忌胃土。

【元妙經解﹑四十二詳論】【排列出類﹑俱富貴之格且超羣而拔其萃也】五曜連珠﹑二星合壁﹑戴天履地﹑出乾入巽﹑文武兩班﹑君臣慶會﹑守一空一﹑居三隔三﹑羣星朝北﹑眾曜拱南﹑天地開明﹑山澤通气﹑水火旣濟﹑風雷鼓舞﹑縱關橫關﹑辟拱闔拱﹑首尾陰陽居四正﹐火羅計孛守四維。

【分布得經﹑俱是十二宮星辰得局貴格】子宮﹕水淸寶瓶﹑土好齊瓶。丑宮﹕乙气騎牛﹑孛星朝斗﹑長庚朝斗﹑水愛逢金﹑土好太常﹑火土得牛。寅宮﹕木計同寅﹑木羅會捨。卯宮﹕太陽逢兔﹑火明天市﹑日出扶桑。辰宮﹕金木逢龍﹑水潤金明﹑金號太常﹑木躔角道﹑土歸鄭國﹑土羅相會。巳宮﹕金水會蛇﹑日水乘旺﹑水臨雙女午宮﹕日帝居陽﹑水陽相會﹑水名榮顯未宮﹕金躔鬼宿﹑木入秦川﹑太乙抱蟾﹑金星助月﹑月掛柳梢﹑星聚東井﹑火號文昌。申宮﹕木土相會﹑月遶昆侖﹑火歸坤地酉宮﹕金助月華﹑月到金牛﹑月升滄海戌宮﹕土日合照﹑火居婁宿﹑日遇白羊。亥宮﹕金木乘旺﹑金居衛分﹑木臨熒室﹑太乙朝天﹑木計逢魚﹑太乙孛星也。

【登殿入廟】七政各有殿有廟﹐殿廟惟主星及命坐此﹐名曰登殿入廟﹐最喜日月同向﹐乃吾近君﹐必取髙貴。經曰﹕日正廟奎﹐八至十三度﹐月正廟婁﹐八至十三度﹔次廟畢九﹐至畢一度﹐木正廟角度﹐火正廟心二至房三度﹐次廟房四至心初度﹐土正廟斗十五至二十一度﹐金正廟亢五至九度﹐水正廟翼八至十三度﹐气正廟奎十一至十五度﹐次廟觜﹐孛正廟星三度至五度﹐計正廟軫十三至十六度﹐次壁四至七度。凡星辰之登廟升殿入垣局者﹐如仕宦之在朝堂﹐乃上格之命也﹐須得星辰歸於垣局則官職顯要﹐歷三臺八座翰苑﹐𨿽榮若命格之髙﹐而星不入局﹐則𨿽有祿位﹐終爲中品﹑下品之貴﹐不能登於極品之貴也。

【躔泄居嗔】躔泄者﹐如土躔金﹐木躔火﹐水躔木﹐火躔土之類﹐但木星逢火﹐火星逢土﹐亦爲泄气居嗔者﹐如木打寶瓶泉枯牛壑﹐金騎人馬﹐土埋雙女﹐木觸金龍之類﹐金愁見火﹐火入金鄕﹐金火同周﹐水流巨蟹﹐火燒牛角﹐水漂白羊﹐故曰﹕居嗔略舉一二﹐內中還有居嗔﹐宜細看諸星爲是。泄者﹐言我生之者﹐泄我之气﹐耗散精神也﹐嗔者﹐言我克彼也﹐我克彼﹐戰鬥無益。

【失時得令】如春土﹑夏金﹑秋木﹑冬火﹑晝火羅﹑月﹑夜土計木日皆爲失時﹐及冬水孛寒冷﹐不宜與月同躔並及守命﹐主大貧薄之人﹔得令者﹐如春木﹑夏火﹑秋金﹑冬水晝太陽土木﹑夜太陰火羅金加爲恩星得度﹐主大貴顯也。失時者﹐猶艸木之逢冬﹐萬卉俱死﹐豈比松柏獨立霜雪之中也﹔得時者﹐猶花木之遇春﹐羣芳俱茂﹐豈比百艸立秋風之中也。

【逢生反刑】居受生度﹐或曰長生位﹐或恩宮與母星對生﹐亦宜並度生我之星﹐最喜合宮滿用﹐或爲科祿文魁等星必貴﹔反刑者﹐如金與木反之﹐金躔奎木﹐木躔婁金﹐不得升殿是也﹔如水火未濟亦然﹐或命主與刑星共度﹐及衝向亦同。長生長字﹐音掌﹐言人生長之時﹐讀作長生者﹐非也。【用殺疾貴】如命主是官祿科名﹐爲滿用星輔日入格﹐而此星又是刃雄﹑的劫﹑符喪等殺﹐必帶微疾而貴﹐若不滿用﹐主夭﹐如一星作三四之用﹐爲之滿用主貴。疾貴者﹐言人有小疾不傷﹐支體暗生之疾﹐如揚雄不利於言者﹐亦如是也。【克殺全驚】如坐命金度見火﹐火必克金﹐辛甲生人而火﹐又是陽刃或並他殺﹐則全驚矣﹐火者﹐他來克殺也﹐非我克殺乃殺克於我也。辛以戌爲刃﹐甲以卯爲刃﹐卯戌二宮屬火﹐故言辛甲生人﹐爲火刃。【官科祿旺】官祿主﹑科名主﹑天祿主﹐三者乃貴之原也﹐若得一星守命﹐順行向我﹐或生我﹐或爲身命主星滿用輔陽﹐或關加對宮主貴。此星若在彊宮﹐主貴﹔若在陷宮﹐𨿽貴而失祿。【卦祿斗杓】卦者﹐卦气也﹔祿者﹐祿勛也﹔斗者﹐斗杓也﹐此三者或並爲一星﹐或祿主居斗杓﹐或斗杓居祿勛﹐或祿入卦宮﹐或卦入祿位﹐有系身命者貴。

【分出奴黨】气孛羅計乃五星之奴﹐不宜與身主度主及命主共躔﹐此則小人犯主之象也﹐若得四餘獨行﹐不雜七政之間則美也。主星旺﹐奴星弱﹐則無害﹐主能制之﹔奴星彊﹐主星弱﹐主不能制之﹐則害主矣。

【截轉用星】官科祿三宿最爲要用﹐不喜背陽獨立﹐背宮則不能貴也﹐若得羅計前後關截﹐則不漏矣﹐又能主貴斷也。此爲計羅截斷﹐如計羅居巳亥﹐五星居子丑寅卯辰之類。

【讎截根折】但克我者﹐爲讎星﹐忌隔斷與主同行﹐如命坐翼度﹐火爲主﹐火躔亢水孛乃我之仇星﹐躔軫角之間﹐而命火爲其閘斷﹐如木根被伐而折也﹐夭喪必矣﹐若火躔遠在他宮﹐及生旺之地﹐不足慮也。

【令助身明】火羅本惡﹐若夜生人﹐喜近太陰﹐而反得令﹐能助身主之輝﹐逢金水夾輔引從者﹐亦然得此﹐皆主聰明﹑富貴。經云﹕夜生月而火羅侍衛者﹐是也。此謂惡星得其用以助月﹐反爲招福。

【四吉夾輔】天經﹑地緯﹑祿勛﹑天福謂之四吉星﹐只重二星夾命夾身﹐不宜斗杓指破爲妙。【五耗皆臨】天耗﹑地耗﹑大耗﹑小耗及十干所化之耗﹐並沓於命於身﹐必主貧苦﹐流年諸耗又並於限﹐必遭盜賊﹐加流刃﹐則遭官破財也。

【陽宅稽本】陽乃父居彊位﹐及有吉星夾輔引從﹐則崇父之基﹐如命坐酉太陽﹐又爲田宅之主﹐日升殿﹐左右金水夾之﹐則可稽其父業﹐丰厚尊貴﹔若身命宮主引太陽居閒極﹐並入弱宮﹐父業必淡薄也。閒極爲兄弟之宮﹐𨿽有父業﹐兄弟分奪﹐則必淡薄。

【雄彗鋤名】天雄﹑地雌二星忌對衝官祿宮﹑及孛彗﹐守官祿守命宮﹑或截或隔官祿﹑科名之星﹐必至鋤名削利也。鋤削二字者﹐言戕害之意。

【七政並旺】日月五星各得其所﹐富貴之原﹐如日午月未﹐水居巳申﹐金居辰酉﹐火居卯戌﹐木居寅亥﹐土居子丑是也。

【四主咸屯】身主命主度主壽元主四主﹐被惡曜所傷﹑所夾或居陷弱﹑失經﹐必主貧夭。壽元主起例﹐且如甲子乙丑﹐納音是金卽金也﹐餘同此推。

【彼此彊弱】如克我之仇星﹐旣彊盛﹐而我衰弱﹐全賴母子二星以援﹐在本宮及對關﹐加合以生以救﹐故曰﹕气木太盛﹐土計俱傷﹐若無火金﹐必主凶亡﹐恐福髙而身不能享者﹐正謂此也。對關者﹐卽對宮關照加合者﹐卽三合加臨。

【前後凶寧】仇難之星爲凶﹐恩貴之星爲寧﹐若得守身守命﹐有凶有寧﹐須分前後之辧﹐凶星在前曰背﹐我在後曰向﹐我背則無害﹐向則必凶﹔寧星在前曰背﹐我在後曰向﹐我背則不貴﹐向則必榮。背則無情﹐向則有意﹔仇難恩貴要分背向﹐方斷吉凶。

【參差星性】七政四餘各有不同﹐木主文而繁﹐火主暴而狂﹐土主厚而遲愚﹐金主剛而寡愛﹐水主快而不定。日配父﹐如主星同主貴﹐吉星引從﹐則父貴﹔月配母﹐吉星引從﹐則母賢身貴﹐婦人命守月度﹐無惡星混雜﹐則有貌。男人值月守命﹐若與木徳同行﹐亦好容儀﹐主文章﹑藝術。气守命﹐主慈善﹐言語分明﹐少病有壽﹐或多孤寡﹔孛守命﹐主言粗語大﹐膽壯有謀﹐爲多姦詐﹐性髙傲不耐是非無嫉妒﹔計守命﹐性多勇膽大多姦。此謂十一曜所主不同者﹐亦猶人之善惡賢否﹐徳性剛柔者﹐要審星性以別之。

【不一元辰】論星以本元爲主﹐生年干支所屬﹐貴賤吉凶星辰各有不同﹐如甲生人﹐值火旣是祿﹐又是刃﹔辛生人﹐專以火爲刃﹔乙生人﹐日乃文昌天廚﹔惟卯時生人﹐必富貴﹔若丙戊生人﹐日是刃﹐父宜早喪﹐見木取貴﹔丁生人﹐以月爲刃﹔巳生人﹐月是身﹐又是刃﹐又作祿用﹔戊生人﹐土爲祿主﹐又爲科名﹔庚生人﹐水爲祿元﹐金爲刃星﹔壬生人﹐值計本惡而爲祿主﹔癸生人﹐值羅本凶亦爲祿用﹐皆主有貴權爵榮。此篇正發果老云﹕五星六曜﹐資我者﹐吉﹔傷我者﹐凶。亦隨歲而變乎﹐如金掌刃﹐克木而凶﹔如土掌刃﹐克水尢甚﹐此所掌煞者重﹔不掌煞者輕。【住明匪賤】明者﹐髙明之地﹐如卯上謂之明堂﹐午上謂之軒轅﹐戌上謂之武庫﹐身命主值此乃髙明之地也﹐不可作下賤命論。若貴人祿馬文昌斗杓八殺卦气所臨之宮﹐而身命主值此﹐亦爲明宮也。卯屬火﹐戌亦屬火﹐午乃太陽所居﹐亦火也﹐火爲文明之象﹐故作髙明之地。【親駕須臣】歲殿歲駕宮惟身命居之﹐此上又喜太陽臨之﹐與我相親﹐如君臣輔會於昭陽之象﹐豈非爲我之榮﹐若升殿入廟居垣﹐皆宜滿用輔會關系於命則貴。如一星得三用者﹐謂之滿用﹐須要升殿入垣登駕臨殿者貴。

【身空害卸】太陰好靜宜空﹐喜獨行﹐或在六甲空﹐空則殺神不害。經云﹕太陰空﹐而明萬里。又曰﹕月居閒極反爲祥。如坐命宮旺﹐不畏空。

【宮旺祿嬴】坐命天祿﹑貴人﹑唐符﹑國印﹑文昌﹑卦气﹑斗杓﹑注受﹑生旺等吉宮﹐只宜納音生旺﹐則貴。此謂猶人之旺盛﹐則可任其大貴也。【避蛇履虎】行限凶送凶迎﹐始脫的刃宮﹐又值雌雄劍鋒在前者必死。此謂脫凶限﹐又行凶限。

【值雪加冰】限見原煞星﹐本可畏﹐又值流年殺並踏﹐必然死也。

【煞垣損益】煞星不起本垣者﹐或在命損已﹐在三宮損序﹐四宮損親﹐五宮損子﹐七宮損妻﹐又以煞居垣者﹐見日月傷父母﹐見妻子傷妻子之類﹐皆以星爲重﹐而有益我之星又不此論。生我爲益﹐克我爲損﹐俱在宮﹐分推之。

【宿沓嶇平】眾曜踏爲一宮﹐或踏一度﹐無非有生有克﹐故曰﹕嶇平不一﹐如月見火逢朢則食﹐逢晝則嶇﹐逢夜生而未朢者﹐反能助其光輝﹐如火孛在亥﹐則交戰﹐此論星沓之多者﹐亦宜詳考。眾曜如同一宮﹐有得其垣局﹐有不得其垣局而相生相克者﹐故爲凶﹑爲吉不一。

【掌督善惡】如火羅計孛乃凶星也﹐或生我﹐或化爲福祿居善宮﹐未可便以凶宿論之﹐而且早歲富貴者有之﹐气木金水乃善星也﹐或克我﹐或化爲刑囚居惡宮﹐反以爲凶星論之﹐故非凶之凶﹐凶莫救也﹐非吉之吉﹐吉莫量也。此謂遇善則善﹐逢惡則惡。

【互換輕重】如命居田﹐田入命﹐命入財﹐財入命﹐官入命﹐命入官﹐福守命﹐命守福﹐所謂以輕易重也﹐皆主富貴﹐又有閒入命﹐命守閒﹐命入殺﹐殺入命﹐命入奴﹐奴入命所謂以重易輕也﹐已上互換之說﹐身命兼論爲是。以輕易重者﹐不富則貴﹔以重易輕者﹐不貧則賤。【母子側向】生我者﹐母星也﹔我生者﹐子星也。母星解仇﹐子星禦仇﹐只宜近向於我之宮﹐或通關對合左右相顧﹐則吉﹔或以月爲母﹐水爲子者﹐非此子母之謂也﹐向者向我身命也﹐側者側面背行﹐反去不顧之謂也。母子二星﹐宜朝向之﹔仇難二星﹐宜側背之。

【體用屈伸】命主曰﹕體限主曰用。經云﹕命弱限彊。如槁苗之得雨﹐命彊限弱﹐如逆水之上灘。經云﹕命弱限彊﹐發成無久﹔命彊限弱﹐終不榮超。【日月著明】經曰﹕尊莫尊乎日月。蓋日月者﹐陰陽之精气﹐諸星之領袖。晝生從日﹐夜生從月﹐必須日月分明﹐吉星引從方是﹐眞格乃富貴之原也﹐如日逢火羅木气臨獅子﹐月逢土計天乙趕月﹐或諸殺星侵犯日月。又曰﹕日月居晦位﹐皆非吉論。故曰﹕貴人日月要分明﹐日月分明是貴人。且日爲君﹑爲父﹔月爲後﹑爲母﹐身命官福近太陽者貴﹔又日月夾身命及夾官福﹐皆爲貴顯。有近君也﹐若凶殺四餘侵雜﹐如君側之有惡人﹐𨿽貴而不久﹐亦不顯矣﹐故身命主星向陽﹐則得父力﹐月明近命則得好母﹐若日月𨿽向﹐命或晝月夜日﹐或寒月孤居﹐父母𨿽好﹐終是相失反背之論也。此論日月之向時不向時﹐則有晝夜之分﹐以日月爲人之父母﹐又爲君後﹐所以人命近之﹐則有父子恩愛﹐假使背之﹐𨿽有恩愛而不合也。

【福官淸健】經曰﹕美莫美於福官。蓋福星髙﹐則平生有財﹑有福﹔而有壽官星淸﹐則爲官有名﹑有譽。而尊顯二星只要入廟歸垣近太陽太陰﹐無凶煞衝制﹐方爲發福。故曰﹕文星不若福星﹐髙官祿朝陽格局彊是也。福官二星者﹐仕宦賴之以扶身﹐苟有失陷﹐則不利於仕途而蹭蹬也。

【身命爲元】命主卽坐處二十八宿之屬是也﹐身主卽月是也﹐及太陰所躔之度亦是也。蓋星家有命主度主之辯﹐不可徒以命宮之主爲命主論也﹐然度主亦不可捨也﹐譬如曰宮主者﹐州也﹔度主者﹐縣也﹔莫不縣而州。愚謂宮主者﹐由人家也﹔度主者﹐由家之主也﹐一宮之內大率有三等之主﹐坐度之星﹐猶家之主也。凡人家﹐親友隨一人之好惡﹐故度主是木﹐則以水爲恩﹐以金爲仇﹔若度主不是木﹐則又別論。若以命宮之主泛論﹐禍福必無切驗也﹐故知諸家論宮主﹐不論度主者﹐皆不若果老之說爲親切。愚斷以果老爲經﹐以諸家爲緯﹐以度主爲先﹐以宮主爲次﹐知所先後則近道矣。身主諸家皆爲緊要﹐而果老曰﹕兼身命度之主並用﹐尢爲關鍵。推此身命度主﹐豈可泛論哉。予之所見﹐非獨宮度主論﹐尙有四主切要﹐卽宮主度主身主身度主者﹐蓋宮度身度皆我之主也﹐其中非在宮度主﹐辧因有恩難之分﹐所以各生異說。於中逢恩而不發者﹐有遇難而無咎者﹐以其執泥一端﹐無變通之理故也。善觀星者﹐論四時晝夜﹐辧陰陽晦明﹐推遲畱伏逆﹐分向背拱夾斯乃萬古不易之論也。

【訣曰】世人未識星家理﹐不務心傳務口耳﹐生時坐度作虛名﹐只把命宮星作主。陰陽經緯何縱橫﹐俗眼無由見終始﹐諸星皆可論宮神﹐命元切以度爲主。此是先生元妙訣﹐須得髙賢方說與。凡看官福田財妻嗣等星者﹐只以各宮宮主而取﹐惟有命元者﹐當從度主論也﹐故云﹕諸星皆可論宮神﹐命元切以度爲主。子丑宮﹑土﹐寅亥宮﹑木﹐卯戌宮﹑火﹐辰酉宮﹑金﹐申巳宮﹑水﹐午宮﹑太陽﹐未宮太陰。定宮主﹐要知榮枯惟看月﹐張畢危心命尢切﹐半夜之前喜獨行﹐祿貴斗杓添皎潔﹐𨿽是無光得位宜﹐落木寒蟾非令節﹐不關惡殺壽萱庭﹐眼目光明雙鬢雪﹐縱橫木孛漏關明﹐猶是星家稱卓絕。此論身主爲重﹐榮枯得失皆系於身﹐若命躔月度﹐又爲月兼身命﹐所謂一星兩用﹐故云﹕要知榮枯﹐惟看月﹐張畢危心命尢切。角鬥奎﹑井木﹐亢﹑牛婁鬼﹑金﹐氐女﹑胃柳土﹐房虛昴﹑星日﹐心﹑危﹑畢張﹑月﹐尾﹑室觜﹑翼火﹐箕﹑壁軫參水﹐定身主﹐皆以月爲身主。【背對迎關】星辰在命限之前﹐曰向﹐在命限之後﹐曰背﹔星辰在對照宮﹐曰相對﹐在三合宮﹐曰關照﹔星辰在前﹐曰迎﹔在後﹐曰送﹐此論元守星並流年﹐兼看以定禍福。

【釣起飛來】對照拱照關照皆爲釣起﹐原守本宮本垣﹐謂之飛來﹐釣吉則吉﹐飛凶則凶﹐此法惟推流年星辰﹐驗之而爲應。釣起有生克之分﹐飛來有吉凶之辧。【橫衝直撞】星盤南北爲直撞﹐東西爲橫衝﹐以相對相衝言之﹐對吉則吉﹐對凶則凶﹐亦主流年星辰驗之。如是身命﹑官福﹑田財﹑妻子亦宜驗其對照休咎何如。【論十二宮所守拱照活變看法】一凡看五星之法﹐須是排定太陽以生時加在太陽度上﹐則知安命在何宮﹐方爲端的﹐須是以度主爲要﹐宮主次之。蓋宮主州郡也﹐度主縣邑也﹐由縣而州﹐縣爲切近﹐二主須要生旺得時爲妙﹐凡身主切於命主﹐度主切於宮主﹐夜生人重身度主﹐日生人重命度主。經云﹕身好命不好﹐有福無壽﹔命好身不好﹐有壽無福。安命以太陽度爲主﹐以生時加於上﹐順數本人生時﹐逢卯止﹐卽爲命宮﹐是何宮主也。一凡論命之法﹐先觀立命何宮何度﹐以宮爲輕﹐度主爲重﹐最怕外星來克命度者﹐爲忌﹐或宮主克度爲輕﹐或加吉星反有利名之許﹐又看三方對衝生克亦然﹐宮主失躔者﹐生平減力﹐度主失次者﹐祖業難招﹐若限彊有力者﹐主發財。故曰﹕命弱限彊﹐如枯苗之得雨﹐此之謂也。

三方乃申﹑子﹑辰﹑寅﹑午﹑戌﹑亥﹑卯﹑未﹑巳﹑酉﹑丑之類對衝者宮之相對也。一看命務要求其主星﹑命度﹑命主﹑身度﹑身主﹐須看彊弱以論禍福﹐不必主星一一髙彊﹐一一得地。經云﹕一星得地﹐終爲貴顯吉人。又云﹕使一星背而莫救其非﹐縱羣曜吉而莫能爲福。又云﹕一宿加臨﹐此命永爲吉慶。譬如五七官員﹐在任不必員員識面﹐其中一員官得力﹐則侍從州郡莫不刮目。觀星當以理明推其次第。此一段以天星人物論之﹐譬如唐之狄梁公在朝﹐天下士夫稱爲斗南一人﹐舉賢推能士大夫稱之。曰﹕桃李盡在公門﹐卽此之諭也。一看命須看四正爲緊﹐或日月照四正﹐金木照四正﹐福祿照四正﹐及用星居四正之位﹐皆是貴顯受用之人。又有火羅計孛守四彊﹐及化得好者﹐皆爲合格﹔若是刑囚暗耗等星﹐守於四正宮中﹐而逢刑位克制之星﹐皆主破財。

一凡日生人以太陽爲重﹐夜生人以太陰爲主。如太陽逢惡曜晝生﹐如太陰遇凶星夜誕﹐合此者﹐無不貧夭。如日生吉宿逢陽﹐夜生吉星釣月﹐有此者﹐無不富貴﹐猶當會合十五度中﹐爲切要也。一十二宮皆要詳看﹐先看其宮﹐後看其主﹐凡宮爲祖﹐起星爲已﹐且如田宅宮忌破空亡劫耗守之﹐若起星居髙無祖業﹐自創成﹔若宮好﹐主起不好﹐𨿽有田宅而不能受用革﹐故鼎新方可﹐若五星本壞﹐將四餘代用﹐主宅屋不新﹐亦不甚髙廣也﹐如妻主壞﹐以四餘代用者﹐主無正妻或重婚爲子﹐主壞者﹐或非親子﹐又看其主﹐主起遠近何如﹐加祿貴生旺﹐則吉﹐余宮例此推。四餘者﹐五星之餘﹐如气孛羅計也﹐𨿽爲惡曜﹐若得地﹐亦爲善用也。一十二宮中﹐主星𨿽有定位﹐然以本主考之﹐則釣起飛來滿盤活潑﹐潑的底昧者﹐弗思本主而拘於星曜﹐乃專日月之夾拱﹐福祿之貼照﹐官魁之引從﹐金水之秀麗﹐木气之慈善﹐凡此類者﹐便以爲吉。才見金寅木子水戌土巳火入金鄕﹐金乘火位﹐晝火夜土之類﹐例排爲凶﹐殊不知一宮之星﹐自有六七等﹐議論隨其所躔﹐品藻淺深﹐斟酌輕重﹐生成克制無窮﹐妙用豈可以一言而盡﹐一途而拘哉。蓋觀星者﹐遇一命在目﹐便是一公案在前﹐必用明斷﹐如快刀剖竹﹐無纖毫礙滯﹐若胸中無有眞見﹐則言凶而慮其吉﹐言吉而疑其凶﹐胡塗不決﹐皂白不分﹐或有所學未至﹐妄以敢斷自許﹐至於隨指隨錯﹐禍福無憑也﹐必心傳有原識見無差﹐議論如影響之答﹐一時言之而不自覺﹐方爲善斷。

論命如老吏斷案﹐一字一理而無失者﹐方是星家之鼻祖也。一凡五星隨宮用之﹐則隨人盤論之﹐亦如前法逐宮﹐論定不可失次﹐又看其得令﹐則有力﹐失令則無力﹐又忌斷躔失次﹐與四餘相會﹐加諸煞大凶﹐亦可隨煞而論之﹐又看三方對衝生克何如﹐相援則吉﹐相克則凶﹐人盤者﹐卽原守坐下﹐星辰在各宮﹑各度上﹐以定吉凶。一立命旣定﹐更看是晝生夜生﹐晝生人不要火金孛月羅照命﹐夜生人不要土木日气照命。名曰﹕五殘星﹐皆主貧賤﹐不然則多憂少樂﹐生平成敗﹐坎坷到老。晝生不宜遇陰星﹐夜生不宜遇陽星。一晝生人則要太陽在寅卯辰巳午未上﹐方應朝陽向明之格﹐如晝生人太陽在申酉戌亥子丑上﹐皆非合格﹔夜生要太陰照命﹐行限亦要火羅月孛當限﹐方爲得體。

一命坐祿﹑坐庫﹑坐貴﹑長生駕殿﹐及蔭旺卦气斗杓唐符國印之鄕﹐皆主富貴。數星皆果老所用之祕﹐與五星又不同。一命坐的劫﹑陽刃﹑天雄﹑空亡﹑死絕﹑飛廉﹑殺者﹐或命度掌殺者﹐皆主其人性不好﹐心險行怪﹐狠暴不仁﹐衣食勞碌﹐一生成敗﹐或刑克父母﹐骨肉不全﹐出祖破家﹐過房自立方免。此星在諸殺上﹐推之﹔不在五星中﹐見之。一命坐空亡﹐及主星起坐空﹐或桃花帶馬入者﹐又有金水照之﹐皆主其人慷慨風流﹑歌唱風月﹐女人值之決主爲娼。女人桃花帶馬﹐主背夫遠逃﹐不然﹐離鄕尋夫。遠行一十干坐命﹐且如六甲生人﹐不要立命在金度上。名曰﹕鬼克皆主不安勞役﹐只喜坐受生克﹐彼宿上坐水度。名曰﹕坐父母之上﹐坐土度。名曰﹕坐財帛之上﹐坐火度。名曰﹕脫局當以意消詳﹐得時得令爲好。其餘十干當仿此推之。

本坐命度﹐宜年幹相生﹐不喜相克﹐人多不知其祕﹐納音亦同此論。一日從陽﹐夜從陰。如日生人﹐寅午戌申子辰坐命以日木土水用事﹔夜生人﹐巳酉丑亥卯未坐命以月金火用事爲福最厚。若日從陰夜從陽﹐則爲背﹐乃陰錯陽差﹐爲福最緩。經曰﹕三方若背﹐其人空貴無官。此以向背言之﹐空貴無官者﹐猶封贈之官﹐有職而無權者。一夾命﹐要日月夾命﹐福祿夾命﹐官魁夾命﹐印貴夾命﹐三合拱命者亦然﹐皆主富貴﹐或命度主身命主起坐別處﹐而夾拱之者﹐但無駁雜皆是大貴。此數者皆得純粹淸貴之論。

一劫的亡神羊刃之宮﹐或吉星夾其上者﹐其凶暴不可勝言﹐亦致死於非命。一看命星辰﹐俱善柔﹐亦不爲大事業﹐又要一凶星以助其權﹐大凡吉星多﹐凶星少﹐則從吉論﹔凶多吉少﹐從凶斷。貴人之命﹐非權不能以治世。善柔者﹐指星辰純粹無雜﹐又一惡星間之爲貴。一凡命宮惡弱之星﹐則要其居陷弱﹐明顯之星﹐則欲其居髙彊。一凡命不要星辰十分顯見﹐如祿居祿﹐福守福﹐金水夾日守命﹐皆是大顯。名曰﹕敷露不能大富貴。一貴人之命﹐多是陷弱不可觀者﹐其中有一星得用﹐坐殺得時及官祿有釣起﹐吉星暗加其位者皆貴。一看諸星﹐皆如看命之法﹐一同亦看三方及正照方判吉凶。凡看命宮釣起飛來﹐次看橫衝直撞﹐吉凶何如。若田宅宮吉﹐安享父業﹐終身無災﹔官祿星吉﹐僕馬昌盛﹐榮貴多財﹔妻妾宮吉﹐倡隨偕老﹐昆仲和睦﹐此乃五福全備之人。倘此三位值凶星照破﹐𨿽富貴亦不能安享。經曰﹕四直之正﹐最要相生而爲妙。正謂此也。

蓋田宅與疾厄﹑相貌同一局﹐官祿與財帛﹑奴僕同一局﹐妻妾與福徳﹑兄弟同一局也。凡看各宮神各主星﹐俱要論三方對照﹐有無生克。星辰何如一須看時令爲緊﹐春木﹑夏火﹑秋金﹑冬水季土﹐若金令金水守照反爲孤貧﹐與身同躔亦然﹐蓋冬火羅近太陽不妨﹐又看旺相休囚死絕爲緊。一看日月至緊﹐天地以日月爲主﹐若日月明淨方爲貴顯﹐經云﹕貴人日月要分明。是也。一論命之法﹐先看經緯二星要緊﹐次看三元祿主天馬地驛﹐再看吉星分布﹐局面相生相克何如﹐又看諸殺方布列之﹐仔細推詳﹐吉凶可判。凡天經地緯二星﹐宜夾拱得地爲貴﹐又天馬地驛三元祿主﹐俱宜乘旺歸垣升殿爲貴。

一凡命度主起輔陽在彊吉之宮必富﹔官祿主起輔陽必貴﹐𨿽凡人亦近貴﹐先生云﹕凡歷頭諸凶曜﹐自是人欠審。一凡吉星退陷者﹐減力一半﹐殺會陰陽者﹐殺化爲吉者﹐不妨大體只有災。火羅計孛只宜獨行﹐若交會大凶﹔隨宮而忌之﹐或相生得用有力﹐爲富不仁﹔對衝三方相遇﹐主克父母﹔气守命三方對照者﹐必孤爲僧道。相得者吉﹔克入者凶﹔或行限遇之﹐必好善出家﹐遇此後限依舊。大體者﹐猶言人之身體也﹐木气好淸髙﹐而人值則好淸閒﹐惟孤單而已。

一人命多有生時不定﹐以子爲亥﹐亥爲子﹐以初爲末﹐末爲初﹐則坐度不同星辰轉動﹐故言﹕禍福不準﹐須是加減定其災祥﹐受生受克方能言其吉凶。經云﹕一不可拘﹐二須敢斷。以禍福不應﹐未可據言休咎﹐必然之理﹐大抵村落之人﹐無譙樓更鼓又有晦冥風雨﹐气候不齊﹐難以定時﹐又有溺愛不明﹐聞人說﹐此時爲凶﹐彼時爲吉﹐便以吉者爲主﹐故禍福不應推命者﹐當以意消詳﹐不可以誤傳誤﹐自壞術法也。七政歷所載﹐有夜子時之分﹐有上四刻﹑下四刻之法﹐上四刻正陰﹐下四刻正陽﹐夜子時上四刻作今日﹐日辰下四刻作明日﹐日辰惟此難分。【論女命】女命以夫星爲主﹐看起在何宮﹐若得位或吉星生之﹐或從陽三方對照﹐加吉星者﹐必嫁好夫可隨。人盤逐宮推詳﹐入官祿得地﹐主夫有貴﹔入福徳﹐主夫有福﹔入財帛﹐主夫有財﹔入兄弟主夫有見棄相嫌﹐恐與兄弟有情﹔入田宅主夫有業﹐入奴僕主夫勞碌﹐喜爲庖廚﹐或與奴僕通﹔入男女主有子媳入七宮﹐或因親而成﹔入疾厄主夫有疾﹔入遷移主夫遠出或離祖﹔入相貌主夫有貌﹔入命宮與吉加臨﹐得用相生﹐富貴雙全。又看得經失經如何﹐或加殺或加四餘﹐逐宮推看恐三方對照何如﹐不可槪論。女命重夫星﹐要夫星顯而無克制者貴﹔如夫星暗藏受制﹐落陷不得時者主貧賤。夫貴妻亦貴﹐夫賤妻亦賤﹐理之必然也。一女命必看身主如何﹐一身最要淸吉不可駁雜﹐金水相從太陰則吉﹐逢惡星則凶﹐又看人盤得所﹐不可執論﹐逐宮推之﹐則可忌三方血刃﹐加沓計羅照命﹐或在刃宮﹐或守照﹐必主血气疾亡﹐大忌飛廉刃鋒交破。

一凡丁亥生人﹐以太陰爲刃﹐主逢飛廉大凶﹐次看福主如何﹐福主失經入弱宮﹐必無福﹐入彊宮得所﹐則生平有福。一女命在驛馬又帶水孛照身命者﹐或在五弱之宮﹐皆主淫奔﹐其餘與男子同斷。一女命不宜太陽在命﹐或拱照命加以身彊﹐皆主欺夫奪權﹐性急有男子之志。一娼妓之命﹐必犯桃花計孛金孛水孛﹐福徳不好﹐夫星不陷﹐必剝雜相貌好﹐男女宮受傷﹐犯惡星。計孛金水皆女人之象﹐又犯淫星﹐必主下賤爲娼。一女人忌四餘星旺﹐皆主重婚﹔月孛當頭伶俐﹐太過克夫害子﹐猶有丑聲﹐多淫下賤﹔若命坐咸池者必淫﹔行限遇之淫而凶﹔土孛淫穢﹐金气無擇﹐水火淫而刑﹔火土孤孀﹐或男女星旺而得地﹐當生貴子﹐主有好稱呼也。咸池者卽桃花殺也﹐乃子午卯酉沐浴之地。

【論財帛】一財帛宮人生受用之大端也﹐或福祿照財帛﹐日月照財帛﹐田財互垣﹐身命二主臨財及財星﹐又逢生旺得令得時﹐皆是有財之人﹐旣有財﹐則可以養妻子﹑致名利﹑用奴僕﹐若財主失經﹑刑囚﹑暗耗﹑照財﹐此是無受用之人﹐若財帛不好﹐未可據言其貧﹐又看田宅何如﹐財爲養命之源﹐人人得而喜﹐苟有失所﹐則爲貧士矣。

【論兄弟】一兄弟之分﹐與吾本同一气﹐果老云﹕命卑關健﹐兄弟有爭釁之風。蓋命與兄弟﹐須是各安其分可也﹐若我旺則克彼﹐彼怒則仇我﹐故果老有爭鬥之論。閒星入命者﹐亦然﹐如田財官福入其宮者﹐主兄弟豪富﹔空亡劫殺的殺入此﹐主兄弟貧賤。孤寡居之﹐則孤鴈獨行﹐官符居之﹐必逞訟刃﹔雄居之﹐必帶疾﹐馬星入則兄弟東西﹐咸池入則酒色迷戀﹐又看宮主何如。吉星入兄弟宮﹐如唐元宗友五王﹐建花萼春輝樓﹐與五王同樂﹐凶星入兄弟宮﹐使兄弟如仇敵忿爭也。

【論田宅】一田宅之位﹐人生受用之源﹐或田主不起﹐或有福祿照田宅﹐日月照田宅﹐身命主坐田宅﹐亦是有財帛名望之人。旣有田宅﹐則人生受用﹐皆由此出。又婦人田宅最緊﹐如刑囚暗耗坐其宮﹐並有惡殺加之﹐皆主破財﹐外家冷落﹐兄弟無情。此宮惟喜土星居之﹐則安穩丰腴。【論男女】水宮一數火﹑二木﹑三金﹑四土﹑五﹐加吉星則足﹐其數加凶星刑克者必孤。若主起在彊實宮﹐各添其數﹐若凶星三方對照者稍輕﹔大槪諸宮相得相生者吉。相刑相克者﹐凶皆隨星論之。如水居男女宮﹐水數一則以一子斷之是也﹐餘仿此。一男女宮坐貴人﹑祿馬﹑長生﹐及有吉星照者﹐皆主得貴子。及孝順賢能之子﹐更加吉星三方對照者﹐子宮必好。如子坐的劫﹑死絕之宮﹐及無吉星照者﹐皆不得好子﹐並無子斷。如吉神到男女宮相生者﹐亦主好子﹐相克者有子亦不孝。一男女宮有火羅﹑計孛﹑及化刑囚暗耗﹐皆主其人多子﹐婦人一年一產﹐及老皆不得力﹐如雞抱鴨相似﹐不然乃忤逆之兒﹐多出在外﹐𨿽有若無。

一夜生太陽獨照男女宮﹐無星輔之﹐皆主無子﹔有星輔之﹐反有子﹔日生太陰獨見男女宮﹐亦然﹐以其孤陽不生﹐孤陰不成故也。猶有主星飛在彊弱﹐宮分輕重論之﹐如主星飛在彊實位﹐只主損頭胎﹐終還有子﹐先女後男之類﹐如主星落陷弱之地﹐則主多生多克﹐如白虎六害華﹐蓋臨之流年﹐旬中又空﹐則可知其無子矣。孤陰孤陽者﹐猶男子之無妻﹐女人之無夫﹐曠夫寡女安得而有子乎﹐必得陰陽相合﹐男女交媾﹐方有子息而後可。一如男女主男女宮﹐暫爲流旬所空﹐只是此十年無子﹐過旬又許生子﹐不可執一﹔如男女主是我命之殺﹐又在陽刃的殺六害白虎之宮﹐則多生不肖之兒﹔如在天月二徳殿駕﹑貴人﹑祿馬﹑官福﹑田財之宮﹐與恩星同守﹐或男女主是恩星者﹐生子多得力也。旬空者乃流年空亡也﹐凡值此者有十年空虛也﹐蓋一旬乃十年。

【論奴僕】一身坐奴僕有吉有凶﹐多有身命主入奴僕而貴者﹐亦有身命主入奴僕而賤者何也。如奴宮原是祿馬﹑貴人﹑長生﹑帝旺﹑殿駕﹑崇勛之地﹐皆不可以奴僕論爲奴出身﹐如原是的殺﹑劫殺﹑陽刃﹑亡神﹑飛廉﹑死絕敗之地﹐而身命又陷其上﹐此是奔波工役無成之人﹐方以奴僕言之。一奴宮不獨轄人﹐貴賤勞逸亦主僕馬侍從﹐本星坐於彊旺之地﹐更加吉星生之﹐必主奴僕丰盛﹔若主星弱奴星彊﹐反被奴欺﹐故果老云﹕主弱奴彊﹐奴婢有侵淩之患。大抵以身命髙彊爲上也。如驛馬在奴僕宮多主逃走﹐或離遠鄕而不回也。

【論夫妻】一妻宮是祿貴﹑長生﹑帝旺之地﹐皆主好妻美貌多能。如是死絕的殺劫殺之宮﹐皆不得好妻﹐更會孤寡惡宿﹐必主無妻。術家云﹕鼓盆星﹐五行絕處是也。會喪弔二符計都必克妻﹐如妻主是殺星﹐坐彊實殿駕﹐或守財帛田宅﹐主妻多做大模樣﹐欺淩夫主也。如以金爲妻﹐若得其正位﹐必主妻有姿色而賢﹐若有水孛相侵﹐則不然。如妻宮主落陷居空弱地﹐有的殺六害白虎加其宮﹐分及臨其主所守之地者﹐必多克害。如妻星化值難值咸池的殺同宮﹐必多產厄而亡。如妻星是太陽或入未或在午或入兄弟﹐多主因親致富﹐姨兄弟爲之。或妻星單在華蓋及陽刃﹐我命坐白虎﹐則多與妻不和﹑隔角之類。如妻星落陷﹐又得金气有力﹐必有小妻諧老。又如妻星坐咸池﹐與兄弟主奴僕主同宮﹐又有的殺驛馬夾之者﹐則主其妻與外人及奴僕通情者極驗﹐不可不察。【論疾厄】八殺之宮非特主人疾厄﹐亦主人一生操權﹐若權星﹑印星﹑祿星﹑福星居之﹐皆主其人有重權。身命入八殺得令得時﹐諸星扶之貴格也。經云﹕身命登八殺﹐科名須早發。八殺入命來﹐災殃那可脫。八殺者疾厄宮之主星也﹐其星主有權衡﹐掌邊鄙之能也﹐不可混作凶星而推。一看疾厄﹐先看命度身度受克否﹐又起處坐殺與不坐殺﹐更看疾厄宮有何星坐其上﹐如有火羅計孛刑囚暗耗諸凶並會其上者﹐皆主重疾﹐如無星而三方對照有凶星者﹐主帶疾。一身命居八殺﹐刃雄相並﹐或殺星照臨主重疾﹐八殺主守照得所主貴。土計羅帶天雄陽刃﹐夜生與月同躔﹐必主破相。

【論遷移】一遷移主星守命主遷居﹐或加殺限危重﹐則徒流輕則遠行也。一遊行在驛馬主人過房出祖﹐坐長生馬者有四方之志。一遊行遇吉星﹐則出入見貴﹔扶持會惡殺﹐及浮沈水孛﹐主飄蕩而亡歸也。一天馬﹑地驛星會多動也﹐或主星在馬宮﹐或小限入遷移﹐皆主有動也﹐此訣最善不可輕泄。凡看遷移﹐必以馬星爲主﹐若用馬必用鞍﹐無鞍不可騎﹐有馬必用攔﹐無攔則不止﹐乃爲流馬也﹐如寅午戌馬居申﹐以未爲鞍﹐以酉爲攔﹐方爲有用﹐此是一祕訣﹐世人無傳。【論官祿】一官祿宮不宜財星生旺守照﹐及犯天雄陽刃諸殺﹐主人貪財壞名﹐亦不宜官星克命。經云﹕官祿克命﹐以名立身﹐以名敗身。更不宜十宮逢羅﹐主人粗豪健訟。官星只宜文魁印星祿神守照﹐則爲純粹。一官祿不要殺星克其宮﹐名曰﹕官鬼如官祿在亥卻不宜金星入﹐亦不宜三合四正宮值之﹐皆主其人健訟﹔不然遭官破家﹐亦主無官食祿之分﹐諸宮皆仿此。

【論福徳】一須先看福徳宮爲要﹐福徳官祿二宮最喜吉星臨照﹐若見福居福﹐祿居祿﹐身命主入官福﹐日月照官福﹐水日金月各居官福﹐皆是有福之人。如福祿二宮無星守照﹐或三方四正有吉星暗加其上者亦吉。未有此二宮﹐無吉星照臨者﹐是爲富貴之人﹐凡看福徳﹑田宅﹑財帛三者爲重﹐若俱無吉星﹐不可以爲吉﹐只是庸常命斷之。福徳一宮﹐人生賴之以安榮﹐苟有凶星雜之﹐以害人之福气﹐則一生衣祿已矣乎。

【論相貌】金星獨行﹐相貌淸秀溫潤。木星瘦長淸爽。水星眼目俊麗。火星日生則面紫黑﹐夜生則紅白。土星肥白長大﹐夜生矮黑﹐孛星額角骨露﹐日生長大好顏色﹐夜生額角露而細小﹐羅﹖頭角闊大﹐骨格粗多須﹐計長面骨粗露﹐夜則身小眼露﹐气星好相貌多須﹐太陰溫潤白夜黑小。太陽日黑色赤﹐夜生淸白爽气。凡看相貌﹐如命裏有星﹐須看先入者斷之﹐若命與相貌皆有星﹐亦依例斷之﹐及三合對照推之。主星起會刑囚﹑暗耗﹐主破相暗疾﹐不然錭花刺紋之輩﹐且相貌之宮﹐乃人性情之所鍾﹐善惡之鄕也。

吉星臨照﹐則爲人君子﹐若殺星來據﹑更與福徳陽刃同會﹐必寡情薄徳﹐不仁不義之徒也。金命主人直方平而正﹐遇土則肥大﹐主有義。本命主人昂藏瘦而挺直而長﹐多有仁心。水命主人形起而浮潤眉粗眼大而多智也。火命主人上尖下闊﹐性急而好禮。土命爲人肥大惇厚﹐有信而不失。蓋人生處世﹐以福徳爲最﹐有福則立妻子﹐立名利致富貴﹐福徳旣虧前數者﹐未見其爲福也﹐若福徳宮無星﹐更看三方對照﹐有吉星照福徳者﹐皆爲有福之人﹐爲人性必端厚﹐量必寬洪﹐心必仁慈﹐气必溫柔有壽。考之人是可以定人之性情﹐每試累驗﹐若有刑囚暗耗諸殺居福者﹐必是刻薄凶狠﹑大寬小急﹑心多好殺﹑不仁不義﹑言不忠﹑信詭譎﹑詐欺姦謀﹑機巧之人﹐未見其爲福也。

張果星宗四

本篇目錄﹕張果星宗九談星奧論﹑元元妙論。張果星宗十宮度主論﹑生殺星論﹑緯克經論﹑經克緯論﹑諸星統論﹑身度主論﹑身命主論﹑財帛主論﹑兄弟主論﹑田宅主論﹑男女主論﹑奴僕主論﹑妻妾主論﹑疾厄主論﹑遷移主論﹑官祿主論﹑福徳主論﹑相貌主論﹑七政四時論﹑論木﹑論火﹑論土﹑論金﹑論水﹑論日﹑論月﹑陰陽並明說﹑太陰黃道論﹑太陰九行例﹑四時太陰所經之度﹑太陰九道斷﹑太陰度主說﹑太陰引從夾拱說﹑太陰犯殿傷宿說﹑太陰讓殿說﹑太陰出垣說﹑太陰晦朔弦望說。張果星宗十一太陰論﹑論五星相生﹑論五星相克﹑論吉星守命﹑論殺星守命﹑性情論﹑論七政四餘躔次喜忌﹑續論七政四餘分布宜忌及入格眞僞﹑星盤或問﹑分野列宿。

【談星奧論】余在江湖二十餘年﹐徧求談命之士﹐甚多技藝須廣﹐卻無實學。𨿽果老一書﹐諸篇精詳甚明﹐予詢試驗之﹐內有數條不準。天雄遇官星﹐祿宮及月孛同躔﹐前後不驗。今將有準斷條並彷佛格局凡例﹐續附於左。鄭希誠者﹐豈非虛中﹐袁李琴堂苟判僧之下乎。上達天文精星象﹐以人稟二五之精血而生﹐亦猶天地之稟陰陽而生人民也。以五星定五常﹐以五臟而應五星﹐以求人之禍福﹑疾病也。故天命與人命相關﹐非小數也。一排命先求星歷﹐端正太陰晨昏起度不差﹐若差之毫釐﹐謬以千里。取三方對照﹑生克帶貴殺若何﹐夜生重身度主﹐要緊觀命局面﹐在乎通變。假如四火爲命﹐或失經於水﹐得木气爲援吉﹔若水孛又髙於木气﹐展轉相生亦可取用。飛廉守照﹐遇星制伏不爲害。諸星沈退﹐一星滿用大貴。

一看命度帶殺﹐限度重並﹐遇生星卽死。假如庚戌八月生人﹐安命室火木爲劫殺﹐土爲浮沈﹐火爲劍鋒飛廉﹐三十二歲行斗木水中死。

一官福星宜守照身命﹐若化祿魁﹑天地﹑人元大吉。一恩星隨身爲富格。假如坐命四土火爲恩﹐與月同行﹐又是夜生﹐得令得時﹐更遇生旺﹐諸吉扶之爲一二三品之貴。

一飛廉守命﹐主夭﹐須看格局﹐格局髙彊有援﹐有救﹐水命不爲忌。如丙子正月生﹐命泊尾度﹐孛守照﹐土在命爲援。又如室火安命正月﹐水爲飛廉守照﹐若值太陽或木土同宮反吉﹐若坐的殺﹑劫刃行弱限必凶。格髙不忌。

一八殺朝天﹐或守照得所﹐皆貴人。假如戌亥安命金火獨守照﹐得令得時爲上。又如泊命柳土度及翼亢泊命者﹐金火土兼爲八殺﹐主獨去占天門﹐得所爲貴。殺至天門乃至尊之位﹐𨿽有惡行而化爲善人。一命在刃﹐不宜金守照﹐加火羅愈惡﹐壽不延長﹐木命人不得其死﹐逢空稍輕。一流刃並天雄遇木气﹐爲殺最重。坐命四土或四月度者﹐或原月與木气同躔行限值刃有災﹐家口不寧限﹐𨿽不遇太陰﹐逐月行宮遇此刃气﹐決主刑杖或墜之災。丙辰刃气在張行限﹐見之多災﹐流行太陰遇之同日﹐受杖八十。予命在女气月﹐同度在亥。丙辰年壬辰月戊寅日﹐太陰值流﹐气木在角度﹐小限並刃值月官符﹐大限在氐值病符﹐原气三方﹐切照氐八度﹐忽髙樓跌下﹐半月不知人事。

此要原守星與流年﹐星度限度參詳有準。一月殺飛廉最要看﹐假如我命八月﹐月殺在亥﹐太歲值亥﹐木嫌﹑气月同躔室度﹐所喜气生身度﹐火與彼有情﹐作事盡有方略﹐未免亦有險撞。一看命不拘﹐晝夜須看太陰﹐落在何宮何度﹐有無拱夾﹑吉凶與命相參取用﹐又看本生日乾化曜﹐金木水火土加在月上﹐與別曜有無克制。假如我命甲子日幹﹐甲己化土﹐太陰卽屬土﹐不宜月气同躔﹐主有疾气﹔爲財福又日生﹐人稍輕行四月度﹐主脾胃疾气﹔若帶殺﹐瘧疾經年不愈﹐脫限外方可。

一看命度帶殺與不帶殺﹐起在何宮度﹐有無相戰﹐方論吉凶。假如金爲命度﹐又是飛廉羊刃等殺﹐或與火羅衝戰﹐或與太陰同道﹐決主重疾﹔若帶孤劫﹑刃亦主孤乏﹔若帶殺升殿入垣﹐更三元會此﹐皆是顯達上格。

命度帶殺重者﹐主殘疾﹔逢克戰﹐主夭。一八殺宮刃雄並﹐或身命主星坐臨此宮﹐或殺星臨照﹐皆主重疾﹔八殺主﹐守照得所主權貴。一八字中諸劫刃並在年時上主疾﹔否則夭。若諸吉貴祿﹑注受﹑斗杓﹑符印在年日時上大吉貴。如甲辰甲子甲申九月十一月注受祿馬生﹐旺在寅﹐寅時最好。一命坐刃鋒逢空﹐加福官國印得力貴格。一天元星最要緊﹐或守命得令相資﹐或是身命主聰明﹐加生旺貴祿爲奇。天元者﹐如甲天元屬木﹐而木星守命﹐或命度純木尢奇。一同年月日時之命﹐出處不同﹐何也。想太陰交宮過度﹐有淺深先後﹐以八刻之分。假如前四刻﹐月在心五度﹐論太陰行事﹔後四刻到尾初﹐論火取用﹐故有不同。

夜生人乃身度主爲要﹐因往推來可驗。此在時分八刻之論﹐一有先後次第﹑度數交行﹐之上見之。一三元最宜照官祿﹐若安命在奎婁﹐更天元星得令得地會官福﹐必中進士狀元。一身命坐空﹐怕刃對照主夭﹔行限見凶星難過﹐坐命對生時又遇殺守照亦夭。命旣坐空已險危矣﹐安受殺難衝照﹐死亡必矣﹐又何以福壽乎。一四金泊命主起殺宮﹐蓋殺气太重﹐命不長久﹐若福祿身好發用﹐只宜引陽貴。大抵看命﹐要分寒暑大寒不可﹐背太陽火羅﹑近水月孛不利﹐大熱反是。一縊死必犯闌干殺﹐有甲戌生人﹐柳土泊命﹐土起亢羅守照﹐一生發用﹐五十七限脫鋒入劫自縊死。

又甲寅生人﹐寅時軫水立命﹐月起官祿參水四度﹐十八歲限入張爲生員﹐自弔死以亢軫參度﹐數爲闌干故也。又有乙卯生人﹐壁水爲命﹐日月夾水﹐中進士﹐官至六十二﹐行卯限末將入刃縊死﹐何也。蓋宮火怒畢七原﹐闌干殺起畢七與﹐孛同道命水﹐又是廉劫﹐主不宜夾拱故縊死。不獨看闌干﹐但諸殺並沓﹐壽元根基淺薄亦主橫死。

闌干之星﹐亦主傷殘﹐自縊之禍﹐若遇官事﹐主徒杖等刑﹐自子年在午丑年﹐在未則衝卽是﹐如在命度有惡殺相並﹐決主非災而死。一月帶刃﹐不宜與火羅同躔主目疾﹔若在已上﹐主耳聾。火羅帶殺險﹐火命人稍輕﹐如己未生人二月﹐九月又是未申﹐泊命月是殺﹐主最嫌與刑金同宮﹐若得令先榮後刑。又如丁丑二月生﹐金月在子﹐火在午亥宮泊命﹐金爲兄弟﹐帶殺行殺限﹐被弟持刀殺死。

金爲刃器也﹐又行殺限﹐主有是事﹐言命之理﹐信有之矣。一寒月要隨陽﹐日月同躔﹐又是四月泊命﹐更官福田財又好爲上格。一看官魁星要緊﹐名利人根基旣好﹐更官魁在命﹐或在官福﹐在八殺獨行得令爲顯官。如甲壬生人﹐气月爲官魁﹐乙生人﹐水日是也。一五星帶天雄﹑陽刃﹐近太陽主目疾﹐四日泊命尢驗。日守照亦然﹐若日帶孤廉刃守照﹐或遇殺星輔夾俱主夭。日月爲天之眼目﹐如帶殺則害之﹐如人之眼目故主是疾。一用星或命或官本弱﹐得援星親切者爲上。一命坐孤劫﹐或孤劫星守照者﹐必主害六親﹐各有輕重分之。一命坐四金﹑土對照金﹐勢彊﹐假使金木同度﹐決然不利﹐因財致禍﹑刑殺重並者尢甚。

一冬令金水嚴凝﹐若守照﹐或是命度﹐乃孤乏之人也。一計羅截斷跳出一星﹐又嫌五殘守照﹐經書甚有理。中間多五殘守照而富貴。如白布政﹐己亥四月二十九日子時危十二度﹐泊命計羅辰戌漏一气﹐在斗木到大梁﹐月孛胃宿土同躔﹐諸星皆不可取﹐年少登科﹐吾想月爲天元祿﹐主身度起髙故也。又如己亥七月卯時柳土泊命﹐气漏關日月五星拱夾﹐早妨父母﹐出外發迹﹐此格可準。又有六月午時氐度安命﹐五星南離趨拱﹐此是貴格。又如己亥八月十四日午時寅尾﹐泊命气在斗月﹑在危脫氐土身亡﹐吾想月帶刃雄不宜與火巳亥對衝﹐加金羅三方對照﹐謂三方四正俱是殺故也。

一貴一富皆由星辰得局度數﹐得時得相生扶拱而致人有富貴者也﹐苟有毫釐﹐克陷則不然也。一太乙抱鬼之說﹐曾有秋殘夜半不可孤居之論﹐吾觀貴命多有月孛同行﹐或前或後或沈或晦﹐亦在辰戌丑宮者﹐不妨此﹐又不可一槪而取。一婦人命最難看﹐有坐臨官馬者﹐有坐咸池守照者﹐身星淸吉亦無他事﹐𨿽發用一生多病﹐若殺宮安身命﹐終帶妨克。一女土泊命木﹐守照不妨行限好﹐卽發用財福﹐克命之故。一看太陰要緊﹐李侍郎己巳十二月十四日亥時﹐程副使十三日亥時﹐俱翼火度泊命﹐監生舉人出身﹐諸星無異﹐止是月躔畢度者﹐一生爲風憲官五十八﹐致仕富貴極厚﹐七十一死。月躔井一者﹐一生爲部官﹐五十九病﹐六十死。又如乙卯八月辛丑日申時﹐金月在辰﹐又有己亥日申時者﹐二日命俱坐虛日孛守照﹐諸星一般﹐太陰與木日在巳者﹐早中進士﹐禦史﹑尙書﹑子貴﹐壽至六十。月在辰者﹐爲賢良保﹐起居京官。

八品行房日氐土死﹐其年四十四﹐子不貴﹐想日月爲身命﹐木爲財福﹐俱起八殺故也。大抵人之富貴﹑壽夭皆由星度之﹐得位不得位者也故﹐有先富而後貧﹐先貴而後賤者﹐气數之不齊﹐星度之不順﹐非人事之不修﹐徳行之不髙也﹐吁天也命也豈人事乎。一諸星拱西北一月順﹐而當陽宮度俱彊﹐亦爲大格﹐行限弱﹐則不能吉。如壬申四月亥時在斗﹐泊命壬戌日者﹐月坐官祿﹐官至一二品。乙丑日月坐福徳﹐官至四品三品﹐俱六十二入午限死﹐太陽在酉﹐孤立癸酉﹐流年陽刃在命﹐俱死於官﹐得唐符卦气在午﹐結果甚美。又如壬申正月巳時胃土﹐泊命計羅己亥一孛﹐滿用月與日在亥者﹐登進士﹐官至三品。一子月在八殺者﹐生員無子﹐三十五歲入刃﹐病亡﹐重在太陰﹐不可不察。

一火羅攻破日鼠﹐有太陰得所﹐火羅不得令﹐水土火生人不忌。一元武引駕﹐水在日前﹐又值吉神化三元最妙﹐太歲兼之爲上格﹐四水泊命﹐取之在午未辰巳愈妙﹐更太陽得地有光。此得引從之吉﹐扶助相資盡是吉神﹐且水助陽光也。一朱雀朝天﹐或捧禦單行得所爲上格﹐化三元最妙。假如戌亥安命﹐火守化爲三元﹐或木爲三元﹐三方宮度相資亦上格也。一昴日安命刃火﹐與日同躔本凶﹐若逢夜生﹐秋令不妨﹐更得金水相扶﹐主貴有壽。一身命在空亡名死窟﹐加刃拱禍偏﹐烈太歲實之﹐死於非命。一日月引領諸星﹐拱朝帝闕﹐及文武兩班天地開明﹐大貴格也﹐世人多不見。以北方爲帝闕﹐猶紫微垣也﹐而眾星拱北辰之理也。

一宮主克度輕﹐八殺不宜﹐克命宮主克命遇之不吉。格局好須不妨﹐結果終不善。一土計羅帶天雄﹑陽刃﹐夜生與月共度﹐必有破相之疾﹐太陽帶之亦然。一丁酉十月丑時翼火泊命﹐金守照﹐月與火同度﹐在軫十二三﹐必是瞽者﹐金能音樂﹐月帶刃殺﹐最不宜火逼故也。一身命坐八殺﹐得時得令﹐諸吉扶之貴格。如丁卯五月午時軫十度泊命﹐羅計截斷寅申﹐一金漏出在酉﹐本美﹐爭柰殺土克命﹐水在鬼﹐月帶刃﹐同水坐祿﹐見水得子妨妻﹐三十五行水身爲內﹐使刃尾劫首見計﹐不好總論﹐一金得力故也。○假如戌亥子坐命﹐八殺守照﹐更遇吉神大貴。大抵論命﹐要十一曜之得局﹐諸殺神不爲害﹐限度相扶終爲平和﹐可以言富貴也。

一諸星皆晦﹐惟一福專權﹐又化催官或爲三元﹐又值祿旺之地﹐不以晝夜爲忌﹐此是大格局。𨿽有官祿從陽﹐若在弱宮與命相戰﹐皆不取用﹐與身命相資者貴﹐一犯三刑勾絞。如卯刑子是子安命者﹐八字日支又是子者﹐四旬外行﹐卯限犯刑而死。又如丑刑戌身命主﹐起在戌﹐又日支是戌﹐再行殺地﹐必犯刑死﹐若日幹不相犯行殺限﹐或獄中死八殺﹐或犯殺主生毒﹐死守星善﹐善死犯者﹐終非吉人。一身命坐劫廉﹑刃鋒無星壓者﹐若星得局﹐主發用貴顯﹐限遇諸殺並沓重者﹐亦主死於非命﹐或見凶星火羅計孛﹐發惡瘡死。又有坐吉星﹐限遇殺交並﹐亦主橫死。有壬申生人七月卯時星日泊命﹐水輔陽在午﹐唐符卦气在局﹐中年保爲訓導﹐癸酉流年六十二歲﹐限交室火見計﹐六月被同僚打死檢屍﹐此是陽刃與木對照於命﹐申反刑亥﹐加勾絞亡神貫索在亥﹐气月在丑羅﹐火在巳酉﹐諸殺交攻故也。

命坐吉星﹐限遇惡殺者﹐如一盞燈本是光明之象﹐炳炳煥煥然﹐猛猛的忽被一陣狂風吹滅﹐亦猶吉星被凶殺而害之﹐以人命詳之﹐由是理也。一安命立身坐實占髙彊﹐且如六辛生人﹐酉上泊命﹐遇丁酉日最佳﹐若身命福祿星好﹐一二品格。戌爲刃處安命﹐遇戌曰凶﹐大凡命坐日支爲第一﹐坐年月時上次之。又如金星在已遇己巳日﹐又是巳上安命﹐文旺官髙。又如水旺到卯﹐又遇卯日﹐更在卯宮安命大貴。一八字有合天月二徳﹐命度身好大貴格﹐或時帶天月二徳亦美。假如已生人﹐寅戌爲天月二徳﹐月日時有寅戌相合爲奇。一四月泊命﹐月起失經土計﹐或羅孛帶殺夾拱﹐夭亡。金水𨿽好﹐若帶重殺夾拱﹐亦不久長﹐大抵太陰只宜獨居﹐夜深火金與月助光相宜﹐帶天元中舉﹐與孛同躔妨母﹐若有坐位已不妨寒月﹐不可孤居。太陰獨居﹐謂之孤月﹐獨明主人淸貴出於母蔭﹐若得一吉星伴之尢妙。

一孛隨火後行﹐火限忌之﹐若四火安命﹐或火命人﹐主壽不長﹐火旺尢可隔二三度主夭﹐十六度外有援亦不妨。四火者﹐尾火虎﹑室火豬﹑觜火猴﹑翼火蛇之類。一四木安命﹐木土同度得躔﹐又得生旺財帛擁進﹐更財福二宮有吉星扶爲上格。四木者﹐鬥木獬﹑奎木狼﹑井木犴﹑角木蛟之類。一四土安命宜火得令﹐獨居守照﹐或去近土爲上格﹔再不宜近羅謂逢生﹐不宜重見﹐若火太燥爲下格。四土者﹐女土蝠﹑胃土雉﹑柳土獐﹑氐土貉之類。一四日泊命﹐不宜木气與日同躔﹐日生人主夭。若火羅日同躔﹐只不益親於己不妨。惟四日不怕廉火。四日者﹐房日兔﹑星日馬﹑昴日雞﹑虛日鼠是也。一妻星入遷移﹐招重婚之婦﹐遷移主亦不宜守照﹐主遷移。一身命坐孤劫﹐無吉星輔者﹐結果欠好﹐縱有福祿享用﹐到底不得力﹐或死於外方不見妻子面﹐凡殺宜空﹐福祿吉星不可空。

一看命格最要緊﹐中間星辰有吉有凶。且如火羅計孛守辰戌丑未﹐或月坐殺得地﹐先貴後刑。一命坐旺地﹐行庫限不吉﹐或死亡或剝官﹐有援不妨。一壬癸生人﹐土爲陽刃﹐又爲血支﹑血忌﹐若四水或月度安命﹐土計克度﹐主血光災﹐如是五六月爲飛廉主必夭﹐又金命人見土不甚凶。一坐天狗無子。如癸酉年五月未時命坐角。丁酉日者﹐木月同度在室﹐有子無官﹔戊戌日者﹐月躔壁水﹐有官無子。予想身度主﹐朝天月爲天狗﹐得水光彩﹐所以有官無子﹔木爲劫殺﹐五月木盛之時﹐足以蔽月﹐天狗官星俱晦﹐故官祿不得遂﹐天狗不得肆﹐所以無官有子。又如坐天狗者﹐加火孛不吉照命限﹐必然無子﹔若得吉星﹐又當有子﹐不可執一論之。天狗在男女之宮﹐主受克亦絕嗣。

一太歲塡實惡星﹐或在命限﹐主災犯者死。太歲眾殺之主﹐與諸殺會﹐豈無災難哉。一兩岐斷躔處立命主夭﹐否則貧乏乃坐處不得安穩故也﹐二十八宿交界之處﹐有盈有虧﹐須考究推斷。假如乙卯九月十四日戌亥時生人﹐胃土十五度坐命﹐殊不知戌亥時﹐胃气盡矣﹐又入昴初管事﹐最忌火羅爲鋒﹐若太陽坐殺﹐或犯火羅﹐此命十三先克父﹑十四後克母﹐交限斷躔故也。一共命壽夭不同﹐吾觀時有八刻﹐刻內有準卒﹐風暴雨陰晴晦朔是一个﹐時中有變﹐兩三樣天气更有日月循行﹐交宮過度﹐明晦不一﹐𨿽曰﹕共時其刻有不同﹐天時人事相合﹐未免爭差有彷佛者﹐時刻相去不遠﹐出於大不同者﹐初末交界故也。一星對照﹐如金在畢九度﹐行限尾五度﹐其年應克﹐若奎木安命﹐其年不安﹐如壁水安命﹐生我者吉。

一日月食時生子主夭﹐或瞽天神威怒雷震風烈之時生子﹐大不利﹐到老有非常之禍。一月兼身命﹐若起坐孤劫廉刃﹐𨿽有生旺扶助亦主夭折。一刃劫首尾交界﹐兩岐立命主夭。夜土晝火守命﹐謂五殘星﹐非貧卽夭。一命度主或身度主爲天元﹐若守照或起得所﹐爲文學科名造化。一四金泊命﹐金與水守照﹐金助水力乏﹐則不能克木﹐爲財行四木度不利。一諸星背行﹐亦有隱匿而不知顯者﹐如己亥生人四月子時危十二度泊命﹐計羅辰戌截一气在斗﹐諸曜背西沈之地﹐孛隨月後﹐俱傷於胃木﹐又到大梁﹐行限似不可取﹐此人二十五進士﹑禦史﹐三十三副使布政﹐四十三四侍郎﹑尙書﹐蓋身命月爲天元﹐與孛在胃正旺之地﹐火金爲官魁﹐前後引從﹐此大格也﹐氐末死五十七歲。大梁西方酉宮﹐一經云﹕官祿宮主﹐忌見天雄。如戊辰生人﹐正月酉時張七度坐命﹐土守照﹐月傷女土﹐金日在危﹐犯天雄﹐如何。酉限官至三品﹐入奎二品﹐六十五升兵部尙書﹐七十致仕﹐蓋木命不畏土也。

一經云﹕四月坐命﹐惟土計可怕。有辛卯生人﹐十月十五日戌時畢十三度坐命﹐土計月在昴﹐二十六歲中進士﹐四十六二三品﹐蓋是水日在卯﹐元武引駕﹐夜生人用身度昴日爲主故也。然土爲八殺﹐遷移退行﹐與月有情﹐母子先零仃被凶人劫去﹐後顯然﹐後復姓﹐與母同居。因其土計犯月﹐故主母子零仃﹐尙妙酉宮土計有相﹐此爲身命得時日﹐在卯正太陽所出之門戶﹐又得水護陽光﹐豈不爲貴命看之。一男女宮見太陰並金水﹐先得女羅計在五宮﹐主執拗性情﹐多有克害﹐如逢木土太陽﹐主先生男﹐如夜值之﹐恐難存養。一羅近太陽父凶又有壽考者﹐謂首星捧日﹐夜生者吉﹐蓋夜日無光﹐喜羅火故也。

一經云﹕八殺宮兼閒極﹐身命所臨﹐皆不取。楊監生甲辰三月戌時亢金坐命﹐土資亢火守照﹐爲天地人元有學﹐四十四脫鬼金﹐死在途無子﹐件件無成﹐況金爲飛廉﹑劍鋒﹐夜土愈凶。又甲辰七月巳時亢金坐命﹐土資亢木﹐在角金拱日﹐貧乏之人。八煞疾厄也閒極兄弟也。一身起死敗地﹐行衰限破家﹐行限見敗星﹐或天地耗及對大耗﹐皆耗財。一殺宮坐命不喜殺星來生﹐主夭。如甲辰生人亢度立命﹐金帶劍鋒或飛廉﹐最不宜土來亢上﹐蓋土爲雄虎﹑的殺﹐若身吉主貴﹐若羅孛犯身主賤﹐四十五行鬼金殺卽死。甲辰生以金爲劍鋒﹐以土爲天雄的殺。一命度帶劫刃廉的耗符殺並重﹐及遇生星﹐其勢愈惡﹐行殺限夭亡。如癸未五六月生人﹐女土安命者是也。

癸未生羊刃是土﹐五六月又是月廉。一四水安命﹐遇金帶長生貴祿守照﹐或生水大吉﹐愈老愈健。如癸酉生人﹐金帶鋒廉守照﹐𨿽生水貴亦夭。一身命二宮會注受斗杓﹐卦气生旺本吉﹐然本原受虧﹐名利虛花﹐百無一成。本原者身命主也﹐旣受虧損﹐有何益哉。一水爲孤劫﹐計爲雄刃﹐夾日主﹐胎中妨父﹐刃雄星與太陰合著度上﹐卽妨母。一流年星﹐如井木安命﹐木入亢婁﹐火帶殺入命﹐宜謹身節用。一土躔牛居垣而泄气﹐木躔斗入廟而退行﹐得失相伴。一如命躔角鬥﹑井奎﹑木度﹐甲乙年生人又屬木﹐納音又是木﹐純作木論﹐春令極重﹐木利乎﹐晝生尢妙﹐餘皆仿此推之。此得五者﹐類象而推﹐所以不受克者﹐主一生平安。

一羅計躔日度﹐太陽飛入神殺﹐或在陰宮父主早亡﹐不得善死。若羅計犯月度﹐太陰飛入惡煞﹐或在陽宮母主惡亡。羅怕頭﹐忌帶刃﹐孛怕尾﹐忌帶浮沈﹐劫耗的气怕衝﹐忌掌飛廉﹐計怕怒忌爲刃雄﹐依此仿之。一日爲父﹐月爲母﹐務要光明﹐主父母富貴﹐不宜陽刃天雄地雌之位﹐又不宜羅計气孛掩蝕﹐主父母傷殘。況四日度﹑四月度亦父母之度也﹐好星守之﹐得父母力﹐惡星躔之﹐主傷父母及眼目之疾。金見火﹐則克妻﹔火見水則克子。一日躔月度居月位﹐月躔日度居日宮﹐謂之陰錯陽差﹐主傷父母﹐亦恐妻子難爲﹐但凡月勝者克父﹐日勝者克母﹐餘仿此。一身命躔陰度者﹐主次胎生或小胎之子也﹐又有一家晝用日躔夜論月躔。陽度者﹐一三五七九﹔陰度者二四六八十是也。宮﹑身﹑度三主俱躔陽度者﹐主當富貴﹐謂之三陽開泰格﹐男要純陽﹐女要純陰爲妙。

一刃星不宜輔陰陽﹐主父母癆瘵﹐气疾身亡也﹐若加命身主躔日度或月度者﹐必主夭折﹐否則帶疾蠢魯論之。如甲生人﹐火羅晝生﹐逢陽乙生人﹐金星不宜輔陰陽﹐辛羅﹑火壬﹑土計﹑丙戌﹑丁巳﹑陰陽爲刃﹐如爲宮度身主輔陽﹐自身榮貴﹐父母終是不順﹐依此論之。一日月犯魁罡﹐辰爲魁﹐戌爲罡﹐若日月臨此﹐或合朔之時生者﹐的克父母﹐亦恐壽難長。一日月剝蝕﹐命安四日度或四月度﹐主夭折﹔愚魯不足道者論之。如再限行四月四日之度﹐決死斷矣。一日月合在田宅﹐或在官祿或對望妻宮﹐或夾官祿或夾田宅﹐吉福命斷之﹔若宮身度主失次者﹐不美﹐貧人與富人爲鄰有竭矣。

一日月會貴人之地﹐無凶星破者﹐爲上也。一日月夾貴﹐乃尊貴斷之。一日月拱斗者﹐爲上格人命﹐罕逢之。一日月夾崇勛無破者﹐乃享用之人也。一日月拱夾太歲﹐大吉論之﹐卽歲駕宮也。一日月拱夾歲殿亦吉﹐丙寅生人﹐辰上是歲殿也。一二气者卽日月也﹐大小耗宮或耗星上﹐日月拱夾者﹐必貧賤有始無終之人。一日月拱夾天雄地雌﹐再加惡殺得志﹐似虎添翼﹐艸虫出腳﹐若守命得用﹐日月拱夾﹐有權柄論之。一日月拱夾亡神劫殺﹐兼命度主弱﹐乃貧賤﹑孤獨﹐宜入空門也。一日月卽二曜也﹐不宜拱夾的殺﹐其人一生無後﹐財若風中之絮﹑水上之萍也。一日月拱夾陽刃﹐宜作武職軍人﹐士庶不祥﹐利於公門刑法之中人也﹐女人犯此﹐產中亡矣﹐刃在命﹐又喜日月拱夾﹐大權武貴驚人之勢要也。陽刃在天爲紫暗星﹐專主誅戮﹐故以武官得之﹐可以助權也。一气星守命﹐三方見木﹐若木星守命﹐三方見气﹐或木守命﹐對宮見气﹐其人多博學﹑有藝術﹐只恐妻子執拗﹐首尾有克。一水火同躔未發其釁﹐再限行火或水度中﹐乃喚醒爲忌﹐主夭壽論之。一金木相戰﹐或木勝金弱﹐兩邊傷力未﹐多害焉﹐如木爲度主﹐再行金度﹐決死斷之。一木土相克﹐辰戌丑月生﹐土星旺未發其惡﹐再行限木必死。一金埋土晦﹐秋月生人﹐金與土計同行埋﹐金失色加限行土度﹐死無疑矣﹐遇水孛泄之爲妙。一土渾水濁﹐春夏之水﹐洋洋漂渺濁渾於淸﹐不宜土計﹐更見火羅聚集一度﹐敵彊有損也。一晝生火勝於水﹐不忌水孛同道﹐夜則水勝於火﹐不宜見水﹐再限行水度﹐必夭折定矣。一納音之星﹑司令之星﹐不可與值難相戰﹐必有損矣﹐否則﹐帶疾傷於妻子是也。一命有兩岐者﹐若非過房出祖﹐必自移根換業﹐否則﹐兩頭煙爨居之可也。一月在初度兩岐之間﹐母不貞潔﹐或重婚再嫁﹐必叫兩母﹐否則﹐過房入贅遷變基址﹐巳亥宮尢忌也。以太陰爲母兩岐者﹐將在兩宮交界之間﹐而行箕宿又交斗宿﹐此卽兩岐主此說。一星在初度﹐或兩三星交過宮﹐必須出祖過房﹐自成自立﹐生來勞碌難得安樂﹐心常不足﹑有頭無尾。一尾婁二宿坐命﹐主難爲子息之斷。一井斗安命﹐主重婚﹐妻子其人﹐敢言敢斷﹐機謀不露﹐惟井度坐命﹐十有九弱﹐限途多舛﹐假饒承蔭者﹐終見破損﹐依此詳之。一孛在前﹐月在後﹐謂之太乙抱鬼﹐貧賤夭折﹐冬生尢畏。一太陰在前﹐木在後﹐未上安命﹐謂之桂林一枝格也。一東井度水火土﹐或水火孛﹐或金木水﹐或土孛羅在上交戰不能施爲﹐而無禁忌也。一金助月華﹐主聰明﹑有文章﹐然寒月遇金﹐又非榮顯人也﹐金與月同在巳未申三宮﹐最貴。一落木寒蟾﹐非榮達之士﹐主貧困﹔或孤气當頭﹐主孤﹐一夜生人獨火居﹐子爲一陽﹐來復女土安命尢奇。一寒月孤居﹐主母寡﹐逢水孛﹐主母淫﹐自貧賤。一日爲父﹐月爲母﹐務要光明﹐或升殿入垣者﹐主父母富貴榮達﹔升殿者﹐如日躔星虛房昴四度﹐如月躔張危心畢四度是也。一日月升殿入垣固爲美矣﹐但不宜日月掌刃雄廉殺及孤劫等星輔佐者﹐又主父母早克﹐謂之暗中加臨故也。一日月掩蝕者﹐主傷殘父母﹐日蝕者﹐父早喪﹔月蝕者﹐母早亡。初一二日晝生﹐太陽遇羅計必蝕﹐主克父﹔十五六夜生人﹐太陰遇計羅必蝕。一日月掩蝕之時﹐忌坐命日月之度﹐如日蝕怕坐命日度﹐月蝕怕坐命月度﹐有此者﹐非貧卽夭﹐或主盲﹑聾﹑音﹑啞殘疾之人。一日月怕臨殺地﹐亦主難爲父母﹐如日月居羊刃天雄﹑地雌﹑劍鋒﹑飛廉﹑孤寡﹑亡劫等殺地是也﹐日居之﹐晝生父先去﹐月居之﹐夜生母先逝。一日月之殿﹐亦父母之度也﹐如四日度爲父﹐四月度爲母﹐有好星在四日四月度者﹐主得父母力﹐有惡星在四日四月度者﹐主傷父母也﹐亦忌晝生先克父﹐夜生先克母。一日月坐煞宮﹐犯气孛羅計﹐晝火夜土者﹐必主父母早傷﹐或無刑克﹐主本身有疾﹐或足目損壞帶破相﹐有之其中﹐又有無疾者﹐只主父母隔角﹐情上不順﹐或遠出他鄕﹐三年五載而不見父母亦是也﹐或父母貧寒不得父母之力者﹐亦同此論。一火羅怕頭﹐更帶刃雄廉鋒耗符等煞﹐金命限人愈甚。一水孛怕尾﹐忌帶浮沈亡劫的耗等煞﹐火命限人尢畏。一木气怕衝﹐畏掌亡劫耗符等煞﹐土命限人尢畏。一土計怕怒﹐忌掌刃雄廉耗等煞﹐水命限人尢凶。一金怕掌刃鋒廉的耗符等煞﹐木命限人尢凶。一太陽掌刃雄﹑廉符﹑耗煞﹐又羅計火孛犯日﹐或晝生限行日度者必凶﹔一太陰掌刃雄廉符耗煞﹐兼有土計侵犯﹐又行四月之度﹐主凶。此二者﹐又主父母骨肉難爲﹐或妻子刑克。一木巽於風﹑主倒限﹐謂之風搖葉落﹐行限木宮木度者是。一寅刑巳﹐巳刑申﹐子刑卯﹐卯刑子﹐丑刑未﹐未刑丑﹐丑刑戌﹐戌刑丑﹐辰刑辰﹐午刑午﹐酉刑酉﹐亥刑亥謂自刑。其刑沖壓逼﹐專看流年太歲神殺之星﹐故宜斷之。一行運限者﹐切忌元流二衝﹐尢怕流行克戰爵祿之人﹐要衝祿馬﹐遷官進職﹐事必有功。運限在神殺之宮﹐克戰之鄕﹐最怕刑沖壓逼。如庚子生人﹐運限到巳﹐太歲在亥﹐謂之衝﹔運限到卯﹐太歲在子﹐謂之刑﹔運限到辰﹐太歲在巳﹐謂之壓﹔運限到巳﹐太歲在辰﹐謂之逼。若見此數再見忌宿﹐定主災危。

【元元妙論】凡水﹑火﹑土﹑木皆能自生自旺﹐惟金得火而後有用﹐無星輔皆主不好﹐蓋謂天地肅殺之气﹐收斂萬物秉權﹐則生意斬然。上帝好生抑之﹐不令肅殺之气盛﹐所以廢之時道﹐四星有餘﹐獨金無餘以此。凡土陷山崩﹑枯枝敗葉﹑長江浩蕩﹑爛斧繡鍼﹑爝火大明﹑吉凶救解﹑最須詳辧。土星落空謂之土陷﹐山崩必主退敗可畏﹐如有惡星降夾逼迫﹐多見气蹙噎喫之疾﹐必主倒限﹐如火會謂之塡凹補缺﹐金會謂之山嘯呈寶﹐又主名利發達。木星落空謂之枯枝敗葉﹐如金會則琢削成材﹐火會則焚折灰滅﹐水會則漂槎泛筏﹐不免流蕩。水星落空謂之長江浩蕩﹐退敗無餘﹐如金會則洪水滔天﹐常有不測之災。金星落空謂之爛斧繡鍼﹐則是常用之物﹐又主利名有成。火星落空謂之爝火大明﹐乃是離中火虛﹐反主發達﹐夜生尢妙﹐蓋火遇夜則明故也。

張果星宗十【宮度主論】宮之所屬是宮主也﹐宿之所屬卽度主﹐也凡安命處有命宮之主﹐有命度之主﹐名𨿽有二其論則一。如宮彊而度弱者不美﹐或度髙而宮衰者不善﹐必須要宮度二主皆彊﹐斯爲盡美而盡善矣。且如子宮坐命躔虛日度土爲宮主﹐起在四土升殿或居子丑﹐本垣日爲度主﹐起居四日升殿或在午﹐宮本位又生於晝﹐此所謂宮度皆彊也。倘土星起寅亥﹐二宮或次四木度下又逢木﹐气照克兼太陽西沈失明或晝逢木气所蔽又帶刃﹐劫廉雄等煞﹐此所謂宮度皆弱也。如宮度皆彊者不貴卽富﹐或宮度皆弱者非夭卽貧﹐倘宮主度主一彊一弱﹐則知得失於其中矣。此論𨿽然如是更看太陰身星爲重﹐蓋月者一日行十三度關系﹐禍福最緊。故云﹕要知榮枯惟看月﹐經雲宮身度主喜。朝陽三主髙彊福壽昌恩援﹐不須來輔助也。應富貴始終良﹐然此三主者第一重身主﹐第二重度主﹐第三看宮主。又云﹕晝生看命度﹐主夜生看身度﹐主斯論亦當宮者十二宮也。度者二十八宿也﹐此舉一宮一度者言之﹐餘皆可以例推廉謂飛廉雄謂天雄也。身主尢爲切要宮身度﹐名曰三主兼身度﹐主又有四主。之論學者詳之。

【生殺星論】生我者爲恩星爲母曜﹐克我者爲難星爲殺星﹐果老謂生殺作吉凶之根﹐如木爲主用見金克爲凶﹐遇水生爲吉﹐其理固然。如是但於中生之者而無益克之者亦無妨﹐假如冬月水木相生﹐夏季火土相資﹐此所謂生之者無益也。故云﹕三冬之木遇水而寒﹐九夏之土逢火而燥。又如春季金木相克﹐夏令水火交戰﹐此所謂克之者無妨也。故云﹕金木共躔春有利名﹐秋必折水熒同步﹐冬須破落﹐夏能成觀。此生克之理兼四時而論之可矣﹐然談星者要活潑融通﹐始得其妙所謂智者﹐如盤中之走珠﹐愚者按圖而索驥﹐如若執恩星以言福拘難星以決禍﹐此所謂膠柱鼓瑟﹐刻舟求劍﹐此等之學未足與議也。生殺者卽恩難星也﹐生中不生如水生木﹐水被土傷﹐則水不能生木矣。克中不克如火克金﹐火被水制﹐則火不能克金矣。此二條乃發明生克之意﹐其餘可以例推。

【緯克經論】五星本自得經用之﹐當有力或被所忌之。星淩犯於本殿本垣之內亦受制於彼力﹐不可得勝也。或已失經尢不宜矣﹐木星有用忌金星侵犯﹐鬥角井奎之木殿及寅亥之木垣。火星有用忌水孛月侵犯尾翼﹐觜室之火殿及卯戌之火垣。土星有用忌木气﹐侵犯女氐柳胃之土殿及子丑之土垣。金星有用忌火羅侵犯﹐牛亢鬼婁之金殿及辰酉之金垣。水星有用忌土計侵犯﹐箕軫參壁之水殿及巳申之水垣。

太陽有用忌木气羅﹖侵犯﹐於虛房星昴太陽之殿及午宮太陽之正垣。太陰有用忌土計侵犯於危心﹐張畢太陰之殿及未宮太陰之正垣。凡所忌之星固不可犯其垣﹐殿亦不可照臨﹐身命亦不宜限度就之﹐值此者須求援救﹐使其無救則必然凶矣。若忌星坐垣殿之上而有彊星淩制者反以爲幸﹐謂彼旣遭傷則不能奮其害人之勢矣。大抵用一星有一忌詳其用而決之可也。緯者十一曜也﹐經者二十八宿也﹐此言星主得所而度數受克。

【經克緯論】夫經克緯者五星躔於受克之﹐垣殿在天則或色不正或隱不明﹐猶身自救不及奚暇與人爲福﹐𨿽有用之力不及矣。若木气緯於牛亢鬼婁之金殿辰酉之金垣。火羅躔於箕壁參軫之水殿危心﹐張畢之月殿及巳申未之水月垣。土計緯於鬥角井奎之木殿及寅亥之木垣﹐金星緯於尾室翼觜之火殿及卯戌火垣之內﹐水孛緯於女氐柳胃之土度及子丑土垣之內俱爲受制。若所用之星而緯於受制之度力﹐固不及或加淩克從而欺之辱尢甚也。或生我之星復傷本殿本垣之中者謂之表﹐裏遭傷其害重矣。當求救援之星乃危處求生之﹐象功歸於救之星也或救援之星﹐又居受制之度或遭淩犯﹐彼旣已危何暇援人﹐又須求星救彼然後假力以救此也。若爲害之星緯於受制之度反以爲幸﹐謂彼旣受辱而無復有淩人之勢也。切忌反有星以救彼危﹐有所恃其勢再蘇爲害益甚矣。此言星主受度數之克垣者﹐指宮分言殿者指度數言。

【諸星統論】天道左旋七政右轉其相生相克之情有君臣父子夫婦兄弟朋友之倫焉﹐其伏見疾遲畱退之行有降。伏有淩犯有戰鬥有攻擊有救援有護衛之事﹐焉有昭然在於其上者﹐有隱然在於其下者﹐有攻彼而害﹐此者有損此而益彼者。有弱中之彊者﹐有彊中之弱者﹐彼此隱見彊弱之中其機元微當隨機探索。顧其彼此察其本末﹐審其明晦﹐辧其彊弱﹐搜其救援﹐求其資助以決其勝負﹐如土之受傷法當助金制木以救其土﹐所謂虛則補母實則瀉子扶弱抑彊﹐此其法也。隨其立用而依法斷之則吉凶﹐得失貴賤榮枯昭然判矣。觀此統論數款﹐深有義理宜細詳之。

【身度主論】人之生也有命斯有身命﹐主旣本於太陽則身主當系於太陰﹐故以月離之度爲身度主矣。蓋吾身之生得身度主星之元气﹐故始誕之時月緯之度最爲要緊﹐是以身主切於命主而身度主﹐尢切於身主也假如有同年同月隔日﹐同時有同年同月同日﹐異時者本日之星﹐其度則一推日時之異﹐月緯之度不同﹐卽身寓之度不同也。或有同宿而異度者固無不同移時之間同﹐過其宿則不同者必矣。況一日有十三度之移﹐因此知身度當爲尢重也。身度之宮自有貴賤﹐可分身宮所寓之度亦有賢愚之判﹐凡身度居身命財田官福妻妾遷移之宮者上也。如身度居兄弟子息奴僕疾厄相貌之﹐宮者次之﹐謂宮有髙低之列於是乎有貴賤之分﹐身度之主若升殿入垣不值侵淩之曜﹐更爲救援資助星之勢。盛者必主光明正直﹐身有榮貴之象﹐若身主受制惟有餘气代之﹐更有援星救之者猶可望其榮貴﹐或身主失度退畱遲弱。又值淩犯之曜救之者怯必因之而流於下愚﹐福田由是而虧矣。若身主受制退畱或遭淩犯﹐餘气又弱略有星救者尙不與議損中求益也﹐大抵膺爵祿享榮華則在於身﹐故田財官福𨿽好身星落陷將何以承其福祿﹐使若得之亦不能長久矣。此專論身度主也﹐此謂太陰爲身之度﹐主餘气代之者如水爲身度﹐主失陷得孛星髙彊者亦可代之援者救援也。

【身命主論】身命之主能救助科星壽元﹐官福田財諸用星者爲有益之主也。若欺淩科星壽元官福田財諸用星者無益主也。身命之主侵犯諸用星之宮殿或諸所用之星自失躔於身﹐命主星宮殿之中亦受害於身﹐命之主矣。其間有益此而損彼者﹐有損此而益彼者損益之中﹐造化深長然有因之而損財益壽﹐益官者有因之而難進取者破敗飄蕩者招綿綿之訟者﹐有因之而孤傷離別者傷殘肢體者﹐遭刑戮之慘者傷官退職者置身荊棘之地者﹐不終天數者﹐此皆無益之主所致也。凡身命二主自相克者則不爲忌﹐蓋身主不克命主也﹐如命在巳申月在子丑若水星與土星﹐同行則不忌其克。凡宮身與元守歲駕相衝﹐多主離祖孤克﹐凡命與身坐隔界及諸星宿初﹐末度或身命入奴宮﹐奴星入命﹐又如奴星拱夾身命俱偏生庶出也。此言身命二主兼看富貴貧賤壽夭賢愚禍福疾病﹐皆見身命度之所關系也。

【財帛主論】財帛主星升殿入垣或守本宮或明盛﹐當天或救助之星勢盛照臨者可言其富﹐若財受制被克有救代者𨿽退﹐破之餘尢可與其再蓄。若財星益田主必多儲積增置﹐財星反克田宅者必因而破家也。財星救助官星者富益厚貴益隆﹐財星反犯官星者必因之而傷官祿或因之而起訟財星犯壽元﹐𨿽富足而不享天年財元退畱受制無救者﹐其來有限所費無厭更值犯者彊盛﹐恐無隔宿之畱矣。有救代者尙可以望溫潤之象也。此專論財星財帛乃髙彊之宮喜﹐主星旺則生財矣。主星弱而受制者亦不生財矣。

【兄弟主論】兄弟主升殿入垣或守本宮﹐無干犯之曜有救助之星者﹐棣萼聯芳使宮主退畱失躔或遭忌﹐星所破則隻影髙飛有代之者﹐或異胞也有救之者﹐當可聚也兄弟之主益官益財益宅者﹐必因同气之力而致富而致貴。若兄弟之主侵官侵財侵田宅者必因之以起爭端﹐或兄弟之主傷壽元者或因之而傷壽矣。兄弟之宮主星與各宮主不相克者主兄弟相和﹐如唐元宗與五王長枕大衾而共宿建花萼相輝之樓而共樂怡怡如也。

【田宅主論】田宅主升殿入垣彊旺或守﹐本宮或明盛照臨有救助者必見成基業﹐丰厚或退畱失度受克。𨿽廣有田宅亦必破而後已有救﹐有代者當可復也。受制之餘無救無代者豈﹐惟離祖破敗更無興復之﹐時其間又有生於異室或移根換葉者亦由此以致之也。若田宅之主反侵官主者必因之而招訟﹐凡侵他宮之主隨其以斷之或流年宮主受制﹐或忌星侵犯宮殿之所亦必有傷離之咎﹐或服制之凶也。田宅爲父母之宮﹐日月爲父母之象﹐故論父母須合田宅日月而論之﹐如羅火犯太陽或難星克日及帶劍鋒主先克父﹐如土侵太陰或難星克月及月帶劍鋒主克母﹐或日生以太陽落陰宮陰度父先亡﹐夜生以太陰落陽宮陽度母先亡﹐又田宅宮主受克日生先克母﹐夜生先克父﹐此陰陽反背之義﹐背日傷父背月傷母也。以田宅爲祖基﹐故以父母論之﹐且祖業乃父母之所授也。

【男女主論】男女主星升殿入垣無干犯之曜﹐有救助之星多育聰明榮貴之子﹐若餘气明盛力勝子之主者又當育庶生之貴子也﹐或子星受制淩犯者盛﹐若有星救援尙可有之。以餘气代之者異胞之子可也﹐子星畱退受制無救代者﹐但望正室之生難矣。子星退畱不及其數受制遭傷或只生女而已子息之主救助﹐官星者因之而榮貴救助﹐田財者因之而起家而至富救助福壽元者因之而益福益壽救助﹐身命主星者必敬順之義。凡救助諸用星者爲有益之子也﹐若子息之主侵淩田財者因之而破家﹐退耗侵淩官星者因而招訟傷官侵淩身﹐命壽元者有悖上之患及反噬之虞﹐值此者不仁不義不忠不孝於此見矣。凡雙生者男女宮及主星如在雙魚雙女人馬陰陽﹐四宮皆含雙意必主雙生或在雙生﹐立命亦在此四宮也。凡問男女之數隻以水一火二木三金四土五取之﹐凡取只以寅申巳亥上取之。

【奴僕主論】奴僕主升殿入垣有救助者必多僕從﹐或主星或援星守宮得爲力﹐若主星失度退畱沈溺者﹐𨿽僕不可畱也。宮主傷克身命及侵犯﹐財官之主非但不能聽﹐其驅策﹐又恐反有疾視之虞﹐或因之而傷官破財致禍﹐若侵妻妾主者又有難言之害也。

【妻妾主論】妻妾主星升殿入垣有救助之星照臨者必得貞順偕和之妻﹐餘气盛者有美麗之妾也。妻星益助官星者必因之而貴﹐反犯官星者必因之而訟。妻星援助田宅者必因之而起﹐家反侵田宅者無益鄰官主者﹐貴妻星受制退畱者或被忌星﹐淩宮殿之上者多主刑克﹐彼此相敵庶可偕老。餘气力勝代之必主再婚無力代之﹐或娼或妾或再醮之婦繼之也﹐若無救代之星終於不娶而已矣。此宮得吉星又得扶救之星﹐而宮主得其正垣無克犯者主夫妻如琴瑟之和﹐賢如孟光者。

【疾厄主論】疾厄主星明盛則主無疾﹐若受制退畱或遭淩犯則主多病其疾癥類﹐隨煞所主如木气屬肝膽及頭目筋脈逢金克﹐則主肝气風邪目疾或因木傷如火羅﹐屬心與小腸及諸血逢水孛﹐則主寒熱心痛舌病酒痔失血無發﹐或因火焚土計屬脾胃及四肢逢木气﹐則主胃弱脾傷皮腫唇烈或因疫死。金屬肺與大腸及胃气逢火羅則主瘵癆肺熱咳嗽鼻塞﹐或因刃死水孛屬腰腎膀胱及下部﹐逢土計則主腎虛血濁耳聾﹐或因溺死日月主眼目﹐或日月逢蝕或﹐煞犯日月皆主失明。若疾厄主星所臨與的刃煞居之﹐主帶疾破相有救援者輕無救援者﹐重或疾厄之主侵淩﹐身命者必犯刑憲侵制壽元者﹐必因疾以盡天年。此論俱與八十一難﹐經意義相同但日月木火土金水與人之五臟﹐相符合主病癥亦如是也。

【遷移主論】遷移主得度無淩又救援力盛者必膺順動之榮﹐或宮主受制退畱遲弱行有沬趄難求﹐利達或身命主居遷移或遷移﹐遇身命主或身命被遷移驛馬照破及驛馬入遷移之﹐位必主平生作事進退非出祖過房必移根﹐換葉或爲萍梗之客。凡看遷移主星近君位則主在京畿﹐或東或西或南或北或遠或﹐近隨祿馬所向之宮斷之。【官祿主論】官祿主星升殿入垣明盛﹐當天有救護而無於犯。余曜並彊者必獲穹窿之貴也。援星明者著威盛者秉節鉞威嚴之權援星﹐依日月之光者有鵷班禁侍之榮﹐察官主餘气之力審援星表裏之勢﹐以定品位之髙下也。若援星之上更有援星尢佳﹐使官主失度退畱又遭淩犯卻得援星﹐重重並力救之及有餘气代者當於援星。得志之地大見榮顯﹐若救援之星亦自虧損又無外護之曜﹐則難求榮進或援星宛轉救之尙可﹐如又無代用之星更淩犯之曜﹐有黨𨿽於滎地不免履冰之凶矣。蓋官星力盛則貴不盛﹐則賤更詳日月彊盛以斷之。凡官星如損所用之星則爲不吉﹐若克田財必由此以破家傷財﹐克科星反因此以難第克子息主必因之而絕後。克兄弟主必因之而傷手足﹐傷福元必因之而虧福制壽元﹐反因之而傷天年也。如益所用之星方爲吉論救助﹐科名必因之而正奏救助﹐田財必因之而置產儲蓄救助﹐福壽必因之而享福益算救助﹐子息及兄弟者必因之而益後裔益祖气也﹐損益之中其理得矣。官祿本髙彊之宮宜福祿壽元居之﹐則爲顯宦如受克制﹐則居下品惡煞克之主遭刑不善。

【福徳主論】福徳主星盛者福厚弱者福淺身﹐居上而無福者有之有福﹐而居下者未之有也。福元升殿入垣救助之星明盛守照必膺﹐莫大之福。如福元失度退畱或遭忌淩﹐犯則無純粹之福矣。或身爲貴人﹐因此不享朦朧之福者有之﹐如人居簾幕髙堂之內﹐因此不享安恬之。福者亦有之有星救代者﹐尙可言福若官福身命之主俱虧﹐又無救代之星不惟難言﹐其福又恐因此而流下矣。徳者福之基也﹐福者人之徳也﹐猶人心之所生。苟若不行善不積徳𨿽有福而無福﹐誠使行善而修徳﹐𨿽無福而有福也﹐故云福徳。

【相貌主論】相貌宮分居諸宮之末﹐以天宮論之反爲諸宮之首也。宮主得度明盛有救助之星﹐必賦淸秀之質﹐若宮主受制退畱淩犯彊盛又無救援之星者﹐容儀必不美也。已上十二宮星辰並皆要﹐弔起飛來橫衝直撞挨官﹐查度逐宮認論。故曰﹕明見不如暗見﹐明拱不如暗拱是也。十二宮之論皆以宮主度主而論吉﹐曜則吉凶﹐曜則凶但以生者助者爲吉﹐救援者次之﹐其於克者並空的亡劫者皆凶也。

【七政四時論】【論木】夫木者東方靑帝之神﹐庖羲氏執規司事。故曰﹕木爲仁﹐仁者生﹐生者圓所謂規行生泰之權﹐持華秀麗之令。萬物非時不生﹐觀星非時不驗﹐因其時令察其盛﹐衰則禍福輕重自有稱量於其間矣。春令之木漸有生長之象﹐孟春之時猶有微寒未退﹐借火羅以溫其枝﹐則木無盤屈之拘當有舒泰之美。如木與太陽同宮名爲向陽花木﹐必然早占鰲頭富貴之人也。設使水孛相逢則根損﹐枝枯不能華茂。春末夏初之木有枝有蔓有條有幹﹐多見金而發福﹐金能琢削其木有棟梁之材。經曰﹕木繁而無金。琢削縱榮華而末歲孤窮。夏令之木根燥葉幹盤而且直屈而已﹐伸喜水孛濟潤而無枯槁﹐蘇醒欣欣生意榮華之人。凡艸木皆托春生而夏長也﹐當此之時物皆茂盛而華也﹐𨿽秉火令而行水度則有生﹐生不絕而化﹐化無窮矣﹐必要消詳彊弱以斷之。夏末秋初之木斯時气脈虛矣﹐晝生忌躔四火之度。又不宜與太陽交互﹐蓋是日烈木焦不足論也。晝生木躔四水之度而與太陽交光﹐此是上下濟潤不可以木焦日烈而論﹐乃水之秀麗﹐枝葉繁茂﹐精神富貴﹐九月寒露之邊遇火羅助自能變化。冬令之木斯時萬物蕭疏如晝生與太陽交光謂之日﹐邊紅杏布占先魁遇此造化﹐豈不美哉。兼能有幹文才淸髙如日生﹐遇火羅謂之寒谷﹐回春富貴雙全如無太陽火羅。同宮得生巳午未之時﹐借日光霽冰霜凍解﹐猶可舒暢或木躔四火之度又與太陽交輝可作十全之福也﹐如遇夜生木躔四土之度﹐又逢水孛凍折窮之極矣。

【論火】夫火者南方赤帝之神﹐神農氏執衡司事。故曰﹕火爲禮﹐禮者齊齊者平也。所謂衡行炎陽之令﹐主成齊之權。春令之火正二月之時寒气未消﹐最喜火羅木气互度見太陰﹐夜生光彩文武富貴。火本酷烈﹐逢木慈仁以善化惡﹐以剛制柔﹐剛柔相濟貴而能決。威福權衡春末夏初之際﹐火入水宮水入火地名爲桃花滚浪﹐水暖花紅名利雙淸﹐但火不宜與水孛同行謂之﹐受克逢土有救能破水﹐孛之气名曰﹕子來救母﹐祿自丰盈見金。爲黨鬼獨火之气脈虛也。夏末秋初之火斯﹐時秋陽杲杲借水以濟其盛乃剛﹐柔變化最不宜與木气同照。火羅朝拱太陽無水濟潤迎照度限萬物摧枯﹐一陷千丈如有一水貫日一孛濟火爲之淋漓﹐普濟蒼生萬物蘇茂精神宛轉富貴。經云﹕火焰而無水淘溶縱發。而早年夭折又有先見火日﹐後見水孛﹐此謂之久旱漧焦稿苗得雨﹐先主艱難而後快活。又有先見水孛後見火日﹐謂之久雨逢晴先主快活而後艱辛。冬令之火斯時黑帝司權水徳用事而火失﹐時最喜木气相扶。若夜火貫日加以祿印爵貴佐之﹐反能富貴名揚天下之人也。其火最忌水孛土計羅﹖交互﹐火之气脈虛矣。如有一木飛來泄水之气助火出色﹐所謂水生木﹑木生火﹐命脈健矣。此乃精神轉運合爲貴論。

【論土】夫土者中央黃帝之神﹐軒轅氏執繩司事。故曰﹕土爲信信者﹑誠誠者直所謂繩﹐居五行之中負載養育之權。春令之土晝生與太陽交會﹐蓋是陽和一點天地皆春﹐若有官令祿印爵魁佐之﹐主守成富貴夜生最喜火照土。徳朝拱太陽﹐蓋火土俱名精彩代日行權﹐用事北方生者一人之下﹐萬人之上忠臣良將。土有生萬物之功﹐其徳至大故得陽數五三才﹐五行皆不可失。春初生者土計不宜與水孛交會謂之泥逢泛滑如土躔﹐四水之度又逢水孛﹐春末夏初生者謂之土陷山崩皆非好格﹐蓋四五月間洪水滔天斯時土之气脈虛矣。夏令之土最喜水孛﹐若得同宮以潤土之精神﹐斯時也萬物長養結實。遇水發生淸源可愛富貴無言。夏末初秋之土不宜與羅火交會謂之火燥﹐土烈無水孛濟潤萬物摧枯﹐一落千丈晝生土與太陽交輝亦爲日烈土焦﹐如逢水孛。此謂上生下潤土之精彩﹐萬物秀麗大降吉祥。冬令之土最喜日溫﹐自能變化。夜生木气火羅佐助土之精神﹐光彩朝拱太陽皆主文武富貴﹐倘與水孛同躔極主貧寒﹐若得一木飛來泄水之气而又遇火飛來﹐合度此謂精神展轉爲妙。

【論金】夫金者西方白帝之神﹐金天氏執矩司令。故曰﹕金爲義﹐義者成﹐成者方所謂矩行收斂之。令主肅殺之權﹐春令之金不怕火﹐羅借火羅以溫助﹐謂之煉金成器。變化气質不宜與水孛同行﹐春初生者凝互寒凍未退﹐無火日溫之極主貧寒。春月之金性柔體弱夏令之金不宜生水﹐就賴水以制其剛﹐爍石逢源主利名顯達。夏令羅火何以相逢﹐冬月如斯自能發福﹐秋令之金乃白帝司權﹐金神用事不怕火羅而克不喜土﹐計而生借水映色正此謂也。金白水淸最喜秋﹐生者貴若金﹐水朝拱太陽最爲奇特。經曰﹕金堅而無火﹐鍛煉終見凶頑。蓋火尙殺伐水尙澄淸﹐文武皆沾剛柔相濟名揚四海。用金之論木﹐盛則金鈍而費力﹐土盛則金埋而少光輝﹐水盛則體寒﹐火盛則體鋾鎔﹐金盛則太剛而折只以四時論之﹐得中和爲貴。冬令之金斯時寒凝凍結﹐晝喜日光而溫之﹐夜喜火羅而照之﹐定主文職蒙恩不宜與水孛交互。極主貧寒水冷故也﹐最妙晝土逢陽以溫其土可助其金﹐主威武之職﹐又逢火羅拱互降祥﹐正所謂金羅相會閫外司權。

【論水】夫水者北方黑帝之神﹐髙陽氏執權司事。故曰﹕水爲智智者謀﹐謀者重所謂權行嚴﹐凝之令主殺物之權執性不定﹐決諸東則東流﹐決諸西則西流﹐遇冬則結遇夏則散。夫水之爲能長養萬物者﹐爲天地之血脈。貫通無滯賴﹐土以發生爲萬民之粒食也。春令之水斯時冰霜凍冷借木气火羅溫之﹐自能變化晝生水孛太陽同行名曰﹕光霽澄徹謂之冰霜﹐凍解心宇淸﹐吉作事整肅政令。威儀當主臺省揚名所忌金星交互﹐晝生爲妙夜生貧寒二三月間。天气暢和遇水濟潤﹐發生萬物作事超羣﹐但四五月間泛濫無定必無福矣。夏令之水及洪水滔天﹐得土堤防最爲奇妙。經雲﹕水盛而無土﹐堤防遂歸愚濁。若有土旺不以爲倒限﹐論反主名利發達。惟六月之水最怕火﹐日羅枯涸遇土計則受克。秋令之水七八月間旣濟萬物﹐不宜受克旣能借土堤防﹐而不泛濫又能潤土結實﹐萬物淸源可愛富貴榮華﹐若水受克泄者皆水之气脈虛矣。卻不爲福。冬令之水秉令行權﹐𨿽曰﹕水神用事能非令也。斯時點水成冰凍結寒﹐滯不能變化﹐得火爲上令得土爲次﹐令得太陽佐之﹐方可言令也。江河之水緣何有凍井內之水緣何無凍。蓋土多則水暖。而淸江河之水凝寒成凍不能變化﹐喜日光霽火土溫之﹐天降吉祥。然冬水自得其時不用金﹐生使之見金﹐反爲無義﹐乃曰﹕道義相忘惟喜在於火木也。

【論日】春天之日秀麗萬物得宜最妙﹐三臺引護水金佐之﹐謂向陽花紅當春最不宜雲雨之星﹐與日交會枝葉繁茂掩日﹐光輝不能變化﹐木火气羅交會朝拱。太陽代日行權用事﹐火日俱名有气人皆喜之﹐天降吉祥殊不知火羅能化木气之權﹐以爲吉言。雲雨星者卽水孛土計金是也。夏令之日火烈陽剛人皆可畏最喜水﹐孛同行濟潤變化乃是晴霽兼行﹐萬物精彩富貴自然﹐最怕木气火羅朝拱﹐太陽萬物摧枯一陷千丈。孟夏之月日在畢宿﹐曹植賦云﹕帝炎掌節祝融司﹐方維扶桑之髙﹐燎熾九日之重光。秋天之日方而不圓六親﹐早離最喜金水輔﹐日而行方是淋雨濟潤。萬物蘇茂精神可愛﹐富貴榮華如見火日迎照﹐無水濟潤乃火炎威﹐未退爲禍最慘。詩曰﹕秋日淒淒百卉具腓。冬天之日溫暖熙熙﹐人皆可愛。午時爲福之大也﹐夜生喜木金火羅朝日火日皆有光﹐霽文武雙全。不宜夜生又見水孛﹐土計爲雲雨之星掩日光彩限行﹐遇之爲禍最重﹐若水日同行得木飛來泄水之气﹐遇火飛來合度取火出色乃太陽光霽﹐此謂雷下天時人皆富貴﹐或有行限先見水孛後見火日﹐謂之久雨逢晴先主艱難而後容易﹐又有先行火日後見水孛﹐此謂之久晴逢雨先主容易而後艱難。

【論月】春天之月照耀山林𨿽花雨風流而晦月亦當不美﹐最喜太陽逢時陽輝明暖﹐丰盈財福夜月見木則萬木淸﹐淸文章秀發夜月見火爲火月交輝。人生富貴如夜月見木﹐更帶桃花之星﹐生於二月之時爲花月爭輝皆風流﹐瀟灑精神光彩﹐斯時之月不宜與土計交會謂之云﹐掩月華不足論也。又不宜孛寵之星隨月而行﹐掩太陰之光爲禍甚重。春月要有光明之象﹐物物皆亨本陰精之气而受光於日者﹐但與土計之餘气則不爲美也。夏天之月揚輝布暖春風﹐和气溫悕可人。水孛潤之而不寒﹐羅火照之而不燥﹐斯時之月喜木气以相扶忌土﹐計以掩蝕金。𨿽力薄夜誕而喜月﹐同行月本無光晝﹐假太陽而有輝。秋天之月光輝朗耀普照乾坤﹐出人頭地逢水相涵如碧潭之皎潔﹐得金爲助則精神而倍佳。弦望之際豈宜羅火以爭光﹐晦朔之期那堪土﹐計而相迎見孛者爲太乙抱蟾而食祿﹐非凡會气者乃祥雲捧月﹐必淸髙而顯貴。四時之月惟秋月獨明﹐謂秋气淸爽金乘令旺﹐所以人稟之則貴。冬天之月嚴凝可畏發輝旦旦﹐孤潔有餘。𨿽淸光徧於河海而寒月亦當欠舒﹐所忌者水孛相逢最嫌者土計﹐關照金星伴之以無情木﹐气扶之安有益生於晝者﹐借日光而布暖誕於夜者﹐伏火羅以助輝善觀星者勿論生克﹐先明四時須分晝夜於斯消詳可爲至矣。冬气閉塞寒气朦朧﹐蔽月色之光華藏蟾光之皓魄﹐𨿽富貴而無風月也。

【陰陽並明說】夫以太陽安命以明其體﹐以太陰爲身以明其用﹐論命則人之所可同身﹐則人所不可同如命﹐宮諸富貴貧賤格與。此身無相涉皆所不論﹐必須與身有干系深重者方是。陰陽者卽日月太陽太陰也﹐人以身命系之。日之與月其次捨在天相近﹐故在子午卯酉四正子爲端門﹐午爲帝座﹐卯爲明堂﹐皆日月所居。酉爲西沒之所人﹐生身命在此四宮皆富貴之人。安命在午日在巳月在未爲陰陽﹐夾命日月在男女﹐遷移夾拱有力必有權柄能卓﹐立日午月子日卯月酉皆富貴命也。月卯日酉皆殘壞命也﹐日居月度月居日度亦反背也﹐其人必庶出二母。日生忌火﹐夜生忌土﹐亦當活法論。詩曰﹕十二宮中不言主彊﹐云晝火夜忌土何以不忌。水木金是致五星皆莽鹵行限﹐若是見日月妙不可言或限中日月夾拱皆能致福﹐火羅犯日土計犯月皆損害。六親朔日蝕望月﹐蝕命在日月﹐度不夭卽盲啞之人。日月同在命宮﹐其人多貴已爲陽極月﹐不宜居亥。爲陰極日不宜居月﹐已妨母日亥妨父日月拱命拱主皆貴﹐拱田財必發﹐拱遷移必外發﹐拱妻子必得賢妻子﹐拱疾厄必少疾病﹐以類言之百無一失日爲主﹐躔木度月爲主躔土﹐度皆失次也。次捨者指宮分度數而言月卯日酉﹐謂陰陽反背也﹐盲者目不能見啞者口不能言。

【太陰黃道論】月有九行以黃道爲經緯之主﹐靑道二出黃道東赤道二出﹐黃道南白道二出﹐黃道西黑道二出﹐黃道北四時更可隨黃道而變遷。春黃道始於東夏﹐黃道始於南秋﹐黃道始於西冬﹐黃道始於北其日﹐南陸北陸又是天道而旋也﹐以九道捷法推之。談星者多不知九道之行﹐蓋九道者非爲他而設特爲太陰而論太陰者身之主也。以太陰分爲四時行﹐度以定黃道靑道白道赤道黑道也。

【太陰九行例】日行黃道月行九道﹐黃道者中道也。九道者九行也﹐何謂九行蓋黃道者一也﹐靑道者二也﹐白道者二也﹐赤道者二也﹐黑道者二也﹐故名九行。且如春令生月躔角鬥奎井木﹐度謂月行黃道月躔尾。室觜翼度房虛昴星火度謂月行﹐靑道如月躔箕壁參軫﹐心危畢張度謂月行﹐白道月躔亢牛婁鬼金度謂月行﹐赤道月躔氐女胃柳土度謂月行黑道。其論以當時者爲黃道﹐我生者爲靑道﹐生我者爲白道﹐克我者爲赤道。我克者爲黑道﹐又如旺者爲黃道﹐相者爲靑道﹐休者爲白道﹐囚者爲赤道﹐死者爲黑道。又如夏生月躔尾﹐室觜翼房虛昴星火度﹐謂月行黃道。月躔氐女胃柳土度謂月行靑道﹐月躔角鬥奎井木度謂月行白道﹐月躔箕壁參軫度心張危畢水度謂月行赤道﹐月躔亢牛婁鬼金度謂之月行黑道。又如秋生月躔亢牛婁﹐鬼金度謂月行黃道﹐月躔箕壁參軫心危﹐畢張水度謂月行靑道﹐月躔氐女胃柳土度謂月行白道﹐月躔尾室觜翼房虛昴星火度謂月行赤道﹐月躔角鬥奎井木度謂月行黑道。又如冬生月躔箕壁參軫心危畢﹐張水度謂月行黃道﹐如月躔角鬥奎井木度謂月行靑道﹐月躔亢牛婁鬼金度謂月行白道﹐月躔氐女胃柳土度謂月行赤道﹐月躔尾室觜翼房﹐虛昴星火度謂月行黑道。

【四時太陰所經之度】橫取﹕黃道﹑一卽中道﹐靑道二﹐白道二﹐赤道二﹐黑道二。立春﹕木﹑四木度﹐火﹑四火度﹐水﹑四水度﹐金﹑四金度﹐土﹑四土度。立夏﹕火﹑四火度﹐土﹑四土度﹐木﹑四木度﹐水﹑四水度﹐金﹑四金度。立秋﹕金﹑四金度﹐水﹑四水度﹐土﹑四土度﹐火﹑四火度﹐木﹑四木度。立冬﹕水﹑四水度﹐木﹑四木度﹐金﹑四金度﹐土﹑四土度﹐火﹑四火度。已上五行系月所經﹐由之度以此推之可知九道之行如行日﹐度則從火月度則從水論。角鬥奎井卽四木度也﹐尾室觜翼卽四火度也﹐亢牛鬼婁卽四金度也﹐箕壁參軫卽四水度也﹐氐女胃柳卽四土度也﹐房虛昴星卽四日度也﹐心危畢張卽四月度也。

【太陰九道斷】論命以日月爲身所系考九道﹐晦明如人身生世而稟賦﹐厚薄道行所屬而爲吉凶。黃道得五星之吉爲福﹐土計孛羅爲減力﹐蓋四餘暗道之曜非黃道所可見也。見則必掩晦黑道﹐正四餘得志之所﹐又非五星所可從也。黃道爲人聰明淸和粹美春風和气灑落通變﹐黃道𨿽弱亦可爲吉﹐但怕黃道遇掩晦﹐是月行於天而片雲蔽之甚以其昏晦也。靑道多淸潔﹐有風節廉操進退以禮。靑白道爲孤髙之所﹐若更命局與當生孤刑煞局無祿貴駕殿者﹐必孤克更空亡刃破交橫必是僧道﹐有吉局亦爲貴中孤命。赤道太陽光輝之所爲人多權﹐略任勢敢爲。黑道愚而好自用賤而好自專心﹐髙無實志大無成之人。黑道𨿽富貴﹐入諸吉局亦必自艱難中起。凡太陰專緊於九道之內﹐次參得何星之用﹐如妻星主內助而起亦由內親而成功名﹐田宅主得父母力財得財官主貴更參諸局無失矣。

【太陰度主說】如太陰度婁婁金也﹐當以金星論如金星得垣占髙彊﹐有夾拱與祿貴駕殿相系﹐更見土來生之吉立命巳人必貴。如金星失躔爲他星所斷或截其脈﹐不與祿貴駕殿相系卻與陽刃的殺相干﹐此又下賤矣。如金星失道太陰得夾拱或見黃道﹐所喜之星祿馬殿駕貴人相涉﹐亦爲吉星如金星在辰升殿。當官祿或火在申子辰當令﹐或難值此不可以身主居官斷也。蓋受火之欺爲令所役﹐爲官所驅﹐何福之有。若更有土與火之脈相貫穿﹐此又轉凶爲吉之道。蓋火欲傷金見土則火生土﹐土又生金矣。挽回一團福气。金在上宮卻看土星﹐是何宮主妻得妻妾﹐力男得男女力官則貴福則富乃土爲持重之星﹐有培植之功爲人亦有持久之福﹐若爲火所燥無土﹐挽回凶焰爲人多受漂﹐忽震蕩之禍得吉尢凶也。若金見水卻看水是何。宮主田妻男吉官福﹐尢髙是身得此。福若生無用之星﹐奴僕兄弟無益於我精神﹐气脈爲彼所竊平生爲人﹐無力以小失大如金見木爲財看是何。宮主妻得妻財﹐奴得奴用之類活法﹐推之無不中矣。太陰卽身之度主也﹐的煞羊刃二者爲禍甚速﹐所謂生生不已﹐化化無窮之妙﹐於此可見。

【太陰引從夾拱說】引從夾拱當辧其孰吉孰凶﹐如月度婁前三十度﹐內有吉星爲引後三十度﹐內有吉星爲從引﹐宜遠者爲吉從﹐宜近者爲是前後﹐夾拱勻停不論何星多寡皆爲引從夾拱﹐但看葉和爭鬥如何耳。前引後從又要求太陰之前﹐不以多少近前一星以之爲主﹐若前面之星與所主之星皆相生無戰克﹐非貴則富有戰克不純粹矣。月前所主之星與日月有傷﹐此爲下賤。若月與官祿貴殿駕﹐無非富貴前後擁從勻停所主之星與月﹐相得前面諸星相戰爭﹐只要不傷月前主星不礙其名利﹐若三合釣來亦如此。論但當明剖合道望道之﹐說在月前爲緊富貴皆特力爲之﹐不藉他人合道望道必因人而成﹐此二項望衢尙可成功﹐合衢非仰他人則不可貴格﹐亦是蔭官拱夾中亦有福有禍如夾﹐吉則吉拱﹐凶則凶又在詳推之也。望衢合衢卽望道合道也﹐望道指對照言合道指合照言。【太陰犯殿傷宿說】犯殿者如主弱﹐下淩恃其權而犯殿﹐如太陰度胃而羅計占昴畢二宿昴畢日月也。天之日月人之君後羅乃黑道狂暴之星﹐犯其日月身前有此凶星安得不凶。犯殿者卽羅計土火占四日﹐四月之度是也。傷宿者上剛下暴各恃其力﹐如太陰在胃立命在子丑木星在月前﹐身命皆系乎土木將來傷之退度。尢凶主爲人獷狠愚﹐執更當陽刃劫殺之﹐類必是凶惡之徒當受刑法﹐否則夭折又有此格而富貴者。乃坐祿馬貴垣殿駕廟﹐旺日月聯格有以伏凶星之勢﹐犯殿不妨也﹐推者宜加詳察不可以一槪而論之也。傷宿者卽克命克身之星﹐在太陰之前。

【太陰讓殿說】讓殿者如人不臨正室而遽別處﹐所讓之殿有吉則福有凶則禍如太陰度﹐柳星二度之間諸星在翼軫之類獨讓﹐張宿在中或月度翼軫諸星在柳星亦是前爲緊﹐後爲緩﹐當祿貴殿駕爲富﹐貴中間更有金水各一星在張宿謂之﹐一星朝後謂之畱守護垣﹐此更吉也。若讓殿有土計羅孛之類不謂朝後謂讓殿﹐受欺此凶格也。讓者遜也讓吉則吉讓凶則凶。

【太陰出垣說】羅計界出太陰﹐若登殿駕祿貴者吉居殺者凶月乃柔星﹐有晦朔弦望全藉諸星輔之﹐日生宜木水气夜生宜金孛﹐火羅宜在太陰之前後最怕陰陽﹐反背諸星失志。太陰前有吉星相近﹐祿貴後有惡曜趕趁尢急。出垣者太陰在計羅之外也。

【太陰晦朔弦望說】晦者月大三十日﹐月小二十九日。朔者初一日也﹐上弦初七初八﹐下弦二十二三﹐望者十五十六﹐蓋太陰分九道之行﹐有晦朔弦望之論。月本無光借日爲明﹐凡生晦朔日前後者則月無光矣。晝生倚太陽之光﹐夜生仗火羅助輝﹐遇金水亦可上弦﹐下弦亦有二論。上弦生者月漸著明﹐謂之進气。下弦生者月漸減明﹐謂之退气。進气者有餘退气者不足﹐又云上弦之月喜生申酉戌亥之時﹐下弦之月喜生亥子丑寅之時﹐於斯之月俱愛火羅侍衛亦宜金水相助。望前望後月正光輝之際又不宜火羅同宮或合拱對照皆不言﹐美名爲火月爭光﹐或火羅掌刃雄廉鋒﹐煞者非早失慈。親主自己目疾於中金月交輝﹐水涵蟾魄太乙抱蟾生﹐逢冬令或居水土木宮或躔水土木度皆爲失所﹐縱使榮達亦先難後易﹐或起自貧寒設使貴顯亦主孤。論凡日月交蝕必竟日蝕﹐在初一日月﹐蝕在十五十六﹐如日犯羅計晝生必蝕如月﹐犯羅計夜生主蝕。晦朔月之無光﹐弦望月之有輝﹐孤月獨明惟初八以後。至二十三以前﹐夜生者爲妙﹐其它日不取。惟冬天孤月獨明反不爲美﹐又嫌金孛水木气相伴極喜火羅之助爲上。

張果星宗十一【太陰論﹑所溫周若水著】太陰乃水之精也﹐人之身也。一日行十三度爲準﹐人生以十二時所屬﹐何度盈虧。明晦卽管人之禍福﹐今術者多不識晨昏度﹐只論琴堂虛實以故不精不驗。朔後爲昏度﹐望後爲晨度。太陽元火之气爲諸曜之主﹐不變不化月與金木水火土﹐气孛羅計皆變化不常﹐故日爲君月爲臣五行爲人民。月借日之光﹐五行借月之光﹐所以用月美者富貴多﹐凡四餘作權柄又爲干戈與七政﹐共格爲文武同行必鎭守邊疆之命。性理雲月本黑色如漆﹐盤則受日之光先儒之理明矣。一未爲太陰宮何也。蓋午後陰生爲水之精而亥卯。未合木局惟未宮井﹐度最長所賴水垣得子母相顧以成太陰之象﹐土不能傷月故也。午爲太陽午與未合﹐臣借君光月借日光故耳。一太陰在天有三府奎壁斗也﹐最是文明之宮。凡月在斗生於有光之際就鬥牛泊命行氐﹐土度中進士狀元﹐若晦冥之際亦斗泊命只得妻財子力﹐行氐角限發財福而已。一月居斗而命安奎乃月明﹐官祿行醜限爲禦史﹐若角住命月在斗爲富格也。一月在井諸星不雜又安命於鬼﹐井卯地有星拱起乃是天官﹐大夫畢度髙中。一月在奎宿爲太陰﹐朝天酉宮安命行限見月中﹐舉壁水度中進士。一月在壁者以畢月安﹐命生光輝之際﹐行奎壁度聯科作布政官﹐若生上下弦之際只納粟奏名。一月在奎气星同行酉宮﹐立命生於亥子時乃祥雲捧月之象﹐限見月卽髙科子限爲太守﹐行斗度死於路。一月最不宜坐箕參尾女﹐四度反復成敗之人。一月躔心者金星相伴﹐巳宮立命行未限發科或木星伴必雕巧妝花之人﹐月在畢命在午官爲禦史。一月掛柳梢五度之外不取﹐又未宮安命畢度中魁有火﹐在四土度行胃土度卽死﹐四土度無火行婁奎度作翰林官。柳度在未乃月之本宮﹐至柳四柳五過午宮﹐故不取。一月喜漏羅計之外以月爲身﹐命官福田財方爲得體﹐若月爲遷移八煞閒極奴僕相貌之主縱有光﹐亦弄巧成拙﹐先榮後辱或流落江湖者多。一月居閒極止有三所﹐命在酉月在未﹐命在丑月在亥﹐命在巳月在卯﹐𨿽得格無大貴。若以他宮爲閒極論乃僧道貧薄之命﹐經雲月居閒極反爲祥更喜臨於華蓋。月乃身主居兄弟之宮﹐主淸閒富貴。一太陰最宜臨財帛加財星髙起﹐必享千鍾之祿﹐若月被蝕掩因祖財成敗。一月與妻星同宮﹐因妻致富或因親致親﹐若財星原陷必自成自立致富﹐又怕白虎飛廉的煞大小耗﹖之財﹐𨿽發未免先成後敗。一日月同入財宮必招橫財﹐晝生以財求名夜﹐生先貧後富加羅計發驟。一月孛同入則宮﹐若財宮屬金必因酒色壞財﹐或因酒色喪身。孛乃月之餘好酒好色﹐若同財會金必主是事。一月同金入財宮必得母財發達﹐惟在寅宮謂金騎人馬必敗母之財﹐廢母之業。一月在星以午爲財帛者﹐復帶金刃必盜﹐父之財兼本身庶出﹐以月爲身在午不光故也。一兄弟屬土屬木帶殺克太陰於財﹐宮必主兄弟爭奪不和。一申宮安命太陰在未及酉宮﹐畢月度立命太陰不離於申宮之畢﹐皆是做官方面致富錢糧之官。一太陰喜居官祿務要有光爲貴格﹐若在辰戌丑未宮只爲納粟奏名之士。一月在寅亥宮爲官祿者最怕落木﹐寒蟾必是寒儒。一月在子午卯酉爲官祿者酉宮﹐主風憲餘三宮皆雜流及五六品之階。酉宮乃月之所出之宮。一月掌財星入官祿以財奪名﹐亦納粟之官。一月兼奴入官宮乃吏員之命。一月喜孤居﹐官祿則淸有星混之﹐則濁或生上弦縱晝月亦淸生﹐下弦晝生乃秀而不實﹐又看官祿主如何。一假如日在申月在寅命在亥﹐合大富貴子亦秀气合格也。一如月在寅以寅爲官﹐宮金同行必謫降仕路加飛廉天雄必犯禦刑。一月生殘晦之際帶遷移﹐主入官宮又帶刃雄等﹐煞必因名得罪徒流千里﹐及與爲官人爭告。一月帶八煞入官祿金木爲飛﹐廉白虎劍鋒侵戰行﹐此限加四餘流來﹐必死亂兵之下。月乃母后之象﹐性本善慈﹐人依之爲母。何況遇此凶煞則殺身而殞命者豈能免乎。一火助月於官祿主權貴﹐一掃千兵之命﹐惟月帶刃不喜近於火羅。一月入官祿而貧蓋因寒孛拱之﹐及金水嚴凝侵之而宮空亡耗難﹖之﹐及月躔初末度並受制之度故也。一有望月居官祿而不顯者﹐蓋夜生論身度爲要看本度所屬何星﹐若是月三方掩映爭光羅計親之爲武臣﹐惟秋夜望月主秀气。一春月居官見金水者﹐王府訓導之命也。月與金水皆聚陰之象﹐柔弱之身當任此職。一人月坐箕風生於望﹐夜因木在箕而生風﹐縱光明爲狂妄之士也。一人月生望夜坐翼已爲奇妙﹐然居巳爲陽極陰不可居而月化祿金掌八煞﹐復居難地少年髙科行官﹐宮爲哺艮革前程。一有申宮坐命月在亥﹐生於望夜前以財入官祿﹐主享祖財納粟。因月帶刃行於室火﹐火羅三方迫之﹐又木在巳生風之地而限又弱行﹐此限失火官司刑克巳屬巽卦象取巽爲風。一有翼火住命月生望﹐夜在參水猿﹐又謂福居祿位乃一淸寒之人何也。蓋水爲的劫廉雄水月爲鬼克﹐故不能發也。一有六月十二日月亦在房命在虛爲教讀之人﹐養子爲盜無結果何也。蓋因盛夏之際以陽气勝陰﹐復在火宮太陽傍照月帶煞﹐復有劫刃兩傍得文昌在焉﹐頗知文墨其實火日盛﹐竊亥木之財而貧也。一人心月住命月坐星﹐生於望夜木同行於張爲道官何也。蓋陰占極陽之地主出祖﹐過房木气掌孤劫﹐所以爲斯文道官。一月在戌奎生在望﹐夜以未垣安命六己生人何以至貧而孤戊寅生人何以至富而貴。鄭先生云﹕己人帶刃﹐所以貧孤。戊人帶貴﹐所以富貴。未垣安命己生人刃在未戊﹐生人貴人在未﹐所以有貴賤之分﹐宜細推之可見。一月居奴僕而庶生者貴﹐蓋月爲母爲庶今月起。奴宮髙照三方與財帛官祿有情﹐所以富貴設﹐若月居奴僕帶煞無光而奴元復起髙照﹐卽皂隸之徒月坐。奴遇貴人爲刀筆之吏﹐次則書手成家。一身主入八煞務要入天門﹐方合貴格煞主背太陰爲賤格。一月望入遷移反富貴何也。曰﹕看三方局主何如殊不知斯命在卯月﹐爲身在未孛在亥天關也。又玉兔騰空之象﹐所以爲富貴也。孛在十二宮皆裸形至於亥乃天門也﹐必著朱衣而過之﹐所以不爲禍而爲福。一孟子命在亥月在卯孛在未﹐縱漏關格所以三遷之教大抵月在遷移者多﹐因事業反復處見成就。一有未望之月在張而命在辰﹐豈非祿居福位多主大貴見月卽當中。所以身入福亦是碧玉大格。一如用太陰者不拘所在何宮隨日變化之忌﹐喜怒之曜相參無有不準。一劉國師命坐亥月占斗柄而諸星燦燦﹐拱南木又躔畢﹐所以爲君師。經云﹕月爲人之母卽有生化之气﹐故爲用神切也。一太陰最嫌斗煞或土去計來或火去﹐羅來其水孛木气皆順行﹐不妨怕斗斗者死﹐順者災若月被斗在難地則亂兵而亡。若斗在生地因禍中得福﹐又如四月度犯斗亦不好。太陰本沈靜之星喜居陰宮﹐宜逢吉宿及同宵之辰﹐所以爲福。況逢戰鬥之煞安有不爲禍乎。天星有如此況人民乎。一寧王命萬水朝宗格木月夾命於亥地﹐因土計羅刃於卯死後凶危。一如小兒命看太陰三日宮所躔何如。又太陰一時過一度交接﹐初刻末刻仔細消詳上四刻下四刻﹐驗之所屬方知奧妙。一月居火地最怕水孛迫之﹐必溺水誤醫之厄。一木近月爲煞者﹐必脾胃瘧疾。一金近月於木度必喘嗽及克妻。一羅近月於四金者必有足目之疾﹐一孛月向坐四金者主酒色病禍。一水月同坐四木度﹐主行醫九流之人。一气月同坐四木度﹐主僧道之人。一金月同坐心月狐﹐主巧藝之匠。一論太陰何以爲福。早爲福遲卽看度深度淺是也。凡太陰有貴格者有太乙抱蟾身居閒﹐極日月守照一星伴月﹐火月同宵﹐日月趨朝﹐金助月華﹐母依日月祥雲捧月﹐日月同宮日月互垣﹐火金逢月木月淸貴之類皆作貴命而推之也。一月在限卽論月在四正三方﹐亦論月不見月方看他星。一晚年行月星其限不好﹐卽不善終見月好卽能享福。一月喜居太陽之前﹐不喜太陽之後﹐名曰背君。一論官品髙低須看官星所泊之度﹐及格局並用神在何處﹐若是官星度困則看用神之度何如﹐但格局用神兼得所者京堂命也。一用神格局俱好只有財星混於官恩﹐星遠乎駕方面之官。一格局髙內有所破﹐此外任四五品之官。一文魁星髙太陰作科道等官。一餘气用神健必掌兵。一羅爲官魁或向駕﹐亦在京得寵。一用外盤格局及七政混雜乃雜流之職﹐財祿交馳財馬互換﹐及祿到財宮乃納粟監生命也。一有不入泮門而白衣做官者此可論斗標卦气祿馬﹐元天經地緯唐符國印貴人三元爲要。次看內盤恩星提攜必身主微宮﹐主度主弱只是限好﹐因聰明文筆得京官﹐若身度健太陽髙彊有夾拱﹐此得父蔭原格無破亦漸升﹐至京堂原有破只升外任。斗杓卦气天經地緯唐符國印諸吉星皆詳起﹐例此張果通元之祕星。一論王侯駙伯命蓋侯伯要祿馬﹐逢空休囚爵恩星到早而諸星皆會髙彊。用神亦在駕前只論身星﹐財帛爲要身星好有才志﹐財星好享厚福﹐身星晦財星疲無才能而且窮也。一指揮千百戶命與雜流同論亦宜官恩好行﹐限好方許髙升與前侯伯命兼看爲是。一總兵參將與都堂命同只是武官文星欠﹐髙身星欠淸終不能近君也。當以權印刃劫等煞同論方有助威權之用也。一太監命與僧道同只是身福田﹐財星好享福有權柄也。一有極貴而無子者蓋未垣安命以火爲子爲官火﹐至西而發﹐故得極貴而無子﹐若丑安命以金爲子爲官。金至西而囚﹐故得子而不發貴﹐看本星所泊何處髙照何方。若有福星弱官星髙得貴而不得子官﹐星髙福星健主福與子俱好。經云﹕福徳男女同一局也﹐若男女主好福徳弱﹐𨿽有子不得盡終。一有僧道尼姑後還俗﹐生子者皆因原恩福官﹐度休囚煞神孤寡切照﹐後限遇夫妻星動驛馬桃花星照﹐孤寡皆去故生子也。

【論五星相生】火宜獨居生星不宜重見﹐如木生更不宜見气。木喜相生須要得﹐時如秋木落陷水孛同生﹐則木浮矣。限行煞地加浮沈主水厄。土主羅火夾生根本﹐𨿽固失之太驟﹐若守命主其非疾似疾加煞則疾。金喜土計夾生根本﹐固但發遲遇生旺則髙。水宜金生但秀而欠實﹐凡金水皆秀星不若木土火羅之盛。

【論五星相克】金遇火羅克最凶加重﹐煞則傷殘﹐蓋飛廉陽刃爲重也。金不宜爲飛廉陽刃﹐羅火不宜爲天雄地雌。木不宜金克﹐若金爲飛廉陽刃最凶﹐他煞稍輕。水不宜土克彊遏﹐則水不順流加計則水渴矣﹐或主气滯女人主月水不通。火忌水克加孛則凶。土忌木克加气則重﹐主疾限遇之難療或瘧疾加﹐煞則經年不愈。此以物理論之誠然矣﹐以及人身五臟稟天之五行論之﹐其疾病各有所屬﹐信不誤也。惟有土星爲害則久。【論吉星守命】木主慈淸修近文加水則文章蓋世﹐安於巳或未或奎爲最。金性剛烈主燥不藏事﹐得所則好義。遇水則淫﹐孛次之﹐見气孤硬。水星多智巧無善星﹐三方對照則性流無定﹐遇孛則泛濫矣。遇土同躔如水命人及坐命於水﹐則沈晦如主爲奴。原無生旺祿貴宮而爲大小耗﹐天地耗並則爲潛偸之人終身晦滯﹐無能爲。土主厚重得局守信如在巳﹐𨿽破局或土命人則星照﹐本家或長生祿馬貴人加臨﹐皆作好論如壬寅壬申﹐生人長生貴人在巳是也。火羅助之其性不甚響快﹐貌亦不揚﹐土計同宮其人執拗自是窒塞不通。火得局好禮化耗反主耗﹐財虛花使用﹐若不得地則弄巧成拙﹐加煞急燥主身常生瘡痍或至於癩而壽不遠。日喜金水同宮則人材美貌﹐或能言日忌與羅同守﹐命非足疾則目疾。日遇孛在前後者皆不吉﹐但後重於前亦主有疾或瞽或目疾或主傷﹐親火尢甚但火主上孛或上或下。月喜望夜或上下弦宜金火助之﹐孛在後則好在前﹐則不吉。月遇計則主目疾﹐月與土同躔亦與火日同論。凡日宜晝月宜夜晝月守命或遇火羅﹐則晦亦主人貌黑土計宜晝不宜夜气﹐木亦然。

凡紫气守命皆主多須躔﹐水土度者多﹐金度者少﹐又夜火好禮晝土持重矮肥木主慈愛人必淸秀。金性剛不藏事遇火則淫亂﹐在妻宮加煞則妻淫﹐水木主淸秀如會文昌星或巳亥學堂或奎井亥﹐宮皆爲文章之士夜火奎壁火命。亦然奎木伶俐三方咸池﹐咸池或遇金﹐孛主風流奴主髙則爲樂人。水土守命晦甚晝火坐命夜﹐土切照亦然晝火暴怒夜土頑愚。天經地緯拱身拱命皆爲上﹐只不喜遇斗標指破斗標居官﹐官不起亦貴格。五曜聯珠四餘﹐不雜爲貴但不宜背命。五星聚天門命坐其間大貴亦不宜餘气間之。四餘七政皆欲得所宜向東南不宜西沒﹐𨿽居離明又不宜背命。或五曜聯珠命坐其間亦富貴。如命在卯七政在南趨從必貴位至八座﹐凡觀星皆宜拱命不宜背命。格髙命髙主富貴﹐𨿽居暗地不可作下論。或巳亥有星其餘皆無星﹐亥巳安命主貴大抵已上安命不如亥上爲妙。大抵五星及四餘守人身命皆從其星象之性情﹐形貌性質以比人之賦異者各有所稟。【論殺星守命】刃並天雄劫加地雌守星善則險處獲財﹐限路危則亡生喪魄。飛廉陽刃忌見羅計﹐官符病符月符不宜重見﹐見則有囹圄之患。天馬地驛會木孛一生招是惹非﹐天耗地耗守田財終身貧窮偃蹇。若大小耗並劫盜辱身﹐劫刃地雌遇妻星揚鞭再醮﹐天雄白虎入官宮多招橫禍。陽刃在命性必橫﹐劫煞在命性必孤﹐又云天雄在命性必雄。陽刃在命必有疾加天雄必破相﹐气羅相會亦主孤﹐大小限見月符又須傷上損下。孤辰寡宿會劫刃華蓋則爲泉石間人﹐天耗會的劫刃亡非雷傷則當虎噬﹐度健限彊亦主身亡不知暗煞加臨三方切照﹐財福失經命元𨿽弱而又榮華蓋緣夾拱有力﹐日月目之象亦親之象計羅近之則目有疾。陽刃極重天雄地雌劫煞飛廉次之﹐父母忌之亦然。日月犯刃火羅帶煞守命必傷親或目疾﹐日月逢蝕非眼盲則足跛。金火不宜同途羅孛次之。如乙亥生人又是正月﹐此水孛爲劫主又是飛廉。或五月十月是耗主﹐況乙亥火命人水孛爲煞太重﹐女人則主夭男人尢重。如壬午癸未生人得孛在卯貴旺同臨此人必發。生旺皆不重見或生地坐命不宜行旺限老人﹐遇之則死﹐否則衰敗遷移主衝主徒流﹐若限主前煞主後亦有此患。遷移克破田財度主衰弱﹐主破家蕩產或我生他﹐主晦限亦然爲其泄气故也。身命二主怕逢奴元﹐奴僕之主不宜守命主勞碌。

凡用星皆不宜見奴元﹐官祿宮主忌見天雄。但官主不喜克命﹐若福徳主克命乃爲上格。財元則可﹐田宅次之須加貴人生旺祿馬之屬爲美。大槪財主官主要與命會則吉﹐但朝陽之星喜官星命主度主﹐其餘不可槪論﹐如行限再見此度中決然利遂。如煞星朝陽則勢張惡爲扶陽勢命﹐限犯之則凶。八煞主不喜朝陽亦不宜克命不宜克官﹐假如酉宮命限行子宮遇木此爲煞克官也。禍害纏綿若胃土安命爲禍尢重﹐或克納音之星﹐若朝陽再行﹐此度輕則出百端之禍。重則決死斷之﹐但論諸煞守命要命﹐度主身主三者無相克犯又在彊宮﹐諸煞臨之則無害也。囹圄古之拘罪人之室﹐今之牢獄也。揚鞭古之結親招婿以絲鞭爲信再醮﹐凡女臨嫁母酌酒以醮之﹐曰﹕必敬必恭﹐相爾夫子。此言揚鞭再醮者再適其夫也。壬癸生人貴人在卯孛能助之﹐故發凡人之命坐主髙彊有吉星扶之﹐主貴凶煞臨之﹐主賤此天時人事之常情也。只是吉神惡煞顚倒﹐錯亂交互﹐則爲主疾厄而傷壽也。

【性情論】日之爲性寬緩慈心﹐有大人之气量﹐習君子之威儀。出入端莊﹐言語眞實﹐肯憐貧念老撫幼卹孤﹐火羅同度足將進而沬趄﹐口將言而囁嚅。木气同度孤克有餘水孛﹐同宮剛柔相濟春日遲麗溫悕可人﹐夏日剛烈刑克六親﹐秋日幹曬方而不圓冬日可愛﹐人皆曝之。日乃人君之象至尊至貴﹐非諸星可比倫者也。月之爲宿𨿽性聰敏﹐終受問於人。蓋月稟陽精妻順於夫性不自專﹐謀事多密至於孤克之曜也。與土蝕晦口納言而心等計但春月美麗照耀山林﹐夏月可愛春風和气﹐秋月朗俊出人頭地﹐冬月𨿽淸嚴凝可畏發輝旦旦﹐孤潔有餘自愛自好之性﹐人所未之知也。月乃後母之象﹐與日配至尊貴亦不可與諸星比倫者也。

金於五行主義爲性剛直﹐方多員少帶咸池則淫﹐冶帶陽刃則剛方﹐多義气之人。乃始終之士但骨肉無情恩﹐中生怨然可喜者作事﹐敢爲肯任勞苦。賦云﹕雪浪瓊瑰雲間珠﹐玉孕神光於日月。見精彩之風雷成室﹐自多常燦飛霞之色﹐人間如得全資烈火之功。木於五行主﹐仁爲性從直﹐有柔有剛﹐挽之則前﹐捨之則往所謂。道合則從﹐不合則去﹐不肯以私滅公徇情﹐說眾不失﹐背則負藝諸般聰明伶俐﹐事不憚煩心懷惻隱。木有搖壑昂霄之徳﹐淩雲蔽日之功。水於五行主智爲性員變喜怒無﹐常激之則揚。抵之則怒﹐順之則喜﹐終智巧之人﹐多能之士人物和气﹐骨肉無情能施恩﹐布惠能逐波隨流﹐只是於事多般勤始而怠終東西無定。雷飛瀑布相連南北之流﹐練掛煙霞對峙東西之浪。

火於五行主﹐禮爲性暴燥﹐有喜有怒﹐觸之則气奮鬥牛﹐悅之則順如。風艸終是有頭無尾﹐有口無心﹐但觀其性者如苛虐之爲﹐然察其由者實隘狹之﹐故若受水之制溫恭有禮﹐辭遜謙讓勇而後悔。騰光輝於宇宙﹐布烜赤於乾坤。土於五行主信爲性機變﹐有方有員。觸之則怒恨於心﹐悅之則喜無不信。但心難測隱事要密爲﹐𨿽言語默而暗計有餘﹐縱於事緊而反寬反緩﹐不寬急之心性不忙煞之觸人。气能成物功以育物發乎﹐根荄杜乎萼蕊火燥反成其殃﹐土養木疏必成其器。气乃木余仁之小者﹐所知者百子之書﹐所能者九流之技煩心好靜事能多曉。到七宮妻主無男﹐到五宮兒多僧道﹐若居財帛不取無義之財﹐若入命宮妨妻害子實﹐其性之孤髙爲南方之彊也。若會計都巧言花語﹐又非前論。气孛羅計爲四餘﹐喜獨行爲吉命﹐主身主遇之相生則吉﹐反克則凶。

孛乃水余智之小者所知者功利之私﹐所能者眼前之巧誇多斗靡矜己。忽人喜從諛不喜箴規﹐愛人情不愛淸致﹐泊陽刃咸池則賭博爲生會計﹐都羅﹖則巧言令色。與气同會反爲柔弱之人﹐只是內藏姦計到天門乃著朱衣之所外貌﹐有餘愛聲名喜功利到獅子則狠而無禮﹐饕而有餘到磨羯則暗計難量﹐外假尊重內實嬌淫爲妨夫克子之星﹐爲鼓盆絕弦之曜。此星十二宮皆脫裸卻來亥﹐上著朱衣莊子妻死不哭鼓盆而歌﹐故有此殺之論。羅乃火余禮之小者﹐性至於燥燥必厭煩﹐煩必怒﹐生生成勇敢。蓋火余而易滅一怒而易消﹐事曾爲而後悔心﹐剛勁而膽寒﹐居十二宮則面斑有麻﹐到八煞宮則爲酒痔气疾或主損。目女常血撓﹐如居官祿惹是招非﹐若在七宮妻多反目。此星在天逆行號爲天首。計乃土余信之小者﹐機巧有餘能言之士﹐內外異態二三其心所作匪﹐常所謀不一到中年方保﹐可安安之則刑六親孝服常見。此星在天逆行爲天尾與羅星相對。【論七政四餘躔次喜忌】太陽爲父在彊宮﹐金水引從與吉星會主父﹐富貴在命宮吉在財帛﹐則父有財在兄弟則父失。力在田宅則父富﹐在男女則父平安得子﹐力在奴僕則父勞碌或爲奴﹐在妻宮則主有好妻。在疾厄則主有疾﹐在遷移則父出外爲商﹐在官祿則父有榮加吉星方可﹐在福徳主父有福﹐在相貌則父平平。有貌已上宮分太陽﹐加臨金水拱夾得用﹐日生則父大吉喜金﹐相見大妙土計亦可。火入垣則可犯陽則不可忌木﹐气掩光羅主克剝﹐夜生人則輕。故曰﹕日從陽爲吉﹐太陽無輔名曰﹕孤君男子不得祖業﹐女人外家必零落。臨生之時父不在家見養金﹐水在宮及拱夾者吉﹐三方得吉星方可太陽而作。煞主單行三方四正無衝﹐激則作吉如太陽旣是煞又會煞引從作黨極凶﹐凡太陽忌煞夾若在一邊則好日月皆論中气﹐次以月爲母如上下弦是煞﹐論日月非中气﹐則看田宅宮論父母。

太陽在子宮化天宜主無成﹐夜吉在丑宮化天幽主淸閒﹐在寅宮化天桑星大吉﹐在卯宮化天烏主聰明﹐在辰宮化天爽主顯達﹐在巳宮化幽微主乘旺﹐在午宮化少微樂宮﹐在未宮化天耀官遷﹐在申宮化天暗星作事更攺﹐在酉宮化九空星無成﹐在戌宮化天樞入廟旺﹐在亥宮化玉璽星主聰明。

太陰爲母入彊宮得經得所與吉星相會則母有力﹐失經失所凶星會則克母。入命宮吉入財帛有財入﹐兄弟有情。吉入田宅則主母家有田宅﹐入男女先女後男﹐吉入奴僕主勞碌起家必庶母生﹐不然末胎入妻﹐宮主因親得妻入疾厄有權有疾﹐母災多病。入遷移則平平﹐主過房出祖入官祿則貴益盛﹐入福徳則平生有福入﹐相貌則母貌美。坐咸池則母淫﹐主有外心煞並凶忌見土計最凶﹐火羅稍凶﹐夜生猶可金水木相隨則吉﹐夜生人最佳﹐月向中旬生者有力﹐下旬生者無力。凡男女命太陰皆愛淸貴及落在吉﹐宮者妙。太陰在子化天姬夜吉﹐在醜化天機榮貴﹐在寅化天昧禍害﹐在卯化天琮喜宮﹐在辰化天璇官顯﹐在巳化玉鹿顯達﹐在午化天衣享福﹐在未化天圭旺喜﹐在申化天潢主富貴﹐在酉化天柱﹐在戌化天輔﹐在亥化天﹖。

木星喜春令宜見水孛生之﹐寅亥二宮吉未宮亦吉也。巳申二宮受生吉爲人淸秀善惡﹐考之凡木在卯宮多利忌見金火﹐秋冬皆失。令加諸煞卽凶與太陽交會吉必克父﹐卯戌二宮泄气平平﹐見土計子丑二宮怒見气則余奴犯主反孤。木星居丑化天蔭寅﹐化天淵卯﹐化太微辰﹐化玉龍巳﹐化天福午﹐化天徳未﹐化玉班申﹐化天鸞亥﹐化中臺俱吉。

火星喜見木气相生又不喜重見﹐從陰則喜犯陽則凶﹐夏令吉獨行有權。卯戌二宮吉申巳宮樂寅宮﹐吉巳宮躔軫則受制躔翼﹐則朱雀乘風﹐夜生反吉。有光明忌見水孛凶﹐冬令不吉﹐加羅大凶日生忌犯陽。夜生則可躔辰酉火入金鄕﹐則早拋兄弟子丑宮泄气見金則怒。火星丑化黃道寅﹐化天升卯﹐化天乙午﹐化天赫申﹐化喜神戌﹐化天軌亥﹐化天纛俱吉余宮凶。

土星喜火羅相生亦不宜重見﹐重見則太驟一發。反見禍子丑二宮吉﹐卯戌二宮吉﹐辰戌丑未月得令從太陽少吉﹐日生更吉﹐忌見木气相克加計則凶忌。與太陰相見入寅申巳亥﹐宮凶辰酉宮脫气﹐未宮曰﹕三坵見水則怒。土居子化天亢寅﹐化貴人卯﹐化天衝辰﹐化太極午﹐化天道未﹐化四鎭申﹐化福生戌﹐化天關俱吉余不利。

金星喜土計生之從陰陽皆吉秋得令﹐辰酉宮吉未宮亦吉﹐子丑宮受生見火羅凶。卯戌午三宮凶﹐又金乘火位其人少失尊親﹐巳申宮泄气平平﹐見孛同宮則爲花酒之客﹐夏令無力寅亥宮及﹐見木气則怒矣。金在子化玉輅丑﹐化天庫辰﹐化太常巳﹐化天祿午﹐化天暘未﹐化天倉申﹐化玉堂酉﹐化天印亥﹐化天壽俱吉。

水星喜金相生﹐巳申宮吉。冬令吉﹐從日月吉﹐未子宮吉﹐亥宮稍吉﹐土計凶見孛則余奴犯主加煞﹐非夭則刑丑宮少凶。卯戌上怒見陽﹐不妨寅宮脫气。水居子化玉池丑﹐化晨門寅﹐化天懿辰﹐化琴堂巳﹐化榮星午﹐化天溫未﹐化天乙申﹐化顯星亥﹐化天綬吉。

气星主慈善出家好道坐命及三方對衝見之必孤妻子﹐難爲行限及三方對照見之﹐此限必好慈善。出家淸修過﹐此又攺矣。犯太陰爲人晦滯近太陽則掩光﹐遇劍鋒恐受傷﹐如對照先須有妻﹐年老亦孤居。子丑則怒﹐寅亥爲奴﹐犯主不吉﹐卯戌則有生成之意。居辰酉則衰﹐居巳申受生﹐吉居午凶加煞克命﹐度大凶。气居子化玉淸丑﹐化天元寅﹐化天飭辰﹐化華蓋巳﹐化天相午﹐化玉肌未﹐化天廩申﹐化紫微酉﹐化鳳凰戌﹐化玉貫亥﹐化天貴俱吉。

孛星居命詭怪萬端權謀百變﹐有克剝無禮制居子少吉﹐居醜凶加煞克命度大凶﹐居寅尾火凶﹐居亥朝天﹐居卯未皆吉﹐居午大凶﹐居戌凶主流落。奎度反吉﹐辰酉平平。巳申爲奴犯主女﹐命遇孛當頭克夫﹐害子孤淫是非﹐單行生度吉﹐剝雜克度主凶。孛星居醜化天柔﹐居寅化天后﹐卯化玉垣﹐午化玉气﹐未化太乙﹐亥化天聰﹐主吉余宮不利。

羅星守命爲人性急燥﹐暴居子午曰中分。吉居巳申受制小吉﹐居子丑爲生本宮土命遇之爲餘气﹐生命忌克牛金凶敗﹐夜生得用辰酉。宮則怒居未﹐主克剝生災官事卯戌爲奴犯主﹐位立命於﹐此不吉。行限遇惡星相生則爲富不仁﹐相克則凶會金﹐加飛廉則犯干戈及暴死﹐會劍鋒非惡死而傷殘矣。羅在醜化赤道﹐卯化天權﹐酉化天文﹐亥化文昌俱吉。

計星居醜躔斗名曰朝斗﹐必貴只宜獨行。居子爲頑土須用木气制之﹐方可或相衝照或三方相制亦可。入寅遇金則吉入亥平﹐平卯戌獨行﹐吉巳申則怒﹐未上凶午上平﹐吉會劍鋒必傷殘及惡血死。計星居醜化四喜﹐寅化天淵﹐卯化玉柄﹐已化天水﹐午化天巋﹐亥化天武﹐俱吉別宮不利。

【續論七政四餘分布宜忌及入格眞僞】一太乙抱蟾常人見孛與月同行﹐便謂之太乙抱蟾其義非也。須是上弦及望前﹐旣望下弦在未上見之。及生於戌亥子丑時﹐者方合此格如非﹐其地又非其時名爲抱鬼﹐若值殘晦之月則爲抱死﹐鬼卻不能爲福矣。旣望盡也已也。太乙孛星也﹐蟾月也﹐月與孛同宮在未酉﹐入秦鬼尢貴。一木羅會捨必在寅上爲吉﹐蓋木喜於寅羅樂於寅﹐二星相得方爲會﹐捨在他宮則不合格。謂相生得火局之貴。一火气爲職權在寅卯爲大吉﹐蓋火生於寅廟於卯寅爲气樂之。垣卯爲气旺之地﹐二星相得故爲職權不以晝夜爲忌。一木孛爲符印在未爲得局﹐蓋木升殿於未孛入廟於未﹐二星得所爲貴﹐他宮其福減半。一火羅計孛乃四凶﹐曜化凶化吉並宜獨行﹐則主重權。一紫气爲災比土猶緩。一土星爲災至緩﹐主病淹滯難痊﹐使人晦懶作事有頭無尾或出一月方發。土星行最遲二十九年一周天﹐故主疾淹滯。一金星不要在陽刃的煞劫煞之上﹐蓋金主煞遇煞則煞气輝騰﹐故爲煞至重。一羅計攔截之格不宜太陽跳出﹐犯此名曰﹕孤君無輔極不爲美。蓋太陽乃君象﹐只欲五星輔佐共行﹐或拱夾方爲吉﹐論若孤立於外主人一生奔波勞碌﹐少得人力﹐我𨿽親附人人多遠之。一羅計截斷半天星﹐此格有凶有吉。或截在左行限在右或截在右﹐行限在左名曰反背。爲限不與諸星會遇故也。又有升沈之不同或日生而諸曜截在卯辰巳午未申﹐行限酉戌亥子丑寅﹐位而無星者不得體﹐或夜生諸星截在酉戌亥子丑寅﹐位行限卯辰巳午未申﹐位無星之地﹐皆謂升沈不同並不合格者也。計羅截斷漏出有用星辰晝東南而夜西北皆主大貴。一太陰隨日幹而化金木水火土﹐若太陰屬水則不喜土﹐月同躔太陰屬木﹐則不許金月同躔。餘可例推﹐犯之者皆帶疾﹐防克如更在空亡﹐亡神劫煞之上者決主﹐其人亂說是非言語不定。一令星在太陽之前名曰旺進﹐若爲命主在前曰特進﹐名曰令星﹐拱日又曰令星。當衡皆主權貴﹐若命主及令星在太陽之後者名曰後進﹐其福減半。金水二星護太陽而行則不離二宮。一諸星並行有前有後﹐凡煞星則欲其前行﹐主星則欲其後﹐至假如水火同行水克火爲煞﹐水在火前則爲不克﹐火在水前其煞﹐逼身最爲大害﹐不可不審。經云﹕煞前主後當膺藩﹐輔之權﹐煞後主前必有徒流之患﹐此之謂也。藩輔布政之職。一諸星聚會有吉會有凶﹐會吉會者如命主﹐度主身主官魁福祿化貴﹐蔭權印則爲吉會﹐𨿽是火羅計孛。若作吉亦爲吉﹐會若爲陽刃劫煞及化刑囚﹐暗耗皆凶會主禍。一諸星並要分行善惡不宜混雜﹐故善者專爲吉惡者專爲凶福祿單行爲吉﹐若福刑相會祿耗並行﹐吉凶混雜皆主利﹐名有成有敗處世無成。一五星退行有退而有力者﹐有退而無力者﹐且如火金同行﹐金在前火在後而退。此煞星不敢進前以克金﹐謂之退而有力。若金星退遇火﹐星順行反克金星﹐是謂退而無力。餘可例推﹐有退而升殿入垣逢生皆謂有情﹐反作吾論或退而失度逢殺﹐及入弱宮皆謂無情決作凶論。一退星爲福爲禍尢甚﹐蓋行遲故也。經云﹕星躔退度善惡分外﹐有情術者審之。一諸星坐命皆爲所屬﹐旣能爲吉亦能爲凶﹐其論已有靈驗。一諸星在人盤不但原守爲緊而流星及諸神殺﹐尢爲緊關亦如前例﹐同看知星者鑑之。

【星盤或問】斗南子方裒集刪定﹐果老星命之說以廣厥傳。忽有客坐而問曰﹕五星麗於天者也﹐凡民麗於地者也﹐天地邈不相及胡術家者流以五星而推人祿﹐命其說亦有理。與余應之曰﹕天地不外陰陽﹐陰陽不外五行﹐人不能外五行﹐以生五星乃五行之精凝結成像﹐天垂以示人者也﹐人之生也。稟天地之精英﹐萃陰陽之造化﹐天星運於上而適厥期人命鍾於下﹐而感於天通﹐是故長庚入夢而太白生﹐歲徳下臨而曼倩降郎官﹐應宿庶民﹐惟星以五星而推人祿命﹐其理至著其道至微﹐但術者未盡知耳。卽金木水火土之精懸象於天布列森然﹐變化無端以應凶吉﹐李白母夢長庚入懷而生﹐故名曰白﹐字太白﹐歲徳星降乃東方朔也﹐號名曼倩子。客曰﹕星命之說固云有理﹐然所以推星與命者則吾未之諭也﹐敢問何以先排十二宮﹐一命宮﹑二財帛﹑三兄弟﹑四田宅﹑五男女﹑六奴僕﹑七妻妾﹑八疾厄﹑九遷移﹑十官祿﹑十一福徳﹑十二相貌。其名次序無乃牽彊也。與答曰﹕人之生也以身命爲主﹐故曰﹕命宮爲第一﹐財爲養命之源﹐故次二﹐分我之財者獨兄弟故次三﹐田宅所以安命藏財而居兄弟故次四﹐旣有財帛兄弟田宅而男女所以承田與財者也故次五﹐奴婢所以輔男女故次六﹐妻妾敵體與命宮對衝故次七﹐夫自命宮而至妻﹐宮其敍自不亂疾厄人命之所不能無者故次八﹐遷移人之所不能免者故次九﹐官祿天之所予系於命而最要故次十﹐福徳人之所享系於天而難得故次十一﹐相貌所以成身故次十二。

自疾厄而至相貌其敍卻乃倒言何也。十二宮之中命與妻相對﹐相貌福徳官祿出天上故列在身前﹐財帛兄弟田宅隱地下故敍在身後﹐遷移疾厄妻妾限數最緊皆太陽過午而行促。有相貌而後見福徳﹐有福徳而後居官祿﹐有官祿而後歷遷移﹐有遷移而後見疾厄。自相貌而至於疾厄皆日月之喜升﹐而惡沈有財帛而後見兄弟﹐有兄弟而後分田宅﹐有田宅而後歸男女﹐有男女而後居奴僕﹐自財而至奴僕皆日月之右﹐轉而分布人之所以爲人不過﹐如此故十二宮之名足以盡人之生也。男女身命所生遷移﹐父子所專﹐兄弟和樂﹐妻孥雍睦人之福徳﹐此二者最難。財與官祿相連﹐奴婢所以服官營財也。貌爲疾厄所苦﹐田宅所以安身而養疾也﹐故皆三合此十二宮流行之敍對代之體﹐錯綜之用﹐有如此子殆未之思乎。星盤問答之說﹐此篇至妙而至精也。客曰﹕星盤十二宮旣聞命矣﹐然何以午未屬天。子丑屬地﹐寅亥屬木﹐卯戌屬火﹐辰酉屬金﹐巳申屬水﹐與五行地支十二之理不同﹐又何說。與余曰﹕五行以寅卯爲木﹐巳午爲火﹐申酉爲金﹐亥子爲水﹐辰戌丑未爲土﹐乃地支十二維也。午與未合居於上而屬幹﹐故以爲天子與丑合居於下而屬坤﹐故以爲地上天下地一定之體也。亥與寅合屬春﹐故以爲木﹔卯與戌合屬夏﹐故以爲火﹔辰與酉合屬秋﹐故以爲金﹔巳與申合屬冬﹐故以爲水。春夏秋冬四時之序也﹐日月麗天水金輔之﹐故喜金水土石麗地木火生之﹐故喜木火﹐此𨿽與地支十二維分布不同而其道理則相貫也。此乃顚倒五星之論﹐此篇神妙之論﹐凡人之所不知者也。

客又曰﹕人一日之生不啻億萬﹐何以從太陽爲命。太陰爲身遂據此斷吉凶禍福﹐僕未深信敢問其故何也。余曰﹕善哉。問我明告子天形如卵而左旋﹐日月代明右轉﹐天體日周東方常抽惟其東﹐抽是以西沈一沈一﹐抽無停畱也。太陽之升出在東方﹐太陰之沒入在西鄕﹐一升一沒無差忒也。人之出乎胎中﹐卽天轉乎地上﹐若是卯時而生天日俱出東﹐廂惟卯時以後天體無形﹐以日爲準。故因日而數至卯卽卯地而出蒼穹﹐太陰日之配身之所自出也。故以太陽立命太陰安身﹐身命人之所最重﹐故先求此二宮天體度數各有對度﹐是以日月同其好惡身﹐命同其禍福東出父命﹐西沒娘身東出太陽西沒﹐太陰東出亢金西沒婁金﹐故云身命一般之說蓋爲此也。客又曰﹕星家源流其理旣同然何以有準於古而差於今。驗於今而謬於古其故又何僕也。惑敢問余曰﹕此天道自然之運也。天之運也積气日月﹐五星積气之光曜者也。其循行次捨七十年而差一度﹐天道且然而況於人乎。世有升降﹐國有隆污皆囿於天道﹐自然之運。人乃積气中之動物﹐身之用捨道之行藏﹐又囿於國家一時之運﹐此古今人命之所以不同而星家準與不準之辧﹐咸在此矣。客恍然而悟醒。

【分野列宿】斗宿分野﹑南直隸﹑應天﹑鳳陽﹑太平﹑安慶﹑蘇州﹑松江﹑常州﹑鎭江﹑徽州﹑寧國﹑池州﹑十一府﹐廣徳州﹑和州﹐浙江。杭州﹑嘉興﹑處州﹑三府﹑江西。南昌﹑南康﹑九江﹑饒州﹑廣信﹑撫州﹑建昌﹑臨江﹑瑞州﹑袁州﹑吉安﹑贛州﹑南安﹑十三府﹑牛斗分野﹑南直﹑淮安﹑揚州﹑二府。浙江﹑湖州溫州﹑二府。江西﹑九江﹑牛女分野﹑浙江﹑寧波﹑紹興﹑臺州﹑金華﹑衢州﹑嚴州﹑六府。福建﹑福州﹑興化﹑漳州﹑泉州﹑延平﹑邵武﹑汀州﹑建寧﹑八府﹐廣東﹑廣州﹑惠州﹑潮州﹑南雄﹑韶州。肇慶﹑髙州﹑雷州﹑瓊州﹑九府﹐虛危分野﹑山東﹑靑州府。危宿分野﹑山東﹑濟南﹑登州﹑萊州﹑三府。室壁分野﹑北直隸大名府﹑河南﹑衛輝。懷慶﹑彰徳﹑三府。奎婁分野﹑山東﹑兗州府。胃宿分野﹑山東﹑東昌府。昴畢分野﹑北直﹑眞定府﹑山西﹑大同府。觜參分野﹑山西﹑平陽府﹑澤州﹑四川松潘等處軍民使司疊千戶所。參宿分野﹑山西﹑汾州﹑四川﹑東川﹑軍民。參井分野﹑山西﹑太原﹑潞安﹑二府。遼州。四川﹑順慶﹑貴州﹑宣慰司﹑思州﹑思南。鎭遠﹑石阡﹑四府。井鬼分野﹑陜西﹑西安﹑鳳翔﹑慶陽﹑延安。平涼﹑臨洮﹑鞏昌﹑七府。寧夏衛﹑洮州衛。文縣﹑岷州衛﹑陜西﹑行都司﹑永寧宣撫司。招討司﹑天全﹑六番﹑四川成都府﹑保寧。重慶﹑敍州﹑四府。漳州﹑嘉定﹑瀘州﹑眉州。黎州﹑安撫司﹑四川行都司﹑雲南﹑楚云。雄武﹑定州﹑廣西曲靖﹑澄﹑大理。臨安﹑四府。貴州﹑普安州。井鬼入參一度分野﹑烏蒙軍民府﹑烏撒軍民府。播州宣慰司﹑龍山宣撫司。鬼宿分野﹑四川﹑馬湖府。柳宿分野﹑貴州﹑同仁府。張宿分野﹑河南﹐南陽府。翼宿分野﹑四川﹑夔州府﹑湖廣﹑武昌﹑漢陽。襄陽﹑常徳﹑鄖陽﹑長沙﹑嶽州﹐衡州。永州﹑辰州﹑荊州﹑黃州﹑十二府。沔陽州。永順宣慰司﹐保靖州﹐軍民宣慰司。廣西桂林府﹐平樂﹐柳州﹐南寧﹐潯州。太平﹐慶遠﹐梧州﹑八府﹐廣東廣州府。軫宿分野﹑湖廣寶慶府﹑靖州。四川平茶洞長官司。井鬼翼軫分野﹑陜西漢中府﹑翼軫之餘貴州黎平府角亢分野﹑河南開封府﹑歸徳﹑徳州角亢氐分野﹐河南汝寧府房心分野﹐南直隸廬州府尾箕分野﹐北直隸順天﹑河間﹑二府﹐遼東都司尾箕兼昴畢宿分野﹐北直隸保定府。

張果星宗五

本篇目錄﹕張果星宗十二三辰通載﹑歲星算法木星篇﹑歲星總論﹑歲星歌斷﹑歲星交會﹑歲星入宮﹑歲星躔度﹑歲星照宮﹑熒惑算法火星篇﹑熒惑總論﹑熒惑歌斷﹑熒惑交會﹑熒惑入宮﹑熒惑躔度﹑熒惑照宮﹑鎭星算法土星篇﹑鎭星總論﹑鎭星歌斷﹑鎭星交會﹑鎭星入宮﹑鎭星躔度﹑鎭星照宮。太白算法金星篇﹑太白總論﹑太白歌斷﹑太白交會﹑太白入宮﹑太白躔度﹑太白照宮﹑辰星算法水星篇﹑辰星總論﹑辰星歌斷﹑辰星交會﹑辰星入宮﹑辰星躔度﹑辰星照宮。張果星宗十三命宮天柱星﹑財帛宮天寶星﹑兄弟宮天玉星﹑田宅宮天富星﹑男女宮天孤星﹑奴僕宮僕馬星﹑妻妾宮天對星﹑疾厄宮殺難星﹑遷移宮地驛星﹑官祿宮天福星﹑福徳宮福壽星﹑相貌宮﹑日月﹑金木﹑夜火晝土﹑晝火夜土﹑孛羅計﹑水星﹑气星﹑羅計﹑輪宮賦。張果星宗十四太陽算法日篇﹑太陽總論﹑紫气歌斷﹑太陽交會﹑太陽入宮﹑太陽躔度﹑太陽照宮﹑太陰算法月篇﹑太陰總論﹑太陰歌斷﹑太陰交會﹑太陰入宮﹑太陰躔度﹑太陰照宮﹑紫气算法气星篇﹑紫气總論﹑紫气歌斷﹑紫气交會﹑紫气入宮﹑紫气躔度﹑紫气照宮﹑月孛算法孛星篇﹑月孛總論﹑月孛歌斷﹑月孛交會﹑月孛入宮﹑月孛躔度﹑月孛照宮。

【三辰通載】夫三辰通載者以十一曜爲一辰﹐以十二宮爲一辰﹐以二十八宿爲一辰﹐故名三辰通載﹐觀其各卷經義乃入門淺近之書﹐於果老有發明處學者須融會貫通﹐不可執泥一端斯得之矣。

【歲星算法木星篇】置積日減七十四以周天數﹐三百九十八日八十八分六十一杪去之﹐看餘日多少入在何段下﹐太陽中定星度﹐又以餘日數去之﹐不滿者爲定度。晨伏﹕十七日行四度去日十三度﹐五十分晨見東方。順﹕二百十三日行十七度七十六分。畱﹕二百十三日行十七度十六分。晨逆﹕四千六百九十四分一十杪行四度九十一分八十五杪。夕退同上﹕畱同上。順同上。夕伏﹕十七日行四度須與日月同度。

【歲星總論】木星東方歲星君子之象﹐行度有晨夕﹐伏退畱順遲疾。自井二十九至三十度爲向旺﹐自鬼宿初至三度爲正旺﹐至柳宿三度爲次旺﹐躔鬥角奎井四宿爲升殿。人馬箕宿爲樂﹐若人身命與七彊宮值之﹑紫綬金章官職髙貴﹐其性仁慈好道徳﹑溫良恭儉善解孛羅之難﹐能免火土之厄﹐縱在閒弱宮﹐有吉星而無凶與刑星會﹐亦主近貴﹐又爲人之壽星。子上不得地﹑亦看躔在何宿﹐若在虛度中壽人也。六成人爲囚星﹐然其星性本善不可便以囚論﹐六丙人爲祿主星爲歲之首﹐主蒼龍之象﹐順行則吉﹐畱段號長喪星﹐藏福入逆號災狀星爲凶﹐入伏號闌干星善惡都不﹐管十二年行一周天。【歲星歌斷﹑源髓歌】木星守命好容儀﹐眉目分明世所希﹐文學聰明多藝術﹐常懷仁義有尊卑﹐心少毒貌怡怡言談有徳好珍奇﹐少病利官無險難﹐壽年長是及期頤﹐逢廟樂好官資﹐紫气同宮筆吏司﹐三合遇之爲福厚﹐對宮猶是好鎡基﹐太陽會合文章貴﹐女後同宮貴位推﹐夜火會主兵機﹐更逢土宿主旌旗。忌星若來須減力﹐金同文武佐明時﹐惟有水星科甲貴﹐性慵太乙懶施爲﹐尾添惡首助威﹐孛同何以獨居之﹐財帛橫添須守得﹐閒極三人手足隨﹐田宅富豪髙大廈﹐五宮偏見貴男兒﹐第六陷宮奴得力﹐那堪第七美顏妻﹐還居第八無災疾﹐第九他鄕得意歸﹐十位官資須顯赫。福宮壽老亦龐眉﹐十二位中爲相貌﹐歲星躔此貌偏奇﹐前言敍盡神仙術﹐後學尢宜仔細推。女後太陰也﹐太乙孛星也﹐尾爲計都星﹑首爲羅﹖星。

【歲星交會﹑聿斯經】木火﹕木星會火喜偏饒﹐值此官尊福壽超﹐百六會時家國泰﹐忠臣孝子滿皇朝。火乃文明之象﹐與木同度﹐謂之木火通明。木土﹕木星宜與土同宮﹐百六逢之稼穡丰﹐會此乘軒並衣錦﹐記名靑史著奇功。木會土有培養之功﹐所以主貴。木金﹕木星最喜遇金星﹐喜曜如逢百福興﹐百六會時多吉慶﹐人生指日到公卿。百六謂一百零六月之限度﹐方周一十二宮之數。木水﹕天命之宮木水星﹐一生聰俊播芳聲﹐三方更在髙彊位﹐金榜須排第一名。木水有資生之義。木气﹕木星紫气福偏隆﹐百六逢之慶不窮﹐更在廟宮陰徳重﹐官居將帥伯侯同。气乃本之餘﹐有主僕之義﹐且气多能也。木孛﹕木星若也會欃槍﹐總有驚憂變吉祥﹐巨蟹宮中如會遇﹐少年榮折桂枝香。若在未宮相會﹐謂之木孛同泰。木羅﹕木與羅﹖同一捨﹐喜在陽宮分晝夜﹐晝則堂堂韓魏公﹐夜則魁梧呂僕射。宋韓琦封魏公呂端爲僕射﹐皆正直之臣。木計﹕木星計若也相逢﹐反禍爲祥千福集﹐百六當之福自添﹐如歷巨川舟楫至。

【歲星入宮﹑樞要歌】木子﹕地劫爲名最不情﹐木星到此打齊瓶。化爲吉曜猶無害﹐若變凶星不得生。木到子宮謂之木打寶瓶。木醜﹕木徳之星拱北斗﹐名爲天蔭最優遊。功名年少須成就﹐利祿何須用力求。鬥木獬升殿。木寅﹕木星寅位曰天淵﹐偏愛逢生樂自然。甲丙生人如值此﹐盡教福祿慶雙全。寅乃木之祿位。木卯﹕木入幽州號太微﹐背中反旺卻爲奇。最防變作刑囚曜﹐命若逢之大不宜。卯乃乘旺之宮。木辰﹕木到辰宮號玉龍﹐與金同位最亨通。丙幹之命如逢此﹐名顯官髙祿更丰。木金辰宮謂之金木逢龍。木巳﹕木居巳上名天福﹐與水相逢須富足。丙庚之人如遇此﹐文章年少觀場屋。木化天福星﹑主富貴。木午﹕歲星午上號天徳﹐一世優遊無否塞。更得太陽相會行﹐家財倍萬珍珠積。天徳星主淸閒。木未﹕木入秦州號玉班﹐一生享福更平安。壽髙福厚多榮貴﹐決入朝中作顯官。木化玉班星﹑主入朝班之貴。木申﹕木居申上號天鸞﹐莫作尋常俗命看。男子逢之應紫綬﹐女人遇此帶金冠。天鸞星主人功名富貴。木酉﹕木居酉上號天囚﹐徒配刑流出遠州。若遇火星同到此﹐少年暴卒命難畱。酉宮屬金木被傷。木戌﹕木爲鼓舞少年孤﹐男克妻兮女克夫。廣覽詩書並藝術﹐飄蓬四海作生圖。化此星主克陷。木亥﹕木臨亥上號中臺﹐滿腹當爲翰苑才。若是爲官並福曜﹐少年登第作元魁。亥乃木之長生廟樂旺之地。

【歲星躔度﹑玉闕歌】木角﹕木躔角宿號天貴﹐詩禮傳家居職位。更能藝術近公卿﹐財祿丰盈名早遂。角屬木﹑木乃靑龍之象﹐得其本度。木亢﹕木躔亢宿號天城﹐財祿榮華顯大聲。學問操修君委用﹐巖廊輔贊一豪英。金木逢龍之義。木氐﹕木躔氐宿號天窮﹐命若逢之災禍凶。克子害妻孤惸早﹐安身衣祿必難逢。氐土貉凶辰也﹑主孤窮。木房﹕木躔房宿號天臧﹐進祿榮身侍聖王。白日生人尢大富﹐定應官職佐巖廊。房日兔太陽升殿木會之主貴。木心﹕木躔心宿號天喜﹐少年榮貴妻雙美。多男多女富金珠﹐國家庫藏君王委。心月狐度木躔之則喜﹐主夫妻榮美。木尾﹕木躔尾宿號天和﹐官祿榮遷福更多。三進又須三退位﹐年來三七定干戈。尾火虎木垣木之祿位故貴。木箕﹕木躔箕宿號天祥﹐官職須登佐廟廊。才學經邦當大用﹐一身榮貴坐槐堂。寅宮箕水豹之殿﹑木又相生之度。木斗﹕木躔斗宿號天程﹐才智全兼早貴名。柱石邦家須大用﹐必爲廊廟福蒼生。鬥木獬升殿木之本度。木牛﹕木躔牛宿號天犁﹐貧苦初年晚見妻。只恐是非君莫怨﹐家財破盡化爲泥。牛金牛金星升殿木躔之主﹐辛苦少成。木女﹕木躔女宿號天機﹐藝術聰明事事爲。內富外貧財庫足﹐只憂妻子見分離。女土蝠度﹑下夜生人主吉。木虛﹕木躔虛宿不曾安﹐天陣之星百事難。內外不和家稍進﹐離鄕應是保身安。虛日鼠太陽升殿﹑木掩其光﹐主少吉。木危﹕木躔危宿號天然﹐骨肉從來在外邊。衣食平平莊產置﹐到頭終是不安全。危月燕太陰升殿。木室﹕木躔室宿號天材﹐俊逸文章福大來。柱石標名官爵厚﹐公卿端許到三槐。室火豬度木相生長生之位﹐故主貴。木壁﹕木躔壁宿號天勛﹐金石丰登定貴榮。若是夜生身不足﹐日生終是富超羣。壁水兪水星升殿﹐木躔之主富榮。木奎﹕木躔奎宿號天耘﹐災厄𨿽多訟獄頻。年少有災妻子克﹐老來方始得安寧。奎木狼升殿木星本度。木婁﹕木躔婁宿號天英﹐天馬如逢太不平。富貴有期多患害﹐生來孤獨卻安寧。婁金狗金星升殿﹐金旺木衰之故。木胃﹕木躔胃宿號天耆﹐舉措施爲百事宜。性善心慈衣食旺﹐一生應不見凶危。酉宮胃土雉土星升殿﹐木以之爲財度。木昴﹕木躔昴宿號天祥﹐大體爲人性格良。妻子安和家道盛﹐到頭終是足衣糧。木畢﹕木躔畢宿號天蒙﹐身命安康福祿崇。不見凶危終是吉﹐斯人才貌更丰隆。畢月烏太陰升殿。木觜﹕木躔觜宿號天靈﹐秉性聰明擅大名。作事機關人莫測﹐要知財福少年成。觜火猴火星升殿。木參﹕木躔參宿號天聰﹐性直文章六藝通。戶口拜畿堪立任﹐位登臺省必髙崇。參水猿水星升殿。木井﹕木躔井宿號天史﹐遇此之人貴气郎。年少尊崇登要路﹐須知官職在京堂。井木犴木星升殿木之本度。木鬼﹕木躔鬼宿號天精﹐衣紫腰金極貴名。將相居朝三十載﹐明君輔贊四方淸。鬼金羊金星升殿。木柳﹕木躔柳宿號天庭﹐佐國安邦保太平。若不官居廊廟位﹐定然朱紫至公卿。柳土獐土星升殿。木星﹕木躔星宿號端門﹐宏遠聲名位亦尊。貴祿丰榮官職顯﹐廟堂應是展經綸。星日馬太陽升殿。木張﹕木躔張宿號天裕﹐福壽康寧人罕遇。家藏金玉旺兒孫﹐生產資財能積聚。張月鹿太陰升殿。木翼﹕木躔翼宿號天才﹐金玉丰登似土堆。進益生財家道盛﹐滿堂金玉自天來。翼火蛇火星升殿。木軫﹕木躔軫宿號天柱﹐財帛豪彊定富榮。騰達聲名人仰羨﹐只恐多災疾病增。軫水蚓升殿。

【歲星照宮﹑瑯玕經】木命宮﹕木照人聰敏﹐藝術及文才﹐利官俱有益﹐看遇至恩該﹐行事人難損﹐逢危自脫災﹐聲名終有遇﹐衣祿晚年來。又曰﹕木星入命最爲奇﹐間世文章眾所知﹐三主官星俱不背﹐他時身到鳳凰池。木乃慈惠仁徳﹐命宮逢之必貴。木財帛﹕木星好廟更臨財﹐一世榮華少有災。更得善星居上下﹐𨿽然運蹇福還來。若與財帛主相生﹐主大富更招外財。木兄弟﹕兄弟宮中木照時﹐吉星遇著甚相宜。假饒鴈序恩情斷﹐只恐中間惡曜隨。有吉星和順凶星主分散。木田宅﹕木星得入四宮中﹐可見無災喜慶重。田宅昌榮須守祖﹐不逢破敗福丰隆。逢破敗劫殺減半。木男女﹕木星子位主三人﹐吉宿同宮產俊英。凶曜若來相克陷﹐恐憂初子損其身。若木爲男女﹐主忌金煞相逢。木奴僕﹕第六宮中如見木﹐決主一生無寸祿。只因吉曜在閒宮﹐總有衣食妻無福。吉星不宜在奴宮。木妻妾﹕第七宮中木宿遊﹐聰明典雅備祥休。更饒娶得髙賢婦﹐偕老同心到白頭。木主仁故主妻賢。木疾厄﹕木星解散照其宮﹐且免平生患難凶。財祿更招多潤澤﹐堂堂人品賽終童。木遷移﹕木星得地九宮存﹐三方傍照命宮門。更得髙髙明健處﹐榮遷眞得貴人尊。旺相之地主如是也。木官祿﹕第十宮中見木星﹐平生衣祿享生成。文章華麗人皆仰﹐甲第髙登位九卿。官祿髙彊之宮﹐主有大文手段。木福徳﹕木星一曜最尊崇﹐下照當生福徳宮。經史優遊多博學﹐不勞跬步至三公。木星居諸星之首﹐主淸秀多文。木相貌﹕木宿如臨相貌宮﹐淸奇古怪好相逢。聞詩聞禮多賢雅﹐不作郎官作相公。主人身長秀麗。

【熒惑算法火星篇】置積日數加二百二十二日﹐以七百六十九日九十二分九十六秒爲伏見畱﹐退一終之數除之﹐不滿者爲餘日﹐看有多少下﹐太陽中定星加以周天﹐以餘日數去之﹐看在何段便知定度所在。約二年行一小周天。晨伏﹕七十一日行﹐五十一度去日二十度﹐晨見東方。順﹕三百八十日行﹐六百十四度九十分。畱﹕八日不行。晨逆﹕三十日九十八分四十八秒行﹐八度五十五分六十八秒。夕逆﹕三十日。順﹕二百八十日夕伏七十一日行度並同前。【熒惑總論】火星南方執法之象﹐行度有晨夕﹐伏退畱順遲疾﹐天蠍卯上爲本宮。自心宿二度至三度爲正廟﹐至房宿四度爲偏廟﹐自斗宿十八度至牛宿初度爲正旺﹐生時遇之主有重權﹐躔尾室觜翼四宿爲升殿﹐白羊戌上奎宿爲樂。若人身命及七彊宮值之﹐更遇廟旺則爲福﹐徳日生人爲忌星。夜生人爲喜曜不可執爲凶﹐星如夜生人更廟旺或爲祿﹐主當有聰明﹐特達顯宦。忌西沒酉宮與羅計孛﹐同宮主人凶暴﹐夭促與木气。同宮則吉﹐女人爲夫星﹐六丙人爲囚星﹐六甲生人爲天祿。此星順行而明爲福﹐入畱號天虹星招火災﹐入逆號天坎星主瘟疫﹐入伏號走曜主暴災厄。

【熒惑歌斷﹑源髓歌】熒惑之星本日余須分晝夜﹑別賢愚。夜生陰位兼逢廟﹐面見微黃﹑眉又疏﹐有武藝。會兵書言辭快猛﹐气豪粗﹐形神上小下須大﹐秖好一身系武居﹐權握重掌兵機﹐生來財物又居儲﹐惟怕晝生陽宮分。面生權骨惡肌膚﹐眼大性剛多燥暴﹐常懷气槪立身軀﹑不招祖業資財散﹐博弄經紀及宰屠﹐逢日月事何如﹐爹娘早死莫嗟吁。木來俱備文兼武﹐土主英雄亂世徒﹐若會金星淫更佚﹐招妻產難定嗚呼。同水孛好穿窬﹐若逢計宿更遭誅﹐天首武臣髙貴位﹐如臨紫气號師巫﹐居財帛財帛虛﹐三宮兄弟主流徒﹐四位祖居多破蕩﹐六宮失火是家奴﹐五位男女須惡死﹐七宮妻妾亦先殂﹐疾厄瘟黃腰背曲﹐遷移商賈外州居﹐官祿位好憂虞﹐血光刑獄事區區﹐福徳宮中人促壽﹐貌宮十相不全俱﹐微妙經書無價寶﹐珍藏待價莫輕諸。天首謂羅﹖星也。

【熒惑交會﹑聿斯經】火土﹕火土同宮主性凶﹐夜熒晝土福偏隆。彊宮得地兼行順﹐萬戶侯封食萬鍾。火土相會有相生之義﹐故主富貴。火金﹕從來熒惑怕傷金﹐共照陰陽必主淫。更有惡星刑戰著﹐不過彊仕卽悲吟。金忌火傷﹐火旺金衰﹐金必受制﹐故不利。火水﹕火星逢水自相刑﹐怕在陽宮與晝生。不滿三旬防橫死﹐若能知命學修行。火與水本相克火﹐豈能勝之。有土則解。火气﹕火星紫气最廉平﹐百六逢之處福齡。逢生必是人間瑞﹐龍鳳叢中第一人。火主文明﹐气主淸髙﹐必能富貴。火孛﹕熒惑最能誅孛彗﹐除掃欃槍爲慶瑞。官榮上爵秉威權﹐百六逢之爲富貴。攙搶孛之異名最能爲禍﹐除之則太平。火羅﹕火星最忌見羅﹖﹐害義傷廉大可愁。兵火焚燒遭劫掠﹐金珠丰粟總無畱。火與羅一气之星遇之﹐如二虎豈得福乎。火計﹕火星最忌會計都﹐令人風疾怪形軀。如逢百六多才學﹐不向封侯也被誅。計乃天尾星與羅相對。

【熒惑入宮﹑樞要歌】火子﹕天坎之星到寶瓶﹐元來是火化爲名。萬般施計皆沈滯﹐多難多災大不情。子宮火化爲天坎星﹐極主遲滯。火丑﹕火星牛斗名黃道﹐爲福爲祥誠是好。那更土星相會行﹐夫妻保守期偕老。丑宮火化爲黃道。火寅﹔火居人馬號天升﹐起處逢生福倍增。更得木星同會此﹐多才多藝又多能。寅爲人馬火化天升星。火卯﹕火到卯宮名天乙﹐貨財充足庫箱實。若還滿用入垣宮﹐年少成名登桂籍。如一星有三用謂之滿用。火辰﹕天滯居辰是火星﹐一生用事百無成。若還金宿來相會﹐不夭須當犯國刑。火化天滯星﹐主作事不成。火巳﹕火居雙女曰天刑﹐與水同行最不寧。若變刑囚千里外﹐不然一世苦伶仃。巳宮屬水﹐故火受克﹐主人奔蕩。火午﹕火居午位名天赫﹐此位朝君無戰克。不爲利祿自充盈﹐必定爲官居顯職。午爲君位﹐火朝君化天赫﹐主人丰顯。火未﹕天廢火星居巨蟹﹐只愁夭喪深爲害。不然多難又多災﹐縱有資財多破壞。此宮主破財災害。火申﹕火到申宮曰喜神﹐中年未免事無成。須教末主方寧貼﹐到老應知福壽身。申乃火之喜宮﹐故曰喜神。火酉﹕火在酉宮名黑道﹐縱云夜誕非爲好。惡星不照吉星臨﹐方可榮華並壽考。酉宮火不得地。火戌﹕天軌火星守白羊﹐一生享福吉非常。財丰祿厚無虛耗﹐中主榮華晚更昌。戌爲白羊火化天軌星﹐乃火之本宮。火亥﹕火居亥上是吉星﹐天纛知爲變曜名。不論官宮並晝夜﹐也須備福主丰亨。火到此宮主人丰富﹐緣木有相生之理。【熒惑躔度﹑玉關歌】火角﹕火躔角宿號天娼﹐衣食隨時不善良。害子克妻婚難合﹐免教衣食見恓惶。角十度﹑十一度﹑十二度凶﹐已前不妨。火亢﹕火躔亢宿號天戈﹐妻妾宮中有折磨。好色損妻心不定﹐此人衣食必奔波。劃度云亢一二三度﹐見火不利。火氐﹕火躔氐宿號天輕﹐衣食生來不稱情。心性輕狂多膽志﹐晚來方可得安寧。火房﹕火躔房宿號天梁﹐官職超遷輔弼良。將相公侯名必貴﹐此身佩紫與金章。房日兔之度﹐太陽之位﹐火乃太陽精必顯。火心﹕火躔心宿號天相﹐統領兵機爲上將。更兼樞府四十年﹐富貴功名徹天上。心月狐之度卯爲火位﹐火明天蠍。火尾﹕火躔尾宿號天穆﹐此人必定榮衣祿。安然納福不奔馳﹐超騰晚景最多福。尾火虎火之本度。火箕﹕火躔箕宿號天明﹐作事機權性最靈。爲官必得君王寵﹐大任終當領萬兵。箕水度本與火不合﹐寅木生火故榮。火斗﹕火躔斗宿號天徵﹐生殺之權有大聲。祿旺中年主富貴﹐三公位至播芳名。鬥木獬度﹐木乘火旺﹐則有施爲。火牛﹕火躔牛宿號天朽﹐先代家資盡滅亡。形貌魁梧多智勇﹐此生終羨少年郎。牛金牛之度﹐火與金有相害﹐故少吉。火女﹕火躔女宿號天暗﹐多成多敗心狂亂。若非木旺在宮扶﹐六親害盡資財散。女土蝠將近坎位﹐火亦不明。火虛﹕火躔虛宿號天磨﹐貧困初年財不多。心愛是非耽女色﹐更添女子不相和。火危﹕火躔危宿號天淋﹐好色貪花智勇深。破祖離家自成立﹐施恩終是福重興。危月燕太陰之度﹐故有好色貪花句。火室﹕火躔室宿號天彊﹐勇智操持武職良。更得木星來資助﹐定須學館作文章。室火豬度﹐遇木有相資之義。火壁﹕火躔壁宿號天滅﹐兄弟兒孫道路絕。伶仃孤苦萬千般﹐晚景稍可身安悅。壁水貐度水火本不合﹐安得有榮乎。火奎﹕火躔奎宿號天廚﹐衣祿生來自有餘。勇義智髙才學美﹐威名應許達皇都。奎木狼度﹐能助火之威。火婁﹕火躔婁宿號天暘﹐命裏逢之出外襄。恩徳又施兼有道﹐淵源學向翰林場。婁金狗度﹐火之本宮﹐故不克主吉。火胃﹕火躔胃宿號天沒﹐定是終身無子息。中間困苦又艱難﹐奔走東西漫勞役。胃土雉度﹐火旺於戌﹐胃四度至酉皆不利﹐惟火羅吉。火昴﹕火躔昴宿號天鏤﹐身蹇身孤性又愚。貪酒多淫心不足﹐到頭衣食亦無餘。昴日雞太陽之度﹐酉乃金旺﹑火必有損。火畢﹕火躔畢宿號天危﹐身見災迍必損妻。破蕩家貲遊冶客﹐貲財耗盡走東西。畢月烏之度爲天危﹐畢星好雨則傷火。火觜﹕火躔觜宿號天淫﹐風花雪月四時行。浮泛自然家業破﹐奔馳晚歲始身榮。火參﹕火躔參宿號天倫﹐火性顚狂好損身。工巧細心兼有志﹐做些陰騭與兒孫。參乃申宮水主之﹐火不能勝之。火井﹕火躔井宿號天中﹐智慧威嚴膽气雄。衣食平平人命蹇﹐晚年方始見亨通。火鬼﹕火躔鬼宿號天祥﹐家富因何乏子郎。只怨天年多夭折﹐不然惡死沒家鄕。鬼金羊之度﹐因火克之。火柳﹕火躔柳宿號天池﹐多慮多疑多是非。克子克妻兄弟絕﹐平生衣食卻隨時。火星﹕火躔星宿號天榮﹐必定前程有大聲。更得十宮星得力﹐爲官穩穩到公卿。星日馬太陽之度﹐火到此度﹐定主榮華。火張﹕火躔張宿號天頡﹐汩沒平生難共說。若非壽夭二親亡﹐克子傷妻兄弟缺。火翼﹕火躔翼宿號天憐﹐心性猖狂學有成。智術多端加嗜欲﹐生平衣食主多情。翼火蛇火之本度﹐謂之性惡。火軫﹕火躔軫宿號天暴﹐手足風狂多顚倒。晚年衣食稍平安﹐只恐妻兒命難保。軫屬水火化暴星﹐其性急而多凶。

【熒惑照宮﹑瑯玕經】火命宮﹕火照命宮中心明﹐气量洪倚公成﹐附勢煩劇立身躬﹐財利初年散﹐成家未及終﹐若能行順旺﹐權重祿財丰。火在命宮﹐主人躁急﹐限到。又曰﹕身命宮中遇火星﹐此人躁急性聰明﹐平生喜怒眞難測﹐凡事須教立便成。火財帛﹕火居財帛旺初年﹐中主交時恐不堅。若得善星同到此﹐末年退後又團圓。有吉扶限平穩。火兄弟﹕火臨兄弟事如何﹐爭競紛紛惹禍多。親戚有恩還反目﹐自然手足不相和。主兄弟凶狠。火田宅﹕火宿加臨第四宮﹐祖基破盡受貧窮。若是廟方當發福﹐不然孤苦一生中。主不受祖業火性炎上之勢﹑久成灰燼。火男女﹕火若來臨第五宮﹐此星刑克最爲凶。假饒嗣主居廟旺﹐必產奇男一二龍。火在男女宮﹐火數二﹑主生二子。火奴僕﹕六位如逢火宿來﹐害刑牛馬定多災。屯殃變異起奴僕﹐得地專權自劇裁。主奴僕性髙﹐則有欺主之故。火妻妾﹕火入妻宮定克妻﹐髙彊非忌作珍奇。女人以火爲夫位﹐禍福同源一例推。男以金爲妻﹐女以火爲夫。火疾厄﹕火星八位憂血難﹐災來非命禍難禁。腰駝背曲缺唇齒﹐惡殺不臨厄減輕。若無煞星同宮﹐其禍略可。火遷移﹕火星照位入遷移﹐遷變東西土產移。家捨亦須防火厄﹐末年有屋可安居。主不安﹐謂火旺動搖。火官祿﹔火星凶焰入官宮﹐仕列銓曹少始終。若是變爲官祿主﹐會看附鳳與扳龍。官祿爲彊宮﹐故火附其勢。火福徳﹕熒惑來臨福徳宮﹐夜生廟旺福丰隆。若值晝生逢水克﹐定須破敗受貧窮。火夜則明﹐惟夜生人主福。火相貌﹕火居相貌性剛彊﹐惹禍興災果異常。若得吉神爲救助﹐逢人禮貌把名彰。主人形上尖下闊﹐以禮待人。

【鎭星算法土星篇】置積日減二百六十四﹐以三百七十八日九分二十三秒爲伏見﹐畱退一終之數除之﹐又下太陽中定星內加一周天﹐以餘日數去之。晨伏﹕二十一日七十五分。順﹕八十三日行七度十一分。畱﹕二十三日不行。晨退﹕五十一日二十九分六十一秒半行三度四十二分五十四秒半。夕退畱﹕三十日不行。順行﹕八十三日。夕伏﹔二十二日七十五分又與日合。

【鎭星總論】土星中央鎭星女星之象﹐行度有晨夕﹐伏退畱順疾遲在磨羯爲本宮。自斗宿十度至二十一度爲正廟﹐躔氐女胃柳四宿爲升殿寶瓶宮危宿爲樂天﹐秤宮亢宿四度至七度爲旺﹐生時遇之主有重權。若日生人身命﹐二宮值之更在陽宮﹐主性厚重爲賢徳君子﹐職淸品貴﹐七宮遇之尢吉﹐忌計羅火孛同宮。夜生人爲忌曜﹐六庚生人爲囚星六戊生人爲天祿。此星又名地羅﹖入伏爲瘟星﹐入逆爲破家星﹐在土宮爲姦星﹐其行最遲二十八年一周天。

【鎭星歌斷﹑源髓歌】鎭宿本生戊己位安靜爲尊象﹐厚地晝生惟愛。在陽宮相貌之宮主大鼻少言語多慳細硬直心腸有膽气﹐順行度分廟宮中土地旌旗必雄﹐貴掌握貲財有福人﹐只怕夜生反爲忌。畱與逆尢可畏﹐刑克陰宮身更瘁不招祖業與貲財﹐四體多從苦憔悴居官惡處立其身博弄操刀能幹利﹐夜生人與日會克了賢尊難躲避。太陰母位不堅牢﹐若在下弦目障翳木來必定主文章火會遠行千里﹐餘金若來妻早棄水星忌與刑同類﹐若逢紫气懶慵人孛對雙盲﹐難看視首同陰位法場終尾會腰駝並背曲臨財應有外鄕。財三位徒流爲昆季﹐田宅宮家易退子息﹐𨿽多不成器居奴僕引盜來偸西﹐沒主妻先作祟疾厄宮傷脾胃癰﹖風邪堪驚悸遷移作客﹐盜賊侵官祿重重主官事福宮晝見相貌﹐位自是英雄多膽志﹐須知此訣不尋常﹐後學得之莫道易。尾謂羅星首﹐謂計星西沒者妻宮也。

【鎭星交會﹑聿斯經】土金﹕土星若也會金星﹐妻妾榮華福祿眞。一躍龍門能變化﹐九州島人物更多能。土與金會能生金﹐男以金爲妻﹐故云妻妾之榮。土水﹕土星若與水星同﹐舉世孤髙膽志雄。秉節揮戈文武備﹐福臨百六慶無窮。土有止水之功。土气﹕土星紫气喜相依﹐冠冕榮身職位巍。丹赤忠心剛且毅﹐徳施萬里足光輝。土孛﹕鎭星不要會攙搶﹐百六逢之禍害長。僻疾怪形須至孽﹐慵奴羣小疾生殃。土羅﹕土星專惡會羅﹖﹐百六天災大可愁。人遇一生多困苦﹐瘟﹖病染坐亡囚。土計﹕土宿計都不可逢﹐人生淺薄更顓蒙。誅徒溺水兼癰患﹐百六天災萬種凶。

【鎭星入宮﹑樞要歌】土子﹕土居齊分號天元﹐壽算綿長福祿全。第七宮中如值此﹐榮妻益子福綿綿。子宮土之樂。土丑﹕土到丑宮名印綬﹐珍珠財寶多般有。此宮廟旺最爲佳﹐縱是夜生爲福壽。土之本位得爲滿﹑用豈不福。土寅﹕土入寅宮曰貴人﹐此宮不喜木相親。只愁變作刑囚耗﹐晚主多災更滯迍。化爲貴人﹐星主先貧後富。土卯﹕土居卯位號天衝﹐與火相逢亦慶隆。只恐六壬人值此﹐遭刑受害命須終。衝者湧搖之象。土辰﹕土曜居辰名太極﹐喜在亢宮依鄭國。此爲入廟最榮華﹐日誕夜生俱有益。辰乃土之樂旺﹑主榮華。土巳﹕土居雙女非爲吉﹐本主逢之怎柰何。更逢吉宿也多災﹐若不遭刑須夭折。巳宮化天魔星﹐主人夭折。土午﹕天道元來是土星﹐太陰會此倍精神。縱云夜誕仍爲福﹐日裏生人大貴榮。化天道星主喜。土未﹕土入未宮名四鎭﹐福多祿厚家丰盛。太陰若也與同行﹐不是望宵終有慶。土申﹕申宮土號福生星﹐本主同鄕祿自成。更有官星相會聚﹐名彰聲顯貴還榮。申乃長生之位。土酉﹕土居酉位號天沐﹐𨿽是敗宮須享福。不宜火曜共同行﹐少年不享人間祿。土敗於酉故云壽短。土戌﹕土居戌位號天關﹐一世優遊得自閒。只恐水星相會遇﹐終身不免受艱難。土亥﹕黑符亥上不爲榮﹐實號俱無只有名。不是外居並外發﹐也須先敗後方成。主先凶後吉。【鎭星躔度﹑玉關歌】土角﹕土躔角宿名天壽﹐蓋世文章冠魁首。經綸事業富胸襟﹐不是公卿主富有。角屬木土有資培之功﹐故曰壽。土亢﹕土躔亢宿號天仁﹐博厚文章達帝京。廊廟之中官極貴﹐蠻夷安鎭得淸平。亢乃金度土遇之﹑有生養之義。土氐﹕土躔氐宿號天牢﹐命限逢之孤且髙。年少定應傷骨肉﹐中年榮貴免煎熬。氐土貉土之本殿。土房﹕土躔房宿號天信﹐少年作事苦勞神。語言誠實人多厚﹐男女難招食貴人。土心﹕土躔心宿號天忌﹐情性遲疑最有靈。疾病纏身𨿽夭壽﹐全無義气性慵平。主人性懶心慵﹑多病癡愚。土尾﹕土躔尾宿號天奇﹐百六逢之必有依。若是忌星須促壽﹐又須參考本根基。尾火也火土有相依之象。土箕﹕土躔箕宿號天彬﹐衣食丰隆卻稱情。官位若逢貴星照﹐國家掌判有聲名。土斗﹕土躔斗宿號天樞﹐事業文章富有餘。臺鼎任中朱紫貴﹐定須象簡與金魚。土牛﹕土躔牛宿號天侗﹐心性溫和衣祿丰。若是夜生多蹇滯﹐身多下賤處貧窮。牛金牛土能生之﹐晝生人多吉。土女﹕土躔女宿號天常﹐柔順機謀足食糧。勞力經營心有慮﹐生來只恐父先亡。土虛﹕土躔虛宿號天冠﹐好樂之宮出貴官。四九度中登宰輔﹐重金重紫列朝班。土樂之宮更虛日度得朝陽也。土危﹕土躔危宿廟堂窠﹐祿厚財丰事不訛。舉措施爲多利便﹐言柔語順性溫和。土室﹕土躔室宿名天伏﹐福厚財丰衣祿足。多男多女有資財﹐家道安然富金穀。金穀晉石崇園名其中花艸珍奇異物皆富有也。土壁﹕土躔壁宿號天異﹐祿馬丰盈有權位。身名遠播定安榮﹐官祿吉星宜大貴。土奎﹕土躔奎宿號天津﹐貧賤奔波損父娘。若是中年貧苦至﹐晚年方可足衣糧。土婁﹕土躔婁宿號天騁﹐土婁須要木相逢。婁木𨿽髙非土壯﹐刀鎗之下走西東。土胃﹕土躔胃宿號天磨﹐財物充盈滿倉庫。難婚終是少男兒﹐不貴仍須還大富。胃土雉度土之類﹑主有積也。土昴﹕土躔昴宿名天伏﹐平生須食貴人祿。多因胥吏得榮名﹐將相聲名人畏服。昴日度太陽也﹐伏者潛藏之象。土畢﹕土躔畢宿號天回﹐能通經術足錢財。中年便得文章力﹐必主兒孫擅大才。土觜﹕土躔觜宿號天模﹐父母先亡身早孤。衣食平平身汨沒﹐此身應懶讀詩書。觜火猴度﹑主人性急身懶。土參﹕土躔參宿號天津﹐立世經營業未興。男女尢如行路客﹐貴人得祿一番新。參水猿度﹑主人蹇澀不通。土井﹕土躔井宿號天驪﹐命若逢之心似癡。若習文章應費力﹐此生衣食也微微。井木犴度﹑下土星相會木必傷之。土鬼﹕土躔鬼宿號天文﹐縱有資財化作塵。男主須防無上下﹐一生不足歷艱辛。鬼金羊度下﹐主性狠不足。土柳﹕土躔柳宿號天稽﹐無祿無財又損妻。若是日生衣食足﹐晚年終是色沈迷。夜生行此度平薄克陷﹐晝生者可也。土星﹕土躔星宿號天途﹐父貴兒榮事不虛。只恐夜生脾疾苦﹐日生應可足金珠。星日馬太陽之度﹐土主晝生人富貴。土張﹕土躔張宿號天娥﹐信行爲人事不訛。年少淹滯中主貴﹐形神肥厚足田禾。張月鹿太陰之度﹐主先凶而後吉。土翼﹕土躔翼宿號天然﹐經術𨿽通性不堅。會有文章身不貴﹐聲名遠播足威權。翼火蛇度有變化之機。土軫﹕土躔軫宿號天箋﹐才藝皆通至老年。未得文章求發迹﹐只將經術保身全。軫水蚓土制之﹐所以不爲富貴。

【鎭星照宮﹑瑯玕經】土命宮﹕土照人命孤﹐憂勞又有餘﹐初年多碌碌﹐祖業有如無﹐附依終爲有﹐成家晚不虛﹐如其爲祿主﹐晝遇貴豪居。又曰﹕土星居命主心癡﹐若有文章發更遲。更會木星井水宿﹐此生衣食欠精微。土在命宮主人肥大惇厚而重實﹐背隆而腰厚必有信義﹐遇克主瘦弱面色矮黃。土財帛﹕土星財帛最堪嘉﹐水曜同臨反破家。身命吉星須細算﹐陽宮日月問榮華。水能化土爲泥﹐故有破家之說。土兄弟﹕土臨兄弟五人同﹐得他之力禍重重。恐招異姓爲兄弟﹐四海相逢也是空。土之數五﹐在兄弟宮﹐故主五人。土田宅﹕土星尊位爲陽徳﹐髙占彊宮爲福澤。或在當生四殺中﹐起禍﹐生災豈能滅。土正爲田宅之用故吉。土男女﹕土星五位在陽宮﹐五个男兒盡送終。孛气忽來相犯著﹐男孫疾患半成空。十奴僕﹕奴僕宮中見土星﹐萬般謀運一無成。不如釋道歸林教﹐髙臥雲中有大名。土妻妾﹕土宿夜生不可逢﹐加臨切忌七宮中。坎宮此地居明健﹐壽考雍容福不窮。土疾厄﹕土徳來臨疾厄時﹐凶星焰焰定災危。多因聾啞雙睛翳﹐不是駝腰必病脾。土主脾胃﹐故病生於脾。土遷移﹕土徳當生在九宮﹐命星合照莫相逢。男人漂蕩他鄕裏﹐女子淫奔外姓中。土官祿﹕土星官祿占髙彊﹐凶惡威嚴不可當。若在廟方爲祿主﹐桓圭端冕侍君王。官祿髙彊之位﹐土喜居之。土福徳﹕土星福徳照臨時﹐若處生方始見奇。沙漠揚威名國輔﹐英聲傳播鎭華夷。主福厚。土相貌﹕土星凶熾不堪聞﹐限弱身衰主禍迍。不是年來羅蓋网﹐須愁狂疾不完身。【太白算法金星篇】置積日加三百七十六﹐以五百八十三日九十分二十七秒爲伏見﹐畱退一終之數除之﹐不滿者爲餘日下太陽中﹐定以餘日數去看﹐在何段積計成度便知定度。夕伏﹕三十九日行四十九度五十分去日十度半而夕見西方。順行﹕二百三十三日行二百五十一度十二分。畱﹕五日不行。退﹕十日行四度十二分。晨退﹕十日。畱﹕五日不行。順行﹕三百三十三日。晨伏﹕三十九日行四十九度五十分。【太白總論】金星西方太白將軍之象﹐行度有晨夕﹐伏見天秤爲本宮﹐自亢宿五度至九度正廟﹐雙魚宮室宿七度至十三度爲正旺﹐金牛宮胃宿爲樂宮。躔牛鬼亢婁四宿爲升殿﹐若人身命二宮值之﹐更在廟旺之宮﹑主文章秀麗﹑聰明特達﹑雄武絕倫。男則美麗堂堂﹐女則輕盈嬌媚﹐在七彊則福祿稱情﹐男子以金星爲妻﹐星與水木相會大主吉慶。值火土計孛則曰﹕並刑﹐反主阻滯﹑亦怕陷沒惡弱﹐在亥上主壽﹑寅上不得地﹐六巳人爲囚星﹑六丁人爲祿星。若出入順軌伏見﹐以時則爲福﹐若失度而經天則爲禍﹐其行一年一周天。

【太白歌斷﹑源髓歌】金星潔靜好顏容﹐秀目疏眉白又紅﹐身短不長聲響喨﹐好耽音律習商宮﹐多淫欲美情悰﹐結交朋友久而恭﹐不柰是非長憫念﹐更於金鐵巧冶工﹐臨身自有將軍勢﹐照命兵權越是雄﹐妻財有世財同﹐因妻榮達不曾空﹐太陽遇貴人提挈﹐女主如逢母外通﹐水會之星淫更泆。火逢因色起災凶﹐日生木宿爲豪貴﹐夜鎭令妻貌不中﹐天乙貴好相逢。遊商出賈走西東。妻妾愛陪僧與道﹐孛來同枕患殘癃﹐天首若臨居武位﹐尾同至老是鰥翁。居財帛財帛丰﹐三宮兄妹是同宗﹐田宅陰人成卓立﹐五宮見女定重重﹐第六主妻多下賤﹐七宮妻妾送臨終﹐第八病時休鍼灸﹐遷移客女作家風﹐官祿妻宮有官蔭﹐福宮白髮福無窮﹐第十二宮逢吉曜﹐其人定主美顏容﹐此是前賢微妙訣﹐後人仔細去研窮。

【太白交會﹑聿斯經】金水﹕金水二星若相會﹐俯取官榮如拾芥。大凡遇此喜非常﹐百六逢之多吉泰。金水二星主淸白廉潔。金气﹕太白相逢紫气星﹐彤庭光耀化鯤鯨。威加夷狄爲眞將﹐燮理陰陽佐帝庭。金孛﹕金星與孛若縱橫﹐百六逢之大吉亨。人產遇時須飽暖﹐家多金帛保康寧。金與孛皆女人之象﹐皆得其類。金羅﹕金星不喜會天首﹐狼戾姦凶爲契友。富豪苗裔也卑微﹐百六當之殃不少。金與羅有相害。金計﹕金星設若逢天尾﹐姦計平生愚且詭。百六當之大不祥﹐財破人亡災病起。計性惡少有相和之義。

【太白入宮﹑樞要歌】金子﹕太白之星到寶瓶﹐名爲玉輅福非輕。丙丁之命如逢此﹐不特長生更富英。玉輅星主人富厚﹐輅者殷之車名。金醜﹕金來醜上名天庫﹐多玉多金難計數。少年銳志在功名﹐聲譽播揚人所慕。天庫星主福﹑醜乃金之庫。金寅﹕金星人馬號毛頭﹐破蕩家財往外州。須是彊宮多吉宿﹐方能救助不爲憂。寅宮金不得地。金卯﹕金星卯上名天敗﹐起處逢傷人不柰。年少應須克六親﹐奔波漂蕩多災害。金至此主克陷。金辰﹕金到辰宮曰太常﹐庶人見此始爲良。少年科甲名天下﹐品秩榮遷輔聖王。辰乃金之廟旺。金巳﹕巳金天祿本長生﹐變曜名爲天祿星。與水同宮最奇特﹐官髙祿厚佐王庭。金會蛇則喜。金午﹕金星變曜曰天暘﹐入到離宮大吉祥。爲子孝廉臣盡節﹐直須簪冕佐君王。金星乘旺。金未﹕金居巨蟹曰天倉﹐與水同宮福祿昌。若是丙丁人值此﹐多髙位顯壽延長。天倉者貯積之星﹐主富貴。金申﹕太白臨申號玉堂﹐庚辛人見旺金鄕。若無羅火同居此﹐須信生平福熾昌。金酉﹕金居酉位名天印﹐管取生來常吉慶。火宿若還相會時﹐刑囚破碎多災病。怕火同宮。金戌﹕魯分金名天弔星﹐不宜火宿與相鄰。縱然不夭終非美﹐𦇤褓須當克六親。主夭害。金亥﹕金臨亥位號天壽﹐但管一生長富有。天算綿延無絕期﹐怕逢熒惑反爲咎。亥宮金星乘旺。【太白躔度﹑玉關歌】金角﹕金星躔角號天淸﹐年少登科擅大名。衣祿生平丰且厚﹐爲官淸貴佐朝廷。角木蛟度金本制之所以其本宮。金亢﹕金躔亢宿號天昌﹐挺出英才姓字香。文武兼全爲宰輔﹐定應旌節受恩光。亢金龍度主比和爲福。金氐﹕金躔氐宿號天將﹐少失尊親性自剛。衣祿文章全自得﹐莫教貪欲損爹娘。氐土貉有生金之理。金房﹕金躔房宿名天角﹐衣祿生來殊不薄。爲人多義更方圓﹐形貌端莊又多學。房日兔度金藉陽光主榮顯。金心﹕金躔心宿號天孚﹐𦇤褓之時身亦孤。處已溫良心好欲﹐文章腹內一些無。心月狐度主﹐性靈多欲媚人。金尾﹕金躔尾宿號天殃﹐骨肉資財定見傷。若不修仙並積徳﹐定須夭壽見恓惶。尾火虎性狠主傷克。金箕﹕金躔箕宿號天彤﹐妻子乖離吉見凶。家計縱然饒富足﹐老年不免又貧窮。箕水豹度金﹐乃不得地之宮又能耗气。金斗﹕金躔斗宿號天銓﹐貪色貪財行不賢。男女𨿽多終是克﹐更無衣食少安全。鬥木獬度金﹐本克之故云貪財。金牛﹕金躔牛宿號天繩﹐色欲多貪命裏淫。衣食生來自丰足﹐晚年優裕享安寧。牛金牛度金得滿用。金女﹕金躔女宿號天姦﹐多女多男自少閒。若是十宮星得力﹐何愁此地不爲官。金虛﹕金躔虛宿號天編﹐美貌丰容福壽綿。災害不侵黃耇老﹐隨時衣祿自然全。金危﹕金躔危宿號天兢﹐溫儉忠良性自淸。文學定須因女富﹐文星入命出官身。危月燕度金﹐月有光輝之依主吉。金室﹕金躔室宿號天勛﹐必主遷官近帝君。聲振四方持節鉞﹐位登樞密大尊榮。室火豬度金﹐得鋾鎔而爲大器。金壁﹕金躔壁宿號天光﹐彭祖年時壽命長。若是女人財喜旺﹐丰容美貌嫁才郎。壁水貐度主﹐金白水淸。金奎﹕金躔奎宿名天厭﹐未遂功名身不賤。爲人溫厚更寬容﹐性識孤髙多有見。金婁﹕金躔婁宿號天薨﹐必定爲人少失親。酒色是非應不免﹐晚年富貴樂平生。婁金狗金之同度。金胃﹕金躔胃宿號天端﹐命若逢之五品官。任是兵刑兼法令﹐定須出入侍金鑾。胃土雉度土﹐有生金之功。金昴﹕金躔昴宿號天璋﹐爲官進速任關梁。卿監位中名早得﹐也須腰紫佩金章。昴日雞太陽度也﹐金水有護太陽之力。金畢﹕金躔畢宿號天聯﹐赫奕功名近帝前。不作外臺觀察使﹐須登廊廟職升遷。畢月烏度下﹐正得淸輝之象。金觜﹕金躔觜宿號天營﹐冠世文章出眾羣。翰苑聲名詞藻麗﹐也須上國立功勛。觜火猴度金之得祿之所﹐應主大貴。金參﹕金躔參宿號天晶﹐學問詞鋒冠世英。若是官宮星得力﹐定須貴籍早標名。金水之淸在此﹐宮此度見之。金井﹕金躔井宿是吉宮﹐髙才博學福丰隆。爲官定是居廊廟﹐福及蒼生祿萬鍾。井木犴犴獸也﹐主英勇掌牢獄之星有威權。金鬼﹕金躔鬼宿號天淫﹐婦女逢之有外心。戒行不循迷酒色﹐平生衣食自來臨。鬼金羊金之同度。金柳﹕金躔柳宿號天關﹐快樂平生衣食閒。男女更多人貴重﹐丰盈財物性尢寬。柳土獐度下土能生金之度亦無患。金星﹕金躔星宿號天熒﹐理義精通學冠羣。更若火星來會此﹐是非酒色不堪聞。金張﹕金躔張宿號天暘﹐財物多貪行不良。若是妻遲難得子﹐平平衣食壽延長。張月鹿度與金度皆女人之象。金翼﹕金躔翼宿號天英﹐學問文章顯大名。經術更能修顯著﹐此身榮貴樂平生。翼火蛇度金水逢蛇則吉。金軫﹕金躔軫宿號天程﹐口舌輕狂凶害生。言語不眞心泛濫﹐多端非禮有姦名。軫水蚓度與金無害。【太白照宮﹑瑯玕經】金命宮﹕金主人多義﹐心明志自豪﹐倚公成附勢﹐權用自能髙﹐妻娶如無贅﹐男兒晚歲牢﹐初年多偃蹇﹐成敗屢經遭。又曰﹕金星吉曜最爲佳﹐華麗文章世所誇。莫使當年凶忌犯﹐婚姻貴族福無涯。爲人淸秀平正﹐遇土則肥﹐逢克破相。金財帛﹕金居財帛喜爲深﹐女祿多招眾所欽。火孛只憂來克犯﹐中年惟恐早灰心。金居財帛人之所喜也。金兄弟﹕第三宮內見金星﹐義斷分金手足情。𨿽是鴈行同气者﹐反成背面不相親。金田宅﹕金星吉曜成奇局﹐田宅逢之主厚福。上下加臨不見刑﹐一世安榮自丰足。田宅之宮金爲極富。金男女﹕金星第五別爲奇﹐子息當推有四兒。莫使同宮逢火克﹐榮宗耀祖不須疑。金數四主有四子。金奴僕﹕金星奴僕限宮時﹐年少還須克少妻。又主交朋與親戚﹐直饒面是背成非。金主義故曰交朋。金妻妾﹕金星本是號妻星﹐要在髙彊廟旺行。夫婦共榮多福兆﹐若逢火克又遭刑。男以金爲妻﹐正得其宜。金疾厄﹕疾厄金臨本是良﹐英雄气槪少災殃。若教火孛來交會﹐骨折根傷不可當。忌刑克惡殺臨。金遷移﹕金星得地照遷移﹐調任榮遷福自宜。若更命無凶曜照﹐仰觀平地上云梯。遷移是金﹐主遷西方。金官祿﹕官祿宮中太白星﹐照臨方地產豪英。若爲祿主居彊位﹐文武雙全佐聖明。官祿髙彊之宮﹐故有此兆。金福徳﹕金居福徳最稱奇﹐徳照髙門長貴兒。冠世英雄攄錦繡﹐禹門一躍過天池。金神無殺相犯大吉。金相貌﹕金星相貌並西鄰﹐一部髭須胡口入。若遇貴人相接引﹐定爲胥吏處公庭。主人白色【辰星算法水星篇】置積日加八十一﹐以一百十五日八十七分六十一秒爲伏見﹐畱退一終之數除之﹐不滿者爲餘日一下中定星﹐以餘日數去之﹐看在何段又看入何段﹐得幾日十七度便是水星定度。夕伏﹕十八日行三十四度五十分去日十六度五十分而反見於西方。順行﹕十七日。順遲﹕十日共行三十一度五十分。夕畱﹕二日不行。晨退﹕十日九十二分八十秒半行八度六分十九秒半。晨畱﹕二日。晨遲﹕十日。晨伏﹕十八日行度並與上同。

【辰星總論】水星北方辰星﹑廷尉之象﹐雙女爲本宮。自翼宿八度至十三度爲正廟﹐陰陽宮參宿爲樂﹐躔箕參壁軫四宿爲升殿﹐若人身命二宮值之。更在廟旺宮主機謀深遠﹐智量廣大文章傑出﹐其性無定遇善則善﹐遇惡則惡﹐近陽附陽爲吉曜﹐近陰附陰爲善慶。與日同宮主文章﹐會金與木多譽美﹐大忌火土羅計出沒﹑反成迍蹇。六壬生人爲囚星﹐六庚生人爲天祿。一名龜星﹐四時皆見伏出入﹐依期光明潤澤性無定。度附於日一年行一小周天。【辰星歌斷﹑源髓歌】辰星快利有文章﹐形色淸嚴色潤光﹐智慧聰明多妙巧﹐出羣學問不尋常﹐情不定性溫良﹐遇圓則圓﹐方則方。樂廟若居申巳貴﹐他宮筆吏好心腸﹐日會父筵多酒食﹐相逢二母莫思量。木月見吉仍昌﹐李杜文章萬丈長﹐晝火若同貧且賤﹐刑克尢防上法場﹐夜土會主癱傷﹐金妻愛入別人房。天乙更貪修養術﹐彗來劫盜惡聲揚。首尾气豪多勇毅﹐居財一似雪和湯﹐兄弟犯隔他鄕﹐田宮祖業破郎當。子息女多男巧妙。僕宮偸走急忙忙﹐妻位夫妻多外染﹐厄宮腰腎也羸﹖﹐遷移處好遊商﹐官宮早歲甲科昂﹐福徳自然多福﹐壽貌宮儼雅性溫良從頭說﹐盡人間事後學須教仔細詳。【辰星交會﹑聿斯經】水气﹕水星紫气喜相當﹐天產斯文福勢昌。官爵顯榮家又富﹐千斯倉與萬斯箱。气乃木之餘﹐有資生之力。水孛﹕辰星不欲相交彗﹐男則爲奴女爲婢。邪淫濁濫主貧寒﹐百計千謀無一遂。孛乃月之奴﹐主有如是。水羅﹕水星最忌與羅同﹐值此須教一世窮。不孝不忠多暴虐﹐不然瘖﹖與盲聾。水羅有不合之意。水計﹕水與計都相照會﹐缺唇跛足並駝背。或生癖疾女多淫﹐不入法場也徒配。計乃狠惡之星主人疾厄。

【辰星入宮﹑樞要歌】水之﹕水到齊瓶號玉池﹐亨衢快步莫遲疑。此爲學館科名地﹐軒冕榮華佐聖時。朝北又旺。水丑﹕水居丑位號晨門﹐朝斗分明主勢尊。若不變爲刑暗耗﹐少年及第六殊勛。水寅﹕水臨寅上名天懿﹐管取一生無阻滯。設若木星會合時﹐不惟利祿名兼遂。水卯﹕水流卯地名困苦﹐只怕此星傷本主。奔波役役受艱辛﹐才得淸閒漂蕩去。水至卯而傷。水辰﹕辰宮得水號琴堂﹐太白同行福倍昌。人命逢之多吉泰﹐少年顯達把名揚。水巳﹕水來巳上號榮名﹐樂廟之宮萬事亨。若得金星同會此﹐黑頭早著翰林聲。金水會蛇。水午﹕水臨獅子曰天溫﹐與日同行倍有文。設若變爲官祿主﹐名髙位顯眾人尊。水陽相會。水未﹕未逢水曜名天乙﹐與月同宮方入格。縱然惡曜相會行﹐也須顯達榮家宅。水申﹕水居申位名榮顯﹐此是本垣無否塞。庚與壬人若見之﹐修文方中靑錢遲。此爲長生之位。水酉﹕絕祿元來是水星﹐嫌居酉位不安寧。生來用事多迍滯﹐縱有家財也替淩。此爲敗地。水戌﹕水在白羊號伏屍﹐一生迍滯主災危。𨿽逢吉曜相扶助﹐便得成名且亦遲。落胎刑相不完。水亥﹕亥宮天綬水之精﹐掌握兵機挫虜人。官祿遷移身命值﹐何愁方外不揚名。此爲得祿之地主貴。【辰星躔度﹑玉關歌】水角﹕水躔角宿號天成﹐淸秀文章學術明。喜怒無常心不定﹐平生衣祿自丰盈。角木蛟度水能生之。水亢﹕水躔亢宿號天津﹐容貌淸奇通道術。心淸閒暇作文章﹐多智多能善音律。亢金度爲水潤金明。水氐﹕水躔氐宿號天旨﹐言語聰明知道體。人情好惡性能通﹐遇吉終須文學貴。水房﹕水躔房宿號天淫﹐智識聰明太古心。衣祿自然情泛濫﹐文章學術有人欽。房日兔度主文業吉利。水心﹕水躔心宿號天淩﹐淸潔爲人快性情。巧計多修文業事﹐聰明才藝兩三分。心月狐度主人惟靈。水尾﹕水躔尾宿號天澄﹐理義該通學術明。資財耗散多災否﹐惟恐風狂疾染身。尾火虎度水火木不相合。水箕﹕水躔箕宿號天淫﹐快樂心閒樂自眞。衣食平生財亦足﹐文詞道藝細評論。箕水豹度水同其類。水斗﹕水躔斗宿名天徳﹐俊譽文章心耿直。榮貴子孫和且樂﹐丰衣足食語言澀。鬥木獬度水能生之。水牛﹕水躔牛宿號天甄﹐和气交朋益子孫。機密謀爲人不識﹐多財應得外人屯。牛金牛度金水相生﹐故有益。水女﹕水躔女宿號天驛﹐眼疾朦朧是貴人。好學貪財多議論﹐平生衣食也艱辛。女土蝠度土實水虛。水虛﹕水躔虛宿號天馴﹐淸潔爲人財亦勻。多技多能心亦善﹐弟兄孝順樂天倫。虛日鼠度水易相護。水危﹕水躔危宿號天中﹐語澀心難眼半朧。中末之年方得力﹐外人財物稍寬容。危月燕度下水月相映。水室﹕水躔室宿號天攸﹐文學聰明智慧優。歷事未能心預測﹐算籌多計樂閒幽。水壁﹕水躔壁宿號天池﹐智慧多能有志機。元象天文多洞達﹐平生衣食不相虧。壁水貐與水同度得比和。水奎﹕水躔奎宿號天淩﹐忠直爲人急性情。財祿自然多積聚﹐平生多事不安寧。水婁﹕水躔婁宿號天斯﹐耿直爲人不受欺。衣祿丰盈多稱意﹐一生快活少凶危。水胃﹕水躔胃宿號天泓﹐耿介爲人記事明。忠孝存心多執拗﹐爲人衣祿未安寧。水昴﹕水躔昴宿號天闉﹐容貌淸奇識五音。心謀巧計事沈靜﹐衣祿平平禍不侵。昴日雞度下平等無傷。水畢﹕水躔畢宿號天淋﹐歷事三思性又欽。容貌淸奇衣食厚﹐文才學問滿胸襟。水月主好相而淸潔。水觜﹕水躔觜宿號天樞﹐淸白爲人好讀書。多藝多才多智巧﹐平生歡樂遠行居。觜火猴度水之得地。水參﹕水躔參宿正廟居﹐文星入廟要囚扶。水宿聰明多好動﹐囚能自執不凶虞。參度至申水之廟旺。水井﹕水躔井宿號天潯﹐心好淸閒智量深。籌算文章人薦用﹐聲名遠播在儒林。水鬼﹕水躔鬼宿號天洪﹐好靜爲人更美容。心內洞明兼道釋﹐眾人欽敬樂無窮。水柳﹕水躔柳宿號天注﹐柔善爲人處世當。能作文章心巧計﹐聲名閭裏有稱揚。水星﹕水躔星宿號天淸﹐伏見皆能官職增。與日同宮須大用﹐定爲喉舌玉街行。水陽相會大利。水張﹔水躔張宿號天榮﹐富貴雙全性又靈。文武相兼皆並用﹐賢能兄弟佐朝廷。水翼﹕水躔翼宿號天異﹐年少登科文學濟。淸華要路驟遷榮﹐與日同行須大貴。水軫﹕水躔軫宿號天岑﹐文學之官眾所欽。謀略聰明人倚重﹐才華藻思入儒林。水之廟旺。

【辰星照宮﹑瑯玕經】水命宮﹕命見水星臨﹐文術多智能﹐外財應有遇﹐引薦人相承﹐廟旺遷官職﹐余宮道合僧﹐相貌同豪貴﹐資財晚歲興。又曰﹕水徳星辰在命宮﹐得逢旺處便攀龍。聰明智識多機變﹐生在榮華富貴中。水主智動而能變﹑主人淸俊。水財帛﹕水星乘旺莫臨財﹐進退難逃反起災。手藝一生方可用﹐凡人財散亦難來。水能進退之物故忌之。水兄弟﹕水星吉曜遇還稀﹐來臨三宮便不宜。上有親兄下有弟﹐兩頭無義便侵欺。水性無定決之東則東流﹑決之西則西流。水田宅﹕善星一曜是辰星﹐得入彊宮福轉精。不見當年刑忌照﹐便須萬頃與千籯。水男女﹕水星髙照子孫位﹐俊邁文章爲國瑞。水數推來只一男﹐振起家風日榮貴。水主子少土克之則無。水奴僕﹕辰星莫入六宮中﹐冠世文章用處空。縱使南宮髙甲過﹐棲遲薄祿走西東。水性主流。水妻妾﹕水到妻宮對照命﹐富貴貞賢人難並。忽然惡殺又相侵﹐心濫情淫性無定。水主淸潔多智。水疾厄﹕第八宮中水徳臨﹐溫柔情性足人欽。忌星凶曜來侵犯﹐沈溺波濤墜井深。主腎疾。水遷移﹕水星合照最爲珍﹐更看當生命位星。賓主和同無惡犯﹐遷移出處總歡寧。水官祿﹕水星偏喜照官宮﹐出類超羣福自隆。委任股肱扶寶祚﹐官居髙品貴尊崇。主爲官淸白。水福徳﹕十一宮中水徳來﹐汪洋智識仰賢才。公嚴徳厚人欽重﹐澤被生民徧九垓。福徳人之所仰﹐有吉星多福。水相貌﹕水星相貌最爲彊﹐凜凜淸風在廟廊。若遇吉星無惡曜﹐容顏端正動君王。

張果星宗十三【命宮天柱星﹑攔駕經】金星守命夜生吉﹐白日生人減半力。木星照命有多般﹐白日逢之必作官。夜生若有暗曜雜﹐反爲凶禍主憂煎﹐水星在命合入廟﹐夜裏生人太陰照﹐或居雙女與陰陽﹐決定少年居顯要﹐火星入命不堪詳。白日生人主禍殃﹐更被孛羅三合照﹐定知啞喫與人傷﹐患勞枉死人孤寡﹐夜生又宜卻無妨﹐土星入命主頑鈍﹐夜裏生人不可論﹐水命定知須啞喫﹐黃腫气疾命難存。太陽坐命如逢木﹐羅气同宮須食祿。火星不照定封侯﹐月孛臨之患心腹。太陰在命生逢夜﹐水宿同宮爲僕體。土星入命孛星來﹐有祿定知非久謝﹐紫气印星號天乙﹐凡在命宮皆有益。生時不被惡星臨﹐善宿合兮多子息。木月見气入夜宮﹐夜裏生人爲輔弼﹐若是土星三合照﹐𨿽則髙彊終是疾。羅﹖入命許謀多﹐木气同宮主豪富﹐金木太陽三合照﹐此人慷慨更英豪﹐女命夜生羅照著﹐自縊勞刑貧又薄。气火水計入命時﹐此人定作般般惡﹐計都入命憂火命﹐此則十殺惡無定﹐貴人遇者以無權﹐白日生人宜修進﹐木星紫气如臨照。主命居彊爲福慶﹐孛星入命人廉潔。目快心淸爲性別﹐气木日金若合時﹐所作髙彊皆有節﹐日生火孛主星微﹐決定刑傷蛇虎食。掩口不開气沖人﹐直得爲官須歇滅。金屬陰故喜夜生﹐木屬陽故喜晝生﹐雙女巳宮陰陽申﹐宮土喜晝生。夜生人不吉﹐天乙爲紫气主吉﹐土爲瘟星故主人多疾。

【財帛宮天寶星】金臨財帛足隨時﹐夜裏生人皆進鎡。木臨財帛必丰隆﹐日中生者最難逢。水臨財帛財帛散﹐更被孛來不足。看火居財帛與前﹐同土居財帛皆丰亨。太陽居此足錢財﹐質庫常開待物來。月居財帛多財帛﹐只怕土星三合克。气入二宮亦忌之﹐遇日木扶還又得。羅計孛入損資財﹐終身不得資財力。水性就下其形漂流而不息﹐主不住財﹐火性炎勢𨿽髙而不耐久。

【兄弟宮天玉星】木金兄弟主英雄﹐水星和樂旺門風﹐火在此宮定孤寡﹐夜生不與孤寡同。土臨兄弟終和睦﹐日居未可同言語﹐生時父母決相背﹐木計合宮主貧苦。太陰若得主星來﹐輔弼榮華由此﹐胎气臨第三兄弟少﹐計星遇此漸生災。月孛來時損兄弟﹐古人傳說難躲避。木星主仁﹑金星主義﹑水星主智故吉。【田宅宮天富星】金居田宅父母宮﹐白日生人主困窮﹐如逢夜裏最爲吉﹐產業自榮邁祖宗。木臨田宅興父母﹐自然福壽世難同。水居第四旺田莊﹐更有雙親壽命長。火星臨此不堪說﹐土星躔入有房廊﹐白日生人爲最吉﹐夜生父母早年亡﹐日居田宅足田園﹐木到雙親福壽全。火孛不照多產業﹐水金合會常堪憐﹐月臨𨿽稱旺田宅﹐白日生人反作累﹐紫气居之多壯麗﹐父母一時居富貴。木星入位必有官﹐水月合兮居顯位﹐羅居田宅不堪猜﹐十般死惡反破財。計都侵之憂父母﹐田莊牛馬化成灰﹐月孛居安亦如之﹐夜生亦可減毫釐﹐晝生又忌火來克﹐父母早亡主孤恓。田宅土也﹐水有資助之力﹐火能害物故少利﹐日木土主晝生﹐火月金水主夜生﹐反之不吉。

【男女宮天孤星】金星若在男女宮﹐四男聰俊各英雄。火在此宮不得地﹐遇著來時定主窮。土臨第五遲遲有﹐夜生決定主孤蹤。太陽若照男女宮﹐必主貴子顯門風﹐太陰到此亦如之﹐三男富貴夜爲功。紫气當生照男女﹐不被惡星並火土﹐三合水月同聰俊﹐男女榮華定文武。羅照男女主夭亡﹐計都臨照亦災苦﹐孛星倘若居此宮﹐十生九死空費乳﹐爲人性狠惡心腸此﹐乃依經與君語。金數四主有四子﹐太陽太陰本人之父母也﹐日生太陽吉﹑夜生太陰吉﹐反背者無力。【奴僕宮僕馬星】金木星居足奴僕﹐土若加之夜爲毒﹐火在此宮必少力﹐太陰值此多悲哭﹐非惟辛苦有多般﹐決定生時非正屋。月居此位被日土﹐一世多迍更貧苦。第六宮中見太乙﹐男女頑愚多忌疾﹐不然遲忌亦寡微。此乃皆言多不利﹐計羅居此有災殃﹐孛若臨之號凶極。奴僕不宜髙於命主星也﹐若髙於命主則奴欺主也。

【妻妾宮天對星】金在妻宮妻妾好﹐木星晝會喜相逢﹐其妻非但能廉潔﹐貌白容妍世孰同。水在妻宮多妖冶﹐火則傷殘莫論容﹐夜生尢自主分離﹐何況生逢在日中。土入妻宮無貌娘﹐妻妾命如日裏霜﹐太陽美貌火孛醜﹐太陰見水美容妝。紫气木星太陰吉﹐羅﹖自縊檢屍傷﹐計入妻宮勞患死﹐不然毒藥溺江亡。妻妾宮中見孛星﹐計都水火自相刑﹐兼主蛇傷並自弔﹐不然產難墮胎生。火孛瘟﹖死暴哀﹐落水懸梁產難災﹐木气二星多美麗﹐姿容可與貴妃齊﹐羅計二星產難別﹐暴喪逃亡自帶來﹐气孛水金淫欲甚﹐交情奴僕老心灰。金乃爲男之妻﹐火乃爲妻之夫也﹐且妻妾宮遇金星得其正也。

【疾厄宮殺難星】金臨疾厄永無疾﹐木居富貴常安逸。水在此宮遇孛計﹐必定腰駝並背曲﹐白日生人火曜衝﹐必定風痰吐血終﹐熒惑疾厄須驚悸﹐土臨八位主瘟凶。太陽遇計火土孛﹐風勞血病不久歿﹐如見木月獨照之﹐一世優遊無消歇。此宮若見紫气臨﹐定是安榮居要津﹐羅照此宮應篤疾﹐計會孛來定凶﹐侵非惟癆瘵又瘟﹖抑且吐血臥牀亡。疾厄之宮惟金木﹐主仁義則無災厄也﹐木月次之﹐其餘計都羅﹖孛水之星﹐皆主不安﹐火土更甚﹐紫气又能解人之厄。

【遷移宮地驛星】木金之宿入遷移﹐定主遷移福祿齊。水星卻主遠行吉﹐金木合照封侯印。土星阻滯難遠行﹐太陽晝生反爲益。金水會月夜生奇﹐命度相逢喜見之。此宮見气主爲官﹐太陰合照爲瑞端﹐羅在遊行必見別﹐家中當見檢屍靈﹐計都若會孛星入﹐決定蛇傷並虎擒。切聞月孛入遷移﹐損田損宅損妻兒。

【官祿宮天福星】太白木星入官祿﹐一世爲官居顯軸﹐天上之宮會水星﹐太陽合照作公卿﹐水居好樂合於月﹐官居位顯職非輕。火在十宮夜入廟﹐朝端定列仍年少﹐羅星計孛本爲凶﹐官祿之宮不可容。土星尊重多丰祿﹐紫气添成衣食足﹐只宜興旺不宜衰﹐爲人慷慨多榮富。官祿之宮正乃人﹐之壯而行之之位﹐宜吉星則大有爲﹐士君子立於朝﹐庶人興於家﹐商賈發於市﹐苟若凶星會照﹐誠爲一匹夫輩也。

【福徳宮福壽星】福徳宮中或見金﹐夜生一世福神欽。木會太陽居十一﹐祿厚福優居顯秩。水會月吉火淺薄﹐金土同照主食邑﹐十一宮中羅最吉﹐太陽木气三合值﹐生則須封萬戶侯﹐死則定知當廟食。廟食謂列忠﹐臣廟而受祭。

【相貌宮】土星相貌卻烏黃﹐木宿元來瘦且長。金白不惟多嗜欲﹐水星行動受趨蹌﹐羅﹖薄藝隨身有﹐月孛爲人帶黑醜﹐熒惑一星多性惡﹐水星最是雙眉好﹐計都巧計愛談論﹐羅火東西打殺人﹐水火相隨多雜藝﹐太陽爲性卻逡巡﹐月孛一生多嘴舌﹐水星伶俐木都美﹐土星頑鈍言語澀﹐羅火爲人貪可鄙。十一曜一星主一相﹐凡人之美惡﹑凶狠﹑溫和﹑古怪﹑俊逸皆由各星形狀所稟生之初者也﹐非一而論之。

【日月】太陽太陰單守命﹐間世英賢誰可並﹐忠直廉平性任眞﹐覆庇生民朝野迥﹐若臨財帛金滿籯﹐倏忽翔威萬里程。臨在兄弟多生一﹐若居父母保年齡﹐子息一子眞鸑鷟﹐奴僕一呼須百諾。臨妻賢敏必興家﹐照疾一生無患惡﹐遷宮務重多功績﹐官祿超榮兼重職﹐福徳應知恆與升﹐相貌巍然美顏色﹐天福來臨期百六﹐滿用廟方魁福祿﹐官資榮顯至中書﹐士庶逢之發金穀。日月乃爲人之父母﹐十二宮皆吉﹐只恐凶星相犯而欺之者﹐則不能爲吉。

【金木】金星守命福昌熾﹐木性寬仁金禮義﹐若臨財帛粟麥丰﹐敏慧虹蜺爲膽气。兄弟金四木須三﹐父母長年福祿深﹐子息木三金主四﹐如臨奴僕盛車軫﹐臨妻員敏期偕老﹐照疾多康災害少﹐遷宮之位任重權﹐官祿當之權永久﹐福徳加臨福祿盈﹐貌宮應喜好顏容﹐若期百六添官爵。凡庶當之福勢隆。金木者仁義之星也﹐凡在十二宮多爲福﹐只怕惡星同宮﹑則不能自任其用﹐而從惡宿爲凶者有之。

【夜火晝土】火星威焰恃賢親﹐土宿惇恭信且誠﹐臨照財宮多積聚﹐文章錦繡作公卿﹐兄弟火二土須五﹐田宅康寧期百六﹐子宮土五火主二﹐臨照奴牛須得取﹐照妻偕老年期百﹐臨在八宮無疾厄﹐遷宮調任總遷榮﹐兼有良朋貴親戚﹐官祿榮官掌權柄﹐常人爭訟欲拖延﹐若臨福徳南山壽﹐相貌無虞但百年﹐大抵晝土福星魁﹐夜火終爲百福謀﹐百六會時升廣漢﹐常人遇此旺錢財。夜火晝土者各得其時﹐所以不相反﹐背在十二宮爲吉。【晝火夜土】莫教晝火夜兼土﹐命遇危亡卽哀苦﹐若臨財帛罄囊傾﹐悖禮乖誠多莽鹵﹐兄弟只應多自處﹐田宅當之重父母﹐子宮絕嗣俱螟蛉﹐奴僕當之奴反主﹐若在七宮三五妻﹐土主惡死火分離﹐如當滿用來居婿﹐妻忌刑夫亦不宜。八宮惡疾夭天年﹐自縊風勞日火躔﹐腰腎幹焦濕與腫﹐必當夜土惡迍邅﹐官祿之宮不可逢﹐遷移官厄系囚中﹐若臨福徳貧窮輩﹐相貌破形或性凶﹐忌星若也臨百六﹐命入荒郊定哀哭﹐滿中救援是三方﹐不在相中發衣祿。火本夜﹑土本晝﹐今而晝火﹑夜土則相背逆而不向時﹐每事主人不利。

【孛羅計】羅計孛臨本命宮﹐剛彊暴虐足威風﹐臨財主執多權槪﹐勢力過人膽气雄﹐兄弟合胎皆異姓﹐若臨父母二三重﹐臨子一如兄弟應﹐或是螟蛉隨母聘﹐臨在妻宮主換妻﹐妻臨一例斷裁之﹐倘逢滿用當居廟﹐免見刑傷主別離﹐滿用依然見惡星﹐依前刑克濫無情﹐如臨奴僕奴牛盛﹐疾厄當之怪疾刑﹐遷宮任重足威權﹐官祿宮中事亦然。福徳若臨皆滿用﹐貌宮威虐孰能前。三星臨宮若得廟﹐旺有吉星押之﹐則不爲禍﹐有凶曜攻之爲害甚速。

【水星】水星和順多能智﹐喜會日月木金气﹐怕逢忌宿孛計羅﹐男可爲奴女爲妓。臨財財帛足昌榮﹐博覽詩書通六經﹐若臨兄弟宜一二﹐若同父母足年齡﹐在子一人爲後裔﹐臨妻妻位皆吉利。若臨奴僕在犧牲﹐疾厄宮中無疾病﹐遷宮出處總榮歡﹐官祿當之掌大權﹐福徳當之丰福壽﹐如居相貌性溫然﹐若期百六限無憂﹐更逢滿用足禎休﹐廟宮會遇升騰處﹐百里光華徧地流﹐水主智好動之星多則喜﹐吉星輔之。【气星】景星尊大最廉平﹐志气孤髙又敏明﹐臨在財宮多粟帛﹐文章擲地作金聲。兄弟子位三五人﹐僧家或說是孤辰﹐父母妻宮長福壽﹐第四宮中田宅盈﹐奴生逢會多奴婢﹐疾厄當之斥禍災﹐若是遷宮俱顯職﹐正臨官祿上金階﹐福徳當之福勢隆﹐貌宮喜主美顏容﹐如逢百六朝宸陛﹐庶位當之粟帛丰。气好淸閒主九流﹐藝術得地主淸貴﹐逢空陷爲僧道﹐有壽能解人之災厄。

【羅計】大抵羅計本相對﹐莫把對宮推禍福﹐羅計權髙日月星﹐直入火土乃爲英﹐官髙殺伐威名振﹐諫諍趨庭叩上淸﹐值者多爲天眷屬﹐不然將相是宗親﹐廟宮滿用人人好﹐羣小當之破損身。羅星在天號曰天首﹐計星號天尾﹐諸星逆行。惟羅計順行﹐逢日月則蝕。【輪宮】天命爲最己身欲彊﹐值吉星以守照獲厚福以無疆﹐倘入廟以淸奇更須髙位﹐若陷囚而喜旺又且何妨。太陽臨位而榮貴無災﹐月後入宮而淸慈有福﹐美容貌而且秀﹐處人事而最足。切防忌宿照臨而減算﹐除年大緊凶星對照而興災失祿﹐金潔體而立性多剛﹐水鼠眸而爲人不一﹐非言辭之無準﹐惟處世之多失。木須淸秀體長﹐而好學文章﹐气必寬慈﹐經史而博覽廣識﹐或云孤宿亦號官星。云寡宿者爲僧爲道﹐道官星者有職有權﹐孛星身瘦小而人前好說家風。羅計粗雄而膽大性多鄙吝﹐喜獨居於一位﹐忌相會於諸星。惡曜而多白不安﹐凶星而遂成殃釁﹐火星赤黑煩燥暴以難瞞﹐土星矮肥最寡言而多慮﹐各分晝夜切論晨昏﹐若爲忌宿之臨﹐深作殃危之急。財帛宮位吉凶可知﹐遇木星而守照﹐無凶曜以爲奇﹐資財必獲於昌榮﹐金庫盈滿於囊篋﹐平生空乏。水土難欺﹐金气歸垣﹐與木曜以頗同﹐日月同宮主人財而猶旺﹐火孛兩曜須破敗以無成﹐羅計二星主離祖而有望。吉凶混雜前後須知多寡﹐宜詳髙低無妄。兄弟宮數要知多寡之分﹐星宿推遷須識吉凶之佐。值太陽者先損其父﹐遇太陰者卻無其母﹐土星生晝兄弟而五人﹐金星夜值鴈行之四个﹐計羅二三木气還多水土兩娘﹐而生火星爾我而已。田宅宮分惟日月之最吉﹐父母重兮喜金之極彊﹐孛計若臨而損破﹐火羅土照以難堪大﹐欣紫气加臨田園丰盛﹐最喜木星守照財產俱昌。男女宮內得火者一雙﹐子孫位中遇木星而三个﹐太陽得位一二人而有可成。月曜入宮二三子一雙無禍﹐水星一子須聰明﹐彗孛無男常坎坷﹐計羅有克火星難保於初﹐前太乙多傷﹐紫气頭兒決克破。奴爲惡曜吉凶不殊﹐日守則防父沒。月照則當母除﹐若遇惡星而入此﹐定系蓬蓽以安身﹐倘逢吉曜而加臨﹐須知僕馬以昌盛。夫宮無異妻位且同﹐最喜金气而相照﹐惟嫌日月以難逢﹐火星土宿而非忌﹐咸安木宿端正﹐彗孛計羅而二三﹐多厄水宿孤窮﹐若惡星以相臨﹐於鼓盆而難逃。疾厄之位兮知吉知凶﹐禍患之宮兮理優理正。太陽臨位百禍俱消﹐月曜入宮而一身遭釁﹐水主蹇厄孛守而喉腹生災﹐火主眼腰土臨而心胸疾﹐定木金救解災﹐痾不致於侵淩﹐羅計爲憂手足安能於馳騁﹐宜當仔細推詳﹐庶無一毫差謬。遷移之位逢火孛﹐切忌遠行。合照之方遇羅﹖必須破宅﹐太陽嫌晦怕囚﹐木金多樂於風流﹐水气卻丰於財帛。官祿吉曜職權自昌﹐日月相逢之最貴﹐羅計入廟以爲彊﹐孛星守而刑獄難逃﹐木气臨而資財丰盛。福徳宮神最宜明﹐淨此一宮之彊盛﹐獲百福以來臨﹐倘逢凶曜之加﹐壽齡何保﹐縱有吉星之助﹐財產須傾。且聞相貌之宮﹐須識凶吉﹐詳推全籍身命之宮﹐始知禍福堪憑﹐所以星辰五六榮枯貴賤以安排﹐宮分四三否泰窮富而列定﹐宜詳宜究愈審愈精。

張果星宗十四【太陽算法日篇】置積日減一算以三百六十五日﹐二十五分五十杪爲一周﹐天之數除之。冬至行盈度夏至行縮度﹐漸盈漸縮不可槪論﹐今以盈縮中間率行一度算之。冬至﹕日行一度五分﹑時行八分七十四杪小寒﹕日行一度四分﹑時行八分七十六杪大寒﹕日行一度三分﹑時行八分四十八杪立春﹕日行一度二分﹑時行八分四十九杪雨水﹕日行一度一分﹑時行八分四十一杪驚蟄﹕日行一度一分﹑時行八分二十三杪春分﹕日行一度﹑時行八分淸明﹕日行九十九分﹑時行八分二十四杪谷雨﹕日行九十八分﹑時行八分十八杪立夏﹕日行九十七分﹑時行八分八杪小滿﹕日行九十六分﹑時行八分芒種﹕日行九十五分﹑時行七分九十六杪夏至﹕日行九十五分﹑時行七分九十六杪小暑﹕日行九十六分﹑時行八分大暑﹕日行九十七分﹑時行八分立秋﹕日行九十八分﹑谷雨同處暑﹕日行九十九分﹑淸明同白露﹕日行一度﹑驚蟄同秋分﹕日行一度﹑春分同寒露﹕日行一度一分﹑雨水同霜降﹕日行一度二分﹑立春同立冬﹕日行一度三分﹑大寒同小雪﹕日行一度四分﹑小寒同大雪﹕日行一度五分﹑冬至同

【太陽總論】太陽乃火之精﹐爲人君之象﹐父之配。行度有盈縮﹐故明歷者﹐以七十餘年立歲差之法﹐以追日度之眞。太陽過宮不同﹐推人命宮未免有異﹐術者不可不審。自奎宿八度至十三度爲正廟﹐自婁宿八度至十三度爲正旺﹐自胃宿一度至七度爲次旺﹐躔虛房星昴四宿爲升殿﹐獅子午上爲本宮﹐乃中天離明之地。天光所照無私﹐會金水二星於身命二宮﹐皆主利名文章貴﹐品淸職忌蝕怒﹐火土同宮則有害﹐夜生爲背﹐宿晝生爲向明。

【太陽歌斷﹑源髓歌】七政昭回日最尊﹐配人父道象人君﹐晨朝杲杲從東出﹐萬國葵傾暖似春﹐照人命守人身﹐員滿形容性又溫﹐言語殊常人仰重﹐處心無黨亦無嗔﹐或與水木相會合。文章卓斝動乾坤﹐金星同位好婚姻﹐財家財物送來頻﹐夜見土星晝見火﹐須防病患及尊親﹐首尾更來須惡死﹐紫气緇流及道門﹐忽有孛星相邂逅﹐瘵癆說出病根源﹐臨財帛聚金銀田﹐宅多招好佃賓﹐閒極位中兄弟貴﹐子宮逢著只一人﹐六宮陷弱主克父﹐八宮一世沒災迍﹐西沒美妻顏似玉﹐九位逢之好遠行﹐官祿有官兼有祿﹐福宮一世自安寧﹐相貌之宮美顏色﹐細將星宿好推評。【太陽交會﹑聿斯經】日月﹕日月同宮主舊聲﹐文章富貴有科名。晝夜分司兼旺廟﹐始知明主秉鈞衡。日木﹕日木同宮貴顯臣﹐平生多福少災迍。木星是主兼乘旺﹐必作當朝上貴人。日火﹕日火同宮失火炎﹐禍盈百六莫逃潛。天災遇此民遭厄﹐夭喪生民害義廉。日土﹕日土相逢慶瑞饒﹐天產人龍佐聖朝。星臨百六邦家泰﹐萬福攸同百禍消。日金﹕日金相遇福生民﹐必產奇材異世倫。百六會時天福熾﹐當知慶瑞在今辰。日水﹕日水相逢慶瑞盈﹐欣逢水日賀升平。人生值此人中瑞﹐間世奇才播大名。日气﹕太陽紫气喜相逢﹐潤澤生民稼穡丰。百六會時祥瑞應﹐人生會此必三公。日孛﹕日孛同宮最不嘉﹐只宜爲旅不宜家。生逢白晝多災疾﹐夜則康寧無嘆嗟。日羅﹕太陽正照被羅侵﹐父死他鄕兒沒親。先代家財多破盡﹐奔波衣食不如人。日計﹕日計相逢景福昌﹐官尊直諫佐明王。怕逢朔旦生姦僞﹐百六如逢大不祥。【太陽入宮﹑樞要歌】日子﹕天宜本是太陽星﹐遇夜生人卻有情。若在日生光太昧﹐祿髙到底總無成。夜生人主吉﹐日生人無成﹐日丑太陽居醜號天幽﹐此位來屬鬥牛。若是照臨官祿地﹐管教一世盡優遊。丑宮陰靜主人淸閒之象﹐日寅日居人馬號天桑﹐光照東升徧萬方。祿厚福髙名必顯﹐也應補衮坐朝堂。有日出扶桑之象﹐日之喜宮也。日卯﹕太陽出卯曰天烏﹐稟性英明大丈夫。多藝多才非俗士﹐一生榮顯祿盈餘。卯乃日出之門戶﹐主人俊偉。日辰﹕日出龍門角亢方﹐變名天爽最輝光。修文必定登科甲﹐管取聲名達廟堂。日到辰宮有光明﹐顯達之象。日巳﹕日臨雙女號幽微﹐祿厚權髙勢位巍。年少功名卽顯達﹐藍衣換取綠袍歸。日乘旺於巳故得顯達。日午﹕日到離明曰少微﹐此爲君位眾星依。縱逢惡曜同宮分﹐也要還他著錦衣。午爲人君日之正位﹐故諸星不敢犯。日未﹕太陽臨未號天輝﹐日月交光世所希。設若太陰無落陷﹐君臣慶會管樞機。未乃月之正位日到﹐此日月相會主吉。日申﹕天暗元來屬在申﹐太陽到此晦光明。若還誕晝逢斯曜﹐作事須教百不成。申屬陰日已西沈。日酉﹕陽到金牛號九空﹐夜生𨿽夭卻亨通。日生用事俱無力﹐若變刑囚不善終。酉爲金牛﹐日到此無光﹐作事不成。日戌﹕日臨戌位曰天樞﹐此地元來是旺居。更得太陰相會照﹐一生榮貴福盈餘。日入廟旺之地主榮貴。日亥﹕太陽光照爍天門﹐玉璽爲名象屬君。倘若化爲官祿曜﹐少年平步立功勛。亥爲天門日朝天矣﹐主人聰明英傑。【太陽躔度﹑玉關歌】日角﹕日躔角宿號天成﹐晚歲丰亨少亦貧。膽大心髙超眾庶﹐前程端擬大聲名。角屬木得十二度。日亢﹕日躔亢宿號天柱﹐學問文章有今古。爲人歡樂最賢豪﹐性識孤髙名未遇。亢屬金得九度。日氐﹕日躔氐宿號天符﹐美貌堂堂出眾徒。性快心髙多自耐﹐江湖漂泊少年孤。氐屬土得十六度。日房﹕日躔房宿號天祿﹐潔靜爲人享淸福。髙才富學有聲名﹐耿介超羣還不俗。房乃太陽之位得五度。日心﹕日躔心宿號天昌﹐白日生人福壽康。若至晚年尢享福﹐一生終是足衣糧。心乃太陰之位亦得六度。日尾﹕日躔尾宿號天枵﹐白日生人富益饒。性急多才人莫敵﹐夜生鄙俗事煩騷。尾屬火得一十八度。日箕﹕日躔箕宿號天魁﹐俊乂文章有大才。父母必須生貴子﹐官髙位顯列三臺。箕屬水得九度。日斗﹕日躔斗宿號天明﹐剛勇方爲膽气英。產業經營辛苦置﹐老年丰富享安平。斗屬木得二十四度。日牛﹕日躔牛宿號天機﹐機變尢長文藻馳。更得木生來贊助﹐榮貴聲名天下知。牛屬金得六度。日女﹕日躔女宿號天徳﹐淸秀聰明多智識。天文元象性孤奇﹐白日生人最爲吉。女屬土得一十度。日虛﹕日躔虛宿號天司﹐耿直聰明膽气兼。白日生人多富盛﹐夜生逢此足迍邅。虛日鼠太陽之位得九度。日危﹕日躔危宿號天隆﹐性直文章學問丰。營運資財難積蓄﹐老年方見免災凶。危月燕乃太陰之殿﹐得一十五度。日室﹕日躔室宿號天福﹐膽气權謀性多欲。平生安樂少災迍﹐父母康健延金穀。室火豬得一十七度。日壁﹕日躔壁宿水金連﹐皓魄相同福自綿。祿馬更來相會聚﹐果然折得桂花鮮。壁水貐得九度。日奎﹕日躔奎宿號端守﹐富貴榮華年壽久。文章髙貴眾難加﹐白日生人福自有。奎木狼得一十八度。日婁﹕日躔婁宿號天宮﹐大尹公卿將相逢。年少便膺居鼎鼐﹐生時值此必興隆。婁金狗得一十二度。日胃﹕日躔胃宿號天解﹐令徳性賢位安泰。脾疾冷涎身有壽﹐日生卻得年髙邁。胃土雉得一十五度。日昴﹕日躔昴宿號天房﹐耐事經營足食糧。才略機謀多智策﹐稱爲當世一賢良。昴日雞乃太陽之位﹐得一十度。日畢﹕日躔畢宿號天彊﹐賢徳才髙萬事昌。音律善通憂慮少﹐心多嗜欲行無良。畢月烏乃太陰之位得一十六度。日觜﹕日躔觜宿號天鈞﹐足祿多能享世榮。學問淵源才挺出﹐此人名必播朝廷。觜火猴借得一度。日參﹕日躔參宿號天水﹐冷淡持身欲不累。多才多學富聲名﹐官宮有祿終須貴。參水猿得十度。日井﹕日躔井宿號天弼﹐冠世文章增福力。公侯卿監世間榮﹐福祿恩波傳子息。井木犴得三十一度。日鬼﹕日躔鬼宿號天流﹐先代資財用不休。巧計機關人莫測﹐心閒多事出陰謀。鬼金羊得二度。日柳﹕日躔柳宿號天梁﹐仕宦須令仕本鄕。金帛丰盈多積蓄﹐晚年須見祿榮昌。柳土獐得一十二度。日星﹕日躔星宿號流澤﹐卿相當朝須得力。三方主曜旺髙彊﹐富貴柴華聲赫赫。星日馬太陽之位﹐得六度。日張﹕日躔張宿號天正﹐才智聰明文武並。官星得力善星居﹐祿貴兼全增吉慶。張月鹿乃太陰之位﹐得一十六度。日翼﹕日躔翼宿號天婁﹐賢徳文才出智謀。若得木星同位此﹐定應官職守淸幽。翼火蛇得一十九度。日軫﹕日躔軫宿號天階﹐年少功名自鼎來。端潔爲人須大量﹐定須九棘與三槐。軫水蚓得一十七度。【太陽照宮﹑瑯玕經】日命宮﹕太陽臨命照﹐情重性能和﹐衣祿堅長久﹐災疾自消磨﹐西沈無大福﹐東出福尢多﹐壽永臨中末﹐初年勞碌過。又曰﹕太陽原是火之精﹐躔度偏宜金水星。若在命宮官祿上﹐一生天下有才名。此以太陽在命宮﹐主人通達性剛健。日財帛﹕日居財帛要陽宮﹐晝生爲福夜爲凶。只憂計孛來相克﹐財帛尢閒壽不中。日兄弟﹕弟兄有若鴈同行﹐豈使三宮陷太陽。𨿽是同胞如手足﹐分張各自置田莊。日田宅﹕田宅宮中有太陽﹐須知安位最髙彊。膏腴萬頃連阡陌﹐榮祖榮宗福祿昌。日男女﹕太陽獨行子難當﹐破損頭男兒受殃。若有吉星來輔佐﹐二男異日貴非常。太陽此宮主孤克無子﹐吉星相扶子貴。日奴僕﹕奴僕之宮號陷方﹐照臨君父豈爲良。縱饒父體常淸健﹐亦恐身年壽早傷。奴僕弱陷之宮﹐太陽不宜居之。日妻妾﹕太陽臨照在妻宮﹐在望尊嚴徳貴崇。莫使忌星興悖逆﹐婚姻皇族也平中。相生和睦相克反目。日疾厄﹕太陽來到八宮停﹐身體康榮福自生。設使忌星多犯克﹐反傷眼目不光明。日爲天之目犯克則傷目。日遷移﹕第九宮中遇太陽﹐更無凶曜在其傍。好將平日胸中學﹐對策天庭謁帝王。若有天馬貴人極好。日官福﹕太陽若在十宮居﹐抱負宏才仰大儒。或有水金相輔佐﹐官髙職重掌機樞。官福乃髙彊之位﹐有吉星助之大貴。日福徳﹕太陽臨福遇吉星﹐更添命主必官淸。若有吉星來輔衛﹐必然享福壽遐齡。福徳主星相生有好星夾輔主福。日相貌﹕相貌宮中名惡弱﹐吉星拱臨合虛著。惟怕羅﹖月孛星﹐喜與太陽相倚約。《太陰算法月篇】置積日減二算以三千二百二十四﹐一之爲順行減積日﹐行余不滿順行數者以九因之﹐以中數二百四十八數除之﹐除不盡者爲殘﹐分在一百二十四已下﹐入疾歷二百二十四以上入遲歷。疾行﹕一日行十四度半彊。平行﹕一日行十三度半彊。遲行﹕一日行十二度半彊。二十七日有奇行﹐一周天更行﹐二日與日合朔。

【太陰總論】太陰水精爲人臣之象﹑母之所配﹐行度有平遲疾已具於前﹐自婁宿八度至十三度爲正廟。有一家以畢初度至九度爲正廟﹐自胃宿七度至十三度爲次﹐旺躔危心。張畢四宿爲升殿﹑巨蟹爲本宮﹐若夜生人值在圓望皆爲福徳。如會金木水星臨於身命二宮﹐或爲堂祿星﹐更在廟旺宮主貴﹐如值殘晦則減力﹐忌火土羅計同宮爲蝕神﹐日生人爲背宿﹐夜生人爲向明。【太陰歌斷﹑源髓歌】太陰乃是水之精﹐才出中天萬國明。初夜一輪光皓潔﹐人皆瞻仰快人情。配母道身從生﹐溫柔丰美好儀形﹐水日兩曜相交換﹐貴位居宜始見榮﹐歲徳同宮賢聖善﹐外家送物不曾停﹐夜火會得延齡﹐晝生風癱母須刑﹐土星言語多遲吶﹐計羅眼目更無晶﹐金好色妻必淫不賢內正非禮。迎太乙若逢須庶出﹐紫气阿母會通僧﹐居財帛陰貴成第三﹐閒極母康寧自身一世多閒逸﹐棠棣𨿽疏好弟兄﹐田宅位好檐楹。子息宮中是女星﹐奴僕出身多下賤﹐七宮妻妾貌娉婷﹐疾厄無刑少災疾﹐遷移偏是好遊行﹐若居官祿並福徳﹐有官有福不虛稱﹐此宿若躔相貌宮﹐堂堂俊麗好儀容。【太陰交會﹑聿斯經】月木﹕月木同宮瑞世兒﹐文章更得貴人知。如當百六眞祥瑞﹐男主封侯女作妃。月火﹕月火同宮最不宜﹐平生好惹是和非。卻因繼母生災厄﹐壽至中年七十希。此爲水火相克則少吉。月土﹕月土會遇大爲災﹐偏產頑愚怪質骸。父母兩重人夭壽﹐忠臣失職竄天涯。此爲土掩月之光﹐晦昧如此。月金﹕月金二宿喜相交﹐百六逢之慶瑞包。天產奇人扶社稷﹐官尊裂土與分茅。月水﹕月水相逢是福媒﹐人生遇此賦天才。溫純徳厚榮尊爵﹐百六當之瑞慶來。月金月水本同一體﹐主人好貌聰明福貴。月气﹕月气相逢大吉祥﹐少年滿腹盡文章。若逢百六官髙貴﹐福庇生民慶且昌。气月同宮乃謂之祥雲捧月。月孛﹔月孛元來喜太陰﹐逢之必定長精神。如逢百六加祥瑞﹐爲官必定主權人。月羅﹕太陰天首喜相遇﹐智將鷹揚塞外威。只恐望宵主叛逆﹐禍臨百六主傷悲。天首羅星也。月計﹕太陰天尾望宵同﹐爰產姦凶不孝忠。不在望時終有怪﹐投河毒藥或瘟逢。計爲天尾星。【太陰入宮﹑樞要歌】月子﹕月居子上號天姬﹐女貴男榮百事宜。若是夜生深有慶﹐日生還恐福傾危。月在子宮化爲天姬﹐星夜生人主貴。月丑﹕太陰居醜曰天機﹐掛影扶疏耀素輝。巳癸出人如得此﹐官髙祿厚更榮閭。天機星主人榮貴。月寅﹕太陰寅上名天昧﹐白日生人光太晦。在望如逢計火侵﹐爲人穢濁還多退。天昧星主人有禍害。月卯﹕月臨卯上號天琮﹐與日相逢最吉通。嫌怕計都同此地﹐夜生反吉變爲凶。天琮星主吉卯爲月之喜宮。月辰﹕太陰辰位曰天璇﹐金若同宮瑞自然。更得孛星相會照﹐爲官爲福又長年。天璇星主官顯。月巳﹕數當陽極漸陰生﹐玉鹿天星月化成。珠玉不特多蓄積﹐更兼官顯有聲名。玉鹿星主顯達。月午﹕離宮逢月號天衣﹐此位朝居倍有輝。設若太陽同此位﹐身榮衣錦故鄕歸。太陽太陰同此﹐宮主享福。月未﹕太陰在未號天圭﹐千載欣逢明聖時。月孛更來同會照﹐蟾宮折取最髙枝。未乃月之樂宮﹐化天圭主大貴。月申﹕太陰晉分曰天潢﹐與水同居福祿昌。縱有孛星相照破﹐也須榮貴富而康。月化天潢主大富貴。月酉﹕天柱之星屬太陰﹐喜居酉位福原深。夜生管取多祥泰﹐一世優遊禍不侵。酉乃月之乘旺﹐化天柱星主人富厚。月戌﹕月臨戌上名天輔﹐喜到奎婁爲妙度。玉兔揚輝倍有情﹐禹門快躍朝天步。戌乃月入廟又化天輔星﹐主大貴。月亥﹕天﹖變化太陰星﹐散彩中宵分外明。吉宿同宮宜貴顯﹐少年及第播淸名。月到亥宮化爲天﹖星﹐主少年科第大顯。

【太陰躔度﹑玉關歌】月角﹕月躔角宿號天貴﹐學問淵源須大智。多才慈惠更溫良﹐夜裏生人最爲利。月亢﹕月躔亢宿號天璣﹐富貴榮華人好異。平生安樂足丰榮﹐妻妾容顏更奇美。亢屬金與月會則金月皆有貌主吉。月氐﹕月躔氐宿名天劫﹐性急多嗔又乘劣。日生兵火須逢難﹐若是夜生衣祿絕。月房﹕月躔房宿號天祥﹐文昌學問更蕃昌。出眾機謀多計巧﹐平生衣祿壽須長。月心﹕月躔心宿號天韉﹐運用機謀智未全。少年未脫生涯計﹐如臨晚景始安然。心乃月之本位主平等。月尾﹕月躔尾宿號天宗﹐勇智多謀膽气雄。穿窬剽掠心常有﹐見木方教免禍凶。月箕﹕月躔箕宿號天財﹐冠古窮今學問該。但得對宮逢吉曜﹐文星得地應儒魁。月斗﹕月躔斗宿號天封﹐偉望威名學問通。君子逢之須得祿﹐小人遇此走西東。此爲木月淸貴之格。月牛﹕月躔牛宿號天蔭﹐作事施爲要沈審。性直溫良少苦辛﹐才過中年便安穩。牛金牛會月﹐有相生之義。月女﹕月躔女宿號天寶﹐學問聰明多智巧。文章冠世早登榮﹐遷官必定居廊廟。月虛﹕月躔虛宿號天常﹐有貌多才更善良。衣食丰盈倉庫實﹐聲名閭裏自揄揚。月危﹕月躔危宿號天文﹐磊落襟懷少比倫。爲人玷污多姦巧﹐圖畫機關行不眞。月在危化天文星﹐主人巧智多姦。月室﹕月躔室宿號天鸞﹐形貌淸奇富且安。更得木星同位立﹐直須奏對近天顏。月壁﹕月躔壁宿號天華﹐語言蹇滯事沈思。若遇蝕神兼月孛﹐主須生長在寒微。月奎﹕月躔奎宿銘肝腸﹐不勞餘力至員郎。要得吉神居十位﹐定應臺輔佐君王。月水相生主此。月婁﹕月躔婁宿號天垣﹐旺廟之中福祿全。君子遷官居祿顯﹐小人衣食旺莊田。月金會度主此。月胃﹕月躔胃宿號天印﹐十度之中貴無並。更兼金木又同行﹐金榜題名官一品。月土會度主此。月昴﹕月躔昴宿號天光﹐平生官祿不尋常。聰明才貌超今古﹐異日須爲給諫郎。月畢﹕月躔畢宿號天明﹐峻字雕墻樂太平。更得金星來照助﹐少年及第占魁名。畢月烏月之本度所以爲吉。月觜﹕月躔觜宿號天女﹐富足之人更有官。賢淑生來形貌美﹐此身自在不勝歡。觜火猴度下火升殿主吉。月參﹕月躔參宿號天官﹐俊乂宏才學問寬。富足慈仁心好善﹐貴人和色對天顏。水月同度﹐主人多智有才貌。月井﹕月躔井宿號天充﹐夜生輕巧性姦雄。愛說是非心不定﹐文章必定是虛空。月鬼﹕月躔鬼宿號天鸞﹐好樂之宮每事安。得力相生官位吉﹐公卿要路上金鑾。鬼金羊度月之本宮。月柳﹕月躔柳宿號天觚﹐徳行淸髙愛讀書。聰俊文詞人最重﹐聲名揚赫帝王都。月行柳度二三度爲月掛柳梢﹐五度之外非是。月星﹕月躔星宿號天節﹐歡樂𨿽多病磨折。貪慳財物行無良﹐性急多嗔有災厄。月張﹕月躔張宿號天曹﹐才力經營志气髙。形貌端方榮貴早﹐晚年又見福堅牢。張月鹿月之本度。月翼﹕月躔翼宿號天迍﹐𨿽然祿位也艱辛。骨肉分離難保守﹐又知壽夭是元因。月軫﹕月躔軫宿號天理﹐勇智多端文學取。少年辛苦老丰隆﹐赫奕聲名傳萬里。【太陰照宮﹑瑯玕經】月命宮﹕月照人無俗孤﹐多自有成掌財宜﹐市賈托貴有權名﹐性急招言妒妻良。贅可膺若能員﹐夜照財祿自興榮。又曰﹕照命分明有太陰﹐生來財祿不勞尋。凶神若也來相犯﹐到老無成枉用心。太陰喜獨行則吉﹐凶神相犯﹐變吉爲凶。月財帛﹕月居財帛福爲深﹐更加廟旺足珠金。食神若也相兼照﹐縱有家貲禍更侵。食神食月之神月﹐遇之則食。月兄弟﹕兄弟親疏如手足﹐若值太陰大爲福。只恐女多並異胞﹐南北分居難並屋。太陰女主之象以多女論。月田宅﹕太陰田宅若相逢﹐自立榮華萬事通。陰貴又增招滿益﹐遷移三處振家風。田宅宮無凶星相犯主吉。月男女﹕陰偶臨宮識者稀﹐女先男後始爲奇。不惟英俊無刑克﹐更見髙髙折桂枝。月乃爲人之母故吉。月奴僕﹕六位名爲奴僕宮﹐爲官須有吉星逢。月守是宮先克父﹐晝生夜照母先凶。夜生人吉晝生人反此。月妻妾﹕太陰西沒最爲佳﹐明靜之宮無點瑕。更若尊星相對望﹐必生貴子佐皇家。主妻美麗淸潔。月疾厄﹕太陰臨照八宮存﹐畢世災危杳不聞。忌曜莫教同此位﹐雙眸渾似月遮云。日月爲天眼﹐月在疾厄以目論。月遷移﹕太陰得在九宮中﹐三合加臨照命同。偏利遷移商賈客﹐必因陰貴得財丰。月官祿﹕太陰官祿作身宮﹐朗朗光華福倍隆。更在廟方功愈重﹐貴因皇戚得侯封。要在廟旺之宮方有此貴。月福徳﹕陰耦來臨福徳宮﹐雍容道徳貴尊崇。更有吉星來本位﹐爲官須坐玉堂中。吉星同度主有大福。月相貌﹕相貌宮中有太陰﹐命中吉曜喜相侵。忽然忌曜來相犯﹐甘旨空持養母心。有吉星主吉﹐有凶殺則凶。【紫气算法气星篇】置積日減一千二百八十八以一萬﹐二百二十八大數除之不盡爲殘﹐分轉一當十以二百八十爲一度﹐二十八爲一分﹐次下除爲秒。平行﹕一日行三分五十七秒。

【紫气總論】天乙紫气續木之餘﹐在天無象﹑以木徳最厚﹐立此名以追步﹐其餘光用之效久不廢﹐其行度無伏見遲疾退畱﹐自奎宿十一度至十五度爲正廟。或言觜宿廟又言牛宿廟躔室牛爲旺尾﹐箕爲樂。若人身命宮值之﹐更在廟旺無凶照破﹐處世富貴福壽雙全﹐仁慈道徳好善樂賢能﹐解計孛火土之難。若臨陷沒亦九流僧道﹐其星爲孤星﹐主人心孤身寡﹐一生好靜爲人之壽星﹐又爲文人解宿﹐但守身命爲人豁達之操﹐對照則爲福徳﹐但癸人見之減力﹐六辛人爲天祿。情性淸慈﹑吉祥之曜﹐主道藝之流﹐若人生時臨照﹑主富貴長壽﹐遇凶而不成災﹐凡二十九年行一周天。

【紫气歌斷﹑源髓歌】紫气眾星中最善﹐形相分明人仰羨﹐心懷仁義性溫柔﹐作事與人爲方便﹐無妒毒多謹願少病﹐利官長壽算﹐好耽僧道立身孤﹐舉措施爲慵更懶﹐太陽近貴作閒人﹐月會母親先化幻﹐夜火同時醫與巫﹐土木更來尢懶慢。金同妻妾是娼尼﹐水會智能稱俊彥﹐彗星分得賊人財。彗星卽月孛也﹐能盜人財物﹐天首僧尼訟爭戰﹐天尾星同有機變。天尾星計都也﹐財位橫來財寶現﹐三宮姊妹或爲僧﹐田宅髙田主巨富﹐奴僕門下出緇流﹐子息須知女先見西沒宮中妻密情﹐更與別人情似綫﹐八宮終不染時災﹐官位不曾見州縣﹐九宮遊賈福宮閒﹐相貌爲人性良善。【紫气交會﹑聿斯經】气孛﹕紫气攙搶兩會期﹐慶來百福盡相宜。官居柱石人間瑞﹐澤及生民萬匯依。气羅﹕紫气羅﹖喜會同﹐人生剛毅足英雄。揮戈卻自平姦虜﹐笑取功勛反掌中。气計﹕气曜還同見計都﹐家多財帛富莊租。此宮人產天然福﹐百六逢之萬禍祛。

【紫气入宮﹑樞要歌】气子﹕紫气齊瓶號玉淸﹐只宜恬淡養精神。命宮遇者傷妻子﹐散誕淸閒僧道人。气在子宮化爲玉淸星﹐主修道淸髙。气醜﹕气星在醜曰天元﹐生世無災福慶全。更得吉星相會照﹐前遮後擁是神仙。丑宮化爲天元星主吉。气寅﹕气居寅上名天飭﹐獨享淸閒人不識。容貌端嚴冠眾倫﹐落紙煙雲揮彩筆。化天飭星主有文章。气卯﹕气星在卯號天空﹐克害妻兒年少終。不是僧尼井藝術﹐一生孤獨更飄蓬。化爲天空主﹐孤獨無積。气辰﹕華蓋從知气在辰﹐此星𨿽獨卻堪親。優遊享用無災咎﹐啖柏餐松物外人。化華蓋主淸廟。气巳﹕气居雙女號天相﹐家積珠珍主富藏。福厚淸閒井壽永﹐只愁妻子見刑傷。主富而刑妻。气午﹕紫气臨周號玉肌﹐人生逢此誠爲美。太陽設若同宮分﹐富貴榮華世無比。化玉肌主子孫榮貴。气未﹕气居未位名天廩﹐潤色文章鋪秀錦。更得主星在髙彊﹐家多珍玉丰腴甚。化天廩主富足。气申﹕气入申宮曰紫微﹐此宮廟旺最爲奇。一生獨享淸閒福﹐作事臨危又不危。化紫微淸髙受福。气酉﹕紫气金牛號鳳凰﹐一生享福最安康。文章錦繡聞天下﹐若占髙彊入廟堂。酉爲金牛﹐化鳳凰主富貴。气戌﹕气在白羊名玉貫﹐空房獨守誰爲伴。同宮最怕火羅侵﹐破敗家財心緒亂。戌爲白羊化玉貫﹐忌火羅。气亥﹕亥宮紫气名天貴﹐稟性淸閒無所累。木土那堪會捨行﹐少年顯達功名遂。化爲天貴主享福。

【紫气躔度﹑玉關歌】气角﹕气躔角宿號天休﹐機智淸閒藝術優。僧道逢人多吉慶﹐庶人不系若虛舟。气亢﹕气躔亢宿號天僮﹐性善文章藝術通。不獨爲官井富旺﹐神仙快樂福無窮。气氐﹕气躔氐宿號天環﹐雲水畱心自得閒。耿介孤髙人自傲﹐只宜仙道坐山間。心畱雲水性染煙霞。气房﹕气躔房宿號天衝﹐淸福平生孰與同。道釋白衣消息好﹐資財衣祿卻丰隆。處世優遊丰衣足食。气心﹕气躔心宿號天徳﹐元象天文須會徳。儒門釋典自能通﹐子孫𨿽有終須克。物外消遙閒中風月。气尾﹕气躔尾宿號天淵﹐心性豪彊克陷纏。謀略威權人莫測﹐聲名忠義史書傳。膽壯心雄威名赫赫。气箕﹕气躔箕宿號天循﹐智識機謀果毅深。性直文章聲遠播﹐貴人相遇有知音。心性剛果文思深長。气斗﹕气躔斗宿號天斛﹐飄然孤潔爲淸福。文章忠直外安閒﹐朋友柔和衣食足。心逸身安淸名林下。气牛﹕气躔牛宿號天輪﹐尊重淸髙害六親。金火逢之官顯赫﹐如逢木月富豪人。閒中風月个裏乾坤。气女﹕气躔女宿號天瑞﹐耿介孤髙性獨明。但得吉星居十位﹐必爲廊廟福蒼生。秉直惇素獨顯淸朝。气虛﹕气躔虛宿號天文﹐淸秀爲人近至尊。骨肉難爲自孤潔﹐達人僧道樂衡門。優遊歲月洞達風流。气危﹕气躔危宿號天侗﹐章服平生與貴同。說地談天心曉悟﹐逍遙樂道在崆峒。身居隱逸笑傲煙霞。气室﹕气躔室宿號天元﹐道釋儒流性自然。經術從來胸臆悟﹐文才洞徹事神仙。閒中樂道性裏談元。气壁﹕气躔壁宿號天覺﹐機智文章更多學。更能籌算悟天機﹐舉錯能爲應不錯。多學多文能謀能幹。气奎﹕气躔奎宿號天乙﹐性直忠良又煩急。平生多是不安閒﹐不受人欺財聚積。心直而性急﹐忙裏且生財。气婁﹕气躔婁宿號天虛﹐骨肉無緣克害疏。自是緇黃遮體服﹐淸閒衣食樂虛無。空門而守靜﹐禪榻以安閒。气胃﹕气躔胃宿號天音﹐衣祿生來必稱心。妻子宮中難聚會﹐四方交友自同襟。非術士之客亦九流之士。气昴﹕气躔昴宿號天端﹐重厚爲人命亦寒。耿介性情難得犯﹐家門忠孝百行安。聲名頗重仁義同和。气畢﹕气躔畢宿號天吉﹐天乙居中加福力。爲人淸秀善爲文﹐官祿星扶進爵秩。貌俊神淸文而且貴。气觜﹕企气躔觜宿號天福﹐衣食安然百事足。金珠財寶自天來﹐妻子難爲帶孤獨。足食而優遊﹐鰥寡且孤獨。气參﹕气躔參宿號天瓊﹐終是爲官貴且榮。性直忠良參相位﹐文章事業四方聞。振聲名於天下﹐扶日月於楓宸。气井﹕气躔井宿號天令﹐文武雙全才更敏。參樞給諫盡功名﹐官職崇髙年壽永。懷文武之全才﹐包機謀之大略。气鬼﹕企气躔鬼宿號天榮﹐積善之家有此人。富貴崇髙聲遠振﹐官途起越旺門庭。樂富貴以安然﹐在官家而度日。气柳﹕气躔柳宿號天平﹐好靜溫良免禍生。衣食平平無破敗﹐子孫終是不相親。稟性孤髙生平淡薄。气星﹕气躔星宿號天彊﹐命中若遇定孤孀。財旺家門自興盛﹐若爲僧道壽延長。宿梅花之紙帳﹐坐禪榻之風光。气張﹕气躔張宿號天芒﹐克害妻兒命裏當。縱有髙才心又急﹐晚年方可免恓惶。一生孤寂寞﹐半世且郎當。气翼﹕气躔翼宿號天牢﹐命宮若值定孤髙。生計爲謀多費力﹐若爲僧道自逍遙。邀山間之明月﹐樂林下之淸風。气軫﹕气躔軫宿號天嗟﹐孫子丰隆後必乖。命若逢之身獨喜﹐此人衣食稍寬懷。【紫气照宮﹑瑯玕經】气命宮﹕气星臨命照遊藝最相宜﹐任重防傾阻名髙財業微﹐初年多費力聚散六親離﹐最好中年後興榮向老時。又曰﹕紫气臨宮學冠倫如爲忌﹐曜號孤神𨿽然不是天庭客﹐也作禪門第一人。紫气主孤𨿽貴而無子﹐逢空主爲僧道。气財帛﹕紫气木星𨿽吉曜﹐第二宮中不爲。妙克己待人是此﹐星宮主彊時財可彀。主財虛耗散﹐專爲別人求。气兄弟﹕紫气來臨兄弟時﹐孤星卻主兩分離。𨿽然暫且同相聚﹐反目無情各所之。無則自立﹐有則各分離。气田宅﹕當生紫气四宮行﹐福蔭雙親保壽齡。看取耆年精力健﹐都緣彊位老人星。田園樂逸黃耇無疆。气男女﹕气星來照子孫宮﹐穎悟聰明更美容。邁祖超宗榮貴顯﹐家門昌盛福無窮。秋水精神兒女貌﹐冰淸玉潔子孫容。气奴僕﹕僕宮紫气兩同行﹐落陷孤髙總欠情。奴僕成行難保住﹐自家炊爨自家親。獨行獨坐無人伴﹐自炊自煮乏親臨。气妻妾﹕七宮妻妾气相逢﹐必主當年有克凶。若在命中及官祿﹐方袍員頂或孤從。玉笙金磬長相守﹐紙帳梅花獨自眠。气疾厄﹕解災脫難最髙彊﹐紫气生平免禍殃。道徳日彰君子泰﹐超羣發秀壽延長。添君子之志﹐解小人之災。气遷移﹕第九宮中有壽星﹐堂堂眉宇美精神。豈知天上淸髙秀﹐下照塵寰有道人。在天上神仙之府﹐主人間道徳之人。气官祿﹕紫衣師道九流人﹐官祿宮中紫气辰。若是孤髙兄弟散﹐任他淸貴作髙眞。受天帝之玉牒﹐作紫府之元君。气福徳﹕俊雅超羣紫气星﹐來居福徳福頻頻。必然顯達應三主﹐若是爲官在大臣。立鴛鷺之班﹐居鳳凰之池。气相貌﹕相貌宮中紫气臨﹐精神瀟灑福原深。如何晚景身康健﹐壽宿當年在此任。福如東海之深﹐壽比南山之盛。【月孛算法孛星篇】置積日加一千二百三十五以三千二百二十五大數除之﹐商數一千五十列上位﹐其餘不盡者爲殘分﹐用七因之﹐上位商數以二十一因之﹐加八下位以六十二爲一度﹐不滿者不入分秒﹐平行一日行十一分二十九秒。

【月孛總論】太乙月孛乃水之餘﹐在天無象古人以水星。在天其行最疾爲福爲禍最多﹐立此名以推步﹐其餘光用之有驗﹐久而不差。其行度無伏見遲疾﹐自井宿十九度至二十一度爲廟躔﹐柳宿初度至六度爲偏廟﹐虛危參爲樂躔胃爲旺。若人身命值之更在廟旺宮﹐皆爲祿主果斷雄武亦大貴人﹐喜行陰宮。夜生忌於他星同﹑只宜獨行﹑爲災爲福力大。如遇火土羅計同宮﹑變福爲禍﹐君子遇之時有不仁﹐女人見之淫蕩無禁﹐在疾厄宮主隱癖之疾﹐六丁人爲囚星﹐六乙人爲天祿。此星多暗昧不明﹐興危亡之災。主頭風之疾﹐遇凶則助凶﹐遇吉則助吉﹐大約九年行一周天。【月孛歌斷﹑源髓歌】彗星威烈形似黑﹐彗掃帚星也。眉目精神光灼爍。神威鎭猛少言詞﹐膽气麤雄心性惡。能運謀多禮樂﹐最有心機難測度。財多聚散一身孤﹐父母家財多索寞。金牛巨蟹及雙魚﹐寶瓶宮中好安著。堂堂容貌有威權﹐富貴崢嶸人驚愕。日月會事安著﹐父母凶狂先蓋槨。木來必定助威權﹐金會貪淫妻愛謔。男爲巫術女爲尼﹐水到穿窬入樓閣。土火亂世號英雄﹐紫气更能修合藥。天首會﹐羅星爲天首﹐好劫掠﹐天尾法場世拋卻。計星爲天尾﹐居財臨宅破家貲﹐兄弟奴宮難檢約。疾厄腸風內主災﹐西沒五位都喪卻。官宮淩辱夭天年﹐十一宮中偏福薄。九宮飄泊相不全﹐依此推之終不錯。

【月孛交會﹑聿斯經】孛羅﹕孛星若會羅喉宮﹐勒石燕然紀大功。常人遇此必多災﹐百六逢之定主凶。孛計﹕月孛計都不可逢﹐人生淡泊主貧窮。偏招宿疾風癆厄﹐百六逢之不善終。

【月孛入宮﹑樞要歌】孛子﹕孛星在子名天酷﹐稟性凶頑還有福。遇者妻兒有克傷﹐權謀機變般般足。孛在子宮化爲天酷星。孛醜﹕孛居丑位﹐曰天柔﹐欽任雍容拱鬥牛。化作刑囚終禍害﹐若爲福祿備加休。孛在醜化爲天柔。孛寅﹕孛臨人馬﹐名天后﹐癸乙生人多主壽。若爲官祿富文才﹐一舉登科金印綬。孛在寅化爲天后。孛卯﹕孛星變曜玉垣星﹐卯位朝君福非輕。那更化爲官祿曜﹐少年金榜定標名。孛在卯化爲玉垣星。孛辰﹕辰宮月孛﹐名天慘﹐太白同宮應福減。若遇水星相逐行﹐生來必主多刑陷。化爲天慘星。孛巳﹕孛居巳上號孤鸞﹐男女逢之必寡鰥。忌曜若臨須減力﹐吉星來照也艱難。化爲孤鸞星。孛午﹕孛星臨午﹐名玉气﹐此地朝君長富貴。變爲祿貴與官魁﹐名顯身彰應品位。化爲玉气星。孛未﹕孛入秦州﹐名太乙﹐穩步蟾宮名第一。一生榮顯少災迍﹐俊邁聰明超眾職。在未化爲太乙星。孛申﹕孛星申位﹐名天毒﹐稟性頑愚常碌碌。戀酒迷花無了期﹐也教賣盡黃金屋。在申化爲天毒星。孛酉﹕孛到酉宮﹐名活曜﹐不常喜怒性情拗。太陰到此與同行﹐災禍消兮居顯要。在酉化爲天曜星。孛戌﹕孛星到戌﹐名死气﹐至老孤貧苦未休。身命七彊如落陷﹐牽連官事作冤仇。到戌化爲死气星。孛亥﹕孛星臨亥﹐曰天聰﹐此位朝天入帝宮。𨿽有災殃終不害﹐若爲官祿亦亨通。孛在亥化爲天聰星。【月孛躔度﹑玉關歌】孛角﹕孛躔角宿號天壘﹐情性聰明丰貌美。貪淫好酒心不賢﹐殺害傷妻須克子。丰姿飄逸人聰巧樂﹐酒眠花性更奢。孛亢﹕孛躔亢宿號天微﹐心毒如蛇事事危。易喜易嗔心不定﹐此生定是損妻兒。作惡如狼虎﹐行藏似鼠蛇。孛氐﹕孛躔氐宿號天僉﹐凡事施爲細且纖。更得官星來救助﹐朱衣紫綬萬人瞻。處世俗而且細﹐成功業得安然。孛房﹕孛躔房宿號天瞻﹐身命逢之樂自然。武略文韜居顯宦﹐功名更立主威權。孛心﹕孛躔心宿號天祗﹐官職榮遷祿位宜。百里郎官名位著﹐參謀半刺著緋衣。立綱常而有理﹐施國法且多爲。孛尾﹕孛躔尾宿號天該﹐家道興隆慶自來。身命逢之官祿至﹐將軍公輔蘊三才。修徳以興家﹐蓄威而鎭國。孛箕﹕孛躔箕宿號天華﹐燕國相逢定性奢。官祿連遷趨貴顯﹐金珠財物富豪家。情性奢華官尊而富。孛斗﹕孛躔斗宿號天囂﹐面上波濤口訥調。不是過房須有克﹐貪花愛酒賭錢消。面起風波而口中和美。孛牛﹕孛躔牛宿號天風﹐孤寡徒刑性更凶。若教疾病纏身上﹐免得生離不善終。孤陋寡聞而多生疾厄。孛女﹕孛躔女度名暗星﹐毒害顚狂損六親。柳陌花街遊冶客﹐只愁老後更伶仃。心懷狠毒而好貪淫﹐到老而孤。孛虛﹕孛躔虛宿號天智﹐萬事施爲皆遂意。宮班富貴旺門庭﹐只恐六親無一二。有興家創業之能﹐遂利求名之志。孛危﹕孛躔危宿號天姱﹐命若逢之旺一家。不是官榮須富盛﹐妻宮子位不吁嗟。旺門庭而有福﹐居富室樂妻孥。孛室﹕孛躔室宿號天杖﹐及到雙魚爲正旺。逢之富貴必超榮﹐定作朝廷公與相。著朱衣而過天門﹐主富貴而增榮顯。孛壁﹕孛躔壁宿號天巴﹐旺地逢之到一家。身命逢之徒說好﹐到頭不免事如麻。一生平淡而一世淒惶。孛奎﹕孛躔奎宿號天便﹐賣盡田園賭盡錢。不是酒兮須博奕﹐貪花浮浪苦憂煎。主窮困而少達﹐酒色以忘身。孛婁﹕孛躔婁宿號天邪﹐年少浮游浪裏花。寬緩性情心不定﹐平生終少病災加。主虛浮而度日。孛胃﹕孛躔胃宿號天翰﹐性急情寬事少閒。只恐爲官年不永﹐若居貧困壽如山。貧而有壽而身勞碌。孛昴﹕孛躔昴宿號天喜﹐命若逢之姿貌美。妻宮損克兩三重﹐祿位須逢升玉陛。主人淸秀而風流﹐若至遷官並進職。孛畢﹕孛躔畢宿號天詵﹐富貴生平主有聲。超越仕途雲路早﹐朱衣紫綬相儒名。生平多富貴﹐一路顯芳名。孛觜﹕孛躔觜宿號天眞﹐秀气文章自立身。年少登科官進早﹐性情容易便生嗔。英俊聰明而少年發達。孛參﹕孛躔參宿號天銓﹐官祿須逢抵不難。妻子宮中須有克﹐更兼夭壽在蒼顏。主克妻而壽夭。孛井﹕孛躔井宿號天誑﹐衣祿生來須大旺。資財恐是別人收﹐有子終須還破蕩。貧而且蹇與人少睦。孛鬼﹕孛躔鬼宿號天詫﹐巨富官榮兩無價。爲人毒害更英雄﹐先有聲名大權伯。主有貴有權。孛柳﹕孛躔柳宿號天衝﹐將相功勛祿萬鍾。威望從來臺憲任﹐蜚聲騰達顯英雄。名榮爵顯位尊徳重。孛星﹕孛躔星宿號天戎﹐定斷妻兒三兩重。執拗爲人心猛勇﹐生來衣食老無終。一生貧苦老後無終。孛張﹕孛躔張宿號天權﹐妻子宮中未保全。衣食生來自丰足﹐性情髙尙作忠良。平生耿介處世優遊。孛翼﹕孛躔翼宿號天嘩﹐此是星辰到本家。喜怒不常多色欲﹐心如狼虎毒如蛇。主凶狠。孛軫﹕孛躔軫宿號天忒﹐戀酒貪花好遊奕。家財破盡好行偸﹐若不投軍須有克。非戎貝之客卽穿窬之人。

【月孛照宮﹑瑯玕經】孛命宮﹕月孛照人命﹐初年災破頻﹐機術心自有﹐權謀術數精﹐早年防反復﹐中歲立方成﹐夜生陰位照﹐財祿有聲名。夜生人遇之主吉。又曰﹕月孛須知是惡星﹐逢之禍患卒難行。若還入廟宮中者﹐必定前程有大成。與太陰同宮主貴。孛財帛﹕孛照財宮眞可畏﹐須防人賴暗爲災。限逢惡曜君須忌﹐吉宿臨宮主橫財。在此宮主失財耗散。孛兄弟﹕兄弟不宜見孛星﹐大小無分手足情。若有三人三路去﹐四人亦作四方行。主不和。孛田宅﹕第四宮中月孛臨﹐定遭疫癘气相侵。憂煎失業田莊盡﹐到老倉箱乏寸金。主虛乏耗散。孛男女﹕子孫宮裏孛星攻﹐狀類根甘蔕苦同。假似門庭當旺盛﹐也須不肖辱先宗。主兒女不肖。孛奴僕﹕奴僕惟推最弱宮﹐孛星照臨愈爲凶。當生祿主如全陷﹐衣食奔波守困窮。主走失不吉。孛妻妾﹕望門克婦婦家貧﹐月孛如何更絕情。亥戌丑申未酉位﹐夫妻和順定無因。主妻無義。孛疾厄﹕疾厄宮中月孛來﹐少年伏劍染非災。喜事不聞年歲久﹐近來常聽哭聲哀。主多疾連延。孛遷移﹕孛到遷移爲惡宿﹐口舌陰謀被辱淩。迍厄敗家他處死﹐路橫屍首不能興。主妒害破敗。孛官祿﹕月孛光芒號彗星﹐眾星一見斂威名。廟方若作天元主﹐貴擁貔貅百萬兵。主有權柄。孛福徳﹕福徳宮中要好星﹐如何孛照有和平。光威自覺年來減﹐困頓須知目下生。無益於人有損於己。孛相貌﹕十二宮中有孛星﹐形容麤醜俱知聞。性情不定如狂妄﹐舉止無憑似少神。

張果星宗六

本篇目錄﹕張果星宗十五羅喉算法羅星篇﹑羅喉總論﹑羅喉歌斷﹑羅喉入宮﹑羅喉躔宿﹑羅喉照宮﹑計都算法計星篇﹑計都總論﹑計都歌斷﹑計都入宮﹑計都躔宿﹑計都照宮﹑星辰妙度歌﹑喜宮歌﹑入廟﹑乘旺﹑樂宮﹑喜宮﹑殿垣﹑度數﹑合格﹑忌躔歌。張果星宗十六洞微百六限說﹑限步之說﹑洞微中五百六相乘數﹑限度主論﹑行度假如﹑捷見限論﹑余奴傷主論﹑節要元文﹑限度宜忌﹑四日度論﹑四月度論﹑四木度論﹑四火度論﹑四土度論﹑四金度論﹑四水度論﹑倒限詳論﹑倒限拾遺﹑倒限總訣﹑劃度元奧經﹑諸煞祕要賦。張果星宗十七統論限說﹑諸煞倒限﹑劫煞歌斷﹑三煞歌斷﹑陽刃歌斷﹑亡神歌斷﹑的煞巳斷﹑的煞酉斷﹑的煞醜斷﹑飛廉歌斷﹑諸煞總斷﹑雜論倒限﹑倒限要訣﹑日月夾煞﹑善會日月﹑忌曜相攻﹑善星失用﹑將煞就煞﹑以煞見煞﹑出煞入煞﹑壽元失陷﹑暗气加臨﹑論倒限歌﹑殺星帶刃﹑凶送凶迎﹑木星奪殺﹑前關後鎖﹑剛星帶戰﹑異宿相攻﹑聚殺交戰﹑眾殺反常﹑限入空關﹑太歲歌﹑論限附余﹑流年論﹑流年都天賦﹑臨行歌﹑命身﹑命度﹑身度﹑限度﹑吉曜﹑害曜﹑值難﹑祿馬﹑四餘七政﹑金垣火殿﹑水殿木殿﹑土得位﹑日朔羅月望計﹑气孛命羅計命﹑喬廟歌﹑木气午酉﹑金火夜生﹑令星宜制﹑金水忌冬﹑望同忌晝﹑晝星忌夜夜星晝見﹑宜夜﹑宜晝﹑剛柔相濟﹑火羅夾金命天﹑雄星宜守財帛﹑計孛忌守田宅﹑得度得時失位失時﹑諸煞克命﹑凶空吉吉空凶﹑奴犯主有制吉﹑煞星克命限凶﹑刃疊凶主凶甚﹑飛刃爲害﹑破碎限凶﹑鬼曜﹑一寸金總訣﹑日月金水﹑日子月午日虛月張﹑日月羅計﹑日月夾拱﹑官福朝陽日月陷弱﹑太陰在陷﹑諸星會惡朝天反吉﹑眾曜同宮彊者爲主﹑各宮一星命喜逢月﹑惡曜犯月﹑惡居妻位﹑羅星守命命在午遇羅﹑晝月臨兒夜日守子﹑限月娶妾金孛風月﹑四月卯時﹑十月酉時﹑羊刃惡星﹑自刃﹑五星空亡﹑碎金訣﹑父母早克﹑父母惡死﹑流落凶死﹑刀兵下死﹑遭刑法死﹑落水惡死﹑劫掠陣亡﹑被雷打擊﹑雷轟天誅﹑蛇傷﹑犬咬﹑顚疾﹑風疾﹑風顚﹑癩疾﹑火瘡﹑癆疾﹑喘嗽﹑虛﹖﹑黃疸﹑殘疾﹑六根不足﹑腰駝足跛﹑背屈口斜﹑雙盲﹑耳聾﹑唇缺﹑頸項癭癅﹑音啞﹑面斑﹑毒藥喪身﹑木石壓傷﹑墜馬跌死﹑自縊懸梁﹑癰癤殘疾﹑六根不足﹑路亡法終﹑婢妾專權﹑小兒湯火﹑盜賊﹑畜類。

【羅喉算法羅星篇】置積日加五百六十以六﹐六千七百九十四逆遊數除之﹐逆遊數別列上位記之﹐其餘不盡者爲殘分﹐以五因之卻加入上位﹐逆數二以九十三爲一度﹐又不滿者入分秒。平行﹕日行五分三十七秒。【羅喉總論】天首羅喉續火之餘﹐乃歷家之交﹐初故曰羅﹖。對照則曰計都﹐交初交終乃日交會之次﹐交深則有蝕。古人以日月交蝕國家見之尙有禍福﹐凡人命限見之豈無休咎﹐在天無象﹐其行度無伏順畱逆﹐羅喉陽曜利於晝在午宮﹐星宿三度至五度爲正廟﹐箕宿爲樂﹐在雙女陰陽宮爲正廟﹐軫宿十二度至十五度爲正旺﹐昴心二宿亦爲次旺﹐若人身命二宮值之﹐更在廟旺之宮﹐可爲雄銳貴品之格﹐主人特達慷慨性不受觸。若陷沒與火土孛同宮﹐多主爲刑暴屠沽之流﹐貴命見之則有武斷之威﹐小人不宜見之﹐六乙人爲囚星﹐六癸人爲天祿。此星性急宿怨﹑交仇不能興義﹐能作妖孽。主血光斬截﹐招寒熱瘴气﹐不逢忌曜貴而有橫逆行隱而不見﹐十八年行一周天。

【羅喉歌斷﹑源髓歌】羅喉性格最爲髙﹐形相猙獰膽气豪﹐不柰是非無﹖毒﹐日生陽位始堅牢﹐逢廟地有持操榮﹐加旌節有旗旄富貴﹐只宜陽位﹐立陰宮私合苦煎熬﹐日月會時人見蝕﹐須憂父母死難逃﹐金會助權好兵武﹐更防因色病成癆﹐水到財多逢賊盜﹐木來才調好風騷﹐土逆四支不是足﹐火持好殺弄鎗刀﹐兄弟不宜財破蕩﹐四宮賣卻祖東臯﹐子息位苦啼號﹐六宮妾本名春桃﹐妻位妻權中主克﹐九宮回祿厄難逃﹐官祿遇刑福徳絕﹐相貌爲軍破疾遭。

【羅喉入宮﹑樞要歌】羅子﹕羅﹖子上名天暴﹐稟性剛彊心太躁。同捨如還見木星﹐徳及邊方弭賊盜。性急而心躁﹐邊鄙以施能。羅醜﹕赤道之星本是羅﹐此星居醜竟如何。若爲官祿無凶宿﹐官職髙兮祿亦多。威而有仁﹑品級髙遷。羅寅﹕羅居寅上號天威﹐掌握兵戎擁帝畿。光耀朝廷羌虜服﹐功成齊奏凱歌歸。領百萬之兵﹑爲北門鎖鑰。羅卯﹕羅星在卯號天權﹐雄鎭邊陲勢獨專。入廟奇星威望重﹐坐令羌虜翕然安。羅辰﹕羅入辰宮名八敗﹐火金會捨多災怪。傷妻克子陷雙親﹐不夭也須刑與害。羅巳﹕巳上羅﹖爲地隔﹐八煞宮中成水厄。𨿽然吉曜與同流﹐性格輕盈招盜賊。羅午﹕午上龍宮羅可羨﹐名至朝參登玉殿。馳名方面掌藩垣﹐威鎭四夷能制亂。羅未﹕羅﹖在未名天厄﹐與月同宮爲病賊。最喜木星相會行﹐家中金玉多財帛。羅申﹕羅入申宮爲伏斷﹐獨守空房無侶伴。會照如逢月孛星﹐耽迷酒色心情亂。羅酉﹕羅居酉位號天文﹐掌握兵機立大勛。甲癸生人逢此曜﹐文章顯赫佐明君。羅戌﹕戌宮天衛是羅喉﹐骨肉多傷大可愁。設若同宮逢水宿﹐少年必定主刑流。羅亥﹕羅居亥上號文昌﹐年少多才特異常。天首元來居帝闕﹐官尊爵大令名彰。

【羅喉躔宿﹑玉關歌】羅角﹕羅躔角宿號天模﹐性直機謀出眾徒。家道自如心莫妄﹐限扶終久是良圖。謀略深遠﹐每事如心。羅亢﹕羅躔亢宿號天般﹐藏物心懷亦且寬。特達機謀人仰羨﹐晚年衣食恐難安。少年穎異﹐老後無終。羅氐﹕羅躔氐宿號天攜﹐命若逢之必損妻。頭女長男須要克﹐資財卻免散東西。主虛花刑克羅房﹕羅躔房宿號天從﹐大富資財膽气雄。文武兼全官五品﹐兵刑之任福偏濃。富而且貴。羅心﹕羅躔心宿號天辰﹐巨祿髙才出眾人。巧計多知剛果毅﹐威名遠服四夷賓。威鎭四夷。羅尾﹕羅躔尾宿號天畋﹐命裏逢之有重權。上將論功心好殺﹐何愁此地不爲官。羅箕﹕羅躔箕宿號天聰﹐廟旺之宮祿早逢。百萬兵師歸統禦﹐金吾衛上及三公。主兵權。羅斗﹕羅躔斗宿號天磨﹐命若逢之福亦多。智慧機謀能出眾﹐也須財利帶奔波。心性虛靈﹑平生勞碌。羅牛﹕羅躔牛宿號天韉﹐剛毅能爲主重權。相貌丰隆髭滿面﹐妻兒先損謾機圓。有官有職﹑克子克妻。羅女﹕羅躔女宿號天巡﹐午亥生人立大勛。廊廟之中須大任﹐其它衣食且平平。羅虛﹕羅躔虛宿號天鏐﹐甲命生人位列侯。身命若逢衣食旺﹐到頭終是喜淸幽。先貴而後隱。羅危﹕羅躔危宿號天樗﹐肥厚身材更有須。藏事心機財亦旺﹐自成自立免憂虞。克苦成家﹑先難後易。羅室﹕羅躔室宿號天躔﹐出眾超羣有大權。作事操持心耿直﹐若逢酉命是髙賢。尙志好禮﹑異於土俗。羅壁﹕羅躔壁宿號天持﹐機智文章計出奇。通達天文榮且貴﹐多能多壽譽名馳。名譽文章﹑且富貴芳聲。羅奎﹕羅躔奎宿號天威﹐情性焦煩不受欺。猛烈爲人心鯁直﹐狼貪婪妒食衣肥。直而貪濫。羅婁﹕羅躔婁宿號天志﹐抗直傷人兼有義。多招閒是與閒非﹐衣食生來心未遂。一生平淡。羅胃﹕羅躔胃宿號天懌﹐記問淵源性剛直。小人此位亦威權﹐君子逢之進官職。文武兼通﹑終能富貴。羅昴﹕羅躔昴宿號天蜻﹐出眾機權多好勝。初年須破晚方成﹐果毅操持有權柄。先主凶而後主吉。羅畢﹕羅躔畢宿號天危﹐言語猖狂惹是非。克害妻兒君莫怨﹐平生衣食也隨時。羅觜﹕羅躔觜宿號天申﹐亥命逢之是喜神。家道興隆金玉富﹐爲官應許侍楓宸。羅參﹕羅躔參宿號天津﹐稟性淸閒心洞明。籌策自能知道釋﹐眾人欽仰振威名。胸中蘊藉﹑方外聲名。羅井﹕羅躔井宿號天空﹐怒地平生運不通。若得木星同在度﹐木羅相愛卻無凶。先難而後易﹐始貧而終安。羅鬼﹕羅躔鬼宿號天昌﹐機變文章志气揚。形貌魁崇腰且厚﹐子孫應是保安康。足富貴而優遊。羅柳﹕羅躔柳宿號天鰥﹐愛樂林泉智在山。胸次文章才廣博﹐猶如僧道喜淸閒。隱逸之士。羅星﹕羅躔星宿號天圓﹐命若逢之權自專。法令兵刑堪任重﹐文韜武略兩皆全。智能之士。羅張﹕羅躔張宿號天目﹐命若相逢多發福。威名遠播鎭邊疆﹐帥相居朝榮貴祿。文出而武歸。羅翼﹕羅躔翼宿號天愚﹐心毒藏機語不虛。巧妙性情容貌美﹐貴人親近得安居。主人伶俐近貴。羅軫﹕羅躔軫宿號天神﹐武職之官此位逢。生殺之權心自縱﹐金吾節度兩班同。懷報國之心而居大位。

【羅喉照宮﹑瑯玕經】羅命宮﹕羅喉臨命位權勢﹐自能髙少達中有﹐滯財名晚歲牢﹐若然入怒地﹐成敗屢經遭﹐晝遇限宮見﹐迎恩見貴豪。又曰﹕羅喉在命若何看﹐文武兼貪信不難。但得一星金與木﹐若非稟筆卽登壇。此星得地﹐主大吉髙貴﹐克吉凶不可言。羅財帛﹕財帛之上是羅﹖﹐己財須得卽方休。更若狂圖多富積﹐如何不破被姦偸。主平等亦主虛耗。羅兄弟﹕第三宮內有羅喉﹐悖逆乖違可自憂。宗派同源恩義等﹐只因凶曜一時休。須有不如無﹐有則多凶惡。羅田宅﹕羅﹖天首最凶殘﹐祖業𨿽多守則難。可惜田園千萬頃﹐都因凶曜見闌珊。主無祖業﹐有則多敗。羅男女﹕羅喉臨照子宮時﹐戲彩盈門豈所宜。恰似花繁紅艷盛﹐寂然少有一畱枝。羅奴僕﹕羅喉難與善星交﹐奴僕之宮愈怒號。假使尊嚴崇道徳﹐反居陋巷自簞瓢。主奴僕不安。羅妻妾﹕羅喉凶宿名天首﹐不占髙彊對宮守。是惟一世有災迍﹐孤寡難婚更麤醜。主妻妾災疾。羅疾厄﹕天首羅喉第八宮﹐世間何事比其凶。直饒食祿重重貴﹐面首須防有病攻。主多疾而有損。羅遷移﹕羅喉凶曜號權星﹐臨照遷移回祿驚。得在旺宮爲祿主﹐必因提薦貴身榮。回祿乃火星也。羅官祿﹕羅喉原是貴權星﹐四正居彊最吉寧。運限逢之多吉慶﹐更延壽算享遐齡。此宮主貴而壽。羅福徳﹕天首羅喉爲福徳﹐超羣出眾事乖張。合主瘟﹖兼盜賊﹐財空貧賤少年亡。主人物異常多疾而夭羅相貌﹕天首羅喉相貌方﹐別爲陰徳解其殃。更兼忌曜縱橫見﹐若不相殘卽系梁。主破相凶狠。【計都算法計星篇】將羅喉定度加半周天數。計都總論天尾計都續土之餘﹐乃歷家之交終。故計都對時則羅﹖交﹐初交終計都陰曜利於夜﹐在雙女宮軫宿十三度至十六度爲正廟﹐雙魚宮壁宿四度至十度亦爲廟昴﹐心二宿爲樂尾婁二宿爲旺﹐六甲人爲囚星﹐六壬人爲天祿。計都常與羅喉相對號天尾﹐含蓄毒惡主風癆血气災﹐咎逆行於天逢﹐日月則蝕﹐一十八年一周天羅喉過﹐宮計都亦過宮。【計都歌斷﹑源髓歌】計都本名凶惡曜﹐雙女白羊爲好廟﹐面顏似火膽如神﹐骨相堂堂粗勇﹐貌有心機多巧妙。夜同陰宮宜守照﹐聲名顯赫有威風﹐掌握兵符權最要﹐在他宮力半效聚散﹐資財立身鬧經求﹐博算及屠沽心膽﹐情懷多執拗﹐見日月眞好笑﹐父母無終深可弔。金來妻妾被人傷﹐土火徒流遂堪料﹐水來盜賊不良人。木气宮中爲吉兆﹐孛同斬首最爲凶﹐財帛之中多計較﹐三宮昆仲惡中亡﹐四位金居曾火燎﹐子宜外姓及偏生﹐六位不堪乘馬跳﹐七宮妻克兩三人﹐疾病躔身難治療﹐官祿如逢獄裏亡﹐十一宮中福不紹﹐九宮沈滯相不全﹐此經妙處眞元妙。

【計都入宮﹑樞要歌】計子﹕計都入子號天凶﹐性毒情貪又且窮。惟有己壬人遇此﹐又還爲福主亨通。在子化天凶。計醜﹕醜上計都名四喜﹐身居牛斗威權起。只愁妻子見刑傷﹐若是爲官在朝裏。在醜化四喜星。計寅﹕計都寅上號天淵﹐反禍爲祥吉慶全。壬巳生人若逢此﹐生來享福更延年。在寅化天淵。計卯﹕計在氐房名玉柄﹐人逢此宿多祥慶。𨿽然值殺及刑囚﹐但管一生常富盛。在卯化玉柄。計辰﹕計入辰宮名暴敗﹐爲人凶狠多憎害。若還享福得淸閒﹐只恐天年終不柰。在辰化暴敗。計巳﹕計都在巳名天水﹐𨿽曰爲凶亦爲瑞。便爲惡宿相會行﹐也須顯達身榮貴。在巳化天水。計午﹕計都臨午曰天巋﹐此是朝元遇者希。若得太陽同會照﹐白衣換取綠衣歸。在午化天巋。計未﹕四鬼由來屬計都﹐只嫌未位不相符。太陰在位同居此﹐不夭終須主配徒。在未化五鬼。計申﹕計居申位名天賊﹐與水同居多否塞。不夭終須一世貧﹐伶仃飄蕩成孤克。在申化天賊。計酉﹕酉宮計化爲天悴﹐惟有丁壬災自退。金命當之須少亡﹐不然克陷身難避。在酉化天悴。計戌﹕計都戌上名天窘﹐破蕩資財不自量。壬己生人爲祿厚﹐只愁妻子早年亡。在戌化天窘。計亥﹕乾宮居計名天武﹐此位朝天無疾苦。縱死爲刑及耗囚﹐也須官職膺封土。在亥化天武。

【計都躔宿﹑玉關歌】計角﹕計躔角宿號天衝﹐五星逢之立見凶。惡暴性情尢毒烈﹐猖狂促壽法刑中。凶惡無忌。計亢﹕計躔亢宿號天戈﹐軍陳成功福未多。不是兵機軍健輩﹐定須自縊與投河。先主吉而後主凶。計氐﹕計躔氐宿號天通﹐東出尢宜十度中。若對命宮聲遠著﹐更逢吉曜福丰隆。遇吉而主貴。計房﹕計躔房宿號天迍﹐兄弟難爲並子孫。晝日陽宮應且破﹐隨教禍害已臨門。刑害破家。計心﹕計躔心宿號天嗤﹐狡猾無凶出賤卑。性急謀髙難耐事﹐須知夭壽少年時。謀爲有計心險年促。計尾﹕計躔尾宿號明星﹐百計千方巧性靈。若是火同身且貴﹐自然文學有聲名。此度得吉。計箕﹕計躔箕宿號天世﹐不招祖業自身孤。心懷巧計多姦猾﹐衣食生平亦少無。計斗﹕計躔斗宿號天梁﹐智慧聰明子息彊。會得文章須近貴﹐佳名端可四方揚。此度主吉。計牛﹕計躔牛宿號天常﹐丰采堂堂性格良。更得善星同在度﹐垂紳搢笏侍君王。此度牛金牛主大貴。計女﹕計躔女宿號天遷﹐爲福須爲土地官。躔在度初爲大貴﹐遷官美任定非難。主職近本方。計虛﹕計躔虛宿號天流﹐父母須逢骨肉售。若見孛星同會此﹐定知處處夜行偸。此度主虛耗。計危﹕計躔危宿號天遊﹐衣食艱辛事事憂。克子損妻家破散﹐平生孤苦不舒愁。主人少樂多勞。計室﹕計躔室宿號天眞﹐性烈官髙位不輕。若得木星來救助﹐爲官七品至公卿。主淸貴。計壁﹕計躔壁宿號天魚﹐四度之間十度居。正廟之中官極貴﹐十年之內位金吾。金吾掌天子之禁。計奎﹕計躔奎宿號天雄﹐木月逢之近帝宮。火土若逢凶且咎﹐終爲亂世賊臣中。主姦惡。計婁﹕計躔婁宿號天垣﹐旺廟之中定主權。體貌堂堂威望重﹐功勛將相主王公。主威武成功。計胃﹕計躔胃宿號天刑﹐日裏逢之怕火並。若不雕靑文被面﹐定須犯法必爲兵。此度主刑囚。計昴﹕計躔昴宿要星扶﹐初限元來懶讀書。只可就來刀劍上﹐將軍位列至金吾。主兵職官。計畢﹕計躔畢宿號天徵﹐天上呼爲一典刑。得地逢之終是吉﹐前程遠大有聲名。主刑名之職。計觜﹕計躔觜宿號天扶﹐僧道之人定是孤。苦見財星三合照﹐不爲牙儈販商夫。平常少福勞碌孤苦。計參﹕計躔參宿號天歡﹐水宿相逢作美官。庶俗也當回避此﹐定知毒惡不相安。會水局主貴。計井﹕計躔井宿號天衝﹐命度逢之立見凶。若在祿宮尢見喜﹐提兵百萬逞英雄。惟官祿旺宮主吉有威。計鬼﹕計躔鬼宿號旌旗﹐威武兵權立見機。君子逢之官品貴﹐小人剝面有凶危。計柳﹕計躔柳宿號天災﹐命裏逢之大見乖。骨肉分離財破散﹐父南子北不和諧。此度多疾病﹑又不相和。計星﹕計躔星宿號天鞍﹐命若逢之有祿官。庶俗化爲文秀士﹐凶星一見刃傷殘。士人主吉﹐庶人主凶。計張﹕計躔張宿號天孤﹐病苦貧窮莫嘆吁。妻子身邊無一个﹐耳聾眼疾作殘夫。主孤苦疾害。計翼﹕計躔翼宿號天蛇﹐性毒心凶身刺花。惡事更兼重復見﹐不然心亂好淫邪。主心險性惡。計軫﹕計躔軫宿號天彊﹐官職須教訓練場。節度兵刑須大佐﹐才猷奮迅佐朝堂。節度卽今總兵之官。【計都照宮﹑瑯玕經】計命宮﹕計都臨照命﹐性暴逞才能﹐背祖身孤立﹐依髙附勢行﹐初年災禍起﹐晚歲福宜生﹐夜逢獨位照﹐家門財業成。又曰﹕計都暗曜最凶星﹐日月無光可畏人﹐得遇之宮加廟旺﹐雍容臺輔股肱臣。計財帛﹕財帛之宮見計都﹐忽然富貴變爲虛。莫教惡曜來侵犯﹐致使家囊掃地無。主財帛不興。計兄弟﹕昆仲宮中有計都﹐參商義薄有嗟吁。直饒四海皆同气﹐各自營謀各自居。主兄弟不睦。計田宅﹕彊宮之上計都侵﹐福祿消亡禍自深。祖業到頭都不管﹐空勞計較沒身心。主不住田宅。計男女﹕兒女宮中見計星﹐多因刑害大無情。𨿽然亦有二三个﹐也似梟鷹養不成。主兒女悖逆無成。計奴僕﹕計臨奴僕不堪言﹐不走還須損壽元。月孛會時偸盜散﹐家中消耗破田園。主招賊盜偸財。計妻妾﹕計都暗曜莫相逢﹐何況加臨對命宮。舉止乖張饒害克﹐定知造物不相容。主克妻﹐主妻不美。計疾厄﹕次弱之宮名疾厄﹐計都守此多刑克。若逢吉曜更加臨﹐無病卻爲衣食迫。主多疾貧薄。計遷移﹕計都天尾照遷移﹐利害之端仔細推。出外迎祥因廟旺﹐不然平照定傾危。主出入不利。計官祿﹕計都之宿最凶殘﹐官祿逢之利害間。若在廟方須貴重﹐丹墀廷諍逆天顏。士庶少吉﹑居官多害。計福徳﹕天之首尾臨福徳﹐平生凶事反爲吉。坦然不忍妄加人﹐患難尢能拯危急。旺宮招吉。計相貌﹕計都加臨最不宜﹐平生戀酒被花迷。忽然更有忌星照﹐殘疾應須損四肢。此宮主傷殘。

【星辰妙度歌】日房﹕太陽東出度經房﹐腰下須懸金印黃﹑房日兔度。月心﹕玉兔始生心宿度﹐桓圭衮冕侍君王﹑心月狐度。土氐﹕鎭星若也度躔氐旌表門閭衣錦衣﹑氐土貉度。火心﹕熒惑正行心宿度﹐髙牙大纛擁旌旗。羅氐﹕首曜一星氐宿度﹐上將封侯十萬戶。計房﹕尾星房宿最爲嘉﹐沙漠揚威兼宰輔。水箕﹕辰星偏好度經箕﹐丹桂髙扳第一枝﹑寅宮。火尾﹕熒惑之星躔尾宿﹐禹門一躍過天池﹑尾火虎度。孛箕﹕彗星寅位若躔箕﹐侍宸獻策古今稀。金箕﹕金星若躔箕宿度﹐功蓋諸侯披錦衣。月牛﹕太陰最喜度牽牛﹐極品功勛世罕儔﹑丑宮。木斗﹕歲星宿躔南斗會﹐論功列爵豈能酬﹑斗木猴度。火斗﹕火星行度經南斗﹐間世英雄眞國寶。金牛﹕太白次度到牽牛﹐朱紫分明應不朽﹑牛金牛度。土斗﹕土宿若也居南斗﹐富貴榮華應壽考。孛斗﹕太乙如臨南斗方﹐尺璧寸珠未爲寶。土女﹕鎭星好度女星居﹐柱石功成鎭帝都﹑女土蝠度。日虛﹕日宿正躔虛宿度﹐官居輔弼掌君樞﹑虛日鼠度。月危﹕太陰好處最宜危﹐男必封侯女后妃﹑危月燕度。計危﹕天尾度危偏福厚﹐保安皇祚不傾危。火﹑木室﹕熒惑歲星居廟室﹐福神永鎭升平日﹑室火豬度。水壁﹕水星度壁福偏濃﹐突出千羣推第一﹑壁水貐度。火婁﹕熒惑當生廟樂婁﹐官髙職重位分茅。計奎﹕計曜若躔奎宿度﹐掃除妖虜烈難侔。木奎﹕木到奎星須列爵﹐文章錦繡佐王侯﹑奎木狼度。日奎﹕太陽旺度奎最便﹐閫外英聲衣錦裘。土胃﹕鎭星廟宮宜度胃﹐佩玉鳴珂朝紫陛﹑胃土雉度。日昴﹕太陽遇昴福偏多﹐超羣必作人間瑞﹑昴日雞度。計胃﹕計都又喜經躔胃﹐秉鉞分符除僭僞。羅昴﹕羅﹖若還到昴鄕﹐樊噲霍光眞此類。气觜﹕气星最喜躔在觜﹐極品官勛世罕如。孛參﹕月孛到參皆曰廟﹐貴持節鉞若斯須。火觜﹕火星觜宿福偏洪﹐龍躍天池气槪雄﹑觜火猴度。水參﹕水宿正行參宿度﹐貴居廊廟至三公﹑參水猿度。月鬼﹕太陰本廟居秦鬼﹐累世緋衣居顯位。金鬼﹕金宿經躔於鬼度﹐決定爲官服朱紫﹑鬼金羊度。木井﹕木星最好東井宮﹐官旣居髙福又隆﹑井木犴度。孛柳﹕孛宿若躔於柳度﹐榮昌富貴福無窮。羅張﹕羅﹖本廟最宜張﹐出將英聲閫外揚。土柳﹕土宿若躔於柳度﹐虹霓膽气錦肝腸﹑柳土獐度。日星﹕君日周天廟在星﹐功齊傅說與阿衡﹑星日馬度。月張﹕太陰又喜張星度﹐官入中書勢望騰﹑張月鹿度。火翼﹕火宿最好來躔翼﹐佐助侯邦權要職﹑翼火蛇度。水軫﹕水星到軫是眞垣﹐委任股肱扶玉曆﹑軫水蚓度。金亢﹕太白之星若躔亢﹐輔佐皇朝明聖王﹑亢金龍度。木角﹕木星順段躔龍角﹐爲官必定佐巖廊﹑角木蛟度。羅角﹕首曜一星度龍角﹐六印一時都掌握。气角﹕天乙來歸角亢方﹐萬里臺星光爍爍。【喜宮歌﹑此段論諸星入廟乘旺樂宮喜宮歸垣升殿等例於後】星辰本宮爲廟堂﹐生我之宮爲樂鄕﹐我生之宮爲旺度﹐福與禍兮堪審詳﹐星克其宮名入制﹐其星若忌號刑傷﹐本元星主居其位﹐貧乏之徒可較量﹐十二宮中所愛星﹐此星入限最爲亨﹐細尋交後方爲福﹐彊弱宮中別重輕﹐宮位廟旺並喜樂﹐士人唾手取功名﹐忽然落陷兼畱伏﹐鏡上塵埃減半明﹐如寅亥二宮屬木乃木之廟堂﹐餘仿此。

【入廟﹑入廟者乃星辰登於廊廟之中﹐猶人出仕立於殿陛之間﹐所以爲貴也】欲識星辰入廟宮﹐土丑羅寅火卯中﹐金在辰宮計在巳﹐水羅午位總招榮﹐孛星惟向未宮取﹐紫气申宮總一同﹐日月戌上云入廟﹐計都木亥盡亨通。

【乘旺﹔乘旺者乃星辰居於彊旺之地而得其任用﹐猶人之身壯至於三十而立者可以仕則仕】更有諸星乘旺方﹐水子火丑孛寅當﹐土羅計星卯中旺﹐辰宮土宿主榮昌﹐水日巳宮金到午﹐木居未上紫申方﹐太陰在酉太陽戌﹐金木之星亥上藏。【樂宮﹑樂者星辰居極檠之地﹐猶人之身閒心安豈不樂乎】又看諸星好樂宮﹐只將主星認取蹤﹐土子丑兮木寅亥﹐火居卯戌最亨通﹐金居辰酉皆爲樂﹐水到巳申總一同﹐惟有太陽獨居午﹐太陰未上好相逢。

喜宮十二宮中有喜星﹐日寅月卯水辰淸﹐金居巳上土居午﹐木未火申便發榮。【殿垣﹑殿垣者天子居之﹑五星升殿入垣﹐猶仕人登天子之殿﹐近天子之光者】更得星辰所好局﹐但得次捨星所屬﹐太陽太陰與土星﹐子午卯酉爲殿局﹐木星辰戌及丑未﹐水火寅申及巳亥﹐羅計卯酉福偏奢﹐孛紫寅申邦國泰。【度數】再識星躔度數儔﹐日躔奎宿月躔牛﹐水星土亢金胃土﹐火星木氐喜遨遊﹐角躔羅宿婁躔計﹐月孛東井南日气﹐星行此地產公侯﹐列爵功勛題史記。

【合格﹑七政之星所躔度數亦有好惡喜忌之不同者﹐喜之者則貴﹐忌之者則賤】水土朝北在子方﹐土熒相會丑中藏﹐金星助月未兼酉﹐金木逢龍角亢彊﹐金水會蛇居楚地﹐水陽相會午南方﹐日金水木皆居亥﹐水土相會到申鄕﹐土日合照居於戌﹐命中相值貴兒郎﹐五星六曜歸躔分﹐時人須用細推詳。

【忌躔歌】火在酉﹑水在戌﹐火燒牛角﹑水漂羊﹐土埋雙女命尋常﹐土在巳﹑木在子﹐木打寶瓶須粉碎。金騎人馬實恓惶﹑金在寅巳上五行限之﹐星如值此終身貧苦走他鄕。星謂之失陷﹑如忽臨弱地爲災淺﹐如占彊宮見禍殃﹐身命田財官福﹐若居官祿兼福徳﹐傷官破福實難當。妻嗣限元等主﹐或在第五並第七﹐刑妻害子細推詳。是此五星者皆。假令命在金牛宮﹐歲星當占寶瓶中﹐爲失用俱作凶。第一吉星推木徳﹐反遭難打性彊凶。斷之孛在未入。又如命在天秤立﹐便看巨蟹甚星﹐值廟木在子失躔此所第一凶星。推月孛當生守占反爲吉。謂吉者反凶﹑凶者反﹐吉星爲禍﹑凶爲福﹐當從宮分測根源﹐吉以其宮分言之﹐故星在喜宮爲吉斷﹐星躔怒地作凶言也。朔日晝生日居朔﹐日遇羅﹖月在計都同望夕忌羅計望月夜生﹐陰陽二星最忌蝕﹐又怕五星爲惡逆怕計羅。前法星分廟怒宮﹐須知星度在其中﹐廟星在兮生賢哲﹐怒在何宮產禍凶﹐五星畱逆最不祥﹐善惡之中皆少力﹐最緊五星明變段﹐廟旺俱全皆曰吉。

張果星宗十六【洞微百六限說】天地萬物莫逃乎數﹐二气運行三辰流轉﹐至於人物之休咎﹐莫不有不期然而然者﹐非人力所可爲也。河圖之數四十有五﹐洛書之數五十有五﹐古者聖人測其數以示將來。後世學者循其常而昧其本﹐大道日訛詭論蜂起﹐蓋紅紫得以亂朱原。夫洞微限數一百六布於周天十二宮內。然闊狹不等同異﹐互陳命與祿數十有五福﹐與妻十有一﹐田宅子孫各四年半﹑而奴僕隨之﹐財帛兄弟各五而相貌獨管十年﹐疾厄遷移退以七八﹐其所以若此者實不外乎河洛之定數也。子午卯酉居陰陽之中位﹐命祿妻田稱爲四彊﹐管年四十有五而贏半﹐歲計日一百八十分而四彊各得四十五日﹐乃函洛書四十有五之妙也。寅申巳亥﹑辰戌丑未八宮當陰陽終始之地﹐管年五十有五而無奇﹐乃具河圖五十有五之妙也。總十二宮計數百六自然周流無秋毫差錯﹐二五之運旣不能離河洛之妙﹐則人稟二五之气以生﹐又安能捨百六之會哉。古今聖賢推陽九百之變﹐昭布經史豈虛語耶。每於今之談論天文者﹐推以洞微深會﹐輒臆度而不經或結舌而莫究﹐若欲驗其禍福亦難矣。僕因桑楡餘暇以異人所授列爲圖說﹐將與同契者居易於定數﹐怡神於妙理﹐匪敢立異以沽名也。覽者無哂焉﹐金贅野人元機子蔡紹申書。

【限步之說】命宮以卯爲首者﹐蓋帝出乎震﹐太陽方升從乎晝也。萬物於此發生﹐啟蟄爲人共稟五行之積數﹐且官祿十五配以遷移﹐八年成二十有三﹐是應坤策二十有四而不完者﹐漸虧也。復以疾厄七數定成三十者是合二四六八十之地﹐積數三十者﹐夫妻屬於酉宮﹐西沈之地。日入於酉月生於庚﹐從於夜也。十一者天五地六中合之數﹐夫妻之義﹑陰陽之合也。配於奴僕男女各四年﹐半者戌亥之位正陰之宮。數虧之極應五行三數不完也。田宅者子之正位一陽方生﹐亦四年半者陽气未有積也。兄弟財帛各得五年者陽气已生﹐乃得五行之正數也。自命宮至疾厄宮屬乎晝﹐總六十六年以應一三如乘五之數﹐盈一年也。自夫妻至財帛宮屬乎夜﹐總三十四年半以應七乘五之數虧半年也。

【洞微中五百六相乘數】一三五七九﹑一得五乘五﹐三得五乘十五﹐七得五乘三十五﹐九得五乘四十五﹐五與六合而生六數。

【限度主論﹑此篇發明限度之旨以定行年生死之訣】夫限度主者有限宮之主﹐有限度之主﹐二主皆要得地﹐不可失於偏廢﹐如看命宮主﹑命度主一樣﹐如限宮主受傷而限度主得生者﹐或限宮主得生而限度主受傷者﹐如此則知一吉一凶存焉。或限宮﹑限度主皆彊者有之﹐或限宮﹑限度主皆弱者有之﹐如宮度兩彊者必主發達﹐或宮度兩傷者定入幽冥。又有宮主受傷而度主得生者亦死﹐又有宮主得生而度主受傷者亦死﹐何也。蓋有刃星非合於宮﹐卽合於度故也。經云﹕無殺刃豈能傷乎。由此推之則吉凶生死如反掌耳﹐如欲指命宮喜某星爲恩﹐以言福。如欲指命度怕某星爲難﹐以言禍然此則百無一驗也﹐斯乃執滯之學不識變通之理﹐豈可與語哉。【行度假如】仙曰﹕世人多以宮主論行限﹐十不一應可哂可哂。大凡行限先依量天尺上﹐按定坐宮之度﹐次依洞微大限行去﹐專以生克制化爲窮通壽夭之別也。假如角鬥奎井安命以木爲主﹐行四水度或逢水孛大發迹也。貴人得之進爵加官。行四月度上亦好﹐逢金半吉﹐逢火發達。若逢土計喪服重重。行四火度上不宜見金﹐主官災破財﹑或作土木造宅。行四日度平平﹑無災無禍。行四土度平坦發福﹐逢水孛驟發﹐逢金決死。行四金度無救大凶﹐逢水孛反主大發﹐決因禍而致福﹐不宜見金則死矣﹐此論四木度。假如又如亢牛婁鬼安命以金爲主﹐行四土度大發。行四日度吉凶相伴﹐如有大凶得貴人扶也。行四月四水度見木則發﹐見气主孝服﹑見火莫登髙涉險。行四木度遇火羅決死﹐有水制之無妨。行四火度見土計大發﹐見火必死﹐此論四金度。假如又如氐柳胃女安命以土爲主﹐行四火四日度發迹﹐貴則加官﹐否則納粟有名。行四月四水度平平逢木气則死﹐見火主造宅置田。行四金度平平﹑行四木度大凶﹐見水必死﹐此論四土度。假如又如房虛昴星尾觜室翼安命皆以日火爲主。行四木度大發﹔行四水度見孛星主落水死。行四土度主孝服﹑見火生男﹑見金生女。行四金度亦驟發﹐此論四日四火度。假如又如心危畢張箕壁參軫安命﹑皆以月水爲主。行四火度見土主跌死﹔行四木度平平﹐行四金度大發﹐行四土度見計必死﹑見金亦好。行四日度平平﹐見羅星主酒色之患﹑或因婦人破財﹐此論四月四水度。假如已上星度論其得失﹐窮通壽夭﹐不過以生克制化而取﹐此乃舉其例而推之﹐不可一槪而論也。如本主倘行本度亦有災有福﹐又如水行水度﹑火行火度﹐前文不載﹐惟此二宿觀其气候﹐察其時勢﹐若夫火極明則滅﹐水極盛則泛﹐尢要詳觀有無吉凶﹐星辰守照兼而斷之。訣曰﹕更將宮度兩參詳﹐便是人間奇妙術。所謂宮主得生﹑度主受傷﹐有災不死﹐又如度主得所﹑宮主受傷刃星合度亦死﹐須觀倒限篇始得其詳矣。

【捷見限論﹑倒限直指篇】倒限則一例不同﹐一例指執法言不同而有異論﹐不問坐命何宮何度﹐不以元守坐命某宮怕某星﹐不以坐度某度喜某曜﹐但一歲之中﹑指目今某歲言﹐只看限行至何度爲率﹐假如今年某歲看限行何度下﹐如限行土度。如限行氐女胃柳四土度中﹐則看土起得何經﹐以土爲限度主﹐看元土起躔某宮某度﹐或土起逢生﹐土躔尾室觜翼火度﹐或土起值克﹐土躔角鬥井奎木度﹐由此以決吉凶。逢生者吉﹑值克者凶﹐且如土躔木﹑土躔角鬥井奎木度﹐木躔土﹑木躔氐女胃柳土宿﹐限至土度必死。此謂木土互克﹑乃限主被克也。若土木二度中有金气計火羅可解﹐有一星會亦可解。土木度者卽土木所躔之二度﹐若會金解則是土生金﹐金去制木無害。若會木气同行則是二殺不攻一﹐或土計同躔則是一殺不攻二﹐或逢火羅則是泄木而生火助土爲吉﹐或木秉令及生旺之月亦不可解也。

又如土躔火﹑土躔尾室觜翼火度﹐火躔土﹑火躔氐女胃柳土宿﹐限至土度必發。此言火土互生乃限元受資也。倘土火二度中犯水孛﹑金計減力﹐土火度者卽土火所躔之二度﹐火遇水孛受克﹐土遇水孛則相敵﹐火金戰爭土金泄气﹐土遇計爲主奴同捨﹐火會木气則福厚﹐火羅同度夏月生人乃謂火炎土燥失之大驟﹐又云二母爭權也。

且如木躔金﹑木躔亢牛婁鬼金度﹐金躔木﹑金躔角鬥奎井木度﹐限至木度必死。此謂金木互克乃限主被傷也。若有火羅水孛气星在金木二度中可解。金木度者卽金木所躔之度也。若火羅與木同躔或單躔木殿﹐則是木生火謂之灰飛煙滅﹐行木度亦死﹐若得冬令亦可解﹐但得夏月火羅犯金度可解﹐水孛解則金生水水生木﹐气解則是一殺不攻二。

又如木躔水﹑木躔箕壁參軫水度﹐水躔木﹑水躔角鬥奎井木宿﹐限至木度必發。此言水木互生乃限元受資也。倘水木二度中﹐犯土計火羅气孛者減力﹐如木會土計則相敵﹐如水遇土計乃相克﹐如木會火羅爲泄气﹐如水遇火羅則相戰﹐如木見气謂主奴同捨﹐水孛同躔乃二母爭權更值冬生名曰雪壓寒梅﹐非但冬月﹐春生亦不宜矣。

得水金相生﹐其福倍增。且如金躔火﹑金躔尾室觜翼火度﹐火躔金﹑火躔亢牛婁鬼金宿﹐限至金度必死。此謂金火互克乃限主被傷也。若有土計水孛羅在金火二度中可解﹐若四五月火羅生旺不可解﹐土計解則是泄火生金﹐水孛解則是金生水﹑水克火﹐羅解則是二殺不攻一﹐或羅傷金度亦死﹐惟丑牛辰亢非夏月﹐火羅則不可倒限。

又如金躔土﹑金躔氐女胃柳土度﹐土躔金﹑土躔亢牛婁鬼金度﹐限至金度必發。此言土金互生乃限元受資也。或金土二度中犯木气水孛計者減力。土金度者卽土金所躔之二度也。土見木气則受制﹐金見木气則抗敵﹐金見水孛乃泄气﹐土見水孛爲戰爭﹐如金見計土同行謂二母爭權﹑乃姑息太過﹐金見土計單行則福力尢佳﹐但秋冬亢牛二金遇土又謂金埋土晦﹐反爲無益矣。

且如火躔水﹑火躔箕壁參軫水度﹐水躔火﹑水躔尾室觜翼火度﹐限至火度必死。此謂火水互克乃限主被傷也。孛犯火度亦死﹐有木气孛羅土計在火水二度中可解。火水度者卽火水所躔之二度也。七八月及冬令亦不可解。七八月水孛掌值難冬令水旺故也。木气解則是泄水生火﹐孛解則二殺不攻一﹐羅解則是一殺不攻二﹐土計解則是土克水。

又如火躔木﹑火躔角鬥奎井木度﹐木躔火﹑木躔尾室觜翼火宿﹐限至火度必發。此言火木互生乃限元受資也。有土計金羅气在火水二度者則減力﹐如火見土計爲泄气﹐木見土計則戰爭。火會金而相克﹐木會金則受制。木遇气則二恩不爲恩﹐火遇羅則謂主奴同捨﹐如夏令火炎木气太盛反不爲美﹐如遇水孛展轉相生其福最厚。

且如水躔土﹑水躔氐女胃柳土度﹐土躔水﹑土躔箕壁參軫水宿﹐限至水度必死。此謂土水互克乃限主被傷也。有金孛木气計在水土二度中可解。水土度者卽水土所躔之二度﹐若土得令生助亦不可解。土旺辰戊丑未更火羅生土﹐惟五月不忌﹐反以水孛傷土則限至﹐子午土度凶。五月生人水土互躔﹐限至午柳子女土度凶﹐金解泄土生水孛﹐解一殺不攻二﹐木气解則是水生木木克土。

謂曰﹕疏土縱水。計解二殺不攻一。又如水躔金﹑水躔亢牛婁鬼金度﹐金躔水﹑金躔箕孛參軫水宿﹐限至水度必發。此言水金互生乃限元受資也。有火羅木气孛在水金二度者減力﹐水會火羅則相敵金會火羅而相戰﹐水見木气乃泄气金見木气爲仇怒﹐水會孛謂主奴同捨﹐水金會土計獲福無量﹐冬月水冷金寒縱相生而無益。

且如日躔木﹑日躔角鬥奎井木度﹐木躔日﹑木躔房虛昴星日度﹐或气日同在木土度﹐限至星虛二度必死。此謂曰木互垣乃限主被傷也。有火羅同度可解﹐則是泄木生火助虛日﹐虛日子宮正垣之土故喜火羅﹐春夏星度見之倒限﹐星日午宮太陽之正垣﹑又忌火羅也。惟宜金星可解。金能制木四季亦可解。又如日躔木﹐木躔日﹐或气日同躔﹑限至房度必發。房日乃卯宮正垣火﹐若木日度中有金羅則減力以金克木﹐以羅泄木。

且如日躔火﹑日躔尾室觜翼火度﹐火躔日﹑火躔房虛昴星日度﹐或羅日同躔木﹐日度限至昴度必死。此謂火日互躔乃限主被傷也。有土計水孛可解土﹐計解則是泄火﹐生昴日金水孛解﹐則是克火護昴日金。昴日乃酉宮正垣之金也。又如日躔火﹐火躔日﹐或羅日同宮限至虛度必發。虛日乃子宮正垣之土﹐若日火度中有水孛則減力。蓋水孛能傷火羅也。且如日躔水﹑日躔箕壁參軫水度﹐水躔日﹑水躔房虛昴星水宿﹐或孛日同躔日月水火度限至房度必死。此謂日水互垣乃限元被傷也房日乃卯宮正垣之火﹐有木气可解木气解則是泄水生房﹐日火木解較輕气解尢切。

又如日躔水﹐水躔日﹐或孛日同躔限至星昴度必發。星乃午宮正垣之位﹐日昴爲酉宮正垣之金﹐若日水度中有土計火羅減力。蓋土計傷水而火羅爆水。且如月躔土﹑月躔氐女胃柳土度﹐土躔月﹐土躔心危畢張月宿﹐或計月同躔限至四月度皆死。此謂土月互躔乃限主被傷也。有金木水孛在土月二度中可解﹐土月度者卽土月所躔之度者也。金解則是泄土生月水﹐木解則是疏土助月水﹐水孛解則是抗土助月水﹐大凡夏末秋初金令禍輕﹐惟畢月度怕火﹐羅气犯之卽死若秋令尢重。畢月度兼酉金看秋令生有月光故主死。

又如月躔金﹑月躔亢牛婁鬼金度﹐金躔月﹑金躔心危畢張月宿﹐或金月同躔至月度必發。此言金月互生乃限元受資也。若金月二度中有火羅土計減力﹐金見火羅則金受制月見土﹐計則月受傷﹐如金見土計則泄土生金﹐金能助月。倘冬生月寒金冷又非所宜也。已上所論者乃限主互躔逢生﹐限主互躔值克﹑前已定矣。又有限主互躔克彼﹐限主互躔生他克彼者則爲力損。生他者則曰泄气﹐凡限行至此﹐二度皆無益於我﹐如行限主入垣升殿﹐則又無所不利矣。【余奴傷主論】如气傷木﹐气躔角鬥奎井木度﹐或木气同躔限至木度決死﹐謂之餘奴犯主﹐有水孛金在木度可解。四木度也。水孛則能生木﹐見金則能制气。又如秋月鬥角井度最忌﹐奎度可解餘月亦同。此論气犯限主及行四木度也。如孛傷水﹐孛躔箕壁參軫水度﹐或水孛同躔限至水度決死﹐謂之餘奴犯主﹐惟參壁箕度忌之尢甚。犯軫禍輕當水敗失經背令不忌﹐有木气土計在水度可解。四水度也。木气能泄孛土﹐計能制孛。此論孛犯限主及行四水度也。如羅傷火﹐羅躔尾室觜翼火度﹐或羅火同躔限至火度決死﹐謂之餘奴傷主﹐惟尾室二度極怕遇之﹐翼度禍輕惟正三四六八九十月忌之爲切﹐有水孛木气在火度可解﹐四火度也。水孛克羅木气生火。此論羅犯限主及行四火度也。如計傷土﹐計躔氐女胃柳土度﹐或計土同躔限至土度決死﹐謂之餘奴傷主﹐有火羅木气在土度可解。四土度也。火羅生土木气制計。此論計犯限主及行四土度也。劃度者余奴傷主也﹐傷要傷正度並無諸星相犯﹐或見流年奴星犯﹐度必主倒限。假如限行木度木登木殿之中並無火﹐羅金殺犯度遇流年﹐紫气躔度太歲﹑陽刃﹑飛刃﹑劫殺﹑的殺﹑天雄﹑地雌至其宮者必死。餘仿此推﹑百發百中。

凡諸星當令怕死﹑不怕克﹑只怕泄﹐如水生木﹑木生火﹐我去生他是也。凡一星爲禍﹑諸星皆助定倒限。如金木﹑木爲限主被傷﹐土計黨殺兼金掌刃的鋒值難﹐凡日度單羅計木气犯者﹐皆當倒限﹐星虛房昴日度﹐凡行限度主受傷﹐宮主亦受傷﹐逢之倒限。限度主與限宮主俱怕受克﹐若宮主受傷﹐度主平靜﹐但逢刃星合度亦當倒限。無刃不死﹐若度主受傷﹐宮主得生但災不死﹐有刃合宮亦死。重在刃上﹐且如倒限然須刃星合度﹐或行刃度皆凶﹐用事宜詳輕重。有刃則重﹑無刃則輕。凡看命如五星得生必有劃度。如限行木火土金水度﹐俱無一度受傷﹑或有餘奴傷主度也。如無劃度只將令星克他星度方可倒限。又無餘奴傷主之度﹐只看令星克某度者行頂度處亦可言死﹐且如二十八宿皆要仔細逐一考察﹐若有一星失陷定見災危。如四木﹑四金﹑四土﹑四日﹑四月﹑四火﹑四水等度倘有一度受傷﹐一星受克﹐限至本度非災卽危。假如金躔翼火﹑火躔亢金謂之金彊火弱﹑有災不死。翼是水中之火故弱﹐亢爲金宮之金乃彊。又如金躔室火﹑火躔婁金倒限無疑。室爲木宮之火故彊﹐婁乃火中之金乃弱﹐余依此例。

【節要元文】水克火﹑水火同﹐火躔金﹑金星金度﹐凶禍不測﹐火會土宿禍輕﹐土星土度﹐火會木度不妨。木星木度﹐此論火爲限主也。金克木﹑金木同﹐木會土﹑土星土度﹐反主凶災﹐木與火同禍輕﹐火星火度﹐木躔水宿不妨。水星水度﹐此論木爲限主也。土克水﹑土水同﹐水會火﹑火星火度﹐凶災疊見﹐水居木度禍輕﹐木星木度﹐水入金垣不妨。金星金度﹐此論水爲限主也。火克金﹑火金同﹐金會木﹑木星木度﹐凶災疊見﹐金居水源無妨﹐水星水度﹐金居土位不妨。土星土度﹐此論金爲限主也。木克土﹑木土同﹐土泊水﹑水星水度﹐凶禍尢深﹐土居金度禍輕﹐金星金度﹞土居火宿不妨。火星火度﹐此論土爲限主也。又曰﹕金躔火﹑四火度﹐火躔金﹐四金度﹐或金火同躔木火度。四木度四火度﹐皆主金度死﹐四金度﹐若金火同躔水土度﹐四水度四土度﹐見禍不死。水能制火土能化火又能生金﹐此論金爲限主也。木躔金﹑四金度﹐金躔木﹐四木度﹐或木金同躔土金度﹐四土度四金度﹐皆主木度死。四木度﹐若木金同躔水火度﹐四水度四火度﹐見禍不死。火能制金水能化金又能生木﹐此論木爲限主也。土躔木﹑四木度﹐木躔土﹐四土度﹐或土木同躔水木度﹐四水度四木度﹐皆主土度死。四土度﹐若土木同躔金火度﹐四金度四火度﹐見禍不死。金能制木火能化木又能生土﹐此論土爲限主也。水躔土﹑四土度﹐土躔水﹐四水度﹐或水土同躔火土度﹐四火度四土度﹐皆主水度死。四水度﹐若水土同躔金木度﹐四水度四金度﹐見禍不死。木能制土金能化土又能生水﹐此論水爲限主也。火躔水﹑四水度﹐水躔火﹑四火度﹐或火水同躔金水度﹐四金度四水度﹐皆主火度死。四火度﹐若火水同躔木土度﹐四木度四土度﹐見禍不死。土能制水木能化水又能生火﹐此論火爲限主也。當令不生抽气﹐土令不能生金﹐金令不能生水﹐水令不能生木﹐木令不能生火﹐火令不能生土﹐似此者不能解凶星之厄也。此論得令之星不能生﹐泄者其義未詳。

【限度宜忌】四日度論虛日忌木气犯度﹐若木火互之可解﹐冬忌水孛。房日忌水孛犯度﹐若水气互之可解。星日忌木气犯度﹐又春忌火羅計﹐夏忌水孛羅。昴日忌火羅犯度﹐若火土互之可解。

四月度論危月忌計气犯度﹐有金水互之可解。心月忌計孛犯度﹐有木气互之可解。張月忌計羅犯度﹐春夏怕木气﹐有金水互之可解。畢月忌計羅犯度﹐夏令怕火﹐有金互之可解。四木度論角木忌气金犯度﹐夏怕火羅會水孛可解。斗木忌金气犯度﹐會水孛可解。奎木忌金气犯度﹐春怕水孛。井木忌气金犯度﹐夏秋怕金﹐季月怕土。

四火度論尾火忌羅水夏忌土計﹐卯尾怕水孛羅。室火忌金羅﹐土計惟秋冬怕水﹐孛有木气互之可解。觜火忌土﹐計孛夏怕水孛爲緊。翼火忌土﹐計孛春怕羅﹐冬怕水孛﹑有木气可解。四土度論女土忌木气﹐見羅計犯度尢凶。氐土忌羅气﹐水犯度倒限。胃土忌气計犯度﹐更帶刃鋒倒限。柳土忌木气犯度﹑冬忌水孛。

四金度論亢金忌火羅犯度﹐有土計可解。牛金忌气﹑夏忌水孛﹐八月忌計﹐季月忌太陽。婁金忌水孛羅犯度﹐有木气可解。鬼金忌土計火羅犯度﹐有气水互之可解。

四水度論箕水忌土計孛犯度﹑有木可解。壁水忌土計孛羅金倒限﹐有木气可解。參水忌土計孛犯度﹐有金木气可解。軫水忌土﹐計犯度倒限。

【倒限詳論】倒限一說盡在捷見限論篇中﹐然亦有疑難處﹐有未至其度而死者有之。乃凶在前也﹐謂之凶迎。或過其度而死者有之﹐是凶在後也﹐名爲凶送。有當死而不死者有之﹐有殺無刃故不死。有不當死而死者有之﹐有刃無殺亦主死。須看陰陽二刃爲平。以乙丁己辛癸年爲陰刃﹐以甲丙戊庚壬年爲陽刃。更會源流二刃爲斷。源者本年刃也﹐流者行年刃也。凡是不死者﹐無刃殺豈能傷乎。有刃有殺﹐決死無疑。

經云﹕晝忌陽刃﹐夜忌陰刃。陰刃晝行﹐陽刃夜值﹐或者不死。有雙刃迎送者﹐陽刃飛刃﹐前迎後送。有二刃夾身夾限者﹐身指命言﹑左右二刃夾拱是也。有刃星撞衝﹐撞衝指對照言﹐刃星克限尢凶。有身投二刃﹐或命限主坐二刃宮﹑或二刃星守命限位。有宮主受傷﹑刃星合度﹐限宮主受克﹐限度主掌刃亦死。有度主受傷﹑刃星合宮﹐限度主受克﹐限宮有刃亦死。有刃中包殺﹐殺者克限度星也﹐又是刃宮刃度。有殺中藏刃同上。

有刃中有刃﹐刃度逢金﹐金星主殺﹐故名刃也。彊弱平分﹐限宮主限度主彊者生﹐弱者死。且如丙戊生人。陽刃在午﹐飛刃在子﹐大限行星柳虛女是也。午屬日﹐子屬土﹐故以星日﹑虛日﹑女土﹑柳土爲刃﹐度是也。若星柳虛女度內﹐有木气計﹐卽是刃中藏殺。木气能克土又能蔽日﹐故謂之殺。或土日度內有金﹐是謂刃中有刃﹐對合亦然﹐四正亦同。又如甲乙庚辛生人﹐甲年陽刃在卯﹐飛刃在酉﹐乙年陰刃在辰﹐飛刃在戌﹐庚年陽刃在酉﹐飛刃在卯﹐辛年陰刃在戌﹑飛刃在辰。行火金二度﹐蓋卯戌屬火﹐辰酉屬金﹐乃刃星是也。又尾室觜翼亢牛婁鬼是刃度也。若水孛火羅關攝是謂殺中藏刃﹐若此者皆忌之。

又如丁己壬癸生人﹐丁己年陰刃在未﹐飛刃在午﹐壬年陽刃在子﹐飛刃在午﹐癸年陰刃在丑﹐飛刃在未。正是土月爲刃﹐子丑屬土未乃太陰。若土月度內﹐氐女胃柳﹐土度心危﹐畢張月度。帶木气土計亦謂刃中包殺﹐十有九死也。二刃若然來夾命﹐陽刃飛刃夾命夾限﹐彊弱宮中夭折定﹐宮度主彊﹐宮度主弱。還他彊者是眞機﹐宮度主彊者生﹐弱者必入黃泉境。宮度主弱者死﹐宮主受傷刃合度。宮主受傷刃合度死﹑度主受傷刃宮死﹑度主受傷刃合宮死﹐更嫌刃殺兩同來。宮度主傷遇刃殺死﹐迎送關中難值取。厄星值難迎送者死﹐刃合度兮又合身。限行刃度刃星守命。夾限夾身看首尾。刃星夾命夾限必死﹐傷前衝後暗合來。前後俱刃傷限克命﹐四正互加皆不許。四正刃星互加亦死﹐

倒限拾遺。火羅同木曰飛灰﹐木泄气﹐夏月限木死莫疑﹐頂度死。木气不宜居土度﹐土受克﹐限經土宿有災危﹐頂度死。水孛經躔犯火宿﹐火受克﹐限入火躔當損壽﹐頂度死。金躔見气火羅同﹐金受克﹐限屬金躔人莫救﹐頂度死。土計同躔水宿看﹐水受克﹐數逢水上爲凶斷﹐頂度死。金星秉令木之躔﹐木受克﹐限度木躔應住算﹐頂度死。水孛同躔水不利﹐奴犯主死。計土同水又不忌。二殺不攻一。木气同躔木受殃﹐奴犯主死。孛水同羅火不畏。一殺不攻二。土計同躔土受虧﹐奴犯主死。水孛同火又無疑﹐二殺不攻一。火羅同居金神喜﹐二殺不攻一。水土孛同危解厄。一殺不攻二。气火羅能損金宿﹐气木黨惡火羅克我﹐土計水孛原無咎。土計化殺水孛制殺﹐箕軫壁水木火垣土﹐計逢之應損壽。受克卽危。

參度本嫌孛與气﹐逢奴遇泄﹐土重亦能爲禍主。受克亦凶。危張心怕土計臨﹐月受傷﹐气至張危猶可畏。兼官論﹐心張二宿怕羅躔﹐畢月嫌羅气計穿。申怕計穿酉嫌气羅﹐星虛二宿怕木气﹐兼宮看﹐夏月之時又不然。火旺化殺﹐星度昴日火羅忌﹐火羅犯日﹐不問四時皆不利﹐鬼婁又怕火羅侵。金受傷﹐夏月亢牛同一例﹐同上斷。四金奴气皆傷我。兩相敵﹐水孛逢婁數難躲﹐兼火宮﹐角井奎度忌火羅。木泄气﹐又以奴气爲惡果﹐奴犯主﹐斗中金气不堪言。木受克奴犯主﹐秋月忌計最堪憐﹐木遇敵﹐室尾秋冬嫌水孛。火受克﹐又怕奴羅犯木躔﹐奴犯主﹐翼觜水孛禍非小。火受克﹐更嫌土計來相擾﹐兼水宮﹐亥奎辰角井鬥間。四木度﹐春逢水孛皆刑夭﹐木旺畏生﹐大凡二殺不攻一。如水克火又見孛﹐一殺分明不攻二﹐如金克木而遇气﹐限經失度太歲傷刃殺縱無亦難度。

【倒限總訣】且如倒限一說﹐根挨度數而推。倒限卽前土躔木﹐木躔土﹐限若至土度必死等例。有殺刃者遇太歲必傷。殺者克限度星也﹐刃者陽刃﹑陰刃﹑飛刃。有刃宮﹑刃星﹑刃度必須要看流年﹐太歲會合衝照以決生死﹐無殺刃者總凶不死。如限宮限度二主受傷﹐原守與流年無陽刃﹑陰刃﹑飛刃﹐又無太歲相干而不死。子虛女度木气眞凶。虛日子宮正垣之土﹐女土乃偏垣之土﹐限行此處皆怕木气。丑宮斗木金亦爲憂。斗木乃偏垣之木﹐故限行此處忌金克。惟有牛金獨气爲害。牛金乃正垣之土﹐所以遇气爲害。箕水寅宮木水兩取﹐土當火令水弱必傷﹐若逢春令秋冬卻又不能爲害。木爲限宮之主﹐水是限度之元﹐故曰﹕水木兩取生﹐當夏令火旺土彊遇土必傷﹐其餘月分又不待解而自明矣。

尾火度內寅卯兩端﹐寅宮屬木水孛禍輕﹐卯末尾初羅水必死。寅宮尾度乃木正垣﹐故遇水孛禍輕﹐卯垣宮度皆火﹐但逢水孛禍重﹐若犯羅奴兩宮皆死。心月之躔最忌土計﹐土計掩月﹐房日之宿怕見水孛。房日卯宮正垣之火﹐故怕水孛。氐土火垣木弱不克﹐辰宮末度木气必傷。卯宮氐度乃火垣之土﹐𨿽遇木气內有生意存焉。惟有辰宮氐土者乃是金鄕﹐泄气之土所以一遇木气必傷之也何疑。亢金堅實不忌火羅﹑怕逢夏令。金宮金度故曰堅實﹐惟夏生火羅倒限無疑。角木焦枯﹐專嫌羅火﹑金亦爲憂。金宮木度名曰焦枯﹐不問四時皆畏火羅焚折﹑又忌金克。軫占辰巳兩宮﹐土計能傷巳宮之水﹐气星能奪辰宮之軫。巳宮之軫水宮﹐水度土計皆凶﹐辰宮之軫金宮水度惟怕气泄。

翼火水垣冬嫌土計。翼火巳宮正垣之水﹐故嫌土計倒限。星日太陽卻忌木羅。星日午宮太陽正垣﹐故忌木气火羅爭掩。午宮張月木气土計皆凶﹐巳宮張宿怕見土計爲殃。午宮張度兼太陽論﹐故怕木气土計也﹐巳宮張宿水宮之月惟怕土計。柳土二宮未柳忌計﹐午柳忌木。未柳兼月故忌計﹐午柳宮度皆怕木。鬼金正垣﹑忌計﹑忌羅。忌計者兼宮論﹐忌羅者以度言。並懼計土又怕金旺。計土傷宮金旺克度。參嫌奴孛土亦爲憂。孛爲余奴犯主﹐土是克限之星。畢觜忌气﹐又怕土計爲災﹐不問申酉二宮﹐最怕計气焦渴。畢月觜火二度﹐最怕土計。昴日胃土見木爲凶。木能蔽日﹐木能克土。婁金火殿又忌水星﹐設逢夏令最嗔羅﹖。婁金戌宮正垣之火﹐故忌水孛。如生夏令又怕羅星傷其度也。奎中金气皆是凶神。金乃克度气爲奴星。壁水忌土又怕奴孛。土爲煞星孛爲奴余。室火木垣﹑金气羅計皆凶。金是傷宮之气﹐羅爲奴星犯度。煞若同行其度﹐不以爲利。此殺者陰陽二刃的煞﹐劫煞天雄地雌﹐飛廉劍鋒值難等殺皆是。更看命在何宮﹑限主何處﹑於斯消詳﹑決不失也。已上所論者不過限行至某度遇某星以定禍福也﹐更看安命在何宮何度﹐又觀限宮主限度主起躔何如﹐由斯消詳推之﹐而萬無一失。

【劃度元奧經】余奴怕傷主﹐泄气最爲殃。如限在箕水度﹑以水爲主﹐水孛同躔一處﹐或孛前水後﹐謂之餘奴抗主﹐或水星起於別宮﹐獨孛占其本殿亦謂傷主。𨿽限行箕水﹑壁水﹑軫水﹑參水﹐四正之度﹐皆爲相關行對頂度處見禍﹐卻要生於春夏秋季月內是也。若生冬月水星秉令﹐則謂之奴主相扶反吉論也。木火土星仿此例推之﹐若主起髙彊﹐𨿽余奴犯度亦不爲害。我去生他﹐挈去我之气脈爲泄﹐五星背令最怕逢之﹐如金見水孛﹐木見火羅﹐水見木气﹐火見土計﹐土見金星﹐四正度相逢亦凶限﹐至泄星度與本宮宿亦凶。

二殺不攻一殺﹐忌黨其剛。如木躔氐土气亦躔女土是也。或气躔胃土柳土亦是謂之二殺﹔須要頂度親切亦要二殺兩彊無生無克﹐則彼此抗敵不暇攻我﹐宜仔細看如此者又不死。又一殺受生﹐一殺受制﹐則彊者便有侵克之禍矣﹐餘仿此論。又如水在尾火﹐孛亦在室火﹐如火在牛金﹐羅亦在婁金﹐如土在軫水﹑計亦在參水是也。殺者克限度之星也﹐如木克土切忌水孛同到﹐黨起木星爲禍更緊﹐限至土度卽死。對合亦爲害﹐且要端的詳。對以衝照言﹑合以三方言﹐凡有一星傷限又怕黨殺﹐更會刃度合卽死﹐若殺星𨿽云對合﹐或自坐受制之宮﹐當活法斷之。須看合何處凶吉在何方。凡死者多是刃度方驗﹐如日掌刃則四日度皆刃也。如月掌刃則四月度皆刃也﹐如土掌刃則四土度皆刃也﹐如金掌刃則四金度皆刃也﹐如火掌刃則四火度皆刃也﹐故交刃殺並踏之限爲眞關是也﹐又遇流年殺與當生殺重並合命﹐衝限傷身者必死之人也。如三合者在三度內方死﹐如對合者不過一度內而死矣。

關前節後死﹐關後節前亡。初交限入宮者爲初關也﹐當此之時必死於本月節之後也。限行滿宮者爲末關也﹐當此之時必死於本月節之前也。中關節上死﹐末關節下傷。中關者卽刃星合度是也﹐當此之時其人必死於本月節之日也。末關者卽滿宮滿度是也﹐凡行此度者看算多少﹐若近一度一日死﹑二度二日死﹑三度三日死﹑四度卽四日死也。又怕流年煞飛來更急忙。飛來殺卽流年陽刃﹑飛刃﹑劫煞﹑的煞怕與當生會合流年煞也﹐飛來到限並命傷身必死無疑。四正相關攝不解三方殃。四正卽子午卯酉虛房昴星度之類﹐如四正有殺刃爲險﹐須四正之吉星可援。若三方𨿽有吉星﹐無救於四險之彊也。三方有吉星不救四險彊。三方卽申子辰之類﹐如三方有殺刃爲殃﹐須三方之吉星可解﹐若四正𨿽有吉星無救於三方之厄也。四正度有星﹐仔細辧凶吉。四正者子午卯酉﹑寅申巳亥﹑辰戌丑未﹐有四月﹑四日度﹑四火度﹑四水度﹑四土度﹑四金度﹑四木度之類﹐宜仔細檢看﹐如一度處受克﹐則四度內皆殃矣。

又怕劃度星﹐遇之並言實。劃度者則四餘犯本主度也﹐如孛犯四水度﹑气犯四木度﹑羅犯四火度﹐計犯四土度也。子虛有土星﹐三冬人須卒。子虛有土﹐人以爲土星居垣爲吉﹐殊不知三冬生人水星得令之時﹐虛日中有火乃敗弱之火﹐旣被水制﹐又以土星臨之﹐火又生土全爲泄气﹐故主倒限。此論各宮正垣度數喜忌之分。女土好齊瓶﹐九夏水爲疾。女土在子乃本宮則吉﹐蓋夏月水到其上則凶﹐夏月土旺正受火生之勢漧燥﹐若見水到謂之暴水反能漂土敗火﹐如見水必主死也。丑牛有金星﹐遇土須當吉。牛金見土則富貴﹐見水孛則死也。尾火怕秋金﹐冬水傷房日。尾火何須怕金﹐蓋尾火在寅初生之火本弱﹐秋金秉肅殺之气至剛至堅﹐金在其上反傷寅木木﹑減則火敗。故謂之倒限﹐房日之中有火﹐冬月水到其上﹐卽令星傷日下之火﹐或水日同躔度﹐行房日並主倒限。

秋土損亢金﹐計都又相逼。亢金秋月至堅至剛﹐更見土計生之﹐是物極則反主夭。又有翼火蛇﹑遇木三冬滅。翼火乃巳鄕之火﹐巳乃水垣其勢本弱﹐所謂無焰之火也。木𨿽生火而三冬之木乃爲濕木﹐而加於本弱之火﹐非惟不能生之﹐而反足以滅之矣。星日與翼同﹐井鬼土計切。星日與翼同者﹐星屬午垣乃太陽之殿﹐人知木掩太陽在他﹐時猶秉令司權木不能爲之掩﹐獨三冬之日爲寒日﹐故懼畏木與翼火同也。井二十九度至鬼二度乃月之正垣﹐是以怕土計﹐秋生人決主倒限。刃月最怕木不死生重疾。設若富貴人見之破屋宅。角木遇之凶﹐斗木遇之吉﹐若犯奎井度十有九人絕。如六己生人月爲刃星﹐躔在四木度﹐縱不死亦多災。斗木遇之吉者﹐以大月當斗爲合格﹐故云爲吉。而角木爲金鄕之木殺气愈重﹐奎木爲火鄕之木見金愈怒﹐井木爲刃鄕之木﹐又不言而可知也。昴日忌火羅﹐參水怕孛泄。昴日度有金是金垣也﹐最怕火羅犯其上﹐若兩星同到則抗敵不死﹐但有重災。一星到其上﹐十有九死﹐日生最重﹐夜生金火有情不死有之﹐參乃水之正垣不怕土計﹐又怕奴孛劃度﹐冬令不忌謂之奴主相扶。

婁金忌水星﹐孛亦能作孽。婁金度者乃火殿也﹐蓋水到其上能殺金下之火﹐謂之水破火垣。冬季至凶別季別論。若孛到其上亦殺金下之火﹐如無救則主倒限也。室火木之垣﹐金羅難說吉。室火中有木乃木之垣也﹐金能克木。羅亦能泄气亦主不吉。須看刃煞星﹐難忌井刑值。刃者陽刃也。殺者克限度星也﹐難者八殺宮主也﹐忌者晝火夜土也﹐刑者三刑也﹐值者值難之類也﹐更落空亡位遇者壽元折。空者六甲旬中也﹐限若遇之凶煞加臨則主死矣。或一星而掌數煞者或兩星而齊到者﹐又忌三合四正衝照的死無疑。春夏與秋冬﹐休囚並死絕﹐吉凶如影響﹐此是黃金訣﹐已上四句須貫通而言之也﹐凡學者深求玩味細密精微無不中矣。

【諸煞祕要賦】天之星辰苟求其故﹐可坐而知。地之神煞﹐欲究其微不言而諭。日月木火土金水爲天星是也﹐陽刃﹑天雄﹑的煞﹑劫煞爲地煞。陽刃子午卯酉﹐劫亡寅申巳亥﹑辰戌丑未四凶煞﹐巳酉丑上三白衣。子午卯酉四个最彊之陽刃殺也﹐寅申巳亥四个亡神劫煞最是凶也﹐辰戌丑未獨居三殺連三位是也﹐巳酉丑三的殺又曰白衣﹐又曰破碎是也。申子辰生怕行巳午未限﹐寅午戌人忌行亥子丑位﹐亥卯未之申酉戌﹐巳酉丑之寅卯辰惡曜險甚薄命難禁。已上皆說三殺是也﹐人命根基淺薄﹐限行至此難逃﹐此大凶也。立命子宮限斗二﹐且看井七胃二張十四。命立子宮限行斗二﹐入寅爲四角之宮﹐斗木難度難宮必然不好。若申上井七度﹐戌上胃二度﹐午上張十四度﹐有木星在此數度。或有木星正照斗二度﹐內重則必死﹐輕則刑克﹐在申宮合來必克子。在午宮合來必克兄弟﹐此一定之理無疑﹐倘木難逢太陽必克父﹐近太陰必克母。

安命卯位行軫九必觀﹐女一畢五與奎初難星﹐倏忽來壽算危乎此。又如命坐卯宮二十五行軫九水度乃入巳宮﹐可看亥上對照奎﹐初又看醜上女一度﹐皆不可有水孛來照﹐對度爲難星得地之所﹐如此者死於二十五歲必矣。午命防未申之井﹐酉宮畏戌亥之奎。午宮立命未申轉角之間行限至此則凶﹐又井木是難度﹐若辰上氐初度醜上斗二度﹐子上危十一度﹐有木气合弔大凶。酉宮坐命火羅爲難﹐行限在戌難宮出戌交亥二十五年﹐三合四正難星又來必爲凶斷﹐輕則傷刑。四角命居雄哉奇偉﹐中州定位傑出魁罡。四角者寅申巳亥也﹐主人雄偉敢爲中州者。辰戌丑未也立命於此﹐英傑豪气人矣。四个馬宮最怕老人不壽﹐八宮陽刃必然壯歲喪妻。寅申巳亥亡劫之地﹐老人行此恐傷其壽﹐少年人行此吉﹐子丑卯辰午未酉戌乃陽刃之宮﹐少年人行此必喪妻子﹐老人限臨必死。劫亡出入皆凶﹐陽刃兩頭切忌﹐限行實怕兩頭﹐入了何愁中位。劫殺亡神之宮限入限出皆主凶也﹐陽刃兩頭刃首刃尾皆凶禍也。

甲如入卯尾二氐一定防災﹐乙若到辰氐初軫十必爲害﹐丙戊畏午張柳庚怕畢五胃三。甲生人卯爲陽刃入尾﹐二出氐一必有災﹐乙生人辰爲陰刃﹐入氐初出軫十必爲災﹐丙戊生人午爲陽刃入﹐張十四出柳四必有凶﹐庚生人酉爲陽刃。入畢五出胃三﹐必刑克疾厄。妻在孤神寡宿到老喪妻﹐子居陽刃劫亡晚年無子。孤神寡宿在妻宮必克妻也﹐陽刃劫亡臨子位必克兒女也。別夫離婦陽刃殺中逢孛﹐剝官喪職空亡限內遇計﹐孛星逢陽刃同宮合﹐主夫克妻﹑妻克夫﹐生離死別未免也。計都行限更兼空亡﹐限行至此爲官罷職﹐金孛插花女人色欲﹐土羅持刃男子凶頑。金孛插桃花﹑土羅持陽刃合此者女主色欲﹑男主凶頑。嘍囉詭譎千般花﹐宮帶孛聰敏機關﹐百變刃上計逢。孛坐咸池﹑計逢陽刃合此者男主嘍囉詭譎﹐女主機關百變。壠斷牙行身居天雄﹐刺胥吏卒命坐破軍。安身立命於天雄上﹐媒人牙行之輩也。破軍卽的殺破碎是也﹐坐命此宮主刺配之凶。卯刃帶金病癆傷壽﹐亡神逢孛溺水喪身。卯宮屬火又是刃宮﹐金星同位必癆病人也。亡神宮見水孛必溺水而亡也。

劫殺在於寅宮金來虎咬﹐亡神到於已上土會蛇傷﹐劫殺在寅宮屬虎金﹐難來必虎咬人也﹐亡神在巳宮屬蛇土﹐難來主蛇傷也。祿馬空亡任是豪家必莩﹐劫亡帶鬼縱他貴顯遭刑。祿馬空亡限入此地﹐縱富必莩死也﹐劫亡上有難星﹐𨿽貴人亦惡死也。早歲功名空亡同於劫殺﹐老年富壽正祿入於旺宮。少年發於帝旺之鄕﹐老景榮於衰庫之地。劫殺逢空﹑祿臨旺地﹐少年行旺﹑老景行墓﹑其吉可知矣。精微一理﹑變化千般﹑淺薄休傳﹑知音可得﹑能依此斷萬無一失。

張果星宗十七【統論限說】大凡洞微所急者限主星也﹐所貴者祿星也﹐所重者諸曜順行也﹐所發者廟宮也﹐所畏者忌星也﹐所好者吉神也﹐所輔者行年也﹐所助者三方也﹐所惡者气孛羅計也﹐如善星陷逆則福慢﹐順行則福緊。凶星陷逆則災緊﹐順行則災慢。如遇吉星順行卽得本宮加數﹐若遇惡星他宮則其數減半。大凡吉星居七彊爲福緊﹐臨五弱爲福慢﹐災星在彊宮爲災慢﹐五弱爲災緊。凡限本宮見星災福應十分﹐對照七分﹑三合四分﹐凡限星在終末之度﹐卽災福之力則微﹐而不可以定數言也。凡忌星在好樂宮入限﹐三年內爲福。三年後反爲災﹐大凡限逢忌星不死亦災﹐若火在陰宮﹑土在陽宮﹑或爲三方主𨿽有厄而不亡。故曰﹕夜忌土星﹐晝忌火。三方不是死無疑﹐此星若是三方主𨿽有災侵命不。離火陰土陽宮尢妙﹐好樂位中別有奇正此謂也。凡災忌星生時在伏段限內。災禍只有三四分力﹐福星生時在伏段亦只有三四分力﹐蓋被太陽所伏光芒不見﹐有如臣居君側包藏光美之象。凡一限中見吉凶星同聚﹐卽以入宮先後及逆順而斷吉凶﹐故先入宮深者先見﹐後入宮淺者後逢也。凡遇本限及對照三合並不見一星﹐名曰空限﹐主多災凶﹑圖事不成﹐若得限主當生有力之位﹐則反爲吉﹐惟有官祿宮上逢空限最凶﹐必於四十六七歲死矣。凡當生吉星照身命者﹐主中年富貴﹐縱逢災限不妨。若當生凶星照身命者﹐中年𨿽逢福限四旬之後﹐亦主迍滯﹐大都吉凶之應全藉限基當生有祿則吉﹐限上無祿則難發﹐是猶無根之木﹐𨿽逢春終不葩花而成實也。故經云﹕若無一曜臨身命﹐自是賢愚別有因。

【諸煞倒限】太歲爲眾煞之主﹐統眾煞行於黑道中﹐所以爲災不違時刻﹐看人壽夭窮困終身不吉﹐皆因身命宮位﹑日月命主俱落煞鄕﹐更煞神拱夾﹐又占髙彊縱或得福﹐橫中得財﹐然限入煞鄕﹐未免死於非命。或吉爲凶神所惱﹐凶爲吉神所臨﹐刑害可知﹐宜加詳審﹐故有十忌﹕一忌飛星破祿﹔二忌馬落空亡﹔三忌太歲當頭﹔四忌坐煞向煞﹔五忌煞星得志﹔六忌限入鬼鄕﹔七忌妝成鬼局﹔八忌二煞夾限﹔九忌命主受制﹔十忌母星克令﹐立命行限犯此十忌爲凶至慘﹐經云﹕壽元不永定休論﹐處世多屯常冷淡﹐若見當生日月命主俱各受制﹐大限方入煞神之初﹐或出煞神之末﹐不見救星未有不凶者﹐今列諸煞詩例於後。【劫煞歌斷】劫煞元來是煞魁﹐身宮命主不須來。若爲鬼局應當死﹐煞曜臨之不必猜。若是無星居此位﹐更於三合細推排。天盤加得凶星到﹐命似風燈不久摧。

【三煞歌斷】要知三煞最爲凶﹐值難同臨不善終。三合無星更須忌﹐煞星切莫又相逢。若還日月同居此﹐官祿臨之福愈隆﹐大限相將離煞尾﹐黃泉之下定行蹤。

【陽刃歌斷】煞中陽刃最無情﹐身命同臨主破刑。大限若交當畏懼﹐煞星在上恐難行。若無凶曜尢當忌﹐局勢參詳判死生﹐三合更加神煞拱﹐才離陽刃入幽冥。【亡神歌斷】皆言七煞是亡神﹐莫道亡神禍患輕﹐身命若還居此地﹐貧窮蹇滯過平生。凶星惡曜加臨此﹐大限渾如履薄冰﹐三合更須明審察﹐煞來夾拱必難行。

【的煞巳斷】巳中的煞金生處﹐煞气嚴凝人畏懼﹐莫教劫煞又同宮﹐便主黃泉尋去路。若爲水命土星到﹐裝起煞神眞局勢。世人莫只忌秋生﹐四季生人尢可畏。【的煞酉斷】酉中的煞旺中金﹐金气秋霜煞气深。陽刃若還同到此﹐煞星日月不須臨。若非惡死須言夭﹐大限才交禍更侵。太歲當頭又衝動﹐此身安得不呻吟。【的煞醜斷】的煞如逢在丑宮﹐煞神歸庫不爲凶。更加三煞並陽刃﹐限數存亡頃刻中。若是亡神煞星到﹐𨿽然不死也爲凶。若爲日月三方拱﹐禍患憂危更不同。

【飛廉歌斷】煞若飛廉凶又凶﹐莫安身命在其中。欲知鬼局十分重﹐命主陰陽不可逢。此煞不須和合看﹐只將他局究其功。若還行限臨其地﹐煞曜臨之不善終。【諸煞總斷】星家倒限有眞機﹐第一先將煞曜推。切莫一途拘泥著﹐須看命主有無虧。命星安穩無刑克﹐此身平善實無疑。若爲命主遭他害﹐任是神仙也皺眉。劫煞怕頭三煞尾﹐陽刃兩頭皆要忌。陽刃若在相貌宮﹐破相毀形端的是。此煞排歸八煞中﹐太陰飛到爲凶比。陽刃劫煞扶兩旁﹐禍起之時難可避。煞神不可例言凶﹐煞落空亡迥不同。日月不臨命不到﹐煞星不在命無終。若還限脫煞星尾﹐必定爲災福不隆。此是天機眞妙處﹐根基淺薄禍無窮。煞星難曜分生旺﹐春夏秋冬仔細推。若是煞星來秉令﹐也分晝夜論安危。若爲反背須還忌﹐壽算摧殘禍有基。眾煞下臨人畏懼﹐此身安有百年期。若論閻浮死惡人﹐命身俱各值凶神。煞星入命命入煞﹐日月臨之必害身。更怕煞神來拱夾﹐刑囚爲煞更相侵。必然死在刀兵下﹐命似殘花滿地零。凡論諸煞宮必有諸煞星﹐若煞星落空或日月身命不臨煞地﹐或煞星不在本宮又且無害﹐𨿽論煞星還分生旺休囚﹑春夏秋冬與夫晝夜﹐及其向背何如﹐設使身命值凶神而煞星入命﹐命又入煞﹐兼日月並臨﹐更煞星化刑囚拱夾尢凶。【雜論倒限】限度尢防眞照臨﹐如限行土度忌見眞木﹐加以限主宿弱倒限﹐流年煞星並亦然﹐三合尢切。限度防戰鬥﹑火頭孛尾皆爲大災﹐若計孛凶星一迎一送﹐決主倒限﹐本宮三合仔細詳之。亦有當生限無星辰﹐被流年凶星克倒者﹐凶星戰鬥者如火孛﹑水計﹐計孛﹑孛羅等戰鬥者亦倒限﹐凡命忌星行限十有九凶﹐日生火﹐夜生土爲煞則災重﹐納音逢奪必有重災﹐限行到此度爲災必死﹐爲主之星不論化气﹐會主之星復論化气﹐煞星化吉爲福大﹐化凶亦凶照﹐命限者生克至緊。【倒限要訣】日月夾煞凡命以日月爲緊﹐但臨本年煞地爲凶﹐子午卯酉生人的煞巳宮是也。二曜同居其上或前或後皆爲忌﹐須是落空亡方不爲傷﹐若在彊宮尢凶。

善會日月善星會日月本以爲吉﹐人皆知吉善。而不知夫善中有惡﹐是其惡也﹐善者惡之胎。若星曜會於生地則吉﹐倘或臨於空亡﹑陽刃﹑破碎之鄕爲災不可勝言﹐𨿽處安靜無事之時﹐而有卒夭暴亡之患﹐多出於人所不意﹐大抵凶星居空亡則利﹐吉星居之則凶﹐此理之必然也。

忌曜相攻且如未上安命本以夜忌土爲煞﹐若忌星居空亡則無力矣。或又日生孛忌之類﹐攻之則忌土﹐何暇爲我害﹐倘以火助其威﹐計黨其毒則其勢已甚﹐必至夭亡。

善星失用何爲善星﹐金木水气之類是也﹐一星居彊得用則爲我福﹐或受傷失時限行於此﹐流煞少有所衝必成險厄﹐多是無事中暴忽之禍﹐人所不知也。所謂天星不能制地煞﹐何謂鬼局金行寅午戌之類是也。

將煞就煞且如命宮在卯寅申巳亥生人﹐限行於酉上盤亦是酉字。又如子午卯酉生人行巳限上盤亦是巳字﹐此謂將煞就煞。

以煞見煞如命卯﹑丙戊生人陽刃在午﹐行午限是此局也。更子午卯酉生人﹐有上盤之陽刃﹐下盤之陽刃﹐上之破碎﹑下之破碎﹐巳限是福徳﹑亦爲陽刃加的煞﹐的煞加陽刃皆爲以煞見煞﹐若遇福地則遲見禍﹐若遇官宮則速禍矣﹐縱有吉星日月臨之﹐其死尢速。出煞入煞如人行限前是陽刃﹐後是破碎。如乙酉生人辰上是三煞陽刃﹐巳上破碎﹑天雄。前後俱是煞﹐限度出入之際﹐如二十五六﹐三十六七出限﹐入限之時更加流年﹐小有凶並必難保矣。

壽元失陷人命以壽元爲緊﹐何爲壽元﹑納音星是也。如納音受克乃木生人﹐木旺金﹐金生人﹐金旺火﹐倘鬼旺主衰四正三合見之行限至此﹐值之少年亦主傷殘。【暗气加臨﹑紫气在天無象故曰暗气】且如气星天文無象如盲人﹐然亦是老人之象。凡入命照命亦主刑克孤獨﹐主人慈祥如命宮三合對照之時或臨身﹐主人當有壽然亦須見。合照無凶星以破之方好﹐若老人行限值此﹐設若流气並當生之气﹐此年必主倒限。【論倒限歌】倒限之法奪星爲第一﹐奪星行限逢忌生起。或宮相生或化惡背時﹐決然倒限。火土名忌乃煞星也。二星相會謂之二煞﹐同謀最爲凶害﹐此等格局𨿽有過北斗之資亦難買無常之厄。如忌奪相會相克謂之二煞﹐反目十度之外相逢不過見災而已﹐𨿽喪亡亦可救也﹐如行限遇之死無疑也。限主還元大可憂﹐五星帶奪煞同謀﹐更兼忌曜來助虐﹐此命須登白玉樓。奪星者如木爲限﹐主怕金奪之﹐火爲限主怕水奪之﹐餘仿此例推。奪者卽克也。忌者晝火﹑夜土名曰忌星﹐又曰煞星。還元者原主升殿入垣﹐怕帶煞受克。

【煞星帶刃】火土二曜乃煞星也﹐況又帶奪﹑其惡尢甚﹐且又得經得垣加之﹐太歲月將衝動爲禍不可勝言﹐限行到此。𨿽有扁鵲之智亦不能救也﹐若二星更帶陽刃破碎決不善終。火土雙星帶刃來﹐那堪垣廟兩和諧﹐流年太歲來衝倒﹐任是公侯也受災﹐帶者如火土掌羊刃﹐天雄的煞劍鋒飛廉是也。【凶送凶迎】凶星如忌如奪固凶星也﹐金羅計孛火土化惡亦凶。一惡星在後行緊關末關將盡﹐又有一凶星在初關緊關方來﹐惡星光芒相射必爲薤露人矣﹐又如剛星得田財戰鬥﹐或剛星聚吉戰鬥得气救解只﹐恐气之光星一出或忌或奪來﹐迎皆主大發亦速死無疑矣。凶星行限又將終﹐更有凶星後限中﹐凶送凶迎凶鐵定﹐饒君鐵漢也成空﹐剛星卽火羅計孛﹐柔星卽木气也。【木星奪煞】气木𨿽善柰爲讎星﹐二星不宜會光景之內。光景指限數言也。木星又帶煞﹐是善以需惡﹐二星相遇於三十度內﹐忌計孛﹑金羅於中間間斷﹐至於會合相逢必登無常之錄矣。木星帶奪命難延﹐五福之中壽不堅﹐若使气星同共到﹐玉皇來詔靳天年。

【前關後鎖】日月二曜乃君後也﹐初不爲害於人而關人之壽夭何歟。蓋日月命田之主受傷故也﹐若日月爲身命之星當生﹐卻被羅計於緊關攔截掩其光彩﹐或關煞來犯或孛火土化惡羅計夾輔穿釣﹐有如此者﹐非惟日月受傷﹐而吾之身命亦受傷矣。至若太陽爲身命田之主尢其緊切﹐蓋月是身若是惡星來釣﹐是壞其所生之主矣﹐豈不爲南柯夢中人也。身命田星日月曜兩个攔星占前後限到中間進退難任﹐是神仙也難救。

【剛星帶戰】剛星爲壽主命主﹐當生遇剛星於緊關內﹐或望合相穿正照皆非吉兆﹐儻得煞星爲命田之主﹐或帶奪受二星之克﹐或受害之所傷﹐限數還元假饒他吉穿戰受制﹐得志之時必死矣。剛星穿戰實難當﹐田命逢之怕受傷﹐他惡化讎年壽促﹐散財散福見閻王。

【異宿相攻﹑異宿者卽奪星也】火星行限怕孛星來克﹐金星限主忌羅﹖來傷﹐日月爲限元怕羅計傷之﹐水星爲限度忌土星克之。火星行限孛星來﹐金星行限羅﹖猜﹐日月二宿怕羅計﹐水星土曜兩崔嵬。【聚煞交戰】火孛計羅皆剛星也﹐若三剛五戰孛羅計乃三剛也﹐金木水火土是五戰也。使根基壯亦無益也﹐縱得气木來救光彩﹐一出不復解救﹐又更詳其命如何。

【眾煞反常】金星帶奪於緊關內﹐正度或鋒鋩交承之際﹐或火土兩煞星又爲主限﹐而遇金孛羅兼老人遇於生旺﹐或少年遇於死絕﹐此等格局多主死。金星帶煞遇羅﹖﹐二煞相生柰例評﹐老幼反常還不利﹐閻王來召入蓬瀛﹐鋒鋩交承卽剛星﹐交戰之際也﹐反常者老年行限遇生旺﹐少年行限遇死絕是也。【限入空關】限到當生所在煞上無星﹐主事兩旁三合之星亦復遼遠卽爲空限﹐若火羅計孛流戰於此限之正度﹐卽爲夢蝶之人矣。限入空關多煞神﹐星辰遼遠又無情﹐流年衝到招凶煞﹐定作南柯夢里人。空關者限宮兩旁三合無星﹐惟怕流年火羅計孛戰鬥於本限度內亦死﹐須元守有刃的雄雌鋒廉等煞方驗。

【太歲歌﹑此太歲者本生年也與流太歲兼看】最是凶神爲太歲﹐須把宮辰相正配。相生相順福之基﹐相克相刑眞可畏。假如木徳是宮神﹐最怕納音金克制。一生福气少精神﹐縱有發揮終進退。納音所屬卽是歲星﹐與命主相生者吉﹐而相克者凶。歲駕歲勛並歲貴﹐此星最忌入空亡﹐馬如空馬貴空貴﹐縱有前程不久長﹐若是崇勛圖此地﹐不能安享坐髙堂﹐身空宜向門前立﹐須要年頭仔細詳。歲駕﹑祿勛﹑貴人﹑驛馬各宮主星怕落空亡。歲宿當權爲惡毒﹐眾星各各俱降伏﹐他如克我我無權﹐一生寂寞多孤獨。我克他時他受制﹐手足傷殘並耳目﹐歲星宮主要比和﹐同室操戈皆不足。此言歲星與命主相生相克比和之論﹐他指歲言我指命言。流年太歲怕當頭﹐中度逢之實可憂。口舌破財須疊見﹐更兼忌克惹閒愁。若還壓命兼臨限﹐更值凶神不死休﹐十二宮中皆可畏﹐惟有子午得優遊。此言太歲衝壓命限中度逢之尢凶﹐兼有忌曜克星主死﹐惟子午二宮得免。

凶神惡煞如何看﹐須把宮神可參斷。如逢旺相必爲凶﹐若遇長生多險難。休囚死絕禍尢遲﹐縱有災危應減半。歲星惡黨禍難逃﹐不憂侵命憂侵限。駕爲太歲號尊君﹐命忌居前不足論。奴僕若臨終犯上﹐夫妻如遇奪夫權。兄弟臨之多淩辱﹐疾厄臨之貌不全。若是命身如坐駕﹐一生安享福長年。此言駕宮不宜坐﹐奴僕夫妻兄弟疾厄之地﹐又忌駕前泊命。更說歲星元又元﹐駕星最喜居垣廟。平生多近貴人財﹐必有貴人扶左右。不宜破駕有非星﹐不喜臨朝逢客曜。少年及第取功名﹐駕中還有官星照。此言駕主居垣平生近貴獲財﹐不宜以星破駕﹐客曜臨朝﹐喜官星登駕。歲星若是土爲區﹐行限須當怕計都。縱使金神爲命主﹐若逢余曜亦焦枯。能奪土星又無气﹐處事無權作懦夫。歲徳爲尊防泄气﹐豈知所忌在余奴。此言納音屬土限行遇計謂之泄气﹐縱使金爲命主不吉。【論限附余】倒限之法亦難取用﹐有一般難星而一死一存﹐須看命躔何度﹐次論虛實時候。晝夜旺相休囚死絕﹐方可判之。如立命辰金爲主﹐所怕者火羅﹐不死者何。必先問命度。如或躔亢度前面逢火羅﹐若是司令晝現必死﹐背時夜生亦不死﹐又如立命在辰土計爲恩守於命宮。前面逢火羅甚者必死﹐或火羅稍弱決不可倒限﹐其餘宮分並依此例﹐又如限行空亡者死。此篇以命宮命度所喜所忌而論禍福﹐學者參看不可執滯。

一凡行限遇煞星須論金木水火土﹐分別緩急輕重。如以火爲煞﹐望見生災。如以水爲煞﹐過後爲禍。如以金爲煞﹐對度方凶﹐以土爲煞﹐則緩而遲。以木爲煞﹐則急而輕。蓋火未然而先煙﹐水旣流而後濕﹐金正遇而後傷人﹐土之性緩﹑木之性柔故也。其爲災禍凶難亦以五行類推也﹐如以內言之火羅則心血燥熱痰痢等證﹐水孛則膀胱令濕白濁遺精等證﹐金星則腸癰痔漏等證﹐土計則脾胃噎塞等證﹐木气則肝膽風眩等證﹐以外言之水則溺﹑火則焚﹑金則刃﹑土則壓﹑木則撲之類。

一命坐弱宮﹐主星又低﹑行限又微﹐一見好星在前﹐卻不能勝其任而命卽亡﹐蓋素貧賤而行乎貧賤﹐𨿽有富貴而不能享也。一命坐髙彊﹐主又髙彊﹐行限又好﹐一見凶惡之星在前而不能進﹐蓋素富貴行乎富貴﹐又遇貧賤則不能處也。一日生人自少至老﹐一見太陰在前謂之陽極陰生﹐決主人死﹐此乃不傳之妙﹐須帶刃煞方驗。一夜生人一向限行太陰﹐與陰星之限至老﹐一見太陽在前謂之陰極陽生﹐決主人亡。又如命躔房日﹐行限至張月度必死﹐蓋有月光而無日光故也。又如命躔心月行限至星日度必死。蓋有日光而無月光故也。須看有無惡星當關﹐方可以此斷之。一子上危月坐命限﹐行至卯房度本宮對照皆無星﹐有忽然死者。蓋日月晦明不同危月也。至卯日出之所正入陽剛之地﹐是爲有他無我﹐兼以太陽惡弱倒限無疑。

一午上星日坐命限至酉畢度﹐本宮對照無星有忽然而死者﹐蓋星爲日﹑日至酉﹑酉爲月出之所﹐亦有他無我兼太陰﹐惡弱倒限無疑。一有人命身好初年行限不佳﹐未免奔波辛苦無成人﹐皆以貧賤視之﹐一旦行限好﹑平地發迹立名利﹐故舜起側微傅說起於版築不可不察。一元守之星固好﹐又恐流年之星爲患﹐如限主惡弱﹑流年星又凶﹐則亦能死人。若限主健旺﹐只是流年爲禍﹐必候星出方好。經云﹕元守𨿽然無咎﹐尢恐流曜爲殃。一行限須要限元得援﹐故經云﹕得援髙彊﹐失援孤弱。限主失躔﹐莫不卑微。一有人命不好而享用者﹐不當有妻子而有妻子者何以言之。或有父母在﹐倚恃父母福蔭故安享受用。父母一歿便破敗不當﹐有妻子而不能受妻子之奉﹐至於死亡而後已﹐一有妻子在前而命無妻子﹐未至終身妻子俱亡﹐伶仃半世﹐孤寡至老﹐皆初年限路稍通。因主其一時之榮﹐及至末年限路一弱﹐气運不佳皆非所有﹐世人常有此格善談星者方能悟於此。

一人命合主有疾而少年未見﹐乃是未曾遇煞星行限故不發也。一行煞地又見煞星髙彊﹐決是重疾癆瘵﹐有中年患目疾者由此。一看生平行限如何﹐如人一生命好身吉﹐若行限不好卻不能發福﹐論之蓋命好不如限好﹐如身命好行限又好方是好命﹐蓋命爲魂﹑身爲魄﹑限爲血气﹐三者須要相扶﹐譬如人之一身。血气稍滯則血不流﹐故爲寒熱相攻﹐瘡毒並行﹐風邪客气﹐得以侵之﹐若血气和暢﹐其身旣壯﹐安得有病也。一行限須要向明不背方吉﹐何謂向明﹐夜生人見火金月當限﹐日生人見日木土火气當限﹐皆謂向明發福可期。如日生人不見日木土星又獨見火金月照限﹐兼行的劫刃鋒廉耗空亡等煞之上﹐未可以吉許之也。

一凡大小二限以生日後交神煞祿貴﹐以冬夏日交命宮行度﹐從本生命度行起。一春月生人命限連有土孛金水太陰气計謂之雲雨不解﹐淋漓花果﹐觸目愁景﹐主退敗可畏。一四五月間𨿽然得雨﹐然亦不可連接﹐行限見前項星辰爲久霖不晴皆主冷退﹐愁悶生意蕭然。如有此格日火行限謂之久雨逢晴﹐伸眉舒目人物欣快﹐必主驟然大發。一秋月生人連有風雨星行限﹐主霖雨傷稼。一冬月生人連有此者謂之雨雪載途﹐皆非好格﹐冷落寂寞不言可知。所以晴雨之星要有相間﹐行限得晴雨停勻﹐生意順快。凡土孛气計會日皆謂黑雲暗日主大貧寒。五六月生人火日行限卻在巳午謂之旱魃南離﹑生意焦枯﹐如遊年土孛水計到晦掩其光﹐反主一發。過了遊年又主禍依然。是以兩限俱是火日亦曰﹕久晴不雨萬物鑠落。如忽行一星計孛金水太陰气星﹐則雲興雨降﹐物苗蘇醒﹐勃然發達可知。

一凡行風雨星而逢日在戌﹐或行限在戌﹐三合對照則雲收雨過﹐落照餘暉﹐遇此格者主晚年發達。一冬月水羅會謂之和風解凍﹐寒林生春﹐火會土謂之寒谷回春﹐皆主發越。一春木宜火日怕孛計﹐如木會日可謂蒸烘﹐如火會日則春入園林﹐妝綴紅紫﹐孛計到風僝雨僽反主貧夭。一秋天月居水宿見金謂寒潭浸月﹐大寒節邊未免淸秀而貧薄。一凡七政星爲身主命﹑主壽﹑主限﹑主所泊躔宿最怕劃破多死﹐化凶亦然﹐占煞刃尢甚。在後劃破尢輕﹐在前劃破尢重﹐假如限行木宿怕金同躔行﹐火宿怕水同躔行﹐土宿怕木同躔行﹐金宿怕火同躔行﹐水宿怕土同躔行﹐月宿怕羅計行日宿畏木羅計孛。又如限行木宿遇金﹐春月劃脈不斷﹐行火宿遇水﹑夏生劃脈不斷。金值火宿秋生無害﹐行水宿遇土冬月反好﹐四季之土遇木何妨最須詳辯劃法至要。

【流年論】流年禍福﹐必從當生禍福爲準﹐以立命宮爲定﹐方判吉凶﹐且如一般行限﹑一般流年。星辰到而禍福並不同者何也﹐必須先看身命限度﹑當生有無吉凶星守照﹐方可言之﹐如立命子﹑行限寅﹐當生難守於大限﹑流年﹐難星亦到甚者死﹐輕者病。如有天官符﹑地官符干涉田財命限則有官刑﹐輕重一般斷之﹐有喪門﹑白虎守命限﹐則有孝服。如當生無難星到﹐流年有難星到命限者有禍﹐或者當生有一恩照則吉﹐餘仿此。切不可一例以火羅計孛爲凶星﹐以木气金水土爲善星。

又如立命於子﹐木气爲難﹑火羅爲恩﹐若火羅照命限﹐未可以爲凶﹐乃恩星也﹐必得意。遇紅鸞天喜有喜﹐並陽刃﹑亡劫﹑空亡﹑太歲亦不降福。如逢流孛﹑難星到﹐火羅亦到﹐是他星反激起火羅之怒﹐不能降福矣。又如木气是流年﹐難星到命限﹐或是對合必主不寧﹐亦須看當生星得地否。更看流年限到何度﹐如是限到難度當生難星明健必主重險﹐如限到恩度當生難柔弱流年難星來而禍輕矣。更可詳細分別病訟孝服等事﹐如逢歲破﹑大耗﹑亡劫﹑天地官符必訟﹐若流年喪門﹑白虎﹑天哭﹑弔客輕則外孝﹑重則親喪﹐如擎遊﹑病符﹑死符﹑披頭﹑血刃有病重﹐輕生死﹐依當生限度上定之。

但是凶難守照命宮則禍輕﹐臨照限宮則禍重﹐吉凶亦然。所緊要者太歲有太歲守命限﹑一年平安而有喜事﹐有太歲守命限而一年凶災疊出﹐或孝服重重﹐止從納音生克與命宮限度有情無情衝守﹐有偏有正﹐正則必禍﹐偏則無妨。更於當生星辰上衝並吉凶以斷之﹐便從太歲上數起。一太歲﹑二天空﹑三喪門﹑四勾神﹑五官符﹑六死符﹑七歲破﹑八暴敗﹑九白虎﹑十天徳﹑十一弔客﹑十二病符﹐從命限所臨之地﹐流年星辰吉凶以定禍福。火羅頭見計孛上主尾見木气同時皆主末關之事﹐全在太歲神煞上取用。流年論者乃諸家之論﹐非果老之義也。姑並存之。亡神卽天官符﹐年符卽地官符﹐星煞躔在正垣爲正也。躔在偏垣爲偏也﹐故正者怕太歲衝塡﹐而偏者無妨。【流年都天賦】命爲本﹑限爲末﹐定一世之榮枯﹐星移度煞移宮決流年之休咎﹐太歲乃諸神之統領﹐月將爲眾煞之樞機﹐月建並煞臨身無吉曜必遭橫攪。太歲趕煞入局遇惡曜定入泉鄕。喪門﹑白虎哭聲騰﹐血刃﹑官符公訟起﹐擎天遊奕照身命﹐則陡頓生災﹐豹尾﹑黃幡臨限程則纏綿有病﹐大耗並計孛火羅於帝座﹐家破人離。紅鸞遇木金气水於限程則財丰祿厚﹐催官星至須知恩命之榮﹐食祿星臨乃見文書之喜﹐添人進口。天喜便遇吉星足祿多財﹐三煞不臨財位﹐紅鸞乃非吉曜﹐天喜亦是凶神﹐須看交並何如﹐方定災祥奚﹐若遇吉則爲吉斷﹐逢凶須作凶看﹐天蠱爲血光之神﹐白虎乃重喪之煞﹐紅鸞照命有喜可消膿血之災。大煞臨身無病必招刑憲之禍﹐木气須爲吉曜﹐土命之人則以爲災﹐水孛本是凶星﹐木命之人反能招福。水孛主腎部疾嗽失脫破財﹐火羅主心腹血光是非致訟﹐欲知陰人齟齬﹐金孛照命值官符﹐如逢髙貴提攜木气臨身逢天喜﹐財逢劫煞須防盜賊之侵。田值官符未免戶爭之撓﹐擎天莫臨妻子之位﹐骨肉相刑官符怕到兄弟之宮﹐訟庭爭理﹐死符﹑病符當命限切忌浮災。大煞﹑劫煞臨田財須防暗損﹐凶攢煞聚九死一生之年。煞值星扶二滿三平之歲﹐馬到遷移逢紫气千里稱心﹐祿臨主限照金星四時進喜﹐血刃傷財破蕩﹐六害克子防妻﹐咸池並限鬧林中﹐三煞衝身泉路口。弔客主門庭之孝﹐血刃主瘡疾之災﹐黃幡怕與火羅並﹑囚中致死。豹尾只宜木金救險處生祥﹐凶星得用進權名﹐惡煞攻身防險厄棄人間事﹐歲君趕煞並限入喪門﹐從地下游歲君攢凶並﹐命臨三煞所喜者左助右救﹐所忌者後逼前空﹐更加闌干之凶。必定斷幽冥之禍。驟加官職天喜照限福星臨﹐橫進資財官祿臨身凶曜退﹐勾絞四時多撓交爭不明﹐劫亡日日爲災迍邅莫免﹐更忌星躔畱退尢防煞反﹐攻神攢凶須作夢中人﹐聚惡乃爲泉下客﹐有救則吉﹑無救則凶﹐若參較乎災祥﹐宜酌量乎輕重﹐僅見斯文祕之爲寶。臨行歌【附余】命身第一命宮要推尋﹑第二身宮要淸切﹑值難忌囚總非良﹑殿駕貴勛爲貴格。命度歌命度眞要訣﹑先看太陽何度入﹑命宮三十六有奇﹑闊狹淺深隨度立。身度歌身度眞要訣﹑命宮更緩身猶急﹑二十七日一周天﹑行度有乎遲與疾。限度歌限度眞要訣﹑當看當生中气節﹑限宮遲速有眞機﹑休泥古人貌宮十。吉曜歌吉曜眞要訣﹑如子遇母有成立﹑囚星有用不爲囚﹑祿主有傷何所益。害曜歌害曜眞要訣﹑主若逢之如遇賊﹑四正縱橫不見他﹑不是官人也富實。值難歌值難眞要訣﹑身命遇之眞抑鬱﹑十二宮中總非良﹑此其所以爲難值。祿馬貴者祿馬有相得﹑富者財星入財帛﹑貧窮主疾坐天涯﹑凶賤煞星居疾厄。四餘七政四星七政各居臨﹑細與諸公說端的﹑元守星辰與流年﹑加合之中細推測。金垣火殿金居辰酉爲入垣﹑渾入火星必焚滅﹑火星最怕水同行﹑喜躔室觜兼尾翼。水殿木殿水又最怕土同行﹑最喜參箕與軫壁﹑木星亥寅好鬥奎﹑若遇金星必摧折。土得位土得辰戌丑未宮﹐木星若見難培植。日朔羅月望計太陽朔日怕羅﹖﹑不惟人禍日猶蝕﹑月望逢計又可知﹑獨愛酉張心危畢。气孛命羅計命气星入命道家流﹑孛星守命多機密﹑羅計若在命中居﹑爲人慷慨眞英傑。【喬廟歌】木气午酉木逢紫气本來凶﹑若居午酉又難同﹑行限逢之人必吉﹑此是余奴救主翁。金火夜生金星爲用火同躔﹑未可言凶一例看﹑晝裏生人貧且夭﹑夜生福壽必雙全。令星宜制四季司權號令星﹑若還受克始爲亨﹑且如木旺逢金克﹑可許榮華福更深。金水忌冬水生冬月與金同﹑子盛母衰反不忠﹑人命若逢申酉限﹑金星垣廟盡皆凶。望同忌晝中弦之月十分明﹑垣廟皆言是吉神﹑限行至此皆無福﹑月正揚輝怕晝生。晝星忌夜夜星晝見晝見星辰夜見時﹑限逢福作五分推﹑陰星垣廟如逢晝﹑命限相逢大不宜。宜夜火羅金月是陰星﹑遇夜生人最有情﹑若爲官福並身命﹑三臺八座有聲名。宜晝水木土日計屬陽﹑更加气孛一例詳﹑晝生垣廟臨身命﹑限裏相逢福愈昌。剛柔相濟火羅計孛果爲剛﹑紫木純柔也不祥﹑若得剛柔相濟遇﹑爲權爲福定非常。火羅夾金命夭火羅夾命福滔天﹑縱犯凶星福亦堅﹑金命生人還不足﹑必然夭死在童年。雄星宜守財帛火羅計孛四雄星﹑加臨財帛福猶深﹑若也財星更明白﹑其家必定置千金。計孛忌守田宅計孛名爲紙筆星﹑如居田宅最堪嗔﹑破家蕩產令人笑﹑命好除非自立成。得度得時失位失時星辰得時最爲良﹑惡曜相逢也不妨﹑得地不須爲弱論﹑失時何必在髙彊。諸煞克命克命忌囚暗耗刑﹑更兼破劫刃鋒星﹑逢空有吉皆無禍﹑太歲相衝又不寧。凶空吉吉空凶凶星行限要空亡﹑吉曜空亡又不祥﹑吉曜空亡還減福﹑凶星空了卻無妨。奴犯主有制吉土星行限原怕計﹑只要當生木同制﹑限行至此無大禍﹑他星亦可爲前例。煞星克命限凶克命之星眞可畏﹑命宮切忌逢刑至﹑若還臨限又逢凶﹑惡死身亡須棄市。刃疊凶主凶甚陽刃行限最爲凶﹑莫使凶星在限中﹑限吉還須有刑克﹑限凶終是禍重重。飛刃爲害飛刃星辰陽刃﹑刃星互換實堪傷﹑無破無空如逢此﹑縱有相生亦少亡。破碎限凶破碎星辰不出宮﹑那堪行限在其中﹑若非官事並喪服﹑到此終須百事凶。鬼曜鬼曜星辰坐命宮﹑那堪行限一般同﹑無破無空傷限命﹑可憐揮淚對西風。一寸金總訣五星六曜逐宮移﹑日月得地要明知﹑忽然落陷無遲疾﹑沒處有星仔細推。日月金水人生日月要分明﹑惡曜來侵禍不輕﹑金水若還來扶助﹑不教富貴也聰明。日子月午日虛月張日在子兮月在午﹑移幹就濕夭而貧﹑若還日虛月張位﹑何愁南北與東西。日月羅計日月同宮守四正﹑富貴雙全無比並﹑若還羅計又交臨﹑必主終身多疾病。日月夾拱從來日月是尊星﹑限見無非福祿榮﹑夾拱吉星爲吉局﹑惹凶引禍害須生。官福朝陽日月陷弱官主朝陽定作貴﹑福星隨月福須攀﹑太陽落陷人終賤﹑身主逢刑處世難。太陰在陷太陰生來在陷宮﹑僥幸吏輩又英雄﹑府縣廳前聽呼喚﹑上弦月皎福丰隆。諸星會惡朝天反吉諸星會惡爲交戰﹑人命逢之禍不輕﹑惟獨朝天居亥上﹑反爲伏化吉星名。眾曜同宮彊者爲主若有星辰在命多﹑必看星辰果若何﹑要知須是彊星主﹑若是閒星莫羨他。各宮一星命喜逢月各各宮中只一星﹑對宮虛拱最爲榮﹑命中極喜相逢月﹑得地當爲世上英。惡曜犯月惡曜如逢犯太陰﹑也應宿疾便來侵﹑不然毋道相刑克﹑更恐調弦又失音。惡居妻位妻宮若見惡星來﹑定主其妻見禍災﹑若是姻緣無克戰﹑也教琴瑟不和諧。羅星守命命在午遇羅命看妻妾薄姻緣﹑只恐羅﹖是禍冤﹑午上獨居離火位﹑反爲白首度流年。晝月臨兒夜日守子男女宮中多竅妙﹑日生最怕太陰照﹑夜誕亦忌太陽臨﹑縱然有子無兒叫。限月娶妾金孛風月男人行限見太陰﹑娶妻招妾每年尋﹑忽然金孛一齊入﹑詠月嘲風使萬金。四月卯時四月生人帶卯時﹑斯人不壽報君知﹑若教父沒身隨後﹑三十年來父不隨。十月酉時十月酉時月在卯﹑宜躔房宿始爲奇﹑若還晝誕行巳限﹑夫妻不死也分離。羊刃惡星刃星最怕惡星同﹑行限逢之定主凶﹑女命定因遭產厄﹑男人亦是惡亡終。自刃陽刃最嫌自刃宮﹑戊午丙午最爲凶﹑壬子癸丑相逢著﹑決定危亡不善終。五星空亡惟有金空空則闇﹑火空則發土空陷﹑木空則折君須記﹑水空河海能枯竭。

【碎金訣】父母早克欲知父母少年亡﹑日月宮中仔細詳﹑那更三方逢惡曜﹑定知晝夜見存亡。父母惡死細推父母死何凶﹑惡煞加臨日月宮﹑更添水火金同度﹑卒死危亡不善終。流落凶死命主飛來煞位居﹑孛羅那更守遷移﹑此星若化刑囚暗﹑決配遭刑千里餘。刀兵下死計都不宜火星投﹑黨起姦雄事事謀﹑土孛傍居三限內﹑手持刀劍取人頭。遭刑法死從來木气莫同宮﹑貫索加臨不善終﹑三方拱合黨其惡﹑須帶麻繩死主凶。落水惡死從來計孛號浮沈﹑大限相逢轉不禁﹑更若三方遇水土﹑漂流魚腹浪波深。又巳申亥子是江湖﹑最嫌煞命主同途﹑計孛羅水三合照﹑定知溺水是嗚呼。劫掠陣亡劫亡立命鬼星彊﹑主宿仍前居煞方﹑不在途中遭劫掠﹑必然陣上主身亡。被雷打擊孛前火後水居中﹑命若庭前燭遇風﹑忽然歷限居東北﹑損失人身雷擊終。又更有一星人莫窮﹑火羅逆入命宮中﹑卯酉兩宮逢水孛﹑天雷霹靂必遭凶。雷轟天誅卯人立命子之虛﹑羅計凶星丑卯居﹑縱有主星臨福徳﹑雷轟掩耳怕天誅。蛇傷身居的刃煞居彊﹑火孛加臨爲禍殃﹑限到煞宮雙女位﹑同宮水火主蛇傷。犬咬火孛飛來陽刃鄕﹑更兼計孛主膀胱﹑流年計煞侵臨限﹑惡犬長蛇暗裏傷。顚疾火土气孛莫相尋﹑疾厄宮中病患深﹑設若太陽同度位﹑顚狂心亂病沈吟。又火土孛居亥位躔﹑命位低微壽不延﹑目下流星重作難﹑其人必定發羊顚。風疾風疾之人胡得然﹑皆因命裏水星躔﹑前途限遇刑囚忌﹑風疾躔身壽不延。風顚火主心中素可知﹑不宜室女又逢箕﹑木並刑囚同居此﹑主疾風顚痛苦悲。癩疾庸人病癩不醫方﹑气孛飛來犯太陽﹑同度同躔三位立﹑也須命裏細推詳。火瘡木金最怕火羅剛﹑聚在彊中必有殃﹑木入火油湯誤死﹑死時必患徧身瘡。癆疾癆瘵咳嗽有原因﹑八煞宮逢水孛星﹑更加四孟亡神位﹑耳病疼聾不會聽。又計都火孛兩相遭﹑重色輕身骨髓癆﹑那堪更遇流年煞﹑旦夕歸泉怎柰何。喘嗽金星屬肺喜臨西﹑羅火相逢必不宜﹑若遇八煞星入命﹑更添水孛喘無疑。虛﹖土星屬胃主康彊﹑與木同行內必傷﹑薄食嘔酸並腹悶﹑孛加虛腫气光黃。黃疸黃腫之人何處尋﹑土計孛同虎兔臨﹑七煞刃星兩宮立﹑大腹如車無兩襟。殘疾身命逢凶更坐刑﹑火羅來往又傷身﹑莫言燒折金牛角﹑趕起狂牛觸殺人。六根不足計羅居貌不全角﹑化作凶星更易明﹑孛羅三方如照著﹑六根不足是斯人。腰駝足跛腰駝足跛那方尋﹑水到命宮孛計臨﹑更加八煞逢囚土﹑六庚產者疾來深。背屈口斜气計相逢不管他﹑見星刑戰酉宮加﹑疑是斯人何破相﹑身背腰駝口喎斜。雙盲木爲肝臟怕逢金﹑遇火須知泄气深﹑日月忽臨天首尾﹑雙盲爲別決難尋。耳聾腎水從來怕浸淫﹑若加孛進禍尢深﹑旺中土計相刑克﹑耳畔打鐘不聽音。唇缺木計飛來卯酉宮﹑那堪二八又逢凶﹑更來辰巳上安命﹑唇缺如何驗此中。頸項癭癅八煞宮中遇孛羅﹑主星卑弱煞居髙﹑無疑項背垂癭癅﹑大若紅叢小紫桃。音啞土計臨身少發聲﹑主星泄气語難眞﹑忽然木火來生鬼﹑決是終須啞喫人。面斑十二呼爲相貌宮﹑气羅不必此宮逢﹑化爲刑暗些兒害﹑斑面分明是此儂。毒藥喪身火羅土計夾身宮﹑晝夜推詳與命宮﹑主弱煞彊行煞限﹑必遭毒藥喪泉身。木石壓傷金木從來怕返盈﹑鬼星得地禍非輕﹑那堪討孛來關夾﹑木石傷殘致損身。墜馬跌死又嫌土木是三災﹑刑克臨身實可哀﹑最怕流年來並夾﹑莫騎老馬入南來。自縊懸梁寅申巳亥四溢鄕﹑安身立命實難詳﹑凶星聚限主逢煞﹑貫索加臨自縊傷。癰癤殘疾計气孛星臨命宮﹑羅居疾厄化爲凶﹑若非風癲並癰癤﹑必是傷殘廢疾終六根不足火爲相貌孛來侵﹑計气三方又照臨﹑不足有餘知少剩﹑分明好就此中尋。路亡法終水孛第九死他鄕﹑路死橫屍不可當﹑羅日交迎居子午﹑法場之位見身亡。婢妾專權妻星陷弱六宮彊﹑祿貴逢之作正房﹑須是火金同到此﹑家權都是側人當。小兒湯火小兒幼歲甚災殃﹑金火飛來命裏藏﹑更添凶宿爲水火﹑三五之中驚火湯。盜賊第九宮中水火刑﹑羅居當位是賊名﹑三方對照須防忌﹑定然黑夜教人驚。畜類身星命主落空亡﹑首尾同臨命太陽﹑陽刃若來迎克主﹑生來不識著衣裳。

