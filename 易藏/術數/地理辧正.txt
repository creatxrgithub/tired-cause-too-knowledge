地理辧正淸蔣大鴻

第一章

靑囊奧語

楊公得靑囊正訣﹐約其旨爲奧語﹐以元空之理气﹐用五行之星體﹐而髙山平地之作法﹐已槪括於其中。然非得其眞傳口訣者﹐索之章句之末﹐終不能辧﹐謂之奧語。誠哉﹐其奧語也。

第一節

坤壬乙﹐巨門從頭出。艮丙辛﹐位位是破軍。辰巽亥﹐盡是武曲位。甲癸申﹐貪狼一路行。

挨星五行﹐卽九星五行也。貪巨祿文廉武破輔弼﹐一一挨去﹐故曰挨星﹐元空大卦五行﹐亦卽挨星五行﹐名異而實同者也﹐此五行原本洛書九气﹐而上應北斗﹐主宰天地化育之道﹐幹維元運萬古﹐而不能外也﹐此九星與八宮掌訣九星不同﹐唐使僧一行作卦例以擾外國﹐專取貪巨武三吉﹐其實非也﹐夫九星乃七政之根源﹐八卦乃乾坤之法象﹐皆天寶地符精華妙气﹐顧於其中﹐分彼此﹐比優劣﹐眞庸愚之識﹐詭怪之談矣﹐只是﹐天地流行之妙﹐與時相合者吉﹐與時相背者凶﹐故九星八卦﹐本無不吉﹐而有時乎吉﹐本無有凶﹐而有時乎凶﹐所以其中有趨有避﹐眞機妙用﹐全須祕密耳﹐眞知九星者﹐豈惟貪巨武爲三吉﹐卽破祿廉文輔弼五凶亦有吉時﹐眞知八卦者﹐豈惟坎離乾坤四陽卦爲凶﹐卽震巽艮兌四陰卦亦有凶時﹐斯得元空大卦之眞訣矣﹐奧語首揭此章乃挨星大卦之條例﹐坤壬乙非盡巨門﹐而與巨門爲一例﹐艮丙辛非盡破軍﹐而與破軍爲一例﹐巽辰亥非盡武曲﹐而與武曲爲一例﹐甲癸申非盡貪狼﹐而與貪狼爲一例﹐此中隱然有挨星口訣﹐必待眞傳人可推測而得﹐若舊注以坤壬乙﹐天干從申子辰三合爲水局﹐故曰文曲﹐艮丙辛﹐天干從寅什戌三合爲火局﹐故曰廉貞之類謬矣﹐又有雲長生爲貪狼臨官爲巨門﹐帝旺爲武曲亦謬。

【左爲陽﹐子癸至亥壬﹐右爲陰﹐午丁至巳丙﹐】

蔣注﹕此節言大五行陰陽交媾之例如陽在子癸至亥壬則陰必在午丁至巳丙矣自子至壬自午至丙路路有陽路路有陰以此爲例須人自悟也非拘定左邊爲陽右邊爲陰若陰在左邊則陽又在右邊矣亦可云左右亦可云東西亦可云前後亦可雲南北皆不定之位雌雄

交媾非有死法故曰元空舊注自子丑至戌亥左旋爲陽自午至申未右旋爲陰謬矣。

【雌與雄﹐交會合元空﹐雄與雌﹐元空卦內推﹐】

蔣注﹕元空之義見於曾序江南節注。

【山與水﹐須要明此理﹐水與山﹐禍福盡相關﹐】

蔣注﹕山有山之卦气﹐水有水之卦气﹐脫不得陰陽交媾之理﹐山有山之禍福﹐水有水之禍福﹐有山禍而水福﹐有山福而水禍﹐有山水皆福﹐有山水皆禍﹐互相關涉品配爲用。

【明元空﹐只在五行中﹐知此法﹐不須尋納甲。】

蔣注﹕九星五行大卦之法﹐只明元空二字之義﹐則衰旺生死了然指掌之間﹐不必尋幹納甲﹐坤納乙﹐巽納辛﹐艮納丙﹐兌納丁﹐震納庚﹐離納壬﹐坎納癸之天父地母一行所造卦例矣。

【顚顚倒﹐二十四山有珠寶﹔順逆行﹐二十四山有火坑﹔】

蔣注﹕顚倒順逆﹐皆言陰陽交媾之妙﹐二十四山陰陽不一﹐吉凶無定﹐合生旺則吉﹐逢衰敗則凶﹐山山皆有珠寶﹐山山皆有火坑﹐毫釐千里間不容髮﹐非眞得靑囊之祕﹐何以能辧之乎。

【認金龍﹐一經一緯義不窮﹔動不動﹐直待髙人施妙用﹔】

蔣注﹕易云幹爲龍﹐幹屬金﹐乃指先天眞陽之气﹐無形可見者也﹐地理取義於龍﹐正謂此耳﹐一經一緯﹐卽陰陽交媾之妙﹐金龍之經緯﹐隨處而有﹐而動與不動﹐去取分焉﹐必其龍之動﹐而後妙用出﹐蓋若不動者﹐不可用也﹐金龍旣屬無形﹐從何可認﹐認得動處﹐卽知用法﹐所以有待髙人也歟。

【第一義﹐要識龍身行與止﹔第二言﹐來脈明堂不可偏﹔第三法﹐傳送功曹不髙壓﹔第四奇﹐明堂十字有元微﹔第五妙﹐前後靑龍兩相照﹔第六祕﹐八國城門鎖正气﹔第七奧﹐要向天心尋十道﹔第八裁﹐屈曲流神認去來﹔第九神﹐任他平地與靑雲﹔第十眞﹐若有一缺非眞情。】

蔣注﹕上節言金龍之動不動﹐而此節緊頂龍身行與止﹐學者不可忽也﹐蓋有動則有止﹐不動﹐則𨿽有金龍﹐只是行龍﹐原無止气﹐故髙人妙用﹐以此爲第一﹐有此一著﹐然後其餘作法﹐可次第而及也﹐來脈明堂不可偏﹐非謂來脈必與明堂直對﹐不可偏側也﹐若如所云﹐則子龍必作午向﹐亥龍必作巳向矣﹐來龍結穴變化不一﹐有直結者﹐有橫結者﹐有側結者﹐豈容執一﹐楊公之意﹐蓋謂來脈自有來脈之受气﹐明堂自有明堂之受气﹐二者須各乘生旺﹐兼而收之不可偏廢也﹐傳送功曹乃左右護龍星辰﹐蓋眞龍起頂﹐必髙於護砂﹐乃爲正結﹐若左右二星﹐反壓本山﹐非龍體之正矣﹐平地亦然﹐貼身左右﹐有髙地掩蔽﹐陽和房分不均﹐俗術所不覺也﹐十字符微﹐乃裁穴定向之法﹐𨿽云明堂﹐實從穴星內看十字﹐明此十字﹐則穴之上下左右﹐向之偏正饒減﹐盡於此矣﹐其云元微誠哉﹐其元微也歟﹐前後靑龍兩相照﹐從x托

龍虎定穴法者﹐此義易知八國城也﹐八國有不滿之處﹐是曰城門﹐蓋城門通正气之出入﹐而八國鎖之﹐觀其鎖定之方﹐便知是何卦之正气﹐以測衰旺﹐而定吉凶也﹐故曰祕天心十道﹐緊頂八國城門而來﹐蓋城門旣定﹐正气之來縱﹐又當於穴內﹐分淸十道﹐乃知八穴正气﹐廣狹輕重﹐銖兩平衡x辧﹐故曰奧﹐此兩節專言入穴測气﹐非論形勢也﹐不然﹐則與明堂十字﹔前後靑龍兩條不幾於復乎﹐屈曲流神﹐巳是合格之地﹐然有此卦來則吉﹐彼卦來則凶者﹐x以屈曲而用之誤矣﹐須有裁度﹐乃可變通取用﹐故曰裁﹐以上皆審气之眞訣﹐至微至渺者﹐一著不到﹐將有滲漏而失眞情矣﹐平地髙山﹐總無二法﹐上八句﹐各是一義﹐末二句﹐不過叮嚀﹐以囑之﹐語气奏x﹐借成十節耳。

【明倒杖﹐卦坐陰陽何必想﹔】

蔣注﹕此以下二節﹐專指山龍穴法﹐平地無涉﹐因世人拘執淨陰淨陽之說﹐故一語破之﹐倒杖非必如俗傳十二倒仗法﹐此後人僞造也﹐只接脈二字﹐足盡倒杖眞訣﹐旣知接脈﹐便知眞穴﹐旣得眞穴﹐使有眞向﹐自然之陰陽巳得﹐又何必淨陰淨陽之拘拘哉。

【識掌模﹔太極分明必有圖﹔】

蔣注﹕山龍眞﹐必有太極暈藏於地中﹐此暈變化不同﹐而其理則一﹐非道眼孰能剖露哉。

【知化气﹐生克制化須熟記﹔】

蔣注﹕生旺之气爲生﹐衰敗之气爲克﹐扶生旺之气﹐勝衰敗之气﹐是爲制化﹐此一節兼平地而言。

【說五星﹔方圓尖秀要分明﹔曉髙低﹐星峯須辧得元微﹔鬼與曜﹔生死去來眞要妙﹔】

蔣注﹕此三節﹐皆論山龍形體﹐不須另解﹐鬼曜之生死去來﹐是辧龍穴之要著也﹐龍之轉結者﹐背後必有鬼﹐有穴星如許長﹐而鬼亦如許長者﹐俗眼難辧﹐有反在鬼上求穴者﹐不知穴星是來脈爲生﹐鬼身是去脈爲死﹐察其去來﹐而眞僞立辧矣﹐盡龍左右龍虎都生﹐曜气向外反張﹐有似乎砂之飛走者﹐此眞气有餘直衝上前﹐而餘气帶轉﹐如人當風振臂﹐衣袖飄揚反向後也﹐在眞龍正穴﹐則爲曜气在﹐無有穴之地﹐則爲砂飛﹐比其辧在龍穴﹐而不在砂也。

【向放水﹐生旺有吉休囚否。】

蔣注﹕向中放水﹐世人莫不以來水特朝爲至吉﹐去水元辰走泄爲至凶﹐殊不知向上之水不論去來﹐若合生旺﹐則來固吉﹐去亦吉﹐若逢休囚﹐則去固凶﹐來亦凶﹐楊公因向上之水關系尢緊﹐其說最能誤人﹐故特辧之。

【二十四山分五行﹐知得榮枯死與生﹔翻天倒地對不同﹐其中密祕在元空﹔認龍立穴要分明﹐在人仔細辧天心﹔天心旣辧穴何難﹐但把向中放水看﹔從外出入名爲進﹐定知財寶積如山﹔從內生出名爲退﹐家內錢財皆廢盡﹔生入克入名爲旺﹐子孫髙官盡富貴﹔】

蔣注﹕元空大卦之妙﹐祗翻天倒地對不同七字﹐二十四山旣分定五行﹐則榮枯生死宜有一定矣﹐及其入用﹐有用於此時則吉﹐用於彼時則凶者﹐時之對不同者﹐其一也﹐有用之此處則吉﹐用之彼處則凶者﹐物之對不同者﹐又其一也﹐此其祕密之理﹐非傳心不可﹐天心﹐卽上文第七奧之天心﹐另有辧法﹐非時師所謂天心十道也﹐若如時師之說﹐又何用仔細耶﹐天心旣辧﹐則穴中正气巳定﹐而撓其權者﹐在向中所放之水也﹐從外生入﹐從內生出﹐此言穴中所向之气也﹐我居於衰敗﹐而受外來生旺之气﹐所謂從外生入也﹐我居於生旺﹐而外來衰敗之气﹐似乎我反生之﹐故雲從內生出也﹐此言穴中所向之气﹐穴中旣有生入之气矣﹐而水又在衰敗之方﹐則水來克我﹐適所以生我也﹐內外之一生一克﹐皆成生旺﹐兩美相合﹐諸福畢臻﹐所以髙官富貴有異於常也﹐其中﹐正有對不同者存焉﹐舊注所云﹐小元空水生向克向爲進神﹐向生水克水爲退神﹐非是靑囊﹐豈有兩元空五行邪。

【脈息生旺要知因﹐龍歇脈寒災禍侵﹔縱有他山來救助﹐空勞祿馬護龍行﹔】

蔣注﹕此下二節總一篇之意﹐言先尋龍脈﹐以定穴之有無﹐次論九星﹐以辧气之吉凶也﹐此一節先言形體﹐而以來龍之脈息爲重﹐外砂之護夾爲輕。

【勸君再把星辰辧﹐吉凶禍福如神見﹔識得此篇眞妙微﹐又見郭璞再出現。】

蔣注﹕此一節乃言卦气﹐而以九星大五行爲主﹐言如上節所云﹐𨿽得來龍脈息之眞穴﹐而吉凶禍福尙未能取﹐必勸君再將挨星訣法﹐細審衰旺生死﹐而後可趨吉而避凶﹐轉禍而爲福﹐一篇之旨不過如此﹐苟能識其微妙﹐前賢與後賢﹐一般見識﹐一般作用﹐靑囊二卷更無餘義矣。

蔣注﹕總論楊公此篇其言﹐元空大卦挨星五行﹐卽靑囊經上卷﹐陽生於陰之義﹐而下卷理寓於气之妙用也﹐其言倒杖太極暈五星脈息﹐卽靑囊經中卷﹐形止气蓄之義﹐而下卷气囿於形之妙用也﹐一形一气括盡靑囊之昌﹐而究其元機正訣﹐如環無端﹐不可捉摸﹐謂之曰奧語宜哉。

天玉經

內傳上

【江東一卦從來吉﹐八神四个一﹐江西一卦排龍位﹐八神四个二﹐南北八神共一卦﹐端的應無差。】

蔣注﹕天玉內傳﹐卽靑囊奧語﹐挨星五行﹐玄空大卦之理。楊公妙用﹐止有一法﹐更無二門﹐此乃反復其詞﹐以授曾安公者也。江南江北江東江西﹐曾序已先下腳注矣。但南北東西﹐應有四卦﹔而此云三卦者﹐緣玄空五行﹐八卦排來﹐止有三卦故也。江東一卦者﹐卦起於西﹐所謂江西龍去望江東﹐故日江東也。八神﹐卽八卦之中﹐經四位而起父母﹐故曰八神。四个﹐言八神之中歷四位也。一者﹐此一卦祇管一卦之事﹐不能兼通他卦也。江西一卦者﹐卦起於東﹐反而言之﹐卽謂江東龍去望江西亦可﹐故日江西也。亦於八卦之中﹐經四位而起父母﹐則亦曰八神﹐四个二者﹐此一卦兼管二卦之事﹐而不能全收三卦也。比如坎至巽﹐乃第四位﹐巽至兌﹐亦第四位﹔八卦之中各經四卦﹐故日八神四个也。南北八神考﹐乃江北一卦﹐所謂江南龍來江北望也。不云四个者﹐此卦突然自起﹐不經位數﹐與東西兩卦不同也。八神共一卦者﹐此卦包含三卦﹐總該八神﹐又非八神四个二之比也。夫此東西南北三卦﹐有一卦止得一卦之用者﹐有一卦兼得二卦之用者﹐有一卦盡得三卦之用者﹐此謂玄空大卦祕密寶藏﹐非眞傳正授﹐斷不能洞悉其妙旨也。俗注﹕寅至丙爲東卦﹐申至壬爲西卦﹐午至坤爲南卦﹐子至艮爲北卦非。

【二十四龍管三卦﹐莫與時師話﹐忽然知得便通仙﹐代代鼓駢闐。】

蔣注﹕二十四龍本是八卦﹐而八卦又分三卦﹐此玄空之祕﹐必須口傳﹐若俗注﹕丙本南離﹐而反屬東卦﹐壬本北坎﹐而反屬西卦﹐牽彊支離﹐悖理之極。且云四个一者﹐寅辰丙乙四个﹐在一龍﹔四个二者﹐申戌壬辛四个﹐在二龍﹐又屬無謂。

【天卦江東掌上尋﹐知了值千金﹔地畫八卦誰能會﹐山與水相對。】

蔣注﹕天地東西南北﹐皆對待之名﹐所謂陰陽交媾﹐玄空大卦之妙用也。此節方將山與水相對一言﹐略指一班﹐泄漏春光矣﹔非分天卦於江東﹐分山水相對於地卦也﹐若以辭害志﹐分別支離﹐卽同癡人說夢矣。俗注﹕天卦地支從天干﹐以向論水神旺墓﹐地卦天干從地支﹐以龍論山水生死者﹐非。

【父母陰陽仔細尋上刖後相兼定上刖後相兼兩路看﹐分定兩邊安。】

蔣注﹕卦有卦之父母﹐爻有爻之父母﹐皆陰陽交媾之妙理。此節一刖後﹐指卦爻而言﹔一卦之中爲父母﹐卦前卦後﹐偏旁兩路﹐卽爲子息﹑﹐若不仔細審察﹐恐於父母之胎元不眞﹐而陰陽有差錯矣。俗注﹕以一刖兼後爲一大卦﹐屬向首﹔後兼一刖爲地卦﹐屬龍家﹐爲兩邊者﹐非。

【卦內八卦不出位﹐代代人尊貴﹔向水流歸一路行﹐到處有聲名﹕龍行出卦無官貴﹐不用勞心力﹔祇把天醫福徳裝﹐末解見榮光。】

蔣注﹕八卦之內有三卦﹐在三卦之內﹐則爲不出卦而吉﹐三卦之外﹐卽爲出卦而凶﹔向須卦內之向﹐水須卦內之水上者皆歸本卦﹐則全美矣。天醫卽巨門上福徳卽武曲﹐此乃一行所造小遊年卦例﹐以混挨星之眞者也。蓋謂世人誤認卦例爲九星五行﹐必不能獲福也。

【倒排父母蔭龍位﹐山向同流水﹐十二陰陽一路排﹐總是卦中來。】

蔣注﹕倒排父母﹐卽顚顚倒之義﹐陰陽交媾﹐皆倒排之法﹔山向與水神﹐必倒排以定陰陽。十二陰陽﹐卽備二十四山之理﹐言𨿽有二十四位陰陽﹐總不脫八卦爲父母也。

【關天關地定雌雄﹐富貴此中逢﹔翻天倒地對不同﹐祕密在玄空。】

蔣注﹕雌雄交媾之所﹐乃天地之關竅﹐知其關竅﹐而後交媾可定也。江南龍來江北望﹐江西龍去望江東﹐此爲翻天倒地﹐已詳奧語注中。俗注﹕以辰戌丑未﹐爲辟天關地﹐非。

【三陽水向盡源流﹐富貴永無休﹔三陽六秀二神當上見入朝堂。】

蔣注﹕三陽者﹐丙午了也。天王靑囊﹐旣重挨星生旺矣﹐而此節提出主陽﹐別有深意﹐非筆舌所能道。六秀者﹐本卦之二爻﹐故日二神。天王以卦之父母爲三吉﹐以卦之子息爲六秀。俗注﹕艮丙巽辛兌丁爲一八秀﹐非。

【水到玉街官便至﹐神童狀元出﹐印緩若然居水口﹐玉街近臺輔﹐冬冬鼓角隨流水﹐艷艷紅旆貴。】

蔣注﹕鼓角紅施﹐皆以形象言。俗注﹕乾坤艮巽爲玉街﹐長生前一位爲鼓角﹐後二位爲紅旆﹐非。

【上按三才並六建﹐排定陰陽算﹔下按玉輦捍門流﹐龍去要回頭。】

蔣注﹕三才卽三吉﹐六建卽六秀﹐此節上二句論方位﹐故須排定陰陽。下二句論形勢﹔玉輦捍門﹐皆指去水﹐須纏身兜抱﹐故謂之日回頭也。俗注﹕以長生諸位爲六建﹐及王輦捍門﹐俱就方位言者﹐非。

【六建分明號六龍﹐名姓達天聰﹔正山正向流支上﹐寡夭遭刑杖。】

蔣注﹕下二句﹐緊接上二句而言﹔水之取六建是矣。然卦之山向﹐在四隅卦中﹐則用本卦支神之六建﹔在四正卦中﹐又當用本卦於神之六建。若卦取正山正向﹐而水又流他卦之交上﹐是陰差陽錯﹐而必有寡夭刑杖之憂矣。學四正卦﹐而四隅卦不辧自明矣。此節以下﹐專辦干支零正陰陽純雜﹐毫釐千里之微也。

【共路兩神爲夫婦﹐認取眞神路﹐仙人祕密定陰陽﹐便是正龍岡。】

蔣注﹕共路兩神﹐卽一干一支也。一干一支︵皆可爲夫婦﹐然有眞夫婦﹑有假夫婦﹐眞夫婦爲正龍﹐假夫婦卽非正龍矣。如巽已爲眞夫婦﹐丙午亦眞夫婦﹐若已丙則不得爲眞夫婦矣。其他做此。

【陰陽二字看零正﹐坐向須知病﹐若遇正神正位裝﹐發水入零堂﹐零堂正向須知好﹐認取來山腦﹐水上排龍點位裝﹐積粟萬餘倉。】

蔣注﹕靑囊天玉﹐蓋以卦內生旺之位爲正神﹐以出卦衰敗之位爲零神﹔故陰陽交媾﹐全在零正二字﹐零正不明﹐生旺必有病矣。若知其故﹐而以正神裝在向上爲生入﹐而以零神裝在水上爲克入﹐則零堂正向﹐豈不兼收其妙乎。向水旣妙﹐而來山之腦﹐未必與坐向相合﹐又當認取果來之山﹐又與坐向同在卦內﹐則來脈又合﹔非但一向之旺气而已﹐惟水亦然。蓋山有來山之腦﹐而水亦有來水之源﹐水龍卽是山龍﹐亦須節節排去﹐點位裝成﹐果能步步零神﹐則水之來脈﹐與水之入口同一气﹔山之坐向﹐與山之來脈同一气。斯零正二途﹐別無閒雜﹐而爲大地無疑矣。

【正神百步始成龍﹐水短便遭凶﹐零神不問長和短﹐吉凶不同斷。】

蔣注﹕此承上文而言﹐正神正位裝﹐向固吉矣﹔然其向中來气﹐須深遠悠長﹐而後成龍﹐若然短淺﹐則气不聚﹐難以致福。至於水則不然﹐一遇正神﹐𨿽一節二節﹐其煞立應矣﹐其零神之長短﹐又與正神有異﹐使零神而在水﹐𨿽短亦吉﹐若零神而在向﹐𨿽短亦凶﹔是零神之吉凶﹐在水向之分﹐而不系乎長短也。

【父母排來到子息﹐須去認生克﹐水上排龍點位分﹐兄弟更子孫。】

蔣注﹕亦承上文排龍而言﹐卦之中气爲父母﹐卦之二爻爲子息﹐而本宮他卦之父母爲兄弟。上二句言山上排龍﹐下二句一水上排龍。山上排龍﹐從父母排到子息﹐總是一卦﹐則卦气純矣﹔然須認其卦之生克﹐若得卦之生气﹐則純乎吉﹐若得卦之克气﹐則純乎凶矣﹐豈可以其卦之純一﹐而遂謂吉哉。山上排龍來脈一路﹐大都只在一卦之內﹐至於水上排龍則不然﹐水有一路來者﹐亦有兩三路來者﹐故須照位分開﹐而不能拘一卦之父母﹐只要旁來之水﹐亦在父母一气之卦﹐謂之兄弟。兄弟卦內又有子孫﹐𨿽非一父母﹐而總是一家骨肉﹐來路𨿽多﹐不害其爲吉也。凶者反是。

【二十四山分兩路﹐認取五行主﹐龍中交戰水中裝﹐便是正龍傷﹐前面若無凶交破﹐莫斷爲凶禍﹐凶星看在何公位﹐仔細認蹤由。】

蔣注。此一節﹐專指卦之差錯者而言。兩路者﹐陰陽生死也﹔二十四山﹐每山皆有兩路﹐非分開二十四山歸兩路也。兩路之中﹐須認取五行之所主﹐五行所主﹐貴在淸純。若龍中所受之气﹐旣不淸純﹐而吉凶交戰矣﹐倘能以水之淸純者救之﹐庶龍气遇水之制伏﹐而交戰之凶威可殺﹔柰何又將龍中交戰之卦﹐裝入水中﹐則生气之雜出者﹐不能爲福﹐而死气之雜出者﹐適足爲禍﹐正龍有不受其傷者乎。然水之差錯﹐其力足以相勝﹐吉多者吉勝凶﹐凶多者凶勝吉。入口𨿽然交戰﹐而來水源頭﹐若無凶星變破﹐則气猶兩平﹐𨿽不致福﹐亦未可據斷爲凶禍。且凶星之應﹐亦有公位之分﹐吉凶雙到之局﹐只看某房受著﹐便於此房斷其有禍﹐不受奢者亦不應也。非如純凶不雜之水﹐房房受其殃禍之比﹐故其蹤又當仔細認云。

【先定來山後定向﹐聯珠不相妨﹐須知細覓五行蹤﹐富貴結金龍。】

蔣注﹕此節單指山上龍神而言。靑囊天玉﹐原以來山所受之气﹐與向上所受之气﹐分爲兩局﹔然兩局又非截然兩路﹐故云聯珠不相妨。此不可約略求之者也﹐須當細覓蹤迹﹔若是富貴悠久之地﹐必然來山是此卦﹐而向首亦是此卦﹐一气淸純﹐方得謂之全龍耳。

【五行若然翻值向﹐百年子孫旺﹐陰陽配合亦同論﹐富貴此中尋。】

蔣注﹕此節上二句言山上龍神﹐下二句言水裏龍神。五行翻值向者﹐五行之旺气值向也﹔翻卽翻天倒地之翻﹐言生旺气翻從向上生入也。山管人丁﹐故云百年子孫旺﹐而富貴亦在其中矣。陰陽配合﹐水來配合也﹐亦與向上之气同論﹐但用法有殊耳。水管財祿﹐故云富貴此中尋﹐而子孫亦在其中矣。

【東西父母三般卦﹐算值千金價﹐二十四路出髙官﹐緋紫入長安﹐父母不是未爲好﹐無官只富豪。】

蔣注﹕此節發明用卦之理﹐重卦體而輕爻﹐重父母而輕子息﹔蓋同一生旺﹐而力量懸殊也。言東西﹐而南北在其中矣。靑囊天玉之祕﹐只有三般卦訣﹐若二十四路不出三般卦之內﹐則貴顯何疑﹐然卦內又當問其是父母之卦否﹐髙官緋紫﹐必是父母之气﹐源大流長﹐所以貴耳。若非父母﹐而但乘爻神子息之旺﹐則得气淺薄﹐僅可豪富而已。

【父母排來看左右﹐向首分休咎﹐雙山雙向水零神﹐富貴永無貧﹐若遇正神須敗絕﹐五行當分別﹐隔向一神仲子當﹐千萬細推詳。】

蔣注﹕此亦承上文﹐用卦須父母而言﹐父母排來﹐要排來山之龍脈也﹔來山屈曲﹐必不能盡屬父母﹐兼看左右兩爻子息若何﹖若於息純淸不雜﹐又須向首所受之气﹐逢生旺則休﹐逢衰敗則咎。若雙山雙向卦气錯雜﹐須得水之外气﹐悉屬零神克入相助﹐剛雙山雙向﹐爲水神所制伏﹐而富貴可期矣。萬一水路又屬正神﹐則生出克出﹐兩路皆空﹐而敗絕不能免矣。公位之說﹐乃因洛書八卦震兌坎離﹐而定杯仲季三子之位﹐隔向一神﹐猶在離卦之內﹐故日仲子。天玉略露一班﹐以爲分房取驗之矩矱﹔言仲而孟季可類推矣。

【若行公位看順逆﹐接得方奇特﹔宮位若來見逆龍﹐男女失其蹤。】

蔣注﹕承上文仲子一神﹐而槪言公位之說。順則生旺﹐逆則死絕。然不云生死﹐而曰順逆者﹐若論山上龍神﹐則以生气爲順﹐死气爲逆﹐若論水裏龍神﹐則又以死气爲順﹐生气爲逆故也。

【更看父母下三吉﹐三般卦第一。】

蔣注﹕通篇皆明父母三般卦理﹐反復詳盡矣﹐終篇復申言之﹐若曰千言萬語﹐只有此一事而已﹐無復他說也﹐蓋致其叮嚀反復之意云。

﹤內傳中﹥

【二十四山起八宮﹐貪巨武輔雄﹐四邊盡是逃亡穴﹐下後令人絕。】

蔣注﹕此節反言以見旨﹐興起下文之意﹐言一行所作小遊年卦例﹐以二十四山起八官﹐而取貪巨武輔爲四吉﹐若其說果是﹐則宜乎隨手下穴﹐皆吉地矣﹐何以四邊盡是逃亡穴﹐下後反令人敗絕哉﹔則知卦例不足信﹐而別有眞機﹐如下文所云也。

【惟有挨星爲最貴﹐泄漏天機祕﹑天機若然安在內﹐家活當富貴﹐天機若然安在外﹐家活漸退敗。五行配出九星名﹐天下任橫行。】

蔣注﹕緊接上文。卦例旣不可用﹐惟有挨星玄空大五行﹐乃爲陰陽之最貴者﹐天機祕密﹐不可流傳於世﹐但可偶一泄漏而已。安在內﹐不出三般卦之內也﹐安在外﹐出三般卦之外﹐出卦不出卦﹐福禍迥分﹐安得不貴耶。夫挨星五行﹐非如遊年卦例﹐但取四吉而已。蓋八卦五行﹐配出九星﹐上應斗杓﹐知九星之作用﹐便可橫行於天下﹐無不響應矣﹐卦例云乎哉。

【乾維乾艮巽坤壬﹐陽順星辰輪﹐支神坎離震兌癸﹐陰卦逆行取。分定陰陽歸兩路﹐順逆推排去﹔知生知死亦知貧﹐畱取教兒孫。】

蔣注﹕此節分出玄空大卦干支定位﹐以足前篇父母子息之義。四維之卦﹐以天干爲主者也﹐幹維曰陽﹔四正之卦﹐以地支爲主者也﹐地支曰陰﹐此陰陽非交媾之陰陽也。知卦之所主﹐則父母子息﹐不問而自明矣。其陰陽兩路﹐每一卦中﹐皆有陰陽兩路可分﹐非將八卦分爲兩路﹐何者屬陰﹐何者屬陽也。其順逆推排﹐卽陰陽兩路分定之法﹐非干艮巽坤爲陽順。坎震離兌爲陰逆﹐若如此分輪﹔則皆順也﹐何云逆乎。至於四卦之未﹐各綴一字﹐曰壬曰癸﹐此又挨星祕中之祕﹐可以心傳﹐而不可以顯言也。

【天地父母三般卦﹐時師末曾話﹐玄空大卦神仙說﹐本是此經訣﹐不識宗枝但亂傳﹐開口莫胡言﹐若還不信此經文﹐但覆古人墳。】

蔣注﹕曰天地﹐曰東西﹐曰父母﹐曰玄空﹐曰挨星﹐名異而實同﹐若於字義屑屑分疏﹐則支離矣。此節蓋恐學者得傳之後﹐以爲太易而輕忽之﹐故極言贊美﹐以鄭重其辭﹐非別有他義也。說到覆古人墳﹐是徵信實著﹐予得傳以來﹐洞徹玄空之理﹐今效注此經文﹐駁一刖人之謬﹐直捷了當﹐略無畏縮﹐皆取信於覆古人墳﹐蓋驗之已往﹐券之將來﹐深信其一毫之無誤﹐自許心契古人﹐而可以告無罪於萬世也。

【分卻東西兩个卦﹐會者傳天下﹐學取仙人經二﹐切莫亂談空﹐五行山下問來由﹐入首便知蹤。】

蔣注﹕此亦叮嚀告戒之語﹐而歸重於入首﹐蓋入首一節﹐初年立應﹐尢不可不愼也。

【分定子孫十二位﹐災禍相連值﹐千災萬禍少人知﹐克者論宗枝。】

蔣注﹕此節﹐直糾時師誤認子孫之害﹔蓋子孫自卦中分出﹐位位不同﹔豈如俗師幹從支﹐支從幹﹐二十四路﹐止作十二位論﹔若如此論法﹐必致葬者災禍相連值矣。旣遭災禍﹐而俗師終不知所以災禍之故﹐胡猜亂擬﹐或云下凶﹐或云支凶﹐總非眞消息也。夫災禍之發﹐乃龍气受克所致﹐而龍气之受克﹐實不在干支﹐蓋有爲干支之宗者焉﹐所謂父母是也。知其宗之受克﹐則知干支亦隨之而受克﹐所以不免災禍矣。此深言十二位分子孫之說﹐其謬如此。

【五行位中出一位﹐仔細祕中記﹐假若來龍骨不眞﹐從此誤千人。】

蔣注﹕此節又詳言出卦不出卦之密旨。蓋同一出位﹐而有卦內卦外之不同﹐若在卦內時﹐則似出而非出﹐若在卦外﹐則眞出矣。此中有祕﹐當密記之﹐在卦內﹐則龍骨眞﹔在卦外﹐則龍骨不眞矣。

【一个排來千百个﹐莫把星辰錯﹐龍要合向向合水﹐水合三吉位﹐合祿合馬合官星﹐本卦生旺尋﹐合凶合吉合祥瑞﹐何法能超避﹐但看太歲是何神﹐立地見分明﹐成敗斷定何公位﹐三合年中是。】

蔣注﹕一个排來﹐變化不一﹐故有千百个也。龍向水相合﹐前篇已盡﹐祿馬官星﹐在本卦生旺則應﹐不然則不應﹔此見生旺爲重﹐而祿馬官星﹐在所輕矣。

【排星仔細看五行﹐看自何卦生﹐來山八卦不知蹤﹐八卦九星空﹐順逆排來各不同﹐天卦在其中。】

蔣注﹕五行總在何卦中生﹐不在干支中定﹐所謂父母子息也。不知八卦蹤迹﹐何從而來﹔則九星無處排矣﹔蓋星卦之順逆﹐各有不同﹐卽此一卦入用﹐或當順推﹐或當逆推﹐有一定之气﹐而無一定之用﹐所謂天下諸書對不同也。要而言之﹐則玄空二字之義盡矣。

【甲庚丙壬俱屬陽﹐順排五行詳﹔乙辛丁癸俱屬陰﹐逆推論五行。陰陽順逆不同途﹐須向此中求﹔九星雙起雌雄異﹐玄關眞妙處。】

蔣注﹕此略舉幹神卦气之例。陽四幹﹐則順推入卦﹔陰四幹﹐則逆推入卦﹔一順一逆﹐𨿽不同途﹐而此中有一定之卦气﹐可深求而得者。至其每卦之中﹐皆有一雌一雄﹐雙雙起之法﹔乃陰陽交媾﹐玄關妙處也﹔又不止一卦有一卦之用而已。舉八幹﹐而支神之法﹐亦在其中矣。

【東西二卦眞奇異﹐須知本向水﹐本向本水四神奇﹐代代著緋衣。】

蔣注﹕此節又重言向水﹐各一卦气兼收生旺之妙﹐向上有兩神﹐水上有兩神﹐故曰四神。

【水流出卦有何全﹐一代作官員﹐一折一代爲官祿﹐二折二代福﹐三折父母共長流﹐馬上錦衣遊﹐馬上塹頭水出卦﹐一代爲官罷﹐直山直水去無翻﹐場務小官班。】

蔣注﹕水不出卦﹐須折折在父母本宮﹐若折出本官﹐𨿽折而後代不發矣。馬上塹頭﹐卽一折父母﹐便流出卦﹐如塹頭而去也。本卦水﹐又以曲折爲貴﹐乃許世代髙官﹐若止直流﹐𨿽然本卦﹐而官職卑矣。

天玉經

﹤內傳下﹥

【幹山幹向水朝幹﹐幹峯出狀元﹔卯山卯向卯源水﹐驟富石崇比﹔午山午向午來堂﹐大將值邊疆﹔坤山坤向坤水流﹐富貴永無休。】

蔣注﹕此明玄空大卦﹐向水兼收之法﹔舉四山以例其餘﹐皆卦內之純淸者也。乾宮卦內之山﹐作幹官卦內之向﹐而收幹官卦內之水﹐則龍向水三者﹐俱歸生旺矣﹔非回龍顧祖之說也。或云狀元﹐或云大將﹐或云驟富者﹐亦舉錯以見意﹐不可拘執。

【辧得陰陽兩路行﹐五行要分明﹐泥鰍浪裏跳龍門﹐渤海便翻身。】

蔣注﹕陰陽兩路﹐上文屢見﹐此重言以申明之耳。下二句﹐言變化之易。

【依得四神爲第一﹐官職無休息。穴上八卦要知情﹐穴內卦裝淸。】

蔣注﹕前篇本向本水四神奇﹐是姑置來龍﹔而但重向水。此節穴上八卦要知倩。又從穴上逆推到來龍﹐以補四神之不及。穴上是龍﹐穴內卽向也。

【要求富貴三般卦﹐出卦家貧乏。寅申已亥水長流﹐五行向中藏。辰戌丑未叩金龍﹐動得永不窮。若還借庫富後貧﹐自庫樂長春。】

蔣注﹕前篇甲庚壬丙一節﹐是四正之卦﹐此節又補四隅之卦﹐觀此﹐則支水去來凶之言﹐當活看﹐不可死看矣。辰戌丑末﹐𨿽俗云四庫﹐其實玄空不重墓庫之說﹐借庫出卦也﹐自庫不出卦也﹔是重在出卦不出卦﹐不重墓庫也。

【大都星起何方是﹐五行長生旺。大旆相對起髙崗﹐職位在學堂﹐捍門官國華表起﹐山水亦同例﹐水秀峯奇出大官﹐四位一般看。】

蔣注﹕此節言水上星辰﹐卽山上星辰﹐只要得生旺之气﹐在山在水﹐一同論也。

【坎離水火中天過﹐龍墀移帝座﹔寶蓋鳳閣四維朝﹐寶殿登龍樓﹔罡劫弔煞休犯著﹐四墓多消鑠﹔金技玉葉四孟裝﹐金箱玉印藏。】

蔣注﹕坎離水火一句﹐乃一章之所重﹐其餘星宿﹐總是得生旺﹐則加之美名﹔逢死絕﹐則稱爲惡曜﹐名非有定﹐星隨气變者也。

【帝釋一神定縣府﹐紫微同八武。倒排父母養龍神﹐富貴萬年春。】

蔣注﹕帝釋丙也﹐八武壬也﹐紫微亥也。帝釋神之最尊﹐故以縣府名之﹔其實陰陽二宅得此﹐貴之極矣。然其妙用在乎倒排﹐非正用也。

【識得父母三般卦﹐便是眞神路﹐北斗七星去打劫﹐離宮要相合。】

蔣注﹕上二句﹐引起下文之義﹐言識得三卦父母﹐已是眞神路矣﹐猶須曉得北斗七星打劫之法﹐則三般卦之精髓方得﹐而最上一乘之作用也。北斗云何﹖知離宮之相合﹐卽知北斗之義矣。

【子午卯酉四龍岡﹐作祖人財旺﹔水長百里佐君王﹐水短便遭傷。】

蔣注﹕取子午卯酉﹐以其父母气旺也﹐言四正﹐則四維可以例推矣﹔水短遭傷﹐以其出卦之故。

【識得陰陽兩路行﹐富貴達京城﹐不識陰陽兩路行﹐萬丈火坑深。】

蔣注﹕此卽顚顚倒之意﹐皆上文所已言﹐而詠嘆之。

【前兼龍神前兼向﹐聯珠莫相放﹐後兼龍神後兼向﹐排定陰陽算。明得零神與正神﹐指日入靑雲﹐不識零神與正神﹐代代絕除根。】

蔣注﹕龍神向首﹐皆有兼前兼後之法﹐兼者﹐父母兼子息﹐子息兼父母﹐此卽正神零神之義。

【倒排父母是眞龍﹐子息達天聰﹔順排父母到子息﹐代代人財退。】

蔣注﹕父母子息﹐皆須倒排﹐而不用順排﹔如旺气在坎癸﹐倒排則不用坎癸﹐而得眞旺气﹐順排則眞用坎癸﹐而反得殺气矣。似是而非﹐毫釐千里﹐玄空大卦千言萬語﹐惟在於此。

【一龍宮中水便行﹐子息受艱辛﹔四三二一龍逆去﹐四子均榮貴﹔龍行位遠主離鄕﹐四位發經商。】

蔣注﹕此節又申言本卦水﹐須折折相顧﹐若一折之後﹐便出本卦﹐𨿽然得發﹐必受艱辛矣﹐必三四節逆去﹐皆在本卦﹐乃諸子齊發也。位遠﹐卽出卦﹐一出卦﹐卽主離鄕﹔若出卦之後﹐又歸還本卦﹐反主爲商﹐得財而歸﹐其應驗之不爽如此。

【時師不識挨星學﹐只作天心摸﹐東邊財谷引歸西﹐北到南方推。老龍終日臥山中﹐何嘗不易逢﹐祇是自家眼不的﹐亂把山岡覓。】

蔣注﹕東邊財谷二句乃托諭﹐卽江南龍來江北望之意﹐玄空妙訣也。嘆息世人不得眞傳﹐胡行亂走﹐旨哉言乎。

【世人不知天機祕﹐泄破有何益﹐汝今傳得地中仙﹐玄空妙難言﹐翻天倒地更玄玄﹐大卦不易傳﹐更有收山出殺訣﹐亦兼爲汝說﹐相逢大地能幾人﹐个个是知心﹐若還求地不種徳﹐隱口深藏舌。】

蔣注﹕篇終述敍傳授之意﹐深戒曾公安之善寶之也。結語歸重於種徳﹐今之得傳者﹐不愼擇人﹐輕泄浪示﹐恐𨿽得吉地﹐不能實受其福矣﹔而泄天寶者﹐重違先師之戒﹐其不乾造物之怒﹐而自取禍咎者﹐幾希矣。

寶照經

上篇

【楊公妙應不多言﹐實實作家傳﹐人生禍福由天定﹐賢達能安命﹐貧賤安墳富貴興﹐全憑龍穴眞。龍在山中不出山﹐掛在大山間﹐若是沙曲星辰正﹐收得陽神定﹐斷然一葬便興隆﹐父發子傳榮。】

蔣注﹕此一節﹐專論深山出脈﹐老龍幹气﹐生出嫩枝之穴。

【好龍脫劫出平洋﹐百十里來長﹔離祖離宗星辰出﹐此是眞龍骨﹔前途節節出兒孫﹐文武脈中分﹔直見大溪方住手﹐諸山皆不走﹔个个回頭向穴前﹐城郭要周完﹔水口亂石堆水中﹐此地出豪雄。若得遠來龍脫劫﹐發福無休歇﹔穴見陽神三折朝﹐此地出官僚﹔不問三男並五子﹐富貴房房起。津湖溪澗同此看﹐衣祿榮華斷。大水大河齊到處﹐千里來龍住﹔水口羅星鎖住門﹐似大將屯軍﹔落頭定有一星形﹐非火士卽金。正脈落平三五里﹐見水方能止。二水相交不用砂﹐只要石如麻﹔更看燐石髙山鎖﹐密密來包裏﹔此是軍州大地形﹐細說與君聽。】

蔣注﹕此一節﹐專言大幹傳變﹐行龍盡結之穴﹐謂之脫劫龍﹐又名出洋龍。𨿽云城郭要周完﹐總之城郭都在龍身上見﹐不必於穴上見。蓋龍到脫劫出洋﹐𨿽眾山擁衛而行﹔前節﹐羣支翼張﹐羽儀簇簇﹔至於幾經脫卸之後﹐近身數節﹐將結穴時﹐龍之蹤迹愈變﹐而龍之機勢愈疾﹐此非左右二砂所能幾及﹐往往龍只單行﹐譬之大將﹐匹馬單刀。所向無言﹐一時偏裨小校﹐都追從不及﹐所以有不用砂之說也。髙山不甚重水﹐獨此等龍穴以水爲證者﹐何與﹖山剛水柔﹐水隨山之行以爲行﹐山不隨水之止以爲止﹐而云直見大溪方住者﹐非謂山脈遇水而止也﹔正因山脈行時﹐水不得不與之俱行﹐則山脈息時﹐水不得不與之俱息。故幹龍大盡之地﹐自然兩水交環﹐有似乎千里來龍﹐遇水而止也。旣云不用砂﹐而又云密密包裏者﹐何也﹖夫結穴之處﹐𨿽不取必於兩砂齊抱﹐要之眞龍憩息之際﹐定不孤行﹐外纏夾輔﹐隱隱相從﹔水口星辰﹐有時出現﹐大爲硤石。小爲羅星﹐近在數里﹐遠之二三十里﹐皆不可拘。前所謂砂﹐指本身龍虎而言﹐後所謂鎖﹐指外護捍門而言也。只要石如麻﹐則不止謂水口而已﹐正言本身結穴之地。蓋幹龍剝換數十節﹐其渡水崩洪﹐穿田過峽﹐不止一處﹐若非石骨龍行﹐何以見眞籠結體﹐今人見平地塾阜﹐誤認來龍﹐指爲大地﹐正坐此獘也。凡去山數里﹐卽有髙阜﹐或由人工﹐或出天造﹐旣無眞脈相連﹐又不見石骨稜起﹐總不謂之龍穴﹔所以落平之龍﹐重起星辰﹐必要石如麻也。有石脈乃爲眞龍﹐有石穴乃爲眞穴。山龍五星皆結穴。其云落頭一星﹐獨取火土金者﹐大約近祖支龍﹐蜿蜓而下﹐都結水木﹐出洋幹結﹐踴躍而起﹐都作火土金﹐𨿽不可盡拘﹐而大體有如是者。前章一葬便興﹐父發子榮﹐是言山中支結﹐龍樨而局窄﹐往往易發。此章言發福無休歇﹐五子房房起﹐是言出洋大盡﹐龍老而局寬﹐往往遲發而久長﹐意在言表也。姜氏日﹐前章言山谷初落之穴﹐此一言出洋盡結之穴。山龍之法﹐𨿽不盡於此﹐而大略已備於此矣。

【天下軍州總住空﹐何曾撐著後頭龍﹐祗向水神朝處取﹐莫說後無主﹐立穴動靜中間求﹐須看龍到頭。】

蔣注﹕此節以下﹐皆發明平洋龍格。與山龍無涉矣。楊公唐未人﹐唐之言軍州﹐猶今之言郡縣也。蓋以軍州爲證﹐見城邑鄕村﹐人家墓宅﹐凡落平洋﹐並不論後龍來脈﹐但取水神朝繞﹐便爲眞龍憩息之鄕。夫地靜物也﹐水動物也﹔水之所止﹐卽是地脈所鐘﹐一動一靜之間﹐陰陽交媾﹐雌雄牝牡﹐化育萬物之源。所謂玄竅相通﹐卽丹家玄關一竅也。此便是龍之到頭﹐非舍陰陽交會之所﹐而別尋龍之到頭也﹐識得此竅﹐則知平洋眞龍訣法﹐而楊公寶照之祕旨盡矣﹐看龍到頭有口訣。

【楊公妙訣無多說﹐因見黃公心性拙﹐全憑掌上起星辰﹐類聚裝成爲妙訣。大山喚作破軍星﹐五星所聚脈難分﹐但看出身一路脈﹐到頭要分水士金﹔又從分水脈脊處﹐便把羅經照出路﹐節節同行過峽眞﹐前去必定有好處。子字出脈子字尋﹐莫教差錯醜與壬﹐若是陽差與陰錯﹐勸君不必費心尋。】

蔣注﹕自此章以下﹐皆楊公平洋祕訣﹐字字血脈﹐而又字字隱謎﹐非眞得口口相傳﹐天機鈐訣者﹐未許執語言文字﹐方寸羅經﹐而妄談二十四山八卦九星之理也。苟得口傳心授﹐則𨿽愚夫樨子﹐可悟楊公心訣﹐不得口傳心授﹐縱智過千夫﹐讀破萬卷﹐何能道隻字耶。此書乃楊公當日裝成掌訣﹐傳與黃居士妙應者。大山喚作破軍星﹐言水法渙散迷茫之處﹐五星混雜﹐出脈未見分明﹐槪名之日破軍﹐而不入龍格﹔祇取龍神一路出身之脈﹐其脈又分水土金三星﹐合貪巨武爲吉﹐余星皆所不取﹐此三星者﹐乃形局之星﹐非卦爻方位之貪巨武也﹐學者切莫誤認。自分水脈脊以下﹐乃屬方位理气矣﹔故云便把羅經照出路也。蓋看得水神龍脈﹐旣合三吉星格﹐其地可以取裁﹐乃將指南辧其方位﹐以定卦之合不合也﹔合卦則用之﹐不合卦仍未可用也。節節同行﹐卦無偏雜﹐乃許其爲過峽脈眞﹐而知言去定有好穴﹐不然﹐則行龍先見駁雜﹐到頭何處剪裁。子字以下﹐乃直指看龍訣法﹐而舉坎卦一卦爲例﹐若出脈是子字﹐須行龍只在於字一官之內﹐乃爲卦气淸純﹔如偏於左﹐而癸與丑雜﹐是子癸一卦﹐而丑字又犯一卦也﹔如偏於右﹐而壬與亥雜﹔是壬子一卦﹐而亥字又犯一卦也﹔此爲卦中之陽差陰錯﹐非全美之龍﹐故云不必費心尋也。

【子癸午丁天元宮﹐卯乙西辛一路同﹐若有山水一同到﹐半穴乾坤艮巽宮﹐取得輔星成五吉﹐山中有此是眞龍。】

蔣注﹕此承上節羅經照過峽﹐詳言方位理气﹐卽天王玄空大卦之作用也。其法分子午卯西爲天元宮﹐寅申巳亥爲人元宮﹐辰戌丑未爲地元宮﹐隱然天元之妙理﹐引而不發﹐欲使學者得訣方悟﹐其敢妄泄天祕﹐犯造物之忌哉。此取四仲之支爲天元宮者﹐非此四支皆屬天元﹐乃謂此四支之中有天元龍者存也。而其本文又不正言子午卯酉乙辛丁癸﹐必錯舉子癸午丁卯乙酉辛者﹐此其立言之法﹐已備出脈審峽定卦分星之密旨﹐觀一路同三字﹐同中微異﹐須知剖別。已在言外。下文乃全露其機云﹔八宮同到﹐半穴乾坤艮巽宮矣。一同到﹐非謂此八官一同到也﹐亦非謂八宮之山與八官之水一同到也﹔謂此四支中任舉一支﹐與此四幹中一干比肩同到﹐卽雜乾坤艮巽之气矣。蓋子午卯酉﹐本是四正之龍﹐而與八幹同到﹐卽有一半四隅之龍﹐不可不辧﹐辧之不淸﹐則欲取天元﹐而非純乎天元矣。末二句﹔輔星五吉﹐指天元官最淸者言。蓋天元龍𨿽包諸﹐而九星止有三吉﹐恐日久發泄太盡﹐末祚衰微﹐故須兼收輔弼官龍神﹐合气入穴﹐以成五吉﹐然後一元而兼兩元﹐龍力悠遠不替矣﹔故目之曰眞龍﹐極其贊美之辭也。此節言山者﹐皆指水﹔蓋平洋以水爲山﹐水中卽有山矣。輔星卽是九星中左輔右弼﹔蓋有二例﹐一﹑則九宮卦例﹐以一白配貪狼﹐二黑配巨門﹐三碧配祿存﹐四綠配文曲﹐五黃配廉貞﹐六白配武曲﹐七赤配破軍﹐八白配左輔。九紫配右弼﹐此天玉經玄空大卦之定理也。一﹑則八宮卦例﹐將輔弼二星並一官﹐分配八卦﹐制爲掌訣﹐二十四山系於納甲之下﹐互起貪狼﹐爲立向消水之用﹐陽宅天醫福徳﹐亦同此訣﹐竊以之彰往察來﹐皆無明驗﹔蓋卽天玉所辧二十四山起八宮﹐唐一行所造﹐後人指爲滅蠻經者也。二說眞僞判然﹐不可以誤認。五吉﹐卽三吉﹔蓋形局九星﹐以水土金三星﹐爲貪巨武三吉﹐而輔弼爲入穴收气之用﹔方位九星﹐亦有三吉﹐𨿽以貪狼統龍。而每宮自有三吉﹐不專取巨武。此節天元宮兼輔爲五吉﹐中有隱語﹐非筆墨所敢盡﹐旣云五吉﹐則分輔弼作兩星以配九官﹐其非八宮之訣明矣。若在人地兩元﹐別有兼法﹐見諸下文。此節以下所舉干支卦位﹐俱帶隱謎﹐若從實推詳﹐不啻說夢﹐非楊公言外之眞旨矣。

【辰戊丑未地元龍﹐乾坤艮巽夫婦宗﹐甲庚壬丙爲正向﹐脈取貪狼護正龍。】

蔣注﹐此取四季之支爲地元龍者﹐亦謂此四支中有地元龍者存也﹔此四支原在乾坤艮巽卦內﹐故曰夫婦宗。此元气局逼隘﹐不能兼他元爲五吉﹐止取貪狼一星﹐眞脈入穴﹐護衛正龍根本。則卦气未值﹐其根不搖﹐卦气已過﹐源遠流長﹐斯爲作家妙用。貪狼卽在甲庚壬丙之中﹐故但於此取正向乘正脈﹐與天人兩元廣收五吉者有殊﹐不言輔星﹐輔弼已在其中故也。楊公著書﹐泛論錯舉之中﹐其金鍼玉綫﹐一絲不漏﹐蓋如此。

【寅申巳亥人元來﹐乙辛丁癸水來催﹐更取貪狼成五吉﹐寅坤申艮禦門開﹐巳丙宜向天門上﹐亥壬向得巽風吹。】

蔣注﹕此四季之支﹐亦屬四隅卦﹐此四支中有人元龍者存也。天元之後﹐卽應接人元﹐楊公因三才三正之序﹐顚倒錯列﹐亦隱祕其天機﹐使人不易測識耳。此元龍格亦必兼貪狼﹐而後先榮後凋﹐若不兼貪狼﹐慮其發遲而驟歇矣。用乙辛丁癸水來催者﹔謂此四水中有貪狼也。此宮廣大兼容﹐故旁及坤艮﹐亦所不礙﹐故日禦門開。若是已丙壬亥相兼﹐則犯陰陽差錯之龍矣﹔法宜去丙就已﹐去壬就亥﹐以淸乾巽之气。此則專爲人元辦卦而言﹐處處欲要歸一路﹔蓋一路者﹐當時直達之機﹐兼取者﹐先時補救之道﹐不直達﹐則取勝無選鋒﹐不補救﹐則善後無良策﹐二者不可偏廢也。總觀三節文義﹐子午卯西﹐配乙辛丁癸﹐辰戌丑未﹐配乾坤艮巽﹐爲夫婦同宗﹔而寅申已亥﹐獨不配甲庚壬丙爲夫婦﹔則其本意﹐不以甲庚壬丙屬賓中已亥可知矣。此正合天玉大五行作用﹐而非十二支配十二幹爲一路之俗說也。故不曰寅申坤艮﹐而曰寅坤申艮﹐非以寅爲坤﹑以申爲艮也﹐已屬巽而反日天門﹐亥屬幹而反曰巽風﹐顚倒裝成﹐其托意微﹐而且幻類如此。至其立言本旨﹐不過隱然說出陰陽交互之象﹐然篇中皆錯舉名目﹐不肯分明﹐至後節主客東西﹐方露出端倪﹐而終不顧言。蔣之祕愼如此﹐使我有浪泄天機之懼矣。

【貪狼原是發來遲﹐坐向穴中人未知﹐立宅安墳過兩紀﹐方生貴子好男兒。】

蔣注﹕貪狼﹐諸卦之統領﹐得气先而施力遠﹐何云發遲﹔此言人地兩元兼收之脈﹐不當正卦﹗旁他涵蓄﹐故力不專﹐是以遲也。兩紀約略之辭﹐生貴子﹐正見誕育英才﹐以昌世業﹐隱含悠久之義﹐非若他官一卦乘時。催官暫發之比。若夫應之遲速﹐是不一端﹐烏可執此爲典要也。

【立宅安墳要合龍﹐不須擬對好奇峯﹐主人有禮客尊重﹐客在西兮主在東。】

蔣注﹕山龍眞結﹐必對尊星。而後出脈﹐或回龍顧祖﹐或枝榦相朝﹐先有主峯﹐乃始結穴﹐故必以朝山爲重。非重朝山﹐正重本身出脈眞僞也。平洋旣無來落﹐但以水城論結穴﹐水自水﹐山自山﹐𨿽有奇峯﹐並非一家骨肉﹐向之無益﹐故只從立穴處消詳堂局﹐收五吉之气﹐謂之合龍﹔而不以朝山爲正案也。末二句乃一篇之大旨﹐精微玄妙之談。所謂主客﹐又不止於論向﹐而指龍爲主人﹐向爲賓客也。主客猶云夫婦﹐實指陰陽之對待﹐山水之交媾﹐一剛一柔﹐一牝一牡﹐玄竅相通﹐皆在於此。言有此主﹐卽有此客﹐有此客便有此主﹐主客𨿽云二物﹐實一气連貫﹐如影隨形。如谷答響﹐交結根源﹐一息不離﹐非謂旣有此主﹐乃更求賢賓以對之也。東西蓋舉一方而言﹐亦可云主在西兮客在東。亦可云主在北兮客在南﹐主在南兮客在北﹐八卦四隅﹐無不皆然﹔所謂陰陽顚倒顚也。自天下軍州至此﹐統論平洋龍法﹐其中卦位干支祕訣﹐總不出此二語﹐故於結尾發之﹐以包舉通篇之義﹐學者所當潛思而體曲之。姜氏曰﹐一自寶照發明平洋龍格﹐開章直喝天下軍州總住空﹐何須撐著後頭龍﹐大聲疾呼﹐朗吟髙唱﹐此爲楊公撰著﹐此書通篇眼目﹐振綱挈領之處﹐不可泛泛讀過﹐蓋平洋龍格﹐學世所以茫然者﹐只因俗師聾瞽﹐將山龍混入﹐無從剖辧﹐觸處成迷也。平洋之作法旣迷﹔並山龍之眞格亦謬﹐失其一並害其二矣。楊公苦心喝此二語﹐醒人千古大夢﹐使知平洋二宅﹐不論坐後來脈﹐凡坐空之處﹐反有眞龍﹐坐實之處﹔反無眞龍﹐與山龍之胎息孕育﹐截然相反﹐欲學者從此一關打得透徹﹐更不將剝換過峽髙低起伏﹐馬迹蛛絲﹐艸蛇灰綫等字纏擾胸中﹔只在陰陽大交會處﹐悟出眞機﹐而後八卦九星﹐干支方位﹐以次而陳﹐絲絲入扣﹐平龍消息﹐始無掛漏之虞。平龍旣無掛漏﹐而山龍亦更無掛漏矣。倘不明此義﹐只將後龍來脈﹐膠葛糾纏﹐則造化眞精﹐何從窺見﹐𨿽授之以八卦九星之奧﹐亦無所施也。窮年皓首﹐空自芒芒﹐髙山平洋﹐總歸魔境﹐我於是益嘆楊公度人心切也。後篇所以復舉二語﹐重言以申明之﹐意深切矣。此篇前十二句爲一章﹐言深山支龍之穴﹔中三十四句爲一章﹐言幹龍脫殺出洋之穴﹐此二章皆屬山龍。後四十六句﹐分七節爲一章﹐言平洋水龍之穴。

寶照經

中篇

【天下宮州總住空﹐何須撐著後來龍﹐時人不識玄機訣﹐只道後頭少撐龍﹐大凡軍州住空龍﹐便與平洋墓宅同﹐州縣人家住空龍﹐千軍萬馬悉能容﹐分明見者猶疑慮﹐龍不空時非活龍﹐教君看取州縣場﹐盡是空龍擺撥蹤﹐莫嫌遠來無後龍﹐龍若空時气不空﹐兩水界龍連生窟﹐穴得水兮何畏風﹐但看古來卿相地﹐平洋一穴勝千峯。】

蔣注﹕天下軍州二語﹐言篇已經喚醒。楊公之意﹐猶恐後人見不眞﹐信不篤﹐故反復詠嘆﹐層層洗髮﹐窮追到底﹐罄其所以然之故。又恐槪說軍州大勢﹐尙疑人家墓宅﹐或有不然﹐故指實而言﹐軍州如是﹐墓宅亦無不如是﹔只勸世人揀擇空龍﹐切勿取實龍作撐也。所以然者何也。山龍只論脈來﹐平洋只論气結﹐空則水活而气來融結﹐實則障蔽而生气阻塞﹔肉眼但見漭漭平田﹐毫無遮掩﹐疑爲坐下風吹气散之地﹐不知水神界抱﹐陽气沖和﹔平洋之穴無水則四面皆風﹐有水則八風頓息﹐所謂气乘風則散﹐界水則止﹐古人之言﹐正爲平洋而發也。

【子午卯酉四山龍﹐坐對乾坤艮巽宮﹐莫依八卦陰陽取﹐陰陽差錯敗無窮﹐百二十家渺無訣﹐此訣玄機大祖宗﹐來龍須要望龍穴﹐後若空時必有功﹐帝座帝車並帝位﹐帝宮帝殿後當空﹐萬代王侯皆禁斷﹐予今隱出在江東﹐陰陽若能得遇此﹐蚯蚓逢之便化龍。】

蔣注﹕此明八卦之理﹐卽前子午卯酉﹑屬坎離震兌四卦﹐乾坤艮巽﹐又四卦之義也。所謂坐對﹐非指山向﹐蓋四正卦與四隅卦﹐兩兩相對﹐故云然也。八卦陰陽者﹐指八卦五行﹐以干卦領震坎艮三男而屬陽﹐坤卦領巽離兌三女而屬陰﹐此先天之體﹐非後天之用﹐以之論陰陽﹐則差錯而敗不勝言矣。談陰陽者﹐百二十家﹐皆此是彼非﹐渺無眞訣﹐惟有玄空大卦﹐乃陰陽五行大祖宗﹐聖聖相傳﹐非人匆示也。識得此訣﹐𨿽帝王大地﹐了如指掌﹐特禁祕而不敢言耳﹐楊公自言旣得至道﹐不敢炫耀於世﹐故披褐相懷玉﹐抱道無言。然天寶𨿽祕惜﹐而救世之心﹐未嘗少懈﹐曾於天王經江東一卦諸篇﹐隱出其旨﹐世之好陰陽者。有緣會遇﹐信而行之﹐頃刻有魚龍變化之徵也。或云楊公得道之後﹐韜光晦迹﹐背其鄕井﹔隱於江東﹐俟者。

【子午卯酉四山龍﹐支兼幹出最豪雄﹐乙辛丁癸單行脈﹐半吉之時又半凶﹐坐向乾坤艮巽位﹐兼輔而成五吉龍。】

蔣注﹕此皆楊公隱謎﹐學四正爲例﹐若行龍在子午卯西四支﹔長流不雜﹐𨿽兼帶乾位﹐總不出本卦之內﹐其脈淸純﹐故云最豪雄也。若乙辛丁癸﹐𨿽屬單行﹐未免少偏﹐卽犯他卦。所以吉凶參半也。言子午卯酉而乾坤艮巽不外是矣﹔言乙辛丁癸﹐而甲庚壬丙不外是矣。辧龍旣淸﹐乃於諸卦位中﹐隨便立向﹐則又以方圓爲規矩﹐而未嘗執一者也。

【辰戌丑末四山坡﹐甲庚壬丙葬墳多﹐若依此理無差謬﹐淸貴聲名天下無﹔爲官自有起身路﹐兒孫白屋出登科。八卦不是眞妙訣﹐時師休把口中歌﹐敗絕只因用卦安﹐何見依卦出髙官。陰山陽水皆眞吉﹐下後兒孫禍百端。水若朝來須得水﹐莫貪遠秀好峯巒﹔審寵若依圖訣葬﹐官職榮華立可觀。】

蔣注﹕此指四隅龍脈而言﹐而舉辰戌丑未爲隱謎也。謂此等行龍﹐而取甲庚壬丙向者甚眾﹐必須龍法純全﹐向法合吉﹐毫無差謬﹐而後淸貴之名﹐卓於天下也。起身路正指來龍之路。八卦本是眞訣﹐而誤用則禍福顚倒﹐故云非妙訣。後章八卦只有一卦通﹐乃始微露消息矣。收水之法﹐向云陽用陰朝﹐陰用陽應﹐乃卦理至當不易之言﹐而竟有陰山陽水。陽山陰水﹔反見災禍者。則辧之不眞﹐陽非陽而陰非陰也。得水二字﹐世人開口混說。然非果識天機祕旨﹐收入玄竅之中﹐𨿽三陽六建﹐齊會明堂﹐虎抱龍回﹔涓滴不漏﹐總未可謂之得﹔若知得水眞訣﹐卽陰陽八卦之理﹐示諸斯乎。莫貪遠秀好峯﹐卽上篇已發之義﹐致其叮嚀之意云爾。

【玄機妙訣有因由﹐向指山峯細細求﹐起造安墳依此訣﹐能令發福出公侯﹐眞向支山尋祖脈﹐幹神下穴永無憂﹐寅申巳亥騎龍走﹐乙辛丁癸水交流﹐若有此山並此水﹐白屋科名發不休﹐昔日孫鐘扡此穴﹐從此聲名表萬秋。】

蔣注﹕通篇皆言平洋﹐此章乃插入山峯者何也﹖蓋八卦九星﹐乃陰陽之大總持。故凡有山之水﹐可以不論山﹐而有水之山﹐不能不論水﹐若遇山水相兼之地。未可但從山龍而論﹐還須細細尋求﹐亦必合此玄空大卦之訣﹐而後墓宅產公侯也。祖脈必要支山﹐蓋從四正而論。下穴立向﹐則不拘干支矣。此祖脈乃元空之祖脈。非山龍之來脈也﹔讀者切勿錯認。寅中已亥﹐乙辛丁癸﹐俱屬易犯差錯之龍﹐故曰騎龍走﹐水交流。文有殊﹐義無別。此山此水。而科名不歇者﹐不犯差錯故也。孫鐘墓﹔在富陽天子岡。木山龍﹐而收富春江長流之水﹐故引爲證。

【來龍須看坐正穴﹐後若空時必有功﹐州縣官衙爲格局﹐必然淸顯立威雄﹐範蠡簫何韓信祖﹐乙辛丁癸足財丰﹐亥壬丰隆興祖格﹐己丙旺相一般同﹐寅申巴亥等五吉﹐乙辛丁癸四位通「紫耕晝錦何榮顯﹐三牲五鼎受王封﹐龍回朝祖元字水﹐科名榜眼及神童。後空已見前篇訣﹐穴要窩鉗脈到官﹐試看州衙及臺閣﹐那个靠著後來龍﹐砂捐水朝爲上格﹐羅城擁衛穴居中﹐依圖取向無差誤﹐不是王侯卽相公。】

蔣注﹕後空之旨﹐屢見篇中﹐而此章又反復不已者﹐蓋後空不但無來脈而已﹐並重坐下有水﹐乃謂之活龍擺撥﹐而成眞空有气也。故首句云坐正穴﹐實指穴後有水取爲正坐也。古賢舊迹﹐往往如此﹔徧地鉗﹐所謂杜甫盧同李白祖﹐此又引範蠡蕭何韓信﹐總合此格。下列諸干支﹐言不論是何卦位﹐只要合得五吉收歸坐後﹐發福如許爾。故下文卽接回龍朝祖元字水﹐分明指出言朝曲水﹐抱向穴後﹐乃回龍顧祖之格也。神童黃甲﹐必可券矣。篇中又自言後空之訣﹐已見言篇﹐然恐人誤認﹐只取坐後無來脈﹐便云有气﹐不知穴後必須水抱成窩鉗之形﹐而後謂之到宮﹐若但云空耳﹐非坐水之空﹐空何貴焉。砂揖水朝﹐羅城擁衛﹐皆就水神而論﹔穴正居中﹐指坐穴也。此節直說出王侯將相大地局法﹐非泛論也。

【天機妙訣本不同﹐八卦只有一卦通﹐乾坤艮巽躔何位﹐乙辛丁癸落何宮﹐甲庚壬丙來何地﹐星辰流轉要相逢﹐莫把天罡稱妙訣﹐錯將八卦作先宗。乾坤艮巽出官貴﹐乙辛丁癸田莊位﹐甲庚壬丙最爲榮﹐下後兒孫出神童﹐未審何山消此水﹐合得天心造化工。】

蔣注﹕一部寶照經﹐不下數千言﹐皆半含半吐﹐至此忽然漏泄。蓋陰陽大卦﹐不過八卦之理﹐而篇中乃云八卦不是眞妙訣者﹐正爲不得眞傳﹐不明用卦之法故也﹔而其所以不明用卦之法者﹐皆因泛言八卦﹐而不知八卦之中﹐止有一卦可用故也。大五行祕訣﹐不過能用此一卦﹐卽從此一卦流轉九星﹐便知乾坤艮巽諸卦落在何宮﹐二十四山干支落在何官﹐而或吉或凶﹐指掌了然矣。俗師不得此訣﹐妄立五行﹐有從四墓上起天罡﹐以爲放水出煞之用﹐如何合得八卦之理。夫收得山來﹐乃出得煞去﹐不知一卦作用﹐山旣無從收﹐一卦不收﹐諸卦干支又何從流轉九星﹐求純棄駁﹐而消水出煞乎﹐今日但知二十四山﹐處處可出官貴﹐處處可旺田莊﹐處處可出神童﹐而不知二十四位水路交馳﹐果下何卦﹑收何山﹐乃消得此水﹐出得煞去。夫旣不能收山出煞﹐則其談八卦﹐論干支﹐皆胡言妄說而已﹐何以契合天心﹐而造化在手也。天心卽天運﹐非善人合天之家﹐不能遇也。大五行所謂一卦﹐卽指天心正運之一卦也。篇中露此二字﹐其間玄妙﹐難以名言。楊公𨿽指出天心一卦之端﹐而其下卦起星之訣﹐究竟未嘗顯言﹐則天機祕密﹐須待口傳﹐不敢筆之於書也。

【五星一訣非眞術﹐城門一訣最爲良﹐識得五星城門訣﹐立宅安墳定吉昌﹐堪笑庸愚多慕此﹐妄將卦例定陰陽﹐不向龍身觀出脈﹐又從砂水斷災祥﹐筠松寶照眞祕訣﹐父子𨿽親不肯說﹐若人得遇是前緣﹐天下橫行陸地仙。】

蔣注﹕言章旣言一卦下穴收山出煞之義﹐此章又直指城門一訣﹐楊公此論﹐眞可謂披肝露膽矣。此蓋五星之用﹐其要訣俱在城門﹐識得城門﹐而後五星有用﹐於此作二宅﹐無不興隆者矣。城門一訣﹐與龍身出脈﹐正是一家骨肉﹐精神貫通﹐能識城門﹐乃能觀出脈﹐能觀出脈﹐便能識城門。故笑世人不識此祕﹐而妄談卦例﹐從砂水上亂說災祥也。此以下﹐皆楊公鏤精抉髓之言﹐得此便是陸地神仙﹐父子不傳﹐夫亦師傳之禁戒如是﹐豈敢違哉。

【世人只愛周回好﹐不知水亂山顚倒﹐時師但知講八卦﹐卻把陰陽分兩下﹐陰山只用陽水朝﹐陰水只用陽山照﹐俗夫不識天機妙﹐自把山能錯顚倒﹐胡行亂作害世人﹐福未到時禍先到。】

蔣注﹕道徳不云乎﹐常無欲以觀其妙﹐常有欲以觀其竅﹐此正丹家所謂玄關一竅﹐大道無多﹐只爭那些子﹐故曰不離這个﹐人身有此一竅﹐地理家須要識陰陽之竅﹐今人只愛周回好﹐而不知那些子﹐些子合得天機﹐周回不好亦好﹐些子不合天機﹐周回𨿽好皆無用矣﹔陰山陽山﹐陰水陽水﹐皆現成名色﹐處處是死的﹐惟有那些子是活的﹐些子一變﹐陰不是陰﹐陽不是陽﹐陰可作陽﹐陽可作陰﹐故曰識得五行顚倒顚﹐便是大羅仙﹐世人不諳天機﹐誤將山龍來脈﹐牽合平洋理气﹐執定板格﹐陰陽反成差錯﹐乃眞顚倒也。本欲造福﹐反以賈禍﹐楊公所爲側然於中﹐而有是書也。

【陽若無陰定不成﹐陰若無陽定不生﹐陽水陰山相配合﹐兒孫天府早登名。】

蔣注﹕此節並下節﹐尢爲全經傾囊倒个之言﹐而泛泛讀過﹐則不覺其妙﹐蓋學平洋龍法穴法﹐收山出煞八卦干支之理﹐一以貫之矣。孤陽不生﹐獨陰不育﹐此𨿽通論﹔而大五行祕訣﹐只此便了。學者須在山水配合上著眼﹔所謂配合﹐自然配合﹔非尋一个陽以配陰﹐尋一个陰以配陽也。水卽是陽﹐山節是陰﹐陰卽是山﹐陽卻是水﹔故只雲陽水陰山﹐而不更言陰水陽山﹔知此可讀寶照經矣﹐知此者﹐亦不必更觀寶照經矣。章氏直解﹕陰陽﹐卽來者爲陽﹐往者爲陰之陰陽也。陰山陽水者﹐當用將來之气﹐挨入水中﹐已往之气﹐裝在山上﹐卽爲陽水陰山﹐此陰陽是气運消長之陰陽﹐非干支卦爻之陰陽﹔又非左到右到之陰陽﹔又非上元必須離水﹐下元必須坎水之陰陽﹔又非以來水爲陽﹐去水爲陰之陰陽也。參透此關﹐方知生成配合之妙理矣。水裏排龍﹐水裏得陽﹐山上得陰﹔山上排龍﹐山上得陽﹐水裏得陰﹔此謂之陽水陰山﹐陰水陽山也。上文所謂陽山陽水者此也﹔所謂山與水相對者此也﹐所謂江南江北主客東西亦卽此也。孤陽不生﹐獨陰不長﹐此天地生成至當不易之理也。配合﹐卽陽水陰山﹐陰山陽水﹐交互相生﹐來往皆春﹐此眞配合也﹐苟能如此﹐自有天府登名之應。

【都天大卦總陰陽﹐玩水觀山有主張﹐能知山情與水意﹐配合方可論陰陽。】

蔣注﹕急接上文﹐都天大卦豈有他哉﹐總不過陰陽而已﹐眞陰眞陽﹐只在山水上看﹐而玩水觀山﹐須胸中別自有主張﹐此主張非泛泛主張﹐乃乾坤眞消息﹐所謂天心是也。山情水意四字﹐全經之竅妙﹐今人孰不曰山水有情意﹐而不知世人所謂情意﹐非眞情意也﹐識此情意﹐則是陰陽便成配合﹔靑囊萬卷﹐盡在个中﹐嗚呼至矣。

【都天寶照無人得﹐逢山踏路尋龍脈﹐上刖頭走到五里山﹐遇著賓主相交接﹐欲求富貴頃時來﹐記取筠松眞妙訣。】

蔣注﹕上文說到山情水意﹐都天大卦之理盡矣﹔此節又贊嘆而言。此都天寶照﹐不輕傳世﹐若有人能得﹐以此觀山玩水﹐一到山情水意﹐賓主相交之處﹐用楊公訣法扡之﹐頃刻之間﹐造化在手。蓋一片熱腸﹐深望人之信從而發此嘆也。

【天有三奇地六儀﹐天有九星地九宮﹐十二地支天干十﹐幹屬陽兮支屬陰﹐時師專論這般訣﹐誤盡閻浮世上人。陰陽動靜如明得﹐配合生生妙處尋。】

蔣注﹕言篇贊嘆已足﹐此又引奇門以比論者﹐蓋奇門主地﹔從洛書來﹐與地理大卦﹐同出一原﹐而時師用錯﹐所以不驗﹐惟有大五行﹐是奇門眞訣﹐欲知此訣﹐只在陰陽一動一靜之間﹐求其配合生生之妙﹐則在在有一陰陽﹐非干是陽﹐支是陰﹐如此板格而已。蓋動靜﹐卽是山情水意﹐卽是城門一訣﹐卽是收山出煞﹐用一卦法﹐所謂龍到頭者此也﹐所謂龍身出脈者此也﹐所謂龍空气不空者此也﹔是名眞賓主﹐是名眞夫婦﹐是名眞雌雄。此篇又提出此二字﹐與上篇第三章

動靜中間求一語﹐首尾相應﹐楊公之旨﹐抑亦微之顯矣夫。姜氏日﹐中篇一十三節﹐共一百四十六句﹐皆申明上篇第三章

以下未盡之義﹐以終平洋龍穴之變。

寶照經

下篇

蔣注﹕上下二篇﹐歷敍山龍平洋龍正變之旨﹐自始至終﹐有木有末﹐文𨿽斷續﹐而義則相蒙。下篇所言﹐不過前篇余義﹐而錯雜言之﹐無有條貫﹐每章各論一事﹐文無承接﹐義無照應﹐淺者極淺﹐深者極深﹐學者分別觀之可也。

【尋得眞龍龍虎飛﹐水城屈曲抱身歸﹐言朝旗鼓馬相應﹐下後離鄕著紫衣。】

蔣注﹕此節專指山龍而言。眞龍之穴﹐龍虎分飛﹐非其病也﹐眞龍行急﹐龍虎之相隨亦急﹐急則兩砂之末﹐乘勢逆回﹐有似分飛﹐昔人指爲曜气﹐正眞龍靈气發露之象也。然情旣向外﹐則人事亦應之﹐主子孫他方發達﹐謂之離鄕砂也。

【乙字水纏在穴前﹐下砂收鎖穴天然﹐當中九曲來朝穴﹐悠揚瀦蓄斗量錢﹐兩畔朝歸穴後歇﹐定然龍在水中蟠﹐若有聲爲數錢水﹐催官上馬禦階言。】

蔣注﹕自此以下八節﹐皆平洋水局形體吉凶之辧。此節言曲水纏身之格﹐歐在穴後﹐正前篇所謂後龍空坐正穴也。數錢水﹐假借爲義﹐俗而巧。

【安墳最要看中陽﹐寬抱明堂水聚囊﹐出夾結成玄字樣﹐朝來鸞鳳舞呈祥﹐外陽起眼人皆見﹐乙字彎身玉帶長﹐更有內陽坐穴法﹐神機出處覓神方。】

蔣注﹕此言堂气形局之美。至於內陽坐穴法﹐正前爲所謂來龍正坐﹐及城門一卦之訣也﹐非神機仙術﹐烏足以語此。

【水直朝來最不祥﹐一條直是一條鎗﹐兩條名爲插脇水﹐三條云是三刑傷﹐四水射來爲四殺﹐八水名爲八殺殃。直來反去拖刀殺﹐徒流客死少年亡﹐時師只說下砂逆﹐禍來極速怎堪當。塍圳街路如此樣﹖亟宜遷攺免災殃。】

蔣注﹕此節極言直來凶格。蓋水神最忌木火﹐以其有殺气﹑無元气也﹔縱屬來朝﹐亦有損無益﹐況諸路交馳﹐漏風衝泄乎﹖旺元猶可﹐衰運無惟類矣。

【前水來朝又擺頭﹐淫邪凶惡不知羞。幹流自是名繩索﹐自縊因公敗可憂。】

蔣注﹕此曲水凶格﹐水神𨿽以曲爲吉﹐然曲處須節節整齊﹐乃合星格﹐若擺頭斜去﹐及如繩索樣﹐或大或小﹐或疏或密﹐或正或款﹐皆是吉而凶﹐縱然發福﹐必有破敗。

【左邊水射長男死﹐右邊水射少男亡。水直若然當面射﹐中男離鄕死道旁。東西南北水射腰﹐房房橫死絕根苗﹐貪淫男女風聲惡﹐曲背駝腰家寂寥。左邊水反長男絕﹐離鄕忤逆皆因此﹐右邊水反少男傷﹐風吹婦女隨人走﹐當面水反中切當﹐斷定中男有損傷﹐左右中反房房絕﹐切忌墳塋遭此劫。】

蔣注﹕以上數節﹐𨿽義淺而辭鄙﹐然其應甚速﹐以其切於用也﹐故存之。惟公位之分﹐不可盡拘耳。

【一水裹頭名斷城﹐下之𨿽發未爲榮﹐兒孫久後房房絕﹐水到砂收反主興。】

蔣注﹕平洋穴取近水﹐三方皆可逼窄﹐惟穴前明堂﹐須寬容不迫﹐展舒穴气﹕若一水裹頭﹐穴無餘气﹐𨿽環抱亦不發﹐若面前另有一枝水到﹐則又以接水呈秀﹐其逼窄之气﹐有所發泄﹐反不爲凶爾。

【茶槽之水實堪憂﹐莫作蔭龍一例求﹐穴前太逼割唇腳﹐不見榮兮反見愁。】

蔣注﹕穴前池塘﹐水聚天心﹐名蔭龍水﹐本爲吉局﹐若硬直深坑﹐形似茶槽﹐旣非佳格﹐或明堂寬曠﹐猶未見凶﹔更加急葬﹐穴气大逼﹐則有凶無吉矣。同一穴前池水﹐形局軟硬﹐立穴緩急﹐其應不同﹐不可不深辧也。

【玄武擺頭有多般﹐未可慳然執一端﹐或斜或側或正出﹐須憑直節對堂安。擺頭直出是分龍﹐須審何家龍脈蹤﹐大山出脈分三訣﹐未許專將一路窮。】

蔣注﹕玄武水來﹐本合後空活龍之格﹐宜爲正坐之穴矣。然亦須詳其來法﹐以辧純雜﹐定吉凶﹐未可執一也。蓋水有偏出正出不同﹐惟直節對堂安﹐乃是眞玄武水﹐若擺頭曲來﹐而又直出言去﹐一曲一直之間﹐龍脈不一﹐是謂分龍﹐不必分兩道而後謂之分龍也。須察其曲來是何脈﹐直去是何脈﹐細細推詳﹐而後可定其何家蹤迹﹖以便下卦。若是水大﹐則不止一宮之气﹐正坐是一脈﹐偏左又是一脈﹐偏右又是一脈﹐故云分三訣也。論坐後之脈﹐精詳曲當﹐搜剔無遺﹐乃至於此﹐可謂明察秋毫者耶。

【家家墳宅後髙懸﹐太陽不照太陽偏﹐必主其冢多寂寞﹐男孤女寡實堪憐。】

蔣注﹕此節後空之義﹐因世人都喜後髙﹐故復叮嚀如此。人但知後髙爲有坐托﹐不知其掩蔽陽光﹐而偏照陰气﹐生機斬絕﹐人口伶仃﹐故有孤寡之應也﹐可不戒與。予觀人家穴後﹐有挑築兩三重照山﹐以補後托﹐未有不大損人丁﹐甚至敗絕無後者﹔利害攸關﹐特爲指出。此節單言平洋格法﹔若是山龍之穴﹐則又以後髙爲太陽正照而吉﹐後空爲太陽失陷而凶。讀者莫錯誤會也。

【貪武輔弼巨門龍﹐方可登山細認蹤﹐水去山朝皆有地﹐不離五吉在其中。】

蔣注﹕此節及下文九星﹐皆指形局而言。蓋見其星體合吉﹐方登山而定其方位﹐若形局方位皆吉﹐卽水去亦吉。今人動云﹖第一莫下去水地﹐謬矣。

【破祿廉文凶惡龍﹐世人墳宅莫相逢﹐若然誤作陰陽宅﹐縱有奇峯到底凶。】

蔣注﹕此二節﹐專言平洋九星水法。

【本山來龍立本向﹐返吟伏吟禍難當﹐自縊離鄕蛇虎害﹐作賊充軍上法揚﹐明得三星五吉向﹐轉禍爲祥大吉昌。】

蔣注﹕本山本向﹐非子龍子向﹐丑龍醜向﹐倒騎龍之謂也。蓋指八卦納甲而言﹔山龍有納甲本卦向法﹐皆淨陰淨陽﹔其在平洋向法﹐反不拘淨陰淨陽﹐而以本卦納甲干支﹐位位作返吟伏吟﹐凶不可當。三星與五吉不同﹐三星言龍體﹐五吉言卦气﹐消詳龍體於卦气之中﹐自有天然向法﹐可不犯本官﹐而災變爲祥矣。

【龍眞穴正誤立向﹐陰陽差錯悔吝生﹐幾爲奔走赴朝廷﹐才到朝廷帝怒形﹐緣師不曉龍何向﹐墳頭下了剝官星。】

蔣注﹕此言龍穴𨿽眞﹐而誤立本官之向﹐陰陽不和﹐至於剝官也。蓋地理𨿽以龍穴爲重﹐發與不發﹐專由龍穴而立向坐宮。又穴中迎神引气之主宰﹐此處不淸潔﹐如玉之瑕﹐不成美器矣。致廣大而盡精微﹐又何可不詳審也耶。此所謂向﹐非以山向五行起長生爲消納也﹔亦非小元空生出克出生入克入之說﹔學者愼之。姜氏日﹕以上四節﹐皆言平洋理气之用。

【尋龍過气尋三節﹐父母宗校要分別﹐孟山須要孟山連﹐仲山須要仲山接﹐幹奇支耦細推詳﹐節節照定何脈良﹐若是陽差與陰錯﹐縱吉星辰發不長﹐一節吉龍一代發﹐如逢雜亂便參商。】

蔣注﹕此等卦理﹐中上二篇﹐論之已詳﹐反復叮嚀﹐致其深切之意﹔又指明發福世

代久暫之應﹐全在龍脈節數長短﹐故父母宗校要分別也。

【先識龍脈認祖宗﹐蜂腰鶴膝是眞蹤﹐要知吉地行籠止﹐兩水相交夾一龍﹐夫婦同行脈路明﹐須認劉郎別處尋。平洋大水收小水﹐不用砂關發福久﹐水口石似人物形﹐定出擎天調鼎臣。】

蔣注﹕此節兼論山龍平洋。言山龍眞脈﹐則取蜂腰鶴膝爲過峽﹔而平洋則不然﹐只取兩水相交﹐爲來龍行脈﹐不在過峽上看脈也。但須脈上推求﹐識干支純雜﹐夫婦配合之理﹔如此官不合﹐又當別求他宮﹐不可牽彊誤下﹐故云劉郎別處尋。且山龍取砂爲關﹔而平洋不用砂關﹐只要大水龍行收入小水結穴﹐有此小水﹐引動龍神﹐千流萬脈﹐其精液皆注歸於小水﹐以蔭穴气。此平洋下穴祕旨﹐一語道破﹐混沌之竅鑿矣。觀此則知所謂兩水相交﹔非謂左右兩水會穴前﹐而龍從中出﹑謂之行龍也﹔正謂大水與小水相交之處﹐乃眞龍之行﹐眞穴之止也。旣有此小水﹐收盡源頭﹐又何慮砂水之爲我用與否﹖豈砂之攔阻能彊之者耶﹔人且不可彊﹐而況於水。若水口捍門﹐此山籠大地雄峙一方之勢。蓋將山比擬﹐楊公祕愼之旨﹐互文隱意﹐𨿽若並陳﹐大旨偏重平洋﹐而以山龍相映發﹐以辧其不同途爾。貴學者言外會心﹔若不知剖析﹐而視爲一合之說﹐將雜亂而無緒矣。

【龍若直來不帶關﹐支兼幹出是福山﹐立得吉向無差誤﹐催祿催官指日間。】

蔣注﹐此亦上下二篇所已詳。蓋以四正爲例﹐而其餘自在言外﹐非位位取地支也。

【乾坤艮巽脈過凹﹐節節同行不混淆﹐向對甲庚壬丙水﹐兒孫列士更分茅。仲山過脈不帶關﹐三節山水同到前﹐斷定三代出官貴﹐古人準驗無虛言。】

蔣注﹕此則單指四隅龍格﹐反取幹神﹐並不言及辰戌丑未﹐則其非專重地支可知矣。脈是內气﹐而向對之水是外气﹐兩不相妨也。楊公辧龍審卦之妙﹐口口說重地支﹐而本旨實非重地支﹐世人被他瞞過多矣﹐豈知一隻眼逗漏於此節﹐學者其毋忽哉。

【發龍多向支神取﹐若是幹神又不同﹔支若載幹爲夫婦﹐幹苦帶支是鬼龍﹔子癸爲吉壬子凶﹐三字眞假在其中。乾坤艮巽天然穴﹐水來當面是眞龍﹔要識眞龍結眞穴﹐只在龍脈兩三節﹐三節不亂是眞龍﹐有穴定然奇妙絕。千金難買此玄文﹐福緣遇者毋輕泄﹐依圖立向不差分﹐榮華富貴無休歇﹔時師不明勉彊扡﹐𨿽發不久卽敗絕。】

蔣注﹕發龍多取支神﹐此乃用支之卦也。幹神不曰無取﹐而乃曰若是幹神又不同﹐明明有用幹之時﹐而特與用支者不同爾。幹帶支爲鬼龍﹐只就子癸壬子一宮爲例﹐其眞其價﹐三字之中﹐迥然差別。何以乾坤艮巽﹐獨名天然穴﹔蓋直以乾坤艮巽爲龍﹐不更轉尋名相﹐故曰天然﹔若他籠則干支卦位﹐非一名矣。水來當面是眞籠﹐此語石破天驚﹐鬼當夜哭﹐蓋乾坤艮巽之穴﹐又與取支惡幹者不同﹔觀此則寶照之訣﹐實非單重支神﹐洞然明白矣。至於格龍之法﹐止要兩三節不差錯﹐則卦气已全﹐不必更求於四五節之外﹐恐人拘泥太過﹐遇著好龍﹐當面錯過﹐所以發此﹐非楊公遷就之說也。但此兩三節﹐定要淸純﹐若到頭節數﹐略有勉彊﹐不能無誤﹐又戒作者須其難其愼也。

【一个星辰一節龍﹐龍來長短定枯榮﹐孟仲季山無雜亂﹐數產人龍上九重﹐節數多時富貴久﹐一代風光一節龍。】

蔣注﹕此亦論平洋龍神節數﹐以定世代近遠之應﹐總在行度之純雜上斷也。

平砂玉尺辧僞

國朝蔣平階大鴻著

辧僞總論

地理多僞書﹐平尺者﹐僞之尢者也﹐或曰是書也﹐以目視之儼然經也﹐子獨辧其僞何居曰﹐惟世皆以爲經也﹐余用是不能無辧﹐今之術家守之爲金科玉律﹐如蕭何之定漢法﹐苟出乎此﹐不得爲地理之正道﹐術士非此不克行﹐主家非此不敢信﹐父以教其子﹐師以傳其弟﹐果能識此﹐卽可以自號於人曰堪輿家﹐延之上座﹐操人身家禍福之柄而不讓﹐拜人酒食金帛之賜而無漸﹐是以當世江湖之客﹐寶此書爲衣食之利器﹐譬農之來耜﹐工之斧斤﹐其於謀生之策﹐可操劵而得也﹐有朝開卷而成誦暮﹐挾南車以行術者矣﹐豈知其足以禍世﹐如是之酷哉﹐知其禍世而不辧﹐余其無人心者哉﹐或曰是書之來也遠矣﹐千又安知其爲僞也﹐乃從而辧之曰﹐我亦辧之以理而已矣﹐或曰亦一理也﹐彼亦一理也﹐安知子之理是﹐而彼之理非﹐與曰余邀惠於先之賢哲﹐而授余以黃石靑鳥﹐楊公幕講之祕要﹐竊自謂於地理之道﹐得之眞而見之確矣﹐故於古今以來﹐所謂地理之書無所不畢覽﹐凡書之合於祕要者爲眞﹐不合祕要者爲僞﹐而此書不合之尢者也﹐旣得先賢之祕要﹐又嘗近自三吳兩浙﹐遠之齊魯﹐豫章八閩之墟﹐縱觀近代名家墓宅﹐以及先世帝王聖賢陵墓古迹﹐考其離合﹐正其是非﹐凡理之取驗者爲眞﹐無所取驗者爲僞﹐而此書不驗之尢者也﹐故敢斷其僞也﹐蓋以黃石靑烏楊公幕講斷之﹐以名家墓宅先世古迹斷之﹐非余敢以私見臆斷之也﹐或曰﹐然則秉忠之譔﹐伯溫之注盅﹐與曰此其所以爲僞也﹐夫地理者裁成天地之道﹐輔相天地之宜﹐以經邦定國﹐禍福斯民者也﹐三代以上明君哲相﹐無不知之﹐世道下衰﹐其說隱祕而寄之乎山澤之臒﹐逃名避世之士智者得之﹐嘗以輔翼興王﹐扶持景運而其說之至者﹐不敢顯然以告世也﹐文成公之事太祖﹐其最著者矣﹐及其沒也﹐盡舉生平所用﹐天文地理數學之書﹐進之內府﹐從無片言隻字存於家﹐而教其子孫﹐況肯著書立說﹐以傳當世耶﹐故凡世本之稱靑田者﹐皆僞也﹐均之佐命之英﹐知靑田則知秉忠矣﹐或曰﹐何是書之文辭井井乎若有可觀者也﹐曰其辭近是其理則非﹐蓋亦世之通人而不知地理者﹐以意爲之而傳會其說﹐托之乎二公者也﹐余特指其謬而一一辧之﹐將以救天下之溺於其說者。

辧順水行龍

山龍之脈與平洋龍脈﹐皆因水而驗其脈之動靜﹐而皆不以水而限其脈之去來。今先言山龍。夫﹐山剛質也﹐水柔質也﹐山之孔竅而水出焉。故兩山之間﹐必有一水﹐山窪下之處﹐卽水流行之道。水隨山而行﹐非山隨水而行也。山之髙者﹐脈所從起﹔山之卑者﹐脈所從止。山自髙而卑﹐故水亦從之自髙而卑﹐此一定之理也。往往大溪大澗之旁﹐小幹龍所憩焉﹔大江大河之側﹐大幹龍所休焉。蓋來山之眾支聚乎此﹐故來水之眾泒亦聚乎此也。然據水之順逆而論脈之行止﹐但可就其大槪而言爾﹐若必謂水於此界﹐脈必於此斷﹔水向左流﹐脈必不向右行﹐則不可也。夫龍脈之起伏轉折﹐千變而不窮。有從小江小湖崩洪而過者矣﹔有從大江大河﹐越數百十里不知其蹤迹端倪而過者矣﹔有收本身元辰小水﹐逆行收數里而結者矣﹔有向大幹水逆奔數百里而結者矣。龍之眞者﹐水愈斷而其過脈愈奇﹐勢愈逆而其骨力愈壯﹐豈一水之橫流﹐可遏之使斷﹐牽之使前乎﹖今《玉尺》云﹕順水直衝而逆回結穴﹐方知體段之眞﹐若逆水直衝而合襟在後﹐斷是虛花之地。眾水趨歸東北﹐而坤申之气施生﹔羣流來向巽﹝震﹞辰﹐而幹亥之龍毓秀。甲卯成胎﹐不含酉辛之气﹔午丁生意﹐豈乘坎癸之靈。據此而言﹐是天下必無逆水之龍也。豈其然哉。

或曰﹕子所言﹐山龍也﹔《玉尺》所言﹐平壤也。故其言曰﹕幹源曠野﹐鋪氈細認交襟﹔極隴平坡﹐月角詳看住結。山龍有脈可據﹐故有逆水之穴﹐平壤無脈可尋﹐只就流神之來去﹐認气之行止﹐豈與山之過峽起伏﹐同年而語乎。子生平專分山水二龍以正告天下﹐何又執此論也﹖

解之曰「平壤固純以流神辧气﹐與山之脈峽不同﹐至以水之來去爲气之行止﹐則我不取。我以爲酉辛水到﹐則甲卯之脈愈眞﹔癸坎流來﹐則午丁之靈益顯。坤申生气﹐眾水必無東北之趨﹔幹亥成龍﹐羣流必無巽辰之向。由此而言﹐《玉尺》不但於山龍特行特結之妙茫然未知﹐且於平壤雌雄交媾之機大相背謬。至其統論三大幹龍﹐而以爲北幹乃昆侖之醜艮出脈﹐而龍皆坤申﹔南幹乃昆侖之巽辰出脈﹐而龍皆幹亥﹔中條乃昆侖之寅甲﹑卯乙出脈﹐而龍皆庚酉辛。注者遂實其解曰﹕北乾無離巽艮震穴﹐中乾無震巽艮穴﹔建康只有南離﹑臨安只有坤兌﹑八閩只有坤申﹐固哉﹐《玉尺》之言也。夫﹐舉天下之大勢﹐大抵自兌之震﹑自乾之巽﹑自坤之艮者﹐地勢之從髙而下然也。至於龍之剝換轉變﹐豈拘一方。眞脈性喜逆行﹐大地每多朝祖﹐若執此書順水直衝之說﹐遇上格大地﹐反以爲不合理气而棄之﹐而專取傾瀉奔流﹐蕩然無气之地﹐誤以爲眞結而葬之﹐其詒害於人﹐烏有限量﹐余故不得已﹐而叮嚀反復以辧之也。

辧貴陰賤陽

易曰﹕立天之道﹐曰陰與陽﹐惟此二气﹐體無不具﹐用無不包﹐是二者不可偏廢﹐故曰孤陽不生﹐獨陰不長﹐是二者未嘗相離。故曰陽根於陰﹐陰根於陽。舍陽而言陰﹐非陰也﹑舍陰而言陽﹐非陽也。聖人作易﹐必扶陽抑陰者﹐何也﹖曰﹐道一而已﹐故曰幹分而爲二﹐而名之曰坤。以兩儀之對待者言﹐曰陰陽﹔以一元之渾然者言﹐惟陽而已。言陽﹐而陰在其中矣。就人事言﹐則陽爲君子﹑陰爲小人。內君子外小人爲泰﹑內小人外君子爲否。由此言之﹐陽與陰不可分也。苟其分之﹐則貴陽陰﹐如聖人之作易。何也﹐若貴陰賤陽﹐是背乎聖人作易之旨﹐而亂天地之正道也。《玉尺》乃以艮巽震兌四卦爲陰之旺相而貴之﹐以乾坤坎離爲陽之孤虛而賤之。卽以納甲﹐八幹十二支。丙納於艮﹑辛納於巽。庚納於震而亥卯未從之﹐丁納於兌而己酉丑從之﹐十者皆謂之陰而貴。以甲納幹﹐以乙納坤﹐以癸納坎而子申辰從之﹐以壬納離而午寅戌從之﹐十者皆謂之陽而賤。於是當世之言地理者﹐不論地之眞僞若何﹐凡見陰龍陰水陰向﹐則槪謂之吉﹐而見陽龍陽水陽向﹐則槪謂之凶﹐此乖謬之甚者也。夫﹐吉凶之理莫著於易﹐易六十四卦各有其吉﹐各有其凶﹐八卦﹐六十四卦之父母也﹐豈有四卦純吉﹑四卦純凶之理。八幹十二支亦然﹐吾謂論地﹐只論其是地非地﹐不當論其屬何卦體﹐屬何干支。若果龍眞穴的﹐水神環抱﹐坐向得宜﹐𨿽陽亦吉也。若龍非眞來﹐穴非眞結﹐砂飛水背﹐坐向偏斜﹐𨿽陰亦凶也。又拘所謂三吉六秀﹐而以爲出於天星﹐考之天官家言﹐紫微垣在中國之壬亥方﹐而太微垣在丙午方﹐天市垣在寅艮方。且周天二十八宿分布十二宮﹐皆能爲福﹐皆爲災。地之二十四干支上應列宿﹐亦猶是也。何以在此爲吉﹐在彼爲凶﹐此與天星之理全乎不合﹖至謂乾坤老亢﹑辰戌爲魁罡﹑丑未爲暗金煞﹐然種種悖理。夫乾坤爲諸卦之父母﹐六子皆其所產﹐何得爲凶。老嫩之辧在於龍﹐龍之出身嫩也﹐卽乾坤亦嫩也﹔龍之出身老﹐卽巽辛兌丁亦老也。斗之戴匡爲天魁﹐斗柄所指爲天罡﹐此樞幹四時﹐斟酌元气﹐造化之大柄也。理數家以爲天罡所指﹐眾煞潛形﹐何吉如之﹐而反以爲凶耶。五行皆天地之經緯﹐何獨忌四金﹖庚酉辛﹐金之最堅剛者也﹐旣不害其爲吉﹐而獨忌四隅之暗金﹐甚無謂矣。諸如此類﹐管郭楊賴從無明文﹐不知妄作﹐流毒天下﹐始作俑者其無後乎。我不禁臨文而三嘆也。

辧龍五行所屬

盈天地間只有八卦。先天之位﹐曰乾坤定位﹐山澤通气﹐風雷相薄﹐水火不相射。八卦總之陰而已﹐山陽澤陰﹑雷陽風陰﹑火陽水陰﹐皆兩儀對待之象。對待之中﹐化機出焉。所謂玄牝之門﹐是爲天地根﹐一陰一陽之謂道。八卦者﹐天地之體﹔五行者﹐天地之用。當其爲體之時﹐未可以用言也。故坎𨿽爲水﹐此先天之水﹐不可以有形之水言也﹔離𨿽爲火﹐此先天之火﹐不可以有形之火言也。故艮爲山而不可以土言也﹑兌爲澤而不可以金言也﹑震巽爲風雷而可以木言也。若論後天方位八卦﹐而以坎位北而爲水﹑以離位南而爲火﹑以震位東而爲木﹑以兌位西而爲金﹐似矣。四隅皆土也﹐又何以巽木乾金不隨四季﹐而隨春秋耶﹖此八卦五行之一謬也。及論二十四龍則又造爲三合之說。復附會之以雙山﹐更屬支離牽彊而全無憑據。夫﹐旣以東南西北爲四正五行﹐則巳丙丁皆從離以爲火﹑亥壬癸皆從坎而爲水﹑寅甲乙皆從震而爲木﹑申庚辛皆從兌而爲金﹐辰戌丑未皆從四隅以爲土﹐猶之可也。今又以子合申辰而爲水﹑並其鄰之坤壬乙亦化爲水﹔以午合寅戌而爲火﹐並其鄰之艮丙辛亦化爲火﹔以卯合亥未而爲木﹐並其鄰之幹甲丁亦化爲木﹔以酉合已丑而爲金﹐並其鄰之巽庚癸亦化爲金。論八卦則卦爻錯亂﹐論四令則方位顚倒﹐此三合雙山之再謬也。所謂多岐亡羊﹐朝令夕攺﹐自相矛盾﹐不持悖於理義﹐亦不通於辭說者矣。又以龍脈之左旋右旋﹐而分五行之陰陽﹐曰亥龍自甲卯乙﹑丑艮寅﹑壬子癸方來者爲陽木龍﹔亥龍自未坤申﹑庚酉辛﹑戌乾方來者爲陰木龍。其餘無不皆然﹐謬之謬者也。又以龍之所屬而起長生﹑沐浴﹑冠帶﹑臨官﹑帝旺﹑衰﹑病﹑死﹑墓﹑絕﹑胎﹑養﹔又以龍順逆之陰陽分起長生﹐曰陽木在甲﹐長生在亥﹐旺於卯﹑墓於未﹔陰木屬乙﹐長生在午﹑旺於寅﹑墓於戌。其餘無不皆然。舉世若狂以爲定理﹐眞可哀痛矣。夫五行者﹐陰陽二气之精華﹐散於萬象﹐周流六虛﹐盈天地之內﹐無處不有五行之气﹐無物不具

