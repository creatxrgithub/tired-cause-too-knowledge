六壬論命祕要

凡論人富貴貧賤壽夭﹐只看身命﹐更以干支用神﹐相生相合則命吉﹐如克害則命凶也。如身命旺相遇酃神良將生扶合助而不來刑克害者﹐必主其人有富貴福壽。若休囚無气﹐更遇凶神惡將克制﹐必主其人非夭卽貧﹐無造化之人也。大忌身命空亡及入墓﹐蓋空亡只主一身作事無成﹐多謀少遂﹐難立家計﹔入墓則主一世昏晦不明﹐行藏動靜必不亨快﹔又嫌身命瘦弱無助﹐蓋無气遇扶必因人並立﹔如更遇刑沖克害則官府欺淩﹐小人謗毀。若有气無助必獨立撐持﹐如更遇生扶合助則貴人提攜。又要財福旺相得地﹐如財無气又臨死墓絕空而日幹又被凶神惡將沖克﹐無吉神將救助﹐此乃至下之命。如子無气﹐又臨死墓絕空而日幹又被凶神惡將克制﹐無吉神將救助﹐亦爲至下之命。蓋子妻空不爲黃冠緇衣之僧道﹐則爲乞丐之貧人﹐又安求其增益也。大抵課命旺不如爻象旺﹐得課像旺可許其根基壯實﹔更得爻乘吉臨得力之地扶助身命﹐乃爲十全造化。蓋人之根基系於課﹐人之際遇系於爻﹐故課命無气﹐根基淺﹨薄﹔爻象得地﹐際遇興隆。細看三傳吉凶﹐其榮枯實決於此。夫初傳爲始﹐若財旺乘龍臨吉地﹐早年身必富貴﹐子旺興隆同傳初年子定軒昂﹐六合太常臨財爲作經商買賣興家﹐太陰天后見妻財婚姻早娶﹐白虎乘鬼發用初歲多災﹐驛馬同虎鬼入傳必定傷災有患﹐金被火制筋骨癆病﹐火遭水克眼目昏蒙﹐土來克水蠱疾多殃﹐初得吉神臨於生旺﹐初景淸髙富貴。若遇凶怒惡煞﹐初年積害多災疾﹐疫多興。初年多困﹐兄弟勞動﹐早歲貧寒。中傳財馬中年立業興家﹐子乘靑龍並立﹐金玉滿堂餘慶﹔雀蛇乘旺臨鬼﹐中年多遭非禍﹔勾空帶詞訟有傷﹔年命日辰有二徳皇書恩赦救解。末見吉神一路春風﹐若遇凶煞無制老來孤困極窮。又如初傳徳合末傳克害﹐卽幼年發福﹐末年貧寒﹔或初傳刑傷﹐末傳生比﹐卽主幼年貧困﹐老境亨通也。又看十二宮生扶合助日幹本命﹐卽主其宮諸事順利發達﹐如嘧祿宮得二馬﹐或儀奇皇恩等吉及龍富貴朱將與本命日幹相不人卽主得美官﹔如見以上諸吉﹐倘若囚死之地則主得微官。尢要日上與命上俱吉﹐方許得名位。如以上諸吉只見生合﹐但許遊泮而已。如生得旺稍得幫補﹐或貢監不能大貴也。又如財帛宮得吉神良將與命宮無刑沖破害等﹐與幹相生合﹐卽主財帛厚產業興隆。如兄弟宮得吉神良將與命幹無刑沖破害等﹐卽主兄弟富貴和睦。如田宅宮得良神吉將與命宮無刑沖克害等﹐則田宅增盛利益也。其奴僕男女妻子等宮。皆依此推之。若看大運流年月令髙低﹐看某運﹨某年某月令與日幹生旺比和徳合﹐更有吉神良將卽主某運某年某月內有進益之喜﹐凡事吉利通達。如見刑沖破害等凶神惡煞便知何年月內不利也。大抵持年稍重些﹐當與八字參詳看之。蓋推人之命關乎大造﹐非可輕斷﹐必須潛究根原﹐審察衰旺﹐生合刑害﹐年曆家把作得定﹐方可與人決斷吉凶﹐剖分得夫。若不細心推究而妄行決斷﹐富貴窮通成敗利鈍而無差誤者﹐未有之也。論女命

推婦人之命與男命不同﹐惟取其柔順情正爲吉﹐凡宮中寧夫之於弱不可失之於彊﹐婦命以支上神爲最要﹐支上神吉﹐其女良﹔支上神惡﹐其女悍。以用傳觀其益夫旺子之由﹐以各宮看其六親完缺之因。女命喜坐克宮﹐主愼重而有禮﹔坐小宮恐太過而嬌恣﹔最不宜衝宮動搖﹐更有陰合乘之恐別宮無制﹐則抱琵琶而過別船﹐不然亦有媒妮之流。坐害宮主不睦而嫉妒﹐坐刑害多刑傷暴戾﹔而坐徳祿宮作命婦推之。而歷重有福﹐入空鄕無救作寡婦斷之而孀居無依﹐坐丁馬更帶神再乘勾京陰合者鞏棄禮義而忻私奔。若坐丁馬乘貴常等吉將﹐他宮遙制﹐又當以貴論也。至於男命徳與學堂並則爲官淸正﹐祿與長生並則爲人富厚﹐遇被害爲學堂則爲術三推之。若婦人值破害爲學堂﹐又決爲靑樓人矣。值徳祿爲學堂﹐又斷爲賢徳之母也。如是值類而旁通之﹐其壬書推命之理始可得也。

推身命總決身命之法卽自有五﹐一根基二妻子三財官四限運五壽數﹐身命爲本體﹐以財官爲用神﹐推吉旺則福多﹐究凶衰則禍少﹐但依此決斷﹐無紊亂之意。第一節

先看日上爲主﹐若見貴人靑龍等吉神生旺者﹐身命有气爲可貴可富之人。若日上見墓絕﹐身命無气﹐𨿽遇龍堂吉神亦足小可規模﹐主虛花不實之像。君日幹無气﹐又臨凶煞﹐乃下等疾困之輩﹐若日上有气﹐卻臨凶煞﹐乃修偉榮顯而帶殘疾之人﹔若凶煞有制﹐反主假煞爲權矣。故以日幹爲身﹐以日上神爲所作之事而論。第二節

須看辰上神﹐爲妻室子孫﹐推福徳日辰相生相合﹐夫妻和翕﹐偕老百年﹔相克相衝﹐夫妻反目﹐卽朝夕不睦。辰上吉神臨之主好妻﹔若凶神惡煞臨之﹐其妻必惡﹔課無妻財主無妻室﹔或妻爻重見﹐辰上值空﹐主妻刑傷。兄弟爻見防有克制。課中有子必有子孫﹐若無子爻後無子息﹐子孫空亡多養少成。第三節

看財官﹐若日月有气﹐官祿貴馬龍常印綬諸吉生合日幹者﹐乃官貴之命。若子孫妻財靑龍常諸吉神臨日合日者﹐乃富貴之之命也。凡子爻制則有官﹐如子爻見而無制則官﹐兄爻見無制則財薄。第四節

論運限﹐凡日上旺相遇財官發福增產﹐遇鬼煞須防媽險﹐遇兄弟必主破財﹐若日衰遇官鬼則變官爲鬼賊﹨﹐遇父母則變爲艱辛﹐遇財福稍可發﹐遇兄弟則必遭禍患﹐看在何爻便斷何年發作。第五節

論壽數。壽數不可一槪而論﹐若日上無气﹐遇官鬼大煞白虎喪門弔客在邪爻作黨者﹐卽知在何運中﹐遇之卽死。日旺勝煞者不過災病﹐一路平順﹐一年一位細推詳﹐夭壽貴賤從此決。十二宮論命到財官一徨優﹐身更入吉又何求﹖旺相爲善休囚惡﹐徳爲喜悅刑沖憂。十二宮中仔細看﹐何宮爲劣何宮優。劣則爲忌優則吉﹐妻財子祿辧其由。財帛宮見天中煞﹐更有比運轉在其家﹐將來依理推了去﹐不是寒士卽浮誇。兄弟之宮刑煞遇﹐更有天刑獄而加。凶喪死气或衝害﹐若非隻身是仇家。田宅宮中是虛抵﹐天鬼天賊怕相交。旺相吉神日增盛﹐凶神凶將漸蕭條。男女宮中見吉神﹐長生爲用生气臨﹐良將並見多兒女﹐反此子息無處尋。奴僕宮中何以論﹖受克爲順生不遜。若遇虎勾並厭煞﹐將來惹禍累主人。妻妾之宮怕刑沖﹐無刑無劫便爲佳。有善逢吉爲良徳﹐益夫益子善持家。疾厄之宮卻喜空﹐支忌丘墓莫相逢。若遇徳神爲有救﹐如遭惡將定主凶。遷移宮內逢二空﹐空空如也復空空。若遷到處人欽敬﹐則徳祿馬在對宮。官祿之鄕所系重﹐天驛二馬動人應。若也無馬官不顯﹐或再無祿官缺俸。學堂龍徳祿官星後作空。若非官職有黜革﹐便爲庸庸世上翁。福徳之宮照得寬﹐遇吉爲榮凶則寒。此處逢空遇劫煞﹐一生坎坷無足言。如有吉神良將會﹐便得優遊子孫綿。十二相貌看時辰﹐不正相不眞。若帶勾玄並蛇虎﹐五官有破何須論。貴常龍合旺相吉﹐相貌魁偉人敬親。以上所說若入空﹐遇吉不吉凶不凶。此進不可泥而執﹐大道原來要變通。

占貴賤靈轄經曰﹕欲知貴賤者﹐子午丑未寅申生人以天罡加本命﹐卯酉辰辰戌巳亥生人以天魁加本命﹐視其生月上﹐見功曹傳送神後勝光大吉小吉﹐此六神皆主大富貴也。若見天罡或天魁﹐主貧窮無神。一曰大吉封侯二千石﹐見功曹傳送刺史之職﹐小吉或醫巫之學﹐大吉登明六百石﹐勝光神後四百石。又曰﹐天罡加本命﹐生月上見登明大貴﹐大小吉次貴﹐勝光神後功曹傳送亦貴。見天罡須窮無位﹐此其大略也。

占流年禍福欲知流年吉凶﹐以太歲加本命視其持年﹐上見功曹傳送者其利加增官祿﹐倍獲財利。若見天魁天罡者﹐其年災害疾病。欲知災事子加本命﹐魁罡下爲厄事也。又曰陽命以大吉﹐陰命以小吉加本命﹐視其行年上見寅卯午巳者﹐其歲有慶賀之事﹐非加官則添進人口也。又曰男以功曹﹐女以傳送加本命﹐看行年有太歲支徳並者﹐其年福利也﹐或添進人口田產﹐增益盛事。若以年上見魁罡者不利。

占月令吉凶欲知月令髙低﹐以小吉加生月﹐若魁罡臨人年命者此月大凶﹐或官災病疾喪服也。又曰男以功曹﹐女以傳送加生月﹐若行年上見天罡天魁﹐其年有喪服官災事也。

占壽夭欲知壽夭﹐專看本命上神﹐如生旺徳合則主延年﹐如克害刑沖反此。大端長生壽﹐冠還臨官帝旺俱壯健﹐可望壽。沐浴好色多病﹐備气不足﹔死墓絕胎養俱主夭。若見生气者亦上壽也。又四孟作三傳遞生日幹本命﹐主長壽。若從幹遞生去者﹐名根斷源消﹐必主夭死。若死神帶虎克日﹐再見空亡者﹐爲黃泉鬼也。又曰﹐日上神生日主壽﹐辰上神生辰必主壯健﹐難以長壽言之。四仲作傳不夭不壽數之﹔四季作三傳則命無壽也。又曰先看四課﹐次論三傳﹐若四課中見凶神惡煞來克本命﹐三傳內若乘白虎有气﹐行年上重逢喪弔克本命﹐此年矣。看命上得何神﹐便知何年命終。如功曹臨之卽壽盡於寅年﹐太衝臨之卽數盡於卯年也。菲日上見吉神良將來救者﹐立見災危﹐命不損傷也。當變通以求之也。

論命數數於年月日辰上見吉神良將者﹐旺相气用傳始終旺相爲積世富貴﹐﹔如始衰終旺則遲得名位﹔若所謂神﹐𨿽有旺相气並用傳皆不與天乙相生者必失也。

土源賦河圖呈像﹐先後陳爻﹔二气生於無窮。一乃達於地戶﹐气必貫乎天門﹔蘊鬼戶之女之妙用。夫人生於世者﹐有內造外造﹐理著於生之克之﹐或空或通﹐或夭或左﹔生克制化﹐究至理於無窮﹔旺相休囚﹐施妙用於不盡﹔衝宮識禍福之先後﹐合鄕呈吉凶之緩急﹔某運凶﹐某運﹨吉﹐具爻於衝﹔此時窮﹐彼時通﹐呈像於合﹔問三合識其要略﹐曉其統宗﹔各宮之神煞﹐復以生克爲用﹐一生之還以制化爲先﹐合官吉而終吉﹐衝宮凶終凶﹔運聊知禍福之表裏﹐依小限極詳吉凶之精粗﹔大限小限感要生身生命﹐本宮對宮俱喜多情多義﹔衝宮動搖﹐知無寧日﹔身坐祿馬﹐顯耀知有定期﹔命在衝身在合﹔看神煞而以資判斷﹐或命在合身在衝﹐得生克而知獲全功﹔干支之神囚爲緊要﹐之肱關情。其中之妙理﹐務在變通﹐若執一途

造機賦夫無聲無臭者造化體虛之妙﹐成物成人者陰陽發運之功。欲推身命﹐先察格局﹔人有妙局奇格﹐理宜觸類旁通。勿以有格有局而頓以貴許﹐無格無局而驟以貧稱﹔蓋有格有局亦有窮寒士﹐無格無局亦有富貴賢人﹔有格局者宜觀其爲成爲破﹐不入格局者宜詳其有情無情﹔遇破者𨿽有格而不貴﹐有情者𨿽奎無局而不貧。要詳於生旺比合﹐更究其破害刑克。𨿽跨虎騎龍﹐遇刑克反斷爲尋常之輩﹔而一气有刑害豈推作出奇之人。龍化蛇﹐虎化貍﹐失勢必朱門餓莩﹔蛇化龍﹐貍化虎﹐得地爲白屋公卿。跨龍跨虎推爲常居帝裏﹐乘龍乘禦反許其必務農商。陰陽反背最畏孤虛壞格﹐二龍禦命遄忻徳祿扶宮。乘龍飛天防中途而遇害﹐雙騎虎背喜大道爲亨。者喜其明而惡其暗﹐司天門者憎乎開而管乎閉。何履虎尾人人回避其危﹐立虎首个个爭逞其咸地之分嫌守欲拱﹐朱雀之辧惡束喜騰。鎭居中央穩坐四維﹐受其有情無情。旺而福禍立見﹔魁甲交貫﹐參喜忌而成敗立分。至於三合人格無不喜憎﹐隔角成局亦有公私。蓋庚星呈瑞乃從革之號﹐祥光來拱是炎上之名﹔帶徳祿位重權髙﹐無破壞喜優財足。帝座淵穆﹐潤下生身多富貴﹔靑帝施恩﹐曲直扶命必崢嶸。北斗司權無破﹐必少登科甲﹔南極獻圖有成﹐定早步靑雲。西方專美﹐喜有气而得吉助﹔東海探珠﹐惡無气而招凶損。坎離交泰財富優足﹐震兌投合權位髙尊。海云雙秀﹐帶未爲傷其秀气﹔林火揚光﹐凶將亦損其光明。金含北極﹐吉集當貴還須八手﹔火明西嶽﹐凶散功名到底有成。問天守躔﹐命局不動而不妨伏吟﹔任信吉扶﹐其身亦爲亨。總之課體全吉﹐要詳吉中藏破﹔月傳枯冷﹐當審寒谷回春。𨿽造化之理有反復之不齊﹐而推沿之道任後哲之變通。

課命總要六壬之奧﹐豈易沿哉﹖自成帙以來﹐彌處不著﹐靡事不占﹐且天時人事無一事不在其範圍﹐更無一時不分其吉凶而以定命﹐實有難出乎其數者﹐在得之精與不精耳。其法取本人之生月合神﹐合神卽太陽星也﹐加於本人生時上而運式之﹐以本人生日立其四課﹐就四課取出三傳。又以大衍之數立其大運﹨﹐以男從丙女從壬三陽三陰之義立其小運﹐就課傳酌二身命﹐合之大小運﹨限便知爲何格局﹐而人之或主貴﹐或主富﹐或主貧賤﹐或主夭壽﹐便洞乎胸中﹐了然紙上。經曰﹕天門地戶好消息﹐人門鬼路識髙低﹐此之謂也。然生克制化藏功用﹐旺相休囚悟豆機﹐徳合鬼墓觀乎有損有益﹐刑沖破敗識其可去可畱。定人於二十四格之中﹐識人於二十六局之內。訾鶉尾許其來人烈士﹐實沈析木藏乎將相勛臣。夫文人烈士之內亦有村夫俗子﹐而勛臣將相之中亦有饑殍庸士﹐故謂識其變通者此也。蓋生人之幹者其身孫焉﹐生人之支者其宅其妻其子孫系焉﹐宜詳其其旺相生合有徳祿比助爲利益﹐破害刑沖休囚無气爲損憂。然於支幹固爲體要﹐而傳用亦所關情﹐蓋三傳乃決人少壯老之三限也﹐初吉少年優﹐中凶壯年愁﹐老來看末傳﹐榮枯立可搜。是支幹四課定其根基﹐而發用三傳決乎際遇矣。又以有利於合論其大運﹐以五六合論其小運﹨﹐人身命坐何宮﹐又身命之上下矣﹐完之則成﹐敗之則期﹐判於幾上矣。如某人大運吉﹐再以小限沖合決之﹐便知何年得吉。如某大運﹨凶﹐亦以小運沖合決之﹐便知何年得凶。然雙以小逆數正二等月令﹐看其某月得吉﹐某月得凶﹐就月令運﹨限驗之身命﹐便知其禍福吉凶擬於何年何月見也。總之﹐壬道精微﹐惟在細心研究﹐變通以求之﹐故聖人曰﹐神而明之﹐存乎其人。

二十四格正跨靑龍如生人本命是子﹐加於寅乃﹐寅乃靑龍﹐命帶吉將並羣馬生合學堂於課傳﹐身宅無遇破格之神﹐便主極貴臺閣之命。若他處有帶蛇虎來沖克壞其貴气﹐則不美矣﹐名跨龍不住。倒跨靑龍如生人本命是子﹐寅乘靑龍加於其上則龍反來就我﹐而我得跨之故名倒跨。喜課傳扶助吉神良將加護﹐則主大貴富之命。如來沖克更兼空亡或自敗气者則又然矣。雙騎龍背如生人本命是辰加於寅上﹐或寅加於辰上﹐皆謂之雙騎﹐最怕申戌來衝﹐喜傍宮生扶比和﹐如神吉將拱護則主富貴奇局﹐如課傳中有凶神惡將來沖克聽見傷則非是格也。二龍禦命如生人本命是子﹐遇寅加於其上﹐又得辰爲上龍加於寅上﹐課中只有此一貴气之格﹐最怕無气﹐沖克反嫌。合神合去一龍則不爲之禦命矣。若再遇凶衝大多身命爲二龍傷命﹐必爲窮困之命更復爲至賤之人也。龍化土蛇如生人本命是寅﹐加於巳爲蛇之本家﹐更有騰蛇乘之﹐此爲賤命﹐反喜來衝﹐更喜合去蛇之乘神爲福吉﹐反怕吉神憎於蛇口中生﹐終有大志而不得伸也。此格多生富貴之家。土蛇化龍如生人本命是巳﹐或帶蛇臨於寅上﹐前後吉神良將拱護﹐又太衝六合居於有力之地﹐則化之易且更顯也。倘龍作空或被衝則爲之化而不化﹐反主賤也。此格多生貧賤之家。乘虎登天如生人本命是午﹐帶白虎臨於亥上﹐或本命是申加於亥上亦是。此格固喜吉神將﹐亦不畏凶神將﹐沖合俱宜見。惟怕無气﹐此格主威鎭邊夷﹐公侯之命﹐如逢無气便爲無賴惡徒也。履虎尾格如生人本命是未或本命臨未是也﹐若逢吉辰良將扶助亦待稍﹐不見吉神良將便爲術士吏卒之流﹐喜見沖合﹐不怕無气﹐猛則虎驚﹐不猛則虎要睡也﹐有狐假虎威之諭。立虎首格如生人本命或酉﹐或本命臨酉是也﹐此格主人折衝萬里﹐功名蓋世﹐若無气﹐將或亦無气﹐待立虎首而抱驚懼之心﹐有不敢出顯之像﹐不畏沖合﹐最喜有乘而遇吉助也。雙騎虎背如生人本命是申﹐又乘白虎﹐此最喜制伏﹐不問神將吉凶﹐最喜有气﹐此人必有猛烈剛傲之性而人不敢犯﹐武則好殺﹐文則輕刑﹐有淸正之風﹐無媚上之气﹐乃英豪也。虎化貍格如生人本命或申加戌上﹐或帶白虎臨戌上﹐其人必爲軍座吏役或凶惡悍徒也﹐再無气並空乃爲朱門餓莩。如逢吉神將﹐上下逢沖合而終不化也﹐有半福之像焉。貍化虎格如生人本命屬戌加於申上或帶白虎﹐再得寅立於得力處﹐更有气遇吉神良將幫助則化矣。否則不能化也﹐此應白屋出公卿之諭。大抵化則貴﹐不化則賤﹐不可一槪而論。司命天門如生人本命之神加於亥上﹐帶貴常龍後合朱並四馬皇書皇恩覺察堂城吏方爲得司天門﹐總書記人樞祕之職。若凶將並空亡﹐或別有沖克﹐皆不得司也﹐輕則減福﹐重則不流矣。天門不開如生人本命之神作閉口臨亥或亥作閉口皆爲不開格﹐主有大志而不得伸矣﹐乃寒儒之命﹐領別宮有神衝之刑之或可少發福也。明入天門如生人本命作太陽﹐或亥自作太陽本命立於其上﹐爲明入﹐主富貴不怕沖合空亡﹐忌無气恐爲寒士。暗入天門如生人本命上乘玄武臨於亥上﹐或亥自作玄武﹐此神喜夜不喜晝﹐再逢旺气﹐有魁罡厭煞照﹐定爲綠林豪傑或作亂世之姦雄﹐如無气逢良善之神將﹐或爲猥瑣之小使也。坐守地戶如生人本命加於巳上﹐帶貴常勾空﹐主爲看財虜也﹐最喜有气﹐若無气亦可爲中人產業也。若封鎖气再帶凶將而將又無气主至貧薄之命。來拱地戶如竹人本命是辰﹐加於午上﹐乃往來求巳﹐在中格之極富﹐倘別宮又遇文明之星照應主以財得官﹐最喜有气﹐帶吉神將﹐忌沖克﹐如有沖克﹐更帶凶神將則不以富貴取之。朱雀束翅如生人本命上乘朱雀臨亥子丑之處﹐示雀落水爲之束翅﹐主有七步之才而不得展也﹐或別宮土多﹐朱雀得免水患﹐或見木神雀得生騰﹐稍有微福耳。朱雀騰輝如生人本命帶朱雀臨寅卯辰巳午之上﹐東方气受生﹐南方火气並炬﹐故爲騰輝格﹐主文章蓋世﹐官由翰苑。如無气更帶凶神將﹐則爲寒儒也。四墓交錯如生人本命屬土加於四土之上﹐主人丰厚有財產。倘別宮透出秀气﹐官祿顯露﹐學堂印殺加拱﹐又當以貴論﹔如時合元气﹐再帶凶神將則不見其富而見其貧困也。河魁貫甲如生人本命是戌加於寅上是也﹐宜修武業﹐如別宮透出文明之星朝拱﹐乃文武全備之貴命﹐最喜有气而忌無气者﹐無气又被別宮衝破不以此推也。甲貫河魁如生人本命是寅加於戌上是也﹐其取用與河魁貫甲相近﹐若有气得吉神將扶助則卽爲貴命也。朱勾拱拜如生人本命是午加於辰上﹐或本命乘火者臨辰上﹐其命有气﹐主人性剛好辯﹐有傳貴﹐若無气徒抱不平之气﹐逐日訟斗之人也。

一十六局庚星呈瑞三合金局從革也﹔祥光搖拱三合火局炎上也﹔帝座淵穆三合水局潤下也﹔靑帝施恩三合木局曲直也﹔穩坐中宮四季土局稼穡也﹔以上五各喜生命生身﹐更有吉神將扶助﹐別宮有情﹐且居時令旺气﹐則爲富貴奇局。如刑害衝破﹐其身命更帶凶將﹐別宮又無情﹐又當以輕重較量榮枯也。倘在空亡分三服之優劣﹐究始末之空通。北斗司權三傳亥子丑也﹔南極獻圖三傳巳午未也﹔西方專美三傳申酉戌也﹔東海探珠三傳寅卯辰也﹔以上四格皆取各方秀气爲三傳﹐喜生命生身﹐更有吉將扶助﹐別宮照應有情﹐更居旺相气則大富貴之命。如刑害衝破其身命﹐更凶將入傳﹐別宮無情﹐又當以貧薄推之也。其三傳之有情無情﹐而少壯老之三限系焉。坎離交泰如本命是亥子丑﹐臨於巳午未﹔或本命是巳午未臨於亥子丑﹐乃反吟三傳也。最喜有气﹐吉神將俱集﹐則主發福。如無气﹐更帶凶將神煞則始終貧困也。兌震投合如本命是寅卯辰加於申酉戌上﹐或本命是申酉戌加於寅卯辰﹐亦反吟三傳也﹐其所取用與前命同看。周天守躔如生人本命坐本宮而不動﹐自本宮而作三傳者﹐最喜丁馬有气入傳﹐更帶吉神良將﹐則主發富發貴﹐不然則不以富貴取也。紅雲雋秀如生人本命是寅卯辰﹐加於亥子丑上﹔或本命是亥子丑﹐加於寅卯辰上﹐連茹間傳等﹐從命上發用入傳是此格也﹐喜吉神﹐不忌沖合﹐若帶罪煞﹐乃秀而不秀﹐反不貴也。林火揚光如本命是寅卯辰﹐加巳午未之上﹔『或命是巳午未﹐加於寅卯辰之上﹐從命上發用入傳﹐或連茹間傳﹐皆是此格﹐其取用同前。天合北極如生人本命是早上申酉戌﹐加於亥子丑之上﹔或命是亥子丑﹐加於申酉戌之上是也﹔或連茹﹐或間傳等﹐從命上發用入傳﹐皆是。喜吉神將﹐嫌空破煞﹐遇徳祿二馬等﹐旺相則大好達。若休囚無气則不爲合矣。火明西嶽如生人本命是巳午未﹐加於申酉戌上﹔或本命是申酉戌﹐加於巳午未上﹐從命上發用入傳﹐更旺相有气﹐無蛇虎凶將惡煞﹐遇吉扶助﹐必崢嶸也。否則不以此論。

