△《吳園易解》•九卷﹝湖北巡撫采進本﹞

宋張根撰。根字知常﹐徳興人。年二十一登進士第。大觀中官至淮南轉運使﹐以朝散大夫終於家。事迹具《宋史》本傳。是書末有其孫垓《跋》﹐稱爲先祖太師者﹐其子燾孝宗時爲參知政事追贈官也。根所撰述甚多﹐垓《跋》稱有宋朝編年數百卷﹐五經諸子皆爲之傳注。晁公武《讀書志》載有《春秋指南》十卷﹐今皆未見。惟此《易解》僅存﹐明祁承《火業》家有其本。此爲徐氏傳是樓所鈔﹐自《說卦傳》「幹健也」節以下﹐蠹蝕殘闕。末有康熙壬申李良年《跋》﹐亦稱此本不易得。然《通誌堂經解》之中遺而不刻﹐豈得本於刻成後耶﹖書中次第﹐悉用王弼之本。詮義理而不及象數﹐不襲河洛之談。注文簡略﹐亦無支蔓之獘。末有《序語》五篇﹐《雜說》一篇﹐皆論《系辭》﹐於《經》義頗有發明。又《泰卦論》一篇﹐於人事天道倚伏消長之機尢三致意焉。蓋作於徽宗全盛時也。亦可云識微之士矣。

吳園易解卷第一

上經乾坤屯需訟師比小畜履乾下乾上干元亨利貞初九潛龍勿用伯夷之事九二見龍在田利見大人仲尼之事九三君子終日幹幹夕惕若厲無咎文王之事九四或躍在淵無咎武王觀兵之事九五飛龍在天利見大人禹湯之事上九亢龍有悔穆王之事用九見羣龍無首吉堯舜之事彖曰大哉乾元萬物資始乃統天雲行雨施品物流形大明終始六位時成時乘六龍以禦天干道變化各正性命保合太和乃利貞首出庶物萬國咸寧乾道無所不該四徳特舉其應物之迹耳故有人君之象象曰天行健君子以自彊不息帝之所興王之所成皆原於此潛龍勿用陽在下也見龍在田徳施普也終日幹幹反復道也或躍在淵進無咎也飛龍在天大人造也亢龍有悔盈不可久也用九天徳不可爲首也天爲剛徳猶不幹時況於人乎文言曰元者善之長也亨者嘉之會也利者義之和也貞者事之幹也君子體仁足以長人嘉會足以合禮利物足以和義貞固足以干事君子行此四徳者故曰乾元亨利貞四徳所配惟幹爲然初九曰潛龍勿用何謂也子曰龍徳而者也不易乎世不成乎名遁世無悶不見是而無悶樂則行之憂則違之確乎其不可拔潛龍也時命大謬而樂則行此所以爲聖人之九二曰見龍在田利見大人何謂也子曰龍徳而正中者也庸言之信庸行之謹閒邪存其誠善世而不伐徳博而化易曰見龍在田利見大人君徳也有君徳而無位私淑艾者也閒邪存其誠是以能守其中庸善世而不伐徳博而化是以無思不服九三曰君子終日幹幹夕惕若厲無咎何謂也子曰君子進徳修業忠信所以進徳也修辭立其誠所以居業也知至至之可與幾也知終終之可與存義也是故居上位而不驕在下位而不憂故幹幹因其時而惕𨿽危無咎矣內文明所以進徳也外柔順所以居業也三分天下有其二非幾而何以服事商非義而何九四曰或躍在淵無咎何謂也子曰上下無常非爲邪也進退無恆非離羣也君子進徳修業欲及時也故無咎時哉不可失何咎之有九五曰飛龍在天利見大人何謂也子曰同聲相應同气相求水流濕火就燥雲從龍風從虎聖人作而萬物睹本乎天者親上本乎地者親下則各從其類也聖賢相須然後可大有爲於天下上九曰亢龍有悔何謂也子曰貴而無位髙而無民賢人在下位而無輔是以動而有悔也潛龍勿用下也見龍在田時舍也終日幹干行事也或躍在淵自試也飛龍在天上治也亢龍有悔窮之災也乾元用九天下治也變則通故潛龍勿用陽气潛藏聖人所以在下見龍在田天下文明所以時出而含終日幹幹與時偕行所以行其能事或躍在淵乾道乃革所以進而自試飛龍在天乃位乎天徳所以居上而治亢龍有悔與時偕極所以處窮爲災乾元用九乃見天則所以常治而不亂蓋功成名遂身退天之道乾元者始而亨者也利貞者性情也幹始能以羙利利天下不言所利大矣哉乾造始而萬物自亨無一物不得其所而各正其性命之情此其所以爲大而人君法之也大哉幹乎剛健中正純粹精也六爻發揮旁通情也時乘六龍以禦天也雲行雨施天下平也具此七徳是以能不息而首出無所不利爲人君之象焉君子以成徳爲行日可見之行也潛之爲言也而未見行而未成是以君子弗用也待時而動之謂君子學以聚之問以辧之寛以居之仁以行之易曰見龍在田利見大人君徳也寛以居之無欲速之謂仁以行之不欲一物失所之謂學問以成之寛仁以用之此徳之所以博而施之所以普也以此處下元聖素王以此處上帝王天子之徳也九三重剛而不中上不在天下不在田故幹幹因其時而惕𨿽危無咎矣徽柔懿恭小心翼翼之謂九四重剛而不中上不在天下不在田中不在人故或之或之者疑之也故無咎動以不得已之謂夫大人者與天地合其徳與日月合其明與四時合其序與神合其吉凶先天而天弗違後天而奉天時天且弗違而況於人乎況於神乎所謂順乎天而應乎人亢之爲言也知進而不知退知存而不知亡知得而不知喪其惟聖人乎知進退存亡而不失其正者其惟聖人乎持滿有道天下所以常治而不亂也坤下坤上坤元亨利牝馬之貞君子有攸往先迷後得主利西南得朋東北喪朋安貞吉坤𨿽具四徳而所利己小況屯隨臨無妄革一時一事者乎案易卦元亨利貞四徳全具者自乾坤外惟屯隨臨無妄革五卦原本多一賁卦系傳寫之誤今刪故曰齊小大者存乎卦此學易者所以當變而通之然後可也彖曰至哉坤元萬物資生乃順承天此所以爲坤而爲人臣之象坤厚載物徳合無疆隨天所覆含﹖光大品物咸亨生育亭毒牝馬地類行地無疆不爾不足以配天之健柔順利貞君子攸行柔順而不正則小人之徒爾先迷失道後順得常陰以從陽爲正西南得朋乃與類行巽離兌皆陰卦也東北喪朋坎艮震皆陽卦也乃終有慶陰以佐陽爲功安貞之吉應地無疆不安於正其能無疆乎人臣之道盡此矣象曰地勢坤天動故言行地靜故言勢君子以厚徳載物於國有不聞於家有不見之謂初六履霜堅冰至象曰履霜堅冰陰始凝也馴致其道至堅冰也罔不在初之義六二直方大不習無不利臯陶之事象曰六二之動直以方也不習無不利地道光也此所以爲大六三含章可貞可猶可捲而懷之之謂或從王事無成有終大禹之事象曰含章可貞以時發也或從王事知光大也旣明且哲之謂六四括囊無咎無譽微子之事象曰括囊無咎愼不害也坤道革故六五黃裳元吉伊周之事象曰黃裳元吉文在中也上六龍戰於野其血黃象曰龍戰於野其道窮也后羿之事用六利永貞象曰用六永貞以大終也大而能終伊周告歸之事文言曰坤至柔而動也剛至靜而徳方後得主而有常含萬物而化光坤道其順乎承天而時行不剛不方不足以配天然行之有時必主於順而後可往而不返斯有至於龍戰者矣此君子所以當辧早也積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辧之不早辧也易曰履霜堅冰至蓋言順也不辧故積習而不自知辧者察其善惡之謂直其正也方其義也君子敬以直內義以方外敬義立而徳不孤有敬以直內然後可盡義以方外不然能免於疑乎不孤之謂大直方大不習無不利則不疑其所行也諫諍輔拂人臣所以塞責何疑之有陰𨿽有羙含之以從王事弗敢成也地道也妻道也臣道也地道無成而代有終也三公北面執璧而面槐義取於此天地變化艸木蕃天地閉賢人陰道勝故易曰括囊無咎無譽蓋言謹也非盡言之時君子黃中通理逹權之謂謹案禦纂周易折中引蔡氏淸曰黃中非通則無以應乎外與逹權之義正合原本作逺權系傳寫之誤今攺正正位居體羙在其中而暢於四支發於事業羙之至也功成治定制禮作樂之謂陰疑於陽必戰爲其嫌於無陽也故稱龍焉猶未離其類也故稱血焉明其爲賊之謂夫黃者天地之雜也天而地黃各正其分用六所以大而能終也震下坎上屯元亨利貞勿用有攸往利建侯彖曰屯剛柔始交而難生震坎皆陽而曰剛柔始交者此論乾坤而不論卦與損剛益柔之義同動乎險中大亨貞雷雨之動滿盈於物則利於人則屯天造艸昧宜建侯而不寧無主益亂象曰云雷屯君子以經綸拯危定難固屬君子初九盤桓利居貞利建侯象曰𨿽盤桓志行正也以貴下賤大得民也應物則利治亂則凶案初九𨿽系有爲之才然當屯難之初伏處在下未可出而治亂故曰治亂則凶原本作始亂與卦義未協今攺正六二屯如邅如乘馬班如匪冦婚媾女子貞不字十年乃字象曰六二之難乘剛也十年乃字反常也歳寒然後知松柏擾攘然後見君子六三卽鹿無虞惟入於林中君子幾不如捨往吝屯難之際失位無應進退之幾於是乎在惟君子爲能不俟終日也象曰卽鹿無虞以從禽也君子捨之往吝窮也六四乘馬班如求婚媾屯道革故往吉無不利以貴求下利孰大焉象曰求而往明也不失時故九五屯其膏小貞吉大貞凶象曰屯其膏施未光也人主病不廣大況多難之時乎上六乘馬班如泣血漣如象曰泣血漣如何可長也上下無交志當益壯而乃效兒女之悲不足道矣坎下艮上亨匪我求童童求我初筮告再三瀆瀆則不告利貞彖曰山下有險險而止險在下而止所以爲亨以亨行時中也直而溫寛而栗之謂匪我求童童求我志應也初筮告以剛中也再三瀆瀆則不告瀆也剛而無虐簡而無傲之謂蒙以養正聖功也守之以愚象曰山下出泉初出於山莫適所之之始也道之以道可至於海蒙之終也不知所以道之茫然無所歸宿斯爲下矣君子以果行育徳乃免於初六發利用刑人用說桎梏發蒙之道以威爲先始𨿽甚艱終乃甚福治亦如之以往吝之始故象曰利用刑人以正法也正法所以警之宥罪所以待之不少假借之謂九二包吉善救之謂納婦吉勿庸疾怨之謂子克家象曰子克家剛柔接也夫義婦徳宜有子焉六三勿用取女見金夫不有躬無攸利此所以爲象曰勿用取女行不順也六四困吝象曰困之吝獨逺實也自棄之謂六五童吉象曰童之吉順以巽也成王之事上九擊待之盡故不利爲寇利禦寇象曰利用禦寇上下順也乾下坎上需交則爲屯不交則爲解有孚光亨貞吉利渉大川彖曰需須也險在前也剛健而不﹖其義不困窮矣所以異於蹇二得之矣需有孚光亨貞吉位乎天位以正中也所以異於屯五得之矣利渉大川往有功也象曰云上於天需君子以飲食宴樂萬物皆得故初九需於郊利用恆無咎處難之初故象曰需於郊不犯難行也利用恆無咎未失常也九二需於沙小有言終吉象曰需於沙衍在中也幹之體故𨿽小有言以吉終也義不勝故九三需於泥致寇至密邇於難故象曰需於泥災在外也自我致寇敬愼不敗也過剛不中猶有待故六四需於血出自穴象曰需於血順以聽也待傷而出亦已晚矣九五需於酒食貞吉險難旣平徳澤旣降天下宴樂之時象曰酒食貞吉以中正也萬﹖庶民惟中正之供耳上六入於穴有不速之客三人來敬之終吉象曰不速之客來敬之終吉𨿽不當位未大失也處卦之外不與物爭三陽彚進於己無嫌能敬以待之可無虞也坎下乾上訟有孚窒惕中吉終凶利見大人不利渉大川彖曰訟上剛下險險而健訟此所以異於需訟有孚窒惕中吉剛來而得中也終凶訟不可成也利見大人尙中正也不利渉大川入於淵也訟之不可如此故聖人反復戒焉象曰天與水違行訟天左旋水東注此訟之端君子以作事謀始所以防訟初六不永所事小有言終吉猶所謂果而已不敢取彊焉象曰不永所事訟不可長也𨿽小有言其辯明也九二不克訟歸而逋其邑人三百戶無眚象曰不克訟歸逋竄也自下訟上患至掇也上有好者下必有甚君無尢焉六三食舊徳貞厲終吉或從王事無成食徳𨿽未至於訟然有訟之端矣爲能從之所以異於二而終吉也以此從王事亦可以免成猶成事不說之成像曰食舊徳從上吉也非始事故九四不克訟復卽命渝安貞吉聞理而止不遂而遁象曰復卽命渝安貞不失也九五訟元吉中不取彊正則我直訟之元吉孰大於是象曰訟元吉以中正也此天下所以利見而願質焉上九或錫之鞶帶終朝三禠之象曰以訟受服亦不足敬也取彊之辱如此坎下坤上師貞丈人吉無咎彖曰師眾也貞正也能以眾正可以王矣丈人之義如此剛中而應行險而順以此毒天下而民從之吉又何咎矣感而後動之謂應我直彼曲之謂順兵凶器惟如此然後可以免於咎甚於訟故也象曰地中有水師伍法示仿焉君子以容民畜眾惟如此然後爲有名初六師出以律否臧凶象曰師出以律失律凶也師以嚴爲貴故初失律三輿屍四左次五弟子則皆凶其有功者惟二而已至上六則又以柔終焉惡夫黷也九二在師中吉無咎王三錫命象曰在師中吉承天寵也從順天討故王三錫命懷萬也兼愛夫民故六三師或輿屍凶象曰師或輿屍大無功也初事之始失律而已三事之成故有輿尸之象焉六四師左次無咎象曰左次無咎未失常也左次不能用眾之謂六五田有禽利執言無咎長子帥師弟子輿屍貞凶象曰長子帥師以中行也弟子輿屍使不當也田以教戰而已執言問罪而已故𨿽不剛無害若夫欲用師惟長子爲可何則民素服其貴也𨿽未必有功然未有輿尸之患焉上六大君有命開國承家小人勿用象曰大君有命以正功也小人勿用必亂也賚之師是已茍小人是用則師復起矣坤下坎上比吉原筮元永貞無咎不寧方來後夫凶彖曰比吉也比輔也下順從也此所以吉原筮元永貞無咎以剛中也此戒於私不愼必爭不寧方來上下應也非獨順從而已後夫凶其道窮也所謂後服者必凶象曰地上有水比先王以建萬國親諸侯比孰大焉初六有孚比之無咎有孚盈缶虛中而質誠應之象終來有它吉當比之初無應乎外然而上比於賢也茍能彊而附之可以無咎至誠而已則終與之同升矣故曰有它吉因不失其親亦可宗之謂乎象曰比之初六有它吉也六二比之自內貞吉象曰比之自內不自失也𨿽以陰居陰然中正而應故吉六三比之匪人順乎上六故象曰比之匪人不亦傷乎君子所以居必擇鄕遊必擇士六四外比之貞吉象曰外比於賢以從上也水性趨下而四得位故九五顯比王用三驅失前禽邑人不誡吉象曰顯比之吉位正中也惟正中爲能顯捨逆取順失前禽也邑人不誡上使中也田有驅噪逐奔之義邑人不誡天下可知蓋中正以觀天下不求於物而物自歸焉莫不取於中正區區上六何足爲累乎舜之舞幹蓋得之矣上六比之無首凶象曰比之無首無所終也乾下巽上小畜亨密雲不雨自我西郊所畜小故彖曰小畜柔得位而上下應之曰小畜位非中正故健而巽剛中而志行乃亨密雲不雨尙往也自我西郊施未行也西方收斂之地故以懿文徳爲貴象曰風行天上小畜異於觀矣君子以懿文徳始於自益初九復自道何其咎吉象曰復自道其義吉也小畜之初有應於上吾斯未信量力而止豈徒免賊夫之譏且無自傷之患九二牽復吉象曰牽復在中亦不自失也𨿽無初自知之幾亦免夫三不勝任之辱九三輿說輻夫妻反目象曰夫妻反目不能正窒也重剛不中其理固然然身不行道不行於妻子況能任重乎盆成括是已六四有孚血去惕出無咎象曰有孚惕出上合志也上𨿽貞孚所畜未大以弱制彊不免於傷懼以終始庶可無咎九五有孚攣如富以其鄰象曰有孚攣如不獨富也居位得中而乃攣如不能獨富所畜小故也上九旣雨旣處尙徳載婦貞厲月幾望君子徵凶象曰旣雨旣處徳積載也君子徵凶有所疑也懿徳之極𨿽可施爲所畜者小當思危滿與夫大畜之上九異矣兌下乾上履虎尾不咥人亨彖曰履柔履剛也說而應乎幹是以履虎尾不咥人亨剛莫如虎而柔能勝之禮之可尙如此剛中正履帝位而不疚光明也上健下順盡爲辟之義象曰上天下澤履君子以辧上下定民志正名分爲本初九素履往無咎象曰素履之往獨行願也所謂無入而不自得九二履道坦坦幽人貞吉象曰幽人貞吉中不自亂也上無應而不比於三依乎中庸遁世不見知而不悔者也六三能視跛能履履虎尾咥人凶武人爲於大君有其志而無其才處非其位而不度時之可否者也惟於武人爲宜職在犯難故也象曰能視不足以有明也跛能履不足以與行也咥人之凶位不當也武人爲於大君志剛也九四履虎尾訴訴終吉所謂在上位不陵下在下位不援上者也象曰訴訴終吉志行也九五夬履貞厲象曰夬履貞厲位正當也履而泰然後安五以剛克者也其來泰乎上九視履考祥其旋元吉乾剛之極下應乎三所謂和而至者其是之謂乎進極當返物之理也象曰元吉在上大有慶也徳之基故

吳園易解卷第二

上經泰否同人大有謙豫隨蠱臨觀乾下坤上泰小往大來吉亨曰泰小往大來吉亨則是天地交而萬物通也上下交而其志同也內陽而外陰內健而外順內君子而外小人君子道長小人道消也上下交而其志同然後爲泰非咸有一徳其可乎象曰天地交泰後以財成天地之道輔相天地之宜以左右民泰者中和之極致也爕理寅亮此正其時非君聖臣賢千載之會不可與此初九拔茅茹以其彚徵吉象曰拔茅徵吉志在外也不出不足以爲君子九二包荒用馮河不遐遺朋亡得尙於中行不如是不足以致中和位天地育萬物尙中行大有爲之君成光大可顯之業象曰包荒得尙於中行以光大也中行之事包荒爲尢難九三無平不陂無往不復艱貞無咎日中則昃月盈則食惟亂乃能有其治惟亡乃能保其存勿卹其孚於食有福上下之交於此已極茍患失之將焉用彼相哉象曰無往不復天地際也六四翩翩不富以其鄰不戒以孚象曰翩翩不富皆失實也不戒以孚中心願也南有嘉魚太平君子至誠樂與賢者共之之詩斷章言翩翩者鵻烝然來思言人主至誠與賢久而格於天下則賢者元事於引去若鵻然誠有所托則翩然來矣其義與泰之六四同蓋泰之君能下下不已故賢者始則以其彚徵終則以其鄰至非利祿之謂也蓋欲行其道以遂其素志云耳六五帝乙歸妹以祉元吉王公尊賢於是爲盛象曰以祉元吉中以行願也蓋惟皇極可以斂五福於身而敷錫於庶民上六城復於隍勿用師自邑告命貞吝象曰城復於隍其命亂也物極則反理之必然惟聖人然後持滿有道坤下乾上否之匪人言否之匪人則泰之必得君子可知不利君子貞大往小來彖曰否之匪人不利君子貞大往小來則是天地不交而萬物不通也上下不交而天下無也變志言無極論其獘內陰而外陽內柔而外剛變健順而言剛柔推本其所自也內小人而外君子小人道長君子道消也象曰天地不交否君子以儉徳辟難不可榮以祿逺害莫若儉全生莫若容初六拔茅茹以其彚貞吉亨象曰拔茅貞吉志在君也於否見聖人惡亂之深憂君之切愛民之志處下則相與守正以養其徳在位則包承委順以伺其隙隙未可乘則辭尊居卑以俟之有隙可治則引其黨類以決之決之能退則戒懼以守之務本以絕之是無念而不在於君也𨿽然惟有大人之才然後可以預此不然則適以益亂而已黨錮之君子是已六二包承小人吉大人否亨在位故曰否亨象曰大人否亨不亂羣也遵養之義六三包羞象曰包羞位不當也才不足以有爲則已矣而固位不去何辱如之九四有命無咎疇離祉象曰有命無咎志行也否道革故可顯治之彚貞之人可同升矣九五休否大人吉其亡其亡系於苞桑不愼必復亂象曰大人之吉位正當也上九傾否先否後喜象曰否終則傾何可長也傾者絕其本根之謂因其已傾之勢而傾之宜若易爲而小人之黨根結深固所以難也可不愼哉君子自謂爲君子而謂小人爲小人小人亦自謂爲君子而謂君子爲小人是以人主常不能勝其惑然則如之何而辧之惟察其所從之小大而已矣從其大體爲君子從其小體爲小人上能尊君下能愛民是從其大體者也上則阿君下則虐民是從其小體者也觀其所從之小大觸類而長之則君子小人之實不能逃矣然泰之君固無此患特在否之時爲尢難也此所以獨言匪人不言大人者如此離下乾上同人於野亨利渉大川利君子貞同人之道以柔爲主然後有所合以善爲宗然後有所成以廣爲貴然後有所濟以正爲守然後有所立觀夫損益三友斯可見矣彖曰同人柔得位得中而應乎幹曰同人同人曰同人於野亨利渉大川干行也柔不能自行必同乎幹然後能有濟文明以健中正而應君子正也惟君子爲能通天下之志通天下之志非中正不可象曰天與火同人君子以類族辧物道不同不相爲謀火炎上而天下覆同人如之初九同人於門無咎象曰出門同人又誰咎也𨿽未能慮然可以免矣六二同人於宗吝象曰同人於宗吝道也二爲同人之主案辭柔得位得中而應乎幹故二爲同人之主惟其爲卦主而偏同於所系應故爲吝原本二字誤作然今攺正是以爲吝九三伏戎於莾升其髙陵三歳不興剛而不中其獘如此象曰伏戎於莾敵剛也三歳不興安行也九四乘其墉弗克攻吉象曰乘其墉義弗克也其吉則困而反則也以陽處陰故不曰悔亡而言吉聖人貴遷善如此九五同人先號咷而後笑大師克相遇象曰同人之先以中直也大師相遇言相克也五恃居尊不能屈己以與二爲三所阻戰乃勝焉我直故也上九同人於郊無悔象曰同人於郊志未得也志𨿽未得亦無憾矣乾下離上大有元亨曰大有柔得尊位大中而上下應之曰大有此同人之在上者大舜之事其徳剛健而文明應乎天而時行是以元亨王公之尊賢其效如此象曰火在天上大有惟明可以有大君子以遏惡揚善順天休命重明顯幽退姧進良是謂天命非明之大者不預焉初九無交害匪咎艱則無咎象曰大有初九無交害也居大有之初無上下之交惡未盡退害之者眾非我之咎能勿汲汲於進乃免於患九二大車以載有攸往無咎象曰大車以載積中不敗也托付之重惟中可免焉泰之九二同意九三公用亨於天子小人弗克象曰公用亨於天子小人害也寵遇之盛惟有徳乃堪是以河陽之狩君子猶有遺恨焉九四匪其彭無咎夙夜匪懈以事一人之謂象曰匪其彭無咎明辧晰也所以能保其身六五厥孚交如威如吉象曰厥孚交如信以發志也威如之吉易而無備也不如是不足以大有爲上九自天佑之吉無不利象曰大有上吉自天佑也此伊周之事所謂臣罔以寵利居成功公孫碩膚是已蓋大有之時天之所助者能遏惡揚善人之所助者以厥孚交如上九能履發志之信而思體命之順則推賢遜能何往而不利哉艮下坤上謙亨君子有終君子所以有終惟君子爲能終曰謙亨天道下濟而光明地道卑而上行天道虧盈而益謙地道變盈而流謙鬼神害盈而福謙人道惡盈而好謙謙尊而光卑而不可逾君子之終也象曰地中有山謙君子以裒多益寡稱物平施多者裒之寡者益之謙之政髙髙下下無偏無陂謙之事由是觀之聖人所謂謙者豈過於中庸之謂哉初六謙謙君子利渉大川吉難猶可渉況其它乎象曰謙謙君子卑以自牧也謂之牧者去其驕悍之謂六二鳴謙貞吉喜也故戒於不正象曰鳴謙貞吉中心得也九三勞謙君子有終吉吐哺握髮之事其勞如此非君子能有始卒乎象曰勞謙君子萬民服也六四無不利撝謙可以有爲矣象曰無不利撝謙不違則也當故謂之則六五不富以其鄰利用侵伐無不利象曰利用侵伐徵不服也干戈省厥躬惟謙之主爲至上六鳴謙利用行師徵邑國怒也二爻已應故象曰鳴謙志未得也可用行師徵邑國也𨿽異乎無不利然亦可用徵邑國謙無不通如此坤下震上豫利建侯行師順天下之欲以賞罰何不利之有曰豫剛應而志行順以動豫非剛應而志行則其順爲於譽容悅而已豫順以動故天地如之而況建侯行師乎天地以順動故日月不過而四時不忒聖人以順動則刑罰淸而民服所謂殺之而不怨於刑如此其它可知豫之時義大矣哉存亡之幾象曰雷出地奮豫先王以作樂崇徳殷薦之上帝以配祖考雷出地則萬物皆奮而和悅是之謂豫樂之感人如之先王作樂非僞爲也凡以象成而已故可以薦上帝配祖考而神祇祖考安樂之初六鳴豫凶象曰初六鳴豫志窮凶也當豫之時上下皆怠惟四以剛毅有以厲俗而二能以中正自守見稱知幾其它皆未免於悔吝而初居豫始鳴爲好樂者也故有志窮之凶焉人無逺慮必有近憂其爲人也多暇逸者其出入不逺者矣六二介於石不終日貞吉象曰不終曰貞吉以中正也惟中正故能知幾六三盱豫悔遲有悔象曰盱豫有悔位不當也據非其位最近於四而驕蹇自若能勿悔乎九四由豫大有得勿疑朋盍簪象曰由豫大有得志大行也才足以矯世厲俗者也上下由之以保其安存何疑之有六五貞疾恆不死象曰六五貞疾乘剛也恆不死中未亡也四爲輔故上六﹖豫成有渝旡咎象曰﹖豫在上何可長也豫極矣茍不知懼禍斯及之震下兌上隨元亨利貞無咎隨時之義惟是四徳乃可無咎此其所以大曰隨剛來而下柔動而說隨非剛來而下柔則其動而悅也乃小人之隨耳大亨貞無咎而天下隨時惟大亨貞天下無咎而後天下隨之隨時之義大矣哉象曰澤中有雷隨君子以向晦入宴息莫動於雷而息於澤隨時故也君子向晦亦如之蓋不得不然耳初九官有渝貞吉從道不從君之謂出門交有功吾豈匏瓜之義象曰官有渝從正吉也茍不從正則徒亂舊章耳出門交有功不失也惟體震之才故能無所系而隨時焉故曰隨無故也二三俱失之矣六二系小子失丈夫象曰系小子弗兼與也初切近勢不得不從罪在不能兼與爾六三系丈夫失小子隨有求得利居貞捨小從大何求不乎象曰系丈夫志舍下也九四隨有貞凶務爲容悅之謂有孚在道以明何咎權以濟事乃可象曰隨有其義凶也有孚在道明功也九五孚於嘉吉從諫弗咈之謂象曰孚於嘉吉位正中也以剛下柔惟正之聽此興王之事上六拘系之乃從維之王用亨於西山象曰拘系之上窮也所謂三分天下有其二以服事商其見困於羑里所以爲亨歟隨時之義大矣哉惟文王盡之巽下艮上蠱元亨利涉大川先甲三日後甲三日𨿽飭獘之事然戒於欲速曰蠱剛上而柔下巽而止蠱此蠱之所由生蠱元亨而天下治也惟元亨然後治利渉大川往有事也先甲三日後甲三日終則有始天行也物極當反故象曰山下有風蠱所謂風落山有掃除之象君子以振民育徳振民謂作而新之肓徳謂養而成之初六乾父之蠱有子考無咎厲終吉象曰乾父之蠱意承考也繼述之始能以意承損益潤澤歸於至當所以爲有子𨿽危何傷大而天下小而一家其義一也巽之體故九二幹母之蠱不可貞象曰幹母之蠱得中道也貞則咈矣九三乾父之蠱小有悔無大咎象曰乾父之蠱終無咎也志在愛親故六四裕父之蠱往見吝一於從命異夫意承矣象曰裕父之蠱往未得也審其所從之謂孝六五乾父之蠱用譽所謂立身行道揚名於後世者也象曰乾父用譽承以徳也與君子愛人以徳之徳同由是觀之裕父者其姑息之謂乎上九不事王侯髙尙其事於家可知象曰不事王侯志可則也當蠱之時𨿽不宜外而猶能固守其節志亦可尙矣兌下坤上臨元亨利貞君臨之道當具四徳至於八月有凶當制於未亂曰臨剛浸而長說而順剛中而應大亨以正天之道也向於泰矣至於八月有凶消不久也盈虛消息必至之序故象曰澤上有地臨君子以教思無窮容保民無彊此所以爲大初九咸臨貞吉象曰咸臨貞吉志行正也九二咸臨吉無不利象曰咸臨吉無不利未順命也初應四者也故正則吉二應五者也茍能審其所有何不利之有六三甘臨無攸利旣憂之無咎象曰甘臨位不當也旣憂之咎不長也兌之體故六四至臨無咎象曰至臨無咎位當也至誠與賢無所娼忌異夫竊位者矣夫如是而後可以免六五知臨大君之宜吉舍己從人堯舜之事象曰大君之宜行中之謂也惟行中然後可爲大上惇臨吉無咎象曰惇臨之吉志在內也乃心罔不在王室之謂坤下巽上觀盥而不薦有孚顒若化人之道誠爲本曰大觀在上順而巽中正以觀天下所以爲大觀盥而不薦有孚顒若下觀而化也所謂不言而信觀天之神道而四時不忒聖人以神道設教而天下服矣所謂神道者何哉誠而已矣故曰天地爲大矣不誠不能化萬物聖人爲智矣不誠不能化萬民象曰風行地上觀先王以省方觀民設教此之謂順而巽初六童觀小人無咎君子吝君子人之所觀者也象曰初六童觀小人道也六二窺觀利女貞所觀非故象曰窺觀女貞亦可醜也六三觀我生進退象曰觀我生進退未失道也六四觀國之光利用賓於王伊傅之事象曰觀國之光尙賓也九五觀我生君子無咎象曰觀我生觀民也𨿽中正以觀天下然觀我生而已道未宏也與知臨之義異矣故無咎而已上九觀其生君子無咎道有餘而無其位然不怨天不尢人自信而已咎之所以免象曰觀其生志未平也所謂天未欲平治天下如欲平治天下捨我其誰哉

吳園易解卷第三

上經噬嗑賁剝復無妄大畜頤大過坎離震下離上噬嗑亨利用獄除間之謂彖曰頤中有物曰噬嗑噬嗑而亨剛柔分動而明雷電合而章柔得中而上行𨿽不當位利用獄也剛柔分足以有別動而明足以有察雷電合而章足以大畏民志柔得中而上行則有哀矜之心而無並制罔差之患其於獄也何有使其當位豈特用獄而已哉象曰雷電噬嗑气於是通二月之卦先王以明罰敕法所以噬嗑當如此初九屨校滅趾無咎象曰屨校滅趾不行也誅以馭過之義六二噬膚滅鼻無咎象曰噬膚滅鼻乘剛也不得不爾六三噬臘肉遇毒小吝無咎象曰遇毒位不當也才不足故九四噬幹胏得金矢利艱貞吉金矢猶所謂束矢象曰利艱貞吉未光也六五噬幹肉得黃金貞厲無咎黃金猶所謂鉤金象曰貞厲無咎得當也上九何校滅耳凶象曰何校滅耳聰不明也是所謂怙終趾下耳上各從其類離下艮上賁亨小利有攸往白宜正白黑宜正黑彖曰賁亨柔來而文剛故亨逸剛者之事分剛上而文柔故小利有攸往天文也文明以止人文也剛柔相雜天之文訪遺舉逸人之文觀乎天文以察時變觀乎人文以化成天下所謂天下歸心焉象曰山下有火賁燭於幽隱賁於丘園之象也君子以明庶政無敢折獄此之謂文明以止初九賁其趾捨車而徒象曰捨車而徒義弗乘也招賢聘才天下之盛節而初最在下其禮尙薄義不屑就故也六二賁其須象曰賁其須與土興也所謂分剛上而文柔九三賁如濡如永貞吉象曰永貞之吉終莫之陵也嚴光之事六四賁如皤如白馬翰如匪寇婚媾象曰六四當位疑也匪寇婚媾終無尢也進而當位若不固其節然上旣致恭而盡禮則可以行道之時也何尢之有六五賁於丘園束帛戔戔吝終吉象曰六五之吉有喜也禮𨿽未丰志亦可尙應否相半故終亦有喜上九白賁無咎象曰白賁無咎上得志也含光耀超然逺引徵聘莫之及者也坤下艮上剝不利有攸往彖曰剝剝也柔變剛也不利有攸往小人長也順而止之觀象也君子尙消息盈虛天行也黨錮君子失是矣象曰山附於地剝上以厚下安宅本固則寧所以止剝孰大於此初六剝牀以足蔑貞凶象曰剝牀以足以滅下也凡剝皆小人剝君子君子民所恃以安而小人害之與所謂厚下安宅異矣終於凶而已故剝毎進上而益凶終於自剝其廬矣六二剝牀以辧貞凶象曰剝牀以辧未有與也使五謂之應則其禍不止辧而已六三剝之無咎象曰剝之無咎失上下也獨應於六玆失也其所以爲得歟六四剝牀以膚凶象曰剝牀以膚切近災也最近於君得肆其毒故六五貫魚以宮人寵無不利象曰以宮人寵終無尢也桓靈失是矣上九碩果不食艮爲果蓏君子得輿小人剝廬象曰君子得輿民所載也能止剝故小人剝廬終不可用也當自敗故震下坤上復亨出入無疾朋來無咎在姤則戒勿用取女在復則曰朋來無咎聖人之意可見矣反復其道七日來復利有攸往彖曰復亨剛反動而以順行是以出入無疾朋來無咎反復其道惟順爲能復其所七日來復天行也陰陽之數不過六天地不能違況於人乎陽故言日陰故言月利有攸往剛長也君子之時復其見天地之心乎愛物無已象曰雷在地中復先王以至日閉闗商旅不行後不省方安身所以利用初九不逺復無柢悔元吉象曰不逺之復以修身也顏子所以爲好學爲修身六二休復吉象曰休復之吉以下仁也親人以爲復吉孰大焉六三頻復厲無咎比於初故象曰頻復之厲義無咎也𨿽未能不貳然猶愈於迷復故六四中行獨復象曰中行獨復以從道也中立不惟道是與應於初故六五惇復無悔象曰惇復無悔中以自考也動容周旋中禮仲尼之事中以自考何悔之有上六迷復凶有災眚用行師終有大敗以其國君凶至於十年不克徵象曰迷復之凶反君道也兵凶器也省躬無缺而後動猶或難焉況迷復以行之乎震下乾上無妄元亨利貞夫是之謂無妄其匪正有眚不利有攸往當無妄之世而欲妄動其可哉彖曰無妄剛自外來而爲主於內乾上坤下一索而得震故動而健剛中而應大亨以正天之命也無妄之﹖報如此其匪正有眚不利有攸往無妄之往何之矣天命不佑行矣哉妄之不可僥幸如此象曰天下雷行物與無妄黙然感應何妄之有先王以茂對時育萬物所謂艸木固有生矣鳥獸固有羣矣吾何爲哉茂對時以育而已聖人之無妄如此初九無妄往吉象曰無妄之往得志也震之體故六二不耕獲不災畬則利有攸往象曰不耕獲未富也欲事無妄之主當如此耕獲災畬小人之事樊遲所以見貶也六三無妄之災或繋之牛行人之得邑人之災象曰行人得牛邑人災也行人得牛而邑人災是謂無妄之災𨿽非我作而動與位極處非其稱故九四可貞無咎象曰可貞無咎固有之也輔無妄之主當如此九五無妄之疾勿藥有喜象曰無妄之藥不可試也徒擾之而已堯湯之水旱是也上九無妄行有眚無攸利象曰無妄之行窮之災也所謂用靜吉物不可極故乾下艮上大畜利貞不家食吉夫樂天大人之事利渉大川彖曰大畜剛健篤實輝光日新其徳夫是之謂大畜剛上而尙賢能止健大正也能尙賢而止健非所畜之大其能之乎不家食吉養賢也君能下下故利渉大川應乎天也時當大有故象曰天在山中大畜君子以多識前言往行以畜其徳所謂大畜之器如此初九有厲利己象曰有厲利己不犯災也大畜𨿽優於小畜然進之難久矣故初必有厲惟能動心性增益所不能而不急於自售以與小人爭所以免於災而益大也九二輿說輹象曰輿說輹中無尢也案大畜九二與小畜九三皆有不能進之義故爻辭取象亦相似原本作三𨿽浸盛玩此義又義不應指下爻說故攺三作二二𨿽浸盛然亦未能大有爲與小畜之三同其所以免於尢悔者姑積中以自養待成器而動故也九三良馬逐利艱貞日閒輿衛利有攸往所畜已成可以致逺矣然以難進焉日閒輿衛可也戒於疾馳故也夫是謂大器晚成像曰利有攸往上合志也九在上故六四童牛之牿元吉象曰六四元吉有喜也六五豶豕之牙吉象曰六五之吉有慶也童牛之牿所謂犯而不校豶豕之牙所謂不怒而威夫然後可以有爲非所畜之大而正其能之乎自勝之謂彊如此上九何天之衢亨象曰何天之衢道大行也伊傅之事震下艮上頤貞吉觀頤自求口實彖曰頤貞吉養正則吉也觀頤觀其所養也自求口實觀其自養也天地養萬物聖人養賢以及萬民頤之時大矣哉天人之頤如此豈自養而已哉象曰山下有雷頤頤之時也君子以愼言語節飲食此人之所忽而取禍莫速焉者也初九捨爾靈龜觀我朵頤凶象曰觀我朵頤亦不足貴也不能自養而望養於人賤之至也六二顚頤拂經於丘頤徵凶象曰六二徵凶行失類也捨五養初非常之道居下則可徵則凶矣丘者丘園之謂六三拂頤貞凶十年勿用無攸利象曰十年勿用道大悖也頤養正則吉而拂之是謂大悖六四顚頤吉虎視耽耽其欲逐逐無咎象曰顚頤之吉上施光也此上所養以養萬民者也光孰盛焉六五拂經居貞吉不可渉大川象曰居貞之吉順以從上也捨二養六𨿽違於常而能順乎正𨿽未可大有爲而吉無疑矣上九由頤厲吉利渉大川象曰由頤厲吉大有慶也成卦之主功成不居巽下兌上大過棟橈利有攸往亨拯危救難君子之事彖曰大過大者過也不仁而在髙位棟橈本末弱也孤而無輔剛過而中巽而說行利有攸往乃亨大過之時大矣哉非大人不能有爲象曰澤滅木大過君子以獨立不懼遁世無悶處大過之世當如此初六藉用白茅無咎象曰藉用白茅柔在下也居大過之世處眾之下非愼以潔其能免乎九二枮楊生稊老夫得其女妻無不利象曰老夫女妻過以相與也將以救過不得不爾九三棟橈凶象曰棟橈之凶不可以有輔也難以扶持之故九四棟隆吉有它吝象曰棟隆之吉不橈乎下也惟不橈乎下然後可以寢成孔安茍有偏黨則悔吝至矣九五枮楊生華老婦得其士夫無咎無譽象曰枯楊生華何可久也老婦士夫亦可醜也上六過渉滅頂凶無咎象曰過渉之凶不可咎也觀過可以知仁異夫患失者矣陳竇是也坎下坎上習坎有孚維心亨行有尙濟險之道當如此彖曰習坎重險也水流而不盈行險而不失其信此之謂習坎維心亨乃以剛中也是以不﹖行有尙往有功也盈科而後進之謂天險不可升也地險山川丘陵也王公設險以守其國險之時用大矣哉形勢不如徳非大人莫能守也據險之守非大人莫能用也象曰水洊至習坎君子以常徳行習敎事常徳行所以處險習教事所以除險初六習坎入於坎窞凶象曰習坎入坎失道凶也才不足故九二坎有險求小得象曰求小得未出中也五在上故六三來之坎坎險且枕入於坎窞勿用象曰來之坎坎終無功也水自上下而三以柔當其衝能有濟乎六四樽酒簋貳用缶納約自牖終無咎象曰樽酒簋貳剛柔際也際猶天地際之際初脫內難行禮而已不求其丰焉九五坎不盈袛旣平無咎象曰坎不盈中未大也未能虛心屈己禮才賢自輔僅能濟難而已上六系用徽纆置於叢棘三歲不得凶象曰上六失道凶三歲也迷復之咎如此離下離離利貞亨凡有所麗惟正乃亨畜牝牛吉坎君道也離臣道也彖曰離麗也日月麗乎天百谷艸木麗乎土臣之麗君也猶日月之麗天重明以麗乎正乃化成天下明明在上惟正之麗化何爲而不成哉柔麗乎中正故亨是以畜牝牛吉也象曰明兩作離大人以繼明照於四方文武之謂上初九履錯然敬之無咎象曰履錯之敬以辟咎也麗最在下不得不爾六二黃離元吉象曰黃離元吉得中道也傅說之事九三日昃之離不鼓缶而歌則大耋之嗟凶象曰日昃之離何可久也過分而不能退故九四突如其來如焚如死如棄如象曰突如其來如無所容也主弱臣彊王惇之謂六五出涕沱若戚嗟若吉象曰六五之吉離王公也𨿽非其位而傳襲之正遭變能戚終得公侯之助上九是也晉成之事上九王用出徵有嘉折首匪其醜無咎象曰王用出徵以正也周公東徵是以王導似之

吳園易解卷第四

下經艮下兌上咸亨利貞取女吉彖曰咸感也柔上而剛下二气感應以相與止而說男下女是以亨利貞取女吉也天地感而萬物化生聖人感人心而天下和平所欲與之聚所惡勿施爾之謂觀其所感而天地萬物之情可見矣未有不相下而能應者象曰山上有澤咸水潤下而山虛感應如此君子以虛受人如響之投谷感恆遁大壯晉明夷家人睽蹇解捐益初六咸其拇象曰咸其拇志在外也感之道以虛爲主故近取諸身則下卦皆失莫若靜之爲愈至四然後悔亡惟五爲無悔六二成其腓凶居吉象曰𨿽凶居吉順不害也迫而後動可矣九三咸其股執其隨往吝象曰咸其股亦不處也志在隨人所執下也旣不能先人又不能守靜區區之志在隨人而已益可羞也九四貞吉悔亡憧憧往來朋從爾思象曰貞吉悔亡未感害也惟正可免憧憧往來未光大也此有心於感而未能無心於求者也無心者其惟五乎九五咸其脢無悔象曰咸其脢志末也末無也與末如之何之末同上六咸其輔頰舌象曰咸其輔頰舌滕口說也是謂辭費兌之體故巽下震上恆亨無咎利貞利有攸往彖曰恆久也剛上而柔下雷風相與巽而動剛柔皆應恆恆亨無咎利貞久於其道也貞固之謂天地之道恆久而不已也利有攸往終則有始也此所以爲恆日月得天而能久照四時變化而能久成聖人久於其道而天下化成觀其所恆而天地萬物之情可見矣化成在久象曰雷風恆其序順也君子以立不易方萬物莫足以傾之謂初六浚恆貞凶無攸利未可以貞而貞象曰浚恆之凶始求深也居恆之始而遂責人之知其能免乎九二悔亡久中之利如此象曰九二悔亡能久中也九三不恆其徳或承之羞重剛而不中故貞吝非所貞而貞象曰不恆其徳無所容也九四田無禽象曰久非其位安得禽也免寇幸矣六五恆其徳貞婦人吉夫子凶君道主變故象曰婦人貞吉從一而終也夫子制義從婦凶也上六振恆凶象曰振恆在上大無功也變更易常之謂艮下乾上遁亨小利貞遁亨利貞未至於否彖曰遁亨遁而亨也剛當位而應與時行也無成之主小利貞浸而長也聖人不畏剝而畏遁以其方長也遁之時義大矣哉見幾而作非大人不能象曰天下有山遁君子以逺小人不惡而嚴全身遠害之道初六遁尾厲勿用有攸往象曰尾遁之厲不往何災也二爲遁首初在其後其危可必勿往乃免六二執之用黃牛之革莫之勝說象曰用黃牛固志也此爲遁者也尙欲收賢市譽所以異於否九三系遁有疾厲畜臣妾吉象曰系遁之厲有疾憊也畜妾吉不可大事也最近於二見執者也欲去不能祿仕乃可九四好遁君子吉小人否象曰君子好遁小人否也稍遠於二善爲辭而去九五嘉遁貞吉象曰嘉遁貞吉以正志也剛明中正素爲小人所服知其不可爲以禮而去守節不失莫之敢害也上九肥遁無不利象曰肥遁無不利無所疑也鴻飛冥冥弋人何慕焉乾下震上大壯利貞不正不足以爲大象曰大壯大者壯也救亂之事剛以動故壯謂大壯如此大壯利貞大者正也正大而天地之情可見矣由中而行非大壯而何天地以正大爲壯況人乎象曰雷在天上大壯君子以非禮弗履初九壯於趾徵凶有孚象曰壯於趾其孚窮也勝廣之事九二貞吉象曰九二貞吉以中也吳芮之事九三小人用壯君子用罔貞厲羝羊觸藩羸其角象曰小人用壯君子用也項籍之事九四貞吉悔亡藩決不羸壯於大輿之輹象曰藩決不羸尙往也漢祖之事六五喪羊於易無悔象曰喪羊於易位不當也子嬰之事上六羝羊觸藩不能退不能遂無攸利艱則吉象曰不能退不能遂不詳也艱則吉咎不長也田橫之事坤下離上晉康侯用錫馬蕃庶晝日三接君子有不進進當如此彖曰晉進也明出地上順而麗乎大明柔進而上行是以康侯用錫馬蕃庶晝日三接也明明在上可進之時道合志從無嫌於銳象曰明出地上晉君子以自昭明徳當無餘蘊初六晉如摧如貞吉罔孚無咎象曰晉如摧如獨行正也無咎未受命也者寛以居之之謂進之始其勢必如是是以君子難處六二晉如愁如貞吉受玆介福於其王母王母猶文母也象曰受玆介福以中正也六三眾允悔亡象曰眾允之志上行也信則人任焉九四晉如鼫鼠貞厲象曰鼫鼠貞厲位不當也屍素貪鄙之謂六五悔亡失得勿卹往吉無不利象曰失得勿卹往有慶也毋悼後害之謂柔進而上行麗乎火明何卹之有上九晉其角維用伐邑厲吉無咎貞吝象曰維用伐邑道未光也進不可極如此離下坤上明夷利艱貞彖曰明入地中明夷內文明而外柔順以﹖大難文王以之利艱貞晦其明也內難而能正其志箕子以之明不可夷也人謂之夷耳文王具一卦之體箕子得一爻之用文王在外而勢大箕子在內而地親易地則皆然象曰明入地中明夷君子以蒞眾用晦而明察見淵魚者不祥初九明夷於飛垂其翼君子於行三日不食有攸往主人有言象曰君子於行義不食也明夷之初避難早也六二明夷夷於左股用拯馬壯吉象曰六二之吉順以則也微子之事九三明夷於南狩得其大首不可疾貞象曰南狩之志乃大得也文王之事六四入於左腹明夷之心於出門庭象曰入子左腹心意也飛廉惡來是也六五箕子之明夷利貞象曰箕子之貞明不可息也得仁者之中上六不明晦初登於天后入於地象曰初登於天照四國也後入於地失則也離下巽上家人利女貞家人之正莫難於女彖曰家人女正位乎內男正位乎外男女正天地之大義也家人有嚴君焉父母之謂也惟正身者然後可以正家父父子子兄兄弟弟夫夫婦婦而家道正正家而天下定矣所謂明內而齊外像曰風自火出家人君子以言有物而行有恆正身莫大乎此初九閒有家悔亡象曰閒有家志未變也家人之道尢貴於初六二無攸遂在中饋貞吉象曰六二之吉順以巽也所謂婦順而正九三家人嗃嗃悔厲吉婦子嘻嘻終吝象曰家人嗃嗃未失也婦子嘻嘻失家節也家道貴嚴𨿽過無害婦子貴順興嘆非宜六四富家大吉象曰富家大吉順在位也忠孝所致何吉如之九五王假有家勿卹吉象曰王假有家交相愛也上正下順何疑之有文王之事上九有孚威如終吉象曰威如之吉反身之謂也家人之終不弛其嚴疑若有悔惟反身以率之此所以信服而無怨也兌下離上睽小事吉此論其常彖曰睽火動而上澤動而下二女同居其志不同行說而麗乎明柔進而上行得中而應乎剛是以小事吉天地睽而其事同也男女睽而其志通也萬物睽而其事類也睽之時用大矣哉非大人莫能通之象曰上火下澤睽君子以同而異可否相濟初九悔亡喪馬勿逐自復見惡人無咎象曰見惡人以辟咎也子見南子之事九二遇主於巷無咎象曰遇主於巷未失道也異乎泄柳之已甚矣六三見輿曳其牛掣其人天且劓無初有終象曰見輿曳位不當也無初有終遇剛也一陰處二陽之間故見疑於上九上九剛明不終疑也故有遇雨之吉九四睽孤遇元夫交孚厲無咎象曰交孚無咎志行也失位無應下交於初同志相求何咎之有六五悔亡厥宗噬膚往何咎象曰厥宗噬膚往有慶也所謂柔進而上行得中而應乎剛也上九睽孤見豕負塗載鬼一車先張之弧後說之弧匪寇婚媾往遇雨則吉象曰遇雨之吉羣疑亡也睽極則反斷決之義艮下坎上蹇利西南不利東北文王與紂之事所謂往來之義如此利見大人貞吉呂望之事彖曰蹇難也險在前也見險而能止知矣哉蹇利西南往得中也不利東北其道窮也利見大人往有功也當位貞吉以正也蹇之時用大矣哉睽蹇皆君子用權之時而睽以柔得中蹇以剛得位此所以或言小事吉或言利見大人也象曰山上有水蹇其流通之性闕矣君子以反身修徳下學上逹而已初六往蹇來譽象曰往蹇來譽宜待也待時之謂六二王臣蹇蹇匪躬之故象曰王臣蹇蹇終無尢也比干之事九三往蹇來反象曰往蹇來反內喜之也季子之事六四往蹇來連象曰往蹇來連當位實也連猶連茹之連微子之事九五大蹇朋來象曰大蹇朋來以中節也二老是也上六往蹇來碩吉利見大人像曰往蹇來碩志在內也利見大人以從貴也𨿽脫難而在下以動爲體附上乃吉爾箕子之事坎下震上解利西南蹇難之﹖故不言東北無所往其來復吉箕子之事有攸往夙吉微子之事彖曰解險以動動而免乎險解解利西南往得眾也方以類聚之謂其來復吉乃得中也有攸往夙吉往有功也經綸之際故天地解而雷雨作雷雨作而百果艸本皆甲坼解之時大矣哉非大人莫能建不拔之基象曰雷雨作解君子以赦過宥罪與天下更始初六無咎象曰剛柔之際義無咎也坎爲難者也震脫難斯討難矣故上卦皆有討難之辭而下卦皆有受討之義初非難首而以柔在下復居解始是以免也九二田三狐得黃矢貞吉象曰九二貞吉得中道也二爲難首進退疑懼六五之若不爲已甚故得以自歸焉六三負且乘致寇至貞吝象曰且乘亦可醜也自我致戎又誰咎也爲難之黨旣免於討幸矣復竊髙位宜見伐也九四解而拇朋至斯孚象曰解而拇未當位也旣脫險難而彊進之謂六五君子維有解吉有孚於小人像曰君子有解小人退也大賚四海之謂上六公用射隼於髙墉之上獲之無不利象曰公用射隼以解悖也險難大平可以行其道矣得位而在一卦之上故謂之公周召之事兌下艮上損有孚元吉無咎可貞利有攸往曷之用二簋可用享彖曰損損下益上其道上行損而有孚元吉無咎可貞利有攸往下不可損其或損者必其上也上行而不悖然後可信於天下而無咎也賢者可貞君子利往玆損也玆所以爲益歟曷之用二簋可用享惟如是然後可損蓋不咈百姓以從己之欲可知二簋應有時亦非下事上之常道也損剛益柔有時損而不已則至於否矣損益盈虛與時偕行惟當之爲貴象曰山下有澤損所謂山殺瘦澤增肥君子以懲忿窒欲天下之可損莫大於此茍能如此則其所謂損下益上豈有不孚者哉初九已事遄往無咎酌損之象曰已事遄往尙合志也損益之事不敢以先事而言格君之非待其已事然後遄往而斟酌以救之庶幾其可耳九二利貞徵凶弗損益之象曰九二利貞中以爲志也𨿽徵則凶而守正不變其所爲少損乃所以益之六三三人行則損一人一人行則得其友象曰一人行三則疑也是謂致一密勿之義六四損其疾使遄有喜無咎象曰損其疾亦可喜也納初之說者也六五或益之十朋之弗克違元吉象曰六五元吉自上佑也爲損之主柔而得中下說而附所以福上九弗損益之無咎貞吉利有攸往得臣無家象曰弗損益之大得志也損而不已必益茍患失之焉能與此震下巽上益利有往利渉大川損上益下之時何用不可彖曰益損上益下民說無疆自上下下其道大光益而不已遂至於泰利有攸往中正有慶言中正則非違道以干百姓之譽可知利渉大川木道乃行中虛故也益動而巽日進無疆不自滿假之謂天施地生其益旡方凡益之道與時偕行過則失中象曰風雷益鼓舞萬物者雷風乎雷以動之風以散之此其常也又從而鼓舞之此物之所以益而不已歟君子以見善則遷有過則攺天下所謂益者莫大於此人主所謂損者莫難於此初九利用爲大作元吉無咎象曰元吉元咎下不厚事也民忘其勞之謂六二或益之十朋之弗克違永貞吉王用亨於帝吉案大有九三公用亨於天子隨上六王用亨於西山升六四王用亨於岐山皆作亨惟益六二王用亨於帝作享朱子語類已言之相沿已久今仍其舊吁俊尊上帝之義同象曰或益之自外來也六三益之用凶事無咎有孚中行告公用圭與行險以毒天下而民從之吉又何咎之義同象曰益用凶事固有之也與若固有之之義同言民不震不動也六四中行告公從利用爲依遷國事莫難於遷國當依人而行象曰告公從以益志也所謂丕從厥志九五有孚惠心勿問元吉有孚惠我徳象曰有孚惠心勿問之矣惠我徳大得志也堯舜之仁不徧愛人急親賢之爲務益下之道孰大於此上九莫益之或擊之立心勿恆凶象曰莫益之偏辭也或擊之自外來也所謂益而不已必決

吳園易解卷第五

下經夬姤萃升田井革鼎震艮漸歸妺乾下兌上夬揚於王庭孚號有厲告自邑不利卽戎利有攸往彖曰夬決也剛決柔也健而說決而和如是而後可以無悔吝揚於王庭柔乘五剛也必勝於外孚號有厲其危乃光也告自邑不利卽戎所尙乃窮也不爲已甚利有攸往剛長乃終也除惡務盡象曰澤上於天夬君子以施祿及下居徳則忌澤上於天其勢必決君子法之是以施祿及下而忌居徳焉初九壯於前趾往不勝爲咎象曰不勝而往咎也欲速之患又云欲速不量之九二惕號莫夜有戎勿卹象曰有戎勿卹得中道也在我無歉九三壯於頄有凶君子夬夬獨行遇兩若濡有慍無咎決小人之道不惡而嚴壯於頄所以凶也君子反之是以免也象曰君子夬夬終無咎也九四臀無膚其行次且牽羊悔亡聞言不信象曰其行次且位不當也聞言不信聰不明也外卦受決者也據非其位自宜逺引庶可以免而剛戾不信其危可知九五莧陸夬夬中行無咎象曰中行無咎中未光也中猶未光況不中乎人君而讎匹夫其誰不懼上六無號終有凶象曰無號之凶終不可長也勢必至是惟中道乃免以佞悅偸免於一時終必見討觀上爻之義則夬夬之道未易可知巽下乾上姤女壯勿用取女彖曰姤遇也柔遇剛也臣遇君之象勿用取女不可與長也堅冰之戒天地相遇品物咸章也剛遇中正天下大行也伊呂之事姤之時義大矣哉非大人不足以大有爲也象曰天下有風姤後以施命誥四方萬姓悅服之謂初六系於金柅貞吉有攸往見凶羸豕孚蹢躅此所以勿用取女必不得已惟剛以制之乃可蓋女子小人在所馭之如何尢當謹之於始也又解云當辧之於早象曰系於金柅柔道牽也九二包有魚無咎不利賓四在外故曰賓象曰包有魚義不及賓也此非推賢讓能之事九三臀無膚其行次且厲無大咎象曰其行次且行未牽也𨿽過剛不中而無所偏也九四包無魚起凶象曰無魚之凶逺民也據非其位安得民乎九五以杞包瓜含章有隕自天象曰九五含章中正也有隕自天志不捨命也詩以杞諭賢以言包瓜非所遇也能含其章遵養也志不捨命者憂在天下之謂天降之福不亦宜乎上九姤其角吝無咎象曰姤其角上窮吝也姤極斯窮惟吝可免坤下兌上萃亨王假有廟利見大人亨利貞用大牲吉利有攸往彖曰萃聚也順以說剛中而應故聚也順以說而應非以剛中則悅非道而已何由得聚乎王假有廟致孝享也合乎祖之謂利見大人亨聚以正也聚以正故亨用大牲吉可以備禮矣利有攸往順天命也平治之時觀其所聚而天地萬物之情可見矣順說之謂象曰澤上於地萃澤上於地物故萃焉君子以除戎器戒不虞物極則反故初六有孚不終乃亂乃萃若號一握爲笑勿卹往無咎萃之初羣下爭進三獨無應而比於四故初疑貳潰亂以萃至於若號亦可笑也三志不在四故勿卹往無咎也象曰乃亂乃萃其志亂也六二引吉無咎孚乃利用禴象曰引吉無咎終未變也方萃之時上下順說聚多不正而二獨待引而往是以吉而無咎其操守如此宜見信於人神而以薄致孝享也六三萃如嗟如無攸利往旡咎小吝象曰往無咎上巽也獨無外應而上六以同患相憂故案程朱之說皆以六三陰柔進不能求萃於四退而與二則二又以中正應五惟往而従上六𨿽非陰陽正應然以類相從上亦﹖而受之令玩上六賫咨涕洟之占與六三嗟如之義合原本作六四以同患相憂故不但本卦無六四卽四與三亦不見有同患意故攺六四爲上六與上交能﹖於三之注亦較爲吻合九四大吉無咎惟功可以補過象曰大吉無咎位不當也九五萃有位無咎匪孚元永貞悔亡象曰萃有位志未光也爲萃之主有剛健之才宜大有爲而下皆容順已又悅以應之豈都兪戒敕之義哉志在保位而已此其所以未光而以正中故悔免焉上六賫咨涕洟無咎象曰賫咨涕洟未安上也能﹖於三是以免焉﹖下坤上升元亨用見大人勿卹南徵吉彖曰柔以時升自下升上必得其時巽而順剛中而應是以大亨用見大人勿卹有慶也南徵吉志行也南徵與南狩同義象曰地中生木升君子以順徳積小以髙大始乎爲士終乎爲聖人君子之升蓋如此初六允升大吉象曰允升大吉上合志也﹖之體故九二孚乃利用禴無咎象曰九二之孚有喜也五爲正應故九三升虛邑象曰升虛邑無所疑也湯武之事六四王用亨於岐山吉無咎象曰王用亨子岐山順事也所以爲至徳六五貞吉升階象曰貞吉升階大得志也舜之事所謂盡善盡美上六﹖升利於不息之貞象曰冥升在上消不富也升而不已必顚修身如此則利莫大焉坎下兌上困亨貞大人吉無咎有言不信惟大人能以正而免況尙口乎處困之難如此彖曰困剛揜也險以說困而不失其所亨其惟君子乎貞大人吉以剛中也有言不信尙口乃窮也兌爲口而在上故曰尙口象曰澤無水困君子以致命遂志捲而懷之初六臀困於株木入於幽谷三歲不覿象曰入於幽谷幽不明也處困之初最在其下險難方熾深藏乃免九二困於酒食朱紱方來坎爲赤故利用亨祀徵凶無咎象曰困於酒食中有慶也嘿然以容之時安可徵乎六三困於石據於蒺藜入於其宮不見其妻凶據非其位其患如此象曰據於蒺藜乘剛也入於其宮不見其妻不祥也九四來徐徐困於金車吝有終象曰來徐徐志在下也𨿽不當位有與也志在於民遲遲其行九五劓刖困於赤紱乃徐有說利用祭祀象曰劓刖志未得也乃徐有說以中直也利用祭祀受福也羑里之事上六困於葛藟於臲卼曰動悔有悔徵吉象曰困於葛藟未當也動悔有悔吉行也困極則亨牽制則不安悔則吉巽下坎上井攺邑不攺井分定故也無喪無得所謂天府往來井井愈有愈多汔至亦未繘井羸其瓶凶能爲已而不能爲人不足貴也彖曰巽乎水而上水井井養而不窮也所以貴夫勞民勸相攺邑不攺井乃以剛中也惟剛故萬物莫之能挫汔至亦未繘井未有功也羸其瓶是以凶也井以濟物爲事象曰木上有水井君子以勞民勸相井以渫而美性以修而成初六井泥不食舊井無禽象曰井泥不食下也舊井無禽時捨也無所可用故九二井谷射鮒甕敝漏象曰井谷射鮒無與也所養可知九三井渫不食爲我心惻可用汲王明並受其福象曰井渫不食行惻也求王明受福也汲汲皇皇如此學之爲王者事故也𨿽然惟王明爲可求耳六四井甃無咎象曰井甃無咎修井也自修而已安能及人九五井洌寒泉食象曰寒泉之食中正也泉以寒爲美以甘爲貴自古及今未有非中正而可以養天下者也上六井收勿幕有孚元吉象曰元吉在上大成也道濟天下之謂離下兌上革已日乃孚元亨利貞悔亡彖曰革水火相息二女同居其志不相得曰革如此然後宜革也已日乃孚革而信之無欲速之謂文明以說大亨以正革而當其悔乃亡兼利天下之謂當革之不可易如此天地革而四時成湯武革命順乎天而應乎人革之時大矣哉非大人莫之能定象曰澤中有火革君子以治歷明時時爲大故初九鞏用黃牛之革象曰鞏用黃牛不可以有爲也革之初固當徐之黃牛𨿽小而堅固六二已日乃革之徵吉無咎周公革商頑民之謂信而後革故象曰已日革之行有嘉也中行以率之九三徵凶貞厲革言三就有孚象曰革言三就又何之矣下卦受革者也待之至矣猶負固怗終不亦宜乎九四悔亡有孚攺命吉象曰攺命之吉信志也革𨿽不當志不害民旋能攺之何疑之有九五大人虎變未占有孚象曰大人虎變其文炳也所謂作而萬物睹上六君子豹變小人革面徵凶居貞吉象曰君子豹變其文蔚也小人革面順以從君也有其徳而無其位故止於革面茍彊欲攺作以服之適增咎而已巽下離上鼎元吉亨彖曰鼎象也象之備莫如鼎以木巽火亨飪也聖人亨以享上帝而大亨以養聖賢養聖賢以及萬民是所以享上帝大亨者欲其無方之義也巽而耳目聰明養賢之效柔進而上行得中而應乎剛是以元亨象曰木上有火鼎君子以正位凝命正與正位居體之義同凝與庶績其凝之凝同位與周公位冡宰之位同命與說命總百官之命同能正位然後能凝命此之謂大臣之任若顚趾折足之類俱非所謂正位若方雨虧覆公餗之類俱非所謂凝命正位凝命其惟六五上九乎初六鼎顚趾利出否得妾以其子無咎象曰鼎顚趾未悖也利出否以從貴也轉敗爲功之謂九二鼎有實我仇有疾不我能卽吉象曰鼎有實愼所之也待時之謂我仇有疾終無尢也九三鼎耳革其行塞雉膏不食方雨虧悔終吉象曰鼎耳革失其義也過剛不中故有耳革之象焉耳革故行塞行塞故𨿽雉膏溢而不能救初已出否故也方雨溢象也與覆異矣故曰虧而已悔則有存焉故終吉也九四鼎折足覆公餗其形渥凶象曰覆公餗信如何也據非其位理之必然六五鼎黃耳金利貞鼎道旣成惟在舉而用之象曰鼎黃耳中以爲實也中以爲實故非正不應上九鼎玉大吉無不利象曰玉在上剛柔節也是之謂大成震下震上震亨震來虩虩笑言啞啞震驚百里不﹖匕鬯彖曰震亨震來虩虩恐致福也笑言啞啞後有則也繼體之主未有不更憂患而能恐懼者也未有不恐懼而能有守者也震驚百里驚遠而懼邇也出可以守宗廟社稷以爲祭主也居有威然後出可以守蓋主器之難如此象曰洊雷震君子以恐懼修省恐懼而不能修省猶不懼爾初九震來虩虩後笑言啞啞吉恐懼當在初故象曰震來虩虩恐致福也笑言啞啞後有則也六二震來厲億喪貝躋於九陵勿逐七日得象曰震來厲乘剛也乘剛不能無失得位不能不復六三震蘇蘇震行無眚象曰震蘇蘇位不當也𨿽不當位而能震斯可免矣九四震遂泥象曰震遂泥未光也不足驚懼逺邇故六五震往來厲億無﹖有事象曰震往來厲危行也其事在中大無﹖也懼而以中故𨿽危無咎上六震索索視矍矍徵凶震不於其躬於其鄰無咎婚媾有言象曰震索索中未得也𨿽凶無咎畏鄰戒也失中故凶得鄰故無咎婚媾有言況他乎艮下艮上艮其背不其身行其庭不見其人無咎得其所止故彖曰艮止也時止則止時行則行動靜不失其時其道光明知嘿猶知言故艮其止止其所也上下敵應不相與也勢力均故是以不其身行其庭不見其人無咎也象曰兼山艮君子以思不出其位君子無止其所以止惟於位爲然初六艮其趾無咎利永貞象曰艮其趾未失正也此一卦所諭一身上宜止下宜動初在下而止猶未失正二則不快於心三則危矣至四則無咎五則悔亡六則吉此所謂時止時行六二艮其腓不拯其隨其心不快象曰不拯其隨未退聽也九三艮其限列其夤厲燻心象曰艮其限危燻心也六四艮其身無咎象曰艮其身止諸躬也六五艮其輔言有序悔亡象曰艮其輔以中正也上九惇艮吉象曰惇艮之吉以厚終也自趾至輔一身之象上止下動乃其常也今下卦皆止則趾所以立茍不失正猶之可也腓不能使趾則不快矣至於限則又甚焉限要也所以限別上下之際而爲動之主今一於此則危斯及之矣躬也輔也止則宜矣所謂以惇艮其首乎記曰足容重目容端口容止頭容直觀斯則其義過半矣艮下巽上漸女歸吉利貞臣之進當如此又不窮所以能漸彖曰漸之進也女歸吉也進鋭則退速故進得位往有功也進以正可以正也未有枉已而能正人者其位剛得中也止而巽動不窮也巽者順民心之謂又君子之進當如此象曰山上有木漸非一朝之積君子以居賢徳善俗美成在久初六鴻漸於幹小子厲有言無咎君子之進小人不利也象曰小子之厲義無咎也六二鴻漸於盤飲食衎衎吉羣臣嘉賓之謂象曰飲食衎衎不素飽也九三鴻漸於陸失徵不復婦孕不育凶利禦冦人臣失節者如之象曰夫徵不復離羣醜也婦孕不育失其道也利用禦冦順相保也六四鴻漸於木或得其桷無咎象曰或得其桷順以巽也鴻水禽也棲宿水石之間而遊於陵陰至於木則失其所矣順以﹖庶可免乎六五鴻漸於陵婦三歲不孕終莫之勝吉不枉道以從人者也異夫持祿養交者矣象曰終莫之勝吉得所願也上九鴻漸於陸其羽可用爲儀吉象曰其羽可用爲儀吉不可亂也鴻飛﹖﹖乃其最也而易之所取在於漸耳故極於可用爲儀焉兌下震上歸妹徵凶無攸利彖曰歸妹天地之大義也天地不交而萬物不興歸妺人之終始也少女歸長男非已也時不可過耳說以動所歸妺也徵凶位不當也異乎咸之下女矣無攸利柔乘剛也上僣之謂象曰澤上有雷歸妹歸妹之時君子以永終知敝敝常在於娣侄又戒在不終初九歸妹以娣跛能履徵吉象曰歸妹以娣以恆也跛能履吉相承也歸妹惟以娣爲可久而吉也又慍於羣小何咎之有九二眇能視利幽人之貞象曰利幽人之貞未變常也未敢失正配之禮故六三歸妹以須反歸以娣象曰歸妹以須未當也說故歸速二未變故反以娣九四歸妹愆期遲歸有時象曰愆期之志有待而行也二五無隙故六五帝乙歸妹其君之袂不如其娣之袂良月幾望吉歸妹以娣復以行帝乙宜其有幾望之寵也象曰帝乙歸妹不如其娣之袂良也其位在中以貴行也上六女承筐無實士刲羊無血無攸利象曰上六無實承虛筐也時過動極宜其然吳園周易解

吳園易解卷第六

下經離下震上丰亨王假之勿憂宜日中彖曰丰大也明以動故丰反乎賁者也王假之尙大也無此疆爾界之謂勿憂宜日中宜照天下也大有爲之謂日中則昃月盈則食天地盈虛與時消息而況於人乎況於神乎當持之有道耳象曰雷電皆至丰丰旅巽兌渙節中孚小過旣濟未濟至猶極也君子以折獄致刑亦猶霜雪之肅殺也初九遇其配主所配之主謂五也𨿽旬無咎丰之初故往有尙多故之時故象曰𨿽旬無咎過旬災也六二丰其蔀日中見斗往得疑疾離在下故有孚發若吉不攺其明之謂象曰有孚發若信以發志也九三丰其沛日中見沬折其右肱無咎明𨿽稍愈然未可大事剛而不中是以動而有折肱之象焉象曰丰其沛不可大事也折其右肱終不可用也九四丰其蔀日中見斗遇其夷主吉象曰丰其蔀位不當也日中見斗幽不明也遇其夷主吉行也夷與岐有夷之行之夷同五以尊居位故也故𨿽不當位而主行焉六五來章有慶譽吉象曰六五之吉有慶也用晦而明取於人以爲善者也上六丰其屋蔀其家窺其戶閴其無人三歲不覿凶象曰丰其屋天際翔也窺其戶閴其無人自藏也明動皆有極故艮下離上旅小亨旅貞吉彖曰旅小亨柔得中乎外而順乎剛止而麗乎明是以小亨旅貞吉也處旅以柔順麗明爲貴旅之時義大矣哉惟仲尼爲能盡此象曰山上有火旅非其所故君子以明愼用刑而不畱獄親寡故也初六旅瑣瑣斯其所取災象曰旅瑣瑣志窮災也不能自激昂故六二旅卽次懷其資得童僕貞象曰得童僕貞終無尢也得處旅之道然必正乃可以免九三旅焚其次喪其童僕貞厲象曰旅焚其次亦以傷矣以旅與下其義喪也剛而不中傷矣乎九四旅於處得其資斧我心不快象曰旅於處未得位也得其資斧心未快也𨿽非其位而麗乎明故六五射雉一矢亡終以譽命象曰終以譽命上逮也此旅而得位者所謂聞其政非有所助而然特其譽上達而已上九鳥焚其巢旅人先笑後號咷喪牛於易凶象曰以旅在上其義焚也喪牛於易終莫之聞也剛而無應以處乎上其能免乎巽下巽上巽小亨利有攸往利見大人彖曰重巽以申命剛巽乎中正而志行柔皆順乎剛是以小亨利有攸往利見大人剛巽乎中正而志行是以柔順之而可以小亨利有攸往利見大人也象曰隨風巽君子以申命行事行事不厭丁寧初六進退利武人之貞象曰進退志疑也利武人之貞志治也方事之初人情猶豫尢貴乎果斷故九二巽在牀下用史巫紛若吉無咎象曰紛若之吉得中也其巽已甚君子不貴九三頻巽吝象曰頻巽之吝志窮也行權之道安可常哉六四悔亡田三品象曰田三品有功也不爭而得之謂九五貞吉悔亡無不利無初有終先庚三日後庚三日吉象曰九五之吉位正中也戒告丁寧庚之謂矣上九巽在牀下喪其資斧貞凶象曰巽在牀下上窮也喪其資斧正乎凶也九三之巽已吝況上九乎兌下兌上兌亨利貞彖曰兌說也剛中而柔外說以利貞是以順乎天而應乎人說以先民民忘其勞說以犯難民忘其死說之大民勸矣哉剛中而柔外說以利貞然後可以爲說不然則說下不以道所謂違道以干百姓之譽耳何足貴哉象曰麗澤兌君子以朋友習講天下之所說莫大於此所謂說者惡夫不以道故六爻皆以剛爲貴也初九和兌吉象曰和兌之吉行未疑也所謂和而不同九二孚兌吉悔亡象曰孚兌之吉信志也以剛中故六三來兌凶象曰來兌之凶位不當也此與佞人來矣之來同無因而至佞可知矣九四商兌未寧介疾有喜象曰九四之喜有慶也糾逖小人而疏之宜有慶也九五孚於剝有厲象曰孚於剝位正當也居中履正而欲惟天下之說已所謂一言喪邦不亦危乎上六引兌象曰上六引兌未光也處卦之外𨿽異乎來兌然將順而已是以未光也與夫引君以當道異矣坎下巽上渙亨王假有廟利涉大川利貞彖曰渙亨剛來而不窮柔得位乎外而上同此險難所以散也王假有廟王乃在中也不失位故利涉大川乘木有功也此之謂濟難象曰風行水上渙先王以亨於帝立廟險難旣散將建國家郊廟爲先初六用拯馬壯吉象曰初六之吉順也九二渙奔其機悔亡象曰渙奔其機得願也六三渙其躬無悔象曰渙其躬志在外也坎爲難者險難旣平卽當見討能自歸者爲上故初以先順吉二爲難首捨九而奔則悔亡三從難者也𨿽不能帥其羣而能脫身自歸亦可以免六四渙其羣元吉渙有丘匪夷所思光武散赤眉之眾使各返其家是也象曰渙其羣元吉光大也九五渙汗其大號與天下更始渙王居無咎反正之謂象曰王居無咎正位也上九渙其血去逖出無咎象曰渙其血逺害也兌下坎上節亨苦節不可貞彖曰節亨剛柔分而剛得中所以爲節而亨苦節不可貞其道窮也已甚之謂說以行險當位以節中正以通惟中正然後可以通天下之志天地節而四時成節以制度不傷財不害民皆以中和爲貴象曰澤上有水節水性散漫故君子以制數度議徳行所謂內節於已而外節於萬物徳行猶議之而況其它乎初九不出戶庭無咎象曰不出戶庭知通塞也外卦受節者也內卦節物者也節之初最處於下故不出戶庭無咎至二則失之矣九二不出門庭凶象曰不出門庭凶失時極也以躁而居內故況與下乎六三不節若則嗟若無咎象曰不節之嗟又誰咎也姑息之謂六四安節亨象曰安節之亨承上道也承上道者受節而無所迕之謂九五甘節吉往有尙象曰甘節之吉居位中也躬行以率之之謂上六苦節貞凶悔亡物𨿽不堪於已寡過象曰苦節貞凶其道窮也不能通變之謂兌下巽上中孚豚魚吉利涉大川利貞彖曰中孚柔在內而剛得中說而巽孚乃化也柔在內故能虛剛得中故能執信說而巽是以不疑於物焉其化宜矣豚魚吉信及豚魚也其它可知利涉大川乘木舟虛也中孚似之中孚以利貞乃應乎天也變化大興是謂天徳象曰澤上有風中孚君子以議獄緩死宥過無大之謂初九虞吉有他不燕象曰初九虞吉志未變也九二嗚鶴在陰其子和之我有好爵吾與爾靡之象曰其子和之中心願也身不行道不行於妻子其子和之則其信可知矣𨿽欲勿用其可得乎六三得敵或鼔或罷或泣或歌據非其位有疑於四象曰或鼔或罷位不當也六四月幾望馬匹亡無咎象曰馬匹亡絕類上也絕類於上一人此大臣之無朋者也九五有孚攣如無咎中不虛故未能廣然無可無不可故無咎而已象曰有孚攣如位正當也上九翰音登於天貞凶象曰翰音登於天何可長也此信不足而急人之知者異乎在陰之鶴矣艮下震上小過亨利貞可小事不可大事飛鳥遺之音不宜上宜下大吉權不足故彖曰小過小者過而亨也小過可耳非大人所宜過以利貞與時行也不可爲常柔得中是以小事吉也剛失位而不中是以不可大事也有飛鳥之象焉飛鳥遺之音不宜上宜下大吉上逆而下順也同於隨矣象曰山上有雷小過君子以行過乎恭喪過乎哀用過乎儉君子之過如此而已是過於厚者也故可以知仁初六飛鳥以凶應於四故象曰飛鳥以凶不可如何也最在下故六二過其祖遇其妣不及其君遇其臣無咎象曰不及其君臣不可過也相過謂之過邂逅謂之遇小過之時宜下不宜上故可過其祖不可過其君也九三弗過防之從或戕之凶象曰從或戕之凶如何也妣之與臣何可邂逅以得位而在中故至三則𨿽過有所不可矣不獨弗過焉又當防之弗防而從之凶斯及之矣上六亢非所應故也九四無咎弗過遇之往厲必戒勿用永貞象曰弗過遇之位不當也往厲必戒終不可長也𨿽不當位然以下應於初故不可過耳然亦不可久也六五密雲不雨自我西郊雷在山上之象公弋取彼在穴下而小取庶幾焉上自應二也象曰密雲不雨已上也上六弗遇過之飛鳥離之凶是謂災眚象曰弗遇過之已亢也已亢矣𨿽遇不可況欲過焉飛鳥之上必離於网罟離下坎上旣濟亨小利貞初吉終亂所以貴夫防微彖曰旣濟亨小者亨也利貞剛柔正而位當也初吉柔得中也終止則亂其道窮也小者皆亨則上下偸惰之時故以利貞終止爲戒與率作興事同義象曰水在火上旣濟君子以思患而豫防之此儆戒無虞之意初九曳其輪濡其尾無咎象曰曳其輪義無咎也旣濟之初已如是況其久乎此髙宗伐方所以至憊而九五之禴祭所以吉大來也六二婦喪其茀勿逐七日得象曰七日得以中道也居旣濟之時而中道自守𨿽見侵於羣枉必無失矣九三髙宗伐﹖方三年克之小人勿用象曰三年克之憊也其憊者小人好恃其彊出以取勝而不卹國家之患故六四襦有衣袽終日戒象曰終日戒有所疑也處坎之下當如是耳九五東鄰殺牛不如西鄰之禴祭實受其福象曰東鄰殺牛不如西鄰之時也實受其福吉大來也文王之事上六濡其首厲象曰濡其首厲何可久也此亦飲酒而濡其首故謂終止則亂坎下離上未濟亨小狐汔濟濡其尾無攸利處未濟而不果如此何利之有彖曰未濟亨柔得中也凡得中皆有亨之道焉小狐汔濟未出中也濡其尾無攸利不續終也𨿽不當位剛柔應也濟難之道惟克果斷乃罔後艱非柔之所能也象曰火在水上未濟君子以愼辧物居方蚤正以待之初六濡其尾吝象曰濡其尾亦不知極也此亦曳其輪而濡其尾者也九二曳其輪貞吉曳其輪而已是以謂之中象曰九二貞吉中以行正也剛在險中故六三未濟徵凶利涉大川象曰未濟徵凶位不當也下卦皆在險而二獨以中吉初不量力而三不當位故其患如此也九四貞吉悔亡震用伐方三年有賞於大國象曰貞吉悔亡志行也已出險故六五貞吉無悔君子之光有孚吉象曰君子之光其暉吉也兼容並包虛已委任之謂上九有孚於飲酒無咎濡其首有孚失是象曰飲酒濡首亦不知節也處卦之外孚於酒以全身可也濡其首則已甚矣未濟之終有旣濟之象焉飲酒可也濡其首則過也

吳園易解卷第七

繋辭解上繋辭有三有繋一卦之辭所謂設卦觀象繋辭焉而明吉凶是也有繋一爻之辭所謂繋辭焉以斷吉凶是故謂之爻是也有繋易之辭所謂上下繋是也蓋聖人旣本陰陽而寓吉凶之理於卦爻彖象矣於是統而繋之論其所以然以示天下後世使知其說而考之始於修身終於復命始於參天地而成位終於理天地而成能以此處上則帝王天子之徳也以此處下則元聖素王之道也此先聖所以垂教之極致歟天尊地卑乾坤定矣天尊地卑則乾坤之體可見卑髙以陳貴賤位矣上下旣列則貴賤之位可明動靜有常剛柔﹖矣天動地靜則剛柔之才可謂方以類聚物以羣分吉凶生矣陰陽以辧則異同列異同立則愛惡形同者以類聚而相愛異者以羣分而相惡也愛惡相攻吉凶所以生也在天成像在地成形變化見矣陽輕淸故升而爲象陰重濁故降而爲成形形象則山澤通气雷風相博水火不相違此萬物所以生而變化所以兆也是故剛柔相摩所以有八卦八卦相蕩所以有六十四卦鼔之以雷霆潤之以風雨日月運行一寒一暑此所以有萬物乾道成男坤道成女此萬物所以生生而窮而人事於是乎始也幹知大始主通其數父道也君道也坤作成物主成其功母道也臣道也幹以易知坤以簡能付之六子而已易則易知簡則易從易知則有親故不言而人推髙焉易従則有功故不言而人推厚焉有親則可久物莫離焉有功則可大物所歸焉可久則賢人之徳可大則賢人之業所歸乎易知如此易道有三下焉者以之成已中焉者以之成位上焉者以之成能成已者六十四卦之義也成位者乾坤之徳也成能者大易之道也引而伸之成已者君子事也成位者賢人事也成能者聖人事也此言聖人法乾坤成位之事故稱賢人焉易簡而天下之理得矣所謂大人舉禮樂則天地將爲昭焉天下之理得而成位乎其中矣所謂致中和天地位焉萬物育焉此章明聖人本陰陽作易以寓吉凶之理而法其道以成位乎其中之事易之大教其於此矣故以爲繋辭之首焉夫易之爲書明吉凶而已吉凶之理其於六十四卦而其原皆本於八卦八卦又本於乾坤故學易當自乾坤始然乾坤無形不可億度觀諸天地乃可槪見蓋幹陽物也統天者也坤陰物也統地者也觀天尊地畀則乾坤上下之體定矣畀髙以陳則乾坤貴賤之位見矣天動地靜則乾坤剛柔之材審矣聖人設卦觀象繋辭焉而明吉凶惟因象設卦故觀象繋辭剛柔相推而生變化此六十四卦所以殊用而吉凶各不同也是故吉凶者失得之象也悔吝者憂慮之象也變化者進退之象也剛柔者晝夜之象也晝宜進夜宜退能憂則常得之無虞則常失之矣六爻之動三極之道也囚陰陽之理以寓人事是天地之道而人法之也是故君子所居而安者易之序也大象也所樂而玩者爻之辭也小象也是故君子居則觀其象而玩其辭考之於卦動則觀其變而玩其占決之於蓍是以自天佑之吉無不利此聖人法六十四卦以修身應物之事故曰君子而已吉則行之凶則道之何不利之有此章明聖人旣設卦矣然後觀其象而繋之辭以明吉凶以教天下後世使人法之可以無大過是故有大象之辭卦辭是也泰之小往大來吉亨之類是已有小象之辭爻辭是也拔茅彚徵吉之類是已二象之辭難不相同皆因剛柔之變而已剛柔相推而變化生變化生則利害形利害形則吉凶著其在人則語黙進退之象故聖人寓以得失悔吝之﹖焉君子能居而安之樂而玩之因時應變行其吉而違其凶何不利之有彖者言乎象者也爻者言乎變者也於象言象則知爻者小象也於爻言變則知象者大象也吉凶者言乎其失得也悔吝者言乎其小疵也吉凶悔吝生乎動特有小大耳無咎者善補過也本有過而能補所以免咎是故列貴賤者存乎位齊小大者存乎卦位不過六爻卦不過陰陽而吉凶所以不同者惟其卦之義別耳卦名定然後小大可見爻彖可命辧吉凶者存乎辭此彖爻之不可窮也非辭則情不可見憂悔吝者存乎介欲無悔吝者當辧之於早也震無咎者存乎悔易之爲教莫大於此悔則動而轉禍爲福矣是故卦有小大辭有險易惟其取象如何耳取象不同言大則易言小則險辭也者各指其所之此無事之時所以當玩其辭然後有事之時能惟變所適此章全明系辭之意學者不可不委曲盡心焉毋以一端而取也易與天地準故能彌綸天地之道此聖人體易以成能之事所謂因陰陽以統天地也仰以觀於天文日月是也俯以察於地理山川是也是故知幽明之故觀日月之象則天明可知察山川之形則地幽可見原始反終故知死生之說始於震終於艮則始終之說可知始於復而萬物生終於剝而萬物死則死生之說可知精气爲物遊魂爲變是故知鬼神之情狀生生死死往來乎天地之間耳精气之聚而爲生散而爲死則以鬼神之情亦與人同而已與天地相似故不違觀於易而知二者則與天地相似矣故莫之或違知周乎萬物而道濟天下故不過與天相似則知周乎萬物矣故能以其道濟天下而莫之或過旁行而不流不過者經也旁行者權也樂天知命故不憂順天之數故安土惇乎仁故能愛體地之徳故範圍天地之化而不過若然者非特不違而已又有以裁成其道曲成萬物而不遺非特不過而已又有以輔相其宜通乎晝夜之道而知惟其能裁成輔相故不違消息進退之理此其所以無違過也故神無方而易無體變化不測故曰無方數所不及者體而用之故曰無體一陰一陽之謂道體而用之寓於卦象者也有所存焉此易之所以爲體而萬物之本也繼之者善也功用益顯四徳是已成之者性也人皆具惟是君子爲能黙而該之仁者見之謂之仁知者見之謂之知百姓日用而不知故君子之道鮮矣此易所以不得不興而聖人所以不得不作也顯諸仁藏諸用所以列於卦故曰顯所以寓於此故曰藏鼓萬物而不與聖人同憂與民同患之道盡矣盛徳大業至矣哉內外兼進之謂富有之謂大業廣大悉備之謂日新之謂盛徳萬世無之謂生生之謂易變化無窮之謂成像之謂幹凡所以造始者皆幹之道效法之謂坤凡所以成終者皆坤之道極數知來之謂占通天下之性是也通變之謂事成天下之務事也陰陽不測之謂神凡不疾而速不行而至使民由之而不知者是也聖人體此以治天下則天下治帝王之能事畢矣夫易廣矣大矣以言乎逺則不禦極乎形气之表以言乎邇則靜而正黙而該之以言乎天地之間則備矣所以有廣大之號夫幹其靜也専無所待也其動也直無所屈也是以大生焉無所不覆夫坤其靜也翕收斂之謂其動也辟敷施之謂是以廣生焉無所不載廣大配天地變通配四時陰陽之義配日月易簡之善配至徳聖人之徳如此能廣大則可以配天地能變通則可以配四時能顯晦則可以配日月能易簡則可以配乾坤之至徳廣大者易之道也變通者易之用也陰陽之義易之行也易簡之善易之徳也此皆成位之事子曰易其至矣乎不能以有加矣夫易聖人所以崇徳而廣業也聖人體易而法天地之大故徳崇而業廣極髙明而道中庸之謂知崇北方之物也禮卑南方之物也崇效天卑法地崇效天故徳言崇卑法地故業言廣天地設位而易行乎其中矣由而不知之耳成性存存道義之門惟聖人謂能成其性而存之惟能成性故能存其所存能存其所存故道義之所自出也道天也故徳以之崇義人也故業以之廣知夫天之所爲則知人之所爲至矣故聖人重禮治此章言聖人立爻象之教不可違如此學者當擬之而言議之而動則可以成變化之道無施不可也聖人有以見天下之賾而擬諸其形容八卦是也象其物宜六十四卦是也是故謂之象聖人有以見天下之動而觀其﹖通以行其典禮繋辭焉以斷其吉凶是故謂之爻象言其體非極深不足以知之爻言其用非研幾不足以知之典禮者治人之具也言天下之至賾而不可惡也故當擬之而後言言天下之至動而不可亂也故當議之而後動擬之而後言象有定體故言擬議之而後動爻主通變故言議擬議以成其變化神而明之謂鳴鶴在陰其子和之我有好爵吾與爾靡之道行於妻子則無所往而不行矣子曰君子居其室出其言善則千里之外應之況其邇者乎居其室出其言不善則千里之外違之況其邇者乎言出乎身加乎民行發乎邇見乎逺言行君子之樞機樞機之發榮辱之主也言行君子之所以動天地也可不愼乎此所以貴乎擬議五十而學易可以無大過如此同人先號咷而後笑子曰君子之道或出或處或黙或語二人同心其利斷金同心之言其臭如蘭此又明言行不必同也惟其當而已矣初六藉用白茅無咎子曰茍錯諸地而可矣藉之用茅何咎之有愼之至也夫茅之爲物薄而用可重也愼斯術也以往其無所失矣此又明愼則寡過之義故曰以約失之者鮮矣勞謙君子有終吉謙之利如此可不務乎子曰勞而不伐有功而不徳厚之至也語以其功下人者也徳言盛禮言恭謙也者致恭以存其位者也此又明寡過之義不特以愼爲美又以謙爲貴亢龍有悔亢之害如此可不戒乎子曰貴而無位髙而無民賢人在下位而無輔是以動而有悔也此不謙之咎不出戶庭無咎藉用白茅愼以往也不出戶庭愼以居也子曰亂之所生也則言語以爲階君不密則失臣臣不密則失身幾事不密則害成是以君子愼密而不出也此又明寡過之義不獨以謙爲貴又當以不密爲戒子曰作易者其知盜乎易曰負且乘致冦至負也者小人之事也乘也者君子之器也小人而乘君子之器盜思奪之矣上慢下暴盜思伐之矣慢藏誨盜冶容誨淫易曰負且乘致冦至盜之招也此又明寡過之義當以任重爲終故曰仁以爲己任不亦重乎知此則可以保天下國家矣聖人𨿽立象以盡意而意有不可以言盡故繋辭焉以盡其言而言又有不可以窮故卦爻之辭亦舉其大略耳觸﹖而長之然後易之道明故聖人舉是數爻而廣諭之以爲教使學者知其﹖而期於自得也如鳴鶴在陰其子和之象以爲中心願焉而繋辭乃推言行之動天地同人先號咷而後笑象以爲中直爾而繋辭乃有出處語黙斷金如蘭之義故所貴乎觸﹖而長之者如此學易者不可不知也子夏問巧笑倩兮美目盻兮素以爲絢兮而子曰繪事後素固已出於詩人之意外矣子夏又云禮後乎又出於仲尼之意外故曰起予者商也始可與言詩已矣蓋六經俱然不獨詩也而易象尢重此聖人所以至於韋編三絕而不知老之將至也大衍之數五十其用四十有九案朱子語類云自大衍之數五十至再扐而後掛便接幹之策二百一十有六至可與佑神矣爲一節是論大衍之數自天一至地十卻連天數五至而行鬼神也爲一節是論河圖五十五之數今其文間斷差錯不相連接舛誤甚明是朱子之時節次已錯今此本天一至十二十字移在第十章

首而天數五至而行鬼神也四十四字移在再扐而後掛之下卽朱子所見舛誤之本也聖人旣爲卦爻以示教而卦可以藏往而不可以知來爻有變動學者莫知所適故作爲大衍之法質諸神明以求之使天下後世有考焉四時十二月二十四气與閏是爲一歲天地之功成而萬物之理備矣所以成變化而行鬼神數具此矣而蓍之數適合焉是謂神物故取而用之分而爲二以象兩陰陽掛一以象三沖气揲之以四以象四時歸奇於扐以象閏五歲再閏故再扐而後掛言再扐而後掛則未扐不掛可知言掛而後言揲則掛亦揲可知凡分揲無常數惟意所欲質諸鬼神之義也蓋分而爲二先揲其左後揲其右皆扐其餘數謹其奇耦然後掛而又四揲之觀其餘以定陰陽焉三者皆奇爲老陽皆耦爲老陰一奇爲少陽一耦爲少陰凡三揲而成六爻是四營而成易十有八變而成卦每卦每爻必具三才之義也故曰萬物負陰而抱陽沖气以爲和此不易之理也後世以三金易之蓋得其遺法天數五地數五五位相得而各有合五行之所以生成也天數二十有五地數三十凡天地之數五十有五此所以成變化而行鬼神也故乾坤之策取焉幹之策二百一十有六參天之數坤之策百四十有四兩地之數凡三百有六十當期之日乾坤之策乾坤一爻共六十﹖此一候之數也故三百六十日而七十二候具焉二篇之策萬有一千五百二十當萬物之數也大衍之數所以五十也是故四營而成易陰陽體也十有八變而成卦陰陽之气全八卦而小成四時具矣引而伸之觸類而長之萬物之義備矣天下之能事畢矣體常盡交無所不過之謂顯道所謂顯諸仁神徳行所謂藏諸用是故可與酬酢可與佑神矣所謂鼓萬物而不與聖人同憂大衍之數一歲之數也天地之數五行之數也五行運於天地之間五歲而小成故五日爲一候三候而爲气二气而爲月三气而爲節二節而爲時四時八節十二月二十四气凡七十二候三百六十日而歲功成乾坤之策具於此矣故欲求乾坤之策以合大衍之數當自五位始所謂五位者有相得之位有相合之位其相得也分而爲十日其相合也分而爲十二辰故天一與地二相得而爲甲乙天三與地四相得而爲丙丁天五與地六相得而爲戊己天七與地八相得而爲庚辛天九與地十相得而爲壬癸此屬乎天者也其相合也天一生水於亥子而地六成之地二生火於巳午而天七成之天三生木於寅卯而地人成之地四生金於申酉而天九成之天五生土於辰戌丑未而地十成之此屬乎地者也天道常動故十曰運乎上地道常靜故十二辰定乎下天地相合而後萬物生於甲子而終於癸亥凡六十日而一周是謂之策此五日所以爲一候而五歲所以爲小成故曰天六地五數之常也水木土屬乎天地之間天合其生成之數凡六六六三十六故幹之策二百一十有六火金屬乎地是謂兩地合其生成之數凡四四六二十四故坤之﹖一百四十有四合乾坤之﹖三百有六十是謂一歲而萬物所以終始可見矣變化之所以成鬼神之所以行可知矣子曰知變化之道者其如神之所爲乎易有聖人之道四焉濟世之具以言者尙其辭謂繋辭以動者尙其變謂爻以制器者尙其象謂卦以卜筮者尙其吉謂大衍是以君子將有爲也將有行也問焉而以言其受命也如向無有逺近幽深遂知來物非天下之至精其孰能與於此此卜筮所以當之參伍以變謂九六錯綜其數謂六爻通其變遂成天地之文謂八卦極其數遂定天下之象謂六十四卦非天下之至變其孰能與於此此制器所以當之易無思也無爲也寂然不動感而遂通天下之故非天下之至神其孰能與於此此言動者所以當之夫易聖人之所以極深而研幾也惟深也故能通天下之至此之謂至變惟幾也故能成天下之務惟神也故不疾而速不行而至一此之謂至神子曰易有聖人之道四焉者此之謂也此章明易之謂教有聖人之道四焉據上諸事是亦聖人所以應世之迹而已以言者尙其辭以動者尙其變至神之事也以制器者尙其象至變之事也以卜筮者尙其占知精之事也惟深也故能通天下之志遂知來物惟幾也故能成天下之務遂成天下之文定天下之象惟神也故不疾而速不行而至遂通天下之故天一地二天三地四天五地六天七地八天九地十案漢書律曆志引天一至地十二十字與天數五至而行鬼神也四十四字相連則班固時此簡猶未錯也朱子本義云此簡本在第十章

之首則已舛誤矣此本亦仍錯簡之舊此重言卦蓍之妙用子曰夫易何爲者也夫易開物成務陽以開之陰以成之冒天下之道如斯而已者也不離五行之數是故聖人以通天下之志以定天下之業以斷天下之疑萬物莫能逃數故也謂明卦爻之辭所以辧吉凶者也是故蓍之徳圓而神蓍之知來故曰圓通變故曰神卦之徳方以知卦有定體故曰方預言禍福故曰知六爻之義易以貢觀其動爻以斷吉凶聖人以此洗心退藏於宻吉凶與民同患旣有以藏往又有以洗心退藏待其來則應之神以知來知以藏往其孰能興於此哉古之聰明睿知神武而不殺者夫有以研萬物之理然後有以藏往有以窮萬物之數然後有以知來可以通天下之志定天下之業﹖天下之疑使天下萬世服從聽順而不知所以然是以謂之神武而不殺者也是以明於天之道而察於民之故是興神物以前民用明於天之道故有以興神物察於民之故故有以前民用聖人以此齊戒以神明其徳夫齊戒者將與民同患故也神明其徳顯仁藏用之謂也蓍卦旣設則天下之故無不知𨿽千萬世之後吉凶無不著非神而何是故闔戶謂之坤辟戶謂之干言萬物所以出入也一闔一辟謂之變往來不窮謂之通此論卦之徳言萬物所以始終也見乃謂之象形乃謂之器制而用之謂之法利用出入民咸用之謂之神此論蓍之徳陰陽各二老少各二是故易有太極所謂太初是生兩儀一奇一耦兩儀生四象此乾坤所以三畫而後成卦四象生八卦八方之義所以設八卦定吉凶愛惡自此始吉凶生大業人道自此成是故法象莫大乎天地變通莫大乎四時是以聖人效之而立卦縣象著明莫大乎日月是以聖人像之而立象崇髙莫大乎富貴備物致用立成器以爲天下利莫大乎聖人通而變之使民不倦必得崇髙備物之事探賾棠鉤深致逺以定天下之吉凶成天下之亹亹者莫大乎著是故天生神物聖人則之所以有繋辭天地變化聖人效之所以有效天垂象見吉凶聖人像之所以有象河出圖洛出書聖人則之所以有卦易有四象所以示也奇耦之畫一也八卦二也六十四卦三也三百八十四爻四也繋辭焉所以告也觀陰陽之形象而繋卦爻之辭以明吉凶使天下後世或動或靜可以免於大過非以告而何定之以吉凶所以斷也定之以吉凶吉凶生大業之位所以斷也以斷天下之疑之謂易曰自天佑之吉無不利子曰佑者助也天之所助者順也人之所助者信也信思乎順又以尙賢也是以自天佑之吉無不利也此章通言立卦之因子曰書不盡言言不盡意然則聖人之意其不可見乎子曰聖人立象以盡意設卦以盡情僞繋辭焉以盡其言變而通之以盡利鼔之舞之以盡神變而通之者若黃帝堯舜設法立制之謂鼓之舞之者若黃帝堯舜使民由之而不知之謂作易之﹖至於是而極矣非聖人孰能與此故終之曰神而明之存乎其人黙而成之不言而信茍不能然欲舉而措之天下之民不可得也乾坤其易之縕邪干坤成列而易立乎其中矣乾坤毀則無以見易易不可見則乾坤或﹖乎息矣是故形而上者謂之道形而下者謂之器化而裁之謂之變推而行之謂之通舉而錯之天下之民謂之事業是故夫象聖人有以見天下之賾而擬諸其形容象其物宜是故謂之象聖人有以見天下之動而觀其﹖通以行其典禮繋辭焉以斷其吉凶是故謂之爻極天下之賾者存乎卦鼔天下之動者存乎辭化而裁之存乎變推而行之存乎通神而明之存乎其人黙而成之不言而信存乎徳行此章統明立象之意

吳園易解卷第八

繋辭解下八卦成列象在其中矣六十四象皆出於八卦因而重之爻在其中矣三百八十四爻皆出於六位剛柔相推變在其中矣陰陽之象盡於此系辭焉而命之動在其中矣天下之事具於此矣吉凶悔吝者生乎動者也此聖人所以憂患而設教剛柔者立本者也變通者趣時者也立本以守常趣時以適變吉凶者貞勝者也禍福伏守正者勝天地之道貞觀者也日月之道貞明者也天下之動貞夫一者也貞者固也天地以貞而能明天下之動以一而能勝一於善則吉一於惡則凶惟其所貞而已矣夫幹確然示人易矣夫坤隤然示人簡矣確然隤然皆貞固之謂易簡之道常不失也爻也者效此者也象也者像此者也天地易簡自然之理也爻象動乎內吉凶見乎外可不貞乎功業見乎變所謂吉凶生大業舉而錯之之謂聖人之情見乎辭愛人治物之意天地之大徳曰生聖人繼天地而爲民之父母如此而已聖人之大寶曰位行道之具何以守位曰仁愛人爲本何以聚人曰財養人之具理財正辭禁民爲非曰義已養然後可教教之然後可治是以歷世聖人所以通變盡神無非生民之道而已古者包犠氏之王天下也仰則觀象於天俯則觀法於地觀鳥獸之文與地之宜地植物也近取諸身逺取諸物於是始作八卦以通神明之徳以類萬物之情通神明之徳八卦是也類萬物之情六十四卦是也作結繩而爲罔罟以佃以漁蓋取諸離蓋有中虛之象焉包犠氏沒神農氏作斫木爲耜揉木爲耒耒耨之利以教天下蓋取諸益益民莫大於食日中爲市致天下之民聚天下之貨交易而退各得其所蓋取諸噬嗑頤中有物之象神農氏沒黃帝堯舜氏作通其變使民不倦神而化之使民宜之易窮則變變則通通則久是以自天佑之吉無不利黃帝堯舜垂衣裳而天下治蓋取諸乾坤所謂通變之謂事鼓之舞之以盡神至於黃帝堯舜而其法成矣刳木爲舟剡木爲楫舟楫之利以濟不通致逺以利天下蓋取諸渙乘木之象服牛乘馬引重致逺以利天下蓋取諸隨隨物之宜而施之重門擊柝以待暴客蓋取諸豫思患而豫防之斷木爲杵掘地爲臼臼杵之利萬民以濟蓋取諸小過震艮爲木爲石之象木爲弧剡木爲矢弧矢之利以威天下蓋取諸睽火動而上澤動而下之象此數事皆先聖所作皆通變之謂事之謂上古穴居而野處後世聖人易之以宮室上棟下宇以待風雨蓋取諸大壯壯之大者莫大乎宮室之麗古之葬者厚衣之以薪葬之中野不封不樹喪期無數後世聖人易之以棺槨蓋取諸大過喪過乎哀上古結繩而治後世聖人易之以書契百官以治萬民以察蓋取諸夬揚於王庭孰大於是自宮室棺槨書契以下皆巧者述之之謂故但言後世聖人而已是故易者象也象也者像也此制器者以一取之而其文無不一也彖者材也言其一卦之材爻也者效天下之動者也是故吉凶生而悔吝者也制器者尙象則取像而已未盡變通之理若夫明天下之動而言其吉凶非爻不可陽卦多陰陰卦多陽其故何也陽卦奇陰卦耦兩儀爲主其徳行何也陽一君而二民君子之道也順故也陰二君而一民小人之道也逆故也易曰憧憧往來朋從爾思子曰天下何思何慮天下同歸而殊塗一致而百慮天下何思何慮日往則月來月往則日來日月相推而明生焉寒往則暑來暑往則寒來寒暑相推而歲成焉往者屈也來者信也屈信相感而利生焉尺蠖之屈以來信也龍蛇之蟄以存身也精義入神以致用也利用安身以崇徳也過此以往未之或知也窮神知化徳之盛也一往一來一屈一伸此天地萬物之理而道之所以冒天下者如此而已何容私於其間哉而憧憧然耶易曰困於石據於蒺藜入於其宮不見其妻凶子曰非所困而困焉名必辱非所據而據焉身必危旣辱且危死期將至妻其可得見邪非可成之事而勞之則徒敗其名焉非可據之物而據之則徒喪其身耳名敗而身喪妻猶不可見況他人乎易曰公用射隼於髙墉之上獲之無不利子曰隼者禽也弓矢者器也射之者人也君子藏器於身待時而動何不利之有動而不括是以出而有獲語成器而動者也天下無難事人自不爲耳使其規模先定而後爲之有所不發發無不中矣射隼之難先審其括尙猶可況其下者乎子曰小人不恥不仁不畏不義不見利不勸不威不懲小懲而大誡此小人之福也易曰屨校滅趾無咎此之謂也利則勸之威則止之小人之福也惡積而身滅罪大而已喪小人之禍也不能防患於至微而僥福於己顯人之視己如見其肺肝然又焉能逃罪哉善不積不足以成名惡不積不足以滅身小人以小善爲無益而弗爲也以小惡爲無傷而弗去也故惡積而不可掩罪大而不可解易曰何校滅耳凶子曰危者安其位者也亡者保其存者也亂者有其治者也是故君子安而不忘危存而不忘亡治而不忘亂是以身安而國家可保也易曰其亡其亡繋於包桑制治於未亂保於未危子曰徳薄而位尊知小而謀大力小而任重鮮不及矣易曰鼎折足覆公餗其形渥凶言不勝其任也茍非其人道不虛行小人之不可大受如此子曰知幾其神乎君子上交不謟下交不瀆其知幾乎幾者動之﹖吉之先見者也君子見幾而作不俟終日易曰介於石不終日貞吉介於石焉寧用終日﹖可識矣君子知﹖知彰知柔知剛萬夫之望非神不足以知幾非介不足以﹖幾知而能斷惟天下之至聖爲能如此子曰顏氏之子其殆庶幾乎有不善未嘗不知知之未嘗復行也易曰不逺復無祗悔元吉先幾而作者謂之聖後幾而攺者謂之賢見幾而攺則與夫逺祗悔者異矣惟顏子近之玆所以其殆庶幾乎天地絪縕萬物化醇男女媾精萬物化生易曰三人行則損一人一人行則得其友言致一也一陰一陽之謂道名乾以配坤名男以合女天地之義盡於此矣三人行失其配一人行則一遇其偶乾坤之道無非致一而已子曰君子安其身而後動易其心而後語定其交而後求君子修此三者故全也危以動則民不與也懼以語則民不應也無交而求則民不與也莫之與則傷之者至矣易曰莫益之或擊之立心勿恆凶擬之而後言議之而後動擬議先定而終不易其所守惟有恆心者能之子曰乾坤其易之門邪萬物所由安也幹陽物也坤陰物也此況兩儀陰陽合徳而剛柔有體以體天地之撰以通神明之徳其剛柔有體故以體天地之撰其陰陽合徳故以通神明之徳其稱名也雜而不越合徳故其名也雜其體故其義不越於稽其類其衰世之意邪夫易彰往而察來而微顯闡幽此言爻象也開而當名辧物正言斷辭則備矣此言卦辭也其稱名也小其取類也大其﹖逺其辭文其言曲而中其事肆而隱因貳以濟民行以明失得之報此章言爻象變化以示吉凶因此吉凶之理而示天下後世使知吉之可爲而凶不可爲以濟民行以明得失之報此作易之意也易之興也其於中古乎作易者其有憂患乎憂天下之憂者能之是故履徳之基也履禮也非禮勿履而爲徳之基立矣謙徳之柄也謙則有所持復徳之本也克己爲仁之謂恆徳之固也恆久不已故物莫能傾焉損徳之修也逺害故能自修益徳之也善者進之故困徳之辧也不辧辧之井徳之地也性是己巽徳之制也行權故也履和而至故以和行謙尊而光故以制禮復小而辧於物故以自知恆雜而不厭故以一徳損先難而後易故以逺害益長裕而不設故以興利困窮而通故以寡怨井居其所而遷故以辧義巽稱而故以行權履以和行非禮勿履貴和爲至謙以制禮稱物平施是以尊而光復以自知退藏於密是以能辧於物恆以一徳立不易方是以雜而不厭損以逺害懲忿室欲是以先難後易益以興利遷善攺過是以長裕而不設困以寡怨致命遂志是以困而不窮井以辧義往來井井巽以行權申命行事易之爲書也不可逺得失之故爲道也屢遷六十四卦三百八十四爻未嘗同也變動不居周流六虛天地之間上下無常剛柔相易不可爲典要惟變所適此之謂屢遷其出入以度外內使知懼又明於憂患與故此所以不可逺無有師保如臨父母此聖人所以爲善教初率其辭而揆其方旣有典常𨿽上下無常不可爲典要而卦爻之辭以斷以告亦已明矣茍非其人道不虛行小人亦不可僥幸易之爲書也原始要終以爲質也始作卦蓍終作卦體蓍之與體非易之質而何六爻相雜惟其時物也此六爻所以不同其初難知其上易知本末也本明而末得矣先難後之謂初辭擬之卒成之終﹑初爻爲一卦之門戶若夫雜物撰徳辧是與非則非其中爻不備二與四三與五之謂噫亦要存亡吉凶則居可知矣此聖人所以斷吉凶者也知者觀其彖辭則思過半矣明一卦之材故也二與四同功而異位其善不同二多譽四多懼近也柔之爲道不利逺者其要無咎其用柔中也三與五同功而異位三多凶五多功貴賤之等也其柔危其剛勝邪此論明夫中爻之義二四俱陰位常以柔爲主三五俱陽位常以剛爲勝柔居外卦之下而多懼剛居內卦之上而多凶非其柔危其剛勝耶此亦聖人沈潛剛克髙明柔克之﹖雜物撰徳辧是與非捨此何以備哉易之爲書也廣大悉備有天道焉有人道焉有地道焉兼三才而兩之故六六者非它也三才之道也八卦之作本於陰陽以明人事然後成卦卦成而後三才之道具乎其中故曰有天道焉有人道焉有地道焉自陰陽言之天道也自剛柔言之地道也自仁義言之人道也道有變動故曰爻爻有等故曰物物相雜故曰文文不當故吉凶生焉此易因陰陽以明人事易之興也其當殷之末世周之盛徳邪當文王與紂之事邪此周易之作所以異於連山歸藏也是故其辭危遜而也危者使平易者使傾𨿽畏勿畏出畏入畏其道甚大百物不廢求者皆得焉懼以終始其要無咎此之謂易之道也其爲教如此所謂易之道故夫乾天下之至健也徳行恆易以知險夫坤天下之至順也徳行恆簡以知阻能說諸心能研諸侯之慮定天下之吉凶成天下之亹亹者是故變化云爲吉事有祥象事知器占事知來此言天地健順猶常知險阻以爲進退況人可不視治亂以自爲懼乎是故聖人內研諸心外研諸慮而作易以定天下之吉凶成天下之亹亹使後世變化云爲者於此以研治亂吉凶之理而以明進退焉天地設位聖人能成人謀鬼謀百姓與能八卦以象告爻彖以情言剛柔雜居而吉凶可見矣變動以利言吉凶以情遷是故愛惡相攻而吉凶生逺近相取而悔吝生情僞相感而利害生凡易之情近而不相得則凶或害之悔且吝將叛者其辭慚中心疑者其辭枝吉人之辭寡躁人之辭多誣善之人其辭遊失其守者其辭屈

吳園易解卷第九

說卦解昔者聖人之作易也幽贊於神明而生蓍參天兩地而數觀變於陰陽而立卦發揮於剛柔而生爻和順於道徳而理於義窮理盡性以至於命聖人作易不起於蓍所謂幽贊於神明而生蓍者敎天下求易之法耳以行易之道於天下後世也旣作易而無以行之則夫後世孰從而師乎故旣作易之成於是幽贊於神明而生用蓍之法參天兩地而數其數五十其用四十有九是也觀變於陰陽而立卦十有八變是也發揮於剛柔而生爻引而伸之是也卦爻旣明而吉凶之理可見和於道而無乖順於徳而不逆理於義而不亂以窮理以盡性以至命無入而不自得此所以自天佑之吉無不利昔者聖人之作易也將以順性命之理是以立天之道曰陰與陽立地之道曰柔與剛立人之道曰仁與義兼三才而兩之故易六畫而成卦分陰分陽疊用柔剛故易六位而成章所謂性者何也三才之道而已三才之道在天則爲陰與陽天統元气故也在地則爲柔與剛地統元形故也在人則爲仁與義人統元識故也兼三才而兩之故易六畫而成卦易之成卦兆六而成焉是也六畫俱而三才之義在其中矣此之謂將順之法所謂觀變於陰陽而立卦是也然易之道無所不順也故分陰分陽疊用柔剛故六位而成章陰陽言其體剛柔言其用所謂發揮於剛柔而生爻是也不言人道卽因天地以明人事故也將使人明性命之理則如之何明乎三才之道而已天地定位山澤通气雷風相薄水火不相射八卦相錯數往者順知來者逆是故易逆數也天地之定位山澤之通气雷風之相薄水火之不相射者天地定位然後六子得以致其用故也然有所謂八卦相錯者言乎其气而已易主定未來之吉凶故曰逆順也此亦明蓍龜之用雷以動之風以散之雨以潤之日以晅之艮以止之兌以說之幹以君之坤以藏之天地定位然後六子得致其用故始於天地六子致用而天地收其功故終於乾坤帝出乎震齊乎巽相見乎離致役乎坤說言乎兌戰乎乾勞乎坎成言乎艮主歲功者天也故獨稱帝而已此言帝出入之序而非所以論八卦之位也八卦之所以分於四方各有義矣帝未嘗出也萬物之出帝與之出而不辭萬物之入帝與之入而不拒此所以爲帝不言天與幹而言帝天地者形也乾坤者气也其所以轉運升降必有物以主之此所以祀昊天上帝然則所謂出者果何物哉亦气而已萬物出乎震震東方也齊乎巽巽東南也齊也者言萬物之潔齊也離也者明也萬物皆相見南方之卦也聖人南面而聽天下向明而治蓋取諸此也坤也者地也萬物皆致養焉故曰致役乎坤兌正秋也萬物之所說也故曰說言乎兌戰乎乾乾西北之卦也言陰陽相薄也坎者水也正北方之卦也勞卦也萬物之所歸也故曰勞乎坎艮東北之卦也萬物之所成終而所成始也故曰成言乎艮萬物之所以出入惟從仁而已神也者妙萬物而爲言者也動萬物者莫疾乎雷撓萬物者莫疾乎風燥萬物者莫熯乎火說萬物者莫說乎澤潤萬物者莫潤乎水終萬物始萬物者莫盛乎艮故火水相逮雷風不相悖山澤通气然後能變化旣成萬物也妙萬物而爲言故收功於無爲付之於六子而已天之髙地之厚猶自其根本中來況六子乎此六子之所以變化旣成萬物者各得成之一體故也乾健也坤順也震動也巽入也坎陷也離麗也艮止也兌說也解闕乾爲馬坤爲牛震爲龍巽爲雞坎爲豕離爲雉艮爲狗兌爲羊解闕乾爲首坤爲腹震爲足巽爲股坎爲耳離爲目艮爲手兌爲口解闕乾天也故稱乎父坤地也故稱乎母震一索而得男故謂之長男巽一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女解闕乾爲天爲圜爲君爲父爲玉爲金爲寒爲冰爲大赤爲良馬爲老馬爲瘠馬爲駁馬爲木果坤爲地爲母爲布爲釜爲吝嗇爲均爲子母牛爲大輿爲文爲眾爲柄其於地也爲黒震爲雷爲龍爲黃爲旉爲大塗爲長子爲決躁爲蒼筤竹爲萑葦其於馬也爲善鳴爲馵足爲作足爲的顙其於稼也爲反生其究爲健爲蕃鮮巽爲木爲風爲長女爲繩直爲工爲白爲長爲髙爲進退爲不果爲臭其於人也爲寡髮爲廣顙爲多白眼爲近利市三倍其究爲躁卦坎爲水爲溝瀆爲伏爲矯輮爲弓輪其於人也爲加憂爲心病爲耳痛爲血卦爲赤其於馬也爲美脊爲亟心爲下首爲薄蹄爲曳其於輿也爲多眚爲通爲月爲盜其於木也爲堅多心離爲火爲日爲電爲中女爲甲冑爲戈兵其於人也爲大腹爲幹卦爲鱉爲蟹爲蠃爲蚌爲龜其於木也爲科上槁艮爲山爲徑路爲小石爲門闕爲果蓏爲閽寺爲指爲狗爲鼠爲黔喙之屬其於木也爲堅多節兌爲澤爲少女爲巫爲口舌爲毀折爲附決其於地也爲剛鹵爲妾爲羊凡此諸象於卦爻中未嘗有所寓焉何也以是知神而明之存乎其人而已其所以爲物在實考之歟序卦傳解案此下二篇並無解釋錄經文以存其舊有天地然後萬物生焉盈天地之間者惟萬物故受之以屯屯者盈也屯者物之始生也物生必﹖故受之以﹖﹖者﹖也物之稚也物稚不可不養也故受之以需需者飲食之道也飲食必有訟故受之以訟訟必有眾起故受之以師師者眾也眾必有所比故受之以比比者比也比必有所畜故受之以小畜物畜然後有禮故受之以履履而泰然後安故受之以泰泰者通也物不可以終通故受之以否物不可以終否故受之以同人與人同者物必歸焉故受之以大有有大者不可以盈故受之以謙有大而能謙必豫故受之以豫豫必有隨故受之以隨以喜隨人者必有事故受之以蠱蠱者事也有事而後可大故受之以臨臨者大也物大然後可觀故受之以觀可觀而後有所合故受之以噬嗑嗑者合也物不可以茍合而已故受之以賁賁者飾也致飾然後亨則盡矣故受之以剝剝者剝也物不可以終盡剝窮上反下故受之以復復則不妄矣故受之以無妄有無妄然後可畜故受之以大畜物畜然後可養故受之以頤頤者養也不養則不可動故受之以大過物不可以終過故受之以坎坎者陷也陷必有所麗故受之以離離者麗也右上篇有天地然後有萬物有萬物然後有男女有男女然後有夫婦有夫婦然後有父子有父子然後有君臣有君臣然後有上下有上下然後禮義有所錯夫婦之道不可以不久也故受之以恆恆者久也物不可以久居其所故受之以遁遁者退也物不可以終遁故受之以大壯物不可以終壯故受之以晉晉者進也進必有所傷故受之以明夷夷者傷也傷於外者必反其家故受之以家人家道窮必乖故受之以暌暌者乖也乖必有難故受之以蹇蹇者難也物不可以終難故受之以解解者緩也緩必有所失故受之以損損而不已必益故受之以益益而不已必決故受之以夬夬者決也決必有所遇故受之以姤姤者遇也物相遇而後聚故受之以萃萃者聚也聚而上者謂之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若長子故受之以震震者動也物不可以終動止之故受之以艮艮者止也物不可以終止故受之以漸漸者進也進必有所歸故受之以歸妹得其所歸者必大故受之以丰丰者大也窮大者必失其居故受之以旅旅而無所容故受之以巽巽者入也入而後說之故受之以兌兌者說也說而後散之故受之以渙渙者離也物不可以終離故受之以節節而信之故受之以中孚有其信者必行之故受之以小過有過物者必濟故受之以旣濟物不可窮也故受之以未濟終焉右下篇雜卦傳解案此篇全用朱子本義別無解釋姑仍其舊乾剛坤柔比樂師憂臨觀之義或與或求以我臨物曰與物來觀我曰求或曰二卦互有與求之義屯見而不失其居蒙雜而著屯震遇坎震動故見坎險而不行也蒙坎遇艮坎幽昧艮光明也或曰屯以初言﹖以二言震起也艮止也損益盛衰之始也大畜時也無妄災也止健者時有適然無妄而災自外至萃聚而升不來也謙輕而豫怠也噬嗑食也賁無色也白受采兌見而巽伏也兌陰外見巽陰內伏隨無故也蠱則飭也隨前無故蠱後當飭剝爛也復反也晉晝也明夷誅也井通而困相遇也剛柔相遇而剛見掩也咸速也恆久也咸速恆久渙離也節上也解緩也蹇難也暌外也家人內也否泰反其類也大壯則止遁則退也止謂不進大有眾也同人親也革去故也鼎取新也小過過也中孚信也丰多故也親寡旅也旣明且動其故多矣離上而坎下也火炎上水潤下小畜寡也履不處也不處行進之義需不進也訟不親也大過顚也姤遇也柔遇剛也漸女歸待男行也頤養正也旣濟定也歸妹女之終也未濟男之窮也夬決也剛決柔也君子道長小人道憂也自大過以下卦不反對或疑其錯簡今以韻協之又似非誤未詳何義

●附錄

序論一生生不窮故謂之易有太易有太初有太始有太素蓋太易者未見气太初者气之始也太始者形之始也太素者質之始也气形質具而未相離曰渾淪視之不可見聽之不可聞循之不可得故曰易序論二聖人取夫陰陽變化之理而寓之卦以著吉凶悔吝利害成敗之說𨿽非道之妙而所以微顯闡幽爲敎之法捨是則亦不可得而見矣故曰乾坤毀則無以見易易不可見則乾坤或幾乎息矣此言陰陽之理待易而後明易亦待陰陽而後顯也君子所以修身爲家爲國爲天下得是而窮之知夫變化之所自然後趣時乘理應對酬酢無所凝滯人茍不明乎此是未免乎膠柱調瑟刻舟求劍之比也易之爲名爲義可不察哉序論三爲天下國家與夫修身皆人事也其吉凶悔吝利害成敗何與乎陰陽之說而聖人取是以明之何也曰修身也齊家也治國也平天下也其事不一其時不齊所謂吉凶悔吝利害成敗不可以偏舉而又不可以槪論則將示訓於天下備垂敎於後世無定法而可乎𨿽不可無定法而萬事萬物之變今昔異宜一日萬﹖禍福伏又不可以言盡此聖人所以體夫天地萬物之象推剛柔變化之說而寓其意於爻以示吉凶悔吝利害成敗之大法使天下後世可考焉中才學之可以守身可以有家可以持國可以保天下智者引而伸之觸類而長之天下之能事畢矣故曰易者象也象也者像此者也又曰書不盡言言不盡意然則聖人之意不可見乎曰聖人立象以盡意而終之以變而通之以盡利鼔之舞之以盡神此易之爲道所以惟變所適而異乎詩書禮樂不可爲典要非中人以上焉足以與此嗚呼學易而不知通變之義不盡鼔舞之能是所謂膠柱而調瑟刻舟而求劍豈知夫易之所以爲易者哉故曰易窮則變變則通通則久此黃帝堯舜所以通其變使民不倦神而化之使民宜之者也三代之書或曰連山或曰歸藏或曰周易而易之名莫之或攺豈非變通之義不可易歟由是觀之易之爲敎也象而已矣而所以爲敎在意不在象捨象則無以見意此八卦所以爲易之本而三代同之也昔虞翻好易遇飲三之夢而不得其說猥曰易道在天三爻足之矣豈眞知易者哉管公明有云善易者不論易可謂知言矣惜乎其效止於占相而未能閎聖人之閫奧是以君子不多焉序論四易者象也則無適而非象今獨以八卦爲易之本豈非天下之象備於此歟曰然易不云乎八卦成列象在其中矣然則易之象八卦而已而曰易有四象所以示也何曰此先儒所以紛紛而莫之或一也考諸聖人之辭而觀其立言之序其得失可見矣其曰易有四象所以示也繼之繋辭焉所以告也則所謂四象者卦爻之謂爾果以爲卦爻則非生八卦之四象可知矣非生八卦之四象則非金木水火與七九六八之數又可知矣旣曰易有四象則易中之象焉果易中之象則非蓍龜河圖之﹖可知矣有四象然後繋辭焉以告則非所謂得失憂虞進退晝夜之象又可知矣然則果何爲而四耶曰亦索諸卦爻而已奇耦之畫一也八卦二也六十四卦三也三百八十四爻四也有奇耦之畫然後八卦成八卦成然後六十四卦立六十四卦立然後三百八十四爻顯易之象於是乎備矣奇耦者陰陽之象也八卦者天地雷風水火山澤之象也六十四卦者天下至賾之象也三百八十四爻者天下至動之象也陰陽之變而至於天下之至動則所謂爲天下國家與夫修身吉凶悔吝成敗利害之理具矣聖人之意於是盡矣易之爲敎於是宜矣故曰易有四象所以示也不其然乎然則聖人以此繼夫天生神物與夫河圖洛書之後豈無意耶曰惡得無意此意所以明作易取象垂敎之所由也豈茍然哉蓋生覆者天之職形載者地之職敎化者聖人之職萬物失其理則天地之過也萬民失其性則誰之過歟故聖人效天地變化而欲作爲書以示敎以爲言不切則不能動人故又取則蓍龜而告人以吉凶禍福之理然言不能盡意也故又法天之垂象使其如日月星辰爛然人皆觀而自得焉然天下之象眾矣悉備之則不勝其煩而特言之則又恐不足以盡意故又法河圖洛書之文而畫卦於是四象立而吉凶之理著矣四象者所以法圖書之文而象日月之著也繋辭焉所以則神物之告人也定吉凶所以效天地之變化旣成萬物也故曰易有太極是生兩儀兩儀生四象四象生八卦八卦定吉凶吉凶生大業所謂大業者是聖人變通鼔舞以盡易之妙效天地變化之極致也故曰法象莫大乎天地變通莫大乎四時垂象著明莫大乎日月崇髙莫大乎富貴備物致用立用成器以爲天下利莫大乎人探賾索鉤深致逺莫大乎蓍龜此言聖人據崇髙之勢而能法象則效成器致用利天下以盡變通鼔舞之事業也若伏羲神農黃帝堯舜則取諸離下結繩而爲綱罟之類作爲耒耜衣裳舟楫弓矢臼杵之器𨿽然茍有其位而無其徳𨿽欲有爲不能也茍有其徳而無其位𨿽欲有爲不可也故古之帝王多矣而能通其變神而化之者幾何耶仲尼以大聖之才不得紹三王之業也然聖人之心曷嘗一日而忘天下哉故歷聘七十二君無所用老矣退而修易作繋辭焉然後易道彰明無餘蘊矣此其功所以與伏羲文王同而其澤百世不斬也是以言崇髙富貴必繼之以聖人而論蓍龜之功獨在聖人之後也然則不及圖書何耶曰首言兩儀生四象四象生八卦則圖書之功見矣此聖人立言之深﹖不可不考也序論五兩儀生四象四象生八卦而圖書之功著則八卦果圖書之成法而四象果金木水火與六七八九之數歟曰若是則伏羲不足謂之聖而五行先於天地也蓋伏羲之作易也深探陰陽之本而究太極兩儀四象之﹖矣而未得所以顯之之方俯仰以觀逺近以取盡類天下之象矣而未得所以類之之體於是則圖書之文有奇耦相生之義而作畫卦之法焉然後神明之徳可以通而萬物之情有以類故曰河出圖洛出書聖人則之易有四象所以示也言揆其大法以爲卦爻云爾所謂金木水火之象與夫六九七八之數皆後儒之妄也然則所謂兩儀四象果何物耶曰易變爲一是謂太極此道之所以包括天地五行之樞要而气之母也一气初判陰陽始分輕淸者上浮重濁者下聚故謂之二气二气不交變化不成一騰一降或左或右更進疊退斯有老少故謂之象儀者陰陽之體而象者陰陽之用也此天地五行所資以生化萬物而不窮者也是謂神明之徳此八卦之所由別也然兩儀四象其數六矣而卦八皆成於三者何也豈非所謂三極之象歟曰易固備三才之道矣然方畫卦之始取則於陰陽之道未興也及夫三畫旣列然後人道存乎其中爾取則於陰陽而獨以三何也曰經不云乎陽卦多陰陰卦多陽其故何也陽卦奇陰卦耦蓋陰陽不並立剛柔不並行獨立亦不能以自生獨行亦不能以自成是故二儀以爲主四象以爲輔合而爲乾坤布而爲六子幹也者純乎陽者也坤也者純乎陰者也陽用事則爲艮爲震爲坎陰用事則爲巽爲離爲兌此乾坎艮震所以處乎東北也而坤兌巽離所以處乎東南也各從其類也然則八卦皆始於一立於兩而成於三此三才之象所以形乎聖人必言於重卦後者蓋易至於重卦而後人道見故也𨿽至於重卦而後人道見然三畫之中三才之道已具矣何則兩儀者陰陽之合而四象者陰陽之分也自形名以觀之陰陽之分不同自太極以觀之則陰陽又合有沖气是故少陽者陰中之陽也老陽者陽中之陽也少陰者陽中之陰也老陰者陰中之陰也而所謂兩儀陰陽之沖气也惟沖气然後可以生萬物此八卦所以兩儀爲主而四象輔之而已猶人也乾道成男坤道成女然皆負陰而抱陽沖气以爲和由是觀之所謂卦皆具三才之道豈不然乎至於重卦然後兩儀四象之體全而所謂陰陽也剛柔也仁義也隨所取而自足夫是之謂三才之道備嗚呼沖气者天地五行之本歟萬物之祖歟此三才所以謂之三極而太極所以爲三才之主也雜說開物成務冒天下之道如此而已何謂也言易之所﹑以開物成務冒天下之道以天地之道而已易無體故也是故聖人以通天下之志以定天下之業以斷天下之疑何則萬物皆不離乎數故也蓍之徳圓而神知來也卦之徳方以知藏往也聖人以卦藏往預言天下之吉凶以蓍知來以開天下之惑其開天下之惑如何亦以六爻之辭而已聖人以此洗心退藏待其來而應之而已其孰能與於此古之聰明睿知神武而不殺者何也非聰明睿知固不足以藏往而知來是通天下之志定天下之業斷天下之疑天下服從而聽順之不知所以然是以謂之神武也是以明於天之道察於民之故是興神物以前民用夫惟有聰明睿知之才神武之徳是以明於天之道察於民之故而且以蓍預言而以前民用也蓋不明於天道則不知蓍之可用不察於民之故則不知蓍之不可不用興神物前民用則聖人𨿽不出戶庭知天下之利害矣𨿽千萬世之後聖人不作民亦有所考矣故曰聖人以此齊戒而爲後世法夫闔戶謂之坤辟戶謂之幹至民咸用之謂之神何謂也此言六十四卦所以與民同患而民由之而不知者也其本皆出於乾坤而已是故易有太極是生兩儀何謂也此言六十四卦所以生生之本也是故法象莫大乎天地此所以數也變通莫大乎四時此所以象也所謂天地變化聖人則之也垂象著明莫大乎日月此八卦之所象也故曰天垂象見吉凶聖人像之崇髙莫大乎聖人此惟聖人有處崇髙之勢然後爲此利天下事也莫大乎此興功以利民用也故曰河圖洛書聖人則之泰論論曰易本爲乾坤而六十四卦惟泰爲君臣道合此古人所以謂之千載一時而治世不數得也蓋有君而無臣有臣而無君或有君臣而其志不相同或志𨿽同而施爲不合於天道皆不足致天下於太平此唐虞三代之盛所以後世不可跂及者也何則觀夫卦象爻彖之辭而其說可知夫聖人所以爲敎之意亦可見矣其在卦曰小往大來吉亨其在彖曰君子道長小人道消也其在象曰後以裁成天地之道輔相天地之宜以左右民其在九二曰包荒用憑河不遐遺朋亡得尙於中行其在六五曰中以行願此其大略前聖後聖互相發明以爲萬世君臣之戒廟堂之上不能鑑此以爲治而欲反天下於否塞措天下於泰和者未之有也其要乃在乎皇極而已矣請先明泰之說然後論人事以合之老子曰道生一一生二二生三三生萬物萬物負陰而抱陽沖气以爲和蓋獨陰不生獨陽不成陰陽合而後萬物得此天地交所以爲泰其在四時則春是已聖人觀乎此是以執其兩端而用其中於民剛不過猛柔不過寛喜不過予怒不過奪施爲注措以至一談一笑無不循大中之道而以偏黨已甚爲戒是以天下和平災害不生禍亂不作五刑不用兵革不試方其時也天不愛其地道不愛其寶人不愛其情甘露降醴泉湧山出器車河出馬圖鳳凰麒麟在郊藪何哉本於人和而已蓋政和則人和人和則气和气和則形和形和則聲和聲和則發於言動興於嗟嘆形於歌詩見於鼔舞無非政和也是以能感格天地之和气此之謂裁成天地之道輔相天地之宜以左右民夫是之謂小往大來不然此其施爲亦少貶矣君子小人可不辧乎夫君子小人之所以爲異正在夫中不中之間而已矣是以皇建其有極則能斂時五福用敷錫厥庶民而小人反是則六極從之而天下受其殃矣故庶徵曰五者來備各以其敍庶艸繁廡一極備凶一極無凶五者來備非中和之謂歟一極備一極無非過不及之謂歟由是觀之則六五之君非中以行願不能以祉元吉九二之臣非包荒用憑河不遐遺朋亡不足以尙於中行何則人主之道不可以自爲也擇一相而已得一相而謙虛退聽禮貌而體下之委任而責成功一相不能獨治也擇百官而任用授之以政而已其所與共政者皆賢則政日治其所用或一不肖則政日亂此統百官均四海所以責之冢宰而一相之職莫大於進賢退不肖也自非虛其心平其意擴其度大其志本之以忠恕而無作好惡於其間又安能包荒用憑河不遐遺朋亡耶不能如是則所進者未必皆賢則所謂賢者有不進所退者未必皆不肖則所謂不肖者有未退夫如是故讜言正論不聞而阿諛順﹖是信則舉措施設安能合於大中之道耶故所因者或非善所革者或非惡利者或損之害者或益之如是而欲感人心而天下和平莫可得也此愁怨之所以日深而水旱疾癘之所以不息此不肖之所由致也是以古之建官尊者謂之公謂之孤而其職則曰論道經燮理陰陽寅亮天地所謂論道者非是之謂極耶故曰致中和天地位焉萬物育焉治至於此則君享其功臣獲其報民受其利社稷日安家益固此之謂天下盛福豈不偉歟故先聖贊之曰包荒得尙於中行以光大也此與詩南山有臺嘉樂得賢之詩言家之光同意然則聖人之敎豈不了然明白歟而後世一切欲徇一己之私不卹天下之公道而欲馴致於泰其可得歟夫以聖賢相遇秉持中道猶有無平不陂城復於隍之戒況不卹天下之公道而欲常保其福祿不可得也嗚呼制治於未亂保於未危周公於制禮作樂之後由敕在位之臣曰以公滅私民其允懷蓋聖人之意深矣故曰欲爲君盡君道欲爲臣盡臣道二者皆法堯舜此之不卹而區區唐虞是襲此古人之所以有天下事不如意者十常八九之嘆非大人孰能膺千載之運乎

