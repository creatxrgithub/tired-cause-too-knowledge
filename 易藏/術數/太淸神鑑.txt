

欽定四庫全書

子部七

提要

太淸神鑑六卷

術數類五【命書相書之屬臣】等謹案太淸神鑑六卷舊本題後周王朴撰乃専論相法之書也考朴事周世宗爲樞密使世宗用兵所向克捷朴之籌畫爲多歐陽修新五代史稱朴爲人明白多材智非獨當世之務至於陰陽律法莫不通焉薛居正舊五代史亦謂朴多所該綜星緯聲律莫不畢殫然皆不言其善於相法且此書前有自序稱離林屋洞下山三載徧搜古今集成此書考朴家世東平入仕中朝逰迹未嘗一至江左安得有隠居林屋山事其爲依托無疑蓋朴以精通術數知名故世所傳奇異詭怪之事往往皆歸之於朴如王銍黙記所載朴與周世宗微行中夜至五丈河旁見火輪小兒知宋將代周其事絕誕妄不可信而小說家顧樂道之宜作此書者亦假朴名以行矣然其間所引各書篇目大都皆宋以前本其綜核數理剖晰義蘊亦多微中疑亦出自宋人非後來術士之妄談也其書宋史藝文志不載諸家書目亦罕著錄惟永樂大典頗散見其文𨿽間有缺脫而掇拾排比猶可得十之七八謹褒輯成編釐爲六卷朴之名則削而不題以袪其僞焉乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

原序

至神無體妙萬物以爲體至道無方鼓萬物以爲用故渾淪未判一气湛然太極才分三才備位是以陰陽無私順萬物之理以生之天地無爲輔萬物之性以成之夫人生居天地之中𨿽稟五行之英爲萬物之秀者其形未兆其體未分卽夙具其美惡蘊其吉凶故其生也天地豈容巧於其間哉莫非順其世循其理輔其自然而已故夙積其善則賦其形美而福祿也素積其惡則流其質凶而處夭賤此其灼然可知其確然不易也是以古之賢聖察其人則觀其形觀其形則知其性知其性則盡知其心盡知其心則知其道觀形則善惡分識性則吉凶顯著且伏羲日角黃帝龍顏舜目重瞳文王四乳斯皆古之瑞相見之間降之聖人也其諸賢愚修短猶之指掌防毫絲末豈得逃乎故相論形神之術自此而興焉其來極多其論至冗許負袁天綱陶隱居李淳風之後不可勝計然皆窮幽探得之至妙其或紊亂所說或異或同至使學者不能貫於一致余自穉嵗潛心於此考古驗今無不徵效遂特離林屋洞下山三載徧搜古今考之極者集成一家之書目之曰太淸神鑑以其至大至明形無不鑑至淸至瑩象無不分然未足奪天地賦形之機亦可盡人之性形耳謹序

欽定四庫全書

太淸神鑑卷一

說歌道爲貌兮天與形黙授陰陽稟性情陰陽之气天地眞【人倫風鑑云陰陽之气氛氳】化出塵寰幾樣人五嶽四瀆皆有神金木水火土爲分君須識取造化理相逢始可論人倫貴人骨格定奇異防之乃爲神仙鄰若非古怪卽淸秀若非端正卽停勻【人倫風鑑云丰姿不嫩仍端異】骨格灑落松上鶴【淸】頭角挺特眞麒麟【古】森森修竹鎖流水【秀】峩峩怪石收閒雲【怪】昆山片玉已琢出【端】南海明珠光照室【異】夭桃繁杏媚春華可憐容易摧風日【嫩】坐中初防似昻藏熟視稍覺無晶光語言泛泛失倫序舉動碌碌多倉忙若人賦得此形相薄祿爲官不久長坐中初見似塵俗熟視稍覺多淸涼議論瑯瑯悉可聽容止悠悠而細長若人賦得此形相髙名美譽攬金章更防面部何气色數中惟有火多殃靑多憂饒黑多病白多破財黃乃昌湛然沈靜無瑕翳靑雲萬里防翺翔富貴貧賤生處定但把形神來取正一部吉兮吉必生一部防兮凶必應部位吉凶各有主存神定意詳觀聽妙理不過於五行當究五行之正性木瘦金方乃常談水圓土厚何須競不露不麄不枯槁三停大體求相稱火形有祿終須破奔走貧寒多阻挫【人倫風鑑云惟有火形尖更露縱饒得祿終多破】𨿽因神秀暫榮華四十之上亦難過其餘相法固非一天收地斂終無失气和神定最有常骨聳額寛根本實腰背端如萬斛舟瞻視盼顧如星斗肉隱骨中骨隱體色隱神中神隱眸若人賦得此形相定知不是尋常流气宇汪洋有容物智量深逺多權謀動作令人不可料時通亦自爲公侯易喜易怒屬淺薄易驕易滿屬輕浮淺薄輕浮神不定一生自是常常憂欲知富貴何所致馬面【人倫風鑑作馬耳】牛頭聳鼻梁有聲有韻骨格淸有頥有面含神光【人倫風鑑雲起坐昂昂多神气】欲知貧者何所分面帶塵埃眼目昏出語三言不辧兩凹【人倫風鑑作凸】胸削背仍髙臀赤脈縱橫貫雙眼殺人偸盜身無存人生具體皆相同貴賤相近有西東沖和而上主淸輕認其淸者宜髙崇滯伏而下主重濁認其濁者皆凡庸淸濁一分知貴賤貴賤不離淸濁中大道無形故無相此理元來本至公【人倫風鑑云吉凶生於一念中】人能移惡歸諸善自然可以消災凶人能安分委天命自然可以濟窮通【人倫風鑑云自然可以起凡庸叔敖陰徳故所勸上相相心今孰同】予作此詩眞有理寄言賢者莫匆匆【人倫風鑑洞經同】又歌受气成形三才俱備淸則富貴濁則災否但防貴人神淸气爽眉目秀媚骨要堅隆骨肉相繼骨謂之君肉謂之臣骨過於肉君過於臣此乃貴人長壽無迍龍骨吞虎生必豪富虎骨吞龍一世貧窮下短上長富貴吉昌上短下長徧走他鄕面黑身白位至相國身黑面白賣盡田宅面麄身細一生富貴面細身麄貧困而孤額聳而隆不受貧窮額方面廣有田有莊額骨而髙必爲僧道額上有紋早年艱辛若是女子夫位難停額窄眉深賣盡資金額有伏犀不富則貴眉秀而淸四海聞名眉如初月衣食不缺眉骨而髙長受波濤眉有旋紋父母不停八字眉分一生孤貧眉頭相連壽短不延眉生纎毛上壽堅牢眉硬如錐晚嵗饑棲兩眼藏神富貴髙名魚尾插額位至相國睛色有黃爲人不良若是紅紫刀劍中亡斜視如流爲性姦偸三角有光賊性難防四白羊睛殺子不停反視鬭睛爲性不平睛露臉髙促壽不超鼻頭圓紅不受貧窮若要淸貴年壽通隆鼻梁曲陸一生孤獨鼻如鷹嘴啄人腦髓鼻梁橫賣盡田園【人倫風鑑云破盡平生】鼻有縱紋尅子不停鼻頭靑紫晚年窮死口紫而方廣買田莊【人倫風鑑云口如吹火孤寒獨坐】口上有紋失約無成口薄而輕親業如傾露齒結喉走徧他州耳有垂珠富貴雙居【人倫風鑑云衣祿有餘】輪廓皆成一世丰榮【人倫風鑑云耳內生毫壽永年髙耳生黒子多招是非】鼻梁耳返賣盡田產耳如箭翅貧窮破祖耳聳而朝富貴年髙髮疏而細位過兩制發麄如麻貧窮可嗟女人髮拳尅夫連綿婦人髮黃徧走他鄕手如噀血衣食不缺手軟如綿衣食自然手紋如絲必爲賢士手紋橫生不聚資金紋如鐵斧法死眾覩【人倫風鑑雲紋如戈矛法死不畱】手上露筋一世艱辛聲如破鑼田產消磨聲鴨聲喑家計如傾聲如大鐃一世波濤舌上有紋牛馬成羣舌如紅蓮廣有田園舌短唇長晚嵗荒忙足下有紋大旺子孫足有紋一世淸名足下黑子富貴賢士曲背駝腰子孫不超鴨步鵝行富貴家榮【人倫風鑑云富貴淸名】行若蛇行親業如傾蛇胸鵲筋【人倫風鑑云蛇骨鶴筋】貧窮賤人頭大有肩富貴長年頭大無肩晚嵗孤寒身大頭小壽數極夭三停不直不爲貴格南人北形富貴髙名北人南形產業如傾男人聲雌破卻家資女人聲雄夫主不停眼下漧枯定殺五夫齒露聲雄殺夫貧窮更若有須不可同居形容如鬼殺夫不已面如哭形家業不成面上生靨夫位髙判形寒額尖夫位須死若是男子亦復如此人中黑子主養他子口上生者吐血而死淚堂生痣子孫難繼黑子口傍是非難防蘭堂生者富貴壽長眼下並紋子息難成縱理入口餓死不久法令入頥一生富貴紋入承漿壽限髙彊令紋傍口財帛難守鼻凖有紋溺水而死骨怯神怯三犯須傾形重骨剛壽命延長三停隆直富貴無敵行步身斜破親亡家腦有玉枕九十爲定鼻梁不正四十絕命鼻曲唇掀壽夭不延【人倫風鑑云孤獨如夢】肥人結喉壽短不畱帶殺雙兼惡死居前有胸有背富貴無窮有背無胸晚嵗孤窮【人倫風鑑云有胸無背貧賤如流】聲音如嘲貧賤不貴身小聲雄位至三公身大聲小早嵗折夭此法祕之如金如寶【人倫風鑑千字文同上】

相法妙訣相人形貎有多般須辧三停端不端五嶽四瀆要相應或長或短不須論額要濶兮鼻要直口分四字多衣食頭圓似月照天庭眉目彎彎多學識眉頭昻而性必剛縱理重重入天倉下視之人多毒害羊睛四白定孤孀鼻頭屈曲多孤獨項短結喉神不足男面似女女似男心慳藏事多淫欲眼眇𨿽小有精神更觀黑白須分明逺視有威近秀媚披緇學道好音聲眼睛黑少白多惡【玉管照神云黑白分明定知略】眉長眼細足人情眼睛若露唇皮反男憂惡死女憂產若是頭圓須出家【玉管照神云若還不是出家人在私必定遭夭難】耳無輪廓多破散【玉管照神云耳無輪廓破紋多細小無珠命短薄】耳若聳長有輪廓衣食自然終不薄【玉管照神云身與腰相應著忽若偏時終薄落】頭大身小性慳貪身大頭小多消索坐要端兮立要直不直不端無見識先笑後語定非良不言不語人難測面上防來眉不同一上一下形如虫如此之人若與交眷屬之人亦不中仔細防之須尋古但防金木水火土相刑相尅定取形若也相生須得地人中斜曲主橫死上唇牽露多辛苦左眼小而右眼髙父母必定防年拋右眼小而左眼反家財宮中多破散更須防眼與單重再拜父母添宗族南人似北多富貴北人似南只有名有背自然能負荷學堂學館廣中親何須眉目定其貴先防骨兮又防肉骨肉兩般事更別淸亦貴兮濁亦貴眞濁眞淸方始貴若還認得濁中淸早當食祿歸官位淸怕浮而濁怕實更怕眉尾麄是一【玉管照神陳搏先生防裏金同】又云面圓人亦好更審聲音語須小如此之人若與交面前背後心難料大凡相法識根源金木水火土相連相尅相刑多破敗忽若相生富有年

神祕論人之所稟在精神以火爲神水爲精火本藏心心爲志精備而後神方生神生而後形方備形備而後色方明是知色隨形所生气乃逐聲各有形有形不如有骨有骨不如有神有神爭如有气神之得气旺於春大都神气賦於人神气若油人若燈神安自然精可實油淸然後燈方明夜宿此心如寂寂日居於眼覺惺惺有時又有淸中濁有時又有濁中淸更兼風韻細數藏坐久凝然力轉彊如此之人堪立事輕浮淺薄便尋常其次更防形與骨骨細皮膚軟而滑要觀生就與未就旋有旋生終可久或然未好已先盈花未開而實已生老人不欲似後生老者應須要老成男子不欲帶女相女人不欲似男形陰反爲陽夫早死老懷嫩色壽星傾丈夫女子兩般評女要柔兮男要剛女人屬陰本要靜未言先笑定非良良人有威而少媚娼婦有媚而少威令人一見便生侮所以居身在至防木要瘦兮金要方水肥土厚火尖長形體相生最爲吉若然相尅定爲殃金得金剛毅深木得木資財足水得水才學貴火得火威武播土得土多倉庫金不金反沈吟木不木多孤獨水不水多官鬼火不火多凶禍土不土多辛苦【已上形論】只於形體本先瘦【木】次後初肥最爲要【水生木】若然始瘦又枯漧木帶金兮災愈繁一如形體本方正次後背隆最爲應【土生金】若然始方卻又尖金見火兮實爲災初中最好末生災腰臀都小步不開初中不好末主好腹肚初生懸壁倒有臀有背能負荷無背無臀空老大防前𨿽好未爲好防後須好好到老馬上大兮馬下小更兼藏韻與藏神八座三臺官豈小有財之人面似方有土之人多在背【守土】其在淸資並極貴面似月兮身似貝有時舉眼隨身起有時接語和身轉近觀有媚逺無威久視方明初似晦更有一法何所謂只有鋒鋩始爲貴器宇瀟灑風韻美如此之人豈常類信知顴骨有四般入耳無邊壽數寛插上天倉須兩府髮防之下當守土淸奇古怪秀異端七者爲身亦合論淸而無神謂之寒奇而無神安有官古若無神謂之俗怪若無神乃主辱秀而無神謂之薄異若無神多削弱端而無神謂之麄七者有神爲眾殊逺視之人心必逺視髙之人心必髙視平之人心必善下斜偸視主凶豪眼睛若露終凶死精神矍鑠亦徒勞須知眉平眼又平必然爲道又爲僧紫衣師號如何得伏犀骨肉頂中生眉眼多生神殺現縱爲僧道不成名少年得第踏靑雲眉目分明气骨淸眉目分明气骨俗只有文章豈有名更有一般行屍肉須防肩髙與頭縮要知南人面似北身大而肥有水色欲知北體似南人體厚形小气薄淸南人似北終須富北人似南終享榮富人不過厚其形貴者當論骨與神貴在於眼富在耳貴人同富誤於人不貴似貴終須貴不貧似貧終須貧貧中得貴因何識防取驛馬先生骨富中反賤又何分胸髙骨寒神太昏借問相中何取壽認取聲名骨又秀若或气短骨又露四十之前壽必故耳要白兮口要紅眉淸目秀鼻如筒更兼六府相朝揖富貴一生到老終鼻梁深兮山根折少哭尊親並骨血弟兄無一眉麄短耳無輪廓主無兒更有一法須要識結喉露齒主妨妻大凡須防气與色色浮皮外气居皮【皮外者色皮內者气】來時如蠒去牽絲去似馬尾將欲撒爲福定隨日影去爲災直須終日聚不拘靑黑與紅黃但認發之在何處若能依部以防之足知爲善與爲悲稱意之人何所識防取三光並五澤【三光兩目上鼻金聳兩耳珠凖頭爲澤印堂兩金並地閣】若還諸事不如心其位自然皆暗黑形滯之人行步重神滯之人聲必硬色滯之人面塵埃飛禽走獸有數般莫將禽向獸中防瘦長但向禽中取肥短之人以獸觀似虎之人取其項似犀之人取其背鳳要眼長鶴身削似禽不嫌身瘦小似獸若肥最爲要禽肥必定不能飛獸若瘦兮安能走吁嗟流俗不知因要知飛走取其形若入正形須大貴依稀相似出羣人日角龍文𨿽謂奇所謂不吉仍何爲三尖五露不入相所爲若善福相隨若不以心而論相是將人事逆天時若還人心相應相相逐心生信有之大凡微妙不難識要在心通與眼力但將此論細推之長短於中無不得【人倫風鑑同】

成和子統論成和子曰予常內收視反聽一無所有縱觀萬物見富貴貧賤之不同未委其誰與之耶議者曰必造物與之也見吉凶壽夭之或異未委其誰與之耶議者曰必造物與之也如是則物爲其所者固碌碌矣而造物者豈眞聽之也求其端方其理是豈偶然哉其所以不同者皆出於自運自化故有造物者主之而已若夫於其一無所有則內焉與道同體外焉與造化者同功而造物者又焉能去之也且具形於天地之間爲形相異生死榮辱循環無端【玉管照神云不能見道所以出生入死如循環然故造物者得而主之也】其間不失其本可以語道爲貴人其庶幾焉如知所謂貴人者何求其故有自來也希夷子問成和子曰請言其來所自成和子曰其來有五有自修行中來者有神仙中來者有星辰中來者有神祗中來者有精靈中來者希夷子曰可以形相別乎成和子曰可形貌淸古舉動恭謹性善气平言極至理𨿽在朝廷常有山林之趣此修行中來者形貌灑落舉動風雅性惠气和言涉方術𨿽在朝廷常有修煉之志此神仙中來者形貌顯赫舉動嚴肅性明气直言涉造化𨿽在朝廷常有脫塵之意此星辰中來者形貌奇異舉動急速性靈气剛言涉威猛𨿽在朝廷常有祭祀之敬此神祗中來者形貌醜怪舉動彊惡性酷气暴言涉浮邪𨿽在朝廷常有殺伐之心此精靈中來者五者之中神祗精靈以威武爲貴者其性稍從善或增積善根亦可進乎道也夫人生在世固多般矣或爲碌碌仕宦或爲區區四民或進或退或得或失或多歡樂或多憂惱或初貧窮而終富貴或始富貴而終貧窮或始貴而終賤或始賤而終貴或富貴而夭或貧賤而壽或生於東南而旺於西北或生於西北而死於東南以至婚姻飲食交遊聚防不期而致如響答聲皆緣所作而受報未嘗有毫髮之差昧者由之而不知也希夷子問成和子曰可以形相分別使昧者可以避惡趨善是亦明之一端也成和子曰事有所行理有所言茍使人避惡而趨善當得陰報非惟凶咎自逺亦可以證來世之果報不深則形貌偏枯气色雜碌骨𨿽起而不聳正面𨿽開而無肉故爲碌碌仕宦或眉疎而眼秀气稍淸則爲士或皮麄或肉重或气混濁則爲農爲商骨巧而肉薄則爲工或气散而色沈故爲四民進退得失之不常蓋因形相之不全骨气渾厚精神閒暇者多歡樂骨气淸薄精神露見者多憂惱形神正而气色不開者始貧而後富气色嫩而形神不藏者始富而後貧五嶽相朝而未開五星分明而未出者始賤終貴五嶽磊落而俱走五星分明而局促始貴而終賤部位峻急气色嫩而面光故富貴而夭部位開伏气色燥而深沈故貧賤而壽頥頷連地閣而龍宮門常有潤色生東南而必旺於西北神光散入邊地而山林常有潤色𨿽生西北必死東南亦有西北之人旺於東南東南之人死於西北其驗者山林邊地之气色但由靑黃黒白赤休囚衰旺而推之乃可見矣故婚姻之逺近貴賤就魚尾龍宮气色防之食祿之逺近榮枯就官祿驛馬气色防之大凡气色紅黃者爲吉黒白者凶發深則近發淺則逺气色和則聚防交遊多喜气色暴則交遊聚防多惡以至歷淸要遭貶責受戮辱者若𨿽在眸子之了眊精神之秀媚未有不由用心之太過也希夷子曰至理之論不出於此竊見世人或以五行取形或以飛走取形未知孰是分三主九曜十二宮亦不可以見定說可得聞乎成和子曰人稟五行而生飲天之和食地之徳未有不由乎五行因而取稟須識五行之性故能理其說而載於形以飛走取形則議物理自然之意如易之取象旣以天地風雷水火山澤之八物以象八卦又以牛馬龍雞豕雉狗羊以配之其爲物也防其取類也大以飛走取形亦如之其物之爲貴者莫過虯龍鸞鳳鶴獅子狻猊之類有飛有蟠有病有懶其次則麟虎猿猴犀象牛馬凡此十類者之中均爲物也自有不同故虯龍一類有飛有蟠有病有懶鸞鳳一類有翺有翔有孤有饑虯龍則巖巉而身長鸞鳳則端正而眼細虯則小龍則大鳳爲雄兮鸞爲雌骨格似而神气不正則取其飛蟠病懶翺舞孤饑之勢以況之鶴則淸瘦而脛長則淸古而眼雛二者靈物其形相類不求貴達亦當得道獅子則昻藏狻猊則小於獅子也猿臂長面圓猴則面瘦而眼圓牛則行緩馬則驟而急其大略如此然正形故難得也此特取可貴者而言以至麋鹿彪豹狐防鶴鴿雞犬豬羊鵝鴨之類凡有生有性者皆得可以取象非博物機之士能觸類而推之亦難知矣蓋取形又不須全似但以耳目口鼻行步趨向得其髣髴皆是也嗚呼知人難於知天矣天有寒暑之可期人有傾危則在於反覆之間天有晦明之可見人有容貌則在於深厚之間天有旦暮之可數人則有朝秉權要暮爲逐客朝處蒿萊而暮致靑雲者實難知也惟用心若鑑之士則眞僞不可逃也面有九曜鼻屬金眼屬木耳屬水口屬火面屬土左顴骨爲羅右顴骨爲計眉爲紫炁人中屬月孛是也三主或自下而上爲言者或自上而下爲言者皆不足取以形之屬分可以無疑夫水生於天一金則生於地四金水形神者當自天庭至印堂爲初主印堂至凖頭爲中主凖頭至地閣爲末主土者興中央之正色發於中宮如土形人自凖頭至印堂爲初主印堂至天庭爲中主凖頭至地閣爲末主更有兼形則取其多爲主又焉能逃此哉或曰面有十二宮印堂爲命宮天倉地庫爲財帛宮龍虎額角頭爲兄弟宮日月角爲父母宮三陰三陽爲男女宮懸壁爲奴僕宮魚尾爲妻妾宮神光年壽爲疾厄宮山林邊地爲遷移宮正面爲官祿宮精神地角福堂爲福徳宮相貌則總而言也取形之理分三主九曜十二宮之法無以易此希夷子曰人生天地之間不止於百千萬億數其立身以殊豈可徧言之也能廣此意以觀人知窮易象乃可得也何得一爲諭成和子曰幽深微妙天之機也造化變移天之理也論天理以應人可也泄天之機以惑人天必罰之然而皇天無私惟徳是輔惟善人是爲由是而觀則禍福無不自己求之者人有常言𨿽有窮困而通否極而泰居困之時不能致命遂志焉可求通居否之時不能修徳避難焉可求泰此易所謂貴乎藏器於身待時而動之君子也低視而心暗藏气愚而色不和小人也【已上與玉管照神論五種相法同】

欽定四庫全書

太淸神鑑卷二

雜說上篇大貴之相有三曰聲曰神曰气蓋聲淸則神淸神淸則气淸驗此三者其形骨次之是以古者方伎之妙有聞人之聲韻而知其必貴者得之於神也有察人之喜怒操守而知其必貴者得之於气也故聲欲響潤而長神欲精粹而藏气欲舒緩而靜反此者不貴也若夫有聲而有神气不應則其貴必遲有神而气怯聲破則其貴不逺有气而神聲慢未可言貴也此三者幽而難明而難測惟意所觧口莫能宣也

雜說中篇成形而不可變體具而不可移大凡形體惟在完滿隆厚淸潤崇重平正華秀不貴則富也若怪而麄古而露淸而寒秀而薄者皆非美相也古人論部位之法以額凖頭地角左右顴爲五嶽以眼口鼻耳爲四瀆以上下分九州十二辰由此觀之則一形之防其所該也大又烏可淺淺而論哉故上自天子下自庶人其五臟六腑百骸九竅之形皆同然其所以爲形則異也若辧析之須於三停五行中先觀其要妙次求其部位气色左顧右盻尋根揣本則貴賤貧富吉凶壽夭灼然可見矣

雜說下篇形體身骨相之根本也气色相之枝葉也根本固則枝葉繁根本枯則枝葉謝論相所以先究形體身骨而後气色也夫气舒則色暢气恬則色靜气通則光潤華明見於色此皆气色之善也气偏則色焦气滯則色枯气蔽則憔悴暗黒見於色此皆气色之凶也若夫形如枯木心如死灰淡然不與世俱此又至人之相不可以气而論也【已上三篇與玉管照神雜說同】

金書寶印上篇形以淸奇古怪者須得神與气合若神气不爽則孤露【古】塵俗【怪】寒薄輕沈非貴相也得淸如寒冰奇如美玉古如蒼巖之老松怪如泰山之盤石雜之千萬人中見而異之者乃淸奇古怪之貴相凡有此相必須操修過人功業隆重聲聞天下也形有五寛五短五慢五露五急五藏何謂五寛曰气色曰行坐曰飲食曰言語曰喜怒全此五者必逺大何謂五短曰頭曰手曰足曰脛曰身全此五者中流之相也何謂五慢曰神曰性曰情曰气曰行全此五者壽而發於遲也何謂五露曰眉耳鼻齒眼全此五者淸烈孤貴異顯之相也神露路死夭折何謂五急神气性皮骨發早而易喪也何謂五藏視藏神言藏聲見藏色思藏息聽藏气全此五者淸貴逺大之器也前此六說中有可采宜更致思定有所得五惡殺兩眉短尖眼常如淚此爲卒暴殺鼻折凖頭曲斜羊視此名自弔殺目睛黃動口不合唇此爲扛屍殺肉橫四起暴露不檢此名凶暴殺眼中赤筋眊反彊視此名聞亡殺茍有一焉皆不能善終常以此言爲當也

金書寶印下篇山川麗秀而气不同此人之生其形性所以有厚薄輕重淸濁之異也故閩山淸聳人俗於骨南水平而土薄人俗於情北土重厚人俗於鼻淮水泛濁人俗於重若宋人俗於口蜀人俗於眼魯人俗於軒昻江東江西人俗於色如此類者皆風土致異故也論相而及此者幾於神乎唐舉論相不好言形而好論色不好言聲而好言气余以爲深意也蓋形聲一定而不變所以易色气屢變而不一所以難若唐公者是故欲精其難能也常得渠所著論气色之文夫人之气色皆發於心縈於肺觸於肝散於腎暢於脾故气色光而神靜血通飲食流暢喜之也气色昏則心亂血滯飲食脹逆憂之也喜憂之外見則浮如薄雲之蒙日內見則隠如圭璧之有瑕或盈而慘舒或發露藏息長者如絲細者如毛圓如粟長如麥斜如倚竿皆气色之現也極致目力徹旦而視之憂喜足徴矣

面部一百二十位人生也𨿽有善惡之形而貴賤未可分𨿽有吉凶之色而禍福莫可詳是以聖人以一面之形分百二十之部上應三才下配五嶽俯仰天地之位辯別內外之方見其形則知其貴賤察其色則驗其吉凶也其謂至至深莫可得而隠也且天中者最中之位以象人主所以威制萬方故刑獄在傍兵衛在後公卿前列府庫左右精舍爲神靈之府故動於眉之上學堂爲聰明之館故近於耳門之前目者受色福故妻兒俱列於目下財者爲人之貪故盜賊依於金匱山林近於仙路弓弩落於邊方承漿近口日角居天且上停者又爲天曰主祿中停者又爲人曰主壽下停者又爲地曰主富三部亦爲三主上停初主中停中主下停末主故上停丰滿初年福祿中停隆厚中年成立下停缺陷者晚年破散大體吉凶貴賤無所不攝今略舉此數端可皆以此求之中央直下一十三位天中主過事又主官祿髙起直者初年得官平滿者宜逺行有官祿缺陷者主刑獄死天庭主三公貴品之部若有骨起者當爲卿監骨起而兩邊角應之必任宰輔有黒痣缺陷主刑死一名天牢主貴人之牢亦名鴻臚寺亦名四方館骨陷色惡不宜此處任官司空主天官三公之部骨起光澤者當任三公九卿色惡不吉中正主羣寮之事詳品人物之司亦主官位髙下進退骨起色潤澤主官不歇滅印堂主天印兩士亦名闕庭掌符璽之官方寸起而瑩者二千石守方寸平而靜者三品任官不離闕庭方寸陷者亦主富貴眉接連不廣一生無祿當傍有黒痣瘢痕事或不吉也山根主有勢斷絕主多厄無兄弟狹薄而低者並無勢力眉鼻上亦名玉衡又廷中平滿或有奇骨伏起者招國租之喜但衡上依依上侵則名聞朝野若陷窪而目得相見者則情淺識露謀事難成年上主已身之疾病骨肉起一生無疾患陷缺者主惡死有黒痣者主貧苦壽上主命之長短事之吉凶陷缺者無壽又名怪部靑色赤黒交錯怪兆也應林木爲怪應欄牛馬爲怪應井竈釜鳴井沸爲怪準頭主富貴貧賤百事吉凶端正圓平直充滿者富貴有官準頭齊者心性慈準頭分妨尅兒左爲蘭臺右爲廷尉成就平好者聰眀見識人中主人心性亦主子孫深直端廣者忠信有子孫

中蹇而短者夭命孤獨貧有黒痣女人當自嫁正口主信文充實平正稜成者有信行薄弱缺陷者多詐妄有黒痣者主貴吉利承漿主飲酒如有黒痣不宜飲酒醉而當死平滿者一飲五斗常朝酒食一名藥部主服藥色暗服藥不得力地閣主地土屋宅平厚者多田宅而富狹薄者卽主貧苦頦頥主貧富圓厚平澤者富尖陷者貧窮長者主尅害骨肉天中橫列八位天獄一名理獄主刑厄平滿者不犯刑獄缺陷及色惡者多遭獄厄左廂主丞相平滿者吉利骨起與伏犀相連者當入宰輔陷缺坎者亦多災厄內府主金玉財寶骨起平滿家累珠玉身復仁孝缺陷者蕩消折亦獄死髙廣主方伯之座丰起者當任刺史平吉利有黒痣少防父母陽尺主近佐之官肉骨丰起位佐郡之職缺陷者主官歇滅有黒痣者客死他鄕武庫主兵甲之吏骨肉起者宜任兵之官若有瘢疵缺陷者不宜任此職亦從軍之敗有黒痣兵死赤色主鬭傷黃色不宜受寄屍兵轉角主郡守之位骨起而色眀者主任藩府一名弓弩有黒痣主兵死防黒主退官失祿赤色暴病或爭競官職輔骨大卽官大輔骨小卽官小如無骨不可求官邊地者主邊郡之職亦主逺行吉凶肉起吉利邊地骨峻起者主防禦之權黒色不能逺行陷者爲奴僕使有黒痣色惡者不問男女皆客亡天庭橫列八位日角主公侯之坐充滿洪直骨起者主禦前常坐光澤行人避道天府一名王府主入朝否防是故天府枯燥有官而無道房心主師侍之位骨起者爲人之師骨起而黃色光澤

者爲國師色惡者非時主病上墓左右主父母之位骨起者宜父母光澤子孫滿堂黒痣缺陷主溺死色枯燥者父母不能四煞主手足妨之病四時煞害之事黃色憂傷損黒色被賊引縮缺骨起皆憂煞害平滿光澤者一生不被害戰堂主徵戰事色斑惡者戰不還色好平滿戰勝缺陷兵死骨起爲將驛馬主乘騎之事色澤者如乘馬去陷缺者無乘馬之祿色惡者乘馬有死弔庭主喪亡之事弔庭白如梨花父母死防白卽披服及黒痣喪服多時矣司空橫列八位額角主公卿之位缺陷一生無官骨起爲公卿一名

額中色紅黃者大吉黒色主死色惡主厄向人叩頭赤色發如豆主刀兵死上卿主正卿之位亦主家鄕骨肉起而常光澤爲官必親禦座色惡逺離家鄕少府主府寺之位骨起者任府寺色惡有官主失職右府黃起貴人防名不出季月應之交朋主朋友之位骨起及色紅黃者交友輔彊缺陷者一生寡合色惡與朋友爭競色靑外婦相愛色赤外婦求離色白妻有分情道上主出行之位亦名衡上骨起一生常在道路平滿一生不出遊缺陷及色如馬肝主客死道傍交額主福祿之位骨起肉起及色好者主有福徳黒痣者吉色惡及陷缺者一生不崇福徳重眉主勇怯之位骨肉如重眉主有勇富貴缺及色惡皆主怯弱貧賤山林主野積之象山林廣厚必多藏蓄又多勢力淺薄無勢力不可委任大事一名崖色有黒痣入山林主被虫傷亦名四季天子卽防兵馬彊壯四方人物美惡色黒四方有賊黃色四方安靜凡人色黑不宜逺行中正橫列九位龍角爲顯貴之位有骨肉端美從眉上積起涉額如龍角者主爲使相女人爲后妃若形盤薄狀如蚯蚓者心多妬忌也虎角帥將之位當主兵權一名疑路主行之象也色好宜行色惡愼出有黒痣者行不還牛角主權貴之位骨起如角者使相之權輔角乃職制之位骨大者官職大骨小者官職小陷缺者終身無祿角主官祿之位骨起有角者全祿無角者不可求官釜防主金吾之位骨肉起者有兵革之權色好武選淸顯陷缺者兵死華蓋主邪正之事深厚主壽有官短促刑獄少壽淺薄殃邪一名厄門有惡色黒痣及平落主暴死一名皮部漧枯者主經商銷折福堂主福祿之事丰厚者有官祿無災富壽狹薄者貧夭無官一生又遭非橫之災郊外主出行之事若惡色不可逺行骨起者一生不可出遊有黒痣陷缺者他鄕死矣印堂橫列八位家獄主刑厄之事平滿潤澤者一生不徒囚一名頻路若是常不潔者主多憂陷缺者獄死蠶室主女工之事平滿光靜家內宜蠶陷缺無田蠶色惡妻妬不良林平主僊道之位骨肉起及色常光澤者修道徳或急或惡缺陷者服藥死精舍主僧道之位平滿色澤釋慧有成缺陷色惡者釋無成嬪門主宮嬪之位丰潤色好者妻婦吉慶缺陷者妻婦厄刼門主刼盜之位骨起肉丰及色好者永不被盜有黒痣常被刼發惡色刼賊靑路主私路出入色瑩澤好者出入則吉色惡者不宜出入則有厄難巷路主公路出入色澤淨平者出入則獲福祿色惡

者出入則有凶惡也山根橫列十位太陽主口舌喜慶色惡主鬭訟有黒痣常憂爭競色好男得好婦女得好夫中陽主家室之事靑色夫妻欲離黒色主病赤色夫妻鬭競其色好得暴財之吉少陽主災厄顯色有厄平淨少災靑色起入目者憂色顯鞭箠之厄外陽主相謀之事黒色主被人枉謀靑色被寃枉死魚尾一名盜部主盜賊之事有黒色爲盜所害色好

一生不被盜陷缺是賊人也色惡被引也姦門主姦私之事有黒痣爲姦盜所害姦門有肉起媱穢不避親疏色惡坐受姦刑發色好得美婦天倉主食祿之位平滿圓成肉丰主食祿此中不滿縱得官常得貧任一名軍門有黒痣陷缺者有軍中之難也天井主財帛之位平滿富盛有痣井厄天門主開闔詳占之事又名地戶發好色主吉慶之事發惡色主婦人與爭訟中主修行之路在天門之後近耳也丰廣者學道有成有黒痣不可出家主虛誕而無成也年上橫列十位夫坐女左爲夫坐男右爲妻坐主夫妻吉凶之位光澤端滿者男有好婦女有好夫有黒痣者男主妨妻女主妨夫長男主長男之位定長男好惡黒痣主妨長男中男主中男之位定中男之吉凶非時發赤色如豆者不出一月共婦鬭競也小男主小男之位定小男之好惡婦人有黒痣則主妨夫外男主外子亦主孫息之位如有黒痣害父母一名外宅色平滿好者男得貴家之妻女得貴家之夫目下都名房中春若三月靑黃色者有子之象男有黃色者生女女有黃色者生男白色子死赤色子厄皆以四時气推之有黒痣憂子災目下端平光澤生男女尢多金匱主金銀之位平滿光澤者主積金銀枯陷者主財乏有黒痣主有財被盜盜賊主偸盜之位平滿者不被盜賊發惡色卽是賊內禁主內禁口舌之事平滿者一生不說人長短缺陷有黒痣常懷毀謗遊軍主邊逺之職平澤色美者宜任邊逺之官色惡不宜逺行書上主學堂之位若不潔淨或有黒痣缺陷者主無學問壽上橫列十位甲匱一名財府主財帛之庫平滿光澤者一生足財若陷缺色翳者一生乏財帛往來主行人之位色澤紅黃者行人不出月內至枯燥者行人不來堂上主六親之位色紅黃主親戚相聚之喜色白主

防父母兄弟端正看人難易之位色枯燥缺陷者性難色澤端正者主性易也姑姨主姑姨之位左防姑右防姨骨起肉色好者姑姨美好枯燥則姑姨多病缺陷者無姑姨權勢主勢權之位端圓丰澤者有權勢隳毀者無勢權兄弟主兄弟多少之位右爲姊妺之位左偏髙妨兄姊右偏髙妨弟妹端濶光澤者兄弟彊眾兩頬如雞子單身一世外孫主外孫之位防平滿光澤色定外孫多少吉凶命門主壽命長短骨起入耳必百嵗不死有黒痣火燒赤痣兵死色惡常疾病患學堂主學識之位骨隆端色淨潔者文學聰明骨陷色枯黒痣瘢疵者無學問也準頭橫列八位號令主號令之位端淨分眀者主施設號令眾數咸伏若無出令人終慢之一名壽部長而美重而分主壽髙逺上竈主宅舍之位平滿主好宅舍陷缺無屋可住宮室主人房室之位天子曰掖庭色惡及缺陷者主妻婦病厄宮室則主嬪妃疾厄典禦主僕使之位防奴婢多少平滿一生不乏奴婢陷缺枯燥一生無奴婢囷倉主食祿之位平滿主有祿食缺陷饑餓死發靑色者主憂官災後閣主寄居之位骨肉丰起一生不寄住缺陷定他鄕之館也中門主富祿之位平滿無黒痣者主家道富缺陷一生無祿而貧兵人主兵使之位平滿者有兵驅使缺陷急惡無兵使用也人中橫列八位井部主田宅之位平滿者宜田宅缺陷者一生無宅居止有黒子溺死帳子主帳廚之位丰潤主有廚帳窄狹主乏廚帳細廚主飲食之位平滿者足陷缺乏饍發惡色爲食死白色咽酒食致死黒痣餓死黃色暴死內閣主闈閣之位丰滿者闈閤深逺色惡閨閣淺穢缺陷亦然小吏主防多少有無妓堂主妓樂多少女妾有無之數媵妾主妾媵多少平滿家足妓妾之樂嬰門主醫學之位若缺陷翳亦不喜服藥正口橫列八位璧主珍寶之位髙峻色美家蓄金玉色惡缺陷金玉散失矣門閨主閨闈之事亦主閨閣深淺色惡者閨幃有變比鄰主鄰宅之位平滿色好者良鄰陷色惡者有黒痣多鄰有惡人惡巷主里巷之位如惡色發者出入被刼骨肉起者無賊害客捨主賔客之位平滿端好者好賔客缺陷者不喜見人兵闌主走使之位陷缺者家無走使家食主谷食之位平滿色美足糧食缺陷色惡虛名商旅主興販好惡山頭主路之位平滿者出入無險難缺陷者多災也承漿橫列六位祖捨主父母田宅平滿光澤者足祖業陷缺者無田宅有黒痣主棄祖移居外院主牛馬荘田平滿足莊田牛馬缺陷者無色惡者牛馬損矣下墓主墓田之位平滿色潤主有墓陷缺色枯者積代不野土主雞犬豬羊多少子孫進益之類荒丘主外國之類平滿光澤者宜外國遊行天子巷此中平滿主外國來朝欽庫主車行之位方滿主宜乘車缺陷乘車騎有厄地角橫列七位下捨主外宅多少平滿多外宅缺陷有黒痣者貧而

無外宅也奴婢主奴婢之位平滿者多奴婢缺陷黒痣一生奴婢乏使碓磨主碓磑磨坊之位坑塹主厄難之位有痣者主墮坑險死陂塘主池塘之數平滿者足陂澤缺陷者無田湖有黒痣主涉江湖而死發惡色者憂口舌鵝鴨主蓄禽養之利防多少之數大海主水死之位赤色溺死黒色失屍黃色宜涉江湖矣

二儀相應肅肅出乎天赫赫發乎地兩者交通已成和而萬物生焉此乾坤二儀之應也故能富萬物盛徳大業無所不至矣且人之二儀者亦有像焉以頭爲天以頦爲地又以天庭像天地角像地此兩位欲得丰滿相朝上下相應故亦能富貴福祿矣

五嶽五嶽者上應天之五星下鎭地之五方髙峻惇厚所以卓然立於乾坤之內者以其相資而成天地之大也人亦有所像焉故額爲衡嶽欲得方而廣頷爲恆嶽欲得圓而厚左顴爲泰嶽右顴爲華嶽左右欲得圓而正鼻爲嵩嶽欲得髙而峻故五嶽須要丰隆而相朝髙峻而不陷乃相之貴矣【人倫風鑑同】

四瀆地之四瀆者所以相朝以接其流通人之形貎亦有像焉且鼻爲濟目爲淮耳爲江口爲河故四瀆欲得端直淸大眀淨流暢涯岸成就者則應於神故貴而多智也若夫醜而不端則爲愚人毀而陷者則爲賤類也【人倫風鑑同】

五官五官者目爲鑑察官鼻爲審辧官口爲出納官耳爲采聽官眉爲保壽官五者欲得淸而秀丰而隆或一官好則貴十年或有缺陷者及醜惡者防

六府兩目上爲二府兩輔角爲四府兩顴骨爲六府六府者欲得平滿光而瑩若一府好乃富十年或有缺陷疵瘢黒痣者防也

五行所生木爲仁主英華茂秀定貴賤也火爲禮主勢威猛烈定剛柔也金爲義主誅伐刑法厄難災危定壽夭也水爲智主聰慧眀敏定賢愚也土爲信主徳載萬物定貧富也

五臟所出肝出爲眼又主筋脈爪甲心出爲舌又主血气毛髮肺出爲鼻又主皮膚喘息脾出爲唇又主肉腎出爲耳又主骨齒也

五表所屬之方耳屬北方壬癸水眼屬東方甲乙木舌屬南方丙丁火鼻屬西方庚辛金面屬中央戊已土五行相生歌耳有垂珠鼻有梁金水相生主大昌眼眀耳好多神气若不爲官富更彊口方鼻直人湏貴金土相生紫綬郎唇方眼黒木生火爲人志气多財糧舌長唇厚火生土此人有福中年昌眼長眉秀足風流身坐金章朝省堂

五行相克歌耳大唇薄水克火衣食貧寒空有智唇大耳薄亦如然此相之人終不貴鼻大眼小金克木一世貧寒受孤獨眼大鼻小難爲成𨿽有資財壽命促舌小耳大水克火急性孤獨區人我耳小舌大亦不仁慳貪心惡多災禍舌大鼻小火克金錢財方盛禍來侵鼻大舌小招貧苦壽長無子送郊林眼大唇小木克土相此之人終不富唇大眼小貴難求到老貧寒死無墓五行比和相應耳反須貼肉鼻仰山根足眼露黒精多唇反齒如玉臉近於眼口必主公卿福只恐壽不延性气剛難伏

四學堂位一曰眼爲官學堂欲得長而秀淸黒白分眀主有官職二曰當門兩齒爲內學堂欲得白而平正宻而瑩大者主有忠信徳行三曰額爲祿學堂欲得方而廣瑩而峻主爵祿富貴四曰耳門之前爲外學堂欲得平滿光瑩主聰眀學識也

三輔學堂上輔學堂者身自天中至印左右橫列十位謂之二分部光潤全起成就平如徑寸主大貴出入相官至二品更若中輔全者位極人臣一品之職上輔有一部缺陷仍以中下輔參之此而不成就止主參領權務出納主命官至二品或中下全陷無部應得主給承郎武侯更東西嶽起地角髙額相應之時節防方面或中輔更一分應之必爲眞宰之位當榮極旺二十年早遂中限當秉生殺若下輔二分應者亦無缺陷當主大權然下輔主繁冗之職卽不能久居相府當鎭方郡必建旌旗若下二分與上輔全備卽使相矣若上合一分中輔一分全者亦主內制淸要之位或只相部合一分五釐余別無應形足炁淸必給評禦史之職更中輔五釐應之必殊常要之位才名挺動四方中輔二分全者應爲成就主卿監丞相兵之權或東西嶽起地角朝厚武官主侯伯之封中上三分全好者大權一爲皆少通無滯一爲旺二十年所謂蘭膏成就學堂寛博眞貴人也若學堂或圓或方五分俱起統攝萬邦助國王侯伯之相以上若一位枯漧惡色亂紋痕壓皆爲破陷𨿽郡城職位多滯迍邅也中輔學堂者自山根下至準上兩眼正口並額骨六位謂之一分位若位丰隆或若紅紫色光澤無斷紋痕翳黶黒痣主都察臺閣淸資不然兵刑之位一生少滯無災有聲名更下輔一家全應必爲四品蔭深【一作卿監】正郎之職若下輔二分全與中輔俱好卽三公尙書侍郎不入兩府有威權重名動朝野武臣則建節方外將帥之權其下輔成其中輔有五釐不成就亦主卿監四品官若中輔全就而龍虎外起並主三品之位如形神端靜部位相稱骨气淸秀頭角深長髙入髮際主給諌淸要之職其气昏濁部位不眀疵瘢黒痣是謂缺陷有破乃一生少權無聲多滯官職歇滅凡相人宜細詳消息則不失矣下輔學堂者自壁下至頥額四位謂之二分位二位丰滿眀澤光潤而全成就者主卿監正郎兵將藩府繁劇要務之任如武臣則防團刺史守邊之職如二分俱備只左右破陷四釐者可取準頭應之亦主員五品三品職官武則諸司使副之位然須多滯晚年方逹者下輔毎分卽有五釐兩處共成一分者京官幕職而已若中輔兼得二釐光潤平滿亦可位至員郎或上輔兩三部中相應合成一分七釐者主正郎聲望淸顯其上中下三輔合得八釐者文主令錄幕府之官武當借職班行之位若三兩處毎處二三釐合成一分者𨿽無官職亦主衣食自足若上部一分學堂員郎之位二分學堂兩眉分制或中下學堂應之則將相資財職上部學堂二分共三分者不入兩府主兵將之權共得四分者出將入相五分全就者總攝四方貴不可言也上左右十位二分中六位一分下四位二分都計五分此也

﹤子部﹐術數類﹐命書相書之屬﹐太淸神鑑﹥

欽定四庫全書

太淸神鑑卷三

心術論形不勝貌心不昧術久昧者不明也爲物所役故屈於用心爲事所奪故謬於擇術卒至凶咎悔吝之及也然後怨天尢人比比皆是每一念想未嘗不爲太息然臨事制物正心術而可取者有七乖心術而不可取者亦有七所可取者何一曰忠孝二曰平等三曰寛容四曰純粹五曰施恵六曰有常七曰剛直其不可取者一曰陰惡二曰邪穢三曰苛察四曰矜誇五曰奔競六曰諂防七曰茍且此皆出心術之不同而感於異也此古人有論心擇術之戒也或曰心術之不可取與所可取者各有此於形可得乎曰貌端气和者忠孝骨正色靜者平等眉開眼大者寛容气和閒暇者純粹面開凖黃者施惠鼻直神定者有常形肅貌古者剛直有是七者在所取也眼凶神露者險惡眼下嫩色者邪穢眼深肉橫者苛察眼有忿气者矜誇眼急色雜者奔競視流容笑者謟防气麄身搖者茍且有此七者爲心術在所不取也如眼下肉生龍宮福堂黃气盤繞是有陰徳之人也夫徳物無心臨事無物體道而出體道而入世間種種一無干吾之靈臺果何心術之有哉所謂心術者乃以勉人之不及而已懼而行之亦可以同歸乎善而受道也【玉管照神七可取同】

論徳徳爲義大矣哉天之有大徳也四時行而長處髙地之有至徳也萬物生而長處厚人之有徳也亦若是矣故天道祐之人心歸之享長生之榮且能孝於親能忠於君能和於人能濟於物爲徳之先爲行之表𨿽未陽賞必獲陰報未及其身必及子息是以善相者先察其徳而後相其形故徳美而形惡無妨爲君子形善而行凶不害爲小人荀子曰相形不如相心論心不如論徳此勸人爲善也又言其徳爲先矣夫形者譬之匠也材旣美矣匠拙則棄之乃爲不材之木也人之形美矣茍無徳則形以虛美而天禍人損遭之淩辱無疑也是知徳在形先形居徳後乍可有徳而形惡不可形善而無徳矣

死生論古之至人以生爲勞佚以死爲休息是以知來去非我而可以生可以死也將獨立乎萬物之上斡旋乾坤於太虛之中果何得死生而相耶此鄭之神巫見帶人子始以其子不可復治終則未死而老也徒下愚而不知道汨沒世事認已爲有認物爲我以生爲可悅以死爲可惡內焉所蔵於心思慮縈縈妄意一生面目乃變使人得以相之故神昏者死神亂者死神浮者死神雜者死以此言談動止俱失當不過數旬而死矣須更看淺深而斷然不可拘也嗚呼死生亦大矣世之迷者攺頭換面沈溺苦海不知究也胡不斷所寂滅觀相識本來面目證果大事者而不然未免流轉死生之途而受苦惱也

論神神之爲道出而不可見隠而不可求故虛而無形也則是索之於心隠而無象也則可測之於形昭昭然見於眉目之上幽幽然運於五臓之裏故人云晤盡則神逰於眼六徳則神思於心是神出處於形而爲之表猶日月之光外照萬物而其神隠於日月之內也且夫人之眼明則神淸昏則神濁淸則六徳多六昧少濁則六昧多六徳少夫夢之境界蓋神逰於心而所逰逺亦出五臓六腑之間與夫耳目視聴之內也其所逰之象與所見之事或因想而成或遇事而至亦吾一身所自有也故夢中所見之事乃在吾一身之中非出吾一身之外矣故白眼禪師說夢有五境一曰虛境二曰實境三曰過去境四曰見在境五曰未來境是神躁則境生神靜則境滅則知是境也由人動靜而生者也夫望其形而灑然而淸或翹然而秀或皎然而明或凝然而瑩眉目聳動精彩射人皆由神發於內而見於表也其神淸而和明而徹者富貴之象也昏而濁柔而怯者貧薄之相也實而靜者其神和玉管云詳而靜者其神安虛而急者其神躁故於君子善養其性者無暴其气其气不暴則形安形安而神不全者未之有也又雲气者陰陽之移人無寒暑之故不其難乎髣髴之間變則有气神則同乎气而有所主也及乎气變而有形神止乎形而有寓也變而有生神則未嘗生變而有死神則未嘗死古之得道者不染塵埃不役於事爲知神之妙與太虛同體知神之防與造化同用則爲聖人至人神人爲用如此是形在人世間者神則蔵於心發現於眉目之間猶未失其本眞則以古爲上淸次之蔵次之媚又次之如流散昏濁是其從迷至迷一至如此不足論也聳然不動視之有威謂之古澄然瑩徹視之可愛謂之淸怡然灑落視之難捨謂之媚各得其體格神气而賦之未有不爲公卿達而上則神仙矣媚𨿽有貴乃阿防謟佞之人𨿽在朝廷身之進退亦何足數似明不明似峻不峻謂之流散似醉不醉似困不困謂之昏濁嗚呼人之喪精失靈不知神之所謂以至爲萬物同出入於機不知覺也

論神有餘神之有餘者眼色淸瑩顧盼不斜眉秀而長精彩聳動容貌澄徹舉止汪洋灑然逺視若秋月之照霜天巍然近矚似和風之動春蘤臨事剛毅如猛獸而步深山處眾逸超似丹鳯而翔雲路其坐也若介石不動其臥也如棲鳥不揺其形也洋洋然如平水之流昻昻然如孤峯之聳言不妄發性不妄躁喜怒不動其心榮辱不易其操萬態紛錯於前而心恆一斯皆謂神有餘也神餘者皆爲上貴之相凶災難入天祿永保其終矣

論神不足神之不足者不醉似醉常如病酒不愁似愁常如憂慽不睡似睡如睡才覺不笑似笑忽如驚忻不嗔似嗔不喜似喜不驚似驚不癡似癡不畏似畏容止昏濁似染顚癇神色慘愴常如有失恍惚愴惶常如恐懼言語澁縮似羞隠蔵體貌低摧如遭淩辱色初鮮而後暗語先快而後訥此皆謂神不足也神不足者多招牢獄枉厄有官亦主失位矣

論气論一人之至好禦二气以成徳交通而和也則萬物遂其性命乖戾不調也則萬物失其理此乃天地之气見乎變化也石蘊玉而山輝淵藏珠而川媚由夫至精之寶見乎山川也萬物之情美莫不發乎气而見乎色矣夫形者質也气者用也气所以充乎質質所以運乎气是以由气以保形由形以安气故質宏則气寛神安則气靜得失不足以動其气喜怒不足以驚其神則於徳爲有容於量爲有度是謂厚重有福之相也形如材有松栢荊棘之異气有規矩準繩之工隨材而成器隨形而制體故君子以形爲善惡之地以气爲騏驥之馬善禦之而得其道也是以善人之气不急不暴不亂不躁寛能容物若大海之洋洋和能接物類春風之習習剛而能制萬態不足動其操淸而能潔千塵不足污其色小人反是則不寛而隘不和而戾不剛而懦不淸而濁不正而偏不舒而急但視其气之淺深察其色之躁靜則君子小人可辧矣气長而舒和寛裕而不暴者爲福壽之人急促而不勻暴然見乎色者爲薄淺之相也且气之爲道又發乎顏表而爲吉凶之兆也其散如毛髮其聚如黍米望之有形按之無迹出入一面之部位又應人之禍福若气呼吸無聲耳不自聞或臥而不喘者謂之息壽相也其或呼吸气盈而動者乃爲夭死之人孟子不顧萬鐘之祿以善養其气者也爭升合之利而悻悻然戾其色暴其气者何足道哉气之所以養形在五臓六腑之間因七情而斂散故發於五嶽四瀆之上有六气之變能淸濁以無餘湛然寂如固山水之淵非六气可得而取也靑龍之气如祥雲襯月朱雀之气如朝霞暎水勾陳之气如黑風吹云螣蛇之气如艸木將灰白虎之气如凝脂塗油武之气如膩煙和霧六气之中惟靑龍爲吉其他或主破散或主憂驚或主哭泣或主陰賊如骨形不入格終身爲所累如形骨正當得數然後气散名顯也亦看所賦之深淺而消息之人有異相不貴由爲雜气所繞如逺山奇峯秀嶂小爲雲霧所蔽不可得而見也一遇匝地淸風當天皎月奇峯秀嶂非特可覽於目前必使畱戀難捨也

大畜祕神气歌天中靑色見年內染防屙直下來年上定主見閻羅只到天牢上入獄亦由他並準靑光起憂驚病至多靑中更又黑必損自家錢散下雙家獄官事欲相牽印堂黃气起官祿定髙遷白气家遭防靑來口舌纒中正發黃絲守令職無疑赤防中心出公事別妻兒靑光驚必恐黑色怪神窺白色憂防事迍邅事日隨白絲攔鼻上繞口當年哀黑生一月內財被賊來欺黑气橫長起夫妻欲散離白光橫過鼻子息更妨之訟獄橫气起在禁脫枷災靑絲下眉首入獄共咨嗟黑气如斯至獄死更無救赤又浮靑色離獄亦有咎黃气生髙廣如鼔掛懸空百日爲明牧無中定貴封黃色來四季應好事千通色又房心應官髙職轉雄若占天中位榮華與廣同雙人促一鼔必定拜三公入準天中應侯王列土封印堂黃似月魁第扼朝中日角黃絲髮兄弟有懽怡白光來庫墓刀兵自失期入匱愛財物坐鬭訟疑喧爭觀上下朱光口舌非廚中發黃色喜在六旬餘或因州府事得職又非虛房心生日花飛道入山家不來日下住抱疾主顚邪天庭發黃色白屋出公卿靑白如還起髙官被罷停白黃居此位妻兒又折迎若遇他人婦必定共交情鄕路黃絲髮公卿白日封赤气離鄕走黑光死路中白色來就額不出五旬間走防終是有防避定應難眉頭黃色起喜事自相迎若見紅光起吉慶更加榮白气圓眉轉因之或受驚直下君須看入獄見災迍若下來年上徒流仔細防中陽黃气起至年定封侯赤气來姦坐婦人外遭偸尺陽黃潤澤妻妾豈常人目下黃來耳官職自榮身眉頭生赤气準上又相迎多應一年內無辜入杳冥白光逰目下哭泣卽時聞旋繞眉閒轉家因犯鬼神黑光遊目下子息病相侵若方圓一寸罪至決歸刑顴上黃色新參迎見貴人白光停巷路定作逺行身黃白入姦門飛來入精舎婦人自此姦不論春與夏直上準頭齊陰相得盜借走去右顴停妹姊外人話入至家人部定作郎君婦黃光逕兩耳年中封壽位直下似人形女人得貴壻赤色在邊庭渾家被大驚若上山林際尖炎滅夭形靑光在耳畔蛇蠍惡侵君白絲來兩眼當爲病死人赤光生甲匱入至命堂中只因財產上訟事見災凶赤色入欄牛馬不能行靑光被觸損黑气至無生奴婢赤气起僕走休咨嗟若有光發身當死女家陂池發靑色田水有凶災白光防井溺黑气墜江哀部位並生尅五行意審裁一虛含萬物消息屬天才

紫堂靈應補气歌赤气天中年上停若纒眉際定歸防只在天中獨橫立斯人淸晝被刀兵赤下目來紅潤澤因公得爵定分明赤若眉頭分目下男私外婦女他情天中白气來邊地年內逢災急須避直下印堂官事起夫婦生心要離異黑臨地部愁親病婦人產難終須定若爲凖上入姦門無故因他婦害命只來坐上自當身是定文書來喜慶黑色夭中欲得平下來雙獄受繩刑若到年上身遭病直來入口死於刑气似烏虛至顴勢忽到兩眉憂卒死若如小帶橫眉上壽絕人間並無子圓光黃色天中見士人必拜公侯靣凡度之流皆主權气色四時看攺變狀如鐘皷下天獄公卿自至榮髙祿若似蛇狀位星郎庶人得之進金玉中庭懸鼓三公相蠶絲之气得官祿色若黃澤一世終無防獄刑印堂黃色方寸明八旬之內入朝庭赤色來之主失職上來忠事堪經營鼻梁火色憂官撓靑來年上病相縈白气當年遭哭泣黑气入口死分明司空黃色應時開五旬之內橫財來上至印堂封爵祿如日初升位輔臺準頭赤色似生麻八旬之內有諠嘩若在公門逢此气定遭笞撻至君身白气至頤年內死又知魂魄有虛驚黑色兩邊憂父母靑光黑白防家親人中黃色甚奇哉不及眉間喜異常若更通行兩頰上必定髙榮作正郎可憐藥部生色見病之時不用醫天府黃廕光潤澤三旬之內得天財狀如細栁抽纎葉身入朝堂列鳳臺若如紫色紅光潤不出旬中喜語來闕庭黃色上天中大拜公侯在季中若至司中防進退四方相接入皇宮武庫紫黃如懸鼓將軍印綬位非虛若立若飛來入相不宜受物寄閒居兵闌武庫卽同看赤光白日被刀攢白色外來驚險難黃光出將見加官黑气遭兵須陷死靑光上送無多端語息四時生攺變此篇靈應細詳觀

气色法訣凡看人气色須天色方曉傍起時就幃幄中以紙燭照看辧認方驗吉凶無失共就檐光處面背非本分气色者也輙不得洗靣盥潄飲湯藥然後看之亦難驗矣且五臓初气色卽早朝靣養息於心故侵晨觀之則見五臓五色淸气朝於靣也其凶惡气色無時朝發於靣或觸事憤怒而發或感物憂喜而成或飲酒而色赤靑或營幹而亂理色活漫皆非本臓之色一時亟發而成故吉凶難辧也其有不於早晚看者第令凝神靜坐良久看之庶幾有徵焉若夫不拘早晚酒後醉中怒間汗後更不停待而看者此則又有一時浮暴之气發現其先見之吉凶難可得也

气色形狀靑色如黃色如蠟赤色如火白色如脂黑色如漆此五者色之正發之甚者也五臓所生一曰水水之於物爲精其臓在腎其神防發色爲黑其旺在冬精具矣則神從之也二曰火火之於物爲气其臓在心爲神丹元發色爲赤其旺在夏神至矣則魂從之也三曰木木之於物爲防魂者陽物也其臓在肝其神龍煙發色爲靑其旺在春防在矣則魄配之也四曰金金之於物爲魄魄者陰物也其臓在肺其神皓華發色爲白其旺在秋精神魂魄備其意在焉故五曰土土之於物爲意意者其臓在脾其神常黃髮色爲黃其旺四季也是故皆朝於一面而息於五臓也五色所生定憂辱靑色主憂事若色厚者主憂重色輕者主憂防色散者主憂鮮色盛者主憂色白主哭事若色厚者主大防浮者主輕防色散者主外服也色顯者主防近也赤气主擾若色盛者主刑獄色濃者主刑死色黯者主病重色散者主病瘥也黃色主喜慶若色盛者主大慶色薄者主小喜色散者主喜退急者主喜近也

六神气色兩眼黑白分明神光紅黃精彩射人者謂之靑龍之色主遷轉官軄招進財帛喜慶之事面色赤如撒丹擾如煙昏者病燥者謂之朱雀之色主有官災口舌驚擾之事面上拂拂如灰土色精神昏濁者謂之螣蛇之色主驚憂怪夢不祥家宅不安之事眼色湛濁黑白不分神光昏翳眼下靑鋪者謂之勾陳之色主牽連負累迍滯之事兩眼白气閃閃似淚不淚瑩白光者謂之白虎之色主防凶亡服外孝之事唇黑而顫口傍左右黑气拂拂者謂之武之色陰私小人相害失脫損盜之事

靈寶文夫气之色發天府如豆大貫鬢邊有黃色應者主得藩郡之任黃色光在印堂當中有一紫色如豆者一年內主大拜黃色在天部貫金匱及連至精舎道術又華蓋上盤旋縈繞者主得兵權及轉軄賞財兼產主得貴子紫色如少蠶許主將加官或是封拜其次領鎭如顴骨上兩道黃色橫者主出外必當喜事旬日至如靑色從耳門前出下臨大海者受少驚恐若黑來主有閒憂內應黃在兩法令上及連至準頭者橫財四十日應更壽上有應者得財萬貫已上靑在山根通過兩眼頭者主陰私公事紫色從兩天中天府直下者又如蠶絲三五月半年外作丞郎靑色從天庭上如韭葉大垂二寸者主外服期至十日至紅色如梧桐子許在地部上主百日內往南方領郡天中黃色直下來中正者八十日內恩賜詔書至少赤色眉上垂下者主勘事靑色或在目上赤色垂貫眼及顴上赤者四十日內憂危刑法印堂有黑赤極分明命門靑者一月內中風六十日內死潤澤赤者卽不死赤色從耳門出似馬肝色此是將染腹疾之厄赤色如筋在準上下至人中二十日內被人損外口舌公事至赤色從年上分貫兩顴者八十日內有大殺公事及身不至死地部上起赤色者酒濁病赤色貫兩令上者憂公事四十日至赤色從鼻尾中下入家舎者奴婢中有陰私口舌事成赤色如毛從耳邊出至及蘭堂上應者一月內主馬失墜厄眼頭上下有黃色下垂者左是男喜右是女喜及妻有喜赤色從眉頭連襆頰額邊出者主虧官物被勘責事二十日內至如黃色似蠶絲錢許者貫左右兩眉上更印中應時八十日內主朝判府推也色黃如印足起貫邊地者二十日遭公事失位逺行之憂若黃色應卽解之赤色從太陽上起入邊地起者被損失眼臉色如筋許從外入者被人謀已從內出者擬有相訴之說謹愼眼上下臉俱赤者主家有重病人若印部有左右赤色憂父母厄年上防赤主患脾之病老不至安壽上及準頭者亦憂重病黃色從金匱起貫連壽上甲匱不到懸壁主得財其喜兼得水土官一年內至東起貫大海內當年主水災地部紫色圓黃色主貴顯赤色如撒者二七日內主爭訟事起或如麻筋在兩法令上入獄厄防赤刑獄並兩府來嬪上主爭競之事黃色如筋斜兩位者主東南上勾當公事得財或丁部南上奉使得財物若更臨金匱如車輪者得財萬數也

色論天之蒼蒼其正色邪雲霧乃其气耳人之賦形受命於天地相爲流通是所稟之气有變動而色有定體也定體之色不止於蒼蒼其屬有五行之異金色白木色靑水色黑火色赤土色黃得正色爲五行不相尅者不滯爲貴雜色蔽之卽差然色之正不可無气現日月角溫粋可愛爲貴如枯燥昏暗不獨難發亦平生多主脾胸心腹之疾水火獄訟之厄或因骨肉法部局可取縱發則災立至古人有蠶吐絲之說自頷而開其吐絲也通體明快人之將發自準頭而開其頓發見無翳然後發入諸部位則見所任之職所居之分如發入處有瑕翳則軄分不免有凶或無瑕翳則全吉矣更在知五色所生非吉凶之屬論色無出此者有神色未透天庭亦發者是其準頭開而得部位貴皆以相應不必至天庭也或有陰晴未定不必至凖頭也所謂貴處印堂帝座內府馹馬龍虎日月地角是也無貴而頓覺是謂不祥此說非言可盡修養之功消息之至可見矣若夫觀之寂然難取難捨有道者之色觀之瑩然不雜不亂得意者之色如嬌如滿自得者之色視之慘然陰合陽散細人之色視之茫然如得如失有憂之色其頓發皆凖頭也【觀妙經色論同】五形之人得其本色或得相生之色者善五色得地者春色要靑夏色要紅秋色要白冬色要黑又盡善也【余與瑋琳洞中祕宻經同】四重旺相休囚春三月靑色旺赤色相白色囚黑色死夏三月赤色旺靑色相黑色囚白色死秋三月白色旺赤色相靑色囚黑色死冬三月黑色旺白色相赤色囚靑色死

四季气色形狀春欲起夏欲橫秋欲下冬欲蔵失其時者皆不利也亦猶四時物理且春欲起者春有出生之象夏欲橫者夏有長養之象秋欲下者秋有收斂之象冬欲蔵者冬有閉塞之象其有或方或圓形象萬端者亦在別術斷之

靑色出沒靑色初起如銅靑將盛之時如艸木初生欲去之時如碧雲之色霏霏然浮散五行屬木旺在春相於夏囚於秋死於冬發則主憂枯主外憂潤主大憂混主逺憂散主憂觧應在亥夘未日及月以色深淺斷之

靑色吉凶歌天中光澤得詔貴枯燥須憂詔責亡秋色發從年上去陰私口舌厄難當陽尺憂行兼疾病天庭主客系堪憂交友婦須通外客司空忽起被徒囚巷路但成百里威大陽定與妻相打外傷枉死被讒言若是太陽連入目必招縣宰惡笞鞭房小春發當生子壽上當憂口舌牽坑塹對須防大怪陂池【壽上應以上同】蛇怪不堪言山林花馬妖呈異欄馬牛有怪愆忽在井竈釜鳴響不然井溢湧寒泉命門甲匱憂凶厄凖頭兄弟父母防散失主邊防失職人中愁有別離傷承漿不日當遭病大海須防水溺亡若臨月角須憂賊若有川文官祿遷日角臨蠶如傅粉印堂退口病遲延道上或逄憂阻滯山林蛇虎厄難當若來金匱並墻壁財物三旬共可傷姦門怕被外妻撓眼下橫來病苦纒壽上若逄憂病厄更憂債負禍來煎口畔入來憂餓死更兼枉濫事相牽三位囚傷子孫損半月之閒入墓眠天門三十日財至天井圓珠武官位病人値此病難安囚人見之尢迍滯

黃色出沒黃色初起如蠶吐絲將盛之時如蠒之未繰或如馬尾欲去之時如栁色之花摶聚斑駁然五行屬土旺在四季相於春休於夏囚於秋死於冬又爲胎養之發則皆主吉慶但不宜入口卽主瘟病日則在酉申寅午戌日應之旬則在子午戌辰旬應之萬無一差須以深淺斷逺近爲定耳

黃色吉凶歌黃色天中列土分圓光重大拜公卿更過年上井竈部有功常受賜髙勲或如月出照年上【天中入】定當宿衛入朝門若經兩闕【天中入】卽徴拜金匱【天中入】詔賜帛與銀忽至闕庭【天中入】官驟轉不然卽是得財盈或是龍形須受賞如懸鐘皷位槐庭若似蠶絲官必得春來年上喜忻忻武庫光潤將軍福亦主喜慶陽尺並母墓喜並田宅事更宜父母少災迍司空百日得財寶右府裏內勑來徵重眉交友如棊子七个旬中左右丞更過【重眉過】山林天中者徵爲博士最爲榮印堂如月六旬內拜作將軍鎭百城便似連刀天庭至【上至天庭】下及凖頭亦分明斷他縣令忽遷轉長吏分官直闕庭大體發時多喜慶亦言逺信至逡巡山根聽向皆稱遂太陽必定得財慶少陽喜慶重重過魚尾有吉引前行若似龍形年上見連色天中拜上卿眉眼之下有子象左黃生男右女生婦人有以反前諭金匱家內財帛人壽上栁葉主財入歸來逺信至中庭出自凖頭庭衝位【天中天庭】驟貴封侯起有乘蘭臺必得尙書綬內廚酒食倍逄恩大海惟宜渉江者日月三公位顯淸甲匱生來財主庫內倉中似有蛇形道尙三位財如拾中角牛馬喜方成眉位有園多好事酒樽酒饌得丰醇

赤色出沒赤色初起如火始燃將盛之時炎炎如絳繒欲去之時如連珠累累然而去於五行屬火旺在夏相於春死於秋囚於冬發主公私鬭訟口舌驚擾之事潤主刑厄細薄主口舌鞭笞應寅午戌並己未日旬中則辰戌以色定之

赤色吉凶歌天中連印鼻頭赤中旬車馬驚令死下來年上爭競災左右逺行須病住陽尺驚恐厄鬭生武庫友婦折傷災天庭必有憂囚事若見司空鬭罵來交友朋求離別去在職當憂上位刑無職定同父友鬭額角如値死於兵印堂爭鬭被憂囚若在山根驚怕憂太陽夫妻求離別年上暴厄亦堪愁又卻斷他生貴子房中妻不產賢侯三男三女病災迍壽上如豆與妻爭年上凖頭連發此夫妻爭鬭太難明命門甲匱須兵死凖頭官府事牽縈墻壁之上財必失外圓當紫得官榮武官巡捕防魚尾盜賊收擒倍稱情牛角防來牛馬厄山林蛇虎又堪驚忽眼下如蠶絲髮妻子因何爭鬭聲金匱姦門招撓事承漿爲酒起喧爭陂池井部相連接因水逄財卻稱情田上見之田地退口邊橫入禍全生酒樽酒肉宜相防地閣田岸有訟成若在山林須愼火又兼家內損財並命門發到山根止更過眉上左耳平只定六旬遭法死婦人右耳疾來頻

白色出沒白色初起如白塵拂拂將盛之時如膩粉散或如白紙欲去之時如灰垢之散五行屬金金旺在秋相於夏囚於春死於冬發主哭泣憂撓潤主哀泣細憂重浮憂輕散病瘥應在巳酉丑日旬在子戌旬中應之及秋月

白色吉凶歌天中春色來年上鬭戰刀兵事可愁左廂必定主憂惱陽尺將行走外州發在姦門因婦女皮幹入獄內遭囚又主男女相妬害交友婦須被外求山根見者主憂囚男女逄他必死憂壽上徒囚君不見堂上父母死堪愁命門甲匱凶來急內廚酒肉致傷亡承漿逄見身當防大海遭時主水殃印堂白气哭爺娘若在命門兄弟當姦門若招主私慟中嶽橫紋有家防日月角中憂重服法令陂池腳足傷眼下橫紋夫婦鬭凖頭還是競田莊地閣橫遮牛馬損若侵年壽死公婆入口分明憂口舌囷倉上有賊還多

黑色出沒黑色初起如烏鳥尾將盛之時如黑髮得膏欲去之時如落垢昧五行屬水旺於冬相於秋囚於夏死於春發主病災厄潤主死亦兵亡枯翳客死散主病痊日應在申子辰日旬應在甲寅旬及冬月以旺爲應

黑色吉凶歌天中必定失官勲忽於顴上似官刑若還至下來年上病患相纒防此身天獄年上應獄死髙廣逄時病主亡陽尺過來凶可得天庭客死在他鄕四煞賊來成凶賊司空病疾苦纒身右府生來憂此位重眉不利逺行徵額角黑廣善爲偸印堂移徙防他州山根必死於旬日太陽疾病厄堪憂牢獄至眼憂牢獄法令入口形分八更有眉頭靑色應百日飲酒還醉殺眼目兼更赤色閒二旬或訟見血光外陽發被人欺刼年上憂死困災傷男女憂他男女厄壽上入耳卒中亡命下甲匱遭燒死凖頭憂病外來殃黑髮三陽黑气多失官停職事波波更上發來年壽上天中有黑見閻羅黑气入口死於夏顴上兄弟婦奔逃姦門切忌女相干日角若臨妻亦亡井部黑气水溺死印堂退光非謬假橫飛壽上防逄災六十日內須應也黑气額上父母死生來眼下子孫殃若見下來年壽上自然病死入防途黑气三陽至盜門姦私賊冦豈堪論更見黑色鼻凖上知君財破避無門黑生妻部及年上妻厄身災非是旺更兼入井下陂池切記水殃心莫忘黑气朦朦散面門四季切忌小災迍若生口入气廚竈必定遭他毒藥人黑色天中年壽上更從地閣似煙籠又如黑色初發散此个須防命必終眉間橫入左右耳百日之中人定死天明天井忌失財驛馬常防遭險墜虎角頻遭虎犬傷人中井部水中亡年壽山根同位斷地閣爭田訟見殃若侵法令遭公訟大海見之奴婢逃墻壁生來合中嶽定歸泉下哭聲髙

紫色出沒紫色初起如兔毫將盛之時如紫艸欲去之時如淡煙籠枯木隱隱然得土木之餘气爲四時胎養之气亦旺在四季更無休囚發皆爲吉應日亦與黃色同意矣

紫色吉凶歌紫气天中八時分蘭臺月角得財頻法令生來逄印信終是刑名不及身壽上俄然一字橫家中新婦喜分明天門川字將軍祿天井圓珠享大榮璧福堂知積慶若當地閣創家居山根忽有終加職驛馬全生喜有餘璧左邊遷官職山林精舎喜相須陂池位上增餘福中嶽橫紋貴自如

十天羅者天之凶殺之神也人亦有所像多滿面黑色四起爲死气天羅白色者爲防哭天羅靑色者爲憂滯天羅玉管照神局又云靑色深者亦主防死黃色者爲疾病天羅如脂膏塗抹者爲酒食天羅眼流而視急者爲奸淫天羅色焦如火者爲破敗天羅如醉如睡者爲牢獄天羅笑語失節者爲鬼掩天羅气如霧昏者爲退散天羅也

論气色定生死訣凡气色者額上忽有气如塵抺者名曰醫無休廢六十日內死額上連髮際黑气或白气狀如蚯蚓橫起者名曰連天休廢二年內死左右鼻孔黑气橫過如虛气者名曰垂起休廢不出六日死左右眼下如塵黑气生者名曰靈光休廢一年內死頤下拂拂如塵起行連項者名曰纒命休廢八十日內死印堂上有赤白色血者名曰毀祿休廢受極刑死九十日應鼻上忽忽如塵起或如粉塗者名曰理獄休廢主居官破位三年內死左右額上拂拂如塵起者名曰傍行休廢二年內死財破六親離厄左右兩眼忽有白貫入神光者名曰烖神休廢一百日內死口四邊白色旋繞者名曰守魂休廢五十日內死左右耳邊忽若塵成兩三條者名曰動海休廢一百日內刑獄死左右耳輪後灰旋者名曰通遊休廢一百日內刑獄死左右耳輪後气如粉气者名曰飛天休廢六十日內死腦後連腦白气如塵飛起成條者名曰貫中休廢三十日內主死決也定病气生死之訣五蔵有五气五气各有時春三月白气入口耳鼻者死此得囚死色也餘皆仿之凡看病人靑色從上入下者易瘥從下去上者難愈凡常白忽黑常黑忽白常肥忽瘦常瘦暴肥神魂常靜而恍惚似醉者色澤常淸而忽昏濁如黯者丰足不常之變盡爲卒死之兆矣病人目防防妄視舌捲縮者謂之心炤卽日死面色慘黃唇靑短縮者謂之脾絕不出十日死齒牙幹焦耳黑而聾者謂之腎絕不出旬日死口張不合眼晴反惡者謂之肝絕不出旬日死肥膚枯槁鼻黑孔露者謂之肺絕不出旬日死凡人目下五色並起者不出十日死髮直漧脆者不出半月死面色忽如馬肝望之一如靑龍之黑不出三日死四墓發黑色者死年上橫黑气者死五命廢得紫色者皆得鬼色死之人也

欽定四庫全書

太淸神鑑卷四

形類論形神二气未判則一體冥寂天地旣形則萬物成體物之有體也則其性人之有形也則其神形神相順以成道相資以成徳故人之生也有形斯有神有神斯有道神須形而始安形須神而始運蓋形能養血血能養气气能養神是以形全則血全血全則气全气全則神全兩者不可不備其或神形有餘則爲有福之兆或形神欠乃爲禍之基故神足於形爲貴形過神者爲賤乍可神足而形不足不可形足而神不足也論形夫人之生也稟陰陽沖和之气肖天地之形受五行中正之質爲萬物之靈故頭圓像天足方像地眼目像日月聲音像雷霆血脈像江河骨節像金石鼻額像山嶽毛髮像艸木天欲髙而圓地欲方而厚日月欲光明雷霆欲震響江河欲流暢金石欲堅山嶽欲峻艸木欲秀故形也有陰陽剛柔之義有五形正類之體其男子也剛正雄略乃得陽之宜也女人也柔順和媚乃得陰之宜也其形分於五行者木形長瘦金形方正水形肥而圓土形重而厚火形赤而上尖形正而不防乃五形正气其或水火相傷金木相犯皆爲不合之相也多招災禍之凶其形龍翔海嶽鳯戱丹墀獅坐逰虎踞馬躍攀猿舞鶴罒牛浮鴈此皆天地之純粹間世之英才也故漢髙祖有龍顏之瑞玉管云卜商有堂堂之貎唐太宗天日之表班超則燕頷虎頭黃琬鳳睛背富貴之兆故皆顯著其寒如瘦鷺視似羊睛蛇行雀走犬暴豹聲斯皆貧賤之形發也其理浩非一言可盡辯也宜精思以詳之茍無其類則吉凶無驗矣故郭林宗觀人有八法一曰威爲尊嚴畏憚也如豪鷹搏物而百鳥自驚似怒虎投林而百獸自懼蓋神色嚴嚴而人所畏則主權勢也二曰厚爲風貎惇重也其量如滄海器如百斛引之不來搖之不動則主福祿也三曰淸謂精神翹秀也如桂林一枝昆山片玉灑然髙秀而無塵翳俊才貴也或淸而不厚近乎薄也四曰古謂骨气巖稜也其或部位相應則爲髙貴之人或濁而不淸近乎俗也五曰孤謂形骨露也其項長肩縮腳斜腦偏其坐如搖其形如攫又似水中獨鶴雨中鷺鷥則孤獨也六曰薄謂體貎劣弱其形气輕怯也色昏不明神露不藏如一葉之舟而在重波之上見之者皆知其防薄則主貧寒也縱有衣食必夭折矣七曰惡謂體貎凶頑蛇防之形豺狼之聲或性躁神驚骨傷帶破主凶惡也八曰俗謂形貎昏濁也如塵埃之中物縱有衣食主迍滯也【名賢相法五總八形與前觀人八法同】大抵受气有淸濁成形有貴賤故丰厚謹嚴者不富則貴淺薄輕躁不貧則夭女人之气欲其和媚形欲嚴謹言欲柔而不暴緩而不廹行坐欲端而不側視欲正而不流則大貴也

五形人稟天地之气而有五行之類也故木形者聳而瘦挺而直長而露節頭隆而額聳也或肉重而肥腰偏而背薄非木之善金形者小而堅方而正形短不爲之不足肉堅不爲之有餘也水形短而浮闊而厚則俯然而流也土形者惇而厚重而實背隆腰厚其形似也火形者上尖而下闊上輕而下重性躁急而炎炎也故五形欲得相生無尅如木形之人木之聲髙而喨其性仁而靜相之善也其或五形相尅聲音相反爲刑重災禍之人也【玉管照神局同】

論防形神體像凡防形神須類物性行飛騰躍宛有所一後防气衰旺五嶽四瀆朝對如何𨿽有好形神而五位無出彩者此人應事歇滅而如初也形神𨿽不足五嶽𨿽不應而有長旺色者衣食自然凡防形神須察气色防之則萬無失一也

論形不足形之不足者頭頂尖薄肩防狹斜腰肋疎細肢節短促掌薄指疎唇褰額塌鼻抵耳反臀低胸防一眉曲一眉直一眼仰一眼低一睛大一睛小一顴髙一顴低一手有紋一手無紋睡中開眼男子女聲齒黃而露口臭而尖禿頂無髮眼深不見行走欹斜顏色痿怯頭小而身大上短而下長此謂之形不足也多疾而短命福薄而貧賤矣

論形有餘形之有餘者頭頂圓厚腹背丰隆額闊口方唇紅齒白耳圓成珠鼻直如膽眼分黒白眉秀疏長肩膊齊厚胸前平廣腹圓垂下出語宏亮行坐端正五嶽相起三停相稱肉膩骨細手長足方望之巍巍然而來仰之怡怡然而坐此皆謂形有餘也形有餘者令人長壽少病富而有榮矣

鶴形者三才相等眼細眉長鼻尖而小身長垂口身體上下一般細長而正地閣小五官俱好正鶴形也或行緩者單鶴形也面部有雜鼻大口小或口大凖起者孤鶴形也五色不分神气不足病鶴形也正鶴形正鶴形神大貴人生來衣食不曽貧命居三館公卿位壽算仍須過百春單鶴形單鶴形神藝出羣生來聰俊過常人貴當富顯馳千里財帛猶丰不受貧孤鶴形孤鶴形神惡毒人妨兒尅子只孤身妻兒生別生離去老至湏教獨受貧病鶴形病鶴形人命不長生來破敗少田莊中年定受貧寒苦無子無孫走路傍鳯形者額長三停平滿耳輪貼肉山根髙聳凖頭圓潤眼長而尾起口如蓮眉粗而秀倉庫五官六府俱好正鳯形也其或眉大眼大下短或身側小鳯形也身長聳其精神緩急者丹鳯形也如額低精神慢眉長不應是病鳯形也正鳯形正鳯形髙貴且彊生居九鼎出朝堂一生聰智多文學大國爲臣小國王小鳯形小鳯形神福祿彊生來富貴不尋常中年顯達官榮盛大業洪勲逺播丹鳯形丹鳯聰明淸貴人生來榮貴且超羣定居三品公卿位祗是難爲兄弟身病鳯形病鳯形神𨿽性靈聰明文學有聲名都緣難得官班位縱得官班卻見迍

形者頭圓項短身大背厚眼細口大而闊璧朝接山根髙起形也其或精神亂過者出水形也或諸部位有不應然而精神美恱者戱形也五色不分諸位不應而多厚黑精神足者藏形也正形正形神壽年多生居兩輔眾難過初年名逺千里後者榮華萬國歌出水形出水形久必榮生來聰敏起名聲壽𨿽七十身孤獨兄弟妻兒定不成戱形戱形人文藝多隻宜晚祿供山河中年𨿽得荷依掛末嵗須防給諫過藏形藏形人衣食榮初依父母有空名年老難免饑寒苦獨力孤形少弟兄

犀形者頭四方印堂闊地閣厚重眼圓眉大薄五嶽正天庭起行步重而闊五官六府俱好正犀形也面部同而步急速手腰背動舉者出水犀形也面部五官六府有破不舉短促是入水犀形也面𨿽部位一同而五官不正身長側者戱犀形也正犀形正犀形神是貴人職居館殿足金銀壽年八十人皆敬百世榮華及子孫出水犀形出水犀形是正郎晚年髙職坐朝堂金珠錢寶家盈萬壽算應當七十亡入水犀形入水犀形食祿多出羣英俊眾難過壽年七十荘田盛一世榮華爭柰何戱犀形戱犀形神藝出羣生來卓立不求人錦衣玉食誰能及更壽年髙六十春

虎形者頭圓項短地閣重厚九州團促眉濃口大面闊鼻大五官六府俱好正虎形也行走急速腰身正視不定此入林虎形也面部𨿽同精神帶慢顧視偏斜者此落坑虎形也正虎形正虎形人是大僚文操武略富偏饒生來便有三公位老後須登駟馬驕出林虎形出林虎形性正剛生來聰知足文章初年榮達髙官

職位入星郎耀四方入林虎形入林虎形是正郎名傳聲價最髙彊只緣心志多藏毒暗恐消磨壽不長落坑虎形落坑虎形不可親毒忿生來愛防人錦

帛資財𨿽積畜爭知壽不過多春

獅子形者額方眉大口闊鼻大耳大眼大身肥天地相應三才平滿倉庫厚璧起五官六府俱好正獅子形也若或面部𨿽同身小眼部不應小獅子形也行慢身重多精神者坐獅子形也若行步踟躕瞻視不正精神美悅者戱獅子形也正獅子形正獅子形額正方眉濃眼大口須長九州髙聳耳朝口出世須教作郡王小獅子形小獅子形主晚榮生來榮顯負淸名錦

帛錢財成巨萬自宜營運保前程坐獅子形坐獅子形是貴人生來衣食足金銀淸資定入公卿位壽算仍須八十春戱獅子形戱獅子形衣食足位歸侯相鎭山河玉寶珠金多積畜一生快樂任婆娑

龍形者五嶽起三才平滿天地相朝鳯節丰濃印堂起方寸邊地起人門闊眉分八彩目長二寸耳長四寸五官六府俱好者正龍形也男卽大貴之相女卽妃後之貴也若有五色者定五龍之形也別述靑黃赤白黒五品相儻或行步不同面部有雜一處不應卽是臥龍形也卽主多祿之位或帶虎頭燕頷卽是山龍形也主將軍節度之權面上二停身一停此主侯伯之位面上一停身占二停此主將帥之職也正龍形正龍天下貴無雙上天儀表萬邦王一流河水須鎭斷四夷歸貢走梯航臥龍形臥龍合主三臺位闡世文章天下名官爵定須居一品及第人皆震一鳴山龍形山龍本是將軍位文武俱全鎭廟堂三代侯門生貴子出爲兵帥入爲王

五短之形一頭短二靣短三身短四手短五足短五者俱短骨細肉滑印堂明潤五嶽朝接者少卿公侯之相也𨿽俱五短而骨麄惡五嶽缺防則爲下賤之人也其或上長下短則多富貴上短下長主居貧下矣

五長之形一頭長二面長三身長四手長五足長五者俱長而骨貎丰隆淸秀滋潤者善如骨肉枯槁筋脈迸露𨿽俱五長反爲貧賤之輩也或有手短足長者主貧而賤足短手長者主富而貴也

論聲人之性動於心而形於聲故聲者气實藏之气搆眾虛而成響內以傳意外以應物念有聲猶鐘鼔之響若大則聲宏若小則聲短神淸气和則聲溫潤而圓暢也神濁气促則聲焦急而輕嘶也【玉管照神音西噎也又馬鳴也】故貴人之聲出於丹田之內與心气相通汪洋而外達何則丹田者聲之根也心气者聲之端也舌端者聲之表也夫根深則表重根淺則表輕【玉管照神云是知聲發於根而見夫表也】若夫淸而圓堅而亮緩而烈急而和長而有力有威若音大如洪鐘發響鼉鼔震響音小似寒泉飛韻琴徽奏曲接其語則粹然而後動與之言則悠然而後應是以聲之善者逺而不斷淺而能淸深而能藏大而不濁小而能新細而不亂出而能明餘響激烈笙簧宛轉流行能圓能方如斯之相並主福祿長年若夫小人之聲發於舌端喘急促而不逺不離唇上紊雜而斷續急而又嘶緩而又澁深而帶滯淺而帶躁或大而散或長而破或輕而不勻或繚繞而無節或槎崖而暴或煩亂而浮麄濁飛散蹇淺訥澁或如破鐘之響敗鼓之聲或如寒雞哺雛餓鴨哽肉或似病猿求侶或似孤鴈失羣細如秋蚓發吟大似寒蟬晚噪雄者如犬暴吠雌者似羊孤鳴如斯之聲皆爲淺薄也或男作女聲細者一世孤窮【玉管照神局注云謂其柔細而不剛烈也】女作男聲暴者主一世妨害【玉管照神局注曰謂其剛暴而不和也】然則身小而音大者吉身大而音小者防身聲相稱者善或幹濕不齊者謂之羅网聲或小或大者謂之雌雄聲或先遲而後急或先急而後遲或聲未止而气絕或聲未舉而色先變皆薄淺之相也是以神定於內而气和於外則聲安而言有先後之序乃無變色也茍神不安必气不和則其言先後失序醉色雜錯皆是小人薄劣之相也且聲如破筒者富破瓦者賤破木者貧破竹者苦公鵞聲者多破散公鴨聲者多賤徒暴如豺狼者毒害多汪聲深堂者爲福人故聲細如啼貧賤孤恓聲粗如哭災禍相逐聲音明快意象逺大聲音嫩嬌家活冰消人之稟五行之形其聲亦有五行之象故木音髙暢【玉管照神局注曰嘹喨髙暢激越而和】火音焦烈【玉管照神局注云發之大嚴如火之烈其或噪戾淺暴者謂之火濁不善之應也】金音和潤【玉管照神局注曰和則不戾潤則不枯叩之爲淸擊之爲純又如桐篁奏曲玉磬流音也】水音圓急【玉管照神局注曰圓而淸急而暢堅而不散長而有力或條達而流或鏘洋而奮】土音沈厚【沈則不淺厚則不薄洋然發在咽喉之間也】若與形相生則吉相尅則防爲聲者分三主可決成敗耳初聲髙者初主彊中聲薄者中主彊後聲防者晚年卑是以聲音主發閉之人不可不善不善者並爲凶惡必多災難刑厄有官則多失位有財則破散男則不能保其室女則不能保其家矣【玉管照神局並月波洞中記】凡聲最難辧大抵舌頭圓全淸潤響快不宜焦急沈滯刑破短促若人大而聲小者非逺器也人小而聲大者良器也又須於五行形神辯論聼五聲合與不合刑與不刑斷制不可言論也略具五聲訣於後金聲韻長淸響逺聞金圓潤則貴金破則賤土聲韻重響亮逺聞重則貴近薄則賤也火聲淸烈調暢不懦完潤而慢則貴焦破則貧賤木聲韻條達初全終散沈重則貴如輕則賤也水聲韻淸細響急長細則貴如輕則賤也論五聲又不以形類蓋爲聲無形但聼而防意則詳酌其理然後較其吉防萬不失一也

五音五行散爲萬物人生萬物之上而聲亦辧其故木音嘹嚦髙暢激越而和火音焦裂躁怒如火烈烈金音和而不戾潤而不枯玉磬流音水音圓而淸急而暢或條逹而流或激而奮土音深而不淺厚而不薄渾然如發在咽喉之間也與形相養相生者吉與形相尅相犯者防

行部行者進退之節去就之義所以見其貴賤之分也人之善行如舟之遇水無所往而不利也不善行者猶舟之失水必有漂泊沒溺之患也是以貴人之行如水而流下身重而腳輕【玉管照神局注曰身端直如水之流下俯然而往體不搖也】小人之行如火炎上身輕而腳重【玉管照神局注曰如火搖動其身不正其腳搖而動】故行不欲昻首而躩又不欲側身而折太髙則亢太卑則曲太急則暴太緩則遲周旋不失其節進退各中其度者至貴人也且行而頭低者多智慮行而頭昻者少情義行而偃胸者愚而下行而身平者福而吉如虎步者福祿如龍奔者權貴如鵞鴨之步者家累千金如馬鹿之驟者奔波如牛行者富而壽如蛇行者毒而夭雀跳者食不足猿躑者苦不停行者福壽鶴步者天祿鴈行者聰明而賢防行者疑而賤行如流舟者富貴行如急火者防賤蹭蹬而來者性行不吉泄泄而往者財食有餘腳根不至地窮而夭壽發行急如奔走者賤居人下行而左右偸視者心懷望竊行而回面後顧者情多驚亂大體行之貴也腰不欲折頭不欲低發足欲急進身欲直起走欲闊端而往不凝滯者貴相也行者進退去就之間欲中規矩不反徐動有理者善也故肥人形重行欲如飛瘦人形輕行欲如疑此乃貴相若斜身偏肩如鵲之跳如蛇之趍者皆非善也

坐所以安止欲沈靜平正身不斜不側深重盤石腰背如有所助終日不倦神色愈淸者貴相若如醉如病如有所思者皆不善相也人云人之行者屬陽坐者屬陰故行者體陽爲動坐者像陰爲靜凝然不動者坐之徳也坐而膝搖者薄劣之人也坐而頭低者貧苦之輩也坐而轉身回面者毒坐而搖頭擺腦者狡公然如石不動者富貴恍然如猿不定者貧賤坐定神气不轉者忠良福祿坐定亂色變容者凶惡愚賤坐之爲道不端不正其相不令能謹能嚴其福日添也

臥者體息之期也欲得安而靜恬然不動者福壽之人也如狗之蟠者上相如龍曲者貴人睡而開口者短命夢中咬牙者兵死睡開眼者惡死道路睡中囈語者賤中奴婢仰形如屍者貧苦短命臥中气麄如吼者愚濁易死合面覆臥者餓死就牀便困者頑賤愛側睡者吉慶壽多展轉者性亂少睡者神淸而貴多睡者神濁而賤臥易覺者聰敏臥難醒者愚頑喘息不聞者髙壽喘息潤勻者命長气入多壽气少短命气出噓噓之聲者卽死防夫睡臥輕搖未常安席者下相也

气血資之以壯性命系之以存者飲食也故食物不欲語嚼物不欲怒食急者易肥食遲者多疾食少而肥者性寛食多而痩者性亂飲緩者性和食如啄者貧斂口食者淳和哆口食者不義食而齒出者貧苦短命嚼似牛者福祿食如羊者尊榮食如虎者將帥之權食如猿者使者之位邊食邊顧終身窮饑食快而不畱詳而不暴嚼不欲聲吞不欲鳴矣【余與五總同】

﹤子部﹐術數類﹐命書相書之屬﹐太淸神鑑﹥

欽定四庫全書

太淸神鑑卷五

論骨肉立天之道曰陰與陽立地之道曰柔與剛故地者具剛柔之體而能生育萬物也山者地之剛也土者地之柔也剛而柔則崒嵂而不秀柔而剛則虛浮而不實故人之有骨肉者亦若是矣故肉丰而不欲有餘骨痩而不欲不足有餘則陰勝於陽不足則陽勝於陰陰陽相反謂之一偏之相肉當堅而實骨當直而聳肉不欲在骨之內爲陰之不足骨不欲生肉之外爲陽之有餘故人肥則气短馬肥則气喘是肉不欲多骨不欲少也乃陰陽和平剛柔得中骨肉相稱理之善矣故暴肥气喘速死之兆肉不欲橫橫則性剛而多橫肉不欲緩緩則性柔而多滯徧體生毛則性剛而又急肥不欲紋薄者近死之應肉欲香而暖色欲白而潤皮欲細而滑皆美質也肉重而麄皮硬而堆塊色昏而枯皮黑而臭癃多者非令相也若人神气不明筋不露骨肉不居體皮不包肉皆死之兆也又云肉充爲膚肉欲寛肥人宜輕淸不露痩人宜堅重不枯反此者皆不善若爲肉橫者爲帶殺肉病此主防暴貧夭也巍巍峯嶽堅立萬福堅剛而峻郁茂而秀此乃天地之骨也人之有骨莭亦象山嶽金石欲峻而不欲廣欲圓而不欲粗痩者不欲肉少而骨露露者多艱多壽也【玉管照神局注云肉不輔骨則骨露乃多難少福之人也】肥者不欲骨隠而肉重重者乃逆滯夭壽也【玉管照神局注云肉肥重乃遲滯之人也肥不欲滿或滿而盈者乃速死之人也】骨與肉相稱气與色相和者福祿之相也背攢而體偏骨寒而肩縮不貧則夭不夭則貧矣【玉管照神局注云謂背攢而體偏骨寒而肩縮凡物有萬狀人有萬形亦有折除或窮而壽或富而夭故云不貧則夭也】日角之左月角之右有骨直起名金城骨位至公卿印堂有骨稜而至天庭名天柱骨従天庭貫頂名伏犀骨位至三公半頂以前主初年半頂以後主晚年或有側防者有迍滯之失靣上有骨卓起者顴骨也主有權勢顴骨相連入耳名玉梁骨主壽考自臂至肘名龍骨象君欲長而大自肘至腕名虎骨象臣欲短而小故龍銜虎則福虎銜龍則賤夫骨之法欲峻長而舒圓而堅直而莭應滑而不麄惡筋而不纒則爲上相也且人𨿽有奇骨亦須形相稱色相助方成令器茍諸位不應𨿽福壽而不貴也宜在詳之【玉管照神局同又與五總相骨同】骨者體之幹所受宜淸滑長細內外肉相稱若骨堅立輕細與骨肉薄者近於寒也大扺須得聳直不橫不露與肉副應者爲善相也董公論此骨法曰鳳凰骨鸚鵡骨駱駝骨犀牛骨猿骨此說微妙難曉用意深者亦可知也

論額部分一靣之貴賤辧三輔之榮辱莫不定乎額也故天庭天中司空俱列乎額是非攝諸部位系人之貴賤也故其骨欲隆然而起聳然而濶其峻如立壁印堂上至天庭有隠隠骨而見者少達而榮邊地山林皆欲丰廣坑防貧賤額兩邊輔角骨起長大者三品之貴天中天庭司空中正印堂五位得端正明淨聰明顯達之人也若狹小而髮亂低覆者愚而貧賤也額靣小窄至老貧厄額大靣方至老吉昌額角髙聳職位崇重天中丰隆仕宦有功額小靣廣貴處人上額方峻起吉無不利額瑩無瑕一世榮華【余與瑋琳洞中祕宻經同】

論頭部頭部者處一體之尊爲百骸之長羣陽防集之府五行正宗之鄕髙而圓藏虛而大者令首也天髙峻而淸圓故三光得以照萬物無爲而自運故道濟天下而體常不動曲成萬物之性而常不流是以頭之像天之形也欲得峻而起丰滿而圓像天之徳也欲得儼正在上不側不搖若夫尖薄而小缺陷而傾者貧下之儀也行坐低斜或搖或擺賤劣之相也故骨欲丰滿而起峻秀而凸短則欲厚長則欲方頂突者崇貴側陷者夭薄頭皮厚者足衣食頭皮薄者貧賤皮靑者吉善皮白者下賤皮黃者貧苦皮赤者防災頭有餘皮者財食丰足頭有肉角者必大富貴左偏損父右偏損母耳後有骨名壽堂骨耳上有骨名玉樓骨並主官祿行不欲搖頭坐不欲低頭皆爲貧弱之相也是以身小頭大卑賤之輩身大頭小觸事不了頭不應身先貴後貧頭通四角髙權超卓牛頭四方富貴吉昌虎頭髙起福祿無比狗頭尖圓悲涕流漣鹿頭側長志意雄剛獺頭橫濶心意豁達象頭髙厚福祿長壽犀牛崒嵂富貴無失駞頭蒙洪福祿永終蛇頭平薄財祿寥落狢頭尖銳窮厄無計額紋額之有紋貴賤可防若額方廣丰隆而有好紋者則爵祿嵩髙也如額尖狹缺陷更有惡紋者則貧賤無疑矣�三紋偃上者名偃月紋主朝郎�三紋偃上一紋直貫者名曰天柱骨紋主莭察武臣王字紋者主公侯丨天中丨紋下至印堂名曰懸雲紋主卿監印堂�紋直上長三寸者名曰鶴足紋主刺史�三紋繞者早防父一橫紋而曲者名曰蛇行紋也主送路井字紋者主員郎川字紋者主憂慮刑防十字紋富而吉昌田字紋者富貴也山字紋者侍從之榮貴乙字紋者京朝之職水印紋者主榮貴顯達額上亂紋交足則貧苦多災婦女額有三橫紋者則妨夫害子貧夭矣枕頭部人之骨法中貴者莫不出於頭額之骨頭骨額骨之奇者莫不出於腦骨成枕人之有此如山石有玉江海有珠一身恃以榮顯者也故人𨿽有骨奇異亦須形貌相副神气淸越方受天祿不然恐未盡善也夫腦後名曰星臺若有骨者名曰枕骨凡丰起者主其人一生富壽如或低陷必主貧夭○○○三骨皆圓名三才枕主使相�四角各有一骨聳起中央亦聳者名五嶽枕主封侯�兩骨尖起者名曰雙龍枕主莭樞將軍�四邊髙中央凹名車輪枕主公侯���三骨並者名曰連光枕小者二千石大者將相�一骨彎仰上者名曰偃月骨主卿監�一骨彎俯下者名曰覆月枕主朝郎�兩骨俯仰者名背枕骨主武闗防【又云髙文髙顯】�上一骨下二骨分排而圓者名三星枕主兩副制官職�兩方骨皆起角者名曰四方枕主二千石小者全祿○一骨聳起而圓者名曰圓月枕主館殿淸職�上方下圓者名曰垂露枕主員外郎○上下圓稜似杯者名曰玉樽枕主卿相小者主刺史��三骨直起一骨下橫承之者名曰山字枕主聰明富貴�一骨圓一骨方名曰疊玉枕主富而榮○一骨聳起而尖峻者名曰象牙枕兵將之權�骨起四角者名曰懸斜枕主莭度武臣�一骨橫截者名曰一楊枕主巨富壽髙大凡骨得近下者過腦而易辧近上者淺而難驗矣骨者一定之相有之則應也故古之有言頭無惡骨靣無好痣其言是矣【瑋琳洞中祕宻經同】

論靣部靣之三停自髮際下至眉間爲上停自眉間至鼻凖爲中停自凖人中至頰爲下停夫三停者以像三才也上像天中像人下像地上停長而丰隆方而廣濶者主貴中停隆而凖峻而靜者主壽也下停方而滿端而厚者主富也若上停尖狹缺陷者主多刑厄之災妨尅父母卑賤之相也中停短小偏塌者主不義不仁智識短少不得兄弟妻兒之力亦中年破散也下停長而狹尖而薄者主無田宅一生貧苦而艱辛也三停皆稱乃上相之人矣

論眉部眉者媚也爲兩目之翠蓋一靣之儀表是謂木之英華主賢愚之辧也故欲疎而細平而濶秀而長者性聰敏也若夫麄而濃逆而亂短而蹙者性凶頑也眉過眼者富短不覆眼者乏財壓眼者窮逼頭昂者气剛卓而竪者性暴尾下垂者性懦眉頭交者貧薄妨兄弟毛逆者妨妻不良骨稜起者防惡多滯眉中黑痣聰貴而賢眉髙居頭中年大貴眉生白豪多壽上有直理者富貴橫理者貧苦中有缺者多姦計薄如無者多狡佞是以眉髙聳秀威權祿厚眉毛長垂髙壽無疑眉色光澤求官易得眉交不分早嵗歸墳眉如彎弓性善不雄眉如初月聰明超越眉垂如柳貧浪無守彎彎似蛾好色性多眉覆眉仰兩母所養眉若髙直身富淸職眉頭交破迍邅常有也

論眼部眼本淸靜所以生神爲木星欲長秀分明白如玉黑如漆聳耳入鬢者大貴之相也若短小而明有異光輪動爍人者此又貴而有壽若睛凸四露視有神彩者亦主權殺或大而無光長而無神外無上下堂赤脈相侵睛視不逺眼頻動搖睡沈重不合目瞳黃者不善相也董正曰眼頭如眼尾開合含異光者神仙之相非凡相也更有白刄當前還自驚潰而眼不及閃者此主貴權上將之相也

腰背法論行步緩而輕坐起正而實是謂有腰前視如負物後視如帶甲是謂有背有背無腰初發後滯有腰無背初困終亨於是發中亦多憂疑兩者全偹則一生享富貴毀辱不能及利害不能動卽有徳之人且相腰背之法又不以魁偉而取但小以應小大以應大皆可矣故腰背有旋生者舉止重正靣開精神藏陰隲滿气色明然後能生欲知生之時金以四木以三水以一土以五火則不能生也欲漸不欲頓欲停不欲偏如壅腫肥大乃肉滯矣非謂之腰背則牛行步緩取之得矣【觀妙經腰背論同上】

論腰腰者爲腹之山如物依山以恃其安危也欲得端而直濶而厚者福祿之人也若夫偏而陷狹而薄者微賤之徒也或薄短者多成多破廣長者保祿永終直而厚者富貴也細而薄者貧賤凹而陷者窮下裊而曲者輕劣蜥蜴腰者性寛而善尖蜂腰者性鄙而和夫臀髙而腰陷者主賤腰髙而臀陷者主貧大體腰欲端濶臀欲平圓則稱也

論背背者一身之基址也人不論肥痩輕重皆欲有背夫有背者號爲有上須得丰隆不俗如背而廣厚平濶前防如昂後防如俯者福相也或屈而視下頭低而蟠者非貴相也

論腹腹者內包六腑圓長者可辧其貧富下養元靈扁大者可知其愚智故腹欲得圓而大者智而榮貴扁而長者愚而卑賤大而近下者名光朝野小而近下者淸聰長者圓如玉壺者巨富窄如雀肚者至貧圓而近下者富貴圓而近上者貧賤尖而長者愚而賤橫而圓者智而榮如抱兒者富貴如蝦防者貧賤貪婪如牛肚者積財蹇縮如狗肚者窮寒如豬肚者賤如羊肚者貧如衣裘者富如筲箕者貧寒肚有三壬者貴而壽肚有好痣者智肚端而姸者才巧肚扁薄而醜者愚苦又云腹者包容臓腑乃身之營也欲濶大而垂囊若橫凸者非也或若雀腹防腹不爲貴相也

論臍臍者是筋脈防要之地爲臓腑總領之闗故臍欲深而濶不欲淺而狹深而濶者智而有福淺而狹者愚而多賤生近上者衣食生近下者貧薄低向下者有識突向上者無智圓而正者善士斜而醜者惡人藏而深者福祿凸而出者賤矣大能容物者名榮邦國小而一撮者惡傳千里

論四肢夫手足者謂之四肢以象四時加之以首謂之五體以象五行故四時不調則萬物夭閼四肢不莭則一生困苦五行不和則萬物不生五體不稱則一世貧賤是以手足猶木之枝榦莭多者則不材之木也故手足欲軟而滑淨筋骨不露其白如玉其直如筍其滑如苔其軟如綿者富貴之人其或硬而麄大筋纒骨出其麄如土其硬如石其曲如柴其肉如腫者皆爲貧徒矣

論手手者其用所以執持其情所以取捨故纎長者性慈而好施厚短者性鄙而好取手垂過膝者間世英賢乎不過腰者一生貧賤身小而手大者福身大而手小者貧手端厚者福手薄削者貧手麄硬者下賤手細軟者淸貴手暖香者淸華手臭汗者濁下指纎而長者聰俊指短而禿者愚賤指柔而宻者積蓄指硬而疎者破散指如春筍者淸華富貴如鼔槌者頑愚如剝蔥者食祿如竹莭者貧賤手薄破如雞爪足者無智而貧手倔彊如蹄者愚魯而賤手軟如綿囊者至富手皮連如鵝足者至貧掌長而厚者貴掌短而薄者賤掌破而圓者愚掌軟而方者福四邊濃起而中凹者富四畔薄弱而中凸者財散掌潤澤者富掌漧枯者貧掌紅如噀血者榮貴黃如拂土者至貧靑色者貧苦白色者賤如掌中心生黑痣子智而富掌中四散多橫理者愚而貧也相掌文一井二井錢財萬頃橫紋過指最爲彊壽限無過得久長若得掌中生十字一生富貴坐髙堂手背紋多作事蹉跎成敗防次方得成和一紋華蓋二紋破財三紋多成多敗尅妻若說華蓋紋初主不安寜交入中限後末主事方成又云手之有紋者亦象木之有理木之紋理美爲奇材手之有美紋者乃爲貴質也故手掌不可無紋有紋者上相無紋者下賤紋深而細者吉紋麄而淺者賤掌上三紋上畫應天象君象父定其貴賤中畫應人像賢象愚辯其貧富下畫應地象臣象母主其壽夭三紋瑩淨紋無破者福祿之相也縦理多者性亂而災橫理多者性急而賤防理直上貫指者百謀皆遂亂理散出指縫者事事破散紋細如亂絲者聰明美祿紋粗如橫木者愚魯濁賤紋如亂挫【音剉】者一世貧苦紋如撒糠者一世快樂有穿錢紋辧錢紋者主進資財有端笏紋揷笏紋者文官朝列十指上紋如旋螺者榮貴傍防如篣筐者破散十指上橫紋三約者貴破爲奴婢十指上紋有一鉤者賤被驅使有逸紋者將相有血紋者無印有偃月紋車輪紋者吉慶有陰隲文延壽紋者福有印紋者貴田紋富井紋貴十字者祿有策紋上貫指名光萬國有按劍紋而加權印者領軍四海有法闗紋者防災逆而妨害有夜義紋者下賤而愈窮大凡紋雜主大好而或義破者皆爲缺陷無成之相矣手背紋手背之紋其驗尙矣故有五和之理五者皆近指上兩莭者謂之就紋主天子之師下莭一爲公侯中莭一爲使相無名指有者主卿監小指有主朝郎大指有主巨富手背五指皆橫文旋者主封侯王立理貫者主拜將相手背食指之本亦謂之明堂有異紋黑痣子主才藝髙貴若成飛禽字體者又爲淸顯之貴大指本有橫紋者謂之空谷紋主寛裕無所不納主大富若有繞腕紋周旋不防者謂之玉釧紋主人敬愛一紋二紋者主朝帝之榮三紋以上者主翰之貴男女皆問其紋須得周匝若或斷者絕者取證無驗矣

爪部爪之爲相亦可擇其美惡見其賢愚也尖而長者聰明堅而厚者壽禿而麄者愚鈍缺而落者病弱色紅而瑩者主貴色黃而薄者主賤色靑瑩者忠良之性色白淨者閒逸之情如桐葉者榮華如半月者快樂如甋瓦者伎巧如板瓦者淳重如尖鋒者聰俊如皺石者愚下

論足上載一身下運百體一爲身之良馬一爲地之體象故𨿽居其至下而其功至大是可別其妍醜而審其貴賤也欲平而厚正而長膩而軟乃富貴之相也不可側而薄橫而短乃貧賤之質也足下無紋理者下賤足下有黒痣者二千石祿𨿽大而薄者賤𨿽厚而拘者貧賤腳下城跟者分及子孫腳下旋紋者名譽千里腳下薄如板者貧愚腳下凹容魚者富貴足纎長者忠良之貴足指齊端者豪選之賢足厚四寸者巨榮及富足排三徳者兩省之權大體貴人之足小而厚賤人之足薄而大焉足下細軟而多紋者貴相也麄破而無紋者貧賤足下有紋者二千石祿足下有禽紋者八位之職足下五指有五防紋者平生賢哲足下有井紋者升朝之官足下有錦繡紋者食祿萬鐘足下有紋如花樹者橫財無數足下有紋如剪刀者藏鏹巨萬足下有紋如人形者貴壓千官有三防紋者福而祿有螺紋者富而貴兩小指無則是貧也兩小指皆有謂之十螺紋主性莭恡十指皆無螺紋者多破散矣

欽定四庫全書

太淸神鑑卷六

黑痣部夫黑痣者若山之生林木地之出堆阜山有美質則生善木以顯其秀地積污土則長惡阜以文其濁是以萬物之理無所不然故人之有美質也則生奇痣以新其貴生有濁質則生惡痣以表其賤故漢髙祖左股有七十二黑子則見帝王之瑞相也凡黒痣生於顯處者多凶生於隠處之中者多吉故生靣上者皆不利也黒痣其色黑如墨赤如硃善也帶赤色者主口舌鬭競帶白色者主憂刑帶黃色者主遺忘失脫此文理之辧相也頭靣黑痣生發中者主富壽近上者尢猛貴額上有七星黑者主大貴天中主妨父天庭主妨母司空妨父母印堂心主貴兩耳輪上主富耳內主壽頤上主財眼胲上主作賊山根上主尅害山根下主兵死鼻側主病苦死目上窮困多眉中主富貴唇上主吉利鼻頭主妨害刀厄鼻梁主蹇滯人中主求婦易口側聚財難口中主酒食舌上主虛言唇下主破財口角主失職承漿主醉死左廂主橫死髙廣二親妨尅陽尺主客死輔角主兵死邊地主外死轉角主貧下山林主虫傷虎角主軍門刼門主弓箭死靑路主客道死太陽主大婦吉魚尾主井亡姦門主刀殺天井主水阨中主淸愼夫坐主防妻長男主尅長子中男主尅中兒次男主尅次兒金匱主破散書上主無職學堂主無學命門主火厄僕使主爲賤嬰門主饑寒小吏主貧薄中堂主尅妻外宅主無屋奴婢主妨奴坑塹主落崖陂池主溺水匱上主客亡三陽主縊死盜部主姦竊兩廚主乏食祖宅主移屋大海主水厄年上主貧困地閣主少田宅牢獄主刑厄之災也手足黑痣兩肘內近上謂之厄門主病厄兩肘近下謂【原缺】壁主富貴兩肘後主富財兩肘頭主災厄兩臂肘屈交中謂之後收近腕謂之前收主伎巧兩肘外謂之城社主貴兩腋下謂之金匱主富兩腋畔謂之絲堂主蠶桑兩曲池穴外謂之神亭主邪妄曲池穴裏大骨上謂之盜部主被盜兩臂外謂之厄門主刀傷兩掌中主富貴兩手皆主才巧兩腿之上謂之福府主驅使奴婢兩腿後謂之得庭主福徳旺相兩曲膝後謂之財主牛馬六畜兩胯骨上下謂之有威勢兩膝上謂之玉府主蓄財帛兩膁刃骨上謂之勞源主奔波勞苦兩腳底謂之寶藏主封侯伯足指間謂之外庫主多僕相也身體上下黑痣兩乳上謂之左右倉主積財谷兩乳中謂之男女宮主宜男女兩乳下謂之左右庫主積金帛兩乳間當心者謂之福主壽而樂臍中謂之龍闗主福智生貴子臍下兩傍謂之左荒右野主貴而樂腹橫紋兩傍謂之逸堂主性閒雅富貴快樂咽喉下近上者謂之天柱主得人提擕近下者主傷死項上謂之勢源主有威權之吉腦後骨上謂之壽堂主多壽考腰當中心謂之四大海主守官邊庭不返而死兩臂辧者主有財谷

男兒貴格眼勢入天倉眉淸復更長凖圓年壽起法令貫頤堂兩眉過耳聳唇丹口四方承漿朝地角色正見神光起背如披甲眉淸額又方官髙名四海萬古播忠良又云眉爲華蓋眼爲星華蓋髙兮眼貴明地勢朝天乘步穏必當年少作公卿

兩府格額廣而平天庭不防鼻隆而直地濶不尖瘦人有肩背肥人神愈淸邊廣地廣龍骨與虎骨相成肉光滑眉秀輕凖完滿蘭臺廷尉分明耳貼肉而生分明爲五嶽朝正口傍有肉起不論肥瘦天倉不陷骨隆而肉稱色正而光聲不論大小淸圓不破肩隆有背有胸上長下短手足龍虎相吞目不論大小神藏不露眼囊大而藏睛神而不亂厚而不俗坐穏行輕此乃兩府格也

兩制格瘦人額廣肥人額平色正肉滑發細鬢淸目藏神而逺天倉不防鼻隆而直地角不尖瘦人肩背厚肥人神愈淸邊廣地廣龍骨與虎骨相成君臣相稱耳聳金匱平眉輕淸秀色正而明

正郎格瘦人色正肥人不俗精神隠蔵鼻直口方肩背丰隆瘦人肩背不寒肥人骨肉相稱舉止自重員郎格靣目神蔵而逺額方骨聳金匱方平瘦人肩背不寒肥人骨肉相稱舉止貴气自重

男豪富耳聳大兼長眉疎口四方背隆如負物胸起似昂蔵鼻直兼圓凖色老輔神光三陽成不防顴骨插天倉手足如綿軟雙縧壽帶長不惟身主富更定子孫昌長壽祿耳聳勢兼長眉淸口四方額方分日月眼不露神光鼻直兼圓凖頤方法令長腦圓成玉枕地閣輔承漿牛項兼觀目肩隆井竈蔵骨剛過上壽淸徳壽無疆夭壽眉促又相連唇輕額又尖鼻低橫有骨頭細卻無肩眼露還無壽形寒不老年額虧邊地窄輪返耳朝前色嫩兼生火聲焦命豈延眼光浮泛露三十入黃泉先賤後貴額小初年滯神淸色且牢气寒神自逺勢怯卻威髙廣顙終成器頤完祿位髙色黃𨿽未發五嶽已相朝莫道多迍滯逢時自發苖不惟官祿位財帛自相招先富後貧額廣榮初主神淸色不牢鼻髙無臉骨肉薄卻聲焦掌厚還筋露臍深耳不朝背𨿽如負物胸薄不生毫色嫩初主好中年禍必招君看今已富終主自蕭條四相不露眼睛露黑白分明不爲露鼻露竅山根正不爲露口露齒唇不褰不爲露耳反輪貼肉生不爲露又云一露二露有裩無袴露齒結喉身不自由鷺鷥類鶴終是不足更防骨法形气決之【余與前同】

三停上停長者大吉昌中停長者近君王下停長者皆庸俗逺走他方主不良又云身三停相稱及上下勻稠則爲富貴之人也上長下短背聳三山則爲公卿之位上短下長腰身怯薄一生奔走貧苦之輩矣五大五大之形一頭大二眼大三腹大四耳大五口大五大者須得生成無缺陷則主富貴矣或頭大而無角眼大而昏濁腹大而不圓垂耳大而無輪廓口大而唇薄則反主貧賤也

八大八大者眼𨿽大昏且濁鼻𨿽大梁柱弱口𨿽大兩垂角耳𨿽大門孔薄頭𨿽大無骨著聲𨿽大宮商虧靣𨿽大薄卻皮身𨿽大停不齊已上八者如不相應者反爲貧賤人也

五小五小之形一頭小二眼小三腹小四耳小五口小若五者端正無缺陷而俱小者乃貴相也其或三四小而一二大者則主應貧賤若夫頭小而有角眼小而淸秀腹小而圓垂耳小而輪廓成口小而唇齒正則反貴人也

八小眼𨿽小秀且長鼻𨿽小梁柱直口𨿽小稜且方耳𨿽小堅且圓頦𨿽小平且正聲𨿽小宮且商靣𨿽小淸且朗身𨿽小正且齊已上八者有如相應端美者反爲富貴之人也

六賤六賤者額角缺陷天中薄下爲一賤背胸俱薄爲二賤音聲雌散爲三賤耳目斜視爲四賤鼻曲低塌爲五賤目無光彩爲六賤有此六賤者主爲供役也六極六極者身大頭小爲一極男主妨婦女主妨夫額狹靣小爲二極不得父母之力目小爲三極主無見識又主不得朋友力耳小爲四極主壽命短促鼻小爲五極主無爵祿有官亦多失位口小爲六極主饑寒犯此六極者乃寒賤之人也

六惡六惡者一曰羊睛直視主性不仁常懷毒害二曰唇不掩齒主性不和難共交往三曰結喉主妨妻殺子多招災厄四曰頭小主貧而夭五曰三停不正主貧而賤六曰定立如走主奔波寒苦有此六惡不可與同處矣

男尅子孫兩眼如離舎唇褰鼻凖尖發麄眉又重骨弱下垂肩卓立如寒勢頭低步縱前三陽低小小妻室愈難全色嫩多財破聲雌沒谷田六親難偶合晚嵗定孤眠

相無兄弟耳反家門破頤尖兄弟孤假饒三兩个譬似不如無

孤獨無妻人生孤獨爲何如骨頬髙兮气不和更兼魚尾枯無肉妻子宮中似有磨

帶殺格兩眼如狼目眉昂勢似侵神凶兼外射笑語卻生嗔舉止如鷹坐戈鉞生掌紋色輕兼帶火聲大返雌音鼻凖尖無信斜窺定有刑須知三角眼法死不須論

辧美惡有二十頭𨿽圓折腰肢額𨿽廣尖卻頤骨𨿽峻皮卻麄鼻𨿽厚柱梁低髮𨿽黑麄且濃眼𨿽長眉且蹙背𨿽隆手如枝胸𨿽濶背成坑舌𨿽紅口吹火唇𨿽方齒不齊腰𨿽厚行如馳腳𨿽厚麄無紋身𨿽大聲音細靣𨿽白身麄黑肉𨿽丰結卻喉靣𨿽短眼卻長气𨿽淸行步欹語𨿽和神似癡色𨿽明視東西坐𨿽正食淋漓行止二十種皆有折除惡善相雜若失相者或富則夭或貧則壽或貴則貧或先富後貧或先貴後賤宜精察而裁之

女子相一陰一陽其道不可亂一剛一柔其道不可易確然處乎上者天也隤然處乎下者地也天以剛健爲道地以柔和爲徳是天地之常儀乾坤之大理也且人生也稟陰稟陽分柔分剛男資純陽之質也故其體剛而用健女受純陰之形也故其體柔而用弱若夫男子者形反柔而懦性反雌而弱女人者形反剛而勇性反雄而暴皆非得中正和平之美是得差忒郁勃之气也故女體性柔和儀貌秀媚者富貴貞潔之良心性剛暴形質雄惡者貧賤凶災之兆也略舉此見女人之大槪也

女人九善頭圓額平爲一善骨細肉滑爲二善發黑唇紅爲三善眼大眉秀爲四善指纎掌軟紋如亂爲五善語聲小圓淸如流泉爲六善笑不見睛口不露齒爲七善行步詳緩坐臥端雅爲八善神气淸媚皮膚香潔爲九善女人有此九善爲邑封之貴也

女人九惡蠅靣爲一惡主妨夫結喉爲二惡主招橫禍蓬頭爲三惡主下賤蛇行雀步爲四惡主貧賤眉逆而交爲五惡主窮下妨尅鼻上生勾紋爲六惡主妨尅招厄目露四白爲七惡主毒害凶狡雄聲爲八惡主剛暴再嫁旋毛生鬢爲九惡主頑賤尅子女人有此九惡不可同居矣

女人賢貴部龍角纎纎細起直入髮際者后妃天中印堂有肉環者后妃微者夫人伏犀隠隠而起者郡主牛角虎角輔角隠皆起涉人額者並主將帥夫人頭圓項短者主富額平而方者主貴眉長而秀者賢婦眼秀而淸者貴閤鼻直如削者貴而多壽眉分八字者性和而福口細有稜者令婦舌如蓮花者淑質唇如朱砂者令妻齒如石橊者命婦人中深又直者多子目下潤澤宜兒耳紅而圓者貴婦耳成輪廓者賢富左耳厚者先生男右耳厚者先生女唇多紋理者多子頤生重頷者富豪髮靑黑如細絲者貴婦掌紅如綿者邑封骨細而肉膩者貴質肉潔體香者令相性緩气柔者福壽神靜色安者貞潔笑而閉目者和美行而詳緩者淑麗掌中足底生黑痣者貴而益夫腋下乳間生旋毛者善生貴子矣

女人賤惡部頭尖者下賤額狹者貧厄額角有旋毛者再嫁惡死額狹而髮垂者貧窮災禍髮卷攣及赤黃者窮下鬢蓬枯燥而麤硬者厄惡眉麤濃而逆生者妨夫產阨眉薄散而頭交者重嫁害子目露而白者妨夫目深而偸視者姦私尅害目下有壅肉者死厄尅兒赤縷貫睛者產難目生三角者防惡目大而平滿者滛邪瞻視不正瞳子橫者外情鼻陷孔露者貧下尅夫鼻尖曲者狠毒貧賤人中平狹者無子兩頭頬髙危者防暴口如吹火孤孀口如一撮者貧賤口大而綽者窮當三嫁口薄而尖者心懷毀謗唇薄如一字者下賤毒性唇起如龍觜者尅夫惡死唇褰齒露者妨害壽夭唇靑舌黑者滛穢下賤耳反而垂者妨夫害子目小黧黑者命短窮困靣橫生拳骨者不良害夫蠅生麻者孤窮尅子靣凸而額窄者貧下頦尖而鼻綽者賤苦項薄似馬靣者妨夫項長結喉者自害手短而指禿者下賤貧苦足濶而腳薄者窮寒奔波徧體生麄毛者性頑孤寡兩腋下生硬毫者身賤而下肉粗骨硬者一生寒賤皮薄而气臭者百年窮苦聲雄而大者妨夫不良聲小而破者無財多破也掩口笑者外情搖膝坐者偸濫乳頭小狹者無子無財乳頭小白者絕子絕貴胸髙臀凸者一生爲婢腰折而項癭者百年孤苦行如馬奔者妨夫下賤行如馬跳者奔波窮類色赤而燥者性暴妨害气濁而神昏者主多災死目下有羅紋者殺夫害子目下有立理者孤孀無嗣額多橫文者貧苦妨害臂如橫紋理者少寡無子目上斜交者嫁必私逃井竈有紋者娶必害夫有釣理者淫盜妨夫有立理者惡死人中有橫紋者害殺夫十餘女人之相與男無逺更以前諸男子相一一推之貴賤吉凶可自明矣

女富貴鼻直如懸膽唇方口似胚眉疎並眼秀齒白更方頤耳聳垂珠軟神和色又怡額方分日月體白潤香肌坐穏如山立神嚴不去卑莫言當自貴更主子孫奇

女貧賤額窄又髙眉唇掀口不齊靣輕身鐡硬體薄更無威耳小垂珠淺鬈毛鼻骨低哭形須再嫁鬼臉定無兒淫光生眼角嫉妬更姦欺莫言今受困晚嵗更覊恓

婦人孤獨婦人眼下肉常無不殺三夫殺兩夫見人掩口笑不防愛逐行人半夜逋

