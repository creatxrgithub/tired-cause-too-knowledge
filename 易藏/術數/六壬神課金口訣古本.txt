

目錄

卷之上

消息妙論

入式歌解

十干所屬

十二支所屬

十二將神所屬

十二貴神所屬

貴神治旦暮

貴神起例

五子元遁起例

四象所屬圖

陰陽次第五用

五動爻誦

幹類

神類

將類

方類

三動

五合

三合全身

虛一待用

三奇徳秀

一類朝元

四位俱比

五比同類

乾元類

五行气化

陰陽相生

四位相生

四位相克

四爻生克頌

應期合徳

貴神休旺

五行休旺

五行聚管

五行例斷

四位內見五行

貴神臨劫煞

貴神值人元

貴神臨神煞

魁罡所臨

傳送所臨飛符加年月日

喪門加年月日

天鬼加年月日

天羅地网加年月日

關隔鎖

旬中空亡

四大空亡

四絕

四敗

月建旺相

月破休囚

歲君建破

論歲神

合用神煞

五鬼歌

四象五行圖

十干生克所主

十二支生克所主

貴神休旺所主

將神源會所主

十二貴神臨本位所主

十二貴神見五行所主

十二將神見五行所主

神將同用所主

神將所屬圖

次客法

推行年法

論人行年吉凶

行年災福歌

四課假令

被頭星

卷之中

十二將神所主歌

十二神將歌解

十二貴神所主歌

十二地支並貴神所主

人元吉凶所主

四位五行所主

四位雜斷歌

上局論災福歌

中局論婦女

下局論生產

貴神臨十二位所主

騰蛇臨十二位所主

朱雀臨十二位所主

六合臨十二位所主

勾陳臨十二位所主

靑龍臨十二位所主

天空臨十二位所主

白虎臨十二位所主

太常臨十二位所主

玄武臨十二位所主

太陰臨十二位所主

天后臨十二位所主

功曹臨十二位所主

太衝臨十二位所主

天罡臨十二位所主

太乙臨十二位所主

勝廣臨十二位所主

小吉臨十二位所主

傳送臨十二位所主

從魁臨十二位所主

河魁臨十二位所主

登明臨十二位所主

神後臨十二位所主

大吉臨十二位所主

重付貴神斷例

六十甲子鈐

六十四課鈐

雲霄賦

三才賦

金蘭略

玉華略

定壽經

興明經

金鏡歌

玉鑑歌

卷之下

射覆門

四法須知

射覆歌

十干顏色

支幹數目

五行數目

射物所在

射人身上衣物

占來意歌

都解歌

占來意例

天時門

占風雨

五行所主

地理門

占天禾

占穿井

人事門

占人形貌

占人貴賤

占陰人貴賤

占陰陽貴賤

占陰陽老小

貴人受克傷陽人老小

貴人受克傷陰人老小

占年中吉凶

占月下吉凶

占日時下吉凶

占婚姻

十干形貌

占人身上

占人物好與不好

占孕育

占官祿

占官髙下

占官職位

占有無出身

占文武官職

占文書動用

占詞訟

占對訟

占級貴人

占見貴求財

占向何方吉

占出門見驗

占出門應侯

占出行

占遠行

占出行乘舟

占行人

占交易

占求事

占求財

占買賣求財

占搏戲

占失脫

占逃亡

占奴婢走失

占捕逃亡

占疾病

占五臟癥候

占病癥候

占得病因由

占病歌

占病愈不愈

占病除

占病有祟無祟

占病都解歌

占求醫

占夢吉凶

賊盜們

占臨敵

占遊都魯都

占失盜

鳥獸門

占禽噪吉凶

占失牛馬

占失六畜

飲食門

占飲食

占菜蔬

占食器

宅舍門

玄女射宅歌

占宅外景

占宅外景入式

占宅內景

占宅內景入式

占宅外景歌

將神入宅內景

貴神入宅內景

占宅吉凶

將神入宅吉凶

貴神入宅吉凶

占宅內興耗

占家中百怪

占修宅舍吉凶

占接屋粱柱

占移居吉凶

營地門

占墳地景

占墓外景入式

占墓吉凶

占塋內災福

占開墓見景

占墓外景

占別墓及死因

占墓內是陰人陽人

附﹕

神樞經

璧玉經

卷之上

消息妙論

凡占課﹐入式歌言其大象﹐五動爻觀其大意﹐以格局看其事體﹐憑驛馬神煞定其吉凶﹐以空亡月破支幹三合六合驗其成敗﹐潛心推測﹐無不神妙。

入式歌解

入式之法妙通玄﹐月將加時方上傳。

更看何神同何位﹐日幹須用五子元。

解曰﹕

凡課有四位﹕一地分﹐二月將﹐三貴神﹐四人元。一地分是問課人所立之方或所坐之方是也。二月將是正月登明從亥逆周十二位﹐以定十二月也﹔三貴神是天乙貴神也。照甲戊庚日牛羊之例﹐其用牛羊二位﹐取晝夜以行順逆之義。四人元是五子元遁﹐甲己還生甲也。以所占之日依例而取。

假令二月戌將﹐丙寅日午時﹐以申地占之加於午上﹐數至申地﹐得子將神後。乃起貴神﹐丙丁豬雞位﹐將貴字加亥上﹐順數至申﹐得玄武﹔就五子元遁丙辛生戊子﹐於子上數至申﹐亦得丙字屬火﹐地支申字屬金﹐貴神將神屬水。以其生克制化而定吉凶﹐余例仿此。

金口訣選取地分圖解

克者爲無從旺斷

解曰﹕爲無者﹐是四位內俱無克﹐只取旺神爲用﹐故曰從旺斷。

五行之內細推元

解曰﹕只四位內辧五行有克無克﹐以見吉凶。

更將神將詳凶吉

解曰﹕以貴神爲主﹐主者尊神也。以月將爲相﹐相者取事也。以十分災福爲率﹐有七分在此二神分辯。兼有首尾﹐首尾者﹐人元地分也。以其始事故爲首﹐以其成事故爲尾。至於論一課之首尾﹐則人元爲首地分爲尾矣﹐是以貴神與人元分其賓主﹐將神與地分分其財宅﹐又神與將各定善惡﹐以斷休咎。將也神也人元也﹐分下中上爲初中末﹐及其斷災福﹐亦並地分取之。

方察來人見的端

解曰﹕察來人方位﹐問從何方來爲發課目﹐十二地分上有十二將神﹐又有十二貴神﹐上有人元﹐宜於四位內察之。若從吉神上來﹐主有財帛之喜﹐遷進之事﹐乃詳旺則成﹐合則就﹐百事無凶。若從凶神凶位上來﹐多主死亡﹑走失﹑爭鬥﹑獄訟﹑官災﹑疾病之事。又以方位知來意﹔以坐位知災福﹐以來人命上知成敗﹐用日辰定之後﹐取時立成四位﹐消息推詳﹐無不神驗。

二木爲爻求難得

解曰﹕占課時須審四位﹐如四位內見二木不宜求望﹐或難成也。假令地分在寅﹐上遁得太衝是二木也。若貴神是水﹐水下生二木﹐卯爲門戶﹐應財在門。地分爲寅﹐寅爲財帛。此二木得水化爲生气﹐亦有喜事七里應之。更人元見土神﹐又以財帛課論之﹐土爲我身﹐更克貴神天后水﹐主客旺也﹐二木化爲財帛﹐更遙克人元﹐必有大喜應之﹐𨿽有二木﹐又何難求﹖審而用之﹐愼無執一。

二土比和遲晚看

解曰﹕四位內見二土﹐主客作事遲晚﹐縱𨿽有成而主遲也。假令其家求財﹐或爭財帛。於四位內見二土﹐或地分是土﹐或人元是水﹐卻有喜事兩重也。更得貴神是木﹐木爲主人﹐主自克財﹐上皆無气﹐財反遙克人元﹐主客又相生﹐故家財必得矣。𨿽有二土主遲滯﹐然求之立有大喜兩重應之。

二金刑克都無順

解曰﹕四位內見二金﹐主凶﹐又主不順。假令人元是金﹐貴神亦是金﹐月將是木﹐更相刑殺﹐故凶﹐故主亡妻﹐爲二金克陰木故也。後取二金﹐上克貴神﹐亦主破財﹐蠶絲不成。假令將神是金﹐貴神是金﹐人元是木﹐上克人元亦爲二金克之﹐須主官事災厄。更嫌惡煞交加﹐然客受刑責﹐占訟之用我獲吉矣。又加二金在兩頭﹐上下見水及土﹐主有喜事。又如水在中心﹐主家產女子。如土在中心﹐主子孫出外爲商旅。如上下比和﹐必有進財添土之喜﹐不然移宅應之。

二火爲災百事殘

解曰﹕謂四位見二火爲凶﹐二火𨿽凶﹐卻不知見之殊有喜者。假令南方午地爲一火﹐更得伏吟勝光火見臨午地﹐若又得朱雀在上臨其家﹐其人元又得土化爲我身﹐其家必大富也。若二火二水百無一好﹐亦主大凶。水上主失財﹐水下家不和。若二水在兩頭﹐主婦人產生災厄。若二水在上﹐主夫妻不睦﹐須分離也。

二水皆爲大吉象

解曰﹕見二水不必便以喜用﹐不必便以凶斷﹐須明神將以定吉凶。四位之中見二水﹐或比和﹐或間隔﹐或衝刑﹔或被殺﹐或生或克﹐亦無體也。假令伏位是子﹐內爲二水﹐上見二土﹐必傷人二口﹐又須破財﹔賊盜相謀害也。又如二火在上﹐必有官事分離之憂。如二木在上﹐出外求財大喜也。見二木﹐內有靑龍主財帛﹐如見六合﹐只主成合婚姻﹐及和會交關役吏。如見火在木上﹐主有女嫁出﹐占宅主南面展出。又如二火在上﹐二水在下﹐必出勞病死者。二水在上﹐二火在下﹐出產死鬼﹐主婦嫌夫之象﹐更主火驚兩三次也。

水來入火婦難安

解曰﹕水來克火﹐以巳火爲將﹐立於四季土上﹐是火無根蒂﹐更被水來上克﹐而人元不救﹐主婦人心痛死也。假令貴神帶休衰气而亥子來克﹐占身主父母死亡。三水上克下﹐火不能生其家﹐必主死三口﹐二水上克下﹐主死二口。一水克二火﹐只主官事爲災。以上二說﹐更要詳旺相休囚而決。

金入木鄕憂口舌

解曰﹕金入木鄕﹐以申酉加臨寅卯﹐內有衝刑﹐更上見朱雀﹑滕蛇﹐主口舌鬥爭。或見辰戌發用﹐無不爭訟也。

火臨金位有迍邅

解曰﹕謂巳午火臨申酉也。如上更見玄武﹐主賊謀文狀﹐論訟﹐或見官事﹐爭田土而必失理。若更見貴神﹐主許了口願。若更見靑龍﹐亦主官事爲憂﹐或爭財帛金銀也。若更見六合﹐主官事門上追呼。若更見巳午火﹐主憂怪血光。

木來入土爲刑獄

解曰﹕木入土者﹐謂辰戌二神在巳亥上﹐上又見靑龍﹑六合﹐是爲木入土也。更上見金其罪不輕﹐主斬殺厄。土在上主徒刑﹐又主爭財帛。見火主血光。

土行水上競莊田

解曰﹕謂辰戌丑未加臨亥子也﹐主爭田莊。如不見四季土﹐只勾陳臨月將亥子上同﹐或玄武臨大吉亦同。又取朱雀臨未﹐騰蛇臨亥子﹐亦主爭鬥之事。

上克下兮從外入﹐下克上兮向外遷

解曰﹕事有從外起者﹐有從內起者。凡人元克貴神﹐貴神克將神﹐或重重自上克下﹐皆主事從外入也。凡將神克貴神﹐貴神克人元﹐或重重自下克上﹐皆主事從內起也。

客克主兮來索物﹐主克客兮客空還

解曰﹕此以占身言之﹐貴神爲己。以求財言之﹐卽以貴神爲財﹐人元爲主。以主怒客﹐故來索物﹐以客傷主﹐故主畏避而客空還。凡有求索﹐皆詳主客﹐主客不睦﹐又何得之。

四位相生百事吉﹐內有刑克憂患纏

解曰﹕凡四位相生﹐占無不吉。相克則無不凶﹐更看何位受克。克人元﹐主官事﹔克貴神﹐傷尊長﹔克將神﹐傷妻財﹔克地分﹐傷小口。凶神有生﹐凶中獲吉﹔吉神有克﹐吉中隱凶。

但取寅申爲貴客﹐子午卯酉喫食言﹔巳亥常爲乞索物﹐小吉婦女酒食言。

解曰﹕寅爲天吏﹐申爲天城﹐故爲貴客。小吉主婦女酒食宴會﹐亦可以邀候用也。子午卯酉爲喫食果物之類。巳亥爲乞索之物﹐亦可以爲射覆﹐用此課災福亦準此。

水土金火爲窯竈

解曰﹕四位內各依所屬﹐主爭田土。如占宅﹐必周而有窯竈。占懷中所藏是瓦器。

庚辛碓磨及門窗

解曰﹕月將加正時﹐行到本位﹐上見庚爲磨碓﹔見庚爲門﹐見辛爲窗。亦爲水道也。

庚午攺門並接屋

解曰﹕如人元見庚﹐加於午必是攺門。主南面展掇﹐不然接其門﹐或西南一根柱曾接來也。如見二金﹐更主曾接椽也。如下克上其家石頭必側。

四孟相生有艸房

解曰﹕四孟者﹐寅申巳亥也。假令行五子元遁戊申﹑乙巳﹑辛亥﹐是爲相生﹐其家必有艸房。

丙丁旺處人最惡

解曰﹕凡課宅﹐更看何神乘旺﹐如火旺﹐不惟在髙崗上住﹐主其家人必凶惡而狠戾也。水主沈溺﹐木主仁義﹐火主賊謀﹐金主不順﹐依此爲類推之。

與姓相生子孫昌

解曰﹕卽旺辰與本姓相生﹐主子孫昌盛。假令課內見火旺﹐又是角徵宮姓人占之﹐是宅有气﹐又相生也。

四位相刑主有克﹐上下相生福滿堂

解曰﹕凡課人﹐命前五辰爲宅﹐命後三辰爲莊。

假令卯生人問課﹐卽申是宅。便於宅上做方位﹐立成四課﹐相生吉﹐相克凶。如四位內三下克上﹐主破了天窗﹐三上克下﹐主屋舍必塌﹐又主破財﹐亦主子孫獨弱不均﹐其後主有後婦也。三下克上﹐此課主官事重重﹐多有患頭目之人最凶。若四位內二下克上﹐亦主官事病患。二上克下主殺妻男。故云﹕上克下兮宅必下﹐下克上兮嶺頭莊。此宅亦主蓋起破財也。

上克下兮宅必下

假令十月將是寅﹐甲子日寅時﹐以辰爲位﹐上見天罡伏吟。辰爲崗嶺之神﹐又上見六合木﹐木克兩頭﹐其家不和﹐更無祖父﹐爲木克天罡。又人元是戊﹔其與辰皆爲一家﹐上克之主兄弟分張﹐更﹐木在中心﹐土在兩頭﹐大者主會爭官事﹐小者適途必主其莊在東西側下住也。

下克上兮嶺頭莊

假令十月將甲子日﹐亥時巳位﹐見傳送申臨巳﹐亦爲下克上﹐又得勾陳在上﹐其莊在南山側下門而西關也﹐不然西去﹐其婦人爭張。

凡占宅﹐四位內見火旺﹐其宅在髙崗上。其宅與姓相生有气﹐主大喜。如姓旺气在丙﹐卻克於下﹐主家內有分張事﹐其家𨿽有旺气﹐主家人必凶惡也。

四位內見土旺﹐主宅必重崗上住也。其家必有墳墓﹐或近丘墓住。若土上見木﹐必主疾病痛苦死之人。

四位內見木旺﹐有官事﹐其家新蓋屋舍﹐必林木蔚茂﹐兄弟仁義。如木上見金﹐亦主鬥訟。木上見水﹐主財帛之喜。木上見火﹐主家內生女子。如火上見火﹐主家中陰人患病。

四位內見金旺者﹐金爲刑克之神﹐主其家鬥訟﹐兄弟不義﹐合出軍人﹐入廟出武貴﹐亦主人凶惡也。如旺金上見土神﹐主多般災厄。比和﹐合主先凶後吉也。金上見木主傷六畜﹐見火大凶﹐又主官事﹐患病者愈凶。如金上見水主大吉。若是玄武水﹐主作竊盜之人。

四位內見水旺﹐主出做賊人。其宅當近河﹐有水災﹐更出醜貌子孫﹐亦常爲賊侵害也。火在下主產厄﹐在上夫妻不和。木上有財帛之喜﹐見金亦喜﹐上見土不利產婦﹐或水气殘死也。

甲乙爲林單見樹

解曰﹕只人元元遁上見甲乙行到本位﹐必爲林木。如單見或爲雙樹子或爲單樹子。如甲乙臨水﹐其家必有菜園﹐內有小樹子一棵。如甲乙行土上﹐其樹必有枯枝。如甲乙臨火﹐主有火樹子﹐亦焦漧﹐必然有溪。如臨金﹐亦主有樹木﹐其樹上空虛﹐多是槐樹也。

見金枝損及皮傷

解曰﹕行人元兩徧﹐只以人元上取之。如甲乙對衝庚辛﹐被庚辛遙克﹐其樹必無枝與皮也。見陽克枝﹐見陰克皮。

丙丁旺處爲髙嶺

解曰﹕亦行人元兩徧。如見丙丁旺處﹐爲有髙嶺橫崗。臨午未爲東西橫﹐若臨子丑亦同﹐臨寅卯辰巳申酉戌亥爲南北橫。更水沖道﹐亦爲水溝穿之﹐上有克爲髙崗。如丙丁臨寅卯木位﹐必有山林也。

庚辛爲斜道亦詳

解曰﹕亦行人元兩徧﹐其東西南北亦依前法。在四孟上見庚辛其道必斜﹐又云幹爲大道﹐支爲小道﹐如火對衝爲岔﹐必分頭去也。如臨本位﹐必爲大道﹐若別方位上見之爲小道也。

戊己爲墳看旺處

解曰﹕亦行人元兩徧爲法﹐若臨旺處無克﹐必有山墓。墓內死者患何病而死﹐亦以後法斷之。若要見著何色衣服﹐再以人元兩度遁之﹐只用納音推其顏色也。

土爲墳壠痛苦殃

解曰﹕如戊己在卯或寅木位上﹐其墳痛災﹐或主墓穴倒塌﹐必曾展來。如見六合靑龍﹐墓上必有花樹子。

壬癸長河及溝澗

解曰﹕人元見壬癸爲河澗﹐納音見水必有水。若被戊己對衝﹐見虎爲道﹐又云河與道交過。如見大吉必有土橋﹐見太衝必有船及橋﹐亦必有車。

灣環曲折見刑傷

解曰﹕壬癸爲河澗﹐如見壬寅癸卯﹐其河南北長﹐水向南流﹐爲南見丙丁在前也。故旺處刑克卽止。卻前見辰暗克水﹐必向東西﹐故主南去﹐須向北入乾﹐爲下克上故也。

大樹死時家長死﹐水上來穿近澗旁。

貴神神祠並宅道﹐太陰碓磨共相連。

前一騰蛇爲窯竈﹐朱雀窩巢有克傷。

六合樹木看生死﹐勾陳渠澗土堆灘。

靑龍神樹並槍刃﹐天后池溏澗水泉。

玄武鬼神並圖畫﹐太常酒食五穀昌。

白虎道路及刀劍﹐天空廟宇道僧仙。

此是孫臏眞甲子﹐天地移來掌內觀。

十干所屬

甲﹑乙﹑丙﹑丁﹑戊﹑己﹑庚﹑辛﹑壬﹑癸。甲乙東方木﹐丙丁南方火﹐庚辛西方金﹐壬癸北方水。戊東西土﹐陽。己南北土﹐陰。

十二支所屬

子﹑丑﹑寅﹑卯﹑辰﹑巳﹑午﹑未﹑申﹑酉﹑戌﹑亥。寅卯木﹐巳午火﹐申酉金﹐亥子水﹐辰戌丑未土。

十二將神所屬

亥爲癸明﹐正月將﹐諏訾﹐陰水﹔戌爲河魁﹐二月將﹐降婁﹐陽土﹔酉爲從魁﹐三月將﹐大梁﹐陰金﹔申爲傳送﹐四月將﹐實沈﹐陽金﹔未爲小吉﹐五月將﹐鶉首﹐陰土﹔午爲勝光﹐六月將﹐鶉火﹐陽火巳爲太乙﹐七月將﹐鶉尾﹐陰火﹔辰爲天罡﹐八月將﹐壽星﹐陽土﹔卯爲太衝﹐九月將﹐大火﹐陰木﹔寅爲功曹﹐十月將﹐析木﹐陽木﹔醜爲大吉﹐十一月將﹐星紀﹐陰土子爲神後﹐十二月將﹐玄枵﹐陽水。

十二貴神所屬

天乙貴神﹐己丑陰土﹔前一螣蛇﹐丁巳陰火﹔前二朱雀﹐丙午陽火﹔前三六合﹐乙卯陰木﹔前四勾陳﹐戊辰陽土﹔前五靑龍﹐甲寅陽木﹔後一天後﹐癸亥陰水﹔後二太陰﹐辛酉陰金﹔後三玄武﹐壬子陽水﹔後四太常﹐己未陰土﹔後五白虎﹐庚申陽金﹔後六天空﹐戊戌陽土。

貴神治旦暮

經曰﹕天乙貴人在紫微宮門外﹐乃天皇大帝下游十二辰位﹐家居己丑﹐於斗牛之次執玉衡﹐均同天人之事。不居魁罡者﹐以河魁主獄﹐天罡主牢故也。甲戊庚日旦治大吉﹐暮治小吉﹔乙己日旦治神後﹐暮治傳送﹔丙丁日旦治登明﹐暮治從魁﹔六辛日旦治勝光﹐暮治功曹﹔壬癸日旦治太乙﹐暮治太衝。天乙在東﹐南前北後﹔天乙在南﹐東前西後。天乙在西﹐南前北後﹔天乙在北﹐東前西後。當向地戶背天門﹐以天門地戶爲界。晝夜有長短﹐晨昏有早晚。故以星沒爲旦﹐星出爲暮﹐則旦暮所臨可知。

貴神起例

甲戊庚牛﹝日順行﹐其它書以甲戊兼牛羊﹐庚辛逢馬虎之例﹐非也。神術非它術﹐其用甲戊庚乃天上三奇﹐故不可行也﹞羊﹝夜逆行﹞﹐乙己鼠﹝日順行﹞猴﹝日夜逆行﹞鄕﹐丙丁豬﹝日順行﹞雞﹝夜逆行﹞位﹐壬癸蛇﹝日逆行﹞兔﹝夜順行﹞藏﹐六辛逢馬﹝日逆行﹞虎﹝夜順行﹞﹐此是貴人方。

訣曰﹕月將加時順究﹐只尋天神等候﹔從戌至巳逆行﹐以辰到亥順就﹐貴螣朱六勾靑﹐空白常玄陰后。

右法就以所值某官貴字順逆數至用位是也。

五子元遁起例

甲己還生甲﹐乙庚丙作初﹐丙辛生戊子﹐丁壬庚子居﹐戊癸是壬子﹐時元從子推。

四象所屬圖

四﹑人元﹕客天君祖外

三﹑貴神﹕主宰相臣父官祿

二﹑月將﹕己身妻財親戚內

一﹑地分﹕田宅子孫奴僕鞍馬六畜

陰陽次第五用

訣曰﹕凡將陽﹐用取陽爲由﹔將陰﹐用取陰爲由。陰陽之用值空亡﹑克煞爲用之虛。

三陰一陽﹐以陽爲用﹐取相少陽﹐事在男子。

三陽一陰﹐以陰爲用﹐取相少陰﹐事在女子。

二陰二陽﹐以將爲用﹐隨將陰陽辧之。

純陰反陽﹐以將爲用﹐方內之物。

解曰﹕宜主不宜客﹐利內不利外﹐城郭內藏之物﹐陽人出外﹐舊暗新明。

純陽反陰﹐以神爲用﹐方外之物。

解曰﹕宜客不宜主﹐和外不和內﹐四遠所藏之物﹐陰人還家﹐舊明新暗。

訣曰﹕發用空亡﹐事多虛假﹔五動空亡﹐事多不成。凡課以發用爲由﹐五動乃發用之門﹐爲萬物本體﹐作課者不識動用之門﹐如虛實將半無能決也。

五動爻誦

幹克方爲妻動﹐歌曰﹕

妻動於妻妾﹝占事主於妻妾﹞

官財防損折﹝有官求財不利﹐而有損折﹞

占人人在家﹝上克下﹐尋人在家﹞

訪人人不悅﹝上隔克下﹐行必有阻﹐訪人在家﹐主不悅﹞

外邊來索取﹝外來克內﹐必有人來取索﹐或干預於我﹞

卑下有口舌﹝卑下受克﹐須防口舌外來﹞

論物多翻正﹝射覆﹐上克下﹐論物以翻爲正﹞

下旁或有缺﹝下受克﹐物器一旁有缺或無足﹞

神克幹爲官動﹐歌曰﹕

官動利求官﹝官祿爻動﹐官職大利﹐若逢驛馬﹐必然遷官轉職﹞

相逢祿位遷﹝謂逢二馬﹐占官有遷擢之兆﹞

常人公府事﹝官爻克幹﹐故常人有公府中事﹞

有官望財難﹝有官不宜求財﹐財動傷官﹐返克故也﹞

合得官中物﹝官動而逢合﹐官中財物可得﹞

休從外處幹﹝人元受克﹐事在自己﹐不宜外求﹞

得財防暗損﹝我克外﹐財須防密失﹞

問病在喉咽﹝上受克﹐病在喉咽﹞

神克將爲賊動﹐歌曰﹕

賊動內賊生﹝內財受克﹐主陰謀賊生﹐而盜財物﹞

勾連詐不明﹝外勾裏連﹐空詐不明﹞

損財卑幼病﹝妻位受傷﹐卑幼災患﹞

謀望必無成﹝神將直克﹐內之不知﹐謀望無成﹞

架媾姦私意﹝妻財受克﹐必有姦私架媾之事﹞

偸攘宛轉名﹝妻財受克﹐或生淫蕩宛轉偸攘﹐必有損失﹞

卦爻終暗昧﹝內爻受克﹐事主暗味不明﹞

病恐亦非輕﹝內不協遂﹐陰小災病﹐亦主非輕﹞

將克神爲財動﹐歌曰﹕

財動利求財﹝內克外﹐謂之財動﹐求財必得﹞

占官定不諧﹝官爻受克﹐求官有失﹐定主不順﹞

家中人出外﹝內克外﹐主人出外﹞

妻妾並身災﹝病非妻妾﹐亦自身有災﹞

疾病憂難瘥﹝神受克﹐病在心胸﹐無藥可治﹐故主難好﹞

營求喜自來﹝內克外﹐營求有喜﹞

財物終有損﹝神受克﹐其物必有損﹞

職位恐多乖﹝官爻受克﹐故主退失不利﹞

方克幹爲鬼動﹐歌曰﹕

鬼動憂災怪﹝占主災怪及人﹞

官亨人出外﹝下克上﹐主仕途亨通﹐人欲出外﹞

爭訟帶他人﹝隔位克外﹐必主訟連他人﹞

乖戾因間外﹝下犯上﹐卑逾尊﹐故曰乖戾﹞

口舌共喧爭﹝人元受克﹐事從外起﹐必因口舌致事﹞

冤仇皆損害﹝因冤仇而損害﹞

痊病物仰合﹝方克幹﹐病在目之頜上﹐故曰仰合﹞

家宅未安泰﹝宅舍不寧﹐人口不安﹞

幹類

幹克神﹕外來取索﹐若臨門﹐主人謀害自己﹐常人損財﹐仕人失位﹐不宜求幹﹐官事主散﹐官爻受克故耳。

幹克將﹕求財不得﹐常人破財﹐憂病。將陽主本身﹐將陰主妻室。

幹生神﹕外生助我物帛﹐或親友相訪﹐占家主富而有生意﹐乃外生內也。欲訟者官府中事。

幹生將﹕內外和順﹐人將物來送我﹐或有人干預於我。

神類

神生方﹕宛轉和合﹐貴人有憐小人之意﹐更得貴人之力。

神克方﹕隔手求財𨿽難得﹐事主晚成。

神生將﹕所謀順遂﹐內外和諧﹐人將財物助我﹐行人將至。

神生幹﹕仕人論官﹐或有相托﹐常人有官府事﹐人將物求我﹐或自己將財求事於人﹐事求必得﹐尋必見。

將類

將生幹﹕自己將財與貴人﹐內外和暢﹐父子親﹐夫婦順﹐富貴之兆﹐百事有成。

將克幹﹕喜事重重﹐求財必得﹐求名必遂﹐科舉上榜﹐宜遠行。

將生方﹕名曰天覆﹐家人內合﹐有人助我﹐主親人分別遠行﹐財帛有喜﹐子孫興榮。

將克方﹕鬥訟官事﹐小口不安﹐自身有傷﹐六畜損失﹐家宅不寧﹐財帛破散。

方類

方克神﹕損外財﹐隔位克﹐下犯上﹐民告官。

方克將﹕錢財散失﹐又主傷妻﹐人欲出外失財。

方生神﹕內外和合﹐人廣財丰﹐求事不隔手。

方生將﹕名曰地載﹐家人和合﹐喜慶富貴﹐協順之兆﹐婚姻喜美﹐謀望有成。

三動

此不受克﹐故不入正動數。

方生幹爲父母動﹕爲印綬﹐凡占﹐小幹尊﹐大吉。

幹生方爲子孫動﹕凡占﹐主榦子孫之事﹐小吉。

乾方同爲兄弟動﹕凡占﹐事在比肩朋友﹐小凶。

五合

神與幹合爲官合﹕仕人得之榮祿﹐亦利求官﹐常人官事。

將與神合爲正合﹕歡美婚姻﹐會合親友。不宜占病﹐求事有成﹐互相依輔﹐共爲家室。

將與幹合爲隔合﹕內外相望﹐有人接引﹐位因阻隔﹐事體遲畱。

將與方合爲進合﹕主人共同上於道路﹐以卑動尊﹐以小致大﹐事成遲緩。

方與幹合爲鬼合﹕求官得祿﹐仕人升遷﹐親俗不和﹐又主憂患﹐占病不宜。

解曰﹕凡干支相合﹐乃天地陰陽配合之義﹐萬物生成﹐吉凶全備。且如甲己之日五子元遁起甲子時﹐則丙寅與辛未合﹐丁卯與壬申合﹐戊辰與癸酉合﹐己巳與甲戌合﹐庚午與乙亥合﹐辛未與丙子合。然干支在一旬之內相合者﹐謂之君臣慶會共旬。支幹相合者﹐乃天地徳合也。五合之用﹐事體共爲﹐謀望有成。支幹具合﹐其物圓類﹐合中值空﹐占物圓而中空﹐求事望而難成﹐合而不合﹐郁而不發﹐分而不分﹐合中反分﹐親人反疏﹐先合後離﹐親而不親﹐義而不義。

三合全身

寅午戌﹕名炎上課﹐爲財帛文書喜美之合。忌亥子水爲壞局﹐凡事望而不成。如人元是丙﹐則爲火局全耳。如人元是庚﹐則爲鬼動克身﹐或人元是甲﹐則爲相生。

亥卯未﹕名曲直課﹐爲交易婚姻和會之合。忌申酉金爲壞局﹐凡事望而有阻。如人元是乙﹐則爲木局全耳﹔如人元是戊﹐則爲官鬼動論之。或人元是癸﹐則爲相生。

申子辰﹕名潤下課﹐爲行移幹蠱爭戰之合。忌辰戌土爲壞局﹐凡事望而有變。如人元是壬﹐則爲水局全耳﹔如人元是丙﹐則爲官鬼動論之。或人元是庚﹐則爲相生。

巳酉丑﹕名從革課﹐爲陰陽淫濫輕薄之合。忌巳午火爲壞局﹐凡事望而間隔。如人元是辛﹐則爲金局全耳﹔如人元是乙﹐則爲官鬼動論之。或人元是己﹐則爲相生。

解曰﹕凡壞局下克上爲迅速﹐上克下爲阻隔﹐中間爲之壞局﹐求事一半成也。凡課三合須待體式全備﹐吉凶禍福方可言之﹐克合生合亦以例推。如寅午戌火局全﹐若神將幹帶壬癸水爲克合﹐凡事順中有阻﹐合而不合﹐易而不易也。其他三課﹐以爲官爲鬼者﹐論四時休旺及空亡所值斷之。凡課三合因變化而全體切詳﹐日衝﹑月破﹑空亡﹑妒合﹐未可一槪照合局全身論之。

虛一待用

寅午戌合爲炎上課﹐虛一位爲炎上破體課。亥卯未合爲曲直課﹐虛一位爲曲直破體課。申子辰合爲潤下課﹐虛一位爲炎上破體課。巳酉丑合爲從革課﹐虛一位爲從革破體課。

解曰﹕凡課之合從化謂之全身。有二字﹐如虛一字謂之破體。如凡課有戌午而無寅﹐取寅年﹑月﹑日﹑時爲應期。有申﹑子無辰﹐或有卯﹑未無亥﹐或有酉丑無巳。凡占人望事﹐需驗遠近。如遠則年﹐次則月﹐近則日﹑時﹐必待此虛一字透出﹐共成三合﹐則行人至﹐謀望成。此爲虛一待用也。最爲課中之要論﹐不可不察﹐若有日衝月破﹐空亡受制﹐又當詳論。

三奇徳秀

甲戊庚﹐此爲之徳全課。乙丙丁﹐此爲之奇全課。人奇﹕壬癸辛。

解曰﹕凡占課見三奇全﹐利見大人﹐百事吉昌﹐支辰和協﹐上下有輔。三奇徳秀﹐此皆多喜慶﹐孕則生貴子。

一類朝元

經曰﹕一類朝元者﹐是一干見本屬三支也。如天乙貴人占得此課﹐朝覲召對則出。常人不宜﹐無發用生克故耳。凡十二位神將朝元﹐如甲見三寅﹐乙見三卯﹐丙見三午﹐丁見三巳﹐戊見三辰﹑三戌﹐己見三丑三未﹐庚見三申﹐辛見三酉﹐壬見三子﹐癸見三亥﹐皆爲之一類朝元也﹐占主事體重疊﹐閉伏不動﹐無榮無譽﹐阻隔淹滯﹐蓋有比肩之類﹐而無父母﹑官鬼﹑妻財﹑子孫﹐無生克發用故也。若純金純火不可以此例論。水木土亦然。

四位俱比

庚辛申酉金比﹐西方白虎﹑太陰之象。值之主兵喪訟邪淫姦私﹐人口死亡﹐六親刑克﹐家宅不寧﹐百事罔吉。

丙丁巳午火比﹐南方朱雀﹑騰蛇之象。值之主有是非官司﹐災禍傷殘﹐釜鳴火克﹐怪憂驚恐﹐六親刑克﹐居處不詳。

壬癸亥子水比﹐北方玄武﹑天后之象。蓋水性泛濫﹐值之主家計流移﹐姦私淫邪﹐蠱病水厄﹐寡婦孤兒﹐盜侵人害。

甲乙寅卯木比﹐東方靑龍﹑六合之象。值之𨿽吉而無生﹐主仁而無恩﹐有兄弟而無父母﹐重婚姻而絕嗣續﹔求望難成﹐無譽無榮﹐艱難之用﹐凡百事蹇滯也。

戊己辰戌丑未土比﹐中央勾陳﹑天空﹑魁罡之象。值之主事體重疊﹐無父母﹑官鬼﹑妻財﹑子孫﹐亦無相生相克故也。是土無生育萬物之功﹐凡事淹延阻滯﹐望用難成﹐重疊牽連﹐事體不一。

五比同類

乾方比爲正比﹐事在比肩﹐多有不成。

幹神比爲近比﹐事在外幹自己。

方將比爲遠比﹐事在朋友同類。

神將比爲次比﹐事在門戶親屬。

四位比爲合比﹐事在親屬﹐重疊牽連。

乾元類

神幹生將幹﹐喜從外入。

將幹生神幹﹐喜從內出。

神將二幹分局﹐相生有喜不成。

神將二幹合局﹐相生喜慶重疊。

神幹克將幹﹐禍從外來﹐與賊動同類。

將幹克神幹﹐事從內起﹐與財動同類。

解曰﹕神將二幹隨支辰互相生克﹐主事交關往來﹑重疊。神將若是庚辛金而克身﹐主家宅怪異﹐災訟﹐凶喪﹐以金有白虎气故也。凡神將上所帶之幹﹐如六乙日見卯將﹐起五子元遁得己卯﹐神是朱雀﹐位是壬午。遇有克比合﹐亦依前式而推來情。

五行气化

甲己化土﹐乙庚化金﹐丙辛化水﹐丁壬化木﹐戊癸化火。

解曰﹕凡課中𨿽不見土﹐若神將上遁得甲與已者﹐元气運化爲土﹐當做土用﹐射覆則是土類﹐或物出於土中﹐占事則以爲土﹐亦爲有气﹐至土旺日時爲應期。假令丁壬課﹐甲巳戌辰﹐以五子元遁至方位之辰。人元是甲﹐且甲木下生巳火﹐火又生戌辰土﹐只見土初旺矣。又起神幹見乙﹐將幹見庚﹐則乙庚合而气化金﹐生於土。且以人元甲木被金之傷又當詳論。占官用以鬼論之﹐凡占仕則吉﹐官事則凶。餘皆以此爲法推之﹐再加日辰月令用也﹐假令甲己見乙庚﹐乙庚見丙辛﹐丙辛見丁壬﹐丁壬見戊癸﹐戊癸見甲己﹐名曰受制不化﹐妒合不化﹐非時不化﹐逢空不化﹐非其所不化﹐此系五行奧旨﹐不可不詳。

陰陽相生

經曰﹕假令甲木﹑乙艸﹑丙火﹑丁煙。甲陽木而燥﹐故能生丁煙﹐乙陰艸能生陽火﹐產於陰﹐陽爲父。陰產於陽﹐陰爲母。若陽見陽﹐陰見陰﹐則是陰陽偏枯﹐造化危脆﹐似木盛而花繁狀﹐密雲而不雨。四維之寅申巳亥﹐四正之子午卯酉﹐於五行之相衝﹐於陰陽而不育。占此者順中有隔﹐吉中有危。

易曰﹕天地氤氳﹐萬物化醇﹐男女媾精﹐萬物化生。且如寅午戌﹑巳酉丑﹑申子辰﹑亥卯未之類﹐此爲陰陽合而後能化也。凡五行生我者爲父母﹐陰生陽陽生陰﹐徳合配偶﹐化育生成﹐乃吉福萬全之課。

凡課之四位上生下﹐下生上﹐內生外﹐外生內﹐或三位生一位﹐或一位生三位﹐及往來或相合相恩者﹐此發用之美端﹐謀爲之吉兆。占幹則成﹐望事則就。又曰﹕四位相生﹐萬事吉昌。凡課五行相生﹐𨿽內有白虎﹑朱雀﹐兼劫煞魁罡之類﹐而外𨿽有暴惡之形﹐皆入相生和气之中﹐則革面順從﹐遇惡而逢善也。殊不知克則爲仇敵﹐生則爲親恩。如乘合辰﹐爲福愈厚。

四位相生

經曰﹕假令人元生貴神﹐地分生月將﹐名曰合局。主家富貴﹐亦主內外和順。如將生地分﹐主親戚遠行﹐占身及財帛當主稱遂﹐亦主子孫興旺。人元生貴神﹐主有親戚來借物﹐或朋友來相訪。如貴神生人元﹐主自己欲尋人﹐訪之必見。如地分生月將﹐主婚姻事﹐謀望有就。如月將生貴神﹐主妻賢子孝﹐富貴榮華。如四位自上次第相生於下﹐主有外人進納財物﹐添進人口﹐六親俱來相訪﹐有非常之喜也。如四位自下重重生上﹐主商途有喜。

四位相克

經曰﹕假令人元克貴神﹐主有人謀害自己。貴神克人元﹐主自己欲謀害他人﹐皆主官事。如將與地分同克貴神﹐主卑犯尊。如人元與貴神同克將神﹐主傷妻損財。如將是陽支主傷男子﹐將是陰支主傷妻妾。將克地分主傷小口﹐看陰陽所屬斷之。

大抵人元是客﹐貴神是主。客爲姓﹐主爲家長。如陽貴人是陽人家長主事﹐如陰貴人是陰人家長主事。推休旺老少﹐如貴神克人元﹐旺主主得理。人元克貴神﹐旺客﹐客得理。

四爻生克頌

解曰﹕上克下爲外入﹐官事起家內。下克上爲內出﹐破財當向外。上生下﹐他人干預或牽扯自己。下生上﹐自己干預或牽扯他人。三上克下﹐家事之課﹐三下克上﹐出行之象。主用旺相﹐吉凶力旺﹔主用休囚﹐吉凶力弱。

頌曰﹕

吉能克凶事將空﹐凶能克吉事難成。

方來生將錢財聚﹐將若傷方鬥訟生。

位來生客己尋人﹐幹若生方人謁已。

二上生下子孫興﹐二下生上財滿筐。

凶神受克﹐憂患消滅。吉神無傷﹐福慶繁昌。人元不傷﹐爭訟理長。人元受制﹐爭訟無气。主休客旺﹐我短彼長。位彊身弱﹐我憂他樂。四位相生百事吉﹐四位相克百事凶。陰多陽少爲男事﹐陰少陽多女子因。

如求財最要詳主客和合﹐則終無疑阻也。客若克主﹐是幹克神也﹐求事難成﹐爭而得之或出不得已也。若主克客﹐是神克幹也﹐求事不遂﹐當空手還之。入式歌云﹕客克主兮來索物﹐主克客兮客空還。二說相同﹐皆主爭訟也。

人元與貴神相克﹐謂之外戰﹐月將與地分相克﹐謂之內戰。凡外因外事﹐內因內事﹐皆主口舌是非﹑災患傷財也。如四位從下次第克於上﹐主其家裏勾外連﹐搬運財物﹐亦主家人不和﹑官事口舌﹑傷財刑獄之事﹐或出殘害之人。如四位從上次第克下﹐主其家不義﹐多饒疾病官事﹐外人來謀害家中人也﹐或家道不稱﹐人口贏弱﹐鬥訟傷財。

應期合徳

訣曰﹕凡課應期﹐最難推測﹐惟取合處爲妙﹐其合有五﹕

其一﹐天地合徳者。如甲子日課得戊辰將﹐順取癸酉月日時爲應期。又如甲戌將得己卯合﹐庚子將得乙丑合之例。

其二﹐取將幹近合爲應期。如六乙日得戊寅將﹐卽以癸日時爲應期﹐不必待天地干支全合也。又如甲子日占得丙寅將﹐近取辛未日時爲應期可也。幹合者﹐甲己﹑乙庚﹑丙辛﹑丁壬﹑戊癸﹐蓋以將幹取合也。

其三﹐取奇合爲應期。三奇甲戊庚﹑乙丙丁﹑壬癸辛。若課得將幹有甲戊而無庚﹐而庚日必應。有丙丁而無乙﹐於乙日必應。此三合﹐如命家虛拱暗位之說同。

其四﹕取三合爲應期。三合者﹐寅午戌﹐巳酉丑﹐申子辰﹐亥卯未。若課中有寅午而無戌﹐在戌月日時必應。有巳酉而無丑﹐於五月日時必應。有子辰而無申﹐於申月日時必應﹐有亥未而無卯﹐於卯月日時必應。待其虛字透出爲應期也。

其五﹐取六合爲應期。六合者﹐子與丑合﹐寅與亥合﹐卯與戌合﹐辰與酉合﹐巳與申合﹐午與未合。如月將是寅﹐取亥月日時爲應。如卯將﹐取戌月日時爲應。如辰將﹐取酉月日時爲應。如占人望事﹐若旺相見劫煞及見天驛馬者﹐逢合卽至。如遠則年月﹐如近則日時﹐取合爲應期也。

解曰﹕應期取三合﹑三奇﹑六合﹑幹合﹐蓋取用於所占之課月將與神也。神若得日不出日﹐得時不出時。只取近合﹐不必干支俱合也。

又法﹕課得前一辰遇丁甲者﹔三旬以內逢本日將爲應期。課得後一辰逢丁甲者﹐三旬以外逢本日將爲應期。是丁甲者﹐取甲子周數以外逢本日將爲應期。如本位上見丁甲者﹐取近日遇本日將爲應期。

假令﹕十一月下旬丑將﹑乙卯日﹑巳時﹑未位。癸水﹑申金﹑卯木﹐未土﹐此課前一辰見甲﹐三旬內逢本日將爲應期﹐本課以乙卯上日起五子元遁﹐己卯將上白虎帶甲木﹐將與神幹甲與己合﹐只取近日遇本日將爲應期﹐不須待三旬也。

貴神休旺

六合靑龍木爲主﹐絕在申酉並子午。

騰蛇朱雀火之精﹐卯酉亥上無气處。

太陰白虎是金神﹐禍敗須防子午寅。

玄武天后藏於水﹐卯酉巳上不堪論。

更有天空及勾陳﹐太常與貴相爲鄰。

四神是土同所斷﹐天官休旺得其眞。

五行休旺

春﹕木旺﹑火相﹑土死﹑金囚﹑水休。木墓在未﹐角姓忌。

夏﹕火旺﹑土相﹑金死﹑水囚﹑木休。火墓在戌﹐徵姓忌。

四季﹕土旺﹑金相﹑水死﹑木囚﹑火休。土墓在辰﹐宮姓忌。

秋﹕金旺﹑水相﹑木死﹑火囚﹑土休。金墓在丑﹐商姓忌。

冬﹕水旺﹑木相﹑火死﹑土囚﹑金休。水墓在辰﹐羽姓忌。

五行聚管

緣五行生克﹐寓乎盛衰﹐乃自然之理也。謂此似淪於固執﹐但原道今人不取﹐故並集以俟髙明者鑑之。

三水一金主文章﹐蟾宮折桂意揚揚。

禹門浪穩風雷發﹐不日拖紳上玉堂。

解曰﹕三水一金﹐此課主文章之土﹐不久得官﹐不然主大富也﹐遇丙丁在上﹐主發祿或遷官應之。遇水在上﹐主有爭訟﹐外人謀害。若發祿必非丙丁也。

三水一木主榮華﹐田莊浩大足絲麻。

子孫定是身端美﹐興旺家門福壽加。

解曰﹕三水一木﹐此課主家道榮旺﹐子孫孝順﹔莊田浩大﹐子孫丰標﹐兼有文章。

三水一火家屢貧﹐慘傷惡死損其人。

久患風勞身不遂﹐終朝何苦告天神。

解曰﹕三水一火主家貧﹐莊田破散﹐子孫作賊﹐多行凶惡﹐及有刺面三人在外死也。又曰﹕二說孰是孰非尢當詳辯。

三水一火不爲災﹐局成旣濟又和諧。

田宅六畜多富厚﹐主有黑衣人間災。

解曰﹕三水一火主不爲災﹐然三水克一火合主凶﹐卻無災﹐又雲水火旣濟﹐故主夫婦和諧﹐子孫興旺﹐田蠶財帛﹑六畜興盛。來意爲陰人淫亂。﹝以上二說誰是誰非尙未定論﹐待髙明者鑑別之﹞

三水一土破家門﹐人亡惡死不堪論。

莊田破敗難拘管﹐縱有兒孫貧苦存。

解曰﹕三水一土主家破人亡﹑惡死﹐及田莊破敗﹐或有子孫亦貧苦也。

三火一木家破財﹐人多殘疾絕後代。

家中哭泣不曾住﹐三女生來多禍害。

解曰﹕三火一木主家貧破敗﹐出殘疾之人﹐常有哭泣之聲﹐家中只有三女﹐並無兒孫﹐出一房絕後。此𨿽相生﹐卻爲凶禍﹐何也﹖經曰﹕二火爲災百事殘﹐今見三火﹐一木又生之﹐故其禍轉深﹐卽以凶斷。生三女者﹐以一木生三火﹐然三火爲純陰也。來意只爲陰人有殘患。

三火一土破家財﹐家中人口現多災。

田莊破盡無分寸﹐縱有兒孫事轉乖。

解曰﹕此課中若見天罡土旺﹐主家道不和﹐六畜損傷﹐走失死亡人口﹐必患沈屙。來意爲官訟。

三火一金受災屯﹐疾病瘡痍不離身。

日夜呻吟牀枕上﹐縱需扁鵲治無因。

解曰﹕三火一金主有大災﹐人口病患﹐瘡痍不休。牀席有呻吟之苦﹐藥不能治﹐又主死傷人口﹐此課百事大凶。來意爲傷了人口。

三火一水主不良﹐母行淫亂失田莊。

竊盜敗來凶惡露﹐應需刺面配他鄕。

解曰﹕此課主家貧破敗﹐子孫多行凶惡﹐作賊刺配他方。

三木一土家又貧﹐室中多行不良人。

豈憑媒婦相成就﹐邸店梳妝是立身。

解曰﹕三木一土主家破貧乏﹐兼婦人淫亂。故曰﹕不憑媒婦相成就﹐邸店梳粒是立身。

三木一水人少亡﹐兒郎作事不謀長。

又有遠行仍無信﹐虛詐多端取禍殃。

解曰﹕三木一水主家中兄弟子孫消亡﹔更爲事多無遠見﹐全無信約﹐動作虛詐﹐主命促也﹐更家不和。來意只爲失財﹐後主死人官事應之。

三木一火乏資糧﹐家財破散失田莊。

竊盜敗來凶惡露﹐應需刺面配他鄕。

解曰﹕三木一火主家貧﹐莊田破敗﹐子孫作亂﹐多行凶惡。

三金一水最不彊﹐家中多是惡傷亡。

縱有兒郎須夭折﹐丙丁歲內定淒惶。

解曰﹕三金一水最不嘉﹐其家主惡傷死者﹐又主一房遇丙丁歲內定有災病。田產不遂﹐饒官事鬥訟。來意只爲官事爭訟也。

三金一火主家昌﹐福祿資財轉富彊。

屢有貴人來接引﹐不惟丰富有兒郎。

解曰﹕三金一火主家業富貴﹐頻有貴人接引﹐又主子孫興盛。—火克三金﹐合主大凶﹐卻爲大喜﹐以凶中取吉也。法曰﹕凶中取吉﹐吉中取凶﹐此課中深旨也。來意只爲爭訟﹐弟兄不義。

三金一木多軟弱﹐兒孫生下還無目。

眷屬陰人頻死傷﹐丙丁之年災更速。

解曰﹕三金一木主子孫羸弱﹐多有患頭目之人﹐陰人頗有傷。此課尢忌丙丁之歲﹐主大凶。來意只爲望遠信﹐求財帛。或做三水一火。

三土一水出剛彊﹐膽硬心雄甚勇張。

或遇丙丁來發旺﹐分符還用守邊防。

解曰﹕三土一水此課合主剛彊之人﹐膽硬心雄。𨿽破敗﹐若遇丙丁在上﹐主發旺也。

三土一木太乖張﹐兒孫刺面配他鄕。

家中破財無田產﹐更有兒孫赴法場。

解曰﹕三土一木主事乖張﹐子孫必有徒配。家貧破財﹐亦無田莊﹐兄弟不義﹐更有赴法場之人。此課主君不君﹑臣不臣﹐父不父﹐子不子﹐法無綱紀也。

三土一金出英俊﹐子孫聰慧有名聲。

教詩閱禮多淵博﹐科甲巍峨錦繡迎。

解曰﹕三土一金主出英俊子孫﹐聰慧而有文章﹐出文武官﹐不然家大富也。來意只爲問遠行﹐主吉慶﹐或做三水一金。

二水二金子孫多﹐有妻端美若嫦娥。

此課有家得富貴﹐錢財粟帛有綾羅。

解曰﹕二金二水主子孫榮旺﹐妻有姿質﹐其家大富﹐此課最吉。

二木二土克刑傷﹐尢多癆病面痿黃。

子孫官事何嘗絕﹐牢獄加臨有禍殃。

解曰﹕二木二土主有人口傷害﹐勞病﹐子孫官事牢獄﹐爭訟不絕﹐此課大凶。來意只爲患病﹐死亡﹐主患風疾﹐子孫惡疾也。

二水一木一土當﹐性彊還恐少兒郎。

豈得外姓爲兒女﹐日久年深攺趙張。

解曰﹕此課爲剛彊之人﹐亦後嗣不興﹐主絕嗣也。外姓爲子﹐或招婿接腳。休則主官事﹐出殘害陰人。

二土一水一木傷﹐有人患害自關防。

時常疾病災無已﹐死喪年年有禍殃。

解曰﹕二土一水一木主傷人口﹐多饒病患﹐年年死喪﹐官事不絕。此課大凶﹐來意只爲他人謀害自己﹐人口患病。

二金一水一木彊﹐家中和會喜非常。

更主兒孫多俊麗﹐絲蠶每歲進田莊。

解曰﹕二金一水一木﹐主家喜慶﹐子孫聰慧﹐田蠶興旺﹐家中和順﹐來意只爲外人爭訟﹐然二金亦爲爭訟不順之神。

二木一水一土崩﹐家中常是有相爭。

更知後代多淫亂﹐亦有兒孫向外行。

解曰﹕二木一水一土主婦女淫亂﹐出不良之人。或子孫出外求財不利。故曰﹕二木爲爻求難得﹐以一水不能生二木﹐又被土克﹐生我無气﹐而生气絕矣。來意爲求財不遂﹐家內不和。

二水一土一木彊﹐此人應是有田莊。

子孫驍俊飛聲潤﹐更得絲蠶歲歲昌。

解曰﹕二水一土一木家道榮昌﹐子孫興盛﹐資財進益。此課𨿽有刑克﹐以克我者反爲木克﹐卽以吉斷也。來意爲賊偸了財物﹐主先憂後喜也。

二木一水一金行﹐子孫稟性各聰明。

田蠶興旺無災難﹐仍有資財喜慶生。

解曰﹕二木一水一金﹐此課自下重重生上﹐故主子孫聰慧﹐田宅興旺﹐資財喜美﹐來意爲出外求財也。

二火一金一木傷﹐有人災病患頭瘡。

子孫惡逆難調治﹐人口凋殘屢死亡。

解曰﹕此課來意只爲兩个陰人患病﹐又官司牽惹。

二金一水一火殃﹐兒孫多病患頭瘡。

間有一人能好善﹐也須睜眼外來昌。

解曰﹕二金一水一火主有患頭目之人﹐其間有好善者﹐又有顚狂亂性之人﹐此課大凶﹐來意如上。

二火一水一土傷﹐家中淫亂事非常。

此課有克家母喪﹐資財破敗落人行。

解曰﹕二火一水一土﹐主有刑傷之人﹐又是陰人不良亦主傷母。來意爲爭田莊﹐官事病患。

二木一火一土昌﹐子孫丰骨貌堂堂。

田蠶進旺人昌盛﹐還有官榮耀故鄕。

解曰﹕二木一火一土主家榮昌﹐人多好善﹐進益田宅﹐子孫興旺。又主求官有喜。來意只爲生一女子。

四孟值課爲遺失﹐四仲來人問交易。

四季攻激爲婚姻﹐進身或然求信息。

解曰﹕課直四孟必爲遺失﹐四仲必爲交易﹐四季非問婚姻而問出身也。

五行例斷

一水

水夾木﹐買賣交關婚事足。水夾金﹐文書遠信酒食迎。

水夾火﹐驚恐官災心痛禍。水夾土﹐妨妻破財害田土。

二火

火夾土﹐爭競財气因婦女。火夾木﹐朋友酒食遠相迎。

火夾金﹐病死傷亡官事侵。火夾水﹐傷妻損財官事起。

三木

木夾火﹐多爲子孫失小口。木夾土﹐牢獄爭財競田土。

木夾金﹐自家財物被人侵。木夾水﹐益進資財事事喜。

四金

金夾火﹐喪卻妻兒家痛苦。金夾木﹐分散家財損六畜。

金夾土﹐土中金寶藏難聚。金夾水﹐子孫喜事從行起。

五土

土夾水﹐遺忘田土官不喜。土夾木﹐賣卻田園分產屋。

土夾金﹐競界爭田墳墓侵。土夾火﹐信息田園和會我。

四位內見五行

入式云﹕四位內見二木﹐諸事難成。又云﹕如見二木﹐或見水﹐卻爲大喜。問見三木如何﹖曰﹕主官事纏身。又兄弟三人﹐並無父母。其兄弟三人俱各再娶﹐更無子孫。問見四木如何﹖曰﹕主官事。其家合主新蓋捨屋﹐家中缺費﹐惟四壁而已﹐主貧乏艱難也。

入式云﹕二土比和遲晚看﹐言諸事求𨿽有成而遲也。如見二土苟無傷克﹐但得比和﹐安得有滯﹖若受刑克﹐亦主淹畱。問四位內見三土如何﹖曰﹕主合有配婦凶惡﹐諸求不成。又主其家姊妹三人﹐亦無父母也。蓋同類者爲兄弟﹐生我者爲父母﹐我生者爲子孫﹐克我者爲官鬼﹐我克者爲妻財。合四位內無相生克﹐只有同類﹐乃是勾陳太常﹐以上言姊妹三人也。問見四土如何﹖主無凶也。故曰﹕三土四土﹐醜婦凶惡﹐其災福與上同斷。

入式云﹕二金刑克都無順﹐二金皆凶神也﹐亦是白虎之位﹐兼主不順。故其家饒鬥訟﹐兄弟不義﹐妯娌不和更金上見火﹐主家死亡人口。問見三金如何﹖曰﹕主陰人淫亂﹐家宅不寧﹐合主門師禳鎭其宅﹐亦死亡人口﹐又主官事﹐其災福亦與二金同斷。問見四金如何﹖曰﹕此四位爲純金﹐其象主君不君﹐臣不臣。父不父﹐子不子﹐亂綱紀﹐其父母兄弟骨肉皆主不順﹐最爲大凶。

入式云﹕二火爲災百事殘﹐主其家有陰人殘患﹐更主家內火光焚燒。若火上見二水﹐主有婦人產死。如二火見二水之上﹐主夫妻不和﹐休離應之。問見三火如何﹖曰﹕主陰人官事也﹐更主陰人殘害。此課亦主婦女主家﹐爲純陰之課﹐陰旺陽衰也。其家多生女。亦主外人主家﹐更釜鳴數次﹐見火光應也。問四火如何﹖曰﹕二火爲災百事殘﹐其三火以爲甚﹐何況四火乎﹖

入式云﹕二水皆順爲大吉。謂見二水爲之大喜﹐亦不爲災。如上見二土﹐主傷陽人兩口﹐破財賊傷。如上見二火﹐必有官事傷人。如上見二木﹐其家出外求財大吉。如上見六合木﹐合主婚姻成合﹐交關爭役吏也。靑龍則爲財矣。問見三水如何﹖曰﹐其家必有痔痛男童﹐及有外賊傷財物數次﹐其家亦主水災﹐此課大凶。問見四水如何﹖亦與三水同斷﹐皆主大凶。

貴神臨劫煞

天乙被煞主災同﹐貴人厄難有何通﹔

神被將克家長損﹐神克妻兒鬼哭凶。

劫煞騰蛇火見凶﹐鬼怪顚邪兆宅宮﹔

更主婦人心痛病﹐門椽屋爆影光紅。

劫煞朱雀鬥爭張﹐文字凶來官事傷﹔

若見火光還應得﹐爭妻競婦女身亡。

劫煞六合事急忙﹐公私牽惹鬥爭張﹔

自家無事人欺辱﹐看取人元定禍殃。

劫煞勾陳入課排﹐上門子午必然災﹔

更主爭訟三五度﹐死亡人口犯神來。

劫煞靑龍莫上門﹐火光流血或成屯﹔

驚憂賊盜傷人物﹐獄訟紛紜死喪頻。

劫煞天后女人連﹐申酉臨之事並然﹔

況當奴婢私逃走﹐人元克將破財錢。

劫煞太陰不可當﹐婦人計謀事難防﹔

不明暗昧臨小口﹐將與人元莫犯傷。

劫煞玄武凶事重﹐賊來謀害入家中﹔

臨申防賊臨酉走﹐賊神見虎殺傷凶。

劫煞災煞遇太常﹐財帛散失兩三場﹔

更主酒宴毒藥害﹐如在魁罡主此殃。

白虎行年災劫關﹐必須喪事有重重﹔

兩虎當旺魁罡上﹐人元是木有深凶。

劫煞災煞合天空﹐驚恐相爭分外凶﹔

若更人元來克將﹐望成求就盡胸中。

解曰﹕勾陳言上門者﹐子午卯酉是也。子午爲天門﹐卯酉爲人門。前云六合逢劫煞主因公事損其身﹐更看人元與六合和不和﹐若更克人元必凶。又太陰法言﹕克將主破財﹐人元受克主殺夫。又曰﹕玄武之見白虎者﹐爲臨申是也。臨酉主妻走也。

貴神值人元

人元克神爭官訟﹐更兼父子不相同。

神臨魁罡墓上病﹐與土同鄕見死凶。

神到甲乙休會客﹐必然席上有紛爭。

水上見神陰小損﹐若居火位喜還生。

神臨驛馬添官職﹐定知官事損得理。

合是靑龍居寶位﹐全必逢之多見喜。

貴神克將陰小損﹐貴神受克定災同。

下克上兮子孫逆﹐上克下兮妻財凶。

日上見神當日事﹐月逢月內年歲中。

常取相生皆主喜﹐如逢相克必然凶。

貴神臨神煞

貴神上見災煞﹑劫煞主貴人有厄難﹐諸事不和﹐文字凶﹐貴神受克主傷家長。若貴神克將神主妻哭泣﹐大凶。若人元克貴神﹐主有官事爭訟﹐更兼父子不睦。若貴神臨魁罡﹐據此課不得會客﹐宴上必有爭張﹐兄弟鬥訟也。故曰﹕神到甲乙……﹐今言魁罡者﹐甲乙木來克貴神﹐亦有不和爭鬥。今魁罡乃鬥訟之神﹐故有不和鬥爭之理。二說皆通﹐宜從魁罡也。若水上見貴神﹐主陰人小口有災也。若火上見貴神主喜慶之事。或有官司災難﹐必主消散得理通和。若貴臨驛馬﹐必加官進祿﹐更主得珍寶之物﹐有大吉之喜。驛馬亦依後排也。故貴神主有二凶﹐若下克上主子孫逆黨﹐若上克下主妻子財帛之凶。若臨年太歲大凶﹐日月亦然﹐若四位相生有大喜﹐相克大凶。

魁罡所臨

天罡爭鬥決雌雄﹐本與河魁一例同。

兩將更加諸位上﹐必然鬥訟入官凶。

解曰﹕凡行將上下見辰戌臨諸方位及臨辰戌上﹐主有鬥打見於頃刻間也。又曰﹕凡兩神臨諸方位上無不鬥訟﹐爲是天之牢獄煞﹐鬥訟之神﹐如課內見之﹐定主鬥訟之凶。

傳送所臨

傳送臨辰喪事多﹐到戌爭競官病魔。

更主鬼神遠喪怪﹐占病爲凶怎柰何﹖

傳送臨巳火中衰﹐到木口舌必官災。

更主逃亡因事走﹐釜破門傷大損財。

傳送奔騰入火中﹐官災口舌有重重。

遊行況是多屯蹇﹐車碾喉瘡道路凶。

傳送臨金變化多﹐無刑無克事消磨。

𨿽然喪孝重重過﹐卻與兄弟兩相和。

解曰﹕申行處便爲行移神。若臨寅卯上主傷翁姑及破財﹐蓋傳送爲行移神﹐車馬號白虎﹐主遠喪尊長﹐故寅爲翁克﹐卯爲姑克。此定知田蠶不成﹐與破財同。若病主死﹐百無一吉。申到辰主喪事﹑路行凶﹐主鬥訟。申到戌主鬼怪邪惡﹑官事﹑病患死亡之兆。又曰﹕傳送臨金上亦主變化多般﹐或喜或怒也。若傳送無刑無克﹐主諸事皆喜﹐縱有凶禍﹐主消磨了。此課主先凶後吉。𨿽有死亡﹐卻有不死之理。𨿽主重重禍來﹐其後卻主兄弟和同﹐若更見天罡﹐主有鬥訟凶。

飛符加年月日

若說飛符日上推﹐便於甲巳乙辰知。

丁寅丙卯須當起﹐戊丑己午庚未期。

壬酉辛申癸戌上﹐其神一干上居之。

倘遇斯辰同一位﹐居然橫禍有危疑。

喪門加年月日

正五九當未﹐二六十辰推。

三七十一醜﹐四八臘戌知。

寅午戌在未﹐亥卯未在辰﹔

申子辰在丑﹐巳酉丑在戌。

天鬼加年月日

得春從酉起﹐三夏午方期。

卯上逢秋位﹐言冬子位推。

天羅地网加年月日

日前一辰爲天羅﹐對衝地网更無他。

若加年月日辰上﹐囚訟災殃病必多。

關隔鎖

酉上見木爲關﹐卯上見土爲隔﹐卯上見金爲鎖。寅加酉爲關﹐戌加卯爲隔﹐申加卯爲鎖。占此行人不通﹐遠人不至﹐囚禁難脫﹐病孕阻隔﹐訪人不見﹐逃亡不還﹐占物有隔﹐百事有阻﹐百事遲畱。關上見金爲斬關﹐申卯酉﹔土上見木爲毀隔﹐寅辰卯。鎖上見火爲破鎖﹐午申卯。

前以酉上見木爲關﹐金又克木爲斬關。卯上見土爲隔﹐木又克土爲毀隔。卯上見金爲鎖﹐火克金爲破鎖。斷曰﹕囚禁得脫﹐病孕安﹐逃亡避罪﹐關節開通﹐因事出行﹐皆爲順利。

愚謂﹕用關隔鎖小吉而不宜﹐若用斬關毀隔﹐破鎖而不吉﹐是賊上加賊﹐兵上加兵﹐何傷之甚也。有若取意詳事﹐而不用五行生克制化﹐是舍頭目而取毫芒﹐宜詳察之。

旬中空亡

甲子旬中戌亥爲空亡﹐甲戌旬中申酉爲空亡﹐甲申旬中午未爲空亡﹐甲午旬中辰巳爲空亡﹐甲辰旬中寅卯爲空亡﹐甲寅旬中子丑爲空亡。

所主人情虛假﹐事不盡誠﹐聞憂不憂﹐聞喜不喜﹐求謀不就﹐望用無成﹐行人虛信﹐病訟無危﹐逃亡未獲﹐失物難尋。又曰﹕凶神落空﹐凶事消溶﹔吉神落空﹐喜信難逢﹔諸合落空﹐喜未扶同﹔旺相落空﹐過旬始通﹔財官落空﹐進取無功﹔鬼賊落空﹐𨿽凶不凶。

四大空亡

子午旬無水﹐寅申不見金。

假令甲子旬戊辰日課﹕壬子﹑癸亥。甲子﹐甲午旬課幹神將方有水是也。謂之四大空亡。寅申不見金﹐亦同此義。凡有謀用﹐吉凶不成。

四絕

寅酉爲金絕﹐主事於文書道路。

卯申爲木絕﹐主事於財帛車馬。

午亥爲水絕﹐主事因口舌取索。

子巳爲火絕﹐主事婦女男子道路。

將與神相遇爲正絕﹐主事體盡畢﹐人會而散﹐夫妻離別﹐求事不成﹐占病必死。

將與日相遇爲遙絕﹐主貴人不喜﹐官職退散。

將與時相遇爲次絕﹐主坐著時官人說斷分散之事物損壞。

將與命相遇爲大絕﹐主非常驚恐﹑災禍﹐破散財帛事占動﹐進退不寧﹐占病必死。

將與位絕﹐位與神絕名正絕﹐與次絕同斷。

此五絕指事體斷絕﹐人情離散﹐器物損壞﹐占病大凶。如卯中午亥合﹐名合中有絕。然卯申爲木絕﹐午亥爲水絕﹐凡課中有金與水土未嘗絕也。若有午卯爲用﹐主聚而復散﹐成而復敗。若申亥爲用﹐則主斷而復續﹐失而復得。

四敗

水土遇酉﹐火遇卯﹐木遇子﹐金遇午爲四敗。

凡四敗如乘車﹐體則似囚系拘縛之象。主口舌﹑憂危﹑官事﹑刑訟﹐惟宜捕捉﹐不宜占病。

月建旺相

建者﹐正月建寅﹐二月建卯等例是也。入占﹐旺爲事旺相久遠﹐吉凶力壯﹐或並立初新之事﹐亦主月內初新事。凡月建出現謂之龍徳﹐謁望動爲﹐吉凶立應。

凡神將建旺者﹐物則盛大數多﹐人則健壯少貌﹐吉則爲福愈後﹐凶則爲禍尢深﹐謀爲可望可成﹐置立淵遠。吉課逢生逢合﹐有初新財祿喜協之因。凶兆相傷相伐﹐有初新訟病喪破之事。又曰﹕吉有建關方顯吉﹐凶逢生旺轉爲災。

旺者﹐生旺﹐凡旺有三﹕一曰四時旺﹐春木﹐夏火﹐秋金﹐冬水。二曰相生旺﹐如寅卯得亥子水生﹐亥子得申酉金生﹐申酉得四季土生﹐辰戌丑未得巳午火生﹐巳午火得寅卯木生。三曰隨日辰旺﹐如將神是寅卯木得亥子日﹐將神是亥子水得申酉日﹐將神是巳午火得寅卯日。此名長生合旺也﹐此日辰透出﹐所以旺也。

相者﹐如寅月得卯辰將﹐卯月得辰巳將﹐辰月得巳午將﹐巳月得午未將﹐仿此將來有气而相也。所主將來巳動望成﹐未就初新之事。又曰﹕吉兆集福於將來﹐凶應禍隨於旋踵﹐八節建旺尢宜細詳。假令巳月課得辰將﹐午月課得巳將﹐原夫盛則繼衰﹐旺則漸廢。所占殃須危而漸瘥﹐事須凶而漸退﹐或因病而重發﹐或以殘事而再來﹐占財須吉而凶﹐占事已過而復起。

月破休囚

謂之天解﹐解散憂疑之事。

月破者﹐正申﹑二酉﹑三戌﹑四亥﹑五子﹑六丑﹑七寅﹑八卯﹑九辰﹑十巳﹑十一午﹑十二未。

申破巳﹐戌破未﹐亥破寅﹐丑破辰﹐午破卯﹐酉破子﹐入課主器物破壞。憂者散﹐病者死﹐事不成﹐財無气﹐妊娠孕育﹐囚禁脫離﹐蓋用神被月建衝破謂之解神﹐又曰四時空亡。

休囚者﹐春土﹑夏金﹑秋木﹑冬火。入占主吉神值之未能吉﹐凶神值之未能凶。病訟憂危﹐凶不爲咎﹐謀望喜而不成。財淺薄而無多﹐物數少而細微。蓋有心而無力﹐事欲速而宜遲。

月厭者﹐正戌﹐二酉﹐是也﹐入課主詛咒﹑冤仇﹑禳厭不明之事﹐占病連綿不康。

歲君建破

歲君﹐年中天子之象﹐統攝諸位神煞。入占爲尊長部官之事﹐占官有進爵面君之喜﹐受克主尊長災厄。凡神將與太歲同﹐主當年見理事。

日建者﹐將神與日辰同﹐所主一日內之事。又曰﹕將與日辰同﹐災祥百刻中。凡神將方位值犯休囚﹐若出現值日辰﹐吉則助無吉﹐凶則助無凶。

日衝者﹐蓋課中被日辰衝破是也。入課主器物破壞﹐望事難成﹐人情不和﹐出入動搖。聞憂不憂﹐聞喜不喜﹐官事不決。又曰﹕格局衝而不成﹐生合破而不用﹐旺相逢衝卽發﹐凶亦無危﹔休囚﹐犯破卽空﹐吉而不吉。

卯酉爲門戶﹐若受克或相加者﹐主家宅變更不寧﹐或修造攺換門戶。若見鬼賊發動﹐家居不和也。又曰﹕凶伐臨門而災禍侵﹐吉合臨門而喜事至。

論歲神

論神者﹐太歲也。如子年見子之類。若遇年幹同者﹐爲眞太歲也﹐主人君﹑大臣﹑大師﹑頭領﹑家長。若人遇之利見大人。常人遇之﹐主有幹於朝廷﹑官府之事。若臨門戶﹑日辰﹑年命上者﹐受克主尊長凶﹐若在功曹傳送﹐此年課主云六月以前。見去年太歲﹐舊年事。七月以後見來年太歲﹐來年事。

歲衝﹐又名歲破﹐又名大耗﹐與太歲相對是也。入課主道路音信不通﹐財物破散﹐家宅損耗。上半年間﹐歲之半也﹐主貴人不喜﹐求望難成﹐又主喪亡。

歲宅者﹐歲前五辰是也。入占﹐主爭訟田宅之事。若宅神受制﹐主人口災禍驚憂。

合用神煞

天徳﹕正丁﹐二申﹝庚﹞﹐三壬﹐四辛﹐五亥﹝壬﹞﹐六甲﹐七癸﹐八寅﹝甲﹞﹐九丙﹐十乙﹐十一巳﹝丙﹞﹐十二庚。入課主解百禍﹐凶變吉﹐又主尊長貴人喜。

月徳﹕正丙﹐二甲﹐三壬﹐四庚﹐五丙﹐六甲﹐七壬﹐八庚﹐九丙﹐十甲﹐十一壬﹐十二庚。入課主尊長貴人和合﹐亦解百禍。

月合﹕正辛﹐二己﹐三丁﹐四乙﹐五辛﹐六己﹐七丁﹐八乙﹐九辛﹐十己﹐十一丁﹐十二乙。入課亦主尊長喜慶和合﹐並爲憂危之解。

天赦﹕春戊寅﹐夏甲午﹐秋戊申﹐冬甲子。入課主解刑禁憂危之苦﹐修造﹐婚姻﹐出入皆利。

天喜﹕春戌亥子﹐夏丑寅卯﹐秋辰巳午﹐冬未申酉。入課主占官得理﹐百事皆成﹐危得安﹐憂得喜。

天馬﹕正月在午﹐順行六陽辰。正七午﹐二八申﹐三九戌﹐四十子﹐五十一寅﹐六十二辰﹔入課主求事迫切﹐望行速至﹐遊行皆利﹐逃避遠去﹐走失難尋﹐他皆吉。

驛馬﹕申子辰月日在寅﹐亥卯未月日在巳﹐寅午戌月日在申。巳酉丑月日在亥。若驛馬入占﹐求官﹑望事﹑出入﹑遷移﹐行人書信迅速可得﹐但逃亡走失去遠難獲﹐又主移動出入之事﹐占官尢喜﹐捕捉難獲。

喪門﹕歲前二辰是也。入課上克下主孝子憂疑﹐占病大凶。

弔客﹕歲後二辰是也。入課主驚憂﹑陰私﹑災患之事﹐占病凶。

喪車﹕春酉﹐夏子﹐秋卯﹐冬午。入課不宜占病﹐若喪車克人元必死。

截命災殺﹕甲己申酉最爲愁﹐乙庚午未不易求﹐丙辛辰巳何勞問﹐丁壬寅卯一場憂﹐戊癸子丑莫追求。入課主求事阻截﹐婦人生產空撓﹑遲延﹐不宜占病及六畜。

三丘﹕春丑﹐夏辰﹐秋未﹐冬戌。入課不宜占病﹐主論訟墳塋之事。

四墓﹕春未﹐夏戌﹐秋丑﹐冬辰。入課亦主論訟墳塋﹐占病卽凶。

病符﹕歲後一辰是也。入課主災病。

官符﹕天乙相衝之將是也﹐又名無私使者入課必惡﹐占病主凶。

六丁﹕人元見丁是也。入課主門戶不康寧﹐驚恐憂疑之事。

六甲﹕人元見甲是也。入課主和合喜慶事。

飛廉﹕正戌﹐二巳﹐三午﹐四未﹐五申﹐六酉﹐七辰﹐八亥﹐九子﹐十丑﹐十一寅﹐十二卯。人課主求事迅速﹐占行人立至﹐及主非常驚駭不測之事。

劫煞﹕申子辰日在巳﹐亥卯未日在申﹐寅午戌日在亥﹐巳酉丑日在寅。入課﹐君子得之吉﹐小人得之凶。

地煞﹕劫煞前五辰是也。入課不宜占走失行人﹐主阻隔不通也。

望門﹕劫煞相衝是也。入課主憂疑﹑妄想奸淫妻妾之事。

滅門﹕陰月前三位﹐陽月後三位是也。入課不宜占移居﹑嫁娶﹑妊孕﹑官事﹐主大凶。

天盜﹕克將是也﹐據前法以子將爲天盜﹐此法以玄武爲癸亥。入課主阻隔﹐走失不利。

往亡﹕立春後七日﹐驚蟄後十四日﹐淸明後二十一日。立夏後八日﹐芒種後十六日。小暑後二十四日。立秋後九日﹐白露後十八日﹐寒露後二十七日。立冬後十日﹐大雪後二十日﹐小寒後三十日。往亡者﹐去而亡也。入課忌拜官上任﹑遠出﹑嫁娶﹑占病。

三刑﹕巳刑寅﹐寅刑巳﹐巳刑申﹐無恩之刑﹔子刑卯﹐卯刑子﹐無禮之刑。丑刑戌﹐戌刑未﹐未刑丑﹐恃勢之刑。午酉辰亥爲自刑。入課輔吉則吉﹐輔凶則凶。旺則如乘車得馬。休囚主囚禁﹑口舌﹑憂撓﹐刑訟﹐憂疑﹐惟宜捕捉﹐不宜占病。若官動仕人遷名﹐常人占家則凶。

六害﹕子害未﹐丑害午﹐寅害巳﹐卯害辰﹐申害亥﹐酉害戌。入課主有人謀害及官中事﹐占病亦凶。

生气﹕每月開日是也。正七子午﹐二八丑未﹐三九寅申﹐四十卯酉﹐五十一辰戌﹐六十二巳亥。記憶捷法﹕正月爲子﹐二月爲丑……十二爲亥。入課蹇中有順﹐絕處逢生﹐所爲皆美。生气對衝是死气。

祿倒﹕甲年卯限﹐乙年辰限﹐丙年午限﹐丁年未限﹐戊年午限﹐己年未限﹐庚年酉限﹐辛年戌限﹐壬年子限﹐癸年丑限。入課主祿位有損﹐病者大凶。此處「年」﹐是指本人的生年。

馬倒﹕寅午戌酉限﹐申子辰卯限﹐巳酉丑子限﹐亥卯未午限。假令子生人﹐限到卯宮是馬倒﹐入課病者大忌﹐亦主不利官中。

天醫﹕月建後五辰爲天醫。正戌﹐二亥﹐三子﹐四醜﹐五寅﹐六卯﹐七辰﹐八巳﹐九午﹐十未﹐十一申﹐十二酉。入課主病者得愈。

地醫﹕天醫對衝是地醫。如﹐三月天醫在子﹐地醫爲午。作用主事同天醫。

五鬼歌

甲己巳午癸未存﹐乙庚寅卯守黃昏。

丙辛子丑來衝位﹐丁壬戌亥墓臨門。

戊鬼忌占申酉位﹐建逢辰土做公卿。

此辰若遇干支上﹐專主行人道路冤。

四象五行圖

幹﹕天干。

神﹕貴神。

將﹕將神。

位﹕地分。

天時﹕金鳴﹐木風﹐水雨﹐火晴﹐土云。

地理﹕金道路﹐木林野﹐水河道﹐火髙山﹐土平地。

人事﹕金凶惡﹐木奢華﹐水漂流﹐火急性﹐土淳厚。

病源﹕金肺﹐木肝﹐水腎﹐火心﹐土脾。

十干生克所主

甲﹕喜慶婚姻官祿發﹐生神方也。

乙﹕財帛就親書信喜﹐生神方也。

丙﹕家宅不寧文字損﹐克神方也。

丁﹕驚恐災憂哭泣聲﹐克神方也。

戊﹕墳墓詞訟爭兢篤﹐克神方也。

己﹕酒食田園婚姻喜﹐生神方也。

庚﹕六畜道路死亡凶﹐克神方也。

辛﹕外喪凶事有虛驚﹐克神方也。

壬﹕祭祀不行災患生﹐克神方也。

癸﹕四足家中驚怪起﹐克神方也。

十二地支生克所主

子﹕財帛動用時得已﹐不克。

丑﹕陰財田產宜富有﹐不克。

寅﹕官吏文書勾陳值﹐不克。

卯﹕出入飲食文書耗﹐不克。

辰﹕時有小人爭訟頻﹐因克。

巳﹕婦女迎邪因舊事﹐因合。

午﹕血光驚恐時時睹﹐因克。

未﹕婦人酒食論情意﹐因合。

申﹕親朋遠來道路凶﹐因克。

酉﹕出入相逢喫好酒﹐因生。

戌﹕小人驚恐時時出﹐因克。

亥﹕家中病人身未產﹐因克。

貴神休旺所主

凡四位內皆以貴神爲主﹐但看四位相生﹑相克﹑比和﹐或隔位生克﹐乃詳何神最旺﹐最旺之神見之﹐卽知貴神在旺相死囚地也。有位內之旺神﹐有四季之旺神﹐有日下之旺神﹐相死休囚皆如此參校取之。

天乙貴神﹕土﹑貴神﹑火﹑水。

此見土旺。火爲水克﹐水爲土克﹐火又來生土﹐則天乙土旺矣。大抵天乙主貴人之事。上生下貴人有喜﹐下生上主貴人遷位。不然﹐大有喜慶。上克下主貴人離散﹐遠遊主凶。下克上﹐主其人憂遠信﹐及有官事。旺主貴人增福慶﹐遷職品﹐相主貴人得大財喜。死主貴人死喪﹐更無尊長﹐囚主貴人官訟無理﹐休主貴人家內人口疾病難安。來意只爲貴人尊長遷攺之事。

前一騰蛇﹕水﹑騰蛇﹑金﹑土。此見土旺。

以水克火﹐火克金﹐土克水﹐火又來生土。今土旺則騰蛇休矣。大抵騰蛇主災怪﹐或見火光焚燒﹐又主虛驚也。上生下主驚恐在後﹐下生上主驚恐在前及婦人殘害。相主鬥訟爭酒食驚恐。死主陰人死喪﹐驚恐。囚主牢獄枷樞驚恐。休主疾病驚恐。來意只爲婦人爭張﹐其蛇本身是婦人也﹐縱不是婦人﹐其爭張必因婦人身起也。騰蛇亦是凶神。

前二朱雀﹕水﹑朱雀﹑土﹑木。

此見木旺。以水克火﹐土克水﹐木克土﹐水又來生木﹐今木旺則朱雀火相也。大抵朱雀主文字口舌。比和主印信之事﹐及主信息。上生下主文字暗昧不明﹐必主先憂後喜。下生上﹐有口舌﹑鬥訟﹐不成官事。外戰口舌外至﹐內戰姦邪內生﹐亦主家不和﹐破財應之。旺主官事口舌﹐相主爭錢財口舌﹐死主凶禍口舌﹐囚主囚禁口舌﹐牢獄事。休主奸夫口舌﹐鬥爭欲至。來意爲官事﹐或見血光﹐因文字上發動官事。其課主凶﹐亦不宜問病﹐大凶。

前三六合﹕火﹑六合﹑金﹑火。

此見火旺。以金克木﹐火克金﹐木又來生火﹐今火旺則六合木休矣。大抵六合主議論財物﹑交易榮繁事。又主陰人喜美事﹐或婦人私情和合之事。比和﹐主論訟寄財物﹐上生下主出入﹐家人心肝零落﹐先凶後吉。下生上﹐主有宴會及有遠行人。外戰﹐宜變作﹐圖經營卽吉。內戰﹐有陰人財物破財﹐不能聚管。旺主成合婚姻﹐相主官事昏昧爭張﹐死主報死臨門﹐囚主牢獄官事卽至。休主病患﹐亦主爭競錢財昏昧之事。來意爲官事追捉﹐更主尋一个陰人也。

前四勾陳﹕金﹑勾陳﹑水﹑火。

此見土旺。以水克火﹐火克金﹐土克水﹐火又來生土。此勾陳土卽旺也。大抵勾陳主勾畱之事。凶主爭訟﹐比和主自己欲謀害他人﹐爭競田宅。上生下主論訟有理﹐下生上主爭訟田宅。外戰外爭張﹐內戰主在家爭張。亦主家中不和﹐及人口病患。旺主貴人爭張﹐死亡六畜﹐相主爭張錢物﹐死主墳墓爭張﹐囚主囚系獄訟爭張﹐休主六畜上爭張。來意爲鬥訟共外人爭張﹐主不得理﹐亦無喜事﹐更主陰人病患。

前五靑龍﹕水﹑靑龍﹑土﹑金。

此見金旺。以木克土﹐土克水﹐金克木﹐土又來生金﹐金旺則靑龍木死矣。大抵靑龍主財帛喜慶。比和主文字信息﹐財帛之喜。上生下主印信﹐受財物及珍異物。下生上主貴人獲福﹐及酒食歡悅。外戰主外失耗財物﹐內戰主內失耗財物。旺主貴人喜慶﹐相主求得財物﹐死主失了舊來橫財﹐囚主破財﹐休主人亡失財。來意爲求財及遠信﹐吉事也。此先主失財﹐後卻求財必有喜也。

後一天後﹕土﹑天后﹑火﹑金。

此見土旺﹐以水克火﹐火克金﹐土克水﹐火又來生土。今土旺則天后水死矣。大抵天后主陰私喜美。比和主與陰人宴會之事﹐必主有喜。上生下主有婦人做念﹐顒望喜。下生上主故友知交相見喜﹔上克下主婦人姦詐﹐下克上主有官事相爭。外戰與外爭張官事﹐內戰婦人逃亡。旺主婦人宴會喜美﹐相主婦人有喜事至﹐死主婦人有喪亡之事。囚主婦人官事囚禁﹐休主婦人病。來意爲家內陰人病患﹐或婦女被神纏﹐或婦女私情事也。

後二太陰﹕火﹑太陰﹑水﹑土。

此見土旺。以火克金﹐水克火﹐土克水﹐火又來生土。今土旺則太陰金相矣。大抵太陰主陰私﹑蔽匿﹑暗昧之事。比和主隱匿陰人之事。上生下主陰私喜慶﹐下生上主奸淫內至。外戰主婦人因姦而逃亡﹐內戰主內鬥訟﹐陰人謀害。旺主婦人外情陰私﹐相主與婦女酒食相迎事﹐死主死喪六畜﹐囚主死亡失財﹑盜賊謀害事﹐休主婦人病患﹐又主婦人勞咳自縊死事﹐亦主爭田莊。來意爲陰人暗昧不明主事﹐或是夫妻不和﹐索離休也。

後三玄武﹕火﹑玄武﹑土﹑火。

此見土旺﹐以水克火﹐土克水﹐火又來生土。今土旺則玄武水死矣。大抵玄武主盜賊遠伏﹐上克下主盜賊家內生。下克上主盜賊從外來﹐盜卻陰人財物。外戰主盜賊遠行﹐內戰內憂賊發。旺主盜賊動合得財物﹐相主有夢﹐見鬼怪動﹐被賊傷財﹐死主盜賊死傷﹐囚主有賊犯官司囚獄﹐休主失財﹐或損四足﹐主賊神動。來意爲官事失財。

後四太常﹕木﹑太常﹑金﹑火。

此見火旺。以木克土﹐金克木﹐火克金﹐木又生火﹐今火旺則太常土相矣。大抵太常主衣服﹑冠帶﹑酒食。比和主帶花﹑歡悅﹑美麗之事﹐上生下主貴人賜衣及酒食﹐下生上主遠人信息﹐納財物來。外戰外有口舌﹐女人爲災。內戰內有口舌﹐並死亡﹐人離﹑財散﹐亦主妻亡。旺主陰人財帛喜﹐相主陰人酒食和會之事﹐死主陰人小口死。休主得陰人財帛。

後五白虎﹕火﹑白虎﹑土﹑水。

此見土旺﹐以火克金﹐水克火﹐土克水﹐火又來生土。今土旺則白虎金相矣。大抵白虎主道路事動﹐及有出入人在外﹐上生下主盜賊﹔下生上主自己出行。上克下主有人殘疾﹐下克上主有車傷人。凡見白虎當旺相克死囚休﹐皆主大凶。來意爲死傷小口及傷財也。

後六天空﹕水﹑天空﹑金﹑木。

此見金旺。以木克土﹐金克木﹐土克水﹐土又來生金。今金旺則天空土休矣。大抵天空主虛詐不實之事﹐亦主鬥訟﹐出僧道。上生下主有僧道在家﹐下生上主有僧在外﹐上克下主門鳴屋爆﹐下克上主僧病在外。旺出紫衣人﹐相主福上增福﹐死主僧在外死﹐休主被惡人欺﹐如更有克﹐主宅鳴屋爆﹐因僧道失事﹐囚主官事。來意爲鬥訟及門鳴屋爆﹐後婦人之類。

將神源會所主

功曹者﹐古之太史。宋國人﹐姓孟﹐字仲賢﹐欺客印死於十月寅日﹐除爲功曹。知人官事﹑口舌﹑文字﹑信息。天乙加臨﹐主印信之喜。騰蛇主驚憂﹐後喜生女也﹐朱雀遠信﹑火光﹐六合婚姻不成﹐勾陳婦女爭訟﹐靑龍本位大吉﹐天后婦女婚姻﹐太陰同天后﹐玄武財喜不失﹐太常陰財破﹐白虎入家凶﹐天空鬥訟虛詐。

太衝者﹐古之盜人也。本秦國人﹐姓姜﹐字漢陽﹐撓擾村邑﹐爲盜門戶死九月卯日﹐除爲太衝。知人本命盜賊﹐門戶分張事。天乙臨門﹐貴人得財吉。騰蛇火光文字﹑官事﹐朱雀同騰蛇﹐六合主成就婚姻﹐勾陳陰訟田宅﹐靑龍臨門立有喜至。天后主婚姻﹐百事成。太陰同天后﹐玄武盜財﹐發動得財之喜。太常外得陰財﹐須主孝順。白虎傷人凶﹐外出失財及訟也。天空求事不成﹐外事勾連。

從魁﹐古之亡徒也。本燕國人﹐姓孟﹐字仲任。逃亡客死三月酉日﹐除爲從魁。知人年命﹑陰私﹑囚死之事。天乙臨﹐因人得貴立至喜。騰蛇悲泣臨門凶﹐朱雀遠信臨門凶﹐六合婚姻成就﹐勾陳娼婦臨門凶﹐靑龍財帛臨門喜。天后臨﹐婦人生產﹐陰人主家。太陰同天后。玄武盜賊失財﹐男盜女姦﹐徒刑爲兵。太常陰人常處財喜。白虎凶喪臨門立至。天空臨門爲骸骨神﹐主大葬。

河魁者﹐古之亡奴也。本晉國人﹐姓郭字太宅﹐病死二月戌日﹐除爲河魁。知人田宅骸骨事也。天乙加臨犯煞凶﹐騰蛇朱雀陰訟爲盜凶。六合爭骸骨﹐或爭墳墓。勾陳奴僕殺害﹐亦主訟。靑龍貴人帶犬入家凶﹐天后主悲泣﹐太陰陰葬喜﹐玄武盜賊軍兵訟凶﹐常陰財凶。白虎刀兵斬殺重喪凶﹐天空鬥訟凶。

登明者﹐古之獄吏也。本魯國人﹐姓韓字燕﹐七坐賊獄﹐死正月亥日﹐除爲登明。知人縣官﹑田宅﹑徵召事。天乙臨﹐貴人田宅訟。騰蛇信息患病事﹐朱雀同騰蛇。六合交易喜﹐及婚姻求就吉。勾陳陰人爭訟田土。靑龍得財﹐望貴人。天后陰權婚成﹐百事大吉。太陰同天后。玄武鬼怪﹑盜賊不害。太常悲泣﹐白虎道路﹑病符皆無害。天空牢獄凶。

神後者﹐古之媒氏也。本齊國人﹐姓賈﹐字仲獄﹐欺詐取財而死於十二月子日﹐除爲神後。知人婚姻陰私事。天乙臨﹐主貴人接引之喜。騰蛇婦女悲泣﹐朱雀凶喪信息﹐六合主成合交易﹐勾陳絕嗣鬥訟。靑龍望貴求財喜。天后婚姻成﹐百事吉。太陰同﹐玄武文狀怪現。太常失財﹐先凶後吉。白虎望遠信到家喜。天空主田土凶﹐多虛少實。

大吉者﹐古之牛圈也。本鄭國人﹐姓鄭﹐字季賢﹐病死十一月丑日﹐除爲大吉。知人年命憂喜﹑六畜﹑田宅﹑口舌事。天乙臨求貴﹐祿直至﹐百事吉。騰蛇臨之百事喜﹐朱雀亦然﹐六合爭訟凶。勾陳男盜女姦﹐凶。靑龍求晉官及財喜。天后陰病暗昧凶﹐太陰陰權財帛進人口。玄武陰謀鬥訟凶。太常陰財喜﹐白虎盜賊失財及四足。天空臨之﹐主四季相會﹐主殺害之凶﹐亦主鬥訟。

十二貴神臨本位所主

貴神臨醜﹐主加官進祿﹐不然主家大富﹐其家必許心願。

騰蛇臨巳﹐其家饒殘害之人﹐亦主火光釜鳴﹐主招入舍女婿﹐其家專望書信﹐尋人。亦主先凶後吉。

朱雀臨午﹐主婦人邪淫﹐鬥訟﹐若遇火旺﹐須主官事。若臨水上須主死亡患病事。

六合臨卯﹐主有妻家鞍馬到宅﹐其家主喜慶﹐往來頻頻﹐常做吏人﹐興盛和交易。

勾陳臨辰﹐主爭張暗昧之事﹐其家主賊人盜財物出去﹐又主宅中合有虛驚﹐在門亦主鬥訟。

靑龍臨寅﹐主有財帛﹐大喜。如旺相﹐主爭財寶﹐須得理﹔其家必主田產﹐商途有喜﹐亦主富貴﹐得此無凶有吉。

天后臨亥﹐主酒食﹐或見婚姻事﹐旺相主居家大吉﹐富貴之事。

大陰臨酉﹐主有陰人爭鬥訟也﹐此爲不順﹐以見二金故也。

玄武臨子﹐主有盜賊直入房盜卻衣物﹐如臨下是陽必是男子﹐如是陰必是婦人爲賊也。

太常臨未﹐主有孝婦之人或遇鬥爭﹐人逢歡樂而有喜﹐又主婦人財帛之喜。

白虎臨申﹐主子孫在外﹐卒難尋覓﹐其家主有官事﹑傷財及傷六畜﹐更主有產死婦人﹐大凶﹐無有一吉之事。

天空臨戌﹐主有孤子之人及瘋魔人在家﹐主其家破散﹐子孫殘病﹐陰人口舌﹐官事鬥訟﹐亦主有虛詐不實之事也。

十二貴神見五行所主

天乙貴神﹕吉主人君大臣﹑賢士﹑大夫﹐爲人厚重。相生爲之美慶﹑印信﹑文書﹐遇金火主遷官晉職﹐逢水主爭競﹐逢木主去官職﹐入辰戌﹐主貴人病困不和。

騰蛇﹕吉主文書喜美﹐信息夢寐。爲女子主輕薄﹐遇未好飲酒﹐逢申金隨人走失。逢克主娼淫﹐落亥宮有水厄﹐主驚恐。見土木則吉﹐見水金主婦女患病不利。

朱雀﹕吉主敕書﹑天恩﹐文書﹐鞍馬﹑服色。有克主口舌﹑驚恐﹑官訟﹐見其血光。逢金主病﹐遇水主女人產難﹐男子痔漏﹐水下主吐血﹐投井﹐自縊而死。

六合﹕吉主買賣﹑交易﹑婚姻喜美。爲男子做公吏﹐爲經紀﹑亦主媒人。見克主有官追捉﹐逢水火爲之有气﹐遇土官司文狀﹐遇金口舌﹐破財。

勾陳﹕吉主官職﹑田土﹐陽用主貧薄。陰用爲醜婦﹑貧婆﹐有文狀動﹐克主奴婢走失。見金火則吉﹐逢水主爭競田土﹐遇木官事牢獄﹐爲勾惹牽引之人也。

靑龍﹕吉主文書﹑財帛﹐爲人淸貴﹐有官職。生主遷官吉慶﹐克主官事急速﹐見水火則吉﹐逢金主口舌﹐失文書﹑破財。遇土有官司﹐辰戌爲牢獄﹐丑未爲笞杖。

天空﹕吉爲僧道﹑骸骨﹐凶主詐騙不實﹐爲奴僕。見金火則吉﹐遇水主爭競﹐逢木主官司﹑牢獄。

白虎﹕凶主人凶惡﹐眼黃項短。爲凶喪﹑孝服﹑道路﹑驚恐﹑刀劍﹑遷移。見水則無事﹐逢木口舌凶惡。遇火主死喪﹑災病﹐下克上凶在外﹐上克下凶在內。

太常﹕吉主女人能言語﹐作媒婆﹑婚姻﹑酒食﹑買賣。見火金二合上吉﹐見水爭競﹐遇木官事不利。

玄武﹕吉爲軍人﹐或謁貴人。凶爲盜﹐主陰謀﹐見火則偸﹐克將主失財﹐見金木財吉﹐遇火婦人災﹐逢土男子競。

太陰﹕吉主女人沈靜﹐爲金銀首飾。逢合主有陰人淫亂﹐見水土則吉﹐遇木口舌是非﹐逢火主災病不利。

天后﹕吉主賞賜﹐爲女人主良善。逢合主婚姻﹐有求索﹐遇土主田土事見﹐入火主婦人病不利﹐見木上吉。

十二將神見五行所主

天罡﹕吉爲醫人﹑藥物﹐主人好鬥﹐爭文狀。凶主無徒﹐爲屠牢。見金火則吉﹐見水主爭競田宅﹐見木主官司﹑牢獄不利。

太乙﹕主文書夢寐﹐爲陰人主輕薄﹐好淫亂。爲驚恐﹐主乞索。爲火﹐主窯竈。見土木則吉。見水主婦人病﹐見金主疾病屯蹇。

勝光﹕吉主文書﹑財帛﹑信息﹑鞍馬。爲人好利祿﹐主富貴﹐見土木則吉﹐見水主失財﹑婦病﹑馬死﹑貧迫﹐見金不足﹑災病﹐驚恐不利。

小吉﹕主婦人﹐爲酒食﹑宴會﹐婚姻喜美。見金火大吉﹐見水主爭競﹐見木官事破財﹐妻病不利。

傳送﹕吉爲行移﹑奔走之神﹐主出外移動﹐爲人主官貴﹐剛果。見水土則吉﹐見卯木主口舌﹐見火車碾﹑道路損失。見火主人不足﹐災病死﹐不利走失。

從魁﹕吉主陰人淸標﹐恬靜﹐釵釧﹑酒食﹐見金主陰私﹐遇土主口舌﹐見火主失財﹐病患﹐卯酉相衝﹐主休妻離別。見水土大吉。

河魁﹕吉爲僧道孤寡﹐凶主詐騙不實﹐亦爲骸骨﹐克方主失六畜。見金火稍吉﹐見水爭田宅﹐見木官事牢獄。

登明﹕吉主陰人婚姻﹐爲乞索物耳。見金木則吉﹐見土爭鬥﹐水火婦人病患﹐水上產難﹐水下吐血﹑自縊。

神後﹕爲男子好淫幸﹐主妄想﹐亦主隨波逐流﹐見木金則吉﹐見土爭競﹐見火婦人患病。

大吉﹕主人直蠢﹐咀咒﹐冤仇者﹐見金火則吉﹐見水主爭競田土﹐見木官事陰病。

功曹﹕吉主文書﹑財帛﹑官貴﹐吏人﹑老叟﹑醫士。見水火淸髙﹐上見金主口舌﹑失財﹑人病。見土官事是非。

太衝﹕爲劫賊凶惡﹑門戶﹑車船﹑無徒之人也。見水火則無事﹐見金口舌失財﹐見土官事牢獄﹐有克門破﹐追呼﹐見寅主兄弟各居。

神將同用所主

貴神﹕吉主人君﹑大臣﹑賢土﹑大夫﹐上下相生﹐美慶遷官得財。相克憂離遠行事﹐囚主獄訟﹐休主貴人病。

大吉同用﹕主橋梁﹑道路﹑僧尼﹑田宅之事。凶主詛咒﹑蠱魅﹑冤仇﹑女婚﹑尊長。

騰蛇﹕吉主文章喜美﹑公信﹑財物﹑酒食﹐凶主娟婦﹑鞍馬﹑虛驚﹑病患﹐憂疑。比和主驚憂﹐上生下驚憂在後﹐內戰內憂﹐外戰外憂﹐主官事獄訟﹑文狀。下生上﹐驚恐在前﹐手足不完。

太乙同用﹕嫁娶﹑小兒﹐財物﹑眼目﹐陰人爲害﹐凶怪災非。

朱雀﹕吉主敕書﹑慶會﹑公候﹑文書﹑鞍馬﹑服色。凶主口舌﹐驚疑﹑官訟﹑虛詐﹐損財﹑失畜﹐疾病﹑血光之事。逢水自縊﹐井亡。

勝光同用﹕主遠信﹑文書﹑朝信﹑火光﹑文字﹑憂恐驚怪。

六合﹕吉主門戶﹑婚姻﹑求財﹑交易﹑取信﹑成合﹑陰私喜美﹑慶會。凶主官事﹑媒人﹑役吏﹑小兒﹑不明女子﹑損財﹑過失﹑產事。

太衝同用﹕主船車﹑缸甕﹑門戶事﹐盜賊臨門﹐慈母喪亡﹐盜徒劫物﹐鬥爭﹐傷損財帛﹐亦爲梳﹑門﹑窗﹑橋﹑桿也。

勾陳﹕吉主官職﹑印信﹑公權﹑田宅事。凶主官災﹑病患﹑爭田土﹑文狀﹑勾連﹑走失。兩土主官事﹐受克口舌身亡。

天罡同用﹕屠獄﹑媒牙﹑魚龍﹑寺觀﹑田土事﹐爭鬥之徒﹐文狀﹑墳墓﹑主磁缸甕﹐堅硬﹑盆﹑麻衣﹑髙岡﹑澗泉﹑爭陵墓﹑麥地也。

靑龍﹕吉主文書﹐財帛﹑船車﹑園林﹑官職﹑喜慶﹔公信﹑酒食﹑婚姻﹑財寶。凶主哭泣﹑疾病﹑損失﹑見怪﹑六畜﹑私情﹑死气靑龍累世貧也。

功曹同用﹐主公吏﹑文書﹑衙院﹑老樹﹑老叟﹑多髯﹑因爭外財官事追取﹐木器﹑文書﹑火鑪﹑醫藥﹑大樹﹑勇猛﹑患眼﹑墳土﹐林木。

天空﹕主詐騙不實﹑奴僕﹑公吏﹑僧道﹐小人﹑市井﹑財物﹑私喫骸骨。

河魁同用﹕主墳墓﹑田土﹑不明之事﹑獄訟﹑六畜﹑墳墓死屍。

白虎﹕主道路﹑動用信息﹐公牒。凶主孝服﹑疾病﹑哭泣﹑怪異﹑災害﹑血光﹑軍兵逃移﹑喪亡﹑災事臨門﹐有人外出﹐凶喪之事。

傳送同用﹐主內﹑遠客車碾﹑凶事﹑流移﹑走失女子﹑奔隨奸夫﹑行程信息。

太常﹕吉主冠裳﹑問行人﹑財帛﹑官職﹑爵祿﹑酒食﹑婚姻﹑買賣﹑和合﹑宴會﹑賞賜衣服事。逢劫主毒藥﹐更兼嘔吐見血光事。

小吉同用﹕主孝服﹐做七百日口願﹐祭祀﹐藥物等。

玄武﹕吉主謁望貴人財物。凶主盜賊陰謀﹑姦盜﹑亡失﹑死喪﹑傷財事。受克眼斜盼﹐路亡﹑惡死。

神後同用﹕主溝渠﹑小兒﹑僧尼﹔婦女姦私淫亂及水溺等事。

太陰﹕吉主陰小財物﹐金銀﹑綢緞﹑錢物﹑陰私喜美。凶主開篋﹑奸淫﹑逃亡﹑失財﹑遲滯。

從魁同用﹕吉主陰人﹑釵釧﹑酒器﹐陰私之事﹐及婦女分離索休。如被丙丁火克﹐主逃亡奴婢﹐憂悶﹑金銀傷損事。

天后﹕吉主賞賜﹑陰私喜美﹑宴會﹑婚姻﹑奸淫婦女。凶主幃幕不明﹑走失奴婢﹑臟腑生災﹑師婆﹑姦詐﹑私淫﹑失望﹑暗味不明之事。

登明同用﹕主陰人疾病﹐腰腳﹑走失﹐凶事成訟﹐渡河水溺。吉主徵召文書。

神將所屬圖

戊勾陳﹑天罡辰土﹕屬商音姓﹐麥地﹑崗嶺﹑寺觀﹑醜婢﹑碾碓﹑磁器﹑僧道﹑侯人﹑土堆﹑氐護﹑鬥訟﹑爭競﹑流血﹑屠宰﹑凶惡殺伐﹑葷腥﹑堅硬﹑玉尺﹑田園﹑皮毛﹑缸甕﹑破皮﹑灰盆﹑糖甕﹑甘味﹑墳墓﹑鄭地﹑兗州﹑星角亢。

戊天空﹑河魁戌土﹕屬商音姓﹐五穀﹑磁盆﹑磚瓦﹑虛堂﹑僧道﹑善人﹑下賤﹑詐僞﹑欺淩﹑不實﹑牢獄﹑鎖鑰﹑數珠鞋履﹑枷樞﹑田絲﹑瓦器﹑堆﹑驢犬﹑孤寒﹑朝服﹑胡蘆﹑獄吏﹑墳墓﹑天羅﹑寺觀﹑崗嶺﹑屠兒﹑魯地﹑徐州﹑星奎婁。

己貴神﹑大吉丑土﹕屬徵音姓﹐人君﹑貴人﹑尊長﹑珍寶﹑器物﹑鎖鑰﹑鱉龜﹑珍珠﹑喜慶﹑解鬥﹑鞋履﹑首飾﹑車輪﹑墻筐﹑紫皂﹑牛驢﹑風伯﹑雨師﹑神佛﹑宮殿﹑冤仇﹑墳墓﹑頭禿﹑眼病﹑桑園﹑橋梁﹑吳地﹑楊州﹑星鬥牛。

己太常﹑小吉未土﹕屬微音姓﹐笙﹑宴會﹑庭院﹑墻垣﹑醮器﹑女人衣﹑酒食﹑印信﹑藥餌﹑父母﹑羊鷹﹑甘味﹑酒捨﹑白頭翁﹑寡婦﹑師巫﹑井﹑食物﹑黃色﹑墳墓﹑放羊人﹑茶房﹑歌樂﹑幡子﹑笛簾﹑道人﹑秦地﹑雍州﹑星井鬼。

庚白虎﹑傳送申金﹕屬徵音姓﹐仙堂﹑神堂﹑道路﹑公人﹑碓子﹑刀劍﹑貴客﹑產乳﹑城宇﹑死屍﹑田獵﹑經文﹑羽毛﹑鐵猿猴﹑姜蒜﹑祠廟﹑聲音﹑行人﹑遠近﹑獅子﹑湖池﹑絹帛﹑逃亡﹑大麥﹑甲象﹑疾病﹑死喪﹑軍徒﹑凶人﹑兵器﹑石頭﹑金銀﹑紙布﹑晉地﹑益州﹑星嘴參。

辛太陰﹑從魁酉金﹕屬羽音姓﹐金石﹑珍珠﹑銅器﹑果食﹑碑碣﹑外親﹑婢妾﹑婦女﹑門鎖﹑口竅﹑相貌﹑陰貴人﹑街巷﹑小麥﹑刀劍﹑耳門﹑刀鞘﹑皮毛﹑爪骨﹑鴿雉﹑碓磨﹑紙錢﹑白塔﹑勞瘵﹑釵釧﹑石仙﹑石柱﹑賣酒人﹑石頭﹑趙地﹑翌州﹑星嘴昴畢。

壬玄武﹑神後子水﹕屬宮音姓﹐河泉﹑水湘﹑地井﹑溝渠﹑盜賊﹑文墨﹑石灰﹑木匙﹑圖書﹑後宮﹑婦人﹑淫佚﹑梯具﹑布帛﹑鼠﹑燕蝠﹑水中物﹑大豆﹑乳婦﹑衣服﹑珠玉﹑聰明﹑胎產﹑瀉痢﹑索子﹑齊地﹑靑州﹑星女虛危。

癸天后﹑登明亥水﹕屬角音姓﹐梅花﹑帳幕﹑盜賊﹑亡失﹑取宜﹑小兒﹑乞丐﹑哭﹑牢獄﹑趕豬人﹑醉人﹑庭廨﹑廁坑﹑酢醬﹑傘笠﹑襆頭﹑鬼神﹑圖畫﹑毛髮﹑管鑰﹑筆墨﹑觀院﹑江河﹑樓臺﹑倉房﹑麻布﹑繡絹﹑衛地﹑並州﹑星室壁。

甲靑龍﹑功曹寅木﹕屬徵音姓﹐寶刀﹑劍器﹑香鑪﹑神像﹑四角﹑山林﹑花木﹑丞相﹑夫婿﹑道士﹑貴人﹑長大﹑細美﹑人馬﹐公吏﹑文書﹑炬﹑火﹑鑪﹑財物﹑喜慶﹑賓客﹑酒食﹑信息﹑虎豹﹑貓兒﹑橋梁﹑神樹﹑織機﹑棺棉﹑公吏﹑家長﹑口願﹑燕地﹑幽州﹑星尾箕。

乙六合﹑太衝卯木﹕屬羽音姓﹐門窗﹑木勺﹑木梳﹑手作﹑爲婦﹑男女﹑街上﹑艸木﹑兄弟﹑舟車﹑雷﹑幡竿﹑香盒﹑盤盒﹑何姑﹑家母﹑竹牀﹑宋地﹑豫州﹑星氐房心。

丙朱雀﹑勝光午火﹕屬宮音姓﹐詞訟﹑鴉雀﹑果食﹑窯竈﹐道路﹑城門﹑口舌﹑三河﹑騎馬人﹑婦女﹑文書﹑飛鳥﹑宮室﹑火燭﹑信息﹑血光﹑鴉鵲﹑旌旗﹑悶雷﹑衣架﹑書畫﹑苦味﹑官用神﹑僧﹑周地﹑雍州﹑星張柳。

丁騰蛇﹑太乙巳火﹕屬角音姓﹐驚怪﹑取索﹑畫﹑斑點﹑鑪冶﹑熒﹑戶﹑毀罵﹑釜鳴﹑輕狂﹑婦人﹑螢﹑蛇蚓﹑蟬﹑飛虫﹑乞丐﹑飛禽﹑磚﹑瓦﹑文字﹑盒﹑磁器﹑楚地﹑荊州﹑星翼軫。

次客法

解曰﹕其次客法﹐備一時內﹐數客並一方求占﹐故有此移神換將之說。或換將﹐或換日辰﹐或按大六壬依式造合﹐與其之法﹐皆一意也。愚意度之﹐似或未當。如月將之例﹐正月登明﹐按歷家交待之後方用某將﹐以此觀之此換將之法不可槪取。莫若以來人或本命或行年上作課占﹐則一歲之內吉凶可見﹐其意尢遠﹐髙明之士當詳而校。

法曰﹕陽將後三前五﹐陰將前三後五。課遇次客﹐換將不換神﹐更以人元上遁起﹐數至本位也。

假令十二月壬寅日午時申位﹐將功曹﹐神玄武﹐人元戊﹐設苟天客﹐又於申上坐﹐以十二月子爲將﹐陽將合用後三﹐以酉﹐加午數至申﹐則將是登明﹐再以戊建卽從甲寅起數至申上﹐則人元是庚。復有次客於申上坐﹐酉爲將合用前五﹐便以寅將加午。數至申﹔則將是天罡﹐再以庚建卽從戊寅數至申﹐則人元是甲﹐而貴神是玄武﹐未嘗易也。如是周而復始﹐一時可做十二課﹐至第十三卻爲初矣。

次客法﹕卽下位客人來預測時的起課方法。爲了解決在同一時辰﹑同一方位上多个人來測算的問題﹐采用的特殊起課方法。

移神﹕卽用第一課所用之貴神的下一个貴神﹐爲移神。如第一課貴神是靑龍﹐同地分的第二課貴神用天空。第三﹐第四課﹐依次換下神使用。同時﹐人元使用再遁之法。

換將﹕以本月將的陰陽確定換用何將。陽將後三前五。如用寅將﹐寅爲陽將﹐第一次換將則是亥﹐爲後三。第二次再換將再用前五是未。陰將仿此。然後月將加時到地分。人元亦用再遁之法。

換日辰﹕如今日是辛亥﹐可用明日壬子起課﹐這樣就換了貴神和人元。

推行年法

甲子旬生人﹐男一歲丙寅﹐女一歲壬申﹐十歲到亥﹐男順女逆。

甲戌旬生人﹐男一歲起丙子﹐女一歲起壬午﹐十歲到酉。

甲申旬生人﹐男一歲起丙戌﹐女一歲起壬辰﹐十歲到未。

甲午旬生人﹐男一歲起丙申﹐女一歲起壬寅﹐十歲到巳。

甲辰旬生人﹐男一歲起丙午﹐女一歲起壬子﹐十歲到卯。

甲寅旬生人﹐男一歲起丙辰﹐女一歲起壬戌﹐﹐十歲到醜。

假令甲午生男﹐一歲起丙申﹐順行二歲丁酉﹐十歲乙巳﹐二十乙卯﹐三十乙丑﹐四十乙亥﹐五十乙酉﹐六十乙未﹐六十一歲至丙申﹐六十二歲丁酉﹐六十三歲戊戌﹐六十四歲己亥﹐六十五歲庚子﹐六十六歲辛丑。其甲午生人屬金﹐至醜入墓﹐大運又在午﹐又是本命伏吟﹐丑午相害。見庚爲人元﹐遞互相刑﹐故主己亥年三月二十八日申時死也。此乃六甲旬頭所起小運余例﹐凡人起小運﹐皆以此推。

論人行年吉凶

法曰﹕常於人行年上依例立成四課﹐以斷災福﹐若行年與課幹相合最爲吉﹐不合則否。若四位相生則吉﹐相克則凶。又云﹕凶神凶將以凶斷之﹐吉神吉將以吉斷之。

假令行年己亥課﹐見人元是甲﹐故甲己合也。如無干合﹐以支三合亦喜用也﹐以行年支共課上將取三合也。

假令行年亥課上見太衝﹐或六合小吉太常是也﹐如無三合﹐取六合亦爲喜用﹐以行年支其課上將神六合。

假令行年在亥課﹐見功曹或靑龍是也。

行年災福歌

寅

寅爲元首號功曹﹐運限亨通位轉髙。

上士貴人相接引﹐親朋知友共相遇。

男逢此運防弔臨﹐恐遇刑禍見天牢。

此是運中災福歌﹐後人畱意細推褒。

卯

卯爲小運太衝宮﹐此運居時魂不安。

男子屯遷多疾病﹐須防官事橫來多。

事饒心神多恍惚﹐運辰求財百事難。

得病免災須禱謝﹐更恐心歸出路邊。

辰

辰爲猛將號天罡﹐此運推移事爭張。

𨿽處巽宮爲地网﹐諸邪鬼怪作災殃。

龍神土地俱遞送﹐當家必定主重喪。

修造遷移皆不利﹐急宜作法水中禳。

巳

巳爲太乙居斯地﹐多招疾病官災至。

邪魅時時作禍來﹐釜鳴屋爆居遊逸。

祭竈須祭血腥鬼﹐看看又恐陰災至。

如離此運急須遷﹐合有相當財祿喜。

午

午爲離地勝光鄕﹐此運求財百事彊。

論訟人官須得理﹐參賢謁貴遇侯王。

經求通達過前載﹐來歲又加大吉昌。

修造切須宜大忌﹐除非作法水中禳。

未

未爲小吉多啾喞﹐此運田蠶可盈溢。

百事經求宜避往﹐求財愼守防偸失。

弔問尢增減省宜﹐凶災逸惹來相逼。

後賢披閱細搜尋﹐此中災福不失一。

申

申爲傳送在家中﹐此運官私並不通。

出外求財宜且喜﹐居家惟恐病瘡癰。

造幡送去東方吉﹐逢著生財喜客躬。

修造遷移切宜忌﹐堪居甲乙壓靑龍。

酉

酉爲白虎號從魁﹐鬼魅天罡終送殃。

五鬼臨門財物散﹐更遭此運大屯災。

運中須逢牛馬死﹐白虎時時災水來。

二月八月宜愼守﹐必爲喪事哭聲哀。

戌

戌爲天空號河魁﹐此運逢時亦有災。

閉塞不通多蹇難﹐看看刑獄壓頭來。

天羅遭遇身難解﹐地网沈迷未得回。

男忌官災憂疾病﹐女防生產損娠胎。

亥

亥爲陰鬼號登明﹐此運經求不稱成。

四足門前多作怪﹐更兼小口有災殃。

暗被陰謀招口舌﹐時遭蹇難損資金。

巳亥月日應須忌﹐弗問宜防惹禍臨。

子

子爲神後太陰精﹐此運經求不稱情。

多半到門多是怪﹐日中失脫必姦生。

遷移修造宜多利﹐好事無謀主損困。

子午卯酉休弔問﹐帶將鬼糶入門庭。

醜

醜爲大吉且安然﹐十二年中到丑天。

此運田蠶多稱遂﹐今時福祿定髙遷。

天后男女逢必咎﹐四殺陰人遇有邅。

丑未月中宜避忌﹐遭他本命禍連綿。

四課假令

夫課以人元﹑貴神﹑月將﹑地分爲體﹐四位之內尢察五行休旺爭戰﹐取之課無不驗。其四課假令﹐以備占者﹐審而用之。

假令﹕壬申歲二月初一甲寅日己巳時﹐酉位﹐登明將。癸水﹑太常土﹑太衝木﹑酉金。

此課主其人在外﹐路上逢賊﹐盜劫陰人財物。何以知之﹖謂四位內見太衝﹐太衝是賊神。故云﹕太衝劫殺傷人物。太常是陰人﹔卻被太沖克之﹐其太常無气。故云﹕太常陰人財帛喜。問因何失財﹖云﹕其人必主外面酒宴上或中毒藥﹐迷悶不知﹐因此盜劫陰人財帛﹐以太常上見災煞﹑劫煞﹐太常又無气。故云﹕劫煞災煞遇太常﹐財帛喪失兩三場﹐更主酒宴毒藥害﹐如在魁罡主此殃。

孫臏云﹕未必然也。主其人因爲賊盜上發用﹑動官﹐亦爲過去事也。何以知之﹖以人元是水﹐水亦爲姓﹔姓爲外人﹐卻被太常土克人元﹐故云﹕姓克但知官事起。何以爲過去﹖人元是癸﹐癸是亥之本身﹐今木旺則水休矣﹐又卯酉爲門戶﹐亥又爲門裏﹐主其人今見有官事﹐未得絕。今四位內見卯﹐卯爲門戶﹐事亦在門也。主其人先凶後吉﹐𨿽傷財﹐卻得身無所害。今財帛𨿽爲賊所盜﹐後復得﹐爲地分反克將神故﹐失而還得也。何爲不損身﹖以四位重重克於外﹐故云﹕太常臨卯是爲財﹐盜賊口舌不爲災﹐六里路邊逢羊兔﹐喫食花果在於懷。今以十二神煞排於課中﹐以俟髙見發明﹐庶使後人校用。

假令﹕甲木﹑玄武水﹑傳送金﹑午火。

此課主其家必有外出之人﹐亦主有病﹐更主家內有官事﹐凶也。何以知之﹖爲見傳送﹐傳送是白虎之神﹐地分屬火﹐火性炎上﹐又能克金﹐故曰﹕白虎無气﹐合主凶喪之事。蓋白虎神又主道路﹐亦合主有人外出﹐今旣有克﹐所以主凶喪事。又有官災逃移之事﹐故曰﹕白虎當凶事不常﹐死喪道路見逃亡﹐臨於本位重重失﹐入木口舌入火傷。

又云﹕其家必有軍人出外﹐或患喉瘡﹐或是車碾以致傷命﹐爲見將神是金﹐金陷於火位﹐無所救援﹐故主如此災也。且云﹕申臨巳午軍人輩﹐客途車碾患喉瘡﹐不止如此﹐亦主傷陽人小口也﹐以地分是火﹐是陽火﹐上見玄武﹐隔位遙克﹐又水性潤下﹐𨿽有援神﹐終不能救﹐故主傷陽人小口也。

又主其家傷少小財物﹐更有帶破之人﹐或患在眼﹐身眇小﹐面貌醜惡﹐必好做賊﹐主其家位於河之側﹐或近河也。故云﹕玄武凶主家近河﹐水災鬼怪及妖魔﹐出得兒孫多醜惡﹐賊來三度火傷多。又曰﹕玄武陽凶兵仗軍﹐面小身微左眼昏﹐色惡唇盆形必醜﹐斜眼視物夜中人。又曰﹕玄武陽賊眼斜窺﹐有人謀害見逃移﹐被人泥賊妻女走﹐鬼動神來無不知。此𨿽是凶神﹐卻主先憂後喜﹐何以知之﹖爲人元是甲﹐甲是靑龍木﹐玄武是水﹐上生靑龍木﹐靑龍木生火﹐合主火旺﹐有不測之喜。

又假令﹕占來意﹐以何斷之﹖必是尋求一个陽人﹐應是做公人。爲人元是甲﹐甲爲功曹﹐靑龍之形也。故曰﹕靑龍官吏簿書司是也。

大抵貴神生人元﹐合主尋覓人也。貴神克人元﹐便主官事﹐貴神克地分﹐便主傷小口及破財也。

假令﹕占出門主見何物﹖云﹕必見凶孝之事。更見一陽人做賊﹐眉眼不正﹐又見一吏人﹐更主引帶一人﹐必是兄弟。何以見此﹖以白虎見於火位燒身﹐必主死亡哭泣。玄武賊人﹐人元爲公吏﹐以水木相生﹐故爲兄弟也。又曰﹕同類爲兄弟。今見水生木﹐應是生己﹐更詳之爲善也。

假令﹕見一墓﹐墓下是陰人陽人﹖云﹕據此課必是陽人﹐爲四課內只見貴神人元兩位旺相﹐故雲從旺斷﹐以人元玄武皆陽位﹐故斷做陽人。問其人患甚死﹖云﹕是天行疾﹐主喘死也。爲四位內只見金受克﹐故云克金卽喘﹐但敍其梗槪而已﹐其神妙者﹐更在人細詳云耳。

假令﹕壬申日乙巳時﹐未地﹐丑將。丁火﹑太陰金﹑太衝木﹑未土。

此課主其家破財﹐亦主傷陰人小口。何以知之﹖云﹕爲地分是未土﹐屬陰﹐卻被太衝木來所克﹐以此故主傷陰人小口也。破財﹐爲地分是財帛之神﹐被木克故也。

又主其家遭賊﹐亦主損缺門戶﹐故曰﹕攺戶起移船車損﹑自知兄弟各分張﹐又云﹕太衝卻被太陰上克之﹐其家主有陰人患病事。此人必患喘嗽病﹐兼卒患多是自縊而亡。問何以見之﹖爲太陰是陰人﹐屬陰金﹐被人元丁火自外克之﹐太陰無气﹐又無救援之神﹐須當死矣﹔然必喘嗽及卒患自縊者﹐以將神是卯﹐卯是四仲之神。故云﹕四仲卒患痛苦病。又主其婦人日常好淫邪之事。何者﹖爲太陰當位﹐太陰主陰人暗昧不明之事﹐有克主夫婦不和﹐休離之象﹐陰人勞嗽﹑自縊死事也。其死者婦人更主好貌潔淨﹐故云﹕太陰閒雅好丰標﹐性緩聲淸樂藝髙﹐形瘦面方眉眼細﹐梳妝淺淡太妖嬈。此人須是豪家之人。故斷如此。

假令﹕亥將﹐辛酉日﹑癸巳時。午位。甲木﹑貴神﹑神後﹑午火。

此課主兄弟數少﹐只宜孤獨也。蓋同類爲兄弟﹐以四位內無同類也。主其家父母子孫俱無﹐以生我者爲父母﹐我生者爲子孫﹐今四位內並無相生。其妻卻主結髮﹐以克我者爲官鬼﹐我克者爲妻財﹐今四位重重相克﹐合主妻結髮也。

設如論災福﹐先以人元克貴神﹐亦是上克下﹐主有外人來相謀害自己﹐貴神克將神﹐主殺妻及傷財物﹐更主爭田土﹐又主官事牢獄﹔故云木來入土爲刑獄﹐土行水上競莊田。更主有官司﹑獄訟詞狀動﹐只爲水入土﹐又是神後水也﹐故主姦邪詞訟文狀事。此課主不得理﹐今以貴人爲主﹐人元爲客﹐四位內只見客旺主衰﹐所以不得理也。

此課辧墓如何﹖云是陽人也﹐何以知之﹖爲四位內純陽﹐故以陽人斷之。據此課又主傷小口﹐故云﹕見陽爲陽陰是陰。又主其家卽今爲傷犯也﹔卯酉爲人門﹐子午爲天門﹐今四位內只見子爲天門。故云﹕天乙被煞主災同﹐貴人厄難有何通﹐神被將克家長損﹐神克妻兒哭泣凶。今有十二神煞同入課﹐爲貴神上見災煞﹐今將神是子﹐故申子辰劫煞在巳﹐卽災煞﹑歲煞﹑天煞﹑月煞﹑亡神﹑將星﹑攀鞍﹑驛馬﹐六厄﹑華蓋﹐依次排之。其中緊要者﹐亦不過劫煞﹑驛馬而已。宜詳而用之。

假令﹕甲木﹑白虎金﹑河魁土﹑子水。

此課先以下克上﹐主官事發動﹐更主行人死在道路﹐爲白虎臨戌﹐戌爲骸骨之類。亦主有葬埋之事﹐主失了骸骨也。或四足走失﹐占怪亦是四足﹐占病大凶。何謂官事發動﹖以貴神克人元﹐故云克姓且知官事起。

此課又主傷小口﹐破財。大凡神將克地分主傷小口﹑破財。又主凶喪之事。何爲見此﹖爲將神在戌﹐戌是骸骨之神﹐又上見白虎﹐亦是骸骨之神﹐今白虎臨戌﹐是見兩重骸骨之神也。故主重喪耳。

占墓如何﹖云是陽人也。爲四位內只見白虎旺﹐故爲陽人而無疑也。此課亦主大凶﹐何以知之﹖爲白虎上見劫煞以寅午戌劫煞在亥﹐故云﹕白虎行年災劫關﹐必須喪失兩重重﹐白虎當旺魁罡上﹐人元是木有深凶。

被頭星

從辰位起子逆數﹐如辰落子卽被頭星也。

卷之中

十二將神所主歌

寅爲功曹號役人﹐臨於傳送必傷身﹔

到亥便爲貓入室﹐見戌還當犬出門。

太衝本位後婦人﹐到於酉位必傷身﹔

見臨子位主見怪﹐居於寅位兄弟分。

天罡到戌家不和﹐臨於寅位畜傷多﹔

見申奴婢須逃走﹐卯方病患腫瘡魔。

太乙臨卯禽蛇現﹐亥上釜鳴光在樓﹔

午位女家招外婿﹐子方幼婦女先休。

勝光本位足資財﹐臨寅必主名自來﹔

申酉官災須見血﹐子方馬死產生災。

小吉臨戌女守孤﹐臨寅還主病聲呼﹔

有气婚姻申酉午﹐只迎卯上出師巫。

傳送到戌爲旺方﹐臨子見武樂刀槍﹔

見午必主軍人輩﹐到巳位上患喉瘡。

從魁到午必因宅﹐子位陰私禍更多﹔

巳上患勞兼自縊﹐到辰須是出師婆。

河魁到醜魔神藏﹐申上軍人妖壽郎﹔

辰位宅邊枯骨犯﹐徒刑卯上痛傷亡。

登明到醜病萎黃﹐到巳必主少陰亡﹔

未上豬羊饒失散﹐戌方還出醜兒郎。

神後臨酉見金神﹐到寅見主樂工文﹔

戌上中央爲病患﹐後婦辰方絕子孫。

大吉到戌爲旺方﹐丑上面醜肚脂囊﹔

臨卯必須頭頂禿﹐靑龍位上損牛羊。

十二將神歌解

天罡戰鬥爭文狀﹐醫藥屠廚凶惡人﹔

金火相生爲小吉﹐木來舌事兄弟分﹔

若逢水上爭田土﹐鬥打官災寅卯刑。

太乙言是凶怪動﹐夢寐虛驚鳥雀鳴﹔

婦女輕薄淫亂事﹐陰私傳送走西東﹔

若逢土木爲文字﹐金水陰災病患沈﹔

上克下兮爲之產﹐下克上兮口吐紅。

勝光發用憂驚恐﹐財帛文書信息臨﹔

富貴生和鞍馬事﹐宜居土木喜相逢﹔

若逢金水屯遷病﹐馬亡財失血光生﹔

水在上兮文書阻﹐水在下兮失公文。

小吉酒食來合會﹐婚姻婦女並交易﹔

相生五穀物錢文﹐相克陰謀無不濟﹔

火金旺處喜相逢﹐寅木官災百事凶﹔

若臨水上競田園﹐克者爲無旺者是。

傳送有人奔走出﹐水土相生人富貴﹔

見火人災病主沈﹐木來口舌凶晦至﹔

道逢車碾寅卯衝﹐問覓軍人巳午是。

從魁婦女索離休﹐火克陰私爲此由﹔

壯力婦女多厚重﹐釵釧金銀酒器求﹔

木來口舌陰私禍﹐見火屯災損女憂。

河魁獄訟畜亡遊﹐僧道奴僕貴賤搜﹔

見墓屍骸逢水競﹐木遭刑苦主人憂﹔

生合金火貧而富﹐若見刑沖定主愁。

登明無事莫追求﹐乞索求財仔細搜﹔

婦人無淫性情善﹐木生金旺美中收﹔

若逢土上爭田地﹐見火陰災婦病休。

神後奸淫失望求﹐臨子隨波性逐流﹔

若居金木重重吉﹐見土相爭田與疇﹔

火入婦災陰病患﹐血光驚恐理中搜。

大吉咀咒作冤仇﹐直蠢之人貴賤求﹔

宜臨金火生合吉﹐見水相爭自有由﹔

見木官災詳上下﹐五行生克課中謀。

功曹官吏簿司書﹐貴重淸髙富貴奇﹔

大樹老翁醫藥者﹐相生水火喜無疑﹔

見金口舌錢財散﹐無貴無官文學遲﹔

若逢土上遭官事﹐四位之中仔細推。

太衝劫煞傷人物﹐門戶車船並橋木﹔

見金口舌相鬥爭﹐入土傷財官事毒﹔

若逢水上吉人來﹐斷此無凶乃有福。

十二貴神所主歌

天乙貴神喜慶多﹐投知參謁事皆和﹔

須知接引來成就﹐旺相相生貴客多。

騰蛇婦女應陰私﹐火旺光明鬼怪屍﹔

驚恐憂疑人口病﹐失物官災須應之。

朱雀南方是火精﹐女人鞍馬訟公庭﹔

火光口舌須見血﹐飛鳥文書是此情。

六合公吏應陽人﹐門上追呼官事臨﹔

成合婚姻事成就﹐若居囚死病呻吟。

靑龍富足貴人名﹐旺相資財喜自生﹔

益祿官遷進人口﹐適逢百事盡歡榮。

勾陳婦女愛爭張﹐應得田宅竟土桑﹔

兩木上下來克緊﹐官災妻女小喪亡。

天后良家婦女名﹐爲人多喜應財興﹔

婚姻嫁娶臨金上﹐得位重重祿漸生。

太陰婦女應金星﹐或吉或凶未見情﹔

立於水上多招吉﹐木火人謀暗昧生。

玄武陽人斜眼窺﹐有人謀害見逃移﹔

被人盜賊妻女走﹐鬼動神來無不知。

太常陰人財帛喜﹐此神上課主亨通﹔

不憂上下臨金火﹐只怕木來重克凶。

白虎當凶事不常﹐死喪道路見逃亡﹔

臨於本位重重禍﹐入木口舌入火傷。

天空驚恐主先憂﹐辰戌臨家主病憂﹔

木克本神家長死﹐陰支受克婦人休。

其二

天乙官私陳文狀﹐謁貴投知去賽神﹔

有克尊親防病患﹐家中土地犯傷人。

騰蛇神動主憂疑﹐失物光明鬼現之﹔

水克病纏應小口﹐婦人爭竟鬥閒詞。

朱雀口舌鬥爭來﹐文狀人論火發災﹔

焰影輝煌照堂內﹐飛禽爲祟病爲階。

六合堂內喜情歡﹐買賣交關和合安﹔

成就婚姻需見水﹐被刑勾喚急趨官。

勾陳官事競田莊﹐爭鬥家中婦族彊﹔

疑惑二心無定執﹐克來婦病怪財傷。

靑龍逆行事可藏﹐須損人財口舌詳﹔

旺相貴人來接引﹐克來爭物被人傷。

天后比和喜和諧﹐若乘水上必招財﹔

病災產厄須臨土﹐金上逢之嫁娶來。

太陰同處丑未宮﹐婦女妻財必信通﹔

火主災生木謀害﹐若臨辰戌病轉濃。

玄武鬼賊二事同﹐人論官事狀難窮﹔

更臨二水非爲吉﹐金上逢之定不凶。

太常婦人酒食宴﹐婚姻口願兩相關﹔

求就望成無不應﹐立於井竈犯中元。

白虎聞喪道路中﹐亡人驚走失財凶﹔

須憂邊境逢兵革﹐脫厄河梁被馬衝。

天空驚恐失精魄﹐奴婢逃亡屋作聲﹔

憂見驢騾曾見怪﹐主爲凶事克虛驚。

十二地支並貴神所主

亥爲髙樓及嶺崗﹐胎傷賊盜小口亡﹔

應在孟冬十月將﹐陰私鬼魅有逃亡。

戌爲妖魔宅爲墳﹐須有官災及病人﹔

玄元更逢秋季裏﹐神妖鬼怪笑聲頻。

從魁財帛事不明﹐陰人媒保口舌生﹔

財帛人離方始住﹐動在中秋辛與庚。

申爲往還宅移動﹐喪服官病有呼招﹔

吉神吉將相生喜﹐惡生臨申有禍殃。

未主婚姻宴會娛﹐喪服口願有年餘﹔

將到季夏看神斷﹐井院風窗枉守孤。

午爲文狀動官方﹐陰私信息定榮暢﹔

卯到蕤賓丙丁日﹐婦人鞍馬血膿瘡。

巳爲憂慮失財驚﹐病臨陰小影光生﹔

四月朱門才始旺﹐夢魂廚竈釜虛驚。

辰爲鬥訟惡人欺﹐家中不明妨財帛﹔

動在季春辰戌日﹐死亡人口競田宅。

卯主傷人賊盜財﹐陰私抗拒口舌災﹔

動在春分卯酉裏﹐術人兄弟應時來。

寅爲文字動官私﹐口願神祗樹影移﹔

應在孟春甲乙日﹐貴人家長及僧師。

醜主比鄰橋梁間﹐上人進身小人閒﹔

必是爭競田產事﹐季冬丑來日災殃。

子主姦狡不明白﹐定主婚姻有暗隔﹔

必是仲冬十一月﹐不然人死更遭賊。

天乙求財看謁人﹐錢財信息徵召君﹔

文字賢人酒食至﹐寒熱頭目疼痛眞。

騰蛇驚恐夢多般﹐詞訟囚系火異光﹔

門戶不安有官事﹐血疾頭癰凶事多。

朱雀口舌書信息﹐印綬女人兼怪異﹔

錢財飛鳥入官門﹐血光詈罵驚憂至。

六合婚姻賞賜財﹐酒食交易合和諧﹔

婦女陰私求事物﹐全身會眾至親來。

勾陳鬥打主勾連﹐爭財入官爲宅田﹔

逃亡捕賊婦人事﹐血光癰腫及傷殘。

靑龍婚姻書信求﹐和合金玉及求財﹔

酒食婦人及賞賜﹐寒熱不定吏使來。

天后婦人陰私多﹐衣服嫁娶不明過﹔

酒食錢財水溺至﹐便利不定怎柰何。

天空妖禍虛詐因﹐流遺虛耗走失陳﹔

夫妻離散陰私事﹐怪精孤窮鬼亂人。

太陰婦女主虛姻﹐陰私酒筵斗慝中﹔

因姦訟禍絲絹嫁﹐不明女子哭聲頻。

玄武盜賊遭亡由﹐夫妻離散走央求﹔

口舌伏匿官事起﹐腸虛腰疼足不周。

太常和合酒食筵﹐婚姻會眾徵召遷﹔

衣服錢財賞賜得﹐天神送福吉神來。

白虎喪門哀痛哀﹐財散道路口舌來﹔

鬥打哭聲剝爵事﹐官中見血謀我災。

人元吉凶所主

甲爲神樹天馬上﹐口願祈多未賽神。

有克傷財及騾犬﹐兔貓爲怪宅驚人。

乙來旺相資財足﹐天干逢之有吉祥。

有克門災窗牖破﹐下來克上馬頻瘴。

丙逢旺相見煙光﹐必有禽蛇現竈傷。

若見更逢玄武克﹐憂多口舌賊來傷。

丁來本位貴賤殘﹐後嗣英雄武貴遷。

有克畜傷並犬死﹐更兼子死病纏綿。

戊己入課主家貧﹐外來官事被訟論。

占宅定知家宅破﹐克來災禍損其身。

庚爲金牛臨朱雀﹐定見損傷有災亡。

上克必應人口死﹐旺相還生馬越常。

辛來有克勞病多﹐自縊惡瘡無柰何。

當旺自然家大吉﹐重重富貴主諧和。

壬旺相重喜自新﹐臨金文雅越常人。

木上見之皆有气﹐克來刑破濫訛身。

癸來入課怪神動﹐仍看將神並地分。

相乘更得旺相爻﹐決定家中有愁悶。

四位五行所主

人中災福最幽玄﹐四位相乘一處看。

地分受克爲六畜﹐更兼人死損財錢。

將神受克爲財帛﹐婦死經來已數年。

貴神外被天干克﹐合災人口及傷殘。

下克幹兮人逃亡﹐死囚官事亦乖張。

地分克幹禍在外﹐幹克地分器物當。

將克幹兮應有喜﹐重重喜慶合榮昌。

幹若來克月將上﹐破家損財賊須防。

二火見金財帛損﹐陰私訛濫外邊廂。

火克二金雙女競﹐外來婦女家中藏。

二水見金主文章﹐二金二水喜非常。

二木忽來臨火內﹐火光口舌人災殃。

二土二水爭田土﹐官事重重屢見凶。

田蠶不遂財難聚﹐外來人口患家中。

又推何神立何干﹖看其喜神重入臨。

幹若來克將上宿﹐災禍連綿定是深。

宿又以前來克方﹐六畜死傷災更深。

太陽太陰爲喜曜﹐上和下睦皆同心。

此是孫臏眞妙訣﹐後人加意細推詳。

四位雜斷歌

幹克貴人人謀己﹐貴人克干己謀人。

方將克幹幼犯長﹐幹克將神主妻凶。

將克方兮傷小口﹐重重克上獨勾榮。

重重克下多災病﹐內爭外戰亂紛紛。

人元生神多富貴﹐方生神將事和平。

將生地分財帛喜﹐幹生貴將友人臨。

神生幹兮尋人吉﹐將貴相生孝子孫。

位生將主婚姻美﹐重重生上外人欽。

四位相生百事吉﹐若逢刑克事還凶。

陽多陰少女人事﹐陰多陽少男子從。

幹來克貴失官階﹐庶者人謀害己財。

若憂官事仍消散﹐胸肋生瘡自己災。

人元克將將克位﹐求財不得反成衰。

人元克將方克貴﹐所謀難得尊長怪。

方生幹兮添印綬﹐幹若生方福自來。

方刑月將妻財損﹐月將刑方官事該。

乾方同類兄弟動﹐明輩相逢事放懷。

上局論災福歌

混沌初分天與地﹐五行造化生萬類。

陽多純陽定是男﹐陰多陰盛女人輩。

二陽夾陰主女人﹐二陰夾陽男子眞。

木若無气有刑克﹐克上頭面下腰膝。

墓絕之方主癱瘓﹐五行之內須消息。

土來若逢死敗鄕﹐必主其人瘋脹疾。

太沖克土必耳聾﹐墓絕克下必殘疾。

下克之時鬼蠱气﹐上克之時主水溺。

上火下水頭目盲﹐下火上水必气沖。

火克金來咳嗽頻﹐下克金來新患得。

白虎庚辛在外亡﹐若加火上必刀傷。

丙午朱雀還逢水﹐自縊或投井裏亡。

太常逢劫人毒藥﹐更兼嘔吐見血光。

四孟火多天行病﹐太陰入墓婦人傷。

或是惡疾多瘡苦﹐暗昧不明惡自當。

玄武遭克眼斜盼﹐路亡惡死遭傷患。

六合祖吏必受誅﹐騰蛇多災逢坎難。

死气靑龍累世貧﹐勾陳受克財亡身。

男子守鰥女守寡﹐更無衣祿一身貧。

天后神後遭水溺﹐若遇天空財橫迍。

中局論婦女

婦女災禍克陰陽﹐水土多愁入墓鄕。

產血之災頻過了﹐木敗風邪咳嗽傷。

守寡水逢四季土﹐惡煞加之無疑語。

將方克主須損夫﹐入墓之方水蠱疽。

太陰入卯主自縊﹐太衝到酉事同占。

後遭陰刑入死地﹐十中八九定不良。

小吉太常臨巳午﹐木煞加之是噎傷。

更逢劫煞臨其上﹐餓死之時難以當。

辛酉其逢賊下火﹐血肉身亡無避方。

庚辛見之道路死﹐陰虎同鄕亦有傷。

如克寅方先死父﹐若還克卯母先亡。

神將相克結髮死﹐幹神相克不久長。

下局論生產

人稟陰陽父母精﹐兩和相感腹中生。

懷胎十月人難辧﹐須定剛柔配五行。

月將加臨十二位﹐一撮鬼鏡別陰陽。

貴合蛇雀白玄空﹐又見靑勾常後陰。

日生男兒月生女﹐消息四位要加臨。

顏色只於時上定﹐五行辧之分富貴。

臨旺之方色分明﹐若逢衰敗事不成。

木靑水黑金言白﹐火紫土黃定本因。

旺處顯榮衰處賤﹐皆就陰陽可細分。

金瘦土惇水主秀﹐衰逢醜陋旺聰明。

若逢敗絕空亡劫﹐只恐生育難保身。

貴神臨十二位所主

天乙臨寅帝命恩﹐貴人文字犯宅神﹔

射覆珍寶奇異物﹐路逢官鬼道遊人。

天乙臨卯兄弟乖﹐官事傷財又到來﹔

射覆水生須細碎﹐逢醫術士轂車推。

天乙臨辰狀落空﹐姦邪文字鬥爭凶﹔

邀候兵官牛倒死﹐懷藏圓物及銅鏡。

天乙臨巳急書來﹐廚竈虛聲怪見災﹔

射覆眞言射寶器﹐牽牛騎馬次相摧。

天乙臨午爲徵召﹐進祿添財福有餘﹔

占射寶珍神祀物﹐送迎官貴馬驅馳。

天乙臨未投友知﹐喜事諸般見不遲﹔

懷裏美香珍果物﹐路逢羊酒話婚期。

天乙臨申貴客期﹐遠鄕書信帶凶疑﹔

路逢甲隊兵官過﹐珍寶金錢藥石資。

天乙臨酉酒食排﹐商逢出入不爲災﹔

射覆刀錢及盞鏡﹐奴婢隨行自外來。

天乙臨戌官事災﹐舊來沈滯再成乖﹔

犬咬牛騾重接貴﹐懷藏藥物及錢火。

天乙臨亥競田莊﹐官事如何陰小迥﹔

邀候花珍及幼婦﹐物爲眼竅帶剛圓。

天乙臨子甘神殃﹐貓鼠同行子必亡﹔

射覆彩妝經婦手﹐逢人外死婦還傷。

天乙伏位課占神﹐加官晉祿喜眉梢﹔

若逢敗絕空亡卻﹐只恐生育難保身。

騰蛇臨十二位所主

騰蛇臨寅文字憂﹐光影空中神樹求﹔

射覆花錦衣赤白﹐鶻禽鬥鬧吏人遊。

騰蛇臨卯爲開窗﹐盜賊驚憂女病殃﹔

邀候小兒三五个﹐懷藏果實艸花香。

騰蛇臨辰官事興﹐六畜昏昧田土爭﹔

射覆尾磁錢藥類﹐路逢婦女見喧聲。

騰蛇伏位夢中驚﹐鬼怪飛虫人病縈﹔

蛇鵲空中爭散亂﹐射覆蠅虫花木靑。

騰蛇臨午遠信附﹐官事火光憂驚懼﹔

邀候禽鳴遊女逃﹐射覆緋紅吸翠羽。

騰蛇臨未憂井竈﹐孤女財帛防失耗﹔

路見婦女來迎人﹐射覆絲麻錢谷料。

騰蛇臨申金器鳴﹐有人外病死縈縈﹔

廚竈移斷軍人乞﹐懷中金石鐵銅名。

騰蛇臨酉主陰私﹐奴婢逃亡暗昧疑﹔

占射錢刀鍼鏡鈕﹐路逢女主發悲詞。

騰蛇臨戌憂喪事﹐鬥打冤仇何事急﹔

邀候驢馱一小童﹐懷中磚瓦骨石覓。

騰蛇臨亥賊盜憂﹐水火衝刑急訟愁﹔

路逢乞丐並燕鼠﹐懷藏乞索匙鐵求。

騰蛇臨子急閒門﹐蛇鼠堂中怪現頻﹔

邀候同前依法定﹐懷藏尖細插花文。

騰蛇臨醜防咒咀﹐火光燒宅鄰居仇﹔

邀候園邊逢二女﹐射爲五穀銅鐵求。

朱雀臨十二位所主

朱雀臨寅文字信﹐官事追呼役吏因﹔

邀候見人隨父母﹐射爲花艸赤衣新。

朱雀臨卯信上門﹐火光口舌女災屯﹔

路逢夯牀刺繡女﹐懷中果食味何新﹖

朱雀臨辰事紛紛﹐論切須防官事論﹔

邀候逢人相鬥打﹐尖剛破瓦赤花盆。

朱雀臨巳口舌事﹐廚中火發病縈縈﹔

邀候飛禽及小女﹐懷中杖物似龍形。

朱雀臨午火光驚﹐信因官災病纏縈﹔

邀候倡優騎馬過﹐飛禽懷裏已成形。

朱雀臨未爭婚姻﹐陰人財帛女婿分﹔

路上急逢厄女過﹐懷藏甘果赤衣文。

朱雀臨申遠信行﹐人亡官事怪妖生﹔

邀候道中鴉鵲鬧﹐懷中石鐵事推明。

朱雀臨酉婦損胎﹐火起廚房官事災﹔

口舌生瘡頭面腫﹐懷中書冊及資財。

朱雀臨戌貴家名﹐小人多事主相爭﹔

獸畜飛禽人怪恐﹐骨瓦文書是此情。

朱雀臨亥是非張﹐水火相刑夫婦傷﹔

在路互逢禽打獸﹐懷藏尖細物非常。

朱雀臨子主喧爭﹐求事無成心痛生﹔

禽噪髙枝獸引路﹐射言毛羽黑灰輕。

朱雀臨醜競田莊﹐火燒屋舍厄橋梁﹔

婦嫁擔盤及送櫃﹐射爲毛羽鼠巢根。

六合臨十二位所主

六合臨寅文契交﹐公私兄弟有呼招﹔

更有上梁新蓋物﹐懷藏竹器把枝條。

六合臨卯交鬥爭﹐成和來合已兩重﹔

邀候擔盤牀重疊﹐竹羅盛果靑柳松。

六合臨辰契約交﹐爭吏公私六畜逃﹔

邀候只逢車載艸﹐射爲竹器把枯梢。

六合臨巳神宅廚﹐成就交關不義謀﹔

見視攜瓶並挈甑﹐射爲木器火燒鑪。

六合臨午有追呼﹐文字交和望信書﹔

懷裏物紅並赤果﹐婦人擔水又推車。

六合臨未和會親﹐酒宴錢谷聚賓臨﹔

邀候樂聲祈賽社﹐懷中甘果帶靑根。

六合臨申逃亡因﹐捕賊官司禁系身﹔

邀候羣車軍伍過﹐釵環紙裹射如神。

六合臨酉問易門﹐屋舍別遷更攺新﹔

來意只因爭役吏﹐路逢刀劍鏡釵論。

六合臨戌鬥爭論﹐被人姦欺在四鄰﹔

習射傷人邀候見﹐懷藏卵骨刻刀文。

六合臨亥產兒初﹐心在陰人欲見之﹔

水上見木還是木﹐路逢豬兒擔瓦壺。

六合臨子覓人難﹐求物參投事亦然﹔

射覆花果及細軟﹐路逢竹籠招粘竿。

六合臨醜求望情﹐咒咀爭論百事榮﹔

櫃匣復隨擔籠擔﹐盤糧斛斗鐵銅名。

勾陳臨十二位所主

勾陳臨寅婦女亡﹐爭競田莊葉木桑﹔

邀候婦女陳狀立﹐懷中有土圓及黃。

勾陳臨卯家不和﹐婦人家事得沈屙﹔

邀候鬼風飛鳥鬧﹐懷中瓦器筆多毛。

勾陳臨辰主爭張﹐家宅不和田土殃﹔

見畜屠家並血肉﹐射爲磚瓦土園黃。

勾陳臨巳宅竈凶﹐怪動憂疑夢賊衝﹔

見視鳥鳴空散亂﹐土中鑪冶物中紅。

勾陳臨午文狀爭﹐爭田競土畜由行﹔

路逢皮毛殺四足﹐器物包羅果食名。

勾陳臨未子孫孤﹐嫁婦重婿妻失夫﹔

狗隨羣羊騾負米﹐射爲甘果食瓦壺。

勾陳臨申必死傷﹐事占人口見逃亡﹔

避罪不然爭戰事﹐車擔牛馱炭石藏。

勾陳臨酉斗還爭﹐婦人作事不分明﹔

懷中有物錢鏡器﹐門前獰狗見人鳴。

勾陳臨戌戰鬥爭﹐墳墓迷亡子不興﹔

見視雙龐奔入去﹐骨磁懷內土塵名。

勾陳臨亥必爭論﹐斗競莊田有病人﹔

傷人絲蠶還耗散﹐逢崖還有石磁塵。

勾陳臨子失財來﹐水道溝渠人損災﹔

邀候兔狐並死鼠﹐懷中剛物破裂開。

勾陳臨醜爭田園﹐分居新宅人不安﹔

車牛載櫃人擔甕﹐磚石懷藏比類看。

靑龍臨十二位所主

靑龍臨寅爲兄弟﹐喜悅文書財立興﹔

邀候貴人乘馬去﹐懷中有物鐵衣靑。

靑龍臨卯遠信來﹐憂財文狀後和諧﹔

邀候艸車逢術士﹐靑紅花木做錢財。

靑龍臨辰官司動﹐桑田錢財值詞訟﹔

懷中六畜文字爭﹐路上公吏爭迎送。

靑龍臨巳財憂損﹐光影飛虫神樹死﹔

邀候帶花二女去﹐射爲椒果及花枝。

靑龍臨午書信情﹐文狀爭財役吏榮﹔

邀候貴人發重婦﹐文章花果縷衣輕。

靑龍臨未欲求財﹐妻損求神會和諧﹔

邀候虫傷羊互病﹐懷中衣物食中來。

靑龍臨申欲爭財﹐出外商途賊盜來﹔

邀候官員遠信急﹐懷中鐵石寶金灰。

靑龍臨酉客上門﹐來意謀求財物因﹔

邀候軍樂及筵散﹐懷中錢寶與金銀。

靑龍臨戌貴人還﹐民庶占身財畜遷﹔

邀候靑黃貓犬過﹐射爲印物小刀環。

靑龍臨亥欲進行﹐財物須多官貴榮﹔

生產或將財進納﹐路逢車馬水中生。

靑龍臨子喜重成﹐婦女婚席見產生﹔

買馬辰中立神樹﹐懷中花果食堪烹。

靑龍臨醜爭名利﹐母亡官事財物滯﹔

若言邀候與射占﹐圖畫神祗銅錢類。

天空臨十二位所主

天空臨寅怪懼多﹐文書鬼怪出顚魔﹔

七里僧來忽騎馬﹐球瓶懷裏射無疑。

天空臨卯賊盜驚﹐門戶開張屋爆鳴﹔

六里逢車有破甕﹐懷中圓物眼刀成。

天空臨辰四足傷﹐惡人姦詐惹官方﹔

五里驢騾三五个﹐甕盆破損藥應方。

天空臨巳怪空驚﹐飛鳥毛虫官病凶﹔

四里甕盆擔已去﹐物因窯竈射分明。

天空臨午不可當﹐驚怪文字官訟傷﹔

虛詐不然見爭訟﹐懷中無物手虛藏。

天空臨未孤獨郎﹐疾病官司物失亡﹔

八里逢羊僧孝子﹐懷中有物未堪嘗。

天空臨申道路乖﹐賊馬憂愁恐禍災﹔

七里有車聲鬧響﹐懷中金器自然來。

天空臨酉失驚忙﹐六畜分張口舌傷﹔

六里有人將信過﹐如珠圓物鐵爲光。

天空臨戌力斗彊﹐四足人亡獄訟傷﹔

五里驢騾僧或見﹐射爲枯骨及餱糧。

天空臨亥產生凶﹐爭訟錢財亡失空﹔

邀候伺期知邊塞﹐錢財乞索在懷中。

天空臨子主姦訛﹐盜賊鬼神死亡多﹔

九里空中見泉出﹐物圓如鏡似瓶鍋。

天空臨醜驚恐顚﹐賊火驢騾殺害冤﹔

八里逢車翻在路﹐轂出銅鐵隔衣言。

白虎臨十二位所主

白虎臨寅主殺傷﹐遠人凶死病須亡﹔

孝子軍都逢七里﹐射爲金寶及衣裳。

白虎臨卯死傷起﹐人口不旺休問己﹔

官事賊人殺害傷﹐孝子喪車金木裏。

白虎臨辰必死亡﹐六畜相爭墳道桑﹔

五里逢人相鬥訟﹐絲麻瓦布袖中藏。

白虎臨巳甑竈鳴﹐血膿人亡痛叫聲﹔

四里逢人夯鍋銚﹐砧刀金類事推明。

白虎臨午凶孝余﹐官災病患宅難居﹔

九里路逢花馬過﹐懷中尖破物和梳。

白虎臨未主孤單﹐競婚爭婦病怎痊﹖

八里羊俎逢孝子﹐懷中有物解方圓﹔

白虎臨申武貴官﹐遠事兵凶逃出難﹔

七里異獸逢兵隊﹐絲綿金石袖中看。

白虎臨酉主死亡﹐不明暗昧有災殃﹔

六里只逢人病死﹐懷裏石金或刀藏。

白虎臨戌占骨肉﹐爭張多爲信無期﹔

五里內逢人鬥打﹐懷中灰骨土燒之。

白虎臨亥爲少錢﹐官事爭訟斷不偏﹔

邀候登明無定執﹐懷藏察日看堪傳。

白虎臨子主逃亡﹐占訟難安官訟長﹔

日似火神須見死﹐水爲賊上是爭張。

白虎臨醜得外莊﹐外人咒咀起官方﹔

金木神同東一位﹐定知痛死被人傷。

太常臨十二位所主

太常臨寅號得奇﹐萬事宜占只克妻﹔

來意只因文契事﹐千般動用好形移。

太常臨卯是爲財﹐盜賊口舌不爲災﹔

六里路邊逢羊兔﹐果花喫食在於懷。

太常臨辰財物交﹐惡人詆毀呈粗嚎﹔

家中遲疑逢載用﹐藥錢食物射難逃。

太常臨巳婦人憂﹐井竈錢財散失愁﹔

占病必除逢絹帛﹐錢財喫食果中求。

太常臨午家吉昌﹐賞賜添買外田莊﹔

家貧婦人道中見﹐女人頭面及衣裳。

太常臨未到家來﹐酒食財帛婦人陪﹔

邀候陰人求子息﹐占財還是自家財。

太常臨申必逃遊﹐適逢百事好圖謀﹔

假令賊劫人財散﹐外面來欺莫自求。

太常臨酉喜爲財﹐陰人酒食婚會諧﹔

六里出軍逢賞賜﹐射爲頭面及金釵。

太常臨戌貴家陪﹐爭奪名利五穀灰﹔

邀候犬街破衣走﹐更看嬪婦禮墳來。

太常臨亥宅不安﹐爭田競土女傷殘﹔

破財只爲神克將﹐小吉加亥必孤單。

太常臨子與前同﹐家中多出少亡凶﹔

橫死傷財兼患眼﹐射爲衣盞物須紅。

太常臨醜家丰余﹐爭訟孤兒外姓居﹔

後婦彊多鬥訟事﹐家捨應被別人圖。

玄武臨十二位所主

玄武臨寅文狀論﹐爭訟托付鬼著人﹔

七里樹邊見黑馬﹐懷中竹木帛纏根。

玄武臨卯盜賊來﹐求事難逢官訟災﹔

患眼缺唇六里見﹐發毛艸木竹曾栽。

玄武臨辰爭鬥急﹐惡人牽惹酒亡失﹔

五里必逢持豬屠﹐射覆瓶壺盞藥覓。

玄武臨巳鬼怪動﹐死亡口舌及惡夢﹔

四里乞丐及軍人﹐射物灰石禽獸弄。

玄武臨午六畜亡﹐官事口舌人殘傷﹔

九里逢馬及驚斗﹐懷中羽毛筆文章。

玄武臨未井院墳﹐財帛失耗驚鬼神﹔

八里師婆道路見﹐射爲盒子果中存。

玄武臨申主逃亡﹐官事因爭小道桑﹔

邀候軍人並死賊﹐懷中石鐵炭中藏。

玄武臨酉賊上門﹐死亡官事欲纏身﹔

妻奴投井看應死﹐占射應藏鐵石盆。

玄武臨戌占墓丘﹐爭訟賊傷死恨仇﹔

五里有犬咬貧子﹐軍人爭戰射毛裘。

玄武臨亥死還生﹐虛驚後喜事還明﹔

四里只見九人至﹐懷中有物黑兼靑。

玄武臨子到本方﹐鬼賊投井產婦亡﹔

九里逢人來取火﹐堪食物鵲鼠懷藏。

玄武臨醜文狀殃﹐賊謀咒咀爭橋梁﹔

八里見人逢水害﹐水土度量更求長。

太陰臨十二位所主

太陰臨寅文字交﹐財帛虛耗有呼招﹔

七里路邊逢伐樹﹐懷中金寶火金銷。

太陰臨卯暗陰和﹐女子私通盜賊過﹔

六里內逢車載粟﹐射爲盞托竹絲多。

太陰臨辰惡人欺﹐作事難成百事遲﹔

五里內逢屠戶至﹐懷中金石物推之。

太陰臨巳主凶喪﹐悲泣沈屙火發光﹔

門裏必逢喪孝子﹐射爲錢鐵盞磁缸。

太陰臨午主喧爭﹐官事陰私鬥訟生﹔

九里內逢風迅急﹐懷中失物與金明。

太陰臨未欲謀財﹐和合婚姻求祝媒﹔

八里內逢三孝子﹐射爲金帛在於懷。

太陰臨申遠行人﹐其家恐被賊兵驚﹔

七里內逢軍隊過﹐凶死龍虎金石形。

太陰臨酉落天星﹐占事死亡計謀成﹔

六里內中逢二女﹐刀環錢物鏡中靑。

太陰臨戌主爭張﹐官事陰私婦人傷﹔

五里內逢兵卒過﹐懷中錢鏡樂中王。

太陰臨亥人圖謀﹐陰宅小口外人居﹔

四里途中逢一婦﹐手提衣物坐當途。

太陰臨子憂胎失﹐盜賊臨欺文字匿﹔

九里路逢一婦逃﹐懷中五穀文章覓。

太陰臨醜咒詛己﹐暗昧人謀災禍起﹔

八里婦女牽黃牛﹐銅鐵懷中見底覓。

天后臨十二位所主

天后臨寅財物交﹐婚姻和會富家豪﹔

七里路邊逢貴婦﹐射爲艸木彩花袍。

天后臨卯婦外情﹐賊盜人亡官事興﹔

外婦人家蠶繭好﹐純絲竹木帶鹽行。

天后臨辰不可當﹐爭張產難婦人傷﹔

園丘甕破遭水溺﹐木勺破罐刀具藏。

天后臨巳宅血凶﹐水火相煎口舌重﹔

婦人災病心气痛﹐絲蠶減耗血財凶。

天后臨午陰人災﹐文狀口舌事不諧﹔

水克婦人心气痛﹐出門又見婦悲哀。

天后臨未家有井﹐後婦損兒許願成﹔

邀候羣女臨井畔﹐不然夯萊抱麻行。

天后臨申兒誕生﹐夫妻分離向外行﹔

邀候婦人擔小女﹐懷藏金鏡及磁瓶。

天后臨酉事不明﹐妻奴賊盜出遊行﹔

婚姻喜慶占財吉﹐射候爲情是此情。

天后臨戌有爭呼﹐錢帛官職有外謀。

邀候必逢擔瓦器﹐懷中紅礅藥銅錢﹔

天后臨亥到本家﹐錢帛婚姻射是花。

望喜求官應不失﹐見豬形黑更無差﹔

天后臨子神喜和﹐萬事占之福必多。

射覆定知靑細碎﹐路逢酒器及師婆﹔

天后臨丑後婦多﹐公私爭訟友沈屙。

射覆只言神器物﹐路上逢見瞎眼婆﹔

功曹臨十二位所主

臨辰戌﹕主官司文書動﹐爭競錢財﹑馬匹﹑奴婢之事。

臨卯﹕主有同姓爭張﹑姦私。來意爲修宅展奪事。

臨巳﹕主遠信悲泣﹐亦主竈神動。

臨午﹕及主有官事動及爭文字交加﹐亦主追攝之事。

臨未﹕主人克妻﹐亦有後婦﹐又主有文契及錢財爭訟。

臨申﹕主有婚姻﹐然媒人反覆爭張﹐損財﹐又牛馬累次有傷。

臨酉﹕主家散亂﹐各爭役吏應之。

臨亥子﹕主其家有入舍婿或外財﹐更宜六畜﹐又必大富。

臨醜﹕主有患腳及頭目人﹐其家主破財及傷六畜。

臨本位﹕主有神樹動﹐其家新修捨屋﹐出髙名及役人。

太衝臨十二位所主

臨辰﹕主巽宅墻根被車碾破﹐水蕩出屍應之﹐來意爲錢。

臨巳﹕主其家爲生小口﹐竈神動﹐憂人口﹐散亂或有光影。

臨午﹕主有官事急速驚恐。

臨未﹕主必有爭張﹐傷妻財﹐散婚姻。

臨申﹕主有車翻傷人﹐牛折左角。

臨酉﹕主爭門戶﹐家內反覆作聲﹐曾三年內失鎖子一具。

臨戌﹕主失了骨殖﹐或爭財更主枷獄﹐兼四足走失。

臨亥﹕不宜占宅﹐弟兄不睦又破財。

臨子﹕主有妻女逃亡﹐出外渡河有災﹐火子投井應之。

臨丑﹕主父母患病﹑妻死。其家割賣﹐以分田土應之。

臨寅﹑卯﹕主門戶作聲﹐賊動兩度﹐近東有枯井﹐生二女﹐破家。

天罡臨十二位所主

臨巳﹕主有兵鬼作怪﹐因而爲災﹐兼竈神動﹐人口有災﹐小女病。

臨午﹕主有惡信來﹐主官事口舌。

臨未主有損牛羊﹐及妻爭物也。

臨申主外爭張﹐官司逃避﹐失盜﹑田土之事。

臨酉﹕主雞鳴作怪﹐或火光發﹐有死喪及爭財與銅鐵。

臨戌﹕主爭訟﹐買賣駝驢﹐其家主有死亡之事。

臨亥﹕主豬食其子﹐亦爭訟驚恐。

臨子﹕主爭水道﹑井﹑池﹑或四足怪動。

臨醜﹕主惡人仇恨﹐起官事﹐兄弟不和﹐主分張。

臨寅﹕主有文狀﹐亦主貴客不和﹐或馬傷人亡。

臨卯﹕主兄弟生分﹐同居各食﹐又主不測災禍﹐或爭奴馬。

臨本位主有井﹐水道入墳墓﹐生女﹐亦主驚怪。

太乙臨十二位所主

太乙所臨各位吉凶與勝光同斷。

勝光臨十二位所主

臨未﹕主爭婦女頭面上物﹐或爭婚。

臨申﹕主有死傷及鋼鐵鳴。

臨酉﹕主有官事之爭。

臨戌﹕主文字信息動。

臨亥﹕主有災﹐見官事帶血光﹐來意爲心痛病﹔

臨子﹕主有婦人產傷。

臨醜﹕主文字暗昧不明。

臨寅﹕主有文字動﹐或因花樹爭張。

臨卯﹕主有信息﹐更主移宅兩次也。

臨辰﹕主有文字交加﹐

臨巳﹕主廚竈內火發﹐宅內有破竈。

小吉臨十二位所主

臨寅﹕主有口舌﹑願信﹑及樹神動。

臨卯﹕主人邀飲﹐或失牛羊及四足物。亦主婦人病。

臨辰﹕主爭田宅鄰財。

臨巳﹕主得陰人財帛。更有小房富。

臨午﹕主有孤寡婦人掌家事﹐其家主陰旺陽衰。

臨本位﹕來意占羊及飛禽﹐主婚姻事。

臨申﹕主家長生外心。因此破家﹐及走失﹑遠行﹑相送。

臨酉﹕主爭錢財﹐更主喪事及有後婦出家。

臨戌﹕主爭財﹐墓葬不利。絕卻子孫破家﹐因後婦入室。

臨亥﹕主殺三小女﹐又主豬食其子。

臨子﹕主有鬼怪﹐驚恐多病。

臨醜﹕主移宅兩次﹐子孫少﹐亦多殘疾。

傳送臨十二位所主

臨寅﹕主尊長死亡﹐或無父母﹐遷移田宅凶。

臨卯﹕主無子孫﹐出外自將財物去﹐又移門﹑失物﹑損車。

臨辰﹕主有客死遠方﹐或劍下死﹐或是軍人。

臨巳﹕主家中竈鳴﹐及兩度移竈﹐必主破漏。

臨午﹕主其家出徒配刑人及避官事走失。

臨未﹕主有口願未還﹐更主隨他人走出。

臨本位﹕主其家先祖得貴﹐或武貴死亡﹐又移宅破財。

臨酉﹕必主男子婦人惡疾呼聲﹐死亡應之。

臨戌﹕主翻移墳墓﹐家出惡子孫﹐身肥短﹐不廉潔。

臨亥﹕主折傷六畜﹐流移﹑橫死﹐財物不聚。

臨子﹕主小兒鬼祟在家﹐子孫孤獨外死之凶。

臨丑﹕主偸牛﹐三年內曾銅鐵鷗﹔或四足怪﹐主殺害。

從魁臨十二位所主

臨寅﹕主其家被賊開後門盜財物﹐或出自縊陰人﹐惡傷死一人﹐家內有刀一口﹐曾傷人﹐其家必無尊長。

臨卯﹔主有官事文字﹐外人暗害家口﹐夜間金聲﹐長現光彩。

臨辰﹕主爭銅鐵器物﹐及文字動﹐文字爭張等事應之。

臨巳﹕必主錢物破損﹐小人索惹生事﹐陰人災滯。

臨午﹕占射白物﹐來意必爲心痛﹐又主孝服喪亡。

臨未﹕主有羊酒喫食﹐立應宴會之吉。

臨申﹕主有兄弟遠出回家﹐或姊妹聚會﹐六畜吉。

臨本位﹕主金聲暗鳴﹐夜間被賊開房門﹐姦婦女應之。

臨戌﹕主有伏屍在酉地﹐其家不和﹐出惡徒傷人﹐男患頭目。

臨亥﹕主婚姻成﹐生產女﹐妻欲生外心﹐淫逸。

臨子﹕主夫妻分離﹐與亥同斷﹐求財必遂﹐更主葬埋事。

臨醜﹕主與比鄰陰人相謀﹑盜賣他人土地﹐主立虛契。

河魁臨十二位所主

臨寅﹕主家有惡犬傷人﹐又有官事。

臨卯﹕主怪起﹐或四足相繼入門﹐又主官事。

臨辰﹕主有兩次鬥訟﹐又主兄弟分爭。

臨巳﹕主竈神動﹐又主犬上屋作怪。

臨午﹕主爭訟口舌﹐信來當污﹐及有傷破血事。

臨未﹕主犬咬羊﹐婦人病﹐貴人有祿﹐主後婦嫁﹐爭婚姻。

臨申﹕主有遊子在外﹐亦主儒士。

臨酉﹕主有不語人﹐亦主不明事。

臨本位﹕四足走失﹐因爭人外出。

臨亥﹕主小女私通﹐又傷小口。

臨子﹕主有賊怪傷財。

臨醜﹕主有賊怪﹐又主銅鐵器鳴。

登明臨十二位所主

登明所臨無定﹐蓋與日辰相合﹐以人元﹑貴神﹑將神﹑地分定之。

神後臨十二位所主

臨寅﹕主財帛六畜旺﹐出髙貴役吏人。

臨卯﹕有賊神動﹐纏縛及死傷六畜。

臨辰﹕主失四足﹔爭婚姻﹐及人死﹐堂中怪現。

臨巳﹕主有口舌爭鬥﹐又主不祥。

臨午﹕主傷馬損男﹐又主火光。

臨未﹕主爭財帛及文字契書。

臨申﹕主有遊子在外﹐及家中出儒生。

臨酉﹕主有產生﹑分離﹑及夫妻不和。

臨戌﹕主有水盆破﹐黑犬自死﹔三年內子絕。

臨亥﹕主有賊神動﹐婦女奸淫﹐及有水穿破入注。

臨子﹕主子孫水溺死﹐神在朱雀也。

臨醜﹕主爭莊田﹐及有患眼之人。

大吉臨十二位所主

臨寅卯﹕主母災或傷牛﹐亦主患目﹐或有外遊之人。

臨辰戌﹕主爭張咒詛﹐及有仇怨﹐爭田土。

臨巳﹕主爭小口及禽鳥口舌﹐或爭金銀。

臨午﹕主驚恐﹐火發﹑親眷怨惡﹐卻宜田土也。

臨未﹕主爭奪他人黍豆﹐因仇恨兄弟不和。

臨申﹕主有遠行人﹐亦主爭道及銅鐵器物。

臨酉﹕主家內不和﹐陰人怨恨﹐婦女分張。

臨亥﹕主有賊盜傷財﹐或爭水堰﹑道﹑溝。

臨子丑﹕主爭溝池﹐並小口災殃。

重附貴神斷類

貴神臨十二位所主

臨子﹕主昏濁不明。

臨醜﹕主田園更攺﹐見貴之事。

臨寅﹕主怒。

臨卯﹕受制不和。

臨巳﹕主驚憂不決之事。

臨午﹕主動用文書﹐宮中進步。

臨未﹕主宴會酒食慶賀之事。

臨申﹕淸憲﹑傳送主吉之象。

臨酉﹔主暗受私賄。

臨亥﹕主有財帛事﹐

臨辰﹑戌﹕名入獄﹐不主事。

騰蛇臨十二位所主

臨亥﹑子﹕主婦人產事。

臨辰﹑戌﹑丑﹑未﹕乃主埋投不明﹐主墳墓﹑田土有事。

臨寅﹑卯﹕天喜﹐主產難事﹐及受財帛。

臨卯﹕主小兒驚風。

見壬癸臨巳爲財帛事﹐官事起。

臨午﹕主動用驚憂﹐文書破損。

臨申﹑酉﹕人死﹑陰私﹑奴婢逃亡﹑暗昧爭撓之事。

朱雀臨十二位所主

臨亥﹕主文書受制﹐與臨空亡同。

臨寅﹑卯﹕主文書旺相。動用間隔。

臨辰﹑戌﹑丑﹑未﹕爲信息。

臨巳﹑午﹕翺翔文書動用﹐凡事吉。見財爻入課﹐必主有文約私契也。財爻﹕指丑﹑寅﹑卯﹑未﹐等地支臨將位。

臨申﹑酉﹕主官中口舌﹐傷財不利。

六合臨十二位所主

臨子﹕得局和美。

臨丑﹑未﹕田園有損﹐器物有傷﹐主宴會酒食之事。

臨寅﹕財物動用﹐買賣成就。

臨卯﹕主門戶更遷﹐及占術士沙門之類。

臨辰﹑戌﹕破財﹑墳瑩﹑田宅不寧。

臨巳﹕門戶驚憂破損。

臨午﹕主文書動用成就及文書往來之喜。

臨酉﹕暗昧損財及財物不明。

臨申﹕主動越關津﹐親人阻隔﹐遠人﹑小兒气疾之災。

臨亥﹕主私門不正﹐偸盜財物。

勾陳臨十二位所主

臨亥﹑子﹕因財怪物侵害。

臨辰﹕戌﹑丑﹑未﹕爭竟田土﹑破傷財物。

臨寅﹑卯﹕受制不利。

臨巳﹑午﹕爭競重重﹐文書﹑反覆口舌不利。

臨申﹑酉﹕爭競官糧﹐損失財物。

靑龍臨十二位所主

臨亥﹑子﹑寅﹑卯﹕乃出名﹐木入水凡求財中有喜﹐動用俱吉。

臨丑﹑未﹕買貨求財俱吉。

臨巳﹑午﹕文書遷動攺移之象。

臨辰﹑戌﹕盜去財物不明之象。

臨申﹑酉﹕求財反傷財﹐及折足。

天空臨十二位所主

臨亥﹑子﹕主因財成事﹐但主不足。

臨寅﹑卯﹕主盜失財物。

臨辰﹑戌﹕虛詐不實﹐孤寡貧寒﹐凡事憂滯﹐損失財物。

臨巳﹑午﹕虛詐文書不實。

臨申﹑酉﹕主語。

臨丑﹑未﹕亦主虛詐。

白虎臨十二位所主

臨亥﹑子﹕動用吉。

臨辰﹑戌﹑丑﹑未﹕破財﹑死喪﹑墳瑩﹑骨殖。

臨巳﹑午﹕血光破耗損失之事。

臨申﹑酉﹕動用關隔破耗。

臨寅﹑卯﹕主損物﹐動用不利。

太常臨十二位所主

臨亥﹑子﹕遠動作商。

臨丑﹑未﹕田園稼苗俱吉。

臨寅﹕財物買賣遠動之事。

臨卯﹕財物有傷。

臨辰﹑戌﹕爭鬥田園。

臨巳﹑午﹕遠動俱吉。

臨申﹑酉﹕主爭競損失。

玄武臨十二位所主

臨亥﹑子﹕機密﹑莊嚴不語﹐病者亦然。

臨丑﹑未﹕賊盜自敗。

臨寅﹑卯﹕主賊盜走失損財臨。

臨辰戌﹕登云﹐盜賊難獲。

臨申﹕損力損財。

臨巳﹑午﹕搬運財物﹐機謀狡猾﹐道路不明之事。

臨酉﹕佩劍不利。

臨辰﹕主盜人自敗。此句與臨辰戌句相矛盾﹔應刪去爲好。

太陰臨十二位所主

臨亥﹑子﹕陰私﹐遞財物﹐小人私語﹐不足﹐遮隱之神﹐凡是不明。

臨丑﹑未﹕爭競田園﹐克戰破損。

臨卯﹑酉﹕防私暗味。

臨寅﹑申﹕動功用關隔﹐陰人隱惹﹐暗昧失財不足。

臨辰﹑戌﹕異姓孤兒﹐奴婢損失不明之事。

臨巳﹑午﹕血光﹑口舌﹑破財。

天后臨十二位所主

臨巳﹕主產厄之事。

臨子﹕動用房屋喜美。

臨丑﹑未﹕酒食宴會田園尊貴人之喜﹐又主事迂恩赦文書。

臨寅﹑卯﹕暗合婚姻之情。動用財鄕。

臨辰﹑戌﹕破財孤寡。

臨巳﹑午﹕主血光﹑產厄﹐災病。

臨申﹕主血气損傷之事。

臨酉﹑戌﹕主暗昧﹑淫娠﹑姦亂。

臨亥﹕主盜賊陰私損失之事。

六十甲子鈐

甲﹑貴神﹑子﹕上克下主有外人相謀害自己。克將神傷小口﹐亦主爭田土官事。

乙﹑騰蛇﹑醜﹕上克下主有驚恐﹐亦主爭田土﹐文字﹐又咒咀﹑破財物﹐或傷老母牛。爲陽見陰支﹐更克人元﹑地分也。

丙﹑朱雀﹑寅﹕下生上主文書動撓﹐發火光﹐有女嫁出門﹐爲見下生上也。又主有人在外﹐故致憂也。

丁﹑六合﹑卯﹕下生上主成合交易﹐使作公吏﹐亦有官司文狀動﹐更主移宅及更攺門戶﹐自己欲尋人也。

戊﹑勾陳﹑辰﹕比和主兄弟相爭﹐其家無子孫﹐主孤獨﹐整理房宅﹑莊田。亦主後婦淫妒。射物是園﹐不宜問病主凶也。

己﹑靑龍﹑巳﹕神生將主文字動﹐貴神克人元﹐主官事﹑遠信﹑悲泣之撓﹐亦主自己欲謀害他人﹐占病在頭目﹐以人元受克故也。

庚﹑天后﹑午﹕神克將主官事﹑血光﹑馬亡﹑妻死﹐人元生貴神﹐主婦人欲生外心。行移神動﹐主移門﹑展宅﹑接屋之象﹐地分遙克人元﹐主官事逃移。何以知之﹖水能潤下﹐火能炎上故也。

辛﹑太陰﹑未﹕下生上主陰人財帛﹐暗昧之事。婦人欲生外心﹐庚辛亦爲行移道路之神﹐未主孤寡婦人﹐下生上亦主出外﹐或有財帛隨他人﹐此課純陰﹐必主邪淫婦人也。

壬﹑元武﹑申﹕下生上﹐主道路﹐有人走失﹐或是四足邀候﹐主見親人相隨﹐必帶財帛﹐或避官事走也。占怪﹕主光影。

癸﹑太常﹑酉﹕神生將﹐主得陰人外財﹐因娶後婦得財致富﹐貴神克人元﹐主婦人爭財帛﹐發動官事。

甲﹑白虎﹑戌﹐先以下克上主官事發動﹐有人在外死﹐以白虎臨戌﹐戌爲骸骨之神也。白虎又爲死亡道路﹑孝服之神﹐主其家必欲火墓﹐或遺失骨殖﹑走失四足。占怪同爲四足。占病而主大凶。

乙﹑天空﹑亥﹕上克下﹐先以神克將﹐主爭田土﹐傷小口女人。又人元克神﹐主有外人來相謀害﹐亦主爭田土事必見刑獄。何以知之﹖爲乙爲六合木﹐天空是戌﹐戌土本爲入木﹐爲刑獄﹐土行水上競莊田﹐所以見爭田地之象也。其家必無尊長﹐或出僧﹐主破敗之事。

丙﹑天后﹑子﹕主病患事﹐家中有井凶﹐或外人來投井。下克上主官事﹐主婦人殺夫兩次﹐占事從內發﹐占病在頭目﹐占宅主散亂﹐占怪主空虛。

丁﹑太陰﹑醜﹕先以人元克貴神﹐主其人患疼痛﹐爲火在上。其人患心腹﹐卻爲人將相生﹐自下來上﹐主婦人帶父母屋到夫家﹐移宅吉。

戊﹑玄武﹑寅﹕神生將﹐寅爲財帛﹔玄武爲神頭﹐上生下主破財﹐人元克貴神主外來謀害逃走事也。占怪﹐光影形象﹐或是神祠爲崇﹐亦主爭田土。

己﹑太常﹑卯﹕以下克上主陰人爭財帛。因此分居﹐其家先傷長婦﹐孝服在身﹐移居則吉。更主傷小口﹐陰人病患。占病在頭目﹐占家主失財﹑穿窗﹐或有孔竅失錢財也。

庚﹑白虎﹑辰﹕下生上也﹐主凶喪動﹐人元與貴神同主凶兩次。亦主有兄弟出入往來﹐或走失奴婢並四足﹐及爭道陌也。

辛﹑天空﹑巳﹕下生上主錢財空詐﹐將神遙克人元﹐主財帛官事﹐或爭頭面上物﹐其人必遭官事逃失也。亦主爭道路﹐或四足遊行﹐又主竈廚驚恐。

壬﹑貴神﹑午﹕先以下克上﹐主尊長發動官事﹐爲貴神克人元﹐將在土下﹐主有女子昏昧。人元遙克將神﹐主破財﹐又常有盜賊傷財災及小口也。

癸﹑騰蛇﹑未﹕先以上克下﹐人元克貴神﹐騰蛇在土上﹐故主火無根蒂。更在外被人謀害﹐主傷產婦﹐應在六月。其家必無父母﹐亦出淫亂之人也。

甲﹑朱雀﹑申﹕先以貴神克將﹐主官事破財。又將克人元﹐亦主官事﹐或爭道﹐或爭婦人頭面飾物。

乙﹑六合﹑酉﹕主官事急速臨門﹐或追捉親人。有奴婢走失應也。

丙﹑勾陳﹑戌﹕主兩个親人相爭田宅﹐文字交差﹐爲一火生二土﹐所以相爭而有交加也。其家主孤獨﹐人死不葬﹐占物是園﹐亦主移墳。

丁﹑靑龍﹑亥﹕下生上主新立了神樹。或移攺舊宅﹐主神未安寧﹐其家見覓投吏人及得祖父母田宅﹐或父母曾作官。

戊﹑太陰﹑子﹕神生將主子孫聰明。人元土生貴神酉金﹐主陰人有不明之事。又人元遙克將﹐主破財﹐蠶絲不成﹐家內產耗﹐主婦人外心﹐亦主有暗昧事也。

己﹑玄武﹑醜﹕主兩家爭田土﹐是比鄰莊宅及失財。或被人偸了牛﹐傷小口﹐亦主兩次哭泣﹐爲二土克一水也。

庚﹑太常﹑寅﹕主破財﹐傷尊長父母。以人元反克將神主無翁﹐其家人死﹑財散不絕﹐爲太常是孤獨之神﹐更得白虎在上﹑臨門﹐凡百事凶。

辛﹑白虎﹑卯﹕二上克下﹐先主官事﹐後傷人口。爲白虎臨門也﹐其家主移居﹑見怪及四足水聲。

壬﹑天空﹑辰﹕主爭田土或鬥訟。四足走失﹐占怪主空虛﹐占病在目﹐占宅主散亂﹐有井主凶﹐占行路﹑疾病凶。

癸﹑騰蛇﹑巳﹕驚恐火發﹐婦人爭訟﹐病患﹐爲一水克皆主官災﹐或爭飛禽﹐或神不安。

甲﹑朱雀﹑午﹕主文字交差﹐爲神將同家。上生下主婦人淫亂﹐其家與一親人爭官﹐發火光也。

乙﹑六合﹑未﹕二上克下主妻死﹐再娶破財﹐銅器鳴﹐家中妓婦不絕﹐爲六合臨門也。

丙﹑勾陳﹑申﹕主官事勾連﹐丙是火﹐與申金遙相克﹐主爭張金銀﹐或爭頭面物﹐或爭道﹐或婦人田宅之事。

丁﹑靑龍﹑酉﹕下克上有官事臨門﹐必遭殺劫﹐神樹所爭﹐役吏臨門﹐亦有病人﹐以人元克將神﹐所以內亂﹐陰人爭﹐亦主貴人私情事。

戊﹑貴人﹑戌﹕兩兄弟一貴人﹐同姓爭田宅﹐或新葬了。占懷藏主圓物﹐占宅主無子孫﹐但三世孤獨。

己﹑天后﹑亥﹕上克下主婦人病﹐亦有官事﹐見血光﹐人元返克﹐弟兄亦傷﹐小口患眼﹐主家不和﹐移宅吉。

庚﹑朱雀﹑子﹕主婦人投井﹐以下克上故也。或爭河道﹐或火發驚恐﹐亦或廚竈破﹐又主女人患病﹐人元爲朱雀所克﹐更主官事逃移。

辛﹑六合﹑醜﹕上克下主傷母﹐亦主無妻﹐更主損牛﹐以金入木鄕憂口舌﹐木來入土爲刑獄﹐主官事﹐大凶也。

壬﹑勾陳﹑寅﹕下克上主官事﹐爭田土﹐婦人必傷﹐爲土行水上。木入土中﹐故主官事或自縊而傷﹐及水溺﹐或破磁盆器所傷驚恐也﹐以玄武爲賊水被克故主溺。

癸﹑靑龍﹑卯﹕上生下主鬼怪動﹐有宅有樹影﹐及銅鐵鳴﹐主有殺害﹐以癸卯納音見金故也。其人無子孫﹑妻財﹐亦無歸著﹐更失財﹐或將財物出入﹐主鬼賊。

甲﹑貴神﹑辰﹕上克下主尊長病﹐更主爭訟官事。又人元遙克將﹐亦主破財﹐或器物有傷﹔及有口願﹐又主家神臨之﹐無子孫。

乙﹑天后﹑巳﹕上克下主傷小口﹔天后生人元﹐主婦人生外心。又主竈神動﹐宜愼火光或釜鳴﹔爲見乙巳納音爲火﹐以一水動克故如此。又主淫亂﹐外人謀害﹐主病昏昧死。

丙﹑太陰﹑午﹕二火克一金﹐先傷陰人﹐內癆﹑嗽喘疾﹐死後主發火光﹐兩次哭泣。更害瘡﹐人亦主在外﹐死者應之。

丁﹑玄武﹑未﹕下克上主官事賊盜﹐爲未是井﹐又賊水臨之﹐主溺傷小口﹐或河傷也。又在外欲謀人﹐被人反謀害也。

戊﹑太常﹑申﹕上生下主行神動﹐有婦女帶財帛回家﹐更有親人相隨﹐亦主爭田土事也。

己﹑白虎﹑酉﹕上生下﹐主親人出外﹐或有軍人同來家。以人元生白虎﹐白虎臨門﹐或入家﹐或主出外也。及走失人口﹐更主祖父母自將財帛出外見喜﹐占病凶。

庚﹑天空﹑戌﹕下生上﹐庚是移動之神。須主兩次移宅﹐或移墳墓。其家主孤獨﹐或有僧道出遊。

辛﹑騰蛇﹑亥﹕先以將克神主婦人病﹐後有官事﹐爲人元受克﹐亦主婦人頭面上物色﹐又主婦人出外生產﹐以庚辛爲道路事。

壬﹑朱雀﹑子﹕以二水克一火﹐主傷婦人兩口﹐或是投井死﹐以壬子爲賊水。後有官事文狀。爲朱雀是午﹐午爲鞍馬﹐主爭鞍馬事。玄武亦主文狀勾連﹐或見血光死亡﹐傷四足及皮血。或遺失文字﹐皆以朱雀受克也。

癸﹑六合﹑醜﹕先以上克下主有官事﹐或者偸了牛﹐爲見壬癸水是賊神﹐六合是門戶﹐更將神反克人元﹐主爭比鄰田土。

甲﹑白虎﹑寅﹕先以神克將﹐主口舌破財﹐又以貴神克人元﹐主官事。甲與寅爲一家之木﹐金在中心間之﹐主兄弟分散﹐以無尊長也﹐又主爭殺了神樹﹐其家凶喪不絕﹐移宅則吉。

乙﹑天空﹑卯﹕兩木克一土﹐主其家多有虛耗﹐死亡子孫﹐更主有僧外出﹐自縊而傷。或當門破了器物。亦主有官事﹐占怪見犬﹐或伏屍作祟。

丙﹑天后﹑辰﹕先以下克上主婦人多病﹐又主爭田土﹐然辰主鬥訟故也。更土克水神﹐又以貴神克人元﹐主家內有兩次走失﹐更傷婦人也。

丁﹑玄武﹑巳﹕以兩火夾一水﹐主兩陰人小口爭鬥﹐先傷在下一口﹐在上者主於疾病。以水性潤下﹐卽以在下者傷也。更主被人偸了鍋鐺釜竈之屬。又有眾禽入宅﹐主有傷害也。

戊﹑勾陳﹑午﹕下生上主文狀立﹐爭田土﹐勾陳主有文狀或婦人行遊﹐更主移宅吉。

己﹑靑龍﹑未﹕主土在兩頭﹐一木間之﹐主其家分別。克將主妻亡財破﹐或婦人自縊死﹐更主鬼怪纏繳婦人﹐出師婆。貴神又克人元﹐亦主官事。

庚﹑朱雀﹑申﹕主兄弟有官事﹐或是婦人頭上物色。庚主道路﹐火气爲災﹐亦主婦人淫佚遊行﹐以在內迫﹐故走也。其家亦主子孫不和﹐二金爲火所間。

辛﹑騰蛇﹑酉﹕辛臨本家﹐火在中心間之﹐主頻頻破財﹐官事不絕﹐亦無子孫也。更傷母﹐爲課中陰見陰也。凡爲陽見陽﹐陰見陰皆爲不比﹐故凶。亦有火光﹐主婦人頭面上物﹐銅錢作怪﹐欲移門戶應之卽大吉。

壬﹑靑龍﹑戌﹕先以上克下主刑獄事﹐又主盜賊入家﹐失了火﹐或器物傷也。蓋壬爲賊神﹐靑龍爲財﹐戌爲骸骨之神﹐其家或失了祖父母骨殖﹐主家中病患﹐常見怪也。

癸﹑天空﹑亥﹕以兩水爲一土間之﹐主官事﹐爭田土﹐土在中心﹐兩家爭鄰畔﹐或爭次鄰財﹐更主傷小口。夜裏出現﹐四足作怪。兄弟不義﹐分其家產﹐必無子孫﹐只有一僧應之。

六十四課鈐

鬼合身課陰害卦

官祿全身課進達卦

全身課從順卦

三合全﹐無官鬼﹐無劫煞﹐只財爻動是也。假令五月﹐甲子日﹐亥時﹐申位﹐壬水﹑天后水﹑天罡土﹑申金。主財﹐其爲事吉。

奇全課利進卦

神幹﹑將幹﹑人元兼三奇全是也。假令十二月﹐壬午日﹐寅時﹐巳位﹐乙木﹑朱雀火﹑小吉土﹑巳火。利求官祿﹐常人得財﹐乃大吉之課。

朝元課徳載卦

四位本家事﹐假令四月﹐丙申日﹐丑時﹐丑位﹐己土﹑天乙土﹑大吉土﹑丑土。常人非吉﹐無生故也。如朝觀詔對則吉﹐凡十二神將皆有朝元﹐各隨其神將吉凶斷之。土曰朝元﹐水曰朝宗﹐火曰重光﹐金曰滿贏﹐木曰會極。

俱比課合元卦

四位皆比是也。假令十二月﹐戊戌日﹐卯時﹐未位﹐己土﹑天空土﹑河魁土﹑未土。比合爲兄弟﹐主同類相爭﹐又主事體重疊﹐占病大凶。此爲雜配﹐分而爲水曰稽﹐火曰燎﹐木曰憂顚﹐金曰叢刃﹐土曰坯戶﹐更看神將性气以類斷之。

正比課首正卦

主客比是也。假令十二月﹐戊戌日﹐未時﹐寅位﹐甲木﹑騰蛇火﹑小吉土﹑寅木。主其爲自己事﹐無親屬之事﹐求知結好多吉。

近比課爲己卦

幹神比是也。假令十二月﹐甲午日﹐巳時﹐寅位﹐丙火﹑騰蛇火﹑從魁金﹑寅木。主自己事及親屬﹐然二火爲災百事殘﹐更看所比吉凶斷之。

次比課審認卦

神將比是也。假令十二月﹐庚子日﹐戌時﹐戌位﹐丙火﹑玄武水﹑神後水﹑戌土。主親屬之事﹐官動爲官﹐妻動爲妻﹐鬼動爲鬼﹐以此類推。

遠比課寄托卦

將與位比是也。假令十二月﹐辛丑日﹐亥時﹐巳位﹐癸水﹑六合木﹑勝光火﹑巳火。主他人之事﹐六合主和合﹐仍以神斷之。

將位伏吟課鼠伏卦

將與位同是也。假令十二月﹐庚子日﹐子時﹐辰位﹐庚金﹑六合木﹑天罡土﹑辰土。主百事不動﹐望人卽至﹐逃亡隱伏未至。

神將伏吟課猶豫卦

天干克將神﹐伏吟見克位是也。假令十二月﹐庚子日﹐丑時﹐辰位﹐庚金﹑六合木﹑太衝木﹑辰土。心欲動而身未動﹐心欲合而不合﹐疑惑不決。

反吟課動搖卦

將位相衝是也。假令十二月﹐庚子日﹐午時﹐戌位﹐丙火﹑玄武水﹑天罡土﹑戌土。主事反復﹐吉凶多不成﹐來去動搖﹐莫獲安定﹐矢亡則遠。

神將反吟課乖運課

神將相衝是也。假令十二月﹐庚子日﹐申時﹐酉位﹐乙﹑太常土﹑太吉土﹑酉金。此課主內外事多不和﹐事多迅速。

反鬼入門課飛禍卦

神將反吟﹐門戶相見是也。假令十二月﹐庚子日﹐申時﹐亥位﹐丁火﹑太陰金﹑太衝木﹑亥水。占事不成﹐病者無凶。

關課堵塞卦

酉上見木爲關。假令十二月﹐己未日﹐未時﹐酉位﹐癸水﹑玄武水﹑功曹木﹑酉金。主出行不通﹐占行人不至﹐囚禁難出﹐病孕必有隔。

隔課乖越卦

卯上見土爲隔。假令十二月﹐甲午日﹐巳時﹐卯位﹐丁火﹑朱雀火﹑河魁土﹑卯木。卯爲門﹐以木土塞之﹐所以爲隔也﹐主參投謁人不見﹐出行囚禁﹐病孕皆不利。

鎖課構囚卦

卯上見金爲鎖。假令十二月﹐丁卯日﹐午時﹐卯位﹐癸水﹑勾陳土﹑從魁金﹑卯木。此課占囚禁行人病孕﹐皆主不利。

斬關課避罪卦

關上見金爲斬關。假令六月﹐辛卯日﹐子時﹐酉位﹐丁火﹑白虎金﹑太衝木﹑酉金。主凶中得吉﹐避罪逃亡﹐尢利孕病﹐通達出行無阻隔。

毀隔課脫面卦

隔上見木爲毀隔。假令十二月﹐己亥日﹐亥時﹐卯位﹐丁火﹑靑龍木﹑天罡土﹑卯木﹐主凶中得吉﹐囚禁病孕﹐求事皆無阻。丁

叩鍵課天解卦

鎖上見火爲叩鍵。假令十二月﹐庚子日﹐未時﹐卯位﹐己土﹑朱雀火﹑傳送金﹑卯木。主囚禁遇赦罪﹐然凶中得吉兆也。

官合課得祿卦

貴神與人元合是也。假令十二月﹐丙申日﹐辰時﹐巳位﹐癸水﹑天空土﹑大吉土﹑巳火。主官士得祿﹐常人進產﹐亦主官事動。

正合課如蘭卦

神將支合﹐主客無克是也。假令十二月﹐甲午日﹐申時﹐巳位﹐己土﹑勾陳土﹑從魁金﹑巳火。此課主親屬和會﹐人財相慶之喜。

鬼合課鬼同卦

主客相刑﹐神將支合是也。假令十二月﹐庚子日﹐申時﹐巳位﹐辛金﹑勾陳土﹑從魁金﹑巳火。主人出外﹐占病卽凶﹐占宅有怪祟。

日時比合課結綬卦

將與幹皆比是也。假令十二月﹐癸卯日﹐戌時﹐戌位﹐壬水﹑白虎金﹑神後水﹑戌土。主人有趨向貴人﹐有非常推擢之兆﹐然先背而後向也。

空亡課蒿目課

三位落空是也。假令十二月﹐丙申日﹐丑時﹐巳位﹐癸水﹑勾陳土﹑天罡土﹑巳火。主身心疑惑﹐求事皆不成。

鬼空課稂莠卦

神將六合﹐位落空亡﹐鬼動是也。假令十二月﹐乙巳日﹐未時﹐寅位﹐戊土﹑朱雀火﹑小吉土﹑寅木。主求事有名無實﹐先憂危﹐終得吉。

四大空亡課病敗卦

甲子﹑甲午旬水絕﹐課中見水﹔甲申﹑甲寅旬金絕﹐課中見金。假令十二月戊戌日戌位﹐壬水﹑玄武水﹑神後水﹑戌土﹐主事吉凶皆不成。

分局相生課雙宜卦

神生幹﹑將生位是也。假令十二月己亥日辰時午位﹐庚金﹑天空土﹑功曹木﹑午火。主一事分爲二事﹐所趨各異而皆吉。

分局相克課孤別卦

神克幹﹑將克位是也。假令十二月己丑日午時巳位﹐己土﹑靑龍木﹑登明水﹑巳火。主事一分爲二﹐君子吉﹐小人凶。

合局相生課同徳卦

幹生神﹑位生將是也。假令十二月庚子日巳時午位﹐壬水﹑靑龍木﹑大吉土﹑午火。主兩事合爲一事﹐又其爲事吉﹐內外並力﹐合謀相與。

合局相克課因潰卦

幹克神﹑位克將是也。假令十二月乙未日申時巳位﹐辛金﹑靑龍木﹑從魁金﹑巳火。主和中不和﹐其爲事﹐先喜而後不和。

連茹課匯升卦

卽寅卯辰三位相連是也。假令十二月庚辰日酉時寅位﹐戊土﹑勾陳土﹑太衝木﹑寅木。主事體重疊不一﹐而此名順連茹﹐事體多順﹐主將來之事也。

若方是午﹐將是巳﹐神是辰﹐則爲逆連茹﹐事體多逆﹐主以往之事。

陛升相生課云騰卦

自下次第生上是也。假令十二月辛丑日酉時寅位﹐庚金﹑勾陳土﹑太乙火﹑寅木。主有人出外遠去﹐求事得喜慶也。

陛升相克課促裝卦

自下次第克上是也。假令五月壬子日申時丑位﹐辛金﹑朱雀火﹑神後水﹑丑土﹐主逼迫出外之事﹐又主身有口舌官鬼之災﹐以次第克人元之故也。

覆盂相生課兩降卦

自上次第生本位是也。假令六月乙卯日戌時子位﹐丙火﹑太常土﹑傳送金﹑子水。主自外添進人口﹑財帛﹐又主行人歸。

覆盂相克課寇攘卦

自上次第克本位是也。假令十二月乙未日申時戌位﹐丙火﹑太陰金﹑功曹木﹑戌土。此主迫而還鄕﹐及求索以至口舌。

陰陽並比課兼弱卦

上二比克下二比是也。假令十二月丁酉日酉時辰位﹐甲木﹑靑龍木﹑小吉土﹑辰土。主小人鬥訟﹐君子竟斗撓攘之事。

陰陽並克課犯上卦

下二比克上二比是也。假令十二月戊戌日酉時戌位﹐壬水﹑玄武水﹑大吉土﹑戌土。主尊長怒﹐內外不和﹐亦松之兆也。

並來克身課沈深卦

三水克人元火是也。假令十二月乙未日亥時亥位﹐丁火﹑玄武水﹑神後水﹑亥水。

並來生身課眾附卦

三水生貴神是也。假令十二月癸酉日子時子位﹐壬水﹑靑龍木﹑神後水﹑子水。主內外從順﹐遷官進財﹐隨神斷之。

並來克位課泉涸卦

上三土並克位是也。假令十二月辛未日申時子位﹐戊土﹑天乙土﹑天罡土﹑子水。

並來生位課慈幼卦

三金來生位是也。假令三月丁卯日丑時子位﹐庚金﹑太陰金﹑傳送金﹑子水。主外來成內﹐卑幼優喜。

歸身相克課被劾卦

人元克三位是也。假令十二月丙申日酉時未位﹐乙木﹑太常土﹑河魁土﹑未土。此課主取索迫剝﹐外來克內故也。

歸身相生課家肥卦

人元生下三位是也。假令四月十五日申時寅位﹐壬水﹑六合木﹑功曹木﹑寅木。主外人添進財帛﹐訟官得理﹐有文字引薦吉。

進體相克課肇共卦

本位克上三位是也。假令十二月戊戌日戌時戌位﹐壬水﹑玄武水﹑神後水﹑戌土。主並立之事﹐將謀財祿和合之喜。

進體相生課培根卦

本位生上三位是也。假令二月癸巳日申時子位﹐甲木﹑靑龍木﹑功曹木﹑子水。主謁貴人求財吉。

神將同源克主客課內間卦

神將同克上下是也。假令六月癸亥日未時亥位﹐癸水﹑天空土﹑河魁土﹑亥水。主兄弟不和﹐人離財散﹐間諜言之。

神將同源生主客課內和卦

神將同生主客是也。假令六月戊午日申時亥位﹐癸水﹑太陰金﹑從魁金﹑亥水。主向外面﹐內𨿽志气不同﹐皆成遂﹐卒於可否相濟也。

主客同源克神將課淩迫卦

上下二位克中二位是也。假令十二月癸亥日未時子位﹐壬水﹑騰蛇火﹑太乙火﹑子水。主上下淩迫﹐無所訴詞﹐囚禁難脫。

主客同源生神將課會神卦

上下二位生中二位是也。假令三月戊申日午時卯位﹐乙木﹑朱雀火﹑勝光火﹑卯木。此課主臣子同心同徳以治國家。

自內隔生課匪棘卦

自下隔生於上是也。假令十二月甲申日酉時子位﹐甲木﹑天后水﹑太衝木﹑子水。主子孫出外交易求祿﹐和合之喜﹐凡是皆吉﹐隨所欲也。

自外隔生課利用卦

自上隔生於下是也。假令十二月丁丑日申時酉位﹐己土﹑太陰金﹑大吉土﹑酉金。主外遷進之喜。

隔克課點構卦

神克位﹐將克人元﹐人元克神是也。假令十二月庚申日戌時辰位﹐庚金﹑六合木﹑勝光火﹑辰土。主遞互相加乖違不明之事。

天地並來克身課死刑卦

晝位神克人元是也。假令十二月庚子日亥時未位﹐癸水﹑天乙土﹑傳送金﹑未土。主爭訟事﹐占病死亡。

換神課玄機卦

晝夜未分﹐貴神相交是也。假令十二月甲辰日寅時子位﹐丙火﹑天后水換得白虎金﹑天魁土﹑子水。主占凶得吉﹐占吉得凶﹐如凶神換得吉神則吉﹐如吉神換得凶神則凶。

向空課谷響卦

晝將夜位﹐夜將晝位。假令十二月甲辰日巳時未位﹐辛金﹑天空土﹑功曹木﹑未土。此課主求事不成﹐吉而反凶之課也。

背神課違戾卦

位在天乙後或在天乙前位是也。假令十二月甲辰日申時亥位﹐乙木﹑朱雀火﹑太衝木﹑亥水。此課主昔親今蔬﹐尊卑不順之情。

丁鬼入門課傳屍卦

丁入酉作鬼是也。假令十二月戊辰日辰時酉位﹐辛金﹑太常土﹑太乙火﹑酉金。主刑來客。

主來刑客課梟鳴卦

神將比﹐鬼動克人元是也。假令十二月乙位日辰時巳位﹐辛金﹑靑龍木﹑太衝木﹑巳火。主鬼怪官病﹐人畜財散之事。

