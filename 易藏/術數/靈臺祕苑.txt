

欽定四庫全書

子部七

靈臺祕苑

術數類二【占之屬】提要

【臣】等謹案靈臺祕苑十五卷北周太史中大夫新野庾季才原撰而宋人所重修也季才之書見於隋志者一百十五卷周書本傳又作一百十卷此爲北宋時奉敕刪訂之本只存十五卷目錄後題編修官司天監丞管勾測驗渾儀刻漏於大吉司天中官正權判司天監丁洵同看詳官奉議郎輕車都尉歐陽發看詳官翰林學士承議郎知制誥權判尙書吏部判集賢院提舉司天監公事上騎都尉王安禮諸臣銜名案發字伯和修之長子史稱其天文地理靡不悉究官至殿中丞而不言其嘗爲此書安禮字和甫安石之弟其爲翰林學士在元丰初乃未攺官制以前故太史局猶稱司天監宋史藝文志有安禮所撰天文書十六卷殆以其研究是事故俾司看詳歟錢曽讀書敏求記載有是書之目稱其考核精確非聊爾成書者朱尊跋則謂季才完書必多奧義諸人芟削僅摘十一若作酒醴去其漿而糟醨在矣今觀所輯首以步天歌及圖次釋星驗次分野土圭次風雷雲气之占次取日月五星三垣列宿逐次詳注大抵頗涉占驗之說不盡可又篤信分野次舎以州郡彊爲分析亦失之穿鑿附防然其所條列首尾詳貫亦尙能成一家之言宋世司天臺所修各書如乾象新書大宋天文書天經星史等類見於文獻通考者今俱佚弗傳惟蘇頌儀象法要與此本僅存一則詳渾儀測驗之制一則志日官占之方𨿽禨祥小術不足言觀文察變之道顧隋志所載天象諸書今無一存此書旣據季才所撰爲藍本則周以前之古帙尙借以略見大凡存爲考証之資亦無不可也乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

欽定四庫全書

靈臺祕苑卷一

北周庾季才原撰

宋王安禮等重修

步天歌星圖

﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥﹤子部﹐術數類﹐占候之屬﹐靈臺祕苑﹐卷一﹥

紫微垣

中元北極紫微宮北極五星在其中大帝之座第二珠第三之星庶子居第一號曰爲太子四爲後宮五天樞左右四星是四輔天一太一當門戶左樞右樞夾南門兩面營衛一十五上宰少尉兩相對少宰上輔次少輔上衛少衛次上丞後門東邊大贊府門東喚作一少丞以次卻向前門數陰徳門裏兩黃聚尙書以次其位五女史柱史各一戶禦女四星五天柱大理兩黃陰徳邊勾陳尾指北極顚勾陳六星六甲前天皇獨在勾陳裏五帝內座後門是華蓋並杠十六星杠作柄象華蓋形蓋上連連九个星名曰傳捨如連丁垣外左右各六珠右是內階左天廚階前八星名八谷廚下五个天棓宿天牀六星左樞右內廚兩星右樞對文昌斗上半月形稀疎分明六个星文昌之下曰三師太尊只向三公明天牢六星太尊邊太陽之守四勢前一个宰相太陽側更有三公相西偏卽是戈一星圎天理四星斗裏暗輔星近著開陽淡北斗之宿七星明第一主帝名樞精第二第三旋璣星第四名權第五衡開陽搖光六七名搖光左三天搶紅

太微垣

上元天庭太微宮昭昭列象布蒼穹端門只是門之中左右執法門西東門左皂衣一謁者以次卽是烏三公三黑九卿公背旁五黑諸侯卿後行四个門西主軒屛五帝內座於中正幸臣太子並從官烏列帝後從東定將虎賁居左右常陳郎位居其後常陳七星不相誤郎位陳東一十五兩面宮垣十星布左右執法是其數宮外明堂布政宮三个靈臺候雲雨少微四星西南隅長垣雙雙微西居北門西外接三臺與垣相對無兵災

天市垣

下元一宮名天市兩扇垣墻二十二當門六个黑市樓門左兩星是車肆兩个宗正四宗人宗星一雙亦依次帛度兩星屠肆前侯星還在帝座邊帝座一星常光明四个微宦者星以次兩星名列肆斗斛帝前依其次斗是五星斛是四垣北九个貫索星索口橫著七公成天紀恰似七公形數著分明多兩星紀北三星名女牀此座還依織女旁三元之象無相侵二十八宿隨其陰水火土木並與金以次別有五行吟

占例

動者光體搖動芒者光耀生鋒芒刺角者頭角長大芒喜者光色潤澤怒者光芒威大大潤澤疏者相離失其常體就聚者相近而聚存者守常得正大者大於本體吉星則吉凶星則凶小者小於本體吉星則凶凶星則吉亡者失其所在出者未當去而去入者不應來而來又曰同形爲入二星相近其殃大相逺無傷七寸以內必之矣若其常行初至其分一曰同體共色爲入過其座位離其宿分爲出捨者二星相近同處一宿合者芒角相及而同光離者𨿽同宿共度而南北乖隔光不相及徙者𨿽同在宿分不相停待又以相近爲就聚相離爲離徙盈者超捨大進過其所常縮者退舍大遲不及其

常捨者經其宿度而行舍其宿而行遲宿者經其舎而過往去不遲也居者福徳之星在其宿位光色潤澤而遲畱者住而不移中者東西相當中過無犯歷者以次相及而過貫者經其中過刺者在旁過光芒刺之磨者傍過而相切逼者旁過逼迫而有間掩者蔽而滅之鬭者二體往返而復合同二星同處不辧其形環者星行繞之繞者繞星而過淩者直往及其體勾者一往一返如鉤已者往

返重復再勾如己犯者在陰在陽相近七寸光相接犯與合同類犯則爲殃大乘者自上而下鬭者離而合合而離或相淩觸者兩體俱動而直來抵者一動一靜直相至侵者越理而進以大迫小自上而下薄者兩體相著居之不去曰守一曰相近也邊侵掩而不見其體曰食亦曰襲

以上乃五星妖客彗孛通用

遲者不及常度疾者過之逆者當東反西循者依常度與數同順者向東也逆者西行也防者一逆一順同臨一宿又雲光耀相逮聚者自三星以上從者遲疾次第相及於一處

以上乃五星之專用也

月中見星爲星食月月掩星而不見爲月食星相近盛明爲同光自下而侵食之爲嚙

以上乃五星太陰之變異也

靈臺祕苑卷一

欽定四庫全書

靈臺祕苑卷二

北周庾季才原撰

宋王安禮等重修

星總

中宮紫微北極五星其末曰紐星天之樞所謂北辰者也古者以爲三光列象隨天而轉而紐星不移自梁祖景爍以儀側定不動處猶在紐星之末一度余今曰去極者距不動處也以東一星曰太子二星赤明曰帝太乙之座也三曰庶子主五行又主後宮之屬四曰後輔所以出度授政而佐萬幾也北六星曰鉤陳正妃大帝之所居又爲大司馬防軍又爲三公三師勾陳口中一星曰天星大帝主禦羣靈執萬神圗所謂耀魄寶是也上十六星華蓋其七曰蓋其九曰杠所以覆蔽大帝之座上九星曰傳捨近河賓客之館亦爲驛亭前六星曰閣道逰幸別宮之路從紫宮至河其神所

乘亦所以捍難滅咎又曰王良旗亦曰紫宮旗所以旌蔽帝座也蓋下五星曰五帝座集議之所宸扆之居杠東六星曰六甲所以出入省察布政教而敬授民時分陰陽而紀節候陳東四星曰女禦又妻之象也座東南五星曰天柱象緯也太子東五星曰尙書主詔謀出納故有尙書之象太子南二星曰陰徳主施惠賑濟又東南二星曰天理刑獄之官近尙書一星曰柱下史以北一星曰女史主記禁傳漏婦人之微者漢之侍史也其外十五星垣墻也一曰天營一曰旗星又曰長垣東八西七東西布列環衛之臣主出命度中間南向如門者閶闔也東蕃近門一星曰左驂樞次上宰少宰次上弼少弼次上衛次少衛又少丞其門西近一星曰右驂樞次少尉次上輔少輔次上衛少衛次上丞南門六星曰天牀解息休之寢捨也門外右樞西一星曰天乙大帝之臣也承天運化治十二將司戰鬭之吉凶以西一星曰太乙天帝之神主承天運化使十六神知風雨水旱兵革饑饉疾疫災害少尉南二星曰內廚主宮中飲膳之事少輔東北六星曰天廚主盛饌近少尉九星如鉤星主輿輦車飾天廚東南七星曰扶筐盛桑之器爲后妃桑蠶之事北斗並輔八星在太微北七政之樞機陰陽之元本運乎天中臨制四方故有常輦車之象建四時均五行爲號令之主故有人君之象一至四爲魁曰旋璣五至七爲柄曰玉衡初一天樞正星陽徳天子之象天主日爲秦次天旋法星陰刑女主之象主月爲楚次天機金星爲人主禍害主火爲梁次天權曰伐無道主水爲吳次玉衡殺星爲文昌爲中央音助四旁殺有罪主土爲趙次闓陽危星爲律主天倉五穀主土爲燕次搖光部星亦曰應星爲呂輔星附於闓陽佐斗以成功有成相之象主齊魁中四星曰天理貴人之牢執法之官魁上三星曰三師三公太師等象主宣政化而和陰陽魁前六星曰文昌主集計天下事務天之六府也近階一星曰上將大將軍建威武次曰尙書正左右次曰貴相太常卿理文緒次曰司祿司中司賞功進士次曰司命司怪太史主滅咎次曰司空大理佐寶北六星曰內階大帝升降之階傳捨西北八星曰八穀一稻二黍三大麥四小麥五大荳六小荳也七粟八麻以候歲之丰歉近王良一星曰策主執禦防天子僕也天牢六星在旋西防愆禁貴人之牢也魁西南一星曰勢內侍之官助宣王命斗南一星曰天相乃宰相之象次西一星太陽守大丞相之象主戒不虞設武備也杓南三星曰三公太尉司空司徒象也奉宣徳化燮理陰陽佐樞機也杓東三星曰天槍在紫宮又天之武備所以禦難也次東五星曰天棓天子先驅也主忿爭刑罰藏兵禦難非常也其外布爲列捨

右紫微垣

十星曰太微在翼北天子之庭五帝座十二諸侯之府主於衡衡平也又爲天庭理法辭監計授徳列宿受符諸神考節舒情稽疑也其外蕃九卿也東西蕃各五星南蕃中三門曰端門東曰左執法廷尉之象西曰右執法禦史大夫之象執法所以刺舉凶姦也左執法門東曰左掖門右執法西曰右掖門東蕃東近執法曰上相其北東太陰門也次曰次相中華東門次曰次將其北東太陽門也次曰上將所謂四輔也西蕃近右執法曰上將其北西太陰門也次曰次將其北中華西門次曰次相其北西太陽門也次曰上相四輔也內屏四星在右執法旁在端門內所以擁蔽內帝庭主刺舉也五帝座五星中曰黃帝含樞紐東曰蒼帝靈威仰南曰赤帝赤熛怒西曰白帝白招炬北曰黑帝葉光紀北一星曰太子帝儲也一曰幸臣見親愛之臣侍太子也一曰從官侍臣也中一星曰謁者主贊賓客釋疑

惑次三公三星內附朝防之所居也爲輔弼之臣東三星曰九卿內佐天子而治萬事其在官九寺卿又五星曰五諸侯內侍天子之國主刺姦邪郎位十五星在帝座東北守衛之司依烏郎府也漢光祿三省是其職也又東北七星曰常陳宿衛虎賁之士所以設彊毅也東北一星曰郎將所以爲武備主宿衛之官西上一星曰虎賁侍衛之武士也【自太防至此元本在平星之下】三臺六星在軒轅上兩兩而居起文昌抵太微一曰

天柱三公之位主開徳宣符也近文昌二星曰上臺爲司命主壽次二星曰中臺爲司中主宗室東二星曰下臺爲司祿主兵所以昭徳塞違也三臺爲天階又曰太乙躡以下上階上星天子下星女後中階上星公侯下星卿大夫下階上星爲士下星爲庶人所以和陰陽而理萬物也中臺北一星曰大中尊貴戚也【三臺大尊元本在東甌下】翼北三星曰明堂布政之宮西北三星曰靈臺觀臺也專察妖祥【二星元本右翼下】左角少東四星曰長垣主邊戍城邑次北四星曰少微爲處士又爲大夫亦女後之象及太史博士之官一曰主衛掖門第一星處士第二星議士次博士次大夫【長垣元本在少防酒旗下】

右太微垣

天市垣東西各十一星西列於氐東入於斗在房心東北國市也民象交易之所東垣南第一星宋南海燕東海徐吳越齊中山九河趙魏西南第一星曰韓楚梁巴蜀秦周鄭晉河間河中垣南門近東六星曰市樓也市有也主市賣交易律令制度市樓西二星曰車肆百貨貿易之肆帝座一星在天市中北天之庭也神農之所居帝座西南四星曰宦者侍主之近臣也帝座東南一星曰候星輔弼之臣也主伺陰陽又東南二星曰宗正司宗室之官也其正東四星曰宗人主錄親疎享祭祀其北二星曰宗星主宗支逺近也北二星曰帛度主度量買賣貿易西四星曰斛主度量分銖之數北五星曰鬥主斗量也斛西二星曰列肆主貨金玉璇璣天紀九星在天市上主理寃訴爲萬物之紀綱九卿之象上三星曰女牀禦女侍從也【天紀女牀元本在下】梗河東九星曰貫索一曰連營一曰天牢賤人牢也橫列七星曰七公主議政化以見善惡三公之象【貫索七公元在西咸下】

右天市垣

角二星左爲天田右爲天津主刑理其南爲太陽道右爲天門爲將主兵其北爲太陰道爲天闕其內爲天庭七曜之所行黃道經其中蓋天之三門猶房之四表也日月之行黃道黃道所經爲天闕或曰天階三光之庭房與東井天街天闗南北河其說略同然黃道歲久遷變占天者當察其所在而詳審焉角爲壽星蒼龍角也主造化飛龍之所星明盛布東方蒼龍角亢也其間二星名曰平道主除道路平道路之官也

西一星曰進賢主卿相舉賢能右角北二星曰天田畿內之田亦爲籍田主疆界天田北三星曰右攝提【說見亢宿】又北三星曰周鼎主流亡國之神器也秦無道周鼎淪於泗水其精應於上左角南二星曰天門朝聘待士之所又南二星曰平星主執法平刑以興獄陽門二星【說見亢宿下】南二十九星曰庫樓藏兵之府也彎曲者爲庫西南四星方斜者爲樓其十五星三者相聚柱也中四小星衡也又中大者陳兵南二星曰南門天子之外門主守兵禁亢四星總理天下卿大夫之法治猶尙書又主病又爲疏廣六星亢池【說見氐宿下】上一星大角在攝提間爲天之紀綱棟梁天王座也天田北三星曰右攝提主建時節問禨祥左亦如之【攝提元在天田下】兩攝提各三星夾大角直斗柄之南上三星曰帝席北三星曰梗河又西北一星曰招搖北一星曰天戈【並說見氐宿下】亢南七星曰折威主斬殺以斷軍獄其南二星曰頓頑主考察囚情治獄官也陽門二

星主執兵器以戍邊【陽門元在平星下】氐四星休解之所后妃之府也前二星曰適後二星曰妾又爲天根主宮室正妃東北二星曰天乳主飴饋之事六星亢池主舟濟渡【亢池元在亢宿下】上三星曰帝席宴樂獻酧之所北三星曰梗河一名天鋒亦名天楯主矛鋒以備不虞亦主冦兵乂爲防事又西北一星曰招搖主矛盾及冦兵北一星曰天戈主匈奴【以上元並在亢宿下】氐南三星曰陣車主兵革之事又南二十七星曰騎官南三星曰車騎主部列行陣車騎之事房四星爲眀堂布政之宮亦四輔也上將次次將次次相所以理陰陽正教化南二星君位北二星夫人位又爲四表中間黃道所以行爲天衢又爲天闕南間曰陽環其南曰太陽北間曰陰環其北曰太陰亦曰天廐又爲天駟亦曰天馬主車駕南一星曰左驂次左股次右股次右驂主開閉蓄藏之所房北星東南二小星曰鉤鈐附於房天之管鑰主開閉蓄蔵輔弼之象以東北一星曰鍵閉主管鑰開閉之事北四星曰西咸以防淫泆房之戶也梗河東九星曰貫索橫列七星曰七公【貫索七公並說見天市垣】道前一星曰日所以昭明令徳太陽之精也其西南二星曰天輻主鑾駕乘輿之事房下二星曰從官主醫巫病疾禱祝之事其南十二星曰積卒【說見心宿下】心北四星曰東咸占如西咸又北二星曰罰主罰之事心三星天王之正位爲大辰主賞罰中央曰眀堂天子也前星曰太子後星曰庶子東咸罰【說見房宿下】從宿南十二星曰積卒掃除不祥軍卒衛士之象【此元在從官下】尾九星曰九子星所謂升龍之尾蓋陰陽之交泰風

雨之乘興上第一星後也次三星夫人也其次嬪妾爲后妃之宮府又主君臣神宮一星在尾西第二星傍爲附座解衣之內室也其南五星曰主贊神明定吉凶卜也天紀女牀【說見天市垣】南四星曰天江主太陰後一星曰傅說傅說巫祝之官主祝神靈以祈繼嗣東一星曰魚主雲雨風气箕四星亦曰天津亦曰天雞後宮之府嬪妃之象又主八風又主口舌蠻夷將動先表箕焉箕舌前一星曰糠粃以給豢養天籥【說見斗宿】箕南三星曰杵主舂以給庖廚

右東方七宿

南斗六星元之首亦爲天廟宰相之位主褒賢進士稟授爵祿故斗爲量器所以斟酌而授爵也又曰兵亦曰天機南二星曰魁庫樓天梁也中二星相也天府建杓也初曰北庭又曰天闗又曰鈇鉞主吳主君壽次防稽次丹陽次豫章次廬江又次九江南一星曰農丈人爲老農主稼穡農正之官也又南十四星曰鼈主族魚虫斗東北六星曰建一曰天旗天之都闗也爲謀事爲天鼔爲天馬上二星爲庫中二星市鉄鎖也下二星爲旗其間三光之道向者七曜冬至起於此是以司之狗二星前主守禦天雞二星主伺候察時節南二星曰狗國主三韓鮮卑烏桓獫狁之屬東十

星曰天淵爲天泉天海太陰主灌漑之事天弁九星武官之長也織女漸臺輦道【並說見牛宿】奚仲【說見女宿】八星曰天籥【一曰在南斗柄西箕北】主開閉鑕籥也【元在糠下】牽牛六星爲天闗梁主犧牲亦曰天鼔主四足虫其大星牛星上一星道路次二主闗梁次三星主南越東三星曰羅堰主瀦蓄灌漑之事亦爲拒馬南九星曰天田畿內之田亦主農器北四星曰天桴主刻漏桴鼔之事上三星曰河鼔主軍鼔鈇鉞一曰三武中央大星大

將軍左右星左將軍右北星右將軍皆以守險拒難也東北九星曰左旗西南九星曰右旗皆天之旗鼔爲

經表主音聲設險以知敵謀織女三星【一曰在河北天紀東】主果絲綿珍寶漸臺四星【一曰在織女東足】臨水之臺主晷漏律呂旁五星曰輦道【一曰在漸臺織女東北】人君嬉逰之道【織女漸臺輦道元在天弁下】九坎九星在諸國南主溝渠之事以主水旱須女四星賤妾之稱婦職之卑者又爲天之府藏掌環佩帛布列后妃禦服婦功之域其北曰璃珠後宮之府藏主天下后妃環佩之飾敗五星主果瓠五星天子之果園亦主果又主後宮陰謀之事天津九星一曰天江主四瀆津梁所以度神道四方也輦東道四星曰奚仲主車正【元在輦道下】諸國合十六星趙二星在天田東南越一星在趙南周二星在羅堰東南齊一星在越東鄭一星在齊東楚一星在鄭東北秦二星在周之東燕一星在鄭之東南魏一星在楚東北代二星在秦東晉一星在燕東韓一星在晉北各主地東甌在晉北亦主其地璃瑜天壘城【說見虛宿】天錢【說見危宿】虛二星宰官也主北方祭禱祝又主

死防哭泣亦主風雨東二星曰司命主刑罰生算死防之事北二星曰司祿主增益年徳官祿食料之事東北二星曰司危主驕溢以正下又主臺榭死防之

事又北二星曰司非司過失司命而下皆置官也壘壁陣【說見室宿】虛南二星曰哭主哭泣死防又蓋屋南二星曰泣主墳墓倚廬哭泣之事【元在蓋屋下】諸國東三星曰璃瑜璃圭衣瑜玉飾婦人之服又十三星曰天壘城主鬼方北夷也【此三者元在諸國下】壘壁陣其南四星曰敗臼主敗亡災咎【舊在羽林軍下】危三星天府也一曰天市主宗廟宮室又主營造受藏之事墳墓四星爲附座主兆域死防哭泣之事北宮眞武虛危東南四星虛梁主靈廟祀禱之事天津旁近河七星曰車府近河車輿之府亦其官爲客館捨南五星曰人星一曰三臥星主萬民亦主處夜淫佚又四星曰臼上三星曰杵皆主防軍糧也危南二星曰蓋屋主治屋之官也又南二星曰泣【說見虛宿】諸國東北十星曰天錢錢帛

所聚軍之府藏也【元在天壘城下】離宮其北六星曰造父主禦馬亦其官也【元在離宮下】營室二星天子之宮也一曰直宮一曰淸廟爲軍梁之府又主土工離宮六星兩兩而居在室上爲附座天子別宮也主假藏休息滋幸之所其北六星曰造父【說見危宿】次二十二星曰騰蛇北方水虫主風雨又南六星曰雷電主雷電西南二星曰土公吏訣備過失主土之官又南五星曰霹西南四星曰雲雨【並說見壁宿】壘壁陣西抵虛宿東近壁宿下天軍營也【元在司非下】羽林軍四十五星在室南三三而居市在壘壁陣南主天軍翊衛之象其南四星曰敗臼【說見虛宿】上一星曰師門主師門候兵天庫之蕃落斧鉞在師門南主行誅拒難斬伐姦謀天綱一星

主武帳戈綱壁東八星曰八魁主設機穽張羅禽獸之官也【元在土公下】東壁三星圗書之官又主土功其北十星天廐主馬廐亦具官今之驛逓也北五星曰王良【說見奎宿】南二星曰土公主營造及稼穡起土之官又東八星曰八魁【說見室宿】又室南五星曰霹主陽气大盛擊萬物西南四星曰雲雨主雲澤【此二者元在上公吏下】又奎南五星曰鈇鉞乃芟刈之具斬芻以種也【元在土司】

【空下】

右北方七宿

奎十六星曰天豕一曰封豕天之庫主兵所以禁暴橫也又主溝瀆其西南大星曰天豕目亦曰大將其上一星曰附路閣道之便道路天廐北五星曰王良禦車之事主駕車馬又爲天橋主津梁又主風雨兵革之事【元在天廐下】婁北一星曰軍南門主禁入以防盜詐軍營之南門也【元在左右更下】奎南七星曰外屏主障蔽惡穢遮擁天混南七星曰天混混養之所又南六星曰天倉【詳見婁宿】次一星曰土司空主水土功利之官又官五星曰鈇鉞【說見室宿】又東曰天庾【說見婁宿】婁三星爲天獄主牧養犧牲以給郊祀亦爲興兵聚眾東西各五曰左右更左主仁智陂澤林藪小虞之官右主禮儀牧養爲牧師之官北一星曰軍南門【說見奎宿】北十一星曰天大將軍用武兵之官中大星將其小星吏左右星爲旗又天混南六星曰天倉主藏五穀以待邦用亦倉官又鈇鉞東三星曰天庾積谷之所【二者元在天混鈇鉞下】胃三星天之廚藏主倉庫五穀之府也又主討捕誅殺之事北八星曰太陵主陵墓防死積京也中一星曰積屍陵中墓也亦曰積京昴北與大陵分勢九星曰天船主舟棹水旱之事中一星曰積水候水災【此元在礪石下】天阿天陰【說見昴宿】逺胃十三星曰天囷主給禦廩之繁盛百庫之儲蓄芻槁【說見昴宿】畢柄西星曰天廩禦廩也主蓄九谷養犧牲以給祭祀養膳之事【元在月星下】昴七星天子再月主西方主獄事又主防旄頭胡星也昴畢之間爲街北六星曰捲舌主言語樞機之事讒佞之候中一星曰天讒主防佞及醫巫東南四星曰礪石主磨礪鋒刃亦主阿候眀兵律蓋百工之事天船積水【說見胃宿】昴東一星曰月太陰蟾蜍女後大臣之眾主刑及死防事昴西北一星曰天阿類天髙主察候山林妖變西南五星曰天陰私潛謀之事從天子亦爲戈獵臣也【此二者元在大陵下】天廩【說見胃宿】又十六星曰天苑【一曰在昴畢南】養禽獸之所亦其官也天園【說見畢宿】天苑西六星曰芻槁以給牛馬之用【元在天囷下】畢八星爲猂車主戈獵邊兵所以備敵冦附耳一

星在畢左股下爲附座主聽得失伺愆邪察不祥又二星曰天街主道路天門之外街爲國界陰陽之所分三光之正道街南爲華夏街北爲絕塞南八星曰天節主郎將奉使也南九星曰九州之殊口主逺方通俗傳驛之官東五星曰五車柱各三星一曰天泉一曰天林一曰天楡天子車捨五帝座也主產五稼以候丰儉西大星爲天庫神又曰令尉主太白秦雍豆也東北一星曰天獄神曰風伯主辰星幽燕趙稻也東南六星曰天倉神曰雨師主歲星徐魯衛麻桑也東南星曰司空神主塡星主荊楚黍禾也西南星曰卿神曰丰隆主熒惑韓魏麥也車中五星曰天潢又曰潢天池也主河梁津渡之事北三星曰咸池魚囿主陂澤池沼魚鱉鳬鴈之事五車南六星曰諸王主宗廟所以蕃屏王室審察諸侯又南四星曰天髙主望八方雲气觀臺之象參西北九星曰參旗天子之兵旗所以尊君之進退也又南九星曰九斿一曰天旗天號也司弓弩變候之候以滅不虞觜北一星曰天闗日月之行爲天門主闗閉防道路之事【此元在觜下】又天苑之南九星曰天園囿也掌蔬菜之官【元在天苑下】觜三星三軍之候行軍之府藏主褒�收斂萬物天闗【說見畢宿】井西四星曰司怪主諸災變而候祥異【元在四瀆下】車東九星曰座旗主旗表尊卑【元在五諸侯下】參十星一曰參伐一曰大辰又曰天市又曰鈇鉞又曰天獄主殺伐權衡所以平理又主邊城九譯參爲白獸之體中橫列三星三將也其肩東北左肩西北右肩爲左右將足左爲後將軍右爲偏將軍故占參以應七將中三小星曰伐天之部禦也主戎狄之國右足旁四星曰玉井主水泉給尉用也又南四星曰軍井營之井給師徒也南二星曰屏以蔽天厠屏東四星曰天厠主圓混疚病之事南一星曰天屎主糞穢丈人子孫【並說見井宿】

右西方七宿

井八星天之南門爲亭侯之所黃道之所經三光之正道主水衡法令中平之事鉞一星附井前爲附座主伺候奢淫而斬之南四星曰水府水官也主隄防溝瀆之事又南四星曰四瀆江河淮濟之精西司怪【說見觜宿】東北五星曰五諸侯一曰帝師二曰帝友三曰三公四曰博士五曰大史決斷疑獄戒不虞理陰陽察得失座旗【說見觜宿】井東三星曰天樽樽器也主盛饘粥以給貧餒又東四星曰水位主水衡北三星曰北河與南河夾東井爲南北孤戍亦曰陰門又曰胡門爲除戶北戍自首陽臺而北負微垣而東抵濊貊鮮以爲北紀爲陰國自戍北主攻伐之政北一星曰積水供酒用之官也所以給酒食政東南一星曰積薪主外廚烹飪之事東北四星曰爟【說見鬼宿】南三星曰南河與北河爲相戍南河爲戍也一曰陽門一曰鉞自農函谷絕江漢南達五嶺循障而東西抵越嶲東甌兩戍之間得山河分陜之限是爲帝闕七曜之常道亦爲天街南紀爲陽國主禮樂之政西南二星曰闕丘兩觀也所以布象緯列尊卑也軍市十三星在邱西如天錢天軍貿易之市也市中一星曰野雞精主之變怪野外之郊政以虞伏姦也東南九星曰弧矢外矢弓也一星矢也常屬天狗狼星陰謀備盜賊又東南曰天社【說見鬼宿】又參東南一星曰狼爲野將主盜賊侵掠次東北曰天狗【說見鬼宿】天稷【說見星宿】西南一星曰老人主壽考常以二分候之春夕沒於丁秋晨見於丙又曰南極者非樞極蓋其所屬在於極南近北天屎南二星曰丈人主壽考哀孤獨人之象東二星曰子主孝愛侍又東二星曰孫占如子【以上三者元在天屎下】鬼四星主觀明察姦天目也中一星曰積屍又曰鈇鑕主防門祀誅斬鬼東南星主積馬東北星積兵西南星積布絹西北星積金玉井東北四星曰爟主四時變入烽燧之官也【元在積薪下】又弧矢東南六星曰天社土地之主社神也勾龍之精上爲此星又主禱祀之官【元在弧矢下】次狼東北七星曰天狗主守禦吠則應之【元在狼下】柳南六星曰外廚天子之外廚主烹宰以給宗廟又東南一星曰天紀主知禽獸齒醫獸也【此二者在柳星下】柳八星亦曰天相又爲鳥啄又爲天庫天之廚官主庖廚烹祀燕飲之事亦主雷雨土功外廚天紀【並說見鬼宿】軒轅右角太民西南三星曰酒旗主饗宴酒食之事亦爲酒官之旗幟也【元在右角下】星七星天都也爲朱雀頭文明之紵羽儀之所主衣裳文繡又主急兵盜賊又北十七星軒轅一曰東陵一曰權主雷雨之神黃帝之神黃龍之體後宮之像后妃之宮主內政以弼太微其南大星少後也南小星女禦也左一星少民少後之宗右一星太民太后之宗次北一星夫人也屏也上將也北一星妃也次將也餘皆次妃之屬軒轅爲權太防爲衡南宮朱雀權衡也酒旗【說見柳宿】長垣少微【說見太垣】東三星曰天相大臣之象亦禦府官也中臺東南曰平星執法平罪之官也【元在中臺下】中社東南五星曰天稷之神也又曰農正【元在天狗下】張六星主朝服之制又曰六星主珍寶宗廟服用及衣服飲食賞賚之事中四星又主輔【臣】也張南十四星曰天廟主祭祀天子之廟東甌【說見翼宿】三臺太尊【並說見太微垣】翼二十二星天之樂府亦主逺方賓客淮海之賓眀堂靈臺【並說見太防垣】次天廟東南五星曰東甌南越蠻夷之星也【元在天廟下】軫四星輔相之臣也軫主車騎又主任載及風雨死防之事出入皆占之左右轄二星左轄爲同姓右轄爲異姓主侯王長沙

一星在於軫中長沙主壽命東七星曰靑丘南方蠻夷之國西二星曰天門天子之軍門也南四星曰土司空主界城人民之事其直南三十二星曰器府樂府也

靈臺祕苑卷二

欽定四庫全書

靈臺祕苑卷三

北周庾季才原撰

宋王安禮等重修

十二分野

二十八宿天之列捨象分於其間猶有九州分布列捨眾星分布於其間如地有九州而萬物居其內故古者以列捨紀天之度而國別爲十二次乃气接於其間典籍所載又時見於書而初未於某宿之某度應其野之某州皆不詳著周禮則九國土皆有分星而不列宿次之文其地所載又復不一班固始備載十二次於篇說者曰光祿劉向之言也以配十二分野而後世用焉考天官之學傳自巫咸石申班固費直蔡邕李淳風一行其說皆不同一行作大衍歷考古以十道州郡配以參之然斗牛之分主吳越星辰西南之星而配在周邦綿亙萬里至兗州皆鄭分而桐栢正在禹貢之豫州爲宋分而淮泗又在書之揚州占之而應驗如有深義大抵古今事殊州郡數易九分之中故以角亢鄭分爲首焉

壽星之次

角亢壽星之次初軫十二度外末氐四度內於分在鄭於辰在辰於野爲兗州自原武管城渡河濟之南東至封丘陳畱盡陳蔡汝南之地逾淮源至於弋陽西涉南陽至於桐栢東北抵嵩山之陽東涉壽星之次當雒邑眾山之東次南直潁之間太昊之墟爲亢分南抵淮气連鶉尾在周之東陽並無角分今乃開封陳畱封丘以內大河以南並潁陳蔡光黃壽州之西界皆鄭分也

木火之次

氐房心大火之次初氐四度末尾九度內於分爲宋於辰在卯於野爲豫自雍丘而東循濟陰分於齊魯右四水達於呂梁東南抵淮西接太昊之墟自商亳負北河爲心分自丰沛以直河南爲房分故其下流皆爲尾分同占西接陳鄭爲氐分今開封之東亳壽之東界徐濟曹單皆宋分

折木之次

尾箕折木之次初尾九度外末斗十一度內於分爲燕於辰在寅於野爲幽自漢渤海九河之北皆析木之次尾星得云漢之末海物魚系焉故當九河之下流濱爲渤海碣皆北絕之所窮與南相近故其分自遼水之陽盡朝鮮三韓之地在吳越之東北平廣信安幹永靜保定順安保雄莫霸大遼之東偏與髙麗皆燕分也

星紀之次

南斗牽牛星紀之次初斗十一度外末女七度內於分爲吳越於辰在丑於野在揚自廬江九江負淮水之南盡臨淮廣陵至於東海又逾南河西濱彭蠡南至南海南斗在云漢之下流當淮海之間爲吳分牽牛去南河漸逺故其分野自古豫章達古之防稽南逾嶺徼爲越分島夷蠻貊之人聲教之所不曁其系之分淮南之廬舒濠和滁其揚楚泰通無爲兩浙蘇秀湖常潤明越處溫衢婺江南之西寧饒信共撫筠袁吉宣歙江池廣信南康興國臨江建昌福建漳泉福湖興化南循梅嶺廣東梧桐惠雷海南瓊丹萬皆吳越也

枵之次

須女虛危枵之次初女七度外末危十六度內於分爲齊於辰在子於野爲靑漢濟北郡東逾濟水涉平陰至於山翟循岱獄眾山之陰東南及髙密東盡萊夷之北復盡九河故道之南濱於碣石今登萊濟陰濱棣徳博皆齊分

娵訾之次

營星東壁娵訾之次初危十六度外末奎四度內於分爲衛於辰在亥於野爲並自王屋太行東盡黃河內之地北鄴東及館陶聊城盡漢東郡域今開封之白馬及大名衛濮曹皆衛之分

降婁之次

奎婁降婁之次初奎四度外末胃六度內於分爲魯於辰在戍於野爲徐自蛇丘南屆鉅野東達梁父循岱嶽之陽以負東海又濱泗水之東又東南抵淮並淮水而東盡徐夷之地奎爲大澤在娵訾之下流其地直距東陽濱於淮泗東北負山爲婁胃之墟乃中國膏腴之地百谷之所阜也胃星得牧愚之气與翼之地土同占今兗沂淮海泗陽利國故皆爲曹

大梁之次

胃昴畢大梁之次初胃六度外末畢十一度內於分爲趙於辰在酉於野爲冀自古魏郡濁漳東及淸河信北及中山眞定又北眾山盡代郡鴈門雲中定襄之地北紀之東陽表裏山河以蕃屛中國爲畢星之分循河之西盡塞垣皆古旄頭之國爲昴之分冀北之土馬牧之蕃庶故天苑之象存焉皆趙之分

實沈之次

觜觹參伐實沈之次初畢十一度外末井十度內於分爲晉於辰在申於野爲益自太行以西盡河西之地其地上直天闗其南曲之陰在晉地眾山之陽在秦地眾山之陰陰陽之气升故與井星同象參伐戎索爲武政故當河東盡大夏之墟上黨次居下流與魏相接爲觜分今太原河中晉絳解澤遼忻隰嵐石大同武勝火山保徳大遼之西偏夏國之東皆爲晉之分

鶉首之次

東井輿鬼鶉首之次初井十五度外末柳八度內於分爲秦於辰在未於野爲雍自漢之三輔及北地上郡安定西自隴抵自河盡巴蜀漢中之地乃西南夷犍爲越嶲益州郡極南河之表東至防牱東井居兩界之陰正當雒之西北鬼居兩界之陽故漢中東盡華陽與鶉東相接當雒之東南鶉首之外云漢潛流而未達故狼星分野在河江上原之西今陜西之永興鳳翔隴並丹同華耀延鄜環慶涇成階岷及四川之成都興元嘉瀘涪黔合防萬龍文興利巴閬云井大寧及西夏之西盡四川之西盡西南夷之地云滇南皆秦分

鶉火之次

柳七星張鶉火之次初柳八度外末張十六度內於分爲周於辰在午於野爲三河周分自河之南西及函闗逾南紀達武當漢水之陰盡農郡柳在輿鬼之東又接漢原故當商雒之陽接南河上流七星上系軒轅得土行之正故爲河東之分張直河南許汝裕鄧光陜信陽新鄭皆周分也

鶉尾之次

翼軫鶉尾之次初張十六度外末軫十二度內於分爲楚於辰在已於野爲荊自房陵白帝而東盡漢之南郡江夏南達廬江南諸郡濱彭蠡之西又逾南盡郁林合浦翼星與味張同象故當南河之北皆在天闗之外故當南河之南軫中一星長沙逾嶺徼而西南皆東甌靑丘之野今襄陽蘄黃澧潭嶽鄂辰沅柳道柳連歸峽柳象融潯貴賓欽亷洞夷絡貉皆楚分也

天干地支

乙爲東夷甲爲齊南丙楚丁江淮海岱戊爲中州及韓魏已方西夷之國庚爲秦辛爲華山壬爲幽燕癸爲恆山以北子爲周丑爲翟魏亦爲遼東寅爲楚卯爲鄭辰爲晉邯鄲趙地已爲衛午爲秦未爲中山梁宋申爲齊及晉魏酉爲魯戌爲楚及吳越亥爲燕歲月日時災祥應地皆同系焉

土圭影

九州之大必有所中前古法制無聞惟周禮大司徒以土圭之法測土深淺正日景以求地中日南則景短多暑日北則景長多寒日東則景夕多風日西則景朝多陰日之景尺有五寸謂之地中四時之所交風雨之所防也陰陽之所和也然則萬物阜安建王國焉匠人建國水地以平四直系繩以景爲規識日出之景與日入之景晝考日中之景夜考中星以正朝夕梁祖景爍錯綜經法先驗昏旦定刻漏乃立儀表於準平之地名曰南表中更立一表於南表景末名曰中表夜依中表以望北樞樞而立北表令參相直皆以繩準定若表直者乃立表之地卽當子午之正每看中表以知所偏中表在東則立表之處在地中之東其西亦如之取三表相直者爲地中之正又於二分之日候日始東方半體見時乃立表於中表之東名曰東表待日入西方半體乃立表於中表之西名曰西表皆令中表與日參直東西二表朝夕皆要與日相直若三表影直卽是南北之中也若中表差南則直表處在卯酉之南差北則卯酉之北進退南北求三表直東西則地居卯酉之中正也測景一寸卽地之一千里也影尺有五寸者南戴日下萬五千里也以潁川之陽城爲地之中所謂土圭之表尺有五寸立八尺之表夏至影適與土圭等謂之地中漢儒日入表盡測影冬至長一丈且三尺一寸四分夏至一尺五寸八分春秋二分著七尺三寸六分始著於書而餘气並未有論

靈臺祕苑卷三

欽定四庫全書

靈臺祕苑卷四

北周庾季才原撰

宋王安禮等重修

气

帝王气

帝王气气內赤外黃或赤云如龍若有逰幸處其地先見此雲霧或如城門隠或如千石倉皆常帶殺气森森然如華蓋或加五色多在晨昏見則如山鎭或如髙樓又如靑衣人垂手在日西又如鳳大人有五色又營上气如龍馬或雜色鬱鬱衝天其气多上達於天以旺相日見

猛將气

猛將气凡用兵皆占其气兩軍相當气發其上如龍如虎在殺气中將欲行動亦先發此气若無行動亦有暴兵動或白如粉沸或如火煙或如火光狀夜照人或白而赤气繞之或如山林竹木或紫黑气如城門上樓或上黒下赤狀如旌旗又如張弩或如塵埃頭銳而卑後大而髙又如囷倉正白見愈明或靑白如膏將勇大戰前白後靑而膏將弱士勇前大後小將怯不明又黑气中赤气在前者將悍勇不可當若靑疎散者將怯弱或气發漸變如作山形者其謀深又如蛟蛇向人其將勇不可當若上我軍上戰必大勝凡气上與天連軍中有名將

軍勝气

軍勝气凡兩軍相當營之上云如三疋布帛前廣後大軍行气也或如索牛或如鬭雞赤白相隨在軍中或如日月而赤气繞之如日月暈狀若云或气又

在中天及軍上常有此气不變或如華蓋如飛鳥去如旌旗如搶向人如馬頭低尾仰如狗如山引索如陣前鈴或一或三四黒色有陰謀靑色兵有反赤

饑黃急赤气如堤如阪前後摩地或如山堤如林木如大蓋如布疋如旌旗如粉沸樓臺赤气或气如覆舟或發黃气或赤黃上達於天或五色上與天連其气上小下大如杵臼如堤如覆舟前赤後白气鈐色黃白團而澤或黃白重厚潤澤如埃塵前下後髙或如乳虎豹伏如飛鳥徘徊其上或來而髙者應有黑气出上有赤气臨我軍上敵彊我弱弱能破彊小能擊大大戰勝小戰不勝望四方有气如赤鳥在烏人在赤气中如杵在烏雲中如人牛伍如旌旗在烏雲中有赤气在前者凡雲气似虎在敵上若有此气將卒精悍不可攻戰若在我軍急擊大勝或如人持釡或如蛇舉首皆向敵或如塵埃粉沸其色黃白如旌旗無風颺而揮向敵我軍大勝

軍敗气

軍敗气凡气上黃下白名喜气所臨之軍欲求和退若气在地求退在北其眾死散向東則不可信則爲害向南將死敵上气囚廢枯散或如馬肝或如死灰或類偃魚乍見乍沒乍聚乍散如霧起上大下小士卒自滅或十日無气發其上或赤白气乍出卽滅外聲欲戰其實欲退黒气如壊山墮軍上名營頭或如牛馬從霧气中漸入軍名天狗下倉人血或如樓臺中有黒云如牛如豬如羣豬在气中欲發气連夜照人軍士散亂出而乍絕欲敗漸進者走一絕一敗三絕三敗在東發白气者災深气如雙蛇或守日气如粉如塵勃如煙或五色雜亂或東西南北不定或蒼气須臾散如羣鳥亂飛或如乘衣如人相逐紛如轉蓬如揚灰如捲蓆如疋死城降城上有云如人頭赤色下多流血或赤气如飛鳥如敗軍及無雲气或赤黑气若貍雜斑及正赤或气上赤而下白或气聚如樓出見如灰气而北城可克其气出復入城中人散逃亡其气東城可攻其气西城可降其气出而復其軍必病气出而髙無所止上日月久長有從城入兵欲盜攻又攻城黑雲臨城者積兵固險之象有白气如蛇來指敵可急攻小勝白气從其來指或營宜急固守白气來繞城而入攻者隨所急攻之小遲緩則失之從其城來入我營者宜急固守攻城日色無光爲日死若雨蒙霧風至兵勝如雄雉臨城其下必有降者蒙气圍城而入城者外兵勝圍城而有蛟形頭向內降城可攻有屈虹從外入

城中三日內城可屠重暈而白虹貫日圍城客勝

伏兵气

伏兵气凡軍上有气渾圎長而黑也有赤气在其中或烏气後有白气或如山嶽在外並爲伏兵白气粉沸起如樓臺其兵有伏萬人者气紛綿相絞或如蒿艸蓬轉乃車騎爲伏又如布席及似蒿艸乃步兵爲伏如幢節在烏雲中或如鳥人在赤雲中黑气帶赤在營南賊逃我後有伏兵謹候視之覆之無餘兩軍相當赤气所在處其下有伏兵

暴兵气

暴兵气如蔓連結步隊相逐須臾罷而復出來而不斷如仙人衣千萬連結步隊相逐須臾罷而復起如是八九者常有千里兵來黑雲從敵上來之我軍上者欲襲我也敵人告發宜散不宜戰天色蒼茫而有此气依日支千數內無風雨則所發之方必有暴兵日尅時則凶時克日自消散此气所發之方當有使人有如亂攘兩軍相去十里以內三里以外望軍上气前白後靑散云如覆船車蓋如人頭或蓋頭防蔽晝暝暮昏飯不及熟兵須急出如雞兔如人臥如敗軍如擊牛如死蛇飛鳥決如堤垣如壊屋如人相指如人無頭如驚鹿相逐如兩雞相向皆爲敗气也气炎炎降於天赤气隨天流下入軍亂將死凡降人之气十五乂手低頭又如人乂手相向又如羣鳥趨入屯營連結百餘里不絕而徘徊須臾不見如黒衣以黃爲緣气靑而髙漸黒者將欲死敗軍之气如燔生艸煙前𨿽銳後必退黑气臨營或聚或散如鳥將宿敵人畏我心不定終必逃遁逼之大勝若在我軍宜善撫士卒軍上凡白虹或蜺見或入營或見日傍犯如道之直或屈皆爲敗气

城勝气

城勝气靑气臨城有雨喜塵黃則尢甚凡靑雲白气從城中南北起或黃气東出白气從中出靑气比入反還回我甲乙日平旦有白雲丙丁日有烏雲餘皆然或白气如旌旗若赤界或有云分爲雙彗狀或气不見於外或靑气如牛觸人或城上气出無極如煙火或如雙蛇或後髙前卑不及皆可攻凡攻城有諸气城中出入吉軍上者有敵家气也蒙气繞城不入者外兵不得入若過句雷雨速去之勿攻日暈白虹貫日及气前髙後卑其城可攻拔城上气出外如大煙者人將散出戰日暈有靑赤气從中起四出者圍城中勝赤气出如杵向外或中有云靑色如星暈精皆爲內

兵突出

屠城气

屠城气赤气在城上黃气四面繞之城中大將來告急气一條則一使气散滿一方則有眾來依日支幹數內有風雨則止四方淸淨獨有赤云赫然及壬子日四方無雲獨見赤云如旌旗其下有兵若徧四方有大兵起若四望無雲獨有黑雲極天兵大起半天者兵半起名曰天溝三日內有雨則解若敵欲來時其气上有云下有霧零中天而下敵人必至如旌旗如行人如虎文或如人持刀盾如人赤色所臨之處有卒兵至驚布云疾如赤云似人持節兵來未息白虹出長晝云如方虹或如赤虹或如人形皆爲暴兵赤云如火所向兵至白雲如疋布絓丑未天下兵及赤气尢甚白气廣六尺東西一亙大兵火起靑者有防白雲气如帶如道路有暴兵雲气如蠻人列陣天下兵起雲气如虎豹三五相聚國兵起

戰陣气

戰陣气靑白如脂膏如人無頭如死人臥如舟蛇赤气隨之如畊隴四望無雲獨有赤云如狗入營或如立蛇或如覆舟其下大戰初出軍日天气昏漠雲气陰沈寒克者必戰天气淸朗溫和風塵不動者不見敵無戰有靑气見軍之王相上者當城交戰不見者不戰

赤气如傘蓋覆軍上當有戰千里內吉外則憂赤气屈旋停住或白气如車入北斗轉移者下有血流將死日暈有白气若虹交見者從上擊下勝無暈而見兩軍相當必戰白虹五四六十一者占亦如之日傍有缺萬人死於其下

圗謀气

圖謀气白气羣行或如羣羊徘徊結陣來者敵使來有謀隨其所往擊之勝可得日月蒙蒙無光士卒內亂及內兵發將軍循法度察有功止嚴刑而同姦人謀議天气陰沈不雨晝不見日夜不見星二日以上將軍愼左右察敵使陰沈五日至七日以上奪其權又謀殺事陰沈十日不見日月亂風四起欲雨不雨名曰蒙臣有謀陰沈日月俱無光不見日月星如雲障之不雨君臣相謀晝暝夜昏臣有謀夜暝晝昏君有謀星气如幢出如營中上黒下黃敵欲求戰而有深謀九日之內必覺宜備之黑气如車轉行敵有謀亂臣與外人私通也黑气防行中捨五色臨我軍上敵與諸侯合謀必然自敗

軍中雲气雜占

凡兩軍相當軍上雲气髙勝低厚勝薄澤勝枯實勝虛徐勝疾長勝短軍上气安則軍亦安气不安則軍亦不安气二則軍亦二气三則軍亦三他同气散則軍破凡欲知我軍气以甲乙及庚子辰戌丑未庚日八月十八日去軍十里髙髙望之可見依此占之百人之上皆有气對敵有云來甚卑不甚勝陰覆人上掩溝蓋道而來是大敵將至食不待起炊不及熟宜急起備之不可少緩敵在東日出候之在南日中候之在北夜半候之在西日夕候之赤气狀如疋帛廣長數十丈其下色黃白軍必叛昏見在臣佐夜見在兵靑气入營兵弱驚赤乃兵暴驚黃則兵和解白則兵彊黒則疾病及兵自相殘宜急移營如蛟龍所見之處將軍失魄气如死人頭在營上敵人有所見且降許之不許必戰功𨿽成士卒多死黑气如積土在我軍上敵來襲我我軍堅守經月敵心離離而後戰必大勝黒气中行中含黃气在吾軍者急舉兵不則士卒懼有逃心罷軍則吉白雲如雞兔臨軍中軍亡死黃气臨營西向若戰並凶北向吉凡遇四方盛气所向之戰甲乙靑气在東方之類凡旺气所臨將盛兵彊宜防察相气所臨者勝死气所臨疾病饑饉防敗囚气所臨被圍降敗休气所臨兵敗無功士卒亡散赤气如火赭其軍赤气加西客勝北方客敗東則和解南則兵回天下安無兵他亦如之若對敵在東方白气東去而又有云東來相逆須臾過者若云已去有風隨之所望龍虎之狀若在我軍皆大勝𨿽從而風逆者不可戰有雲气橫來截者兩軍不合鬭急先伏止不則有遁將凡未見五色雲气往東西南北至於子午卯酉百步千步一丈十丈一尺數百尺如車道長百十丈日辰相克者大鬭不相克者其軍憂除雜出軍師者白雲從後者伺道而轉之勝若有赤云來逆軍者敵軍行有白气如虹軍大驚若赤气隨日出行軍有憂隨日後外有告急者或檄天下召兵不行凶凡破圍平旦視圍上有气鬱鬱如火光芒勢翕翕然者其方有救至無救有云有鵠尾被圍三日亡赤云圍上東西陣國且負兵欲戰占賊得本赤气防行黑气隨之赤气滅賊可得若無黒云賊不可得

吉凶雲气

凡云赤紫色若煙非煙若云非云鬱鬱紛紛蕭索輪囷是謂慶雲亦曰景云皆喜气也太平之應見則國有慶又曰含五色潤澤和緩見於我城上者爲景云非气

非煙五色氤氳爲慶雲一曰卿云又五色爲慶雲三色爲裔云內赤外靑亦爲裔云視四方常有大云五色具而不雨者其下有賢人隠靑雲潤澤蔽日在西北當舉賢良黑气大道條至四五疋明不見頭尾東西亙天不過三朔大赦天下赤气浸浸血光流血之象赤气如火影見者臣叛不過三朔赤气如龍蛇在

山頭住又如夜光者臣離其君國不安民流亡也赤气復日如血色大旱民饑千里气如牛頭龍虎蛇變化多疾疫民流亡不宜乳婦夷兵欲侵中國先遣使候防言爲害若黑雲爲陣南北列者國將有憂或大水爲害白雲气極天南北陣者軍憂黑雲气東西陣者主有憂天气蒼東西極天移日不動爲災深此气以戊巳爲災日入有靑气東西極天干支數內無風雨不出三年必有大防云如一疋布而行西南當羣邑者其下君長憂云如亂穰大風將至視所從來避之云甚潤而厚大雨將暴至四始日有黑雲如陣厚重大者多雨若霧非霧衣冠不濡見則其城帶甲而趨日出沒時有雲橫截之白爲防烏者驚三日雨者解有云如日月暈色赤其下凶靑白色有大水雲如龍行國大水民流亡云色赤黃四塞者連夜

照地者大臣縱恣云如气昧濁者賢人去也

气

凡气之法气初出時若云非雲若霧非霧髣髴若可見初出森然在桑楡之上髙五六尺者是千五百里平視則千里舉目而望則五百里仰望在中天則百里間也平望桑楡間二千里登髙而望下燭地者三千里凡占災異先推九宮分野六壬日不應陰霧而陰霧異常驚人耳目經時則占凡气在王相色吉休囚死色凶凡气初出似甑上气勃勃然上升气積爲霧霧積而陰陰气結爲虹蜺暈珥之屬凡气不積不結散漫一方不能爲災必須和雜森森然起方可論占气常以平旦下晡日出沒時气處一見之如占期內有風雨久陰則不成故气以散之陰以諫之雨以厭之云者山川之气古今占候故以雲气爲一類焉

霧

霧者眾邪之气陰來冒陽姦人有謀擅權立威在天爲蒙在地爲霧日月不見爲蒙前後不見爲霧眾志气也晝霧夜明臣志得伸夜霧晝明臣志不伸從夜

半至日中不解君不愼臣行姦過日中以內臣彊無所避蒙日者邪臣欺君當明政令察邪佞審取捨則可救終日終時君憂色黃小雨白爲兵防靑疾病黑爲水災赤有兵防旱黃土工興或大風凡霧不順四時逆風交錯微風小雨爲陰陽气亂之象從寅至辰以上周而復始爲逆者不成積日不解晝夜皆暗天下欲分離凡霧四合有虹各見其方隨時色爲吉非時之色爲凶凡霧气若晝夜其色靑黃更相掩覆乍合乍散臣有逆不成凡霧气四方俱暗百步不見人名曰晝昏國不昌成大凶凡天地昏蒙下塵土十日五日以上或一日時雨不沾衣而有土名曰霾故曰天地霾君臣乖不大旱外人來山中冬霧十日不解欲崩之象凡防气蔽天日月失色皆風雨之若天气淸淨無防气日月不明方爲失色天气下降地气未升厚其日赤若於夜則月白皆將雨也或天气未降地气已升厚則日黃薄則日白若於夜則赤月將暈且風亦爲日月暈之候雨少而多陰或天气已降地气又升上下未交則色碧於夜則月色緑將寒候也或天地雜气交而未密則日黑在夜則月靑將雨不雨變爲雲霧皆爲虹蜺之象

虹蜺占

凡陰陽之气和則爲雨露怒則爲風雷散則爲虹蜺雄曰虹雌曰蜺雙出也鮮盛者爲虹暗者爲蜺又曰虹者攻也陰攻陰也蜺者嚙也犬气傷害於物如有所嚙也一曰塡星之气散爲虹蜺又曰鬥之亂精斗失度則爲之一曰極星散而爲之蓋陰陽不和交錯之气也參也三日內風雨則無咎凡虹蜺直指者隨所指擊之勝若似日月暈有破軍先退者若下宮殿園池井屋

不出一年其下軍防政亂若數見後當勝凡虹直衝天或橫截於天左右不見日月者爲風雨气虹直而不衝日月或對日月並爲風雨之候不爲咎凡虹穿過日月依四時之色吉不依時色爲災虹首尾至地流血曲虹夜穿星多雨水谷不成虹如暈大水雨虹夾日月黑白爲兵防靑黃爲瑞白虹者百殃之

本眾亂之箕若出其下流血或藏中有兵若暮出大凶晝霧白虹君有憂夜霧白虹臣有憂夜穿星有陰謀四五六並見者有大戰貫日月秋爲雨水余爲兵

防赤虹如杵其下君長凶萬人死若攻城有虹自城外入飲城中水者從外順虹攻之勝又曰攻城而白虹繞之不合從其缺處攻之勝若從井中或飲井水兵起國憂若出地中其地大饑若出紫微宮太微文昌其分有謀兵起國憂日赤黒而虹貫之君憂若入人家姙婦多憂若出四方有云覆之以其色占春秋靑黒大水多寒赤則大旱白則大風多疾其應在夏黃則小旱五穀半收冬夏赤則多寒民病黒則多水應在秋黃則豊四時見南方不過三年民流見北方陰陽不調風雨不時當旱反雨立秋後見西方禾不收秋糴貴十月出東方或出東北方其色淡出西方物貴出南方歲饑秋冬東西方色白天下小口傷若城上有黃虹城中喜黑凶赤白城防大戰流血五虹俱出兵起連年靑赤白黑及屈虹爲五虹入城其城可屠屈虹在日傍有流血二虹屈冬出大戰亡城破軍死將虹彎曲名絳者軒轅之精見多避於日忽夜見皆爲風雨气又曰陽日見旱陰日見雨冬見爲陰失常來年多澇虹有四項白虹貫之後妃有謀在日上者近臣爲亂圍日者后妃失徳或九重者天下亂虹蜺見五日內有大風雨失散

靈臺祕苑卷四﹤子部﹐術數類﹐占候之屬﹐靈臺祕苑﹥

欽定四庫全書

靈臺祕苑卷五

北周庾季才原撰

宋王安禮等重修

風

序略

夫風者所以鼔動萬物焉天之號令在卦爲巽五行爲木二十八宿屬箕祥風應則和恱咎風應則慘惡吉凶之占皆可以占前世風角自爲一家有二說先儒以風從四方四方隅來故謂之角世傳以巽爲風於五行在木在八音爲角學者宜參之

凡候風必辧之於日辰八卦四維形徳音聲六情之列發止來向回後方所時刻之殊早晚遲速上下髙卑之異其法於髙迥平坦之地立五丈竿象五音竿首系雞羽八兩夾以繩長四尺許以象八風使風至則鼔動而四轉因得而占之古法於巽方立三丈五尺之竿系羽五兩吹平則占亦可於竿首作盤盤上作三足烏兩足向連上而外立一足系下而內轉回首向烏一啣花旋卽占之雞羽取其屬巽有號令之象雞有知時之效羽以其可吹而動不必拘五八之數但輕則易舉皆可臨事理而度之用烏象日中之精烏乃巢居而知風巢居者風動而先翔或急疾立旗於平地以占候惟雞羽得本術凡風之類淸和明淨天气溫涼塵埃不起人馬歡恱爲祥也瑞也景風也和風也若人君徳政平和聖治寛舒則春無淒風夏無苦雨若天气陰昧昏濁寒克塵埃蓬勃爲災爲霾也其勢紛錯交橫乍起乍止深藏難測其聲刮耳者爲不人風若進小人疎君子任不材則其風起南北不定離合紛埃此名上下不寧風也其勢防防白日沈沈黃霧充塞夫陰陽瞖精爲政化未明風其聲啾啾令人切爲大防風炎如火奔乍起乍止爲大旱風發屋拆木者爲怒風揚沙走石者爲猛風乍起而卒無者爲迅風逐塵埃蓬勃者爲勃風扶搖羊角者爲飄風

凡推風之逺近觀其勢力初遲後疾者其來逺初急後緩者其來近若動葉爲十里鳴條百里搖枝二百里傷枝三百里折小枝四百里折大枝五百里飛沙走石一千里折大木一千五百里以日時則半日半夜不止五百里一日一夜不止一千里三日三夜不止三千里七日七夜不止徧天下凡占咎一日一夜事及二千里四日兩夜事及三千里六時以上事及一千里三時以上事及二百里二時以上事及百里其勢蓬勃乍起乍止緩急無常事及二百里卽時雷雨者不占以音占五音者宮風近十里中百里逺千里商風近九里中九十里逺九百里角風近八里中八十里逺八百里徴風近七里中七十里逺七百里羽風近六里中六十里逺六百里天下有多風處若近川澤水濱異常則占近風大以發出時卽占

八卦八風

八節各有王相於本卦上來者爲王風其衝處爲逆風以時至則陰陽變化政令寛明是謂仁風循度聖人在位則風應時而至以爲瑞慶王者當順八風而行八政立春東北艮卦用事赦小罪出稽畱則其卦气至而

條風應若從衝來則爲逆兵起其日天气黒防少云則歲喜而熟陰則旱虫傷禾頭風從幹來暴霜殺物粟貴坎來冬天寒北夷侵掠艮來歲丰谷收震來風泄物不成巽來多風足虫爲害離來旱傷物坤來多風六月水人多愁土功興兌來兵起霜早爲戾春分之節正東震卦用事正封疆修田疇則卦气應明庶風至從衝上來則爲逆上者起防左右省刑罰昏寒者凶其日東方有靑雲歲熟若晴明則物不成從幹來歲多寒金鉄貴坎來饑疫菽荳不成艮來夏不熟米貴一倍震來五穀成而歲康矣巽來虫生四月多離來五月先水後旱坤來人瘧疫兌來多風春風有兵八月國憂立夏之節東南方巽卦用事出幣帛使諸侯省刑罰決小罪挺重囚出系斷獄則卦气應淸明風至從衝來爲逆小凶其日南方有赤云若歲豊若晴明則旱風從幹來其年早霜麥不熟坎來多雨魚行人道艮來崩地震疫震來雷動非時擊物巽來年豊離來夏旱坤來人多不寧萬物大傷兌來蝗虫大動夏至之節正南離卦用事爵有功錄有徳贊俊傑遂賢良則卦气應景風至從衝來爲逆臣子爲亂南方有赤云則歲豊無則旱風從幹來寒傷萬物坎來四時不節夏多寒艮來山水漲震來人多疫巽來九月風霜落物離來五穀成熟坤來六月雨橫流兌來秋多雨立秋之節西南坤卦用事專任有功以伐不義誅慢明善惡則卦气應涼風至從衝上來爲逆其日若有白雲及小雨則吉晴明不成幹來苦寒多雨坎來多霜而冬又多寒雪艮來秋風不和震來秋多雨雹人不榮田廢生菜巽來卒兵內起離來旱而兵戒不利坤來五穀成熟兌來兵起將行秋分之節正西兌卦用事嚴刑察飭倉廩誅殺得當罪無寃滯則卦气應閶闔風至如從衝上來爲逆帶甲兵入市其日四方有白气則年歲熟晴明則物不成風從乾方來人多相掠坎來多大寒艮來十二月內必多露震來大疫木再菜花不實巽來十月多風離來兵動國不安坤來土功大作兌來歲必豊登立冬之節西北方乾卦用事卹孤寡察阿黨築城郭修宮室理園林則卦气應不周風至從衝上來爲逆人去其鄕是日晴明小寒人君吉天下咸熙從乾方來王道坎來冬雪殺畜艮來地气泄人多疫震來人不安居而多雪寒巽來冬溫夏旱離來五月大疫皆在來年必應坤來水出食物魚鹽倍多兌來山澤有兵人多妖言冬至之節正北方坎卦用事誅有罪斷大刑去聲色禁嗜欲安刑獄休甲兵不興事以待陰陽之定則其卦气應廣莫風至矣從衝來爲逆人民散其日有云雪寒則歲豊晴眀物不成風從乾方來彊國夏年多寒坎來歲豊民樂艮來正月多露震來雷不發大雨連行巽來虫傷生物離來冬溫乳婦多亡水旱不時人多瘟疫坤來蝗虫傷稼兌來秋雨大兵起

五行用事內八風

立春水旺內甲寅日候幹爲苦甘艸坎爲菜韭艮爲蔥薤震爲杯器巽爲棺木離爲菓木坤爲芻槁兌爲箔席立夏火旺內丙寅日候幹爲枲給坎爲纑縷艮爲蔴

布震爲綿防防爲絲枲離爲錦繡坤爲絹帛兌爲絮四季土旺內戊寅日候乾爲麻坎爲小豆艮爲大豆震爲大麥防爲禾離爲谷坤爲黍兌爲稷立秋金旺內庚寅日候幹爲膠漆坎爲布帛艮爲珠璣震爲玉器防爲鈆錫離爲金銀坤爲銅鐵兌爲田宅立冬水旺內壬寅日幹爲防鹽坎爲雞犬艮爲豬豕震爲牛馬防爲海魚離爲鯉魚坤爲鷹隼兌爲羔羊凡占皆以風來處其下物皆賤風之衝處物色皆貴假令立春禾旺甲寅日風從艮來皆以爲蔥薤其物賤艮衝坤乃蒭槁貴其他仿此

正朔八風

候風之善惡謹候歲始或謂冬臘臨立春占之一歲一舍陰如發故主者以占四時之始風從幹來小雨兵起坎爲大雨滂沱艮則歲丰震大水防霧露民疫離大旱坤小旱兌兵災其勢急惡天气昏濁則占如八方風也

八方暴風

風起於八方吹揚沙石謂暴風占其來方三日內則不占幹則大風民饑流多盜疽疫死防坎則兵盜興動人病濕癅帶下艮則水旱歲疫天气多陰人多病泄交易形容震則荒旱多霜人病四肢不能搖動防則民多泄痢孕婦不安多暴雨天下多水離則火災來年大旱人多暴熱生瘡目肓坤則兵大動月失色令人腰脊背肩股皆瘇兌則冦動秋旱多霜又曰人多瘡與前同候

五音風

五音者五行之音也亦曰五聲宮風屬土君之象占以宮日有風聲隆隆如雷鼔聲如牛吼穽中發屋折木土功興君不安當有急令上下相疑來年兵起其日有風從宮上來人君出行泉出地裂商來水泉湧暴風雨角來蝗虫生害物徵來狼虫爲害土功興羽來大雨陰寒大臣出商風屬金臣之象占以商日有風聲如離羣羊如叩鐘磬如飛鳥之集羽發屋折木主宮宅自相傷及有鬭兵急令闗梁不通其日風從宮來國有憂令且行將在外兵不戰商來白衣聚闗梁塞大將退外敵來角來防在國兵且行徵來君令行兵且出羽來大雨兵在外解角風屬木民之象占以角日風聲如千人語誾誾然令人悲哀或啾啾如人叫如千人呼嘯如雞登木聲發屋折木不出九日或急鬭戰或有疫其日有風從宮來貴人疾及土功興商來有暴兵軍令起角來急兵入城邑徵來憂火綿纊貴羽來歲饑徵風屬火事之象占以徵日有風如奔馬搖炎火如縛彘聲發屋折木在三日內火災吏憂自行外有急事妖言入舍其日風從宮來寺捨有哭泣熖火商來兵急人君出輔相災邊兵鬭角來大災土功起將有大旱火徵來熖火起人君憂羽來寶物出多震雷有使命羽風屬水物之象占以羽日有風如擊濕鼔如激水揚沙發屋折木在五十日內糴大貴兵起闗梁不通城邑固守其日有風從宮來風雨寒气傷物商來有鬭兵國不安角來邊城圍不解徵來國兵受命臣民有憂羽來大雨水霜雹災

六情風

申子爲貪狼亥卯爲陰賊寅千爲亷貞己酉爲寛大辰未爲姦邪丑戌爲公正北方之情貪水也好行貪狼申子主之水生於申盛於子其性濁而潤多所好則貪而無厭故爲貪狼其日風從本方來不出七日闗梁驚不則自攻他界若將加姦邪風從陰賊上來有盜傷事將加貪狼風從貪狼上來有賊欲害人禍起北方從公正上來有報怨人來揚兵相擊年凶風從姦邪上來惡人持物風從亷貞上來他人相賂風從寛大上來得禮相候欲行人則風從陰賊上來家人相牽引不則出行爲禽獸所傷東方之情怒木也怒行陰賊亥卯主之木生於亥盛於卯其性受水气而生貫地而出故爲怒以陰爲害故爲陰賊其日風從本方來不出七日有陰賊入界偸營塞風從姦邪上來時加申子有盜賊風從亥卯上來有賊闘在部界必傷人風從貪狼上來白刃相傷風從公正上來外人謀內風從寛大上來告咎行賊與人風從亷貞上來巢次事惡人所傷南方之情惡火也火行亷貞庚午主之火生於寅盛於午火炎猛無所容受故爲君惡其气精整故曰亷貞其日風從本方上來相辧寃事風從寛大上來時加己酉爲貴客以酒宴樂遷官詔命風從姦邪上來妖人爲怪婦淩夫風從公正上來貴人有事相問風從貪狼上來妖人爲怪婦淩夫風從陰賊上來有所克害人西方之情喜金也金行寛大己酉主之金生於已盛於酉金之爲物喜以利刃加萬物故喜爲利也刃所加無不寛大風從本方上來有酒食防喜慶事風從亷貞上來時加己酉爲貴客賞賜

上方之情樂也樂行姦邪辰未主之上方北與東也陽气所萌上故爲上方辰窮水也未窮木也木落歸根水流歸本水窮於辰水窮則無隙不入木窮則旁行故曰姦邪其日風從本方上來於七日內必有賊及陰人誑詐虛驚從寛大上來時加辰未有人持酒禮來相疾謀殺日時皆加姦邪風從公正上來文書詔命盜賊相牽風從貪狠上來賊人持物逃亡風從寛大上來因酒食爲病風從陰賊上來宿人相攻下方之情哀也哀行公正丑戌主之下方南與西也陰气所萌下故爲下方戍窮火也醜窮金也金剛火彊各歸其鄕火刑於午金刑於酉皆其盛也盛而受刑至窮無所歸故曰哀也火無私而剛故曰公正其日風從本方上來兩軍相向大將來降不出七日他兵自敗風從姦邪上來時加寅午欲告吏人私物時有風從公正上來時加公正吏人相爭仇人報怨風從陰賊上來下淩上風從貪狠上來亡失逐蹤風從亷貞上來君防欲遷風從寛大上來出逢酒食

天干風

甲日大風海中兵起乙日粟貴夷兵侵丙日邊兵圍急丁日旱疫戊巳日土工興食貴或遷邑庚辛日聲如叫怒者宜備邊壬癸日飛沙折木北人侵邊三日有雨可解

十二辰風

子日大風日光沈沈兵起水中丑日掃地沙粟貴寅日大風赤气四塞有火災卯日黃埃衝天大風起蝗虫生辰日大風虫行已日蓬勃無常大旱午日乍遲乍疾人民不安移堡居集未日無光影

土工大興申日聲如磬粟貴盜攻酉日風蕭蕭濡順大水河瀆橫流戍日塵霧橫天揚埃十里邊兵四起亥日搖沙折木賊兵相攻人民不安參以五音防其六情推之皆順風勢異常則占

觀風察將

兩軍相當因五音之風以察其將其聲殷殷如雷如車如擊鼔名宮風其將寛和而有信如金石相擊如鐘聲雜佩和響調名商風其將威猛而好殺聲肅肅習習名角風其將仁恕不可欺詐如奔馬炎火掣裂爲徵風其將猛烈難與爭鋒若流水揚波激气相雜名羽風其將貪姦邪

主客勝負風

兩軍相當未明勝負以所占時與來方爲主其日納音爲客若時與來方能制納音者主勝反之者客兵勝若相生者爲比和不勝子午爲宮屬土丑未寅申爲徵屬火卯酉爲羽屬水而己亥爲角屬木風從乾坎艮上來先舉爲客勝震防離上來後應爲主勝坤上來有謀不成雨不利兌上來客有伏兵主不設備必大敗

兵勝風

初出軍日風從後來衝霧突云人雄壯馬嘶逸旌旗如舉勢指敵方鼓角淸而響者全勝從傍來而向前者得天人助獲得敵糧未戰風從地上五音相生位上來生我者爲母翊子我生者爲子扶我天色晴明人馬奔逸士卒懽心風勢和緩者軍勝天气昏濁風勢寒克塵土蓬勃者卽不利若敵入境經要害過城壘三日內有風雨雷霆從軍上去爲龍虎之助天與之共伐戰必大勝若安平之時風雲相交卽急戰風爲主云爲客若風勢大云客薄小主勝若云色濃厚勢急風弱不能震怒者客勝

兵負風

初出軍及三日內風勢蓬勃逆來衝我旌旗不舉人聲怯馬不嘶或從後或從旁起吹沙揚塵人馬行過步或無迹此名鬼風或出日或交戰有急風甚雨軍馬不能振者皆爲敗軍若天气昏沈風聲錯亂或久陰不雨下有謀宜設沈機以順天意又曰出軍而飃風驟雨牙旗摧折旗旛繞竿或下垂者交戰將死若營陣旣成而有風卒來相掩軍幕旌旗折林木摧爲惡兆主將失位其軍叛散

攻城風

若敵城相近攻擊未克風從敵來射我軍上而復起數日者城有彊兵欲來襲我我則援兵將至當嚴兵以待使克當拔城而獲財寶若軍他境下營才定有急風來射我云勢奔速乍東乍西速防賊兵過掠若旋風入營昏塵蔽天干戈帳幕傾倒者急防不虞或雲气旋風從入敵城者從入處攻之勝角日風從子午上來時加日中夜半其勢迅急寒克者敵城必防若風從角上來號怒發屋折木者敵兵將至宜避之若從亥子上來夜發晝止大寒不解夜所必有敗攻其城寨凡羽日大風寒克日光沈冥有兵圍城客勝

營寨警急風

城寨相守勝負未決風從歲月日時刑上來者勢遲緩者宜防賊至必大戰其勢急速乍起乍止當有狂賊逢小戰若貪狠姦邪日風從陰賊上來或角商日天气昏沈寒克與歲月日時刑相防者急戰止若兩軍相守未戰忽有風從賊方來初起塵埃蓬勃及至我軍上勢低小髙索不等不者其賊在十里外不爲闘戰

占賊知數風

欲知賊數多少視風所來之門爲月期所辰來爲道裏以止起時支幹爲人數乘王气十倍相气五倍休廢如數囚死減半

敵兵起退風

凡寛大亷貞之日風從已時上來天气溫和者敵兵退散四方激上來亦然寛大受商之日從丑未上來連三日客兵退散受商之日從酉上來連三日天色晴眀大軍欲退又寛大之日時加寛大己酉發止卽羣賊解散若寛大日風從己酉上來夜起晝止者眾賊解兵卒未散反之而天色溫和者士卒皆散陰寒卽未解

吉城風

商日有風發木從陽徵上來連三日城中主軍勝如有純徵風起於徵日寛大時客軍急敗之象

凶城風

凡軍營久相固守及初下營後擬爲攻卻未定或有風偏歷八方周旋不定發屋折木吹塵蔽爲八難風亟須回避其城可屠其風至則令弱兵先退精兵先進以彊馬向敵作陣擬而回之若城內忽有角風彊起勢惡倒戈恐人須嚴備或旋風入營天气昏暗吹帛向空人見之軍不利宜祭天地撫士卒則無咎

伏兵風

若風忽起塵埃蔽天堅葉茂條皆落從三刑五墓上來或起或止前後有伏兵掩人不備若風勢寒克者凶淸眀溫和者止

宮庭旋風

凡宮宅有旋風入者當以五音六情占之用五相休囚刑徳以分憂喜若從徳鄕來爲喜吉事刑鄕來爲憂事如日辰囚死勝時爲凶事若起於寛大乘王相爲酒食賞賜休囚爲逸退若人屋室中揚衣物當憂財物大驚又曰西堂爲父母東堂爲子孫北堂爲祖南堂爲孫中堂爲鄰里垣墻爲小口井竈爲婦女碓磑爲奴婢馬廐爲僕門爲賓客防爲諸公若從貪狠陰賤姦邪上來各防其人有謀皆以五音所屬知其姓名以發時及日辰知其長幼以剛柔知老少以王相知吉凶諸旋風起而止前者皆以時音期之角期九日是也若從人年墓上來者爲疾病墓在木鄕爲從髙墜下林木所傷火墓有燒炙血光土墓爲瘡瘇金鄕爲格鬭水鄕爲沈弱厭亡歲刑上來縣官口舌月刑亭部相召日刑有闘爭時刑急速事歲徳上來酒食相賞月徳上來喜慶日徳時徳上來亦然凡風起坐席君子失言小人亡財若十人同行共坐有旋風相衝未知有難有喜孟爲長仲爲仲季爲小年亷貞寛大爲賓客爲善人公正爲吏人貪狠陰賊姦邪爲盜人以日辰王相取尊卑貴賤陽日爲男左者同陰日爲女右者同若在公宇苑囿防宅見旋風分眀依道不急不惡漸向來者卽賢人至亦使者至詔命喜慶事

道路旋風

凡行道之次遇旋風者當以行年五姓決之若風突人從亷貞公正寛大上來與人行年本命相生者皆爲吉則必有喜慶酒食相迎從姦邪陰賊貪狠上來與人行年五音相克者又昏惡蓬勃卽災至防人侵謀殺害事宮日忌爭田宅及移徙人年在火者吉在水者凶商日忌入山林墜下傷人或失財物角日忌疾病哭泣闘擊相傷帶刑者宜自防徵日忌爭訟文書或金鐵之事羽日切忌沒弱及失衣物等凡行道遇旋風從南方來必有酒食事若四面覆人宜急回避之旋風兩處之夾道隨人行者從吉地不大滅者無咎從凶地來者凶凡行坐有風從面上來逆向人者恐有伏匿相謀以

時五音刑尅占之忽從後來逐人忽過去者以日之納音刑尅占之以五音六情爲本又以淸和爲吉昏濁者爲凶凡傍赴前行或先從傍道上來或橫衝蓬勃過者皆非善也俱以日辰占之

邊夷風

視四季受宮日風從四季上來飛土揚塵發屋折木而天地溫和加子午及五日止於子午當有邊夷入貢寒克則不至受商受羽受角之日風從四季上來如當子午風勢叫怒兼帶刑殺或申子亥卯上來其勢急速者當有夷兵犯塞其勢寒濁必拔城西四季受角之日時加子午風勢急從四季上來中國將伐四夷之象風止之處爲所伐也止辰伐東夷未伐南夷戍伐西夷醜伐北夷若風止有雨景色溫和則不爲徵伐

水火災風

受羽之日飛從卯酉羽方上來天陰雲潤人心悲連三日者必有雨大水驟至又有風肅肅調和潤气濡物而卯酉之气乘之則必須臾而雨若受徵之日大風折木發屋從丑未寅午酉亥來乍遲乍疾時加子午火發宮寺又辰午酉亥時則風從徵方上來亦如之若辰日加辰左部二千石傳捨午日加午燒都廷尉捨酉日加酉燒貴府傳捨亥日加亥燒防家及牢獄風寒克逆急燒死人三日內有雨則解

靈臺祕苑卷五

欽定四庫全書

靈臺祕苑卷六

北周庾季才原撰

宋王安禮等重修

天占

夫天地之道運動不息而覆育萬物者也不失厥中則四序應而寒暑時品物用生故聖人法天道而順至理政有得失則視吉凶之變以告之使其開悟若天忽變色是爲異常四夷來侵當有兵起天裂是謂陽不足臣民亂而君道失土將分裂天鳴有聲人主憂驚而百姓勞恐失厥上天火自焚是謂火不炎上以其信道不篤而尙虛僞修宮室無度則厥災見焚燒宗廟若乃雨血乃天見其殃不肖者不得久處其位其災兵起若雨肉則爲臣不得享當有大變雨土乃爲黃

乃爲土失其性而民勞或不肖者祿雨雹則爲陰脇陽盛則爲雨陰廹陽則轉而爲雹若陰盛而成雪陽薄之乃散而作霰陽脇陰也皆爲政有所脇若雨石爲信不施詐佞興下居上凶石墜地近尺餘類雞卵兩頭銳名天鼔其分大戰而君�祿信佞所致是謂火失其性雨赤艸其地民流雨毛則金失其性邪佞進而賢人去貴人奔雨羽則君道不通逆施天下雨螽則骨肉疎而政虐雨魚鱉鳥爲兵防是謂水失其性雨金鐵是謂刑獄爲兵災雨錢則其下亂雨骨是謂陽雨政令不行兵起交爭雷發非時主大臣專政女後擅權無雲而雨貌之不恭是謂不肅災禍並起無雲而雷名曰天鼔當有暴兵雨木冰大臣凶陰气脇木而雨未降木先寒故木冰雷發不時臣爲亂雨物是水銀此謂水失其性雨灰者政所致雨五穀軍乏糧民饑賦斂重之所致雨績者麻紵之類也其分大饑民流亡兵起妄誅殺之所致玆謂不法厥災霜夏殺谷秋殺五穀冬殺麥誅不仁玆謂不仁夏先大風雷冬先雨降乃隕霜而生芒角賢者遭害則霜附木不至地佞人依刑玆謂私賊則霜在艸根降霜土隙間不教而誅謂之虐其霜在艸木降霜非時迫近之象一曰夏雪臣作亂雨木多風五穀傷而民危雨粟乃不肖者祿雨冰水失其性其下大疫降雨羅其下君長凶雨杵臼雨筯並爲饑雨絲綿並爲兵喪雨蘗君有陰雨土多陰謀雨釡人相食物如小錢許大從地中生如麻黍粟名雨甑歲穰雨膏如出輔臣貪將帥敗雨露者物色黃白名曰爵錫不出三年大凶又曰下當有變雨物人莫能識者皆爲兵起天忽晝夜陰晦有陰謀

地占

地本有陰陽而生萬物其形至厚其徳亦至靜定而不動者也若忽震動是謂臣彊陽伏而不能出陰之迫而不能入陰有餘也若外戚擅權后妃專政則爲變異小人用下有謀及民擾勞則地震並爲兵饑又春動歲不昌夏君憂秋則兵起冬則土功興若牛馬禽獸奔驚者天子惡之若動於宗廟宮庭或動不已國有叛臣讒佞大臣數動誅伐不以理而上下不相親辰在亥子或秋行冬令則地裂乃士民分離大臣專恣下叛上進不肖退賢人若裂有聲四方不寧大兵起國失厥土若土忽防乃專在臣民人離散亦爲失地若地火然者火爲陽精地爲陰主若然者越陰之道行陽也政傷而不克之象臣專忠而終以自害也地忽生毛爲金失其性人將旁從山忽崩防者所以宣气公輔之象乃陰乘陽弱勝彊崩者離散之象此必賢人去而佞人進也山或陟動是謂皇之不極祿去公室賞罰出於私門矣若山鳴乃有大亂若土湧山出卽陰盛下人將起地主失土若好治宮室飾臺榭淫亂而疎父兄則不成謂土失其性而爲災也

靈臺祕苑卷六

欽定四庫全書

靈臺祕卷七

北周庾季才原撰

宋王安禮等重修

太陽

總敍

日者太陽之精而成像光明盛實布照四方出則天下明入則天下晦萬物不能觀其體猶至尊之不可窺逾有人君之象若明王在位羣臣修職天下太平人民丰樂則日抱珥重光而陽景輝耀人君有瑕必露其虐以告示焉其所經行謂之黃道常以一晝一夜東行一度經三百六十五日有奇是謂歲周冬至之日日行赤道外二十四度去北極一百一十五度少彊爲極疾日行一度彊自後積疾經八十九日弱至春分日當赤道之中與黃道相交去北極九十一度少彊日行一度半自後入赤道其行漸遲經九十四日弱至夏至之日在赤道內二十四度去北極六十七度少彊爲極遲日弱自後益遲經九十四日弱至秋分日復當赤道之中與黃道相交去北極九十一度少彊日行一度半外黃道外其行漸疾經八十九日復會冬至之日爲一歲盈縮遲疾而有不及周天之數者歷家爲歲差矣

十輝气

周禮十輝气曰祲曰象曰監曰防曰闇曰瞢曰彌曰序曰隮曰想云祲者陰陽之气浸淫相侵抱珥背璚之屬如虹而短皆爲祲象者雲气成像如赤烏夾日以飛之類防者日旁气刺日形如童子所佩之觽監者雲气臨於日上闇者日月食或曰光脫瞢者瞢瞢不光明彌者白虹彌天而貫日序者气如山在日上及雲气作冠珥背璚重疊在日旁如次序隮者暈气也或曰虹象想者謂气五色刑想靑饑赤兵白喪黑憂黃熟或曰想思也赤气如人狩之形可想思而知吉防推而廣之則曰旁气象云物其類旣多各隨形色以知吉防

日旁气

气黃曲向日爲抱當日子孫喜臣下忠鄰國來降黃者土火之子气橫在日上形直微起爲戴戴者徳也推戴福祐之象主國有喜人臣徳至於天則有之一珥在日傍者爲喜兩軍相當軍須和解所臨者喜所在之方無軍則爲拜將兩珥者气縮小在日左右主民壽考珥常扶日如民不失天常三珥黃白女主有喜黃

喜白喪赤兵靑疾黑水四珥天子有子之慶又气抱在日上爲冠气主冠帶之象當立侯王建封親戚國當有喜气小而日下向上曲者爲纓爲得地之喜气小半暈在日上日負爲得地爲喜在日上爲承气臣承君也又曰日下有黃气三重若抱名曰承福人主其喜且得地日未出而上有黃气如半暈狀白日人君有徳令气如履在日下爲履又曰气直立在日下亦爲履气主內外寧吉喜气也气如赤曲在日傍類珥而長爲提見則有兵靑气赤橫在日上下爲楁格鬭之象長而斜倚日爲防戈防相傷之象形如背中有一枝如山字則爲殃君臣不和上下鈌傷形曲向外爲背背叛乘逆之象其下有叛者長而直立日旁爲直其下有自立者狀類兩直相交爲交淫悖之象凡气之異黑如龍在日上下乃風雨或來衝日或如人臥背日旁者下有反臣靑而守日者臣有謀亦戒飲膳扶日亦如之如虎守日者君好禽色若在四時王日者其色充時令者君有憂赤如牛守日下有兵色赤扶日亦如之又爲失地如馬守日戰則兵傷如人頭旌旗在日旁者爲兵如人乘依在日下者

爲天子气如人所持如人事日在日下者其下臣叛如蛇貫日靑則疫及谷傷其下亦有叛者黃爲兵黒

咎兩赤如死蛇在日下者大饑疫如交蛇在日旁其下有賊兩軍相當如布席來掩日其下大戰若偏在日旁其尢甚萬人死气如食日臣不忠相交貫日旁者將不和有背者其日長防气漠漠如車馬行走在日下者下有破軍靑色其上下者吉可以出軍直立或貫日者宮中有鬭如箭外向日下者不行

三月有君出赤如冬株在日旁者兵起客勝赤如血光覆日大旱民饑千里如釡鉞在日旁者君憂赤白靑黃色刺日者其分有喪在日旁去疾者無功若停半日者小勝終日者大勝比云之異日中有云如人其下有反者如杵長尺餘來衝日其分君長惡之如赤靑烏在日下賊人有謀如兩靑烏相向日下者人主有憂如三赤烏啄日兵起如虎躅在日下大將反日出有雲橫截之白色喪黒曰驚三日有雨解之日始出及日入而貫之不出三日有暴雨日始出而

隔之下有兵有雨則解白雲廣二尺在日左右其分國憂赤云截之大如杵軍在外萬人死兩軍相營不利先舉赤云之占日未出而見於日上君側有佞臣如掃來日或兩頭鋭在日旁上下左右不宜先起兵

撞日者大戰亡地扶日或曲如輪在日旁名曰提皆爲兵失地曲向日者不出三年有自立者如躍雞在日上不出三月有兵喪如鳥夾日飛狀君憂如虹與日俱出所臨國分有兵喪靑雲夾扶日臣有謀夫暈气之數猶多天地之气將交不密未成風雨當爲暈气暈輝榮之象也其別有抱珥背提虹貫有重有貫有日有方有色有戴有道尢爲軍事以先有爲發先去者爲敗暈抱所臨或暈相交其下軍勝則客傷帝徳廣運則隨其時旺色其政頌平則中黃亦隨其所乘之色信及豚魚邊境歸附內平外成厚徳所被則其暈色黃及抱珥直承履色黃並爲吉慶暈內珥抱所爲謂圍城者內人勝暈有重抱後有背若戰順抱者勝得地有軍罷師暈有抱北爲順貫暈內在日西西軍勝南北東仝有軍而日一抱一背爲破走抱者順气也背者逆气也抱且雨珥至日而一虹貫之重抱有璚或抱兩珥抱而白虹貫之五者皆順抱擊者勝兩珥虹貫得二將三虹得三將重抱有璚兩珥爲軍中不和黃白潤澤內赤外靑天子有喜有親來降者不戰而敵降軍罷靑色將喜赤兵爭白將有喪黑將死暈而珥宮中多事忿爭宜察之在春則天子更令一曰主有謀軍在外三軍有悔暈抱珥上將軍易暈而珥如井干國凶有大兵交於日上兩將軍易相敵相當而珥平等俱起色同軍勢相等色厚潤澤所在之方喜有珥直爲破軍貫至日爲殺將暈有一背有叛者有叛城在東東軍叛三方同又曰暈而背兵起其分失城背在暈內爲分離靑外赤內臣受王命有所之暈上下有兩背無兵則兵入四背在暈名曰不知有內亂暈而四背璚其背端進盡出暈外反從內起暈珥背左右如輞者兵起其分亡地兵滿野而城復歸有气如人居暈中不出三日寇入城暈而有鋭气如鋒四出者其下亡地暈而四方均等爲力停有缺薄微細所臨者敗四缺在外則軍盡散气如死蛇屬暈者大將死不利先舉暈而有赤气如戰臨之其下兵起暈而有靑赤气從中四出者圍中勝暈不合而有云如人在外相逆聚者兵戰不勝暈

而有聚雲在外不去者兵起又曰不出三日圍城暈而有眾云如羽臨日不去其下有憂暈而有靑貫之有圍城暈而有雲气之日隨所向擊之勝暈而二珥有云貫之其分多疫暈而珥在外聚雲在其外不出三日城圍出戰暈而四背如輞又曰提其國有眾在外有叛臣暈而有赤云如輪曲向日爲內提內臣叛背日爲外提外臣叛暈而四提有大將出世者白虹貫之或暈而虹貫至日順虹所指從貫所擊之勝貫日敗攻城可拔暈而二白虹貫之有戰客勝有戰重暈四有五白虹貫從內出外圍城主人勝城不拔重暈則攻城圍邑不拔重暈而白虹貫日圍城客

勝暈而重外淸內濁不散軍會聚三重有拔城半暈有一背一璚或兩旁不合背臣謀不成暈珥而中有兩背璚戰不勝交者偏交兩气相交色靑赤如暈或如合背成正直或相貫穿或相背向背爲主亂軍內不和人主左右有爭者日交暈無厚薄交爭勢力均厚者勝爭者先衰不勝若入連環爲兩軍兵起爭地至日月則兩軍相向者順以戰勝殺將日在上者亦勝若貫日則其下有破軍死將日有三暈軍分爲三暈而中有兩背璚叛從中起不成暈再重人君有

徳又曰立侯王色靑其下有兵谷貴赤其下蝗虫旱盜作黃則災在公職不治好起髙堂或谷傷兵起白乃其分多風雨民不安而兵興谷貴黑則其災左右用事之臣貪財亦爲大水民流冬雷夏霜三重兵起谷貴有傷赤云貫之其下失地四重軍敗於野其下有叛臣五重女后妃有憂六重其下失政兵喪七重則

中國弱而外藩盛八重民亂憂九重歲荒外番侵十重天下亂各以宿分日辰占之暈而半不暈所

在之方軍勝暈如車輪半暈在外者軍罷半暈而向四方則對所向之方外番人來入中國凡半暈再重則國民蕃息歲太和以日宿占國分占日初出日上如升蓋有欲和親者半暈頭銳則先戰及所指擊之勝方暈若井乾天下和平若上下聚二背將敗人亡暈如井垣車輪二國背兵赤白有軍暈黃而不鬭兵來解靑黑和解分地色黃土功動人不安又曰風雨時物賤國安色黑有水陰國盛又曰災在用事之臣暈以內爲身外爲心內赤外靑羣臣親外外赤內靑羣臣親內暈且戴國有喜勝戰從大擊之勝得地暈外有一直臣欲自立靑外赤內不成三直亦如之兩直有叛者凡兩軍相當謹候日月暈气知其所起相當應等者其勢均近疾多有實久常大澤厚密抱者勝逺遲少無虛薄短少疎背者大破重抱爲和親抱多親者益多背爲不合和分鬭去爲分離相去背於內者離於內背於外者離於外凡占分離相去赤內靑外以和相去靑內赤外以惡相去暈而明久若內靑外赤或內黃外靑黑或內靑外黃或內白外靑內人勝內靑外赤或外黃內靑內黃外靑外人勝若暈而七日內無風雨兵大作不可起眾大敗暈而明有兵則兵罷無兵則兵起不勝暈而周而東北徧厚爲兵福在方戰勝暈欲前滅後成者後成面勝暈於日上將軍易日有朝夕暈是謂失地主人必敗凡暈又以十干

占之甲乙爲火災丙丁爲臣不賢戊巳後族盛庚辛將帥利壬癸臣專政又以二十八宿占之角大人主憂內有謀以赦除舊亢則大臣憂雨傷稼民疫氐則王者惡之其分兵憂又女後恣房爲兵起失位心則王者憂尾女後憂將相災箕則宮後相搆國有妖言斗爲宰相憂宗廟不安牛則陰國暴兵起女虛兵始后妃惡之虛又爲丞相坐罪民饑危則下有喪室則女後或其地有災壁則賢者廢邪佞進奎則下有兵大人憂凶婁則財物空或大臣有咎胃則倉庫之官凶或五穀不登昴則胡趙之君憂陰國失地畢則邊兵動敵有患或多風雨觜則臣有憂參則爲饑井多風雨秦分憂鬼則臣受其分有兵柳則廚官災又歲饑星獸疫死周分憂張則寶化大起出其下君長凶翼則樂官逐民多疾病軫則王者惡之或兵起蓋日暈之占皆率以暈言之若二十八宿之暈與五色占相似爲日宮當詳而用之

日瑞應

凡日之應主於君而司陽人君徳政皆得則日色精明而光光者光異於常也五政不失政令必行陰陽和順則光黃而明君有盛徳朝有善政則行中道躔次不差君徳應上天下和平人君王字日中王字也聖人在位羣臣奉職則乘土而王其政太平則無色無虧五行之色傋其光耀不止於一也若人君有徳天下大丰則有四彗彗者其光芒出入彗也天下大慶一歲再赦則有二彗有封禪之慶則重重有光而其外一重亦謂重光人福昌有壽則有黃天下太平則其芒如舉火外國入貢則有二黃人守之君聖臣賢天下順心則气龍鳳龜鶴等形圍抱之人主宮中有喜

日凶變

日變異狀日出三竿亭口無光日月病又曰黃色無光占侯王病日未入亭無光日月死朔日色紫爲喪爲侯王死日久不明上蔽克塞臣恣而專刑日過中時無光徳政不明也天下云盡赤白色無光一月間有兵日無光四散陰陽皆昏亂君道有陰謀日失色或赤而無光所臨之下不昌又曰臣逆君濁日色靑則君弱赤則無智黃則君聞喜不與黑則君惡見於昏中有黑子奪天不順之異也黑气者亦爲日薄皆陰也臣不掩君惡見乃百姓怨而惡君若乍三乍五則臣下有謀亦曰臣蔽主明日赤如火光或光如赭色大將戰死日赤如血其下有喪臣叛國亂齒足其下叛日形如虹其下暴師其下必亂日出如大影照地其宿國亂兩日並出天下有兵無道者亡又曰是謂陽明假主抗衡並起爭其下國亂三日並出不過三旬諸侯爭象日俱出天下分若兩軍相當數日並行有戰拔城分營以應之天有妖孽十日同時俱並出象日者似日之形而非日也日月鬭者別有假於非常後世始悟惟數可以推算乃云應歷者則不占

日食

日爲至陽之精人君之象前世儒者以爲若君行緩急則日爲之疾遲稍距常度乃爲月之所掩卽陰侵陽猶君臣同道逼迫其主而掩其明君道有失國無善政男子不修陽事陽事不得成或驕佚自用聰明閉塞親戚干政臣下專恣上徳不宣人民懷怨陰气奪明而陽不克君不覺悟則日食有咎謫見於天不救則有謀亂之萌凡日食少半災輕大半災重食旣則國憂君咎其非朔望及交而食或近朔望气淩迫或無光黃赤匿气薄暑皆謂之薄其災輕於日食日薄食者人君誅罰不以理姦臣謀兵此謂下淩僭迫而侵其權陰侵陽覆而陰气盛掩日光其下憂近期一年逺期三年大抵薄與食皆是人君失徳之變日食占於君或驗在臣此乃君能徳而移其咎也出軍而日食軍傷將亡食旣者大人憂其下臣有謀夷兵起所謂前後將大後事又大則食當旣宜破陰謀黜邪修邊嚴號令則其災止若食正旦所謂三朝受朔之辰夏四月而食是謂孟夏純陽之月皆王者惡之前世得者占於食又占於分野又占於宿次又占其色又占其所起之方異狀天气之差在四時春女喪夏諸侯死秋兵冬相死以十干占則春庚辛夏壬癸秋丙丁冬戊巳皆下謀上甲乙四海之外不占丙丁江淮海岱戊巳爲中州河濟庚辛華山以西壬癸常山以北其下君長當之在十二時寅卯辰木域也昭謀者司徒也己午未火域也昭謀者乃太子申酉戌金域也昭謀者司馬也亥子丑水域也昭謀者司空也又十二國占在十二時日出至辰爲宋鄭辰至己爲楚已至未爲秦未至申爲魏申至酉爲燕酉至戌爲代皆期三年其下畏又以十二月占正月四月大臣防民病二月大夫死或旱喪三月其分叛亦大水五月諸侯死亦爲旱六月人主有謀其下分士大臣死七月大水歲惡八月天下有大變兵起期三年九月有自立者不成米大貴十月姦臣在朝十一月其下亡地糴貴牛死十二月天下有兵牛死水災麥不成熟在二十八宿占在角則王惡之司農之官有憂亢則爲下有謀氐則卿相讒諛君後惡之房則王者憂疾大臣專政心則法令有失將相相疑尾則後宮不安戒遊幸或大風折木而饑疫皆作燕地兵喪箕則怒風發屋後有災而疫癘行斗乃君後不安將相及其分有憂牛其下有叛兵女則後宮戒巫祝后妃憂疫虛則其分有喪危乃有哭泣室則人主遊幸不節外戚擅權壁則爲王者教禮不行陰陽不和男女多傷奎乃魯分防宜邊戎婁亦在邊臣或郊祀不謹胃有轉輸之事其分饑疫邊兵作大臣坐罪畢則邊將士亡逺國謀亂獄官有憂觜則臣有謀議宜察主邊之臣參則大臣相譖陰國多事參爲井之分臣有謀不成而旱民流鬼爲喪或貴臣憂天下憂疫桞則宮室不安防官憂星當禁兵大臣黜賢者憂或其下兵亂張乃山澤之官災或掌禦膳及財庫之官憂翼則王者失禮宗廟不親法官代太常施徳令則無咎軫則在主車駕之臣或將相坐法一曰後有喪又占五色靑則弱於任善下生怨患赤則君不隆禮不問學之所致黃則掩善之政白則弱於誅罰不坐仇讎黒則宗廟鬼神失享其所起則從上失其道君當之亦爲失君從旁者失於令相當之曰失臣從中者內有伏謀又以色占靑則謀者止赤則事成黃則謀者誅白則事覺黒則其謀作從下者爲失民又曰失於事將當之又曰皆於貴不在民又占色靑則民相譖後有疫疾虫蝗大旱黃則民失其君後有土工白則民相殘害後有小兵黒則小民多怨後有水災有大風四方有云者宰相專權欲叛地動昧而寒者公侯專恣大寒則夷兵動或有暈珥者后妃有謀四邊有黒

云者臣有盡忠其妖气如虹在日上者近臣犯上如暈鳥夾日者名曰天雞守日后妃有謀如白兔守日民叛謀舉兵或有二珥四珥而食或有白雲中出以日占甲乙天下有兵丙丁天下疫戊巳有兵喪庚辛下迫上壬癸有土功事日食之占自十干至妖气星經各具占驗驗術者宜參考詳察焉

靈臺祕苑卷七

欽定四庫全書

靈臺祕卷八

北周庾季才原撰

宋王安禮等重修

太陰

總敍

月爲至陰之精盈極而闕主夜爲陰爲臣爲妻爲水說曰照爲光不照爲魄稟日之光近日則斂猶臣近君恭而屈也逺日則滿而明其守道循法君榮華而體舒也當日而食猶臣僭君而禍至於覆滅也盈極必缺示其不可久也行有望晦朔遲疾陰陽刑政之等不行日道不敢與君同列也臣修禮而奉君則月光明天下太平其色光大君乘五徳而王其政太平則色如其徳而明月望之夕日月相望人居其間盡覩其明故其形圓上之夕日照其側人觀其傍半明半晦晦朔之日日照其表人在裏故形不見不見常率日平行十三度百分度之三十七初行遲日行一十二度微彊自後益遲至十三日大彊行十四度大弱自後損疾又行十三度大彊復行十二度防弱遲極則漸疾疾極漸遲二十七日半彊遲疾一終周而復始當合朔加時與日同度以平行之經七日有奇去十九日一度少彊光魄分半爲爲上又經七日有奇去日一百八十二度半彊光魄圎滿與日對望爲望又經八日有奇二十二日向日九十一度少彊光魄復半如爲下又經七日有奇二十九日復與日防日有盈縮月有進退不能盡如其數以多少通率之則皆二十萬分其日五千三百有六也所行之道謂之白道斜帶黃道出入內外不過六度出則爲表爲陽入則爲裏爲陰又行九道則春行靑道二出黃道東夏行赤道二出黃道南秋行白道二出黃道西冬行黒道二出黃道北自交之宿月當黃道外經十三日半彊月之宿亦當黃道自後入黃道內又經十三日半復防交初之宿而不及一度半弱及爲退交之度日月交當朔望則日食前史以爲凡月之行合則月在日後若晦而月見西方是謂日前爲大疾日朏食舒緩臣下驕淫專權之象陽則行遲陰則行疾又曰侯王恣意專事臣不忠急月行疾也行疾則君所緩合朔則與日合而月見東方是在日後太陽陰遲日側匿人君嚴肅臣下危殆恐懼之象急則陽行疾陰行遲又曰縮者王侯縮朒不任事臣下彊縱故日月行遲則君行急又曰月順軌道由乎天街中平道是謂安寧人主益壽民和歲丰不利舉兵行出陽道則旱風陰道則陰雨聖明在上則行依九道若上不明臣下女後外戚擅權則月多失道而進退不常是故月有變則肆赦宥寛刑獄則可免咎

月變異

若君道昌后妃喜則月有黃芒或戴气國有喜則正月有月者此數古者以爲瑞若變也靑爲饑爲憂赤爲亂爲旱黃爲徳爲善白爲兵喪黑爲病爲水皆以其宿分占之一曰將有憂凡朝無忠臣小人進用則月行當望而不望主不昌攻人地者有殃未當望而望主更令攻他人地者昌未當缺而缺大臣黜當滿而不滿賤臣爲害當而不是謂大安未當而兵起望前西缺望後東缺名曰反月臣不奉法侵奪其上勢不救則小兵起其中當出不出有陰謀其下亂未當晦而盡其分亡地望而月中蟾蜍不見其分水城陷民流亦爲女後宮中不安凡初出若盛明者女後恃政無光者其下有死亡大而無光者其下亦有死亡大而無光其下城不降臣下教令不行民饑小而無光其城降君上二旬米賤若先出而後沒天下亂始出而有兵則兵罷無兵則兵起出地若始生見東方天下交兵見南方米貴始生而半者女妃彊晝見臣專政奪君之明外國兵彊中國饑天下誅譖若生齒有賊臣羣下相殘若生足芒刺昏亂徳政不平則生足芒之類也芒色赤有禍後戚擅權光若爪諸侯謀叛或其下垂軍敗又曰爪四方所指若有事諸侯彊而羣下附則舉足垂爪爲兩段將相有謀三段四段者天下分亂色赤如赭大將死野分爲三道僭道者亡墜入地大國臣亡國憂月角各有一星在軍在外有名賊主日月相去二寸大亂兩月並見其下兵起國亂地陷水湧三月四月及數月皆出其下爲異姓爭爲破之亡見日中其下失土星入中其下有兵喪亡凡有異气若始出時有云居其中似禽獸狀名白纂所見之日徳王之方受其害若其下有气如人相隨是謂惡城其分諸侯王當之若其中有如人行兩爭客勝若其傍多雲如人頭其色赤爲大戰白爲兵黑爲水若有云刺之亦占其色靑賊害君長多殃五穀不熟亦爲破軍相攻黃則女主憂白則君長亡黑則陰雨逾時若有赤黑交臨者其分喪軍若其傍有白雲大如桿抵月期六十日外有戰破軍死將亡乃若有云一白二黑三蒼其大如厚布抵貫月圍城拔邑赤云大如杵戴之其占如日

月暈气

月暈者臣下專權之象國不安七日內欲有風雨又曰終歲無暈天下有兵鄰國不和重暈大風起若有背在外則私成於內三重天下受兵若有赤色云貫之其下亡地四重六重亦如之五重女主憂六重其下失政七重其下主凶九重其下兵起流血亡地十重有大變以正月占暈甲乙民多病丙丁旱而金帛貴戊巳歲丰庚辛有赦壬癸多水旱無精光是謂大蕩有喪其下暈有光者主起兵降軍在外暈師上戰必勝暈有黃色將軍益祿有交章赤光其下不出三年遇兵暈而珥從珥擊之勝又曰期六十日兵起又曰五穀丰登歲序則月有暈珥若不暈珥人主有喜兵大勝於外月有珥占其色靑憂赤兵黃喜白喪黒國凶期月有兩珥十日有三珥兩珥國喜四珥女後憂不則憂必主侯王又曰國安君喜皆能如是兩珥有半喜夜半兩珥邊有恐抱珥在暈外赤者外人勝白珥其下爲降珥且戴不出兩月主有喜兩珥而白貫之天下大戰不暈有四璚臣其有謀不成背璚者臣下弛縱欲自相殘宜備左右吉暈不外合有四背璚外其有謀不成暈有背气所臨者敗有四提天子無其下憂暈而多白气從外入有拔城暈而有蜺云來乘之以戰從蜺所擊大勝暈而虹蜺直指至月破軍殺將白暈貫之其下有亂暈如連環有虹指不及月女貴人有陰謀白虹貫月大兵起將軍戰於野暈而有云貫之左右吏死若虹橫貫之起兵者勝若暈而有云如布疋若三若四貫抵月戰者勿當當者破

月暈五星

若春木夏火秋金冬水四季土其下兵亂五星相近相聚一捨暈盡及之其下君長惡之五星色不明主人勝反之客勝又曰暈土星所在之分兵起不勝必死不則亡地又曰暈金星其野受兵戰不勝又曰若入暈中星色不明客敗若有角客勝暈水星其下有水又曰春夏民有寒熱疾兵起冬其下主憂一曰在春大旱在下主死在秋大水在冬大喪凡月暈流星出暈中其捨貴人出又曰國有憂其色赤拔地黃益地白來年熟黑軍敗入暈有使入

月食

古人以謂在日之衝其大如日日光不照謂之闇虛逢月則月食値星則星亡當望與交會而闇虛之气掩之今歷家月望行黃道闇虛有表裏深淺故食而南北多少又曰烏抗衡光盛威重數盈理危之災一時頓盡遂使太陽奪其光華闇虛虧其禮體質小僭則小虧大驕則大減或臣行刑直法中怨气盛溢害及良善或人君行適過專受所制則月食不救則水旱壞月食糴貴大臣失刑其國有大戰所宿分貴人死兵常在內月食者其分受殃兵來而食者所當之分戰不勝又曰食出則軍折傷又曰修六宮之職與刑事月食戒在臣下防夷狄察陰謀一曰食盡女後當之兵在外兵罷不盡則大官應之又曰月食損光明咎女後破軍殺將少破半災輕大半災重食旣大臣有咎女後退若薄則爲女後憂大臣失其所理凡軍行遇之宜將軍不出有謀叛凡月食七日內則有風雨解占其所起變色四時與方所暈五星而食或變異及二十八宿其所起從上謂之失道又曰君親國君當之從旁謂之失體相當之從下謂之失法將軍當之又曰從下起謂之赤子食其陽及起南方男子惡之

【食其陰及起北方女子惡之東方少者惡之西方老者惡之若未望而食從上食而盡無光天子惡之】月食而變色人多死殺糴貴赤則君有咎不出一年黃則有立侯王者白失地或有喪黑有疾病以其下宿分占之又曰月己食靑色爲憂赤兵黃財白喪黑水其在四時並其方春歲惡夏旱秋兵冬女喪又曰其於徳王之方皆爲其下君憂又曰食東方其日中惡風四方主人爲客其暈五星木則天下大戰火則其下破軍土乃土工興金爲兵彊若大將有志水則爲水喪其變異則明食中不出五年國有兵喪食而鬭有

軍必戰無軍兵起隨所食戰利兩月兵起天下大亂若有气出入從外入則主憂從中出則客憂若從南方者南軍三方亦如之有彗星入其下有喪又占二十八宿角大臣憂獄事法官黜其下不實亢刑法之臣黜其分憂氐則后妃惡之大臣黜其分疫房乃大臣憂或臣下專政心則王者公卿憂或曰有賊及喪尾箕樂官黜後惡之或暴兵作而車騎滿野鬥牛乃後夫人侄娣黜或兵起而所起之分饑女則宮中巫祝咒詛當有黜者或女後憂而女工廢及爲兵旱虛則爲刑及掌金玉之官憂又曰陰道數傷不能化生或有黜削之罪壁則不用文章大臣災後憂一曰民廢而乳婦不安奎乃將戰死陣之糧一曰民散聚斂之臣憂其分兵喪不爾大臣黜婁則後有憂民饑軍罷不戰胃則君後有憂民饑或委任之臣當黜昴則貴臣凶女後憂諸侯黜門戶之臣有事或云將軍死邊地不安邊兵大起畢乃有邊兵或邊將有誅不則獄官黜其分君臣憂邊人大疫觜則旱災貴臣大將憂或其下有叛者參則臣有謀貴人凶或主兵之臣黜其分饑井則大臣黜後有憂谷不登其分兵喪鬼則貴臣後憂宮室不安大臣憂百姓貴臣以語言坐罪星張則大臣皇后暴憂歲饑翼則忠臣被讒皇失禮北邊兵動軫則後惡之大臣憂

月淩犯雜占

月犯五星木則其分饑荒民流邊兵淩多賊盜刑獄事繁相死其下有拔城犯火以戰小吏死亦曰貴人黜有兵亦曰勝之國將凶木則其師敗土則其宿下犯上一曰女後後宮憂又有流民金則彊國則難國戰不勝一曰民散水則兵起上卿死或廷尉天下多水彗星入月兵大起一日期十二年大饑觸之貫之民

臣爲叛流星入月主女疾或削士民若無光將戮星大而爲兵喪彗星在月上兵起將死四夷來侵流星在月上其分亂若天無雲過上下其分善奔星入月其下有謀流星入月及雙貫月大臣防若衝而透者其災尢甚亦爲天子有咎一日衝而色白者後憂赤則後疾病或宮中有口舌主者忿怒流星映月光或五色暎天气而奪其光者皆爲大臣出使如赤光前方後鋭大者公卿欲起兵若四方一時入者大臣叛一日四方有使還巫佞君上月食五星王侯戮其分有逐相或兵喪民流其分饑女後憂火乃其地亂土以谷又曰民流千里金居月中無光名曰食金彊國君災又曰彊國戰水其分有女憂若水饑一曰以女亂又曰兵未起而食所當之國戰不勝又曰月食五星其分災或亡地又曰大臣讒死月食土星臣下圖議之象一曰用機於宗親又曰木則其分君長後憂一曰民下叛或有喪火則讒臣在側後宮憂金則臣叛主在金下如頂戴金星有悖悍兵犯五星入月木則其野有逐相火則宮中憂賊有亂臣相抗又爲兵喪以戰不勝入逆行入近七寸以內金惡之讒臣用事土入月臣欲反或土工事興金則將戮亦爲刑禮失中自毀其法一日戎臣謀主不成必有內惡戰不勝水爲水刑事

靈臺祕卷八﹤子部﹐術數類﹐占候之屬﹐靈臺祕苑﹥

欽定四庫全書

靈臺祕卷九

北周庾季才原撰

宋王安禮等重修

五星占法

歲星占

歲星者蒼龍之精主福徳也色靑東方木甲乙皆配之五常曰仁五事曰貌於官曰大司農分主齊主五穀營室曰淸廟於卦爲震其類風雷而風雷爲號令風動雷震動人君之道也故象主徳焉又司人君諸侯之過若人君之行徳政貌恭肅星則光盈滿大潤澤而降福祥人主壽昌五穀丰登天下安而四夷服其分丰樂從諫則如度酷亂恣情讒臣競進則失度芒角君道不昌百谷不登庶士不寧天下兵起君明則星明暗則星暗當春時必順少陽施徳令率百官行賞賚以及兆民順天象授民時樹嘉谷務農時修封疆相地置以道民命祀山林禁伐材木命有司發倉廩賜貧乏賑饑繼絕開府庫出幣帛周給天下勉勵諸侯聘名士禮賢者則星無變異政緩不行急則過分逆則占仁虧貌失逆春令傷木气罰見歲星春行夏令則熒惑之气幹之星乃變赤芒角則雨水不時艸木旱落國時多恐大旱暖气早來虫蝗爲害人多疫痢或時雨不降山林不收若行秋令則太白之气幹之色白無光人多疾疫飄風大雨驟至藜莠與蓬蒿並生國有大水灌侵我境徵伐大興若行冬令辰星之气幹之色黑水澇爲敗霜雪大盛百種不如陽气不勝麥乃不熟熱气時發艸木皆肅星之行初與日同度曰合伏光伏日下經十六日八

十分行度八十分去日十三度外乃晨見東方而順順二百一十二日行十八度十二分而畱二十四日而退退四十六日六十四分行五度一十八分與日對其前爲前期後爲後期又入退四十六日六十六分行五度一十八分而畱畱二十四日然後順順一百一十二日行十八度三十分去日十三度乃夕伏於西方經十六日八十分行度八十分復與日軌同度而合積三百九十八日十八分爲伏見一終之計行十三度六十三分與距合周而復始若盈縮以其捨命國有徳厚五穀成人不可伐可以伐人其對爲衝歲乃有殃安靜中度則吉進退失度變色其分憂不可主事用兵又爲五穀不登下有逐臣出入不當其所必有天妖見其捨在黃道陰則多雨水初見小而益大所居國利迫之國耗去其捨之他所去之國爲饑爲兵爲凶爲失所居之國爲樂爲昌爲得也未當居而居之當去而不去旣以去復還居之皆爲有福當修其徳以應其福則不變爲災若當居而不居未當去而去之若居之又左右行搖其國凶臣彊晝盡見爲臣彊去气長在三丈有喪或大水若色赤而角其國昌赤黃而沈其野大穰一曰色靑獄訟興赤乃人君暴黃則歲丰黑白爲兵喪又曰芒澤色赤有子孫喜其角動乍小乍大若色數變人主有憂在春曰王象如參左角大而靑有精光仲春之時有芒角在冬曰相其色精明芒角在夏曰休色赤無精明在四季曰囚其色靑防黑在秋曰死其色細不明如其色則天下和平王時而有退舍有惡令所守之舍其下有逆徳逐臣相時而有五色其宿國主彊臣彊休色免囚色憂死色相畱守之國在中道天下和平當休時而有五色其宿國有兵相色大臣傷囚色艸木損死五穀復若囚時而有五色其宿國政令不行臣下有謀相色下奪六月降霜休色所謀不成死色公卿憂所居之舍居其喪當死時而有五色果木榮華相色艸木枯折休色土工興囚色下有喪凡歲星與他星合鬭大合旱爲饑戰北軍困合而鬭殺大將爲饑爲旱子憂父國憂賊土則內亂民饑又曰其國熟若人吏死一曰太子反國辱太白大將死白衣會金南曰稔來年熟金在北歲偏無又曰合而過者兵罷與金同光其野有謀兵起若

還繞乍東乍西有逐相若合而國有亂內大將野有破軍又爲水與水合爲內亂有兵兵不利寇起亦爲變謀而更事國災水民流亡若與辰星合七日以上其分上下和道徳相生其半年若觸熒惑其國亂憂病塡星則太子王公侯有疾太白則旱四夷來侵辰星則主憂病其守則火爲敗有賊蝕則人主惡之土則其下城敗金則四序不調陰陽失則木則以賊爲憂其退相犯火則姦臣謀殺大將戰克勝退犯鎭星太子叛相犯太白大臣黜女後喪犯之艸木自死角生犯辰星太子憂一曰喪死爲兵

熒惑占

熒惑者朱雀之精色赤南方火丙丁皆配之五常曰禮五事曰視於官爲執法鴻臚司空司馬分爲吳越楚於卦曰離具物之常動而不靜者大者心爲明堂則爲朝廟也其類爲火又詳臣之過及矯亡亂妖孽之成敗主察爲內有喪死當夏之時人君修徳熒惑之政則君臣父子咸得其序不失禮節道合相贊俊傑遂賢良舉行爵出祿必當其位挺重囚出輕罪則熒惑順軌而無變異主明察燔燒積蕩除餘气故星行疾於木而象禮官緩則不忠急則不仁違道則占禮虧視貌失道夏令傷火气則罰見於熒惑當審獄情以罰四方若夏行秋令則太白之气幹之其星色白而昧若雨數來五穀不熟艸木早落菜實不成人傷於疫行春令則歲星之气幹之色靑而變則蝗虫爲災暴虫來格莠艸不實五穀晚熟麥稼時起行冬令則辰星之气幹之色黑而怒則艸木早降水敗城郭凍雹傷殺暴兵來至其星之行與日合度合伏於日下經六十九日行四十九度行二十度外晨見於東方而順行順二百七十八日中行六十度五十五分而畱又十三日而退經二十八日九十六分退行八度二十一分乃與日對其前爲變又二十八日九十六分退行八度二十一分而畱畱三十三日而順順二百二十八日六十三度五分去日二十度內乃夕伏於西方經六十九日日行四十九度復與日軌同度而合積七百七十九日九十一分爲伏見一終之計行四百一十四度六十六分與矩合周而復始失位則下降爲兒童歌謡嬉戱及明爲木備而雨至夏旺色比心大星而有精明仲夏之時有芒角在春曰相其色精明無芒角在四季曰休其色黑黃在秋曰囚其色淸白不明在冬曰死其色黃黒細而不明如其色天下太平當王時而有相色相蔽王聰休色政令不行囚色讒臣用事死色而有其畱守也不可主事用兵其進捨也其國不祥其退舍也其下旱當相時而有王色所居之國受殃休色讒臣在旁囚色國輔囚裨將死死色大臣誅傷其畱守也其國兵起其進捨也有蝗虫其退舍也赤地千里而有五色其國受殃當休時而有相色其邦亂下臣不從囚色有小兵死色賊盜橫行廟堂有火其畱守也所居之國受殃其進捨也災陽其退舍也利舌危國當囚而有王色大臣有憂相色臣下毀傷休色死者道路相望死色丁壯從軍其進捨也兵殃其退舍有妖言當死而有王色宗廟不享相色大臣攝政休色宗廟有憂邊地兵起囚色丁壯多死以兵所畱之舍有兵其進捨也多徵戍其退舍也少徴戍與他星相犯歲星則冊太子及有赦塡星則大戰又曰女子當之太白則主凶天下憂兵起其守也歲星則太子有憂塡星則太子坐法內有賊害太白則主不安辰星則太子憂有赦其觸歲星則有子孫之慶天下受擅及有兵主病太白則有暴兵有寇賊偏將死襲及兵起辰星則世亂僭叛其合歲星合內亂臣有謀塡星合爲憂孽卿會大惡之太白爲喪不可舉事則兵辰星合赤地千里又爲饑將行事不利行則覆軍殺將在秋爲兵冬爲喪會爲淬用兵受殃或大旱百日相近不可用兵或野有兵不戰若兵在外亦罷入塡星將軍爲亂

鎭星占

鎭星者勾陳之精色黃中央夏季土戊巳皆配之五常曰信五事曰思主徳厚安危存亡之機南斗爲大室宗廟也於卦有坤艮其行最遲象地與山之不可移易女後之象也皇帝之徳司天下女主之過四星皆失鎭乃爲之動動而盈侯王不寧則有軍不復失次其上二三宿曰嬴有土命不成不久有大水失次而下曰縮後凶其歲不寧有若天裂若地動緩則不入急則過捨逆則占凶則其所在之分民信物順國安得地軍順而兵安女子在軍其地不可攻去地失地或有女憂若光明潤澤則歲丰微細女後失勢居宿久則福厚易則人君好畋獵出入不時賜與不當則鎭星失明人多疾病歲多大風禾稼不成又爲天子之星若天子性道不施則鎭星大動又曰動則大徳義刑罰盡失若女後怒或有憂亦爲江河決溢人君當於季夏之時祀宗廟社禝之靈爲民祈福行令必信配天成功象地之載以成百谷不入山林斬伐不可興工不可合諸侯不可興兵眾若季夏行春令則歲星之气幹之其色靑無芒角其

歲不實多風欬人多遷徙行秋令則太白之气幹之星乃變白則兵起水澇禾稼不熟乃多災行冬令則辰星之气幹之星變黑小風雨不時鷹隼悍鷙四鄙入堡星之行始與日同度合伏日下經十八日三十四分

行二度三十四分去日十六度晨見於東方而順順八十四日行四度七十八分而畱畱三十六日八十八分而退退五十日七十分行三度五十八分而畱畱三十六日而順順八十四日七十八分去日十六度內乃夕伏於西方經十八日三十八分行二度三十四分復與日軌同度而合積三百七十八日八分爲伏見一終之計行十二度八十三分與矩合周而復始失位則下降爲老人婦女若芒角則爭地或旱色黃而明土工興潤白而芒角有子孫興旺之慶色靑黃國有憂色白有素服天下不安色黑人多疾病或小災若黃而耀吏工失而土工興黃如火光女後恣又爲分爭春靑夏赤秋白冬黑皆爲女後有喜若失色而爲憂出黃道北匿謀動在四季曰王色正黃北極中央大星而精明有芒角在秋曰休其色無精明在冬曰囚其色黑小細不明在春曰死色靑細小不明當王而有相色則女戚彊休色在公卿白色女不昌死色後之戚之祥其畱守之舍徳厚其進捨也其國得土其退舍也失土相時而有王色其分主弱女後用事休色土工起囚色不昌死色貴人多喪畱守之舍女後憂進捨退舍皆爲土工憂休而有王色臣下縱橫相色女色媚好行囚色女後宗室有喪死色重有女喪所畱之舍其分人流進捨退舍其國受殃囚而有王色國有赦令四時不和多風雨谷不成野多囚人相色臣下謀爲謀及司空休色女後與妾誣死囚色國多怪土工作所畱之舍及進退其國庶子憂其退爲喪死有王色下大盛枯木復生臣下專政相色地泄其藏休色五穀暴貴人死多散亡囚色有霜雹畱守之舍尢凶進捨也若有地動搖其退也多移徙也其與四星合歲星則謀更代事上勢且弱又曰必敗又爲饑相合則野有兵相攻爲內亂熒惑合爲兵亂旱喪其分不可舉事用兵必受其殃大兵則爲國亡地相近數十日間不去女後有憂又爲疾病爲內兵白衣之會及水決其分大微國有兵大懼入營室天下兵謀相守爲兵爲疫與辰星合爲壅阻其分不可舉事其殃爲覆軍殺將出兵亡地入兵得地若兵戰客敗一曰爲謀更事爲旱饑

太白占

太白者白虎之精主刑戮殺伐威勢斷割色白秋西方金庚辛皆配之五常曰義五事曰言於卦曰乾兌於官爲大將軍大司馬至大臣其號上公其行最急緩則不出急則不入逆則占是以用兵先占太白太白進退以候兵髙卑遲疾靜躁見伏用兵皆象之吉得其時色白大而光潤行無錯逆其下兵彊可以攻守他人圓大黃潤以好事人君於秋時當時順少陰以行徳令乃命將選士勵兵簡斂俊傑專任有功以伐不義詰誅暴慢以明好惡順被逺方修法制書修方修囹圄具桎梏斷薄刑決小罪其分數失政教則太白失行經天義虧言失逆秋令傷金气則罰見太白秋行冬令辰星之气幹之其星黒色而大有芒角陰气大勝介虫夷戎兵乃來其災數近冬雷見先行國多盜賊邊境不寧行春令則歲星之气幹之其星色靑而昧陽气復還五穀不實秋雨不降艸木不榮燰風未至人气懈惰行夏令則熒惑之气幹之色赤而怒國多水災寒熱不節人多癗疾蟄虫不藏五穀弗生冬殃敗人多星之行與日同度合伏於日下經三十八日半日行四十九度半去日一十度外則夕見於西方爲夕順順二百九十九日行二百五十二度爲夕畱畱八日爲夕退經十日九十五分退行五度五十八分去日九度因乃夕伏五日退行四度復與日同度爲合其前爲前變其後爲後變又五日退行四度去日九度外則辰見於東方退經十日九十五分退行五度五十分爲辰畱畱二十八日乃晨順總三百二十九日半行二百五十度去日九度內復晨伏又三十八日行四十九度半復與日軌同度積五百八十三日九十分計行五百八十三度九十分名爲矩合周而復始其失伍則下降爲壯夫處於林麓其變而失行西方則外國敗東方則中國敗出卯酉

南南勝出卯酉北北勝出正卯則東國利在酉則西國勝其出四維東南西南在日月之陽陽國凶在日月之陰陰國吉北則反之東北叛有兵相攻若當出不出當人不入是謂失舍爲亡軍亡地當出而出當入而入天下偃兵兵在外地未當出而出當入而不入始兵亡地始出大後小兵弱出小後大兵彊出髙用兵深吉淺凶出卑淺吉深凶若夏至後日方南而居其南冬至後日方北而居其北曰嬴侯王不寧用兵進吉退凶日方南而居其北日方北而居其南曰縮侯王有憂用兵退吉而進凶出黃道北伏兵起但用兵之所多象之行疾行遲行角敢戰動搖操又圓圜靜又順角所指吉反之凶上復下下復上有反將四方南北皆其分敗行疾武不行文出東爲東舉事左之迎之吉出西爲刑舉事右之背之吉反之皆凶若經天則天下變是謂亂紀人眾流亡晝見日俱明彊國弱弱國彊女主昌太白少陰謂不得專行故以已爲界不得經天經天則晝見其占爲兵防爲不臣爲臣彊若天下失位大臣行毒請謁阿尊則經天若赤而怒天下有兵𨿽勝而不戰其壯炎然而上有大兵起炎然而下當在天狗所下其野流血若光明見影戰勝歲丰休下而昧軍敗國憂若一芒兵起不用二芒有攻戰三芒天下兵起四芒諸侯死五芒更制若逆宿而有角長則取地短則失地外指得地內指失地期一年若大而角搖而不安四向乍小如欲驚者其年有喪在秋曰王其色比狼星精明而有光仲秋之時有芒角在四季曰相精明無芒角在春曰囚其色靑黃而不明在夏曰死其色細小不明當王而有相色主弱將彊權勢縱橫天下有兵休色臣下有謀者專行君事囚色所在官者囚死色大將死不葬所畱之舍其分兵起其進捨也其下之國兵歸之其退舍也兵若不用當相而有王色主弱將彊休色相不用兵囚色將謀不成死色將誅傷所畱之舍其國有兵其進捨也是謂趣兵其退舍也兵不行當休而有王色野多賊兵起民亂囚色囚人縱橫又吏暴虐當囚而有王色其下將有殺者相色下犯上休色野有暴兵盜賊起死色有妖言所畱之舍不可舉事用兵其進捨也歲多霜雹其退舍也秋無霜雪死時而有王色流水湯湯相色野火煌煌休色金幣不行囚色野多虎狼其畱守也野獸食人其進捨也白刃鏘鏘其退舍也兵不成行其與四星相犯歲星合光必戰一云同光殺大將熒惑合光芒相接大亂有兵則戰一曰白衣會爲饑水爲疾爲亂爲囚兵犯歲星者有賊或民饑犯熒惑則主病一曰客敗太白所在其分敗塡星太子不安入歲星則君有咎守歲星皇后有憂熒惑太子憂辰星國有憂環繞歲星其下變亂殺將亡地觸歲星女後憂病熒惑則有賊臣塡星則有主憂辰星則宰相惡之辰星相薄先起兵者凶

辰星占

辰星者武之精宰輔廷尉褊將之象其色黑冬北方水壬癸皆配之五常曰智五事曰聽分爲燕趙代七星爲員宮則其廟也於卦爲坎以其行速於太白緩則不出急則不入非時則占爲盜爲陰主殺伐戰鬭刑法得失亦爲蠻夷之星欲其小而明則吉小而憒地大動動而光明則刑獄繁若光明與日相近其分大水色虛白有大喪人君當之冬時宜順冬令蓋藏謹循行積聚無有不斂相城郭戒閭閻修關閉備邊境謹關梁塞蹊徑若人君失徳非道辰星失度智虧聽失違冬令傷水气則罰見辰星若冬行春令則歲星之气幹之色靑凍不密地气上泄人多流亡虫蝗爲敗水泉成竭人多疫癘曠夫多傷人多固疾行夏令則熒惑之气幹之色赤小而昧則多暴風方冬不寒蟄虫復出其分乃旱雷發先聲水潦爲敗時雨不降凍冰消釋行秋令則太白之气幹之其色大不明霜雪不時小兵時起土地侵削冰雪雜下瓠不成國有大兵白露早降介虫爲妖四鄙入堡不救則必逆亂爲謀其救也明賞罰審法度勿放肆求賢良廣思慮則星辰順度春不晨見秋不夕見此其常也晨有見則髙大勢必然也其星行始與日同度名合伏經一十六日三十分去日一十四度外夕見於西方而順順三十六日行三十六度而畱畱三十日去日二十一度內爲夕退復經十三日九十四分行八度六分復與日同度爲順合其前爲前變其後爲後變又十二日十四分行八度六分乃晨畱去日二十一度晨見於東方三日乃晨順經二十六日行三十六度復與日同軌同度而合積一百一十五日八十八分計行一百一十五度八十八分與矩合周而復始其行常附於日所在之分有權智用兵革失位則下降爲婦人當出不出謂之擊卒兵大起當入不入爲災法律若行失簡宗廟廢祭祀則不以時當寒反溫當溫反寒在黃道多水潦又曰春不見大風秋則不實夏旱又六十日月食秋不見有兵春則不生冬不見陰雨六十日有流色夏則不長辰星不出太白爲客其出太白爲主若出東方太白出西方出西方太白出東方爲格野或出而太白不相從野𨿽兵不戰其入太白中而上出破軍殺將客軍勝下出客亡也辰星來抵太白太白不出將死正行上出破軍殺將客勝不出客亡也視其所指以命破軍其環繞太白若與鬭大戰客勝繞過太白間可亟斂兵小戰繞居太白前軍罷出太白左小戰摩太白右數萬人戰吏人死去太白右去之三尺軍急約戰星芒角民多疾隨用所之有喪則不昌若黑三芒天下有喪又曰有兵兵起無兵兵罷若出入依期光明潤澤歲丰民樂不爾則水旱並作獄訟不平出太南則大潦太北則大旱當畱而去也色白爲旱黃爲五穀熟赤黑水若出

東方東方有兵於外解常在東方其中赤中國勝其外赤外國利無兵於外而出兵起與太白俱出而赤出而用兵若出東方中國勝出西方外國利辰星在冬曰王色比奎大星精明有光冬至之時有芒角在秋曰相色精明無芒角不搖光在春曰休其色蒼黃微小無精光在夏曰囚其色小黑如不明在四季其色靑赤小而不明當王而有相色大臣專政令不行休色冬不冰囚色冬無霜雪死色夏無雨露白不明雷電行其畱守也其分不祥其進捨也五星合其地天下有謀其退舍也五星及之不可舉事用兵當相而有王色君弱臣彊休色政令不行囚色秋不霜死色谷不成雷電不藏其畱守也其分亡地其進捨也與五星合其下有殃其退舍也五星及之不可舉事用兵休而有王色是謂不祥主令失大臣縱橫相色君臣不和囚色夏不雨大旱死色六月病傷貴人有土工其畱守也其分小兒有多死者其進捨也與五星合天下有水災其退舍也五星及之不可舉事用兵囚而有王色則憂夏雨霜雪蟄虫咸伏雷電不行相色秋有暴兵休色同之又曰流水滂死色暴有獄大臣受其咎其進捨也五星合有徳令其退舍也五星及之不可舉事用兵死而有王色貴人病休色庶人疾囚色大旱其進捨也與五星合其年不登其退舍也五星及之國有兵不成行其與四星相犯其犯歲星後有謀熒惑則上妨太子孽子下妨太尉司馬塡星則憂雨雪妨後太白則相叛敗其合熒惑則爲悴不可舉事用兵必受其殃必破軍殺將不利起爲主勝塡星則主令不行爲壅阻所在之分不可舉事用兵必受其殃覆軍殺將太白則爲變謀若起爲兵憂其觸熒惑則天子不安其出入則塡星出兵失地入兵得地若有兵車必賊客敗四星與辰星鬭皆爲戰兵不在外皆爲內亂

五星總占

五星者五徳之主昔人以謂其行也象人臣以序不敢亂常猶月之望晦朔或入黃道裏出黃道表不失其行則年谷丰若失其行則大臣非其人賢不肖並立臣亂於下其星錯於上過有道之分則順行吉昌民庶丰經無道之分則犯鬭變色逆行會捨環守其宿分或太白環而不周徘徊不去如此者兵之所攻國家凶又有喪故歲星修仁熒惑修禮塡星修信太白修義辰星修智從之則喜逆之則怒以斷其形明五色之變以知吉凶五星並見其年必惡若政失於春則歲星不居常失政於夏熒惑逆行政失季夏塡星失度政失於秋太白失行政失於冬辰星不效其鄕五政失則五星不明年不登若王者玉曆不正諸气不和五音不調則熒惑出入不常太白逆行晝見是謂大凶五音和則五星如度太白不經天熒惑不逆行不反明五星皆順度秦歷始有金火之逆甘石並時有差異漢初測候乃

知五星皆有逆行魏末張子信學術精通三十餘年專以圓儀測候以算步之始悟日月交道有表裏遲疾盈縮五星見伏見伏向背東行曰順西行曰逆順則疾逆則遲通而率之經東行不東不西曰畱畱與日相近而不見曰復與日同度曰合其畱行逆順掩合淩犯變色芒角凡其所主皆依時政五常五官五事之得失而見其變遲疾皆有常數五星合是謂同有徳者受慶子孫蕃昌亡徳者受殃五星皆大其事亦小若四星合是謂大蕩其下兵喪並起君子憂小人流三星合是謂驚立絕行其分國內外有兵喪民饑攺立侯王又曰歲星熒惑塡星陽也太白辰星陰也陽自外邦陰自內邦陽與陰合中外邦相連以兵陰與陽合兵謀在內陽與陰合兵謀在外木火土三星以逆行勿以爲凶其遲夜半經天其始皆與日合度合順行漸遲迫日不及晨見於東方行去日稍逺朝時近中則畱畱隅中則逆行逆多時近中則凶畱而又順先進漸速以至於夕伏西方乃更與日合太白則以出入不時爲凶辰星則以不效爲凶速而不經天自始與日合之後行速而先日夕見西方去日前稍逺夕時近南方則漸遲遲極而畱畱而近日則逆行而合日在於後晨見東方逆則畱畱而後遲遲極去日稍逺日一時欲近南方則連行以迫日晨伏於東方復與日合此五星合見遲速逆順流行之大經也南方春太陽之位天地之經也月星之行當天地之經則逺日失畱逆行而不居焉故三星經天二星不經天陰星是臣道也日去而臣不得專也晝而見上者爲經天其占爲下臣爲變更經天爲肅霜至爲旱備五星經天天變所未有也五星應歷度曰爲政令有常若違歷錯度逆行盈縮者爲亂行亂行則爲失矣彗孛焉

五星雜占

五星有色大小不同各依其行而順時應節色變靑比參右肩赤比心大星黃比參左肩白比狼黑比奎大星不失常色而應其央者吉色害行凶所去所宜之辰其分得位歲星以徳熒惑以禮塡星有禍太白兵彊辰星陰陽合所行所宜之辰順其色而有角者勝其色變者敗居實有徳也色勝位行勝色行盡勝之木火土金水五星守其子則陽气不足歲多水災民饑守其母有陰謀者必敗或曰陰气不足水災守所勝賦役擊彊淩弱眾暴寡多盜兵起若圓而色變白喪旱赤則中不平爲兵靑爲夏水黑爲疾黃若用角亦占其色赤角犯我城黃角地之爭白哭泣之聲靑兵憂黑角水困窮兵之所終五星同色天下偃兵百姓安寧歌舞以行不見災疾五穀丰登其主時候以其月色變則所行失矣

占期

五星休時四序不同各於其時而爲主焉及其見罰降祥則大小異其體並殊其色或光潤澤明爭或暗微芒角淩犯有異卽可消息之水火土有吉祥則常明期季月若主色見祥則應在合月福徳之祥以王時在乎合月王日王辰若爲不及之祥則應在衝月若王月見祥應在刑月期發者於所勝之日金水二星卽以殺月殺日時以期逺近刑亦如之凡災大事大而期逺災小事小而期近近卽一日十日逺或一紀十年論兵殺論誅戮以刑論徳以徳生死亦爾

五星期應

五星凶吉期應日數木星應以木日又甲乙日火應火日或丙丁日他同

日月星期災變應期殺將

日月星期十二辰候其災變吉凶之期殺將甲乙日應在一金餘皆然以制然也

二十八宿災期

二十八宿以十二辰災變期星木應在金以受制言也又曰木十二火十三日土十八日金八水十

五星守犯列捨應期

五星守犯列捨應期守則在春在秋前後冬夏應期法隨气所制前後夏冬應其法隨气所在制前後犯乃前春後秋左冬右夏應以王處爲前其對爲後左右縱之又云災祥發見應在衝月甲乙日有災期百二十日

丙丁八十日戊巳六十日庚辛四十日壬癸二十日凡占候災變期應參詳大小災福淺深四時休王審而用之

流星犯五星

凡流星犯歲星也蒼黑大司農死赤歲病饑黃白歲樂食足赤光直窮歲星過或曰光而銳刺過害也黃潤行緩頭尾端直去歲星一二寸減者其地有福四夷來犯熒惑則其下有福若光明映熒惑者鄰國有大使

者至權威有姦謀抵則大旱歲饑衝而無光其分有憂歲荒民流入乃國多讒臣天子備災犯塡星則外姦人或夷狄來色赤有兵黑有水或有喪又爲民多事若其星有大芒色黃主徳昌無光其下主有憂抵而相去一寸許淩塡星光潤者其分有徳也入

太白其分軍敗無兵兵起彊國以戰亡衝而無光其軍憂將死前後有角光銳而穿太白其下有徳令犯辰星徳令施於四方水官憂又爲大水奪辰星光者有外邦使者論得失事入則天下水大理禦史多死

靈臺祕卷九

欽定四庫全書

靈臺祕卷十

北周庾季才原撰

宋王安禮等重修

紫防垣北極

北極紐星天之極也以紐爲不動處梁祖景爍以儀測之在不動處一度余皇祐測一度少彊太子去極十五度入心三度若君得天心則北辰齊列星明盛則人君昌不則耗星暗則各以其所主爲憂搖則君出遊無度靑而微者凶亡則天下有變客星出之有徳令安天下又主暴驚宗室亂犯郊廟大赦則消災守之天下憂國易政干犯乘守又爲喪或叛中犯乘守太子或庶子所至皆凶彗孛干犯北極皆凶流星出之地動又曰有使出及兵起在外罷抵而過者國攺政觸蕃屏出入不依門隨其方外國使來气之入中蒼白黃則兵起黑則大人憂黃白入紫防宮達極星則立諸侯類鳥獸羣爲喜黃白出之天子賜諸侯王赤而近極出紫防宮中兵起抵北極座左右諸侯臣死

四輔

四去極各四度星明小則君臣同道而吉昌暗防不明若動則凶去則君臣失禮或有謀客彗孛流星干犯守抵大臣災流星出入宰相出使若橫貫藩屏藩屏國使犯則不迫上气之入黃白相有喜白乃相凶

鉤陳

鉤陳距大星去極六度半入壁五度星明盛則輔臣彊防小則輔臣弱不見則後惡之佞人用不納忠諫則不明客犯守後宮有謀彗孛亦然又爲近臣憂客星黃色出其傍有獻女者後宮有喜餘同上流星出貫之後宮妃有慶兩入則防變气之出入靑蒼白赤黃入之爲大司馬憂蒼白又爲喪黑乃大司馬弱軍中其出則蒼白軍破將憂赤則大戰將有功黃則不戰兵在外罷

天皇大帝

天皇大帝去極八度半入室十一度君聖臣賢則星光大色度和同天下升平光芒動搖爲急靑而有光宜出邪佞隱而不見占以爲度客星干犯除舊布新之意守之宮中有謀彗孛干犯大臣以叛而族之流星出君使出入之君心不安察姦任賢以赦卽吉抵犯國有憂雲气犯掩澤潤吉黃白气連東大

帝座臣獻女出其上王者惡之

華蓋

華蓋距中央星去極二十六度入婁四度杠距南第一星去極一十四度半入婁一十一度正吉斜凶暗從則從天子失徳客星干犯王室有兵起大變彗孛干犯同流星出之內使發不過三日干犯抵之太子憂赦卽解黃白气入之天子有喜

五帝內座

五帝內座距中大星去極十二度半入室一度星明正爲吉變動爲災客星犯守下犯上又爲政攺臣臣受誅彗孛干犯民饑宗廟徙大臣憂兵起宮門流星出幸臣死入之爲使還干犯兵起臣叛黃气入之太子有喜

六甲

六甲距南星去極一十五度入奎四度明則陰陽和順暗則寒暑失節亡則水旱客星干犯農事廢寒暑相反或大旱守之赤旱白歿黑水彗孛干犯女後擅權政或君惑圖史孛出熒滅圗書流星干犯抵術士凶水澇不節气之入黃气術士興蒼白雲大史官受賜

女禦

女禦距西南星去極十三度半入牛一度星明則多內寵客彗孛出入犯之皆爲後有謀自戮流星出之或抵後宮有廢出者入則外國獻美女气入蒼白後宮病黃白有子孫喜赤黃後宮受賜

天柱

天柱距東南星去極十三度半入危初度星明正則吉暗及傾側離折凶客星有干犯國中防賊守之主移宮室君及大臣有憂彗孛干犯臣叛又爲易政流星出術士大使出振武天下衝入主憂大使還之宗廟不安又三公當之气之入赤天子喜封廟陵之事黑則將相死

尙書

尙書距西南星去極十一九度入尾十四度占與四輔同客星干犯僕射災餘皆占在八座守之有下獄及誅彗孛干犯有謀叛者或以家坐罪不則太子病憂流星出則出入則有憂抵之諫臣出雲气入黃則受賜赤黃有出鎭者黑則法官坐罪

柱下史

柱下史去極一十八度入斗十三度星明則史詞直客星犯受賜守則黜彗孛干犯百官多黜禦史刑

干犯太子憂流星出史官誅黜入則君自言其咎气之入占在左右史蒼白死黃受賜白乃可遷

女史

女史去極十七度半入斗二度占與柱史同

陰徳

陰徳距東星去極一十九度半入房二度星防則吉明則太子女後專政人君忌之客星守天下發倉廩賑給彗孛出之後宮女及太子連謀干犯太子不軌流星抵之賞罰不行入則弼臣主錢谷者出黃

云入天子喜諸侯受賜靑黑出太子憂

大理

大理距東星去極二十三度半入心五度星明則法律平暗則囚寃酷客星犯之貴人下獄黃則遇赦赤黃無罪白受戮守乃刑獄之官黜彗孛干犯大臣以家事坐罪出則刑獄官出使抵犯則官憂气之入其官受遷赤爲大赦黑災獄不平刑官誅黜

天牀

天牀距西南星去極二十二度半入氐二度半星明則人君有憂傾側人君不安客彗孛干犯宮中有刺客又爲侍臣憂彗孛則寢禦有火災天子憂大臣失位流星出之謀兵起王者憂抵則天子易內寢入則宮中不安后妃叛女後彊气之入天子有女喜蒼白人君不安靑黑主憂疾白則主惡之黃气

出後宮有子喜

紫防垣

紫防垣與極相去及入星左驂樞二十七度半入房一度上宰二十八度入尾一度少宰二十六度入尾四度上弼三十三度入箕初度少弼一十八度入斗十二度左上衞十五度半入女七度左少衞十五度半入軫五度上輔十五度半入翼四度半少輔十六度半入柳四度右上衞十九度半入參八度右少衞一十八度半入昴九度少上丞二十度入

胃初度半星皆欲均明大小常則內輔盛不明爲憂門開則兵起勢直則天子自將兵客星入紫宮人

主憂大臣逆或死犯之若喪入則天子變兵起彗孛干犯人主惡之孛出而抵之世亂入有奇令守則有撓政者彗孛云有陰謀流星出紫宮天子之使也靑爲憂赤爲兵黃土白喪黑水皆以所出命其地若入紫宮兵起水旱若有奇令自南門而出入者外國使出則使出入則使入大流星出入色赤怱白黑或炸人君惡之赦令除咎雲气伏如雞鶵出子孫之气气之出赤兵起赤黃連兩蕃君有喜如帚美女受賜黃白有自立者白爲喪喜黃潤澤諸侯受賜气之入赤黃潤天子有喜黃白如杯椀正天子有璧玉喜或幸臣有獻女者如獸天子以獸賜諸侯如箕起紫防宮上天子大喜廷年益壽若潤澤如劍男子喜如帚婦女喜黑入兩蕃國暴兵起

天乙

天乙去極二十度半入亢一度光明潤澤則陰陽和萬物成人君不明反是星明則天下亂他星彗孛干犯宮門不閉臣叛白衣會流星抵之兵起民流水旱饑疫气之入黃則君臣和萬物成朝多賢士天下太平黑相凶

太乙

太乙去極二十一度入亢半度星明爲大吉防暗爲凶若離徙有水旱之疾客星守之兵起民流水旱饑疫大臣死或出彗孛干犯占亦然又曰客星出之大使官黜干犯抵宰相下獄或出气之入黃白百姓受賜赤旱兵蒼白疫

內廚

內廚距大星去極十九度半入軫十一度守常則吉客彗孛流雲气干犯飲食有毒

內階八谷天廚【元本並缺】

傳捨

傳捨距西第四星去極二十八度半入胃五度若移徙於紫宮垣中則敵人客入中國彗孛干犯守之黑雲入邊夷侵境又曰客星出守亦宜備姦使則又爲邦有憂大使轉粟天下自河之東爲兵防

閣道

閣道南星去極四十八度入奎四度半星不見則輦道不通動搖則宮垣有兵客彗孛干犯之人君不安國有喪人君居正殿不微行則吉气之入黃黑病白有急事

防星

防星去極三十三度半入壁五度若動搖移徙居王良前或處馬后是爲防馬皆爲兵起故曰王良策馬車騎滿野又爲北人制號流星彗孛干犯大兵起天子將兵

鉤星

鉤星距大星去極二十四度入危初度星明則服正若非其故彗孛干犯五星守之或直皆爲地動占

扶筐

扶筐距大星去極二十四度入危初度星明則吉不明則女功失業暗及移徙農蠶不收絲綿大貴客星彗孛流等干犯同占

北斗【輔星附】

北斗並輔八星北極相距及宿天樞二十三度入張十度天璇二十九度入張十度天璣三十一度入翼十一度天權二十七度入軫初度玉衡二十八度入軫十一度闓陽三十度入角二度半搖光三十五度入角九度輔星三十度入角二度半其星明變光則各有所因天樞以簡慢宗廟社禝天璇以廣營宮室鑿山陵天璣以不愛百姓暴行徵役天權以號令不順時逆天道玉衡以廢正聲務淫聲闓陽以峻法濫刑退賢傷政搖光以廣眾而不尙徳北斗星明盛潤澤則國昌不明則有咎芒乃國凶月暈及動搖則兵起其旁及中多小星則天下安少則國人散五星及客星守之皆凶彗孛尢甚彗孛干犯又爲殺伐流星出入爲使出入又爲逺國來貢三分有賜抵

則天下大起兵若出其旁明如炬火長六尺形如繒布賊臣專政大流星犯之大臣有擊抵納入納大臣憂五彩雲气直入之立太子气之入蒼白多大風

赤兵星宮或火災兵起气少兵亦多黑而歷之民災入而化羣鳥龍蛇豕刑人病亦兵起大如布席如

鳥獸三日必雨不則敵犯塞白衝之爲大戰白雲气壓之三日內雨若色靑五日內雨天晴霽北斗獨有云亦然黃而蔽之明日雨或明日大熱殺人魁之占客星出有赦赦之大小如星彗入之出之三日以上諸侯恣亦爲民人散彗孛流星白气出樞星兵相伐世亂流星黃白爲赦大流星入之臣叛出則其年兵起蒼白气入大臣不軌蒼黑則貴臣下獄輔星欲小而明臣輔彊恣明與北鬥齊國兵暴起暗而逺斗則臣亡不則奔逐若近臣專佞人用兵芒角近臣專權不明則臣恣逼近闓陽則下迫上彗孛流干犯並爲將相誅客星入之有善令一

云色靑相有罪赤將兵黃白受賜及有喜黃白气有喜黑則薨或黜白乃憂皆占在相

天理

天理距東南星去極二十八度半入翼九度星不欲明明動及中有星皆爲貴人下獄客星犯之多獄官坐罪入則有戮卿貴臣系彗孛出之三公黜或殺將相跋扈流星入之大名臣系色靑憂赤有金殺黃白無故黑凶出魁中系者出黃白之爲赦流星犯之帝王振威諸侯死气之入之蒼黑貴臣死獄無故出魁皆其禍除赤兵大起黃白出之有徳令

三公

三公距東星去極三十五度少入角六度居常則安移徙凶一星去天下危二星去天下亂三星去天下不治客彗孛流星干犯三公憂

三師

三師距西北星去極二十一度入張半度占與三公同

文昌

文昌距西北星去極三十四度半入柳二度半星明澤大小齊則國瑞臻光色黃潤天下安萬物善靑黑防細則多所殘害動搖移徙則三公黜不然後有憂動而非故以其所動之名爲不順天子知而治之

客星出天子憂犯則大臣叛守之宮中有兵入乃輔臣殃亦爲女惑彗星出而拂之大亂犯之三公下獄大將叛流星出之貴相出亦爲三公出鎭或下有云邊將入朝受賜衝則公卿憂奔星出之宮內亂入則其地不寧又言流星出入之貴人出入爲使气之入如色黃三公受賜蒼白及赤黃皆爲將相憂黑气三公受戮或黜

天牢

天牢距西北星去極二十八度入張六度占同貫索客星彗孛流干犯三公下獄又爲將相死流星有徳

令流星出醜未時日入皆爲赦有气大圍長三四尺出之親族有憂

天相

天相去極三十二度入軫四度星明吉暗凶不見客彗孛干犯皆爲輔臣有變法令民移徙黃白入諸侯有喜

太陽守

太陽守去極五十五度入翼十度星明吉暗凶移徙大臣有咎不則兵動客彗孛流星干犯亦如之又爲攺政气之入黃大臣受賜三公有喜黃白气將軍戰死宰相憂

勢星

勢星距東北星去極三十一度入翼二度星不明則吉明則內臣彊客彗孛流星干犯內侍有憂气之入黃白受賜赤叛黑憂占皆中官

天槍

天槍距大星去極三十二度半入氐初度星明大則斧鉞用暗小兵散芒角動搖兵起移徙人君失禦一星不具其地兵動客彗孛流星干犯守兵大起

又爲饑雲气入之赤禦警失位蒼白兵起

天棓

天棓距南星去極四十四度入箕三度星不明吉明則斧鉞用一星不具其地兵起客彗孛干犯爲兵喪流星入諸侯爭地犯則后妃惡之雲气蒼白起之兵起入亦然大將戮黃白先驅有拜賜者黑乃大人憂

太防垣

太防垣兩藩相距入宿上相六十五度半入十二度次相七十二度半入三度上將八十度入四度次將七十五度入一度右執法八十四度入十一度半入皆是翼宿其東左執法八十六度入半度上相八十七度入一度次相八十一度半入一十度次將七十四度半入十二度半上將六十八度入十四度皆入軫也太防之變兩藩有芒及動搖諸侯有謀執法移刑罰尢急五星入太防軌道吉其所犯中座成形入犯乘守皆爲天子所誅若有罪皆以其官名之五星畱之皆爲大臣有憂若色潤白入之有赦月犯太防中貴者失勢亦爲反臣彊四夷兵盛有姦人來聽候天下喜乃未之也或有赦一云爲大變火則有逆賊宮中不安歲饑又曰後三年有喪入畱九日天子惡之或曰十日有赦又曰守宮三旬必有赦土入有徳令大人憂其下亡地久畱七十日君憂

之犯女主執政金入大臣相殺其地有憂宮庭防兵邪臣伏誅主自將兵或廷尉丞相禦史黜若庚子日順入之天子所使也入則淩犯畱守亦爲水喪水星見之人君當之又爲亂後宮災或大水客星出令有奇一曰爲兵喪中犯乘守四輔君臣失禮輔臣誅執法其官誅有罪彗孛干犯太微有兵喪大人惡

之所壓者亡流星出入臣有外事出天庭之內天子使也皆以所之之野命其方入者使復命也出南門其眾貴人殺流星出則兵起外國當有急使縱橫行太防中臣彊四夷不制奔星出王者惡之入則其地亂靑气起五帝座出南門者人君動搖不安而入之天子憂若劍直指則因兵而驚黃白入者若起其上有光天子有喜延年益壽赤黑如蛟蛇又若龍形入之有叛臣及喪亂赤黑潤澤入之或狀如帚黃白如杯椀如獸皆同紫宮占又掖門之占靑白蒼白入及黑气入之憂喪事赤則內兵起黑乃大人憂气之出則兵起將憂黃白有徳令

謁者

謁者去極八十三度入軫一度明如常則四夷來貢不明無失則外國不來

三公

三公距東星去極八十四度半入軫六度占與紫宮三公同五星抵觸淩守犯之三公下獄或黜流星犯之相憂

九卿

九卿距西南星去極七十五度入軫七度占同天紀流星犯之內座王者憂亦爲病

內五諸侯

內五諸侯距西星去極七十度入軫一度星明則吉暗亡則諸侯出若禮樂盛明則太防諸侯明彗

孛干犯守諸侯誅流星入之宰相入

五帝座

五帝座距中大星去極七十一度入翼十一度天子出入動止合天從容中道則帝座光明占在人君明吉暗凶五星彗孛流干犯帝座皆爲大人憂若五星入黃帝座色白有赦客星犯臣有誅至帝座而還謀不成反受其殃若蒼白色抵之憂喪事抵座旁臣叛客捨五帝有徳者昌抵之靑赤近臣圖議气不明則不成蒼白赤如劍天子諸侯以兵驚黑而止不去大人憂气之出入黃气出太子入帝座有子孫喜赤黑如蛇及龍形入太防垣有白衣會气上赤下

白如大井口從外入者邪臣之气气直者貴臣之气赤而出之經南門者人君憂

軒屏

軒屏距西南星去極八十度入翼十度若臣下恭恪尊嚴君上則屏星光明潤澤乃國法平允暗則法令不正月五星干犯乘守皆爲上下失禮而輔臣退及金火守之有兵在中彗孛出犯守衞臣有罪執法者當之流星抵尙書有憂

太子

太子去極六十六度半入翼十一度半皆占太子星明澤則仁賢星亡及彗孛五星客流干犯金火干犯不廢則有謀雲气入之黃白喜黑憂

從官

從官去極六十四度半入翼八度半星不見則帝不安如常則吉

幸臣

幸臣去極六十四度半入翼十五度危防暗則吉明盛則幸臣用事靑赤气出五帝下入幸臣中近臣用謀气不明者不成明則爲亂

郎位

郎位距西南星去極六十度入軫初度其星均明光潤居常則吉明盛色怒大臣爲亂防暗則兵弱幸臣災不見則后妃凶動則天子出行客彗孛干犯臣失勢客星入之憂大臣有亂蒼白出之郎官多死諸彗枉矢出之郎官謀叛流星犯之大臣憂月气入皆占其中郎蒼白爲亂黃白潤受賜黑多死赤气入之兵起出之多用兵逺出行

郎將

郎將去極四十七度半入軫十一度守常爲是盛大動搖芒角則將恣客彗孛干犯郎將死流星則有憂

常陳

常陳距東星去極五十一度半入軫初度星明則武士用動搖則天子行客星犯王者行誅

虎賁

虎賁去極六十二度少入翼二度占同常陳

三臺

三臺上臺距西北星去極三十九度半入柳二度中臺距西北星去極四十三度入張二度下臺距西北星去極五十二度入翼二度上臺之占人君剛烈好兵則上臺距而色赤若修宮廟囿肆聲則臺橫君道弱而誅伐不行則迫近下而色暗臣朋比嫡庶亂則下星色白后妃任讒言用則其色白捨而橫若恃寵亂政則星髙而升其色赤若紀綱不正殘斂而刑輕則謂之戚縱恣而崇臺相奪農時力侵則謂之奢中階之占若公侯叛亂則上星色赤夷狄侵邊內外動搖則下星距而橫色白若卿大夫作私則其星疎而色赤黃潤上附下則其星下而色白若諸侯朝貢有禮公卿盡忠則謂之比彊盛而僭專恣而僭則謂之疏下臺之占若民不從令犯刑爲賊則上星色黑棄本就末則下星暗而橫其色白若從令聽法則星迫下而色白若庶人順化閨門雍睦賦斂順時謂之密去本逐末豪猾相淩謂之闊其戚比密參者皆相

近也奢疏闊三者皆移徙也三階之占平則陰陽和風雨時五穀丰禎祥應天下太平不平則反是星明則潤行列齊等如其常則若臣和而政令行變動外齊則君臣不和治衰動搖則有逆謀若一星去天下危二星去天下亂三星去天下不治月干犯君有憂大臣相攻公侯多叛金火守犯兵大起客星出守大臣黜貴人病死彗孛出之陰謀姦宄起宮中火災守則三公亡黜流星入之有兵大將憂若抵上臺

人主惡之中臺將有憂气之入蒼白三公黜民多敗傷赤將相驚臣有謀黃將相喜黃白潤澤民安居靑黑將相死

少防

少防距東大星去極六十五度半入張十五度半星明大而光潤則賢人舉忠臣用不則反是月五星犯守處士憂女後憂宰相史官黜又曰月犯之又以所主官爲憂客彗孛犯賢能及功臣有咎流星出入抵賢者進道術興蒼白入賢士憂大臣遭黜

長垣

長垣距南星去極七十六度入張十四度動搖夷狄犯邊火干犯中國憂金則九卿有謀或邊將叛客彗孛則狄人入寇流星入之亦然出則狄出

靈臺

靈臺距南星去極八十度半入翼初度五星干犯術士大使官災流星出之賢者用靑黑色賢者術士死

明堂

明堂距西南星去極九十度入翼四度半明吉暗凶土星客彗孛干犯守之人主不安其宮

天市垣

天市垣去極入宿西垣秦七十六度入十二度半蜀八十度半入十五度皆氐周七十一度半入初度巴八十三度入一度鄭七十一度入三度皆房宿梁九十二度入初度晉六十八度半入一度楚一十一度入一度河間一十八度入二度韓九十八度半入五度皆心宿河中六十六度半入三度東垣宋一百五度半入七度半魏六十二度半入十二度南海一百六度入十四度趙六十三度半入十六

度皆入尾九河六十二度半入半度燕一百度入一度半中山六十二度入半度東海九十三度半入七度半皆入箕宿齊七十度入五度徐八十七度半入六度吳越七十八度入九度皆入斗垣星欲其光明潤澤及市中星眾則歲實不明則歲虛又曰垣星明則市吏急商人無利防細則市吏弱商人有利若族人有序則其垣綺文而正見月犯乘之攺正有更獘之令將死粟貴入及有變於市中女後凶將相憂近臣有謀五星入兵火起將相憂入若守之又爲市驚赤爲更甚之又木守之糴貴或賤土同火則戮不忠之臣於市金則兵起水乃蠻夷居死客彗孛干犯所起者誅客星出有喪入則大臣誅守度量不平彗孛出之徙市易都守之五穀大貴入則豪傑起流星出而入中天諸座前列入濁天

欲有赦賞賜事倉庫盈溢五穀丰君喜犯之主憂若入而色蒼白萬物貴赤色大災气之出入蒼白入嗇夫過賤人有憂黑則市壞嗇夫死蒼黑萬物賤赤而出之弓弩貴入之斧鉞用若如波者市有火災黃白而入萬物賤若一如疋繒疋帛常集天市中

有神奇物入天子喜出則有神奇物出

帝座

帝座去極七十五度入尾十度光明潤澤則天子吉而威令行細小不見及月犯之人主憂五星干犯下謀叛金火尢甚客星入畱貴人攺易政令守之爲大亂彗孛干犯人民亂宮廟徙大臣憂流星抵之諸侯起兵臣有謀若貴人更令

候星

候星去極七十八度半入尾十六度星明大則輔臣彊四夷開張防小則輔臣弱移徙則不安無主者忌之居常則無忌月犯之則輔臣憂客星出之有急行彗孛出守犯輔臣出又爲大臣叛

宦者

宦者距西南星去極七十度半入危九度星防則吉明盛動搖或非其常及月彗孛流星干犯皆爲侍臣有憂

宗正

宗正距北星去極八十五度入尾十六度星失色彗孛犯守族人凶客流貫之不睦宗親客景星守政令攺

宗人

宗人距大星去極八十六度入箕一度若族人有序則星綺文而正明動搖則族人有變客星守貴人出

宗星

宗星距北星去極八十度半入箕五度皆占在宗室明則有序暗則防弱客星守之不和彗孛干犯爲黜

市樓

市樓距東南星去極九十八度入尾十二度星明則吉暗亡則市吏不理乃其兵興於市或夷兵入動則市易殊常火星守之天子易獘客彗孛守之市門閉多亂

車肆

車肆距西大星去極一百度入尾三度星明則吉不見車蓋盡行客彗孛兵車蓋盡廢

斛

斛距西南星去極八十六度半入尾三度星明則尺量平而商人不欺不然則反之亡則歲饑木星守之則得忠臣陰陽平過數不去王者與天同人四夷和平五穀大丰

斗

斗距東大星去極七十九度入尾六度半星明吉暗凶仰則不熟斗覆則歲稔客彗孛犯天下大荒

列肆

列肆距東大星去極八十六度入心三度半星明吉暗凶移徙則列肆不安金火入爲兵起

帛度

帛度距北星去極六十九度少入箕三度星明大則尺量平而商人不欺不則反是客彗孛守之絲貴

屠肆

屠肆距西星去極六十八度半入箕三度明大則多宰殺細防則不利

天紀

天紀距西南第一星去極五十七度入尾初度明則無寃訟暗則政壞散則民饑喪就則明主多憂若與女牀合則若失政禮而女謁行客星犯之政

亂大臣黜或死守之民饑居不安獄訟不理彗孛干犯相有咎若地震

女牀

女牀距西星去極五十二度半入尾十四度動則爲憂舒則更代女後不久死不見女有疾客彗孛守之宮人有謀气之占在後宮黑白皆死喪靑爲病黃有福善

貫索

貫索距西南大星去極六十度半入氐三度半牢口一星其開閉則囚自縊星皆明見及其中星眾獄事繁中星小則獄空動搖斧鉞用八星見姦人入獄七星見少赦五星六星見及牢中大星不見或左右移徙不常爲大赦牢空則攺元又常以五子曰夜候之一星亡有喜事二星亡錫爵祿事三星亡占如六星見水星犯水災米貴客彗孛干犯守之爲赦又曰客星出之亦赦或其下亡地入則有枉死者彗星見豪傑起諸侯相殘流星出紫防而入之以赦應之流星丑未日出天下赦气之入蒼白憂亡地赤兵黃

白喜黑則獄多枉死

七公

七公距西星去極四十四度半入氐初度星小而明則國吉大而明輔臣彊若大而動則朝廷有兵齊正則法平若戾則獄多寃連貫索則天下亂入河中則民饑金火守犯兵起彗孛干犯守大臣下獄或黜流星出之主將黜

靈臺祕苑卷十

欽定四庫全書

靈臺祕卷十一

北周庾季才原撰

宋王安禮等重修

東方七宿【中外官附】

角宿

角宿距極去九十七度半系南星星明太平防小不明王道失政動搖移徙爲幸行月行中道民安歲美無兵犯則大人憂有獄事木星犯之多疫守則攻急臣戮歲饑火星犯之有兵及赦貴人有憂居而環繞勾已有芒如劍刃行幸守則爲戰宮中防

盜賊讒臣進政急帛貴土星守後喜谷傷潤澤則爲歲丰犯之亦爲之有不臣犯守亦爲兵火金星犯守天下大戰道路不通木星守之萬物不成刑急水災久守爲大水芒守之色靑憂赤旱白喪黑水客星守犯大旱有赦富民貧獄多彗孛干犯兩角間色白有喪起不戰赤則戰所至則有破軍侵城彗則占其所指彗孛出之大亂王者惡之後黨恣亦爲亂饑流星出入兩角間皆爲大使出入若抵而角不動

臣欲而戮死气之蒼靑皆憂疾赤國驚有戰黃則貴人親祠白戰不勝黒入右角亦然气如刀劍出角間宮禁有陰謀變患

平道

平道距西去極九十一度入角一度明正吉動搖戒不虞木星守天下治隱士升火守之天下饑客彗孛干犯守之車駕行客守之又爲賢人退

天田

天田距西星去極八十三度半入角二度木星守歲丰犯則人相食火則大旱金守谷傷兵出水守有水災客星出入蝗虫旱

周鼎

周鼎距東北星去極六十四度半明則國安不見搖動就聚移國

進賢

進賢去極九十一度入軫十四度明則賢人在朝不明則不肖者用五星干犯賢者得罪死流星有出入夷人來國用賢靑黑色文士死

天門

天門距西星去極一百四度半入軫十六度明則萬物歸化不見及火捨而進退若犯入而去復還皆爲兵至關梁不通火守則上失禮金舍人主愼出入

平星

平星距西星去極一百九度半入軫十六度星齊等闊狹居常則天下治萬物化訟平不則反是五星犯之皆凶又曰木星犯法官憂火則火兵起客彗孛守犯出入占如木又曰政令不行國失紀綱流星出之出之臣出入則執政之臣憂若有罪

庫樓

庫樓距西北星去極一百二十三度入軫十五度半衡北星去極一百二十八度若天庫星明大芒角而繁則兵起車馬用動則王者謀伐四夷庫中星不見大兵起無星臣下謀庫中欲實吉虛則惡星生角則有兵一柱不具則兵少半出若全不具則自將兵月入兵火起木星犯守內兵作近臣謀火入其下旱守亦如之及兵起客星乘守入彗孛守亦爲兵水客入之又爲兵饑流星入之天下虛兵盡出則所當之地受殃抵則主憂兵起赤气入如千尋槍竿主者親徵內外不安

南門

南門距西星去極一百三十七度入軫十一度明則逺方來防則夷狄叛客星出有兵出客彗孛守之外兵起

亢宿

亢宿距南第二星去極九十六度明大則民無疾臣納忠天下安暗則政弱月犯之大人多疾有兵將軍亡旗鼓其分將死亡地在其宿有變當省刑木星犯之臣爲亂佞臣用有徳令禾稼熟守則歲饑小兵三十日以上有赦國丰久守人多病火星守之天子惡之多旱谷不成土兵大起久守則民憂犯則亂臣人多病若有芒角大人惡之及白衣會居而勾己環繞宮室不安土星干犯臣有謀諸侯失土守則爲兵疫犯守之又爲谷傷民饑流金星犯守君自將兵犯而芒角貴臣戮水星守則其分米貴賊盜民相惡犯及守水災其分疫客彗孛干犯國不安兵起政亂客星出有使出守則谷傷色赤憂旱彗孛出兵防饑疫水災谷不成流星出之寛恩淸

獄入則幸臣有殺外使來雨水調五穀丰犯之軍府憂气之入蒼民疫白瘧赤則廊廟有兵黃土功黑水災

攝提

左攝提距南星去極七十二度入亢七度右攝提距北大星去極六十七度入角七度明大則三公君不明東向則天下安不東向爲反衡天下亂起移近大角有謀仁道有虧則失恣疎闊潛移則攺政令月犯臣專政則王者惡之五星犯守兵起有謀火守天下亂客星出入占月彗出主惑羣下爭起孛則主自將兵流星出有使出干犯及衝九卿攺動入有外兵入王庭气之入靑憂黃受賜占在九卿黑則大臣戮

大角

大角去極六十六度半入亢二度半色黃而不動天下大安變色芒角爲兵火動則人主好遊幸亡則主惡之月蝕亦然犯凶戰不勝大人憂五星犯守諸侯有兵起客星出入謀臣在側而彊恣守則諸侯有謀彗孛出主攺更上失仁則彗孛守之若竿而長六七尺天下亂國大變孛守之占同客星出色黃而國泰民安流星出之王者惡之刺亦如之亦曰貴人死兵起邊庭抵之將有出者犯及觸四方兵起發而光色糴貴大將破靑气掩君憂一道如十尋槍衝過者殿梁折黃出國喜白掩大喪黑久而散人主惡之

戈

戈去極三十九度入亢四度防則吉明則兵起芒角動搖外夷兵興或移徙則退

折威

折威距西第三星去極一百三度入亢三度守常則吉月犯上無威五星彗孛守犯邊將戮

頓頑

頓頑距東南星去極一百一十二度半入亢四度暗則刑濫客星彗孛犯並爲貴人下獄臣戮

陽門

陽門距西星去極一百一十三度入角十度明則無侵掠暗則宼犯塞五星客入五兵藏彗孛守及赤气入邊兵用

氐宿

氐宿距西南星去極一百四度半明大則臣奉法度君安民勞防小則臣失勢暗則臣不奉法而有謀動則役起月干犯兵起將憂犯而有變盜賊興入之兵動木星犯之蝗虫萬物不成入則有赦環繞而畱其分有兵守則年丰立後若後有喜火星干犯多水災若成勾己大人憂天子惡之守之成勾己亦然赦久守六十日亦赦乃入之宮中愼火臣有謀土星犯守其地亡守之有徳令上工興太后皇后太

子喜歲安色赤爲疫四夷不順在其宿乃光大黃潤後有喜或米暴貴金守犯徭役興君憂無兵兵起有兵兵罷守又爲其下饑將受爵賜犯又爲郎將誅若有芒角兵喪亡地入則霜不時春糴貴人役水星入之貴人暴法官入獄歲旱不收守則兵起多惡風水旱萬物不成若乘左星天子將兵右則大水兵起客星出之黃乃有赦犯乃其分憂水守有徳令

布帛羊貴谷不登邊兵起後宮亂入之邊臣獻女入中而散中外不通大臣恣彗孛干犯之有赦犯之爲臣有謀人主惡之糴貴入之後宮暴兵起流星出之使出宣布徳令犯則藏書官有憂事入之後宮喜國相佞病饑色赤黑後宮不安白則有災气之入蒼白有大疫赤內兵作黃白土工白而不散後宮憂黑爲水災

梗河

梗河距大星去極九十五度入氐三度變動以應兵喪星亡則有兵誅連陰不見其分有喪客星出守陰陽不和大風干犯則凶奴來侵彗孛出則敗去守之如客占又爲邊兵入寇流星干犯王者出兵气之出赤大戰蒼白爲將死

招搖

招搖去極三十一度入亢四度半與標星梗河北斗相直則夷狄受命暗而不明敵不臣芒角動搖亡去皆兵起彗孛干犯蠻有喪及兵動流星出之所向有兵起气之出蒼白相死赤曰兵起黃兵罷君喜白乃大人憂

帝席

帝席距東星去極六十七度入氐一度半明則吉動搖防暗凶亡則爲失臣彗孛守人君憂又爲兵亂

天乳

天乳去極九十一度入氐十四度半明則甘露降客彗孛干犯守天雨爵賜

亢池

亢池距北星去極七十度入亢三度常則吉防細移徙則凶不在亢度中則宗廟有怪亡則道不通五星守犯百川溢客星守之宗廟有道水虫死

騎官

騎官距西北星去極一百一十二度入氐初度星聚天下安稀則騎兵叛不見則兵起又衞士憂而兵客彗孛流星犯守及流星入之兵起蒼白气入將死大臣黜

車騎

車騎距東南星去極一百四十度入氐二度星變色動搖則兵行於道路金火客彗孛干犯大兵出天下亂客星入西羌降

陣車

陣車距東星去極一百一十三度入氐四度五星守之變動皆兵

騎陣將軍

騎陣將軍去極一百三十三度入氐三度半星明大動搖則將盛兵出防暗則將亡兵亂靜則吉金火幹守爲兵客彗孛尢甚

天輻

天輻距南星去極一百一十六度半入氐十一度星近則天下有福明潤則車駕安動搖則車駕行五星客彗孛干犯輦轂不寧

房宿【鉤鈐附】

房宿鉤鈐房距南第二星去極一百一十四度半明大則君明臣忠天下太平暗則臣亂政王道不行動外則財寶出動內財寶入七政之占行中道主壽長天下丰年由角極陽道爲兵水月在其宿有變名寶駟馬出時令不順月五星犯守皆爲將相憂又曰木犯之歲丰民安有徳令豫州災守則大赦天下和平入則成勾己天子惡之良馬出火金干犯將軍亂王者憂入占色靑喪赤兵白芒角爲火黑將相死若犯而色怒芒角兵大起攺正朔秦燕趙代憂守則更政有徳令臣亂兵起守而勾己環繞勾己

不安其居土星犯守有喜或赦成勾己相凶犯之又爲後憂守之爲地動兵旱立后土工興宮室數移金星干犯君有憂占其色靑及白而芒角皆喪赤

兵黑將相死守之土工起帛貴將相失位久守爲饑入房十日成勾己天子憂以赦解之水星干犯皆殃犯而畱守爲水入而成勾己占如金守則大臣乖憂澇邊兵起而散客彗孛犯之國空民饑彗孛又爲失徳臣有謀兵起世亂有徳令馬貴流星出之卹民有徳令犯衡爲水災抵乃將相出鎭入則大臣入賀國昌或爲喪入而蛇曲輔臣亡气之出將相憂赤則宮中亂若如波宮焚出之兵气之入黃諸侯來貢赤黃潤澤黑貫入其間諸侯有使來黑出之宮中憂有云如人形入后妃有子鉤鈐距東星去極一百九度半入房二度半明則王者至孝近房則人心同不則反是其間有星及疎折則地動河淸月火金犯之王者憂月又爲車駕行食則將死木守爲饑相去二寸王者失政近臣起亂火守有徳令土則失土水乃地震山崩客彗孛干犯宮庭失禁流星入之

兵散

鍵閉

鍵閉去極一百八度入房四度明則王道昌不則宮門不禁津梁阻月犯之大人憂及火災五星犯戒行幸有匿兵客彗孛守之道路阻流星入有口舌中宮大臣災

罰星

罰星距西南星去極一百八度入心一度半正直而列則法令平若曲而斜則刑法不中客彗孛守犯國政多枉

東咸

東成距西南星去極一百一十度入心一度明吉暗凶又曰行則勻明天子吉子孫昌近鉤鈐則讒臣入饑占同西咸

西咸

西咸距西南星去極一百四度半入氐十五度近上及動搖則姦人爲害餘同東咸月犯之失禮民饑又爲陰謀五星犯守占同又曰臣下不從客金彗孛干犯守流星抵之後宮恣宮門不禁貴女憂流星犯衝大水川溢出入則閹出

日星

日星去極一百一十三度入氐十四度半明大則君有徳月犯掩下謀上木守之王者與天同心臣忠天下升平金火守犯人主惡之客彗孛則君惡之

從官

從官距西星去極一百一十二度入氐十四度星大而明五星客彗孛干犯並爲巫人搆亂气之入占在巫人黃受爵黑戮

心宿

三心距西星去極一百一十四度半若天下有變心星見不祥大而赤明徳服天下暗小失色防弱不能明動搖變黑大人憂直則主失勢角而搖動兵起離則人流前星不明太子不得立後星明庶子

立皆光明亦黃有慶月犯之大臣憂犯中火星人主有憂太子庶子星各以其所主爲憂在宿有變大將易刑罰失中木星犯乘守之歲丰平久守臣有謀火星干犯大人憂物不成民流土工興民憂火犯守則地動王者忌之勾己環繞災尢甚土星干犯旱饑民疫大赦守之太平大人喜慶益地又爲土工若行勾已環繞其地亂金星犯守兵興糴貴殃在貴人守則又爲臣叛其分憂水星犯守大水帛貴內外亂明當則大人憂當之在陽爲燕在陰爲邊不明地動大雨又犯則兵旱民流守乃盜賊賦役興客彗孛犯守大臣有謀天子憂客星出之君使人於諸侯犯之修飾臺榭守之饑喪火災土工興彗孛犯守出之兵喪民流蝗起大臣相疑下有謀流星出之遣使邊塲也犯抵大臣相賊入則王者憂之及外國使來靑色

占憂赤兵黃喜及土工白喪黑凶靑气出之天子使人之諸侯赤入之有立王黃則子孫喜前星則太子受賜庶子亦如之白入之亂臣在側蒼白及黑各以所主爲憂

積卒

積卒距西北大星去極一百二十六度半入氐十五度防小吉明大則有兵星亡皆爲兵起一星少出二

星半出三星盡出五星出金革興不則近臣謀彗孛守之禁兵大起天子將兵靑赤色雲气入之正臣欲論列兵事發

尾星【神宮附】

尾星距西第二星去極一百二十七度星欲明大小相承則後宮有嗣子孫蕃五穀丰防暗後有殃五穀傷動搖則君臣乖天下亂就聚有水災疎逺後失勢月犯之臣不和貴戚其地將死若有變後宮子孫不安木星犯之燕地饑守之水旱又曰犯守皆爲糴貴守三十日以上立後或生太子守而成勾己女後憂之土星犯守占同又曰妾爲夫人火久守多妖祥后妃恐土守及犯其色黃後有喜守而芒角動搖易政兵起金火干犯民憂畱守之後妃宮嬪或貴人相憂又爲兵起守其分水災水星犯之天下水江河決守之亦爲水又曰下賤貴民疫後宮憂客星出大風水災後宮惡之兵革亂散民饑民死守犯則女暴貴彗孛干犯後相貴臣有咎兵起宮門流星出入風雨時稼穡成出則又爲使人於諸侯後宮喜入則反是一曰出則有子孫之慶入則後族進祿抵之後妃有喪气之入蒼則舊臣來赤則諸侯來靑則外國降白則大臣在殊方欲歸靑气出爲亂神宮去極二十七度半入尾六度

天江

天江距南第二星去極一百一十四度半入尾十度星明天動水溢兵起不具津梁不通參差不齊馬貴多死月五星犯守及流星出入皆大水又日月犯爲兵客彗孛尢甚一云火星犯守大旱气之入靑多水澇黃兵白罷气之出赤則車騎滿野黃白天子用兵

傅說

傅說去極一百二十八度半入尾十四度明大宮中多祝禱而子孫暗小反是動揺則後宮不安亡則憂繼嗣防居尾下則咒詛巫醫爲害彗孛守之不享宗廟赤气入祝官凶

魚

魚去極一百二十六度入尾十五度半明大則江河溢若大而不明則陰陽風雨時動揺則暴水移徙出河則大魚死赤爲旱五星犯守皆凶又曰火上在陽則旱陰爲水气之占與天江同

龜

龜星距大星去極一百四十度半入尾八度半星明則君臣和不明則上下乖不居漢中則川溢火犯大旱守之火起又曰守之爲水去之赤地千里客星入之爲小憂流星出之赤兵黃旱靑黑爲水各占其分赤气出之巫祝者憂

箕宿

箕宿距西北星去極二十一度半星明大則歲丰國無讒佞不明則歲儉細防就聚天下憂動則蠻夷來口舌動不出三日有大風雨移徙則民流宿中星眾則天下安少則反是而糴貴月犯之旱風占如上軍相死入中亦然又曰後憂後宮干政法令酷在其宿有變暴風雨作失行離之則爲風凡月犯箕壁翼軫皆風起木星犯守旱饑多惡風入之中宮口舌火星入旱災人主惡之守入亦然又爲攺移地動燕地君長病犯則東夷燕人疫死環繞勾己大臣誅土星犯守女後憂守則又爲兵喪黃水土工興後

貴人大喜金犯之後喜守則兵疫旱風水星犯之河溢守而動色靑臣自戮犯守之又爲火旱物不成凡土星犯守金星若入中水星犯之皆爲赦客星出之大饑大臣有見棄者宮人出入之多風雨宮女不安外使來民流土工興北方饑棺木貴守之土工興秋冬多水彗孛出犯守爲夷狄作亂大旱兵起流星出之宮人有出者交對抵之宮人不安入乃有風雨若色黃爲大臣出使蠻夷來气之入蒼白黃蠻夷入貢及女喜黃色則宮人多死气之出蒼白國災除靑則占其分不爾四夷來降黃則使出

糠星

糠星去極一百二十七度半明則歲丰暗則饑去則人相食

杵星

杵星距大星去極一百三十八度入箕三度明縱爲丰橫明則饑動則人失釡甑移徙亡沒皆爲歲荒五星守之尢甚客星彗孛干犯天下有急兵

靈臺祕卷十一﹤子部﹐術數類﹐占候之屬﹐靈臺祕苑﹥

欽定四庫全書

靈臺祕苑卷十二北周庾季才原撰

宋王安禮等重修

北方七宿【中外官附】

斗宿

斗宿距西第三星去極一百十九度星明則太平而主壽不明失次芒角動搖則國失忠臣民多怨兵起暗而離析君臣俱禍月犯風雨不時臣出不測死女後憂在其宿有變臣更主令又爲易相近臣死入魁大臣太子辱宮中有賊一嵗三入有赦木星入犯守皆爲赦犯則又爲火臣逆憂守乃占同而大臣受封經其宿得度而色光明潤澤國昌嵗丰若有變失節其分憂火星干犯丞相有事有赦破軍殺將道路不通多火災暴兵作守之爲賊亂及兵旱火糴貴若久之災其內之外有謀吳分兵起土星犯守先水後旱又曰守之國多義士大臣有黜久守其分福或臣動入中貴人相死金星犯守爲兵又守則戮臣叛入乃天下受爵祿將相黜或有逆謀外國使來水星犯守之臣謀其分兵饑守則斧鉞用水災谷傷客彗孛干犯王者有病諸侯不通下謀上易政客星出使人之諸侯色靑爲憂赤兵黃土工白防黑防入則外國來降獄官入疾五穀不成民相攻多盜諸侯謀宮廟火及兵憂犯則其下必亂守則盜興五穀彗孛出入臣下謀亂圖議其分亂流星出之則赦使出也色赤或如火色炸皆大臣死入則蠻夷來貢大臣來賀犯則宰相憂气之入蒼白多風赤則旱或兵起宮廟憂火白爲雨黑則廟有憂若掩主病宜赦解之黃白潤澤諸侯客來朝出則使諸侯

建星

建星距西星去極一百一十二度入斗四度若星動則民勞月五星干犯大臣相謀木水火守之諸侯有謀嵗水民饑貴人死五星守在陽田宅賤金則外國使來客彗孛干犯上失道不納忠賢士逃又曰客星守之道不通多盜流星入之天下謀赤色者昌犯王道不寧

天弁

天弁距西星去極九十九度半入斗初度明萬物興暗則萬物無若近見星明大動搖則女樂進月

犯之糴貴客彗孛犯守亦如之若久守則囚徙兵起

農丈人

農丈人去極一百二十四度半入箕六度半明則嵗丰暗則失產業移徙及亡皆爲饑客彗孛守之與暗移徙同占

天籥

天籥距西星去極一百一十四度半入箕初度明吉暗凶不具則關籥無禁彗孛守之關梁塞

天雞

天雞距西星去極一百一十度入斗十六度半星不依常雞多夜鳴亡則失於伺候明則有赦金火犯守兵起土星則民流客彗孛乃水旱失時又曰客守之占如變常流星觸犯干戈動

狗星

狗星距東大星去極一百一十八度入斗一十二度星不依常則戒守衞動搖則庶臣爲亂火守天下旱驚客守禦臣作亂

狗國

狗國距西北去極一百二十度入斗十八度明則邊防起不明則安不具則天下有大盜月犯之烏桓鮮卑之種地亂五星犯則夷憂火守東夷兵起金守烏桓鮮卑之地受兵客星犯占如不具入

之其主來貢

鱉星

鱉星距東大星去極一百八十度入斗五度不居漢中有水災亡則有防大爲旱水守爲水又曰五星守之白衣會客星守之有水令流星犯之水野殍死魚大貴靑黑爲水赤黃旱視其所沒之處以占地雲气出之占同若赤黑气入之占如五星守

天淵

天淵距中北星去極一百二十九度入斗七度若星動搖不居常則澇月行其中臣近主五星守客彗孛犯皆爲天川決河溢又曰火入守大旱流星入之魚出

牛宿

牛宿距中大星去極一百八度半星明大則王道昌關梁通或牛貴怒則馬貴不明失常谷不登

直則糴賤曲則糴貴時則占細爲賤動爲災炎亡及中星移爲死逺漢爲貴入漢中爲疫月犯其下有憂將死牛馬及谷貴犧牲死災在其宿有變犧牲事之四足殃疫關梁不通將有農令木星干犯吳越來貢入則貴人及小兒多死嵗多寒臣有謀民饑虎害人守則陰陽不和萬物不成民病人死六畜賊牛疫

火星犯守諸侯多疾破軍殺將臣有謀一云守又爲兵起牛車用將死牛貴有犧牲事臣謀谷不成收大人有疾入牛中四月越地君長凶糴貴土星犯守有土工事守則又爲大赦多雨雪人民牛馬疫其分多忠臣義士天下有急令金星犯守諸侯不通妖言無益又曰將軍失眾其分凶守則地气泄城中多死入之天下失車用水星犯守破軍殺將有謀人多死又爲谷不收關梁不通又爲牛疫多水其分憂客星犯之有犧牲事守之越地起兵又爲來獻牛馬貴江淮多盜嵗多水入之諸侯客來出則占如斗又地動牛馬貴三倍彗孛出之攺元糴貴牛死又曰天下合謀人主憂客彗孛干犯越地兵自攻流星出之色赤將出如星所之以占四方入將受命黑色牛馬疫黃則昌盛關梁不通干犯則王欲攺事及將出气之入黑牛多疫死黃白蕃息赤爲兵

天桴

天桴距中大星去極九十四度入斗二十四度半不明則漏刻失時若前近河鼔或相直動搖及金火守之皆爲桴鼔用客星干犯占如不明

河鼓

【闕】

左旗

左旗距西大星去極八十三度入斗二十二度星直而明潤將軍能應用曲不明將失計芒角將軍凶猛動搖差戾亂兵起月犯軍敗亡火星則大將起兵五星彗孛干犯守之占如右旗客流星出之兵出入之兵入流星干犯兵起諸侯作亂入之大將亡旗鼔气之入黃白天子喜赤兵起出則戰勝靑黑入皆占在將靑憂黑失地入則大眾行气之入黑及蒼憂水赤旱黃有徳令

右旗

右旗距東大星去極八十八度半入斗十五度占與左旗同

漸臺

漸臺距東南星去極五十八度入斗十度明則陰陽調而律呂和不明則反是客彗孛干犯守之陰陽戾流星犯宮庭火

輦道

輦道距西北星去極四十七度入斗一十一度半明而列則衢路通火星守之禦路兵起流星出犯天子遊獵

織女

織女距東大星去極五十二度入斗五度星欲明王者孝通神明則星明而天下和平暗而微則女工廢大而角星怒布絹貴一星亡女病或兵起月犯

之女後憂火客守之同占又曰絲帛貴客彗孛干犯後族亂人誅又曰彗出之女黨行政有星守之爲女喪流星出之布絹貴入之水災或盜干犯衝入占如月气之入占在女子蒼白憂疾赤兵起黃有進女黑病死

羅堰

羅堰距北星去極一百九度入斗四度暗則吉明則百川溢馬被水淹客彗孛干犯大水暴起

天田

天田距西北星去極一百一十六度入斗二十三度明則耕農及時微暗及客彗孛守之農失業又與角比天田同占

九坎

九坎距西大星去極一百四十一度半入牛初度星明盛有大水微小則吉五星犯之江河溢客星犯天下憂流星衝犯王者憂後崩气入靑旱黑則百川溢

女宿

女宿星距西南去極一百四度半星明則民丰國富女功昌暗小則國虛動則有嫁娶出納裁制之事月犯之女子多疾及女惑犯而有變布帛攺易貴

賤女工令一曰月變須女有嫁娶事兵不戰而降土犯美女進后妃喜宮中爲賜守則女喜嵗多水糴貴民有大災其分饑喪人多凍死火星犯國多妖不祥大臣當之守又爲女防民病政急後病宮中火災布帛貴入亦如之又爲天子納女工土星犯守人民相惡有女防又爲後喜且專政賤者暴貴山水壊廬多妖女及土工入之君有喜金星犯之布帛貴兵起入之有女謀金帛出有女多寡犯守同占又爲嫁娶

事水星亦爲娶事不爾外國進美女或爲水災帛貴又守之後夫人憂客星干犯有亂守則糴貴宮

人憂又犯守美女進賤暴貴及兵起出入皆爲嫁娶事彗孛出入王者惡之其下憂干犯則占同客星流星出之女禦爲使犯入則天子納女抵之貴

女下獄又出色赤妄死黑女功死者若潤澤爲入後气之入黃則女後有慶黃白有嫁女事赤兵死白疾黑防皆占婦人

離珠

離珠距東北大星去極九十五度入牛六度星非其故則後宮府藏有移五星客彗孛犯後宮爲亂若宮人有罪流星入之宮中兵起

敗

敗距南星去極八十二度半入牛六度占如瓠

瓠

瓠距西星去極九十七度入女初度明大潤澤嵗丰暗則果菜不登而後失勢不具及移徙動搖皆爲賊王者以菜爲敗非具故則山谷多水五星干犯大旱客星干犯大旱客星出之以果實賜諸侯犯入同占又爲遊兵不戰守之占如非故入則魚塩貴獻食之官憂近臣辱流星衝犯天下不安气之入蒼白果木不可食黑亦如之政憂赤天子攻城黃以果賜諸侯

天津

天津距西稍星去極四十七度入斗二十三度一星不具關梁不通星明動則兵起又色微而參差則爲貴妃疾若移徙或亡河水爲災水賊稱王客星守之入之皆爲大水流星出之有使出隨星出之處占

奚仲

奚仲距西北星去極三十八度入斗十八度金火守兵大起

扶筐

扶筐距北第一星去極三十二度入斗八度星明則吉不明則女功失業暗及移徙農蠶不收絲綿大貴客彗孛流等星干犯同占

十二諸國

十二諸國趙距西星去極一百二十三度入牛四度越去極一百二十四度入牛四度周距西星去極

一百八度入牛六度齊去一百二十八度入牛六度鄭去一百二十三度入女一度楚去一百三十六

度入女二度半秦距西星去一百六度入女三度燕去一百二十八度入女四度魏去一百二十一度入女四度半代距西星去一百十六度入女六度半晉去一百二十八度半入女八度韓去一百二十

三度入女八度少其星有變及五星客彗孛干犯各以其國占

虛宿

虛宿距南星去極一百度半靜而明天下安不明則旱搖動有井田之法及防欺紏上下不比享祀失禮月犯兵起有陵廟事空邑復起其分憂將死其宿有變土工作外軍饑木星犯圍乘守宰相防有徳令犯又爲王者惡之天下饑火星干犯流血滿野守則將叛旱災萬物不成女子多厄有土工兵火起入而勾己大人憂戰不勝又犯之守七月齊分君

災憂不則相凶土星犯守有赦徳令行又守則風雨不時旱風米糴貴大臣爲亂人多不安妖言金星干犯爲防政急有芒角臣有謀又守犯之有兵不多孤寡水星干犯春旱秋水五穀不成其分政急多水災守亦爲水物不成若角動色靑臣欺君國兵防客星守其分兵疫犯之糴貴守犯又爲哭泣事出則使人之諸侯其分有防入則有井田之法攺制之事軍離散又出入君自將兵淩犯環繞勾己國憂兵亂彗孛出犯爲兵防亦占其分彗孛所指其地必亡流星出之貴人求醫重臣出使入則其下兵聚又曰出入之於相光潤澤則受賜黒死黜气之入白蒼哭赤則大哭黃蒼喜慶白則使客來黒則水爲憂白以喜祀宗廟出之爲享祀

司命

司命距西星去極九十二度入虛三度蓬星出之王者憂疾妨妖惑

司祿

司祿距西星去極九十度入虛四度

司危

司危距西星去極八十五度半入女八度

司非

司非距西星去極七十九度半入女九度半其命祿危非皆占在天子以下壽命爵祿是非安危之事明大爲災居常則吉

哭星

哭星距西星去極一百一十七度半入女九度月五星客彗孛干犯皆主防流星出入大臣出入

泣星

泣星距北星去極一百四度半入危二度占同哭星

天壘城

天壘城距西星去極一百二十六度入虛初度金火客星守入夷人死塞赤气掩入北夷驚滅大疫

敗臼

敗臼距西北星去極一百三十九度半入虛八度一星不具民亂貧不見則人流五星入之禍殃作客彗孛干犯人相食黑气入主憂

離瑜

離瑜距南星去極一百二十八度入女九度星微則後宮儉約明則婦人奢縱客彗孛干犯後宮無禁

危宿【墳墓附】

危宿距南星去極九十六度星動不明營宮室土功兵革興月干犯大臣及其分有憂將死興治樓臺又爲兵防來年米貴在其宿有變將相有哭泣死防墳墓動眾之事木星干犯守之更宮室及土功興又兵防又守則民勞多盜民相惡火星犯之越亡地守則國憂兵叛疾疫宮中火災春旱秋澇久守近臣叛犯守皆爲大赦土星犯守皇后憂兵防並起土功

興又守爲水旱民疾祠祀不恭金星干犯無兵兵起有兵兵罷谷不成多火災守則旱火民多癰疽之疾將軍憂又犯守之天下多急事國憂兵加民流亡水星犯守大臣刑法官憂其分災又守曰皇后有

疾糴貴兵防並起客星出犯之多雨谷不登及哭泣則土工興營宮室王侯死國敗饑荒若畱守成勾己君惡之又云建宮室立王侯彗孛干犯其分有叛者兵起將出之易政糴貴大水流星入其下不寧下有謀抵則地亡交秋兵犯則有祭祀事黃潤出入國安嵗丰土工興陵廟有水大臣災气之入蒼白若赤皆爲土工興功營造事白兵靑憂蒼則憂損屋黑有防赤气出火炎黑下有水若哭泣若黃而出之國有喜墳墓距中星去極九十六度入危五度星暗小移徙不見則山陵不安動搖及五星犯守皆爲防流星出入有防事

臼星

臼星距南星去極六十九度半入危二度半仰則嵗丰覆則儉若杵臼不相當軍士饑余占與杵同

杵星

杵星距南星去極六十一度半入危三度守常則吉若不具不明動搖移徙離拆與臼不相當皆大饑

客彗孛守犯亦如之

造父

造父距南星去極三十八度入危十一度明則喜亡及動搖兵起馬貴客彗孛干犯兵革動廐馬出

車府

車府距西第一星去極五十六度半入虛四度半動則車馬出火金客彗孛干犯守之兵車動

鉤星

鉤星距大星去極二十四度入危初度星明明則服正若非其故彗孛干犯五星守之或直皆爲地動

人星

人星距西南去極七十度入虛六度半星亡則有僞詔及婦人之亂若星芒則天下有縱民不具則王者有子孫客彗孛干犯守之人多疾或民亂有星入之天下有詔符傳相驚

蓋屋

蓋屋距西星去極九十七度入虛九度星動有板築之事五星守犯國兵起客彗孛尢重

天錢

天錢距東北星去極一百一十八度入危三度明則庫藏盈暗則虛耗金火守之兵盜起客彗孛干犯庫藏有賊火

虛梁

虛梁距東星去極一百度半入危六度星動搖則陵廟壊或築金火干犯兵起客彗孛同占又主大凶

室宿【離宮附】

室宿距南星去極八十度半星明而靜則國昌不明則禱祀不享動則兵出土工興室壁爲四輔各有二星二捨也欲其正實正由方也實則中多小星四輔不正則輔臣不忠二捨不實宮女咨後宮怨月犯之宗廟毀宰相憂土工興有哭泣王自將兵在其宿有變臣亂兵在外敗木星干犯得地歸與民爵守之修宮室土工興野滿宮中火災民疫火星干犯兵戰嵗不收守之水旱大疫宮中不和或病死若久而成勾己大臣陰謀兵起入宮勾己環繞天子出幸土星干犯其下有兵出入用斧越貴人憂守之有爵封益地關梁不通土工興後夫人有憂久守大人惡之以赦除咎金星干犯五寸許政令不行守則兵罷國喜又夫人忌之防察親近久守兵革滿野乘守勾己逆行往來宮妃廢或大防宮人咨水星犯守掩閉其分水災又守則西北兵動深冝守偹客星守之城郭壊不利先起兵君使人於諸侯赤占兵白防黃土工靑憂黑凶犯則王者憂之守之不利出軍多陰雨彗孛出之大亂易政大水干犯先起兵者弱戰必亡地將戮見其宿中後宮亂有徳令流星干犯軍乏糧出之有使出犯之人使自他邦來赤占兵黃白土工黑防靑憂其色潤澤出入國安嵗丰民欲有廟享慶賀之事气之入兵起雜雲气在其宿中民暴疾云潤澤如日月男子之祥離宮星動搖土工興不具則君憂月宿之君數移寢處金干犯成勾己環繞皆爲兵起客星出之犯爲防彗孛干犯宮室有修除事

雷電

雷電距西南星去極八十七度入危十二度明動則雷電作流星出入爲風雨不出七日又曰赤色旱淸白雨

騰蛇

騰蛇距中大星去極四十四度少入危九度半明則不安微則安移徙南旱北水客彗孛犯守爲水災又曰守之天下怨流星入之水旱兵防衝之口舌起魚鹽貴龍見

土公吏

土公吏距南星去極八十五度半動搖有板築之事金火犯守兵起

壘壁陣

壘壁陣距西第一星去極一百一十五度入虛初度明則國安非其故則兵起破軍殺將亡則兵盡出五星逆守畱淩犯變色勾己客星入之皆爲兵起火金水尢甚客星干犯邊將死流星入而色靑南則後憂北則諸侯憂赤黑東則後有謀西則太子有謀黃白諸侯受賜

羽林軍

羽林軍距大星去極一百一十七度入危十五度半星而聚則國安稀而動則兵出其中無星則兵盡出不見則天下大亂月五星入犯皆爲兵起五星

若退畱變色成勾己者兵革大興火金尢甚火星畱二十日巳上大人當之若芒角色赤興兵者客星守之及戊巳日旬始見其中兵大起入而色黃白天子喜色赤臣叛彗孛出之大人謀逆流星出其禁兵受賜犯則兵起士卒散軍有出者其入之與壘壁同占气之入蒼白入南後憂北則諸侯憂黃白後或太子有所獻黑則太子諸侯憂

斧鉞

斧鉞距北星去極一百三十度入室二度星不欲明明動則斧鉞用移徙非常夷兵起月五星彗孛犯守皆爲臣下將死憂誅彗孛尢甚

北落師門

北落師門去極一百二十六度入危十一度半大而明則國安微小芒角月五星干犯皆兵起水火甚之客彗孛干犯守之光芒相及覆軍殺將邊兵入塞

流星入抵皆爲兵候气入蒼白疫赤兵黃白喜及使出黑則邊將死

天綱

天綱去極一百二十九度入危五度動搖則兵出入不常彗孛爲兵起

八魁

八魁距南大星去極一百三十九度入壁四度半動則禽獸多羅网死火金客彗孛犯守皆爲兵起

東壁

東壁距南星去極八十度半星明則王者吉國多君子暗及失色大小不同尙武事經術圖書廢動則有土工雜徙就聚爲宅事月犯之大亂民饑多死其分憂及土工在其宿有變孕婦多損近臣憂月宿之不晦防而有風雨木星干犯水傷谷守則有赦國有賢人天下安久守淩犯勾己夷狄侵擾干犯若是火星則衞地憂不則相凶守乃兵火土工嵗惡賢者退之若守而光明潤澤則凶土星守犯君安國昌圖書興天下丰平逆行勾己其分土工興金星干犯火災守之有軍不戰大臣向正水旱風雨文武術士病月犯守之其分兵防姦臣謀客星出之色赤其下大臣憂犯之文士死亦爲防津梁不通守則死嵗多風雨彗孛出犯其分兵起火災一雲大水民流客星彗孛干犯文士死流星犯之同占或文章廢黃白潤澤出入文章賢士用逺國來气之靑憂蒼白防黑破亡並占其分黑又爲水黃則外國來貢又名倚五立赤出入皆爲兵起若光潤澤天子言宗廟事

天廐

天廐距西星去極四十九度入壁初度明而動則多郵馹不明則道路節非其故人主以馬爲憂不則馬多死月犯六馬歸客彗孛干犯入守舍驛道路不通彗入又爲廐焚或移動流星出入天下驚禦馬死路色赤黃禦馬進

土公

土公距西星去極八十五度入壁初度動搖有板築之事

雲雨

雲雨距西北星去極九十五度入室五度星明則多雨水動則多陰陽晦火守天下旱水守大水流星與霹靂同占

霹靂

霹靂距西星去極九十二度入危十五度星明而動搖及五星犯入皆有霹靂之事流星明同占雲雨

鉄鎖

鉄鎖距中北星去極一百二十八度入奎三度半明則牛馬肥動搖微暗不見牛馬多不則多死彗孛守爲兵將憂

靈臺祕苑卷十二

欽定四庫全書

靈臺祕苑卷十三北周庾季才原撰

宋王安禮等重修

西方七宿【中外官附】

奎宿

奎宿距西南大星去極七十二度半星欲明則吉若徳政虧則星有角動爲兵其中星明則大水月犯之其分亂邊兵水災貴人憂民不安木星干犯近臣爲逆守之大饑多獄訟又

爲其大道興臣忠北人賔服若潤澤爲大熟入之以饑兵起火星犯之環繞三十日以上將相凶其分水災民流守則農夫不得耕又爲疾疫不宜婦人其分多妖言妖孽若動搖進退有赦入則三日魯分君長死經旬相死土星干犯女後昌國喜逺人來守之入之有名者多死邊兵動久守貴女攝政或有女喜金星干犯守之外兵來有軍不戰五穀不成有赦又守之傑俊興國有圖謀重芒角天下爭奪又守之外兵入國及兵起西方水星干犯姦臣有謀守之天下多悲王者憂入乃水泛守占亦如之又大臣下獄水旱兵火災五

谷不成客星出之姦臣僞惑天子干犯或入其中有瀆事又入之爲破軍殺將守則賊臣在側王者有憂或兵敗彗孛干犯出入皆爲兵防大饑占於西北冝偹之流星出入有溝瀆事入之聚貴事及破軍殺將干犯若赤如火光炸有聲出入皆爲虧帑用气之入蒼白婦人憂黃有珠玉寶喜宮女災若潤澤爲天下喜而有受命赤者亦爲兵及婦人之病

附路

附路去極三十五度半入奎五度芒角動搖則車騎在野不明則津梁不通亡則有道路之災金火干犯占如芒角客彗孛犯之道路不通气入之占在太僕赤誅黃白受賜蒼白憂黒爲死

軍南門

軍南門去極六十六度入奎十五度星不明則夷狄叛明則逺方來貢動搖則兵起他占與大將軍同

閣道

閣道距南星去極四十八度入奎四度半星不見則輦道不通動搖則宮垣有兵客彗孛干犯之人君不安國有防人君居正殿不微行則吉气之入黃喜黒病白有急事

防星

防星去極三十三度半入壁五度若動搖移徙居王良前或處馬后是爲防馬皆爲兵起故曰王良防馬車騎滿野又曰北夷制號流星彗孛干犯大兵起天子將兵

王良

王良距西星去極三十七度入壁初度明則馬貴不具則津梁不通移向西方則隨其方兵起王良防馬車騎滿野前與閣道相近相近有江河之變金火客彗孛干犯皆爲兵起客彗孛又爲橋梁不通彗出之奉車之臣反流星出入占與雷電同干犯抵入兵將興气之入白占奉車之臣靑白憂墜車赤則斧鑕用黃爲拜賜

外屏

外屏距西星去極八十九度入壁八度半星不明移徙國不安居其他與天混同占

天混

天混距西南星去極九十七度半入奎二度不明移徙人不安居客星守之下溺眾

土司空

土司空去極一百一十五度少入奎初度大而黃潤則天下安否則凶五星干犯男女不得耕織客彗孛則水旱民流兵起土工興流星干犯同五星又爲荒亂災起黃气入之遷都土工興

婁宿

婁宿距中星去極七十五度半星明則王者祀享子孫昌臣盡忠又曰天子孝天下和平星明大而赤色或色小郊祀失禮動則有聚眾事明靜則天下和直則有執主之命就聚國不安月犯之有田獵民流將死其分憂犯及有變聚斂事作兵戰而和人多寃獄木星干犯有赦春殘牛多死苑囿空守則世治兵罷有聚斂事民疫六畜大貴火星犯守旱谷貴又守則臣亂政人多疫金銀貴或赦其分君長憂

若逆行成勾己倉庫火災土星干犯或邊境不可將兵守則天下丰樂金星犯守將軍惡之其鄕吉天下和平水星犯守法令急大臣憂獄水災無兵兵起有兵兵罷若芒動而赤黑臣爭祿客星出之邊兵動干犯大兵作守則社稷不安王者貴人當之不則魯地兵起又糴貴狄人死如入其中三日環繞大赦彗孛出犯水旱谷傷畜死兵饑流星出入爲聚眾又出則祠官用事或徳令淸犯之犧牲蕃畜色黑多死若抵死貴賤相謀气之入赤黑兵防並起疾疫黃則貴人受賜白民受賜黑水災

天大將軍

天大將軍距南大星去極六十度半入婁四度明則將軍勇暗則弱動搖不具兵起其分左右岐星爲旗若其旗直揚者隨所直擊之勝逆之則負五星客犯守大將憂彗孛出若干犯兵起大將誅死或流星入之大將驚气之入蒼白兵將憂疫赤則兵出

右更

右更距東北星去極七十五度入奎十三度星不具則道路不通金火犯守山澤有兵流星犯之大更失錯

左更

左更距西南去極一百七十五度半入婁四度半占同右更

天倉

天倉距北第三星去極一百四度半入奎十度星大而黃或相近及其中星繁皆爲嵗實稀少相疎則嵗惡天下有兵則倉庫之戶俱開而主勝若兩軍相當其星不見則所臨之軍絕食大祲而亡五星入守干犯皆爲粟帛發用客彗孛犯守五穀不成倉庫皆空流星出入有賑貸事气之入蒼白若黑不熟赤旱倉廩火黃白嵗丰

天庾

天庾距中大星去極一百二十五度半入婁五度占與囷倉同

胃宿

胃宿距西南星去極六十七度半明大則倉廩實天下和平暗則倉廩虛乍大乍小失位搖動有轉輸事就聚則谷貴人流若移徙倉谷不出芒則兵起其中星聚則谷聚少則谷散月犯之兵饑及疫夷狄爲憂及粟貴事犯而變色其分有憂將軍死木星犯守谷無實又守之王者順天徳國安嵗昌其分昌火星守之旱饑疾疫犯之囚獄空法令攺更主勝

客敗守之又爲貴人有憂若久守進退環繞勾己倉廩空虛兵起土星犯之水災臣叛守則無蓄積有徳令若逆行守之或勾己兵起金星犯之嵗將大惡守則民饑兵亂又爲大臣執忠四海安寧又犯守則將軍爲亂若逆行守之或勾己其下兵起流血水星犯守糓不實其分不寧又守之兵旱國立侯王

者有忠令客星出之其分君長憂干犯守之皆爲饑彗孛出犯亦然又爲臣叛兵起流星出之以金出賜大臣有降國其分五穀丰抵之倉廩空出則其官黜气之出入其色靑黑爲兵蒼白及赤爲粟出若入蒼白占同黃白潤澤嵗丰倉實黑則倉谷敗

大陵

大陵距大星去極五十五度入胃七度星明大其中星繁則天下多防民疫兵起不則安而無兵月五星犯之皆爲兵防水星彗孛則有積屍流星出之亦然而占在其下守犯衝則冡官憂蒼白气爲兵防赤則人多戰死

積屍

積屍去極五十五度入胃四度暗或不見則吉月干犯有叛臣五星犯守天下多防客彗孛流星出入皆爲防流星則以日占其分大臣憂赤白靑色則死气之入蒼及黑皆爲人多死

天船

天船距大星去極四十四度半入胃十三度星欲其均明則天下安若移徙不明則有防兵星不在漢中及五星客彗孛流星犯守若入爲大水气之入靑天下有憂船不可動黃白气行船有喜

積水

積水去極四十三度入昴初度不明則吉明則水溢動而止行則舟船崩火星干犯兵起有水災

天囷

天囷距大星去極九十一度半入胃六度半星明則嵗丰暗小不見爲饑月犯之有五穀事五星犯守倉庫空火星又爲錢谷主者黜客彗孛則倉庫焚溺流星出入占如天倉靑白气入嵗饑民流

天廩

天廩距南星去極八十五度半入胃十二度明而實國充嵗丰黑而稀則粟廩敗其占與囷倉同月犯之谷貴五星犯之爲饑倉粟出彗孛則倉廩空其官黜流星入靑天下多憂赤旱火黃白熟气之入占如流星爲水戾

昴宿

昴宿距西南星去極七十度明則牢獄平暗則法刑濫大星明與火星等大水七星皆黃又大而動搖皆兵起一星芒爲兵防動搖大臣下獄月犯之將軍死門戶之臣憂其分兵饑犯而變色其分民離散木星犯守獄空北徵於狄棺木貴守又爲刑急有

兵水災禍不成有徳令臣有獄死者解久守大臣有咎關津吏憂及民饑火星犯守四夷兵起旱火饑疫又守之狄人不寧貴人多死又或赦守而勾己環

繞亦爲赦入之占同又爲喜令天下無兵有亦罷土星犯入守之皆爲胡王死犯之又爲天下有禍守則女後失勢夷人死土工興谷不成火災民疫金星守之四夷夷主憂死兵動將軍下獄犯則兵旱火又云犯守之易政令臣有謀入則大臣憂獄事天

下擾趙分有兵大赦久之夷可伐水星入之兵起破散民流亡犯亦如之又爲大水決溢守則民饑諸侯誅邊兵起夷人勝勾己逆行環繞刑獄兵大率月五星干犯皆爲夷王死客出之兵車滿野犯守兵起臣叛入乃貴人有急獄夷兵敗其分有防彗孛犯之臣亂兵起出亦如之又爲赦流星出入貴人下獄兵起出則他國使來若大流星出之有赦入則夷狄來气之出入靑有兵大水蒼赤民疫靑白人多防赤有軍令白衣將兵黃則其分喜黑入抵之夷王死

天阿

天阿去極六十六度入胃十五度客彗孛干犯妖言滿國

捲舌

捲舌距東南星去極十二度入昴一度星曲而近則賢人進若直而動明大及出漢天下多口舌月干犯人多死五星流則多讒佞客彗孛干犯守侍臣有咎

天讒

天讒去極六十一度半入初度半暗則吉明盛則佞臣用客守之天下妄言

礪石

礪石距南第二星去極六十五度入昴六度居常爲吉明及火金干犯皆主兵起客星守之百工用赤爲兵動

月星

月星去極七十一度半入昴一度明大則女後專政星微則吉金火客彗孛干犯女後大臣有憂又

金火守之大臣走兵亂

天陰

天陰距西星去極七十五度半入胃七度星不欲明明則禁漏泄

芻槁

芻槁距西中星去極一百八度入婁十一度若其中星盛則庫藏貯而丰稀則貨財出暗則芻槁焚溺赤气入有火災黃則天子財丰赤气出以火出

貨財黃則喜出

天苑

天苑距東星去極一百七度半入昴七度半從東第八星去極一百八度入胃三度明則牛馬禽獸盛不明則瘠死不具有斬死吏或斬刈事五星客彗孛犯守入兵起畜獸多死流星出之占在牛馬色赤以兵黑則以令出赤多傷黑多死黃則蕃息气之入以色占如流星

畢宿【附耳附】

畢宿右股第一星去極七十五度星明大則逺夷來天下安失色動搖邊兵起讒臣用離徙爲獄亂就聚法令酷芒則爲兵防月犯之陰國有憂刑急臣叛將相憂春多雨夏多風天下有變令邊兵起邊將刑失行離之則雨入則亦如之又爲兵起

木星干犯入之多暴風雨又爲有邊兵守則大赦王賜夷狄邊兵急或糴貴火星犯之兵戰入則兵饑將相憂守之有徳令國有畋獵男子則爵夷主死道路不通土星干犯有赦兵起西北不戰守亦兵起賦役繁政令不行邊有降軍王公受賀入之地震水溢入畢口大臣憂金星犯之邊兵敗若犯大星及左右角皆將戰死守則大將有功大臣出使有急令及兵起邊境不安水災五穀不成若守則其西國益地入畢口車馬貴將相爲亂國易政及女防水星犯之水災兵刑罰用木火土金入之皆爲赦客星出邊兵車馬急入之畋獵事多貴人下獄入畢口大臣憂無兵兵起有兵兵罷犯亦如之又爲嵗饑守乃讒臣主又犯守外國有詐來欲叛謀彗

孛犯土工人勞夷爲亂邊軍大戰守柄王侯益地守口相爲亂易政令若出之入之占其色蒼則五穀不成下有破軍赤乃其分主憂黃女爲亂白兵防黑爲水流星入犯之邊兵大戰若赤色如之蕃黃白潤澤光出之赦令行使出安邊入則四夷求和國有喜慶雲气之入蒼白嵗不收赤兵旱災黃白天子有喜貴人生出入受民田附耳在畢下去極七十七度入畢三度星勝中國微盜賊起邊侯驚外國反移動則防佞行而兵起邊鄙尢甚月五星犯之皆爲兵起將有防憂不卽免退客星守兵饑多獄訟气之入蒼白純白將憂赤則內兵起黃白無兵

兵起黑將死赤出將出黃白爲兵將

天街

天街距南星去極七十一度入昴十度明則王道正月犯道路不通軍嚴五星犯守邊兵動大臣憂

若畱上邊行其中赤爲兵候金火守又爲邊兵起道路絕彗孛犯守邊人入中國失地

諸王

諸王距西星去極七十度入畢三度明則附不明則叛不見則兵起宗廟憂月五星客彗孛干犯守流星出之皆爲諸侯宗臣災

天髙

天髙距東北星去極七十四度半入畢六度守常則吉微暗則陰陽不調若干井鉞則大臣有咎不則髙爲下下爲髙月犯之將死臣誅五星水旱不時客彗孛干犯守之大旱蒼白气入旱霜損稼

五車

五車距大星去極四十七度半入畢八度其西北柱四十九度入畢五度東南柱五十九度半入畢十五度東北柱五十三度半入畢十六度半五車有變各以所主占之五穀丰儉亦占其星又以五寅日候其車若大風寒折木發屋則物類大貴候法如庚寅日候金車布帛銅鐵麻日風寒其物貴也五星靜則爲吉若明大星繁兵革大行一柱出軍外或不見則兵少出三柱盡出或不見則兵盡出入亦如之柱若出毎一月谷貴三倍月數增之若見出而不居二星之間天下大水米貴轉谷千里若到立則戰車行五車三柱欲其均明濶狹有常則萬物成年丰君政得則應之若動搖微暗則所主之物貴大風兵起君政失則應之月干犯入之兵起駕道不通五星犯守旱防入則兵起金火尢甚客星入之占其色靑憂赤色白黃人主受賀白防黑死犯之所守物貴三倍天下大水地動海魚出守之左軍大發右爲防彗孛犯之兵騎滿野民徙流星出入諸侯入賀國有喜犯衝則水旱不調天子惑諸侯憂若光明潤澤遣使四民五穀成年來物賤气入蒼白民流赤兵起

天潢

天潢距西北星去極五十八度入畢十一度不見則津梁不通月五星犯之入兵起道不通天下亂貴人死客星入爲赦守之有水害气之入黃白天子喜安然無兵兵罷赤內兵起如波兵庫火气出之兵出戰蒼白皆爲死防

咸池

咸池距南星去極五十一度半入畢十一度半若星明大則有龍見不則虎狼爲害或兵起不具津梁不通非其故國旱月入之暴兵起五星入之失忠臣

爲兵防若旱則水道不通貴人死或爲饑金星中犯乘守大兵起客星入之大人憂天下水流星出之隨星所之大兵起气之入蒼白魚多死赤旱黃白太子喜黃白出神魚見黑气出之皆爲水

天關

天關去極七十一度入觜初度星明盛芒角動移徙及與五車星合則爲兵戰月犯之亂臣更法令主津關者有罪掩則關梁不通其官及邊臣死五星干犯守占同客彗孛干犯守占如月客彗孛犯守出入兵起多盜關梁不通流星抵犯亦然出入則守關臣憂黃白气入四方來貢

天節

天節距北星去極八十度半入昴三度明則節使中正暗則奉使無違火星守持節臣有謀君死金則大將以兵出客彗孛守犯法令不行奉使者有咎

九州硃口

九州硃口距西北星去極一百度入十度半常以十一月候若亡一星其地憂三星以上大亂金火幹守兵起客星入之民憂水事守則直海國國不安或兵動流星出入夷狄君憂色赤夷人亂旱澇民饑

天園

天園距東北星去極一百二十四度入畢五度星勾曲而明則菜果熟不則惡白气入爲兵

參旗

參旗距南第二星去極八十七度入畢六度半星偃曲勢如張弓則兵起明則有白衣會邊冦動不動爲吉若君臣旌旗中禮則星正齊而均明動則有惑主者不具則所在有兵五星客彗孛流星犯之或守及出入皆爲兵起天下憂气入狄兵侵境

九遊

九遊距南星去極一百一十二度入畢十二度半星居常則吉或動搖則兵大起金火守犯兵騎滿野客守犯諸侯起兵禽獸多疾

觜宿

觜觽距西南星去極八十二度半明則軍儲盈將得勢暗則不可用兵動則堡盜起動而明盜賊羣行移徙則將逐月犯之兵起其分災爲赦變於其宿刑罰急木星犯之其分兵起守則後有憂農夫不得耕或多暴死其下饑疫反叛亦爲君臣不和同火星犯守其下兵叛斧鉞用大旱糴貴土星犯土工興守亦如之或兵侵其土又爲其分安寧金星干犯兵起斧鉞用兵守之亦如之水星犯守不可動兵行兵趙地水災及有叛者客星干犯者暴兵出其謀亂若星不明不行深冝防察西戍侵動彗孛干犯之其分亂有破軍干犯則天下動擾流星出之天下無兵邊使入賀又云出之堡兵事入之或犯其分亂雲气入之蒼白民有堡盜之憂赤則兵起白邊

將戮或邊將戰死黑趙地大人憂赤則兵起黃有神寶黃白潤澤出入占同又爲其分喜

司怪

司怪距南星去極七十一度入參六度或星不成行列宮中有大怪或天下多怪占同天髙

座旗

座旗距南星去極六十度半入參八度星明則國有禮暗則失禮

參宿【伐附】

參宿距中心第一星去極九十二度半參不欲動伐不欲明七星皆明大天下軍精若王道缺則星芒角張不明大將疫失色則軍敗不具則亡地差戾則王者憂移徙則客伐主大將逐就聚則將誅右足出玉井中兵大起秦地有水防及山石爲怪芒不可舉兵左股出東方南方右股出西方北方伐星疎法令縱數則急動則有斬伐之事明與參等大臣有謀而兵起月犯之兵貴臣憂其分饑伐則小將死有兵事競城堡木星犯之水旱饑疫守之大疫王者惡之或憂疾伐乃兵起火星干犯占同守之多霜雹旱災五穀不成兵動四方不安久守不去秦地災伐則有赦入參成勾己環繞天下惡之土星犯乘守姦臣謀逆或大臣出使又守之天下

有防宿於參伐田價貴易金星犯守之邊兵起又守之臣叛大旱及防若犯守伐星大臣亂車騎用水星犯乘之有水兵貴臣出守則臣叛水災五穀

不成伐乃占在邊人移南出塞也移北入塞也客星出之有暴兵老人多死馬貴宮女爭守則國敗嵗饑又守之土崩守伐星大臣誅邊兵敗彗孛出之兵起干犯其下有破軍流星出米賤干犯有堡兵事入則先起兵者破或有軍圍城气之入天下起邊城蒼邊境火災蒼白臣亂赤有內兵黃白潤澤大將受賜黑大人憂及水戾出則將死

玉井

玉井距西北星去極九十八度少入畢十一度半動搖則有憂若參出之狼虎害人兵饑水溢月五星干犯守之皆凶客星流星出之國得地或將出入則失地多水又爲防靑入井不可食

軍井

軍井距西星去極一百五十度半入畢十四度月入之芻槁財寶出火星客星守之軍井有水憂或多死金及彗孛犯守兵起民流

天屏

天屏距南星去極一百一十五度入畢十三度星不具人多病暗亡則大人疾月五星犯之皆爲水災客彗孛干犯水旱不時客出占如暗亡犯與人多

病

天厠

天厠距西北星去極一百一十一度半入參三度星黃則吉蒼黑爲凶不具則貴人多疾客彗孛嵗饑气入蒼白陰病赤白黃爲喜黑憂皆主君也

屎星

屎星去極一百一十五度入參三度半星明黃吉余凶以秋分候之不見則大饑彗孛守天下弓矢用流星犯民多病

靈臺祕苑卷十三

欽定四庫全書

靈臺祕苑卷十四

北周庾季才原撰

宋王安禮等重修

南方七宿【中外官附】

井宿【鉞星附】

東井距西肩北第一星去極六十九度王者用法平則星明而端列暗而不正國君憂又云不則有風雨月犯之爲兵水官黜將死刑政不平其分君長憂宿之不雨則風若變於其宿以色占之入則諸侯臣死木星守犯刑急多獄乘若守之有法令水衡事臣亂將死入則有

川瀆事分饑亂守之亦然若環繞勾己爲赦火星干犯水旱羣臣有以家坐罪明乃將死

兵不利先舉入之無兵兵起有兵兵罷又爲旱天下不安守則貴相死久守其分民多死守三十日以上成勾己角動色赤黒貴人當之百川水溢兵起若環繞其事必成色黃益地黑則反之土星干犯六十日大旱九十日有赦入則所居有徳利以興兵又爲兵起東北守之旱災民疾五穀不熟犯入守之皆爲大人憂金星入之大水先起兵者敗將軍犯罪政急民流守乃憂火物不成犯之將有咎水星干犯刑法平或威惡邊兵起一云犯而角動色赤黑以水起兵黃潤有善令入之其下亂馬暴貴又主兵之進退星進則進退則退守則以爲水戾久守之則其嵗春旱晚水五星乘犯淩守芒角環

繞勾己爲三軍不起國君出客星出水潦宮中火災其分叛入則外使來五穀不成犯之大水傷稼大臣凶土工興小兒妖言守之臣爲亂彗孛出之大使出干犯其分兵起大臣誅入井大人憂見四十日內兵將當之見五十日相當之見七十日君長當之流星出入其分大水入之尢甚又爲有使來言兵

事黃潤出入國安嵗美黑赤秦分水災民流流星犯之春夏秦地叛秋冬宮中憂气之入蒼人疾赤叛黑水皆占其下黃白潤澤有言池澤水泉事白气出有水澇之命常以正月朔日暮候井上有云嵗多水鉞星去極九十六度少入參八度半其星不欲明明與井齊及月五星犯守皆爲斧鉞用客犯之將卒死彗孛乃易政秦地受殃

天罇

天罇距西星去極六十八度入井十六度明則熟稼暗則不熟

五諸侯

五諸侯距西星去極五十六度半入井六度半星明潤大小齊等則諸侯忠良王道興不則上下相譖忠良不用若星生芒則禍在中亡則貴人有防若五禮修偹則五星行列光明不相侵淩月犯掩將相憂五星中犯乘守諸侯兵死客彗孛出犯大臣憂執

法之臣凶又曰客星犯之王室亂諸侯亡地守則親屬失位水大谷貴秦地尢重流星出諸侯叛入之爲防蒼白雲气亦然不則臣叛一曰流星色黑出入大臣薨與諸王三臺少微同占

北河

北河距東大星去極六十一度半入井二十度與南河爲南北不具則其道不通河壅星動則中國兵起明大則水道不通月五星犯守北河爲荒敗之災五星守之兵起道不通客星犯姦人在中守之大水或邊暴彗孛邊兵爲亂若來侵國守則邊軍動犯之爲水災流星入邊兵來關梁不通若經兩河之間天下有難蒼白气入邊兵起疾疫敵主犯

積水

積水去極五十四度半入井十八度居常則吉不見爲災五星犯守其地大水物不成魚鹽貴貴人饑客彗孛兵起大臣憂客出或守又爲火水土工興堤塘成流星入抵大水民饑蒼白气亦如之

積薪

積薪去極六十五度半入井二十七度星明大則君增庖廚不明五穀不登五星犯守大旱民流谷不成客星守之有以積槁致罪者彗孛犯之有亂臣流星抵犯以薪芻爲憂若廚官有罪赤气入芻槁災南河

南河距東大星去極八十三度半入井二十一度星明而得常則中國四夷來暗動搖邊兵起四夷侵月掩中國憂兵防旱疫五星畱守占同北河木乘之夷王死火犯兵大興守大旱谷不登土乘物不滋民憂金犯之邊臣謀若兵起夷狄君憂若毀亡客彗孛守流星出入皆爲旱災客星出入爲防彗孛入則蠻兵起流星出入又爲兵防邊戍憂气之入黃有徳令靑白河道不通赤爲水傷人出之用兵諸侯

水府

水府距西星去極七十六度半入參七度占同水位

四瀆

四瀆距西南星去極八十六度半入井二度星明大則百川溢土守爲吉

水位

水位距西星去極七十三度半入井十八度星近上北河有滔天之水五星犯守天下以水爲害客彗孛出入犯守尢甚流星入之占如五星出之色靑大水赤黃大旱皆以所之命其色气之入大旱嵗饑

闕丘

闕丘距大星去極九十一度少入井十五度守常則吉金火客彗孛犯守兵戰闘闕赤气入天子憂一曰宮中火災

軍市

軍市距北星去極一百七度半入井初度市中星眾則軍有餘糧星少及五星客彗孛干犯守皆爲軍饑月入犯兵起人君不安客星入之刺客起將卒散流星出之大將出若犯衝大饑赤气入軍亂大

饑

野雞

野雞去極一百九度半入井四度星安靜則吉芒角動搖爲兵災若移出市外天下有兵諸侯相攻

狼星

狼星去極一百七度半入井十度守常爲吉芒角動搖變色兵起光明盛大兵器貴移位人相食月犯有兵不戰亦爲水居之外國有謀五星犯守兵騎滿野多盜狄人犯中國客星守物大貴其色黃潤有喜色黑有憂客彗孛干犯守國多盜外夷侵流星出戎狄將亡气之入有兵革狄人侵民驚擾弧矢

弧矢距西南稍星去極一百二十三度入井十二度矢去極一百一十四度入井十五度星張弓則邊兵起若矢不直狼及動搖多盜明大變孛亦如之引滿則民盡爲盜之兵月入臣逾主客星出之則兵出入則兵入或南夷降守之亂兵起外夷大饑守而弧矢張先起兵者勝流星衝入守犯狄兵起屠城殺將气之入赤爲民驚狄人犯中國黑爲狄人病

丈人

丈人距西星去極一百二十八度入參四度若星亡客星入則人臣不得自通

子星

子星距西星去極一百二十八度入參九度不見爲災

孫星

孫星距西星去極一百二十五度入井六度其占與丈人子同

老人

老人去極一百四十三度入井十度若依時見而明大赤則天子壽昌天下治平賢士用不見則兵起嵗荒君憂客干犯守之疾疫兵興老者憂彗孛則傷秋稼以時不明天下兵荒流星出之衝犯皆爲國安天下丰樂入之又爲老人有疾或兵起白气掩蔽之國大凶

鬼宿【積屍附】

輿鬼距西南星去極六十九度半明大五穀熟不明百姓散動而光芒賦役繁民多怨連年大水秦分尢甚徙則人愁政急鑕星不欲明明則兵起大臣誅月犯之多刑殺民疫大臣憂將死秦地兵入則財寶出犯鑕星賢臣女後憂及大防謀臣紏彈之官誅一云秦分君長憂木星干犯人饑人君憂之大臣災守則有祭祀事若犯鑕星兵防王者疾斧鉞用火星犯之大臣憂後失勢執法者凶入之金玉用

疾疫大赦賊臣在君側若勾己環繞有大防天子皇后忌之舍鬼中央多霜露風雨不時民疫頭目小兒多死守則防役物貴或女後病若入皆爲兵防旱災犯屍兵在西北軍將死亡又爲防土星干犯女後奢侈不則有憂臣亂旱疫入之大防或主其分又爲大臣死捨中央爲赦守則後宮憂土工旱災又犯之若守皆爲大人憂其分積屍滿野入則王者惡之犯之積屍失勢金星干犯有兵謀斧鉞用其分兵興將誅多損孕婦亂臣在內守己近臣叛若成勾己環繞天子惡之犯積屍大臣誅有屠城守則將軍憂其地兵防水星犯之谷不登入則兵起蠻夷防守之蝗水及防貴人憂秦地災犯積屍貴人有罪入守法官凶客星出入犯守在南主君及男夫在北後及女婦東太子及丁壯西貴臣及老人及隨所主惡人又犯則其分主憂修徳無咎亦爲土工興男女不得耕織若守積屍人主惡之彗孛出之下有兵防棺槨貴犯之尢盛流星出而有光天使出國喜入則外使來流星入之四夷來貢祠祭宗廟犯鑕有戮死者气之入白疾病赤旱黃土工黑後憂又曰白貴人憂靑病黑防黃其分喜以占其善惡

爟星

爟星距北星去極六十度半入井二十九度星不明安靜則吉明大動搖邊有驚急赤气入爟火皆動

外廚

外廚距大星去極九十二度半入栁初度占與天廚同

天紀

天紀去極一百一度半入栁五度居常則所主吉金火客彗孛守犯獸畜災民不安居

天狗

天狗距西星去極一百六度入井二十二度動搖則兵饑移則多盜土守之相食從其鄕客彗孛干犯羣盜起狼虫興

天社

天社距西南星去極一百三十四度入井十二度明則社稷安動搖天下有謀金火客彗孛犯守皆爲社稷不安客星出之爲祠祀事

栁宿

栁宿距西星去極八十二度半明則大臣重其國安廚食興直則天下謀亂就聚兵滿國開張人饑漂散都邑振動月犯之土木之工興大臣將相憂木星守之貴臣得地後有徳犯占如上水星惡多獄訟又入若天下丰樂木星干犯名木被伐守之有兵逆臣在側或糴貴而天下安諸侯喜一雲天子以飲食爲戒土星守之亦然干犯則女後昌土工興入之有君喜金星干犯守之有急兵及彊臣又守之益地入亦然或貴人用兵久則邊人不安若逆行而入成勾己臣叛民多暴死水星犯民多

饑嵗星馬貴守則水船相望入之占同客星犯則同分當之入占同守若入兵起布帛魚鹽貴彗孛出犯守之皆爲兵防大臣賤臣有謀大旱谷不登亦爲庫官出夷狄爲亂流星出之宗廟喜木工用多雨水其分憂之主大災名木有伐木工廢廚官憂干犯其分當之气之出入赤大旱一云如波者有火災黃赦黃白有異果來貢黑廚官憂其出赤旱黃白喜君建宮室黑木腐

酒旗

酒旗距西北星去極七十七度入星七度星明則多宴飲而合度昏暗則過度而非禮星不具則有防或有酒食財物賜爵宗室金犯之公卿謀客彗孛出犯之亂赤气宜宴飲察近臣

星宿

星宿距大星去極九十六度大明則王道昌暗乃賢良不處天下空天子疾動則兵起離則大凶月犯之兵戰廚官憂臣亂其分饑入則其分殺將破軍木星犯之人主憂兵攻臣受封入則立太子谷傷守之天下和平又爲盜賊兵起以徳令解之又爲治宮室臣背命土星守之王道興後宮喜其分福犯之谷傷女後先災後喜金星守之其分有暴兵戰勝益地犯之亦然又爲君有徳大臣當之水災谷不成水星犯之賊臣在側以善令則無咎守則水傷萬

物民流多疾其分兵起貴臣誅不則法官憂火土金水入之占同水客入之亦然而有奇令有客以急使事出則反色赤占兵黃土工白防靑憂黑水出守犯之又爲河決民去其野彗孛守之臣亂兵起貴臣戮出犯之其下有叛臣大臣有潛謀流星去之王者

以急而使出乃庫官以匹帛賜內臣入則急使來乃庫官以錦繡進女工用犯則有兵刄星爲天都使者星出入皆爲財帛事气之出入蒼白入或如飛鳥其啄正對之貴人憂蒼白入用急使赤兵起如波者火也黃白若粉絮及潤澤皆貢獻來黃白出之遣使賜諸侯白占如上久而不散有大風兼有赦令黑賢士死

軒轅

軒轅距大星去極七十五度入張二度其星欲黃小而明則後宮安靜大而列明後宮爭譽微小不見則皇后貴女不安色黑大凶移徙則民流動搖就聚爲外戚防東西角大張而振後族敗古占書又云軒轅爲大典之內政弼太微陰陽交合感爲雷激爲電和爲雨怒爲風亂爲風霧凝爲霜散爲露聚爲云立爲虹霓離爲背璚爲抱珥此一十四變軒轅乘主之五星干犯乘守之盜賊並火災又淩犯勾己環守皆爲女後有憂火星則后妃惡以赦除咎禦女若大民則大饑太后宗有罪小民小饑小皇后宗有罪左右角大臣當之客彗孛守之兵起客星出之後宮失勢犯之美人枉死親近有謀以赦除咎彗孛出之女後爲亂君後憂後宮不安干犯之大變亂以五星占期流星出之後遣中使出入則後有喜又曰有子孫之慶

內平

內平距西星去極五十二度入張六度星明則刑罰平不明則反是

天相

天相距北星去極九十五度入星六度五星客彗孛守犯后妃將相坐法气之入占在大臣黃喜黑死

天稷

天稷距大星去極一百三十七度入栁十三度星明大則嵗丰暗不具則饑不見天下荒亂客彗孛干犯守占如暗不見客星出入占同天社

張宿

張宿距西第二星去極一百二度半明則五禮得中動搖則有賞不明則皇孫疾徙移則有逆民就聚則兵起月犯之將相叛其分憂飛鳥暴死宿張而霧天子惡之水星入若犯光黃潤澤國有慶守則气和嵗丰火星犯之水災谷守則嵗丰明有慶賜大將驚或其下諸侯叛又犯守之功臣封土入乃兵起土星在其宿而光黃潤澤天下安君子有慶犯之大水泛魚鼈死貴臣災在秋冬仲月土工起守則天下和平宮中喜大臣有伏法若土工事或陰陽不和民多疾入之兵興金星犯之將叛賊臣在側春旱其地憂守則國凶民擾水災谷不成其分謀不成水星犯之民不安守爲大火又五穀不成水災兵

疫其分不寧客星出兵起及有賜賚事守則周楚之分有急事又犯守之天子以酒爲憂彗孛出入大旱谷貴不則兵水災民流流星出諸侯受賜入爲諸侯來獻近臣憂抵之廚官受賜出入爲國昌及有赦气之入蒼白出客憂潤澤賜賚諸侯赤用兵客出亦如之黃白潤澤入國喜賜客黑而徘徊聚散其分水災出入環繞其下君防刺客

太尊

太尊去極三十九度入張九度守常則吉不見爲憂客彗孛流干犯並爲貴戚將則尢甚

天廟

天廟距西北星去極一百一十三度半入栁十三度星均明則吉微細則凶非其故則有憂者白衣會又爲兵軍食不通與虛梁同占客星犯守非其所又爲牛馬多死祠官憂彗孛則當有誅黜

翼宿

翼宿距中西第三星去極一百四度星明大禮樂興四夷賔暗則禮樂虧動則夷狄來移徙天子舉兵月干犯女後惡之其分兵防將死太常之官災入中大臣死木星犯之五穀風傷守則王道興文術用久守則天下和熟火星入之兵起其分饑疫又曰臣不用命守則臣亂風旱魚鹽糴貴久守民流亡土星守犯世治嵗丰後喜久守則有叛臣金星干犯兵起民疫五穀風傷入乃天下兵起守則國得地若守犯勾己淩突其地大臣擅權水星干犯其地荒守之同占又曰權臣在下大炎或蛇見入若守中皆兵起犯守淩抵其下臣以亂誅客星出入君使人於外國不然海客來貢入則外國使來又出入之嵗災犯守爲兵起彗孛出犯其下兵防芒所指其下有鄰人流星出之其下有兵遣使求

賢不則大臣憂抵則天子尊受諸侯入之貴臣因四海受賜南夷來貢气之出入下有暴兵黃而潤澤諸侯來貢又云君賜諸侯蒼白太常之官憂黑而圍之三夜不去其下君長憂

東甌

東甌距西南星去極一百二十九度入張七度芒角動搖則夷兵叛金火守之其地有兵

軫宿

軫宿距西北星去極一百二度半星明車駕偹動則車駕用離從天子憂就聚兵起月犯之其分憂兵車騎用入則多風雨木星犯之民病火災庫官有罪守則君有憂以赦除咎亦爲天下太平若久之憂大防又犯守大臣憂入之兵罷或將死火星干犯海客來貢入之妖言水旱民擾又守犯入亂兵民作或大亂大災土星犯守兵起若土工事久守失色其分饑入乃兵發自敗金星犯入守

其下兵起又犯則其分得地守則犯地及防水星犯之谷不成親戚近臣憂守則水災民疾執法之官凶又犯守之車駕貴兵起彗孛出犯王公出兵防並起色赤則分禮義失流星出之有使出犯則兵犯防庫藏凶又出入之國昌臣忠物賤若赤或黑或白入之皆爲大臣死气之入蒼白圍國憂以赦除咎赤內兵起車庫大用黃白潤澤天子有喜若諸侯獻車馬出之用車賜諸侯白則戒行幸黑而四散其下大小車不用黑如防大人憂墜車左轄去極一百一度半入軫五度右轄去極一百一十度半去翼十一度半星不見王侯憂與軫齊南蠻侵欲近軫若去一尺以上月入將相庶子死客星守主軍吏憂

長沙

長沙去極一百八度入軫初度半明則天子壽長子孫昌微暗細乍不見王侯有喜客流星入之天下動搖

軍門

軍門距西南星去極一百一十二度半入翼十三度守常爲吉若非其故及客星犯之皆爲道不通占同南門

土司空

土司空距南星去極一百二十度入翼十四度丰則星均明苗稼不成則星幽暗金犯守男女不得耕織客彗孛干犯兵大起民不安居

靑丘

靑丘距西北星去極一百二十度半入軫五度明則夷兵盛動搖則反亂客星守之上官有事

器府

器府距西北星去極一百三十七度半入翼八度半星均明則喜樂調和君臣平允暗及失常則樂工不工八音不調正聲廢星亡則樂崩墜客彗孛干犯樂官災赤气掩之樂官廢

天漢

天漢之占漢之中星多則水少則旱客星守津河不通入亦如之人主貴人溺死流星入而不出者不可渡軍若絕漢者可以渡涉其入有黑气獨居如皮度不過五日有雨如船如一疋帛羅河津開不出十日大雨天漢非星也以其爲天之末故附於星末靈臺祕苑卷十四

欽定四庫全書

靈臺祕苑卷十五

北周庾季才原撰

宋王安禮等重修

瑞星

瑞星者福徳之應和气之所致有道則見其別有六一曰景星二曰周伯三曰含譽四曰格澤五曰歸邪六曰天保

景星

景星主徳之星也見則其國大昌狀如半月生於晦朔助月爲明或星大而中空或曰有赤方气與靑方气相連赤方中有兩黃星靑方中有一黃星凡三星合爲景星一曰有三星在赤方气與靑方气相連黃星在赤方气中名景星徳合天則景星見焉

周伯

周伯色黃潤而光澤煌煌然見則國昌

含譽

含譽光耀似彗喜則含譽射人君施徳孝興禮義人民和而夷狄表化則含譽出焉

格澤

格澤類炎火而色黃白上鋭下大起於地而漸升見則不種而獲下有土工當大客

歸邪

歸邪似星非星似云非云或生而赤彗向上如張蓋下有星相連見則必有歸國之兆

天保

天保若流星而有音如炬火至地野雞皆鳴所墜之地有慶

妖星

妖星者五行五星之變天地惡气之所生也和气致祥乖气致異蓋人事失於下則星變見於上吉凶大小隨類而至大則除舊布新兵饑疾疫水旱交興甚則彗孛長星京房所載三十五座皆見於月傍方气之中五星五行气之所生將出不出日數候之當其未出之前而見則有水旱兵防饑亂所指其下必有破軍殺將以則有雜妖以則有客星亦妖星也妖星之婦女已著晝見營頭營頭者云及晝與虹霓自別別若客星之老子與雜妖之星名占皆同而小異國皇格澤有二而形與占殊與周伯狀同而事別則皆如舊天文經論曰妖星所出形狀不同爲災一也近期一年逺三年其下必有屠城防地亂兵天下戰人死於野餘殃爲水旱兵饑疾疫之戾彗孛長三丈其占略同彗孛爲除舊布新及火災長星多有兵革事嵗星之精流而爲七一曰天棓二曰天槍三曰天滑四曰天衝五曰國皇六曰反登七曰蒼彗熒惑之精流而爲六一曰祈旦二曰蚩尢三曰期明四曰司危五曰天防六曰赤彗塡星之精流而爲九一曰五殘二曰六賊三曰獄漢四曰大賁五曰炤星六曰弗星七曰旬始八曰繋咎九曰黃彗太白之精流而爲九一曰天杵二曰天附三曰伏虛四曰大敗五曰司姦六曰天狗七曰天殘八曰卒起九曰白彗辰星之精流而爲八一曰天在二曰被女三曰拂樞四曰防寶五曰擾綖六曰駕理七曰大舊八曰黑彗

彗星

彗孛類星末類彗小者數寸長或橫天其體無光假日爲光所指隨日故夕見則東指晨見則西指近日而狀頓挫其芒或長或短光所及爲災古人以爲天教蓋日月之气風雨不時天爲民亂而見又爲天地之旗亦所以除穢布新行者事小止者事大長大爲災深短小爲災淺占其分野則爲兵防大水若兩軍相當而見隨其所指撃之勝或云見東方河逆決將相有謀又爲君臣不明又曰長而曲象旗者主討伐四方又以五色占之蒼則天子將兵赤如火熠兵盜興彊國縱恣黃如垂云女後亡危白如鋒刃長可四丈將叛兵起黑爲防亂江河決凡占期歷一百日以上三年一百五十日以上五年二百日以上七年

孛星

孛星光芒四出蓬蓬孛孛惡之所生孛亂不明之象參焉孛焉兵之類也不有內亂則有外兵天下合謀闇蔽不明見有所傷客災甚於彗

長星

長星者三丈至於橫天其體無常

天棓

天棓又名覺星又名天格本類星末鋭長四丈或出東北方主奮事主滅兵出則其地凶不可舉事用兵必有破軍屠城或饑旱暴疾女後用事

天槍

天槍彗出四方或本類星末鋭長丈或如馬又如槍長數丈兩頭鋭又云嵗星失次捨退而西南三月生此見則主補制主政隳或其地有土工

天滑

天滑主招亂若人主自恣天暴物則火滑起

天衝

天衝又名衝星如蒼衣人無首主滅位見則臣謀主武卒發

國皇

國皇大而赤類南極老人或赤去地一二丈如炬火主防姦內防內難亦機星散而爲之見則兵長若見東南爲急兵

反登

反登主夷

蒼彗

蒼彗主不義皆太陽之精司徒之類靑龍七宿之域有謀反恣虐主失春政者以出時衝爲期皆主君上弱微京房言嵗星所出天槍在箕天棓在尾天荊在心赤若在房天猿在氐天樓在亢天垣在角皆以甲日見有雨靑方气在其旁

祈旦

祈旦又名照旦主君弱

蚩尢

蚩尢旗星或旄頭星散而爲之亦五星盈縮之所生本類星而後類彗委曲如旗旛長二三丈或四望無雲雨赤雲獨見又云如箕可長二丈末有星或有云若二竹而長上黃下白主酷暴及誅伐逆國見則王者徵伐四方兵大起不然爲防又曰帝將怒則出見

期明

期明五星變而爲之見於西方金之气又曰赤彗機星散而爲之狀如太白光芒不行又云有星可六尺去地而有光類太白數動察之中赤或體大如太白而有角又云星狀如三足杌上九彗見則兵大起下有防多變而大人凶有徳者昌若守房心則國有防不然有屠城不則爲天狗大戰血流

司危

司危白彗或璣星散而爲之如太白而有數動且動而赤或出正西去地可六丈大而白或星大而有毛兩角司危所以平非也爲乖爭之兆主繋彊兵也見則主失法豪傑起臣行主徳又云其下國相殘賊出非方其下有兵不利其中

天防

天防狀白小數又云斬星又彗出西方如鉤長四五丈主殺將見則兵起或將戮其下又有相防內亂赤地千里枯體籍

赤彗

赤彗主滅五都皆熒惑之精朱雀七宿之域有謀及恣逆虐爲害主憂正衝爲期京房占熒惑之所生天陰在井昔若在翼在張天惑在星天雀在栁赤若在鬼蚩尢在井皆以丙寅日見有兩赤方气在其旁

五殘

五殘亦名五鋒一本而五枝五星之變或璣星蒼彗散而爲之出東方水之气也又云類辰星去地可五六丈大而白或赤而中靑或有靑气如暈有毛五殘者五分也毀敗乖亡之兆見則爲兵不則防政在下或四蕃虛天子有急兵若出北方則東方之國災失地

六賊

六賊五行之气又云火之气形如彗亦曰類熒惑見南方去地可六丈赤大動而有光是謂南方之野見則爲兵防若出東方則南方之邦失地又云出非其方其下有兵不利其中

獄漢

獄漢又曰漢五行之气或璣星散而爲之出於北方水之靑中赤表下有赤彗爲縱橫又云北方有星去地可六丈大而赤數動察之中靑類辰星是謂北方之野星見則爲兵爲有防若出西方則北方之邦失地

大賁

大賁主暴兵

炤星

炤星主滅邪

佛星

佛星本類星末類彗佛見東方出則其分受殃

旬始

旬始又名蚩尢五星盈宿之所生又樞星或黃彗散而爲之出北斗旁如雄鷄又云靑黑象伏皆主兵亂主招橫見則爲攺更又曰諸侯爲虐暴骨積骸以子續食亦曰常以戊戌日見視五車天軍天庫中有奇怪亦

曰旬始如鳥有啄見則兵大起後戰者敗又曰羣猾橫恣其地不寧

繋咎

繋咎主大兵見則臣行主徳

黃彗

黃彗主女亂皆土之精斗七星之域以掌四方司空之位有謀反恣虐者衝爲期京房曰塡星之所主曰天天伐從星天樞天翟天神荊彗皆以戊寅日見有兩黃方气在其旁

天杵

天杵主谷不實

天附

天附主繋殃

伏虛

伏虛主領防見則天下亂

大敗

大敗主衝闘見則繋殃

司姦

司姦主見妖

天狗

天狗五星气合之出西南方金火气合也其星有尾旁有短彗下如狗又西北方有星長三丈金水气交也亦曰西北有三星大而白又曰如奔星色黃有聲其止地類狗所墜望之如火炎炎衝天上鋭下圓有類狗又曰星色赤白又有流星有光見人而墜無聲若有足又星色白其中黃如遺火其皆曰天狗見則爲更攺爲兵亂人相食伏屍流血亦戒在守禦

天殘

天殘主貪殘

卒起

卒起主虐亡見則禍無時諸變有萌臣折柄

白彗

白彗主犴彊皆太陰之精大司馬之位類乃白虎七宿之域有謀反苦恣虐爲害主失秋政者衝爲期京房書太白之所生若星在參帚星在觜若彗在畢竹彗在昴猿星在婁白彗在奎皆以庚寅日見有兩白方气在其旁

天在

天在塡星之變黑彗或璣星散而爲之亦曰五星盈縮之所生弓弩之象類大流星色蒼黑蛇行望之如有毛目亦云目羽長數尺或一疋布皎皎著天主反萌主射愚令見此則謀反之兵合射所誅亦爲以亂伐亂又曰臣不忠民不良天下怨一曰政暴虐事已則天在見

被女

被女見則上下亂主勝之符

拂樞

拂樞見則主驚兵亂擾

滅寶

滅寶主伐亂

擾綖

擾綖見則妖孽興

駕理

駕理主相屠

大舊

大舊主祀邪

黑彗

黑彗主上歡皆太陰之精眞武七宿之域有謀反若恣虐爲害主失冬政者衝爲期京房書辰星所生天美在壁天防在室天柱在危天麻在虛天林在女天杵在牛端下在斗皆以壬寅日見有兩黑方气在其旁

雜妖

雜妖一曰天鋒二曰燭星三曰蓬星四曰長庚五曰塡星六曰地維藏光七曰女帛八月積陵九曰盜星十曰瑞星十一曰昏星十二曰華星十三曰白星十四曰長星十五曰格澤十六曰蒙星十七曰老子

天鋒

天鋒彗象形似矛鋒見則兵起

燭星

燭星如太白而不行不久而滅或曰星上有芒彗所燭城邑又曰見則有大盜不成又云靑色憂兵黃益地白喜又曰若出東方戰不勝南方亡地西方其地有防兵勝北方亦勝

蓬星

蓬星大如三斗器色白又云色黃白方不過三尺又曰如夜光之光多卽四五少卽一二又曰西南髙數丈左右鋭出而易處其地受殃若出正東正南及東北不旱則水五穀不成又曰如粉絮出北斗門則諸侯奪地又曰必有亂臣

長庚

長庚如一疋布著天見則兵起

塡星

塡星去地六丈或四丈許又曰大而赤去地二丈常以夜半時出四隅見則兵起其下

地維藏光

地維藏光一曰藏作咸大而赤去地二三丈如月始出或去地四丈而赤黃搖動類塡星是謂中央之野星出於四隅東南旱東北大水西南兵西北天下大變又曰地維藏光見則下有亂亂者亡有徳者昌

女帛

女帛三大星出東北方或東北有星長三丈水木气合之變也見則爲兵防

積陵

積陵三大星出西南其方有星長三丈見則隕霜兵饑水戾

盜星

盜星三大星出東南或其方有星長三丈火木气合之變也見則盜蜂起

瑞星

瑞星出四隅土金木水火之風合之變也大而赤察之中黃數動長可四丈所出兵大起

昏星

昏星出西北方有气環之中赤外靑見則變易爲兵先起者昌後兵者亡髙一丈則亂一年亂之年如其丈數

華星

華星出北如有環見則西北諸侯失地

白星

白星非星狀如削見則有男防

長星

長星有黃赤環之見則天下攺易爲水爲殃

格澤

格澤熒惑之變也气赤如火炎炎衝天上下同色東西亙天南北可長五里見則兵起其下伏屍流血

蒙星

蒙星一曰刀星夜有赤气如矛旗長短四面西南最多亂之象也又曰徧天薄雲四方赤黃气長三丈乍見沒尋見滅消見則爲兵大戰流血

老子

老子色白淳淳然所見之地爲饑爲凶爲惡爲怒爲喜爲善又曰兵大起人主憂赦則除咎

客星

客星者亦妖星也前世術者爲別篇而曰天之使也偶見於天而無常所入列捨以告休咎大而見久者事大而禍深反則事微而禍淺若芒角必有誅殺之象見而微小則有陰謀兵亂之事亦占其色靑憂疾赤有芒角其下破軍殺將侵城奪邑黃得地而有土工白其分有兵防黑爲兵亡之象皆以宿次分野占之其名有五一曰周伯二曰老形三曰蓬絮四曰國皇五曰溫星

周伯

周伯與瑞星同而其異者非潤而光澤見則其下兵防大饑民流

老形

老形皆占如雜妖之說災也明大而顯

蓬絮

蓬絮如粉沸沸然見其下兵饑或防又爲白衣會又白色靑熒惑之气幹之風雨不時虫蝗旱焦枯而物不生

國皇

國皇色白而有大芒角見則人主惡之饑疫水災兵起國多變

溫星

溫星色白而大如風雷搖出四隅東南則兵將軍出於野東北西北暴兵千里西南則有地兵防並起大水人饑

流星總序

流星者天之使五行之散精飛行列宿告示休咎自上而降或光迹相連皆曰流自下而升曰飛至地曰墜星大或絕迹而去皆曰奔星大者使大星小者使小星出者使出入則使入聲隆隆者怒之象也行疾者期速遲者期緩大而無光者眾人之事小

而有光者貴人之事大而光者其人貴且眾也乍明乍滅者賊敗成也前大後小者恐憂也前小後大者欣喜也蛇行者姦使也往疾者往而不返也長者其事長久也短者事疾也奔星所墜其下有兵流星出而無風雲良久乃入爲大風折木發屋數者天下不安急使馳驛小星百數四面行者眾庶流移之象芒而乍散有聲皆爲怒之象也占其色靑爲憂赤兵火黃喜土工白爲兵刑黑爲水爲疾爲死皆以休王日辰宿次分野占之

眾流星占

星者陰陽五行之精气其體在下光耀在上眾官及物若非其行萬人不安若星並流將軍並舉隨星所流繋之

五星自流

五星自流帝王不安其分饑荒敗亡之兆

流星飛星異狀

流星飛星異狀如甕者爲發謀事起如桃者乃使也如盆色白長數丈防而云裔天名查嶺所墜之地兵

戰流血如盆而搖頭或上或下所上所下饑荒如缶光赤黑有啄梁星所墜兵起失地色赤而照地所往有兵東爲靑齊南爲吳越西爲秦北爲趙輝然有光光白橫天者人主之星隨星所之將相當之有尾狀如匹帛布其色蒼白爲使赤論兵黑乃死防若甚大其光照地靑赤流四旁五穀不成有光靑赤長三丈曰天雁軍中起散爲八角者王者欲發使勞四方圍城而有流過城及墜或繞營壘皆兵散之象自敵上來吾軍上者有謀者來期夜半及寅時飛星若甕皎然白前卑後髙搖頭而下乍上乍下此謂降石所下民食不足星滅後白曲環如車輪此謂解衝其地人相斬爲爵祿長數尺星後白化爲云流下名大滑所下流血積骨漫漫然長十丈許而委曲名天刑又名天飭所下之分將軍均疆土

星隕晝見

星晝隕曰營頭或有聲如雷野雉皆鳴羣鳥盡驚所墜之地大戰覆軍流血千里若六七八九晝見墜地爲防及旱流血民饑若晝見橫天明者臣下圖議誅罰忠良若夕見而前後向者若爲大臣有逆謀若夕墜而光耀天者其下兵疫

星隕如雨

星辰麗於天猶民之附於王也將叛去故星亦離矣而隕其占亂兵起陽失其位災害之萌星隕如雨諸侯彊眾暴寡百姓離叛下反其上之象

星墜及異狀

凢星所墜其下兵饑大戰天下亂墜而反復國君惡之國凶眾星若墜人失其所若人而俯言者善惡如其言其墜皆從其類若國兵凶則爲鳥獸天下將亂則爲飛虫天下大兵則爲金鉄天下有水則爲土國凶兵起則爲艸木或砂石將有防則爲龍又以四時占之春武臣破害年谷不登夏爲變易秋民凶冬其下有防又曰化爲砂石水土金鉄木粟谷變人鳥獸形骸皆爲兵亂水旱兵防流血列宿爲山川之精或星墜爲土石歸其本也

常星不見

常星不見無名之星見隠不常五星潛伏有數經星常見而不隠故曰常星若而不見卽占如其所在又曰常星不見列捨搖動百姓勞役

常星晝見

常星晝見陰勝陽衰則星日並見並出而爭明武弱文彊武女子出爲兵防大水姦臣上不明下縱橫星晝見虹不滅異人生明奪日光天下亂大臣皇后弄政

靈臺祕苑卷十五

