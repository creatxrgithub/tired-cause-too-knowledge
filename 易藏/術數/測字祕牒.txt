《測字祕牒》﹝淸﹞程省著

目錄卷一測字十法卷二心易六法﹝借庖羲之六義以垂示後學﹞卷三測字取格大法卷四雙句格法卷五測字散格法卷六雜占賦卷七至理測法

卷一測字十法何以直此十法﹖蓋一字之來必各有體﹐因其體之隱現不同﹐故其測之變化不定。邵子書曰「認定用神。」又曰「體立而後用行。」皆有深義。然測不立法﹐不足以示學者之權衡﹔字不加減﹐不足以開問者之蒙昧。是必乘除損益每一字到眞機﹐流動變化數字於其間﹐則所問之事昭然在目﹐驗後豈不愉快﹖列法於左。

○裝頭測法字從太極出﹐各具首尾﹐各有結構。測字之法不離羲畫之理﹐生生化化﹐變幻萬端﹐因其所問之事而推之﹐據吾所觸之幾而斷之﹐百不失一。何以謂之裝頭﹖蓋其所問之事與所寫之字﹐𨿽隱露吉凶﹐而首猶藏﹐如神龍不見首﹔我則添筆於上而出之﹐燦如躍如﹐而字中之理全彰﹐故曰裝頭。

戊﹝茂﹞裏﹝童﹞﹝死﹑苑﹞古﹝罟﹑苦﹑居﹞

兄﹝克﹑況﹑兌﹞亦﹝赤﹞日﹝春﹑皆﹑百﹞爭﹝箏﹑事﹞

早﹝囗﹑艸﹑章﹞冊﹝扁﹑掞﹞央﹝瑽﹑英﹞黽﹝蒨﹑黿﹑蠅﹞

免﹝冤﹑冕﹞艮﹝痕﹑摐﹑食﹞合﹝答﹞屈﹝窟﹞

魚﹝鯊﹑鰲﹞至﹝窒﹑臺﹞見﹝寬﹑覓﹑覺﹞連﹝運﹑蓮﹞

元﹝坃﹑完﹞冢﹝家﹑豪﹑蒙﹞山﹝巒﹑甗﹞目﹝眉﹑著﹑眷﹞

足﹝蹇﹑促﹞可﹝河﹑奇﹑珝﹞皮﹝波﹑破﹞田﹝畱﹑富﹑當﹞

由﹝笛﹑囗﹑甫﹞令﹝零﹞巾﹝弔﹑幕﹑皞﹑席﹞比﹝庇﹑麗﹞

其﹝箕﹞夋﹝戴﹑冀﹑翼﹞衣﹝裹﹑裳﹞金﹝釜﹑鑾﹞

心﹝愁﹑忠﹞升﹝飛﹑升﹞貝﹝貧﹑貴﹑貪﹑﹞

○接腳測法字如人之體﹐有冠必有履。測法因其所書之字察其善惡﹐如人之全身已現﹐但未舉足行動﹐因以囗囗之﹐故曰接腳。

采﹝悉﹑釋﹑番﹞千﹝秀﹑壬﹞立﹝產﹑童﹑音﹞

裏﹝冘﹑墨﹑鋋﹞自﹝息﹑身﹞苑﹝葬﹞合﹝枿﹑會﹞

○穿心測法凡字畫端正﹑左右俱全﹐而從中穿入數筆﹐以變化其字﹐謂之穿心﹔如衣裾之縫﹐其不從中而合。

文﹝吏﹞昌﹝量﹞鞋﹝難﹞維﹝棨﹞月﹝舟﹑用﹑冉﹑角﹞

旦﹝裏﹑車﹑叟﹞弓﹝弗﹑嵒﹑費﹞

○包籠測法包籠者﹐字之全體不動﹐而將筆周圍包裹之﹐另成一字。

稚﹝灊﹞韭﹝騑﹑殲﹑簽﹞貝﹝遺﹑測﹞矢﹝族﹑癡﹞由﹝會﹑遭﹞

尹﹝倉﹑絺﹞裏﹝墨﹞玉﹝寶﹞牛﹝逄﹑遲﹞昔﹝翽﹑泬﹞

辛﹝襯﹑幸﹞石﹝磨﹞弓﹝潑﹞主﹝囗﹞

○破解測法破者﹐劈破。解者﹐解拆。將字之體段分開﹐從中加入數筆而成字﹐謂之破字。字之筆畫抉出﹐從旁標比﹑評論而成文﹐謂之解。破易而解難﹐破平正而解奇幻﹐觀後字可知。又﹐破與穿心不同。破必要分開﹐不若穿心字體不動也﹐解則隨意抉剔耳。

行﹝術﹑衙﹑衍﹞辛﹝章﹞共﹝莫﹑黃﹞衣﹝鸑﹑紘﹑哀﹑衷﹞颭﹝算﹞

合﹝倉﹞苦﹝苗﹞璟﹝枿﹞罵﹝駟﹞田﹝古﹞

隼﹝惟﹞香﹝查﹞敕﹝拐﹑架﹑枷﹞勛﹝賀﹞解﹝周﹑祥﹞

哉﹝告﹑戎﹞乖﹝禾﹑比﹑千﹞稱﹝再﹑利﹞程﹝杜﹑和﹞

鱸﹝田﹑申﹑鑪﹑魚﹑火﹞琳﹝林﹑瑞﹑麻﹞

膊﹝肘﹑傅﹑補﹞椒﹝叔﹑枝﹞伐﹝仁﹑義﹞忒﹝懿﹑戚﹞

冒﹝昂﹑香﹞志﹝喜﹑悲﹞宋﹝安﹑樂﹞

○添筆測法凡字不添不減不足以盡變化。邵子曰「當添亦添﹐當減亦減。」或問﹕「保故用添減﹖」余曰「此理易明﹗添乃補不足﹐減乃損有餘耳。」

惟﹝難﹞佳﹝雌﹑雄﹑帷﹞忝﹝添﹑泰﹞合﹝命﹞曹﹝會﹑槽﹞

鳥﹝鸞﹑鳳﹑鳴﹞目﹝貧﹑身﹑貴﹑賤﹞王﹝玉﹑弄﹑全﹑旺﹞

巴﹝色﹑絕﹑疤﹑邑﹞才﹝財﹑木﹑牙﹞良﹝勣﹑瑯﹑娘﹞

言﹝詩﹑論﹑信﹞孔﹝乳﹑吼﹞

○減筆測法減筆一法﹐非事之當而理之正﹐不可漫然用之也。凡當減時﹐亦當略減方是。不然﹐混入摘字法矣。

寬﹝莧﹑見﹞難﹝鞋﹞莫﹝艸﹞袍﹝祀﹞鶉﹝鳴﹞

○對關測法關者﹐關門也。開則任人出入﹐闔惟見門而已。測字之有對關體﹐亦猶是也。其法﹐專取頭足首尾。如某字頭﹑某字尾﹐則如門之閉﹔分開云某字頭﹐某字腳﹐一頭一尾闔之﹐則如門之開。此法最簡捷﹐其用又最廣﹐爲字中第一要義﹐學者更宜究心。

先﹝牛頭虎足﹑生頭死足﹞善﹝美頭喜足﹞帛﹝皇頭帝足﹞

裏﹝男頭童足﹞禹﹝千頭萬足﹞展﹝眉梢眼角﹞伯﹝伸頭縮腳﹞

友﹝有頭沒尾﹞推﹝攔頭截尾﹞彥﹝龍頭彪尾﹞吝﹝頭吉尾﹑交頭合足﹞

言﹝文頭句腳﹞找﹝拖頭曳腳﹞

○摘字測法凡事之機到﹐𨿽旁人言語﹑萬物影響﹐皆可以借來應用﹐況字中筆畫乎﹖故或遇指點刻劃處﹐不妨摘字中一二些小筆畫以斷之﹐無不奇中。

哉﹝土﹑戈﹞殿﹝共﹞調﹝吉﹑司﹞鞠﹝米﹑采﹑十﹞

曜﹝隹﹑士﹑紵﹞謀﹝小﹑口﹞廣﹝共﹑由﹞

○觀梅測字觀梅之法活潑潑地﹐惟在人之心鏡光明﹐隨物洞照而不遺纖毫﹐庶可得之。前立九法﹐特爲後學程式﹔此則邵子之心訣也﹐其《精微奧妙觀梅法》中已詳。玆姑錄曾驗之事數則﹐以便學者會悟云。

天﹝凡事空虛﹐然利於行動。若問功名﹐宜於晴朗之日。此舉一端﹐變化由人﹞。

地﹝凡事有成﹐但嫌其遲。家宅田禾利﹞。

人﹝凡事可成可敗﹐只在眞誠方安﹞。

日﹝實也。完全而不虧﹐但利於春冬曉﹔�若夏與晚﹐不足取也﹞。

月﹝缺也。時有圓缺﹐然事之有根。上弦利﹐下弦不利也﹞。

金﹝世之寶﹐人之累。久煉則良﹞。

木﹝春旺秋衰。亦觀其何字﹐若松柏桂梅之類﹐又不在衰旺中論﹞。

水﹝流通無住﹐獨不利於冬﹞。

火﹝日中則晦﹐耀夜有玏﹔逢水則衰﹐得木則旺﹞。

土﹝萬物之母﹐事事有基﹐但遲滯不能速就﹞。

至於一切有物之字﹐或觀梅﹐或相字﹐隨機應變﹐妙用不窮。若無物之字亦可觀梅﹐則審其來意與字到時上下左右遠近之影響﹐借而用之﹐否則拆字。此至精之訣也。以上略舉大槪。引伸觸類﹐神而明之﹐存乎其人。

卷二心易六法﹝借庖羲之六義以垂示後學﹞

○象形測法以字象物﹕口了又飛馬簫廉丨眉木云柵以物象字﹕乙﹝似魚鉤﹞亞﹝紗窗﹞弓﹝蛇﹞且﹝神主﹞鳧﹝嗇犯﹞金﹝斷柄傘﹞

外﹝旌旗﹞幾﹝鐘﹞身﹝皂隸﹞

以字象字﹕芒﹝破�﹞祀﹝破袍﹞貴﹝破櫃﹞虛﹝戲可﹞殳﹝收疫﹞工﹝進貢﹞

牙﹝穿心﹞白﹝宿尾﹞

以意象字﹕辛﹝似幸﹞未﹝似來﹞了﹝似了﹞兔﹝似免﹞夫﹝似失﹞桃﹝似挑﹞

歡﹝似坎﹞因﹝似良﹞黽﹝似龜﹞兩﹝似雨﹞

○會意測法煙﹝因風吹火之象﹐事必借力方成﹞

淋﹝楚漢爭鋒之象﹐主有口角是非﹞

霏﹝長虹截雨之象﹐事多阻隔不成﹞

蜃﹝飛龍破蟄之象﹐凡事主有權柄﹞

薊﹝蘇秦背劍之象﹐功名以待晚成﹞

居﹝跋胡幹尾之象﹐進退不得自如﹞

逢﹝劈破蓮蓬之象﹐子必見傷﹞

字﹝樂子之無家﹐乃政繁賦重﹐不堪其苦之詩﹞

裕﹝補天浴日之象﹐必得大人維持﹞

鏗﹝緌之彌堅﹐竭力乃成﹞蠙﹝鹿鳴食萍﹐情適聲和﹞

薏﹝著意栽花﹐事反不順﹞

子﹝蜉蝣之羽﹐無遠慮者有近憂﹞

徠﹝小往事大來﹐諸事亨通﹞

鑪﹝百病叢生﹐驟然更變。何謂百病﹖火也﹐虛也﹐胃气不足也﹐血少也﹐打虐疾也﹐出盜汗也﹐勞傷也﹐思慮太過也。﹞

○假借測法旦﹝借爲春﹞千﹝借爲夏﹞甲﹝借爲秋﹞夕﹝借爲冬﹞此四時借用於一日也。

立﹝逢人借爲位﹐遇水借爲泣﹐有女必爲妾﹐得男可成童﹞

子﹝旁有女人﹐則事必好﹔若在門邊﹐王有字來﹞此二字皆借人事爲用也。

口﹝見鳥過也﹐有欲鳴之象﹔見木過﹐主中﹞

心﹝聞音樂定然得意﹐在水邊沁徹完全﹞

化﹝見花爲妙﹐遇艸好觀﹐聽旁人言必褵﹞此三字皆借事物爲用也。

餘仿此例推。

○諧聲測法倒到秤稱叉差加家非飛桃逃梨離秤心﹝卽稱心﹞齊﹝內中差了卽差在內也﹞耗﹝來日到了﹐倒到同音﹞

鶯﹝如問晴雨﹐但鶯陰音同﹐主天必陰難問晴矣﹞

○指事測法凡事之來﹐卽因其事��﹐此則散格﹑雙句格之法也。其法必審其情性﹐察其動靜﹐兼明其蹤迹方妙﹐所謂「觀梅之深者也」。

內分十法﹕曰觀人﹐曰察色﹐曰辧言﹐曰辧事﹐曰察墨﹐曰辧紙﹐曰觀時﹐曰相機﹐曰正論勿好奇﹐曰言語不可雜。具此十法﹐則一事卽指一事之理而斷之﹐判字易如反掌矣。

○轉注測法一字有二義﹑三義四義﹐如爲﹝平﹞﹑爲﹝去﹞﹐行﹝蘅﹞﹑行﹝杭﹞﹑行﹝沆﹞﹑行﹝愼﹞﹐王﹝平﹞﹑王﹝旺﹞﹐長﹝場﹞﹑長﹝障﹞﹑長﹝掌﹞﹑長﹝仗﹞﹐夫﹝平﹞﹑夫﹝扶﹞類。不可不隨機應變而用之也。

如臨字問病﹐斷不吉﹐則曰臨喪﹐臨乃去聲也。王字問求財﹐斷曰旺相﹐王乃去聲讀之。以此應人﹐誰曰不然。余有詩曰﹕一字千金信有之﹐奇中有正正中奇﹐五行八卦供吾後﹐此段天機不易知。

卷三測字取格大法凡一字之來﹐用一語判之﹐謂之取格﹐如文章人品之有定論也。法先詳其五行生克﹐次觀其六神動靜。假若五行相生﹑六爻安靜﹐則取吉格斷之﹐否則以凶格斷之。其斷語皆當出經入史﹐搜神剔髓﹐字字珠璣﹐筆筆風雅﹐方妙此不傳之祕也。今將旣驗之語分類錄後﹐學者毋忘予苦心焉。

氵泄﹝禦溝紅葉漂流一民﹞沛﹝酒闌席散﹞漢﹝臨河興嘆望洋而嘆﹞

淬﹝醉後如泥﹞灌﹝將酒勸人﹞沃﹝波浪掀天﹞濯﹝魚躍於淵﹞

漚﹝馳驅跋涉﹞漸﹝源流斬截﹞淦﹝破釜沈舟﹞汪﹝冰淸玉潔﹞

涯﹝平沙落雁水邊孤雁﹞澹﹝秋檐滴雨﹞沆﹝龍歸滄海﹞

沨﹝長風破浪風流浪蕩﹞津﹝法律兼備﹐書筆生涯﹞

渱﹝渴虹飲澗﹞泉﹝無絲引綫﹐身恐不永﹞溶﹝芙蓉出水﹞

江﹝功名源遠財源半空﹞淙﹝服水朝宗﹞湯﹝東漂西蕩﹞

濃﹝穠華消減﹞池﹝普施得濟﹐平地興波﹞漏﹝云泥之隔﹞

漁﹝如魚得水﹞洙﹝泣淚成珠﹐朱衣點頭﹞淮﹝漸入佳境﹞

淳﹝溫柔惇厚﹞溽﹝靑龍得水﹞潘﹝筆海瀾翻﹞潛﹝浸潤之譖﹞

渥﹝海屋添籌﹞淸﹝精衛塡海﹞沿﹝江日尋船﹞

汀﹝流水不停﹐口如懸河﹞浙﹝逝不以濯﹞遊﹝旌旗映水﹞

浮﹝江湖遊子﹞淋﹝楚漢爭鋒﹞汶﹝渭水遇文﹞鴻﹝烏江不渡﹞

潼﹝河鯉登龍﹞淄﹝涅而不緇﹞瀘﹝三顧茅廬﹞湖﹝鴻臚可居﹞

沐﹝一木浮沈﹞沈﹝淚沾繡枕﹞深﹝曲江探花﹞沕﹝夕陽沈汶﹞

﹝其顙有氵此恐有顚沛﹞浴﹝冶容誨淫﹞浭﹝投鞭斷流﹞

沽﹝枯魚近河﹞治﹝按法可告﹐望重三臺﹞泖﹝狡兔三窟﹞

澤﹝流落釋門﹞湛﹝斟酌浮沈﹞濟﹝齊戒沐浴﹞洞﹝銅壺漏滴﹞

流﹝洪荒之象﹞沂﹝淫水芹香﹐一車漸來﹞汛﹝遠浦歸帆﹞

沁﹝甘心淡泊﹞汁﹝海底撈鍼﹞海﹝望梅止渴﹞湧﹝不能流通﹞

測﹝如流財利﹞活﹝舌上波瀾﹞漠﹝聞雷泣墓﹞濫﹝水溢籃橋﹞

激﹝褷褷易污﹞洮﹝湠浪桃花﹞濕﹝沈淪不顯﹞

火煤﹝謀救燃眉﹞煙﹝因風吹火﹞耿﹝所取最美﹞煩﹝焦頭爛額﹞

金金﹝破鏡分釵﹐一人助余﹞鐘﹝名重金甌﹐荷鋪而埋﹐千里得金﹞

鐘﹝實鏡塵埋﹞鋒﹝金言降心﹞鐘﹝千金垂堂﹞

錐﹝鐵面雄心﹐金粟堆邊﹞釗﹝鉛刀一割﹞鑾﹝破鏡分鸞﹞

銳﹝囊錐脫穎﹞鋼﹝釣而不綱﹞鈺﹝金聲玉振﹐堆金積玉﹞

鏤﹝金殿玉樓﹞鏗﹝珣之彌堅﹞錢﹝金气摧殘﹞銘﹝名言金石﹞

鑄﹝千金上壽﹞唫﹝點石成金﹞鑲﹝如錐處囊﹞銀﹝錢糧不足﹞

鈔﹝披沙見金﹞

木梳﹝中流砥柱﹐樂極無荒﹐流入桃源﹞楓﹝玉樹臨風﹐穿楊貫風﹞

桐﹝玉洞桃開﹞釭﹝樂在其中根基有損﹞此﹝朱紫之榮紫气東來﹞

楷﹝階梯並得﹞梯﹝撫棺涕泣﹞橙﹝登科奪標﹞權﹝桂彼髙折﹞

格﹝空中閣樓﹐陌路相逢﹐梅花點額﹞棉﹝桃花錦浪﹞梟﹝枳束束棲鳳﹞

松﹝公私兩利﹞樞﹝金甌中相﹐臨終入柩﹞

機﹝榮分幾杖﹐樹靜而風不息﹞枚﹝文登榜首收之桑楡﹞

梅﹝乘桴浮海﹐枯槎入海﹞槐﹝榜上經魁﹞村﹝出將入相求榮反辱﹞

枷﹝跌倒架子﹞桴﹝木杯浮渡﹞枕﹝和樂而耽﹞檢﹝拔劍相助﹞

桂﹝閨中門楣﹞栗﹝西方極樂挪東就西﹞柴﹝惡紫奪朱﹞

東﹝人未登車惠然肯來﹞枯﹝故舊相知﹞森﹝桑麻四野﹞

棟﹝東風拂柳﹐初日入林﹞本﹝依人得體﹞檐﹝蟾宮折桂﹞

枹﹝相偎相抱﹞朽﹝巧奪天機﹞桓﹝椿萱並茂﹞榭﹝穿楊之射﹞

林﹝一火焚之﹞櫃﹝水到渠成﹞世﹝葉落歸根﹐殘葉辭柯﹞

杜﹝立定根基﹞核﹝刻木事親﹞柏﹝陌旁種柳﹞枰﹝斷梗浮萍﹞

相﹝是个想頭﹞樊﹝隨手攀援﹞欒﹝刪詩正樂﹐墨悲絲染﹞

袴﹝樂極生悲﹞耆﹝杖朝耆老﹞

土土﹝坐上無人﹐近墨者黑﹐敲斷玉釵﹞垣﹝萱堂有損﹞

坤﹝坐中不屈﹐二十四數﹞境﹝寶鏡廛理﹞坐﹝有人有土﹞

坎﹝歡喜不足﹐喜頭歡尾﹞卦﹝閨中憶外﹞

堆﹝坎離交垢﹐佳城如見﹐雞棲於塒﹞孝﹝與子皆老﹞

埋﹝理上有虧﹞考﹝老首巧足﹞至﹝髙臺旣傾﹞臺﹝室人坐喜﹞

圭﹝懷佳人兮﹞垠﹝丹桂有根﹞者﹝孝子愛日﹞域﹝傾城傾國﹞

灬然﹝手中扌然弄﹞無﹝撫字心勞撫需無具﹞焉﹝有女嫣然﹞

馬﹝陰篔有虧﹞熊﹝罷了莫爲點綴能爲﹞焦﹝佳人燕喜﹞

烹﹝是蒸是亨﹞默﹝墨突不黔﹞勛猷煞尾﹞黯﹝鯉可化龍﹞兼﹝雙燕穿簾﹞熟﹝熊丸課子﹞

丶﹝玉葉冰心﹞永﹝難逃入法﹞

冫馮﹝冷風驟起﹐不足憑也﹞治﹝三臺位缺﹞況﹝兌金失�﹞

丨中﹝伯仲無人﹐直立破口﹞小﹝光景一半﹐兩邊阻隔﹞

卜﹝金枝玉葉﹐上下無依﹐心揖外邊﹞串﹝憂心忡忡﹞

丿乃﹝孕必生子﹞麼﹝公私交困﹞及﹝人立空庭﹞

少﹝只一步行﹞

重﹝無力可動﹞垂﹝似重不重﹞乎﹝一人得采﹞乖﹝有隙可乘﹞

身﹝一討卽謝﹞乘﹝千人北面﹐人去乖違﹞白﹝比比皆是﹐百無一就﹞

勿﹝超然物表﹞氏﹝視民如傷﹞

彡彡﹝形影相嵒﹞彤﹝月移花影﹐出中彪外﹞參﹝壘頭炫彩﹞

衫﹝形影相依﹞簹﹝削髮爲僧﹞

刂刲﹝刀圭普濟﹞前﹝利於花月水火湔熬﹞剝﹝�﹞

則﹝顚之倒之﹐賞罰分明﹞削﹝劍气沖霄﹞刖﹝靑雲有路終須到﹞

劑﹝齊民利物﹞副﹝福祿俱有﹞

一一﹝生死之間﹞而﹝破面之象十分忍耐逢三見面﹞

丕﹝不一而足﹞不﹝比下有餘人被丁隔丕承丕顯﹞

甘﹝甜頭已去﹐事多阻隔﹞亞﹝不可用心﹐爾可之間﹞

丁﹝盡行停了﹞正﹝遲延之體﹐徵人不至﹞

二二﹝月內工心﹐人在天際﹞貳﹝不得合式﹞於﹝手中不足﹞

示﹝毀其宗廟﹞工﹝王之爪牙﹐舡到江心﹐玉體不安﹐毀玉之象﹞

夫﹝人在上下﹐一失不全﹐靑膚飛去﹞亞﹝左右爲臣﹞忝﹝受祿於天﹞

三三﹝春光初到﹐終始如一﹞王﹝乾坤合體﹞秦﹝春生秋實﹐枯木逢春﹞

奏﹝春元之兆﹞春﹝永譜秦晉﹐春頭雨足﹞

四四﹝買賣當心﹞駟﹝馳驅四方﹞罟﹝無罪無辜﹞

蜀﹝無光之燭﹐蝸角蠻觸﹞罰﹝羅訃剝削﹞

五五﹝王家得力﹐祇力王室﹞吾﹝言語支離﹞

六六﹝春元八座﹞綍﹝犬異絪日﹞交﹝六爻亂動﹞

七七﹝十九之間﹐皂白已分﹞

八八﹝在四之內﹐做人撇脫﹞公﹝一言構訟﹐分內存私﹞

兮﹝公輔之巧﹞其﹝八可至﹐一月爲期﹞

九九﹝一等二名﹞丸﹝不能瓦全﹞執﹝勢力不足大勢已去﹞

十十﹝士之魁首﹞壬﹝千中選一﹐後頭有望﹐秀士而已﹞

千﹝最上一乘﹐千求不遂﹐秀气不發﹞爽﹝凶多吉少﹞

南﹝不幸之幸﹞

霢朱﹝未來之兆失而未失﹞每﹝人必自侮﹞午﹝目無全牛﹞

矢﹝猶恐失之﹞

幾幾﹝餘光充足﹞尢﹝入京必就﹞龍﹝有光有彩﹞先﹝半生先足﹞

元﹝可生可死﹐二十有八﹐歸家完全﹞芃﹝風雲魁首﹞﹝綠盡厄到﹞

允﹝去後兄足﹞就﹝無邊光景﹞兌﹝無言可說﹞兕﹝兄咀連間﹞

在﹝大有莊腳﹐決然招怪﹞有﹝月到天心﹐朋友相得﹞

大﹝人有擔當﹐普天之下﹐春色中分﹞奎﹝登天之難﹐桂籍一人﹞

奔﹝天花亂降﹞奮﹝奪魁之象﹞郁﹝有邪有正﹞兢﹝克勤克儉﹞

存﹝艸艸舉薦﹞

襜爭﹝一事無成﹞象﹝離家可免不忄象色然﹞曾﹝魯魚莫辧﹞

廠辰﹝始終反復﹞厚﹝原來好極﹞原﹝源頭無水﹞

厄﹝秀爪之龍﹞廚﹝名登天府﹞

廣﹝用之康莊﹞麾﹝魔頭消耗﹞庚﹝逢八不康﹞

塵﹝堂上麟趾﹞

廣﹝黃金入庫﹞庖﹝飽學遊庠﹞序﹝太柔則廢﹞廛﹝錯點廢莊﹞

麻﹝夜半聯牀﹞牀﹝緦麻之兆﹞

疒濆﹝𨿽病下二﹞疵﹝病根在此﹞瘟﹝昌盛無病﹞

痕﹝病有根源﹞疹﹝厥疾不瘳﹞疔﹝病漸痊可﹞

亠亡﹝喜出望外﹞玄﹝亥不能全﹐麼小惑主﹞衰﹝一番哀兆﹞

齊﹝逢水則濟﹞髙﹝向上豪傑﹞亥﹝卽刻該到﹐掩其骸骨﹞

齋﹝齊之以禮﹞夜﹝文書反復﹐用手扶掖﹞

篸匝﹝載馳載驅﹞薟﹝匣中寶劍﹞臣﹝中心藏之﹐取女作姬﹞

匹﹝不爲已甚﹞

囗圖﹝鄙夫在國﹞園﹝去國不遠﹞囚﹝落人圈套﹐一人定國﹐圍中一人﹞

裛﹝蒲園花艸﹞國﹝一國疑惑﹞圓﹝圖謀財寶﹞

因﹝似困非困煙消火滅﹞

冂冊﹝兩月破碎﹞周﹝喜气入門﹞用﹝漸露頭角周而不全﹞

丹﹝再不見面﹞且﹝冥途之中宜其家室﹞丙﹝做下病根﹞

內﹝欲訥於言﹞再﹝其可再乎﹞肉﹝內中有人﹞

颻聿﹝書筆不全﹞書﹝吹律回春﹞尹﹝伊人不見﹞

醜﹝一刀兩斷﹐含羞斫鈕﹐破田壞土﹞肅﹝秉心塞淵﹞

晝﹝若畫一﹞羣﹝紅裙不祥﹞

寔尊﹝對花飲酒﹞酋﹝酒熟花開﹞羔﹝乃烹小鮮﹞

捲﹝春气平分﹞

首﹝道之不行﹞豢﹝空拳起家﹐一家眷屬﹞券﹝無拳無勇﹞

差﹝似羞不羞﹐羊左之交﹞美﹝浮災小恙﹞羊﹝未盡善也﹞

厓﹝離羣索居﹞

業叢﹝取其創業﹞業﹝依樣插花﹞

巉綏﹝事必妥貼﹞辭﹝卒歸於亂﹞受辛﹝受則不辛﹞

谿﹝分豁奚難﹞

受﹝無心之愛﹞乳﹝虛浮散亂﹞

久久﹝人跨兩頭﹐衮衣有闕﹞雙﹝先難後獲﹐後獲有變﹞

夏﹝憂在首尾﹐如有隱憂﹞

乙也﹝水陸俱難﹞穀﹝謀穀變化﹞巴﹝眉頭不展﹞

匕些﹝比劫重重﹞此﹝到底蹉跎﹞皆﹝不成比目﹞

眞﹝開口卽嗔用心則愼﹞比﹝此心亂矣﹞

能﹝維態維罷無心作態﹞旨﹝皆遜一頭﹞

幾幾﹝饑不得食鳳鳥不至﹞醿﹝機關太松﹞風﹝騰蛟起鳳﹞

惣﹝南風不競破笠遮風﹞颺﹝風捲楊花﹞工幾﹝巧奪天機﹞

﹝飛騰九霄﹞

晚﹝冠冕禮也﹞韓﹝朝中偉人﹞霢﹝翰林之體﹞

明﹝兩見貴神﹞時﹝山寺日髙﹞

暌﹝撥云見日時至登天癸心向日﹞暉﹝時運不齊﹞

昕﹝日近日新﹞昏﹝日漸低矣﹞早﹝綽綽有餘﹞昴﹝茆檐向日﹞

曇﹝浮雲蔽日﹐旱望云電﹐祥雲擁日﹞曉堯天舜日﹞

旦﹝片雲掩日﹐剪艸除根﹞易﹝口然變卦﹐一目傷心﹐日月不明﹞

日﹝遇定成﹞

肯﹝武闈有分﹞靑﹝靜而不爭﹐靑气已消﹞胡﹝一���﹞

朋﹝胭脂零落﹐股肱有損﹞朕﹝有美一人﹞

囗﹝明良相遇﹐廊席之器﹞胥﹝定有收稍﹞臈﹝斬斷葛藤﹞

肓﹝芒刺在背﹞膝﹝以膠投漆﹞胛﹝黃甲傳臚﹞臉﹝骨月解命﹞

腔﹝月過半襜﹞腥﹝披星戴月﹞豚﹝走而篸之﹞腸﹝胸懷暢快﹞

雨雨﹝鐘鳴漏盡﹞雷﹝前足苗興﹞露﹝靑雲得路﹞

云﹝魂靈失散﹞

霍﹝雲中孤雁﹐云移雉尾﹞颻﹝映雪讀書白雪之調﹞

震﹝龍得雲雨﹞

霖﹝秋林遭霜桑林禱雨﹞

山嵩﹝髙山流水﹞蚩﹝峨冠螭頭似蚊負山﹞岫﹝山陽聞笛﹞

嵋﹝遠山眉黛﹞岑﹝出入琴堂﹞嶽﹝斧斤大山囗斤播雨﹞

出﹝崇階峻秩﹞崔﹝雄才倒峽歲首大佳﹞山﹝有了出頭﹞

川川﹝凡事半順﹞州﹝乾坤交囗﹞

石磁﹝破碎在玆﹞確﹝破家難全﹞逢﹝劈破蓮蓬﹞

硫﹝中流砥柱枕流恨石﹞

田田﹝未之思也﹐寅畏中存﹐首尾難申﹐輕重得體﹞

裏﹝豈可限量﹞

異﹝羽毛翼之﹞畋﹝放歸田裏﹞禺﹝一走卽遇﹐豈偶然或﹞

胃﹝無思不服魁首有分﹞畏﹝雷震八荒鬼見喪門﹞

由﹝苗而不秀﹞鬼﹝魂消魄散﹞墨﹝不入市寔﹞

科﹝星移斗轉﹞巉﹝利在於遲﹞種﹝千里得利﹞

稽﹝指日利就﹞巘﹝登科淩雲﹞秀﹝一言可誘﹞禿﹝虎榜登科﹞

季﹝始終和好﹞移﹝其利必多﹞秋﹝始終和美﹞稗﹝脾气不和﹞

程﹝卞和獻璞﹞

米﹝粗心浮气﹞精﹝必主消釋﹞敉﹝糟糠之妻﹞

來﹝未能結果﹞

豆豆﹝樹隱孤村﹞豆﹝具體而微﹞頭﹝丰登如願﹞

丰﹝無色不艷﹞禮﹝丰衣足食﹞

人人﹝良金出治﹐大夫之體﹞今﹝一心懸念﹞余﹝半﹞

兪﹝一人有利﹞命﹝叩此一人﹐僉都禦史﹐人品軒昂﹐封金掛印﹞

合﹝人口俱全﹐暗度陳倉﹞令﹝喜脫囹圄﹞盒﹝我倉旣盈﹞

禽﹝離多會少﹞全﹝一人在土﹐其人如玉﹞介﹝勢如破竹﹞

念﹝人有二心﹞巫﹝王之左右﹞更﹝偸天換日﹞

亻俑﹝此人無勇﹞伊﹝人得依君﹞伸﹝神仙中人﹞

催﹝跨崔升仙﹞

仁﹝一伴未完﹞偏﹝人落騙局﹞傳﹝轉蒐傷殘此人博極﹞

偸﹝剝削天倫﹞修﹝極有條理﹞保﹝開口便休﹞假﹝室邇人遐﹞

儉﹝遭人按劍人立險地﹞伎﹝人懷絕技﹞伺﹝人被官司﹞

備﹝𨿽借不用﹞付﹝旁人作對剖竹分符﹞倩﹝有情之人﹞

信﹝踐言之人﹞俊﹝人有始終﹞仔﹝此人浮極﹞休﹝庶幾保全﹞

任﹝千人選一﹞作﹝詐而不信﹞倍﹝辛苦之人﹞估﹝隱居不仕﹞

位﹝孤立無依﹞侍﹝與時俯仰﹞仃﹝行色息息﹞偶﹝一人向隅﹞

他﹝勿施於人﹞儒﹝端毓云仍﹞儀﹝信近於義﹞偑﹝風送歸人﹞

傷﹝傀儡登場﹞化﹝匕首刺人﹞俱﹝半假半眞似有眞意﹞

倪﹝人貌不同﹞伐﹝休戚相關﹞俗﹝才優學裕﹞以﹝二人一心﹞

彳待﹝徳星時聚﹞䢐﹝行行且止﹞徐﹝行有餘力﹞

徒﹝待其定局此行破趙﹞來﹝人臨喪事﹞徠﹝小往大來﹞

街﹝壅塞不行行動爲佳﹞衍﹝行可爲法﹞從﹝行期已定﹞

徳﹝計從言聽﹞衛﹝從違不定﹞

目﹝月計有餘﹞盲﹝過目不亡﹞沄郤﹝然在目﹞

瞿﹝行到通衢﹞

看﹝眉間不平﹞盾﹝眉頭蹙損﹞自﹝息無心﹐身不足眉頭不展﹞

耳耳﹝日下有餘﹞聊﹝先取關中﹞取﹝指日報最﹞

手手﹝丁與王合﹞掌﹝堂上拿了﹞拳﹝手不釋卷﹞

口﹝足可賞心喉舌之司﹞啞﹝擊碎唾壺﹞弔﹝尙未攺常﹞

葉﹝暗中設言﹞同﹝悟相早周彡十分周到﹞

司﹝似可不可不能用也﹞惟﹝前呼後擁一喜一懼雌黃之口﹞

吹﹝欲不可逞受口之欺﹞噫﹝心口相應﹞

吳﹝石登天府石破天驚無心之誤﹞臺﹝參商已現云後空回﹞

回﹝可能見面中年補廩﹞呷﹝鬼哭神號﹞

吞﹝煉石補天天作之合二人一口﹞噴﹝回心發憤﹞

味﹝叱石成羊﹞

器﹝沽名釣譽﹞右﹝大有回心﹞叩﹝一言喪邦名成佩印﹞

品﹝嗷嗷待哺耽頭臨終﹞囂﹝中不成器﹞嗷﹝鰲頭可占﹞

噩﹝王家之器﹞邑﹝巴人莫和﹞呂﹝不可不知﹞哭﹝大器晚成﹞

只﹝難兄難弟﹞呆﹝缺人作保﹞占﹝點頭之尾﹞乩﹝占得餘光﹞

呈﹝望和而已理屈詞窮﹞知﹝癡心短見﹞聖﹝身名望外﹞

甜﹝苦盡甘來﹞單﹝張弓挾彈﹞

心心﹝忽然必變﹞思﹝心作良田﹐疑心生鬼﹐能慮無累﹞恩﹝煙盡火息﹞

急﹝小隱穩極﹞忿﹝恩怨須分﹞志﹝悲喜交集﹞懇﹝心深於貌﹞

恚﹝閨中愁極﹞怨﹝兔死狐悲﹞忌﹝未必心死﹞

恙﹝義上忠臣﹐恩斷義絕負義忘恩﹞悉﹝心花吐采﹞

忽﹝悲傷已極﹞恣﹝懿徳有頠﹞悲﹝心上安排﹞愚﹝偶然忘了﹞

忠﹝意外之患﹞惑﹝一心爲國﹞愁﹝得意之秋﹞必﹝心之憂矣﹞

忄慵﹝心慕中庸﹞恭﹝莫道無心﹞惟﹝其難其愼﹐佳人有心﹐別離焦心﹞

慍﹝慢藏誨盜﹞惲﹝運不稱心﹞忖﹝對面稱心﹞暐﹝福到心靈﹞

恨﹝情根未斷﹐眼角傳情﹞誤﹝口快心直﹞忄音﹝惟恐失音﹞

慣﹝忠以貫之﹞性﹝平生慷慨﹞憐﹝心迷意外﹞

言言﹝人而無信﹐病不宜卜﹞諸﹝議論有緒﹞

詩﹝維持眾論﹐翰林待詔﹐逢時調用﹞詞﹝未同而言﹐調和未周﹞

該﹝其言刻薄﹞謀﹝媒妁之言﹞謁﹝以詩代偈﹞昚﹝永矢勿詒﹞

請﹝情誼囗離﹞諂﹝以言陷人﹞訓﹝求謀半順﹐風調雨順﹞

誰﹝詞家雄敵﹞誅﹝詩成珠玉﹞曈﹝請劍誅邪﹞諱﹝違心之言﹞

諦﹝之出奇計﹞證﹝不謀其政﹞諺﹝犯顏犯諫﹞諷﹝捫風而談﹞

誘﹝調和鼎鼐﹞議﹝義方之訓﹞調﹝計語周到﹞訪﹝致謗之日﹞

諳﹝言不盡意﹞誤﹝譽出不虞﹞訝﹝齒雅餘論﹞

立童﹝鯉魚化龍﹐窮童埋土﹞龍﹝失寵無官﹞奇﹝可立而待﹞

章﹝十分得意﹞間﹝心滿意足﹐有意無心﹐神龍脫骨﹞

彥﹝參商之隔﹞

啻﹝從無戲言﹞辛﹝龍頭犴尾﹐可使爲宰﹞親﹝從旁幫襯﹞

立立﹝寒風颯颯﹞

見規﹝穿硯工夫﹞觀﹝相規相勸﹞見﹝完在月內﹞

足﹝吳頭楚尾﹞踟﹝知不足也﹞涘﹝一束不足﹞

蹄﹝足加帝腹﹞蹬﹝提燈引路﹞

走走﹝已有起色事方起頭﹞趙﹝左起右消﹞

之之﹝其事心乏﹞逄﹝禋官退職﹞蓬﹝蜂入蓮窩﹐花下相逢﹞

篷﹝相逢一笑﹞通﹝急流勇退﹞遲﹝通天之犀﹞進﹝英雄之選﹞

遁﹝左道宜遠﹞道﹝身在逆旅﹞避﹝進退運甓﹞遂﹝隨行逐隊﹞

適﹝量敵而進﹞送﹝當道大人﹞逵﹝不睦而走﹞

邊﹝功成身退﹐人力所通﹞延﹝正未可及﹞連﹝埤輪當道﹞

迄﹝遮道乞畱﹞徧﹝過房爲嗣﹞過﹝取禍之道﹞追﹝誰能遣此﹞

達﹝僥幸之道﹞遁﹝月中不遂﹞迥﹝過猶不及﹞遇﹝所遭不偶﹞

扌攜﹝秀才不難﹞拖﹝打艸驚虵﹞抽﹝掩其不衛﹞

我﹝非復故我投戈講藝﹞搏﹝拋磚引玉﹞挴﹝海不揚彼﹞

拚﹝紅拂私奔﹞括﹝指東話西﹞抑﹝無心插柳﹞扼﹝厄而不持﹞

攘﹝揖讓而升﹞總﹝恩中招怨﹞持﹝懷技待時﹞

推﹝左攔右截﹐拆散分離﹐雄才必進﹞損﹝到手賞心﹞

扣﹝吹打揚名﹞掠﹝半推半就﹞挕﹝如取如攜﹞挾﹝招之不來﹞

掩﹝江淹才盡﹞挹﹝飛揚跋扈﹞抄﹝分明才少﹞

才才﹝折本磨牙﹐枯木發芽﹐方寸亂矣﹞旂﹝鼎甲才子﹞材﹝疏林落葉﹞

頁頁﹝賓不顧也﹞卒頁﹝出類拔萃﹞須﹝漸入順境﹞

領﹝彊項之令﹞

頹﹝秀而脫穎﹞頗﹝波瀾頓作﹞頓﹝騑褵不順﹞思頁﹝所想必順﹞題﹝貴顯定局﹞

曰曰﹝自天申之﹞冕﹝沈冤不白﹞果﹝覆巢之下﹞

甲﹝終無結果﹐兩邊無用﹞申﹝甲冑之身﹐無輪之車﹞

冒﹝胃气不充﹞

力劣﹝可以省功﹞協﹝勞心勞力﹞勞﹝螢窗勤學﹞

男﹝勤勞致富﹞

助﹝鋤必得金﹞加﹝功成名遂﹞勉﹝勞逸均分﹞辦﹝遊刃有餘﹞

幼﹝有約不成﹞

攵文﹝元首收稍﹐乃見交態﹞攺﹝攻己之短﹞吝﹝�﹞

效﹝遠交近攻﹞吾攵﹝衙中投文﹞斌﹝偃武修文﹞

敏﹝文如陸海﹞

瑀﹝文在腹中﹞敗﹝質先於文﹞赦﹝文名赫變﹞

又又﹝交不加點文星不現﹞支﹝十分收成﹞叟﹝瘦無其底﹞

矰﹝目不暇給﹞釵﹝中途取足收成有餘﹞殳﹝疫收一半﹞

般﹝其舟半沒﹞

方施﹝旌旗匝地﹞惸﹝方朔偸桃﹞旆﹝言旋言歸﹞

旋﹝懸旌不定﹞

非非﹝靡不有初﹞韭﹝非止一次﹞徘﹝所行盡非﹞

排﹝拒諫飾非﹞

欠﹝滿口吹噓﹞炊﹝歡美極矣﹞歡﹝坎離交姤﹞

次﹝有些羨余咨嗟出口﹞牴﹝被欺受陷﹞歇﹝掀天揭地﹞

欲﹝有容無欺﹞欹﹝奇才坎坷﹞

予予﹝艸茅不勁﹞務﹝撥開雲霧﹞舒﹝捨我其誰﹞

野﹝茅土酬動﹞

子子﹝了當不得﹞晙﹝承當美色﹞耔﹝將來極好﹞

孤﹝孔門正派﹞

享﹝一去亨通﹞孟﹝子孫易盛幹蠱之子﹞孫﹝系累子弟﹞

學﹝先覺之子﹞

女﹝一半將安﹞如﹝始終含丹揚名顯姓妯娌不和妥貼之極哲人其萎﹞

姑﹝好古敏求﹞媧﹝補過修好﹞

娉﹝妙齡待聘﹞曌﹝好學顏淵﹞嫫﹝嫫母獻醜﹞

妻﹝事有妥局擇木而棲﹞奼﹝托媒嫁女﹞媸﹝勉彊學好﹞

妃﹝不好犯上安不忘危﹞奴﹝手到絜來收稍卻好﹞

母﹝悔之晚矣﹞娃﹝如圭如璧﹞好﹝媚於天子存心妥貼﹞

侄域﹝到頭如意﹞妥﹝女乳菽發﹞姜﹝女子之祥﹞

取﹝嫁娶兩宜﹞

姿﹝次序安排﹞婀﹝阿其所好﹞狖﹝得些安妥﹞妲﹝旭日始旦﹞

屍屍﹝尺有所短﹐不能終局﹐不出窟中﹐截尾之象﹞

局﹝塞向墐戶﹞

跂﹝賓客之體﹞屠﹝日居月諸﹞犀﹝舉步少遲﹞

展﹝殿頭賜衮﹐眉來眼去﹞屆﹝居仁由義﹐屈而不伸﹞

居﹝跋胡篽尾﹞尼﹝趁水和泥﹞孱﹝眾子同居﹞

食食﹝其人必良﹞飱﹝良人有殃﹞飭﹝食前方丈﹞

養﹝羔羊退食﹞

皿皿﹝血气不足破盞壞軿﹞盈﹝盛綏釐釐﹞蓋﹝朝薤暮鹽﹞

盡﹝書筆有益﹞盞﹝破殘無益﹞氳﹝气象溫和﹞氤﹝困人天气﹞

糸紅﹝終似落空﹞絲﹝繪事後素﹐縲糸世之中﹞綸﹝絕類離羣﹞

紳﹝絀而後伸﹞綿﹝素絲白馬而帛之﹐錦心繡口﹞糸忽﹝緩能制急﹞

紂﹝素封之餘﹞縷﹝鏤金錯彩﹞緇﹝經界不正﹞終﹝螽斯繩繩﹞

維﹝此緣難結﹐釋難解紛﹞紉﹝緣分有虧﹞幽﹝樂玆山色﹞

繼﹝可斷可續﹞糸﹝纏頭系足﹞結﹝紅鸞天喜﹞素﹝責任之累﹞

紲﹝世掌絲綸﹞紙﹝底蘊畢露﹞繩﹝孫子減竈﹞籥﹝多田多累﹞

祼﹝一絲不亂﹞紽﹝膋蛇纏繞﹞級﹝綆短汲深﹞絺﹝壽終古稀﹞

縣﹝兒孫必多﹞幰﹝陶潛解綬﹞﹝子期絕弦﹞

巾﹝席帽離身﹐不中之象﹐布帛有損﹞幢﹝童生得巾﹞

帷﹝席帽離身﹐入幕便佳﹞幃﹝憑弔違心﹞

師﹝欲歸不得﹐冠帶臨身﹐暗數歸期﹞帥﹝有官有帶﹞

歸﹝追奠弔掃﹞幬﹝運籌帷幄﹞帖﹝賣卜於市﹞

衣裕﹝新浴更衣﹞褘﹝依違兩可﹞神﹝衣不垂紳﹞

禱﹝福偏壽全﹞

禪﹝禍不單行﹞禍﹝禍生有基﹞祠﹝禍福所司﹞

祈﹝福與時新﹐折盡福祿﹐無所禱也﹞裾﹝安居獲福﹞

初﹝內裏分心﹞福﹝富而好禮﹞煙﹝香煙滿袖﹞

寸封﹝閨中無對壽極耄耋﹞冠﹝莞然不得﹞尋﹝潯陽無渡﹞

壽﹝浪誦濤平運籌無策﹞寺﹝須人而待﹞耐﹝破面相待﹞

射﹝以身發財﹞寸﹝不盡其才﹞

夕歹﹝死絕之旁﹞名﹝一夕之言﹞外﹝人之將死可丱無咎﹞

舛﹝一舉成名﹞多﹝今日何夕﹞殘﹝破錢遭殃﹞

西西﹝凶惡之首﹞粟﹝商賈得采﹞賈﹝貫朽粟腐﹞

艮艮﹝陽光龍尾﹐假銀瞎眼﹞良﹝寄食於人﹞齦﹝切齒之恨﹞

已巳﹝可已不已﹐委蛇鎖口﹞巽﹝杜撰無才﹐走到卽選﹞

紀﹝天綠配偶﹐紅絲牽配﹐解組由己﹞

酉酉﹝幾乎出醜﹐半醉半醒﹞酎﹝黃封禦酒﹞配﹝醉酒飽徳﹞

勻勻﹝一勺之多﹐一句不成﹞甸﹝勾陳五鬼﹞

句﹝一句不滿一勺入口﹞勺﹝勾陳發動﹞

阝隆﹝天降生民﹞降﹝興隆可待﹞陲﹝倒在郵驛﹞

祁﹝邦家之禎禱於郊外邰﹝治國安邦﹞陪﹝功名到部﹞

邯﹝其命有元﹞鄲﹝隨珠彈雀﹞阡﹝佩邱乘軒﹞

郎﹝良人命盡﹐娘子守節﹞邛﹝棄邪背正﹞邵﹝功名有阻﹞

陸﹝鄰里和睦﹐土空則陷﹞罝﹝署邱榮顯﹞陳﹝左右攔阻﹞

院﹝官邱全﹐元可奪﹞帟﹝外郎始終﹞陰﹝陷入套中﹞

陣﹝田連阡陌﹐運命有阻﹞除﹝半途有阻﹞鄆﹝運限未通﹞

隕﹝有沴有賞隨﹝朋友際遇﹞陽﹝居易俟命﹞

門門﹝開合隨時﹞開﹝公門刑罰﹞聞﹝諲門先取﹞

閩﹝風光滿門﹞﹝分明失信﹐閫內之言﹞間﹝門迎百福﹐皆不及門﹞

闐﹝人間眞宰﹞關﹝比闈聯捷﹞閔﹝天開文運﹞閃﹝人入空門﹞

閂﹝不二法門﹞鷫﹝已登龍門﹞悶﹝出門心寬﹞閏﹝閨中不全﹞

閆﹝陽關三疊﹞關﹝倚門獻笑﹞閨﹝佳气充閭桂閣名流﹞

戶戶﹝不得其所﹞扁﹝冊立門戶﹞扇﹝門下羽翼﹞戾﹝雙淚流漧﹞

斤斤﹝不成片段﹞斯﹝其命維新﹞新﹝相親相近﹞片﹝殘鸘敗牒﹞

壯﹝衣裝不全﹞

車﹝運在其中﹞飅﹝軒車北上﹞軍﹝運道將通﹞轟﹝輔車相依﹞

軟﹝投轄而飲﹞軒﹝旱旅曳車﹞軫﹝珍珠滿載﹞

臼臼﹝不見兒面煞印相生﹞兒﹝見而不見﹞舂﹝一春多事﹞

戈截﹝可云佳哉﹞或﹝國之心腹﹞咸﹝有感於心﹞劃﹝戰無不利﹞

戎﹝敗不露囗﹐不成受戒﹞哉﹝口碑載道﹞武﹝人止二等﹞

義﹝美歸於我﹞戴﹝巽物滿載﹞義﹝似義非義﹞戌﹝一人荷戈﹞

弓弓﹝可入彀中﹐虛張不發﹐變曲到底﹐窮到極處﹞

躬﹝弓無箭射﹐窮人脫穴﹞夷﹝一弓兩箭﹐暗箭當防﹞

弧﹝先引後派﹞彈﹝蟬翼不張﹞弛﹝彈丸之地﹞引﹝卜其入彀﹞

矧﹝引弓發矢﹞弓人﹝引而伸之﹞疆﹝展土開疆﹞弭﹝虛張聲勢﹞

宀宮﹝官宦之體﹐下官不宦﹞容﹝空谷傳聲﹐人在窩中﹞

空﹝下費心﹞宜﹝宦途多阻﹞冤﹝離家可免﹞

官﹝院首宮墻﹐中官有變﹐已捐館捨﹞究﹝天窗明瓦﹞

竊﹝禍起蕭墻﹞審﹝經官一番﹞

宋﹝安樂無涯﹐有些冤枉﹐空牀不樂﹐搗其巢穴﹐載寢之牀﹞

寓﹝萬金田賦﹞寨﹝廣寒攀桂﹞賽﹝寒門貴客﹞塞﹝寒氈坐損﹞

憲﹝富潤徳潤﹞窨﹝空聞其音﹞寅﹝宇宙一人﹞宇﹝手中空乏﹞

簾﹝生寄死歸﹞寫﹝塞翁失馬﹞富﹝安享餘福﹞穴﹝富首貴足﹞

客﹝半路出家﹞安﹝窈窕淑女﹐女貞不字﹞宓﹝必有遮蓋﹞

蹇﹝踏破廣寒﹞害﹝操刀勿割﹞騕﹝如寒得衣﹞

穿﹝財爻落空空自嗟呀﹞宗﹝縣升察院﹞穹﹝孤窮失身﹞

騫﹝塞上馳驅﹞守﹝加官進爵﹞寞﹝入幕之賓﹞字﹝寬以濟猛﹞

宣﹝不宜室家﹞褭﹝實能容之﹞

貝責﹝欠人之情﹞貸﹝佐貳微員﹞貺﹝兄動克財﹞

賤﹝自負不淺﹞

賁﹝負土成墳﹞賺﹝貴賤相兼﹐前貪後廉﹞賞﹝尙寶司也﹞

貽﹝費心治理﹞贅﹝傲骨支貧﹞頁﹝眾口囂囂半空半實﹞

貴﹝忠貞一心﹞貝﹝貧極負心﹞

玉琳﹝瓊林玉樹﹞瑞﹝如環無端﹞珍﹝殄絕難全抽琴去軫﹞

玢﹝粉消玉碎﹞斑﹝文如珠玉﹞珊﹝王家造冊﹞珀﹝王伯之才﹞

琢﹝玉人緣足﹞瑰﹝馬嵬埋玉﹞玫﹝文如玉潤﹞瑪﹝探驪得珠﹞

現﹝窺見一斑﹞瑜﹝竊玉偸香﹞

羽羽﹝將翺將翔﹞翰﹝羽翼王朝﹞習﹝香生翰墨﹞

翻﹝陳蕃懸榻﹞

毛毫﹝子髙揮毛﹞﹝求於麾下﹞毳﹝重重破耗﹞

蒐崿﹝不出所料﹞凶﹝山頭崩塌﹞

昪﹝隻履西歸﹞鞦﹝愁心已革﹞鞋﹝折掛何惟﹞

豸豸區﹝軀雄貌偉﹞豹﹝狗尾續貂﹞

犭犬﹝哭笑俱有﹞獬﹝犬羊相爭﹞猇﹝狐假虎威﹞

犴﹝狼狽爲姦有些姦狡﹞狐﹝孤獨之象﹞豺﹝才貌雙全﹞

狡﹝犯而不校﹞獵﹝貓鼠同眠﹞

虍虍﹝虎頭蛇尾﹞鑪﹝百病叢生﹞盧﹝虎榜魁首﹞

彪﹝虎又添翼﹞

虔﹝遠慮近憂﹞虛﹝虎負邱隅﹞獻﹝南山伏虎﹞

駛﹝騩馬禦史﹞驕﹝司馬題橋﹞駁﹝驛馬臨爻﹞

牜牛﹝朱雀斂翼﹐先有一半﹐欲告無言﹞生﹝牛眠之地﹞

牟﹝去後得生﹞物﹝牝牛入場﹞牡﹝生物不測﹞牝﹝物化不存﹞

告﹝以口爭先﹞

佳集﹝先進禮樂﹞雅﹝鼠牙雀角﹞雌﹝此難甚囗﹞

朅﹝雞鳴狗吠﹞

難﹝淮漢無水﹐分離可嘆﹐雌伏之嘆﹞雄﹝寵才佳士﹞

睢﹝佳人目成﹞𨿽﹝勉彊分離彊飯爲佳﹞離﹝千萬之雄﹞

雙﹝左右兩難﹞佳﹝誰肯爲讎﹐暗裏雌雄﹐霍予心未決下帷精進﹞

鳥﹝乘鸞跨鳳﹞鳳﹝風中歸肸﹞鶴﹝鸞雀同宮﹞

鳧﹝倒鳳顚鸞換巢鸞鳳鳥雀乘風﹞鶉﹝鶴鳴子和﹞

鳩﹝鵲鳴九臯﹞肅﹝吹簫引鳳﹞鴆﹝鴛鴦枕冷﹞鴿﹝一鳴驚人﹞

鳥﹝追風良驥﹞鳴﹝慈鳥反哺﹞鸞﹝緡蠻黃鳥﹞雀﹝不雅不妙﹞

裊﹝飛鳥依人﹞鳲﹝鳩居鵲巢﹞

魚﹝有鱗無甲﹞鮮﹝涸鮒待洋﹞鰍﹝蘇州極美﹞

虫﹝蠅頭蝸角﹞虯﹝花燭之餘﹐傷風敗化﹞

虹﹝靑蚨已囗﹐一江風浪﹐半蠻半巧﹞融﹝風塵遠隔﹞

蠟﹝柷束莫指﹞蜃﹝飛龍破蟄﹞蚓﹝蟾宮接引﹞

蠍﹝狂風乍歇﹞蛇﹝柁後生風門風敗壞﹞蚨﹝蛹頭不失﹞

蝸﹝竊去靑蚨﹞虺﹝頗有風光﹞蚪﹝蟾宮奪魁﹞蝠﹝富有靑蚨﹞

蜊﹝蠅頭之利﹞蛛﹝老蚌生珠﹞蠶﹝一蜚衝天﹞蜄﹝乘風破浪﹞

蝶﹝秋葉翻風﹞蛡﹝彊弱相形﹞

竹籠﹝含笑乘龍﹞敔﹝笑面之虎﹞箋﹝算頭不淺﹞

等﹝及時獻策﹞

篝﹝講究策論﹞箴﹝對策感上﹞算﹝捉鼻笑之﹞策﹝具簡投刺﹞

苾﹝不第而歸﹞箭﹝種竹栽花有利﹞節﹝符卽爲郎﹞

簪﹝二姑把蠶﹞

簫﹝簾前刺繡﹞篤﹝閟我馳驅﹞筆﹝書香門第﹞

答﹝若合符節開籠放鴿﹞愬﹝弄玉吹簫﹞簋﹝盤根錯節﹞

笠﹝相簾半捲﹞簀﹝未成一皪﹞笛﹝死貓小竹﹞箜﹝短笛無腔﹞

篆﹝如椽之筆﹞笙﹝哭竹生筍﹞

艸濩﹝萬卉爭妍﹞舊﹝鼠牙雀角﹞芭﹝芹藻生色萱花失色貪花愛色﹞

蔦﹝飛肸銜蘆鵬程萬里﹞藪﹝出類拔萃﹞葉﹝一世榮華蝶戀花心﹞

菊﹝有采薪憂﹞藐﹝花容玉貌﹞秬﹝萬里歸來﹞蒙﹝夢裏還家﹞

蓉﹝金穀繁華﹞苗﹝花果半熟﹞蓍﹝耆英之會﹞芳﹝薏鏚之謗﹞

莓﹝苦海無邊﹐揉碎梅花﹐心毒貌慈﹞蓮﹝運如轉蓬﹞

芍﹝花前月下﹐苟且不修﹞菌﹝園內花香﹞蘊﹝藕斷絲連﹞

滿﹝時雨滋苗﹞茆﹝花欹柳身單敗柳殘花﹞莞﹝萬國衣冠﹞

繭﹝蠓虫入网﹞藻﹝花萼雨滋﹐燥濕各半﹞蕩﹝花滿河陽﹞

皦﹝陋巷回車﹞苟﹝敬有其文﹞苒﹝花開稱心﹞範﹝半死半活﹞

夢﹝睟英四葉﹞芮﹝貪花得病﹞藹﹝誰不渴慕﹞暮﹝寸艸回春﹞

赩﹝秋風萬里﹞翾﹝鹿鳴食萍﹞玆﹝沒有慈心﹐元之又元﹞

茹﹝花開如意﹞蘇﹝漁人獲利﹞苔﹝萬物資始﹞

若﹝無心不惹其言必諾﹞芹﹝領薦欣然﹞

落﹝共投水路﹐艸澤之客﹐藏頭露尾﹞薏﹝營提不息﹞

菩﹝花無土培﹞趯﹝葬祭以禮﹞荃﹝玉消蒼瘦﹞苞﹝半菽不飽﹞

萃﹝翠羽囗花﹞茶﹝蔓艸難除﹞華﹝共成囗張﹞慈﹝戀戀於玆﹞

芪﹝前美後低﹞荒﹝水流花謝﹞艸﹝不能成章﹞菜﹝花光采色﹞

萍﹝滿意秤心曨然失采﹞等﹝具得黃封﹞萊﹝具莢全開﹞

﹝苟合之象﹞葛﹝其言藹和﹞夢﹝宛然如夢﹞荀﹝一點不苟﹞

薩﹝闉任興隆﹞蔣﹝將頭簪花﹞

卷四雙句格法夫取格煉句乃到精至妙之法﹐如「鍾」字問功名則批曰「名重金甌﹐終身大貴。」又有格在次句者﹐不過間或有之﹐如「甘」字問謀望則批曰「事多阻隔﹐其無後乎﹗」又有一句不能盡其所問之事﹐必用兩句﹐語意方顯者﹐乃松格也﹔𨿽不足爲上乘﹐然亦智愚共賞﹐且用之最廣﹐取之甚易﹐學者宜由此入焉。今錄於左。

見﹝有容乃得寬舒﹐無學難爲先覺。規矩破壞失卻方圓之準﹐筆硯有損難親觀國之光。﹞攫﹝佳人才子﹐比肩雙雙。﹞

最﹝賊貝生不全﹐半費貝吉貼。一見不完全﹐目下小人破敗。﹞

好﹝彼其之子﹐不遂其媾。﹞等﹝竹乃淸閒之物﹐寺非名利之場。﹞

趙﹝龍光劍气已出土邊﹐不久就要去。﹞梟﹝上宿鴛鴦之鳥﹐下生連理之枝。﹞焉﹝似馬不能行動﹐似爲服藥無用。﹞杞﹝木乃箱中之物﹐已爲包內之財。﹞

雨﹝否頭﹐泰腳。﹞皛﹝朝騎鸞鳳到碧落﹐暮見濩田生白波。﹞

欲﹝有容徳乃大﹐無欺心自安。﹞沃﹝海闊從魚躍﹐天空任鳥飛。﹞

蕩﹝勸君更盡一杯酒﹐好唱陽關三疊曲。﹞居﹝喜事﹐應遲。﹞

逃﹝窈窕淑女﹐君子好逑。﹞崖﹝太歲當頭﹐佳人有損。﹞

聿﹝事到盡頭﹐難逃法律。﹞暉﹝斜照臨軒﹐官星不現。﹞

瓦﹝瓦蓋眾人之頭﹐字形二十九點。﹞

芍﹝字有花殘月缺之形﹐病犯黃蜺豹尾之宿。﹞翩﹝扁鵲難醫﹐定然羽化。﹞

侰﹝佐郡之形﹐福祿日到。﹞燭﹝稍濟燃眉﹐蠅頭微利。﹞

人﹝長久之基﹐大夫之體。﹞

卷五測字散格法夫所謂格者﹐骨格也﹐品格也。品格﹐前已錄有成語﹐可爲後學楷式。到骨格﹐則未之詳也。蓋骨者﹐束字義之物。用束字義之物爲斷字義之文﹐靈妙變通﹐亦猶夫人之筋絡束骨﹐而骨爲筋絡肌膚之架子也。善用者﹐觸類旁通則應變不窮﹐可以得心應手﹐動筆成文矣。

一﹝天心囗天上生根囗大心﹞

二﹝月內手心工夫平正﹞

蕣﹝用心降心舉足牛尾丹心冰心王宰玉葉寒盡冬盡﹞

卜﹝上頭半小不小居內掛腳外邊古先﹞

茫﹝破网漏网网底﹞

甲﹝裏中放閘押後首異不申欠申無用沒結果﹞

寸﹝十分無對走過不成才沒對頭尋對頭﹞

祀﹝破袍囗袍起禍衣包﹞貴﹝破櫃中饋櫃中有遺失﹞

言﹝變面話頭說起有膽﹞日﹝春心後會春末日邊﹞

月﹝有心眞心直心消盡斷臂龍足肯了﹞

十﹝車心舟尾來頭用盡本來不成才鍼頭﹞

士﹝地頭坐中棄田堂下旺極臺頭善心士吉﹞

丫﹝齊心不了眾心齋心﹞了﹝待子承領亨極損子破了頭﹞

丁﹝行盡打了亭了釘頭寧極殘久立寧﹞

彳﹝行頭行來徳行立徳﹞母﹝毒心實心海底殘梅後悔﹞

王﹝美中弄嘴害心望後﹞走﹝起頭先赴徒人陡住﹞

貝﹝貪心負心貧極半敗賺頭嬰面﹞丘﹝囗心虛心虛極兵頭﹞

乙﹝半九挖盡喫了罷訖﹞

田﹝畱心畱住富極心廣魁首畫中鬼臉﹞

四﹝靈心夢中心懷去罷買賣罪首﹞

不﹝歪頭否象一扌不半杯﹞甬﹝痛心不通無勇﹞

用﹝懈心截角不周申通通體解體﹞發﹝廢盡分撥﹞

自﹝著囗鼻祖射頭貧身﹞且﹝具體眞心阻隔冥中傷心不宜﹞

心﹝未必愁根憂中慮盡﹞枌﹝有頭無心半大無尢﹞

戈﹝破錢我足戰伐晚成﹞子﹝存心孝心極如不好入學半承﹞

天﹝中春族尾後失未來無頭矢﹞三﹝春頭目中﹞

中﹝難串初貴患頭不申﹞手﹝害心﹞鞬﹝衰亹﹞

丿﹝刀口杯人未了大極﹞乃﹝不及有孕秀極仍舊﹞

雰﹝追到搥心失侶﹞於﹝上乘無干﹞

也﹝地下拖盡虵尾枯池﹞丨﹝水中可行﹞予﹝舒極豫來﹞

目﹝短見著腳﹞東﹝闌住襄柬﹞氵﹝涕泣衍法﹞

工﹝半空落空差了上貢﹞坦﹝場頭﹞酉﹝半醉不尊﹞

已﹝包內危極﹞斗﹝年尾下科拏了叫住﹞幾﹝虎尾機關﹞

焦﹝蕉心下帷﹞支﹝破鼓絕技﹞才﹝捉頭先掛拐來提攜﹞

﹝破苑破碗死心﹞古﹝活心苦盡無辜心苦﹞

口﹝舌根賞心言盡回心﹞金﹝破釜分鏡破錢廢鎖﹞

艮﹝根腳﹞占﹝上告乩動點頭氈中﹞吉﹝半喜半結﹞

亦﹝彎頭變臉﹞包﹝飽了跑了幻泡苞住﹞

瓜﹝分派絕脈孤了﹞羊﹝不羣半美﹞

豆﹝分頭逗漏攏短燈盡枯樹﹞歊﹝未央半缺分袂快煞﹞

卷六雜占賦吉凶禍福﹐推測可知。人事天時﹐莫逃乎數。

試觀雲開月朗﹐正爲諸事豁達之機﹔霧合煙迷﹐定主百務淹埋之象。風霾飄蕩﹐搖捍難成。

雷霆過空﹐虛驚有準。風來溽暑﹐解郁暢懷。雪上嚴霜﹐慘神刻骨。電光霍霍而可畏﹐露水晶晶而不常。月彩當空﹐無非光霽。雨流濕物﹐盡是恩波。連陰最喜逢雷﹐久旱偏宜得雨。

天文取應﹐地理可推。水流則事消﹐土積則遲滯。沙乃散手卽分﹐石以堅心始得。人落路旁憂道遠﹐舟移巖下怕虛危。

若逢人事之來﹐卽乃天機之現。髙官顯宦利於求名﹐巨賈富商宜乎覓利。一女一男﹐同歡之候﹔或僧或道﹐孑處之端。匠子主門庭攺換﹐屠兒主骨肉分離。獵戶得野外之財﹐漁翁取水中之利。妊婦事萌於內﹐瞽者慮根於心。足動知其遠行﹐臂交斷其有失。對壁阻抑﹐噓气悲愁。掉舌出者是非﹐背相靠者閃跌。童子授書﹐主爭訟之端﹔主人責僕﹐防笞罰之事。題寫有文書之喜﹐秉燭得祈禳之功。偶挽手作事牽連﹐遇接物逢人提拔。兩人相拜﹐交友多情﹔一車過門﹐營運得力。繩牽犬羊﹐防守可以無虞﹔帶水拖泥﹐遲滯還須有待。搖扇則寬展胸襟﹐伏枕則昏沈染患。舟楫在水﹐憑其接引而行﹔車馬登途﹐不時負載而往。叵持九而執斧﹐遇吉气必逢快利之財﹔或被甲而操戈﹐見凶形斷遇剛彊之賊。女花刻果﹐終非結實之形﹔展畫披圖﹐都是虛驕之象。經緯居前﹐可以問職﹔筆墨在側﹐可以行文。倚柱者失權﹐臨境者赴召。捧貢物則有非常之喜﹐負大木則有任重之才。升斗則斟酌而行﹐剪尺當裁度而用。戲戺則逢人接待﹐開鎖鑰則作事亨通。頑鐵靡鋼﹐用功有益﹔快刀斫木﹐利事得財。揮扇必有相招之意﹐張蓋主有蔭庇之情。歌唱者歡誕逍遙﹐奔走者驚慌失措。

旣以觀人﹐尢當相物。芝蘭謂之瑞兆﹐松柏果是壽徵。問世家﹐喬松老檜﹔欽髙節﹐修竹寒梅。小艸嫩花亦復采綴於人首﹐奇葩艷卉定知賞鑑於名流。野樹輪囷棲遲林下﹐浮萍聚散蕩漾無成。蓮子連登﹐雞冠官顯。菌菇則朝生暮死﹐疾病不宜﹔芭蕉則雨滴風飄﹐行人未到。牡丹者富貴之物﹐棠棣者手足之花。茉莉安可經營﹐石橊卻宜得子。筍必有損﹐藕亦偶然。枝葉飄零知其敗謝﹐根苗接續斷彼牽纏。路邊拾柴終爲敗葉﹐奇花無子亦是空花。至於禽虫之類﹐亦闡趨避之機。鴻雁得賓朋之信﹐虺蛇防毒陷之謀。鼠若咬衣﹐災防小口﹔鵲如噪樹﹐會遇知音。牽牛者順利仍主耕田﹐騎馬者馳驅定知通達。猿猴身心無定﹐鯉魚變化非凡。繩拴馬﹐病者難痊﹔籠中鳥﹐囚人未脫。蒼蠅覓蠅頭之利﹐鎭日營營﹔花蚊邀險處之財﹐終宵僕僕。促織豈宜問壽﹐烏龜定利行人。夏綿冬葛𨿽有用而待時﹐春花秋月縱無益而欣賞。蛛絲作网﹐巧計方成。有秤無錘﹐其權失矣。蓬頭跣足﹐冠履何存。有水有風﹐墳塋必就。是虎是龍﹐科名可望﹔爲糸希爲糸谷﹐辛苦無辭。揚帆而遇順風﹐無往不利﹔持梳而理亂髮﹐求取自通。逢人指路﹐百事如心﹔見客脫衣﹐一身無累。火入林中﹐焚形顯露﹔笠飄水畔﹐泣象分明。三牛主邅走之形﹐三女主奸淫之事。一木兩火榮耀之光﹐一水田魚鰥居之象。羊在火前成美事﹐牛橫家內是牢災。人字欲倒臣病之徵﹐囚字若長棺槨之象。屍出頭而費力﹐口有缺而招非。歊字從失﹑從宋﹑從天﹑從夫﹐臨時參斷﹔卜字可上﹑可下﹑可大﹑可小﹐任意決機。成不成﹑平不平﹑戊午昭然﹔田是田﹑酒是酒﹐申酉可斷。用乃一田﹑兩月﹑六口不全﹐井爲四十﹑八頭﹑九家可聚。鍼有十金之利﹐訟須公正之言。風乃乙木之虫﹐一榜可中﹔扇系門中之羽﹐飛揚不髙。憂字不全憂必散﹐財若偏斜財可虞。此字有比和之心﹐婦字有歸來之意。鹿宜西北之方﹐數爲上上﹔錢是金戈之象﹐事僅旐旐。執字僥幸完全﹐秤字和平有準。規則主天子見面﹐觀又見官事無休。力田必主乎弄璋﹐山水亦宜於得祿。狗居馬前﹐驚則必矣﹔衣放鍋旁﹐禍能逃乎﹖五人來卜爲從﹐一口得田爲福。吉字要詳上士何如﹐瑀字必察文人之狀。苟能變通而取義﹐卽可指物而諧音。鹿可問祿﹐蜂可受封。梨則近乎別離﹐桃則知其逃竄。見李問訟有理﹐逢杏占婚有幸﹐無衣可斷無醫。紙爲止﹐行人不來﹔書爲輸﹐官司必屈。康字問疾病﹐入木無疑﹔茄字卜分娩﹐加子可喜。簪惟到手才安﹐鉆必鉆必始得。椒爲焦惱﹐趯是鬥爭。牙杖口舌不離﹐金箔財利輕少。器如無柄﹐當知病體之除﹔鎖若無匙﹐已識藥遲之兆。

已上隨事占問﹐臨機務必精詳。神而明之﹐存乎其人。妙用不窮﹐理同太易。設若盡心盡力﹐何妨通佛通仙。

卷七至理測法△欠字一人書欠字問六甲﹐余曰「明日生男﹐決非首胎。」時十月初十﹐到次日果生男。其人復問字理﹐曰「欠加兩點爲次﹐故知非首胎。加土爲坎。坎﹐中男也﹐故知生兒。初十來占﹐加十一在旁成坎﹐則今日當產無疑矣。」

△門字一人書門字問病﹐余曰「死矣﹗尙何問焉﹖」問字理﹐答曰「門字之形﹐乃日有餘﹑月不足耳。」其人曰「女病也。」余曰「必死﹗」閱十四日驗。

△鄕字一人書鄕字問婚姻﹐余曰「姻緣𨿽易成﹐男女亦相得﹐第柰何以眞童而娶再醮之女。幸末笑乃節字﹐到後卻能守節。」其人笑曰「此女果作過養媳﹐未成婚而夫死﹐今翁姑欲嫁之也。不識字理何居﹐先生何以備知若此﹖」余曰「此無他﹐乃牛郎織女巧相逢耳。因郎字全﹐織字只有半邊﹐是以知之也。」復問﹕「到後守節﹐何以不守前夫。」答曰「節旁耳直。今鄕旁耳多一曲﹐是以知其節摻之囗二次嫁也。」

△亥字人有遺孤五歲﹐偶病。其乳母以亥字問吉凶﹐余曰「亥乃孩不見子之象﹐上是六不全﹐中是久不得﹐下是人不長﹔本月三十日是月盡﹐亥爲時盡﹐此兒殆難矣。」復以一字再問﹐余曰「一乃生字之終﹐死字之始﹐則生從此盡﹐死從此至矣。況是半个十字﹐祿命止於五乎﹖」其師又以水字參決﹐斷曰「水字之形﹐不能永之象。五行之數﹐土數五。土能克水﹐難過五日矣。」至九月初五果殞。

△張字維楊汪四被總憲拿問﹐其羽以張字問吉凶﹐且曰「今已有東王爺書到﹐早晚能出否乎﹖」余曰「此字大凶﹐生且難保﹐安望其出耶﹖」因斷曰「弔客當頭﹐喪門煞局﹐內中王心已偏﹐恐終不能挽回矣。」時在九月二十也。至十月終﹐果自縊於監中。

△繡字一人書繡字問婚姻﹐余曰「婚姻必成﹐且十分得意。」問﹕「何故﹖」曰「紅絲緊系蕭郎足﹐姻緣自成更美者。字末三川六段﹐又爲地天交泰之象﹐夫婦可以偕老。」其人悅而去﹐至十二月成伉儷。

△靑字壬午十月﹐有遊宦書靑字問曰「昨聞邸報傳云﹐聖駕南巡已到紅衣鋪矣。弟有一故舊隨來﹐意欲候之﹐不知何日至此﹖敢求細推。」余曰「字中上乃主形﹐又是半个來字﹐必應南幸來至半路矣。但作乃陰象﹐又是半个背字﹐塞北陰方必應。聖心戀戀於陰方﹐將至半道而返也。」其宦猶未深信。果報﹕駕未逾淮﹐得太后之旨﹐遂星夜回鑾。

△瓦字一人書瓦字問搖會得否﹐余曰「得會。」曰「人眾尙在初起。」曰「𨿽系初會﹐必得﹗」因批云「瓦蓋眾人之頭﹐字形二十九點。得會﹗」其人去﹐頃復來曰「會得矣﹐點亦如數。」

△火字一人書火字問﹕「出門與在家孰利﹖」余曰「出門利。此字中間有開腳之人﹐自宜行動。若在家中﹐有災害也。」時旁一人卽指此字問曰「有一兒欲隨貴人上京﹐今在姑蘇覓一兒作伴同行﹐利否﹖」余曰「大利。」問何故﹐曰「火字疊見﹐乃炎字也。北方水鄕﹐此去有旣濟之義﹐故利耳。」其人曰「北方水旺﹐炎旁加水乃淡字也。財气不亦淡泊乎﹖」余曰「否﹗非此之論也。兩兒皆南人﹐南方是火地。跟官之人勢必炎﹐炎而字中又兩重火。現據理斷之﹐嫌其太過。所幸者﹐遠遊北方水旺之鄕﹐得水制之﹐則火不猖狂﹐而兩相爲用矣﹐烏可志其美而反謂之淡泊也哉﹖」其人復問二兒髙下﹐余曰「二火一上一下﹐自有髙低。但子之兒髙﹐彼之兒不及也。」請厥理﹐曰「先一位以火問事已過﹐乃退時之火。兄仍以火字問事﹐乃方興之火。以此較之﹐是以知此兒後來髙於彼兒也。」

△鳧字一人書鳧字問官司﹐余曰「大不利。」其人問故﹐曰「梟神頭﹐白虎腳﹐勾陳身﹐膋蛇尾﹐四凶齊犯。若到官﹐夾打俱有。一倒便見矣。」因將鳧字倒置幾上﹐令彼自觀﹐時旁觀者皆嘆服。

△元字一人書元字問六甲﹕「男女何居﹖」余斷曰「二八之形﹐巽卦之變﹐生女無疑。」復以問他相字者﹐則不察字理﹐輒曰「生男。」至分娩﹐果產一女。

△元字一人將元字問男女﹐余曰「生男。」復以問他相字者﹐則用吾前效應曰「生女。」至分娩﹐乃一男。其人復來問字理﹐余曰「元乃乾健之體﹐四徳元爲之首。兄之所娠又系頭胎。況兼三筆寫成﹐可攺作兒字。故知生子無疑也。」其人問﹕「師曾斷此字生女﹐弟遂寫此字求數﹔因復以問於貴同道﹐彼亦斷女。何故卻生兒子乎﹖何故師所斷與前異乎﹖願聞其說。」余筆曰「夫一字之來有一字之機﹐彼人烏足以語此﹗蓋前一人之元字中﹐二橫如橋﹐字乃四筆寫成﹐數屬偶﹐故生女。兄所問之元字﹐頭尾昂藏﹐字乃三筆寫成﹐數屬奇﹐故生男。奇偶尙不淸﹐曷爲乎測字哉﹖邵康節先生曰﹕」字同事不同﹐不宜此而宜彼﹔事同字不同﹐倏變吉而變凶。『此之謂也。「

△門字一官欲赴京選﹐問行期﹐書門字﹐兼叩功名事。余曰「此字問功名﹐可謂大利﹐但行期遲緩﹐當爲年翁細析其疑。夫門﹐可開可閉。今方冬令﹐天地閉藏猶門之閉﹐進出不通。若交春令﹐萬物萌芽猶門之開﹐往來甚便。以此推之﹐今歲尙未能行也。且字體乃朋來未齊之象﹐年翁必然等候親友同行﹐大抵在於新正耳。」其官曰「弟實欲等浙中二友同行﹐約燈節前到﹐故問以決疑也。」

△幸字一人書幸字問病﹐余曰「不吉。」因問病人年庚﹐曰「四十九歲。」余曰「幸字反有三不幸焉。問病不宜見士與木﹐今數中士木交加﹐一不幸也。木中桑木爲最堅久﹐今不成桑木﹐二不幸也。不完五十﹐三不幸也。人不能全天命之年﹐𨿽幸﹐實不幸。逢辛日或辛月﹐恐不能僥幸。若挨過八月至十月﹐方可謂之幸也。」一月後果卒。

△麟字一人書麟字問終身﹐筆迹肥濃﹐橫直停勻而有神采。因顯唬骸按俗鄭﹖貴人之格也。「其人曰﹕」我貧漢耳﹐何貴焉﹖「余曰﹕」年翁勿諱言﹐年翁之貴非自得之也。字後庇蔭起手﹐當是襲職之官。字有戈戟之形﹐必居元戎之位。貴則貴矣﹐但一生不利於南。純水之形﹐宜往北方便利。二十上下﹐妻宮寂寞﹐夫人早已仙遊。三八之時﹐作事多應迷舛。末筆生三尾﹐子有河東。上有『六十』形﹐下有『死年』局﹐問壽只許六旬。縱然自少至老榮顯﹐若不升往北方不宜﹐兄弟不得力﹐六親無依。此狂瞽之言﹐請貴人取擇。若云非貴﹐豈其然乎﹖「其人始點頭曰﹕」弟非他﹐乃京口郭某也。現授廣東水師參將﹐今年二十九歲矣。二十四克妻。捨弟尙未登仕途。吾本籍北京﹐十五歲因難蔭﹐卽來江南﹐至今十五年矣。𨿽有一官﹐其實百事不遂。幸遇髙明指教以南北之向﹐可謂之半仙也。「揖謝而去。

△茆字一人書茆字問婚姻﹐余曰「極易成﹐但妓者耳﹐兄何畱戀於彼耶﹖」其人笑曰「果是﹗一美妓與我相處有年矣﹐今彼有從良之願﹐吾欲娶之﹐不識字理若何﹖而先生眞可謂神見也。」余曰「此字全是殘花敗柳之象﹐是以知其爲妓也。末筆從節﹐猶可以爲善﹐兄當娶。」

△陸字釗生書陸字問天晴雨﹐余曰「必晴。」曰「此時將午﹐已霏霏矣﹐安得晴乎﹖」曰「包晴﹗字左乃陰不陰﹑陽不陽之象﹐本日天色自然晦而無雨。字右卻有兩个土字﹐土能克水﹐豈有雨乎﹖但土空則陷﹐恐來日當有雨耳。」果然。

△病字一人書病字問病﹐余曰「女乎﹖」曰「然」。曰「無妨﹗內省不疚﹐何憂何懼﹖上面主人安穩﹐下面內人端正﹐決無害。丙屬火﹐逢土日泄其气﹐可愈。」其人去﹐未十日來云病已愈。

△家字一遊宦書家字問家中事﹐余曰「一家完全﹐人口皆安逸。守字頭﹐緣字腳﹐且在此地守祿﹐家中毋庸慮也。」至新正赴郡﹐得起復之信﹐自來述喜。

△筆字周龍從儀眞至揚﹐攜一筆字問終身﹐余曰「篤字頭﹐律字尾﹐中一豎有精神。逢丑年﹐交鴻運。十二年順利﹐家業長二千餘金。二十歲上下卽走關津渡口﹐以建立功名。丰神𨿽瀟灑﹐但眉間定有傷痕。筆之爲物縱然貴重﹐卻隨人掌握而行。以吾觀之﹐早年卽當爲入幕之賓﹐妻遲子晚﹐祖業又凋零虧煞个算頭﹐著實也﹐到後來受用些墨沈餘芬。」批畢﹐周友曰「名不虛傳﹐此乃敝友邵令銘所書之字。今年二十八矣﹐尙未娶。本貫浙紹人﹐在敝衙門作幕數年。今又有吳江邑尊杜至彼﹐欲應聘﹐未知利否﹖至傷痕之說﹐尢屬如見。」余曰「若往吳江更利。」於是別去。後十餘日復至﹐攜邵謝貼來﹐兼有詩曰「閉臥靑山愧丈夫。」可想見其平生矣。

△用字一人書用字問求謁﹐余曰「斷難見。」而其人曰「我屢候之。」余曰「𨿽屢候﹐彼終不能見也。」問何故﹐曰「字之上半全是閉門不納之象﹐不獨閉門﹐而門內復將一木緊緊撐之﹐如此安能見之耶﹖」曰「彼不出耶﹖」曰「字乃截角之形﹐彼再不肯出頭也。」旁觀者皆撫掌稱快。

△齒字有人書齒字問﹕「一人出外十餘年﹐何時回來﹖」余曰「死矣。」問何故﹐曰「太歲當頭﹐外邊重重險厄﹐終歸於凶﹐是以知其死也。不知年幾何﹖」曰「三十六矣。」曰「必死﹗齒﹐年數也。普天之下﹐從無三十七齒之人﹐今以此字問之﹐恰值三十六歲﹐吾知其必不能生還也。」其人泣曰「神數﹗此吾弟也﹐一出不歸十餘年﹐杳無音信。昨有一友從比來﹐言在某處會見﹐適吾弟病篤﹐不能作書﹐剪髮辮寄歸﹐令其妻嫁﹐死後行囊如洗﹐蒙此友施棺殮葬。吾猶未深信﹐故特來一決。今如先生所斷﹐則事果實矣。且三十七齒之說﹐尢匪夷所思﹐寧不令人嘆服﹖」

△吝字一人書吝字問婚姻﹐余曰「上有交歡之象﹐下有和合之形﹐姻緣可謂美矣﹐必成﹗」其人曰「神數﹗本系成事﹐姑問之也。」

△弦字一人書弦字問曰「聘一夥友﹐約在臘月前來﹐今已新正尙未見到。」余曰「此人不來矣﹗字左乃膋蛇﹐字右乃玄武﹐二人相合已共事矣﹐豈來乎﹖」因批曰「龜蛇二將相連﹐彼已別生枝葉﹐祖師不可認眞﹐夥計須當另覓。」其人曰「龜蛇之說信有之。吾聞其新遇一人﹐將有共事之意。吾疑信未定﹐故來問耳。」

△虯字一人書虯字問婚姻﹐余曰「必系寡婦﹐先私後娶﹐然卻易成。」其人背後一友笑曰「請教字理。」余曰「花燭之餘﹐豈非寡婦﹔傷風敗化﹐必有私情﹔幸王化𨿽敗壞之極而風聲只缺微邊﹐往來𨿽久而知者猶少也。」其人復問﹕「何日成婚﹖」余曰「L爲半九之象﹐立春前五日成婚。」二人皆嘆曰「神數﹗果日期盡不爽。」

錢字﹝觀梅﹞

一人手持一錢置於幾上﹐復指錢上順字問婚姻﹐余曰「必成﹐況已成矣。」問故﹐曰「錢乃團圓之物﹐外圓內方﹐地天交泰之義也。倒指順字﹐可謂手到卽順也。」復問財气﹐余曰「惟財气欠旺﹐只可二三分之利。」曰「何故﹖」曰「錢乃外實內虛之物﹐衣服什物𨿽有而資財恐不多也。且順字從三寫起﹐願字結局﹐只得三分如願耳。」

△寅字正月初八﹐一人指時憲書上月建之寅字﹐問曰「聞得聖駕南巡否乎」「余曰﹕」宇宙一人之象﹐正是兆民仰問聖上之字也。上有離宮之形﹐下有甲胃之人衛之﹐財巡必矣。寅﹐陽木。下月水日到。「後到二月初七壬午日﹐駐蹕維揚。

△公字一人以公字問事﹐久不與斷﹐平國先來者先測﹐而後至者次序應之﹐故不笪卽斷也。至臨測時問之曰「何事﹖」則曰「忘之矣。」轉身卽走。余曰「來﹐且勿行﹗爾非眞忘之也﹐不過因我之遲而生恚耳。」其人曰「請說。」余曰「字𨿽公字﹐卻有一團私心﹔況分字頭﹑去字腳﹐汝必與人共事﹐今欲分頭而去也。」其人曰「誠如所言。我與表兄合夥開一銀店﹐將及三載。今欲分賬自開﹐不知吉凶何居﹖」余曰「一言成訟﹐此話可謂難講矣。末筆更帶玄武﹐其中必主小人刁唆﹐不日將見官司﹐宜止之。」其人嘆服。後旬日復來測定﹐自言「承指教歸﹐並不言及分賬之事﹐而表兄與我甚相得﹐親許來歲分店各開矣。」

△求財二字一人云「我欲求財﹐請測一字。」余曰「甚字﹖」其人呆視不動﹐余曰「汝又不寫字﹐又不拈字﹐我卽將求財二字測之。」其人曰「知我作何生意﹖」余曰「當是賣果子﹐否則必是樹上所生之物。」曰「何方買賣﹖」曰「東南買至西北方賣﹐先曾做過。有本而藝術不精﹐以致虧折。目今第二次矣。生意𨿽精而本又不足﹐意欲與人合夥同行也。是乎﹖否乎﹖」其人曰「神數﹗果是往洞庭山買木瓜﹑香櫞等至淮北賣﹐前歲之貨大半黑爛﹐本折過半。今實約龍同行﹐利否﹖」曰「利。」旁觀者問﹕「先生所言句句對鍼﹐而其理何所據﹐遂如此之應。」余曰「求財二字皆有木形﹐故知買者果子也。求中全然見本而有不永之象﹐財中只有半本而有搬販之形﹐是以又知其前後事也。」又問﹕「何以知其前此藝之不精﹐而此番之精﹖」余曰「求如喪字頭﹐是以知其不精﹔財如射字形﹐是以知其可中也。」

△子字一人書子字問曰「有一女﹐先曾許某氏兒﹐實未受聘。今父母欲嫁之而是兒欲以賴婚訟官﹐此事吉凶何如﹖」余曰「蜉�之羽﹐只取一時之榮﹐不顧後來之患。今官司將欲成矣﹐誰教你存心不好耶﹖明明一好字也﹐誰教你去其女耶﹖」其人復以童字問曰「今彼狡童欲於未鳴官時﹐先勾惡黨肆行搶親﹐保策可以禦之﹖」余曰「童字似重﹐若到官時恐有重聽於彼之兆也。」其人悚然曰「然則畢竟如何結局﹖」余曰「以字理度﹐可挽回﹐彼亦不搶親﹐辦不告官﹐但汝能從吾言否﹖」其人惟諾﹐余曰「童字有奇巽之形﹐此子計必妥貼。又有立裏之義﹐兄當代彼聘妻。爲今之計﹐可央至親到彼處﹐苑轉開導﹐許以贈財代聘﹐而於裏中擇一女爲彼定婚。俟其肯依﹐然後嫁女。此兩安之計也。」其人謝別。一月後﹐聞其女已嫁﹐而彼家亦得財息事矣。

△衡字吳友於燈下書衡字問行人﹐余曰「二人同行﹐中有急字頭﹐內有思字形﹐欲來之急也。今晚是丁丁﹐行到亭止之象也﹐明晨當至。」次以二人同至。

△鳧字一人書鳧字問婚姻﹐余曰「易成﹐當是再醮。」其人點頭問﹕「理安在﹖」余曰「倒鳳顚鸞﹐婚姻極美﹐豈非易象﹖字之上﹐鳥也﹔下如鳥巢。今鳥已不在窠中﹐則是換巢鸞鳳之象也﹐豈非再醮之婦乎﹖」

△鳧字一人書鳧字問﹕「守舊與更新孰勝﹖」余曰「字乃敗翎鸚鵡之象﹐又象褪毛鸞鳳。守舊不宜﹐決無興旺之日。此時春光明媚﹑花卉向榮﹐細推數中﹐乃天機到處鳥能言之兆也。若更攺生涯﹐自然十分得意。」

△鳧字一人以鳧字問生意﹐余曰「鳧鳧鳥乘風﹐可以翺翔得意﹐然無盡日飛騰之理﹐恐不得久。」其人笑曰「神數﹗我所賣者﹐要貨也﹐大抵半月已耳。」又一人卽指此字問生意與月建﹐余曰「島嶼風輕鳥倦飛﹐此數不利﹐當愼之。」

△芍字一人書芍字問病﹐余曰「病者必年少之婦﹐二十歲上下之人也。」其人驚曰「然﹗生死何如﹖」余曰「病犯黃幡豹尾﹐焉能得生﹖且花月﹐女象也﹐字中全是花殘月缺之形﹐吾恐其葬已的矣﹗」其人去後﹐未一月來曰「先生神數﹗向所測芍字﹐乃內人﹐二十歲矣﹐得輶羸之疾。昨忽驩語﹐至夜身亡。次日偶檢歷本﹐恰是箕水豹值日。數之奇驗一至於此。」

△言字一人書言字問病﹐余曰「先凶後吉﹐其病無妨。但調理欠周﹐恐多反覆。」

△磨字一人書磨字問出地風水﹐余曰「歷字頭﹑磐字尾﹐歷年悠久如磐之安。且數內人財兩旺﹐將來富貴雙全。」其人笑曰「先生何謬言也﹗消磨消磨﹐何發之南﹖請直言無諱。」余曰「王體公卿﹐吾視之如平人﹐豈肯因其貴而屈吾節以媚之乎﹖今據所書之字測所問之事﹐不過言其理之如是。」其人曰「旣然此地可用﹐敢求細細指教。」余曰「上面一點乃墓主也﹐石乃墓前之碑﹐林爲樹木。乃卽林堂如此之地﹐可謂吉矣。葬後二十四年當發解元﹐歷官知府﹐俸享二千石而終﹐此地之發貴如此。」其人悅曰「字之惡而測之美﹐實奇門相反之道理固有之。」余復曰「兄以爲消磨之磨﹐恐有不利。設若書一仙字便能成仙﹐書一鬼字卽能見鬼乎﹖」其人贊嘆去。

△球字一人書球字問六甲﹐余曰「王旁乃璋珍之畔﹐球琳爲美玉之名﹔求配艮卦﹐主生少男﹔非十二卽二十見喜。」分娩果驗。

△沛字一人以沛字問失物﹐余曰「何物﹖」曰「鏡也。」曰「在﹗速歸﹐向宅邊陰溝處﹐尋有破衣斷帶裹之。」其人去。到晚來曰「得之矣﹗果在溝邊﹐破衣壞帶紥系。」

△恙字一富家任事者﹐因負心﹐主人欲控府處之﹐書恙字問當否。余曰「字乃恩斷義絕之象﹐此人已十分懷怨矣。又有隱惡揚善之形﹐如其可止則當止之。」曰「今彼反無賴﹐先欲鳴官﹐如何可止也。」曰「此字拆開﹐寮是『大人爲美﹐自然得息』。兄但靜以待之﹐彼無能爲也﹐豈不聞窮寇勿追乎﹖」其人依言。後負心者屢控﹐俱不準﹐遂息。

△颯字一人以颯字差別行人﹐余曰「風前立見﹐朝暮當來。」復一人亦指颯字問行人﹐余曰「人不能來﹐去幾時了﹖」其人曰「系逃亡去﹐一載矣。」余曰「內犯玄武﹐外帶勾陳﹐安得能來﹖交辛月當在﹐有意無意中得信也。」又一人仍復將颯字問行人﹐余曰「三天後至。」於是旁人問曰「行人是甚親﹖」其人曰「夥計﹐往南京置貨。」旁人因問曰「先生何以三數同事同字﹐而斷法不同﹐又皆應驗﹐其理何據﹖」余曰「此機耳﹗夫字之來當觀吉凶之變化﹐若心鏡光明﹐無響不應。先一颯字﹐適我起立﹐東風拂面﹐故卽用天機之發以應之。至次位颯字﹐乃問事過端面濡毫﹐故從字推人來必遲﹐更先有信也。而第三位之颯字﹐許三天到者﹐後三天逢辛。

△滿字黃龍書滿字問田禾﹐余曰「時雨滋苗﹐十分生發﹐秋收可以稱心。」

△慶字一人書慶字問府考﹐余曰「府尊甚愛其文﹐上六下八取之。其人大悅。後出案﹐果然。

△卜字朝宦請余問婚姻﹐書卜字。余曰「大貴﹗非本郡﹐比年翁猶髙數倍之家﹐且易成。」宦悅曰「果在都中議婚﹐男女兩家亦遠隔五百餘里﹐果系大貴。敢求教字理。」余曰「字之體﹐金枝玉葉﹐一豎爲金枝﹐一點爲玉葉﹐故知其爲於金小姐也。卜字乃外字之邊﹐則不在本郡。可知卜字可上可下﹐則其易成可決。」宦嘆賞而去。

△投字一生歲考書投字問等第﹐余曰「四等。」其人屢考一等﹐至發落時卻是一等三名﹔因與某生代筆﹐事破﹐文宗喚至﹐立責二十﹐置之四等。其同來之友復叩字理﹐余曰「投乃股字打字相合而成。秀才打屁股﹐非四等而何﹖」

△惟字一人書惟字問功名﹐余曰「憲體也﹐非司卽道。」其人曰「何以知之﹖」曰「前呼後擁﹐非府道而何﹖」其人大服曰「此吾捨親﹐果系廣東惠潮道。」

△楨字一人書楨字問會場﹐余曰「明明宰相之體﹐春闈必中無疑。且極字頭﹑貴字尾﹐問功名可許極貴數中﹔卜乃聖上親點。」初亦不知何人﹐後乃知姑蘇吳廷楨也。

△髙字一人書髙字問﹕「欲尋一店面﹐生理何如﹖」余曰「極易﹗現今有一店面等租﹐店頭店底俱全﹐只將中間人口搬出﹐讓兄卜居﹐掛个招牌便成店也。」復問﹕「何方﹖」曰「字從庚辛起手﹐當是西南方。」其人去後﹐十餘日來云果然。

△長字一人書長字問﹕「買一騎好否﹖一日可行幾多路﹖」余曰「馬化龍腸﹐千里龍駒也﹔良字腳﹐徳力兼全﹐宜買。若乘之﹐自然馳聘得意。」

△紙字一人書紙字問山地風水﹐余曰「一邊皆紡績縫織之旁﹐此地必多生女﹐先從終字起﹐後全氏字﹐又應夫終而氏存﹐主多出寡婦。不利之地﹐勿用。」

△非字一人書非字問謀聖﹐余曰「此事成矣﹗將來四面纖巧﹐更有大利。」其人曰「果系已成之事﹐何以知之﹖」曰「非爲韭芽﹐自春至秋不絕﹐其利故大。非乃纖字之心﹐故四面纖巧事皆從心而起﹐故曰將成。」其人大悅﹐果得利﹐乃鹽院事也。「

△焉字一人書焉字問病﹐余曰「癱癥也。似馬非馬﹐不能行動﹔似爲非爲﹐服藥無用。」其人曰「果然﹗瘋癱四年矣﹐近日以得足疾﹐故問之耳。」

△杜字一官書杜字問曰「有一術士講鑪火之事﹐謂之煉銀母利否﹖」余曰「楊頭墨尾﹐此乃楊墨之道也﹐最邪不正。叱堂下杖之﹐以戒其誤人之妄。」其官深然吾言。

△鐘字西商某書鐘字問終身﹐余曰「有金有玉﹐有位有基﹔有寶鏡出土之象﹐有異鄕重發之形﹔爲八音之領袖﹐振眾聲之洪響。可謂美數矣。」

