

《蘭臺妙選》蘭臺妙選上篇原出琴堂次專以納音地支取象人稟三命

天元﹐地元﹐人元謂之三命數周六旬

自甲子起﹐至癸亥﹐每甲管十支辰﹐共六十日也𨿽仗根基之穩如春木﹐夏火﹐秋金﹐冬水土﹐於四季各得其時生旺﹐此謂根基穩固也未饒格局之眞格者﹐取用於生月。何神爲用以定其格局者﹐支辰見申子辰﹐亥卯未﹐巳酉丑者謂之局者是也有祿馬之往來反居貧賤

祿者﹐官﹔馬者﹐財也。失地反賤坐凶煞之交互卻主光榮

凶煞者﹐七煞﹐羊刃﹐傷官也。有制得地﹐反主榮貴蓋緣格局髙而凶煞伏藏

如甲以庚爲煞﹐遇丙火制服﹐藏於地支之下﹐謂之藏根基弱而貴神向用

如甲木生於秋八月﹐爲基弱之地。酉中辛爲官貴﹐無傷可以向用是故馬化龍駒奔鳳闕﹐器業崢嶸

午屬馬﹐辰屬龍﹐酉爲鳳。以此取象﹐人得丙午﹐壬辰合酉可以類此蛇化靑龍入天池﹐功名赫奕巳屬蛇﹐辰屬龍﹐丙午丁未爲天池。巳人得辰而爲靑龍﹐更逢丙午丁未﹐則騰躍必矣。亦須得時者爲榮。若生居閉蟄之時﹐止是虛名虛譽而已。若辰見巳﹐反爲以大就小﹐經云﹕蛇生龍穴則進﹐龍生蛇穴則退耀日月之光則寶劍衝於牛斗﹐鬥牛﹐丑宮也如壬申日﹐柱中得醜爲妙﹐金性至申酉而至剛﹐故以壬申癸酉劍鋒金以取其象﹐金卽寶劍也﹐二十八宿丑則屬牛分野﹐以壬申癸酉而得丑﹐爲劍气沖牛斗。柱中若乙丑爲正﹐若得癸丑﹐則爲劍之匣矣。己丑丁丑則非﹐癸丑爲匣﹐納音屬木論逞江河之量則靈槎入於天河﹐槎猶枯木之象無根之木得丙午丁未爲妙。甲木乃陽木﹐無根可言。槎也﹐𨿽五行之內﹐無土並不生旺者爲正。若有土栽培﹐則不漂流於水也。天河﹐卽丙午丁未是也。若本無根之木﹐而得丙午丁未﹐於柱中正合此格。定斷以湖海之士﹐逞江河之量﹐信不誣矣兔入月宮﹐卯年親於己未卯之肖爲兔﹐己未是爲月之宮也﹐若卯年生人﹐見己未是月宮也﹐己未生人得卯時亦可借用。但月𨿽遇夜方明﹐亦須要辛卯﹐方謂之玉兔麟逢鳳沼﹐辰命跨於金牛﹐酉宮爲金牛辰爲龍﹐爲麟﹐爲龍池。酉爲雞﹐爲鳳沼。金牛乃酉上所配之星也﹐若辰命得酉﹐爲麟逢鳳沼﹐酉人得辰亦可借用榮慶雙親﹐必要子歸母腹五行生我者爲父母是也﹐我生爲子孫。母﹐腹胎也。且如以金生水﹐則金爲水之母﹐水爲金之子也。木生火﹐則木爲火之母﹐火爲母之子孫也。所謂母腹者﹐胎宮長生宮皆是。金在卯須得己卯﹐己卯屬土﹐土能生金。又如木在酉﹐須得乙酉﹐乙酉屬水﹐水能生木。木生在亥﹐須得癸亥﹐癸亥屬水﹐水能生木﹐此謂子歸母腹。餘皆仿此。若金生人﹐遇丁卯﹐乙巳﹐木生人遇癸酉﹐辛亥﹐則是胎中受克。生時是鬼也﹐非貧則夭之命﹐水火土命皆仿此休垂後裔則是水繞花堤﹐休美也兩木在內﹐兩水在外者是。凡有根蒂枝葉者﹐謂之花﹐五行之木﹐皆可引用。命中若得兩木在內﹐兩水在外﹐木不至於火炎﹐水不至於飄蕩﹐便爲水繞花堤之格。蓋水之性本淸﹐花之色本艷﹐性與色兩相宜﹐水之徳本智﹐木之徳本仁﹐仁與智者相會相資相徳﹐無藩籬之捍隔﹐則生福有基﹐慶源無涯矣藏珠於淵海之中﹐癸亥喜逢於甲子﹐亥子北方爲海之地甲子乙丑﹐有名無形之珠也。東方朔以蚌蛤名之﹐癸亥三元俱屬水﹐所以爲淵源。故癸亥乃淵源之水﹐謂之藏珠於海也騰身於云漢之上﹐寶劍爲化於靑龍壬申癸酉爲寶劍﹐壬申癸酉生人﹐得壬辰時﹐乃化爲龍。庚辰甲辰亦可引用。若戊辰水必化﹐丙辰𨿽化而未免蟠於泥矣。二者不合此格壬辰逢癸亥而龍躍天門﹐亥爲天門辰則爲龍﹐亥則爲幹﹐合爲天。或者一見辰生人得亥時﹐便爲龍躍天門﹐不知龍與天門皆當得其正爲佳。取壬辰爲水己未遇酉宮則月生滄海己酉見己未﹐太陰入廟在未。故己未火象於太陰﹐﹝酉﹞爲入夜之時﹐又爲滄海之宮﹐若己未生人而得酉時﹐正合此格。乙酉癸酉辛酉爲妙﹐己酉丁酉次之蚌珠照月而烺然爍眾甲子乙丑爲蚌蛤之榮﹐月宮乃己未是也。蓋蚌蛤采太陰之華﹐二者最喜相見。甲子乙丑生人得己未時﹐正合此格。若己未生人﹐得甲子乙丑時﹐亦可引用取之金馬嘶風而卓爾超羣﹐風取巽宮也﹐巳爲是午爲馬﹐庚午甲午爲金馬﹐巳爲巽風﹐庚午甲午生人得巳時乃合此格。辛巳爲最﹐余則福輕。若本生驛馬在日﹐而時宮見巳﹐亦可引用。又如申子辰馬在寅﹐得壬寅屬金﹐是爲金馬﹐而逢巳時﹐亦爲此格。餘皆仿此雲龍風虎帶順者﹐早擢甲科雲龍風虎者﹐寅卯辰巳也﹐寅爲虎﹐卯爲雷﹐辰爲龍﹐巳爲風。但得寅卯辰巳一順爲妙﹐則力重。倒亂者則力輕﹐斷分貴賤爭鬥伏降更貴者﹐少登天府爭鬥伏降者﹐下四位克生年。一爭﹐二斗﹐三降﹐四伏。又云﹕獨力不怕﹐更有貴神助之﹐大富大貴﹐坐空則福輕日月分秀兮﹐有澤潤生民之徳戊午己未天上火﹐﹝火﹞在天上﹐故戊午得太陽正位﹐己未得太陰正位。然日明於晝﹐月明於夜﹐日月各自分權。蓋太陽出入於卯酉﹐晦於戌﹐故戊午生人須得亥子丑爲應格﹐二者若晦而不明﹐則何以言福﹖惟日月各自分權﹐明則爲福也桑柳成林兮﹐懷任重致遠之才壬子癸丑爲桑柘﹐壬午癸未爲楊柳。若壬子癸丑生人﹐得壬午癸未。壬午癸未生人﹐得壬子癸丑時。皆合格。亦要當時爲榮。若凋零衰朽﹐𨿽成材必不成材矣脫體化神﹐超凡入聖六十花甲子之體﹐各有大小﹐各有輕重﹐各有入聖。金命﹐甲子乙丑壬寅癸卯庚辰辛巳甲午乙未﹐得壬申癸酉庚戌辛亥。木命﹐壬子癸丑壬午癸未庚申辛酉戊戌己亥﹐得庚寅辛卯戊辰己巳。土命﹐庚子辛丑丙辰丁巳庚午辛未戊申己酉﹐得丙戌丁亥戊寅己卯。此三者皆爲脫體化神。如火命﹐丙寅丁卯甲辰乙巳丙申丁酉甲戌乙亥﹐得戊子己丑戊午己未。水命﹐丙子丁丑甲寅乙卯壬辰癸巳壬戌癸亥﹐而得丙午丁未﹐則爲超凡入聖。要之有所變化者﹐皆有所成就。非若拘拘自守﹐執一不通而無超達也攀龍附鳳﹐志气沖霄辰爲龍宮﹐酉爲鳳沼﹐以辰合酉﹐皆可以攀龍麟而附鳳翼。但其中有﹝乙﹞酉見庚辰﹐或庚辰見乙酉則非﹐蓋乙與庚合﹐辰與酉合﹐乙祿卯﹐刃在辰﹐庚祿申﹐刃在酉﹐辰酉二位中﹐有紫暗大煞故也。當推詳其外有無刑煞﹐若其外刑煞重﹐則爲凶命也龍虎包承辰爲龍﹐寅爲虎﹐命有寅中藏巳﹐或有丑﹐或有卯﹐或有巳﹐中藏寅辰﹐皆合此格鳳凰戀祿天干三字同﹐而一字異者﹐爲三幹鳳凰。如三甲一乙﹐三乙一甲之類。年月日時之中皆藏寅辰﹐有鳳凰而又見祿﹐合此格昆山片玉

金生人見戊寅是也﹐或戊寅生人而得一金﹐皆合此格﹐二金三金非桂林一枝﹐得之者勛髙覆載之中﹐職處朝廷之上己未生人﹐於秋月而見之乙未﹐乃合此格。乙未生人﹐而得己未亦是﹐二木三木者非丙丁入於幹戶﹐乃駕海之長虹丙丁生人見乙亥辛亥是也。丁乃南方朱雀之神﹐賦炎上之性﹐造化借用爲虹。幹戶﹐卽亥上是也﹐乙亥與辛亥爲正﹐丁生人得辛亥﹐乃爲此格庚辛值於巽宮﹐爲嘯風之猛虎庚辛之位屬金﹐爲西方白虎之象。巳爲風﹐若庚辛生得巳時﹐合此格。辛巳乙巳亦爲妙烈風雷雨﹐多利民濟物之心烈風雷雨者﹐乃戊子己丑﹐丙午丁未。戊己有寅﹐寅中有箕﹐箕星好風﹐酉中有畢﹐畢星好雨﹐更如﹛加﹜卯﹐春夏生顯﹐秋冬虛貴源遠流淸﹐稟秀徳眞儒之气

源遠流淸者﹐水命見寅卯爲源遠﹐納音見金爲流淸﹐若有土則虛名三奇拱貴﹐則勛業超羣乙丙丁乃天上之三奇﹐甲戊庚乃地下之三奇﹐壬癸辛乃人中之三奇﹐乙己人拱鼠猴﹐丙丁人拱豬雞﹐甲戊人拱牛羊﹐壬癸人拱兔蛇﹐庚辛人拱馬虎﹐其中帶三奇全﹐而拱貴者﹐亦合此格﹐其貴非常五福集祥﹐則偉人間出

年月日時胎﹐各出一旬者﹐止有四旬者則非云凝薄露﹐逢寅卯而方榮丙午丁未人居冬月﹐是爲霜露。若年月上俱帶嚴凝之气﹐則造化天寒。忽於日時見寅卯﹐則溫和之气可解此凍﹐合此格月照寒潭﹐遇申酉而必貴己未爲月﹐水生仲秋之後﹐謂是寒潭﹐己未生人得水﹐須有申酉方可言貴﹐蓋四時之月﹐秋月最明﹐四時之水﹐秋水最淸也鳳舞順風﹐而威震千里酉宮爲鳳﹐巳宮爲風﹐酉人得巳﹐及生於五月﹐乃鳳舞順風。然風不謂之風﹐而謂之順風者﹐須是丁巳乙巳己巳﹐方爲合格。又須五行中無刑煞﹐無衝擊﹐無破潰﹐方可。若其中不爭﹐則酉見巳爲破碎﹐巳見酉爲捲簾﹐二煞鮮有不爲凶者矣馬驟天廷﹐而官封萬鐘馬卽驛馬﹐乾爲天廷﹐卽亥宮也。如巳酉丑生人馬在亥﹐而得辛亥﹐正合此格也。余亥主福則輕﹐辛亥得金气故也風雨作霖﹐有尊主庇民之徳巳爲巽﹐巽是風﹐丙午丁未是雨﹐或有龍有水有云是也﹐亦可言雨。此格生秋間﹐萬物有賴﹐大造化之格局。春雨如常﹐三冬雨反主單寒貧賤之徒地天交泰﹐負經邦論道之才申爲坤﹐坤爲地﹐亥爲天門﹐是乾﹐乾爲天﹐天位於上﹐地位於下﹐上下之勢然也﹐而在易則爲否﹐非交泰之象。必地在上﹐天在下﹐陰陽之气方爲通接交泰﹐乃合此格者也龍虎拱門﹐名登天府五行中以對﹝爲﹞衝爲天門。如酉人對衝是卯﹐則卯爲之門﹐不見卯而得寅辰﹐一則爲龍﹐一則爲虎﹐是合此格也貴人捧印﹐文占甲科印卽墓庫也。火以戌爲印﹐木以未爲印﹐金以醜爲印﹐水土以辰爲印﹐丙申丁酉生人以豬雞爲貴﹐得酉與亥﹐拱一戊戌﹐爲火之正印。壬辰癸巳生人以兔蛇爲貴﹐得巳與卯﹐拱一庚辰﹐爲水之正印﹐乃合此格。其它仿此而推更逢官星入局﹐重紫重金。若值貴煞相扶﹐三公三少。少者﹐少傅﹐少保﹐少師也旣合前印之格﹐更帶官星入局﹐貴人與刑煞相扶﹐則貴不可言。入局乃得地﹐如賈侍郎﹐辛酉生命﹐旣合龍虎拱門﹐而寅爲貴﹐丙屬火﹐火生人爲得地。又如姚尙書﹐丙申庚寅乙酉丁亥﹐旣合貴人捧印格﹐丙丁豬貴爲吉神﹐二位夾扶﹐丙用癸爲官﹐癸屬水﹐水臨官在亥﹐爲得地﹐故爲美備官居五府﹐蓋爲五行入垣五行金木水火土﹐垣卽墓庫也。金人乙丑﹐水人壬辰﹐木人癸未﹐火人甲戌﹐土人丙辰﹐皆爲入垣。或年月日時胎各帶庫﹐或本命一路皆逢印庫﹐不爲鬼庫者﹐乃合此格也位入三槐﹐必是三奇逢徳天上三奇甲戊庚﹐地下三奇乙丙丁﹐人中三奇壬癸辛﹐命帶三奇﹐逢天月二徳者﹐其富貴位入槐庭。如乙丙丁生於正月﹐甲戊庚生於十二月﹐壬癸辛生於六月者是也三臺驛馬遇祿﹐而榮拜玉堂本命連珠﹐得三位者﹐爲臺星。四位而虛一度位者﹐亦是。有三臺而無祿馬﹐猶可言貴。若更帶祿馬﹐尢爲妙也十干官星見貴﹐而上超金闕十干﹐乃甲乙丙丁戊己庚辛壬癸是也。如年月日時胎帶甲乙丙丁癸之類。是甲官辛﹐丙官癸﹐丁官壬﹐癸官戊。則十干皆帶官星也。更見天乙貴人﹐豈不謂之美哉龍居滄海﹐早得路於靑雲辰爲龍﹐壬戌癸亥爲滄海﹐辰生人得壬戌癸亥﹐乃合此格。但春夏秋間得此格﹐爲伏藏無用。惟冬生妙。乃當藏卽藏也虎臥荒丘﹐少脫身於白屋寅爲虎﹐辰戌丑未爲土家三位﹐故借爲荒丘。若寅生人﹐有辰戌丑未者﹐皆合於此格。若二位一位者﹐主福亦輕﹐不得大福月桂芬芳﹐而蜚聲寰宇己未得四木爲吉﹐己未爲月﹐三四木爲桂﹐若己未生人﹐下得四木拱集﹐如月中仙桂芬芳﹐乃合此格。更要秋生方爲貴也官貴引從﹐而簉羽鴛行簉﹐音鐂﹐衝也。鴛行﹐如鴛鳥分序而立﹐如臣立於君側﹐如壬寅見己丑己卯﹐壬寅見己卯爲貴人﹐壬用己爲官星﹐以卯爲前引﹐以醜爲後從﹐乃合此格也。正合壬貴兔卯藏三奇暗合﹐而仗憲漕臺庚辛壬暗合乙丙丁﹐己癸乙暗合甲戊庚﹐丁戊丙暗合壬癸辛﹐皆爲三奇暗合﹐造化得之最淸﹐惟支辰重濁衝擊者則破一气爲根﹐則刺史吏部年月日時﹐皆水皆土皆木皆火皆金﹐但木須向榮﹐遇淸中和气﹐火須自焰﹐不致火炎﹐土須厚重﹐始能持載﹐金須不剛不柔﹐無太過不及之患﹐水須有歸﹐不至於泛濫無統﹐方合此格拔茅連茹兮﹐愈堅愈固天干地支﹐虛一夾一者是也。如甲年丙月戊日庚時﹐中連乙丁己﹐如子年寅月辰日午時﹐中自連卯丑巳。是謂旣拔茅而茹自連。若年生月﹐月生日﹐日生時﹐自上接下者﹐亦是也暗燈添油兮﹐彌久彌明甲辰乙巳覆燈之火﹐可借爲油﹐甲辰乙巳生人入夜而遇水﹐合此格。日生者非金櫃藏珠﹐早繁華於黃屋金命之祿馬﹐中央一辰是也。如辛巳生人得戌﹐是辛祿在酉﹐馬在亥﹐不見酉亥﹐只在日時有戌﹐乃爲合格。蓋戌後有亥馬﹐戌前有酉祿﹐𨿽不見祿馬﹐而祿馬藏於其中是也燈花拂劍﹐植勛業於楓宸壬申癸酉爲寶劍﹐甲辰乙巳爲燈﹐壬申癸酉生人得甲辰乙巳﹐或甲辰乙巳生人得壬申癸酉﹐皆合於此格也月白風淸四時皆有月﹐而不如秋月之明。四時皆有風﹐而不如秋風之淸。人命生居秋﹐而見己未與巳巽﹐或巳生人於秋而得己未﹐或己未生人於秋而見巳﹐皆合此格花紅柳綠四時皆有花柳﹐皆不及於春也。人命生於春三月見木﹐若得壬午癸未爲妙。壬午癸未楊柳也。或壬午癸未生於春是也得及時者﹐官爵至於卿監。遇貴神者﹐名位顯於華途以二格喜其及時﹐不喜其失時。喜其遇貴﹐不喜其背貴。旣得及時﹐而復遇貴。貴全顯矣魁星指南﹐有攬轡登車之能甲辰乙巳丙午丁未戊申己酉庚戌辛亥壬子癸丑﹐此十位皆位魁星。此一旬生人﹐而得南方巳午未之日時﹐正合此格。亦須參酌生旺貴人神殺之輕重﹐稍爲有用﹐皆可言貴。使於四方﹐必不辱君命矣玉兔東生﹐負升堂入室之學卯爲兔﹐辛卯癸卯爲玉兔。辛卯癸卯生人居東方者﹐乃爲此格。若己未生人﹐而得辛卯癸卯﹐格局尢正水火旣濟﹐何憂雁塔功名火之性炎上﹐水之性潤下。若火在上而水在下﹐則上下相違﹐而在卦以爲旣濟。蓋上者年月﹐下者日時。以其天干爲上﹐地支爲下者﹐則謬矣棣萼芬芳﹐定有蟬聯富貴年爲本﹐日爲主﹐此言其本與主。年爲兄﹐月爲弟﹐日爲兄﹐時爲弟﹐此言其年主月日生時。人命中年月一體﹐日時一體﹐合而言之﹐止出二位透頂連榮﹐而挺生賢輔本命以一辰爲頂﹐一位透出﹐一位相連﹐互換不絕者﹐乃合此格。以年遁月﹐以月遁日﹐以日遁時﹐上不至於幹﹐下不至於枯﹐連榮之謂也異香滿路﹐而間產英豪年月日時之天干﹐間年月日時之地支﹐爲天干貴人者﹐爲此格。所謂衮衣補闕﹐滿路異香。若年幹之貴﹐列於月日時中﹐不相淩犯者﹐亦合此格楊柳拖金壬午癸未爲楊柳木﹐生於三春而得一金﹐乃合此格。失時而帶重者﹐非也﹐不爲拖金石橊噴火庚申辛酉爲石橊木﹐生於九夏﹐三个月共有九十日﹐而得其一火﹐乃合此格。失時而得火多者﹐非也。謂橊噴火﹐正在五月蒼松冬秀歲寒松柏之後凋也。庚寅辛卯之木﹐非其它比也﹐蓋其它之木﹐春而榮﹐夏而茂﹐秋而死﹐冬而迫於隆冬之气。獨松柏之木﹐四時不攺其色﹐枝榦長靑﹐須在三冬之景﹐愈見蒼翠﹐故庚寅辛卯生人﹐一路皆屬於冬令﹐尢爲勁節之操丹桂秋香己未生人得木﹐是丹桂生於秋月﹐乃爲此格。蟾宮有桂﹐非木則無以借用﹐生於他時﹐則不芬芳﹐所謂秋風生桂枝﹐得之者科名有分﹐生不遇時﹐不在此例聚精會神﹐而玉帶金魚水爲精﹐火爲神﹐水火得地﹐乃精神俱足﹐亦爲合格。然所謂神者﹐乃五行英靈之气﹐自生自旺者是也。故精神聚會者﹐無不顯達也。如火居巳午未﹐水居亥子丑之地﹐而無克害者﹐亦可以語此例也寒谷回春﹐而錦鞍繡勒木生居三冬﹐受嚴凝之气所撓﹐極無生意。當困阻之時﹐而忽得寅卯辰三春之令﹐乃爲寒谷回春之象﹐發達最易者也極妙者﹐雲騰雨施子爲坎﹐坎爲云﹐丙子壬子爲云﹐丙午丁未爲雨﹐而丙午丁未生人﹐得丙子壬子﹐丙子壬子生人﹐得丙午丁未﹐皆合此格。但春月不宜休囚﹐夏月不宜太旺﹐三秋最喜有气﹐冬則爲憂死敗﹐春而休囚﹐則必妨於農事﹐夏而太旺﹐則未必不失於淫﹐秋而有气﹐則能救蘇萬物﹐冬而死敗﹐則必至於作寒﹐要之此格﹐惟秋月得之者爲最奇最奇者﹐綠繞紅圍綠謂柳﹐紅謂木也﹐柳乃壬午癸未楊柳也﹐紅謂庚申辛酉石橊木﹐凡木皆可。人命得壬午癸未﹐在年與時﹐其它木在月日﹐是爲綠繞在外﹐紅圍在內﹐合此格者可取貴人登於月臺﹐筆下文章燦星斗貴人者﹐天乙貴人。月臺者﹐卽己未是也。甲戊庚生人得己未時﹐合此格。更若貴人互換﹐尢妙黑煞朝於北斗﹐胸中志气蓋乾坤壬癸乃元武﹐爲黑煞﹐北斗乃是丑﹐壬癸生人得丑時﹐乃合此格。癸人得兩丑﹐更佳其它。刑煞則未必爲福者也拱揖端門﹐早遇九重之詔

五行以午爲端門﹐子爲帝座。子午生人﹐若日時虛拱﹐午前有巳﹐午後有未﹐則爲一拱一揖﹐而端門淸肅﹐子人得之榮達會同帝闕﹐進端一品之榮

亥位乃爲帝宮也﹐後乎亥﹐則有戌酉申﹔前乎亥﹐則有子丑寅。若亥生人﹐而左右前後﹐會同貴气於本命﹐乃爲此格。本命非亥﹐而年月日時﹐虛夾一亥﹐亦可借用墨池泉湧﹐而器識淵源

墨池﹐癸巳是也。泉湧﹐水長生是也。如金命人得癸已﹐乃合此格。更得吉神扶助者﹐必然貴矣學海波深﹐而才華超卓

學海者﹐水命人見申子辰全是也。無土有金卽貴。明有龍虎﹐暗有風雷﹐辰龍﹐寅虎﹐巳風﹐卯雷。凡命中帶寅午辰者是。明有龍虎﹐寅與辰拱得卯﹐辰與午拱得巳﹐暗拱風雷﹐得之者無有不貴。若明帶風雷﹐暗藏龍虎亦貴顯帶官星﹐隱藏祿馬

官星宜顯不宜隱﹐祿馬隱者反妙。如癸丑生得戊戌﹐是癸用戊爲官﹐戊與癸合﹐拱得亥子﹐是癸祿在子﹐丑馬在亥﹐合此格職位何愁不顯﹐進修豈患無成

以上之格﹐取靑紫如拾芥﹐又奚患棲遲而無成就者哉乾淸坤夷﹐設施不苟

戌亥爲幹﹐申爲坤。乾必淸﹐坤必夷。幹而遇雲霄風雨﹐則不淸矣﹐坤而遇刑煞衝戰﹐則不夷矣。惟幹無撓於上﹐坤無撓於下﹐上下帖然而安﹐方合於此格天淸地實﹐抱負非凡

天輕淸於上﹐地重濁於下﹐天而不虛﹐何以著日月星之取照﹖地而不實﹐何以載不齊之萬物﹖如何謂之虛﹖有空是也。何謂之實﹖無空是也。如壬申生人見辛亥﹐是壬申乃甲子旬無亥﹐所以爲天虛。辛亥乃甲辰旬有申﹐所以爲地實。若天地並歸﹐生換空亡者則非也雷雨迎春逢辰卯﹐而沾濡萬物

震爲雷﹐畢爲雨﹐丙午丁未亦爲雨﹐有雷雨生居十二月之間﹐此乃有迎春之意。若寅卯辰在日時﹐乃合此格﹐謂將進之气扶桑出日見巳午﹐而光照四方

戊午日﹐卯爲扶桑之地﹐以午生人於卯月﹐日時或得巳午﹐正合此格。蓋造物本由其漸﹐卯則方明﹐至巳午則普照天下﹐有駸駸向明之意。人命得此格﹐前程豈不光遠哉畢烏登於日宮﹐貴鄰五府

癸酉辛酉爲畢烏﹐戊午爲太陽之宮﹐癸酉辛酉生人而得戊午﹐或戊午生人而得辛酉癸酉﹐皆合此格。若乙酉丁酉則非謂之畢烏也箕豹隱於山谷﹐名冠百僚

寅爲豹﹐又爲山﹐若寅生人﹐而又得寅時﹐乃合此格。但庚寅喜甲寅丙寅﹐壬寅喜戊寅﹐格局爲妙。寅爲艮﹐艮爲山﹐乃取之眞武當權壬癸乃北方合煞之神﹐壬癸人但得子巳丑者﹐乃合此格。蓋子正北方。巳中有蛇。丑中有龜。眞武當權。知是人才而分端勾陳得位

戊己爲勾陳﹐正帶夾拱﹐皆貴格。得位不虧﹐小信以成仁金轝引從從﹐去聲甲人祿在寅﹐辰爲金轝﹐命前三辰爲引﹐命後三辰爲從﹐更兼拱夾﹐祿在驛馬﹐共帶三奇者﹐此爲極品之貴格也火土入堂

甲辰乙巳爲覆燈火﹐丙戌丁亥爲屋上土﹐甲辰乙巳生人見丙戌丁亥全﹐合此格。夜生者貴。日生者則非。入此四格﹐持旌節之權﹐秉兵符之任﹐已上四格﹐人命帶之﹐兼得貴神祿馬扶助﹐必爲出將入相水居湖海之中﹐稟汪洋之碩量

子爲湖﹐壬戌癸亥爲水﹐海者﹐若水命人得子﹐又得壬戌癸亥﹐則志量汪洋﹐施設宏大﹐前程久遠火震雷霆之地﹐著烜赫之威尊

卯爲雷霆之地﹐凡火命人﹐若生巳午而得卯時﹐乃合此格。若休囚死絕﹐或遇水深﹐𨿽卯時不能濟。當以生旺取之﹐主威勢之權衡武跨將壇﹐𨿽繁劇而其神不亂

凡命中帶凶神惡煞﹐得爲有用者﹐皆可言武。非特以武以生﹐爲言也。子午卯酉是也﹐若子午卯酉生人﹐時宮帶煞有用﹐乃武跨將壇﹐最主爲人能剖繁治劇之政事貴臨印綬﹐縱富貴而其志不驕

天干爲陰﹐陰生陽﹐陽生陰爲印綬。如甲見癸﹐乙見壬﹐丙見乙﹐丁見甲之類。是以甲爲陽木﹐癸爲陰水﹐陰水生爲陽木是也。貴卽天乙貴人﹐命中若得印綬﹐下帶貴人者﹐𨿽貴極品﹐亦不易其所守徳合雙鴛﹐坐槐庭而布政

天干地支神﹐遇合爲鴛﹐若雙合者﹐則謂之雙鴛合。命中干支帶雙合﹐而上有天徳月徳﹐或加臨官﹐乃爲此格。一位見合而見徳者﹐格局不正也官星四幹﹐居棘寺以輸忠

四幹者﹐乃年月日時四位之天干也。生者﹐乃官星遇長生有气之謂。如甲用辛爲官﹐而得辛巳﹔辛用丙爲官﹐而得丙寅之類。凡官星休囚歇滅者﹐非也天關地軸﹐建元萬卷詩書

乾爲天關﹐坤爲地軸﹐幹中有亥﹐坤中有申﹐若辛亥見戊申﹐正合此格﹐春夏大貴日精月華﹐動地三臺宰輔

卯酉爲日月之精華﹐日月交陰之地﹐卯酉生人在於秋月﹐必主大貴﹐宰輔之職也位極功髙﹐列四方之正位

子午卯酉﹐爲極四方之正位﹔寅申巳亥﹐爲東南西北之四維。若命中帶四方正位﹐或帶四維造化者﹐無不貴顯。若缺一借一﹐與夫缺一符用﹐皆可合此格。𨿽辰戌丑未﹐亦可借用仿此名昭位著﹐轉一气之洪鈞

年月日皆屬冬令﹐而時上忽然得寅﹐乃合此格。木人與水人爲最﹐火人次之。蓋木逢春則生旺﹐水逢東則順流﹐火寅則名健﹐至於金則絕休﹐土則死病雙門夾祿﹐得之者鳳閣鸞臺

如癸生人﹐祿在子﹐而亥丑謂之夾祿。且如癸酉生人見丙子﹐又辛亥乙丑是也。祿居子﹐馬居亥﹐庫居丑﹐正謂雙門夾祿也三秀盈門﹐遇之者玉堂金闕

年月日時﹐多帶天月二徳三奇者是也活祿兼於活馬﹐入格則麟閣標名

祿之旺﹐馬之生﹐更得天徳相助者﹐乃合此格者也大煞並於喜神﹐入局則鳳池顯貴

正月大煞居戌﹐同位合此格者﹐更得貴神之助﹐主功名顯達蒼龍駕海﹐而金印懸腰

甲辰戊辰爲蒼龍﹐壬戌癸亥爲海﹐甲辰戊辰生人﹐而得壬戌癸亥﹔壬戌癸亥生人﹐而得甲辰戊辰﹐皆合此格也朱雀騰空﹐而旌旗翳目空﹐虛空也。非空亡也丙丁火﹐乃南方朱雀之神也。若丙丁得巳午未之地﹐乃謂之朱雀騰空。丙丁生人得巳午﹐臨於日時﹐方合此格。可以言貴三元集旺﹐產超卓之英才

三元﹐卽天干﹐地支﹐納音。此爲天元﹐地元﹐人元也。命中帶五行自旺之气﹐若四孟四季﹐則無自旺也四字俱生抱出羣之大器

四字﹐乃年月日時納音四位﹐乃命中帶自生﹐居於四位﹐乃合此格者。如水生亥﹐火生寅主貴。惟寅申巳亥有此格局。四仲四季則無自生之理桂林鳳隱﹐佩印乘軒

己未生人而見兩木﹐是爲桂林。酉爲鳳﹐其中帶酉﹐方爲鳳隱。若有二木﹐非己未不可﹐謂之桂林。要見己未生酉時﹐方合此格海藏龍潛﹐膏車秣馬藏去聲海藏者﹐壬戌癸亥是也。辰爲龍﹐壬戌癸亥生人得辰時﹐乃爲此格。蓋海藏非龍則人得以玩﹐龍非海則無以藏形﹐可以相有而不可以相無也入格者佩印乘軒﹐及時者名登顯位

此言前二格﹐各得其時入格乃貴。桂林鳳隱宜於秋﹐海藏龍潛宜於冬﹐方言福雷霆得門﹐遇之則名利超升

戊子己丑靂霹火﹐爲雷霆之象。卯爲雷門﹐生於春夏月也。如戊子己丑生人見卯﹐卯生人見戊子己丑﹐及生於春夏﹐正合此格。不宜水多﹐生於秋冬﹐則不及時矣福生有基﹐逢之則貲金滿屋

四位集福於帝座﹐主發於四方是也。不逢凶神惡煞﹐此乃大富之格也三奇會於龍虎﹐葉贊扶持

三奇者﹐乙丙丁﹐甲戊庚﹐壬癸辛是也。命中帶三奇﹐而支神有寅有辰者不同﹐順與亂皆可。況三奇入廟在辰﹐故合此格四徳見於旌旗藩宣屏翰以亡神劫煞爲旌旗。天月二徳凡兩見爲四徳﹐旌旗爲亡神劫煞是也。如亥卯未亡神在寅﹐劫煞在申﹐則是寅爲旌﹐申爲旗。如巳酉丑亡神在申﹐劫煞在寅﹐則是申爲旌﹐寅爲旗。餘皆仿此。如四季帶亡劫﹐見兩天月二徳﹐則合此格也胸中豪邁﹐貴人居詞館之中

天乙居詞館﹐乃五行臨官是也。如木臨官在寅﹐庚辛人得之﹔水土臨官在亥﹐丙丁人得之﹐其它仿此。若不見天乙貴人﹐又得福星貴人﹐天官貴人﹐太極貴人﹐皆可引用筆底縱橫﹐魁星入垣局之內

魁星﹐得甲辰一旬於位﹐皆垣局﹐卽五行之正庫是也。甲辰乙巳得甲戌﹐丙午丁未得壬辰﹐戊申己酉得丙辰﹐庚戌辛亥得乙丑﹐壬子癸醜得癸未﹐皆爲魁星入垣﹐合此格也。此外並無貴人在玉堂之上﹐咫尺龍顏

壬癸生人見卯爲貴人﹐須得癸卯﹐乃爲玉堂。壬癸生人見癸卯﹐正合此格文星入詞館之中﹐從容鳳闕

乙亥丁巳爲文星。如乙亥生人見丁巳﹐丁巳生人見乙亥﹐最爲妙也一旬內﹐三位四位﹐爲公爲卿

年月日時在旬內是也。又兼逢官星﹐又見貴人﹐納音相生﹐正合此格五行中﹐自生自旺﹐不富卽貴

金辛巳自生﹐癸酉自旺﹐木己亥自生﹐辛卯自旺﹐水甲申自生﹐丙子自旺﹐火丙寅自生﹐戊午自旺﹐土戊申自生﹐庚子自旺。若命帶自生自旺﹐便見亨通。若休囚死絕者﹐必不發福得天地之和气者﹐早充觀國之光

寅卯辰爲天地中和之气。命中年月日時帶卯辰寅﹐三位俱全者﹐正合此格。四位而間一位者﹐則非。更若木人與火人得此﹐絕妙。如水命人﹐福輕。會金人得之﹐未必爲福。三春水盛金衰火旺土贏居坎離之正位者﹐髙預南宮之選

子宮爲坎之正位﹐午宮爲離之正位﹐以甲子生人﹐而得甲午丙午戊午時。或庚子生人﹐而得甲午庚午時。壬子生人﹐而得丙午時。是子喜見午﹐格局尢正。甲午生人﹐而得丙子戊子時。丙午生人﹐而得壬子戊子時。戊午生人﹐而得戊子庚子時。庚午生人得甲子丙子庚子時﹐是午見子﹐格局亦正。其餘摘出者﹐未必合格。況子爲水之所鐘﹐午爲火之所鐘﹐子午中水火坎離相會者﹐極妙也一旬包裹﹐獨操千里之權

如甲寅見癸亥﹐甲子見癸酉之類一路連珠﹐早擅四方之譽

天干地支相連﹐故雲天干十脈之調勻﹐地支相連如珠璣虛一時用者﹐文主臺諫﹐武居將壇

如甲子見壬申﹐數內﹐八十內缺一位﹐九位與癸合是也得一分三者﹐生當封侯﹐死宜廟食

如甲寅祿﹐五行中﹐寅午戌馬居申﹐申子辰馬居寅﹐凡祿神數﹐三合是也五星七星拱揖﹐輕淸者學士翰林﹐重濁者冑子武弁

如甲子見戊辰﹐爲五星拱揖﹐見庚午爲七星拱揖﹐餘皆仿此四位八位包藏﹐有用者名士大夫﹐無用者富家巨室

丙寅至己巳﹐爲四位包藏﹐癸酉爲八位包藏﹐餘皆仿此蚌珠吸月華兮見水﹐位極公卿

甲戌爲蚌珠﹐己未爲月華﹐癸亥或下逢一位水﹐合此格螢火照水濱兮遇秋﹐貴爲卿監

丙申丁酉爲螢火﹐下逢一水是也﹐生於秋夜﹐正合此格。多則泛濫﹐若非及時﹐則爲賤格。詩曰﹕螢因腐艸出﹐難近太陽飛﹐若見三秋月﹐冬生囊聚奇。此至微至妙三十六大貴﹐值之者﹐黃甲標名

自本生年至時﹐順數三十六位是也。蓋三十六者﹐乃陰陽至貴之數﹐人命獲之﹐豈不貴哉二十四統全﹐得之者﹐靑雲穩步

一歲有二十四气﹐自立春以始﹐積五日則爲一候﹐積三候則爲一气﹐二气則爲一月﹐所以一年統爲七十二候二十四气。命中一年數至時﹐得二十四位是也。蓋自始而終﹐包含生施大徳﹐合此格大貴七日來復﹐喜气候之循環

自本命順數至第七位是也。如甲子見庚午﹐乙丑見辛未﹐丙寅見壬申之類。蓋七日之气﹐若離一陰必就一陽﹐若離二陰必就二陽﹐若離三陰必就三陽﹐以其相對而分合﹐此者﹐皆是有貴也六位後先﹐喜陰陽之對偶

六位者﹐卽本命數至第六位是也。如甲子得己巳﹐乙醜得庚午﹐爲先六位。己巳得甲子﹐庚午得乙丑﹐爲後六位。蓋一爲陽﹐二爲陰﹐數至於六﹐乃三陰三陽﹐不偏多。主榮貴大衍虛一﹐常人必無

大衍之數五十﹐其用四十九之數﹐得之者﹐合於大衍。自本命數至四十九位是也天地中分﹐奇才以產

五行以乾爲天﹐以支爲地。所謂中分者﹐支幹各分一半是也。如甲子生甲午是﹐甲子至癸巳﹐三十之數已足。甲午再起一半。天於是中分。地於是中分。乙丑見乙未﹐丙寅見丙申﹐皆是天地中分之格也﹐

體一用一猶一元默運之初

體者﹐本命也。月則自年而遁﹐日則自月而生﹐時則自日而起﹐是年爲體﹐月爲用。月爲體﹐日爲用。日爲體﹐時爲用也。統而言之﹐其端皆起於本命。月日時同出一辰﹐是體一而用亦一也居三隔三﹐象三才旣分之後

一生二﹐二生三﹐三生萬物﹐故數至於三者﹐無窮之生施也。所謂居三陽者﹐自本命順數至第三位者是也。如丙寅得戊辰﹐戊辰見庚午﹐庚午見壬申之類。蓋一而二﹐二而三﹐是天地人三才之旣分也。三才旣居﹐造化以成﹐萬物之原﹐人玆以立﹐人命合此三數﹐安得不爲奇哉一旬中睦集和气﹐麟閣標名

年月日時﹐共出一旬者是也。又爲一旬包裹喚天格。探眞歌云﹕四位循環共一旬﹐還同兄弟一家人﹐玉堂厚祿數千戶﹐金榜題名顯二親。合得者宜此斷十三位炳現魁星﹐鳳池顯職

自本命數至第十三位是。如甲子生人得丙子﹐乙丑生人得丁丑之類﹐皆是十三位。但見魁星﹐惟甲辰一旬十位是也。余則無之。十三位﹐恰如甲辰旬中十三位尢妙二儀貴顯﹐學問淵源

本命相連一位﹐日辰相連一位﹐皆爲二儀。如甲子見乙丑﹐庚午見辛未﹐乙亥見丙子﹐辛巳見壬午﹐丙戌見丁亥﹐戊子見己丑﹐是兩位連珠。而遇天乙貴人﹐乃二儀貴偶。若二偶連珠﹐丙前見亥﹐見鬼煞﹐乃貼身鬼位﹐反主生禍。須是貴偶﹐方爲吉也八位官星﹐文章俊邁

本命順數入八宮﹐得官星是。如甲子生得辛未﹐甲寅生得辛酉﹐庚申生得丁卯﹐庚寅生得丁酉﹐是爲八位官星。此格得之者﹐多居侍從之列﹐非尋常之可比也火明木秀﹐逢春月以爲榮

一气所至﹐則金鼠登魁﹐斗柄所指﹐則火生逢寅﹐三陽交泰﹐萬物生輝﹐火至此光輝發越﹐木至此敷榮茂盛。夫東方木色靑﹐南方火色赤﹐靑赤相間﹐則文華。如戊午則見辛卯﹐己未則見庚寅﹐命中有木與火﹐生居三春﹐乃火明木秀。生居夏﹐則火太炎﹐木巳死。秋則並歸死絕﹐冬則無气金白水淸﹐遇秋天則爲貴

三秋令﹐西方白帝司令。當此時﹐以金則白﹐以水則淸。本命中有二金在下﹐二水在上。或一金三水﹐一水三金﹐相間生於秋月﹐則貴。春夏冬間﹐金未必白﹐水未必淸﹐不合此格虎臥鳳闕﹐附鳳非難

寅爲虎﹐酉爲鳳﹐寅生人見酉﹐酉生人見寅時﹐乃合此格。況寅宮有箕星﹐酉宮有畢星﹐箕星好風﹐畢星好雨﹐生逢其時﹐有風雨作霖之象。若虎憎雞觜短﹐以其元辰日論之﹐則差之毫釐﹐謬以千里魚躍龍池﹐攀龍誠易

魚卽亥﹐亥乃雙魚也。龍卽辰﹐辰屬龍。亥生人得壬辰時﹐乃合此格。辰人得亥則非﹐亥遇辰亦非。然以龍嫌豬面黑﹐果時無刑戰﹐有官星貴人﹐此魚躍龍池格無疑也三奇三合﹐爲邦家柱石之臣

三合寅午戌﹐三奇見前﹐幹帶三奇﹐支帶三合最好。三奇乃陰陽精气﹐見在三才者也。況支逢三合﹐有忽然相契之義﹐其福气渾涵﹐相資相得﹐豈不爲貴哉重蓋重金﹐作廟堂瑰偉之客

辰戌丑未爲蓋。命帶二金﹐則重一金﹐此格極貴。或乙丑乙未庚辰生見庚戌﹐或庚戌生見乙丑乙未﹐互相見之﹐不畏刑沖五星朝北﹐虛斗宿而名動縉紳

五星﹐卽五行金木水火土也。卽非五星﹐北方正位﹐北辰躔鬥牛分野之宮﹐視子尢重。命有戌有子有寅﹐虛拱一醜﹐乃五星朝北。更帶五行全﹐格局乃爲貴萬派流東﹐拱雷門而聲振天地

千源萬派﹐無非水也。朝宗之勢﹐未始不一。蓋天髙西北﹐地陷東南﹐水自西北以發源﹐自東南而順注﹐天上有星皆拱北﹐世間無水不朝東。命中若三四水俱朝東﹐日時虛拱卯位﹐乃合此格故陰陽之理﹐欲探其端倪﹐而造化之機﹐當識其變通

五行或隱而顯﹐四柱或晦而明﹐或無生旺而壽康﹐或乏貴官而顯達﹐勢若難辧﹐理或易曉﹐格局可據。如對鏡以別妍醜﹐機緘悉露﹔若臨水以照須眉﹐斯理一融﹐至神自悟

中篇專論惡煞疾病﹐夭折貧愚之類命中貴賤﹐格分細微。詳究淵源之旨﹐洞知造化之規。窮四柱之興衰﹐深明得失﹐括五行之進退﹐便曉盈虧。純粹全而髙明﹐駁雜深而微賤。數切推於順逆。殺要詳而通變。人謂鬼人﹐而生必乖時﹐物謂鬼物﹐而殺反破吉煞中逢鬼﹐謂乖時也。生時遇眾煞所聚﹐反克年幹﹐是吉位逢凶﹐謂鬼物也。日時生吉時之宮﹐反惡煞衝刑克害。珞琭子曰﹕人有鬼人﹐物有鬼物﹐此之謂也甲辛帶煞而傷體﹐刺面懸鍼﹐刑刃逢凶而克身。分屍鋒劍

甲辛二字爲懸鍼﹐更逢巳酉二字﹐乃配字。或更日克本主者﹐爲刺面懸鍼之格。刑刃者﹐三刑上帶羊刃﹐在煞宮刑克本生身命者﹐爲分屍鋒劍之格﹐刑死不見屍或有降福以就禍﹐或有降尊以就卑

必先富後貧﹐先貧後富。祿馬貴人逢死絕﹐气衰不能逢旺中之鬼﹐气囚不能救生旺之財。降福就禍者﹐吉中有凶。降尊就卑者﹐先旺後衰﹐先明後晦﹐先通後塞。謂火焰光卽晦﹐木葉落無蔭白虎銜屍則殞身塗炭﹐元武披髮則明鏡塵埃

白虎者﹐甲乙下有庚辛者。庚辛金乃白虎煞也。元武者﹐壬癸水。命中見寅卯辰者﹐必主凶危。信失禮虧﹐仁空義塞﹐風動燈滅﹐水湧土潰

土主信﹐火主禮﹐土火受衝﹐同歸空絕﹐故謂之信失禮虧。木仁金義﹐木困而受制﹐金困而受克﹐故謂之仁空義塞。甲辰乙巳﹐乃燈光之火。木多招風﹐或甲乙不可動。犯則風動燈滅﹐一土孤虛﹐四水浮泛﹐必有崩塌之禍﹐則水湧土潰。犯此格此局者﹐貧者流﹐富者夭﹐或在僧道之命﹐亦主荒迷性惡之類破刑之體﹐而陰鬼躡足﹔蕩產之家﹐而幹鬼臨頭

胎克時﹐時克日﹐日克月﹐月克年﹐下克上﹐謂之陰鬼躡足。幹鬼壬癸全﹐或見胎幹克時﹐時幹克日﹐日幹克月﹐月幹克年﹐故謂之幹鬼臨頭﹐此爲極凶之兆。後學宜細推之天誅神殛﹐而殺犯雷公﹔火焚水淹﹐而鬼截根蒂

雷公煞者﹐正二三月在寅﹐四五六月在亥﹐七八九月在申﹐十十一十二月在巳﹐犯之者重重克身。五行煞重者﹐疑被殛死。鬼絕根蒂者﹐五行死絕逢鬼是也。仇讎金煞﹐富貴定不長年﹔火煨骷髏﹐疲廢必無鶴髮

仇讎金煞者﹐二酉二巳﹐乃蛇須殃咎﹐雞須分碎是也。一木四火﹐乃火煨骷髏﹐是乖中不乖﹐和中反乖﹐必然夭死者也木衰火炎兮﹐有心而無力﹔金寒水冷兮﹐有力而無心

木衰而不能當旺火之光﹐火上木下﹐富貴極夭。木上火下﹐貧而無福。金寒水冷者﹐謂四位庚辛見一壬生冬﹐或納音四金一水﹐冬月而無气也白虎焚身兮﹐寧無徒刑﹔靑龍退鱗兮﹐豈逃汨沒

白虎﹐庚辛金也。交於離﹐丙丁爲白虎焚身﹐且如一庚三丙﹐一辛三丁﹐至重者。靑龍﹐甲乙是也。怕見壬申癸酉﹐金損气也鰥寡孤獨而最殃﹐破刑傷滯而災深

孤神曰孤宿之神﹐曰鰥寡﹐曰孤獨﹐四位俱刑﹐鰥夫寡婦﹐獨女獨子是也。空亡克身也﹐破金神曰刑﹐羊刃曰傷﹐三刑曰滯五行怕奪紀綱﹐四幹最嫌繁冗

紀綱者﹐謂下三壬一亥﹐三甲一未﹐三辛一丙之類。分奪﹐秀气不專也。繁冗者﹐謂下一壬三亥﹐一甲三未﹐一辛三丙﹐是繁冗不勻﹐而無秀气也印破馬破﹐必是巧胥滑吏﹔刃橫刑截﹐豈非市井屠沽

印破馬破﹐指正印被衝破刑克。前刃後刑﹐更怕相﹝克﹞。刃橫刑截者﹐如乙卯鼠﹝水﹞﹐前有庚辰﹐後有庚子﹐乃市井屠沽之輩也耗鬼值殺﹐而財若浮雲﹔天中絕迹﹐而家無儋石

耗鬼值殺者﹐劫殺同大耗﹐或六害三刑﹐同耗克身也。貧當夭壽﹐貴反刑傷。天中者﹐甲戌乙亥墓絕之火。又見甲申乙酉水﹐日時逢空帶鬼煞﹐天中絕迹之謂也自縊兮懸絲帛影﹔自殘兮截命傷魂

若自縊﹐命中帶戌亥。有患惡煞重疊者﹐是自殘。如辛酉生見庚戌﹐後見壬申﹐前羊刃﹐後亡煞﹐皆克生年﹐誠可畏也局內有傷﹐格中有破﹐朱門餓莩﹐貧死夭亡。遇此格者﹐家徒四壁。若無救者﹐壽豈長年

局內有傷﹐謂五行自旺處﹐逢鬼相克﹐福身刑空破敗。格中有破者﹐合前貴格﹐重逢貴煞相衝是也﹐朱門餓莩者﹐入格之命﹐下見三空四空﹐三刃四刃﹐三劫四劫之類。生於華屋﹐死於窮途﹐必主九流僧道﹐藝術之士也燭影當風﹐豈有長久富貴﹔丘壑滯水﹐何須去問功名

甲辰乙巳﹐燈燭之火﹐怕戊辰己巳﹐巽風或下有木﹐木能招風﹐風動燈滅。丘壑者﹐辰戌丑未是也。更不宜壬癸水多﹐謂之水入丘壑﹐則不流也羊刃重重而克命﹐溝壑土埋﹔金神疊疊以傷身﹐陣前分首

大抵羊刃之煞﹐最可畏也。三重克身帶煞﹐必主徵伐而終。金神亦爲煞中之要﹐二重克身﹐必主牢獄徵伐而死無疑蛟龍失水﹐華摛彈鼓之人﹔鳳凰焚巢﹐浪流失業之士

辰生人﹐見辰戌丑未四時﹐荒丘之地﹐納音無水﹐則龍失水無歸。鳳凰乃酉字﹐納音火多﹐則有鳳凰焚巢之禍也太陽損明﹐戊午不禁於水溢﹔太陰薄食﹐己未豈堪於土多

戊午太陽火﹐水多則損明﹐水克火也。己未太陰水﹐土多則薄蝕相克也夫妻反目﹐刃劫臨於日宮﹔父子悖逆﹐劫刃坐於時位

日逢羊刃﹐則夫妻反目。時逢羊刃劫煞﹐則父子悖逆。如更相克﹐尢爲重害。據理而推根苗薄淺﹐則家貲劈若虀粉﹔財庫空虛﹐則衣食輕於繳繒

根苗者﹐如木命人見火多﹐爲火飛煙滅。水命人土多﹐則壅塞不通。金命人水多﹐則金沈水底﹐火命人土多﹐則晦暗不明。土命人火盛﹐則土崩而不能載物。財庫空虛者﹐財庫在空亡是也威而不猛者﹐祿貴有害﹔屈而不伸者﹐造化無情

威而不猛者﹐謂祿馬貴人﹐有空煞空亡之害。屈而不伸者﹐謂煞﹛神﹜四墓﹐伏藏不能伸舒。干支各不相綴也寒冰凍結﹐畢世天涯﹔絕迹滅形﹐終身多疾

寒冰者﹐或壬癸命﹐見子丑亥全者﹐生於冬月﹐乃北方煞﹐凍結凝滯也。絕迹者﹐年衝月破﹐互換空亡﹐羊刃克身﹐命有衝擊之患﹐此二格最不好﹐女多淫亂﹐男多疾病龍蟠泥沙﹐多招危辱﹔鬼投母腹﹐幼必離親

辰生人﹐四柱納音而無水者是也。故龍無水而不能活﹐無變化之意。鬼投母腹﹐年月日時四水﹐而胎無一土者是也劍殞鋒芒﹐勾陳失力﹐源淸流濁﹐天乙星嗔﹐若無救援之神﹐必是摽掠之輩﹐更臨空煞﹐終始窮寒

壬申癸酉﹐見火多必殞。劍鋒勾陳﹐卽戊己也。戊忌甲﹐己忌乙﹐如見木多亦畏之。源淸流濁者﹐水命下見土多也。水輕土重﹐如壬輕戊重﹐癸輕己重﹐水被土濁故也。天乙生嗔者﹐甲寅見丑﹐甲申見未也。此謂之天乙生嗔裸身帶花﹐女播淫奔﹐而男迷酒色

咸池乃桃花煞﹐更在沐浴之地是也飛廉值煞﹐男犯徒流﹐而女落風塵

飛廉﹐正五九酉﹐二六十三七十一卯﹐四八十二午﹐周而復始。見煞更帶之者﹐不宜也。男子見之主犯凶惡﹐女人亦不宜也貲財淺薄﹐而黑煞臨門﹔父母刑傷﹐而梟神入命

逢黑煞﹐乃壬癸二字﹐帶煞是命前五辰爲宅﹐命後五辰爲墓。黑煞不可入墓也。宅墓受煞﹐落梁塵以呻吟。梟神者﹐二重三重倒食是也。若克年於納音重探陰陽並格局﹐等分有象之幽元﹐旁燭無窮之造化。用之則百發百中﹐明之則萬舉萬通。究此精微﹐畱傳後世。畱心博考﹐音旨分明﹐驗往察來﹐賢愚可見

下篇且夫神機妙論﹐默契精微。談元虛以言人物﹐卽本經而照是非。必三元可據﹐四柱堪憑。格淸爲臺閣之臣﹐局妙居鈞衡之任日輪當表﹐毫光豈被猛風吹

戊午爲日輪﹐巳午爲當表。如戊午生於五月﹐又逢巳午日時﹐謂有輝光於天下。如有毫光﹐風吹不得也。人命得之﹐有貴祿則爲文官﹐有吉煞則爲貴神﹐亦有威權聲名人立畫橋﹐沈影不隨流水去

己亥木逢壬寅金﹐又逢丙午﹐或癸亥水﹐爲駕海畫橋﹐此格得之﹐可以言貴也桃花滚浪﹐龍門宜三月之先登﹔桂影橫波﹐鳳闕占季秋之早步

庚申爲桃花﹐生於春月﹐有水多爲奇﹐遇貴神祿馬﹐必龍門之一跳。髙登桂影者﹐辛卯辛酉木人見巳﹛己﹜未﹐卽水多者﹐或丙午癸亥皆是。故八月半以前爲妙﹐已後則福輕也風生粉籟﹐若夏月必是淸閒

太陽盛暑之時﹐能喜風蔭。己巳爲生風﹐逢庚寅﹐更值夏月﹐若遇祿馬貴人﹐則爲極貴大臣﹐旁招賢士。若命宮無祿馬貴人﹐亦是鄕閭顯達之人﹐若生不當時﹐及死絕帶凶煞者﹐爲下賤之人也水結池塘﹐生冬月必然濁溢

冬天丙午丁未天河水﹐生逢庚午辛未﹐土髙有水多﹐又是夜生﹐爲水結池塘﹐有水土之怨﹐人生遇者﹐生必嫉﹝妒﹞﹐殘害宗支﹐爲人沈毒。生春夏乃佳﹐可以滋生潤物﹐又不可水多﹐遇寅卯爲淋漓之患﹐傷義之人文星入於河漢﹐得時者爲仕途淸政之人﹐失時者爲濁世勞力之輩

丁巳乙亥爲文星﹐乙亥生人見丙午丁未﹐遇八月生﹐則眾星明朗﹐謂得時必淸政之人。若生餘月皆是失時。於丙子見丁丑癸亥亦是。要生於秋月﹐無不貴也一聲平地﹐播四海之威名﹔一徳升天﹐淸四方之徳化

一聲平地者﹐言雷也。爲正東艮寅甲卯乙﹐辰巽己﹝巳﹞亥者﹐雷也。獨乙卯眞雷﹐乙屬木﹐木旺卯﹐又卯爲雷。以乙卯生人﹐三四月﹐逢辛未戊申己亥﹐其必播四海之威名。秋季只虛名之兆﹐冬月生人有貴人﹐亦是虛名之兆。一徳升天者﹐言天月二徳遇乙丙丁﹐爲升天。乙丙丁人遇天徳﹐亦爲升天﹐或四月逢辛未戊申己亥者﹐必播四海之名﹐秋季卽虛名之兆。冬月生人有貴人﹐亦是虛名之兆。命值此格者名標萬里﹐徳化四方﹐爲人間享福之人﹐﹡﹡人惜民。心中不藏事﹐無嫉﹝妒﹞﹐與人善處。蓋十二月內﹐皆有天徳升天﹐當詳之帝旺親於帝座﹐生居坎離者﹐參朝謁帝之人

凡人遇坎離﹐上逢旺气﹐臨於帝座﹐同貴人祿馬﹐命上定是參朝大臣。何以知之﹖蓋坎離子午﹐爲陰陽之初﹐陰陽造化﹐子午運用﹐徧歷四時﹐爲萬物之始﹐故爲子爲午﹐爲冬爲夏﹐爲正南北﹐人遇之﹐爲朝而南﹐故聖人端北面南﹐坐子面午﹐是謂明堂也。然子見午爲水火旣濟。惟子午二字欣逢於帝座﹐旺加臨貴祿之神﹐以此爲貴顯之人也。貴人喜﹐則爲臺主談笑。貴人怒﹐則爲宰相紀年。水人遇之﹐得其正者﹐眞不怒而威﹐爲卿相之貴官祿會於官星﹐格在子午者﹐拜書受恩之客

子午﹐是明堂。祿元當卯﹐丁祿在午。六丁生人見壬午﹐六己生人見甲午﹐六癸生人見戊午﹐此爲明堂。上近眞祿星會官﹐更吉神相聚﹐徳合同臨﹐豈不貴哉天澤生逢仲夏﹐用辛亥者﹐入格則徳潤乾坤

天澤﹐天河水也。仲夏﹐五月也。蓋天河之水﹐冬月爲水結道途﹐故傷物﹐無所不折。惟夏月爲天澤﹐丙午丁未人﹐生於五六月﹐逢辛亥者是。辛亥乃天門也。得其全﹐謂之天門降天澤。故有徳潤乾坤。四月逢丙午丁未辛亥尢妙。蓋四月用辛亥爲天徳﹐極好。起例以天徳三壬四辛是也月華生於仲秋﹐用甲辰者﹐入格則光輝天下

月華﹐是己未也。仲秋﹐八月也。見甲辰﹐更當近夜之時。燈火配作金運﹝蓮﹞﹐八月又是金白之時﹐故金運﹝蓮﹞得此時﹐或八月十五日前是也。己未逢甲辰﹐己用甲爲官星﹐甲辰逢己未﹐甲與己合﹐見未貴人﹐二者皆大貴公卿。小者爲監司﹐故謂之光輝天下。八月十五日以後﹐𨿽貴不顯﹐皆時不奇日合辛卯﹐成功烜赫貫山河

日在戊午﹐是生夏逢辛卯。松柏潔苑地﹐輪光穿入枝。是謂日合。辛卯逢巽地巳時﹐必爲山河節度之臣。不全者無貴。下輩之人﹐趕腳之命月時庚寅﹐慈性明靈光世寶

己未生人﹐於八月之時﹐月兔淸潔﹐光射星河﹐遇庚寅之木﹐倒影壓江波﹐故有慈性明靈之寶。中秋尢妙﹐十五以後不佳矣吉逢羊刃﹐身屬武職鎭邊疆﹔吉遇懸鍼﹐掌握兵符威華夏

羊刃逢祿馬生旺之神﹐入格輕淸者﹐必爲武帥之臣。重濁者﹐教習槌棒﹐幹僕之命。五行四柱無气者﹐盲目愚姦之人。懸鍼遇吉﹐貴人祿馬生旺喜神﹐兼格局淸者﹐爲兵權武將之臣﹐濁者教習拳手﹐幹僕之命。凶神犯者﹐必是徒﹝徙﹞流之輩本乎天者﹐觀於賢人之心﹔本乎地者﹐會於眾人之見

本乎天﹐謂天干合起祿馬貴人吉神。入格者﹐進招賢者﹐爲長善遏惡之人。本乎地﹐謂祿馬吉神﹐地支官貴入格者﹐爲鄕閭能幹事務﹐和气之人也廣揚碩徳﹐只緣龍虎會風雲

辰龍﹐寅虎﹐巽風﹐卯云﹐四字全﹐更帶祿馬貴人﹐主慈善心徳﹐與佛同也大闡經綸﹐善爲鬥牛見月露

丑爲斗牛之星﹐如己丑遇己未﹐生於夏末秋初﹐其人大闡經綸﹐掌乾坤於筆下﹐爲國家棟梁之材﹐己丑爲天上眞牛斗之巢。夏末秋初﹐天淸月明。己未丁未爲月露﹐得金爲最貴也格淸失逢於祿馬﹐判爲平作之人﹔局妙陷屈於貴人﹐斷是道途之士

此言人命遇與不遇之說也。或逢祿貴而無格﹐只作富人。無气只尋常人。或入格眞﹐而少祿馬相催﹐亦是平作道途之人三刑逢木墓﹐化爲曲尺之星﹔三奇逢戊辰﹐亦作剪鍼之子

木庫未﹐帶辰戌丑未全﹐爲曲尺之星。加貴人扶﹐必爲大臣。三奇或遇戊辰﹐反爲惡弱之兆。緣辰中有水﹐戊﹝戌﹞中有火﹐水火交馳﹐陶鎔變化。如有三奇到﹐爲剪匠或雕木之人也三奇勿遇﹐文章空負不成名﹔六合正逢﹐家貲實若藏珍寶

進修之士不遇三奇﹐𨿽有文章﹐功名不遂。乙丙丁﹐甲戊庚﹐六奇如遇﹐更得入格﹐功名可望。得天干地支合於日時﹐爲六合﹐必主富足藏珍之命也吉命更逢刑煞﹐無成破敗之徒

入格者﹐反倒煞重﹐流浪之士﹐無成敗害之人正格又值破空﹐斯濫窮途之哭

人命入格﹐反被空亡衝破﹐遇煞逢凶﹐爲窮途哭人﹐無破則一生迍邅五行枯淡﹐而性情卑微﹔四柱秀榮﹐而爲人慷慨

人命生不當時﹐無气死絕﹐祿背馬﹛回﹜﹐貴人空﹝虛﹞﹐謂五行枯淡﹐必爲言不敢言﹐行不敢行﹐立不敢立﹐性情卑小。如四柱有气﹐入格者﹐是星會生旺﹐而爲人慷慨﹐秀榮俊偉才滿三峽﹐文章居詞館之中

三峽﹐水急也。學問淵源﹐才捷如三峽水也。人逢天河大海潤下﹐更逢己亥最榮。蓋水臨官﹐謂之詞館之中也學富三﹝場﹞﹐文星在學堂之上

人能勤學篤志﹐必文章星在學堂。海中金﹐白鑞金﹐劍鋒金﹐遇丁巳時乃是。更加吉星﹐貴人祿馬﹐必主文章命推祿馬﹐格判臺根。發運各得其時﹐審察洞乎消息﹝人命以財官印爲本﹐官乃扶身﹐財爲養命之源。或行運遇之﹐皆爲發達。況印以資身﹐要消詳彊弱﹐爲福爲禍。宜推本主之興衰﹐可以辧貧賤富貴矣﹞爲富爲貴﹐乃上下以咸和。若滯若迍﹐本祿源之相戰﹝如春木﹐夏火﹐秋金﹐冬水﹐得四時之相旺﹐亦得上下咸和﹐可以圖富貴。如木生於秋﹐火生於冬﹐金生於夏﹐水而逢土﹐土又遭木﹐皆爲受制之地﹐安可以求通達哉﹞運籌帷幄﹐必然貴祿兼全﹔掌握藩垣﹐善是煞權同到﹝命有貴人祿馬相生﹐身旺無衝刑破者﹐主運籌於帳眼﹐決勝於千里。煞權者﹐偏官將星羊刃亡神劫煞之類﹐皆主威權之職﹞禪﹝撣﹞腕飛龍之輔﹐攘拳搏虎之能﹐風光顯赫於鄕閭﹐聲價主持於帝座。解使戎夷率服﹐能令艸莽歸降。文章茂拔萃之才﹐談論吐珠璣之賦。富饒鄕郡﹐徳潤方隅。可謂一人有慶﹐兆民賴之。是以聯珠附馬﹐石崇排金闥之筵

聯珠者﹐根枝不斷。附祿馬者﹐乃大富﹐如石崇。有奇異之寶互換逢方﹐武帝送窮船之日

互換﹐交遇天地之間﹐有財者大富。但心不足﹐必效武帝﹐爲天子送窮船也水人火局﹐當招六路之財

如水人﹐居寅午戌火局者﹐必招陸路之財。如作商旅﹐財上見才﹐必因傷而成。財逢空﹐必因髙而敗財。餘仿此推之甲人巳午﹐必達鈞衡之任

甲見己﹐爲大財合﹐更帶馬官星﹐其人必達仕途也。餘仿此陰陽未兆﹐一气化生。著三才﹐徧歷於四時﹐播四象﹐化根於萬命。分別貴賤﹐使學者無不精明。撰述眞機﹐令智士可以易見﹐用貽後代﹐愼勿輕傳﹐𨿽顯諸仁﹐宜藏諸用也

