百千印陀羅尼經一卷

大乘單譯經百千印陀羅尼經一卷唐於闐國三藏實叉難陀譯

百千印陀羅尼經

如是我聞。一時佛在王捨城耆闍崛山。與大比丘眾及大菩薩眾俱。爾時世尊告諸比丘。有陀羅尼名百千印。汝等應當受持。所謂歸命面貌廣大頂出眞金光明幢如來。歸命釋迦牟尼如來應正等覺。卽說根本陀羅尼曰。

怛侄他唵﹝一﹞部地部地部地部地﹝二﹞薩婆怛他揭多衢折囉﹝三﹞馱囉馱囉﹝四﹞訶囉訶囉﹝五﹞跋訶囉跋訶囉﹝六﹞摩訶菩提質多﹝七﹞炷魯炷魯﹝八﹞設多囉濕彌珊招地羝﹝九﹞薩婆怛他揭多遏地使咃那阿毗色羝﹝十﹞衢儜衢那跋羝﹝十一﹞部陀衢那阿婆婆﹝上聲﹞西﹝十二﹞弭禮弭禮﹝十三﹞伽伽﹝上聲﹞那怛犁薩婆怛他揭多阿地史恥羝納婆娑怛犁﹝十四﹞閃麼閃麼跋閃麼跋閃麼﹝十五﹞薩婆播波跋閃麼寧﹝十六﹞薩婆播波毗戍燒達寧﹝十七﹞虎盧虎盧﹝十八﹞菩提末伽三缽囉瑟恥羝﹝十九﹞薩婆怛他揭多缽囉羝瑟恥多戍遞娑婆訶

此是根本陀羅尼。

唵﹝一﹞薩婆怛他揭多毗婆枳羝﹝二﹞社耶社耶娑婆訶

此是陀羅尼心咒。

唵﹝一﹞虎嚧虎嚧社耶目佉娑婆訶

此是隨心咒。

若有比丘比丘尼優婆塞優婆夷。及余淨信善男子善女人等。能造一塔書寫此百千印陀羅尼置其中者。造此一塔所得功徳。如造百千塔功徳無異。佛說此經已。彼諸比丘及菩薩眾。天人阿修羅等。聞佛所說皆大歡喜信受奉行。

