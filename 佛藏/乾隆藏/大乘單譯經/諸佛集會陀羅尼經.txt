諸佛集會陀羅尼經一卷

大乘單譯經諸佛集會陀羅尼經一卷唐三藏法師提云般若等奉制譯

諸佛集會陀羅尼經﹝與趙宋施護所出息出中天經同﹞

如是我聞。一時佛在恆伽河邊。護世四天王之所圍繞。爾時世尊告毗沙門等四天王言。汝等當知一切眾生。若男若女若長若幼。皆爲四種大怖所纏。謂生老病死。然於其中死怖一種最難除遣。我今爲汝說除遣法。

爾時四天王卽從座起。合掌恭敬白佛言。世尊我等今者獲大善利。得值如來攝受世間施其命故。

爾時世尊從座而起。面於東方彈指唱言。彼方所有諸佛如來應正等覺。莫不皆爲一切眾生。而成阿耨多羅三藐三菩提。諸佛當知我今爲欲哀湣救護諸眾生故。轉先未轉第二法輪。當令眾生色力壽命皆悉增長。永復無有非時夭橫。惟願諸佛來此會中。爲護眾生共以威神除其橫苦。南西北方四維上下皆亦如是。是時如來以佛眼觀十方世界。一一世界皆有諸佛。側塞充滿猶如稻麻。悉來此會而爲等侶。然見十方一切世界。一一方處諸佛世尊亦皆徧滿分明顯現。如是一切諸佛如來。俱時發聲而說咒曰。

折禮﹝句一﹞折羅折禮﹝句二﹞毗那﹝去借音卽此字之上聲下有字傍注上字皆仿此﹞徵﹝珍裏反句三﹞莎﹝蘇括反﹞悉底﹝都以反下同﹞雞﹝句四﹞斫迦爛揭時﹝句五﹞缽羅捨漫都﹝句六﹞薩婆嚕﹝依魯字本音而轉舌呼之其下口邊作犁羅麗皆仿此﹞伽﹝句七﹞阿那﹝上﹞﹝齒

來﹞﹝卓諧反句八﹞俱那﹝上﹞﹝齒

來﹞﹝句九﹞摩訶捺﹝齒

來﹞﹝句十﹞折﹝口

犁﹞折﹝口

犁﹞﹝句十一﹞醯﹝呼計反下同﹞摩具﹝口

梨﹞﹝句十二﹞醯摩儞產﹝去﹞地﹝句十三﹞醯摩室尼﹝句十四﹞吉囉﹝上﹞陛﹝句十五﹞吉囉﹝上﹞鞞﹝句十六﹞醯﹝引聲﹞俱囉﹝上﹞﹝口

犁﹞﹝句十七﹞俱囉﹝上﹞﹝口

犁﹞﹝句十八﹞俱末底﹝句十九﹞毗奢麼﹝謀跛反﹞泥﹝句二十﹞戍暑﹝輸矩反﹞毗﹝上﹞婆﹝句二十一﹞阿折禮毗折禮﹝句二十二﹞摩毗﹝上﹞濫婆﹝句二十三﹞呼﹝去﹞牟呼﹝去﹞牟﹝句二十四﹞

爾時十方諸佛。一一皆有金剛密迹王親近圍繞。此無量金剛王眾。復共同聲而說咒曰。

斂﹝呼濫反引聲句一﹞斂﹝句二﹞室勢﹝句三﹞颯婆﹝去﹞訶﹝句四﹞

爾時毗沙門天王白佛言世尊。我今亦爲擁護眾生說陀羅尼。令其無有非時夭橫。惟願如來垂哀與力。卽說咒曰。

稅低﹝句一﹞稅怛犁﹝句二﹞履梨﹝句三﹞

爾時毗盧勒叉天王亦作是言。我今爲欲護諸眾生說陀羅尼。卽說咒曰。

摩蹬耆﹝瞿雞反句一﹞摩蹬耆﹝只裏反﹞尼﹝儞咨反句二﹞暑﹝輸矩反下同﹞摩暑母﹝句三﹞

爾時提頭賴吒天王。亦爲擁護諸眾生故而說咒曰。

折囇折囇颯婆﹝去﹞訶

爾時毗樓博叉天王亦說咒曰。

跋淩﹝去﹞婆﹝上﹞婆

爾時世尊告四天王言諸天等此陀羅尼。從於一切諸佛所生。一切諸佛共所知見。若善男子善女人。乃至有能一日之中讀一徧者。是人終不墮於惡趣。當於是人起大師想。若有人爲欲利益一切眾生。於日日中讀誦斯咒。能令眾生壽命增長。亦令其人災橫怖畏皆得消除。無諸惡相及眾疾苦。水不能漂火不能燒。刀不能傷毒不能害。若在在處處有能讀誦此陀羅尼。當知此處則爲十方一切諸佛常所護念。若人自書若教人書。其人則爲承事供養一切諸佛。何以故。若於眾生能作饒益。則爲供養一切佛故。若有專欲擁護其身。當書此咒佩著身上。若所在之處有深信法善男子善女人等。或遇災難欲令除滅。疾應如法受持此咒。持咒法著。先當簡擇淸淨之處。以栴檀末而塗其地。成一方壇縱廣七肘。其人應從月初八日。香湯洗浴著新淨衣受八戒齋。惟食粳米石蜜牛乳。取黑沈香及龍腦香。共滿一兩置於壇上。又取白檀香或沆水香。或龍腦香或復丁香迦矩羅香。而置於壇。其人誦此陀羅尼咒。咒此諸香。於日日中皆七七徧滿於七日。至十五日一日不食其日中時。以郁金香於其壇上作二十一小壇。其一處中名如來壇。餘二十壇名金剛王壇。又於壇外作四小壇。名四天王壇復取麝香龍腦白檀郁金之香及紫檀末。於如來壇若散若塗而爲供養。自余諸壇隨取一香而供養之。又取乳酪酥及沙糖。如其次第以新瓶四口。各別盛之置四天王壇上。又以淨水著於瓶內。采十二種果樹之花而置其中。又以香油然十支燈置如來壇。爲欲供養十方佛故。自余諸壇各然一支。於前所咒諸香之內。取龍腦及沈水。於如來壇而燒供養。其餘壇上然自餘香。將然香時其如來壇及余壇香。復應各別誦此神咒而以咒之。若有眾生得聞此香。非時夭橫靡不除滅。先所咒香並燒盡已。然後收彼四天王食散於淨處。

佛說此經已。四大天王及一切世間天人阿修羅乾闥婆等。歡喜奉行。

