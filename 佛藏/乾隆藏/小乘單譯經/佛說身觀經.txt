佛說身觀經一卷

小乘單譯經佛說身觀經一卷西晉三藏法師竺法護譯

佛說身觀經

聞如是。一時佛在捨衛國祇樹給孤獨園。是時佛告諸比丘。是身有肌膚髓血肉。含滿屎溺。自視身見何等好。常有九孔惡病。常不淨常流。可足慚。常與冤家合。爲至老死。亦與病俱。何以不惡。身會當墮。會當敗以棄屍地中不復用。爲狐狼所啖。何以見是不慚。誰說貪淫。如佛言。少可多罪。自心觀是。如屠桿屠機爲骨聚。如然熾火。如毒藥痛爲旋。癡人喜爲喜不自知。何以不畏羅网。貪淫爲癡。財錢谷金銀牛馬奴婢。人爲命故求。命在呼吸。本命亦自少極壽百餘歲。亦苦合會。觀是誰爲可者。如時過去。便命稍少。命日俱盡。如疾河水。如日月盡。命疾是過去。人命去不復還。如是爲不可得。人死時命去。設使若干財。索天下奇物。亦一切有。死時對來亦不樂。亦不可厭。亦不可樂。亦不可自樂無餘。但可自作善。所自作善。所應自然。若以知會當死。當有何等樂。人可墮貪淫。設使久壽。設使亡去會當死。何以意愛俱樂。何以故。不念自靜。極意受悅。兒已死啼哭。不過十日。過十日已後。便稍忘之。愛兒婦亦爾。爲家室親屬知識亦爾。以勤苦治生致財物。自愛身命綺好。人死時皆棄所有。身僵在地。下入於土。但爲陰去生隨行受形人。譬如樹果實已見。如是爲有人意墮有中。天下一切果物。一人得不自足。若得一分。當那得自厭。無有數三十五樂自樂徧之當爲有何等益。人已逢苦索受罪人意爲是所好。謂有所益不欲受靜索爲毒。﹝虫

兀﹞自身如少多亦爾。如多少亦爾。如病爲大小亦苦。譬如骨無有肉。狗得咬之不厭。如是欲狗習。是亦難得。已得當多畏之。是習所不久。人亦墮惡。如人見夢。已寤不復得。貪淫亦如是。劇夢如夢爲有樂。如黑﹝虫

兀﹞如鉤餌肉。如樹果實。實少味多。亡爲增結。爲惡作本。道家常不用。是人在天上捨樂。亦天上色樹。亦在端正好苑園。亦得天上玉女。已得天人。不厭天上五樂。今當那得厭天下樂耶。爲取二百日骨。骨百二十段爲筋纏。爲九孔常漏。爲六十三種。爲百病極。爲肉血和。爲生革肌。爲中寒熱風。爲屎溺爲千虫。皆從身起。中亦有千孔。亦有劇爲親已壞他爲。從是不淨出。從鼻中涕出。從口﹝泳﹣永﹢羨﹞唾出。從腋下汗流出。從下孔處屎溺出。如是皆從身出。劇塳間死人。誠可惡劇捨後可惡處。身所有不淨如是爲不淨種爲從是本來如金塗餘物爲衣故香粉脂澤赤絮紺黛。爲癡人見是爲是意亂。如畫瓶赤如坑覆艸。人所抱愛後會悔。比丘聞經跪拜受。道教如是。

