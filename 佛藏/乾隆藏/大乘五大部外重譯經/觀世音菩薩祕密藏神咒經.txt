觀世音菩薩祕密藏神咒經一卷

大乘五大部外重譯經觀世音菩薩祕密藏神咒經一卷唐於闐三藏實叉難陀譯

觀世音菩薩祕密藏神咒經祕密藏神咒除破一切惡業陀羅尼品第一

如是我聞。一時佛在伽栗斯山。與大菩薩眾俱。爾時觀世音菩薩摩訶薩。卽從座起整衣服。胡跪合掌白佛言。世尊我有大陀羅尼法。名摩訶波頭摩栴檀摩尼心輪。能於一切事所求皆得成就。若如來大慈悲許我說者。我當承佛神力。爲饒益一切眾生故說。所以者何。世尊此陀羅尼。有大神力猶如摩尼寶。亦如如意樹能滿一切願。爾時世尊贊觀世音菩薩言。善哉善哉汝已慈悲故。爲眾生能如是問。聽汝無障礙。說此陀羅尼。觀世音菩薩旣蒙聽許。卽起合掌作禮還本坐處。諦觀眾會具大慈悲。卽說咒曰。

那﹝上﹞謨曷囉﹝二合﹞怛那﹝二合﹞怛囉﹝二合﹞夜耶﹝一﹞那謨阿唎耶﹝二﹞婆路咭帝攝伐﹝二合﹞囉耶﹝三﹞菩提薩埵跛耶﹝四﹞摩訶薩埵跛耶﹝五﹞摩訶迦盧尼迦耶﹝六﹞怛侄他﹝七﹞唵﹝八﹞斫迦羅伐底栴檀摩尼﹝九﹞摩訶缽頭迷﹝十﹞嚧嚧底瑟吒﹝十一﹞遮伐囉阿曷囉﹝二合十二﹞捨鳴吽泮莎婆﹝二合﹞呵﹝十三﹞

已上是身咒。

唵﹝一﹞缽頭迷﹝二﹞栴檀摩尼﹝三﹞摩訶遮伐囉吽﹝引四﹞

已上是心咒。

唵﹝一﹞伐囉﹝二合﹞哆﹝二﹞缽頭迷﹝三﹞吽﹝引四﹞

爾時觀世音菩薩。說此如意輪陀羅尼已。大地六種震動。天龍夜叉乾闥婆阿修羅迦樓羅緊那羅摩睺羅伽等宮殿悉皆震動。魔王及諸魔眾生大驚怖。魔王宮殿皆悉火起。自余種類夜叉惡鬼。並皆惶懼僕面倒地。一切地獄門開。罪人解脫受天勝樂。爾時天雨寶華及種種寶莊嚴具。諸天音樂在虛空中。出種種聲供養如來。爾時世尊以梵音聲。說偈贊觀世音菩薩摩訶薩言。

善哉善哉

汝善男子

湣念眾生

說陀羅尼

能令眾生

得大勝益

爾時世尊復告觀世音菩薩言。善男子能爲諸眾生故。說此大神通王陀羅尼法。時觀世音菩薩白佛言。若有善男子善女人比丘比丘尼優婆塞優婆夷童男童女。於此生中欲求現報。當於晝夜一心精勤。不忘此陀羅尼者。亦不簡擇時日淨與不淨。若誦得已卽有成驗。凡所求事當誦一百八徧。卽百千事成。更無別有神咒及此如意輪王陀羅尼者。所以者何。過去現在惡業重障悉能破壞。若能誦此陀羅尼。應墮阿鼻地獄卽得解脫。五逆等罪亦悉滅除。何況其餘惡業。及諸厄難一切疾病。若熱病一日二日三日四日。若晝若夜若風黃痰癊等病。誦此咒者悉得除愈。若被蠱毒厭禱丁瘡。疥癩瘑癢風狂頭痛。及耳鼻唇舌牙齒咽喉。口面頭腦胸脇心腹。腰背腳手頭足等痛悉得除差。但是身中有病皆悉治之。若夜叉羅剎毗那夜迦。惡魔鬼神悉不能害。亦不畏刀兵水火惡風雨雹怨家劫盜惡王惡賊。終不能害亦不橫死。及諸惡夢蚖蛇蝮蠍。守宮百足蜘蛛諸惡。毒獸師子虎狼悉不能害。兵鬥戰陣皆得勝利。若有官事諍訟皆得和解。若誦此陀羅尼一徧。如上等事悉得遂意。若日日誦此陀羅尼一百八徧。見觀世音菩薩告言。汝善男子等勿怖。欲求何願一切施汝。阿彌陀佛自現其身。見極樂世界莊嚴之事如經中說。亦見極樂世界諸菩薩眾。亦見十方一切諸佛。亦見觀世音菩薩所居住處補怛羅山。卽得自身淸淨。常爲諸王公卿宰相恭敬供養眾人愛敬。所生之處不處母胎。生蓮花上微妙莊嚴。在所生處常得宿命。始從今日乃至成佛。終不墮惡道常生佛前。祕密藏一切愛樂法品第二

爾時觀世音菩薩憐湣眾生。復說祕密如意心輪陀羅尼。但有所須皆悉自來財有二種。一者世間財。二者出世間財。世間財者金銀等寶。出世財者福徳智慧具二莊嚴。身心悅預眾人愛敬。能救一切眾生苦。慈心增長能與智者。樂具資生利益能加勢力。惟此祕密藏境界。不得向餘人說。若欲得此如意輪陀羅尼我最勝驗者。至心一切時一切處。淨與不淨常應誦持。一無過咎所誦課充。復應稱觀世音菩薩名。及如意輪陀羅尼。並稱彼人名字。或時思念。若王王子妃後公主婆羅門剎利毗捨首陀。若男若女童男童女種種外道。但欲親覲者應稱彼名。每至五更使得課充。若求最勝驗者。或親覲國王於七日中。每至五更誦一千八徧卽得相見。若欲見妃後應誦九百徧。若欲見王子誦八百徧。若欲見宮人誦七百徧。若欲見公主誦六百徧。若親覲婆羅門誦五百徧。若親覲剎利誦四百徧。毗捨誦三百徧。比丘比丘尼一百徧。優婆塞優婆夷九十徧。童男童女六十徧。此名親近課法。能成辦一切事。財物奴馬一切樂具有所愛樂者。或在遠處意所求之如風疾至。凡欲爲事但得課充其事卽成。若欲見觀世音菩薩。誦一千八徧。卽見其眞身一切成滿。若欲見金剛應誦一萬徧。卽現其前憐念其人如父愛子。心所願事悉能與之。若欲見諸佛及諸大眾。誦一萬三千徧卽見。若七日七夜相續誦。凡所持咒神皆悉現前。各各自將已咒功能。施與其人常隨擁護。第七日三千大千世界主。及天帝釋。與諸眷屬俱來皆與其願。能依如前所說誦課法者。所求之願皆得滿足。觀世音陀羅尼和阿伽陀藥法令人愛樂品第三

觀世音菩薩復爲憐湣眾生故。說愛樂藥法。令人見者生歡喜心。和合旣了身上帶行。最勝成就一切皆得遂意。

牛黃﹑白檀﹑郁金香﹑龍腦香﹑射香﹑豆穀子﹑丁香﹑迦俱羅﹑蓮華﹑靑蓮華﹑金薄各等分。白蜜與藥亦等分搗和。誦前咒一千八徧。用香或燻身燻衣。或塗眼胞上或點額塗身之時。若王及夫人太子。百官宮人男子女人等愛樂。欽玆道法發菩提心。身力財物皆悉不惜並能施之爲其給使說不可盡。猶如日月一切悉欲樂見。諸事皆能成辦。若人帶持此藥罪障消滅。一切厄難皆得解脫。若王勢力彊奪。水漂火燒種種刀杖諸毒。系縛煩惱皆得解脫。惟須至心。然此藥不得輒內口中毒故。觀世音如意輪含藥品第四

觀世音菩薩憐湣眾生。復說口含樂令一切愛樂。

龍腦香射香郁金香細搗和牛黃。以上三咒各誦一千八徧。以淨水和之。作丸如梧桐子大。復誦三咒各一百八徧。陰漧莫令風日到。是一一丸各誦前三咒各七徧。卽著一丸內口中。若王輔相大眾等類。共一人語時卽生恭敬。財寶不惜。但所須者一切人皆與之。凡所說言一切信受。有所願處並悉克從。著藥口中時常須誦咒。觀世音菩薩卽與其願。應以觀世音菩薩像前。香水作方壇縱廣四肘。用種種花置壇中。艸木花但求可得者。燒白檀香取前丸藥著壇中。豎四幢張白幔蓋壇上懸四白幡。供養觀世音菩薩。然後誦心咒心中心咒各誦一百八徧。誦身咒一百八徧然白栴檀香散花。爾時求願一切皆獲。取壇中藥帶。所向之處欲求皆得。有所言說亦悉信受。一切事皆得成就除不至心。觀世音心輪眼藥品第五

時觀世音菩薩憐湣眾生故。說眼藥法。令一切人見皆生愛樂歡喜。

慢室迦拘豎﹑紅蓮花﹑靑蓮花﹑海水末或烏賊魚末﹑牛黃﹑郁金香﹑漢郁金﹑畢撥﹑胡椒﹑漧薑並等分搗細篩訖。前藥有一兩。卽著射香龍腦香半兩細研。觀世音像前和合。其前三咒各誦一千八徧。於一切眾生邊皆起慈悲心。著此藥置觀世音菩薩足下。然後觸著。卽得用銅筋點藥著眼頭。

治眼頭一切病。翳障白暈流淚赤膜淸盲頭痛。每日一度著此藥置眼中。一切眼病皆得除差。二日著治身中一切病。三日著治八十四種癇。四日著內外一切障不能障。五日著一切怨賊兵甲鬥戰皆得勝利。六日著一切惡業煩惱。四重五逆惡夢蠱道。悉能破壞終不墮三惡道七日著國王宰相一切大眾。皆隨順恭敬信受愛樂。二七日著得大自在。三七日著則與國王宰相得相親覲。四七日著所有夜叉並諸眷屬爲其給使。五七日著阿修羅諸龍夜叉羅剎皆爲給使。六七日著有大力。飛空羅剎厭魅蠱道。乃至成佛常隨衛護。七七日著摩訶迦羅神乃至八部神。皆來隨從爲其給使。八七日著眾人不見。九七日著悉見一切伏藏十七日著阿修羅宮門自然開辟。宮中所有悉見出入無礙。十一七日著所有一切諸藥。猶如火狀對治悉皆現前。若求長命及大力者卽得。十二七日著眾山開辟。寶物出現隨意取用。十三七日著龍宮自然開辟寶物出現。隨所見者皆無障礙。十四七日著欲界諸天宮殿無不開者皆悉得見。十五七日著夜黑闇中猶如白日。十六七日著地下金地金剛地水輪風輪空輪悉見。十七七日著四天下所有地獄中眾生悉見。已得見彼力故諸受苦眾生皆得解脫。十八七日著其人徳力如日。十九七日著見金剛眞身諸願皆滿。二十七日著見大慈悲觀世音一切願皆得滿足。二十一七日著飛騰虛空。見色界諸天宮殿皆悉開辟。復見十方諸佛菩薩及佛淨國。若一年著得五種淨眼。若能修此法者應當深信此教。憐湣眾生不得生疑。法則難成如上所說。火唵陀羅尼藥品第六

觀世音菩薩憐湣眾生故。說火唵吉祥法。能成一切事。能破一切煩惱罪障惡業。若有怨敵皆悉降伏。微建毗那夜迦嗔心卽自歇息不復爲害。眾人咸生愛敬。穿地作鑪辟方一肘。摩梨枝摩練遮白芥子酪蜜酥等分和合。沈檀香木柴各長十二指橫量指。截之著鑪中燒。以手抄取少許藥。咒一徧放火中燒。如是滿一千八徧。能破一切業障壽命長二百二十歲。相續七日能作唵法。壽命一千歲身卽淸淨。能二七日作法。國王太子輔相凡庶歸心恭敬三七日作法三十三天及諸眷屬。並日月四天王天。與其眷屬悉來爲作衛護。勒叉金剛與大效驗。觀世音菩薩滿其大願若國土少雨。白芥子及酥以次咒之三日。火中燒卽降雨。雨多不止取此鑪中灰咒一百八徧。向四方上散雨卽止若惡雹下暴風卒起。還用此灰咒一百八徧。向有云處遙散卽止若常誦此咒力如那羅延。捨此身已卽生極樂世界。在所生處常得宿命乃至成佛。

爾時觀世音菩薩白佛言。世尊此栴檀心輪陀羅尼如我所說。若比丘比丘尼優婆塞優婆夷若男若女受持者。必得成就勿懷疑。心所憶念一切事皆得。惟須深信不得生疑。爾時佛贊觀世音菩薩言。善哉善哉大慈悲觀世音菩薩摩訶薩。乃能說此微妙如意輪陀羅尼法。現閻浮提利樂諸眾生等。若發心口誦卽得效驗。𨿽然汝依我教與諸眾生。數數勤加策勵示誨。使得效驗爲現其身。莫違我語我當隨喜。

爾時觀世音菩薩白佛言世尊。我於無量劫來以慈悲心受寄眾生常作擁護與其效驗。佛自證知爲眾生故。說此如意輪陀羅尼。若有受持常自作課誦者諸願皆得。我承佛力如是救苦眾生。爾時觀世音菩薩摩訶薩。說此如意輪陀羅尼經已。一切大眾皆大歡喜信受奉行。火唵吉祥陀羅尼

那謨阿囉那多囉夜耶那謨彌陀婆耶怛他揭多耶那謨曷耶跋嚧枳帝攝政囉耶菩提薩多縛耶摩訶薩埵耶摩訶伽嚧尼伽耶怛侄他唵

阿慕佉阿波利帝喝多吽吽破吒薩婆訶

