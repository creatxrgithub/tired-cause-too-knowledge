七俱胝佛母所說準提陀羅尼經一卷

大乘五大部外重譯經七俱胝佛母所說準提陀羅尼經一卷唐特進試鴻臚卿三藏沙門大廣智不空奉詔譯

七俱胝佛母所說準提陀羅尼經

如是我聞﹕一時﹐薄伽梵在名稱大城逝多林給孤獨園﹐與大苾芻眾並諸菩薩﹐及諸天龍八部前後圍繞﹐湣念未來薄福惡業眾生﹐卽入準提三摩地﹐說過去七俱胝佛所說陀羅尼曰﹕

「曩莫颯多﹝引﹞南﹝引﹞三藐三沒馱﹝引﹞俱﹝引﹞胝南﹝引﹞怛你也﹝二合﹞佗﹝引﹞唵者禮主禮準泥娑嚩﹝引二合﹞賀﹝引﹞

「若有修眞言之行出家﹑在家菩薩﹐誦持此陀羅尼滿九十萬徧﹐無量劫造十惡﹑四重﹑五無間罪悉皆消滅﹐所生之處常遇諸佛菩薩﹐丰饒財寶﹐常得出家。若是在家菩薩﹐修持戒行堅固不退﹐誦此陀羅尼常生天趣﹐或於人間常作國王﹐不墮惡趣親近賢聖﹐諸天愛敬擁護加持﹐若營世務無諸災橫﹐儀容端正﹐言音威肅﹐心無憂惱。若出家菩薩具諸禁戒﹐三時念誦依教修行﹐現生所求出世間悉地定慧現前﹐證地波羅蜜﹐圓滿疾證無上正等菩提。

「若誦滿一萬徧﹐卽於夢中見佛菩薩﹐卽吐黑物。其人若罪尢重﹐誦二萬徧﹐卽夢見諸天室寺捨﹐或登髙山﹐或見上樹﹐或於大池中澡浴﹐或見騰空﹐或見與諸天女娛樂﹐或見說法﹐或見拔髮剃髮﹐或食酪飯飲白甘露﹐或渡大海江河﹐或升師子座﹐或見菩提樹﹐或乘船﹐或見沙門﹐或見居士以白衣﹑黃衣覆頭﹐或見日月﹐或見童男﹑童女﹐或上有乳果樹﹐或見黑丈夫口中吐火焰﹐共彼鬥得勝﹐或見惡馬﹑水牛欲來抵觸﹐持誦者或打或叱怖走而去﹐或食乳粥酪飯﹐或見蘇摩那華﹐或見國王。若不見如是境界者﹐當知此人前世造五無間罪﹐應更誦滿七十萬徧﹐卽見如上境界﹐應知罪滅。卽成先行﹐然後依法畫本像﹐或三時﹐或四時﹐或六時﹐依法供養求世間﹑出世間悉地﹐乃至無上菩提皆悉獲得。

「若有修持此陀羅尼﹐當知未來成就處所﹑有難無難﹑悉地遲疾﹐應於一淨室﹐以瞿摩夷塗一小壇﹐隨力供養。以結界眞言結十方界﹐以香水一瓶置在壇中。一念誦﹐其瓶動轉﹐當知所爲所求事成就﹔若不動轉﹐其事不成。

「又法取一瓦碗﹐以香塗置於壇中﹐專心念誦。碗若轉動﹐事卽成就﹔若不動﹐事卽不成。

「又法欲知未來之事﹐先塗一小壇。令一具相福徳童子﹐澡浴淸潔著新淨衣服﹐以七俱胝眞言﹐加持香塗童子手﹔又加持華七徧﹐置童子手中﹐令童子掩面立於壇中。又取別華誦眞言﹐加持一徧﹐一打童子手背﹐乃至二十一枚﹐卽問童子善惡之事﹐童子皆說。

「又法取一明鏡置於壇中﹐先誦眞言加持華一百八徧已﹐然後又誦眞言﹐一徧一擲打鏡面﹐於鏡面上卽有文字現﹐說善惡事。

「又法欲知事善不善﹑成就不成就﹐取蘇摩那華香油﹐誦眞言加持一百八徧﹐塗右手大母指面﹐誦眞言聲不斷絕﹐令童子觀指上﹐現諸佛﹑菩薩形像﹐或現文字具說善惡。

「又法若人患鬼魅病﹐取楊柳枝或茅艸﹐誦眞言拂患者身﹐卽得除愈。

「又法若患重病者﹐誦眞言一百八徧﹐稱彼人名﹐以牛乳護摩﹐卽差。

「又法若孩子夜啼﹐令童女右搓綫﹐誦眞言加持﹐結二十一結系於頸下﹐孩子卽不夜啼。

「又法先加持白芥子一百八徧﹐然後取芥子﹐誦眞言一徧一擲打彼鬼魅者﹐滿二十一徧﹐其鬼魅馳走﹐病者除愈。

「又法若有患鬼﹐以瞿摩夷塗一小壇﹐以麩炭畫地作鬼魅形﹐誦眞言以石橊等鞭之﹐彼鬼啼泣馳走而去。

「又法若人被鬼魅所著﹐或復病者﹐身在遠處不能自來﹐或念誦人又不往彼﹐取楊柳枝﹑或桃枝﹑或華﹐加持一百八徧﹐使人將往病人所﹐以枝拂病人﹐或以華使病人嗅﹐或以華打病人﹐是魅卽去﹐病者除差。

「又法若被蛇所嚙﹐或拏吉女鬼所持﹐旋繞病人誦眞言﹐其病卽愈。

「又法若人患癰腫等及諸毒虫所嚙﹐取檀香汁和土爲埿﹐誦眞言七徧﹐塗瘡上卽愈。

「又法若在路行﹐誦此眞言﹐不被賊劫傷損﹐亦離諸惡禽獸等難。

「又法若斗諍言訟論理﹐及談論求勝者﹐誦此眞言彊勝。

「又法若於江河中行﹐誦此眞言﹐不被漂溺及水中惡龍﹑摩竭黿鼉等傷害。

「又法若被囚禁系閉者﹐誦此陀羅尼﹐速得解脫。

「又法國中有疫病﹐十夜以油麻﹑粳米和酥蜜作護摩﹐卽得災滅﹐國土安寧。

「又法若求丰饒財寶者﹐每日以種種食護摩﹐得財寶丰饒。

「又法欲令人敬愛歡喜者﹐眞言句中稱彼人名﹐卽得歡喜順伏。

「又法若無衣者﹐念誦卽得衣。

「又法意中所求﹐念誦皆得如意。

「又法若人身體肢節痛﹐加持手二十一徧﹐摩觸痛處﹐卽差。

「又法若患瘧及頭痛﹐以加持手二十一徧﹐摩觸﹐亦得除差。

「又法塗一小壇﹐取一銅碗盛滿淨灰﹐令童子兩手按灰碗上﹐持誦者應誦眞言﹐本尊使者入童子身﹐其碗卽轉卽下語童子﹐日自結三部三昧耶印﹐誦三部眞言﹐卽取滑石過與童子﹐童子卽於地上書過去未來事吉凶善惡﹐及失脫經論﹑廢忘難義眞言印﹐卽得知解。

「又法兩軍相敵﹐於樺皮上書此陀羅尼﹐懸於竹竿上令人手把﹐誦眞言﹐彼敵卽破。

「又法若女人無男女﹐以牛黃於樺皮上﹐書此眞言令帶﹐不久當有男女。

「又法或有女人夫不重﹐取一新瓶滿盛水﹐於瓶中著七寶及諸靈藥﹑五穀﹑白芥子﹐以繒帛系瓶項﹐以眞言加持一百八徧﹐令女人結根本印安頂上﹐以水灌頂﹐卽得寵愛敬重﹐非但敬重亦得有子息﹐在胎牢固。

「又法行者每念誦時﹐結大印誦眞言﹐印塔滿六十萬徧﹐所求之事卽得滿足﹐觀自在菩薩﹑金剛手菩薩﹑多羅菩薩卽爲現身﹐所求如意﹐或作阿蘇羅宮中王﹐或得菩薩地﹐或得長年藥﹐或得敬愛法成就。

「又法於菩提道場﹐於大制底前﹐誦此陀羅尼﹐得見聖僧共語與悉地成就﹐得共彼同行﹐卽共同彼聖僧。

「又法於髙山頂上念誦一俱胝徧﹐金剛手菩薩將此人領五百六十人﹐同共阿蘇羅宮﹐壽命一劫﹐得見彌勒菩薩聽聞正法﹐聞法已﹐獲菩薩地﹐得不退轉。

「又法上毗補羅山﹝云但有髙山亦得﹞有舍利塔像前念誦﹐隨力以香華供養﹐乞食以支身命﹐從月一日至十五日﹐誦陀羅尼滿三十萬徧﹐取其滿日一日一夜不食﹐倍加供養﹐至後夜卽見金剛手菩薩﹐將行人往自宮中﹐爲行者則示阿蘇羅窟門﹐入窟中得天妙甘露﹐壽齊日月。

「又法於三道寶階從天下處寶塔﹐行者乞食﹐旋繞誦俱胝徧﹐卽見無能勝菩薩﹐與願爲說妙法﹐示無上菩提道。或見訶利底母﹐將此人入自宮中﹐與長年藥﹐還童年少﹐端正可喜﹐獲得伏藏﹐大人許可﹐應廣利益三寶﹐得一切菩薩安慰示其正道﹐乃至菩提道場。

「又法若人無宿善根﹐無菩提種﹐不修菩提行﹐才誦一徧則生菩提法芽﹐何況常能念誦受持﹗」七俱胝準提陀羅尼念誦儀軌

若有修習此陀羅尼求成就者﹐先須澡浴﹐應著淨衣﹐嚴飾道場﹐安置本尊隨力所辦。其道場法﹐應擇勝地作四肘壇﹐掘深三肘﹐除去瓦礫﹑惡土﹑發毛及骨﹑灰炭﹑虫蟻等﹐以好淨土塡滿築平﹐掘無惡土卽取舊土塡。土若有勝﹐當知其地是大吉祥﹐速疾成就。取未墮地瞿摩夷﹐以香水和沙好土爲泥﹐誦無能勝菩薩眞言﹐加持二十一徧﹐然後埿壇。埿已﹐復取五淨相和﹝五淨者﹐瞿摩夷汁﹑牛尿﹑酪﹑乳﹑酥﹞﹐以無能勝菩薩眞言加持一百八徧﹐右旋徧塗其壇。若於山石上建立﹐或在樓閣﹐或居船上﹐一切賢聖得道處﹐但以五淨塗拭。面向東坐﹐結無能勝印按地﹐誦眞言七徧加持壇中心。又取諸藥﹑七寶並五穀各少分﹐掘中心深一肘﹐安諸藥及七寶。復取舊土塡滿平治﹐以右手按誦地天偈三徧。警覺地天神偈曰﹕

汝天親護者﹐於諸佛道師﹐

修行殊勝行﹐淨地波羅蜜。

如破魔軍眾﹐釋師子救世﹐

我亦降伏魔﹐我畫曼茶羅。

誦地天眞言曰﹕

曩莫三漫多沒馱﹝引﹞南﹝引﹞畢哩﹝二合﹞體﹝他以切﹞微曳﹝二合﹞娑嚩﹝二合引﹞賀﹝引﹞

誦偈加持已﹐然後以檀香塗九个聖位﹐如滿月以新淨供具﹐金﹑銀﹑熟銅﹑商法貝﹑玉石﹑瓷木等新器﹐盛諸飲食及好香艸﹑燈燭﹑閼伽香水﹐隨力所有布列供養。若在家﹑出家菩薩求成就者﹐每入道場先應禮佛﹐懺悔隨喜﹐勸請發願已﹐應自誓受菩提心。戒眞言曰﹕

唵胃﹝引﹞地止多母怛跛﹝二合引﹞娜野弭

菩提心者﹐離一切我執﹐遠離蘊﹑處﹑界﹐及離能取﹑所取﹐於法平等﹐自心本不生﹐自性空故。如過去一切佛菩薩發菩提心﹐我亦如是。此名自誓受菩提心戒。由誦一徧﹐思惟勝義諦﹐獲得無量無邊無爲功徳﹐莊嚴三業﹐乃至菩提道場其福無間斷﹐速滅一切業障﹐眞言速得成就﹐本尊現前﹐如華嚴入法界品﹐慈氏菩薩爲善財童子說菩提心功徳。自誓菩提心戒已﹐全跏半跏隨意而坐﹐端身閉目﹐卽結定印。想空中準提佛母與七俱胝佛圍繞﹐徧滿虛空。定中禮一切諸佛及準提佛母﹐然後以塗手應結契印。佛部三摩耶印

二手虛心合掌﹐開二頭指屈﹐輔二中指甲下第一節

側﹐二大指各附二頭指根下卽成。當心誦眞言七徧﹐想於如來三十二相﹑八十種好﹐相好分明如對目前。眞言曰﹕

唵怛他﹝引﹞蘗都納婆﹝二合﹞嚩﹝引﹞野娑嚩﹝二合引﹞賀﹝引﹞

由結此印誦眞言故﹐卽警覺一切如來﹐悉當護念加持行者﹐以光明照觸﹐所有罪障皆得消滅﹐壽命長遠﹐福慧增長。佛部聖眾擁護歡喜﹐生生世世離諸惡趣﹐蓮華化生﹐速證無上正等菩提。

蓮華部三摩耶印。

以二手虛心合掌﹐散開二頭指﹑二中指﹑二無名指﹐屈如蓮華形﹐安印當心誦眞言七徧﹐想觀自在菩薩相好具足﹐於頂右散眞言曰﹕

唵跛娜謨﹝二合引﹞納婆﹝二合﹞嚩﹝引﹞野娑嚩﹝二合引﹞賀﹝引﹞

由結此印誦眞言故﹐卽警覺觀自在菩薩等持蓮華者﹐一切菩薩光明照觸﹐所有業障皆悉除滅﹐一切菩薩常爲善友。

金剛部三麼耶印。

以左手翻向外﹐以右手掌背安左手背﹐以左右大小指互相鉤﹐如金剛杵形安於當心﹐想金剛手菩薩誦眞言七徧﹐頂左散印。眞言曰﹕

唵嚩日嚧﹝二合引﹞納婆﹝二合﹞嚩﹝引﹞野娑嚩﹝二合引﹞賀﹝引﹞

由結此印及誦眞言故﹐卽警覺一切金剛聖眾加持擁護﹐所有罪障皆得除滅﹐一切痛苦終不著身﹐當得金剛堅固之體。

次結第二根本印﹝用護身﹞。

二手外相叉﹐二頭指﹑二大指並直豎卽成﹐誦佛母心眞言﹐印身五處﹐所謂額次﹑右肩次﹑左肩次﹑心次﹑喉頂上散。眞言曰﹕

唵迦麼黎尾麼黎準泥娑嚩﹝二合引﹞賀﹝引﹞

結護身印時﹐起大慈心﹐徧緣六道四生﹐願一切有情披大誓莊嚴堅固金剛甲冑﹐速證無上正等菩提。

次結地界橛印。

二手內相叉﹐豎二大指﹑二頭指﹑二小指﹐各相合﹐屈左頭指如鉤﹐三掣大母指﹐指地印成﹐一掣誦眞言一徧。眞言曰﹕

唵準你你枳﹝引﹞邏野娑嚩﹝二合引﹞賀﹝引﹞

由結此印誦眞言加持地界故﹐下至水際如金剛座﹐天魔及諸障者不爲惱害﹐少加功力速得成就。持誦者﹐次應於壇中心想八葉大蓮華﹐上有師子座﹐座上有寶樓閣﹐垂諸瓔珞﹑繒幡﹑幢蓋﹐寶柱行列﹐垂妙天衣﹐周布香雲﹐普雨雜華﹐奏諸音樂﹐寶瓶閼伽天妙飲食﹐摩尼爲燈。如無曼茶羅﹐但於空中觀想卽成。作此觀已﹐應誦此偈﹕

以我功徳力﹐如來加持力﹐

及以法界力﹐普供養而住。

誦此偈已﹐卽誦大虛空藏菩薩眞言曰﹕

唵誐誐曩三婆嚩嚩囉﹝二合﹞斛﹝引﹞

由誦此眞言加持故﹐所想供養具眞實無異﹐一切聖眾皆得受用。

次結寶車輅印。

二手內相叉仰掌﹐二頭指橫相拄﹐以二大指各撚頭指根下。想七寶車輅﹐佛部使者駕禦七寶車輅﹐乘空而去﹐至於色界頂阿迦尼吒天毗盧遮那佛宮殿中﹐誦眞言七徧。眞言曰﹕

唵睹嚕睹嚕吽﹝引﹞

由誦眞言結印加持故﹐七寶車輅至色界頂﹐準提佛母並八大菩薩及諸聖眾眷屬圍繞﹐乘七寶車輅。

次結請車輅印。

準前印以大指向身﹐撥中指卽成﹐誦眞言七徧。眞言曰﹕

曩莫悉底哩﹝三合﹞野地尾﹝二合﹞迦﹝引﹞南﹝引﹞怛佗﹝引﹞蘗多﹝引﹞南唵縛日﹝口﹢朗﹞﹝二合﹞擬﹝研以切﹞羯哩灑﹝二合﹞也娑嚩﹝二合引﹞賀﹝引﹞

由誦眞言加持故﹐聖眾從本土來至道場空中而住。

次結請本尊印﹐從車輅下降於道場。

準前第一根本印﹐以二大指向身招﹐誦眞言三徧。眞言曰﹕

唵者禮主禮準泥翳醯曳﹝二合﹞呬婆戰嚩底﹝丁以切﹞娑嚩﹝二合引﹞賀

次結無能勝菩薩印辟除障者。

二手右押左內相叉作拳﹐豎二中指頭相合卽成﹐繞身左旋三匝﹐作是思惟﹕「所有障者﹐毗那夜迦諸惡鬼神遠走而去﹐所來聖眾不越本三麼耶大悲而住﹐願垂加護。」

曩莫三滿多沒馱﹝引﹞南﹝引﹞唵所魯戶嚕戰拏﹝引﹞裏麼﹝引﹞蹬耆娑嚩﹝二合引﹞賀﹝引﹞

次結墻界印。

準前地界印﹐屈右頭指﹐展左頭指﹐右旋三匝﹐隨心近遠卽成金剛堅固之城。諸佛菩薩尙不違越﹐何況諸餘難調伏者﹗毗那夜迦及毒虫利牙爪者﹐不能輔近。眞言曰﹕

唵準你儜缽囉﹝二合﹞迦囉耶娑嚩﹝二合引﹞賀﹝引﹞

次結上方网界印。

準前墻界印﹐展左頭指﹐右押左當中節相交卽成﹐誦此眞言三徧。眞言曰﹕

唵準你儜半惹囉娑嚩﹝二合引﹞賀﹝引﹞

由誦眞言結印加持故﹐卽成金剛堅固不壞之网。

次結火院密縫印。

以左手掩右手背相重﹐直豎二大指卽成。誦眞言三徧﹐右旋三匝﹐想金剛墻外有金剛火圍繞。眞言曰﹕

唵阿三莽擬﹝宜以切﹞你吽﹝引﹞發吒﹝半音﹞

由結此印誦眞言﹐成大結護密縫﹐不被諸魔入。

次結閼伽印。

二手內相叉﹐豎二中指頭相著﹐以二頭指撚二中指背﹐二大指側附二頭指根下﹐卽成根本印。準前根本印﹐微屈二大指入掌﹐卽成閼伽印。誦眞言三徧。眞言曰﹕

唵者禮主禮準泥遏鉗缽羅﹝二合﹞底﹝引﹞蹉婆誐嚩底﹝丁曳切﹞娑嚩﹝二合引﹞賀﹝引﹞

行者思惟聖眾了了分明﹐想自身在諸佛聖眾足下﹐手持七寶閼伽器﹐盛香水浴聖眾足。由獻閼伽香水故﹐行者三業淸淨﹐洗滌煩惱垢﹐業障消滅。

次結蓮華座印。

準前根本印﹐並二大指向身豎﹐運想從此印流出無量師子座﹐奉獻一切聖眾﹐是諸聖眾各各皆坐。眞言曰﹕

唵迦麼邏娑嚩﹝二合引﹞賀﹝引﹞

由結座印誦眞言﹐奉獻聖眾故﹐行者當得十地滿足﹐得金剛之座。

次結澡浴印。

準前根本印﹐以二大母指頭﹐撚二中指中節卽成。誦眞言三徧。眞言曰﹕

唵者娑嚩﹝二合引﹞賀﹝引﹞

想從此印流出無量光明﹐一一光明道有無量七寶賢瓶。想滿天妙香水﹐灌注一切聖眾澡浴。復想空中有無量天樂﹐供養本尊諸佛菩薩一切聖眾。由結此印誦眞言故﹐行者不久當證法云地。

次結塗香印。

準前根本印﹐以二大指﹐傅著右頭指下節卽成。誦眞言三徧。眞言曰﹕

唵禮娑嚩﹝一合引﹞賀﹝引﹞

想從此印流出無量光明﹐一一光明道有無量天妙塗香粖香雲海﹐供養本尊諸佛菩薩一切聖眾。由結此印誦眞言故﹐當證一切如來戒﹑定﹑慧﹑解脫﹑解脫知見香。

次結華印。

準前根本印﹐以二大指傅著左頭指下節卽成。誦眞言三徧。眞言曰﹕

唵主娑嚩﹝二合引﹞賀﹝引﹞

想從此印流出無量光明﹐一一光明道有無量天妙華雲海﹐供養本尊諸佛菩薩一切聖眾。由結此印誦眞言故﹐當得大慈三摩地成就﹐能利樂無邊眾生﹐諸災難不著身。

次結燒香印。

準根本印﹐屈右頭指撚二大指頭卽成。誦眞言三徧。眞言曰﹕

唵禮娑嚩﹝二合引﹞賀﹝引﹞

想從此印流出無量光明﹐一一光明道有無量和合俱生天妙燒香雲海﹐供養本尊諸佛菩薩一切聖眾。由結此印誦眞言故﹐當得普徧法界三摩地成就。

次結飲食印。

準前根本印﹐以左頭指撚二大指頭卽成。誦眞言三徧。眞言曰﹕

唵準娑嚩﹝二合引﹞賀﹝引﹞

想從此印流出無量光明﹐一一光明道有無量天妙種種飲食雲海﹐供養本尊諸佛菩薩一切聖眾。當得法喜禪悅食﹐三解脫最勝味﹐三摩地成就。

次結燈印。

準前根本印﹐以二頭指各撚二大指頭卽成。誦眞言三徧。眞言曰﹕

唵泥娑嚩﹝二合引﹞賀﹝引﹞

想從此印流出無量光明﹐一一光明道有無量種種七寶燈燭雲海﹐供養本尊諸佛菩薩一切聖眾。當得般若波羅蜜光明﹑五眼淸淨。

次誦贊嘆。

阿嚩怛囉左睹囉娜﹝二合﹞捨﹝引﹞囉馱﹝二合﹞娑麼﹝二合﹞囉哩補句致缽囉﹝二合﹞拏麼跛娜尾呬帝阿者禮怛﹝齒﹢來﹞娑哩素你祖禮悉﹝亭﹢夜﹞思準泥薩囉﹝二合﹞悶底南﹝引﹞娑嚩捨麼你娑嚩﹝二合引﹞罕﹝引﹞帝薩跛囉﹝二合﹞拏吠怛你也﹝二合﹞佗﹝引﹞訖灑﹝二合﹞囉﹝引﹞拏﹝卄／﹝阿﹣可﹢辛﹞／木﹞帝阿尾你多薩怛嚩﹝二合﹞娜麼你缽囉﹝二合﹞枲﹝引﹞那路﹝引﹞迦怛囉﹝二合﹞野﹝引﹞囉佗﹝二合﹞迦唎囉訖多﹝二合引﹞囉尾孕﹝二合引﹞那戍﹝引﹞鼻﹝你播﹝引﹞怛囉﹝二合﹞迦囉鐸訖使﹝二合﹞﹝寧﹢頁﹞娑普﹝二合﹞砧﹝底浪切﹞悉體﹝二合﹞怛嚩﹝二合﹞進底多麼囉貪﹝二合去﹞缽囉﹝二合﹞瑟砧﹝二合﹞李佉惹曩你爾娜﹝引﹞你薩帝﹝知曳切﹞曩缽囉﹝二合﹞庫舞﹝二合﹞地囇囉始嚟野薩怛梵﹝二引﹞囉抳焰﹝二合引﹞惹閉怛母﹝二合﹞你帽﹝引﹞你﹝你夷切﹞嚩日哩﹝二合﹞擔抧邏馱彌焰﹝二合﹞素囉哩補婆嚩喃缽囉﹝二合﹞吠奢野底阿引哩野﹝二合﹞嚩路﹝引﹞枳帝皤悉﹝亭﹢夜﹞底諾僧捨閻薩怛多惹播﹝引﹞多﹝半音呼多諾切﹞旦曩﹝引﹞悉底﹝二合﹞惹蘗底緊旨你也﹝二合﹞薩怛梵﹝三合引﹞曩那娜﹝引﹞悉薄羯底﹝二合﹞毗藥﹝二合﹞壹底娑迦羅播﹝引﹞跛曩﹝引﹞捨你婆誐嚩底跛恥多麼﹝引﹞怛囉﹝二合﹞悉地迦哩布囉野麼努﹝引﹞囉貪冥枲﹝引﹞娜底曩怛梵﹝二合引﹞娑麼﹝二合﹞囕迦室子﹝二合﹞多﹝半音﹞婆誐嚩底準泥陀﹝引﹞囉尼薩妬﹝二合﹞怛囉﹝二合﹞薩麼跛多﹝二合﹞

次說本尊陀羅尼布字法。

從頂至足觀一一眞言字﹐屈曲分明流出光明﹐照六道四生輪回有情﹐深起悲湣施與安樂﹐用陀羅尼九字﹐布列於行者身﹐卽成以如來印﹐八大菩薩所加持身。若作息災﹑增益﹑降伏﹑敬愛﹐隨四種法所謂白黃黑赤﹐成辦悉地。卽結布字印﹐二手內相叉﹐二大指﹑二頭指﹑二小指相合卽成。

想唵字﹐安於頂﹐以大母指觸頭上。

次想左字﹐兩目童人上俱。

想禮字﹐復以大母指觸左右眼上。

次想祖字﹐安於頸上﹐用大母指觸。

次想禮字﹐當心以大母指觸。

次想準字﹐安右左肩﹐以大母指觸。

次想泥字﹐安臍上﹐以大母指觸。

次想娑嚩﹝二合﹞字﹐安右左兩髀上﹐以小指觸。

次想訶字﹐安右左二脛上﹐用小指觸。

由想布眞言結印加持故﹐行者身卽成準泥佛母身﹐滅除一切業障﹐積集無量福徳吉祥﹐其身成金剛不壞體。若能常專注觀行﹐一切悉地皆得見前﹐速證無上正等菩提。

次結根本印﹐誦根本眞言七徧﹐頂上散印。卽取菩提子念珠具一百八﹐依法貫穿。卽以塗香塗其珠上﹐以二手掌中捧珠當心﹐誦眞言七徧。加持念珠眞言曰﹕

唵吠嚧﹝引﹞遮那﹝引﹞麼羅娑嚩﹝二合引﹞賀﹝引﹞

加持頂戴心口﹐作是願言「我今欲念誦﹐惟願本尊諸佛菩薩加持護念﹐願令速得隨意所求悉地圓滿。」然後以左手無名指大指承珠﹐右手以大指無名指移珠﹐手如說法相﹐當於心前持珠念誦。其聲不緩不急﹐心專注不異緣﹐觀自身同本尊身相好具足。又於身前壇中﹐觀想七俱胝佛母與眷屬圍繞﹐了了分明對坐。每稱娑嚩﹝二合引﹞賀字同時移一珠﹐或一百八或一千八爲念誦徧數﹐常須限定。若不滿一百八﹐卽不充求悉地徧數。念誦畢已﹐蟠珠於掌中﹐頂戴發願﹐作是願言「以我念誦功徳﹐一切眾生所修眞言﹐行求上中下悉地速得成就。」安珠於篋中。卽結定印﹐端身閉目﹐澄心定意﹐當於胸臆身內炳現圓明如滿月皎潔光明﹐起大精進決定取證。若能不懈怠專功﹐必當得見本源淸淨之心。

於圓明中想唵字﹐餘八字右旋﹐於圓明上布列。於定中須見眞言字分明﹐旣不散動得定﹐卽與般若波羅蜜相應﹐卽畫圓明月輪。次應思惟字母種子義。

唵字者﹐是三身義﹐亦是一切法本不生義。

左字者﹐一切法不生不滅義。

禮字者﹐一切法相無所得義。

祖字者﹐一切法無生滅義。

禮字者﹐一切法無垢義。

準字者﹐一切法無等覺義。

泥字者﹐一切法無取捨義。

娑嚩﹝二合﹞字者﹐一切法平等無言說義。

訶字者﹐一切法無因義。

由一切法本不生故﹐卽得不生不滅。由不生不滅故﹐卽得相無所得。由相無所得故﹐卽得無生滅。由無生滅故﹐卽得無垢。由無垢故﹐卽得無等覺。由無等覺故﹐卽得無取捨。由無取捨故﹐卽得平等無言說。由平等無言說故﹐卽得無因無果﹑般若相應﹑無所得以爲方便﹐入勝義實則證法界眞如。以此爲三摩地﹐念誦畢已。

應結根本印﹐次結澡浴印﹐次結五供養印。

次誦贊嘆獻閼伽。

次結阿三摩擬你﹝二合﹞印。

左轉一匝解界。

次結寶車輅印。

以大母指向外撥中指頭﹐奉送聖者還本宮。奉送眞言曰﹕

唵者禮主禮準泥蘗車蘗車婆誐嚩底娑嚩﹝二合引﹞婆﹝引﹞嚩南布娜囉﹝引﹞誐麼那﹝引﹞野娑嚩﹝二合引﹞賀﹝引﹞

次結三部三麼耶印﹐各誦眞言一徧﹐禮佛如前﹐懺悔隨喜﹐勸請發願回向無上菩提﹐隨意經行轉讀大乘經典華嚴﹑大般若等經﹐印塔像﹐浴舍利﹐右旋繞﹐思六念﹐以此福聚回向自所求悉地。

次說息災﹑增益﹑敬愛﹑調伏四種法。

扇底迦法者﹐求滅罪轉障除災害﹐鬼魅﹑疾病﹑囚閉枷鎖﹑疫病﹑國難﹑水旱不調﹑虫損苗稼﹑五星淩逼本命﹐悉皆除滅煩惱解脫﹐是名息災法。作此法時﹐著白衣面向北﹐交腳豎膝吉祥坐。觀本尊白色﹐供養飲食﹑果子﹑香華﹑燈燭﹑地等﹐悉皆白色。從月一日至八日﹐日三時念誦﹐夜作護摩。息災眞言曰﹕

唵者禮主禮準泥﹝令某甲若爲他人念誦稱彼名﹞扇﹝引﹞底矩嚕﹝二合﹞娑嚩﹝二合引﹞賀﹝引﹞

布瑟置﹝二合﹞迦法者﹐求延命﹑官榮﹑伏藏﹑富饒﹑聰慧﹐聞持不忘藥法成就﹐金剛杵等成就﹐或作師子﹑象﹑馬類﹐以眞言加持三相現﹐隨上中下所求獲果如悉地廣說﹐欲求持明仙入阿蘇囉窟﹐及諸八部鬼神窟求入者皆得﹐及證地位神通﹐求二種資糧圓滿﹐速成無上菩提﹐名增益法。作此法時﹐身著黃衣﹐面向東結跏趺坐﹐觀本尊黃色﹐所供養香華﹑飲食﹑果子﹑燈燭﹑地等﹐並皆黃色。從月八日至十五日﹐日三時念誦﹐夜作護摩。眞言曰﹕

唵者禮主禮準泥﹝令某甲﹞布瑟微﹝二合﹞矩嚕﹝二合﹞娑嚩﹝二引﹞賀﹝引﹞

伐施迦囉拏法者﹐若欲令一切人見者發歡喜心﹐攝伏鉤召若男﹑若女﹑天龍八部﹑藥叉女﹐及攝伏鬼神﹐有諸怨敵作不饒益事﹐皆令回心歡喜﹐諸佛護念加持﹐是名攝召敬愛法。作此法者﹐身著赤衣﹐面向西﹐豎二膝﹐並腳﹐名普賢坐﹐觀本尊及所供養香華﹑飲食﹑果子﹑燈燭﹑地等﹐並皆赤色。從十六日至二十三日﹐日三時念誦﹐夜作護摩。攝召眞言曰﹕

唵者禮主禮準泥﹝令某甲﹞嚩試矩嚕﹝一合﹞娑嚩﹝二合引﹞賀﹝引﹞

阿毗遮嚕迦法者﹐犯五無間﹑謗方等大乘﹑毀滅佛性﹑背逆君主﹑惑亂正法﹐於如是之人深起悲湣﹐應作降伏法。以驢糞﹑或駝糞﹑或燒屍灰﹐以用塗壇。作此法時﹐身著黑衣﹑或靑衣﹐面向南﹐左腳押右腳蹲踞坐。觀本尊黑色﹐取臭﹑無香气﹑黑色或靑色華供養。所供飲食﹑香華﹑果子﹑燈燭﹑地等﹐並皆黑色或靑色。從月二十三日至月盡日﹐取午時中夜二時念誦﹐夜作護摩。眞言曰﹕

吽者禮主禮準泥﹝令某甲﹞缽囉﹝二合﹞喃加多野吽發吒

次說準泥佛母畫像法。

取不截白疊去毛髮者﹐揁於淨壁。先應塗壇﹐以閼伽﹑飲食隨力供養。畫師應受八戒齋﹐淸淨畫像。其彩色中勿用皮膠﹐於新器中調色。

應畫準提佛母像﹐身黃白色﹐結跏趺坐﹐坐蓮華上﹐身佩圓光﹐著輕縠如十波羅蜜菩薩衣﹐上下皆作白色。復有天衣角絡﹑瓔珞﹑頭冠﹐臂皆著螺釧檀慧﹐著寶環。其像面有三目﹑十八臂。上二手作說法相。右第二手作施無畏﹐第三手執劍﹐第四手持寶鬘﹐第五手掌俱緣果﹐第六手持鉞斧﹐第七手執鉤﹐第八手執金剛杵﹐第九手持念珠。左第二手執如意寶幢﹐第三手持開敷紅蓮華﹐第四手軍持﹐第五手罥索﹐第六手持輪﹐第七手商佉﹐第八手賢瓶﹐第九手掌般若梵夾。蓮華下畫水池﹐池中難陀龍王﹑塢波難陀龍王﹐拓蓮華座。左邊畫持誦者﹐手執香鑪瞻仰聖者。準提佛母矜湣持誦人﹐眼下顧視。上畫二淨居天子﹐一名俱素陀天子﹐手持華鬘向下﹐承空而來供養聖者。

畫像已﹐隨力僧次請七僧供養﹐開光明咒願贊嘆。於像下應書法身緣起偈﹐將像於精室祕密供養。以帛覆像﹐念誦時去覆帛﹐瞻禮供養﹔念誦畢﹐卻以帛覆﹐愼勿令人見。何以故﹖從師受儀軌畫像法﹐若轉與人呈像﹐被魔得便﹐當須祕密。

