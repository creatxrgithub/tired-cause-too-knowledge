大雲輪請雨經二卷

大乘五大部外重譯經大雲輪請雨經二卷隋天竺三藏法師那連提耶捨譯

大雲輪請雨經卷上

如是我聞。一時佛在難陀優婆難陀龍王宮內。住大威徳摩尼之藏大雲輪殿寶樓閣中。與大比丘及諸菩薩摩訶薩眾周匝圍繞。復有無量諸大龍王。

其名曰難陀龍王優缽難陀龍王娑伽羅龍王阿那婆達多龍王摩那斯龍王婆婁那龍王徳叉迦龍王提頭賴吒龍王婆修吉龍王目眞鄰陀龍王伊羅跋那龍王分陀利龍王威光龍王徳賢龍王電冠龍王大摩尼寶髻龍王摩尼珠髻龍王光耀頂龍王帝釋鋒伏龍王帝釋幢龍王帝釋杖龍王閻浮金幢龍王善和龍王大輪龍王大蟒蛇龍王火光味龍王月耀龍王慧威龍王善見龍王大善見龍王善住龍王摩尼瓔龍王興雲龍王持雨龍王大忿吒聲龍王小忿吒聲龍王奮迅龍王大頻拏龍王大項龍王深聲龍王大深聲龍王大雄猛龍王優缽羅龍王大步龍王螺發龍王質多羅斯那龍王持大罥索龍王伊羅樹葉龍王先慰問龍王驢耳龍王海貝龍王達陀羅龍王優波達陀羅龍王安隱龍王大安隱龍王毒蛇龍王大毒蛇龍王大力龍王呼婁茶龍王阿波羅龍王藍浮龍王吉利彌賒龍王黑色龍王因陀羅軍龍王那茶龍王優波那茶龍王甘浮紇利那龍王陀毗茶龍王端正龍王象耳龍王猛利龍王黃目龍王電光龍王大電光龍王天力龍王金婆羅龍王妙蓋龍王甘露龍王得道泉龍王琉璃光龍王金色發龍王金光龍王月光相龍王日光龍王始興龍王牛頭龍王白相龍王黑相龍王耶摩龍王沙彌龍王蝦蟆龍王僧伽茶龍王尼民陀羅龍王持地龍王千頭龍王寶頂龍王滿願龍王細雨龍王須彌那龍王瞿波羅龍王仁徳龍王善行龍王宿徳龍王金毗羅龍王金毗羅頭龍王持毒龍王蛇身龍王蓮華龍王大尾龍王騰轉龍王可畏龍王善威徳龍王五頭龍王婆利羅龍王妙車龍王優多羅龍王長尾龍王大頭龍王賓畢迦龍王毗茶龍王馬形龍王三頭龍王龍仙龍王大威徳龍王火徳龍王恐人龍王焰光龍王七頭龍王現大身龍王善愛見龍王大惡龍王淨威徳龍王妙眼龍王大毒龍王焰聚龍王大害龍王大嗔忿龍王寶雲龍王大雲施水龍王帝釋光龍王波陀波龍王月雲龍王海雲龍王大香華龍王華出龍王寶眼龍王大相幢龍王大雲藏龍王降雪龍王威徳藏龍王云戟龍王持夜龍王降雨龍王雲雨龍王大雲雨龍王火光龍王大云主龍王無嗔恚龍王鳩鳩婆龍王那伽首羅龍王闍鄰提龍王云蓋龍王應祁羅目佉龍王威徳龍王出雲龍王無盡步龍王妙相龍王大身龍王大腹龍王安審龍王丈夫龍王歌歌那龍王郁頭羅龍王猛毒龍王妙聲龍王甘露實龍王大散雨龍王隱隱聲龍王雷相擊聲龍王鼓震聲龍王注甘露龍王天帝鼓龍王霹靂音龍王首羅仙龍王那羅延龍王涸水龍王毗迦吒龍王。

有如是等諸大龍王而爲上首。復有八十四億那由他數諸龍王。俱同來彼會。

時彼一切諸龍王等從坐而起。各整衣服偏袒右臂。右膝著地合掌向佛。卽以種種無量無邊阿僧祇數。微妙香華塗香末香。華冠衣服寶幢幡蓋。龍華寶冠眞珠瓔珞。寶華繒彩眞珠羅网。雜佩旒蘇覆如來上。作眾妓樂擊掌歌贊。起大殷重奇特之心。繞百千匝卻住一面。

爾時諸龍住一面已咸發願言。願以一切諸世界海微塵身海。一切諸佛菩薩眾海。徧於一切諸世界海。已過所有一切四大地水火風微塵等海。所有一切諸色光明微塵數海。已過無量無不可思議不可宣說。阿僧祇數諸身等海。於一一身化作無量阿僧祇諸手海云徧滿十方。又於一一微塵分中。化出無量供養海云徧滿十方。將以供養一切諸佛菩薩眾海恆不斷絕。如是無量不可思議不可宣說。阿僧祇數普賢菩薩行身海云。徧滿虛空住持不絕。

如是菩薩諸身海云。所謂一切輪相海云一切寶冠海云一切大明寶藏輦海云一切末香樹藏海云一切香煙現諸色海云一切諸樂音聲海云一切香樹海云諸如是等無量無邊。不可思議不可宣說阿僧祇數。如是一切供養海云徧滿虛空住持不絕。供養恭敬尊重禮拜一切諸佛菩薩眾海。

復出一切莊嚴境界電藏摩尼王海云一切普明寶雨莊嚴摩尼王海云一切寶光焰順佛音聲摩尼王海云一切佛法音聲徧滿摩尼寶王海云一切普門寶焰諸佛化光海云一切眾光明莊嚴顯現不絕摩尼寶王海云一切光焰順佛聖行摩尼寶王海云一切顯現如來不可思議佛剎電光明摩尼王海云一切諸妙寶色明徹三世佛身摩尼王海云諸如是等一切諸寶光色。徧滿虛空住持不絕。供養恭敬尊重禮拜一切諸佛菩薩眾海。

復出一切不壞妙寶香華輦海云一切無邊色摩尼寶王莊嚴輦海云一切寶燈香焰光輦海云一切眞珠妙色輦海云一切華臺輦海云一切寶冠莊嚴輦海云一切十方光焰徧滿莊嚴不絕寶藏輦海云一切無邊顯現勝寶莊嚴輦海云一切徧滿妙莊嚴輦海云一切門欄華鈴羅网輦海云諸如是等徧滿虛空住持不絕。供養恭敬禮拜一切諸佛菩薩眾海云。

復出一切妙金寶瓔珞藏師子座海云一切華明妙色藏師子座海云一切紺摩尼閻浮檀妙色蓮華藏師子座海云一切摩尼燈蓮華藏師子座海云一切摩尼寶幢火色妙華藏師子座海云一切寶莊嚴妙色蓮華藏師子座海云一切樂見因陀羅蓮華光藏師子座海云一切樂見無盡焰光蓮華藏師子座海云一切寶光普照蓮華藏師子座海云一切佛音蓮華光藏師子座海云諸如是等徧滿虛空住持不絕。供養恭敬禮拜一切諸佛菩薩眾海。

復出一切妙音摩尼樹海云一切諸葉周匝合掌出香气樹海云一切莊嚴現無邊明色樹海云一切華云出寶樹海云一切出於無邊莊嚴藏樹海云一切寶輪焰電樹海云一切示現菩薩半身出栴檀末樹海云一切不思議無邊樹神莊嚴菩薩道場樹海云一切寶衣藏日電光明樹海云一切徧出眞妙音聲喜見樹海云諸如是等徧滿虛空住持不絕。供養恭敬尊重禮拜一切諸佛菩薩眾海。

復出一切無邊寶色蓮華藏師子座海云一切周匝摩尼王電藏師子座海云一切瓔珞莊嚴藏師子座海云一切諸妙寶冠燈焰藏師子座海云一切圓音出寶雨藏師子座海云一切華冠香華寶藏師子座海云一切佛坐現莊嚴摩尼王藏師子座海云一切欄楯垂瓔莊嚴藏師子座海云一切摩尼寶樹枝葉末香藏師子座海云一切妙香寶鈴羅网普莊嚴日電藏師子座海云諸如是等徧滿虛空住持不絕。供養恭敬尊重禮拜一切諸佛菩薩眾海。

復出一切如意摩尼寶王帳海云一切因陀羅寶華臺諸華莊嚴帳海云一切香摩尼帳海云一切寶燈焰相帳海云一切佛神力出聲摩尼寶王帳海云一切顯現摩尼妙衣諸光莊嚴帳海云一切華光焰寶帳海云一切羅网妙鈴出聲徧滿帳海云一切無盡妙色摩尼珠臺蓮花羅网帳海云一切金華臺火光寶幢帳海云一切不思議莊嚴諸光瓔珞帳海云諸如是等徧滿虛空住持不絕。供養恭敬尊重禮拜一切諸佛菩薩眾海。

復出一切雜妙摩尼寶蓋海云一切無量光明莊嚴華蓋海云一切無邊色眞珠藏妙蓋海云一切諸佛菩薩慈門音摩尼王蓋海云一切妙色寶焰華冠妙蓋海云一切寶光明莊嚴垂鈴羅网妙蓋海云一切摩尼樹枝瓔珞蓋海云一切日照明徹焰摩尼王諸香煙蓋海云一切栴檀末藏普燻蓋海云一切極佛境界電光焰莊嚴普徧蓋海云諸如是等徧滿虛空住持不絕。供養恭敬尊重禮拜一切諸佛菩薩眾海云復出一切寶明輪海云一切寶焰相光輪海云一切華云焰光輪海云一切佛花寶光明輪海云一切佛剎現入光明輪海云一切諸佛境界普門音聲寶枝光輪海云一切琉璃寶性摩尼王焰光輪海云一切眾生於一念時現於色相光輪海云一切音聲悅可諸佛大震光輪海云一切所化眾生眾會妙音摩尼王光輪海云諸如是等徧滿虛空住持不絕供養恭敬尊重禮拜一切諸佛菩薩眾海云。

復出一切摩尼藏焰海云一切佛色聲香味觸光焰海云一切寶焰海云一切佛法震聲徧滿焰海云一切佛剎莊嚴電光焰海云一切華輦光焰海云一切寶笛光焰海云一切劫數佛出音聲教化眾生光焰海云一切無盡寶華鬘示現眾生光焰海云一切諸座示現莊嚴光焰海云諸如是等徧滿虛空住持不絕。供養恭敬尊重禮拜一切諸佛菩薩眾海云。

復出一切不斷不散無邊色寶光海云一切摩尼寶王普光海云一切佛剎莊嚴電光海云一切香光海云一切莊嚴光海云一切佛化身光海云一切雜寶樹華鬘光海云一切衣服光海云一切無邊菩薩諸行名稱寶王光海云一切眞珠燈光海云諸如是等徧滿虛空住持不絕。供養恭敬尊重禮拜一切諸佛菩薩眾海云。

復出一切不可思議種種諸雜香華海云一切寶焰蓮華羅网海云一切無量無邊際色摩尼寶王光輪海云一切摩尼眞珠色藏篋笥海云一切摩尼妙寶栴檀末香海云一切摩尼寶蓋海云一切淸淨諸妙音聲悅可眾心寶王海云一切日光寶輪瓔珞旒蘇海云一切無邊寶藏海云一切普賢色身海云諸如是等徧滿虛空住持不絕供養恭敬尊重禮拜一切諸佛菩薩眾海云。

爾時此眾八十四億百千那由他諸龍王等作是願已。繞佛三匝頭面作禮於一面立。是時佛告諸龍王言。汝等龍王各宜復坐。時諸龍王聞佛語已。各各還依次第而坐。

爾時眾中有一龍王。名曰無邊莊嚴海云威徳輪蓋。於此三千大千世界龍王之中。最爲勝大得不退轉。本願力故受此龍身。爲欲供養恭敬禮拜於如來故。聽受正法來生至此閻浮提內。時彼龍王從坐而起。整理衣服偏袒右臂。右膝著地合掌向佛。而作是言世尊我今有疑。欲問如來至眞等正覺。若佛聽許我乃敢問。作是語已默然而住。

爾時世尊告無邊莊嚴海云威徳輪蓋龍王作如是言。汝大龍王若有疑者恣聽汝問。吾當爲汝分別解說令汝歡喜。作是語已。時無邊莊嚴海云威徳輪蓋龍王。卽白佛言惟然世尊。云何能使諸龍王等。滅一切苦得受安樂。受安樂已又令於此閻浮提內。時降甘雨生長一切樹木叢林藥艸苗稼皆生滋味。使閻浮提一切人等悉受快樂。

爾時世尊聞是語已。卽告無邊莊嚴海云威徳輪蓋大龍王言。善哉善哉。汝今爲彼諸眾生等作利益故。能問如來如是等事。汝大龍王諦聽諦聽善思念之。我當爲汝分別解說。輪蓋龍王我有一法。汝等若能具足行者。令一切龍除滅諸苦具足安樂何者一法。謂行大慈。汝大龍王若有天人行大慈者。火不能燒水不能溺。毒不能害刃不能傷。內外怨賊不能侵掠。若睡若寤皆得安隱。行大慈力有大威徳。諸天世等不能擾亂。形貌端嚴眾所愛敬。所行之處一切無礙。諸苦滅除心得歡喜。諸樂具足大慈力故。命終之後得生梵天。汝大龍王若有天人行大慈者。獲如是等無量無邊利益之事。是故龍王身口意業常應須行彼大慈行。

復次龍王有陀羅尼。名施一切眾生安樂。汝諸龍等常須讀誦系念受持。能滅一切諸龍苦惱與其安樂。彼諸龍等旣得樂已。於閻浮提始能依時降注甘雨。使令一切樹木叢林。藥艸苗稼皆出滋味。

爾時龍王復白佛言。何者名爲施一切樂陀羅尼句。爾時世尊卽說咒曰。

怛致咃﹝其咒字口傍作者轉舌讀之注引字者引聲讀之﹞陀﹝引﹞囉尼陀﹝引﹞囉尼﹝一﹞優多﹝引﹞囉尼﹝二引﹞三﹝引﹞波囉帝﹝諸咒帝皆丁利反﹞師郗﹝攄利反三﹞毗闍耶跋囒那﹝引﹞薩底夜波羅帝若﹝女賀反四﹞波囉呵若那跋帝﹝五﹞優多波﹝引﹞達尼﹝六﹞毗那﹝引﹞喝膩﹝七﹞阿﹝引﹞毗屣﹝引﹞遮膩﹝八﹞阿陛毗﹝引﹞耶﹝引﹞呵邏﹝九﹞輸婆﹝引﹞跋帝﹝十﹞頞耆﹝市屍反﹞摩哆﹝十一﹞﹝黑

﹝企﹣止﹢ㄎ﹞咥﹝顯利反十二﹞宮婆羅﹝引十三﹞鞞咥﹝香利反引﹞婆呵﹝十四﹞摩羅吉梨捨﹝引﹞達那﹝引﹞波唅﹝十五﹞輸﹝輸律反﹞陀﹝引﹞耶摩﹝引﹞伽尼梨呵迦達摩多﹝十六﹞輸﹝輸律反﹞陀﹝引﹞盧迦﹝十七﹞毗帝寐囉何囉闍婆獨佉賒摩那﹝去聲十八﹞薩婆佛陀婆盧歌那﹝去聲十九﹞波羅闍若﹝引﹞闍那﹝引﹞鞞醯莎﹝引﹞呵。

汝大龍王。此咒名爲施一切樂陀羅尼句。諸佛所持汝等常須受持讀誦。吉事成就得入法門獲安隱樂。

復次龍王。有大云所生威神莊嚴功徳智相雲輪水藏化金色光毗盧遮那一毛孔中。出於同姓諸佛名號。汝等亦須憶念受持。若持彼諸如來名號。能滅一切所有諸龍種姓。一切龍王眷屬徒眾。並諸龍女生龍宮者。所有苦惱與其安樂。是故龍王應當稱彼如來名號。

南無婆伽婆帝毗盧遮那藏大云如來。南無婆伽婆帝性現出云如來。

南無婆伽婆帝持雲雨如來。

南無婆伽婆帝威徳云如來。

南無婆伽婆帝大興雲如來。

南無婆伽婆帝大散風雲如來。

南無婆伽婆帝大云閃電如來。

南無婆伽婆帝大云勇步如來。

南無婆伽婆帝須彌善云如來。

南無婆伽婆帝大密雲如來。

南無婆伽婆帝大雲輪如來。

南無婆伽婆帝雲光如來。

南無婆伽婆帝大云師子座如來。

南無婆伽婆帝大云蓋如來。

南無婆伽婆帝大善現云如來。

南無婆伽婆帝云覆如來。

南無婆伽婆帝光輪普徧照於十方雷鼓震聲起雲如來。

南無婆伽婆帝大云淸涼雷聲深隱奮迅如來。

南無婆伽婆帝布云如來。

南無婆伽婆帝虛空雨雲如來。

南無婆伽婆帝疾行雲如來。

南無婆伽婆帝云垂出聲如來。

南無婆伽婆帝云示現如來。

南無婆伽婆帝廣出云如來。

南無婆伽婆帝沫云如來。

南無婆伽婆帝云雷震如來。

南無婆伽婆帝雲際如來。

南無婆伽婆帝云如衣如來。

南無婆伽婆帝潤生稼云如來。

南無婆伽婆帝乘上云如來。

南無婆伽婆帝飛雲如來。

南無婆伽婆帝低云如來。

南無婆伽婆帝散云如來。

南無婆伽婆帝大優缽羅華云如來。

南無婆伽婆帝大香體云如來。

南無婆伽婆帝大湧云如來。

南無婆伽婆帝大自在云如來。

南無婆伽婆帝大光明云如來。

南無婆伽婆帝大威徳云如來。

南無婆伽婆帝得大摩尼寶云如來。

南無婆伽婆帝降伏云如來。

南無婆伽婆帝云根本如來。

南無婆伽婆帝欣喜云如來。

南無婆伽婆帝散壞非時電云如來。

南無婆伽婆帝大空髙響云如來。

南無婆伽婆帝大發聲云如來。

南無婆伽婆帝大降雨雲如來。

南無婆伽婆帝施色力云如來。

南無婆伽婆帝雨六味云如來。

南無婆伽婆帝大力雨雲如來。

南無婆伽婆帝滿海云如來。

南無婆伽婆帝陽炎旱時注雨雲如來。

南無婆伽婆帝無邊色云如來。

南無婆伽婆帝一切差別大云示現閻浮飛雲威徳月光焰云如來等。應正徧知三藐三佛陀。大雲輪請雨經卷下

爾時世尊說是諸佛如來名已。告於無邊莊嚴海云威徳輪蓋龍王作如是言。汝大龍王。此諸佛名汝等一切諸龍眷屬。若能誦持稱彼佛名及禮拜者。一切諸龍所有苦厄。皆悉解脫普獲安樂。得安樂已卽能於此閻浮提中。風雨隨時令諸藥艸樹木叢林。悉皆生長五穀成熟。

爾時娑婆三千大千世界之主。無邊莊嚴海云威徳輪蓋龍王。復白佛言。世尊我今啟請諸佛所說陀羅尼句。令於未來末世之時。閻浮提內若有亢旱不降雨處。誦此神咒卽當降雨。饑饉惡世多饒疾疫。非法亂行人民恐怖。妖星變怪災厲相續。有如是等無量苦惱。以佛力故悉得滅除。惟願世尊大慈悲湣諸眾生故。住持爲說所有神咒陀羅尼句。告諸龍知能使諸天歡喜踴躍。復能破散一切諸魔。一切眾生身中所有苦難之事。並及惡星變怪災障。悉皆除滅。

又復如來曾說五種雨障之災。亦皆消滅彼障除已。卽能使此閻浮提內雨澤以時。惟願如來爲我等說。

爾時世尊。聞此無邊莊嚴海云威徳輪蓋龍王如是語已。卽贊嘆言善哉善哉汝大龍王。汝今亦如諸佛饒益一切眾生憐湣安樂。能請如來說此神咒。汝大龍王諦聽諦聽善思念之。我當爲汝說於往昔從彼大悲云生如來所聞。震吼奮迅勇猛幢陀羅尼。過去諸佛已曾宣說威神加護。我今亦當隨順而說。利益一切諸眾生故憐湣與樂。於未來世若炎旱時能令降雨。若泛雨時亦能令止。饑饉疾疫悉能除滅。普告諸龍令使知聞。復令諸天歡喜踴躍。散一切魔安隱眾生。卽說咒曰。

怛致他摩訶若那﹝引﹞婆婆﹝引﹞薩尼﹝一﹞尼梨低殊﹝引﹞洛敧彌﹝去聲二﹞提利茶﹝引﹞毗迦囉摩跋闍羅﹝引﹞僧伽怛膩﹝三﹞波羅摩毗囉闍﹝四﹞埿摩求那雞﹝經岐反﹞兜﹝引﹞修梨耶﹝引﹞波羅鞞﹝五﹞毗摩嵐﹝引﹞伽耶師﹝六﹞婆囉﹝引﹞婆囉﹝去聲七﹞三婆囉﹝引﹞三婆囉﹝去聲八﹞豆潭﹝徒感反﹞鞞﹝去聲九﹞呵那呵那﹝十﹞摩訶波羅薜﹝蒲詣反十一﹞毗頭多摸訶陀迦隸﹝十二﹞波囉若伽囉輸悌﹝十三﹞波梨富婁那﹝引﹞迷帝隸迷怛利﹝引﹞帝囉﹝引﹞摩那娑揵提﹝去聲十四﹞彌多羅浮馱利﹝十五﹞社羅社羅﹝十六﹞社羅社羅﹝十七﹞社羅浮馱利﹝十八﹞蒲登伽俱蘇迷﹝去聲十九﹞達捨婆利﹝二十﹞遮斗薨賒﹝引﹞阿囉提﹝二十一﹞頞瑟吒達捨毗尼迦佛陀﹝引﹞達迷﹝去聲二十二﹞輸頗摩帝﹝二十三﹞分若羅翅﹝二十四﹞叔迦羅﹝引﹞達摩﹝引﹞三摩泥比﹝二十五﹞鉗毗梨﹝二十六﹞毗羅闍悉雞﹝經岐反二十七﹞毗富茶毗捨沙波羅缽帝﹝二十八﹞尼囉蘇羅﹝引﹞婆﹝引﹞達彌﹝二十九﹞薩婆盧迦﹝引﹞匙﹝引﹞瑟吒﹝三十﹞失梨沙吒﹝引三十一﹞波羅波羅婆﹝引﹞兮唎﹝三十二﹞阿奴﹝引﹞怛唎﹝三十三﹞阿僧祇﹝三十四﹞陀囉陀囉﹝三十五﹞地唎地唎﹝三十六﹞豆漏豆漏﹝三十七﹞賒塞多﹝引﹞摩帝﹝三十八﹞賒塞多﹝引﹞波蔽﹝三十九﹞遮羅遮羅﹝四十﹞旨唎旨唎﹝四十一﹞咒漏咒漏﹝四十二﹞波羅遮﹝引﹞佛陀喃﹝引南去聲﹞摩帝﹝四十三﹞摩訶般利若﹝引﹞波﹝引﹞羅﹝引﹞蜜帝莎﹝引﹞呵﹝四十四﹞。

南無智海毗盧遮那藏如來。

南無一切諸菩提薩埵。

爾時一切諸龍王等。爲降雨故受持此咒。若後末世惡災行時能令不起。

又復一切諸佛菩薩眞實力故。遂復敕諸一切龍等。於閻浮提所祈請處。降澍大雨除滅五種雨之障礙。而說咒曰。

多致他﹝一﹞娑邏娑邏﹝二﹞四唎四唎﹝三﹞素漏素漏﹝四﹞那﹝引﹞伽喃﹝去聲五﹞闍婆闍婆﹝一句並去聲六﹞侍毗侍毗﹝並去聲七﹞樹附樹附﹝八﹞。

佛實力故。大龍王等速來在於閻浮提內。所祈請處降澍大雨而說咒曰。

遮羅遮羅﹝並去聲一﹞至利至利﹝二﹞朱漏朱漏﹝三﹞。

佛實力故。咄諸龍王於閻浮提。請雨國內降澍大雨。而說咒曰。

婆邏婆邏﹝並去聲一﹞避利避利﹝避字並白利反二﹞復漏復漏﹝三﹞。

諸佛菩薩威神之力。大乘眞實行業力故。諸龍王等速來至此。各各憶念諸如來法及菩薩行。起於慈心悲心喜心及以捨心。而說咒曰。

婆邏婆邏﹝一﹞毗梨毗梨﹝二﹞蒲盧蒲盧﹝三﹞。

大意气龍王慈心正念妙密佛法。持大雲雨速來至此。而說咒曰。

伽茶伽茶﹝一﹞祁墀祁墀﹝二﹞瞿廚瞿廚﹝三﹞。

一切諸佛眞實力故。大健嗔者大疾行者睒電舌者。治諸惡毒來起慈心。於閻浮提請雨國內。降澍大雨莎﹝引﹞呵。又說咒曰。

怛吒怛吒﹝吒並去聲一﹞底致底致﹝二﹞斗晝斗晝﹝三﹞。

金剛密迹眞實力故。頭上戴大摩尼天冠。蛇身相者念三寶力。於閻浮提此請雨國內降澍大雨莎﹝引﹞呵。又說咒曰。

迦羅迦羅﹝一﹞繼利繼利﹝二﹞句漏句漏﹝三﹞。

佛實力故。金剛密迹敕彼一切澍大水者乘大云者。起慈悲心悉來於此閻浮提中請雨國內。降澍大雨又說咒曰。

何邏邏何邏羅﹝一﹞兮利履兮利履﹝二﹞候漏塿﹝婁苟反﹞候漏塿﹝三﹞。

三世諸佛眞實力故。能令一切諸龍眷屬捨於睡眠。又說咒曰。

伽磨伽磨﹝一﹞姞寐姞寐﹝二﹞求牟求牟﹝三﹞莎呵。

我敕一切諸龍王等。起大慈心爲菩提本而說咒曰。

那囉那囉﹝一﹞尼梨尼梨﹝二﹞奴漏奴漏﹝三﹞莎呵。

咄咄龍等種種異形。千頭可畏赤眼大力大蛇身者。我今敕汝。應當憶念最上慈悲威神功徳滅煩惱者。一切諸佛如來名字。而說咒曰。

揭﹝其謁反﹞茶﹝去聲﹞揭茶﹝一﹞耆稚耆稚﹝二﹞崛住崛住﹝三﹞莎呵。

無礙勇健奪於世間人色力者。於閻浮提請雨國內。降澍大雨而說咒曰。

捨囉捨囉﹝一﹞屍利屍利﹝二﹞輸﹝入聲﹞嚧輸嚧莎呵。

一切諸天眞實力故。咄諸大龍念自種姓。速來於此閻浮提中請雨國內。降澍大雨莎呵。

大梵天王實行力故。令諸龍王於閻浮提請雨國內。降澍大雨莎呵。

天主帝釋實行力故。令諸龍王於閻浮提請雨國內。降澍大雨莎呵。

四大天王實行力故。令諸龍王於閻浮提請雨國內。降澍大雨莎呵。

八人實行力故。令諸龍王於閻浮提請雨國內。降澍大雨莎呵。

須陀洹實行力故。令諸龍王於閻浮提請雨國內。降澍大雨莎呵。

斯陀含實行力故。令諸龍王於閻浮提請雨國內。降澍大雨莎呵。

阿那含實行力故。令諸龍王於閻浮提請雨國內降澍大雨莎呵。

阿羅漢實行力故。令諸龍王於閻浮提請雨國內降澍大雨莎呵。

辟支佛實行力故。令諸龍王於閻浮提請雨國內降澍大雨莎呵。

菩薩實行力故。令諸龍王於閻浮提請雨國內降澍大雨莎呵。

諸佛實行力故。令諸龍王於閻浮提請雨國內降澍大雨莎呵。

一切諸天實行力故令速除滅災障苦惱莎呵。

一切諸龍實行力故能速降雨潤此大地莎呵。

一切夜叉實行力故能速覆護一切眾生莎呵。

一切揵闥婆實行力故能速除滅一切眾生所有憂惱莎呵。

一切阿修羅實行力故能速回轉惡星變怪莎呵。

一切迦樓羅實行力故於諸龍邊起大慈悲降澍大雨莎呵。

一切緊那羅實行力故速能滅除一切眾生諸重罪業令起踴躍莎呵。

一切摩睺羅伽實行力故能降大雨普使充足滅除五種雨之障礙莎呵。

一切善男子善女人實行力故善能覆護一切眾生莎呵。

又說咒曰。

迦邏迦邏﹝一﹞抧利抧利﹝二﹞句嚧句嚧﹝去聲三﹞陀囉陀囉﹝一﹞地利地利﹝二﹞豆漏豆嚧﹝三﹞那吒那吒﹝一﹞膩﹝年一反﹞﹝口

致﹞膩﹝口

致﹞膩﹝二﹞奴晝奴晝﹝三﹞。

持大雲雨疾行之者如雲者。著云衣者生雲中者。能作云者云雷響者。住雲中者雲天冠者。雲莊嚴者乘大云者。雲中隱者雲中藏者。被云發者耀雲光者。云圍繞者處大云者。云瓔珞者能奪五穀精气之者。住在深山叢林中者。尊者龍母名分陀羅大云威徳喜樂尊大龍王。身體淸涼持大風輪。諸佛實行力故。放六味雨而說咒曰。

伽邏伽邏﹝一﹞岐利岐利﹝二﹞求漏求漏﹝三﹞其利尼其利尼﹝四﹞。

求磨求磨求磨求磨求磨求磨求磨求磨求磨﹝凡九求磨五﹞。

九頭龍母。敕告首冠大云閃電華冠之者。持一切龍者服云衣者。攝諸境界毒气者乘雲嚴者。雷聲遠震能告諸龍者大云圍繞者。諸佛實行力故。令閻浮提請雨國內。降澍大雨使令充足莎呵。

又說咒曰。

野邏野邏﹝一﹞逸利逸利﹝二﹞諭屢諭屢﹝三﹞樹屢樹屢﹝四﹞嗜利嗜利﹝五﹞社邏社邏社社邏﹝六﹞求茶求茶求求茶﹝七﹞伽茶伽茶﹝八﹞耆遲耆遲﹝九﹞呵邏呵邏﹝十﹞醯利醯利﹝十一﹞牟漏牟漏﹝十二﹞多邏多邏﹝十三﹞帝利帝利﹝十四﹞兜漏兜漏﹝十五﹞阿那阿那﹝十六﹞陀呵陀呵﹝十七﹞缽遮缽遮﹝十八﹞祁利祁利﹝十九﹞醯那醯那﹝二十﹞求利陀﹝二十一﹞末利陀﹝二十二﹞缽囉末利﹝二十三﹞。

彌勒菩薩告敕令除一切雨障莎呵又說咒曰。

佛提佛提﹝一﹞浮佛提浮佛提﹝二﹞。

令諸眾生持佛功徳。除滅一切障業重罪。而說咒曰。

陀羅尼﹝一﹞馱離﹝二﹞輸婆摩帝﹝三﹞求那伽囉缽囉缽泥﹝四﹞摩呵若奴盧枳﹝去聲五﹞輸說羅﹝引﹞達彌﹝六﹞薩底夜波羅﹝引﹞底若﹝七﹞摩訶耶那殊﹝引﹞瑟﹝口

致﹞﹝八﹞阿殊﹝引﹞瑟﹝口

致﹞﹝九﹞盧歌﹝口

耶﹞﹝引﹞瑟﹝口

致﹞﹝十﹞婆伽婆帝佛陀彌帝隸﹝十一﹞阿缽羅夜薩婆差多羅尼﹝十二﹞叔訖離施﹝十三﹞卑當婆離﹝十四﹞那茶羅﹝引﹞婆﹝引﹞私膩﹝十五﹞頭頭隸頭頭漏﹝十六﹞賒摩賒摩﹝十七﹞膻多﹝引﹞摩那賜﹝十八﹞。

除一切雨障莎呵。

三世諸佛眞實力故大慈心故。正行精進心故。敕召一切諸大龍王莎呵。

我敕無邊海莊嚴威徳輪蓋龍王。於閻浮提請雨國內降澍大雨莎呵。

我敕𨿽陀優波難陀龍王於閻浮提請雨國內降澍大雨莎呵。

我敕娑伽龍王於閻浮提請雨國內降澍大雨莎呵。

我敕阿耨達多龍王於閻浮提請雨國內降澍大雨莎呵。

我敕摩那斯龍王於閻浮提請雨國內降澍大雨莎呵。

我敕婆婁那龍王於閻浮提請雨國內降澍大雨莎呵。

我敕徳叉迦龍王於閻浮提請雨國內降澍大雨莎呵。

我敕提頭賴吒龍王於閻浮提請雨國內降澍大雨莎呵。

我敕婆修吉龍王於閻浮提請雨國內降澍大雨莎呵。

我敕目眞鄰陀龍王於閻浮提請雨國內降澍大雨莎呵。

我敕伊羅跋那龍王於閻浮提請雨國內降澍大雨莎呵。

我敕分茶羅龍王於閻浮提請雨國內降澍大雨莎呵。

我敕大威光龍王於閻浮提請雨國內降澍大雨莎呵。

我敕威賢龍王於閻浮提請雨國內降澍大雨莎呵。

我敕電冠龍王於閻浮提請雨國內降澍大雨莎呵。

我敕大摩尼髻龍王於閻浮提請雨國內降澍大雨莎呵。

我敕戴摩尼髻龍王於閻浮提請雨國內降澍大雨莎呵。

我敕光髻龍王於閻浮提請雨國內降澍大雨莎呵。

我敕是等一切龍王於閻浮提請雨國內。降澍大雨訖。又說咒曰。

那隻那隻瞿羅﹝引﹞摩﹝引﹞柰賜﹝三﹞那伽咥﹝喜梨反四﹞梨陀易頭摩鳩隸﹝五﹞郁伽羅盂路曬﹝六﹞波羅旃陀低豉﹝七﹞毗氀姞利﹝八﹞阿屍﹝引﹞毗師﹝九﹞阿咥﹝引﹞瞿﹝十﹞訖栗瑟那﹝去﹞崩﹝引﹞伽隸﹝十一﹞旃﹝引﹞遮隸﹝十二﹞盧羅﹝引﹞嗜薜﹝十三﹞摩訶頗那﹝引﹞呿隸呿羅﹝引﹞波施﹝十四﹞勞陀羅﹝引﹞波﹝引﹞屍膩﹝十五﹞頭衝薜﹝十六﹞波羅波羅﹝十七﹞庇利庇利﹝十八﹞富路富路﹝十九﹞毗私﹝引﹞哹﹝匹尢反﹞婁闍膩﹝二十﹞浮路浮路﹝二十一﹞摩訶蒲只﹝二十二﹞摩尼達隸﹝二十三﹞匹利匹利﹝二十四﹞副漏副漏﹝二十五﹞破邏破邏﹝二十六﹞跋利沙跋利沙﹝二十七﹞閻藍浮﹝引﹞陀隸﹝二十八﹞睒浮睒浮﹝二十九﹞婆羅﹝引﹞訶翅﹝三十﹞那吒﹝引﹞砧薜﹝三十一﹞那吒﹝引﹞砧薜﹝三十二﹞忡忡忡忡薜﹝三十三﹞彌伽波羅﹝引﹞薜﹝三十四﹞彌伽婆﹝引﹞咥膩﹝三十五﹞茶迦茶迦茶迦﹝三十六﹞茶沈薜﹝三十七﹞伽那﹝去﹞伽那﹝去三十八﹞屍棄膩﹝三十九﹞迦那迦那﹝四十﹞伽那伽那﹝四十一﹞摩訶那伽﹝引﹞伽那﹝去四十二﹞尼囉﹝引﹞怛藍﹝四十三﹞糅﹝引﹞波闍羅﹝四十四﹞得迦紇唎﹝四十五﹞摩訶那伽﹝引﹞紇利陀﹝引﹞曳﹝四十六﹞瞿摩瞿摩瞿摩波﹝引﹞耶﹝四十七﹞頞悉低迦﹝引﹞承伽唎﹝四十八﹞浮承﹝引﹞伽彌﹝四十九﹞毗迦吒僧迦吒瞿隸﹝五十﹞毗私孚盧闍泥﹝五十一﹞毗折﹝時列反﹞林﹝引﹞婆泥﹝五十二﹞。

我今召集此會一切諸龍王等。於閻浮提請雨國內降澍大雨。一切諸佛如來力故。三世諸佛眞實力故。慈悲心故莎呵。

爾時世尊說此咒已告龍王言。若天旱時欲請雨者。其請雨主必於一切諸眾生等起慈悲心。若有比丘及比丘尼必須戒行本來淸淨。若曾違犯尼薩耆罪乃至眾學。皆須已前七日七夜殷重懺悔。若在俗人亦須於前七日七夜。日別須受八關齋戒。乃至請雨行道之日。悉須淸淨無得懈慢。當於空地實淨土上。除去沙礫無諸棘艸。方十二步以爲道場場中起壇方十步。壇髙一尺用﹝牛

秦﹞牛糞。取新淨者周匝泥壇。於壇中央施一髙座。座上敷設新靑淨褥張新靑帳。從髙座東量三肘外。用牛糞汁畫作龍王一身三頭。亦畫彼龍左右眷屬圍繞。

龍王從髙座南量五肘外。畫作龍王一身五頭。亦畫諸龍左右圍繞。

從髙座西量七肘外。畫作龍王一身七頭。亦畫諸龍左右圍繞。

從髙座北量九肘外。畫作龍王一身九頭。亦畫諸龍左右圍繞。

其壇四角安四華瓶各容三升。又以金精或復石黛。和水令淸悉使瓶滿。種種華木諸雜華蕊插著瓶內。

道場四門各各置一大妙香鑪。燒種種香燻陸沈水蘇合栴檀及安息等。四角各懸靑幡七枚。合二十八幡各長一丈。然蘇油燈亦隨幡數。設諸雜果蘇酪乳糜安置四面。

諸龍王前散華燒香勿令斷絕。其果飲食及以瓶水。日別使新不得隔宿。恆以晨朝日初出時施設供具。

讀經之者一日三時香湯澡浴。著新靑衣持齋靜思。惟食蘇酪及乳糜等粳米果菜。若大小便又須澡浴。

升髙座時先禮十方一切諸佛。燒香散花奉請十方一切諸佛諸大菩薩。及以一切諸天龍王。

其誦咒人爲護身故。或咒淨水或咒白灰。自心系念以結場界。或於一步乃至多步。若水若灰用爲界畔。

又咒縷綖爲結。系頂及以手足。當咒水時散灑項上及灑額上。應作是念。有惡心者不得入此壇場界內。

其誦咒者於諸眾生恆起慈心勿生惡念。又願以此禮佛念誦及諸功徳。回施一切諸天龍王。並及含識有形之類。

升法座時髙聲讀誦此經及咒晝夜不絕。若一七日若二七日。遠至三七日必降甘雨。除不專念無慈心人及穢濁者。

佛告龍王。海水潮來尙可盈縮。此言眞實決定不虛。時諸龍王蒙佛教已。歡喜踴躍頂禮奉行。

