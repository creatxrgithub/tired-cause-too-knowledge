六字神咒王經一卷

大乘五大部外重譯經六字神咒王經一卷開元拾遺失譯人名附梁錄

六字神咒王經

如是我聞。一時佛在捨衛國只陀林中。爾時有一外道旃陀羅女。專行眾惡符書厭禱。或事山神樹神樹下鬼神。日月五星南斗北辰。一切魍魎雜魔邪魅。厭惑尊者阿難陀及諸善人。如是等恆河沙數。卽時如來因見阿難陀恍惚。及憐湣一切三世有情故。爲說此六字神咒王經。先佛所說我今亦說。卽說咒曰。

安陀隸缽陀隸迦羅胝翅由隸帝闍婆帝頻頭婆帝陀頭隸陀究帝隸陀究摩帝修摩帝安陀羅槃陀羅檀陀羅提兜羅陀那延陀曼陀婆帝阿那阿那夜摩豆摩婆帝迦羅吒翅由羅浮蹬伽彌帝闇婆帝頻頭摩帝阿羅婆伽帝毗吒毗提膩質吒毗提膩質吒毗提膩莎婆呵。

若有爲某甲作惡咒詛。若作已若當作。若天若魔若龍。若夜叉若羅剎。若餓鬼若鳩槃茶。若富單那若毗捨闍。若阿波摩羅若優波摩羅。若吉遮若佉傴陀。若毗陀羅若半毗陀羅。若沙門若婆羅門。若剎利若毗捨若首陀。若摩蹬伽若摩蹬伽女若旃陀羅若旃陀羅女。若奴若婢。若男若女。若外道尼乾陀若外道出家男女。如是等種種若能咒詛厭蠱。我今以此六字神咒王經。若天上作天上滅之。若天下作天下滅之。若上向作上向滅之。若下向作下向滅之。若壁上作壁上滅之。若著壁作著壁滅之。若云漢中作云漢中滅之。若虛空中作虛空中滅之。若地上作地上滅之。若地下作地下滅之。若八表外作八表外滅之。若六合內作六合內滅之。若隨風飄中作隨風飄中滅之。若四海大水中邊作四海大水中邊滅之。若江河淮濟中邊作江河淮濟中邊滅之。若陂塘中邊作坡塘中邊滅之。若雜水中邊作雜水中邊滅之。若山川溪谷堆阜坑中邊作山川溪谷堆阜坑中邊滅之。若五嶽中邊作五嶽中邊滅之。若大澤林藪中邊作大澤林藪中邊滅之。若大樹小艸中邊作大樹小艸中邊滅之。若艸木根莖中邊作艸木根莖中邊滅之。若大小道徑中邊作大小道徑中邊滅之。若大小四交道中邊作大小四交道中邊滅之若城堡坊村外門中邊作城堡坊村外門中邊滅之。若城堡坊村內作城堡坊村內滅之。若宮外內門邊作宮外內門邊滅之。若宮門中作宮門中滅之。若於冢墓中邊作冢墓中邊滅之。若家捨宅垣墻中邊作悉皆滅之。若屋宕作屋宕滅之。若柱邊作柱邊滅之。若柱礎邊下作柱礎邊下滅之。若糞土中邊作糞土中邊滅之。若井窖碓磨中邊作井窖碓磨中邊滅之。若火鑪中邊作火鑪中邊滅之。若廁混中邊作廁混中邊滅之。若車乘具中邊作車乘具中邊滅之。若鞍馬服飾中邊作鞍馬服飾中邊滅之。若牀鋪衣被氈褥靴帽雜器中邊作牀鋪衣被氈褥靴帽雜器中邊滅之。若於一切飲食中邊作一切飲食中邊滅之。若側近人作者及於一切處行住坐臥如是皆悉滅之。若晝作晝滅之。若夜作夜滅之。若晝夜常作晝夜滅之。此咒能斷絕帝釋咒道。能斷絕梵天咒道。能斷絕四天王咒道。及與一切所有邪鬼咒道方術悉皆能斷。若有爲某甲作惡厭蠱咒詛。及與毒藥悉皆滅之。若佉傴陀若毗陀羅。若吉遮若富單那所爲悉皆滅之。眾惡都盡眾善補處。願此咒常吉。以此眞實章句。使某甲晝安夜安晝夜常安。得壽百歲得見百秋。何以故世間最上無過於佛。天尊所尙眾神奉仰。若有行惡咒道。若作已若當作。若中間作若成就若未成就悉皆滅之。及與一切眾毒能害人者。此六字神咒王經所在之處。若讀若誦受持憶念者。所有惡業重障皆消滅之。卽說咒曰。

佉胝佉住佉毗胝緘壽緘壽多胝婆胝莎婆訶

若有爲某甲作惡咒詛。若作已若當作。若天若龍若藥叉若羅剎。及與一切能作惡咒詛者悉皆滅之。若佉傴陀若毗陀羅若富單那所爲悉皆滅之。眾惡都盡眾善補處。願此咒常吉。以此眞實章句。使某甲晝安夜安晝夜常安。得壽百歲得見百秋。何以故世間最上無過於法。天人所敬眾魔奉受離欲無著。卽說咒曰。

佉胝佉住佉毗胝緘壽緘壽多胝婆胝莎婆訶

何以故世間最上無過於僧。良善福田賢聖所敬眾善擁護。卽說咒曰。

佉胝佉住佉毗胝緘壽緘壽多胝婆胝兜帝阿禰帝阿周帝莎婆訶

若有爲某甲作惡咒詛。若和合毒藥若眞若僞所作非法。若前身若今身行業眾惡。一切重罪悉皆滅之。卽說咒曰。

摩休婆烏摩帝烏摩陀徙陀禰佉傴陀婆提徙陀禰頻頭摩提質帝質多提婆徙陀禰阿鞞旃阿鞞莎婆訶

若有人能誦持是六字神咒王經。假令咒枯樹可得還生枝葉。何況人身。使某甲得壽百歲得見百秋。諸佛所說阿難所傳。若人讀誦通利悉皆自護。眾惡遠身恆與善俱。若咒他者能除彼人眾苦惡患。讀者斷五辛至心鮮潔然後乃得行之。諸難凶禍無有遺余無不吉利。卽說咒曰。

呵呵遮唎呵呵那彌呵呵浮陀摩提呵呵尼呵咜尼劬沙呵呵尼呵陀佉傴陀尼毗沙佉傴陀伊禰彌禰陀獘陀陀獘莎婆訶

敬禮三寶。敬禮聖智海徧照莊嚴王如來。敬禮一切如來應正等覺。敬禮聖阿縛盧枳低濕伐羅摩訶薩埵。如是歸命已。然後說是神咒。願此咒常吉。敬禮聖阿縛盧枳低濕伐羅。觀照我身﹝此一句如是三稱﹞憐湣我故。卽說咒曰。

烏呵尼謨阿尼阿陀尼阿陀毗阿陀闍毗尼耽毗尼安陀隸缽陀隸死卑提安陀羅婆死尼薩陸豆率吒波羅豆率吒質擔閻婆夜耽婆夜摩訶夜耶婆貿羅提那貿遮提盧樓質吒那陀死盧樓盧漏質吒缽陀死莎婆訶

此咒能護一切厄難。鮮潔無垢解脫光明觀照縛一切賊行惡者無復迷荒念善者濟度眾難一切惡魔。現世護我身師子狂象虎狼豺犬猿猿。及諸惡獸欲害人者悉令被縛。我今爲某甲及共行同伴。一切咒力所向之處行住坐臥願悉平吉。卽說咒曰。

知醯唎知唎牧唎摩蹬耆旃陀唎叉羅叉羅羅耶莎婆訶

敬禮三寶必願此咒令大吉善用此咒法。當用之日洗浴鮮潔淨除垢穢。身心恬怕不得行淫不食五辛飲酒啖肉。舌不惡語當以白縷手捉其綖。誦咒七徧一徧一結。作索成已若有官事被言。或逢斗諍更相咒詛。讒謗謀枉及一切眾惡以此咒結著其人衣帶中如上諸難悉皆滅之。事過之後。請佛法僧燒眾名香。設齋請福深修悲敬報佛慈恩主自解結髮大願云我與一切四生永絕八難所願從心。卽說咒曰。

醯豆摩帝耶捨婆帝婆羅沙天婆帝烏受婆帝郁多羅尼阿叉夜婆帝阿﹝少／兔﹞膻帝目企婆羅婆目帝婆羅婆枳豆莎訶

敬禮過去未來現在一切常住三寶。敬禮聖智海徧照莊嚴王如來。敬禮一切如來應正等覺。敬禮聖阿縛盧枳低濕伐羅消伏毒害救苦大悲者。敬禮曼殊室利菩薩三曼多跋達羅菩薩。慈氏菩薩棄陰蓋菩薩。寂根菩薩。慧尙菩薩。常不離世菩薩。首楞嚴三昧虛空藏。寶幢。孔雀王陀羅尼。六字章句。藥王。藥上。堅意。不污行等菩薩摩訶薩。各稱其號。歸依如是一切得道聖眾。然後說此大陀羅尼神咒。卽說咒曰。

迦囉尼摩帝毗輸多尼伽帝婆囉毗耶捨首羅婆隸陀提﹝少／兔﹞提散陀婆提捨陀目佉郁多羅尼捨陀婆囉毗捨毗膻陀迦唎奢婆薩那婆伽帝鳩捨羅婆婆尼阿﹝少／兔﹞珊帝毗珊帝知帝阿知帝湯那伽帝阿湯那伽帝阿婆娑唎阿捨娑囉禰婆羅禰目隸牟囉牟囉婆陀隸捨尼婆囉陸須梨婆帝殊帝婆羅陸須毗摩隸庵摩隸莎訶

此咒能除一切闇冥。如來所持諸天敬受。善神護念梵天所解。帝釋敬事護世所護。決了眾聖諸仙受持和合眾姓解脫系縛。一切諸天及人斷諸煩惱降伏魔怨。制諸外道摧諸憍慢過諸法師談論諍訟。無不獲勝善根增長身心淸淨不捨大眾。悅諸學法守護經典。甚深法藏利益三寶。湣念一切眾生之類。莊嚴眾義有如是等大利。益事名無盡藏陀羅尼章句非護能護若復有人能讀誦書持。若使人書乃至以香華供養經卷者。得三十二無疑畏難。用此咒法者晨朝澡身漱口燒香深心頂禮。讀誦三徧如是作訖所行之處言語談說。四眾瞻仰所向至方未嘗不吉。眾人貴敬見者歡喜。怨家降諾阿難陀汝等。應當一心奉持此陀羅尼章句。說是法時一切天龍八部鬼神聞佛所說皆大歡喜作禮而去。

