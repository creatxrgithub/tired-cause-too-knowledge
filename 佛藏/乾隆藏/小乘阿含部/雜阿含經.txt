雜阿含經一卷

小乘阿含部雜阿含經一卷失譯師名附吳魏二錄

雜阿含經﹝一﹞

聞如是。一時佛在拘薩國。多比丘俱行往竹中。一竹中止。行止﹝阿﹣可﹢聚﹞中柏樹間。在時佃家婆羅門。姓爲蒲盧。一竹外多犁者共會飯。能五百犁。是時佛念日尙早。今居前一竹中行到佃家。多犁者飯時會。佛便至佃家飯會處。佃家見佛從來已見爲說如是。我爲自犁自種。已自犁自種爲食。卿具譚行者。可犁可種。已犁已種當食。佛報佃家說如是。我亦犁亦種。已犁已種食。佃家報佛如是。𨿽佛說如是。我爲犁爲種。已犁已種食。我不見卿種具若牛若槅若轅若叉鄧。但言佃家種從後說絕。我不見種具。說種具令我知種。佛報。信爲種。行爲水。慧爲牛。慚爲犁。心爲鄧。意爲金。身守口守食爲壠。至誠治不止爲竟。精進不捨槅行行爲安隱。行不復還已行無有憂。如是已種從是致甘露。如是種一切從苦得脫。便佃家滿器飯至佛上。眞佛能佃實佛大佃。願取我飯哀故。佛報說如是。已說經故不可食。行者自知是法已問。佛說經常法如是。增法不必從是望道。但結盡疑索意止。是飯食飲供養祠如是。地入與中大福。婆羅門復白佛。我今爲是食與誰。佛報如是。無有世間若天若魔若梵若沙門一切令是飯食不能得消。但佛亦得道者。持是飯行。至無有虫水便投中。若空地無有艸掘埋。婆羅門已受佛言便行。無有虫水投中。已投中煙出燃沸大沸作聲。譬諭如揣鐵赤葉鐵一日在火燒。便投水便熱出汽出沸大沸有聲。如是已婆羅門持飯著水中。便煙出然沸大沸作聲。婆羅門驚怖毛起。便持頭面著佛足作禮言。我可從佛得作沙門。離惡受教誡從佛受行。佛言。可淨行道已。從是婆羅門從佛受教誡竟。佛法到得不著道。佛說如是。﹝二﹞

聞如是。一時佛在捨衛國祇樹給孤獨園。是時生聞婆羅門。到佛已到爲問佛起居。一處坐已。一處坐生聞。爲佛說如是。聞佛說。是但應與我布施。不可與奇布施。與我布施大福。與奇布施不大福。但與我弟子布施。莫與奇弟子布施。與我弟子布施大福。與奇弟子布施不大福。若如是說者。爲如是爲與我布施。與我弟子布施爲大福。設如是說者爲不罵佛不論議。爲是佛言。不如說不。爲法說不。不犯法不。爲無有得長短不。佛告婆羅門。若人說佛說如是。但與我布施莫與奇。與我弟子布施莫與奇。與我弟子布施大福。與奇弟子布施福少。如是言不如言。爲說我論議。亦不如言亦非法諸有法論議。何以故。我不說如是爲與我布施莫與奇。至如上說。若有說如是。便壞三倒道。布施家壞福。受者壞徳。亦自壞意。若有蕩釜亦蕩杅器。人持至園中棄園中意生。若園中虫從食令虫身安隱從是活。從是因緣我說能致福。何復問與人。我但說。與持戒者福大。不持戒者福少。婆羅門報佛。我亦說如是。持戒者福大。不持戒者福少。一切應與布施隨可意。不持戒者少福。持戒者福大。若黑白亦赤黃亦所行孔雀牛鴿亦爾所是身案本從生。態力從聚。善惡從出。但案行莫視色人亦如是所有身生。亦道人亦城中人佃家亦擔死人種。是爲各有身從是生。持戒者能得度世。與是爲大福。癡不及者不聞難受與是少福。莫事不知者。但事知者多慧道弟子。道弟子多信有枝根本。有因緣從因緣上天。有因緣從因緣墮惡道。有因緣從因緣度世。如是皆從因緣。便生聞婆羅門從坐起。持頭面著佛足下。從今爲歸佛持戒。佛說如是。﹝三﹞

聞如是。一時佛在捨衛國祇樹給孤獨園。有﹝阿﹣可﹢桑﹞﹝阿﹣可﹢﹝曷﹣人﹢乂﹞闍壯年婆羅門。至佛所。已至與佛共相問。已問一處坐。已坐爲問佛。如是持何等分別觀惡人。佛報言。譬諭惡人如月。復問佛。若人欲分別慧人持何等觀。譬諭慧人如月。復問佛。何等爲不慧人如月。譬諭二十九日。月明亦減色亦減。方亦減見亦減。在中夜過爲減行。有時月爲一切索盡。不復現如月盡時。愚癡亦如是。爲從所得道者。聞經教誡慧信已得。不奉行不受聽不著心。捨離教不著行。便信減戒減聞減施減慧減中夜過亡。是婆羅門有一時令所愚人者。一切盡一切不現所得好法。譬如月盡時二十九日。如是見愚癡者譬諭月。復問佛。欲知慧者行說。譬諭月十五日明亦增方亦增見亦增。復一時爲月一切增具止。十五日時亦如是。慧者所道徳言如法行便得信。從得信聽事著意不捨離。所教合聚。便得增信增戒增聞增施增慧增髙。敢言便中夜增滿。亦有一時增所。是智慧者一切行得具足所行淨教誡。譬諭月十五日明月時至。明慧人見如是。婆羅門。譬諭月從移說絕辭。譬如月明在中行。一切天下星宿從明所勝。信聞者亦爾。能布施無有慳。難捨世間一切爲從布施明。譬如雷鳴云電俱多含水灑地。信聞者亦如是。能布施無有慳。便從飲食滿設說復與。便有名聞聲如天雨墮。便多福汔與者得。如雨珍寶谷。名聞亦得天上。已有徳行後世在天上。便﹝阿﹣可﹢桑﹞﹝阿﹣可﹢﹝曷﹣人﹢乂﹞。闍從坐起。持頭面著佛足禮。從今受佛教誡行。佛說如是。﹝四﹞

聞如是。一時佛在捨衛國祇樹給孤獨園。佛告比丘。一時佛在優墮羅國。河名屈然。在邊尼拘類樹適得道時自念。人行道一挈令行者。從憂懣苦不可意。能得度滅亦致正法。何等爲正法。爲四意止。何等爲四意止。若比丘身身觀止行。自意知從世間癡不可意。能離外身身身相觀止。內身外身身身相觀止行。自意知從世間癡不可意。能離痛意法亦如是。若行者從四意離。便從行法離。已從行法離便從行道離。已從行道離便離甘露。離甘露已便不得度生老死憂惱。亦不得離苦。亦不得要。若行者有四意止能度。便能受得道者行。已能受得道者行便能得道。已得道便能滅老病死憂惱。便能得度苦。亦得要梵。便知我所念。譬如健人申臂屈復申。梵如是從天上止我前。已止便說我如是如佛念如佛言。道一挈令得淸淨。令得離憂懣苦不可意。能得度滅能致正法。能致四意止。身身觀止行自意知從世間癡不可意離。外身身身相觀止。內身外身身身相觀止行。自意知從世間癡不可意能離。痛意法亦如是。若行者從四意離便從法行離。已從法行離便從行道離。已從行道離便離甘露。已離甘露便不得離生老死憂惱。亦不得離苦。亦不得苦。要是爲知是行方便。

雁足在水中一挈令自佛說我正行但受是言當爲使自計爲一挈生死憂要出道教爲哀故已上頭得度世亦從是今度後度亦從是是本淸淨無爲亦從是生老死盡從若干法受依行是道眼者說佛說如是。﹝五﹞

聞如是。一時佛在捨衛國祇樹給孤獨園。是時自梵自明夜亦明梵往至佛在時佛火神足行在時。自梵念。是尙早至佛見。今佛亦火神足行令我今居前。到俱披犁比丘調達部。便自梵至俱披犁比丘調達部。已到爲告俱披犁調達部。如是俱披犁俱披犁爲持好意向舍利弗目幹連比丘。亦余慧行道者俱披犁調達部便言。卿爲誰。梵言。我爲梵。俱披犁調達部報言。佛說卿阿那含不。梵言是。俱披犁調達部報言。何因緣得來到是間。便梵思惟念。是何以無有悲意。便自梵說是絕。

不可量欲量爲是故世間少慧不可量欲作量如是世間自覆蓋。

便梵行至佛已到爲佛足下禮一處止。已一處止。自梵爲佛說。是我爲自光明。夜亦已明爲至佛。已至是時火神足行。我便思惟念。尙早至見佛。我已到見佛火神足。我便念令我居前。行俱披犁比丘調達部。我爲便至俱披犁比丘調達部。已至俱披犁比丘調達部。我便告。俱披犁俱披犁。持好心向舍利弗目幹連比丘。亦同道行者。便言。卿爲誰。我言梵。便報我。佛說卿阿那含不。我言是。便報若何因緣得來到是。我便思惟念。咄是何以無有悲意。

不可量欲量是故世間少慧不可量說量世間人意計我自知。

佛便說。俱披犁調達部破戲亦唼。是時說是絕不可量欲量故世間難得慧不可量說量從是世間自覆蓋佛說如是。﹝六﹞

聞如是。一時佛在捨衛國祇樹給孤獨園。佛告比丘。治生有三方便。未致利能致。已致不減。何等爲三。是間比丘有治生者。晨念多方便盡力向治生。日中亦爾晡時亦爾。求多方便盡力索令有利。比丘治生三法亦如是。未得好法能得致。已得好法不減。何等爲三。是間諸比丘。有比丘晨時多受道思念意不離。日中晡時亦爾。多合定意受行意不離能多增道。佛說如是。﹝七﹞

聞如是。一時佛在王捨國竹園烏﹝阿﹣可﹢聚﹞。在是時有婆羅門名爲不信重。在王捨國居。便不信重念如是。是俱譚沙門王捨國止竹園﹝阿﹣可﹢聚﹞。令我今行至俱譚沙門。俱譚沙門所說經。我當爲一切卻語不信。便不信重從王捨國出到佛所。是時佛爲非一百眾會周匝坐徧說法經。佛見不信重從遠欲來。已見便止不說經。不信重已到佛問訊一處坐。已一處坐。不信重爲佛說。是勸佛說經我欲聞。佛報言。婆羅門不信重。

重是法不應亦不解言者亦彼意亂者亦悉欲諍者若爲意離諍喜者亦諍能合恚諍如是者能解法語。

便不信重從坐起。頭面著佛足下禮已覺。已覺爲愚爲癡爲不曉爲不工爲持惡意來。向如來無所著。如有覺欲卻語不欲信。從今自悔過本守。自歸佛自歸法自歸比丘僧守本。佛說如是。﹝八﹞

聞如是。一時佛在捨衛國祇樹給孤獨園。是時佛告舍利弗。我亦倉卒說弟子法。我亦具說。但爲難得解者。舍利弗便白佛。倉卒說亦可。弟子法具說亦可。弟子法會有解者佛便告舍利弗。當學如是。身識俱外一切思想。我是是我所。憍慢使便不復有。所意解所慧解。自見法自解自知得行。是身識俱外一切思想。我是是我所。憍慢使不復有。若舍利弗比丘。是身識俱。亦外思想一切我是是我所。憍慢使便不復有所意解得慧解。見法慧行自見自知求行止。是名爲舍利弗比丘無所著漏索盡至學度世。我爲是故說是言。從後說絕。

度世說不致壞欲欲思想意不可俱爾亦除曉睡暝亦還結疑觀意除淨本起思惟法已說度世慧亦說壞癡佛說如是。﹝九﹞

聞如是。一時佛在捨衛國祇樹給孤獨園。是時佛告諸比丘。是身有肌膚髓血生肉含滿屎尿。自視身見何等好。常有九孔惡病。常不淨。常灑可足慚。常與怨家合爲至老死。亦與病俱。何以不惡身會當墮會當敗。以棄葬地中不復用。爲狐狼所啖。何以見不慚。誰說貪淫。如佛言。少可多自心觀是。如屠杅屠機爲骨聚。如然火如毒藥痛爲撓。癡人喜爲喜不自知。何不畏羅网貪淫爲癡哉。錢谷金銀牛馬奴婢人爲命故求。命在呼吸本命亦自少。極壽百餘歲亦苦合。觀是誰爲可者。如時過去便命稍少命日俱盡。如疾河水。如日月盡。命疾是過去人。命去不復還。如是爲不可得人死時命去。設使若干財索天琦物。亦一切有死時對來亦不樂。亦不可厭亦不可樂。亦不可自樂。無餘但自善作。無有餘所自作善所自然。若以知見死當有何等人可隨貪淫。設使久壽設使亡去會當死。何以意索俱藥。何以故。不念靜極意愛兒兒已死啼哭不過十日。已十日便忘之。愛兒婦亦爾。爲家室親屬知識亦爾。以苦生致財物。死時人會棄。自愛身命在索棄亂。亦入土下但爲陰去。生熟隨人如樹果實。已見如是有爲人意隨中。天下一切萬物一人得不自足。若得一分當那得自厭。無有數世五樂自樂徧之。當爲何等益人。已逢苦索受罪人意。爲是有所益。不欲受靜索爲蛇自身如少多亦爾。如多少亦爾。如病爲大小亦苦。如骨無有肉狗得﹝齒

堯﹞之不厭。如是欲狗習是亦難得。已得當多畏之是習所不久人亦墮惡。如人見夢已悟。不復得貪淫。亦如是劇夢爲有樂。如黑虺如饑肉如樹果實實少末多亡。爲增結爲惡作本道家常不用是人。在天上捨樂。亦天上色樹。亦在端正如苑園。亦得天上王女。已得人不厭天上五樂。今當那得天下厭。爲取二百骨百骨百二十段。爲筋纏。爲九孔常漏。爲九十三種。爲百病極。爲肉血和。爲生革肌。爲中寒熱風。爲屎尿。爲千虫。皆從身起。中亦有千孔亦有劇。爲親已壞他。爲從是不淨出。從鼻中涕出。從口涎唾出。從腋下流汗出。從孔處屎尿出。如是皆從身出劇。冢間死人誠可惡劇。捨後可惡劇。爲所有不淨種。爲從是本來如金塗。余爲衣故香粉脂滓赤絮紺黛。爲癡人見是。是亂意如畫瓶如坑覆以艸。人所抱愛後會悔。比丘跪拜受教如是。﹝一○﹞

聞如是。一時佛在捨衛國祇樹給孤獨園。佛告比丘。比丘聽受教。佛便說。是比丘人有四因緣。貪愛有輕重從是離道。比丘。譬一人有四婦。第一婦爲夫所重。坐起行步動作臥息未曾相離。沐浴莊飾飯食五樂常先與之。寒暑饑渴摩順護視。隨其所欲未曾與諍。第二婦者坐起言談常在左右。得之者喜不得者憂。或致老病或致鬥訟。第三婦者時共會現。數相存問苦甘恣意。窮困瘦極便相患厭。或相遠離適相思念。第四婦者主給使令。趣走作務諸劇難苦。輒往應之而不問亦不與語。希於護視不在意中此四婦夫一旦有死事。當遠從去。便呼第一婦汝當隨我去。第一婦報言。我不隨卿。婿言。我重愛無有比。大小多少常順汝旨。養育護汝不失汝意。爲那不相隨。婦言。卿𨿽愛重我我終不能相隨。夫便恨去呼第二婦。汝當隨我去。第二婦報言。卿所重愛第一婦尙不隨卿。我亦終不相隨。婿言。我始求汝時勤苦不可言。觸寒逢暑忍饑忍渴。又更水火縣官盜賊與人共諍。儇儇咋咋乃得汝耳。爲那不相隨。婦言卿自貪利彊求爲我。我不求卿。何爲持勤苦相語耶。夫便恨去復呼第三婦。汝當隨我去。第三婦報言。我受卿恩施。送卿至城外。終不能遠行到卿所至處。夫自恨如去還與第四婦共議言。我當離是國界汝隨我去。第四婦報言。我本去離父母來給卿使。死生苦樂當隨卿所到。此夫不能得可意所重三婦自隨。但得苦醜不可意者俱去耳。佛言。上頭所譬諭說一人者是人意神。第一婦者是爲人之身也。人好愛其身過於第一婦。至命盡死意神隨逐罪福當獨遠去。身僵在地不肯隨去。佛言。比丘不隨四行不得度脫。何等爲四。一者憂苦。二者習欲。三者盡空。四者消滅。諸惡道要有八行。至誠在四諦。第二婦者是人之財產。得之者喜不得者愁。至命盡時財寶續在世間。亦不自隨去空坐之愁苦。第三婦者。謂父母妻子兄弟五親知識奴婢。以生時恩愛轉相思慕。至於命盡啼哭而送之到城外冢間。便棄死人各自還歸。憂思不過十日。便共飲食捐忘死人。第四婦者是人意。天下無有自愛守護意者。皆放心恣意貪欲嗔恚不信正道。身死當墮惡道。或入地獄或爲畜生或爲餓鬼。皆快意所致也。比丘。爲道當自端心正意。當去愚癡之心無愚癡之行息不行惡。不行惡不受殃。不受其殃不生。不生亦不老。不老亦不病。不病亦不死。不死便得無爲泥洹道。佛如如說是。比丘受歡喜。﹝一一﹞

聞如是。一時佛在王捨國雞山中。佛便告比丘。人居世間。一劫中生死。取其骨藏之。不腐不消不滅。積之與須彌山等。人或有百劫生死者或千劫生死者。尙未能得阿羅漢道泥洹。佛告比丘。人一劫中合會其骨。與須彌山等。我故現其本因緣。比丘。若曹皆當拔其本根去離本根。用是故不復生死。不復生死便得度世泥洹道。佛說如是。﹝一二﹞

聞如是。一時佛在捨衛國。行在祇樹須達園。佛便語比丘。比丘應惟然受佛語。佛便說色。比丘念本起苦。念非常壞。去諦觀已。比丘色能諦觀。若能知色本念。若能知色非常壞。若能知諦觀。便色愛爲去。已色愛壞便愛貪亦壞。已愛貪壞便意脫。我爲說如是痛癢思想生死識。爲比丘念本亦念識非常。亦當諦觀。若比丘能已到諦觀愛棄。已愛盡便愛貪盡。便脫生死得道。佛說如是。﹝一三﹞

聞如是。一時佛在捨衛國祇樹給孤獨園。佛便告比丘。我爲若說惡從何所起。亦說善從何所起。比丘聽念著意。比丘應惟然。惡意爲何等所。色過去未來今貪起自恚畏癡。一切見惡意。是名爲所惡。痛癢亦爾。思想亦爾。生死亦爾。識亦爾。如是名爲從所起惡。善意爲何等。色過去未來今無有見是起。無有恚無有畏無有癡。無有一切嬈惡意。如是名爲善意。如是名爲痛癢思想生死識。佛言。我所說善惡意如是。﹝一四﹞

聞如是。一時佛在捨衛國祇樹給孤獨園。佛便告比丘。有四意止。何等爲四。在有比丘內身身觀止。盡力今知意不忘出從癡。爲癡天下憂。外身身觀止。盡力今知意不忘出從癡。爲癡天下憂。內外身身觀止。盡力今知意不忘出從癡。爲癡天下憂。內痛癢痛癢相觀止。盡力今知意不忘出從癡爲天下憂。外痛癢痛癢相觀止。盡力今知意不忘出從癡。爲天下憂。內外痛癢痛癢相觀止。盡力今知意不忘出從癡。爲天下憂。內意意意相觀止。盡力今知意不忘出從癡。爲天下憂。外意意意相觀止。盡力今知意不忘出從癡。爲天下憂。內外意意意相觀止。盡力今知意不忘出從癡。爲天下憂。內正法法法相觀止。盡力今知意不忘出從癡。爲天下憂。內外正法法法相觀止。盡力今知意不忘出從癡。爲天下憂。內外正法法法相觀止。盡力今知意不忘出從癡。爲天下憂。佛說如是四意止。佛弟子當爲受行精進爲得道。﹝一五﹞

聞如是。一時佛在捨衛國祇樹給孤獨園。佛便告比丘。有是比丘一法。爲一法相行想念多作。爲身得息。爲意所念。所待能止無有餘。但念黠行法念俱行。何等一法。爲一法相習安般守意。若比丘安般守意。爲習爲念爲多住。便身得息。意亦所念所待便止無有便黠念法行滿具行。是爲比丘所一法。爲一法相便相行相多爲身得息。爲意相念相待。便止無有餘。但黠行法念增滿行。若比丘。是一法比丘能行能使能念能多作得墮道。佛說如是。﹝一六﹞

聞如是。一時佛在捨衛國祇樹給孤獨園。佛便告比丘。有二力得上頭道。何等爲二力。謂曉制力。謂意護力。何等爲曉制力者。是聞有道眞弟子。爲是學身惡行爲得惡福。今世後世我身行惡。我當自身犯。亦爲嬈他人所無所道人所同道。亦爲犯戒。十方人亦說我惡。我亦隨不吉語言。我亦身敗便墮地獄中。是爲身惡行謂惡福。今世惡如是。後世亦惡如是。便身惡棄爲身。好念淨除身到不犯。如是身犯行心犯行。是名爲曉制力。何等爲行念力者。若所守致。若自守歸。若所止念行力。謂行之自到爲念致求。如是名爲念行力道。說之如是。比丘歡喜起作禮。﹝一七﹞

聞如是。一時佛在捨衛國。行在祇樹給孤獨園。佛便告比丘。有三力。何等三力。一者信力。二者精進力。三者黠力。信力爲何等。在有道弟子爲佛道無有能壞意。得佛恩行止。說佛如是語。如諦無所著。諦覺黠要得樂天下父。如是到佛棄惡到黠行。或是名爲信力。精進力爲何等。在有比丘已生惡意斷故。求欲行求爲精進爲受正意。未生惡意不便起。未生善意爲求生。已法意爲止不忘不減。日增日多行念滿欲生求受精進制意出。是名精進力。黠力爲何等。若有比丘是苦習如諦知是習苦是苦習是苦盡是苦要受。是名爲慧力。佛告比丘。比丘已聞受行如說。﹝一八﹞

聞如是。一時佛在捨衛國。行在祇樹給孤獨園。佛便告比丘。有四力。何等爲四力。一者意力。二者精進力。三者不犯力。四者守力。意力爲何等。若有比丘知善惡濁如至誠知。亦知犯亦知不犯。亦知可行亦知不可行。亦知非亦知增。亦知白亦知黑。亦知從得濁如諦知。是名爲意力。精進力爲何等。在有比丘在有濁所惡說。所犯說。所不可說。所黑說。不用進人說。如是輩爲棄之。若所爲濁好說。不犯說可習說可說白說所道說。如是輩濁。爲行爲貪欲。爲行爲精進。爲受意爲制意。是名爲精進力。不犯力爲何等。在有比丘爲不犯身受行止。爲不犯口。爲不犯心受行止。是名爲不犯力。守力爲何等。謂四輩。何等爲四輩。一爲攝。二爲布施。三爲相哀。四爲相助善行。是名爲守力。佛說如是。﹝一九﹞

聞如是。一時佛在捨衛國祇樹給孤獨園。佛便告比丘。人有五力令女人欺男子。何爲五力。一者色。二者端正。三者多男兄弟。四者家豪。五者多財產。何等爲色。謂女人不良。已不良便不欲治生。當嗔恚不欲持家。是女人自謂端正無比。自謂多男兄弟彊。自謂豪貴家。自謂多財產。如是女人爲不良。若有女人貞良無有女色。大貞便爲持兩善教。已受兩善教便欲治產。不欲嗔恚。便欲秉持家。如是者不用端正。故爲是人但心爲人耳。不用多男兄弟彊。不用家豪貴自貢髙。不用多財產意適等耳。便爲受教。已教善持之不懈。便欲治生。心和不欲嗔恚。便不棄家事。便欲治生憂持家。如是爲貞良女人意。佛說如是。﹝二○﹞

聞如是。一時佛在捨衛國祇樹給孤獨園。佛告諸比丘。比丘諸不聞者不聞俱相類相聚相應相可。多聞者多聞俱相類相聚相應相可。慳者慳俱相類相聚相應相可。布施者布施俱相類相聚相應相可。黠者黠俱相類相聚相應相可。癡者癡俱相類相聚相應相可。多欲者多欲俱相類相聚相應相可。少欲者少欲俱相類相聚相應相可。難持者難持俱相類相聚相應相可。易持者易持俱相類相聚相應相可。難給者難給俱相類相聚相應相可。易給者易給俱相類相聚相應相可。不足者不足俱相類相聚相應相可。足者足俱相類相聚相應相可。不守者不守俱相類相聚相應相可。守者守俱相類相聚相應相可。佛說比丘如是。黠人當分別是因緣。可行者當爲行。不可行者當爲莫行。﹝二一﹞

聞如是。一時佛在捨衛國祇樹給孤獨園。佛告比丘。天上釋爲故世在人中有七願。爲如至命爲如求就爲所從本故爲釋。何等爲七。到命要當爲父母孝。到命要當爲見老爲禮。當爲不出口焰言。當爲隨意法語言。當爲至命要不怒讒妄語。當爲至命要至誠語至誠喜至誠止。常信不欺天下。當爲至命要天下慳。我當爲意中不隨慳家中。行布施放手常與所求。名好布施。布施等分爲是釋天王故世在人中爲是七願。說爲至命要具行就爲從是本釋釋得。從後說絕。

爲孝父母姓中有老人禮不炎說隨意說讒妄言棄從慳自出諦不怒喜行言。

爲是故能得上天。在所人欲行是當爲天上禮如是。佛說如是。﹝二二﹞

聞如是。一時佛在捨衛國。行在祇樹給孤獨園。佛便以爪甲頭取土已取。便告比丘。比丘。知是云何何等爲多爪頭土。何如地土多。比丘可便報。佛爪甲上土少不可比地土。無有比亦非百倍。亦非千倍。亦非萬倍。亦非億倍。亦無有數。亦無有數諭亦無聚。亦不可說譬諭。是地土甚多。佛便告比丘。如是人所不知。智黠眼行如地土。如是人所爲智黠眼行如爪上土。如是人所爲智黠眼行。如是可學智黠眼行無有過。黠生當爲自活。如是比丘欲行道者可學。佛說如是。﹝二三﹞

聞如是。一時佛在捨衛國祇樹給孤獨園。佛便告比丘。身爲無有反復。身不念恩。若有小痛因作病。舉身並痛。常隨意所欲得。眼與好色。耳與好聲。鼻與好香。舌與美味。身與細軟。養身如是。舍人壞敗。身不欲度人。何以故。不盡隨戒法但作罪。佛便告比丘。過世有王名爲大華。欲死時說言。咄當用身作何等。養護百歲盡力如是。一死事來身便壞敗。如是身爲無有反復。便知是爲若當用爲視養。有劇如怨家。身自求罪。已得小痛便見憂態。常與最好五樂。久視之會當老病死。比丘可念而不忘是。已知是當行教人。佛教如是。﹝二四﹞

聞如是。一時佛在捨衛國。行在祇樹給孤獨園。佛便告比丘。師子畜生王從自處出。已自處出便欠。已欠便視便四面觀。便三反師子聲行。便所意至處便行。已見有山河中深。疾過使難度。便師子在從是邊河自止。便度邊作識觀意念。從是下到識處出已。已便下。若師子王所識直不得出便復還。復度不得復還。常欲得識處出。至死師子王不止不行不置。所識不得故亦如是。所有癡人不諦受所學聞。便爲人聚行說到人牽出。所癡人亦不置癡態行。亦不欲所。不諦受經所要。若如是便黠人可覺是。是我當爲學經力力行。我當爲學問力。我當爲精觀行力。我當爲不放。師子王死態難出。覺少人欲爲道。當學如是。佛說如是。﹝二五﹞

聞如是。一時佛在王捨國講堂中。在時名爲阿速輪子婆羅門至佛。已至爲粗惡口惡罵佛劇罵訶止。佛便爲婆羅門阿速輪子說經譬諭。若人無有惡爲持惡口說向。淸白行無有。惡癡人從是致殃。譬如人逆向風末塵來坌。卽時婆羅門阿速輪子。爲持頭面著足曰。知過受悔如癡如愚。如不解如不了名爲愚癡者。爲度世者。持獘惡口罵亦數諫爲。佛當爲愚癡人故受悔過。從今自守不復犯。佛報言。已婆羅門悔過如愚如癡如不解不了爲罵如來惡喙。已見復悔自說自守後不敢犯。是道行中望增道不減。若已見自悔過自現不匿現守本不復犯。婆羅門便自歸佛。佛說如是。﹝二六﹞

聞如是。一時佛在王捨國時。有婆羅門名爲不侵行者。至佛所與佛談一處坐。已一處坐。不侵行者向佛說如是。我名爲不侵。佛報言。如名意亦爾。爾乃婆羅門應不侵。從後說絕。

若身不侵者

口善意亦然

如是名不侵

無所侵爲奇

卽不侵行者從坐起。持頭面著佛足下。從今持教誡不復犯五戒。佛說如是。﹝二七﹞佛說七處三觀經

聞如是。一時佛在捨衛國祇樹給孤獨園。佛便呼比丘。七處爲知三處爲觀。疾爲在道法。脫結無有結意。脫從黠得法已。見法自證道。受生盡行道意。作可作不復來還。佛問比丘。何等爲七處善爲知是聞比丘色如本諦知。亦知色習亦知色盡亦知色滅度行。亦知色味亦知色苦亦知色出要亦至誠。如是痛癢思想生死識如本知。識習識盡識盡受行本知。亦知識味亦知識苦亦知識出要。亦知識本至誠。何等爲色如諦如。所色爲四本。亦在四大亦爲在四大蚖。所色本如是如本知。何等色習如本知。愛習爲色習。如是色習爲知。何等爲色盡如至誠。知愛盡爲色盡。如是色盡爲至誠知。何等爲色行盡如至誠知。若是色爲是八行諦見到諦定爲八。如是色盡受行如至誠知本。何等爲知色味如至誠知。所色欲生喜生欲生。如是色爲味如至誠知。何等爲色惱如至誠知。所色不常苦轉法。如是爲色惱如至誠知。何等爲色要如至誠知。所色欲貪能解能棄欲能度欲。如是爲色知要如至誠。何等爲痛癢能知。六痛癢眼栽痛癢。耳鼻舌身意栽痛癢。如是爲知痛癢。何等爲痛癢習。栽習爲痛癢習。如是習爲痛癢習。何等爲痛癢盡知。栽盡爲痛癢盡知。如是爲痛癢盡知。何等爲痛癢受行。若受八行諦見到諦定意爲八。如是痛癢如盡受行爲道。何等爲痛癢味識。是爲痛癢求來可求喜。如是爲痛癢識味爲知。何等爲痛癢惱識。所痛癢爲不非敗苦轉法意。如是爲痛癢惱識。何等爲痛癢要。所痛癢欲能活爲愛貪能度。如是爲痛癢要識如諦知。何等爲思想識。爲身六思想。眼栽思想。耳鼻舌身意栽思想。如是是六識思想。何等爲思想習識。栽習爲思想習。如是爲思想習識。何等爲思想盡識。盡爲思想盡識。如是爲思想盡識。何等爲思想盡受行識。是爲八行識。識諦見到諦定意爲八。如是盡思想受行識。何等爲思想味識。所爲思想因緣生樂得意喜。如是思想味識。何等爲思想惱識。所爲思想不常盡苦轉法。如是爲思想惱識。何等爲思想要識。所思想欲能解欲貪能斷欲貪能自度。如是爲思想要識。何等爲生死識。爲六身生死識。眼栽生死識。耳鼻舌身意栽行。如是爲生死識。何等爲生死習。栽習爲生死習識。何等爲生死盡識。栽盡爲生死盡識。何等爲生死欲盡愛行識。爲是八行識諦見至諦定爲八。如是爲生死欲滅受行識。何等爲生死味識。所爲生死因緣生樂喜意。如是爲生死味識。何等爲生死惱識。所有生死不常盡苦轉法。如是爲生死惱識。何等爲生死要識。所爲生死欲貪避欲貪能斷欲貪能度。如是爲生死要識。何等爲識身六衰識。眼栽識耳鼻舌身意。如是爲識識。何等爲識習。命字習爲識習。如是習爲識。何等爲識盡受行爲識。命字盡識。如是爲盡識。何等爲識盡受行爲識。八行諦見至諦定爲八。如是爲識盡欲受行如諦識。何等爲識味知所識因緣故生樂生喜意。如是味生爲味識知。何等爲識惱識。所識爲盡爲苦爲轉。如是識惱識。何等要識。所識欲貪能治欲貪能斷能度。如是爲要識。如是比丘七處爲覺知。何等爲七。色習盡道味苦要。是五陰各有七事。何等爲三觀。識亦有七事。得五陰成六事。觀身爲一色。觀五陰二。觀六衰三。故言三觀。比丘。能曉七處亦能三觀。不久行隨道。斷結無有結意。脫黠會見要一證受止已。斷生死竟行所作竟。不復來還墮生死得道。佛說如是。比丘歡喜受行。

