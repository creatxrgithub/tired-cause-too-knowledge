佛說漏分布經一卷

小乘阿含部佛說漏分布經一卷後漢三藏法師安世髙譯

佛說漏分布經

聞如是。一時佛在拘畱國行治處名爲法。時拘畱國人會在時。佛告諸比丘。比丘應惟然。比丘從佛聞。佛便告如是。比丘聽當爲說法。上起亦利中起亦利徧竟亦利。有利有方便。具足現意行當爲聽眞。諦受爲念聽說。比丘應惟如是。比丘。便從佛聞。便說是。比丘當知漏。亦當知漏從本有。亦當知從漏受殃。亦當知漏分布。亦當知漏盡。亦當知受何行令漏畢。

比丘當知痛。亦當知痛從本有。亦當知從痛受殃。亦當知痛分布。亦當知痛盡。亦當知受何行令痛畢。

比丘當知思想。亦當知思想從本有。亦當知從思想受殃。亦當知思想分布。亦當知思想盡。亦當知受何行令思想畢。

比丘當知愛欲。亦當知愛欲從本有。亦當知從愛欲受殃。亦當知愛欲分布。亦當知愛欲盡。亦當知受何行令愛欲畢。

比丘當知行。亦當知行從本有。亦當知從行受殃。亦當知行分布。亦當知行盡。亦當知受何行令行畢。

比丘當知苦。亦當知苦從本有。亦當知從苦受殃。亦當知苦分布。亦當知苦盡。亦當知受何行令苦畢。

比丘當知漏。亦當知漏從本有。亦當知從漏受殃。亦當知漏分布。亦當知漏盡。亦當知受何行令漏畢。

何等爲當知漏。謂有三漏。一爲欲漏。二爲有漏。三爲癡漏。如是爲知漏。

何等爲當知漏從本有。謂癡爲漏本從是本有。如是爲知漏從本有。

何等爲當知從漏受殃。謂從癡行漏。所行如從。殃亦如行受。或墮好處或墮惡處。如是爲知從漏受殃。

何等爲當知漏分布。謂墮地獄是爲行異。或墮畜生是爲行異。或墮餓鬼是爲行異。或墮天上是爲行異。或墮人中是爲行異。如是爲知漏分布。

何等爲當知漏盡。謂癡已盡漏便盡如便盡。如是爲知漏盡。

何等爲當知受行令漏畢。謂是八種道行。一爲直見。二爲直更。三爲直語。四爲直行。五爲直業。六爲直方便。七爲直念。八爲直定。如是爲知受行令漏畢。若諸比丘。比丘已知漏如是。知漏從本有如是。知從漏受殃如是。知漏分布如是。知漏盡如是。知受行令漏畢如是。是名爲比丘。悔厭世間行淸淨得道令漏盡畢。

比丘當知痛。亦當知痛從本有。亦當知從痛受殃。亦當知痛分布。亦當知痛盡。亦當知受何行令痛畢。

何等爲當知痛。謂有三痛。一爲樂痛。二爲苦痛。三爲亦不樂亦不苦痛。如是爲知痛。

何等爲當知痛從本有。謂本思望。如是爲知痛從本爲。

何等爲當知從痛受殃。謂有所思更是爲苦。如是爲知從痛受殃。

何等爲當知痛分布。在比丘。比丘樂痛更。樂痛更知。苦痛更。苦痛更知。不樂不苦痛更。不樂不苦痛更知。樂痛身更。樂痛身更知。苦痛身更。苦痛身更知。不樂不苦痛身更。不樂不苦痛身更知。樂痛念更。樂痛念更知。苦痛念更。苦痛念更知。不樂不苦痛念更。不樂不苦痛念更知。樂痛望得。樂痛望得知。苦痛望得。苦痛望得知。不樂不苦痛望得。不樂不苦痛望得知。樂痛不望得。樂痛不望得知。苦痛不望得。苦痛不望得知。不樂不苦痛不望得。不樂不苦痛不望得知。樂痛家中居。樂痛家中居知。苦痛家中居。苦痛家中居知。不樂不苦痛家中居。不樂不苦痛家中居知。樂痛離家中居。樂痛離家中居知。苦痛離家中居。苦痛離家中居知。不樂不苦痛離家中居。不樂不苦痛離家中居知。如是爲知痛分布。

何等爲當知痛盡。謂念思卻痛便盡。如是爲知痛盡。

何等爲當知受行令痛畢。謂是八種道行。一爲直見。二爲直更。三爲直語。四爲直行。五爲直業。六爲直方便。七爲直念。八爲直定。如是爲知受行令痛畢。若比丘。比丘已知痛如是。知痛從本有如是。知從痛受殃如是。知痛分布如是。知痛盡如是。知受行令痛畢如是。名爲比丘悔厭世間行淸淨得道令痛盡畢。比丘當知思想。亦當知思想從本有。亦當知從思想受殃。亦當知思想分布。亦當知思想盡。亦當知受何行令思想畢。何等爲當知思想。謂有四思想。一爲少思想。二爲多思想。三爲無有量思想。四爲無所有不用思想。如是爲知思想。

何等爲當知思想從本有。謂本爲思想。如是爲知思想從本有。

何等爲當知從思想受殃。謂如思想爲。如思想行。是名爲行。如是爲知從思想受殃。

何等爲當知思想分布。謂色思想爲異。聲思想亦異。香思想亦異。味思想亦異。身更粗細思想亦異。如是爲知思想分布。

何等爲當知思想盡。謂思想已盡思想便盡。如是爲知思想盡。

何等爲當知受行令思想畢。謂是八種道行。一爲直見。二爲直更。三爲直語。四爲直行。五爲直業。六爲直方便。七爲直念。八爲直定。如是爲知受行令思想畢。若諸比丘。比丘已知思想如是。知思想從本有如是。知從思想受殃如是。知思想分布如是。知思想盡如是。知受行令思想畢如是。是名爲比丘悔厭世間行淸淨得道令思想盡畢。

比丘當知愛欲。亦當知愛欲從本有。亦當知從愛欲受殃。亦當知愛欲分布。亦當知愛欲盡。亦當知受何行令愛欲畢。

何等爲當知愛欲。謂愛欲爲五種欲得欲最在心欲愛色隨意可貪相近。何等爲五。一爲眼可色欲得欲最在心欲愛色隨意可貪相近。二爲耳可聲欲得欲最在心欲愛色隨意可貪相近。三爲鼻可香欲得欲最在心欲愛色隨意可貪相近。四爲口得味欲得欲最在心欲愛色隨意可貪相近。五爲身得粗細更知欲得欲最在心欲愛色隨意可貪相近。如是爲知愛欲。

何等爲當知愛欲從本有。謂本爲思。如是爲知愛欲從本有。

何等爲當知從愛欲受殃。若爲所愛欲。已生欲望。諍待向待便如殃思待。便從是致殃隨。或好處或惡處。如是爲知從愛欲受殃。

何等爲當知愛欲分布。謂色愛欲爲異。聲愛欲亦異。香愛欲亦異。味愛欲亦異。身更粗細愛欲亦異。如是爲知愛欲分布。

何等爲當知愛欲盡。謂思已盡愛便盡。如是爲知愛欲盡。

何等爲當知受行令愛欲畢。謂是八種道行。一爲直見。二爲直更。三爲直語。四爲直行。五爲直業。六爲直方便。七爲直念。八爲直定。如是爲知受行令愛欲畢。若諸比丘。已知愛欲如是。知愛欲從本有如是。知從愛欲受殃如是。知愛欲分布如是。知愛欲盡如是。知受行令愛欲畢如是。是名爲比丘悔厭世間行淸淨得道令愛欲盡畢。

比丘當知行。亦當知行從本有。亦當知從行受殃福。亦當知行分布。亦當知行盡。亦當知受何行令行畢。

何等爲當知行。謂所思念向不離是爲行。如是爲知行。

何等爲當知行從本有。謂從愛欲有爲。從愛行有本。如是爲知行從本有。何等爲當知從行受殃福。謂有黑行爲黑殃。令致墮下。有淸白行。令淸白福。行得上上。是爲知從行受殃福。

何等爲當知行分布。謂有黑行。從黑受殃。有淸白行。從淸白受淸白福。有黑白行。令致黑白殃福。有亦非黑亦非淸白行。令從是受福。行行盡畢。如是爲知行分布。

何等爲當知行盡。謂愛已盡行便盡。如是爲知行盡。

何等爲當知受行令行畢。謂是八種道行。一爲直見。二爲直更。三爲直語。四爲直行。五爲直業。六爲直方便。七爲直念。八爲直定。如是爲知受行令行畢。若諸比丘。比丘已知行如是。知行從本有如是。知從行受殃如是。知行分布如是。知行盡如是。知受行令行畢如是。是名爲比丘悔厭世間行淸淨得道令行盡畢。

比丘當知苦。亦當知苦從本有。亦當知從苦受殃。亦當知苦分布。亦當知苦盡。亦當知受何行令苦畢。

何等爲當知苦。謂當知生爲苦。當知老爲苦。當知病爲苦。當知死爲苦。當知近不相於爲苦。當知愛別離爲苦。當知所求不得爲苦。當知卒五陰爲苦。如是爲知苦。

何等爲當知苦從本有。謂本爲癡。癡爲苦本。如是爲知苦從本有。

何等爲當知從苦受殃。謂癡未聞經世間人。已身中更苦痛劇。劇苦最痛所不可意。應當從是念斷。爲從外求念外有爲。依外從求爲。有沙門婆羅門一言二言三言四言五言百言。持咒祠。令從是能得解身苦。如是求苦殃或苦殃。如是爲知從苦受殃。

何等爲當知苦分布。謂有苦少受殃久。或有苦少受殃疾解。或有苦多受殃久。或有苦多受殃疾解。如是爲知苦分布。

何等爲當知苦盡。謂癡已盡苦便盡。如是爲知苦盡。

何等爲當知受行令苦畢。謂是八種道行。一爲直見。二爲直更。三爲直語。四爲直行。五爲直業。六爲直方便。七爲直念。八爲直定。如是爲知受行令苦畢。若諸比丘。比丘已知苦如是。知苦從本有如是。知從苦受殃如是。知苦分布如是。知苦盡如是。知受行令苦畢如是。是名爲比丘悔厭世間行淸淨得道令苦盡畢。佛說如是。比丘受著意佛所說樂行從行。致淸淨無爲。

