佛說伏淫經一卷

小乘阿含部佛說伏淫經一卷西晉沙門法炬譯

佛說伏淫經

聞如是。一時婆加婆。在捨衛城祇樹給孤獨園。彼時居士阿那邠祁至世尊所。到已禮世尊足卻住一面。阿那邠祁居士卻住一面已。白世尊曰。惟世尊。世間有幾伏淫而可知者。汝居士。世間有十伏淫。云何爲十。此居士。或一伏淫。非法行淫幹彼。非法求淫幹﹝無所方便爲苦﹞已。亦不自安身。亦不安父母及妻子客使奴婢沙門婆羅門。不有益事。爲善得善得生天上。如是居士。是一伏淫。復次居士。或一伏淫。非法求淫幹彼。非法求淫幹已。自安身父母妻子客使奴婢。而不施沙門婆羅門。爲善得善身生善處。如是居士。是一伏淫。復次居士。或一伏淫。非法求幹彼非法求幹已。自安隱身父母妻子客使奴婢。能施沙門婆羅門。爲善得善身生善處。如是居士。是一伏淫。復次居士。或一伏淫。如法求財。彼如法求財已。不自安樂身。不爲父母。不爲妻子。不爲奴婢。亦不施沙門婆羅門。爲善得善身生善處。如是居士。是一伏淫。復次居士。或一伏淫。如法求財。彼如法求財已。而自安樂身及父母妻子奴婢。不施與沙門婆羅門。爲善得善身生善處。如是居士。是一伏淫。復次居士。或一伏淫。如法求財。彼如法求財已。而自安樂身及父母妻子奴婢。施與沙門婆羅門。爲善得善身生善處。如是居士。是一伏淫。復次居士。或一伏淫。如法求財不幹彼。如法求財不幹已。亦不自安樂身。亦不爲父母妻子奴婢亦不施與沙門婆羅門。爲善得善身生善處。如是居士。是一伏淫。復次居士。或一伏淫。如法求財不幹彼。如法求財不幹已。自得安樂身及父母妻子奴婢。不施與沙門婆羅門。爲善得善身生善處。如是居士。是一伏淫。復次居士。或一伏淫。如法求財不幹彼。如法求財不幹已。自得安樂身及父母妻子奴婢。施與沙門婆羅門。爲善得善身生善處。彼得錢財於中染著。極染著不見禍變。亦不知棄而貪食之。如是居士。是一伏淫。復次居士。或一伏淫。如法求錢財不幹彼。如法求錢財不幹已。自得安隱身及父母妻子奴婢。施與沙門婆羅門。爲善得善身生善處。彼得錢財亦不染亦不著。亦不於中樂。亦不於中住。亦知是禍變。亦能棄捨而食之。如是居士。是一伏淫。此居士。彼或一伏淫。非法求錢財幹彼。非法求錢財幹已。亦不自安隱身。亦不安隱父母妻子奴婢。亦不施與沙門婆羅門。爲善得善身生善處。是爲居士。如是伏淫。伏淫我說此獘惡。此居士。或一伏淫。非法求錢財幹彼。非法求錢財幹已。自安隱身及父母妻子奴婢。不施與沙門婆羅門。爲善得善身生善處。此居士。此伏淫此伏淫此小勝小勝此居士。彼或一伏淫。如法求錢財不幹彼。如法求錢財不幹已。自得安樂身及父母妻子奴婢。施與沙門婆羅門。爲善得善身生善處。彼得錢財不染不著不持不樂。知是禍變棄捨離而食之。如是居士。食淫最勝最妙最上最好無上勝。猶若居士。有牛乳因乳有酪。因酪有醍醐。因醍醐有酥。因酥有酪酥。此是最勝最妙無上說。如是居士。此諸伏淫如是伏淫。最勝最妙極妙最上。無上無上說頌偈曰。

非法聚錢財

如法如法施

不施不食之

亦不施爲福

二俱爲慳濁

惡行食此淫

如法求錢財

欲以施爲福

亦施及食之

亦能作福徳

二俱不慳濁

皆有此伏淫

有能行智慧

伏淫隨所行

知變有知足

知足而食之

有能行智慧

最妙能伏淫

佛如是說。居士阿那邠祁聞世尊所說。歡喜而樂。

