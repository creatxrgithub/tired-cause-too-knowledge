根本說一切有部毗柰耶尼陀那目得迦攝頌一卷

小乘律根本說一切有部毗柰耶尼陀那目得迦攝頌一卷唐三藏法師義淨奉制譯

根本說一切有部毗柰耶尼陀那目得迦攝頌

尼陀那五十二頌。

目得迦四十八頌。

大門總攝頌曰初明受近圓

次分亡人物

圓壇並戶鉤

菩薩像五門

別門初總攝頌曰﹝此有十事盡不截皮﹞

近圓知日數

界別不入地

界邊五眾居

不截皮生肉

第一子攝頌曰近圓男女狀

非近圓爲師

難等十無師

莫授我七歲

第二子攝頌曰日數每應知

告白夜須減

六日十八日

說戒不應頻

第三子攝頌曰界別不告淨

亦不爲羯磨

乘空不持欲

解前方結後

第四子攝頌曰不入界捨界﹝出放光說二頌﹞

樹界有世尊

不越及可越

羯磨者身死

第五子攝頌曰地墻等秉事

結界無與欲

但於一處坐

得爲四羯磨

第六子攝頌曰大界兩驛半

下水上山顚

異見明相過

五眾受七日

第七子攝頌曰五眾坐安居

親等請日去

於經有疑問

求解者應行

第八子攝頌曰假令不截衣

有緣皆得著

衣可隨身量

若短作篅衣

第九子攝頌曰不畜五種皮

由有過失故

開許得用處

齊坐臥容身

第十子攝頌曰生肉及諸醋

有五種不同

痔病爪不傷

回施知希望

別門第二總攝頌曰分亡及唱導

張衣授學人

重作收攝驅

求寂同墻上

第一子攝頌曰分亡者衣物

互無應互取

見斗應須諫

隨頭向處分

第二子攝頌曰唱導乘與車

得衣應舉掌

僧伽獲衣利

凡聖可同分

第三子攝頌曰有張有不張

有出有不出

若在於界外

聞生隨喜心

第四子攝頌曰授學等不秉

作法不成訶

十二人成訶

不淨犯根本

第五子攝頌曰更應重作法

勿使求寂行

守護善用心

見處離聞處

第六子攝頌曰收攝於界內

於眾心降伏

截柱及門框

尼等同驅擯

第七子攝頌曰破戒應驅逐

伏處亦皆除

惱俗應收謝

餘眾咸同此

第八子攝頌曰與求寂令怖

爲受成近圓

五法成就時

五夏離依去

第九子攝頌曰同分非同分

有齊限及無

有覆無覆殊

名一種便異

第十子攝頌曰不墻上行法

非於一二三

不對破戒人

不取授學欲

別門第三總攝頌曰圓壇求寂墮

一衣煙藥器

鐵推發及門

不應隨鐵作

第一子攝頌曰圓壇及天廟

兩驛半依止

無缽不度人

缽等不書字

第二子攝頌曰求寂墮缽破

開余存念者

作二種薰籠

並隨所須物

第三子攝頌曰一衣不互作

澡浴可遮人

於褥不剃頭

病人隨服食

第四子攝頌曰煙筒壞色衣

鼻筒飲水器

鍼筒非寶物

眼藥合並椎

第五子攝頌曰藥器及﹝毯﹣炎﹢瞿﹞毹

承足枮瀉藥

苾芻不應作

當擇死人衣

第六子攝頌曰鐵椎並杵杓

身自不負擔

以食供父母

毛毯不充衣

第七子攝頌曰發爪窣睹波

任作鮮白色

隨意安燈處

一畔出髙檐

第八子攝頌曰門戶並檐屋

及以塔下基

赤石紫礦塗

此等皆隨作

第九子攝頌曰不應以橛釘

及升窣睹波

開許金銀花

塔上以捨蓋

第十子攝頌曰鐵作窣睹波

及以金銀等

許幡旗供養

並可用香油

別門第四總攝頌曰戶鐶隨處用

沾衣大小便

染衣揁認衣

賒衣果無淨

第一子攝頌曰戶鐶倚帶网

取米爲眾食

寺內作私房

居人應受用

第二子攝頌曰隨處當用物

營作人所須

器具食燈油

隨施主應用

第三子攝頌曰令雨沾僧物

夜半共分牀

小座並依年

敷席咸同此

第四子攝頌曰大小便利處

經行不惱他

洗足及拭鞋

釜篦不奪用

第五子攝頌曰染釜及水瓶

僧缽並飲器

刀石爪鼻物

支牀不問年

第六子攝頌曰羯恥那衣揁

絣綫正縫時

染汁雜物等

用時不應奪

第七子攝頌曰外道覆認衣

作記死時施

有五種親友

得法獨應行

第八子攝頌曰賒取他衣去

及爲他和市

不髙下買衣

應二三酬價

第九子攝頌曰果園差修理

四種不應分

果熟現前分

觀時莫諠戲

第十子攝頌曰無淨人自行

自取不應食

不選開其病

結界證耕人

別門第五總攝頌曰菩薩像供養

吉祥大眾食

大會艸稕居

集僧鳴大鼓

第一子攝頌曰聽爲菩薩像

復許五種旗

爲座置尊儀

鐵幹隨意作

第二子攝頌曰供養菩薩像

並作諸瓔珞

塗香及車輿

作傘蓋旗幡

第三子攝頌曰吉祥並供養

花鬘及香合

諸人大集時

晝開門夜關

第四子攝頌曰大眾集會食

薜捨佉月生

香臺五六年

並應爲大會

第五子攝頌曰大會食艸稕

不應雜亂坐

應打揵稚鼓

告時令普知

第六子攝頌曰集僧鳴大鼓

供了去幢幡

若多獲珍財

隨應悉分與

大門總攝頌曰﹝目得迦四十八頌﹞最初爲懺謝

第二定屬物

第三資具衣

目得迦總頌

別門第一總攝頌曰懺謝艸田中

合免王影勝

糖酥根等聽

狗肉盞甘蔗

第一子攝頌曰懺謝非近圓

觀求寂相貌

苾芻與尼法

若互秉皆成

第二子攝頌曰艸田村略說

生心褒灑陀

賊縛不同愆

六開僧教罪

第三子攝頌曰合免者應放

穿渠遣眾行

一日至四旬

皮肉皆不淨

第四子攝頌曰影勝王牀施

王母物入僧

烏燕鶴鷲雕

苾芻不應食

第五子攝頌曰狗肉不應啖

並食屍鳥獸

及以同蹄畜

亦不食獼猴

第六子攝頌曰小盞及衣角

皮葉等有過

除其鐵一種

餘物任情爲

第七子攝頌曰甘蔗酪肉麻

藥有四種別

大麻蔓菁粥

根等粥應餐

第八子攝頌曰開許沙糖飲

得爲七日藥

生心爲五事

益彼應共分

第九子攝頌曰醫教應服酥

油及餘殘觸

並開眼藥合

除十爲淨廚

第十子攝頌曰根莖葉花果

皆應淡酒浸

水攪而飲用

並許其異食

別門第二總攝頌曰定物有主處

須問憍薩羅

從像豫先差

大減會尼眾

第一子攝頌曰定物不應移

莫拾賊遺物

屍林亦復爾

隨許並應收

第二子攝頌曰有主天廟物

苾芻不應取

看病人不應

勸他捨法服

第三子攝頌曰物須問施主

眾利可平分

二大合均分

餘眾應加減

第四子攝頌曰憍薩羅白疊

佛子因餐麨

室利笈多緣

廣論營造事

第五子攝頌曰從像入城中

受吉祥施物

旗鼓隨情設

苾芻皆不應

第六子攝頌曰豫先爲唱令

五眾從行城

應差掌物人

尼無別輪法

第七子攝頌曰應差分物人

上座宜準價

不得輒酬直

索價返還衣

第八子攝頌曰寺大減其層

將衣者應用

恐怖若止息

準式用僧祇

第九子攝頌曰若有大聚會

鳴鼓集眾僧

眾大別爲行

檢校人先食

第十子攝頌曰凡於尼眾首

應安一空座

爲待余苾芻

孤苦勿增價

第三別門總攝頌曰。

資具衣愚癡

若差不用俗

正作長者施

剃刀窣睹波

飯酪葉承水

及洗缽等事

此之十二頌

總攝要應知

第一子攝頌曰十三資具物

牒名而守持

自余諸長衣

委寄應分別

第二子攝頌曰癡不了三藏

此等十二人

失性復本時

訶言應采錄

第三子攝頌曰若差十二人

斯語成訶法

受時言我俗

此不成近圓

第四子攝頌曰不用五種脂

隨應爲說戒

因億耳開粥

王田眾應受

第五子攝頌曰俗人求寂等

並不合同坐

兩學有難緣

同處非成過

第六子攝頌曰正作不令起

隨年坐染盆

應共護僧園

勿燒營作木

第七子攝頌曰長者所施物

問已應畱舉

隨處莫廢他

洗身方入寺

第八子攝頌曰剃刀並鑷子

用竟不應畱

便利若了時

無宜室中住

第九子攝頌曰窣睹波圍繞

廣陳諸聖迹

濁水隨應飲

若碱分別知

第十子攝頌曰餅酪等非污

亦可內瓶中

洗足五種瓨

齊何名口淨

葉手承注口

多疑流缽中

舉糧持渡河

縱觸非成過

洗缽應用心

他觸問方受

換食持糧等

無難並還遮

別門第四總攝頌曰與田分不應

赤體定物施

僧衣字還往

甘蔗果客裙

第一子攝頌曰與田分相助

車船沸自取

鳥﹝嘴﹣角﹢鳥﹞蠅無慚

制底信少欲

第二子攝頌曰不應令賊住

及以黃門等

乃至授學人

行籌破僧眾

第三子攝頌曰不赤體披衣

冒雨向廚內

便利宜縫補

和泥福久增

第四子攝頌曰定物施此中

不應余處食

若有將去者

並須依價還

第五子攝頌曰僧衣題施主

別人施私記

氎氀許別人

尼夏應修理

第六子攝頌曰若還往衣物

送來應爲受

爲眾取他財

將眾物還價

第七子攝頌曰甘蔗等平分

不應分口腹

四事無分法

臥具夜不行

第八子攝頌曰果由藥叉施

淨之方受食

餘者爲漿飲

不燒地燈臺

第九子攝頌曰客舊宜詳審

授受分明付

五開應總閉

肘短可隨身

第十子攝頌曰裙及僧腳欹

香泥污衣洗

取食除多分

須知十種塵

