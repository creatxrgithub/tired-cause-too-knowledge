金剛頂經瑜伽修習毗盧遮那三摩地法一卷

西土聖賢撰集金剛頂經瑜伽修習毗盧遮那三摩地法一卷唐南天竺三藏金剛智譯

金剛頂經瑜伽修習毗盧遮那三摩地法

歸命毗盧遮那佛

身口意業徧虛空

演說如來三密門

金剛一乘甚深教

我依瑜伽最勝法

開示如實修行處

爲令眾生顯眞實

頓證無上正等覺

弟子堅固菩提心

從師已受灌頂位

妙修定慧恆觀察

深入業用善巧門

導諸有情勝菩提

以四攝法而攝取

無厭大悲未嘗捨

見行小善便稱美

無住檀施等虛空

能以慧光破愚瞑

有所樂求恆不逆

發言先笑令心喜

能於妙法無染中

善用般若斷諸使

無上法輪恆不退

四辯演說無所畏

諸佛眾生事業中

恆被大誓慈甲冑

摧敗魔羅勝軍眾

堅持諸佛所祕門

有具如斯眾徳者

方堪印可爲傳授

先佛聖仙所遊處

種種勝地或山間

建立精室布輪壇

香泥塗拭爲尊位

燈明閼伽皆布列

妙花散地以莊嚴

爲令眾生器世間

純一淨妙爲佛土

以此自他淸淨句

應理思惟密稱誦

眞言曰。

唵﹝一﹞薩嚩﹝二合下同﹞婆嚩﹝二合下同﹞戍陀﹝二﹞薩婆達摩﹝三﹞薩嚩﹝二合﹞婆嚩戍度﹝牟

含﹞﹝四﹞

次應運心徧法界

塵剎佛海滿虛空

吽字種子加三業

結金剛起徧警覺

檀慧鉤結金剛拳

進力二度合三舉

眞言曰。

唵﹝一﹞麼折﹝口

路﹞﹝二合下同﹞底瑟奼﹝二合﹞

由此眞言印加持

諸佛不貪寂靜樂

悉從定起赴集會

觀察行人同攝受

次結金剛持大印

一一想禮如來足

禪慧檀智反相叉

右膝著地置頂上

眞言曰。

唵﹝一﹞麼折囉﹝二合下同﹞勿﹝微一切﹞

才結金剛持印已

一切正覺皆隨順

卽於十方諸佛前

禮事供養皆圓滿

爲欲承事諸如來

捨身奉獻阿閦佛

全身委地以心禮

金剛合掌舒頂上

眞言曰。

唵﹝一﹞薩婆怛他﹝引下同﹞蘗多﹝引下同二﹞布儒波薩他﹝二合﹞娜野﹝引﹞阿怛麼﹝二合下同﹞南﹝三﹞涅哩﹝二合﹞夜多夜弭﹝四﹞薩婆怛他蘗多麼折囉薩怛嚩﹝二合下同五﹞阿地瑟奼﹝二合下同﹞薩嚩﹝二合下同﹞﹝牟

含﹞。

由此眞言身印故

卽得圓滿菩提心

次應敬禮寶生尊

爲奉灌頂供養故

金剛合掌下當心

以額著地爲奉獻

眞言曰。

唵﹝一﹞薩婆怛他蘗多﹝二﹞布惹﹝引﹞毗曬迦耶﹝引三﹞怛麼南﹝二合﹞涅哩夜多夜弭﹝四﹞薩婆怛他蘗多﹝五﹞麼折囉囉怛那﹝二合引﹞毗詵遮薩縛﹝二合﹞﹝牟

含﹞。

由獻此身妙請故

不久當爲三界主

爲求供養轉法輪

次應敬禮無量壽

金剛合掌置頂上

以口著地奉其身

眞言曰。

唵﹝一﹞薩婆怛他蘗多﹝二﹞布惹缽囉﹝二合下同﹞靺﹝口

栗﹞多那夜﹝引﹞怛麼南﹝三﹞涅哩夜多夜弭﹝四﹞薩婆怛他蘗多﹝五﹞麼折囉達摩﹝六﹞缽囉靺﹝口

栗﹞多﹝二合﹞夜﹝牟

含﹞。

由獻此身誠請故

當同救世轉法輪

復當敬禮不空尊

爲求供養羯磨故

金剛合掌當心上

用頂著地而奉獻

眞言曰。

唵﹝一﹞薩婆怛他蘗多﹝二﹞布惹羯麼抳阿怛麼﹝二合﹞南﹝三﹞涅哩夜多夜弭﹝四﹞薩婆怛他蘗多﹝五﹞麼折囉羯麼抳句﹝口

路﹞﹝二合﹞﹝牟

含﹞。

由是獻身方便故

便能示現種種身

次以己身佛海前

合掌胡跪懺諸咎

無始輪回諸有中

身口意業所生罪

如佛菩薩所懺悔

我今陳懺亦如是

又應深發歡喜心

隨喜一切福智聚

諸佛菩薩行願中

金剛三業所生福

緣覺聲聞及有情

所集善根盡隨喜

復觀諸佛坐道樹

己身各請轉法輪

一切世燈坐道場

覺眼開敷照三有

我皆胡跪先勸請

轉於無上妙法輪

又皆勸請諸世尊

不般涅槃恆住世

所有如來三界主

臨般無餘涅槃者

我皆勸請恆久住

不捨悲願救世間

懺悔隨喜勸請福

願我不失菩提心

諸佛菩薩妙眾中

常爲善支不厭捨

離於八難生無難

宿命住智相嚴身

遠離愚迷具悲智

悉能滿足波羅蜜

富樂丰饒生勝族

眷屬廣多恆熾盛

四無礙辯十自在

六通諸禪悉圓滿

如金剛幢及普賢

願贊回向亦如是

行者次修三摩地

跏趺端身入正受

四無量心盡法界

修習運用如法教

卽入普賢三昧耶

體同薩埵金剛故

定慧和合金剛縛

忍願二度建如幢

才誦本誓印眞言

身處月輪同薩埵

眞言曰。

唵﹝一﹞三磨耶﹝二﹞薩怛梵﹝三合下同﹞

次結極喜三昧印

以此悅樂契諸聖

忍願入於滿月掌

禪智檀慧俱申並

眞言曰。

唵﹝一﹞三磨耶斛﹝引二﹞蘇囉多薩怛梵﹝三合﹞

由此妙印及眞言

一切聖眾皆歡喜

次當開心入佛智

怛囉吒字想乳上

掣金剛縛當心前

二字轉樞如啟扇

眞言曰。

唵﹝一﹞麼折囉滿馱﹝二﹞怛囉﹝二合﹞吒。

八葉白蓮一肘開

炳現阿字素光色

禪智俱入金剛縛

召入如來寂靜智

眞言曰。

唵﹝一﹞麼折囉﹝二﹞微捨惡。

次結如來堅固拳

進力屈柱禪智背

以此妙印相應故

卽得堅持諸佛智

眞言曰。

唵﹝一﹞麼折囉﹝二﹞母瑟知﹝二合﹞﹝牟

含﹞。

次以威怒降三世

淨除內外所生障

二羽交臂金剛拳

檀慧相鉤豎進力

行者想身發威焰

八臂四面豎利牙

震吼吽字如雷音

頂上右旋成結界

眞言曰。

唵﹝一﹞孫﹝蘇甚反下同﹞婆儞遜婆儞吽﹝二﹞仡裏﹝二合﹞釁拏仡裏釁拏吽﹝三﹞仡裏釁拏阿播耶吽﹝四﹞阿難耶斛﹝五﹞薄伽梵麼折囉吽發吒﹝六﹞

次結蓮花三昧耶

爲令成就三摩地

定慧二羽金剛縛

檀慧禪智和合豎

由此眞言密印故

修行三昧速現前

眞言曰。

唵﹝一﹞麼折囉缽娜麼﹝二合﹞﹝二﹞三昧耶薩怛梵﹝三合﹞

行者欲入金剛定

先住妙觀察智印

定慧二羽仰相叉

進禪力智各相柱

以此妙印修等引

卽得如來不動智

行者次應修阿娑頗那伽三昧。端身正坐。身勿動搖。舌拄上齶。止出入息。令其微細。諦觀諸法皆由自心。一切煩惱及隨煩惱。蘊界入等。皆如幻焰健闥婆城。如旋火輪。如空谷響。如是觀已。不見身心。住於寂滅無相平等。以爲究竟眞實之智。爾時卽觀空中。無數諸佛。猶如大地滿中胡麻。皆舒金色臂。彈指而警。作是告言。善男子汝所證處。一道淸淨。未證金剛瑜伽三昧薩婆若智。勿爲知足。應滿足普賢。成最正覺。

行者聞警已

定中普禮足

惟願諸如來

示我所行處

諸佛同音言

汝應觀自心

旣聞是說已

如教觀自心

久住諦觀察

不見自心相

復想禮佛足

白言最勝尊

我不見自心

此心爲何相

諸佛咸告言

心相難測量

授與心眞言

如理諦觀心

唵﹝一﹞質多缽囉﹝二合﹞底﹝二﹞微鄧迦嚕彌﹝三﹞

念頃便見心

圓滿如淨月

復作是思惟

是心爲何物

煩惱習種子

善惡皆由心

心爲阿賴耶

修淨以爲因

六度燻習故

彼心爲大心

藏識本非染

淸淨無瑕穢

長時積福智

諭若淨滿月

無體亦無事

卽說亦非月

由具福智故

自心如滿月

踴躍心歡喜

復白諸世尊

我已見自心

淸淨如滿月

離諸煩惱垢

能執所執等

諸佛皆告言

汝心本如是

爲客塵所翳

菩提心爲淨

汝觀淨月輪

得證菩提心

授此心眞言

密誦而觀照

唵﹝一﹞菩提質多﹝二﹞母怛跛﹝二合﹞娜夜彌。

能令心月輪

圓滿益明顯

諸佛復告言

菩提爲堅固

善住堅固故

復授心眞言

唵﹝一﹞底瑟奼﹝二合﹞麼折囉﹝二﹞

汝於淨月輪

觀五智金剛

令普周法界

惟一大金剛

應當知自身

卽爲金剛界

唵﹝一﹞麼折囉﹝引﹞怛麼句含﹝二﹞

自身爲金剛

堅實無傾壞

復白諸佛言

我爲金剛身

時彼諸如來

便敕行者言

觀身爲佛形

復授此眞言

唵﹝一﹞曳他﹝二﹞薩婆怛他蘗多﹝三﹞薩怛他含。

以證心淸淨

自見身爲佛

眾相皆圓備

卽證薩婆若

定中徧禮佛

願加持堅固

一切諸佛聞

金剛界言已

盡入金剛中

便說金剛心

唵﹝一﹞薩婆怛他蘗多﹝引﹞﹝二﹞鼻三菩提﹝三﹞涅裏荼﹝四﹞麼折囉底瑟奼﹝二合﹞

諸佛大名稱

才說是明已

等覺金剛界

便證眞實智

時彼諸如來

加持堅固已

還從金剛出

普住於虛空

行者作是念

已證金剛定

便具薩婆若

我成正等覺

爲令證入佛地故

當結金剛三昧耶

十度圓滿外相叉

忍願如幢皆正直

印心及額喉與頂

各誦一徧以加持

眞言曰。

唵﹝一﹞麼折囉薩怛嚩﹝引﹞﹝二﹞地瑟奼﹝二合﹞薩嚩﹝二合﹞﹝牟

含﹞。

卽想虛空諸如來

持虛空寶灌我頂

定慧和合金剛縛

進力禪智如寶形

以印額上加持已

五佛智冠在其頂

便分智拳頂後繞

當知已系離垢繒

眞言曰。

唵﹝一﹞麼折囉囉旦娜﹝二合﹞﹝二﹞阿避詵者﹝牟

含﹞﹝三﹞薩婆畝捺囉﹝二合﹞迷﹝四﹞涅裏﹝二合﹞值句嚧﹝五﹞嚩囉迦縛制﹝六﹞那﹝牟

含﹞。

行者復應作是思惟。我今已成正覺。當於一切眾生。興大慈心。於無盡生死中。恆被大誓莊嚴甲冑。爲欲淨佛國土。成就眾生。歷事一切諸如來等。悉令一切眾生。坐菩提樹。降伏天魔。成最正覺故應被三世如來慈悲甲冑。

智拳系鬘頂後已

便復前垂舒進力

唵砧二度相縈繞

不絕綠光如系甲

心背臍腰兩膝上

喉頂額前及頸後

悉以進力三旋繞

散掌前下垂天衣

卽能普護諸眾生

一切天魔不能壞

眞言曰。

唵﹝一﹞麼折囉迦嚩制﹝二﹞麼折﹝口

﹝肄﹣聿﹢﹝企﹣止﹢木﹞﹝二合﹞句嚧﹝三﹞麼折囉麼折囉含﹝四﹞

次應結彼歡喜印

定慧二羽三相拍

由以指印加持故

一切聖眾皆歡喜

眞言曰。

唵﹝一﹞麼折囉都使斛﹝二﹞

行者次應以成所作智三摩地。想於己身前。觀無盡乳海。出生大蓮花王。金剛爲莖。量周法界。上想七寶珍妙樓閣。天如意寶以爲莊飾。花云香海妓樂歌贊。於寶樓中師子座上淨滿月中。現妙白蓮花。觀﹝牟

含﹞字門。放大光明普照法界。爲毗盧遮那如來。身色如滿月。首戴五如來冠。垂紗縠天衣瓔珞嚴身。光明普照。無量無數大菩薩眾。前後圍繞以爲眷屬。行者爲欲令一切如來。咸集會故。次以金剛王菩薩三摩地。召集諸聖。

定慧二羽金剛拳

交臂抱胸屈進力

彈指發聲徧世界

諦觀佛海普雲集

眞言曰。

唵﹝一﹞麼折囉﹝二﹞三麼惹﹝三﹞弱﹝四﹞

次結金剛鉤大印

一切如來鉤召智

定慧和合外相叉

進度如鉤獨三屈

眞言曰。

唵﹝一﹞阿夜系弱﹝二﹞

次結金剛索大印

引入尊身於智體

前印禪度入定掌

力智相撚如環勢

眞言曰。

唵﹝一﹞阿系吽吽﹝二﹞

次結金剛鉤鎖印

能令本尊堅固住

禪智進力相句結

是名金剛能止印

眞言曰。

唵﹝一﹞系薩怖﹝二合﹞吒﹝牟

含﹞。

次結金剛妙磬印

能令諸聖皆歡喜

禪智屈入金剛縛

是名金剛歡喜印

眞言曰。

唵﹝一﹞健吒惡惡。

次入平等性智定

捧持閼伽眾香水

想浴諸聖無垢身

當得灌頂法云地

眞言曰。

唵﹝一﹞麼折﹝口

路﹞娜誐吽﹝二﹞

次以金剛法歌詠

贊揚如來諸福智

諦觀相好運淸音

以契如如眞性理

眞言曰。

唵﹝一﹞麼折囉﹝二﹞薩怛嚩﹝二合﹞僧蘗囉﹝二合﹞訶﹝三﹞麼折囉囉怛娜﹝二合四﹞麼努怛嚂﹝二合﹞﹝五﹞麼折囉達摩誐也柰﹝六﹞麼折囉羯麼﹝七﹞羯﹝口

路﹞婆嚩。

次結金剛嬉戲印

成就如來內眷屬

定慧和合金剛縛

禪智二度當心豎

眞言曰。

唵﹝一﹞摩訶囉底。

由以嬉戲供養故

不久當證金剛定

次結金剛花鬘印

觀妙鬘云普法界

不攺前印捧而前

想奉寶鬘用嚴首

眞言曰。

唵﹝一﹞﹝口

路﹞波戌鞞。

由結金剛鬘供養

當受灌頂法王位

次結金剛歌詠印

以妙音聲贊佛智

前印從臍至口散

演妙樂音娛聖會

眞言曰。

唵﹝一﹞秫嚧﹝二合﹞怛囉﹝二合﹞燥溪。

由以金剛歌供養

不久當具如來辯

次結金剛舞妙印

觀妙妓云普供養

定慧當心各旋舞

金剛合掌置頂上

眞言曰。

唵﹝一﹞薩婆補而曳﹝二合﹞

由以妙舞供養故

當得如來意生身

次結焚香外供養

以此普燻佛海會

和合金剛不散掌

想妙香雲周法界

眞言曰。

唵﹝一﹞缽囉﹝二合﹞訶羅﹝二合﹞儞儞。

由以焚香供養故

卽得如來無礙智

次結金剛散花印

以北莊嚴諸世界

縛印上散如獻花

芬馥花云徧法界

眞言曰。

唵﹝一﹞頗攞誐弭﹝二﹞

由結金剛花供養

速證如來四八相

次以金剛燈明印

普照佛會令光顯

禪智前逼金剛縛

摩尼燈光照法界

眞言曰。

唵﹝一﹞蘇底惹仡哩﹝二合﹞

以此金剛燈供養

速具如來淨五眼

次結金剛塗香印

以用供養諸佛會

散金剛縛如塗香

香气周流十方界

眞言曰。

唵﹝一﹞蘇巘蕩儗﹝妍以反﹞

由以金剛塗香印

得具五分法身智

如是廣作佛事已

次應諦心爲念誦

先當一緣觀本尊

四明引入於己體

知身與尊無有二

色相威儀皆與等

眾會眷屬自圍繞

住於圓寂大鏡智

定慧二羽金剛縛

忍願如刀進力附

先誦金剛百字明

爲令加持不傾動

眞言曰。

唵﹝一﹞麼折囉薩怛縛﹝二合﹞三麼耶麼拏播攞耶﹝二﹞麼折囉薩怛嚩底尾﹝三﹞努播底瑟奼﹝四﹞涅裏﹝二合﹞住﹝茶護反﹞弭婆嚩﹝五﹞素都使諭﹝二合下同﹞弭婆嚩﹝六﹞阿努﹝口

洛﹞訖都﹝二合﹞弭婆嚩﹝七﹞素補使諭弭婆嚩﹝八﹞薩婆悉地彌缽囉﹝二合﹞也瑳﹝九﹞薩婆羯麼素遮弭﹝十﹞止多室利﹝二合﹞藥句嚧﹝十一﹞吽﹝十二﹞呵呵呵呵斛﹝引﹞﹝十三﹞薄伽梵薩婆怛他蘗多麼折囉麼寐悶遮﹝十四﹞麼折唎婆嚩﹝十五﹞摩訶三麼耶薩怛嚩﹝二合﹞﹝十六﹞惡﹝引﹞

由以摩訶衍那百字眞言加持故。設犯五無間罪。謗一切諸佛及方廣經。修眞言者。以本尊堅住己身故。現世所求一切悉地。所謂最勝悉地。金剛薩埵悉地。乃至如來最勝悉地。不攺金剛界大印。便誦本尊根本明眞言曰。

唵﹝一﹞麼折羅馱都﹝二﹞﹝牟

含﹞。

定慧二羽捧珠鬘

加本眞言七徧已

捧至頂上復當心

堅住等引而念誦

舌端微動唇齒合

逆順循身觀相好

四時勤修不令間

千百爲限復過是

一切神通及福智

現世同於徧照尊

行者念誦分限畢已。捧珠頂上。勤發大願。然後結三摩地印。入法界體性三昧。修習五字旋陀羅尼。

諸法本不生

自性離言說

淸淨無垢染

因業等虛空

旋復諦思惟

字字悟眞實

初後𨿽差別

所證皆歸一

不捨是三昧

兼住無緣悲

普願諸有情

如我無有異

行者從三昧出已。卽結根本印。誦本明七徧復以八大供養。供養諸佛。以妙音詞稱揚贊嘆。獻閼伽水。以降三世印。左旋解界卽結金剛解脫印。奉送諸聖各還本土。印者結前三昧耶印忍願承華。至頂上散。眞言曰。

唵﹝一﹞訖裏﹝二合﹞姤嚩﹝入聲呼之﹞薩嚩薩怛嚩﹝二合﹞﹝口

栗﹞托﹝二合﹞﹝二﹞悉地捺多曳他努誐﹝引﹞﹝三﹞蘗瑳特鑁﹝二合﹞沒馱尾灑焰補娜囉﹝引﹞誐麼那﹝引﹞也都﹝四﹞唵麼折囉﹝二合﹞薩怛嚩﹝五二合﹞穆。

作是法已。重以三昧耶印。誦加持明。以印四處。然後灌頂。被金剛甲冑。依前四禮。禮四方佛。懺悔發願等。然後依閒靜處。嚴以香花。住本尊三摩地。讀誦方廣大乘經典。隨意經行。

若有眾生遇此教

晝夜四時精進修

現世證得歡喜地

後十六生成正覺

