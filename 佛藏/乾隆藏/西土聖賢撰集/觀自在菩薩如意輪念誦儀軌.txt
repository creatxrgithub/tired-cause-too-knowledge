觀自在菩薩如意輪念誦儀軌一卷

西土聖賢撰集觀自在菩薩如意輪念誦儀軌一卷唐三藏沙門大廣智不空奉詔譯

觀自在菩薩如意輪念誦儀軌

依灌頂道場經。說修陀羅尼法門。求速出離生死大海。應須先入諸佛如來海會灌頂道場。受灌頂已。發歡喜心。從師親受念誦法則。後於淨室。山林流水最爲上勝。建立道場安置本尊。修眞言者面向東方。應以瞿摩夷塗拭其地。以白檀香磨爲香泥。以用塗壇。或方或圓隨意大小。而於壇上散諸名花。燒香燈明供養。取二淨器盛滿香水。安置壇中以用供養。行者澡浴或不澡浴悉無障礙。但當運心思惟觀察。一切眾生本性淸淨。爲諸客塵之所覆蔽。不見淸淨眞如法性。爲令淸淨。應當至心蓮華合掌誦此密語眞言曰。

唵娑嚩﹝二合﹞婆﹝引﹞嚩戍度憾。

由此眞言加持力故。身口意業悉得淸淨。然後五輪著地。歸命禮十方一切諸佛諸大菩薩方廣大乘。右膝著地懺悔隨喜勸請發願以至心每誦此偈。

歸命十方正等覺

最勝妙法菩薩眾

以身口意淸淨業

殷勤合掌恭敬禮

無始輪回諸有中

身口意業所生罪

如佛菩薩所懺悔

我今陳懺亦如是

諸佛菩薩行願中

金剛三業所生福

緣覺聲聞及有情

所集善根盡隨喜

一切世燈坐道場

覺眼開敷照三有

我今胡跪先勸請

轉於無上妙法輪

所有如來三界主

臨般無餘涅槃者

我皆勸請令久住

不捨悲願救世間

懺悔隨喜勸請福

願我不失菩提心

諸佛菩薩妙眾中

常爲善友不厭捨

離於八難生無難

宿命住智相嚴身

遠離愚迷具悲智

悉能滿足波羅蜜

富樂丰饒生勝族

眷屬廣多恆熾盛

四無礙辯十自在

六通諸禪悉圓滿

如金剛幢及普賢

願贊回向亦如是

次對本尊前。結跏趺坐或半跏坐。起大慈心。我修此法。爲一切眾生願速證無上正等菩提。先磨諸香以用塗手。然後結於佛部三昧耶陀羅尼印。以二手虛心合掌。開二頭指屈。輔二中指上節。二大指屈。輔二頭指下節。其印卽成。置印當心。想於如來三十二相八十種好。了了分明如對目前。至心誦此眞言七徧眞言曰。

唵怛他﹝引﹞蘗睹﹝引﹞納婆﹝二合﹞嚩﹝引﹞也娑嚩﹝二合﹞訶﹝引﹞

由結此印及誦眞言故。卽警覺一切如來。悉當護念加持行者。以光明照觸。所有罪障皆得消滅。壽命長遠福慧增長。佛部聖眾擁護歡喜。生生世世離諸惡趣。蓮花化生速證無上正等菩提。次結蓮花部三昧耶印。以二手虛心合掌。散開二頭指二中指二無名指。微屈如開敷蓮花形安於當心。想觀自在菩薩相好持妙蓮花。卽誦此眞言七徧於頂右散眞言曰。

唵跛娜謨﹝二合引﹞納婆﹝二合﹞嚩﹝引﹞也娑嚩﹝二合引﹞訶。

由結此印及誦眞言故。卽警覺觀自在菩薩等持蓮花者。一切菩薩蓮花部聖眾悉皆歡喜。加持護念。一切菩薩光明照觸。所有罪障皆得消滅。一切菩薩常爲善友。

次結金剛部三昧耶印。

以左手翻掌向外。以右手掌背。安左手背。用左右大指小指互相鉤。如金剛杵形。安置於當心。想金剛藏菩薩持妙金剛杵威光相好。卽誦眞言七徧於頂上左散之眞言曰。

唵嚩日嚧﹝二合﹞納婆﹝二合﹞嚩﹝引﹞也娑嚩﹝二合引﹞訶﹝引﹞

由結此印及誦眞言故。卽警覺一切金剛聖眾。加持擁護。所有罪障悉皆除滅。一切痛苦終不著身。當得金剛堅固之體。一切諸魔不能侵嬈。

次結護身被金剛甲冑印。

以二手內相叉。右押左。豎二中指頭相中屈二頭指如鉤形。於中指背勿令相著。並二大指押無名指卽成。以印加持自身五處。所謂額次右肩次左肩次心次喉。於頂上散印。各誦眞言一徧眞言曰。

唵嚩日囉﹝二合引﹞﹝日

銀﹞儞﹝二合引﹞缽囉﹝二合﹞撚﹝奴揖反引﹞跛跢﹝二合﹞也娑嚩﹝二合引﹞訶。

由結此印及誦眞言。加持故。卽成被金剛甲冑。所有毗那夜迦及諸天魔作障礙者。退散馳走。悉見行者光明被身威徳自在。若居山林及在崄難。皆悉無畏。所有水火等災一切厄難虎狼師子刀杖枷鎖。如是等事皆悉消滅。見者歡喜。命終已後不墮惡趣。當生諸佛淨妙國土。

次結地界金剛橛印。

右無名指入左無名指小指內。中指入左中指頭指內左亦如之。皆頭外出。餘指並頭相拄。卽想印成火焰金剛杵形。大指著地掣之。一掣一誦至三便止。隨意大小標心卽成堅固地界眞言曰。

唵枳裏枳裏﹝一﹞嚩日囉﹝二合引﹞嚩日哩﹝二合二﹞部哷﹝二合半音﹞滿馱滿馱吽﹝引﹞癹吒﹝半音﹞

由結此印及誦眞言加持地界故。下至水際如金剛座。天魔及諸障者不爲惱害。少加功力速得成就。

次結方隅金剛墻印。

準前地界印。開二大指直豎。側如墻形。想印如金剛杵形。右繞身三轉。標心大小。卽成金剛堅固之城。諸佛菩薩尙不違越。何況諸餘難調伏者。毗那夜迦及毒虫利牙爪者。不輔近眞言曰。

唵薩囉薩囉嚩日囉﹝二合引﹞缽囉﹝二合﹞迦﹝引﹞囉吽﹝引﹞癹吒﹝半音﹞

行者次應想於壇中八葉大蓮花花。上有妙師子座。座上有七寶樓閣。垂諸瓔珞繒彩幡蓋。寶柱行列垂妙天衣。周布香雲普雨雜花奏諸音樂。寶瓶閼伽天妙飲食。摩尼爲燈。作此觀已而誦此偈。

以我功徳力

如來加持力

及以法界力

普供養而住

說此偈已。次結大虛空藏普通供養印。以二手合掌。以二中指右壓左外相叉。博著手背。以二頭指相拄。反蹙如寶形。結印成已。誦眞言四徧。普通供養眞言曰。

唵誐誐曩三﹝去﹞婆﹝去﹞嚩嚩日囉﹝二合引﹞斛﹝引﹞

由結此印及誦眞言加持力故。所想供養眞實無異。一切聖眾皆得受用。

次應結寶車輅印。

二手內相叉仰掌。二頭指橫相拄。以二大指各撚頭指根下。想印成七寶車輅。金剛駕禦寶車。乘空而去至於極樂世界。請諸聖眾卽誦眞言三徧眞言曰。

唵都嚕都嚕吽。

由結此印眞言加持故。七寶車輅至彼極樂國土。又想如意輪觀自在菩薩及諸聖眾眷屬圍繞。乘寶車輅至道場中。虛空而住。

次結請車輅印。

便誦請事輅眞言。以二大指向身。撥二中指。頭誦三徧眞言曰。

娜麼悉底囉﹝三合﹞野地尾﹝二合﹞迦﹝引﹞南﹝引二合﹞怛他﹝引﹞孽多﹝引﹞喃﹝引﹞唵嚩日﹝口

朗﹞﹝二合﹞﹝日

銀﹞儞﹝二合引﹞羯唎沙﹝二合﹞也娑嚩﹝二合引﹞訶﹝引﹞

由此眞言印加持故。聖眾從本土來。至此道場空虛而住。

次結請本尊三昧耶降至於道場印。二手內相叉作拳。左大指屈入掌中以右大母指向身招之。誦眞言七徧眞言曰。

唵阿嚧﹝引﹞力迦﹝半音﹞阿孽車阿孽車娑嚩﹝二合引﹞訶。

由此眞言印加持。觀自在菩薩不越本誓故。卽赴集於道場受此供養。

次應辟除諸作障者。結蓮花部明王馬頭觀自在菩薩眞言印。

二手合掌屈二頭指無名指。於掌內甲相背。豎開二大指。微屈離頭指。二小指二中指各各合豎卽成。隨誦眞言以印頂上左旋三匝。想辟除諸作難障者。一切諸魔見此印已。退散馳走便右旋三匝卽成。結界明王眞言曰。

唵阿密哩﹝二合﹞睹﹝引﹞納皤﹝二合﹞嚩吽﹝引﹞癹吒﹝半音﹞娑嚩﹝二合引﹞訶。

次結上方金剛网印。

準前墻印。二大指撚二頭指下節。誦眞言三徧。以印頂上右轉三匝。眞言曰。

唵尾娑普﹝二合﹞囉捺囉﹝二合﹞乞叉﹝二合﹞嚩日囉﹝二合引﹞半惹囉吽癹吒﹝半音﹞

由結此印眞言加持故。卽成金剛堅固不壞之网。

次結金剛火院密縫印。

以左手掩右手背。豎二大指誦眞言三徧。右繞身三匝。想金剛墻外有三重火焰圍繞眞言曰。

唵阿三莽嚚儞﹝二合﹞吽癹吒﹝半音﹞

次獻閼伽香水眞言印。

二手捧器當額奉獻。想洛聖眾足。誦眞言三徧眞言曰。

曩莫三滿多沒馱﹝引﹞南誐誐曩娑莽娑忙娑嚩﹝二合引﹞訶﹝引﹞

由獻閼伽香水故。行者獲得三業淸淨。洗滌煩惱垢。

次當結獻蓮花座印。

二手虛心合掌。舒開左右無名指中指頭指。屈如微敷蓮花形。在寶樓閣內諸聖及本尊。各坐本位眷屬圍繞了了分別。誦眞言三徧眞言曰。

唵迦麼攞娑嚩﹝二合引﹞訶﹝引﹞

由結蓮花座印加持奉獻故。行者當得十地滿足。當得金剛之座。

次結普供養印。

二手合掌以十指右押左。互相交上節卽成誦眞言三徧。想從印流出無量無邊塗香雲海花鬘雲海燒香雲海飲食燈明雲海。皆成淸淨廣大供養。卽誦普供養眞言三徧。眞言曰。

娜莫薩嚩怛他﹝去引﹞蘗帝﹝引﹞毗諭﹝二合引一﹞尾濕嚩﹝二合﹞目契﹝引﹞毗藥﹝二合一﹞薩嚩他﹝引﹞欠搵娜﹝薜／子﹞﹝二合﹞底娑頗﹝三合﹞囉呬﹝引﹞﹝牟

含﹞誐誐曩劍娑嚩﹝二合引﹞訶。

次應誦贊嘆偈。

迦麼攞目佉﹝一﹞迦麼攞路﹝引﹞左娜﹝二﹞迦麼攞﹝引﹞娑那﹝三﹞迦麼攞賀娑跢﹝二合四﹞迦麼攞﹝引﹞娑母儞﹝五﹞迦麼攞迦麼攞﹝六﹞三娑嚩﹝七﹞娑迦攞麼攞﹝八﹞乞叉﹝二合﹞囉娜﹝九﹞那麼悉帝。

次應思惟。想於自身中正當胸間。如滿月形光明晃曜。月上有八葉蓮花。於蓮花胎中有如意寶珠。如紅頗梨色。赫奕光明照無量世界。於光明中湧出本尊如意輪觀自在菩薩具足六臂相好圓滿住思惟相作是觀已。起大悲心。卽結如意輪根本印。二手合掌二頭指屈如寶形。二中指屈相拄如蓮花葉。合豎二大指卽成。相如意輪菩薩如對目前了了分明卽誦根本陀羅尼七徧。頂上散印眞言曰。

曩謨囉怛曩﹝二合﹞怛羅夜﹝引﹞也﹝二合﹞曩莫阿﹝引﹞哩夜﹝二合引﹞嚩﹝口

路﹞﹝引﹞枳帝濕嚩﹝二合﹞囉﹝引﹞也冒﹝引﹞地薩怛嚩﹝二合引﹞也摩賀﹝引﹞薩怛嚩﹝二合引﹞也摩賀﹝引﹞迦﹝引﹞嚕抳迦﹝引﹞也怛儞也﹝二合﹞他﹝去引﹞唵斫訖囉﹝二合﹞﹝革

﹝卄／﹝ㄇ﹫人﹞／戊﹞底振多﹝引﹞麼抳麼賀﹝引﹞跛納銘﹝二合﹞嚕嚕底瑟奼﹝二合﹞入嚩﹝二合﹞攞阿迦囉灑﹝二合﹞也吽泮吒﹝半音﹞娑嚩﹝二合引﹞訶。

次結如意輪心印。

準前根本印。二無名指二小指右壓左外相叉卽成。誦心眞言七徧頂上散之眞言曰。

唵跛娜麼﹝二合﹞振跢﹝引﹞麼抳入嚩﹝二合﹞攞吽。

次結心中心印。

準前心印中指外相叉。小指橫豎卽成。誦心中心眞言七徧頂上散之眞言曰。

唵嚩囉娜跛納銘﹝二合﹞吽。

卽持念珠蟠於掌中。以心中心眞言加持七徧。然後持珠當心。次第記數念誦滿一百八徧。或一千八十徧心住本尊三摩地。更莫異緣了了分明。徧數了了。珠安掌中。頂戴安置本處。然後結根本印心印心中心三印。卽入三摩地觀卽觀心圓明漸舒。廓周法界。不見身心成淸淨法界。乃至食頃。從三昧出。次結普供養印。獻香花等及閼伽水。贊嘆發願。卽結火院結界印。頭上左轉一徧卽成解界。次結車輅印向外撥之。次結迎請印向外撥之。次結護身印印五處已。次結三部三昧耶印卽出道場任意經行。讀誦大乘經典回助心中所求上中下悉地。行者若能日日三時依此念誦。罪障消滅得大智慧。三昧成就本尊現前能獲功徳如經所述。

