內身觀章句經一卷

西土聖賢撰集內身觀章句經一卷漢失譯師名

內身觀章句經

一切一其心

皆聽美言訓

佛所從得道

且聽我彼經

彼空亦不斷

有行皆非常

夫行不敗壞

佛以講授經

深微難見事

非章原之句

通彼能敷演

是以故爲師

從本以存本

有造法之積

從慧以除棄

上士所講說

所從因緣有

有行皆無有

亦有前世除

無知彼諸行

亦如欲演身

日親之所講

大災患無數

皆以歸流身

刪定如本文

所演眾要言

靡麗五字句

明誓以勸勉

以頌文具足

偶字音商備

若花實雜糅

皆聽彼我誨

身非人非命

不丈夫非士

若體若不艷

斯事都無彼

夫身造而有

以有卽敗亡

無彊皆歸命

如沫蹈踐碎

無彊則無常

無常卽無樂

無常亦爲苦

非身身非我

身非常亦苦

非彼應爲身

若體艷我有

身都無可有

若以都無體

有存亦有亡

慧者以本末

何彼已有體

若以無主者

不得以自由

有校計若此

何彼體我有

斯體身爲空

體我有爲虛

應因緣爲有

非身逝心造

非眾人身造

亦非自身造

都無身有造

亦身無不造

以身無造者

從彼爲得諦

亦非都骨節

從前世方來

亦非天造身

非神所化城

非無行無本

無因爲自有

是身有所由

有事亦有物

有本有所起

稍稍爲生有

本以癡亦愛

心與愛有漏

亦有縛亦結

行二品爲漏

斯爲本亦余

世與受因緣

以由彼斯身

以漸能致有

初始有精沫

精沫爲轉凝

足爲生兩兩

以兩爲轉厚

以序有四體

爲生頭第五

若干骨積聚

從行爲用成

頭九爲髑髏

頞﹝出

頁﹞爲二骨

齒根三十二

齒三十二骨

頸爲與耳本

鼻爲與上齶

心與頸嚨喉

凡爲骨八十

頰車與頸四

咽亦爲骨四

左臂與右臂

凡有骨五十

若其斯左脇

應有十三肋

亦斯右脇然

應有肋十三

斯爲四十八

三三三相連

二爲二相連

其餘不相連

身者以爲彊

如束葦無彊

脊膂三十二

尻與腰爲三

若其斯左脾

骨爲二十五

右髀爲亦然

爲骨二十五

肩髀有骨四

凡三百二十

敷演名之諦

佛以日斷嗣

彼叚悉以聚

諸根爲以縫

非瘡而裹之

肉血以塗﹝打﹣丁﹢荼﹞

如木機關縷

爲如幻師幻

骨機關亦然

以筋纏縛成

合聚骨若此

以爲是形體

愚者莫不著

智者而不著

生革以隱蔽

九孔爲大瘡

周匝爲滲漏

不淨腐臭處

口啄如爲孔

滿之以諸谷

是身爲若此

以進若干腑

毛髮與爪齒

塵埃亦皮革

骨節亦骨髓

爲凡筋與脈

胃與心亦脾

大腸亦小腸

肝與肺亦腎

脂﹝月

費﹞亦大便

淚與唾亦汗

鼻涕膏亦血

寒熱肪小便

﹝膍﹣囟﹢山﹞之與﹝膍﹣囟﹢山﹞膜

皆以沈沒彼

如泥塗老牛

如其成不知

身之內與外

夫城骨與墻

肉血爲塗嚴

爲怨所破壞

恆爲以內外

彼央若干百

以爲貪其肉

其外亦災害

皆以多尢彼

斯身腐敗壞

譬如久故城

晝夜供侍之

壞如已復壞

如坎與空聚

恆盜賊俱止

取之欺殆人

身爲毒虺穴

夫毒虺劇毒

恆於身居止

喜怒毒姦獘

孚不和大毒

正使滿百歲

恆以和安隱

忿則無反復

須臾復不安

斯身爲災禍

嫌而有恐畏

如虎遊荒澤

有畏多恐怖

諸念爲以仰

爲一切苦器

亦爲諸劇事

斯身主爲受

沈於苦之法

一切諸病宅

爲老死之法

身爲增恩愛

苦以寒與熱

或風而不和

是則病如生

爲敗壞諸根

失疾賊害人

老死笮厄人

如雪聚得火

疾而爲解釋

斯若此無數

身之多災禍

吾所演一切

未能已備具

要以爲諸苦

腐身爲不實

多因緣以成

大耶以爲軀十一因緣章

佛言。行者有十一因緣。滅道制令人不墮惡道。當不識者。謂萬物。一爲大會。謂人眾。二者多食。謂諸美。亦謂過飽。三者爲多行。謂多業。四爲多喧。謂多語。五爲多睡眠。六爲會聚。謂禪中。七爲習行。謂多事。八爲愛身。九爲輕。謂非法語。十爲貪謂多欲。十一爲不好善處居。謂惡人中。行道者當斷是十一因緣。得道疾。

