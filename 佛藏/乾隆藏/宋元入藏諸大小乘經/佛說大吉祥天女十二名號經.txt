佛說大吉祥天女十二名號經一卷

宋元入藏諸大小乘經佛說大吉祥天女十二名號經一卷唐三藏沙門大廣智不空譯

佛說大吉祥天女十二名號經

如是我聞。一時薄伽梵。住極樂世界。與無量大菩薩眾。前後圍繞而爲說法。爾時觀自在菩薩摩訶薩。大吉祥天女菩薩摩訶薩等。皆從座起詣世尊所。頭面禮足各坐一面。爾時世尊爲欲利益薄福貧窮諸有情故。告觀自在菩薩言。善男子若有苾芻苾芻尼近事男近事女諸有情類。知此大吉祥天女十二名號。能受持讀誦修習供養爲他宣說。能除一切貧窮業障。獲大富貴丰饒財寶。爾時會中天龍八部。異口同音咸作是言。如世尊說眞實不虛。我等願聞十二名號。惟願世尊大悲演說。佛言汝當善聽今爲汝說所謂吉慶吉祥蓮華嚴飾具財白色大名稱蓮華眼大光曜施食者施飲者寶光大吉祥是爲十二名號。汝當受持。我今復說大吉祥陀羅尼曰。

怛儞也﹝二合﹞他﹝去聲引一﹞室哩﹝二合﹞抳室哩﹝二合﹞抳﹝二﹞薩嚩迦﹝引﹞哩野﹝二合﹞娑﹝去聲引﹞馱﹝寧

頁﹞﹝三﹞悉﹝寧

頁﹞悉﹝寧

頁﹞﹝四﹞﹝寧

頁﹞﹝寧

頁﹞﹝寧

頁﹞﹝寧

頁﹞﹝五﹞阿﹝上聲﹞洛乞史茗﹝三合﹞曩﹝引﹞捨野娑嚩﹝二合引﹞賀﹝引六﹞

爾時世尊說是陀羅尼已。告觀自在菩薩言。此大吉祥陀羅尼及十二名號。能除貧窮一切不祥。所有願求皆得圓滿。若能晝夜三時讀誦此經每時三徧。或常受持不間。作饒益心隨力虔誠供養大吉祥天女菩薩。速獲一切財寶丰饒吉祥安樂。時觀自在菩薩摩訶薩。及諸大眾天龍八部。從佛聞說十二名號及陀羅尼。嘆末曾有。皆大歡喜信受奉行。

