聖佛母小字般若波羅蜜多經一卷

宋元入藏諸大小乘經聖佛母小字般若波羅蜜多經一卷宋西天中印度惹爛馱囉國三藏沙門天息災奉詔譯

聖佛母小字般若波羅蜜多經

如是我聞。一時世尊。在王捨城鷲峯山中。與大比丘眾千二百五十人俱。並諸百千俱胝那庾多菩薩。復有百千俱胝那庾多梵王帝釋護世。諸大眾等恭敬圍繞。

爾時世尊於吉祥寶藏師子座上結跏趺坐。是時聖觀自在菩薩摩訶薩卽從座起。偏袒右肩右膝著地。瞻仰尊頭目不暫捨。合掌恭敬歡喜踴躍。頭面禮足而白佛言。世尊惟願世尊爲我說是小字般若波羅蜜多經。令諸眾生得聞是法獲大福徳。一切業障決定消除。當來速獲無上菩提。若有眾生發至誠心。受持讀誦此眞言者。隨所求願決定成就無諸魔難。

爾時世尊告聖觀自在菩薩摩訶薩。善哉善說是言。善哉善哉善男子。汝能如是至心。爲諸眾生令得安樂長壽。善男子汝應諦聽。至心聽我說是小字般若波羅蜜多經。若諸眾生聞說是法獲大福徳。一切業障皆悉消除。決定速證無上正等菩提。若有眾生發心受持此眞言者。無諸魔事皆得成就。

是時聖觀自在菩薩摩訶薩。復白佛言世尊善逝今說。爲諸眾生令得安樂。

爾時世尊而於一時。入三摩地名解脫一切眾生。從定起已眉間毫相。放百千俱胝那庾多光明。此大光明普照一切諸佛剎土。所有無量眾生蒙光照曜。皆得決定速證阿耨多羅三藐三菩提。所有地獄一切眾生皆獲安樂諸佛剎土六種震動。於諸佛上又雨上妙栴檀沈水細粖之香以用供養。

爾時世尊說此般若波羅蜜多經。是時所有一切菩薩摩訶薩。各各發起平等之心。發起慈湣心。發起憶念利他心。發起遠離一切罪障心。發起種種利益之心。發起般若波羅蜜多心。是時世尊告聖觀自在菩薩摩訶薩。汝等諦聽我今爲汝。說是聖佛母小字般若波羅蜜多眞言曰。

曩莫﹝入一﹞捨﹝引﹞吉也﹝二合反二﹞母曩曳﹝引三﹞怛他﹝去引﹞誐哆﹝引﹞野﹝引四﹞﹝口

栗﹞喝﹝二合﹞帝﹝引五﹞三麼藥﹝二合反﹞訖三﹝二合﹞沒﹝馬

犬﹞﹝引﹞野﹝六﹞怛儞也﹝二合反﹞他﹝引八﹞母﹝寧

頁﹞﹝引﹞母﹝寧

頁﹞﹝引九﹞摩賀﹝引﹞母曩曳﹝引十﹞娑嚩﹝二合引﹞賀﹝引十﹞

佛告聖觀自在菩薩摩訶薩言。此聖佛母小字般若波羅蜜多眞言。一切諸佛由是得阿耨多羅三藐三菩提。我亦由是小字般若波羅蜜多眞言故。得成無上正等菩提。往昔有佛亦名釋迦牟尼如來。於彼佛所聞說是法。彼佛說言如是三世一切諸佛。由斯法故方得成佛。

佛復告聖觀自在菩薩摩訶薩言。我今爲汝授其記別。汝於人間未來世中得成佛道。號普放光明吉祥。寶峯王如來應正等覺。汝得聽聞如是妙法。應當受持讀誦若自書寫若教人書思惟解了。復能爲他一切眾生廣說其義。令彼書寫是經。於己捨宅受持讀誦。於未來世速成無上正等菩提。是時一切如來同證汝等。我今爲汝復說般若波羅蜜多陀羅尼曰。

怛儞也﹝二合反﹞他﹝引一﹞唵﹝引二﹞惹﹝仁左反下同﹞野惹野﹝二﹞缽訥麼﹝二合引﹞避﹝引三﹞遏嚩﹝無可反﹞銘﹝引四﹞薩囉﹝來假反下同﹞薩哩抳﹝尼貞反下同五﹞尾哩尾哩﹝六﹞尾囉﹝引﹞尾哩﹝七﹞企哩企哩﹝八﹞儞嚩哆﹝去﹞弩﹝鼻音九﹞播﹝引﹞攞﹝寧

吉﹞﹝寧吉反十﹞沒度﹝引﹞哆﹝引﹞囉抳﹝十一﹞布囉抳﹝十二﹞布囉野﹝十三﹞婆﹝去﹞誐嚩﹝武末反﹞帝﹝十四﹞薩﹝口

栗﹞嚩﹝二合引﹞﹝口

商﹞﹝引十五﹞麼麼﹝此處稱名十六﹞布囉野﹝十七﹞薩﹝口

栗﹞嚩﹝二合﹞薩怛嚩﹝二合引﹞難﹝上﹞左﹝十八﹞薩﹝口

栗﹞嚩﹝二合﹞嚩﹝口

栗﹞麼﹝二合引十九﹞嚩囉拏﹝引﹞﹝寧

吉﹞﹝二十﹞尾戍﹝引﹞馱野﹝二十一﹞尾戍﹝引﹞﹝馬

犬﹞野﹝二十二﹞沒﹝馬

犬﹞﹝引﹞地瑟奼﹝二合引﹞﹝寧

頁﹞曩﹝引二十三﹞娑嚩﹝二合引﹞賀﹝二十四引﹞

佛告聖觀自在菩薩摩訶薩。此勝妙法般若波羅蜜多陀羅尼。是能出生一切諸佛菩薩之母。若有眾生暫聞是法。所作罪障悉皆消滅。此法一切諸佛及眾菩薩。經百俱胝劫說其功徳不能得盡。若能受持讀誦此陀羅尼者。便同入一切曼拏攞中得受灌頂。又如受持一切眞言皆獲成就。是時聖觀自在菩薩而白佛言。世尊何故復說此般若波羅蜜多陀羅尼。世尊告言我爲湣念一切少善方便懈怠眾生。是故說此般若波羅蜜多陀羅尼。令彼受持讀誦。若自書寫若教他書。此等一切眾生。速疾證得無上菩提。如是如是世尊善說是般若波羅蜜多陀羅尼。是時聖觀自在菩薩摩訶薩復白佛言。世尊此法實未曾有。世尊此法實未曾有。善逝世尊大慈。爲欲救度一切少善方便懈怠眾生。令得利益安樂說斯妙法。是時世尊說此經已。諸大聲聞並諸菩薩摩訶薩。一切世間天人阿蘇囉彥達嚩等。聞佛所說皆大歡喜。信受奉行作禮而退。

