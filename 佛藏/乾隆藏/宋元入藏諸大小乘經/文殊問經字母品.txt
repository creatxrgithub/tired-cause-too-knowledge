文殊問經字母品一卷

宋元入藏諸大小乘經文殊問經字母品一卷唐特進試鴻臚卿三藏沙門大廣智不空奉詔譯

文殊問經字母品第十四

爾時文殊師利白佛言。世尊一切諸字母。云何一切諸法。入於此及陀羅尼字。佛告文殊師利。一切諸法入於字母及陀羅尼字。文殊師利如。

稱阿﹝上﹞字時是無常聲。

稱阿﹝引去﹞字時是遠離我聲。

稱伊﹝上﹞字時是諸根廣博聲。

稱伊﹝引去﹞字時是世間災害聲。

稱塢﹝上﹞字時是多種逼迫聲。

稱污﹝引﹞字時是損減世間多有情聲。

稱﹝口

呂﹞字時是直軟相續有情聲。

稱﹝口

呂﹞﹝引去﹞字時是斷染遊戲聲。

稱力字時是生法相聲。

稱﹝口

慮﹞﹝引﹞字時是三有染相聲。

稱曀字時是起所求聲。

稱愛字時是威儀勝聲。

稱污字時是取聲。

稱奧字時是化生之聲。

稱暗字時是無我所聲。

稱惡字時是沈沒聲。

稱迦﹝上﹞字時是入業異熟聲。

稱佉﹝上﹞字時是出一切法等虛空聲。

稱誐﹝上﹞字時是甚深法聲。

稱伽﹝去﹞字時是摧稠密無明闇冥聲。

稱仰字時是五趣淸淨聲。

稱左字時是四聖諦聲。

稱磋﹝上﹞字時是不覆欲聲。

稱惹字時是超老死聲。

稱酇﹝才舸反﹞字時是制伏惡語言聲。

稱娘﹝上﹞字時是制伏他魔聲。

稱吒﹝上﹞字時是斷語聲。

稱吒﹝上﹞字時是出置答聲。

稱拏﹝上﹞字時是出攝伏魔諍聲。

稱荼﹝去﹞字時是滅穢境界聲。

稱拏﹝鼻聲呼﹞字時是除諸煩惱聲。

稱多﹝上﹞字時是眞如無間斷聲。

稱佗﹝上﹞字時是勢力進無畏聲。

稱娜字時是調伏律儀寂靜安隱聲。

稱馱字時是七聖財聲。

稱曩字時是徧知名色聲。

稱跛字時是勝義聲。

稱頗字時是得果作證聲。

稱麼字時是解脫系縛聲。

稱婆字時是出生三有聲。

稱莽﹝鼻聲呼﹞字時是息憍慢聲。

稱野字時是佛通達聲。

稱囉﹝梨假反﹞字時是樂不樂勝義聲。

稱砢字時是斷愛支聲。

稱嚩﹝無可反﹞字時是最上乘聲。

稱捨字時是出信進念定慧聲。

稱灑字時是制伏六處得六神通智聲。

稱娑﹝上﹞字時是現證一切智聲。

稱賀字時是害煩惱離欲聲。

稱乞灑﹝二合﹞字時是一切文字究竟無言說聲。

文殊師利此謂字母義。一切諸字入於此中。

