佛說善樂長者經一卷

宋元入藏諸大小乘經佛說善樂長者經一卷宋朝散大夫試光祿卿明教大師法賢奉詔譯

佛說善樂長者經

如是我聞。一時佛在迦毗羅城。與大眾俱。是時有一釋種長者。名曰善樂住在本處。而彼長者信重三寶。歸依佛歸依法歸依僧。惟信佛法僧不復信於諸餘外道。惟求佛法僧善解苦集滅道。見眞實理獲大果報。而當非大卽證菩提。時彼長者於所見色忽然不見。

爾時善樂長者遙向世尊作是願言。我佛世尊大慈大悲。願施我眼目施我眼光明施我眼淸淨除我眼昏暗。發是願已又作是言。我今歸依佛歸依善逝。

爾時世尊以淸淨天耳過於人耳。遙聞彼長者發願言已。卽告尊者阿難言。阿難汝今持我祕密神咒。往彼釋種善樂長者處。與作救拔護持令得寂靜安樂。乃至與彼四眾亦作利益安樂故。

爾時世尊爲善樂長者等。說此淸淨眼祕密大神咒曰怛﹝寧

也﹞﹝切身下同﹞他﹝引一﹞呬裏彌裏企裏﹝二﹞呬系﹝引﹞多﹝三﹞忽諭忽諭﹝四﹞忽夜﹝引﹞尾底﹝五﹞忽盧忽盧忽盧﹝六﹞訥訥訥訥盧﹝七﹞以此淸淨眼祕密神咒句力。眼得淸淨除去昏暗除去翳障。乃至除去風毒眼病黃毒眼病。痰毒眼病癊毒眼病。無痛無腫無惱無苦無諸眵淚。如是等病皆悉消除。復以戒眞實力修行眞實力苦。行眞實力祕密神咒眞實力緣生法眞實力。苦法眞實力集法眞實力。滅法眞實力道法眞實力。須陀洹眞實力斯陀含眞實力。阿那含眞實力阿羅漢眞實力。緣覺眞實力菩薩眞實力。佛眞實力法眞實力聖眾眞實力。以如是等眞實力故。眼得淸淨除去昏暗除去翳障。所有風毒眼病黃毒眼病。痰毒眼病癊毒眼病。皆不能侵。無痛無腫無惱無苦無諸眵淚等。

佛告阿難此祕密神咒。是過去六正等正覺同共宣說。所謂尾缽屍如來正等正覺。室棄如來正等正覺。尾說部如來正等正覺。訖囉葛忖陀如來正等正覺。葛那葛牟尼如來正等正覺。迦葉波如來正等正覺。我今第七釋迦牟尼如來正等正覺亦如是說。乃至四大天王。謂持國天王增長天王。廣目天王多聞天王。及帝釋天主娑婆界主大梵天王等。皆亦隨喜宣說。

佛告阿難。我未見彼天界梵界及諸魔界。乃至沙門婆羅門等界。若有人持誦此祕密大神咒三徧者。有諸病苦而能侵害。所有昏暗內外翳障等。乃至天所作病龍所作病。夜叉所作病阿修羅所作病。迦樓羅所作病乾闥婆所作病。鳩盤茶所作病必隸多所作病。富單那所作病羯吒富單那所作病。毗捨左所作病羅剎所作病。羯枯陀所作病﹝口

大﹞多拏所作病。星曜所持乃至中毒。及諸邪咒法等悉皆消除。又復阿難如是祕密大神咒法。若有患者日念三徧。是人眼得淸淨如前見物此。如是淸淨眼祕密大神咒有大力故。眼得如是淸淨。除去昏暗及內外翳障。乃至風毒障黃毒障痰毒障。痰毒障等皆悉消除。無痛無苦無諸眵淚。又復淸淨戒眞實力修行眞實力。五通仙眞實力賢聖眞實力聖藥眞實力。祕密句眞實力緣生法眞實力。苦法眞實力集法眞實力。滅法眞實力道法眞實力。須陀洹眞實力斯陀含眞實力。阿那含眞實力阿羅漢眞實力。緣覺眞實力菩薩眞實力佛眞實力。以如是等眞實力故。眼得淸淨。

爾時世尊復說祕密神咒曰。

那謨﹝引﹞沒馱寫﹝一句﹞婆誐嚩都﹝引﹞悉殿睹滿怛囉﹝二合﹞缽那莎﹝引﹞賀﹝二﹞

佛告阿難此祕密大神咒。若人日日三時。與前神咒同共依法誦念。是人所有眼病悉皆消除。

爾時尊者阿難白佛言世尊。我今承佛聖旨持此祕密大神咒。往彼善樂長者處廣爲宣說。與彼善樂長者及四眾等作大利益。佛說是經已尊者阿難及諸大眾。聞佛所說皆大歡喜信受奉行。

