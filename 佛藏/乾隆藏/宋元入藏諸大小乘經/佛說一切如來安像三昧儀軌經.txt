佛說一切如來安像三昧儀軌經一卷

宋元入藏諸大小乘經佛說一切如來安像三昧儀軌經一卷宋西天三藏朝散大夫傳法大師施護奉詔譯

佛說一切如來安像三昧儀軌經

爾時世尊入三摩地。名一切如來金剛安像三昧。從三昧起。說彼塑畫雕造莊嚴一切佛。及諸賢聖之眾。安像慶贊儀軌之法。欲造佛像。先得了知十種法則阿闍梨。復須善知佛身一切圓滿之相。及停分大小之量。於息災增益等。眞言印法儀軌之事皆悉明了。然得於彼寺捨殿塔之內造諸尊像。若所造佛像儀相闕少。不得安像慶贊。若儀相不圓。令彼眾生現世未來得大苦怖。是故一心求造圓滿。若圓滿已。令前知法阿闍梨。依眞言儀軌。請佛安像供養慶贊。卽得如來賢聖。降臨隨喜成就功徳。若造像畢已經久時。而不行安像慶贊。於其後時反獲不吉。設復有人供養禮拜。終無福利。如無智人人相不具。令彼世間而生輕慢。若阿闍梨請安佛像。而不知法及闕少儀軌。如酥入灰。欲作護摩必無果報。是故造像須具相圓滿。令安像慶贊儀軌具足。令諸有情得大福報。

爾時有一菩薩而白佛言。世尊佛身無相。猶若虛空徧一切處。云何今說令安佛像。佛言汝今諦聽。我爲久修行者。說彼法身無相無爲。徧一切處猶在虛空。本自寂然不生不滅。云何安像。今爲初發心眾生。令彼得福作如是說安像慶贊結淨之法。欲建曼拏羅。先揀吉星吉日。於結界勝地淸淨之處。陳設傘蓋幢幡香華燈果。然令阿闍梨依法儀軌一心召請。先於結界地上下。五色粉絣綫作曼拏羅。請五族如來及菩薩眷屬等。須依此根本儀軌。不得依別儀請召。又阿闍梨入佛堂殿安像之時。須手腕及指。帶釧鐶等莊嚴於身。阿闍梨並弟子。一心觀想如來一切圓滿之相。然後合掌作禮瞻仰聖賢。以淸淨香花香水燈果依法儀軌獻閼伽香燈。獻已入定心離疑念。誦此眞言三徧。

三摩野薩怛鑁。

三摩野薩怛鑁。

誦此眞言已而啟請言。如一切佛安住睹史陀天。亦如佛在摩邪夫人胎藏。願佛慈悲住此亦然。願佛恆住弟子某甲。爲發菩提心受此香花供養。請佛像已。復與施主弟子受戒。所有供養儀則等。一切須依阿闍梨言教不得怠慢。令彼施主得大果報。請召如來安住坐位。以香華燈果飲食。誦眞言獻閼伽供養。所有佛像面東安置。用黃衣蓋覆。阿闍梨作觀想。想佛如一聚火。誦此眞言七徧擲白芥子。

唵薩哩嚩﹝二合﹞播﹝引﹞波娑普﹝二合﹞吒那賀曩嚩日囉﹝二合引﹞野薩嚩﹝二合﹞賀。

誦此眞言已。復想如來如眞實身諸相圓滿。然以唵阿吽三字安在像身三處用唵字安頂上。用阿字安口上。用吽字安心上。若誦得本尊根本眞言但安心上。若請召印或金剛印或鉤印依法而作。若人無力隨力令作。所用器物或金銀寶玉銅石瓦器木器螺杯及樹葉。皆得爲閼伽供養。若法中使銅器作閼伽。最上如金石等。佛像故暗。塗香油在上。用艸刷子洗刷令淨。然用歌贊妓樂令童女歌舞等。復誦香油眞言。

唵薩哩嚩﹝二合﹞怛他誐多迦野尾戍馱儞﹝引﹞娑嚩﹝二合﹞賀﹝引﹞

若賢瓶用五或八。以白檀香塗之。種種香水滿彼瓶中而卽加持。復令童女合綫。染成五色上好新鮮纏瓶周回。復用五寶五藥花果等入於賢瓶。誦最勝佛頂眞言或白傘蓋眞言。摋白芥子以爲加持。或念息災眞言亦得。若洗浴佛像。先塗香油復用尼俱陀樹葉優曇樹葉爲粖。五穀五種淨水以銅器盛之。洗浴佛像。然令弟子一切眾人。誦於偈贊及諸歌樂。以爲吉祥之音。適悅尊像如灌頂儀。則乃誦佛眼菩薩眞言能除一切垢。

唵薩哩嚩﹝二合﹞囉祖﹝引﹞波賀囉拏娑嚩﹝二合引﹞賀﹝引﹞

誦此眞言已。阿闍梨言。如佛降生之時沐浴佛身。一切如來亦復如是。我今以淸淨最上之水洗浴佛像。復誦灌頂眞言。

唵薩哩嚩﹝二合﹞怛他﹝引﹞誐哆﹝引﹞鼻詵﹝引﹞迦三摩野室哩﹝二合﹞曳﹝引﹞吽。

若是畫像功徳。以鏡照彼所畫功徳。用前五種淨水寫於鏡上。沐浴鏡中影像。若前金銀等像及所畫﹝巾

﹝穴／登﹞像。

沐浴畢已卽誦著衣眞言。

唵嚩日囉﹝二合﹞嚩﹝引﹞娑細﹝引﹞娑嚩﹝二合引﹞賀。

次誦安耳眞言。

唵迦囉拏﹝二合﹞摩路﹝引﹞馱囉拏吽。

次誦安髮髻眞言。

唵薩哩嚩﹝二合﹞枳﹝引﹞娑阿嚩哆﹝引﹞囉拏吽娑嚩﹝二合﹞賀﹝引﹞

次誦安指甲眞言。

唵薩哩嚩﹝二合﹞輸曩佉砌那曩囉惹娑嚩﹝二合﹞賀。

次誦安髭須眞言。

唵薩哩嚩﹝二合﹞娑摩﹝二合﹞酥嚕﹝二合﹞馱囉拏吽吽呬淩﹝二合﹞

次誦獻塗香眞言。

唵嚩日囉﹝二合﹞巘弟﹝引﹞娑嚩﹝二合引﹞賀﹝引﹞

次誦安莊嚴眞言。

唵嚩日囉﹝二合﹞婆囉拏尾部瑟尼娑嚩﹝二合﹞賀。

誦此眞言已。依灌頂儀入曼拏羅。與佛像誦本尊三昧眞言。

唵吽怛落仡哩惡。

誦此眞言已。如是戴冠面東安置佛像。令彼施主得大福利。

次用香花等供養。先誦獻花眞言。

唵嚩日囉﹝二合﹞補瑟閉﹝二合引﹞吽。

誦此眞言已白言。此花最上或水中生或陸地生。我今志心供養願佛納受。

次誦獻香眞言。

唵嚩日囉﹝二合﹞度閉。

誦此眞言已白言。此香最上或自然香或和合香。我今志心供養願佛納受。

次誦塗香眞言。

唵嚩日囉﹝二合﹞巘弟﹝引﹞娑嚩﹝二合﹞賀。

誦此眞言已白言。此是塗香最上殊勝願佛納受。次誦燈眞言。

唵嚩日囉﹝二合﹞禰閉﹝引﹞娑嚩﹝二合﹞賀。

誦此眞言已白言。此是燈供養或酥燈或油燈光明破暗。我今志心供養願佛納受。消除一切愚暗。

次誦食眞言。

唵賓努波﹝引﹞旦缽囉﹝二合﹞底仡哩﹝二合﹞恨曩娑嚩﹝二合﹞賀。

誦此眞言已白言。此是食供養最上飲食色香美味一切具足。我今志心供養願佛納受。

如是供養儀則旣已周備。復爲佛像開眼之光明。如點眼相似。卽誦開眼光眞言二道。

唵作芻作芻三滿哆作芻尾戍馱儞﹝引﹞娑嚩賀。

唵儞﹝引﹞怛囉﹝二合﹞波吒路﹝引﹞波賀﹝引﹞囉拏呬淩﹝二合﹞

次誦佛入定眞言。

唵禰﹝尾

﹝烰﹣子﹢日﹞﹝切身﹞儞﹝引﹞曩三摩﹝引﹞地﹝尾

也﹞﹝切身﹞曩必哩﹝二合﹞拏儞娑嚩﹝二合﹞賀。

誦此眞言已。復令施主弟子入曼拏羅。阿闍梨白言。汝今請我安慶佛像。我今爲汝所作儀軌悉皆周畢。宜應灌頂誦此眞言。

三摩野薩怛鑁。

次作護摩。或一千或五百或二百五十徧。若護摩鑪宜四方作。用有白乳汁者。濕柴入於鑪內。復用酥酪蜜及五穀合和用作護摩。能與自身及一切弟子息災增益。卽誦作護摩眞言。

唵嚩日囉﹝二合﹞諭世﹝引﹞娑嚩﹝二合﹞賀。

此是作護摩眞言次誦增壽眞言。

阿誐蹉賀哩賓誐羅禰缽哆﹝二合﹞﹝口

爾﹞賀嚩﹝二合﹞路﹝引﹞呬哆﹝引﹞乞叉﹝二合﹞禰﹝引﹞呬那那﹝引﹞波野伊難左彌﹝引﹞迦哩焰﹝二合﹞俱嚕娑嚩﹝二合﹞賀。

此是增壽眞言。

次誦息災增益眞言。

唵嚩日囉﹝二合﹞布瑟吒﹝二合﹞曳娑嚩﹝二合﹞賀。

此是息災增益眞言。

次爲火天於護摩鑪。安置座位作其觀想。觀護摩鑪三分之中。空其一分爲火天座位。

唵酥缽囉﹝二合﹞底瑟奼﹝二合﹞哆嚩日囉﹝二合﹞娑嚩﹝二合﹞賀。

此是安置火天眞言。

次以香花等獻護世及伊捨那天。卽誦護世眞言。

印捺囉﹝二合﹞野娑嚩﹝二合﹞賀。

誦此眞言已。作其妓樂歌舞等發遣白言。上來廣作佛事供養多不如法。所來梵天天子並諸天眾等。爲其施主依此儀軌。於一切處作大息災增益。往彼佛剎復有請召願賜降臨。地水火風神等往本界中。發善心愛敬。所安佛像經百千劫。護持施主及子孫眷屬。並阿闍梨一切弟子普獲吉祥。

若作壇法吉時者。正月二月三月四月五月十一月十二月。若所用日於白月。二日三日七日十日十三日十五日。黑月亦得。復須就吉星宿直日。卽可作法。若翼星畢星斗星嘴星尾星心星鬼星箕星室星。此是最上吉星。求一切事皆得成就。若井星得作法成就所求必遂。兼得外來眷屬。若尾星斗星嘴星。得人敬愛及得財物。若參星得息災。若箕星得子孫長壽。若室星恆得美事成就。若鬼星得一切最勝。若心星房星得快樂稱意。若木星水星金星吉善第一。若此三星和合直日。作安像慶贊儀則得最上福。若前第三第七第六第十及第十一星。此五星若與月合。同用大吉。若第二第六第十及第十一星與水星合。同用大吉。若第二第七第九及第十一星與木星合。同用作召請結淨最善大吉。若第六第七第十星與金星合。同用大吉。若第一第三第五星能破財物。阿闍梨應如是善知星辰之力。如作法日若得星曜和順。所作之事於剎那之頃必得成就。若安像慶贊獲福最上。當得轉輪王位大國王位無復疑惑。又若星曜相順無一切障難。所安佛像塔廟。世世生生俱得成就人獲福利。若造像工人及諸雜使之者。俱與財帛善言慰安勿令失所。方合儀法。所有供養如來餘剩之食。若人食者皆得滅罪。阿闍梨卽教化施主。結緣增福施利所有金銀財帛象馬車乘。隨力布施志心奉上。令阿闍梨歡喜。賢聖亦歡喜。復於比丘比丘尼優婆塞優婆夷。以其財食隨力供養令福圓滿。於初夜分作大妓樂歌舞旛華螺鈸。及施主眷屬圍繞恭敬。曼拏羅內所有供養物色。並須捨與阿闍梨。不得別處破用。亦不得別比丘處施與。不合儀法。壇法旣畢。卽收壇物。若五色粉送入河中。用衢摩邪淨水洗拭壇地。如法結淨功徳成就。

