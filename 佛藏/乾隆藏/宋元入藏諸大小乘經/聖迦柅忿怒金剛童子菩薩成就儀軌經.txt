聖迦柅忿怒金剛童子菩薩成就儀軌經三卷

宋元入藏諸大小乘經聖迦柅忿怒金剛童子菩薩成就儀軌經三卷唐三藏沙門大廣智不空譯

聖迦柅忿怒金剛童子菩薩成就儀軌經卷上﹝出蘇悉地經大明王教中第六品﹞

爾時金剛手菩薩。從座而起頂禮佛足。退坐一面合掌向佛。而白佛言。世尊世尊哀湣加持於我。已說蘇悉地諸眞言軌則律儀教法。我今欲爲未來有情。及末法時無福徳者。以於前世不修善品作諸罪業。致於今生招感貧匱。逢遇惡人鬥諍言訟殺害有情。亦爲未來有諸國王。正法治國生淸淨信尊敬三寶。爲鄰國小王侵擾國界不遵正法。或有外道不信因果。毀謗三寶滅壞佛教。有如是等種種有情。今於佛前爲彼等類。說以息災增益愛敬降伏等法。令知佛法有大威徳神通自在。知諸菩薩具一切智。或復有諸修眞言行者。見有眾生常懷惡心。欲破佛法興師害善。大悲湣念作降伏法。而令彼人不逐惡業。亦遮未來墮之惡趣。是故說此無比大威徳聖迦柅忿怒之法。修此法者當於有舍利塔前。或於河岸淸流水側。或於空閒及天廟山間。於如是處。或時飲乳食菜或復乞食。專誦眞言滿六十萬徧。卽先行法皆得成就有大效驗。或能縛摧諸鬼魅。滅除邪見毀謗正法。壞國之人闡提等類。眞言威力悉能令彼發於善心。毒虫毒藥不能傷害。

又復不爲餘部諸持誦者能破此法。若持誦者設有不能依此法則。或增或減亦得滿足。又能開諸伏藏。破阿修羅關鍵。枯竭江河回止流水。又先行法取自身嚕地囉。及牛黃酥相和。然千盞燈。供養聖金剛童子。空中有聲言汝法已成。便可取閼伽香水當額奉獻。從此已後所求之事無不成就。

又往阿修羅窟門。以茅艸作鉤。誦眞言加持徧茅鉤。於門邊空中右旋轉。專誦眞言勿令間斷。窟中生大火聚。彼中修羅男女等皆被燒然。一一皆出現身。告持誦者言。惟願尊者入我窟中恣意遊戲。入已住一大劫受天妙樂。又欲取伏藏不擇日時。於彼伏藏邊翹一足立誦眞言。右旋顧視徧於四方卽成結界﹝作大壇亦準此法﹞專心翹足立誦眞言一百八徧守伏藏者若作障難。卽被燒成火聚。持誦者卽告彼言。汝等開此伏藏。藏中所有皆悉與我。若彼不與卽作是言。梵王那羅延摩醯首羅。及鬥戰女神訥伽等。來厭汝伏藏。汝等應速與我此物。若不然者忿怒聖者金剛童子滅汝家族。彼等聞已皆悉順伏。卽告彼言。汝等可自開藏與我。彼則開藏恭敬持與。

又法取雌黃或雄黃安膳那眼藥。置金銀或熟銅器中。對有舍利塔前。以香塗一方壇。置聖金剛童子像於壇。中以種種香華飲食閼伽。依教迎請而供養之。對此壇前誦眞言八千徧加持前藥。若暖相現。用點額上或塗眼中。一切人見者親附心生歡喜。若煙相現。如前用之卽得安怛但那成就。若光相現。亦如前卽得騰空自在。又法至於恆河或入海之河。於此河側而持誦者或淨食或不食。誦眞言三十萬徧。至於阿修羅窟。結印契誦眞言。其阿修羅關鍵自然而破窟門卽開。阿修羅王引入宮中。食天甘露壽命一劫。

又法若於大海岸邊。結印誦眞言擬大海水。其水卽減二十五肘。隨其減處地卽漧燥。又於海岸間閉目。以綿塞其兩耳。結印誦眞言一千徧。則見自身至楞伽山頂。又誦一千徧有羅剎王微毗師那。示現端嚴身至任誦者驅役。若不伏使。卽想彼羅剎在左足下舉足踏地。其羅剎王悶絕至死。所住楞伽之城悉皆被燒如大火聚。持誦者起慈悲心。於眞言句中加娑嚩賀字。其羅剎等卽穌息歸伏任驅使。

又於俱摩羅天前。乘孔雀天不食。誦眞言三十萬徧。天當現身與行者願。行者卽取閼伽加持七徧。以獻。作言善來俱摩羅。惟願令我於俱摩羅摩醯首羅天所說眞言皆得成就。彼言願汝成就。語已不現。從此已後一切金剛部中。及余天所說眞言皆得成就。

又法至摩醯首羅天廟不食。誦眞言十萬徧。心所願求皆得滿足。

又於梵天那羅延天摩醯首羅天帝釋天俱摩羅天日天諸餘天等。形像之前誦眞言十萬徧心所求願悉皆成就。

又欲降伏惡人者。取芥子共鹽相和護摩。誦眞言十萬徧。一徧一稱彼名投於火中。天修羅等尙被損壞。何況諸餘人類興惡心者而不損壞。𨿽先未有功業。隨誦隨成何況常受持者。又欲變密裏得迦成爲金寶者。取密裏得迦。以左腳踏頭上。以手印打之。眞言中並吽字。其密哩得迦卽自起。用補沙鐵刀劍斫之。卽全身變成金。若不爾持誦者告言速吐速吐。卽吐如意寶珠。懸自頸下所思之事皆得滿足。

又法對舍利塔前。誦眞言六十萬徧。卽先行成就。然以補沙鐵作劍。長六指或八指十六指三十二指量。以五淨洗之。右手把劍於道場中念誦。乃至劍現光焰。得變身爲持明仙飛騰虛空。名持劍明仙。或以補沙鐵作金剛杵。量如蘇婆呼經說。念誦如前。則變爲毗那夜迦主仙。於諸魔眾而得自在。或以作輪念誦如前爲持輪仙。於諸明仙得爲主宰。若作鉞斧念誦如前則爲鬼神主仙。於諸鬼神得爲主宰。若作刀子爲天女主仙。於諸天女而得自在。若作罥索則爲龍主仙。於諸龍中而得自在。若作爍底則得勇健大力。能敵俱摩羅天。若佉吒网迦則得如摩醯首羅天。於三界中而得自在。於前諸法。若一法成就則能成入一切壇場。亦能成就一切諸法。所有明仙共彼來往壽命一大劫。

又於曾經所入修羅窟前。誦眞言十萬徧。先窟中持誦成就者。出迎頂禮引入宮中。若下來卽至摩醯首羅天廟中。並稱吽字誦眞言一千徧。先入宮者皆出來。

又法取所獻摩醯首羅萎華。又取畫摩醯首羅像。以左腳踏其頭上。投萎華作護摩。則吉祥天女與修羅女。從窟而出至行者前。作如是言。終身奉事尊者。行者拍掌三徧告言。汝隨順我。師起慈心於眞言句中。加娑嚩賀字。彼皆醒悟。若作此法由不入者。卽閉目誦眞言。則金剛童子現身告行者言。汝來入並眷屬亦得入。

又欲召羅剎使者。先入曼茶羅受灌頂。然則離怖畏心。常觀念諸佛菩薩聲聞緣覺。三時懺悔隨喜勸請回向發願。將像於冢間作猛利壇。身著赤衣赤色華作鬘莊嚴自身。頭上安人劫波羅。誦眞言無限。常以甲冑擐身於猛利壇中畫四印曼茶羅。初念誦時見惡形狗牙上出。或有惡形豎鬘。或一足三足或八臂。或二頭四頭。或見大風雷雨。第二七日見美貌女人嚴身幻惑。起慈心觀彼退不現。第三七日卽見毗那夜伽。及見羅剎極惡形容。卽降伏爲使者。見余成就持明人得悉地者。所彼起少忿怒視彼人。彼人所有成就法悉皆退失。彼羅剎等立誓。所爲所作一切所驅使處。皆悉成辦而爲使者。

又法於故園中或向一樹下。或池側或山間隨所愛樂處。不語。或乞食或飲乳。或食菜或支持身命。三時懺悔像前誦眞言八十萬徧所爲所作皆得成就。

又欲止他敵不能爲害者。三日不食應畫四印曼茶羅。隨供養。於壇中一髻尊菩薩位處。置竹竿靑旛上。取自魯地囉和毒及白芥子。畫作三股底裏俱金剛杵。杵心畫忿怒金剛童子形。於竿下地上。以劍波羅末和泥。掜作獨股金剛杵形。作護摩鑪。鑪中又掜作一小獨股金剛杵。棘刺木然火。取骨末和毒。一誦眞言一稱彼名擲鑪中。對軍陣前作法。令彼軍眾皆盲手中器仗自落。或於當處不動如杌。

又法彼軍欲逼。且縱相近。近已如前作四印壇。余壇亦得。豎前靑旛對彼軍前。作護摩鑪。行者裸形被髮結印。被甲護身。取摩訶莽婆和毒及血。日三時念誦各一百八徧。稱彼名投火中。七日中互相殺害互相間構悉皆殞命。二七日間磨滅無餘。念誦時不得語。寢息時應臥牛皮。

又法於自頭上五脈處。刺血作護摩。他敵須臾頑癡如杌任捉殺害。若順伏卽起悲湣心。取酥和蜜。以龍華蕊掜稱彼名。眞言一徧一擲火中彼苦皆息。於前諸法。若一法成就。則能成入一切壇場。亦得成就。一切諸法所有明仙。共彼來往壽一大劫。

又欲帝釋擁護者。取七蚯蚓糞作彼天形。以右腳踏心上。取毒藥和嚕地囉及白芥子。誦眞言一千徧。護摩一徧一擲火中。得天帝敬愛天眷屬常來擁護。

又若華果眞言七徧加持。以將與人則能歡喜。此金剛童子眞言對舍利塔前念誦。余處不應念誦作法不成。若常念誦不間斷者。一切所求皆得成就。應發菩提心離慳吝想。遠離無益世間談話。一切勝願皆得現前。不被諸魔之所得便。不應與人治病及治鬼魅。以妨大法。

眞言印契念誦次第法。

根本印以二中指相背豎。二無名指於中指中節外橫交。二頭指鉤二無名指頭。二大指於中指前中節頭相拄。二小指頭相合向下豎如鍼。眞言曰。

曩謨﹝引﹞囉怛曩﹝二合﹞怛囉﹝二合﹞夜﹝引﹞野﹝一﹞曩莫室戰﹝二合﹞拏嚩日囉﹝二合﹞播﹝引﹞拏﹝上聲﹞曳﹝二﹞摩訶藥乞灑﹝二合﹞細曩﹝引﹞缽多﹝上聲﹞曳﹝三﹞怛儞也﹝二合﹞他﹝去聲引四﹞唵﹝五﹞迦抳度﹝寧

頁﹞﹝六﹞吽﹝引﹞癹吒﹝半音﹞娑嚩﹝二合引﹞賀﹝七引﹞

又第二根本眞言。開修羅宮用前根本印眞言曰。

曩謨﹝引﹞囉怛曩﹝二合﹞怛囉﹝二合﹞夜﹝引﹞野﹝一﹞曩莫室戰﹝二合﹞拏嚩日囉﹝二合﹞播﹝引﹞拏﹝上聲﹞曳﹝二﹞摩訶藥乞灑﹝二合﹞細曩﹝引﹞缽多﹝上聲﹞曳﹝三﹞怛儞也﹝二合﹞他﹝去聲引四﹞唵﹝引五﹞度曩尾度曩﹝六﹞迦抳矩嚕﹝二合引﹞馱﹝七﹞薩嚩演怛囉﹝二合引﹞抳吽﹝八﹞

次結獨股杵印。二手內相叉作拳。二大指互撚二小指。甲上頭指並豎合﹝用前第一根本眞言﹞

次結護身印。用前根本印印身五處。眞言曰。

唵﹝引一﹞薩嚩努瑟吒﹝二合﹞嚩向﹝識量切﹞羯囉﹝二﹞迦抳矩嚕﹝二合引﹞馱﹝三﹞囉乞灑﹝二合﹞﹝牟

含﹞﹝引﹞娑嚩﹝二合引﹞賀﹝引四﹞

次結甲冑印。準前根本印。舒二頭指相拄。二大指撚二頭指下第一文。印身五處。眞言曰。

唵﹝引一﹞紇哩﹝入聲二合引﹞迦抳野﹝二﹞摩諾賀吽癹吒﹝半音﹞娑嚩﹝二合引﹞賀﹝引三﹞

次結寶山印。準前杵印。二頭指微屈頭相拄。安頭上卽成。眞言曰。

唵﹝引一﹞阿佐羅吽﹝引二﹞

次結墻界印。準前根本印。直舒二頭指。頭相去一寸許眞言曰。

唵﹝引一﹞紇哩﹝二合﹞迦泥﹝二﹞諾賀諾賀﹝三﹞缽者缽者﹝四﹞吽﹝五﹞癹吒﹝六﹞

次結网印。準前根本印。印二大指向外散開。眞言曰。

唵﹝引一﹞嚩日囉﹝二合﹞半惹囉吽癹吒﹝二﹞

次結縛毗那夜迦印。準前根本印。二頭指二中指屈入掌。二大指各押二中指於掌中伸相背合爲拳。眞言曰。

唵﹝引一﹞度曩尾度曩怛囉﹝二合﹞娑﹝引﹞野﹝二﹞戍﹝引﹞灑野﹝三﹞薩嚩尾曩﹝引﹞野迦﹝引﹞南﹝引四﹞吽﹝引五﹞娑嚩﹝二合﹞賀﹝引六﹞

次結迎請聖者印。準前根本。以二大指向身招。眞言曰。

唵﹝引一﹞度﹝寧

頁﹞癹吒﹝二﹞

次結請聖者眷屬。用前印眞言曰。

唵﹝引一﹞娑跛哩嚩﹝引﹞囉﹝二﹞麼﹝引﹞嚩﹝引﹞賀野婆﹝去聲﹞誐鑁﹝三﹞迦抳矩嚕﹝引﹞馱﹝四﹞三麼野麼弩﹝鼻聲﹞娑摩囉娑嚩﹝二合引﹞賀﹝引五﹞

次結獻閼伽印。準根本印。二大指撚二頭指下第一文眞言曰。

唵﹝引一﹞嚩日嚕﹝二合引﹞娜迦吽﹝引二﹞

次結獻座印。準前獨股杵印。二大指撚二頭指下文。頭向外出少許眞言曰。

唵﹝引一﹞嚩日囉﹝二合﹞尾﹝引﹞囉﹝引﹞野﹝二﹞娑嚩﹝二合引﹞賀﹝引三﹞

次結獻塗香印。準前杵印。二大指微屈撚頭指下文。二大指相去二寸許。能滿所闕儀軌。眞言曰。

唵﹝引一﹞迦抳矩嚕﹝二合引﹞馱﹝二﹞薩嚩薩怛嚩﹝二合引﹞娑﹝去聲﹞羯囉﹝三﹞囉乞灑﹝二合﹞薩嚩產馱﹝引﹞﹝寧

頁﹞娑嚩﹝引﹞賀﹝引四﹞

次結獻華印。準前杵印出右指眞言曰。

唵﹝引一﹞迦抳捕澀波﹝二合﹞母納婆﹝二合﹞嚩吽﹝引二﹞

次結燒印。準前杵印二大指面相合眞言曰。

唵﹝引一﹞迦抳矩嚕﹝二合引﹞馱﹝二﹞塢孽囉﹝二合﹞能﹝上聲﹞瑟吒嚕﹝三合引﹞得羯﹝二合﹞吒佩﹝引﹞囉嚩﹝三﹞孽囉﹝二合﹞恨拏﹝二合﹞孽囉﹝二合﹞恨拏﹝二合四﹞度奔娑嚩﹝二合引﹞賀﹝引五﹞

次結獻食印。準前杵印。出二大指二小指頭相拄。餘六指內相叉作拳眞言曰。

唵﹝引一﹞迦抳﹝引二﹞吽吽﹝三﹞娑嚩﹝二合引﹞賀﹝引四﹞

次結燈明印。準前杵印。二大指向身並豎眞言曰。

唵﹝引一﹞迦抳儞﹝泥以切引﹞跛儞跛野﹝二﹞吽﹝三﹞癹吒娑嚩﹝二合引﹞賀﹝引四﹞

次結頭印。準前根本印。二大指撚二無名指甲上眞言曰。

唵﹝引一﹞吽﹝引二﹞麼麼癹吒﹝三﹞

次結頂印。準前根本印。二頭指直舒頭相拄眞言曰。

唵﹝引一﹞紇哩﹝二合引二﹞戰拏迦抳﹝三﹞諾賀缽者﹝四﹞吽﹝引五﹞癹吒娑嚩﹝二合引﹞賀﹝引六﹞

次結前根本印安於心上。以心眞言加持心眞言曰。

唵﹝引一﹞迦﹝寧

頁﹞吽癹吒﹝二﹞

次結甲冑印如多羅菩薩印。二頭微開。用前甲冑眞言。

次結最勝印。二手內相叉作拳。二小指頭相合。用前第二根本眞言。次捧念珠當心。以隨心眞言加持七徧。隨心眞言曰。

唵﹝引一﹞迦﹝寧

頁﹞度麼﹝二﹞吽﹝引三﹞癹吒﹝四﹞

次結奉送聖者印。準前根本印二大指向外撥眞言曰。

唵﹝引一﹞迦抳娑嚩﹝二合引﹞賀﹝引二﹞

今復說開阿修羅窟門立印。持誦者當迅速踏地。行步喜躍恐悚頻伸。蹙眉鼓其兩頰。二手髙舉曲其十指爲師子爪。二目向下如師子顧視。時時以兩手兩師子爪。更互上下以踏其地師子行。作阿里荼立舞而旋繞。想自身如本尊。此印一切印中最勝。能摧一切阿修羅宮關鍵。

金剛手菩薩說畫像法。取不截白氎。畫又受八戒。畫菩薩身。種種瓔珞以莊嚴。身如火色。徧身流出火焰。以右手持金剛杵。鋒舉向上。左手作施願手。腳爲裏荼立踏磐石上。施願手。下畫持誦者。右膝著地手執香鑪。像成已。當於像前種種供養。燒安息香無間念誦。乃至聞空中聲及聞鈴聲。復有光現光如流星。墜下壇內聲如雷震。卽獻閼伽。其像或動或放光當知卽有功效。已後對像念誦隨意皆成。

又法取白氎用水尿洗。復用香水濯淨。於閒靜處對佛前或舍利塔前。不應用皮膠和彩色。畫筆色盞須新者。畫匠澡浴著新淨衣受八齋戒。勿吐气以衝其像。亦不與畫人論其價直。其像獨身從海湧出。如吠琉璃色身有六臂。臂膊傭停相貌充滿。面有三目其目赤色。首戴寶冠狗牙上出。口咬下唇顰眉威怒。又於海中畫一寶山。像以左足踏於寶山。山上有妙蓮華以承其足。右足在海水中立沒其半膝。右第一手持底裏賞但金剛杵。作直勢。第二手持母娑羅棒。謂棒一頭如鐵杵形。第三手執鉞斧。左第一手把棒。第二手如擬勢。作金剛拳舒頭指。第三手持劍。以大蛇於身上角絡系。又以一切毒蛇。膊釧臂釧腰條瓔珞及耳璫系發。又以一大蛇繞腰三匝。身背圓光火焰圍繞。於火焰外有其云電。以相輔翼。畫已持於河岸或向樹下或天廟中。或於池側。若念誦時常須乞食。默然不與人語。乃至成就常起慈心。三時發露懺悔。專自策勵生勇健心不應怯弱。常樂捨施。每月受灌頂護身。於念誦處應結方隅界及結曼茶羅界。加持香水灑身衣服。每日三時迎請聖者。獻閼伽及塗飲食燈燭。對像誦眞言九十萬徧。作先行法。正持誦時有惡人來作障難者。以忿怒誦眞言而顧視。彼卽癲癇狂亂。若稱彼名念誦視之。其人身肉片片圮裂。或致死世醫不救。須臾以右腳大指。極按其地誦眞言。卽空中雨火熾然燒之。若起慈心念誦。如水滅火卽得惺悟。若外賊侵境。稱魁師師念誦者。彼軍盡皆疫病。或波迸逃竄。或當枯死或癲癇病惱。彼若順伏當慈念誦還得如故。又欲求成就殊勝果者。於神通日月白分。就趣海河側印沙印泥爲塔。中置緣起偈﹝卽法身舍利偈﹞置像於塔前。念誦行者以水和麨食之。取遏迦木搵酥。投火護摩十萬徧已。地動轉身飛騰爲忉利天主。若徧地有火炬。則爲四天王主。若大雲注雨大地所有伏藏一時踴出。若金色光徧現。則爲菩薩壽命一劫。一切有大威力無能沮壞。若見一切有情身出光焰。卽證悟一切三乘佛法。菩提心成就。若像及塔放光。則得一切持明仙中爲王。若徧十方光焰。卽見普賢菩薩。所求世間出世間一切勝願悉皆滿足。此法不應無智慧少悲湣者。不敬師長多口過者。掉舉散亂多事務者。不入曼茶羅不受灌頂者。如是等人念誦。則招顚狂夭壽。金剛手菩薩如是說。

又若鄰國侵境惡臣作亂者。對像前取人劫波羅。搗爲末掜作彼人形。當於冢間或於池側。以像面北持誦者面南。坐於三角壇中安像。斷語乞食忿怒作無悲湣心。以右手作金剛拳。舒小指刺彼人形心上。誦眞言無間斷。由此威力令彼得大病。卽於壇中忿怒王現身。如大拇指節。如火聚融金色。周圓流出金剛火焰。以右手頭指作期克勢。卽迅速至於彼處。告言某甲持誦者。使我來令斷汝命。汝命不存。彼聞是語卽吐熱血卽命盡。若歸順悔過。應起慈心速加持香水灑彼頭上。卽離苦惱得穌息。若見余成就人得悉地者。於彼起少忿怒視彼人彼所有成就法。悉皆退失。

又法欲驅惡人令遠去者。取朗伽離藥誦眞言。稱彼名加持七徧。埋彼人門閫下卽自遠逝。

又法以白檀香三指許。克作金剛童子像。右手把獨股金剛杵。左手施願手。忿怒形咬下唇。用金剛杵形以爲瓔珞莊嚴。以毗梨勒木作合盛之。燒蘇合香供養。對合前念誦三萬徧。卽成就一千種大小。不擇時日不限齋戒。不成就人亦得成就。若人有厄難稱彼人名念誦得解脫。

又法食菜或飲乳或乞食念誦。應持禁戒一如比丘。誦三十萬所爲所作。對此像前如前縛撲。所問皆得應驗。

又雄黃法如前畫像。取雄黃置熟銅器中。持誦者取五淨飲之。身卽淸淨。置像於舍利塔前。用根本眞言淨其精舍。護身結方隅界。用前眷屬眞言加持塗香燒香時華飲食燈燭。以伸供養。或黑月八日十四日。用四角菩提葉承雄黃器。用三个菩提葉覆之。如無菩提夜合葉亦得。念誦乃至三相現。若暖相現取塗足。卽離地一尺日行千里。若煙相現得安怛但那。若光相現則飛騰虛空。一切無能沮壞。若於路中所逢象馬車乘自開路避之。行者作法時。應著黃衣及以黃神綫角絡如披袈裟。若求安膳那成就。以靑泥染衣服著。或服赤衣神綫亦如是。說曼茶羅用五月九月於黑分。先令念誦者殷重供養師。然後取吉祥木長十二指。加持一千八徧。爲欲念誦者作護摩已。方引曼茶羅受灌頂。以其曾作先行法者。應畫曼茶羅。用五色粉撚成四門。門外畫標。分曼茶羅爲三分。中取半分爲門。當上門以香粉畫佛坐蓮華。右畫觀自在菩薩。左畫金剛手菩薩。並坐蓮華上。當下門畫聖迦柅忿怒金剛童子。住蓮華上徧身光焰。四角應畫三股金剛杵。以蛇纏杵並有光焰。門門安賢瓶。壇中心置一瓶。滿盛香水以細繒帛系瓶頸。各加持一百八徧。盛金剛水用灌弟子頂。灌已一切悉地皆得現前。從此已後才結契念誦。頓集無量功徳。所求皆得成就。聖迦柅忿怒金剛童子菩薩成就儀軌經卷中

我今復說作先行法。於舍利塔前安本尊像。於三月十五日。塗壇隨力供養。取沈香搵酥蜜酪。晝夜擲火中護摩。一誦一擲鑪中。若道場中旛華搖動。當知有效驗。卽於晨朝供養三寶。七日獲得財寶榮官皆得稱意。及得珠玉七寶等。

又欲令空中出火者。視望空誦眞言二十一徧。意念卽空中火出。

又欲雨者觀虛空誦二十一徧。卽降甘雨。取雨水獻佛已後所作皆成。

又欲空中雨華者。觀虛空誦二十一徧。卽於空中雨種種華。

又欲令若男若女歡喜者。以安息香作丸誦二十一徧。一稱彼名投火中卽得歡喜。

又加持菖蒲二十一徧。口中含共人論議皆得勝。

又若毗那夜迦相逼惱作障難者。才憶念眞言一切皆消散。若常念誦不間注意。於彼障者並親族皆自滅壞。

又法從黑月一日起首。對像前每日三時念誦眞言時別一千八徧。燒安息香丸護摩。至月末所求皆得。

又對像前以蓮華搵酥蜜酪。誦眞言一千徧一擲火中護摩卽獲伏藏。

又求衣服者。於趣海河入水立至胸。取有蕊華誦眞言一千八徧。一徧一擲水中卽得衣裳十副。

又法迦腩摩華搵酥蜜酪。護摩眞言一千八徧。一徧一投火中。一切有情皆得歡喜順伏。

又法對像前。取蘇摩那華搵酥蜜酪護摩。於七日中日三時時別誦眞言一千八徧。徧徧一擲火中一切人恭敬得爲邑主。

又欲摧伏設咄嚕者。取人骨爲橛作彼人形。或畫或掜加持一百八徧。釘於心上卽得摧伏。

又欲摧彼設咄嚕令麼囉者。取燒屍殘木作橛。磨紫檀香以塗橛上。取屍林中帛纏橛。釘彼設咄嚕如前形頭上。彼設咄嚕卽母馱。今復說畫聖金剛童子像。忿形虎皮裾。右手把金剛杵。左手作施頭。對像於舍利塔前作先行法已。以香華供養此像。像前作方鑪。作增益法取沈香可長大指節。搵酥合油七日日三時。時誦眞言一百八徧。一擲火中護摩。滿七日已得持明仙安怛但那。足離於地行疾如風。所聞永不忘。

又欲成就藥者。取羯抳迦羅華蕊龍華水白檀香。此等細搗熟研。又取象脂﹝其象年二十額上自有文裂卽有流脂異種極香﹞取此脂和上件藥爲丸。和藥時取鬼宿日。令童女沐浴著新淨衣。搗篩香藥。及作七丸。丸如梧子陰漧。丸藥法﹝以大指頭指撚藥丸指融塗上。又取竹膜貼蠟上。意不欲上有指文印藥上。若有指文藥無靈驗也﹞其藥丸取生沈香作合子盛。對像前結淨三時念誦。乃至合子中作佉吒佉吒聲。卽取一丸供養本尊。一丸奉請。一丸供養先成就者。又一丸分與助伴。餘三丸以熟金銀薄重重裹之。於口中含卽得安怛但那滅影藏形。

又欲破他敵者。取華置死人身上。然後收取燒屍殘木然火。護摩七日。取月黑分或中夜或日中每時一百八徧。對三角鑪前面向南坐。稱彼將帥名。用前華加持一徧一擲火中彼軍卽破。

又欲令淨行婆羅門歡喜者。取俱懶拏迦華。常稱彼名七日內作護摩。誦眞言投華火中卽得歡喜。

又於舍利塔前。取牛黃加持一百八徧。用點額。所行履處一切見者皆敬愛歡喜。

又取骨屢艸懶苗搵酥。護摩一千八徧。一徧一擲火中。卽得一切災難悉皆殄滅及增壽命。

又法先已降伏者。欲息彼苦。三時以乳護摩。彼苦則得消除。

又欲求聞持不忘日誦萬言者。對聖迦柅金剛像前種種供養。於銀器中盛酥。取酪法如下當明。念誦乃至相現皆得聞持不忘。

又欲得延壽者。飲乳食大麥。誦眞言十萬徧。對摩醯首羅像前。取雄黃盛熟銅器中。以七个菩提樹葉如前上下覆蓋。兼施八方天供養粥。誠心念誦。或有伴無伴。應護自身結甲冑印。念誦乃至三相現。若光相壽命萬歲。

又欲得敬重者。以鐵作輪或三戟叉。於舍利塔前安金剛手菩薩像。廣大供養。置壇中。右手按上無間斷念誦。乃至質質致致聲。當知成就。手把叉或輪。一切天人卽皆順伏敬重彼人如佛。又取河兩岸土掜作頭指形安壇中。以金剛杵按上念誦。乃至金剛杵及指來近身。當知成。已後手把此指。欲鉤召天龍八部若男若女及畜生禽獸等。眞言句中稱彼等名。迅疾如風卽至。行者所使所作皆得順伏。

又延壽法。對像塗壇供養。於熟銅器中置牛黃。念誦乃至光出手把卽壽五千年。

又法取七个蚯蚓糞泥。加持塗圓壇。壇上坐念誦。乃至空中有天妙藥下來。才執此藥身如金剛手菩薩。

又欲成就華法者。取紫檀木雕作開敷蓮華。於舍利塔像前念誦。乃至光現則變爲持明仙。最爲尊貴。若至持明仙住洞之處。一切天龍八部皆得隨順。

又法被毒虫所嚙。鬼魅所病。或瘧或被毒藥所中。取水加持七徧。灑彼或飲卽得除愈。

又欲縛撲問字。一日一夜不食念誦。其法卽成。或童子童女令澡浴著新淨衣。塗拭泥圓壇令坐。縛問過去未來事皆知之。此法設令犯四重五無間罪。現生無成就分者。由入曼茶羅受灌頂。已後念誦現生得一切成就。況具戒行者。

又取牛黃末加持一千八徧。用點額頭一切人皆見歡喜若在軍陣刀箭不著身。

又法晨朝取水一掬。加持七徧飲之。食飲不求自至。

又把袈裟角加持二十一徧。共人論議皆得勝辭無礙。

又法經過賊境。一心念誦卽不被劫奪傷害。

又法佉陀羅木灰散彼持誦人。彼卽持誦無效。若欲解時心誦眞言一徧卽解。

又婦人產生。取酥一兩加持二十一徧令服。卽易產不受諸苦。

又欲令惡人歡喜者。取蠟掜作彼人形。安於髀上加持一千八徧。暴惡忿怒人皆得敬順歡喜。

又對本尊像前。獻白華一千八枚。卽一切恭敬順伏。

又持誦者飲乳或食大麥。取蚯蚓掜作和修吉龍王形。坐彼王上念誦。若動搖當知法成。龍王每日供十二人食亦說過未來事。

又法從月一日乞食以自存。至白月十四日。一夜對像前廣設供養念誦。乃至像動卽得安怛但那。安怛但那成就中最爲尊上。心念百味飲食。則得壽五千年。

又法入恆河立水至胸。誦眞言十萬徧。然後於恆河洲中。印沙塔加持。卽將本尊像置河岸側。酥蜜酪相和護摩。一切龍卽來降伏。所處分事皆得成辦。

又法乘船入海。誦眞言十萬徧。海龍王卽來現身所求皆得龍獻行者摩尼寶珠。受已便爲持明仙。卽飛騰虛空一切持明仙中爲最尊。

又法令金銅匠受八戒。取熟銅作賢瓶。於中置少分穀麥等一切種子及諸靈藥金銀七寶等少分。塗拭曼茶羅每日三時供養。置瓶於壇中。神通月取一日起首。念誦至十五日無間斷念誦。加持瓶。其瓶有光焰現。則持閼伽供養聖眾敬謝。卽取瓶置於淨處。所須之物內手入瓶中。所須一切財寶車乘衣服玩具隨所意求皆悉獲得。瓶中所出物先供養本尊。其瓶須加持防護。不爾恐諸魔盜竊瓶將去。

又法於入海河水立至胸。誦眞言十萬徧。然後印塔或泥或沙。則於像前廣設供養。用水精作如意寶。或用泥作安右掌中。結跏念誦乃至放光。卽成如意寶得爲持明仙。

又法於舍利塔前安像。於神通月十五日。像前依法廣供養然燈。右手持寶幢幢上系白繒垂下。念誦乃至放光。卽得如意幢爲持明仙。

又法於神通月十五日。對像前廣供養。取般若波羅蜜經夾。以香泥塗夾。以華鬘纏供養。置於左手跏趺坐。念誦乃至放光。則通達一切佛法無礙解辯。爲持明仙徧遊六趣。廣利無邊有情至無上菩提。

又法飲乳食大麥。於大海岸獨樹下。一日三時時別誦眞言一千徧。大海中所有珍寶悉皆踴出恣意取之。

又法食菉豆。於山上誦眞言一千八徧。則見山中一切金恣意取之。

又法加持酥一千八徧。與無子息女人喫卽有男女。

又法取醍醐加持一百八徧。塗身入火不燒入水不溺。若當念誦不被一切毒藥所中。

又法作先行法。於黑月八日十四日。廣大供養本尊。卽請僧次供養。以雄黃於道場中地上。畫百葉蓮華。中坐念誦乃至地裂踴出蓮華。於蓮華葉上有十六持明仙。圍繞飛騰虛空。有人若遇見成就者。亦得飛騰虛空。卽此蓮華變成寶莊嚴宮殿。壽命中劫命終得生淨妙佛國。

又加持水一千八徧。用漑枯樹卽生華果。又於枯涸河中念誦水則盈滿。又被水漂溺設令解浮。困乏無力念誦眞言則得淺處。

又願得僧大眾生歡喜者。對像前獻華一千八枚一誦眞言獻一華。則得又法取安息香丸用護摩得金千兩。

又法對像前以薰陸香護摩七夜。別誦眞言一千八徧。徧別一擲火中卽得伏藏。

又欲怨家歡喜者對像前以白芥子護摩七日。日三時時別誦一千八徧。徧別一擲火中。卽一切怨家降伏。

又法加持油一千八徧。塗刀箭傷瘡卽差。

又取土塊加持七徧擲於水中。水中磨竭黿鱉等皆口噤不能傷人。

又法以此眞言。加持一切疾病皆得除愈。

又法徧身疼痛或寒熱病。一日二日三日。或常患。加持油麻油一百八徧或二十一徧。用塗身卽愈。

又法毗捨遮瘧。部多諸鬼魅瘧以眞言加持白縷。結索帶之卽差。

又法取沈香木對本尊像前。取犢糞和酥蜜酪護摩七千徧。則有一黃牛來。又取犢子糞和酥蜜酪二萬徧如前護摩。其牛必來取其乳供得千人。

又對滿賢大將前。取蘇摩那華日燒八千乃至六月。卽得金錢千貫。

又法供養像。從月一日至十五日。每日漸加一僧初請七僧日。滿已其像出語告言。汝今成就。已後對像念誦所求皆得成就。

又法令童女澡浴著新淨衣。右合五色綫。加持一百八徧。系右臂上卽除疾病福徳增長。又於趣海河水中。取黑油麻以三指頭撮。誦眞言一徧一擲一撮於水中。滿八千徧卽得穀麥丰饒。

又每日取有香气華一百八枚。誦眞言加持一徧。一獻本尊獲大福。

又法取百合莖然火。取菖蒲一千八段。搵酥護摩一誦眞言一擲火中。取灰於額上點。卽得安怛但那。如一徧不成至第二第三必得成就。

又於菩提樹下﹝夜合樹亦得﹞供養聖者像。取牛膝艸搵酥蜜酪護摩一千八徧。卽得象驢騾牛水牛等自來隨順驅使。又春三月黑分受八戒。於舍利塔前塗檀。香華供養日日請僧次齋。取瓦瓶底不黑者四枚。滿盛水。持種種香種種藥少分置於瓶中。一一瓶誦眞言加持。黑分八日早朝烏未鳴時。令男女沐浴。對本尊像前取屍林燒屍火及殘木。取茴香華護摩。誦眞言十萬徧一擲火中。卽得飲食無有窮盡。廣應惠施供養。

又法若被囚禁枷鎖。才誦眞言卽得解脫。

又於神通月對本尊像前。飲乳食大麥。從十三至十五日不間斷念誦。聖者卽來。燈焰增盛地動。像動出聲告行者言。汝今成就。已後對像念誦所求皆得。

又法於有舍利塔前。誦眞言十萬徧。所作重罪應墮惡道皆得消滅。

又法每日烏未鳴時。取胡椒七顆加持二十一徧。自吞之卽得聞持。日誦一百五十徧徧別一擲火中。所求榮官財產聰慧增壽悉皆獲得。

又法於河兩岸。遠人問搗帛杵聲處。取土作方七肘壇。於壇上畫千葉蓮華。於蓮華上以如來一磔手﹝凡人一肘量﹞取五種金﹝金銀銅鐵錫﹞相和。銷爲一輪置於華上。用種種華供養壇四邊。然酥燈七盞。四方置四瓶盛香水。瓶中置七寶少許。瓶上安俱緣果。應燒薰陸香沈香室利吠瑟吒迦香安息香。應施四方天食。東方施粳米酪飯。南方施水和粳米飯。西方施粳米砂糖飯。北方施乳粳米粥。對此壇前。以波羅奢木然火。取牛膝艸一千段。搵酥護摩。先加持七徧。然後一徧一擲火中牛膝。滿以其輪放光。手持此輪卽得飛騰虛空。一切持明仙皆悉順伏敬事如佛。

又於白月十五日月蝕時。行者受八戒。對舍利塔前一日一夜不食。取瞿摩夷未墮地者。塗一圓壇大小如一牛皮許大。取黃乳牛犢子母同色者。令童女﹝殼﹣一﹞／牛﹞乳酪抨酥。取酥七兩置於金銀器中。以左手持酥。以右手無名指攪酥。誦眞言加持。若暖飲之得聞持不忘日誦萬言。一誦之後終身不忘。若得煙相一切人見者愛敬尊重。光相現者安怛但那﹝分酥供養及日蝕如前法中﹞又若城邑聚落有疾病流行。於中夜塗一小壇。供養白食取乳木柴然火。取酥護摩一千八徧。徧別一稱國王名。投酥火中疾病遠離國界。

又欲降伏藥叉者。取尼拘陀樹木長十指截。搵酥蜜酪護摩一千八徧卽伏。

又欲伏癲癇鬼吸人精气鬼。取黑羊毛護摩一千八徧。彼鬼服已病者除愈。

又欲降伏摩醯首羅者。取安息香作一千八丸。搵酥護摩一千八徧。一切摩醯首羅所有使者。悉皆降伏能成辦一切事。

又法取雄黃一兩。隨索價。用婆羅皂夾木﹝亦云蜜相木﹞柴然火。燒雄黃如火色已。欲收取置熟銅器中。以酥澆雄黃上。其酥取黃牛母子同色者。令童女﹝殼﹣一﹞／牛﹞乳臥酪抨酥。取酪蜜酪。各別器中盛供養本尊。收取雄黃。盛於熟銅合子中。候月蝕時。從十三日至十五日三日斷食。對舍利塔前面向北坐。取菩提葉七枚。四枚敷合下三枚覆合上。無間斷念誦。若暖相現取點額。一切人見皆悉歡喜若煙相現。則安怛但那成就。若光相現。則飛騰虛空。如是依前法。求成就雌黃牛黃安膳那法皆得。惟牛黃法少異於此。牛黃法取月十五日。於荷葉中裹牛黃。安於二手中合掌。無間念誦加持。乃至三相現。所獲果報如前。

又法以五金作蓮華。取郁金香牛黃龍腦香研作末。取天雨水和爲七丸。於舍利塔前安像念誦。以右手按藥乃至放光。則飛騰虛空爲持明仙壽命一萬歲。

若以眞言加持頭冠臂釧腰絳皆得成就如前。設令破戒壞行所爲所作尙得成就。何況具戒行者。又取犢子瞿摩夷護摩七日。每夜一時誦眞言一千八徧。一徧取瞿摩夷少許一擲火中得牛一百頭。

又法入河中立水至胸。取蓮華搵檀香﹝香摩如泥﹞誦一百千徧。徧別一擲水中。所得伏藏積如蓮華。

又法取吉祥木一千八段。搵酥護摩三日。日三時一千八徧卽得財寶丰饒。

又法取烏油麻稻穀華相和。對像前護摩三日。日三時時別一千八徧。徧別一擲火中。卽得家中飲食無盡。

又欲得降伏一切龍王者。取種種華護摩三日。日三時時別一千八徧。卽得一切龍降伏。

又欲降伏藥叉者。對像前取安息香丸。護摩七日日三時。時別一千八徧。卽得一切藥叉降伏。

又法欲召藥叉女者。取無憂木準前藥叉護摩法。卽得藥叉女來恭敬承事。所須一切衣服飲食。及諸財寶隨意供給。

又法對根本像前。取沈香木搵酥。護摩三七日日三時。時別一千八徧。卽得一切諸天歡喜助護。災難消滅福徳增長。

又法若被囚禁。夜時澡浴著新淨衣服。誦眞言一千八徧卽得解脫。

又法若被人嗔怒欲相損害者。取油麻護摩一千八徧卽彼人歡喜。

又法誦眞言加持菖蒲一千八徧。系於臂上。於他人邊出言所求皆得稱意。又常念誦。於諸怨敵得勝不被侵陵。

又法取旗旛以眞言一百八徧。以香華並酪七碗供養旗旛。及獻閼伽。卽持此旗引軍前。彼軍見旗自破。

又法若城邑被奪。應對像前取黃色華。七日護摩日日像前誦眞言一千八徧。一徧一擲火中。先有城邑被他所奪卽皆卻得。

又法作先行法。取白芥子七日七夜護摩。一月內其宅中雨寶。

又法對像前香華供養。飲乳食大麥。取蓮華莖搵酥。護摩一千八徧得金千兩。

又法取赤蓮華十萬莖。護摩十萬徧。心所願求悉皆得之。

又法取白蓮華一萬枚搵酥。護摩一萬徧。卽得官祿髙遷。

又取白檀香搵油。護摩十萬徧。卽獲金錢一千枚。

又法取沈水香護摩十萬徧。徧別一擲火中日誦萬言。耳所曾聞經典乃至終身不忘。

又法取黃乳牛子母同色者。﹝殼﹣一﹞／牛﹞乳成酪抨酥。於金器中盛誦眞言加持十萬徧。卽喫。得聞持不忘日誦萬言。

又法取棟子搵香油護摩十萬徧。一切囚閉被禁縛人皆得解脫。

又法若見怨家心誦眞言。彼起慈心不能爲害。

又法一切疾病。誦眞言加持楊枝。拂彼卽除愈。

又法取五色綫結索加持七徧。系臂。一切鬼魅悉皆遠離。

又法加持淨灰七徧。繞壇散之卽成結界。

又法婦人不收男女者。月經後取母子同色牛乳。加持一百八徧。令彼女人禮佛菩薩令飲。又煮乳粥和酥加持一百八徧。與服卽生福徳具相之男。

又法作先行法。像前香華供養。取沈香可如大拇指節。搵酥合油護摩七日。日三時時別誦眞言一千八徧。徧別一擲火中。卽得持明仙安怛但那成就。足離地疾行及得聞持不忘。聖迦柅忿怒金剛童子菩薩成就儀軌經卷下

我今說縛撲印法。先以瞿摩夷塗一圓壇一肘量。取七八歲童男或童女著新淨衣。先令潔淨三日立於壇中。燒安息香。先加持香七徧然後燒之。又取華加持七徧。置童子當中令掩面。然後行者結契誦眞言。行者面向東童子面向西。其印以二手內相叉作拳。二小指相鉤。以大指並豎。撚如鉤鎖形安於額。牢掘彼童男。卽語。以二大指向外撥。童子卽卻遠後行。二大指向身招。童子卽向前來。卽成鉤召。以印左右揮其童子。卽隨印左右。撲舉印向上童子卽立。問其吉凶三世之事。一一皆實所作疾成。爾時金剛手菩薩以偈頌曰。

此金剛童子

從我三昧生

成辦一切事

忿怒王大力

卽我金剛手

調伏難調者

能滅除諸罪

暴惡諸藥叉

及諸羅剎眾

惱害修行者

令彼速除滅

梵王及帝釋

水天諸天王

及餘威徳者

剎那令滅壞

受持者應當

入忿怒王定

威徳如金剛

能伏難調者

悉皆令順伏

又法取蓮華或有香气華。護摩所求皆得。

又結印誦吽字眞言。卽得山嶽摧倒。亦能枯竭河水。亦能破阿修羅關鍵。爾時金剛手菩薩告大眾言。此忿怒王有無量威徳大神通力。善能調伏難調伏故。示諸方便。從於三昧生此菩薩。適才憶念一切鬼魅悉皆馳走。一切惡心眾生皆當損壞。一切災禍悉皆除滅。若有受持此眞言者。自然成受三昧耶戒。若求悉地速得成就無能沮壞。不墮諸惡趣速證菩薩地成無上菩提。有才誦一徧。則能除一切災禍能禁制虎狼師子惡龍等。加持土塊擲彼身上則不能爲害。若被日月五星逼近本命宿者。能常念誦不招災禍。若被除他人災者。以白芥子和乳。稱彼名護摩則息災。若犯羅剎鬼所持。或爲怨家所逼害。當念誦眞言卽得解脫怨家慈心相向。

又若有鬥訟。取蘇摩那華護摩七夜。夜別一百八徧徧一擲火中諍訟消滅。若有修行。應入此曼茶羅受灌頂。當分地拼綫。阿闍梨應淨其地。以五色綫拼壇。壇八肘或十二肘或十六肘。如先說法儀則。四方四門。於中央畫蘇嚕蘇嚕大忿怒王金剛。手持金剛杵。金剛手明正右邊。畫金剛族中金剛鉤明妃。右邊畫大抱誐縛底明妃。南邊畫步擲金剛大恐怖眼等。右邊畫難睹十大忿怒金剛。所謂難睹忿怒金剛水中忿怒金剛。降伏忿怒金剛阿波囉爾忿怒金剛。摧天忿怒金剛恐怖天忿怒金剛。須彌忿怒金剛寶峯忿怒金剛。降三世忿怒金剛光明熾盛忿怒金剛。北邊靑棒等十金剛。所謂靑棒金剛謨時迦羅金剛。劫比羅金剛大笑金剛。勇健步金剛舉足步金剛。摩醯首羅步金剛。一霹靂金剛。摧伏金剛大棒金剛。西方畫難勝等八大金剛。所謂難勝金剛忿怒金剛。難持金剛恐怖金剛。極忿怒金剛三世金剛。成就金剛大忿怒金剛。若欲於他怨敵惡人得勝者。壇內四門各各門。右邊畫金剛恐怖忿怒菩薩。左邊畫軍吒利金剛。於外四門。右邊畫霹靂忿怒金剛。左邊畫金剛鎖忿怒金剛。於二忿怒金剛前。應畫天阿修羅諸龍及諸魔。作恐怖受降伏勢。於壇外界道畫諸天眾。以塗香時華飲食燈明置壇四邊。供養一切諸菩薩金剛明王。各各聖者皆以本眞言迎請。迎請已獻閼伽供養。結印請諸聖者眞言。各各呈本三昧耶印。然後引弟子入壇擲華。隨華著處聖者。便授與本尊眞言。卽應灌頂。於此大忿怒曼茶羅。所求勝願及破他敵則得滿足。由入此曼茶羅。一切疫病鬼魅一切障難悉皆消滅。於此壇亦能成就一切藥物。安怛但那。入阿修羅宮悉皆成就。

爾時金剛祕密主。見未來一切有情。爲利益安樂故。略說成辦一切曼茶羅。以少財寶以少時分。持誦者但淸淨住戒。兼助伴淸淨修行。或於白月一日或二日或五日或八日或十四日。或於滿月十五日取。如是等日起首修曼茶羅。或於城內或於城外。或寺中或村邑聚落。於東北方華果茂盛叢林名華軟艸寂靜處。於神通月建立曼茶羅。如瞿呬邪經所說。治地淨地兼分位已。應畫聖金剛童子曼茶羅。此壇能成就一切大事有威徳。若修行具諸律儀依蘇悉地教王。及依最勝經不久成就。所有鬼魅作障礙者。及餘九執聖凡種種相貌。才稱彼名四散馳走。若見此曼茶羅得灌頂已。則得三昧耶戒。然後從師受眞言印契儀軌。克獲成就。如前所說金剛王經中法。若有勤勇者成就無疑。爾時金剛祕密主告諸天眾言。末法之時修此教者。有懈怠不具眞言律儀者。或惡龍雷震諸魔。變現種種身形惱亂持誦者。及諸布單那鬼吸人精气鬼。並天趣之中犯羅剎。及諸天母眾等。或在須彌山及諸寶山莊嚴之處。山河峯側巖窟林野。大江沼大樹大河大海之間。雲霧陂澤悅意華果樹下。及興雲降雨山處。故園故廟一切鬼神。多依如上諸處住。好作障難伺求人過。若不依軌法卽爲彼魔得便。爲如是等種種有情故。說斯法令持誦者。不爲眾魔之所得便。我金剛手菩薩。爲湣念有情示現眞言王忿怒形。由此眞言威力。一切藥叉羅剎天眾。見我者皆大怖畏。於求一切成就法中一切眞言忿怒眾中我爲最勝王。哀湣難調於諸有情作障難者。爲調伏彼故說是眞言。於三昧中示現此形。從額流出。是故一切眞言無比大威徳大忿怒大怖畏大名稱。爲護王及正法故。我祕密主說金剛童子法。於此教中當作息災增益敬愛等。若有於佛教起邪見嗔毒心滅正法者。應作猛利心作降伏法。若彼降伏受諸苦惱欲令除者。應用乳木作護摩卽得息災。我今又說求悉地時能成辦諸事印。加持所成就物眞言曰。

唵﹝引一﹞迦抳矩嚕﹝二合引﹞馱﹝二﹞薩嚩薩怛嚩﹝二合﹞婆﹝去﹞孕羯囉﹝三﹞囉乞灑﹝二合﹞囉乞灑﹝二合四﹞薩嚩捺囉﹝二合﹞尾野﹝二合引﹞抳娑嚩﹝二合引﹞賀﹝引五﹞

澡洗印。準前獨股杵印。二大指並入掌。手腕相著卽成。眞言曰。

唵﹝引一﹞迦抳矩嚕﹝二合﹞囉拽蹉娑嚩﹝二合引﹞賀﹝引二﹞

道場掃地眞言曰。

迦抳麼﹝引﹞囉野﹝二﹞吽﹝引三﹞

求成就時縛難調者。準前根本印。以大指於掌中交。眞言曰。

唵﹝引一﹞迦抳戍﹝引﹞灑野﹝二﹞薩縛努瑟鵮﹝二合引三﹞滿馱野滿馱野﹝四﹞吽﹝五﹞癹吒﹝半音六﹞

廣大金剛心印。準前獨股杵印。以二大指掌中相抳。廣大金剛隨心印。準前心印以二大指並豎。亦名蓮華金剛印。最勝心印。準前最勝印。屈二小指頭相拄。若種種障難家中不祥。結此印念誦卽皆消滅。最勝隨心印。準前最勝印。舒二名指。此印能成辦一切事。若入修羅宮亦用此印有大威力。

次說大鉤印。二手內相叉。二頭指屈如鉤。此印三界中所有眾生之類。皆能召得。若召阿修羅女於七日中卽來。

又說解拏吉儞印。如前獨股印。舒二小指二頭指頭相合。餘六指內相叉。以二大指數數開之。非但解拏吉儞。亦能除地居一切鬼魅。法此卽用根本眞言。

又說調伏一切龍印。準前獨股杵印。屈大指入掌。以甲正相向。想彼龍在大指節間。此印能伏一切龍。祈雨止雨。一切諸龍見此印。馳散遠去。亦能除一切毒虫所嚙。由此印威力不被諸毒傷害。若已被傷者卽差。

又說驅擯一切難調有情印。二手內相叉。以二大指四相合。此印有大威力。諸大力天及惡鬼神不順教者。悉能驅逐用根本眞言。

又法以阿落得迦。胭脂書彼人名於掌中。用火炙掌念誦眞言。句中加彼人名須臾卽至。

又持根本眞言十萬徧。然後取安息香作十萬丸護摩。諸藥叉女毗金遮女。皆能召來種種驅使。

又法若有災難及恐怖處。誦眞言八千徧。則得災滅離怖畏。

又對忿怒王像前。以粳米飯和酥護摩。則得家中飲食無盡。

又法取護摩灰點於頂上。入軍陣不被刀杖所傷。於他敵得勝。

又法若城邑聚落有疫病。可入水念誦七夜夜別一千八徧。諸疫病悉除。

又法若求財寶。著新淨衣對像前。香泥塗一小壇。燒安息香誦眞言一萬徧。則得如意。

又法對像前專注意。誦眞言三十萬徧。卽見聖者所求皆得。

又天久霖雨。加持白芥子一百八徧。徧別一擲上散虛空。卽雨止。

又法取一男子死屍未損壞者。於屍陀林或四衢道。先與藥瀉以水灌洗。令瀉腹中惡物出已。又以香湯洗身令淨。以香塗徧身。帛繒纏胯覆形。華鬘嚴飾。取佉陀羅木誦眞言七徧。加持佉陀木橛釘於頭邊。以發系橛上。持誦者於屍心上坐。面向東。起慈心勇銳無恐怖。四方應置解念誦者四人執劍。持誦者手持小鐵杓。酌鐵末瀉屍口中。不間斷念誦其屍卽出舌。以利刀截取舌。右手把變成劍。色如靑蓮。則兼諸眷屬飛騰虛空。爲持明王壽命一大劫。當生金剛手菩薩宮中。又法於屍陀林中共鬼交易。賣摩訶莽娑與鬼。取長年藥怛但那藥寶劍伏藏金銀七寶。當作法時用此眞言。護自身及助伴。皆得無礙不被鬼幻惑所求皆成就。

又法欲破他敵者。將帥已下一一皆以眞言加持七徧護身。他敵卽破。或以眞言加持水一千八徧。散灑軍眾不被傷害。得脫彼敵退散。

又法以四瓷瓶底不黑者。取河流水滿盛。及著少分諸香及諸藥。對像前加持一百八徧。頂上澆灌。彼人念誦久致功夫猶無現驗。被諸魔嬈惱者不祥鬼魅所持。由作此灌頂洗浴法故。諸魔魅等悉皆遠離。福徳熾盛速疾成就。

又法加持香水一千八徧。身上散灑鬼瘧皆除。

又法取孔雀尾一莖。加持一百八徧。拂彼身上彼人被毒所中皆除差。

又法取蚯蚓糞塗小圓壇。於上坐誦眞言一萬徧。卽先行法成就﹝先行者卽眞言法成功徳效神驗﹞然後不擇時日宿直。七日日誦眞言一千八徧。卽得金錢一千。

又誦眞言加持索帶。或灑水則成護身。誦兩徧則成結方隅界。誦眞言三徧護助伴。四徧護曼茶羅。

又法於黑月八日。一日一夜不食。取乳牛母子同色者瞿摩夷未墮地者。和上作童子像。塗一小壇置像於中。其壇上廣設供養。對像誦眞言十萬徧。其像動頭現余應驗。當知所思念事皆得成就。金剛童子夢中現身。示教應作不動作事。

又法於黑月八日一日一夜不食。取芥子和酥。護摩一千八徧。則得一千金錢並得莊嚴。

又法取室麗瑟曼得迦木然火。以骨屢艸苗護摩十萬。卽得牛一千頭。

爾時金剛手菩薩。爲利益安樂諸有情故。說普通儀軌。欲爲未來末法之時。淨信修行樂大乘者。及懈怠懶惰不具慧方便者。速集福徳智慧修眞言行。爲護持正法帝王。令加持國界人民丰樂。無諸災禍吉祥福徳。是故說此妙眞言門。時金剛手菩薩。卽從眉間出於光明。照燭加持等。應頂受我之所說。大忿怒明王金剛童子息災騰空等成就法。如上等儀汝等助護。速令成就此法勿生疑惑。如法奉行。

