佛說大威徳金輪佛頂熾盛光如來消除一切災難陀羅尼經一卷

宋元入藏諸大小乘經佛說大威徳金輪佛頂熾盛光如來消除一切災難陀羅尼經一卷唐代失譯人名

佛說大威徳金輪佛頂熾盛光如來消除一切災難陀羅尼經

爾時釋迦牟尼佛。住淨居天宮。告文殊師利菩薩摩訶薩。及諸四眾八部遊空大天九執七曜十二宮神二十八星日月諸宿。我昔於過去娑羅樹王佛所。受此大威徳金輪佛頂熾盛光如來消除一切災難陀羅尼法。於未來世中若有國界。日月五星羅睺計都彗孛妖怪惡星。照臨所屬本命宮宿及諸星位。或臨帝座於國於家並分野處。陵逼之時或進或入作諸災難者。應於淸淨處置立道場。志心持是陀羅尼經一百八徧或一千八十徧。若一日二日乃至七日。依法修治壇場受持讀誦。一切災難自然消滅不能爲害。若大白火星入於南斗。於國於家及分野處作災難者。應於一忿怒尊像前。畫彼設睹嚕形。念此眞言加持。其災卽散移於不順王命悖逆人身上。卽說陀羅尼眞言曰

喃無﹝去﹞三滿哆沒馱喃阿缽囉﹝二合﹞底﹝丁以反﹞賀哆捨薩曩喃﹝引﹞唵﹝引﹞佉佉佉呬佉呬吽﹝半音﹞吽入嚩﹝二合﹞囉入嚩﹝二合﹞囉缽囉﹝二合﹞入嚩﹝二合﹞囉缽囉﹝二合﹞入嚩﹝二合﹞囉底瑟吒﹝二合﹞底瑟吒﹝二合﹞瑟致﹝二合﹞哩瑟致﹝二合﹞哩薩發﹝二合﹞吒薩發﹝二合﹞吒扇底迦室哩﹝二合﹞曳娑嚩﹝二合﹞賀

佛言若國界分野及男子女人。被諸天星辰所臨身形。但書寫此經志心受持讀誦。常須護淨。此陀羅尼一切如來同共宣說。能成就八萬種大吉祥事。復能滅除八萬種大不吉祥事。若有國王大臣及諸眷屬一切庶民。或被五星羅睺計都彗孛怪惡諸宿。陵逼帝座於國於家並分野處所屬宮宿。災難競起。或土星侵陵或進或退。及宿世怨家欲相謀害。諸惡橫事口舌厭禱咒詛符書以爲災難。令諸眾生依法受持。一切災禍不能爲害。變災爲福皆得吉祥。我說此眞言不可思議功徳無比。祕密受持勿妄宣傳。佛告大眾若有國界不安災難起時。及男子女人災詳變禍。但請僧眾如法建立道場安置佛像潔戒護持。香花燈燭隨分供養。令諸眾生獲福無量其災卽除

爾時如來復告大眾。若人行年被金木水火土五星。及羅睺計都日月諸宿臨身。災難競起。我有大吉祥眞言名破宿曜。若能受持志心憶念。其災自滅變禍爲福。卽說眞言曰

唵﹝引﹞薩嚩諾剎咀囉﹝二合﹞糝摩曳室哩曳扇底迦呴嚧薩婆訶

爾時如來說是經時。文殊師利菩薩摩訶薩。及諸四眾遊空大天諸星辰等一切聖眾。咸依佛敕頂禮奉持各還本宮。天龍八部等聞佛所說。皆大歡喜信受奉行

佛說熾盛光消災經

九曜眞言曰

曩謨三滿跢沒馱喃唵﹝金引﹞摩訶戍尾野莎訶

曩謨三滿跢沒馱喃唵﹝木引﹞印捺囉野莎訶

曩謨三滿跢沒馱喃唵﹝水引﹞嚩嚕拏野娑嚩訶

曩謨三滿跢沒馱喃唵﹝火引﹞阿乞曩曳娑嚩訶

曩謨三滿跢沒馱喃唵﹝土引﹞缽囉替曳娑嚩訶

曩謨三滿跢沒馱喃唵﹝引﹞羅戶曩阿素囉囉惹野吽娑嚩﹝二合﹞賀﹝羅睺﹞

曩謨三滿跢沒馱喃唵﹝引﹞嚩囉﹝二合﹞計都諾乞察怛囉﹝二合﹞囉惹野吽娑嚩﹝二合﹞訶﹝計都﹞

曩謨三滿跢沒馱喃唵﹝引日﹞阿你底也娑嚩訶

曩謨三滿跢沒馱喃唵﹝引月﹞蘇摩野娑嚩訶

