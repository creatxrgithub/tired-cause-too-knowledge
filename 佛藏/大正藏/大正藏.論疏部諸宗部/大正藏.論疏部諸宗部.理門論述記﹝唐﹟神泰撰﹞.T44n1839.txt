理門論述記

泰法師撰

初言因明者。五明論中論。卽是諸因明論之通名也。正理門論者。此論之別目也。初言因者。有其二種。一者生因。二者了因。今此所辨正說了因。兼辨生因。就了因中復有三種。一者義因。謂通是宗法。所作性義。二者言因。立論云者。所作性言。三者智因。諸敵論之者。及證義人。解前義因及言因。心心數法。通名爲智。此之三因。並能顯照聲無常。如燈照物。故名明也。此卽因是境名。明是智稱。又卽此明智。能照因境。了得本宗。故云因明。此卽因卽是明爲言說。名因明者。一從因明生。卽因明其名因明。二生因明故名因明。從果名因明也。若因義卽因明境。故名因明。又釋。因者卽前智境具。明者辨也。謂此論辨明此因。故名因明。此因明二字。法比量論云物名。言正理者。智能照理。從名理因。理者起言故。言亦名理。智所照境。亦名爲理。理有耶正。簡耶云正。理此正理。用此論爲門。方能悟解。故名正理門。又解。正理者。卽集量等五十餘教名也。此論爲彼門故。名正理門。天主所造入正理者。此論名正理。彼能入此。名入正理。略無門字。其猶昇階趣門。卽天主所制之號。復猶因門入室。卽此論云名也。又解。正理者。卽法法道理。有正不邪。今以此論爲門。通生正智悟至正理。故名正理門也。言正理者。陳那菩薩所造集量等。辨諸法正理。此論與彼論。爲趣入方便門也。

太域龍者本音云摩訶特﹝地力反﹞那﹝去聲﹞伽摩訶﹝此云大﹞特﹝此云域﹞那伽﹝此云龍﹞此菩薩。如大方域之龍。有大威徳故以名。

爲欲等者此論一部。分有其三焉。此之一論。是序述發起分。第二宗等多言下。辨釋正宗分。第三論末四句。顯所爲契眞分。自古九十五種外道。大小諸乘。各制因明。俱申立破。今欲於彼立破義中。簡智綵言。持取眞實。謂智因明。或非過謂過。過謂非過。今顯簡智此持取過是過。非過云非過者。此卽若能立能破似俱名能立。能破能立破名眞實義。非一向取無過能立破。

是中﹝至﹞名宗有四種。一共所餘宗。如言靑蓮華香。此有立已成過故不立。二本所習宗。於自教中立亦有已來過故不立。三義惟宗。如立聲是無常。惟是空無我。非本其所立故不立。四隨自意宗。及乃至自教中。立餘教義。故無過也。廣如餘處。

非彼相﹝至﹞遣者宗有五過。名相違義。以此五過卽義與宗相違故。此相違義。能遣至業令成至以若非彼相違義。能遣至宗名正宗。

故此﹝至﹞能立者引天親所造諸論。亦立一因二惟爲多言名能立。以證前文。言論式等。則等取論軌及論心。此三論並世親所造。弁等餘比量論。皆一因二諭爲能立。

一言﹝至﹞立性者頌中宗所等三言總說名能立者。爲顯一因二諭。總成一能立性。如椽樑壁戶多物總成一舍。不可以椽等前故至舍亦多。

由此﹝至﹞立過者宗因諭三支中隨一種名缺減。能立性過。陳那已前。若言闕宗。或隨闕因諭。名能立過。一師釋云。自有宗而無因諭。自有因而無宗諭。自有諭而無宗因。爲三句。有宗因而無諭。有宗諭而無因。有因諭無宗。因諭爲第七句。如此七句。名能立缺減性過。復有師釋云。前之云句可然。第七句不可以。若有一二小餘可云缺減。第七宗因諭俱無。何名闕耶。故不可也。陳那云。但於因同諭異諭能立之中有減性過。自賢愛以前師釋言。自有有因無同異諭。有同諭無因及異諭。有異諭無因及同諭。闕二爲三句自有有因同諭無異諭。有同異諭無因。有異諭因卽同諭。闕一爲三句。自有無因同異二諭。爲第七句。向實愛已後法師。不立第七句。如前所辨。言名能立過者。此惟義解以。

是中﹝至﹞故名者釋云。此是支語之端。如此方蓋聞若夫及惟等欲支言。釋前第一句宗義。故曰是中。次釋云。是宗等多言中。簡土因諭。持取其宗。故各是中。謂舉拱取別故。言是宗等中。故名是中也。或簡持者。簡增損邊。持其取中。謂似宗因諭過謂爲眞名增。眞宗因諭謂非眞名損。簡此二邊。持取中道。卽是上文能立破能義中眞實名是中。問眞言非眞名爲損。似言非似何不爾耶。答眞謂非眞度生正理得名損。似謂非似度失非理不名減。亦可屬論皆得。問此文旣釋眞宗。何以是中亦中其似耶。答頌中第四句言。非彼相違義能遣。方簡似宗。當知前三句。譜含總語眞似。又釋。是中之言。但是眞宗等中。所以智然。旣頌言爲所成立說名宗。非彼相違義能遣。當智上句所說之宗。非彼相違義能遣。若言上句亦通似宗者。下句亦。應貫通眞似。言是宗等中者。其宗因諭三。皆離增減二邊。謂於中離增減邊。而取中道。故言是中。或可簡耶持正宗等三中。故言是中。

言惟取等者欲簡知因諭。別取其宗。或可能知因諭。簡取其宗。名簡別義。若惟復釋前簡持義者。亦應言簡取。不惟簡知也。二可簡謂簡擇。擇是卽取擇非卽知。謂若是宗簡取也。若是能立簡知也。別者異義。亦通知取。謂別去因諭。別取其宗。若爾言簡卽是。何須別耶。答簡名是通。今此簡知是簡別也。非謂簡持等。故復言別。

隨自﹝至﹞意立者宗有四。如前釋。第四隨自樂宗。如薩波多現已辨才。不﹝至﹡頁﹞前三論宗。於自教中。隨其自意。假作餘教師。立餘教義。名隨自意立。卽無過。

論云屬爲﹝至﹞名宗者業爲兩字。簡似因諭。所立二字。簡眞因諭。言樂爲所成立者。諸立論者。但意樂作所成立。論者但意業作所成立宗謂宗義成。而欲成立。故名樂爲所成立。是立論者本意也。眞因眞諭先格成故。故不樂爲能成立性。若異此樂爲之言。但云所立爲宗。簡眞因諭。能成立性者。說所成立。似因似諭。更須成立。應亦食宗。然𨿽是所立。非立論者本意所樂。𨿽是所立。而非宗也。言似因便更成立者。聲明論有二種。一立聲從緣生而不滅。二立聲但從緣顯不生不滅。如佛弟子對聲明論。立聲是無常﹝宗﹞。所作性故﹝因﹞。猶如極微﹝同諭﹞。此因對聲顯論。有隨一不成過。以彼敵論者。不許聲是所作性故。其因更須成立。聲是所作性﹝業﹞。從緣持實故﹝因﹞。猶如瓶等﹝同諭﹞。又極微諭。敵論者不許是無常故。有所立不成過。然更須成立云。極微是無常。﹝宗﹞。有質礙故﹝因﹞。猶如瓶等﹝同諭﹞。聲論師立極微是常。而是有對故。此因及諭。受成立時。𨿽是所立。然立論者意。當時惟樂宗爲所成立。不樂成立似因似諭。又釋。樂爲所立宗。以宗不成宗。爲所成立故。謂不樂爲因諭。不成成立因諭。若異比樂爲所立。乃業爲能成立者。說所成立似因似諭。不成更成能成立性。應亦名宗。然似因似諭。𨿽更成立。得時惟是能成立性。非所成立宗。故知樂爲所成立爲宗。不樂成立。能成立似因似諭爲宗也。成立因諭如前說。此文卽是入理中。隨自樂爲也然此文無極成有法。極成差別性故者法。論師釋云。商羯羅不樂此論者。如數論對釋子。立乘是恩。同是因中所依不成過。持以因必於有法上立。有法旣無故。立因不成。只爲敵論不信我故。便立乘斷有所過。言極成能別。如佛牧子數對論立聲減惱。此自是無同諭過。以數論宗。不許有惱滅法故。故無有諭。只爲不信聲有滅惱。乘立滅惱。斷亦所過。言義性者。如立宗言聲是無常。無常與聲。受相差別。至言必爾。何須更以差別之言。而差別耶。是故比論無比之句也。

論云爲顯﹝至﹞義遣者謂餘外道等立宗。卽有五種過失。今爲欲顯離餘外道等立宗過失。故有第四句言也。亦可立有過宗是無過宗我餘。今欲明離餘有過宗。故有斯言也。言非彼相違義遣者。卽是顯文。但略無能字也。言相違義者。卽是以宗與正宗相違故。食相違義。卽此眞實宗。不爲似宗所破。故言非相違義。能遣言義者。卽是相違義。言聲下所詮義也。遣者卽除破義也。此之一義。入理論無也。前𨿽業爲所立。猶未成宗。要須知其五失。方成宗也。下出違義不能遣也。

論云若非﹝至﹞所遣者其違義言聲。卽是離五過。眞宗言眞宗言所目義。與有過宗相違。故名相違義。若有過宗。便爲彼有過相違眞義所遣。若無過宗。相違眞宗所遣。卽此宗若非彼五過宗言所遣。名爲眞宗。此卽五過宗相擬代中。當其能遣。眞宗爲所遣也。下出能遣。顯此能遣不能遣眞宗。又釋。以宗望眞宗。非是能遣。以有過故。故言非彼相違義言聲所遣。謂眞宗有所遣。下舉五過望其眞宗。但爲所遣。顯非彼爲能遣也。卽是釋頌第四句。

論云如立﹝至﹞是妄者此自語相違過也。謂有外道。立一切語皆悉不實。此所發語便自相。何故。說一切語是妄者。汝口中語爲實爲妄。若言是實。何因言一切皆是妄語。若自言是妄。卽應一切語皆實。若復救云。解我口中所語。餘一切語皆妄者。更有第二人聞汝所說一切語皆是妄。卽復發言。汝此言諦實。彼人發語。爲妄爲實。若言是妄。汝語卽虛。若言是實。何故便言除我所說。若復救言。除道我語此一人是實。除一切悟皆悉是妄。若爾受有第三人復云。此第二人語亦是實。此第三人語。爲虛爲實。若言是虛。此第二人並初人語是實應妄。若第三人語是實。何故言除我及此人。餘虛妄耶。

論云或先﹝至﹞爲常者此自教相違。亦名自宗相違也。鵂鷭子宗中。先立聲是無而。設立聲是常。便於自宗中。違先所立。

論云又若﹝至﹞同有故者此世間相違也。謂若於所立宗中。由不共故者。如月惟懷菟者。是月受無餘同類法是月。此月於餘法更無。故名不共。亦如所聞性故因。此因不共。由同是不共法故。卽無同諭等。万成比量。故云無有比量。有法愚人見無比量。成立爲月。遂卽成立。言是非月。𨿽爲此立。然爲世間共說是月相違義遣。言極成者。世間共許是月也。言者說月之言也。相違義者。卽言下所詮共許同義。卽此共許同義。能遣其所立懷菟非月義。若惟此釋。前言非彼相違義能遣者。非謂以宗與眞宗相違食相違也。謂若立宗有其過失。卽與五種道理相違。卽此道理與以宗相違。名相違義。眞宗旣順道理。則不同彼似宗爲相違義遣。故言非彼相違義能遣。問如自言相違。以何爲道理耶。答則前敵論人所知道理。合成自言相違過失。則是道理也。指事。則如說懷菟非月﹝宗﹞。有故﹝因﹞。如日等諭。

論云又於﹝至﹞常等者此文有二過。謂現量相違。及比量相違也。言又於有法者是宗。有法如言聲。或言瓶也。卽彼所立者。謂卽彼立論人。於聲有法上。立非所聞宗家法也。或於瓶上。立是常也。亦可卽彼者卽彼有法上。非所聞義及常義爲立也。卽是宗家法也。言爲此極成現量比量相違義遣者。五識是世間共許現量。瓶盆等是世間共許比量。謂共智未有而有。有已還無。以前後二無。比知中間非常。而立言聲等非所聞等。瓶等是常等。𨿽如此立。然爲世間共許現量比量相違義所遣也。下指事。如立聲非所聞。現量相違也。瓶等是常。比量相違也。問何故此中偏言於有法耶。答言等者。舉瓶等餘盆等也。又釋。宗云等者等上五過。乃至初過中我母是石女等。問何故宗九過。但說五耶。答復四過者。天主僈立也。且如所別不成。自是因不成過。能別不成。自無同諭過。如前解。俱不極成。卽合前二。二旣非過。此亦非過。至相符極成。如立聲爲所聞。此本不成宗。何者。夫興立論妄。偵立敵論相違。方始立宗。如聲是所聞。無不共許。何成立宗。本自無宗。說誰爲過。如有比丘。可說持前犯。於若無比丘。說誰持犯也。此亦如是。是故惟五是過。聞安立敵相違。方立宗者。何故前說宗有三種共許亦名宗耶。答。

論云諸有﹝至﹞宗過者上來辨正宗過。自下第二顯耶宗過。立因明師。及小乘外道。更立第六宗過名違過。以立因與宗相違故。亦應名因違過。然以宗先說故。名宗違過。今陳那牒取非之。故云此非宗過。

論云以於﹝至﹞故者以於聲明論中。有立聲是常﹝宗﹞。一切皆是無常故﹝因﹞。然立諸師言彼聲常爲﹝業﹞。以而皆無常爲因。此宗與因相違故。是宗違過。今陳那牒取言是諭過。或是因過。非是宗過。不同立成因明師餘也。

論云是諭方便忌立異法者一切皆是無常之言。此是諭非因也。其故字是第五時聲。卽是因義。彼聲明論師。但將因門方便。立此諭也。故言是諭方便。𨿽方便立諭。而復倒離異法諭也。故更立異法上言是諭。卽異法諭。

論云由合諭現非一切故者此顯彼方便立諭。陳那復以彼諭。合顯去有此因。何者。如立聲是常。以一切皆是無常。爲異法諭。此異法諭。此異法諭。應云諸無常法者。法是一切。卽以此異諭。反顯成彼同諭。應言非一切者。法是其常。由此同諭合故。卽知聲是常宗。以非一切故爲因也。

論云此因非有﹝至﹞故者此非一切故因。於宗上非有。以卽此聲上攝世一切中故。音聲上彼此不設有。其非一切義。卽是兩俱不成因。

論云或是﹝至﹞義故者或可彼救云。聲上亦有非一切義。謂此聲但是一聲。非解一切故。亦有非一切義爲因者。若爾。此因卽是所立一分義故。謂所立宗有二分。有法及法。旣是一聲故。名非一切。此非一切因。與所立中有法聲何別。然非一切言。惟世聲一法上故。不同所作性因通解法。然上故言。此但是所立一分義。然不成因。此亦多俱不成。若以自謂爲因義邊。或可是他隨一不成也。

論此義不成名因過生者此非一切因義不成。結成過也。

論諭亦有過者謂不俱立因不成。至異法諭。亦有過也。

論由異﹝至﹞有過者謂倒離過也。應言諸無常者定是一切。而諭離言諸一切者。法是無常。謂非非一切故義者。意異法諭中。所言一切者。但是度彼因。非一切故。言是一切。上非字卽是能度。下非一切是所度也。由此度非一切義故。所以言一切也。卽義當入理論言此中非所作言者。無所作中文也。

論因與以因多是宗法者意因多分是宗家法。如六不定及四相違并正因。謂通是宗法性。是宗家法。其四不成。於宗上無。名爲不成。旣不成因。卽非宗家之法。故此惟有四名。少餘不定等。經少名多。故言多是宗法也。解文可解。

論頌曰宗法於同品﹝乃至﹞二者宗法者。卽徧宗法性因也。其因於同品有。是一句。於同品非有。是第二句。於同品有非有。是第三句。如是於同品有非有等於異品。亦作三句。如是於同品有非有異品。亦爲三句。卽是同中有及非有。并俱於異品中。各有三句。如上言俱者。卽是下及言也。此俱與二。卽是有非有三句各有三。合有九種。初三者。一於同品有。於異品亦有。二於同品有。於異品非有。三於同品有。於異品及有非有。第二三者。一於同品非有。於異品有。二於同品非有。於異品亦非有。三於同品非有。於異品亦有非有。第三三者。一於同品有非有。於異品有。二於同品有非有。於異品非有。三於同品有非有。於異品亦有非有。如下文指事廣釋也。

論眞不﹝至﹞有法者此下先解宗法兩字。夫宗以有法及法和合名宗。其有法宗上有二種法。一不成法。卽聲上無常法。二極成法。謂聲上所作性。其所作性。要共許始方成其因。證不成無常法。合極成也。總入言心之不總業者。持解此義。先舉外。外格云。心之不總業所成立。及法有法和合名今宗。何故此因法所依中宗意。不取其法。但取有法。若惟有法。不取其法。不應名宗。何故頌中乃言宗法耶。問頌中但言其宗。不言有法。何故外人智宗是有法。而不取法以爲得耶。答如聲是有法。無常及所作性是。此二種法。皆屬有法宗故。多法自不相屬。𨿽聲及無常合名爲。頌中旣云宗法於同品有。故知所作性等因。是有法宗家之法。望於同品。得有非有俱三種差別。其所作性因。非是無常宗家之法。以兩法不相屬故也。

論此無有失﹝乃至﹞於法者論主答也。言頌中因法所依卽宗惟有法。此無有失。何者。以其總聲於別亦持者。其宗是總名俱。總言其宗。於別有法亦持。謂俱有法。亦得名宗。如言燒衣。衣是總名。𨿽燒衣卽之一。通亦言燒衣。此亦如是。法及有法。總名爲宗。惟言有法。亦名爲宗。是故因法所依之宗。亦名宗也。下復舉倒俱。或有受論文言宗。惟詮宗法。不詮有法。如是旣惟有宗法。亦得名宗。當知俱言有法名宗。亦無生也。所言宗聲者。卽詮宗之名也。

論此中宗法﹝乃至﹞亦復如是上來釋宗家。此下釋法名。卽通是宗法性也。謂此立宗中。欲取宗法爲因者。惟取立敵決定同許所作性宗法。不取無常宗法。立復敵不復故。有亦須立敵決定同許。此所作性因。於同品異品有非有等三句類前得。何故但言同品不言異品耶。答通是宗法性因。亦謂同許。故言亦復如是。下釋決定同許所以。

論何以故﹝至﹞起因者何以要謂決定同許方比因故者。因有二種。一生因。二了因。今此惟依證了因故。謂如立聲是無常。以所作性故。此所作性。要謂立敵決定。同許聲上有此因義。方成至因。何以如此。如說所作性。此所作性是所說義。但由立敵智力。共知此義是有。方得成因。故言但由智力等也。亦可但由彼此知因智力。信知有此所作性因。方万所說聲無常義。若彼不信有所作性。卽不了無常宗義也。亦可但智力者。謂惟敵論人。知聲上有所作性因智也。由彼信知有因之力。卽了立論人所說無常之義。亦可並得了所說所作性義。故下文云。合彼憶念本極成故也。言非如生等者。如違種爲牙生因。不由智力智故卽爲因。不知故卽可爲因。但由違種有生牙之用。卽是其因。不由智與不知。方成因也。言了因者。要由共了知故。方得成因也。故言非如生因由能起因。

論若爾﹝至﹞立義者別人難云。若爾智爲了因。前說由宗等多言。說名能立。此之多言。便生能成立義。

論此亦﹝至﹞善說者論主非前難。汝此難亦不然。因有三種。一者所作性等義因。二者知所作性等心心法總名智。三者說所作性等言因。今明言因。今彼敵論人。憶意此聲上有所作性。於瓶等同品上本極成定有異品。通無此所作性因。敵論人亦先成許有。名曰極成。然恐彼廢忘。復須多言。合彼憶念本極成義。因生智因也。是故此宗有法中。惟取彼此俱決定許有所作性義。於同品定有等。如是卽爲善說。

論由是﹝至﹞見故者由是若彼此立敵俱不許有此因義。其因卽不成。欲反顯要須共許有此因義。其因卽成也。由有此意故。遂明四不成過。此卽兩俱不成。謂如立聲是無常。聞所見故。此聞所見。彼此俱不許聲宗上法。故言彼此同許非宗法也。餘文可餘。

和合火有者火有二種。一者大種和合火。如炭火等。有地大火大種。及四塵和合總名火。此火於山深等中。或有或無。若性火惟一火大故。不名和合。不成立性火大是有。以性火一切受有故。但欲成立大種和合火是有。云如入理勝宗。量云。此山解受四大四塵是有法。有和合火是法。法及有法。合名爲宗。以現烟故﹝因﹞。猶如厨等受﹝同諭﹞。

論或於﹝至﹞樂等故者此第四所依不成過。論勝論師或於立論之受。對佛弟子。立我其體周通彼師所以如此立者。以彼立我是常我旣是常。意無移持彼此方所之義。且如身世此受。其義卽能生者。樂等受受違順等事。復生彼受。亦復如是。止止可常我如所依身。從此受移轉。往至彼受。用者樂事等耶。但可我體周通。略於彼彼更若順等至便生示等有受用事。亦如於世世方卽便證得。此亦如是。是故立我其體周通﹝宗﹞。於一切更生示等故﹝因﹞。由佛弟子。不許有我故。其因所依有法不成。無有法可通故。亦非通是宗法性因故。亦是不成因。然有法外導因明中。惟有前二不成。謂兩俱不成。隨一不成。若異同彼所立。其得二弁攝世前二不成中。謂兩俱猶預不成。及隨一猶預不成。兩俱所依不成。及隨一所依不成。其陳那救別義故。遂開爲四也。

論如是﹝至﹞能立者上來四不成因。且各指事。以爲不成。如是類釋。更於所說餘一切品類有法上。所有四不成言辭。皆非能立。又釋。此總結前。如是所說四不成。一切品類所有言辭。皆非能立。

論於其﹝至﹞是說者上來明通是宗法性四名成因。自下類釋於同品定有性因。亦有兩俱。同品不成。隨一同品不成。猶預同品不成。所依同品不成。其同品中有非有等。皆隨所應。有四不成。

論於當所說﹝至﹞能破者於當所說因。是正因也。卽是下文言能立也。相違不定者。卽是下能破。此文具足應言。於當所說正惟因中。有共許決定言詞。說名能立。於當所說相違及不定中。惟有決定共許言詞。說名能破也。云何相違及不定。說能破耶。謂彼立論人。因有相違及不定過。其敵論人。俱能現彼立因。有相違及不定過失。說此過眞立敵俱許。卽名能破。

論非互﹝至﹞成故者以共許方成立破故。隨一不成過。是互不成。互不成是立因。不是言詞故。不能決定能立能破也。言復待成故者。如勝論對聲論。立聲是無常。所作性故。然此所作性因。若勝論師。以生爲所作。卽聲論不成。若聲論以顯爲所作。卽勝論不成。卽應復立量。更成立聲是生所位﹝宗﹞。隨緣變故﹝因﹞。如燈焰﹝諭﹞。猶豫者是猶豫不成。若更成立言彼處決定無火。以有故非烟故。諸有蚊非烟處。必定無火。如餘有蚊處。或云。彼處定有火。以近見烟故。如餘近見有烟處。其俱不成。及所依不成。不可重成得。故不說也。

論夫立﹝至﹞云何者總是外人間。夫立宗法用。故言立宗法。亦可有法宗眾法。故言立宗法。理重更以餘通是宗法性爲因。成立此宗家之法無常性也。不成立宗家有法。此不格也。若卽餘因法。成立有法爲有。成或立有法爲足。下指其更事。如猶僧佉。成立最勝爲有。此最勝有法。今成立此有法爲有﹝宗﹞現見別總有總類故﹝因﹞。猶如多片白檀香皆以本﹝諭﹞。當知二十三諦是別。故智亦有總最勝﹝穴／俱﹞淨。或立爲無者。佛弟子卽立最勝爲無。最勝是有法。爲無是法﹝宗﹞。不可得故﹝因﹞。猶如菟角﹝同諭﹞。如是以餘因法。成立有法。如是所成。非宗家法。違正理故。問言此義云何。

論此中﹝至﹞此失者論主示其成立最勝有無所以。但約二十三諦別總爲有。所定有一因是法。其所有一因。卽是最勝。約二十三諦有法成立最勝爲有。不卽立最勝爲宗。故無以法成立有法之失。立量云。此中二十三諦別物。定有一總因﹝宗﹞。以是別故﹝因﹞。猶如多行白檀﹝同諭﹞。

論若立爲無﹝至﹞法過者若立最勝爲無。亦約二十三諦。假立最勝爲無。以不可得故。立量云。二十三諦無有一最勝因﹝宗﹞。以最勝不可得故﹝因﹞。猶如菟角﹝同諭﹞。又釋云。若立爲無者。如所說寂勝性升爲有。是是有法。我今立爲無是法。法及有法。得名爲宗。於破性升最勝上。亦假安立。不可得故爲因。我今立最勝有法。是無爲宗故。是故亦無有最勝有法過也。應立量云。汝所升最勝是足﹝宗﹞。不可得故﹝因﹞。猶如菟角﹝諭﹞。問此云何不有因足所依故。答因有三。一或有因惟應有法。如所作性因等。如云虛空。實有徳所依故。此因惟依有法。故對無空。所依不成。大乘人若樹小乘外道等。並第八識。有小乘等不許有第八識故。對無第八識論。若立其因。有法不極成故。亦是所依不成。二或有因惟依無法。謂不可得故。今明不可得因。惟依最勝無法。於性升法上假立不可得故。因復無無有因無所依過。三或有因通依有無。謂所作性等也。是故若立有法爲有。敵論必不許有法故。對無有法論。其因必是所依不成過也。若立有法爲無。其有法若立爲無。其敵論者。𨿽不得許。然不可得故。因惟依無法故。無所有依不成過。如對外道言。神我是無﹝宗﹞。不可得故﹝因﹞。猶如菟角﹝同諭﹞。此因𨿽無所依。然無過。

論若以﹝至﹞云何者外人問。夫立因之正義。且所依性故因法。成立無常宗法。今論問云。若以有法。別立餘有法。或以有法。成立其法。下指其事。如謬立量云。烟有火。烟是有法。火是其法﹝宗﹞。以是烟故﹝因﹞。猶如解烟﹝諭﹞。然烟之與火。俱是有法。彼人以烟有法。成立火有法爲宗法。此心卽不是以爲有法。立餘有法耶。言或以火立觸者。火是四塵假火。是有法。觸言熱觸是法。或立量云。此火有熱觸﹝宗﹞。以是大故﹝因﹞。猶如餘火﹝諭﹞。此止卽不是有法。成立法耶。外人不了此二義。故得其義云何。

論今於﹝至﹞應物者論主答。今於此宗因中。非以烟爲因。成立火宗故。非是以烟有法。成立火有法。亦非以火爲因。成立觸爲宗故。以四塵總假火有法。成立別觸實法也。言但爲成立此相應物者。但爲成立此烟火及觸處所。無相應物也。如立量云。此山谷處有火。以山谷四塵爲有法。以有火爲法。法及有法合爲宗﹝宗﹞。以此山谷中若烟故﹝因﹞。猶如菟餘有烟處﹝諭﹞。又立量云。此火爐處有熱觸﹝宗﹞。以有火故﹝因﹞。如餘有火處﹝諭﹞。

論若不﹝至﹞爲因者論主破前謬立若不如我所說。可如汝所立比量。卽應以宗義一分爲因。如立宗云。聲是無常。聲是有法。無常是法。法及有法。是所立宗義。若言聲是無常﹝宗﹞。以是聲故﹝因﹞。此以宗中有法爲因故。故是宗義兩分中。以一分爲因過。汝亦如是。前立量云。烟是有法。火是法。法及有法。合成宗義。汝立因云以是烟故。豈不是以有法宗義一分爲因耶。又立量云。此火有熱觸。火是有法分。熱觸是法分。法及有法二分。合爲宗義。立因云以此大故。是亦以有法宗義一分爲因。故不成也。以宗義二分是所立。因是能立故。不應以所立一分。爲能立也。

論又於﹝至﹞有故者論主重破。又於此比量中。非欲成立火是有法性。及熱觸是有性。以世人皆共知火及觸。有體性故。何謂成立者。是立已成過。但爲不智火相觸應所依處有火有觸。復謂立量成立也。

論文於﹝至﹞有過者又於此中立論者。要觀待前敵論人義。方有所立謂如佛弟子。欲立聲是無常。要觀待前敵論人立聲是常故。方立無常。爲所立法及有法也。言一切人旣不格烟下有火無火。火復是熱。何得根卽成宗。旣要觀待他成所立。非如吠世徳句有徳句。不由觀待而成也。言有位者。卽是實句義。能有徳句故。徳句是所有也。應言非如徳有徳。

論量頌﹝至﹞有法者重說子頌。頌上義也。言有法非成有法者。謂不應以烟有法。成立火有法也。言及法者。亦不應以火有法。成立觸法也。其熱觸是火家一分義故是法也。其句上中上五字。貫通此法以及字及之。言此非成有法者。謂此法不應成有法也。卽是上文。以餘別法。成立最勝爲有爲無也。下兩句正義。謂但由因法。成立宗法。如是法與有法。旣不相離。亦卽成有法也。此是正義。了由因有所依故。如是以法成法時。亦兼成立有法。不可以法正成立有法。

論若有﹝至﹞宗法者宗法有二。一不極成法。聲上無常。以聲論者不許故。此卽宗是法。故言宗法。二極成法。卽聲上所作性。在敵但許故。此宗家法。故名宗法。上成所明因法。在其宗有法上。名爲宗法。今陳那旣造論。所有古因明中。立量有隱伏者。並敍人言釋。故舉外人格云。如勝論師。對聲論者立宗云。聲非卽常。立因云。業等應常故。謂第三業句行來俯仰。等者等取第二徳句中者示法也。此業等應常之因。白是第三業句應常。不世第二徳句聲上。此卽非宗義之法。何得言宗家法故名宗法。又立因云。常應可得故。謂此聲應一切時。常應可得聞。如是常應可得義。於其聲上。無此因義。此自他俱不許。聲一切時中常爲耳識可得。自是別明常應別得。非關聲事。可得言宗家法。復名宗法耶。

論此說﹝至﹞彼過者述曰。此論主通難。此是勝論說。彼聲論過。由約因爲門。及宗爲門。以立論者。先有所立。復敵論者說。應言難也。示等應常。說應言故。故智是說彼過言也。以先聲論師。對勝論。立聲是常﹝宗﹞。無形質故﹝因﹞。猶如虛空﹝同諭﹞。後時勝論。約因宗門。以斥彼過。若汝言無形質爲因。故徳句中聲是常者。第三業句等亦形質。亦應是常也。又汝先立宗云。聲是其常。今又約彼宗門。以斥彼過云。聲若是常者。常應爲耳識得。今旣共不常聲。不常爲耳識得故。故知聲非是常。

論若如是﹝至﹞云何者此更舉外格云。如勝論對聲論。立聲是無常爲宗。所作非常故爲因。常非所作故爲因。此之二因。俱不世聲宗之上。何得言宗家法故。名爲宗法。故言此復云何。

論云是諭﹝至﹞無因故名此下論主量人言通。如同所立所作非常故等。非因是諭。然依第五持故聲。方便安立所作性因。所作非常故。謂法所作者。皆非是常故。如瓶盆等。是同品法諭。若法是常見應言者非因諭。然非所作。如虛空等。是異法諭。如其次第配也。宣說其因宗定隨遂。如犢子隨母。所作非常故。是同法諭。若宗無處合無因故。常非所作。故言是異法諭。

論以於此中﹝至﹞宗法者此之二諭。實不世聲上。非宗家法。然以於此中諭中。由同諭合。方便顯示聲上有所作性因。謂法所作者。卽是無常。聲旣所作。故是無常也。彼立論者。文中𨿽不作此合意。亦有此合。故宗法因世聲宗上。如是由合諭顯聲定是所作性。非是非所作性故。此所作性。定是宗家法。故名宗法。

論量說﹝至﹞知因者此本頌。初句頌前同諭。第二句頌前異諭依第五顯諭者。諭是初轉。﹝仁﹣二﹢凡﹞聲前云所作非常故。非所作故者。其故字結諭因法。是第五持因聲。依此第五持因聲。說同諭異諭。故云顯諭。言由合故知因者。由同諭順合。由異諭返顯。方知其因。此卽依因聲顯諭。藉諭顯因也。又解。若依五分是無常﹝宗﹞。所作性故﹝因﹞。法所作者。皆是無常。猶如瓶等﹝諭﹞。聲旣是所作﹝合諭同法﹞。是故無常﹝結﹞。今言由合故知因者。由第四分合諭故。智聲所作性因。文中𨿽不說因。以宗由合故。白智其因。故不說也。陳那已復法因明師云。第四合是量說第二因。第五結是量說第一宗故。復二分是前三分是前三分攝。

論由此﹝至﹞傍論者由此前來順反三諭。乃得立義。卽是已釋僧佉。惟立反諭方便立義不成也。如僧佉云。內身有我﹝宗﹞。以能自動搖及有心識故﹝因﹞。法不能動搖無心識者。必定無我。猶如樹木﹝異諭﹞。以無順諭故。惟以反破內身無我之異諭爲方便。成立內身有我也。下指要論二諭事。以所作性因。於無常品見故。於常品不見故。具此二諭。方立義成。勝論對聲論云。如如是我成立聲非是常。若是常者。應非所作性也。以上成要論順反二諭。方得與決定餘爲因故。是故順成同諭。反破異諭。二種諭之方法。同爲一決定餘非如數論。本惟以異諭。反破方便。爲別生決定餘因也。如我破數論。惟以異諭。成立有我。反破方便之因。如我造破數論。論有六千頌。我已廣辨。數論惟立返破方便。爲別解因過故。今於此論中。且止廣諦倍論也。

造數論師。是黃頭仙人。本音劫比羅。此云黃。以頭面黃口也。舊云迦毘羅。音訛也。此師立二十五諦義。付樂弟子訖欲入眞。弟子請云。師可留身常住在世。復人若有不信二十五信。現身爲說。其教卽可常行。師云可爾。爲實一大石作瑠璃。可數丈許。隱身在中。設人請者。時爲現身。後至陳那出世。造傳佉論。弟子不師救。仰推其陳。師那往其石所。書破二十五諦義。於其石上以封其上。經宿必重救之。陳那重破。復若不救。方出爲論。如是立破。有六千偈。具破二十五諦訖。其石大吼。今言破數論者。指彼所造六千偈。破僧佉論。

論如是宗法﹝至﹞及家者宗法有二。一不極成法。謂聲上無常法。二極成法。謂聲上所化性。今牒上來所羅極成法。卽是因法。故言如是宗法也。此因有三種差別。一謂同品中有。二同品中非有。三同品中通有非有。故言及俱。若不置及字。恐其有與非有。卽且爲但。若安及字。卽願有非有外別有其俱。然先頌中但言宗法。於同品謂有非有俱。以頌迮故。先頌中除及字。今長行中方置。

論此中﹝至﹞異品者上來已辨宗法故。此下但釋同品名也。言此中者。謂宗法中。若品者。品謂品別。如瓶聲等是。宗法無常。所依品別也。言與所立法隣近均等說名同品者。若瓶品上無常。與聲上所主無常法相似。故各隣近均等。故說瓶爲同品類也。以一切體義皆名品別故也。若於空等品別法法上。所立無常宗無。說名異品也。

論非與﹝至﹞或異者此下牒古師破。古因明師。釋異品名。兩師不同。初師云。如立聲是無常。以瓶等爲同品。空等爲異品。其空等上。能違害宗。及同品上無常。說名相違。此相違說名異品。猶如怨家相害。名爲相違。及至煖爲宗。則以詮爲相違爲異名。第二師云。如立聲是無常。但非無常已外一切皆名異品。今論主餘。若所立無常宗無處。卽名異品。不同初師與同品相違。復師與宗異故。名爲異品。故言非與同品相違式異也。

論若相違者應惟簡別者如云此更有煖﹝宗﹞以有火故﹝因﹞。諸有火處悉皆有煖猶如厨上﹝諭﹞。諸無火處並皆無煖﹝異﹞。此是正立。若云此處有煖﹝宗﹞。以有火故﹝因﹞。猶如厨﹝諭﹞。若有冷處卽無有火。如宙山處。此以有冷處。違有煖處。爲異諭故。此應惟簡別異法諭。異同法諭而已。其異諭不能返顯宗定隨因事其云何。若對煖宗。以冷違煖爲異法諭者。其非冷煖處。不知定屬所品若𨿽有煖同諭。其非冷煖處。卽無有火。若准相違異諭。諸有冷處。卽無有火。其中庸處。旣非有冷。復應有火。異諭乃返合有火云因成不定過。爲如厨上有火處。以有火故有煖耶。爲如中庸處火故無煖耶。其有火之因不定故。不能定證有煖也。若不以與有煖相違。惟以有證爲異法諭者。便無有火之因不定過也。若言諸無火處卽無有煖者。其詮處故中庸處並無有火。皆爲異品故。今其有火之因。定願有煖故。其有火因。無不定過也。

論若別異者應無有因者此下破第二師。若汝以與宗異故名異品者。應無有決定正因也。何者。如立聲是無常。卽聲上無我。與無常宗異。則是異品。然所作性因。於無我異品義中有。若爾此因便是不定因。以於異品有故便無。惟同品有異品無。故此決定因無有也。

論由此﹝至﹞違故者由所立無處。是異品道理故。其所作性因。能正成無常。傍成無我及宮。故言等也。如言聲是無我。所作性故。如瓶等是。卽此亦成立聲是無我。以所作性。與無我宗。不相違故。亦可無我與無常。相不違故。得同以所作性爲因也。何者。卽聲無有常我可得故。亦得言無常亦得言無我。以一切無常法皆無我故。故不相違也。此意欲顯法無常處。名爲異品其無我不得名異品也。以卽聲亦無我。非離無常處。亦於無我。有此因故。又釋。其所作性因。能正成無常。卽不同相違名異品。彼不能正成故。何者。如聲是無常。所作性故。其虛空等常。是相違名異品。此相違異品。不能正顯聲是無常。以不簡別因故。謂於非相違菟角等中。猶格有因故。若如我釋。所立無處。名爲異品。亦卽簡去其因。卽顯彼所作性。正能成無常也。其所作性。正能成無常也。其所作性。若傍成無常。卽不同復師與宗異故。名爲異品。若與宗異。名則異品。至無我亦與無常異。亦卽異品。凡異品中。卽無有所作性。若爾其所作性因。卽不能傍證無我。若如我釋。所立無處。因徧非有。其聲亦無我。亦是所立無處。以無常法必無我故。是故所作性因。亦能傍成無我。言不相違者。同前二解也。所言等者等取宮。以道諦非者而是所作性故。

論若法﹝至﹞似因者此舉相違因過。顯所作性證無常。及傍成無我等無有過也。言若法者。謂因法也。若因能成相違所立者。如立言眼等必爲他用。卽以積聚性故爲因。以臥具爲同諭。今積聚性因。亦聲成立。所立眼等。必爲積聚他用。卽此積聚他用。是其所立。一卽此所立前無積聚他用宗。正相違故。名爲相違。其積聚性因。與此相違所立爲因。故言若法能成相違所立。如此是相違過名似因也。

論如無違法相違亦爾者此出相違過也。謂僧佉本立。必爲他用爲正宗。以積聚性爲正因。本所立宗。名爲無違。其積聚因。正能成立無違宗故。名無違法。卽此積聚性因。不但成無違宗。亦能傍成眼等。必爲積聚他用。卽此積聚他用。卽此積聚他用。是其所立。與前必爲他用宗相返。故名相違亦爾。得宗名爲相違。當知前宗名無違也。以非得故。

論所成立法無定無有故者此出亦爾之言也。謂如立眼等。必爲無積聚他用爲宗。以積聚性故爲因。於同品定有。所立無處。受品徧無。今相違因亦爾。謂所立必爲積聚他用宗。無處其積聚性因。定無有故。言所成法無有。卽是所立無也。謂必爲積聚他宗是也。定無有故者。卽是積聚性因無也。言積聚性因。能成前無違宗。於異品徧無。今成相違宗。亦於異品徧無。故言亦爾。此是眞實相違因也。下舉不定。顯非相違因。

論如﹝至﹞有故者言積並性因。能成積並他用。其因決定。非如瓶等因不定也。何者。如立聲是無常。所化性故。如瓶等似說。有人難言。聲應是瓶。以作性故。如瓶。此因卽有不定過。故成猶豫。以於彼展轉無中有故。謂若立聲是瓶衣等。卽爲異品。此所作性。於瓶無處衣上亦有故。或復難云。聲應是衣。所作性故。猶如其衣。惟衣爲同品。瓶等卽爲異品。此所作性。於無衣處瓶等上有故。言展轉無中有故。其所作性因。旣於異品中有故。不定此一解。第二更云。此文乘前正因。有此文也。謂前所作性故。能成無常。亦能立傍成無我。此因決定。非如瓶等因成猶豫。其文義如向解。

論以所﹝至﹞有故者此釋出不定。連樂前文。總爲一時文也。謂以所作性現見離瓶於衣等有者。卽是上文。於彼展轉無中有故。謂無瓶處異品衣中。有所作性因。故是不定。非離無常於無我等此因有故者。謂若以所作性。傍證無我。因卽決定。卽是釋上非如兩字也。何者。如立聲應是瓶。此亦縱許成宗也。以所作性故。猶如其瓶。其因於無瓶更衣等上亦轉。若聲是無常。所作性故。如瓶等無常。此因非是轉彼瓶等無常處。別於餘無我上。此因亦轉。以瓶等若是無常。卽是無我。無有離無常外。別有無我。有所作性因也。是故所作性因。若證無常。卽能傍證無我等。其因決定。非如瓶等因。成猶豫等也。

論云何別﹝至﹞處轉者此外人問。其宗上因法。與瓶等同品等別故。故名別法。卽瓶衣等。與宗法處。不名爲別處。今問意云。如所作性。是聲宗家法。云何宗家法。乃於瓶上立有耶。

論由彼相似不說異名者論主答也。謂彼瓶上所作性。與聲上所作性。極是相似。總名所作性。不證有異名故。是故亦智相同品瓶等轉。此釋於同品定有性之言。

論言卽是﹝至﹞有失者言瓶上所作性。卽是體聲上所作性。極相似故。故言卽是。猶縷貫兩華。其縷一頭貫此華。一頭貫彼華。此亦如是總一所化性。一頭世聲上。一頭世瓶上故無有別法於別處轉失。以如其一故。若子細分折。其聲及瓶上所作性各別也。但可總說一所作性。名爲宗法也。

論若不﹝至﹞宗法者外人復難云。若瓶上所作性。不說聲上所作性異。云何此所作性因。名爲宗法。亦應非宗法。以一頭所作性因。世瓶上故。

論此中但﹝至﹞宗法者論主答也。謂此宗法中。但說定是宗法。然不欲說言惟是宗法。若言惟是宗法相。瓶上不得有此因性。但說於宗上同定是宗法。不言其因惟是宗法。以因有非宗法者。謂所作性同。一頭世瓶上故。

論若爾﹝至﹞名宗者外人得難云。若作所性。一頭世瓶上。亦得名因者亦可其所立無常。亦一頭在同品瓶上。亦應名宗。

論不然﹝至﹞相似者論主答也。論汝外人所難。令瓶上無常。亦名宗者。此不然也。何者。別處說所成故。謂聲望瓶。是瓶家別處。於此別處。成立無常。其聲上無常。由敵論人不許是無常。今以因成立。卽說聲上無常。爲所成立。此所立可名爲宗。其瓶上無常。立敵先成共許。不須成立。旣不欲成立。何名所成。旣非所成。故不名宗。若其所作性因。必須立敵共許。故言因必無異。以此因彼此同許。方成因故。由共許聲之與瓶。俱有此因故。方成比量。故不同所成立宗。不共許故。宗爲宗也。故不相似。

論又此一一乃至三種者上來問欲法總釋宗法。此下解頌中於同品等言。如卽此宗法。於同品中有三種。謂有及非有及俱。此三一一爲三。故有九種。

論謂於﹝至﹞非有者謂三種中初一也。卽是於同品中有。於異品中有。或非有。或有非有。此是初也。

論於其同品非有者於同品三種中。第二非有。於異品亦三。如前。

論及俱者於同品中。第三俱也。於異品亦有三。如前。

論各有如是三種差別者卽前非有及俱。各有三種也。

論若欲﹝至﹞此無如者勝論對經教。立聲是無常。以所作性故。以虛空爲異品。其經教旣不立處空。云何於彼虛空處。說此所作性無。此外人問。

論以若彼﹝至﹞過者論主答也。謂若彼虛空無有。其所作性。於彼不轉至經教。若是敵論。定不輅所作性。於彼虛空轉也。但遮義成故。則名異品。不要須指有異品法。方名異品。𨿽然對敵論者。然須異品。言遠離也。問如菟角等是非有。無對無常有宗。云何非異品耶。答若遮無常故。名爲異品。菟角等非無常故。亦名爲常。應是異品。爲約直詮了異品。對無空論轉。故明所立於彼處無。若無異品。其所立因。於彼不轉。合無有輅。故無過。

論如是合成九種宗法隨其次第略辨其相者如是宗法相。同品中有非有及俱三種。一一各有三句故。如是合成九種宗法。如其前列次第。今略辨相。先明初三所立。通是宗法性中。初於同品有異品亦有。謂立聲常是立宗。言所量性故是立因言聲常宗。以空等爲同品。以瓶等爲異品。所量因通常無常品故。此因於同品有。異品亦有。同入理論六不定中。第一共也。二或立聲無常﹝宗﹞。作性故﹝因﹞。猶如瓶等﹝諭﹞。此所作性因。於同品有異品無故。是正因也。三或世聲勤勇無間所發宗。無常性故﹝因﹞。是入正理論六不定中。第四異品一分轉。同品通轉。此中勤勇無間所發宗。以瓶等爲同品。此無常因。於此通有。以電空等爲異品。於彼一分電等此有。空等是無。上成初同品有異品亦有。亦同品有異品無。三同品有異品有非有。是初三也。次明中三相違因。初或立聲常﹝宗﹞。所作性故﹝因﹞。此中常宗。以空等爲同品瓶等爲異品。所作性因。於同品無。於異品有。是初句。二或立聲爲常。所聞性故。同入理論六不空中。第二不共。彼論云。言不共者。如說聲常所聞性故。常無常品。皆離此因。常無常外。解非有故。是猶豫因。此所聞性。其猶何等。解云。立聲常宗。以雲等爲同品。以瓶等爲異品。所聞性者。是六句義。第四有句義。此因常無常品法。無此因故。是於同品無。異品亦無。是第二句相違因也。或立聲常宗。勤勇無間所發性故﹝因﹞。此中常宗。以空等爲同品。電瓶等爲異品。勤勇無間所發性因。於空等一向無。於異品中瓶等有。電等無。故此因於同品一向無。於異品有及非有。是第三句也。上來初句同品無異品有。第二句同品無異品亦無。第三句於同品無於異品亦有亦無。總是中三句也。次復三句中。或立聲非勤勇無間所發﹝宗﹞。無常性故﹝因﹞。此同入理論六不定中。第四同品一分轉異品通轉。者如說聲非勤勇無間所發無常故﹝云云廣解彼文﹞。二或立聲無常﹝宗﹞。勤勇無間所發故﹝因﹞。此中無常宗。以電瓶等爲同品。勤勇無間所發因。於瓶等有。於電等無。其無常宗。以空等爲異品。異勤勇無間所發因。於彼通無。是第二句。此亦正因。三或立絡爲常﹝宗﹞。無觸對故﹝因﹞。同入理論中。第五俱品一分轉者。如說聲常﹝宗﹞。無質礙故﹝因﹞。此中常宗﹝云云廣舉彼文﹞。解云。上來初句同品有非有。異品通有。二品同有非有。異品通無。三品同有非有。異品有非有。總是復三。

論如是﹝至﹞等九者如是九宗九因。二頌攝也。一常。二無常。三勤勇。初三宗。一墮。二住。三堅牢性。此中三宗。一非勤。二遷。三不實。是復三宗。由所量等九者。所量性是初宗因。由字是第三轉聲。前之九宗。由所量等九因來也。一所量。二作。三無常。是初三因也。一作性。二聞。三曾發。是中三因也。一無常。二勇。三觸。是復三因也。此之九因是宗法。復依前常性等九宗立也。依字是第亦轉聲。

論云如是分別﹝乃至﹞所解法不定者如是分別九因中。二因說名爲正因。二因說名爲相違因。五因說名爲不定因。前二頌是因論生論謗生頌。自下一頌是根本論正頌。故云本言也。二正因中。一於同品通有。故言於同品有。二於同品有及非有。故云於同及二。此之二同立異品通無。合是正因。故云世異無是正因也。翻此名相違者。翻此二正因。卽名二相違因。故言翻此名相違。應作頌云。於用品通無。世異有及二也。所餘名不定者。餘二正因。及二相違因外。所餘五種。皆不定因攝。上來九因。皆通是宗法性因。然對同品異品。有此九句不同。四不成因。無來不成因。非通是宗法性因故。此中不說。

論此中﹝乃至﹞各取中一者於九因中。故云此中惟有二種名爲正因。七非正因。謂於同品一切有。異品通無。是初正因。及於同品通有非有。異品通無。是第二正因也。此二因於初三中及復三中。各取中問一因。謂或立聲無常﹝宗﹞。所作性故﹝因﹞。此因於同品徧有。於異品徧無。是初三中之因也。第二或立聲無常﹝宗﹞。勤勇無間所發性故﹝因﹞此因於同品一分轉。異品徧無。是復三因之中因也。

論復惟二種﹝乃至﹞取初復二者次明二相違因。不但正因惟二。相違因亦惟二。故云復惟二種說名相違因。其所立因。能返前宗。故云能倒立故。又釋返前二正因故。云能倒立。正釋頌本翻此名相違。下指其事。謂一相異品徧有。二相異品有及非有。故云及二種。此之二因。於其同品一切徧無。其二因者是前第二三中。取初一及復一合爲二。故云第二三中取初復二也。前明第二三中初者。或立聲爲常宗。所作性故﹝因﹞。其聲常宗。以空等爲同品。此勤勇無間所支性因。於此徧無。其聲宗以電瓶等爲異品。此勤勇無間所支性因。於瓶等有。於電等無故。此因於同品徧無。於異品有及非有也。

論所餘五種因及相違皆不決定輅因義者九因中。許前二正因及二相違外。餘有五種。望前二正因及二相違因。皆不決定是正因。亦不決定是相違故。是□因之義也。

論又於一切因等相中皆說所說一數同類者前頌中九因。總爲三類。二是正因。二是相違因。五是不定因。依西方有三種言。謂一言二言多言。旣正因有二。應二言中說。相違有二。應以二言中說。不定有五。應以多言中說。何故頌中但以一言中說因。乃至一言中說不定。故前頌中二正因。總名正因。二相違亦總名違因。五不定因亦總名不定因。言又於一切因等相中皆說所說一數同類者。如前頌中所明一切亦正因。等取二相違。五不定相中。𨿽有二因。應二言中說。五不定應多言中說。然前頌中。皆一言中說者。若法法同相。皆不可說。今就意識相分。於二正因上。現一正因相分。括二正因上。如線貫華。此是彼立爲一數。可言說法。又其二正因上假立一法種類。亦可言說。故言皆說所說一解數似同類。二故違因。總說爲一相違因類。五不定因。總說爲一不定因亦爾。

論勿說﹝至﹞徧因者若如勝論第二佐句義中。有一實數。指二因上。名一正因。復有一第五同異句義。括二因上。令二因相似。名爲同類。相違不定亦爾。今陳那破。若以實一數及實同類。括二因上。說爲一正因。或一相違。或一不定者。便捨本因自相。不得爲本因。文中先非一實數。故云勿說二相乃至猶爲因等。至事云何。如二因若別合說。卽成一正因。如勝論師。對聲論師。立聲無常﹝宗﹞。所作性故﹝因﹞。猶如瓶等﹝諭﹞。更於復時。別令聲論師。對勝論師。立聲是常﹝宗﹞。所聞性故﹝因﹞。猶如聲性﹝諭﹞。此二師復別立故皆無過。若此二師。同一令說合此二因。爲一數及一同類括布便轉。作相違因。

論理應四種﹝至﹞皆云何者此古因明師。不許四不定外。別有不共不定。故徵問云。以道理言之。除決定相違。餘四不定。於同異二品。若徧不徧。皆悉偈有。以攝屬異類法故。此因可名不定。今聲論對佛弟子。立所聞性因。旣不屬異類。何故所云不定。爲願此難。立比量云。所聞性因。非不定攝﹝宗﹞。異品無故﹝因﹞。猶如正因﹝諭﹞。又所聞性因。非不定攝﹝宗﹞。同品無故﹝因﹞如故違因﹝諭﹞。

論由不共故者此下陳那答。此句是總。餘四不定屬同異二品。不惟屬一。故是不定。今所聞性。成不定因。由不共故。謂如山中樹木。無的攝屬。然有或屬此人彼人之義。故是不定。今此所聞性因亦爾。不在同異二品之上。然容卽通世二品之義。觸通同異二品。無定所屬。故名不空。

論以若不共﹝至﹞離故者此解上由不共故。以若前不共所聞性因。所來宗法。若常無常等。所有差別。徧攝佛法。衛世僧佉尼楗子。一切所立。自示宗法。皆是數因。謂佛法立等十八界。立聲是色界。或云聲界。或云乃至聲是法界。或云無常等﹝宗﹞。所聞性故﹝因﹞。若衛世師。立六句義。立云聲是實句。乃至或云聲是和合句義﹝宗﹞。所聞性故﹝因﹞。若僧佉立二十五諦義。立聲﹝穴／俱﹞性。乃至或云聲是神我﹝宗﹞。所聞性故﹝因﹞。若尼楗子。惟立有命無命兩句義。論有動搖增長之者名有命。若不動搖無增長者名無命。立云聲是有命。或云聲是無命﹝宗﹞。所聞性故﹝因﹞。徧攝如此等類一切法宗。此所聞性因。皆同異品無。不能合宗。體性決定。是疑因。下釋比量。所聞因惟彼有性。有法之聲。卽彼有法聲之所攝。不爲惟同品所攝。或惟異品所攝。故成不定。又釋言。惟彼有性者。卽所聞性因也。彼所攝者。卽所聞性因。爲彼有法聲所攝也。上𨿽釋直難。未解比量。爲破前量。故云一向。者面也。邊相也。卽因有三相。或名三面三邊也。此所聞性因。離一相故。名離一向。謂離同品有相向也。此因有徧是宗法。異品徧無。辨因品定有。故闕一向。若如相違因。闕同品徧有。及闕異品徧無故。是兩向離。故此量云。何聞性因是不定﹝宗﹞。闕一相故﹝因﹞。猶如共等四種不定。以此四種法。闕異品徧無相故。是同諭也。此卽與前二量。作決定相違過也。

法有﹝至﹞疑因性者此下簡不共。與解四不定差別。此簡共不定也。諸有立因。於同異品。皆共有性。無有簡別。如立聲常。所量性故因。惟於彼同異品。連皆徧有。俱不相違。望此義故。是疑因性。若不共因。於同異二品。並皆非有。俱相違故。是疑因性。所言惟者。卽簡不共也。又釋。此惟於彼等者。宗有二種。一寬。二狹。寬宗者。如云內身無我。除宗已外餘一切法。連法無我。故是其寬。狹者。如立音聲是常。除宗已外。卽有無常。故是其狹。因亦有三寬二狹。寬者。取量性所智性等。諦此已外。更無非所智等故。狹者。勤勇所支性。或所作性等。諦此已外。更有勤勇所發性。或非所作性等故。若立狹宗言。聲是其常。立寬因云。所量性故。此因於其同異二品。皆共此竟因。惟於彼狹宗。望同異二品。俱不相違。是疑因性。若望彼寬宗云。內身無我此寬。所量性因。卽是正因。或狹因云。所作性故。亦卽正因。作不定攝。今簡寬宗故言惟。又簡狹因故云惟。謂惟此族宗其所量寬因。卽成不定。非於寬宗而成猶豫。又惟此寬因。於其狹宗。成其猶豫。非彼狹因。於彼狹宗寬宗。而成不定也。此共因望寬狹宗。有定不定。至不共因。一向恒是不定。而非定也。故有差別。

論若於﹝至﹞別餘故者若所立因。於不定中同異品上。俱悉分有。不俱是不定因。亦是相違及正因也。言差別解故者。以所立因。不於一分異品轉故。是定因。論如立聲常﹝宗﹞。無質礙故﹝因﹞。諸無質礙皆連是。猶如虛空﹝同諭﹞。若是無常。卽有質礙。猶如瓶等﹝異諭﹞。以虛空爲同品。以瓶等爲異品。旣簡瓶等無常有礙法故。復望虛空爲同諭。故是正因。若望心心法等。其因卽成相違。謂聲是無常﹝宗﹞。無質礙故﹝因﹞。諸無質礙法悉無常。如心心法﹝同諭﹞。若是其常。卽有質礙。猶如極微﹝異諭﹞。此三不定望異品一分無邊。卽成決定。望異品一分有邊。卽是猶豫。其不共因。於一切宗。無有空義。故有差別。

論是名差別者是名四種不定與不共。與不共不定差別也。

論若對許有聲性是常此應成因者此外人難云。汝旣云不共。云因恒不定者。若所聞性因。對衛世許。立聲性同異句義。體是所皆。而是其常。應成正因。何故惟云不定。

論若於爾時﹝乃至﹞是猶豫因者此通難也。若衛世師。於立論時。愚鈍無智。不能與彼聲論。顯示所作性。或勤勇無間所發性。是無常因。作決定相違過者。容可對彼衛世。此因是定。然衛世。於聲論立量之時。相違決定。必定可得故。所聞因量。是不定也。言俱者。同立時也。問所聞性容決定。卽言徧攝恒不定。餘四別義𨿽有定。應約別義恒不定。答餘四義恒是有故。不惟不定不共。但對世衛成。故言惟不定。下釋此二成猶豫因。一有法聲義。世常無常。更互相違。不容有故。俱是猶豫。此所立宗。常與無常。𨿽不可定。若論勝負。前負復勝。如殺遲碁。

論文於此中現教力勝故應依此思求決定者此陳那師理勝負如前。以理而言。何非何是者。衛世所立無常者是。以現教力勝故。謂一現量力。世間現見聲是間斷。有不聞時。二比量教。所作性是比量教力故勝。聲論惟比量教故劣也。又佛所說。亦云聲是無常。佛於一切說教中勝故。衛世勝也。故可依此現教二勝。思求二量。無間前復。縱衛世先立。以現教勝故理亦是。又釋。如來現見。聲是無常。所發言教。當佛言教。故佛言教是勝。可依此勝教。思求聲無常。又釋。教者至教。卽一切世間所有言教。合其理者。卽是至教。世間現見。聲從緣起。猶如瓶盆。體是生或。有不聞時。依此現見之。以發無常至教故。衛世義同此故。聲無常是也。

論攝上頌者言攝上散文也。下頌中𨿽明餘三相違。上文中無。以不言惟攝上頌故無過。

論若法是不共﹝乃至﹞皆是輅因性者此頌六不定也。若法者因法也。是不共者。所聞性因也。共者所量性等四因也。以共同異品故。決定相違者。聲論衛世所立。決定相違因也。徧一切者。如此六種不定。徧法界一切諸法也。於彼皆是疑因性者。於彼一切諸法。此六法是疑。或不定因。

論耶證法有法﹝乃至﹞若無所違害者此頌相違因也。若前因法能耶倒證法。自性差別。有法自性差別。然不違害宗。如宗五過故。或相違因。非宗過也。准上散文。但有法自性一相違因。

論觀宗法﹝乃至﹞似因者此覆結不定相違。敵論之者。觀宗家因法。若言卽是正因。若起審察思量。疑不定心。卽成蹰躇。六不定因。言審察者。以不定故。故審察也。若觀宗家因法。違彼立論之者。所樂法有法等。卽成顚倒。四相違因。異此不定相違二似因外。更無似因名也。以古因明師。或外道等。所聞性因。不名不定。別作餘名。決定相違。亦別作名。遮此異說。故云異此無似因也。四不成因。本非宗法。今望宗法。明其似故。不名似因也。又解。今望同異二品。明其眞似。不說不成故也。

論如是已辨因及似因諭今當說者此結上生下也。依梵本云。達利風咜案多。此正解爲見邊立因。但徧是宗法義顯。同有異無不彰。令解宗之見。不至究竟。今以諭重顯同有異無二相。令解宗之見。至其過極。故云見邊也。今且同舊翻名。名爲諭。卽曉諭。

論說因﹝至﹞相似者說因宗所隨者。卽同法諭也。先說其因。宗卽隨遂。如言法所作者皆是無常。但所作性智處。其無常性必定隨知。猶如牛母者處犢子必隨。此意所作性者。至瓶等上。其無常性。亦必隨至瓶盆等上。故知所作性因。成至聲上。其無常性。亦來其聲上也。瓶上無常。共許故實。非宗以似宗故名宗也。宗無因不有者。卽異法諭也。先說宗無。復說因無。如言法常住者。卽非所作。但是無有所立宗處。謂虛空等。此所作因。必不有此。猶如母牛不行之處。犢子不行。此處無有無常宗虛。如虛空等。其所作因。必定非有。故知音聲有所作因。定是無常也。此二名譬諭也。餘皆此相似者。此二正諭之餘。皆是此正諭之相似諭。

論謂立聲無常勤勇無間所發性故舉宗因也。此但略舉爪。其所作性因。亦同此也。

論以法勤勇無間所支皆是無常者此諭體也。

論瓶等者舉諭所依事也。正取諭體。但是所作。合無常爲諭者。義兼取也。以此因諭。卽是因三相中之一相故。旣更無別法。故但所作是其正諭。然以諭身能證無常故。兼最無常以爲諭。因中何不兼最無常。答因言所作性故。此之故言卽兼最上宗。謂所作性故。是無常言中離不定彰而。故言合最宗無常也。然似宗因別故。因外說宗。今諭中𨿽有因宗同。欲彼所作性同。澄無常義。故兼入諭中不名宗。餘上下文亦說瓶上無常以爲宗者。自據宗之類故。假名爲宗也。其異法諭。亦正最無因。兼最宗無。一如同諭解釋。

論謂諸有常住見非勤勇無間所支者此諭體也。

如虛空等者此舉諭所依事也。等者等取擇滅非擇滅。若大乘。等最。七無爲也。若違世等。隨共許者。皆等最也。

論前是遮詮復惟止濫者此簡二諭差別。前者同諭也。復者異諭也。諸法有二相。一自相。惟眼等五識等得。非散心意等得也。二共相。卽散心意識等約也。名言但詮共相。不能詮表諸法因相。以自相離言說故。詮共相要遣遮餘法。方詮顯此法。如言靑遮非靑黃等。方能顯彼靑之共相。若不遮黃等。喚靑黃卽應來故。一切名言。欲最其法。要遮餘詮此。無有不遮而詮法也。然有名言但遮餘法。更無別詮。如言無靑。更不別顯無靑體也。今同諭云。諸是勤勇無問所發。遮非勤勇無間所支顯勤勇無間所支。皆是無常。遮是常住。詮顯無常生滅之法。故云前是其遮復是詮也。其異法諭云。諸常住者。但遮無常。故云常住。不欲更別詮常住。卽非所作。但欲遮其所作。不別詮顯非作法體。此意但是無常宗無之處。皆無所作。但是止濫而已。不欲詮顯法體。故言復惟止濫也。

論由合及離比度義故者此釋上差別。由同諭合本宗因。而比度故。故是遮而得詮。以本宗因是遮詮。故由異諭。但欲離本宗因。而比度故。故惟止濫。不欲別有詮表也。

論𨿽處﹝至﹞義成者比顯立一切義。對一切宗。皆有異法諭也。由如上解異法諭意故。𨿽對經教等。不許有彼太虛空性也以虛空爲異諭。而得顯爾。但無宗處。如亦﹝孑﹡凡﹞毛等無因義成。爲異法諭。不必要最有體。爲異法諭。設有所詮。此亦無妨也。

論復以何緣﹝乃至﹞宗不有耶者此解人間。汝論師何因緣故。第一同諭。先說至因復說宗隨。第二異諭。先說宗無。復說因無。而不同同諭。先說因無。復說宗無。義准異諭。旣先說宗無。復說因無。同諭何故不先說其宗。復說因耶。

論由如是說﹝乃至﹞非顚倒說者此下見此先長行兄之。由如是二諭。先得不同說故。便能顯示勤勇因。同品上定有。異品徧無故。非顚倒說。若同品中。言聲是無常﹝宗﹞。勤勇支故﹝因﹞。若言諸無常者皆勤勇支爲因諭者。卽同品不定有。以電是無常品。然無勤勇因故。若異品言諸非勤勇所發卽是常者。然電等𨿽非勤勇支。而非是常。故不得言非勤勇發卽是常也。

論又說頌云﹝乃至﹞等合離者此舉頌答也。言等合離者。此牒難也。合卽同諭。離卽異諭。等卽類也。若汝外人言。此合彰離先宗復因。以離彰合先因得宗者。前之二句文。答所作徧因復有四字及。答勤勇無間所支不徧因也。若以離彰合先因復宗者。卽應以非作性因。證其常住。以云諸非作者。皆是常故。若如此者。卽應成立非汝根本所說無常。卽宗自別成立常住爲宗。故云應成非所說。又空常住。立敵但許。何須成立。若成立者。卽應非所。應說宗故。應成非所說。旣不可立無常爲宗。別成常義故。不應先說非所作性因。復說常以爲宗也。若以合類離。先宗得因者。卽應以無常爲因。證成所作。以云諸無常法皆是所作故。若如此者。卽應成立非汝根本所說無常之宗。自別成立所作爲宗。故云若爾應成非所說。又瓶所作立敵俱許。何論成立。若成立者。卽應成非所說宗故。云應成非所說。問瓶所作共許。不可更成者。瓶無常同信。亦不應更成立。若言諸所作者皆無常。助聲所作證無常。不可立無常。無成瓶卽無常過。若以無常成所作。不助聲上無常證所作。自別成所作故。成以所作也。旣不可立無常爲宗。別成所作故。不應先說無常。復說所作也。問同諭合宗因。應因先宗後說。覺如執人理勝。若言不徧非宗者。此反元勤勇無間所支性因。言不徧者。非勤勇所支因寬。常住宗狹。此宗不徧因。故言不徧。又無常寬。勤發宗狹。宗不徧因。故云不徧。若以離類合先因復宗者。卽應以非勤勇無間所支。證其常住。若以合類離先宗複因者。卽應以無常。成是勤勇無間所支。若如此爾。應成非所說也。遮准前釋。如此之過。不徧勤勇所支性因。亦同所作因。今文應言及不徧。略故但言不徧。非示者。此不徧因。別成立不身身宗過。謂若以離類合言。諸非勤勇無間所支。皆是常住者。空等非是勤勇所支。而是至常。此卽可示。電等旣非常住。何得云諸非勤勇所支皆卽是常。此卽異品中有。成不具因。此卽成立非自所愛電等是常。以爲宗也。汝旣不示。何得。先云諸非勤支皆卽是常耶。又若以合類離言。諸無常者皆是勤勇無間所支。盆等體無常。而是勤勇無間所支。此卽可樂電。等旣非勤勇所支。何得云諸無常者皆是勤勇無間所支。此卽異品中有。成不定因。此卽成立非自所愛電等體。是勤勇所支。以爲宗也。汝旣不示。何得云諸無常者皆是勤勇無間所支耶。

論如是已說二法合離順反兩諭者此結前。如是上來已說二諭是宗家法。同諭名合名順諭。異諭名離名反諭。此二是眞諭。

論餘此相似是似諭義者自下明似諭也。好前二生諭外。餘有十諭。是此眞諭相似故。是似諭義。非眞諭義也。

論謂於是處﹝乃至﹞而顚倒說者此下答。此文同入理論倒合倒離二諭也。謂於是瓶等處所立無常。能立所作。是同品也。及不同品者。如虛空等。是異諭也。𨿽有食而顚倒說者。𨿽有同諭合異諭離。而倒合倒離也。入理論云。倒合者。謂應說言諸所作者皆是無常。而倒說言諸無常者皆是所作。倒離者。謂應說言若皆是常見非所作。而倒說言若非所作見彼是常。

理門論述記

