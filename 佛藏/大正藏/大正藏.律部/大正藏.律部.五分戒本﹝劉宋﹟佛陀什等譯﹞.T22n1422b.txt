◎五分戒本﹝亦名彌沙塞戒本﹞

宋罽賓三藏佛陀什等譯

「大徳僧聽﹗冬時一月過少一夜﹐餘有一夜三月在。老死至近﹐佛法欲滅。諸大徳﹗爲得道故﹐一心勤精進。所以者何﹖諸佛一心勤精進故得無上菩提﹐何況餘善道法﹗未受具足者已出。僧今和合先作何事﹖」﹝一人應答﹕「布薩說戒。」﹞「諸大徳﹗爲未來諸比丘說欲及淸淨。」

「合十指爪掌﹐供養釋師子﹐我今欲說戒﹐僧當一心聽。乃至小罪中﹐心應大怖畏﹐有罪一心悔﹐後更莫復犯。心馬馳惡道﹐放逸難禁制﹐佛說切戒行﹐亦如利轡勒。佛口說教戒﹐善者能信受﹐是人馬調順﹐能破煩惱軍。若不受教勅﹐亦不愛樂戒﹐是人馬不調﹐沒在煩惱軍。若人守護戒﹐如犛牛愛尾﹐繫心不放逸﹐亦如猴著鎖。日夜常精進﹐求實智慧故﹐是人佛法中﹐能得淸淨命。」

「大徳僧聽﹗今十五日布薩說戒﹐若僧時到僧忍聽﹐僧一心共作布薩。白如是。」「有罪者發露﹐無罪者默然。默然故﹐當知諸大徳淸淨。若比丘知如是眾中三唱﹐憶有罪不發露﹐得故妄語罪。佛說故妄語罪障道法。若比丘如是眾中欲求淸淨法﹐憶有罪應發露﹐發露則安隱﹐不發露罪益深。諸大徳﹗已說戒序竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗是四波羅夷法﹐半月半月戒經中說。

「若比丘﹐於和合僧中受具足戒﹐不還戒﹑戒羸不出想﹐行淫法乃至共畜生。是比丘犯波羅夷罪﹐不應共事。

「若比丘﹐若聚落中﹑若空地﹑曠野中物﹐不與取名盜物。若不與物取故﹐若王﹑若王等﹐若捉﹑若殺﹑若輸金罪﹐若如是言﹕『咄﹗汝小﹑汝癡﹑汝賊。』有如是相比丘﹐是比丘犯波羅夷罪﹐不應共事。

「若比丘﹐若人﹑若似人﹐若自殺﹑若教人殺﹑若自持刀與﹑若教人持刀與﹐若教死﹑若讚死﹐若如是言﹕『咄﹗人用惡活爲﹖死勝生。』是人因是事死者﹐是比丘犯波羅夷罪﹐不應共事。

「若比丘﹐不知不見﹐說過人法。自稱言﹕『如是知﹑如是見。』後諸比丘若問﹑若不問﹐爲發露求淸淨故﹕『不知言知﹐不見言見。』除增上慢﹐是比丘犯波羅夷罪﹐不應共事。」

「諸大徳﹗已說四波羅夷法。若比丘犯一一戒﹐波羅夷不共住。如前後亦如是﹐是比丘波羅夷不共住。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗是十三僧迦婆尸沙法﹐半月半月戒經中說。

「若比丘﹐淫亂變心﹐與女人身共合﹐若捉手臂髪上下摩﹐著細滑﹐僧伽婆尸沙。

「若比丘﹐語女人言﹕『以淫欲法供養我等持戒行善法梵行者﹐是上供養。』僧伽婆尸沙。

「若比丘﹐行媒法﹐持男意至女邊﹑持女意至男邊﹐若爲婦事﹑若私通事﹐乃至一交會時﹐僧伽婆尸沙。

「若比丘﹐無主爲身﹐自乞作大房﹐應問諸比丘無難處﹑非妨處。若不問諸比丘﹑過量作﹐僧伽婆尸沙。

「若比丘﹐有主爲身欲作大房﹐應問諸比丘無難處﹑非妨處。若不問作﹐僧伽婆尸沙。

「若比丘﹐瞋他比丘﹐以無根波羅夷法謗﹐欲破彼比丘淨行。是比丘﹐若問若不問﹐知是事無根﹐是比丘住瞋法語﹐僧伽婆尸沙。

「若比丘﹐瞋他故不喜﹐異分事中取片﹑若似片法﹐非波羅夷比丘以波羅夷法謗﹐欲破彼比丘淨行故。是比丘知是事異分事中取片法作異語故﹐僧伽婆尸沙。

「若比丘﹐欲破和合僧﹐勤方便受持破僧緣事。諸比丘應如是諫﹕『大徳﹗當與僧和合﹐莫勤方便破僧緣事﹐可與僧和合。所以者何﹖僧和合故﹐歡喜不諍﹐一心一學如水乳合﹐安樂行。』如是再三諫時捨者善﹐不捨者僧伽婆尸沙。

「若比丘﹐有同意別異語﹐若一若二。是比丘語諸比丘言﹕『莫諫是比丘。何以故﹖是比丘知說非不知說。』諸比丘應如是諫﹕『大徳﹗當助和合僧﹐莫助破和合僧。所以者何﹖僧和合故歡喜不諍﹐一心一學如水乳合﹐安樂行。』如是再三諫時捨者善﹐不捨者僧伽婆尸沙。

「若比丘﹐依止城邑聚落﹐行惡行﹑污他家﹐皆見聞知。諸比丘應語是比丘言﹕『大徳﹗汝行惡行﹑污他家﹐皆見聞知。汝出去﹐不須是間住。』是比丘語餘比丘言﹕『汝等隨愛﹑瞋﹑怖﹑癡語。有如是同罪比丘﹐有驅出者﹑有不驅者。』如是再三諫時捨者善﹐不捨者僧伽婆尸沙。

「有一比丘惡性難共語﹐入戒誦中﹑入佛經中語。諸比丘如法如律﹑如戒經中事諫是比丘﹐是比丘悷不受說﹐語諸比丘言﹕『大徳﹗汝莫語我好惡﹐我亦不語汝好惡。』『汝爲諸比丘說﹐我亦爲諸比丘說﹐如法如律﹐令如來眾得增長。』如是再三諫時捨者善﹐不捨者僧伽婆尸沙。」

「諸大徳﹗已說十三僧伽婆尸沙法﹐九初罪﹑四乃至三諫。若比丘犯一一戒﹐應從幾時覆藏與波利婆沙。波利婆沙已﹐六夜行摩那埵﹐次到阿浮呵那。如是作已﹐應二十人中出罪﹐若少一人不滿二十﹐是比丘不得出罪。如是作已﹐應如是呵。法應爾故。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗是二不定法﹐半月半月戒經中說。

「若比丘﹐與一女人屏障內行淫處坐。隨可信優婆夷所見﹐是比丘隨三法中一一法說﹐若僧伽婆尸沙﹑若波羅夷﹑若波夜提。隨可信優婆夷所說﹐如法持。

「若比丘﹐與一女人不屏覆處坐﹑不可淫處坐。隨可信優婆夷所見﹐是比丘隨二法中一一法說﹐若僧伽婆尸沙﹑若波夜提。隨可信優婆夷所說﹐如法持。」

「諸大徳﹗已說二不定法竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗是三十尼薩耆波夜提法﹐半月半月戒經中說。

「若比丘﹐三衣具足訖﹐捨迦絺那衣已﹐長衣乃至十日應畜。若過者﹐尼薩耆波夜提。

「若比丘﹐三衣具足訖﹐捨迦絺那衣已﹐三衣中若離一一衣餘處宿﹐尼薩耆波夜提。

「若比丘﹐三衣具足訖﹐捨迦絺那衣已﹐得非時衣乃至一月應畜。若過﹐尼薩耆波夜提。

「若比丘﹐從非親里比丘尼邊取衣﹐除貿易﹐尼薩耆波夜提。

「若比丘﹐使非親里比丘尼浣故衣﹐尼薩耆波夜提。

「若比丘﹐從非親里居士乞衣﹐除因緣﹐尼薩耆波夜提。

「若比丘﹐奪衣﹑失衣﹑漂衣﹐從非親里居士居士婦乞衣﹐乃至上下衣應受。若過﹐者尼薩耆波夜提。

「若比丘﹐非親里居士居士婦爲辦衣直﹐作是念﹕『以如是衣直買如是衣﹐與某甲比丘。』是比丘先不受自恣請﹐爲好故﹐往至居士居士婦所作是言﹕『爲我辦如是衣直。』若得衣﹐尼薩耆波夜提。

「若比丘﹐非親里居士居士婦爲辦衣直﹐作是念﹕『以如是衣直買如是衣﹐與某甲比丘。』是比丘先不受自恣請﹐爲好衣故﹐往至居士居士婦所言﹕『爲我辦如是衣直﹐合作一衣與我者好。』若得是衣﹐尼薩耆波夜提。

「若比丘﹐若王﹑王臣﹑婆羅門﹑若居士﹐遣使至比丘所言﹕『大徳知不﹖如是衣直﹐是王﹑王臣﹑婆羅門﹑居士送。大徳當受。』比丘言﹕『我比丘法不得受如是衣直。』使問比丘言﹕『有執淨人不﹖』比丘言﹕『此是。』使至執淨人所言﹕『如是衣直﹐與某甲比丘。』是比丘後須衣時﹐至執淨人所言﹕『我須衣。我須衣。』如是六返默然立住﹐得者好﹔若過索﹐尼薩耆波夜提。若不得是衣直﹐應從衣直來處﹐若自﹑若使人語。是事法應爾。

「若比丘﹐純黑羊毛作敷具者﹐尼薩耆波夜提。

「若比丘﹐作新敷具﹐應二分黑﹑三分白﹑四分下。若不者﹐尼薩耆波夜提。

「若比丘﹐作新敷具﹐應滿六年。若減六年﹐不捨故敷具更作新者﹐除僧羯磨﹐尼薩耆波夜提。

「若比丘﹐作新敷具﹐應取故敷具﹐四邊各佛一搩手﹐爲壞色故。不者﹐尼薩耆波夜提。

「若比丘行道中得羊毛﹐擔過三由旬者﹐尼薩耆波夜提。

「若比丘﹐使非親里比丘尼浣﹑染﹑擘羊毛﹐尼薩耆波夜提。

「若比丘﹐自手取金﹑若使人取﹐尼薩耆波夜提。

「若比丘﹐長鉢乃至十日應畜。若過﹐尼薩耆波夜提。

「若比丘﹐先所畜鉢未滿五綴﹐爲好故更畜新者﹐尼薩耆波夜提。

「若比丘﹐非親里居士若居士婦使織師爲比丘織作衣。是比丘先不受自恣請﹐爲好衣故﹐往至織師所語言﹕『爲我好織令緻廣厚﹐當與汝少直。』若自語﹑若使人語﹐後得是衣﹐尼薩耆波夜提。

「若比丘﹐先與他物﹐後瞋恚嫌恨還奪取者﹐尼薩耆波夜提。

「若比丘﹐夏三月過有閏未滿八月﹐寄衣白衣家﹐乃至六夜應往是衣所。乃至七日曉﹐尼薩耆波夜提。

「若比丘﹐未至歲十日有急施衣﹐是比丘若須衣得自手取﹐乃至衣時應畜。若過﹐尼薩耆波夜提。

「若比丘﹐春殘一月﹐應求雨浴衣﹐半月應畜。若過﹐尼薩耆波夜提。

「若比丘﹐知物向僧﹐自迴向己者﹐尼薩耆波夜提。

「若比丘﹐佛聽病比丘服四種含消藥﹕酥﹑油﹑蜜﹑石蜜乃至七日。若過﹐尼薩耆波夜提。」

「諸大徳﹗已說三十尼薩耆波夜提法竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗是九十波夜提法﹐半月半月戒經中說。

「若比丘﹐知僧如法斷事已﹐還更發起﹐波夜提。

「若比丘﹐爲女人說法過五六語﹐波夜提﹐除有知男子。

「若比丘﹐以闡陀偈句教未受具戒人者﹐波夜提。

「若比丘﹐內實有過人法﹐向未受具戒人說﹐波夜提。

「若比丘﹐知他比丘犯僧殘罪﹐向未受具戒人說﹐波夜提。

「若比丘﹐先共僧和合已﹐後如是說﹕『諸比丘隨親友人迴僧物與。』者﹐波夜提。

「若比丘﹐說戒時作是言﹕『何用半月半月說是雜碎戒爲﹖令他比丘憂愁不樂﹑生返戒心。』作是輕呵戒者﹐波夜提。

「若比丘﹐露地敷臥具﹐乃至天曉不自舉﹑不教人舉﹐波夜提。

「若比丘﹐知他比丘先於房內敷臥具﹐後來彊敷者﹐波夜提。

「若比﹐丘重閣上尖脚床用力坐臥者﹐波夜提。

「若比丘﹐覆蓋屋一分﹐第二分藏頭﹐第三分應約勅。如是過約勅者﹐波夜提。

「若比丘﹐僧𨿽差教比丘尼﹐乃至日沒﹐波夜提。

「若比丘﹐語餘比丘言﹕『是比丘爲財物故教比丘尼。』者﹐波夜提。

「若比丘﹐與比丘尼同道行﹐至一聚落﹐波夜提。

「若比丘﹐與比丘尼同載一船﹐除因緣﹐波夜提。

「若比丘﹐知比丘尼讚因緣得食。食者﹐波夜提。

「若比丘﹐往白衣家自恣與䴵麨﹐得取一鉢。過者﹐波夜提。

「若比丘﹐知他比丘食竟﹐不作殘食法﹐爲惱彼故彊勸令食﹐波夜提。

「若比丘﹐不受食著口中﹐除水及楊枝﹐波夜提。

「若比丘﹐不病﹐爲己乞乳﹑酪﹑生酥﹑魚﹑肉脯者﹐波夜提。

「若比丘﹐知他犯波羅夷﹐乃至一宿覆藏﹐波夜提。

「若比丘﹐語餘比丘言﹕『去來。我將汝至他家﹐當令汝得好食。』若入門﹑若未入門﹐還遣去者﹐波夜提。

「若比丘﹐僧斷事如法與欲﹐後還悔者﹐波夜提。

「若比丘﹐與未受具戒人一處宿﹐過二夜﹐波夜提。

「若比丘﹐語餘比丘言﹕『我如是知佛法義﹐行淫欲不能障道。』諸比丘白四羯磨三諫﹐不捨者﹐波夜提。

「若比丘﹐若寶﹑若似寶﹐若自取﹑教人取﹐波夜提。

「若比丘﹐有餘福徳處﹐四月請僧一切藥施。若過受﹐波夜提。

「若比丘﹐說四波羅夷法﹐言﹕『我不受是法。當問餘持律﹑阿毘曇者。』波夜提。

「若比丘﹐僧斷事默然起去﹐不白善比丘﹐波夜提。

「若比丘﹐爲他知僧事﹐若中前中後至餘家﹐波夜提。

「若比丘﹐剎帝利王夜未曉未藏寶﹐若過門﹑若門闑﹐波夜提﹐除因緣。

「若比丘﹐說四波羅夷法﹐言﹕『我始知是法半月半月戒經中說。』諸比丘知是比丘再三說戒中坐。若不尊重戒﹑不攝耳聽﹐波夜提。

「若比丘﹐作尼師壇﹐長佛二搩手﹑廣一搩手半﹐更益一搩手。過者﹐波夜提。

「諸大徳﹗已說九十波夜提法竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗是四波羅提提舍尼法﹐半月半月戒經中說。

「若比丘﹐不病﹐入聚落﹐從非親里比丘尼邊自手取食者﹐波羅提提舍尼。

「若比丘﹐受比丘尼教食食者﹐波羅提提舍尼。

「若比丘﹐有餘學家﹐先不受他請﹐後來自手取食﹐波羅提提舍尼。

「若比丘﹐僧未與羯磨﹐是人僧房外自手取食﹐波羅提提舍尼。」

「諸大徳﹗已說四波羅提提舍尼法竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「洗鉢汁不得棄白衣舍內﹐除語主人﹐應當學。

「人在道中﹑比丘在道外﹐不爲說法﹐除病﹐應當學。

「人在髙座﹑比丘在下﹐不爲說法﹐除病﹐應當學。

「人捉弓箭種種器仗﹐不爲說法﹐除病﹐應當學。

「諸大徳﹗已說眾學法竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗已說七滅諍法竟。今問﹐諸大徳是中淸淨不﹖」﹝如是三說﹞「諸大徳是中淸淨﹐默然故﹐是事如是持。」

「諸大徳﹗已說戒序﹑四波羅夷﹑十三僧殘﹑二不定﹑三十尼薩耆波夜提﹑九十波夜提﹑四波羅夷提提舍尼﹑眾學法﹑七滅諍法竟。是事入佛經中﹐半月半月戒經中說。若有餘學﹐當一心學。如水乳合安樂行﹐應當學。」

佛告比丘﹕「毘婆尸佛如來﹑應供﹑正徧知﹐爲寂靜僧﹐最初略說波羅提木叉﹕

「『忍辱第一道﹐涅槃佛稱最﹐出家惱他人﹐不名爲沙門。』

「第二尸棄佛如來﹑應供﹑正徧知﹐爲寂靜僧﹐最初略說波羅提木叉﹕

「『譬如明眼人﹐能避險惡道﹐世有聰明人﹐能遠離眾惡。』

「第三毘鉢施佛如來﹑應供﹑正徧知﹐爲寂靜僧﹐最初略說波羅提木叉﹕

「『不毀亦不犯﹐如戒所說行﹐飯食知節量﹐常樂在空處﹐心常樂精進﹐是名諸佛教。』

「第四拘樓孫佛如來﹑應供﹑正徧知﹐爲寂靜僧﹐最初略說波羅提木叉﹕

「『譬如蜂採華﹐不壞色與香﹐但取其味去。比丘出聚然﹐不破壞他事﹐不觀作不作﹐但自觀身行﹐諦視善不善。』

「第五拘那含牟尼佛如來﹑應供﹑正徧知﹐爲寂靜僧﹐最初略說波羅提木叉﹕

「『欲得好心莫放逸﹐聖人善法當勤學﹐若有智寂一心人﹐乃能無復愁憂患。』

「第六迦葉佛如來﹑應供﹑正徧知﹐爲寂靜僧﹐最初略說波羅提木叉﹕

「『一切惡莫作﹐當具足善法﹐自淨其志意﹐是名諸佛教。』

「第七我釋迦牟尼佛如來﹑應供﹑正徧知﹐爲寂靜僧﹐最初略說波羅提木叉﹕

「『護身爲善哉﹐能護口亦善﹐護意爲善哉﹐護一切亦善﹐比丘護一切﹐便得離眾苦。比丘守口意﹐身不犯眾惡﹐是三業道淨﹐得聖所得道。若人捶罵不還報﹐於嫌恨人心不恨﹐於瞋人中心常淨﹐見人爲惡自不作。』」「七佛爲世尊﹐能救護世間﹐所可說戒經﹐我已廣說竟。諸佛及弟子﹐恭敬是戒經﹐恭敬戒經已﹐各各相恭敬﹐慚愧得具足﹐能得無爲道。」

五分戒本

