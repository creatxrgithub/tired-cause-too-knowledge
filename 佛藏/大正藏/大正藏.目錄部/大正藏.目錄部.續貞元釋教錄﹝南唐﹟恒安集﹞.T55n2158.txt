大唐保大乙巳歲續貞元釋教錄一卷

大唐保大乙巳歲續貞元釋教錄一卷

西都右街報恩禪院取經禪大徳恒安集

聞摩騰入漢。聲教方被於支那。運歷聖唐。梵典盛圓於海藏。而又我玄宗皇帝御極寰宇。開元一十八年庚午之歲。西京西崇福寺沙門智昇。撰開元釋教錄二十卷。目爲開元錄藏。總大小乘經律論。及賢聖傳集。共五千四十八卷。計四百八十一帙。盛行於世。又經歷四朝。玄宗肅宗代宗徳宗。屆徳宗皇帝貞元十年甲戌之歲。又計六十五年。其間梵僧七人。同共宣譯。得大小乘經律論。及開元目中遺編義淨所譯律文。及大佛名經別傳等。共一百三十四部。二百九十九卷。西京西明寺沙門圓照集續開元錄三卷。又於貞元十五年。奉勅撰貞元釋教錄三十卷。并前七人梵僧等所譯文。共三百三十二卷。通前開元錄藏。都共五千三百八十卷。計五百一十帙。目爲貞元錄藏。宣示流行。惟江表已來其間一兩部𨿽有餘未編藏內。但﹝恒安﹞頃於天祐丁丑之歲。屆于江表。歷謁名山。參尋知識。以問參之外看覽藏經之次。因共道友言論。述其貞元藏。猷遂啟私。懇誓取茲經。將還上國。冀資皇化。永福邦家。以潛賴聖朝。仰憑叡力。於大唐昇元二年。特遠遊禮五臺山。廻於關右已來。寫錄得前件貞元錄藏經律論等。於大唐保大三年。却迴帝闕。自貞元甲戌歲今計一百五十二年矣。尋又伏蒙今上皇帝陛下天恩兪充。寫錄施行。勅下所司永編諸藏。仍令朝散大夫行尚書駕部員外郎知制誥雲騎尉賜紫金魚袋喬匡舜。製序貫在經前。非獨濟利於一時。抑乃舟航於千古。又闕下昇元寺西藏院先收。得千鉢曼殊室利經一部十卷。亦是貞元錄內三藏金剛智所譯。貞元目中遺漏不載。尋具事由。請寄於本部中收。計數施行。又一切經源品次錄一部三十卷。在貞元藏外。今亦計數在後。又李長者華嚴論一部四十卷。僧勉昌。於昇元二年進上。光文肅武孝髙皇帝。今禮部侍郎孫忌撰序。編於藏內除開元錄藏經數外。今都新計數。總共一百四十部。計四百一十三卷﹝內續新經目一卷﹞合四十三帙其所新載經文目錄等具列如左﹝其於委細并重單合譯並在貞元釋教錄三十卷中具述﹞。

都共一千七十六部。合五千四十八卷。四百八十一帙西京西崇福寺沙門﹝智昇﹞於開元一十八年庚午歲奉勅集。

都一千二百一十三部。合五千三百九十卷。五百一十帙西京西明寺沙門﹝圓照﹞於貞元十五年戊寅歲奉勅集內。

新添一百三十七部。共三百四十三卷﹝并千鉢經在內﹞合三十帙﹝零卷散在諸帙內兼其舊本新譯請細詳譯人前後﹞。

新編入藏續新譯貞元錄藏。大小乘經律論目錄品次錄。千鉢經等。見計抄寫卷帙數目。都一百三十九部。共三百七十三卷。合三十九帙﹝新經目在內兼其佛名經十六卷收今十八卷成故大數外長有二卷﹞舊五千六百紙﹝每紙二十八行成﹞新六千三百八十紙﹝每紙二十五行成目錄每紙或二十二行成﹞花嚴論一部四十卷﹝紙數在外﹞。

一次列見將到貞元錄藏新譯大小乘經律論。及貞元目錄并品次錄等。都合一百三十五部。計三百四十三卷。元進狀并品次錄。共一百三十二部。於中有三部數不收載著。其卷數卽仍舊。今合計一百三十五部。

大乘經及念誦法。一百二十三部。二百三十卷。

右上見將到及續係抄寫。并新編入藏大小乘經律論。及貞元目錄品次錄。千鉢經花嚴論等。都合一百四十部。計四百一十三卷。共四十三帙。一重具條科。新譯貞元錄藏大小乘經律論。貞元目錄品次錄千鉢經花嚴論等如左﹝今若除華嚴論外都計參佰柴拾三卷﹞。

新編入目論

右此一論。是李通玄長者。開元十七年。於大原東北盂縣同頴鄕大賢村造。盛行於世。昇元二年。僧勉昌。進請編入藏。大唐光文肅武孝髙皇帝。令書十本。寫李長者眞儀十軸。散下諸州。編於藏末。仍勅孫忌侍郎撰序貫於論首。今故編於此。庶無遺墮。

大唐貞元錄藏經律論目錄等大乘經及念誦法一百二十四部。二百四十卷

大唐玄宗朝所譯經未及入古今錄者。九部二十卷。

右三部五卷。其本見在。北天竺三藏阿質達霰﹝唐言無能勝將﹞於安西譯。開元二十年。因法月三藏貢獻入朝。附上件經到于京邑。不及得入開元錄。准勅編入貞元目錄。

右一部一卷。其本見在。三藏沙門達摩戰濕羅﹝唐言法月﹞東天竺人。開元二十六年。於長安譯。此一經與古舊二經中無少異。姚秦譯者名摩訶般若大明呪經。玄奘譯者名般若波羅蜜多心經。餘義無異。與前二經同本異譯。但有正宗。無序分流通。今法月所譯三分具全。准勅編入貞元釋教錄。

右四部四卷。其本見在。南天竺三藏沙門跋日羅﹝二合﹞菩提﹝唐言金剛智﹞於開元十九年後相譯出。准勅編入貞元釋教錄。後代宗朝贈開府儀同三司。諡大弘教三藏。

右一部十卷。亦是大弘教三藏金剛智。開元二十八年於長安薦福寺譯。其經首序記分明。但﹝恒安﹞昨者遊禮五臺山。迴於關右已來。尋訪抄寫得所將到貞元錄藏經文之時。於彼方藏內甚見其經爲貞元錄中遺漏不載。云於金剛智廣行記中具述。爲訪行記。不獲遂不寫到。今於大唐保大三年冬。伏蒙天恩。於闕下昇元寺寫錄所將到貞元經文。編錄入藏流行。於昇元寺西藏院。又見此經本。遂乞編入貞元藏內。三藏金剛智先譯經文。本部經中收。依日施行。福資那國。具其事由。乞以上聞伏奉令旨。許以施行編於藏內。仍續已具計數奏聞訖。今又慮年月寖遠依前遺失。故寄編於此耳﹝況金剛智三藏於開元貞元二目中甚有所譯經文已計流行目錄﹞。

此一經八卷前後四譯。舊錄云。是大集中之一分也。不可別存。今以義理幽深。又於大曆四年別翻出耳。今當第五譯。

已上經等共七十部。計九十七卷。並出大曆七年正月進上代宗朝勅下流行目中。宜編入一切經目﹝元進一百一卷仁王經疏三卷移在後并失經目今計九十七卷﹞次後續進上具件如後。

右三十九部。共四十五卷。又計前大曆七年中仁王經等三部六卷。同爲五帙。今又都通計前大曆七年中所進經。都合一百九部。計一百四十二卷﹝內大乘律寄在花嚴入法界品四十二字觀門同帙收大乘論二部二卷一卷與大乘律同帙一卷大日略念誦法同帙﹞都計一十四帙。並是開府儀同三司特進試鴻臚卿肅國公贈司空食邑三千戶諡大鑑正號大廣智大興善寺三藏沙門﹝不空﹞梵云阿目佉跋折羅﹝唐云不空金剛﹞本名智藏。從名攺號爲不空。於玄宗肅宗代宗三朝。爲灌頂國師。於三朝內相次奉詔。翻譯經律論等。後於大曆七年。又相次進上經目。於貞元十五年。奉勅編入貞元釋教目錄。其不空塔廟碑文。並見在長安。

此經烏茶國王自手書。進大唐徳宗皇帝。其經當前花經中入法界分。從第六十到第八十。計二十一卷。今譯爲四十卷。其經貞元十三年。於長安譯。其元進經梵夾表文在第一卷後記耳﹝其經𨿽曾見其文辭理多前後移易故計寫到﹞。

右上六部七十卷。並是罽賓國三藏沙門般若。梵云般刺若。唐言智惠。於徳宗聖神文武皇帝貞元四年歲次戊辰。後相次奉詔宣譯。於貞元十五年。奉勅編入貞元釋教錄。

右一經一卷。龜茲國三藏勿堤提犀魚﹝唐言蓮花精進﹞於安西譯。

右二經十卷。于闐三藏尸羅達磨﹝唐言戒法﹞於北庭譯。

此三經十一卷同一序記。在十力經前。云是大唐國僧法界。從中印土持此梵夾。路欠請譯出將歸。於貞元十五年。准勅編入貞元釋教錄。

大乘律

大乘論

小乘律﹝開元目中遺編者﹞

右上七部五十卷﹝內元欠二卷﹞是大唐三藏義淨。從大周證聖元年。止大唐景雲二年以來兩京宣譯。准長安四年十二月十四日勅。及景雲二年閏六月二十六日勅。編入經目。今准開元釋教錄中遺漏不收今拾遺補闕編入貞元釋教錄爲訪本未足﹝卽元欠三卷﹞且附闕本錄中收﹝然慮誤爲別生故於本部中亦重收於彼耳﹞。

徳宗朝貞元藏目等

右一部三卷。西京西明寺沙門圓照。於貞元十年甲戌歲。奉勅集﹝與法琳別傳同帙續貞元錄在內﹞。

右一部三十卷。西京西明寺沙門圓照。於貞元十五年己卯歲。奉勅集。貞元十六年。勅下流行。

右上大小乘經律論。及念誦法遺編律文。及貞元目錄千鉢經等。共一百三十五部。計三百二十三卷﹝內除千鉢經一部十卷﹞並計見將到數。

【功】【茂】【實】右一部三十卷同三帙﹝若施主開藏時緣文字稍多可計六帙數﹞。

右一部三十卷。大唐宣宗朝。趙郡業律沙門從梵。依貞元釋教入藏錄。自大中九年乙亥歲。止咸通元年庚辰歲集。亦計見將到經數。今通前計一百三十六部﹝內千鉢經一部十卷﹞共三百五十三卷。貞元錄中不計寫到數﹝抄寫月亦已計數抄寫流行訖﹞。

右一部三卷與續開元錄一部三卷同一帙右上二部一十九卷。先開元錄中疏述不收。後於貞元十五年己卯歲。合會重收。奉勅編入貞元釋教錄施行﹝貞元錄中具述委細﹞。

右上一部一卷。是﹝恒安﹞取前件貞元藏經等到。故出此目。以爲永記亦編於此﹝切慮文繁故不別出排藏錄﹞。

右已上都通計。前見將到經。及貞元目錄品次錄。大佛名經。別傳。千鉢經。花嚴論等。都共一百四十部。計四百一十三卷﹝內一部一卷經新目﹞共四十三帙。具列如前。若於開元藏後別排。卽如此排列。若通開元錄逐大小乘分排列。卽都并長者花嚴論等。合一千二百一十四部。計五千四百三十一卷。五百一十八帙﹝零卷散收諸部帙中故致增減內華嚴論一部四十卷經新目一部一卷﹞具述如前。庶使金言不墮玉偈恒芳。略此編別幸無遺失耳﹝五百一十帙准貞元錄排卽品次錄華嚴論在外﹞。

大唐保大乙巳歲續貞元釋教錄一卷

臣﹝恒安﹞言。臣頃者。遠持經典。却復神都。尋奉皇恩。流行編錄。實增慶感。罔昧誠衷。臣誠歡誠懼。頓首頓首。伏惟。皇帝陛下。君臨四海仁被萬方。運土徳以膺。時乘金輪而駕世。但﹝臣﹞有幸。獲偶昌期。旣荷殊私。莫知所並﹝臣﹞今不量窺管。輒以所取到新譯貞元錄藏大小乘經律論。及續計大佛名經千鉢經等。共一百三十八部。計三百七十二卷。部帙次第。及先編入藏新花嚴論等。集爲大唐保大乙巳歲續新譯貞元釋教錄一卷。計一十七紙。切慮年代浸遠。幸爲斯記。伏乞皇帝陛下聖慈兪允。令編入所將到貞元錄藏經等部帙內。收計數寫錄施行上資邦國。其新經目一卷。謹隨表進呈。伏賜見覽。冒犯旒扆不任戰汗之極。謹奉表以聞。伏候勅旨。臣﹝恒安﹞誠惶誠懼。頓首頓首謹言。

保大四年十一月日。右街報恩禪院取經禪大徳臣﹝恒安﹞表上。准僧錄司准尚書都省。以所進呈。大唐保大乙巳歲續新譯貞元釋教錄一卷。奉御批下司者。尋令右街僧錄司。給下編入新譯貞元錄藏經內計數。寫錄施行。并具事由已具奏聞者。

