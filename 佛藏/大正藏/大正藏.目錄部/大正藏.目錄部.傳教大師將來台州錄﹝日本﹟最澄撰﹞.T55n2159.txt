傳教大師將來目錄

刻根本大師將來錄序

大師入唐求法目錄有二本。其一則記於台州所得經疏名目。謂之圓宗錄。其一則記於越州所受密典名數。謂之越府錄。越府錄有元祿年間印本。而文字紕訛不正。今因就橫川松禪院所藏大師眞筆。以摸出之。其圓宗錄元龜之亂散失。不知所在。故就正二位前權大納言宗建卿所藏寫本。以錄出之。且挍以東寺觀智院所藏寬治五年寫本。遂并上木。翼傳之萬世。以備法門盛典云爾。

進官錄上表

沙門最澄言。最澄聞。六爻探頤局於生滅之場。百物正名未涉眞如之境。豈若隨他權教開三乘於機門。隨自實教示一乘於道場哉。然則。圓教難說。演其義者天台。妙法難傳。暢其道者聖帝。伏惟陛下。纂靈出震。撫運登極。北蕃來朝請賀正於每年。東夷北首知歸徳於先年。於是。屬想圓宗緬懷一乘。紹宣妙法以爲大訓。由是。妙圓極教。應聖機而興顯。灌頂祕法。感皇緣而圓滿。最澄奉使求法。遠尋靈蹤。往登台嶺。躬寫教迹。所獲經并疏及記等。總二百三十部四百六十卷。且見進經一十卷。名曰金字妙法蓮華經七卷。金字金剛般若經一卷。金字菩薩戒經一卷。金字觀無量壽經一卷。及天台智者大師靈應圖一張。天台大師禪鎭一頭。天台山香爐峯送檉及柏木文釋四枚。說法白角如意一抦。謹遣弟子藏經奉進。但聖鑑照明二門圓滿。不任誠懇之至。奉表戰慄謹言。

延曆二十四年七月十五日沙門最澄上表

傳教大師將來台州錄

日本國求法僧最澄等勘定合疏記等壹佰貳部貳佰肆拾卷之中﹝別絹圖壹卷但疏紙陸行捌佰玖拾漆紙﹞

日本國求法僧最澄等勘定合疏記等壹佰貳部貳佰肆拾卷之中﹝別絹圖壹卷但疏紙陸行捌佰玖拾漆紙﹞

已上一十一部一十三卷同帙法華部﹝一千六百八十三紙﹞。

已上一十四部一十七卷同帙禪門部﹝四百八十四紙﹞。

天台闕本目錄

已上疏并義等。一十四部四十一卷。開元二十二年。龍泉寺岑法師與僧道謀。所書智者大師墳前右柱碑上。𨿽有名目。然梁本未得。

天台隨部目錄

已上一十五科義。隨智者大師。卽章安和尚私記。其義隨義爲卷。前後所記。散在諸方。恐後學致疑故。龍泉記中。故存名目。諸部之中。其義都盡。不急之故。今不別卷耳。

天台疏點經目錄

大乘經律并陀羅尼目錄

別家抄記等目錄

合漆部貳拾漆卷別家部一千六百三十五紙。

右件天台智者大師所釋大乘經等。并所說教迹。及第二第五六祖等傳記。并別家抄等。總有百二十部。三百四十五卷。除經教迹所用之紙。八千五百三十二紙。最澄等深蒙。郎中慈造。於大唐台州臨海縣龍興寺淨土院依數寫取。勘定已畢。謹請當州印信。示後學者。求法有在。然則郎中法施之徳。永劫無窮。眾生法用之用。長夜不盡。願傳法髙光。廻向使君念念增福。剎那圓智。然後普及十方一切含識。俱乘一寶車同遊八正路。怨親平等。自他俱也。

大唐貞元貳拾壹年歲次乙酉貳月朔辛丑拾玖日乙未

勾當大唐天台山圓宗座主西京和尚道邃

最澄闍梨。形𨿽異域。性實同源。特稟生知。觸類懸解。遠求天妙旨。又遇龍象邃公。總萬行於一心。了殊途三觀。親承祕密。理絕名言。猶慮他方學徒不能信受。處請當州印記。安可不任爲憑。大唐貞元二十一年二月二十日。朝議持節台州諸軍事守台州刺史上柱國淳給書。

持節大使從四位上行太政官右大辨兼越前守。

錄事正六位上行式部省少錄兼伊勢大目勳六等。

錄事正六位上行太政官左少史兼常陸少目。

