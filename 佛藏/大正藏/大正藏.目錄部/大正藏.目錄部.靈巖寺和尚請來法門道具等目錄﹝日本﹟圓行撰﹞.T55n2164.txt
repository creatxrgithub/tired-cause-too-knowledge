靈巖寺和尚請來法門道具等目錄

靈巖寺和尚請來法門道具等目錄

入唐還學沙門圓行言。圓行載次戊午。銜命請益之列。訪道西海之外。其年臘月得到長安城。歲次己未正月十三日。依奏奉勅住靑龍寺。幸遇彼寺灌頂教主法號義眞和尚以爲師主。其大威徳則惠果阿闍梨弟子同門義操和尚付法之弟子也。明閑三教。妙通五部。法之棟梁。國之所歸圓行幸賴聖朝之鴻恩。師主之深慈。決疑兩部之大法。開悟諸尊之密法。閏正月二日蒙授阿闍梨位灌頂也。左街功徳使并僧錄和尚供奉大徳金剛門徒悉集道場共致隨喜。斯法也觀心月輪則居住凡位備佛陀之徳。誦口密言則不逕長劫頓登大覺之位。故龍樹言。乘羊而行。願難致遠策馬而馳漸期差疾。乘神通行發念則到。是則顯密之別也。亦祕密經言。一善男子建立道場修念三密。其國界內無七難災。國王大臣日日增長福壽。是則眞言之功矣。𨿽然波浪沷漢。風雨漂舶。越彼鯨海平歸聖境。是則聖力之所能也。伏惟皇帝陛下功超玄極道冠混元。讚堯寶圖。復禹丕續。悲蒼生而濡足。鍾佛囑而垂衣。以陛下興隆佛法。沒馱之舍利浸波遠來。以陛下慈育海內。祕密之經法過海遙到也。祕法傳來非是無以也。如來本有福智之力。法界本性加持之力矣。大日如來。金剛薩埵。龍猛菩薩。龍智菩薩。金剛三藏。不空三藏。惠果和尚。義操和尚。義眞和尚。次第相傳。卽授圓行。所授經法舍利道具等目錄在別。謹以奉進輕黷威嚴伏增戰越。沙門圓行誠恐誠惶謹言。

承和六年十二月十九日入唐還學沙門傳燈大法師位圓行上表

入唐沙門圓行承和六年請來經佛道具目錄

入唐沙門圓行承和六年請來經佛道具目錄

新請來眞言經法

顯教經論疏章等

右件顯教經論疏章或未度。或𨿽度來文字謬落。仍請來。

佛舍利三千餘粒

付屬物

佛像曼荼羅圖樣

道具

右件傳法阿闍梨執持供養修行三昧耶也。

以前經法道具舍利顯教經論疏章等請來如件。但𨿽眞言宗一百二十三部祕法儀軌等子細勘校請來。先入唐大師空海阿闍梨延曆年中請來已了。仍更不載目錄焉。

右街僧錄三教講論大徳沙門體虛。奉本使仇驃騎怗三覺供奉大徳六人就靑龍寺與日本國傳燈大法師位圓行語論本教玄理具名如後。

右件大徳等所與圓行大徳語論教門策目並錄申聞。

