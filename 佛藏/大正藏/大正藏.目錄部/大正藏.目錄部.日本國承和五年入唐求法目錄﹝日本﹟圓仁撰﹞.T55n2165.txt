日本國承和五年入唐求法目錄

經疏章傳等一百三十漆部二百一卷。曼荼羅并印契壇樣諸聖者影及舍利等。

右件法門等。圓仁。去承和五年八月到大唐揚州大都督府。巡歷城內諸寺。寫取如前。爰終南山宗叡和尚學邁先達。悟究幽致。能解梵漢。妙閑悉曇之音。爲向西天辭舊到。圓仁幸得偶謁。受學梵天悉曇。兼習梵漢之語。又逢大唐內供奉辯弘阿闍梨付法弟子全雅阿闍梨。諮稟祕法。和尚感乎遠誠。付以祕要。遂乃囑授念誦法門。并胎藏金剛兩部曼荼羅諸壇樣等。其後擬問天台。爲行路遼遠往還失時。有勅不許發赴。慨悵難及。所求法門𨿽未備足。且錄卷帙勘定如件。

