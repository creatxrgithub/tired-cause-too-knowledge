悉曇字記﹝南天竺般若菩提悉曇﹞

大唐山陰沙門智廣撰

悉曇天竺文字也。西域記云。梵王所製。原始垂則四十七言。寓物合成隨事轉用。流演支派其源浸廣。因地隨人微有攺變。而中天竺特爲詳正。邊裔殊俗兼習訛文。語其大較本源莫異。斯梗槪也。頃嘗誦陀羅尼。訪求音旨多所差舛。會南天竺沙門般若菩提。齎陀羅尼梵挾。自南海而謁五臺寓于山房。因從受焉。與唐書舊翻兼詳中天音韻。不無差反。考覈源濫所歸悉曇。梵僧自云。少字學於先師般若瞿沙。聲明文轍將盡微致。南天祖承摩醯首羅之文。此其是也。而中天兼以龍宮之文。有與南天少異。而綱骨必同。健馱羅國憙多迦文獨將尢異。而字之由皆悉曇也。因請其所出研審翻註。卽其杼軸科以成章。音𨿽少殊文軌斯在。効絕域之典弗尚詭異。以眞言唐書召梵語髣髴而已。豈若觀其本文哉。俾學者不逾信宿而懸通梵音。字餘七千功少用要。懿夫聖人利物之智也。總持一文理含眾徳其在茲乎。𨿽未具觀彼史誥之流別。而內經運用固亦備矣。然五天之音或若楚夏矣。中土學者方審詳正。竊書簡牘以記遺文﹝古謂楚書曰胡文者。案西域記。其閻浮地之南五天之境。楚人居焉。地周九萬餘里。三垂大海北背雪山。時無輪王膺運。中分七十餘國。其總曰五天竺。亦曰身毒。或云印度。有曰大夏是也。人遠承梵王。𨿽大分四姓。通謂之婆羅門國。佛現於其中。非胡土也。而雪山之北傍臨葱嶺。卽胡人居焉。其字元製有異。良以境隣天竺文字參涉。所來經論咸依梵挾。而風俗則効習其文粗有增損。自古求請佛經多。於彼獲之。魚魯渾淆直曰胡文謬也﹞。其始曰悉曇。而韻有六。長短兩分字十有二。將冠下章之首。對聲呼而發韻。聲合韻而字生焉。卽a阿﹝上聲短呼﹞ā阿﹝平聲長呼﹞等是也。其中有ṛ紇里﹝二合﹞等四文。悉曇有之非生字所用今略也。其次體文三十有五。通前悉曇四十七言明矣。聲之所發則牙齒舌喉脣等合于宮商。其文各五。徧口之聲文有十。此中ra囉﹝曷力遐三聲合也﹞。於生字不應徧諸章﹝諸章用之多屬第八及成當體重或不成字如後具論也﹞。llaṃ羅聲全闕生用。則初章通羅除之一﹝除羅字羅鑑反﹞。餘單章除之二﹝除囉羅二字。卽第二第三及第八第九第十章也。字非重成簡於第一。故云餘單章也﹞。重章除之三﹝重成也。卽第四五六七及第十一已下四章也﹞。異章句末爲他所用。兼下除之六﹝卽盎迦章字牙齒舌等句末之第五字。爲上四字所用。亦不可更自重故除之也﹞。自除之餘。各徧能生卽ka迦kha佉等是也。生字之章一十有七。各生字殆將四百。則梵文彰焉。正章之外有孤合之文連字重成卽字名也。有十一摩多。囉此猶點畫。兩个半體兼合成文﹝阿阿等韻生字用十摩多。後字傍點名毘灑勒沙尼此云去聲。非爲摩多。訖里章用一別摩多。里耶半體。用祗耶兼半體囉也﹞。

將前三十四文。對阿阿等十二韻呼之。增以摩多。生字四百有八。卽kā迦﹝上﹞ka迦﹝平﹞等是也。迦之聲下十有二文。並用迦爲字體。以阿阿等韻呼之增其摩多。合于聲韻各成形也kha佉ga伽等聲下例之。以成于一章。次下十有四章。並用初章爲字體。各隨其所增。將阿阿等韻對所合聲字呼之。後增其摩多。遇當體兩字將合。則容之勿生。謂第四章中重lla羅。第五重vdha嚩﹝房柯反﹞第六重mma麼。第七重nna那等是也。十一已下四章。如次同上之四章同之除。

將半體中祇耶。合於初章迦迦等字之下。名kya枳也kyā枳耶。生字三百九十有六﹝枳字幾爾反。今詳祗耶當是耶字之省也。若然亦同除重。惟有三百八十四。先書字體三百九十六。然將祗耶合之後加摩多。夫重成之字。下者皆省除頭也。已下並同也﹞。

將ra囉字。合於初章迦迦等字之下。名kra迦﹝上﹞略﹝上﹞krā迦﹝平﹞略﹝平﹞生字三百九十有六﹝上略力價反。下略力迦反。上迦下迦並同略之平上取聲他皆効之也﹞。

將la攞字。合初章字之下。名kla迦攞klā迦攞。生字三百八十有四﹝攞字洛可反﹞。

將va嚩字。合初章字之下。名kva迦嚩﹝上﹞kvā迦嚩﹝平﹞生字三百八十有四﹝嚩字房可反﹞。

將ma麼字。合初章字之下。名kma迦麼kmā迦麼。生字三百八十有四。

將na曩字。合初章字之下。名kna迦那knā迦那。生字三百八十有四。

將半體囉。加初初章字之上。名rka阿勒迦rkā阿勒迦。生字三百九十有六﹝勒字力徳反下同﹞。

將半體囉。加第二章字之上。名rkya阿勒枳耶rkyā阿勒枳耶。生字三百八十有四﹝若祗耶是耶省亦同除重﹞。

將半體囉。加第三章字之上。名rkra阿勒迦略rkrā阿勒迦略。生字三百九十有六﹝略平上﹞。

將半體囉。加第四章字之上。名rkla阿勒迦羅rklā阿勒迦羅。生字三百八十有四。

將半體囉。加第五章字之上。名rkva阿勒迦嚩rkvā阿勒迦嚩。生字三百八十有四。

將半體囉。加第六章字之上。名rkma阿勒迦麼rkmā阿勒迦麼。生字三百八十有四。

將半體囉。加第七章字之上。名rkna阿勒迦那。rknā阿勒迦那。生字三百八十有四。

以ka迦ca遮ṭa吒ta多pa波等句末之。第五字。各加於當句前四字之上。及初句末字。加後耶等九字之上。名ṅka盎迦ñca安遮ṇṭa安吒nta安多mpa唵波ṅya盎耶等。其必不自重。惟二十九字。不由韻合名爲異章。各用阿阿等韻呼之。生字三百四十有八﹝盎字阿黨反。安字並阿亶反。唵字阿感反﹞。

用迦等字體。以別摩多合之。謂之kṛ訖里。成字三十有四﹝或有加前麼多得成字用。非徧能生。且據本字言之。今詳訖里之麼多祗是悉曇中里字也﹞。

用迦等字體。參互加之有三十三字。隨文受稱。謂ska阿索迦等。各用阿阿等韻呼之。生字三百九十有六。

正章之外有孤合之文或當體兩字重之但依字大呼﹝謂多闍吒拏等字各有重成也﹞。或異體字重之卽連聲合呼﹝謂悉多羅等是也﹞。或不具通麼多。止爲孤合之文﹝卽瑟吒羅等字。有通三五麼多也﹞。或𨿽生十二之文。而字源不次其猶之孤﹝卽阿悉多羅等也﹞。或𨿽異重不必依重以呼之﹝此五句之末字。加其句之初。卽名盎迦等屬前章也﹞。或兩字聯聲。文形其後聲彰其前﹝如麼盎迦三合等字。似云莾迦等也﹞。或字一而名分﹝如沙字有沙孚﹝府珂反﹞二音猶假借也﹞。或用麼多之文。重增其麼多。而音必兼之﹝如部林二合字。從裒﹝菩侯反﹞婁﹝力鉤反﹞與第十一摩多也﹞。或形非麼多獨爲嚴字之文﹝如字之上有仰月之畫也﹞。或有所成而異其名﹝謂數字重成一字。而其下必正呼。中上連合短呼之。不必正其音。如上娑下迦稱阿索迦等也﹞。或有其聲而無其形﹝此卽阿索迦章等字字則無阿。讀之皆帶其音也﹞。或不從字生。獨爲半體之文﹝如怛達祗耶等用則有之字體無也﹞。或字有所闕。則加怛達之文。而音掣呼之﹝如迦佉等字下有達畫則云秸﹝吉八反﹞稧﹝苦八反﹞等也﹞。或源由字生增于異形﹝如室梨字猶有奢羅之象。錯成印文。若篆籀也﹞。或考之其生。異之其形﹝訖里俱羅俱婁等從迦之省。及胡盧等文。麼多之異猶艸隸也﹞。斯則梵書之大觀焉。

悉曇字記

namasarvajñāyasi娜麼娑﹝上﹞囉嚩﹝二合﹞社若﹝而也反﹞﹝二合﹞也悉ddhāṃ曇﹝去聲﹞﹝已上題目﹞

悉曇

義淨三藏云。上之三對上短上長。下三對上長下短。

右悉曇十二字爲後章之韻。如用迦字之聲。對阿伊甌等十二韻呼之。則生得下迦機鉤﹝矩侯反﹞等十二字。次用佉字之聲。則生得佉欺丘﹝區侯反﹞等十二字。次生伽其求﹝瞿侯反﹞等十二字。已下例然。且先書短迦字一十二文。從第二字已下加其麼多。卽字形別也。用悉曇韻呼之。則識其字名也。佉伽已下至叉字例然。以成一章。舊云十四音者。卽於悉曇十二字中甌字之下。次有ṛ紇里ṝ紇梨ḷ里ḹ梨四字。卽除前悉曇中最後兩字。謂之界畔字也餘則爲十四音。今約生字除紇里等四字也。

體文﹝亦曰字母﹞

右字體三十五字。後章用三十四字爲體。惟濫字全不能生。餘隨所生。具如常章論之。

第一章

右初章生字四百有八。先於字母中。每字平書一十二文。次將麼多如次點之。則字形別也。用悉曇韻呼之。則識其字名也。其麼多有別體者。任逐便用之。皆通。此初章爲後相次六章之體。先書此章字。但除重及囉羅三字。合三十二字。所生三百八十四字。卽將ya也等字。如次於下合之。後加麼多則字字別也。將悉曇十二韻相對呼之。則識其字名也。恐未曉悟。更每章頭書一二數字。以爲規準。後皆效此。

第二章

kya己也﹝二合﹞kyā紀耶﹝二合﹞kyi紀以﹝二合﹞kyī紀夷﹝二合﹞kyu矩庾﹝二合﹞kyū矩兪﹝二合﹞kye枳曳﹝二合﹞kyai枳𡰅﹝與蓋反﹞kyo句兪﹝二合﹞kyau句曜﹝庾告反﹞kyaṃ矩焰kyaḥ迦﹝上﹞夜﹝已上第二章初字所生一十二文。後皆效此。讀者連帶。轉聲調韻呼之﹞。

第三章

kra迦﹝上﹞略﹝上﹞krā迦﹝平﹞略﹝平﹞kri己里krī機釐kru苟漊krū鉤婁﹝呂鉤反﹞﹝餘同上﹞。

第四章

第五章

第六章

第七章

第八章

rka阿勒迦﹝上﹞rkā阿勒迦﹝平﹞rki伊﹝上﹞力紀rkī伊力機rku歐鹿苟﹝上﹞rkū歐鹿鉤﹝平﹞rke醫力葪rkai醫力介rko阿勒勾rkau阿勒憍﹝脚號反﹞rkaṃ阿勒劍rkaḥ阿勒迦﹝去﹞。

右第八章字同初章。但用半體囉。加諸字上。後點麼多也。又此章爲後相次六章字體。同前第二已下也。但加半體囉也。

第九章

第十章

第十一章

第十二章

第十三章

第十四章

第十五章

ṅka盎迦﹝上﹞ṅkā盎迦﹝平﹞ṅki應﹝上﹞紀ṅkī應機ṅku蓊苟﹝俱口反﹞ṅkū蓊鉤﹝俱候反﹞ṅke蘡﹝於項反﹞荊ṅkai蘡介ṅko擁句ṅkau擁憍﹝脚傲反﹞ṅkaṃ盎鑑ṅkaḥ盎迦﹝去﹞﹝已上伽字上用ṅa盎字。冠之生十二字﹞。

ṇa字﹝爲上四字所用。不可更自重。此字有自重者便屬別章則大呼。拏音非盎拏也。餘並同此也。已上舌聲之字同用安聲﹞。

右此章字兩字重成不得依字呼之。異於諸章故云異章。然盎安等將讀之際。潛帶其音亦不分明稱盎安也。

第十六章

kṛ訖里khṛ乞里gṛ佉里ghṛ佉里﹝重音﹞ṅṛ齕里cṛ齒里cchṛ質里jṛ實里jhṛ實里﹝重音﹞ñṛ日里﹝已下並同吉里反。但用於下合之。讀者取其聲勢。亦有用麼多得重成字用。非徧能生也﹞。

第十七章

ska阿索迦﹝生十二字﹞skha阿索佉﹝已下各生十二字﹞dga阿拕伽dgha阿拕伽﹝重﹞ṅktra盎迦怛囉。

vca阿嚩遮vcha阿伐車vja阿伐社vjha阿伐闍﹝重﹞jña阿社若。

ṣṭa阿瑟吒ṣṭha阿瑟侘dḍa阿拕荼dḍha阿拕荼﹝重﹞ṣṇa阿瑟拏。

sta阿薩多stha阿薩他vda阿伐拕vdha阿伐拕﹝重﹞rtsna阿勒多薩那。

spa阿薩波spha阿薩頗dba阿拕婆dbha阿拕婆﹝重﹞rkṣma阿勒叉麼。

rkṣvya阿勒叉微耶rkṣvrya阿勒叉微釐耶lta阿刺多tkva阿多迦嚩ṭśa阿吒奢ṭṣa阿吒沙阿沙訶vkṣa阿婆叉﹝已上一章重文讀之。皆帶阿聲連促呼之。此章亦除濫字。又合娑訶字惟三十三字。皆通十二字加麼多也。其於字母不次者。分入後章﹞。

第十八章孤合之文

pta阿跛多ṭka阿吒迦dsva阿娜薩嚩ṭṣchra阿吒瑟車囉。

右此章字類流派無盡。或通三五麼多讀之並同上章。當體重兩tta多社ṭṭa吒ṇṇa拏nna那等字﹝並依本字大呼多。則不得云多多也﹞聯聲字mṅka﹝上麼下盎迦。後字之聲入於前。似云莽迦也。用此章字皆然﹞兩重麼多字bhrūṃ部林﹝去﹞chrūṃ齒林﹝去﹞hūṃ吽﹝已上字有第六及第十一麼多讀之皆帶兩聲也。此是第六麼多分布於傍也﹞半體文多達又作﹝皆同也﹞秖耶﹝當是耶字。之省也﹞印文字śṛī﹝是室梨字西域爲印也﹞。此類甚多略出其狀也。前敍云囉於生字不應徧諸章。謂第二第四五六七章用之。其字則屬第八章也。若第三及第八章用之成當體重。非此章字也。若第九已下四章用之。則更重重全非字也。其囉字當體重。及重章中當體重。書者至此但存一重字。不須生十二也。𨿽或有用處亦通三五麼多。非徧能生故不入此生字之內。緣存一當體重字故。云容之勿生也。後第十八云或當體兩字重之。但依字大呼。謂多闍吒拏等。各有重成也。等者等餘字母。並有重成之用也。但大呼之。不得言多多囉囉等也。

悉曇字記

