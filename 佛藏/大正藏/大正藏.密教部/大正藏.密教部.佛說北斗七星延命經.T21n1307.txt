佛說北斗七星延命經

婆羅門僧將到此經唐朝受持

子生人。向此星下生。祿食黍。有厄宜供養此經及帶本星符。大吉。

丑生亥生人。同向此星下生。祿食粟。有厄宜供養此經及帶本星符。大吉。

寅生戌生人。同向此星下生。祿食粳米。有厄宜供養此經及帶本星符。大吉。

卯生酉生人。同向此星下生。祿食小豆。有厄宜供養此經及帶本星符。大吉。

辰生申生人。同向此星下生。祿食麻子。有厄宜供養此經及帶本星符。大吉。

巳生未生人。同向此星下生。祿食大豆。有厄宜供養此經及帶本星符。大吉。

午生人。向此星下生。祿食小豆。有厄宜供養此經及帶本星符。大吉。

南無貪狼星。是東方最勝世界運意通證如來佛。

南無巨門星。是東方妙寶世界光音自在如來佛。

南無祿存星。是東方圓滿世界金色成就如來佛。

南無文曲星。是東方無憂世界最勝吉祥如來佛。

南無廉貞星。是東方淨住世界廣達智辨如來佛。

南無武曲星。是東方法意世界法海遊戲如來佛。

南無破軍星。是東方琉璃世界藥師琉璃光如來佛。

爾時佛告文殊師利菩薩。所說此經。有大威神有大威力。能救一切眾生重罪能滅一切業障。若有比丘僧比丘。宰官居士善男子善女人。若貴若賤大小生命。皆屬北斗七星所管。若聞此經受持供養轉讀。勸於朋友親族骨肉受持者現世獲福後世得生天上。若善男子善女人。或先亡過者墮於地獄。或受種種苦楚。若聞此經信敬供養。卽得先亡離於地獄。生於極樂世界若有善男子善女人。或被鬼魅所侵邪魔所嬈。惡夢怪異魂魄驚恐。若聞此經受持供養。卽得魂魄安寧。永無恐怖若善男子善女人。或有仕官身役善發征行。若遇此經信敬供養。卽得仕官髙遷甚大吉若善男子善女人。或是疾病纏身。欲求輕差。當於淨室燒香供養此經。疾病痊瘥若善男子善女人。欲得進達及以出行經紀。求財稱遂興生貨賣。若遇此經信敬供養。卽得求財稱遂出入大吉。若有善男子善女人。或養蠶虛耗六畜不安。卽於淨室燒香供養此經。卽得田蠶遂意六畜孳榮。永無損失亦無災障若有女人懷胎難月。若遇此經信敬供養。卽一得母子分解厄難消除。所生兒女。皆得端正長命果報若善男子善女人。須知北斗七星管人生命。一生之中所有災厄。官事口舌釜鳴百怪。若遇此經信敬供養。一無妨害爾時文殊師利言善男子善女人恭敬信受作禮而散。

佛說北斗七星延命經

﹝薄艸決十七本命下。引用此經。今年幸得栂尾山法鼓臺傳習之本於洛北福勝密寺。施國訓鑄版。于時享和二歲次壬戌紀號仲夏月沙門快道記豐山小池坊輪下總持院一挍加筆訖慈順﹞。

