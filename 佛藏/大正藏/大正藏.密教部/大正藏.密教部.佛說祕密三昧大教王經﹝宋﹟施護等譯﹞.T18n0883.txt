佛說祕密三昧大教王經卷第一

西天譯經三藏朝奉大夫試光祿卿傳法大師賜紫臣施護等奉詔譯

西天譯經三藏朝奉大夫試光祿卿傳法大師賜紫臣施護等奉詔譯

如是我聞。一時世尊。在三十三天雜飾柔軟地帝釋宮殿大樓閣中。與大菩薩一百六十萬俱胝那庾多眾。其名曰金剛手菩薩摩訶薩金剛鉤菩薩摩訶薩。金剛弓菩薩摩訶薩金剛善哉菩薩摩訶薩。金剛藏菩薩摩訶薩金剛光菩薩摩訶薩。金剛幢菩薩摩訶薩金剛喜菩薩摩訶薩。金剛眼菩薩摩訶薩金剛慧菩薩摩訶薩。金剛轉法輪菩薩摩訶薩金剛語菩薩摩訶薩。金剛業菩薩摩訶薩金剛精進菩薩摩訶薩。金剛降魔菩薩摩訶薩金剛拳菩薩摩訶薩等。復有金剛嬉戲金剛鬘。金剛歌金剛舞等。四千金剛明妃眾。復有金剛鉤金剛索。金剛鎖金剛鈴等。四千金剛執侍等眾。復有金剛香金剛華。金剛燈金剛塗香等。四千金剛女執侍等眾。復有大梵天王大自在天那羅延天等眾。并帝釋天主及其眷屬。又復彼天有無數俱胝天女。起歡喜心奏妙音樂。咸作最上廣大供養。

爾時彼天大曼拏羅會廣千由旬。世尊釋迦牟尼如來處于其中。有無量百千大眾。恭敬圍繞聽受說法。

爾時大祕密主金剛手菩薩摩訶薩大執金剛者。於其會中普徧觀察諸眾會已。左手結金剛髙舉印。右手戲擲最初妙樂大金剛杵。安自心間作勇進勢。說此一切如來大乘現證三昧邪祕密心明曰。

說此心明時。一切世界普徧震動。一切如來卽以諸佛大菩提智。重復現證正等菩提。一切菩薩不壞利益諸眾生事。畢竟成就。彼帝釋天主并諸眷屬。皆悉安住金剛薩埵成就三摩地中。

爾時世尊大毘盧遮那如來。亦復現證正等菩提已。時諸如來咸共勸請金剛手菩薩摩訶薩言。願爲一切眾生作大利樂。令得成就諸祕密法。當說諸法淸淨勝義。自部最上祕密法義。

爾時金剛手菩薩摩訶薩。聞諸如來勸請言已。先作金剛彈指。次說一切如來請召心明曰。

唵﹝引﹞摩賀蘇珂嚩日囉﹝二合﹞薩埵﹝一句﹞薩哩嚩﹝二合﹞怛他﹝引﹞誐多﹝引﹞那﹝引﹞訖哩﹝二合﹞舍﹝二﹞鉢囉﹝二合﹞吠﹝引﹞設三摩曳﹝引﹞哩嚩﹝二合﹞持嚩﹝二合引﹞﹝三﹞嚩尸酤嚕尸竭囉﹝二合﹞﹝四﹞密昧哩摩﹝二合﹞賀﹝引﹞滿怛囉﹝二合﹞鉢乃﹝五﹞﹝口﹡弱﹞吽﹝引﹞鑁﹝引﹞呼﹝引﹞﹝六﹞

說此大明時。所有十方一切世界一切如來。皆悉雲集徧滿虛空。猶如胡麻中無間隙。

是時東方阿閦如來住世尊前。金剛手等四菩薩圍繞。南方寶生如來住世尊右。金剛藏等四菩薩圍繞。西方觀自在王如來住世尊後。金剛眼等四菩薩圍繞。北方不空成就如來住世尊左。金剛羯磨等四菩薩圍繞。是諸如來各各以其自印安住。

爾時金剛手菩薩摩訶薩。普攝如來大會一切大眾乃至一切世界。悉令安住世尊大毘盧遮那如來大曼拏囉中已。說此祕密金剛歌詠大明。作祕密供養事。彼彼大明曰。

我今依法而宣說金剛界大曼拏羅彼金剛界平等相此說名爲金剛界曼拏羅位淸淨已本尊大印而攝受如是普徧觀察已無數持誦作成就其曼拏羅四方相四門四剎善安布依法築立彼壇場縱廣三十三肘量四門四隅禰踰賀中間繒帛以莊嚴又復安置半月相以金剛寶爲嚴飾依法當畫四樓閣以彼中間善安置依金剛法開壇門金剛門等開其四

壇中應畫八輻輪以金剛線作抨量先北方起後依次四線抨量人輪位於其輪中依本法布列五方佛尊像五佛左右輪輻隅畫彼戲鬘歌舞相於曼拏羅四隅位應畫香華燈塗尊鉤索鎖鈴四明王東南西北門如次如是諸佛賢聖等依法安布及粉畫金剛曼拏羅成已然當鉤召諸賢聖

唵﹝引﹞摩賀﹝引﹞蘇珂嚩日囉﹝二合﹞薩埵﹝一句﹞阿﹝引﹞野﹝引﹞係﹝引﹞尸﹝引﹞竭囕﹝二合﹞﹝二﹞薩哩嚩﹝二合﹞怛他﹝引﹞誐多摩賀﹝引﹞野﹝引﹞那﹝引﹞毘三摩野﹝三﹞嚩日囉﹝二合﹞薩埵三摩野摩努薩摩﹝二合﹞囉﹝四﹞悉﹝亭﹡夜﹞﹝切身下同﹞悉﹝亭﹡夜﹞﹝五﹞三摩野薩怛嚩﹝二合﹞﹝六﹞捺哩﹝二合﹞厨彌﹝引﹞婆嚩﹝七﹞蘇都﹝引﹞輸﹝引﹞彌﹝引﹞婆嚩﹝八﹞阿努囉訖覩﹝二合引﹞彌﹝引﹞婆嚩﹝九﹞蘇布﹝引﹞輸﹝引﹞彌﹝引﹞婆嚩﹝十﹞阿提底瑟吒﹝二合﹞薩哩嚩﹝二合﹞怛他﹝引﹞誐多悉提孕﹝二合﹞彌﹝引﹞鉢囉﹝二合﹞野蹉﹝十一﹞訶訶訶訶﹝十二﹞婆誐鑁那那﹝引﹞禰禰馱那薩埵﹝十三﹞薩哩嚩﹝二合﹞怛他﹝引﹞誐檐﹝引﹞﹝十四﹞薩嚩日囉﹝二合﹞馱囉﹝引﹞那﹝引﹞訖哩﹝二合﹞舍﹝十五﹞鉢囉﹝二合﹞吠﹝引﹞舍三摩曳﹝引﹞哩嚩﹝二合﹞特嚩﹝二合引﹞﹝十六﹞嚩尸﹝引﹞訖哩﹝二合﹞父多﹝十七﹞摩賀﹝引﹞蘇珂嚩日囉﹝二合﹞薩埵娑﹝引﹞馱野﹝十八﹞﹝口﹡弱﹞吽﹝引﹞鑁﹝引﹞呼﹝引﹞阿﹝引十九﹞

當說如是大明時一切最上諸佛等并諸在會天子眾悉入金剛薩埵法次現祥瑞歡喜等或天光明或妙香若自得見他亦然見瑞相者得最勝獲自最上三昧邪金剛手等所攝受先於一門求成就鉤索鎖鈴如次轉諸供養及密供養以妙華等依法獻賢瓶滿盛眾香水插金剛枝作持誦

唵﹝引﹞摩賀﹝引﹞蘇珂嚩日囉﹝二合﹞阿目伽三摩野鉢囉﹝二合﹞吠﹝引﹞舍﹝一句﹞悉﹝亭﹡夜﹞嚩日囉﹝二合﹞薩埵﹝二﹞﹝口﹡弱﹞吽﹝引﹞鑁﹝引﹞呼﹝引﹞﹝三﹞

當說如是大明時最上金剛薩埵等所有印及三昧邪供養等法悉得入彼甘露水若飲用或復依法而灑淨色力命安復堅彊能作一切成就事然後隨力令弟子淨帛覆面著赤衣依法引入曼拏羅先拋華後密供養入已先受金剛印次與三昧誓誡言若破金剛手三昧此金剛杵碎其頂

唵﹝引﹞嚩日囉﹝二合﹞賀那塞怖﹝二合引﹞吒野謨﹝引﹞哩馱那﹝二合引﹞曩發吒﹝半音一句﹞

然後仰觀其壇上捧持妙華隨意擲華所墮處卽本尊後求最上成就法次應除其覆面帛全身委地伸敬禮禮曼拏羅本尊已獻嬉戲等密供養普見曼拏羅相已覺了一切眾生聚觀已然依灌頂儀以金剛水灌其頂顯示五智金剛杵大金剛杵等如儀如是與自標幟已然當立以金剛名金剛手等諸大士悉從金剛心所生與授金剛密印已及說不空三昧法金剛薩埵不應離一切如來從是生依法當於淸旦時一稱金剛本尊號然後授與金剛戒金剛手爲汝勝尊此金剛杵大金剛隨其所欲常成就然後復獻密供養普供養勝曼拏羅隨所愛樂妙華等諸供養物而供獻

復次於諸成就法中。先說身成就法。行人若欲造金剛手菩薩摩訶薩像者。或鑄或雕或塑或畫。應隨所樂依法作已。於彼像前嚴設供養。行人著赤色衣結金剛髙舉卽。於一年中專注持誦不勒限數。乃至諸所樂欲飲食快樂。隨意受用悉無所礙。後滿一年已其功成就。卽於現生。得成金剛手菩薩摩訶薩。

復次宣說語成就法。行人依法隨處隨時。以金剛語持誦百千數限。數滿已得一切如來施諸成就事。第二生中卽得成佛。後復決定成金剛手尊。

復次宣說心成就法。行人依法隨處隨時。意中密作相應持誦。滿四月已卽得隨意最上成就。現生一切所作皆成。

復次宣說金剛手菩薩摩訶薩成就法。行人依法於本尊像前。左手作金剛拳。右手執金剛杵。依法持誦百千數已。卽得金剛杵成就。執是杵已隨欲往來。及諸所樂自在無礙。亦得金剛手菩薩摩訶薩。及諸如來或隱或顯。現成就事隨其所欲。令彼行人變化受用。及餘所作悉使圓滿。亦於現生得成金剛手菩薩摩訶薩。

復次通說三業成就法。行人應當依本法儀。隨處隨時安置尊像。於其像前當結大印。諦想本尊持誦一年。期限滿已得成金剛手菩薩摩訶薩復次廣說諸成就法。行人應當依金剛手菩薩摩訶薩法相應持誦。復得一切勝解法。一切事成就。得見金剛手菩薩摩訶薩身。又聞其言。日日當與一切成就。當知此金剛薩埵祕密法門。設有未能成就如上法者。若但入此曼拏羅時。亦能善作一切擁護。息災安樂增長壽命。色相少盛有力精進。勇悍吉祥增益善法。所有一切諸瘧毒等。病苦憂惱惡夢惡相。拏枳儞等之所執持。法障業障煩惱障等一切障礙。夭死諸怖一切惡法。及餘苦等皆能息滅。又復能作阿吠舍等事。或令動搖或作歌舞。或說未來事或現身相。或出其聲或作調伏破壞。或作隱覆禁制或印法攝持。或令癡亂或縛或解或一切所欲皆能召集。乃至一切世間普徧鉤召。悉令阿吠舍而作敬愛。如上等事皆得自在。能作一切事業。得一切金剛三業成就。出現一切幻化等法。及能轉易時分破壞。舍宇所有緊迦囉藥叉必舍左等。彼諸眷屬悉作成就復禁止一切風雨電電。復能請降依時甘雨。亦能拔除損折樹林華菓。亦能非時生諸華菓。以要言之一切隱顯升沈。及饒益等事皆得如意。乃至一切最上成就之法亦悉圓滿。是故當知此金剛薩埵祕密心明及曼拏羅。能如上百種事業。

爾時世尊大毘盧遮那如來等一切如來。歡喜大笑。同共宣說一切如來現證覺智金剛大明曰。

唵﹝引﹞薩哩嚩﹝二合﹞怛他﹝引﹞誐多摩﹝引﹞帝﹝引﹞摩賀﹝引﹞蘇珂嚩日囉﹝二合﹞馱﹝引﹞哩尼﹝二﹞薩哩嚩﹝二合﹞三摩多﹝引﹞鉢囉﹝二合﹞昌﹝引﹞達儞﹝三﹞薩哩嚩﹝二合﹞耨珂剎煬葛哩﹝四﹞薩哩嚩﹝二合﹞蘇珂鉢囉﹝二合﹞那﹝引﹞曳計﹝引﹞﹝五﹞薩哩縛﹝二合引﹞哩他﹝二合﹞娑﹝引﹞達儞莎﹝引﹞賀﹝引﹞﹝六﹞

說是大明已。時諸如來告金剛手菩薩摩訶薩言。金剛手汝當受持我此大明。爲諸眾生作大利益。我今宣說曼拏羅法。行人應當依本法儀。粉畫外曼拏羅作四方相。於其中間作八輻輪。而於輪臍安毘盧遮那如來。於輪輻八位畫八如來。依法安布曼拏羅已。時金剛阿闍梨結一切如來拳印。被所應著衣入曼拏羅。全身委地頂禮賢聖。先誦請召大明曰。

唵﹝引﹞薩哩嚩﹝二合﹞怛他﹝引﹞誐多嚩日囕﹝二合﹞酤尸﹝一句﹞摩賀﹝引﹞冒﹝亭﹡夜﹞﹝引﹞迦哩沙﹝二合﹞尼﹝二﹞薩哩嚩﹝二合﹞達哩摩﹝二合﹞鉢囉﹝二合﹞吠﹝引﹞舍儞﹝三﹞薩哩嚩﹝二合﹞三摩﹝引﹞提滿馱儞﹝四﹞薩哩嚩﹝二合﹞布﹝引﹞惹﹝引﹞尾提尾娑多﹝二合﹞囉迦﹝引﹞哩計﹝引﹞嚩馱莎﹝引﹞賀﹝引﹞﹝六﹞

誦是大明已。一切如來及諸賢聖皆悉雲集現歡喜等諸祥瑞相。然後阿闍梨令弟子。如前著衣淨帛覆面。作金剛合掌持以妙華。引入曼拏羅。入已當授此三昧頌曰。

當知佛法僧三寶最上最勝所歸依乃至盡壽常供養不應供養餘天等

授是大明已。乃爲除去面帛。卽令弟子全身委地頂禮賢聖。次當授與大金剛杵。後以如來五瓶灌頂。及授本部大明并教示印法。然後隨力供養出曼拏羅。

復次宣說彼成就法。行人應當依本法儀。於如來像前加趺而坐。結一切如來拳印。不勒限數持誦一年。日惟一食餘不應作。如本法說勿生退倦。後一年滿已卽得成佛。爲一切三界主。自在常住壽命無量。而善調伏諸眾生界。如上所說成就之法。行人設有未成就者。但當於此大明諦心持誦。亦能成辦一切事業。所謂先得五分功徳。乃至轉法輪度眾生等諸方事。後當不久亦得成佛。

爾時金剛手菩薩摩訶薩。又復白諸如來言。願當受持我此大明儀軌大三昧邪金剛破惡祕密心明。所有一切惡者。及餘天等一切眾生。於諸如來教中生恚惡佷戾心者。皆能調伏悉使墮落。從菩提道場最初降伏。已後不復令諸惡得起。

時金剛手菩薩摩訶薩。爲欲圓滿諸勝願故。左手結金剛髙舉印。右手戲擲金剛杵。熙怡微笑結加趺坐。說此祕密心明曰。

唵﹝引﹞儞遜婆呼﹝引﹞婆誠鑁﹝一句﹞嚩日囉﹝二合﹞吽﹝引﹞發吒﹝半音二﹞

說此心明時。一切世界皆悉震動。一切如來又復以諸佛大菩提智現證正等菩提。所有一切山巖崩倒破壞。一切惡者皆悉調伏。普徧鉤召悉入曼拏羅中。安住三昧而作敬愛。所有一切母鬼眾。部多眾惡曜眾。夜叉羅剎頻那夜迦等眾。乃至地獄趣類皆悉破壞摧毀叫呼迷亂。

爾時金剛手菩薩摩訶薩。隨應降伏悉降伏已。以金剛眼普徧觀視。出現金剛降三世大忿怒尊。及諸忿怒眷屬。極猛惡相利牙咬唇。又復顰眉有大焰光周徧熾盛。執金剛鉤及朅樁誐劍索叉杖鈴及幡等。復以種種莊嚴之具而爲嚴飾。如是出現已。於金剛手菩薩摩訶薩周匝而注。

爾時金剛手菩薩摩訶薩。說此降三世大曼拏羅儀軌。先當與彼大曼拏羅法用相應。次當畫此外曼拏羅。作圓滿相內金剛曼拏羅作四方相。中安金剛手大執金剛尊。面現喜怒相利牙外出。左手結金剛髙舉印或執靑蓮華。右手戲擲金剛杵。前安金剛降三世大忿怒尊。右安金剛鉤召忿怒尊。後安金剛劍尊。左安金剛索尊。於其四隅畫金剛忿怒主尊。金剛迦羅尊金剛杖尊金剛摩嚕多尊。如是畫已。然後金剛阿闍梨著靑色衣。結降三世印作忿怒相。入曼拏羅頂禮賢聖已。說此頌曰。

爲諸眾生利益故爲欲成就諸教故廣爲調伏惡眾故金剛薩埵加被我

然後結金剛鉤印。其印以二手頭指。頭節微屈如鉤成印。誦此請召大明曰。

唵囉儞遜婆嚩日囉﹝二合引﹞葛哩沙﹝二合﹞野﹝一句﹞鉢囉﹝二合﹞吠﹝引﹞舍野﹝二﹞滿馱野﹝三﹞嚩尸﹝引﹞﹝酪﹣ㄆ﹢土﹞嚕﹝四﹞摩賀﹝引﹞嚩日囉﹝二合﹞馱囉摩﹝引﹞那野吽﹝引﹞﹝五﹞薩哩嚩﹝二合﹞嚩日囉﹝二合﹞酤羅﹝引﹞那﹝引﹞葛哩沙﹝二合﹞野吽﹝引﹞﹝六﹞薩哩嚩﹝二合﹞母捺囉﹝二合引﹞誐拏﹝引﹞鉢囉﹝二合﹞吠﹝引﹞舍野吽﹝引﹞﹝七﹞薩哩嚩﹝二合﹞三摩煬﹝引﹞未特嚩﹝二合引﹞那野吽﹝引﹞﹝八﹞薩哩嚩﹝二合﹞葛哩摩﹝二合﹞悉提孕﹝二合﹞阿謨﹝引﹞伽﹝引﹞鉢囉﹝二合﹞底賀當娑﹝引﹞馱野吽﹝引﹞吽﹝引﹞﹝九﹞﹝口﹡弱﹞﹝口﹡弱﹞﹝口﹡弱﹞﹝口﹡弱﹞﹝十﹞

如是大明若誦二十一徧。所有一切執金剛明妃。悉入金剛薩埵一切如來金剛部中。時金剛阿闍梨作忿怒相。普令一切悉得阿吠舍。所有一切障及一切罪悉得銷滅。阿闍梨然後復作忿怒相。結金剛打擲印獻諸供養已。後令弟子亦著靑衣。靑帛覆面亦作忿怒相。先結金剛打擲印次當執華。引入曼拏羅已授此三昧頌曰。

普爲眾生作利益調伏一切極惡者日日當於淸旦時一徧輪擲金剛杵

授是大明已。然後弟子拋華。華所墮處卽是本尊。後與除去面帛。弟子應當頂禮賢聖已擲金剛杵。次當授與金剛灌頂及與心明教示印法。如其所樂作供養。已出曼拏羅。

復次宣說成就之法。行人應當依本法儀造於幀像。中畫金剛降三世忿怒明王。右邊當畫四忿怒王。左邊亦畫四忿怒王。如是畫已依法安置。行人於彼像前。擲金剛杵結加趺坐。作忿怒相及作忿怒視。持誦百千徧限數滿已。能令己身得如大金剛忿怒王。所有色相壽命。威力精進皆悉同等。亦復具足神通事業大成就法。利益眾生無有窮盡。如上所說設未成就者。但能入此曼拏羅中。持誦如上大明一徧。能作百種事業。所謂情與非情一切惡中悉能禁制。破壞驚怖摧毀隱覆癡迷。禁縛離散斷截失亂。又復能令諸惡有情。或發語言或禁語言。或逼逐發遣。或爲僕使。或障其觀視。或瘧疾所持。或陷沒於地。或墮那洛迦中。或轉傍生趣中。乃至世間布嚕沙悉帝哩亦能禁止。諸和合事令不和合。後復發起違損等事。復以餘緣令現戲笑等相。亦能使病亦能止病。乃至一切惡者悉令殞滅。復能鉤召一切。悉令阿吠舍而作敬愛。所應降伏者。或令動搖旋舞歌詠戲笑。及令廣說未來等事。如是一切惡者悉使敬愛降伏。一切事業悉令成辦。一切天龍夜叉羅剎頻那夜迦部多母鬼等悉令銷滅。所有一切地水火風空界。皆以三昧教勅所攝。悉能成辦世門一切所造等事。能令大梵天王那羅延天。大自在天毘沙門天王等。悉得離諸貪染設使一切如來有貪染心亦得淸淨。一切菩薩亦復如是。乃至我大忿怒王而亦降伏。

佛說祕密三昧大教王卷第一

佛說祕密三昧大教王經卷第二

西天譯經三藏朝奉大夫試光祿卿傳法大師賜紫臣施護等奉詔譯

西天譯經三藏朝奉大夫試光祿卿傳法大師賜紫臣施護等奉詔譯

爾時妙吉祥菩薩摩訶薩。白金剛手菩薩摩訶薩言。我今於汝大儀軌中。而亦宣說入字門輪祕密法儀名字章句陀羅尼等。若諸行人修此法者。則能斷除諸煩惱苦。得妙樂成就。彼字門輪大明章句者所謂。

阿迦﹝引﹞嚕目亢薩哩嚩﹝二合﹞達哩摩﹝二合引﹞赧﹝引﹞阿﹝引﹞﹝寧﹡也﹞努怛半﹝二合﹞那埵﹝引﹞咄﹝半音一句﹞。

說是字門輪大明時。一切眾生悉得斷除諸煩惱苦。妙吉祥菩薩復作是言。金剛手若人於此字門平等章句。日日誦念者。是人悉得斷除諸障及煩惱苦。不爲一切惡魔因緣而來金侵嬈。若誦此字輪法門。卽同誦持般若波羅蜜多等。普集阿僧祇大乘祕印一切法門。速得成就阿耨多羅三藐三菩提果。隨心所欲一切最上。成就法門皆得成就。

復次說此曼拏羅儀軌。依法先畫外曼拏羅。中心復作彼文字輪。文字輪者謂阿字等。徧入諸字於其輪中。安妙吉祥菩薩。執金剛劍作期克一切如來相。於四方四隅畫八解脫菩薩。各執般若波羅蜜多經。各入三摩地相。如是粉畫已。然後金剛阿闍梨偏袒右肩。結金剛劍印入曼拏羅。膝輪著地頂禮賢聖。以二手作金剛縛。二中指如鉤成請召印。誦此請召諸賢聖大明曰。

唵﹝引﹞薩哩嚩﹝二合﹞怛他﹝引﹞誐多儞澁鉢囉﹝三合﹞半左﹝引﹞野﹝引﹞呬﹝一句﹞薩哩嚩﹝二合﹞耨珂訶囉﹝引﹞野﹝引﹞呬﹝二﹞薩哩嚩﹝二合﹞訖梨﹝二合引﹞舍砌﹝引﹞那﹝引﹞野﹝引﹞呬﹝三﹞薩哩嚩﹝二合﹞惡剎囉鉢囉﹝二合﹞毘﹝引﹞那﹝引﹞野﹝引﹞呬﹝四﹞薩哩嚩﹝二合﹞鉢囉﹝二合﹞倪也﹝二合引﹞播﹝引﹞囉彌多﹝引﹞那野﹝引﹞野﹝引﹞呬﹝五﹞壹昧﹝引﹞哩母﹝二合﹞捺囉﹝二合引﹞滿怛囉﹝二合﹞鉢乃﹝引﹞﹝六﹞悉﹝亭﹡夜﹞悉﹝亭﹡夜﹞﹝七﹞阿囉跛左那﹝八﹞

誦是大明已。本尊來降爲作成就。於虛空中現阿字等文字行列。然後令弟子作滿心合掌。以淨帛覆面入曼拏羅入已。授此三昧頌曰。

所有金剛字輪句日日應當一稱誦隨其力能常如是所作一切皆成就

唵﹝引﹞薩哩嚩﹝二合﹞嚩﹝引﹞俱﹝半音﹞鉢囉﹝二合﹞半左達哩摩﹝二合﹞多﹝引一句﹞嚩日囉﹝二合﹞訶那薩哩嚩﹝二合引﹞擎﹝引二﹞

授是大明已除去面帛。弟子入曼拏羅。頂禮賢聖已。阿闍梨次當爲讀空中所現行列文字。令弟子得聞。然後依法與授灌頂。復當授劍及般若波羅蜜多經。隨弟子所樂若取經執持卽得任持諸法。若取劍執持亦得任持諸法。然後授與印法及作供養。復令誦此大明曰。

阿迦﹝引﹞嚕﹝引﹞目亢薩哩嚩﹝二合﹞達哩摩﹝二合引﹞赧﹝引﹞薩哩嚩﹝二合﹞布﹝引﹞惹﹝引﹞三滿那嚩﹝二合﹞夜﹝引﹞咄﹝半音一句﹞

復次宣說成就之法。行人心想虛空密作持誦。期滿一年過一年已。得與妙吉祥菩薩等無有異。

如上所說設有未成就者。但當持誦本部心明一徧。而亦能於諸布施持戒忍辱精進禪定智慧。方便及三摩地。一切法性一切妙樂適悅等事。及法供養諸成就等。決定現生皆悉獲得。

爾時諸欲自在菩薩摩訶薩。白金剛手菩薩摩訶薩言。金剛手我今於汝大儀軌中亦說大明。若有行人持誦此大明一徧者。是人不爲一切魔眾而來侵嬈亦無諸苦。卽說大明曰。

怛﹝寧﹡夜﹞他﹝引一句﹞唵﹝引﹞嚩日囉﹝二合﹞嚩﹝引﹞拏馱﹝引﹞哩尼﹝二﹞薩哩嚩﹝二合引﹞努囉﹝引﹞誐尼﹝三﹞薩哩嚩﹝二合﹞迦﹝引﹞﹝牟﹡含﹞﹝引﹞彌﹝引﹞娑﹝引﹞馱野尾禰曳﹝二合引﹞呼﹝引﹞莎﹝引﹞賀﹝引﹞﹝四﹞

如是大明若能日日常持誦者。是人得離欲貪等苦。而亦不復造諸罪業。諸餘障累悉能銷滅。

復次說此曼拏羅儀軌。當依本法畫外曼拏羅已。依法抨量。內作四方曼拏羅開其四門。中間當安金剛弓菩薩摩訶薩。手執金剛箭作射一切如來相。四方四隅畫八賢聖。一名妙樂二名吉祥。三名最勝四名髙舉。五名適悅六名破魔。七名善愛八名作供養。是諸賢聖各結本印。如是安布曼拏羅已。然後金剛阿闍梨以妙香塗身。隨力莊嚴現髙舉相。左手結金剛髙舉印右手執箭。入曼拏羅入已。應當右繞三匝。然作金剛嬉戲相頂禮賢聖。以二手結金剛拳。二頭指微屈如鉤。成金剛請召印誦此請召大明曰。

唵﹝引﹞薩哩嚩﹝二合﹞努囉﹝引﹞誐﹝引﹞葛哩沙﹝二合﹞野﹝引﹞彌埵﹝引﹞摩﹝引﹞野﹝引﹞係﹝一句﹞尸竭囕﹝二合﹞摩賀﹝引﹞嚩日囉﹝二合﹞馱囉薩帝﹝引﹞那﹝二﹞嚩日囉﹝二合﹞薩埵三摩曳﹝引﹞那﹝三﹞鉢囉﹝二合﹞吠﹝引﹞舍鉢囉﹝二合﹞吠﹝引﹞舍吽﹝引﹞曼拏羅呼﹝引﹞﹝四﹞娑嚩﹝引﹞提鉢底﹝引﹞﹝五﹞薩哩嚩﹝二合﹞末努囉﹝引﹞倪﹝引﹞拏娑﹝引﹞馱野﹝六﹞阿呼﹝引﹞蘇珂蘇珂部﹝引﹞哩部﹝二合﹞嚩莎﹝入﹞﹝七﹞薩哩嚩﹝二合﹞蘇珂騷﹝引﹞摩那薩曳﹝二合引﹞哩末野﹝二合﹞鉢野﹝口﹡弱﹞﹝八﹞

誦是大明已本尊來降。現赤色焰光普徧熾盛。能施一切所欲成就。然後令弟子如阿闍梨相。依法莊嚴入曼拏羅。入已授此三昧頌曰。

今此金剛大悲箭破汝所有厭離心又此金剛智慧弓令汝得離貪愛慢

唵﹝引﹞嚩日囉﹝二合﹞嚩﹝引﹞努﹝引﹞訥伽﹝二合引﹞吒野莎﹝引﹞賀﹝引一句﹞

授是大明已。然後令弟子除去面帛。右繞三匝頂禮賢聖。悉如阿闍梨所作已。授與如前本部印法及本尊灌頂。次當授與大金剛箭。復爲立名金剛大愛。然後弟子作金剛舞及金剛歌而爲供養。或復盡夜或復半夜。不應睡眠作歌舞等。及諸飲食隨意受用。如是一月或復一年不應睡眠。依法作諸成就事業。其後一切富樂一切所欲一切供養悉獲得已。然後隨應出曼拏羅。

復次宣說成就之法。行人當用赤木作金剛弓菩薩像。結金剛箭印如是作已。行人依法持誦一年。其後得成金剛弓菩薩。壽命無窮不老不死。

如上所說設有未成就者。若能於此本部大明持誦一徧。亦得敬愛鉤召作阿吠舍。或令旋舞歌詠戲笑自在。或復遣魔或解或縛或取財物。所有貪瞋癡等一切染法。或令增長或令止息。又或增長吉祥善法。適悅快樂及作敬愛。乃至一切色香味觸。諸適悅境皆得成就。

此名大三昧邪大教王一切敬愛金剛大儀軌。

爾時歡喜王菩薩摩訶薩。白金剛手菩薩摩訶薩言。我今於汝大儀軌中。我亦宣說善哉法門。若有行人修是法者。彼人常得一切如來所共稱讚。況復有餘不稱讚者。又若行人日日於金剛手菩薩或如來前。稱念娑度娑度滿一千徧。或不限徧數。是人得心淸淨。又得一切如來廣爲稱讚善哉善哉。常無間斷所有諸成就法皆得成就。

復次說此曼拏羅儀軌。依法當畫外曼拏羅。其內曼拏羅四方四門。中心當安金剛善哉菩薩。四方四隅安八金剛善哉賢聖。如是安布曼拏羅已。時金剛阿闍梨結金剛善哉三昧拳。入曼拏羅作善哉相頂禮賢聖。先稱娑度娑度。次以二手頭指。頭節微屈如鉤成請召印。誦此請召大明曰。

唵﹝引﹞嚩日囉﹝二合﹞覩瑟吒野﹝三合引﹞野﹝引﹞呬﹝一句﹞娑﹝引﹞度鉢囉﹝二合﹞尾舍曼拏藍﹝二﹞娑﹝引﹞度嚩尸﹝引﹞娑嚩薩哩网﹝二合﹞娑﹝引﹞馱野娑﹝引﹞度嚩日囉﹝二合﹞﹝口﹡弱﹞﹝三﹞

誦是大明已。然後本尊來降爲作成就。卽聞曼拏羅中出善哉聲。次當依法引弟子入曼拏羅。入已授此三昧頌曰。

若善不善若自他是等語言不應出常當稱讚善哉言卽得語業善成就

授是大明已。然後令弟子除去面帛頂禮賢聖。弟子當結金剛善哉印作供養事。

復次宣說成就之法。行人當於如來像前。以金剛三業。諦心稱念娑度娑度滿百千徧。是人卽得成佛。及得廣大成就事業。

如上所說設有未成就者。若能於此本部大明持誦一徧。亦得稱讚敬愛戲笑歡喜。乃至獲得一切成就等法。此名一切歡喜金剛儀軌。

爾時虛空藏菩薩摩訶薩。白金剛手菩薩摩訶薩言。我今於汝大儀軌中。我亦宣說本部大明。若有行人修此法者。當得一切灌頂及得一切富樂。卽說大明曰。

唵﹝引﹞嚩日囉﹝二合﹞囉怛那﹝二合引﹞毘施﹝引﹞迦﹝一句﹞薩哩嚩﹝二合引﹞囉他﹝二合﹞三鉢咄迦﹝二合引﹞囉迦﹝引﹞毘詵左﹝牟﹡含﹞﹝引﹞﹝二﹞嚩嚩吒吒怛囉﹝二合引﹞﹝三﹞

復次說此曼拏羅儀軌。先當依法畫外曼拏羅。內畫八輻輪。中安金剛寶掌菩薩。於八幅位安八護世天。一名日天二名月天。三名帝釋天四名多聞天。五名地天六名水天。七名火天八名風天。如是安布曼拏羅已。然後金剛阿闍梨。結金剛寶印稱念鑁字。入曼拏羅頂禮賢聖已。次以二手頭指。頭節微屈如鉤成請召印。誦此請召大明曰。

唵﹝引﹞薩哩嚩﹝二合引﹞舍﹝引﹞波哩布﹝引﹞囉迦﹝一句﹞摩賀﹝引﹞嚩日囉﹝二合﹞囉怛那﹝二合﹞蘇哩野﹝二合引﹞野﹝引﹞呬﹝二﹞婆誐鑁沒﹝亭﹡夜﹞悉﹝亭﹡夜﹞﹝三﹞嚩日囉﹝二合﹞馱囉薩帝那﹝引﹞野﹝引﹞呬﹝四﹞薩哩嚩﹝二合引﹞毘鉢囉﹝二合引﹞焬﹝引﹞波哩布囉野﹝五﹞嚩嚩吒吒怛囕﹝二合引﹞﹝六﹞

誦是大明已。若見光明相。當知本尊來降爲作成就。然後依法令其弟子作金剛寶拳。持以妙華入曼拏羅。入已授此三昧頌曰。

財法無畏諸施中惟一法施爲最上日日無虛善所作金剛藏智汝當得

授是大明已。然後令弟子除去面帛頂禮賢聖已。阿闍梨依法授與灌頂及授金剛寶。弟子乃結寶三昧拳印而爲供養。

復次宣說成就之法。行人應當仰觀虛空。持誦一年中無間斷。滿一年已所有一切成就。一切富樂一切供養。悉得自然從空中出。行人得與虛空藏菩薩等無有異。

如上所說設有未成就者。若能於此本部大明持誦一徧。亦復能作鉤召。及能作縛或作敬愛。能使一切或來或去。或攝聚財寶或作散施隨意所用。或令出現地中伏藏。及能出現諸餘金銀眞珠摩尼財寶等物。及一切灌頂成就之法。

爾時大光菩薩摩訶薩。白金剛手菩薩摩訶薩言。我今於汝大儀軌中。我亦宣說金剛光法。若有行人修此法者。是人當得無量光明普能照耀。及得一切光明。卽說大明曰。

唵﹝引﹞嚩日囉﹝二合﹞蘇哩踰﹝二合引﹞捺踰﹝二合引﹞怛野薩哩嚩﹝二合﹞摩鉢薩踰﹝三合引一句﹞

復次說此曼拏羅儀軌。先當依法畫外曼拏羅。中心應畫日輪曼拏羅。中安大光菩薩手持日月。如是安布曼拏羅已。然後金剛阿闍梨結金剛光明印。入曼拏羅作光明視。頂禮賢聖已依法結印。誦此請召大明曰。

唵﹝引﹞嚩日囉﹝二合﹞蘇哩野﹝二合﹞摩鉢薩踰﹝三合引﹞鉢寢﹝二合引﹞鉢囉﹝二合﹞塞契﹝二合﹞﹝口﹡弱﹞﹝一句﹞

誦是大明已。本尊來降現日月輪相。爲施一切成就一切富樂。然後令弟子著黃色衣。黃帛覆面手持燈炬。作金剛照耀入曼拏羅。入已授此三昧頌曰。

日日當於諸佛所或復金剛手像前應當常施於燈明彼人得離於睡眠

授是大明已。然後令弟子除去面帛頂禮賢聖。以所持燈炬作供養已。出曼拏羅。

復次宣說成就之法。行人應當仰觀於日。持誦本部大明滿百千徧。是人卽得無量威光。與金剛光菩薩等無有異。

如上所說設有未成就者。若能於此本部大明持誦一徧。亦能增長一切威光。所作無染復得自心淸淨。而能出生三摩地光明照諸癡暗。又復於虛空中現日月輪出大光明。復現圓光顯眾色相除諸暗冥。一切世間光明普照於自身分。復有熾盛光明照耀。月中出水日中出火。乃至得入一切如來大金剛光明曼拏羅。

爾時寶幢菩薩摩訶薩。白金剛手菩薩摩訶薩言。我今於汝大儀軌中。我亦授與無能勝幢法。若有行人修是法者。是人當於一切魔軍怨敵眾中得無能勝。一切珍寶財穀及富樂等。具得而無盡。卽說大明曰。

唵﹝引﹞阿波囉﹝引﹞﹝口﹡爾﹞多﹝引﹞屹囉﹝二合﹞始嚕﹝引﹞漆哩﹝二合﹞帝﹝引一句﹞薩哩縛﹝二合﹞設咄嚕﹝二合﹞鉢囉﹝二合﹞摩哩那﹝二合﹞儞﹝二﹞薩哩嚩﹝二合﹞囉怛那﹝二合﹞特縛﹝二合引﹞惹﹝引﹞誐囉﹝二合﹞計﹝引﹞踰﹝引﹞哩﹝引﹞﹝三﹞惹野惹野﹝四﹞薩哩网﹝二合﹞彌﹝引﹞娑﹝引﹞馱野吽﹝引﹞怛囉﹝二合﹞吒﹝半音五﹞

復次說此曼拏羅儀軌。依法當畫外曼拏羅。於其中間依法抨量。作四方曼拏羅。周匝徧安金剛寶幢。中心安置金剛寶幢菩薩。亦執寶幢。於四方四隅各安諸妙珍寶種種殊異衣服莊嚴等具。如是安布曼拏羅已。然後金剛阿闍梨。二手作金剛拳。如竪立寶幢相。入曼拏羅已。阿闍梨心生戰慄。低伏其首作敬禮相。後復舉首誦此請召大明曰。

唵﹝引﹞嚩日囉﹝二合﹞特嚩﹝二合﹞惹﹝引﹞誐囉﹝二合﹞計﹝引﹞踰﹝引﹞囉﹝引﹞誐蹉﹝一句﹞薩哩嚩﹝二合引﹞哩他﹝二合﹞鉢囉﹝二合﹞努﹝引﹞彌﹝引﹞娑嚩﹝二﹞尾惹野尾惹野﹝三﹞悉﹝寧﹡夜﹞﹝四﹞薩哩嚩﹝二合﹞僧誐囉﹝二合引﹞彌﹝引﹞毘踰﹝二合引﹞多﹝引﹞囉演帝哩﹝二合引﹞﹝五﹞

誦是大明已。然後本尊來降於虛空中。出現種種金寶財物衣服莊嚴等具。從是已後常得此施。然後依法令弟子入曼拏羅。入已授此三昧頌曰。

此是一切諸佛幢表諸波羅蜜髙勝若置此幢於舍中諸惡友中得最勝

唵﹝引﹞阿波囉﹝引﹞惹野嚩日囉﹝二合﹞塞普﹝二合﹞吒﹝半音一句﹞

授是大明已。然後令弟子除去面帛頂禮賢聖。阿闍梨授與寶幢。弟子卽以此幢而爲供養。

復次宣說成就之法。行人應當依法安立金剛寶幢。諦觀持誦一洛叉數。後得寶幢成就已。卽獲一切富樂受用等具。若有執此寶幢者。得與金剛寶幢菩薩等無有異。如上所說設有未成就者。若能於此本部大明持誦一徧。亦得一切事最勝。所有眞珠摩尼。衣服莊嚴飲食受用。諸財物等皆悉獲得。

爾時極喜根菩薩摩訶薩。白金剛手菩薩摩訶薩言。我今於汝大儀軌中。我亦授與大歡喜法。若有行人修是法者。於一切時常得歡喜。卽說大明曰。

唵﹝引﹞賀賀賀賀﹝一句﹞摩賀﹝引﹞悉彌﹝二合﹞帝﹝引﹞﹝二﹞摩賀﹝引﹞必哩﹝二合引﹞底迦﹝引﹞哩計﹝引﹞﹝三﹞呬呬呬呬﹝四﹞

復次說此曼拏羅儀軌。依法當畫外曼拏羅。於其中間作四方曼拏羅。其狀齊平猶如齒相。中安金剛喜菩薩。二手結歡喜印。於其四方安四菩薩。謂金剛手菩薩灌頂菩薩等。如是安布曼拏羅已。然後金剛阿闍梨結歡喜印。入曼拏羅頂禮賢聖。次結請召印誦此請召大明曰。

唵﹝引﹞摩賀﹝引﹞賀﹝引﹞娑阿﹝引﹞野﹝引﹞呬﹝口﹡弱﹞﹝一句﹞薩哩嚩﹝二合﹞目欠﹝引﹞鉢囉﹝二合﹞吠﹝引﹞舍野吽﹝引﹞﹝二﹞薩哩嚩﹝二合﹞必哩﹝二合引﹞多踰儞滿馱滿馱﹝三﹞薩哩嚩﹝二合﹞訶哩釤﹝二合引﹞娑﹝引﹞馱野呼﹝引﹞﹝四﹞賀賀賀郝﹝五﹞

誦是大明已。然後本尊來降不現事相。行人內自了知心大歡喜由是。出生喜法成就。然後弟子亦依法結印。次復持華入曼拏羅。入已授此三昧頌曰。

當於喜恚二法中無怨無親無苦樂常開喜眼喜言宣卽得一切皆平等

授是大明已。然後令弟子除去面帛。頂禮賢聖授與歡喜。金剛弟子當結金剛喜印而爲供養。

復次宣說成就之法。行人應當依本法儀。作喜悅面持誦百千數。然後得成喜根菩薩。

如上所說設有未成就者。若能持誦本部大明一徧。亦能發生一切歡喜。

佛說祕密三昧大教王經卷第二

佛說祕密三昧大教王經卷第三

西天譯經三藏朝奉大夫試光祿卿傳法大師賜紫臣施護等奉詔譯

西天譯經三藏朝奉大夫試光祿卿傳法大師賜紫臣施護等奉詔譯

爾時聖觀自在菩薩摩訶薩。白金剛手菩薩摩訶薩言。我今於汝大儀軌中。我亦授與三摩地法。何以故由能觀想此三摩地故。卽能獲得一切如來大自在法。而爲一切三界法王。所有我得觀自在名。亦從如是法中所建立故。

時觀自在菩薩摩訶薩。卽現髙舉勢。左手執蓮華右手結開敷印。說此入三摩地法門大明曰。

唵﹝引﹞野他﹝引﹞囉訖多﹝二合﹞彌曩訥﹝牟﹡含﹞﹝二合一句﹞囉﹝引﹞誐弩﹝引﹞﹝日﹡殺﹞哩那﹝二合﹞里波野﹝三合﹞帝﹝引二﹞嚩﹝引﹞薩弩﹝引﹞﹝日﹡殺﹞室左﹝二合﹞尾尾擡﹝三﹞薩怛﹝二合﹞他﹝引﹞戍度﹝引﹞婆嚩薩捺﹝引﹞﹝四﹞

今此大明三摩地法門。若能依法諦觀想者。是人速得一切成就。

復次說此曼拏羅儀軌。依法當畫外曼拏羅。中心應畫八葉蓮華。中安金剛眼菩薩。於八葉位安八持蓮華菩薩。如金剛手菩薩色相莊嚴。於外四隅當安梵王那羅延天大自在天十一面賢聖。如是安布曼拏羅已。然後金剛阿闍梨。結大蓮華印入曼拏羅。入已復結請召印誦此請召大明曰。

唵﹝引﹞嚩日囉﹝二合﹞泥﹝引﹞怛囉﹝二合引﹞嚩路枳帝說囉﹝一句﹞尾說嚕﹝引﹞播﹝引﹞野﹝引﹞係﹝二﹞嚩日囉﹝二合﹞達哩摩﹝二合﹞三摩﹝引﹞地﹝三﹞薩哩嚩﹝二合﹞惹誐提那焬酤嚕﹝四﹞摩賀﹝引﹞鉢訥摩﹝二合﹞賀娑多﹝二合引﹞嚩路﹝引﹞迦野﹝牟﹡含﹞﹝引﹞﹝五﹞莎婆嚩戍﹝亭﹡夜﹞﹝引﹞﹝六﹞尾戍﹝亭﹡夜﹞尾戍﹝亭﹡夜﹞﹝七﹞娑﹝引﹞馱野﹝八﹞薩哩鑁﹝二合﹞娑﹝引﹞馱野鉢訥﹝牟﹡含﹞﹝二合﹞呼﹝引﹞﹝九﹞

誦是大明已。然後本尊來降。隨其福徳爲現一切成就事等。然後弟子先作蓮華三昧拳。復持蓮華入曼拏羅。入已授此三昧頌曰。

一切自性皆淸淨世間若情若非情於一切處心常離染淨二種分別相

授是大明已。然後令弟子除去面帛。內心敬禮賢聖。以所持華安置壇中。後結蓮華三昧拳印而爲供養。

復次宣說成就之法。行人當造幀像。依本法儀畫觀自在菩薩。於其左右畫八如來等。如是畫已。行人於幀像前結大蓮華印。心想三摩地王。持誦一年後功行成已。卽於一切世界中而得自在。與觀自在菩薩等無有異。

如上所說設有未成就者。但能入此曼拏羅中。及持誦本部大明一徧。亦得一切成就一切富樂了知一切法能作一切事。

爾時金剛輪菩薩摩訶薩。白金剛手菩薩摩訶薩言。我今於汝大儀軌中。我亦授與入一切法門。若有能誦本部大明一徧者。是人卽能入一切曼拏羅。得一切法不空成就。卽說大明曰。

復次說此曼拏羅儀軌。應當依前曼拏羅法。復畫金剛界金剛輪金剛寶。於其輪中畫纔發心轉法輪菩薩。四大菩薩一名大勇猛二名一切印主。三名大三昧四名大成就主。四隅復安戲鬘歌舞四供養菩薩。如是安布曼拏羅已。然後金剛阿闍梨。結金剛轉輪印猶如電轉。入曼拏羅入已右旋。卽以前印於頂上轉。頂禮賢聖已。次以二手頭指如鉤。作金剛轉輪請召印。誦此請召大明曰。

唵﹝引﹞嚩日囉﹝二合﹞作訖囉﹝二合引﹞迦哩沙﹝二合﹞野﹝一句﹞薩哩嚩﹝二合﹞摩賀﹝引﹞薩怛鑁﹝三合引﹞﹝口﹡弱﹞吽﹝引﹞﹝二﹞鉢囉﹝二合﹞吠舍野薩哩嚩﹝二合﹞母捺囉﹝二合引﹞誐赧﹝引﹞吽﹝引﹞吽﹝引﹞﹝三﹞末特嚩﹝二合﹞那野薩哩嚩﹝二合﹞三摩焬﹝引﹞鑁﹝引﹞吽﹝引﹞﹝四﹞娑﹝引﹞馱野薩哩嚩﹝二合﹞悉提孕﹝二合﹞呼﹝引﹞﹝五﹞吽﹝引﹞吽﹝引﹞吽﹝引﹞吽﹝引﹞﹝六﹞

誦是大明已。然後本尊來降。彼阿闍梨卽得大金剛阿闍梨加持而住。由先得入此儀軌中後乃得成大金剛阿闍梨。然後令弟子亦結金剛轉輪印。復以二手捧持妙華入曼拏羅。入已授此三昧頌曰。

若能日日或一月或復滿足於一年以勝供養隨力能供養曼拏羅最勝

授是大明已。然後令弟子除去面帛。頂禮賢聖授與金剛輪印。卽用此印而作供養。

復次宣說成就之法。行人應當作金剛輪曼拏羅。隨其所樂分量大小。依法安布已。當入曼拏羅中。於尊像前旋繞而住。持誦本部大明一洛叉數。功行滿已。獲得一切最上曼拏羅圓滿集會。然後得成執金剛尊。或復得成纔發心轉法輪菩薩。又若行人能於此本部大明持誦一徧者。是人卽於一切大士諸祕密印。一切三昧一切成就。一切事業悉得圓滿。

爾時金剛法菩薩摩訶薩。白金剛手菩薩摩訶薩言。我今於汝大儀軌中。我亦宣說正法密句。若有行人修是法者。彼人能成一切事業。復能息除一切罪累所作成就。速得圓滿離諸魔障。乃至得成阿耨多羅三藐三菩提果。卽說大明曰。

復次說此曼拏羅儀軌。依法當畫外曼拏羅。中心應畫大蓮華輪。輪中獨安正法輪菩薩。如是安布曼拏羅已。然後金剛阿闍梨。結轉正法輪印安於頂上。入曼拏羅全身委地頂禮賢聖。以二手頭指。頭節微屈如鉤成請召印。誦此請召大明曰。

唵﹝引﹞莎婆﹝引﹞嚩戍馱多﹝引﹞誐囉﹝二合一句﹞薩達哩摩﹝二合﹞作訖囉﹝二合﹞﹝口﹡弱﹞吽﹝引﹞﹝二﹞伊沙鉢囉﹝二合﹞嚩哩多﹝二合﹞野﹝引﹞彌﹝三﹞帝﹝引﹞薩哩嚩﹝二合﹞達哩﹝牟﹡含﹞﹝二合引﹞輸﹝引﹞馱野﹝四﹞薩哩嚩﹝二合﹞播﹝引﹞播﹝引﹞嚩囉拏﹝引﹞那﹝引﹞舍野惡﹝五﹞

誦是大明已。然後本尊來降。能令阿闍梨覺了諸法自性本來淸淨。然後依法令弟子。如阿闍梨相入曼拏羅。入已授此三昧頌曰。

彼一切種常現前斯大法句爲最上如佛世尊常所說此法卽是不空聲

授是大明已。然後令弟子除去面帛。頂禮賢聖。次當授與正法密句。然後乃結正法密印而爲供養。

復次宣說成就之法。行人依法隨應粉畫正法輪曼拏羅於其中間獨安本尊正法輪菩薩。如是安布曼拏羅已。行人依法入壇持誦不限徧數。乃至功行成已。現生得與轉正法輪菩薩等無有異。

如上所說設有未成就者。若能於此本部大明持誦一徧。是人若有一切業障。惡夢惡相諸惡怖畏病苦憂惱。貪愛慳嫉忿恚輕慢。瘧疾纏繞鬼魅執持。印法禁制驚怖迷亂。鬭戰諍訟諸惡嬈惱。乃至貪瞋癡等一切惡法皆得銷滅。

爾時金剛無言菩薩摩訶薩。白金剛手菩薩摩訶薩言。我今於汝大儀軌中。我亦授與持誦法門。若有行人於此法中持誦一徧者。是人卽得一切成就。圓滿一切殊勝事業。卽說大明曰。

復次說此曼拏羅儀軌。依法當畫外曼拏羅。內畫四方曼拏羅相。中心獨安金剛語菩薩。手持數珠。如是安布曼拏羅已。然後金剛阿闍梨。結數珠印入曼拏羅。膝輪著地敬禮賢聖。以左手頭指微屈如鉤。右手作拳安於腰側成請召印。誦此請召大明曰。

唵﹝引﹞嚩日囉﹝二合﹞嚩﹝引﹞左﹝引﹞野﹝引﹞係﹝一句﹞悉﹝亭﹡夜﹞﹝二﹞嚩嚩嚩嚩﹝口﹡弱﹞﹝三﹞

誦是大明已。然後本尊來降。爲施金剛語成就法。然後依法令弟子。亦如前結印入曼拏羅。入已授此三昧頌曰。

日月淸旦常持誦大明數滿一百八誦已無取亦無捨心住最勝眞實理

授是大明已。然後令弟子除去面帛。頂禮賢聖授與數珠。亦復如前而作供養。

復次宣說成就之法。行人依法於本尊像前。結金剛語印持誦一年。功行成已卽得金剛手菩薩。爲施一切最上成就。

如上所說設有未成就者。若能於此本部大明持誦一徧。一切所作亦得如意。

爾時金剛巧業菩薩摩訶薩。白金剛手菩薩摩訶薩言。我今於汝大儀軌中。我亦授與自羯磨法。若有行人修此法者。是人所作一切事業速得成就。卽說大明曰。

唵﹝引﹞摩賀﹝引﹞囉多﹝引﹞毘尸﹝引﹞迦﹝一句﹞窣覩帝儞哩﹝二合﹞爹布﹝引﹞惹玉呬也﹝二合二﹞尾濕嚩﹝二合﹞嚩日囉﹝二合﹞娑﹝引﹞馱野﹝三﹞薩哩鑁﹝二合﹞鉢囉﹝二合﹞娑﹝引﹞捺野﹝四﹞嚩日囕﹝二合﹞儞哩﹝二合﹞爹儞哩﹝二合﹞爹尾酤哩嚩﹝二合﹞呼﹝引﹞﹝五﹞婆誐鑁嚩日囉﹝二合﹞葛哩摩﹝二合﹞阿﹝引﹞﹝六﹞

復次說此曼拏羅儀軌。依法當畫外曼拏羅。內畫金剛八曼拏羅。中安金剛巧業菩薩。於其八位安八供養賢聖。一名妙樂二名金剛灌頂。三名稱讚四名旋舞。五名嬉戲六名戲笑。七名妙味八名時分供養。如是安布曼拏羅已。然後金剛阿闍梨結嬉戲金剛印。復持妙華入曼拏羅。以身上分作金剛旋舞相而爲供養。次當依法結請召印。誦此請召大明曰。

唵﹝引﹞嚩日囉﹝二合﹞尾濕嚩﹝二合引﹞謨﹝引﹞伽﹝引﹞鉢囉﹝二合﹞帝賀多﹝引﹞戍﹝一句﹞葛哩摩﹝二合﹞野﹝引﹞係﹝口﹡弱﹞﹝二﹞鉢囉﹝二合﹞吠﹝引﹞舍吽﹝引﹞﹝三﹞滿馱嚩尸﹝引﹞酤嚕﹝四﹞摩賀﹝引﹞嚩日囉﹝二合﹞馱囉﹝引﹞禰﹝引﹞﹝五﹞尸﹝引﹞伽囕﹝二合﹞呼﹝引﹞摩迦哩摩﹝二合﹞尼彌﹝引﹞﹝六﹞勞枳迦路﹝引﹞姑多囉﹝引﹞尼阿﹝引﹞戍﹝七﹞酤嚕酤嚕﹝八﹞娑﹝引﹞馱野娑﹝引﹞馱野阿﹝引﹞﹝九﹞

誦是大明已。然後本尊來降。如前大曼拏羅中所現祥瑞。後依法令弟子。亦如前相入曼拏羅。入已授此三昧頌曰。

金剛手等諸聖尊隨其力能伸孝敬自利利他事悉成日日常獻諸供養

唵﹝引﹞賀那嚩日囉﹝二合﹞布﹝引﹞惹迦﹝引﹞哩野﹝二合引﹞禰泥﹝引﹞禰泥﹝引一句﹞唵﹝引﹞賀那嚩日囉﹝二合﹞布﹝引﹞惹﹝引﹞迦﹝引﹞﹝牟﹡含﹞﹝二﹞

授是大明已。然後令弟子除去面帛。教授供養等法。

復次宣說成就之法。行人應當依法。於本尊像前隨力獻諸供養。供養本尊及諸如來。行人復作金剛旋舞祕密供養法。隨應持誦一年。功行成已。得與金剛巧業菩薩等無有異。復得一切如來施諸巧業成就。

如上所說設有未成就者。若能於此本部大明持誦一徧。一切所作亦速成就。此名無上一切羯摩三昧儀軌。

爾時金剛護菩薩摩訶薩。白金剛手菩薩摩訶薩言。我今於汝大儀軌中。我亦爲說作擁護法。若有行人修是擁護法者。卽於一切金剛部中而得隱身。何況能有諸惡魔等敢來侵嬈。卽說大明曰。

唵﹝引﹞摩賀﹝引﹞嚩日囉﹝二合﹞迦嚩左﹝一句﹞嚩日哩﹝二合引﹞酤嚕﹝二﹞薩哩鑁﹝二合﹞嚩日囉﹝二合﹞﹝亢﹡欠﹞﹝三﹞

復次說此曼拏羅儀軌。依法當畫外曼拏羅。內畫四方曼拏羅相。周匝復畫金剛甲冑。甲有光相映密而現。中心安置金剛護菩薩。四面復安四大菩薩。一名金剛頂二名金剛毫相。三名金剛法四名金剛拳。如是安布曼拏羅已。然後金剛阿闍梨。結金剛甲冑印入曼拏羅。入已頂輪著地敬禮賢聖。次以二手頭指微屈如鉤。成金剛甲冑請召印。誦此請召大明曰。

唵﹝引﹞薩哩嚩﹝二合﹞怛哩﹝二合﹞馱﹝引﹞覩迦多哩誐﹝二合﹞多﹝一句﹞薩哩嚩﹝二合﹞薩埵﹝引﹞犖叉拏﹝引﹞毘踰﹝二合﹞﹝寧﹡也﹞多﹝二﹞摩賀﹝引﹞末羅嚩日囉﹝二合﹞迦嚩左野﹝引﹞係﹝三﹞薩哩嚩﹝二合﹞怛他誐多﹝引﹞犖叉迦尸竭囉﹝二合﹞摩﹝引﹞野﹝引﹞係﹝四﹞摩賀﹝引﹞嚩日囉﹝二合﹞馱囉三摩曳﹝引﹞那﹝五﹞犖叉犖叉﹝牟﹡含﹞﹝六﹞儞爹嚩日囉﹝二合﹞犖叉吽﹝引﹞﹝口﹡弱﹞﹝七﹞

誦是大明已。然後本尊來降。隨其福徳卽得一切身命堅固猶如金剛。後依法令弟子結金剛甲冑印。復持妙華入曼拏羅入已授此三昧頌曰。

當於怨親二分中常行平等堅固慈一切擁護此善護汝應常作擁護事

授是大明已。然後令弟子除去面帛。復授此金剛被甲護身大明曰。

今此大明能盡三界悉作擁護及得一切敬愛。所有一切曼拏羅。皆用此甲冑大明而爲供養。

復次宣說成就之法。行人依法持誦甲冑大明滿百千徧。卽於現生中身得堅固不老不死。

如上所說設有未成就者。若能於此本部大明持誦一徧。是人能作一切金剛擁護金剛三業。而爲結界及結曼拏羅界。獲得一切最勝甲冑法。

爾時降諸魔菩薩。以一切如來方便攝化金剛藥叉法。謂金剛手菩薩摩訶薩言。我今於汝大儀軌中。我亦授與勝調伏法。若有行人修是法者。善能調伏諸惡魔等。所作降伏速得成就。卽說大明曰。

唵﹝引﹞嚩日囉﹝二合﹞藥叉﹝一句﹞嚩日囉﹝二合﹞能瑟吒囉﹝三合引﹞羯囉﹝引﹞羅﹝二﹞入嚩﹝二合﹞里多毘﹝引﹞沙拏﹝引﹞底嘮捺囕﹝二合﹞﹝三﹞羯羅﹝二合引﹞波屹儞﹝二合﹞塞建﹝二合﹞馱散儞傍﹝四﹞入嚩﹝二合引﹞羅﹝引﹞摩﹝引﹞羅﹝引﹞酤羅嚩怛囉﹝二合﹞係﹝引﹞毘踰﹝二合引﹞吽﹝引﹞﹝五﹞嚩日囉﹝二合﹞郝郝郝郝﹝六﹞

復次說此曼拏羅儀軌。依法當畫外曼拏羅。於其周匝畫金剛杵。焰光熾盛。內畫日輪曼拏羅。中安金剛牙菩薩。右手輪擲熾焰金剛杵。左手竪立頭指作期克印。所有色相及莊嚴等如本法說。如是安布曼拏羅已。然後金剛阿闍梨。以虎皮爲衣頂髪竪立。二手結金剛牙印。作大惡忿怒視。如打擲相。復結大笑印入曼拏羅。入已作警悟相頂禮賢聖。復以二手頭指如鉤成請召印。誦此請召大明曰。

唵﹝引﹞薩哩嚩﹝二合﹞怛他﹝引﹞誐多摩賀﹝引﹞迦嚕努﹝引﹞播﹝引﹞野﹝一句﹞骨嚕﹝二合引﹞馱嚩日囉﹝二合﹞藥叉郝郝郝郝﹝二﹞曳﹝引﹞那薩帝﹝引﹞那﹝引﹞顚多扇﹝引﹞帝﹝引﹞毘藥﹝二合﹞﹝三﹞薩哩嚩﹝二合﹞怛他﹝引﹞誐多嚕卑﹝引﹞毘藥﹝二合﹞﹝四﹞薩哩嚩﹝二合﹞薩埵尾那野那﹝引﹞哩他﹝二合﹞怛网﹝二合五﹞阿底嘮捺囉﹝二合﹞室贊﹝二合﹞努﹝引﹞跛野﹝引﹞諾迦﹝六﹞三步﹝引﹞多悉底﹝二合﹞那薩帝那﹝引﹞野﹝引﹞呬﹝七﹞伊呬嚩日囉﹝二合﹞藥叉﹝八﹞伊呬嚩日囉﹝二合﹞贊拏﹝九﹞伊呬嚩日囉﹝二合﹞犖﹝引﹞叉娑﹝十﹞伊呬摩賀﹝引﹞嚩日囉﹝二合﹞馱囉訥瑟吒﹝二合引﹞怛迦母﹝引﹞栗帝﹝二合引﹞﹝十一﹞伊呬曳﹝二合引﹞呬怛囉﹝二合引﹞薩野﹝十二﹞賀那﹝十三﹞捺賀﹝十四﹞鉢左﹝十五﹞尾那曳﹝引﹞鉢囉﹝二合﹞底瑟姹﹝二合引﹞波野﹝十六﹞薩哩囉﹝二合﹞訥瑟啗﹝二合引﹞吽﹝引﹞﹝十七﹞係係係係毘踰﹝二合引﹞﹝十八﹞

誦是大明已。然後本尊來降爲施成就。時阿闍梨先生怖畏。後卽離怖身毛喜竪。得與執金剛尊等無有異。然後依法令弟子。結金剛藥叉印。復持妙華入曼拏羅。入已授此三昧頌曰。

應善護持諸佛教救護眾生義亦然復常警覺諸有情淸淨一切魔怨境

是大明已。然後令弟子。除去面帛置所持華。結大笑印頂禮賢聖。復結金剛利牙印而爲供養。

復次宣說成就之法。行人依法於金剛手菩薩像前。如前結印持誦大明。一洛叉數功行成已。得成金剛手菩薩。善調諸惡者。

如上所說設有未成就者。於此本部大明持誦一徧。亦能警覺調伏一切邪教學者。能使一切作阿吠舍。及令旋轉動搖發語言等。又令一切鬼魅執持者。悉得解脫。復爲作護。亦能發起瘧毒等病。持諸惡者或令止息。及能息諸邪惡所怖。又於一切魔怨及諸惡有情中。或令生驚怖或印法攝持。或作鉤召或解或縛。或遣調伏或使愛敬或令適悅。乃至盡有情界悉使調伏普盡。一切事業皆得成就。

爾時一切如來金剛拳菩薩摩訶薩。白金剛手菩薩摩訶薩言。我今於汝大儀軌中。我亦授與一切印法。若有行人修是法者。不久當得一切最上成就法門。復得身命堅固猶如金剛。卽說大明曰。

唵﹝引﹞摩賀﹝引﹞蘇珂嚩日囉﹝二合﹞三摩曳﹝引四﹞﹝口﹡弱﹞吽﹝引﹞鑁﹝引﹞呼﹝引﹞﹝二﹞

復次說此曼拏羅儀軌。如大曼拏羅相。當畫此曼拏羅。中心安置金剛拳菩薩。周匝復畫諸曼拏羅中。一切大士各各標幟。有熾焰聚普徧照耀。如是安布曼拏羅已。所有阿闍梨及弟子。皆用金剛三昧拳而爲印契。餘諸所作一切法用。悉如大曼拏羅廣儀軌說。此中所作隨其力能。

復次宣說成就之法。行人依法於本尊像前。結金剛大三昧拳印。持誦本部大明百千徧已。然後結前印亦爲請召。卽時一切如來等諸大士皆悉來降。是時行人自得見諸如來。他亦得見。如是功行成已。行人自身於現生中。得成金剛手菩薩。成就金剛三業。復得身命堅固。

如上所說設有未成就者。如金剛手菩薩所說。若能於此本部大明持誦一徧。及入此曼拏羅中間。亦能善作一切事業。及得不空無能勝一切成就。

金剛薩埵大無畏具足如是大樂法於彼一切如來中一切處爲大主宰若求成就若供養一稱金剛薩埵名卽同稱彼諸佛名及同供養彼諸佛若人得此大儀軌及得祕密眞實門彼人得成執金剛卽與諸佛同成就

爾時金剛手菩薩摩訶薩。聞諸菩薩如前。廣說一切如來不空無能勝三昧降伏大樂法門已。復說此頌曰。

菩薩最勝悲願力乃能久處輪迴中不入涅槃善所行救度眾生無等比如是菩薩眞大士處輪迴中常不怖廣利眾生無懈心一切精進善所作虛空無住復無邊而彼輪迴亦如是勇發利益眾生心菩薩願力能淸淨今此天中天子眾常生貪愛放逸心及餘所起貪愛者一切皆令得淸淨眞實儀軌我所授祕密大樂善成就根本無性最初門諸儀軌中首先說當知往昔前前世最初儀軌名大樂而彼往昔賢聖尊卽我金剛薩埵是以彼一切眾生生及諸世界最初立乃發金剛妙歌音後爲一切世界主我得具足妙樂性一切眾生從是生眾生由彼所生故一切欲貪皆遠離彼眾生法了知已若生若滅皆遠離普觀世間悉淸淨猶如虛空無我相無眾生相無所度無佛果求無所證主宰造作寂靜已然起利樂眾生事𨿽復利樂諸世間常觀空性而寂然若不利樂諸眾生有所著因墮地獄所有十方世界中現住一切諸如來我說大明祕密句警覺諸佛皆雲集

唵﹝引﹞摩賀﹝引﹞蘇珂嚩日囉﹝二合﹞薩埵﹝一句﹞﹝口﹡弱﹞吽﹝引﹞鑁﹝引﹞呼﹝引﹞﹝二﹞蘇囉多薩怛鑁﹝三合三﹞

隨說如是大明時普得一切妙樂法淸淨諸欲善成就一切世間得大樂我以諸佛加持力從佛最上化中生而彼諸佛加持力從我最上法身出所有諸佛大愛法及彼諸佛大樂法卽是諸佛賢善性故說此劫爲賢劫於彼賢劫中出世其佛名號拘留孫我從彼佛所傳授祕密法儀于今說所說名大三昧邪卽顯諸佛大髙勝彼大三昧眞實理能施金剛大樂法

爾時金剛手菩薩。欲令一切諸佛菩薩大會等眾。悉表示故。左手作金剛拳。右手戲擲勝初妙樂大金剛杵。作勇進勢安自心間熙怡微笑。重復說此大三昧邪眞實大明曰。

唵﹝引﹞摩賀﹝引﹞蘇珂嚩日囉﹝二合﹞薩埵﹝一句﹞﹝口﹡弱﹞吽﹝引﹞鑁﹝引﹞呼﹝引﹞﹝二﹞蘇囉多薩怛鑁﹝三合三﹞

說是大明時。一切諸佛心皆警動。以離貪金剛輪。摧破一切外道邪教。

是時彼天帝釋天主等諸天眾。咸皆歡喜心生適悅。合掌頂禮金剛手菩薩。作是讚言快哉希有吉祥勝尊。快哉淸淨諸佛法中最上大士。

佛說祕密三昧大教王經卷第三

佛說祕密三昧大教王經卷第四

西天譯經三藏朝奉大夫試光祿卿傳法大師賜紫臣施護等奉詔譯

西天譯經三藏朝奉大夫試光祿卿傳法大師賜紫臣施護等奉詔譯

爾時金剛手菩薩摩訶薩。又復宣說妙樂金剛祕密大曼拏羅頌曰。

內外曼拏羅相分悉依大曼拏羅法中心依法安本尊所謂金剛薩埵像或用雕鏤或鑄造或塑或畫當隨應結加趺坐具威容執金剛杵髙舉勢面現喜相身月色赫奕焰光徧圍繞諸佛寶鬘等莊嚴及諸瓔珞爲嚴飾菩薩前後及左右依法應畫四大士黃赤白黑當隨方各執本部標幟等前安意生金剛尊勇執金剛器仗相右安枳里枳羅尊現踰始多善愛相後安念金剛大尊竪立仙幢表剎相左安欲自在聖尊現彼金剛髙舉相輪隅復安四菩薩香華燈塗供養尊外隅色聲香味尊四門鉤索鎖鈴等禰踰賀半當安置箭等隨應諸標幟隅外復安四賢瓶插金剛枝滿盛水布壇場已作法者飾妙華鬘香塗身著赤色衣淨莊嚴入壇應結髙舉印入已先當徧頂禮次作金剛嬉戲相左手爲拳右如鉤成請召印大明曰

唵﹝引﹞摩賀﹝引﹞蘇珂嚩日囉﹝二合﹞薩埵﹝引﹞野﹝引﹞呬﹝一句﹞尸﹝引﹞竭囕﹝二合﹞摩賀﹝引﹞三摩野怛埵摩耨三摩﹝二合﹞囉﹝二﹞鉢囉﹝二合﹞沒﹝亭﹡夜﹞鉢囉﹝二合﹞沒﹝亭﹡夜﹞﹝三﹞蘇囉多薩怛鑁﹝三合﹞三摩﹝引﹞吠﹝引﹞舍﹝四﹞薩哩嚩﹝二合﹞迦﹝引﹞野嚩﹝引﹞枳喞﹝二合﹞多嚩日哩﹝二合引﹞毘踰﹝二合引﹞﹝五﹞婆誐鑁那那﹝引﹞禰儞馱那薩埵﹝六合﹞薩哩嚩﹝二合﹞悉提孕﹝二合﹞彌鉢囉﹝二合﹞野蹉﹝七﹞遏怛囉﹝二合﹞曼拏梨﹝引﹞三摩野摩耨播﹝引﹞羅野﹝八﹞伊沙怛网﹝二合引﹞阿﹝引﹞訖哩﹝二合﹞沙也﹝二合﹞﹝九﹞鉢囉﹝二合﹞吠﹝引﹞舍三摩曳﹝引﹞哩嚩﹝二合﹞特嚩﹝二合引﹞﹝十﹞嚩尸﹝引﹞羯嚕彌昧母捺囉﹝二合﹞鉢乃﹝引﹞﹝十一﹞﹝口﹡弱﹞吽﹝引﹞鑁﹝引﹞呼﹝引﹞﹝十二﹞

說是大明已。復說金剛根本無性法門頌曰。

然後本尊大金剛以眞實理而警說隨樂妙樂卽眞實一切自在法成就

然後阿闍梨令弟子依法。右手作金剛拳安於腰側。左手持華入曼拏羅。入已授此祕密眞實三昧頌曰。

諸佛常住妙樂法卽金剛手大樂門一切從是大樂生應當尊敬如父想

授是大明已。復與誓誡言。若有違越此金剛手三昧者。我以不空明呪當作摧伏。令彼一切生中皆悉破壞。如是言已。令其弟子頂禮賢聖。次當授與五智金剛杵。然後乃爲授其灌頂。作灌頂已。復爲立名金剛灌頂。卽誦此金剛灌頂大明曰。

唵﹝引﹞嚩日囉﹝二合引﹞提鉢底埵﹝一句﹞何毘詵左﹝引﹞彌﹝二﹞摩賀﹝引﹞蘇珂嚩日囉﹝二合﹞達囉係﹝引﹞嚩日囉﹝二合﹞那﹝引﹞摩呼﹝引﹞﹝三﹞

若作灌頂法時。誦此大明隨稱彼名而用作法。所言金剛灌頂者。謂於一切曼拏羅中。獲得大樂甘露金剛水。灌注心頂故。說名爲金剛灌頂。作是灌頂時。所有本部供養法本部入壇印。及拋華等事皆如本法說。復次頌曰。

隨入一切壇場中所得果報悉最上大士所說常諦聽卽得金剛大樂法

最上果報者。所謂獲得諸隱身法。不爲惡魔而來侵嬈。設使造作諸非橫事亦得成就。況復一切勝成就邪。復得一切具足增長一切智慧成辦一切事業。如上所說。皆是金剛手眞實之言。又復修此法者。隨其力能隨所樂欲。一切上味飲食華鬘。諸妙樂具所應受用者。常悉安置奉獻本尊。或自受用皆無障礙。何以故此名金剛薩埵大樂法故。

復次我今當宣說畢竟常住成就法現生若得此法者彼能成就畢竟常如是菩薩諸大士𨿽處輪迴而不著廣利無邊諸眾生不入涅槃善施作欲求本尊成就者當住妙樂勝境中祕密供養普獻陳作大鉤召而廣集後結祕密大印契次詠妙樂金剛歌作持誦事表了已得金剛手勝成就如是一切所欲心一切成就自在樂後成大執金剛王得已不老而不死若入曼拏羅中間一稱大明獲大樂諸勝成就若欲成一切最上皆成就

爾時最初集會彼諸如來通達一切教者眾牟尼尊以祕密義俱問金剛手菩薩摩訶薩言。

汝說最初妙歌音而彼歌音何所表大三昧邪眞實理汝具大慧今當說云何當說曼拏羅入者當得何果利云何金剛阿闍梨所作一切成就事云何最初金剛杵而爲一切標幟相云何解說彼印義云何結印及成就云何祕密供養事及彼金剛供養法香華燈塗供養儀是中隨應分別說云何本尊成就法云何持誦及法用何人不得成就法尠福者得又云何此等眞實祕密門隨諸所問汝應說令修行者現生中常得一切大成就

爾時金剛手菩薩摩訶薩爲欲圓滿一切如來殊勝願故隨應答此祕密法門。

所言最初歌音者此表初義或表愛法中隨力用莊嚴乃說吽字爲歌詠我金剛手祕密心最初以此爲妙歌一切成就悉令成是故以此表大愛眞實曼拏羅法用金剛賢聖眾圍繞安立執金剛大尊一切妙樂成就者

彼大金剛大薩埵共立金剛薩埵名而此最上大三昧一切諸佛不違越卽彼根本無性法是爲三昧眞實門金剛大樂普賢身三界同悟本眞覺如是最初器世間及彼眾生諸心行金剛眞實性所持一切所作亦如是若不解此眞實理又不能具淨信財彼求成就久難成若具信者速成就

隨處隨說如儀軌隨同行人同所依大三昧邪眞實等彼諸大士依法畫諸佛菩薩普集會此卽名大曼拏羅入者所得諸福報後當隨應分別說

大曼拏羅分別已心曼拏羅爲最上最先自入勝壇場先自灌頂後廣作金剛阿闍梨無等諸成就中悉無疑是故善具淨信財此名阿闍梨正行金剛薩埵心明等誦洛叉數得成就此卽聖大阿闍梨諸教最上成就者

當知五欲大箭者卽是五智金剛杵大金剛智所安立出生大樂成就法五智金剛大成就開發光明熾焰門一切佛大金剛杵如彼五智金剛說金剛杵有大光焰出現忿怒藥叉眾并餘菩薩及聖賢此名最初金剛杵

所有身語心金剛是卽最初堅固體影像和合表了門此說名爲祕密印譬如世間國王印一切無敢違越者金剛大法印亦然諸佛尚不敢違越若人結此密印時金剛薩埵等聖眾爲施成就勝法門怖彼或破三昧法若人結此密印時卽得一切所攝受以此供養諸聖賢獲得三界中最勝世間所宜化導法隨應爲說成就事以方便卽普攝持能成一切成就事成佛爲利眾生故發起一切方便事不以菩提爲所求當知印義亦如是

十指堅固安於心二手後結金剛縛一稱大明隨掣開彼金剛縛大明曰

於諸印中用此縛能作自化成就事堅固眞實成就中以怛囕字爲等引

欲作本法成就者應當先結於大印此印若結一徧已後諸所用隨應結

金剛薩埵加趺坐一切成就法相應先以左足而屈盤次以右足壓於左金剛薩埵灌頂已頂戴諸佛最勝冠結加趺坐如本儀後有日輪圓光相右手戲擲金剛杵左現髙舉自在勢成就身語心金剛此是金剛薩埵相成此金剛薩埵已卽成諸佛或菩薩得諸成就自在門所作成就皆圓滿又復身語心金剛隨其形像隨分量隨應標幟及印儀悉是金剛薩埵相若依本法結大印獲得最上勝成就若人供養卽現身隨得供養及瞻仰

其三昧邪印者。先當十指平掌。緊實相合名金剛掌。後以十指作縛名金剛縛。卽於此縛中以十指頭相交。右手大指屈入掌中。與左手大指相合成印。

復次不攺前印。以二中指屈入縛中。二大指竪立如金剛杵相。此名妙樂金剛印。

又不攺前印二中指如鉤。作勇進勢安自心間名大樂金剛印。從此印中出生四印。卽前金剛縛以二頭指如鉤。二中指與二大指。屈入掌中指面相向。成金剛眼菩薩印。又不攺前印以二大指相觸。成金剛枳里枳羅菩薩印。又不攺前印以諸指。向內展舒竪立頭指。成金剛幢菩薩印。又不攺前印作有力勢安二髀間。成金剛欲自在菩薩印。

復說諸法語印。先以吽字爲妙歌音。後當宣說法智印明所謂。

復說諸羯磨印。此中先以二手作金剛縛。二頭指如鉤。二無名指入掌中置二大指處。成大三昧拳印。此印結已。復從羯磨拳金剛拳二拳。出生金剛薩埵菩薩髙舉印。

其印以二手先作金剛拳。如勇進射箭勢。次如立幢及髙舉勢。後以金剛拳猶如電轉。升舉盤旋復作嬉戲。然以二手作有力緊密合掌。捧持華等先置頂上。徐徐而下作嬉戲相。次第獻諸供養。後作金剛旋舞祕密供養。又以嬉戲及金剛髙舉相作旋轉勢。而復觀視頂禮一切賢聖。此印亦名大三昧邪大印。能作一切不空成就事業。

復次宣說一切如來最上身金剛界大自在印。其印先作無畏坐身分平正。後以二手作一切如來金剛縛。二頭指如鉤後復磔開。彼二頭指如圓光相成印。

復說金剛印。從一切金剛出生。其印先作加趺坐。次作金剛縛。其縛向外如安立最初三昧金剛杵相。後從金剛薩埵等金剛縛中出生諸指。以二頭指如金剛相成印。

復次右手作有力持劍勢。名金剛善哉印。復次諸指頭背相鉤名爲寶印。又不攺前印諸指入中名金剛火焰印。又不攺前印如轉衣勢作金剛蓮華合掌。後諸指入掌中。次復磔開名爲輪印。又不攺前印卽此頭指等亦名指輪印。又不攺前印作金剛掌名出生印。又以二頭指如鉤名中金剛印。又以二頭指向內。捻二大指名三昧金剛拳印。復以二手作金剛拳。依本法結此名羯磨縛印。

此中先以右手作如來拳。左手作忿怒指。名金剛手菩薩印。又以二手作金剛忿怒指。二小指如刀相名金剛寶印。又以二頭指二大指。作四門相名灌頂印。又以二手作緊密合掌。二小指二頭指磔開。如四葉蓮華相名大蓮華印。復次此中屈入大指名如來拳。竪立頭指名金剛拳。若用頭指如劍相如鐶相亦名善哉印。或如寶形亦名火焰出現印。復以二手作金剛拳。左手大指竪立。右手如三幡相名三幡印。復以右手大指。捻中指甲名四方轉輪印。復以右手握左手五指名數珠印。復以二手作戲鬘歌舞。從頂後下散。然後二手頭指各安掌心。餘指展舒而復相觸名手相觸印。復以二手作拳。二頭指如鉤。二小指相捻。向外而轉名利牙印。

復次宣說諸心印中羯磨法用。行人隨結諸心印時。應持誦本部大明一徧。當與本尊隨念智相應。後隨其力能而求成就。如是等印。於一切儀軌中求成就時。日日應當依法結用。卽得一切最上成就。

此中身印有其四種。一者奮迅二者鉤召。三者作阿吠舍。四者作播多那。若結此等四印。能作一切敬愛鉤召破惡等法。於剎那間卽得成就。

心印有四種。一者一心徧入諸身廣作敬愛。二者能攝他心。三者作諸義利。四者息除諸苦。此等四印能作如上四種成就。

復次金剛印亦有四種。所謂以金剛拳。一舉二下三打四持。此等四印。能作一切升舉沈墜破壞斷滅等事。

觀視印亦有四種。一者戲笑開舉金剛視。二者瞬動剎那光明視。三者顰眉大惡忿怒視。四者兩目不瞬堅固視。此等四印。能除一切瘧毒執持等苦。

復次一切印中若結大印。卽得最上成就。彼大印者所謂金剛手菩薩大印。諸如來金剛降伏大印。觀自在菩薩大印。虛空藏菩薩大印。卽此大印亦是三昧邪印。

復次二手作金剛拳。先以左拳向外竪立頭指。右拳向內安於本心。名一切如來三昧邪印。

又復先以右臂曲如環相。左手竪立頭指作期剋相。此名金剛降伏三昧邪印。

又復二手作緊密合掌。二小指二大指磔開。如四葉蓮華相。此名蓮華部中觀自在菩薩三昧邪印。

又復二手作金剛縛。二頭指大指垂下。如開四門相。從三昧心起於灌頂門住。此名虛空藏菩薩三昧邪印。彼彼復有法智印明所謂。

復次宣說諸菩薩心印中羯磨拳。此中金剛手菩薩羯磨拳者。卽是金剛拳。如來部中一切如來羯磨拳者。卽前金剛拳屈入大指名如來拳。金剛部中金剛拳者。竪立頭指作期剋相名金剛拳。蓮華部中蓮華拳者。以大指相並捻中指甲名蓮華拳。寶部中寶拳者。如大寶三昧拳及金剛寶拳。依法結已卽名寶拳。所有餘合用印。如諸儀軌中標幟而結。

行人日日淸旦時應結大印求成就本尊根本心大明依法持誦滿百徧然後持誦小心明一切事業依法作復誦吽字妙歌音剎那卽得印成就

祕密歌舞大供養金剛薩埵成就者若增若減當隨應所作皆成獲妙樂又言金剛供養者如彼諸教中所說上下旋轉復觀瞻一切眾生得成就

世間所有諸眾生若一切時求成就當與本尊法相應爲利益故常持誦

行人不動於舌端復令脣齒二相合當依諸教中法儀離金剛語而持誦出深妙聲如鼓音此卽佛部持誦法金剛部法雲雷音金剛種生微妙語三摩地語蓮華部如其教勅如儀軌一切祕密妙歌音卽是妙樂金剛語諸部持誦一百數鉤召法中二十一最上法中如教說不應懈倦常持誦

如我金剛手菩薩一切敬愛大樂門從彼出生一切法不淸淨者不成就

諸曼拏羅勝無等入者但當依法儀設使造罪尠福人亦於現生得成就

此名大三昧邪大教王一切儀軌中最上儀軌。

爾時金剛手菩薩摩訶薩。又復承諸如來教勅。普徧告語梵王帝釋等諸天眾。作如是言。諸天子汝等於此大儀軌中。應當各各亦說心明。隨其所說於長夜中作諸成就。廣爲利益一切眾生。作是言已。時諸天眾咸皆歡喜。踊躍慶快心生適悅。卽時俱共右繞世尊。釋迦牟尼如來及諸如來已。各各合掌恭敬頂禮。復向金剛手菩薩摩訶薩前咸禮足已。次第各各說自心明。

唵﹝引﹞嚩日囉﹝二合﹞母瑟致﹝二合﹞薩哩网﹝二合﹞酤嚕﹝一句﹞

我此心明。若有行人依法持誦滿一洛叉。是人卽得最上帝网成就。及能請雨亦能止雨。又能止除一切雷雹閃電等事。一切鬭戰皆悉得勝乃至一切種子苗稼滋生增廣。

唵﹝引﹞部﹝引﹞哩部﹝二合﹞嚩莎﹝一句﹞薩多﹝二合﹞咄薩﹝二合﹞尾覩哩嚩﹝二合﹞哩﹝引﹞赧﹝引﹞﹝二﹞婆哩仵﹝二合引﹞禰﹝引﹞嚩寫提﹝引﹞摩呬提﹝引﹞踰﹝引﹞﹝三﹞踰﹝引﹞那鉢囉﹝二合﹞祖﹝引﹞那夜﹝引﹞咄﹝半音四﹞

我此心明。若有行人依法持誦滿一洛叉。是人能作息災增益敬愛降伏鉤召等法。一切事業皆悉圓滿。及能成就諸護摩事。

唵﹝引﹞摩﹝引﹞野﹝引﹞作訖囉﹝二合﹞娑﹝引﹞達野薩哩网﹝二合一句﹞薩哩嚩﹝二合﹞捺摩那吽﹝引﹞﹝二﹞

我此心明。若有行人依法持誦滿一洛叉。是人卽能入阿脩羅宮。能現一切幻化等事。能作一切調伏之法。乃至誦此心明滿一洛叉已。卽於世間得大自在。

唵﹝引﹞帝哩﹝二合一句﹞薩哩嚩﹝二合﹞薩哩嚩﹝二合﹞商葛囉﹝二﹞摩賀﹝引﹞嘮捺囉﹝二合﹞薩哩网﹝二合﹞娑﹝引﹞達野吽﹝引﹞﹝三﹞

我此心明。若有行人依法持誦滿百千徧。是人於世間一切法中而得成就。若於一切種類中誦是心明時。悉能鉤召或作禁縛。或令阿吠舍或令作敬愛。或使其來或遣其去。或使動搖或令歌舞。或令迷亂或令破壞財物。乃至一切受用等物。或令悉得隨意受用。於一切母鬼眾中得無能勝。於諸曼拏羅中得爲阿闍梨。一切事業隨意能作。乃至功行成已。一切最上成就法皆得成就。

我此心明。若有行人依法持誦滿洛叉數。卽得一切天女及阿脩羅女生信重心。於一切悉帝哩中得自在愛樂。復得一切人常所愛重。及於天中而得自在。

唵﹝引﹞囉底尾邏﹝引﹞娑﹝一句﹞薩哩嚩﹝二合﹞迦﹝引﹞母﹝二﹞羯囉摩羯囉摩﹝三﹞囉﹝引﹞摩野虎虎虎虎﹝四﹞

我此心明。若有行人依法持誦一徧者。是人卽得一切阿鉢蹉囉作大愛敬。如其行人隨心所欲。卽得彼來施諸成就。若滿四年已。彼爲現身作愛樂事。及餘一切所作事業皆悉成就。復說三十三天諸佛菩薩現集大曼拏羅。當知此卽世間儀軌。餘所有法是不空成就勝成就法。其曼拏羅相四方四門。當依法粉畫。種種寶樹周匝莊嚴。竪立幡幢諸妙寶蓋。復以彼天妙園生樹。及俱尾那囉樹廣爲嚴飾。其內復畫帝釋宮殿。中安世尊釋迦牟尼如來。十六大菩薩而共圍繞。如其方位依法安布。於外曼拏羅次第復安諸天等眾。如是安布曼拏羅已。金剛阿闍梨依法結印。其印以二手先作金剛拳。次二小指二大指相結。徐徐髙起成金剛水印。復持妙華入曼拏羅依法拋華。後誦本部大明一徧。卽能請召金剛薩埵等諸賢聖。然後令弟子亦如前法。結印持華入曼拏羅。入已拋華。華所墮處卽是本尊。然後阿闍梨授與三昧頌曰。

一切佛法僧三寶執金剛尊亦復然隨力常行孝敬心汝得所欲皆成就

說是頌已又復告言。從今已後一切所作皆得成就。

爾時金剛手菩薩摩訶薩。於諸如來前。宣說如上祕密大教王甚深法門已。復爲利益諸眾生故。說此頌曰。

我爲利益諸眾生復令一切教成就說此祕密大教王總集大三昧邪法若有欲求成就者應當常發淨信心而彼大執金剛王常居其頂作衛護行人諸欲受用等常得如意復作護彼一切苦悉銷除得衛護故無諸難所說一切成就事爲利未來諸有情或耳或舌或夢中得金剛手常加被諸有所求速圓滿普集祕密大三昧得一切佛及聖賢常施一切成就法

爾時金剛手菩薩摩訶薩。說是種種祕密法已。一切如來咸共讚言善哉善哉。是時一切大會等眾。皆大歡喜信受奉行。

佛說祕密三昧大教王經卷第四

