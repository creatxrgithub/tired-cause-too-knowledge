七星如意輪祕密要經

三藏不空譯

如是我聞。一時佛在大雪山伽王那蘭陀。與大比丘眾千二百五十人俱。其名曰大目犍連舍利弗。摩訶迦旃延波多。阿難陀摩訶迦葉。富樓那彌多羅尼子。復又菩薩萬八千。皆得不退轉陀羅尼辯才。如是等恒河沙數眾中轉大法輪。爾時迦夷城宮內使。來詣佛所頂禮佛足。而白佛言。波斯匿王使我諮量。俱尸羅大國與兵無數萬億來圍迦夷。君臣惶忙人民恐懼。惟願世尊由大智力救護我等。爾時世尊。卽告神通王菩薩。往於迦夷城宮內。速建如意寶輪般多羅道場七星火壇祕密之門。所謂般多羅道場者。造於淨室。七星火壇作於露地。一日一夜如法作。其賊眾者自然退散。其法事者。先須結界然後作般多羅法門。南無如意輪王大法主。我今奉造般多羅者。有天耳眼。有神通者證明法則。卽誦如意輪眞言七徧。七呪水灑地。取界后爲結界。所謂般多羅者。且最淸淨室地平如鏡。中央造五色輪象如車輪。或十道或十二道。輪約間畫波折羅相。輪輻上亦爾。中央安如意輪王菩薩。一一輻間安七星像及訶利低母。一一像前安燈蘇香等種種供養。所爲人姓名畫於本星。阿闍梨座於輪外。一一卽啟法事成就。加持念誦一座一百八徧。觀念不成不數其徧。所謂火壇者。於露地造火爐。或一肘或二肘。卽加持一人或優婆塞優婆夷。著新淨衣。造本星食餅及蘇蜜香藥等。卽向七星一拜一燒一心著本星。或動異光卽得成就。若淸淨阿闍梨者。若王若臣乃至人民。自作火壇求請。隨其所願卽得成就。爾時神通王菩薩。卽奉教勅往於迦夷大城宮內。一一作法。霹靂雷電賊徒散滅。君臣歡喜人民安樂。爾時神通王菩薩。却來佛處頂禮佛足。而白佛言奇哉世尊。不可思議祕密法門。如意寶輪王菩薩今何在。我等之輩蒙如來力。往彼世界頂禮如意輪王菩薩。佛告神通王菩薩。善哉善哉。正南方有世界名曰七寶轉輪王。於七寶輪上護法七星及諸天眾周匝。爲轉法輪度脫眾生。爾時神通王菩薩。白佛言。世尊以何因緣。不但觀念如意輪王菩薩。又令禮拜本星等耶。佛言昔燃燈佛所受此法門。七星精靈天而下。訶利大神從地而出。願我等輩護此大法。若有人等奉造此法。我等先至成就法事。以此因緣兼存造法。爾時神通王菩薩。承佛大神力。往彼世界。頂禮如意輪王菩薩。而作是言。

我等住於娑婆界修學如來因地門救度迦夷波斯王以此因緣禮仁者七寶莊嚴寶輪王菩薩相好不思議依正二報俱勝妙我今敬禮如意輪

我今所修菩薩道度脫眾生長夜苦今座莊嚴如意輪令諸眾生亦如是世有眾生有所願今我如意寶輪王隨其種種所受樂無不從心爲如意若有眾生在世界欲得通達無爲道業障深厚不成就我以寶輪使開悟若有世界三災起國界人民不安樂其中有人造我法如意聖輪與大樂若有世界他界賊四方覆嬈不安寧國中有人造我法如意聖輪與安樂若有國內飢饉難一切人民不安悅若有造我般多法如意聖輪能救濟若有眾生在世界王法所加被獄囚造我大法般多羅如意聖輪能救濟若有眾生在嶮難如意聖輪能救濟若有眾生在世界盲聾跛﹝跳﹣兆﹢婁﹞種種病念我大法般多羅如意聖輪能救濟若有眾生在世界欲得家富求富祿造我大法般多羅如意聖輪如其願若有如是如意輪一切罪障無不除一切吉祥無不致無所不至拔濟苦諸天龍神及人間一切眾生有歸依不隨其心墮妄語是法能除一切罪增長一切諸功徳自在能照於五道成就一切眾生願

爾時神通王菩薩。頂禮聖輪還來本處。一心受持此不可思議摩訶般多羅祕密法門眞言。

南無阿羅姪那阿阿那﹝一﹞南阿梨耶﹝二﹞婆嚕吉帝沙波訶阿耶﹝三﹞菩提薩埵婆耶﹝四﹞摩訶迦烏尼迦耶﹝五﹞多姪他﹝七﹞唵折揭羅婆帝﹝九﹞眞多摩尼﹝十﹞摩訶波地迷﹝十一﹞嚕嚕帝遮揭阿沙吽唎婆訶﹝十二﹞唵﹝十三﹞波地迷眞多摩尼摩訶遮揭阿吽﹝十四﹞唵波阿多波地迷吽﹝十五﹞

七星本部印如意輪本印長誦印若人心有所求。或有病難延壽求祿。乃至一切心所願求。當使本星必當隨心。如來在世立大誓願。爲此部中當護摩。此因緣當用七星以靈驗。是多祕密不得外傳。或爲國王或爲大臣造此法。不得爲人民百姓淺識有情造此大法午詖﹝此云小豆食﹞蘇古香木未巳多伊尼﹝此云大豆食﹞波知桃木申辰薩波﹝此云麻子食﹞波此荊木酉卯蘇烏帝﹝此云麥食﹞彌蘇帝違木戌寅薩波之﹝此云稻米食﹞孫蘇烏獪亥丑波伊蘇﹝此云粟食﹞舟尼﹝此云槐木﹞子薩波耶﹝此云黍食﹞揭帝﹝此云桐木﹞。

七星如意輪祕密要經

天明五乙巳春二月十日。於洛北大報恩寺。以上品蓮臺寺藏本寫訖。此七星如意輪經。於重譽深密抄薄艸子後重等證之。

享和攺元仲秋月。得右件之本令寫之。當嶺慈心院傳燈等挍閱。予更考訂以彫刻。

文政三年庚辰四月十五日以右傳寫之本雙挍之了龍肝

