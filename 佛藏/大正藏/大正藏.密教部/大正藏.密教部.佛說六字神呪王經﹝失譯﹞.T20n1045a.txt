佛說六字神呪王經

失譯人名今附梁錄

如是我聞。一時佛在舍衛國祇陀林中。爾時有一外道旃陀羅女。專行眾惡符書厭禱。或事山神樹神樹下鬼神。日月五星南斗北辰。一切魍魎雜魔邪魅。惑尊者阿難及諸善人。如是等恒河沙數。

卽時如來因見阿難恍惚。憐愍一切故。爲說此六字神呪王經。先佛所說我今亦說。卽說呪曰。

安陀隸槃陀隸迦羅知趐由知帝闍波帝頻頭波帝陀頭隸陀究帝隸陀究摩帝修摩帝安陀羅槃陀羅檀陀羅提兜羅阿那延陀曼陀波帝阿那阿那夜摩頭摩波帝迦羅吒翅由羅浮登伽彌帝闍波帝頻頭摩帝阿羅婆伽婆帝毘咤毘提膩至吒毘提膩悉波呵

若有爲某甲作惡呪詛。若作已若當作。若天若龍。若夜叉若羅剎。若餓鬼若鳩﹝目﹡杲﹞茶。若富多那若毘舍闍。若阿波摩羅若憂波摩羅。若吉遮若佉傴陀。若毘陀羅若半毘陀羅。若沙門若婆羅門。若剎利若毘舍若首陀。若摩登伽女若栴陀羅若栴陀羅女。若奴若婢。若男若女。若外道若尼乾。若外道出家男女。如是等種種悉能呪詛𥜒蠱。我今以此六字神呪王經。若天上作天上滅之。若天下作天下滅之。若雲漢中作雲漢中滅之。若虛空中作虛空中滅之。若地上作地上滅之。若地下作地下滅之。若八表外作八表外滅之。若六合內作六合內滅之。若隨風飃中作隨風飃中滅之。若四海大水邊作四海大水邊滅之。若江河邊作江河邊滅之。若淮濟邊作淮濟邊滅之。若陂溏邊作陂溏邊滅之。若雜水邊作雜水邊滅之。若大山邊作大山邊滅之。若五岳邊作五岳邊滅之。若五岳中作五岳中滅之。若坑谷邊作坑谷邊滅之。若坑谷中作坑谷中滅之。若茂林邊作茂林邊滅之。若茂林中作茂林中滅之。若樹木邊作樹木邊滅之。若樹下根中作樹下根中滅之。若大道徑邊作大道徑邊滅之。若大道徑中作大道徑中滅之。若小四交道邊作小四交道邊滅之。若城外門作城外門滅之。若城內作城內滅之。若宮外門作宮外門滅之。若宮內作宮內滅之。若婆羅門作悉皆滅之。若塚墓邊作塚墓邊滅之。若塚墓中作塚墓中滅之。若垣牆邊作垣牆邊滅之。若家舍宅中作家舍宅中滅之。若屋宕作屋宕滅之。若柱邊作柱邊滅之。若柱趺下作柱趺下滅之。若坋土邊作坋土邊滅之。若坋土中作坋土中滅之。若井邊作井邊滅之。若井中作井中滅之。若碓磨邊作碓磨邊滅之。若爐竈邊作爐竈邊滅之。若爐竈中作爐竈中滅之。若火邊作火邊滅之。若火中作火中滅之。若廁溷邊作廁溷邊滅之。若廁溷便中作廁溷便中滅之。若車乘具邊作車乘具邊滅之。若車乘具中作車乘具中滅之。若鞍馬服飾邊作鞍馬服飾邊滅之。若床敷邊作床敷邊滅之。若床敷中作床敷寂滅之。若衣被氈褥邊作衣被氈褥邊滅之。若靴帽中作靴帽中滅之。若雜器中作雜器中滅之。若飲食中作飲食中滅之。若側近人作者悉皆滅之。若夜作夜滅之。若晝作晝滅之。晝夜常作悉皆滅之。此呪能斷帝釋呪道。能斷梵天呪道。能斷四天大王呪道。及與一切所有邪鬼呪方道術悉皆能斷。若有爲某甲作惡呪詛。及與毒藥悉皆滅之。若佉傴陀若毘陀羅。若吉遮若富多那所爲悉皆滅之。

眾惡都盡眾善補處。願此呪常吉。以此眞實章句。使某甲晝安夜安晝夜常安。得受百歲得見百秋。何以故世間最上無過於佛。天尊所上眾神仰奉。若有行惡呪道。若作已作若當作。若中作若成就若未成就悉皆滅之。及與一切眾毒能害人者。此六字神呪王經皆消滅之。卽說呪曰。

佉智佉住佉毘智緘壽緘壽多智婆智

若有爲某甲作惡呪詛。若作已若當作。若天若龍。若夜叉若羅剎。及與一切能作惡呪詛悉皆滅之。若佉傴陀若毘陀羅若富多那所爲悉皆滅之。眾惡都盡眾善補處。願此呪常吉。以此眞實章句。使某甲晝安夜安晝夜常安。得受百歲得見百秋。何以故世間最妙無過於法。天人所欽眾魔奉受離欲無著。卽說呪曰。

佉智佉住佉毘智緘壽緘壽多智婆智

何以故。世間最貴無過於僧。良善福田賢聖所敬眾善守護。卽說呪曰。

佉智佉住佉毘智緘壽緘壽多智婆智兜帝阿彌帝阿周帝

若有爲某甲作惡呪詛。若和合毒藥。若眞若僞所作非法。若前身若今身。行業眾惡一切重罪。皆悉滅之。卽說呪曰。

摩烋波烏摩陀蓰陀禰佉傴他波提蓰陀禰頻頭摩提至帝至多提婆蓰陀禰阿渒旃陀渒悉波訶

若有人誦持六字神呪王經。假令呪枯樹可得還生枝葉。何況呪人身。使某甲得受百歲得見百秋。諸佛所說阿難所傳。若人讀誦通利悉皆自護。眾惡遠身恒與善居。若呪他者能除彼人眾苦惡患。誦者斷五辛至心鮮潔然後乃能行之。諸難凶禍無有遺餘吉無不利。卽說呪曰。

呵呵遮利呵呵那彌呵呵浮丘陀摩提呵呵浮丘陀尼劬沙呵呵尼呵陀佉傴陀尼毘沙佉傴陀伊禰彌禰陀獘陀陀獘悉波呵

南無佛觀世音菩薩摩訶薩。南無法。南無比丘僧。禮彼大士。然後說是神呪。願此呪常吉。觀世音觀照我身觀世音觀照我身憐愍我故。卽說呪曰。

烏呵尼無呵尼阿陀尼阿陀毘阿陀闍毘尼耽毘尼安陀隸那陀隸斯鼻提安陀羅婆斯薩陸豆率吒婆羅豆率吒貿耽闍波夜耽波夜無呵夜尼波羅夜耶波某羅提槃某遮提盧婁至吒般陀斯至吒般陀斯悉波呵

此呪能護一切厄難。鮮淨光明解脫無垢觀照一切濟度眾難迷荒惡魔。現世護身。師子狂象虎狼猨猴。及諸毒獸欲害人者皆悉被縛。我今爲某甲及共行伴。一切呪力所向之處願無不吉。卽說呪曰。

知醯利知利收利摩登耆旃陀利羅叉羅叉羅耶悉波呵

南無佛陀。南無達摩。南無僧伽。必願此呪令大吉。善用此呪法。當用之日洗浴鮮潔淨除垢穢。不得行淫不食五辛飲酒。噉肉以白疊綖手提其綖。誦呪七徧一徧一結。若有官事被言。若有鬭諍。若有呪詛。及一切眾惡悉皆滅之。呪訖此綖繫著其人淨衣帶中。事過之後。請佛及僧燒眾名香。卽就靜坐讀大乘經設供齋會任力有無報佛慈恩主自解願永絕八難善願從心卽說呪曰。

醯豆摩帝耶舍波帝波沙無婆帝烏受波帝欝多羅尼阿叉夜波帝阿﹝少／兔﹞羶帝目視婆羅婆某帝婆羅婆只豆悉波呵

南無當來過去現在常住三世無量諸佛。文殊師利普賢彌勒首楞嚴三昧。請佛觀世音消伏毒害。虛空藏寶幢孔雀陀羅尼六字章句。堅意菩薩不污菩薩。各稱一切得道賢聖。歸依如是菩薩摩訶薩眾。如前三稱三寶。然後說此大神陀羅尼呪。卽說呪曰。

迦羅尼摩帝毘怒多尼伽帝婆羅毘耶舍首羅婆隸陀﹝少／兔﹞提散陀婆提欝多羅尼舍陀某佉舍陀娑羅毘舍羶陀迦梨舍婆薩那婆伽帝究舍羅婆娑尼阿﹝少／兔﹞散帝毘散帝知帝阿知帝湯那伽帝阿湯那伽帝阿婆娑利舍婆羅禰目隸牟羅牟羅婆陀禰舍尼婆羅陸須梨婆帝殊帝婆羅陸須毘摩隸菴摩隸

此呪能除一切冥闇如來所持諸天敬愛。善神擁護梵天解悟。帝釋奉事護世營護。決了大聖仙賢受持和合。眾生解脫繫縛。四天以下及人民眾斷絕煩惱降伏魔怨。化令外道摧惡就善。諍嫉論說憍慢之心。善無不慈增崇善根。超越法師不捨大眾。悅人學習守護經典。甚深法藏利益三寶。愍念一切眾生之類。莊嚴眾義有如是利。名無盡藏此陀羅尼句非護能護。若復有人能讀誦者。得三十三無疑畏難。用此呪法淸晨早起洗手漱口燒香禮拜三徧讀誦。所行之處言語談論。一切向處無常不勝。眾人貴敬見者歡喜。怨家降伏有如是利益。一心奉持此陀羅尼章句者也。

佛說六字神呪王經

