金剛頂勝初瑜伽普賢菩薩念誦法一卷

金剛頂勝初瑜伽普賢菩薩念誦法一卷

開府儀同三司特進試鴻臚卿肅公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅公食邑三千戶賜紫贈司空諡大鑑正號大廣智大興善寺三藏沙門不空奉詔譯

歸命禮普賢法界眞如體我今依大教金剛頂勝初略述修行儀勝初金剛界海會諸聖眾垂慈見加護利益修行者是故結集之若欲求解脫彼於阿闍梨求受於灌頂若得許可已方依本教修揀擇得勝處建立於輪壇卽當想自身同彼普賢體色白如珂雪端坐入三昧舌上想五股淨妙金剛杵密誦此眞言同一法界淨卽誦眞言曰

由誦此眞言身器皆淸淨卽觀虛空佛徧滿如胡麻則誦徧照明歷然見諸佛觀佛眞言曰

應滿普賢行求成最正覺身心不動搖定中禮諸佛卽誦眞言曰

本尊大印成次結金剛掌竪合交初分密言如是稱

次前金剛縛禪智檀慧開稱徧入眞言降臨每加護

不攺次前契禪智進力加是名三昧拳眞言如是誦

分彼拳作二左慢右安心身語意金剛形體依初觀同前縛爲準智與進力門禪逼於其中祕密三昧契印心額喉頂皆誦此眞言

金剛縛又陳忍願成刀狀進力捻刀側依初第一文禪押於智端如結加趺勢印頂心當想毘盧遮那佛儼然鮮白耀誦此眞言曰

次當印其額應想阿閦鼙色靑處於前誦此密明句

次按於頂右其名寶生尊黃色相端嚴眞言如是誦

舉置於頂後無量壽如來色赤殊特儀稱此眞言曰

復至於頂左不空成就尊綠色五佛周稱此祕明句

次作寶鬘印灌頂以嚴身用二金剛拳額前遂縈遶復分拳腦後如前又繫鬘自檀慧徐開以羽兩傍下若垂繒帶想誦次後眞言

定慧羽皆舒俱拍契成就能悅一切聖眞言如是稱

復具明如上金剛薩埵冠以五佛色身安住相應印徧照薄伽梵契住如來拳次陳阿閦鼙定羽持衣角成拳按心上慧觸地如儀施願寶生尊智掌仰當乳無量光勝印定拳慢執蓮慧拳似敷華又如無動佛智羽三幡相如拔濟有情揚掌於乳傍不空成就印又作金剛縛開掌禪智合檀慧直如峯忍願入於掌相合如箭狀印心額及喉於頂亦如之皆用心密語

跛囉摩素﹝上﹞佉﹝引﹞捨野﹝一﹞娑攞里多﹝二﹞尾邏﹝引﹞娑曩弭帶囉曩﹝二合﹞麼﹝引﹞弭婆誐鑁擔﹝三﹞弱﹝合﹡牛﹞﹝牟﹡含﹞斛﹝四﹞呬呬呬呬﹝五﹞鉢囉﹝二合﹞底﹝引﹞車﹝上六﹞矩素﹝上﹞滿﹝引﹞惹里哩曩﹝二合引﹞他﹝七﹞

近額奉獻之如儀浴眾聖依前觀滿月皓白現壇中大聖處於間契住金剛慢復陳四尊位眼箭在其前色赤衣服然冠鬘以嚴飾二羽彎弓矢瞻矚薩埵儀計里計羅尊色白居其右金剛拳二羽交抱三昧耶於後愛爲名形服皆靑色二拳竪慧臂肘以定羽承共執摩竭幢於左名爲慢色黃拳在胯向左小低頭羯摩印眞言加持諦安立大聖金剛慢應誦心密言

諸尊次復陳自眼箭爲始二拳各堅固彎弓放箭儀密契相已成祕明如後誦

弱﹝一﹞嚩日囉﹝二合﹞地哩﹝二合﹞瑟知﹝二合二﹞娑﹝去引﹞野計﹝三﹞麼吒﹝半音四﹞

準前拳二羽交臂抱於胸計里計羅尊當誦此後句

又攺次前印慧臂直如幢定拳承肘間誦明名愛契

二拳各居胯以頭向左傾慢契相遂成眞言如後誦

斛﹝一﹞嚩日囉﹝二合﹞迦﹝引﹞冥濕嚩﹝二合﹞哩﹝二﹞怛﹝口﹡藍﹞﹝二合引三﹞

次陳內供養初起東南隅捧華形服白金剛妙適悅金剛適悅性色黑執香爐金剛眼獻燈色赤嚴飾爾末爲塗香位金剛大吉祥形質皆以黃次陳其契相俱先二拳舞如儀遂結成以二金剛拳相並上擲散想妙華供養眞言如後稱

並拳乃下擲念焚香雲海普徧於一切誦如後眞言

二拳禪智合如燈應運想廣施爲佛事密言如是稱

並覆其二拳依胸兩向散若妙塗香勢當誦此眞言

外供養諸尊四隅又存想東南名嬉戲二拳以當心笑處於西南二羽口傍散歌居於西北彈執其箜篌東北舞爲名如儀旋轉勢形服皆金色眞言契又陳覆並於二拳繞心應右轉是名嬉戲印其名如後稱

系囉底嚩日囉﹝二合一﹞尾邏﹝引﹞賜儞﹝二﹞怛囉﹝二合﹞吒﹝半音﹞

如前印口傍自檀慧徐散揚掌極舒臂含笑誦眞言

定臂如箜篌攺進力微屈慧羽彈弦勢爲歌誦其明

二拳舞於心頂上合便散其名舞契相眞言句遂陳

系囉底嚩日囉﹝二合一﹞儞哩﹝二合﹞諦﹝二﹞吠波吠波﹝三﹞

四承旨居門形儀復當演初持鉤靑色嚴麗處於間南携索皆黃西執鎖尚赤其北名爲磬具綠色冠鬘祕契及眞言復次今當設二拳背應逼檀慧反相鉤進力皆極舒又稍屈進度微招是鉤契其明如後稱

前印進力交反以頭相挂其中如環索稱誦後眞言

攺進力相鉤開拳背交臂遂名鎖契成密言如是稱

大聖所嚴飾華座及衣服并餘見前尊其色隨身相殊形具眾徳首戴五佛冠將建曼荼羅諸位先存想月輪圓明現其中觀念之半跏面本尊適悅目瞻仰又宣三昧印本尊前所陳彼契及眞言如儀勿差謬餘尊次當設亦眼箭爲初准彼所護身大樂隨心印極屈其進力初分背相著禪智並押之契相當成就以禪押於智深交印乃成名計里計羅次陳摩竭相進鉤於願度力握其忍端戒方舒成針檀慧合而直禪智自相並各押進力傍愛契相已成不攺次前印從外觸其股先右左亦然內供養又明側捩金剛掌上擲爲華印下散成燒香禪智逼爲燈塗香依胸啟嬉戲旋轉禮笑契近口傍自檀慧徐開又結其歌印攺力度微屈進虛撥於間定羽佉吒迦慧作三幡相當心乃旋舞八供養已周次結金剛縛攺進力微屈徐招是鉤契從縛索當生禪度智力間印成又爲鎖環進禪智力捻已便相鉤又作堅固縛禪智戒方下當胸遂搖動爲磬四攝成三昧耶眞言同前羯磨句金剛薩埵位及行者所居皆有十六尊圍遶端嚴住又誦次所陳最勝眞實讚能纔稱念故速令悉地圓

摩訶﹝引﹞素﹝上﹞佉﹝一﹞摩訶﹝引﹞囉﹝引﹞誐﹝二﹞摩訶﹝引﹞嚩日囉﹝二合三﹞摩訶﹝引﹞馱那﹝四﹞摩訶﹝引﹞枳孃﹝二合﹞那﹝五﹞摩訶﹝引﹞羯摩﹝六﹞嚩日嚩﹝二合﹞薩怛嚩﹝二合引﹞儞也﹝二合﹞悉地野﹝二合﹞冥﹝七﹞

誦讚聲畢已觀念本所尊身心不散亂捧戴於珠鬘當心以加持而誦眞言曰

次誦本所尊持珠住等引不極動舌端脣齒二俱合金剛語離聲分明觀相好四時不令間百千已爲限或復過於是眞言如是稱

念誦分限畢捧珠發大願卽結根本印誦本明七徧復修八供養以妙聲誦讚捧獻閼伽水解界及諸印卽結三昧拳一誦而掣開次結羯摩拏三誦三開手彼彼所生印一一自當解卽誦眞言曰

次結奉送印二羽金剛縛忍願竪如針誦已而上擲而誦眞言曰

唵訖哩﹝二合﹞覩嚩薩嚩薩怛嚩﹝二合﹞囉他﹝二合﹞悉地娜多野他努誐櫱車特梵﹝二合﹞勃馱尾灑鹽布那囉誐摩那野覩唵嚩日囉﹝二合﹞薩怛嚩﹝二合﹞穆

次當結寶印二羽金剛縛進力如寶形禪智亦復爾印相從心起置於灌頂處分手如繫鬘亦成甲冑印眞言如是稱

唵嚩日囉﹝二合﹞囉怛那﹝二合﹞毘詵者﹝牟﹡含﹞薩嚩母捺囉﹝二合﹞咩捺哩﹝二合﹞穉矩嚕嚩囉迦嚩制那

加持被甲已齊掌而三拍令聖眾歡喜以此眞言印解縛得歡喜而誦眞言曰

奉送聖眾已自作加持竟便出於道場任意自經行轉讀大乘典調息自身心心常想本尊仁者應遵奉

金剛頂勝初瑜伽普賢菩薩念誦法一卷

