藥師琉璃光王七佛本願功徳經念誦儀軌供養法

藥師琉璃光王七佛本願功徳經念誦儀軌供養法

大元三藏沙門沙囉巴奉詔譯

我此周徧所有地無諸瓦礫沙等穢平正如掌而殊勝願成純淨琉璃地莊嚴猶如極樂國諸寶間錯花徧覆寶樹寶池皆具足咸暢微妙大法音從出世間善根生種種妙寶所成就復具無量大光明諸佛菩薩願安住本無去來增減身圓滿微妙上願故猶如白光明相生爲救世間願降臨淸淨廣博妙寶座遠離一切障礙身依平等性願常住大安隱座請納受淸淨法界性不動大悲觀察諸有情圓滿大覺諸妙行三世導師願降臨爲利困苦諸有情示現降迹世淤泥不被三有塵所染啟諸願住蓮花座導師已陞蓮花座拯拔三界薩埵尊身語意三諸攝授惟願加被於我等然住光明大樂性憐愍我等眾生故悲雲彌布十方界願降悉帝諸寶雨東方無勝世界中善名稱佛無量眾遠離煩惱圓滿願爲利﹝聖施﹞主願降臨東方妙寶莊嚴國寶月智嚴無量眾蠲除散亂鬭諍故爲利﹝聖施﹞主願降臨東方圓滿寶積國金色寶光無量眾延壽臨終獲授記爲利﹝聖施﹞主願降臨東方無憂世界中無憂最勝無量眾無諸苦惱除業障爲利﹝聖施﹞主願降臨東方法幢世界中法海雷音無量眾蠲除邪見諸障難爲利﹝聖施﹞主願降臨東方善住寶海國法海勝慧無量眾圓滿淨土三摩地爲利﹝聖施﹞主願降臨東方純淨琉璃界藥師日月徧照眾圓滿相好降魔故爲利﹝聖施﹞主願降臨無上牟尼善逝眾無量功徳諸佛力不捨上妙諸行願爲利﹝聖施﹞主願降臨經劍徧知斷惑業語業自在燃法炬圓滿我等經功徳是故聖眾願降臨若人歸依脫病苦成就無上牟尼願淨除臨終劇苦惱爲利我等願降臨對治欲樂得自在大梵帝釋諸護法優婆塞等啟請眾利有情故願降臨祕密自在心生子調伏憎愛善惡相圓滿七佛上妙願具大神力願降臨希有神力護功徳爲部主尊諸怖畏宮毘羅將啟請眾利有情故願降臨大悲不違本誓願慈念眾生八如來我今誠信設此壇同諸大眾願降臨一切善逝婆伽梵以大慈悲垂愍念我等亦具福徳分惟願請住此寶座世尊神通威徳力憐愍我等有情故世尊大慈願降臨啟請惟願住此座我等奉獻供養間惟願安住此道場納受閼伽供養等亦爲圓滿我等願譬如如來降生時一切諸天作沐浴我以淸淨天妙水亦復如是而沐浴眞智自性本淸淨無有能所執煩惱淨除眾生薰染故盥沐諸聖眾手足煩惱困渴諸有情淸涼法水令充足淨除我等諸垢染奉此瓶水願納受獅子象王良馬等金剛摩尼日月輪無垢淸淨蓮華座於無住性願安住諸法自性本淸淨無力一切垢染相隨順世間恭敬法諸住無著蓮華座不般涅槃大悲性不捨煩惱無染故自性無著本淸淨請住淸淨蓮華座煩惱毒逼諸有情大悲甘露能淨除圓滿微妙上願故稽首頂禮善逝眾由煩惱業苦逼迫觀彼眾生興大悲爲除煩惱發弘願七佛聖眾我敬禮具足種種功徳寶妙相莊嚴淨智身人天供養身金色頂禮如來天中天法界淸淨湛然性徧十方界化現身摩尼寶王如來等供養讚歎我敬禮無上三寶功徳寶敬信獲福不思議能救一切薩埵尊應供三寶我敬禮世尊大慈妙莊嚴正徧知尊大導師能施福慧如大海於諸如來我讚禮自性本淨離諸欲能令解脫諸惡趣一味甚深玄妙理寂靜妙法我讚禮證解脫道示解脫奉持尸羅應恭敬出生功徳勝福田諸眾中尊我讚禮

佛身所有諸嚴飾大人相好極莊嚴爲除垢染圓滿願是故奉此曼茶辣因緣自性所出生所有天妙閼伽水奉獻善逝海會眾爲利有情願納受因緣自性所出生所有種種天妙華奉獻善逝海會眾爲利有情願納受因緣自性所出生所有種種天妙香奉獻善逝海會眾爲利有情願納受因緣自性所出生所有種種天妙燈奉獻善逝海會眾爲利有情願納受因緣自性所出生所有種種天妙水奉獻善逝海會眾爲利有情願納受因緣自性所出生所有種種天妙食奉獻善逝海會眾爲利有情願納受因緣自性所出生所有種種天妙樂奉獻善逝海會眾爲利有情願納受因緣自性所出生所有種種天妙衣奉獻善逝海會眾爲利有情願納受所有種種供養具及諸世間諸供養奉獻善逝海會眾爲利有情願納受所有種種諸妙藥爲除一切諸病苦奉獻善逝海會眾爲利﹝聖施﹞主願納受七佛如來海會前我今奉獻大寶輪斷除三有輪迴苦願轉無上妙法輪七佛如來海會前我今奉獻摩尼寶斷除貧窮困乏苦受用資具願豐足七佛如來海會前我今奉獻美女寶蠲除無明諸幽闇願證般若佛母趣七佛如來海會前我今奉獻輔臣寶了達三乘微妙智究竟圓滿諸功徳七佛如來海會前我今奉獻良馬寶出離三有獲神足速願往詣諸佛剎七佛如來海會前我今奉獻大象寶斷除惡見依大乘速往徧知解脫城七佛如來海會前我今奉獻將軍寶調伏煩惱諸冤敵願證離憍最勝理我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛皆欲示涅槃我悉志誠而勸請惟願久住剎塵劫利樂一切諸眾生所有禮讚供養福請佛住世轉法輪隨喜懺悔諸善根回向眾生及佛道如經所說諸功徳爲利﹝聖施﹞主及眾生惟願八大如來眾速令成就垂攝授妙相華開而淸淨隨好果嚴端正身見聞憶念獲吉祥善名稱佛我讚禮大人相好莊嚴身具大希有慈悲心圓音周徧塵沙界供養善名稱王佛我以淸淨功徳水猶如殑伽水無盡奉獻善名稱王佛惟願慈悲哀納受波頭摩華曼陀羅優婆羅等香氛氳奉獻善名稱如來惟願慈悲哀納受精妙香林悅意香普徧芬馥天妙香奉獻善名稱如來惟願慈悲哀納受妙好光明具吉祥能除無明幽闇燈奉獻善名稱如來惟願慈悲哀納受欝金栴檀等相和及諸種種塗香水奉獻善名稱如來惟願慈悲哀納受諸藥精品而適意珍饈美味上妙食奉獻善名稱如來惟願慈悲哀納受所有箜篌伎樂等及諸一切微妙音奉獻善名稱如來惟願慈悲哀納受所有種種諸妙藥爲除一切諸病苦奉獻善逝海會前爲利﹝聖施﹞主願納受如是種種供養具及諸世間諸供養奉獻善逝海會前爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福諸佛住世轉法輪隨喜懺悔諸善根回向眾生及佛道導師常爲作依怙饒益一切諸有情克證一切安樂事願令吉祥常安隱寶月蓮華妙莊嚴徧知一切所知法猶如大海身廣博寶月智嚴我讚禮摩尼妙寶淸淨身猶如月光除困苦亦若蓮華不染著供養最妙端嚴身我以淸淨無垢染最妙淨潔閼伽水奉獻光音王如來利有情故願納受我以水陸之所生所有種種妙寶華奉獻光音如來前利有情故願納受十方一切世界中所有種種天妙香奉獻光音如來前利有情故願納受能除一切無明闇猶如日月光燈燭奉獻光音如來前利有情故願納受能除犯戒諸垢染所有適意諸塗香奉獻光音如來前利有情故願納受十方一切世界中所有種種天妙食奉獻光音如來前利有情故願納受摩尼寶鈴無上音及諸微妙伎樂等奉獻光音如來前利有情故願納受所有種種諸妙藥爲除一切諸病苦奉獻光音如來前利有情故願納受如是種種供養具及諸世間諸供養奉獻光音如來前爲利﹝聖施﹞主願納受我昔所造諸惡業皆由無始貪嗔癡從身語意之所坐一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福諸佛住世轉法輪隨喜懺悔諸善根回向眾生及佛道世尊救護大慈悲憐愍一切諸眾生猶如一子垂加護願令吉祥常安隱身如閻浮眞金色威光超過千日輪亦如無垢光明幢金色寶光我讚禮淸淨身如閻浮金妙相端嚴特無垢金色寶光而淨徹供養導師妙色身淸淨無垢而適意諸天最妙功徳水奉獻金色光如來利有情故願納受如是最妙花香燈最妙塗香最妙食及諸伎樂供養具供養金色光如來所有種種諸妙藥爲除一切諸病苦供養金色光如來利有情故願納受如是種種供養具及諸世間諸供養奉獻金色光如來爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福請佛住世轉法輪隨喜懺悔諸善根回向眾生及佛道所有被溺生死海爲諸眾生作依怙亦作國土眷屬眾願令吉祥常安隱究竟涅槃獲妙樂能除眾生諸困苦救護六道吉祥王無憂最勝我讚禮度三有海到彼岸究竟涅槃證妙樂安住法界最妙身供養出離三有尊善逝無憂最勝處波頭摩華曼陀羅優婆羅華香氛氳所有可愛妙花鬘最勝燒香適意香如是種種香雲海及諸種種妙飲食天妙珍饈諸供養莊嚴眾多金蓮華摩尼寶燈供養具徧地塗飾微妙香散諸種種悅意花眾寶嚴飾勝妙殿及詠歌讚美妙音珠寶瓔珞光熾盛如是無量莊嚴具一一周徧虛空界供養無憂吉祥王勝妙傘蓋全寶柄徧覆諸寶瓔珞网張竪圓滿甚可愛供養無憂吉祥王所有種種諸妙藥爲除一切諸病苦奉獻無憂吉祥王利有情故願納受如是種種供養具及諸世間諸供養奉獻無憂吉祥王爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福請佛住世轉法輪隨喜懺悔諸善根迴向眾生及佛道現前證得淨法身淸淨無虛無顚倒淸淨語能令淸淨願令吉祥常安隱甚深妙音海潮音振大法音摧異論能除煩惱諸困苦法海雷音我讚禮法音徧振三千界六十種音化羣生妙趣甚深如大海供養世尊最妙音寶蓋彌覆虛空界普徧寶鬘瓔珞雲香水悅意如大海降澍閼伽甘露雨普徧芬馥妙香雲超過日月光燈燭布散無盡摩尼花種種百味上妙食及諸無量伎樂等徧虛空界而供養如是最勝諸資具乃至兜率陀天界所有妙華曼陀羅諸天最妙莊嚴具一切無上諸供養及我淸淨心化現奉此如來聖會前虔誠恭敬而供養所有種種諸妙藥爲除一切諸病苦奉獻法海雷音佛爲利﹝聖施﹞主願納受如是所種供養具及諸世間諸供養奉獻法海雷音佛爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福諸佛住世轉法輪隨喜懺悔諸善根回向眾生及佛道所有大雄降誕時成就一切諸盛事一切成就皆成就願令吉祥常安隱不可測量大法慧淸淨法界而遊戲究竟一切所知法遊戲神通我讚禮克證微妙諸神通法身覆護諸有情勝慧遊戲化羣生供養微妙自性身因緣自性所出生所有天妙閼伽水奉獻遊戲神通佛爲利﹝聖施﹞主願納受因緣自性所出生所有種種天妙華奉獻遊戲神通佛爲利﹝聖施﹞主願納受因緣自性所出生所有種種天妙香奉獻遊戲神通佛爲利﹝聖施﹞主願納受因緣自性所出生所有種種天妙燈奉獻遊戲神通佛爲利﹝聖施﹞主願納受因緣自性所出生所有種種天妙水奉獻遊戲神通佛爲利﹝聖施﹞主願納受因緣自性所出生所有種種天妙食奉獻遊戲神通佛爲利﹝聖施﹞主願納受因緣自性所出生所有種種天妙藥奉獻遊戲神通佛爲利﹝聖施﹞主願納受所有種種諸妙藥爲除一切諸病苦奉獻遊戲神通佛爲利﹝聖施﹞主願納受如是種種供養具及諸世間諸供養奉獻遊戲神通佛爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福諸佛住世轉法輪隨喜懺悔諸善根回向眾生及佛道所有最初降生時山林大地皆震動一切有情生歡喜願令吉祥常安隱能除病苦藥上尊身如琉璃寶映徹光明照觸得解脫藥王如來我讚禮猶如日光除黑闇亦如月光除困苦能治眾生三毒苦供養藥師琉璃光猶如世間大醫王能除煩惱困苦病如淨琉璃寶智身供養能除三毒苦所有微妙閼伽水及諸世間功徳水奉獻藥師光如來爲利眾生願納受所有種種天妙花及諸世間諸妙花奉獻藥師光如來爲利眾生願納受所有種種天妙香及諸世間諸妙香奉獻藥師光如來爲利眾生願納受所有種種天妙燈及諸世間諸妙燈奉獻藥師光如來爲利眾生願納受所有種種天妙塗及諸世間諸妙塗奉獻藥師光如來爲利眾生願納受所有種種天妙食及諸世間諸妙食奉獻藥師光如來爲利眾生願納受所有種種天妙樂及諸世間諸妙樂奉獻藥師光如來爲利眾生願納受所有種種諸妙藥爲除眾生諸病苦奉獻藥師光如來爲利﹝聖施﹞主願納受如是種種供養具及諸世間諸供養奉獻藥師琉璃佛爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福諸佛住世轉法輪隨喜懺悔諸善根迴向眾生及佛道所有往詣菩提時大地六種皆震動令諸魔羅眾憂惱願令吉祥常安隱大悲方便生釋種降伏難勝魔羅眾身如金山甚端嚴釋迦法王我讚禮日種善逝薩埵尊救護三有天中天不動世尊釋迦王供養端嚴牟尼尊所有種種大妙水及諸世間諸妙水奉獻釋迦牟尼王爲利﹝聖施﹞主願納受所有種種天妙華及諸世間諸妙華奉獻釋迦牟尼王爲利﹝聖施﹞主願納受所有種種天妙香及諸世間諸妙香奉獻釋迦牟尼王爲利﹝聖施﹞主願納受所有種種天妙燈及諸世間諸妙燈奉獻釋迦牟尼王爲利﹝聖施﹞主願納受所有種種天妙塗及諸世間諸妙塗奉獻釋迦牟尼王爲利﹝聖施﹞主願納受所有種種天妙食及諸世間諸妙食奉獻釋迦牟尼王爲利﹝聖施﹞主願納受所有種種天妙樂及諸世間諸妙樂奉獻釋迦牟尼王爲利﹝聖施﹞主願納受所有種種諸妙藥爲除眾生諸病苦奉獻釋迦牟尼佛爲利﹝聖施﹞主願納受如是種種供養具及諸世間諸供養奉獻釋迦牟尼佛爲利﹝聖施﹞主願納受我昔所造諸惡業皆由無始貪嗔癡從身語意之所生一切我今皆懺悔十方所有諸眾生二乘有學及無學一切如來與菩薩所有功徳皆隨喜十方所有世間燈最初成就菩提者我今一切皆勸請轉於無上妙法輪諸佛若欲示涅槃我悉志誠而勸請惟願久住剎塵劫利樂一切諸眾生所有禮讚供養福請佛住世轉法輪隨喜懺悔諸善根回向眾生及諸道最初轉大法輪時宣說四種聖諦法能仁名聞轉增盛願令吉祥常安隱猶如虛空寂無相離染出生諸功徳救拔眾生解脫道一切妙法我讚禮法性等流十二教本無生滅離戲論憶念成就諸功徳善種妙法我讚禮蠲除愚智大日王除輪迴苦藥上尊淨諸困苦甘露王供養一切諸妙法

所有種種天妙水等至回向眾生及佛道樂廣作者應當讚歎般若佛母救度佛母等受持經律論藏教手執鉢盂錫杖等。

奉侍導師諸法上供養聲聞諸聖眾猶如智劍大鋒利自證一切緣起性能現種種諸神變供養緣覺諸聖眾

三世一切正等覺一切眞智自性身容顏奇妙語自在曼殊室利我讚禮心淨遠離諸垢染莊嚴無垢功徳光人天頂禮蓮花足供養曼殊大菩薩

救拔一切眾生苦度脫三有諸結縛引導最上解脫道救脫菩薩我讚禮救脫菩薩摩訶薩其身紅色蓮花座右手執持妙法藏供養左拳而按胯

持執三世正等覺身語意等諸祕密降伏羣魔大明主執金剛杵我讚禮執持三世正等覺所有一切妙法藏持祕密王眷屬眾恭敬供養稱讚禮

具大慈悲神通力憶念能脫諸苦難徧照眾生如杲日恭敬供養徧照尊

月光徧照大菩薩其身白色蓮華座二臂說法印念珠恭敬供養稱讚禮

天主帝釋執杵神諸天神王魔部主東方天神眷屬眾供養讚歎而敬禮火者享用祀火神大仙神王魔部主東南仙眾眷屬眾供養讚歎而敬禮執持寶杖焰魔神陰母神王魔部主南方焰魔眷屬眾供養讚歎而敬禮遠離眞諦具美神夜叉神王魔部主西南夜叉眷屬眾供養讚歎而敬禮執持羂索水天神龍眾神王魔部主西方龍王眷屬眾供養讚歎而敬禮執持壽命風天神持種神王魔部主西北風王眷屬眾供養讚歎而敬禮執持寶棒羅叉神守護寶藏魔部主北方羅叉眷屬眾供養讚歎而敬禮具主宰者誘引神毘難神王魔部主東北具主眷屬眾供養讚歎而敬禮上方一切諸天眾日天月天執曜天星宿諸天眷屬眾供養讚歎而敬禮下方龍王主地神捧持大地摩訶手守三摩耶眷屬眾供養讚歎而敬禮伏諸煩惱具功徳救護世間薩埵尊妙如眞寶解脫身奉上無比諸供養所有種種閼伽水及諸世間功徳水奉獻守護十方神爲利﹝聖施﹞主願降臨

斷除欲界游泥染而住色界梵王位大梵天王娑婆主供養大梵眷屬眾三面六臂降修羅周徧一切平等性光曜天界大神力供養大天那羅延上界諸天最勝處親瞻彌勒救護尊及諸兜率陀天子﹝聖施﹞主虔誠奉供養對治修羅天中主三目觀察於三世衛持佛教四部眾供養天主帝釋尊居止妙髙帝釋前隨順方便輔政化一切諸天眷屬眾供養圓滿﹝聖施﹞主願具大淸淨諦信心摧壞貢髙我慢山侍從導師遵奉教供養八部眷屬眾

東方持國大天王其身白色持琵琶守護八佛東方門供養讚歎而敬禮

南方增長大天王其身靑色執寶劍守護八佛南方門供養讚歎而敬禮

西方廣目大天王其身紅色執羂索守護八佛西方門供養讚歎而敬禮

北方多聞大天王其身綠色執寶叉守護八佛北方門供養讚歎而敬禮

宮毘羅等藥叉王各領七億眷屬眾誓願守護如來教稽首諸大藥叉王具大威徳優婆塞藥叉大將宮毘羅其身黃色執寶杵主領七億藥叉眾誓願守護如來教供養讚歎而敬禮具大威徳優婆塞藥叉大將跛折羅其身白色執寶劍主領七億藥叉眾誓願守護如來教我今恭敬奉供養具大威徳優婆塞藥叉大將迷企羅其身黃色執寶棒主領七億藥叉眾誓願守護如來教我今恭敬奉供養具大威徳優婆塞藥叉大將安底羅其身綠色執寶鎚主領七億藥叉眾誓願守護如來教我今恭敬奉供養具大威徳優婆塞藥叉大將頞儞羅其身紅色執寶叉主領七億藥叉眾誓願守護如來教我今恭敬奉供養具大威徳優婆塞藥叉大將珊底羅其身煙色執寶劍主領七億藥叉眾誓願守護如來教我今恭敬奉供養具大威徳優婆塞藥叉大將因陀羅其身紅色執寶棍主領七億藥叉眾誓願守護如來教我今恭敬奉供養具大威徳優婆塞藥叉大將波夷羅其身紅色執寶鎚主領七億藥叉眾誓願守護如來教我今恭敬奉供養具大威徳優婆塞藥叉大將摩虎羅其身白色執寶斧主領七億藥叉眾誓願守護如來教我今恭敬奉供養具大威徳優婆塞藥叉大將眞達羅其身黃色執羂索主領七億藥叉眾誓願守護如來教我今恭敬奉供養具大威徳優婆塞藥叉大將招住羅其身靑色執寶鎚主領七億藥叉眾誓願守護如來教我今恭敬奉供養具大威徳優婆塞藥叉大將毘羯羅其身紅色執寶輪主領七億藥叉眾誓願守護如來教我今恭敬奉供養

未證無上菩提間由業但生於三界身命寧受諸障礙誓願不捨菩提心

然後放施食。次作沐浴。後結歸酬恩。復申讚曰。

導師善名稱吉祥其身黃色無威印八大上願獅子座我今供養稱讚禮導師寶月智嚴佛其身黃色施妙印八大上願獅子座我今供養稱讚禮導師金色寶光佛其身黃色說法印四大上願獅子座我今供養稱讚禮導師無憂最勝佛其身紅色三昧印四大上願獅子座我今供養稱讚禮導師法海雷音佛其身白色說法印四大上願獅子座我今供養稱讚禮善逝法海勝慧佛其身靑色說法印四大上願獅子座我今供養稱讚禮藥師琉璃光王佛其身靑色施妙印十二上願獅子座我今供養稱讚禮導師釋迦師子尊其身黃色說法印發大誓願獅子座我今供養稱讚禮始從過去無數劫慈念困苦諸眾生究竟微妙弘願故供養八大如來尊過去無數時己前所發微妙最上願今爲圓滿誓願故供養八大如來尊聖教廣大如虛空勝義無緣超戲論圓音妙相徧知性供養般若諸佛母無始薰習空自性能說種種性空法示現理趣童子相大智文殊我讚禮救護六道八難苦度脫苦海到彼岸令入涅槃大導師救脫菩薩我讚禮金剛寶身無能動密呪大明神力王能調難調諸有情金剛手尊我讚禮善逝主尊證正覺十地自在或法王或現童子利有情供養如是無量種世尊藥師琉璃光執持最勝妙法藏利樂眾生如日月光明最勝我讚禮受持經律論藏教手執鉢盂錫杖等奉侍導師諸法上供養聲聞諸聖眾東方百施天帝釋其身黃色執寶杵乘坐白色大象座我今供養稱讚禮東南火神大梵仙其身紅色執軍持乘坐紅色羖羊座我今供養稱讚禮南方焰鬘陰母王其身靑色執寶杖乘坐靑色水牛座我今供養稱讚禮西南離諦夜叉王其身黑色執寶劍乘坐大力起屍鬼我今供養稱讚禮西方水神婆嚕郡其身白色執蛇索乘坐那伽水獸座我今供養稱讚禮西北風神婆耶毘其身煙色執綵旗乘坐綠色大鹿坐我今供養稱讚禮北方施礙矩毘羅其身黃色執鼠囊乘坐靑色馬王座我今供養稱讚禮東北具主魔羅王其身白色執寶叉乘坐靑色牛王座我今供養稱讚禮上方一切諸天眾日天月天執曜天星宿諸天眷屬眾供養稱讚而敬禮下方龍王主地神捧持大地摩訶手守三摩耶眷屬眾供養讚歎而敬禮衛護佛教優婆塞方便隨機化現身宮毘羅等藥叉將大藥叉眾稱讚禮吉祥威徳優婆塞暴惡猛烈甚可畏宮毘羅并跛折羅毘羯羅等我供養所有禮讚供養福請佛住世轉法輪隨喜懺悔諸善根回向眾生成佛道爲我愚癡無知故所修善事有乖違今爲救護諸眾生惟願尊者垂忍納未究主尊殊勝力所有不備及昧劣於如是等有所違惟願尊者請忍納利益我等有情已隨所希求賜成就奉送世尊歸本土當請慈悲願降臨

藥師琉璃光王七佛本願功徳經念誦儀軌供養法

藥師琉璃光王七佛本願功徳經念誦儀軌供養法

