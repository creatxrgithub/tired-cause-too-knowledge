北方毘沙門天王隨軍護法眞言

特進試鴻臚卿大興善寺三藏沙門大廣智不空別行翻譯不入正經

特進試鴻臚卿大興善寺三藏沙門大廣智不空別行翻譯不入正經

曩謨囉多曩﹝二合﹞多羅﹝二合﹞多夜耶阿馱佉路步多囉﹝二合﹞耶地舍耶﹝二﹞吠室囉﹝二合﹞摩拏野﹝三﹞摩賀囉惹野﹝四﹞藥迦灑﹝二合﹞地婆多婆﹝五上﹞娑都哆娑娑室囉跛囉﹝二合﹞娑賀娜耶呬﹝賢二反﹞摩馱吒吒﹝去呼﹞尾跛囉﹝二合﹞灑夜迷跛娜也﹝二合﹞他保﹝月﹡麗﹞儞保﹝月﹡麗﹞儞俱沙吠室羅摩拏野摩賀囉惹耶綺﹝佉罽反﹞婆﹝去﹞馱伽儞多囉摩熾都麼麼﹝某甲受持﹞捺娑﹝上﹞娑馱耶娑那謨婆誐嚩帝悉殿都麼多囉跛馱儞娑婆﹝二合﹞賀

若行者受持此呪者。先須畫像。於彩色中並不得和膠。於白﹝疊﹡毛﹞上畫一毘沙門神。七寶莊嚴衣甲。左手執戟矟。右手托腰上。其神脚下作二夜叉鬼。身並作黑色。其毘沙門面。作甚可畏形惡眼視一切鬼神勢。其塔奉釋迦牟尼佛。教汝若領天兵守界擁護國土。何護吾法。卽擁遣第三子那吒捧行莫離其側。汝眼毒惡恐損眾生。爾時行者。若誦此呪時。就好地。勿使有穢惡之處。極令淨潔取牛糞塗地。卽以香泥塗之。散種種花燒香供養。行者上下衣服。並須淸淨一上廁一洗浴。白月十五日夜。起首對像前。誦呪滿十萬徧訖。然後更取香泥復塗壇上。更取上妙好花散壇中。設種種飲食。行者取薰陸香一百八顆。各呪一徧散著火中。爾時毘沙門卽現其身。行者若見神時取上好食飲。供養毘沙門神通。行者心中所願其神悉見。若行者不見神時。卽虛空中有聲云。汝但存心持誦。一切事汝欲者悉如意。若不見神及不聞聲。但有大風。或雲徧滿布其壇上。其法卽成就。若無上件等相。行者誦呪七徧。縛得入者其法卽成。更勿懷疑。

又法若行者欲得喝囉闍愛敬者。取赤小豆一顆呪一徧。投火中燒。如是滿一百八徧。其喝囉闍卽遣人喚來極忽。

又法若欲得大官人愛敬者。取白芥子一顆。一呪投火中燒滿一百八徧。其官卽自來敬仰大喜。

又法於白月十五日作壇。於像前作八肘。牛糞塗地了。取香泥重塗了。以五色畫作三重院。其壇內於中畫一大輪。四角拔折羅十字安之。第二院內。東面畫作一火珠光焰火出。南面畫三股。又西面畫一龍口中並出蓮華。北面畫一大縲。第三院中東面更畫師子。南面畫龍王。西面畫孔雀王鳥。北面畫羅剎手拄棒立地。壇四角各安香水瓶。內著雜菓楊枝。呪師洗浴著新淨衣。於像前設種種飲食供養。卽誦呪取呵梨勒一顆。一呪一徧投火中燒之。滿一百八徧。從今已後。每日送一﹝金﹡迸﹞金與呪師永無乏少。若得此物卽須用盡。不得留著。

又法呪蘇蜜及菓子。一百八徧火中燒之。一切諸天皆大歡喜擁護呪師。

又法若欲遠行時。呪穀木柱行一切難處。悉得無怖。又法若惡人相惱亂者。心中想此呪神形。復舉心誦呪。未滿一徧。其人卽不能動。

又法若欲令怨家不同住者。取苦練子一百八顆。一呪投火中。其人卽自遠去。

又法若呪胡麻一百八徧。散著火中。一切人盡來供養呪師。

又法若呪白芥子一百八徧散山中。一切惡獸不能傷人。其狩見人卽自伏地不敢傷害。過去已後方卽起去。

又法若欲乞雨時。取杏子一百八顆都呪三七徧。著有龍水中必得雨下。欲止雨時。取梧桐子火中燒之卽止。

又法若行者欲乞食。先呪鉢一百八徧。隨所到處。自然而得一切飲食了。飲食殘者當時自化去。若須飲食時。至心向鉢者誦呪一徧。其鉢依還如故。

又法若欲見功能天者。一日一夜不食。於佛前燒蘇合香。呪白花一百八徧。以散神前。其功能天卽自現身。隨意所須一切願滿。所求財寶卽得稱意。

若欲辟除一切鬼神。呪白芥子及蘇。呪一顆一徧。投火中燒之卽得。

若有官人。於三寶中起不善心者。惱亂佛弟子者。欲令起慈心。須作降伏。呪手三十一徧。遙打之其人卽著疾。欲好者慈心誦一徧卽差。

又法呪土二十一徧。散自身上。一切人見無不敬仰。欲令自身有威光者。呪墨塗額上。一切人見者無不愛仰。呪灰二十一徧。塗其身大眾中一切人見皆福徳相。眾人供養。欲得遠涉道路不被惡人惡狩傷害。行加奔馬。呪左手大母指作印。而去欲得於鏡看事。呪童子童女問吉凶。其人卽自下語。令道所病鬼姓名。卽知是何等之病。

若被蠱毒食者。呪所食物二十一徧。其所爲毒卽吐出。

若患鬼病呪五色線。一徧一結一百八徧了。繫頭上或頂上臂上。一切病患除差。

若患心病。呪石榴花汁飲之卽愈。

若欲攝狐魅病。呪五色線。令童子合成索。一呪一結一百八徧。繫項下。復呪楊枝打病者卽立愈。

若患骨節楚病。呪宥刀禁其病卽愈。

若欲護身。呪白芥子二十一徧。若灰若水亦然。散四方爲界。

若頭病或身病呪蘇烏麻油二十一徧。摩塗其身卽愈。

若患耳風呪蘇二十一徧食之愈。

若患腫。呪石榴黃一百八徧塗上卽愈。或白檀香亦得。

若患頭病。呪大黃二十一徧。塗額上卽愈。

若患時气病。呪靑木香末二十一徧。和水服之立愈。

若患惡瘡疥癬者。取利蘆未和油塗上立卽除愈。

若患瘧病。呪楊枝二十一徧令打病人卽時除愈。

若被蝎螫。呪乾脯火中燒之。熱拄其上便卽除愈。

若被蛇咬。呪畢鉢二十一徧。塗之當下卽愈。

若帶下病者。呪丁香水服之卽愈。

若人卒被鬼著狂言荒語。呪水令服之。

若患心病。呪黃土塗之。

若患一切鬼魅者。呪石榴枝一百八徧。用打病者卽愈。

若欲得成就三事者。當於像前作壇。壇內散種種名花。設種種飲食訖。取赤銅鈝一枚。雄黃三兩細擣和蜜水爲丸置像前。取荷葉覆上。以手掩之呪不息。當有相現。若烟出時取塗身上。卽成安怛陀那。若火出時。手取火焰用塗面上。一切眾生見此人者皆大歡喜敬仰有大威光。所出言教人皆信受恭敬隨順。若有煖气其人卽取塗身卽得無盡。

又法於舍利塔前呪牛黃。依前藥法皆得塗身一切福徳盡集其身。所在眾生見如羅闍無異。

又法若知山間有孔似阿修羅窟者。當呪白芥子和自身血。一呪一徧打山間孔。盡一千八徧。其山窟自開。其阿修羅女身如火然。持諸香花迎呪師來。行者入此窟內。壽命一大劫身力還如阿修羅。亦如金剛無能損者。若欲出時亦得一切阿修羅女隨從。若不還時亦到火終無所害。

又法將此像向舍利塔前。香塗地香花散於壇內。上妙供養了。取梨木作合子。取安膳那石爲末。用秦膠水爲丸。盛於合子中置壇中。行者著新淨衣。在於像前一日不食。誦此呪一千八徧了。亦無勞三相現。呪一千八徧訖塗眼竟。卽塗脚掌心中胸前兩膊上頂竟。至心合掌思身如虛空。無有身相作自想時。行者隱形日行千里。一切事業竝皆悉見。

又法欲得伏外道入火中。取自身血魚血。瞋心誦此呪二十一徧。投火中卽入火中。得一頃食間不燒其身。

又法若欲降伏外道。手中結印。瞋心誦呪一百八徧。外道所作法悉破壞竝不成就。

又法若欲降伏諸國兵賊眾者。當畫一像身卦紫磨眞金甲。於淨室中燒眾名香乳頭薰陸香。諸色香花飲食供養。眞心誦念天王眞言十萬徧。天王領天兵來助。他國兵敵自退散。若能晝夜誦念不絕。天王使太子獨健。領天兵千人衛護不離其側。所求如意應念隨心。皆得成就。

又法若欲降前敵眾者。於淨室持齋畫一天王形像。卦紫磨眞金甲。於二丈竿懸。軍前五十步指其敵。其敵不能相患。

印相二小指相鉤。二無名指向外直豎。二中指二頭指反相叉。二大母指向外直豎。手掌背合卽是其印。如前所說一一諸法。皆用此印卽得成就。今我說根本印。以二手右押左內相叉。豎無名頭相合。二頭指屈如鉤。若迎請時向身招。若撥遣時外撥。念請時結印當心誦七徧。印頂上散。然後取念珠專住念誦。

次說吉祥天女印。以二手虛心合掌開二頭指二中指二無名指。未屈如蓮華形。二大指二小指豎合。若念誦當心結印。誦眞言七徧頂上散印。四天王經云。若有人誦念此北方毘沙門天王眞言。供養苽菓飲食。每月取一十五日二十一日。音聲用單雙絃方響鼓舞。蘇蜜乳粥眞心誦念其天王卽見其身隨心所願。

善利萬物兮惟彼水方護持國界兮惟我天王良將受委兮鎭固封彊精心奉職兮宣託福祥星宮上勝兮迴架崇岡靈像儼立兮眾寶嚴莊威神震曜兮攝伏荒保又忠貞□兮翅贊聖唐

圓行錄云。北方毘沙門天王隨軍護法眞言一卷。不空三藏別行翻譯。八家錄亦爾也。此法請寫於智山慈順僧正染筆。栂尾山之本。愛染院大宣等對挍之。予亦挍閱以上本。

namoratnatrayāyanamoścaṇḍavajrapāṇāyemahāyakṣasenaptāyenamoapahurobhūtarāyadhiḥśayavaiśramaṇavacanāsyamahārajasyayakṣādhiptasyavamatasyastutasyabhaśanapravaphadasyaphemadaṭaṭaṇipraṣayāmitadyathākuśemikuśaviśramaṇasyamahārajaevaṃdhakanetramakṣatusvāhā

