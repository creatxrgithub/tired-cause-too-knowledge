頂輪王大曼荼羅灌頂儀軌

舊名阿迦﹝薩﹣文﹢﹝立﹣一﹞／木﹞﹝口﹡栗﹞婆辯弘新名薩縛娑底迦吉祥

舊名阿迦﹝薩﹣文﹢﹝立﹣一﹞／木﹞﹝口﹡栗﹞婆辯弘新名薩縛娑底迦吉祥

頂輪王大曼荼羅灌頂儀﹝并金剛界眾形色東都聖善寺沙門buṇika吉祥集﹞

內院三昧耶界道中台院中。畫佛世尊坐師子座。其座種種寶莊嚴。聖者身坐白蓮華。身白金色。入最勝三摩地王相。結跏趺坐。作說法相。從一切身普徧出十二幅金輪熾盛光明。如輪圍繞。從頂流出種種光明。靑黃赤白。具大仗夫相。倚菩提樹。其樹有種種葉。如眞多摩尼。樹形於上繫種種繒綵。或繫吠瑠璃寶天菓妙衣。或垂雲降雨。有種種芽。吉祥眾鳥並坐其上。或於枝間種種寶葉已成劫樹。世尊兩肩後倚著其樹。佛右邊座下畫轉輪王形。坐白蓮華。作觀佛勢。其身金色。周徧光明。七寶成就。惟輪寶以光圍繞。在蓮華上。餘六寶如次安之。

東南角摧碎佛頂南勝佛頂西南角無邊聲佛頂西白傘蓋佛頂西北角髙廣佛頂北光聚佛頂﹝坐白蓮花上。種種光圍繞。在熾光明中坐。身金色。手持眞多摩尼寶﹞東北角最勝佛頂正東髙佛頂﹝如大王形。坐白蓮花上。手持俱緣菓□睹輪王勢﹞

東南角法波羅蜜菩薩次大勢至觀音菩薩葉衣觀音菩薩多羅觀音菩薩﹝種種嚴具莊著輕□衣。其身形不麁不細中庸形。右手持靑蓮花。左手施願。坐花台上。作淺綠色也﹞觀世音菩薩毘俱胝觀音菩薩﹝身白色。三目四臂。右上手持仗。左上手持瓶。右下手持念珠。左下手持蓮花。身儀寂靜﹞白衣觀音菩薩﹝以蓮花鬘莊嚴身。用寶繒角絡被。右手持眞多摩尼寶。左手施願。坐蓮花上。此是一切蓮花族母﹞觀自在王菩薩﹝坐寶蓮花上。合掌作禮勢﹞西南角羯磨波羅蜜菩薩次禪波羅蜜菩薩﹝結定卽身□如金﹞忍波羅蜜菩薩施波羅蜜菩薩虛空明妃﹝如天形。坐蓮花上。合掌作禮勢﹞戒波羅蜜菩薩精進波羅蜜菩薩惠波羅蜜菩薩西北角金剛波羅蜜菩薩次降三世金剛菩薩﹝身相如瑜伽﹞金剛將明妃金剛將童子﹝如名別無相﹞金剛手菩薩﹝右手持白拂。左手持金剛杵。坐蓮花上﹞金剛母菩薩﹝名摩莫枳。身相如童女。淡紫靑色。種種瓔珞莊嚴。坐蓮花上。住般若自性。右手持梵夾。左手持眞多摩尼。施願勢。不得髙顏□悅意。是金剛族母﹞蘇婆呼童子菩薩﹝作童子形﹞頂行童子菩薩同前﹝准被髪相﹞東北角寶波羅蜜菩薩次般若波羅蜜菩薩慈氏菩薩﹝手執白拂﹞佛慈菩薩佛眼菩薩﹝形如天女。坐寶蓮花。種種莊嚴。身如金色。目觀眾會。著輕穀衣角被。右手持寶。左手施願。圓光周徧。身相寂﹞佛豪相菩薩﹝形如天母。色相同前。惟右手持蓮花。左手施願。光明同前無異﹞文殊菩薩﹝身相金色﹞如意寶菩薩

東南角歌供養菩薩﹝形服皆金色﹞次如意輪菩薩纔發心轉法輪菩薩八聖觀音菩薩蓮華吉祥菩薩蓮華孫陀利菩薩﹝四臂。右第一手持羂索。左手持鉞斧。右第二手施願。左第二手持菓。坐於蓮花。光明同前﹞靑頸觀音菩薩蓮華髻菩薩蓮華藥叉菩薩十一面觀音菩薩西南角舞供養菩薩﹝形服皆金色﹞次嚩哩迦龍王嚩哩迦七頭阿難陀龍王﹝此上二龍王。曾見佛有。七頭合掌跪地卽上嚩哩迦阿難陀也。惟持花鬘有異也﹞無染河天者﹝卽尼蓮河神也。並見佛來。身相如目止隣龍王更無別狀﹞地天供養﹝身白色。以二手捧寶花籠子。二膝跪地﹞無能勝姤菩薩無能勝妃無熱惱龍王﹝持蓮花鬘曲躬合掌﹞目眞鱗龍王﹝并前二龍王靑色黑色。如女形。七頭合掌。作禮勢。前後同﹞龍女﹝相端嚴﹞西北角獻喜菩薩﹝形服皆金色﹞次烏芻瑟摩金剛金剛藏菩薩甘露軍吒利菩薩金剛孫陀利菩薩﹝此是明妃。形如天女。種種瓔珞莊嚴其身靑色。手執蓮花。坐寶山上﹞金剛愛菩薩金剛拳菩薩施無畏菩薩鉢拏攝末里菩薩金剛針菩薩東北角鬘供養菩薩﹝形服皆金色﹞談無竭菩薩陀羅尼自在菩薩摩麼鷄菩薩﹝坐蓮花臺。如女形。首戴寶冠。左手執五古杵。右手施願。身相端嚴。圓光熾盛也﹞大惠菩薩﹝身如作禮勢。合掌坐蓮臺。金色具端嚴﹞寂靜菩薩﹝同前大惠相﹞無垢惠菩薩﹝同前寂靜相﹞虛空無垢菩薩﹝同前無垢惠﹞海惠菩薩善象猛菩薩

金剛界外第四院辦事天等次第外供養從東南角燈供養菩薩﹝二手捧燈臺。身形衣服並赤﹞次火天姤焰魔天王當門金剛鈴菩薩﹝形服並綠色。搖鈴居本門﹞次焰魔王姤羅剎天主西南角塗香菩薩﹝衣服身形黃色﹞次羅剎主姤毘沙門天王當門金剛鉤菩薩﹝形服靑。執鉤在本位﹞次毘沙門天姤風天主西北角香供養菩薩﹝黑色二手執香爐﹞風天姤水天王當門金剛索菩薩﹝形服並黃。執索當門位﹞水天姤伊舍那天東北角花供養菩薩﹝坐白蓮花。衣服面色具白。二手持花。供養勢也﹞伊舍那天姤帝釋天王當門金剛鎖菩薩﹝形服並赤。持鎖本位中﹞帝釋姤火天主

從此第五食道院四角畫五古杵契焰鬘威相成。

已上曼荼羅輪王大灌頂儀軌中上壇聖者。都計一百二十二尊號。

阿闍梨與弟子灌頂。應於大曼荼羅側。對聖眾面前。別塗作曼荼羅。以白粉參肘量。普於中畫蓮花。中台上畫師子座。令灌頂弟子。﹝木﹡鄭﹞花了者坐上。令一解法。弟子持蓋及拂。誦吉慶聲讚徐徐不絕。取中瓶水。加持一百八徧。教弟子結佛頂印安於頂上﹝餘如灌頂儀中廣說﹞然須吹蠡擊鼓。作諸音樂等。

我今依經說輪王畫像法近人具眾流作法方可爲如經廣稱述白疊須頓方五肘或三肘

畫聖者像。先從大海踊出須彌山王四寶所成﹝先北金。東白銀。南吠瑠璃色靑色。西頗胝迦寶色紅色﹞於山上坐白蓮華。身白金色。正受入最勝王三摩地。結跏趺坐。從一切身徧滿流出十二幅金輪熾盛光明。於上應畫山峯。其峯以種種寶成。聖者從頂流出種種光明。靑黃赤白。旋轉自在。聖者右邊畫持誦人。手執香爐。觀如來面。下應畫蓮花池﹝餘如經說也﹞畫二大明王。相如後說。尊儀賀野仡哩﹝二合﹞嚩大明王。身如火色。忿怒形。鼻如猿猴。以蛇莊嚴瓔珞。臂釧膊釧頭繫蓮華鬘。作瞻睹勢。

次無能勝忿怒王。身白色。四臂頻眉面嗔。虎皮爲裙。蟒蛇爲耳。璫得叉迦龍王以爲腰。縚婆蘇枳龍王以爲神。線角絡被耽肚。身形稍短。以毒蛇莊嚴髻冠。口咬下唇。徧身火焰熾盛圓光。右上手持金剛杵。右下手作期尅勢。左上手持三古戟叉。左下手執鉞斧。正面作阿吒吒賀娑𥬒勢。從口火焰種種色相。右邊面作觀瞻勢。左邊面下看也。頭上面作觀大眾勢。於寶蓮華立也了。

次觀本尊五支也。阿尾囉吽欠﹝亦云闕寶量不空毘盧居頂後。餘從額配之﹞阿字﹝金剛寶地大悲地界所執持故﹞微字﹝功徳乳海所資﹝門﹫壬﹞故﹞囉字﹝三昧惠炬所溫育故﹞吽字﹝除障智風所開發故﹞欠字﹝無邊性空不障礙故﹞。

阿字眞金色普現金剛輪加持於下體說名瑜伽座微字素月光匪於霧聚中加持於齊上是名大悲海囉字初日暉形赤在三角加持於心位稱爲智火威吽字劫火焰塗玄若風輪加持白毫際名爲自在力欠字由大空含容一切色加持於頂上故號無等人

阿字想座下。金剛座已成。色相如黃金。卽戒義也。其壇相方。曼荼囉亦耳。微字想於臍。色白慈悲水。卽定義也。其壇相圓外壇如滿月。囉字想於心。其相色赤紅。爲惠義也。其壇三角形。外壇亦三角。吽字想眉間。色黑爲無礙風。卽解脫義也。其壇想靑形如半月。外壇相亦同。欠字安頂上。以成大空點。卽解脫知見義也。

其壇如字義。空點無色相。能成諸事業。卽是陀羅尼義也。

唵﹝引﹞速乞灑﹝二合﹞摩嚩日囉﹝二合此云細細如金剛。此陀羅尼能令所觀成就﹞

唵﹝引﹞底﹝丁以反﹞瑟姹﹝二合﹞嚩日囉﹝二合此云不動如金剛。此陀羅尼能令所觀無失﹞

唵﹝引﹞薩頗﹝二合﹞囉拏嚩日囉﹝二合此云周徧如金剛。此陀羅尼能令所觀漸廣量周法界﹞

唵﹝引﹞僧賀囉﹝二合﹞嚩日囉﹝二合此云了達如金剛。此陀羅尼能令所觀漸略。猶如毫端。住白毫際。或住鼻端。隨心所樂﹞

次說畫。蘇婆呼童子。身形眷屬尊身如童子形。金色如名號。悚慄畫尊儀。七曜圍繞。密莫雲漠。﹝口﹡商﹞嗢沒斯。那纈鷄﹝桅﹣厄﹢﹝口／ㄆ﹞。各如本形畫。住賀野仡哩嚩明側立花上。次畫頂行童子。身形眷屬。尊身金色。髻髪下垂。左手持金剛杵。右手叉腰。八頻那夜迦圍繞所爲。金剛莊嚴。金剛塵。金剛索。金剛鉞斧。金剛極笑。金剛成莊嚴。金剛頂。金剛頻那夜釰。器仗如文配。

﹝朱筆﹞此軌者辯弘和尚集歟。辨辯兩字通用之間。靑龍和尚門人制作。尢以可爲規模者也。

