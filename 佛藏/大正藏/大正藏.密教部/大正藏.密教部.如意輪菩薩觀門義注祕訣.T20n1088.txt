如意輪菩薩觀門義注祕訣

oṃ唵字。一切法流注義。無所得以爲方便。覺不可得。

右如上布列諸字。盡作欝金之色。從本尊口引入身心口輪中。分明布列已。一一諦審觀之。從此三昧耶速獲一切智。夫瑜伽法念誦數畢。卽布諸字。更於身上布列小心眞言。復於字上分明觀照。如日初出。光明赫奕廣極無邊。如斯觀照。不久當證法身三昧。

唵字安於頂囉字置於額囉字布兩目娜字觀於口跛字安於心娜麼﹝二合﹞字置二膊吽字安臍輪

以前觀字門速悟無生理不久當成就獲得如來智

namoratnatrayāya曩謨﹝歸命義﹞囉怛曩﹝寶義﹞怛囉﹝二合﹞夜野﹝三義所謂歸命三寶敬﹞namaḥāryavalokite曩莫﹝稽首義﹞阿哩野﹝二合﹞嚩路枳諦śvarayābodhisatvaya濕嚩囉耶﹝聖觀自在﹞冒地薩怛嚩﹝二合﹞野﹝菩薩﹞mahasatvayamahakaroṇi摩訶薩怛嚩﹝二合﹞野﹝大菩薩﹞摩賀迦嚕抳kayatadyathā迦野﹝大慈悲者﹞怛儞也﹝二合﹞他﹝所謂開如來藏說眞言﹞

唵oṃ其字成於三身義也。唵oṃ之一字。所謂唵阿摩oṃama等三字共成。唵oṃ字者一切法生不可得義。阿a字者一切法本不生義。摩ma字者一切法我無所得義。又釋云。唵oṃ字化身義。阿a字者報身義。摩ma字者法身義。由此三字契實相理。則成稽首禮一切如來。亦如來無觀頂義。

cakravartti斫羯囉﹝二合﹞靺哩底﹝能轉無上法輪義亦摧破義﹞cintamaṇi震跢末抳

思惟義。亦如來寶義。寶有六種。能滿眾生願故。

mahāpadma摩訶鉢那麼﹝二合大蓮華也表淨諸非法染本不染故﹞

嚕嚕rorāro。離塵垢義。塵有二種。故重稱也。二塵者。所謂內塵外塵。內塵卽是五根。眼耳鼻舌身。外塵色聲香味觸。於二種塵。皆無所得以爲方便。成瑜伽觀智。

底瑟吒tiṣṭa。釋云住義。亦云無住義。無住以爲一切法本。亦云無住涅槃不住生死。由大智故不著生死。由大悲故不住涅槃。

入嚩攞jvala。釋云熾然義。光明照曜徧滿十方虛空法界。驚覺諸佛菩薩聖眾。降集普赴。下召一切天龍八部諸有情類。利益加持故。

阿羯里灑野akarṣaya。請召義。由此請召。諸佛菩薩天龍八部。應召而至。悉雲集加持護念。

吽hūṃ字者一切法無因義。亦云菩提道場。如金剛頂瑜伽經說。纔發菩提心卽坐菩提道場。轉正法輪。由此相應。此眞言一字則能證悟一切佛法。念念證悟佛法之時。具薩婆若智。直至究竟坐金剛座。四魔現前則入大慈三摩地。降伏四魔故則成正覺。四魔者。謂蘊魔煩惱魔死魔天魔。悉自降伏。復云法無因者。諸法無因。依勝義諦果亦無得。無因果故本來淸淨。

泮字者是破壞義。亦云摧壞義。得成佛時摧壞四魔。亦云三徳之中。斷徳之中得義。由以智。斷三界九地位煩惱習气皆悉斷。福徳智慧二種資糧悉皆圓滿。從無始來一切有情以爲己親。念彼恩故。往詣轉法輪處。演說十二行法輪也。

吒ṭa字者一切法無所得義。其吒字梵書形如半月。釋云一切法無我。無所得以爲方便。則成生空生空半故。

薩嚩﹝引﹞svā等無言說義。卽成法空智。滿字義。亦云大福徳成就義。

訶hā字是斷煩惱義。令諸有情。積大福徳斷害煩惱及隨煩惱一切習气。自他身中徧滿字之教。證得無餘依無住涅槃修行瑜伽者。結契誦眞言。定意專注於此一字。由與眞實道理相應思惟。時能除能緣所緣自他平等同體大悲。頓集一切福徳智慧。現在除遣一切災禍非命。世人見聞歡喜。所出言辭天人敬順不敢違越。臨命終時眾聖見前。得生極樂淨妙國土。於大集會中。蓮華化生見無量壽佛。聽聞正法頓證無上菩提如意輪菩薩六臂相頌。

手持如意寶六臂身金色頂髻寶莊嚴自在王說法第一手思惟愍念有情故第二持意寶能滿一切願第三持念珠爲度傍生苦左按光明山成就無傾動第二持蓮手能淨諸非法第三手持輪能轉無上法寶能隨施故山表不動故蓮性不染故輪摧障惱故六臂廣莊嚴能遊於六道以大悲方便斷諸有情苦身流千光明隨念能普照猶如於明鏡能現於萬像自心本不生法性圓寂故

心中心眞言

