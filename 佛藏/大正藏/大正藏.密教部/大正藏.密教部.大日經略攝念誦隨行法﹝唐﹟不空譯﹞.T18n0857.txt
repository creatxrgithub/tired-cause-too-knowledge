大日經略攝念誦隨行法﹝亦名五支略念誦要行法一卷﹞

大日經略攝念誦隨行法﹝亦名五支略念誦要行法一卷﹞

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

稽首無礙智密教意生子依彼蘇多羅攝此隨行法眞言行菩薩先住平等誓語密身密俱後作相應行

曩莫三曼多勃馱難唵阿三謎底哩﹝二合﹞三謎﹝三﹞三摩曳娑嚩﹝二合引﹞訶﹝引﹞

契謂齊輪合並建於二空五處頂肩心最後加咽位次以不動聖辟障及除垢而能淨眾事結護隨相應

曩莫三曼多嚩日囉﹝二合﹞赧﹝引﹞﹝一﹞戰拏摩賀﹝引﹞嚧曬拏﹝二﹞娑頗﹝二合﹞吒野﹝三﹞吽怛羅﹝二合﹞吒﹝半音呼四﹞憾﹝引﹞﹝牟﹡含﹞﹝五﹞

定空加地水風火竪於心慧劍亦如是出鞘能成辦次說如來鉤用請於本尊一切眾聖主依本誓而來

曩莫三曼多勃馱南阿﹝引﹞薩嚩怛囉﹝二合﹞阿﹝引﹞鉢囉﹝二合﹞底賀多怛他薩儻﹝引﹞矩奢﹝四﹞冒地拶哩耶﹝二合﹞波唎布囉﹝上聲﹞迦﹝半音﹞娑嚩﹝二合引﹞訶﹝引﹞

止觀內相叉堅合智風竪纔屈於初分餘輪狀若環聖天悲願力隨請咸來降奉現三昧耶明契如前說旣呈本誓已發喜而無謬次當隨力分供養表誠心閼伽香食燈下至一花水或但心運想殊勝最難量當以普通印密語共加之有表無表俱一時皆成就

曩莫三曼多勃馱南﹝一﹞薩嚩他欠﹝平聲﹞嗢娜孽﹝二合﹞諦薩頗﹝二合﹞囉係呬﹝牟﹡含﹞伽伽那劍﹝平聲呼﹞娑嚩﹝二合引﹞訶

禪智互相叉齊輪頂上合運心普周徧所念皆現前旣施供養已修常作持誦先擐金剛鎧結護事相應

曩莫三曼多嚩囉﹝二合﹞赧嚩日囉﹝二合﹞迦嚩者吽

先作虛心合風輪糺持火大空依火本徧觸後居心次結方隅界如前不動尊左轉成辟除右旋及上下備觸身支分結護悉堅牢眞言及本契如前已分別旣爲嚴備訖當示根本契還加五位處七轉或再三散印頂上開半跏正身意或作相應坐隨方如教說正面住身前覩一圓明像淸淨無瑕玷猶如滿月輪中有本尊形如色超三界妙縠嚴身服寶冠紺髪垂寂然三摩地輝焰過眾電猶如淨鏡內幽邃現眞容喜怒顯顏色操持與願等正受相應身明了心無亂無相淨法體應願濟羣生專注而念持限數旣終畢懈極後方已復結普通印虔誠啟願等慇重禮聖尊左轉無動力解前所結護還呈本尊契頂上散開之心送於聖天五輪投地禮然起隨眾善後會復如初一時與二三或四皆如此餘分旋繞塔浴像讚方廣塗飾曼荼羅布花讚佛徳或復無雜念專注於等引以此淨三業悉地速現前聖力所加持行願相應故諸有樂修習隨師而受學持明傳本教無越三昧耶勤策無間斷離蓋及熏醉順行於學處悉地隨力成我依大日教略示瑜伽行修證殊勝福普潤諸有情

大日經略攝念誦隨行法一卷

