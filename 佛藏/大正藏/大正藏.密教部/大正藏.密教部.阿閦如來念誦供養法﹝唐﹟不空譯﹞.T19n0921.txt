阿閦如來念誦供養法一卷

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

敬禮徧照尊我今依契經略說阿閦佛修行念誦儀行者應當禮五方諸如來盡想虛空中徧滿如胡麻卽對一一佛盡心而懺悔隨喜及勸請我所積集福迴向諸有情次卽對本尊應當結跏坐端身應正直閉目離攀緣卽起悲愍心觀察無邊界初結三昧耶次誦金剛輪滅除諸過咎卽當結甲印加持於五處次作金剛橛堅牢道場地復結方隅界壇中觀大海中想彌盧山上觀寶樓閣閣上師子座種種供養具眾寶以莊嚴次結車輅印想奉妙喜剎卽靜虛空道又結請寶車及以部心請復應作辟除及示三昧耶卽結金剛网奉獻閼伽水想浴無垢身復當奉尊座次第獻五供卽結虛空藏盡於無邊界一一想雲海以身親奉獻卽當誦讚歎或讚百八名卽結部母印加持本所尊及護於自身次結本尊印卽當捧珠鬘加持已頂戴諦住而念誦卽入字輪觀以此殊勝福迴向於有情卽結本尊印次誦部母明如前五供養及讚本尊徳卽獻閼伽水應結外院印左轉而解界復結寶車輅外撥而奉送想尊還本宮重結三昧耶五悔如前作卽起隨自意讀誦大乘經或住三摩地印塔思六念以福資悉地是名菩薩行

行者入本尊精舍。面向東方﹝跍﹡月﹞跪合掌。諦想一切如來諸大菩薩微塵數眾。徧十方界由如胡麻。如對目前。於中復想五方如來。各禮一拜。禮一切如來眞言曰。

唵薩嚩怛他誐跢迦﹝引﹞耶嚩吉質多播﹝引﹞娜滿娜喃迦嚕冥

由誦此眞言作禮於諸佛卽於十方剎禮事悉圓滿

卽右膝著地合掌當心。而懺諸咎。我從無始時來至于今身。所作眾罪十惡四重五無間等無量無邊。今對一切諸佛大菩薩前。深生悔恨發露陳。懺一懺已後更不復造。懺悔眞言曰。

唵薩嚩播﹝引﹞跛娑普吒﹝二合﹞娜訶曩嚩日囉﹝二合引﹞野娑嚩﹝二合引﹞訶

由誦此眞言實相理相應諸罪如枯艸焚盡無有餘

次應思惟。一切如來諸大菩薩緣覺聲聞。及諸凡夫積集福智。我今盡隨喜。如一切如來隨喜一切福智。我今亦如是隨喜。隨喜一切福智眞言曰。

唵薩嚩怛他誐跢奔尼野﹝二合﹞枳穰﹝二合引﹞曩努慕娜曩布惹﹝引﹞冥伽三母捺囉﹝二合引﹞娑癹﹝二合﹞囉拏三麼曳吽﹝五﹞

由誦此眞言諸佛及菩薩二乘凡夫福獲殊勝隨喜

次諦觀。一切如來徧周法界初成正覺。卽想己身處彼海會一一佛前。誠心勸請願諸如來哀愍我等轉無上法輪。請轉法輪眞言曰。

唵薩嚩怛他﹝引﹞誐跢﹝引﹞地曳﹝二合﹞沙拏﹝二﹞布惹冥伽三母捺囉﹝二合﹞娑癹﹝二合﹞囉拏三昧曳吽﹝四﹞

由誦此明故一切諸如來雜染淸淨剎轉無上法輪

次應勸請。十方諸佛如來不般涅槃。願諸如來哀愍有情。久住世間不般涅槃。於無量劫廣作利益。請不般涅槃眞言曰。

唵薩嚩怛他誐單﹝引﹞曩地曳﹝二合﹞沙夜﹝引﹞冥薩嚩薩怛嚩﹝二合﹞呬哆﹝引﹞囉他﹝引﹞野達摩馱到悉體﹝他以反﹞底婆嚩覩

由誦此眞言一切諸如來復住無量劫廣利益有情

行者作是思惟。我今禮佛懺悔隨喜勸請。言如是積集無量福智。願皆迴向一切眾生。佛所稱讚殊勝悉地。願諸有情皆得圓滿。迴向發願眞言曰。

唵薩嚩怛他﹝引﹞誐跢商悉跢﹝引﹞薩嚩薩怛嚩﹝二合引﹞南﹝引﹞薩嚩悉地藥三鉢睍耽﹝引﹞怛他﹝引﹞誐跢室者﹝二合引﹞地底瑟綻﹝二合﹞耽

由誦此眞言諦誠發勝願一切眾生類速皆得悉地

行者於本尊像前。結跏趺坐或半跏或吉祥。乃至輪王等隨意而坐。復想一切如來及諸菩薩金剛部眾。起大悲愍。拔濟安樂一切有情。願一切眾生速得無上菩提悉地。

卽結佛部印止觀虛心合開掌定輔進惠輔於定側專注於一緣思惟佛相好眞言誦三徧置頂便散之

由誦結此印一切佛部眾加持於行者不違自本誓次結蓮花部虛心作合掌微開進念定卽想觀自在具相持蓮花而住瑜伽定分明誦三徧頂右而散之

唵跛娜謨﹝二合﹞納婆﹝二合﹞嚩﹝引﹞野娑嚩﹝二合引﹞訶﹝引﹞

由誦結印故一切蓮花部聖眾來雲集本願而加持次結金剛部止觀反相叉餘力三鈷形心想執金剛威徳手持杵具相身嚴飾應當誦三徧頂左而散之

由誦及結印一切執金剛皆集來現前與願不違誓次結甲冑印二羽內相叉念力並申合定輔如杵形額肩心及喉五處各一徧思惟身威光熾盛徧圍遶諸魔及障者馳散不敢覩

唵嚩日囉﹝二合引﹞銀儞﹝二合﹞鉢囉﹝二合﹞捻跛跢﹝二合引﹞也娑嚩﹝引二合﹞訶

由結甲印故遠離於諸障能遮惡趣門亦護諸眾生次結金剛輪大威徳印契二羽內相叉竪二念定力二念糺定合二慧並申合安契當於心誠心誦七徧

娜麼悉底﹝口﹡束﹡頁﹞﹝三合﹞野﹝一﹞陀尾﹝二合﹞迦﹝引﹞南﹝引﹞薩嚩怛他﹝引﹞誐跢﹝引﹞南﹝引三﹞暗﹝引四﹞尾囉爾﹝五﹞尾囉爾﹝六﹞摩賀﹝引﹞嚩日囉﹝二合七﹞娑跢娑跢﹝八﹞些﹝引﹞囉帝﹝九﹞些﹝引﹞囉帝﹝十﹞怛邏﹝二合﹞異﹝十一﹞怛邏﹝二合﹞異﹝十二﹞尾馱麼儞﹝十三﹞三畔若儞﹝十四﹞怛囉﹝二合﹞麼底﹝十五﹞悉馱﹝引﹞仡﹝口﹡﹝隸﹣木﹢士﹞﹝二合﹞怛﹝口﹡藍﹞﹝二合﹞沙嚩﹝二合引﹞訶﹝引﹞

由誦此眞言如再入輪壇失念破三昧菩薩與聲聞身口二律儀四重五無間是等諸罪障悉皆得淸淨次當結地界進念互相交信定慧竪合雙慧輔於地三拍想下方熾成獨鈷杵徹至金剛際想除地過患

唵枳里枳里嚩日囉﹝二合﹞嚩日哩﹝二合﹞部﹝口﹡律﹞﹝二合﹞滿馱滿馱吽癹吒﹝半音﹞

由結地印故盡想道場內卽成金剛地諸魔不得便以微少功行速證三摩地身心不疲倦遠離於昏沈次結金剛牆准前下方契搩開二慧竪三匝而右旋心想金剛牆赫奕起威焰徧護於道場以成方隅界

唵薩囉薩囉嚩日囉﹝二合﹞鉢囉﹝二合﹞迦﹝引﹞囉吽癹吒﹝半音﹞

由結牆印故諸魔及障者毘那夜迦等四散而馳走次結大海印止觀仰相叉卽成於海印當心而旋轉應想成大海深廣無邊際淸淨八功徳皆從法界生

次結須彌印止觀內叉拳眞言誦三徧卽想妙髙山四寶而成就七金山圍遶山頂想樓閣眾寶以莊嚴

次結虛空藏明妃大密印二羽金剛縛進力如寶形餘度竪如幢止觀互相交卽成供養儀次第修如是次想於殿中本尊與眷屬各依花位座塗香及花鬘燒香摩尼燈閼伽及賢瓶殊妙天飲食寶柱而行列以我功徳力如來加持力及以法界力普供養而住

由誦結此印虛空藏本尊不越本願力皆成實供養次應結寶車止觀仰相叉二定側相拄二慧輔定側眞言誦三徧奉送本尊剎

行者持香鑪卽靜虛空道眞言誦三徧壞裂魔羅网

唵﹝一﹞蘇悉地迦哩﹝二﹞惹嚩﹝二合﹞理跢﹝引﹞難﹝引﹞跢﹝三﹞慕嘌怛曳﹝四﹞惹嚩﹝二合﹞攞惹嚩﹝二合﹞攞滿馱滿馱賀曩賀曩吽癹吒﹝半音﹞

心想七寶車眾寶蓋莊嚴繒幡寶鈴鐸珠鬘徧交絡無量諸天樂不鼓自然鳴皆奏和雅音想至妙喜剎本尊與眷屬乘此寶車輅卽當結請車准前車輅印慧力撥二念想車至於空

娜麼悉底﹝口﹡﹝隸﹣木﹢士﹞﹝二合﹞野﹝一﹞地尾﹝二合﹞迦﹝引﹞南﹝二﹞薩嚩怛他誐跢﹝引﹞南﹝引三﹞唵﹝四﹞嚩日﹝口﹡朗﹞﹝二合﹞倪儞夜﹝二合五﹞羯沙野娑嚩﹝二合引﹞訶

次結部心印止觀內相叉左慧向身招三徧加來句本尊與眷屬歡喜赴集會

唵嚩日囉﹝二合引﹞地力﹝二合﹞翳係係娑嚩﹝二合引﹞訶

由誦此眞言本尊與眷屬歡喜赴集會與願令成就卽結辟除印止觀金剛形先當舉止羽外拓作辟除一切諸魔羅怖畏而馳走

由誦及辟除諸有魔障者從聖隱眾會奔馳而四散卽舉於觀羽作示三昧耶聖眾憶昔願復當赴集會

次結金剛网准前金剛牆二慧捻定側右旋於頂上卽成堅固网上方諸魔羅無有能侵惱修行速得成

唵尾塞普﹝二合引﹞囉捺囉﹝二合引﹞禮叉﹝二合﹞嚩日囉﹝二合引﹞半惹囉吽癹吒﹝半音﹞

卽結密縫印止掌輔觀背二慧而申直眞言誦三徧右旋及上下心想金剛焰密合方隅界威靈其處所

次應虔誠心奉獻閼伽水持器當於額運想沐聖眾

娜莫三滿跢沒馱南﹝引﹞誐誐曩三摩﹝引﹞娑摩娑嚩﹝二合引﹞訶﹝引﹞

次應獻花座二羽虛心合進念定微屈運心而旋轉本尊與眷屬想坐花臺上一一處本位觀念令分明

次結塗香印觀掌向外竪止羽握右觀心想塗香雲徧塗聖眾海

唵﹝一﹞嵃馱磨﹝引﹞禰儞﹝二﹞嚩囉苨﹝三﹞鉢囉﹝二合引﹞底仡哩﹝二合﹞舋拏﹝二合﹞娑嚩﹝二合引﹞訶﹝引﹞

纔結塗香印徧於印契中無量香天女各持塗香器盡於無邊剎供養佛聖眾不久當獲得五分具法身次結花鬘印止觀仰相叉二定屈如環慧輔定下節心想奉花鬘用獻聖眷屬

唵﹝一﹞麼﹝引﹞攞﹝引﹞馱﹝口﹡疑﹞﹝二﹞嚩日囉﹝二合﹞馱囉娑嚩﹝二合引﹞訶﹝引﹞

纔結花鬘印徧於印契中無量花天女各持花鬘器盡於無邊剎供養佛聖眾不久當獲得離染如蓮花卽結焚香印二羽而仰掌信進念竪背定慧側相拄心想燒香雲以奉聖眷屬

唵﹝一﹞度跛始契矩嚕嚩日哩﹝二合﹞抳娑嚩﹝二合引﹞訶﹝引﹞

纔結焚香印徧於印契中無量香天女各持七寶爐盡於無邊剎供養佛聖眾不久當獲得如來無礙智次結飲食契二羽虛心合慧力輔禪側狀如食器形心想飲食雲以奉聖眷屬

唵﹝一﹞磨攞磨攞﹝二合﹞冥伽磨﹝引﹞疑儞﹝三﹞鉢囉﹝二合﹞底吃哩﹝二合﹞舋拏﹝二合四﹞嚩日哩﹝二合﹞抳娑嚩﹝二合引﹞訶﹝引﹞

纔結飲食契徧於印契中無量諸天女各持寶食器盡彼無邊剎供養佛聖眾不久當獲得法喜禪悅食次結燈明印觀羽密作拳竪念慧側輔眞言誦三徧心想摩尼燈以奉聖眷屬

唵﹝一﹞惹嚩﹝二合引﹞攞﹝引﹞麼﹝引﹞隸儞﹝二﹞禰跛始契娑嚩﹝二合引﹞訶﹝引﹞

讒結燈明印徧於印契中無量燈天女各持摩尼燈盡彼無邊剎供養佛聖眾不久當獲得淸淨五種眼運心悉周徧無量佛剎中種種而奉獻無邊供養儀卽結虛空藏大菩薩密印二羽金剛縛二定如寶形信進如幢剎二慧而合竪眞言誦三徧

娜麼薩嚩怛他﹝引﹞誐帝鼻諭﹝二合﹞尾濕嚩﹝二合﹞目契鼻藥﹝二合﹞薩嚩他﹝引三﹞欠嗢娜誐﹝二合﹞帝塞普﹝二合﹞囉呬﹝牟﹡含﹞誐誐曩劍娑嚩﹝二合引﹞訶﹝引﹞

卽讚本所尊無量功徳聚或誦百八名歌詠聲供養行者於身中當心應觀察圓滿淨月輪專注令分明上想金剛杵金色五智形光明徧流出照觸無邊界警覺魔羅宮廣大作佛事以此三麼地而成阿閦佛具相觸地印眷屬以圍遶卽結根本印加持於四處

次結莽莫計部母大悲者二羽內相叉信念慧如針三徧加本尊卽當護己身各誦於一徧加持於五處

娜謨囉怛娜﹝二合﹞怛囉﹝二合引﹞夜野娜麼室戰﹝二合﹞拏嚩日囉﹝二合引﹞播拏曳摩訶藥叉細曩鉢跢曳唵矩蘭馱哩滿馱滿馱吽癹吒﹝半音﹞

次結如來不動大身印。誦本明七徧。大身眞言曰。

娜謨婆誐嚩帝惡屈蒭﹝二合﹞毘夜﹝二合﹞野怛他誐跢﹝引﹞夜﹝引﹞囉訶﹝二合﹞帝三藐三沒馱﹝引﹞野怛儞野﹝二合﹞他﹝引﹞迦迦儞迦迦儞嚧左儞嚧左儞咄嚧﹝二合﹞吒儞咄嚧﹝二合﹞吒儞怛邏﹝二合﹞娑儞怛邏﹝二合﹞娑儞鉢囉﹝二合引﹞底﹝丁以反﹞訶跢儞鉢囉﹝二合引﹞底訶跢儞薩嚩羯麼跛﹝口﹡藍﹞跛邏野屈蒭﹝二合﹞毘野﹝二合﹞覩娑嚩﹝二合引﹞訶﹝引﹞

次應淨念珠二羽捧珠鬘加三徧頂戴

次結持念珠二羽半金剛以此持念珠眞言誦三徧

唵嚩蘇莽底室哩﹝二合﹞曳鉢娜莽﹝二合﹞忙里儞娑嚩﹝二合﹞訶

卽誦本尊明身前觀尊相自身亦如是專注離散亂或以實相理與法身相應眞言字分明不緩亦不急或千或百八一數常准定念誦當畢已捧珠於頂上徧數付部母復結三昧那誦本明三徧卽入字輪觀於心月輪上行列眞言字金色具威光思惟實相理應觀唵字門諸法無流注次念阿字門諸法本不生第三閦字門諸法無盡滅第四陛字門諸法無自性第五吽字門諸法無因緣一一眞言字觀照法界性從初至究竟注心勿令間復結部母印眞言誦三徧應以歌詠音讚揚本尊徳重結五供養奉獻本所尊復獻閼伽水慇勤求本願隨心上中下如教獲悉地卽結外院印右旋解諸界次結寶車輅及結部心印送尊皆外撥復結三部印護身及五誨應當如前作禮佛隨意樂讀誦方廣乘十法行感招無量無邊福契經思六念皆以實相理一一應思惟相應瑜伽教若欲除業障應當印佛塔或沙及香泥皆安緣起偈積數如經說終畢現奇特修集念誦法以此勝福田一切諸有情速成阿閦佛

唵嚩日囉﹝二合引﹞地力﹝二合﹞夜呬夜呬娑嚩﹝二合引﹞訶﹝引﹞

唵濕微﹝二合﹞帝摩訶濕微﹝二合﹞帝佉﹝引﹞娜寧娑嚩﹝二合引﹞訶﹝引﹞

唵訶囉訶囉﹝二﹞﹝卄／儒﹞﹝穰古反引﹞孽囉﹝二合﹞訶囉拏﹝引﹞耶娑嚩﹝二合﹞訶﹝引﹞

阿閦如來念誦供養法一卷

