金剛頂瑜伽護摩儀軌一卷

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

我今說護摩由此速成就由護摩業儀相應不間斷如是一切事隨明當應作隨類作護摩無上成就業護摩說多種略說有五類廣說大瑜伽於祕密教說我今則略說持明之遊戲由護摩儀軌成就於族壇護摩五種事一一有多種息災及增益第三爲降伏鉤召爲第四第五是敬愛如是五護摩敬愛爲最勝我今說軍茶依瑜伽相應息災爐正圓應當如是作增益應正方三角作降伏金剛形軍茶鉤召爲最勝長作蓮花形敬愛爲相應已說五種類軍茶業無上息災初夜起增益初日分中日分應作降伏猛利法鉤召一切時後夜作敬愛如是五瑜伽作業而等引面北作息災增益向東方面南作降伏應面西而住仰視徧諸方是爲鉤召儀若敬愛相應應住面向西息災結佛印增益寶幖幟金剛怒降伏金剛鉤鉤召大召而相應敬愛蓮花部如是五瑜伽應作護摩事息災燒甘木增益用果木苦木降伏業刺木爲鉤召花木說敬愛如是五種木瑜伽者應用息災爐作輪增益三股杵降伏一股作鉤召應作鉤敬愛作蓮花息災爐應量橫全竪半肘增益兩肘量竪量應用半降伏軍茶相三角各一肘竪量應半之鉤召長一肘橫竪各減半敬愛亦一肘橫竪如鉤召五種軍茶壇應畫作三重中院羯磨杵四隅畫蓮葉第二院四契謂四波羅蜜四隅內供養第三院應畫八方天眷屬四隅於四門外供養四攝中安徧照尊此息災軍茶餘四軍茶相三院皆如是增益於中院應畫羯磨寶四隅畫蓮葉第二院應畫寶生佛眷屬第三院及門亦如前所說降伏於中院獨股羯磨杵四隅畫蓮葉第二院應畫降三世眷屬四種忿怒相第三院及門亦如前所說而皆忿怒相鉤召於中院應畫金剛鉤四隅畫蓮華第二院應畫不動佛眷屬第三院四隅八方及四門如初軍茶知敬愛於中院畫蓮花羯磨四隅三股杵第二院應畫無量壽眷屬應畫四種尊第三院四隅八方及四門所說亦如前此是五護摩瑜伽經所說修行者應知四契及四攝內外八供養布列在壇位阿闍梨今說行人南方坐金剛應在南寶部而在西法契當北面羯磨在東方嬉戲西南隅鬘應西北角歌契處東北舞印在東南燒香如嬉戲花供准鬘方燈應如歌詠塗香如舞位鉤在金剛後索與寶部對鎖應隨法契鈴如羯磨知隨行人右旋諸壇當如是循環而安立息災第二院四波羅蜜契金剛三股杵寶契如寶形法如獨股杵上戴開敷蓮羯磨羯磨杵嬉戲三股杵鬘如寶冠形歌應畫箜篌舞獨股羯磨鉤爲金剛鉤索如盤索勢一頭半獨股而在於中心鎖如並兩環其中如連環鈴作金剛鈴燈作蠟燭相塗香畫香器燒香作香爐散花爲花盤增益第二院寶生尊眷屬光相如日形笑如橫三股其中間安齒幢如竪寶幢降伏四忿怒薩埵三股杵王如並二鉤善哉並雙手以作彈指相愛如竪弓箭鉤召第二院亦如降伏壇而無有增減敬愛第二院無量壽眷屬法如法波羅利當爲劍形語應畫舌相因作日輪形中獨股羯磨延命如增益爐外畫甲冑如人被甲形而令雙袖垂袖如三獨股下如覆熏籠上作三峯形如三獨股杵內外八供養及與四護等諸爐皆如一一一所畫契皆坐蓮花上而有火焰光八方天眷屬亦如諸契等皆隨行人座而起於東方帝釋獨股杵繒繫左右飛火天畫軍持蓮座上火焰焰摩兩股叉其中安人頭繒飛如帝釋羅剎主畫刀座焰如火天水天畫羂索兩頭猶股頭風天作幡旗而坐蓮花中毘沙門作棒繒繫亦如上舍那半三股蓮座火焰光智者應善知審諦無錯謬

其爐緣髙兩指闊四指。緣內爐口本地。闊兩指。於中契印髙兩指。其爐近身。開竪項。闊四指長兩指。次橫長十指竪闊四指。次作蓮花葉形令大小相稱。從竪項至葉末都十二指。髙下並與緣齊。五種爐並同。其治地法如大曼茶羅。掘地加持所用鍬等印。二羽金剛縛。禪智進力各相並竪。眞言二十一徧眞言曰。

加持泥及瞿摩夷塗香等印。二羽合掌。屈進力戒方二節。相合。禪智並竪。去進力令如口形。眞言二十一徧眞言曰。

唵阿﹝上﹞蜜哩﹝二合﹞都納婆﹝上二合﹞嚩野吽發吒薩嚩﹝二合﹞訶

加持五色粉印及眞言。並如瑜伽經所說。加持酥蜜酪乳及木五穀香花等。並以金剛羯磨菩薩眞言。加持各七徧印二羽各以禪智捻檀慧甲。餘三度磔開竪。如金剛杵形。卽相叉右押左眞言曰。

所燒護摩支。皆安右邊。酥於蓮葉臺上。蜜酪乳乳糜飯等。近爐右邊安。左邊置二器盛香水﹝器用金銀銅白瓷商佉等並通用香用白檀欝金龍腦等﹞二器一用灑淨火及供養物等。一用聖眾火天漱口。灑淨印。禪捻檀甲餘三度磔開竪。如三股杵形以灑水眞言曰。

漱口印。右羽金剛拳。舒進度攪水。加持七徧訖。便屈四度作掬。抄水垂臂。合掌向身。右旋灑火眞言曰。

息災本尊火天及爐衣服食香花。皆用白。作吉祥坐。與慈心相應﹝交兩脚竪膝右壓左﹞。

增益皆用黃。全跏坐。降伏皆用黑。蹲踞坐。鉤召皆用赤半跏坐。敬愛色同鉤召賢坐﹝跂物垂脚﹞。

迎請從三昧耶至迎請。皆依本法。或隨五種護摩。隨部部主。五相成身迎請已。誦讚歎。以四攝安立聖眾。圍遶爐。然後獻閼伽。各結本羯磨印安立。示本三昧耶。誦護摩眞言一百八徧。然後取一花。以火天眞言加持三徧或七徧擲火中。然後結火天印。以左羽握右羽腕。右羽舒掌向外。屈禪度橫在掌中。進度如鉤來去。招以迎請。獻已以禪捻進度。卽成發遣眞言曰。

唵翳呬翳呬摩訶部多泥﹝上﹞嚩哩使﹝二合﹞儞尾﹝二合﹞惹薩哆摩孽哩﹝二合﹞呬怛嚩﹝二合﹞虎帝摩訶囉麼悉紙﹝平﹞珊儞呬都婆嚩阿誐那﹝二合﹞曳訶微也﹝二合﹞迦微也﹝二合﹞嚩訶娜耶娑嚩﹝二合﹞訶﹝引﹞

迎已以香水三灑。三漱口。然後用本眞言。以大杓三滿酌酥投火。想投火天口中。至於心蓮花。眞言曰﹝加持花亦用此﹞。

卽以此眞言。小杓三投蜜酪乳。及木乃至香花等。想火天四臂右手無畏。第二手持珠。左手仙杖。第二手執軍持。想從心徧身中。流出無量塗香雲花雲燒香雲飲食燈明種種供養。供養一切佛菩薩緣覺聲聞及一切世天。於火天眞言娑嚩訶上。稱所求事投之。然以大杓三滿投供養。加持一花置本方坐處。請出爐還本座。然後三淨火。以四字明迎請佛菩薩。各坐本座。三獻漱口。以滿三大杓酥獻。然後復以杓三酌蜜酪乳乳糜飯。及木五穀花香等。各三投。想投聖尊口中至心。若作息災法。五穀中須十倍加油麻。木用一百八枚。或五十四或二十一。眞言曰。

唵薩嚩播波娜訶那嚩日囉﹝二合﹞耶娑嚩﹝二合引﹞訶﹝引﹞

或有教中說。用本部母眞言爲息災。或本尊眞言。或毘盧遮那眞言。皆娑嚩。訶上加所爲。自他願除一切災語。心專注於爐中聖眾。想聖眾皆從心外。徧身毛孔。流出供養雲海。至無邊世界。供養一切佛。及除一切三惡趣苦惱。護摩已。以滿三大杓酥。獻聖眾。所殘五穀香花等。聚一器中。獻十方世天。餘爐並同。

若作增益。如前迎火天。卽獻聖眾三大杓木及香花等。並如前燒粳米。或欲延命燒屈蔞艸。其延命爐如前增益爐。外作甲冑形。餘香花等並如前。惟粳米屈蔞艸。加餘物十倍。增益眞言曰。

唵嚩日囉﹝二合引﹞補瑟吒﹝二合﹞曳﹝平﹞娑嚩﹝二合引﹞訶

延命契。二羽各金剛拳。舒進力相鉤置頂上。想身爲降三世。於印上想毘盧遮那佛。從身中流出天甘露。灌注行人身。延命眞言曰。

於娑嚩訶上。加爲自他願增益或延命語。或當時心所願。安如是語。心專注於爐中聖眾。想從聖眾心外。徧身毛孔中。流出供養雲海。至無邊世界。供養一切佛。及光明照觸一切有情六道四生。皆獲榮盛富貴及延壽命。卽以此光明。想自宅中雨七寶及所資用物。又想天甘露。灌注自身周徧毛孔。若作降伏法。如前迎火天。或用蔓菁或芥子等油。或水牛酥或用嚕地囉。先獻聖眾三大杓已。用無香花及臭花安悉香鹽毒藥等。或用鐵末。或作彼形。段段截投之﹝芥子蠟鹽毒藥等作﹞。

投火天時。卽想從火天心外。徧身中。流出器仗投彼身上。想火天及本尊。皆作忿怒形眞言曰。

於發上。加彼名號。或用本尊法。或用不動尊眞言。或降三世眞言。或文殊師利六足尊眞言。想忿怒尊身中。流出器仗雲海。供養盡虛空一切忿怒尊。卽此器仗落彼上及家。若作鉤召法。迎請火天。及所用木花等物皆如增益。惟花用有刺木赤花。或用本尊法中所燒物。眞言曰。

於弱上。加彼人名。卽想從本尊心外。徧身流出無量金剛鉤。供養盡虛空一切佛菩薩賢聖。卽想比鉤。鉤召三惡趣有情。安置人天善處。卽以此眾鉤。入彼心召來。

若作敬愛法。迎請及所用物並同上。惟花用赤色花。或用本尊法中所用物眞言曰。

於弱上。加彼名號。卽想本尊身中。流出花箭。徧無量世界。供養一切佛賢聖。及射聲聞緣覺厭離心及六道四生互增恚心。卽以此眾箭射彼人五處﹝所謂額兩乳心及下分﹞凡諸爐。若無酥用乳亦得。若遙加持人。或抄名或取前人衣。標心而加持。供養聖眾已。用大杓三滿杓獻聖眾。并三灑三漱。卽取小杓。以滅三惡趣眞言。爲一切有情。護摩七徧或二七或三七眞言曰。

唵嚩日囉﹝二合﹞波尼尾薩普吒耶薩嚩跛耶滿陀娜儞鉢囉謀訖灑﹝二合﹞耶薩嚩跛耶誐帝毘藥﹝二合﹞薩嚩薩怛挽薩嚩怛他誐多嚩日囉﹝二合﹞三麼耶吽怛囉吒﹝半聲﹞

卽心奉送聖眾。還本座。卽以四字明。引十方世天入爐中。依前三灑漱。卽以所殘香花五穀酥蜜等。投火各誦本眞言一徧或三徧。各於薩嚩訶上。加所求事。卽結聖眾羯磨及三昧耶契。誦讚歎發願。結降三世。左旋解界。卽奉送如念誦法。卽出道場。於道場外八方。敷茅艸或蓮葉或諸餘靑艸。或塗圓壇爲十位。於帝釋右左。置梵天地天位。與八方而十。若道場外無置位處。卽於道場前閑靜處。爲方界。於中布八方。於中央布兩位。置梵天地天。以施十方天食。應用雜粥。所謂粳米油麻菉豆相和煮。令極淸淨香美。盛一器中。每座先置一淨葉。循環率置葉上。先以淨瓶盛香水。卽瀉少香水於葉上。以獻。次以右手中無名二指。彈少塗香以獻。次獻一花置之於座。次獻燒香。以爐焚香於座前。獻諸座同此一爐。次率一杓粥。置葉上以獻。次用小蠟燭或紙燭以獻。便插粥上。從香水至燭。各以本眞言加持三徧。每位從水至燭獻畢。然向其次。其燭作意獻。諸位未徧已來。不用令滅。須助伴或驅使。數人各執一物以供事。若一一自取。卽燭必不終事。每位於薩嚩訶上。加所求願語。

南莫三曼多沒馱南﹝引﹞印捺囉﹝二合﹞耶娑嚩﹝二合引﹞訶﹝引﹞

南莫三滿多沒馱南阿誐那﹝二合﹞曳娑嚩﹝二合﹞訶

南莫三曼多沒馱南﹝引﹞乃哩底曳娑嚩﹝二合﹞訶﹝引﹞

南莫三曼多沒馱南﹝引﹞嚩嚕拏﹝引﹞野娑嚩﹝二合﹞訶﹝引﹞

南莫三曼多沒馱南﹝引﹞嚩耶吠﹝微洗反﹞娑嚩﹝二合﹞訶

南莫三曼多沒馱南﹝引﹞吠室囉﹝二合﹞嚩拏娑嚩﹝二合引﹞訶﹝引﹞

南莫三曼多沒馱南﹝引﹞伊舍那耶娑嚩﹝二合﹞訶﹝引﹞

南莫三曼多沒馱南﹝引﹞沒囉﹝二合﹞﹝厂﹫合﹞﹝憨上﹞麼寧﹝尼奚反﹞娑嚩﹝二合引﹞訶

南莫三曼多沒馱南﹝引﹞畢哩﹝二合﹞體﹝地以反﹞微曳﹝二合﹞娑嚩﹝二合引﹞訶﹝引﹞

南莫三曼多沒馱南﹝引﹞孽囉﹝二合﹞醯濕嚩﹝二合﹞哩耶鉢囉﹝二合﹞跛多而渝﹝二合﹞底﹝丁巳反﹞麼耶娑嚩﹝二合﹞訶﹝引﹞

南莫三曼多沒馱南﹝引﹞諾乞灑﹝二合﹞怛囉﹝二合﹞涅﹝寧吉反﹞那佉曳娑嚩﹝二合﹞訶﹝如是從東方至此歸命並同﹞

於八方中。加兩位。與上下天對。曜東宿西。諸獻並同。若須別祀獨用亦得。若護摩壇中。各依本方標心令住。亦不設位。

安所成就物於酥器前。或物大。卽安於右邊或左邊。行人自身。酥器。及物。并爐。聖眾。如是爲五集。循環次第應安立。取小杓滿杓酥。加於所成物上。誦眞言至薩嚩字。卽舉杓投火。與訶聲俱下。便長引訶聲。令杓却至物上。訶聲方絕。徧別如此。若加持人。卽安杓頭上。若用本尊眞言。無薩嚩訶字者。當加之而誦。餘如上所說。

我今次應說注杓瀉杓相於此住成就持誦者速疾注杓一肘量法木令堅密無孔穴應作口應妙端嚴橫當四指量深量用一指形如吉祥字於中三股杵應令極端嚴柄圍足人把近口與柄末應作蓮花文瀉杓長及圓并及刻鏤文皆如注杓相木亦如前說或用佉陀羅口用禪上節旋匝爲其量橫應一寸餘深量當半之於中作蓮花亦或金剛杵我今已略說注瀉二杓相是大仙所說求悉地應作持誦修行人

金剛頂瑜伽護摩儀軌一卷

