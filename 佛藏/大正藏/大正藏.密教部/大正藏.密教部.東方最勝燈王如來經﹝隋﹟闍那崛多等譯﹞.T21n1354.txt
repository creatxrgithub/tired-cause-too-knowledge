東方最勝燈王如來經一卷

隋天竺三藏闍那崛多等譯

如是我聞。一時佛在舍衛城祇樹給孤獨園。與大比丘眾千二百五十人俱。復有無量百千菩薩眾。復有無量天人眾等。所謂大梵天王帝釋天王。四大天王。所謂提頭賴吒天王毘婁勒叉天王。毘婁博叉天王毘沙門天王。功徳大天爲首等。有八萬四千諸天眾。那耶耶大將爲首。八部鬼神大將。復有五百鬼子母及諸眷屬。如是等無量天人世眾左右圍繞。爾時去此佛剎百千億佛剎過已。東方有一佛剎名無邊華世界。彼世界中有一佛。名最勝燈如來多他阿伽度阿羅呵三藐三佛陀。現在逍遙說法。彼如來於彼世界遣二菩薩。來此娑婆世界。一名大光菩薩二名甘露光菩薩言。汝等二菩薩往向娑婆世界。彼有一佛名釋迦牟尼多他阿伽度阿羅呵三藐三佛陀。爲彼釋迦牟尼多他阿伽度阿羅呵三藐三佛陀。將此陀羅尼章句說。爲諸眾生故安樂故。功徳故增益故。名聞故生力故。隨所意行故受安樂故。不擾亂故不殺眾生故擁護故。而說呪曰。

多﹝上﹞絰﹝地也反﹞他優波﹝怡﹣台﹢差﹞泥覩﹝怡﹣台﹢差﹞泥羅叉﹝少／兔﹞瞿波多﹝上﹞曳波囉闍婆隸闍﹝上﹞婆﹝上﹞隸闍婆隸摩﹝上﹞訶闍婆隸闍婆楞伽帝闍婆隸闍婆梨尼摩訶闍婆梨尼闍婆囉木企娑利摩娑利阿迦﹝上﹞隸摩迦﹝上﹞隸阿﹝上﹞企﹝音溪﹞摩﹝上﹞企那﹝上﹞企娑﹝上﹞婆隸摩訶娑婆隸三婆離郁句目句三摩帝摩訶三摩帝帝三摩帝摩訶三摩帝摩訶闍婆隸娑曳娑羅彌目句奢彌摩訶奢彌三摩弟摩訶三摩弟三目避毘目避阿囉細摩訶阿羅細摩那﹝上﹞細摩那細摩那細啼卑底莎婆呵

爾時彼二菩薩受持此陀羅尼已。譬如壯士屈伸臂頃。如是如是菩薩沒身從彼無邊華世界。至舍衛城祇樹給孤獨園中。現時菩薩至釋迦牟尼多他阿迦度阿羅呵三藐三佛陀邊。到已頂禮佛足。圍繞三匝卽住一面。住已彼菩薩白佛言世尊。去此佛剎過八千億佛剎。東方有一世界名無邊華。彼世界中有一佛。名最勝燈多他阿伽度阿羅呵三藐三佛陀。現在逍遙爲他說法。彼婆伽婆最勝燈如來多他阿伽度阿羅呵三藐三佛陀。遣我等至此娑婆世界。彼最勝燈佛問訊世尊。少病少惱起居輕利气力安不。復作是言。世尊無有擾亂徒眾。或比丘眾比丘尼眾。優婆塞眾優婆夷眾。或有人或非人。或天或龍或夜叉羅剎。或大鬼將或鳩盤茶。或鳩盤神將或富單那。或毘舍闍或餓鬼或虛妄鬼。或蜈蚣或毒蛇。或蝮蠍或雜毒蟲等。或阿脩羅羅睺羅伽。或娑乾陀鬼或痟渴鬼。或悶絕鬼或病鬼。或蠱道或死屍。或一日熱病二日三日四日熱病。或自餘種種所擾亂鬼病。不爲擾亂也。而最勝燈如來遣我等。將此陀羅尼呪來。爲諸眾生利益故爲養育眾生故。爲增長功徳故增長威徳故。增色故出名聞故。增力故隨意所受樂故。隨所受安樂故。不擾亂故爲擁護故。而說前呪。

爾時世尊告長老阿難言。阿難汝受持此陀羅尼章句。受已爲他解說宣通流布。阿難佛出世難聞難值。此陀羅尼章句復甚難聞。若有善男子善女人。能受持此陀羅尼者。或讀或誦或爲他說顯揚。彼人火不能燒刀仗不能傷。諸毒不能害縣官不能殺。梵天不恚。彼人七世恒知宿命。阿難此陀羅尼章句。過去七十七億諸佛所說。若有人毀謗此呪者。卽時毀謗彼等諸佛。若有鬼神不敬重此呪者。或與我奪某甲威力者。或已呪奪不還者。彼鬼神頭破作七分。

爾時阿逸多菩薩。從座而起整衣服。偏袒右肩右膝著地。而白佛言世尊。我亦說陀羅尼章句。爲眾生受利故。得增益故增功徳故。增威力增色增名聞故。增力故隨行受樂故。隨所行受助樂故不擾亂故。不殺害故擁護故。而說呪曰。

多﹝上﹞絰他頞帝跋帝那﹝上﹞帝俱﹝上﹞那﹝上﹞帝阿迦跋帝波囉毘跋帝兜婁迷侯留留迷安那迦細波﹝上﹞那﹝上﹞迦﹝上﹞細迦﹝上﹞細摩訶細迦阿﹝少／兔﹞多波﹝上﹞囉細毘佉祇摩訶佉祇斯茶比多茶比奚離﹝上﹞弭離﹝上﹞底離﹝上﹞尸離﹝上﹞覆施摩訶覆施覆覆施覆奢跋帝莎婆呵

爾時佛告長老阿難言。汝受此陀羅尼章句。恒常受持讀誦。爲他解說宣通流布。阿難佛出於世難可值遇。聞此陀羅尼復倍甚難。若有善男子善女人。亦能受持此陀羅尼。受已能持讀誦。能爲他人宣通解說。彼人能知未來十四世事。阿難此陀羅尼章句。過去八萬四千億諸佛所說。若有人毀謗此陀羅尼不信行者。彼人則爲毀謗過去諸佛。是人則爲背捨諸佛。若有眾類奪我某甲精气。或奪已不還。是人亦得如是罪過。

爾時文殊師利童子。卽從座起整衣服。偏袒右肩右膝著地而白佛言世尊。我亦說陀羅尼章句。爲眾生利益故。安樂故增長功徳故。增長威徳故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說呪曰。

多﹝上﹞絰他阿﹝上﹞嗘摩﹝上﹞嗘那佉囉細那祁尼那伽薩隸婆囉尼隸遮嗘隸遮嗘囉跋帝旃茶隸旃茶﹝上﹞囉跋帝闍﹝上﹞嗘隸闍嗘囉跋帝禪地隸禪地羅跋帝莎婆呵

爾時佛告長老阿難。阿難汝受此陀羅尼。恒常受持讀誦。爲他解說宣通流布。阿難佛出世難。聞此陀羅尼復倍甚難。若有人能受持此陀羅尼。復倍爲難。阿難若有善男子善女人。能受此陀羅尼。受已能持讀誦能爲他人宣通解說。彼人能知未來七世之事。阿難此陀羅尼章句。過去九十億諸佛所說。若有人毀謗此陀羅尼不信行者。彼人則爲毀謗彼過去諸佛。是人則爲捨彼諸佛。若有眾類奪我某甲精气。奪已不還。是人亦得如是罪過。爾時釋迦牟尼多他阿伽度阿羅阿三藐三佛陀。告諸比丘言。諸比丘我今亦說陀羅尼章句。爲利益眾生故。安樂故增長功徳故。增長威徳故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說呪曰。

多﹝上﹞絰他阿知﹝上﹞跋知﹝上﹞那﹝上﹞知﹝上﹞俱﹝上﹞那﹝上﹞知﹝上﹞迦﹝上﹞那﹝上﹞知﹝上﹞吒羅跋泥恀羅跋泥覩多羅曳﹝上﹞阿羅﹝上﹞婆枳吒﹝上﹞枳吒﹝上﹞茶枳羅婁迷呼盧迷娑﹝上﹞隸摩訶娑隸差迷摩訶差迷梨隸婁梨隸嗘隸脂隸嗘﹝虛爾反﹞隸寐隸伊﹝上﹞隸尸隸尸隸尸尸利尸羅跋知﹝上﹞阿﹝上﹞滯婆﹝上﹞滯那﹝上﹞滯俱﹝上﹞那滯頞那﹝上﹞跋帝波那﹝上﹞跋帝阿迦細摩迦細迦細迦娑﹝上﹞迦細頗細頗娑﹝上﹞頗細摩訶頗娑﹝上﹞頗細伊﹝上﹞泥寐泥多恀多恀波多恀多婆多恀莎婆訶

爾時佛告長老阿難。阿難汝受此陀羅尼。恒常受持讀誦。爲他解說宣通流布。阿難佛出世難。聞此陀羅尼復倍甚難。若有人能受持此陀羅尼。復倍爲難。阿難若有善男子善女人。能受此陀羅尼。受已能持讀誦。能爲他人宣通解說。彼人能知未來二十一世之事。阿難此陀羅尼章句。過去九十九億諸佛所說。若有人毀謗此陀羅尼不信行者。彼人則爲毀謗彼過去諸佛。是人則爲捨彼諸佛。若有眾類奪我某甲精气。奪已不還。是人亦得如是罪過。阿難若有善男子善女人。受持此陀羅尼章句。假使取乾枯樹。結界守護作法誦呪。尚能令彼枯樹生枝柯華葉菓。何況有識眾生受持此呪。而不差者無是處耶。歸命一切諸佛。願我成就此呪莎波呵。

爾時世尊復告諸比丘言。諸比丘我今更說陀羅尼章句。爲利益安樂增長功徳。威勢色力名聞隨意安樂。不生惱害常守護故。而說呪曰。

多﹝上﹞絰他阿嘖﹝悼階反﹞婆嘖吒稽吒囉稽吒嚧末底覩嚧末底兜隸覩羅兜隸婆隸娑﹝上﹞隸覩隸度隸度度隸蘇﹝上﹞隸婆哂呬婆哂利嗘利畢利底利莎婆呵

爾時世尊告阿難言。阿難汝受持此陀羅尼章句。持已讀誦爲他解說宣通流布。阿難佛出世難。聞此陀羅尼復倍爲難。若有誦此陀羅尼及以受持。復倍爲難。阿難若有善男子善女人。受持此陀羅尼章句。受持已讀誦爲他解說宣通。彼人得知二十八世之事。阿難此陀羅尼章句。過去恒河沙諸佛所說。若有人毀謗此呪。則是毀謗彼等諸佛。是人則爲捨彼諸佛。若有眾類奪我某甲精气。奪已不還。是人亦得如是罪過。若有呪師呪他人者。彼人所有呪咀言說皆不能傷害。將此呪欲守護他。彼人一切諸天不能傷害。一切諸龍不能傷害。一切夜叉乾闥婆阿脩羅迦婁羅緊那羅摩睺羅伽不能傷害。一切羅剎不能傷害。一切縣官不能爲害。一切劫賊不能爲害。一切人一切非人不能爲害。一切毒蛇毒蟲不能爲害。一切蝮蠍不能爲害。一切丁瘡一切冷熱瘧等亦不能害。一日二日三日四日一切諸瘧不能爲害。若風作瘧陰所作瘧黃所作瘧亦不能害。若有上官逼切來者。或以枷鎖禁繫逼切。或有疥病或癬病者。或有惡瘡出身或有反華瘡。或有濕癩或有舊痢更發。或有赤頭創不能爲害。一切蠱道呪咀言說不能爲害。一切起死屍不能爲害。或諸天作者或諸龍作者。或夜叉作者或羅剎作者。或渴病佯病作者或佯癲作者。或宿作諸病不能爲害。若患眼若患耳。若口脣患齒患舌。阿難我今略說一切所有苦逼者。惟除宿殃耳所造業受報。爾時世尊復告諸比丘言。我今復說陀羅尼章句。

那﹝上﹞嘖俱﹝上﹞那﹝上﹞嘖那﹝上﹞咩﹝音弭﹞波﹝上﹞囉﹝上﹞那﹝上﹞哆伽﹝上﹞細﹝平﹞波﹝上﹞囉﹝上﹞伽﹝上﹞細莎婆呵

過去諸佛阿羅呵三藐三佛陀。已說此陀羅尼章句。阿難若有人受持此陀羅尼讀誦。爲他解說宣通不忘。彼人刀杖不傷。蠱毒一切諸病不能傷。彼不患頭病。一切人非人不作惡。若噉毒藥變成美食。

多﹝上﹞絰他吒﹝上﹞枳麼吒﹝上﹞枳賀嚧嚧暮﹝上﹞嚧﹝上﹞嚧祁﹝上﹞唎寐底囉寐莎婆阿

阿難若有人。讀誦此章句受持爲他解說。彼人刀杖不能傷害。一切厄難中不縛不沒。此呪呪結線帶行。一切寒熱病不能傷。一切毒藥呪卽得差。

復次阿難我更說陀羅尼章句。爲諸眾生利益故安樂故增長功徳故。增長威徳故增長色故。增長名聞故增長力故。隨意受樂故隨行受安樂故。不擾亂故不殺害故守護故。而說呪曰。

多﹝上﹞絰他阿﹝上﹞婆﹝上﹞易婆﹝上﹞邪毘伽帝婆邪波利輸陀禰﹝音儞﹞阿婆邪陀馱禰﹝音儞﹞尼婁波迦囉迷阿那鳩隸阿俱羅毘輸陀﹝上﹞禰阿﹝上﹞那﹝上﹞毘隸阿毘羅毘輸禰阿那俱隸阿毘迦囉嗘﹝音醯﹞阿毘婆弟阿俱臂阿朱帝輸婆帝提帝闍婆﹝上﹞帝摩訶帝誓優波奢彌媒多羅婆﹝上﹞帝度沙奢摩﹝上﹞儞頞羅他陀梨施薩帝稚陀梨施阿毘盧弟僧祇多羅剃阿羅他僧祇帝阿彌多婆囉薜婆﹝上﹞隸娑羅婆﹝上﹞帝悉弟輸弟輸薜烏婆婆婆﹝上﹞帝婆娑婆囉薜娑摩波囉輸祇娑摩質帝阿奴避隸佛馱地師致帝尸羅毘叔弟質多毘叔弟阿薜第婆闍羅那地惡迦叉地阿闍祇波﹝上﹞囉薜闍祇毘首陀曳阿那滯迦摩尼曳阿僧阿梨曳

以破一切眾魔力降一切諸外道。然法炬攝受一切行施莎婆呵。

阿難此呪名淸淨除一切障礙陀羅尼章句之處。三世諸佛所說。顯示諸法文句。若能誦此章句者。卽得除滅一切魔章句。我某甲以此章句。守護某甲結界某甲。擁護某甲護持某甲。養育某甲用作禳災。除一切病破一切毒除去風病。若有臍下病瘡有心痛。若有腹痛若有背痛。若下部痛若腰痛若有諸節痛。若脛膝髖髀一切諸痛。或復上分頭痛眼耳等痛。齒舌脣口咽喉頸項。兩脇膊二手一切肢節。呪皆止定。一切寒熱病。或一日兩日三四日所作者。風病黃病痰陰病等分病。我今皆悉除滅平復如本。願永斷絕願散滅無餘消滅盡。若有餘者皆得散盡。若未熟者卽令熟散差。若腫欲發願卽消散。而說偈言。

一切諸佛力一切羅漢力諸法威神力我呪護病者令其夜半吉令其晝日吉一切時皆吉合家眷屬吉四方四天王護持世間者毘沙提頭賴毘婁及博叉及其眷屬等最勝威神力此處作吉祥守護於病人毘婆尸佛神尸棄佛神力憐愍一切眾彼神守護汝毘舍浮護神拘婁孫馱神憐愍一切眾彼神守護汝迦那迦護神迦葉佛護神憐愍一切眾彼神守護汝釋迦牟尼尊所有諸神護憐愍一切眾彼神守護汝一生補菩薩所有諸神者憐愍一切眾彼神守護汝阿閦佛護神及毘盧遮那憐愍一切眾彼神守護汝頭沙波婆佛無量壽佛神彼等護汝命願汝壽百秋

爾時彼二菩薩。從東方最勝燈佛使者。白釋迦牟尼佛言。世尊我等今者亦欲說陀羅尼呪。

多﹝上﹞絰他優避盧婁避嗘離﹝上﹞寐離﹝上﹞首離那梨牟嗘富莎婆呵

佛告阿難阿難此陀羅尼章句。若在劫賊之難應當心念。若在怨讎之內應當心念。在大火中應當心念。若在河海大水難等中應當心念。若在縣官內應當心念。一切鬭諍言訟之難應當心念。彼人如是等諸厄難中至心念者。卽得度此一切諸難。如是等諸難不能爲害。若得他毒藥至其身中。卽變成食不能爲害。若有人日初出時。誦念此陀羅尼章句。至日中時誦念此陀羅尼章句。至日沒時誦念此陀羅尼章句。一切時能誦念此陀羅尼章句。彼人一切厄難卽得解脫。阿難我爲汝要言。若有人誦此陀羅尼章句。受持讀誦爲他解說。彼人若有處恐怖者。無是處也。或在縣官或在劫賊內。或被火燒或水漂沒溺。諸龍夜叉羅剎。有大鬼將鳩盤荼富單那毘舍遮。餓鬼阿脩羅伽婁羅乾闥婆緊陀羅。燋渴之病迷悶病。佯癲蠱道起死屍鬼寒熱之病或一日作者二日三日四日作者。月天所作日天所作星宿所作。師子虎狼豺羆豹等。毒蠱惡狗蟒蛇蝮蛇蚰蜒蠍等。所有諸毒蟲人非人等。不能爲恐怖。此陀羅尼章句若人受持。一切鬼神一切夜叉。一切羅剎一切鬼將諸鳩盤荼。一切餓鬼不能爲害。人非人等一切恐怖不能壓伏。阿難有人誦此陀羅尼章句者。能合死者鞭杖得脫。應合鞭杖輸少財物。應合輸財毀辱得脫。應合罵辱訶責得脫。應合訶責令卽得脫。阿難若有人讀誦此陀羅尼章句受持爲他解說。或心隨喜或晝夜分別念之。彼人火不能燒刀杖不能傷。水不能溺毒藥不能殺。蠱道不能害。阿難我爲汝略說。天人世間內我不見。或梵天世或沙門婆羅門等世。或魔脩羅等世。以此陀羅尼章句作守護者。若作結界若作禳災。心成擾亂或有恐怖。無有是處。所以者何。諸佛受持此陀羅尼故。卽得過一切厄難。阿難若有人誦此陀羅尼。有樹欲乾枯。爲呪彼樹或爲結界。爾時彼樹還生枝柯葉華菓等。平復如本。況復人之有識而不差者。無是處耶。惟除宿殃受業果報。

爾時四天王。末後而復從座而起整理衣服。偏袒右肩右膝著地。合掌向佛而白佛言世尊。我今亦說陀羅尼章句。世尊若有人受持憶念。爲他解說宣揚顯我等爲彼人守護持故。憐愍慈念爲彼法師說陀羅尼章句。亦爲此法本護持故。願此法本久住於世。降伏一切諸魔閉塞一切外道。彼等法師欲令長壽色力辯等無畏增長。世尊若許我等當說。

爾時世尊默然而許。天王見佛默然心內許可。卽說陀羅尼章句。

多﹝上﹞絰他多﹝上﹞多﹝上﹞滯陀﹝上﹞陀﹝上﹞滯避陀滯斫枳裴陀滯裴檀池摩訶檀池檀茶澗婆泥吒知﹝上﹞吒吒泥摩訶吒吒泥俱吒泥俱吒泥摩訶俱吒泥瞻﹝時占反﹞摩隸﹝口﹡懺﹞摩隸摩﹝怡﹣台﹢差﹞隸莎婆呵

世尊我等此陀羅尼。爲護持此本心內辯說。世尊若有人受持此陀羅尼。誦以復誦或爲解說者。悉無恐怖無處加害。一切眾類隨從彼人不能爲障礙。攝護諸法故。爾時世尊歎四天王言。汝等人輩善哉善哉。能爲多人作大利益。能爲多人作於安樂。能爲多人守護天人。世內汝等護持正法。亦爲彼等諸法師輩大作利益。擁護安樂增長正念。增長智慧增長辯才。汝等發心。

於此陀羅尼往昔諸佛說我今現亦說利益諸眾生若有正信者受持此章句二十八世中常得知宿命若有正信者聞此陀羅尼在在處處中得脫一切怖有人非人等夜叉鳩盤荼富單那鬼等不能爲障礙若誦此呪者刀杖不能害惡毒不能殺大火不能燒一切蠱道等水淵不能溺若誦此章句惡魔若魔鬼欲界天神等不能爲障礙誦此陀羅尼父母及兄弟一切眷屬等不見遠離別讀誦此章句一切事吉祥百千億劫中若造惡罪者七日誦此呪悉能消滅除百千億劫中諸菩薩造福於七日內中等分無有異四大天王者從四方來此毘沙提頭賴毘婁及博叉并諸眷屬等妙色大威徳以此呪威力守護彼法師

爾時世尊告長老阿難言。阿難汝受持此陀羅尼法本章句。阿難此法本當作大利益。大有功能大有威力。阿難白佛言世尊。我以受持章句永不忘失。佛說此陀羅尼章句。時長老阿難。及彼一千二百五十比丘眾。及彼他方來二菩薩。帝釋天王大梵天王四天大王。并及大眾天人阿脩羅乾闥婆摩睺羅伽等。聞佛所說歡喜奉行。

東方最勝燈王如來經

