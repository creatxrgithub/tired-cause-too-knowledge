大毘盧遮那成佛神變加持經卷第一

大毘盧遮那成佛神變加持經卷第一

大唐天竺三藏善無畏共沙門一行譯

大唐天竺三藏善無畏共沙門一行譯

入眞言門住心品第一

如是我聞。一時薄伽梵。住如來加持廣大金剛法界宮。一切持金剛者皆悉集會。如來信解遊戲神變生大樓閣寶王。髙無中邊。諸大妙寶王。種種間飾。菩薩之身爲師子座。其金剛名曰虛空無垢執金剛。虛空遊步執金剛。虛空生執金剛。被雜色衣執金剛。善行步執金剛。住一切法平等執金剛。哀愍無量眾生界執金剛。那羅延力執金剛。大那羅延力執金剛。妙執金剛。勝迅執金剛。無垢執金剛。刃迅執金剛。如來甲執金剛。如來句生執金剛。住無戲論執金剛。如來十力生執金剛。無垢眼執金剛。金剛手祕密主。如是上首。十佛剎微塵數等持金剛眾俱。及普賢菩薩。慈氏菩薩。妙吉祥菩薩。除一切蓋障菩薩等諸大菩薩。前後圍繞而演說法。所謂越三時如來之日加持故。身語意平等句法門。時彼菩薩普賢爲上首。諸執金剛祕密主爲上首。毘盧遮那如來加持故。奮迅示現身無盡莊嚴藏。如是奮迅示現語意平等無盡莊嚴藏。非從毘盧遮那佛身或語或意生。一切處起滅邊際不可得。而毘盧遮那。一切身業一切語業一切意業。一切處一切時於有情界宣說眞言道句法。又現執金剛普賢蓮華手菩薩等像貌。普於十方。宣說眞言道淸淨句法。所謂初發心。乃至十地次第此生滿足。緣業生增長有情類業壽種除。復有牙種生起。

爾時執金剛祕密主。於彼眾會中坐白佛言。世尊云何如來應供正徧知。得一切智智。彼得一切智智。爲無量眾生。廣演分布。隨種種趣種種性欲。種種方便道。宣說一切智智。或聲聞乘道。或緣覺乘道。或大乘道。或五通智道。或願生天。或生人中及龍夜叉乾闥婆。乃至說生摩睺羅伽法。若有眾生應佛度者。卽現佛身。或現聲聞身。或現緣覺身。或菩薩身或梵天身。或那羅延毘沙門身。乃至摩睺羅伽人非人等身。各各同彼言音。住種種威儀。而此一切智智道一味。所謂如來解脫味世尊譬如虛空界離一切分別。無分別無無分別。如是一切智智離一切分別。無分別無無分別。世尊譬如大地一切眾生依。如是一切智智。天人阿脩羅依。世尊譬如火界燒一切薪無厭足。如是一切智智。燒一切無智薪。無厭足。世尊譬如風界除一切塵。如是一切智智。除去一切諸煩惱塵。世尊諭如水界一切眾生依之歡樂。如是一切智智。爲諸天世人利樂。世尊如是智慧。以何爲因。云何爲根。云何究竟。如是說已。毘盧遮那佛。告持金剛祕密主言。善哉善哉執金剛。善哉金剛手。汝問吾如是義。汝當諦聽。極善作意。吾今說之。金剛手言。如是世尊願樂欲聞。佛言菩提心爲因。悲爲根本。方便爲究竟。祕密主云何菩提。謂如實知自心。祕密主是阿耨多羅三藐三菩提。乃至彼法。少分無有可得。何以故。虛空相是菩提無知解者。亦無開曉。何以故。菩提無相故。祕密主諸法無相。謂虛空相。爾時金剛手復白佛言。世尊誰尋求一切智。誰爲菩提。成正覺者。誰發起彼一切智智。佛言祕密主。自心尋求菩提及一切智。何以故本性淸淨故。心不在內不在外。及兩中間心不可得。祕密主如來應正等覺。非靑非黃。非赤非白。非紅紫非水精色。非長非短。非圓非方。非明非暗。非男非女非不男女。祕密主心非欲界同性。非色界同性。非無色界同性。非天龍夜叉乾闥婆阿脩羅迦樓羅緊那羅摩睺羅伽人非人趣同性。祕密主心不住眼界。不住耳鼻舌身意界。非見非顯現。何以故。虛空相心。離諸分別無分別。所以者何。性同虛空卽同於心。性同於心卽同菩提。如是祕密主。心虛空界菩提三種無二。此等悲爲根本。方便波羅蜜滿足。是故祕密主。我說諸法如是。令彼諸菩薩眾。菩提心淸淨知識其心。祕密主若族姓男族姓女。欲識知菩提。當如是識知自心。祕密主云何自知心。謂若分段或顯色或形色。或境界。若色若受想行識若我若我所。若能執若所執。若淸淨若界若處。乃至一切分段中求不可得。祕密主此菩薩淨菩提心門。名初法明道。菩薩住此修學。不久勤苦。便得除一切蓋障三昧。若得此者則與諸佛菩薩同等住。當發五神通。獲無量語言音陀羅尼。知眾生心行。諸佛護持。𨿽處生死而無染著。爲法界眾生不辭勞。倦成就住無爲戒。離於邪見通達正見。復次祕密主。住此除一切蓋障菩薩。信解力故。不久勤修。滿足一切佛法。祕密主以要言之。是善男子善女人。無量功徳皆得成就。爾時執金剛祕密主。復以偈問佛。

云何世尊說此心菩提生復以云何相知發菩提心願識心心勝自然智生說大勤勇幾何次第心續生心諸相與時願佛廣開演功徳聚亦然及彼行修行心心有殊異惟大牟尼說

善哉佛眞子廣大心利益勝上大乘句心續生之相諸佛大祕密外道不能識我今悉開示一心應諦聽越百六十心生廣大功徳其性常堅固知彼菩提生無量如虛空不染污常住諸法不能動本來寂無相無量智成就正等覺顯現供養行修行從是初發心

祕密主。無始生死愚童凡夫。執著我名我有。分別無量我分。祕密主若彼不觀我之自性。則我我所生。餘復計有時。地等變化。瑜伽我。建立淨。不建立無淨。若自在天。若流出及時。若尊貴若自然。若內我若人量。若徧嚴若壽者。若補特伽羅。若識。若阿賴耶。知者。見者。能執所執。內知。外知。社怛梵。意生。儒童。常定生。聲非聲。祕密主如是等我分。自昔以來分別相應。希求順理解脫。祕密主。愚童凡夫類猶如羝羊。或時有一法想生。所謂持齋。彼思惟此少分。發起歡喜。數數修習。祕密主。是初種子善業發生。復以此爲因。於六齋日。施與父母男女親戚。是第二牙種。復以此施。授與非親識者。是第三疱種。復以此施。與器量髙徳者。是第四葉種。復以此施。歡喜授與伎樂人等及獻尊宿。是第五敷華。復以此施。發親愛心而供養之。是第六成果。復次祕密主。彼護戒生天。是第七受用種子。復次祕密主。以此心生死流轉。於善友所。聞如是言。此是天大天。與一切樂者。若虔誠供養。一切所願皆滿。所謂自在天。梵天那羅延天。商羯羅天。黑天自在子天日天月天龍尊等。及俱吠濫。毘沙門。釋迦。毘樓博叉。毘首羯磨天。閻魔閻魔后。梵天后。世所宗奉。火天。迦樓羅子天。自在天后。波頭摩。徳叉迦龍。和修吉。商佉。羯句啅劍。大蓮。俱里劍。摩訶泮尼。阿地提婆。薩陀。難陀等龍。或天仙。大圍陀論師。各各應善供養。彼聞如是。心懷慶悅。殷重恭敬。隨順修行。祕密主。是名愚童異生。生死流轉無畏依。第八嬰童心。祕密主。復次殊勝行。隨彼所說中。殊勝住求解脫慧生。所謂常無常空。隨順如是說。祕密主。非彼知解空非空常斷。非有非無俱彼分別無分別。云何分別空。不知諸空。非彼能知涅槃。是故應了知空離於斷常。

爾時金剛手復請佛言。惟願世尊說彼心。如是說已。佛告金剛手祕密主言。祕密主諦聽心相。謂貪心。無貪心。瞋心。慈心。癡心。智心。決定心。疑心。暗心。明心。積聚心。鬭心。諍心。無諍心。天心。阿修羅心。龍心。人心。女心。自在心。商人心。農夫心。河心。陂池心。井心。守護心。慳心。狗心。狸心。迦樓羅心。鼠心。歌詠心。舞心。擊鼓心。室宅心。師子心。鵂鶹心。烏心。羅剎心。刺心。窟心。風心。水心。火心。泥心。顯色心。板心。迷心。毒藥心。羂索心。械心。雲心。田心。鹽心。剃刀心。須彌等心。海等心。穴等心。受生心。祕密主。彼云何貪心。謂隨順染法。云何無貪心。謂隨順無染法。云何瞋心。謂隨順怒法。云何慈心。謂隨順修行慈法。云何癡心。謂隨順修不觀法。云何智心。謂順修殊勝增上法。云何決定心。謂尊教命如說奉行。云何疑心。謂常收持不定等事。云何闇心。謂於無疑慮法生疑慮解。云何明心。謂於不疑慮法無疑慮修行。云何積聚心。謂無量爲一爲性。云何鬭心。謂互相是非爲性。云何諍心。謂於自己而生是非。云何無諍心。謂是非俱捨。云何天心。謂心思隨念成就。云何阿修羅心。謂樂處生死。云何龍心。謂思念廣大資財。云何人心。謂思念利他。云何女心。謂隨順欲法。云何自在心。謂思惟欲我一切如意。云何商人心。謂順修初收聚後分析法。云何農夫心。謂隨順初廣聞而後求法。云何河心。謂順修依因二邊法。云何陂池心。謂隨順渴無厭足法。云何井心。謂如是思惟深復甚深。云何守護心。謂惟此心實餘心不實。云何慳心。謂隨順爲己不與他法。云何狸心。謂順修徐進法。云何狗心。謂得少分以爲喜足。云何迦樓羅心。謂隨順朋黨羽翼法。云何鼠心。謂思惟斷諸繫縛。云何舞心。謂修行如是法。我當上昇種種神變。云何擊鼓心。謂修順是法。我當擊法鼓。云何室宅心。謂順修自護身法。云何師子心。謂修行一切無怯弱法。云何鵂鶹心。謂常暗夜思念。云何烏心。謂一切處驚怖思念。云何羅剎心。謂於善中發起不善。云何刺心。謂一切處發起惡作爲性。云何窟心。謂順修爲入窟法。云何風心。謂徧一切處發起爲性。云何水心。謂順修洗濯一切不善法。云何火心。謂熾盛炎熱性云何顯色心。謂類彼爲性。云何板心。謂順修隨量法。捨棄餘善故。云何迷心。謂所執異所思異。云何毒藥心。謂順修無生分法云何羂索心。謂一切處住於我縛爲性。云何械心。謂二足止住爲性。云何雲心。謂常作降雨思念。云何田心。謂常如是修事自身。云何鹽心。謂所思念彼復增加思念。云何剃刀心。謂惟如是依止剃除法。云何彌盧等心。謂常思惟心髙舉爲性。云何海等心。謂常如是受用自身而住。云何穴等心。謂先決定彼後復變攺爲性。云何受生心。謂諸有修習行業彼生。心如是同性。祕密主一二三四五再數。凡百六十心。越世間三妄執。出世間心生。謂如是解惟蘊無我。根境界淹留修行。拔業煩惱株杌。無明種子生十二因緣。離建立宗等。如是湛寂。一切外道所不能知。先佛宣說。離一切過。祕密主彼出世間心住蘊中。有如是慧隨生。若於蘊等發起離著。當觀察聚沫浮泡芭蕉陽焰幻等。而得解脫。謂蘊處界。能執所執。皆離法性。如是證寂然界。是名出世間心。祕密主。彼離違順八心相續。業煩惱网。是超越一劫瑜祇行。復次祕密主。大乘行。發無緣乘心。法無我性。何以故。如彼往昔如是修行者。觀察蘊阿賴耶。知自性如幻陽焰影響旋火輪乾闥婆城祕密主。彼如是捨無我。心主自在覺自心本不生。何以故。祕密主。心前後際不可得故。如是知自心性。是超越二劫瑜祇行。復次祕密主。眞言門修行菩薩行諸菩薩。無量無數百千俱胝那庾多劫。積集無量功徳智慧。具修諸行無量智慧方便。皆悉成就。天人世間之所歸依。出過一切聲聞辟支佛地。釋提桓因等。親近敬禮。所謂空性。離於根境。無相無境界。越諸戲論。等虛空無邊一切佛法。依此相續生。離有爲無爲界。離諸造作。離眼耳鼻舌身意。極無自性心生。祕密主如是初心。佛說成佛因故。於業煩惱解脫。而業煩惱具依。世間宗奉常應供養。復次祕密主。信解行地。觀察三心無量波羅蜜多慧觀四攝法。信解地。無對。無量。不思議。逮十心無邊智生。我一切諸有所說。皆依此而得。是故智者。當思惟此一切智信解地。復越一劫昇住此地。此四分之一度於信解。

爾時執金剛祕密主。白佛言世尊。願救世者演說心相。菩薩有幾種得無畏處。如是說已。摩訶毘盧遮那世尊。告金剛手言。諦聽極善思念。祕密主彼愚童凡夫。修諸善業害不善業。當得善無畏。若如實知我。當得身無畏。若於取蘊所集我身。捨自色像觀。當得無我無畏。若害蘊住法攀緣。當得法無畏。若害法住無緣。當得法無我無畏。若復一切蘊界處。能執所執。我壽命等。及法無緣空。自性無性。此空智生。當得一切法自性平等無畏。祕密主若眞言門修菩薩行諸菩薩。深修觀察十緣生句。當於眞言行通達作證。云何爲十。謂如幻。陽焰。夢。影。乾闥婆城。響。水月。浮泡。虛空華。旋火輪。祕密主彼眞言門修菩薩行諸菩薩。當如是觀察。云何爲幻。謂如呪術藥力能造所造種種色像。惑自眼故。見希有事。展轉相生往來十方。然彼非去非不去。何以故。本性淨故。如是眞言幻。持誦成就能生一切。復次祕密主。陽焰性空。彼依世人妄想。成立有所談議。如是眞言想惟是假名。復次祕密主。如夢中所見。晝日牟呼栗多。剎那歲時等住。種種異類受諸苦樂。覺已都無所見。如是夢眞言行應知亦爾。復次祕密主。以影諭解了眞言能發悉地。如面緣於鏡而現面像。彼眞言悉地。當如是知。復次祕密主。以乾闥婆城譬。解了成就悉地宮。復次祕密主。以響諭解了眞言聲。如緣聲有響。彼眞言者當如是解。復次祕密主。如因月出故。照於淨水而現月影像。如是眞言水月諭。彼持明者當如是說。復次祕密主。如天降雨生泡。彼眞言悉地種種變化。當知亦爾。復次祕密主。如空中。無眾生無壽命。彼作者不可得。以心迷亂故。而生如是種種妄見。復次祕密主。譬如火燼。若人執持在手。而以旋轉空中。有輪像生。祕密主。應如是了知大乘句心句。無等等句必定句。正等覺句漸次大乘生句。當得具足法財。出生種種工巧大智。如實徧知一切心想。

入漫茶羅具緣眞言品第二之一

爾時執金剛祕密主白佛言。希有世尊。說此諸佛自證三菩提。不思議法界超越心地。以種種方便道。爲眾生類。如本性信解而演說法。惟願世尊次說修眞言行。大悲胎藏生大漫茶羅王。爲滿足彼諸未來世。無量眾生。爲救護安樂故。爾時薄伽梵毘盧遮那。於大眾會中徧觀察已。告執金剛祕密主言。諦聽金剛手。今說修行漫茶羅行。滿足一切智智法門。爾時毘盧遮那世尊。本昔誓願成就無盡法界。度脫無餘眾生界故。一切如來。同共集會。漸次證入大悲藏發生三摩地。世尊一切支分皆悉出現如來之身。爲彼從初發心。乃至十地諸眾生故。徧至十方還來佛身本位。本位中住而復還入。時薄伽梵復告執金剛祕密主言。諦聽金剛手。漫茶羅位初阿闍梨。應發菩提心。妙慧慈悲兼綜眾藝。善巧修行般若波羅蜜。通達三乘。善解眞言實義。知眾生心。信諸佛菩薩得傳教灌頂等。妙解漫茶羅畫。其性調柔離於我執。於眞言行善得決定。究習瑜伽。住勇健菩提心。祕密主如是法則阿闍梨。諸佛菩薩之所稱讚。復次祕密主彼阿闍梨。若見眾生堪爲法器遠離諸垢。有大信解勤勇深信。常念利他若弟子具如是相貌者。阿闍梨應自往勸發如是告言。

佛子此大乘眞言行道法我今正開演爲彼大乘器過去等正覺及與未來世現在諸世尊住饒益眾生如是諸賢者解眞言妙法勤勇獲種智坐無相菩提眞言勢無比能摧彼大力極忿怒魔軍釋師子救世是故汝佛子應以如是慧方便作成就當獲薩婆若行者悲念心發起令增廣彼堅住受教當爲擇平地山林多華果悅意諸淸泉諸佛所稱歎應作圓壇事或在河流處鵞雁等莊嚴彼應作慧解悲生漫茶羅正覺緣導師聖者聲聞眾曾遊此地分佛常所稱譽及餘諸方所僧坊阿練若華房髙樓閣勝妙諸池苑制底火神祠牛欄河潬中諸天廟空室仙人得道處如上之所說或所意樂處利益弟子故當畫漫茶羅

祕密主彼揀擇地。除去礫石碎瓦破器。髑髏毛髪糠糟灰炭。刺骨朽木等。及蟲蟻蜣蜋毒螫之類。離如是諸過。遇良日晨定日。時分宿直諸執。皆悉相應。於食前時值吉祥相。先當爲一切如來作禮。以如是偈警發地神。

汝天親護者於諸佛導師修行殊勝行淨地波羅蜜如破魔軍眾釋師子救世我亦降伏魔我畫漫茶羅

彼應長跪舒手按地頻誦此偈。以塗香華等供養。供養已。眞言者復應歸命一切如來。然後治地如其次第當具眾徳。爾時執金剛祕密主。頭面禮世尊足。而說偈言。

佛法離諸相法住於法位所說無譬類無相無爲作何故大精進而說此有相及與眞言行不順法然道爾時薄伽梵毘盧遮那佛告執金剛手善聽法之相法離於分別及一切妄想若淨除妄想心思諸起作我成最正覺究竟如虛空凡愚所不知邪妄執境界時方相貌等樂欲無明覆度脫彼等故隨順方便說而實無時方無作無造者彼一切諸法惟住於實相復次祕密主於當來世時劣慧諸眾生以癡愛自蔽惟依於有著恒樂諸斷常時方所造業善不善諸相盲冥樂求果不知解此道爲度彼等故隨順說是法

祕密主如是所說處所。隨在一地治令堅固。取未至地瞿摩夷及瞿摸怛羅。和合塗之。次以香水眞言灑淨。卽說眞言曰。

南麼三曼多勃馱喃﹝一凡眞言中有平聲字皆稍上聲呼之以下准此﹞阿鉢囉﹝二合﹞底﹝丁以反下同﹞三迷﹝二﹞伽伽那三迷﹝三﹞三麼多奴揭帝﹝四﹞鉢囉﹝二合﹞吃﹝口﹡栗﹞﹝二合﹞底微輸﹝上﹞睇﹝五﹞達摩馱睹微戌達儞﹝六﹞莎訶

行者次於中定意觀大日處白蓮華座髪髻以爲冠放種種色光通身悉周徧復當於正受次想四方佛東方號寶幢身色如日暉南方大勤勇徧覺華開敷金色放光明三昧離諸垢北方不動佛離惱淸涼定西方仁勝者是名無量壽持誦者思惟而住於佛室當受持是地以不動大名或用降三世一切利成就白檀以塗畫圓妙漫茶羅中第一我身第二諸救世第三同彼等佛母虛空眼第四蓮華手第五執金剛第六不動尊想念置其下奉塗香華等思念諸如來至誠發殷重演說如是偈諸佛慈悲者存念我等故明日受持地并佛子當降

南麼三曼多勃馱喃﹝一﹞薩婆怛他蘗多﹝引﹞﹝二﹞地瑟姹﹝二合﹞那﹝引﹞地瑟祉﹝二合﹞帝﹝三﹞阿者麗﹝四﹞微麼麗﹝五﹞娑麼﹝二合﹞囉嬭﹝平﹞﹝六﹞鉢囉﹝二合﹞吃﹝口﹡栗﹞﹝二合﹞底﹝丁以反﹞鉢﹝口﹡履﹞輸﹝上﹞睇﹝七﹞莎訶﹝八﹞

持眞言行者次發悲念心依於彼西方繫念以安寢思惟菩提心淸淨中無我或於夢中見菩薩大名稱諸佛無有量現作眾事業或以安慰心勸囑於行者汝念眾生故造作漫茶羅善哉摩訶薩所畫甚微妙復次於餘日攝受應度人若弟子信心生種姓淸淨恭敬於三寶深慧以嚴身堪忍無懈倦尸羅淨無缺忍辱不慳悋勇健堅行願如是應攝取餘則無所觀或十或八七或五二一四當作於灌頂若復數過此

爾時金剛手祕密主復白佛言。世尊當云何名此漫茶羅。漫茶羅者其義云何。佛言此名發生諸佛漫茶羅。極無比味無過上味。是故說爲漫茶羅。又祕密主哀愍無邊眾生界故。是大悲胎藏生漫茶羅廣義。祕密主如來於無量劫。積集阿耨多羅三藐三菩提之所加持。是故具無量徳。當如是知。祕密主非爲一眾生故如來成正等覺亦非二非多。爲憐愍無餘記及有餘記諸眾生界故。如來成正等覺。以大悲願力。於無量眾生界。如其本性而演說法。祕密主無大乘宿習。未曾思惟眞言乘行。彼不能少分。見聞歡喜信受。又金剛薩埵。若彼有情。昔於大乘眞言乘道無量門進趣。已曾修行。爲彼等故。限此造立名數。彼阿闍梨亦當以大悲心立如是誓願。爲度無餘眾生界故。應當取彼無量眾生。作菩提種子因緣。

持眞言行者如是攝受已命彼三自歸令說悔先罪奉塗香華等供養諸聖尊應授彼三世無障礙智戒次當授齒木若優曇鉢羅或阿說他等結護而作淨香華以莊嚴端直順本末東面或北面嚼已而擲之當知彼眾生成器非器相三結修多羅次繫等持臂如是受弟子遠離諸塵垢增發信心故當隨順說法慰諭堅其意告如是偈言汝獲無等利位同於大我一切諸如來此教菩薩眾皆已攝受汝成辦於大事汝等於明日當得大乘生如是教授已或於夢寐中覩見僧住處園林悉嚴好堂宇相殊特顯敞諸樓觀幢蓋摩尼珠寶刀悅意華女人鮮白衣端正色姝麗密親或善友男子如天身羣牛豐牸乳經卷淨無垢徧知因緣覺并佛聲聞眾大我諸菩薩現前授諸果度大海河池及聞所樂聲空中言吉祥當與意樂果如是等好相宜應諦分別與此相違者當知非善夢善住於戒者晨起白師已師說此句法勸發諸行人此殊勝願道大心摩訶衍汝今能志求當成就如來自然智大龍世間敬如塔有無悉超越無垢同虛空諸法甚深奧難了無含藏離一切妄想戲論本無故作業妙無比常依於二諦是乘殊勝願汝當住斯道

爾時住無戲論執金剛。白佛言世尊。願說三世無礙智戒。若菩薩住此者。令諸佛菩薩皆歡喜故。如是說已。佛告住無戲論執金剛等言。佛子諦聽。若族姓子住是戒者。以身語意合爲一。不作一切諸法。云何爲戒。所謂觀察捨於自身。奉獻諸佛菩薩。何以故若捨自身則爲捨彼三事。云何爲三。謂身語意。是故族姓子。以受身語意戒得名菩薩。所以者何。離彼身語意故。菩薩摩訶薩應如是學。次於明日。以金剛薩埵加持自身。爲世尊毘盧遮那作禮。應取淨瓶盛滿香水。持誦降三世眞言而用加之。置初門外。用灑是諸人等。彼阿闍梨以淨香水授與令飲。彼心淸淨故。

種智說中尊願說彼時分大眾於何時普集現靈瑞漫茶羅闍梨慇懃持眞言爾時薄伽梵告持金剛慧常當於此夜而作漫茶羅傳法阿闍梨如是應次取五色修多羅稽首一切佛大毘盧遮那親自作加持東方以爲首對持修多羅至齊而在空漸次右旋轉如是南及西終竟於北方第二安立界亦從初方起憶念諸如來所行如上說右方及後方復周於勝方阿闍梨次迴依於涅哩底受學對持者漸次以南行從此右旋遶轉依於風方師位移本處而居於火方持眞言行者復修如是法弟子在西南師居伊舍尼學者復旋遶轉依於火方師位移本處而住於風方如是眞言者普作四方相漸次入其中三位以分之已表三分位地相普周徧復於一一分差別以爲三是中最初分作業所行道其餘中後分聖天之住處方等有四門應知其分劑誠心以殷重運布諸聖尊如是造眾相均調善分別內心妙白蓮胎藏正均等藏中造一切悲生漫茶羅十六央具梨過此是其量八葉正圓滿鬚蘂皆嚴好金剛之智印徧出諸葉間從此華臺中大日勝尊現金色具暉曜首持髪髻冠救世圓滿光離熱住三昧彼東應畫作一切徧知印三角蓮華上其色皆鮮白光焰徧圍遶皓潔普周徧次於其北維導師諸佛母晃曜眞金色縞素以爲衣徧照猶日光正受住三昧復於彼南方救世佛菩薩大徳聖尊印號名滿眾願眞陀摩尼珠住於白蓮華北方大精進觀世自在者光色如皓月商佉軍那華微笑坐白蓮髻現無量壽彼右大名稱聖者多羅尊靑白色相雜中年女人狀合掌持靑蓮圓光靡不徧暉發猶淨金微笑鮮白衣右邊毘俱胝手垂數珠鬘三目持髪髻尊形猶皓素圓光色無主黃赤白相入次近毘俱胝畫得大勢尊彼服商佉色大悲蓮華手滋榮而未敷圍遶以圓光明妃住其側號持名稱者一切妙瓔珞莊嚴金色身執鮮妙華枝左持鉢胤遇近聖者多羅住於白處尊髪冠襲純帛鉢曇摩華手於聖者前作大力持明王晨朝日暉色白蓮以嚴身赫奕成焰鬘吼怒牙出現利爪獸王髪何耶揭利婆如是三摩地觀音諸眷屬復次華臺表大日之右方能滿一切願持金剛慧者鉢孕遇華色或復如綠寶首戴眾寶冠瓔珞莊嚴身間錯互嚴飾廣多數無量左執跋折羅周環起光焰金剛藏之右所謂忙莽雞亦持堅慧杵嚴身以瓔珞彼右次應置大力金剛針使者眾圍遶微笑同瞻仰聖者之左方金剛商朅羅執持金剛鎖自部諸使俱其身淺黃色智杵爲幖幟於執金剛下忿怒降三世摧伏大障者號名月黶尊三目四牙現夏時雨雲色阿吒吒笑聲金剛寶瓔珞攝護眾生故無量眾圍遶乃至百千手操持眾器械如是忿怒等皆住蓮華中次往西方畫無量持金剛種種金剛印形色各差別普放圓滿光爲諸眾生故眞言主之下依涅哩底方不動如來使持慧刀羂索頂髪垂左肩一目而諦觀威怒身猛焰安住在盤石面門水波相充滿童子形如是具慧者次應往風方復畫忿怒尊所謂勝三世威猛焰圍遶寶冠持金剛不顧自身命專請而受教已說初界域諸尊方位等持眞言行人次往第二院東方初門中畫釋迦牟尼圍遶紫金色具三十二相被服袈裟衣坐白蓮華臺爲令教流布住彼而說法次於世尊右顯示徧知眼熙怡相微笑徧體圓淨光喜見無比身是名能寂母復於彼尊右圖寫毫相明住鉢頭摩華圓照商佉色執持如意寶滿足眾希願暉光大精進救世釋師子聖尊之左方如來之五頂最初名白傘勝頂最勝頂眾徳火光聚及與捨除頂是名五大頂大我之釋種應當依是處精心造眾相次於其北方布列淨居眾自在與普華光鬘及意生名稱遠聞等各如其次弟於毫相之右復畫三佛頂初名廣大頂次名極廣大及無邊音聲皆應善安立五種如來頂白黃眞金色復次三佛頂白黃赤兼備其光普深廣眾瓔珞莊嚴所發弘誓力一切願皆滿行者於東隅而作火仙像住於熾焰中三點灰爲標身色皆深赤心置三角印而在圓焰中持珠及澡瓶右方閻摩王手秉壇拏印水牛以爲座震電玄雲色七母并黑夜妃后等圍繞涅哩底鬼王執刀恐怖形縛嚕拏龍王羂索以爲印初方釋天王安住妙髙山寶冠被瓔珞持跋折羅印及餘諸眷屬慧者善分布左置日天眾在於輿輅中勝無勝妃等翼從而侍衛大梵在其右四面持髪冠唵字相爲印執蓮在鵝上西方諸地神辯才及毘紐塞建那風神商羯羅月天是等依龍方畫之勿遺謬持眞言行者以不迷惑心佛子次應作持明大忿怒右號無能勝左無能勝妃持地神奉瓶虔敬而長跪及二大龍王難陀拔難陀對處廂曲中通門之大護所餘釋種尊眞言與印壇所說一切法師應具開示持眞言行者次至第三院先圖妙吉祥其身欝金色五髻冠其頂猶如童子形左持靑蓮華上表金剛印慈顏徧微笑坐於白蓮臺妙相圓普光周匝互暉映右邊應次畫网光童子身執持眾寶网種種妙瓔珞住寶蓮華座而觀佛長子左邊畫五種與願金剛使所謂髻設尼優婆髻設尼及與質多羅地慧并請召如是五使者五種奉教者二眾共圍遶侍衛無勝智行者於右方次作大名稱除一切蓋障執持如意寶捨於二分位當畫八菩薩所謂除疑怪施一切無畏除一切惡趣救意慧菩薩悲念具慧者慈起大眾生除一切熱惱不可思議慧次復捨斯位至於北勝方行者以一心憶持布眾綵而造具善忍地藏摩訶薩其座極巧嚴身處於焰胎雜寶莊嚴地綺錯互相間四寶爲蓮華聖者所安住及與大名稱無量諸菩薩謂寶掌寶手及與持地等寶印手堅意上首諸聖尊各與無數眾前後共圍遶次復於龍方當畫虛空藏勤勇被白衣持刀生焰光及與諸眷屬正覺所生子各隨其次第列坐正蓮上今說彼眷屬大我菩薩眾應善圖藻繢諦誠勿迷忘謂虛空無垢次名虛空慧及淸淨慧等行慧安慧等如是諸菩薩常勤精進者各如其次第而畫莊嚴身略說大悲藏漫茶羅位竟

爾時執金剛祕密主。於一切眾會中。諦觀大日世尊。目不暫瞬而說偈言。

一切智慧者出現於世間如彼優曇華時時乃一現眞言所行道倍復甚難遇無量俱胝劫所作眾罪業見此漫茶羅消滅盡無餘何況無量稱住眞言行法行此無上句眞言救世者止斷諸惡趣一切苦不生若修如是行妙慧深不動

時普集會一切大眾。及諸持金剛者。以一音聲讚歎金剛手言。

善哉善哉大勤勇汝已修行眞言行能問一切眞言義我等咸有意思惟一切現爲汝證驗依住眞言之行力及餘菩提大心眾當得通達眞言法

云何彩色義復當以何色云何而運布是色誰爲初門標旗量等廂衛亦如是云何建諸門願尊說其量奉食華香等及與眾寶瓶云何引弟子云何令灌頂云何供養師願說護摩處云何眞言相云何住三昧如是發問已牟尼諸法王告持金剛慧一心應諦聽最勝眞言道出生大乘果汝今請問我爲大有情說染彼眾生界以法界之味古佛所宣說是名爲色義先安布內色非安布外色潔白最爲初赤色爲第二如是黃及靑漸次而彰著一切內深玄是謂色先後建立門幖幟量同中胎藏廂衛亦如是華臺十六節應知彼初門與內壇齊等智者於外院漸次而增加於彼廂衛中當建大護者略說三摩地一心住於緣廣義復殊異大眾生諦聽佛說一切空正覺之等持三昧證知心非從異緣得彼如是境界一切如來定故說爲大空圓滿薩婆若

大毘盧遮那成佛神變加持經卷第一

大毘盧遮那成佛神變加持經卷第二大唐天竺三藏善無畏共沙門一行譯入漫茶羅具緣眞言品第二之餘

大毘盧遮那成佛神變加持經卷第二大唐天竺三藏善無畏共沙門一行譯入漫茶羅具緣眞言品第二之餘

大唐天竺三藏善無畏共沙門一行譯

大唐天竺三藏善無畏共沙門一行譯

爾時毘盧遮那世尊。與一切諸佛同共集會。各各宣說一切聲聞緣覺菩薩三昧道。時佛入於一切如來一體速疾力三昧。於是世尊復告執金剛菩薩言。

我昔坐道場降伏於四魔以大勤勇聲除眾生怖畏是時梵天等心喜共稱說由此諸世間號名大勤勇我覺本不生出過語言道諸過得解脫遠離於因緣知空等虛空如實相智生已離一切暗第一實無垢諸趣惟想名佛相亦復然此第一實際以加持力故爲度於世間而以文字說

爾時執金剛具徳者。得未曾有開敷眼。頂禮一切智而說偈言。

諸佛甚希有權智不思議離一切戲論諸佛自然智而爲世間說滿足眾希願眞言相如是常依於二諦若有諸眾生知此法教者世人應供養猶如敬制底

時執金剛說此偈已。諦觀毘盧遮那。目不暫瞬默然而住。於是世尊。復告執金剛祕密主言。復次祕密主。一生補處菩薩。住佛地三昧道。離於造作知世間相。住於業地堅住佛地。復次祕密主。八地自在菩薩三昧道。不得一切諸法。離於有生。知一切幻化。是故世稱觀自在者。復次祕密主。聲聞眾住有緣地。識生滅除二邊。極觀察智。得不隨順修行因。是名聲聞三昧道。祕密主緣覺觀察因果。住無言說法。不轉無言說。於一切法證極滅語言三昧。是名緣覺三昧道。祕密主。世間因果及業。若生若滅。繫屬他主。空三昧生。是名世間三昧道。爾時世尊而說偈言。

祕密主當知此等三昧道若住佛世尊菩薩救世者緣覺聲聞說摧害於諸過若諸天世間眞言法教道如是勤勇者爲利眾生故

復次世尊告執金剛祕密主言。祕密主汝當諦聽。諸眞言相。金剛手言。惟然世尊願樂欲聞。爾時世尊復說頌曰。

等正覺眞言言名成立相如因陀羅宗諸義利成就有增加法句本名行相應若唵字﹝合﹡牛﹞字及與潑磔迦或頡唎嫓等是佛頂名號若揭﹝口﹡栗﹞佷拏佉陀耶畔闍訶娜摩囉也鉢吒也等類是奉教使者諸忿怒眞言若有納麼字及莎縛訶等是修三摩地寂行者標相若有扇多字微戍陀字等當知能滿足一切所希願此正覺佛子救世者眞言若聲聞所說一一句安布是中辟支佛復有少差別謂三昧分異淨除於業生

復次祕密主。此眞言相非一切諸佛所作。不令他作。亦不隨喜。何以故以是諸法法如是故。若諸如來出現。若諸如來不出。諸法法爾如是住。謂諸眞言。眞言法爾故祕密主。成等正覺一切知者。一切見者。出興于世。而自此法。說種種道。隨種種樂欲。種種諸眾生心。以種種句種種文。種種隨方語言。種種諸趣音聲。而以加持說眞言道。祕密主云何如來眞言道。謂加持此書寫文字。祕密主。如來無量百千俱胝那庾多劫。積集修行眞實諦語。四聖諦四念處。四神足十如來力。六波羅蜜七菩提寶。四梵住十八佛不共法。祕密主以要言之。諸如來一切智智。一切如來自福智力。自願智力。一切法界加持力。隨順眾生如其種類。開示眞言教法。云何眞言教法。謂阿字門一切諸法本不生故。迦字門一切諸法離作業故。佉字門一切諸法等虛空不可得故。哦字門一切諸法一切行不可得故。伽﹝重聲﹞字門一切諸法一合不可得故。遮字門一切諸法離一切遷變故。車字門一切諸法影像不可得故。若字門一切諸法生不可得故。社字門一切諸法戰敵不可得故。吒字門一切諸法慢不可得故。咤字門一切諸法長養不可得故。拏字門一切諸法怨對不可得故。荼﹝重聲﹞字門一切諸法執持不可得故。多字門一切諸法如如不可得故。他字門一切諸法住處不可得故。娜字門一切諸法施不可得故。馱﹝重聲﹞字門一切諸法法界不可得故。波字門一切諸法第一義諦不可得故。頗字門一切諸法不堅如聚沫故麼字門一切諸法縛不可得故。婆字門一切諸法一切有不可得故。野字門一切諸法一切乘不可得故。囉字門一切諸法離一切諸塵染故。邏字門一切諸法一切相不可得故。縛字門一切諸法語言道斷故。奢字門一切諸法本性寂故。沙字門一切諸法性鈍故。娑字門一切諸法一切諦不可得故。訶字門一切諸法因不可得故。祕密主仰若拏那麼於一切三昧。自在速能成辨諸事。所爲義利皆悉成就。爾時世尊而說偈言。

眞言三昧門圓滿一切願所謂諸如來不可思議果具足眾勝願眞言決定義超越於三世無垢同虛空住不思議心起作諸事業到修行地者授不思議果是第一眞實諸佛所開示若知此法教當得諸悉地最勝眞實聲眞言眞言相行者諦思惟當得不壞句

爾時執金剛祕密主白佛言。希有世尊。佛說不思議眞言相道法。不共一切聲聞緣覺。亦非普爲一切眾生。若信此眞言道者。諸功徳法皆當滿足。惟願世尊。次說漫荼羅所須次第。如是說已。世尊復告金剛手而說偈言。

持眞言行者供養諸聖尊當奉悅意花潔白黃朱色鉢頭摩靑蓮龍花奔那伽計薩囉末利得蘗藍瞻蔔無憂底羅劍鉢吒羅娑羅是等鮮妙華吉祥眾所樂採集以爲鬘敬心而供養栴檀及靑木苜蓿香欝金及餘妙塗香盡持以奉獻沈水及松香嚩藍與龍腦白檀膠香等失利婆塞迦及餘焚香類芬馥世稱美應當隨法教而奉於聖尊復次大眾生依教獻諸食奉乳糜酪飯歡喜漫荼迦百葉甘美餅淨妙粆糖餅布利迦間究及末塗失囉嫓諾迦無憂播鉢吒食等如是諸餚饍種種珍妙果蹇荼與石蜜糖蜜生熟酥種種諸漿飲乳酪淨牛味又奉諸燈燭異類新淨器盛滿妙香油布列爲照明四方繒憣蓋種種色相間門標異形類并懸以鈴鐸或以心供養一切皆作之持眞言行者存意勿遺忘次具迦羅奢或六或十八備足諸寶藥盛滿眾香水枝條上垂布間插華果實塗香等嚴飾結護而作淨繫頸以妙衣瓶數或增廣上首諸尊等各各奉兼服諸餘大有情一一皆獻之如是修供養次引應度者灑之以淨水授與塗香華令發菩提心憶念諸如來一切皆當得生於淨佛家結法界生印及與法輪印金剛有情等而用作加護次應當自結諸佛三昧耶三轉加淨衣如眞言法教而用覆其首深起悲念心三誦三昧耶頂戴以囉字嚴以大空點周匝開焰鬘字門生白光流出如滿月現對諸救世而散於淨華隨其所至處行人而尊奉漫荼羅初門大龍廂衛處於二門中間安立於學人住彼隨法教而作眾事業如是令弟子遠離於諸過作寂然護摩護摩依法住初自中胎藏至第二之外於漫茶羅中作無疑慮心如其自肘量陷作光明壇四節爲周界中表金剛印師位之右方護摩具支分學人住其左蹲踞增敬心自敷吉祥艸藉地以安坐或布眾綵色彤輝極嚴麗一切繢事成是略護摩處周匝布祥茅端坐互相加右旋皆廣厚徧灑以香水思惟火光尊哀愍一切故應當持滿器而以供養之爾時善住者當說是眞語

南麼三曼多勃馱喃﹝一﹞惡揭娜﹝二合﹞曳﹝平﹞﹝二﹞莎訶﹝三﹞

復以三昧手次持諸弟子慧手大空指略奉持護摩每獻輒誠誦各別至三七當住慈愍心依法眞實言

南麼三曼多勃馱喃﹝一﹞阿﹝去﹞摩訶﹝引﹞扇底﹝丁以反下同﹞蘗多﹝二﹞扇底羯囉﹝三﹞鉢囉﹝二合﹞睒摩達磨儞﹝入﹞若﹝引﹞多﹝四﹞阿婆﹝去﹞嚩薩嚩﹝二合﹞婆﹝引﹞嚩﹝五﹞達麼娑麼多﹝引﹞鉢囉﹝二合﹞鉢多﹝二合﹞﹝六﹞莎訶﹝七﹞

行者護摩竟應教令儭施金銀眾珍寶象馬及車乘牛羊上衣服或復餘資財弟子當至誠恭敬起慇重深心自忻慶而奉於所尊以修行淨捨令彼歡喜故已爲作加護應召而告言今此勝福田一切佛所說爲欲廣饒益一切諸有情奉施一切僧當獲於大果無盡大資財世說常隨生以供養僧者施具徳之人是故世尊說應當發歡喜隨力辦餚膳而施現前僧

爾時毘盧遮那世尊。復告執金剛祕密主。而說偈言。

汝摩訶薩埵一心應諦聽當廣說灌頂古佛所開示師作第二壇對中漫荼羅圖畫於外界相距二肘量四方正均等內向開一門安四執金剛居其四維外謂住無戲論及虛空無垢無垢眼金剛被雜色衣等內心大蓮華八葉及鬚蘂於四方葉中四伴侶菩薩由彼大有情往昔願力故云何名爲四謂總持自在念持利益心悲者菩薩等所餘諸四葉作四奉教者雜色衣滿願無礙及解脫中央示法界不可思議色四寶所成瓶盛滿眾藥寶普賢慈氏尊及與除蓋障除一切惡趣而以作加持彼於灌頂時當置妙蓮上獻以塗香華燈明及閼伽上蔭幢幡蓋奉攝意音樂吉慶伽陀等廣多美妙言如是而供養令得歡喜已親對諸如來而自灌其頂復當供養彼妙善諸香華次應執金篦在於彼前住慰諭令歡喜說如是伽他佛子佛爲汝決除無智膜猶如世醫王善用以金籌持眞言行者復當執明鏡爲顯無相法說是妙伽他諸法無形像淸澄無垢濁無執離言說但從因業起如是知此法自性無染污爲世無比利汝從佛心生次當授法輪置以二足間慧手傳法螺復說如是偈汝自於今日轉於救世輪其聲普周徧吹無上法螺勿生於異慧當離疑悔心開示於世間勝行眞言道常作如是願宣唱佛恩徳一切持金剛皆當護念汝次當於弟子而起悲念心行者應入中示三昧耶偈佛子汝從今不惜身命故常不應捨法捨離菩提心慳悋一切法不利眾生行佛說三昧耶汝善住戒者如護自身命護戒亦如是應至誠恭敬稽首聖尊足所作隨教行勿生疑慮心

爾時金剛手白佛言。世尊若有諸善男子善女人。入此大悲藏生大漫荼羅王三昧耶者。彼獲幾所福徳聚。如是說已。佛告金剛手言。祕密主從初發心。乃至成如來。所有福徳聚。是善男子善女人福徳聚。與彼正等。祕密主以此法門當如是知。彼善男子善女人。從如來口生佛心之子。若是善男子善女人所在方所。卽爲有佛施作佛事。是故祕密主。若樂欲供養佛者。當供養此善男子善女人。若樂欲見佛。卽當觀彼。時金剛手等上首執金剛。及普賢等上首諸菩薩。同聲說言。世尊我等從今以後。應當恭敬供養是善男子善女人。何以故。世尊彼善男子善女人。同見佛世尊故。

爾時毘盧遮那世尊。復觀一切眾會。告執金剛祕密主等諸持金剛者及大眾言。善男子有如來出世無量廣長語輪相。如巧色摩尼。能滿一切願積集無量福徳。住不可害行。三世無比力眞言句。如是言已。金剛手祕密主等諸執金剛及大會眾。同聲說言。世尊今正是時。善逝今正是時。

爾時毘盧遮那世尊。住於滿一切願出廣長舌相徧覆一切佛剎淸淨法幢髙峯觀三昧。時佛從定起。爾時發徧一切如來法界哀愍無餘眾生界聲。說此大力大護明妃曰。

南麼薩婆怛他﹝引﹞蘖帝獘﹝毘也反下同一﹞薩婆佩野微蘖帝獘﹝二﹞微濕嚩﹝二合﹞目契獘﹝三﹞薩婆他﹝引﹞唅﹝四﹞羅吃沙﹝上二合﹞摩訶沬麗﹝五﹞薩婆怛他﹝引﹞蘖多﹝六﹞奔昵也﹝二合﹞儞﹝入﹞闍﹝引﹞帝﹝七﹞﹝合﹡牛﹞﹝合﹡牛﹞﹝八﹞怛囉﹝二合引﹞磔怛囉﹝二合引﹞磔﹝九﹞阿鉢囉﹝二合﹞底﹝丁以反﹞訶諦﹝十﹞莎訶﹝十一﹞

時一切如來及佛子眾。說此明已。卽時普徧佛剎六種震動。一切菩薩得未曾有開敷眼。於諸佛前。以悅意言音。而說偈言。

諸佛甚奇特說此大力護一切佛護持城池皆固密由彼護心住所有爲障者毘那夜迦等惡形諸羅剎一切皆退散念眞言力故

時薄伽梵廣大法界加持。卽於是時。住法界胎藏三昧。從此定起說。入佛三昧耶持明曰。

南麼三曼多勃馱喃﹝一﹞阿三迷﹝二﹞咀﹝口﹡履﹞﹝二合﹞三迷﹝三﹞三麼曳﹝四﹞莎訶﹝五﹞

卽於爾時。於一切佛剎一切菩薩眾會之中。說此入三昧耶明已。諸佛子等同聞是者。於一切法而不違越。

南麼三曼多勃馱喃﹝一﹞達摩馱睹﹝二﹞薩嚩﹝二合﹞婆嚩句痕﹝三﹞

南麼三曼多伐折囉﹝二合﹞赧﹝一﹞伐折囉﹝二合﹞咀麼﹝二合﹞句痕﹝二﹞

南麼三曼多伐折囉﹝二合﹞赧﹝一﹞伐折羅﹝二合﹞迦嚩遮﹝合﹡牛﹞﹝二﹞

南麼三曼多勃馱喃﹝一﹞怛他﹝引﹞揭多斫吃芻﹝二合﹞﹝二﹞尾也﹝二合﹞嚩路迦也﹝三﹞莎訶﹝四﹞

南麼三曼多勃馱喃﹝一﹞微輸﹝上﹞馱健杜﹝引﹞納婆﹝二合﹞嚩﹝二﹞莎訶﹝三﹞

南麼三曼多勃馱喃﹝一﹞摩訶﹝引﹞妹咀﹝口﹡履﹞也﹝二合﹞﹝二﹞毘庾﹝二合﹞蘖帝﹝三﹞莎訶﹝四﹞

南麼三曼多勃馱喃﹝一﹞達摩馱睹弩蘖帝﹝二﹞莎訶﹝三﹞

南麼三曼多勃馱喃﹝一﹞阿囉囉﹝二﹞迦羅羅﹝三﹞沫隣捺娜弭﹝四﹞沫隣捺泥﹝五﹞摩訶﹝引﹞沫﹝喱﹣里﹢復﹞﹝六﹞莎訶﹝七﹞

南麼三曼多勃馱喃﹝一﹞怛他﹝引﹞揭多﹝引﹞喇旨﹝二合﹞﹝二﹞薩叵﹝二合﹞囉儜嚩婆﹝去﹞娑娜﹝三﹞伽伽猱陀哩耶﹝二合﹞﹝四﹞莎訶﹝五﹞

南麼三曼多勃馱喃﹝一﹞伽伽﹝上﹞娜三摩﹝引﹞三摩﹝二﹞莎訶﹝三﹞

南麼三曼多勃馱喃﹝一﹞伽伽娜難多薩發﹝二合﹞囉儜﹝上﹞﹝二﹞微輸﹝上﹞馱達摩儞﹝入﹞闍﹝引﹞多﹝三﹞莎訶﹝四﹞

南麼三曼多勃馱喃﹝一﹞伐折囉﹝二合﹞入嚩﹝二合引﹞羅﹝二﹞微薩普﹝二合﹞囉﹝合﹡牛﹞﹝三﹞

南麼三曼多勃馱喃﹝一﹞入嚩﹝二合引﹞羅﹝引﹞摩履儞﹝二﹞怛他﹝引﹞蘖多﹝引﹞﹝口﹡栗﹞旨﹝二合三﹞莎訶﹝四﹞

南麼三曼多勃馱喃﹝一﹞摩訶﹝引﹞摩訶﹝二﹞怛他蘖多爾訶嚩﹝二合三﹞薩底也﹝二合﹞達磨鉢囉﹝二合﹞底﹝丁以反﹞瑟恥﹝二合﹞多﹝四﹞莎訶﹝五﹞

息障品第三

爾時金剛手。又復請問毘盧遮那世尊。而說偈言。

云何道場時淨除諸障者修眞言行人無能爲惱害云何持眞言云何彼成果如是發問已大日尊歎言善哉摩訶薩快說如是語隨汝心所問今當悉開示障者自心生隨順昔慳悋爲除彼因故念此菩提心善除妄分別從心思所生憶念菩提心行者離諸過常當意思惟不動摩訶薩而結彼密印能除諸障礙祕密主復聽繫除散亂風阿字爲我體心持阿字門健陀以塗地而作大空點依於嚩庾方闔以捨囉梵思念於彼器大心彌盧山時時在其上阿字大空點先佛所宣說能縛於大風大有情諦聽行者防駛雨思惟囉字門大力火光色威猛熾焰鬘忿怒持遏伽隨所起方分治地興蔭雲斷以慧刀印昏蔽尋消散行者無畏心或作葪羅劍以是金剛橛一切同金剛復次今當說息一切諸障念眞言大猛不動大力者住本漫荼羅行者或居中而觀彼形像頂戴三昧足彼障當淨除息滅而不生或以羅邇迦微妙共和合行者造形像而以塗其身彼諸執著者由斯對治故彼諸根熾然勿生疑惑心乃至釋梵尊不順我教故尚當爲所焚況復餘眾生

爾時金剛手白佛言。世尊如我解佛所說義。我亦如是。知諸聖尊住本漫荼羅位令有威神。由彼如是住故。如來教勅無能隱蔽。何以故。世尊卽一切諸眞言三昧耶。所謂住於自種性故。是故眞言門修菩薩行諸菩薩。亦當住於本位作諸事業。又祕密主。若說諸色彼諸聖尊漫荼羅位。諸尊形相。當知亦爾。是則先佛所說。祕密主於未來世劣慧無信眾生。聞如是說不能信受。以無慧故而增疑惑。彼惟如聞。堅住而不修行。自損損他作如是言。彼諸外道有如是法非佛所說。彼無智人當作如是信解。爾時世尊而說偈言。

一切智世尊諸法得自在如其所通達方便度眾生是諸先佛說利益求法者彼愚夫不知諸佛之法相我說一切法所有相皆空常當住眞言善決定作業

普通眞言藏品第四

爾時諸執金剛。祕密主爲上首。諸菩薩眾。普賢爲上首。稽首毘盧遮那佛。各各言音請白世尊。樂欲於此大悲藏生大漫荼羅王。如所通達法界淸淨門演說眞言法句。

爾時世尊無壞法爾加持。而告諸執金剛及菩薩言。善男子當說如所通達法界。淨除眾生界眞實語句。時普賢菩薩。卽時住於佛境界莊嚴三昧。說無閡力眞言曰。

南麼三曼多勃馱喃﹝一﹞三麼多﹝引﹞奴揭多﹝二﹞嚩囉闍達摩﹝嗨﹣每﹢﹝臼／工﹞闍多﹝三﹞摩訶﹝引﹞摩訶﹝四﹞莎訶﹝五﹞

時彌勒菩薩。住發生普徧大慈三昧。說自心。眞言曰。

南麼三曼多勃馱喃﹝一﹞阿爾單若耶﹝二﹞薩婆薩埵﹝引﹞捨耶弩蘖多﹝三﹞莎訶﹝四﹞

爾時虛空藏菩薩。入淸淨境界三昧。說自心。眞言曰。

南麼三曼多勃馱喃﹝一﹞阿﹝去﹞迦﹝引﹞奢三麼多﹝引﹞弩蘖多﹝二﹞微質怛囒﹝引﹞嚩囉達囉﹝三﹞莎訶﹝四﹞

爾時除一切蓋障菩薩。入悲力三昧。說眞言曰。

南麼三曼多勃馱喃﹝一﹞阿﹝去﹞薩埵係多﹝引﹞毘庾﹝二合﹞蘖多﹝二﹞怛﹝口﹡藍﹞﹝二合﹞怛﹝口﹡藍﹞﹝二合﹞﹝口﹡藍﹞﹝口﹡藍﹞﹝三﹞莎訶﹝四﹞

爾時觀世自在菩薩。入於普觀三昧。說自心及眷屬。眞言曰。

南麼三曼多勃馱喃﹝一﹞薩婆怛他﹝上﹞蘖多﹝上﹞嚩盧吉多﹝二﹞羯嚕儜麼也﹝三﹞囉囉﹝合﹡牛﹞若﹝短聲四﹞莎訶﹝五﹞

南麼三曼多勃馱喃﹝一﹞髯髯索﹝二﹞莎﹝二合﹞訶﹝三﹞

南麼三曼多勃馱喃﹝一﹞羯嚕呶嗢婆﹝二合上﹞吠﹝平﹞﹝二﹞哆囇哆﹝口﹡履﹞抳﹝三﹞莎訶﹝四﹞

南麼三曼多勃馱喃﹝一﹞薩婆陪也怛囉﹝二合引﹞散儞﹝平﹞﹝二﹞﹝合﹡牛﹞薩破﹝二合﹞吒也﹝三﹞莎訶﹝四﹞

南麼三曼多勃馱喃﹝一﹞怛他﹝引﹞蘖多微灑也﹝二﹞三婆﹝去﹞吠﹝平﹞﹝三﹞鉢曇摩﹝二合﹞摩履儞﹝平﹞﹝四﹞莎訶﹝五﹞

南麼三曼多勃馱喃﹝一﹞﹝合﹡牛﹞佉﹝引﹞陀畔闍﹝二﹞薩破﹝二合﹞吒也﹝三﹞莎訶﹝四﹞

時地藏菩薩。住金剛不可壞行境界三昧。說眞言曰。

南麼三曼多勃馱喃﹝一﹞訶訶訶﹝二﹞素﹝上﹞怛弩﹝三﹞莎訶﹝四﹞

時文殊師利童子。住佛加持神力三昧。說自心眞言曰。

南麼三曼多勃馱喃﹝一﹞係係俱摩囉迦﹝二﹞微目吃底﹝丁以反二合﹞鉢他悉體﹝他以反﹞多﹝三﹞薩麼﹝二合﹞囉薩麼﹝二合﹞囉﹝四﹞鉢囉﹝二合﹞底﹝丁以反﹞然﹝五﹞莎訶﹝六﹞

爾時金剛手。住大金剛無勝三昧。說自心及眷屬眞言曰。

南麼三曼多伐折囉﹝二合﹞赧﹝一﹞戰拏麼訶﹝引﹞﹝口﹡路﹞瑟赧﹝平﹞﹝二﹞﹝合﹡牛﹞

南麼三曼多伐折囉﹝二合﹞赧﹝一﹞怛﹝口﹡履﹞﹝二合﹞吒﹝輕﹞怛﹝口﹡履﹞﹝二合﹞吒﹝輕二﹞若衍底﹝丁以反﹞﹝三﹞莎訶﹝四﹞

南麼三曼多伐折囉﹝二合﹞赧﹝一﹞滿陀滿陀也﹝二﹞暮吒暮吒也﹝二﹞伐折路﹝二合﹞嗢婆﹝去二合﹞吠﹝三﹞薩嚩怛囉﹝引二合﹞鉢囉﹝引二合﹞底﹝丁以反﹞訶諦﹝四﹞莎訶﹝五﹞

南麼三曼多伐折囉﹝二合﹞赧﹝一﹞頡唎﹝二合﹞吽發吒﹝輕二﹞莎訶﹝三﹞

南麼三曼多伐折囉﹝二合﹞赧﹝一﹞薩婆達麼儞﹝入﹞唎吠﹝平二合﹞達儞﹝平﹞﹝二﹞伐折囉﹝二合﹞素旨嚩﹝入﹞囉泥﹝三﹞莎訶﹝四﹞

南麼三曼多伐折囉﹝二合﹞赧﹝一﹞﹝合﹡牛﹞﹝合﹡牛﹞﹝合﹡牛﹞﹝二﹞發吒﹝輕﹞發吒﹝輕﹞發吒髯髯﹝三﹞莎訶﹝四﹞

南麼三曼多伐折囉﹝二合﹞赧﹝一﹞係係緊質囉﹝引﹞也徙﹝二﹞釳﹝口﹡栗﹞﹝二合﹞佷儜﹝二合﹞釳﹝口﹡栗﹞﹝二合﹞佷儜﹝二合﹞﹝三﹞佉娜佉娜﹝四﹞鉢﹝口﹡履﹞布囉也﹝五﹞薩嚩﹝二合﹞鉢囉﹝二合﹞底﹝丁以反﹞然﹝六﹞莎訶﹝七﹞

時釋迦牟尼世尊。入於寶處三昧。說自心及眷屬眞言曰。

南麼三曼多勃馱喃﹝一﹞薩婆吃麗﹝二合﹞奢﹝嗨﹣每﹢﹝臼／工﹞﹝入﹞素捺那﹝二﹞薩婆達摩嚩始多﹝引﹞鉢囉﹝二合﹞鉢多﹝三﹞伽伽娜三摩﹝引﹞三麼﹝四﹞莎訶﹝五﹞

南麼三曼多勃馱喃﹝一﹞嚩囉泥﹝去二﹞嚩囉鉢囉﹝二合引﹞鉢帝﹝合﹡牛﹞﹝三﹞

南麼三曼多勃馱喃﹝一﹞鑁鑁鑁﹝二﹞﹝合﹡牛﹞﹝合﹡牛﹞發吒﹝輕三﹞莎訶﹝四﹞

南麼三曼多勃馱喃﹝一﹞地﹝入﹞﹝口﹡陵﹞﹝二合﹞地﹝入﹞﹝口﹡陵﹞﹝二合二﹞﹝口﹡陵﹞﹝口﹡陵﹞﹝三﹞馹﹝口﹡陵﹞﹝二合﹞馹﹝口﹡陵﹞﹝二合四﹞莎訶﹝五﹞

南麼三曼多勃馱喃﹝一﹞阿﹝上﹞鉢囉﹝引﹞爾帝﹝二﹞若行底﹝丁以反﹞怛抳帝﹝三﹞莎訶﹝四﹞

南麼三曼多勃馱喃﹝一﹞鉢﹝口﹡栗﹞﹝二合﹞體﹝他以﹞梅﹝無蓋反﹞曳﹝平二合﹞﹝二﹞莎訶﹝三﹞

南麼三曼多勃馱喃﹝一﹞微瑟儜﹝二合﹞吠﹝二﹞莎訶

南麼三曼多勃馱喃﹝一﹞嚕捺囉﹝引二合﹞也﹝二﹞莎訶﹝三﹞

南麼三曼多勃馱喃﹝一﹞嚩﹝引﹞也吠﹝平﹞﹝二﹞莎訶﹝三﹞

南麼三曼多勃馱喃﹝一﹞薩囉娑嚩﹝二合﹞底﹝丁以反﹞曳﹝二合二﹞莎訶﹝三﹞

南麼三曼多勃馱喃﹝一﹞﹝口﹡邏﹞﹝引﹞吃灑﹝二合﹞娑﹝去﹞地鉢多曳﹝平﹞﹝二﹞莎訶﹝三﹞

南麼三曼多勃馱喃﹝一﹞梅﹝無蓋反﹞嚩娑﹝上﹞嚩﹝三合﹞哆也﹝二﹞莎訶﹝三﹞

南麼三曼多勃馱喃﹝一﹞沒﹝口﹡栗﹞﹝二合﹞怛也﹝二合﹞吠﹝平﹞﹝二﹞娑訶﹝三﹞

南麼三曼多勃馱喃﹝一﹞迦﹝引﹞囉囉﹝引﹞怛唎﹝二合﹞曳﹝平﹞﹝二﹞莎訶﹝三﹞

南麼三曼多勃馱喃﹝一﹞忙怛﹝口﹡履﹞﹝二合﹞獘﹝毘也反二﹞莎訶﹝三﹞

南麼三曼多勃馱喃﹝一﹞鑠吃囉﹝引二合﹞也﹝二﹞莎訶﹝三﹞

南麼三曼多勃馱喃﹝一﹞阿﹝去﹞半鉢哆曳﹝平﹞﹝二﹞娑訶﹝三﹞

南麼三曼多勃馱喃﹝一﹞鉢囉﹝二合﹞闍﹝引﹞鉢多曳﹝平﹞﹝二﹞娑訶

南麼三曼多勃馱喃﹝一﹞阿﹝去﹞儞怛夜﹝二合﹞耶﹝二﹞娑訶﹝三﹞

南麼三曼多勃馱喃﹝一﹞戰捺羅﹝引二合﹞也﹝二﹞娑訶﹝三﹞

南麼三曼多勃馱喃﹝一﹞謎伽﹝上﹞設濘曳﹝平﹞﹝二﹞娑訶﹝三﹞

南麼三曼多勃馱喃﹝一﹞難徒鉢難捺瑜﹝二﹞娑訶﹝三﹞

時毘盧遮那世尊。樂欲說自教迹不空悉地一切佛菩薩母虛空眼明妃眞言曰。

南麼三曼多勃馱喃﹝一﹞伽伽﹝上﹞那嚩囉落吃灑﹝二合﹞嬭﹝平﹞﹝二﹞伽伽那糝迷﹝三﹞薩婆覩嗢蘖﹝二合﹞多﹝引﹞﹝四﹞避娑﹝去﹞囉三婆吠﹝平﹞﹝五﹞入縛﹝二合﹞羅那﹝引﹞謨阿﹝上﹞目伽﹝引﹞難﹝去六﹞娑訶

復次薄伽梵。爲息一切障故。住於火生三昧。說此大摧障聖者不動主眞言曰。

南麼三曼多伐折囉﹝二合﹞赧﹝一﹞戰拏摩訶﹝口﹡路﹞灑儜﹝上二﹞薩破﹝二合﹞吒也﹝三﹞﹝合﹡牛﹞怛囉﹝二合﹞迦﹝四﹞悍﹝引﹞漫﹝引﹞﹝五﹞

南麼三曼多伐折囉﹝二合﹞赧﹝一﹞訶訶訶﹝二﹞微薩麼﹝二合﹞曳﹝平﹞﹝三﹞薩婆怛他﹝引﹞揭多微灑也三婆嚩﹝四﹞怛囇﹝二合﹞路枳也﹝二合﹞微若也﹝五﹞﹝合﹡牛﹞若﹝急呼六﹞莎訶﹝七﹞

南麼三曼多勃馱喃﹝一﹞係睹鉢羅﹝二合﹞底﹝丁以反﹞也﹝二﹞微蘖多羯麼涅﹝入﹞闍多﹝三﹞﹝合﹡牛﹞﹝四﹞

南麼三曼多勃馱喃﹝一﹞嚩﹝二﹞

南麼三曼多勃馱喃﹝一﹞薩婆勃馱菩提薩埵﹝二﹞訶﹝口﹡栗﹞捺耶﹝三﹞甯夜﹝二合﹞吠奢儞﹝平﹞﹝四﹞娜麼薩婆尾泥﹝去五﹞莎訶﹝六﹞

南麼三曼多勃馱喃﹝一﹞路迦﹝引﹞路迦羯囉﹝引﹞也﹝二﹞薩婆提婆那伽藥吃沙﹝二合﹞健達婆阿﹝上﹞蘇囉蘖嚕荼緊捺囉摩護囉伽﹝上﹞儞﹝三﹞訶﹝口﹡栗﹞﹝二合﹞捺耶﹝四﹞甯夜﹝二合﹞羯﹝口﹡履﹞灑﹝二合﹞也﹝五﹞微質怛囉﹝二合﹞蘖底﹝丁以反六﹞莎訶﹝七﹞

南麼三曼多勃馱喃﹝一﹞薩婆他﹝二﹞微麼底﹝三﹞微枳囉儜﹝上﹞﹝四﹞達摩馱啫﹝嗨﹣每﹢﹝臼／工﹞﹝入﹞闍多﹝五﹞參參訶﹝六﹞莎訶﹝七﹞

南麼三曼多勃馱喃﹝一﹞訥囉馱﹝二合﹞﹝口﹡履﹞沙﹝二合二﹞摩訶﹝引﹞路灑儜﹝上三﹞佉娜也薩鑁﹝引平﹞怛他﹝引﹞蘖多﹝引﹞然矩嚕﹝四﹞莎訶﹝五﹞

南麼三曼多勃馱喃﹝一﹞係摩訶鉢囉﹝二合﹞戰拏﹝二﹞阿毘目佉﹝三﹞蘖﹝口﹡栗﹞﹝二合﹞訶拏﹝二合﹞佉娜耶﹝四﹞緊質囉﹝引﹞也徙﹝五﹞三麼耶麼弩娑麼﹝二合﹞囉﹝六﹞莎訶﹝七﹞

南麼三曼多勃馱喃﹝一﹞薩婆怛羅﹝二合引﹞弩蘖帝﹝二﹞滿馱也徙瞞﹝引﹞﹝三﹞摩訶三摩耶﹝嗨﹣每﹢﹝臼／工﹞﹝入﹞闍﹝去﹞帝﹝四﹞娑麼﹝二合﹞囉嬭﹝五﹞阿鉢囉﹝二合﹞底﹝丁以反﹞訶諦﹝六﹞馱迦馱迦﹝七﹞折囉折囉﹝八﹞滿馱滿馱﹝九﹞捺奢儞羶﹝十﹞薩婆怛他﹝引﹞蘖多﹝引﹞弩壤帝﹝十一﹞鉢囉﹝二合﹞嚩囉達嚨臘馱微若曳﹝平十二﹞薄伽﹝上﹞嚩底﹝十三﹞微矩﹝口﹡履﹞微矩麗﹝十四﹞麗魯補﹝口﹡履﹞﹝十五﹞莎訶﹝十六﹞

南麼三曼多伐折囉﹝二合﹞赧﹝一﹞訶﹝去﹞

南麼三曼多伐折囉﹝二合﹞赧﹝一﹞悍

南麼三曼多勃馱喃﹝一﹞阿﹝去急呼﹞

南麼三曼多伐折囉﹝二合﹞赧﹝一﹞嚩﹝急呼﹞

南麼三曼多勃馱喃﹝一﹞嚴﹝輕呼﹞

南麼三曼多勃馱喃﹝一﹞勃﹝口﹡履﹞﹝二合﹞

南麼三曼多勃馱喃﹝一﹞含

南麼三曼多勃馱喃﹝一﹞婆﹝上﹞

南麼三曼多勃馱喃﹝一﹞﹝合﹡牛﹞吒﹝口﹡藍﹞﹝二合﹞

南麼三曼多勃馱喃﹝一﹞﹝口﹡藍﹞

南麼三曼多勃馱喃﹝一﹞怛﹝啊﹣可﹢﹝嶙﹣山﹞﹝二合﹞

南麼三曼多勃馱喃﹝一﹞訶啉﹝二合﹞

南麼三曼多勃馱喃﹝一﹞耽含半含閻

南麼三曼多勃馱喃﹝一﹞儞履

南麼三曼多勃馱喃﹝一﹞弭履

南麼三曼多勃馱喃﹝一﹞係履

南麼三曼多勃馱喃﹝一﹞訶娑難

南麼三曼多勃馱喃﹝一﹞囉娑難

南麼三曼多勃馱喃﹝一﹞特懵﹝二合﹞娑難

南麼三曼多勃馱喃﹝一﹞微訶娑難

南麼三曼多勃馱喃﹝一﹞諂﹝勅減反﹞

南麼三曼多勃馱喃﹝一﹞縊

南麼三曼多勃馱喃﹝一﹞泛﹝普含反﹞

南麼三曼多勃馱喃﹝一﹞蘖丹﹝都痕反﹞

南麼三曼多勃馱喃﹝一﹞地室唎﹝二合﹞唅沒﹝口﹡藍﹞﹝二合﹞

南麼三曼多勃馱喃﹝一﹞吃沙﹝二合﹞拏囉閻劍

南麼三曼多勃馱喃﹝一﹞滿弩﹝輕﹞囉麼﹝二﹞達摩三婆﹝去﹞嚩微﹝三﹞婆﹝上﹞嚩迦那﹝四﹞三三﹝五﹞莎訶

南麼三曼多勃馱喃﹝一﹞吃﹝口﹡藍﹞﹝二合﹞計﹝口﹡履﹞

南麼三曼多勃馱喃﹝一﹞訶﹝去﹞唎﹝二合﹞訶﹝上﹞

南麼三曼多勃馱喃﹝一﹞藥吃叉﹝二合﹞尾儞夜﹝二合﹞達﹝口﹡履﹞

南麼三曼多勃馱喃﹝一﹞比旨比旨

南麼三曼多勃馱喃﹝一﹞喁縊喁伊﹝上﹞懵散寧﹝去﹞

南麼三曼多勃馱喃﹝一﹞囉吒﹝知姦反﹞囉吒﹝同上﹞特懵耽沒囉﹝二合﹞波囉﹝二合﹞

南麼三曼多勃馱喃﹝一﹞蘖囉藍蘖羅藍

南麼三曼多勃馱喃﹝一﹞訶﹝上﹞散難微訶﹝上﹞散難

南麼三曼多勃馱喃﹝一﹞壹車﹝去﹞鉢﹝口﹡藍﹞﹝二﹞麼弩﹝輕﹞麼曳迷﹝三﹞莎訶

祕密主是等一切眞言我已宣說。是中一切眞言之心。汝當諦聽。所謂阿字門。念此一切諸眞言心最爲無上。是一切眞言所住。於此眞言而得決定。

大毘盧遮那成佛神變加持經卷第二

大毘盧遮那成佛神變加持經卷第三

大毘盧遮那成佛神變加持經卷第三

大唐天竺三藏善無畏共沙門一行譯

大唐天竺三藏善無畏共沙門一行譯

世間成就品第五

如眞言教法成就於彼果當字字相應句句亦如是作心想念誦善住一洛叉初字菩提心第二名爲聲句想爲本尊而於自處作第二句當知卽諸佛勝句行者觀住彼極圓淨月輪於中諦誠想諸字如次第中置字句等而想淨其命命者所謂風念隨出入息彼等淨除已作先持誦法善住眞言者次一月念誦行者前方便一一句通達諸佛大名稱說此先受持次當隨所有奉塗香花等爲成正覺故迴向自菩提如是於兩月眞言當無畏次滿此月已行者入持誦山峯或牛欄及諸河潬等四衢道一室神室大天室彼漫茶羅處悉如金剛宮是處而結護行者作成就卽以中夜分或於日出時智者應當知有如是相現﹝合﹡牛﹞聲或鼓音若復地震動及聞虛空中有悅意言辭應知如是相悉地總如意諸佛兩足尊宣說於彼果住是眞言行必定當成佛應一切種類常念持眞言古佛大仙說故應當憶念

悉地出現品第六

爾時世尊。復觀諸大眾會。爲欲滿足一切願故。復說三世無量門決定智圓滿法句。

虛空無垢無自性能授種種諸巧智由本自性常空故緣起甚深難可見於長恒時殊勝進隨念施與無上果譬如一切趣宮室𨿽依虛空無著行此淸淨法亦如是三有無餘淸淨生昔勝生嚴修此故得有一切如來行非他句有難可得作世徧明如世尊說極淸淨修行法深廣無盡離分別

爾時毘盧遮那世尊說是偈已。觀察金剛手等諸大眾會。告執金剛言。善男子各各當現法界神力悉地流出句。若諸眾生見如是法。歡喜踊躍得安樂住。如是說已諸執金剛。爲毘盧遮那世尊。作禮。如是法主依所教勅復請佛言。惟願世尊哀愍我等。示現悉地流出句何以故。於尊者薄伽梵前。而自宣示所通達法。非是所宜。善哉世尊。惟願利益安樂未來眾生故。時薄伽梵毘盧遮那。告一切諸執金剛言。善哉善哉善男子。如來所說法毘柰耶稱讚一法所謂有羞。若有羞善男子善女人。見如是法。速生二事。謂不作所不應作。眾所稱讚。復有二事。謂所未至令至。得與佛菩薩同處。復有二事。謂住尸羅。生於人天。善哉諦聽善思念之。我當宣說眞言成就流出相應句。諸流出相應句。眞言門修菩提諸菩薩。速於是中。當得眞言悉地。若行者見漫茶羅。尊所印可。成就眞語。發菩提心。深信慈悲。無有慳悋。住於調伏。能善分別從緣所生。受持禁戒。善住眾學。具巧方便。勇健。知時非時。好行惠捨。心無怖畏。勤修眞言行法。通達眞言實義。常樂坐禪。樂作成就。祕密主譬如欲界。有自在悅滿意明。乃至一切欲處天子。於此迷醉。出眾妙雜類戲笑。及現種種雜類受用徧受用。授與自所變化他化自在天等。而亦自受用之。又善男子如摩醯首羅天。有勝意生明。能作三千大千世界眾生利益。化一切受用徧受用。授與淨居諸天。亦復自受用之。又如幻術眞言能現種種園林人物。如阿修羅眞言。現幻化事。如世呪術。攝毒及寒熱等。摩怛哩神眞言。能作眾生疾疫災厲。及世間呪術。攝除眾毒及寒熱等。能變熾火而生淸涼。是故善男子。當信如是流出句眞言威徳。此眞言威徳。非從眞言中出。亦不入眾生。不於持誦者處而有可得。善男子眞言加持力故。法爾而生。無所過越。以三時不越故。甚深不思議緣生理故。是故善男子。當隨順通達不思議法性。常不斷絕眞言道。

爾時世尊。復住三世無礙力依如來加持不思議力依。莊嚴淸淨藏三昧。卽時世尊。從三摩鉢底中。出無盡界無盡語表。依法界力無等力正等覺信解。以一音聲四處流出。普徧一切法界。與虛空等。無所不至。眞言曰。

南麼薩婆怛他﹝引﹞蘖帝﹝口﹡驃﹞﹝毘庾反一﹞微濕嚩﹝二合﹞目契獘﹝毘也反二﹞薩婆他﹝三﹞阿阿﹝引﹞闇噁﹝四﹞

正等覺心。從是普徧。卽時一切法界諸聲門從正等覺幖幟之音。而互出聲。諸菩薩聞是已。得未曾有開敷眼。發微妙言音。於一切智離熱者前。而說頌曰。

奇哉眞言行能具廣大智若徧布此者成佛兩足尊是故勤精進於諸佛語心常作無間修淨心離於我爾時薄伽梵復說此法句於正等覺心而作成就者於園苑僧坊若在巖窟中或意所樂處觀彼菩提心乃至初安住不生疑慮意隨取彼一心以心置於心證於極淨句無垢安不動不分別如鏡現前甚微細若彼常觀察修習而相應乃至本所尊自身像皆現第二正覺句於鏡漫茶羅大蓮華王座深邃住三昧總持髪髻冠圍繞無量光離妄執分別本寂如虛空於彼中思惟作攝意念誦一月修等引持滿一洛叉是爲最初月持眞言法則次於第二月奉塗香華等而以作饒益種種眾生類又復於他月捨棄諸利養時彼於瑜伽思惟而自在願一切無障安樂諸羣生樂欲成如來所稱讚圓果或滿足一切有情眾希願應理無障蓋而生是攀緣傍生相噉食所有苦永除常令諸鬼界飲食皆充滿地獄中受苦種種諸楚毒當願速除滅以我功徳故及餘無量門數數心思惟發廣大悲愍三種加持句想念於一切心誦持眞言以我功徳力如來加持力及與法界力周徧眾生界諸念求義利悉皆饒益之彼一切如理所念皆成就

於是薄伽梵。卽於爾時說虛空等力虛空藏轉明妃曰。

南麼薩婆怛他﹝引﹞蘗帝﹝口﹡驃﹞﹝毘庾反一﹞微濕嚩﹝二合﹞目契獘﹝毘也反二﹞薩婆他﹝三﹞欠﹝四﹞嗢弩蘖帝薩叵﹝二合﹞囉係門﹝五﹞伽伽娜劍﹝六﹞莎訶﹝七﹞

行人於滿月次入作持誦山峯牛欄中寒林或河洲四衢獨樹下忙怛哩天室一切金剛色嚴淨同金剛彼中諸障者攝伏心迷亂四方相周匝一門及通道金剛互連屬金剛結相應門門二守護不可越相向擬手而上指朱目奮怒形慇懃畫隅角輸羅焰光印中妙金剛座方位正相直其上大蓮華八葉鬚蘂敷當結金剛手金剛之慧印稽首一切佛數數堅誓願應護持是處及淨諸藥物於此夜持誦淸淨無障礙或於中夜分或於日出時彼藥物當轉圓光普暉焰眞言者自取遊步於大空住壽大威徳於生死自在行於世界頂現種種色身具徳吉祥者展轉而供養眞言所成物是名爲悉地以分別藥物成就無分別

祕密主。一切世界諸現在等如來應正等覺。通達方便波羅蜜。彼如來知一分別本性空。以方便波羅蜜力故。而於無爲以有爲爲表。展轉相應。而爲眾生。示現徧於法界。令得見法安樂住。發歡喜心。或得長壽。五欲嬉戲而自娛樂。爲佛世尊而作供養。證如是句一切世人所不能信。如來見此義利故。以歡喜心。說此菩薩眞言行道次第法則。何以故。於無量劫勤求。修諸苦行所不能得。而眞言門行道諸菩薩。卽於此生而獲得之。復次祕密主。眞言門修菩薩行菩薩如是計都朅伽。傘蓋。履屣。眞陀摩尼。安膳那藥。盧遮那等。持三洛叉而作成就。亦得悉地。祕密主若具方便。善男子善女人。隨所樂求而有所作。彼惟心自在而得成就。祕密主諸樂欲因果者。祕密主非彼愚夫。能知眞言諸眞言相。何以故。

說因非作者彼果則不生此因因尚空云何而有果當知眞言果悉離於因業乃至身證觸無相三摩地眞言者當得悉地從心生

爾時金剛手白佛言。世尊惟願復說此正等覺句悉地成就句。諸見此法。善男子善女人等。心得歡喜。受安樂住。不害法界。何以故。世尊法界者。一切如來應正等覺。說名卽不思議界。是故世尊。眞言門修菩薩行諸菩薩。得是通達法界不可分析破壞。如是說已。世尊告執金剛祕密主言。善哉善哉祕密主。汝復善哉。能問如來如是義。汝當諦聽善思念之。吾今演說。祕密主言。如是世尊願樂欲聞。佛告祕密主。以阿字門而作成就。若在僧所住處。若山窟中。或於淨室。以阿字徧布一切支分時持三洛叉。次於滿月。盡其所有而以供養。乃至普賢菩薩。文殊師利。執金剛等。或餘聖天現前。摩頂唱言。善哉行者。應當稽首作禮。奉閼伽水。卽時得不忘菩提心三昧。又以如是身心輕安。而誦習之。當得隨生。心淸淨。身淸淨。置於耳上持之。當得耳根淸淨。以阿字門作出入息。三時思惟。行者爾時能持。壽命長劫住世。願囉闍等之所愛敬。卽以訶字門作所應度者。授與鉢頭摩華。自持商佉而互相觀。卽生歡喜。

爾時毘盧遮那世尊。復觀一切大會。告執金剛祕密主言。金剛手有諸如來意生。作業戲行舞。廣演品類。攝持四界安住心王。等同虛空。成就廣大見非見果。出生一切聲聞。及辟支佛。諸菩薩位。令眞言門修行諸菩薩。一切希願皆悉滿足。具種種業。利益無量眾生。汝當諦聽善思念之。吾今演說。祕密主云何行舞。而作一切廣大成壞果。持眞言者一切親證耶。爾時世尊而說偈言。

行者如次第先作自眞實如前依法住正思念如來阿字爲自體并置大空點端嚴徧金色四角金剛標於彼中思念一切處尊佛是諸正等覺說自眞實相修行不疑慮自眞實相生當得爲世間一切眾利樂具廣大希有住於如幻句無始時宿殖無智諸有迫行者成等引一切皆消除若觀於彼心無上菩提心持眞言業故於淨非淨果應理常無染如蓮出淤泥何況於自體得成仁中尊

爾時毘盧遮那世尊。又復住於降伏四魔金剛戲三昧。說降伏四魔解脫六趣。滿足一切智智金剛字句。

時金剛手祕密主等諸執金剛。普賢等諸菩薩。及一切大眾。得未曾有開敷眼。稽首一切薩婆若。而說偈言。

此諸佛菩薩救世諸庫藏由是一切佛菩薩救世者及與因緣覺聲聞害煩惱能徧所行地起種種神通彼得無上智正覺無上智是故願廣說此教諸方便及與布想等種種眾事業諸志求大眾無上眞言行見法安住者當得歡喜住說如是偈已大日世尊言普皆應諦聽一心住等引大金剛地際時加持下身爲說此法故而現菩提座最勝阿字同大因陀羅輪當知內外等金剛漫茶羅中思惟一切說名瑜伽座阿字第一命是爲引攝句常安大空點能攝授諸果行者於一月結金剛慧印三時作持誦摧毀無智城得不動堅固天脩羅莫壞乃至隨自意增益事成就行者一切常漫茶羅中作金色光明身上持髪髻冠正覺住三昧名大金剛句金剛蓮華刀素鵝及金地眞陀末尼寶是等眾器物觀大因陀羅而作諸悉地今說攝持法一切一心聽行者一緣想八峯彌盧山上觀妙蓮華立金剛智印瑜伽者於上字門威焰光而用置其頂安住不傾動百轉所持藥行者應服之先世業生疾是等悉除愈佛子應復聽第一嚩字門雪乳商佉色而自臍中起鮮白蓮華臺而於彼中住甚深寂然定秋夕素月光如是漫茶羅諸佛說希有思惟以純白輪圓成九重住於霏霧中除一切熱惱淨乳猶珠鬘水精與月光普徧而流注一切處充滿行者心思惟出離諸障毒如是於圓壇等引作成就乳酪生熟酥頗胝迦珠鬘藕水等眾物次第成悉地當得無量壽應現殊特身一切患除息天人咸愛敬多聞成總持善慧淨無垢由斯作成就速證悉地果是名寂災者吉祥漫茶羅第一攝持相安以大空點囉字勝眞實佛說火中上所有眾罪業應受無擇報瑜祇善修者等引皆消除所住三角形悅意徧形赤寂然周焰鬘三角在其心相應觀彼中囉字大空點智者如瑜伽以此成眾事日曜諸眷屬及作一切火攝取發怨對消枯眾支分是等所應作皆於智火輪訶字第一實風輪之所生及與因業果諸種子增長彼一切摧壞并以大空點今說彼色像深玄大威徳示現暴怒形焰鬘普周徧住漫茶羅位智者觀眉間深靑半月輪吹動幢幡相而於彼中想最勝訶字門住彼漫茶羅成就所應事作一切義利應現諸眾生不捨於此身逮得神境通遊步大空位而成身祕密天耳眼根淨能開深密處住此一心壇而成眾事業菩薩大名稱初坐菩提場降伏魔軍眾諸因不可得因無性無果如是業不生彼三無性故而得空智慧大徳正徧知宣說於彼色佉字及空點尊勝虛空空兼持慧刀印所作速成就法輪及羂索朅伽那刺遮并目竭嵐等不久成斯句

爾時毘盧遮那世尊。觀大眾會。告執金剛祕密主。而說偈言。

若於眞言門修行諸菩薩阿字爲自身內外悉同等諸義利皆捨等礫石金寶遠離眾罪業及與貪瞋等當得俱淸淨同諸佛牟尼能作諸利益離一切諸過復次於嚩字行者依瑜伽解作業儀式利益眾生故內身救世者一切皆如是心水湛盈滿潔白猶雪乳當生決定意出於一切身悉徧諸毛孔流注極淸淨從此內充溢徧滿於大地以是悲愍水觀世苦眾生諸有飲用者或復身所觸一切皆決定得成就菩提思惟在等引一切囉字門周輪生焰光寂然而普照瑜祇光外轉而徧一切處利世隨樂欲行者起神通上身囉字門嚩字臍輪中出火而降雨俱時而應現地獄極寒苦囉字能消除嚩字蠲熾然住眞言法故囉字爲下身訶字爲幖幟作業速成就救重罪眾生住大因陀羅作水龍事業一切攝除等眞言者勿疑風徧一切處一切悉開壞此種種雜類各各眾事業色漫茶羅中依法而作之觸心而念持逮得意根淨輕舉習經行中誦獲神足宴坐觀阿字想在於耳根念持滿一月當得耳淸淨

祕密主如是等意生悉地句。祕密主觀此。無有形色。種種雜類眾行生。於思念頃纔轉誦之。能作如是一切善業種子。復次祕密主。如來無所不作。於眞言門修行諸菩薩。同於影像。隨順一切處隨順一切眞言心。悉住其前。令諸有情咸得歡喜。皆由如來無分別意離諸境界。而說偈言。

無時方造作離於法非法能授悉地句眞言行發生是故一切智如來悉地果最爲尊勝句應當作成就

成就悉地品第七

時吉祥金剛奇特開敷眼手轉金剛印流散如火光其明普徧照一切諸佛剎微妙音稱歎法自在牟尼說諸眞言行彼行不可得眞言從何來所去至何所諸佛說如是更無過上句一切法歸趣如眾流赴海

摩訶薩意處說名漫茶羅諸眞言心位了知得成果諸有所分別悉皆從意生分辯白黃赤是等從心起決定心歡喜說名內心處眞言住斯位能授廣大果念彼蓮華處八葉鬚蘂敷華臺阿字門焰鬘皆妙好光暉普周徧照明眾生故如合會千電持佛巧色形深居圓鏡中應現諸方所猶如淨水月普現眾生前知心性如是得住眞言行次於其首上頂會交際中標以大空點而思惟暗字妙好淨無垢如水精月電說寂靜法身一切所依持諸眞言悉地能現殊類形得天樂解脫逮見如來句囉字爲眼界輝燭猶明燈俛頸小低頭舌近於齶間而以觀心處當心現等引無垢妙淨淸圓鏡常現前如是眞實心古佛所宣說照了心明達諸色皆發光眞言者當見正覺兩足尊若見成悉地第一常恒體從此次思惟轉此囉字門邏字大空點置之於眼位見一切空句得成不死句若欲廣大智或起五神通長壽童子身成就持明等眞言者未得由不隨順之眞言發起智是最勝實知一切佛菩薩救世之庫藏由是諸正覺菩薩救世者及諸聲聞等遊陟他方所一切佛剎中皆作如是說故得無上智佛無過上智

轉字輪漫茶羅行品第八

爾時毘盧遮那世尊。觀察一切大會。以修習大慈悲眼。觀察眾生界。住甘露王三昧。時佛由是定故。復說一切三世無礙力明妃曰。

怛姪他伽伽娜三迷﹝一﹞阿鉢囉﹝二合﹞底﹝丁以反﹞三迷﹝二﹞薩婆怛他﹝引﹞蘗多三麼哆弩蘗帝﹝三﹞伽伽那三摩﹝四﹞嚩囉落吃灑﹝二合﹞嬭﹝平﹞﹝五﹞莎訶﹝六﹞

善男子以此明妃如來身無二境界。而說偈言。

由是佛加持菩薩大名稱於法無罣礙能滅除眾苦

時毘盧遮那世尊。尋念諸佛本初不生。加持自身及與持金剛者。告金剛手等上首執金剛言。善男子諦聽。轉字輪漫茶羅行品。眞言門修行諸菩薩。能作佛事普現其身。爾時執金剛。從金剛蓮華座。旋轉而下。頂禮世尊而讚歎言。

歸命菩提心歸命發菩提稽首於行體地波羅蜜等恭禮先造作歸命證空者

祕密主如是歎已。而白佛言。惟願法王。哀愍護念我等而演說之。爲利益眾生故。如所說。眞言修圓滿故。如是說已。毘盧遮那世尊。告執金剛祕密主言。

我一切本初號名世所依說法無等比本寂無有上

時佛說此伽他。如是而作加持。以加持故。執金剛者及諸菩薩。能見勝願佛菩提座。世尊猶如虛空無戲論。無二行瑜伽相。是業成熟。卽時世尊身諸支分。皆悉出現是字。於一切世出世間。聲聞緣覺靜慮思惟。勤修成就悉地。皆同壽命同種子。同依處同救世者。

善男子此阿字。一切如來之所加持。眞言門修菩薩行諸菩薩。能作佛事普現色身。於阿字門。一切法轉。是故祕密主。眞言門修菩薩行諸菩薩。若欲見佛若欲供養。欲證發菩提心。欲與諸菩薩同會。欲利益眾生。欲求悉地。欲求一切智智者。於此一切佛心。當勤修習。

爾時毘盧遮那世尊。復決定說大悲藏生漫茶羅王。敷置聖天之位。三昧神通眞言行。不思議法。彼阿闍梨。先住阿字一切智門。持修多羅。稽首一切諸佛。東方申之旋轉而南。以及西方。周於北方。次作金剛薩埵。以執金剛加持自身。或以彼印或以嚩字。入於內心。置漫茶羅。如是第二漫茶羅。亦本寂加持自身故。無二瑜伽形。如來形空性形。次捨所行道二分聖天處。遠離三分住如來位。東方申修多羅。周匝旋轉。所餘二漫茶羅。亦當以是方便作諸事業。復以大日加持自身。念廣法界而布眾色。眞言者應以潔白爲先。說伽陀曰。

以此淨法界淨除諸眾生自體如如來遠離一切過如是而觀想思惟囉字門寂然光焰鬘淨月商佉色第二布赤色行者當憶持思惟字明照本無大空點煥炳初日輝最勝無能壞第三眞言者次運布黃色定意迦字門當隨於法教身相猶眞金正受害諸毒光明徧一切金色同牟尼次當布靑色超度於生死思惟麼字門大寂菩提座身色如虹霓除一切怖畏最後布黑色其彩甚玄妙思惟訶字門周徧生圓光如劫災猛焰寶冠舉手印能怖一切惡降伏諸魔軍

爾時世尊毘盧遮那。從三昧起。住於無量勝定佛於定中。顯示徧一切無能害力明妃。於一切如來境界中生。其明曰。

南麼薩婆怛他﹝引﹞蘖帝獘﹝毘也反一﹞薩婆目契獘﹝同上﹞﹝二﹞阿娑迷﹝三﹞鉢囉迷﹝四﹞阿者麗﹝五﹞伽伽泥薩麼﹝二合﹞囉嬭﹝平﹞﹝六﹞薩婆怛羅﹝引二合﹞弩蘖帝﹝七﹞莎訶﹝八﹞

次調彩色。頂禮世尊及般若波羅蜜持此明妃八徧。從座而起。旋繞漫茶羅。入於內心。以大慈大悲力。念諸弟子。阿闍梨復以羯磨金剛薩埵。加持自身。以嚩字門及施願金剛已。當畫大悲藏生大漫茶羅。彼安祥在於內心而造大日世尊。坐白蓮華首戴髪髻。鉢吒爲裙。上被綃縠。身相金色周身焰鬘。或以如來頂印。或以字句。謂阿字門。東方一切諸佛。以阿字門及大空點。伊舍尼方一切如來母虛空眼。應書伽字。火天方一切諸菩薩。畫眞陀摩尼寶。或置迦字。夜叉方觀世自在。蓮華印并畫一生補處菩薩眷屬。或作娑字。焰摩方。越三分位置金剛慧印。持金剛祕密主并眷屬。或書嚩字。彼復棄三分位。畫一切諸執金剛印。或書字句。所謂﹝合﹡牛﹞字。次涅哩底方。於大日如來下。作不動尊。坐於石上。手持羂索慧刀。周匝焰鬘擬作障者。或置彼印。或書字句。所謂唅字。風天方。降三世尊。摧大障者。上有光焰。大勢威怒猶如焰摩。其形黑色。於可怖中極令怖畏。手轉金剛。或作彼印。或書字句。所謂訶字﹝長聲﹞次於四方。畫四大護。帝釋方名無畏結護者。金色白衣。面現少忿怒相。手持檀茶或作彼印。或置字句。所謂作嚩字。夜叉方。名壞諸怖結護者。白色素衣。手持朅伽。并布光焰。能壞諸怖。或畫。彼印。或置字句。所謂嚩字。龍方名難降伏結護者。亦如無憂華色。被朱衣面像微笑。在光焰中。而觀一切眾會。或置彼印。或置字句。所謂索字。焰摩方名金剛無勝結護者。黑色玄衣。毘俱胝形眉間浪文。上戴髪冠。自身威光照眾生界手持檀茶。能壞大爲障者。或作彼印。或置字句。所謂吃讖﹝二合﹞字。及一切眷屬使者。皆坐白蓮華上。眞言者如是敷置已。次當出外。於第二分畫釋迦種牟尼王。被袈裟衣。三十二導師相。爲說最勝教施一切眾生無畏故。或袈裟鉢印。或以字句。所謂婆字。次於外漫茶羅。以法界性加持自身。發菩提心彼捨三分位。當三作禮。心念大日世尊。如前調色。於第三分。帝釋方。作施願金剛童子形。三昧手持靑蓮華。上置金剛慧杵。以諸瓔珞而自莊嚴。上妙綃縠。爲裙。極輕細者。用爲上服。身欝金色。頂有五髻。或置密印。或置字句。眞言曰。

於其右邊。光网童子。一切身分皆悉圓滿。三昧手執持寶网慧手持鉤。或置彼印。或書字句。所謂染字。依焰摩方。除一切蓋障菩薩。金色髪冠。持如意寶。或畫彼印。或置字句。所謂噁字﹝長聲﹞夜叉方地藏菩薩。色如鉢孕遇華。手持蓮華。以諸瓔珞莊嚴。或置彼印。或置字句。所謂伊字。龍方虛空藏。白色白衣。身有光焰。以諸瓔珞莊嚴。手持朅伽。或置彼印。或置字句。所謂伊字﹝長聲﹞。

眞言者宴坐安住於法界我卽法界性而住菩提心向於帝釋方結金剛慧印次作金剛事慇懃修供養現諸佛救世三昧耶印等念一切方所三轉持眞言依法召弟子向壇而作淨授彼三自歸住勝菩提心當爲諸弟子結法界性印次結法輪印一心同彼體繒帛覆面門而起悲愍心令作不空手圓滿菩提故耳語而告彼無上正等戒次當爲彼結正等三昧印授彼開敷花令發菩提意隨其所至處而教於學人作如是要誓一切應傳授具徳持金剛又請白世尊惟願仁中勝演說灌頂法爾時薄伽梵安住於法界而告金剛手一心應諦聽我說諸法教勝自在攝持師以如來性加持於自體或復以密印次應召弟子令住法界性大蓮華王中以四大菩薩所加持寶瓶結支分生印而用灌其頂髻中應授與大空暗字門心置無生句胸表無垢字或一切阿字髪髻金色光住白蓮華臺等同於仁者

大毘盧遮那成佛神變加持經卷第三

大毘盧遮那成佛神變加持經卷第四

大毘盧遮那成佛神變加持經卷第四

大唐天竺三藏善無畏共沙門一行譯

大唐天竺三藏善無畏共沙門一行譯

密印品第九

爾時薄伽梵毘盧遮那。觀察諸大眾會。告執金剛祕密主言。祕密主有同如來莊嚴具。同法界趣幖幟。菩薩由是嚴身故。處生死中巡歷諸趣。於一切如來大會。以此大菩提幢。而幖幟之。諸天龍夜叉乾達婆阿蘇囉揭嚕茶緊那囉摩睺羅伽人非人等。敬而遶之受教而行。汝今諦聽極善思念。吾當演說。如是說已。金剛手白言。世尊今正是時。世尊今正是時。

爾時薄伽梵。卽便住於身無害力三昧。住斯定故。說一切如來入三昧耶徧一切無能障礙力無等三昧力明妃曰。

南麼三曼多勃馱喃﹝一﹞阿三迷﹝二﹞呾履﹝二合﹞三迷﹝三﹞三麼曳﹝四﹞莎訶﹝五﹞

祕密主如是明妃。示現一切如來地。不越三法道界。圓滿地波羅蜜。是密印相。當用定慧手。作空心合掌。以定慧二虛空輪。並合而建立之。頌曰。

此一切諸佛救世之大印正覺三昧耶於此印而住

又以定慧手爲拳。虛空輪入於掌中。而舒風輪。是爲淨法界印。眞言曰。

南麼三曼多勃陀喃﹝一﹞達摩馱睹﹝二﹞薩嚩﹝二合﹞婆嚩句痕﹝三﹞

復以定慧手。五輪皆等。迭翻相鉤。二虛空輪。首俱相向。頌曰。

是名爲勝願吉祥法輪印世依救世者悉皆轉此輪

南麼三曼多勃馱喃﹝一﹞伐折囉﹝引二合﹞呾麼﹝二合﹞句痕﹝二﹞

復舒定慧二手。作歸命合掌。風輪相捻。以二空輪加於上。形如朅伽。頌曰。

此大慧刀印一切佛所說能斷於諸見謂俱生身見

南麼三曼多勃馱喃﹝一﹞摩訶朅伽微囉闍﹝二﹞達麼珊捺囉奢﹝二合﹞迦娑訶闍﹝三﹞薩迦耶捺﹝口﹡栗﹞﹝二合﹞瑟致﹝上二合﹞掣﹝叱曳反﹞諾﹝入﹞迦﹝四﹞怛他﹝引﹞蘖多﹝引﹞地目訖底﹝丁以反二合﹞儞﹝入﹞社多﹝五﹞微囉﹝引﹞伽達摩儞﹝入﹞社多﹝合﹡牛﹞﹝六﹞

復以定慧二手。作虛心合掌。屈二風輪。以二空輪絞之。形如商佉。頌曰。

此名爲勝願吉祥法螺印諸佛世之師菩薩救世者皆說無垢法至寂靜涅槃

復以定慧手。相合普舒散之。猶如健吒。二地輪二空輪相持。令火風輪和合。頌曰。

吉祥願蓮華諸佛救世者不壞金剛座覺悟名爲佛菩提與佛子悉皆從是生

復以定慧手。五輪外向爲拳。建立火輪。舒二風輪。屈爲鉤形。在傍持之。虛空地輪並而直上。水輪交合如拔折囉頌曰。

金剛大慧印能壞無智城曉寤睡眠者天人不能壞

復以定慧手。五輪內向爲拳。建立火輪。以二風輪置傍。屈二虛空相並。頌曰。

此印摩訶印所謂如來頂適纔結作之卽同於世尊

此名毫相藏佛常滿願印以纔作此故卽同仁中勝

南麼三曼多勃馱喃﹝一﹞阿﹝去急呼﹞痕若﹝急呼﹞

住瑜伽座。持鉢相應。以定慧手。俱在臍間。是名釋迦牟尼大鉢印。

能施與一切眾生類無畏若結此大印名施無畏者

南麼三曼多勃馱喃﹝一﹞薩婆他﹝二﹞爾娜爾娜﹝三﹞佩也那奢娜﹝四﹞莎訶﹝五﹞

如是與願印世依之所說適纔結此者諸佛滿其願

南麼三曼多勃馱喃﹝一﹞嚩囉娜伐折囉﹝二合引﹞怛麼﹝二合﹞迦﹝二﹞莎訶

復以智慧手爲拳。而舒風輪。以毘俱胝形。住於等引。頌曰。

以如是大印諸佛救世尊恐怖諸障者隨意成悉地由結是印故大惡魔軍眾及餘諸障者馳散無所礙

南麼三曼多勃馱喃﹝一﹞麼訶﹝引﹞沫羅嚩底﹝丁以反﹞﹝二﹞捺奢嚩路嗢婆﹝二合﹞吠﹝平﹞﹝三﹞摩訶﹝引﹞昧怛﹝口﹡履﹞也﹝三合﹞毘庾﹝二合﹞嗢蘗﹝二合﹞底﹝丁以反﹞﹝四﹞莎訶

復次以智慧手爲拳。而舒火輪水輪。以虛空輪。而在其下。頌曰。

此名一切佛世依悲生眼想置於眼界智者成佛眼

南麼三曼多勃馱喃﹝一﹞伽伽那嚩囉洛吃灑﹝二合﹞儜﹝上﹞﹝二﹞迦嚕儜麼那﹝三﹞怛他﹝引﹞蘗多斫吃芻﹝二合四﹞莎訶

復次以定摩手。五輪內向爲拳。而舒風輪。圓屈相合。頌曰。

此勝願索印壞諸造惡者眞言者結之能縛諸不善

南麼三曼多勃馱喃﹝一﹞係係摩訶﹝引﹞播奢﹝二﹞鉢羅﹝二合﹞娑嘮那﹝口﹡履﹞也﹝二合三﹞薩埵馱睹﹝四﹞微模訶迦﹝五﹞怛他﹝引﹞蘖多﹝引﹞地目吃底﹝丁以反二合﹞儞﹝入﹞社多﹝六﹞莎訶﹝七﹞

復次以定慧手。一合爲拳。舒智慧手風輪。屈第三節。猶如環相。頌曰。

如是名鉤印諸佛救世者招集於一切住於十地位菩提大心者及惡思眾生

南麼三曼多勃馱喃﹝一﹞阿﹝去急呼﹞薩婆怛囉﹝引二合﹞鉢囉﹝二合﹞底﹝丁以反﹞訶諦﹝二﹞怛他﹝引﹞蘖黨矩奢﹝三﹞菩提浙﹝口﹡履﹞耶﹝二合﹞鉢﹝口﹡履﹞布邏迦﹝四﹞莎訶﹝五﹞

卽此鉤印。舒其火輪。而少屈之。是謂如來心印。彼眞言曰。

南麼三曼多勃馱喃﹝一﹞壤怒嗢婆﹝二合﹞嚩﹝二﹞莎訶﹝三﹞

復以此印。舒其水輪。而竪立之。名如來臍印。彼眞言曰。

南麼三曼多勃馱喃﹝一﹞阿沒﹝口﹡栗﹞﹝二合﹞覩嗢婆﹝二合﹞嚩﹝二﹞莎訶

卽以此印。直舒水輪。餘亦竪之。名如來腰印。彼眞言曰。

南麼三曼多勃馱喃﹝一﹞怛他﹝引﹞蘗多三婆嚩﹝二﹞莎訶

復以定慧手。作空心合掌。以二風輪。屈入於內。二水輪亦然。其二地輪令少屈。而伸火輪。此是如來藏印。彼眞言曰。

南麼薩婆怛他﹝引﹞蘗帝獘﹝毘也反﹞﹝一﹞﹝口﹡藍﹞﹝口﹡藍﹞﹝口﹡落﹞﹝口﹡落﹞﹝二﹞莎嚩﹝二合﹞訶

卽以此印。散其水輪。向上置之。名大界印。彼眞言曰。

南麼三曼多勃馱喃﹝一﹞麗魯補﹝口﹡履﹞微矩麗﹝二﹞莎訶﹝三﹞

卽以此印。其二火輪。鉤屈相合。散舒風輪。名無堪忍大護印。彼眞言曰。

南麼薩婆怛他﹝引﹞蘗帝獘﹝毘也反下同﹞﹝一﹞薩婆佩也微蘗帝獘﹝二﹞微濕嚩目契獘﹝三﹞薩婆他﹝引﹞﹝四﹞唅欠﹝五﹞囉訖灑﹝二合﹞摩訶﹝引﹞沫麗﹝六﹞薩婆怛他﹝引﹞蘗多本抳也﹝二合﹞儜﹝入﹞社帝﹝七﹞﹝合﹡牛﹞﹝合﹡牛﹞﹝八﹞怛囉﹝引二合﹞吒﹝輕﹞怛囉吒﹝同上﹞﹝九﹞阿鉢囉﹝二合﹞底﹝丁以反﹞訶諦﹝十﹞莎訶﹝十一﹞

復以風輪。而散舒之。空輪並入其中。名普光印。彼眞言曰。

南麼三曼多勃馱喃﹝一﹞入嚩﹝引二合﹞囉﹝引﹞摩履儞﹝平二﹞怛他﹝引﹞蘗多﹝口﹡栗﹞旨﹝二合三﹞莎訶﹝四﹞

又以定慧手。作空心合掌。以二風輪。持火輪側。名如來甲印。

屈二水輪。二空輪合入掌中押二水輪甲上。是如來舌相印。眞言曰。

南麼三曼多勃馱喃﹝一﹞怛他﹝引﹞蘗多爾訶嚩﹝二合二﹞薩底也﹝二﹞合達摩鉢囉﹝二合﹞瑟恥﹝二合﹞多﹝三﹞莎訶﹝四﹞

以此印。令風水輪。屈而相捻。空輪向上而少屈之。火輪正直相合地輪亦如是。名如來語門印。彼眞言曰。

南麼三曼多勃馱喃﹝一﹞怛他﹝引﹞蘗多摩訶﹝引﹞嚩﹝無各反﹞吃怛囉﹝三合﹞﹝二﹞微濕嚩﹝二合﹞壤﹝引﹞曩摩護娜也﹝三﹞莎訶﹝四﹞

如前印。以二風輪。屈入掌中向上。名如來牙印。彼眞言曰。

南麼三曼多勃馱喃﹝一﹞怛他﹝引﹞蘗多能﹝去﹞瑟吒羅﹝三合二﹞囉娑囉娑﹝引﹞釳囉﹝二合三﹞參鉢囉﹝引二合﹞博迦﹝四﹞薩婆怛他﹝引﹞蘗多﹝五﹞微灑也參婆﹝上﹞嚩﹝六﹞莎訶﹝七﹞

又如前印相。以二風輪。向上置之。屈第三節。名如來辯說印。彼眞言曰。

南麼三曼多勃馱喃﹝一﹞阿振底也﹝二合﹞娜部﹝二合﹞多﹝二﹞﹝口﹡路﹞波嚩﹝引﹞三摩哆﹝上﹞鉢囉﹝引二合﹞鉢多﹝二合﹞﹝三﹞微輸﹝上﹞馱娑嚩﹝二合﹞囉﹝四﹞莎訶

復次以定慧手。和合一相。作空心合掌。二地輪空輪。屈入相合。此是如來持十力印。彼眞言曰。

南麼三曼多勃馱喃﹝一﹞捺奢麼浪伽﹝輕﹞達囉﹝二﹞﹝合﹡牛﹞參髯﹝三﹞莎訶﹝四﹞

又如前印。以二空輪風輪。屈上節相合。是如來念處印。彼眞言曰。

南麼三曼多勃馱喃﹝一﹞怛他﹝引﹞蘗多娑麼﹝口﹡栗﹞﹝三合﹞底﹝二﹞薩埵係哆獘﹝毘庾反﹞嗢蘗多﹝三﹞伽伽那糝忙﹝引﹞糝麼﹝四﹞莎訶﹝四﹞

又如前印。以二空輪。在水輪上。名一切法平等開悟印。彼眞言曰。

南麼三曼多勃馱喃﹝一﹞薩婆達摩三麼哆鉢囉﹝引二合﹞鉢多﹝二合﹞﹝二﹞怛他﹝引﹞蘗哆弩蘗多﹝三﹞莎訶﹝四﹞

復以定慧手。合爲一。以二風輪。加火輪上。餘如前。是普賢如意珠印。彼眞言曰。

南麼三曼多勃馱喃﹝一﹞參麼哆弩蘗多﹝二﹞微囉若達摩儞﹝入﹞社多﹝三﹞摩訶﹝引﹞摩訶﹝四﹞莎訶﹝五﹞

卽此虛心合掌。以二風輪。屈在二火輪下。餘如前。是慈氏印。彼眞言曰。

南麼三曼多勃馱喃﹝一﹞阿爾單若也﹝二﹞薩婆薩埵﹝引﹞奢夜弩蘗多﹝三﹞莎訶﹝四﹞

又如前印。以二虛空輪入中。名虛空藏印。眞言曰。

南麼三曼多勃馱喃﹝一﹞阿﹝去﹞迦﹝引﹞奢參麼哆弩蘗多﹝二﹞微質怛﹝口﹡藍﹞﹝二合﹞嚩囉達囉﹝三﹞莎訶﹝四﹞

又如前印。以二水輪二地輪。屈入掌中。二風輪火輪相合。是除一切蓋障印。彼眞言曰。

南麼三曼多勃馱喃﹝一﹞阿﹝去急呼﹞薩埵係哆獘﹝毘庾反﹞嗢蘗多﹝二﹞怛﹝口﹡藍﹞﹝二合三﹞﹝口﹡藍﹞﹝口﹡藍﹞﹝四﹞莎訶﹝五﹞

如前以定慧手相合。散舒五輪。猶如鈴鐸。以虛空地輪。和合相持。作蓮華形。是觀自在印。眞言曰。

南麼三曼多勃馱喃﹝一﹞薩婆怛他﹝引﹞蘗哆嚩路吉多﹝二﹞羯嚕儜麼也﹝三﹞囉囉囉﹝合﹡牛﹞若﹝四﹞莎訶﹝五﹞

如前以定慧手。作空心合掌。猶如未開敷蓮。是得大勢印。彼眞言曰。

如前以定慧手。五輪內向爲拳。舉二風輪。猶如針鋒。二虛空輪加之。是多羅尊印。彼眞言曰。

南麼三曼多勃馱喃﹝一﹞哆囇哆﹝口﹡履﹞抳﹝二﹞羯嚕拏嗢婆﹝上二合﹞吠﹝平﹞﹝三﹞莎訶﹝四﹞

如前印舉二風輪。參差相押是毘俱胝印。彼眞言曰。

南麼三曼多勃馱喃﹝一﹞薩婆佩也怛囉﹝引二合﹞散儞﹝入﹞﹝二﹞﹝合﹡牛﹞娑破﹝二合﹞吒也﹝三﹞莎訶﹝四﹞

如前以定慧手。空心合掌。水輪空輪皆入於中。是白處尊印。彼眞言曰。

南麼三曼多勃馱喃﹝一﹞怛他﹝引﹞蘗多微灑也三婆﹝上﹞吠﹝平﹞﹝二﹞鉢曇摩﹝二合﹞忙﹝口﹡履﹞儞﹝入三﹞莎訶﹝四﹞

如前印。屈二風輪。置虛空輪下。相去猶如穬麥。是何耶揭哩嚩印。彼眞言曰。

南麼三曼多勃馱喃﹝一﹞佉娜也畔若娑破﹝二合﹞吒也﹝二﹞莎訶﹝三﹞

同前印。申二水輪風輪。餘如拳。是地藏菩薩印。彼眞言曰。

南麼三曼多勃馱喃﹝一﹞訶訶訶﹝二﹞蘇﹝上﹞怛弩﹝三﹞莎訶﹝四﹞

復以定慧手。作空中合掌。火輪水輪交結相持。以二風輪置二虛空輪上。猶如鉤形。餘如前。是聖者文殊師利印。彼眞言曰。

南麼三曼多勃馱喃﹝一﹞係係矩忙囉﹝二﹞微目吃底﹝二合﹞鉢他悉體﹝他以反二合﹞多﹝三﹞娑麼﹝二合﹞囉娑麼﹝二合﹞囉﹝四﹞鉢囉﹝二合﹞底然﹝五﹞莎訶﹝六﹞

以三昧手爲拳。而舉風輪。猶如鉤形。是光网鉤印。彼眞言曰。

南麼三曼多勃馱喃﹝一﹞係係矩忙﹝引﹞囉﹝二﹞忙﹝引﹞耶蘗多娑嚩﹝二合﹞婆﹝去﹞嚩悉體﹝他以反二合﹞多﹝三﹞莎訶﹝四﹞

卽如前印。一切輪相。皆少屈之。是無垢光印。彼眞言曰。

南麼三曼多勃馱喃﹝一﹞係矩忙﹝引﹞囉﹝二﹞微質怛囉﹝二合﹞蘗底矩忙﹝引﹞囉﹝三﹞麼弩娑麼﹝二合﹞囉﹝四﹞莎訶﹝五﹞

如前以智慧手爲拳。其風火輪相合爲一舒之。是繼室尼刀印。彼眞言曰。

南麼三曼多勃馱喃﹝一﹞係係矩忙﹝引﹞﹝口﹡履﹞計﹝二﹞娜耶壤難娑摩﹝二合﹞囉﹝三﹞鉢囉﹝二合﹞底然﹝四﹞莎訶﹝五﹞

如前以智慧手爲拳。而申火輪。猶如戟形。是優波髻室尼戟印。彼眞言曰。

南麼三曼多勃馱喃﹝一﹞頻﹝去﹞娜夜壤難﹝二﹞係矩忙﹝引﹞﹝口﹡履﹞計﹝三﹞莎訶﹝四﹞

如前以三昧手爲拳。而舒水輪地輪。是地慧幢印。彼眞言曰。

南麼三曼多勃馱喃﹝一﹞係娑麼﹝二合﹞囉壤那計覩﹝二﹞莎訶﹝三﹞

以慧手爲拳而舒風輪。猶如鉤形。是請召童子印。彼眞言曰。

南麼三曼多勃馱喃﹝一﹞阿﹝去﹞羯囉灑﹝二合﹞也薩鑁﹝引﹞﹝二﹞矩嚕阿﹝去﹞然﹝三﹞矩忙﹝引﹞囉寫﹝四﹞莎訶﹝五﹞

如前以定慧手爲拳。舒二風輪。屈節相合。是諸奉教者印。彼眞言曰。

南麼三曼多勃馱喃﹝一﹞阿﹝去急呼﹞微娑麼﹝二合﹞也儜曳﹝平二﹞莎訶﹝三﹞

如前以定慧手爲拳。而舒火輪。屈第三節。是除疑怪金剛印。彼眞言曰。

南麼三曼多勃馱喃﹝一﹞微麼底掣﹝鵄曳反﹞諾迦﹝二﹞莎訶﹝三﹞

舉毘鉢舍那臂。作施無畏手。是施無畏者印。彼眞言曰。

南麼三曼多勃馱喃﹝一﹞阿佩延娜娜﹝二﹞莎訶﹝三﹞

如前舒智手。而上舉之。是除惡趣印。彼眞言曰。

南麼三曼多勃馱喃﹝一﹞阿獘﹝毘庾反﹞達囉儜﹝上﹞薩埵馱敦﹝二﹞莎訶﹝三﹞

南麼三曼多勃馱喃﹝一﹞係摩訶﹝引﹞摩訶﹝二﹞娑麼﹝二合﹞囉鉢囉﹝二合﹞底然﹝三﹞莎訶﹝四﹞

如前以慧手。作持華狀。是大慈生印。彼眞言曰。

南麼三曼多勃馱喃﹝一﹞娑嚩﹝二合﹞制妬嗢蘗﹝二合﹞多﹝二﹞莎訶﹝三﹞

如前以慧手覆心。稍屈火輪。是悲念者印。彼眞言曰。

南麼三曼多勃馱喃﹝一﹞羯嚕儜沒麗﹝二合﹞眤多﹝二﹞莎訶﹝三﹞

如前以慧手。作施願相。是除一切熱惱印。彼眞言曰。

南麼三曼多勃馱喃﹝一﹞係嚩囉娜﹝二﹞嚩囉鉢囉﹝二合引﹞鉢多﹝二合三﹞莎訶﹝四﹞

如前以智慧手。如執持眞多摩尼寶形。是不思議慧印。彼眞言曰。

南麼三曼多勃馱喃﹝一﹞薩摩舍鉢﹝口﹡履﹞布囉﹝二﹞莎訶﹝三﹞

如前以定慧手爲拳。令二火輪開敷。是地藏旗印。彼眞言曰。

南麼三曼多勃馱喃﹝一﹞訶訶訶微娑麼﹝二合﹞曳﹝平二﹞莎訶﹝三﹞

南麼三曼多勃馱喃﹝一﹞係摩訶﹝引﹞摩訶﹝二﹞莎訶﹝三﹞

以此慧手。舒其水輪。是寶手菩薩印。彼眞言曰。

南麼三曼多勃馱喃﹝一﹞囉怛怒﹝二合﹞嗢婆﹝上﹞嚩﹝二﹞莎訶﹝三﹞

以定慧手作返。相叉合掌。定手空輪慧手地輪相交。般若於三昧。亦復如是。餘如跋折羅狀。是持地印。彼眞言曰。

南麼三曼多勃馱喃﹝一﹞達囉尼﹝尼仁反﹞達囉﹝二﹞莎訶﹝三﹞

如前作五股金剛戟形。是寶印手印。彼眞言曰。

南麼三曼多勃馱喃﹝一﹞囉怛娜﹝二合﹞儞﹝入﹞喇爾﹝二合﹞多﹝二﹞莎訶﹝三﹞

卽以此印。令一切輪相合。是發堅固意印。彼眞言曰。

南麼三曼多勃馱喃﹝一﹞伐折囉﹝二合﹞三婆嚩﹝二﹞莎訶﹝三﹞

如前以定慧二手作刀是虛空無垢菩薩印。彼眞言曰。

南麼三曼多勃馱喃﹝一﹞伽伽娜﹝引﹞難多愚者囉莎訶

南麼三曼多勃馱喃﹝一﹞斫吃囉﹝二合﹞嚩﹝入﹞喇底﹝丁以反二合﹞﹝二﹞莎訶﹝三﹞

南麼三曼多勃馱喃﹝一﹞達磨三婆嚩﹝二﹞莎訶﹝三﹞

南麼三曼多勃馱喃﹝一﹞鉢曇摩﹝二合﹞囉﹝上﹞耶﹝二﹞莎訶﹝三﹞

同前靑蓮華印。而稍開敷。是安住慧印。彼眞言曰。

南麼三曼多勃馱喃﹝一﹞壤弩嗢婆﹝二合﹞嚩﹝二﹞莎訶﹝三﹞

如前以二手相合。而屈水輪。相交入於掌中。二火輪地輪。向上相持。而舒風輪。屈第三節。令不相著。猶如穬麥。是執金剛印。彼眞言曰。

南麼三曼多伐折囉赧﹝一﹞戰拏摩訶﹝引﹞﹝口﹡路﹞灑拏﹝合﹡牛﹞﹝二﹞

如前印以二空輪地輪。屈入掌中。是忙莽雞印。彼眞言曰。

南麼三曼多伐折囉赧﹝一﹞怛﹝口﹡栗﹞﹝二合﹞吒﹝輕﹞怛﹝口﹡栗﹞吒﹝同上﹞﹝二﹞若衍底﹝丁以反﹞莎訶﹝二﹞

如前以定慧手。諸輪返叉。相糺向於自體。而旋轉之。般若空輪。加三昧虛輪。是金剛鎖印。彼眞言曰。

南麼三曼多伐折囉赧﹝一﹞﹝合﹡牛﹞滿馱滿馱﹝二﹞慕吒耶慕吒耶﹝三﹞伐折﹝口﹡路﹞嗢婆﹝二合﹞吠﹝平﹞﹝四﹞薩婆怛囉﹝引二合﹞鉢囉﹝二合﹞底﹝丁以反﹞訶帝﹝五﹞莎訶﹝六﹞

以此金剛鎖印。少屈虛空輪。以持風輪。而不相至。是忿怒月黶印。彼眞言曰。

南麼三曼多伐折囉﹝二合﹞赧﹝一﹞曷唎﹝二合急呼﹞﹝合﹡牛﹞發吒﹝輕二﹞莎訶﹝三﹞

如前以定慧手爲拳。建立二風輪。而以相持。是金剛針印。彼眞言曰。

南麼三曼多伐折囉﹝二合﹞赧﹝一﹞薩婆達磨儞﹝入﹞吠達儞﹝二﹞伐折囉﹝引二合﹞素旨嚩囉泥﹝三﹞莎訶﹝四﹞

如前以定慧手爲拳。而置於心。是金剛拳印。彼眞言曰。

南麼三曼多伐折囉﹝二合﹞赧﹝一﹞薩破﹝二合﹞吒也伐折囉﹝二合﹞三婆吠﹝平﹞﹝二﹞莎訶﹝三﹞

以三昧手爲拳。舉翼開敷。智慧手亦作拳。而舒風輪。如忿怒相擬形。是無能勝印。彼眞言曰。

南麼三曼多伐折囉﹝二合﹞赧﹝一﹞訥達﹝口﹡履﹞沙﹝二合﹞摩訶﹝引﹞嚧灑拏﹝二﹞佉﹝引﹞捺耶薩鑁﹝引﹞怛他﹝引﹞蘗單然矩嚕﹝三﹞莎訶﹝四﹞

以定慧手爲拳。作相擊勢持之。是阿毘目佉印。彼眞言曰。

南麼三曼多伐折囉﹝二合﹞赧﹝一﹞係阿毘目佉摩訶鉢囉﹝二合﹞戰拏﹝二﹞佉﹝引﹞娜也緊旨囉﹝引﹞也徙﹝三﹞三麼耶麼弩薩麼囉﹝二合﹞囉﹝四﹞莎訶﹝五﹞

南麼三曼多勃馱喃﹝一﹞薩嚩訖麗﹝二合﹞奢儞﹝入﹞素捺耶﹝二﹞薩婆達摩嚩始多﹝引﹞鉢囉﹝二合﹞鉢多﹝三﹞伽伽那三迷﹝四﹞莎訶﹝五﹞

釋迦毫相印。如上又以慧手指峯。聚置頂上。是一切佛頂印。彼眞言曰。

南麼三曼多勃馱喃﹝一﹞鑁鑁﹝二﹞﹝合﹡牛﹞﹝合﹡牛﹞﹝合﹡牛﹞﹝三﹞發吒﹝輕四﹞莎訶﹝五﹞

以三昧手爲拳。舒火風輪。而以虛空。加地水輪上。其智慧手。申風火輪。入三昧掌中。亦以虛空。加地水輪上。如在刀鞘是不動尊印。

如前以定慧手。合爲一相。其地水輪皆向下。而申火輪二峯相連。屈二風輪。置於第三節上。並虛空輪。如三目形。是如來頂印佛菩薩母。

復以三昧手。覆而舒之。慧手爲拳。而舉風輪。猶如蓋形。是白傘佛頂印。

如前鉤印。慧手爲拳。舉其風輪。而少屈之。是除業佛頂印。

以智慧手爲拳。置在眉間。是眞多摩尼毫相印。

如前佛頂印。是佛眼印。復有少異。所謂金剛標相。

智慧手在心。如執蓮華像。直申奢摩他臂。五輪上舒。而外向距之。是無能勝印。

定慧手向內爲拳。二虛空輪。上向屈之如口。是無能勝明妃印。

卽以此印。令風火輪。差戾申之。是普華天子印。

同前印以虛空輪。在於掌中。是光鬘天子印。

同前印以虛空風輪。作持華相。是滿意天子印。

以智慧手。虛空水輪相加。其風火輪地輪。皆散舒之。以掩其耳。是徧音聲天印。

定慧相合。二虛空輪圓屈。其餘四輪亦如是。是名地神印。

如前以智慧手。作施無畏相。以空輪在於掌中。是請召火天印。

卽以施無畏形。以虛空輪。持水輪第二節。是一切諸仙印。隨其次第。相應用之。

如前以定慧手相合。風輪地輪。入於掌中餘皆上向。是焰摩但茶印。

如前印屈其風輪。加火輪背第三節。是嬌末離爍底印。

卽以此印。令風輪加虛空上。是那羅延后輪印。

三昧手爲拳。令虛空輪直上。是焰魔七母鎚印。

以轉定慧手。左右相加。是難徒拔難陀二雲印。

如前申三昧手。虛空地輪相加。是商羯羅三戟印。

如前伸三昧手。虛空地輪相持。是商羯羅后印。

以定慧手。顯現合掌。屈虛空輪。置水輪側。是日天輿輅印。

合般若三昧手。地輪風輪內向。其水火輪。相持如弓。是社耶毘社耶印。

仰三昧手在於臍輪。智慧手。空風相持。向身運動。如奏音樂。是妙音天費拏印。

如前妙音天印。而屈風輪。交空輪上。是一切阿脩羅印。眞言曰。

南麼三曼多勃馱喃﹝一﹞微輸馱薩嚩﹝二合﹞囉嚩﹝引﹞係儞﹝平二﹞莎訶﹝三﹞

卽以此印。而屈風輪。是一切藥叉印。眞言曰。

南麼三曼多勃馱喃﹝一﹞藥乞釵﹝二合﹞濕嚩﹝二合﹞囉﹝二合﹞莎訶﹝三﹞

又以此印。虛空輪地輪相持。而申火風。是藥叉女印。眞言曰。

南麼三曼多勃馱喃﹝一﹞藥乞叉﹝二合﹞尾儞耶﹝二合﹞達﹝口﹡履﹞﹝二﹞莎訶﹝三﹞

內向爲拳。而舒火輪。是諸毘舍遮印。眞言曰。

南麼三曼多勃馱喃﹝一﹞比舍﹝引﹞遮蘖底﹝丁以反﹞﹝二﹞莎訶﹝三﹞

如前以定慧手相合。並虛空輪。而建立之。是一切執曜印。眞言曰。

南麼三曼多勃馱喃﹝一﹞蘖囉﹝二合﹞醯濕靺﹝二合﹞﹝口﹡履﹞耶﹝二合﹞鉢囉﹝引二合﹞鉢多﹝二合二﹞孺底﹝丁以反﹞麼耶﹝三﹞莎訶﹝四﹞

復以此印。虛空火輪相交。是一切宿印。眞言曰。

南麼三曼多勃馱喃﹝一﹞娜吃灑﹝二合﹞怛囉﹝二合二﹞儞﹝入﹞囊捺儞﹝平﹞曳﹝三﹞莎訶﹝四﹞

卽以此印。屈二水輪。入於掌中。是諸羅剎娑印眞言曰。

南麼三曼多勃馱喃﹝一﹞囉﹝引﹞吃灑﹝二合﹞娑﹝引﹞地鉢多曳﹝二﹞莎訶﹝三﹞

申三昧手。以覆面門。爾賀嚩觸之。是諸荼吉尼印。眞言曰。

祕密主如是上首諸如來印。從如來信解生。卽同菩薩之幖幟。其數無量。又祕密主乃至身分舉動住止。應知皆是密印。舌相所轉眾多言說。應知皆是眞言。是故祕密主。眞言門修菩薩行諸菩薩。已發菩提心。應當住如來地。畫漫荼羅。若異此者。同謗諸佛菩薩。越三昧耶。決定墮於惡趣。

大毘盧遮那成佛神變加持經卷第四

大毘盧遮那成佛神變加持經卷第五

大毘盧遮那成佛神變加持經卷第五

大唐天竺三藏善無畏共沙門一行譯

大唐天竺三藏善無畏共沙門一行譯

字輪品第十

爾時薄伽梵毘盧遮那。告持金剛祕密主言。諦聽祕密主。有徧一切處法門。祕密主若菩薩住此字門。一切事業皆悉成就。

迦佉哦伽遮車若社吒咤拏荼多他娜馱波頗麼婆野囉邏嚩奢沙娑訶吃灑﹝二合右此一轉皆上聲短呼之﹞

迦佉誐伽遮車惹社吒咤拏荼多他娜馱波頗麼婆野囉邏嚩奢沙娑訶吃灑﹝二合右此一轉皆去聲長呼之﹞

劍欠儼儉占襜染瞻﹝齒﹡占﹞﹝口﹡諂﹞喃湛擔探腩淡﹝口﹡窆﹞﹝口﹡泛﹞﹝口﹡﹝鍐﹣凶﹢﹝鬯﹣匕﹞﹝口﹡梵﹞

屩却虐噱灼綽弱杓磔坼搦擇呾託諾鐸博泊漠簿藥﹝口﹡落﹞落嗼鑠嗦索臛吃索﹝二合皆帶第一轉音入聲呼之﹞

仰壤﹝口﹡拏﹞曩莽﹝口﹡昂﹞穰儜囊忙噞髯喃南鑁﹝唬﹣儿﹢﹝雪﹣雨﹞弱搦諾莫

祕密主如是字門道。善巧法門。次第住眞言道。一切如來神力之所加持。善解正徧知道。菩薩行舞過去未來現在諸佛世尊。已說當說今說。祕密主我今普觀諸佛剎土。無不見此徧一切處法門。彼諸如來。無有不宣說者。是故祕密主。若欲了知眞言門修菩薩行諸菩薩。於此徧一切處法門。應勤修學。於舸遮吒多波。初中後相加。以等持品類相入。自然獲得菩提心行。成等正覺。及般涅槃。有此等所說字門相與。和合眞言法教。初中後俱。眞言者若如是知。隨其自心而得自在。於此一一句。決定意用之。以慧覺知。當授無上殊勝句。如是一輪。輪轉字輪。眞言者了知此故。常照世間。如大日世尊。而轉法輪。

祕密漫荼羅品第十一

爾時薄伽梵毘盧遮那。以如來眼。觀察一切法界。入於法界俱舍。以如來奮迅平等莊嚴藏三昧。以現法界無盡嚴故。以是眞言行門。度無餘眾生界。滿足本願故。時佛在三昧中。於如是無盡眾生界。從眾聲門。出隨類音聲。如其本性。業生成熟。受用果報。顯形諸色。種種語言。心所思念。而爲說法。令一切眾生皆得歡喜。復於一一毛孔。法界增身出現。出已。等同虛空。於無量世界中。以一音聲法界語表。演說如來發生偈。

能生隨類形諸法之法相諸佛與聲聞救世因緣覺勤勇菩薩眾及仁尊亦然眾生器世界次第而成立生住等諸法常恒如是生由具智方便離於無慧疑而觀此道故諸正徧知說

爾時法界生如來身。一切法界。自身表化雲徧滿毘盧遮那世尊。纔生心頃。諸毛孔中出無量佛。展轉加持已。還入法界宮中。於是大日世尊。復告持金剛祕密主言。祕密主有造漫荼羅聖尊分位。種子幖幟。汝當諦聽善思念之。吾今演說。持金剛祕密主言。如是世尊願樂欲聞。時薄伽梵以偈頌曰。

眞言者圓壇先置於自體自足而至臍成大金剛輪從此而至心當思惟水輪水輪上火輪火輪上風輪次應念持地而圖眾形像

爾時金剛手。昇於大日世尊身語意地。法平等觀。念彼未來眾生。爲斷一切疑故。說大眞言王曰。

南麼三曼多勃馱喃﹝一﹞阿三忙﹝引﹞鉢多﹝二合﹞達摩馱覩﹝二﹞蘖登﹝底孕反﹞蘖哆喃﹝三﹞薩婆他﹝引﹞﹝四﹞暗﹝引﹞欠﹝引﹞暗噁﹝五﹞糝索﹝六﹞含鶴﹝七﹞﹝口﹡藍﹞﹝口﹡落﹞﹝八﹞鑁嚩﹝急呼九﹞莎訶﹝合﹡牛﹞﹝十﹞﹝口﹡藍﹞﹝口﹡落﹞訶囉﹝二合﹞鶴﹝十一﹞莎訶﹝口﹡藍﹞﹝口﹡落﹞﹝十二﹞莎訶﹝十三﹞

持金剛祕密主。說此眞言王已。時一切如來。住十方世界。各舒右手摩執金剛頂。以善哉聲而稱歎言。善哉善哉佛子。汝已超昇毘盧遮那世尊身語意地。爲欲照明一切方所。住平等眞言道諸菩薩故。說此眞言王。何以故。毘盧遮那世尊應正等覺。坐菩提座。觀十二句法界。降伏四魔。此法界生。三處流出。破壞天魔軍眾。次得世尊身語意平等。身量等同虛空。語意量亦如是。逮得無邊智生。於一切法自在而演說法。所謂此十二句。眞言之王。佛子汝今現證毘盧遮那世尊平等身語意故。眾所知識。同於正徧知者。而說偈言。

汝問一切智大日正覺尊最勝眞言行當演說法教我往昔由是發覺妙菩提開示一切法令至於滅度現在十方界諸佛咸證知

爾時具徳金剛手。心大歡喜。諸佛威神所加持故。而說偈言。

是法無有盡無自性無住於業生解脫同於正徧知諸救世方便隨於悲願轉開悟無生智諸法如是相

時執金剛祕密主。復說優陀那偈。請問毘盧遮那世尊。於此大悲藏生大漫荼羅。決斷所疑。爲未來世諸眾生故。

已斷一切疑種智離熱惱我爲眾生故請問於導師曼荼羅何先惟大牟尼說阿闍梨有幾弟子復幾種云何知地相云何而擇治云何當作淨云何彼堅住及淨諸弟子惟願導師說云何已淨相以何而作護云何加持地事業誰爲初修多羅有幾云何作地分幾種修供養云何花香等此華當獻誰香亦復如是云何而奉獻應以何花香諸食與護摩各以何軌儀及諸聖天座願說此教法身相顯形色惟次第開演所尊之密印及與自敷座何故名爲印是印從何生灌頂復幾種三摩耶有幾眞言者幾時勤修眞言行當具菩薩道云何見眞諦悉地有幾種及與成就時云何昇大空云何身祕密不捨於此身而得成天身種種諸變化彼復從何生日月火方等曜宿星時分所現諸不祥生死受眾苦云何令不起所起盡除滅而得常親近諸佛兩足尊幾種護摩火幾事而增威諸佛差別性惟願導師說無餘諸世界及與出世間彼果及數量殊勝三摩地成熟在何所未成熟云何復劑於幾時業生得解脫正覺一切智離熱惱世尊告金剛手言善哉大勤勇祕密漫荼羅決定聖天位大悲根本生無上摩訶衍諸佛最祕密如汝之所問大力持金剛我今略宣說漫荼羅初業佛子應諦聽十二支句生大力持明王所應最先作住於本三昧解了瑜伽道而作眾事業阿闍梨有二通達印眞言彼相亦如是深祕顯略分能知深廣義可傳者方授正覺之長子遠離於世樂第二求現法深著癡攀緣世間漫荼羅一切爲斯作諸佛二足尊灌頂傳教者說四種弟子時非時差別一者時念誦非時俱非俱具有一切相佛說親弟子最初知地相卽所謂心地我已說作淨如前修事業若離於過患心地無所畏當得成眞淨離一切諸過堅住如是知見自三菩提若異於此者非能淸淨地若住妄分別行者淨其地祕密主非淨以離菩提心故應捨分別淨除一切地我廣說法教所有漫荼羅是中所先事愚癡不知解非名世間覺亦非一切智乃至不能捨分別諸苦因應當爲弟子而淨菩提心護以不動尊或用降三世若弟子不爲妄執之所動當成最正覺無垢諭虛空初加持是地依於諸佛教第二心自在惟此非餘教四種蘇多羅謂白黃赤黑第五所應念所謂虛空色空中而等持印定漫荼羅第二持綖經置於道場地一切如來座及諸佛智子悅意妙蓮華世間稱吉祥緣覺諸聲聞所謂邊智者當知所敷座芰荷靑蓮葉世界諸天神梵眾以爲初赤色鉢曇華彼稱爲座王降此如所應念居其地分供養有四種謂作禮合掌并及慈悲等世間與華香從手發生花奉諸救世者結支分生印而觀菩提心各各諸如來彼所生子等以是無過花芬妙復光顯法界爲樹王供養仁中尊眞語以加持三昧自在轉勝妙廣大雲法界中出生從彼雨眾花常徧諸佛前其餘世天等亦當散此華奉獻隨相應本眞言性類如是塗香等亦隨其所應空水輪相持是謂吉祥印彼所奉花等當自心獻之若諸世天神應知在臍位或金剛拳印若復蓮華鬘而在空中獻導師救世者乃至諸世天各如其次第護摩有二種所謂內及外業生得解脫復有芽種生以能燒業故說爲內護摩外用有三位三位三中住成就三業道世間勝護摩若異此作者不解護摩業彼癡不得果捨離眞言智如來部眞言及諸正覺說當知白與黃金剛具眾色觀自在眞言純素隨事遷四方相重普輪圓如次第三隅半月輪而說形亦然初應知色像所謂男女身或復一切處隨其類形色不思議智生是故不思議應物有殊異智智證常一乃至心廣博當知是其量座印亦如是以及諸天神如諸佛所生印等同彼生以此法生印印持諸弟子故略說法界用是爲幖幟灌頂有三種佛子至心聽若祕印方便則離於作業是名初勝法如來所灌頂所謂第二者令起作眾事第三以心授悉離於時方令尊歡喜故如所說應作現前佛灌頂是則最殊勝正等覺略說五種三昧耶初見漫荼羅具足三昧耶未傳眞實語不授彼密印第二三昧耶入覩聖天會第三具壇印隨教修妙業復次許傳教說具三昧耶𨿽具印壇位如教之所說未逮心灌頂祕密慧不生是故眞言者祕密道場中具第五要誓隨法應灌頂當知異此者非名三昧耶善住若觀意眞言者覺心不得於三處說彼爲菩薩得無緣觀行方便利眾生爲植眾善本故號仁中尊於諸法本寂常無自性中安住如須彌是名爲見諦此空卽實際非虛妄言說所見猶如佛先佛如是見逮得菩提心悉地最無上從此有五種諸悉地差別所謂入修行及勝進諸地世間五神通諸佛緣覺等修業無間息乃至心續淨未熟令成熟爾時悉地成於彼一時頃淨業心俱等眞言者當得悉地隨意生悉地昇空界如幻無畏者呪術网所惑同於帝釋网如乾闥婆城所有諸人民身祕密如是非身亦非識又如於睡夢而遊諸天宮不捨於此身亦不至於彼如是瑜伽夢住眞言行者所生功徳業身相猶虹霓眞言如意珠出生意語身隨念雨眾物而無分別想猶十方虛空離諸有爲行眞言者不染一切分別行解了惟有想如是徧觀察爾時眞語者諸佛同隨喜正覺兩足尊說二種護摩所謂內及外增威亦如是諸尊殊類性觀察當證知世間諸眞言今說彼限量福徳自在等眾知識天神彼所說明呪及與大力印彼皆現世果故說有分量𨿽成不堅住悉是生滅法出世間眞言無作本不生業生悉已斷戰勝離三過麟角無師者及佛聲聞眾菩薩諸眞言彼量我當說超越於三時眾緣所生起可見非見果從意語身生世間之所傳果數經一劫等正覺所說眞言過劫數大仙正等覺佛子眾三昧淸淨離於想有想爲世間從業而獲果有成熟熟時若得成悉地自在轉諸業心無自性故遠離於因果解脫於業生生等同虛空

復次祕密主諦聽。彼密印。形相。敷置聖天之位威驗現前。三昧所趣。如是五者。往昔諸佛成菩提。法界虛空行。本所誓願。度脫無餘眾生界。爲欲利益安樂彼眞言門修菩薩行諸菩薩故。金剛手言。如是世尊願樂欲聞。時薄伽梵以偈頌曰。

最初正等覺敷置漫荼羅密中之祕密大悲胎藏生及無量世間出世漫荼羅彼所有圖像次第說當聽四方普周匝一門及通道金剛印徧嚴中羯磨金剛其上妙蓮華開敷含果實於彼大蓮印大空點莊嚴八葉悉圓正善好具鬚蘂十二支生句普徧華臺中其上兩足尊導師成正覺以入漫荼羅眷屬自圍繞當知此最初悲生漫荼羅從此流諸壇各如其本教事業形悉地安置諸佛子復次祕密主如來漫荼羅猶如淨圓月內現商佉色一切佛三角在於白蓮華空點爲幖幟金剛印圍繞從彼眞言主周匝放光明以無疑慮心普徧而流出復次祕密主觀世自在者祕密漫荼羅佛子一心聽普徧四方相中吉祥商佉出生鉢曇華開敷含果實上表金剛慧承以大蓮印布一切種子善巧以爲種多羅毘俱知及與白處尊明妃資財主及與大勢至諸吉祥受教皆在漫荼羅得自在者印殊妙作標相何耶揭哩婆如法住三角漫荼羅圍繞嚴好初日暉當在明王邊巧慧者安立復次祕密主今說第二壇正等四方相金剛印圍繞一切妙金色內心蓮華敷臺現迦羅奢光色如淨月亦以大空點周匝自莊嚴上表大風印靉靆猶玄雲鼓動幢旛相空點爲幖幟其上生猛焰同於劫災火而作三角形三角以圍之光鬘相周普晨朝日暉色是中鉢頭摩朱黰猶劫火彼上金剛印流散發焰暉持以﹝合﹡牛﹞字聲勝妙種子字先佛說是法勤勇漫荼羅部母商憩羅及金剛部主金剛鉤索支大徳持明王一切皆於此大漫荼羅中印壇諸佛子形色各如次隨類而相應諸業善成就復次我所說金剛自在者謂虛空無垢金剛輪及牙妙住與名稱大忿及迅利寂然大金剛并及靑金剛蓮華及廣眼妙金剛金剛及住無戲論無量虛空步是等漫荼羅所說白黃赤乃至黑色等印形及所餘三戟一股印二首皆五峯或執金剛鬘隨色類區別一切作種子大福徳當知不動漫荼羅風輪與火俱依涅哩底方大日如來下及種子圍繞微妙大慧刀或復羂索印具慧者安布降三世殊異謂在風輪中繞以金剛印而住於三處復次祕密主先說漫荼羅諸佛菩薩母安置壇形像方正眞金色金剛印圍繞最勝漫荼羅今當示尊相彼中大蓮華暉焰徧黃色中置如來頂超越於中分而至三分位應作如來眼自住光焰中徧布彼種子次一切菩薩大如意寶尊謂彼漫荼羅圓白而四出徧寂極淸淨滿一切希願復次應諦聽釋迦師子壇謂大因陀羅妙善眞金色四方相均等如前金剛印上現波頭摩周徧皆黃暉大鉢具光焰金剛印圍繞袈裟錫杖等置之如次第五種如來頂諦聽今當說白傘以傘印具慧者勝頂圍以大慧刀普徧皆流光最勝頂輪印除障頂鉤印大士頂髻相是名火聚印廣生跋折羅發生以蓮華無量聲商佉觀察知像類毫相摩尼珠佛眼次當聽頂髻徧黃色圍以拔折羅無能勝妃印以手持蓮華無能勝大口而在黑蓮上淨境界之行所謂淨居天置彼諸印相佛子應諦聽所謂思惟手善手及笑手華手虛空手畫之如法則地神迦羅奢圓白金剛圍請召火天印當以大仙手迦攝驕答摩末建拏竭伽婆私倪刺婆各如其次第應畫韋陀手而居火壇內閻摩但茶印常處風輪中沒栗底鈴印黑夜計都印澇達羅輸羅大梵妃蓮華俱摩利鑠底毘瑟女輪印當知焰摩后以沒揭羅印嬌吠離耶后用劫跋羅印如是等皆在風漫茶羅中烏鷲及婆栖野干等圍繞若欲成悉地依法以圖之涅哩底大刀毘紐勝妙輪鳩摩羅爍底難徒跋難陀密雲與電俱皆具淸潭色夾輔門廂衛在釋師子壇商羯羅三戟妃作鉢胝印月天迦羅奢淨白蓮華敷日天金剛輪表以輿輅像社耶毘社耶當知大力者俱以大弓印在因陀羅輪風方風幢印妙音樂器印縛嚕拏羂索而在圓壇中汝大我應知種子字環繞如是等標誌如次漫荼羅釋師子眷屬今已略宣說佛子次諦聽施願金剛壇四方相均普衛以金剛印當於彼中作火生漫荼羅內心復安置妙善靑蓮印智者曼殊音本眞言圍之如法布種子而以爲種子復於其四傍嚴飾以靑蓮圖作勤勇眾各如其次第光网以鉤印寶冠持寶印無垢光童子靑蓮而未敷妙音具大慧所說諸使者當知彼密印各如其所應髻設尼刀印優波輸羅印質怛羅杖印地慧以幢印彼招召使者以鴦俱尸印一切如是作圍以靑蓮華所有諸奉教皆羗揭梨印復次南方印除一切蓋障大精進種子謂眞陀摩尼住於火輪中翼從端嚴眾當知彼眷屬祕密之標誌次第應圖畫我今廣宣說除疑以寶瓶置一股金剛聖者施無畏作施無畏手除一切惡趣發起手爲相救意慧菩薩悲手常在心大慈生菩薩應以執華手悲念在心上垂屈火輪手除一切熱惱作施諸願手甘露水流注徧在諸指端具不思議慧持如意珠手皆住蓮華上在漫荼羅中北方地藏尊密印次當說先作莊嚴座在因陀羅壇大蓮發光焰間錯備眾色於彼建大幢大寶在其端是名爲最勝密印之形像復當慇懃作上首諸眷屬無量無數眾彼諸慕達羅寶作於寶上三股金剛印寶掌於寶上一股金剛印持地於寶上二首金剛印寶印手寶上五股金剛印堅意於寶上羯麼金剛印一切皆應住彼漫荼羅中西方虛空藏圓白悅意壇大白蓮華座置大慧刀印如是堅利刃鋒銳猶氷霜自種子爲種智者當安布及畫諸眷屬印形如法教虛空無垢尊應當以輪印輪像自圍繞具足在風壇虛空慧商佉在風漫荼羅淸淨慧白蓮在風漫荼羅行慧之印相當以車璩瓶上插靑蓮華在風漫荼羅安慧金剛蓮在風漫荼羅略說佛祕藏諸尊密印竟

入祕密漫荼羅法品第十二

爾時世尊。又復宣說入祕密漫荼羅法。優陀那曰。

眞言徧學者通達祕密壇如法爲弟子燒盡一切罪壽命悉焚滅令彼不復生同於灰燼已彼壽命還復謂以字燒字因字而更生一切壽及生淸淨徧無垢以十二支句而作於彼器如是三昧耶一切諸如來菩薩救世者及佛聲聞眾乃至諸世間平等不違逆解此平等誓祕密漫荼羅入一切法教諸壇得自在我身等同彼眞言者亦然以不相異故說名三昧耶

入祕密漫荼羅位品第十三

爾時大日世尊。入於等至三昧。觀未來世諸眾生故。住於定中。卽時諸佛國土。地平如掌。五寶間錯。懸大寶蓋。莊嚴門標。眾色流蘇。其相長廣。寶鈴。白拂。名衣。幡珮。綺絢垂布而校飾之。於八方隅。建摩尼幢。八功徳水芬馥盈滿。無量眾鳥鴛鴦鵝鵠。出和雅音。種種浴池時華雜樹敷榮間列芳茂嚴好。八方合繫五寶瓔繩。其地柔軟猶如綿纊。觸踐之者皆受快樂。無量樂器自然諧韻。其聲微妙人所樂聞。無量菩薩隨福所感宮室殿堂意生之座。如來信解願力所生。法界幖幟。大蓮華王出現。如來法界性身。安住其中。隨諸眾生種種性欲。令得歡喜。時彼如來一切支分無障礙力。從十智力信解所生。無量形色莊嚴之相。無數百千俱胝那由他劫。布施持戒忍辱精進禪定智慧。諸度功徳所資長。身卽時出現。彼出現已。於諸世界大眾會中。發大音聲而說偈言。

諸佛甚奇特權智不思議無阿賴耶慧含藏說諸法若解無所得諸法之法相彼無得而得得諸佛導師

爾時世尊。復告執金剛祕密主言。善男子諦聽內心漫荼羅。祕密主。彼身地。卽是法界自性。眞言密印加持。而加持之。以本性淸淨故。羯磨金剛所護持故。淨除一切塵垢。我人眾生壽者意生。儒童造立者等。株杌過患。方壇四門。西向通達。周旋界道。內現意生八葉大蓮華王。抽莖敷蕊綵絢端妙。其中如來。一切世間最尊特身。超越身語意地至於心地逮得殊勝悅意之果。於彼東方寶幢如來。南方開敷華王如來。北方鼓音如來。西方無量壽如來。東南方普賢菩薩。東北方觀自在菩薩。西南方妙吉祥童子。西北方慈氏菩薩。一切蕊中。佛菩薩母。六波羅蜜三昧眷屬。而自莊嚴下列持明諸忿怒眾。持金剛主菩薩。以爲其莖。處于無盡大海。一切地居天等。其數無量而環繞之。

爾時行者。爲成三昧耶故。應以意生香華燈明塗香種種餚膳。一切皆以獻之。優陀那曰。

眞言者誠諦圖畫漫荼羅自身爲大我囉字淨諸垢安住瑜伽座尋念諸如來頂授諸弟子阿字大空點智者傳妙花令散於自身爲說內所見行人宗奉處此最上壇故應與三昧耶

祕密八印品第十四

爾時毘盧遮那世尊。復觀諸大眾會。告執金剛祕密主言。佛子有祕密八印。最爲祕密。聖天之位威神所同。自眞言道以爲幖幟。圖具漫荼羅。如本尊相應。若依法教。於眞言門修菩薩行諸菩薩。應如是知。自身住本尊形。堅固不動。知本尊已。如本尊住。而得悉地。云何八印。謂以智慧三昧手。作空心合掌。而散風輪地輪。如放光焰。是世尊本威徳生印。其漫荼羅三角而具光明。彼眞言曰。

卽以此印。而屈風輪。在虛空輪上。如嚩字形。是世尊金剛不壞印。其漫荼羅。如嚩字相。有金剛光。彼眞言曰。

復以初印。而散水輪火輪。是名蓮華藏印。其漫荼羅。如月輪相。以波頭摩華而圍繞之。彼眞言曰。

卽以此印。屈二地輪。入於掌中。是如來萬徳莊嚴印。其漫荼羅。猶如半月形。以大空點圍之。彼眞言曰。

復以定慧手。作未開敷華合掌。建立二虛空輪。而稍屈之。是如來一切支分生印。其漫荼羅。如迦羅捨滿月之形。金剛圍之。彼眞言曰。

卽以此印。屈其火輪。餘相如前。是世尊陀羅尼印。其漫荼羅。猶如彩虹。而徧圍之。垂金剛幡。彼眞言曰。

南麼三曼多勃馱喃﹝一﹞勃馱陀羅尼﹝上﹞﹝二﹞娑沒﹝口﹡栗﹞﹝三合﹞底沫羅馱那羯﹝口﹡履﹞﹝三﹞馱囉也薩鑁﹝四﹞薄伽﹝輕﹞嚩底﹝五﹞阿﹝去﹞迦﹝引﹞囉嚩底﹝六﹞三麼曳﹝七﹞莎訶

復以虛心合掌。開散火輪。其地輪空輪。和合相持。是謂如來法住印。其漫荼羅。猶如虛空。以雜色圍之。有二空點。彼眞言曰。

南麼三曼多勃馱喃﹝一﹞阿﹝去﹞吠娜尾泥﹝二﹞莎訶

同前虛心合掌。以智慧三昧手。互相加持。而自旋轉。是謂世尊迅疾持印。其漫荼羅。亦如虛空。而用靑點嚴之。彼眞言曰。

南麼三曼多勃馱喃﹝一﹞摩訶﹝引﹞瑜伽﹝輕﹞瑜擬﹝宜以反﹞寧﹝上﹞﹝二﹞瑜詣說﹝口﹡履﹞﹝三﹞欠若唎計﹝四﹞莎訶

祕密主。是名如來祕密印。最勝祕密。不應輒授與人。除已灌頂。其性調柔。精勤堅固。發殊勝願。恭敬師長。念恩徳者。內外淸淨。捨自身命而求法者。

持明禁戒品第十五

爾時金剛手。復以偈頌。請問大日世尊持明禁戒。爲眞言門修菩薩行諸菩薩故。

云何成禁戒云何住尸羅云何隨所住修行離諸著修行幾時月禁戒得終竟住於何法教而知彼威徳離時方作業及法非法等云何而速成願佛說其量先佛所宣說令得於悉地我問一切智正覺兩足尊爲未來眾生仁中尊證知

是時薄伽梵毘盧遮那。哀愍眾生故。而說偈言。

善哉勤勇士大徳持金剛所說殊勝戒古佛所開演緣明所起戒住戒如正覺令得成悉地爲利世間故等起自眞實不生疑慮心常住於等引修行戒當竟菩提心及法及修學業果和合爲一相遠離諸造作具戒如佛智異此非具戒得諸法自在通達利眾生常修無著行等礫石眾寶乃至滿落叉所說眞言教畢於時月等禁戒量終竟最初金輪觀住大因陀羅當結金剛印飲乳以資身行者一月滿能調出入息次於第二月嚴正水輪中應以蓮華印而服醇淨水次於第三月勝妙火輪觀噉不求之食卽以大慧力燒滅一切罪而生身意語第四月風輪行者常服風結轉法輪印攝心以持誦金剛水輪觀依住於瑜伽是爲第五月遠離得非得行者無所著等同三菩提和合風火輪出過眾過患復一月持誦亦捨利非利梵釋等天眾摩睺毘舍遮遠住而敬禮一切爲守護皆悉奉教命彼常得如是人天藥叉神持明諸靈仙翊侍其左右隨所命當作不善爲障者羅剎七母等見持眞言者恭敬而遠之見是處光明馳散如猛火隨所住法教皆依明禁故等正覺眞子一切得自在調伏難降者如大執金剛饒益諸羣生同於觀世音經逾六月已隨所願成果常當於自他悲愍而救護

阿闍梨眞實智品第十六

爾時持金剛者。次復請問大日世尊諸漫荼羅眞言之心。而說偈言。

云何爲一切眞言實語心云何而解了說名阿闍梨爾時薄伽梵大毘盧遮那慰諭金剛手善哉摩訶薩令彼心歡喜復告如是言解祕中最祕眞言智大心今爲汝宣說一心應諦聽所謂阿字者一切眞言心從此徧流出無量諸眞言一切戲論息能生巧智慧祕密主何等一切眞語心佛兩足尊說阿字名種子故一切如是安住諸支分如相應布已依法皆徧授由彼本初字徧在增加字眾字以成音支體由是生故此徧一切身生種種徳今說所分布佛子一心聽以心而作心餘以布支分一切如是作卽同於我體安住瑜伽座尋念諸如來若於此教法解斯廣大智正覺大功徳說爲阿闍梨是卽爲如來亦卽名爲佛菩薩及梵天毘紐摩醯羅日月天水天帝釋世間主黑夜焰摩等地神與妙音梵志及常浴亦名梵行者漏盡比丘眾吉祥持祕密一切智見者法自在財富若住菩提心及與聲智性不著一切法說名徧一切卽是眞語者持吉祥眞言眞實語之王持執金剛印所有諸字輪若在於支分當知住眉間﹝合﹡牛﹞字金剛句娑字在脣下是謂蓮華句我卽同心位一切處自在普徧於種種有情及非情阿字第一命嚩字名爲水囉字名爲火﹝合﹡牛﹞字名忿怒佉字同虛空所謂極空點知此最眞實說名阿闍梨故應具方便了知佛所說常作精勤修當得不死句

布字品第十七

復次祕密主諸佛所宣說安布諸字門佛子一心聽迦字在咽下佉字在齶上誐字以爲頸伽字在喉中遮字爲舌根車字在舌中若字爲舌端社字舌生處吒字以爲脛咤字應知髀拏字說爲腰荼字以安坐多字最後分他字應知腹娜字爲二手馱字名爲脇波字以爲背頗字應知胸麼字爲二肘婆字次臂下莽字住於心耶字陰藏相囉字名爲眼﹝口﹡邏﹞字爲廣額縊伊在二眥塢烏爲二脣翳藹爲二耳污奧爲二頰暗字菩提句噁字般涅槃知是一切法行者成正覺一切智資財常在於其心世號一切智是謂薩婆若

大毘盧遮那成佛神變加持經卷第五

大毘盧遮那成佛神變加持經卷第六

大毘盧遮那成佛神變加持經卷第六

大唐天竺三藏善無畏共沙門一行譯

大唐天竺三藏善無畏共沙門一行譯

受方便學處品第十八

爾時執金剛祕密主。白佛言。世尊願說諸菩薩摩訶薩等。具智慧方便。所修學句。令歸依者。於諸菩薩摩訶薩。無有二意。離疑惑心。於生死流轉中。常不可壞。如是說已。毘盧遮那世尊。以如來眼。觀一切法界。告執金剛祕密主言。諦聽金剛手。今說善巧修行道。若菩薩摩訶薩。住於此者。當於大乘而得通達。祕密主。菩薩持不奪生命戒所不應爲。持不與取。及欲邪行。虛誑語。麁惡語。兩舌語。無義語戒。貪欲。瞋恚。邪見等。皆不應作。祕密主如是所修學句。菩薩隨所修學。則與正覺世尊。及諸菩薩。同行。應如是學。

爾時執金剛祕密主。白佛言。世尊薄伽梵。於聲聞乘。亦說如是。十善業道。世間人民及諸外道。亦於十善業道。常願修行。世尊彼有何差別。云何種種殊異。如是說已。佛告執金剛祕密主言。善哉善哉祕密主。汝復善哉。能問如來如是義。祕密主應當諦聽吾今演說差別道一道法門。祕密主。若聲聞乘學處。我說離慧方便。教令成就。開發邊智。非等行十善業道彼諸世間。復離執著我故他因所轉。菩薩修行大乘。入一切法平等。攝受智慧方便。自他俱故。諸所作轉。是故祕密主。菩薩於此。攝智方便。入一切法平等。當勤修學。

爾時世尊。復以大慈悲眼。觀諸眾生界。告金剛手菩薩言。祕密主。彼諸菩薩。盡形壽。持不奪生命戒。應捨刀杖。離殺害意。護他壽命。猶如己身。有餘方便。於諸眾生類中。隨其事業。爲解脫彼惡業報故。有所施作。非怨害心。

復次祕密主。菩薩持不與取戒。若他所攝諸受用物。不起觸取之心。況復餘物不與而取。有餘方便。見諸眾生慳悋積聚不修施福。隨其像類。害彼慳故。離於自他。爲彼行施。因讚時施。獲妙色等。祕密主。若菩薩發起貪心。而觸取之。是菩薩。退菩提分。越無爲毘柰耶法。

復次祕密主。菩薩持不邪淫戒。若他所攝。自妻。自種族。標相所護。不發貪心。況復非道。二身交會。有餘方便。隨所應度。攝護眾生。

復次祕密主。菩薩盡形壽。持不妄語戒。設爲活命因緣。不應妄語。卽爲欺誑諸佛菩提。祕密主。是名菩薩住於最上大乘。若妄語者。越失佛菩提法。是故祕密主於此法門。應如是知。捨離不眞實語。

復次祕密主。菩薩受持不麁惡罵戒。應當以柔軟心語。隨類言辭。攝受諸眾生等。何以故。祕密主。菩提薩埵初行。利樂眾生。或餘菩薩見住惡趣因者。爲折伏之。而現麁語。

復次祕密主。菩薩受持不兩舌語戒。離間隙語。離惱害語。犯者。非名菩薩。不於眾生起離坼之心。有異方便。若彼眾生。隨所見處生著。如其像類。說離間言語。令住於一道。所謂一切智智道。

復次祕密主。菩薩持不綺語戒。以隨類言辭。時方和合。出生義利。令一切眾生。發歡喜心淨耳根道。何以故。菩薩。有差別語故。或餘菩薩。以戲笑爲先。發起眾生欲樂。令住佛法。𨿽具出無義利語。如是菩薩。不著生死流轉。

復次祕密主。菩薩應當持不貪戒。於彼受用他物中。不起染思。何以故。無有菩薩生著心故。若菩薩。心有染思。彼於一切智門。無力而墮一邊。又祕密主。菩薩應發起歡喜。生如是心。我所應作。令彼自然而生。極爲善哉。數自慶慰。勿令彼諸眾生。損失資財故。

復次祕密主。菩薩應當持不瞋戒。徧一切處常修安忍。不著瞋喜。於怨及親。其心平等而轉。何以故。非菩提薩埵而懷惡意。所以者何。以菩薩本性淸淨故。是故祕密主。菩薩應持不瞋恚戒。

復次祕密主。菩薩應當捨離邪見。行於正見。怖畏他世。無害無曲無諂。其心端直。於佛法僧。心得決定。是故祕密主。邪見最爲極大過失。能斷菩薩一切善根。是爲一切諸不善法之母。是故祕密主。下至戲笑。亦當不起邪見因緣。

爾時執金剛祕密主。白佛言。世尊願說十善道戒。斷極根斷。云何菩薩。王位自在。處於宮殿。父母妻子眷屬圍繞。受天妙樂而不生過。如是說已。佛告執金剛言。善哉善哉祕密主。汝當諦聽善思念之。吾今演說菩薩毘尼決定善巧。祕密主。應知菩薩有二種。云何爲二。所謂在家出家。祕密主彼在家菩薩受持五戒句。勢位自在。以種種方便道隨順時方。自在攝受求一切智。所謂具足方便。示理舞伎天祠主等種種藝處。隨彼方便。以四攝法。攝取眾生。皆使志求阿耨多羅三藐三菩提。謂持不奪生命戒。及不與取。虛妄語。欲邪行。邪見等。是名在家五戒句。菩薩受持如所說善戒。應具諦信當勤修學。隨順往昔諸如來學處。住有爲戒。具足智慧方便。得至如來無上吉祥無爲戒蘊。有四種根本罪。乃至活命因緣。亦不應犯。云何爲四。謂謗諸法。捨離菩提心。慳悋。惱害眾生。所以者何。此性是染。非持菩薩戒。何以故。

過去諸正覺及與未來世現在仁中尊具足智方便修行無上覺得無漏悉地亦說餘學處離於方便智當知大勤勇誘進諸聲聞

說百字生品第十九

爾時毘盧遮那世尊。觀察諸大會眾。說不空教隨樂欲。成就一切眞言自在。眞言之王。眞言導師。大威徳者。安住三三昧耶。圓滿三法故。以妙音聲。告大力金剛手言。勤勇士一心。諦聽諸眞言眞言導師。卽時住於智生三昧。而說出生種種巧智。百光徧照眞言曰。

佛告金剛手此一切眞言眞王救世者成就大威徳卽是正等覺法自在牟尼破諸無智暗如日輪普現是我之自體大牟尼加持利益眾生故應化作神變乃至令一切隨思願生起悉能爲施作神變無上句故當一切種淨身離諸垢應理常勤修志願佛菩提

百字果相應品第二十

爾時毘盧遮那世尊。告執金剛祕密主言。祕密主。若入大覺世尊大智灌頂地。自見住於三三昧耶句。祕密主。入薄伽梵大智灌頂。卽以陀羅尼形。示現佛事。爾時大覺世尊。隨住一切諸眾生前。施作佛事。演說三三昧耶句。佛言祕密主觀我語輪境界。廣長徧至無量世界淸淨門。如其本性。表示隨類法界門。令一切眾生皆得歡喜。亦如今者釋迦牟尼世尊。流徧無盡虛空界。於諸剎土勤作佛事。祕密主。非諸有情能知世尊是語輪相。流出正覺妙音莊嚴瓔珞。從胎藏生佛之影像。隨眾生性欲。令發歡喜。爾時世尊。於無量世界海門。徧法界。慇懃勸發成就菩提。出生普賢菩薩行願。於此妙華布地胎藏莊嚴世界。種性海中。受生。以種種性淸淨門。淨除佛剎。現菩提場。而住佛事。次復志求三藐三菩提句。以知心無量故。知身無量。知身無量故。知智無量。知智無量故。卽知眾生無量。知眾生無量故。卽知虛空界無量。祕密主。由心無量故。得四種無量。得已。成最正覺。具十智力。降伏四魔。以無所畏而師子吼。佛說偈言。

勤勇此一切無上覺者句於百門學處諸佛所說心

百字位成品第二十一

佛說眞言救世者能生一切諸眞言摩訶牟尼云何知誰能知此從何處誰生如是諸眞言生者爲誰惟演說大勤勇士說中上如此一切願開示

爾時薄伽梵法自在牟尼圓滿普周徧悉徧諸世界一切智慧者大日尊告言善哉摩訶薩大徳金剛手吾當一切說微密最希有諸佛之祕要外道不能知若悲生漫荼得大乘灌頂調柔具善行常悲利他者有緣觀菩提常所不能見彼能有知此內心之大我隨其自心位導師所住處八葉從意生蓮華極嚴麗圓滿月輪中無垢猶淨鏡於彼常安住眞言救世尊金色具光焰住三昧害毒如日難可觀諸眾生亦然常恒於內外普周徧加持以如是慧眼了知意明鏡眞言者慧眼觀是圓鏡故當見自形色寂然正覺相身生身影像意從意所生常出生淸淨種種自作業次於彼光現圓照如電焰眞言者能作一切諸佛事若見成淸淨聞等亦復然如意所思念能作諸事業

復次祕密主。眞言門修菩薩行諸菩薩。如是自身影像生起。無有殊勝過三菩提。如眼耳鼻舌身意等。四大種攝持集聚。彼如是自性空。惟有名字所執。猶如虛空。無所執著等於影像。彼如來成正覺。互相緣起無有間絕。若從緣生。彼卽如影像生。是故諸本尊卽我。我卽本尊。互相發起。身所生身。尊形像生。祕密主觀是法緣通達慧。通達慧緣法。彼等遞爲作業。無住性空。祕密主。云何從意生。意能生影像。祕密主。譬如若白若黃若赤。作意者作時染著意生。彼同類。如是身轉。祕密主。又如內觀意中漫荼羅。療治熱病。彼眾生熱病。卽時除愈。無有疑惑。非漫荼羅異意。非意異漫荼羅。何以故。彼漫荼羅一相故。祕密主。又如幻者幻作男子。而彼男子又復作化。祕密主。於意云何。彼何者爲勝。時金剛手白佛言。世尊此二人者。無相異也。何以故。世尊非實生故。是二男子本性空故。等同於幻。如是祕密主。意生眾事及意所生。如是俱空。無二無別。

百字成就持誦品第二十二

爾時世尊告執金剛祕密主言。諦聽祕密主。眞言救世者。身身無有異分。意從意生。令善淨除。普皆有光。彼處流出。相應而起徧諸支分。彼愚夫類常所不知。不達此道。乃至身所生分。無量種故。如是眞言救世者分說。亦無量。譬如吉祥眞陀摩尼。隨諸樂欲。而作饒益。如是世間照世者身。一切義利無所不成。祕密主。云何無分別法界。一切作業隨轉。祕密主。亦如虛空界。非眾生非壽者。非摩奴闍非摩納婆。非作者非吠陀。非能執非所執。離一切分別及無分別。而彼無盡眾生界。一切去來。諸有所作。不生疑心。如是無分別一切智智。等同虛空。於一切眾生。內外而轉。

爾時世尊。又復宣說淨除無盡眾生界句。流出三昧句。不思議句。轉他門句。

若本無所有隨順世間生云何了知空生此瑜伽者若自性如是覺名不可得當等空心生所謂菩提心應發起慈悲隨順諸世間住於惟想行是卽名諸佛當知想造立觀此爲空空如下數法轉增一而分異勤勇空亦然增長隨次第卽此阿字等自然智加持

迦佉哦伽遮車若社吒咤拏荼多他娜馱波頗摩婆野囉邏嚩奢沙娑訶仰壤拏曩莽

祕密主觀此空中流散假立。阿字之所加持。成就三昧道。祕密主。如是阿字。住於種種莊嚴。布列圖位。以一切法本不生故。顯示自形。或以不可得義。現嚩字形。或諸法遠離造作故。現迦字形。或一切法等虛空故。現佉字形。或行不可得故。現誐字形。或諸法一合相不可得故。現伽字形。或一切法離生滅故。現遮字形。或一切法無影像故。現車字形。或一切法生不可得故。現若字形。或一切法離戰敵故。現社﹝上聲呼﹞字形或一切法離我慢故。現吒字形。或一切法離養育故。現咤字形。或一切法離怨對故。現拏字形。或一切法離災變故。現荼字形。或一切法離如如故。現多字形。或一切法離住處故。現他字形。或一切法離施故。現那字形。或一切法界不可得故。現馱字形。或一切法勝義諦不可得故。現波字形。或諸法不堅如聚沫故。現頗字形。或一切法離繫縛故。現麼字形。或一切法諸觀不可得故。現婆字形。或一切法諸乘不可得故。現也字形。或一切法離一切塵故。現囉字形。或一切法無相故。現邏字形或一切法離寂故現奢字形。或一切法本性鈍故。現沙字形。或一切法諦不可得故。現娑字形。或一切法離因故。現訶字形。

祕密主。隨入此等一一三昧門。祕密主觀是。乃至三十二大人相等。皆從此中出仰壤拏曩莽等於一切法。自在而轉。此等隨現。成就三藐三佛陀隨形好。

百字眞言法品第二十三

復次祕密主。於此三昧門。以空加持。於一切法。自在成就最正覺。是故此字。卽爲本尊。而說偈言。

祕密主當知阿字第一句明法普周徧字輪以圍繞彼尊無有相遠離諸見相無相眾聖尊而現相中來聲從於字出字生於眞言眞言成立果諸救世尊說當知聲性空卽空所造作一切眾生類如言而妄執非空亦非聲爲修行者說入於聲解脫卽證三摩地依法布相應以字爲照明故阿字等類無量眞言想

說菩提性品第二十四

譬如十方虛空相常徧一切無所依如是眞言救世者於一切法無所依又如空中諸色像𨿽可現見無依處眞言救世者亦然非彼諸法所依處世間成立虛空量遠離去來現在世若見眞言救世者亦復出過三世法

惟住於名趣遠離作者等虛空眾假名導師所宣說名字無所依亦復如虛空眞言自在然現見離言說非火水風等非地非日光非月等眾曜非晝亦非夜非生非老病非死非損傷非剎那時分亦非年歲等亦非有成壞劫數不可得非淨染受生或果亦不生若無如是等種種世分別於彼常勤修求一切智句

三三昧耶品第二十五

爾時執金剛祕密主。白佛言。世尊所說三三昧耶。云何說此法爲三三昧耶。如是言已。世尊告執金剛祕密主言。善哉善哉祕密主。汝問吾如是義。祕密主。汝當諦聽善思念之。吾今演說。金剛手言。如是世尊願樂欲聞。佛言。有三種法相續。除障相應生名三三昧耶。云何彼法相續生。所謂初心不觀自性。從此發慧。如實智生。離無盡分別网。是名第二心。菩提。無分別正等覺句。祕密主。彼如實見已。觀察無盡眾生界。悲自在轉。無緣觀。菩提心生。所謂離一切戲論。安置眾生。皆令住於無相菩提。是名三三昧耶句。

復次祕密主有三三昧耶最初正覺心第二名爲法彼心相續生所謂和合僧此三三昧耶諸佛導師說若住此三等修行菩提行諸導門上首爲利諸眾生當得成菩提三身自在輪

祕密主。三藐三佛陀。安立教故。以一身加持。所謂初變化身。復次祕密主。次於一身示現三種。所謂佛法僧。復次祕密主。從此成立說三種乘。廣作佛事。現般涅槃。成熟眾生。祕密主。觀彼諸眞言門修菩提行諸菩薩。若解三等。於眞言法則而作成就。彼不著一切妄執。無能爲障礙者。除不樂欲。懈怠。無利談話。不生信心。積集資財者。復應不作二事。謂飲諸酒。及寢床上。

說如來品第二十六

云何爲如來云何人中尊云何名菩薩云何爲正覺導師大牟尼願斷我所疑菩薩大名稱棄捨疑慮心當修摩訶衍行王無有上

爾時。薄伽梵毘盧遮那。觀察諸大會眾。告執金剛祕密主言。善哉善哉金剛手。能問吾如是義。祕密主汝當諦聽善思念之。吾今演說摩訶衍道。頌曰。

菩提虛空相離一切分別樂求彼菩提名菩提薩埵成就十地等自在善通達諸法空如幻知此一切同解諸世間趣故名爲正覺法如虛空相無二惟一相成佛十智力故號三菩提惟慧害無明自性離言說自證之智慧故說名如來

世出世護摩法品第二十七

復次祕密主往昔一時我爲菩薩行菩薩行住於梵世時有梵天來問我言大梵我等欲知火有幾種時我如是答言。

所謂大梵天名我慢自然次大梵天子彼名簸嚩句世間之火初其子名梵飯子名畢怛囉吠濕婆捺羅復生訶嚩奴合毘嚩訶那簸說三鼻覩及阿闥末拏彼子鉢體多補色迦路陶如是諸火天次第以相生復次置胎藏用忙路多火欲後澡盥身嚩訶忙囊火浴妻之所用以瞢蘖盧火若生子之後用鉢伽蒲火爲子初立名用簸體無火飲食時所用當知戍脂火爲子作髻時應用殺毘火次受禁戒時三謨婆嚩火禁滿施牛時用素哩耶火童子婚媾時以瑜赭迦火造作眾事業跋那易迦火供養諸天神以簸嚩句火造房以梵火惠施扇都火縛羊之所用阿縛賀寧火觸穢之所用以微吠脂火熟食之所用以婆訶娑火拜日天時用合微誓耶火拜月天時用所謂爾地火滿燒之所用阿密栗多火彼於息災時用那嚕拏火作增益法時訖栗旦多火降伏怨對時當以忿怒火召攝諸資財用迦摩奴火若焚燒林木應用使者火所食令消化用社咤路火若授諸火時所謂薄叉火海中有火名縛拏婆目佉劫燒盡時火名曰瑜乾多爲汝諸仁者已略說諸火修習韋陀者梵行所傳讀此四十四種爾時我宣說復次祕密主我於往昔時不知諸火性作諸護摩事彼非護摩行非能成業果我復成菩提演說十二火智火最爲初名火因陀羅端嚴淨金相增益施威力焰鬘住三昧當知智圓滿第二名行滿普光秋月花吉祥圓輪中珠鬘鮮白衣第三摩嚕多黑色風燥形第四盧醯多色如朝日暉第五沒﹝口﹡栗﹞拏多髭淺黃色脩頸大威光徧一切哀愍第六名忿怒眇目霏烟色聳髪而震吼大力現四牙第七闍吒羅迅疾備眾綵第八迄灑耶猶如電光聚第九名意生大勢巧色身第十羯攞微赤黑唵字印第十一火神﹝梵本闕其名﹞十二謨賀那眾生所迷惑祕密主此等火色之所持隨其自形色藥物等同彼而作外護摩隨意成悉地復次於內心一性而具三三處合爲一瑜祇內護摩大慈大悲心是謂息災法彼兼具於喜是爲增益法忿怒從胎藏而造眾事業又彼祕密主如其所說處隨相應事業隨信解焚燒

爾時。金剛手白佛言。世尊云何火爐三摩地。云何而用散灑。云何順敷吉祥艸。云何具緣眾物。如是說已。

爾時金剛手白佛言世尊云何火爐定云何用散灑順敷吉祥艸云何具眾物佛告祕密主持金剛者言火爐如肘量四方相均等四節爲緣界周匝金剛印藉之以生茅繞爐而右旋不以末加本應以本加末次持吉祥艸依法而右灑以塗香華燈次獻於火天行人以一華供養沒栗荼安置於座位復當用灌灑應當作滿施持以本眞言次息災護摩或以增益法如是世護摩說名爲外事復次內護摩滅除於業生了知自末那遠離色聲等眼耳鼻舌身及與語意業皆悉從心起依止於心王眼等分別生及色等境界智慧未生障風燥火能滅燒除妄分別成淨菩提心此名內護摩爲諸菩薩說

說本尊三昧品第二十八

爾時。執金剛祕密主。白佛言。世尊願說諸尊色像威驗現前。令眞言門修菩薩行諸菩薩。觀緣本尊形故。卽本尊身以爲自身。無有疑惑而得悉地。如是說已。佛告執金剛祕密主言。善哉善哉祕密主。汝能問吾如是義。善哉諦聽極善作意。吾今演說。金剛手言。如是。世尊願樂欲聞。佛言祕密主。諸尊有三種身。所謂字印形像。彼字有二種。謂聲及菩提心。印有二種。所謂有形無形。本尊之身亦有二種。所謂淸淨非淸淨。彼證淨身離一切相。非淨有想之身。則有顯形眾色。彼二種尊形。成就二種事。有想故成就有相悉地。無想故隨生無相悉地。而說偈言。

佛說有想故樂欲成有相以住無想故獲無相悉地是故一切種當住於非想

說無相三昧品第二十九

復次薄伽梵毘盧遮那。告執金剛祕密主言。祕密主。彼眞言門修菩薩行諸菩薩。樂欲成就無相三昧。當如是思惟。想從何生。爲自身耶。自心意耶。若從身生。身如艸木瓦石。自性如是。離於造作。無所識知。因業所生。應當等觀同於外事。又如造立形像。非火非水。非刃非毒。非金剛等之所傷壞。或忿恚麁語。而能少分令其動作。若以飲食衣服塗香華鬘。或以塗香旃檀龍腦如是等類。種種殊勝受用之具。諸天世人奉事供給。亦不生喜。何以故。愚童凡夫於自性空形像。自我分生。顚倒不實。起諸分別。或復供養。或加毀害。祕密主。當如是住修身念。觀察性空。

復次祕密主。心無自性。離一切想故。當思惟性空。祕密主。心於三時求不可得。以過三世故。如是自性遠離諸相。祕密主。有心想者。卽是愚童凡夫之所分別。由不了知。有如是等虛妄橫計。如彼不實不生。當如是思念。祕密主。此眞言門修菩薩行諸菩薩。證得無相三昧。由住無相三昧故。如來所說眞語。親對其人。常現在前。

世出世持誦品第三十

一一諸眞言作心意念誦出入息爲二常第一相應異此而受持眞言闕支分內與外相應我說有四種彼世間念誦有所緣相續住種子字句或心隨本尊故說有攀緣出入息爲上當知出世心遠離於諸字自尊爲一相無二無取著不壞意色像勿異於法則所說三落叉多種持眞言乃至眾罪除眞言者淸淨如念誦數量勿異如是教

囑累品第三十一

爾時世尊。告一切眾會言。汝今應當住不放逸。於此法門。若不知根性。不應授與他人。除我弟子具標相者。我今演說汝等當一心聽。若於吉祥執宿時生。志求勝事。有微細慧。常念恩徳。生渴仰心。聞法歡喜而住。其相靑白。或白色。廣首長頸。額廣平正。其鼻脩直面﹝面﹡甫﹞圓滿。端嚴相稱。如是佛子。應當殷勤而教授之。爾時一切具威徳者。咸懷慶悅。聞已頂受。一心奉持。是諸眾會。以種種莊嚴。廣大供養已。稽首佛足。恭敬合掌。而說是言。惟願於此法教。演說救世加持句。令法眼道。徧一切處久住世間。爾時世尊於此法門。說加持句眞言曰。

南麼三曼多勃馱喃﹝一﹞薩婆他﹝引﹞勝勝﹝二﹞怛﹝口﹡稜﹞﹝二合﹞怛﹝口﹡稜﹞﹝二合﹞﹝三﹞顒顒﹝四﹞達﹝啊﹣可﹢﹝嶙﹣山﹞達﹝啊﹣可﹢﹝嶙﹣山﹞﹝五﹞娑他﹝引二合﹞跛也娑他﹝引二合﹞跛也﹝六﹞勃馱薩底也﹝二合﹞嚩﹝引﹞﹝七﹞達摩薩底也﹝二合﹞嚩﹝引﹞﹝八﹞僧伽薩底也﹝二合﹞嚩﹝引﹞﹝九﹞﹝合﹡牛﹞﹝合﹡牛﹞﹝十﹞吠娜尾吠﹝十一﹞莎訶﹝十二﹞

時佛說此經已。一切持金剛者。及普賢等上首諸菩薩。聞佛所說。皆大歡喜。信受奉行。

大毘盧遮那成佛神變加持經卷第六

大毘盧遮那成佛神變加持經卷第七

大毘盧遮那成佛神變加持經卷第七

大唐天竺三藏善無畏共沙門一行譯

大唐天竺三藏善無畏共沙門一行譯

供養次第法中眞言行學處品第一

稽首毘盧遮那佛開敷淨眼如靑蓮我依大日經王說供養所資眾儀軌爲成次第眞言法如彼當得速成就又令本心離垢故我今隨要略宣說然初自他利成就無上智願之方便成彼方便𨿽無量發起悉地由信解於滿悉地諸勝願一切如來勝生子彼等佛身眞言形所住種種印威儀殊勝眞言所行道及方廣乘皆諦信有情信解上中下世尊說彼證修法哀愍輪迴六趣眾隨順饒益故開演應當恭敬決定意亦起勤誠深信心若於最勝方廣乘知妙眞言調伏行隨善逝子所修習無上持明別律儀解了具緣眾支分得受傳教印可等見如是師恭敬禮爲利他故一心住瞻仰猶如世導師亦如善友及所親發起殷勤殊勝意供養給侍隨所作善順師意令歡喜慈悲攝受相對時稽首請勝善逝行願尊如應教授我彼師自在而建立大悲藏等妙圓壇依法召入漫荼羅隨器授與三昧耶道場教本眞言印親於尊所口傳授獲勝三昧耶及護爾乃應當如說行然此契經之所說攝正眞言平等行哀愍劣慧弟子故分別漸次之儀式於造勝利天中天從正覺心所生子下至世天身語印入此眞言最上乘導諸密行軌範者皆當敬重不輕毀以能饒益諸世間是故勿生捨離心常應無間而繫念彼等廣大諸功徳隨其力分相應事悉皆承奉而供養佛聲聞眾及緣覺說彼教門盡苦道授學處師同梵行一切勿懷毀慢心善觀時宜所當作和敬相應而給侍不造愚童心行法不於諸尊起嫌恨如世導師契經說能損大利莫過瞋一念因緣悉焚滅俱胝曠劫所修善是故慇懃常捨離此無義利之根本淨菩提心如意寶滿世出世勝希願除疑究竟獲三昧自利利他因是生故應守護倍身命觀具廣大功徳藏若身口意嬈眾生下至少分皆遠離除異方便多所濟內住悲心而現瞋於背恩徳有情類常懷忍辱不觀過又常具足大慈悲及與喜捨無量心隨力所能法食施以慈利行化羣生或由大利相應心爲俟時故而棄捨若無勢力廣饒益住法但觀菩提心佛說此中具萬行滿足請白純淨法以布施等諸度門攝受眾生於大乘令住受持讀誦等及與思惟正修習智者制止六情根常當寂意修等引毀壞事業由諸酒一切不善法之根如毒火刀霜雹等故當遠離勿親近又由佛說增我慢不應坐臥髙妙床取要言之具慧者悉捨自損損他事我依正三昧耶道今已次第略宣說顯明佛說修多羅令廣知解生決定依此正住平等戒復當離於毀犯因謂習惡心及懈惰妄念恐怖談話等妙眞言門覺心者如是正住三昧耶當令障蓋漸消盡以諸福徳增益故欲於此生入悉地隨其所應思念之親於尊所受明法觀察相應作成就當自安住眞言行如所說明次第儀先禮灌頂傳教尊請白眞言所修業智者蒙師許可已依於地分所宜處妙山輔峯半巖間種種龕窟兩山中於一切時得安隱芰荷靑蓮徧嚴池大河涇川洲岸側遠離人物眾憒鬧篠葉扶疏悅意樹多饒乳木及祥艸無有蚊虻苦寒熱惡獸毒蟲眾妨難或諸如來聖弟子甞於往昔所遊居寺塔練若古仙室當依自心意樂處捨離在家絕諠務勤轉五欲諸蓋纏一向深樂於法味長養其心求悉地又常具足堪忍慧能安饑渴諸疲苦淨命善伴或無伴當與妙法經卷俱若順諸佛菩薩行於正眞言堅信解具淨慧力能堪忍精進不求諸世間常樂堅固無怯弱自他現法作成就不隨餘天無畏依具此名爲良助伴

增益守護淸淨行品第二

彼作成就處所已每日先住於念慧依法寢息初起時除諸無盡爲障者是夜放逸所生罪慇懃還淨皆悔除寂根具悲利益心誓度無盡眾生界如法澡浴或不浴應令身口意淸淨次於齋室空靜處散妙花等以莊嚴隨置形像勝妙典或心思念十方佛心目現觀諦明了當依本尊所在方至誠恭敬一心住五輪投地而作禮歸命十方正等覺三世十切具三身歸命一切大乘法歸命不退菩提眾歸命諸明眞實言歸命一切諸密印以身口意淸淨業慇懃無量恭敬禮

唵﹝一﹞南麼薩婆怛他﹝引﹞蘖多﹝二﹞迦﹝引﹞耶嚩﹝引﹞吃質﹝二合﹞多﹝三﹞播娜鑁﹝無范反﹞娜難迦嚕弭﹝四﹞

由此作禮眞實言卽能徧禮十方佛右膝著地合爪掌思惟說悔先罪業我由無明所積集身口意業造眾罪貪欲恚癡覆心故於佛正法賢聖僧父母二師善知識以及無量眾生所無始生死流轉中具造極重無盡罪親對十方現在佛悉皆懺悔不復作

唵﹝一﹞薩婆播波薩怖﹝二合﹞吒﹝二﹞娜訶曩伐折羅﹝引二合﹞也﹝三﹞莎訶﹝四﹞

南無十方三世佛三種常身正法藏勝願菩提大心眾我今皆悉正歸依

唵﹝一﹞薩婆勃馱菩提薩怛鑁﹝引二合﹞﹝二﹞設囉赧﹝平﹞蘗車弭﹝三﹞伐折囉﹝二合﹞達麼﹝四﹞頡唎﹝二合﹞﹝五﹞

我淨此身離諸垢及與三世身口意過於大海剎塵數奉獻一切諸如來

唵﹝一﹞薩婆怛他﹝引﹞蘖多﹝二﹞布闍鉢囉﹝二合﹞跋﹝無竭反﹞﹝口﹡栗﹞多﹝二合﹞曩夜怛忙﹝去二合﹞難﹝三﹞﹝嗨﹣每﹢﹝臼／工﹞﹝口﹡履﹞夜﹝二合﹞哆夜弭﹝四﹞薩婆怛他﹝引﹞蘗多室柘﹝二合﹞地底瑟咤﹝勅限反二合﹞多﹝引﹞﹝五﹞薩婆怛他﹝引﹞蘖多若難謎阿﹝引﹞味設覩﹝六﹞

淨菩提心勝願寶我今起發濟羣生生苦等集所纏繞及與無知所害身救攝歸依令解脫常當利益諸含識

是中增加句言。菩提心離一切物。謂蘊界處能執所執捨故。法無有我。自心平等。本來不生如大空自性。如佛世尊及諸菩薩發菩提心。乃至菩提道場。我亦如是發菩提心﹝此增加句亦同眞言。當誦梵本﹞。

十方無量世界中諸正徧知大海眾種種善巧方便力及諸佛子爲羣生諸有所修福業等我今一切盡隨喜

唵﹝一﹞薩婆怛他﹝引﹞蘖多﹝二﹞本﹝去﹞若﹝尼也反﹞若囊﹝三﹞努暮捺那布闍迷伽參暮捺囉﹝二合﹞﹝四﹞薩叵﹝二合﹞囉儜三麼曳﹝五﹞﹝合﹡牛﹞﹝六﹞

我今勸請諸如來菩提大心救世者惟願普於十方界恒以大雲降法雨

唵﹝一﹞薩婆怛他﹝引﹞蘖多﹝引﹞﹝二﹞睇灑儜布闍迷伽娑慕捺囉﹝二合﹞﹝三﹞薩叵﹝二合﹞囉儜三麼曳﹝四﹞﹝合﹡牛﹞﹝五﹞

願令凡夫所住處速捨眾苦所集身當得至於無垢處安住淸淨法界身

唵﹝一﹞薩婆怛他﹝引﹞蘖多﹝二﹞捺睇灑夜弭﹝三﹞薩婆薩怛嚩﹝二合﹞係多﹝引﹞﹝口﹡栗﹞他﹝去二合﹞耶﹝四﹞達麼馱到薩﹝口﹡體﹞﹝他以反二合﹞﹝口﹡底﹞﹝口﹡栗﹞婆﹝上二合﹞靺覩﹝五﹞

所修一切眾善業利益一切眾生故我今盡皆正迴向除生死苦至菩提

唵﹝一﹞薩婆怛他﹝引﹞蘖多﹝二﹞﹝嗨﹣每﹢﹝臼／工﹞哩也﹝二合﹞怛囊布闍迷伽參慕捺囉﹝二合﹞﹝三﹞薩叵﹝二合﹞囉儜三麼曳﹝四﹞﹝合﹡牛﹞﹝五﹞

復造所餘諸福事讀誦經行宴坐等爲令身心徧淸淨哀愍救攝於自他心性如是離諸垢身隨所應以安坐次當結三昧耶印所謂淨除三業道應知密印相諸正徧知說當合定慧手並建二空輪徧觸諸支分誦持眞實語

南麼薩婆怛他﹝引﹞蘖帝﹝口﹡驃﹞﹝一﹞微濕嚩﹝二合﹞目契﹝口﹡獘﹞﹝二﹞唵阿三迷﹝三﹞呾﹝口﹡履﹞﹝二合﹞三迷﹝四﹞三麼曳﹝平五﹞莎訶﹝六﹞

纔結此密印能淨如來地地波羅蜜滿成三法道界所餘諸印等次第如經說眞言者當知所作得成就次結法界生密慧之幖幟淨身口意故徧轉於其身般若三昧手俱作金剛拳二空在其掌風幢皆正直如是名法界淸淨之祕印

南麼三曼多勃馱喃﹝一﹞達摩馱睹﹝二﹞薩嚩﹝二合﹞婆嚩句痕﹝三﹞

如法界自性而觀於自身或以眞實言三轉而宣說當見住法體無垢如虛空眞言印威力加持行人故爲令彼堅固觀自金剛身結金剛智印止觀手相背地水火風輪左右互相持二空各旋轉合於慧掌中是名爲法輪最勝吉祥印是人當不久同於救世者眞言印威力成就者當見常如寶輪轉而轉大法輪

南麼三曼多伐折囉﹝二合﹞赧﹝一﹞伐折囉﹝引二合﹞咀麼﹝二合﹞句痕﹝二﹞

誦此眞言已當住於等引諦觀我此身卽是執金剛無量天魔等諸有見之者如金剛薩埵勿生疑惑心次以眞言印而擐金剛甲當觀所被服徧體生焰光用是嚴身故諸魔爲障者及餘惡心類覩之咸四散是中密印相先作三補吒止觀二風輪糺持火輪上二空自相並而在於掌中誦彼眞言已當觀無垢字

南麼三曼多伐折囉﹝二合﹞赧﹝一﹞唵﹝二﹞伐折囉﹝二合﹞迦嚩遮﹝三﹞﹝合﹡牛﹞﹝四﹞

囉字色鮮白空點以嚴之如彼髻明珠置之於頂上設於百劫中所積眾罪垢由是悉除滅福慧皆圓滿

眞言同法界無量眾罪除不久當成就住於不退地一切觸穢處當加此字門赤色具威光焰鬘徧圍繞次爲降伏魔制諸大障故當念大護者無能堪忍明

南麼薩婆怛他﹝引﹞蘖帝﹝口﹡獘﹞薩婆佩也微蘖帝﹝口﹡獘﹞﹝二﹞微濕嚩﹝二合﹞目契獘薩婆他﹝引三﹞唅欠﹝四﹞囉吃灑﹝二合﹞摩訶﹝引﹞沬麗﹝五﹞薩婆怛他﹝引﹞蘖多奔抳也﹝二合﹞﹝嗨﹣每﹢﹝臼／工﹞社帝﹝六﹞﹝合﹡牛﹞﹝合﹡牛﹞﹝七﹞呾囉﹝引二合﹞吒﹝輕﹞呾囉﹝二合﹞吒﹝同上八﹞阿鉢囉﹝二合﹞﹝口﹡底﹞訶諦﹝九﹞莎訶﹝十﹞

由纔憶念故諸毘那也迦惡形羅剎等彼一切馳散

供養儀式品第三

如是正業淨其身住定觀本眞言主以眞言印而召請先當示現三昧耶眞言相應除障者兼以不動慧刀印稽首奉獻閼伽水行者復獻眞言座次應供養花香等去垢亦以無動尊辟除作淨皆如是加持以本眞言王或觀諸佛勝生子無量無數眾圍繞

現前觀囉字具點廣嚴飾謂淨光焰鬘赫如朝日暉念聲眞實義能除一切障解脫三毒垢諸法亦復然先自淨心地復淨道場地悉除眾過患其相如虛空如金剛所持此地亦如是最初於下位思惟彼風輪訶字所安住黑光焰流布

次上安水輪其色猶雪乳嚩字所安住頗胝月電光

復於水輪上觀作金剛輪想置本初字四方徧黃色

是輪如金剛名大因陀羅光焰淨金色普皆徧流出於彼中思惟導師諸佛子水中觀白蓮妙色金剛莖八葉具鬚蘂眾寶自莊嚴常出無量光百千眾蓮繞其上復觀想大覺師子座寶王以校飾在大宮殿中寶柱皆行列徧有諸幢蓋珠鬘等交絡垂懸妙寶衣周布香花雲及與眾寶雲普雨雜花等繽紛以嚴地諧韻所愛聲而奏諸音樂宮中想淨妙賢瓶與閼伽寶樹王開敷照以摩尼燈三昧總持地自在之婇女佛波羅蜜等菩提妙嚴花方便作眾伎歌詠妙法音以我功徳力如來加持力及以法界力普供養而住

南麼薩婆怛他﹝引﹞蘖帝﹝口﹡驃﹞﹝一﹞微濕嚩﹝二合﹞目契﹝口﹡獘﹞﹝二﹞薩婆他﹝三﹞欠﹝四﹞嗢蘖帝薩叵﹝二合﹞囉係門﹝五﹞伽伽娜劍﹝六﹞莎訶﹝七法應多誦﹞

由此持一切眞實無有異作金剛合掌是則加持印一切法不生自性本寂故想念此眞實阿字置其中次當轉阿字成大日牟尼無盡剎塵眾普現圓光內千界爲增數流出光焰輪徧至眾生界隨性令開悟身語徧一切佛心亦復然閻浮淨金色爲應世間故加趺坐蓮上正受離諸毒身被綃縠衣自然髪髻冠若釋迦牟尼彼中想婆字復轉如是字而成能仁尊勤勇袈裟衣四八大人相

字門轉成佛亦利諸眾生猶如大日尊瑜伽者觀察一身與二身乃至無量身同入於本體流出亦如是於佛右蓮上當觀本所尊左置執金剛勤勇諸眷屬前後花臺中廣大菩薩眾一生補處等饒益眾生者右邊花座下眞言者所居若持妙吉祥中置無我字是字轉成身如前之所觀

若觀世自在或金剛薩埵慈氏及普賢地藏除蓋障佛眼并白處多利毘俱知忙莽商羯羅金輪與馬頭持明男女使忿怒諸奉教隨其所樂欲依前法而轉爲令心喜故奉獻外香花燈明閼伽水皆如本教說不動以去垢辟除使光顯本法自相加及護持我身結諸方界等或以降三世召請如本教所用印眞言及此普通印眞言王相應

南麼三曼多伐折羅﹝二合﹞赧﹝一﹞戰拏摩訶﹝口﹡路﹞灑儜﹝上﹞﹝二﹞薩破﹝二合﹞吒也﹝三﹞﹝合﹡牛﹞怛囉﹝二合﹞吒﹝四﹞悍﹝引﹞漫﹝引當誦三徧﹞

當以定慧手皆作金剛拳正直舒火風虛空持地水三昧手爲鞘般若以爲刀慧刀入住出皆在三昧鞘是則無動尊密印之威儀定手住其心慧手普旋轉應知所觸物卽名爲去垢以此而左旋因是成辟除若結方隅界皆令隨右轉所餘眾事業滅惡淨諸障亦當如是作隨類而相應次以眞言印而請召眾聖諸佛菩薩說依本誓而來

南麼三曼多勃馱喃﹝一﹞阿﹝去急呼﹞薩婆怛囉﹝引二合﹞鉢囉﹝二合﹞底訶諦﹝二﹞怛他﹝引﹞蘗黨矩奢﹝三﹞菩提淅﹝口﹡履﹞耶﹝二合﹞鉢﹝口﹡履﹞布囉迦﹝四﹞莎訶﹝應誦七徧﹞

以歸命合掌固結金剛縛當令智慧手直舒彼風輪俛屈其上節故號爲鉤印諸佛救世者以茲召一切安住十地等大力諸菩薩及餘難調伏不善心眾生次奉三昧耶具以眞言印印相如前說諸三昧耶教

南麼三曼多勃馱喃﹝一﹞阿三迷﹝二﹞怛﹝口﹡履﹞三迷﹝三﹞三麼曳﹝四﹞莎訶﹝五應誦三徧﹞

以如是方便正示三昧耶則能普增益一切眾生類當得成悉地速滿無上願令本眞言主諸明歡喜故所獻閼伽水先已具嚴備用本眞言印如法以加持奉諸善逝者用浴無垢身次當淨一切佛口所生子

南麼三曼多勃馱喃﹝一﹞伽伽娜三摩﹝引﹞三摩﹝二﹞莎訶﹝當誦二十五徧以不動尊印示之﹞

次奉所敷座具密印眞言結作蓮花臺徧置一切處覺者所安坐證最勝菩提爲得如是處故持以上獻

其中密印相定慧手相合而普舒散之猶如鈴鐸形二空與地輪聚合以爲臺水輪稍相遠是卽蓮花印復次當辟除自身所生障以大慧刀印聖不動眞言當見同於彼最勝金剛焰焚燒一切障令盡無有餘智者當轉作金剛薩埵身眞言印相應徧布諸支分

念此眞實義諸法離言說以具印等故卽同執金剛當知彼印相先以三補吒火輪爲中鋒端銳自相合風輪以爲鉤舒屈置其傍水輪互相交而在於掌內

南麼三曼多伐折囉﹝二合﹞赧﹝一﹞戰拏摩訶﹝引﹞﹝口﹡路﹞灑赧﹝平﹞﹝二﹞﹝合﹡牛﹞

或用三昧手作半金剛印或以餘契經所說之軌儀次當周徧身被服金剛鎧身語之密印前已依法說以佉字及點而置於頂上思惟此眞言諸法如虛空

次應一心作摧伏諸魔印智者應普轉眞語共相應能除極猛利諸有惡心者當見徧此地金剛熾焰光

南麼三曼多勃馱喃﹝一﹞摩訶﹝引﹞沫囉嚩﹝口﹡底﹞﹝二﹞捺奢嚩路嗢婆﹝二合﹞吠﹝平﹞﹝三﹞摩訶﹝引﹞昧怛﹝口﹡履﹞也﹝三合﹞毘庾﹝二合﹞嗢蘗﹝二合﹞﹝口﹡底﹞﹝四﹞莎訶﹝五﹞

當以智慧手而作金剛拳正直舒風輪加於白毫際如毘俱知形是則彼幖幟此印名大印念之除眾魔纔結是法故無量天魔軍及餘爲障者必定皆退散次用難堪忍密印及眞言而用結周界威猛無能覩

南麼三曼多勃馱喃﹝一﹞三莾多弩蘖帝﹝二﹞滿馱也徒瞞﹝引﹞﹝三﹞摩訶三摩耶﹝嗨﹣每﹢﹝臼／工﹞﹝去﹞闍﹝去﹞帝﹝四﹞娑麼﹝二合﹞囉嬭﹝五﹞阿鉢囉﹝二合﹞﹝口﹡底﹞訶諦﹝六﹞馱迦馱迦﹝七﹞捺囉捺囉﹝八﹞滿馱滿馱﹝九﹞捺奢爾羶﹝十﹞薩婆怛他﹝引﹞蘖多﹝引﹞弩壤帝﹝十一﹞鉢囉﹝二合﹞嚩囉達摩臘馱微若曳﹝平十二﹞薄伽嚩﹝口﹡底﹞﹝十三﹞微矩﹝口﹡履﹞微矩麗﹝十四﹞麗魯補﹝口﹡履﹞微矩麗﹝十五﹞莎訶﹝當誦三徧十六﹞

南麼三曼多勃馱喃﹝一﹞麗魯補﹝口﹡履﹞微矩麗﹝二﹞莎訶﹝當誦七徧﹞

先以三補吒風輪在於掌二空及地輪內屈猶如鉤火輪合爲峯開散其水輪旋轉指十方是名結大界用持十方國能令悉堅住是故三世事悉能普護之或以不動尊成辨一切事護身處令淨結諸方界等

次先恭敬禮復獻於閼伽如經說香等依法修供養復以聖不動加持此眾物結彼慧刀印普皆徧灑之是諸香花等所辨供養具數以密印灑復頻誦眞言各說本眞言及自所持明應如是作已稱名而奉獻一切先徧置淸淨法界心所謂囕字門如前所開示

南麼三曼多勃馱喃﹝一﹞微輸﹝上﹞馱健杜﹝引﹞納婆﹝二合﹞嚩﹝二﹞莎訶﹝當誦三徧﹞

南麼三曼多勃馱喃﹝一﹞摩訶﹝引﹞昧呾﹝口﹡履﹞也﹝三合二﹞毘廋﹝二合﹞嗢蘖帝﹝三﹞莎訶﹝當誦三徧﹞

南麼三曼多勃馱喃﹝一﹞達摩馱埵弩蘖帝﹝二﹞莎訶﹝當誦三徧﹞

南麼三曼多勃馱喃﹝一﹞怛他﹝引﹞﹝薩﹣文﹢﹝立﹣一﹞／木﹞多﹝引﹞唎旨﹝二合二﹞薩叵﹝二合﹞囉儜嚩婆﹝去﹞娑娜﹝三﹞伽伽猱陀哩耶﹝二合﹞﹝四﹞莎訶﹝當誦三徧﹞

南麼三曼多勃馱喃﹝一﹞阿囉囉迦囉囉﹝二﹞沫隣捺泥﹝三﹞摩訶﹝引﹞沫履﹝四﹞莎訶﹝當誦三徧﹞

及餘供養具所應奉獻者依隨此法則淨以無動尊當合定慧掌五輪互相叉是則持眾物普通供養印眞言具慧者敬養眾聖尊復作心儀式淸淨極嚴麗所獻皆充滿平等如法界此方及餘剎普入諸趣中依諸佛菩薩福徳而生起幢幡諸瓔蓋廣大妙樓閣及天寶樹王徧有諸資具眾香花雲等無際猶虛空各雨諸供物供養成佛事思惟奉一切諸佛及菩薩以虛空藏明普通供養印三轉作加持所願皆成就

依我功徳力及與法界力一切時易獲廣多復淸淨大供莊嚴雲依一切如來及諸菩薩眾海會而流出以一切諸佛菩薩加持故如法所修事積集諸功徳迴向成悉地爲利諸眾生以如是心說願明行淸淨諸障得消除功徳自圓滿隨時修正行是則無定期若諸眞言人此生求悉地先依法持誦但作心供養所爲旣終竟次經於一月具以外儀軌而受持眞言又以持金剛殊勝之諷詠供養佛菩薩當得速成就

無等無所動平等堅固法悲愍流轉者攘奪眾苦患普能授悉地一切諸功徳離垢不遷變無比勝願法等同於虛空彼不可爲諭隙塵千萬分尚不及其一恒於眾生界成就果願中於悉地無盡故離於譬諭常無垢翳悲依於精進生隨願成悉地法爾無能蔽作眾生義利所及普周徧照明恒不斷哀愍廣大身離障無罣礙行於悲行者周流三世中施與成就願於無量之量令至究竟處奇哉此妙法善逝之所到惟不越本誓授我無上果若施斯願者恒至殊勝處廣及於世間能滿勝希願不染一切趣三界無所依

誦持如是偈讚已至誠歸命世導師惟願眾聖授與我慈濟有情之悉地復次爲欲利他故觀佛化雲徧一切我所修福佛加持普賢自體法界力坐蓮華臺往十方隨順性欲導眾生依諸如來本誓願淨除一切內外障開現出世眾資具如其信解充滿之以我功徳所莊嚴及淨法界中出生如來神力加持故成就眾生諸義利備足諸佛之庫藏出無盡寶不思議三誦虛空藏轉明及密印相如前說此眞言乘諸學者是故當生諦信心一切導師所宣說不應誹謗生疑悔

持誦法則品第四

如是具法供養已起利無盡眾生心稽首諸佛聖天等住相應座入三昧四種靜慮之軌儀能令內心生喜樂以眞實義加持故當得眞言成等引若作眞言念誦時今當次說彼方便智者如先所開示現前而觀本所尊於其心月圓明中悉皆照見眞言字卽應次第而受持乃至令心淨無垢數及時分相現等依隨經教已滿足志求有相之義利眞言悉地隨意成是名世間具相行四支禪門復殊異行者應生決定意先當一緣觀本尊持彼眞言祕密印自作瑜伽本尊像如其色相威儀等我身無二行亦同由住本地相應身𨿽少福者亦成就瑜伽勝義品中說次應轉變明字門而以觀作本尊形逮見身祕之幖幟契經略說有二相正徧知觀最爲先次及菩薩聖天觀妙吉祥尊爲上首亦依彼乘位而轉以相應印及眞言

本尊三昧相應者以心置心爲種子彼應如是自觀察安住淸淨菩提心眾所知識之形像隨順彼行而勿異當知聖者妙音尊身相猶如欝金色頂現童眞五髻相左伐折羅在靑蓮以智慧手施無畏或作金剛與願印

南麼三曼多勃馱喃﹝一﹞係係俱摩囉迦﹝二﹞微目吃﹝口﹡底﹞﹝二合﹞鉢他悉﹝口﹡體﹞﹝二合﹞多﹝三﹞薩麼﹝二合﹞囉薩麼﹝二合﹞囉﹝四﹞鉢囉﹝二合﹞﹝口﹡底﹞然﹝五﹞莎訶﹝六﹞

合定慧手虛心掌火輪交結持水輪二風環屈加大空其相如鉤成密印而用徧置自支分爾乃修行眾事業當知諸佛菩薩等轉字瑜伽亦復然或餘經說眞言印如是用之不違背或依彼說異儀軌或以普通三密門若能解了旋轉者諸有所作皆成就

契經所說迦字門一切諸法無造作當以如是理光明而觀此聲眞實義眞陀摩尼寶王印定慧五輪互相交金剛合掌之標式普通一切菩薩法

南麼三曼多勃馱喃﹝一﹞薩婆他﹝二﹞微沬﹝口﹡底﹞﹝三﹞微枳羅儜﹝上﹞﹝四﹞達摩馱暏﹝嗨﹣每﹢﹝臼／工﹞闍多﹝五﹞參參訶﹝六﹞莎訶﹝七﹞

佉字含眾色增加大空點如前所宣說置之於頂上當得等虛空說諸法亦然復於其首內想念本初字純白點嚴飾最勝百明心眼界猶明燈大空無垢字住於本尊位正覺當現前乃至諦明了應當如是見又觀彼心處圓滿淨月輪炳現阿字門徧作金剛色說聲眞實義諸法本無生於中正觀察皆從此心起聲字如花鬘煇焰自圍繞其光普明淨能破無明窟迦字以爲首或復餘字門皆當修是法念以聲眞實或所持眞言環列在圓明單字與句因隨息而出入或修意支法應理如等引緣念成悉地普利眾生心方迺作持誦懈極然後已或以眞言字運布心月中隨其深密意思念聲眞實如是受持者復爲一方便諸有修福聚成就諸善根當習意支法無有定時分若樂求現法上中下悉地應以斯方便先作心受持正覺諸世尊所說法如是或奉香花等隨力修供養

是中先持誦法略有二種。一者依時故。二者依相故。時。謂所期數滿。及定時日月限等。相。謂佛塔圖像出生光焰音聲等。當知是眞言行者。罪障淨除之相也。彼如經所說。先作意念誦已。復持滿一落叉。從此經第二月。乃修具支方便。然後隨其本願。作成就法。若有障者。先依現相門。以心意持誦。然後於第二月。具支供養。應如是知。

復爲樂修習如來三密門經于一月者次說彼方便行者若持誦大毘盧遮那正覺眞言印當依如是法

是中身密印正覺白毫相慧手金剛拳而在於眉間

如前轉阿字而成大日尊法力所持故與自身無異住本尊瑜伽加以五支字下體及臍上心頂與眉間於三摩呬多運相而安立以依是法住卽同牟尼尊阿字徧金色用作金剛輪加持於下體說名瑜伽座鑁字素月光在於霧聚中加持自臍上是名大悲水囕字初日暉彤赤在三角加持本心位是名智火光唅字劫災焰黑色在風輪加持白毫際說名自在力佉字及空點相成一切色加持在頂上故名爲大空

此五種眞言心第二品中已說﹝又此五偈傳度者頗以經意足之使文句周備也﹞。

五字以嚴身威徳具成就熾然大慧炬滅除眾罪業天魔軍眾等及餘爲障者當見如是人赫奕同金剛又於首中置百光徧照王安立無垢眼猶燈明顯照如前住瑜伽加持亦如是智者觀自體等同如來身心月圓明處聲鬘與相應字字無間斷猶如韻鈴鐸正等覺眞言隨取而受持當以此方便速得成悉地復次若觀念釋迦牟尼尊所用明字門我今次宣說

是中聲實義所謂離諸觀彼佛身密印以如來鉢等當用智慧手加於三昧掌正受之儀式而在於臍輪

南麼三曼多勃馱喃﹝一﹞薩婆吃麗﹝二合﹞奢﹝嗨﹣每﹢﹝臼／工﹞素捺那﹝二﹞薩婆達摩嚩始多﹝引﹞鉢囉﹝引二合﹞鉢多﹝二合﹞﹝三﹞伽伽娜三摩﹝引﹞三摩﹝四﹞莎訶﹝五﹞

如是。或餘等正覺密印眞言。各依本經所用。亦當如前方便。以字門觀轉。作本尊身。住瑜伽法運布種子。然後持誦所受眞言。若依此如來行者。當於大悲胎藏生漫荼羅王。得阿闍梨灌頂。乃應具足修行。非但得持明灌頂者之所堪也。其四支禪門方便次第。設餘經中所說儀軌。有所虧缺。若如此法修之。得離諸過。以本尊歡喜故。增其威勢。功徳隨生。又持誦畢已。輒用本法而護持之。𨿽餘經有不說者。亦當通用此意。令修行人速得成就。

復次本尊之所住漫荼羅位之儀式如彼形色壇亦然依此瑜伽疾成就當知悉地有三種寂災增益降伏心分別事業凡四分隨其物類所當用純素黃赤深玄色圓方三角蓮華壇北面勝方住蓮座淡泊之心寂災事東面初方吉祥座悅樂之容增益事西面後方在賢座喜怒與俱攝召事南面下方蹲踞等忿怒之像降伏事若知祕密之幖幟性位形色及威儀奉花香等隨所應皆當如是廣分別淨障增福圓滿等捨處遠遊摧害事眞言之初以唵字後加莎訶寂災用若眞言初以唵字後加﹝合﹡牛﹞發攝召用初後納麼增益用初後﹝合﹡牛﹞發降伏用﹝合﹡牛﹞字發字通三處增其名號在中間如是分別眞言相智者應當悉知解

眞言事業品第五

爾時眞言行者。隨其所應。如法持誦已。復當如前事業。而自加持。作金剛薩埵身。思惟佛菩薩眾無量功徳。於無盡眾生界。興大悲心。隨其所有資具。而修供養。供養已。又當一心合掌。以金剛諷誦及餘微妙言辭。稱歎如來眞實功徳。

次持所造眾善。迴向發願。作如是言如大覺世尊。所證知解了積集功徳。迴向無上菩提。我今亦復如是。所有福聚。與法界眾生。共之咸使度生死海。成徧知道自利利他法皆滿足。依於如來大住而住。非獨爲己身故求菩提也。乃至往返生死。濟諸眾生同得一切種智以來。常當修集福徳智慧。不造餘業。願我等得到第一安樂。所求悉地。離諸障礙。一切圓滿故。復更思惟。令我速當具足若內若外種種淸淨妙寶。而自莊嚴。相續無間。普皆流出。以是因緣故。能滿一切眾生所有希願。

右略說如是。若廣修行者。當如普賢行願。及餘大乘修多羅所說。以決定意而稱述之。或云如諸佛菩薩。自所證知。興大悲願我亦如是發願也。

次當奉獻閼伽。作歸命合掌。置之頂上。思惟諸佛菩薩眞實功徳。至誠作禮而說偈言。

諸有永離一切過無量功徳莊嚴身一向饒益眾生者我今悉皆歸命禮

現前諸如來救世諸菩薩不斷大乘教到殊勝位者惟願聖天眾決定證知我各當隨所安後復垂哀赴

次當以三昧耶眞言密印。於頂上解之。而生是心。諸有結護加持。皆令解脫。以此方便故。先所奉請諸尊。各還所住。不爲無等大誓之所留止也。復用法界本性。加持自體。思惟淨菩提心。而住金剛薩埵身。是中明印。第二品中已說。若念誦竟。以此三印持身。所有眞言行門終畢。法則皆悉圓滿。

又應如前方便。觀法界字。以爲頂相。彼服金剛甲冑。由斯祕密莊嚴故。卽得如金剛自性。無能沮壞之者。諸有聞其音聲。或見或觸。皆必定於阿耨多羅三藐三菩提。一切功徳皆悉成就。與大日世尊。等無有異也。

次復起增上心。修行殊勝事業。於淸淨處。嚴以香花。先令自身作觀世音菩薩。或住如來自性。依前方便。以眞言密印加持。然後以法施心。讀誦大乘方廣經典。或以心誦。而請諸天神等。令聽受之。如所說偈言。

金剛頂經說觀世蓮花眼卽同一切佛無盡莊嚴身或以世導師諸法自在者隨取一名號作本性加持

字門眞實義諸法無染著音聲所流出當作如是觀此中身密相所謂蓮花印如前奉敷座我已分別說

南麼三曼多勃馱喃﹝一﹞薩婆怛他﹝引﹞蘖多嚩路吉多﹝二﹞羯嚕拏麼也﹝三﹞囉囉囉﹝合﹡牛﹞若﹝短聲四﹞莎訶﹝五﹞

前以法界心字。置之在頂。又用此眞言密印。相加。隨力所堪。讀誦經法。或造制底漫荼羅等。所爲已畢。次從座起。以和敬相。應接諸人事。又爲身輪得支持故。次行乞食。或檀越請。或僧中所得。當離魚肉薰菜。及供養本尊諸佛之餘。乃至種種殘宿不淨。諸酒木果等漿。可以醉人者。皆不應飲噉。

次奉摶食。用獻本尊。又作隨意食法。若故有餘。更出少分。爲濟飢乏乞求故。當生是心。我爲任持身器。安隱行道。受是段食。如膏車轄。令不敗傷。有所至到。不應以滋味故。增減其心。及生悅澤嚴身之相。然後觀法界心字。徧淨諸食。以事業金剛。加持自身。是中種子。如鑁字眞言所說。

南麼薩婆勃馱菩提薩埵喃﹝一﹞唵麼蘭捺泥﹝去﹞帝孺忙栗寧﹝二﹞莎訶﹝三﹞

如是住先成就本尊瑜伽。飯食訖已。所餘觸食。以成辦諸事眞言心。供養所應食者。當用不空威怒增加聖不動眞言。當誦一徧。受者歡喜。常隨行人。而護念之。彼眞言曰。

南麼三曼多伐折囉﹝引二合﹞赧﹝一﹞怛囉﹝二合﹞吒﹝輕﹞阿謨伽﹝二﹞戰拏摩訶﹝口﹡路﹞灑儜﹝上﹞﹝三﹞娑破﹝二合﹞吒野﹝合﹡牛﹞﹝四﹞怛囉﹝二合﹞麼野怛囉﹝二合﹞麼野﹝五﹞﹝合﹡牛﹞怛囉﹝二合﹞吒﹝輕﹞悍漫﹝六﹞

彼食竟。休息少時。復當禮拜諸佛。懺悔眾罪。爲淨心故。如是循修常業。乃至依前讀誦經典。恒依是住。於後日分亦復如是。初夜後夜思惟大乘。無得間絕。至中夜分。以事業金剛。如前被金剛甲。敬禮一切諸佛大菩薩等。次當運心如法供養。而作是念。我爲一切眾生。志求大事因緣故。應當愛護是身。少時安寢。非爲貪著睡眠之樂。先當正身威儀。重累二足。右脇而臥。若支體疲懈者。隨意轉側無咎。爲令速寤常當係意在明。又復不應偃臥床上。次於餘日亦如是行之。持眞言者。以不虧法則。無間勤修故。得眞言門修菩薩行之名號也。若於數時相現等持誦法中。作前方便。乃至具修勝業。猶不成就者。應自警悟。倍加精進。勿得生下劣想。而言是法非我所堪。如是展其志力。自利利他。常不空過。以行者勤誠不休息故。眾聖玄照其心。則蒙威神建立。得離諸障。是中有二事。不應捨離。謂不捨諸佛菩薩。及饒益無盡眾生心。恒於一切智願。心不傾動。以此因緣。必定得成隨類悉地也。

常依內法而澡浴不應執著外淨法於觸食等懷疑悔如是皆所不應爲若爲任持是身故隨時盥沐除諸垢於河流等如法教與眞言印共相應以法界心淨諸水隨用不動降三世眞言密印護方等住於本尊自性觀復當三轉持淨土恒以一心正思惟念聖不動眞言等智者默然應澡浴

淨法界心。及不動尊種子。刀印。皆如前說降三世種子心曰。

此中訶字門聲理如前說少分差別者所謂淨除相降伏三界尊身密之儀式當用成事業五智金剛印

南麼三曼多伐折囉﹝引二合﹞赧﹝一﹞訶訶訶﹝二﹞微薩麼﹝二合﹞曳﹝平三﹞薩婆怛他﹝引﹞蘖多微灑也三婆嚩﹝四﹞怛囇﹝二合﹞路枳也﹝二合﹞微若也﹝五﹞﹝合﹡牛﹞若﹝急呼六﹞莎訶﹝七﹞

如是澡浴灑淨已具三昧耶護支分思惟無盡聖天眾三奉掬水而獻之爲淨身心利他故敬禮如來勝生子遠離三毒分別等寂調諸根詣精室或依水室異方便心住如前所制儀自身三等爲限量爲求上中下法故行者如是作持誦所有罪流當永息必定成就摧諸障一切智句集其身彼依世間成就品或復餘經之所說供養支分眾方便如其次第所修行未離有爲諸相故是謂世間之悉地次說無相最殊勝具信解者所觀察若眞言乘深慧人此生志求無上果隨所信解修觀照如前心供養之儀及依悉地流出品出世間品瑜伽法彼於眞實緣生句內心支分離攀緣依此方便而證修常得出世間成就

甚深無相法劣慧所不堪爲應彼等故兼存有相說

右阿闍梨所集。大毘盧遮那成佛神變加持經中。供養儀式具足竟。傳度者頗存會意。又欲省文故。刪其重複眞言。旋轉用之。修行者。當綜括上下文義耳。

﹝口﹡驃﹞﹝毘庾反﹞獘﹝毘也反﹞底﹝丁以反﹞﹝嗨﹣每﹢﹝臼／工﹞﹝儞入聲﹞﹝口﹡體﹞﹝他以反。凡眞言中平聲字皆稍上聲呼之。若諸與下字相連。亦可逐便以入聲呼之。如婆伽梵呼爲薄伽梵之類是也﹞

大毘盧遮那成佛神變加持經卷第七

