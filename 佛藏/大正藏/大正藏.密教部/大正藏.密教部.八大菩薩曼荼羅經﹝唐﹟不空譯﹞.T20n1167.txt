八大菩薩曼荼羅經

開府儀同三司特進試鴻臚卿肅國公食邑三千戶贈司空諡大鑑正號大廣智大興善寺三藏法師不空奉詔譯

開府儀同三司特進試鴻臚卿肅國公食邑三千戶贈司空諡大鑑正號大廣智大興善寺三藏法師不空奉詔譯

如是我聞。一時薄伽梵。住補怛落伽山聖觀自在菩薩宮殿。與百千俱胝那庾多菩薩前後圍遶。爾時眾中有一菩薩。名曰寶藏月光。從座而起整理衣服。偏袒右肩曲躬合掌。白言薄伽梵我有少疑。惟願如來聽許諮問。於是寶藏月光菩薩言。若善男子善女人。作八曼荼羅者云何建立。復依何法起無量福。令修行者速證菩提。爾時如來讚寶藏月光菩薩言。善哉善哉善男子。能問如是甚深之義。而爲利益無量無邊有情與安樂故。及能淨除三惡趣故。爲證無比無上智故。汝今善聽。若諸有情纔聞此密言者。得長壽樂。善男子有八曼荼羅。是八大菩薩甚深法要。若有有情。依法建立此八曼荼羅一徧者。所有十惡五逆謗方等經皆悉銷滅。一切所求義利勝願悉得成就。卽說如來密言曰。

卽曼荼囉中。想於如來眞金色身。三十二相坐蓮華臺。次說觀自在菩薩密言曰。

吽纈唎﹝二合﹞郝鉢納麼﹝二合﹞室哩﹝二合﹞曳娑嚩﹝二合引﹞訶

卽想曼荼羅中。聖觀自在赤色身。左手持蓮華右手施願。頭冠中有無量壽如來。次說慈氏菩薩密言曰。

於觀自在菩薩後。想慈氏菩薩。金色身左手執軍持右手施無畏。冠中有窣堵波半跏坐。次說虛空藏菩薩密言曰。

於佛背後。想虛空藏菩薩。左手持寶安於心上。右手施流出無量寶。

虛空藏菩薩左邊。想普賢菩薩。戴五佛冠金色身。右手持劍左手施願。半跏而坐。

於如來左邊。想金剛手菩薩。右手執金剛杵左手安於胯。戴五佛冠。身靑色半跏而坐。

於金剛手菩薩前。想曼殊室利童眞菩薩。五髻童子形。左手執靑蓮花。花中有五股金剛杵。右手作施願。身金色半跏而坐。

於曼殊室唎菩薩右。想除蓋障菩薩。金色身。左手持如意幢。右手施願半跏而坐。

於如來前。想地藏菩薩。頭冠瓔珞面貌熙怡寂靜。愍念一切有情。左手安臍下拓鉢。右手覆掌向下。大指捻頭指作安慰一切有情想。此八大菩薩曼荼羅供養觀行法。若善男子善女人。受持此八曼荼羅經。一切業障悉皆銷滅。速證無上正等菩提。

佛說是經已諸大菩薩及聲聞眾。一切天龍八部聞佛所說歡喜奉行。

圓寂宮城門能摧戶扇者諸佛法受用救世我頂禮自手流淸水能除餓鬼渴三界如意樹頂禮蓮華手大慈水爲心能息瞋恚火頂禮慈氏尊能斷欲弓弦虛空藏妙慧虛空寂靜尊生死流解脫頂禮佛心子無邊有情惑能息無益心普賢我頂禮善逝上首子塵勞盡僮僕超勝摩羅軍頂禮金剛手能說一切明頂禮妙吉祥持妙童子形舒徧智慧燈攘奪三界冥一切除蓋障是故我頂禮無盡智慧尊能生無竭辯如地諸有情所依一不斷堅慧悲愍藏地藏我頂禮此眞善逝子讚揚所獲福以此諸有情如彼成讚器

八大菩薩曼荼羅經

此中八位文錯今依衡函尊勝佛頂念誦法中所明方位而正之云。

