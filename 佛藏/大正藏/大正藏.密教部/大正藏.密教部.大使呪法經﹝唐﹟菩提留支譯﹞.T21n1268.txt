大使呪法經

南天竺國三藏沙門菩提流支譯

爾時毘那夜迦。於雞羅山集諸大眾梵天自在天釋提桓因等。及無量億數鬼神等。從座而起稽首作禮於大自在天請言。我今欲說一字呪。曰饒益眾生。惟願印可聽我所說。諸天言善哉善哉如所說。毘那夜迦得說歡喜踊躍。卽說毘那夜迦一字呪曰。

虐﹝是身呪﹞頡哩﹝是頂呪﹞唵﹝是髪呪﹞訶﹝是心呪﹞﹝合﹡牛﹞﹝是甲呪﹞泮﹝是降伏呪﹞泮字稱三徧﹝是毘那夜迦眼﹞跋剎﹝是毘那夜迦坐﹞唵﹝爲利益事﹞頡哩﹝急治罰故﹞訶﹝爲鬭亂故﹞伽﹝爲下罰故﹞泮﹝爲禁一切故﹞呼﹝合﹡牛﹞字﹝爲破故﹞跋剎稱二徧﹝禁縛﹞

說一字呪已復說壇法。若欲作此法及像法。取白月四日作。卽是成就日。取阿伽木如一指﹝白檀木苦練木﹞卽長。剋作四臂天著虫衣。頭戴七寶冠。右手把鉞斧。又下手把歡喜團盤。左手執棒下手執牙。其頭如象頭。左邊牙折以嘴繞。取歡喜團勢。頂底著種種瓔珞。白繩右脇上角絡披。脚踏金山上。取銀合子盛於種種香燈飲食供養。於前誦呪每常服乳。或服气或油麻麥或菜。每日三時呪一種滿心。四月然後作四肘壇。中畫四葉蓮花形。於蓮上東。面葉上畫唵字。西頡哩字。南賀字。北面葉上畫﹝合﹡牛﹞字。所作結界用﹝合﹡牛﹞。所護身用泮字。於蓮華外畫諸天鬼神母等并呪日月天。於壇外畫護世四天王女。各安本位。取菩提葉﹝荷葉﹞七枚。上件葉敷蓮花上安合子。然後取烏麻投於火中。一呪一燒滿八千徧。然後右手壇中押合子。內作聲卽知有驗。然後有鬭諍處取上件合子。頭戴鬭諍易勝。

又法若欲追喚他人者取合子。右手把棒所作皆得。

又法若欲博戲。取像合子繫右脚下博戲得勝。

又法若欲趁彼怨家。取白芥子并鹽。取白芥子脂燒。動像合子供養。卽得却和伏。說像法取身或取苦練木。依前剋。

又法若欲令一切愛敬者。取牛黃呪一百八徧。然後取牛黃點額上。卽皆愛敬。

又法欲令一切愛敬者。取白蓮花絲炷牛蘇。然正心就像前供養。取燼墨呪一百八徧。然後點眼中。所見皆愛敬。

又法若惡賊友及惡獸怨怖處。取左手合子。右手大母指押掌中作棒。呪一百八徧。一切惡人並皆遠離。若有人常誦此呪。一切人見皆愛敬。

又法并降伏人者。取鹽一呪一燒。滿一千八徧。并稱彼人名字。至七日卽伏。

又法若擯出怨家及令鬭亂。取衣甲片。於甲上畫彼人形。及書名字。於像前取鐵杖打身上。及誦呪滿七日卽得。

又法若欲追喚人。一日三時於像前。誦呪一千八徧。地塗牛糞濕形。或取綵帛上畫彼形。取苦練木樹枝。一持至滿七日卽得。若欲除取蘇洗像卽得耳。

又法若令人愛敬。用身呪菓子藥食等呪一百八徧。稱彼人名喫食其人卽來。

又法若追人者。取索繫像右手。呪一千八徧稱彼名字至滿七日。其人各被繫縛卽來。

又法取未吒木燒火。形蘇一呪一燒。滿一千八徧至七日。一切人所見皆愛敬。

又法若降伏人。於像前取水呪七徧。稱彼人名字卽來。

又法求勢力富貴。取蓮花鬚。一呪一燒一日三時。滿一千八徧乃至七日滿卽得。

又法若欲降伏人者。取鳥麻末。取牛乳於像前一呪一燒。至滿七日卽得。

唵毘牟囉迦夜牟梨夜娑婆訶唵訶數迦夜爐梨夜娑婆訶﹝第六﹞

又法若欲降伏人。取像擬彼人心卽得。用第一呪。

又法欲禁怨家者。以手把像擬彼眼。其彼卽禁。

又法欲令人愛敬者。以手觸像膊。卽用第二呪。

又法欲得破壞怨家者。阿迦木畫彼形并稱名字。以脚踏之。用第四呪。

又法欲降伏人者。取曼荼羅花畫彼人形。并書名字脚踏之。然後取阿迦木葉沙糖蘇和。一呪一燒滿一千八徧。曾亦伏用第一呪。

又法欲求聰明者。菖蒲呪一千八徧。然後服之。用第五呪。

又說八毘那夜迦名字。一名曲鼻。二名一牙。三名象牙。四名黑頭。五名擔牡。六名利牙。七名魔王。八名烟色。如是名字至心常憶念。卽所作一切法。皆有一切罪除悉皆消滅。復說八毘那夜迦像作法。曲鼻像取蟻子土濕作像形。一牙取河邊土塗作。黑頭赤土。擔牡取苦練木根土。魔王取胡皂莢根土。烟色像白紲上畫。右此名八毘那夜迦法。次第供養。又夜叉乾闥婆等。若欲有人成就此法。供養人夜叉。所求皆得。曲鼻塗香及花供養。一牙種種飲食香花供養。童子使呪者。第二呪召請。

其使者身作人形。頭作羊頭牛蹄手捉棒棒頭踵地。鬼神道中呪極惡名夜叉縛鬼呪。亦用與一切鬼。卽日別如此。一七日誦十萬徧。若呪藥與人病乍立差也。不得食胡臯牛肉等物。於四方結界呪。第三阿阿闍闍囉囉化爲人身。卽問名疊疊毘毘使者毘那夜迦。隱誦之呪。各一茅艸安四方爲界。第四本身呪。

那牟毘那夜迦寫阿悉知目佉寫哆姪他阿知耶那智耶殊幡帝耶烏悉曇迦耶悉婆拖鉢耶婆達薩寫耶耶婆唎遲莎訶

欲作此法先須造像。或用白鑞及銅木。各剋作其形像。夫婦二身和合相抱立。並作象頭人身。其造像直不得還價。造其像已。白月一日。於淨室內用淨牛糞。磨作圓壇隨意大小。當取一升胡麻油用上呪。又其淨油一百八徧煖其油。以淨銅器盛著煖油。然後將像放著銅盤油中安置壇內。用淨銅匙若銅杓等。攣油灌其像身頂一百八徧。以後日日更呪舊油一百八徧。一日之中七徧灌之。平旦四度日午三度共成七徧。如是作法乃至七日。隨心所願成卽得稱意。正灌油時數數發願。用蘇密和麨作團。蘿蔔根并一盞酢酒漿。如是日成獻食。必須自食方得气力。

藥叉那藥叉那毘舍遮那俱荼也麗哆藥若俱盤厨唬屋泲屋屋娑婆訶

其呪一名急疾二名偏使。不須多誦滿三兩徧卽得第二結界。使者阿闍囉阿闍囉化爲人身卽問名。

疊毘疊毘使者毘那夜迦。隱誦之呪各一茅艸。安四方爲界第六。

唵標哆他耶健陀蔭都羊拏曳南無疊毘毘那夜迦唵置置俱娑婆訶疊毘呪

若使者毘那夜迦。不得與人爲害作障礙等事。若欲治瘧病打四个艸枝長寸許。口誦呪七徧。安患瘧人四畔。各去四尺許。結界其疊毘在艸上瘧卽差。若患人不來呪章將去還遶身。其病卽差。若欲縛病人。以艸繞身安之。隱誦呪七徧無不被縛。若欲作法時。一把茅艸爲界也。然後誦大呪若徧。卽誦使者呪七徧。調毘那夜迦法。但是誦呪人。夢中驚怖見諸畜生惡境界。當知毘那夜迦鬼鬼王瞋。夢中覺已慚愧。當莫愼。明日自有飲食勞謝。謝法以水摩地作壇。作二肘壇圓如盤大亦得。取烝餅五个蘿蔔三顆。燒令熟。有花著華。并燒白膠香薰陸等安於壇中。呪人壇西面向東坐。誦大自在天呪一百八徧已。云慚愧好去。如是語已。壇中雜物盤盛。出門向西棄却。西北亦得口云。

唵毘哆囉薩尼婆囉末唎達尼瞋達尼瞋頻達尼莎訶

誦一百八徧卽心歡喜。非但夢中但覺有魔事。卽作法定好。

藥叉那藥叉那毘舍遮那俱盤荼耶世麗多藥若俱槃厨唬屋鋪屋鋪屋莎訶

先須三五徧不得多誦。一切鬼神被縛。爾時毘那羅曩伽。將領九千八百諸大鬼王遊行三千世界。我等所爲神力自在。徧歷諸方奉衛三寶。已大慈悲利益眾生。向於世尊俱發聲言。我以自在神通故號毘那羅曩伽。亦名毘那夜迦。亦名毘微那曩伽。亦曰摩訶毘那夜伽如是四天下稱皆不同。我於出世復有別名。卽以神變昇虛空。而說偈言。

我有微妙法世間甚希有眾生受持者皆與願滿足我行順世法世示希有事我能隨其願有求名遷官我使國王召有求世異寶使世積珍利家豐足七珍有求色美者發願虛空至莫須言遠近髙貴及難易志心於我者我使須臾間有眾生疾苦神狂及疥癩疾毒眾不利百種害加惱誦我陀羅尼無不解脫者獨行闇冥處依我皆無畏劫賊忽然侵我皆令自縛世相陵突者我悉令摧伏逍遙自快樂宛然無所乏有念皆稱遂隨有咸滿足設眾惡來侵我悉能加護我使如其意住居皆吉慶宅舍悉淸寧男女得英名夫妻順和合上品持我者我與人中王中品持我者我與爲帝師下品持我者富貴無窮已恒欲相娛樂無不充滿足奴婢列成羣美女盈衢庭遊行得自在隱顯能隨念出入無所礙無能測量者我於三界中神力得自在降世希有事我皆悉所爲若說我所能窮劫不能盡持我陀羅尼我皆現其前夫妻及眷屬常隨得衛護我有遊行時誦我卽時至遇於險難處大海及江河深山險隘處師子象虎狼毒蟲諸神難持我皆安穩若有侵嬈者頭破作七分壽命悉長遠福祿自遷至

爾時毘那羅夜迦。說是偈已告世人言。若有至心持我陀羅尼滿十萬徧。皆當作圓壇造像。一日之中或一時或三時。供養勿令有闕。滿七日或三七日。我爲現身隨願滿足。世人持我陀羅尼。復有陀羅尼。當持誦呪。於須臾而受彼請。以具神力。而說呪曰。

爾時毘那羅夜迦。說是呪語已復告人。若法時欲見我身。復當持我明現神呪。至心持者。我卽向其前共語。有所願求皆爲滿足。卽以神口說呪曰。

爾時毘那羅夜迦。說是明現呪。以復告世人。若作壇法供養於我。當須兩手結印誦呪以印。以小指及無名指相交合屈向內。卽二中指竪相叉。頭亦竪各附中指微指。從外捻中指頭節。以二大指各附頭指。近頭節側動來去。以爲召意。結印成已。而說呪曰。

爾時毘那夜迦說如是說已。復告世人。若有持我陀羅尼者。當爲說作壇畫像法。汝當諦聽不得異疑。縱有持法者。當須至心誦滿十萬徧。卽作壇如是一度至心。我亦隨願滿足。二度立壇供養者。我皆明現不待須臾。經於十度立壇乃至終身。上品上聖不可稱量。如是受持法造像法者。爲美色衣。卽白月一日爲首。求財珍翫及其榮祿等者。於月十五日爲首。圓壇量可一肘。或可隨意大小。當用小黃犢子糞以作圓基。自塡計合厚薄。隨意加復香泥髙於七寸。或可三寸或尺二寸。其土用處隱他﹝阿﹣可﹢﹝丙﹡丙﹞／木﹞深谷一小畜不﹝媋﹣日﹢﹝奄﹣大﹞者。又造像取唐桃及唐棗。剋相好不得輕翫。或復銀銅及以白鑞鑄。於以用皆得相好不新。珍作形像。雙身象頭抱持相合。而有左右男女之相。髙以五寸或復尺二。相好具足。造像之時不食。或不以喧穢處。畫人珍貴不得輕慢造畢已。卽於淨室立以圓壇。當時取土和白檀香爲泥。以呪一百八徧。然後已向灰爐油。以銅器盛像。安內中在於壇內。像面向西人向東入。壇外各去壇一尺不得觸每取銅杓酌油。一徧呪一灌頂。至心滿一百八徧。卽發願隨意所說。一日之中爲畢之明日亦爾。滿於七日或二三七日。我爲現身隨願滿足。復以壇內當頂供養。以蘇油作歡喜團及以蘿蔔甘美圓淨等菓已。有爲供養皆銅器盛。每日一新。又花燈一具或四面安之。酒食等如是。若面安卽正量。置像前不得餘處。一盞燈一具食藥各一具正安。又持誦先結印一百八徧。次誦名七徧或二三七徧已。卽誦於正呪一百八徧。每日如若。我乘時卽現身或風雨不可怪。有是相者成就也。於美人皆至病者愈有願求得如願不可輕爾。歡喜供養我皆歡喜至心奉行口決。如前小壇隨喜大小潔淨。亦隨意闊狹。供物惟用酒一盞蘿蔔及菓子一疊蘇蜜食一疊並安壇內。取白檀香木和少許土井花水。前香爐及一盞油物等。在呪人前壇基上安南北。油物安南。香煙安中央。欲得作壇不論大小。皆須先誦正呪一百八徧呪令淨。然後量闊狹。手指畫地令方。卽取香水灑地。口行誦呪纔誦一徧了。口吾持神呪。香水灑地。方圓淸淨立誦其聖降臨喜條身心聖相盛冥陽共折七徧呪已。卽須取犢子糞和呪七徧塗地作基。犢子須承令淨。如無將朱沙代處。作基之卽黃土和香爲泥。亦呪七徧。卽誦如法。然用壇。壇寬閑三日三夜然香燈誦呪每日三時。入壇誦呪一入誦正呪一百八徧。如是三日滿。卽以取晨朝安像作法一如經文。陰一日一夜明燈然香誦呪亦得。然後安像作法。每取晨朝及禺午時亦得。又造像。先取木呪七徧。一一與工人須斷五辛蔬食甚要。二正調之時。若欲法香口誦呪不息誦。剋相好安女手擎歡喜丸。男手把蒸餅。男左手身把女。女右手把男。以面相視。口鼻俱白似金剛形。然須有男女相。男象鼻長曲。女鼻微短。眼長身肥。皆如喜笑著拂稟衣。前名塔堹如諸用著令熳此部不同。男衣窄女衣慢。脚踏蓮花。脚手臂膊﹝尸﹫日﹞﹡尃﹞皆有瓔珠。造像成了。卽取白膠香揩磨。又燒白膠香。薰一合像得香淨。卽立像安淨處。如法卽誦呪一百八徧。如是每至七日供養。然後準法如來得作法。隨身安置。又用白檀香爲甲或言誦一百八徧。如有別急事卽誦七徧。如上急身行他鄕乃至他家。急有事要情卽燒白膠香。以手畫地隨心大小。香水淨地壇。以淨物映像安壇中。以燒香一日一夜。其神卽盡隨有事向前。謂其神名皆不得拜。如若一夜不驗。卽七日如意。𨿽二三度作壇法了。卽其神常現。如不現誦呪思之久其神卽至。須畫地作壇。誦呪惟呪多徧。常喜又欲令神喜。卽舉手彈指。其神卽喜。若垂手其神卽瞋陳隋之間。中天竺婆羅門爲譯此本。是依朝人從西國將來。各行用多不同驅自。又一本是陀羅尼集經諸天部卷出。若作佛部及菩薩部。一爲猪頭象頭二身各自胡跪。形本各別同此行用。又剋像供養秋爲勝。當此之時陰陽交泰。萬事皆令天神愛。凶者憂溫陰各不理陽。如作法頂印。不如是取。月神及十五日。不論日月數請卽得。又一本是使者奴呪法。是一眞言其事陰請身呪七徧。還結身印。其印陰作呪訖。先令見本手印。卽知天來解却。卽手請作歡喜菩薩。使請者一切事等物知好惡。七日欲出壇解法呪。三徧呪。

凡立壇受壇法於山野及水邊淨最妙。不然於山家中別院。不得婦人產生并姙娠鷄狗等見。次用兩个十五已上童女著淨衣。私承身使出院凡欲念誦聖者。先內淨服藥一兩斤。卽內淨須外洗浴。著新淨衣並用月朔起首近水。次及髙山薗。若隱處發弘誓願云。我今日時發心念誦。誓願救度一切眾生濟諸貧乏。所得信施修造破壞伽藍。伏願聖者慈哀聽許。三日啟告訖。境界標心如聖皎在目前。依供養物數先須歡喜團麨團蜜和蘿蔔。但是新薰。菓子蘇燈一盞以爲供養。耶位死燈心隨時作壇安置供養。其陀羅尼從頭至尾依次念誦。聖者見身事須撥遣。身心結本身印。右膝著地面向東坐。聖者面向西勤勤燒香。非沈水諸香燒召請稍難。自後卽依經結界。卽須誦身呪一百八徧。把本卽須誦吽。左一百八徧還誦根本。每夜六時一時誦身印身呪。以此時卽誦吽。召如心意持作到來。召須發願。所須宜心所造自不得忌說詞句。一心稱念斷一切妄想。一年之內不得食五辛酒肉。婦人穢污莫求不事。都不應如求水。水卽共使者平章許卽作。如不許轉壇供養臨欲臥時加持蘇食之。平明服乳半升亦須加持。如夢見畜生之吽吽。摩醯首羅及毘磨羅供養之。且須急令造像。一依繼法合子菓將上廁不得食。共臺切不得行不須事畢。被聖者打死。諸時人在意不得怠慢。遊方行不得共人同行。來者寺死居不得共人同房。乳食之時。當須出一分食標心供養聖眾。心相及勝勝是在前。見諸聖者。卽堪求事如在境界。卽須專心每一上廁一洗浴。此一聖事切用之洗浴必就洗浴處。加持少白檀香末塗身上。陀羅尼集上有此聖部眞言及手印。亦取同用之。極有驗。當不得共無智之輩戲論無稽穢惡言語。切須禁之。爲念誦聖部眾不離其側。平意惡事聖部不下。縱誦無益。於身都有所損禁之。一年知之。內不得共人鬭打。縱被人欺。但去帝忍。前人自被損不得舉心。如舉心不合聖意。當與髙貴人交遊。不共下品。同聖如聖有損。下品人處。縱彼當不須帝之卽有所損。髙貴人處。一切所與須帝之運心作。令當於貴人眼前同聚一處。如此一依此法。一百日內卽成。不依此法無有成處。於身却損。明言於報夜臥及白日睡不得仰臥。如仰臥被無知。聖者來押胸上忽有怨法。此供養不得所。聖者便得時。一年未滿。被交婦或來畢。不得帝之中夜有婦人。見極端正。此切作意避起諸臥。

大使呪法經﹝菩提流支﹞

此本未再治歟。又後生展轉寫誤乎。他日考正本而質之耳。

