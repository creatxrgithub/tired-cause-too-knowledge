金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文

金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

南謨常住三世淨妙法身金剛界大悲毘盧遮那佛。

南謨大圓鏡智金剛波羅蜜出生。盡虛空徧法界塵剎波羅蜜等一切諸佛。

南謨平等性智寶波羅蜜出生。盡虛空徧法界塵剎波羅蜜等一切諸佛。

南謨妙觀察智法波羅蜜出生。盡虛空徧法界塵剎波羅蜜等一切諸佛。

南謨成所作智羯磨波羅蜜出生。盡虛空徧法界塵剎波羅蜜等一切諸佛。

南謨一切如來菩提心金剛薩埵等。盡虛空徧法界同一體性金剛界生身一切諸佛。

南謨一切如來菩提心金剛王等。盡虛空徧法界同一體性金剛界生身一切諸佛。

南謨一切如來菩提心金剛愛等。盡虛空徧法界同一體性金剛界生身一切諸佛。

南謨一切如來菩提心金剛喜等。盡虛空徧法界同一體性金剛界生身一切諸佛。

南謨一切如來福徳聚金剛寶等。盡虛空徧法界同一體性金剛界生身一切諸佛。

南謨一切如來福徳聚金剛光等。盡虛空徧法界同一體性金剛界生身一切諸佛。

南謨一切如來福徳聚金剛幢等。盡虛空徧法界同一體性金剛界生身一切諸佛。

南謨一切如來福徳聚金剛笑等。盡虛空徧法界同一體性金剛界生身一切諸佛。

南謨一切如來智慧門金剛法等。盡虛空徧法界同一體性金剛界生身一切諸佛。

南謨一切如來智慧門金剛利等。盡虛空徧法界同一體性金剛界生身一切諸佛。

南謨一切如來智慧門金剛因等。盡虛空徧法界同一體性金剛界生身一切諸佛。

南謨一切如來智慧門金剛語等。盡虛空徧法界同一體性金剛生身一切諸佛。

南謨一切如來大精進金剛業等。盡虛空徧法界同一體性金剛生身一切諸佛。

南謨一切如來大精進金剛護等。盡虛空徧法界同一體性金剛生身一切諸佛。

南謨一切如來大精進金剛牙等。盡虛空徧法界同一體性金剛生身一切諸佛。

南謨一切如來大精進金剛拳等。盡虛空徧法界同一體性金剛生身一切諸佛。

南謨一切如來適悅心金剛嬉戲等。盡虛空徧法界一切供養雲海菩薩摩訶薩。

南謨一切如來大覺分金剛鬘等。盡虛空徧法界一切供養雲海菩薩摩訶薩。

南謨一切如來妙法音金剛歌等。盡虛空徧法界一切供養雲海菩薩摩訶薩。

南謨一切如來神通業金剛舞等。盡虛空徧法界一切供養雲海菩薩摩訶薩。

南謨一切如來眞如熏金剛焚香等。盡虛空徧法界一切供養雲海菩薩摩訶薩。

南謨一切如來勝莊嚴金剛花等。盡虛空徧法界一切供養雲海菩薩摩訶薩等。

南謨一切如來常普照金剛燈等。盡虛空徧法界一切供養雲海菩薩摩訶薩等。

南謨一切如來常供養金剛塗香等。盡虛空徧法界一切供養雲海菩薩摩訶薩等。

南謨一切如來四攝智金剛鉤菩薩等。盡虛空徧法界一切成辦菩薩摩訶薩。

南謨一切如來善巧智金剛索菩薩等。盡虛空徧法界一切奉教菩薩摩訶薩。

南謨一切如來堅固智金剛鎖菩薩等。盡虛空徧法界一切使者菩薩摩訶薩。

南謨一切如來歡樂智金剛鈴菩薩等。盡虛空徧法界一切隨順菩薩摩訶薩。

如上金剛界大曼茶羅三十七尊。並是法佛現證菩提內眷屬。毘盧遮那互體。

南謨盡十方蓮花藏世界海不可說不可說微塵剎土海會中。常住三世平等一切三寶。普爲五類諸天世主九際出世父母諸善知識道場施主。盡無餘界有情並願斷除諸障歸命懺悔至心懺悔。

無始輪迴諸有中身口意業所生罪如佛菩薩所懺悔我今陳懺亦如是

懺悔已至心歸命頂禮大悲毘盧遮那佛至心隨喜。

又應深發歡喜心隨喜一切福智聚諸佛菩薩行願中金剛三業所生福緣覺聲聞及有情所集善根盡隨喜

隨喜已至心歸命頂禮大悲盧遮那佛至心勸請。

復觀諸佛坐道樹己身各請轉法輪一切世燈坐道場覺眼開敷照三有所有如來三界主臨般無餘涅槃者我皆勸請令久住不捨悲願救世間

勸請已至心歸命頂禮大悲毘盧遮那佛至心迴向。

懺悔隨喜勸請福願我不失菩提心諸佛菩薩妙眾中常爲善友不厭捨遠離八難生無難宿命住智相嚴身遠離愚迷具悲智悉能滿足波羅蜜富樂豐饒生勝族眷屬廣多恒熾盛四無礙辯十自在六通諸禪悉圓滿如金剛幢及普賢願讚迴向亦如是

諸法如影像淸淨無瑕穢取說不可得皆從因業生

金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文

金剛頂經金剛界大道場毘盧遮那如來自受用身內證智眷屬法身異名佛最上乘祕密三摩地禮懺文

