妙吉祥平等觀門大教王經略出護摩儀

妙吉祥平等觀門大教王經略出護摩儀

宋大契丹國師中天竺摩竭陀國三藏法師慈賢譯

宋大契丹國師中天竺摩竭陀國三藏法師慈賢譯

歸命一切佛諸大菩薩眾我今說護摩種種之儀式先誦於眞言加持其鍬钁後應廣分別加持眞言曰

誦此眞言加持鍬钁。掘護摩爐。於掘爐前先取河水盛淨器中。誦本部佛眞言加持。以水灑地及淨鍬钁灑掘爐人。灑淨眞言曰。

唵﹝引一﹞阿密哩﹝二合﹞姤﹝二﹞納婆﹝二合﹞嚩野﹝三﹞吽﹝四﹞發吒﹝五﹞娑嚩﹝二合﹞賀﹝六引﹞

若依護摩法。於未掘爐前一宿。以上方明王眞言加持生飯。供養土地及天龍八部。然可掘爐。其爐內土收於淨處。然於河內取砂。先以眞言加持其砂。眞言曰。

誦此眞言加持已。其砂塡於爐內。次用五﹝聲﹣耳﹢木﹞七寶四鐵末擦於其上。方可用淨墼。砌護摩爐勿用甎作。先誦金剛羯磨菩薩眞言。加持淨墼眞言曰。

如是加持已。當用淨墼如法砌之。護摩法者說其四種。其四種者。一訕底﹝此言息災﹞二補瑟置﹝此云增益或云富貴﹞三嚩舍﹝此云敬愛﹞四阿尾左囉﹝此云降伏﹞此四護摩爐亦四種。其四種者。若求訕底當作圓爐。若求補瑟置﹝二合﹞爐如半月或作八角。若求嚩舍爐作四角。若求阿尾左囉爐作三角。此之四種隨所應作。次說護摩爐量。略有三種。第一供養爐八肘。是八角爐也。量深二肘。第二供養爐一肘半。量深一肘半。四面共六肘。第三供養爐一肘。四面共四肘深亦一肘。隨爐大小作三重緣。於爐前面第三緣上西邊。量比正半。亦用淨墼砌作九重至上漸小。於正半右邊壘作層級。正半左邊上下直砌。爐緣三重表爲三界。其九層級表爲九地也。如是作已當於爐內砂上墼下。採於七寶四鐵末五穀。想如五種子及七寶四鐵所成。七寶者﹝金銀眞珠水精玉瑠璃琥珀﹞四鐵者﹝金銀銅鐵﹞五穀者﹝稻穤大麥菉豆油麻﹞其五穀四鐵末。誦毘盧佛眞言加持。眞言曰。

誦此眞言已次念四波羅蜜菩薩眞言。加持七寶末。眞言曰。

誦四明加持已。用採爐內。應用一切香末而和於泥。加持泥眞言曰。

唵﹝引一﹞嚩蘇麼底﹝二﹞室哩﹝二合﹞曳﹝三﹞室哩﹝二合﹞嚩蘇弟﹝四﹞婆嚩﹝二合﹞賀﹝引五﹞

誦此眞言已。當用香泥而泥於爐。如上次第布置訖。應於爐中諦想壇場運心安布。作訕底法當想佛身形如白色。復觀己身形相亦爾。應於左手力度第二文上捻數珠。燒物供養。用水精數珠一百八个。面向東坐作補瑟置﹝二合﹞法。想佛金色自身亦爾。於願度中節內捻數。珠用菩提子一百个。面向南坐。作嚩舍法。想佛赤黃色自身亦爾。於方度中節內捻數珠。用蓮子九十个。面向西坐。作阿尾左囉法。想佛綠色自身亦爾。於力度第一文上捻數珠。用槵子七十个面向北坐。若作護摩法隨時四種所求之事。當於爐內各別想壇。隨所作部主想安中方。若於四種護摩法外。如恒常供養。中方想阿閦佛。數珠或一百八或所用不定。其上想壇法廣如大教說。如是運想已。應取吉祥艸﹝用靑妙細軟艸代之﹞當用於八結安於爐八方。表想淨八位。又用艸三結安布於爐中表淨三寶位。又以吉祥艸三結爲一繫。三繫共九結。護摩最初燒而表淨爐法。更用艸二結。一結安灌頂瓶內。一結安右手戒度上。想如護摩杵。亦表淨手法表爲金剛手。其艸結如金剛杵形。以四智眞言加持眞言曰。

唵﹝引一﹞悉馱路左﹝寧﹡頁﹞﹝二﹞薩嚩囉他﹝二合﹞娑馱﹝寧﹡頁﹞﹝三﹞娑嚩﹝二合﹞賀﹝引四﹞

唵﹝引一﹞計哩計哩麼麼計﹝二﹞薩嚩囉他﹝二合﹞娑馱﹝寧﹡頁﹞﹝三﹞娑嚩﹝二合﹞賀﹝引四﹞

唵﹝引一﹞濕吠﹝二合﹞帝﹝二﹞半拏囉嚩悉﹝寧﹡頁﹞﹝三﹞惹致﹝寧﹡頁﹞﹝四﹞薩嚩囉他﹝二合﹞娑馱﹝寧﹡頁﹞﹝五﹞娑嚩﹝二合﹞賀﹝引六﹞

唵﹝引一﹞哆哩﹝二﹞咄哆哩﹝三﹞咄哩吽﹝四﹞娑嚩﹝二合﹞賀﹝引五﹞

如是加持已。當取所燒柴。如法乾好者。可等於施主。一肘之手量。以香水灑之。誦毘盧眞言。加持眞言曰。

作法加持已。安柴於爐內。根梢應順用。若是刺木柴。法中不得用。如上布置已。當呪護摩柴。亦誦毘盧明。而用加持之。梵云半左薩曳囉瑟恥﹝二合此云五乳柴﹞表是五如來正種供養飯。所用五乳柴者。謂尼俱律陀樹等。此方緣無但取不凋者及無果子柴。枝條令纖細。梢根搵於酥。三杖或五枝。或二十五枝。而投於火中。想供養於佛。當用五種穀。作法燒供養。誦金剛波羅蜜菩薩眞言。先加持五穀。眞言曰。

加持五穀已。次第而供養。表是食之根酥蜜乳酪等。亦誦於金剛波羅蜜眞言。先用加持之。次以五般粥護摩燒供養。五粥者謂乳酪酥蜜沙糖乳糖粥。念法波羅蜜菩薩眞言加持。眞言曰。

如是加持已。表是淨供養。當以根本波羅蜜眞言。加持五般飯﹝與五粥同﹞眞言曰。

唵﹝引一﹞商迦哩﹝二﹞訕底迦哩﹝三﹞齲吒﹝寧﹡頁﹞伽吒野﹝四﹞薩嚩囉他﹝二合﹞娑馱﹝寧﹡頁﹞﹝五﹞娑嚩﹝二合﹞賀﹝引六﹞

加持五飯已。表法亦同前。如上依法加持訖。當於爐上想一明王。身如舍利塔。又想諸佛皆於塔內。所作護摩運心供養。然可取火。其火想隨所作。部主佛種子字爲火。或用本明加持。或內想智火發大光焰。或想明王徧身火焰。變用燒物而作供養。燃其火已。或以淨水及與塗香灑火作淨。次下於水表爲淨水。方用酥蜜乳酪。及五柴五穀粥飯。先各五投火中。各別供養五如來。隨彼如來各念本明。燒物供養五如來眞言曰。

唵﹝引一﹞訖哩﹝二合﹞嚕娜地﹝二﹞吽﹝三﹞訖哩﹝二合﹞囉嗚娜迦﹝四﹞唵﹝引五﹞

次以華供養乃擲於爐內。想華安佛頂上華供養眞言。

又以香供養。想於佛鼻入供養諸如來。燒香供養眞言曰。

次燒五穀。念隨所求者。部主眞言加持燒物。如別無所求事。只念法舍利眞言燒物。

唵﹝引一﹞達囉磨﹝二合﹞馱覩﹝二﹞誐羅陛﹝二合三﹞娑嚩﹝二合﹞賀

燒五穀已。當用酥蜜乳酪各三投火中。次應下水運想供養一如前法。次以粥供養先燒乳粥。次下燒粥隨意。當燒粥時。取八所淨器。或取八葉以塗香灑之。用粥飯盛於淨器中。以十方天眞言加持。於爐八方供養十方天上下二方。心想供養十方天。明次第當說。東方帝釋天眞言曰。

曩謨三滿哆沒馱南﹝一﹞印捺囉﹝二合﹞野﹝二﹞娑嚩﹝二合﹞賀

曩謨三滿哆沒馱南﹝一﹞阿仡曩﹝二合﹞曳﹝二﹞娑嚩﹝二合﹞賀

曩謨三滿哆沒馱南﹝一﹞銘伽舍曩野﹝二﹞娑嚩﹝二合﹞賀

曩謨三滿哆沒馱南﹝一﹞吠室囉末拏野﹝二﹞娑嚩﹝二合﹞賀

曩謨三滿哆沒馱南﹝一﹞沒囉﹝二合﹞憾麼﹝二合﹞野﹝二﹞娑嚩﹝二合﹞賀

曩謨三滿哆沒馱南﹝一﹞必哩﹝二合﹞替尾曳﹝二合二﹞娑嚩﹝二合﹞賀﹝二合﹞賀

此等十方天。先於爐八方。安置八坐位。梵天地天等。於爐上下想。然以瓶內水。瀉供養飯內。次用香華塗。香隨位而供養。各念本眞言加持供養物。本明誦三徧安於本方位。然可燒粥供養。燒粥已。酥蜜乳酪等。各三投火中。下水次第一如前法。次以飯供養先燒於乳飯。次酥後酪飯。如是燒飯已。酥蜜乳酪等。各三投火中。下水次第並同前法。又以護摩柴。梢根搵於酥投於火中。又用酥蜜乳酪。各三投火中。如是次第訖然後起立。手執酥器并護摩匙。振鈴念誦。用酥瀉於火中。所有隨喜人。各令塗手執華候念讚瀉酥訖。各擲華於爐內。往火壇禮拜表供養圓滿。次用淨帛揩酥覆火燒之。想爲佛衣如上了畢。應用淨瓶繞爐下水。再想漱口作淨。若作護摩時。運想應志心。供養勿須忙。所抄供養物。如菴摩羅果子許﹝此方如杏子大﹞所說護摩壇。當知七佛舌。俱胝諸天口。一切供養中。護摩最爲上。所有燒不盡。五穀粥飯等。更用別飲食。及諸華果實。共盛一器中。用塗香灑之。復用燒香熏。先作鉤召契。三昧耶蓮華。及金剛縛印。次下水半振鈴念加持飯眞言。想供養天龍八部及火壇外諸天。運心皆供養。如是護摩供養已。然後奉送諸聖眾。所集祕密殊勝福。普霑一切諸含識。

妙吉祥平等觀門大教王經略出護摩儀

