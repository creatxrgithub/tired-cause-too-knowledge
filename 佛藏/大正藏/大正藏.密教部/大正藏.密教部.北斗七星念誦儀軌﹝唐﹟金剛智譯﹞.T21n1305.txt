北斗七星念誦儀軌

南天竺國三藏金剛智譯

爾時如來爲末世薄福一切眾生故。說眞言教法。時一切日月星宿。皆悉雲集前後圍繞。異口同音白言。惟願如來而爲我等說於神呪。于時世尊說八星呪曰。

oṃsaptajinayabharjavijaya唵颯跢而曩野伴惹密惹野jaṃpūthamasvaminarakṣaṃ染普他摩娑嚩﹝二合﹞弭曩囉乞山﹝二合﹞bhavatusvāhā婆嚩都莎呵

佛告貪狼破軍等言。若有善男子善女人。受持是神呪擁護否。于時八女白世尊言。若有人每日誦此神呪。決定罪業皆悉除滅。成就一切願求。設復有人。若能每日誦此神呪一百八徧。卽得自身及一切眷屬擁護。若能誦五百徧。大威神力。五百由旬內。普皆圍繞。一切魔王及諸魔眾。一切障者無量惡鬼。不敢親近。常當擁護。北斗八女一切日月星宿諸天龍藥叉。能作障難者一時斷壞。若人欲供養者。先發拔濟心。於淸淨寂靜之處。以香華飲食供養。持念神呪結印契。如是供養時。八女及一切眷屬。現身隨意奉仕。成就無量願求。惹位卽得。何況世間少少官位榮耀。若求壽命削定業籍。還付生籍。若諸國王王子大臣後宮等。於自宮中作曼荼羅。如法護摩禮拜供養。北斗八女皆大歡喜。故久居勝位恒常受安樂。百官上下和穆不行非法。人民熾盛稼穡豐饒。國土安寧無有災難不現異怪。疫病死亡不起。境內怨敵羣賊自然退散。故以是法甚爲祕密。不信者及無智人中勿妄宣傳。無智人不分明心故。不得法意生疑謗。𨿽無智人金剛生金剛子等。常誦持佛眼母明者當宣傳。金剛子𨿽無智不生疑謗故成就法。行者𨿽樂世間樂。深迴向無上正等菩提。

