聖歡喜天式法

三藏法師般若惹羯羅撰

若於聖天法大欲開靈驗者。先造立天地盤。則天盤長三寸又四寸。地盤長方七寸。以有乳木及香木。一日之內造之。天地共以白木作之。造畫時不可見下劣之人。必必精進潔齋。以吉日爲之。依通法擇日。合耳一頭天盤圓作。觀東方安葉上唵字。卽變成日王歡喜天。頭上在日輪於俗形而有瞋相。面容赤色。右手持吠瑠璃收胸上。左手持獨股收左腰。摧壞部主名無憂大將。被七阿僧祇眷屬圍繞。居靑石上。

南方葉上觀爾字。卽變爲愛王歡喜天。似法師形。及其鼻胸下如面目矢。右手持團餅安結跏上。左手持蘿富根舉左肩間。野干部主名象頭大將。十八俱胝被眷屬圍繞。居赤石上。

西方葉上觀頡哩字。卽變爲月愛歡喜天。其形美女也。頭有花鬘。右手持寶鏡。左手支頰。以寶篋爲□足。端正殊妙色。一牙部主名嚴髻大將。一百四千俱胝眷屬被圍繞。座虎皮上。

北方葉上觀忙字。卽變議特歡喜天。其形靑色如憍尸迦天。左右手各作刀印。收各方腰。龍象部主名頂行大將。一俱胝那臾多眷屬圍繞踞黑石。

次明地盤眾。東方安帝釋天。東南方安火天。南方安炎魔天。西南方安羅剎天。西方安水天。西北方安風天。北方安毘沙門天。東北方安大自在天。安廿八宿卅六禽。如是次第建立之矣。天盤四天皆一體也。非異體者。若中□亦安多波天無妨礙。

次召請印以二小指二無名指相鉤向內。以二中指立相叉。又以二頭指各竪付中指。以二大指亦竪付近頭指側。大指去來。明曰﹝四天通用﹞。

唵簸迦羅﹝二合﹞三萬眷屬從恒河沙守護自他祈祈決定急急如律令

次地盤眾等召請印。作帝殊羅施印。以二小指二無名指叉於掌內竪。二中指頭相捻。以二頭指各加中指背節下半分。大指來去。呪曰。

次請一切諸天類等印呪。金剛合掌立二空去來。呪曰。

富順愛神相合部類宴坐引入伴族一億二億一切諸頭頭契來入入入娑婆呵

若欲得他愛念者。以月愛天加毘沙門天使者。呼二十八宿。

若欲勝兵軍者。以日輪天加大自在天。呼一萬眷屬。

若一切人欲被愛敬者。以愛王天加毘沙門天。

若夫妻之中欲令愛念者。以月愛天加帝釋天。

若夫妻之中欲令相離者。以議特天加水天王。

若欲忽死敵惡人怨敵者。以愛王天加羅剎天。

若從者逃走欲令還來者。以愛王天加大自在天。呼其從者姓名。

若懷妊之女早安欲令產生者。以月愛天加炎魔天好矣。

若被呪咀時。欲被還者。以日輪天加羅剎天祈申之。

欲止病瘡癰疸一切瘡病。以愛王天加炎魔天願祈之。

欲遂論議決﹝儷﹣鹿﹢木﹞者。以日輪天加大自在。呼二十八宿等。

欲使者遣遠早返來者。以議特天加風天忽返來。

如是一一合法對祈申。所念之事必成就。對時誦根本呪印﹝云云﹞。

次十方結界印地結方牆虛空結印等眞言亦爾﹝云云﹞。

件法天法國於菩提寺所傳也。其調度不多類。時人皆號驗法焉。

聖天式法一卷

先淨三業印眞言次護身眞言印次向建受三度建吞之次天鼓三七返次向本尊禮三返次著座次塗香淨手次加持灑水散壇上并供物及室內悉令淸淨次表白事由次神分祈願次大金剛輪眞言印次輪壇眞言印次勝悉地眞言印次三部三昧心眞言印次三刀偈次如來拳印次道場觀次天盤聖眾勸請明印次天盤伴天印次地盤眾勸請明印次地盤伴天印次二十八宿并三十六禽明印次地申明印次避除結界明印次玉女眞言印﹝但申次用之﹞次示三昧耶明印次閼伽明印次花座明印次善來偈次閼伽明印次塗香明印次花供印次燒香明印次飲食燈明印次普供養明印次大金剛輪明印次合掌誦天盤眾二十八宿三十六禽名號三返次誦七星并九天名號二返次三部三昧耶心明印次地結明印次方隅界明印次上方結界明印次對印明若以糸對盤或不然次護身眞言印次取珠三迴香盤置本處次結根本印取珠念誦任意要天呪次念誦了去珠在本處次左方塗香次花塗燒飲燈次普供養次祈願次閼伽次迴向次結界次奉送次三部護身印明次出堂

