佛說普賢曼拏羅經

西天譯經三藏朝散大夫試鴻臚少卿傳法大師臣施護奉詔譯

西天譯經三藏朝散大夫試鴻臚少卿傳法大師臣施護奉詔譯

如是我聞。一時佛在王舍城鷲峯山中。與大比丘眾五十百千人俱。

復有諸大菩薩摩訶薩。皆是一切白法具足。得無量智善巧方便能師子吼。其名曰。

普賢菩薩摩訶薩。寶印手菩薩摩訶薩。嬉戲菩薩摩訶薩。功徳莊嚴菩薩摩訶薩。福徳音聲菩薩摩訶薩。大意菩薩摩訶薩。徳嚴菩薩摩訶薩。如是等菩薩摩訶薩眾皆來集會。

爾時世尊以大慈大悲。普爲現在未來諸修行人。欲修金剛薩埵祕密相應法。速疾成就者。宣說金剛界大曼拏羅法。

佛言若有善男子。欲入金剛界大曼拏羅。修習普賢金剛薩埵相應祕密法。速疾成就者。先當發起勇猛堅固殊勝之心。求彼世間淸淨勝師。請受灌頂已。於彼師處傳受祕密相應印契儀法。一一不謬專注記憶勿令忘誤。然後隨欲於淸淨勝處。修習是法以求悉地。得勝處已。先當澡浴淸淨嚴潔身心。便於彼處先結界護身。然後依法以香泥塗曼拏羅極令如法。塗畢便於此曼拏羅中。燒香散華種種供養。向此曼拏羅作觀想。想彼曼拏羅中有本尊如來。得現前已不起于座。卽取塗香塗手。結印及念密言。次結淨三業印。二手金剛掌三誦本密言。

唵﹝引﹞娑嚩﹝二合﹞婆﹝引﹞嚩秫馱﹝引﹞薩哩嚩﹝二合﹞達哩摩﹝二合﹞娑嚩﹝二合﹞婆﹝引﹞嚩秫度憾

誦此密言已散印。復言我今自無始已來。所有一切麁重身口意業。今已淸淨。旣淸淨已。願今所作一切事業。則爲入彼金剛法因。然更作意觀於本尊如來。願我所作事業皆得成就便歸命讚歎。卽誦密言曰。

唵﹝引﹞薩哩嚩﹝二合﹞怛他誐多﹝引﹞迦﹝引﹞野嚩枳喞﹝二合﹞多鉢囉﹝二合﹞拏昧嚩日囉﹝二合﹞滿那喃迦﹝引﹞嚕弭

誦此密言已。卽以四種禮禮曼拏羅中本尊如來。禮已長跪。作金剛合掌而說是言。我今發無上菩提心。惟願應正等覺三世之師方便攝受。令我正得三種學戒。爲諸眾生以金剛堅固力。住持三寶利樂眾生。我今於如來金剛界金剛薩埵眞如相應祕密法中。從阿闍梨受大金剛族。於六時修習行四種施法。於大寶族受平等相應法。於大蓮華族受三乘微妙祕密法。於大事業族受具足一切供養事業。從淸淨眞如生大菩提法。我發無上菩提心。受如是法已當依法修習。爲一切眾生而作饒益。所有一切眾生無主宰者爲作主宰。未解脫者令得解脫。未安樂者令得安樂。未到彼岸者令到彼岸。行者發願已。卽誦金剛視密言。

摩吒於兩目應觀爲日月二手金剛拳各安於腰側曼拏與香華及餘供養具因此目瞻視去垢成淸淨

二手金剛縛。能解諸結使。淨第八識中。一切雜染種。金剛縛密言曰。

以此印誦密言故。當得自身無始已來一切結使之縛悉皆解脫。當令修習一切功徳圓滿。次卽以縛印於當心磔開。復誦密言曰。

以此印及誦密言。當得自性金剛智慧頓顯發故。卽以金剛鈴三振已。卽次觀自身中。有惡字輪顯發。有大威徳。以是之故當使一切魔障不能惱亂。復得金剛堅固心不退轉。得一切成就。次誦心密言曰。

誦心密言已。卽入金剛薩埵堅固智。觀想盡虛空界一切性悉皆平等。同彼十六音聲。次觀想自心成圓月輪。於月輪中想迦字。得字了了分明現已復想月輪外有一迦字。如星旋遶得現前已。復想迦字。心月輪中生一金剛蓮華。又於此蓮華中心出蓮華印。於此印上觀一憾字。得字了了分明現已。復觀自身等同金剛薩埵無異無別不動不搖。卽擲金剛杵作如是言。我今不易此身。從金剛法生爲金剛薩埵。次又想自身成大三摩耶薩埵。卽結金剛大三摩耶印。誦密言曰。

卽以前三摩耶印。印心額喉頂。次結世尊大印誦密言曰。

唵﹝引﹞三摩耶薩怛嚩﹝二合﹞阿地底瑟姹﹝二合﹞娑嚩﹝二合﹞﹝牟﹡含﹞

由此印密言故令我身口意成金剛三業。次結成就大印誦密言曰。

次想前心月輪中。金剛法惡字輪及蓮華。乃至蓮華中憾字。一一皆是我金剛法自性身中所顯發故。如是想已。卽結金剛鉤印。以二手作金剛拳。以二小指反相鉤。二頭指屈如鉤。誦密言曰。

次結金剛索印。不攺前印。卽以二頭指反相鉤。是名索印。卽誦密言曰。

次結金剛鎖印。以二手內相叉。是名金剛鎖。卽誦密言曰。

次結金剛鈴印。二手金剛縛。三振如振鈴。是名金剛鈴。卽誦密言曰。

次觀自身同金剛薩埵智身。得見前已。卽誦密言曰。

誦此密言已。卽復觀自心成圓月輪。想自身入此月輪。成大金剛薩埵。卽誦密言曰。

誦此密言已。復觀前心月輪變成赤色。中有本尊如來相好殊異。目如蓮葉作微笑容。慈悲歡喜安詳而住。如是觀已。次結四如來三昧耶密印。各以本眞言而用加持身。先結金剛薩埵印。二手作金剛縛。二中指竪如針。名金剛薩埵印。此印安於心。卽誦密言曰。

唵﹝引﹞薩哩嚩﹝二合﹞嚩日哩﹝二合﹞阿地底瑟姹﹝二合﹞娑嚩﹝二合﹞﹝牟﹡含﹞

不攺前印相。以二中指屈如寶。是名金剛寶。此印印於額。卽誦密言曰。

唵﹝引﹞囉怛曩﹝二合﹞嚩日哩﹝二合﹞阿地底瑟姹﹝二合﹞娑嚩﹝二合﹞﹝牟﹡含﹞

不攺前印相。以二中指如蓮葉。名金剛蓮華印。此印安於喉。卽誦密言曰。

唵﹝引﹞達哩摩﹝二合﹞嚩日哩﹝二合﹞阿地底瑟姹﹝二合﹞娑嚩﹝二合﹞﹝牟﹡含﹞

不攺前印相。以二中指相交竪。名爲羯磨印。此印安於頂。卽誦密言曰。

唵﹝引﹞羯哩摩﹝二合﹞嚩日哩﹝二合﹞阿地底瑟姹﹝二合﹞娑嚩﹝二合﹞﹝牟﹡含﹞

次復觀想前赤色月輪中本尊如來。卽結彈指請召印。交臂作金剛彈指。乃至召請一切佛平等亦同。左手彈指得一切善事速疾成就。若右手彈指得速疾集會。彈指密言曰。

金剛生大士金剛諸如來金剛乘普賢金剛手頂禮金剛王妙覺金剛鉤如來堅固不空王金剛仗頂禮金剛愛大樂金剛箭降伏金剛大魔欲金剛弓頂禮金剛意妙峯金剛寂大愛金剛歡喜王金剛喜頂禮金剛寶妙利金剛空大寶金剛虛空藏金剛藏頂禮金剛光大焰金剛光佛日金剛焰大照金剛光頂禮金剛幢妙利金剛旗妙喜金剛大寶幢堅固﹝攺﹣己﹢亭﹞頂禮金剛笑大喜金剛思大希金剛愛歡喜金剛愛頂禮金剛法妙利金剛蓮妙淨妙眼觀自在金剛眼頂禮金剛利大乘金剛鉤大冑妙吉祥甚深金剛智頂禮金剛因大剎金剛輪大乘金剛妙慧轉金剛剎頂禮金剛言妙明金剛念妙成金剛成無言金剛言頂禮金剛業妙智金剛事一切金剛空大力金剛業頂禮金剛護大進金剛冑大牢忿怒妙精進堅精進頂禮堅食大善巧金剛牙大怖金剛峯破魔堅威怒頂禮金剛拳妙意金剛縛解脫金剛拳平等堅固拳頂禮

由稱念此一百八名最上句故。是得一切最初灌頂故。若有於此名能尊重讚歎者。是受持大金剛故。若常歌諷此名句者。是得持金剛譽。是故我已先說觀想。本尊如來得見前已。卽結金剛鉤印事業印召請。得降臨已。卽結三昧耶印。復誦密言曰。

唵﹝引﹞嚩日囉﹝二合﹞達哩摩﹝二合﹞﹝口﹡弱﹞吽鑁斛三昧耶薩怛鑁﹝三合﹞摩憾

次以二頭指相拄。屈如蓮華葉。名金剛法三昧耶印。次大羯摩印世尊大印次灌頂印。次獻五供養已。卽持念本所修習密言。數滿足已。結印誦八供養明。供養佛賢聖等。卽以二手作金剛拳相應。安腰側向左小低頭。此名嬉戲印。卽誦密言曰。

次以二手作金剛拳。以二頭指向額。及腦後如繫鬘勢。此名曰鬘印。卽誦密言曰。

次以二手如金剛掌反。展開五指如捧華勢。此名曰歌印。卽誦密言曰。

次以二手作金剛拳。先虛心合掌後如舞勢。此名曰舞印。卽誦密言曰。

次以二手作金剛縛。然後下散。此名獻香印。卽誦密言曰。

次以八指作金剛內縛。於心前仰開如捧華勢。此名獻華印。卽誦密言曰。

次以二手作金剛縛。竪開二頭指此名獻燈印。卽誦密言曰。

次以二手作金剛縛。當自心上開塗。是獻塗香印。卽誦密言曰。

如是諸密言印契有大威力。當須運心利益自他。又復自住三昧耶相應。觀想心中有唵字輪現。得字現已。復想唵字中。流出寶蓋寶幢寶幡腕釧耳鐶瓔珞衣冠等寶莊嚴具。乃至百味飲食七寶等雲。一一運心。徧於佛菩薩前虔恭奉獻以伸供養。卽作金剛合掌印。散漫想獻十方一切佛菩薩等。如是供養已。卽將持誦或所作善事迴向發願已。卽依法發遣奉送賢聖。

爾時世尊說是法已。在會諸大菩薩摩訶薩。及一切大苾芻眾等。聞佛所說歡喜信受禮佛而退。

佛說普賢曼拏羅經

