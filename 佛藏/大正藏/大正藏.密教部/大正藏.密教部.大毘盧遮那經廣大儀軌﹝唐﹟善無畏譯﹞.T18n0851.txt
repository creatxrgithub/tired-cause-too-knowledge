大毘盧遮那經廣大儀軌卷上﹝亦名大悲胎藏﹞

大毘盧遮那經廣大儀軌卷上﹝亦名大悲胎藏﹞

稽首毘盧遮那佛開敷淨眼如靑蓮我依大日經王說供養所資眾儀軌如彼當得速成就然初自他利成就無上智願之方便發起悉地由信解一切如來勝生子彼等佛身眞言形所住種種印威儀殊勝眞言所行道及方廣乘皆諦信哀愍輪迴六趣眾隨順饒益故開演應當恭敬決定意亦起勤誠深信心知妙眞言調伏行解了具緣眾支分得受傳教印可已見如是師恭敬禮瞻仰猶如世導師供養給侍隨所安善順師意令歡喜稽首請勝善逝行願尊如應教授我彼師自在而建立大悲藏等妙圓壇依法召入曼荼羅隨器授與三昧耶道場教本眞言印親於尊所口傳授隨其力分相應事悉皆奉請而供養授學處師同梵行一切勿懷毀壞心次禮灌頂傳教尊請白眞言所修業智者蒙師印可已依於地分所宜處如法建立曼荼羅又常具足堪忍慧淨命善伴或無伴當與妙法經卷俱自他現法作成就不隨餘天無畏依具此名爲良助伴彼作成就處所已每日先住於念慧依法寢息初起時除諸無盡爲障者誠心思念十方佛當依本尊所在方五輪投地而作禮歸命十方等正覺三世一切具三身歸命一切大乘法歸命不退菩提眾歸命諸明祕密尊三業淸淨恭敬禮

唵﹝一﹞曩莫薩嚩怛他﹝引﹞蘖多﹝二﹞迦﹝引﹞野弭嚩﹝引﹞吃質﹝二合﹞多﹝三﹞播娜鑁﹝無旱反﹞娜難迦嚕弭﹝四﹞

右膝著地悔先罪我由無明所積集身口意業造眾罪貪欲恚癡覆心故於佛正法賢聖僧父母二師善知識及以無量眾生所無始生死流轉中具造極重無量罪親對十方現在佛悉皆懺悔不復作

唵﹝一﹞薩嚩播波薩怖﹝二合﹞吒﹝二﹞娜訶曩嚩日囉﹝二合﹞也﹝三﹞娑嚩﹝二合﹞賀

歸命十方三世佛三種常身正法藏勝願菩提祕密眾我今皆悉正歸依

唵﹝一﹞薩嚩沒馱冒地薩怛鑁﹝二合引﹞﹝二﹞設囉赧﹝平﹞蘖車弭﹝三﹞嚩日囉﹝二合﹞達麼﹝四﹞頡利﹝二合﹞﹝五﹞

我淨此身離諸垢及與三世身口意過於大海剎塵數奉獻一切諸如來

唵﹝一﹞薩嚩怛他﹝引﹞蘖多﹝二﹞布惹鉢囉﹝二合﹞嚩﹝無發反﹞﹝口﹡栗﹞多﹝二合﹞曩夜怛忙﹝二合去﹞難﹝三﹞涅哩夜﹝二合﹞多夜弭﹝四﹞薩嚩怛他﹝引﹞蘖多室柘﹝二合﹞地底瑟咤﹝二合﹞多﹝五﹞薩嚩怛他﹝引﹞蘖多﹝六﹞惹難謎阿﹝引﹞味設覩﹝二合﹞﹝七﹞

淨菩提心勝願寶我今起發濟羣生生苦等集所纏繞及與無知所害身救攝歸依令解脫常當利益諸含識

所有十方世界中一切諸正徧知者種種善巧語言思惟佛廣爲濟羣生所有修福等業量我今盡將皆隨喜

唵﹝一﹞薩嚩怛他﹝引﹞蘖多﹝二﹞奔﹝去﹞若﹝尼也反﹞惹曩﹝三﹞弩暮捺那布惹迷伽三暮捺羅﹝二合﹞﹝四﹞薩叵﹝二合﹞囉儜三摩曳﹝五﹞吽

我今勸請諸如來菩薩祕密救世者惟願普於十方界常以大雲降法雨

唵﹝一﹞薩嚩怛他﹝引﹞蘖多﹝引﹞﹝二﹞睇灑儜布惹冥伽三暮捺囉﹝二合﹞﹝三﹞薩叵﹝二合﹞囉儜三摩曳﹝四﹞吽

願令凡夫所住處速捨眾苦所集身當得至於無垢處安住法界淸淨身

唵﹝一﹞薩嚩怛他﹝引﹞蘖多﹝二﹞捺睇灑夜弭﹝三﹞薩嚩薩怛嚩﹝二合﹞係多﹝引﹞﹝口﹡栗﹞他﹝二合﹞耶﹝四﹞達麼馱覩薩體﹝他以反二合﹞底﹝口﹡栗﹞嚩﹝二合﹞靺覩﹝五﹞

所修一切眾善業利益一切眾生故我今盡皆正迴向除生死苦至菩提

唵﹝一﹞薩嚩怛他﹝引﹞蘖多﹝二﹞﹝嗨﹣每﹢﹝臼／工﹞哩也﹝二合﹞怛曩﹝二合﹞布惹冥伽三暮捺羅﹝二合﹞﹝三﹞薩叵﹝二合﹞囉儜三麼曳﹝四﹞吽

爲令身心徧淸淨哀愍救攝於自他心性如是離諸垢身隨所應以安坐

次結三昧耶復入法界生薩埵被甲冑欲淨有情界先以法界生印明在心位諦觀自性慧體中有囉字徧身成智火諸垢不可得佛說火中上三角生火光如日暉猛焰先燒妄分別藏識因業盡大及蘊處界皆令性寂滅二羽金剛拳而舒於風輪名淨法界印

三稱彼明已舉印於頂上漸漸至於足能焚蘊四大諸法本不生自性寂滅故是爲淨心地故名字燒字旣焚有情界諸法本不生心性自淸淨次觀阿字輪一切佛加持色如黃金聚其相普方等性不可破壞名金剛地輪加持於下體﹝足臍﹞說名瑜伽座卽金剛寶界

印如金剛慧由眞言印力加持成瑜伽不壞金剛座次觀金剛智光明照有情令同得此地同體大悲中能生於鑁字相智於臍位白色相圓明如月光九重在於輕霧中流注甘露水充潤眾生界名爲定水輪加持於臍位故名大悲水

印與蓮華同由眞言印力加持威徳故得大悲三昧次觀大悲定體同自性慧光淨本無垢能生於藍字色赤如日暉三角生威焰名爲慧火輪能除垢穢障加持在心位故稱慧火威

印同大慧刀由印明力故加持成自性大實相火輪次觀自性風慧光焰鼓動能生於唅字形如半月輪靑黑生威怒飄動十方界有情因果業悉皆無自性性本無縛解成解脫風輪加持在眉間能壞眾惡魔故名解脫風

印同轉法輪由印眞言力成解脫風輪次觀解脫性體空含眾色眞空生欠字想置於頂上色玄相周普圓滿徧十方名爲大空輪一切無障礙

印號尊勝空由眞言印力加持等法界

爾時世尊。入降伏四魔三昧。說以滿足句。普通印。

唵﹝一﹞薩嚩他﹝二﹞欠﹝三﹞嗢那蘖諦薩叵囉呬﹝牟﹡含﹞﹝四﹞誐誐那劍﹝五﹞娑嚩﹝二合﹞賀

由眞言印力能降伏四魔煩惱五蘊死解脫於六道滿足一切智淨五蘊四大成五分法身次結三摩耶復入法界生薩埵被甲冑次淨器世界如前法界生印轉在心位三稱彼明已以印想燒地水火風有爲一切如劫燒成無爲空界二界同一空永離有爲過凝然同大空十方佛所位故名淨二界

眞言者觀察情界同大空還念本性空建立無爲界嚴淨佛國土故大日世尊入法界俱舍莊嚴藏三昧以現於法界無盡莊嚴故以眞言行門度無餘界眾次應念持地警覺於地神警覺地神偈﹝定手執智杵於心慧手五輪案其地﹞汝天親護者於諸佛導師修行殊勝行淨地波羅蜜如破魔軍眾釋師子救世我亦降伏魔我畫曼荼羅而說發生偈能生隨類形諸法之法相諸佛與聲聞救世因緣覺勤勇菩薩眾及仁尊亦然眾生器世界次第而成立生住等諸法常恒如是生由具智方便離於無慧疑而觀此道故諸正徧知說如諸佛發生自性無爲法五輪三昧智同淸淨法界行者住等引觀十緣生句知蘊本不生則復無有滅於不生滅中次第成五輪淸淨器世界下方觀欠字圓滿徧十方含融一切色色玄性無礙故名大空輪

次上觀唅字形如仰半月靑黑生大風威怒有大力能持十方國故名大風輪

次上觀﹝口﹡藍﹞字三角生猛焰猶如劫災火故名大火輪

次上觀嚩字形如月九重光輪潔白色在於霧聚中能雨一切水充滿大千界故名大水輪

次上觀阿字色如黃金聚其相方廣大非以數量測性堅實難壞力持剎塵國名金剛地輪

金剛滿足句三念普通明加持成五輪

唵﹝一﹞薩嚩他﹝二﹞欠﹝三﹞嗢那蘖諦薩叵囉呬﹝牟﹡含﹞﹝四﹞誐誐那劍﹝五﹞娑嚩﹝二合﹞賀

由眞言印力加持器世界五輪皆成就如諸佛國土種種寶莊嚴寶樹多華菓徧滿法界中淸淨極嚴潔次想爲大海五寶爲四岸底布妙金沙觀尾字光輪次想爲大海出八功徳水盈滿其海中結無盡海印定慧兩相叉

由眞言印力令八味無減次於其海中一緣而觀想八峯彌盧山定慧內相合結成彌盧山

由眞言印力八峯皆圓滿次上觀嚩字成大羯磨輪用持大寶華堅固無傾動

歸命﹝一﹞阿三忙鉢多﹝二合﹞達磨馱覩﹝二﹞蘖登﹝座孕反﹞蘖多南﹝三﹞薩嚩他﹝四﹞暗欠暗噁﹝五﹞糝索﹝六﹞唅鶴﹝七﹞﹝口﹡藍﹞﹝口﹡落﹞﹝八﹞鑁嚩﹝入﹞﹝九﹞娑嚩﹝二合﹞賀吽﹝口﹡藍﹞﹝口﹡落﹞﹝十﹞賀羅﹝二合﹞鶴﹝十一﹞娑嚩﹝二合﹞賀﹝口﹡藍﹞﹝口﹡落﹞﹝十二﹞娑嚩﹝二合﹞賀

次應復觀想羯磨輪之上其中觀阿字轉成白蓮華臺蘂皆嚴好八葉皆廣大眾寶自莊嚴

由眞言印力以印三旋繞徧布於八方想百千蓮華當坐眾聖尊不壞金剛座次應布五色囉﹝口﹡藍﹞迦麼賀白赤黃靑黑染彼眾生界令同法界色次布金剛印結金剛慧印

由眞言印力三轉金剛印流散如火光其明普周徧一切諸佛剎以無疑慮心普徧而流出三界金剛道中有法界宮廣大寶樓閣中觀曼荼羅次結轉法輪印如金剛頂

念彼眞言已印心額喉頂乃至隨所印成大曼荼羅摩訶薩意處說名曼荼羅行者住斯位鏡中觀阿字焰鬘皆妙好光輝普周徧照明眾生界如合會千電持佛巧色形深居圓鏡中應現諸方所猶如淨水月普現眾生前次於其首上頂會交際中標以大空點而思惟暗字妙好淨無垢如水精月電說寂靜法身次應觀光輪想入嚩囉字舒無量百光成大圓明輪照明眾生界乃至微塵眾影入圓光內彼圓光眞言﹝用大護印二空竝入掌風輪而散舒﹞

﹝一﹞入嚩﹝二合﹞羅麼﹝口﹡栗﹞儞﹝二﹞怛他﹝引﹞蘖多﹝口﹡栗﹞旨﹝精以反二合三﹞娑嚩﹝二合﹞賀

念彼眞言已以印三旋轉普現圓光輪輪中佛菩薩一切所依持行者瑜伽座身同執金剛囉字爲眼界輝燭猶明燈俛頸小低頭舌近於齶間而以觀心處當心現等引無垢妙淸淨圓鏡常現前如是眞實心瑜伽者轉字入曼荼羅行觀一切大會修習慈悲眼觀察眾生界入甘露三昧猶是定力故說一切三世無礙力明妃

怛儞也﹝二合﹞他﹝一﹞誐誐曩三迷﹝二﹞阿鉢羅底三迷﹝三﹞薩嚩怛他蘖多三麼多努蘖帝﹝四﹞誐誐曩三摩﹝五﹞縛囉落乞灑﹝二合﹞嬭﹝六﹞娑嚩﹝二合﹞賀

念彼明八徧無二境界故復說此偈言猶是佛加持菩薩大名稱於法無罣礙能滅除眾苦心本不生句加持自身故及與持金剛上首執金剛諦聽金剛手字輪曼荼羅眞言修行行能作諸佛事普現其色身爾時執金剛從金剛華座旋轉而下已頂禮大日尊而發讚歎言歸命菩提心歸命發菩提稽首於行體地波羅蜜等敬禮先造者歸命證空者執金剛歎已惟願法王尊哀愍護念我而演說之言爲利益眾生眞言修圓滿大日徧照尊告執金剛言我一切本初號名世所依說法無等比本寂無有上佛說此伽他如是作加持加持執金剛及諸菩薩眾能見勝願者佛菩提座處大日如虛空無戲論無二行瑜伽相應是業成就故卽時大日尊身諸支分故悉皆出現字於一切世間金剛與菩薩緣覺及聲聞乃至諸眾生思惟成悉地種種同依處彼種子眞言阿祕密主阿字一切佛加持普現色身像此一切佛心密中之祕密大悲胎藏生大曼荼羅王敷置聖天位三昧神通行瑜伽阿闍梨鏡中觀阿字放淨妙光明普現圓光內千界爲增數流出光焰輪次當轉阿字成大徧照尊導師成正覺以八曼荼羅種子字圍繞各執持標記隨性令開悟身語徧一切佛心亦復然閻浮淨金色爲應世間故跏趺坐蓮上正受離諸毒身被綃縠衣總持髪髻冠字門轉成佛普利諸眾生瑜伽者觀察一身與二身乃至無量身各各住三昧咸皆受佛化願生華藏海同入於一體成大曼荼羅次觀虛空藏廣大寶樓閣在大寶閣中寶柱皆行列徧有諸幢蓋珠鬘等交絡垂懸妙寶衣周布香華雲及與眾寶雲普雨雜華雲繽紛以嚴地諧韻所愛聲而奏諸音樂壇中想淨妙賢瓶與閼伽寶樹王開敷照以摩尼燈三昧總持地自在之婇女佛波羅蜜等菩提妙嚴華方便作眾伎歌詠妙法音如雲而供養一一佛海會供養諸如來菩薩金剛眾以我功徳力如來加持力及以法界力普供養而住虛空藏明妃金剛合掌印

曩莫薩嚩怛他﹝引﹞蘖帝﹝口﹡驃﹞﹝一﹞尾濕嚩﹝二合﹞目契獘﹝二﹞薩嚩他﹝三﹞欠﹝四﹞嗢那蘖底薩頗﹝三合﹞囉呬﹝牟﹡含﹞﹝五﹞誐誐娜劍﹝六﹞娑嚩﹝二合﹞賀

奉請大日徧照尊塵剎海會諸如來菩薩金剛聲聞眾廣大樓閣普雲集無邊聖眾皆證知我今如佛淨二界成身建立曼荼羅種種莊嚴今已竟不捨悲願而降臨惟願聖眾滿本願

爾時薄伽梵。卽便住於身無害力三昧。住斯定故。說一切如來入三昧耶。徧一切無能障閡力。無等三力明妃。是密印相。當以定慧手作虛心合掌。二虛空輪並合而建立之。頌曰。

此一切諸佛救世之大印正覺三昧耶於此印而住

﹝一﹞阿三迷﹝二﹞怛﹝口﹡履﹞﹝二合﹞三迷﹝三﹞三摩曳﹝四﹞娑嚩﹝二合﹞賀

祕密主如是明妃。示現一切如來地。不越三法道界。圓滿地波羅蜜。

復以定慧手爲拳。虛空輪入於掌中。而舒二風輪。是爲淨法界印。彼眞言曰。

復以定慧手。五輪皆等迭翻相鉤。二虛空輪首俱相向。頌曰。

是名爲勝願吉祥法輪印世依救世者悉皆轉法輪

曩麼三曼多嚩日囉﹝二合﹞喃﹝一﹞嚩日囉﹝二合引﹞怛麼﹝二合﹞句唅﹝二﹞

由眞言印力當住於等引諦觀我此身卽是執金剛無量天魔等諸有見之者如金剛薩埵勿生疑惑心次應被甲冑當觀所被服徧體生焰光用是嚴身故諸魔爲障者及餘惡心類覩之咸四散定慧三補吒止觀二風輪糾持火輪上二空自相並而在於掌中金剛甲冑印由眞言印力卽觀無垢字

曩莫三曼多嚩日囉﹝二合﹞赧﹝一﹞唵﹝二﹞嚩日囉﹝二合﹞迦嚩左﹝三﹞吽

由眞言印力想置五處印額左右心喉徧身三昧光天魔無能壞次結法界生想囉字白色空點以嚴之如彼髻明珠置之於頂上設於百劫中所積眾罪垢由是悉除滅定慧風圓滿印同法界生

眞言同法界無量眾罪除不久當成就住於不退地一切觸穢處當加此字門赤色具威光焰鬘徧圍繞

復以定慧手作歸命合掌。風輪相捻以二空輪加上。形如憩伽。頌曰。

此大慧刀印一切佛所說能斷於諸見謂俱生身見

﹝一﹞摩賀﹝引﹞朅伽尾囉惹﹝二﹞達磨薩捺囉﹝二合﹞奢迦娑訶惹﹝三﹞薩得迦耶捺﹝口﹡栗﹞﹝二合﹞瑟恥﹝二合﹞砌諾迦﹝四﹞怛他﹝引﹞蘖多地目吃底﹝二合﹞儞﹝入﹞佐多﹝五﹞尾囉誐達麼儞﹝入﹞社多吽﹝六﹞

復以定慧手虛心合掌。屈二風以絞二空輪。形如商佉。頌曰。

吉祥法螺印諸佛世之師菩薩救世者皆說無垢法至寂滅涅槃

復以定慧手相合。普舒散之猶如健吒。二地輪二空輪相持。火風輪和合。頌曰。

吉祥願蓮華諸佛救世者不壞金剛座覺悟名爲佛菩提與佛子悉皆從是生

復以定慧手。五輪內向爲拳。建火輪。舒二風輪屈爲鉤形在傍持之。虛空輪地輪並而直上。水輪交合如拔折囉。頌曰。

金剛大慧印能壞無智城曉寤睡眠者天人不能壞

復以定慧手五輪內爲拳。建立火輪以二風置傍。屈二虛空相並。頌曰。

此印摩訶印所謂如來頂適纔結作之卽同於世尊

此名毫相藏佛常滿願印以纔作此印卽同人中勝

住瑜伽座持鉢相應。以定慧手俱在臍間。是名釋迦牟尼大鉢印。彼眞言曰。

能施與一切眾生類無畏若結此大印名施無畏者

﹝一﹞薩嚩他﹝二﹞爾那爾那﹝三﹞佩野曩奢那﹝四﹞娑嚩﹝二合﹞賀

如是與願印世依之所說適纔結此者諸佛滿其願

﹝一﹞嚩囉娜嚩日羅﹝二合﹞怛麼﹝二合﹞迦﹝二﹞娑嚩﹝二合﹞賀

復以智慧手爲拳而舒風輪。以毘俱胝形住於等引頌曰。

以如是大印諸佛救世尊恐怖諸障者隨意成悉地由結是印故大惡魔軍眾及餘諸障者馳散無所疑

﹝一﹞摩賀沫囉嚩底﹝丁以反﹞﹝二﹞捺捨嚩路嗢婆﹝二合﹞吠﹝平﹞﹝三﹞摩訶﹝引﹞昧怛﹝口﹡履﹞也﹝二合﹞毘庾﹝二合﹞嗢蘖﹝二合﹞底﹝四﹞娑嚩﹝二合﹞賀

此名一切佛世依悲生眼想置於眼界智者成佛眼

﹝一﹞誐誐曩嚩囉﹝口﹡落﹞吃灑﹝二合﹞儜﹝二﹞迦嚕儜摩耶﹝三﹞怛他﹝引﹞蘖多作吃芻﹝四﹞娑嚩﹝二合﹞賀

復次以定慧手。一合內爲拳。舒智慧手風輪。屈第三節猶如環相。頌曰。

如是名鉤印諸佛救世者招集於一切住於十地位菩提大心者及惡思眾生

﹝一﹞阿﹝入﹞薩嚩怛囉﹝二合引﹞鉢囉﹝二合﹞底賀帝﹝二﹞怛他蘖多﹝引﹞矩奢﹝三﹞冒﹝引﹞地拶﹝口﹡履﹞耶﹝二合引﹞鉢哩布囉迦﹝四﹞娑嚩﹝二合﹞賀

復次以定慧手。五輪內向爲拳而舒風輪圓屈相合頌曰。

此勝願索印壞諸造惡者眞言者結之能縛諸不善

﹝一﹞係係摩賀播捨﹝二﹞鉢囉﹝二合﹞娑嘮那﹝口﹡履﹞也﹝二合﹞﹝三﹞薩怛嚩﹝二合﹞馱睹﹝四﹞微謨訶迦﹝五﹞怛他蘖多地目吃底儞﹝入﹞佐多﹝六﹞娑嚩﹝二合﹞賀

卽前鉤印舒其火輪而少屈之。是諸如來心印。彼眞言曰。

復以此印舒其水輪而竪立之。名如來臍印。彼眞言曰。

卽以此印直舒地輪餘亦竪之。名如來腰印。彼眞言曰。

復以定慧手作空心合掌。以二風水輪屈入於內。其二地輪少屈而申火輪。此是如來藏印。彼眞言曰。

曩莫薩嚩怛他﹝引﹞蘖底獘﹝一﹞﹝口﹡藍﹞﹝口﹡藍﹞﹝口﹡落﹞﹝口﹡落﹞﹝二﹞娑嚩﹝二合﹞賀

次結二守護門。卽以此印散其水輪向上置之。名大界印。彼眞言曰。

﹝一﹞薩嚩怛囉﹝二合﹞弩蘖帝﹝二﹞滿駄野徙﹝璊﹣王﹢月﹞﹝三﹞摩訶三摩野﹝嗨﹣每﹢﹝臼／工﹞囉﹝二合﹞左帝﹝四﹞娑麼﹝二合﹞囉嬭﹝五﹞阿鉢囉﹝二合﹞底訶帝﹝六﹞馱迦駄迦﹝七﹞折囉折囉﹝八﹞滿馱滿馱﹝九﹞捺奢儞以﹝二合﹞羶﹝十﹞薩嚩怛他蘖多弩枳惹﹝二合﹞帝﹝十一﹞鉢囉﹝二合﹞鉢囉達磨臘馱尾惹曳﹝十二﹞婆誐嚩底﹝十三﹞尾矩﹝口﹡履﹞尾矩隸﹝十四﹞麗嚕補哩﹝十五﹞娑嚩﹝二合﹞賀

爾時毘盧遮那佛。住於滿一切願。出廣長舌相徧覆一切佛剎。入淸淨法幢髙峯觀三昧。時佛從定起。發徧一切如來法界。哀愍無餘眾生界聲。說大力大護明妃。卽以前大界印。其二火輪鉤屈相合。散舒風輪。名無堪忍大護印。彼眞言曰。

四大結護印言﹝東方作無畏結護持棓印嚩字北方作壞諸怖大護持刀印麼字西方難降大護持刀印索字南方金剛無勝大護棓印嚩字﹞。

曩莫薩嚩怛他﹝引﹞蘖帝毘藥﹝二合﹞﹝一﹞薩嚩婆野尾蘖帝毘藥﹝二﹞尾濕嚩﹝二合﹞目契獘﹝三﹞薩嚩他﹝四﹞唅欠﹝五﹞洛乞灑﹝二合﹞摩訶﹝引﹞沫隸﹝六﹞薩嚩怛他﹝引﹞蘖多﹝七﹞奔眤也﹝二合﹞儞﹝入﹞惹帝﹝八﹞吽﹝引﹞吽﹝引﹞﹝九﹞怛囉﹝二合﹞吒怛羅﹝二合﹞吒﹝十﹞阿鉢囉﹝二合﹞底賀﹝引﹞帝﹝十一﹞娑嚩﹝二合﹞賀

說此明已。卽時普徧佛剎六種震動。一切菩薩得未曾有開敷眼。於諸佛前以悅意言。而說偈言。

諸佛甚希有說此大力護一切佛護持城池皆固密由彼護心住所有爲障者毘那夜迦等惡形諸羅剎一切皆退散念眞言力故次結不動尊印明用加持所供養去垢辟除障光顯增加大威徳

次結閼伽香水印。二羽捧閼伽香水器。想浴諸聖眾。當發五大願。彼眞言曰。

次結塗香印定羽握智腕舒五輪揚掌作施無畏勢

念彼眞言已想從印流出塗香器雲海虛空盡法界塵剎大海會供養一一尊次結如來座同彼華座印

當坐眾聖尊不壞金剛座願法界眾生同坐法空座

爾時薄伽梵廣大法界加持。卽於是時住法界胎藏三昧。從此定起說入佛三昧耶。彼眞言曰。

曩莫薩嚩怛他﹝引﹞蘖帝﹝口﹡驃﹞﹝一﹞微濕嚩﹝二合﹞目契獘﹝二﹞唵﹝三﹞阿三迷﹝四﹞怛哩﹝二合﹞三迷﹝五﹞三麼曳﹝六﹞娑嚩﹝二合﹞賀

正示三昧耶則能普增益一切眾生類當得成悉地速滿無上願以大眞言主及諸明歡喜次結獻華印定慧內相叉圓屈二風輪側峯而相拄二空附風側

﹝一﹞摩賀﹝引﹞昧怛哩也﹝三合一﹞毘庾﹝二合﹞訥蘖帝﹝三﹞娑嚩﹝二合﹞賀

思惟印流出無漏七覺華種種華雲海周徧滿法界微塵佛剎會成廣大供養次結焚香印定慧背相合風輪側相拄二空輪各舒捻二風輪側

念彼眞言已想從印流出焚香气雲海周徧盡虛空微塵大海會一一眾聖前供養種種香同入法界體次結飲食印定慧空心合印成而觀想

﹝一﹞阿囉囉迦囉囉﹝二﹞沫隣﹝上﹞捺娜弭沫隣捺禰﹝三﹞摩訶沫哩﹝四﹞娑嚩﹝二合﹞賀

念彼眞言已無量飲食雲周徧盡虛空微塵佛剎土一一聖眾前廣大而供養法喜禪悅食次結燈明印智羽應作拳風輪絞火輪空押水地甲火輪而直端

﹝一﹞怛他﹝引﹞蘖多﹝引﹞囉﹝口﹡旨﹞﹝二合﹞﹝二﹞娑頗﹝二合﹞羅儜嚩婆﹝引﹞娑曩﹝三﹞誐誐猱娜哩耶﹝二合﹞﹝四﹞娑嚩﹝二合﹞賀

念彼眞言已右旋而照明從印而流出無量燈雲海周徧盡虛空微塵剎土中一一燈廣大照耀佛海會次觀虛空藏廣大寶樓閣在大寶閣中寶柱皆行列徧有諸幢蓋珠鬘等交絡垂懸寶妙衣周布香華雲及與眾寶雲普雨雜華雲繽紛以嚴地諧韻所愛聲而奏諸音樂壇中想淨妙賢瓶與閼伽寶樹王開敷照以摩尼燈三昧總持地自在之婇女佛波羅蜜等菩提妙嚴華方便作眾伎歌詠妙法音如雲雨供養一一佛海會供養諸如來菩薩金剛眾以我功徳力如來加持力及以法界力普供養而住虛空藏明妃金剛合掌印

曩莫薩嚩怛他﹝引﹞蘖帝﹝口﹡驃﹞﹝毘庾反一﹞尾濕嚩﹝二合﹞目契獘﹝毘也反二﹞薩嚩他﹝引﹞﹝三﹞欠﹝四﹞嗢娜蘖帝娑頗﹝二合﹞囉呬﹝牟﹡含﹞﹝五﹞誐誐曩劍﹝六﹞娑嚩﹝二合﹞賀

摩賀迦嚕抳建曩貪﹝一﹞捨娑跢﹝二合﹞﹝口﹡藍﹞薩嚩吠﹝引﹞儞﹝泥以反﹞南﹝二﹞奔﹝去﹞女﹝鼻音﹞那地蠅﹝二合﹞虞拏﹝引﹞馱﹝口﹡藍﹞﹝三﹞鉢囉﹝二合﹞拏﹝上﹞摩弭怛他﹝去﹞誐耽﹝四﹞

吠囉儗野﹝二合﹞若曩南秫﹝詩律反﹞淡﹝一﹞戍婆訥蘖底謨﹝引﹞左劍﹝二﹞播囉沫體﹝町以反﹞迦謎建耽﹝三﹞達磨﹝牟﹡含﹞舍麼嚩憾﹝四﹞

目訖耽﹝二合﹞目訖底﹝二合﹞播他﹝引﹞鉢囉﹝二合﹞跛耽﹝二合﹞﹝一﹞試乞灑﹝二合﹞夜素弭也﹝二合﹞嚩娑體﹝二合﹞耽﹝二﹞乞灑﹝二合﹞怛囕﹝二合﹞尾始瑟鵮﹝二合﹞虞拏鑁﹝三﹞曩謎僧﹝去﹞建左婆﹝去引﹞嚩哆﹝都各反﹞

薩嚩母馱鉢囉﹝二合﹞捨娑跢﹝二合引﹞野﹝一﹞三﹝去﹞勃哩﹝二合﹞跢野虞隸虞﹝口﹡藍﹞﹝二﹞阿嚩路枳多僧枳孃﹝二合﹞野﹝三﹞曩謨﹝引﹞﹝寧﹡頁﹞髻枳哩﹝二合﹞播答摩﹝二合﹞寧﹝四﹞。

摩訶嚩攞野左拏﹝上﹞野﹝一﹞尾儞野﹝二合引﹞攞惹野娑馱味﹝二﹞訥難﹝上﹞跢娜麼迦夜﹝三﹞曩麼悉帝嚩日囉﹝二合﹞播拏曳﹝四﹞。

曩莫三曼多沒馱南﹝一﹞誐誐曩﹝二﹞難多微輸馱達麼儞闍帝﹝三﹞娑嚩﹝二合﹞賀

復以定慧手作空心合掌。以二風輪持火輪側。名如來來甲。印彼眞言曰﹝印五處額右左肩心喉﹞。

﹝一﹞鉢囉﹝二合﹞左拏﹝二﹞嚩日囉﹝二合﹞入嚩﹝二合﹞攞﹝三﹞尾娑普﹝二合﹞囉吽﹝四﹞

復準前大力大護印。空輪並入掌。風輪而散舒。名如來普光印。彼眞言曰。

﹝一﹞入嚩﹝二合﹞攞摩﹝口﹡履﹞儞﹝平﹞﹝二﹞怛他﹝引﹞蘖多﹝口﹡栗﹞爾﹝二合﹞﹝二﹞娑嚩﹝二合﹞賀

復準前甲印二空入中。名如來舌相印。彼眞言曰。

﹝一﹞怛他蘖多爾訶嚩﹝二合﹞﹝二﹞薩底也﹝二合﹞達麼鉢囉﹝二合﹞底瑟恥﹝二合﹞多﹝三﹞娑嚩﹝二合﹞賀

復準前舌相印。二風輪二水輪屈而相捻。空輪向上而少屈之。火輪地輪正直相會。名如來語門印。彼眞言曰。

﹝一﹞怛他﹝引﹞蘖多摩訶﹝引﹞嚩﹝無各反﹞吃怛囉﹝二合﹞﹝二﹞尾濕嚩﹝二合﹞枳孃﹝二合﹞曩摩護娜也﹝三﹞娑嚩﹝二合﹞賀

復準前語門印。以二風輪屈入掌在空輪傍。名如來牙印。彼眞言曰。

﹝一﹞怛他﹝引﹞蘖多能﹝去﹞瑟吒羅﹝三合二﹞囉娑囉娑蘖囉﹝二合﹞﹝三﹞糝鉢囉﹝二合引﹞博迦﹝四﹞薩嚩怛他﹝引﹞蘖多﹝五﹞尾灑也糝婆﹝上﹞嚩﹝六﹞娑嚩﹝二合﹞賀

復準前牙印。以二風輪向上置之屈第三節。名如來辯說印。彼眞言曰。

﹝一﹞阿爾﹝精以反﹞底也﹝二合﹞娜部﹝二合﹞多﹝二﹞路跛嚩﹝引﹞三麼哆﹝上﹞鉢囉﹝二合﹞鉢多﹝二合﹞﹝三﹞尾輸﹝上﹞馱娑縛﹝二合﹞囉﹝四﹞娑嚩﹝二合﹞賀

復次以定慧手。和合一相作空心合掌。二地輪二空輪屈入相合。是如來持十力印。彼眞言曰。

復準前十力印。以二風輪屈上節相合。在二空輪上。是如來念處印。彼眞言曰。

﹝一﹞怛他﹝引﹞蘖多娑麼﹝口﹡栗﹞﹝二合﹞底﹝二﹞薩怛嚩﹝二合﹞係怛嚩﹝二合﹞毘庾﹝二合﹞嗢蘖﹝二合﹞多﹝三﹞誐誐曩三忙三麼﹝四﹞娑嚩﹝二合﹞賀

復準前念處印。以二空輪在水輪上。名一切法平等開悟印。彼眞言曰。

﹝一﹞薩嚩達磨三麼多鉢囉﹝二合﹞鉢多﹝二合﹞﹝二﹞怛他﹝引﹞蘖多弩蘖多﹝三﹞娑嚩﹝二合﹞賀

爾時普賢菩薩。卽時住於佛境界莊嚴三昧。觀阿字爲體。卽同普賢之行。復以定慧手合爲一。以二風輪加火輪上餘如前。是普賢如意珠印。彼眞言曰。

﹝一﹞參麼多弩蘖多﹝二﹞尾囉惹達磨儞﹝入﹞社多﹝三﹞摩賀摩賀﹝四﹞娑嚩﹝二合﹞賀

爾時彌勒菩薩。住發生普徧大慈三昧。觀阿字爲體。卽同彌勒之行。

復以定慧手虛心合掌。以二風輪屈。在二火輪之根下餘如前相。是慈氏菩薩印彼眞言曰。

﹝一﹞阿爾多惹野﹝二﹞薩嚩﹝二合﹞薩怛嚩﹝二合﹞奢野弩蘖多﹝三﹞娑嚩﹝二合﹞賀

大毘盧遮那廣大儀軌卷上

大毘盧遮那經廣大儀軌卷中

大日如來東大白蓮華臺圓淨月輪中內現商佉色觀欠字法門三角放光明其色皆鮮白金剛印圍繞從彼眞言王周匝放光明普徧而流出持此降四魔號名徧智印能具多功徳彼一切佛心號爲大勤勇

﹝一﹞薩嚩沒馱冒地薩怛嚩﹝二合﹞﹝二﹞訶﹝口﹡栗﹞捺耶﹝三﹞寗夜﹝二合﹞吠奢儞﹝平﹞﹝四﹞娜麼薩嚩尾泥﹝去五﹞娑嚩﹝二合﹞賀

北維大蓮臺觀嚴字光輪轉成諸佛母光暉眞金色縞素以爲衣徧照猶日光正受住三昧號名虛空眼虛空眼明妃

﹝一﹞誐誐曩嚩囉落訖叉﹝二合﹞嬭﹝二﹞誐誐曩三迷曳﹝三﹞薩嚩覩訥誐﹝二合﹞多﹝引﹞﹝四﹞鼻﹝引﹞娑﹝引﹞囉三婆吠﹝平﹞﹝五﹞入嚩﹝二合﹞攞娜謨阿目佉﹝引﹞難﹝上﹞﹝六﹞娑嚩﹝二合﹞賀

南維白蓮臺觀迦字光明金色光輪中救世諸菩薩大徳聖尊印號名滿眾願二羽初分交名普通密印

﹝一﹞薩嚩他﹝二﹞尾﹝入﹞麼底﹝丁以反三﹞尾﹝入﹞枳羅儜﹝四﹞達磨馱﹝引﹞暏儞﹝入﹞佐多﹝五﹞糝糝訶﹝入﹞﹝六﹞娑嚩﹝二合﹞賀

次大日右方精進觀世音普徧四方相中吉祥商佉出鉢頭摩華開敷含果實上表金剛慧承以大蓮印觀娑﹝上﹞字光輪輪現觀自在微笑坐白蓮頂現無量壽住普觀三昧說自心眞言印如蓮華敷

﹝一﹞薩嚩怛他﹝引﹞蘖多﹝引﹞嚩路吉多﹝二﹞羯嚕儜麼野﹝三﹞囉囉囉吽若﹝入﹞﹝四﹞娑嚩﹝二合﹞賀

次右蓮華中觀糝字光輪轉成大勢至被服商佉色大悲蓮華手滋榮而未敷圍繞以圓光定慧空心掌如蓮華未開

次左蓮華中觀耽字光輪光現多羅尊靑白色相雜中年女人狀合掌持靑蓮圓光靡不周暉發猶淨金微笑鮮白衣定慧內爲拳二風輪舒合二空以加之

﹝一﹞羯嚕抳嗢婆﹝上﹞吠﹝平﹞﹝二﹞多隸多哩抳﹝三﹞娑嚩﹝二合﹞賀

次右蓮華中觀勃﹝口﹡履﹞﹝二合﹞字門皓素圓光中現毘俱胝身手垂數珠鬘三目持髪髻尊形如皓素圓光黃赤白多羅印左差

﹝一﹞薩嚩婆野怛囉﹝二合﹞散儞﹝入﹞﹝二﹞吽娑頗﹝二合﹞吒野﹝三﹞娑嚩﹝二合﹞賀

明妃住其左號持名稱者一切妙瓔珞莊嚴金色身執鮮妙華枝左持鉢胤遇密印準馬頭上舉風輪屈

次近多羅右臺中觀半字放白淨光輪圓明現白處髪冠襲純白持鉢曇麼華二羽虛心合水輪入掌中空輪捻其上是白處尊印

﹝一﹞怛他﹝引﹞蘖多尾灑野三婆吠﹝二﹞鉢娜麼﹝二合﹞忙﹝口﹡履﹞儞﹝入﹞﹝三﹞娑嚩﹝二合﹞賀

次左華臺中觀唅字法門放大光明聚現大力明王晨朝日暉色白蓮以嚴身赫奕成焰鬘吼怒四牙現利爪獸王髪印如白處尊屈風空輪下相去如穬麥

﹝一﹞吽佉娜野畔惹﹝二﹞娑叵﹝二合﹞吒野﹝三﹞娑嚩﹝二合﹞賀

次右華臺中觀訶字放光轉成地藏身地藏同馬頭申水風餘拳是名地藏印

次大日左方正等四方相金剛印圍繞內心蓮華敷臺現迦羅奢光色如淨月臺中觀嚩字放綠寶光輪輪現金剛手周環起光焰首戴眾寶冠瓔珞莊嚴身閒錯互嚴飾左持拔折羅無勝三昧耶五峯金剛印水輪入掌交說自心眞言

曩莫三曼多嚩日囉﹝二合﹞南﹝一﹞左荼摩訶路灑拏﹝二﹞吽

金剛手之右部母忙莽鷄嚴身以瓔珞亦持堅慧杵三股金剛印

曩莫三曼多嚩日囉﹝二合﹞南﹝一﹞怛哩﹝二合﹞吒怛哩﹝二合﹞吒﹝二﹞惹﹝爾攞反﹞衍底﹝三﹞娑嚩﹝二合﹞賀

金剛手之左大力金剛針使者眾圍繞微笑同瞻仰內拳申風輪

﹝一﹞薩嚩達磨儞﹝丁逸反﹞﹝口﹡栗﹞吠達儞﹝二﹞嚩日羅﹝二合﹞素爾﹝入﹞嚩囉禰﹝三﹞娑嚩﹝二合﹞賀

金剛手之右持鎖商揭攞自部諸使俱其身淺黃色四輪背相叉旋轉慧加定

﹝一﹞吽﹝引﹞滿馱滿馱野﹝二﹞冒吒冒吒野﹝三﹞嚩日嚕﹝二合﹞娜婆﹝二合﹞吠﹝四﹞薩嚩怛囉﹝二合引﹞鉢囉﹝二合﹞底賀低﹝五﹞娑嚩﹝二合﹞賀

金剛手之左忿怒降三世摧伏大障者號名月黶尊三目四牙現夏時雲雨色阿吒吒笑聲金剛瓔珞嚴攝護眾生故無量眾圍繞乃至百千手操持眾器械如是忿怒等皆住蓮華中印如金剛慧二空開持風

金剛手之右吽字爲種子各現威怒身印與持地同

﹝一﹞吽﹝引﹞吽﹝引﹞吽﹝引﹞﹝二﹞發吒發吒髯髯﹝三﹞娑嚩﹝二合﹞賀

﹝一﹞係係緊爾﹝精以反﹞囉拽徙﹝二﹞仡哩﹝二合﹞佷拏﹝二合﹞仡哩﹝二合﹞佷拏﹝二合﹞﹝三﹞佉那﹝四﹞鉢哩布羅野﹝五﹞薩嚩緊迦囉赧﹝六﹞娑嚩﹝二合﹞鉢囉﹝二合﹞底尾撚﹝七﹞娑嚩﹝二合﹞賀

大日如來下羅剎主之方不動如來使五寶盤石上觀含字法門放大火光明三角現靑身慧刀定羂索頂髪垂左肩一目而諦觀威怒身猛焰面門水波相充滿童子形住火生三昧各屈地水輪二空自加上並申於火風慧覆定羽仰右劍入左鞘當心三念明拔劍旋八方上下淨諸物左辟右結界調伏難調者

﹝一﹞左拏摩賀路灑拏﹝二﹞娑破﹝二﹞吒﹝入﹞野﹝三﹞吽怛羅﹝二合﹞吒﹝四﹞憾﹝牟﹡含﹞﹝五﹞

次應往風方復想忿怒尊所謂勝三世先想寶石上火生三昧中訶字法門轉想成威怒尊猛焰光圍繞寶冠持金剛不顧自身命印同金剛慧專請而受教

﹝一﹞訶訶訶﹝二﹞微薩麼曳﹝三﹞薩嚩怛他﹝引﹞蘖多微灑也三婆嚩﹝四﹞怛﹝口﹡賴﹞﹝二合﹞路枳也﹝二合﹞微惹也﹝五﹞吽惹﹝爾落反六﹞娑嚩﹝二合﹞賀

中閒有十六金剛未足次結降三世二羽忿怒拳檀慧背鉤結當於寶石上心想吽字門成大忿怒王八臂而四面笑怒恐怖形四牙熾盛身執持諸器仗辟除作結護

唵﹝引﹞﹝一﹞蘇吽婆儞蘇吽婆吽﹝二﹞仡哩﹝二合﹞訶拏﹝二合﹞仡哩﹝二合﹞訶拏﹝二合﹞吽﹝三﹞仡哩﹝二合﹞訶拏﹝二合﹞波耶吽﹝四﹞阿﹝引﹞那野斛﹝引﹞婆誐鑁嚩日羅﹝二合﹞吽泮吒﹝五﹞

次結大威徳身作玄雲色徧身生火焰執持諸器仗六手身六足坐於水牛上想身安三字唵字安口上噁字安心上吽成就尊身執劍戟棒索左持弓右箭結護普集會

曩莫三曼多沒馱南﹝引﹞﹝一﹞阿鉢囉﹝二合﹞底賀多舍娑曩﹝引﹞南﹝引﹞﹝二﹞唵羯囉羯囉﹝三﹞矩嚕矩嚕﹝四﹞麼麼迦哩郯﹝二合﹞﹝五﹞伴惹伴惹﹝六﹞薩嚩尾覲南﹝二合﹞﹝七﹞諾賀諾賀﹝八﹞薩嚩嚩日囉﹝二合﹞尾曩﹝引﹞野迦﹝引﹞﹝九﹞冒羅馱﹝二合﹞吒迦﹝十﹞貳尾旦多迦囉﹝十一﹞摩賀﹝引﹞尾訖哩﹝二合﹞多路﹝引﹞比寧﹝十二﹞鉢者鉢者﹝十三﹞薩嚩訥瑟吒﹝二合﹞﹝十四﹞摩賀﹝引﹞誐拏鉢底﹝十五﹞貳尾旦﹝引﹞多羯囉﹝十六﹞滿馱滿馱﹝十七﹞薩嚩蘖囉﹝二合﹞憾﹝十八﹞殺目佉﹝十九﹞殺部惹﹝二十﹞殺者囉拏﹝二十一﹞嚕捺羅﹝二合﹞磨﹝引﹞曩野﹝二十二﹞尾瑟拏﹝二合﹞麼曩野﹝二十三﹞沒囉﹝二合引﹞賀摩﹝二合引﹞撚﹝引﹞泥嚩那﹝引﹞曩野﹝二十四﹞摩尾覽嚩摩尾覽嚩﹝二十五﹞攞護攞護﹝二十六﹞曼拏攞末弟﹝二十七﹞鉢囉﹝二合﹞吠捨野﹝二十八﹞三麼野麼弩娑摩﹝二合﹞囉﹝二十九﹞吽吽吽吽吽吽娑破﹝二合﹞吒﹝半音呼﹞娑破﹝二合﹞吒﹝半音呼﹞娑嚩﹝二合﹞賀﹝三十﹞

次於第二院四方相均普衛以金剛印火生曼荼羅內心靑蓮臺臺中觀滿字放大慧光明光轉成曼殊入神力三昧其身欝金色五佛髻冠頂猶如童子形定羽持靑蓮上表金剛智慧羽施無畏或作與願印慈顏徧微笑妙相圓普光周匝互暉映

以定慧手作虛心合掌。火輪絞水輪交結相持。以二風輪置二空輪上猶如劍形。是聖者文殊師利印。說自心眞言曰。

﹝一﹞係係矩摩囉迦﹝二﹞尾目吃底﹝二合﹞鉢他悉體﹝他以反﹞多﹝三﹞娑麼囉娑麼囉﹝四﹞鉢囉﹝二合﹞底枳壤﹝二合﹞﹝五﹞娑嚩﹝二合﹞賀

右靑蓮華中觀髯字光輪轉成光网身童子持寶网種種瓔珞嚴定拳執鉤印

﹝一﹞係係矩麼囉﹝二﹞忙耶蘖多娑嚩﹝二合﹞婆嚩悉體﹝他以反﹞多﹝三﹞娑嚩﹝二合﹞賀

左靑蓮華中無垢光童子寶冠持寶印靑蓮而未敷前印一切輪相背而屈之是無垢光印

﹝一﹞係矩忙羅﹝二﹞尾質怛羅﹝二合﹞蘖底矩忙羅﹝三﹞麼弩娑麼﹝二合﹞羅﹝四﹞娑嚩﹝二合﹞賀

右靑蓮華中中觀枳﹝口﹡履﹞﹝二合﹞字轉成計設尼慧拳風火刀

﹝一﹞係係矩忙﹝引﹞﹝口﹡履﹞計﹝二﹞娜耶孃難娑麼﹝二合﹞羅﹝三﹞鉢囉﹝二合﹞底枳孃﹝二合﹞﹝四﹞娑嚩﹝二合﹞賀

左靑蓮華中觀儞﹝口﹡履﹞字光轉成金剛使烏波計設尼慧拳舒火輪

右靑蓮華中觀係﹝口﹡履﹞﹝二合﹞字光輪轉成地慧幢定拳地水幢

左靑蓮華中觀弭﹝口﹡履﹞﹝二合﹞字光輪轉成童子使慧拳風輪杖

右靑蓮華中復名請召使慧拳風輪鉤

﹝一﹞阿迦囉灑﹝二合﹞野﹝二﹞薩鑁矩嚕阿﹝去﹞枳壤﹝二合﹞﹝三﹞矩忙囉寫﹝四﹞娑嚩﹝二合﹞賀

左靑蓮華中五種奉教使不思議童子定慧外拳叉

南方除蓋障住於火輪中其上赤蓮華大精進種子觀噁字光輪現成除障尊入悲力三昧定慧虛心合地水空入月各申風火合如持摩尼珠

﹝一﹞阿﹝入﹞薩怛嚩﹝二合﹞係多﹝二﹞獘﹝毘庾反﹞嗢蘖﹝二合﹞多﹝三﹞怛﹝口﹡藍﹞﹝二合﹞怛﹝口﹡藍﹞﹝二合﹞﹝口﹡藍﹞﹝口﹡藍﹞﹝四﹞娑嚩﹝二合﹞賀

右赤蓮華中觀訶娑難字光轉成此尊定慧內叉拳火舒屈上節寶瓶上金剛除疑怪眞言

左赤蓮華中觀囉娑難字光轉成此尊施一切無畏

右赤蓮華中觀特懵﹝二合﹞娑難字光轉成此尊慧羽發起手除一切惡趣

﹝一﹞阿毘庾﹝二合﹞達囉抳﹝二﹞薩怛嚩﹝二合﹞馱敦﹝三﹞娑嚩﹝二合﹞賀

左赤蓮華中觀尾訶娑難字光轉成此尊慧悲手掩心救護慧眞言

﹝一﹞係摩賀﹝引﹞摩賀﹝引﹞﹝二﹞娑摩﹝二合﹞囉鉢囉﹝二合﹞底﹝三﹞枳壤﹝二合﹞娑嚩﹝二合﹞賀

右赤蓮華中觀諂﹝去﹞字光輪轉成大慈生慧空水持之

左赤蓮華中觀閻字光輪轉成悲旋潤慧掌火屈心

右赤蓮華中觀縊字光輪轉成除熱惱慧手垂施願甘露水流注徧在諸指端

﹝一﹞係嚩囉娜﹝二﹞嚩囉鉢囉﹝二合﹞鉢多﹝三﹞娑嚩﹝二合﹞賀

左赤蓮華中觀污字光輪轉成不思議慧空風持珠

北方地藏尊其座極巧嚴雜寶莊嚴地綺錯互相閒四寶蓮華中觀訶字光輪轉成地藏尊定慧內爲拳舒散火輪幢住金剛不壞三昧說眞言

地藏尊之右諦想寶華中觀難髯字光輪轉成寶處尊慧拳舒三輪

左寶蓮華中觀衫字光輪轉成寶手尊慧拳舒水輪

右寶蓮華中觀噞字光輪轉成持地尊掌背地空叉二手金剛印

左寶蓮華中觀含字光輪轉成寶印手如前五鈷印

右寶蓮華中觀赧字光輪轉成堅固意二羽合五輪如羯磨金剛

西方虛空藏圓白悅意壇大白蓮華中觀伊字白光轉成虛空尊勤勇被白衣持刀生光焰瓔珞以莊嚴密印同慈氏二空入掌中住淸淨境界三昧說自心

﹝一﹞伊﹝依字長呼﹞阿﹝引﹞迦奢參麼多弩蘖多﹝二﹞尾質怛﹝口﹡藍﹞﹝二合﹞縛囉達囉﹝三﹞娑嚩﹝二合﹞賀

右白蓮華中觀憾字光輪轉成無垢尊印如大慧刀

左白蓮華中觀﹝口﹡陵﹞字光輪轉成虛空慧印如轉法輪

右白蓮華中觀蘖丹﹝郗痕反﹞字光輪轉成淸淨慧如前商佉印

曩莫三滿多沒馱南﹝一﹞達磨三婆嚩﹝二﹞娑嚩﹝二合﹞賀

左白蓮華中觀地﹝口﹡藍﹞字光輪光轉行慧者如前蓮華印

曩莫三滿多沒馱南﹝一﹞鉢納麼﹝引﹞攞﹝上﹞野﹝二﹞娑嚩﹝二合﹞賀

右白蓮華中觀﹝合﹡牛﹞字光輪轉成安住慧靑蓮印稍敷

曩莫三滿多沒馱南﹝一﹞壤弩納婆﹝二合﹞嚩﹝二﹞娑嚩﹝二合﹞賀

﹝一﹞嚩日囉﹝二合﹞悉體﹝二合﹞囉沒弟﹝二﹞布囉嚩﹝二合﹞嚩怛麼﹝二合﹞滿怛囉﹝二合﹞娑囉﹝三﹞娑嚩﹝二合﹞賀

左白蓮華中觀執蓮華杵彼菩薩眞言

次東第三院釋迦師子壇謂大因陀羅妙善眞金色四方相均等金剛印圍繞上現波頭摩妙善眞金色轉成釋迦文周匝皆黃暉紫金光聚身具三十二相袈裟錫杖等大鉢具光焰住寶處三昧二羽仰臍閒

﹝一﹞薩嚩仡哩﹝二合﹞捨﹝嗨﹣每﹢﹝臼／工﹞﹝入﹞素娜曩﹝二﹞薩嚩達磨嚩﹝無鉢反﹞始多﹝引﹞鉢囉﹝二合﹞鉢多﹝二合﹞﹝三﹞誐誐曩三摩﹝引﹞三摩﹝四﹞娑嚩﹝二合﹞賀

次右蓮華中顯示徧知眼熙怡相微笑徧體圓淨光頂髻徧黃色憙見無比身是名能寂母亦名徧知眼印如佛頂同金剛幖幟異

﹝一﹞怛他﹝引﹞蘖多斫吃芻﹝二合﹞﹝二﹞尾也嚩路迦也﹝三﹞娑嚩﹝二合﹞賀

次左蓮華中圖寫毫相明住鉢頭摩華圓照商佉色執持如意珠慧拳置眉閒是名毫相印

﹝一﹞嚩囉泥﹝二﹞嚩囉鉢囉﹝二合﹞鉢帝吽﹝三﹞娑嚩﹝二合﹞賀

次右蓮華中觀﹝口﹡藍﹞字法門無相之相光轉成白傘頂普徧三千界定羽覆五輪慧拳申風指

﹝一﹞﹝口﹡藍﹞﹝二﹞悉怛﹝引﹞多鉢怛囉﹝二合﹞鄔瑟抳﹝二合﹞灑﹝三﹞娑嚩﹝二合﹞賀

次左蓮華中觀苫字法門成就大寂光轉成最勝頂

次右蓮華中觀賜字法門本寂光殊勝定慧手輪印轉成最勝頂

次左蓮華中觀怛陵﹝二合﹞字法門一切法如本自性無垢身光明徧十方轉成火聚頂印與佛頂同

﹝一﹞怛陵﹝二合﹞﹝二﹞帝儒囉施鄔瑟抳﹝二合﹞灑﹝三﹞娑嚩﹝二合﹞賀

次右蓮華中觀訶林﹝二合﹞字法門諸因果業性畢竟不可得威光照一切轉成除業頂慧手風輪鉤能除地獄障

﹝一﹞訶林﹝二合﹞﹝二﹞尾枳囉拏半祖鄔瑟抳﹝二合﹞灑﹝三﹞娑嚩﹝二合﹞賀

次左蓮華中觀吒嚕﹝合﹡牛﹞﹝三合﹞字門字現廣生頂印與五峯同能摧碎諸障

次右蓮華中觀輸嚕吽﹝二合﹞字門現發生佛頂印與蓮華同發生世出世三乘諸聖眾

次左蓮華中觀﹝合﹡牛﹞字法門轉成無量聲二手持商佉說寂滅妙法

次右蓮華中觀於鑁字門一切佛頂字慧手聚五峯置頂成密印

次左荷葉中一切聲聞眾梵夾爲幖幟

﹝一﹞係睹鉢囉﹝二合﹞底也﹝二合﹞﹝二﹞尾蘖多﹝三﹞羯磨﹝嗨﹣每﹢﹝臼／工﹞惹多﹝四﹞﹝合﹡牛﹞

次右緣覺眾內縛竪火輪圓滿錫杖相

於釋尊門右華臺觀吽字字轉成金剛靑色異怒形成阿﹝上﹞跛囉﹝二合﹞爾多﹝引﹞智執蓮在心定手向外舒

曩莫三曼多嚩日囉﹝二合﹞赧﹝一﹞吽﹝二﹞地﹝口﹡陵﹞﹝二合﹞地﹝口﹡陵﹞﹝二合三﹞喞﹝口﹡陵﹞﹝二合﹞喞﹝口﹡陵﹞﹝二合﹞﹝四﹞娑嚩﹝二合﹞賀

次左靑華中觀無能勝妃色相如前等內拳開大空

曩莫三曼多嚩日囉﹝二合﹞喃﹝一﹞阿跛羅爾帝﹝二﹞惹衍底怛抳帝﹝三﹞娑嚩﹝二合﹞賀

次於其北方布列淨居眾自在天思惟普華風火差光鬘空在掌滿意空風華徧音空加水掩耳習持明五天并眷屬

曩莫三曼多沒馱喃﹝一﹞唵播囉儞怛麼﹝二合﹞囉底毘藥﹝二合﹞﹝二﹞娑嚩﹝二合﹞賀

﹝一﹞麼弩囉﹝二﹞達麼三婆嚩﹝三﹞迦馱迦馱那﹝四﹞三三忙縒泥﹝五﹞娑嚩﹝二合﹞賀

次於東南隅而作火仙像住於熾焰中三點灰爲幖身色皆深赤心置三角印慧珠定澡瓶掌印定持杖靑羊以爲座妃后侍左右嚩思瑟姹仙并餘諸仙眾南門閻魔天手秉檀荼印水牛以爲座判官諸鬼屬印相今當說火天施無畏大空橫掌中嚩思等五印空持水輪節次第開敷徧閻魔禪智合地風屈入月七母三昧拳抽空竪鎚印暗夜三昧拳風火並皆申荼吉尼定拳爾賀嚩觸之閻魔妃后鐸慧手垂五輪猶如健吒相

﹝一﹞矯怛麼﹝二合﹞摩訶﹝口﹡栗﹞釤﹝二﹞蘖﹝口﹡栗﹞伽﹝二合﹞娑嚩﹝二合﹞賀

次於西南隅名大囉剎方執刀恐怖形身印同揭誐是名囉剎娑西門嚩嚕拏天形女人形龍光龜爲座門內前左右忿怒無能勝阿毘目佉對廂曲中大護難徒拔難徒及以諸地鬼辯才及毘紐西北嚩庾方塞健那風神所餘諸眷屬印相今當說虛合水入掌風竪空火交羂索內叉拳二風頭圓滿地神禪智羽八度頭圓合二空附如蓋辯才卽妙音慧風持於空定仰在臍舒運動如奏樂名爲費拏印毘紐卽那延三昧空捻風圓孔如輪勢彼后風加空次北諸龍眾塞建翻童子六首乘孔雀商羯囉戟印定空加於地后印空持地妃印三輪開門南月天眾諸宿宮神繞自在天及妃遮文荼定掌仰持劫波羅月天三昧手空風持白蓮宿印定慧合空建火輪交不可越定拳舉翼而上指智拳舒於風猶如相擬勢相向舉慧拳狀如相擊勢二龍左右掌更互而相加嚩庾風天幢智拳地水竪諸眷屬圍繞

﹝一﹞諾乞察﹝二合﹞怛囉﹝二合﹞儞曩娜儞曳﹝三﹞娑嚩﹝二合﹞賀

曩莫三曼多嚩日囉﹝二合﹞喃﹝一﹞訥達﹝口﹡履﹞灑﹝二合﹞摩賀路灑拏﹝二﹞佉陀野薩嚩怛佗﹝引﹞蘖多阿然矩嚕﹝三﹞娑嚩﹝二合﹞賀

曩莫三曼多嚩日囉﹝二合﹞喃﹝一﹞係阿鼻目佉摩訶鉢囉﹝二合﹞戰拏﹝二合﹞佉那野緊旨囉也徙﹝三﹞三麼野麼弩娑麼﹝二合﹞囉﹝四﹞娑嚩﹝二合﹞賀

東北伊舍那眷屬部多等北門多聞天母及祖母等吉祥功徳天男女眷屬等印相今當說伊舍三昧拳竪火界屬背多聞虛心合雙地入掌交空竪風側柱一寸不相著次左大藥叉定慧內叉拳水竪二風屈一切藥叉女前印申火輪地空自相持門東毘舍遮內縛申於火前印火輪屈卽名毘舍支

歸命﹝一﹞喁縊喁伊蘖懵舍寧﹝二﹞步多地跛底﹝三﹞娑嚩﹝二合﹞賀

歸命﹝一﹞藥訖叉﹝二合﹞尾儞也﹝二合﹞達哩﹝二﹞娑嚩﹝二合﹞賀

天王八兄弟門西東各四同習一眞言﹝印玄﹞東門帝釋天安住妙髙山寶冠被瓔珞手持獨股印天眾自圍繞左置日天眾八馬車輅中二妃在左右逝耶毘逝耶亦云勝無勝眷屬布執曜盎伽在左邊輸伽在於東沒馱在於南勿落薩鉢起置於日天北設儞設遮東南囉睺在西南劍婆在西北計都在東北南緯之南置涅伽多天狗北緯之北置嗢伽波多火摩利支前行翼從而侍衛梵天帝釋右印相今當說坐於七鵝車四面髪髻冠四手慧持華次慧持數珠定上執君持次下手側掌屈風餘申直淨行吉祥印名爲唵字印摩利支寶瓶定手虛成拳智掌舒而覆四禪天在左無熱五淨右釋印內縛拳二風竪如杵日天福智手各置水輪側仰如車輅形社耶毘社耶般若三昧手風地背內向水火自相持定慧輪頭合空建置於心九執二羽合虛空輪竝竪釋右梵天印三昧空持水猶如執華相定風加火上空持水中節梵天妃密契乾闥阿修羅前印內縛拳申水樂天印修羅以智手風絞空輪上

歸命﹝一﹞蘖囉﹝二合﹞醯濕嚩﹝二合﹞哩也﹝二合﹞﹝二﹞鉢囉﹝二合﹞鉢多﹝二合﹞孺底﹝丁以反﹞羅摩耶﹝三﹞娑嚩﹝二合﹞賀

歸命﹝一﹞尾戍馱薩嚩﹝二合﹞囉嚩﹝引﹞係儞﹝平﹞﹝二﹞娑嚩﹝二合﹞賀

歸命﹝一﹞阿素囉蘖囉囉延﹝二﹞囉鵮囉鵮特菵﹝二合﹞耽﹝三﹞沒囉﹝二合﹞鉢囉﹝四﹞娑嚩﹝二合﹞賀

餘有眷屬諸仙二十八天八部眞言皆在大曼荼羅圖中。

大毘盧遮那經廣大儀軌卷中

大毘盧遮那經廣大儀軌卷下

次當大日前般若波羅蜜明妃契六臂三目皆圓滿定羽掌梵夾慧羽竪護印次定仰臍輪慧羽垂與願二羽定慧手各結根本契身被堅甲冑是名諸佛母六波羅蜜印

由印明力故相應身無二當知此明妃三世諸佛母圓滿薩般若

爾時金剛手。昇於大日世尊身語意地。法平等觀念未來眾生。爲斷一切疑故。說大眞言王曰﹝用羯磨印﹞。

歸命﹝一﹞阿三忙鉢多達磨馱覩﹝二﹞蘖登﹝底孕反﹞蘖多南﹝三﹞薩嚩他﹝引﹞﹝四﹞暗欠暗噁﹝五﹞糝索﹝六﹞唅鶴﹝七﹞﹝口﹡藍﹞﹝口﹡落﹞﹝入﹞﹝八﹞鑁嚩﹝入﹞﹝九﹞娑嚩﹝二合﹞賀﹝十﹞吽﹝口﹡藍﹞﹝口﹡落﹞訶囉﹝二合﹞鶴娑嚩﹝二合﹞賀﹝十一﹞﹝口﹡藍﹞﹝口﹡落﹞娑嚩﹝二合﹞賀﹝十二﹞

時執金剛祕密主。說此眞言王已。時一切如來住十方世界。各舒右手摩執金剛頂。而以善哉聲而稱歎言。善哉善哉佛子。汝已超昇毘盧遮那世尊身語意地。爲欲照明一切方所。住平等眞言道諸菩薩故。乃至同於正徧知者。

次傳八祕密於諸眞言門修行菩薩行諸菩薩應知觀於本尊身各堅固不動如本尊三昧如本尊觀住而得成悉地諦觀白蓮華八葉皆廣大令普周法界東方葉華座觀﹝口﹡藍﹞字光輪轉成如來身號寶幢如來身色如日暉

以定慧手作虛心合掌。而散風輪地輪如放光焰。是世尊威徳生印。其曼荼羅三角而具光明。彼眞言曰。

南方葉華座觀鑁字光輪轉成如來身名開敷華王金色放光明三昧離諸垢

卽以此印而屈風輪。在二空輪上如嚩字形是世尊金剛不壞印。其曼荼羅如嚩字相有金剛光。彼眞言曰。

北方葉華座觀唅字光輪轉成鼓音王離惱淸涼定

卽以此印屈二地輪。入於掌中。是如來萬徳莊嚴印。其曼荼羅。如半月形。以大空點圍之。彼眞言曰。

西方葉華座觀糝字光輪轉成無量壽色如閻浮金

卽以初印散水輪火輪。名蓮華藏印。其曼荼羅如月輪相。以波頭摩華圍繞之。彼眞言曰。

東南葉華座觀暗字光輪轉成普賢身

復以定慧手。作未開敷蓮華合掌。建立二空輪而稍屈之。是如來一切支分生印。其曼荼羅如迦羅捨滿月之形。金剛圍之。彼眞言曰。

西北葉華座觀嚩字光輪轉成聖者身號名觀自在色如紅頗梨是名聖觀音

卽以此印屈其火輪餘相如前。是世尊陀羅尼印。其曼荼羅猶如彩虹。而徧圍之垂金剛幡。彼眞言曰。

歸命﹝一﹞沒馱達囉抳﹝二﹞娑沒﹝口﹡栗﹞﹝二合﹞底﹝丁以反﹞麼囉馱曩迦﹝口﹡履﹞﹝三﹞馱囉野馱囉野薩鑁﹝四﹞婆誐嚩底﹝丁以反五﹞阿﹝引﹞迦﹝引﹞囉嚩底﹝六﹞三麼曳﹝七﹞娑嚩﹝二合﹞賀﹝引﹞

西南葉華座觀阿字光輪轉成文殊身所謂一切智身如欝金色

復以虛心合掌開散火輪。其地輪與空輪和合持之。是爲如來法住印。其曼荼羅猶如虛空。以雜色圍之有二空點。彼眞言曰。

東北葉華座觀野字光輪加以二昧聲轉成慈氏尊大乘相應故身色如黃金

二羽虛心合掌。以定慧手交互相加持。而自旋轉。是名世尊迅疾加持印。放曼荼羅亦如虛空。而用靑點嚴之。彼眞言曰。

歸命﹝一﹞摩賀瑜誐瑜﹝引﹞擬﹝宜以反﹞﹝寧﹡頁﹞﹝二﹞瑜詣濕嚩﹝二合﹞﹝口﹡履﹞﹝三﹞欠若唎計﹝四﹞娑嚩﹝二合﹞賀

中央法界性圓明廣大輪輪中轉阿字成大法界身號名徧照尊金色具暉曜首持髪髻冠綃縠嚴身服輝焰過眾電放種種色光正受相應身寂然三摩地應願濟羣生大日正覺尊以八曼荼羅種子字圍繞甚深圓鏡中法界曼荼羅猶如敬制底如來三密門當依如是法

曩莫薩嚩怛他﹝引﹞蘖帝﹝口﹡驃﹞﹝毘庾反一﹞微濕嚩﹝二合﹞目契獘﹝毘也反二﹞薩嚩他﹝三﹞阿﹝上﹞阿﹝引﹞暗﹝去引﹞噁﹝入﹞﹝四﹞

行者若持誦乃至初安住不生疑慮意隨取彼一心以心置於心證於極淨句無垢安不動不分別如鏡現前甚微細若彼常觀察修習而相應乃至本所尊自身像皆現卽是第一句瑜伽阿闍梨當依第二句於鏡曼荼羅作本尊三昧觀心自圓明微妙如圓鏡鏡中有八葉大寶蓮華王白嚴好鬚蘂臺中有種子轉種子色聲卽大日如來眞實加持身卽是正覺句次應捧念珠菩提與蓮子金剛光好者貫穿一百八持珠當於心四時及三時乃至於二時當心住等引三麼呬多地念大日本明一百或一千數滿三洛叉作心意念誦出入息爲一短聲與長聲常一一相應異此而受持眞言闕支分自尊爲一相無二無取著不壞意色像勿異於法則次住巧智生說出生種種善巧智百光徧照諸佛剎二羽金剛合或作五智印卽置於頂上微加搖動之彼百光徧照

此百字眞言眞言救世者成就大威徳法自在牟尼破諸無智暗摧壞無智城如日輪普現利益眾生故念誦分限畢捧珠頂戴已然後安本處重結大日印入法界三昧行者出三昧念本明七徧復結五供養悅意妙五讚獻閼伽香水當發五大願復結大三昧左旋成解界當白眾聖尊現前諸如來救世諸菩薩乃至諸聖天不斷大乘教到殊勝地者惟願聖天眾決定證知我廣利諸有情久久住世間佛說加持句定慧金剛合隨明徧觸身念彼密言曰

歸命﹝一﹞薩嚩他﹝二﹞勝勝﹝三﹞怛﹝口﹡陵﹞﹝二合﹞怛﹝口﹡陵﹞﹝二合﹞﹝四﹞顒顒﹝五﹞達﹝口﹡憐﹞﹝二合﹞達﹝口﹡憐﹞﹝二合﹞﹝六﹞娑他﹝二合﹞波也娑他﹝二合﹞波也﹝七﹞沒馱薩底也﹝二合﹞嚩﹝八﹞達麼薩底也﹝二合﹞嚩﹝九﹞僧伽薩底也﹝二合﹞嚩﹝十﹞娑嚩﹝二合﹞迦嚩﹝十一﹞吽吽﹝十二﹞吠娜尾泥﹝十三﹞娑嚩﹝二合﹞賀

於頂上解之各隨其所安皆令得解脫復結三昧耶薩埵被甲冑三印等護持法界字爲頂功徳悉成就如前應作禮然後出道場住於閑淨處轉讀修多羅華嚴與涅槃楞伽思益等願共諸有情同證華藏海入佛無漏智

大毘盧遮那經廣大儀軌卷下

此法從摩訶毘盧遮那。付屬金剛手。金剛手次傳。付屬那爛陀寺達磨鞠多阿闍梨。達磨鞠多阿闍梨。次付屬中天竺國王種釋迦善無畏三藏。善無畏三藏開元中來至此國。當玄宗朝爲大國師傳法灌頂。次付屬海東新羅國僧玄超阿闍梨。玄超阿闍梨次傳。付屬京靑龍寺僧慧果阿闍梨。慧果阿闍梨次傳。付屬僧法潤阿闍梨。大和八年甲寅歲三月七日。付屬慧日寺五部持念僧惟謹。

大毘盧遮那廣大儀軌三卷。善無畏三藏譯。此宗睿僧正之請來也。今所刻本似未治定。而無異本可以校者。但如安然遮梨及法三御子等所引用文。亦全同之。於是決知元來未正之儀軌也。故今點之間存兩訓。或又爲防慢法之曹。往往亂脫。卽點師傳以指示之。諸餘讎正冠注其頭。而俟後哲冀爲正之。旹正徳元年辛卯八朔靈雲精舍沙門慧光欽識。

