文殊師利寶藏陀羅尼經﹝亦名文殊師利菩薩八字三昧法﹞

文殊師利寶藏陀羅尼經﹝亦名文殊師利菩薩八字三昧法﹞

唐天竺三藏法師菩提流志譯

如是我聞。一時婆伽婆。在淨居天宮。與大菩薩摩訶薩眾及無量淨居天子。前後圍遶供養恭敬尊重讚歎瞻仰如來。是時世尊正於眾中。爲諸大眾說陀羅尼無量妙法。復爲利益未來世中薄福諸眾生等。便入三昧名曰演光。於其頂上放無量種種光明。其光旋環照無量無邊諸佛世界。照已却來繞文殊師利童子。便入於頂。其光從頂入已。文殊師利卽入三昧。名曰陀羅尼自在王。入此三昧已。文殊師利從於口中。出無量種種色相光明。其光出已。便入金剛密迹主菩薩頂中。爾時金剛密迹主菩薩。卽從座起偏袒右肩。右膝著地向佛合掌。恭敬頂禮瞻仰尊顏。而白佛言。世尊往昔爲我說如是言。我法滅後於贍部洲惡世之時。文殊師利廣能利益無量眾生當作佛事。惟願世尊爲我分別演說。於何處住復何方面能行利益。矜愍擁護諸眾生故願爲說之。爾時世尊告金剛密迹主言。善男子乃能爲諸有情發問於我。善哉善哉汝今諦聽諦聽善思念之。我今爲汝分別演說。是時金剛密迹主菩薩。聞佛語已歡喜踊躍。整衣服一心受聽。爾時世尊復告金剛密迹主菩薩言。我滅度後於此贍部洲東北方。有國名大振那。其國中間有山號爲五頂。文殊師利童子遊行居住。爲諸眾生於中說法。及有無量無數諸天龍神藥叉羅剎緊那羅摩睺羅伽人非人等。圍繞供養恭敬於是。世尊復告金剛密迹主言。是文殊師利童子。有如是等無量威徳神通變化自在莊嚴。廣能饒益一切有情。成就圓滿福徳之力不可思議。復告金剛密迹言。文殊師利有陀羅尼最極祕密心呪并畫像壇印等法。於後末世佛法滅時。惡法增長諸災興盛。如此之時於當來世贍部洲中。薄福少智諸眾生輩惡業增長。五行失序陰陽交錯。風雨不調惡星變怪。天阿脩羅鬭戰競起。天人減少脩羅增長種種諸災。如此之時流行於世。惡鬼下降變爲女身。與諸眾生作種種病。所謂喉閉疔瘡疥癩腹痛。瘧病或一日二日三日四日。乃至七日一發。或患風黃痰病或頭痛瘡腫眼痛大小便利諸雜等病。其惡鬼神變身爲蟲狼虎豹獅子種種獸身。於世間中攝諸眾生。噉其精气威失力衰。如此之時此贍部洲。無量眾生橫遭枉死。縱有諸醫不能救療。如是世時一日之時。有三十毘末囉數。是故金剛密迹主。我今令汝轉與此陀羅尼法。令使眾生展轉受持。何以故此贍部洲所有眾生。一念發菩提大善願心。我輩眾類何日能得離此煩惱苦海無明愛獄。如是善男子善女人。汝當擁護教化使益善根。廣爲流布此陀羅尼勿令斷絕。常於三寶及佛塔形像處。發正信心虔誠頂禮。時時勿闕勤修善根。學菩薩行莫起非法。孝順父母尊重師長。於諸賢善生奇特想。常以香華百味甘膳朝夕供養。勿令厭怠尊重讚歎。若解法人處珍重請法。若得陀羅尼呪已。於七日七夜每日受八關齋戒。誦此陀羅尼。爾時世尊大悲愍念。卽說廣深智雷音如來陀羅尼。卽說呪曰。

南謨﹝上聲﹞微補羅勃地嚴避囉孽﹝口﹡栗﹞爾多囉﹝去聲﹞社野怛他﹝去聲﹞孽多﹝去聲﹞野怛﹝仁﹣二﹢爾﹞／也﹞他﹝去聲﹞微補羅孽囉爾諦微補羅莎﹝去聲﹞﹝口﹡﹝隸﹣木﹢士﹞微補羅瑜寧﹝上聲﹞勢阿囊﹝上聲﹞攞細阿囊﹝上聲﹞攞娑孽底孕孽多莎訶

南麼薩沫寧﹝去聲﹞嚩囉儜微色劍毘嬭﹝去聲﹞怛他﹝去聲﹞孽多﹝去聲﹞野怛﹝仁﹣二﹢爾﹞／也﹞他﹝去聲﹞醯袂醯袂摩醯莎訶

南謨阿﹝上聲﹞弭多﹝去聲﹞婆﹝去聲﹞野怛他﹝去聲﹞孽多﹝去聲﹞野怛﹝仁﹣二﹢爾﹞／也﹞他﹝去聲﹞阿弭多﹝去聲﹞那婆﹝上聲﹞吠阿弭多三婆﹝上聲﹞吠阿弭多微乞﹝口﹡闌﹞諦莎訶

南謨﹝上聲﹞愚﹝上聲﹞儜羯囉﹝引﹞野怛他﹝去聲﹞孽多﹝去聲﹞野怛﹝仁﹣二﹢爾﹞／也﹞﹝去聲﹞他伽﹝輕呼﹞伽囊﹝上聲﹞羯﹝口﹡﹝隸﹣木﹢士﹞伽伽囊﹝上聲﹞三婆﹝上聲﹞吠伽伽囊﹝上聲﹞枳﹝口﹡栗﹞底羯﹝口﹡﹝隸﹣木﹢士﹞莎訶

南麼三曼多言﹝上聲﹞馱野怛他﹝去聲﹞孽多﹝去聲﹞野怛﹝仁﹣二﹢爾﹞／也﹞﹝去聲﹞他三莽糝袂莎訶

南麼阿鉢囉﹝引﹞爾多微乞囉莽孽﹝口﹡栗﹞爾多縒﹝且何切﹞弭寧﹝去聲﹞怛他﹝去聲﹞孽多﹝去聲﹞野怛﹝仁﹣二﹢爾﹞／也﹞他﹝去聲﹞麼麼袂莎訶

南謨﹝上聲﹞忙囊﹝上聲﹞娑耽囊野怛他﹝去聲﹞孽多﹝去聲﹞野怛﹝仁﹣二﹢爾﹞／也﹞他﹝去聲﹞莽怒﹝輕呼﹞微輸﹝上聲﹞悌莽囊微戍誕寧﹝去聲﹞莎訶

南麼薩麼勃馱菩提薩怛嚩﹝引﹞難﹝引﹞南麼薩沫寧﹝去聲﹞嚩囉儜﹝上聲﹞微色劍避嬭﹝去聲﹞怛他﹝去聲﹞孽多﹝去聲﹞夜阿囉訶諦三藐三勃馱野怛﹝仁﹣二﹢爾﹞／也﹞他﹝去聲﹞契諦羯囉陛入嚩里陛莎﹝去聲﹞訶染﹝而閻切﹞拔寧﹝去聲﹞娑擔拔寧﹝上聲﹞謨訶寧﹝上聲﹞莎﹝去聲﹞訶﹝去聲﹞莽﹝去聲﹞拏﹝上聲﹞唎迦﹝引﹞野莎訶﹝去聲﹞護袂達﹝口﹡栗﹞摩達﹝口﹡栗﹞摩質多﹝去聲﹞曳莎訶﹝去聲﹞達﹝口﹡﹝隸﹣木﹢士﹞微達﹝口﹡﹝隸﹣木﹢士﹞羯羅微孕羯嚕多﹝去聲﹞曳莎訶﹝去聲﹞扇諦詰寧﹝去聲﹞﹝口﹡栗﹞嚩﹝引﹞粄嬭﹝去聲﹞莎訶﹝去聲﹞杜嚕杜嚕地曳莎訶﹝去聲﹞鉢特忙娑﹝去聲﹞﹝口﹡﹝隸﹣木﹢士﹞鉢特忙三婆﹝上聲﹞吠枳羯﹝口﹡﹝隸﹣木﹢士﹞訶蹬羯唎曳莎訶

南麼薩﹝口﹡栗﹞嚩勃馱菩提薩怛嚩﹝引﹞難怛﹝仁﹣二﹢爾﹞／也﹞他﹝去聲﹞戰捺﹝口﹡﹝隸﹣木﹢士﹞鉢囉陛栴娜囊﹝上聲﹞注﹝口﹡栗﹞嬭﹝去聲﹞罽羅娑嚩底薩囉嚩勃駄地瑟恥多﹝去聲﹞南謨﹝上聲﹞弭諦莎訶

南謨﹝上聲﹞痾﹝去聲﹞哩也曼殊室哩曳菩提薩怛嚩﹝引﹞野怛﹝仁﹣二﹢爾﹞／也﹞他﹝去聲﹞若﹝而也切下同﹞曳若曳若野臘悌若野摩訶﹝去聲﹞摩醯莎訶

南謨﹝上聲﹞痾﹝去聲﹞哩夜嚩路枳諦濕嚩囉﹝引﹞野菩地薩怛嚩﹝引﹞野怛﹝仁﹣二﹢爾﹞／也﹞他﹝去聲﹞伽﹝輕呼下同﹞伽囊豸伽伽囊﹝上聲﹞糝謨﹝上聲﹞榾孽諦伽伽囊﹝上聲﹞微訖﹝口﹡闌﹞多微訖﹝口﹡闌﹞多曀爾袂爾波若袂爾莎訶

南謨﹝上聲﹞痾﹝去聲﹞哩也三曼多拔捺囉﹝引﹞野菩地薩怛嚩﹝引﹞野怛﹝仁﹣二﹢爾﹞／也﹞他﹝去聲﹞醯拔捺﹝口﹡﹝隸﹣木﹢士﹞摩訶﹝去聲﹞拔捺﹝口﹡﹝隸﹣木﹢士﹞阿底﹝下以切﹞拔捺﹝口﹡﹝隸﹣木﹢士﹞微孽多囉若細摩訶﹝去聲﹞微孽多囉若細醯莽嚩底羯﹝口﹡栗﹞忙嚩囉寧微戍誕寧﹝去聲﹞莎訶

南謨﹝上聲﹞痾﹝去聲﹞哩也昧怛﹝口﹡﹝隸﹣木﹢士﹞野菩地薩怛嚩﹝引﹞野怛﹝仁﹣二﹢爾﹞／也﹞﹝去聲﹞他﹝去聲﹞昧怛﹝口﹡﹝隸﹣木﹢士﹞昧怛囉忙囊﹝上聲﹞細莎訶

南麼痾﹝去聲﹞哩夜迦﹝去聲﹞賒孽﹝口﹡栗﹞婆﹝去聲﹞野菩地薩怛嚩﹝引﹞野怛﹝仁﹣二﹢爾﹞／也﹞﹝去聲﹞他孽﹝口﹡栗﹞陛孽﹝口﹡栗﹞陛微戍誕寧﹝去聲﹞莎訶

南麼痾﹝去聲﹞哩夜訖灑野沫底菩地薩怛嚩﹝引﹞野怛﹝仁﹣二﹢爾﹞／也﹞﹝去聲﹞他惡訖灑曳護惡訖灑曳護惡訖灑野羯﹝口﹡栗﹞忙微戍誕寧﹝去聲﹞護莎訶

南麼痾﹝去聲﹞哩也微沫羅枳﹝去聲﹞﹝口﹡栗﹞多﹝上聲﹞曳菩地薩怛嚩野怛﹝仁﹣二﹢爾﹞／也﹞他﹝去聲﹞枳﹝去聲﹞﹝口﹡栗﹞底多﹝去聲﹞薩囉麼爾寧﹝去聲﹞囉底多﹝去聲﹞薩囉麼爾寧﹝去聲﹞嚩日囉羯﹝口﹡﹝隸﹣木﹢士﹞嚩日囉三婆﹝上聲﹞吠嚩日囉﹝引﹞陛諾迦﹝口﹡﹝隸﹣木﹢士﹞莎訶

南麼薩囉麼寧﹝去聲﹞嚩囉儜﹝上聲﹞微色劍避嬭﹝平聲﹞薩菩地薩怛嚩﹝引﹞野怛﹝仁﹣二﹢爾﹞／也﹞他﹝去聲﹞薩囉摩嚩囉儜﹝上聲﹞微色劍避嬭﹝平聲﹞莎訶駄覩微羯囉嬭﹝平聲﹞莎訶﹝去聲﹞誕寧﹝去聲﹞莎訶阿嚩﹝口﹡栗﹞爾多迦﹝引﹞曳莎訶﹝去聲﹞沫羅娜那寧﹝去聲﹞娑訶﹝去聲﹞菩地孕伽娜那寧﹝去聲﹞莎訶﹝去聲﹞閼囉忙涅﹝口﹡栗﹞嚩嚩﹝引﹞比多迦﹝引﹞曳莎訶﹝去聲﹞曀迦﹝引﹞囉﹝引﹞忙曳莎訶﹝去聲﹞瑜伽槡囉﹝引﹞曳莎訶﹝去聲﹞薩囉麼勃駄毘色訖多﹝去聲﹞曳莎訶﹝去聲﹞沒囉訶謀跛麌訶﹝去聲﹞曳莎訶﹝去聲﹞薩﹝口﹡栗﹞麼達囉忙毘色訖多﹝去聲﹞曳莎訶﹝去聲﹞薩囉麼勃馱毘數多﹝去聲﹞曳莎﹝去聲﹞訶曀迦室﹝口﹡陵﹞伽﹝引﹞曳莎訶﹝去聲﹞河部多﹝去聲﹞曳莎訶﹝去聲﹞阿糝部多﹝去聲﹞曳莎訶薩﹝口﹡栗﹞麼耨區﹝去聲﹞鉢閃滿寧﹝去聲﹞莎訶

南麼戰捺囉鉢囉婆﹝去聲﹞野矩忙囉部多﹝去聲﹞野怛﹝仁﹣二﹢爾﹞／也﹞他﹝去聲﹞鉢囉陛鉢囉婆﹝去聲﹞嚩底達﹝口﹡栗﹞忙微輸﹝上聲﹞地﹝口﹡栗﹞婆鑁覩袂莎訶

爾時佛告金剛密迹主菩薩言。若有善男子善女人。念誦此十八大陀羅尼者。七日七夜。彼人所有過去及現在世三業等罪。乃至一切諸障悉皆消滅身心淸淨。所有世間風痰冷熱。諸餘病等悉得除瘥。一切鬼神布單那鬼癲狂鬼。藥叉羅剎執富那鬼毘舍闍者鬼。茶枳儞鬼并吸人精气。諸餘一切鬼神。常去此人十二由旬。及饑荒疫病閃電霹靂之患不相損害。若男子女人身有災厄。當於宅內安置舍利塔并佛形像。畫文殊師利童子像。燒種種香沈香白膠等香。然燈散華上妙果蓏。百味飯食每日供養。書寫受持讀誦此經依法修行。勤加念誦繞塔行道。所有諸患及餘災厄悉當除滅。爾時世尊復告金剛菩薩言。此文殊師利法藏中。有眞實法最上殊勝無可比法。能爲眾生作如意寶。能令所在國土人民皆發十善。若國王勤化十善。所作悉皆圓滿。此八字大威徳陀羅尼者。乃往過去無量百千恒河沙諸佛所說。爲擁護一切行十善國王。令得如意壽命長遠。福徳果報無比最勝。諸方兵甲悉皆休息國土安寧。王之所願常得增長。此陀羅尼能大利益。怜愍一切有情諸眾生故。能斷諸三惡道。能爲一切作法。如佛現在處世無異。此是文殊師利菩薩自身。爲利諸眾生故。自變其身爲八字呪神像。能滿一切有情意樂等事。若人能暫聞憶念此陀羅尼者。卽能滅四重五逆等罪。何況常念誦者。設使一切諸天有大福徳。及十地一生補處。於中二大威力人。亦不能奪其福徳。所作事業不能爲障持八字人福。何況餘小天人。及無威徳龍神鬼而作障難設我住世恒沙億劫。說文殊師利童子菩薩八字陀羅尼。爲諸有情除罪生福成就事業。具滿一切眾生諸願之法。非口所宣能盡其福。勤心念誦證者乃知。於今略說。汝金剛菩薩於我滅後以汝神力。於贍部洲廣宣流布。使薄福眾生持此八字陀羅尼。同汝神力令速超於三界。加功不退勿就餘法。日夜精勤。作法念誦不計日月。畢見文殊童子。爲現其童子身。悉了一切事斷一切苦果。於現身中超入六地。具六波羅蜜。卽能悉捨一切。進修不退速入八地。任運自在分身百億。隨類教化眾生悉滿其願。見身獲報如是。爾時世尊說此語已。默然而住顧視金剛菩薩。時金剛菩薩。卽於會中從座而起。踊躍歡喜繞佛三匝。胡跪合掌瞻仰世尊。復白佛言向者如來所說。大聖文殊師利童子八字大威徳陀羅尼。名字句義何者是也。八部之類願皆樂聞惟願說之。我亦欲聞聞已受持。持已常當益後未來一切有情。令離三癡八苦十纏。爾時世尊告金剛菩薩言。汝今諦聽諦聽當爲汝說。此大威徳八字祕密心陀羅尼。若有聞者。如從佛口稟受此陀羅尼句義。亦如佛住世無有異耳。能與眾生於黑闇中作大明燈。爾時如來卽爲大眾而說呪曰。

南麼阿鉢哩弭多﹝一﹞壤囊微寧濕嚩囉﹝引﹞﹝口﹡誓﹞捺囉野怛他﹝去聲﹞孽多﹝去聲﹞野南謨﹝上聲﹞曼殊室哩曳矩忙囉部多﹝去聲﹞野怛﹝仁﹣二﹢爾﹞／也﹞﹝去聲﹞他﹝去聲﹞唵痾﹝去聲﹞末囉﹝合﹡牛﹞却浙囉

爾時世尊告金剛菩薩言。是八字最勝威徳心陀羅尼。我今重復告汝一切大眾心勿有疑。若見聞之者如佛在世。亦見文殊師利童子無有異也。能見諸佛神力不可思議。亦能作大神通變化自在。我今略讚此陀羅尼少分功能。若具說無量俱胝那庾多百千大劫不可說盡。如前已釋。金剛菩薩若男女人於此陀羅尼發心念誦者。不能廣辦供養。在家種種迫迮不可具依法則。但能禁其身三口四制勒三癡。如上十惡永絕其源者。卽念誦此陀羅尼憶持不忘。依時隨分不闕多少供養。漸漸亦得成就。除不正心不發大乘菩提之心。於三寶處起不善心行惡業之人。一切小法尚不成就。何況佛之大法。文殊聖者軌儀而能成就。爾時佛重告金剛菩薩言。善男子若有男子女人。發心能憶誦此陀羅尼一徧者。卽能擁護自身。兩徧能護同伴。三徧卽能大擁護國王。住十地菩薩亦不能越過此陀羅尼力者。何況諸小天魔龍神鬼類惡眾生等。而能障礙。若誦四徧卽能擁護妻妾男女。若誦五徧擁護一切眷屬。若誦六徧能護一切城邑村坊。若誦七徧能護一切眾生。若欲著衣之時當呪衣七徧。能除一切內外惡毒及諸災難。若洗手面時當呪水七徧。能令一切眾人生貴重心。所有諸惡人見者悉當降伏。自當敬重日夜憶念。見卽歡喜心無捨離。若人患身體支節疼痛。呪煖水一百八徧。洗浴卽得除愈。若每日早朝以水一掬呪七徧飲之。在身所有惡報悉得消滅。何況無災厄者。及諸三業者亦得除愈。并得壽命長遠。若呪飲食喫者一切諸毒不能爲損。若見惡人及有怨家。當須念誦此呪。所有怨家起惡心者。當自降伏。惡心卽滅。慈心相向。有恐怖處當須攝心。念誦此呪卽得除怖。若欲臥時當誦此呪一百八徧。卽得好夢善知吉凶。若人或患瘧病。持此呪者視患瘧人面。切誦此呪一千八徧。其患卽除。若欲入陣。當取牛黃書寫此呪帶於身上。一切刀仗弓箭鉾槊不能爲害。若入陣時。畫文殊師利童子像。安於象馬上當於三軍前。先頭而行引諸軍眾。彼兇愚賊自然退散。畫像之法須作童子相貌。乘騎金色孔雀。若有一切眾生見畫像者。所有四重五逆等罪悉得消滅。常得面覩文殊聖者童子親爲教授。卽得究竟解脫乃至佛果。於其中間不被三界煩惱癡心相應。是故勸念一切有情。行住坐臥當須念呪憶持不忘。時時每誦一百八徧勿令斷絕。常得一切眾生見者皆來歸伏。惡人自當退散。若能每日三時念誦各一百八徧。所作稱意所求諸願悉得隨心。一切皆得圓滿具足。得大富貴所遊無障。自在恣情受諸快樂。設臨命終。卽得聖者文殊師利童子親現靈儀。爲說大乘深妙法藏。聞法心大歡喜。卽得普門三昧。得此三昧已。於煩惱生死當永隔別。卽與文殊聖者及大菩薩同爲眷屬。位階三地進修不退。住文殊聖者之位。同得佛智慧三摩地門。爾時佛告金剛菩薩言。善男子此文殊師利童子八字大威徳力陀羅尼。若有國王王子妃后公主。及諸宰輔并凡庶類等。能書寫此呪安於宅中。其家卽得大富貴饒財常富。兒女聰明利智辯才。巧計相貌端嚴具好。人所愛樂。所出言音。眾人所奉施行無違。象馬畜類悉盛成羣。奴婢寶貨受用無盡。宅中災禍自然消滅。善神護宅人福彊盛鬼神無嬈。設有鬼神皆是有福之鬼。皆護其人不求人短。爾時世尊復告金剛菩薩言。善男子此祕密陀羅尼不可思議。諸佛威徳亦不可思議。若有人能誦此八字大威徳陀羅尼者。復有畫像之法。能建此像爲益一切諸修行十善國王。設能於此陀羅尼。用少功力得大覆護。諸王王子妃后宮人婇女。百官宰相及諸士女。并諸國土一切人民。所有田宅悉皆擁護。凡此畫像已。有人但能所在處安置。於中土境皆得安寧。設有惡賊水火刀兵。劫賊之橫並得除滅。乃至非時疫病旱澇不調。蟲霜損害亦悉除滅常得依時龍王降雨苗稼茂盛。國土豐熟無諸災難。爾時金剛菩薩摩訶薩。白佛言世尊。向者所說廣畫像法。當云何作惟願說之。爾時世尊告金剛菩薩。善男子凡欲畫像。先看上好細﹝疊﹡毛﹞。須揀擇日月吉宿善曜太白直次。好時刻分吉祥善時。然後畫像。於淸淨處掃灑已牛糞塗地。懸諸旛幢香華供養燒龍腦香。其﹝疊﹡毛﹞須闊八肘長十二肘。於中先畫釋迦牟尼佛。坐七寶蓮華座作說法勢。佛右邊。畫文殊師利童子像。身佩瓔珞頸挂胭珠。種種妙服莊嚴其身。童子色相如欝金色。胡跪合掌瞻仰如來作請法勢。次畫觀音像。觀音右邊。畫普賢菩薩。次普賢右邊。畫虛空藏菩薩。次虛空藏右邊。畫無盡意菩薩。又釋迦牟尼佛左邊。畫彌勒菩薩。彌勒左邊。畫無垢稱菩薩。無垢稱左邊。畫除一切障菩薩。次除一切障左邊。畫月光童子。次月光左邊畫金剛菩薩﹝已上十菩薩兩邊各五位侍佛側﹞各處其位坐七寶蓮華上。皆畫本形乃至手執並依本法。又於釋迦牟尼佛上空中。更畫七佛。所謂廣大智甚深雷音王如來。除一切障如來。第三阿彌陀如來。功徳處如來。普香佛。難勝勇雷音行佛。心不動佛。此之七佛皆須次第畫之。其身皆作金色。各如作說法像。其畫像上兩邊空處。各畫一天仙。頭戴華冠各手捧華槃。一手散華現於半身於雲中。形貌端正種種嚴飾其體。其釋迦牟尼佛所坐蓮華出水池內。池中復現二龍王。一名難陀。二名憂波難陀。其二龍王於其池中現出半身。人身蛇首具有七頭並皆白色。種種雜寶莊嚴其身。左邊難陀龍王以右手託佛華莖瞻仰如來。以左手竪其五指。以大母指指於額上作歸依勢。右邊龍王一如左邊。其文殊師利童子下。畫野曼徳迦瞋怒王。仰觀文殊師利童子。作悚懼曲躬受教勢。於彌勒菩薩下。畫持法人勿失本相手執香鑪胡跪而坐。瞻視世尊如聽法勢。畫像四邊散畫龍王。次畫蓮華及諸妙華。諸華等下畫梵天摩醯首羅天四天王天等。次畫四个阿脩羅王。次畫四个執鬼神曜王﹝已上左邊侍從也﹞右邊畫那羅延天王帝釋天王四天王。次畫四个阿脩羅王。次畫四个執鬼神王﹝已上右邊侍從也﹞各依本相貌畫其身形。皆須手執器仗不得差錯。次畫九个執鬼神。現出半身合掌向佛觀如來像。說此畫像法已。爾時如來便以讚誦。卽說偈言。

此妙畫像法最勝殊功徳三世一切佛同讚不思議我今演少分文殊童子徳若有諸智者能起壹念心依法畫此像獲福徳無量供養生恭敬所有俱胝劫四重五逆罪極苦諸惡業觀敬童子像報障皆當滅世間中有所諸惡類眾生不信有三寶放逸破戒行不懼一切罪墮於泥犁中楚毒湯火惱輪轉受諸苦經於無量劫若遇此畫像能發一念心忻樂暫瞻視或少剎那頃須臾不散亂內發歡喜心此諸惡業輩一切皆當滅獲果福無量何況行善業能修淸淨因後得妙好相具足菩薩身四眾常瞻仰常行勤精進慜念惡趣眾於中常饒益趍走爲給使和光不同塵教化令生信引之脫苦縛過去有諸佛及現未來佛無量俱胝劫皆行菩薩道敷具與娛樂象馬諸珍寶頭目髓腦等於諸三世中上至於有頂下極風輪界橫括諸十方六趣四生類有情之含識一心徧供養事事無空過皆令給足之使得心歡喜令發菩提心速證無漏果成超三賢行越階初地位其福不可量神力無比類𨿽有如是徳誦此陀羅尼能畫文殊像彼人獲果報其福不可說十方恒河沙尚有知其數畫像福徳力無能知其邊若天及人王供養恒沙佛并諸菩薩眾聲聞及緣覺大威八部眾劫劫恒供養其福不可算若覩文殊像或能持此經晝夜不廢忘取華香旛蓋果味諸飲食及持上七寶并敷妙衣服不計年月歲日夜六時中虔誠不忘念以施設上供文殊童子像并持八字呪復於時時中常於畫像前禮懺諸愆罪及讚大聖徳求願諸悉地金剛三昧門及佛菩提果乞證六神通速悟七辯才願如文殊等演法無窮極導引羣生類令達於彼岸願我久住世似如大聖類不願取佛果於苦眾生中同共一處生不計劫長遠恒持祕密藏八字陀羅尼轉轉相囑授悉皆令受持并諸別部呪皆於文殊像於前而作法速超佛地果轉勸諸餘人一念生隨喜八字陀羅尼願證深法門一切三摩地由如文殊等一切諸天人持於本部呪不獲悉地願瞻仰童子像齎持一華果或以一塗香捧持遏伽水胡跪而供養至心恭敬禮期求心中願悉獲無有疑稱心依本願我今重告汝聲聞及天人龍王阿脩羅金鳥王眷屬摩睺羅伽等鬼母及族類羅剎并藥叉人主及小王羣臣凡庶眾速發大弘願願踐文殊迹行業速超齊上中下悉地願願令成就一切諸有情願皆同我願令使諸眾生習气皆頓滅願登佛寶山內外悉圓滿證常妙法身見眞佛性珠如掌金剛寶永寂入無餘

爾時世尊復告金剛菩薩言。此八字大威徳陀羅尼法中。有祕密最勝不可思議壇印軌則。於諸法中最廣殊勝。若有比丘比丘尼善男子善女人。依法受持讀誦書寫修行。現世成就一切吉祥。諸事圓滿壽命長遠。眾人愛敬生珍重心。命終之後得生天上受樂無量。或生王宮處尊重位。受富快樂身無病苦。得宿命智薄貪恚癡。善知因果寶重佛法。𨿽紹貴位心無憍慢。宿因力彊習讀大乘。愍念一切心無勝負心常利有情。若下流生於諸人中貴豪英俊。宣言辯利人所愛樂。壽命長遠中無災橫。所於求願事與心規者無人違信。爾時金剛菩薩白佛言。世尊向者所說於此法中。有祕密壇法其事云何。惟願知來當爲廣說。爾時世尊告金剛言。善哉善男子善女人等。發信敬心作壇法者。先須揀擇淸淨殊勝上地。當得地已。皆須深掘除去瓦礫塼石荊棘毛髪灰糠糞等穢。除去不淨物已。取好淨土堅築令平。量取其地東西南北。正取八肘或四肘。取於香水塗其地上使令明淨。然後取其牛糞以香水和。復塗地面使令三徧。然後復取稠香水以灑壇地。卽取白繩量取八肘。東西南北以等度其地。以粉點定長短。分布壇院以作三重。四面開門。量定位界勿使闊狹不等。方始五色粉下於界位。凡位畫壇之法及以器仗印契。皆從東面起首。先畫五頂印。次畫優鉢羅華印。次畫牙印。次畫文殊童子面印。次畫槊印﹝已上五印壇內東面畫之﹞次畫蓮華印。次畫優鉢羅華印。次畫幢印。次畫旛印。次畫傘蓋。次畫烏頭門。次畫車路車印。次畫迦半悉娑縛吉祥印。次畫孔雀印。次畫白象。次畫馬。次畫犎牛。次畫水牛。次畫羖羊。次畫白羊。次畫人。次畫童子﹝已上印契皆須門外次第分明畫之﹞如是三種壇。壇外院更畫藥叉將。梵名摩尼跋羅東方。次畫藥叉將。梵名布拏跋陀羅南方。次畫藥叉將。梵名毘嚧波叉西方。次畫藥叉將。梵名毘沙門王北方。如上四將各住本方。掌壇四面領諸鬼神護其方界。次畫日月次畫七星。次畫二十八宿次畫訶唎底母神鬼子母。是如上所說。壇外所畫形像器仗印契等。悉皆如法畫之。勿使雜亂差錯。皆用色彩畫法如是今已釋訖。修行之人依此軌儀。進功修業必獲稱心無虛謬耳。

又法若爲羅闍作者。於淨宅內修耳。若欲求於白象者。往象坊作之必獲本願。若欲求馬者。於馬坊作法必獲本願。若蛇螫者。於大池有龍之處作法卽可。若患瘧病一日乃至七日。當於本住村坊舍宅處近南邊作法卽愈。若鬼魅及羅剎所著者。當於空室或屍陀林處作法。其患卽得除愈。若毘舍闍鬼所著者。當於﹝蔝﹣米﹢比﹞麻樹下作法。其患卽得除愈。若一切鬼神及諸熱鬼所著者。當於死人室中。或於新生孩子室中作之。若被諸毒所中者。誦此八字呪呪水七徧。與飲卽得除愈。若有畜生疫病所著者。當於果樹下作法其疫卽除。若欲得田疇苗稼茂盛豐熟實者。當於園苑之內作之卽得如願。若有婦人患諸惡病。或被鬼神迦樓羅乾闥婆等。吸人精气成病疹者。當於河邊或於山頂上作之。其鬼神等悉當遠離。身體平復於後無諸難厄。若被一切荼枳儞鬼。於空閑靜處或流水邊作法。其鬼卽離其人無諸疹咎。此等法則於盛日中或夜半作之。事將畢已欲除壇時。當誦八字呪。其壇內物當送水中或施貧者。於後所求諸事並得圓滿。爾時世尊而說偈言。

此大陀羅尼威力不可說若人常受持能除一切病所作諸事業一切皆圓滿及得壽命長若得見此壇諸罪悉皆滅若求世間樂富貴自在力或能厭世間欲求生出死超過諸苦海學習菩提行摧伏諸魔軍若入此壇者必獲大威力此大祕密法爲信法國王執正行平等當須廣爲說若無信惡人假使得重寶滿於三千界其價不可量當奉上是寶欲聞此法藏祕密陀羅尼八字眞言義亦不合爲說何以法如此久遠修善根廣達三乘法信根尚無退猶未合得聞已入十住位由未達其原八字陀羅尼印壇壇軌則瑜伽相應法何況諸惡人合聞如是義八字眞言門呼召設大法現身而證事三部聖者法具含八字中菩薩及金剛諸天呪祕藏皆屬八字攝過去一切佛現在及未來一切諸菩薩修行此法門悉證菩提果文殊大菩薩不捨大悲願變身爲眞童或冠或露體或處小兒叢遊戲邑聚落或作貧窮人衰形爲老狀示現饑寒苦巡行坊市𢌅求乞衣財寶令人發一施與滿一切願令使發信心信心已發已爲說六度法領萬諸菩薩居於五頂山放億眾光明人天咸悉覩罪垢皆消滅或得聞持法一切陀羅尼祕密深藏門修行證實法究竟佛果願具空三昧門習盡泥洹路文殊大願力與佛同境界豈況輕心人欲聞此法門而能修行者設使欲修行或遭王難起或不值良伴魔官嬈心神惡鬼得其便誑說非法語國土之豐儉自身受刑害皆由不信故現報招此殃謗毀祕密藏八字陀羅尼當來正苦報具受阿鼻獄經於無量劫始乃當得出受於餓鬼苦經於千萬劫復墮傍生中負重常受苦於後得人身六根不具足常處貧窮家衣服不蓋形饑飡麁澁味常受饑渴苦復饒多疾病無人救療治斯人受苦報不可說窮盡謗斯陀羅尼眞祕之要門具受斯苦報諸天八部眾一切咸應知勿生一念謗於此陀羅尼若生少分疑一念不信者同獲如前罪必定無有疑

爾時釋迦牟尼佛。復告金剛菩薩言。汝當受持八字陀羅尼并契印法。囑付傳受出家在家大悲淳厚。行菩薩行具四無量。慈愍一切不捨眾生心者。如是大士乃可囑受與之。聲聞凡夫未發大意。不能堪受此法門故。亦不勝菩薩慈悲重擔。小器之類豈能饒益有情。惟有大人能建大事。堪可受持此陀羅尼祕密之藏印信法門。能持佛法久久不絕。宣流徧布一切有情。令使受持證法實性彼自不退。善男子汝之神力。魔官外道幻惑之人無能與汝雜者。假汝威力令法久住。盲聾凡眾聞法見道。令漸修學至三乘路。善男子此八字法中。有印名曰精進。能滿一切持誦人願。作法之時先結此印。其事速成一切吉祥日夜增長。與心規者皆得就手。恣情快樂受用無窮。金剛菩薩白佛言。世尊結印之法軌則云何。佛爲我說我今樂聞祕要之法。乃至證佛菩提。以將此法宣布教化一切有情。令使速悟佛祕藏門。得大威力如我無異。還以神通折伏天魔外道徒輩。使入大乘佛正法門。令見道迹昇超彼岸。爾時世尊告金剛菩薩言。善男子凡欲念誦此八字陀羅尼。欲作結印法時。淨洗其兩手。取白檀欝金龍腦沈水等上妙好香。石上和水磨之。於後以用香泥塗於兩手。熟揩使遣香气入肉。卽於佛前胡跪合掌。廣發大願頂禮諸佛。而作是言。

敬禮娑羅王佛﹝梵名﹞娑﹝引﹞禮捺囉囉﹝引﹞惹敬禮開敷華王佛﹝梵名﹞三矩蘇﹝上聲﹞弭多敬禮寶幢佛﹝梵名﹞羅怛曩計都敬禮阿彌陀佛﹝梵名﹞阿弭跢婆﹝去聲﹞野敬禮無量壽智佛﹝梵名﹞阿弭跢庾枳孃曩敬禮山王佛﹝梵名﹞勢禮捺囉惹敬禮作日光佛﹝梵名﹞儞崩﹝去聲﹞迦囉敬禮極安隱佛﹝梵名﹞蘇乞史麼敬禮善眼佛﹝梵名﹞蘇﹝上聲﹞甯怛囉敬禮法幢佛﹝梵名﹞達麼計都敬禮光鬘佛﹝梵名﹞不吼婆﹝去聲﹞麼﹝引﹞里。

已上十一佛名。至心稱念運心頂禮。想本師釋迦牟尼佛。及文殊五髻童子像。請乞加被。便結其大精進印。印曰兩手合掌。八指相叉皆屈掌內。以二大指少屈相並。壓著二頭指屈節上。名曰大精進印。此是一切佛所說。欲念誦結印之時。呪用八字陀羅尼呪曰。

次說如意寶印。印曰以兩手相叉。二頭指相拄。屈其大母指入於掌內相叉。此印亦名大精進如意寶印。卽說呪曰。

唵帝儒﹝二合﹞嚩羅薩婆邏吒﹝二合﹞娑陀迦悉地耶悉地也眞多摩呢囉多娜吽

若持誦八字陀羅尼人皆須用前兩印誦前陀羅尼。然後結印。此印能廣作一切事悉得成就。若欲身上莊嚴冠帶之時。皆須呪衣七徧然後著之。卽得擁護自身。常得一切人恭敬。若欲入陣戰鬭去時。所有器仗並呪一千單八徧。隨身將入御敵。其賊恐怖無敢當鋒。自然退散無停足者。又法若欲降伏一切怨敵惡人者。緣身所著衣服呪一千八徧。著於身上以就怨敵。其兇惡人並來降伏。又法以取珠珍或﹝王﹡勒﹞﹝王﹡﹝鞨﹣人﹢乂﹞諸雜寶等。呪一千八徧。安幢上或置軍將身或安馬象之上。隨入戰陣於前而行。彼賊遙見自然降伏。如是等法無量無邊不可稱數。其前二印常須依淸淨結用。以護其身得長命報。能除一切病。破一切毘那夜迦惡魔外道。及諸惡人不能作障。如法用印一切呪神時時現身。持誦之人速得悉地。亦得十方一切諸佛遙讚歎之。勅菩薩金剛并八部等。隨逐擁護爲助其力。文殊師利童子日夜隨逐爲伴。不捨其側現種種身。同行事業爲說勝法。不令修此法人退菩提果。其二印功能爲眾生除罪獲福。惟佛能知非凡測度所明達處。作法之人用心勤功日夜不住。意勿餘緣自當有證。爾時金剛菩薩。復從座起頂禮佛足。右遶三匝右膝著地。合掌向佛瞻仰如來。作如是言妙法希聞。善哉甚奇殊特難思。我今得聞祕密大威徳陀羅尼法藏力故。使我福徳神通倍加增盛。魔宮震動光明殄滅。娑婆世界此贍部洲國王大臣八部羣輩。福盛威增無諸痛惱。壽命延長人民和安。惡賊寇擊之類各居本境侵嬈情息。敬佛信法請僧求福。以陀羅尼福力令我威神。使諸天及人獲如是益。願此法門於閻浮提廣行流布。利益一切未來眾生。惟願世尊說此陀羅尼功能利益。現在未來若有眾生發心受持。能成何事獲福云何。惟願如來爲我具說。爾時世尊告金剛菩薩言。善哉善男子汝於此陀羅尼。往昔曾經少分聞故。一念隨喜而受持故。於今號汝爲金剛忿怒大力。上至有頂下極風輪橫及十方。一切魔王并諸眷屬常於四生及六趣內。惑亂眾生能使有情不厭五欲。惟汝金剛忿怒之力。閉六趣門淨五欲境。建佛道場天人詣至。見法實性摧魔癡欲。依汝取正。汝曾往昔暫一聞故。隨喜誦念尚獲如是大威神力。何況菩薩及諸緣覺聲聞之人并及有情。聞此陀羅尼八字神呪并二印。受持讀誦書寫憶念。或能自作及勸人受持。此法決定速證阿耨多羅三藐三菩提果。善男子此陀羅尼所流布處。當知皆是文殊師利童子威力得聞此法。若有國土城邑有此法處。菩薩辟支聲聞之輩。苦行大仙及呪仙等。天龍修羅金翅鳥王。乃至人非人等。於中正住常當圍繞。讚歎供養守護此經。金剛菩薩善男子此陀羅尼八字密藏。是如來法藏出佛身經。亦名文殊童子變身八字呪經。若有善男子善女人。我滅度後法欲滅時。受持此法讀誦書寫尊重讚歎。種種香華塗香粖香。傘蓋幢旛鐘鼓磬鐸。微妙音聲歌詠讚頌。及上妙衣服恭敬供養者。當知此人現世獲十種果報。何等爲十。一者國中無有他兵怨賊侵境相嬈。二者不爲日月五星二十八宿諸惡變怪而起災患。三者國中此有惡鬼神等行諸疫疾。善神衛國萬民安樂。四者國中無諸風火霜雹霹靂等難。五者國土一切人民。不爲怨家而得其便。六者國中一切人等。不爲諸魔所逼。七者國中人民。無諸橫死者著身。八者不值惡王行諸虐苦。無非時風暴損苗稼。五穀熟成甘果豐足。九者善龍入境。及時降雨非時不雨。名華藥木悉皆茂盛。天人仙類時時下現。無有旱澇不調之名。十者國中人民不爲虎狼兕獸諸惡雜毒之所損害。金剛菩薩善男子此八字陀羅尼祕密藏門所在之處。有人迴心一念恭敬供養者。獲前十種果報。何況有人正意發心受持念誦。勤苦不退日夜坐禪。觀此文殊師利童子形像。供養無虧不闕。時時行道稱念其名。不爲現身滿其願者無有是處。爾時世尊爲諸大眾。重說偈言。

供養救世者祕密藏殊勝此法文殊說若人能受持稱彼前人願圓滿福具足大富貴饒財名聞徧十方若人於此經隨喜一念善持一陀羅尼或誦八字呪其福不空過速獲大吉祥顏貌悉端嚴由如天童像身形稱十六具足七辯才常受大富貴世世恣情樂無諸疾病苦文殊悲願力令諸有情類現世獲安隱若有諸國王欲往他方國入陣擬鬭戰書此陀羅尼八字眞言句頂帶及身上心常懷憶念不爲怨家害刀仗不及身復有殊勝法能伏他兵力更畫文殊像五髻童子身騎乘於孔雀安置於幢頭或遣人手執使令軍前行諸賊遙望見自然皆退散或取金銀等造作童子像種種妙莊嚴置於旛幢上將入戰陣中三軍悉勇健鉾甲器仗等威光炎熾盛諸賊惡愚等應時尋退散或迷失本心歸款自降伏國主人非人諸人仙類等藥叉及羅剎乾闥緊那羅布單羯吒等鬼母及龍神蟲狼與虎豹師子諸象類如上諸惡毒見幢悉歸心我今重告汝一切諸菩薩緣覺及聲聞金剛眷屬等諸天龍神類脩羅金鳥眾乾闥緊那羅一切摩睺羅羯吒布單那鬼母并男女阿婆娑摩羅人王及非人今當復諦聽我今復重說文殊悲願行一切諸世界有佛國土處大乘所流布皆是文殊力十方國土中菩薩及聲聞得登地位者皆是文殊力九十五種輩修仙苦行業得生非想者皆是文殊力生餘諸天者受持五欲樂壽命得長存皆由文殊力諸脩羅王等遊行周四海威力勇難當皆是文殊力天帝共脩羅於其大海上鬭戰無恐怖皆是文殊力諸龍無怖難不懼金鳥食解脫遷死憂皆是文殊力諸小薄福龍不被熱沙惱身體得淸涼皆是文殊力大威金翅鳥能噉諸珍寶入腹悉消化皆是文殊力梵王大自在下至四天王救護諸人民皆是文殊力功徳大天女能滿貧窮者衣服雜七寶皆是文殊力文殊童子願一切十方佛尚不知其邊何況凡夫類測度知原際設欲興心測恒沙乃可算文殊童子願不知毛頭分文殊童子慧惟除等妙覺初地至十地無能知塵分何況聲聞眾辟支佛等類而知文殊慧文殊四辯才皆說究竟法聞者皆解脫至於佛彼岸我今重重讚文殊妙慧行志願深極廣能滿一切眾菩薩第一樂十方佛亦讚童子行悲願汝諸菩薩眾緣覺及聲聞并諸八部眾勿以輕慢心文殊童眞子常須恭敬禮取上妙香華并修香甘味飲食諸果子供養童眞子一切諸菩薩金剛眷屬眾八部諸龍神人王凡庶類𨿽聞餘菩薩神通不思議由故不如畫五髻童子像及持陀羅尼八字眞言句作法不懈息速超佛地果畢定無有疑

爾時世尊告金剛菩薩言。善男子諸佛威徳。及諸菩薩神通變化亦不可思議。此法寶藏亦不可思議。是故金剛汝常精勤憶念恭敬。乃至國王人民百官。比丘比丘尼淸信士女并諸法師。能常憶念此陀羅尼法寶。功能不可思議。此法與一切眾生廣行流通。從國至國乃至村坊。有人住處遞相傳受。於諸大眾流布不絕。令人受持得福無量。乃至他國聞有善人。及國王等愛樂大乘尋訪善友。卽須往彼國令彼國王及諸人民。令使受持書寫讀誦敬信無疑。若欲擁護結界。應用此陀羅尼。一切諸處皆通用之。若有法師樂持此法者。亦傳受與之。其法師得此法已。常須恭敬此陀羅尼如佛無異。若人於此法師處生大尊重心。金剛菩薩善男子若人聞此法寶藏經。不能受持讀誦書寫供養。不爲他人廣說利益。不傳與人此陀羅尼者。此等諸人亦不能發眾生無上菩提之心。如此人輩當獲大罪。如犯四重五逆等罪無有異也。一切諸佛及諸菩薩常當遠離。佛告金剛菩薩言。善男子於後末世。若有善男子女人等。誹謗是經及出麁語。云此經法非佛所說。當知是一切諸佛怨。於阿鼻地獄千劫受於大苦劫盡更生餘地獄中。受諸苦惱未可窮盡。爾時金剛菩薩。聞佛說是法已。卽於佛前歡喜踊躍以偈讚佛。

廣饒益有情說此陀羅尼并宣最勝經亦爲利益我亦利諸眾生令獲大安樂由如佛世尊稱歎諸佛徳一切諸呪義能修勤行者希有未曾有說利眾生故我今當頂禮最勝大菩薩文殊童子像如教頂戴行

爾時釋迦如來。告金剛菩薩言。善哉善哉汝今能攝一切諸有情故。發是大心廣能修行大利益事。善男子我今此法付囑文殊師利法王子手。令後世中於贍部洲。廣爲眾生宣傳流布。文殊師利童子卽於佛前歡喜踊躍。熙怡含笑而白佛言。世尊今蒙如來於大眾前。付囑我此陀羅尼法藏經。我當擁護我當受持。世尊涅槃後於惡世中。令諸眾生依法受持。廣行流布常不斷絕。於是世尊說斯法時。無量無邊諸眾生等。聞此法者皆得離憂惱。無量眾生發阿耨多羅三藐三菩提心。爾時世尊說此經已。文殊師利童子及金剛菩薩。諸天龍神八部眾類。同聲讚歎釋迦如來能說此法。善哉希有所未曾聞。頂禮佛足歡喜踊躍一心奉行。

文殊師利寶藏陀羅尼經

