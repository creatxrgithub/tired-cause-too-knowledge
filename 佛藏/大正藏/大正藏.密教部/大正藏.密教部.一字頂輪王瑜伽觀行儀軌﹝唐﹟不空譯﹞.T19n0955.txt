一字頂輪王瑜伽觀行儀軌一卷

一字頂輪王瑜伽觀行儀軌一卷

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

眞言行者若求安怛陀娜。應作是念。我云何能速取成就。當習是三摩地。所謂一切法無色。猶如虛空性自成就。作如是勝解。當如本教淨治地等。作是三摩地。

普徧三千界充滿智成水有大寶蓮華開敷在水中寶莖如須彌上方珠网覆花上有大寶八柱以莊嚴想成寶樓閣四門當四方珠网蓮鐸等及妙拂莊嚴半滿月珠瓔垂寶間錯帶是大寶樓閣徧滿於有頂應隨力思惟觀供養雲海先所觀樓中有悅意白繖以眾寶端飾寶瓔半滿月妙拂等莊嚴繖上有大寶普徧發光明皆散雨眾寶眞言智觀行於彼樓閣中金剛師子座寶蓮華莊嚴珠网蓮繒磬白拂等莊嚴一切欲喜樂於中圍繞住不遠於身前應想第二座一切皆如上惟無師子座角門於四處嬉戲焚香等次作圓具法云何作圓具先應觀諸法無性爲自性物我同一體然後加諸法云何加諸法生老病憂死攪擾於心田如是思惟已應生大悲愍由是生智心則是光明心﹝光明心卽菩提心也﹞以大悲熏成其體如滿月離能取所取菩提心已生應住身口意所明體加持此名圓具法﹝卽如瑜伽中成身次第也﹞族明勝次第知已﹝族五部明五部眞言也﹞眾眞言威徳知已自住部王法﹝謂一字頂輪也﹞則爲當族王先應印已成﹝謂大印也﹞次明應思惟由身口意體想身爲諸佛於心想月輪無垢猶如佛眞言者應知有種種光明皆從月形生徧至無量界復入行人心堅固爲五峯變爲金剛形想在彼掌中復出種種光其光皆徧滿至於無邊界而作佛遊戲還來瑜岐身如是皆入已成普賢大色應觀大菩薩諸相皆成就一切莊嚴具蓮華鬘灌頂自成摩訶薩從瑜岐心生持眞言弓箭依住於月輪或持鬘而住或四方安居隨力觀身前諸眾生大樂最上令成就一切印嚴手惠施於一切諸有情如願并熙怡爲舞金剛鬘流出爲左於腰側住右作舞勢安立眾生利如自明隨形諸眾生所見皆令成調伏作如是加持利益於眾生及餘諸利益攞寫等供養而已陳供養自身自所尊眞言字相應隨力而念誦如聲色相應以字爲花鬘智者應思惟依瑜伽相應於聲我今說一切最勝成如來蓮華部商佉聲念誦我讚如雷聲分明稱吽字我說金剛部

亦通摩醯首羅。念誦者成就南摩尼羯磨。此部念誦。如鈴鐸聲。如箜篌聲笛聲。如舞動瓔珞聲。其聲如孔雀鳴。如一切部法中。相應一切義。成如是音聲。而作念誦。與眞言相應。眞言者隨聲。應思惟其義。不久當成就。此通一切部此是聲念誦儀軌。

我說色念誦。我今說一切。色者說爲印。與此相應轉﹝謂運爲也﹞善思惟其明。當安其胸臆。印焰明觀察。身中出金剛。甘露而灌灑。令本天喜悅。得隱自身形。大勤勇我說。色念誦由此眞言者。知以印令成就。不久易餘身。我說瑜伽。念誦如昔所說。其明應思惟。安置於自處。供養以如教。純相應念誦離心喉頂舌鼻﹝口﹡﹝口／咢﹞及離念內外。惟法相應耳。不應依於聲。此名爲金剛。瑜伽念誦儀。若知眞實體。應當知成就。而獲得常恒。以此瑜伽法。相應而住之。以菩提勝心。爲成就不久。皆當得如意。其中字念誦。如獲我今說。如是積資糧。眞言應誦持。以文字爲色。應分別觀之。作念誦事業。月行列意生。明字與之俱。安本尊胸臆。不久得安怛陀娜。於月以月合。於一切字色。應於上思惟。光明輪莊嚴。行列不間斷。如以線穿珠。金色以爲光。晃曜本尊身。如彼彼月字。殊勝妙眞言。以成眞言者。則彼彼喜悅。力命增益更熾盛。意光明相應。我說爲文字。行列之念誦。我今徧諸儀則成就物光暉。我今說。誦明念誦者。若作彼以光明成就於諸物。應生念誦相應儀。一切眞言皆得成。一儀與相應。應作識淸淨。淸淨爲心識。智者然當入成就。以身以語以意。依如是物而住。應知四支法。瑜伽法成就。此中說爲意。獲通及地等。以身現諸身﹝決云謂隨眾生意所樂者﹞。

以語辯一切。烟焰等成就。我說物成就。於中身成就者。種類有多種。四印及餘輪壇。瑜伽者應當盡其所解者而作大曼荼羅。曼荼羅儀軌成辦中央三昧形。應安軟坐﹝西方或以赤麞皮中安氈花而坐﹞。

而安坐。一切瑜伽三摩地相應晝夜等至﹝謂入定也﹞眞言者住與慧念相應。中夜或明相現時。或三更或明相決定當成就。或地及神通成就。如來說。我今說意成就。現身而獲之。以此印加持身。我今爲大印。應作是思惟。於成就及曼荼羅念誦者。淨心則成就。我說成就相。口身或出光明暖烟及增等。若見昇空去。成就相應知於身成就。我廣說已。

我說語成就法。如獲次第說。應爲先行法已。如前法應作﹝謂自建立已來乃至大印等﹞口心印上住蓮華。應知於心間於上住商佉﹝謂在花上也﹞商佉中出聲。相續無間斷。於蓮華中發生金剛舌。以白色﹝謂作赤色上有金剛﹞舌上或想佛或寶或蓮華或羯磨金剛或餘部印契。或一月及兩月三四及五月乃至八个月觀想。於此壇結加趺坐。常以本寂靜相應。分明觀商佉聲已。卽依蓮華界。從花蘂出聲量如微塵。其聲出至咽。次至於舌。便卽成其字。舌字出光焰。焰猛而普徧。以聲滿虛空。行者徑定誦或一日及一夜。中夜或後夜。從舌出光明。其光有大聲。或從心從脣及齒。出間錯光明。若見如是者當知得悉地。以此語相應能摧諸異宗令他發淨信。能爲眾生利益。如是瑜伽相應念誦。有比丘嚩迦者吒。當得口成就。於間錯出。七日而成語成就儀則。

我今說物成就。如前瑜伽應成就。應取餘部物等或用餘部印及眞言三簸多﹝謂以杓應薩嚩拄物便瀉爐中及餘聲未盡還拄物﹞行相作已。智者於此曼荼羅。卽入羯磨三昧耶。自爲一切羯磨。自在其中爲色相。一切於本部主。應與於右手印物爲次第。於金剛縛中安物。類於中積。縛印當臍下或當心。二手以縛物獻安自心。自明。智者以此法。觀身火光聚。以先所集身口意善資糧用以此身物。安於明手中。眞言字火焰聲念誦。眞言者盡其夜應作。不應破其坐。以此儀則法。初夜當生暖。烟當於中夜。光焰於明相。如是漸次加。如光焰成物。得飛騰虛空。於三界自在。我說安善那法。我曾已先說。應斷一切取。應依於本明。乃至自身體。語心亦如是。以自眞言。應隱沒作本明主。應作念誦。大金剛名者。以金剛大身。智者應堅住召入縛令喜。當安於心。如自心所樂。我明觀自身。我是虛空。由此相應成就。乃至一切欲界主。彼等不見形。剎那至梵天。以盡彼法作鉤召。應作四印曼荼羅。應安意在左手。自身安於彼。以拳應堅持。作拳爲虛空。如是安怛陀娜。𨿽忉利天宮亦不能見。遊於他化自在宮。恣意安樂自在乃至意所樂。丸藥口安怛陀娜法。

我今略說成就法。如是觀自明。我是一切體﹝所謂以虛空內有所爲一體也﹞自身同彼印。住微細金剛三昧。入於自明心。於丸藥成就。觀丸藥置於口。能遊須彌頂。一切世間不能見。藥色成大力﹝謂體隨意變身也﹞受忉利天宮欲樂隨意得快樂。餘世間相雜。我今說安怛陀娜。丸藥依本教成。眞言智應作自明。智身前求。成就者應獻。無垢如虛空。明身物及色。以明字行列。光焰相應住。當入本尊身。如隱沒住意。從明口流出。眞言光威猛。丸藥善應成。烟气騰生已。禁止已安口。爲不現形中自在。遊於四洲。剎那諸世界。還來歸本處。所去得隨意。種種成就。藥叉眾常以爲眷屬。亦能遊戲須彌四天王下層四藥叉世界作無量有情利益。失正道漂曠野賊王水火等逼。起是悲憫心於一切繫縛處。我當成就已皆令得解脫。

我今已略說。廣法如大經。應觀自心月。月形具光明。則於此月中。一字如金色。難覩如日輪。光明普舒徧。瑜岐想光明。則其字爲輪。其輪爲轉輪。持妙色形七寶圍遶。徧身毛孔中。流出無量佛。瑜岐應思惟。用金剛界印。四處誦眞言加持。勤勇力成就。念定勤爲薪。焚燒一切罪。以眞言色火。當離疑分別。求大樂棄小樂。慇懃慧菩提。住眞言儀則。

一字頂輪王瑜伽觀行儀軌一卷

