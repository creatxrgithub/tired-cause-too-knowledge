佛說無量壽佛化身大忿迅俱摩羅金剛念誦瑜伽儀軌法

佛說無量壽佛化身大忿迅俱摩羅金剛念誦瑜伽儀軌法

南天竺國三藏金剛智奉詔譯

我今順瑜伽金剛頂經說熾盛金剛部西方念誦法若有修行者依此而頂受先於阿闍梨而得灌頂已次應擇淨處河澗泉原中山峯阿蘭若仙人得道處或在於僧房淸淨廣莊嚴或所意樂處欲修悉地法精進而受持金剛諸部中此法甚深奧眞言加持力降伏及敬愛想念於諸佛思惟於本尊眞言力無比能摧大障者纔持眞言句化佛從口出種種吉祥事應念而自至歸命無量壽願以功徳力速得超悉地廣發弘誓願次應禮諸佛及諸大菩薩陳說三業罪我從過去世輪轉於生死今對大聖尊盡心而懺悔如先佛所懺我今亦如是無垢眞言曰

唵娑嚩﹝二合﹞婆﹝去﹞嚩戌﹝引﹞馱薩嚩達﹝去﹞摩﹝鼻音﹞娑嚩﹝去﹞婆嚩戌﹝引﹞度含

行者次應禮一切諸聖眾密言一禮拜所集禮智聚如轉一切經除疑心決定作禮眞言曰

曩謨﹝引﹞沒馱野﹝一﹞曩莫達摩野﹝二﹞曩莫僧伽野﹝三﹞戶嚕戶嚕﹝四﹞悉度嚕﹝五﹞只哩婆吉哩婆﹝六﹞怛尸悉怛尼部﹝七﹞步嚕尼﹝八﹞娑嚩﹝二合﹞賀﹝引﹞

次結開門印二羽金剛拳吽聲而舉印觸門警覺已能摧內外魔

軍吒持水印定手先平舒禪押忍戒甲密明加七徧

執持楊柳枝自身內外間淨除煩惱垢灑淨眞言曰

佛部半開敷進力輔忍願禪智進力下當心想如來

蓮華三昧印十度散微屈檀慧禪智合一心應想念八葉觀自在密眞言曰

次結金剛部二羽反相背禪智檀慧鉤心想執金剛左散習密言

護身內相叉忍願建如幢進力附如鉤禪智押戒方印五處成甲眞言

唵嚩日囉﹝二合﹞儗儞﹝二合﹞鉢囉﹝二合﹞捻跛哆也娑嚩﹝二合﹞賀﹝引﹞

次當地界印忍戒繞方願入掌禪智合并檀慧進力禪智二著地

唵枳哩枳哩嚩日囉﹝二合﹞嚩日哩﹝二合﹞部律滿馱滿馱吽泮吒

方隅金剛牆前印開禪智側竪如牆形

唵薩羅薩羅嚩日囉﹝二合﹞鉢囉﹝二合﹞迦囉吽泮吒

次當請本尊定慧內相叉合腕中節出智竪成請召

唵嚩日囉﹝二合﹞地力迦壹呬曳﹝二合﹞呬婆誐梵嚩日囉﹝二合﹞地力﹝二合﹞迦

辟除障難者右慧押智度三股形叉腰定拳頂上旋左右成結界

曩謨嚩日囉﹝二合﹞野賀曩鈍曩尾特瞢﹝二合﹞娑瑜蹉囉野吽泮吒

网印準前牆禪智捻進力根側頂三旋成彼上方网金剛网眞言

唵尾娑普囉捺落﹝二合﹞乞叉﹝二合﹞嚩日囉﹝二合﹞半惹囉吽泮吒

火院慧掩定竪禪智右旋三匝成猛焰

次結獻華座二羽捧蓮形微屈開八葉

曩謨三﹝去﹞滿哆沒馱南誐誐曩娑麼娑麼娑嚩﹝二合﹞賀﹝引﹞

唵微薩囉﹝二合﹞微薩囉﹝二合﹞吽泮吒娑嚩﹝二合﹞賀﹝引﹞

燒香背竪合禪智附進力側合習明句

獻食仰相合微屈火風輪二空附風側

虛空普供養金剛掌安頂運心周法界

曩謨三滿跢沒馱南﹝引﹞薩嚩他欠嗢努蘖帝娑普﹝二合﹞囉醯﹝牟﹡含﹞誐誐曩劍娑嚩﹝二合﹞賀﹝引﹞

嚩日囉﹝二合﹞薩怛嚩﹝二合﹞僧蘖囉賀嚩日囉﹝二合﹞嚩怛曩﹝二合﹞摩弩怛﹝口﹡藍﹞﹝二合﹞嚩日囉﹝二合﹞達麼誐野尼嚩日囉﹝二合﹞羯﹝牟﹡含﹞迦嚕婆嚩魯跛儞伽麼素伽娑

次結頂髪印定拳進禪捻置頂習眞言

安坐不動搖等引而相應觀自心華內威光盛日輪吽字成獨股變成忿怒尊右直左微屈蹴踏於靑蓮身色如黃雲髪赤直竪上瓔珞以嚴身縵跨用虎皮舉慧上執杵定下施無畏摧伏天魔軍神通力無比初說眞言句五色祥雲現化佛徧虛空諸天來散華乾闥緊那羅二十八部眾及餘諸大仙恭敬合掌禮諦想心不亂金剛童子大身眞言曰

曩謨﹝引﹞囉怛曩﹝二合﹞怛囉﹝二合﹞夜﹝引﹞野﹝一﹞曩莫室戰﹝二合﹞拏﹝二﹞嚩日囉﹝二合﹞跛拏﹝鼻音﹞曳﹝三﹞摩訶﹝引﹞藥乞叉﹝二合﹞細曩鉢多曳﹝四﹞怛儞也﹝二合﹞他﹝五﹞唵摩賀嚩日囉﹝二合﹞俱摩囉﹝二合六﹞迦﹝引﹞抳度尼﹝七﹞吽吽泮吒娑嚩﹝二合﹞賀﹝引﹞

隨心持神契慧手虛心拳方苾於願背力句方便指方押智指背智押慧亦然頭指建如幢由是加持故能攝自在力無過勝上句隨心眞言曰

曩謨﹝引﹞囉怛曩﹝二合﹞怛囉﹝二合﹞夜﹝引﹞野﹝一﹞曩莫室戰拏﹝二鼻﹞縛日囉﹝二合﹞俱麼囉﹝三﹞唵迦﹝引﹞抳度尼﹝四﹞吽﹝引﹞吽﹝引﹞泮吒泮吒娑嚩﹝二合﹞賀﹝引﹞

忿怒心密印虛合於二羽水交入虎口風鉤捻空下地輪竪如牙眞實大悲心拔濟三塗苦速得成悉地

次破不祥契內叉地水輪火屈而背甲風空竪契成經行及安寢存心結念時災障惡夢消次神通互用前印開二風成就金剛法通達自在門主神亂錄契地輪外相交風鉤二地輪火水並竪合二空持火峯纔結加持故天樂供養雲隨心成眞實威怒定諸魔水交出火風火風屈成拳地空竪舉心密契威神力摧猛獸利牙怨魔莫能敵次結錄王印準前之亂錄二空捻水根役使於四王大力善神等震動大千界金剛王護身火屈右空押水持於空輪地苾在水背請召於金剛令得堅固身不壞於三界能護於行者

曩謨薩闍迦麼唵伽尼度尼唵吽泮吒泮吒娑嚩﹝二合﹞賀﹝引﹞

欲治身心病定慧金剛拳風輪頭合圓二空安火側眞言七徧稱瞋心想念時鬼神爲障者摧伏而退散

唵嚩日囉﹝二合﹞俱麼囉﹝一﹞賀那賀那﹝二﹞那賀那賀﹝三﹞鉢左鉢左﹝四﹞親那親那﹝五﹞頻那頻那﹝六﹞蘖哩﹝二合﹞訶拏﹝二合﹞蘖哩﹝二合﹞訶拏﹝二合七﹞吽﹝引﹞吽﹝引﹞泮吒泮吒

金剛歡喜印右羽虛心拳空押水風背檀忍舒印成名金剛常念諸天及世間敬愛生隨喜能摧內外障次金剛掌叉慧手獨股形願方入於掌智慧而散開旋轉舉成印忿怒金剛叉如敵戰修羅心眞言曰

行者念誦畢捧珠發大願結三摩地印入法界三昧修旋陀羅尼諸法本不生自性離言說淸淨無垢染因業等虛空旋復諦思惟字字悟眞實初後𨿽差別所證皆歸一不捨是三昧兼住無緣悲普願諸有情同得如是地出定結根本本明七徧已普供妙讚揚火院及結界頂左旋成解迎請向外撥加蘖車蘖車當結金剛縛二火如蓮形從心至面散頂上合蓮掌奉送眞言曰

如前再護身普禮諸聖眾隨意任經行略陳於護摩成就悉地法爐對曼荼羅相望而別作方圓隨所求半爐熾炭充以酥密安悉芥子檀薰陸沈蘇合白膠乳粥和香藥團爲一百八諸法廣如經一呪一擲火本尊并薄落喜歡滿祈願復次以乳粥白芥子胡麻粳米雄黃等白汁木和酥擲爐得現驗使者火食法酥密乳酪等薰陸白膠香胡蘿蔔粳米求樓香沙糖石密柏葉等和擣一百八每團一呪擲入爐供使者諸天龍夜叉乾闥阿蘇羅四王眷屬等及頻那夜迦歡喜隨加護月八或十五常設爐供養種種華香食召集使者眞言曰

曩謨囉怛曩﹝二合﹞怛羅﹝二合﹞夜﹝引﹞野曩莫室戰﹝二合﹞拏嚩日囉﹝二合﹞跛拏曳摩賀藥乞叉﹝二合﹞細那鉢哆曳摩騰迦俱麼囉唵迦尼度尼吽泮吒娑嚩﹝二合﹞賀﹝引﹞

次畫本尊像長一尺五寸而作丁字立足踏靑蓮華身作黃雲色髪赤上繚亂種種諸瓔珞環玔以嚴身用虎皮縵跨左執拔折羅右下施無畏當作極迅形左畫一金剛四臂黃雲色執杵輪索刀右兩臂使者一手作拳印次持劫鉢羅腰臂胯龍纏前俱摩羅眾八部眾圍繞上五色祥雲諸天散妙華忉利天王軍四王各使者及頻那夜迦皆請命奉教畫人淨齋戒像畢廣設供次別畫像法身五尺八寸形作紅蓮色眼長於二寸衣服赭黃色脚踏金蓮華右手拔折羅舉上如擬勢左持金蓮華髪少黃右旋獨髪籠頭冠髪上際二寸髪中立化佛右錫左澡鑵兩邊背一佛持錫杖金色聖者遶其身急雲五色光作法念誦時對像作徧數如經之所說悲愍於有情若起於忿怒金剛卽爲現極忿迅之身能令見者怖行者一切時淸淨身語意

大忿怒金剛童子念誦瑜伽法一卷

