宗﹝叡﹣├﹢〡﹞僧正於唐國師所口受

大隨求根本印第一

二手內相叉。二中指合竪。二頭指於中指後微屈如鉤。二小指二大指合竪微屈卽成。

一切如來心眞言第二

二手左覆右仰背相著。中指互相背鉤竪如斧形卽成。

一切如來心印眞言第三

一切如來金剛被甲眞言印第四

二手合掌。二頭指屈中節令平偃。頭相跓卽成。

一切如來灌頂眞言印﹝第五歟﹞

二手外相叉。二無名指合竪。二小指竪交卽成。

一切如來結界眞言印﹝第六歟﹞

二大指捻二小指甲上。餘指竪合如三戟叉形卽成。

一切如來心中心眞言印﹝第七歟﹞

二手外相叉。二頭指相跓蹴如寶形。二大指並竪卽成。

一切如來隨心眞言印﹝第八歟﹞

以左手仰於當心展五指。以右手覆於左上相合令平卽成。

梵云摩訶尾儞也﹝二合﹞馱羅抳﹝異﹞唐云大明總持

慈覺大師大隨求印

尊勝佛頂印

虛心合掌。屈二風甲相對。以二空捻二風側如彈指勢也﹝本軌文﹞。

文殊根本印

虛心合掌。二火覆。捻二水而頭相拄屈二風橫捻二空上又說內縛二地合竪屈二風橫二空上。

滿足句印

二地合針。二水內鉤。二火如寶。二風屈捻二空上。眞言曰。

