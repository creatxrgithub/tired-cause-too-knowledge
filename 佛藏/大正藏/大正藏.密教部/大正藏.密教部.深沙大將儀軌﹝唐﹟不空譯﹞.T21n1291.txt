深沙大將儀軌

大興善寺三藏沙門大廣智不空奉詔譯

大興善寺三藏沙門大廣智不空奉詔譯

爾時觀世音菩薩。在大眾會座中而起。五體投地禮佛雙足。而白佛言。我有一眞言一印三使者眞言廣大成就之法。願爲利益安樂閻浮提諸善男子善女人故。惟願世尊哀愍聽許我今說之。眞言曰。

那謨囉怛那﹝一﹞跢囉夜耶﹝二﹞那謨阿利耶婆嚧枳帝﹝三﹞跢侄他﹝四﹞闍曳闍曳﹝二合﹞闍夜﹝五﹞婆醯儞闍楡跢唎﹝六﹞迦囉迦囉麼囉麼囉者羅器拏﹝八﹞薩婆羯摩跢羅拏儞﹝九﹞迷婆底沙訶

誦此呪已惡業消滅。誦至七徧五逆罪滅。若滿千徧已罪無不滅。滿十萬徧面見觀音種種莊嚴者。七日之中初作法時。惟得食乳糜酥。最後一日勿食。十五日夜佛前念誦無定限數。見像捊出聲唱言。善哉善哉放光明曜。復以眞珠寶物安呪師頂上。卽知成驗。面見觀音已。得滿一切善願。又於睡眠中夢見觀音種種莊嚴者。一切善事成就。一切惡業消滅。眞轉轉者得滅罪。

次說一印亦名利益眾生。以一印三十二及種種成辦。二手交背相。以二母指押二頭指爲劍。以印使向虛空爲天蓋。境界十方天上隨處成結界。向本尊爲普供養。作法爲普禮。後時爲迴向。又爲救發遣若欲降伏惡人者。作手印無二以瞋心誦一百八徧。一切外道所作滅若人心病者加持黃土塗於心除差。

若人欲令遠去魔事。加持若木八徧其人遠去。

二手合二地來去虛空使者。大仙亦名嚩斯密語曰。

二手向虛空。以二大來去下地使者。水火雷自在亦名大羅惹。密語曰。

此三種使者。能滅三災能滅三種執。能滅生生世世業障。生生世世。悉地成就。

又此三種使者無相爭。力頓生滅轉鉢結縛木合空鉢。

若人滿呪功者。乘空界爲仙人。召集天龍藥叉鬼神等。任心發遣尢法力也。

深沙大將菩薩儀軌要一首

運錄云。摩醯首羅法一卷睿錄云。摩醯首羅天化生呪法一卷﹝無人名。三紙。策子說愛法降伏怨法病法又不論淨不淨﹞。

