氷揭羅天童子經

特進試鴻臚卿大興善寺三藏沙門大廣智不空奉詔譯

特進試鴻臚卿大興善寺三藏沙門大廣智不空奉詔譯

若有行者持此明者。或能乞食或專喫乳粥或能自食。當於像前持誦滿三十萬徧。然後作火法。取玉柔作一千八片。一誦一擲火中燒。每日三時滿四十日。證云云所求皆遂。

又取玉柔和安悉香作丸。從黑月八日起首終十四日。日別三時時別誦一千八徧。以前丸擲火中。其童子或晝或夜。必來現身而爲伴侶滿一切願。任意使令無不諧剋。

又法取安悉香作丸。於七日中每日三時。時別一千八徧。一誦一擲一丸火中。必獲邑主無事不果。

造像法。其像用白檀香木。長六指作童子形狀。左手把菓右手垂作滿願掌向外。置道場中。作種種飲食乳粥香花供養。取赤色花。每花一誦一擲童子身上。滿十萬徧其童子必來現身。卽得滿一切願。日施千人上妙衣食無所闕乏。

又法每日三時。時別取蘇合香作一千八丸。於火中滿七日已。其童子現身指授伏藏。若能日日受持獲大利益示其寶藏。及修羅窟穴亦然。指授必滿其願得大財寶。

又法欲令一切人見卽歡喜。稱彼人名誦滿十萬徧卽皆歡喜。

又法取無憂木。於髙山頂上燒之。和安悉香作一千八丸擲火中。卽得安穩成就欲令見卽見壽命千歲。

oṃṭiviṭinisvāhā唵﹝打﹣丁﹢致﹞苾﹝部必反﹞﹝打﹣丁﹢致﹞儞娑嚩訶

oṃṭijaṭinisvāhā唵﹝打﹣丁﹢致﹞惹﹝打﹣丁﹢致﹞儞娑嚩訶

其根本契者。二手虛心合掌。若召請時以禪智三度來去。若發遣時外撥三度。

oṃagnayeagaagasvāhā唵阿祁那曳阿蘖阿蘖莎訶

agnayegacchagacchasvāhā阿祁那曳蘖車蘖車莎訶

其契相者。右手屈大指於掌中。頭指屈如鉤。以柱大指背當下節。餘並舒之。召請時但以頭指三招。若發遣時外撥三度卽是。

oṃkrodhanahūṃjaḥ唵俱嚕馱曩﹝合﹡牛﹞惹

其契者以右手作拳。竪大指觸身五處卽未然護。

氷揭羅天童子經

保延三年七月二十三日於仲川之寫了一校了

承安四年﹝甲午﹞十二月二十日以三本交合傳受玄證本也

