毘盧遮那五字眞言修習儀軌

三藏不空金剛詔譯

夫修習成就毘盧遮那佛法﹐先應於閑淨處以瞿摩夷塗地﹐香水散灑﹐燒種種名香﹐散種種時花﹐當於寂靜辦喧鬧﹐淸淨澡浴著新淨衣結跏趺坐。或依類而坐﹕息災吉祥坐面向北﹔增益蓮花坐面向東﹔敬愛金剛坐面向西﹔降伏蹲踞坐以脚押脚面向南。

隨所愛樂依方而坐﹐卽以香泥塗手﹐於頂上合掌禮敬一切諸佛。然於下方從風輪起想「嚩」字﹐以二點嚴飾﹐如金形放熾盛光﹐威猛赫奕﹔金剛火焰壞破大地﹐上衝流出﹐則想此金剛火焰焚燒自身﹐乃至灰謝隨四種法色﹔想灰成曼拏羅﹐卽於曼荼羅中想一蓮花﹔於蓮花中想「嚩」字轉成金剛形﹔想己身爲金剛所成。

卽結三昧耶印﹕二手作三普吒掌﹐竪二大指加持於五處。眞言曰﹕

「那謨三曼多沒馱喃阿三迷怛哩﹝二合﹞三迷三摩曳莎縛﹝二合﹞訶﹝引﹞」

次結法界印﹕二手作拳﹐二大指在掌中竪二頭指﹔想囉字於頂上﹐思惟眞實義﹐一切法塵不可得。眞言曰﹕

「那謨三曼多沒馱喃達摩馱都娑嚩婆嚩俱﹝合﹡牛﹞」

次結次輪印﹕二手反相叉﹐二大指在右手掌中相著﹔觀自身爲金剛薩埵﹐合以加持。眞言曰﹕

「那謨三曼多嚩日囉﹝二合﹞喃嚩日囉﹝二合﹑引﹞怛摩俱唅」

次結甲冑印﹕二手三普吒掌﹐二頭指屈拄中指背上節﹐二大指並竪合在掌印五處。眞言曰﹕

「那謨三曼多嚩日囉﹝二合﹞喃嚩日羅迦嚩遮吽」

則於自身前想大蓮華王﹐於蓮華中想金色「佉」字﹐其「佉」字轉成婆伽梵大勤勇尊﹐住之三摩地﹐結劍印。卽結如來鉤印奉請本尊﹕二內相叉作拳﹐竪右頭指如鉤向身招之。眞言曰﹕

「那謨三曼多沒馱喃噁娑囉嚩怛囉鉢羅底訶多怛多蘖俱舍冒地者哩耶鉢哩布囉迦娑嚩﹝二合﹞訶﹝引﹞」

聖眾來已﹐卽奉閼伽﹐二手捧當額想浴聖眾。眞言曰﹕

「那謨三曼多沒馱喃哦哦那三摩三摩娑嚩﹝二合﹞訶﹝引﹞」

次獻敷座印﹕二手虛心合掌﹐散舒屈六指如蓮花形。眞言曰﹕

次結聖不動尊印﹕二手各作拳﹐各竪頭中指﹐各以二大指押無名指﹑小指﹐左手爲鞘﹐右手爲刀﹐以刀左旋轉辟除諸魔障﹐右旋轉及上下成方隅界。眞言曰﹕

「那謨三曼多嚩日羅﹝二合﹞赧戰拏摩訶嚧灑拏薩叵吒耶吽怛囉吒﹝合﹡牛﹞﹝牟﹡含﹞」

復以刀印觸香花求無垢令淨﹐以成加護置於鞘中。

次結毘盧遮那五字劍印﹕二手合掌屈二頭﹐指相著如劍形。眞言曰﹕

次結塗香印﹕右手掌向外﹐以左手握右手腕如環。眞言曰﹕

「那謨三曼多沒馱喃尾秫駄巘塗納婆吠娑嚩﹝二合﹞訶﹝引﹞」

次結花印﹕二手內相叉﹐仰掌頭指著﹐二大指安頭指下節。眞言曰﹕

「那謨三曼多沒馱喃摩訶每怛哩耶﹝二合﹞毘愈﹝二合﹞娜蘖底娑嚩﹝二合﹞訶﹝引﹞」

次結燒香印﹕二手中指﹑無名指﹑小指背合竪﹐頭指直竪傾相合﹐大指在頭指下節。眞言曰﹕

「那謨三曼多沒馱喃達摩駄覩嚩娜蘖帝莎嚩﹝二合﹞訶﹝引﹞」

次結飲食眞言印﹕當合定惠掌﹐五輪互相叉﹐是則持眾物﹐普通供養印。

「那謨三曼多沒馱喃阿囉囉迦囉囉末隣捺那迷娑嚩﹝二合﹞訶﹝引﹞」

次結燈印﹕右手作拳﹐中指直竪﹐頭指屈大捻﹐指博附中指。眞言曰﹕

「那謨三曼多沒馱喃多他蘖多哩紙薩叵囉拏嚩婆娑那哦哦那烏馱哩耶娑嚩﹝二合﹞訶﹝引﹞」

所獻塗香﹑花鬘﹑燒香﹑飲食﹑燈明﹐隨四種法色而以供養﹐由五種供養印﹐成於聖眾集會普徧香花等雲海供養。

次結圓滿印﹕二手虛心合掌安於頂上。眞言曰﹕

「那謨三曼多沒馱喃噁尾娑摩曳娑叵囉呬﹝牟﹡含﹞哦哦那劍達摩馱怛嚩迦舍三摩多耶娑嚩怛他蘖跛哩剎曼荼羅摩摩本惹末禮拏怛他蘖多地瑟姹那末禮那遮迷娑嚩﹝二合﹞訶﹝引﹞」

由此眞言印﹑香花等雲海供養﹐如實無﹐卽用五字從下體布至頂﹐地﹑水﹑火﹑風﹑空﹐卽想自身如金色毘盧遮那佛﹐徧光明頭冠瓔珞身著紗縠衣。卽結劍印﹕安於當心住三摩地﹐二手持珠﹐合於掌中誦眞言七徧﹐加持安於頂上。眞言曰﹕

然後二手當心﹐持珠念誦本尊言徧數。畢已安珠於掌中﹐頂上合掌迴向發願﹕「以此功徳﹐當願眾生速證毘盧遮那佛﹗」放念珠已﹐然後結定印﹐端身正坐於頂中想白色「闇」字﹔於二目瞳人上想「覽」字﹐卽微屈頭注心於胸臆閒想圓滿月輪﹐於月輪上布列五字﹔想「阿」字在中央如黃金色﹐餘四字右旋而安。

「阿」字一切法本不生故﹔「尾」字思義一切法言說不可得故﹔「囉」字一切法離塵故﹔「訶」字一切法因不可得故﹔「佉」字一切如虛空不可得故。名爲心念誦。

卽結劍印﹐誦七徧頂上散﹔復結五供養印﹐獻閼伽讚歎﹔結不動劍印﹐左旋解界﹔結三昧印安於頂上誦三徧﹐想奉送聖眾。

禮佛而起﹐隨意經行﹐讀誦大乘方廣經典﹐以福迴施一切眾生﹐願速圓滿心所求﹐世閒﹑出世閒悉地成就也。

毘盧遮那念誦一卷

延享攺元﹐夏﹐用亡弟僧尊隆遺財而刻是軌﹐以遂其宿志﹐伏祈法乳永潤法界云藤原常香謹誌。

時延享元甲子秋八月﹐念三豐山無等讐挍焉。

