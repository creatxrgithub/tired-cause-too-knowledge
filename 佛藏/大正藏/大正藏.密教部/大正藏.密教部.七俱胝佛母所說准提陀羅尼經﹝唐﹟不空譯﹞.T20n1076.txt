七俱胝佛母所說准提陀羅尼經

開府儀同三司特進試鴻臚卿肅國公食邑三千戶賜紫贈司空諡大監正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大監正號大廣智大興善寺三藏沙門不空奉詔譯

如是我聞。一時薄伽梵。在名稱大城逝多林給孤獨園。與大苾芻眾并諸菩薩。及諸天龍八部前後圍繞。愍念未來薄福惡業眾生。卽入准提三摩地。說過去七俱胝佛所說陀羅尼曰。

娜莫颯多南﹝引﹞三藐三沒馱﹝引﹞俱﹝引﹞胝南﹝引﹞怛儞也﹝二合﹞他﹝引﹞唵者禮主禮准泥娑嚩﹝二合引﹞賀﹝引﹞

若有修眞言之行出家在家菩薩。誦持此陀羅尼。滿九十萬徧。無量劫造十惡四重五無間罪。悉皆消滅。所生之處常遇諸佛菩薩。豐饒財寶常得出家。若是在家菩薩。修持戒行堅固不退。誦此陀羅尼常生天趣。或於人間常作國王。不墮惡趣親近賢聖。諸天愛敬擁護加持。若營世務無諸災橫。儀容端正言音威肅。心無憂惱。若出家菩薩具諸禁戒。三時念誦依教修行。現生所求出世間悉地定慧現前。證地波羅蜜。圓滿疾證無上正等菩提。

若誦滿一萬徧。卽於夢中見佛菩薩。卽吐黑物。其人若罪尢重。誦二萬徧。卽夢見諸天室寺舍。或登髙山或見上樹。或於大池中澡浴。或見騰空。或見與諸天女娛樂。或見說法或見拔髪剃髪。或食酪飯飲白甘露。或度大海江河。或昇師子座或見菩提樹。或乘船或見沙門。或見居士以白衣黃衣覆頭。或見日月或見童男童女。或上有乳菓樹。或見黑丈夫口中吐火焰。共彼鬭得勝。或見惡馬水牛。欲來牴觸。持誦者或打或叱怖走而去。或食乳粥酪飯。或見蘇摩那花。或見國王。若不見如是境界者。當知此人前世造五無間罪。應更誦滿七十萬徧。卽見如上境界。應知罪滅。卽成先行。然後依法畫本像。或三時或四時或六時。依法供養求世間出世間悉地。乃至無上菩提皆悉獲得。

若有修持此陀羅尼。當知未來成就處所。有難無難悉地遲疾。應於一淨室。以瞿摩夷塗一小壇。隨力供養。以結界眞言結十方界。以香水一瓶置在壇中。一念誦。其瓶動轉當知所爲所求事成就。若不動轉其事不成。

又法取一瓦椀。以香塗置於壇中。專心念誦。椀若轉動事卽成就。若不動事卽不成。

又法欲知未來之事。先塗一小壇令一具相福徳童子。澡浴淸潔著新淨衣服。以七俱胝眞言。加持香塗童子手。又加持花七徧。置童子手中。令童子掩面立於壇中。又取別花誦眞言。加持一徧一打童子手背。乃至二十一枚。卽問童子善惡之事。童子皆說。

又法取一明鏡置於壇中。先誦眞言加持花一百八徧已。然後又誦眞言。一徧一擲打鏡面。於鏡面上卽有文字現。說善惡事。

又法欲知事善不善成就不成就。取蘇摩那花香油。誦眞言加持一百八徧。塗右手大母指面。誦眞言聲不斷絕。令童子觀指上。現諸佛菩薩形像。或現文字具說善惡。

又法若人患鬼魅病。取楊柳枝或茅艸。誦眞言拂患者身。卽得除愈。

又法若患重病者。誦眞言一百八徧。稱彼人名以牛乳護摩卽差。

又法若孩子夜啼。令童女右搓線。誦眞言加持。結二十一結繫於頸下。孩子卽不夜啼。

又法先加持白芥子一百八徧。然後取芥子。誦眞言一徧一擲打彼鬼魅者。滿二十一徧其鬼魅馳走。病者除愈。

又法若有患鬼。以瞿摩夷塗一小壇。以麩炭畫地作鬼魅形。誦眞言以石榴等鞭之。彼鬼啼泣馳走而去。

又法若人被鬼魅所著。或復病者。身在遠處不能自來。或念誦人又不往彼。取楊柳枝或桃枝或花。加持一百八徧。使人將往病人所。以枝拂病人。或以花使病人嗅。或以花打病人。是魅卽去病者除差。

又法若被蛇所囓。或拏吉女鬼所持。旋遶病人誦眞言。其病卽愈。

又法若人患癰腫等及諸毒蟲所囓。取檀香汁和土爲埿。誦眞言七徧塗瘡上卽愈。

又法若在路行。誦此眞言。不被賊劫傷損。亦離諸惡禽獸等難。

又法若鬭諍言訟論理。及談論求勝者。誦此眞言彊勝。

又法若於江河中行。誦此眞言不被漂溺及水中惡龍摩竭黿鼉等傷害。

又法若被囚禁繫閉者。誦此陀羅尼速得解脫。

又法國中有疫病。七夜以油麻粳先。和酥蜜作護摩。卽得災滅國土安寧。

又法若求豐饒財寶者。每日以種種食護摩。得財寶豐饒。

又法欲令人敬愛歡喜者。眞言句中稱彼人名。卽得歡喜順伏。

又法若人身體支節痛。加持手二十一徧。摩觸痛處卽差。

又法若患瘧及頭痛。以加持手二十一徧摩觸。亦得除差。

又法塗一小壇。取一銅椀盛滿淨灰。令童子兩手按灰椀上。持誦者應誦眞言。本尊使者入童子身。其椀卽轉卽下語童子。日自結三部三昧耶印。誦三部眞言。卽取滑石過與童子。童子卽於地上書過去未來事吉凶善惡。及失脫經論廢忘難義眞言印。卽得知解。

又法兩軍相敵於樺皮上書此陀羅尼。懸於竹竿上令人手把。誦眞言彼敵卽破。

又法若女人無男女。以牛黃於樺皮上。書此眞言令帶。不久當有男女。

又法或有女人夫不重。取一新瓶滿盛水。於瓶中著七寶及諸靈藥五穀白芥子。以繒帛繫瓶項。以眞言加持一百八徧。令女人結根本印安頂上。以水灌頂。卽得寵愛敬重。非但敬重亦得有子息。在胎牢固。

又法行者每念誦時。結大印誦眞言。印塔滿六十萬徧。所求之事卽得滿足。觀自在菩薩金剛手菩薩多羅菩薩卽爲現身。所求如意。或作阿蘇羅宮中王。或得菩薩地。或得長年藥。或得敬愛法成就。

又法於菩提道場。於大制底前。誦此陀羅尼。得見聖僧共語與悉地成就。得共彼同行。卽共同彼聖僧。

又法於髙山頂上念誦一俱胝徧。金剛手菩薩將此人領五百六十人。同共阿蘇羅宮。壽命一劫。得見彌勒菩薩。聽聞正法。聞法已獲菩薩地得不退轉。

又法上毘補羅山云但有髙山亦得有舍利塔像前念誦。隨力以香花供養。乞食以支身命。從月一日至十五日。誦陀羅尼滿三十萬徧。取其滿日一日一夜不食。倍加供養。至後夜卽見金剛手菩薩。將行人往自宮中。爲行者則示阿蘇羅窟門。入窟中得天妙甘露壽齊日月。

又法於三道寶階從天下處寶塔。行者乞食旋遶誦俱胝徧。卽見無能勝菩薩。與願爲說妙法。示無上菩提道。或見訶利底母將此人。入自宮中與長年藥。還童年少端正可喜。獲得伏藏大人許可。應廣利益三寶。得一切菩薩安慰示其正道。乃至菩提道場。

又法若人無宿善根。無菩提種不修菩提行。纔誦一徧則生菩提法芽。何況常能念誦受持。

七俱胝准提陀羅尼念誦儀軌

若有修習此陀羅尼求成就者。先須澡浴應著淨衣。嚴飾道場安置本尊隨力所辦。其道場法。應擇勝地作四肘壇。掘深三肘除去瓦礫惡土髪毛及骨灰炭蟲蟻等。以好淨土塡滿築平。掘無惡土卽取舊土塡。土若有勝當知其地是大吉祥。速疾成就。取未墮地瞿摩夷。以香水和沙好土爲埿。誦無能勝菩薩眞言。加持二十一徧。然後埿壇。埿已復取五淨相和五淨者瞿摩夷汁牛尿酪乳酥以無能勝菩薩眞言加持一百八徧。右旋徧塗其壇。若於山石上建立。或在樓閣或居船上。一切賢聖得道處。但以五淨塗拭。面向東坐。結無能勝印按地。誦眞言七徧加持壇中心。又取諸藥七寶并五穀各少分。掘中心深一肘。安諸藥及七寶。復取舊土塡滿平治。以右手按誦地天偈三徧。警覺地天神偈曰。

汝天親護者於諸佛道師修行殊勝行淨地波羅蜜如破魔軍眾釋師子救世我亦降伏魔我畫曼茶羅

曩莫三漫多沒馱﹝引﹞南﹝引﹞畢哩﹝二合﹞體﹝他以反﹞微曳﹝二合﹞娑嚩﹝二合﹞賀

誦偈加持已。然後以檀香塗九个聖位。如滿月以新淨供具。金銀熟銅商法貝玉石瓷木等新器。盛諸飲食及好香艸燈燭閼伽香水。隨力所有布列供養。若在家出家菩薩求成就者。每入道場先應禮佛。懺悔隨喜勸請發願已。應自誓受菩提心戒眞言曰。

菩提心者離一切我執。遠離蘊處界。及離能取所取。於法平等。自心本不生自性空故。如過去一切佛菩薩發菩提心。我亦如是。此名自誓受菩提心戒。由誦一徧思惟勝義諦。獲得無量無邊無爲功徳。莊嚴三業。乃至菩提道場其福無間斷。速滅一切業障。眞言速得成就。本尊現前。如花嚴入法界品。慈氏菩薩爲善財童子。說菩提心功徳。自誓菩提心戒已。全跏半跏隨意而坐。端身閉目卽結定印。想空中准提佛母與七俱胝佛圍繞。徧滿虛空。定中禮一切諸佛及准提佛母。然後以塗手。應結契印。佛部三摩耶印二手虛心合掌。開二頭指屈。輔二中指甲下第一節側。二大指各附二頭指根下卽成。當心誦眞言七徧。想於如來三十二相八十種好。相好分明如對目前。眞言曰。

唵怛他﹝引﹞孽都納婆﹝二合﹞嚩﹝引﹞野娑嚩﹝二合引﹞賀

由結此印誦眞言故。卽警覺一切如來。悉當護念加持行者。以光明照觸。所有罪障皆得消滅。壽命長遠福慧增長。佛部聖眾擁護歡喜。生生世世離諸惡趣。蓮花化生速證無上正等菩提。

以二手虛心合掌。散開二頭指二中指二無名指。屈如蓮花形。安印當心誦眞言七徧。想觀自在菩薩相好具足。於頂右散眞言曰。

由結此印誦眞言故。卽警覺觀自在菩薩等持蓮花者。一切菩薩光明照觸。所有業障皆悉除滅。一切菩薩常爲善友。

以左手翻向外。以右手掌背安左手背。以左右大小指互相鉤。如金剛杵形安於當心。想金剛手菩薩誦眞言七徧。頂左散印眞言曰。

唵嚩日嚧﹝二合﹞納婆﹝二合﹞嚩﹝引﹞野娑嚩﹝二合引﹞賀﹝引﹞

由結此印及誦眞言故。卽警覺一切金剛聖眾。加持擁護所有罪障皆得除滅。一切痛苦終不著身。當得金剛堅固之體。

二手外相叉。二頭指二大指並直竪卽成。誦佛母心眞言。印身五處。所謂額次右肩次左肩次心次喉。頂上散眞言曰。

結護身印時。起大慈心。徧緣六道四生。願一切有情披大誓莊嚴堅固金剛甲冑。速證無上正等菩提。

二手內相叉。竪二大指二頭指二小指。各相合。屈左頭指如鉤。三掣大母指。指地印成。一掣誦眞言一徧眞言曰。

唵准儞儞枳邏野娑嚩﹝二合引﹞賀

由結此印誦眞言加持地界故。下至水際如金剛座。天魔及諸障者不爲惱害。少加功力速得成就。持誦者次應於壇中心想八葉大蓮花。上有師子座。座上有寶樓閣。垂諸瓔珞繒幡幢蓋。寶柱行列垂妙天衣。周布香雲普雨雜花。奏諸音樂。寶瓶閼伽天妙飲食摩尼爲燈。如無曼茶羅。但於空中觀想卽成。作此觀已應誦此偈。

以我功徳力如來加持力及以法界力普供養而住

由誦此眞言加持故。所想供養具眞實無異。一切聖眾皆得受用。

二手內相叉仰掌。二頭指橫相拄。以二大指各捻頭指根下。想七寶車輅。佛部使者駕御七寶車輅。乘空而去。至於色界頂阿迦尼吒天毘盧遮那佛宮殿中。誦眞言七徧眞言曰。

由誦眞言結印加持故。七寶車輅至色界頂。准提佛母并八大菩薩及諸聖眾眷屬圍遶。乘七寶車輅。

准前印以大指向身。撥中指卽成。誦眞言七徧眞言曰。

曩莫悉底哩﹝二合﹞野地尾﹝二合﹞迦南﹝一引﹞怛他﹝引﹞孽多﹝引﹞南﹝二﹞唵縛日﹝口﹡朗﹞﹝二合﹞擬﹝伽以反﹞羯哩灑﹝二合﹞也娑嚩﹝二合引﹞賀

由誦眞言加持故。聖眾從本土。來至道場空中而住。次結請本尊印。從車輅下降於道場准前第一根本印。以二大指向身招。誦眞言三徧。眞言曰。

唵者禮主禮准泥翳醯曳﹝二合﹞呬婆誐嚩底﹝丁以反﹞娑嚩﹝二合引﹞賀

二手右押左內相叉作拳。竪二中指頭相合卽成。遶身左旋三匝作是思惟。所有障者毘那夜迦諸惡鬼神遠走而去。所來聖眾不越本三麼耶大悲而住。願垂加護。

曩莫三滿多勃馱﹝引﹞南﹝引﹞唵戶魯戶嚕戰拏里麼﹝引﹞蹬耆娑嚩﹝二合引﹞賀

准前地界印。屈右頭指展左頭指。右旋三匝。隨心近遠卽成金剛堅固之城。諸佛菩薩尚不違越。何況諸餘難調伏者。毘那夜迦及毒蟲利牙爪者。不能輔近眞言曰。

准前牆界印。展左頭指。右押左當中節相交卽成。誦此眞言三徧。眞言曰。

由誦眞言結印加持故。卽成金剛堅固不壞之网。

以左手掩右手背相重。直竪二大指卽成。誦眞言三徧右旋三匝。想金剛牆外有金剛火圍繞。眞言曰。

由結此印誦眞言。成大結護密縫。不被諸魔入。

二手內相叉。竪二中指頭相著。以二頭指捻二中指背。二大指側附二頭指根下。卽成根本印。准前根本印。微屈二大指入掌。卽成閼伽印。誦眞言三徧。眞言曰。

唵者禮主禮准泥遏鉗鉢羅﹝二合﹞底蹉婆誐嚩底﹝丁曳反﹞娑嚩﹝二合引﹞賀﹝引﹞

行者思惟聖眾了了分明想自身在諸佛聖眾足下。手持七寶閼伽器。盛香水浴聖眾足。由獻閼伽香水故。行者三業淸淨洗滌煩惱垢。業障消滅。

准前根本印。並二大指向身竪。運想從此印流出無量師子座。奉獻一切聖眾。是諸聖眾各各皆坐。眞言曰。

由結座印誦眞言。奉獻聖眾故。行者當得十地滿足。得金剛之座。

准前根本印。以二大母指頭。捻二中指中節卽成。誦眞言三徧。眞言曰。

想從此印。流出無量光明。一一光明道有無量七寶賢瓶。想滿天妙香水。灌注一切聖眾。澡浴。復想空中有無量天樂。供養本尊諸佛菩薩一切聖眾。由結此印誦眞言故。行者不久當證法雲地。

准前根本印。以二大指。博著右頭指下節卽成眞言三徧。眞言曰。

想從此印。流出無量光明。一一光明道有無量天妙塗香粖香雲海。供養本尊諸佛菩薩一切聖眾。由結此印誦眞言故。當證一切如來戒定慧解脫解脫知見香。

准前根本印。以二大指博著左頭指下節卽成。誦眞言三徧。眞言曰。

想從此印流出無量光明。一一光明道有無量天妙花雲海。供養本尊諸佛菩薩一切聖眾。由結此印誦眞言故。當得大慈三摩地成就。能利樂無邊眾生。諸災難不著身。

准根本印。屈右頭指捻二大指頭卽成。誦眞言三徧眞言曰。

想從此印。流出無量光明。一一光明道有無量和合俱生天妙燒香雲海。供養本尊諸佛菩薩一切聖眾。由結此印誦眞言故。當得普徧法界三摩地成就。次結飲食印准前根本印。以左頭指捻二大指頭卽成。誦眞言三徧。眞言曰。

想從此印流出無量光明。一一光明道有無量天妙種種飲食雲海。供養本尊諸佛菩薩一切聖眾。當得法喜禪悅食。三解脫最勝味。三摩地成就。

准前根本印。以二頭指各捻二大指頭卽成。誦眞言三徧。眞言曰。

想從此印。流出無量光明。一一光明道有無量種種七寶燈燭雲海。供養本尊諸佛菩薩一切聖眾。當得般若波羅蜜光明五眼淸淨。

阿嚩怛囉左覩囉娜﹝二合﹞舍﹝引﹞囉馱﹝二合﹞娑麼﹝二合﹞囉哩補句致鉢囉﹝二合﹞拏麼跛娜尾呬帝阿者禮怛﹝齒﹡來﹞娑哩素儞祖禮悉﹝亭﹡夜﹞思准泥薩囉﹝二合﹞悶底南﹝引﹞娑嚩捨麼儞娑嚩﹝二合引﹞罕﹝引﹞帝薩跛囉﹝二合﹞拏吠怛儞也﹝二合﹞他﹝引﹞訖灑﹝二合﹞囉﹝引﹞拏櫱帝阿尾儞多薩怛嚩﹝二合﹞娜麼﹝寧﹡頁﹞囉﹝二合﹞枲那路﹝引﹞迦怛囉﹝二合﹞野﹝引﹞囉他﹝二合﹞迦唎囉訖多﹝二合引﹞囉尾﹝二合引﹞那戍﹝引﹞鼻﹝寧﹡頁﹞播﹝引﹞怛囉﹝二合﹞迦囉鐸訖使﹝二合﹞﹝寧﹡頁﹞娑普﹝二合﹞砧悉體﹝二合﹞怛嚩﹝二合引﹞進底多麼囉貪﹝二合去﹞瑟砧﹝二合﹞李佉惹曩﹝寧﹡頁﹞﹝慈以反下同﹞那儞底薩帝﹝知曳反﹞曩跛囉﹝二合﹞曩跛囉﹝二合﹞庫舞﹝二合﹞地曬囉始嚟野薩怛梵帝﹝知曳反﹞囉弭焰﹝二合引﹞惹閉﹝去﹞怛母﹝二合﹞﹝寧﹡頁﹞帽﹝引﹞儞﹝儞夷反﹞嚩日哩﹝二合﹞擔抧邏馱淰﹝二合﹞素囉哩補婆嚩南跛囉﹝二合﹞吠捨野底阿﹝引﹞哩野﹝二合﹞嚩路﹝引﹞抧帝皤悉﹝亭﹡夜﹞底諾僧捨間薩怛多惹播﹝引﹞多﹝半音呼多諾反﹞曩悉底﹝二合﹞薩怛梵﹝三合引﹞曩那娜惹孽底緊旨儞也﹝二合﹞羯底﹝二合﹞毘藥﹝二合﹞壹底娑迦羅播﹝引﹞跛曩﹝引﹞舍﹝寧﹡頁﹞婆誐嚩底跛恥多麼﹝引﹞怛囉﹝二合﹞悉地迦哩布囉野麼努﹝引﹞囉貪冥枲娜底曩怛梵﹝二合﹞娑麼﹝二合﹞囕迦室子﹝二合﹞多﹝半音﹞

從頂至足觀一一眞言字。屈曲分明流出光明。照六道四生輪迴有情。深起悲愍施與安樂。用陀羅尼九字。布列於行者身。

卽成以如來印。八大菩薩所加持身。若作息災。增益降伏敬愛。隨四種法所謂白黃黑赤。成辦悉地。

卽結布字印。二手內相叉。二大指二頭指二小指相合卽成。

由想布眞言結印加持故。行者身卽成准泥佛母身。滅除一切業障。積集無量福徳吉祥。其身成金剛不壞體。若能常專注觀行。一切悉地皆得見前。速證無上正等菩提。

次結根本印。誦根本眞言七徧頂上散印。卽取菩提子念珠具一百八。依法貫穿。卽以塗香塗其珠上。以二手掌中捧珠當心。誦眞言七徧加持念珠眞言曰。

加持頂戴心口作是願言。我今欲念誦。惟願本尊諸佛菩薩加持護念。願令速得隨意所求悉地圓滿。然後以左手無名指大指承珠。右手以大指無名指移珠。手如說法相。當於心前持珠念誦。其聲不緩不急。心專注不異緣。觀自身同本尊身相好具足。又於身前壇中。觀想七俱胝佛母與眷屬圍遶。了了分明對坐。每稱娑嚩﹝二合﹞賀字同時移一珠。或一百八或一千八爲念誦徧數常須限定。若不滿一百八。卽不充求悉地徧數。念誦畢已蟠珠於掌中。頂戴發願作是願言。以我念誦功徳。一切眾生所修眞言。行求上中下悉地速得成就。安珠於篋中。

卽結定印端身閉目澄心定意。當於胸臆身內炳現圓明如滿月皎潔光明。起大精進決定取證。若能不懈怠專功。必當得見本源淸淨之心。於圓明中想唵字。餘八字右旋。於圓明上布列。於定中須見眞言字分明。旣不散動得定。卽與般若波羅蜜相應。卽畫圓明月輪。

由無生滅故卽得無垢。

由無取捨故卽得平等無言說。

由平等無言說故卽得無因無果般若相應無所得以爲方便入勝義實則證法界眞如以此爲三摩地念誦畢已應結根本印。

次結阿三麼擬儞﹝二合﹞印左轉一匝解界。

次結寶車輅印以大母指向外撥中指頭。奉送聖者還本宮。奉送眞言曰。

唵者禮主禮准泥孽車孽車婆誐嚩底娑嚩﹝二合﹞婆嚩南布娜囉﹝引﹞誐麼那野娑嚩﹝二合引﹞賀

次結三部三麼耶印。各誦眞言一遶。禮佛如前懺悔隨喜勸請發願迴向無上菩提。隨意經行轉讀大乘經典花嚴大般若等經。印塔像浴舍利。右旋遶思六念。以此福聚迴向自所求悉地。次說息災增益敬愛調伏四種法。扇底迦法者。求滅罪轉障除災害。鬼魅疾病。囚閉枷鎖疫病國難。水旱不調蟲損苗稼。五星凌逼本命。悉皆除滅煩惱解脫。是名息災法。作此法時。著白衣面向北。交脚竪膝吉祥坐。觀本尊白色。供養飲食菓子香花燈燭地等。悉皆白色。從月一日至八日。日三時念誦夜作護摩息災眞言曰。

唵者禮主禮准泥﹝令某甲若爲他人念誦稱彼名字﹞扇底矩嚕娑嚩﹝二合引﹞賀

布瑟置﹝二合﹞迦法者。求延命官榮伏藏富饒聰慧。聞持不忘藥法成就。金剛杵等成就。或作師子象馬類。以眞言加持三相現。隨上中下所求獲果。如悉地廣說。欲求持明仙入阿蘇囉窟。及諸八部鬼神窟求入者皆得。及證地位神通。求二種資糧圓滿。速成無上菩提。名增益法。作此法時。身著黃衣面向東結跏趺坐。觀本尊黃色。所供養香花飲食菓子燈燭地等。並皆黃色。從月八日至十五日。日三時念誦夜作護摩眞言曰。

唵者禮主禮准泥﹝令某甲﹞布瑟微﹝二合﹞矩嚕娑嚩﹝二合﹞賀

伐施迦囉拏法者。若欲令一切人見者發歡喜心。攝伏鉤召若男若女天龍八部藥叉女。及攝伏鬼神。有諸怨敵作不饒益事。皆令迴心歡喜。諸佛護念加持。是名攝召敬愛法。作此法者。身著赤衣。面向西竪二膝並脚名普賢坐。觀本尊及所供養香花飲食菓子燈燭地等。並皆赤色。從十六日至二十三日。日三時念誦夜作護摩攝召眞言曰。

唵者禮主禮准泥﹝令某甲﹞嚩試矩嚕娑嚩﹝二合﹞賀﹝引﹞

阿毘遮嚕迦法者。犯五無間。謗方等大乘。毀滅佛性。背逆君主惑亂正法。於如是之人深起悲愍。應作降伏法。以驢糞或駝糞或燒尸灰。以用塗壇。作此法時。身著黑衣或靑衣。面向南左脚押右脚蹲踞坐。觀本尊黑色。取臭無香气黑色或靑色花供養。所供飲食香花菓子燈燭地等。並皆黑色或靑色。從月二十三日至月盡日。取午時中夜二時念誦。夜作護摩眞言曰。

吽者禮主禮准泥﹝令某甲﹞跛囉﹝二合﹞喃伽多野吽發吒

取不截白疊去毛髪者。揁於淨壁。先應塗壇。以閼伽飲食隨力供養。畫師應受八戒齋淸淨畫像。其彩色中勿用皮膠。於新器中調色。應畫准提佛母像。身黃白色結跏趺坐。坐蓮花上。身佩圓光著輕縠。如十波羅蜜菩薩衣。上下皆作白色。復有天衣角絡瓔珞頭冠。臂環皆著螺釧。檀慧著寶環。其像面有三目。十八臂。上二手作說法相。右第二手作施無畏。第三手執劍。第四手持寶鬘。第五手掌俱緣菓。第六手持鉞斧。第七手執鉤。第八手執金剛杵。第九手持念珠。左第二手執如意寶幢。第三手持開敷紅蓮花。第四手軍持。第五手羂索。第六手持輪。第七手商佉。第八手賢瓶。第九手掌般若梵夾。蓮花下畫水池。池中難陀龍王塢波難陀龍王。拓蓮花座。左邊畫持誦者。手執香爐瞻仰聖者。准提佛母矜愍持誦人。眼下顧視。上畫二淨居天子。一名俱素陀天子。手持花鬘向下。承空而來供養聖者。畫像已。隨力僧次請七僧。供養。開光明呪願讚歎。於像下應書法身緣起偈。將像於精室祕密供養。以帛覆像。念誦時去覆帛。瞻禮供養念誦畢。却以帛覆愼勿令人見。何以故從師受儀軌畫像法。若轉與人呈像。被魔得便當須祕密。

七俱胝佛母所說陀羅尼經

