大吉義神呪經卷第一

元魏昭玄統沙門釋曇曜譯

南無諸佛眾生眞濟於一切法得自在者。七佛眞濟毘婆尸。尸棄。比﹝賒﹣示﹢米﹞婆阜。訖囉迦孫陀。迦那迦牟尼。迦葉。釋師子兩足之尊有大名稱。彌勒在兜率天上與大眾圍繞。我至心念過去一切諸佛。未來一切諸佛。現在一切諸佛無上法王。如是一切三世諸佛。我皆歸命我悉歸依。歸依於法而此法者一切所敬。歸依僧眾。此眾僧者名勝福田。若少布施獲大果報。是諸如來及諸聲聞今皆歸依。又復歸命住色究竟摩醯首羅。歸命首陀會天諸阿那含天。歸命梵天王世間之祖。歸命他化自在天王。歸命化樂天王。歸命兜率陀天王。歸命須耶門天王。歸命天帝釋。歸命四方護世大王。歸命諸依地者一切鬼神。歸命一切龍乾闥婆。欲界中諸王因陀樓。炎羅婆樓﹝少／兔﹞那素摩波羅墮闍仙波闍波提。如此等今皆歸命。二仙那囉達鉢婆力。今說一切義吉成呪。結甘露不死界。能作五百事。能使一切所爲事吉。能斷一切蠱道惡呪。能擁護一切世間。能令一切諸惡鬼神皆令退散。一切侵害人者盡能除滅。能令一切所作悉皆吉善。能使惡者懷於怖懼。

諸欲誦呪者當誠心。以妙香華鬘塗香末香寶蓋幢幡。作倡妓樂微妙之音。供養於彼滅結世尊如來。淸淨斷諸煩惱。斂心在定不曾馳散。行四弘誓救護一切。出妙梵音雷聲遠震。如迦陵頻伽人所樂聞。惟願受我最上供養。南無過去未來現在一切諸佛。南無毘婆尸佛。尸棄佛。毘舍婆佛。迦羅那迦孫陀佛。迦那含牟尼佛。迦葉佛釋迦師子。彌勒上首十方世界如恒沙數。多陀阿伽度阿羅呵三藐三佛陀。爲諸眾生作大救護。若有災患能使善吉。審如是者我今至誠運香供養。願此香气至諸佛所。卽說呪曰。

達遲陀遲阿遲阿遲寐遲阿遲那遲彌遲

說是呪已燒諸名香蘇合香等。供養三世一切諸佛人中師子。常當憶念福祐於我。

復次至心燒眾名香薩闍賴闍香等。運心供養摩醯首羅天王。願此香气至彼天宮。卽說呪曰。

那那那那那那囉囉囉囉囉囉呵梨阿梨帝﹝口﹡梨﹞俟羅帝﹝口﹡梨﹞帝斯帝

復次誠心燒眾名香逼佉香等。運心供養欲界魔王有大勢力欲界之主。願此香气達彼王所。卽說呪曰。

豆豆豆豆豆豆豆尼豆尼豆尼披那訶﹝口﹡兮﹞呵尼陀遲摩尼﹝口﹡梨﹞帝

復次誠心燒眾名香弗迦香等運心供養化樂天王并化樂諸天。願此香气達彼王所。若不憶念我當頭破作七分。卽說呪曰。

尼梨尼黎尼黎寐黎寐黎寐黎脂隸脂隸彌脂隸彌脂隸

復次誠心燒眾名香。運心供養他化天王。願此香气達彼王所。當憶念我卽說呪曰。

迦隸婆隸那隸呵隸毘那隸毘舍隸訶羅彌帝莎呵

復次我今誠心燒眾名香。運心供養兜率陀天王。願此香气達彼王所。當受我供。卽說呪曰。

摩私摩私摩私摩摩私娑羅摩私摩那私呵羅尼呵富呵波羅尼賀梨寐帝乾途婆賀羅莎呵

復次我今燒眾名香。運心供養須耶門天王輔相將從。願此香气達彼王所。卽說呪曰。

佉咃佉尼咃佉稚毘尼薩旨遲薩持遲地茶婆婆利乾頭婆賀羅莎呵

復次燒眾名香。運心供養帝釋三十三天王。願此香气達彼王所。卽說呪曰。

賀羅賀羅摩黎尼遮羅私利毘羅私利

復次燒眾名香。運心供養東方提頭賴吒天王輔相眷屬。願此香气達彼王所。卽說呪曰。

阿夷婆夷那稚夷那耶尼那那那波帝尼波帝波羅尼莎呵

復次燒眾名香。運心供養南方毘留勒叉天王輔相眷屬。願此香气達彼王所。卽說呪曰。

毘利私毘利私旨利私寐利私寐尼利私

復次燒眾名香。運心供養西方毘留博又天王輔相眷屬。願此香气達彼王所。卽說呪曰。

豆嚁鼻豆嚁鼻﹝口﹡兮﹞﹝口﹡兮﹞寐呵﹝口﹡兮﹞寐寐寐利至寐利至寐利帝呵羅帝莎呵

復次燒眾名香。運心供養北方毘沙門天王輔相眷屬。願此香气達彼王所。卽說呪曰。

佉稚佉稚佉佉稚佉佉稚摩稚摩稚私摩茶呵梨膩

復次燒眾名香。運心供養大海渚中楞伽城內羅剎之主毘沙拏。願此香气達於彼所。卽說呪曰。

遮利遮利周利周利帝利帝利婆羅尼利婆羅呵帝尼呵羅蜜帝莎呵

復次燒眾名香。運心供養毘摩質多羅阿修羅王居在海邊。願此香气達彼王所。卽說呪曰。

伊支毘支毘遮支遮吒隸摩吒隸摩摩吒阿羅蜜帝莎呵

復次燒眾名香。運心供養伽羅龍王居在海中。願此香气達龍王所。卽說呪曰。

迦迦迦利迦羅尼利迦羅婆梨尼毘黎私利呵羅蜜帝莎婆呵

復次燒眾名香。運心供養地神。願此香气達於彼所。卽說呪曰。

毘陳地﹝口﹡梨﹞毘婆陳提﹝口﹡梨﹞遮隣提梨舍囉摩﹝口﹡梨﹞遲摩摩囉囉遲阿羅彌帝莎呵

若不信我呪。心裂作七分血從面門出。若不聽佛所說善法。終無吉利爲病所殺。身壞命終當墮地獄天阿修羅共相鬭戰。是時帝釋軍敗退還。旣入城已卽作是念。我今當詣婆伽婆所求索擁護。於天人中佛爲最勝。慈悲救濟一切眾生。不害一切常爲擁護。

爾時世尊在憂波難陀山常所樂處。與大比丘眾五百人俱。菩薩千那由他。月十五日布薩之時。時兩足尊人天中上。四眾圍繞如世明燈。釋提桓因與其將從百千那由他三十三天。來詣佛所頂禮佛足却坐一面一心合掌。而說偈曰。

大聖世雄天人尊常以慈心愍一切善哉一切智導師世間黑闇作照明一切諸天所不達惟有瞿曇獨知之今我歸命大慈悲惟願爲我作擁護

爾時世尊聞此偈已告帝釋言。天帝我佛法中有結呪界法。能爲人天作大擁護。若有聞是結呪界法。若自持若教人持。至心讀誦如說修行。以呪力故刀不能傷。毒火不害能却怨敵百由旬內無諸災患。天阿修羅一切鬼神。無能越此呪界而作衰害。是故天帝應當受持是結呪法。至心讀誦不得忘失。卽說呪曰。

闍隸闍梨尼摩闍隸摩呵闍隸摩何闍羅婆帝阿闍利阿者利闍羅者利闍﹝口﹡兮﹞隸摩隸﹝口﹡兮﹞摩摩隸闍囉帝遮囉婆囉帝者羅帝者囉闍囉帝那囉帝婆羅闍隸伊﹝口﹡梨﹞伊囉婆帝寐﹝口﹡梨﹞寐羅婆帝合鞞唎合鞞﹝口﹡梨﹞毘唎合子翅由唎摩呵翅由囉婆帝摩佉唎摩呵摩佉唎呵羅私唎婆闍梨婆伽踰唎鍮囉婆利婆囉婆私唎毘私唎私利私唎私唎膩

以此實呪擁護帝主眾患都除。我今慈彼提頭賴吒龍王。禋囉婆尼龍王。毘留博叉黑瞿曇龍王。如意珠龍王。婆修翅龍王檀茶波陀龍王。滿賢龍王。難陀龍王。名色威力身體俱大住須彌山。天阿修羅鬭時。常佐帝釋而爲擁護。阿那婆達多龍王。阿樓泥龍王。般闍摩翅龍王。得叉迦龍王。阿難提那龍王。婆蓃翅龍王。阿婆囉闍等龍王。大自在意龍王。自在意龍王。那茶黔龍王。阿波羅羅龍王。等沙彌勒迦龍王。酪首龍王。復有如意龍王。分陀利龍王。方主龍王。迦駒吒翅龍王。﹝口﹡黔﹞婆羅龍王。阿尸婆多羅龍王。如是龍王等我皆生慈心。婆翅羅龍王。﹝口﹡黔﹞毘羅龍王。毛針龍王。憂囉伽羯那龍王。牛王龍王。如是等龍王我亦皆生慈心。奮耳龍王。車龍王。聚積龍王。善歡喜龍王。犢子龍王。伊羅鉢龍王。禋濫拔唎龍王。如是龍王我皆生慈心。如是一頭二頭龍等。我於彼所都生慈心。一切世界有足無足二足四足多足。皆於彼所生於慈心。爾無足二足四足多足諸龍夜叉。及諸依地動以不動并根生者。皆莫害我。以諸佛力。及正法威勢阿羅漢。使我吉安。卽說呪曰。

都企目企摩企摩呵摩企郁佉摩佉婆囉帝婆囉婆帝地唎地囉婆帝守婆地唎守婆那﹝口﹡梨﹞那囉婆唎那囉地毘提利叔呵般茶唎迦茶翅迦茶脾迦囉茶脾翅由唎收囉婆豉收羅婆豉婆那豉婆囉婆那豉阿施阿賒施阿那囉脾婆囉婆囉泥者羅者梨尼毘者羅涅唎婆陀地阿婆陀地伊吒陀地阿吒吒唎阿那吒囉哋吒﹝齒﹡齊﹞伊吒﹝齒﹡齊﹞者﹝齒﹡齊﹞毘茶脾毘囉婆囉陀摩呵囉涅唎婆囉陀唎波羅陀唎波伽陀利跛那跛那尼吒唎尼寐

說是大呪王時。而此大地周徧俱時六返震動。一切鬼神阿修羅等。皆大驚怖自相謂言。怪哉瞿曇大名稱者。爲諸天眾說是神呪。而使諸天得於自在。爾時佛告釋提桓因言。假使呪師誦持是呪。結於呪界徧滿三界。動不動等無能越者。四道天王有大威力。名曰摩醯首羅。處在阿那含聖果。若有不順越此呪界。無有是處。大梵天王有大威徳。千世界主有自在力。若能不順越此呪界亦無是處。魔王波旬欲界之主。欲越呪界亦無是處。他化自在天王化樂天王。欲越此呪界亦無是處。僧兜率天王炎摩天王。欲越此呪界亦無是處。帝釋千眼舍脂之夫。欲越此呪界亦無是處。護世四天王駒毘羅提頭賴吒。毘留博叉毘留勒等。欲越此呪界亦無是處。復有四王威力熾盛。鳩那羅伽蘭茶毘勒駒搖訶竺。欲越此呪界亦無是處。復有四王於欲界中最得自在。帝釋閻羅王拔留那兌羅闍波闍波提。欲過此呪界亦無是處。復有四王有大威力。﹝竺﹣二﹢奧﹞尼毘呵呪帝婆留闍提呵娑帝奢。欲過此呪界亦無是處。有八龍王住於大海有大威徳。阿那婆達多龍王。拔留那龍王。毘留勒龍王。修鉢囉龍王。﹝打﹣丁﹢致﹞絺都龍王。難陀龍王。優波難陀龍王。娑伽羅龍王等。有大神變。如是等龍王欲越此呪界亦無是處。有八阿修羅王。毘摩質多囉阿修羅王。修質多羅阿修羅王。邏花阿修羅王。苫波唎阿修羅王。鉢羅度阿修羅王。茂至連達囉那阿修羅王。纏豆嚧那曜阿修羅王等。若能不順此呪欲過此呪界亦無是處。有乾闥婆王。質多羅斯那那厨羅闍捺闍捺沙婆毘毘尸婆塞多羅尸騫遲提婆婆屯頭摩啅囉般者尸企乾闥婆鉢浮嘍守梵達囉迦摩勢絺栴檀那提乾闥婆等有大神力。顏貌端正兼有名聞。欲越呪界亦無是處。佛告天帝此呪何故有是威力。此呪乃是八十四億那由他百千恒河沙數諸佛神口之所共說。我今現在亦復宣說如是呪王。

復告天帝諦聽諦聽善思念之。此呪之力能爲眾生作大擁護。遮諸鬼神不令嬈近。所以擁護。此諸人道者人道之中。能爲生天作其種子。能出一切諸天勝報。此處出佛此處出生聲聞弟子。此處出生諸大徳仙。此處出於沙門及婆羅門。此處能出鬼神。若有惱亂於眾生者。能遮惡鬼不令加害。故出此呪。卽說呪曰。

阿囉池毘囉池婆囉池婆那池婆囉毘囉毘曇脾曇脾一智毘吒智毘囉吒智首慧首慧首呵曼茶唎迦羅池翅由唎緊頭摩帝陀囉陀唎陀囉囉遲陀陀婆毘達陀曷帝囉娑阿竭囉婆帝頻頭伽唎囉多那闍梨

說此呪時大地大海悉皆六返震動。諸鬼神等咸發大取唱曰苦哉。諸羅剎等亦復如是。共相謂言今者說呪。我等大苦欲無生路。如是猛呪諸佛所說。爾時世尊復告天帝言。汝今應當護此呪界。由我護念此呪緣故。一切人天無能越者。復告四道面天王有大名稱。住淨居天阿那含處。名摩醯首羅。及其眷屬輔相大臣。汝等宜應擁護此呪。五阿那含天神通威徳。色身名稱悉皆具足。汝等眷屬亦應擁護如是明呪。爾時大梵天王從蓮花生娑婆界主。眷屬輔相。汝等亦當擁護此呪。四禪諸天乃至梵身。神通色貌名聞具足。及其眷屬輔相大臣。亦應擁護如是神呪。欲界之主魔王波旬眷屬輔相。應護斯呪。他化自在天王及其眷屬輔相大臣應護此呪。化樂天王及其眷屬輔相大臣應護斯呪。炎魔天王眷屬輔相應護此呪。兜率天王眷屬輔相應護此呪。帝釋千眼舍脂之夫眷屬輔相應護斯呪。

大吉義神呪經卷第一

大吉義神呪經卷第二

元魏昭玄統沙門釋曇曜譯

◎護世四王典領四方。提頭賴吒領乾闥婆眾。有九十一子皆名曰帝。姿貌端正有大威力。眷屬輔相應護此呪。毘留愽叉領究槃茶眾。九十一子皆名曰帝。姿貌端正亦有威力。眷屬輔相應護斯呪。毘留勒王領諸龍眾。九十一子皆名曰帝。眷屬輔相應護此呪。毘沙門王領夜叉眾。九十一子同名曰帝。眷屬輔相應護斯呪。此四天王合三百六十四子能護十方。復有天帝名因達羅。次名濫羅婆嘍那蘇摩婆羅沓婆闍波闍波提夜叉鬼眾。汝等皆應擁護斯呪。有八龍王。阿那婆達多龍王拔留那龍王。毘留勒龍王修鉢羅龍王。﹝打﹣丁﹢致﹞絺都龍王難陀龍王。憂鉢難陀龍王娑伽羅龍王等。眷屬輔相應護此呪。有八阿修羅王。毘摩質多囉阿修羅王修質多羅阿修羅王。羅睺阿修羅王苫婆利阿修羅王。鉢羅度阿修羅王茂至連達囉阿修羅王。那纏豆嚧阿修羅王那茶阿修羅王等。眷屬輔相應護此呪。有釋提桓因典領四維。大梵天王典領上方。質多囉斯那乾闥婆王等。晝夜殷勤無有懈惓擁護呪界。夜叉主將摩尼跋達囉。弗那跋達囉。長臂長髪曠野鬼。善意財富般闍迦。與法護法酪首般。至于舍羅盧摩。及大面等闍尼沙迦。如是諸鬼神通色力。名稱具足眷屬輔相。咸皆擁護持呪之人。卽說呪曰。

闍羅毘翅摩訶娑他咩首婆岐鉢羅拔唎絺帝涅闍私帝阿三彌叔祇阿霜祇噉彌比不隸

說是呪時大地震動。鬼神之眾唱言苦哉。諸羅剎等咸作是唱。各相謂言今此呪力。破壞我等將無活路。如此猛呪三佛陀說。若在村落若在城邑。若在田野諸鬼神等。皆無住處況復得食。佛告帝釋。過去無量無數阿僧祇劫。我於爾時初發菩提心。當於爾時北方有香山。我於彼山在南面住。作世俗仙名善音。我於爾時已得離欲獲得五通。當於爾時結此神呪。朝結此呪終日安隱。若復夕結竟夜安泰。爾時彼仙往至他所。由不結呪有百千夜叉羅剎鳩槃茶富單那毘舍闍等。又有一羅剎。身體長大滿千由旬。面廣百由旬牙長五十由旬。眼二十由旬吐舌滿十由旬。身如黑雲猶如大山。一出入息傷害數百千人。惟爲殘殺都無慈心。遙見仙人修於苦行。噉食菜根闍葍羅果而飲泉水。不食餘食淸淨行意。欲往加害斷其命根。然彼仙人有大威徳。膽勇成就尋憶此呪。而彼羅剎不敢加害。佛告阿難欲知彼時仙人。豈異人乎。我身是也。佛告帝釋汝應受持是神呪王讀誦憶念。若有沙門婆羅門。若天若魔若梵。一切世間爲呪所護。而有眾怨來侵擾者無有是處。若天若龍若乾闥婆。阿修羅鬼神鳩槃茶。緊那羅迦樓羅餓鬼夜叉。羅剎金肩狂顚鬼。阿鉢私摩羅富單那臂舍支摩樓多。日月星災熱病極熱病。如是諸惡欲伺其便求其過患。欲侵害者無有是處。若被繫閉應死之者。誦讀此呪降伏謫罰。自此已下乃至鞭杖瞋責。由誦呪故盡有差降。佛告釋提桓因以是之故。應自擁護若護於他。應當受持如是神呪。卽說呪曰。

三曼尼﹝口﹡梨﹞摩呵脾祇摩呵嚧祇摩呵他彌摩呵者咩阿周離阿周囉者咩阿周浮那陀囉散尼

說是猛勇呪已。鬼神夜叉眾皆出大聲。咸作是言怪哉大苦。羅剎亦然。我等之眾將無生路。諸鬼神等尚不得住。況復飲食。

毘婆尸佛在無憂樹下。尸棄佛在分陀利樹下。毘舍菩佛在娑羅樹下。迦羅迦孫佛在尸利沙樹下。迦那迦牟尼佛在欝曇婆樹下。迦葉佛在尼居陀樹下。釋迦世雄在毘鉢羅樹下。是諸如來依此諸樹成等正覺。七佛世尊有大神力。長夜擁護是持呪者使常安吉。於逕常日并諸宿會。都無凶患等同於吉。一切諸佛有大威徳。一切羅漢皆盡諸漏不受後有。如是諸聖我今歸依。以此實語擁護帝主延祚無窮。卽說呪曰。

闍摩泥闍摩泥摩尼咩摩尼咩質致唎尼蜜利蜜唎尼離摩羅質致唎摩羅伽唎﹝口﹡兮﹞離﹝口﹡兮﹞離蜜離蜜離蜜梨斯寐寐梨禰呵訖羅摩泥摩訖羅泥悉地悉﹝口﹡梨﹞悉﹝口﹡梨﹞呵呵﹝口﹡梨﹞者岐者岐尼呵私呵唎私尢咩尢咩北迦尢咩北迦尢彌離彌離陀囉彌離陀囉拏陀唎毘質泥質多羅摩離摩指禰頻頭摩支那支那支離多多禰毘摩禰摩羅摩羅陀舍曷囉企合羅者離者囉摩羅支

說是呪已大地震動依地諸鬼悉皆駭怖。一切諸龍一切乾闥婆。及放逸天持華鬘天。曲脚天宮殿天。四大天王三十三天。及帝釋焰摩天兜率陀天。化樂天他化自在天。梵音天梵淨天。淨居天果實天。不煩天不熱天。善見天善現天色究竟天悉皆震動。首陀會天亦皆震動。摩醯首羅有大威徳。共五淨居阿那含天。俱至佛所頭面禮足。却住一面而說偈言。

歸命佛世雄正覺兩足尊瞿曇所知見諸天所不達

如來善說結呪之界猶如甘露。我今亦樂助佛說呪。我所說呪威猛極惡。擁護一切世間眾生。柔伏一切諸惡鬼等。我今頂禮於世尊足。惟願導師慈愍於我。哀受我呪世間之災。能作種種無量眾形。能作怖畏能作種種眾多恐怖。能使世人心意倒錯亦使顚狂。使諸男女驚怖惶悸噏其精气。我今爲欲制此諸惡故。說此呪謫罰夜叉及諸鬼神諸惡徒眾使不害人。卽說呪曰。

涅唎泥涅﹝口﹡梨﹞拏波帝尼婆唎那﹝口﹡兮﹞呵唎私婆者唎私者囉婆羅私毘唎毘唎毘迦毘囉迦囉迦囉婆迦迦卑羅憂﹝少／兔﹞囉欝多囉泥憂鉢囉泥憂﹝少／兔﹞囉尼憂﹝少／兔﹞莎唎優企伽咩郁負達唎憂囉婆唎憂囉者唎阿﹝少／兔﹞賴斯憂羅婆唎憂娑支憂負提憂尢離憂陀地憂伽池憂婁斯憂羅岐憂呵泥憂輸唎負負唎憂﹝少／兔﹞負唎毘囉娑唎尸囉那斯尸囉婆囉私膩憂尢離牟侯離者羅斯毘者羅斯那斯毘那斯者伽尼伽囉婆尼伽囉涅唎伽那娑那私唎私羅婆唎拏

當說是呪時三千大千世界六種震動。一切鬼神亦皆駭怖。盡生厭惡咸出大聲。稱言怪哉苦哉。羅剎亦爾。夜叉夜叉女緊那羅建陀羅摩陀顚狂鬼。阿脩羅摩留陀龍。并諸一切能害物者悉皆驚動。鬼眾悉壞咸作是言。摩醯首羅說是惡呪。使於我等無有生路。若持是呪所在城邑聚落一切惡鬼。悉皆捨走出百由旬外。能爲帝主作大擁護。禳諸災患眾善盈集。應於四十里中結作呪界。人天鬼神無能越者。此呪亦是諸佛所說。越此呪者必獲衰惱。當有沸血從面門出。心當燋熱而得重病遂至於死。身壞命終墮阿鼻地獄。由違呪故。此呪眞實無有虛妄。爾時有梵眾梵中尊。與色界萬七千梵圍繞。來至佛所禮佛足已在一面坐。而說偈言。

我今歸依讚大智能證最勝甘露法滅結最上大正覺如是瞿曇我今禮善說此經三佛陀功徳具足護一切廣濟眾苦與安樂一切鬼神皆摧伏我於世間爲宗主我最能滅諸鬼神我於眾生爲其父於千世界得自在我今助佛欲說呪諸天世間共印封我今印封無能越正覺垂矜憶念我

憂佛禘毘佛禘佛禘利佛禘利負羅移毘負囉移那也囄那囉也囄那摩也摩囄摩離摩摩泥摩羅斯南茂斯南無呵泥那者﹝口﹡梨﹞摩那者﹝口﹡梨﹞摩呵也﹝口﹡梨﹞摩囉婆﹝口﹡梨﹞摩耽地唎泥問地﹝口﹡梨﹞尸﹝口﹡梨﹞摸阿尼﹝口﹡梨﹞毘無呵尼囄毘達羅斯毘曷達囉斯槃陀囄婆囉達帝達囉尼摸呵尼勿達囉呵尼毘勿地唎尼佛呵娑﹝口﹡梨﹞娑羅娑囄鉢羅娑離波囉拏娑離囉娑伽囉娑帝弗﹝口﹡梨﹞尼囄弗唎弗﹝口﹡梨﹞尼離錍尼囉錍舍囉羅脾羅毘囄毘囉毘梨毘囉利毘呵那唎旃達囉尼唎尼囉羅陛羅婆﹝口﹡梨﹞那囉地那囉捺地那羅斯

說是呪已三千世界六返震動。夜叉羅剎乾闥婆須拔拏那竭富單那毘舍闍餓鬼建達羅阿修羅摩樓多緊那羅究槃茶等。阿跋摩羅之所爲災恐怖之事。此諸鬼神揚聲大叫作是唱言。今聞此呪鬼神之眾卽自散壞。是諸人等皆以梵王印印此住處。大梵天顯發此呪。此呪住處諸鬼神等悉不得住。一切人身猶如金剛。此呪經者名爲梵天所說。諸鬼聞已於諸方面各自散走。此呪若於所在城邑官府住處。諸惡鬼等皆不得住。不得伺求得其便也。況復加害。以此呪力願令帝主獲大擁護。使得無上安善利吉。以此呪界若一由旬二三四五由旬。一十二十五十一百至千由旬。隨於日月所照之處。久近時節結於呪界。隨所住處周匝十方。若有能越此呪界者。頭破作七分心自劈裂。我等諸梵所作呪界今已訖竟。第六魔王波旬將無數魔天。往至佛所頂禮佛足。在一面坐眾坐以定。合掌向佛而說偈言。

我今歸命大道首兩足之尊最勝覺諸寂滅中爲第一是故我今稽首禮

說是偈已卽白佛言。世尊諸梵佐佛說呪界經。我今亦欲助佛說呪。爲欲饒益一切世界。擁護人天故說斯呪。若聞於我說是呪者。夜叉羅剎悉皆遠走百由旬外。我於昔來初未曾更以淸淨心至于佛邊。我今爲禮人中師子說結界經故至佛所。我於欲界行住動中。并及人天。爲自在主。其餘眾生住欲界者。及餘鬼神種種別類夜叉羅剎。今一切驅使遠避。我今以白胡芥子擲著火中。能使鬼神都如火然。當說此呪極爲大驗。卽說呪曰。

什婆利什婆利都是婆利鉢羅什婆利什婆羅什婆羅什婆羅私唎什婆羅尼利離呵什婆羅尼欝婆頭婆離阿那婆沙婆離什婆離帝什婆離尼尼什婆離帝什婆羅帝摩什婆黎尼憂利肌憂梨迦達唎郁六迦目企什婆羅目企什波羅舍婆唎闍羅膩阿其尼羅左唎什婆唎檀茶波離左彌離什婆離什婆羅什婆囉離那羅離什婆梨尼什婆囉羅斯子史﹝齒﹡齊﹞什婆隸那史﹝齒﹡齊﹞什婆盧迦羅婆什婆離輸迦什婆離欝豆娑迦羅什婆離摩離什婆摩離摩訶什婆離那摩什婆梨私

說是呪時夜叉羅剎皆大火然。一切鬼神咸皆火然。各出大聲唱言苦哉。舉聲號哭。此諸鬼等於十方面。悉皆逃走。盡受大苦猶墮地獄。諸鬼神等咸作是言。今說是呪斷滅我等。爾時魔王語諸鬼言速出我界。汝若出界身體安樂無諸患苦。若有此呪處。若城邑聚落及諸官府皆不得住。若越此界身卽火然。此魔所說呪結界經。欲說呪時當言魔所說呪。以結於界結此呪界。乃至日月都盡此界乃盡。於十方面各結呪界。隨所結處鬼神羅剎身盡火然。今爲帝主爲作大救護。爲作守視得無上安隱。諸有日月之災諸天之災。夜叉羅剎諸鬼等災盡使除去。

爾時化樂自在天。與諸天眷屬。來至佛所頂禮佛足。却坐一面說偈讚佛。

歸命上丈夫具足大智尊解脫諸煩惱憐愍眾生故說甘露呪界摧伏諸鬼神擁護有命者我亦欲助佛宣說大猛呪惟願三佛陀哀愍憶念我

私囄毘私離毘私羅婆尼卑離彌離槃茶囉婆帝婆囉羅帝囉羅私毘羅私那羅那私那羅闍摩離呵羅唎那囉離毘囉離闍羅尼離呼羅那離波羅賜波﹝少／兔﹞多卑多卑尼毘婆羅離大尼大尼陀羅婆地唎婆囉賜那羅賜多那利卑多呵呵唎尼唎致唎致伊到伊彌咮羅彌致伊羅呵致吒吒吒唎尼

說是呪時大地震動。夜叉羅剎諸鬼神等。出大音聲唱言大苦。時他化自在天而作是言呪之住處若城邑聚落。以此呪勢汝等鬼神。皆不得住況其飲食。此大猛呪能斷汝等。又是一切鬼神所牢閉處。能滅一切諸爲患者。若違此呪汝等便爲墮於地獄。以此呪力擁護帝主使得善利。能遮刀杖解諸災患。日月將蝕而得解脫。復有他化天王將無數諸天來至佛所。頂禮佛足在一面坐。合掌向佛而說偈言。

我今歸命讚堅實大精進最勝不思議是故今敬禮

佛已說是結界大呪經已。饒益世間及諸天人。我今亦欲助佛讚說結界呪經。決定熾盛勇猛可畏。爲擁護一切諸眾生故。摧伏一切諸惡鬼故。諸鬼神等聞是呪已。不復能害於諸眾生。卽說呪曰。

呵﹝口﹡梨﹞呵﹝口﹡梨﹞呵﹝口﹡梨﹞毘﹝口﹡梨﹞毘﹝口﹡梨﹞毘那賜呵呵呵尢尢呼呼﹝口﹡梨﹞者﹝口﹡梨﹞者﹝口﹡梨﹞者羅尼呵那泥毘離尼離毘拔池迦池迦池迦茶脾迦荼迦荼脾毘茶茶脾大大囄伽離舊唎摩摩茂唎毘尼拔提婆羅賴提陀陀囉婆囉婆羅那唎呼唎毘闍毘視拔唎婆羅拔帝賴毘比賴私毘那羅私毘脂者至尼阿那支婆那支尼優婆利尼迦利摩利摩尼摩梨摩訶呵唎摩那呵唎尼實伽利迦卑利卑利

說是呪已大地震動。夜叉羅剎眾拘槃茶富單那等亦皆狂顚。死建大遮神龍。及金翅阿修羅等出大音聲。時他化天而作是言。若諸城邑聚落。并及官府呪所集處。一切鬼神皆不得住。而復不得有所侵惱於諸眾生。若有侵惱諸眾生者。爲呪所縛受諸衰惱。若有違失此神呪者。血從面門出苦惱而死墮於地獄。善兜率陀天王有大名稱。及其眷屬一切諸天往至佛所。頂禮佛足退坐一面。合掌向佛而說偈言。

歸命讚歎世所供歸命無上世大師歸命斷結世勇猛能拔一切諸毒箭最勝寂滅解脫尊能解一切諸纏縛

世尊說是最上呪界。我今亦欲助佛說呪。佛說呪界人天之中無與等者。億數諸天聞說是呪者各皆隨喜。威光熾盛故說斯呪。若聞於我說是呪者。夜叉羅剎悉皆避走百由旬外。呪所住處若城邑聚落國土方面夜叉羅剎鬼神之眾。不能惱害彼持呪者。無能伺求令得其便。先所憶經我今欲說。決定必能擁護一切。卽說呪曰。

遮囄啁唎茂唎茂唎毘唎毘呼唎呼唎呼唎呼唎卑唎卑唎舊卑唎舊卑唎舊嘍舊嘍尢嘍尢嘍波帝波帝那帝那帝尼唎尼利伽唎伽唎舊利舊利者旨者旨者利者利尸唎尸唎摩帝摩帝尢嘍尢嘍婁婁婁婁負婁負婁他利他利輸利輸利頗唎頗唎頗唎頗唎副副唎尼也帝也帝那絺那絺私唎私唎婆唎婆唎伊﹝山﹡齊﹞伊﹝山﹡齊﹞蜜﹝齕﹣乙﹢﹝有﹣月﹢目﹞蜜﹝齕﹣乙﹢﹝有﹣月﹢目﹞毘﹝齕﹣乙﹢﹝有﹣月﹢目﹞毘﹝齕﹣乙﹢﹝有﹣月﹢目﹞吒唎吒唎吒﹝齕﹣乙﹢﹝有﹣月﹢目﹞吒﹝齕﹣乙﹢﹝有﹣月﹢目﹞咮咩咮咩毘﹝齕﹣乙﹢﹝有﹣月﹢目﹞毘﹝齕﹣乙﹢﹝有﹣月﹢目﹞負味負味那囉那羅羅斯羅斯卑唎卑唎其﹝齕﹣乙﹢﹝有﹣月﹢目﹞其﹝齒﹡齊﹞不﹝齕﹣乙﹢﹝有﹣月﹢目﹞不﹝齕﹣乙﹢﹝有﹣月﹢目﹞尼企尼企企尼企尼毘企毘企囉視囉視婆唎尼

說此呪已大地震動。百千夜叉出大音聲。一切鬼神依樹依地。及城郭中。聞是威猛呪已。極大恐怖舉聲號哭各自散走。結此呪界處若城邑聚落。尚不得住況復飲食。聞此滅結之呪。設有違者得於逆罪。以此呪力能護帝主。爲作歸依除其衰患。

大吉義神呪經卷第二

大吉義神呪經卷第三

元魏昭玄統沙門釋曇曜譯

爾時焰摩天王及其眷屬。往至佛所頂禮佛足。在一面坐合掌向佛卽說偈言。

歸命於大智堅實功徳聚牟尼天人尊無上法中王瞿曇世大師故我今敬禮

三佛陀說。能與持呪之人作大利益。我今亦欲說是神呪。惟願世尊憶念於我。爲欲擁護一切眾生。柔伏一切諸鬼神等卽說呪曰。

者利斯毘者利斯婆那斯毘那斯波波梨波波斯那那﹝口﹡梨﹞那那斯毘者支者羅支摩摩支摩羅支摩大支陀者囄目呵囄毘呵囄呵囉囄毘囉囄毘婆離多羅離多羅斯毘多離多利尼﹝口﹡兮﹞唎﹝口﹡兮﹞旨唎﹝口﹡兮﹞寐唎寐波羅寐唎私唎呵那唎呵那唎波羅婆遲婆囉光遲婆囉者唎婆囉拏私婆囉呵私毘離尼唎毘離旨旨婆囉舍施婆羅拏施

說是呪時大地震動神鬼之眾皆大驚怖。出聲大叫皆言大苦甚可厭惡。若城邑聚落國土有此呪處。一切鬼神尚不得住況復飲食。此大猛呪是焰摩天王之所宣說。如此呪典諸佛世尊之所顯說。此結呪經所住之處。都無鬼神能爲衰害作大擁護。百由旬內除諸怖畏。及以鬭諍口舌譏嫌。乃至兩陣共戰之時交刃相向。由此呪力使不害身。一切怖畏悉得消滅如佛世尊永離怖畏帝主亦爾。以呪力故離諸恐懼。

爾時帝釋爲三十三天作自在主。與其眷屬往詣佛所卽整衣服爲佛作禮。合掌向佛而說偈言。

我今歸命聖實尊法王智光照世間能以正法導一切大慈大悲救三界濟度一切諸眾生大聖瞿曇我今禮

善說此經。而此經者是諸正覺之所顯現。我今亦欲助佛說呪。惟願世尊憶念於我。我所說呪能遮諸鬼。我當禁制諸鬼神等。使不惱害一切世人。呪所住處使諸鬼等不得其便。卽說呪曰。

毘遲毘毘遲毘那茶毘那荼毘毘利遲毘利遲婆那遲婆那遲呵呵呵呵﹝口﹡兮﹞﹝口﹡兮﹞﹝口﹡兮﹞﹝口﹡兮﹞尢尢尢尢尢嘍尢嘍尢囉脾毘囉脾婆囉囉尼囉囉囉尼囉者支婆離那陀羅尼陀囉池囉囉池毘頗利私婆陀利私寐利私利婆囉迦斯那囉婆囄尢寐離跛囉呵囄跛陀呵離毘陀呵離毘婆呵囄嘍嘍吒囄負嘍吒囄婆囉吒囄吒囄那囉茶離那那茶囄投投荼囄嘍細茶囄阿那茶囄尢嘍茶囄茶拏囉地毘舍羅池者摩囉茶離

說是呪時大地震動。巨海波蕩出大惡風。日月星辰凝住不行興雲注雨。鬼神之眾皆大驚怖逃走四散。聞此呪者一切鬼神皆無活路諸鬼神等自相謂言。釋提桓因說是明呪章句。若國邑聚落我等都無住處。諸鬼至處身皆火然。其作到處受大苦惱譬如地獄若有越是天王呪者。身壞命終當墮阿鼻。若越此呪而不隨順如違佛語等無有異。如佛離欲能越此呪。而此神呪是過去諸佛之所顯現。擁護帝主利益安隱。諸衰災患悉皆除滅。若有災害聞是呪名。皆生驚怖百由旬內消滅無餘。日所行處所有鬼神。皆不能得侵害世人。

爾時毘沙門天王與諸鬼眾前後圍繞往至佛所頭面禮已右繞而坐合掌說偈。

歸命大聖智光明離諸三有正導師分別諸有及涅槃是故歸命眞實尊我今亦欲助佛說願當憐愍憶念我

有諸夜叉羅剎鬼等作種種形。師子象虎鹿馬牛驢駝羊等形。或作大頭其身瘦小。或作靑形或時腹赤。一頭兩面或有三面或時四面。麁毛竪髪如師子毛。或復二頭或復剪頭。或時一目鋸齒長出麁脣下垂。或復嵃鼻或復耽耳或復聳項。以此異形爲世作畏。或持矛戟并三奇叉。或時捉劍或捉鐵椎或捉刀杖。揚聲大叫甚可怖懼。力能動地曠野鬼神如是之等百千種形。阿羅迦夜叉在彼國住爲彼國王。是故名爲曠野之主。於彼曠野國中有善化處。凡有二十夜叉鬼母。彼諸子夜叉等身形姝大甚有大力。能令見者生大驚懼普皆怖畏。又復能使見者錯亂迷醉失守。猖狂放逸飲人精气。爲諸人民作此患者。今當說彼鬼母名字。

跋達那跋達囉婆帝那多阿嘍那婆嘍那難陀婆頭摩婆頭摩婆帝蛇賒呵帝耶賒婆娑婆但那達多婆達囉達多婆私多婆私目企那多婆那多欝那多囉娑那遲囉那軸富佉羅。

說是名已彼鬼母等來至佛所。毘沙門王白佛言。世尊。是鬼神等是我眷屬皆禮瞿曇。是等夜叉以此呪力。謫罰禁制使不惱害。卽說呪曰。

佛呵邏邏那尢尢嘍他阿斯摩迦斯那那囄婆囉伽泥婆羅伽泥伽羅泥伽羅呵囄伽疋離疋羅摩祇摩摩伽羅摩摩囉羅囄呵那囉佉泥丘嘍﹝少／兔﹞嘍婆吒求囄伽那羅斯絺毘絺毘摩呵娑囉剃優嘍剃毘嘍剃旃茶利達囉毘頭那囉那舍囄羅私利﹝炙﹣火﹢孑﹞﹡ㄆ﹞囉囉私利呵利私唎婆陀牟唎大囉那羅帝婆那賒羅那利囉囉嘍嘍唎唎囉囉囄囄多嘍多嘍帝帝帝帝摩摩摩摩寐寐寐寐某嘍某嘍某嘍某嘍者者者者旨旨旨旨摩帝摩帝佉佉佉佉棄棄棄棄丘丘丘丘佛利佛利佛唎

說是呪已大地震動。時諸夜叉鬼神之眾。悉皆驚動自相謂言。今說此呪我等鬼神將無活路。由毘沙門說是明呪。所住之處國邑聚落百由旬內。一切鬼神不得其便。以此呪力擁護帝主。使諸災患皆自消滅。天神之災人非人災悉得解脫。

爾時提頭賴吒天王有大名稱。與九十億那由他乾闥婆眷屬圍遶。來詣佛所頭面禮已。右遶而坐以偈讚曰。

寂滅無爲最上尊調伏諸根悉淸淨自得解脫亦脫彼解脫一切生死輪己自得度亦度他能度生老及病死最上調伏諸外道今禮二足天人尊

時諸天世界梵世界。乾闥婆世界人世界。動不動世界。如是諸界一切無能與佛等者。能說如是大呪界經。安樂利益一切世間。我亦隨喜亦欲說呪。使諸夜叉羅剎鬼等。咸皆遠走百由旬外。今當助佛說此呪經。擁護一切摧伏一切諸惡鬼神。惟願世尊憶念於我。卽說呪曰。

羅池羅羅池摩摩遲毘離毘黎尼毘囉毘毘尼那地﹝珊﹡寸﹞﹝珊﹡寸﹞蘭地佉勢摩佉勢摩摩佉勢佉那地那茶企摩佉池摩呵摩佉池佉私唎佉那私利尼毘婆囉毘唎毘毘利匹匹匹唎利匹那唎跂囉婆池遮佉池吒佉﹝齒﹡齊﹞吒佉吒羅佉羅毘辛視利視利嘍受嘍闍毘闍那闍囉泥闍摩那是婆闍囉婆闍呵唎呵闍那闍婆闍唎

說是呪已三千大千世界。猶振寶器相觸作聲。一切鬼神乾闥婆羅剎。日月五星一切世間。能爲災者皆大戰恐。諸大天王咸言怪哉大呪之王。結無上呪爲最上呪。呪所住處城邑聚落官府之處。百由旬內都無衰患。諸惡徒眾盡不得住。而此呪經卽是四大天王之所供養。能爲人天作大擁護。又爲帝主能作無上大獲吉利。

爾時毘留勒天王。領諸究槃茶。與九十二那由他究槃茶眾眷屬圍遶來至佛所。禮人中尊右遶而坐。合掌向佛而說偈言。

救濟一切世間苦能與無量眾生樂今禮如是滅結尊能歸佛者得無畏歸命世雄能度世我今敬禮人中尊鬼神之眾究槃茶一切世人及非人諸能惱害如是眾今爲禁制願佛念諸非人等皆應聽今我爲世作擁護

迦滯婆地阿羅祇毘羅祇阿遮羅契阿遮建提婆闍蓮兮阿羅伽泥婆羅伽泥伊帝彌智細阿邏婆羅賒泥波帝皮帝彌知帝皮知彌細阿遮伽隸阿遮伽隸波遮伽隸阿斯目稚阿斯目地阿牟羅細遮茶娑黎泥遮遮支隸

說是呪已大地震動。百千夜叉出大音聲。而作是言怪哉善說。大呪諸呪中上。善能和合結此呪界。摧伏諸鬼護諸眾生。此呪住處若國邑聚落官府之處。諸惡鬼等無能惱害。亦無伺求得其便者。是故應當受持讀誦。此呪爲擁護故。應當祕藏世間及天。應當結界百千由旬內。此大呪王若有鬼神越此界者。其心破裂當爲七分。此鬼面門當沸血出。身壞命終墮阿鼻獄。

爾時毘留博叉諸龍之王有大力勢。與八十那由他龍。來詣佛所禮佛足已。在一面坐合掌說偈。

歸命於佛善說者如來善導諸眾生能與一切眾眼目滅結大師我今禮善說此經度眾苦無上法王眾中尊能護一切諸世間能遮一切諸惡鬼我今亦欲助說呪惟願世尊憶念我

阿斯阿婆斯陀斯陀婆斯隱阿那斯阿眾隸婆羅羅細遮羅遮旃陀羅那那支隸那那支隸遮羅羅遮那遮泥那那遮泥毘賒遮隸毘婆遮隸陀羅尼遮羅泥婆隸婆那那婆隸婆那那隸呵羅細毘羅細陀細摩細那栖隸私呵栖隸遮遮羅遮羅那羅那

說是呪時大地震動巨海波蕩。周徧俱時六種震動。一切鬼神咸皆驚怖失聲大叫。聞此事已天王歡喜。一切諸鬼皆從座起。而作是言嗚呼大呪。徧千世界結是大呪。諸天鬼神無能越者。

爾時毘浮沙羅剎王。與九十那由他羅剎。眷屬圍遶來詣佛所。此羅剎面如大雲五色斑駁。其髪彊硬如師子尾。麁脣促鼻牙齒參差。如是醜惡極大可畏。其眼正黃如似猨猴。耳長如驢。復有。耽耳發大音聲哮吼可畏。齊聲唱叫能動大地。各各皆能於須臾頃殘害百人。但食人髓噏其精气。如是惡眾共至佛所。卽禮佛足合掌說偈。

世尊大慈拔毒箭如是最勝我今禮能導世間諸眾生法王妙法如甘露善說此經護一切今我歸命讚世雄我亦助佛欲說呪惟願世尊憶念我

巨海邊際有大住處。名曰善化。多有金銀眞珠馬瑙水精瑠璃。并有頗梨及毘琉璃。我等所居有此好寶。而於彼處有六十羅剎。長髪黑髪極惡大音。無畏人天不驚於外。速得能得願佛念我。其名曰。

頗闍拔闍波頭摩那闍那羅闍難途耽摩難提膩鉢摩波地難提羅娑拔達那難提拔達那尼沙尼沙翅沙盧陀羅婆帝富那羅阿提尼沙難徒多羅遮延地遮閻鉢毘那沙毘闍延大毘羅娑悉陀泰修鉢羅提摩修羅多須多娑羅多賀羅多那邏毘羅闍毘蘭陀羅旃陀羅曰阿樓婆那婆婁那婆邏優婆邏伽地那茶羅羅闍羅婆邏羅闍栴陀羅娑優羅娑修羅修羅提陛優娑提髀娑羅羅闍修羅提髀提毘羅郁伽羅羅郁伽黎羅郁伽羅牟邏娑羅大娑羅婆帝菴﹝少／兔﹞大阿﹝少／兔﹞那大阿羅陀聚阿車邏阿婆邏阿那闍

是等羅剎一一各有一億夜叉以爲眷屬。皆有自然飲食。天人阿修羅不及彼鬼所有之女。我有如是眷屬今禮於佛。我當禁制惡眾勇猛進止。與其謫罰使不害人。卽說呪曰。

呵呵呵呵拔羅拔羅拔羅多多多多那那那那喫喫喫喫彌彌隸獘隸彌隸目帝毘目帝阿地那地優尢隸牟尢隸求烋隸獘獘隸頗羅憊頗那羅細娑婆隸毘呵娑隸娑刪陀乾地迦羅那邏

那那邏婆羅婆羅囉囉囉囉囉囉囉囉羽盧羽盧羽盧羽盧捎羽盧那婁泥羽盧羅細羽盧羽盧羽盧羽盧細羽敷隸于摩隸拘地拘地頗佉﹝口﹡﹝擊﹣手﹞／手﹞伽羅憊伽羅阿伽憊阿囉憊摩羅伽憊摩那伽伽隸摩那伽﹝口﹡﹝擊﹣手﹞／手﹞摩摩伽﹝口﹡﹝擊﹣手﹞／手﹞施囄彌隸

說是呪已一切羅剎。皆大驚怖發大音聲咸作是言。我等於今爲此神呪。禁制所持都不得動。不得自在無有住處。我羅剎王今者遣諸羅剎之眾皆使速去。諸方鬼神皆悉不得侵惱世人。

爾時毘摩質多羅阿修羅王有大威力。與六十六億阿修羅等而自圍繞至于佛所。禮人中尊合掌說偈。

稽首大精進世間之眞濟能放智光明照於世間闇阿修羅不了如來悉通達亦欲助佛說惟願憶念我爲護諸眾生力能禁制鬼

摩帝摩帝摩摩帝地帝陀多阿那陀隸摩﹝臊﹣品﹢世﹞脾居帝那帝究多帝毘帝娑羅羅那羅婆尼婆羅婆泥阿帝羅帝隸羅浮差泥尢迷尢迷休休迷豆迷豆迷頭頭迷譚髀譚婆伽憊遮彌遮彌遮彌摩摩羅岐毘細丘細河泥河那細毘佉泥毘羅泥質多羅波帝摩那羅差呵遮賜遮遮羅睇

說是呪時大地震動。諸鬼神等悉皆驚怖。失聲大叫而作是言。怪哉大苦怪哉大苦阿修羅摩婁多鬼神夜叉諸星富單那等亦爾。此經所住之處。若國邑聚落諸惡鬼神。不得中住不得飲食。無有能得伺求其便。百由旬內無諸衰患毘摩質多說是明呪。

大吉義神呪經卷第三

大吉義神呪經卷第四

元魏昭玄統沙門釋曇曜譯

◎時娑伽羅龍王與九十一子及諸龍圍繞。往詣佛所頭面禮足。瞻仰尊顏一心合掌以偈讚曰。

歸命世所讚最上無與等三界大導師能示正道者成就大威徳永滅煩惱結人中之勝龍一切眾生父於無量劫中具眞實功徳力能摧眾魔魔軍悉退散所證無上道難可得思議能轉妙法輪顯現四眞諦演斯眞要法解脫眾苦縛說大結界經利益諸天人諸惡鬼神等聞佛說呪經悉皆遠逃避至百由旬外

說是偈已復白佛言。世尊我今亦欲助佛說呪。摧伏鬼神除諸災患。卽說呪曰。

那地那地那地婆隸波羅羅地質多羅賜鼻多羅賜毘那栖隸栴陀隸闍駛摩登祇瞿利乾陀利婆尸利摩訶婆尸利婆尸羅陀陀羅婆尸陀那狸隸阿帝阿吃帝吒吒吒吒妬妬妬妬智智智智毘知智叱掘彌彌掘彌彌智彌智羽黎羽黎毘羽黎那羅那雉那陀陀隸陀陀隸

說是呪已大地諸山。三千世界六種震動。一切諸天皆悉歡喜。三佛陀顯現此經。城邑聚落官府諸處。此經所在百由旬內不得中住。如此猛呪過去諸佛之所顯現。使爲帝主作大擁護。無諸災害作一切吉祥。一切眾患悉皆消除。

我今歸命大悲愍能盡一切諸苦際能救眾生令解脫能與一切諸安樂誰得聞此善妙說而當不生歡喜心

是深妙說。爲天阿修羅之所供養。我今亦當助佛說是明呪。勇猛必行卽說呪曰。

度彌度彌度度彌度彌護彌護彌呼呼呼呼彌呵羅娑隸呵達茶呵呵邏娑陀那娑邏支陀陀隸質埵婆羅泥婆涕婆他婆帝婆泥婆婆婆泥呵羅婆帝遮鉢羅賜鉢羅卑賜奴羅﹝少／兔﹞婁賜毘陀婆帝陀婆尼迦婁卑尼摩陀泥摩訶摩陀尼斯斯細奇細

說是呪已大地諸山并及大海悉皆震動。夜叉鬼神眾號呼失聲唱言。嗚呼嗚呼怪哉怪哉。羅剎亦爾。此經所在國邑聚落。官府諸處百由旬內。我等不得住在其中。結呪界周匝千由旬內。爾時佛放眉間光明光名感悟。大光徧照三千大千世界。一切眾生覩斯光者。盡皆感悟如來所說。諸園苑神諸井泉潢池神根神果神。地神龍神阿修羅神。放逸天持華鬘天曲脚天。乘空夜叉乾闥婆羅剎鬼神。究槃茶毘舍闍富單那。餓鬼緊那羅。陸生龍曠野神揵陀神。顚鬼狂鬼癎鬼。日月星辰護世四天王三十三天。焰摩天兜率天化樂天他化自在天魔天魔眷屬天。梵輔天大梵天。少光天。無量光天。光音天。少淨天。徧淨天。無量淨天。不廣身天不熱天善現天。色究竟天摩醯首羅天。此等諸天遇斯光已。皆自見身盡被五縛。以佛神力令諸天眾。一切同時飛來向佛。禮世尊足在一面坐。如來爾時卽變大地化成金剛。一切世間無能壞者。復化十方悉皆火起。爾時世尊卽以佛眼。觀此三千大千世界誰有不來集在會者。諦觀察已。見此世界無有一人而不來者。卽說呪曰。

闍隸摩隸闍羅摩隸摩隸泥伊隸﹝口﹡雞﹞隸呵﹝口﹡雞﹞摩﹝口﹡雞﹞那﹝口﹡雞﹞那羅那﹝口﹡雞﹞那﹝口﹡雞﹞隸﹝口﹡雞﹞婆隸敷羅鞞隸鞞鞞隸鞞黎渒那俾泥俾那娑伽隸娑伽隸卑泥頗栖頗羅頗栖頗求迷頗羅頗羅頗求迷求渒隸頗隸鞞頗羅地賀羅羅地蘇羅帝毘蘇羅地優浮地涅浮地浮黎浮地娑羅泥隸泥黎羅彌隸摩訶羅隸摩訶那隸喝羅闍泥隸泥泥羅隸牟隸目帝阿羅羅憊毘羅憊羅羅憊羅闍羅憊羅闍頗隸

說此呪已天龍阿修羅夜叉羅剎皆大驚怖。生於厭患身毛皆竪。不樂聽是結大呪界。欲陷形去地如金剛不得陷入。周匝火然猶如地獄。此諸天眾皆住空中一心聽呪。卽說呪曰。

郁去目去那去那去去那去那佉去驅彌隸驅彌細驅驅彌細驅步驅步路步佉步佉步佉那佉步佉雷驅羅細丘摩摩泥驅驅摩泥跂跂摩隸歧歧隸佉羅佉跂隸佉那佉泥隸佉婆婆佉梨泥毘佉地佉陀婆憊婆婆嗘婆那佉膩嗘泥隸嗘栖隸嗘嗘栖隸脾嗘嗘栖隸

說是呪已而此大地。動徧動等徧動。搖徧搖等徧搖。六返震動。諸鬼神等見是事已。皆失聲大喚唱言嗚呼怪哉。自相謂言是等天王共說此呪。我等今者無有生路。斷絕一切諸鬼神等。

爾時摩醯首羅白佛言。世尊如來所說結呪界經。若自能持若教人持。若有讀者一切皆應離於淫欲修於梵行。不食五物一黑石蜜二油三蜜四魚五肉終身不食。若誦是呪諸夜叉羅剎。恒伺其便爲作惱害。或時輕蔑爲遮鬼故。於五種味斷而不食。若有外道邪見之人。不信此呪詐僞誦讀者必損其壽。如來爲欲護四眾故。說是呪經。我今亦欲助佛說呪。卽說呪曰。

盧頭娑細盧頭娑帝盧呵隸羅婆婆羅泥盧遮隸盧陀遮隸嗚呵羅地盧細盧栖泥盧盧栖泥盧陀羅呵泥盧陀羅呵隸盧盧呵泥盧盧呵隸盧多郅住盧注路注路牟那注路牟賀呵郅牟陀遮隸遮遮隸餘利餘利遮遮隸毘遮帝

說是呪已空中諸天其心調伏還下在地寂然聽法。爾時世尊爲諸天眾。說諸法要示教利喜。聞是經時無量那由他眾生。遠塵離垢得法眼淨。諸有夜叉羅剎究槃茶毘舍闍。於佛法中不生信者。爲驚動故。如來爾時卽出右臂示大地獄。見地獄中燒炙煮爛而命不絕。諸此罪人惡業未盡命則不斷。佛告大眾如斯地獄楚毒無量。是以汝等不應作惡。諸鬼神等見大地獄。心生驚怖身毛皆竪。五體投地而白佛言。世尊我等從今已往當受五戒。復白佛言。佛涅槃後正法滅時。若持如此結呪界經。夜叉羅剎來輕蔑者當使其心劈裂七分。有大沸血從面門出。命終當墮無間地獄不可救濟。佛告阿難汝當受持誦讀是結呪界經恭敬禮拜。汝等天人當知過去諸佛亦說是呪。未來諸佛亦說是呪。現在十方諸佛亦說是呪界經。我今復說是大結界神呪之經。卽說呪曰。

奚奚迷奚奚迷彌梨迷彌梨迷摩訶彌梨迷呵羅隸呵羅隸呵羅隸槃遮炎隸波遮羅遮囉囉奚羅遮遮羅遮羅摩遮吒羅摩吒羅那摩訶因陀羅牟羅那牟羅那邏遮陀娑邏娑邏那闍大囉馱阿迦細那迦細那細那羅那細毘娑那細奚黎速隸毘陀隸

說是呪已十方火焰悉皆變滅。一切大地還伏如故。諸天大眾皆悉右繞禮佛而退佛說經已諸比丘比丘尼。及大菩薩阿難等歡喜頂受。

佛告阿難若有讀誦此經者。當常食乳淨自洗浴著鮮潔衣。於一切人不生嫌心。於諸眾生當生慈心。於佛像前作諸天龍王像及餘鬼神。皆圖形像。以牛糞塗地作七重界。界場中央著諸華鬘。燒百一種香。爲佛燒蘇合香。薩闍賴闍香與摩醯首羅天。咄迦香與梵天。遮迦香與魔王。多迦羅香與化樂天。阿具婁香與他化自在天。婆羅娑香與兜率陀天。修富婁香與焰摩天。牛王香與帝釋。膠香與四天王。零陵香與伽羅龍王。熏陸香與毘摩質多阿修羅王。那賴娑香與毘浮沙羅剎王。多利娑香與地神。甲香與地夜叉神。毘羅貳香與放逸天。那賴陀香與十方鬼神。

如是等燒百一種香。各各於彼天像前燒。誦此呪者右膝著地。一百八徧燒香於天前。各塗地作七處呪場。在此場上發大誓願。捨自己身與三世佛。有夜叉羅剎不信於佛。欲害呪者滅結界經。爲遮惡故應當捨身與佛。願諸如來憶念於我。當令呪者身如金剛。一切世間無能壞者。五體投地頂禮佛已應誦是呪。應向四方散胡麻子。當誦此呪一百八徧。當誦呪時淨居善現天。當現身在其人前。身眞金色。彼天安慰誦呪之人。彼誦呪人應當驚悚。彼諸天等各入已形像之中。慰諭呪人而告之言。善哉善哉汝之所誦結呪界經。今得吉成。我等爲汝隨汝所作。汝於我前不應驚怖。以金色身立呪者前。安慰之言善哉善哉能誦此呪。我等今者爲汝僕使爲汝所役。此是結界勸成就相。誦此呪時應以月十五日及月滿時。夜誦令利隨意所樂。若園苑若宮殿。若大池若河邊。若有飲食若乘騎。衣服華鬘諸香等物。皆毘首羯摩天之所化作。在誦呪人前。若求雨時燒藿香供養娑伽羅龍王。呪四枚石。有龍住處呪石擲中。天卽降雨。若族姓子族姓女。隨其所須雨之時節久近能稱其意。若有欲得如意寶珠。應於佛前向娑伽羅龍王像。應詣生藕華池河所。燒香供養龍王。七徧誦是結呪界經。應於池所呪場之中佛形像前。作五種音樂而爲莊嚴。

爾時娑伽羅王卽於佛前與如意珠。得此珠已能雨珍寶。爾時四方應有火起。爾時應以蘇和娑利沙子。置於火中應誦魔王呪。若欲鬭戰求勝敵者。應七徧燒香。以七色綖結爲七結。七徧誦呪。當應以此結繫幢頭。設有刀箭欲來向身。自然墮落終不傷害。欲結界者諸天王所燒香供養。在香煙上七徧誦呪。復燒香以十色綖結作七結。以娑利沙擲置火中。諸夜叉羅剎咸自見身自然火然。界內有樹以此呪線繫於樹上。若復欲使日月住者。此呪神力亦能住之。終不能得越此呪界。若欲得象乘馬乘駱駝乘。應於塚間作諸呪具。應以膠香供養毘沙門誦此呪經。爾時便得種種隨意所乘。若欲使夜叉羅剎。於月二十九日。在塚間著白淨衣。以香煙供養四大天王。若欲動地。應著白淨衣不嫌恨意。於一切眾生心生平等。應上車輪上以多利婆香供養地神。誦此呪經大地震動。若欲使火不橫起。把箭誦呪誦呪已竟。卽以此箭向四方所射火卽不起。若爲毒箭所中。應誦此呪呪水。以所呪水飲之洗浴毒卽消除。若欲隱形應以香供養摩醯首羅天王。以七色線繫作七結。七徧誦呪以結繫頭。置之頂上卽得隱形。若欲飛行應百徧誦此結呪界經。呪娑羅幾子以置頂上。燒香供養念佛地功徳。若此神呪實是恒沙諸佛之所說者。願我飛行。卽能飛行。諸佛憶念護持力故。若欲使諸王大臣沙門婆羅門歡喜憶念得自在者。應燒香供養四大天王當呪於油。以此油塗四王像口。一切見者皆生歡喜而得自在。若欲見一切鬼神夜叉提婆利沙。油塗已眼燒香供養四大天王。日日誦念此結界經。以四色線結作四結。繫著頂上得如意見。若往到處處天所。與諸天等相娛樂者。應自洗浴以香塗身。著白淨衣上車輪上。於諸眾生無嫌恨意。燒一切香讀誦此經。欲界天王自來現身在其人前。卽將其人詣諸天前。以天莊嚴之具而莊嚴之。以天音樂而娛樂之。若爲一切鬼神所著所捉者。噏人精气者。應以十色線七過燒種種香七徧。誦經繫線作七結。摩醯首羅天王梵眾之主。釋提桓因四大天王。還益其精气除造逆罪及謗正法謗毀賢聖者。若彼惡鬼毀誦呪者。當墮無間泥犁。受苦一劫不可救濟。若欲入火火不燒者。應七徧燒香燒一切香。七徧誦此呪經。以五色線繫作百結。以此呪縷繫著咽下。入大火中火不能燒。欲得斷除厭道魅蠱及毘陀羅呪。應以香供養魔王誦此呪經。以酥娑利沙燒擲火中誦魔王呪。一切厭蠱蠱道毘陀羅呪消滅如灰。令彼諸惡無有力勢。呪咀之患自然不行。欲止惡風暴雨者。當驅烏令去燒烏巢窟。以香供養毘浮沙羅剎王。誦此呪經止惡風雨。一切鬼神夜叉羅剎。究槃茶金翅鳥毘舍闍。若欲禁制遮一切惡立一切善。當誦讀是大結呪界經。以赤線繫作百結。以香供養諸天。諸天等當集在一處爲其說法。佛言我涅槃後諸天集會誦此呪。能使鬼神皆受五戒。若誦持此經者。於諸眾生應慈心平等不害一切。恒修實語終不虛誑。見此結呪界經。一切諸天世間皆應恭敬禮拜。不生疑惑歸依供養。佛告阿難汝於此經呪界。不應生疑。此經如實終無虛妄。若懷疑者當墮無間地獄。受苦一劫不可救濟。所以者何此結呪界經。是一切諸佛之所宣說。阿難若有受持讀誦此經者。以曾供養諸佛殖諸善根。諸佛護故此經自然來在手中。此人卽是受經眞器。持此經者天人世間。皆應禮拜供養恭敬。此持經者卽是天人世間塔寺。阿難若爲菩提族姓男女。於此經中能讀一四句偈。受持讀誦若教他說。如彈指頃心生隨喜。當知此人必定當得菩提之道。若求辟支佛若求聲聞乘能信解者。於現在世得止諸漏。若在家於三乘未有決定。得此經者得於決定。若有能持是經典者。當知供養過去諸佛深種善根。無量世中當作轉輪聖王。若求帝釋無量世中當得帝釋若求梵王無量世中當得梵王。我以決定記上四種人。若有讀誦經人所。於彈指頃生惡念者。此愚癡人名爲遠離一切諸佛。於三乘中卽無種子。此人當墮地獄。阿難若有善男子善女人。信解是呪界經。使他讀誦作此經器者。此人卽成就梵福。若不信此經者諸天卽隱此經。何以故此人必生不信疑惑之心。當生惡道墮地獄中。首陀會天當奪此經。禮拜香華供養。若能供養此經。卽爲供養恒沙諸佛。阿難汝以是故。應當受持此經。爲於安樂利益擁護四眾。阿難及諸弟子聞佛所說歡喜奉行。

大吉義神呪經卷第四

