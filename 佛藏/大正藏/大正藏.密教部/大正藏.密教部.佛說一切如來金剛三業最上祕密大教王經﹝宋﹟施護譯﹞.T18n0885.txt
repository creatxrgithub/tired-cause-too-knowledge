佛說一切如來金剛三業最上祕密大教王經卷第一

佛說一切如來金剛三業最上祕密大教王經卷第一

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

一切如來金剛三業最上甚深祕密中祕密諸佛大集會安住一切如來三摩地大曼拏羅分第一

一切如來金剛三業最上甚深祕密中祕密諸佛大集會安住一切如來三摩地大曼拏羅分第一

如是我聞。一時佛住一切如來神通加持一切如來金剛三業一切如來正智出生變化淸淨境界。與不可數不可計一切佛剎須彌山量等塵數諸大菩薩眾俱。其名曰金剛三昧菩薩。金剛身菩薩。金剛語菩薩。金剛心菩薩。金剛定菩薩。金剛最勝菩薩。金剛地菩薩。金剛水菩薩。金剛火菩薩。金剛風菩薩。金剛虛空菩薩。金剛色菩薩。金剛聲菩薩。金剛香菩薩。金剛味菩薩。金剛觸菩薩。金剛法界自性菩薩。如是等菩薩摩訶薩而爲上首。是時有等虛空界一切如來。所謂大毘盧遮那金剛如來。阿閦金剛如來。寶生金剛如來。無量壽金剛如來。不空成就金剛如來。如是等一切如來。譬如胡麻。徧滿虛空而無間隙。是諸如來。於虛空中一一出現。

爾時世尊大毘盧遮那金剛如來。於大眾中卽入一切如來最勝自在大教三摩地。此三摩地。從一切如來莊嚴身入。於是三摩地中總攝一切如來身語心業。爲大主宰。隨順一切所求義故。於一身中現諸影像作諸變化然復現本毘盧遮那佛身。從是身中出三摩地。由是變化故。卽時出現佛眼菩薩。摩摩枳菩薩。白衣菩薩。多羅菩薩。如是等菩薩出生而住。又復出現色自性菩薩。聲自性菩薩。香自性菩薩。味自性菩薩。觸自性菩薩。如是等菩薩出生而住。

爾時世尊阿閦金剛如來。於諸如來淸淨境界周徧十方廣大圓滿大三昧耶大曼拏羅中。以加持願力故如理安住。自性觀達種種色像。出生變化無邊佛雲。四方周密無所間隙。於中出現本尊曼拏羅。廣大莊嚴住諸佛前。如是出現已。卽於一切如來身語心金剛三業一切如來大曼拏羅中。如理安住。

是時世尊大毘盧遮那金剛如來。阿閦金剛如來。寶生金剛如來。無量壽金剛如來。不空成就金剛如來。是諸如來。皆悉安住金剛菩提心。住菩提心已。卽入一切如來現前安住金剛三摩地。

又復安住一切如來吉祥淸淨大金剛地。乃至盡虛空界一切眾生。一切皆得金剛薩埵而爲加持。復得一切如來最勝妙樂。

爾時世尊大毘盧遮那金剛如來。從一切如來身語心金剛三業所生三摩地出已。卽現大持明人。得一切如來大明加持安住。乃至普徧無邊而悉加持此持明人。從佛世尊菩提心。出現其三面住諸佛前。時諸如來一一皆現。

是時世尊阿閦金剛如來等一切如來。從大毘盧遮那金剛如來心。出三摩地已。各作是言。

大哉一切佛悉轉菩提心安住諸如來祕密勝無礙

又復世尊大毘盧遮那金剛如來。彈指召集一切如來。時諸如來卽時出現眞實三昧化諸寶雲雨寶供具。供養世尊大毘盧遮那金剛如來。作是供養已頂禮恭敬咸作是言。世尊我等皆欲隨自宣說一切如來祕密集會金剛精妙眞實法門。

是時世尊。大毘盧遮那金剛如來。卽讚是言。善哉善哉諸佛世尊。善作善說是大希有。所有一切修祕密行諸菩薩眾。得未曾有。悉令了達祕密眞實廣大法門。斷諸疑惑。如是功徳最勝無比。所有一切如來眾會。一切如來灌頂金剛身語心祕密三業。一切如來加持所作。一切如來金剛三昧出生正句。一切如來最極妙樂無上勝義。乃至一切如來智現前智因果等法。隨自宣說今正是時。

爾時世尊阿閦金剛如來。受勸請已。卽入一切如來大智光明阿閦金剛三摩地。從定出已住金剛三業。宣說金剛部最上精妙自根本心大明曰。

說此大明時彼佛世尊。從一切如來身語心中。出現持明人。現黑白赤三種色相。與阿閦如來大印相應。安住最上根本一切如來金剛三業。此持明人於東方坐。是名金剛部主。

又復世尊寶生金剛如來。卽入一切如來寶生金剛吉祥三摩地。從定出已。以自三業。宣說寶部最上精妙自根本心大明曰。

說此大明時彼佛世尊。從一切如來身語心中。出現持明人。現黃白黑三種色相。與寶生大印聚集相應。入虛空界。安住虛空界一切如來金剛三業。此持明人於南方坐。是名寶部主。

又復世尊無量壽金剛如來。卽入大蓮華教出生金剛三摩地。從定出已。以自三業。宣說蓮華部最上精妙自根本心大明曰。

說此大明時彼佛世尊。從一切如來身語心中。出現持明人。現赤白黑三種色相。與觀自在大明主大印相應。安住最上一切如來金剛三業。此持明人於西方坐。是名蓮華部主。

又復世尊不空成就金剛如來。卽入一切如來不空三昧金剛三摩地。從定出已。以自三業。宣說三昧句召部最上精妙自根本心大明曰。

說此大明時彼佛世尊。從一切如來身語心中。出現持明人。現白黑綠三種色相。與不空金剛大印相應。安住一切如來金剛三業。此持明人於北方坐。是名三昧部主。

又復世尊大毘盧遮那金剛如來。卽入一切如來三昧出生金剛三摩地。從定出已。以自三業。宣說佛部最上精妙自根本心大明曰。

說此大明時彼佛世尊。從一切如來身語心中。出現持明人。現黑白赤三種色相。與大毘盧遮那大印相應。安住最上根本一切如來金剛三業。此持明人於中方坐。是名佛部主。

如是金剛部。寶部。蓮華部。三昧部。佛部等。五部甚深祕密法門。是卽五種祕密解脫成就。

爾時世尊阿閦金剛如來。復入一切如來身語心持金剛調伏三昧三摩地。從定出已。以自身語心。宣說一切金剛部中一切上首明妃根本心大明曰。

說此大明時彼佛世尊。從一切如來身語心。出現持明菩薩。住女人色相。於東南隅坐。

又復世尊毘盧遮那金剛如來。卽入一切如來調伏金剛三摩地。從定出已。以自三業。宣說一切如來部中一切上首明妃根本心大明曰。

說此大明時彼佛世尊。從一切如來身語心。出現持明菩薩。住女人色相。於西南隅坐。

又復世尊無量壽金剛如來。卽入一切如來持蓮華調伏金剛三摩地。從定出已。以自三業。宣說一切如來蓮華部中一切上首明妃根本心大明曰。

說此大明時彼佛世尊。從一切如來身語心。出現持明菩薩。住女人色相。於西北隅坐。

又復世尊不空成就金剛如來。卽入一切如來語言三昧金剛三摩地。從定出已。以自三業。宣說一切如來三昧句召部中一切上首明妃根本心大明曰。

說此大明時彼佛世尊。從一切如來身語心。出現持明菩薩。住女人色相於東北隅坐。

是四持明菩薩。一一皆從一切如來明妃三昧正智出生。

爾時世尊大毘盧遮那金剛如來。復入徧照金剛三摩地。從定出已。以自三業。宣說安住一切如來大曼拏羅中。金剛大忿怒焰鬘得迦明王根本心大明曰。

說此大明時彼佛世尊。從一切如來身語心一切如來大明根本。出現大忿怒明王。於東門坐。

復入一切如來現前正覺金剛三摩地。從定出已。以自三業。宣說安住一切如來大曼拏羅中。金剛大忿怒鉢囉研得迦明王根本心大明曰。

說此大明時彼佛世尊。從一切如來身語心金剛三昧大明根本。出現大忿怒明王。於南門坐。

復入一切如來法寶所作三摩地。從定出已。以自三業。宣說安住一切如來大曼拏羅中。金剛大忿怒鉢訥鬘得迦明王根本心大明曰。

說此大明時彼佛世尊。從一切如來身語心一切如來語業行。出現大忿怒明王。於西門坐。

復入一切如來身語心金剛三摩地。從定出已。以自三業。宣說安住一切如來身語心曼拏羅中。金剛大忿怒尾覲難得迦明王根本心大明曰。

說此大明時彼佛世尊。從一切如來身語心一切如來三業行和合。出現大忿怒明王。於北門坐。

如是等大忿怒明王。咸各安住一切如來身語心大喜三昧耶大曼拏羅中。

一切如來金剛三業最上甚深祕密中祕密諸佛大集會菩提心分第二

一切如來金剛三業最上甚深祕密中祕密諸佛大集會菩提心分第二

爾時一切如來。以金剛三業作大供養。供養毘盧遮那如來。作是供養已。咸各說是伽陀曰。

我各樂說精妙法最上金剛身語心及說無上大菩提一切如來祕密義

是時毘盧遮那金剛如來金剛三業大祕密主。聞諸如來說是伽陀已。默然而住。

爾時會中有諸菩薩。咸各內心思惟是相。世尊知已。於大會中作如是言。諸善男子。若身若心有所生相。是爲住相。身心離相當何所住。語言分別亦復如是。時諸菩薩聞是法已。皆悉安住一切如來堅固三業。離一切相猶如虛空。生大歡喜咸作是言。

大哉普賢大法界堅固無動身語心無生相應名所生一切生法皆如是

是時一切如來。各各安住堅固三業已。卽入一切如來現前正覺金剛三摩地。從定出已咸作是言。菩提心者當知無性。性非無性。性亦非性。若了此性卽了無性。如是了者。卽能了達彼無上性。彼了達故卽無所得。此卽名爲一切如來安住堅固身語心業。

爾時世尊大毘盧遮那金剛如來。卽入一切如來現前金剛三摩地。從定出已作如是言。當知菩提心者離一切性。若蘊若處若界無取無捨。諸法無我平等出生。而彼心法本自不生。是故當知我法自性卽彼空性。如是了者。乃名堅固住菩提心。

又復世尊阿閦金剛如來。卽入一切如來無盡金剛三摩地。從定出已作如是言。菩提心者無法無法性。無生亦無我。此性如虛空離諸分別相。如是了者。乃名堅固住菩提心。

又復世尊寶生金剛如來。卽入一切如來法無我金剛三摩地。從定出已作如是言。菩提心者。卽諸法無性離諸法相。從法無我實際所生。如是了者。乃名堅固住菩提心。

又復世尊無量壽金剛如來。卽入一切如來熾盛焰光金剛三摩地。從定出已作如是言。菩提心者卽無生法。非性非無性。如虛空句相應而住。於一切法亦如是行。如是了者乃名堅固住菩提心。

又復世尊不空成就金剛如來。卽入一切如來現前住金剛三摩地。從定出已作如是言。菩提心者。是卽自性淨光明法。非彼菩提有相可得。亦非現前三昧可證。如是了者。乃名堅固住菩提心。

爾時有菩薩摩訶薩。名曰慈氏。在大會中。聞諸如來各各以自三業。宣說祕密法性明句。及說菩提心法。生大歡喜歎未曾有。卽於眾中作如是言。

大哉一切佛大哉祕密法宣說妙法門眞實淸淨義及說菩提心我歸命稱讚從無我出生一切佛菩薩已離諸疑惑無相亦無礙皆住菩提心我歸命稱讚普賢一切義從菩提心轉及彼一切行菩提行所生堅固菩提心我歸命稱讚如來心淸淨是卽菩提心身語業堅固名金剛三業佛菩提所歸我歸命稱讚

一切如來金剛三業最上甚深祕密中祕密諸佛大集會金剛莊嚴三摩地分第三

一切如來金剛三業最上甚深祕密中祕密諸佛大集會金剛莊嚴三摩地分第三

爾時世尊大毘盧遮那金剛如來。復入一切如來變化大雲莊嚴金剛三摩地。從定出已卽說大明曰。

唵﹝引一句﹞輸﹝寧﹡也﹞﹝切身﹞多﹝引﹞倪也﹝二合﹞那嚩日囉﹝二合二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝呼郎切下同三﹞

於虛空界中想佛曼拏羅光明雲大嚴佛平等焰光五種平等光成平等圓壇五欲性解脫名五自在行住平等觀想在佛影像中徧照尊大印三業相應住金剛身語心住大印觀想阿閦尊大印出生相應行寶生尊大印無量壽智光不空成就印想佛曼拏羅現帝靑大光住堅固三業持金剛大焰大惡可怖相現水精月光莊嚴髪髻冠持熾盛大輪眾莊嚴淸淨現紫金色光佛雲照諸部九鈷金剛杵執持而觀想現珊瑚色光金剛焰嚴飾持大寶光明熾盛雲普徧現蓮華色光莊嚴髪髻冠持熾盛蓮華想蓮華金剛此五種光明不空堅固相善持智慧劍想佛曼拏羅

說是伽陀已。復入一切如來法界自性三摩地。從定出已。復說金剛三業加持大明曰。

唵﹝引一句﹞達哩摩﹝二合﹞馱﹝引﹞覩嚩日囉﹝二合﹞﹝二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝引﹞﹝三﹞

現五種大寶皆如芥子量無比復最上常住觀相應此寶廣大住無住復廣大彼廣大寶雲卽佛平等光現金剛大輪出現大寶雲持大蓮華藏執本部器仗復現菩薩雲廣大無邊際作自在變化一切皆無礙於虛空界中現月曼拏羅自曼拏羅等想大輪圓滿蓮華曼拏羅想金剛自性寶曼拏羅生自性淸淨寶相應曼拏羅虛空相出生卽佛最上性身語心成就此堅固出生具一切智相

一切如來金剛三業最上甚深祕密中祕密諸佛大集會一切如來心曼拏羅分第四

一切如來金剛三業最上甚深祕密中祕密諸佛大集會一切如來心曼拏羅分第四

爾時佛世尊大毘盧遮那復彈指句召一切諸如來是時諸如來又復皆雲集勸請毘盧尊說曼拏羅法諸如來寂靜諸如來出生最上法無我願說曼拏羅一切相圓滿一切相莊嚴普賢最上身願說曼拏羅寂靜法出生正智行淸淨普賢最上語願說曼拏羅諸有情大心自性淨無垢普賢最上心願說曼拏羅爾時金剛手三界最勝尊救度三界者菩薩摩訶薩諸如來大心諸如來出生諸曼拏羅性次第而宣說我今說最上大心曼拏羅安住心金剛三業曼拏羅信解心爲線稱分量所作以智慧絣量住三業觀想十二肘量作大心曼拏羅四方與四隅四門四樓閣中心置大輪圓滿無所缺各住本尊印所作如儀軌輪中想金剛現帝靑大光五鈷大智杵光焰可怖相東方想大輪金剛光莊嚴南方想大寶現眾寶光明西方大蓮華現蓮華色光北方大利劍出現熾盛光東南隅佛眼現靑雲色光西南隅智杵摩摩枳出生西北隅蓮華出現開敷相東北隅靑蓮靑雲色淨光復次於東門想沒訥誐羅南門想寶杖金剛淨焰光西門想蓮華現熾盛劍光北門金剛杵及金剛瓶等如是觀想已成心曼拏羅以金剛三業作廣大供養若住身供養於身相無礙若住心供養了心性平等智者善安住具無量功徳諸佛吉祥句虛空界莊嚴若世間供養香華燈塗等得聖賢歡喜諸菩薩敬愛

一切如來金剛三業最上甚深祕密中祕密諸佛大集會一切明句行分第五

一切如來金剛三業最上甚深祕密中祕密諸佛大集會一切明句行分第五

爾時世尊大毘盧遮那金剛如來。金剛三業大自在主大執金剛王。一切處最勝自在。善說諸法一切行義及諸行相。於大眾中作如是言。諸大士當知彼一切法離諸疑惑。眞實出生若貪若瞋。及癡法等此三平等。了此法性。是卽無上大菩提性。如是了知已得一切成就。假使世間旃陀羅輩及諸惡類。常起殺害諸眾生心。若能以淨信解修祕密者。如是等人皆得成就。而能安住大乘祕密。

復次若有造無間業諸眾生類。廣造諸惡極重罪已。能起淨信修祕密者。亦得一切最上成就。若有眾生。造殺生業行不與取。受諸邪染起大妄語。造如是等諸惡業者。若能起淨信解修祕密法。如是等人亦得成就。何以故。諸大士當知祕密法中。若染若淨若怨若親皆悉平等。若了知者。乃能安住最上大乘祕密法要。是卽成就諸佛自性。以如是故於一切法得離疑惑。惟除毀謗阿闍梨者。如是等人。設使勤求於祕密法不能成就。

是時會中有菩薩摩訶薩。名除蓋障。聞佛世尊說是法已。怪未曾有。卽白佛言。世尊云何於諸如來及大眾中宣說此義。我昔未聞。爲法非法語耶。願佛世尊爲我開曉。

爾時世尊大毘盧遮那金剛如來。卽告除蓋障菩薩言。止止善男子。莫作是說。當知所說卽諸法性。一切如來眞實淨智。諸法精妙勝義出生。如是名爲菩提行句。

又復會中。所有不可數不可計一切佛剎中。須彌山量等塵數諸菩薩眾。聞佛說是法已。皆大驚怖迷悶躄地。各作是念。惟願世尊加哀救護。令我等輩還復本座。

爾時世尊大毘盧遮那金剛如來。知其念已。卽入一切如來金剛三業虛空平等無二金剛三摩地。於其定中。以金剛三業神通加持。卽時諸菩薩眾。咸得醒悟離諸怖畏。而能各各還復本座。

是時一切如來見是事已。皆大歡喜生希有心。咸以淸淨深妙法音。說是伽陀曰。

大哉最上法大哉法義生法無我眞實歸命金剛王身語心淸淨住虛空平等離疑惑無礙歸命金剛身如來心最上三際道隨轉眞如界離相歸命如虛空虛空身眞實虛空語善轉虛空法淸淨歸命無所諭

一切如來金剛三業最上甚深祕密中祕密諸佛大集會身語心加持分第六

一切如來金剛三業最上甚深祕密中祕密諸佛大集會身語心加持分第六

爾時世尊阿閦金剛如來。復入一切如來身語心祕密三摩地。從定出已。宣說加持心大明曰。

唵﹝引一句﹞薩哩嚩﹝二合﹞怛他﹝引﹞誐多喞多嚩日囉﹝二合﹞﹝二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝引﹞﹝三﹞

又復世尊大毘盧遮那金剛如來。出彼定已。復入離塵金剛三摩地。從是出已。宣說加持身大明曰。

唵﹝引一句﹞薩哩嚩﹝二合﹞怛他﹝引﹞誐多迦﹝引﹞野嚩日囉﹝二合﹞﹝二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝引﹞﹝三﹞

又復世尊無量壽金剛如來。卽入無二平等金剛三摩地。從定出已。宣說加持語大明曰。

唵﹝引一句﹞薩哩嚩﹝二合﹞怛他﹝引﹞誐多嚩﹝引﹞吾嚩﹝二合﹞日囉﹝二合﹞﹝二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝引﹞﹝三﹞

此三金剛。是諸如來大祕密句。離諸觀想分別。安住一切眞言行相。

又復世尊寶生金剛如來。卽入智燈金剛三摩地。從定出已。說此大明曰。

唵﹝引一句﹞薩哩嚩﹝二合﹞怛他﹝引﹞誐多﹝引﹞耨囉﹝引﹞誐拏嚩日郎﹝二合二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝引﹞﹝三﹞

又復世尊不空成就金剛如來。卽入不空金剛三摩地。從定出已。說此供養諸佛大明曰。

唵﹝引一句﹞薩哩嚩﹝二合﹞怛他﹝引﹞誐多布惹﹝引﹞嚩日囉﹝二合﹞﹝二﹞莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝引﹞﹝三﹞

如是大明。當以五種無礙功徳。具五種行供養諸佛。如是供養已。速得成就諸佛自性。卽能安住一切如來金剛三業。是持金剛者。

爾時金剛手菩薩摩訶薩大執金剛者。隨喜一切如來各說大明已。亦自安住眞言行門。於自身語心三業而悉靜住。照達廣大成就法門。心住無我生大歡喜。身語二業離諸有相。如是三業相應。猶如虛空平等安住。了達身語心業自性皆無所得。由是得與眞言行相自性相應。非智所覺非心所觀。遠離有爲諸行造作。而彼身語心相。與彼菩提自性相應。如是宣說大明儀軌。

時金剛手尊住諸佛光明諸佛一切智說最上觀想當住虛空中想月曼拏羅現諸佛影像微妙行相應

當住於一心想芥子滿空觀想諸智句祕密智儀軌復住虛空中想日曼拏羅現諸佛影像一切句圓滿

復住虛空中想輪曼拏羅出現佛眼相想金剛蓮華復住虛空中想寶曼拏羅出現眾寶相圓滿而觀想復住空觀想蓮華曼拏羅金剛相相應想蓮華金剛復住空觀想光明曼拏羅現諸佛善相最勝光圍繞復現靑蓮相五鈷金剛杵眾寶如麥量住心而觀想復想八葉蓮如左拏迦量住心觀想已迴向大菩提輪等皆最勝如儀軌觀想成就菩提句圓滿諸功徳大明行最勝安住佛菩提出生諸法句住金剛三業爾時金剛手爲利諸眾生說諸淸淨行祕密中最上於法分限中處塵染無著作祕密供養是名心供養若以甘露食得成勝義果最上眞實法離相菩提心當以四種食常依法而食住三業祕密一切皆成就此四𨿽常食而勿生礙想離此四非法當了飲食性得諸佛敬愛及菩薩智慧諸相應行等速成就佛性欲界中自在及諸有所作得威光色力一切皆敬愛世有大名稱覩者如光照一切佛祕密諸菩薩最上

佛說一切如來金剛三業最上祕密大教王經卷第一

佛說一切如來金剛三業最上祕密大教王經卷第一

佛說一切如來金剛三業最上祕密大教王經卷第二

佛說一切如來金剛三業最上祕密大教王經卷第二

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

一切如來金剛三業最上甚深祕密中祕密諸佛大集會祕密精妙行分第七

一切如來金剛三業最上甚深祕密中祕密諸佛大集會祕密精妙行分第七

爾時世尊大毘盧遮那金剛如來。又復宣說一切如來金剛三業大三昧耶。最上眞實大明勝行三摩地法伽陀曰。

諸富樂所樂隨意卽當行獲種種相應速成就佛性又復諸富樂所樂隨意行得本尊相應成自他供養作苦行求法彼不能成就諸樂隨意行斯爲善成就假使求四方飲食而活命持誦不間斷得成諸富樂善住身語心勤求大菩提遠離夭橫怖當不墮地獄佛菩薩所行最上大明行謂勝法文字成就諸富樂順行諸樂境卽五智自在菩薩常稱讚諸佛善所作當知色三種成自他供養一切佛敬愛毘盧尊出生又復聲三種供養諸聖賢一切佛敬愛寶幢尊出生又復香三種供養諸佛等一切佛敬愛無量壽出生又復味三種供養諸聖賢一切佛敬愛不空尊出生又復觸三種供養於本部彼諸佛金剛阿閦尊所得彼色聲香等心常離諸結一切佛世尊祕密眞實說色聲等明句諦心而觀想復各於本部觀想諸聖賢住佛念相應作法念觀想觀身語意業成金剛念觀諸部念相應成忿怒念觀賢聖念相應成就菩提觀若住於身觀卽身相無礙若住心觀想心離諸有著諸佛所愛樂住佛眼觀察二處皆平等速成就佛性吽字及唵字發字等儀軌現五種光明想蓮華金剛如月淨光焰隨意而觀想佛念等相應觀想求菩提云何佛念觀謂徧一切處皆諸佛影像出現佛智雲云何法念觀謂徧一切處觀想金剛法出現法智雲云何金剛觀謂徧一切處想金剛薩埵現金剛智雲云何諸部觀謂徧一切處現本尊影像及本尊智雲云何忿怒觀謂徧一切處想出忿怒聲現忿怒智雲云何菩提觀及彼菩提念謂本金剛蓮二處悉平等現智日金剛作金剛供養復云何得名曼拏羅念觀謂二處平等妙蓮華自在出生大相應曼拏羅自性云何身念觀謂一切如來所有勝妙身五蘊性圓滿彼佛身自性平等如是見云何語念觀謂金剛法語平等如是見持最上法性云何心念觀謂普賢大心普徧於一切住祕密根本平等如是見持金剛大心云何有情觀謂諸有情心及彼身語業平等如是見皆離相平等一切如虛空復云何得名一切大明相謂卽身語心念觀相應法身住妙金剛語心亦如是作是平等見名最上持妙又復云何名三昧耶念觀謂三昧文字淸淨諸儀軌如來所莊嚴得妙樂成就又復云何名般若波羅蜜三昧耶念觀謂諸法自性淸淨大光明無生無所依無智亦無得無因無所生又復云何名彼無生念觀亦諸法自性淸淨光明法如虛空離相亦復離文字無二非無二無垢而寂靜又復云何名諸部供養觀謂身心離相作平等供養與諸部相應成就甘露法得佛加持身及彼金剛心最上持法語皆如理所得身語心淸淨遠離諸邪念成就持明行得金剛不壞

一切如來金剛三業最上甚深祕密中祕密諸佛大集會甘露三昧分第八

一切如來金剛三業最上甚深祕密中祕密諸佛大集會甘露三昧分第八

爾時世尊寶生金剛如來。安住一切如來金剛三業。於大會中。向金剛手菩薩最上自在執金剛者。稱讚勸請作如是言。

大乘金剛士住空淸淨行普賢大供養願說最上行貪瞋癡染性同入金剛乘與虛空平等無住大供養解脫道所歸三乘共宣說佛大樂淸淨願說供養法菩提心廣大善轉妙法輪身語心淸淨歸命金剛乘爾時金剛手菩薩摩訶薩受佛勸請已卽說供養法徧一切虛空現廣大字相一切灌頂義攝金剛寶部安住三金剛身語心善樂諸佛出生法供養諸如來彼供養法者住身心平等離著而無礙當了諸法性徧大地方所一切皆淸淨離相而寂然無少法差別皆是諸如來神通慧所作祕密最上法從五部出生當住於虛空觀想大智海自身處月輪具種種嚴飾住諸佛心智寂靜金剛界想四寶莊嚴髙廣殊妙塔五種光明鬘淸淨而圍繞復想大智海三世無住相廣大不思議總攝一切法想自毛孔中現供養智雲及五種蓮華謂靑蓮華等生有三種華從聖賢所現迦哩尼迦華及末利迦華踰體迦妙華迦囉尾囉等一一皆殊勝妙香悉周徧想輪曼拏羅具種種莊嚴廣百由旬量周匝悉圓滿金剛及蓮華輪并寶劍等以智慧觀想一一於空現廣俱胝由旬四方淨嚴飾眾寶所成塔自性淨無垢以正智觀想諸部供養因五種勝功徳成供養雲海寶衣淨無垢供養求菩提作五種供養得賢聖歡喜種種最上寶想現而莊嚴彼一切妙寶得最上成就七寶嚴境界一切皆圓滿安住於正慧種種義成就最上大印相佛曼拏羅中與諸觸相應及諸味成就當住空觀想寶嚴曼拏羅自體卽佛身作廣大供養彼最上祕密隨順一切法安住加持句是眞實供養所有甘露味能資生智慧住諸佛三業成就金剛智

一切如來金剛三業最上甚深祕密中祕密諸佛大集會最上淸淨眞實三昧分第九

一切如來金剛三業最上甚深祕密中祕密諸佛大集會最上淸淨眞實三昧分第九

爾時金剛手復現空字相一切灌頂行一切勝自在身語心相應三業曼拏羅宣說最上法諸佛祕密智當住空觀想金剛曼拏羅中現阿閦尊想執金剛杵大焰光熾盛五種光圓滿三世佛出生金剛部變化身語心相應想最上金剛上首禪定法心平等成就眾祕密金剛能破壞一切阿閦金剛生住諸佛境界

如是名爲金剛部中阿閦如來眞實三昧觀想法。

爾時金剛手智解脫成就自性淨無垢入大菩提行說眞實三昧成佛菩提法當住虛空中想佛曼拏羅中現毘盧尊及想一切佛與諸寶相應成金剛影像從彼三金剛出一切妙寶平等如意珠現圓滿寶海諸佛大牟尼出生諸佛子

如是名爲佛部中毘盧遮那如來眞實三昧一切部中大智觀想法。

爾時金剛手說染性解脫祕密淨無著蓮華曼拏羅當住虛空中想大曼拏羅中現無量壽及諸佛供養祕密行相應及想一切教此最上金剛相應四三昧二根本相應能出生二種觀想諸如來成就三金剛

如是名爲蓮華部中無量壽如來眞實三昧觀想法。

爾時金剛手金剛明句義無我智出生宣說如是法當住虛空中想佛曼拏羅現不空成就及觀想諸佛一切佛無住離相諸語言眞妄及影像皆住金剛句金剛手所說佛菩薩所生彼諸佛語言如空淨無垢說大明成就祕密智所覺三昧句召部所作義眞實

如是名爲三昧句召部中不空成就如來眞實三昧觀想法。

爾時金剛手三金剛無住堅固不能壞宣說如是義當住空觀想三昧曼拏羅中想寶生尊及現諸影像修瑜伽行者當了諸法空縱說非法語亦得住淨智

如是名爲眾寶部中寶生如來金剛智莊嚴三昧觀想法。

爾時會中有菩薩。名諸佛三昧金剛幢。與不可數不可計須彌山量等塵數諸菩薩摩訶薩。聞諸如來說是法已。怪未曾有。卽於會中出大音聲。咸作是言。諸佛如來大祕密主。出過三界通達世間一切諸法。云何是中言非法語得成淨智。

是時世尊大毘盧遮那金剛如來。卽告諸菩薩言。止善男子莫作是說。何以故。汝等當知彼最上祕密行卽菩薩行。彼菩薩行卽如來行。彼如來行卽眞言行。諸善男子。譬如虛空於一切處無所住相。虛空無住諸法亦然。諸法如是當何所住。不住欲界不住色界。不住無色界不住四大等。諸善男子一切法無住。此義寂靜當如是知。諸佛如來知諸眾生心所樂欲。隨順宣說一切法門。彼所說法猶如虛空離諸有相。如來三昧亦復無住。諸善男子。譬如有人持以箭莖鑽木出火。勤加其力煙卽漸生。而後非久火方得出。出已卽滅彼所出火不住箭莖。不住其木不住人手。諸善男子。諸佛如來所有三昧亦復如是。一切無住非來非去。諸法亦然。

是時諸菩薩摩訶薩。聞佛世尊說是法已。心生信解歎未曾有。皆大歡喜作是讚言。

廣大希有最上法離相寂靜如虛空破諸疑网淸淨門是故稱讚眞實說

一切如來金剛三業最上甚深祕密中祕密諸佛大集會觀察一切如來心分第十

一切如來金剛三業最上甚深祕密中祕密諸佛大集會觀察一切如來心分第十

爾時世尊大毘盧遮那金剛如來。而復召集諸佛如來。普令安住大三昧耶金剛眞實現證菩提堅固三業諸佛如來祕密法門。如是安住已。毘盧遮那卽作是言。當說諸佛本部眞實大明身語心業祕密最上成就等法。

是時金剛手菩薩摩訶薩。於眾會中現大威勢。目爍光明熾然可怖。廣視大會及十方界。出大音聲作如是言。

金剛身語心住三業觀想離疑惑無礙平等無所住

爾時世尊大毘盧遮那金剛如來。卽入如來自性淸淨波羅蜜多教金剛三摩地。從定出已。向諸如來作如是言。阿閦佛等一切如來。各能宣說無數俱胝那庾多百千大明。出生一切成就事。現諸變化。於十方界神通自在。順行諸法。於五境中遊戲無礙。於眞言行解脫相應。何以故。一切如來眞言行法。出生彼諸大持明士。而能觀察此諸如來身語心。祕密大明義。照達一切最上祕密大明心。常樂趣求一切如來身語心三昧。常樂趣求一切執金剛身語心三昧。常樂趣求一切持法身語心三昧。說是法已。卽以自金剛三業說大明曰。

說此大明時。會中一切菩薩。聞已皆悉驚怖。咸各思念金剛手菩薩。

爾時金剛手菩薩知是念已。卽說一切如來大三昧法。

當住空觀想莊嚴曼拏羅於中想吽字及自影像等金剛大光明廣大不思議諸佛身語心當如是觀想一剎那成就大金剛三業金剛王大士一切勝自在自壇法自明出生諸儀軌此攝一切明金剛精妙說現自持明人四處具色相三面相相應及想三種色

此復說最上金剛祕密心當住空觀想微妙曼拏羅於中復觀想五鈷金剛杵觀想常相應勿令有間斷思念三金剛及彼金剛鉤句召一切心及諸賢聖等

此一切金剛佛菩提成就所有金剛部寶及蓮華等觀想金剛鉤句召於諸部復觀照自心作那吒迦法於七晝夜中作金剛事業成就身語心祕密智金剛觀察諸施願不令生怖畏施廣大成就心生大喜愛成就佛菩薩一切眞言行若越此法者當壞彼壽命爾時金剛手調伏三界尊最上大金剛出如是音聲乃至持明者三金剛智圓二處得相應成諸供養事此諸佛成就大明三昧法入明妃自在想金剛相應成此法卽名三昧曼拏羅爾時金剛手諸如來出生諸佛大灌頂復作如是言彼一切世界以此法句召住大印相應成就一切事佛眞實變化無數億金剛此名佛世尊菩提三昧法得成就菩提成三金剛相入金剛大士勝菩提心海

一切如來金剛三業最上甚深祕密中祕密諸佛大集會一切如來眞實三昧最上持明大士分第十一

一切如來金剛三業最上甚深祕密中祕密諸佛大集會一切如來眞實三昧最上持明大士分第十一

爾時世尊大毘盧遮那金剛如來。卽入一切如來最上金剛持明大士三摩地。從定出已。宣說一切如來大明金剛最上明句。當相三金剛字最上大印。安住大智金剛一切菩提平等。所謂唵字爲智本。卽身金剛平等。阿字法無我。卽語金剛平等。吽字不可壞。卽心金剛平等。如是三金剛平等堅固而住。卽一切如來身語心所出持明大士。

bhrūṃ勃籠﹝二合引﹞﹝下同﹞字。卽成虛空金剛心曼拏羅。一切金剛周匝圍遶。於中復想廣大金剛智雲。卽此勃籠字。是金剛智心。

hūṃ吽字oṃ唵字成金剛曼拏羅本部諸相一切圓滿。

aṃ盎字。成本尊曼拏羅。本尊賢聖諸相圓滿。

如是諸字中。等知勃籠字卽無所住相。從三金剛觀想出生。此等名爲金剛祕密三昧心字。亦是三世諸佛最勝身語心。所謂唵字卽諸佛最勝身。

唵阿字卽諸佛眞實語。阿吽字卽諸佛大智心。又復吽字亦卽無上菩提。此卽一切如來無上菩提。成就聖法無想智金剛諸佛正因果出生持明大士。如是乃得最上名稱成就大明行現證三昧法三種金剛堅固不壞。此名一切如來身語心三昧眞實智金剛加持正因三摩地法。此法能成就一切所修行。若有行人。修此法者。於寂靜處住相應觀。想如前字。是人於半月分速能成就金剛三業。

復次行人當住虛空觀想。金剛本尊最上曼拏羅。從根本大明出生。持明大士說唵字心成曼拏羅。出現五種大光明雲。中想最上大毘盧遮那如來。而復出現無數佛身。金剛光明徧照一切。此名一切如來金剛祕密身語心業金剛光明莊嚴三摩地法。若有行人修此法者。於半月中速得成就最上勝身。與佛身等堅固不壞住壽三劫。隨順五境遊戲無礙。

復次行人當住虛空觀想。金剛最上法曼拏羅。從根本大明出生。持明大士宣說阿字成曼拏羅。現大金剛五種色光。於中觀想無量壽如來。從平等智正語三昧。說正法語離諸戲論。平等堅固金剛語業。此名一切如來金剛正語三昧出生三摩地法。若有行人修此法者。卽得成就金剛語業住壽三劫。隨順五境遊戲無礙。

復次行人當住虛空觀想。最上金剛曼拏羅。從根本大明出生。持明大士說吽字心成曼拏羅。現廣大眞實三昧五種光明。於中觀想大智金剛寶生如來。一切金剛最勝無住。從金剛心出生三昧成就一切智功徳海。爲大導師發生正智。此名一切如來金剛祕密大心三昧最上三摩地法。若有行人修此法者。卽得成就金剛心業住壽三劫。隨順五境遊戲無礙。

khaṃ亢字。成大金剛平等智曼拏羅。現一切身等虛空界。皆從金剛智平等出生。於須臾間變化諸佛菩薩廣大供養。此名等虛空金剛三昧身語心安怛陀那出生莊嚴光明鬘三摩地法。若有行人修此法者。卽得住劫三昧。諸佛菩薩亦不能見。

復次行人當住虛空觀想。金剛曼拏羅。從根本大明出生。持明大士說﹝亢﹡欠﹞字心成曼拏羅。現金剛等作諸光明。於中復想妙吉祥尊。是卽報身。安住身語心業金剛三昧。久已安住菩薩十地。此名最上智月菩薩三昧金剛三摩地法。若有行人修此法者。卽得一切成就。

splī颯疋零﹝三合引﹞字。從是字中出現智光。於是光中卽現金剛薩埵身。量等虛空。此名等虛空界金剛三昧莊嚴三摩地法。若有行人。修此法者。得五種通及佛最上三昧通力。如是乃名一切成就。

oṃ唵字。卽成最上佛曼拏羅。於中想現阿閦如來。復現一切金剛大士想阿閦佛現於智相。皆從阿閦如來三金剛禪定三昧出生。此名阿閦如來三昧身現證菩提最上金剛三摩地法。若有行人修此法者。卽得成就阿閦如來三昧身語心。常住金剛堅固。成就十方世界一切金剛供養事業。

oṃ唵字。卽成最上佛曼拏羅。於中想現寶生如來。及現虛空金剛。想寶生佛。現其寶相。皆從寶生如來三金剛禪定三昧出生。此名寶三昧自在最上金剛三摩地法。若有行人修此法者。卽得成就寶生如來金剛三業。出現寶幢平等光明。成就菩提法無我智。祕密平等無所住相。

oṃ唵字。卽成最上佛曼拏羅。於中想現無量壽如來作施法相。從無量壽如來三金剛禪定三昧三種金剛甘露平等出生。此名無量功徳金剛光明吉祥三摩地法。若有行人修此法者。卽得成就無量壽身語心業。復得金剛壽命平等光明。能爲眾生說大乘道。

oṃ唵字。卽成最上佛曼拏羅。出現金剛大靑蓮華。中想不空成就如來現三昧相。從不空成就如來三金剛禪定三昧平等出生。此名不空成就三昧光明最上智出生三摩地法。若有行人修此法者。成就不空金剛身語心業。得金剛不空平等光明。出生吉祥智海利益一切眾生。

oṃ唵字。卽成光明佛曼拏羅。於中想現毘盧遮那如來。現三身相出大金剛光明。皆從毘盧遮那如來三金剛禪定三昧平等出生。此名趣求菩提身語心最上金剛三摩地法。若有行人修此法者。卽得成就毘盧遮那金剛三業。得平等光明大菩提智。成就三身堅固不壞。

爾時世尊大毘盧遮那金剛如來。復說伽陀曰。

諸有修法者當起精進心往詣於山中或曠野空舍及兩河岸側尸陀林等處當住禪定心隨所求作法當住虛空界想阿閦智等五種通相應想佛最上處此名爲諸佛最上大三昧成就一切事大金剛智通五鈷金剛杵五焰光莊嚴五處皆相應金剛通出生想自明大輪猛焰識盛光五種通相應金剛通成就想空金剛輪現平等佛光安住佛相應得佛身平等想曼拏羅中自身成毘盧安住唵字心觀想根本識寂滅金剛心而常所出生吉祥如意寶諸佛勝成就復想曼拏羅中現阿閦尊安住吽字心現其心月相復想曼拏羅中現無量壽安住阿字心現金剛月相此最勝三昧三金剛不壞寂滅三昧智佛平等成就住虛空界中想自曼拏羅唵字身語心住堅固一劫於虛空中想金剛曼拏羅吽字身語心住堅固一劫於虛空界中想法曼拏羅阿字身語心住堅固一劫

如是名爲諸佛金剛三劫智三昧。若於此法得相應者。卽成金剛身語心業。住堅固身。如理語言離諸妄想。卽得金剛薩埵成就。

佛說一切如來金剛三業最上祕密大教王經卷第二

佛說一切如來金剛三業最上祕密大教王經卷第二

佛說一切如來金剛三業最上祕密大教王經卷第三

佛說一切如來金剛三業最上祕密大教王經卷第三

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

一切如來金剛三業最上甚深祕密中祕密諸佛大集會一切如來金剛相應三昧最上成就分第十二

一切如來金剛三業最上甚深祕密中祕密諸佛大集會一切如來金剛相應三昧最上成就分第十二

爾時金剛手菩薩摩訶薩最上世所師最勝智成就三金剛三昧眞實智所生從金剛語業宣說成就法等虛空三昧自性離疑惑自性淸淨法謂那吒迦想諸欲作法者當詣曠野中山間及樹林華菓茂盛處當觀想矇字成妙吉祥身住金剛三業廣大無邊際量廣百由旬金剛光熾盛光中現諸相一切所莊嚴梵王帝釋等不能見其身此名妙吉祥勝金剛三昧安怛陀那法最上三摩地若欲成此法以五種甘露和合三種鐵而爲虞梨迦三金剛不壞三金剛所生成就此法者得安怛陀那觀想於自心諸佛所不壞於一剎那間妙吉祥出現諸佛無住相安住佛平等想從自心明本部法出生現三十六百須彌量大輪乃至微塵數熾盛金剛輪彼一切皆住

復次從心明想現大金剛安住曼拏羅金剛無住相心金剛平等現三十六百一一須彌量乃至微塵數殊妙踰室多諸相悉圓滿於其三界中爲最上金剛彼嚕捺囉天一切皆歸命

復自心明想八葉金剛蓮諸法無住相心法亦平等現三十六百一一須彌量乃至微塵數淸淨寶蓮華供養一切佛最上曼拏羅

住三劫三昧隨順五種智十方一切佛作三密承事從自明觀想劍現五種光行人執持已得持明自在三界大供養梵天等歸命三千界勇猛最上祕密尊所欲行自在得金剛三業觀想心金剛施如是成就

當觀想唵字卽成虞梨迦如左拏迦量中現本尊像住心而觀想從本尊受已行人剎那間與諸菩薩等如日照虛空身紫金色相復次想阿字亦成虞梨迦如左拏迦量中現本尊像住心而觀想從本尊受已行人剎那間成就菩提智如日照虛空身紫金色相復次想吽字亦成虞梨迦如左拏迦量中現本尊像住心而觀想從本尊受已行人剎那間成就金剛身如日照虛空身紫金色相當住空觀想種智曼拏羅中現毘盧尊想手持大輪輪持明成就安住大輪部此勝智成就金剛智所生如是大輪身相應而成就當住空觀想金剛曼拏羅中現阿閦尊手執金剛杵大金剛持明安住金剛部金剛勝成就金剛智所生如是金剛身相應而成就當住空觀想眾寶曼拏羅中現寶生尊想手執妙寶大寶生持明安住大寶部最上寶成就金剛智所生如是大寶身相應而成就當住虛空中想法曼拏羅中現無量壽手執大蓮華大蓮華持明安住蓮華部蓮華勝成就金剛智所生如是妙法身相應而成就當住空觀想三昧曼拏羅現不空成就手執大利劍大利劍持明安住三昧部三昧勝成就金剛智所生如是大三昧相應而成就所有諸成就謂三叉鉤等依法而所作得金剛相應安住禪定心三業皆成就此卽名諸佛大金剛三昧復說成就法諸有作法者當往四衢道或於獨樹下作金剛句召召集本聖土然當依儀法隨意求成就三相應大明最上三金剛句召身語心諸佛大智慧風輪曼拏羅佛最上句召十方三昧生能句召一切住空想三昧金剛句召法毘盧遮那尊彼最上大輪佛無住句召金剛蓮華等彼三昧部法住三界三昧具足一切相觀想佛影像成就身語心句召等觀想無數相應行善作一切事彼圓具諸相身金剛觀想金剛舌相應語金剛平等三祕密供養諸供養中勝此卽一切佛祕密精妙法

此名諸佛大祕密句召三昧。若有行人求諸成就者。當於五種飲食住三昧想。是人卽得成就持明。具五種通安怛陀那。金剛句召一切成就。若五種食不能具者。隨得一食亦住三昧。是人卽得最上相應。諸佛如來所共加持。具一切相。自身語心。金剛堅固心智平等。戴金剛冠最上總持。彼一切佛同此三昧。能爲他作最上三昧一切成就。此名一切平等智金剛三摩地法。

復次宣說三金剛三昧最上成就法。當於自舌想其吽字。卽是最上金剛三昧。如是舌根卽與五種甘露相應。得三金剛不壞自性。

又復當知阿字吒字。是卽最上金剛種種相應。卽得成就金剛薩埵。此名金剛甘露三昧三摩地法。

又復修習三金剛三昧最上成就者。卽得最上金剛三身成就。十方諸佛如意寶海。出淨光明普徧世界金剛自在。

又復修習輪三昧最上成就者。卽於諸法平等順行成就。殑伽沙等一切三昧。及一切最上持明法中。爲大主宰。圓滿一切勝妙三昧。住金剛身想。得安怛陀那如意自在。於一切處放千光明。悉能具足諸成就法。所有世間阿修羅乾﹝寧﹡也﹞等。一切乾﹝寧﹡也﹞眾皆悉敬伏。而爲攝受。善住殑伽沙等諸佛如來三金剛無住相。是名金剛成就。以金剛眼普見一切。如運自手作諸事業一切隨意。彼金剛目觀達亦然。又於殑伽沙等剎中。出大音聲轉諸勝義。於一切處一切普聞。成就金剛耳根勝義。是卽金剛語業。又能成就金剛心業。於殑伽沙等剎中。了達一切眾生心行等法。是名金剛心業。又能從彼那吒迦出生殑伽沙等身。住輪迴劫中。現佛雲莊嚴。作諸變化最上金剛出生。是名金剛身業亦卽金剛神通法。又能於過去諸法。以三昧力悉能思念。此卽名爲金剛宿念。

如是等名爲三昧通。金剛眼耳心宿念成就神通等法諸佛神通。於諸佛身平等成就。常與殑伽沙等眷屬圍繞。善行金剛身語心業。於一切世界。順行金剛三昧相應成就。而能出生成就大義。卽得圓滿四種三昧。了知金剛不壞事業。順行三摩地相應觀想。成就最上菩提。修習出世間法最上成就。入金剛乘。順行諸法宣說大明。自在觀想作大成就。依時依法從自大明觀想金剛影像。戴金剛冠作自在相。卽得成就大智金剛。於一切處常所親近智甘露法。如是名爲一切大明中眞實義成就。若修習者。先當依法擇其處所。或大曠野或復山間或寂靜處。依彼儀軌作諸成就。而復常時勿令間斷。卽得一切成就。此名諸佛大成就法。

復次行人常所親近。金剛四種堅固事業觀想。三金剛身速得成就。與彼四時依法相應。復於五處依法了知已。然立期限。或七日或半月。乃至一月。依法儀軌觀想唵字。成智金剛。於中出生金剛三昧。如諸儀軌廣大宣說。諸有修習瑜伽法者。當於日月時分如實了知。不令越法。如是卽得最上祕密出生勝義相應成就。

復次宣說出世間法最勝境界佛身成就伽陀曰。

佛身最上持吉祥三種金剛不破壞安住加持祕密句善作金剛不壞身十方一切佛如來三密金剛皆不壞安住加持祕密句善作金剛最勝身

諸佛法語大吉祥三種金剛不破壞安住加持祕密句善入金剛法語門十方一切佛如來三種金剛皆不壞安住加持祕密句從佛正語所出生

佛心金剛持吉祥三種金剛不破壞安住加持祕密句善住金剛廣大心十方一切佛如來三種金剛皆不壞安住加持祕密句從佛心法所出生佛語金剛妙法語金剛薩埵語亦然若無智者越軌儀彼卽一切皆破壞

一切如來金剛三業。最上甚深祕密中。祕密諸佛大集會。金剛相應莊嚴三昧眞實觀想。正智三摩地分第十三

一切如來金剛三業。最上甚深祕密中。祕密諸佛大集會。金剛相應莊嚴三昧眞實觀想。正智三摩地分第十三

爾時執金剛最上智一切眞實義出生金剛手菩薩摩訶薩。歸命頂禮一切牟尼大導師。一切義堅固供養三昧眞實智主。出金剛聲作如是言。

大哉諸佛教大哉大菩提大哉寂靜法大哉眞言行畢竟無生法自性無所生離疑住眞實正智所出生此諸佛所說一切明句法金剛智供養三金剛不壞諸佛智所得三金剛觀想大相應持誦諸佛所加持諸部諸明句住身語心相大音持大明聞已入智海三世佛出生大金剛三業獲得無等智金剛明觀想復次金剛手虛空智所生最上最勝尊說金剛持誦持諸大明義三金剛妙相三堅固不壞三金剛善說變化有三種謂身語心業諸金剛持誦三金剛心出諸佛身語心住金剛堅固最上祕密法勝供養儀軌智金剛所說三金剛心等依法持誦間此菩提平等復次變化身別別三不壞身語心無我住廣大智心念廣大金剛畢竟而不壞此卽一切佛智眼所觀察身金剛菩提遠離性非性此說諸佛身身持誦如是語三昧菩提離聲非聲相此說語金剛語持誦如是心三昧菩提住金剛心行此說心金剛心持誦如是隨諸義持誦非自性所行三世佛亦然寶持誦如是身現變化雲普徧諸佛剎堅固無來去名不空持誦祕密大明句最勝文字義出廣大音聲徧聞曼拏羅一切忿怒法三昧智所生彼忿怒持誦祕密如是說眾生住癡海諸欲義隨轉一切處了知此佛部持誦眾生住貪海貪金剛語生身心住亦然蓮華部持誦眾生瞋無住瞋金剛心生身語住亦然金剛部持誦三金剛三昧金剛三昧中如是眾金剛那奔薩迦法一切祕密主了貪法實義菩提貪所生諸眾生亦爾佛眼等大明常隨轉貪法成就貪自在順行諸意道癡法平等生金剛持明王彼那奔薩迦施最上成就忿怒瞋法生常如害怨敵𨿽生卽無住成就最上法

復次說五佛諸部大明義當住心輪中觀想大智輪大輪曼拏羅想大輪明義當住金剛心觀想智金剛金剛曼拏羅想金剛明義當住寶部心觀想大智寶眾寶曼拏羅想眾寶明義當住蓮華心觀想蓮華智勝法曼拏羅想蓮華明義當住三昧心觀想三昧智三昧曼拏羅想三昧明義諸曼拏羅中安布五佛尊出現五種光菩提智所化廣大一切明隨轉種種義三金剛不壞漸廣復漸略身住身自性心住心自相語住正語言得最上供養大輪曼拏羅想五種金剛中現祕密主本尊影像等本部諸大明四種曼拏羅有其四種色觀想心明義四金剛事業定金剛所作此一切大明勝祕密常住所有息災法當知佛眼相彼增益法者蓮華金剛相所有敬愛法現其廣愛相諸調伏法中金剛忿怒相此一切教中三祕密三身一切大明中想那吒迦相若復於世間欲作成就者除彼不孝人及謗阿闍梨最上極惡等此諸眾生類𨿽勇猛勤求而不能成就

三界諸眾生住佛身觀想破壞一切怨彼彼事成就空中想大輪五鈷而四面具足一切相想金剛薩埵從三昧出生想三世佛輪以右手順轉諸佛大力輪十方諸眾生佛廣大身生彼和合相應卽自身徧入復變化出生諸佛智金剛忿怒忿怒部大惡可畏相金剛手忿怒執種種器杖起破壞惡想破諸大惡者諸佛勝三身三金剛境界施一切成就救度諸癡闇七日中作法決定皆成就

此名諸佛大執金剛金剛智輪三昧三摩地行。

住空想大輪金剛光嚴飾中想毘盧尊圓具一切相三世三昧生金剛手大愛金剛杵焰光觀想持於手十方諸眾生金剛身出生彼和合相應卽自身徧入諦聽諸佛勅身語心相應最上金剛縛智出生變化吉祥金剛手最勝大三昧若有違此者決定皆破壞

住空想金剛佛曼拏羅中忿怒王大輪本尊金剛等一切眾生類三世佛出生彼眾生身入三身曼拏羅諸佛復從是變化所出生彼焰鬘得迦忿怒明王相三世諸眾生起大怨惡心想忿怒破壞入金剛大智

此名一切三昧出生焰鬘得迦忿怒明王三身智金剛三摩地法。

身語心金剛自明義功徳卽最上三昧如佛勅所轉大明義作護勝金剛智身彼一切金剛守護菩提義

當住虛空中想大法金剛毘盧遮那佛最上身出生彼三身三昧何薩那儀軌當住虛空界想諸佛徧滿自明文字智觀想現心相復諸佛漸略觀想心大明心金剛所作徧入於三身

此名諸佛堅固三業金剛寶大明作光明三摩地法。

觀想金剛手具足一切相諸佛所行步如理而順行平等步相應觀想頂至足

此名諸佛自性淸淨金剛海平等步順行三摩地法。

外曼拏羅中想現忿怒尊金剛羯磨步及想於頂相

此名諸佛三金剛祕密主禁伏一切外道邪明呪句金剛正語三摩地法。

三金剛出生忿怒金剛相出現深黃色想頂相髙廣如眾山中王顯出於一切諸佛勇健軍能伏他軍眾違佛三昧者決定當破壞

此名一切如來三業出生降伏他軍三摩地法。

住禪定正念警覺諸魔怨此名佛世尊吽字金剛橛五鈷金剛量觀想於心現諸佛勇健軍能破壞一切違佛三昧者決定當破壞

諸佛息災法而常所利益若國土境界聚落城邑等是中凡所作有諸災患者依儀軌作法遠離一切苦虛空中觀想五鈷大金剛變化作諸事如意寶光明想現大法雲施作灌頂法金剛禪定相隨所作成就吉祥如意寶想金剛施法佛雲大法雲金剛手變化安住三劫數諸佛所加持

此名一切佛祕密身業無相息除一切眾生苦惱金剛出生三摩地法。

依最勝定法思念而持誦與諸定相應住佛加持力金剛甘露法觀想金剛橛十方曼拏羅熾盛光明相

此名諸佛三金剛三昧調伏世間息災金剛三摩地法。

當住空觀想息災曼拏羅中想毘盧像安住於自心復想最上眼徧滿於虛空復於自心中想圓光出現於自身毛孔出現諸佛雲一一佛雲中施諸灌頂法勝金剛三昧一剎那成就

住空想滿月成外曼拏羅中現持法像安住於自心復想半拏囉徧滿虛空界想圓光出現如意寶光明身語心無住作廣大變化身諸毛孔中想寶雲出現復想大法雲作諸灌頂事最上定金剛作一切成就吉祥如意寶金剛成就法

住空想金剛半月曼拏羅現金剛法像住自心大義諸佛菩薩等滿空曼拏羅五種光相應入大法光明於一剎那間得諸佛成就妙吉祥相應成就諸事業得歡喜施我最上大灌頂諸世間敬愛出現而觀照

當住空觀想火焰曼拏羅於中復觀想金剛囉剎娑執種種器仗現大忿怒相豺狼等諸獸迦迦等飛鳥想此等諸類亦現曼拏羅常食三種物謂嚕地囉等此住佛三昧破壞諸惡者世間諸所有不信深妙法違諸佛三昧決定當破壞

當住虛空中想吠嚕左那處空而淸淨如秋月光明三面三種色謂白黑赤等頂戴寶髻冠一切所嚴飾復想嚩日哩三面三種色謂黑赤白等頂戴寶髻冠手持大光炬普照諸世界復想囉儗拏三面三種色所謂赤黑白頂戴寶髻冠若依法觀想決定得成就復想路左曩救諸眾生相三面三種色所謂白黑赤一切所莊嚴依法而觀想復想大明妃朅惹泥怛哩現三面三色所謂黑赤白如本部儀軌依法而觀想復想大明妃嚩吾泥怛哩現三面三色所謂赤黑白如本部儀軌依法而觀想復想持金剛烏咄鉢羅像現三面三色所謂黃黑白依法而觀想得成就大智想焰鬘得迦大忿怒明王有六臂三面執本部器仗現大惡可怖利牙而忿怒現大黑色相依法而觀想復想無能勝大忿怒明王大焰光三面出現大笑相有廣大光明依法而觀想復觀想馬頭大忿怒明王想現其三面作極惡步勢身赤如劫火常所出光明現大可畏相依法而觀想復次當觀想甘露軍拏利大忿怒明王身大熾盛光及金剛火焰現忿怒威光作大可畏相依法而觀想復觀想吒枳大忿怒明王現三面三目具莊嚴四臂如本部儀軌依法而觀想復觀想大力大忿怒明王想現其三面作怖三界相調伏諸惡者威光大忿怒如本部儀軌依法而觀想復次當觀想彼儞羅難拏大忿怒明王三金剛出生想現其三面利牙而外出身出熾盛光作怖三界相如本部儀軌依法而觀想復觀想不動大忿怒明王金剛所出生想有其三面現可愛善相手持劍及索如本部儀軌依法而觀想復想大明輪大忿怒明王現金剛三面出光明熾盛一字大頂相作普徧變化安住曼拏羅如儀軌觀想復想降三界大忿怒明王三面熾盛光現廣大怖相最上智所持禪定所出生現最勝頂相廣大光明聚此三昧自在別別而觀想如是十忿怒最上大明王如儀軌所說彼等諸相分及本部大明咸各現忿怒大我自在相調伏於一切此名勝金剛出生觀想法復說三摩地最勝觀想法當住空觀想大輪曼拏羅中想大毘盧現本尊影像自心月淸淨現種種光明大圓鏡出生三界曼拏羅安住菩提觀一切所莊嚴諸佛大自在諸世間敬愛最上定金剛依法而觀想

此名毘盧遮那金剛敬愛三昧出生三摩地法。

當住空觀想金剛曼拏羅中現金剛尊金剛部影像自身忿怒相熾盛光可怖圓具一切相一切所莊嚴大智寂靜句得金剛自性金剛大自在諸眾生敬愛定金剛所照依法而觀想

當住空觀想大法曼拏羅中現大法尊蓮華部影像自身持善相一切所莊嚴光明雲大輪想廣大變化諸法大自在三金剛出生大智海莊嚴依法而觀想

當住空觀想滿月曼拏羅現佛眼菩薩本部中影像住女人色相現廣大妙眼種種寶莊嚴諸分皆圓滿想手持大輪敬愛於三界一切成就智輪如意寶光如本部儀軌依法而觀想

當住空觀想滿月曼拏羅摩摩枳菩薩本部中影像住女人色相現廣大妙眼如靑蓮色光諸分皆圓滿持眾色蓮華三界所歸敬成就佛菩薩祕密大金剛如本部儀軌依法而觀想

當住空觀想大法曼拏羅現白衣菩薩本部中影像住女人色相現廣大妙眼蓮華妙寶相諸分皆圓滿手持赤蓮華最上法出生金剛蓮華愛一切所莊嚴如本部儀軌依法而觀想

此名法智善作最上祕密金剛三昧法平等眞實現證菩提金剛出現三摩地法。

當住空觀想金剛曼拏羅中想多羅尊本部中影像住女人色相其身作黃色種種所莊嚴現廣大妙眼諸分皆圓滿持黃色蓮華金剛定所生一切皆歸敬

此名多羅尊最上大三昧三摩地法。復說十忿怒明王觀想法。

想虛空金剛日輪曼拏羅現焰鬘得迦忿怒明王像有焰光熾盛大忿怒怖畏赤目而利牙手執大利劍頂戴毘盧冠心住金剛喜如是忿怒王三昧智金剛

想虛空金剛日輪曼拏羅想現無能勝忿怒明王像出焰光熾盛以蛇爲絡腋面現於白色大惡忿怒相戴阿閦佛冠心住金剛喜如是忿怒王三昧智所覺

想虛空金剛日輪曼拏羅中觀想馬頭忿怒明王像出焰光熾盛面現於赤色作廣大變化現大惡步勢戴無量壽冠心住金剛喜如是忿怒王持金剛三昧

想虛空金剛日輪曼拏羅甘露軍拏利忿怒明王像出焰光熾盛徧現金剛雲面極惡黑色利牙而忿怒戴阿閦佛冠心喜相忿怒如是忿怒王三昧行所生

想虛空金剛日輪曼拏羅中觀想吒枳忿怒明王像身出金剛光一切所莊嚴現大惡忿怒作大怖畏相戴阿閦佛冠歡喜心常轉如是忿怒王三昧行所生

想虛空金剛日輪曼拏羅中觀想大力忿怒明王像出焰光熾盛三金剛輪圍忿怒持羂索想大力金剛戴阿閦佛冠歡喜心常轉如是忿怒王三昧行所生

想虛空金剛日輪曼拏羅現儞羅難拏忿怒明王像利牙而黑色常住忿怒相出焰光熾盛觀想金剛杖戴阿閦佛冠歡喜心常轉如是忿怒王三昧行所生

想虛空金剛日輪曼拏羅中現不動尊忿怒明王像純一忿怒相持劍索器仗出焰光熾盛想不動金剛戴阿閦佛冠歡喜心常轉如是忿怒王三昧行所生

想虛空金剛日輪曼拏羅中現大明輪忿怒明王像諸相悉圓滿輪光焰圍繞住頂輪三昧作廣大變化戴阿閦佛冠歡喜心常轉如是忿怒王三昧行所生

此名大明輪明王三昧大力頂輪金剛三摩地法。

想虛空金剛日輪曼拏羅中現降三界忿怒明王像利牙焰光聚變化金剛雲手出金剛光觀想得成就戴阿閦佛冠歡喜心常轉如是忿怒王三昧行所生此名降三界明王三昧觀想三摩地法此諸忿怒王歡喜心常轉滅忿怒相已安住諸佛輪皆從三摩地金剛智所生悉住曼拏羅作金剛成就

一切如來金剛三業最上甚深祕密中祕密諸佛大集會身語心未曾有大明句召尾日林毘多王最勝三摩地分第十四

一切如來金剛三業最上甚深祕密中祕密諸佛大集會身語心未曾有大明句召尾日林毘多王最勝三摩地分第十四

爾時世尊大毘盧遮那金剛如來諸佛大祕密主。卽入最上執金剛息災三昧大三摩地。從定出已。以金剛三業。說此一切如來明妃佛眼菩薩大明曰。

唵﹝引一句﹞婆誐嚩底﹝二﹞嚕嚕颯頗﹝二合﹞嚕﹝三﹞入嚩﹝二合引﹞羅底瑟吒﹝二合﹞﹝四﹞悉馱路左儞薩哩嚩﹝二合﹞阿哩他﹝二合﹞娑﹝引﹞達儞莎﹝引﹞賀﹝引﹞﹝五﹞

說此大明時。一切聞者心生歡喜。皆悉思念諸佛金剛。而此大明能成就一切事。能圓滿一切願。能爲世間作息災法。所作事業無不成就。乃至欲捨壽命者。以此明力故復得壽命。此卽金剛三昧正所宣說。

爾時世尊。復入三身平等忿怒金剛離性非性金剛三昧三摩地。從定出已。以金剛三業。說此一切執金剛上首明妃摩摩枳菩薩大明曰。

唵﹝引一句﹞商葛哩﹝引﹞﹝二﹞扇﹝引﹞底葛哩﹝引﹞﹝三﹞屈吒屈吒﹝四﹞屈致儞﹝引﹞﹝五﹞伽﹝引﹞怛野伽﹝引﹞怛野﹝六﹞屈致儞﹝引﹞莎﹝引﹞賀﹝引﹞﹝七﹞

說此大明時。所有三金剛不壞金剛大士。作熙怡眼瞻仰諸佛。歡喜思念心金剛如來。金剛擁護法常所相應。而能成就一切事業。常以大力作金剛護。普令一切遠離怖畏。

爾時世尊。復入大蓮華三昧觀照三摩地。從定出已。以金剛三業。說此一切法三昧上首明妃白衣菩薩大明曰。

唵﹝引一句﹞葛致﹝引﹞尾葛致﹝引﹞﹝二﹞儞葛致﹝引﹞﹝三﹞葛啗葛致﹝四﹞葛嚕吒尾哩曳﹝二合引﹞莎﹝引﹞賀﹝引﹞﹝五﹞

說此大明時。所有最上持法金剛大士。住歡喜心。思念法語金剛如來。成就金剛增益法。常所增益廣大法藏。而此大明能成就一切事。諸有持誦者。速得成就法語金剛。

爾時世尊。復入普徧金剛三摩地。從定出已。以金剛三業。說此羯磨大三昧上首明妃多羅菩薩大明曰。

唵﹝引一句﹞多﹝引﹞哩﹝引﹞﹝二﹞咄多﹝引﹞哩﹝引三﹞咄哩﹝引﹞莎﹝引﹞賀﹝引﹞﹝四﹞

說此大明時。所有諸佛所生大士。住歡喜智。思念身金剛如來。諸佛金剛大勇健軍。於眾生界普令成就勝上事業。於剎那間悉令敬愛。

佛說一切如來金剛三業最上祕密大教王經卷第三

佛說一切如來金剛三業最上祕密大教王經卷第三

佛說一切如來金剛三業最上祕密大教王經卷第四西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會身語心未曾有大明句召尾日林毘多王最勝三摩地分第十四之餘

佛說一切如來金剛三業最上祕密大教王經卷第四西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會身語心未曾有大明句召尾日林毘多王最勝三摩地分第十四之餘

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

爾時世尊大毘盧遮那金剛如來。復入一切如來身語心業金剛淨光明雲堅固三摩地。從定出已。以金剛三業。說此金剛忿怒焰鬘得迦大明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞朅朅﹝三﹞佉﹝引﹞呬佉呬﹝四﹞薩哩嚩﹝二合﹞耨瑟吒﹝二合﹞薩埵那摩迦﹝五﹞阿悉目娑羅鉢囉戍播設賀薩多﹝二合引﹞﹝六﹞拶覩哩部﹝二合﹞惹﹝仁左切﹞﹝七﹞拶覩哩目﹝二合﹞佉﹝八﹞殺吒拶﹝二合﹞囉拏﹝九﹞阿﹝引﹞誐蹉阿﹝引﹞誐蹉﹝十﹞薩哩嚩﹝二合﹞耨瑟吒﹝二合﹞鉢囉﹝二合引﹞拏﹝引﹞鉢賀﹝引﹞哩尼﹝十一﹞摩賀﹝引﹞尾伽那﹝二合﹞伽﹝引﹞多迦尾訖哩﹝二合﹞多﹝引﹞那那﹝十二﹞薩哩嚩﹝二合﹞部多婆焬迦囉﹝十三﹞阿吒吒訶﹝引﹞娑那﹝引﹞儞禰﹝十四﹞咩﹝引﹞伽囉﹝二合﹞拶哩摩﹝二合﹞儞嚩薩那﹝十五﹞酤嚕酤嚕薩哩嚩﹝二合﹞葛哩﹝牟﹡含﹞﹝二合﹞﹝十六﹞親那親那薩哩嚩﹝二合﹞滿怛囕﹝二合﹞﹝十七﹞頻那頻那鉢囉母捺囕﹝二合引﹞﹝十八﹞阿﹝引﹞迦哩沙﹝二合﹞野阿﹝引﹞迦哩沙﹝二合﹞野﹝十九﹞薩哩嚩﹝二合﹞部﹝引﹞旦﹝引﹞儞哩摩﹝二合﹞他儞哩摩﹝二合﹞他﹝二十﹞薩哩嚩﹝二合﹞耨瑟啗﹝二合引﹞鉢囉﹝二合﹞尾舍野鉢囉﹝二合﹞尾舍野﹝二十一﹞曼拏羅摩提吠嚩莎旦﹝口﹡爾﹞尾旦﹝引﹞怛迦囉﹝二十二﹞酤嚕酤嚕﹝二十三﹞摩摩迦﹝引﹞哩煬﹝二合二十四﹞捺賀捺賀﹝二十五﹞鉢左鉢左﹝二十六﹞摩﹝引﹞尾藍末摩﹝引﹞尾藍末﹝二十七﹞三摩野摩耨三摩﹝二合﹞囉﹝二十八﹞吽﹝引﹞吽﹝引﹞﹝二十九﹞發吒﹝半音﹞發吒﹝上同三十﹞薩普﹝二合﹞吒野薩普﹝二合﹞吒野﹝三十一﹞薩哩嚩﹝二合引﹞舍﹝引﹞鉢哩布囉迦﹝三十二﹞呬呬婆誐鑁﹝三十三﹞緊喞囉﹝引﹞野悉摩摩薩哩嚩﹝二合引﹞囉湯﹝二合﹞娑﹝引﹞馱野莎﹝引﹞賀﹝引﹞﹝三十四﹞

說此大明時。所有諸佛如來皆悉稱讚。一切眾會皆悉驚怖。咸各思念心金剛如來。而此大明有大威力。諸有作是法者。當取葛波羅圓具無損者。若時若處依法安置。以此大明加持三徧。卽能成就一切事業。乃至佛眼菩薩摩摩枳菩薩等。於剎那間亦能句召。此名諸佛心金剛。

爾時世尊大毘盧遮那金剛如來。復入最上三昧光明三摩地。從定出已。以金剛三業。說此甘露軍拏利大忿怒明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞那謨嚩日囉﹝二合﹞骨嚕﹝二合﹞馱﹝引﹞野﹝二﹞摩賀﹝引﹞能瑟吒嚕﹝三合﹞怛迦﹝二合﹞吒陪囉嚩﹝引﹞野﹝三﹞阿悉目娑羅鉢囉戍播舍舍賀薩多﹝二合引﹞野﹝四﹞唵﹝引﹞﹝五﹞阿蜜哩﹝二合﹞多軍拏梨﹝六﹞朅朅﹝七﹞佉﹝引﹞呬佉﹝引﹞呬﹝八﹞底瑟吒﹝二合﹞底瑟吒﹝二合﹞﹝九﹞滿馱滿馱﹝十﹞賀那賀那﹝十一﹞捺賀捺賀﹝十二﹞鉢左鉢左﹝十三﹞誐哩惹﹝二合﹞誐哩惹﹝二合﹞﹝十四﹞怛哩惹﹝二合﹞怛哩惹﹝二合﹞﹝十五﹞尾薩普﹝二合﹞吒野尾薩普﹝二合﹞吒野﹝十六﹞薩哩嚩﹝二合﹞誐囉﹝二合﹞賀尾伽那﹝二合﹞尾那﹝引﹞野崗﹝十七﹞摩賀﹝引﹞誐拏鉢底﹝口﹡爾﹞﹝引﹞尾旦多迦囉﹝引﹞野﹝十八﹞吽﹝引﹞發吒﹝半音﹞莎﹝引﹞賀﹝引﹞﹝十九﹞

說此大明時。諸佛如來皆悉稱讚。一切眾會生大驚怖。咸各思念身金剛如來。而此大明與彼一切大明相應。悉能成就一切事業。若依儀軌作是法者。卽得諸佛大勇健軍常所衛護。

爾時世尊寶生金剛如來。卽入諸佛光明金剛三摩地。從定出已。以金剛三業。說此無能勝大忿怒明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞吽﹝引﹞﹝三﹞﹝口﹡爾﹞那哩致吒﹝四﹞吽﹝引﹞吽﹝引﹞發吒﹝半音﹞發吒﹝上同﹞莎﹝引﹞賀﹝引﹞﹝五﹞

說此大明時。諸佛如來皆悉稱讚。一切眾會生大驚怖。咸各發起大菩提心。想彼所有大惡忿怒囉剎娑等迷悶驚怖此大明力悉能調伏。又此大明從彼金剛心所出生。悉能成就種種事業。

爾時世尊無量壽金剛如來。卽入無量壽出生三摩地。從定出已。以金剛三業。說此蓮華出生金剛忿怒馬頭大明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞吽﹝引﹞吽﹝引﹞吽﹝引﹞﹝三﹞多﹝引﹞嚕羅﹝四﹞尾﹝引﹞嚕羅﹝五﹞薩哩嚩﹝二合﹞尾沙伽﹝引﹞多伽﹝六﹞入嚩﹝二合﹞隸多﹝七﹞尾薩普﹝二合﹞凌誐﹝八﹞阿吒吒訶娑計舍哩﹝引﹞﹝九﹞薩吒﹝引﹞跓鉢啗迦﹝引﹞囉﹝十﹞嚩日囉﹝二合﹞苦囉儞哩伽﹝二合引﹞多﹝十一﹞左隸多﹝十二﹞嚩蘇馱﹝引﹞多羅﹝十三﹞儞說﹝引﹞薩摩﹝引﹞嚕覩怛叱﹝二合﹞鉢多﹝二合﹞﹝十四﹞馱囉尼馱囉毘沙拏﹝十五﹞阿吒吒賀﹝引﹞娑﹝十六﹞阿鉢哩弭多嚩羅鉢囉﹝引﹞訖囉﹝二合﹞摩﹝十七﹞阿哩耶﹝二合﹞毘多﹝十八﹞部多誐拏﹝引﹞馱諭﹝二合﹞始多﹝十九﹞沒﹝亭﹡也﹞﹝切身﹞沒﹝亭﹡夜﹞﹝上同二十﹞喝野屹哩﹝二合﹞嚩﹝二十一﹞佉﹝引﹞捺佉﹝引﹞捺﹝二十二﹞鉢囉滿怛囕﹝二合引﹞親那親那﹝二十三﹞悉提孕﹝二合﹞弭儞舍﹝二十四﹞阿﹝引﹞尾舍野﹝二十五﹞薩哩嚩﹝二合﹞入嚩﹝二合﹞囉必舍﹝引﹞左﹝引﹞那﹝引﹞﹝二十六﹞薩哩嚩﹝二合﹞誐囉﹝二合﹞呬沙嚩﹝二合﹞鉢囉﹝二合﹞底賀覩婆嚩﹝二十七﹞嚩日囉﹝二合﹞能瑟吒囉﹝三合﹞緊喞囉﹝引﹞野悉﹝二十八﹞伊﹝牟﹡含﹞薩哩嚩﹝二合﹞耨瑟吒﹝二合﹞誐囉﹝二合﹞﹝亢﹡欠﹞耨瑟吒﹝二合﹞薩哩半﹝二合﹞嚩﹝引﹞﹝二十九﹞度那度那﹝三十﹞摩他摩他﹝三十一﹞摩吒摩吒﹝三十二﹞鉢吒鉢吒﹝三十三﹞播吒野播吒野﹝三十四﹞滿馱滿馱﹝三十五﹞那吒那吒﹝三十六﹞沒馱達哩摩﹝二合﹞僧伽﹝引﹞耨倪也﹝二合﹞旦羯哩忙﹝二合﹞酤嚕尸﹝引﹞伽囕﹝二合﹞﹝三十七﹞喝野屹哩﹝二合引﹞嚩﹝引﹞野發吒﹝半音三十八﹞嚩日囉﹝二合引﹞野發吒﹝上同三十九﹞嚩日囉﹝二合﹞誐﹝引﹞怛囉﹝二合引﹞野發吒﹝上同四十﹞嚩日囉﹝二合﹞儞怛囉﹝二合引﹞野發吒﹝上同四十一﹞嚩日囉﹝二合﹞能瑟吒囉﹝三合引﹞野發吒﹝上同四十二﹞嚩日囉﹝二合﹞苦囉﹝引﹞野發吒﹝上同四十三﹞嚩日囉﹝二合﹞苦囉儞哩伽﹝二合﹞多那﹝引﹞野發吒﹝上同四十四﹞鉢囉滿怛囉﹝二合﹞尾那﹝引﹞舍那﹝引﹞野發吒﹝上同四十五﹞怛賴﹝二合﹞路枳也﹝二合﹞婆煬迦囉﹝引﹞野發吒﹝上同四十六﹞薩哩嚩﹝二合﹞羯哩弭﹝二合引﹞沙嚩﹝二合﹞鉢囉﹝二合﹞底賀多﹝引﹞野發吒﹝上同四十七﹞嚩日囉﹝二合﹞酤羅怛囉﹝二合引﹞薩那﹝引﹞野發吒﹝上同四十八﹞吽﹝引﹞吽﹝引﹞吽﹝引﹞﹝四十九﹞發吒﹝上同﹞發吒﹝上同﹞發吒﹝上同﹞莎﹝引﹞賀﹝引﹞﹝十五﹞

說此大明時。諸佛如來皆悉稱讚。一切眾會生大驚怖。咸各思念金剛智主。卽時於等虛空徧滿一切境界中。出現金剛訶邏喝羅廣大光明。於其一切非境界中。出現一切大惡忿怒王。

爾時世尊不空成就金剛如來。卽入三昧出生幢金剛三摩地。從定出已。以金剛三業。說此儞羅難拏大忿怒明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞翳呬曳﹝二合引﹞呬婆誐嚩﹝引﹞﹝三﹞儞﹝引﹞羅嚩日囉﹝二合﹞難拏﹝四﹞覩嚕覩嚕﹝五﹞羅虎羅虎﹝六﹞虎盧虎盧﹝七﹞訶﹝引﹞訶﹝引﹞﹝八﹞虞盧虞盧﹝九﹞虞羅﹝引﹞鉢野虞羅﹝引﹞鉢野﹝十﹞訖囉﹝二合﹞摩訖囉﹝二合﹞摩﹝十一﹞婆誐鑁嚩﹝引﹞諭尾儗那普旦尸伽囕﹝二合﹞﹝十二﹞捺賀捺賀﹝十三﹞捺囉捺囉﹝十四﹞嚩賀嚩賀﹝十五﹞鉢左鉢左﹝十六﹞鉢吒鉢吒﹝十七﹞摩吒摩吒﹝十八﹞播多野播多野﹝十九﹞摩吒摩吒﹝引﹞鉢野摩吒摩吒﹝引﹞鉢野﹝二十﹞薩哩嚩﹝二合﹞羯哩摩﹝二合引﹞尼﹝二十一﹞親那親那﹝二十二﹞頻那頻那﹝二十三﹞婆乞叉﹝二合﹞婆乞叉﹝二合﹞弭捺摩﹝引﹞寫﹝二十四﹞嚕地囉摩寫﹝二十五﹞弭捺摩惹嚕地囉必哩﹝二合﹞野﹝二十六﹞翳呬曳﹝二合引﹞呬婆誐鑁﹝二十七﹞薩哩嚩﹝二合﹞尾伽那﹝二合引﹞儞﹝二十八﹞薩哩嚩﹝二合﹞尾﹝寧﹡也﹞儞﹝二十九﹞薩哩嚩﹝二合﹞滿怛囉﹝二合引﹞尼﹝三十﹞薩哩嚩﹝二合﹞母羅羯哩摩﹝二合引﹞尾﹝三十一﹞薩哩嚩﹝二合﹞母羅屹囉﹝二合﹞﹝亢﹡欠﹞﹝三十二﹞賀那賀那﹝三十三﹞伴惹伴惹﹝三十四﹞摩哩捺﹝二合﹞摩哩捺﹝二合﹞﹝三十五﹞伊能弭迦﹝引﹞哩煬﹝二合﹞娑馱野﹝三十六﹞吽﹝引﹞儞羅﹝引﹞野儞羅嚩日囉﹝二合﹞難拏﹝引﹞野﹝三十七﹞覩嚕覩嚕尾伽那﹝二合﹞尾那﹝引﹞野迦那﹝引﹞舍迦﹝引﹞野﹝三十八﹞虎嚕虎嚕﹝三十九﹞儞﹝引﹞鉢多﹝二合﹞贊拏﹝引﹞野﹝四十﹞薩哩嚩﹝二合﹞設咄嚕﹝二合﹞赧﹝四十一﹞紇哩﹝二合﹞那野﹝引﹞儞閉拏野﹝四十二﹞親那親那﹝四十三﹞尾﹝寧﹡也﹞﹝引﹞曩砌捺迦﹝四十四﹞尾﹝寧﹡也﹞﹝引﹞曩尸瑟吒﹝二合引﹞摩耨三摩﹝二合﹞囉﹝四十五﹞三摩野嚩日囉﹝二合﹞馱囉嚩左曩﹝四十六﹞摩哩摩﹝二合引﹞尼儞訖哩﹝二合﹞多野﹝四十七﹞吽﹝引﹞賀那賀那﹝四十八﹞捺賀捺賀﹝四十九﹞覩嚕覩嚕﹝五十﹞虎嚕虎嚕﹝五十一﹞發吒﹝上同﹞發吒﹝上同五十二﹞吽﹝引﹞吽﹝引﹞﹝五十三﹞訖哩﹝二合﹞旦﹝引﹞多﹝引﹞曳﹝五十四﹞儞嚩哩始﹝二合﹞﹝五十五﹞尾捺囉﹝二合引﹞鉢拏迦囉﹝引﹞野﹝五十六﹞賀那賀那﹝五十七﹞嚩日囉﹝二合﹞難尼那莎﹝引﹞賀﹝引﹞﹝五十八﹞

說此大明時。所有一切惡曜皆悉驚怖。咸各思念金剛薩埵。而此大明有大威力。若人持誦一百八徧。得大忿怒明王敬愛。悉能破壞一切魔惡。又能成就一切事業。

爾時世尊阿閦金剛如來。卽入普雲吉祥三摩地。從定出已。以金剛三業。說此大力大忿怒明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞吽﹝引﹞吽﹝引﹞吽﹝引﹞﹝三﹞發吒﹝半音﹞發吒﹝上同四﹞唵﹝引﹞﹝五﹞烏誐囉﹝二合﹞戍羅播尼﹝六﹞吽﹝引﹞吽﹝引﹞吽﹝引﹞﹝七﹞發吒﹝上同﹞發吒﹝上同八﹞唵﹝引﹞﹝九﹞惹諭﹝二合﹞底儞哩那﹝二合引﹞捺﹝十﹞吽﹝引﹞吽﹝引﹞吽﹝引﹞﹝十一﹞發吒﹝上同﹞發吒﹝上同十二﹞

唵﹝引﹞唵﹝引﹞唵﹝引﹞﹝十三﹞發吒﹝上同﹞發吒﹝上同十四﹞摩賀﹝引﹞嚩羅﹝引﹞野莎﹝引﹞賀﹝引﹞﹝十五﹞

說此大明時。所有一切大力龍眾皆悉驚怖。咸各思念三身金剛。而此大明若持誦相應者。卽得成就一切事業。若亢旱時。依法誦此大明卽能降雨。隨諸境界皆得滿足。

爾時世尊大毘盧遮那金剛如來。卽入徧調伏金剛三摩地。從定出已。以金剛三業。說此吒枳大忿怒明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞吒髻吽﹝引﹞弱﹝三﹞

說此大明時。諸佛如來皆悉稱讚。一切眾會生大驚怖。咸各思念三身金剛。若有持此大明者。卽與金剛薩埵相應。成就金剛大明行。復能句召一切明句。

爾時世尊大毘盧遮那金剛如來。卽入淸淨無垢智金剛三摩地。從定出已。以金剛三業。說此金剛贊拏三昧不動大忿怒明王大明曰。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞阿左羅﹝三﹞濟吒﹝四﹞拏拏吒拏吒﹝五﹞謨吒謨吒﹝六﹞吒吒﹝七﹞咄吒咄吒﹝八﹞賀賀﹝九﹞謨賀謨賀﹝十﹞薩賀薩賀﹝十一﹞那賀那賀﹝十二﹞底瑟吒﹝二合﹞底瑟吒﹝二合﹞﹝十三﹞阿﹝引﹞尾舍阿﹝引﹞尾舍﹝十四﹞摩賀﹝引﹞摩怛播羅哥﹝十五﹞度那度那﹝十六﹞底尼底尼﹝十七﹞佉﹝引﹞那佉﹝引﹞那﹝十八﹞尾伽曩﹝二合引﹞摩﹝引﹞囉野摩﹝引﹞囉野﹝十九﹞耨瑟啗﹝二合引﹞婆乞叉﹝二合﹞野婆乞叉﹝二合﹞野﹝二十﹞薩哩罔﹝二合引﹞酤嚕﹝二十一﹞吉哩吉哩﹝二十二﹞摩賀﹝引﹞尾沙摩嚩日囉﹝二合﹞薩普﹝二合﹞吒野薩普﹝二合﹞吒野﹝二十三﹞吽﹝引﹞吽﹝引﹞吽﹝引﹞﹝二十四﹞怛哩﹝二合﹞嚩隸多﹝二十五﹞囕誐﹝引﹞那多迦﹝二十六﹞盎﹝二十七﹞﹝亢﹡欠﹞﹝亢﹡欠﹞﹝亢﹡欠﹞﹝二十八﹞阿左羅﹝二十九﹞濟吒﹝三十﹞薩普﹝二合﹞吒野薩普﹝二合﹞吒野﹝三十一﹞吽﹝引﹞﹝三十二﹞阿三摩底迦﹝三十三﹞怛囉﹝二合引﹞吒﹝半音三十四﹞摩賀﹝引﹞嚩羅娑﹝引﹞多野﹝三十五﹞三摩野滿怛囕﹝二合引﹞﹝三十六﹞﹝亢﹡欠﹞﹝三十七﹞﹝牟﹡含﹞﹝三十八﹞戍﹝亭﹡夜﹞﹝切身﹞覩路迦﹝三十九﹞窣覩﹝二合﹞沙也﹝二合﹞覩嚩日哩﹝二合﹞﹝四十﹞那謨薩怛嚩﹝三合﹞鉢囉﹝二合﹞底賀多嚩隸﹝引﹞毘也﹝二合﹞﹝四十一﹞入嚩﹝二合引﹞羅﹝引﹞野﹝四十二﹞怛囉﹝二合﹞吒﹝上同﹞﹝四十三﹞阿薩賀那莫莎﹝引﹞賀﹝引﹞﹝四十四﹞

說此大明時。所有一切天及緊迦囉等皆悉驚怖。迷悶思念身金剛。卽時出現無數大忿怒王。有大威力。所有大惡阿修羅眾皆悉破壞。而此大明復能句召。

爾時世尊大毘盧遮那金剛如來。卽入尾日林毘多三昧金剛三摩地。從定出已。以金剛三業。說此一切執金剛三昧降三界大忿怒明王大明曰。

唵﹝引一句﹞遜婆儞遜婆吽﹝引﹞﹝二﹞屹哩﹝二合﹞賀拏﹝二合﹞屹哩﹝二合﹞賀拏﹝二合﹞吽﹝引﹞﹝三﹞屹哩﹝二合﹞賀拏﹝二合引﹞鉢野屹哩﹝二合﹞賀拏﹝二合引﹞鉢野吽﹝引﹞﹝四﹞阿﹝引﹞那野虎婆誐鑁﹝五引﹞薩哩嚩﹝二合﹞尾﹝寧﹡也﹞囉﹝引﹞惹﹝六﹞吽﹝引﹞發吒﹝半音七﹞

說此大明時。一切乾﹝寧﹡也﹞眾大威力者皆悉思念金剛薩埵。皆依金剛薩埵大祕密主三昧步住。此大明力。能以金剛鉤句召最上諸乾﹝寧﹡也﹞眾。

爾時世尊大毘盧遮那金剛如來。卽入大三昧眞實出生金剛三摩地。從定出已。以自三業。宣說此大三昧三金剛祕密中正語三昧眞實句。

所有諸佛三金剛觀想金剛薩埵尊手持金剛鉤及索句召最上一切佛諸佛身語業相應是卽大金剛相應金剛薩埵大主宰決定句召常所作輪及蓮華與金剛從三金剛而觀想所有最上金剛鉤普能句召一切明安住根本持明士一切金剛地寂靜所有最上乾﹝寧﹡也﹞眾金剛鉤入心相應風曼拏羅彼相應決定一切能句召想月曼拏羅現毘盧尊像想如理安住甘露法相應依本部儀軌誦本部大明數滿五十徧決定能句召金剛鉤大像平等熾盛光金剛曼拏羅滿空乾﹝寧﹡也﹞眾現忿怒金剛安住金剛地執金剛器仗謂三叉及鉤阿修羅乾﹝寧﹡也﹞彼亦能句召當用皚哩迦或復朅致迦當於月出時誦大明加持句召法相應所有梵釋天用皚哩迦等當書彼名字卽時能句召隨所求所作語金剛所說一切皆如意想焰鬘得迦大忿怒明王圓具一切相安住大輪中身赤如劫火觀想金剛鉤作大惡忿怒句召藥叱尼此名三昧印一切大明句一切句召法如所說成就金剛手菩薩須臾能善說如是一切明究竟最上王

爾時世尊。卽入普徧三摩地。從定出已。以金剛三業。說此嚩日囉播多羅大忿怒明王大明曰。

說此大明時。所有一切大威力者。那誐乾﹝寧﹡也﹞眾驚怖迷悶。咸各思念諸佛菩薩。而此大明速能圓滿諸成就法。彼乾﹝寧﹡也﹞眾作句召已。現殊妙相卽時皆至。作諸成就。

是時世尊。復入虛空出生三昧金剛三摩地。從定出已。以金剛三業。說此大法三昧金剛顰眉菩薩大明曰。

唵﹝引一句﹞婆野那﹝引﹞舍儞﹝二﹞怛囉﹝二合引﹞西﹝引﹞怛囉﹝二合引﹞薩野﹝三﹞勃哩﹝二合﹞酤致怛致﹝四﹞吠多致﹝五﹞吠囉致﹝六﹞碎帝莎多﹝七﹞惹致﹝引﹞儞﹝引﹞莎﹝引﹞賀﹝引﹞﹝八﹞

說此大明時。所有一切持明天及天后皆大驚怖。咸各思念大智金剛。而此大明有大威力。從寂滅金剛最上出生。住三金剛智。於一切處普能句召。所有持明天后。以此大明亦能句召。而彼天后大力色相妙好嚴飾。於剎那間句召卽至。作諸事業皆得成就。又此大明。若以忿怒持誦一洛叉數。一切事業速得成就。

復次宣說一切忿怒王調伏怨惡作諸吉祥事大明持誦行。當所調伏者。卽彼一切極惡眾生。所謂謗阿闍梨及謗大乘。作諸魔事隨順邪明。壞佛種性不能勤求佛菩提道。又於十方一切眾生身語心業。起破壞想生怨惡心如是等輩。卽以此法而可調伏。若作調伏法者。當於一處想忿怒像。依法儀軌時處相應。於忿怒像前誦彼大明一百八徧。一切惡者決定句召。悉令調伏。

又復若作調伏法者。先當擇其處所。或於彼舍或於空室。乃至四衢道獨樹下等。當取摩耨沙阿悉底。長八指量而用作橛。以大明加持一百八徧。當用置於所調伏者阿哩挼哩。彼於半月中卽當調伏。又法當用葛波羅圓滿具足者。當書大明置於其內。默持往彼阿哩挼哩。或復以多羅樹葉及餘竹帛等。書忿怒大明。亦如前法置阿哩挼哩。彼卽調伏。此名諸佛金剛因大三昧法。

是時世尊。復入一切如來身語心金剛縛三摩地。從定出已。以金剛三業。宣說三界身語心金剛橛大明曰。

唵﹝引一句﹞伽伽伽﹝引﹞多野伽﹝引﹞多野﹝二﹞薩哩嚩﹝二合﹞耨瑟啗﹝二合﹞發吒﹝半音﹞發吒﹝上同三﹞計羅野計羅野﹝四﹞薩哩嚩﹝二合﹞播謗發吒﹝上同﹞發吒﹝上同五﹞吽﹝引﹞吽﹝引﹞吽﹝引﹞﹝六﹞嚩日囉﹝二合引﹞計羅﹝七﹞嚩日囉﹝二合引﹞馱嚕﹝引﹞﹝八﹞倪也﹝二合引﹞鉢野底﹝九﹞迦﹝引﹞野嚩﹝引﹞訖喞﹝二合﹞多﹝十﹞嚩日囉﹝二合引﹞計羅野吽﹝引﹞發吒﹝上同十一﹞

說此大明時。所有一切大威徳金剛。驚怖迷悶咸各思念。虛空金剛。而此大明卽金剛橛。若欲作是金剛橛者。或用佉禰囉木或復鐵等。依其分量如法而作。作已依法加持。而能調伏破壞一切。此卽金剛薩埵部中熾盛廣大平等光明三金剛身所出生法。若與毘盧遮那金剛如來大印相應。是卽囉誐金剛。若住焰鬘得迦忿怒明王大印相應。卽名三金剛橛。若與甘露軍拏利忿怒明王相應。是卽大惡忿怒出生金剛相應諸佛大主宰。諸修法者。當從心至足。想此金剛橛。却復從頂如前觀想。卽得尾日林毘多。而能安住禪定金剛。卽得諸佛決定相應。

爾時世尊大毘盧遮那金剛如來。卽入身金剛尾日林毘多三摩地。從定出已。說身三昧安金剛橛大明曰。

唵﹝引一句﹞親捺親捺﹝二﹞賀那賀那﹝三﹞捺賀捺賀﹝四﹞儞﹝引﹞鉢多﹝二合﹞嚩日囉﹝二合引﹞左訖囉﹝二合﹞吽﹝引﹞發吒﹝半音五﹞

安金剛橛當誦此明。下彼橛時。依法儀軌作毘盧遮那佛步勢。以左手大指執金剛橛。用右手釘入土。分寸如彼儀軌。此卽金剛薩埵三金剛身出生正法安住三昧。

爾時世尊無量壽金剛如來。卽入語金剛尾日林毘多三摩地。從定出已。以金剛三業。宣說語三昧金剛橛大明曰。

此卽蓮華部法亦如前說。釘金剛橛誦此大明。亦用左手大指執金剛橛。作無量壽佛步勢。然想智金剛蓮華出生正法安住三昧。

爾時世尊阿閦金剛如來。卽入心金剛尾日林毘多三摩地。從定出已。以金剛三業。宣說心三昧大明曰。

此卽金剛部法。如前儀軌釘金剛橛。然觀想五鈷金剛熾盛光明。作阿閦如來步勢。當下橛時誦此大明。從三金剛無垢出生正法安住三昧。如是等身語心三昧。金剛橛大明儀軌等虛空界金剛出生。諸有作者依法而作。卽能成就一切調伏。

爾時世尊大毘盧遮那金剛如來。盡有情界而爲所依。得大歡喜出大音聲作如是言。

大哉祕密最勝句大哉所說眞實義大哉寂靜妙法門大哉金剛廣大行諸佛所說金剛橛諸大菩薩所敬愛身語心業大金剛亦攝祕密金剛橛所有一切大明句眞實金剛橛出生最上金剛身語心是卽大明眞實義

一切如來金剛三業最上甚深祕密中祕密諸佛大集會一切心眞實金剛出生三昧分第十五

一切如來金剛三業最上甚深祕密中祕密諸佛大集會一切心眞實金剛出生三昧分第十五

爾時金剛手菩薩摩訶薩卽於虛空中出現大文字一切智出生一切灌頂義復從語金剛宣說如是法修法者當想四方曼拏羅中現忿怒王甘露軍拏利然於中觀想乾﹝寧﹡也﹞而作法彼色相殊妙諸分皆圓滿若修此法者住眞實三昧於一切無礙得最上成就彼五曼拏羅想五佛影像獻最上供養祕密大明行毘盧尊影像金剛身語心禪定行相應諸佛平等光靑優鉢羅華囉惹迦大色想乾﹝寧﹡也﹞亦然金剛手相應若依此儀軌能作相應事此諸大明中難行相應行於一剎那間金剛手平等一切法自在欲解脫隨轉修瑜伽行者欲求成就法於一切時中作金剛法想金剛法無我卽安住十地善持語三昧一切勝自在所有諸種族所謂婆羅門剎帝利吠舍及彼首陀等乃至旃陀羅所生諸乾﹝寧﹡也﹞隨取而作法當勿生分別此祕密平等成就金剛法日入時作法日出時成就依本法儀軌如理而所作得金剛薩埵施最上成就三身大誓願諸佛一切相放百由旬光徧照於一切二處若相應眾相應平等此諸成就中難行三昧行彼五種甘露金剛成就食亦諸成就中難行三昧行若甘露平等二處亦相應出現佛菩提成最上眞實

爾時世尊大毘盧遮那金剛如來。卽入大三昧忿怒金剛三摩地。從定出已。以金剛三業。宣說一切如來作金剛怖忿怒大明曰。

唵﹝引一句﹞紇哩﹝二合引﹞﹝二﹞瑟致哩﹝三合引﹞﹝三﹞尾訖哩﹝二合﹞多﹝引﹞那那﹝四﹞薩哩嚩﹝二合﹞設咄嚕﹝二合﹞那﹝引﹞舍野﹝五﹞薩擔﹝二合﹞婆野﹝六﹞吽﹝引﹞吽﹝引﹞發吒﹝上同﹞發吒﹝上同﹞莎﹝引﹞賀﹝引﹞﹝七﹞

當以此大明作忿怒調伏法。行人當取嚕地囉等。置三角護摩爐。其爐分量大小如諸儀軌。復入羅嚩拏囉﹝口﹡爾﹞迦等物。燃以建吒迦而作護摩。作護摩時。稱所調伏乾﹝寧﹡也﹞名字。以前大明作護摩八千徧。日三時作或中夜作。而彼乾﹝寧﹡也﹞速令句召一切調伏。旣調伏已於三劫中。常持佛法及金剛手法。住佛三昧。遠離愚癡增長壽命。諸有作法者。當於白月八日或十四日。往詣空舍或尸陀林中。用朅致迦。書彼設咄嚕名字。依本儀軌用本部大明加持。或用母訥誐囉作調伏法。行人口誦吽字。卽時出現熾盛大光猛焰可怖。所有一切設咄嚕眾及餘惡者。皆大驚怖而悉調伏。思念金剛手菩薩諸佛金剛最上三寶。一切眾生是所歸趣。違佛法者決定破壞。所有金剛羯磨部幟盛光明曼拏羅中。本尊影像大明印相等依法所作。能令一切設咄嚕眾及諸惡者隨順調伏。一切令住佛菩薩想。若有違背佛正法者決定破壞。諸佛菩薩以善方便。調伏一切怨惡眾生令住三昧宣說一切祕密大明心法。破壞諸惡。令諸眾生與智相應。常住最上佛菩提想。

若有行人以淸淨心。想於四處置踰室多。一切莊嚴諸分圓滿。如彼蓮華現開敷相。復想吽字大明。現五種光成金剛。相應自身語心業得金剛堅固。卽得成就無上菩提。於剎那間與毘盧遮那光明同等。安住金剛薩埵大祕密主三金剛部。此名金剛薩埵出生金剛三摩地。諸有修習踰室多法得成就者。發猛利心當取束訖囉依法而食。彼於剎那間卽與妙吉祥光明同等。隱身自在吉祥勝妙。身有光明如紫金色。

若有行人發猛利心。取尾瑟吒及摩賀滿蹉依法而食。卽得成就大明勝行。諸佛不能見。

又復行人發猛利心。當取說那訶耶摩賀。三種滿蹉同處和合依法而食。卽得成就勝行。諸佛不能見。若用尾瑟吒及三種鐵合成虞尼迦。於二處相應者。於一切處諸佛不能見。

又復行人發猛利心。取瞿滿蹉及三種鐵。合成虞尼迦。於二處相應者。卽諸佛不能見。

又復行人發猛利心。取鉢囉拏作虞尼迦。於二處相應者。卽諸佛不能見。

又復行人。若取龍腦香及旃檀香。以三種鐵作虞尼迦。於二處相應者。卽諸佛不能見。

又復行人。若取牛黃及沈水香。與三種鐵作虞尼迦。於二處相應者。卽諸佛不能見。

又復行人。若取恭俱摩香。與三種鐵作虞尼迦。於二處相應者。卽諸佛不能見。

如是了知一切平等。卽得成就相應自在。得大印加持最勝吉祥。有大威力隱顯自在。與諸佛光明同等。於三千大千界中最勝自在。乃至俱胝由旬剎中皆得金剛自在。欲色界中隨欲所往一切無礙。是名諸佛大力三昧安怛陀那大金剛法。

是時世尊說是法已發歡喜心。作熙怡眼觀察眾會。出微妙聲作如是言。

大哉眞實此正念大哉祕密文字句大哉自性本淸淨大哉諸法妙無垢

佛說一切如來金剛三業最上祕密大教王經卷第四

佛說一切如來金剛三業最上祕密大教王經卷第四

佛說一切如來金剛三業最上祕密大教王經卷第五西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會一切心眞實金剛出生三昧分第十五之餘

佛說一切如來金剛三業最上祕密大教王經卷第五西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會一切心眞實金剛出生三昧分第十五之餘

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

爾時金剛手菩薩摩訶薩最上執金剛三界最勝師復現大字相金剛淸淨法復出妙音聲宣說如是法金剛士相應正覺金剛喜廣大佛菩提歡喜持金剛金剛路左曩持烏瑟膩沙最上大忿怒想佛金剛像明王最上法觀想寶生尊明妃廣大法想無量壽尊一切明事業想不空大智一切大明句想金剛手尊所有藥剎尼大明及教法從焰鬘得迦明王儀軌出一切相應行祕密大明等

復說成就法建立曼拏羅修先行精熟行人當作法爾時金剛手諸法自在尊身語心成就最上智金剛或山林聚落或復寂靜處金剛定相應依法而持誦金剛手菩薩大明行觀照令種種事業隨願皆成就金剛法影像蓮華部光明身語心金剛三部大儀軌三身入寤法決定皆成就諸有作法者擇四種勝地堅固而作法得究竟成就金剛手菩薩最上等虛空所有入寤法及一切儀軌吽字金剛手賀字身金剛阿字持法尊此祕密明句酇字禁伏法出大可怖雲此名諸禁伏祕密中最上若作此法時一切皆驚怖身起於虛空一肘二肘量或五八十二如是肘量數旋住於空中迷悶大怖畏

爾時金剛手菩薩摩訶薩諸佛大祕密主淸淨三身。又復宣說如是祕密調伏一切設咄嚕法。

若欲作調伏法者。行人當往尸陀林中取尸陀林炭。其作法者。卽須作那屹那相而用作法。或用尸陀林灰亦可作法。以大明加持一千八百徧。所有一切設咄嚕皆悉調伏。乃至三界亦能調伏。

又法若用瞿滿娑訶野滿娑說那滿娑等物。作三角曼拏羅。依法儀軌而作護摩。或用摩賀滿娑如前作法。

又法或作火壇。燃葛吒迦而作護摩。或於江河岸造諸形像如芥子量。以葛吒迦而爲護摩。或用芥子及羅嚩拏帶羅尾沙馱覩囉。如是等物同作護摩。或用阿悉帝祖囉拏及嚕地囉尾沙等同作護摩。或用芥子與諸物和合同作護摩。如上所說諸護摩法當依儀軌。依法行步若坐若立。所有勢分及處所等。依法而作。於剎那間決定成就。一切設咄嚕乃至大惡囉剎娑等而自調伏。或得隱身自在。諸佛菩薩亦不能見。

那莫三滿多迦﹝引﹞野嚩﹝引﹞訖喞﹝二合﹞多嚩日囉﹝二合引﹞赧﹝一句﹞唵﹝引﹞﹝二﹞虎盧虎盧﹝三﹞底瑟吒﹝二合引﹞底瑟吒﹝二合引﹞﹝四﹞滿馱滿馱﹝五﹞賀那賀那﹝六﹞捺賀捺賀﹝七﹞鉢左鉢左﹝八﹞誐哩惹﹝二合﹞誐哩惹﹝二合﹞﹝九﹞怛哩惹﹝二合﹞怛哩惹﹝二合﹞﹝十﹞尾薩普﹝二合引﹞吒野尾薩普﹝二合引﹞吒野﹝十一﹞薩哩嚩﹝二合﹞尾伽那﹝二合﹞尾那﹝引﹞野崗﹝十二﹞摩賀﹝引﹞誐拏鉢底﹝十三﹞﹝口﹡爾﹞尾多﹝引﹞怛迦囉﹝引﹞野吽﹝引﹞發吒﹝半音十四﹞

作護摩時誦此大明。以金剛身語心業堅固持誦。此卽調伏一切魔眾最上法觀想。金剛手菩薩現大忿怒相。此名金剛手大忿怒三昧。

復次行人觀想諸佛徧滿虛空。於剎那間破壞諸惡。及想一切執金剛者。諸大菩薩徧滿虛空。破壞一切背佛三昧。住非族類諸惡眾生。乃至一切囉剎娑等。種種惡者皆悉怖畏。而自調伏住金剛三昧。所有一切諸惡鳥獸。皆悉調伏安住三昧。所有一切大惡忿怒薩哩波等。現黑色相作大怖畏。以薩哩波而爲食噉。此等決定而自調伏。

如是諸佛執金剛尊。金剛堅固禪定相應心金剛法。亦名諸佛金剛大忿怒三昧。

爾時執金剛王金剛手菩薩摩訶薩。如虛空無相大寂默者。一切灌頂義成就正覺智金剛大士。作如是言。

大哉自性本淸淨攝彼金剛最上乘從彼無生妙法中出生諸佛一切法

復次宣說祕密金剛羯磨息除諸惡苦惱法。諸欲作法者。當取朅致迦或盎誐囉。畫薩哩波相。其狀極惡現黑光明。畫二舌相大惡忿怒。如是畫已。行人當想亢字。於中出現訶邏喝羅光明。

復想火焰色相。行人當誦大明加持所有一切惡毒皆悉銷滅。

又復觀想紇哩字。卽能召集三界所有種種出生一切惡毒。常所惱害世間眾生。行人依法以大明加持。於剎那間惡毒銷滅。

又復觀想唵字作金剛視。所有一切曼努迦沒哩室喞迦薩哩波等。常出一切惡毒害眾生者。皆悉句召。依法加持所有惡毒皆悉銷滅。普令安住大智金剛。入彼虛空金剛曼拏羅。此名息諸惡毒金剛三昧。

又復觀想吽字。心成大金剛現白色相。出光明雲大光普照。猶如滿月淸淨無垢。如實觀想四處相應剎那安住。第二第三如是觀想。彼薩哩波滿虛空界。於剎那間惡毒銷散無所施作。此名息滅一切毒祕密心法。

又復觀想阿字成八葉大蓮華。於中想現五種光明。周匝徧滿如月光明。淸淨無垢平等變化。此卽安住定心大祕密句最上祕密智。行人如法觀想已。卽能銷除諸惡病苦。所謂巘拏必吒迦盧多等。及餘諸病皆悉銷除。令諸世間遠離苦惱。

復次宣說息除內外諸病執金剛心祕密三部心最上大明句。

此大明句能成一切義能除一切苦。若有行人依法儀軌。專注一心如實觀想眾類影像。或嚩那囉相或說那相。以自身語心業。安住金剛輪作金剛步。以自身語心平等觀想。觀成就已。卽得諸佛菩薩廣大敬愛。住加持句施歡喜心。於自金剛身語心業。想諸佛雲及金剛王廣大勝雲。破諸病苦令得解脫。十方諸佛金剛大士。想現忿怒破諸魔惡。與諸定心相應羯磨出生平等正念如前大明。若能相應持誦一百八徧。於七日中一切成就。所有自心大明儀軌亦復成就。此明銷除一切病苦難行三昧。

爾時金剛手光明大智鉤欲解脫金剛說一切夢相夢所見諸法卽無生自性自性淨眞實卽金剛自性若夢中得見求成就行人或作持誦相或入禪定法當得佛菩薩現身在其前

若夢中得見諸佛妙光明得最上菩提成就一切智當見報身佛出現在其前若夢中得見三界尊大士作諸供養等當決定成就諸佛及菩薩五種妙樂法若夢中得見供養諸尊像及金剛薩埵大祕密主像當得平等智金剛法大愛若夢中得見自身諸相分得祕密金剛最上大明稱若夢中得見禮敬諸如來及諸大菩薩得金剛堅固若夢中得見一切乾﹝寧﹡也﹞眾諸分皆圓滿種種妙莊嚴及童子童女具相好莊嚴見此等相者得所作成就若夢中得見十方一切佛安住佛剎中當得諸如來施以歡喜心圓滿妙法藏若夢中得見諸佛轉法輪及見諸如來入般涅槃相得三昧相應安住定金剛若夢中得見諸妙好園林及見諸乾﹝寧﹡也﹞莊嚴而遊戲得禪定三昧諸佛所加持若夢中得見諸佛及菩薩施諸灌頂相及作供養事當成就祕密最上持明王若夢中得見贊拏羅說那當得金剛手成就心無住如是種種夢金剛所出生彼最上成就金剛身語心此諸夢想行從自心所生若心住於定卽諸法安住諸法安住故諸法等虛空無法無法性卽入三昧心

爾時會中一切如來。聞金剛手菩薩如是宣說。歎未曾有。以諸佛三業咸各稱讚。作是問言。云何夢想從自心生。云何自性及諸法性。諸法實義如虛空性。

爾時世尊大毘盧遮那如來。卽以金剛三業向諸如來作如是言。諸佛世尊。當知虛空與一切法。非和合非不和合。虛空無所行一切所向。及一切處無所出現。諸如來當知諸夢想法亦復如是。卽彼一切法皆從夢中平等出生。如佛世尊一切如來亦同諸法。皆從夢中平等出生隨順安住。諸如來當知虛空無色相亦無所出現。無對復無礙。彼一切法離相無礙。亦復如是。

又復當知諸佛如來所有一切法。身語心金剛三昧等。於一切處純一自性隨順而轉。所謂自心自性無所動轉。若身語心住金剛界。卽與虛空界無二平等。若諸佛如來安住虛空界。所有一切眾生於虛空界亦如是住。不住欲界不住色界不住無色界。若法三界無所住。諸佛如來無所生。是故當知彼一切法無有自性。諸佛如來又復當知。所有菩提心。從諸如來智所出生。卽彼菩提心。不於身住不於語住不於心住。是故菩提心一切無所住。菩提心無住故諸法何所住。諸法無住故一切無所生。由如是故一切如來正智出生大金剛句。諸佛如來又復當知彼夢想法。於三界中無所出現無所行。無所得無有實。非士夫等相非自他所見。是故三界所作一切如夢。如夢所見如夢出生。普徧十方一切世界。所有諸佛及諸菩薩。乃至一切有情亦復如是。一切如夢無我相可得。當如是住。諸佛如來又復當知。譬如大摩尼寶具諸功徳。於眾寶中而爲最上。隨諸眾生有所希求。若金若銀及餘寶等。應所求心卽能出現。當知彼諸寶等。不從心住不從摩尼寶住。一切如來一切法一切佛法亦復如是。諸有智者當如是知。

爾時一切如來。聞世尊大毘盧遮那金剛如來說是法已。生大歡喜作熙怡眼。瞻察世尊大毘盧遮那金剛如來作如是言。希有世尊若虛空界平等安住。彼一切法及諸佛法。亦復如是平等安住。是時會中所有一切如來及諸菩薩咸作是言。世尊大毘盧遮那金剛如來。惟願宣說一切大明及金剛一切成就等法。卽此一切大明及金剛一切成就等法當於何住。爾時執金剛者大毘盧遮那金剛如來讚言善哉善哉諸佛菩薩能問此義。諸大士當知一切大明及一切金剛成就。當於金剛身語心住。何以故。彼諸大明及諸金剛成就。乃至一切佛法。皆於自身語心住。彼身語心金剛三業。不住欲界不住色界不住無色界。不住心身不住身心。不住語心不住心語。由是三業無所住故。彼一切法亦無所住。譬如虛空自性淸淨。諸法亦然。是時諸佛及諸菩薩復作是言。一切如來當於何住從何出生。毘盧遮那佛言。諸大士。一切如來於自身語心住從自身語心出生。諸佛又問心於何住。答曰如虛空住。又問虛空何住。答曰虛空無所住。是時諸佛及諸菩薩生希有心作是讚言。善哉善說自心法性諸行寂靜。作是言已默然而住。

一切如來金剛三業最上甚深祕密中祕密諸佛大集會一切曼拏羅成就金剛現證菩提分第十六

一切如來金剛三業最上甚深祕密中祕密諸佛大集會一切曼拏羅成就金剛現證菩提分第十六

爾時一切如來又復雲集。時諸如來卽以金剛三業。勸請世尊大毘盧遮那如來。宣說甚深祕密法門。卽時變化種種珍寶。妙莊嚴具供養世尊。

是時世尊大毘盧遮那金剛如來。卽入金剛大曼拏羅無畏三昧王莊嚴金剛三摩地。還從金剛身曼拏羅一切如來身語心金剛出已。作如是言。

復次今宣說身大曼拏羅金剛心所生勝諸曼拏羅其量十六肘其相作四方曼拏羅諸佛安住金剛身壇中畫大輪尾提金剛相作金剛印法勝祕密大明輪中畫毘盧及阿閦佛等於其壇四隅畫本部賢聖又復於壇門畫忿怒明王此依法畫已卽成曼拏羅行人當依法想祕密金剛持誦本大明作諸供養事此卽祕密中難行三昧行

此名一切祕密大明三昧一切如來身金剛曼拏羅。

是時世尊復入一切語三昧金剛雲莊嚴三摩地。從定出已。以金剛三業。宣說金剛語曼拏羅。

復次今當說語業曼拏羅金剛心出生勝諸曼拏羅其量二十肘四方與四隅四門而具足金剛線絣量語曼拏羅句金剛功徳聚金剛大法王出生諸大明於其曼拏羅中心畫大輪及一切印相依儀軌而畫於大輪中心畫無量壽印此卽金剛句作勝曼拏羅如儀軌所作勿令有破壞獻祕密供養得金剛歡喜彼甘露三昧作供養成就此卽名諸佛難行三昧行

是時世尊復入普雲金剛三摩地。從定出已。以金剛三業。宣說最上祕密中祕密心曼拏羅。

當畫曼拏羅中畫金剛手依本部儀軌祕密三業生

此名一切如來身語心祕密金剛智句最上甚深祕密中祕密出生心曼拏羅。

爾時世尊復入一切如來一切曼拏羅出生輪莊嚴三摩地。從定出已。以金剛三業。宣說一切祕密曼拏羅法。及彼一切金剛曼拏羅印相。一切大明心祕密等法。今說曼拏羅絣線大明曰。

絣金剛線布五色粉時。當誦此大明。依法儀軌如理所作。速得成就諸佛菩提。從彼三昧儀軌出生賢聖大明住加持句。大曼拏羅勝法儀軌。毘盧遮那大主宰出生佛眼菩薩住身曼拏羅句。身金剛功徳金剛法主宰出生自影像。此卽一切大明中最上祕密。常住金剛薩埵大主宰出生。摩摩枳菩薩一切大明。皆從最上祕密出生。如是曼拏羅所用諸物。皆悉具足安住最上祕密。此卽金剛大祕密最上希有忿怒王句召。獻諸佛供養三時所作。供養三金剛無住。與彼三金剛相應卽得大明。成就所有一切大明。獻出生食施諸部多。五種甘露自心所生。如是三昧最勝無比。速能圓滿諸佛菩提。若欲絣線作曼拏羅。當如是作。當絣線時觀想毘盧遮那。及想金剛手菩薩金剛甘露等法金剛大光明。觀想一切佛所有羯磨法。想彼金剛線是卽五佛。乃名諸佛最上祕密未曾有。當知所用粉有二十五種。如儀軌說所有一切大明。當想金剛手菩薩。卽得諸佛祕密最上菩提身語心三昧。觀想於五處如是所作具足。卽得三金剛不壞金剛所生。如金剛手菩薩所作一切驚怖。所有羂索及金剛鉤。乃至一切金剛大明教法。皆從金剛手菩薩堅固正慧三摩地出生。所有作護摩法及彼大明。乃至護摩所用物等。作囉虎頂並如儀軌所作。於二處平等相應。作護摩八百徧。卽得三種金剛不壞。此名諸佛護摩難行三昧行。

如前所說是卽大曼拏羅絣線法。所有絣線分量如儀軌說。旣絣線已。作金剛界成曼拏羅。於曼拏羅中依法儀軌。置本尊毘盧遮那佛像及諸賢聖等。復於壇中依其方位置五賢瓶。作曼拏羅已。然後金剛阿闍梨。依法儀軌攝受弟子。旣攝受已依法教授。作如是言。汝當安住金剛三業金剛薩埵加持身語心。然後引弟子入曼拏羅。當入曼拏羅時誦此大明曰。

此名一切三昧身語心金剛大明。入曼拏羅已。當授金剛大灌頂祕密智法。當想諸佛滿虛空界。以妙香等而爲供養。復以妙音歌詠讚歎。觀想大三昧雲。徧滿金剛大曼拏羅安住三金剛三昧。然後金剛阿闍梨以白芥子擲弟子身。擲已當取賢瓶授與灌頂。是時弟子受灌頂時。當想金剛薩埵。得灌頂已安住最上三昧。常住毘盧遮那堅固心法。諸有所作隨順正智。修習金剛身語心業。歸命三界一切賢聖。所有阿闍梨一切語言。如教奉行。彼一切祕密灌頂法。如理修習。此卽一切如來三密金剛出生正法。授諸弟子大金剛義。種種祕密菩提金剛。諸佛所授廣大三昧。時彼弟子受灌頂已。當發最上大歡喜心。所有一切賢聖影像住相應心。阿闍梨然可指示大曼拏羅法。授與大明文字祕密句等。復說三昧誓作如是言。

彼殺盜淫妄諸染法自性住佛三昧者如實當了知

此名諸佛最上三昧常住法。令諸眾生安住金剛相應。如理宣說一切大明句一切三摩地法。祕密大明王儀軌及餘祕密甘露法。諸有行人依法作者。無上菩提而不難得。當知四聖大祕密法。是卽一切祕密金剛。現女人色相安住大輪三昧。爲諸眾生起利益行。宣布一切金剛曼拏羅大明祕密儀軌。彼五種飲食依法而食。如是卽得一切大明成就。是時阿闍梨作是說已。又復爲其弟子。宣示大曼拏羅祕密行相。宣說金剛祕密句。卽時口誦唵字。是卽一切大明根本。於剎那間光明熾盛普照一切。此名諸佛大持明士祕密大明。亦卽一切成就大三昧。亦卽諸佛菩薩成就勝行。亦卽安怛陀那大力精進金剛句召最上成就。曼拏羅中一切金剛事業。

住空想金剛紇哩字光明復觀想諸佛徧滿虛空界所有身語心與大明相應

金剛手影像蓮華手大光無能勝影像安住祕密句

日輪曼拏羅中現阿閦尊於金剛大輪現毘盧遮那卽於大輪中復現無量壽彼諸祕密心一切祕密義出現大光明照一切極苦

阿字金剛杵及眾金剛鉤彼一切儀軌佛菩提成就諸有修法者詣山林曠野及餘勝方所依法而修習彼於半月中得成就佛性彼三十六百如須彌山量碎微塵等數一切諸會眾彼一切皆得成菩提金剛

金剛手大智持大語金剛身金剛大相說緊迦囉法

此卽金剛智輪四種大明。所謂三昧句三昧語言。三昧愛三昧拳等。

虛空廣淸淨遠離一切法現圓滿妙相金剛未曾有所有一切佛普觀諸眾生平等如一子諸佛所攝持金剛手愛樂廣大祕密心令住三金剛大執金剛者住空而觀想大力妙金剛頂戴妙寶冠五嚩拏相應彼五處大明大金剛忿怒若愚若智者依法而觀想彼於半月中得祕密成就諸祕密金剛金剛歌大義住空而觀想佛大曼拏羅吽字金剛明想三金剛等唵字想於眼能觀見一切及見諸佛相三身勝金剛所有饑渴等爲世間大苦修習瑜伽者彼不生思念遠離一切苦成就心金剛毘盧尊影像一切義正句嚩字金剛口唵字金剛眼彼唵鑁二字安住金剛舌一切處無住離諸苦寂靜想智金剛光卽如意妙寶隨眾生意願一切所嚴飾

佛說一切如來金剛三業最上祕密大教王經卷第五

佛說一切如來金剛三業最上祕密大教王經卷第五

佛說一切如來金剛三業最上祕密大教王經卷第六西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會一切曼拏羅成就金剛現證菩提分第十六之餘

佛說一切如來金剛三業最上祕密大教王經卷第六西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會一切曼拏羅成就金剛現證菩提分第十六之餘

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

爾時世尊大執金剛者大金剛無畏大毘盧遮那如來。卽入金剛大無畏無垢三摩地。從定出已。以自三業說是明句。

想虛空金剛佛光曼拏羅現黃色金剛尾日林毘多諸相皆圓滿一切所莊嚴頂戴諸佛冠住一切平等三金剛相應出生諸成就

是時世尊。復入普音金剛三摩地。從定出已。以大金剛觀想句身語心業。說是明句。

想虛空金剛日輪曼拏羅徧滿諸佛雲三金剛自在於曼拏羅中想尊那菩薩身現白色相一切所嚴飾從金剛三業堅固而出生安住金剛手大士持明句

是時世尊。復入一切願金剛大樂三摩地。從定出已。以等持金剛三昧身語心說是明句。

想虛空金剛金剛曼拏羅想金剛出生一切佛如來中想寶藏神現大藥叉相頂戴寶髻冠色相而善寂住五佛相應觀想於五處得金剛甘露而現禪坐相復與金剛手歡喜而相應如是藥叉主大力寶藏神

是時世尊。復入金剛欲自在吉祥三摩地。從定出已。以一切藥叱尼三昧句身語心業。說是明句。

想虛空金剛四方曼拏羅四寶所嚴飾香華等具足徧滿虛空界現諸藥叱尼三金剛出生想同一影像三金剛不壞安住禪定想妙金剛等持觀想忿怒頂安住心明句金剛相應行

是時世尊。復入一切金剛大明尾日林毘多金剛三摩地。從定出已。以自三業說如是法。

身語心淸淨持諸佛色相如紫金色光作一切成就安怛陀那等平等妙光明藥叉主成就持明天大尊諸金剛成就諸妙色成就諸大明成就普徧而出現佛頂諸成就如意寶妙光最勝佛菩提諸佛金剛光

爾時執金剛者一切如來大祕密主。成就一切如來身語心金剛大明行。大毘盧遮那金剛如來。又復以自三業說如是法。

身語心金剛身語心自性自相自所作如是皆成就佛眼句相應想金剛標幟大明印相等依教而善學諸如來祕密安住佛菩提當於四時中作祕密供養華菓等諸物隨所得隨食此速得諸佛最上大智海期滿六月數作法當成就一切部多眾自他不能嬈貪金剛自性依法而了知貪金剛大鉤摩摩枳功徳觀想語金剛一切處成就自印相禪定三文字金剛此諸佛大智違越者破壞金剛大主宰金剛文字生所有阿蘇哩那儗藥叱尼乃至摩耨尸住三金剛智各依本部法作諸持明事如是諸大明祕密眞實教三金剛出生入諸佛菩提

一切如來金剛三業最上甚深祕密中祕密諸佛大集會一切如來三昧法金剛加持王分第十七

一切如來金剛三業最上甚深祕密中祕密諸佛大集會一切如來三昧法金剛加持王分第十七

爾時一切如來又復雲集。時諸如來又復各各以自三業。勸請世尊大毘盧遮那金剛如來說祕密法。作是讚言。

阿閦如來廣大智金剛法界大希有三曼拏羅三堅固歸命祕密妙法音毘盧遮那佛淸淨最上大樂金剛寂諸法自性淨光明歸命宣說金剛法寶生如來甚深妙如虛空界離諸垢自性淸淨本非相歸命善說諸祕密無量壽佛大自在離諸疑惑金剛住了貪自性到彼岸歸命蓮華部所說不空成就佛正智能滿一切眾生願自性淸淨住實際歸命金剛最上士如是稱讚寂靜句一切如來共所宣諸修法者若稱揚卽與諸佛而同等

爾時金剛手諸佛悲愍者復從語金剛說是祕密句大哉一切佛法界離文字自性本淸淨如虛空無垢

爾時諸佛大祕密主金剛手菩薩。安住一切如來身金剛三昧。從自身語心業說如是言。

彼四種三昧從佛智海生了飲食無礙此三昧最上

又復安住一切如來語金剛三昧。從自身語心業說如是言。

彼四種三昧語金剛大字了五種甘露此祕密出生

又復安住一切執金剛三昧。從自身語心業說如是言。

彼四種三昧亦卽甘露法從金剛薩埵大威力所生身語心金剛大三昧出生住諸佛究竟金剛所攝持金剛手三昧金剛手大光於一剎那間得諸佛三業

又復安住一切緣覺三昧。從自身語心業說如是言。

善說於身法彼身金剛住說眾生戒相住究竟平等

又復安住一切聲聞學三昧。從自身語心業說如是言。

彼十善業道所作智金剛此諸三昧生而名劣解脫

又復安住一切梵王三昧。從自身語心業說如是言。

癡爲諸業道作大怖畏相隨順佛菩提卽得金剛身

又復安住嚕捺囉天三昧。從自身語心業說如是言。

三界一切住三金剛所求欲性有三種最上三昧生

又復安住尾瑟努天三昧。從自身語心業說如是言。

眾生住實際三金剛不壞入禪定金剛虛空金剛界

又復安住三金剛三昧。從自身語心業說如是言。

所有身金剛是卽大梵天而彼語金剛卽大自在天彼心金剛王卽尾瑟努天如是等三天三金剛所住

又復安住一切藥叉藥叱尼三昧。從自身語心業說如是言。

常住貪欲法恣一切食噉不捨三金剛作極難三昧

又復安住一切龍王三昧。從自身語心業說如是言。

常樂輩戍﹝寧﹡也﹞嗤囉爲飲食隨所欲香境卽所作三昧彼一切煩惱決定而隨轉

又復安住一切阿蘇囉乾﹝寧﹡也﹞三昧。從自身語心業說如是言。

現忿怒惡者華菓爲所樂安住金剛地難調大可怖

又復安住一切囉叉娑悉帝哩三昧。從自身語心業說如是言。

葛波羅盛香帶羅及嚩舍此卽部多眾名廣大三昧又復爲吉祥所作大義利

又復安住一切拏吉儞三昧。從自身語心業說如是言。

彼嚕地囉等而常爲飲食拏吉儞三昧相應出生相自性無所生三界無所行住無行三昧得一切成就

此名三界一切金剛三昧平等三摩地。又復安住身業成就金剛三昧。從自身語心業說如是言。

身三種所作一切金剛生普徧眾生界佛身常所作

又復安住語業或就金剛三昧。從自身語心業說如是言。

語業句無染三界淨圓滿是卽語成就難行三昧行

又復安住心業成就金剛三昧。從自身語心業說如是言。

諸金剛意地金剛堅固想如所說三昧三金剛不壞

又復安住一切大明金剛眞實三昧。從自身語心業說如是言。

所有佛菩薩緣覺聲聞眾身語心相應得最上成就

又復安住一切如來身語心金剛禪定三昧。從自身語心業說如是言。

彼金剛薩埵所有一切處安住身語心堅固曼拏羅三金剛禪定如理而相應安住諸大明眞實持誦法

又復安住金剛大明成就三昧。從自身語心業說如是言。

眾生界平等住金剛禪定三金剛最上金剛三昧生

又復安住近成就最上成就大成就金剛三昧。從自身語心業說如是言。

想金剛甘露徧滿虛空界三金剛所授勝三昧常住

又復安住一切金剛安怛陀那三昧。從自身語心業說如是言。

所有祕密法四時作最上隨順彼三昧卽金剛圓滿

又復安住虛空持明三昧。從自身語心業說如是言。

身語心金剛觀想禪定冠三金剛三昧不能生忿怒

又復安住一切持大明等羯磨三昧。從自身語心業說如是言。

身金剛堅固外金剛執持法金剛事業如儀軌所作

是時諸佛大祕密主金剛手菩薩。說如是等三昧法已。卽於一切大執金剛身語心業金剛平等不思議界。默然而住。爾時會中有不可計不可數佛剎。須彌山量等微塵數菩薩摩訶薩。咸各頂禮一切如來已作是白言。云何諸佛大祕密主金剛手菩薩。於此一切佛菩薩大眾會中默然而住。

是時一切如來告諸菩薩言。諸善男子當知金剛身語心無所得諸文字。句自性亦無所得。所有一切如來身語心文字句。亦無自性亦非行相。以是義故默然而住。諸善男子此如來心亦如是住。彼身語心離文字。無所生無有相。如虛空無有實。一切皆是虛妄所攝。

爾時妙吉祥菩薩等諸大菩薩。向諸如來作是白言。如是如是。世尊一切如來法界自性。無行無作非來非去。以是義故。語金剛所生諸文字句皆虛妄攝。

是時會中有大菩薩。其名梵初。𨿽復已得大神通智。而於一切法相自性未能了知。聞是說已作是問言。云何金剛大我法等。金剛眞實祕密文字。有所宣說。

爾時諸如來告彼菩薩言。如所得法當如實住。梵初菩薩又復白言。諸佛世尊。我於身語心金剛祕密文字。𨿽如實所得。於彼金剛菩提尚未了知。願諸如來爲我開示。諸佛答言。善男子文字無自性眞實無所生彼金剛菩提乃至眾生界盡所攝受。普令一切安住諸佛金剛菩提。何以故。彼諸眾生所得身語心金剛智。皆卽三身金剛法性所作。

爾時諸佛大祕密主金剛手菩薩摩訶薩。又復向諸如來及諸菩薩作如是言。法界無住諸法無我。自性淸淨從無住中金剛出生諸法儀軌。𨿽有所行而非所行。時諸如來咸各稱讚金剛手菩薩作如是言。大士。所有一切如來身語心金剛一切成就。乃至三界一切法。依何語言而住。金剛手菩薩言。一切如來。金剛成就一切智智。乃至三界一切法。皆依金剛身語心住。諸如來言。身語心當依何住。金剛手菩薩言。如虛空住。諸如來言。虛空何所住。金剛手菩薩言。虛空無所住。空無住故諸法亦然。時諸如來生希有心作如是言。大哉大哉。金剛薩埵能善宣說。如是如是。若身語心無所有。而彼色相亦不可得。

爾時金剛手三界所尊敬一切佛稱讚廣大祕密主住三密堅固三金剛自在想持明大士說一切成就住空金剛界想佛曼拏羅中現身金剛觀想金剛頂三面三身生不思議變化持金剛大輪速得大菩提諸部所有法觀想此祕密若別法觀想彼不得成就

住空界觀想部多囉倪眾作如是歡喜現金剛三相若如是觀想菩薩大敬愛而於七日中得三身成就

爾時諸佛大祕密主金剛手菩薩。復以自身語心業。宣說一切行人金剛祕密法。

自金剛三業三昧大印義想諸儀軌相得成就佛性

又復以自身語心業。宣說一切行人金剛祕密法。

設不結印相持誦諸大明此不越三昧得菩提成就

彼五種甘露見勿生疑謗此三密金剛依法而所用

又復以自身語心業。宣說語金剛三昧祕密法。

所有三界中一切踰室多彼諸祕密法語金剛無謗

又復以自身語心業。宣說心金剛三昧祕密法。

所有諸三昧住三身金剛必利拏三昧心金剛無謗

又復以自身語心業。宣說一切如來金剛祕密法。

五如來所轉五蘊義平等彼金剛處法菩薩曼拏羅

又復以自身語心業。宣說三界三昧輪祕密法。

地大佛眼尊水大摩摩枳火大白衣尊風大多羅等虛空金剛界卽金剛薩埵當知此諸大卽現諸菩薩

爾時世尊。住一切如來身語心業。大毘盧遮那金剛如來。卽入一切如來平等行三摩地。從定出已。普觀一切如來及眾會已。默然而住。

爾時慈氏菩薩摩訶薩。卽起恭敬頂禮世尊大毘盧遮那及諸如來作如是言。所有一切如來身語心金剛祕密集會一切灌頂義。一切如來一切菩薩乃至金剛阿闍梨。當云何見。佛言善男子所有諸佛菩薩乃至金剛阿闍梨等。皆住金剛菩提心。當如是見。何以故。彼菩提心與阿闍梨無二無二相。善男子我今略說。所有十方世界諸佛如來及諸菩薩。現住說法教化眾生者。而彼一切於三時中來詣阿闍梨所。諸佛菩薩變化供養雲而爲供養。作供養已還諸佛剎。時阿闍梨從語金剛亦出是言。一切如來是我父。一切如來是我母。一切如來是我師。慈氏當知所有十方一切諸佛如來及諸佛所行。乃至諸佛如來身語心。金剛所生一切福蘊。而彼福蘊皆從阿闍梨毛孔所生。何以故善男子。從彼菩提心出生諸佛智。眞實所生眞實而住。乃至一切智智相亦復如是。

爾時慈氏菩薩摩訶薩。聞是說已生驚怖心。默然而住。

爾時世尊阿閦如來寶生如來無量壽如來不空成就如來等。卽時俱入一切執金剛成就勤求三昧金剛三摩地。從是出已咸作是言。汝諸菩薩今當諦聽。所有十方一切如來三世智所出生祕密集會。而來供養金剛灌頂阿闍梨。又復恭敬稱讚。何以故。諸善男子。金剛阿闍梨是大執金剛者。是卽諸佛大智主。

是時彼諸大菩薩。向諸如來發是問言。諸佛世尊所有一切如來身語心三密金剛成就。當依何住。諸佛答言。如來三密當依阿闍梨金剛身語心住。又問卽此身語心復云何住。答言此卽無所有無所著。時諸菩薩聞是說已。默然而住。

爾時世尊大毘盧遮那金剛如來。又復告諸如來及諸菩薩言。諦聽諦聽諸佛菩薩。我今宣說一切佛菩薩金剛三摩地出生大曼拏羅法。

是時諸佛及諸菩薩。皆悉恭敬作如是言。善哉大執金剛者。善說世尊善說善逝。大曼拏羅。

爾時世尊大毘盧遮那金剛如來。說是伽陀曰。

如空淨法界想佛曼拏羅四方淨妙相觀想定金剛金剛曼拏羅阿娑那輪等及種種供養依法常所作住阿闍梨心平等灌頂法想虛空界中諸佛皆徧滿諸儀軌出生三種灌頂句得成就菩提爲眾生利益身語心成就諸成就中勝一切如來心卽無上菩提

此名一切佛菩薩大輪三昧三摩地出生大曼拏羅。

爾時諸佛大祕密主金剛手菩薩。復以自身語心業。宣說一切如來金剛相應金剛三業祕密大明曰。

當想虛空界祕密曼拏羅三密心出生想金剛薩埵現大忿怒相如靑蓮華色依法想四臂執持葛波羅現五種光明復觀想自舌金剛定相應甘露法句召三叉金剛杵及金剛鉤等與金剛相應成就諸佛身

若於飲食等依法而當食與甘露相應不越諸儀軌

又復以自身語心業。宣說一切如來最上三業供養法。

五種供養法作最勝供養此一切金剛難行三昧行

於二處相應當受彼甘露如儀軌供養得成佛菩提

又復以自身語心業。宣說一切如來三業行法。

眾生界無邊普徧平等持三金剛三昧令住大希有

又復以自身語心業。宣說一切行人最上三業行法。

身語心自在三密無住生諸所求成就違越者不成

又復以自身語心業。宣說一切行人金剛薩埵最上法。

當可一肘量作頂曼拏羅中現於唵字五甘露所出勝金剛相應剎那現光明身語心善住所作皆成就

又復以自身語心業。宣說一切持明祕密三業法。

諸有持明人遠離諸有相勿生取著心造立塔廟等勿讀誦經典勿建曼拏羅若自性相應斯卽爲最上

又復以自身語心業。宣說銷除一切毒禁伏句召祕密法。

安住大輪中想白色焰光熾盛而周徧及黃色光等此卽三金剛三昧大光明從彼三祕密種子所出生

又復以自身語心業。宣說一切如來身語心輪金剛和合作擁護大明曰。

唵﹝引一句﹞虎魯虎魯﹝二﹞底瑟吒﹝二合﹞底瑟吒﹝二合﹞﹝三﹞滿馱滿馱﹝四﹞賀那賀那﹝五﹞捺賀捺賀﹝六﹞阿密哩﹝二合﹞帝吽﹝引﹞發吒﹝半音七﹞

此大明安住金剛羯磨輪輪中現吽字中復書其名大明字正句依法常安住此卽一切明三祕密無住

行人當往詣四衢或樹下乃至天廟等作安膳那法當用葛波羅置嚕地囉等黑月十四日於其中夜時誦本部大明加持八百徧得三種成就及安膳那法此卽名諸佛普賢祕密行

爾時一切如來問金剛手菩薩言。諸菩薩摩訶薩。云何於諸祕密文字句當得具足。能於一切如來祕密三昧行。堅固信解如實觀想。

是時金剛手菩薩言。諸佛世尊若諸菩薩摩訶薩。於其三種祕密文字句得具足者。卽能於彼一切如來祕密三昧行。堅固信解如實觀想。諸如來言。何等爲三。金剛手菩薩言。所謂一切如來身金剛。一切如來語金剛。一切如來心金剛。此等名爲三種祕密文字句。若能如是得具足者。彼諸菩薩摩訶薩。乃能於彼一切如來三昧行。堅固信解如實觀想。是時諸佛咸各稱讚金剛手菩薩已。默然而住。

爾時金剛手菩薩。告彼一切如來及諸菩薩言。諸大士當知此法甚深祕密希有。過去過不可較不可計微塵數等劫。從燃燈如來應供正等正覺出世已後。乃至迦葉如來出現世間。是等諸佛皆不宣說此祕密法。何以故。彼時眾生無信解故。於此祕密功徳句義不能了知。以是義故。於彼時中諸佛如來皆不宣說最上大乘祕密集會諸佛菩提法。乃至剎那羅嚩謨呼栗多。不得暫聞此祕密法。設於無數殑伽沙等劫中。勤勞苦切求佛菩提而不能得。由是於此大祕密法不得聞故。是故諸佛當知此祕密法甚爲難得。

爾時會中諸大菩薩聞是語已。卽時各各涕淚悲泣。時諸如來告彼菩薩言。止善男子。汝等不應涕淚悲泣起三苦惱想。時諸菩薩白諸佛言。諸佛世尊我今云何能止悲泣。何能不生三苦惱想。我念眾生無智所障。於三密句不生信解。乃至名字尚不得聞。諸如來言。諸善男子如所得文字句皆悉平等。非知可知非聞可聞。所有一切如來一切菩薩。於其祕密文字句。悉無所得皆無所覺。何以故。三密文字句自性淸淨故。

佛說一切如來金剛三業最上祕密大教王經卷第六

佛說一切如來金剛三業最上祕密大教王經卷第六

佛說一切如來金剛三業最上祕密大教王經卷第七西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會一切如來三昧法金剛加持王分第十七之餘

佛說一切如來金剛三業最上祕密大教王經卷第七西天譯經三藏朝奉大夫試鴻臚卿傳法大師臣施護奉詔譯一切如來金剛三業最上甚深祕密中祕密諸佛大集會一切如來三昧法金剛加持王分第十七之餘

西天譯經三藏朝奉大夫試鴻臚卿傳法大師臣施護奉詔譯

西天譯經三藏朝奉大夫試鴻臚卿傳法大師臣施護奉詔譯

爾時佛眼菩薩摩訶薩。從一切如來身語心祕密出生。以自三業於大眾中。歡喜稱讚一切如來大祕密主金剛手菩薩。作如是言。

汝金剛手大自在善住最上金剛心隨諸所欲及所求救度一切眾生界欲樂自性眞實法最上金剛大親愛是故歸命復稱讚惟願依法攝受我

爾時摩摩枳菩薩摩訶薩。從一切如來身語心祕密出生。於大眾中歡喜稱讚一切如來大祕密主金剛手菩薩。作如是言。

汝金剛手利眾生善住金剛心大輪從佛菩提最上心出生金剛第一義諸貪法性貪平等我隨所欲義亦然是故歸命復稱讚惟願依法攝受我

爾時觀自在菩薩摩訶薩。於大眾中歡喜稱讚諸佛大祕密主金剛手菩薩。作如是言。

汝金剛手大悲愍以金剛語廣利樂隨順世間諸義利常所宣說世間事所有一切樂自性皆攝普賢眞實行是故歸命復稱讚惟願依法攝受我

爾時一切如來從金剛身語心業平等出生。一切如來極善樂意。歡喜稱讚諸佛大祕密主金剛手菩薩。作如是言。

汝金剛手大利樂安住祕密勝三昧出生諸佛敬愛心平等悲愍於一切所有大欲功徳藏具足一切勝珍寶故我歡喜復稱讚隨順所欲而攝受

爾時諸佛大祕密主大毘盧遮那金剛如來。卽入一切大欲性自在金剛吉祥三摩地。從定出已。卽於一切如來出生正行大欲自性三昧中。默然而住。

是時滿虛空界一切如來。各以金剛三業安住最上甚深祕密中祕密金剛甘露大三昧行。是時空中出現其相。由是滿虛空界所有一切眾生。皆悉安住三身平等出生金剛吉祥觸法自性。卽得一切如來應供正等正覺三金剛智。皆住普賢淸淨法界。得一切如來身語心金剛灌頂。

爾時諸佛大祕密主大毘盧遮那金剛如來。謂諸如來言。諸佛世尊今見是相。住諸佛法平等性不。諸佛答言。已見世尊已見善逝。此如是相一切皆是諸佛如來金剛智行。

是時諸佛皆悉安住一切如來上首明妃祕密行已。作是讚言。希有世尊希有善逝。此如是名無貪文字句善往佛菩提道。

爾時毘盧遮那金剛如來謂諸佛言。諸佛當知虛空金剛三昧自性平等。彼一切法非色蘊非受蘊非想蘊非行蘊非識蘊。非處非界非取相等。非貪瞋癡非法非非法。當如是住。

爾時大毘盧遮那金剛如來。復謂諸佛菩薩言。所有一切世界中一切菩薩。應當於此一切如來金剛三業最上甚深祕密正法。諦信諦受如理修習。何以故。此法甚深極難得故。

是時世尊卽於會中又告金剛法菩薩言。善男子汝於諸法已得自在。已受諸佛金剛灌頂。汝當受持此祕密法。時金剛法菩薩摩訶薩。受佛教勅已默然而住。

爾時諸佛如來。復從自身語心金剛。入彼三金剛大士文字正句三昧而住。又復世尊大毘盧遮那身金剛如來。卽於三界一切身金剛祕密三業行一切如來身平等中。默然而住。

又復世尊無量壽語金剛如來。卽於三界一切語金剛行一切如來語平等中。默然而住。

又復世尊阿閦心金剛如來。卽於三界一切心金剛行一切如來心平等中。默然而住。

一切如來金剛三業最上甚深祕密中祕密諸佛大集會宣說一切祕密行金剛加持分第十八

一切如來金剛三業最上甚深祕密中祕密諸佛大集會宣說一切祕密行金剛加持分第十八

爾時慈氏菩薩摩訶薩。在大會中見諸如來宣說一切如來灌頂身語心祕密法門。如所語言如彼三昧如實見聞已作如是言。大哉普賢淸淨法界。最上甚深身語心業。三種金剛祕密勝行。廣大普徧心金剛法。一切眾生出生三世。金剛自性得大菩提。金剛正句。諸佛金剛廣大威力。大哉深妙此最上智。大哉寂靜諸法根本。大哉最上大涅槃界。大哉止息諸輪迴道。是時一切如來聞慈氏菩薩作是稱讚已。告言慈氏如汝所言如是如是。

爾時諸大菩薩摩訶薩眾又復雲集。各以最上祕密供養。供養一切如來已。咸各恭敬歸命頂禮。異口同音作如是言。大哉深妙極難得聞。如是祕密大集會等祕密行相。於諸法中最尊最上。諸佛大導師語言皆如實住。堅固大智爲利益眾生。我等今者略有所問。願佛慈悲爲我宣說。

是時一切如來讚言。善哉善哉諸菩薩摩訶薩。善作最上大功徳利。所有一切祕密句義。恣汝所問。

爾時諸菩薩摩訶薩皆大歡喜。作熙怡眼諦觀諸佛。又復各各恭敬頂禮作是問言。

云何名祕密何名大集會云何所用法何名相應義眞實有幾種復幾種祕密云何密中密最上復幾義云何菩提心云何大明士佛部金剛部寶部蓮華部及彼羯磨部此等諸部中彼微妙歌音當云何宣說癡法云何義瞋義復云何云何說貪法云何金剛呪云何大樂法云何諸正念云何焰鬘尊何名無能勝云何名馬頭何名軍拏利云何普徧行云何大明行我見復云何憎嫉法何義云何眞持誦云何深祕密云何諸儀式貪瞋癡大法眾生云何作云何曼拏羅云何說印相云何說華果云何諸塔廟云何說智輪云何大明句云何祖捺那云何必利拏云何名句召云何大明縛云何名灌頂云何大明法云何五甘露何名五精進云何成就義云何最上法方便有幾種何名烏卑夜當云何了知一切相應輪乃至祕密中種種儀軌等及諸所作事如是等諸法一一義云何

爾時一切如來聞諸菩薩發是問已。於須臾間默然而住。

是時諸菩薩復白諸佛言。正覺善逝惟願歡喜悲愍我等。如我所問爲我宣說。

爾時一切如來復謂諸菩薩言。汝等應當咸各安住金剛三業。善持諸法自性大智根本已。然當諦聽汝所問義。是時諸菩薩眾。聞諸如來無上語言。咸各頂受。卽時安住金剛薩埵堅固三業。白諸佛言。善哉諸佛善哉善逝。我等諦聽惟願善說。作是語已默然而住。

爾時一切如來皆住大悲加持願力。異口同音答是問言。

身語心三種此名爲祕密諸佛菩薩等此名爲集會當知所用法祕密數如是謂五法及九十七與十三諸佛菩薩等宣說大成就四法十六法八法并十二阿闍梨事業彼等成就法六種及二種十五或十四彼喝姹等法近成就儀軌一三及與七十一及十五諸成就境想如儀軌所行諸如來事業攝受非攝受善調及難調諸眾生行相所生一切處如金剛儀軌彼一切成就如諸教所說曼拏羅等相阿闍梨出生尊重大明句攝受諸弟子善說灌頂義授諸弟子法諸佛及菩薩善說而度脫慧方便等持此說相應義若自性智慧性相及方便彼所說離縛彼離縛三種阿陀囉自性同彼聖種等自性所作因不同諸聖果阿陀囉方便三種義攝受彼五部所作自性同一部彼金剛菩提說最上眞實眞實五部說三部祕密等諸祕密賢聖皆最上部攝無初而寂靜離性及非性住大悲空性此名菩薩念自三業金剛得不壞自性與大明相應此說大明士五因心法等此說名金剛說總持妙歌識金剛部生彼十中過去實際所出生攝受諸有情諸佛諸佛法諸佛自性等此說佛部歌說心最上寶平等利一切受決定受法此說寶部歌諸相諸所欲諸一切皆具洛叉洛叉等此蓮華部歌諸相諸所作識所生正慧心持諸行法此羯磨部歌說諸部無二諸法無二等瞋法識所生因心有其二諸色法境像彼纏縛自性意等所生受同所作自性想貪我法生隨染一切相諸行常憎嫉緣所生我法菩提心自性一切處所生欲心自所說貪瞋等自性虛空三昧相現前業生果諸法無二智外我見爲癡彼互相所合此說爲瞋義貪力隨諸相智金剛所說極樂自在報三處悉平等貪瞋癡亦然常住金剛樂諸佛大方便金剛手正念我法無所壞卽無生自性彼諸性平等此焰鬘尊義我法非了知文字本淸淨一切三昧心此無能勝義我法非語言名色無自性一切三昧法此馬頭尊義我法離疑惑色自性寂靜眾金剛三昧此軍拏利義彼非壞非知非語言離疑佛菩薩識心得成就大樂癡及最上癡身邊所作等彼癡法盡已復名焰鬘尊瞋及最上瞋心邊所作等彼瞋法盡已復名無能勝貪法最上貪平等持所住彼貪法盡已復名馬頭尊諸煩惱若盡諸金剛亦盡諸障盡智生復名軍拏利彼一切煩惱一切業淸淨諸業淸淨故淨業果出生貪染及執取爲諸相所動因縛果亦縛六心因所生吒枳忿怒王所出有六種彼三昧金剛所出亦如是彼地等五種如實際所住彼等大明王色金剛六種此金剛諸念身語心金剛出生大主宰慧方便出生於彼蘊處界三法而取著相應無所依出生相應行一切淨解脫離一切有相一切心行等此說普徧行諸有緣生法及諸根境等意法平等說諸相及諸義世間行信解所有三昧法一切金剛護此說大明行各各住自性非心意所行持誦若成壞此說諸大明眾巧業金剛智種子所成菩提種無我持無我自性變化諸影像三世種子生說一切大明皆眞實所出住自心加持安住三摩地彼諸灌頂法一切處供養大明明相應此說持金剛彼富樂四種自所加持等大無畏金剛現一一頂相心印及大明廣大祕密法因果二印相果印因亦然非所觀成就諸儀軌不生四分平等合持明士金剛一切身語心當觀想三隅十輻黃色輪於中而觀想彼十輻輪中相十忿怒王是卽彼十智自在所出生想寂滅金剛出生最上相金剛熾盛光變化不動雲智自性所生甚深祕密法無垢而寂靜佛眼所觀察二足金剛步卽金剛賢聖舉足下足等如儀軌所住諸所說成就如三昧儀式彼一切廣大一切步所行色聲生諸欲苦樂二種法常自心所集貪瞋癡所生貪金剛大貪金剛寶出生安住寶三昧諸欲性平等離有相非相諸分皆三字所作所斷等及自所變化如是瞋及癡出生於三種非祕密印淨所作金剛義從瞋輪出生瞋相應行等忿怒金剛破智金剛所成彼正覺所化相應義如是瞋金剛所作彼三界最勝於彼剎那間作諸破壞事癡輪所出生癡相應行等常棄捨一切所莊嚴珍寶想心如大海常出寶無盡一切愚癡行覆沒而不現剎那間所作心金剛所住貪輪所出生貪相應行等心隨一切染諸欲相應行喜樂妙喜樂諸所作嬉戲常施諸樂境隨順一切行三界諸所生天阿修羅等剎那隨所欲此說名貪義曼拏羅灌頂最上勝事業諸佛所加持集諸成就事婆誐曼拏羅菩提心境界禰﹝亢﹡欠﹞曼拏羅出生諸儀軌一印及諸印乃至蘊處界彼印住平等曼拏羅所說鉤杖及戍羅劍等安四隅吒枳與難拏大力及大輪乃至遜婆等此諸大忿怒金剛大明王六種轉輪印地等諸賢聖自印曼拏羅劍及尾拏等播怛囉鉢吒甚深祕密印六種大金剛諸佛及菩薩忿怒明王印及五種印等一大無畏尊諸部中儀軌妙華常所出而彼虛空界一切踰室多彼身語心業依諸部所作所有諸佛塔彼說無住處大智薩埵法此智金剛念文字種子生三金剛文字身語心眞實必利拏光明十方普句召諸金剛大明一切金剛光彼諸金剛生賓拏嚕卑相彼縛縛所說金剛身語心三業曼拏羅三業非印相曼拏羅儀軌灌頂有三種如此教中說彼賢瓶灌頂斯名爲第一若祕密灌頂此說爲第二智慧爲第三次第亦復然最上大明生彼彼妙眼相妙華所莊嚴從祕密法生祕密中祕密所有灌頂法乃至授弟子一切大明等此一切金剛最上灌頂句諸大明成就諸最上事業深信深正慧成就妙愛法彼一行相應卽平等三昧行人生尊重歡喜施諸法阿闍梨加持施已得成就癡法癡相應卽癡法所集儞尸迦癡法癡金剛自性瞋法瞋相應卽瞋法所集儞尸迦瞋法瞋金剛自性貪法貪相應卽貪法所集儞尸迦貪法貪金剛自性慧法慧相應卽金剛所集彼大明賢聖金剛祕密等二手互相授如來所證明弟子頂受已此阿闍梨法諸佛方便說此大明最上一切法無二淸淨光明相是故此相應依法常所作此諸佛所說最上大明行越此者愚癡不得上成就自性自身法五垢常所染後安住大智當念五甘露彼入嚩羅等見如是色相大明法相應彼五種甘露身起虛空中金剛吽字生還復從空下妙蓮華出生唵字甘露法彼復入於中二祕密相應如水精色光是名密中密而爲大智日普句召一切十方世界中同此甘露法五精進亦然觀想而成就從三字出生及虛空種子彼別法不成安怛哩陀那此平等所轉是最上所說佛菩提成就有四種方便菩提金剛等一切相應教彼常所相應成就爲第一近成就第二成就性第三大成就第四此諸平等行是名四種法四金剛枳拏最上智甘露一菩提空性二種子所集三影像出生第四文字相此等名四法親近所成就最上智甘露六種相應事六法若相應得最上成就所謂成就法最上成就生現食與禪定及彼持命法住三摩地念此六種相應有十種根本一切處自住現飲食所說別別欲飲食五欲法平等卽五佛相應住禪定儀法彼禪定五種所謂尋與伺喜受與樂受及心一境性此名五種定祕密有三種彼尋伺相應有三種喜受樂受四種集自心五種住智出生盡知一切佛寂靜諸欲性安住五智我自在五實際自觀彼賓拏噌卑決定純一法五色相大寶安住於正念安住自心明日輪中影像寂靜現月寶安住持地念寂滅金剛等從取相所生五界諸有相菩提金剛觀一陽焰明相第二爲煙相三虛空明相第四燈焰明五世間常明皆虛空集現安住金剛道變化虛空界如念而觀想彼相所變化此正念正知彼光明所生慧方便等持一切性平等心圓滿相應影像中觀想彼正智出生三摩地心想現飲食安住彼一切加持安住禪定智得五種通性彼決定影像菩薩所觀察常住總持觀金剛手平等正念善相應光曼拏羅生三摩地光中離一切障等心住心妙相月金剛相應作最上句召如心所作等大明相相應說菩提妙句自心曼拏羅想儀軌相應彼心智影像想最上成就現諸相相應彼六月觀想諸欲最上樂一切處相轉彼大智成就敬愛法所生諸部眾相應彼金剛橛等敬愛法作護彼所作相應此大蓮華教廣大智所作踰室多變化一切所取等四種印圍繞曼拏羅儀軌於中自所作漸略一切相作諸金剛地彼菩提觀想四種微妙歌諸賢聖心現想三金剛地智身所觀想彼種種色相如自心所住自因及自果種種灌頂義祕密大明法諸大明法印六種轉輪王烏瑟膩沙相此大明王等四富樂大力一切欲了知金剛大主宰一切禪定輪及一切灌頂諸儀軌相應大智所攝受身語心金剛無二成就法如先所說色金剛持明士自身曼拏羅此說大成就大烏瑟膩沙無著相應相彼近成就法軍拏利影像本尊相應法作大明成就彼大成就時佛影像主尊此一切金剛祕密勝相應此諸佛法分成最上成就別法不成就此最上所生千俱胝劫數稱讚諸佛名求成就相應所生常親近相應金剛蓮此說近成就成就法所說謂吽發吒字自性寂靜門是大成就義諸佛大勝尊大執金剛句諸佛鳥卑夜諸法諸法性所有羯磨相卽相應無著曼拏羅出生諸所聞三昧先作三昧護金剛身語心烏瑟膩三昧如儀軌出生彼彼羯磨相自輪智光明如所說成就曼拏羅觀想依法如所聞彼身所作住彼勿作破壞越諸觀想法彼一切句召自輪金剛橛金剛橛大明不越諸步相勿生忿怒心當受諸佛勅作種種三昧勿破諸義利勝金剛成就禁縛等諸法忿怒王所出金剛橛大明頂心等諸處依法而觀想遠離諸苦毒及破壞諸惡而彼金剛橛一切皆相應如儀軌出生相應大明等成就諸事業持誦及出生及諸護摩法忿怒曼拏羅息災寂靜心增益增益意敬愛敬愛心忿怒忿怒字如是四種法攝一切成就

爾時一切如來答諸菩薩所問法已。令諸菩薩斷諸疑惑。卽得離疑身語心業。於自身語心皆得安住金剛堅固身語心法。是諸如來卽時咸各默然而住。

爾時彼諸菩薩摩訶薩。咸各稱讚一切如來作如是言。

歸命一切如來身頂禮歸命一切語歸命一切如來心頂禮歸命諸所作身諸心業三金剛從彼三業而所得佛與眾生無等等作何行法求成就一切諸佛無所壞成就行人大主宰云何遠離諸罪業若遠離已得何果

善哉菩薩摩訶薩善哉菩提大主宰善哉菩提大妙音善哉菩提大最上諸佛自在吉祥尊菩提金剛親教師了一切想皆如幻卽成卽壞諸所作若了罪法非有罪於其福果亦復然若了罪福二俱非彼得趣向菩提行非彼語言爲所依卽得一切無所壞所有惡趣非所生彼大菩提不難得彼先所作罪業因此惡果報名地獄若彼地獄生無生此地獄果無所得所有無數諸法印安住菩提大金剛最上離取正了知無邊眾生相應住離取非取一切業彼諸所作非主宰彼正所作大成就一切事業皆平等

爾時一切菩薩摩訶薩。得聞諸佛宣說一切金剛大悲所生甚深正法。又復歡喜作是稱讚。

善哉善哉世所尊善哉善哉大牟尼善哉善哉大妙法善哉善哉大悲者大哉普賢悲愍行最上廣大淨無垢作諸忿怒羯磨法令諸眾生入佛性

爾時一切如來復告諸菩薩摩訶薩言。諸善男子汝等聞此一切如來祕密灌頂大集會法。勿生驚怖。又復於中勿生輕謗。應當安住三摩鉢底。何以故。菩提金剛實際生故。瞋金剛性彼廣大故。離縛大明所攝受故。是時諸菩薩摩訶薩。異口同音。又復稱讚一切如來。作如是言。

三世金剛實際生寂滅離障而淸淨諸佛最上大自在歸命金剛勝三業所有色受想行識六根六塵皆如幻地水火風及虛空歸命菩提心所現彼貪瞋癡諸染法常行金剛法相應種種皆住於實性歸命菩提心廣現若取一切樂法相彼法自性無所動因果自性心所生離心有相諸法性貪等過失及諸障皆住金剛無所生而彼菩提心廣大歸命出現一切法此住淸淨無初等智慧方便法所生祕密灌頂常相應菩提金剛常歸命若觀此法爲最上彼彼三種成就義行人決定當圓滿菩提金剛常歸命若作金剛成就法當離一切劣成就尊重諸佛生淨信菩提金剛常歸命今此祕密集會教若得聞者尚希有況復讀誦若思惟尊重供養及書寫此獲功徳無有窮菩提金剛常歸命息災等法諸儀軌大明印契及行相如理所作皆成就菩提金剛常歸命今此最上祕密法若有見聞隨喜者能生一念淨信心所獲功徳無邊際況復行人依此法修習祕密行相應此功徳聚廣已宣菩提金剛常歸命

爾時一切如來。聞諸菩薩作是稱讚已。咸各隨喜讚言。善哉善哉諸菩薩眾善說此語。於諸法中而爲主宰最尊最上。從諸如來祕密集會祕密出生。作是言已。所有一切如來及諸菩薩摩訶薩眾。咸各安住堅固三業。悉入金剛身語心性平等法中。默然而住。爾時身金剛如來。卽復安住身平等法已。於一切如來身平等中默然而住。又復語金剛如來。亦卽安住三界所有一切語行已。於彼一切如來語平等中默然而住。

又復心金剛如來。亦卽安住三界所有一切心法已。於彼一切如來心平等中默然而住。

佛說此經已。一切大眾聞佛所說。咸各歡喜信受奉行。

佛說一切如來金剛三業最上祕密大教王經卷第七

佛說一切如來金剛三業最上祕密大教王經卷第七

