藥師如來觀行儀軌法一卷

南天竺三藏金剛智譯

三禮次懺悔受戒菩提心次承事眞言七徧

稽首殊結大花齒力士密迹大輪王烏蒭沙摩不動尊火頭結界軍荼利或嗔或咲作威怒移山轉海須臾間降伏羅剎眾毒心聞說眞言皆怖畏摧滅十惡化含靈超入如來功徳海爲護弟子持誦者發心讚請應聲期願大金剛淸淨眾跋折羅杵自隨身於此道場禮念處周迊圍繞作結界

次大輪印以左右手相叉掌中。二母指亦入掌中。將印頂戴。以左脚安右膝上。誦二十一徧。下抱之而散。

南﹝上﹞無﹝上﹞悉﹝半音﹞咥哩﹝二合﹞耶墜迦﹝去﹞南﹝上一﹞跢佗偈陀﹝去﹞南﹝上二﹞唵鞞羅﹝去﹞時鞞羅﹝去﹞時﹝三﹞摩訶斫迦羅﹝上二合﹞跋折哩﹝四﹞薩多薩多﹝五﹞沙羅﹝上﹞帝﹝六﹞怛囉﹝上﹞曳怛囉﹝上﹞曳﹝七﹞毘陀摩儞﹝八﹞三盤誓儞﹝九﹞怛羅摩底﹝十﹞悉陀阿唎﹝二合﹞怛嘍炎﹝二合十一﹞沙訶﹝十二注上必須半音處依注去上音讀之注二合處其上一字必須半音與不字合讀之注半音必須行音﹞

誦此陀羅尼二十七徧。卽當入一切曼荼羅﹝此云壇﹞。

次卽思惟觀察。一切有情本性淸淨。爲諸客塵之所覆蔽不悟眞如。是故說此三密加持。令自他皆得淸淨。卽二手蓮華合掌。誦淨三業眞言三徧。眞言曰。

唵﹝一﹞娑嚩﹝二合﹞婆﹝去引﹞嚩秣﹝詩聿反﹞馱﹝二引﹞薩嚩達磨﹝入引三﹞娑嚩﹝二合﹞婆﹝去引﹞嚩﹝四﹞秫﹝准上﹞度憾﹝五﹞

次入堂。

復次。若欲入本尊室。先覩尊顏合十指。當低頭。每入道場時。對本尊前端身正立。蓮華合掌閉目運心。想在某世界對某甲如來并諸菩薩眷屬。

則以五體投地。想於一一佛菩薩前恭敬作禮。卽普禮眞言曰。

唵﹝一﹞薩嚩怛他﹝去引﹞蘖多﹝二﹞播﹝引﹞那滿﹝三﹞那曩﹝上引﹞迦嚕﹝引﹞弭﹝四﹞

次右膝著地。合掌當心。虔誠發露懺悔無始已來一切罪障則隨喜諸佛菩薩聲聞緣覺一切有情所修福業。又觀十方世界所有如來成等正覺者諸轉法輪。所有如來現涅槃者。諸久住世不般涅槃。又發願言。我所積集善根。禮佛懺悔勸請隨喜。以福聚迴向一切有情。願皆令得入三徳祕藏。

歸命十方正等覺最勝妙法菩提眾以身口意淸淨業殷勤合掌恭敬禮無始輪迴諸有中身口意業所生罪如佛菩薩所懺悔我今陳懺亦如是

我今深發歡喜心隨喜一切福智聚諸佛菩薩行願中金剛三業所生福緣覺聲聞及有情所集善根盡隨喜

一切世燈坐道場覺眼開敷照三有我今﹝跍﹡月﹞跪先勸請轉於無上妙法輪所有如來三界主臨般無餘涅槃者我皆勸請令久住不捨悲願救世間

懺悔隨喜勸請福願我不失菩提心諸佛菩薩妙眾中常爲善友不厭捨離於八難生無難宿命住智莊嚴身遠離愚迷具悲智悉能滿足波羅蜜富樂豐饒生勝族眷屬廣多恒熾盛四無礙辨十自在六通諸禪悉圓滿如金剛幢及普賢願讚迴向亦如是

次三昧發心次佛部三昧耶次卽結跏趺坐。或半跏坐右押左。以香塗手。

結佛部三昧耶印。二手虛心合掌。開二頭指微屈。各附中指上節。又開二大指。各捻二頭指下第一文。結印成已。想某甲佛三十二相八十種好分明。卽誦佛部心三昧耶眞言曰。

唵﹝一﹞怛他﹝去引﹞誐都﹝二﹞納婆﹝二合﹞嚩﹝引﹞耶﹝三﹞娑嚩﹝二合引﹞賀﹝引四﹞

誦三徧或七徧。安印頂上便散。由結此印及誦眞言。驚覺佛部一切聖眾。皆加持護念修眞言者。速令獲得身業淸淨罪障消滅福慧增長。

次結蓮華部三昧耶印。二手虛心合掌。二大指二小指各頭相著。餘指微屈如開敷蓮華業形。卽成此印。結印已。想觀自在菩薩相好端嚴。并無量俱胝蓮華族眷屬圍繞。卽誦蓮華部三昧耶眞言曰。

唵﹝一﹞跛娜謨﹝二合引二﹞納婆﹝二合﹞嚩﹝引﹞耶﹝三﹞娑嚩﹝二合引﹞賀﹝引四﹞

誦三徧或七徧加持。安印於頂右便散。由結此印及誦眞言。驚覺觀自在菩薩及蓮華部聖眾。皆來加持行者。獲得語業淸淨。言音威肅令人樂聞。無礙辯才說法自在。

次結金剛部三昧耶印。二手左覆右仰令背相著。以右大指叉左小指。以左大指叉右小指。中間六指博著手腕。如三股杵形卽成。結印當心。想金剛藏菩薩相好威光。無量執金剛眷屬圍繞。卽誦金剛部三昧耶眞言曰。

唵﹝一﹞嚩日羅﹝二合引二﹞納婆﹝二合﹞嚩﹝引﹞耶娑嚩﹝二合引﹞賀﹝四﹞

誦三徧或七徧加持。安印於頂左便散。由結此印及誦眞言。驚覺金剛藏菩薩并金剛部聖眾。皆來加持行者。獲得意業淸淨證菩提心。三昧現前速得解脫。

次軍荼利香水法印呪﹝若雜花及香末等作此印已印之呪水安置佛前一切歡喜﹞。

次取香爐啟白。東方七佛如來。十方一切諸佛。八大八供四攝菩薩。日光月光諸大菩薩。一切菩薩。一切金剛諸天龍神十二神將。各有七千諸藥叉神及諸業道一切神祇等悉證知。我今請此地是我方地。我於是地建立七日七夜。某甲佛曼荼羅道場法門。諸大菩薩一切金剛諸天神等。各并眷屬請證成就。我欲護身結界法事。在此方地。東西南北四維上下。所有破壞佛法毘那夜迦惡神鬼等。皆遠出去七里之外。若護佛法善神鬼等。於佛法中作利益者。任當安住﹝三白名七﹞護身法印呪。

次結金剛被甲冑護身印。二小指二無名指右押左內相叉。二中指直豎頭相跓。二頭指屈如鈎形。附中指背勿相著。二大指竝豎捻名指卽成。結印當心誦眞言。印身五處各誦一徧。先印額。次印右肩。次印左肩。次印心。次印喉。是爲五處。卽起大慈心。徧緣一切有情。願皆被大慈悲莊嚴甲冑。速令離諸障難證得世間出世間殊勝成就。如是觀已卽成被金剛甲。一切諸魔不敢障難。眞言曰。

唵﹝一﹞嚩日羅﹝二合引﹞儗儞鉢羅﹝二合﹞捻﹝奴揖反引二﹞跛跢﹝二合﹞野﹝三﹞娑嚩﹝二合﹞賀﹝引四﹞

由結此印誦眞言慈心愍念力故。一切天魔及諸障者。悉見行者威光赫奕由如日輪。各起慈心不能障礙。及以惡人無能得便。煩惱業障身不染著。亦護當來諸惡趣苦。疾得證於無上菩提。

次祈請加護﹝取香爐﹞我今某甲啟白。十方諸佛一切般若波羅蜜一切諸大菩薩。一切觀世音菩薩。一切金剛藏菩薩。一切天龍八部護塔護法諸善神王等證知。我苾芻某甲爲作住持佛法作彼事。如意成就請求加祐﹝結界初祈加護自東北角如周匝右轉﹞。

次軍荼利辟除毘那夜迦法印呪三七徧次降地陀羅尼。用一切事眞言并軍荼利大心呪誦七徧。灑地方界。能除諸穢而得淸淨一切事眞言。

唵﹝喉中擡聲引呼一句﹞矩﹝二合﹞嚕馱曩﹝二合﹞虎﹝二合﹞﹝合﹡牛﹞若﹝三句﹞

次馬頭護身結界法印呪。兩手從中指。以下三指向外相叉。各博著手背合掌。二食指直豎。相去五分許。並大指相著。各屈一節。勿著食指頭。來去呪曰。

唵﹝一﹞鉢囉毘迦悉跢﹝二﹞跛折羅﹝三﹞涉筏﹝二合﹞囉囉﹝上音﹞支﹝四﹞莎訶﹝五是法印呪。若欲受持是菩薩法者。先須以此法印誦呪。護自身已又呪水七徧。次以印印水。或呪白芥子若呪灰等。皆各印呪滿七徧已。將木竪於四角爲芥子灰水散於十方皆成結界。然後作諸法事悉當有驗﹞

次結地界金剛橛印。先以右手中指入左頭指中指間。右名指入左名小指間。皆頭外出。以左中指繳右中指背。入右頭中指間。以左名指繳右名指背。入右名小指間。二小指二頭指各頭相跓。二大指下相捻卽成。結此印已。想如金剛杵形。以二大指向地觸之。誦眞言一徧一印於地。如是至三卽成堅固金剛之座。地界眞言。

唵﹝二﹞枳里枳里﹝二﹞嚩日囉﹝二合﹞嚩日哩﹝二合合﹞步﹝引﹞囉滿﹝二合﹞馱滿﹝二合﹞馱﹝四﹞吽﹝五﹞﹝打﹣丁﹢巿﹞吒﹝六﹞

由結此印誦眞言加持。下至金剛輪際成金剛不壞之界。大力諸魔不能搖動。少施功力大獲成就。地中所有諸穢惡物。由加持力故悉皆淸淨。其界隨心大小卽成。

次結金剛墻印。準前地界印。開掌磔竪二大指如墻形卽成。想從印流出熾焰。以印右旋遶身三轉。稱前地界卽成金剛堅固之墻界。眞言曰。

唵﹝一﹞薩囉薩囉﹝二﹞嚩日囉﹝二合﹞鉢羅﹝二合引﹞迦囉﹝引三﹞吽﹝四﹞發吒﹝五﹞

由結此印誦眞言及觀行力故。隨心大小成金剛光焰方隅牆界。諸魔惡人虎狼師子。及諸毒蟲不能附近次軍荼利大護身印鎭於四方及鎭四門。作法皆成。

次軍荼利大瞋法身印次軍荼利大降魔法身印次軍荼利三眼大法身印

次結大虛空藏菩薩印。二手合掌。二中指右押左外相叉。博著手背。二頭指相蹙如寶形卽成。想從印流出無量諸供養具衣服飲食宮殿樓閣等。如瑜伽廣說。卽誦眞言曰。

修行者。縱使觀念力微。由此印及眞言加持力故。諸供養物皆成眞實。一如某甲世界中行廣大供養者。次想壇中有各訖哩﹝二合入引﹞字放大光明如紅頗梨色。徧照十方世界。某中有情遇斯光者。所有罪障皆得消滅。

次結如來拳印以左手四指握拳。直竪大指。以右手作金剛拳。握左大指甲卽成。以此拳印印地。誦眞言加持七徧。變其世界。如來拳眞言曰。

由結此印及誦此眞言加持威力故。卽變此三千大千世界成某甲剎土。七寶爲地。水鳥樹林皆演法音。無量莊嚴如經所說。卽說伽陀曰。

以我功徳力如來加持力及以法界力願成安樂剎

行者由數習此定惠。現生每於定中。見某甲世界某甲如來。在大菩薩眾會聞說無量契經。臨命終時心不散動三昧現前。剎那迅速則生彼土。蓮華化生證菩提。

次結寶車輅印二手仰相叉右押左。以二頭指側相拄。二大指捻二頭指下第一文卽成送車輅眞言曰。

結此印。想成七寶莊嚴車輅。往某甲世界請某甲佛并諸菩薩眷屬乘此車輅不散此印。以二大指向身。撥二中指頭。便誦請車輅眞言曰。

那莫悉底哩耶﹝四合﹞地尾﹝二合﹞迦﹝引﹞南﹝二一﹞怛他﹝去引﹞蘖跢﹝引﹞南﹝引二﹞唵﹝引﹞嚩日朗﹝二合﹞儗﹝妍以反﹞孃﹝上聲引三﹞迦羅灑﹝二合﹞耶娑嚩﹝二合引﹞賀﹝引四﹞

次結迎請聖眾印。藥師瑠璃光佛印﹝先觀本尊所止方布面。彼尊像請。然便廻身。置閦伽器於尊像前﹞以左右手頭指以下八指反叉。入於掌中右押左。兩腕相去五寸許。以二大指來去。呪曰。

唵﹝一﹞呼嚧呼嚧﹝二﹞戰馱﹝去音﹞利﹝三﹞摩撜祇﹝四﹞莎訶﹝五﹞

先立合掌隨本方。但至誠心奉請所請云。今有某甲爲某甲事奉請善名稱吉祥王如來寶月智嚴光音自在王如來金色寶光妙行成就如來無憂最勝吉祥王如來法海雷音如來法海勝惠遊戲神通如來藥師瑠璃光如來﹝誠心仰再三。啟白大慈悲者請依本願來降道場﹞一切如來心精進印﹝用諸一切如來及金剛菩薩帝釋梵王并諸天﹞以左右手八指右押左相叉。入掌急合握拳。以二大指並平伸。押右頭指側中節上勿使頭屈﹝云云﹞是印若攺二大母指頭雙上下來去。則名稽召如來種族印。呪曰。

娜莫縒曼嚲勃馱南﹝一﹞唵﹝二﹞﹝合﹡牛﹞﹝三﹞爾娜職﹝而識反四﹞

日光菩薩月光菩薩。觀世音菩薩彌勒菩薩。虛空藏菩薩普賢菩薩。金剛藏菩薩文殊師利菩薩。除蓋障菩薩地藏菩薩。金剛軍荼利菩薩。一切如來鉤菩薩﹝東﹞。一切如來金剛羂索菩薩﹝南﹞。一切如來鉤鎖大菩薩﹝西﹞。一切如來攝入大菩薩﹝北﹞。一切如來喜愛寶供養菩薩﹝東南﹞。一切如來喜愛密供養菩薩﹝西南﹞。一切如來歌詠供養菩薩﹝西北﹞。一切如來舞供養菩薩﹝東北。已上內﹞一切如來香供養菩薩﹝東南﹞。一切如來花供養菩薩﹝西南﹞。一切如來燈供養菩薩﹝西北﹞。一切如來塗香供養菩薩﹝東北﹞。

一切藥叉法印呪。以右手四指向下。鉤左手四指。其二大指直竪來去。呪曰。

是法印呪。若作大都法壇之時。作此印呪喚入供養。一切歡喜。

宮毘羅大將伐折羅大將迷企羅大將安底羅大將頞儞羅大將珊底羅大將因達羅大將波夷羅大將摩虎羅大將眞達羅大將招杜羅大將毘羯羅大將

各仰乞。如來聖眾不捨悲願。赴此三摩地所成淨土道場。并無量俱胝大菩薩。受修行者供養證成功徳。

次結馬頭觀自在菩薩印作辟除結界。二手合掌。二頭指二名指屈入掌各自相背。竝二大指微屈勿著頭指。眞言曰。

唵﹝一﹞阿密﹝口﹡栗﹞﹝二合﹞妬﹝二﹞納婆﹝二合﹞嚩﹝三﹞吽﹝引四﹞﹝打﹣丁﹢巿﹞吒﹝五﹞娑嚩﹝二合﹞賀﹝六﹞

誦三徧。卽以印左轉三匝。辟除一切諸魔皆自退散。以印右旋三匝。卽成堅固大結界。

次結金剛网印。準前地界印。以二大指捻二頭指下第一文卽成。誦眞言三徧。隨誦以印於頂上右旋轉便散。眞言曰。

唵﹝一﹞尾娑普囉﹝二合﹞娜囉﹝二合﹞乞灑﹝二合一﹞嚩日囉﹝二合﹞半惹﹝自攞反﹞囉﹝四﹞吽﹝五﹞發吒﹝六﹞

由結此印眞言加持力故。卽於上方覆以金剛堅固之网。乃至他化自在諸天不能障難。行者身心安樂。三摩地易得成就。

次結金剛火院界印以右手掌掩左手背令相著。磔竪二大指卽成。想從印流出無量光焰。以印右旋三匝。卽於金剛墻外便有火焰圍繞。卽成堅固淸淨大結界火焰。結界眞言曰。

次獻閼伽香水印。置閼伽時。應誦眞言﹝大一徧下七徧極小二十一徧﹞閼伽法則先兩膝著地。應須手著淨茅艸環。捧持閼伽燒香熏之作如是請。仰願尊者以本願故。降赴道場。願垂哀愍。受此閼伽及微獻供。左右二手捧閼伽器。當額奉獻誦眞言三徧。想浴聖眾雙足。眞言曰。

娜莫三﹝去﹞滿多﹝一﹞沒馱喃﹝二﹞誐誐曩﹝三去﹞三麼﹝上引﹞摻摩娑嚩﹝二合引﹞賀﹝五﹞

由獻閼伽香水供養。令修行者三業淸淨。洗除一切煩惱罪垢。從勝解行地至十地及佛地。當證如是地波羅蜜時。得一切如來授與甘露法身灌頂。

次結花座印準前蓮華部三昧耶印。稍屈指令圓滿卽是。結此印已。想從印流出無量金剛蓮華。徧此某甲世界中。某甲如來及諸大菩薩一切聖眾。各皆得此金剛蓮華爲座。眞言曰。

由結此印誦眞言加持。行者獲得十地滿足。當得金剛之座。三業堅固猶如金剛。旣奉請已作如是言。善來尊者。愍我等故降臨道場。復垂哀愍當就此座受微獻供。復起誠心頻興作禮。而白尊者言。大悲垂愍成本願故。而見降臨非我所能。大三昧耶勅語印陀羅尼誦之三徧。勅云三昧結界威儀具足。啟請聖眾如法安坐。

又於西門合掌頂禮長跪恭敬。手執香爐燒諸名香。想諸佛菩薩金剛一切天神。如是眞報身各於座動。視觀佛說法相。復口啟白奉請結界。願諸聖眾各依本位威儀具足如法而住﹝說是語已﹞散香卽取銀盤。種種香末兩手掬香。誦一切頂輪王心呪。呪香末七徧。從內院散及天神等﹝香三昧陀羅尼﹞散花如前末香法﹝花三昧陀羅尼法﹞初合掌禮拜至誠謝云。今所供養香花飲食。多不如法深大慚愧。

此香芬馥如天妙香淸淨護持我今奉獻惟垂納受令願圓滿

阿﹝上﹞歌囉阿﹝上﹞歌囉﹝一﹞薩嚩﹝垂可反﹞苾地耶馱羅﹝二﹞布爾羝﹝三﹞莎﹝去二合﹞嚩訶﹝四﹞

誦此眞言塗香。後誦所持眞言。淨持如法奉獻於尊。

我由獻塗香當獲五法身願從此等流五無漏塗香磨瑩熱惱者奪破諸地獄一切到炎蒸

此花淸淨生處復淨我今奉獻願垂納受當賜成就

阿﹝上﹞歌囉阿﹝上﹞歌囉﹝一﹞薩囉﹝同上﹞苾地﹝二合﹞耶馱囉﹝上二﹞布爾羝﹝丁以反三﹞莎﹝去二合﹞嚩訶﹝四﹞

獻花故當得四八大人相復迴向此福成妙覺花臺舒光徧照觸驚覺人天趣耽著諸欲境八菩所纏逼天樂變化苦願彼諸天人菩提心敷榮獲普賢常樂

獻燒香此以林野樹香膠香能轉一切諸人意願諸天常食我今將獻哀愍垂受

阿﹝上﹞歌囉阿﹝上﹞歌囉﹝一﹞薩囉﹝同上﹞苾地耶馱囉﹝二﹞布爾羝﹝三﹞莎﹝去二合﹞嚩訶﹝四﹞

誦此眞言香。後誦所持眞言。眞言香境。如法獻故。

我由奉焚香得佛無礙智悅澤具端嚴迴施此香雲氛馥寒氷苦

獻飲食次第。或此藥香美堪奉尊主。我今奉獻。垂哀愍受治食眞言曰。

阿﹝上﹞歌囉阿﹝上﹞歌囉﹝一﹞薩嚩﹝同上﹞苾地﹝二合﹞耶馱囉﹝二﹞布爾羝﹝三﹞莎嚩訶﹝四﹞

此眞言徧通三部眞言食後誦所持眞言。眞言食奉獻之。

獻食獲法喜禪悅解脫昧迴施餓鬼趣普雨諸微妙天甘露飲食飡此加持食皆悉得充足永離飢渴苦慳貪惡習業

獻食法。先塗香灑地。後敷諸葉。當洗手漱口嚥水。次下食。先下莎底迦食。次圓根長根菓。次下諸粥。次下羹臛。次下飲。次下乳酪。

獻燈次第。或燈能却鄣。然淨除眠。我今奉獻。哀愍垂受燈。眞言曰。

唵﹝同上一﹞阿﹝上﹞路迦野阿﹝上﹞路迦野﹝二﹞薩嚩苾地﹝二合﹞耶馱囉﹝三﹞布爾羝﹝四﹞莎﹝去二合﹞嚩訶﹝五﹞

誦此眞言已。次誦根本眞言。而眞言之後。作淨法除諸過故。

獻燈得五眼以爲般若燈照曜阿修羅永斷矯誑心恚癡好鬭諍傍生鞭撻逼互相害食噉願得慈惠心常生人天路欲界無色界無耽著三昧願脫此惑纏

次結廣大不空摩尼供養印。二手金剛合掌。二頭指相蹙如寶形。竝竪二大指卽成。卽誦供養眞言曰。

唵﹝一﹞阿﹝上﹞謨﹝引﹞伽﹝去﹞布惹﹝自攞反﹞摩抳﹝尼勅反二﹞跛納麼﹝二合三﹞嚩日﹝口﹡﹝隸﹣木﹢士﹞﹝二合四﹞怛他﹝去﹞蘖多﹝五﹞尾路﹝引﹞枳帝三滿多﹝六﹞鉢囉﹝二合﹞薩囉﹝七﹞吽﹝八﹞

此廣大不空摩尼供養陀羅尼。纔誦三徧則成於某甲如來集會。及無邊微塵剎土中雨無量廣大供養。所謂種種塗香雲海。種種華鬘雲海。種種燒香雲海。種種天妙飲食雲海。種種天妙衣服雲海。種種摩尼光明燈燭雲海。種種幢幡寶帳寶蓋雲海。種種天妙音樂雲海。普於諸佛菩薩眾會。成眞實廣大供養。由結印誦眞言供養故。獲得無量福聚。猶如虛空無有邊際。世世常生一切如來大集會中。蓮華化生得五神通。分身百億。能於雜染世界。拔濟受苦眾生。皆作安樂利益。卽於現世受無量果報。當來得生淨土。

獻閼伽香水證平等性智三界法王位迴施此降注金剛月露水灌沃水居者永離傍生趣速獲淨法身及下徹無間一切諸地獄苦具碎如塵皆成淸涼池受苦諸羣生解脫生淨土

次奉獻閼伽作歸命。合掌置之頂上。思惟諸佛菩薩眞實功徳。至誠作禮讚歎於佛。次歎法僧次歎觀自在。次歎明王大威金剛。伽他曰。

大悲救世尊善導一切智福智功徳海我今稽首禮眞如捨摩法能淨貪瞋毒善除諸惡趣我今稽首禮得法解脫僧善住諸學地勝上福田僧我今稽首禮大悲觀自在一切佛讚歎能生種種福我今稽首禮大力忿怒身善哉持明王降伏難伏者我今稽首禮

作是虔誠讚佛菩薩。亦復合掌起慇懃重心。讚餘諸佛菩薩相好功徳。其讚歎文。應用諸佛菩薩所說歎偈。不應自作讚歎。修行者每日三時。常誦此讚歎佛功徳。驚覺某甲如來不捨悲願。以無量光明照觸行者。業障重罪皆悉消滅。身心安樂證寂悅意。久坐念誦不生疲倦。心得淸淨疾證三昧。

唵﹝一﹞遏部羯弭惹曳﹝二句﹞悉睇悉馱刺梯﹝三句﹞莎﹝去二合﹞嚩訶﹝四句﹞

以右手大指捻無名指頭。直舒中指小指微屈。以頭指押中指上節側。左手亦然。復以左手執金剛杵。右手把數珠口。啟白云。

我今﹝某甲﹞頂戴恭敬一切般若波羅蜜多無邊法藏恆沙萬法。今後十方一切諸佛。敬受此法。

說是語已。卽舉兩手頂戴恭敬。如是作法名頂戴恭敬受持之法。

唵﹝同上呼一句﹞那謨皤伽﹝上﹞嚩底﹝二﹞悉睇﹝三﹞娑﹝去﹞馱野﹝四﹞悉馱刺梯﹝五﹞莎嚩訶﹝六﹞

用前珠印各依部中而念誦之念誦之時珠置當心不得髙下捧數珠時微小低頭以至誠心頂禮三寶

次禮八大菩薩。次禮明王眷屬﹝想眞言王如對目前﹞正念誦時。若有謦咳昏沈廢忘眞言。卽起就水作灑淨法。卽取蓮子念珠安於手中。兩手捧珠合掌。如未敷蓮華形。以千轉念珠眞言加持七徧。眞言曰。

唵﹝一﹞嚩日囉﹝二合﹞獄呬耶﹝二合﹞惹﹝自攞反引﹞跛﹝二﹞三﹝去﹞麼曳﹝引三﹞吽

加持已。卽捧珠頂戴心發是願。願一切有情。所求世間出世間殊勝大願。速得成就。念誦百八徧。當心以二手。各聚五指如未敷蓮華。左手持珠。以右手大指名指移珠。誦眞言一徧。與莎賀﹝引﹞字聲齊移一珠。念珠聲不緩不急。不髙不下。不應出聲。稱呼眞言字。令一一分明。心觀此三摩地所成淨土及前所請來某甲佛相好圓滿在於壇中。如是觀行了了分明。專注念誦不令間斷。遠離散動一座念誦。或百或千若不滿一百八徧則不充祈願徧數。某甲如來加持故。則身心淸淨。乃至開目閉目。常見某甲如來。則於定中聞說甚深妙法。於一一字一一句。悟無量三摩地門無量陀羅尼門無量解脫門。此身等同某甲菩薩。速能至於彼國。念誦數畢。捧珠頂戴發如是願言。願一切有情。得生某甲世界見佛聞法速證無上正等菩提。

次結定印。則觀身中菩提心。皎潔圓明猶如滿月。復作思惟。菩提心體離一切物。離蘊界處及離能取所取。法無我故。一相平等。心本不生自性空故。卽於圓滿淸淨月輪上想紇哩﹝二合入引﹞字門。從字流出無量光明。於一一光明。道觀成某甲世界聖眾。圍繞某甲佛。廣如本部經。

如是念誦修習三摩地已。欲出道場則結本尊印。誦根本陀羅尼七徧。以印頂上散。卽誦讚歎。

現前諸如來救世諸菩薩不斷大乘教到殊勝位者惟願聖天眾決定證知我

則結普供養印誦廣大不空摩尼供養眞言。又獻閼伽。心中所有祈願啟白聖眾。惟願聖者不越本誓成就我願。如是結願已。西門禮拜云。仰啟愧謝。今此會作種種法事。香花飲食皆不如法。慚愧聖眾願大慈悲布施歡喜。如是念誦供養發願已。卽結前火院印。左轉一匝。三昧耶能結所事已。願諸聖隨意而去。解前結寶車輅印。以二大指向外。撥二中指頭。誦本眞言。奉送聖眾。則結三部三昧耶印。各誦眞言三徧。然後結被甲護身印。印身五處。則對本尊前虔誠發願。禮佛稱名去。出道場隨意經行。當讀誦本部經。心懷增上意樂。精勤念誦。印佛印塔印牆。樂行檀施修持禁戒忍辱精進禪定智惠。所修善品皆悉迴向。共諸眾生同生淨土上品上生。證歡喜地。獲得無上菩提記莂。陀羅尼啟請文。奉請鉢私那童子。爲弟子傳此香煙。啟請虛空剎土微塵世界中一切諸佛。過去七佛毘婆尸佛如來。五十三佛普光如來。三十五佛釋迦如來。二十五佛寶集如來。十二部尊經修多羅藏海尊法般若諸大菩薩摩訶薩。普賢文殊觀音勢至。大慈菩薩五部明王。金輪如意王二十八部。密迹金剛藏王。不捨慈悲證明弟子。聲聞獨覺四果羅漢。四天大王三十六國持呪大師子王。摩尼孔雀王迦毘羅金毘羅王。持呪安國王道心王。摩醯首羅王天布單那王。二十八部鬼神大將。阿吒婆俱護法神王。須彌峯頂大將軍。管領五嶽神將飛輪走釰。降此道場受弟子香烟供養請。爲弟子括天動地。上張天羅下張鐵网。收攝天魔外道鬼神。付與毘那夜迦使者。急當在界內者攝入。在界外者不得攝入﹝三說﹞弟子一心啟請。二十八金剛藏王。大輪金剛軍荼利金剛。大烏芻沙摩金剛大摧碎金剛。火頭金剛靑面金剛。吒呵金剛設愛金剛。利牙爪金剛傷竭羅金剛。各領所管五萬藥叉飛輪走釰。雲集道場。受弟子隨心供養。然後加助弟子威力。願呪句如意願速得成就。奉請東方提頭賴吒天王。把定東方之界。奉請南方毘樓勒叉天王。把定南方之界。奉請西方毘留博叉天王。把定西方之界。奉請北方毘沙門天王。把定北方之界。奉請上方忉利天王。把定上方之界。奉請下方地軸天王把定下方之界。六方天王急提捉六方界。令天魔外道鬼神不得輒出入。如有輒出入者。付與火頭金剛。把跋折羅折碎身如微塵。頭破作七分如何梨樹枝。急急如陀羅尼勤。四天王結界呪。一气誦三徧。禁吒禁吒僧禁吒立合。今於四方結禁吒絡。不爲汝解禁吒。若作法弟子當誦三徧。

藥師如來觀行儀軌

延寶甲寅年寫畢淨嚴天明元丑年。以宇治惠心院本寫之智積院慈忍亨和二壬戌秋八月校整以上本。

