大虛空藏菩薩念誦法

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

我今依瑜伽金剛頂經。說寶部虛空藏菩薩眞言教法。爲愍念在家山家。薄福少徳乏少資具者。所求世間出世間勝願多不遂意。若依此教法修行。業報等障皆悉消除。福徳增長心神適悅。淨信大乘利樂有情。心無退轉。世出世間所有財寶悉皆獲得。於一切眾生能作利益。一稱一念所得福聚尚猶虛空。何況作意如法修行。所願必獲殊勝成就。行者先應入灌頂道場。親對師前受得儀軌。或於山間靜處。或於寺舍隨所樂處。建立精室作一方壇。隨其大小。以瞿摩夷塗地。作八曼茶羅。周匝懸幡。上安天蓋。於壇西面安虛空藏菩薩像。持誦者壇東對像念誦。以種種時華散於壇上。燒香燈明飲食菓子。隨力所辦以爲供養。每入道場。對尊像前五體投地。禮一切如來及諸聖眾。卽懺悔隨喜勸請發願已。然後結跏趺坐。或半跏隨意而坐端身正念。當以塗香用塗二手。虛心合掌如未敷蓮華。誦淸淨眞言三徧或七徧頂上散印。則三業淸淨以成勝義澡浴。淨三業眞言曰。

以止觀十度。內相叉作拳。以禪智並竪。結印成已。觀想諸佛徧滿虛空。卽誦佛部心眞言三徧。頂上散印眞言曰。

準前佛部心印。智度屈入掌。直竪禪度。結此契已。想於一切如來右邊。有觀自在菩薩并諸眷屬。印誦蓮華部心眞言三徧。頂上右散印眞言曰。

准前佛部心印。以禪度屈入掌。直竪智度。想於一切如來左邊。有金剛手菩薩并諸眷屬。卽誦金剛部心眞言三徧。頂左散印眞言曰。

以觀羽禪度橫於掌內。以進忍戒檀四度。握拳結此契成印身五處所謂印額右肩左肩心喉。是名五處護身眞言曰。

由結此印加持五處。卽成被金剛光焰堅固甲冑。一切諸魔不能障難。所持眞言速得成就。

二羽金剛縛。直竪忍願。反蹙如寶形。進力各屈如鉤。想於壇中有寶樓閣。於樓閣內有八葉開敷蓮華。誦眞言四徧。以進力向身招之。本尊并及眷屬皆來集會。迎請眞言曰。

唵薩嚩怛他﹝去﹞誐哆﹝引﹞毘囇﹝引﹞迦嚩日囉﹝二合﹞囉怛曩﹝二合﹞薩嚩﹝引﹞舍﹝引﹞跛哩布囉迦弱吽鑁斛﹝引﹞怛囕﹝二合引﹞

以檀慧右押左。相叉入掌。以戒方並押交上。以禪智並押戒方。以忍願直竪頭相拄。進力屈如鉤。作三股杵形。卽誦軍吒利眞言。隨誦以印。左旋三匝辟除一切諸魔。右轉三匝便成結界眞言曰。

曩謨囉怛曩﹝二合﹞怛囉﹝二合﹞夜﹝引﹞耶娜莫室戰﹝二合﹞拏摩賀嚩日囉﹝二合﹞矩嚕﹝二合引﹞馱﹝引﹞耶唵戶魯戶魯底瑟姹﹝二合﹞底瑟姹﹝二合﹞滿馱滿馱賀曩賀曩阿密哩﹝二合﹞帝吽發吒娑嚩﹝二合引﹞賀﹝引﹞

行者常於壇上。近膝置二淨器。滿盛香水以爲遏伽。初迎請時獻右邊者。後奉送時獻左邊者。每奉獻時二羽捧遏伽器。當額奉獻。卽誦眞言想浴本尊及諸聖眾眞言曰。

以二羽虛心合掌。以檀慧禪智各頭相著。餘中間六度微屈。頭相離猶如開敷蓮華葉形眞言曰。

由結此印眞言加持。一切聖眾并及本尊。皆得七寶蓮華爲座。

以二羽合掌。以戒方二度外縛。以進力反蹙如寶形。結成契已。誦眞言四徧。普供養眞言曰。

想從印出生無量種種供養香花燈燭塗香飲食寶幢幡蓋。卽於本尊及一切聖眾前。則成就眞實廣大供養。

以止羽當心仰掌。以智力相捻。反屈力度如寶形。以觀羽仰掌。向前作施願勢結此契已作是思惟。我身卽同虛空藏菩薩卽誦羯磨眞言曰。

由作此觀加持故。行者自身卽等同本尊虛空藏菩薩。

以二羽金剛縛。進力反蹙如寶形。禪智並竪置於當心。卽誦三昧耶眞言七徧眞言曰。

卽取水精念珠安於掌中。合掌當心。誦加持念珠眞言三徧眞言曰。

則捧珠安於頂上。發是願言。十方世界所有修眞言行者。彼所受持一切眞言。願速成就。卽止羽承珠。觀羽當心。移珠不緩不急。心離散亂。或千或百限數畢已。捧珠頂戴又發是願。一切有情所希望。世出世間殊勝果報。以我念誦福力。速令成就。卽安珠於本處。復結本尊三昧耶印。誦三昧耶眞言七徧。頂上散印。又結普供養印誦普通供養眞言七徧。頂上散印誦虛空藏菩薩讚歎曰。

嚩日囉﹝二合﹞囉怛曩﹝二合﹞素﹝上﹞嚩日囉﹝二合﹞囉他﹝二合一﹞嚩日囉﹝二合引﹞迦﹝引﹞捨摩賀﹝引﹞麼柅﹝二﹞阿﹝去引﹞迦﹝引﹞捨櫱婆﹝去﹞嚩日囉﹝二合﹞茶﹝馱夜反三﹞嚩日囉﹝二合﹞櫱婆﹝去﹞曩謨﹝引﹞窣堵﹝二合﹞帝﹝四﹞

誦讚歎已。卽取左邊閼伽。當額奉獻。卽結前軍吒利印。左旋一匝解界。次結三昧耶印。奉送一切聖眾。奉送眞言曰。

舉印安頂上。誦眞言七徧。卽成奉送一切聖眾。復結三部心三昧耶各誦三徧。次結護身印。如前印於五處。卽禮佛發願隨意出道場。轉讀大乘印佛印塔。廣行檀施常須饒益一切有情。

大虛空藏菩薩念誦法

