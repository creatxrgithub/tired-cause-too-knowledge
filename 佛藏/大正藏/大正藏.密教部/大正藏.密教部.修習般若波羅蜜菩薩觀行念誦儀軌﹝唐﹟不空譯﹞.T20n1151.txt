修習般若波羅蜜菩薩觀行念誦儀軌一卷

修習般若波羅蜜菩薩觀行念誦儀軌一卷

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

歸命般若母淸淨妙法身我今依瑜伽演說觀行法運心徧法界一切佛剎海想身周圍遶由是得解脫想身遶諸佛一一諸佛前菩薩眾圍遶持妙供養具三世諸如來及大菩薩眾緣覺與聲聞一切正法藏皆悉盡無餘徧想於己身一切乃眾前分明如對目皆從淨心生廣多供養具作無量供養無間恒作禮宮殿妙拂蓋無數眾樓閣花鬘末塗香種種寶莊嚴彼諸供養儀徧滿虛空界殷勤心加持奉獻諸如來如空剎土爾如剎佛亦然如佛法亦然如法供養然一切皆無量十方無邊剎知已作是言敬禮諸如來

唵薩嚩怛他﹝去﹞蘖多﹝一﹞播﹝引﹞那滿曩﹝上引﹞喃迦嚕﹝引﹞弭﹝二﹞

種種勝無量大乘經所說陀羅尼佛心殷勤應稱誦當生淨信心專注於一境爲諸有情類觀察勝菩提卽當作偏袒右膝而著地誠心合掌住應作如是言自作教他作或自他隨喜由身口意罪願諸佛哀愍今生一億罪乃至無始世及當坐菩提不復更違犯如是勝懺悔眞實觀察故以佛願智火焚盡無有餘能取及所取一切皆惟心佛剎等供養能取所取意菩薩住等引見心如影像能取想分別安住於空性二性無性相是名爲空相無性非無性不離於一性能所及供養三種離分別由無分別故此供養爲勝如是勝供養及以旋遶法一切重罪咎除滅皆無餘貪性知無貪卽入貪性空瞋性知無瞋卽入瞋性空癡性知無癡卽入癡性空如是於諸惑觀察實相理有此智慧者由空無分別如蓮華處水不著諸罪咎

修行者作如是觀照。淨身心已卽結三昧耶印。

二羽相交合當安於心上徧觀虛空佛誦眞言三徧

次結金剛縛。十度外相叉。密縛成印相。金剛縛眞言。眞言曰。

如前金剛縛掣擊於心上能滅諸結使開顯解脫宮

次結發智印如前金剛縛定慧入於掌召入圓寂智召入於種智

次結金剛拳進力跓禪智金剛身語意密合不傾動

卽結三昧耶自成普賢故結已竪忍願身處於月輪

次結大眞誓忍願反入縛檀慧定智竪二度三觸心藏識厭離種能除悲增長

次應作辟除結金剛藥叉二羽金剛拳檀慧進力屈置於口兩頰想身同彼尊厲聲誦眞言左右而顧視

所有諸障者悉皆四馳散二目想麼吒轉如日月輪止觀金剛拳各安於二胯隨日作旋視以成十方界

當入三摩地縛印相如前仰安結跏上端身須正直閉目入正定徧觀虛空佛盡滿如胡麻彼一切如來憶昔誓願故異口同音聲教授說眞言專注實相理

專注實相理頻誦此眞言安心內觀察漸令周法界一切虛空相虛空亦無相虛空瑜伽故舒徧於十方

行者旣入。般若波羅蜜甚深體性三摩地。則於眞實性中證大月輪量同法界。光明普照寂然淸涼。起大悲愍一切有情三界熾然。如一子想深生拔濟。而作是念我今云何。令未得度而令得度。未解脫者令得解脫。未安慰者令得安慰。未涅槃者令得涅槃。則入本尊瑜伽三摩地。觀身爲般若波羅蜜佛母。戴五佛冠天衣瓔珞。金色光明徧毛孔中。流出無量諸佛。又作是念。我身與般若波羅蜜菩薩無二無別。卽以金剛護菩薩加持四處。

二羽金剛縛進力竪如針印心頞喉頂成本尊瑜伽

次結五佛冠二手金剛縛忍願形如刀進力附上節置頂次四方二拳額前遶如鬘頂後繫垂下勢如帶

次結甲冑印。二羽金剛印。擐甲及自他。頭指相繞結。恒成於大護。卽誦甲冑眞言曰。

唵嚩日囉﹝二合﹞迦嚩左嚩日﹝口﹡梨﹞﹝二合﹞句嚕嚩日囉﹝二合﹞唅

以此甲冑印及誦眞言而被甲。卽得金剛性身。及獲金剛壽命。盡形得大加護。於一切處無能沮壞。被甲已齊。掌拍令歡喜。

由此心眞言解縛得歡喜獲得金剛體如金剛薩埵徧入金剛已大印如儀則身前應當結思惟大薩埵見彼智薩埵應觀於自身鉤召引入縛令喜作成就

唵達麼嚩日﹝口﹡﹝隸﹣木﹢士﹞﹝二合﹞涅哩﹝二合﹞捨野﹝二合﹞弱吽鑁斛

此是大薩埵鉤召引入縛令心喜悅誦三昧耶薩怛鑁﹝三合﹞徧入背後而月輪。於中應觀後面薩埵。我三昧耶薩怛鑁﹝三合﹞隨彼印薩埵。修習觀自身。金剛語已成。能成就諸印。行者卽於壇中本尊像前。想七寶樓閣而開四門。於其殿中觀地字門。成般若波羅蜜佛母。以十波羅蜜圍遶。及八供養四門鉤鎖并八方天眾。皆以本種子字觀想而成。復想己身在於色界阿迦尼吒天。卽當作請印。

召集作彈指應請一切佛剎那頃諸佛并金剛菩薩應滿一切壇集會曼茶羅卽速疾大印觀金剛薩埵一徧稱百八由結集印喜如來皆堅固金剛薩自成慈友而安住諸門一切處鉤等而作業以大羯磨印

次當結四攝二羽金剛拳交腕結檀慧頭指如大鉤如索亦如鎖手背而相逼

由金剛鉤召能作諸事業由金剛索儀能一切引入金剛鎖相應堪任一切縛由金剛入縛能成諸徧入

唵嚩日囉﹝二合﹞薩怛嚩﹝二合一﹞三﹝去﹞麼野摩努﹝鼻音﹞播﹝引﹞攞野﹝二﹞嚩日囉﹝二合引﹞薩怛嚩﹝二合三﹞底吠﹝二合﹞怒跛底﹝丁以反﹞瑟吒﹝二合四﹞捏哩﹝二合﹞濁﹝荼護反﹞冥﹝上﹞婆﹝去﹞嚩﹝無可反五﹞蘇妬﹝引﹞使諭﹝二合引﹞銘﹝上﹞婆﹝去﹞嚩﹝六﹞阿﹝上﹞弩﹝鼻﹞囉﹝上﹞訖妬﹝二合引﹞銘﹝上﹞婆嚩﹝七﹞蘇報﹝引﹞使諭﹝二合引﹞銘﹝上﹞婆﹝上﹞嚩﹝八﹞薩嚩悉朕﹝敵禁反﹞銘﹝上﹞鉢囉﹝二合引﹞野縒﹝上九﹞薩嚩羯摩蘇者銘﹝上十﹞質跢﹝上﹞室唎﹝二合﹞藥矩嚕﹝十一﹞吽訶訶訶訶穀婆誐鑁﹝十二﹞薩嚩怛他﹝去引﹞誐跢﹝十三﹞嚩日囉﹝二合引﹞莽﹝引﹞銘﹝上﹞悶﹝上﹞者﹝十四﹞嚩日哩﹝二合﹞婆﹝上﹞嚩﹝上十五﹞摩訶三﹝去﹞麼耶薩怛嚩﹝二合﹞惡﹝引入十六﹞

由以百字眞言奉閼伽水故。所有願求速得成就。

系囉底嚩日囉﹝二合一﹞尾邏賜儞﹝二﹞怛囉﹝二合﹞吒﹝半音﹞

系囉底嚩日囉﹝二合引一﹞儞哩﹝二合﹞底曳﹝二合二﹞吠波吠波﹝三﹞

修行者纔住是八供養菩薩三摩地。卽能出生盡十方界一切佛剎廣大雲海供養儀式。次卽結本尊三昧耶印。二羽金剛合掌。以大指各捻二頭指側誦本尊眞言七徧。

娜謨婆﹝去﹞誐嚩怛曳﹝二合引一﹞鉢囉﹝二合引﹞枳孃﹝二合﹞播﹝引﹞囉弭跢﹝引﹞曳﹝二﹞唵﹝三﹞紇唎﹝二合入引﹞地﹝引入﹞室哩﹝二合引四﹞秫嚕﹝二合﹞底尾惹曳﹝五﹞娑嚩﹝二合引﹞賀

由誦此眞言加持念珠七徧故。念誦一徧則成千徧。如是加持畢已。四時三時乃至二時。或一百八徧或一千徧。凡時分徧數一則常定。時誦數滿如前頂戴。卽入般若波羅蜜三摩地。復於心中想圓滿月輪量周法界。於中觀地字門。了了分明色如珂雪專注而住。卽名爲奢摩他。攝諸散動心旣定已。卽與慧相應。思地字義一切法性相如法界不可得故。卽名爲毘鉢舍那。或與定相應或與慧相應。久已純熟定慧雙運。能觀所觀平等平等。能取所取悉應遠離。常作如是觀照。現生得入初地。後十六大生成普賢菩薩。復結本尊印誦百字眞言。重結八供養印捧閼伽水。以金剛眼左視解界。卽結法波羅蜜印奉送聖眾誦金剛解脫眞言曰。

唵﹝一﹞訖哩﹝二合﹞覩嚩﹝入二﹞薩嚩薩怛嚩﹝二合引﹞囉他﹝二合引﹞悉地囉娜﹝二合﹞多﹝三﹞野他﹝引﹞弩誐﹝引四﹞蘖蹉﹝引﹞特鑁﹝二合五﹞沒馱尾灑焰﹝六﹞布曩囉﹝引﹞誐﹝七﹞麼曩野覩﹝八﹞唵嚩日囉﹝二合﹞渴誐薩怛嚩﹝二合﹞穆

復以金剛寶印。灌頂被甲禮五方佛。卽出道場隨意經行讀大乘經典。以此殊勝福迴向一切有情。速證般若波羅蜜無上正等菩提。次後便說功能頗殊妙矣。

曩謨婆﹝去﹞誐嚩戴﹝引﹞鉢囉﹝二合﹞枳孃﹝二合﹞播﹝引﹞囉弭跢﹝引﹞曳唵紇哩﹝二合入引﹞地﹝入引﹞室哩﹝二合入引﹞戍嚕﹝二合﹞底尾惹曳娑嚩﹝二合引﹞訶﹝引﹞

佛言此陀羅尼印有四種名。一名般若無盡藏。二名般若眼。三名般若根本。四名金剛般若心。此陀羅尼印有大功徳。若能至心如法受持。隨誦一徧出生一萬八千修多羅藏。又彼一一修多羅中。各各出生二萬五千修多羅藏。又彼一一修多羅中。出生百萬修多羅藏。又彼一一修多羅藏中。出生無量百千萬億那由他阿僧祇修多羅藏。如是乃至展轉。出世無量無盡修多羅藏。所出經題名句義味。各各不同而不重出。如是念念出生無盡。是故名爲無盡藏陀羅尼印。此陀羅尼印。卽是十方三世諸佛宗祖。亦是十方三世諸佛無盡法藏。一切般若波羅蜜母。過現未來諸佛菩薩常所供養恭敬讚歎。若善男子善女人等。以至誠心書寫讀誦如說修行。是人所有百千萬億恒河沙劫生死重罪。於須臾頃悉滅無餘。此陀羅尼印所有功徳。我若住於百千萬億阿僧祇劫。歎猶不盡。何況餘人歎之能盡。若欲修行般若法者。一食齋戒香湯洗浴。著新淨衣入於道場。要當先誦此陀羅尼并作此印滿百萬徧然後修行餘般若法決定成就。是故名爲般若根本。此陀羅尼印。悉能照了一切般若波羅蜜法。故名般若波羅蜜眼。此陀羅尼印。悉能摧滅一切障礙。悉能住持一切諸佛菩薩功徳。故名金剛般若心也。

修習般若波羅蜜菩薩觀行念誦儀軌一卷

