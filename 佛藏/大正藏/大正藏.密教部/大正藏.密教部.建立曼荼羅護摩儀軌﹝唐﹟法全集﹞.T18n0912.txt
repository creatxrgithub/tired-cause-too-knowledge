建立曼荼羅護摩儀軌﹝法全﹞

初日以如來性加持自身。及供養警地神。擇地中諸惡物。築令堅實。第二日於壇內掘一肘。不動明加持五寶等。定聖尊位。五佛四菩薩白檀點位。第三日置瓶不動明加持一百八徧。第四日暮次香水眞言一百八徧然後灑淨。第五日護身供養。以不動或降三世一百八徧。次持地明。第六日夜師弟子沐浴。淨衣詣壇如法供養。與印相應手按中胎。持明一徧一按乃至七徧。諸尊位亦準。第七日次教弟子。三歸懺悔發菩提心。

稽首歸命禮一切薄伽梵及法諸菩薩密迹大忿怒爲利修瑜伽速成大悉地遠離於諸過建立曼荼羅并陳護摩法善住瑜伽者先以淨法界安立器世間觀妙菩提心身同於薩埵色如碧頗梨住於羯磨輪以大眞言王徧滿身支分暗字在於頂欠暗左右耳在額名爲惡糝索在兩肩唅鶴作咽心﹝口﹡藍﹞﹝口﹡落﹞爲臍腰鑁嚩爲髀足三處弟師壇如法以加持普徧成焰鬘遇良日時分宿曜悉相應食前吉祥相當揀擇於地除去諸過惡先禮諸如來警發於地神應說如是偈﹝梵文如胎藏﹞汝天親護者於諸佛導師修行殊勝行淨地波羅蜜如破魔軍眾釋師子救世我亦降伏魔我畫曼荼羅長跪舒右手按地頻誦偈以塗香華等供養佛菩薩及地神眷屬灑以淨香水然復治其地地神持次第

oṃbhuḥkhaṃ唵部﹝引入﹞欠

金剛縛開掌仰按習三七覆按亦復然卽成堅牢地掃灑及塗拭﹝先七日前﹞日暮持香華獨入置壇處面東執香爐誦啟請地偈

諸佛慈愍有情者惟願存念於我等我今請白諸賢聖堅牢地天并眷屬一切如來及佛子不捨悲願悉降臨我授此地求成就爲作證明加護我﹝三徧﹞

慇懃奉請已聖眾普雲集大日淸淨身周徧於法界十方佛亦然三業至誠禮雙膝而長跪定持金剛杵當心直堅之慧手舒五輪平掌按於地如前警地神每誦已每按習於本眞言﹝一百八徧﹞應至誠啟告仰啟諸如來諸大菩薩眾聲聞及緣覺天龍并八部此處靈祇等我某甲﹝隨求事告白之﹞依持明藏教持某尊眞言爲求無上道欲於此地中建立曼荼羅精修於念誦願尊憶本誓許我此建立護助我勿令天魔惡鬼神惱亂作障難釋迦坐道樹降伏眾魔怨我今亦復然若有諸障難願諸佛菩薩當示我先相勿令於鬼神詐現於誑惑若無障難者願見吉祥境寂默以安坐持本眞言明一千一百等當離諸思想數畢已安眠專注菩提心月輪如意珠內外極明徹成就不成就悉於心鏡現不善彊作者恐招於自損先相善建立置壇處當中頓方各一肘掘之去瓦石却塡築平正驗其虛實相若堪建立者不動母捺囉﹝二合﹞百八護其地然後應總掘鍬印金剛縛禪智進力竪

揀去諸穢惡不堪淨土替重重灑香水平實如淨鏡心壇置五寶謂金銀眞珠瑟瑟頗梨寶靈藥謂赤箭人參與伏苓昌蒲天門冬稻穀大小麥菉豆胡麻等沈香檀丁香欝金龍惱香盛於金銀器地天以結護﹝一百八﹞香水和瞿夷無能勝加持﹝或馬頭明王﹞

白檀塗尊位辦事明千徧次以慈悲眼觀念諸眾生習於甘露明想其自心位導師所住處八葉從意生蓮華極嚴麗圓滿月輪中無垢猶淨鏡於彼常安住眞言救世尊金色具光焰害毒住三昧如日難瞻覩諸仁者亦然於其圓鏡中自見其身相等同於佛身﹝作此觀先觀外緣後引入己身﹞行者在佛室頂髻百光明徧照無邊剎善調於心气連誦阿字明一息乃至三盡力當念誦覺觸心相應離一切分別從淨法界體建立曼荼羅頂禮於世尊及般若佛母次調於綵色護以無能害運布諸聖尊而畫莊嚴身次陳於護摩微密成就法卽於新淨室建立於道場陳設妙香華虔誠而供養依法以結淨息災與增榮敬愛降伏等威神莫能測能迴天地心功用無涯際巨展含靈福其祀火諸壇加臨而頗眾隨類求諸願各各而差別護摩略二種謂卽內及外言內護摩者以彼諸眾生皆從業所生淨除於業者卽是得解脫能燒於故業所謂菩提心名曰內護摩如彼世間火燒物成灰燼今此則不然爲己猛利智燒一切煩惱如劫燒之火無有於遺燼三處同一體大壇卽護摩護摩卽己身己身卽火天火天卽大日身口意和合三平等無異具足於三身量周徧法界不生亦不滅離言離言相生與於無生無非大日尊觀於阿字門﹝本不生義卽是菩提心今欲顯見以何方便而得見之﹞惑障所覆蔽入於猛利智周匝成光焰如劫火熾盛持刀及羂索焚燒業煩惱無明株杌等不復有遺餘次觀菩提心沐以大悲水當想徧身中流注白甘露灑於十方剎熱惱諸眾生滋長菩提芽次第生諸子﹝卽是五輪字成佛身﹞卽此名法身祕密內護摩復次世尊言我成菩提後演說十二種智火最爲初名大因陀羅﹝卽金輪別名作金剛杵形卽方座但觀四角壇中有本尊﹞菩提心慧光形方黃金色﹝卽表金剛座﹞其尊極端嚴焰鬘而圍繞住寂三摩地﹝此卽是毘盧遮那亦內火法身義下皆準﹞觀以誦密言能成一切事順世方壇爐所供服皆黃第二行滿火像形如秋月光暉普周徧身衣潔白色月輪曼陀羅持珠及軍持除水火虫霜自他身疾病種種惡災禍猶預不定心此火能淨除第三名摩嚕形色極黑燥﹝如塗灰等降伏火﹞風輪半月壇執帛風吹勢謂彼修行者疑心數進退爲無始妄惑煩惱根未除常繞而纏縛以加暗障蔽數依此燒除散壞去重雲第四盧醯多身形相端滿三角光焰鬘色赤初日暉執刀微怒相第五沒栗拏尊形淺黃色身上髭鬢髪頂有大威光目左怒右笑色左赤右黃座左方三角定刀慧持杵能成二種事攝召息災俱第六忿怒火尊形色如焰閉一目大吼狗牙上下現蓬頭髪上聳二事火風俱第七名溫腹卽大般涅槃迅疾極忿怒aḥ字具五色第八名費耗色如集眾電極難可瞻覩坐金剛輪中能除遣重障及頂行眷屬第九意生火此尊隨意成普門種種身大力自在慧十名羯攞尾其尊側右手淨行唵印聲

十二謨賀娜尊形劫災火道場降伏魔若諸有情類造惡不可止勸導轉更增此火能淨除方便以制伏迷惑使無知﹝意密﹞漸次引入道次陳四微密儀軌當修習本尊眞言印身口意相應三位正和合而作諸事業由外引入內義理無差別息災初夜起增益初日分中猛利降伏鉤召一切時於夜作敬愛扇底迦寂災聰明及長壽并除障難法五星所陵逼種種諸災難口舌及鬭諍王宮所逼迫內外不和順七曜乖常度風雨不以時疫病及荒儉鬼魅諸不祥如是災起時面北交髀居竪膝右髀先衣服當潔白食飲香華地燈燭亦復然月輪布眞言文字亦宜白住三解脫觀入空三摩地運心周法界豁然無一法須臾頃澄心滅除一切見爲除於空執入無相三昧離彼一切相次無願三昧於彼眞如智離相本空寂亦無所願求從三摩地起諦想心臆間圓明可一肘﹝卽菩提心﹞猶如秋月光澄明仰在心次觀本尊口所持祕密句分明成字道入於瑜岐口文字右旋布列於心月輪字字皆金色流出大光明身心不散動入於阿字門則於一一字思惟實相義此名三昧念先并歸命誦三七乃除之從唵起爲初與某甲除禍娑嚩賀最後本無臨事加念誦以小聲當須寂靜意護尊忿怒相若作火壇者圓穿其鑪形﹝或方﹞量一肘深半爐底泥作輪其輪具八輻一搩是其量﹝髙一指﹞四節爲周界塗壇純白色﹝餘香準﹞階上祥茅艸隨日右旋布以本覆其苗或布眾彩色彤輝極嚴麗一切繢事成燒沈香蘇燈鮮妙諸華果飲食爲供養月初至八日三餘時護摩慈心生歡喜顧視於一切是略護摩處當持辦事明﹝或不動﹞以吉理明王結護加諸物慧羽空押地舒餘波羅蜜徧灑以香水

欲作諸事業成就結壇法護身及弟子辟除諸障難由此印明故淨居諸天子常來於其處觀照令速驗鑪對曼荼羅外相望別作所供如大壇半鑪燒炭充樹中所出枝乳木乾柴等擲於軍荼中燧火勿以舊扇用非口吹卽灑淨香水燃爐誦後明

火旣發光焰忿怒王去垢契明徧加物每觸皆稱明﹝前枳哩眞言四輪背相叉旋轉慧加定﹞便於火焰中而想有囉字變成火光尊身色赤髪黃三目具四臂徧身火焰光智者展右手空輪屈入掌押以地水火風曲鉤呼召我今稽首請火天上首尊天中之大仙梵行所崇敬惟願降臨此納受護摩供

唵翳係曳﹝二合﹞呬摩賀步多抳﹝去﹞嚩哩使﹝二合﹞持尾﹝二合﹞惹娑多摩仡哩﹝二合﹞呬怛嚩﹝二合﹞護底摩賀﹝引﹞﹝口﹡藍﹞摩阿悉弭﹝二合﹞散儞呬覩婆嚩阿仡曩﹝二合﹞曳賀尾野迦尾野嚩賀曩﹝引﹞野娑嚩﹝二合﹞賀

火天來赴坐印灑淨於火﹝以茅艸作小束或三股印灑水於爐中淨火﹞

散華於軍荼獻閼伽香水金剛拳舒風用攪閼伽水右轉灑爐中想漱火天口

護摩諸支分備在於右邊二杓空器物蘇蜜油柴等安在於其左當以護摩儀兩手在雙膝右旋而順轉定羽持珠杵﹝金剛拳﹞舒風并大杓小者慧手持三度取名蘇灌其大杓滿慧捨小執大句終沃火上投於火天口油蜜與乳酪乳粥五穀粥粳飯稻穀華次第皆三獻甘果李子木薔薇乳樹等沈檀柏楓構量長一磔手﹝或十指或四指麁如頭指﹞兩頭皆搵蘇投於軍荼中﹝三徧或廿一徧或一百八徧﹞丁香白檀沈熏陸龍腦香荳蔻白芥子及以蘇合香半末半爲丸丸以蘇蜜和準前投於火三度皆如此﹝或一百八徧或廿一徧又以小杓廿一徧沃火﹞

阿仡曩﹝二合﹞曳賀尾野賀尾野嚩﹝引﹞賀曩野地比野地比野﹝扇底增益布瑟置﹞俱嚕娑嚩﹝二合﹞賀

賀字引其聲却按聲齊果行人在其左師以慧執杵地鉤彼空輪令施火天食

曩莫三曼多沒馱﹝引﹞喃﹝一﹞阿﹝去﹞摩賀﹝引﹞扇底蘖多﹝二﹞扇底迦羅﹝三﹞鉢羅睒摩達摩儞﹝入﹞惹多﹝四﹞阿婆嚩娑嚩﹝二合﹞婆嚩﹝五﹞達摩三摩多鉢羅﹝二合﹞鉢多﹝二合﹞娑嚩﹝二合﹞賀

請火天出爐東南方就位次應執香爐請於本宮曜及命業胎宿拳印風火鉤供以歸本位次請於本尊兩手捧時華去垢及光澤﹝或部主加持﹞卽當隔爐擲想華徧諸座如前再淨火請尊入爐中﹝各以本眞言請一一供養或堂部并眷屬﹞誠心而供養專注於聖眾流出廣大雲飯食幢幡蓋徧於微塵剎奉獻聖天眾光明所照觸三惡諸有情息苦身心樂乃至護世天三徧護摩訖所供香華食總皆而相和爲羅惹護摩眷屬并百宦法界諸眾生自身各三護﹝以滅惡趣眞言三五七徧出金剛頂經﹞最後爐四面飲食諸果子加持以護摩師出洗手已又復於淨處祀於八方天﹝一一供諸天等並如別文復取飯食置小盆中施於四方鬼神等﹞還來再祀火﹝及宿曜等皆三徧祀﹞歡喜辭諸天大天自在威神力能滿眾生無量願令所求者願皆成﹝令求增榮及富饒令求愛敬願皆成﹞稽首諸天歸本宮後有至誠哀請時惟願來此受供養

若求增長者名布瑟置迦喜悅心相應月九至十五五通及寶藏劍輪杵財物藥丸眼藥俱遷榮增壽命福智及名聞職任依王官吉祥勝安樂面東結跏趺衣服皆黃色增減眞言句如前無復殊專注供養雲周徧十方界及照諸有情皆獲於榮盛富貴及延壽卽此光明雲於彼所住處雨七珍資具復雨天甘露灌注行人心爐方二肘量周圓深半肘底安三股杵﹝量準前﹞塗用檀欝金﹝白檀爲燒香油麻油燈﹞光音及歲星榮友意宿等﹝前印﹞所供準前儀若求歡愛法名縛施迦羅喜怒心相應十六二十三召人及天龍鬼神非人類一切所敬愛家國及眷屬怨敵諸朋友和順而歡喜及求妙辯才天龍八部眾諸佛及菩薩聲聞因緣覺一切處護念所求願滿者面西半跏坐上求增長同與某甲攝某持明歡喜心護尊寂忿相金剛鉤攝召鉤雲供法界次召三惡趣安置於人天﹝想眾鉤入彼心召來﹞歡喜華箭雲射二乘厭離憎恚三重障及除怨害心令至極喜地﹝射於五處額兩乳心下分﹞爐如八葉蓮開敷具臺蘂量一肘深半底安紅蓮華兩重緣四指﹝白色髙一指﹞所服紅白黃押空舉風輪每方各一點卽成結大界吽字徧加護﹝以寶物供養﹞燒丁香蘇合燃燈以菓油乳刺果木柴赤華爲供養焰中﹝亭﹡夜﹞曳囉紅色紺靑髪梵子太白天成胎親宿等徧護乞歡喜若作降伏法阿毘遮嚕迦二十四月盡制鬼神惡人破壞正法眼及諸惡毒龍非時降暴雨霜雹損苗稼水旱以不時鬼魅徧流行處處現變怪人眾不安寧所在橫惱亂及行不忠孝此法能制除安樂世間故設此大方便兼利益於彼內起慈悲心外示大忿怒左足指押右面南坐蹲居諸色上靑黑心中圓明觀變同大日輪熾盛無與疇發輝如劫焰眞言猛勵稱傍人如可聽護尊寂靜意卽觀忿怒尊徧身諸毛孔流出器杖雲供養盡虛空一切忿怒尊雨於諸器杖落彼上所居火爐三角作獨股杵置中量同縛施迦壇地塗赤黑刺樹坐赤華黑華無香气散以充供養﹝飯食以石榴汁染﹞鐵汁皂礬水黑華芥子柏各少置閼伽燒香用安悉芥子油爲炷牛脂嚕地羅﹝爲燈﹞供養於聖尊忿怒徧加護

吽吉理吉理縛日囉﹝二合﹞吽吽吽泮吒泮吒泮吒

次第遶軍荼鋪臭惡刺艸苦參炷爐中火著灑淨水囉字成火天赤黑徧烟焰﹝請召準前﹞牛脂嚕地羅﹝血﹞蘇乳蜜麻油尾沙共相合﹝或用頭酢﹞三七投軍荼骨髪惡木柴刺棘參尾沙搵於嚕地油徧沃誦眞言指示本方位啟請鎭熒惑參星與柳宿發願歌讚詠

大天忿怒威神力能滿眾生滅怨敵今求破敵滅怨讐稽首諸天歸本宮後有至誠哀請時惟願來降受供養

布爾都徒麼野薄底也﹝二合﹞蘖蹉阿仡甯﹝二合﹞娑縛婆縛南補曩羅﹝卑﹡也﹞誐麼﹝引﹞那野娑嚩﹝二合﹞賀

解界如儀則政對於尊前頻申動支節滿唾及嗚聲如是之等事制之勿憍慢大教阿闍梨深行巧慧者欲求大悉地應須頻護摩每滿三洛叉一度火供養復次護摩相赤焰或金色如牛蘇潤澤香气焰無聲焰上生重焰分散傘蓋形所加持之物暖煙及光明於中發大聲梵音師子吼雷鳴微妙響鐘鼓雅樂聲應知成就相若其火气冷色無於光潤大星而送出或臭焰如煙知燼起入地當知內外障修初法息災﹝此與降伏成﹞或夢佛菩薩金剛或諸王部主眞言主明王或三寶婆羅門居士自身持明句著新妙白衣身帶諸瓔珞美女嚴妙服懷姙或童子持香華瓶蓋或恭敬供養圍繞而行道食粳米酪飯甘露乳果華茂林若登山履塔及樓閣或乘車馬象師子牛鹿等白鶴孔雀王金翅鳥與舟泛海淸淨水或騰空自在光焰徧於身在聽法座中或處眾說法得珠珍妙寶商佉輪劍杵善言而慰諭慶雲并閃電微風雨天華薰香及沐浴此皆成就應覺已勿復眠若夢魁膾人猪驢馲駝狗或觸或在近死屍亦復然惡鬼怖畏徒身著獘破衣女人醜惡形諸物不吉祥是障不成就或有妄念起違闕三昧耶地水內爲縛火輪繞二風前合習大輪三七障皆銷睡眠部母護部主護住處不祥諸惡夢百徧部母明凡欲喫食時持明奉本尊部主明眞言加持食及食護摩如敬法微細明解之少分不相應眾惡皆來集三俱胝數滿常得見本尊心通解脫門智慧不可測世出世間願所求皆滿足

建立曼荼羅護摩儀軌

此軌法全acarya集。homa之要路矣。是慈覺大師之請來﹝祕錄云仁錄外﹞也。然轉寫而誤多。今挍所欠以壽于。梓。負識賢者庶更正之。維時元文星舍彊圉大荒落季夏之日。炎旱異常恰如處甑。晝講siddhāṃ夜事挍閱。秖是爲法。乾乾而已。豐山長谷輪下無等識。

