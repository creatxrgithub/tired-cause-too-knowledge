奇特最勝金輪佛頂念誦儀軌法要

奇特最勝金輪佛頂念誦儀軌法要

夫欲修習一字頂輪王法者。先須入大曼荼羅海會。從師親受灌頂。旣蒙印可方得諮。學微妙軌則眞言教門。建立道場。一依本部儀式。畫本尊像。如法安置。若欲疾成悉地。先須沐浴。著新淨衣。若出家者。精持律儀。不得缺犯。若在家者。應受近住八支淨戒。復當殷重發廣大心。於阿闍梨所敬仰如佛。愍諸有情起大悲願。不惜身命常生濟度。悉令離苦獲大利樂。入道場已。五輪投地。虔誠普禮一切如來。復對本尊。恒沙聖眾以淨三業悔除罪障。勸請諸佛轉妙法輪。隨喜三乘所修福智。以斯妙善迴向菩提。法界眾生同階佛果。

次以塗香塗手。合掌如蓮。觀察本源。自性淸淨。爲諸客塵之所覆蔽。作此觀已。運心廣布。我與眾生亦同淸淨。爲令淸淨故。誦此殊勝。浴澡眞言。

由三誦明故。身口意三業乃至徧法界一切悉淸淨。

止觀十度內叉拳。禪智二度並申合。徧觀諸佛滿虛空。三誦眞言頂上散。諸佛部心眞言曰。

由結前印誦眞言故。十方諸佛一切如來。承本誓願。皆悉運集。徧滿虛空。舒光照燭。加持行人。離諸障惱。三業淸淨。速證菩提。

准前結佛部心印屈左智度入掌中禪度直竪或三招運心憶念觀自在一切微塵菩薩眾持蓮眷屬滿空中至心三徧誦眞言方以印於頂右散

由結前印誦眞言故。觀自在菩薩承本誓願。將諸蓮華眾無量菩薩。徧滿虛空。皆悉運集。放大光明。加持行者。令得淸淨。所求滿足。離諸障難。疾證菩提。

屈右禪度入掌中智度直竪或三招塵沙眷屬共圍繞威光赫奕徧虛空至誠三徧誦眞言方以印於頂左散

由結前印誦眞言故。十方一切金剛手等承本願因。如雲而集。現大威徳。加持行人。除障摧魔。自在無礙。疾成悉地。速至菩提。

止觀羽作金剛拳禪智橫屈於掌內進力如鉤慣甲勢加持心額二肩喉至心三徧誦眞言印身五處頂上散

由結甲印誦眞言故。加持五處。成大護身。卽同金剛堅固之體。金剛藏王承本願力。領諸眷屬。數如塵沙無量金剛圍遶侍從。光明熾盛。現忿怒形。加持行人。威徳自在。辟除作障。摧壞諸魔。小則能護一身。大則護持國界。一切災厄。水火刀兵。毒藥蠱虎狼猛獸。皆悉遠離不敢視之。毘那藥迦自然怖走。永無惱害。疾證菩提。

止觀二羽內叉拳禪智雙屈入掌中然申忍願頭相跓頂上三旋成結護左轉三匝是辟除隨心所到作方隅破法能成一切事

曩莫三﹝去﹞漫多母馱南﹝引﹞唵拏嚕唵﹝二合﹞滿馱娑嚩﹝二合﹞賀

由結前印及誦眞言。悉能辟除及結護界。是名諸佛警悟聖心。能破他法。壞滅魔羅。天龍八部。羅剎藥叉。毘那夜迦。忙怖奔走。由結此印。世出世間一切事業速能成辦。自在無礙。悉地現前。

進力屈於忍願傍禪智曲補於進力捧器三旋當額上想浴聖眾淨如蓮

曩麼三﹝去﹞滿多母馱南﹝引﹞誐誐曩糝魔沙麼娑嚩﹝二合引﹞賀

由結此印誦眞言奉獻閼伽浴聖故。表修行人無始垢業蕩除淸淨。如妙蓮華。當來果獲得無染智。

二羽合掌交初分右押左縛如金剛想成眞實微妙供無量雲海奉聖眾供養一切諸如來後說四句妙伽他五誦眞言頂上散

曩莫三滿多沒馱南﹝引﹞薩嚩﹝二合﹞他﹝引﹞欠盟娜孽帝薩頗﹝二合﹞囉呬﹝牟﹡含﹞誐誐曩劍娑嚩﹝二合引﹞賀

由結此印誦眞言故。以不思議力。從印流出一切供養。無量天眾各持天寶器。盛諸妙供養。塞滿虛空所謂塗香燒燈。飲食衣服。幢蓋瓔珞。奉獻如來誦一徧故。流出塗香。當來獲得戒品塗香。誦二徧故。流出焚香。當來獲得定芬馥。誦三徧故。流出花鬘。當來獲得離染妙蓮。誦四徧故。流出寶食。當來獲得法喜禪悅。誦五徧故。流出寶燈。當來獲得如來五眼。當得如上諸功徳波羅蜜門皆具足。復以心徧法界。以誠實言誦妙伽他。而說偈言。

以我功徳力如來加持力及以法界力普供養而住

麼禰史膩薩嚩若誐﹝一﹞地帶史膩拽捨枲嚩﹝二合﹞﹝寧﹡頁﹞﹝二﹞步嘌步晚禰迦滿馱﹝三﹞三麼娑多﹝二合﹞尾儞也﹝二合﹞地跛﹝四﹞訖羅﹝二合﹞麼哩﹝寧﹡頁﹞曩謨窣覩﹝二合﹞帝怛囉﹝二合﹞哆哩左訖羅﹝二合﹞嚩﹝轉舌﹞底﹝寧﹡頁﹞﹝六﹞

由讚佛三身。六根諸功徳。八萬四千種。殊勝不思議。承斯歌詠因。當來獲妙果。福聚海無量。等同奇特尊。

止觀虛合未開敷禪智雙屈在掌中進力各押忍願背如眼開明照一切安眉心額二肩喉起大悲愍怖畏除

曩莫薩嚩怛他﹝去引﹞蘗帝毘庾﹝引一﹞囉褐﹝二合二﹞毘藥﹝二合﹞三藐三沒弟毘藥﹝二合三﹞唵﹝四﹞嚕嚕窣普嚕﹝二合﹞入嚩攞底﹝丁以反﹞瑟姹﹝二合六﹞悉馱路﹝引﹞左﹝寧﹡頁﹞薩嚩﹝二合﹞﹝口﹡賴﹞他﹝二合去聲呼﹞娑﹝去﹞馱﹝寧﹡頁﹞﹝八﹞娑嚩﹝二合引﹞賀

此名一切佛眼大明。能息可畏難調伏者。爲欲成就世間出世間一切佛頂大輪王法一切事位滅諸諍論。亦是一切諸佛種族母。復是一切諸大菩薩生養母。爲說頂輪眞言威徳奇特。諸大菩薩皆失本心。諸天龍神威力滅沒。凡誦一字佛頂明。先須誦佛眼明。念誦畢已。亦誦七徧。眾聖歡喜安樂有情。

止觀密縛內叉拳由慼忍願如劍形禪智進力甲柱跓是名金剛佛頂印想身威徳同本尊流光晃曜徧十方

此是摩訶印所謂如來頂由斯結誦故卽同於世尊演說頂輪明三千六反動山河皆勇沸大火徧魔宮惶怖盡歸依地獄眾苦息菩薩龍天眾畏仰如佛身

十度相叉作月形禪智檀惠相著印心額喉頂上散

結印誦明除怖畏起大悲心徧一切所有怨敵惡相淩願彼皆當大安樂由此三誦悲護故毒害之心自覺悟深生悔過向菩提歡喜敬仰前人所初後若常誦此明惶怖眾生得安慰護大利益殊勝事速滿諸願證悉地

盤珠於掌內如蓮未開形捧合於心上三七徧加持頂戴慇重心如法而供養

唵阿﹝口﹡納﹞﹝口﹡部﹞﹝二合引﹞帝﹝口﹡尾﹞惹曳﹝而異反﹞悉地﹝引﹞悉馱﹝口﹡賴﹞﹝二合﹞剃娑嚩﹝二合引﹞賀

二羽半金剛禪智捻戒方進力忍願後﹝屈不相著﹞七徧持數明

曩莫婆誐嚩帝蘇悉地娑馱也娑馱也娑馱囉剃娑嚩﹝二合引﹞賀

先當淨三業加法而念誦一心莫散亂注想於本尊字句分明呼不緩亦不急勿生懈怠意聲咳及頻申雜染縱惛沈如是諸過咎少分生忘緣皆不得成就念誦課數畢持珠安舊處方入三昧耶當住本尊觀食頃從定出却結根本印次結佛眼明歌詠音讚歎普供閼伽已辟除左解散三部重護身最後慈護印禮悔依前儀讀誦大乘典隨意任經行常時莫間斷

頂輪王要略一卷

奇特最勝金輪佛頂念誦儀軌法要

若不能誦向前大佛眼眞言誦此心眞言亦得佛眼小呪也。

oṃbuddhālocanesvā曩莫三滿多沒馱﹝引﹞喃﹝引﹞唵沒馱﹝引﹞路左﹝寧﹡頁﹞﹝引﹞娑嚩﹝二合引﹞hā賀

水壇法

取新淨牛糞。不食糟豆特。犢子糞最第一。不得直用其生牛糞。取新瓦鑵以汲淨水。不用殘水。寫淨﹝分／几﹞中。以糞和水。攪去其滓。著檀香末。取一柳枝。以右手執。左手執金剛杵及其數珠。東坐誦佛頂心呪。柳枝攪水。呪一百八徧。持呪水器。入道場中。從東北角捕其香水。以右手摩地。隨日轉摩。隨摩隨乾。勿令停水。道場內地一編摩訖。乃至道場水四邊摩。各一步地四角竪標結繩爲界。此則名爲佛頂三昧陀羅尼結界之地。如一編摩。第二第三亦如是摩。摩地不得用殘香水。日日別取新淨牛糞。准前作用。作此水者。則名佛頂三昧陀羅尼八功徳水壇地乾竟。

