大威怒烏芻澁麼儀軌經

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

十方所有佛妙智悲濟者常住菩提心是故我稽首普賢卽諸佛受職持金剛爲調伏難調現此明王體以其法勝故淨與不淨俱眞言者先修最初承事法紫檀用塗地方圓隨意成依於彼東方置前本尊像取二閼伽器香水以充足鑪焚眾名香一空器承水布在於壇內食或不食俱洗漱亦如是五輪投地禮十方佛菩薩方廣大乘經合掌應至心右膝當著地多生非善業眾罪難具陳今以誠實心隨懺願淸淨如前發願已全跏或半跏興大菩提心堅固無時捨名香塗手結佛部三昧耶二羽虛心合開進力微屈捻忍願初分第一文背間又屈禪智頭處其進力下第一節文側以此印當心諦觀如來儀門後眞言曰

唵怛他薩覩納婆﹝二合﹞嚩野﹝二合引﹞娑嚩﹝二合引﹞訶﹝引﹞

三誦總持已警覺諸如來光明徧觸身業除煩惱滅後當安頂上散印成加持次結蓮華中三昧耶契相二羽准前合戒方忍願開進力亦如之若敷蓮八葉安印當心上想觀自在尊具足如本儀誦總持三徧

唵跛娜慕﹝二合﹞納婆﹝二合﹞嚩野﹝二合引﹞娑嚩訶﹝引﹞

警覺蓮華部聖眾發光明照觸行者身障銷爲我友置印於頂右隨意而散之復結金剛甲三昧耶密印舒其二羽已右仰左覆之以其背相著檀鉤於智度慧復與禪結如十股金剛約置於當心誦明觀部主

唵嚩日嚧﹝二合﹞納婆﹝二合﹞嚩野娑嚩﹝二合引﹞訶﹝引﹞

警覺金剛眾聖者放光明照觸修行人加持爲善友於頂左散印二羽內相叉忍願成峯狀微屈其進力各近中峯側禪智並而舒三股行已成印額右肩上左肩心亦爾其後加於喉印已成護身皆誦後明句

唵嚩日囉﹝二合引﹞祇儞﹝二合﹞鉢囉﹝二合﹞捻跛哆﹝二合﹞野娑嚩﹝二合引﹞訶﹝引﹞

威光發熾盛魔黨不能侵二羽各虛拳禪智捻餘指開右拳握左進度直如峯舉類於其頭大心眞言曰

唵﹝一﹞嚩日囉﹝二合引﹞俱嚕﹝二合﹞馱﹝二﹞摩訶麼囉﹝三﹞訶曩娜訶跛者﹝四﹞尾馱望娑﹝二合﹞烏摳瑟麼﹝二合﹞馱﹝五﹞吽﹝六﹞泮吒﹝半音﹞

如是三徧畢已首同本尊屈頭契進峯入掌舒力度逐成頂契相

唵﹝一﹞入嚩﹝二合﹞攞﹝二﹞入嚩﹝二合﹞攞﹝三﹞薩嚩怒瑟鹻﹝二合四﹞娑擔﹝二合﹞娑也﹝五﹞娑擔﹝二合﹞娑也﹝六﹞努邏遠囉﹝二合七﹞努瑟鹻﹝二合八﹞儞嚩囉也﹝九﹞訖叉﹝二合十﹞囉訖叉﹝二合﹞﹝牟﹡含﹞﹝十一﹞娑嚩﹝二合引﹞訶﹝引﹞

三徧稱誦之亦同本尊頂如前二契相進力皆屈之相捻勢如環卽成五處甲

唵﹝一﹞薩嚩伽閻﹝二﹞摩訶帝髯﹝三﹞嚩日囉﹝二合﹞舍抳﹝四﹞嚩日囉﹝二合引﹞播舍﹝上五﹞摩那鉢囉﹝二合﹞尾捨﹝六﹞薩嚩努瑟鹻﹝二合七﹞娑擔﹝二合﹞婆也﹝八﹞娑擔﹝二合﹞婆也﹝九﹞吽泮吒﹝吒半音呼﹞

內叉其二羽開掌諸廣舒合檀慧成峯微屈禪智節半捨進力側近申普焰成誦大心眞言當胸安其印三徧持明句心同於本尊攺甲進力環極舒自相合如針名捧印誦其後眞言

普焰契又陳禪智成針狀眞言用根本名獨股金剛

唵吽發吒﹝吒半音呼﹞發發鄔仡囉﹝二合﹞戍攞播寧吽吽吽發發發唵擾羝寧囉曩﹝二合﹞娜吽吽吽發發發唵唵唵摩訶麼攞娑嚩﹝二合引﹞訶﹝引﹞

本尊徧入身卽同大力體堅持其地故當同金剛橛戒度方慧間忍亦屈願力亦復入檀戒願處忍進中餘度皆直舒相合成三股用禪智柱地一掣一稱明

唵枳里枳里。嚩日囉﹝二合引﹞嚩日哩﹝二合﹞勃﹝引﹞滿馱滿馱吽發吒﹝吒字半音呼﹞

下至金剛輪堅固無能壞准前橛爲本禪智度極開直堅卽成﹝壙﹣黃﹢﹝乏﹣之﹢土﹞／回﹞三轉誦明曰

唵娑囉娑囉嚩日囉﹝二合引﹞鉢囉﹝二合引﹞迦﹝引﹞囉吽發吒﹝吒音半呼﹞

諦想所居地澄澈大海生誦次後眞言七徧當成就

次應想其海湧大須彌山復誦此眞言經七徧方止

又想寶山上師子座莊嚴其明如後稱亦復七徧止

師子法座上百千葉寶蓮香潔盛敷榮誦此密言曰

於彼蓮臺裏樓閣眾寶成懸以妙繒幡矜羯尼爲网眞言如後誦七徧想隨成

那莫薩嚩怛他蘖帝毘逾﹝二合﹞尾濕嚩﹝二合﹞慕契毘藥﹝二合﹞薩嚩他欠﹝平﹞鄔娜誐帝娑頗﹝二合﹞囉系﹝牟﹡含﹞誐娜劍娑嚩﹝二合﹞賀

唵蘇悉地羯哩入嚩﹝二合﹞里多﹝去﹞難多暮多入嚩﹝二合﹞攞入嚩﹝二合﹞攞滿馱滿馱訶曩吽發吒﹝吒字半音呼﹞

空中有關鍵及障難皆除次結寶輅印邀迎諸聖者單已并眷屬隨意奉請之二羽當內叉進力舒相拄禪智捻進力根側第一文其腕當極開指背互著掌誦眞言三徧七寶輅車成

念至本尊居阿拏迦嚩底想乘輅車已次當奉請之准前寶輅車忍願禪智撥向內成請契眞言如後誦

曩麼悉底哩﹝三合﹞野地尾﹝二合﹞迦﹝引﹞南薩嚩怛他蘖哆南唵嚩日﹝口﹡朗﹞﹝二合﹞儗孃﹝二合﹞野迦囉灑﹝二合﹞野曀係曳﹝二合﹞呬﹝若奉送卽除﹞薄誐挽娑嚩﹝二合引﹞賀

聖者昇寶車金剛駕御至當以部主契請降入道場二羽內相叉禪入進力間成拳竪智度每招誦後明

唵嚩日囉﹝二合引﹞特力﹝二合﹞曀係曳﹝二合﹞呬婆誐挽嚩日囉﹝二合引﹞時力﹝二合若奉迎特除曀係曳加蘖紹蘖蹉﹞

奉契又當施次舒忍願度自與進力並右居上相交智股徐動之翦除諸障者眞言句如後三轉右同施

唵嚩日囉﹝二合﹞俱嚕馱摩訶麼攞羯囉羯囉親那親那吽發

次結金剛网禪捻進根下智亦加力度根側第一文眞言如後稱牆以网彌覆

唵尾塞普﹝二合﹞囉捺囉﹝二合﹞乞叉﹝二合﹞嚩日囉﹝二合﹞半惹囉吽發

大院密縫印二羽並而舒定以慧羽加直堅禪智度三周右旋已皆誦後眞言

金剛牆外圍威焰熾然住堅固界成已無能沮壞之當奉右膝傍閼伽香水器舉與額齊等誦大心眞言慇懃持獻之成浴聖眾足心所希求願於此當具陳微沈空器中置水在本位如前蓮華部結彼三昧耶當鉤六度端如微敷蓮勢想爲金剛葉三誦後眞言

如前運想成眾聖儼依座次當心供養水陸有諸華無主所攝華十方盡虛界人天塗香等燒香燈明空傘蓋及幢幡鼓樂歌舞妓眞珠妙羅网懸以諸寶鈴白拂與華鬘散妙香華等矜羯尼爲网如意寶樹王次服天厨雲上妙美香潔樓閣寶嚴淨天瓔珞及冠如是供養雲徧滿虛空界誠心而運想又以印眞言聖力所加持虛空庫供給眾聖當受用眞實無有殊十度反相交右押左合掌舉印案於頂同樓閣眞言次以美言音金剛妙歌讚

摩訶麼攞也贊拏也﹝引﹞尾儞夜﹝二合﹞囉惹也難抳寧尾曩野地哩﹝二合﹞多娘也那莫俱嚕﹝二合﹞馱野縛日哩﹝二合﹞儞

戒方進力屈二羽虛心合屈度背相著遂成部母契誦明寂靜意七徧護本尊

珠蟠合掌中誦大心七徧智方息相捻禪戒亦復然餘度皆直舒進捻於忍背力亦附願上二環用承珠思惟己心中皎白如滿月分明住觀已想部母眞議所持之密言從口而流出字字皆金色普放無量光相繼若連珠自行人口入散布月輪上變色隨本尊焰鬘因相穿文句無錯謬行人威武相稱誦祕眞言歸命唵皆寂餘文瞋猛意未字戒當捻一珠與句齊住此三昧門極力當持念修行將止息合珠於掌中如前再加持頂戴還本處須臾住靜觀月輪上眞言義理及文詞諦思其實相次當出定已眞言金色光從口若連珠奉歸部母處應作如是願攝受此眞言慈悲加護之無令功用失所得徧數者誦部母加持七徧以護之應作如是法一切有情類諸苦惱逼身於其菩提中不堪任法器我濟彼等故非獨拔己身惟願佛世尊成就還徧數三部三昧契如初重作之次護本尊身用前部母印捧左閼伽器奉獻陳所求儀式不異前次運心供養火院密縫印頭上左放之諸印都解除當奉送眾聖降入道場契智度外彈之又結請輅車聖眾昇其上攺禪智外撥想歸於本宮如前護己身隨意道場外印塔當轉念方廣大乘經迴助口所祈上中下悉地往諸觸穢處慧羽握成拳禪度竪如峯護身加五處眞言用捧印不被眾魔羅此徧說運心加飲食尢上隨辦任陳布用大心眞言欲去萎花時誦此祕明曰

唵濕廢﹝二合﹞帝摩訶濕廢﹝二合﹞帝佉﹝去音﹞娜寧娑嚩﹝二合引﹞賀﹝引﹞

若欲睡眠者以部母護身部主契眞言用護其處所如前降入契智度押進傍當誦後眞言警相當淸淨

失精及惡夢百徧部母明凡欲喫食時團食置其處所持明加護奉獻於本尊部主前眞言加持食乃食次陳四微妙儀軌當修習扇底迦寂災聰明及長壽并除冤禍法面北交脛居竪膝右脛先衣服當潔白食飲香華地燈燭亦復然月輪布眞言文字亦宜白先并歸命誦三七乃除之從唵起爲初與某甲除禍娑嚩﹝二合﹞訶最後本無臨事加念誦以小聲當須寂靜意若作大壇者圓穿其爐形於中宜泥輪護尊忿猛相若求增長者名布瑟置迦五通及轉輪寶藏輪劍杵致一切財物藥丸眼藥俱面東結跏趺其色皆上赤增減眞言句如前無復殊欲稱娑嚩訶其所求如願小聲寂靜意護尊忿猛爲大壇方穿爐安杵具三股若求歡愛法名嚩施加囉召人及天龍鬼神非人類面西半跏坐上赤增長同加減歸命文娑嚩訶亦爾與某甲攝某成就願所求持明歡喜心護尊寂靜意并以忩猛相二種皆護之爐如八葉蓮開敷具臺蘂若作降伏法阿毘遮嚕迦制鬼神惡人損壞三寶者左足指押右西面坐蹲居亦大忿怒形諸色上靑黑心中圓明觀變用大日輪熾盛無與儔發輝如猛焰除去娑嚩訶願爲某甲成某事吽發心火爐三角作獨股杵置中眞言猛勵稱傍人如可聽護尊寂靜意事法次當陳相應置本尊中間是爐位或於精室外爐遙對於尊治地二肘間形隨爐口勢築階髙一指中量一肘穿深半肘成爐周緣髙四指一寸外方作爐成如法治輪杵泥爲之置中稱其底瞿摩夷塗飾檀香等又施其色隨所求階上祥茅艸隨日匝旋布以本覆其苗所燒物在茅近行人右手二器閼伽水置茅在戶邊柴相隨頰推長截十指量酥蜜乳酪內搵其薪兩頭半爐熾炭充投亦起威焰燧火勿以舊用扇非口吹燃爐誦後明三徧成加持

火旣發光焰當用忿怒王瀉垢能淨除祕契如是結二羽背相著八度以類鉤轉腕反相合成拳徧印物每觸皆稱誦次後祕眞言

又當請火天直舒其慧羽禪橫約於掌微以進度招每招誦後明三徧火天降

唵曀係曳呬摩訶步多泥﹝去﹞嚩哩使﹝二合﹞儞尾惹娑多麼仡俚﹝二合﹞呬﹝引﹞怛嚩﹝二合﹞護底莽﹝引﹞訶﹝引﹞囉麼塞汦散儞呬覩婆嚩阿仡曩﹝二合﹞曳賀尾也迦尾也嚩﹝引﹞訶曩﹝引﹞也娑嚩﹝二合引﹞訶﹝引﹞

便想入爐內次結三昧耶彈捻檀度初舒餘波羅蜜直灑閼伽水於火成淨除三灑皆誦明眞言句如後

次以其慧羽右旋灑閼伽誦文殊密言想漱火天口

太杓定羽執小者慧當持三度取名蘇灌其大杓滿慧捨小執大有劍等按之誦次後眞言句終灌火上

阿仡曩曳賀尾也迦尾也嚩﹝引﹞訶曩也儞波也儞波也娑嚩﹝二合引﹞賀﹝引﹞

每至其訶字皆引聲長呼空杓却按之其音卽齊畢非加劍藥類但灌不按杓是則祀火天三度皆如此依前再淨火漱口用文殊請火天出爐東南方就位當設諸供養次請部主尊爐中遠行人諦想依位住又念本尊入爐中近行人與部主相當二聖儼而對忿怒王瀉垢淨火漱口明如法重爲之二羽膝間住如前祀火法各獻三杓酥每先想己身本尊與部主火及劍藥等一相無有殊五體旣合同各以本明獻如是供養已隨求事護摩觀其應所燒宜杓或宜手所須用杓類取前小者澆執已進度舒令順於其柄檀戒及忍等共掘禪度初定羽搯其珠一誦一投火徧數旣畢已如前各獻珠二聖歸於壇又誦火天祀三大杓酥畢依位如其初若須祀八方一一皆當請解界如儀送火天契次陳如前請召時進禪以相捻誦後明一徧火天還於宮

布爾覩徒麼也薄底也﹝二合﹞蘖蹉阿仡儞娑嚩﹝二合﹞婆嚩南補曩羅跛夜﹝二合﹞那也娑嚩﹝二合引﹞賀﹝引﹞

如前護己身眾魔不復擾若夢佛菩薩金剛諸天王婆羅門居士食粳米酪飯甘露乳果花茂林若登山履塔及樓閣或乘車馬象白鶴孔雀王金翅鳥與同泛海淸流水或騰空自在威焰徧於身或聽法座中及諸淸淨事此皆成就應況已勿復眠若夢魁膾人猪驢駱駝狗或觸或在近死屍亦復然惡鬼怖畏徒是障不是相或有妄念起違闕三昧耶當誦此眞言以除其過患如前金剛杵進力攺相合忍願依甲傍繞上亦相拄眞言如後誦三七障皆消大輪明曰

娜莫悉底哩﹝三合﹞野地尾﹝二合﹞迦南怛他誐哆喃唵尾囉耳尾囉耳摩訶縛日哩﹝二合﹞薩哆薩哆娑﹝引﹞囉帝娑﹝引﹞囉帝哆囉﹝二合﹞以哆囉﹝二合﹞以尾淡末作糝伴惹儞哆囉﹝二合﹞末底悉馱蘖囇﹝二合﹞怛﹝口﹡藍﹞﹝二合﹞娑嚩﹝二合引﹞訶

凡所觀想時閉目凝心作了了分明已目覩道當成護世八方天眞言如後說八方天明摩醯首羅王位居東北隅眞言如後稱諸天所尊奉

迎請八方尊及須供養者隨其所願事皆用本眞言凡建曼茶羅及興諸事法皆先施供養飲食香燈明閼伽花塗香物皆周匝布永無一切障所願皆遂心本尊及部主皆用本眞言

序中舊云逶迤搊擲。請攺爲逶迤輪擲也。又下卷初心密言法中。舊云若得莽羅葉博伽得博伽稱。及咄嚕瑟劍蘇合香也。末和芥子。以進火中一千八徧。令眾人敬眞言者。請攺爲若零陵香天竺蘇合香末。和芥子油。進火中一千八徧。令人福徳儀中舊脫四句請知之。諸色上靑黑。心中漸圓明。變用大日輪。熾盛無與儔。發輝如猛焰。

大威怒烏芻澁摩成就儀軌一卷

