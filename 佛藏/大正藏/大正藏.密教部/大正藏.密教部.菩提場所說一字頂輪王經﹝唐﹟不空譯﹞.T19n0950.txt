菩提場所說一字頂輪王經卷第一

菩提場所說一字頂輪王經卷第一

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

序品第一

如是我聞。一時薄伽梵住菩提樹下。與大菩薩眾。所謂金剛幢菩薩摩訶薩。觀自在菩薩摩訶薩。得大勢至菩薩摩訶薩。金剛手祕密主菩薩摩訶薩。寂靜慧菩薩摩訶薩。金剛慧菩薩摩訶薩。堅固慧菩薩摩訶薩。虛空無垢菩薩摩訶薩。無垢慧菩薩摩訶薩。普賢菩薩摩訶薩。無盡慧菩薩摩訶薩。虛空庫菩薩摩訶薩。超三界菩薩摩訶薩。持無能勝菩薩摩訶薩。持世間菩薩摩訶薩。天冠菩薩摩訶薩。文殊師利童眞菩薩摩訶薩。月光童眞菩薩摩訶薩。不思議慧菩薩摩訶薩。虛空藏菩薩摩訶薩。除一切蓋障菩薩摩訶薩。大進菩薩摩訶薩。慈氏菩薩摩訶薩。寶髻菩薩摩訶薩。寶手菩薩摩訶薩。妙臂菩薩摩訶薩。如是等菩薩摩訶薩而爲上首。

復與大苾芻眾。所謂具壽舍利子。具壽迦葉波。具壽那提迦葉波。具壽大迦葉波。具壽伽耶迦葉波。具壽目鍵連。具壽大目鍵連。具壽滿慈子。具壽難陀。具壽烏波難陀。具壽賢善。具壽阿泥樓馱。具壽迦旃延子。具壽俱郗羅。具壽驕梵波提。具壽大驕梵波提。具壽孫陀羅。具壽大孫陀羅。具壽須菩提。具壽耆宿驕陳如。具壽制底象。具壽羅睺羅。如是等大阿羅漢而爲上首。

復與無量諸天及諸天子所謂帝釋。梵王。大梵王。夜摩天。水天。俱尾羅天。善界天子。他化自在天。乃至光音。淨居天眾。如是等大威徳天子而爲上首。

復有無量阿蘇羅。無量蘖路茶。無量緊那羅。無量羅剎娑。無量比舍遮。無量母天眾。無量部多眾。那羅延天。伊舍那天。與無量部多眾圍遶。難提自在爲上首。大自在天爲上首。與無量瘧鬼眾圍遶。拏枳儞毘紐天。亦與無量瘧鬼眾圍遶。於彼眾會。天及天子阿蘇羅阿蘇羅子。如是一切天龍藥叉乾闥婆阿蘇羅緊那羅摩睺羅伽羅剎眾等。

復有持明成就者。所謂輪成就者。劍成就者。金剛杵成就者。蓮華成就者。鉞斧成就者。如來部明成就者。蓮華部明成就者。金剛部明成就者。盧陀羅天成就者。毘紐天成就者。母天眾成就者。摩睺羅伽成就者。蘖路荼成就者。龍成就者。拏枳儞成就者。藥叉成就者。摩尼跋捺羅成就者。俱尾羅成就者。水天成就者。梵王成就者。如是無量持明成就者爲上首。各與百千眷屬俱。

復有日月天子爲上首。與無量百千宿曜圍遶以爲眷屬俱。

復有無量如來族。蓮華族。金剛族。無量明王使者女使者眾。金剛毘那夜迦。盡無餘世間出世間眾。一切山河池園苑街道四衢。林神樹神江神城郭神。村神屍林神鳥娑跢囉迦神。惡夢神地底神宮殿神。如是等上首乃至於此三千大千世界中。天龍藥叉羅剎娑乾闥婆阿蘇羅蘖路荼緊那羅摩呼羅伽。及諸母天瘧大瘧毘那夜迦餓鬼大餓鬼必舍遮藥叉羅剎娑等大威徳者。各與大威徳眷屬俱。皆於菩提場而住於五百由旬內。大集會眾以佛威神加持互不相逼惱。

於是世尊住於如來莊嚴吉祥摩尼寶藏大寶樓閣。告慈氏等上首菩薩言。善男子此菩提場莊嚴樹。我所坐處。我於此坐已。摧四魔證成無上佛智。汝等咸應坐於是處。一切智佛智皆得生出。世尊說是語已。默然而住。

爾時金剛手祕密主菩薩。以佛威神及本願力。從座而起偏袒右肩。右膝著地合掌向佛。世尊作禮白佛言。世尊我問世尊如來應正等覺。修佛頂眞言異方便。一切如來所說眞言明教。加行修習。曼茶羅印契安布。異成就事業。一字轉輪王佛頂入於大三摩地印曼荼羅。成就處軌則。念誦印安布最勝事業。祕密畫像法。止魔息災增益調伏法。如是一切如來部眞實。一切世間出世間明眞言。最勝不被他淩突。無盡眾生界菩薩眞言行成就。由此一切有情獲得安樂。由此佛頂輪王於贍部洲眾生。修一切如來眞言者。作大佛事故。由此世界贍部洲眾生。獲一切安樂能堪任成就故。一切天一切天族。一切藥叉一切藥叉族一切緊那羅一切摩呼羅伽。一切龍一切龍族。一切天龍藥叉乾闥婆阿蘇羅蘖路荼緊那羅摩呼羅伽人。一切世間出世間印眞言。作利益故成就故。不令欺淩令安尊位故。一切有情修佛頂眞言者。除一切苦惱。令我眞言族成就故。觀自在等大菩薩眞言行光顯故。一切如來說印曼荼羅法要成就故。無量如來所說眞言印曼荼羅難成就者令易成故。理趣法句法要。惟願如來應正等覺說。啟白是已。

爾時世尊誥金剛手祕密主言。善哉善哉祕密主。汝爲一切眾生利益安樂。輪王佛頂成就眞言行。精勤住持者。一切如來所說眞言。汝能問如來如是事。是故金剛手我爲汝說。先佛已說未來當說。爾時釋迦牟尼如來。以佛眼觀一切世界。觀已爲未來有情。本願福力加持觀已。告一切菩薩大眾言。善男子汝等。憶念一切如來所說輪王一字。入一切法三摩地。作不思議奇特神變。於一切世界。作大佛事。一切三摩地中最勝句。咸皆作意。時一切菩薩。咸皆憶念一切佛頂輪王大眞言王及三摩地句。惟除祕密主觀自在大菩薩。由如來加持故。時世尊坐大菩提樹下。於大福生地。如來入佛遊戲三摩地時。一切如來悉皆同入是三摩地。世尊彼時。憶念攝受一切眾生界。無量恒河沙數俱胝劫積集。施戒忍進等波羅蜜。無量難行苦行。從大丈夫相出光明。所謂後頂從白毫相。從眉從眼從鼻從耳從唇從頭。從袈裟從髆從手從臍輪從二乳從二乳間。從項從二髀從二膝從二脛從二踝。如是從坐處從二足。如來法輪印處。如是眞多摩尼寶處。如來鑠訖底三昧處。錫杖印處。從如是一切如來心印處。從無能勝忿怒轉輪王入三摩地無能勝印處。如是一切如來大慈處大悲處。一切如來三摩地處。如是從無畏處從記﹝竺﹣二﹢別﹞處。如是一切如來明眞言處。放光。於一一光明無量光明以爲眷屬。從佛頂出無量百千光明。種種色類靑黃赤白紫色。照無量佛剎。照此三千大千世界一切地獄傍生。悉除息塵翳息一切苦。建立一切眞言行。於諸菩薩作一切義利。成就大福莊嚴。一切安樂易成就。於剎那頃作一切義利成就已。於恒河沙數佛世界魔宮殿。咸令萎顇。映蔽一切魔光。乃至有頂下至無間大地獄。邊際一切處。照曜光曜驚覺一切有情。復來旋遶世尊三匝已。各各沒入本處。

菩提場所說一字頂輪王經示現眞言大威徳品第二

菩提場所說一字頂輪王經示現眞言大威徳品第二

爾時釋迦牟尼如來。從三摩地起。以佛眼觀一切佛剎彼一切天集會。如師子奮迅。而顧視誥金剛手祕密主言。金剛手汝今諦聽。一字佛頂大明王及四大佛頂及毫相等。作大利益成就者明妃。如來手。如來鉢。如來唇。如來口。法輪等大明王。所有一切眾生界。於一切有情勤修佛頂眞言行菩薩等。及一切有情菩薩乘受持者。苾芻苾芻尼塢波塞迦塢波斯迦。不被一切天世間沮壞。獲得不退轉。一切皆獲安樂。一切處一切苦惱悉皆除滅。一切皆悉起大慈行。同一味相。不被火燒不被水漂。不被刀傷不被毒中。不被蛇齧不被一切難。一切如來所說。大眞言明王受持菩薩。及餘淨信大乘菩薩乘有情。從此一切如來三摩地出生。大眞言受持者。及餘大明王受持者。應以牛黃於樺皮上。寫此陀羅尼。安頭髻中。若是苾芻苾芻尼。寫此陀羅尼繫在袈裟中。若塢波塞迦塢波斯迦繫在手臂。或在頸下。若國王帶。不被他敵之所侵擾。晝夜臥安覺安。大威徳賢聖諸天。而常擁護。如是及餘有情。若能持此者。勤修眞言行者。一切處獲得無礙。一切人見悉皆歡喜。遠離一切苦。得一切安樂。一切人天供養恭敬。一切天龍乾闥婆阿蘇羅蘖路茶緊那羅摩呼羅伽餓鬼必舍遮。一切難調障毘那夜迦。不敢逼近。離惡趣怖。祕密主此大明王。及明妃眞言句。一切有情勤修菩薩行者。及修佛頂眞言者。以此作息災吉祥事。惡星淩逼皆得息滅。作一切眾生義利。鉤召一切天龍藥叉。祕密主我略說爲修佛頂眞言者。速疾得悉地。令作一切事業。世尊說是已。告金剛手。此一切如來所說大眞言王。大佛頂。白傘蓋佛頂。髙佛頂。勝佛頂。光聚佛頂。如是大佛頂眞言王。入一切如來三摩地。勤勇力等敵。皆殊勝三摩地成就。一字頂輪王佛眼。毫相大慈大悲佛牙。并無能勝如來手如來鉢如來袈裟如來法輪并明妃等說。從大悲奮迅大人相師子吼流出。一切菩薩不能摧壞。一切佛加持共隨喜。大慧照耀幽暗者。令作光明。以甚深智作無塵垢。令作吉祥。一切世間中最勝尊貴。作最勝無塵無垢四無所畏。令作端嚴慧。令作廣大無量殊勝智。令作堅固勇猛金剛鉤鎖身。令作十力。令作大威徳。令拂除愚暗。令作一切佛智。令作大護一切菩薩功徳藏。能令一切智智。能令寂靜句。令作無礙勇猛威徳。令作最勝慧。難調眾生種性。令生慈心。能作一切如來熾盛三摩地。大眞言明王一字佛頂輪王。而說眞言曰。

釋迦牟尼佛世尊。纔說是眞言。譬如贍部洲大風。吹一切樹林藂林藥艸葉及花果。悉皆振動。如是纔說是輪王一字眞言。三千大千世界六種振動。須彌盧山亦皆大動。大海騰沸。及恒河沙數世界悉皆振動。山谷及海猶如艸葉。一切山林河海皆悉振動。一切魔宮如一熾盛火聚。以佛威神加持力故。悉皆恐怖。魔眾諸天皆自不安。歸依於佛。世尊。於一切世界中那洛迦趣有情。悉皆獲得安樂。爾時世尊作如是神力加持。爲令顯現輪王佛頂故。自身作轉輪王形。功徳相莊嚴。七寶成就。一切光明熾盛。晃曜照曜。以無量法。莊嚴間錯嚴飾大輪王師子座而坐。熾盛照曜一切圓光。如輪周匝形成一聚光。無有一有情有情眾。當彼之際而敢不瞬目瞻暏。彼所有慈氏等大菩薩。彼皆剎那頃。亦不能不瞬目而瞻視。爾時觀自在菩薩。金剛手祕密主菩薩。以佛威力悶絕躄地。剎那謨呼律間。則彼大威徳摩醯首羅天。帝釋天。毘紐天。夜摩天。水天俱尾羅天。風天。蘖路茶。緊那羅。摩呼羅伽等。一切器仗悉皆墮落。摩醯首羅三戟叉墮落。帝釋金剛杵墮落。毘紐天輪。俱尾羅棒。水天羂索。如是一切大威徳天。一切器仗墮落於地。精气威力神通皆奪。由轉輪大眞言明王加持故。一切菩薩憶念菩提。遊戲三摩地。一切天龍藥叉乾闥婆阿蘇羅蘖路茶緊那羅摩呼羅伽等。皆歸依佛世尊。悉皆戰掉如芭蕉葉。身毛竦竪。不能堪忍觀大輪王眞言色形。爾時世尊隱大輪王色形。剎那頃說此一切如來所說。大明妃。能息一切難調有情。能成就一切佛頂輪王。能息一切鬭諍言訟。一切如來部眞言母。一切菩薩母。觀自在菩薩。金剛手祕密主。爲令起故。說此佛眼。一切佛所說。能成就一切義利。速疾成就輪王佛頂故。說眞言曰。

曩莫薩嚩怛他蘖底瓢﹝一﹞曷囉﹝二合﹞毘藥﹝二合二﹞三藐三沒第毘藥﹝二合三﹞唵﹝引四﹞嚕嚕塞普﹝二合﹞嚕﹝五﹞入嚩﹝二合﹞攞﹝六﹞底瑟姹﹝二合七﹞悉馱魯左儞﹝八﹞薩嚩囉他﹝二合﹞娑怛儞﹝九﹞娑嚩﹝二合﹞訶﹝引十﹞

說是佛眼陀羅尼已。觀自在菩薩。金剛手祕密主等悉皆而起。乃至所有一切天等眾會。各各復得本神通。各還執本器仗。皆歸依佛世尊。心大歡喜。瞋視觀察如來。各作是讚言。嗚呼奇哉。觀自在菩薩。金剛手祕密主。白釋迦牟尼應正等覺言。世尊是何奇特。世尊曾所未見如來持此頂輪王形光明聚。是何希奇。佛言善男子。持頂輪王色形三摩地。一切諸佛世尊佛遊戲神通。善男子如於大曼茶羅集會。汝等作眞言身變化。住不思議顯示大威徳。如是如是。如來轉輪王眞言色形身住。而顯示。善男子此佛頂轉輪王。一切如來眞言身。住最勝三摩地。一切諸大菩薩。及一切眞言明王明妃。一切諸天無能違越。善男子有此眞言轉輪王佛頂。若有人誦持處。五百由旬內一切明。世間出世間不流通。不成就。汝等所說淸淨眞言。所加持眞言。不成就亦不往。亦不現威徳。若纔憶念此眞言。一切世間出世間眞言悉地皆成就。汝等所說加持眞言身。一切不可成就。不現應驗者。以此眞言應成就之。五百由旬內地方。天龍藥叉乾闥婆阿蘇羅蘖路荼迦婁羅緊那羅摩呼羅伽菩薩。住眞言身者。於處不堪忍住。不遊行不成就。不與現驗不與悉地。何以故由住此佛頂輪王三摩地。無能欺凌。除佛眼眞言三昧耶。用此眞言七徧誦之。則其身寂靜。若不然者。其威徳無能堪忍。其修眞言者。必須初後誦此佛眼眞言。十地菩薩。尚不能堪忍此輪王威徳。何況餘天王小類有情。

爾時世尊顯佛頂威徳故。欲現佛傘蓋威徳故。一切佛傘蓋加持故。是時住白傘蓋佛頂王。身如傘蓋形。蓋此三千大千世界。無一有情而作質礙。白傘蓋形悉皆覆於佛頂。其傘蓋頂。當於如來頂中。觀自在菩薩。金剛手祕密主菩薩。問佛世尊。世尊此是何。傘蓋色形蓋覆三千大千世界而住。住於世尊頂上。不見其邊際。不可得以觀察瞻睹。不可往其邊際。佛言仁者此名白傘蓋佛頂王。無量如來所共宣說。一切如來無量色寶。普徧音聲。一切眞多摩尼寶間錯。寶珠网普徧現前不思議莊嚴。而作影現。是諸佛世尊傘蓋。一切如來之傘蓋。成佛頂王傘蓋。作一切有情速疾成就。是一切諸佛傘蓋。名爲白傘蓋。大威徳菩薩。不得其邊際。於千俱胝劫度量。亦不得其邊際。亦不能見邊際。時世尊釋迦牟尼。觀佛頂王。以自神通威力加持。住眞言身形而說眞言曰。

曩莫三滿多沒馱南唵怛他蘖覩瑟抳﹝二合﹞沙阿娜嚩路吉多母﹝口﹡栗﹞馱﹝二合﹞唵摩摩摩摩吽匿﹝儞戈反﹞

當彼之時。此三千大千世界皆動搖震。爾時世尊誥諸菩薩言。諸菩薩此白傘蓋佛頂眞言。能成就一切眞言。能鉤台。是大明王。不空無礙勇猛。

爾時世尊顯揚佛頂王威徳故。作一切有情利益故。能息除一切災禍逼迫。能斷壞世間出世間眞言。以此眞言句作加持。無量菩薩稱讚。無量俱胝佛。說此佛頂王光聚。令現大威徳故。是輪王佛頂之威光金剛句。而說眞言曰。

曩莫三滿多沒馱南﹝一﹞唵﹝二﹞怛他蘖覩瑟尼﹝二合﹞沙﹝三﹞阿娜嚩路枳帝﹝四﹞母﹝口﹡栗﹞馱﹝二合五﹞帝儒囉始﹝六﹞吽﹝七﹞入嚩﹝二合﹞囉入嚩﹝二合﹞攞﹝八﹞馱迦馱迦﹝九﹞娜囉娜囉﹝十﹞尾娜囉尾娜囉﹝十一﹞瞋那瞋那﹝十二﹞頻那頻那﹝十三﹞吽吽泮吒泮吒﹝十四﹞娑嚩﹝二合引﹞訶﹝引﹞

說此眞言已。三千大千世界。如寶爓燈形。無量間錯照曜。與蓮花色。帝靑寶蘂。爲爓晃曜。而現一切虛空際。一切寶聚爲寶帳。間錯鈴鐸。一切莊嚴。光聚以變化力。爲門界道。種種令普徧。佛威徳示現。徧覆虛空界。加持而住。令一切菩薩作歡喜。一切獲得安樂。從佛頂出光明。一切世間出世間眞言明。威皆斷壞令破奪其加持。令不成就。何以故大威光藏故。爾時世尊誥金剛手祕密主言。祕密主此一切如來光明照曜光聚佛頂。由此光明。照曜三千大千世界。下至無間地獄邊際。乃至有頂。照曜。一切魔宮悉皆萎悴。於虛空際作照曜。金剛手此佛頂王。能斷一切眞言。纔誦此眞言。修行者隨意。世間出世間眞言。令斷令破令壞。惟除輪王佛頂。白傘蓋主佛頂。髙佛頂。勝佛頂。佛眼。五字如來心。除此餘一切世間出世間眞言明。斷壞令打令伏令縛令攝。修行者若纔稱名纔誦。隨意難調鬼魅。令壞令打令馳走令挫辱。金剛手此光聚佛頂。不應非處誦持。應於有舍利處誦持。賢聖諸尊所攝受處。何以故此威徳光聚佛頂。等同輪王威徳故。若不爾者。卽被傷損。卽聖眾不降臨。諸魔得便。當知於淸淨處及有舍利處。聖人得道處。先以三昧耶加持。復以輪王三昧耶佛眼加持。若異此者卽被傷損。𨿽久修行亦不成就。此光聚大眞言王。於修餘眞言者。不得輒誦。何以故彼眞言主威徳損故。當知於閑靜處。或於河側或於池邊。或於海岸或於山間。或於窟或於聖人作制底處。其修行者獲大威徳。具力具大精進。具念具慧等同餘部得悉地者。威光威徳猶如輪王眞言成就。祕密主此明王。能生不思議威徳。祕密主此是如來威。如來光。如來加持。一切諸佛之光明威徳。光明體。光明性。與一切有情威徳。能生威光性。金剛手能斷一切眞言。能調難調者。能壞他眞言威。此是大威徳大神通。能成辦一切事。

爾時世尊。復觀無盡法界知已。眾生利益故。能令如來力三摩地等流。一切菩薩無邊力勇猛故。說一切佛所加持。修一切眞言與安樂故。說眞言曰。

曩謨三滿多沒馱南唵入嚩﹝二合﹞攞入嚩﹝二合﹞攞儞比也﹝二合﹞儞比庾﹝二合﹞那蘖﹝二合﹞都瑟尼﹝二合﹞沙度那度那吽﹝引﹞

爾時一切世界悉皆震動。一切天龍藥叉乾闥婆阿蘇羅蘖路茶緊那羅摩呼羅伽。迷悶癡亂皆失神通。難調者被燒。毘那夜迦出呵呵聲。爾時世尊誥祕密主言。祕密主此名髙佛頂王。一切如來三摩地力。勇猛大精進大力。若有善男子善女人。修習輪王佛頂者。及餘淨信者。所往處鬭戰論理諍訟。一切處若誦。所去處悉皆得勝。或餘有大國王淨信佛法者。用牛黃於樺皮上或素上。書此眞言。繫旗纛上。或於頸下。則往。他敵若見則便破敗。他軍消融互不相救。何以故以如來神力加持故。或餘塢波塞迦塢波斯迦。於頭上帶持。彼人吉祥淸淨威徳。吉慶威光威力。不被他凌突。獲得吉祥辯才。祕密主我略說。菩薩持此者。獲得無量力勇健。獲得如來加持。一切魔無能沮壞。一切諸天不敢逼近。修此大眞言者。無有與等。威力皆得成就。若成就等同轉輪王眞言。何以故一切如來神力所加持。三摩地力故。是爲髙頂王。

爾時世尊釋迦牟尼如來。現神通威徳故。一切罪息滅故。一切惡趣摧壞故。一切那洛迦苦息除故。現不思議行神通故。現一切如來神通威徳積集故。此佛頂眞言王。一切佛之所宣說眞言曰。

曩謨三滿多沒馱南唵入嚩﹝二合﹞攞惹庾瑟尼﹝二合﹞沙入嚩﹝二合﹞攞入嚩﹝二合﹞攞滿馱娜麼滿馱娜麼弩嚕﹝二合﹞麼弩嚕﹝二合﹞麼弩嚕麼郝賀那吽﹝引﹞

纔說是眞言。此世界及一切佛剎六種震動。無有一有情受飢渴苦。以一切佛威神力。現大威徳故。一切地獄中一切飢渴悉皆止息。一切有情悉令獲得飲食。恒河沙數等如來同共宣說。爲大怖畏有情作利益故。示現大神通。金剛手有此佛頂王所流布處。一切魔不得其便。何況修行者。若有善男子善女人。若能常憶念此眞言王。復能持誦。彼獲得不思議神通成就。具大精進神通圓滿。一切諸天禮敬彼人。不久獲不思議功徳。若有成就眞言王者。或有大乘淨信者。或修習輪王佛頂者。彼獲得不思議神通相應。於一切有情中爲最勝。不應疑惑。獲佛神通。所求欲願獲得無礙。一切神通平等眞實無畏。一切時等同諸佛。金剛手若修勝佛頂眞言者。不久神通自在成就。於剎那頃諸難調有情見者。悉皆馳走。所有魔眾諸天見彼。皆失神通而悉馳走。若有修習此眞言成就者。與轉輪王眞言成就。等無有異。於地獄中亦作神通。爲處地獄有情作利益故。如是一切有情息除飢苦。我略說少分。佛頂王三摩地。神通熾盛無量無邊。一劫不能說其福利功徳。我少分說世尊所說。

爾時世尊告一切菩薩眾。善男子佛頂王等。住一切如來三摩地眞言身者。千俱胝劫不能盡說其功徳。矜愍一切有情故而說少分。是佛頂王族稱揚不思議功徳。千俱胝劫。若如來說無能盡其邊際。如來親自佛頂眞言王輪王大威徳。若千佛於俱胝劫讚歎。亦不能盡其邊際。若有善男子善女人。若以飲食衣服湯藥種種資具。供養百佛。若有人誦此輪王受持福聚。無能與等卽說伽陀曰。

若復智修行最勝眞言王則成爲菩提獲地位不疑爲不生不滅持此佛頂者無有等威徳不思儀色力三世無與等眾生身界異成就佛頂人無有等同者若帝釋自身或餘威徳天一切世界中欲界大力者見修頂輪人若不起承迎頭破作七分猶如蘭香梢自在及帝釋水天俱尾羅藥叉大威徳奪彼光萎悴千光而熾盛照曜於諸天

若有大丈夫。成就大眞言王。若讀若誦若受持。乃至書寫經卷。或書於樺皮。帶持或塗壇或香泥塗地。散花燒香末香。以經卷置於壇中而作供養。此法要受持讀誦。爲他演說。觀其眾生根性勝劣而爲宣說。勤修菩薩行者。慇懃而敷演。畢獲得如來熾盛三摩地。淨信究竟大乘堅固者。應授與之。如來言教。可爲敷演而爲說之。不應慳悋。常得宿命智。不墮於惡趣。超千劫生死流轉。證無上正等覺。一切天龍常當擁護。言音威肅令人樂聞。一切有情愛樂憐愍安樂捨壽。不爲諸魔之所侵擾。若有善男子善女人大有情。堅固入大乘由滿願故。修如來族眞言。是人具福大威徳。賢聖所攝受。不歸依餘類。惟歸趣佛菩薩。超越一切魔道。意趣諸根不缺者。身色光潤黃白。生於勝族淸淨處。生於吉宿。大勤勇身相圓滿。不太肥不太瘦。亦不乾悴。爪如赤銅踝骨平滿。身形長大肌膚潔白。不太團圝齒不疎黑。眼目不睞亦不黃綠。不疥癩不貪染。不被毘那夜迦所持。身相應頭圓平滿筋脈平正。我今略說其相。生於大族大福大威徳有情。說此法要。是善男子善女人。若得此佛頂眞言。必當成就。爲彼有情而敷演之。而當敬禮愼勿不與。必當與之。若得此佛頂眞言。必當成就。若有人得此堅固有情。輪王佛頂必當成就。此甚深法要。餘世界中甚難得聞。此由如來加持。於餘多世界中得聞。若有人一經於耳根。應知皆是輪王三摩地之所加持。應如是知。若有人得此如來族法要修行者。得至於手中。皆是如來加持。何以故皆是如來不思議眞言三摩地頂輪眞言身之所建立。此一切眞言中最大眞言句。頂王三摩地不思議法要。應當知。是故彼有情。必當求如來眞言成就。若此法要書寫經卷。或誦所在之處。無量人天世間皆作供養。獲得此三摩地熾盛法句。彼人無增上嗔恚之心。

菩提場所說一字頂輪王經卷第一

此經此卷國本有三處文義斷絕。第七幅八九行云大福莊嚴一切安﹝之下便云﹞王身如傘蓋﹝等﹞第十三幅十九行云神通熾盛無量﹝之下便云﹞樂易成就﹝等﹞第二十幅八行云白傘佛頂﹝之下便云﹞無邊一劫不能說﹝等﹞今按丹本。則國本錯將白傘蓋佛頂﹝之下﹞王身如傘蓋﹝乃至﹞神通熾盛無量﹝等﹞凡一百四十九行之文。進而安于一切安﹝之下﹞却將一切安﹝之下﹞樂易成就﹝乃至﹞白傘蓋佛頂﹝等﹞凡一百五十行之文。退而安于神通熾盛無量﹝之下﹞致使如是三節文斷。今依丹本進退正之。

菩提場所說一字頂輪王經卷第二

菩提場所說一字頂輪王經卷第二

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

畫像儀軌品第三

爾時釋迦牟尼佛。以佛眼觀一切眾生界。告金剛手祕密主言。祕密主爲有情利益故。我今說大明王儀軌。一切佛所說。一切世間出世間眞言明像中上上。佛頂輪王本身形狀。能滅一切罪。令一切有情得大涅槃。以殊勝三摩地。佛色身變化而現。我今說世尊佛頂輪王畫像法。修行者先應入曼茶羅。從師受得印契儀軌。曾入佛頂輪王壇。或無能勝忿怒壇。或勝佛頂壇。見三三昧耶。得受灌頂。得阿闍梨印可。無上涅槃道入修行。當依儀軌。應作先行。先行已然後畫像。令婆羅門童女大族姓生者。授與齋戒。縒縷令織。依教織緤。或依餘教或如來部所說。長六肘橫四肘。若不辦五肘亦得。或緣畫像要買物者。勇士不應酬價。其緤織已。以香水洗之。擇去毛髪。其畫像。應用佛神通三長齋月白分。取具諸根畫匠淨信三寶者。先令澡浴淸淨著新淨衣。授與八戒然後令畫。應擇端嚴順吉祥宿曜時日。或於山間或巖窟。或於牛欄或於佛堂精室。或聖賢得道處。離臭穢有蟲水地處。置幀應畫。先於中畫佛世尊。坐師子座。其座種種寶莊嚴。作說法相。普徧爓光如輪圍遶。從頂流出種種光明。佛具大丈夫相倚菩提樹。其菩提樹有種種葉。如眞多摩尼樹。或於枝繫繒綵。或繫吠琉璃寶。或繫菓或繫鈴鐸。或繫天妙菓或垂雲降雨。或種種花菓或菩提樹牙。或眞珠吠琉璃車璩珊瑚玉。皆畫於上。或樹上有吉祥鳥眾。坐於枝間。或作種種葉。雲電降雨枝葉相交。作如是大菩提劫樹。世尊兩肩後倚著其樹。佛右邊轉輪大王。如輪王形坐白蓮花。作觀佛勢。其身金色周徧光明。七寶成就。惟輪寶以光圍遶在蓮花上。釋迦牟尼佛復觀頂輪王。於佛左邊不遠。畫白傘蓋頂王。如大王形。其身金色坐在蓮花上。手持蓮花目觀輪王。去白傘蓋頂王不遠。畫髙頂王形如大王坐白蓮花上。手持俱緣果瞻睹輪王。去頂輪王不遠不近。畫光聚頂王。坐白蓮花上種種光明圍遶。在熾盛光明中坐。身作金色手持眞多摩尼寶。於光聚佛頂王下。畫持誦者。﹝跍﹡月﹞跪而坐瞻仰頂輪王。輪王舒手作施願印。顧視持誦者。近光聚頂王。圓光不相掩。應畫勝佛頂。身形金色。左手持寶右手施願目觀輪王。如是等悉皆是佛頂王。各各形如大王。各有熾盛光爓。悉皆金色坐白蓮花上。佛右邊應畫普賢菩薩。手持白犛拂。佛左邊畫慈氏菩薩。手執白拂。此二菩薩比佛身量稍小。佛前應畫聖觀自在菩薩。金剛手祕密主菩薩。各坐寶蓮花上。皆悉合掌作禮佛勢。近普賢菩薩。應畫文殊師利童眞菩薩。無垢慧菩薩。寂靜慧菩薩。無盡慧菩薩。虛空藏菩薩。虛空無垢菩薩。大慧菩薩。如是等大菩薩次第而畫。各各合掌坐蓮花上。作禮佛勢。已次漸小身形寂靜。皆作金色種種莊嚴。以綃縠爲裙衣。次慈氏菩薩不遠不近。應畫佛眼明妃。形如女天坐寶蓮花。種種莊嚴身如金色。目觀眾會。著輕縠衣角絡而披。右手持如意寶左手施願。圓光周徧。熾盛光明。身儀寂靜。去佛眼聖尊不遠。應畫佛毫相尊。如女天形。有何差別。右手持蓮華左手施願。目觀輪王。近佛眼尊下。應畫孫那唎大明妃。形如天女。種種瓔珞莊嚴。其身靑色。手執蓮花。坐於寶山。觀佛世尊。近金剛手畢。須畫甘露軍吒利。近彼尊畫金剛軍。蘇摩呼。頂行。此三聖者各持童子形。種種瓔珞莊嚴其身。皆目瞻輪王作驚竦勢。於觀自在菩薩右邊。畫賀耶仡哩﹝二合﹞嚩大明王。身如火色作忿怒形。鼻如猿猴以蛇莊嚴瓔珞臂釧髆釧頭繫蓮花鬘。作瞻覩輪王勢。近彼應畫蓮花孫那利。四臂右第一手持羂索。左第一手持鉞斧。右第二手施願。左第二手持菓。坐於蓮花。又近輪王佛頂。畫無能勝忿怒王。身白色四面四臂。嚬眉面嗔怒。虎皮爲裙。蟒蛇爲耳璫。得叉迦龍王以爲腰絛。婆蘇枳龍王以爲神線。角絡披耽肚身形短。以毒蛇莊嚴髻冠。咬下唇徧身火爓。熾盛光明圓光。右第一手持金剛杵。第二手作期剋勢。左第一手持三戟叉。第二手鉞斧。正面作阿吒吒賀娑笑聲勢。從口出火焰種種色相。右邊面瞻觀輪王。左邊面觀持誦者。頭上面觀一切眾會。住於寶蓮花上。無能勝忿怒王應如是畫。於彼尊下畫地天。身白色以二手捧寶花籠子。二膝跪地。近地天畫尼連禪河神。靘黑色如龍女形。七頭。合掌作禮佛勢。近尼連禪河神互相近。畫嚩里迦大龍王。母止隣陀龍王。此二龍王曾見無量諸佛。皆七頭合掌跪地。近地天畫阿難陀龍王。無熱惱龍王。娑竭羅龍王。持蓮華鬘曲躬合掌。大慧菩薩右邊。畫白衣觀自在。以蓮花鬘莊嚴其身。以寶繒角絡披。右手把眞多摩尼寶。第二手施願。此菩薩是蓮花族母。應於蓮花上坐。近佛毫相應畫摩莫枳菩薩。淡紫靑色種種瓔珞莊嚴。坐於蓮花。身儀寂靜。住般若波羅蜜自性。右手持梵夾。左手持眞多摩尼。作施願勢。是一切佛菩薩之母。大聖般若波羅蜜多。住摩莫枳形。則此尊是金剛族母。稍似童女形不太髙。顏極令悅意。應作如是相。畫此尊眷屬金剛鉤金剛拳金剛雹。此等皆是大明妃。以爲眷屬。各住本形。近白衣觀自在下。應畫多羅尊。種種嚴具莊嚴。著輕縠衣。其形不太麁不太細中庸形。右手持靑蓮左手施願。坐蓮花上作淺綠色。近於彼尊畫毘俱胝。身白色三目四臂。右第一手持杖。左第一手持瓶。右第二手持念珠。左第二手持蓮花。身儀寂靜。於像二角作鼓音樂天子。於佛上畫淨居天子。在雲中湧出散花供養。各依方而畫護世四王。東方畫持國天王。南方夜摩天。西方水天。北方俱尾羅天。各隨方四邊畫。如是四隅東北方伊舍那。東南方火天。西南方羅剎主。西北方風天。各依本形畫。近忿怒無能勝王下。畫持誦人。如本形跪地。手持香爐瞻仰輪王。金剛手此輪王佛頂大畫像儀軌。無量佛宣說。纔見一切罪悉皆消滅。金剛手若得圓具依法畫。纔見眾生滅除五無間罪。遠離一切罪。若見此微妙像。一切如來之所說。其人現世有報。今世及他世俱胝劫作一切罪。由見此像悉皆消滅。由見此最勝像。一切悉地皆得現前。一切如來大明眞言。任運得成就。隨意念誦成辦一切事。諸餘部中眞言難成者。對此像前決定得成。

爾時世尊誥金剛手祕密主言。祕密主汝今復聽。說白傘蓋頂王畫像。能成辦一切事業。利益一切於生死流轉怖畏有情故。恒河沙數俱胝佛同共宣說。先當如輪王儀則所說織。可方三肘不應截屈。不得用皮膠和色。畫人與授八戒。於緤中央應畫佛形。黃白色坐師子座。具諸相好。佛左畫金剛手菩薩。左手持白拂。右手持金剛杵。金剛手左邊畫淨居天子眾。著天衣裙。於佛前應畫佛頂王。身金色如鑄金像。具諸相好手持蓮華。佛下畫持誦者。手持香爐。於像四邊應畫種種華。金剛手此白傘蓋佛頂王畫像法。先佛所說。

爾時世尊復告金剛手言。金剛手諦聽諦聽。極善聽作意。吾當爲汝說光聚佛頂王畫像軌則。於一切世間出世間眞言明教法上上。頂王光聚依輪王儀軌。香水洗緤。三肘或一肘。彩中不應用皮膠。受八戒畫匠令畫。應畫佛。坐於白蓮華上作說法相。諸相具足。於像上應畫山峯。像下應畫蓮華池。從佛頂出種種光明。佛下右邊畫持誦者。﹝跍﹡月﹞跪持香爐畫彼本形。祕密主此光聚佛頂王儀軌。一切如來之所宣說。爲令調伏諸有情故。此光聚佛頂王。成辦一切事業。最勝畫像法。

爾時釋迦牟尼佛。復誥祕密主言。祕密主我今說髙佛頂王畫像法。依輪王儀軌。於三肘或一肘新緤上。擇去毛髪。受齋戒畫匠令畫應畫佛世尊。坐七寶蓮華上。結跏趺坐諸相具足。右手施願。左手在臍下仰掌。從佛頂出種種光明。於像上兩角。各畫淨居天手。佛右邊畫持誦者瞻仰如來。祕密主此是髙佛頂王畫像法。一切佛之所說。一切佛所稱讚。矜愍一切有情故說。

爾時釋迦牟尼。復誥金剛手祕密主言。祕密主我今說勝佛頂王畫像儀軌。先佛所稱讚。依輪王佛頂儀軌。作緤或三肘或一肘。離毛髪。受齋戒畫匠令畫。應畫佛形作金色相。坐師子座持說印具大丈夫相。從佛頂流出種種光明。像下畫持誦者。如本形﹝跍﹡月﹞跪坐。手執香爐瞻仰如來。金剛手此勝佛頂王畫像儀軌。一切如來宣說。金剛手如來世尊。及大威徳菩薩無量種色身。隨意而畫。或緤或素或於板上。或牆或壁亦無過失。或使畫匠或復自畫。或巧畫匠。隨自意形狀而畫之。或畫菩薩形或畫眞言聖天。乃至於經夾上畫。或樺皮上畫。或畫最勝像。或一搩量或一小搩量。或一大指量或隨意樂處。應畫亦無過失。爾時世尊說伽他曰。

隨意樂而畫慧者起悲心利益諸有情我成就思惟亦不爲愆過攝受有情故是故當慇懃常懷悲愍心恒行於捨施及護持淨戒忍辱及精進禪定與般若常應而修習彼悉地不難若無有畫像當住菩提心及持於大印獲最上成就

菩提場所說一字頂輪王經行品第四

爾時金剛手祕密主白佛言。世尊惟願世尊爲勤修求成就者。略說修習佛頂王眞言行威徳功能熾盛方便。於眾生世尊求悉地者。由住如來佛頂王眞言明。一切眞言悉皆速疾令得成就。佛言善哉善哉祕密主。汝能問如是義。祕密主汝今諦聽。我爲汝說一切佛所說行行方便法句伽他。極微妙此法眼。無量佛已修習。爲利益成就故。爾時釋迦牟尼佛觀一切大眾。以梵音聲說此法理趣伽他。一切法眼中最勝伽他曰。

無量菩提行自在多種百苦逼惱者見諸有情多逼惱釋師子尊而演說愛樂此法修行人成佛當受天人供由修一法成大覺成眞言王眾所讚彼人不久佛菩提廣度無量諸羣品空閑大制底流泉及河側逈樹或巖窟眾華及山間獨居堅固心菩提心相應勝解於大乘淸淨勤修行及與身口意食飲四儀中行者常謹結眞言者勝趣解三摩地明出生獲悉地成眞言或明隨意而修行常著三種衣善伴堅禁者彼悉地不難彼人定獲得先應禮諸佛智者應堅固眞言者無伴勤求利有情彼成就不難現不思議色現世得成就勤求悉地者常應作制底勤護摩念誦卽於此現生速疾得成就謹愼而巧妙勇健勤堅固大益眞實心此人堪稱讚諸根皆圓備智慧常質直能忍於飢渴是人可稱讚勤求成就者若得是法要彼當不久時獲最勝悉地

金剛手我滅度後末法之時。愚癡塢波塞迦塢波斯迦。披袈裟者愚丈夫。作種種無益言說。貪著滋味懈怠懶惰。如斯小人。不深知如來三摩地力無所畏。於廣大大乘理趣。壞亂勇猛精進者於菩薩善巧律儀行。不得灌頂者。不淨信諸佛菩薩廣大三摩地。不得成就。則生謗毀我及菩薩。作如是言。此非佛說是魔所說。毀辱於菩薩。若住大乘善男子善女人。勤求成就眞言行者。調弄損害作不饒益事。由此因緣積集無量罪障。是故金剛手善男子善女人。欲行菩薩行者。應生淨信堅固決定於菩提心。以廣大願常書寫大乘經典。讀誦受持爲他敷演說伽他曰。

依寶雲大經修行我稱讚由此加行故本尊速現前以何成眞言慇懃成自身以施戒忍辱勤定智慧得專注一心故速疾成本尊

菩提場所說一字頂輪王經儀軌品第五

爾時金剛手復白佛言。世尊云何修佛頂眞言行者。住淸淨軌則作本尊觀行。惟願世尊說以一支速疾成就佛頂等悉地。佛言是故持金剛諦聽眾生利益故。小眾生緩慢精進者。差別而說。一切眞言教中。三時住淸淨軌則。不放逸。常住觀佛三摩地。不應以散動心觀。不以貪染擾亂其心。應一心觀佛。常以慈三摩地徧緣十方一切有情。三時澡浴洗濯手足。依法澡灑。勇健智慧者。不應放逸損害生命。換內衣已以此眞言護身眞言曰。

若用土。不應用和蟲土。智者應用淸淨香土不太黑不太黃不太赤。如是土通一切成就法。若調伏法用黑土。赤土亦得。若作增益。應用黃土。消滅災禍。及諸罪障。應用白土。若求羅惹。應用不白不黑土。若求敬愛法。應用赤黃土。如是智者依教用土。以此眞言先加持土。然後應用。土眞言曰。

以此土眞言通諸成就用以此河眞言加持於河水

此明加持河一切處通用分土爲三聚置於淸淨處其地離涕唾臭穢之地處女人藂聚處小兒戲劇處諸畜踐河處眾生攢聚處行者於是處不應而澡浴阨迮及險阻及與臭穢水智者應遠離當別求勝河澄潔淸流水遠離泥滓穢於其河岸側種種樹莊嚴於彼當澡浴其水深潤滑常於如是處水中諸鳥戲諸華悉莊嚴行者應彼浴復以此眞言加持於淨土

卽應自擐甲大指置於心眞言誦七徧

以心甲冑明修行者應用悉皆於徧身卽成大加護

此名身甲冑智者常應作卽應入於水自腰或至胸毘那夜迦障水中諸惡蟲由此加持故不能爲損害

此辦事眞言一切佛頂心由憶念此故水居諸障者所有欲損害悉令禁其口以此護其土分土作三分以用爲洗淨從脚至膝脾以土揩令淨離惡气滓穢諸佛說爲淨次用第二分從腰至於頸第三洗上分以土應洗之離蟲然可用先置第三土復更慇懃洗以辦事眞言行者加持水三誦灑於頂沈靜而寂默澡洗潔淨已輒不與人語復以辦事明行者自加持以無能勝護及以佛毫相摧壞佛頂明普加護稱讚以佛眼眞言惟通佛部用純正諸佛頂成就曼荼羅當結方隅界并護於助伴許用摧毀頂及成辦一切無蟲水澡灑此明誦一徧

曩謨薩嚩沒馱冒地薩怛嚩﹝二合﹞南唵戍﹝入﹞殿努戍﹝引﹞馱曩耶娑嚩﹝二合﹞訶﹝引﹞

此澡灑眞言通用如來部卽往念誦室住定不放逸當於身前觀三尺之量地悲愍心相應兼與慧而俱當往念誦室應著淸淨衣奴俱羅芻麼及與野麻衣智者應念誦依於教儀軌應誦淨眞言次用辦事明加持茅薦座敷置於像前應念誦本尊次應迎聖眾眞言印相應數觀本尊像卽結蓮華印以座而奉獻諸佛持吉祥佛足幖幟生諸菩薩蓮座是座皆稱讚眞言修行者不應坐髙床而觀本尊像次應持念珠

唵阿納部﹝二合﹞諦微惹曳悉地悉馱囉梯﹝二合﹞娑嚩﹝二合﹞訶﹝引﹞

菩提子念珠決定得成就上中下悉地通諸眞言用金銀等作珠增益應用之淸淨頗胝迦一切義成就童子線應穿皆依具儀軌當用自密語以此作加持

曩謨薄誐嚩底﹝丁以反引﹞悉地娑馱也娑馱也悉馱囉梯﹝二合﹞娑嚩﹝二合引﹞訶﹝引﹞

當以此眞言加持於念珠應誦於七徧持於二掌中坐於茅薦上求成一切義吉祥密嚩樹白檀及天木如是等樹類念珠增益勝念誦護摩時應用如是珠佉陀羅木樹末度俱那衛用此木爲珠而作調伏法亦用此樹木而作於床座若木不能得取葉離諸蟲坐臥而藉之及灌頂處坐燒瞿摩夷灰濾水用洗淨密絹爲濾羅審觀濾漉水依法持密言若不得成就應用頂輪王加持必成就復用心隨心相共而和誦若如是不成用佛眼眞言相和而誦之世尊佛眼明一切佛所說先佛亦稱讚我今而宣說求成佛頂者應當而誦持與彼相和誦不久疾成就設作五無間不久亦得成若無有畫像運心作觀行諸佛所稱讚卽結禮佛掌觀行誦此明

曩謨囉怛曩﹝二合﹞怛囉﹝二合﹞夜﹝引﹞也阿左羅尾﹝口﹡﹝隸﹣木﹢士﹞娑嚩﹝二合﹞訶﹝引﹞

則結大印。想於彼印上。以無量寶所成山。於山上想七寶所成蓮華。其華無量千萬葉。其胎廣博大莖。於彼上有樓閣。於樓閣中想世尊坐。如眞言身形。如所畫像說。世尊安隱。結跏趺坐。作說法印。具大人相。莊嚴其身。徧周圓光。應如是觀。餘亦如上所畫像。觀在於樓閣中。閣上有相輪橖。心中想無量眞珠寶网徧覆。乃至隨意而觀一由旬大。或百由旬乃至千由旬量應觀行。隨自意觀之。乃至有頂專注一心。智者不應放逸。心繫於本尊諸佛加持力。作是思惟。求成就者作如是觀行。

曩謨薩嚩怛他﹝引﹞蘗跢南薩嚩他欠﹝平﹞榅諾﹝二合﹞蘗帝薩叵﹝二合﹞囉曀﹝牟﹡含﹞誐誐曩劍娑嚩﹝二合﹞訶﹝引﹞

次應請佛世尊。以自眞言。應想世尊如從忉利天下降閻浮至於道場。卽獻閼伽作是頌言。

然後以六字佛頂結上方界。卽想如來澡浴及自本尊三部部主或依自教及諸尊。獻塗香華衣服嚴具飲食香水。若無如上所說供具。應心中觀想而獻。如是供養儀軌已卽說罪隨喜勸請迴向發願悉皆應作。卽安心於鼻端。一心念誦乃至不疲倦。所念誦徧數而獻。復獻塗香華燒香飲食燈明等供養。獻閼伽而觀想東門奉送世尊。則禮一切佛菩薩。禮已而起。如是三時應作。爲無像故說是儀軌。

菩提場所說一字頂輪王經分別祕密相品第六

菩提場所說一字頂輪王經分別祕密相品第六

爾時釋迦牟尼佛。復誥金剛手祕密主言。汝聽金剛手。此佛頂王眞言成就修行。一切如來之所說。成就佛頂故。以不壞伽他句行教。金剛手略說一切如來所說成就次第。說伽他曰。

屏處集聖眾令獲威靈處於宅及天室空舍與窟中逈樹或屍林樹林於山谷成就或念誦心在於本尊不淸淨令淨不淸淨徧淨於淸淨成就以二成二種是名成就者一切修悉地於食應節量不飽亦不飢食飲應等量甘甜及酸醋應捨如是貪貪俱之有情於味生貪著由貪念護摩不生於一心初夜讀正典中夜然寢息於淨茅薦上作護依儀軌皆與印相應寢臥如師子如師子驍勇東方及南方枕手而眠臥息增於護摩若有東南方左安於右上足手亦如是累足然後寢少分令端嚴頭若向西方面觀於南方寢時應護身與降伏相應若上白檀樹吉祥尼俱陀優曇鉢等樹夢上此等樹是爲成就相鴈及迦陵伽鴛鴦與白鶴孔雀等吉鳥夢乘此等鳥若見如是相不久當悉地若夢見於血此亦成就相若於夢中見幢幡等交雜或登於髙樓若履及遊行是則成就相或夢乘舟舡或執箏箜篌或見塔苾芻如是等善夢悉皆成就相若於夢中見狗及旃陀羅水蛭油塗身此皆不吉祥駝驢及車等若見及觸彼必壞於成就如是等夢相善及不善相應知此二夢知已求成就應作護摩法燒粳米油麻得脫諸魔障卽見於本尊常得而警覺聖者現是言當往於某處至彼燒酥蜜則現於實事去食盡是實於道亦爲實若疑於本尊當寢於夢中願尊示我身而現丈夫身若見於女人能生貪染心應爲不放逸欲眠時加持念誦不應思過去之財寶未來亦不應愼勿起思惟不成念誦儀若心而散動觀眞言義理住定而念誦心若緣貪染應作不淨觀若心起嗔恚卽與慈相應於愚念緣生數數若心起在於顚倒中卽專注一心住於本尊觀若未入輪壇獻諸香華等爲諸魔食噉由不依儀軌及不廣善解遠離阿闍梨諸魔隨行者如影而隨形念誦功被奪纔魔食香等念誦及護摩本尊不受得此眞言主宰成就頂眞言當用作加持護魔頂行等不能爲障礙成就頂輪王是故作加護一切成就處應誦無能勝作自身加持菩薩種眞言輪王之眷屬用彼作加護成就眞言時念誦護摩等先應作護身若離護身法悉地必不成遊空大藥叉成就鬼羅剎遊行破壞故令彼心疑惑尾臘嚩之華遏迦度度囉悉皆不應用一切佛頂部稱讚闍提華靑蓮俱勿頭蓮華庾體﹝他以反﹞花及餘種種華極香陸地華當知佛頂明一切時供養修行者不成二三度作法乃至於七徧次第作成就當於入海河而作印塔法或一二三四隨力而作之念誦并作塔恭敬而讚歎讀誦於妙典數數疲乏時塔滿三洛叉先罪悉消滅用以極香華燒香及塗香供養窣堵波於一一塔前用眞言加持一一窣堵波應誦千八徧眞言若不成由罪覆心故應作一肘量一千窣堵波設造五無間決定得成就由念誦滅罪何況作制底當於入海河獻蓮華十萬獻限爾所數速疾得成就於彼入海河何況過此量遲速得成就皆由自己身成就於眞言由彼福無福若福徳彊盛當於不久時速疾得悉地無福徳之人應作窣堵波悉地念誦本是故以精進成就得牢固眞言在經書不能除眾毒見如是道理勤功念誦勝常爲父母師受苦諸有情一分而念誦爲彼皆迴向爲滅諸障難應作常禮佛由禮佛念誦速疾得成就說禮佛果報無量福徳聚當知是歸命數數勤敬禮常恒獲悉地不然末法時眞言不成就是故我釋迦說威徳弟子末世得解脫是故離疑心發勤大精進修持諸悉地不久得成就增勝福徳人速疾得悉地多分無福人遲晚乃得成若悲智相應獲殊勝悉地不以假琉璃與紅頗梨等是佛頂眞言力用不思議乞得食令淨應獻於本尊分作爲三分愍念有情故先應取一分當供養本尊又取於一分施諸外來客餘一應自食所獻本尊食贖取而受用若無有外客轉施諸禽獸自己分之食盡不應施他恐損壞身故減少分應施面南應食之是則調伏法不應面西食當作調伏事北東許息增成就佛頂等成寂東爲異應作悲愍心三時應思惟誰在於苦惱我今盡拔濟大悲心相應出家及在家持杖并梵志皆懷悲愍意念誦者遊行無侶常謹愼是故常敬禮諸佛之塔廟難成之眞言一切時等持常修三摩地是人得自在種種調伏者示現種種色是故常應作念誦及護摩塗拭并灑淨作淨如先說後應作護身灰芥結方隅以辦事眞言或用摧壞頂加持縷纏橛應釘於四角護已應供養智者卽啟請一切諸聖眾念誦護摩處安置於座上應作成就因瞿摩土相和智者用作壇於此壇輪中說供養爲儀先爲如來勝依儀軌而獻次則輪王頂其次諸佛頂次第而供養次及觀自在自族并眷屬及與金剛手所獻同佛頂所獻香華等亦同於部類如是爲三部而作供養儀以此常警覺及一切世天愚癡作是言一切眞言人悉皆是妄作若不說儀軌則墮於毀謗油麻白芥子而作於護摩能成敬愛事燒油麻粳米獲得於增益毒藥羅蘖﹝口﹡梨﹞相和而護摩壞亂佛教者悉皆令除滅尾臘嚩樹木無憂及白秦波羅奢菩提及以白膠木增益諸護摩用如是等木尼瞿陀優曇阿說他乳木活兒子等木若作息災法用爲護摩柴佉陀羅木槵及迦羅迦木迦羅尾羅木如是等諸木調伏相憎用面應向南坐稱吽字而燒意思而口稱應作調伏法面對於北方於眞言句中加娑嚩訶誦卽成於息災諸佛頂應修面向東而坐護摩作增益結跏爲息災吉祥坐增益蹲踞作調伏除害故護摩名爲調伏事遮止諸障故名爲於息災成就隨意故是名爲增益如是一切處善思而修行憎嫉佛教者令其遠離故是名相憎法淸淨持誦者不應長爪髪在家淨行人髪長不爲過護摩念誦時皆有所妨礙貪事梳洗功虛過於時分供養聖眾時甲中停垢穢頭髪生蟣虱能生諸罪愆不觀日出時不觀日蝕時亦不觀月蝕不輕毀師尊供養聖眾時不觀安樂事亦不觀鬭諍是故修行者常與定相應於飢儉國土及於鬭戰處國主不和順不應求悉地聖眾被罰處藥叉鬼神處龍神雜亂處屍林穢污處彌綟車居處多饒蚊虻處或於亢旱處如彼諸難處不應求成就不調倡女處多饒惡風處如是等之處不獲於悉地是處若吉祥念誦作護摩聖眾皆喜悅如人食好食心意得適悅此中護摩勝成辦諸事業若王相不具不堪紹王位隨力分應作念誦及護摩下劣修行者果報亦下劣若乞毒刀杖不應而施與惟除敬愛法爲護命難故爲除憂惱故除如是因緣悉皆不應與淸淨修行者或誤觸不淨則應而澡浴心誦結印契如是貪染類應思淨眞言誦明結印契悉皆得淸淨諸穢之鬼神起屍及藥叉及羅剎成就上中作法處智者不應疑沈沒殊勝河澡浴正法水以慧而思惟念誦悉皆作不應破結跏於事皆相違若破結跏坐卽應起澡浴或以心澡浴悉皆得成就

菩提場所說一字頂輪王經卷第二

菩提場所說一字頂輪王經卷三

開府儀同三司特進試鴻臚卿肅國公食邑三千戶賜紫贈司空大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空大鑑正號大廣智大興善寺三藏沙門不空奉詔譯

末法成就品第七

爾時世尊。復次爲利益說此事業成就。說伽他曰。

當於未來世劣慧之有情爲彼作利益說此小悉地若具於儀則必定而成就不擇時宿曜不擇念誦處應當請本尊而求諸悉地及鉤召於他或取於六分應如是加持及說念誦相當於念嚩時若闕加護法奪人精气鬼盜竊成就物并拏枳寧等盜不思議物當於念誦時一切悉皆作失物得無疑取不壞攝嚩殊勝自終者割割其莾娑和調薑椒等除棄筋及骨眞言者依法卽應施八方先定屍林處彼住鬼羅剎眞言者於彼以稻華護摩卽速現神驗四衢及樹下山間大怖處髙聲而唱言屍林貿莽娑鬼眾大歡喜所求皆與之成就隱形法嚴具及眼藥雄黃等悉與成就佛頂者

爾時釋迦牟尼佛。觀未來有情。說速疾成就法。復說伽他曰。

卽取彼攝嚩如前不壞者成就迷怛囉逈樹大河側於屍莽求成淸淨而洗塗香華以嚴飾及餘眞言明或以輪王頂而用作加護求成如是事若不如是者魔損害不疑卽應依儀軌善伴驍勇者行者坐心上結拳打彼額應誦眞言王無間而多誦彼踴躍而起名拳起屍法當入於水中日出乃至夜結拳誦眞言成安怛但那應取人莾娑割截而護摩依儀作成就慧者不放逸莾娑爲怛囉所求皆悉地此諸佛所說貪著於女人貪染之有情戒品無所堪如是之有情歸依於三寶六念以成器應作如是思隨力而修行修行者應當勤修菩提心設離彼修習任運得成就行者而不應食於靑黑物於食生厭離不坐臥髙床不應鼓頰食亦不﹝口﹡﹝十／甲／寸﹞唼食所食量多少大如孔雀卵住威儀而食如是等威儀修行者應食寂默而念誦當住於木默并住於修行應住於身默而作於護摩應住於一默悉地卽成佛若不如是默眞言不成就於眞言修行寂默而迎請當誦眞言明不共他同食乃至於親族不應與同食衣服及臥具鎚銅熟銅器以灰醋物洗洗已而食用水中作念誦皆說諸儀則不應與他人而共同寢處雜居生於過貪染等攝受調弄戲笑等由此生於過吉日齋戒處須臾取時分應作諸成就自身及爲他咸皆於日宿年月期限等善惡諸悉地行者次第修於三神通分此中成就勝於此勝悉地成就佛頂法於二分八日十四十五日應知如是節尢加而供養以童女縒縷復用香水洗住戒而造作應作最勝像用以白檀等更洗令淸淨而不應截屈然後而加持午時應修持具戒令其淨使匠者令畫然後修眞言吉日宿齋戒應成最勝像如是板等上畫得亦稱讚普通所先說佛頂等勝像當離毛髪過於緤或於板坐於師子座而畫其本形應用殊勝色而以香膠和支分皆圓具其香離甲麝用水應淨濾知已無過失智者應畫像當於像中央畫佛師子座皆以相莊嚴熾盛之光明從頂而流出法輪之大印應畫於佛前應畫如是佛金色而晃曜右畫觀自在虎皮以爲裾應畫忿怒形持佛并念珠頂髻無量壽肅然具三目著蓮華色衣愍念諸有情左邊金剛手身色如靑蓮應畫忿怒形以忿怒眷屬持明大女使金剛賓蘖羅金剛笑師子金剛拳聖者甘露軍吒利近身而應畫難調令調尊執持金剛拂馬頭尊明王意樂成就尊白衣尊多羅毘俱知徧照如是之聖眾持蓮左邊安一切皆應畫如彼本形狀廣大畫像儀如大曼茶羅略示畫像法如來之所說於佛世尊所兩邊應當畫無能勝大慈毫相并佛眼此等本形畫金色初日暉皆坐於蓮華彼住眞言身此勝微妙像諸頂成就中以善軌則修應畫如是像善閑教法者淸淨畫匠人犎牛毛作筆應取吉祥樹用此木爲幀是像依法畫應坐於茅薦當畫此佛像得此普通像一切皆成就乃於過去時是妙音童眞無比威徳者身中出光明猶如火聚光種種寂意樂照曜我三有如是種之光妙音身中出是時獲三地五通大威徳則成爲菩薩作有情利益佛頂不思議自身是如來三摩地形相示現於眾生變化於三有一切佛形相以定現輪王說大眞言王能作眾生利猶如如意寶

爾時世尊告曼殊室利童眞菩薩言。汝曼殊室利童眞。利益有情被大甲冑。以善巧方便調伏有情。種種變化色身。佛菩薩緣覺聲聞攝受有情而爲說法。令其覺悟。時曼殊室利童眞菩薩白佛言。世尊以幾所名號。佛頂眞言三摩地行差別。世尊於世界轉。佛言所謂名俱摩羅名印捺囉帝。名鑠羯囉名壞宮。名梵王名毘鈕。名大自在名自在。名劫比羅名部丹多。名牟尼名底哩他。名羯囉沙名地。名部彌名持寶。名彌也彌也﹝二合﹞娑名一切去。名一切處面名濕嚩。名寂靜名涅槃名己化名變化。名難摧名天。名阿蘇羅名主。名尊名主宰。名最勝名引導。名調伏者名福。名吉祥名一切義成就。名世尊名商羯囉。名作寂名空。名勝義名不實。名感名名稱。名與者名悲者。名慧名三摩地。名慈名水天。名師子名犎牛。名天名龍。名藥叉名仙名大仙名作者。名流出者名世主。名毘摩質多羅名三目。名千眼名淸淨。名威靈名三摩地。名三摩地出生名三摩地生。名才士名囉惹。名丈夫師子名丈夫主。名勝義名勝義實。名證名證實。名三界主名世尊。名無主名主。名眼名實。名夢蓮華名光。名火名鬼主。名離欲名寂靜欲。名遠離欲名遠離過。名壞過名盡過。名摧過名健軍主。名大王名護世。名持地名翳囉靺多。名香象名白蓮華。名說空名現空。名現悲名現道。名有名不有名分別。名無分別名離分別。名壞分別名護世。名善國名共許。名夜摩名施財。名嚩嚕拏名俱尾羅。名持國名善現。名蘇彌盧名金剛。名如金剛名天妙。名天妙趣名勇猛。名大勇猛名能生。名大能生名常。名無常名常無常。名轉輪王眞言名大眞言。名大藥名論師。名大論師名勝名無上。名白名說白。名丈夫名說丈夫。名娑竭羅名大娑竭羅名海名大海。名烏娜地名月。名日名羅摩。名洛乞叉麼拏名想莊嚴。名雲名大雲。名聚名大聚。名不相似名羅睺。名軍名大軍。名羣名大羣。名人主名大人主。名水藏名大水藏。名龍象名師子驍勇。名奇特名希熙。名大希熙。名財。名大財名具財。名大財寶名阿羅漢害煩惱。名幻化者名持幻化。名變化名作變化。名具義名能鬭戰。名非異名不異。名命名非命。名山名大山。名難壞名安樂慈住。名神通名具力。名具慧名不相似光。又曼殊師利童子。於我作如是知。名不滅不生。名眞如名眞性。名實際名實性。名眾法名法界。名涅槃名實。名無二名有相。名純名意成。曼殊室利童子。於此娑河世界。知我名如來名佛。名大師人天作。如是知我名離欲。童眞於此世界。調伏有情行意趣中。成熟五阿僧祇百千爲愚夫聲聞。示現名。作如是言說。知我爾所名號。調伏成熟眾生故。於諸契經中說。如是童眞於洹河沙數佛世界中。以種種名號有情知我。童子隨調伏成熟有情。如來說法。如來無所分別無功用。無量種眞言色身事相而轉。

白分善時日於端嚴宿曜澡洗著淨衣齋戒住儀軌八日十三日十四十五日或用於五日依儀軌而作護摩及供養應施於八方於如是等日慇懃而供養諸佛及緣覺大威徳聲聞觀自在菩薩金剛手大力常憶念此等修行者慇懃供養如是等菩薩威徳者聖天悉歡喜明天威徳者於此修行人悉皆而歡喜行者於世天供養不應禮一切諸眞言威力不思議新產及死家殘食及祭食月經女作食及以彼家食旃陀羅家食臭穢陳宿食再經於烝煮如上所說食行者不應食及獻聖眾食亦不應食啖如是等之家悉不往飲食及不往止宿破壞悉地故修行者當應三時歸三寶應發菩提心而作三種淨身淨及語淨意淨第三種常觀於六念如是常修行日日受八戒當住於律儀應作如是言阿闍梨存念稱名我某甲始從於今日至明日出時而於其中間不斷一切命不盜他財物梵行不淫欲不作於欺誑不歌舞作樂不香鬘塗彩不飲酒放逸不應非時食不臥髙大床如羅漢己持我今亦如是

爾時釋迦牟尼世尊。觀察金剛手菩薩。說輪王佛頂世間出世間上上眞言明教。應三肘或兩肘。隨意大小應作。取細緤去毛髪者。以香湯令淨洗。安於東面。於吉日宿直。如先所說畫像法。畫人應授與八支戒。其畫人諸根圓具。成就十善業道者。於彩色中不應用皮膠。畫佛形像。身如金色作說法印。於白蓮華上結跏趺坐。如來徧身光明熾盛。從光中出眾多輪。從頂出光明。背後上應畫山峯。於下右邊應畫持誦者。如本形持香爐瞻仰世尊勢。祕密主此是輪王佛最勝畫像法。一切如來之所略說。爲令愍念有情故說。爾時世尊說伽他曰。

若見此佛像一切佛所說略說微妙像能滅諸罪業一切諸功徳悉皆到彼岸諸天龍供養若見此勝像是人天供養現世得成就由此眞言力由見此像故此卽多佛說悉皆而稱讚爲彼成就故決定獲悉地功徳皆增長由見此像故諸罪悉皆滅此像爲最勝獲四如意足功徳如大海獲得勝智慧由修輪王明得淸淨無垢智慧皆殊勝成佛兩足尊人天咸供養由持此眞言轉輪殊勝王是人淸淨者修眞言行者此是諸佛體威徳無與等不思議最勝天龍及藥叉羅剎與步多必舍遮起屍是等威徳者見修頂輪王成就持明者悉皆而消融帝釋大威徳若見成就者分座而同坐及餘威徳天三界無有比與悉地者等若見彼不起頭破作七分設於俱胝劫世尊若自說功徳無有盡頂王不思議若人修此者彼成就最勝得爲忉利王彼人終不死無量俱胝眾圍遶往餘剎變身如佛形化諸有情類變身金剛手利樂諸有情化作天帝釋或現於梵王調伏諸有情變現爲帝釋有大威神通拔濟諸惡趣地獄夜摩界餓鬼及傍生於城邑聚落曠野及山林變化諸資具飲食妙臥具愍念諸有情悉皆而給施我略說頂論修行持明者獲得五神通則成大菩薩人中最勝尊

菩提場所說一字頂輪王經密印品第八

爾時釋迦牟尼佛。告一切菩薩眾。善男子汝等應受一切如來出生大三摩地。無比力超勝一切如來。住眞言身一切如來族眞實大印眞言。無比威光神通。流出無邊奇特。現威神力能生一切菩薩。能摧一切俱胝魔。攝伏一切菩薩。令難調之人起於慈心。善男子能成辦一切事業。我今說大印。爾時金剛手白佛言。世尊世尊惟願說從一切如來支分出生大印眞言。爲眾生利益故。作易方便成就。佛言汝當諦聽我爲汝說。我今分別解說。

二手內相叉作拳。竪二大指。此是一切如來心印。卽此印屈左大指入掌。是爲持蓮華者印。卽前印屈右大指入掌。左大指直竪。是持金剛者印眞言曰。

曩謨薩嚩沒馱冒地薩怛嚩﹝二合﹞南阿﹝引﹞尾囉吽欠

此是一切如來心印眞言。祕密主此名大勤勇心眞言。一切如來眞實法。能解脫地獄傍生夜摩惡趣。能令一切有情作如來事。攝召一切菩薩。金剛手我略說。能召梵王帝釋夜摩水天俱尾羅等。住十地菩薩大自在者。尚能請召。何況餘類。如前二手作拳。舒二中指竪相合。屈上第三節。屈二頭指互安於二大指甲上。此名輪王根本大印。恒河沙數量如來之所說。未來佛當說此大輪王印。此印名大印。說爲輪王頂。此明卽是佛利益有情故。智者成就人。若結此印處。諸惡魔障等。是處不敢住。祕密主此輪王根本印。一切如來之所宣說。於百俱胝劫。不能盡說其福利。設於千恒河沙數劫。亦不能說其功能福利讚揚威徳。爾時如來說伽他曰。

智者若受持大威徳菩薩俱胝魔羅眾常不被沮壞乃至百劫中不墮於惡趣若持輪王印并誦是眞言由受持之福如來大師說於百俱胝劫不能而讚歎若有持此明持戒精進者應修此眞言輪王大力者彼人不失慧及不失正念於千俱胝劫未嘗有忘失

金剛手此大印。無比量力威徳。准前根本印。二中指直竪合。是則髙頂王印。以此於佛頂族中。爲灌頂印。

以二手虛心合掌。屈二無名指入於掌中。以二大指面。押二無名指甲上。屈二頭指相拄令圓。如傘蓋形。此名白傘蓋頂王印准前印舒二頭指。則是光聚頂王印。准前印以二頭指。各安中指第三節。是勝頂王印。是則吉祥法輪大印。名十二行相法輪印。一切佛之所說。能壞一切煩惱。若見此印。如親見如來。卽此印以二頭指。﹝打﹣丁﹢必﹞二中指背。卽名煩惱雹印。亦名如來結跏印。

金剛手此等五大印。如來族中名轉輪王大印。祕密主此輪王大印等。煩惱雹。法輪。光聚頂。勝頂。髙頂。并白傘蓋頂。如是等印。悉皆是輪王印。

以二手虛心合掌。雙屈二大指入掌中。此印名如來心印。亦名如來大勇猛印。

以此印眞言。七徧加持心。先世流轉中所作一切罪。悉皆得除滅。卽頂上解散。通一切成就。以此加持自身。卽成一切如來之所加持身眞言曰。

曩謨三滿多沒馱南唵麌那﹝口﹡梨﹞尾﹝口﹡梨﹞娑嚩﹝二合引﹞訶

此大眞言同五字眞言。修行以此護身。常應加持於心。兼用五字獲大威徳力。

以二手虛心合掌。十指互相交。令虛其掌。此名一切辦事佛頂印眞言曰。

曩謨三滿多沒馱南唵吒嚕﹝二合﹞滿馱娑嚩﹝二合引﹞訶﹝引﹞

金剛手此一切辦事眞言。於佛頂教中。此是一切佛頂心。於一切事業處。當用。修行者以此應護身。

以右手握大拇指作拳。以左手執袈裟角。此名錫杖印眞言曰。

曩謨三滿多沒馱南唵度那﹝引﹞爾多囉拏吽﹝引﹞

此是錫杖明能制難調者護身故應用常於成就處應用錫杖印印眞言相應

先以左手仰掌安於臍下。以右手覆左手上。右手小指與左手大指。互相加其掌令虛。名如來鉢印。

當於恐怖處飢渴障難時應誦是眞言諸苦悉無有

唵盧迦播攞﹝引﹞地瑟恥﹝二合﹞多馱囉馱﹝引﹞囉也摩訶努婆﹝去﹞嚩沒馱跛怛囉﹝二合﹞娑嚩﹝二合引﹞訶﹝引﹞

鉢眞言大力諸佛所加持一切諸眾生由念除飢渴險道曠野中修行者憶念當加於自身眞言印相應

以二手內相交仰掌。二頭指側相拄。二大指各捻頭指下節。倒安眉間。名如來毫相印眞言曰。

曩謨薩嚩怛他﹝去引﹞蘗帝瓢囉曷﹝二合﹞毘藥﹝二合﹞三藐三沒第毘藥﹝二合﹞係係滿馱滿馱底瑟姹﹝二合﹞底瑟姹﹝二合﹞馱﹝引﹞囉也馱﹝引﹞囉也儞論馱儞論度﹝引﹞囉拏﹝二合﹞麼尼娑嚩﹝二合引﹞訶﹝引﹞

此是毫相印能具大人相能與諸悉地是印大威徳若人持此印毫相威徳者彼皆得成就由結誦此明

用前印加持於頸。則成頸印。加持於鼻則成鼻印。如來鼻眞言曰。

曩謨三滿多沒馱南唵哩尼吽泮娑嚩﹝二合引﹞訶﹝引﹞

行者加自鼻彼終無鼻疾於百俱胝劫彼終不患鼻

二手密合掌。屈二頭指。各安中指背上。大指屈入掌。名爲佛眼印。

一切佛頂中應用此大印最勝滅諸罪決定得成就修輪王佛頂若常結此印淸淨而受持不久彼成就一切佛頂法設積百劫福若得此印契誦佛眼眞言其福與彼等此佛眼印明能成一切業

曩謨薩嚩怛他櫱帝瓢囉曷﹝二合﹞毘藥﹝二合﹞三藐三沒第毘藥﹝二合﹞唵﹝引四﹞嚕嚕塞普﹝二合﹞嚕入嚩﹝二合﹞攞底瑟姹﹝二合﹞悉馱嚕左儞薩嚩囉他﹝二合﹞娑但儞娑嚩﹝二合引﹞訶

爾時世尊告金剛手菩薩言。金剛手此佛眼大明妃。我從十俱胝如來所。授得此陀羅尼。金剛手由憶念此明。一切眞言聖天。現其修行者前。於一切眞言教法悉皆成就。由誦持此眞言。一切金剛族悉皆成就。是故金剛手修佛頂眞言者。先當誦持此明妃三徧。或七徧或二十一徧。金剛手此佛眼大明妃。我今釋迦牟尼。說爲利益諸有情故。金剛手此陀羅尼。暴惡嗔怒有情前應誦。皆得歡喜。難調暴惡鬼魅。降伏皆歡喜。於一切鬭諍言訟鬭戰。皆得寂靜。祕密主若修行佛頂眞言者。不得成就。彼應以此大明妃眞言相和誦之。決定有大應驗。速疾成就。若未經一二三期限。不得和誦。乃至第四徧求悉地不得成就。然後加此大明妃眞言和誦。當速疾現驗得成就。初一二三四所不應加。若加之則損持明者。則用前印。以二頭指各﹝打﹣丁﹢必﹞中指背。是如來眉印。一切如來說我今演說。

設有訖哩﹝二合﹞底迦及嚩薩蘇天祕密大威徳及欲天子等并及持犁天如是諸天類若見是印契怖畏而馳走何況地居者

卽以前眉印。開竪二大指如口形。相去中指兩穬麥。常結此口印。置於自口上眞言曰。

此明大威徳速疾作諸業若常加持口修行成就人彼人語無礙盡於三界中彼人常言音顯現美妙音不患口疾病無量俱胝劫自在毘紐天不伏人教令當於是人所出言皆順伏天龍鍵達王及餘大威徳悉皆得調伏何況諸凡愚

以右膝著地。竪左膝。左手引向後。作荅勢。以右手當心爲拳。竪頭指作期剋勢。凌身向前。名爲無能勝大印。

能摧一切魔能除諸魔障大力欲自在世間魔軍主波旬第二名亦名欲自在世間大威徳若欲作障難無量俱胝魔於彼而共住當於尼連河無量俱胝魔現種種形狀魔軍恐怖形我證無上智世間中最勝梵魔及沙門世中無所得當於晨朝時得證無上句爲壞彼魔故持種種形者當時我宣說此明大威力變現天女形於大師前住摧壞暴惡魔持無量種形此中說眞言

曩謨三滿多沒馱南唵戶魯戶魯戰拏里摩鐙倪﹝妍以反﹞娑嚩﹝二合﹞訶﹝引﹞

復次祕密主無能勝大明等正覺佛說行者護身故一切時應護於大障礙處鬼魅惡形怖成就佛頂者大力能加護常加持己身常得大加護

先端身結跏。作勇健坐。以左手仰掌。安臍下結跏上。舒右手竪掌向外。以大指捻無名指甲上。頭指屈在中指背。令不相著。名如來鑠訖底﹝二合﹞印。

若結此印者不奪其威力今世及他世智者結此印獲得如來力若誦此眞言諸佛皆加持

曩謨三滿多沒馱南唵尾惹曳摩阿鑠訖底﹝二合﹞訥馱哩吽泮吒尾惹以儞泮吒莾誐黎泮娑嚩﹝二合﹞訶

三時若憶持修持輪王頂速疾得悉地三界中無礙

准如前印。右手覆在左手上。相去一穬麥間。名如來臍印。

此諸佛大力若能常憶念共明而相應腹中食不消懶惰於禪定若患於寒熱小腹及兩脇頭痛及諸疾除多種逼惱常獲身無疾

曩謨三滿多沒馱南唵質置質置娑嚩﹝二合引﹞訶﹝引﹞

是諸如來臍是則眞言印令現種種色熙怡奇持事示現諸神通種種無有盡

菩提場所說一字頂輪王經卷第三

菩提場所說一字頂輪王經卷四

菩提場所說一字頂輪王經卷四

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

密印品之餘

一切佛頂中是印大威徳若離於甲印行者不堅固如人而裸體亦如舍無人如國無帝王如林無靑艸如食無酥鹽如池無有水梵志無韋陀如火祭無蘇如車無御者如是修行者若闕甲冑印爲諸魔得便悉皆不成就謹愼結甲冑諸魔不陵逼速疾得悉地

曩謨三滿多沒馱南唵部﹝引入﹞入嚩﹝二合﹞攞吽

修行者以此常加持自身譬如王在陣被甲而驍勇如是修行者被甲猶如王三時應護身能成一切事

如前甲印。舒中指。則名如來頂髻大印。能作一切事眞言曰。

准前頂髻印。中指却合。直竪頭指。置於左右耳。是如來耳印。

若常加於耳印眞言相應彼人無耳病乃至一百劫

若有修行者具儀修輪王彼人獲天耳言音得最勝

以左手如前甲印。竪臂向身。是如來牙大印。安於自口傍牙處。

佛牙大威徳印眞言相應修行者成就

唵怛他櫱多能瑟吒﹝口﹡梨﹞﹝三合﹞吽泮娑嚩﹝二合﹞訶﹝引﹞

准前甲冑印。虛中指。屈臂垂拳向下。名爲授記印。

成辦一切事由結此印故所有過去佛未來諸如來皆悉與授記是故修行者常結如是印獲得大威力於彼佛菩提常獲於授記彼常修行者當應不放逸結此授記印

大威成就故惡人不沮壞具一切吉祥戒軌則精進具念大勤勇一切所生處堅禁具尸羅

准前甲冑印。微縮頭指。在掌竪臂向上。是如來膊印有大威力。眞言曰。

曩謨三滿多沒馱南畔惹阿呬泮吒娑嚩﹝二合﹞訶﹝引﹞

右手以大指。押中無名小指甲上。直竪頭指。引臂髙竪。是如來幢印。眞言曰。

以右手大指。捻無名小指甲上。直竪中指頭指。是如來脇印。眞言曰。

以右手大指。押頭指小指甲上。中指無名指直竪。是如來眼印。眞言曰。

曩謨三滿多沒馱南唵鉢囉﹝二合﹞悉地羯﹝口﹡梨﹞娑嚩﹝二合﹞訶﹝引﹞

卽前眼印微屈中指無名指。是如來光网印。眞言曰。

曩謨三滿多沒馱南唵入嚩﹝二合﹞里尼娑嚩﹝二合引﹞訶

以右手大指。押頭指甲。餘三指竪微屈。是如來光焰印。眞言曰。

曩謨三滿多沒馱南唵吽吽麼麼泮吒娑嚩﹝二合引﹞訶

准前光爓印。申中指令微屈。小指無名准前。是如來脣印。眞言曰。

以右手大母指。屈入掌中。餘四指並展。仰掌向前。名爲如來舌相印。眞言曰。

曩謨三滿多沒馱南唵曩囉尼畔惹吽泮吒娑嚩﹝二合﹞訶

以左右二手仰掌。以右手押左手上。安臍下。是如來三摩地印。眞言曰。

曩謨三滿多沒馱南唵阿底舍也尾羯囉﹝二合﹞彌娑嚩﹝二合﹞訶

准前定印。安於當心。是一切如來過去未來現在金剛爓心印。眞言曰。

曩謨三滿多沒馱南吽入嚩﹝二合﹞攞嚩日囉﹝二合﹞緊吒隣﹝二合﹞祖

金剛手此名金剛爓一切如來三摩地明王。無能違越。一切天龍藥叉乾闥婆。得地位菩薩。亦無能違越。何況餘有情大威徳者。以左手展覆於臍下。展一右手。仰押左手背。名如來馬陰藏密印。眞言曰。

曩謨三滿多沒馱南唵努吒努吒娑普﹝二合﹞吒娑普﹝二合﹞吒尾捺羅﹝三合﹞跛儞鉢羅﹝二合﹞末娜儞親娜儞頻娜儞吽泮吒娑嚩﹝二合﹞訶﹝引﹞

以右手作拳。令甲不現。惟出中指甲令現。名如來坐處印。眞言曰。

曩謨三滿多沒馱南縊迦﹝口﹡梨﹞曩迦﹝口﹡梨﹞巘馱枳怛嚧﹝二合﹞娜囉麼尼覩尼娑嚩﹝二合﹞訶﹝引﹞

准此前印露出頭指甲。藏中指甲。是名如來髀印。眞言曰。

曩謨三滿多沒馱南唵都他左娑嚩﹝二合﹞訶﹝引﹞

准此前印藏頭指甲。露出無名指甲。是名佛慈三摩地印。

能生大慈心住慈定行者護持彼人故是故如來說此大眞言王愍念諸有情師子賊怖等鬭諍逼迫中鬭戰於大怖應誦佛慈明

曩謨三滿多沒馱南摩訶每底哩耶﹝三合﹞尾賀哩喃﹝一﹞沒馱每底﹝口﹡臨﹞﹝二合引﹞曩麼寫銘﹝二﹞三母怛波﹝二合﹞寧婆耶曩雞﹝三﹞迦攞奚尾櫱囉﹝二合﹞奚制嚩﹝四﹞捨咄嚕﹝二合﹞難者波囉惹曳﹝五﹞也耶麼囉末藍﹝二合﹞婆櫱喃﹝六﹞娑賽儞也﹝二合﹞麼囉嚩賀南﹝七﹞多娜含枳囉帶多﹝二合﹞以使也﹝二合﹞銘﹝八﹞尾淰薩嚩囉他﹝二合﹞娑地劍﹝九﹞也娜麼﹝二合﹞末藍﹝二合﹞薩嚩沒馱喃﹝十﹞囉曷﹝二合﹞單﹝引﹞者比也娜麼末藍﹝二合十一﹞薩達麼寫者諦逝曩﹝十二﹞薩鑁那勢銘播﹝引﹞波劍﹝十三﹞怛儞也﹝二合﹞他﹝十四﹞俱蒸儗儞﹝十五﹞俱蒸儗儞﹝十六﹞盎俱哩﹝十七﹞莽俱哩﹝十八﹞摩唎制波囉曩﹝十九﹞捨嚩哩﹝二十﹞囉乞灑﹝二合﹞囉乞灑﹝二合﹞﹝牟﹡含﹞﹝二十一﹞俱摩哩﹝二十二﹞室哩﹝二合﹞摩哩寧﹝二十三﹞娑嚩﹝二合引﹞訶﹝二十四﹞

此是佛慈印是諸佛自體若能常憶念行者作善業一切難調者欲害作障難疾起於慈心由此明威力

卽用前印。隱頭中名三指甲。露出小指甲。是如來無垢印。眞言曰。

曩謨三滿多沒馱南吽母﹝引﹞囉馱寧戶魯吽泮吒娑嚩﹝二合﹞訶﹝引﹞

行者喫食時以此明加持先誦然後食身淨火力盛諸罪悉皆淨獲得而無礙於食時所有所起諸障難悉皆而遣除以佛無垢印

准此前印隱其小指甲。露出大指甲。名爲如來甘露印。

曩謨三滿多沒馱南唵印儗寧部多寧娑嚩﹝二合引﹞訶

以二手各以大拇指入掌。緊握作拳。以二拳相合。名如來師子吼印。

種種奇特事意求而皆作由持頂輪王能成辦一切

曩謨三滿多沒馱南唵劫比羅惹置羅吽泮吒娑嚩﹝二合引﹞訶﹝引﹞

以二手虛心合掌。十指右押左。互相交。名爲吉祥印。

名娑嚩﹝二合﹞娑底﹝二合﹞迦如來吉祥印。能成大人相。眞言曰。

卽以此前印悉開於十指小指大指合餘指皆微屈是印如蓮華名爲蓮華印如來吉慶印獲福徳義利獲王福及餘地居有情福成得大吉祥行者不應疑

曩謨三滿多沒馱南唵蘇末﹝口﹡路﹞﹝二合﹞憾彌﹝二合﹞攞乞瑟銘﹝三合﹞娑嚩﹝二合引﹞訶﹝引﹞

准前印如未敷蓮華應結於當心。名般若波羅蜜印。

此明大威徳是一切佛母常說諸佛道過現及未來一切諸佛母是印大威力

曩謨三滿多沒馱南唵輸嚕底娑蜜哩﹝二合﹞底尾惹曳娑嚩﹝二合﹞訶

金剛手此般若波羅蜜明。過去未來現在一切佛菩薩辟支聲聞。一切悉皆修般若波羅蜜。得成佛世尊。皆從般若波羅蜜生。皆修習般若波羅蜜。悉皆證得大菩提。

准此前印雙屈大指入掌。是如來大悲印。眞言曰。

曩謨三滿多沒馱南唵怛﹝口﹡楞﹞﹝二合﹞儗寧娑嚩﹝二合引﹞訶﹝引﹞

卽以前印各屈大指入掌。各令柱著小指根下。是名如來膝印。眞言曰。

曩謨三滿多沒馱南唵娜部﹝二合引﹞儗寧鉢囉﹝二合﹞捻跛跢﹝二合﹞娑嚩﹝二合﹞訶﹝引﹞

准前膝印。以二大指各柱無名指根。是名如來踝印。眞言曰。

曩謨三滿多沒馱南阿怛嚟﹝二合﹞怛嚟﹝二合﹞嗢怛嚟﹝二合﹞嚩日囉﹝二合﹞母乞史﹝二合﹞尼娑嚩﹝二合﹞訶﹝引﹞

准前踝印。以二大指跓中指根下。名如來足印。眞言曰。

曩謨三滿多沒馱南唵嚩日囉﹝二合﹞商俱攞部史帝娜囉入嚩﹝二合﹞攞吽娑嚩﹝二合﹞訶﹝引﹞

爾時世尊告金剛手祕密主言。金剛手此等大印。一切如來從身分流出。大丈夫相莊嚴。善男子是印等。一切如來所說。一一印。百千俱胝印以爲眷屬。皆從如來支分生。於後末法劣慧小有情。不能盡知其福利說伽他曰。

若成此明王爲彼利益故我今而略說汝當應受持令得廣流布是印名大印有大威神力令末法有情修持善品故若善男女等常能結此印加持於自身成就大眞言輪王佛頂等彼獲無量福而得百千種一切罪皆滅一切佛菩薩憐愍皆愛念常得宿命智諸根皆圓具心亦不誤失一切諸佛等悉皆而攝受壽命得長遠遠離諸疾病令作眾生明拔濟諸惡趣聰慧具精進威徳常勤勇當生於勝族具諸巧技藝能療諸疾病我今而略說一切佛加持卽成大丈夫若常持大印常當於自身稱名而受持遠離諸障難諸罪皆消滅諸佛頂皆成證得如來身

金剛手此一切如來族眞實大印結印相法。利益佛頂部有情。我今釋迦牟尼宣說。

菩提場所說一字頂輪王經諸成就法品第九

菩提場所說一字頂輪王經諸成就法品第九

爾時釋迦牟尼佛。觀察大眾。爲未來世有情。誥金剛手祕密主言。祕密主當來後世嬾墮懈怠。不精進於善法。無餘暇有情。貪愛染著。不能於廣大願而求成就。愍念利益彼有情故。或婆羅門生於勝族。或剎利族姓者。有淸信及發菩提心者。愛樂修眞言行者。利益如是等有情。我爲略說眞言明王佛頂轉輪王功徳。能摧一切天龍藥叉阿蘇羅。調伏有情。亦能令死令枯。令驅擯令憎惡。令禁止令壞令摧。一切佛菩薩之所稱讚。大威徳神力。令作無比等三摩地修行。令超越一切魔道示現天中天佛色形像。於無量劫不能說此大教王無量百俱胝劫不能盡其功徳邊際。我今少分而說。金剛手聽善聽極善聽極善作意。爾時如來說伽他曰。

我說異方便一切佛所說利益諸有情於百多無量是諸如來所亦作如是說

若有人纔誦此眞言王。離一切怖畏。若能常持誦。一切諸魔悉皆遠離。一切罪一切惡作皆得消滅。如上所說畫像。隨於一像前。三時澡浴三時換衣。三時以儀軌相應。誦二十五落叉徧。徧數終後。從白月一日起首。日誦一千八徧。乃至月圓滿。取蘇摩那花。結以爲帳。以檀香塗三肘曼荼羅。以種種塗香華燒香飲食。用酥以爲燈。然一千八盞。當毘舍佉白分月圓滿日。結金剛跏念誦。乃至現四種相。所謂雲雷聲。道場中幡華動。佛像出光明。佛像動搖。見如是相。於中所成就物則得成就。若誦俱胝徧則成先行。誦二俱胝徧成大先行。誦三俱胝徧能成辦一切事。誦四俱胝徧一切龍藥叉乾闥婆阿蘇羅櫱路荼緊那羅摩呼囉伽等。皆得攝伏成大悉地。

於恒河側或於海岸。作如來一搩量窣堵波。於一一窣堵波前。以香華而供養。誦七俱胝徧。則末後塔放光。放光已。其光入行者身隱沒。卽於剎那頃。於一切世界。無有一有情藥叉等與彼等者。

帝釋尚速來梵天與眷屬及樂變化天及餘化自在淨居究竟天并大威徳者剎那而集來於彼成就人所有諸天龍化彼令調伏彼天剎那頃悉雨種種華乃至無間獄悉皆得淸涼

爾時修行者剎那頃。如來制底放光。後自身成大威徳。成大神通。於天中威徳光明。如融金色。顏貌二八童子相。一切如來之所攝授。得大智慧。隨意身通如意。迅疾如風。身光映奪諸餘天眾。若有見彼成就者。或成就者見彼人。悉皆共彼騰空。作大持明仙王。以無量百千持明爲眷屬。遊歷無量世界。以身光照曜一切成就者。纔思惟一切悉皆成辦。所至帝釋處帝釋分與半座。無有與彼等。顏貌勇健智慧威徳。無有等同者。以此因緣獲得菩薩善巧方便。調伏有情獲得善巧。住於無量大劫。見無量佛出現於世。

於中佛出現彼大不思議人天皆供養獲得身精進智慧亦復然神通救有情等同佛輪王修持勝眞言諸貪悉除滅獲得人中尊

祕密主此修行方便。有如來名寶火。曾爲人身時。及寶幢如來。光明自在王如來。如是等無量如來。皆得成就。觀自在菩薩。不動步超越菩薩。曼殊室利菩薩。如是等無量大菩薩爲人身時。獲得成就求大菩提者。祕密主如汝爲人身。時曾修此佛眼大明。以難行苦行。以大精進獲得成就。愍念世間故。金剛幢如來出興於世。正法末時大怖畏時。如是此眞言王於無上菩提。堅固決定者得成就。

我今又說餘成就事業。隨取一像。前誦十洛叉徧。念誦終時。於滿月一日一夜不食。以白芥子置於水中。誦一千八徧散灑十方。則成結曼荼羅界。於像前種種食飲廣大供養。於荷葉上置牛黃或雄黃。結跏趺坐。護身加持藥念誦。乃至三相成就。若暖相現。一切眾生皆得調伏歸敬。煙相現。安怛那成就。若光相現。取身上塗。身如初日暉。年二八相。髪拳旋如螺紺靑色。無量持明仙圍繞。卽成大持明仙住壽一大劫。

神通月白分。三時澡洗三時換衣。依儀軌三時。發露懺悔隨喜勸請發願迴向。時別誦一千八徧。乃至月圓滿夜。一日一夜不食。則取苾芻毘柰耶所說應量。修造鉢袈裟錫杖。隨取一事。一千三波多護摩。於像前廣大種種供養。取所成就物置於壇中。護其物念誦乃至出光。若是袈裟及僧伽梨衣。卽披。鉢及錫杖卽手持。便卽飛騰虛空。成持明仙。遊往餘佛剎土。能作大變化住壽一大劫。

又以如來搩量。造窣堵波十萬。取一劍無瑕翳者。隨取一像。前於神通月白分。於八日或十四日。作三波多護摩。加持劍於像前廣大供養。坐於茅薦。其劍以右手而持念誦。乃至空中出聲。作是言成就矣。然後其像放光。其光照曜行者然後鼓明。卽阿蘇羅女來圍遶修行者。以爲眷屬。卽飛騰虛空成大持明王仙。能現種種形狀。往來自在。能觀餘世界無礙住壽大劫。

又於髙山頂上安佛像。喫根莖果誦二十一萬徧。然後以補沙鐵。爲輪或鉢置娑。應使諸根圓具匠造。造已則往於阿蘇羅宮。於宮門安置佛像。并助伴對像前。之時燒佉陀羅木以然火。坐茅薦上。以右手持輪。芥子油和木槵葉。護摩十萬徧。一切阿蘇羅關鍵破壞。又誦十萬徧護摩。卽阿蘇羅宮中火然熾盛。第三誦十萬徧。一切阿蘇羅女出窟外。祈求修行者。勤勇丈夫使我等何爲。入此宮中受用微妙欲樂。并諸助伴同入。餘不入三昧耶壇者。莫令入。忽然輒入。彼此損害而死。是故彼人不知三昧耶。入於宮中求成就劍成就輪或餘成就物。彼得是物爲大阿蘇羅持明仙王。所有阿蘇羅宮中成就物爲主。其持明仙無量阿蘇羅女以爲眷屬。遊歷此世界成大阿蘇羅身。管屬一切阿蘇羅。得大阿蘇羅王禮敬。彼能化大阿蘇羅種種身。住壽一大劫。所隨入者皆壽一劫。其成就人纔憶念誦輪王眞言。其那羅延輪破壞。欲得其輪如故。隨意得成。

於迦葉波佛等覺教法時。名持輪明王。得輪成就。持輪而出。以此因緣名持輪明王。令現在於世間。深生淨信爲佛優婆塞迦。爾時世尊說伽他曰。

又說餘成就先佛之所說我於往昔時曾作於商估勤苦大精進作微妙成就我今而宣說我名爲路摩成就中爲王我昔本生時爲諸苾芻說愍念有情故

又如前軌儀。於大河岸側或於大海邊。作一千八窣堵波。如來一搩量大。對此塔前。於一一塔前。以香華供養。誦眞言十萬三千徧。

當作塔之時吉相而得現補沙鐵作輪令端嚴匠造緣利無瑕穢六輻短搩量置於五淨中三波多護摩神通月白分善伴戒行者應修如劍法乃至出光爓吉祥持明者卽成諸嚴具大身遊自在威徳具神通善伴大丈夫遊歷諸世界大力住一劫作眾生導師

又說大成就法。應作先行法。於大河側或海岸。置佛像對前誦俱胝徧。然後作十萬六千窣堵波。則入成就復說伽他曰。

不擇日及宿亦不限齋戒取不壞攝嚩成就迷怛囉淨洗而嚴飾華冠及衣服依儀求悉地彼攝嚩卽起無怖依儀軌善伴極作意應問善不善長年伏水銀貴位隱形法一切諸方便所問皆指示念誦極功夫輪王大力明則爲奉教使能與諸悉地奉教旣成已獲得諸悉地常在於左右大力而遊行或於彼口中當置細鐵末則便吐其舌漸長如靑蓮以利刀而割修行者慇懃則成劍持明身色初日暉則往須彌峯并伴大力者天眾悉皆怖驚懼心忙然圍遶作眷屬帝釋與半座如來威徳耳六十千俱胝而爲作眷屬於彼眾爲主彼皆大驍勇大威大熾盛大眷屬奇特如是等之類威徳諸天子行處常圍遶威力如大王則往於千剎以大神通力則動千彌盧及動俱胝山并千贍部洲及動百天宮一切令動搖以光悉照曜於諸地獄中以大神通力施與諸飲食獲得微妙智威徳如天王嚴身具吉祥天女皆圍遶微妙身大威身色如靑蓮剎那悉遊歷無量諸世界當住一千劫常供養諸佛劫火不能燒并諸大眷屬則往餘世界如是等種種以功徳莊嚴彼則成菩薩救濟諸有情又持誦之人倍加而念誦應作窣堵波十萬有六千准如來肘量於攝嚩口中應置細寶末無間而念誦當卽於舌上現眞多摩尼熾盛大威徳慇懃作加護則取奇特寶由得此寶故則成寶持明自在爲大王執劍持明仙常衛護彼人又於口中置乳糜應和酥欲起而吐出行者不雜亂受取置瓦器或銀熟銅器共伴而加持與伴而食之則成大威徳住壽一大劫則成持明仙或手安於口行者而念誦從口出香篆行者應作拳如前求成就若得暖相現以拳擬諸人有情及無情悉皆得愛敬以拳不應擬或應是口中若得見於火是彼修行者名爲拳持明次說大成就則往蓮華池應作先行法佛像幀於壁行者不亂心爲大福故修心懷常捨施蓮華搵酪蜜及與搵蘇等護摩五落叉是像眼手動當知得成就卽作爲邑主遠離一切事護摩十萬徧則爲大福人護二十一萬爲諸地囉惹說正法度人常樂而捨施倍加而持誦輪王大威徳成辦一切業決定勿生疑我今而略說輪王成就法古往已成就一切諸佛子聖曼殊室利得大勢菩薩虛空庫菩薩我亦持此明得離生死怖得遇於善友獲得諸成就此中作是說佛頂勝眞言當來成就者所有三界中無有與彼等過色相威力如佛於世間成就頂眞言無有得過者先說成就法如來勝經中所有諸印契授與於世尊爲成眞言王是印無與等大力大威徳所說成就法希有大奇特所有十自在十力子所說若與此相應能壞於帝釋何況餘有情爲彼難調伏而作種種法如是等種類如來況成就以此教王儀修習求悉地不成者令成何況求成就以此教王中攝入一切法諸佛法眼中說爲最殊勝

爾時世尊釋迦牟尼如來。復觀一切大眾。以伽他句誥金剛手言。

先佛諸仙寶髻說於是契經盡警覺娜囉彌拏攝嚩羅凍誐摩蹬伽之明少分盡彼境界教此非正教三昧耶我爲染衣而宣說於彼愚昧及多聞慳悋嗔恚種種類於諸眞言諸教法邪見不平諸有情世間出世之人故多分於此世間者聰哲匱財之人類末法作障求覺道是故相應三昧耶加行修習求成就尚於夢中無愛染先知眞言三昧耶曼茶羅法等差別然後眞言律儀中身口意因而相應設說祕密眞言教仍假瑜伽觀行成應是佛頂常修習眞言教法成就中眞言諸鑛地中財所有諸地之方所諸餘所有占算論王法理論及書畫醫方工巧如是等一切皆是世尊說調伏有情而示現諸佛此中作是說悉地三種而分別本來淸淨眞言法獲得儀軌與印契誰於一切起憎嫉眞言句義悉皆無憎嫉感招諸障難著於文字心猶豫彼作眞言多分別著於眞言緣枝葉不應與彼惡律儀於旃陀羅不應說彼等之人不成就受與惡人惡律儀法則不成壞己身是故於彼愼莫說纏染貪欲必不成彼常怱遽不得成於事怱速無審慮云何成就救有情住阿蘭若及山藪五塵交雜必不成當住淨念心流散彼等行者必不成是故心應而制伏三種謗毀如來說求法他世之有情住法之人理相應心作三種謗毀者世間悉無作是說自性而去亦不去自性若成眞言王一切悉皆何不成是故世間有二論精進共同由福因是故不應而誹謗世間有無作是思聖天種種設軌則住世愍念有情故無知性劣過所染我說獲得下悉地一切諸天應供養不應致禮我先說是故不應而毀謗亦不應起於譏嫌無量劫中不能說眞言最勝無比行我說三部儀次第所說教中多種類應作次第而修行眞言教心輪王法◎

菩提場所說一字頂輪王經世成就品第十

◎爾時釋迦牟尼如來。入一切眞言教照曜入不思議佛境界力遊戲三摩地。由入是三摩地。恒河沙數佛世界諸佛菩薩。亦入是三摩地。爾時金剛手。見釋迦牟尼如來應等正覺入是三摩地。遶佛七匝。於佛前持金剛杵。不瞬目觀佛世尊。爾時世尊從三摩地而起。及彼一切佛亦從定出。爾時釋迦牟尼佛從定起已。誥金剛手祕密主言。汝祕密主汝聽。此大教一切如來之所宣說。五佛頂王普通而說。能作大奇特微妙。略說不廣。并眞言若有成就修行者。彼人次第如教而得成就。世尊作是。說金剛手先應一切佛頂王普通眞言句殊勝三摩地說眞言身。

曩謨薄誐嚩覩瑟尼﹝二合﹞沙也﹝一﹞翳醯呬薄誐挽﹝二﹞達磨囉惹鉢囉﹝二合三﹞底掣麼麼囉伽﹝二合四﹞巘馱﹝五﹞補澁波﹝二合六﹞度波﹝七﹞末鱗左﹝牟﹡含﹞者毘﹝八﹞囉乞灑﹝二合引九﹞鉢囉﹝二合﹞底賀多﹝十﹞麼羅波囉﹝二合﹞訖囉﹝二合﹞麼也﹝十一﹞娑嚩﹝二合引﹞訶﹝引﹞

此是普通迎請眞言。於閼伽中應置白花而迎請。

曩謨薄誐嚩覩瑟尼﹝二合﹞沙也﹝一﹞伊﹝牟﹡含﹞﹝二﹞巘淡﹝三﹞蒲澁﹝二合﹞甘﹝補甘反四﹞度甘﹝准上五﹞末臨﹝六﹞儞半者﹝七﹞鉢囉﹝二合﹞底車﹝八﹞賀囉賀囉﹝九﹞薩嚩沒馱﹝十﹞地瑟恥﹝二合﹞諦﹝十一﹞達麼囉﹝引﹞惹﹝十二﹞鉢囉﹝二合﹞底賀多也﹝十三﹞娑嚩﹝二合﹞訶﹝引﹞

曩謨婆誐嚩﹝引﹞覩瑟尼﹝二合﹞沙也翳醯呬帝儒摩里寧﹝引﹞銀曩﹝二合﹞曳娑嚩﹝二合引﹞訶﹝引﹞

曩謨薄誐嚩覩瑟尼﹝二合﹞沙也唵吒嚕﹝二合﹞滿馱娑嚩﹝二合引﹞訶﹝引﹞

此眞言作一切事業時。應用護身。是大眞言作大義利。亦名一切佛頂心眞言。

曩謨薄誐嚩覩瑟尼﹝二合﹞沙也唵微枳囉拏度曩度曩度

此名摧壞大明王佛頂眞言。爲除一切毘那也迦。若被侵惱時。以此眞言加持水灌頂。亦用護身結方隅界。一切事業處應用。

曩謨薄誐嚩覩瑟尼﹝二合﹞沙也薩嚩尾近曩﹝二合﹞尾特网﹝二合﹞娑曩迦囉也吒嚕﹝二合﹞吒也娑嚩﹝二合引﹞訶﹝引﹞

以此眞言。難調惡人能作治罰。兼護助伴守方隅者。以如是等大眞言。於輪王曼茶羅修眞言行大威徳者。作一切事業。修行者先應作是思惟。我今淨此念誦室。白芥子和護摩灰。以摧碎佛頂加持一百八徧。或以辦事佛頂應加持。念誦室散灰及芥子。卽成淨室。卽以此眞言。於淨瓶中盛水加持。一百八徧散灑四方。或以自眞言心。或以隨心加持。卽成攝授處所。以摧壞佛頂眞言。加持四枚佉陀羅木橛一百八徧。於淨室中四方釘之。卽成結曼茶羅界。

曩謨薄誐嚩覩瑟尼﹝二合﹞沙也薩嚩怛囉﹝二合﹞波囉﹝引﹞爾多也唵奢麼也奢麼也扇﹝引﹞諦難﹝引﹞諦達麼囉惹婆史諦摩訶尾儞也﹝二合﹞薩嚩囉他﹝二合﹞娑馱寧娑嚩﹝二合﹞訶﹝引﹞

以賢瓶盛香水。加持一百八徧。持誦者用自灌頂離一切毘那也迦障。

此是無能勝佛頂大眞言能息諸障礙常作於息災能除諸惡夢

我今說一切頂王普通功徳修行法。少分而說。若纔憶念成自身護持。誦三徧結頂髻。以灰或白芥子。加持七徧置於頭上成大加護。加持縷二十一徧。結二十一結。繫於臂上一切災禍寒熱病等悉皆消滅。若住奢麼那誦一百八徧。於一切怖畏處得加護。隨意應作貿易摩訶莽娑。

又以酥護摩。一切處一切災悉得消滅。取伏藏時。以酥護摩一百八徧。離一切障難能護助伴。或取白芥子護摩一百八徧。一切諸障悉皆息除。定知有伏藏處。以乳護摩一百八徧。恣意取用無有障難。又於阿蘇羅窟門誦三十萬徧。一切關鍵悉皆破壞。或芥子和嚕地囉鹽粖。誦一千八徧。護摩二十一日日三時。窟中一切宮殿悉熾然火燒。阿蘇羅女被燒出窟門。請行者入窟。授與囉娑藥長年藥諸成就等物。或結輪王佛頂印擲於彼前。卽彼倒地。

又喫穬麥飲乳。誦三十萬徧得長年藥。又月蝕時勿觀月。加持乳一百八徧。成大長年藥。

又於山頂乞食。誦三十萬徧。徧數滿已三日三夜不食。燒油麻。酪蘇蜜相和然阿濕嚩﹝二合﹞他木。以爲護摩。從晨朝起首乃至晝夜作護摩。則得囉惹。

又於山頂作緣生法身塔。或作舍利塔。於舍利塔前取百千蓮華。每一華誦一徧一獻塔。則得摩訶滿孥里主。若不成就得大邑主或鄕黨主。

又法取蓮華塗白檀香。入大河水至臍。每誦一徧加持蓮華獻。獻已擲於水中。乃至百千數。獲得大伏藏。若捨施無有盡竭。

又欲得敬愛成就者。白芥子和油麻油。三時護摩滿一七日。則得囉惹。及次小王皆得敬愛。

又欲令婆羅門敬愛。取白華護摩。赤華剎利。黃花毘舍。黑花輸陀羅。以鹽寡婦人。以麼沙﹝婆羅門小豆﹞或油麻一切童女。

取羯囉尾囉未敷花。七日日三時護摩。一切人得敬愛。

又糠和尾沙。和苦練葉作護摩。成驅逐設咄嚕。

又屍麼舍那炭。畫作圓壇。召毒蛇及鬼魅來能禁止。

又眞言句中加吒字。摧利牙者。加速字令損支分。加底瑟姹﹝二合﹞底瑟姹﹝二合﹞縛鬼魅。加羯吒羯吒。卽被縛。加﹝口﹡洛﹞乞沙﹝二合﹞路乞沙﹝二合﹞卽令護持。加滿馱滿馱。或加﹝口﹡論﹞馱﹝口﹡論﹞馱禁喉。

又日蝕時或月蝕時孔雀尾對於像前。供養誦眞言。加持孔雀尾。念誦乃至日月復。此孔雀尾以手把揮曜。能現種種幻化。被毒中者令蘇。能成辦種種事業。

又鹽和油麻護摩。令設咄嚕患鬼魅及虐又以瞿摩夷揑彼人形。以刀斷其支。彼卽隨所斷處便損。

又燒一切種柴一切花一切果一切種樹膠。令所求種種財寶皆得。

又七日三時和酥護摩一切物。獲大悉地。我說大成就法。如前先行法。於山頂有舍利塔前。誦三十萬徧。然後對像前。以稻穀花和酪酥蜜。護摩一千徧。則成先行法。此先行法通一切求成就用。

又入於大林不食。誦百千徧。徧數滿已則結其頭髻。卽隱形。解其髻卽現。

又上於山頂面向日。常食乳穬麥誦十萬徧。滿已則得隱形。

又法以左手作拳誦十萬徧。末後則得安怛但那。

又當日蝕時。取劫波羅。以摩努沙髪作算。搵摩劣沙脂燒。以薰劫波羅中。刮取黑粖。加持一百八徧。取點眼得安怛但那。

又取摩努沙心。和牛黃作丸。以三金裹。或黑月分或白分加持念誦。藥有聲置於口中。安怛但那。

又取牛黃加持塗身。得持明成就。亦得最上成就。

又日月蝕時。取黃牛酥。置於熟銅器中。以熟銅筋。攪念誦。取三相現。若沸眼。得聞持不忘。煙得安怛但那。爓飛騰虛空。如是雄黃黃丹成就餘物等。皆現三種相成就。

又蘇路丹惹那一千三波多護摩。或於黑白分求成就。若煙安怛但那。

又劍輪像杖黑鹿皮一切成就物。皆三波多護摩。依教畫像前。或無像或有舍利塔前。離無益談話處。於河山寂靜處。應修三種成就。於一切成就中得爲最勝成就。

又取不壞攝嚩。先與澡浴嚴飾。以佉羅橛釘繫。於白黑二月。隨取一分。應用。黑月吉日并有助伴善作護身。坐彼胸上。迷怛羅口中瀉乳糜。不間斷念誦。卽其迷怛羅欲起卽吐。以熟銅器承取便食。自身得成就。

又取金粖置迷怛囉口中。卽吐出嚴具卽得持明仙若以鐵粖置彼口中。卽吐出劍。

若置油麻彼口中。吐出本眞言教經夾。皆得持明成就飛騰虛空。

又以手按彼迷怛羅口。念誦加持乃至三相現。動卽諸意所求事皆說。授與長年藥。若起卽成使者。其持明者欲所去處乘彼肩上隨意而往得持明仙。爾時世尊復告金剛手菩薩祕密主言。

祕密主汝聽不廣而略說普通修一切佛頂等成就資少獲大利諸佛之所說此中作是言羯儞迦囉花及取蓮華蘂蘇嚕丹惹那三金而裹之應作此丸藥當於日月蝕得三種成就煖煙焰次第煖必獲敬愛煙當而隱形爓相成騰空吉祥大持明如雷振作聲旛華而動搖應知成就相及佛像動搖若見不吉祥不應求成就獻塗香花等數數應當作息災護摩法乃至於七返然後作勝法應作窣覩波福加求成就蝪蜥及烏鳴應觀成不成然後求成就念誦以爲先并歸命獲果作福爲有情眞言必成就爲少福愚夫多分爲是人爲此增加福成佛悲爲本利益諸世間故說眞言教天王帝釋等及餘大威徳纔誦於彼勝及居在王宮由信獲應驗成就者當獲端嚴而常作淸淨修行者不應彊多事由此心雜亂如世間之人劣慧無方便於諸合練道闕緣不和合諸藥及水銀由倒壞不成三種微細故施功不獲益若取於伏藏必有王怖畏占相必生疑微細生猶豫醫術果增長攝授長年藥由持眞言故悉皆而獲得長年等果報如是諸技術過患有無量以此無所獲不獲最勝福彼亦不獲福猶此心住著眞言以爲首必獲大福徳菩提最勝果聞思及修行獲得最勝果是處諸賢聖恒常而往來是故與瑜伽成就本所尊仍於最勝集我以曾廣說見今所說者亦廣亦復略

菩提場所說一字頂輪王經卷第四

菩提場所說一字頂輪王經卷第五

菩提場所說一字頂輪王經卷第五

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

無能勝加持品第十一

爾時世尊觀金剛手祕密主復以伽他而誥之曰。

當於未來世有情劣精進我慢嗔恚癡無慚矯慳悋不能依儀軌修習眞言行是持誦之人護摩所加持諸魔悉惑亂悉無是思惟以明獲成就虛受諸勤勞常作是思惟愚夫常是說爲息彼障故亦除諸魔羅今說此大明先佛之所說利益諸有情是無能勝明若人常憶念隨時住等引彼諸魔障者悉皆得除滅卽說眞言句爾時金剛手祕密藥叉主心生大歡喜頂禮於世尊大覺智莊嚴此大無能勝是明我願聽

曩謨囉怛曩﹝二合﹞怛囉﹝二合﹞夜﹝引﹞也曩謨薩嚩沒馱冒地薩怛吠﹝二合﹞毘藥﹝二合﹞怛儞也﹝二合﹞他﹝去引﹞爾寧爾寧爾曩嚩黎怛也﹝去﹞曩嚩黎怛也﹝去﹞蘗多娑賀惹低薩嚩沒馱﹝寧﹡頁﹞曬尾諦阿目岐﹝岐曳切八﹞阿鉢囉﹝二合﹞底﹝丁以反﹞賀低阿波羅爾諦尾囉而尾誐多婆﹝去﹞曳尾摩黎儞捺囉﹝二合﹞娑囉﹝二合﹞吠婆嚩底曳﹝二合﹞迦彌﹝口﹡梨﹞娜以諦奴囉地誐謎薩丁也﹝二合﹞﹝寧﹡頁﹞囉俱﹝口﹡梨﹞摩囉嚩攞尾那設寧舍枳也﹝二合﹞母寧悉諦﹝二合﹞惹娑嚩隸曩尾哩曳﹝二合﹞拏﹝口﹡洛﹞乞灑﹝二合﹞﹝口﹡洛﹞乞灑麼麼薩跛哩嚩覽﹝去聲﹞薩嚩多薩嚩迦覽囉惹主嚕娜迦虞哩也﹝二合﹞設寧尾窟僧賀弭也﹝二合﹞仡羅﹝二合﹞娑哩薩哩﹝二合﹞跛禰嚩彥達縛曩誐藥乞灑﹝二合﹞囉剎娑弭底哩﹝二合﹞比舍左步多阿鉢娑麼﹝二合﹞囉布單曩羯吒布單曩迦區﹝去﹞﹝口﹡栗﹞那﹝二合﹞塢娑多﹝二合﹞囉迦謎怛羅訖哩﹝二合﹞丁也﹝二合﹞羯麼拏滿怛囉﹝二合﹞庾誐祖﹝口﹡栗﹞拏﹝二合﹞庾誐拏枳儞庾﹝二合﹞烏祖賀囉薩嚩婆也訥瑟跓﹝二合﹞鉢捺囉﹝二合﹞冒鉢薩俁波也細瓢曩謨窣覩﹝二合﹞諦婆誐嚩底烏捺囉鼻爾拏儞哩儞哩囉怛那﹝二合﹞俱攞娑摩失哩﹝二合﹞諦弭里弭里阿迦捨駄覩虞左﹝口﹡﹝隸﹣木﹢士﹞企里企里薩嚩怛他蘖多哩也﹝二合﹞室囉﹝二合﹞迦楞迦羅步諦泥尾捻﹝奴揖反﹞尾也﹝二合﹞哩也﹝二合﹞沒囉﹝二合﹞憾麼﹝二合﹞怛他櫱多努櫱諦尾濕嚩﹝二合﹞進底也﹝二合﹞嚩囉波囉波囉訖囉﹝二合﹞謎曩謨婆誐嚩底波囉爾諦﹝口﹡洛﹞乞灑﹝二合﹞﹝口﹡洛﹞乞灑﹝二合﹞麼麼薩嚩訥瑟跓﹝二合﹞鉢捺囉﹝二合﹞吠﹝無肺反﹞波也細毘藥﹝二合﹞娑嚩﹝二合引﹞訶﹝引﹞

說是陀羅尼世間悉皆聞是大無能勝能壞一切魔能增勤勇力則住三昧形名爲無能勝說彼大心明大力極勇猛不異於前明是心世尊說

曩謨颯跢喃三藐三沒馱俱致南薩失囉﹝二合﹞嚩迦僧伽喃薩嚩謎囉婆也底跢喃尾波尸曩薩諦﹝二合﹞惹娑﹝口﹡栗﹞﹝亭﹡夜﹞左始企曩薩怛﹝二合﹞也尾濕嚩﹝二合﹞步﹝入﹞鉢囉﹝二合﹞枳孃﹝二合﹞也制鑁訖﹝口﹡睪﹞﹝二合﹞俱孫那嚩隸曩左羯諾迦牟尼始乞灑﹝二合﹞也迦捨跛寫俁拏囉比舍枳也﹝二合﹞僧賀寫弭里曳﹝二合﹞拏塞嚩﹝二合﹞娑底婆嚩覩摩摩薩嚩薩怛嚩﹝二合﹞難者薩嚩婆庾鉢捺囉﹝二合﹞吠﹝同上﹞毘藥﹝二合﹞怛儞也﹝二合﹞他惹曳尾惹曳惹演底尾惹演底阿爾單惹曳若演底阿爾諦阿波囉﹝二合﹞爾諦摩囉枳孃﹝二合﹞鉢羅末娜寧曳娑嚩﹝二合引﹞訶

說此心眞言應等正覺說七佛之世尊顯揚諸功徳卽說是大明利益修行者普徧諸世界六種而振動一切魔宮殿悉皆大振動

金剛手此眞言句。一切諸佛所說。利益眾生故。祕密主或持誦輪王眞言者。或持餘眞言者以此眞言加持結縷。或結袈裟角。或結頂髪。或樺皮上書帶頸臂。彼人速疾易得成就。本尊速現其前。念誦時若能憶持。金剛手我不見。天世魔世沙門婆羅門眾中。若此眞言加護。若穢者若淨者前。若人若非人或魔子或必舍遮。或毘那也迦或藥叉或鳩槃茶或羅剎娑。或餘類有情欲來障難。作是思惟。於阿吒迦嚩底﹝丁以反﹞王宮不得入。若有違越此明淸淨修行者。彼悉皆違逆金剛種族及自種族并親族朋友。不容住於彼。金剛手此明眞言有大威力。於一切事業應作加護。應供正徧知印可。一切諸菩薩印可。

菩提場所說一字頂輪王經證學法品第十二

菩提場所說一字頂輪王經證學法品第十二

爾時世尊知無盡法界已。除遣一切諸障。復誥金剛手菩薩言。金剛手若善男子善女人苾芻苾芻尼。若欲修習佛頂不思議印三摩地。彼苾芻住苾芻律儀。慇懃而護持。苾芻尼住苾芻尼律儀。塢波塞迦住塢婆塞迦律儀。塢波斯迦住塢波斯迦律儀。若是彼善男子修眞言行者。彼先應入曼茶羅授三歸依發菩提心。應成就十善業道如說修眞言行極善作意。親近承事善友。常修六念。應觀法界如虛空自性。應善修習入般若波羅蜜境界。於此觀行不欺誑不放逸。善應隨三世佛菩薩行行。住於阿蘭若。不顧戀一切身命。三時善應授三歸菩提心律儀戒。所聞甚深佛法憶持修行。善修四攝。於如來窣覩波前。常塗曼荼羅。於眞言儀軌常精進。作窣覩波身口專精修行。不怒不躁不掉舉。口不多語不雜亂語不欺誑他。於諸有情常行恭敬愛樂心。善知如來密意之說。我略說。修行者常懷勇猛大精進意。安立一切有情於佛菩薩道。若修佛頂王眞言行者。若修餘眞言行者。應如所說功徳。善應修行成就。如方廣經典所說眞言行。應當修習。各住自律儀善應護持。復誥金剛手。如說修佛頂眞言行者。已得成就身。如初出日輪。眞金瓔珞臂釧。作閻浮檀金色。一切嚴具莊嚴其身。著天妙衣具諸相好。縱廣周停身相奇特。百千光明莊嚴。圓光一尋超過日輪。映奪一切色身。

復次金剛手。成就持明仙。纔見令一切眾生喜悅。猶如如意樹令滿一切所求。復次金剛手成就輪王佛頂菩薩。至於地獄雨種種天妙飲食。亦能滿一切眾生所須。有所希望者皆得滿足。我略說彼有大威徳。金剛手成就輪王眞言者。皆滿一切有情意樂。由心起念則令滿足。彼得輪王成就之人。住十地菩薩。不敢違越其教令。金剛手此一字輪王眞言。一切眞言中爲王。大明王主。若修行滅除一切業障。亦滅除一切惡趣之業。得成此眞言。一切神通悉皆現前。纔瞬目頃往於色究竟天。一切佛菩薩緣覺聲聞稱讚歡喜。得一切菩薩行。於餘世界自在遊行。於一切有情。隨其意趣。種種音聲而爲說法。乃至我略說。於無量無邊世界有情。希奇行色最勝廣大獲得成就。爾時如來說伽他曰。

種種鬭戰空自在如栽寶性而照曜若靑蓮華在池開彼勝驍勇威光色彼人悉皆超世明毘鈕眞言不可及

略說普通法祕密地居人明者先行後指示相最勝地方說三種卑濕及乾燥并以於髙原於明天所居名曰爲勝地中方說三種求成就之地皆通於三種智者應觀察淨不淨兩并天妙復三種於此一一中各分爲三種河池海山王稱最勝成就淨不淨徳俱名中成就處若是屍林地是名不淨處此教一切處成就處三種惡王賊飢儉是處不應居行者有障難彼地不應住極寒熱雨處於此教悉制三時應念誦長養意樂故應攝三種時

菩提場所說一字頂輪王經護摩品第十三

復告金剛手遠離於祕密成就不可得於此經教中成就故說密護摩爐差別應祕密而作息災等三種一處不應作若一處護摩護摩爐必謬若於調伏爐不應作息災如器中有毒盛乳必當壞審觀三種事故說三種爐餘教亦說三爐作是分別於此應用之是故不相違明屈屢艸芽許用於牛酥優曇鉢天木及以於乳木并用欝金香三時作護摩爲求息災故獲得種種利若被竊藥物應用黑油麻和蜜常用之及波羅奢木及與天木等應用白芥子護摩而稱讚於諸三種法而用酥護摩

爾時世尊釋迦牟尼。復告金剛手祕密主言。於此中修行教王。爲有情利益故。復說伽他曰。

說是眞言明種種大威徳修習佛頂王種種眞言明無量大奇特并佛眼等明成就諸義利及與印契等我先已宣說普通眞言王爲求成就者獲得果報故我今說印契爲求悉地故一類說多種次第我今說普通佛頂印

以二手內相叉作拳。竪二中指相合屈上節。普通一切佛頂印。能成就一切義利。

由見此印契如親覩諸佛難調諸藥叉龍阿酥羅眾一切諸羅剎由此印威徳悉融而驚怖此是大眞言一切佛頂心

曩謨三滿多沒駄南唵吒嚕﹝二合﹞滿馱﹝四﹞娑嚩﹝二合引﹞訶

若得此印契能獲諸安樂國王等世間於彼常利益欲求法利益決定而獲得若得此印契諸苦悉消滅

由此一切佛頂根本印。作一切事業。修行者護諸根者。以此根本印。用中指端來往。卽名迎請印。一切普通先所說。以各自眞言。用結此根本印。通一切處用。塗香花燒香飲食燈明等以此印用之。卽用前印。二中指峯如環狀。是迎火天印。眞言如先已說。若發遣火天時。以印向外掣。卽成發遣火天印。又卽此印准前辦事佛頂印。以右中指頭。屈上節。跓蹙左中指面上節。是摧壞頂印。

能作奇特事能作一切事護身結界處應當而受用

又移左中指屈上節蹙跓。右中指面上節。是摧毀頂印。眞言如先已說。

此名摧毀頂能調難調者在於大障難以此應護身

准前普通印。屈右中指第三節拄左中指第一節文。

能淨處所故用此摧毀頂若求成就時結此護處所移左指如前以此印護處是諸佛頂心應用摧毀頂用以自灌頂以此印常用若人得此印能淨念誦室常於澡洗時修行者應用彼人無諸障誦是眞言故次第而用之本部三昧耶常用如此印修習眞言者彼人無諸魔於此佛頂教佛作如是說

此無能勝頂能滅一切罪眞言已先說能除諸惡夢能成吉祥事應用此大印當欲寢臥時自身若常誦能滅種種障我今而略說廣說有無量於此我略說爲修佛頂者共佛眼眞言而誦求悉地一切諸會中我皆已先說

修諸眞言說解脫一切如來及菩薩得諸安樂獲義利增加精進及大力有情利益勤修習悉除一切諸疑惑是故金剛祕密主諦聽我爲汝宣說我已略說義相應此是祕密修明者三時護摩以天木油麻及酥乳相和以此歡喜眞言王當說成就眞言主成就念誦及護摩三種相資而演說於此一一修行中念誦修行說三種身口及意次第說以此希望增益事復說三種應當知天上遊空及地居爲彼求成有三種爲修三種之種類成就求欲及求財并與求法而念誦隨其悉地發勤勇爲求一切成就故善應依法作制底正見大悲求成就彼人成就亦不難現世獲得勝安樂他世必獲於解脫古昔多人得成就由修頂王大奇特我曾修此佛頂王

爾時世尊釋迦牟尼如來。以佛眼觀無量無邊世界。復告金剛手言說伽他曰。

諸教中已說律儀與軌則能作及所作於此教法中應當而修行以彼聖甘露軍茶利明王通修於三部我說儀軌法常當而修行由彼眞言威一切障悉除明王經所說忿怒王印契彼中諸儀軌悉皆此中用不應食葱蒜羅蔔及﹝卄／困﹞子不以油塗身亦不應食油所有不淨食餘教中所制一切不應食求悉地行者常求淨身故以無能勝明應用於五淨半月半月用所餘諸教說悉皆而修行於此我略說說餘經教中於此不廣說一切諸如來說眞言法性諸佛及菩薩曾修亦曾說住彼眞言形遊行於世間廣作諸義利爲彼劣慧者盡說其威徳我今少分說稱讚其功徳而於百劫中不能說輪王奇特之法性此功徳無盡無盡無所得若得此教王彼人同如來亦同於菩薩天蘇囉禮敬心得不退轉常恒獲如是先世所積集菩提之資糧皆由祕密主大威神之力當知彼有情常得淸淨身若得此教王悉皆得一切證成兩足尊

佛說是經已。金剛手祕密主諸大菩薩等苾芻。及一切世間天龍藥叉乾闥婆等。聞佛所說歡喜奉行。

菩提場所說一字頂輪王經卷第五

