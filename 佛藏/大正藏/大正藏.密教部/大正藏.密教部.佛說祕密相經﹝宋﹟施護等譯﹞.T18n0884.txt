佛說祕密相經卷上

西天譯經三藏朝奉大夫試光祿卿傳法大師賜紫沙門臣施護等奉詔譯

西天譯經三藏朝奉大夫試光祿卿傳法大師賜紫沙門臣施護等奉詔譯

如是我聞。一時世尊住一切如來三昧界中。一切菩薩摩訶薩眾皆悉圓滿。是時世尊大毘盧遮那如來。從諸佛智三摩地起。普徧觀察一切大眾。當彼如是觀眾會時。所有一切如來并諸菩薩摩訶薩眾。悉於世尊大毘盧遮那如來左月曼拏羅中依止而住。

爾時金剛手菩薩摩訶薩。住於世尊大毘盧遮那如來前。合掌諦誠作是白言。世尊祕密法儀甚深廣大。云何此中要略而修。於是要略法中我當受行。

爾時世尊大毘盧遮那如來。讚金剛手菩薩摩訶薩言。善哉善哉金剛手。汝今善問祕密法儀甚深廣大。我今爲汝要略而說。謂若修習瑜伽行者。凡入舍中先當觀想祕密文字。作已護淨。謂於舌端想有阿字。其字想成淨妙月輪。於月輪上想有吽字。其字復成五股白色大金剛杵。如是觀想已。行人當作金剛合掌安自頂上。誦此大明而作護淨。

唵﹝引﹞娑嚩﹝二合引﹞婆嚩秫馱﹝引﹞薩哩嚩﹝二合﹞達哩摩﹝二合引一句﹞莎婆﹝引﹞嚩秫度﹝引﹞﹝亢﹡欠﹞﹝呼郎切下同二﹞

誦是大明已。行人次當發誓願言。惟願十方一切諸佛一切菩薩攝受於我。而我某甲於此時中作成就事。始從今日發起無上大菩提心。乃至當坐菩提道場堅固不退。又說頌曰。

願我卽同三世佛決定當成正覺尊攝善法及攝律儀饒益眾生戒具足而此三聚淨妙戒願我受持悉堅固諸佛妙法及僧伽最勝三寶垂加護最初三寶攝受我願從諸佛相應生金剛杵及彼印鈴我所受持悉眞實彼阿闍梨攝受我廣大最上金剛部四種施法我常行日日六時如是作彼大寶部相應法三昧中起勝意樂我攝受諸正法門內外及彼三乘法大蓮華部中淸淨出生無上大菩提一切誓願悉相應眞實法中攝受我供養事業隨應作大羯磨部中最上發起無上菩提心及彼出生諸勝行普攝一切行周徧廣爲利樂諸眾生未得度者我當度未解脫者令解脫諸有未獲安隱者我當爲開安隱門所有一切諸眾生普使安住涅槃地

爾時世尊大毘盧遮那如來。復爲金剛手菩薩摩訶薩。宣說普盡三摩地眞實出生諸三摩地根本法門。行人應當結禪定印。依法安住已。當觀諸法無我平等。若於諸法見有內外。是卽於心有其蓋障。當知離心無別有法。又復意中作是思念。一切法不生而自性明亮。是卽一切法本來不生性。隨其所念卽住是心。然後乃以自性明亮可愛音聲。誦彼開覺本心大明章句。當誦念時應觀心月曼拏羅相。

眞實圓滿大淸淨其猶虛空無垢翳一切麁重悉蠲除而復破遣邪分別彼諸煩惱垢淨故復如朗月見初生諸佛功徳聚無邊悉入阿字等妙相

阿阿﹝引﹞壹翳嗢污哩黎﹝引﹞哩黎﹝引﹞伊愛鄔奧暗惡

爾時金剛手菩薩摩訶薩。復於世尊大毘盧遮那如來菩提心月曼拏羅中。依止而住作是白言。世尊菩提心月曼拏羅者。而有何等最勝功徳。

爾時世尊大毘盧遮那如來。卽爲金剛手菩薩摩訶薩。要略宣說菩提心月曼拏羅相。金剛手當知諸佛無邊功徳。入阿字等諸妙相時。如水精月淨光明相。入已。復從自性淸淨明亮智心。出生變化作用事業。卽誦大明微妙章句發菩提心大明曰。

隨此出生大悲心普攝眾生諸所作一切善法悉周圓一切煩惱皆不著月曼拏羅左右中菩提心月爲第二所有諸佛功徳門復入迦字等妙相

迦佉誐伽昂﹝鼻音輕呼﹞左蹉惹﹝仁左切﹞酇﹝重呼﹞倪﹝倪也切輕呼﹞叱姹拏﹝尼轄切﹞茶﹝重呼﹞拏﹝平聲輕呼﹞多他捺陀﹝重呼﹞那﹝輕呼﹞波頗末婆﹝重呼﹞摩﹝輕呼﹞邪囉羅嚩設沙薩訶乞叉﹝合呼﹞

此等文字。卽是菩提心月曼拏羅相。此曼拏羅所有法用行相次第如餘教說。

爾時金剛手菩薩摩訶薩。復於世尊大毘盧遮那如來右月曼拏羅中。依止而住作是白言。世尊而此右月曼拏羅中當云何入。

爾時世尊大毘盧遮那如來。告金剛手菩薩摩訶薩言。金剛手當知金剛杵卽是金剛智。能生諸佛勝功徳聚。金剛杵者其相五股依法所成。周匝復有光焰熾盛。是光從彼普賢心出。爲堅固因起諸行相。若入曼拏羅者。當觀自身卽是五智金剛杵相。作是觀時誦此大明曰。

佛於三阿僧祇劫修成菩提最上行歷位至登妙覺尊皆由淸淨無漏智菩提妙月曼拏羅最上淸淨離諸垢於中觀想智金剛是卽五智金剛杵

世尊大毘盧遮那如來作此所說。謂卽表示執金剛者。復次當想盡虛空界。周徧普聚而爲分量。都成一大金剛杵相然後行人觀想己身卽金剛杵。廣略相應。當觀想時誦此大明曰。

所有一切諸佛身悉無對礙無依止無生無作淨無瑕是中無性等亦離不斷不破亦不壞法身無染本淸淨金剛堅固體出生如來金剛身無上

爾時金剛手菩薩摩訶薩。於世尊大毘盧遮那如來右月曼拏羅中。依止住已作是白言。世尊復云何觀彼金剛杵。

爾時世尊大毘盧遮那如來。普徧觀察諸如來已。作如是言諦聽諸如來。我今宣說佛影像中觀影像相。其相云何。所謂薩埵金剛相。彼諸相具足。應當如是觀卽佛影像相。作是觀想時誦此大明曰。

唵﹝引﹞野他﹝引﹞薩哩嚩﹝二合﹞怛他﹝引﹞誐多﹝引一句﹞塞怛﹝二合﹞他﹝引﹞﹝亢﹡欠﹞﹝二﹞

所有諸佛身祕密境界性智行亦然以五相成正覺尊諸佛成滿皆淸淨

爾時金剛手菩薩摩訶薩。復於世尊大毘盧遮那如來後月曼拏羅中。依止而住作是白言。世尊云何是祕密。復云何是境界性智行等亦然。

爾時世尊大毘盧遮那如來。稱讚金剛手菩薩摩訶薩。卽說頌曰。

善哉金剛大薩埵善哉金剛聖妙寶善哉金剛正法門善哉金剛眾事業善說此經祕密義是卽無上金剛乘所有諸佛祕密門大乘現證法皆攝修成就時妙淸淨成佛果已獲妙樂汝問祕密等云何謂蓮華及金剛杵此卽如來大祕密一切諸佛從是生若能依法諦心觀於剎那間得成佛

佛說祕密相經卷上

佛說祕密相經卷中

西天譯經三藏朝奉大夫試光祿卿傳法大師賜紫沙門臣施護等奉詔譯

西天譯經三藏朝奉大夫試光祿卿傳法大師賜紫沙門臣施護等奉詔譯

爾時金剛手菩薩摩訶薩。復白世尊大毘盧遮那如來言。世尊云何是金剛杵。復云何是蓮華。

爾時世尊大毘盧遮那如來。告金剛手菩薩摩訶薩言。金剛手一切如來安住之智卽金剛杵。本部賢聖和合相應是謂蓮華。而彼金剛杵住於蓮華上。由是出生一切如來。彼諸如來身卽毘盧遮那。如是作已。然後乃從金剛語言。安布大明祕密文字。

其字先於自心淨月曼拏羅中。想安住已。然後想成大妙髙山。於其山上想現是字。其字復成金剛寶峯廣大樓閣。大摩尼寶所共莊嚴。懸鈴珠寶繒幡瓔珞。微風吹動出和雅音。如是種種殊妙校飾。吉祥勝上堪所稱讚。而彼樓閣一切如來所共安住。於樓閣中復想五股金剛杵輪。廣略相應。卽想其杵復成金剛薩埵大士影像。勝相具足身如月色現光明而復安處月輪之上。頂戴五佛殊妙寶冠。金剛相光焰鬘莊嚴。左右皆現髙舉之相。安住諸法本來無性大三昧邪眞實理中。若情若器諸性自性。以是二種合爲一相。是故觀想己身成就金剛薩埵。如是觀已。卽此本尊等諸法用然後施作。爾時金剛手菩薩摩訶薩。復於世尊大毘盧遮那如來前月曼拏羅中。依止而住作是白言。世尊云何是本尊。

爾時世尊大毘盧遮那如來。爲金剛手菩薩摩訶薩。次第宣說本尊等法。諸修瑜伽行者。先當依法於自心月曼拏羅中。觀想吽字。從是文字。想出普門巧業眾相大金剛杵。作是觀時當結密印。其印先作金剛縛後。散開諸指作攝入勢。成印誦此本心大明曰。

誦是大明結是印已。然後乃可結一切印。及作本尊等法。乃至金剛阿吠舍并鉤召等餘諸成就法。從自身語心金剛加持作用。卽得敬愛成就。

然後乃結金剛阿吠舍印。誦彼心明。其明所謂。

由是心明。普徧攝入本尊等法。乃至諸餘成就之法。悉得善友敬愛而住。其金剛阿吠舍印者。先作金剛掌次作金剛縛。後結金剛阿吠舍印。金剛掌者堅實掌心諸指不縛。而復緊密成金剛掌。卽轉此掌善結其縛成金剛縛。復開此縛作金剛拳二頭相並卽成金剛阿吠舍三昧邪印。然後從自心中。安想金剛薩埵文字之相。復想其字卽成五股白色淨妙周匝光焰大金剛杵復次如前依法安想祕密文字。然後乃結薩埵金剛印。當結印時。先當誦是心大明曰。

其薩埵金剛印者謂以二手作圓月相。二中指相離。餘指面相著。如金剛杵相成印。結是印時誦此大明曰。

唵﹝引﹞底瑟姹﹝二合﹞嚩日囉﹝二合﹞捺哩﹝二合﹞除﹝引﹞彌﹝引﹞婆嚩﹝一句﹞蘇覩﹝引﹞沙踰﹝二合引﹞彌﹝引﹞婆嚩﹝二﹞阿努囉訖覩﹝二合引﹞彌﹝引﹞婆嚩﹝三﹞舍﹝引﹞說覩﹝引﹞彌﹝引﹞婆嚩﹝四﹞蘇布﹝引﹞沙踰﹝二合引﹞彌﹝引﹞婆嚩﹝五﹞紇哩﹝二合﹞捺煬彌﹝引﹞提底瑟吒﹝二合﹞﹝六﹞薩哩嚩﹝二合﹞悉提孕﹝二合﹞彌﹝引﹞鉢囉﹝二合﹞野蹉﹝七﹞薩哩嚩﹝二合﹞羯哩彌﹝二合引﹞數左﹝八﹞爾喞多室哩﹝二合引﹞野俱嚕吽﹝引﹞﹝九﹞訶訶訶訶呼﹝引﹞﹝十﹞

如是大明卽本尊法此中具有四禮敬印。所謂心印誓誡心印。大乘現前三昧心印。妙金剛智天眼智等五通心印。是諸印門總攝如來堅固之性。金剛加持離諸怖畏能成一切最上成就。所有一切適悅快樂諸正受等一切總持門等。乃至一切如來眞實性等。總攝自心。悉得安住金剛加持身語心業。然後取以繒帛而爲其鬘。安自頂上誦此心明曰。

誦是心明而加持已。卽於頂上作繫鬘相。旋覆其面。當繫鬘時隨應法儀。卽阿闍梨爲作是言。汝今受是祕密心明。此卽勇猛大力世尊本來無性之法。得阿闍梨眞實加持。而能善作一切事業。此卽世尊大毘盧遮那如來所說。乃至諸佛及執金剛等所共攝受。授是言已除其繒帛。誦此大明曰。

唵﹝引﹞嚩日囉﹝二合﹞薩埵莎煬帝﹝引﹞禰野﹝二合一句﹞作芻訥伽﹝二合引﹞吒那怛咄鉢﹝二合﹞囉﹝二﹞嗢訥伽﹝二合引﹞吒野底薩哩嚩﹝二合引﹞芻﹝引﹞﹝三﹞嚩日囉﹝二合﹞作芻囉努多囕﹝四﹞係﹝引﹞嚩日囉﹝二合﹞鉢舍﹝五﹞

爾時金剛手菩薩摩訶薩。復於世尊大毘盧遮那如來右月曼拏羅中。依止住已。說是伽陀伸讚歎曰。

快哉一切正覺尊三摩地智無有上所有一切諸眾生由斯二法得成佛

金剛手菩薩摩訶薩作是讚已。復白佛言世尊最初開目行相云何。

爾時世尊大毘盧遮那如來。告金剛手菩薩摩訶薩言。金剛手最初開目者。謂於自身大曼拏羅。如次觀視。當其觀是曼拏羅時。卽得一切如來威力加持。於金剛薩埵心中如理而住。亦復得見種種光明勝曼拏羅。又復得覩廣大神通變化事等。由得如來所加持故。乃能見彼金剛手身。或復得見諸如來身。

爾時會中無動菩薩摩訶薩。前詣世尊大毘盧遮那根本無性如來。右旋繞已作是白言。世尊云何是大曼拏羅。我於是中復云何行。

爾時世尊大毘盧遮那如來。告無動菩薩摩訶薩言。大曼拏羅者。所謂卽觀自身曼拏羅。如是觀已。卽取金剛加持淸淨香水。而爲灌頂誦是心明曰。

然後結繫鬘印。戴諸佛冠灌自心頂。繫鬘印者。先以二大指盤結於掌心。然後屈中指。與大指面合成印。此是如來部印。餘四部印亦然同用。其五部大明次第如是。大明曰。

唵﹝引﹞嚩日囉﹝二合﹞馱﹝引﹞怛尾﹝二合引﹞說哩吽﹝引﹞嚩日哩﹝二合﹞尼﹝一句﹞

如前所說作灌頂已。不攺前印以二頭指。旋轉二度作縈繞相。卽成四種繫鬘之印。於頂額喉及彼頂後四處繫鬘。次至兩耳還從頂後旋轉於前。徐徐而下卽解其印。如和合音聲教中法儀堅固而作。又彼和合音聲教中說云。次當阿闍梨執金剛杵。依法安住已。乃爲弟子發誓誡言。

汝今得受此一切佛如來勝祕密法中金剛灌頂已授汝金剛杵善作諸成就而彼諸如來由此得成佛

唵﹝引﹞嚩日囉﹝二合引﹞提鉢底埵﹝引一句﹞末毘詵左﹝引﹞彌﹝二﹞底瑟姹﹝二合﹞嚩日囉﹝二合﹞三摩邪薩怛鑁﹝三合三﹞

爾時金剛手菩薩摩訶薩。復於世尊大毘盧遮那如來右月曼拏羅中。依止住已作是白言。世尊云何是自金剛杵。

爾時世尊大毘盧遮那如來。告金剛手菩薩摩訶薩言。金剛手自金剛杵者。卽是如來金剛杵。十二指量五股而作善妙之相。無其光焰金等所成。其金剛薩埵金剛杵者。不定分量五股而作。有其威猛熾盛光焰鉢訥摩囉誐等諸寶所成。其金剛王等大執金剛者。及金剛忿怒金剛藥叉等。如是諸杵皆十二指量三分亭等。五股而作銳利之相。此等杵相。如大乘現證三昧教中及降三世教中廣說。此中略指。瑜伽行者知杵相已。然後乃名已受金剛大灌頂者。復次大明曰。

唵﹝引﹞嚩日囉﹝二合﹞薩埵末毘詵左﹝引﹞彌﹝引一句﹞嚩日囉﹝二合﹞那﹝引﹞莫毘施﹝引﹞迦多﹝二﹞呬﹝引﹞嚩日囉﹝二合﹞那﹝引﹞莫﹝三﹞拽寫拽他﹝引﹞那﹝引﹞莫帝﹝引﹞那﹝四﹞怛吐﹝引﹞佐﹝引﹞囉曳﹝惺﹣生﹢土﹞咩﹝五﹞

受灌頂已。然可得受諸佛成就大金剛杵。復次頌曰。

汝常持此金剛杵卽金剛手堅固戒金剛薩埵勝修中一切由斯得成佛

唵﹝引﹞薩哩嚩﹝二合﹞怛他﹝引﹞誐多悉提﹝一句﹞嚩日囉﹝二合﹞三摩曳﹝引﹞底瑟姹﹝二合﹞﹝二﹞伊沙埵﹝引﹞馱﹝引﹞囉夜﹝引﹞彌嚩日囉﹝二合﹞薩埵﹝三﹞呬呬呬呬吽﹝引﹞﹝四﹞

然後從普賢心安布大印三昧。隨說如是心大明曰。

摩賀﹝引﹞三摩邪薩埵三摩邪薩怛鑁﹝三合一句﹞摩賀﹝引﹞三摩邪薩都﹝引﹞﹝亢﹡欠﹞﹝二﹞摩賀﹝引﹞三摩邪薩埵﹝引﹞提底瑟姹﹝二合﹞莎﹝牟﹡含﹞﹝引﹞﹝三﹞

如是印明。執金剛等諸菩薩眾。皆悉於彼諸印眞實大三昧中同一成就。

唵﹝引﹞嚩日囉﹝二合﹞薩埵三摩邪末努播﹝引﹞羅邪﹝一句﹞嚩日囉﹝二合﹞薩埵堆﹝引﹞奴﹝引﹞鉢底瑟姹﹝二合﹞﹝二﹞捺哩﹝二合﹞除﹝引﹞彌﹝引﹞婆嚩﹝三﹞蘇覩﹝引﹞沙踰﹝二合引﹞彌﹝引﹞婆嚩﹝四﹞阿努囉訖覩﹝二合引﹞彌﹝引﹞婆嚩﹝五﹞蘇布﹝引﹞沙踰﹝二合引﹞彌﹝引﹞婆嚩﹝六﹞薩哩嚩﹝二合﹞悉提孕﹝二合﹞彌﹝引﹞鉢囉﹝二合﹞野蹉﹝七﹞薩哩嚩﹝二合﹞葛哩摩﹝二合引﹞蘇左彌﹝引﹞喞多室利﹝二合引﹞煬酤嚕吽﹝八﹞訶訶訶訶呼﹝引﹞﹝九﹞婆誐鑁薩哩嚩﹝二合﹞怛他﹝引﹞誐多﹝十﹞嚩日囉﹝二合﹞摩﹝引﹞彌﹝引﹞捫左嚩日哩﹝二合引﹞婆嚩﹝十一﹞摩賀﹝引﹞三摩邪薩埵阿﹝引﹞﹝十二﹞

如是身語心金剛所成心明章句。若誦一徧。卽得自身語心金剛三業一切密印堅固成就。所有本尊等諸法用。於三部中或復二部當得成就。於現生中卽得成佛。或成金剛手尊。

佛說祕密相經卷中

佛說祕密相經卷下

西天譯經三藏朝奉大夫試光祿卿傳法大師賜紫沙門臣施護等奉詔譯

西天譯經三藏朝奉大夫試光祿卿傳法大師賜紫沙門臣施護等奉詔譯

爾時金剛手菩薩摩訶薩。復於世尊大毘盧遮那如來本來無性法中。以尋求慧而請問言。世尊勝三摩地當云何修。

爾時世尊大毘盧遮那如來。讚金剛手菩薩摩訶薩。卽說頌曰。

善哉金剛大薩埵善哉金剛眾妙寶善哉金剛正法門善哉金剛勝事業善說此經祕密義是卽無上金剛乘一切如來祕密中大乘現證法皆攝

佛言金剛手欲修三摩地者。先以金剛鉤印及大明鉤攝前住。次以金剛索印及大明而爲引入。然以金剛鎖印及大明堅牢而住。後以金剛鈴印及大明而爲警覺。作阿吠舍。彼彼大明曰。

嚩日囕﹝二合引﹞酤舍﹝口﹡弱﹞﹝一句﹞嚩日囉﹝二合﹞播﹝引﹞舍吽﹝引﹞﹝二﹞嚩日囉﹝二合引﹞塞普﹝二合引﹞吒鑁﹝三﹞嚩日囉﹝二合引﹞吠﹝引﹞舍阿﹝四﹞

然後結本尊三昧邪印。應當諦心觀想彼彼種子文字所謂。

爾時金剛手菩薩摩訶薩。復住世尊大毘盧遮那如來前說。此頌曰。

快哉一切正覺尊我說卽是金剛手而彼一切佛如來旣金剛乘無有上

爾時金剛手菩薩摩訶薩。普徧觀察一切如來。皆悉同一眞實住已。卽於世尊大毘盧遮那如來右邊而住作是白言。世尊云何。是金剛杵。

爾時世尊大毘盧遮那如來。告金剛手菩薩摩訶薩言。卽汝金剛手是爲金剛杵。

爾時會中聖觀自在菩薩摩訶薩。前白世尊大毘盧遮那如來言。世尊云何是蓮華。

爾時世尊大毘盧遮那如來。告聖觀自在菩薩摩訶薩言。卽汝蓮華手是名爲蓮華。

是時會中一切如來。皆悉合掌俱白世尊大毘盧遮那如來言。所說蓮華及金剛杵是義云何。

爾時世會大毘盧遮那如來。普謂一切如來言。當知祕密四種供養是爲蓮華。彼蓮華上依法住者卽金剛杵。

爾時金剛手菩薩摩訶薩。爲欲開示如是所說本來無性法故。復白世尊大毘盧遮那如來言。世尊云何是祕密四種供養。

爾時世尊大毘盧遮那如來。告金剛手菩薩摩訶薩言。祕密四種供養者。謂金剛嬉戲本部大菩薩。彼於一切佛作大敬愛事。卽彼如是出生金剛寶鬘。彼復出生金剛妙歌。彼復出生金剛旋舞。供養而住。從是四祕密中。出生一切佛菩薩等。復次應當觀想金剛嬉戲等本部大菩薩種子文字。所謂。

羅﹝引﹞摩﹝引﹞詣﹝引﹞涅哩﹝二合﹞度﹝引﹞布﹝引﹞吽﹝引﹞阿﹝引﹞阿覩囉﹝引﹞薩室哩﹝二合引﹞詣﹝引﹞吽﹝引﹞紇哩﹝二合引﹞勿嚨﹝二合﹞宎嚨﹝二合﹞﹝亢﹡欠﹞彌﹝引﹞邪羅摩

作是觀想時。卽同一體性自身金剛杵。住於蓮華上而作敬愛事。作是敬愛時。得成無上佛菩提果。或成金剛手尊。或蓮華部大菩薩。或餘一切踰始多眾。當作和合相應法時。此菩薩等悉離一切罪垢染著。如是當知彼金剛部大菩薩入蓮華部中。與如來部而作敬愛。如是諸部大菩薩等。作是法時得妙快樂無滅無盡。然於所作法中無所欲想。何以故金剛手菩薩摩訶薩。以金剛杵破諸欲故。是故獲得一切踰始多無上祕密蓮華成就。復次頌曰。

或於空中或餘方觀想蓮華妙等引蓮華無上成就門於現生中得成就

爾時世尊大毘盧遮那如來。又復宣說金剛嬉戲等祕密供養。頌曰。

諸菩薩中勝菩薩金剛嬉戲大名稱寶鬘妙歌勝亦然金剛旋舞妙等引如是祕密四菩薩是卽金剛密供養供養一切佛如來依法常作敬愛事

多阿﹝引﹞羅嚩摩﹝引﹞誐摩涅哩﹝二合﹞摩﹝引﹞度﹝引﹞阿﹝引﹞嚩日囕﹝二合﹞

想時當結三叉印金剛杵安蓮華上金剛嬉戲等法門成就故得無盡樂

復次當知祕密供養法者。是卽觀自在菩薩三摩地門。於是門中。卽攝金剛嬉戲菩薩所有多羅菩薩及顰眉菩薩。卽同一體而無差別。左現愛相哆羅菩薩於左邊住。右現愛相顰眉菩薩於右邊住。是諸菩薩於一切處同一相應。最上敬愛祕密成就。

爾時金剛手菩薩摩訶薩。卽入一切如來蓮華金剛部三摩地。從是三摩地出已。向諸如來說此頌曰。

大哉最上祕密法所謂蓮華中安住一切成就剎那成乃至無上菩提果

大哉一切佛如來淸淨蓮華愛無上於無我中我手持蓮華中住蓮華相

爾時世尊大毘盧遮那如來。爲諸如來說此頌曰。

諦聽一切諸如來諸佛大智無有上祕密供養法相應利益眾生作成就金剛嬉戲相應行我心堅固無所動金剛寶鬘及妙歌旋舞供養亦如是所有祕密敬愛事如是法儀勝無上此祕密中依法行卽得諸佛施歡喜

唵﹝引﹞野﹝引﹞阿囉誐覩婆嚩日哩﹝二合引﹞摩尼鉢訥摩﹝二合﹞

爾時金剛手菩薩摩訶薩。復白世尊大毘盧遮那如來言。世尊戲鬘歌舞四種祕密行相云何。

爾時世尊大毘盧遮那如來。讚金剛手菩薩摩訶薩言。善哉善哉金剛手。汝今善問祕密行相。我今爲汝如理開示。或有大士愛樂嬉戲祕密行相。或有大士愛樂寶鬘祕密行相。或有大士愛樂妙歌祕密行相。或有大士愛樂旋舞祕密行相。或有大士普徧愛樂戲鬘歌舞祕密行相。如是一切祕密行相中起愛樂時。隨所樂心卽入如來三摩地金剛蓮華相應法中。獲得無上祕密成就。

爾時金剛手菩薩摩訶薩。前詣佛所右膝著地。恭敬頂禮而白佛言。世尊若有正士大法器者。應當於是祕密供養相應法中如理修學。彼能成就一切事業。乃至得成佛無上智。況復餘法有不成者。

爾時世尊大毘盧遮那如來。卽入諸佛大智三昧加持安住三摩地。從是三摩地出已。卽結金剛嬉戲大菩薩祕密智印。復爲攝集。令金剛手菩薩摩訶薩。表示祕密神通行相。謂本所有一眞法性。從是出生諸菩薩等。從吽字等而爲大智。由此卽生金剛嬉戲祕密菩薩。及持明藏一切賢聖。是諸賢聖皆悉同本一眞法性。

爾時金剛手菩薩摩訶薩。受世尊大毘盧遮那如來教勅已。卽說祕密行相。所謂依如來部金剛印成就廣大儀軌中法用。若作持誦時。當不動舌端。唇齒二相合離諸音聲。但以金剛語音而爲持誦。卽能成就一切儀軌。此說卽是金剛語菩薩法。復次金剛部祕密印成就廣大儀軌中法用。謂以自身金剛杵。入一切相應賢聖眞法性中。祕密行人作是法時。卽得一切事業成就。此說卽是金剛薩埵菩薩法。復次金剛部祕密印成就廣大儀軌中法用。謂諸所欲得佛世尊究竟眞常。常施一切眾生妙樂。復能成就一切事業。此說卽是金剛手菩薩法。

爾時金剛手菩薩摩訶薩。復白一切如來言。如來善聽此祕密智勝無有上。若欲得成諸佛身者。應當寂靜住等引心。入一切如來智三摩地。從是三摩地出已得成佛身。卽能成就諸三摩地法。所謂劍成就三摩地。藥叱尼成就三摩地。一切執曜阿吠舍成就三摩地。遣除一切執曜三摩地。破一切惡三摩地。持明人三摩地。神通成就三摩地。財寶成就三摩地。入脩羅宮成就三摩地。常得國王及王眷屬愛念成就三摩地。此如是等有無數種三摩地法。及祕密章句中今此四種祕密供養。而爲最上金剛部大菩薩。與菩薩嬉戲等如理相應。金剛嬉戲者。此說卽是和合出生之義。而此菩薩一切所欲。得諸如來常施歡喜。卽此金剛嬉戲菩薩爲增勝主常。於一切如來而生歡喜。

野部﹝引﹞骨嚕﹝二合﹞卒魯﹝二合﹞阿﹝引﹞莎﹝引﹞剎呼﹝引﹞﹝口﹡弱﹞吽﹝引﹞鑁﹝牟﹡含﹞﹝引﹞

此等文字。卽是金剛嬉戲本部大菩薩。與金剛蓮華二法相應。卽此金剛而爲警覺。所有蓮華卽觀自在菩薩三摩地門。而彼蓮華離諸所著。以金剛鎖堅牢而住。於諸所動相應平等。而常不離三摩呬多。然後同一眞實吽字智門出敬愛事而能成就一切事業。此說卽是金剛手菩薩法。

爾時聖觀自在菩薩摩訶薩白諸如來言。所有金剛杵住於蓮華上。彼金剛杵及與蓮華。二法和合相應成就。獲得妙樂無滅無盡。

爾時金剛手菩薩摩訶薩。住於世尊大毘盧遮那如來前作是白言。世尊彼金剛杵云何能住於蓮華上。此金剛杵及與蓮華。作用行相復云何說。世尊此理甚深。我於是義不能解了。

爾時世尊大毘盧遮那如來。讚金剛手菩薩摩訶薩言。善哉善哉金剛手。汝今當知彼金剛杵住蓮華上者。爲欲利樂廣大饒益。施作諸佛最勝事業。是故於彼淸淨蓮華之中。而金剛杵住於其上。乃入彼中發起金剛眞實持誦。然後金剛及彼蓮華二事相擊。成就二種淸淨乳相。一謂金剛乳相。二謂蓮華乳相。於二相中出生一大菩薩善妙之相。次復出生一大菩薩猛惡之相。菩薩所現二種相者。但爲調伏利益一切眾生。由此出生一切賢聖。成就一切殊勝事業。

爾時金剛手菩薩摩訶薩復白佛言。世尊何者是乳相。復從何生起。惟願世尊顯明開示。

爾時世尊告金剛手菩薩摩訶薩言。卽汝金剛手所有最勝祕密供養。是卽乳相從是生起。金剛手菩薩摩訶薩復白佛言。世尊我不解佛所說義。佛言金剛手當知乳相者卽是本眞相。如祕密降三世教中所說。

爾時世尊大毘盧遮那如來。普攝金剛手等一切菩薩。同一眞實同一出生。都成爲一金剛薩埵之身。告諸如來言。今此所說祕密供養等祕密行相。但爲警覺邪外之眾故。佛菩薩隱密而說。是時所現金剛薩埵身與本部菩薩。同住正見出生敬愛。惟以金剛縛而普攝已。所有本部大菩薩等。同處于左根本之位住蓮華中。以金剛杵開覺蓮華。而悉同一三昧相應。

快哉一切正覺尊我所敬愛施妙樂惟此妙樂外無餘而能成就祕密法

快哉妙樂無有上諸有正士應當修今此祕密妙法門有罪染者不應受祕密蓮華此無上金剛嬉戲卽彼法金剛蓮華教亦然總攝毘盧遮那智

世尊大毘盧遮那如來說是頌時。有無數百千殊妙瑞相一時出現。

佛說祕密相經卷下

