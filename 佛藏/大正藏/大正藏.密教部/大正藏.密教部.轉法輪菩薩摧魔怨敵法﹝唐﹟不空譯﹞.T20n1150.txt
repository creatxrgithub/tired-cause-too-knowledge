轉法輪菩薩摧魔怨敵法

大興善寺三藏沙門大廣智不空奉詔譯

大興善寺三藏沙門大廣智不空奉詔譯

爾時摧魔怨菩薩。白佛言世尊。諸菩薩等各各已說祕密眞言教法。世尊我今爲欲未來末法之時。護持國王及護國界諸有情故。說祕蜜祕勝最密中祕密摧魔怨敵法。惟願世尊哀愍聽許。佛言便說。世尊若有隣國擾侵國界。或自國內軍眾寡少。或復怯弱。或有不臣起惡叛逆。卽應取苦揀木而作一幢。長十二指周圓八指削令極圓。如世尊所勅。一切天龍八部。令護諸國護諸國王。及護國界一切有情。爲除災禍令得安樂。若難起時。皆圖畫彼護國土神於幢上。

如此大唐護國土者。所謂毘首羯磨藥叉。劫比羅藥叉。法護藥叉。肩目藥叉。廣目藥叉。護軍藥叉。珠賢藥叉。滿賢藥叉。持明藥叉。阿吒縛俱藥叉﹝已上十大藥叉﹞嚩蘇枳龍王。蘇摩那龍王。補沙毘摩大龍王﹝已上三大龍王﹞訶利帝大天后。翳囉嚩蹉大天后。雙目大天后﹝已上三大天后﹞各有五千神將以爲眷屬。

所應畫者皆畫本形。執持幖幟圖於幢上。又於幢頂上書無礙王十字佛頂眞言。末後吒字在輪臍中。所有怨敵叛逆主帥。當書彼名於輪輻間。於幢底圖畫一輪。具足八輻。如上吒字置輪臍中。若災難起時。應請一解法之人。於此教中曾稟受者。於其中夜圖一方壇。於方壇上重畫三角壇。立於此幢在壇中央。於壇四面著種種食飲并二閼伽。燒安悉香及然酥燈。其解法者面南而坐。

卽結一切如來鉤印以二手內相叉作拳。以右頭指爲鉤。及誦眞言稱名。請召十六大護及其眷屬大威徳諸神將等壇中供養。

namaḥsamantavajraṇaṃaḥsarvatrā曩莫薩滿多沒馱喃噁娑嚩哆羅﹝二合引﹞pratihatatathāgatāṃku鉢囉﹝二合﹞底賀哆怛佗﹝引﹞蘖擔俱śabodhicaryaparipurakasvā舍冒地左哩野播哩布囉迦婆嚩﹝二合﹞hā賀﹝引﹞

行者次當入三世勝金剛忿怒三摩地。觀威徳熾盛四面八臂。左蹈u塢ma摩天后。右脚蹈摩醯首羅天。

則結三世勝印以二手金剛拳。檀慧互相鉤。直竪於進力。成已誦眞言三五或七徧。眞言曰。

oṃsumbhanisumbhahūṃphaṭgṛhṇa唵遜婆儞遜婆吽發吒吃哩﹝二合﹞賀拏﹝二合﹞gṛhṇahūṃphaṭgṛ吃哩﹝二合﹞賀拏﹝二合﹞吽發吒吃哩﹝二合﹞hṇapayahūṃphaṭānayahoḥ賀拏﹝二合﹞跛野吽發吒阿﹝引﹞娜野斛﹝引﹞bhagavaṃvajrahūṃphaṭ婆誐鑁嚩日囉﹝二合﹞吽發吒

復次卽結上方諸天教勅印以二手各作金剛拳。二頭指互相旋繞。結印成已而教勅言。汝等十六大護大藥叉將等。受佛付囑護持國王。及護國界一切有情。令得安樂辟除災禍。今我國境有某難事。汝等大護助我軍陣摧破怨敵。汝等當令彼軍被縛迷悶。令某荒亂。使我軍兵彊盛得勝。作是勅已卽誦眞言三徧曰﹝已下召請諸天並同此結本印﹞。

hūṃpaliḥtiddhaliḥtaḥvajra吽跛里﹝入﹞底娜嚩﹝二合﹞里﹝入﹞多﹝入﹞嚩日囉﹝二合﹞karṣahaṃjaḥ羯灑唅若

復次當結遊虛空諸天教勅印以二手金剛縛。屈二頭指以甲相背。並竪二空押於二風。結印成已。一依前文而教。勅已。卽三徧誦眞言曰。

oṃvajragrapāḍayavajra唵嚩日囉﹝二合﹞蘖囉﹝二合﹞跛拏野嚩日囉﹝二合﹞hūṃ吽

復次當結住虛空諸天教勅印如降三世印。二食相繞。以印安於頂上卽是結印已。一依前文而教勅言。卽誦眞言三徧曰。

oṃvajramalāgravaṃ唵嚩日囉﹝二合﹞摩囉吃囉﹝二合﹞鑁

復次當結地居諸天教勅印以二手金剛縛。舒二風頭相合。如金剛護菩薩印卽是。結印已。一依前文而教勅言。卽三徧誦眞言曰。

oṃvajravandhahaṃ唵嚩日囉﹝二合﹞滿馱憾

次結地底諸天教勅印以二手各展令掌向外。二空頭相捻。二風相鉤。二火以頭相拄。以印安於眉間。一依前文而教勅言。卽三徧誦眞言曰。

oṃhārukavajrasamayasarva唵賀嚕迦嚩日囉﹝二合﹞娑摩野娑嚩duṣṭasamayamudrāpra努瑟吒﹝二合﹞娑麼野母捺囉﹝二合﹞鉢囉﹝二合﹞māṃjakahūṃphaṭ憾惹迦吽發吒

旣啟告已。則結慧手作金剛拳。按於幢上誦十字佛頂眞言一百八徧。

欲誦此十字佛頂眞言。先應結印誦之七徧印以二手內相叉爲拳。二空入於掌中。二風各屈拄二空背卽是。誦眞言曰。

oṃvajrasandhoṣṇīṣahūṃ唵嚩日囉﹝二合﹞薩怛舞﹝二合﹞瑟抳﹝二合﹞灑吽phaṭ發吒

念誦已卽更焚香獻花。卽捧閼伽奉。爲帝王并及百姓。發廣大利益安樂殊勝之願。卽結金剛縛竪合二火。卽成。誦金剛解脫眞言三徧。送聖眾各還本宮。眞言曰。

oṃvajramuḥ唵嚩日囉﹝二合﹞穆

法事已訖。則收幢於淨函或篋安置。供養食飲等。依法送往河流之中。

摧魔怨菩薩破他陳敵法

