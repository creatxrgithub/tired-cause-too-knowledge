大黑天神法

嘉祥寺神愷記

大黑天神者。大自在天變身也。五天竺並吾朝諸伽藍等皆所安置也。有人云。大黑天神者。堅牢地天化身也。伽藍安之。每日所炊飯上分供養此天。誓夢中語詞之中曰。若吾安置伽藍。日日敬供者。吾寺中令住眾多僧。每日必養千人之眾。乃至人宅亦爾也。若人三年專心供吾者。吾必此來。供人授與世間富貴乃至官位爵祿。應惟悉與焉。吾體作五尺。若三尺若二尺五寸亦得通免之。膚色悉作黑色。頭令冠烏帽子悉黑色也。令著袴驅褰不垂。令著狩衣。裙短袖細。右手作拳令收右腰。左手令持大袋。從背令懸肩上其袋之色爲鼠毛色。其垂下裎餘臀上。如是作畢。居大眾食屋禮供者。堂屋房舍必自然之榮。聚集涌出。又若人常持念吾呪。四季大備餚饍酒羹飯食乃至百味。以五更時不知眾多人供吾者。決定與富。其呪曰。

印者。二手內縛舒二地二水。來去是也。供養印者用常途法。禮供人者。必於此神成父母之想。於三寶成外護。於眾人成父母故也。余久聞天竺土風並吾當朝土風。諸寺安此天莫非豐饒。因之爲斷後輩之疑。以野客夢事引尋貽之焉。

大黑天神法師云。此最祕密也。不入室弟子不可傳受。千金莫傳努力讚﹝天讚﹞。

大黑天神者。胎藏界梵號云摩訶迦羅天。亦云大黑天神。用普印。三摩耶形劍。靑色三面六臂。前左右手橫執劍左次手執人頭﹝取髻提也﹞右次手執羊牝。次左右象皮張背後。以髑髏爲瓔珞也。故本云黑淺色也。仁王經良賁疏云。言塜間者所住處也。言摩訶者。此翻云大。言迦羅者。此云黑天也。上句梵語。下句唐言。大黑天神鬭戰神也。若禮彼神。增其威徳。舉事皆勝。故嚮祀也。何以知者。三藏引別梵筴云。孔雀王經說。烏尸尼國國城東。有林名奢摩奢那。此云尸林。其林縱橫滿一由旬。有大黑天神。是摩醯首羅變化之身。與諸鬼神無量眷屬。常於夜間遊行林中。有大神力。多諸珍寶。有隱形藥有長年藥。遊行飛空。諸幻術藥與人貿易。惟取生人血肉。先約斤兩而貿藥等。若人欲往。以陀羅尼加持其身。然往貿易。若不加持。彼諸鬼神。乃自隱形盜人血肉。令減斤兩。卽取彼人身上血肉。隨取隨盡。不充先約。乃至取盡一人血肉。斤兩不充藥不可得。若加持者貿得寶貝及諸藥等。隨意所爲皆得成就。若嚮祀者。惟人血肉也。彼有大力卽加護人。所作勇猛鬭戰等法皆得勝也。故大黑天神卽鬭戰神也。此天卽七母天爲眷屬﹝云云﹞有七姊妹者。一左閟拏。二嬌吠哩。三吠瑟拏微。四嬌麼哩。五印﹝打﹣丁﹢荼﹞里。六勞﹝打﹣丁﹢荼﹞里。七末羅呬弭。是七名皆是眞言也。大日經疏云。荼吉尼眞言。此是世間有造此法術者。亦自在呪術能知人欲命終者。六月卽知之。知已。卽作法取其心食之。所以爾者人身中有黃。所謂人黃猶牛有黃也。若得食者能得極大成就。一日周遊四域。隨意所爲皆得。亦能種種治人。有嫌者以術治之極令病苦。然彼法不得殺人。要依自計方術。人欲死者去。六月卽知之。知已以術取其心。𨿽取其心然有法術。要以餘物代之。此人命亦不終。至合死時方壞也。大都是夜叉大自在。於世人所說大極。屬摩訶迦羅。所謂大黑神也。毘盧遮那以降伏三世法門。欲除彼故化作大黑神。過於彼無量示現。以灰塗身在曠野中。以術悉召一切法成就乘空履水皆無礙諸荼吉尼而訶責之。猶汝常噉人故。我今亦當食汝。卽吞噉之。然不令死彼。伏已放之悉令斷肉。彼白佛言。我今悉食肉得存。今如何自濟。佛言聽汝食死人心。彼言人欲死時。諸天夜叉等知彼命盡。爭來欲食。我云何得之。佛言爲汝說眞言法及印。六月未死卽能知之。知已。以法加護勿令他畏得損。至命盡時聽汝取食也。如是稍引令得入道故。有此眞言訶唎﹝二合訶定行利垢﹞訶﹝行除彼邪術之垢也﹞瑜祇經疏云。吽迦羅﹝名降三世降伏義﹞迦羅﹝又云黑闇﹞大日經疏云摩訶迦羅大黑天神。又云大闇夜天。以迦羅翻黑闇。仁王疏云摩訶迦羅神﹝云云﹞摩訶迦羅用普印唵摩訶迦羅野娑婆﹝二合﹞賀﹝引﹞南海傳云。又復西方諸大寺處。咸於食厨柱側。或在大庫門前彫木表形。或二尺三尺爲神王狀。坐把金囊却踞小床。一脚垂地每將油拭黑色爲形。號曰莫訶呵羅。卽大黑神也。古代相承云。是大天之部屬。性愛三寶護持五眾。使無損秏。求者稱情。但至食時。厨家每薦香火。所有飲食隨列於前。曾親見說大涅槃處般禪那寺。每常僧食一百有餘。春秋二時。禮拜之際不期而至。僧徒五百臨中忽來。正到中時無宜更煮。其知事人告厨家曰。有斯倉卒事欲如何。于時有一淨人老母而告之曰。此乃常事無勞見憂。遂乃多然香火盛陳祭食。告黑神曰。大聖涅槃爾徒尚在。四方僧至爲禮於聖蹤。飲食供養勿令闕乏。是仁之力幸可知時。尋卽總命大眾令坐。以寺常食次第行之。大眾咸足。其餐所長還如常日。咸皆唱善讚天神之力。親行禮覲。故覩黑神。見在其前食成大聚。問其何意報此所由。淮北𨿽復先無江南多有置處。求者効驗。神道非虛。大覺寺目眞隣陀龍。亦同斯異矣。

唵密止密止舍婆隸多羅羯帝訶娑婆訶﹝引﹞唵摩訶迦羅耶娑婆訶

口傳云常途法者十八道口傳云。仁王經云塚間摩訶迦羅大黑天神。理趣釋云七母女天者是摩訶迦羅天眷屬。可居東北方。最祕最祕。

師云。此法最極祕密法也。不入室乃無名薄之人。不可傳受。莫傳千金努努先可儲供一面次可儲少少之菓次備香水一杯﹝可加散杖﹞次塗香一杯花鬘一杯燒香一杯酒一杯﹝若無者用茶﹞次洗米一杯﹝若飯﹞銀錢一捧﹝若加用幣帛用普供養明﹞次於房中洗手嗽口次護身﹝淨三業三都被甲如十八道﹞次入堂﹝持珠杵﹞次禮佛著座次塗香塗手次加持香水﹝用辦事印明﹞次灑淨供物次加持飯食印眞言左手作拳押腰。右手五指直立。屈中指節。以空指置火甲。每誦眞言摩中指甲上兩三徧。餘舒之。然後以大指頭指三徧。彈指舒之。眞言曰。

namaḥrvatathāgatāvaru曩莫薩嚩怛他﹝引﹞蘖多﹝引﹞嚩路kiteoṃsabharasabharahūṃ枳帝唵三婆羅三婆羅吽

次施甘露印明作施無畏印以右手竪展五指。直上卽是。眞言曰。

namaḥsrūpayatathāgatā曩莫蘇嚕﹝二合﹞跛野怛他蘖多﹝引﹞yatadyatāoṃsrūsrū野怛儞也﹝引﹞他唵﹝引﹞蘇嚕﹝二合﹞蘇嚕﹝二合﹞prasrūprasrū鉢羅﹝二合﹞蘇嚕﹝二合﹞鉢羅﹝二合﹞蘇嚕﹝二合﹞svāhā娑嚩﹝二合﹞賀﹝引﹞

次鑁字心水輪觀先作施無畏印。右手掌心觀vaṃ字誦vaṃ字。此呪一七徧。卽展開五指。向下臨食器中觀。眞言曰。

namaḥsamantabuddhānāṃvaṃ曩莫三曼多沒馱南鑁

至心謹請摩訶迦羅大黑天神與諸眷屬來降於此受此供養﹝三徧﹞眞言曰。

oṃmahakarayaehyehi唵摩訶迦羅耶曳醯呬﹝三反普印明﹞

以二空招之﹝三反﹞次閼伽﹝取散杖誦闕伽明於座前灑之三徧﹞次華座﹝取一房花誦花座明置於座所或亦用印明﹞次塗香次華鬘次燒香次飲食﹝先菓子次酒次飲食﹞次燈明次銀錢﹝或加用幣帛﹞次普供養﹝如十八道也﹞次讚印﹝用普諸天贊﹞次諦緣度﹝用普印﹞次心經﹝用普印﹞次隨意祈願次根本印眞言﹝同印﹞次念誦﹝極少百徧﹞次閼伽﹝如先﹞次啟白﹝用普印﹞所設供養可笑麁惡攀緣覺觀多不如法惱亂冥眾惟願慈悲布施歡喜

次禮拜次撥遣右手作拳。以大指捻頭指。仰掌彈指作聲七徧是也。眞言曰。

oṃvajramukṣabhuḥ唵拔折羅﹝二合﹞母乞叉﹝二合﹞穆

ayaṃtudevasagasrakaṃnare阿演都泥縛左誐素羅緊那黎ndrasakaradayāpravara捺羅﹝二合﹞娑羯羅娜臾鉢羅﹝二合﹞縛羅dharmmakṛtadhikaravidharmma達麼枳里﹝二合﹞多地伽羅尾達麼caprasamasaukhyainimeta左鉢羅﹝二合﹞娑麼操企也﹝二合﹞儞銘多bhutametaprakaṣayatadiha部多銘多鉢羅﹝二合﹞迦捨夜怛儞賀śramathāyadhamaṃ室羅﹝二合﹞摩拏也馱﹝牟﹡含﹞

大黑天神法﹝終﹞

切云褰﹝舉奠反衣後也﹞裙﹝欺文反裳也﹞和名云臀﹝從軍反訓云井左良比﹞亦云裙﹝音裙訓云古呂毛乃須祖亦云古呂毛乃惠利﹞。

承安三年二月十八日。於醍醐寺勝俱胝院之東坊。二个日書寫了。

永正三年丙寅二月二日。於上醍醐寺寂靜院。谷行樹院澄惠法印傳授畢快瑜。

明和元年甲申仲秋二日。以或古本謄寫一挍了。沙門智好

享和攺元秋八月後五日。集三五本校之。以授工壽梓。令人知天尊之靈驗又有八臂天希麟音義云。經云摩訶迦羅大黑天神唐梵雙舉也。此神靑黑雲色。壽無量歲。八臂各執異仗。貫穿髑髏以爲瓔珞。作天忿怒形。足下有地神女天以兩手承足者也。豐山長谷總持院勤息快道記

