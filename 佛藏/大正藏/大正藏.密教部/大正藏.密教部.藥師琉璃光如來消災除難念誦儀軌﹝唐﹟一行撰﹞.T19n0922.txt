藥師瑠璃光如來消災除難念誦儀軌

藥師瑠璃光如來消災除難念誦儀軌

先淨身口意歸命佛法僧敬禮徧照尊十方諸聖眾我今略開演祕密消災法此法世尊說最勝最第一速出離生死疾證大菩提爲順眾生界及說除災難增敬降伏法女人懷難月產危難生子及遭疾患者神鬼作禍殃建立曼拏攞塑畫本尊像燈燃四十九供養瑠璃尊晝夜恒照明奉香花菓食五色成幡蓋放水陸眾生日滿四十九加持五色線繫於病人項欲修如是法智者先從師受三昧耶戒發大菩提心得持明灌頂阿闍梨印可然後乃修持山林閑靜處河池及海岸或自居住處塗拭曼拏攞方圓隨本意置二閼伽水安排下七位燒香花燈明飲食塗香等陳設壇四邊懺悔并隨喜勸請發願等回向諸功徳相應成悉地順教而修習輪結契印法佛部心密印定慧應內縛雙慧俱申竪觀佛滿虛空誦眞言七徧頂上而散印

由此加持故諸佛悉雲集光明照行人離障速成就次結蓮華部心印如前契屈定輪入掌慧輪而建立應觀觀自在與蓮華眷屬在諸如來右念眞言七徧頂右而散印

由此加持故菩薩眾雲集行人爲同事所求皆滿足次結金剛部心印亦如前屈慧輪入掌定輪而竪建應觀金剛手一切持金剛住在如來右念眞言七徧頂左而散印

以此加持故金剛眾雲集承佛本悲願衛護修行者三業如金剛堅固無能壞次結被甲印止觀各爲拳持輪橫在掌止拳而安心觀拳加五處額兩肩心喉加持頂上散

由此印眞言加持被甲故諸魔不陵逼速疾獲成就一切佛頂中是印大威徳纔結印護身人天皆敬仰一切嶮難處及諸災難時悉皆獲安樂次志心虔懇舒奢摩他輪毘鉢含那持印地念眞言加持滿七徧轉此雜染所成淨妙佛土

由此加持故成本尊淨土有大寶宮殿種種持莊嚴於寶宮殿中想藥師如來菩薩眾圍繞而觀曼拏攞次結迎請印用前佛部心二輪向身招念眞言三徧

唵爾曩爾迦翳醯曳﹝二合﹞呬婆誐嚩妬﹝引﹞烏瑟抳﹝二合﹞灑野娑嚩﹝二合﹞賀﹝引﹞

由此加持故一切作障者悉皆而遠走恭敬修行者次獻閼伽水時花汎其上寶藥香種子置之於水內捧至頂上獻念眞言七徧想浴聖眾足稱所求之願

曩莫﹝入﹞三滿哆沒馱喃唵誐誐曩娑麼娑麼娑縛﹝二合﹞賀﹝引﹞

由獻香水故離垢獲淸淨當得灌頂地證如來法身次結獻座印五頂開敷花想從印流出蓮華師子座

由此眞言印本尊并眷屬各受寶蓮華金剛師子座次結普供養大印之儀則諸頂初分交從印中流出種種諸供養燒香花燈明塗香飲食等眾伎樂雲海臺繖寶樓閣寶座等莊嚴勝妙幢幡蓋賢瓶眾香水皆從印流出徧虛空法界供養諸如來菩薩及聖眾

曩莫三滿哆沒馱喃﹝引﹞薩嚩他﹝引﹞欠嗢娜誐帝娑頗﹝二合﹞囉呬﹝牟﹡含﹞誐誐曩劍娑嚩﹝二合﹞賀﹝引﹞

便以三等力眞實妙伽陀誠心念三徧一切皆成就以我功徳力如來加持力及以法界力普供養而住後結佛大慈護印之軌儀五頂堅固縛勝輪頂竪合印心額喉頂等諸佛自體

唵沒馱﹝引﹞昧怛哩﹝二合﹞嚩日囉﹝二合﹞洛乞叉﹝二合﹞唅

由此加持故一切魔障難及惡人相害疾起於慈心次結佛眼印應以三補吒二蓋持光背猶如笑眼形屈二輪各持二光中節文印自身五處佛母常加護念佛眼根本

曩謨﹝引﹞婆誐嚩妬烏瑟抳﹝二合﹞灑野唵嚕嚕娑普﹝二合﹞嚕入嚩﹝二合﹞攞底瑟姹﹝二合﹞悉馱路左儞薩嚩羅他﹝二合﹞娑馱﹝寧﹡頁﹞娑嚩﹝二合﹞賀﹝引﹞

由此印眞言加持威力故能滿一切願除一切不祥生一切福徳滅一切罪障能令諸有情見聞獲安樂次稱揚讚歎本尊之功徳歸命滿月界淨妙瑠璃尊法藥救人天因中十二願慈悲弘誓廣願度諸含生我今申讚揚志心頭面禮根本之密印二羽內相叉兩腕稍相去開張三二寸禪智而來去

namobhāgavatebhaiṣaijya曩謨﹝引﹞婆﹝去﹞誐嚩帝﹝一﹞佩殺紫野﹝二合﹞guruvaituryaprabhārā虞嚕﹝二﹞吠﹝口﹡女﹞哩也﹝二合﹞鉢羅﹝二合﹞婆囉jayatathāgatāyārhate惹野﹝三﹞怛他﹝引﹞蘖哆﹝引﹞野﹝四﹞囉喝﹝二合﹞帝﹝五﹞samyaḥksaṃbuddhāyatadyathā三藐三沒馱﹝引﹞野﹝六﹞怛儞也﹝二合﹞他﹝引﹞﹝七﹞oṃbhaiṣaijyebhaiṣaijye唵﹝八﹞佩殺爾曳﹝二合﹞﹝九﹞佩殺爾曳﹝二合﹞﹝十﹞bhaiṣaijyasamadgate佩殺紫野﹝二合﹞﹝十一﹞三麼弩蘖﹝二合﹞帝﹝十二﹞svāhā娑嚩﹝二合﹞賀﹝引﹞﹝十三﹞

由是本尊故誦眞言徧數七徧至百八散印於頂上陳所祈願心對彼本尊前願希垂照矚殄災除橫死次卽取數珠盤置雙掌內加持成七徧捧珠安頂上

由此眞言印加持念珠故從母珠初起一徧捻一珠眞言末字畢至母珠却迴不應越母珠驀過越法罪廣教萬八千略之一百八限數旣終畢再捧珠加持稱所祈求事志心普迴施

是法印呪。若善男子善女人等。多諸障難一切疾病。女人難月產厄。願欲轉禍求福。并患鬼神病難差者。以五色線搓索。呪繫病人項及手足腰腹等。仍須請七僧。建置道場造本尊像。寫藥師經六時行道。燃七層燈。造五色幡四十九尺。日轉經四十九徧。放水陸生命四十九頭。時花菓子殷勤供養。呪五色線發願。又以印拄於線上。更呪四十九徧。結四十九結。復念此眞言。加持眞言曰。

曩謨﹝引﹞囉怛曩﹝二合﹞怛囉﹝二合﹞夜耶﹝一﹞那謨金毘羅﹝二﹞和耆囉﹝三﹞彌佉羅﹝四﹞安陀羅﹝五﹞摩尼羅﹝六﹞素藍羅﹝七﹞因達羅婆耶羅﹝八﹞摩休羅﹝九﹞眞持羅﹝十﹞照頭羅﹝十一﹞毘伽羅﹝十二﹞那謨﹝引﹞毘舍闍瞿流﹝十三﹞毘﹝口﹡留﹞離耶﹝十四﹞鉢囉﹝二合﹞頗囉闍野﹝十五﹞怛姪他﹝十六﹞唵毘舍施毘舍施﹝十七﹞毘舍﹝十八﹞闍娑摩揭帝﹝十九﹞娑嚩﹝二合﹞賀﹝引﹞

復讚禮本尊結本尊密印念眞言七徧復獻閼伽水如前申供養辨事佛頂印念明句三徧左旋而解界奉送於聖眾如前迎請印二輪向外撥想像虛空中還歸於淨土安居寶宮殿

唵爾曩爾迦蘖蹉蘖蹉婆誐嚩妬﹝引﹞烏瑟膩﹝二合﹞灑野娑嚩﹝二合﹞賀﹝引﹞

奉送本尊已卽結佛慈護三昧耶密契加持印四處復結佛眼印眞言印五處結三部心印各本明三徧復結甲護身眞言印五處禮佛發大願隨意任經行

藥師如來消災除難念誦儀軌

藥師瑠璃光如來消災除難念誦儀軌一部。一行阿闍梨撰。東大寺奝然弟子祚壹之所請也。而今所刻者。靈雲開山淨嚴和尚之挍本。所希壽諸梓以布普天。九橫宏難一時消。四大沈痾剎那除。時

