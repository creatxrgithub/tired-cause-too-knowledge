金剛頂經多羅菩薩念誦法一卷

金剛頂經多羅菩薩念誦法一卷

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

歸命瑜伽自在王善住如幻三昧者普於淨染諸剎海能示種種隨類身我依蓮華相應門開示多羅大悲法爲令修習三昧者離於二乘無悲定速具神通波羅蜜卽能頓證如來位行者應發普賢心從師具受金剛戒不顧身命起慈心乃能堪入解脫輪應從師受三摩耶契印密語如經說敬阿闍梨如佛想於同學所殷重心或於山間阿練若流泉浴池悅意處山峯石窟逈樹邊建立壇場如法則莊嚴精室置本尊隨力供養一心住徧觀十方諸佛海懺悔發願皆如教爲成三業金剛故當於二手舌心中吽字想成五智杵猶是加持能悉地次應結契名警覺二手皆作金剛拳檀慧相鉤竪進力二度相拄名起印

次應敬禮阿閦尊捨身求請不退轉金剛合掌舒頂上全身著地以心禮

唵﹝一﹞薩嚩怛他﹝引﹞孽多﹝二﹞布儒波薩他那夜﹝引﹞答麼﹝二合﹞南﹝三﹞涅哩夜﹝二合﹞多夜弭﹝四﹞薩嚩怛他﹝引﹞蘖多﹝五﹞嚩日囉﹝二合﹞薩怛嚩﹝二合六﹞地瑟咤﹝二合七﹞薩嚩﹝二合八﹞﹝牟﹡含﹞﹝引﹞

次禮南方寶生尊捨身求請灌頂位金剛合掌當於心以額著地虔誠禮

唵﹝一﹞薩嚩怛他﹝引﹞蘖多﹝二﹞布惹毘曬迦﹝引﹞耶怛麼﹝二合﹞南﹝三﹞涅哩夜﹝二合﹞多夜弭﹝四﹞薩嚩怛他蘖多﹝五﹞嚩日囉﹝二合﹞囉怛娜﹝二合﹞阿毘詵者﹝牟﹡含﹞﹝引﹞

次禮觀自在王尊捨身求請三摩地金剛合掌置頂上以口著地虔心請

唵﹝一﹞薩嚩怛他﹝引﹞蘖多﹝二﹞布惹鉢囉﹝二合﹞靺﹝口﹡栗﹞多﹝二合﹞娜耶﹝引﹞怛摩﹝二合﹞南﹝三﹞涅哩夜﹝二合﹞多夜弭﹝四﹞薩嚩怛他蘖多﹝五﹞嚩日囉﹝三合﹞達摩﹝六﹞鉢囉﹝二合﹞靺﹝口﹡栗﹞多﹝二合﹞夜﹝牟﹡含﹞﹝七引﹞

次禮不空成就尊捨身求請善巧智金剛合掌安於心以頂著地稽首請

唵﹝一﹞薩嚩怛他﹝引﹞蘖多﹝二﹞布惹羯麼﹝上﹞尼阿怛摩﹝二合﹞南﹝三﹞涅哩夜﹝二合﹞多夜弭﹝四﹞薩嚩怛他﹝引﹞蘖多﹝五﹞嚩日囉﹝二合﹞羯麼句嚧﹝牟﹡含﹞﹝六﹞

次觀諸佛徧虛空當結持印普禮足禪慧檀智反相叉右膝著地置頂上

次以成就妙眞言普願眾生同悉地一切如來稱讚法當願加持速成就

唵﹝一﹞薩嚩怛他蘖多餉悉多﹝二﹞薩嚩薩怛嚩﹝三合﹞南﹝三﹞薩嚩悉馱藥﹝四﹞三鉢睍耽﹝五﹞怛他蘖多失者﹝引﹞地底瑟綻﹝二合﹞耽﹝六﹞

次當結加端身坐淨除三業令淸淨諸法本性淸淨故願令自他悉無垢

唵﹝一﹞娑嚩﹝二合﹞婆嚩戍馱﹝二﹞薩嚩達麼娑嚩﹝二合﹞婆嚩戌度唅

次結蓮華三昧耶十度相叉堅固縛忍願竪合如蓮葉想身同彼多囉尊

唵﹝一﹞嚩日囉﹝二合二﹞鉢娜麼﹝二合三﹞三麼那﹝四﹞薩怛鑁﹝二合五﹞

次結極喜三昧印定慧二羽堅固縛忍辱願度中交合檀慧禪智竪相著

次當開心入佛智二乳加持怛囉吒結金剛縛當心前三掣開心如啟扇

次觀蓮臺阿字門二點莊嚴成寂智禪智屈入金剛縛召字流入於心中

次結密合金剛拳以此加持使堅固入印進力住禪智故能堅持不退失

次結蓮華摧魔印以此淨除諸障難應以金剛合掌儀進力如牙竪禪智內住慈心現威怒右旋三匝成界方

唵﹝一﹞摩訶戰拏﹝二﹞尾始嚩﹝二合﹞﹝口﹡路﹞波尾迦吒﹝三﹞鉢娜麼﹝二合﹞能瑟吒囉﹝三合四﹞羯囉囉﹝五﹞毘灑拏﹝六﹞嚩吒怛囉﹝二合七﹞怛囉﹝引﹞娑耶﹝八﹞娑嚩﹝二合﹞﹝牟﹡含﹞﹝九﹞鉢娜麼﹝二合﹞藥乞叉﹝二合﹞佉陀﹝十﹞地﹝地力反下同﹞

次應端身住三昧二羽相叉爲定印空界塵身諸佛海警覺令觀眞實心

爲成淸淨一相故漸令開敷同法界卽得大悲三摩地悉能普淨眾生界

爲令三昧純熟故悉令延縮得自在漸斂智蓮量己身普發淨光照三昧

虛空所現諸如來悉入覺華爲一體應知等同於諸佛堅固菩提誓願身

唵﹝一﹞鉢娜麼﹝二合引﹞怛麼﹝二合﹞句唅﹝二﹞三麼諭唅﹝三﹞麼訶三麼諭唅﹝四﹞薩嚩怛他蘖多﹝引﹞毘三冒提﹝五﹞鉢娜麼﹝二合引﹞怛麼﹝二合﹞句唅

卽觀妙蓮爲本尊其身淨滿綠金色摩尼妙寶爲珠瓔寶冠首戴無量壽右現殊勝與願印左以定手持靑蓮住於三昧處月輪普放慈光照三界次以根本靑蓮印心額喉頂徧加持

次結寶印自灌頂二羽堅固金剛縛進力禪智如寶形額上加持繫頂後

唵﹝一﹞嚩日囉﹝二合二﹞囉怛那﹝二合引三﹞毘詵者﹝牟﹡含﹞﹝四﹞薩嚩畝捺囉﹝二合﹞迷﹝五﹞涅哩﹝二合﹞值句嚧﹝六﹞嚩囉迦嚩制﹝七﹞娜﹝牟﹡含﹞

二手如垂鬘帶已便應自被堅固甲結金剛拳舒進力唵砧二字想指面心背臍腰及兩膝喉額頂後皆三遶檀慧前散垂天衣卽能堅固無傾動當以二羽三相拍是名蓮華喜印儀

次應嚴淨佛國土爲欲奉事諸如來諦觀無盡香水海妙蓮上持華藏界摩尼寶殿以莊嚴出過諸天妙供具虛空諸天爲第五所欲皆從虛空生心樂供養諸聖眾願令如意普圓滿以此眞實加持已當結金剛合掌儀

寶地莊嚴華座上咄弄﹝二合﹞字門成本尊放淨光明超日月蓮華眷屬悉圍遶次以請召密方便召集尊身入智體定慧二羽堅固縛進力二度屈出鉤

唵﹝一﹞鉢娜忙﹝二合﹞俱舍﹝引﹞迦哩灑﹝二合﹞耶﹝二﹞摩訶鉢娜麼﹝二合三﹞俱蘭訶也仡唎﹝二合﹞嚩﹝四﹞三麼焰吽﹝五﹞弱

次結蓮華索大印蓮掌智入進禪中以此密印及眞言召請本尊能引入

唵﹝一﹞阿目伽播捨﹝二﹞句嚧馱﹝三﹞三摩曳﹝四﹞鉢囉﹝二合下同﹞吠舍﹝五﹞鉢囉﹝二合﹞吠捨耶﹝六﹞薩嚩三麼延吽

次結華手爲鎖印進力禪智相鉤結以此蓮華止留印能令本尊堅固住

次結蓮華鈴密印禪智屈入蓮華掌以此密印及眞言能令本尊妙歡喜

唵﹝一﹞鉢娜麼﹝二合﹞健吒﹝二﹞馱哩﹝三﹞施伽囉﹝二合﹞摩﹝四﹞吠舍耶﹝六﹞三麼耶﹝七﹞殺目佉﹝八﹞惡

次以悅意妙伽陀捧持閼伽獻香水妙音徧至無邊界以此加持速成就

娜莫曳娜薩帝娜﹝一﹞婆誐嚩底﹝二﹞冒地母陀囉﹝三﹞努多囉﹝四﹞嚩日囉﹝二合﹞達摩﹝五﹞鉢囉﹝二合﹞諭儗娜﹝六﹞諦娜薩諦娜﹝七﹞悉﹝亭﹡夜﹞﹝牟﹡含﹞﹝八﹞唵﹝九﹞多利﹝十﹞咄多唎﹝十一﹞咄唎﹝十二﹞薩嚩﹝二合﹞訶﹝引﹞

次應廣設四內供華掌竪建禪智度以此蓮華嬉戲故能滿檀那波羅蜜

次結蓮華鬘密印以蓮華掌前申臂由獻華鬘供養故當滿淨戒波羅蜜

次結蓮華歌詠印華掌從臍至口散獻此如來妙法音能滿安忍波羅蜜

次結蓮華舞供養華手旋舞置於頂由此密印及眞言速具精進波羅蜜

唵﹝一﹞鉢娜麼﹝二合二﹞涅哩﹝二合﹞底也﹝二合﹞布而曳﹝二合﹞訖哩﹝二合﹞吒

次結蓮華焚香印華掌下散如焚香由此梵香印威力當證靜慮波羅蜜

次結蓮華華供養蓮掌上散如獻華由獻妙華莊嚴故速證般若波羅蜜

次結蓮華燈明印禪智前逼蓮華手以此燈明供養故當滿方便波羅蜜

唵﹝一﹞鉢娜麼﹝二合二﹞句囉﹝三﹞遜捺唎﹝四﹞達摩﹝引﹞嚕計﹝五﹞布而曳﹝三合六﹞布惹耶﹝七﹞吽

次結蓮華塗香印散掌心上如塗香以此眞言密印儀能滿誓願波羅蜜

次結本尊根本印以印加持自心上二羽智拳節相背進力禪智竪相合

次結不空多羅心以印加持於額上準前根本祕印相攺竪檀慧令相著

次結本尊寶冠印以此大印置頂上準前心印竪忍願進力遠屈二度背

次結眞實加持印以此能召於一切準前灌頂寶冠印惟以精進度去來

次結摧壞諸魔印以此能伏難調者準前灌頂寶冠印直申力度右旋遶

次以字門布己身唵字頂上哆安額﹝口﹡梨﹞字兩目咄二肩哆字當心﹝口﹡梨﹞當臍咄字二膝﹝口﹡梨﹞二脛薩嚩﹝二合﹞左足訶右足四明引尊入己身以此加持無二體應結靑蓮根本印稱誦蓮華百字明定慧二羽內相叉進力禪智竪相拄

唵﹝一﹞鉢娜麼﹝二合下同﹞薩怛嚩﹝二合下同﹞三麼耶﹝二﹞麼弩播羅耶﹝三﹞鉢娜麼﹝二合﹞薩怛嚩﹝二合四﹞怛尾弩波底瑟吒﹝二合五﹞涅哩﹝二合﹞拏護﹝二合﹞寐婆嚩﹝六﹞素覩使諭﹝二合﹞寐婆嚩﹝七﹞阿弩囉訖覩﹝二合﹞寐婆嚩﹝八﹞素補使諭﹝二合﹞寐婆嚩﹝九﹞薩嚩悉地寐鉢囉﹝二合﹞也瑳﹝十﹞薩嚩羯麼素者寐﹝十一﹞質多室﹝口﹡梨﹞﹝二合﹞藥﹝十二﹞句路吽﹝十三﹞呵呵呵呵縠﹝引十四﹞薄伽梵﹝十五﹞薩嚩怛他蘖多﹝十六﹞鉢娜麼﹝十七﹞麼寐悶者﹝十八﹞鉢娜寐﹝引﹞婆嚩﹝十九﹞摩訶三麼耶薩怛嚩﹝二十﹞紇唎﹝二合引聲﹞

娜謨囉﹝一﹞怛那﹝二合﹞怛囉﹝二合﹞夜﹝引﹞也﹝二﹞娜莫阿哩也﹝二合三﹞嚩魯枳帝﹝四﹞濕嚩﹝二合﹞囉耶﹝五﹞冒地薩怛嚩﹝二合﹞耶﹝六﹞摩訶薩怛嚩﹝二合﹞耶﹝七﹞摩訶迦嚕抳迦耶﹝八﹞怛儞也﹝二合﹞他﹝九﹞唵﹝十﹞哆﹝口﹡梨﹞﹝十一﹞咄多﹝口﹡梨﹞﹝十二﹞咄﹝口﹡梨﹞﹝十三﹞薩嚩﹝二合﹞訶﹝引﹞

誦持數限終竟已復獻閼伽誦妙讚重設八供發願已解界想尊還本宮結前蓮華三昧耶頂上散華便禮足

唵﹝一﹞訖哩妬嚩﹝二入﹞薩嚩薩怛嚩﹝二合﹞﹝口﹡栗﹞託﹝三﹞悉地捺多﹝四﹞也他弩誐﹝五﹞蘖﹝土﹡差﹞特鑁﹝六﹞沒馱微灑焰﹝七﹞布那囉誐﹝八﹞麼那也都﹝九﹞唵﹝十﹞鉢那麼﹝二合十一﹞薩怛嚩﹝二合十二﹞穆

以奉送諸本尊已加持灌頂被甲冑堅住本尊三摩地自恣住止或經行復應轉讀摩訶衍常令淨業恒不間當得多羅親現前所求勝願皆圓滿現世得入歡喜地十六生後成菩提

金剛頂經多羅菩薩念誦法一卷

