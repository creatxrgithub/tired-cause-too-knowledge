佛說無二平等最上瑜伽大教王經卷第一

佛說無二平等最上瑜伽大教王經卷第一

西天譯經三藏朝奉大夫試光祿卿傳法大師賜紫臣施護奉詔譯

西天譯經三藏朝奉大夫試光祿卿傳法大師賜紫臣施護奉詔譯

無二平等最勝大儀軌王影像分第一

如是我聞。一時世尊。在他化自在天宮。與九十九須彌山量微塵數菩薩摩訶薩眾俱。此諸菩薩一一皆是金剛薩埵金剛眷屬。其名曰金剛手菩薩摩訶薩。普賢菩薩摩訶薩。觀自在菩薩摩訶薩。虛空藏菩薩摩訶薩。金剛拳菩薩摩訶薩。起平等心轉法輪菩薩摩訶薩。虛空出生菩薩摩訶薩。破諸魔菩薩摩訶薩。如是等大菩薩摩訶薩而爲上首。時彼天宮由諸如來威神加持。具足種種最勝嚴飾。幢幡傘蓋殊妙珍寶。懸鈴珠瓔交絡垂布。大摩尼寶出現光明。有種種色廣大照耀。猶如月輪淸淨圓滿。而佛世尊常所安住。一切如來金剛加持三昧正智。受一切如來金剛灌頂。頂戴寶冠處三界法王位。證一切如來一切智智相應自在。圓滿一切如來平等印契。成就一切如來最勝事業。安住大悲大毘盧遮那如來。常住三世平等金剛身語心業。盡諸有情界。能滿一切願。爲一切如來共所稱讚。受一切如來勸請說法。

復有殑伽沙數等諸佛如來。從十方界來集此會。猶如胡麻滿閻浮提。是諸如來各於彼彼佛剎。亦常說此無二平等祕密法門。

爾時金剛手大執金剛者。安住一切如來心。修習一切如來行。隨一切如來身所行。順一切如來心所作。如是總攝本部相應依本法住。於此會中隱身不現。是時十方所集一切如來。旣於會中不見金剛手菩薩。卽時異口同音說伽陀曰。

大哉金剛手如我等父母不現此會中大士今何往

彼諸如來作是說已。各各於其大金剛寶加持法中。默然而住。

爾時金剛手大執金剛者。卽從一切如來五處而出。以自身相現大毘盧遮那佛相。復從一切如來心。現大月曼拏羅。有百千種圓光照耀。如是現已。復從一切如來心。現大日曼拏羅。量廣無數百千世界。還復本身。於其中間安詳而坐。

爾時所集一切如來。卽時各各向金剛手菩薩。合掌頂禮勸請說法。說伽陀曰。

善哉金剛最上法善哉金剛淸淨眼善哉金剛最勝智普攝諸佛一切智我等勸請金剛手普爲諸佛作利樂宣說自他智所生最上大乘祕密法

爾時金剛手大執金剛者。白諸如來言。諸佛如來不應勸請。令我宣說祕密法門。諸如來言何因緣故而汝不說。金剛手言諸佛當知。今此大會諸菩薩摩訶薩眾中。或有聞說如是大乘第一義諦祕密法已。乃有多種破壞等相。諸如來言。我等各以神力加持會眾。復令悉成大金剛眾。汝今但當施作佛事。

爾時金剛手大執金剛者。熙怡微笑瞻仰諸佛。讚諸佛言善哉善哉。卽入一切如來大輪光明普照一切如來心三摩地。從是三摩地出已。於其四方現四大日曼拏羅。東方名持無盡色大日曼拏羅。南方名如意寶金剛大日曼拏羅。西方名無量金剛大日曼拏羅。北方名不空三昧金剛大日曼拏羅。如是現已。乃爲一切如來一切菩薩眾會。宣說無二平等最勝大儀軌王祕密法門。其所宣說與一切菩薩如理相應。令一切菩薩成就一切如來最勝功徳神通事業。普徧眾會。乃至盡十方界一切佛菩薩如理而住。譬如虛空光明徧照三千大千世界。所有一切日輪光明。隨量而照亦悉周徧。所有一切如來光明金剛手菩薩光明亦復如是。光光混融平等照耀。如實觀者如理而住。

爾時一切如來。卽以一切如來普賢出生供養雲海。供養金剛手菩薩。作供養已。彼諸如來默然而住。

爾時金剛手大執金剛者。卽入觀照一切菩薩心智部出生一切如來最上祕密破諸暗因自三摩地。從是三摩地出己。宣說智部三摩地法門。

當住禪定心觀淸淨乳海中有大蓮華如水精月光觀自心種子與自法相應由是觀想成自心曼拏羅而此曼拏羅縱廣一肘量四方及四隅四寶勝莊嚴依法而想成住心不散亂周匝有光明熾盛普照耀彼中依法儀觀自身淸淨離我等分別卽想成佛身如是觀想已成就曼拏羅次依智部儀大明如是稱

唵﹝引一句﹞薩哩嚩﹝二合﹞怛他﹝引﹞誐多﹝二﹞倪也﹝二合引﹞那莎婆﹝引﹞嚩﹝引﹞怛摩﹝二合﹞酤﹝引﹞﹝亢﹡欠﹞﹝呼郎切三﹞

大明所用印並依智部儀而此大明力能滅一切罪觀想有百千無垢最上光復依智部儀觀想明王等微妙白淨光依法想安布所作依此說異此非觀想

住自心堅固出相應光明觀想佛影像及金剛手相諸求悉地者依金剛手法彼依法相應悉地不難得若依此法者如理而觀想自影像不動卽成金剛手諸有知法者依法而觀想乃至彼虛空亦無過越罪佛相與自相同一相應相彼定心相應諸所作成就自影像佛相智者五處觀依相應法門想金剛薩埵

想自心大明出焰鬘部光中現金剛杵摧破一切惡自心心所作想成菩提心出現五光明供養一切佛

觀五曼拏羅周匝焰光明普徧佛影像想大明成就定心觀自身離取相分別諦想自影像等諸佛無異自心菩提心想相應出生金剛手莊嚴出生諸儀法若住相應觀觀金剛手者但當依法儀想諸佛影像欲觀佛影像當諦觀文字觀文字眞實卽見佛影像然於文字中觀影像離相若如是觀時成相應觀想先住心一處想日曼拏羅觀自身淸淨在曼拏羅中次想徧虛空普現曼拏羅依法如是觀卽觀想成就彼日曼拏羅若觀想相應卽彼金剛手觀想而成就若彼金剛手依法相應者卽諸佛影像觀想得相應又日曼拏羅若觀想相應四印曼拏羅亦觀想成就若住心一處或復徧世界乃至盡虛空依法無過越四印曼拏羅卽觀想相應彼日曼拏羅觀想亦成就若日曼拏羅觀想相應者卽諸佛影像觀想亦相應由如是依法觀諸佛影像亦如是觀想四印曼拏羅若如是相應四印曼拏羅卽如是觀想彼諸佛影像

觀一切儀軌想蓮華相應攝觀想等法異此非相應當觀想自身善住堅固心從菩提心生想現佛影像此最上祕密金剛寂靜教大利智慧光平等而照耀若依法觀想能滿一切願想金剛薩埵是名金剛法

爾時普賢菩薩摩訶薩。觀察眾會。卽雨一切菩薩供養雲海。滿虛空界。供養金剛手大執金剛者。作供養已。又復至誠頂禮歸命依法而住。

爾時所集一切如來。復於會中雨一切如來供養雲海。供養普賢菩薩摩訶薩。作供養已。從金剛菩提心。出現照一切如來相圓滿光明。普徧照耀。是時普賢菩薩摩訶薩卽現自影像光明。其光名爲一切如來堅固用智部破暗因。於是光中隱自身相。現毘盧遮那佛相。卽說一切如來三昧眞實智部三摩地法門。

知法者了知彼一切所作禪定相應相眞實淸淨法想日曼拏羅最上千肘量內有月輪壇中觀想嚩字字周匝復觀四方曼拏羅縱廣一尺量有種種色光彼焰光普徧想諸佛影像四方及四隅各觀想唵字彼字一一現種種微妙色次當依法儀於曼拏羅中如理而諦想毘盧遮那佛及曼拏羅中所有諸賢聖日曼拏羅中想月曼拏羅中復想自身大喜樂法生從微妙心現淨月曼拏羅大明文字相復想於心現次當想唵字普徧焰光明從是光明中出生諸儀軌然想佛影像及諸賢聖相彼卽成觀想四印曼拏羅自身諸所作皆諸佛法生五鈷金剛杵依法想於心四印曼拏羅大明想於額卽想成佛相周匝焰光明想過此世界復入別剎中觀想一肘量妙月曼拏羅中觀想自身金剛薩埵生

當依法觀想日輪曼拏羅想自身淸淨現曼拏羅中次於其四隅想毘盧遮那後復想自身成金剛薩埵

復次當依法分別十六尊作四分觀想各依位而住自餘諸賢聖各想心大明

復次當依法觀想於自身有微妙吽字左旋而住心出現光明相能破諸魔惡

復想剎那中出生諸賢聖現影像光明普徧而照耀諸有文字相其量廣無邊想依法相應成金剛影像是中諸文字出生大明句此無數大明成就一切法從額至臍輪觀想大明字此觀想相應一切觀無異

無二平等最勝大儀軌王智部三摩地分第二

次想白色大蓮華量如車輪妙淸淨中有日輪曼拏羅依法相應而觀想復想自身於中現羯磨金剛所出生卽成羯磨金剛身金剛薩埵等無異

當觀淸淨大乳海自身想現乳海中智觀自身卽佛身故現佛身滿空界又觀淸淨大乳海有種種色妙光明月曼拏羅現其中於中復想日輪相次觀自身卽佛身相應出生諸儀法由想自身徧一切周廣一切世界量又想大海於心現日曼拏羅在海中依法觀想諸佛相周匝光明輪圍繞彼光明中現文字周廣一切世界量吠泥邪等所作用依法相應而觀想復次依法而觀想月曼拏羅一肘量於中出現金剛劍能作世間成就法次想焰光白蓮華表示菩提心莊嚴中想本部賢聖相左右安布踰始多如是依法而攝受自金剛法皆成就普徧一切世界中如是供養一切佛

又想日輪曼拏羅其量等一多羅樹中想漸略大明字乃至一切相應生堅固安住自影像然當觀想賢聖等心大明字各安已普用供養一切佛次想四印曼拏羅量各等七多羅樹曼拏羅中諸賢聖各想心明字安布

次當觀想曼拏羅其量等一俱盧舍中想自身成佛身及彼佛眼菩薩等一切皆從自心想大智所觀而成就彼心如是得相應卽成大士相應觀又想自心曼拏羅量復等一俱盧舍觀自影像無所生乃至虛空無過越自相應門堅固住觀想於佛卽相應佛相應門堅固住佛佛觀想卽相應觀想相應菩提心其量廣大徧一切一切賢聖從是生依法觀想大明字觀想相應妙蓮華其量廣一多羅樹自心安住而不動想成自心曼拏羅又想自心曼拏羅其量廣一多羅樹想自影像現其中一切所作善堅固又想焰鬘白淨光五六依次而觀想想自影像處其中左右踰始多安布廣大光明依法現自心白等餘七色如是光明徧虛空於中想現諸佛相想自影像徧虛空一切皆從自心現自身佛身本相應一切相等依法用次當觀想諸菩薩周匝徧滿虛空界自相如理而相應諸佛菩薩同觀想依法想召諸賢聖安住虛空曼拏羅自相眞實理相應卽成菩提心觀想大明文字等相應如實觀彼文字相從菩提心所出生熾盛光明而嚴飾從光出現諸儀法自影像與諸佛等自他影像悉相應焰鬘光明等照耀次想依法而出現佛眼菩薩等賢聖以彼彼心大明字月曼拏羅中安布金剛薩埵眞實相徧入微妙光明中

又想金剛薩埵生自心影像曼拏羅是相如理觀相應異此而觀非成就又想金剛薩埵生日輪曼拏羅中現金剛鉤索等諸相攝受弟子入壇場又想金剛薩埵生一切法從自心現以文字等假施設是故墮於文字數持誦乃至所作事一一住於禪定心若如是修卽成就彼持明者名最勝

從自影像而出生本部法中諦觀想由想自心依法住一切魔怨皆破散此中如是求悉地諸觀想等依儀軌日輪曼拏羅相應觀想現諸明王相焰鬘部中所現光皆當觀想忿怒相彼所說相依法儀是名決定眞實語應當如是如理觀異此而觀非成就

想自影像曼拏羅中有熾盛大光明其光廣照諸世界皆從眞實智心現自身復現蓮華中淸淨光明所照耀是身𨿽現有相身自性平等而無著依法觀想心文字是卽金剛薩埵相金剛薩埵相平等是卽觀想諸佛相了知大明教出生當獲一切悉地法是故大明最尊勝離大明教無有上

當想日輪曼拏羅中現毘盧遮那佛思念彼佛心大明彼明成就一切法從此大明復出生希有最上祕密儀一切從心如理現猶月淸淨而照耀復想從自影像生金剛劍等成就相而彼出生依法儀想現廣大光明聚具種種色甚微妙普照世界無邊量

佛說無二平等最上瑜伽大教王經卷第一

佛說無二平等最上瑜伽大教王經卷第二

佛說無二平等最上瑜伽大教王經卷第二

西天譯經三藏朝奉大夫試光祿卿傳法大師賜紫臣施護奉詔譯

西天譯經三藏朝奉大夫試光祿卿傳法大師賜紫臣施護奉詔譯

無二平等最勝大儀軌王眞實攝部三摩地分第三

無二平等最勝大儀軌王眞實攝部三摩地分第三

爾時金剛手菩薩大祕密主。復入一切如來妙月曼拏羅。而復以自身相。現大毘盧遮那佛相。安住法界大曼拏羅中。如是安住已。還復自相。說眞實攝部三摩地法門。

當想淸淨大乳海最上四寶所莊嚴優鉢羅華現海中諦心想彼大明字智部曼拏羅相應此觀想法復最上從忿怒相而出生相應光明善觀照卽彼光明徧一切想現金剛薩埵相依法復觀自影像亦於光明中安住

唵﹝引一句﹞薩哩嚩﹝二合﹞怛他﹝引﹞誐多﹝二﹞僧屹囉﹝二合﹞賀倪也﹝二合引﹞那莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝三﹞

此大明王。從本部儀軌王出生。依本部儀軌觀想。此中自影像者謂吽字相。一切觀想法當依此而想。彼如是法儀皆吽字出生。此字微妙不可思議。於一剎那中出生諸賢聖。從自影像等現平等光明。自心種子成曼拏羅。彼心正思惟卽諸法相應。彼文字相卽法智相。是故如理相應觀想。此名一切如來三昧金剛法門。

依法五處若相應觀想五鈷金剛杵從彼大明文字生觀想金剛薩埵相依法出現大光明普徧佛剎而照耀

自相金剛手相應卽想金剛手幖幟當知諸佛影像生廣大光明照世間

自心金剛手相應焰鬘熾盛所莊嚴從菩提心而出生廣大光明照世間

想此佛剎現光明焰鬘普徧而照耀從自相想金剛鉤依自影像而安布依法鉤召諸如來一切來入光明中

於自影像眾相應想彼大明諸文字依法出現大光明觀想金剛薩埵相菩提心生自影像定心觀想眞實理由觀眞實理相應一切魔怨皆破散若有一切魔怨起作諸忿怒怖畏事當想菩提心出生廣於世界現變化想日輪中現自相廣大利光所莊嚴由是出生諸儀法羯磨金剛妙淸淨諸法本從相應生而善安住堅固心如理宣說諸法儀本來相應自平等優鉢羅華中現相種種色光而普徧一切賢聖相相應如是應當最上觀徧三界中大明句乃至虛空曼拏羅皆從諸佛影像生白色光明妙淸淨淸淨妙月曼拏羅於中依法而觀想沒捺誐囉相相應依法應常如是觀想於幀像亦如是金剛薩埵光明照自影像光極熾然摩摩枳等莊嚴相又想金剛薩埵生廣諸世界變化事一一堅固智所現忿怒相應而諦觀依法出現大光明與自影像光明合是故日曼拏羅中智觀自相而無礙想五鈷大金剛杵廣於世界現變化忿怒影像所出生本部大明字莊嚴依法觀想大輪相於其輪中想佛身相應光明而普徧如是名爲相應觀

復於輪中想自身寶劍莊嚴光相現菩提心卽光明鬘普徧出現神通相次於心想妙蓮華梵光熾盛而嚴飾從菩提心所出生大明文字廣安布優鉢羅華想心現有種種色妙光明依法安住菩提心定中觀想大明字又想於自心出現微妙帝靑大光明大智相應所出生於中觀想佛影像又復想自影像中現諸微妙熾盛光於心想現文字相彼文字中觀影像

又當觀想一肘量最上微妙曼拏羅中想自影像文字金剛焰光而普徧又當觀想一肘量最上大智曼拏羅中想自影像出生定中持念大明句又當觀想一肘量淸淨日輪曼拏羅中想金剛手出生定中持念大明句又當觀想一肘量成就羯磨曼拏羅中想降伏諸魔怨定中持念大明句又想一多羅樹量最上大智曼拏羅於中觀想自影像卽成毘盧遮那佛又想蓮華曼拏羅其量等一多羅樹想自影像於中現左右復觀諸佛相又想微妙曼拏羅其量等一俱盧舍想自影像於中現普徧世界現變化

又想淨月曼拏羅其量等一俱盧舍想佛影像於中現左右踰始多安布應當想彼踰始多常現五種妙光明光中復現悅意華種種微妙香雲等如是最上供養具觀想供養諸如來

依法觀想踰始多其相黃色妙莊嚴佛座周匝各安布想從相應而出生如彼出生如所作觀想金剛薩埵相金剛薩埵出生故依彼部法而觀想又想一俱盧舍量大智微妙曼拏羅自他影像悉相應諦心觀想於中現自依最上金剛法應觀五色分五相白色當知大智部黑色表眞實攝部紅色名爲蓮華部黃色是名迦摩部左嚕妙色爲最上眾莊嚴中表莊嚴妙色開敷大蓮華卽自金剛所作事

如是相應祕密法不相應者勿表示自相若住堅固門乃至他法亦成就作此相應觀想者想現踰始多身相妙色最上眾莊嚴見應愛樂勿生怖又想金剛薩埵相滿此佛剎而徧現諸佛影像堅固事大金剛法而普攝

無二平等最勝大儀軌王法部三摩地分第四

爾時金剛手大執金剛者復說法部三摩地法門。

一切所作依此說大曼拏羅卽相應此中如是依法儀法部成就當觀想取相分別應捨離乃住諸法相應相一切相應觀想門法部大明如是稱

唵﹝引一句﹞薩哩嚩﹝二合﹞怛他﹝引﹞誐多﹝二﹞達哩摩﹝二合﹞倪也﹝二合引﹞那莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝三﹞

此明依法想念誦大三昧邪卽相應從一切性所出生此中非性非無性

當想淸淨妙蓮華是華以表貪淸淨淸淨卽成曼拏羅自淸淨相想中現又想大明王出生廣大熾盛光明聚彼焰光明悉周徧光中想現觀自在

自相想現月輪中種種色光而周徧其光一切悉照明乃至徧滿虛空界次當於其自心中觀想最勝大明相自相觀想彼相應卽諸佛智所莊嚴又想法曼拏羅中出現明王最勝相從觀自在所出生廣於世界現變化又於法曼拏羅中諦心觀想觀自在彼從金剛薩埵生廣於世界現變化

又於法曼拏羅中想現最勝觀自在金剛薩埵眞實生五處相應依法觀

復次於心想微妙最上大法曼拏羅從淨蓮華所出生諸變化事如應現又復於心想微妙無垢大法曼拏羅中現妙色淨蓮華華中諦想諸佛相又於自心當諦想最上大法曼拏羅於中想現觀自在是卽觀想五佛相又於臍輪當諦想最上大法曼拏羅於中想現觀自在是卽觀想五佛相於法曼拏羅中想自相等一多羅樹想從自相所出生曼拏羅中諸儀法其所出生諸儀法廣作一切供養事

又想大法曼拏羅其量等一俱盧舍於中諦心想自身是卽觀自在身相又想蓮華曼拏羅其量等一俱盧舍左右想現踰始多以諸印作供養事自心曼拏羅相應卽法曼拏羅觀想普徧一切世界中廣現供養諸儀軌自心曼拏羅相應卽想大輪曼拏羅依日曼拏羅儀軌想自影像入其中頂上觀想大明字乃至虛空無過越觀想五種妙蓮華蓮華無垢光明現應當依法而了知中方觀想自影像東方想於佛影像從是出生而觀想南方卽彼攝部等所作平等而相應西方最上法所作北方迦摩部出生金剛輪於智部用金剛劍用法部中金剛杵作攝部法三叉通彼三部儀當知徧滿虛空界隨彼諸部所作法皆從聖劍金剛杵最上法等所出生迦摩焰光極熾盛乃至廣大徧法界從金剛杵三叉生於自影像不破壞自心曼拏羅相應當知卽於智部轉大智曼拏羅相應當知卽於攝部轉妙法曼拏羅相應當知卽於法部轉妙月曼拏羅相應卽於迦摩部中轉日輪曼拏羅相應當於一切部中轉

無二平等最勝大儀軌王迦摩部三摩地分第五

無二平等最勝大儀軌王迦摩部三摩地分第五

爾時金剛手大執金剛者。以一切如來大金剛杵。安於智部等諸祕密部中。入彼大智相應曼拏羅。建立所作事。於其大曼拏羅中。安自影像相及諸佛菩薩賢聖等相。依法相應已。卽說迦摩部三摩地法門。

一切所作依此說大曼拏羅卽相應依法想者得成就異此而觀非觀想所有迦摩部法儀本部大明如是稱

唵﹝引一句﹞薩哩嚩﹝二合﹞怛他﹝引﹞誐多﹝二﹞迦﹝引﹞野倪也﹝二合引﹞那莎婆﹝引﹞嚩﹝引﹞怛摩﹝二合﹞酤﹝亢﹡欠﹞﹝三﹞

如是微妙大明句於法平等而相應從大蓮華所出生淸淨光明悉周徧依此法想曼拏羅於中復想自影像迦摩焰光影像生廣於世界現變化自相迦摩法相應乃至虛空無過越梵王影像所出生種種焰光普嚴飾從迦摩焰生影像廣於世界現變化如是一一依法儀三種影像當觀想

又當觀想妙蓮華縱廣可其一肘量於蓮華中想光明梵王影像光中現又當觀想大蓮華最上一百八肘量從迦摩焰影像生觀想三佛影像相又當觀想大蓮華最上一百八肘量那羅延天影像生華中觀想諸佛等當知從佛影像生梵王影像變化事從法影像所出生那羅延天影像相金剛手相堅固用迦摩焰相從是生如應所作相應法普徧世界而出現又想大梵王影像其像廣彼千肘量從是梵王心出生諸佛影像想中現諸佛影像依法現那羅延天相亦然

又想迦摩焰光生那羅延相千肘量從是心中所出生諸佛影像想中現所有一切佛影像迦摩焰法悉相應隨所出生依法儀梨羅莊嚴而最勝乃至影像法相應彼踰始多卽成就

無二平等最勝大儀軌王三昧最上智一切成就分第六

無二平等最勝大儀軌王三昧最上智一切成就分第六

諸求悉地者於本部法中曼拏羅相應自影像出生依法想日天如本部儀軌住三摩呬多卽相應成就大智觀影像徧滿虛空界想諸色相等住三摩呬多彼諸天等相當依法了知是卽希有法非諸惡能破大印如是法此如理而說四種大明句依法而所作彼一切所作與三昧相應諸觀想不離三摩呬多門而諸所起心爲眾生普利自相所觀想內心而廣大若於三昧法起疑惑心者佛說彼等人具下劣種性若了此法者應具大福徳如是依法知異此非觀想如泥中出生優鉢羅華等彼一切應知卽心相無垢菩提心堅固諸佛所攝受從金剛手生異此而非生地等諸大種隨所依出生此淸淨亦然智部最上法

無二平等最勝大儀軌王一切佛甚深祕密供養分第七

無二平等最勝大儀軌王一切佛甚深祕密供養分第七

爾時金剛手大執金剛者。於一切如來堅固妙月曼拏羅相中。加持而住。是時普賢菩薩摩訶薩。卽入一切金剛三昧出生大智加持三摩地。卽於此三摩地中。轉入一切相應三昧智加持三摩地。從是三摩地出已。說一切三昧相應祕密成就智出生無生法門。

佛影像出生種種色光明曼拏羅相應輪等成就法住三摩呬多想左拏迦量普徧曼拏羅住定心觀想大明字安額依法一月中觀想求成就或於兩月內見華滿空現是華甚殊妙想成曼拏羅此華爲幖幟卽表成就相想金剛薩埵如小麥分量焰鬘光莊嚴此出生相應五鈷金剛杵想現於鼻端帝靑等相應想如是色相優鉢羅華等想成曼拏羅此一切所說皆智部法儀從法界法中出生而觀想現廣大光明徧滿虛空界想相應蓮華其華有八葉如棗之分量淸淨光普徧依法住定心勿起異思惟離初中後分平等而觀想妙色蓮華等想徧十方現依迦摩部法想現淨光明又想彼三叉如小麥分量焰光明莊嚴表迦摩部相日曼拏羅現隨應諸供養施戒忍辱等堅固義亦然是諸大明法悉平等加持自心大明光如月而普照入自心大明金剛杵平等餘一切方隅非所作觀想彼所說平等是卽智部法彼三部和合金剛手徳生依彼所出生所作住禪定不破羯磨法說諸相莊嚴彼優鉢羅華智部攝部用迦摩部法部用鉢訥摩華當依祕密法十十二十六於智部攝部法部如次用二十依法儀迦摩部中用

又依祕密法作莊嚴等事從佛所出生作平等供養栴檀香莊嚴卽成羯磨法若疑惑心生破曼拏羅法一切平等事疑惑卽不生若起疑惑時佛說不成就

修行者依法沐浴而莊嚴於諸相分中無破無闕減若依此三昧卽成就相應若越三昧門而不得成就此祕密法門是最上眞實若通達無礙無疑怖成就當依法而畫四肘曼拏羅依本部大明誦五洛叉數依法求成就異此而不成

從金剛薩埵眞實所出生畫勝曼拏羅縱廣一肘量大忿怒明王甘露軍拏利彼依法平等施最上成就壇中依法儀安金剛鉤等以香華供養彼卽得成就又於大海邊或山間靜處依法隨力畫本部曼拏羅以諸寶供養供養金剛手及觀自在尊諦心而作法當於夜二時謂初夜中夜作法者入壇求眞實悉地如是經半月所作得相應設極重罪者求此法亦成此法平等門離取相分別金剛手加持咸得勝成就祕密主出生諸世界平等得彼阿僧祇踰始多成就變現諸佛身等須彌山量從金剛手生作眾生利益

佛說無二平等最上瑜伽大教王經卷第二

佛說無二平等最上瑜伽大教王經卷第三

佛說無二平等最上瑜伽大教王經卷第三

西天譯經三藏朝奉大夫試光祿卿傳法大師賜紫臣施護奉詔譯

西天譯經三藏朝奉大夫試光祿卿傳法大師賜紫臣施護奉詔譯

無二平等最勝大儀軌王一切如來智證最上祕密分第八

無二平等最勝大儀軌王一切如來智證最上祕密分第八

爾時十方來者一切如來。又復勸請金剛手菩薩大祕密主言。金剛手願當宣說一切如來智證三昧。大明三昧。一切如來成就師子變化三昧。速證阿耨多羅三藐三菩提。大智平等法門。

爾時金剛手菩薩大祕密主。聞諸如來如是言已。先以金剛杵安於自心。作加持已發如是言。諸佛不應重復勸請。令我宣說諸三昧法門。何以故。此法甚深最上祕密。是一切如來眞實智印成就法門。有諸下劣根性者若聞是法。當有千種破壞等相。諸如來言。我等諸佛所共加持。汝今但當隨應宣說。

爾時金剛手菩薩大祕密主。安住一切如來心頂最上妙月曼拏羅中。宣說一切如來智證三昧大明三昧等法門。

所有阿僧祇諸佛不破眞實相應門行者現生得佛身一切所作皆決定所有俱胝數諸佛不破諸佛智相應行者現生獲悉地得成金剛薩埵身總攝一切眾生聚如一廣大蓮華量三摩地等諸法門一切皆能獲悉地總攝一切悉地法如一廣大蓮華量智者應當眞實觀悉從迦摩焰光生

觀想徧滿虛空界諸佛普現種種身不破如是眞實相行者現生獲悉地諦想自心眞實法一切所作皆淸淨不破三昧本無生異此卽非相應行自及一切眾生類心本淸淨復光明𨿽種種性悉無染諦想心等眞實門所有諸佛勝事業一一依法眞實修一切大明淸淨生異此而修非成就是故大明最尊勝能成最上祕密法金剛薩埵淸淨生異此而修非大喜彼勝事業自在義所作所行悉平等智者如是如實知異此卽名愚癡者行者應當如實知行住乃至飲食等不破諸佛三昧門卽當速獲悉地法所有供養香華雲一切如義而所作九沒囉拏門出生供養一切賢聖等常持本部祕密明卽得金剛薩埵法此卽一切佛世尊眞實智證三昧門

行者善住堅固心依彼曼拏羅法儀如常所用所作事一切隨應離疑惑所作應當依此法如別所作非相應自成就法甚廣大依彼智金剛所說若自若他諸法用乃至虛空所出生若於眞理不相應彼於佛法不成就世間苦樂貪瞋癡離我相故悉平等了知貪瞋癡性空不離貪等自淸淨

無二平等最勝大儀軌王金剛薩埵一切祕密三昧分第九

無二平等最勝大儀軌王金剛薩埵一切祕密三昧分第九

爾時金剛手菩薩大祕密主。復說一切如來大智因金剛薩埵一切祕密三昧法門。

修習瑜伽勝行者不應禮敬諸聲聞但當禮彼諸如來卽得相應成就法行者當於自影像依法定觀眞實理於自心輪等所作一切相應供養事若彼一切眾生中有違越此祕密者卽當頭破作七分而復退失菩提心若於祕密門安住持誦所用祕密明金剛薩埵所出生於自影像諦觀想佛爲最上阿闍梨一切最勝常善護了知祕密眞實者此阿闍梨佛無異觀想諸佛阿闍梨從菩提心所出生我自影像觀相應眞實事業悉成辦諸持明者當了知眞實三昧而出生如是三昧等相應越三昧者不成就又當觀想自影像從金剛手祕密生大印成就等相應所欲應修先行法若時若用等依法而此三昧爲最上此常所作悉相應乃至善獲諸悉地所欲應修先行法若時若用等相應而此三昧爲最上於一切處常善護

從自影像所出生於自影像住一相而自心量廣無邊具修大明先行法當知此三昧大智一切所作離諸過專注作彼擁護法所求悉地善堅固依法諦想諸如來定心思惟悉地相金剛薩埵出生門自心相應法成就行者常依此法儀日三時中作觀想若異此法持誦者而彼所作非悉地影像影像無差別忿怒莊嚴熾盛光想從寶手而出生最上廣大金剛寶依法平等作觀想乃至得見悉地相若異此者卽愚癡彼於祕密不成就最上大智妙寶冠眾妙莊嚴善淸淨除此最上悉地門無復餘法爲勝上安住金剛手大輪於三有中無染著我已成就智金剛常宣淸淨法智句甘露軍拏利等法依彼加持而安住虛空無量無邊際我從賢善法中出

爾時金剛手菩薩大祕密主。復說一切如來身語心大智大明淸淨眞實金剛加持一切如來三昧法門。

復次此說心金剛觀想金剛薩埵生彼心如是觀想已卽能入彼智金剛金剛自性淸淨義應善觀察語金剛觀想淸淨大智門大智隨彼語業轉金剛堅固不壞身金剛加持妙光照而彼諸佛自性身如是依法加持住依如是法得菩提金剛界中加持住於六月中依法修卽獲諸佛成就法貪法無生亦無染一切從彼金剛生如是眞實儀軌修一切悉地皆圓滿

爾時金剛手菩薩大祕密主。復說一切如來大智阿闍梨三昧。

應知三種智等生諸不正語非如義依正法儀如理行得佛阿闍梨成就應當想彼諸佛等周匝徧滿虛空界想從大明所出生三摩呬多心愛樂所有愛樂法相應佛阿闍梨常觀想微妙最上曼拏羅本部大明諦心念影像徧滿虛空界於心觀想現佛身此如是說如理行安住諸佛眞實智又想妙月曼拏羅從影像相而出現依法持念本部明五處相應而觀想住菩提心依法想諸分圓滿悉愛樂入彼法曼拏羅中自心大明當持念所有最上妙寶冠想作廣大供養事佛阿闍梨大樂門眞實相應而供養依法持誦本尊明遠離一切怖畏事此法剎那若相應於現生中得成佛

無二平等最勝大儀軌王一切三昧成就禪定曼拏羅分第十

無二平等最勝大儀軌王一切三昧成就禪定曼拏羅分第十

爾時十方來者一切如來。復從一切如來身語心智莊嚴。出諸供養雲。供養金剛手菩薩大祕密主。如是供養已咸作是言。大士願說一切三昧智成就禪定眞實最上曼拏羅。

爾時金剛手菩薩。受一切如來勸請已。卽入一切如來平等金剛加持三摩地。從是三摩地出已。宣說一切三昧智成就禪定眞實最上大曼拏羅。

今說三昧智成就最上廣大曼拏羅金剛大智所出生諸佛菩提如理說定心觀想乳海中淸淨微妙蓮華現種種瓔珞徧莊嚴專注繫念而觀想曼拏羅量十六肘如佛阿闍梨法住其相四方及四隅四門依法想安布中想月輪曼拏羅復有閻浮樹出現依法於其外四隅想布五鈷金剛杵而彼五鈷金剛杵想於五處作加持復當於彼月輪中依法想布諸佛位東方如彼本部儀安布阿閦如來等南方亦如本部儀安布寶生如來等西方無量壽佛等北方不空成就等隨方色相依法儀住心眞實而觀想中方毘盧遮那佛觀想出生諸法儀曼拏羅中諸法用依法次第當觀想復次於其內四隅想布佛眼菩薩等甘露軍拏利明王及諸明王四門想如是賢聖色相等觀想各各依法儀方位次第想周圓並依金剛薩埵法當知從五光明出五法如意而具足佛阿闍梨三昧門所作並依三昧法又當想彼虛空界徧滿一切佛世尊以祕密法普供養觀想祕密依法說

無二平等最勝大儀軌王大禪定分第十一

爾時金剛手菩薩大祕密主。復說不空三昧大禪定曼拏羅。

一切所作依此說佛阿闍梨大智門日輪曼拏羅相應一切依法而觀想東方一切法最上安想金剛薩埵法南方究竟勝大明安想金剛薩埵法西方最上正覺智安想佛阿闍梨法北方諸散怛囉娑安想金剛薩埵法中方三界廣平等安想大金剛影像諸方普想白色已中方復想於黑色觀想踰始多妙相如金剛法所作事大自在金剛薩埵觀想所有諸色相金色如應依法儀諦心觀想佛影像一切如是依法儀觀想忿怒明王相本部大明及五法普以大明作供養乃至徧滿於虛空想現金剛薩埵相以諸大明供養已復用祕密法供養

爾時金剛手菩薩大祕密主。復入一切如來三昧生金剛加持三摩地。從是三摩地出已。復說妙樂法如來曼拏羅。

妙法曼拏羅相應一切依法而觀想安住禪定相應心諦想諸法皆無我東方持妙法光明南方大智法廣大西方妙法大自在北方勝上法聲生中方妙法自在主如應觀想依法儀諸方普想白色已復於中方想赤色本部法中法自在諦心四隅而觀想馬頭忿怒明王等依法安想於四門五法一切想具足祕密供養法相應中心想現妙蓮華周匝復想妙樂法滿虛空界現珍寶想徧自法祕密門祕密供養三相應法阿闍梨如儀軌

爾時金剛手菩薩大祕密主。復入一切如來三昧金剛生堅固加持三摩地。從是三摩地出已。復說一切染法淸淨大禪定曼拏羅。

迦摩曼拏羅相應一切依法而觀想東方帝釋大光明觀想種種淨妙色南方開華大自在諦想自性卽無性西方大法智淸淨諦心想於寂靜相北方最勝復最上觀想淸淨依儀軌中方迦摩焰相應依法觀想自影像迦摩自在本部儀諦實觀想心無我所有最上蓮華手依法想安於四隅想彼五法皆具足如其所應作供養金剛薩埵所出生周匝依儀而觀想迦摩祕密法相應出生最上諸供養迦摩阿闍梨作事攝受祕密供養等佛阿闍梨常所作彼曼拏羅賢聖尊金剛阿闍梨想已彼曼拏羅一切勝迦摩阿闍梨如義不復別說曼拏羅

爾時金剛手菩薩大祕密主。復入照一切如來心頂加持三昧金剛三摩地。從是三摩地出已。宣說照金剛薩埵心頂大禪定曼拏羅。

定心觀想大乳海中有淸淨大蓮華華中有水精寶山種種莊嚴甚殊妙山頂現法曼拏羅依法諦心而觀想四方四隅及四門如次依法想具足中心大明妃出生依法觀想轉輪相東方諦心當觀想依毘盧遮那佛儀南方堅固心觀想依彼無量壽佛儀西方依法亦如應觀想光聚王佛頂北方如理而諦想最上出生如是法想從法影像所生殊妙踰始多色相想彼善施成就法一切同一金剛相所有佛眼菩薩等四隅安想依法儀無能勝忿怒明王四門各各想安布觀想金剛薩埵尊一切相應彼成就五法一切悉具足是卽智相應供養從自祕密法出生所生供養等無異如是徧滿虛空界想現一切頂輪相

爾時金剛手菩薩大祕密主。復入一切欲界平等歸命金剛加持出生三摩地。從是三摩地出已。說一切部平等師子變化大禪定曼拏羅。

先想淸淨大乳海次復變現種種色於眾色中有大山四寶莊嚴甚微妙山頂復想曼拏羅四方四隅及四門周匝現優鉢羅華淸淨莊嚴而觀想曼拏羅中想月輪輪中復有眾寶座佛阿闍梨處其上入於相應禪定門彼日輪曼拏羅中明妃出生賢聖等依法諦心當觀想各於四隅而安布彼甘露軍拏利等忿怒明王熾盛光以忿怒相作莊嚴依法周匝想安布月輪曼拏羅明妃五處相應而出生金剛竭訥誐莊嚴焰鬘部光而照耀蓮華妙樂主淸淨白色熾盛光明鬘最上淸淨甚微妙寶冠莊嚴想徧滿金剛薩埵所出生佛阿闍梨最勝相種種妙寶所莊嚴依法諦心而觀想金剛薩埵所出生眾寶焰鬘大光明光中現優鉢羅華依法當於東方想勿起異心當觀想從金剛法所出生鉢訥摩華平等光依法當於南方想迦摩金剛所出生赤色光明妙傘蓋焰光周徧表莊嚴依法當於西方想廣大金色智光明依法當於北方想本部明妃自在主四隅如應當觀想所作應想祕密相種種妙寶表莊嚴愛樂適悅法相應觀想如應生喜樂彼無能勝阿闍梨依法觀想於四門如祕密作金剛步想從是門出三界所有一切影像相悉想金剛薩埵生佛阿闍梨常所行五法具足皆淸淨依法承事常作用此法是卽生大喜又想自祕密出生常作最上供養事影像徧滿虛空界觀想如應作供養所有劫樹大珍寶及彼如意寶淸淨依諸部法而分別如應觀想彼色相彼彼影像如所說依法得受於灌頂彼相若當依法儀觀想賢瓶而最上佛影像等同一相諦心想作諸供養行者若如理作法是卽住於相應相是人現生得成佛所說決定無疑惑本部大明忿怒王如應善施成就法行人卽於剎那間最上悉地得圓滿諸三昧門祕密行佛阿闍梨法性門所說眞實復一心隨如是部出生相

佛說無二平等最上瑜伽大教王經卷第三

佛說無二平等最上瑜伽大教王經卷第四

佛說無二平等最上瑜伽大教王經卷第四

西天譯經三藏朝奉大夫試光祿卿傳法大師賜紫臣施護奉詔譯

西天譯經三藏朝奉大夫試光祿卿傳法大師賜紫臣施護奉詔譯

無二平等最勝大儀軌王出生大禪定分第十二

無二平等最勝大儀軌王出生大禪定分第十二

爾時金剛手菩薩大祕密主。復入一切虛空界智光照明三摩地。從是三摩地出已。宣說大三昧大士出生諸大明法門智部大明曰。

唵﹝引一句﹞倪也﹝二合引﹞努﹝引﹞訥婆﹝二合﹞嚩﹝引﹞野莎﹝引﹞賀﹝引二﹞

說此大明已。阿僧祇百千佛剎皆大震動。又此大明若有聞者。卽得廣大記念辯才智慧。

爾時金剛手菩薩大祕密主。復入普徧光明三昧金剛加持三摩地。從是三摩地出已。宣說攝部大明曰。

唵﹝引一句﹞僧屹囉﹝二合﹞賀倪也﹝二合引﹞努﹝引﹞訥婆﹝二合﹞嚩﹝引﹞野莎﹝引﹞賀﹝引二句﹞

說此大明已。所有一切虛空界。自然出現廣大熾盛。光明照耀普徧一切。互相映徹照見無礙。

爾時金剛手菩薩大祕密主。復入自性淸淨三摩地。從是三摩地出已。宣說法部大明曰。

唵﹝引一句﹞達哩摩﹝二合﹞倪也﹝二合引﹞努﹝引﹞訥婆﹝二合﹞嚩﹝引﹞野莎﹝引﹞賀﹝引﹞﹝二﹞

說此大明已。自然出現廣大光明。徧照無邊一切佛剎。

爾時金剛手菩薩大祕密主。復入自性淸淨集吉祥生金剛加持三摩地。從是三摩地出已。宣說迦摩部大明曰。

唵﹝引一句﹞迦﹝引﹞摩倪也﹝二合引﹞努﹝引﹞訥婆﹝二合﹞嚩﹝引﹞野莎﹝引﹞賀﹝引﹞﹝二﹞

說此大明已。自然出現廣大光明。徧照無邊一切佛剎。諸持明者各於諸部。當如是知起相應心住眞實理。以自影像加持而住。一切所作諦心觀想。復次當知諸部諸印隨應相異。謂二臂合及指相合。是諸部通用印相。金剛相合是智部印相。寶相作縛是攝部印相。蓮華相生是法部印相。羯磨部與法部無異。三叉相作縛是迦摩部印相。此名大明菩提心法門。

無二平等最勝大儀軌王勝大明教最初事業分第十三

無二平等最勝大儀軌王勝大明教最初事業分第十三

爾時金剛手菩薩大祕密主。復入圓滿一切願三昧出生金剛加持三摩地。從是三摩地出已。宣說大三昧成就曼拏羅。而此曼拏羅最上廣大。猶如虛空廣大無量。此大成就等無有異。若欲畫此曼拏羅者。當依本部法儀如理而作。應先布畫幀依法。加持五色線絣量界道。依次分布界道周正。隨應大小依法而畫。其曼拏羅作三重。四方四隅四門四樓閣莊嚴具足。四門各以禰踰賀而爲嚴飾。畫作空中雨珍寶相。如是安布畫曼拏羅三重諸分位已。次當依法畫賢聖相。內第一重曼拏羅中心畫本部尊。東方畫智部尊。南方畫攝部尊。西方畫法部尊。北方畫迦摩部尊。如是四方畫已。所有四隅並依常法如次而畫。復次外第二重。東方畫最勝佛頂大白傘蓋菩薩。南方畫持金剛菩薩。西方畫持蓮華菩薩。北方畫顰眉菩薩。於其四隅當畫佛眼菩薩。摩摩枳菩薩。白衣菩薩等。如是諸菩薩等。各結本部印如本法畫。復次外第三重。東方畫帝釋天主。與欲界天子眾及淨居天子眾。東南隅畫諸五通大仙及火天眾。南方畫必隸多主七母鬼眾。西南隅畫必隸多主諸部多眾。西方畫水天主及諸龍眾。西北隅畫風天主及諸持明天眾。北方畫俱尾囉天大財主及諸夜叉眾。東北隅畫部多主及諸部多眾。如是諸天等。應當各各依彼法畫。復次於其四門。各畫金剛鎖菩薩。於第三重曼拏羅外四隅。各畫五鈷金剛杵。如是安布畫賢聖已。當依法儀安置賢瓶。及香華燈塗等而作供養及獻祕密供養。依法加持請求本尊賢聖歡喜。依法於其四門安置祕密供養具。作是祕密供養已。依大明教於須臾間。卽得本尊善施歡喜。其持明者應當先爲必哩焬迦囉。作出生供養。次爲訶利帝母。後爲一切部多眾。作出生供養已。復以本部大明作護摩法。此曼拏羅最上勝妙如眞實語能作成就。乃至與弟子授灌頂法。及種種事業悉得成就。此卽金剛薩埵相應之法。諸佛最勝作用法門。佛阿闍梨如理宣說此三昧門。一切佛於三世道轉。能作大灌頂。乃至虛空出生。如如意寶出生無礙。所有灌頂法我眞實生。依止無礙亦復如是。若人得聞金剛薩埵名字及見身者。於七生中得最上地。若欲安住佛阿闍梨加持智海。其持明者應常供養諸佛大牟尼尊。卽得佛阿闍梨攝受爲本部弟子。如常所說五種三昧。應當一心如實觀想。卽得於大三昧曼拏羅中作成就行人。是卽名爲大如意寶眞實出生。

爾時金剛手菩薩大祕密主。安住一切如來心加持已。欲令一切修瑜伽行者。安住一切如來身語心業。勸請世尊大徧照如來。宣說最上成就法門。

爾時世尊大徧照如來。卽說一切如來三昧最上成就明教最初事業法門。

今說廣大曼拏羅三十由旬爲分量其相四方焰光明帝靑大光復周徧虛空無礙徧一切禪定相應而觀想又此閻浮大洲量想徧淸淨大乳海海中出現大蓮華其華量如彼車輪華中想焰鬘得迦忿怒明王大笑相依法觀想彼影像色相幖幟如常法或現顰眉忿怒容焰鬘部光極熾盛所有出生依法儀觀想於彼等無異禰羅難拏大明王想忿怒壞三界相於一切佛法所攝安住諸佛眞實智三種影像如所說觀想徧滿虛空界色相依法而出生自心觀想離諸相自心及彼諸影像諦想皆是賢聖相復次漸略大明字彼中安想諸賢聖劫火大光依法儀住禪定心普觀想月光淸淨復熾盛觀想自身依常法皆從賢聖所出生彼中諦心而觀想自心卽現自影像依法觀想無別異此中一切大明句善能圓滿一切願最初禪定如是說行者一心當觀想劫火大光想熾然部主本尊常出現所有大明文句相當住禪定諦觀想諸佛影像悉相應妙月曼拏羅中想復想從自心出生身諸毛孔現化佛一切徧滿虛空界三種大明應觀想五種光明相應現安想本尊依法儀大明王相法相應一切如理而安布想虛空界一切佛現身徧滿無空缺先想本尊賢聖已一切觀想悉周徧

無二平等最勝大儀軌王辦事分第十四

爾時世尊大徧照如來。復說一切祕密大明分別教相法門。

又當於其虛空中想現四方曼拏羅量廣阿僧祇由旬最上廣大而周徧應住禪定如理心想自影像於中現卽是毘盧遮那佛五處相應如理住次想日輪曼拏羅普想賢聖現其中金剛薩埵自心現依法出生而觀想又想日輪淸淨光熾盛徧滿虛空界諸賢聖相悉相應依法次第想安布智者當知此部法是卽眞實淸淨教異此而非成就門遠離祕密禪定行

無二平等最勝大儀軌王大徧照如來一切大明金剛出生分第十五之一

無二平等最勝大儀軌王大徧照如來一切大明金剛出生分第十五之一

爾時世尊大徧照如來。復說一切如來一切眞實教持念法。

虛空無際無方隅當知自心亦如是外曼拏羅觀想已自曼拏羅想無異自華隨處卽本尊觀想眞實相應法大印如理觀想已不應觀想別異法於自心中想微妙淸淨大智曼拏羅自影像現白色光表從大悲相安立所有大明文字句觀想最初祕密法五鈷金剛杵幖幟彼亦依法如是想從自影像出生法智者五處善安住而諸文字隨相門想從禪定所出生文字章句如儀軌想以數鬘爲記念隨諸部法用差別智者應當如實知觀想大智所出生一心持念卽圓滿彼一切佛所攝持於圓滿法善宣說一字大明眞實法自影像相應觀想三字大明眞實法想本部主所出生五字大明等攝持乃至文字出生法普現白色熾盛光焰鬘明照悉周徧從初依法而分別諸部所作諸事業靑優鉢羅華葉相普現帝靑大光明隨本部現廣大光定心觀想彼成就蓮華妙樂主色相赤色焰光明普徧所現光明依法儀普徧世界而照耀黃色黃光極熾盛一切普現於黃色如應觀想諸色相彼能成就皆決定從自影像而生起眞實出生如所說觀想自心現妙華卽復想成曼拏羅彼中應當依法儀眞實大印而諦想如正法句所出生眞實大智當觀想如應想從根本生一切諸佛供養等依法現諸變化事普徧一切世界中復次漸略諦觀想無初中後皆如實妙月光明此相應如應觀想大印法如理了知三部儀此卽眞實淸淨教所作事業悉和合觀想所應依儀軌別法觀想若未成當想妙樂法最上行者應入寂靜舍安住相應禪定相一心於此諦觀想諸佛身語心成就成就行人此眞實專注求是悉地法諦想諸佛影像已寶冠莊嚴作供養佛阿闍梨出生相當於自心而安想本部大明最上印諦想於心而安住依法飲食等作用悉住相應自在相乃至色香等諸事皆是廣大眞實心佛阿闍梨自妙樂常與賢聖法相應此中一切依法作異此而修非成就所說一切大明句而能圓滿一切願大明善作諸成就眞實祕密諸智門若破諸佛三昧門自他俱破法亦然一切所行所作事當知皆如不正語諸法皆從一切佛佛智出生而成就金剛薩埵相出生金剛薩埵法成就若於四行得相應普攝諸賢聖根本依法如理持本法此說名爲持明者此法皆是一切佛眞實祕密善無動此卽最勝大明體觀想如應而平等如實分別諸部法觀想諸佛影像已如應觀想彼輪相皆從自法眞實生行者應當常觀想金剛薩埵等賢聖三部平等依法儀乃至盡壽無退壞金剛薩埵所加持一切佛諸成就法一切大明大喜門三昧成就如實說

爾時世尊大徧照如來。復入一切如來如意寶平等金剛三摩地。從是三摩地出已。宣說一切如來出生金剛曼拏羅。

一切所作依此說當畫三昧曼拏羅東方畫彼阿閦尊本印現前當依法南方當畫寶生尊一切依彼本部儀西方畫無量壽尊如應亦依本部法北方依本部儀軌當畫不空成就尊中方如實依法儀應畫佛阿闍梨相次畫五鈷金剛杵焰鬘光明所莊嚴依法安布求成就如佛阿闍梨所作一切所作依本印靑優鉢羅華光明復畫十一鈷大杵依金剛法而安布於內曼拏羅四隅各各畫優鉢羅華當知四種大印者轉輪王相此無異復於曼拏羅中畫四寶四色表莊嚴隨應復畫諸天眾及曼拏羅中賢聖四門各畫諸明王色相皆依本部法所謂白黑及赤黃如次一一應當畫安布諸賢聖相已行者當住禪定心各以賢聖本心明善成諸法破諸惡於其四門依法儀常作祕密供養事乃至飲食等所作皆住曼拏羅界中當知﹝口﹡爾﹞字爲佛部﹝口﹡爾﹞惹字爲金剛部惹阿字爲蓮華部阿惡字爲迦摩部如是諸部根本字曼拏羅中常所作

爾時世尊大徧照如來。復說成就近成就大成就等諸法門。

若欲修習成就者隨應飲食祕密行彼心安住大明心是卽相應三昧法若欲得近成就者當於一月依法修諸佛善施諸成就此卽智金剛所說欲得大明大成就當於三月中修習最初平等行相應此卽金剛手所說

爾時世尊大徧照如來。復說智部等成就三昧寶藏法門。

行者當觀於己身卽是毘盧遮那佛本部所用金剛輪得金剛輪持明成行者當觀於己身卽是毘盧遮那佛本部大明金剛劍得金剛劍持明成行者當觀於己身卽是毘盧遮那佛三叉大明本部華得三叉等持明成行者當觀於己身卽是毘盧遮那佛本部大明金剛鉤得彼金剛鉤成就行者當觀於己身卽是毘盧遮那佛本部大明金剛索得金剛索持明成又想從自影像生祕密大印等諸相如是持彼如意寶了諸部法善分別此三昧法欲成就應成就於成就事彼於現生得成就大明相應主宰法於三昧法不成就彼卽不能得見佛若依四種法儀修觀想相應住眞實當知從自身所生自心影像相應相於影像中諦想已速得成就無別異優鉢羅華甚淸淨本部大明亦復然月影像中依法觀大智持明得成就復想心金剛出生大智持明得成就於其月影像光中諦心觀想金剛手當知諸欲我淸淨如彼虛空淨亦然於其月影像光中金剛蓮華想出現次想淸淨蓮華眼一切地中得自在於其月影像光中五佛如來想出現五種光明甚微妙周匝廣現於佛身光中復出日光明羯磨金剛想心現本部大明至心念卽得堅固金剛身於其月影像光中觀想本部金剛杵觀想五鈷金剛杵卽得不壞金剛身於其月影像光中現金剛焰莊嚴相金剛手卽自影像觀想持最上色相於其月影像光中現蓮華焰莊嚴相觀自在卽自影像想持妙法大色相於其月影像光中現白色焰莊嚴相迦摩焰卽自影像想持迦摩焰色相一字大明種智門出現大力明王相所有本部主印契及自印等當觀想身語心諸大印門一一如應依法想當住眞實三昧中諦想金剛手影像於其日影像光中自印如應當觀想又於日曼拏羅中諦心觀想自影像大明文字安於心依法所生離疑怖又想金剛薩埵生能生禪定出生法近成就法依本儀卽得最上諸成就依法隨宜於方處六月中作供養事如彼金剛薩埵儀卽得三界勝成就行者隨處作成就金剛薩埵所加持天人乃至諸部多所欲鉤召皆來集行者應擇寂靜處或於曠野或山間所應鉤召悉來已祕密供養依法作依彼金剛薩埵法若作所應鉤召時持誦本部所用明當結本部大印契依法結本部印已一心持誦求相應行者當於中夜時如應所作皆成就想金剛鉤安於心依本部法作相應劫火大光極熾然金剛鉤想光中現想金剛鉤安於心依法諦心而鉤召焰鬘得迦忿怒王及彼馬頭明王等所有金剛杖明王及彼不動忿怒尊威光廣現三界中作顰眉相而顧視大力忿怒大明王及彼甘露軍拏利三界中起敬愛心勇猛復具大威力彼金剛香大明主與金剛手威力等而常稱念佛如來安住三金剛不壞金剛那契大使者及彼金剛贊拏尊悉依金剛薩埵法普令三界阿吠舍假使諸毒滿虛空一剎那間悉能壞

爾時世尊大徧照如來。復入一切三昧金剛三摩地。從是三摩地出已宣說焰鬘得迦大忿怒明王大明曰。

那謨﹝引﹞嚩日囉﹝二合﹞倪也﹝二合引﹞那﹝引﹞野﹝一句﹞三摩野薩埵﹝引﹞野﹝二﹞唵﹝引﹞羯囉羯囉﹝三﹞俱嚕俱嚕﹝四﹞摩摩迦哩焬﹝二合﹞﹝五﹞伴惹伴惹﹝六﹞薩哩嚩﹝二合﹞尾覲那﹝二合引﹞捺賀捺賀﹝七﹞嚩日囉﹝二合﹞尾那﹝引﹞野崗﹝八﹞母﹝引﹞哩馱﹝二合﹞吒迦﹝九﹞﹝口﹡爾﹞﹝引﹞尾旦﹝引﹞多羯囉﹝十﹞摩賀﹝引﹞尾訖哩﹝二合﹞多嚕必尼﹝引﹞﹝十一﹞鉢左鉢左薩哩嚩﹝二合﹞訥瑟吒﹝二合引﹞那﹝十二﹞摩賀﹝引﹞誐拏鉢底爾﹝引﹞尾旦﹝引﹞多羯囉﹝十三﹞滿馱滿馱﹝十四﹞薩哩嚩﹝二合﹞屹囉﹝二合﹞賀﹝引﹞﹝十五﹞殺捺目﹝二合﹞珂殺捺部﹝二合﹞惹殺吒左﹝二合引﹞囉拏﹝十六﹞嚕捺囉﹝二合﹞摩﹝引﹞那野﹝十七﹞尾瑟弩﹝二合﹞摩﹝引﹞那野﹝十八﹞沒囉﹝二合﹞賀摩﹝二合引﹞捺也﹝二合引﹞禰嚩﹝引﹞摩﹝引﹞那野﹝十九﹞摩﹝引﹞尾藍末摩﹝引﹞尾藍末﹝二十﹞虎盧虎盧﹝二十一﹞曼拏羅末提﹝引﹞鉢囉﹝二合﹞吠﹝引﹞舍曳﹝二十二引﹞三摩野摩耨三摩﹝二合﹞囉﹝二十三﹞吽﹝引﹞吽﹝引﹞吽﹝引﹞吽﹝引﹞吽﹝引﹞吽﹝引﹞﹝二十四﹞發吒﹝半音﹞發吒莎﹝引﹞賀﹝引﹞﹝二十五﹞

說此大明已。世尊大徧照如來。卽時安住如微塵數諸佛如來心月曼拏羅。乃現種種色徧滿虛空界。復現自影像。亦徧虛空說是伽陀曰。

大哉一切大明法最上金剛不可壞一切如來堅固門得無等比甘露聚

爾時世尊大徧照如來。復入自性堅固三摩地。從是三摩地出已。宣說最上金剛心大明曰。

唵﹝引一句﹞嚩日囉﹝二合﹞窟囉尾訖哩﹝二合﹞多﹝引﹞那那吽﹝引﹞發吒﹝半音二﹞

說此大明已。一切如來亦悉怖畏。時彼持妙法者說是伽陀曰。

大哉一切大明法我三昧門眞實說乃至諸佛亦不破是卽建立金剛幢

佛說無二平等最上瑜伽大教王經卷第四

佛說無二平等最上瑜伽大教王經卷第五西天譯經三藏朝奉大夫試光祿卿傳法大師賜紫臣施護奉詔譯無二平等最勝大儀軌王大徧照如來一切大明金剛出生分第十五之二

佛說無二平等最上瑜伽大教王經卷第五西天譯經三藏朝奉大夫試光祿卿傳法大師賜紫臣施護奉詔譯無二平等最勝大儀軌王大徧照如來一切大明金剛出生分第十五之二

西天譯經三藏朝奉大夫試光祿卿傳法大師賜紫臣施護奉詔譯

西天譯經三藏朝奉大夫試光祿卿傳法大師賜紫臣施護奉詔譯

爾時世尊大徧照如來。復入光照一切虛空界金剛三摩地。從是三摩地出已。說此大明曰。

唵﹝引一句﹞嚩日囉﹝二合﹞骨嚕﹝二合引﹞馱摩賀﹝引﹞末羅﹝二﹞賀那捺賀鉢左摩他﹝三﹞尾枳囉尾特网﹝二合﹞娑野﹝四﹞嗢麁澁摩﹝二合﹞骨嚕﹝二合引﹞馱吽發吒﹝半音五﹞

說此大明已。彼一切如來出現大輪光明。徧滿虛空廣照一切。爾時持金剛者說是伽陀曰。

大哉一切大明法是我最上金剛教諸佛因此證菩提我亦由斯得成佛

爾時世尊大徧照如來。復入一切虛空界自性光明金剛三摩地。從是三摩地出已。宣說不動尊大忿怒明王大明曰。

那莫三滿多嚩日囉﹝二合﹞赧﹝引一句﹞阿左羅阿左羅﹝二﹞賀那賀那﹝三﹞底瑟吒﹝二合﹞底瑟吒﹝二合﹞﹝四﹞阿﹝引﹞尾舍阿﹝引﹞尾舍﹝五﹞摩賀﹝引﹞滿怛囉﹝二合﹞迦播﹝引﹞羅迦度弩度弩﹝六﹞珂﹝引﹞捺珂﹝引﹞捺﹝七﹞尾伽那﹝二合引﹞摩﹝引﹞囉野耨瑟啗﹝二合引﹞﹝八﹞犖﹝力角切﹞叉犖叉﹝牟﹡含﹞﹝引﹞﹝九﹞俱嚕俱嚕﹝十﹞枳哩枳哩﹝十一﹞摩賀﹝引﹞尾沙摩嚩日囉﹝二合﹞﹝十二﹞薩普﹝二合引﹞吒野薩普﹝二合引﹞吒野﹝十三﹞唵﹝引﹞帝哩﹝二合﹞末里多囕昂多迦﹝十四﹞盎﹝引﹞﹝亢﹡欠﹞﹝呼郎切反﹞﹝亢﹡欠﹞﹝引﹞﹝亢﹡欠﹞﹝引﹞﹝十五﹞阿左羅濟﹝引﹞吒濟﹝引﹞吒吽﹝引﹞吽﹝引﹞﹝十六﹞阿三滿底迦怛囉﹝二合引﹞吒﹝半音﹞﹝十七﹞阿薩賀那莫莎﹝引﹞賀﹝引﹞﹝十八﹞

說此大明已。于是持眾色者。安住一切三昧無生法一切如來心曼拏羅中。說是伽陀曰。

大哉一切大明法是我堅固眞實生金剛自性不可壞諸法因生無生相

爾時世尊大徧照如來。復入一切如來金剛加持三摩地。從是三摩地出已。宣說大金剛顰眉菩薩大明曰。

那謨﹝引﹞婆誐嚩多曳﹝二合引﹞勃哩﹝二合﹞俱吒也﹝二合引﹞曳﹝引一句﹞唵﹝引﹞勃哩﹝二合﹞俱致多囕誐﹝二﹞尾日林﹝二合﹞毘多嚩日囉﹝二合﹞﹝三﹞摩賀﹝引﹞末朗吽﹝引﹞發吒﹝半音四﹞

說此大明已。于是金剛手菩薩大祕密主。出現一切如來大法光明。安住一切如來淸淨法中。說是伽陀曰。

大哉一切大明法最上妙樂法所集金剛大智三昧門大明成就此無異

爾時世尊大徧照如來。復入普徧變化金剛加持三摩地。從是三摩地出已。宣說大力大忿怒明王大明曰。

唵﹝引一句﹞嚩日囉﹝二合﹞骨嚕﹝二合引﹞馱﹝二﹞摩賀﹝引﹞末羅﹝三﹞賀那捺賀鉢左尾特网﹝二合﹞娑野﹝四﹞嗢麁澁摩﹝二合﹞骨嚕﹝二合引﹞唐吽﹝引﹞發吒﹝半音五﹞

說此大明已。于是大持祕密者。安住一切如來祕密心。說是伽陀曰。

大哉一切大明法無上大智不破壞大士三昧正成就金剛如意寶無異

爾時世尊大徧照如來。復入一切如來不壞自性金剛加持三摩地。從是三摩地出已。宣說金剛甘露軍拏利大忿怒明王大明曰。

唵﹝引一句﹞朅朅﹝二﹞珂﹝引﹞呬珂﹝引﹞呬﹝三﹞底瑟吒﹝二合﹞底瑟吒﹝二合﹞﹝四﹞屹哩﹝二合﹞賀拏﹝二合﹞屹哩﹝二合﹞賀拏﹝二合﹞﹝五﹞滿馱滿馱﹝六﹞賀那賀那﹝七﹞誐哩惹﹝二合﹞誐哩惹﹝二合﹞﹝八﹞尾薩普﹝二合引﹞吒野尾薩普﹝二合引﹞吒野﹝九﹞度那度那﹝十﹞入嚩﹝二合﹞羅入嚩﹝二合﹞囉﹝十一﹞鉢囉﹝二合﹞入嚩﹝二合﹞羅鉢囉﹝二合﹞入嚩﹝二合﹞囉﹝十二﹞屹囉﹝二合﹞娑屹囉﹝二合﹞娑﹝十三﹞薩哩嚩﹝二合﹞尾伽那﹝二合﹞尾那﹝引﹞野崗﹝引﹞﹝十四﹞尾﹝寧﹡也﹞﹝切身引﹞馱囉﹝十五﹞枳哩枳羅﹝十六﹞入嚩﹝二合﹞羅入嚩﹝二合﹞哩多﹝十七﹞虎多嚩賀室囉﹝十八﹞摩賀﹝引﹞陪﹝引﹞囉嚩﹝十九﹞尾禰哩踰﹝二合﹞沙桑親那親那﹝二十﹞桑頻那頻那﹝二十一﹞摩賀﹝引﹞嚩日囉﹝二合﹞馱羅﹝二十二﹞底瑟吒﹝二合﹞底瑟吒﹝二合﹞﹝二十三﹞滿馱滿馱﹝二十四﹞尾那﹝引﹞野迦紇哩﹝二合﹞捺焬﹝引﹞薩普﹝二合﹞吒野﹝二十五﹞巘馱哩嚩﹝二合﹞紇哩﹝二合﹞捺焬﹝引﹞薩普﹝二合﹞吒野﹝二十六﹞那﹝引﹞誐紇哩﹝二合﹞捺焬﹝引﹞薩普﹝二合﹞吒野﹝二十七﹞藥叉紇哩﹝二合﹞捺焬﹝引﹞薩普﹝二合﹞吒野﹝二十八﹞沒囉﹝二合﹞賀摩﹝二合﹞犖﹝引﹞叉娑紇哩﹝二合﹞捺焬﹝引﹞薩普﹝二合﹞吒野﹝二十九﹞薩哩嚩﹝二合﹞屹囉﹝二合﹞賀紇哩﹝二合﹞捺焬﹝引﹞薩普﹝二合﹞吒野﹝三十﹞薩哩嚩﹝二合﹞佐﹝引﹞覩哩他﹝二合﹞迦紇哩﹝二合﹞捺焬﹝引﹞薩普﹝二合﹞吒野﹝三十一﹞吽﹝引﹞吽﹝引﹞吽﹝引﹞吽﹝引﹞﹝三十二﹞發吒﹝半音﹞發吒﹝三十三﹞賀那賀那﹝三十四﹞捺賀捺賀﹝三十五﹞鉢左鉢左﹝三十六﹞尾俱哩嚩﹝二合﹞尾俱哩嚩﹝二合﹞﹝三十七﹞阿﹝引﹞尾舍阿﹝引﹞尾舍﹝三十八﹞摩賀﹝引﹞嚩日囉﹝二合﹞馱嚕﹝引﹞倪也﹝二合引﹞鉢野底莎﹝引﹞賀﹝引﹞﹝三十九﹞

說此大明已。于是大持金剛者生大歡喜。說是伽陀曰。

大哉一切大明法眞實堅固無有上一切三昧從是生集眞實法不破壞

爾時世尊大徧照如來。復入淸淨堅固三摩地。從是三摩地出已。宣說大金剛香菩薩大明曰。

唵﹝引一句﹞伊呬曳﹝二合引﹞呬婆誐嚩底﹝二﹞摩賀﹝引﹞嚩日囉﹝二合﹞巘﹝引﹞馱﹝引﹞哩﹝三﹞怛囉﹝二合﹞野﹝引﹞赧﹝引﹞囉怛那﹝二合引﹞曩﹝引﹞薩多曳﹝二合引﹞那﹝引﹞﹝四﹞葛茶葛茶﹝五﹞末朗禰网﹝六﹞摩呬﹝引﹞說囕﹝七﹞誐嚕赧﹝八﹞尾瑟赧﹝二合﹞﹝九﹞俱摩﹝引﹞囕﹝十﹞沒囉﹝二合引﹞賀摩﹝二合﹞赧﹝十一﹞印捺囕﹝二合﹞﹝十二﹞贊捺囕﹝二合﹞﹝十三﹞阿﹝引﹞禰多焬﹝二合十四﹞曳﹝牟﹡含﹞﹝十五﹞嚩嚕赧﹝十六﹞俱尾﹝引﹞囕﹝十七﹞特哩﹝二合﹞多囉﹝引﹞瑟吒囕﹝三合﹞﹝十八﹞尾嚕姹崗﹝十九﹞商俱迦蘭赧﹝二合二十﹞尾迦蘭赧﹝二合﹞﹝二十一﹞帝哩﹝二合﹞迦蘭赧﹝二合﹞﹝二十二﹞虞迦蘭赧﹝二合﹞﹝二十三﹞薩吐﹝二合﹞囉迦蘭赧﹝二合﹞﹝二十四﹞難禰計說囕﹝二十五﹞勃凌﹝二合﹞儗哩致﹝二十六﹞那野崗﹝二十七﹞尾那野崗﹝二十八﹞播喞崗﹝二十九﹞捺摩崗﹝三十﹞路賀崗﹝三十一﹞沙瑟禎﹝二合﹞禰﹝引﹞尾﹝引﹞璫﹝引﹞﹝三十二﹞室零﹝引﹞訥哩誐曩﹝三合三十三﹞迦﹝引﹞多也﹝二合引﹞以﹝寧﹡頁﹞﹝引﹞﹝三十四﹞贊拏迦﹝引﹞多也﹝二合引﹞以﹝寧﹡頁﹞﹝引﹞﹝三十五﹞摩賀﹝引﹞迦﹝引﹞多也﹝二合引﹞以﹝寧﹡頁﹞﹝引﹞﹝三十六﹞翳﹝引﹞舍﹝引﹞﹝寧﹡頁﹞﹝引﹞﹝三十七﹞乃哩鼎﹝引﹞﹝三十八﹞迦﹝引﹞陵﹝三十九﹞嚩日囉﹝二合﹞迦﹝引﹞陵﹝四十﹞野舍說﹝寧﹡頁﹞﹝引﹞﹝四十一﹞蘇迦﹝引﹞陵﹝四十二﹞婆捺囉﹝二合﹞迦﹝引﹞陵﹝四十三﹞阿﹝引﹞儗禰﹝二合引﹞曳焬﹝二合引﹞﹝四十四﹞嚩﹝引﹞野咩焬﹝二合引﹞﹝四十五﹞賀哩迦﹝引﹞嚩哩鼎﹝二合﹞﹝四十六﹞爍訖鼎﹝二合﹞﹝四十七﹞設多﹝引﹞稱﹝四十八﹞印捺囉﹝二合﹞﹝寧﹡頁﹞﹝引﹞﹝四十九﹞沒囉﹝二合﹞賀摩﹝二合﹞﹝寧﹡頁﹞﹝引五十﹞俱摩﹝引﹞零﹝引﹞﹝五十一﹞摩呬﹝引﹞說零﹝引﹞﹝五十二﹞吠瑟拏﹝二合﹞微﹝引﹞﹝五十三﹞蘇蘇婆誐﹝引﹞﹝五十四﹞佐﹝引﹞門拏﹝引﹞﹝五十五﹞勞捺哩﹝二合引﹞﹝五十六﹞嚩﹝引﹞囉﹝引﹞馨﹝引﹞﹝五十七﹞矯吠零﹝五十八﹞曳﹝引﹞佐﹝引﹞禰﹝引﹞三摩曳那底瑟啗﹝四合﹞底﹝五十九﹞旦﹝引﹞那﹝引﹞那曳舍﹝引﹞彌﹝六十﹞尸﹝引﹞竭囉﹝二合﹞屹哩﹝二合﹞賀拏﹝二合﹞屹哩﹝二合﹞賀拏﹝二合﹞﹝六十一﹞虎盧虎盧﹝六十二﹞祖盧祖盧﹝六十三﹞母盧母盧﹝六十四﹞達摩達摩﹝六十五﹞囕誐囕誐﹝六十六﹞布﹝引﹞囉野布﹝引﹞囉野﹝六十七﹞阿﹝引﹞尾舍阿﹝引﹞尾舍﹝六十八﹞婆誐嚩底摩賀﹝引﹞嚩日囉﹝二合﹞巘﹝引﹞馱﹝引﹞哩﹝六十九﹞悉馱室贊﹝二合﹞拏嚩日囉﹝二合﹞播﹝引﹞尼﹝七十﹞囉﹝引﹞倪也﹝二合引﹞鉢野底﹝七十一﹞呬﹝引﹞﹝七十二﹞﹝亢﹡欠﹞﹝亢﹡欠﹞﹝亢﹡欠﹞﹝亢﹡欠﹞﹝七十三﹞吽﹝引﹞發吒﹝半音﹞莎﹝引﹞賀﹝引﹞﹝七十四﹞

說此大明已。彼一切如來卽現大金剛相應雲。徧滿虛空。異口同音說伽陀曰。

大哉一切大明法廣大祕密眞實藏我等聞此勝金剛諸佛皆住阿吠舍

爾時世尊大徧照如來。復入一切如來妙善金剛三摩地。從是三摩地出已。宣說馬頭大忿怒明王大明曰。

伊呬﹝引﹞呬摩賀﹝引﹞嚩日囉﹝二合﹞那契﹝一句﹞嚩日囉﹝二合﹞目契賀那賀那﹝二﹞捺賀捺賀﹝三﹞鉢左鉢左﹝四﹞囕誐囕誐﹝五﹞惹臘波﹝二合﹞惹臘波﹝二合﹞﹝六﹞阿﹝引﹞尾舍阿﹝引﹞尾舍﹝七﹞喝野屹哩﹝二合引﹞舞﹝引﹞倪也﹝二合引﹞鉢野底莎﹝引﹞賀﹝引﹞﹝八﹞

說此大明時有大惡毒者。悉皆驚怖將至破壞。卽時頂禮歸命一切如來已。說是伽陀曰。

大哉一切大明法善能破壞一切毒我聞使者最上明得住諸佛淸淨法

爾時世尊大徧照如來。復入三金剛不壞金剛三摩地。從是三摩地出已。宣說無能勝大忿怒明王大明曰。

說此大明已。于是世尊大徧照如來。雨一切眾生種種樂具。廣大周徧說是伽陀曰。

大哉一切大明法從大生法而出生爲求成就佛菩提我故現處三有海

爾時世尊大徧照如來。復入法界變化金剛加持三摩地。從是三摩地出已。宣說金剛烏咄羯吒明王大明曰。

唵﹝引一句﹞嚩日嚕﹝二合引﹞咄羯﹝二合﹞吒﹝引﹞野吽﹝引﹞發吒﹝半音二﹞

說此大明已。于是持蓮華者。化現一切如來最上寶冠。滿虛空中說是伽陀曰。

大哉一切大明法從大明尊所出生我住一切佛靜寂現是寶冠作供養

爾時世尊大徧照如來。復入一切輪作怖畏三摩地。從是三摩地出已。宣說金剛顰眉大明曰。

唵﹝引一句﹞婆野那﹝引﹞設禰﹝二﹞怛囉﹝二合引﹞娑禰﹝三﹞怛囉﹝二合引﹞娑野怛囉﹝二合引﹞娑野﹝四﹞勃哩﹝二合﹞俱致﹝五﹞怛致﹝六﹞吠﹝引﹞怛致﹝七﹞稅﹝引﹞帝﹝引﹞﹝八﹞稅﹝引﹞多惹致禰莎﹝引﹞賀﹝引﹞﹝九﹞

說此大明已。于是持大寂靜者。化現一切如來諸供養具。供養一切如來已。說是伽陀曰。

大哉一切大明法悉從諸佛祕密生法母成就最上義當知生法如是說

爾時世尊大徧照如來。復入智眼金剛三摩地。從是三摩地出已。宣說本部心大明曰。

爾時世尊大徧照如來。復入一切三昧眞實金剛三摩地。從是三摩地出已。宣說蓮華部心大明曰。

爾時世尊大徧照如來。復入一切大士金剛三摩地。從是三摩地出已。宣說佛眼菩薩大明曰。

唵﹝引一句﹞嚕嚕薩普﹝二合﹞嚕﹝二﹞入嚩﹝二合﹞羅底瑟吒﹝二合三﹞悉馱路﹝引﹞左禰﹝引﹞﹝四﹞薩哩嚩﹝二合引﹞哩他﹝二合﹞娑﹝引﹞達禰莎﹝引﹞賀﹝引﹞﹝五﹞

爾時世尊大徧照如來。復入自性淸淨三摩地。從是三摩地出已。說此大明曰。

唵﹝引一句﹞商葛哩﹝引﹞﹝二﹞扇﹝引﹞底迦哩﹝引﹞﹝三﹞瞿吒瞿吒﹝四﹞瞿致禰﹝五﹞伽﹝引﹞多野伽﹝引﹞多野﹝六﹞瞿致禰吽﹝引﹞發吒﹝半音﹞莎﹝引﹞賀﹝引﹞﹝七﹞

爾時世尊大徧照如來。復入一切如來智生金剛三摩地。從是三摩地出已。宣說白衣菩薩大明曰。

唵﹝引一句﹞稅帝﹝引﹞﹝二﹞半拏囉嚩﹝引﹞悉禰﹝三﹞惹吒﹝引﹞摩俱吒馱﹝引﹞囉尼莎﹝引﹞賀﹝引﹞﹝四﹞

爾時世尊大徧照如來。復入諸佛變化三摩地。從是三摩地出已。說此大明曰。

唵﹝引一句﹞吽﹝引﹞﹝二﹞遜婆禰遜婆吽﹝引﹞﹝三﹞屹哩﹝二合﹞賀拏﹝二合﹞屹哩﹝二合﹞賀拏﹝二合﹞吽﹝引﹞﹝四﹞屹哩﹝二合﹞賀拏﹝二合引﹞波野吽﹝引﹞﹝五﹞阿﹝引﹞那野呼﹝引﹞﹝六﹞婆誐鑁尾﹝寧﹡也﹞﹝引﹞囉﹝引﹞惹吽﹝引﹞發吒﹝半音﹞莎﹝引﹞賀﹝引﹞﹝七﹞

爾時世尊大徧照如來。復入大法變化三摩地。從是三摩地出已。說此甘露生大明曰。

唵﹝引一句﹞阿蜜哩﹝二合﹞覩﹝引﹞努婆﹝二合﹞嚩﹝引﹞野莎﹝引﹞賀﹝引二﹞

爾時世尊大徧照如來。復入滅諸煩惱金剛三摩地。從是三摩地出已。說此滅諸煩惱大明曰。

爾時世尊大徧照如來。復入大三昧輪三摩地。從是三摩地出已。說此大法頂大明曰。

唵﹝引一句﹞親那親那﹝二﹞賀那賀那﹝三﹞鉢左禰鉢多﹝二合﹞作訖囉﹝二合﹞吽﹝引﹞﹝四﹞

爾時世尊大徧照如來。復入一切如來最上光三摩地。從是三摩地出已。說此光聚大明曰。

唵﹝引一句﹞入嚩﹝二合﹞羅入嚩﹝二合﹞羅﹝二﹞馱迦馱迦﹝三﹞馱囉馱囉﹝四﹞尾馱囉尾馱囉﹝五﹞親那親那﹝六﹞吽﹝引﹞吽﹝引﹞發吒﹝半音﹞莎﹝引﹞賀﹝引﹞﹝七﹞

爾時世尊大徧照如來。復入最勝金剛三摩地。從是三摩地出已。說此最勝頂大明曰。

唵﹝引一句﹞親那﹝二﹞賀那﹝三﹞捺賀﹝四﹞鉢左﹝五﹞禰鉢多﹝二合﹞作訖囉﹝二合﹞吽﹝引﹞﹝六﹞

爾時世尊大徧照如來。復入最上最勝三摩地。從是三摩地出已。說此最勝佛頂大明曰。

唵﹝引一句﹞入嚩﹝二合﹞羅惹踰﹝引﹞瑟尼﹝二合﹞沙﹝二﹞入嚩﹝二合﹞羅入嚩﹝二合﹞羅﹝三﹞滿駄滿馱﹝四﹞捺摩捺摩﹝五﹞訥籠﹝二合引﹞訥籠﹝二合引﹞﹝六﹞郝郝﹝七﹞賀那賀那﹝八﹞吽﹝引﹞發吒﹝半音九﹞

爾時世尊大徧照如來。復入白色光明生金剛三摩地。從是三摩地出已。說此白傘蓋大佛頂大明曰。

爾時世尊大徧照如來。復入一切如來生金剛三摩地。從是三摩地出已。說此最上金剛多羅菩薩大明曰。

爾時世尊大徧照如來。復入一切如來吼音金剛三摩地。從是三摩地出已。說此作忿怒事鉤召三界大明曰。

此明能作忿怒事乃至餘法亦能成觀想眞實法相應三種事業悉能作不動大忿怒明王焰鬘得迦三出生普徧諸佛剎土中不壞三界而善住馬頭大忿怒明王出現忿怒顰眉相若越金剛手法者此忿怒王能破壞大力大忿怒明王及彼甘露軍拏利廣大無比如虛空能調一切難調者諸忿怒王諸大明若人持誦一洛叉悉能鉤召諸如來及作一切敬愛事顰眉一髻尊大明能作廣大怖畏事金剛禰帝等勇猛能作相應最勝事迦尼忿怒大明句若人持誦一洛叉當起忿怒相應心速作忿怒破壞事光聚佛頂大明句相應觀想彼最勝若人持誦三洛叉如勇健軍善摧伏諸部祕密最上法彼一一法悉相應行者安住禪定心觀想三摩地眞實

無二平等最勝大儀軌王一切大明三昧分第十六

無二平等最勝大儀軌王一切大明三昧分第十六

爾時世尊大徧照如來復說一切大明隨應三昧。

若作息災增益等自影像相應諦想諸法皆從心智生最上智冠法自在自心圓滿若相應諸佛影像當觀想諸佛影像觀想已出現種種寶光明所有忿怒大光明想從金剛薩埵生所有諸部大光明彼彼自性當觀想觀想法及觀想心如次相應當觀想依法觀想本尊已彼五種色善淸淨部主本尊大明句應當觀想最上頂今此一切大明句喜愛相應法無異一切成就如所作金剛智等供養事一切羯磨大明句自影像相當觀想今此一切大明句大明三昧所出生諸佛利益悲愍心金剛無畏善宣說

無二平等最勝大儀軌王一切如來一切大明遣魔分第十七

無二平等最勝大儀軌王一切如來一切大明遣魔分第十七

爾時世尊大徧照如來。復說一切大明遣魔法。

所有一切遣魔法諸佛眞實智所生三種忿怒平等門金剛出生善宣說焰鬘得迦智部法馬頭明王大忿怒最上出生攝部法法部同彼智部儀隨應持誦諸大明百千乃至阿庾多自心安住諸佛想依法當作遣魔事作者當用多羅葉以棘刺書彼大明尸陀林中依法儀如應當作遣魔事或於國城聚落中或於大自在天祠依法所用依法作一切魔惡皆除遣於七晝夜依法作諸魔若不調伏者忿怒金剛速破壞彼當頭破作七分

無二平等最勝大儀軌王一切如來祕密金剛薩埵承事分第十八

無二平等最勝大儀軌王一切如來祕密金剛薩埵承事分第十八

爾時世尊大徧照如來。復依金剛薩埵法。說弟子承事阿闍梨儀。

謂若見自阿闍梨與佛阿闍梨無異金剛加持所出生乃至盡壽常恭敬弟子所作應堅固不應處師床坐臥隨師所住如所應若衣若履常安布不應師前作戲笑勿出無義利語言若時若法有所違此卽不名爲弟子若見一事極微小彼無利故不應行作者名爲大愚癡當墮阿鼻大地獄若有毀謗阿闍梨及違祕密甚深法定墮阿鼻地獄中若干劫數受諸苦弟子隨受師指訓應如佛勅等無異若苦若樂悉當行乃至盡壽不違越弟子常生歡喜心聞師所說勿驚怖爲欲趣學甚深門乃至盡壽當承事師前常作恭敬相不應以手置腰側若求成就作法時不應稱其師名字違者當墮地獄中若干劫數受諸苦想師同彼佛如來此卽名爲眞弟子想師名字從佛生乃至盡壽無忘失如佛觀想於師已彼一切罪皆解脫弟子若具如是徳卽能生長諸福聚聞師言說悉無疑所說皆同寶生佛聞異說者卽愚癡當墮號叫大地獄若生歡喜聽師說隨所聞已能親近請問如是大明等此甚深義云何學問已諦聽師所宣不應正目觀師面應當一心而諦受尊重阿闍梨儀法若違越者卽愚癡當墮號叫大地獄常須承事阿闍梨如其所欲悉隨順違背師者破三昧六十劫中墮地獄於地獄中受諸苦如是輪轉極長時於三昧法不能成是卽名爲愚癡者所有廣大成就法金剛薩埵所宣說若欲修學求成就應具如是弟子相應當依彼阿闍梨隨應所說諸儀法如是卽得我淸淨眞實法儀如理住彼阿闍梨所宣說速得成就無別異如佛所行如是行弟子應當常承事金剛薩埵最上法速得成就無別異卽得成就一切佛最上眞實承事法此卽三界勝成就諸佛大智所出生

佛說無二平等最上瑜伽大教王經卷第五

佛說無二平等最上瑜伽大教王經卷第六

佛說無二平等最上瑜伽大教王經卷第六

西天譯經三藏朝奉大夫試光祿卿傳法大師賜紫臣施護奉詔譯

西天譯經三藏朝奉大夫試光祿卿傳法大師賜紫臣施護奉詔譯

無二平等最勝大儀軌王一切如來大明如意寶分第十九

無二平等最勝大儀軌王一切如來大明如意寶分第十九

一切祕密大明句能施一切眾生樂執金剛王持明者一切最上尊自在無缺減法所出生所說亦離諸過失彼一切執金剛王一切最上尊自在以菩提心爲自體最初稱讚祕密行若越祕密三昧者彼當頭破作七分所有貪法本無邊能施一切大利樂彼執金剛大法王一切最上尊自在所有瞋法本無邊金剛大智所宣說彼執金剛大法王一切最上尊自在所有癡法本無邊從一切智所宣說最上寂靜大法王徧照如來淸淨藏苦法樂法悉無邊是中平等無分別如是寂靜持明王徧照如來淸淨藏諸法本來無有邊乃至盡壽常親學彼執金剛最上王宣說一切最上法諸眾生界亦無邊假使盡壽不可說彼執金剛最上王一切最上尊自在於一切事若厭離乃至盡壽破所作彼持妙法最上王一切最上尊自在

爾時十方來者一切如來。聞大徧照如來宣說如是等一切如來智輪法性文字眞實法門已。咸皆歡喜生希有心。卽謂金剛手菩薩言。希有善男子。此諸法門名爲一切智智主。若有不知此法者。於餘法門豈能知邪。

爾時金剛手菩薩大祕密主。安住大徧照如來心已。白諸如來言。我今樂欲宣說一切如來大明如意寶三摩地法門。諸如來言。祕密主普爲悲愍利樂一切。應善宣說。時金剛手菩薩大祕密主。安住一切如來五處加持已。卽說一切如來大明如意寶三摩地法門。

所有加持大明等當想諸法眞實性最上依彼本法儀四相如應當觀想行者先當於己身自影像相如應想廣大徧滿依法儀從自心義所生起淸淨妙月曼拏羅水精月光想周徧依法所作獲成就於現生中得成佛又於日輪曼拏羅如應觀想四種色本尊大明想其中現唵字相作黃色本部五種光明現想從我法所出生吽字相應現光中觀想自影像淸淨從自影像相應出周徧閻浮檀金光諸相妙好悉周圓觀想悅意中最上復想從彼佛影像出現五種淨光明徧照如來影像光廣大徧滿虛空界依法定心觀想已復於自心而安想出生妙色無等比如月淸淨諸相具徧照如來影像相想現種種淨妙光無上寂靜自寶髻戴五佛冠莊嚴相觀想入於曼拏羅本部大明諦心想復想本尊佛影像及彼金剛薩埵相佛頂大明祕密法及諸明王等大明一切本部法相應出生持念依儀法

此名三金剛相應大徧照如來三摩地。復次世尊大徧照如來。宣說三金剛智金剛薩埵三摩地法門。

先想心月曼拏羅出現大明文字相唵字想卽徧照尊種種光明悉周徧吽字金剛薩埵相焰鬘種種相莊嚴頂戴徧照如來冠手執本部金剛杵復想帝靑大光明周匝廣大而照耀一切所作依法儀如應觀相求成就

復次金剛手菩薩。宣說無量壽如來圓滿一切願三摩地法門。

先當想心曼拏羅出現大明文字相中心應觀想璫字卽是本尊無量壽手持八葉妙蓮華出現蓮華妙樂光左右本部自影像應當觀想金剛愛一切所作依法儀如應觀想求成就

如先所說曼拏羅一切所作依儀法於中觀想娑字相是卽迦摩焰影像觀想手執於三叉出現閻浮檀金光周匝想賀字相應心曼拏羅各安布法主影像觀想已然後如應而作事

當知佛影像平等如應觀想依法儀所有佛頂大明句忿怒明王諸大明一切羯磨大明等至心持誦作先行次當自心起相應想成妙月曼拏羅於中觀想本部尊左右安布諸賢聖大明文字觀想已諸相如應作觀想金剛輪及金剛杵金剛蓮華與三叉如意妙寶等諸相如應觀想速成就又於妙月曼拏羅中想自心大明等左右妙月相相應中想黃色如應現自心圓滿相應已次當安想於本尊此最上法作降伏一切如來共宣說日曼拏羅等安想依阿閦佛諸法儀於一切時觀想成決定住壽經一劫妙月曼拏羅想已當想本部主大明最初住此禪定心乃想四種成就事而彼成就三界勝當獲最上帝釋寶本部印相及大明依法出生成就事復次當於虛空中觀想淸淨曼拏羅中想日輪光明相大蓮華復光中現於其曼拏羅周匝徧想妙月淸淨光本尊影像依法儀如應想彼不動相四寶莊嚴護摩爐依法當用護摩物隨應想念於大明起寂靜心護摩作五種曼拏羅相應中想吽字悉徧滿出現羯磨部光明廣大變化亦周徧於中安想諸賢聖從三三昧生影像彼最勝頂依法儀頂輪亦當如是想本尊大明所出生三摩呬多心觀想八葉大優鉢羅華縱廣三十二指量又於法曼拏羅中依法觀想彼無異想五鈷大金剛杵靑優鉢羅華光現其量依法十六指想已決定得成就三叉二十六指量依法觀想作黃色大輪蓮華羯磨杵及如意寶依法想想已依法作加持速得成就無別異本尊大明所出生速得成就無別異大輪蓮華及杵等依金剛法而觀想觀想最上成就法無別成就勝於此想獨鈷大金剛杵焰鬘光明周徧現一切羯磨大明句所說皆是眞實語朅訥誐出焰鬘光羯磨部中所變化又想金剛曼拏羅其相縱廣一肘量弩多喞吒等大明依忿怒儀而作法日輪曼拏羅相應依法想最上幖幟難拏沒訥誐囉等觀想相應作成就依法如是觀想已復想持金剛色相此中一切大明句相應身語心觀想大智所說作成就是卽祕密金剛智

若欲成此勝悉地當知護摩諸大明祕密眞實三摩地種種護摩儀軌事四種曼拏羅相應了知諸部諸事業唵字大明等分別依法觀想得成就息災護摩爐相圓作增益法應四方敬愛爐相如弓形降伏法用應三角爐中所燃火善相觀想出生妙甘露諦心觀想自色相及彼賢聖影像等所有部主本尊相從此金剛教出生如其所說作觀想羯磨部作變化事依法當於其舌端想現吽字大明相

若作息災護摩法應用蜜及乳等物若依智金剛部說摩賀帶羅爲最上行者當住善寂心觀想金剛阿闍梨手執如意寶莊嚴此卽淸淨最上教徧照如來大影像出生一切金剛眾彼蓮華部尊影像及迦摩焰金剛等安布大明文字已四種事業應分別

無二平等最勝大儀軌王集一切大明三摩地分第二十

無二平等最勝大儀軌王集一切大明三摩地分第二十

爾時金剛手菩薩大祕密主。復入一切如來無緣三昧智金剛加持三摩地。從是三摩地出已。宣說一切三摩地集諸大明精妙法門。

諸佛金剛廣大法從三昧門所出生一切大明無所緣此說名爲禪定法所有一切佛三昧智部眞實無所緣智曼拏羅法相應佛影像光普徧現唵字出現法光明此金剛法大堅固頂戴寶冠相相應白色最上妙淸淨四臂廣目依法想羯磨部中變化事所有最上相應智曼拏羅生莊嚴相金剛薩埵眾寶冠最上妙相諸佛藏妙法自在彼相應此卽最上禪定法迦摩金剛相應等五種智通如所說迦摩藏攝彼勝上佛二足尊眞實智

爾時金剛手菩薩大祕密主。復入執金剛三昧眞實加持三摩地。從是三摩地出已。宣說一切金剛三昧精妙眞實金剛三摩地。

金剛曼拏羅相應於中分別彼影像黑色復想忿怒容出現大惡可怖相四臂如應依法想二處平等而相應此金剛教大堅固安住金剛心成就能成就諸成就事金剛妙樂法所說

爾時金剛手菩薩大祕密主。復入一切法最上三昧加持三摩地。從是三摩地出已。宣說一切法最上普徧吉祥三摩地。

妙法曼拏羅相應於中影像當安想持赤蓮華大光明種種妙寶爲嚴飾四臂亦依本部法如應觀想彼色相二處平等悉相應此妙樂法大堅固語金剛等得成就自悲願等亦成就一切金剛相應等如應觀想皆成就

爾時金剛手菩薩大祕密主。復入一切三昧部眞實加持金剛三摩地。從是三摩地出已。宣說金剛三叉最上三昧三摩地。

迦摩禪定曼拏羅於中影像當安想黃色復現寂靜光觀想現於三目相水精色光甚淸淨磨羯部中變化事所有四種勝儀軌依法觀想作成就金剛安怛陀那法而能安住成就事此中一切大明句說名三摩地莊嚴所有金剛薩埵相而身語心善觀想

乃至一切境界中一切賢聖普稱讚如是諸法悉相應出生儀軌得成就

分別自心大明字及本部諸賢聖明部主本尊大明句并本部中明王等一切羯磨大明法佛頂大明當觀想此中一切大明句皆是祕密眞實心若作息災成就法應明本部中大明增益亦用本部明觀想決定得成就若作敬愛當依法應當觀想大佛頂此中一切大明句皆是祕密眞實心若作息災成就法應用本部中大明增益亦用本部明觀想決定得成就若作敬愛當依法觀想忿怒諸明王若作降伏諸事業想用降伏法大明若欲遣魔當依法觀想本部大佛頂金剛橛等大明句觀想金剛使者等若作息災成就法應用本部中大明增益亦用本部明觀想決定得成就若作敬愛當依法觀想諸忿怒明王若作降伏觀想法當用羯磨諸大明若欲遣魔當依法亦觀想彼大佛頂金剛橛等大明句觀想金剛使者等五種淸淨大光明於中依法當觀想如所觀想如實生異此卽非成就法諸部事業若相應諸曼拏羅當觀想分別大明文字相如應觀想得成就依法當於自心中想諸微妙曼拏羅次第觀想至頂輪此禪定法名最上白赤黑等色相應於一切處善分別一切大明所出生異此卽非成就法彼吽字等諸大明莎賀發吒字圓滿此中出生諸儀軌所作決定得成就三部法用吽字明唵字智部爲最上大明文字等安布於額及心而觀想

依法四時而相應想金剛甘露影像近成就法此能成此成就法爲最上本尊影像相應已大成就事悉能成佛頂影像若相應能成相應成就事本部賢聖相相應羯磨部中現變化分別微小金剛杵於三世佛善安想依法所作得成佛一切成就皆如意此諸成就無有上廣大成就功徳生

無二平等最勝大儀軌王一切如來身語心淸淨自性金剛大智分第二十一

無二平等最勝大儀軌王一切如來身語心淸淨自性金剛大智分第二十一

爾時十方來者一切如來。卽現一切如來出生妙樂大莊嚴雲供養金剛手菩薩大祕密主。作供養已。從語金剛出妙法音。稱讚所說大金剛教祕密法門。

祕密淸淨大乘法智中勝智功徳藏普徧大智無我門歸命稱讚祕密智祕密眞實淸淨義無上行法如大海從普賢身而出生歸命稱讚金剛智最勝大智如所乘安住三金剛不壞已到彼岸大法門歸命稱讚菩提行一切眾生勝上生悉令趣入諸佛智諸佛無上自性淨歸命稱讚救眾生淸淨法身大解脫如如意寶大自在一切眾生解脫門歸命稱讚淸淨行

爾時會中有菩薩摩訶薩。名如意寶三昧金剛。前白金剛手菩薩大祕密主言。大士若有菩薩。於如是大功徳法。樂欲求者當云何求。

爾時金剛手菩薩大祕密主。告如意寶三昧金剛菩薩言。善男子若有菩薩。起離疑想當如是求。起離疑想者當求佛法。起離疑想者當求一切法。起離疑想者當於一切行中如實觀想。善男子譬如住法雲地菩薩。於一切如來法身一切如來報身一切如來化身。遠離一切分別一切疑惑。於一切法中住如實見。此諸祕密大功徳法。如實知者亦復如是。以要言之此祕密法。是卽菩薩金剛大智。爾時一切如來聞是說已歎未曾有。卽時出現一大人相。於眾會中頂禮金剛手菩薩大祕密主。作如是言。大士如是第一義諦祕密大明諸行法門。於是法中。有生信者有不信者其義云何。金剛手言。譬如三千大千世界如微塵數一切眾生。悉能證得無上菩提。是事可信爲不可信。大士此祕密法門亦當如是見。如是見者離分別見。爾時一切如來所化大人。生大歡喜歎未曾有。卽說伽陀曰。

大哉智大智出現大金剛世間諸盲人得智眼淸淨

爾時金剛手菩薩大祕密主。復入一切金剛無二平等三昧金剛三摩地。於是三摩地中。出現殑伽沙數百千俱胝那庾多光明。照東南方不可說不可說微塵數佛剎。是諸佛剎中諸大菩薩蒙光照者。悉得圓滿三身大智。所有一切如來悉住菩提心。一切眾生得入菩提自性無畏行門。安住如虛空平等金剛菩提諸法無相離戲論無所生淸淨最上金剛自性大智法門。

爾時金剛手菩薩大祕密主。從三摩地安詳而起。普告大眾言。諸大士當於一切眾生。起平等見如諸佛想。是時所化大人。還攝一切如來身語心寶藏中忽然不現。彼十方來者一切如來諸大菩薩。各各於其自心祕密相應法中如理而住。金剛手菩薩大祕密主。亦復於自身語心祕密相應眞實法住。

佛說無二平等最上瑜伽大教王經卷第六

