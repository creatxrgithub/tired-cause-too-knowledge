觀自在菩薩心眞言一印念誦法﹝千手千眼軌出﹞

觀自在菩薩心眞言一印念誦法﹝千手千眼軌出﹞

大興善寺三藏沙門大廣智不空奉詔譯

大興善寺三藏沙門大廣智不空奉詔譯

夫修行者欲念誦時。先應誦淸淨眞言七徧。眞言曰。

oṃśuddhenuśāddhanāyasvā唵秫﹝詩聿反﹞弟耨戌﹝引﹞馱曩﹝引﹞野娑嚩﹝二合引﹞hā賀﹝引﹞

由誦此眞言。則獲得三業淸淨。則成以功徳法水灑浴身心。則結觀自在菩薩印。

二羽相叉作拳。以禪度出外直竪卽成。誦心眞言七徧。眞言曰。

oṃāroliksvā唵阿﹝去引﹞嚧﹝引﹞力迦﹝半音﹞婆嚩﹝二合引﹞hā賀﹝引﹞

由結此印及誦眞言。卽成三昧耶。又結前印誦眞言三徧。以印左繞三匝。則成辟除一切諸魔障者。又結前印誦眞言三徧。以印右轉三匝則成結界。

則想身前八葉蓮華。又結前印誦眞言七徧。以禪度向身招之。

則觀自在菩薩。并蓮華部一切聖眾。皆來集會。則以二手捧閼伽香水器。當額奉獻誦眞言七徧。想浴聖眾。

又結前印誦眞言三徧。則成種種天妙飲食供養。

又結前印當心誦眞言七徧。則想自身坐於八葉蓮華臺中。相好威光具足圓滿等同觀自在菩薩。於蓮華八葉。每一一葉上。各有一如來入定。面向觀自在菩薩。行者以如是觀念極令分明。舉印於頂上散。

則取念珠蟠於掌中合掌當心。誦加持念珠眞言七徧。眞言曰。

oṃvailocanamalasvā唵尾嚕﹝引﹞左曩﹝引﹞麼﹝鼻聲﹞攞娑嚩﹝二合引﹞hā賀﹝引﹞

則二手當心。各聚五指如未敷蓮華形。當心誦眞言。不緩不急歷分明不應出聲。寂靜念誦每與眞言後字聲齊移一珠。於心眞言句中去初後字。念誦之時勿令散亂。身心凝寂更不異緣。惟觀本尊專注念誦。則觀想身前八葉蓮華上。有觀自在菩薩相好圓滿處月輪中。復觀自身同彼觀自在菩薩等無差別。念誦數畢。捧珠頂戴起慈悲心發大誓願。一切有情所希望。世間殊勝上願。速得成就則安珠本處。

復以印加持自身五處。所謂額上右肩左肩心上及喉是名五處。各誦眞言一徧。加持頂上散印。

又結前印如前獻五種供養。各誦眞言一徧則成廣大供養。則以二手捧閼伽水。當額奉獻誦眞言一徧。

又結前印以禪度向外擲之誦眞言三徧。舉印安頂則成奉送一切聖眾。

又結前印加持。自身五處。各誦眞言一徧。則成被甲。頂上散印。

修行者如是依此祕密法要。精誠念誦作意修持。一切所爲速得成就。世出世間諸願圓滿。業障消除三昧現前。不轉此身騰空自在隨意。卽往十方淨土歷事諸佛。速成無上菩提。

觀自在菩薩心眞言一印念誦法

此中仁者圓仁。卽慈覺大師之諱也。此本則慈覺請來也。

