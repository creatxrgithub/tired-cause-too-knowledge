攝無礙大悲心大陀羅尼經計一法中出無量義南方滿願補陀落海會五部諸尊等弘誓力方位及威儀形色執持三摩耶幖幟曼荼羅儀軌﹝但呪讚及作法宜視大儀軌內﹞

攝無礙大悲心大陀羅尼經計一法中出無量義南方滿願補陀落海會五部諸尊等弘誓力方位及威儀形色執持三摩耶幖幟曼荼羅儀軌﹝但呪讚及作法宜視大儀軌內﹞

特進試鴻臚卿加開府儀同三司封肅國公贈司空諡大辦正大興善寺大廣智不空奉詔譯

特進試鴻臚卿加開府儀同三司封肅國公贈司空諡大辦正大興善寺大廣智不空奉詔譯

爾時婆誐鑁住無礙大悲心大陀羅尼自在力三昧演說阿利耶大曼荼羅相五部諸尊等威儀形色法欲知此海會諸尊印相者先應知指目蓮花合掌者蓮花卽理也理處必有智故以左右手其名曰理智左手寂靜故名理胎藏海右手辦諸事名智金剛海左手五指者胎藏海五智右手五指者金剛海五智左手定右慧十指卽十度或名十法界或曰十眞如縮則攝收一開則有數名左小指爲檀無名指爲戒左中指爲忍左頭指爲進左大指爲禪右小指爲慧無名指爲方右中指爲願右頭指爲力右大指爲智左大指爲慧左頭指爲方左中指爲願無名指爲力左小指爲智

右手大指爲檀空輪右手頭指爲戒風輪右手中指爲忍火輪右無名指爲進水輪右手小指爲禪地輪小指爲地無名爲水中指爲火頭指爲風大指爲空

五部尊法

一息災法﹝用佛部尊等。是故有五智佛﹞二增益法﹝用寶部尊。是故有寶光幢笑。求福徳者寶。求智慧者光。求官位者幢。求敬愛者笑﹞三降伏法﹝用金剛部尊等。是故有五大忿怒尊等﹞四愛敬法﹝用蓮華部尊。是故本尊觀世音等﹞五鉤召法﹝用羯磨部尊。是故有鉤索鎖鈴等﹞入五智﹝法身。是故有五智賢瓶﹞成蓮華﹝自性身。是故有四種蓮花﹞成佛身﹝受用身。是故有如來等﹞被甲﹝變化身。是故有三十二身﹞五母部室主毘盧遮那如來﹝佛部主源之故無母。譬如毘盧遮那經。阿字爲毘盧遮那佛種子。吽字金剛薩埵種子。金剛頂經。吽字毘盧遮那種子。阿字金剛薩埵種子。金剛海儀軌。如是每會。此兩字相代當知是互作主伴利益眾生。蒲陀海大悲遷化亦現萬億身。互作主伴接化羣生﹞阿閦如來﹝金剛部主金剛波羅蜜爲母﹞寶性如來﹝寶部主寶波羅蜜爲母﹞無量壽如來﹝蓮花部主法波羅蜜爲母﹞不空成就如來﹝羯磨部主羯磨波羅蜜爲母﹞是則據四波羅蜜出生四佛之義。心有四佛互出生四波羅蜜之義。然則得四波羅蜜爲主。四佛爲母耶。曰不得。何故不得。曰四波羅蜜爲定爲慧。則不得四波羅蜜爲主。四佛爲主。譬如𨿽父母共產生諸子名父不爲母。以五智忿怒相配。五智不動尊﹝毘盧遮那忿怒。自性輪般若菩薩﹞降三世尊﹝阿閦佛忿怒。自性輪金剛薩埵菩薩﹞軍荼利﹝寶生佛忿怒。自性輪金剛藏王菩薩﹞六足尊﹝無量壽佛忿怒。自性輪文殊師利菩薩﹞金剛藥叉﹝不空成就佛忿怒。自性輪卽可是寂靜身。又穢積金剛爲不空成就佛忿怒。自性輪金剛業也。穢積卽烏芻澁摩菩薩也﹞無能勝﹝釋迦牟尼佛忿怒。自性輪慈氏菩薩﹞馬頭觀音﹝無量壽佛忿怒。自性輪觀世音爲主。伴陀羅嚩子尼是白衣觀世音菩薩也﹞三十七尊毘盧遮那佛﹝徧照金剛。已下皆同﹞四方四佛﹝如上﹞東方金剛波羅蜜﹝不動﹞南方寶波羅蜜﹝平等﹞西方法波羅蜜﹝淸淨﹞北方羯磨波羅蜜﹝成就﹞薩﹝妙用眞如﹞王﹝自在﹞愛﹝大喜﹞喜﹝善哉﹞寶﹝如意﹞光﹝威徳﹞幢﹝滿願﹞笑﹝歡喜﹞法﹝淸淨﹞利﹝般若﹞因﹝不退﹞語﹝性空﹞業﹝善巧﹞護﹝精進﹞牙﹝猛利﹞拳﹝祕密﹞嬉﹝授記﹞鬘﹝愛敬﹞歌﹝無畏﹞舞﹝神通﹞香﹝無礙﹞花﹝妙色﹞燈﹝普照﹞塗﹝普淸﹞鉤﹝善源﹞索﹝等持﹞鎖﹝堅持﹞鈴﹝解脫﹞。

今說初域界本尊微妙相第一內心地有八葉蓮花其妙色靑黃妙寶金剛莖常出無量光百千種妙色繽紛以嚴地紺瑠璃爲地黃金界紺場微妙無等倫從此華臺心出現大月輪中有本尊像號千手千眼妙色超三界金色具暉曜首持髪髻冠寶冠紺髪垂頂上五百面具足眼一千諸頭寶冠中安住化佛身身相十百臂其中採雜寶左定日精珠左理宮殿珠左定乾銷珠左定寶弓珠左理鍕持珠左定羂索珠左理紅蓮珠左定白蓮珠左理寶篋珠左定玉環珠左定寶鏡珠左定蒲桃珠左理化佛珠左定寶螺珠左理金剛杵左定鐵鉤珠左理白拂珠左定寶瓶珠左理如意珠定慧十蓮合理智入定印

右慧月精珠右智色雲珠右慧錫杖珠右智寶劍珠右慧寶箭珠右智胡瓶珠右慧數王珠右智紫蓮珠右慧靑蓮珠右智寶經珠右慧金輪珠右智髑髏珠右慧楊柳珠右智頂上珠右慧寶鉢珠右智三劍珠右慧鉞斧珠右智無畏珠右慧寶印珠各各妙寶臂猶如尼瞿枝鐶釧爲臂玉百千寶瓔珞妙鬘及天衣莊嚴珠妙體救世圓滿光離熱住三昧跏趺右押左安住妙寶蓮妙相無倫匹旣說中胎像威儀好相竟今說八葉上大菩薩種好及息災增益威儀形色法八葉蓮花臺﹝始從東北右旋﹞

頂上五髻冠安住化佛身具三九面眼正面白肉色微笑慈悲相左右天靑色瞋怒降魔相身被妙瓔珞繫鹿皮袈裟百福莊嚴身四臂兩足體左定開蓮花左理持羂索或執持數珠右慧說法印或持金剛鎖右慧執持鎖妙寶瑠璃光住千葉蓮花跏趺右押左

頂上大寶冠身相白肉色具一面二眼熙怡慈悲相四臂兩足體左定執蓮花左理持鍕持右慧握數珠右智與願印妙寶靑蓮花被鬘及天衣瓔珞上妙裳安住千葉蓮跏趺右押左

諸頭髪髻冠冠中住佛身正面淺黃色救世哀愍相左右靑黑面左三忿怒相右三降魔相當後暴笑相頂上如來相四臂兩足體左定執蓮花左理握鍕持右慧施無畏或結拳印契右智持數珠被鬘妙瓔珞天衣及上裳商佉妙色光安住千葉蓮跏趺右押左

頂上寶馬頭三面三三眠正面寶冠中安住化佛身身相赤肉色甚大瞋怒相利牙現脣上四臂兩足體定慧結印契左定光結拳屈檀戒忍輪舒進禪如嘴右慧亦如是定慧進合頭當臆稍下垂左定拳印相右慧持鉞斧被鬘妙瓔珞天衣微妙裳妙色瑠璃光安住大蓮花跏趺右押左

頂上火焰冠四面明王像正面白肉色眼目丈夫相左右綠碧色有大忿怒相左理持羂索右慧執鐵鉤右智與願契嚴身妙瓔珞被鬘天衣裳千色蓮花光安住大寶花跏趺右押左

微妙大寶冠頂上住佛身一面愍念相身相淺黃色六臂兩足體左定按門山左理執蓮花左定持金寶右慧思惟相右智如意寶右慧持數珠被鬘妙瓔珞袈裟天衣裳圓光蓮花色安住大蓮花仰左跏趺右

頂上大寶冠三面三三眼正面白肉色忿怒怖畏相四臂兩足體左定蓮上鉤左理持羂索右慧金剛鉤右智執三劍被鬘及瓔珞袈裟天衣裳微妙蓮花光安住大寶蓮跏趺右押左

頂上火髻冠一面靑黑色甚大忿怒相四臂兩足體左定執三劍左理持羂索右慧執寶劍右智鉞斧劍被鬘及瓔珞袈裟大衣裳圓光百寶色跏趺右押左旣說八菩薩威儀形色竟

身相赤白色朝日初出相左定結拳印右慧摩膝相身被僧伽梨安住月輪中閻浮淨金光白象以爲座

身相黃金色左定結拳印右慧開外方屈無名小指敍中頭大指身被福田衣金色暉曜光寶馬以爲座

身相赤金色結三摩地印目開視下相丹光袈裟衣安住大月輪入定拔苦體紫磨金色光孔雀以爲座

身相赤金色左定結拳印右慧舒五指當右胸臆上身被福田僧安住滿月輪黃金周徧光迦嚕羅爲座

頂上妙寶冠身相白肉色左定紫蓮花其上有軍持右慧摩膝相一切妙瓔珞嚴飾救世身安住月輪海

頂上妙髻冠身相白肉色大悲愍念相左定蓮上鉤右慧拳押膝百千種瓔珞珠鬘及天衣一切妙寶色莊嚴慈悲體圓滿蓮環光大寶蓮花坐安住滿月輪

頂上五髻冠身相黃金色左定靑蓮花其上有三劍右慧執梵函嚴飾妙寶身圓光商佉色安住月輪中

頂上大寶冠中現無量壽身相白肉色十度開敷蓮天衣妙袈裟萬徳妙瓔珞莊嚴黃金色身光徧法界安住月輪中跏趺右押左

頂上五髻冠身相染海色左定執蓮花其上有梵篋右慧阿閦印袈裟妙瓔珞莊嚴靑黑中安住月輪中

頂上髪髻冠身相靑白色中年女人狀定慧靑蓮花圓滿周徧光暉發猶淨金微笑鮮白衣嚴身無有極

毘楞伽摩尼百寶嚴天冠頂上住五佛身相黃金色定慧入定印萬億寶瓔珞花鬘妙天衣一切寶嚴身千色商佉光師子以爲座

頂上五髻冠身相白肉色左定執蓮花其蓮花上寶右慧四角輪袈裟妙瓔珞莊嚴相好身安住月輪中

頂上五髻冠冠中住鍕持身相白肉色左定白蓮花右慧說法印妙鬘寶瓔珞嚴身如觀音安住月輪中

頂上五髻冠身相白肉色定慧入定印蓮花上梵函袈裟妙瓔珞莊嚴萬眞身圓光徧法界安住月輪中

頂上五髻冠身相靑碧色左定執蓮花其蓮上梵篋右慧羯磨杵袈裟妙瓔珞莊嚴妙寶身安住月輪中

頂上妙寶冠身相白肉色慈悲救世相具相四八色左定紅蓮花右慧摩膝相身被鬘袈裟瓔珞及天衣妙寶玉鐶釧莊嚴上妙身住大蓮月殿旣說第二院諸尊方位竟

頂上大寶冠其中住佛身身相深黃色慈悲柔軟相救世二十臂引接羣生類兩足輻輪相化導諸有情左定承寶珠左理把寶劍左定握金輪左理金剛橛左定持榜棑左理金剛鐸左定金剛鈴左理大蓮花左定持數珠左理結拳印右慧執戟銷右智金剛劍右慧化佛像右智金剛寶右慧持寶鏡右智金剛索右慧加無畏右智跋折羅右慧五股杵右智縛日羅百千種瓔珞妙鬘及天衣莊嚴上妙身圓光靡不徧住頗頭摩花安住大月輪

五百諸頭冠各各住佛身千眼十臂體身相黃金色右定開敷蓮右理持羂索右慧大蓮花右智寶數珠左定開敷蓮定慧合掌印理智三摩地滿願法千條所求皆圓滿弘誓深如海廣度諸羣生恒以五智力引接於一切王難刀兵世爲刀王救之疫病災厄時爲醫王濟之飢饉渴乏時爲施主愍生怖畏急難時爲歸依助之乃至爲海潮成多類之魚及現白犬身利益歸依者爲利一切故現萬億寶刀百億妙瓔珞天衣及寶鬘嚴飾上妙身圓光徧法界住鉢曇摩花跏趺右押左

頂上大寶冠其冠住佛身身相黃金色出現十八臂引接眾生故大悲救世相左定化佛身左理頗胝珠左定如意珠左理握梵函左定抱宮殿左理金剛索左定金剛鈴左理說法印左定施無畏右慧縛日羅右智頗胝珠右慧持寶劍右智金剛鎖右慧持利鉾右智寶數珠右慧持戟銷右智說法印右慧亦說法百千種瓔珞嚴身以種寶度生圓滿光跏趺右押左恒遊大蓮花安住大月輪

髪髻遶白蛇身相大靑色金剛寶瓔珞甚大忿怒相六臂六足體左理檀拏印左定執鉾鎊左理握金輪右慧執寶劍右智鉞斧相金剛寶瓔珞嚴身不可量左理寶數珠右慧執三股右智滿願印以慧方願屈智力眞如嘴以獸皮爲衣右肩二赤蛇蟠結垂胸臆令頭本尊向亦四臂兩膊有一蛇遶之其色甚靑白住寶池蓮上

頂上火鬘髻迅雷玄雲色六面十八眼極大忿怒相輝焰過眾電水牛以爲座

髻上八蓮葉頂髪垂右肩一目而諦觀面門水波相大忿怒白牙左定握羂索右慧把寶劍金剛寶瓔珞威怒身猛焰安住盤石座

髑髏火髻冠夏時雨雲色三面三三眼阿吒吒微笑具足百千臂操持眾器械示現八臂相滿願弘誓故左定執戟銷左理抱寶弓左定金剛索右慧金剛鐸右智持寶箭右慧握寶劍理智救世印先以左定腕押右慧腕上以右祥地輪叉左祥地輪猶如懸蓮劍左定進水輪及以忍火輪相屈入掌中亦以戒風輪檀空輪直竪各各相附頭譬如兩邊嘴右慧亦如是金剛寶瓔珞以爲嚴身寶身光霹靂相焰鬘靡不徧左足蹈大天右足蹈天后度脫其惡心令歸佛法僧

髪髻髑髏冠雷電黑雲相三目怖畏相八臂操器械左定握金剛左理持戟銷左定金剛鉤右慧執二股右智拳押脇先作金剛拳直竪戒風輪當右脇之下右慧施無畏定慧大瞋印先以右慧腕押左定腕上各作金剛拳定慧戒風輪忍大進水輪各直竪當臆蚊蜃爲臂環金剛寶瓔珞鈈釧嚴臂踝獸王皮爲衣白蓮承兩足十二蛇圍繞二蛇在頸垂二蛇遶兩膊八蛇遶八臂甚大怖畏相或示現千臂號千臂甘露或示現八臂各聖軍荼利或示現二臂日蓮花軍荼如是現萬身遠離一切厄住大熾焰中威徳不可測釋尊大忿怒自性輪金剛藏王大菩薩降魔故現形

頂上大寶冠身相白肉色左定執寶弓右慧持寶箭金剛寶瓔珞天衣及華鬘嚴飾妙寶身月輪光蓮座

頂上大寶冠身相白肉色定慧結拳印卽著胸臆上嚴身猶如愛身光徧圍繞十六大菩薩威儀皆同體

頂上大寶冠身相白肉色定慧共拳印嚴身如上說

頂上大寶冠身相白肉色左定金剛拳右慧三股杵

頂上大寶冠身相赤肉色左定結拳印右慧月精珠

頂上大寶冠身相白肉色左定與願契右慧金剛寶

頂上大寶冠身相白肉色定慧寶幢幡嚴身如上說

頂上大寶冠身相白肉色定慧合掌拳揚耳側勢耳

頂上大寶冠身相黃金色左定蓮上函右慧金剛劍

頂上大寶冠身相白肉色定慧承蓮花嚴身如上說

頂上大寶冠身相白肉色左定金剛拳右慧握金輪

頂上大寶冠身相白肉色定慧如來舌嚴身如上說

頂上大寶冠身相白黃色定慧拳當臆嚴身亦如上

頂上大寶冠身相大靑色定慧金剛拳揚印當胸臆腕稍屈垂心嚴身猶說上

頂上大寶冠身相靑碧色左定舒頭指自餘皆指屈揚之附腋側右慧亦如是

頂上大寶冠身相白肉色定慧合掌中揚之安頂上旣說第三院諸尊方位竟

頂上大寶冠身相白肉色定慧紫蓮花妙寶瓔珞衣引接有情故示現天帝相

髪髻童子冠身相白肉色定慧赤蓮華一切憐愍相

吉祥天女形面門桃花色定慧白蓮花百千種瓔珞嚴身微妙色救世現天相

四八紫金色牟尼善逝相左定舒安膝右慧說法印頗胝商佉光住頗頭摩花

頂上大寶冠身相鮮肉色定慧持燈明嚴身如上說

頂上大寶冠身相大靑色定慧塗香器嚴身如上說

頂上大寶冠身相大黑色定慧持香爐嚴身如上說

頂上大寶冠身相淺黃色定慧持鮮花嚴身如上說

頂上大寶冠髻現無量壽身相白肉色左定說法印右慧未開蓮商佉軍那光微笑坐白蓮跏趺右押左

象王頭身人身相靑黃色舌相徧法界左定拳押腰右慧金剛鈴鐶釧瓔珞衣具大威徳相焰鬘徧其身

瘦羸赤肉色執持蓮上瓶身光焰圍遶安住蓮花葉

頂上大寶冠身相淺黃色大悲救世相左定說法印右慧執蓮花嚴身如上說

白象頭人身身相白皓色左定結拳印右慧持寶劍鐶釧瓔珞衣焰鬘徧圍繞

身相白肉色執持法寶藏瘦皺裸形相普徧火焰鬘

頂上大寶冠身相白肉色左定說法色右慧持白拂鮮白日月輪住鉢曇摩花

白象頭人身身相珂雪色執持白傘蓋鐶釧妙瓔珞具大威力相熾焰普徧身

身相赤肉色定慧執仙杖身色赫赫暉安住猛焰中

頂上大寶冠身相白肉色左定赤蓮花右慧紅蓮花救世愛敬相嚴身如上說

象王頭人身身相深赤色左空拳押腰右慧金剛鉤鐶釧妙瓔珞具大威徳相電光體圍繞嚴身無有量

身相赤肉色執持寶賢瓶具大神通相周環起光焰

頂上大寶冠身相深黃色微妙喜悅相左定說法印右慧施無畏百種妙瓔珞花鬘及天衣嚴身如上說

白象頭人身身相白鵠色定慧把花鬘具大勢力相鐶釧妙瓔珞猛焰徧其身

身相白肉色執持大寶函具大神力相普徧大熾焰

髪冠襲純衣身相白黃色左定鉢曇摩右慧垂拳印百千種瓔珞嚴身如上說

身相紅蓮色象王頭人身舌相滿世間左定拳押腰右慧金剛索具大威徳相焰鬘普徧身鐶釧妙瓔珞

身相赤肉色執持三股印具大威神相安住炎鬘中

頂上大寶冠身相白黃色左定執軍持右慧施無畏百千眾瓔珞嚴身如上說

白象頭人身身相白雪色左定抱寶弓右慧持寶箭鐶釧妙瓔珞焰鬘普徧身

定慧靑蓮華具大神驗相安住焰鬘中

頂上大寶冠身相白肉色慈悲救世間左定鮮蓮花右慧施無畏嚴身如上說

身相靉靆色左定金剛鎖右慧握蘿蔔威徳魏魏相赫如朝日暉炎鬘周徧身

身相染赤色執持仙人杖現大神力相焰鬘周徧身旣說第四院諸尊方位竟

頂上妙寶冠身相大靑色左定結拳印右慧金剛鈴一切寶瓔珞天衣及袈裟莊嚴妙寶身圓光如虹色住分荼利花大滿月輪中

頂上妙寶冠身相靉靆色左定結拳印右慧金剛鉤百千寶瓔珞嚴身如上說

頂上妙寶冠身相白黃色左定金剛索右慧拳押膝百千種瓔珞嚴身如上說

頂上妙寶冠身相白肉色左定結拳印右慧金剛鎖百千妙瓔珞嚴身如上說

身相靑碧色定慧紫蓮花幼年童女狀寶冠妙瓔珞周環起焰鬘嚴身如觀音

身相白黃色中尊童子狀定慧赤蓮花金剛寶瓔珞大鬘徧其身嚴身如上說

身相染靑色瞋怒白牙相長年丈夫相執持蓮上杵大髪嚴瓔珞焰鬘徧寶身

身相珂雪色忿怒藥叉狀執持如意寶被金剛瓔珞嚴身如觀音焰鬘徧寶體

面門赤肉色首比丘僧狀被白素俗衣定慧執錫杖

蛇頭貴人相定慧抱笙笛或以投繫鼓威儀如天眾

身相白肉色熾年比丘相執持三衣函身被僧伽梨

肥膚白肉色執持紅蓮花耆老女人相身被福田衣

皮皺赤肉色威儀大徳相頭巾袈裟衣執持鉢艸座

麞鹿馬頭面執持音聲器人身裸形相

頂上大寶冠面門深黃色忿怒降魔相左定棒寶塔右慧持寶劍身被甲冑衣袈裟寶瓔珞天衣莊嚴身

面門赤肉色定慧合掌印身被禮服衣大勢官人相

面門白肉色白冠百結衣執持修行器白衣俗人相

身相大靑相左定執張弓右慧持矢箭惡栴陀羅狀

身相白肉色定慧紫蓮花憐愍一切故示現天人相妙鬘寶瓔珞嚴身殊妙體

面門赤肉色妙寶珠鬘冠定慧共合掌身被深赤色

面門白肉色長髪女人狀半齒愛敬相執持蓮花慧

身相大靑色頂上現龍頭瞋恚忿怒相定慧握黑雲

頂上妙天冠面門紫蓮花定慧抱利鉾乘大黑水牛天衣及飛衣上妙寶瓔珞嚴身微妙色安住月輪中

面門白肉色諸天采女狀愛敬愛重相嚴身微妙色

身相紅蓮色左定蓮花函有慧妙蓮花天衣百福身

頂上火焰冠身相赤肉色眼目雷電光定慧持三股

皮膚白肉色中年比丘相定慧十蓮合身被福田衣

面門珂雪色小年女人狀執持靑蓮花安住妙寶花

面門白肉色身相貴人相執持妙蓮花身被福田衣

頂上八角冠身相赤肉色身如大牛王左定執簫笛右慧持寶劍具大威力相髪髻焰鬘冠

身相赤肉色忿怒降魔相髪髻焰鬘冠左定拳押腰右慧金剛杵金剛寶瓔珞天衣獸皮服嚴身妙寶色

面門白肉色幼年少僮狀定慧執蓮花身被妙寶衣

面門赤肉色定慧共合掌容儀如帝釋嚴身妙寶色

身相靑黑色面門妙翅鳥威勢裸形相人身具羽翼左定拳著腰右慧金剛鉤

頂上妙天冠面門白肉色四面三目相八臂兩足體左定握三股左理持蓮花左定執軍持左理持白拂右慧結拳印右智持利鉾右慧四智鏡右智施無畏身被妙瓔珞天衣及袈裟莊嚴上妙身圓光坐白蓮

面門白肉色執持如意寶身被禮衣服大富貴人相

面門白肉色執持紅蓮花寶冠天帝衣具足帝釋相

三面靑黑色忿怒裸形相六臂兩足體定慧合掌印左定火頗胝左理執刀杖右慧水頗胝右智持鎰印

頂上寶冠中戴嚩日羅杵面門白肉色左定結拳印右慧一股杵百千種瓔珞天衣及飛衣莊嚴妙寶衣圓光月輪中安住妙髙座

面門白肉色執持摩尼寶身被禮服衣大家長者相

旣說五部尊方位色像竟今說四種蓮圍繞地形色東方靑蓮花西方白蓮花北方紫蓮花蓮花地東北南西等隅內各各有賢瓶妙色無有諭炎鬘蓮花座瓶插大蓮花次說四蓮地四方蓮花門其色鮮赤色常放無量光次從紺靑色至第二院間以黃金爲地有一股杵形次從第二院至第三院間白銀以爲地有三股杵形次從第三院至第四院間黃金以爲地有獨股杵形次從第四院至第五院間白銀以爲地有嚩日羅形次從第五院至第六院間黃金以爲地有五股杵形次內院地色紺靑散金花第二院地色淺黑散金花第三院地色淺紫散金花第四院地色深紫散銀地第五院地色淺靑散金花第六蓮花地深赤頻婆色此曼荼羅海懸從黑流赤其中諸尊等住大月輪中

﹝卄／補﹞陀落海會諸尊住略出威儀形色

