御製救度佛母讚

世尊威力大神通無驚怖畏安樂住能滅一切諸垢障於眾轉廣大法輪盡諸苦報出死生具足成就等正覺譬如須彌山不動金剛堅固鎭長存利樂三界諸有情不動悉成無畏力聞是妙法不思議證入無上菩提心有能顯揚大名稱不假慈筏到彼岸亦復得成大自在徳超十力大丈夫恒懷攝受大慈悲平等具足無邊智淸淨廓然無怖畏不斷不破亦不空速疾勇母具娑訶授諸勝義除怖畏速勇母者蓮華面端嚴相現妙蓮華月朗母者如千星殊勝威光徧圓滿莊嚴紫磨金色母忍辱禪定精勤行頂髻母者廣無邊怛囉吽字母甚大自在釋梵水天母藥叉羅剎總歸依特囉胝發母尊嚴頂髻光明朗千日勇猛都哩大緊母能摧一切諸怨魔三寶嚴印母威嚴身有光明種種聚鎭世威徳歡悅母攝伏世間諸魔精守護眾地母吽聲妙光頂冠月相母安住如盡劫火母普徧摧壞惡冤輪手按大地母顰眉能以足踐鎭降伏最樂安隱柔善母普徧極喜母脫離都哩巴帝母躡吽薩羅天海母作發威徳諸天集會母滅除惡夢及鬭爭日月光勝廣圓母善除諸毒及瘟疫善威力三眞實母消除煩惱及禍災至心歸仰救度尊能消罪業越惡趣速得圓融成正果諸佛灌頂證眞如

聖救度佛母二十一種禮讚經

翰林學士承旨中奉大夫安藏奉詔譯

翰林學士承旨中奉大夫安藏奉詔譯

唵敬禮多哩速疾勇咄多哩者除怖畏咄哩能授諸勝義具莎訶字我讚禮敬禮救度速勇母目如剎那電光照三世界尊蓮華面從妙華中現端嚴敬禮百秋朗月母普徧圓滿無垢面如千星宿俱時聚殊勝威光超於彼敬禮紫磨金色母妙蓮華手勝莊嚴施精勤行柔善靜忍辱禪定性無境敬禮如來頂髻母最勝能滿無邊行得到彼岸盡無餘勝勢佛子極所愛敬禮怛囉吽字母聲愛方所滿虛空運足徧履七世界悉能鉤召攝無餘敬禮釋梵火天母風神自在眾俱集部多起屍尋香等諸藥叉眾作稱歎敬禮特囉胝發母於他加行極摧壞展左踡右作足踏頂髻熾盛極明耀敬禮都哩大緊母勇猛能摧怨魔類於蓮華面作顰眉摧壞一切冤家眾敬禮三寶嚴印母手指當心威嚴相嚴飾方輪盡無餘自身熾盛光聚種敬禮威徳歡悅母寶冠珠鬘眾光飾最極喜笑覩怛哩鎭世間魔作攝伏敬禮守護眾地母亦能鉤召諸神眾搖顰眉面吽聲字一切衰敗令度脫敬禮頂冠月相母冠中現勝妙嚴光阿彌陀佛髻中現常放眾妙寶光明敬禮如盡劫火母安住熾盛頂髻中普徧喜悅半趺坐能摧滅壞惡冤輪敬禮手按大地母以足踐蹋作鎭壓現顰眉面作吽聲能破七險鎭降伏敬禮安隱柔善母涅槃寂滅最樂境莎訶命種以相應善能消滅大災禍敬禮普徧極喜母諸怨支體令脫離十字呪句妙嚴布明呪吽聲常朗耀敬禮都哩巴帝母足躡相勢吽字種彌嚕曼陀結辣薩於此三處能搖動敬禮薩囉天海母手中執住神獸像誦二怛囉作發聲能滅諸毒盡無餘敬禮諸天集會母天緊那羅所依愛威徳歡悅若堅鎧滅除鬭諍及惡夢敬禮日月廣圓母目覩猶勝普光照誦二喝囉咄怛哩善除惡毒瘟熱病敬禮具三眞實母善靜威力皆具足藥叉執魅尾怛辣都哩最極除災禍若有智者勤精進至心誦此二十一救度尊處誠信禮是故讚嘆根本呪每晨旦起夕時禮憶念施諸勝無畏一切罪業盡消除悉能超越諸惡趣此等速能得聰慧七俱胝佛所灌頂現世富貴壽延安當來趣向諸佛位有時誤服諸毒物或自然生或合成憶念聖尊眞實力諸惡毒藥盡消滅或見他人遭鬼魅或發熱病受諸苦若轉此讚二三七彼諸苦惱悉蠲除欲乞男女得男女求財寶位獲富饒善能圓滿隨意願一切障礙不能侵

oṃtaretutareturesvāhā唵多﹝引﹞哩咄﹝入﹞多哩都哩莎﹝引﹞訶﹝引﹞

oṃtāretutareturesarva唵多﹝引﹞哩咄多哩都哩薩哩嚩﹝二合﹞payanacanasarvadaḥkho琶耶那﹝引﹞舍儞薩哩嚩﹝二合﹞覩﹝入﹞枯﹝入﹞tāreṇisvāhā多﹝引﹞哩禰莎﹝引﹞訶﹝引﹞

聖救度佛母二十一種禮讚經

