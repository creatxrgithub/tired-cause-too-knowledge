施諸餓鬼飲食及水法﹝并手印﹞

特進試鴻臚卿大興善寺三藏沙門大廣智不空奉詔譯

特進試鴻臚卿大興善寺三藏沙門大廣智不空奉詔譯

先出眾生食。事須如法。周匝種種皆著並須淨好。或一分或少許或一器。皆須安淨銅器中如法。如無銅器白瓷亦得。如無瓷器可用漆器。其飲食須和淸水。面向東立坐亦得作法。

夫欲施一切餓鬼飲食者。先須發廣大心普請餓鬼。先誦此偈至心一徧。然後作召請法。所獲福利果報不可校量。

比丘比丘尼﹝某甲﹞發心奉持一器淨食普施十方窮盡虛空周徧法界微塵剎中所有國土一切餓鬼先亡久遠山川地主乃至曠野諸鬼神等請來集此我今悲愍普施汝食願汝各各受我此食轉將供養盡虛空界以佛及聖一切有情汝與有情普皆飽滿亦願汝身乘此呪食離苦解脫生天受樂十方淨土隨意遊往發菩提心行菩提道當來作佛永莫退轉前得道者誓相度脫又願汝等晝夜恒常擁護於我滿我所願願施此食所生功徳普將廻施法界有情與諸有情平等共有共諸有情同將此福盡將迴向眞如法界無上菩提一切智智願速成佛勿招餘果願乘此法疾得成佛

合掌當心誦此偈。以印作召請開喉印以右手大指與中指。面相捻。餘三指相去。微作曲勢卽是。名普集印呪曰。

namobhūpurikaritaritathā曩謨步布﹝入﹞哩迦哩多哩怛他﹝引﹞gatāya蘖多也

作此印誦此呪一七徧。廣運悲心。願令法界微塵剎中。一切餓鬼悉皆雲集。

oṃbhūputerikataritathāga唵步布﹝入﹞帝哩迦多哩怛他蘖tāya多﹝引﹞也

誦此呪時。以左手執持食器。以右手作前召請印。惟攺一誦呪一彈指。以大指與中指頭相捻。彈指作聲卽是。餘三指開稍微曲此名破地獄門及開咽喉印。爾時如來。卽說無量威徳自在光明勝妙之力加持飲食陀羅尼曰。

namaḥsarvatathāgatāvalokite曩莫薩嚩怛他蘖多嚩嚕吉帝oṃsaṃbharasaṃbharahūṃ唵三娑羅三婆羅吽﹝引﹞

誦此呪一七徧。一切餓鬼各皆得摩伽陀國所用之斗七七斛之食。食已皆得生天或生淨土。能令行者業障消除增益壽命。現世獲無量無邊福。況當來世。卽作手印誦此眞言加持飲食。以右手大指。摩中指甲三兩徧。三指直立之。又以大指捻頭指。彈指作聲。一誦呪一彈指卽是。

又誦蒙甘露法味眞言。作施無畏印。以右手竪臂。展五指直上卽是。眞言曰。

namaḥsurūpayatathāgatāyata曩莫蘇嚕頗也怛他蘖多也怛dyathāoṃsrūsrūprasrūpra儞也他唵蘇嚕蘇嚕鉢羅蘇嚕鉢羅srūsvāhā蘇嚕娑嚩﹝二合﹞賀﹝引﹞

作前施無畏印。誦此呪施甘露眞言一七徧。能令飲食及水。變成無量乳及甘露。能開一切餓鬼咽喉。能令飲食廣得增多平等得喫也。

次作毘盧遮那一字心水輪觀眞言印。先想此vaṃ鑁字於右手心中。猶如乳色。變爲八功徳海。流出一切甘露醍醐。卽引手臨食器上呪曰。誦此vaṃ鑁字一七徧。卽展開五指。向下臨食器中。觀想乳等從字中流出。猶如日月乳海。一切鬼等皆得飽滿無有乏少。此名普施一切餓鬼印眞言曰。

namaḥsamantabuddhānāṃvaṃ曩莫三滿多沒馱喃鑁﹝去﹞

觀想誦此呪一七徧已。寫於淨地無人行處。或水池邊樹下。惟不得寫於桃樹柳樹石榴樹下。寫訖更爲至心。稱五如來名號三徧功徳無量。

namobhagavateprabhūtaratnā曩謨薄伽筏帝鉢囉步多囉怛曩yatathāgatāya也怛他蘖多﹝引﹞也

namobhagavatesurūyāyatathā曩謨薄伽筏帝蘇嚕波耶怛他gatāya蘖多﹝引﹞也

namobhagavateamṛterāja曩謨婆伽筏帝阿蜜﹝口﹡栗﹞帝囉惹yatathāgatāya耶怛他蘖多﹝引﹞耶

namobhagavatevipulagatrā曩謨婆伽筏帝尾布邏蘖怛羅﹝二合﹞yatathāgatāya耶怛他蘖多﹝引﹞也

namobhagavateabhayaṃkarā曩謨婆伽筏帝阿婆演迦羅﹝引﹞yatathāgatāya耶怛他﹝引﹞蘖多﹝引﹞耶

行者若能如此。爲稱五如來名者。以佛威光加被彼故。能令一切餓鬼等。無量罪滅無量福生。得妙色廣博得無怖畏所得飲食。變成甘露美妙之食。速離苦身生天淨土。

若施食已。行者當更爲諸鬼神等。誦受菩薩三昧耶戒陀羅尼。每誦三徧眞言曰﹝印合掌也﹞。

oṃsamayastvaṃ唵三摩耶薩怛梵

誦三徧已。一切鬼神皆得堪聞甚深祕法。盡得具足三昧耶戒獲無量福。

已施諸餓鬼悉皆飽滿訖。當須以陀羅尼法發遣。方得歸於本所。發遣解脫眞言曰。

oṃvajramukṣamuḥ唵嚩日囉目乞灑穆

若誦發遣呪。先作呪印。以右手作拳。以大指捻頭指。仰掌彈指作聲。是名發遣啟。每寫食了誦一七徧彈指。能令一切鬼神。得此食已當得去也。若不發遣不得去也。

若不具足如是法者。施諸餓鬼皆不得周匝。或有得者或有不得者。虛用功力深可愍哉。

若有行者發菩提心。能如是修行者。具足此法施諸餓鬼者。一切餓鬼皆得飽滿無有乏少。持法之人悉應知之。若以加持飲食陀羅尼。持一器淨食寫淨流水中。能令一切婆羅門仙皆得此食食已異口同音呪願。此人於現世中卽得延壽。其人具足梵天威徳行梵天行。若以此呪呪一切供養佛物。若水若香花飲食。皆呪二十一徧。而然供養佛。卽如是種種。以供養十方一切諸佛無異。

施燋面餓鬼一切鬼神陀羅尼經要決

元祿十六年二月十七日以淨嚴和上本再校了尊教

寶永三丙戌之春得此密軌戊子之冬十月二十二日一校了性寂

