金剛祕密善門陀羅尼呪經

失譯人名今附東晉錄

如是我聞。一時佛在菩提樹下元吉道場。告諸比丘大徳舍利弗大徳阿難。如是等諸聲聞眾及大菩薩。其名曰金剛幢菩薩。金剛藏菩薩彌勒菩薩。如是賢劫中諸菩薩摩訶薩等而爲上首。

爾時金剛密迹菩薩白佛言。世尊多陀阿伽度阿羅呵三藐三佛陀。惟願世尊說善門陀羅尼。爲諸眾生而作照明。不令諸惡之所嬈害。若天龍夜叉若羅剎。若鳩槃茶若人非人。若有奪人精气者。若刀杖若毒藥若方道蟲治。若食若飲若行若臥若睡若夢。若怨家鬭諍共相言說。誦此陀羅尼。一切諸惡不能嬈害爾時佛讚金剛密迹菩薩摩訶薩。善哉善哉金剛密迹汝今善聽。當爲汝說善門陀羅尼。欲求救護一切眾生。卽說呪曰。

多狄吔優久貿久摩卑尼曼陀尼曼陀尼婆囉遮利尼休休盧啝多莎訶

是諸如來灌頂章句之所護持。爾時佛復重說是呪。

多狄咃啝祇啝祇啝祇羅達利啝耆羅啝帝和耆羅脾帝和耆羅達提遮迦羅啝耆利遮迦羅達利達利達利貿利遮利休休利多伽脾陛利利利尸利尸利留留之遮利周利貿利曼茶利薩婆波簸脾那奢兒鵄鵄兜毘離摩囄呵多尼跛離婆離跋提毘提毘離抑娑離奢羅毘羅和泥羅啝那茶移娑呵摩遮離拏因陀羅和帝提提羅耶南無摩醯首波羅耶尼利師梵浮尼波波嚪婆尼迦囉啝提浮多啝提薩夕迦鬄蘇摩啝帝帝蘇摩鉢羅莎呵絰伽由迦多耶多狄他呵邏呵邏呵邏唏邏伊曇摩蒲遮波伽婆莎呵多狄他伽絰多婆絰多阿逸多阿利嚪婆尼迦伽怛尼阿囉茶呵尼末伽毘盧呵尼休婆啝帝浮娑啝帝唏利唏利耶他嗜耶他阿斤尼耶他波連遮耶他婆炎耶他唏利多阿炎婆嗜羅波尼。蘇目佉他羅尼鉢但尼多咃伽帝那婆師多薩婆薩埵那末咃耶迦留那多耶阿唅婆沙彌耶咃帝弗婆枳多咃伽帝阿羅呵三藐菩提婆師多阿提癡多薩夕婆羅底爾那脾跋咃卑多

爾時佛告金剛密迹。吾欲利益一切眾生說陀羅尼。如過去諸佛受持守護。我亦護持。爾時佛放頂上螺髪光明。現大人相徧照十方。諸佛世界靡不周徧。諸佛各各同聲讚言。善哉善哉釋迦牟尼佛。快說是善門陀羅尼。爲諸眾生而作照明。我等亦當受持守護。讚言善哉善哉。若復有人受持讀誦善門陀羅尼者。當於晨朝一切諸佛常當護念。若先所造罪報業障漸得除滅。是善男子復得二十種功徳。一者長命。二者老壽。三者名稱。四者遠聞。五者大富。六者大力。七者端正。八者好色。九者相好。十者嚴身。十一者無病。十二者安樂。十三者諸佛護念。十四者諸天守護。十五者善根成熟。十六者精進。十七者無厭。十八者辯才。十九者解議。二十者善根成就。若有受持讀誦。得如上所說二十種具足功徳。爾時佛告金剛密迹。是陀羅尼皆是諸佛祕密藏法。汝好受持無令漏失。皆是諸佛之所住處。

爾時金剛密迹菩薩白佛言。世尊我亦說陀羅尼守護是人。受持讀誦善門陀羅尼者。不令諸惡得其便也。卽說呪曰。

寫狄鬄曇式棄式棄指指指指婆婆婆婆留留留留啫啫啫啫伽伽伽伽啼啼啼啼破破破破摩摩摩摩訶那訶那訶那訶那陀訶陀訶鉢遮鉢鉢遮莎呵

爾時佛復讚金剛密迹菩薩。善哉善哉金剛密迹。令汝呪術悉皆神驗利益眾生。若有奪人精神气者。爲作守護使不得便。爾時梵天王從座而起。白佛言世尊。若復有人受持讀誦善門陀羅尼者。我亦隨喜說陀羅尼守護是人。令其所呪悉得神驗。卽說呪曰。

多狄他啼利彌利至利莎呵婆呵摩富利莎呵婆呵摩脾莎呵波羅迦卑弗波散哆離莎呵

爾時釋提桓因。從座而起白佛言。世尊我亦說陀羅尼守護是人。受持讀誦一切諸惡不令得便。卽說呪曰。

寫狄鬄曇毘尼啝羅尼啝陀摩邏持趾趾趾瞿利揵陀利波邏摩邏婆阿那摩愼多邏尼陀邏摩利尼遮迦羅啝枳簷婆利簷婆利莎呵

爾時四天王從座而起。白佛言世尊。我等四王亦說陀羅尼守護是人。不令諸惡得其便。卽說呪曰。

多狄他弗卑修弗卑豆摩簸梨呵梨呵梨耶波邏奢帝涅目帝瞢伽梨兜帝兜低莎呵

爾時釋迦牟尼佛。申其右臂摩釋梵護世諸現士頂讚言。善哉善哉快說是陀羅尼守護眾生。常爲諸佛之所護持。爾時佛復告金剛密迹菩薩。若有善男子善女人。受持讀誦善門陀羅尼者。當於晨朝。一切諸佛及諸天神常隨護助。求其短者使不得便。爾時金剛密迹菩薩。一切大眾諸天及人乾闥婆阿修羅等。聞佛所說歡喜奉行。

金剛祕密善門陀羅尼經﹝與丹本不同﹞

