東方最勝燈王陀羅尼經

大隋北印度三藏闍那崛多譯

如是我聞。一時佛在舍衛國祇陀林中孤獨精舍。與大比丘僧千二百五十人俱。大菩薩眾四萬人俱。娑婆世界主梵天王釋提桓因。四大天王提頭賴吒天王毘留勒叉天王。毘留博叉天王毘沙門天王。將二十八部鬼神大將軍。如是等諸天八萬四千。呵利多將其子及眷屬悉來會坐。

爾時去此佛世界過十萬億佛土有世界名眾華。佛號最勝燈王如來等正覺。今現在說法。遣二菩薩。一名大光二名無量光。而告之曰。善男子汝持此陀羅尼句。至娑婆世界與釋迦牟尼佛。此呪多所饒益。能令眾生長夜安隱。獲大善利色力名譽。卽說呪曰。

﹝口﹡殊﹞隸摩訶﹝口﹡殊﹞隸﹝口﹡殊﹞羅尼阿溪摩溪﹝用吳音﹞娑曼汦摩訶娑曼汦薩移莎攬寐娑波呵

時二菩薩從佛受持此陀羅尼句。猶如壯夫屈申臂頃。從眾華國沒。到舍衛國祇陀林中孤獨精舍。時二菩薩前禮佛足。却住一面白佛言世尊。去此佛世界過十萬億佛土。有世界名眾華。佛號最勝燈王如來正等覺。今現在說法。遣我等來問訊世尊無病無惱。諸弟子眾不爲若魔若鬼。若天若龍若夜叉。若浮陀若富單那若毘舍耶。若餓鬼若干人鬼若乾陀鬼。若狂人鬼若使人心亂鬼。若方道鬼若起死屍鬼。若一日二日三日四日發病鬼。若日月星宿師子虎豹。毒蛇狼狗蝙蝠人若非人。而來惱害。怖畏之者無有是處。

阿難若有善男子善女人。受持讀誦書寫解說。廣令流布此陀羅尼句。火不能燒不溺水死。刀不能傷毒不能害。王亦不殺梵等諸天不嫌恨之。能自憶念十世生事。阿難此呪是七十七億諸佛所說。若有違犯此呪及持呪者奪其精气。卽爲侵毀違逆是諸佛已。

爾時彌勒菩薩。卽從坐起整衣服。偏袒右肩右膝著地。合掌叉手前白佛言世尊。我今亦欲說陀羅尼句用饒益眾生。令獲善利色力名譽。卽說呪曰。

阿﹝口﹡致﹞婆﹝口﹡致﹞哪﹝口﹡致﹞拘哪﹝口﹡致﹞阿﹝少／兔﹞跋帝婆羅提跋致兜樓寐樓漏寐阿那迦賜波那迦賜迦賜摩訶迦賜阿﹝少／兔﹞多波羅﹝少／兔﹞多却翅摩訶却翅斯陀﹝這﹣言﹢卑﹞啼利多檀底啼利寐利知利尸利哹寐摩訶哹寐哹哹寐哹賒婆帝娑波呵

爾時佛復告阿難。汝當受持讀誦書寫解說。廣令流布此陀羅尼句。所以者何。阿難此呪能自憶念十三世生事。阿難此呪是八十四億諸佛所說。若有違犯此呪及持呪者奪其精气。卽爲侵毀違逆是諸佛已。

爾時文殊師利法王子菩薩摩訶薩。卽從坐起齊整衣服。偏袒右肩右膝著地。合掌叉手前白佛言。世尊我今亦欲說陀羅尼句欲饒益眾生。令獲善利色力名譽。卽說呪曰。

阿叉企娑企那祇那祇膩那祇娑隸婆那尼利﹝口﹡虫﹡也﹞呵疑﹝口﹡虫﹡也﹞呵羅跋致禪弟疑禪提羅跋致娑波呵

爾時佛復告阿難。汝當受持讀誦書寫解說。廣令流布此陀羅尼句。所以者何。阿難此呪能自憶念十三世生事。阿難此呪是過去九十九億諸佛之所共說。若有違犯此呪及持呪者奪其精气。卽爲侵毀是諸佛已。

爾時釋迦牟尼佛告諸大眾。我今亦欲說陀羅尼句用饒益眾生。令獲善利色力名譽。卽說呪曰。

阿﹝口﹡致﹞婆﹝口﹡致﹞哪﹝口﹡致﹞拘哪﹝口﹡致﹞單祇過單祇羅﹝泳﹣永﹢﹝喞﹣口﹞隸樓漏隸嗘隸郫隸押隸娑波呵

爾時佛復告阿難。汝當受持讀誦書寫解說。廣令流布此陀羅尼句。所以者何。阿難此呪是三世諸佛所說。普除一切患難魔事繫縛。擁護某甲令得安隱。若有毒病若風冷病。若除結病若心腹脊痛。眼耳身痛及以頭痛。如是等患。最勝燈王如來。遣陀羅尼句來與世尊。亦欲令此娑婆世界眾生長夜安隱。獲大善利色力名譽。說呪如上。

爾時四天王以佛神力命不中夭。佛告阿難。若入賊中當念此呪。若入水火欲詣王宮。亦當念此呪。若有種種鬭諍疾病怖畏之處。亦當憶念此呪。若有王賊水火。若天龍若夜叉。若浮陀若富單那若毘舍闍。若餓鬼若乾陀鬼。若狂人鬼若使人心亂鬼。若方道鬼若起死屍鬼若吸人精气鬼。若一日二日三日四日發病鬼。若日月星宿師子虎豹。毒蛇狼狗若蝙蝠。若人若非人而來惱害。怖畏之者無有是處。

阿難若有比丘比丘尼善男子及善女人。若有受持讀誦書寫解說。廣令流布此陀羅尼句。火不能燒不溺水死。刀不能傷毒不能害不中方道。若以此呪結縷繫枯樹上。求哀救護還生華果。何況人耶。惟除宿業已定果報。阿難若於淸旦日中及以日暮。三時誦行不令使有廢捨。重罪爲輕。若有死罪得杖卽止。應被杖者呵責便當卽止。若有所求卽得勝意。以此神呪力故。諸佛聖人之所護念故。

爾時四大天王。卽從座起整衣服。偏袒右肩右膝著地。合掌叉手前白佛言世尊。我今亦欲說陀羅尼句用饒益眾生。令獲善利色力名譽若有比丘比丘尼優婆塞優婆夷。受持讀誦書寫解說。廣令流布此陀羅尼句。若有惡人若非人。不能得其便。卽說呪曰。

多﹝口﹡姪﹞他多檀多檀啑毘檀啑多陀耶槃泥亶互啑過羯泥噘檛泥噘檛泥談摩隸襜摩隸娑波呵

此陀羅尼經諸佛先已說我今亦演暢饒益諸眾生若人信樂心聞持如是呪能增於辯才其所往來處不遭諸厄難無有人非人鳩槃富單那不能作惱害誦持此呪故不爲他所殺誦持此呪故天魔王波旬欲界中特尊不能作留難誦持此經故父母及兄弟眷屬及親厚不逢諸衰禍誦持此經故於百千億劫造作不善業十惡及五逆七日能令滅誦持此呪故菩薩於億劫積集諸功徳七日能令勝誦持此呪故四大天王尊毘頭羅提頭博叉毘留茶大臣眾眷屬歡喜而讚歎恭敬常守護誦持此呪故

佛說此經已。舍利弗及諸比丘。一切世間天人阿修羅等。聞佛所說皆大歡喜。頂戴奉行作禮而去。

南無三寶南無摩尼跋陀大鬼神將摩訶怛茶陀羅尼尼律師那氷伽梨阿梨伽梨﹝口﹡戒﹞多氷伽梨阿跋多蛇阿跋多蛇摩尼跋陀林摩訶乾豆波乾陀

四天王提頭賴吒天毘樓勒天。惟睒門天毘沙門天。忉利天鹽摩羅天。兜率陀天不憍樂天。他應聲天化自在天。梵眾妙天梵輔祿天。摩訶梵天水行梵天。水微梵天水無量梵天。水應林天約淨天。徧淨明天守妙天。微妙天極妙天。福愛勝天近際天。普觀天快見天。無結受天色究竟天。淨光天普等天。是爲三十三。

訶尼訶尼訶尼佉訶尼佉頭佉尼佉知佉知佉

阿竭帝波羅竭帝波羅僧竭帝婆羅毘羅延帝波羅波羅摩牟闍摩牟闍羅帝三波羅闍羅帝毘提提希希尼尼憂句隸牟句頭帝檀那竭帝檀那羅帝檀那僧多羅伊波呵大要縛鬼﹝一縛鬼二香爐﹞婆利摩訶婆利闍梨摩訶闍梨塸牟訶沙婆帝摩訶沙婆帝阿波吒僧金吒陀羅尼多陀呵阿伽闍尼婆毘薩婆達摩尼婆毘伊舍摩陀毘婆舍那毘摩羅修鉢離達摩尼佉那婆樓尼文夜多摩隸遮隸睺樓睺樓朔鞞帝曼多羅曼多羅娑呵

支波晝支波晝呼奴波晝呼奴波晝浮樓波晝浮樓波晝支波晝支波晝阿若波晝都呼那鉢晝舍摩奴波晝胡修帝鉢晝蜜祇呼那波晝伊呼希那鉢晝尼犁祇帝帝那鉢晝婆若帝那鉢晝密若奴呼帝那鉢晝欝庶臭帝那波晝娑呵﹝上天﹞

南無摩等耆那南無摩等阿羅闍羅南無摩才伽伽利伽他利伽那怛衫那摩悉吉利埵飲摩毘婆羅婆叉咩桑毘闍桑毘闍底阿吒尼婆吒尼婆曼陀阿樓休篼吒僧伽毘咩阿悉多多梨央求瑟吒波羶底他利伽陀利伽那地脾那斫蓄娑佛陀薩氈達摩薩氈僧伽薩氈辟支佛陀薩氈阿羅漢薩氈提婆薩氈律師薩氈波羶底他利伽他利伽那地脾那斫蓄娑莎呵

若見道人威儀齊整及外國人者。此事皆吉。若見道人形容醜陋。及見人啼哭著敗衣裳。是不吉相。

東方最勝燈王陀羅尼經

﹝此經丹藏卽云東方最勝燈王如來經。文句大多陪宋本而有餘。按開元錄云。前後四譯三存一失。卽東晉失譯。名爲陀羅尼章句經。或無章字者是第三譯而一闕本也。今此崛多譯。宋丹兩本文義大別名亦小異。未知孰是。意者宋本古質。似非崛多之譯。又於文中數云陀羅尼句。卽恐此經是失本陀羅尼句經。宋藏失崛多譯而得東晉失本陀羅尼經。見經中有最勝燈王之言。遂爲崛多所譯燈王經耳。不然何一人之譯。而有名題始末之殊。廣略質文之異耶。今雙存之則四譯還具矣﹞。

