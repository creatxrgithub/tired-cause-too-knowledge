佛說玄師颰陀所說神呪經

東晉天竺三藏竺曇無蘭譯

聞如是。一時佛遊於羅閱祇國中鸚鵡樹間。是時有一異比丘。於竹園去羅閱祇國。適在中間爲蛇所齧。復爲鬼神所著。復爲賊所劫。見佛爾時卽往到是比丘所。時玄師颰陀隨佛俱往。玄師颰陀卽白佛言。我有術甚神今欲爲呪。佛言止止颰陀。汝所呪莫令有傷害。颰陀白佛言。後當國國相攻伐。賊賊更相劫。相增者復爲相劫。鬼神更劫。毒毒更相害。若有比丘在山中樹下坐。被五納衣若露地坐。四輩弟子當令無有害我者。皆令安隱無有病痛如是。

僧深味尼欝遮梨首利拔提珊于兮披拔陀泥

如是呪。斷口語斷諸迷斷諸病痛。是諸閱叉皆作是迷須摩菟摩呵﹝一﹞曜沙難摩訶﹝二﹞閱叉梵摩曜摩訶﹝三﹞閱叉因呵羅其摩呵﹝四﹞閱叉呵祇槃摩呵﹝五﹞。

是諸閱叉在鬼神中尊。我字因偸諸欲病者害人者。我皆使不知人處。障蔽汝眼令不見一切人。皆使不得其便。當爾之時便呼言。

來。邏持鬼神摩呵邏持鬼神來。兜勒摩訶兜勒因持兜羅來梵摩訶兜羅摩訶梵摩兜羅來閱叉兜羅訶多得兜勒首羅俱沙兜勒摩訶首羅沙兜勒

我字因偸諸怨家相求便者我皆救之覆蔽兩不相見。爲繩索所縛。鎖械所縛。亂意所縛。俱歸命佛一切皆解脫。歸命佛時南無佛大吉。

佛說玄師颰陀所說神呪經

