金剛頂瑜伽護摩儀軌

特進試鴻臚卿大興善寺三藏沙門大廣智不空奉詔譯

特進試鴻臚卿大興善寺三藏沙門大廣智不空奉詔譯

我今說護摩由此速成就由護摩業儀相應不間斷如是一切事隨明當應作隨類作護摩無上成就業護摩說多種略說有五種廣說大瑜伽於祕密教說我今則略說持明之遊戲由護摩儀軌成就於族壇護摩五種事一一有多種息災及增益第三爲降伏鉤召爲第四第五是敬愛如是五護摩敬愛爲最勝我今說軍荼依瑜伽相應息災爐正圓應當如是作增益應正方三角作降伏金剛形軍荼鉤召爲最勝長作蓮華形敬愛爲相應已說五種類軍荼業無上息災初夜起增益初日分中日分應作降伏猛利法鉤召一切時後夜作敬愛如是五瑜伽作業爲等引面北作息災增益向東方應面南而住以作降伏事仰視徧諸方是爲鉤召儀若敬愛相應應住面向西息災結佛印增益寶標幟金剛怒降伏金剛鉤鉤召大召而相應敬愛蓮華部如是五瑜伽應作護摩事息災燒甘木增益用菓木苦木降伏業刺木爲鉤召花木說敬愛如是五種木瑜伽者應用息災爐作輪增益三股杵降伏一股杵鉤召應作鉤敬愛作蓮華息災爐應量橫全竪半肘增益兩肘量深量應用半降伏軍荼相三角各一肘鉤召長一肘橫深各減半敬愛亦一肘橫深如鉤召五種軍荼壇應畫作三重中院羯磨杵四隅畫蓮華第二院四契謂四波羅蜜四隅內供養第三院應畫八方天眷屬四隅於四門外供養四攝中安徧照尊此息災軍荼餘四軍荼相三院皆如是增益於中院應畫羯磨寶第二院應畫寶生佛眷屬第三院及門亦如前所說降伏於中院獨股羯磨杵四隅畫蓮華第二院應畫降三世眷屬四種忿怒相第三院及門亦如前所說而皆忿怒相鉤召於中院應畫金剛鉤四隅畫蓮華第二院應畫不動佛眷屬第三院四隅八方及四門如初軍荼知敬愛於中院畫蓮華羯磨四隅三股杵第二院應畫無量壽眷屬應畫四種尊第三院四隅八方及四門所說亦如前此是五護摩瑜伽經所說修行者應知

其爐緣髙兩指闊四指。緣內爐口本地闊兩指。於中契印髙兩指。其爐近身開竪項。闊四指長兩指。次闊十指長四指。次作蓮華形令大小相稱。從竪項至葉末都十二指。髙下並與緣齊。五種爐並同。其治地如大曼荼羅。

法掘地持鍬等印。金剛縛竪禪智進力。並眞言二十一徧。眞言曰。

oṃnikhanavasudesvāhā唵儞佉那嚩蘇﹝上﹞提婆嚩﹝二合引﹞訶﹝引﹞

加持泥及瞿摩夷塗香等印。二手合掌屈進力戒方二節相合。禪智並竪。去進力如口形。眞言二十一徧。眞言曰。

oṃamṛtudbhavahūṃphaṭ唵阿蜜哩﹝二合﹞都納婆﹝二合﹞嚩吽發吒svāhā娑嚩﹝二合﹞訶﹝引﹞

加持五色粉印。及眞言並如瑜伽經所說。加持蘇蜜酪乳及木五種穀香華等。並以金剛羯磨菩薩眞言。各各加持七徧。印二手各以禪智捻戒方甲。餘三度開竪如金剛杵形。卽相交右押左。眞言曰。

oṃvajrakarmmakaṃ唵嚩日羅﹝二合﹞羯磨撿﹝平引﹞

所燒護摩枝皆安右邊蘇於蓮葉臺上。蜜酪乳飯糜近爐右邊安。左邊應置二香水器。其器金銀熟銅白瓷商佉並通用。香白檀香欝金龍腦等。二器一用灑火及供養物等。一用聖眾火天漱口。灑淨印。禪捻檀甲。三度竪開。眞言曰。

oṃamṛtehūṃphaṭ唵阿蜜哩﹝二合﹞諦吽發吒

漱口印。右手金剛拳舒進度。攪水加持七徧訖。右手作掬抄水。垂手向身右旋灑火。眞言曰。

oṃvaradavajradhaṃ唵嚩囉娜嚩日囉﹝二合﹞曇

息災本尊火天。及爐衣服飯食花皆用白。作吉祥坐。兩脚交竪膝右押左。與慈心相應。增益皆用黃全跏坐。降伏皆用黑蹲踞坐。以左足大指而履右足大指甲上。鉤召皆用赤半跏坐。敬愛同鉤召色賢坐跂物垂脚坐。迎請從三昧耶至迎請皆依本法。或隨五種護摩。隨部部主五相成身。迎請已誦讚歎以四攝安立聖眾。圍繞爐壇。然後獻閼伽。各結本羯磨印安立。示本三昧耶。誦護摩眞言一百八徧。然後取一花。以火天眞言加持三徧或七徧擲火中。然後結火天印。以左手握右手腕。右手舒掌向外。屈禪度撗在掌中。進度如鉤。來去招獻已。以禪度捻進度。卽成發遣眞言曰。

oṃehyeehimahābhūtadevari唵翳呬翳呬摩訶部多泥﹝上﹞嚩哩sinvijasatamagṛsa使儞尾﹝二合﹞惹薩哆摩孽哩﹝二合﹞呬ddhahutemahālamasdisa怛嚩﹝二合﹞虎諦摩訶羅摩悉泥﹝平﹞珊nitubhavaagnayehāvya儞都波嚩阿哦那﹝二合﹞曳呵微也﹝二合﹞havyadahadayasvā迦微也﹝二合﹞娜訶娜耶娑嚩﹝二合引﹞hā訶﹝引﹞

迎已以香水三灑三漱口。然後用本眞言。以大杓酌滿三杓蘇投火。想投火天口中至於心蓮華。眞言曰。

oṃagnayesvāhā唵阿哦那﹝二合﹞曳娑嚩﹝二合引﹞訶﹝引﹞﹝加持亦用此﹞

卽以此眞言小杓三投蜜酪乳。及木乃至香花等。想火天四臂。右手無畏。第二手持珠。左手仙杖。第二手執軍持。想從心徧身中。流出無量塗香雲花雲燒香雲。飲食燈明種種供養。供養一切佛菩薩緣覺聲聞及一切世天。於火天眞言娑嚩訶上。稱所求事投之。然後以大杓三滿杓供養。加持一花置本方坐處。請出爐還本座。然後三淨火。以四字明迎請佛菩薩。各坐本座三獻漱口。以三大杓滿杓獻。然後以小杓三酌蜜酪乳糜酪飯。及木五穀香花等各三投。想投聖尊口中至心。若息災法。五穀中須十倍加油麻。木用百八或五十四或二十一。眞言曰。

oṃsarvapāpadahānavajra唵薩嚩播﹝引﹞婆娜訶那嚩日囉﹝二合﹞yasvāhā耶娑嚩﹝二合引﹞訶﹝引﹞

或有教中說。用部母爲息災。或本尊眞言或毘盧遮那眞言。皆娑嚩訶上。爲自他願除一切災。心專注於爐中聖眾。想聖眾皆從心外。徧身毛孔。流出供養雲海。至無邊世界供養一切佛。及除一切三惡趣苦惱。護摩已。以滿三杓獻聖眾。所殘五穀香花等。聚一器中獻十方世天。若作增益。先如前迎請火天。卽獻聖眾三大杓并木香花等燒粳米。若欲延命燒屈蔞艸。其延命爐如前增益爐。外作甲冑形。其粳米屈蔞艸。比餘物。挍十倍多。

oṃvajrapuṣṭayesvā唵嚩日囉﹝二合﹞補瑟吒﹝二合﹞曳﹝平﹞娑嚩﹝二合引﹞hā訶﹝引﹞

oṃvajrayuṣaisvāhā唵嚩日囉﹝二合﹞諭曬娑嚩﹝二合引﹞訶﹝引﹞

於娑嚩訶上加心中所願之語。心專注於爐中聖眾。想從聖眾心外徧身毛孔中。流出供養雲海。至無邊世界供養一切佛菩薩。及照觸一切有情六道四生。皆獲榮盛富貴延命。卽以此光明。想自宅中雨七寶及所資用物。又想天甘露灌注自我徧於毛孔。若作降伏。先如前迎請火天。用蔓菁或芥子油或水牛蘇。或用嚕地囉。先獻聖眾三大杓已。用無香花或臭花安悉香。鹽毒藥等。或惟用鐵末或作麼努曬。前人形段段截投之。投火天時。想從火天心外徧身中。流出器杖投彼人上。想火天及本尊皆作忿怒形。眞言曰。

hūṃvajrasatvayaphaṭ吽嚩日羅﹝二合﹞薩怛嚩﹝二合﹞耶發吒

於發吒上加彼人名。或用本法或用不動尊或降三世或文殊師利六足尊等眞言。想忿怒尊身中流出器杖雲海。供養盡虛空一切忿怒尊。卽此器杖落彼家及身上。若作鉤召皆如增益。惟花用有刺木赤花。或用本法中所燒物。眞言曰。

hūṃvajrakarṣayajaḥ吽嚩日羅﹝二合﹞羯哩灑﹝二合﹞耶弱

於弱上加彼人名。卽想從本尊心外徧身。流出無量金剛鉤。供養盡虛空一切佛賢聖。卽以此眾鉤鉤召三惡趣有情。安置人天善處。卽以此眾鉤入彼人心召來。若作敬愛法竝同上。惟花用赤色花。或用本法中所用物。眞言曰。

hūṃvajraveśayajaḥ吽嚩日羅﹝二合﹞吠捨野弱

於弱上加彼人名。卽想從本尊身中流出花箭。徧無量世界。供養一切佛賢聖。及射緣覺聲聞厭離心。及六道四生互憎恚心。卽以此眾箭射彼人五處。所謂額兩乳心及下分﹝謂隱密處﹞。

次說三摩波多法。安所成物於蘇器前。或物大卽安於左右邊。隨便處行人身。蘇器盛物爐聖眾。如是五集應巡環次第安立。取小杓滿杓蘇。加於所盛物上。誦眞言至娑縛﹝二合﹞訶字。卽舉杓投火。與訶聲俱下。便長引訶聲令杓却至物上。訶聲方絕。如加持人。卽安杓頭上。若用本尊眞言。無娑縛﹝二合﹞訶字者。當加而誦。若遙加持人。或抄名或著前人衣。標心而加持。若無蘇卽用乳亦得。供養了。用大杓滿杓三獻聖眾。并三灑三漱。取小杓誦滅惡趣眞言。爲一切有情護摩七徧。或二十一徧。心奉送聖眾還本座。以四字明引十方世天入爐中。依前灑漱。卽以所殘香花蘇蜜等投。各誦本眞言一徧或三徧。各於娑嚩訶上加所求事。卽結聖眾羯磨及三昧耶。契誦讚歎發願。結降三世印左旋解界。卽奉送如念誦法。卽出道場外。於道場八隅敷茅艸或蓮葉或餘靑艸。或塗圓壇爲十位。於東方帝釋左右置梵天地天。若道場內無置處。卽於道場前別爲方界。卽於中作八方。於中作兩位置梵天地天。

東方帝釋。乘白象住五色雲中。身作金色。右手持三股當心。左手托左胯。左脚垂下。三天女各手持蓮華。盤盛靑蓮華。或以盤盛雜華等。眞言曰。

namaḥsamantabuddhānāṃindra南莫三漫多沒馱南印捺囉﹝二合﹞yasvāhā耶娑嚩﹝二合﹞訶﹝引﹞

東南方火天。乘靑羊赤肉色。徧身火焰。右二手。一持靑竹。一持軍持。左二手。一揚掌。一持念珠。有二天女持天花。左右置苦行仙。垂左脚蹉右足。眞言曰。

namaḥsamantabuddhānāṃagna南莫三漫多沒馱南阿哦那﹝二合﹞yesvāhā曳娑嚩﹝二合﹞訶

南方焰魔天。乘水牛右手執人頭幢左手仰掌。有二天女侍。二鬼使者持刀持戟。赤黑色垂右脚。眞言曰。

namaḥsamantabuddhānāṃyaṃmayasvā南莫三漫多沒馱南焰摩耶娑嚩﹝二合﹞hā訶

西南方羅剎主天。乘白師子身著甲冑。右手持刀令竪。左手大指押中小二指赤肉白。二天女侍左右。二羅剎鬼持三股戟。眞言曰。

namaḥsamantabuddhānāṃdrītyai南莫三漫多沒馱南乃哩﹝二合﹞底曳﹝二合﹞svāhā娑嚩﹝二合﹞訶

西方水天。住於水中乘龜淺綠色。右手執刀。左手持龍索。頭冠上有五龍。四天女持妙華。眞言曰。

namaḥsamantabuddhānāṃvaruṇaya南莫三漫多沒馱南縛嚕拏野svāhā娑嚩﹝二合﹞訶

西北方風天。雲中乘麞著甲冑。左手托胯。右手執獨股頭創。創上有緋幡。二天女侍之并藥叉眾。眞言曰。

namaḥsamantabuddhānāṃvayave南莫三漫多沒馱南嚩耶吠﹝微先反﹞svāhā娑嚩﹝二合﹞訶

北方毘沙門天。坐二鬼上身著甲冑。左手掌捧塔。右手執寶棒。身金色。二天女持寶華等。眞言曰。

namaḥsamantabuddhānāṃvaiśra南莫三漫多沒馱南吠室囉﹝二合﹞vaṇayasvāhā嚩拏野娑嚩﹝二合﹞訶

東北方伊舍那天。舊云摩醯首羅天。亦云大自在天。乘黃豐牛。左手持劫波坏盛血。右手持三戟創。淺靑肉色。三目忿怒二牙上出。髑髏爲瓔珞。頭冠中有二仰月。二天女持花。眞言曰。

namaḥsamantabuddhānāṃiśanaya南莫三漫多沒馱南伊舍那耶svāhā娑嚩﹝二合﹞訶

namaḥsamantabuddhānāṃvrahma南莫三漫多沒馱南沒囉﹝二合﹞﹝序﹣予﹢含﹞﹝敢心反﹞nesvāhā摩﹝二合﹞寧﹝尼奚反﹞娑嚩﹝二合﹞訶

中心置四臂不動尊。靑肉色。二手各別作金剛拳。頭指小指各曲如鉤形。安口兩角想如牙。右手持刀令竪。左手持索。半跏右押左坐盤石上。威焰光明徧身如火。

namaḥsamantabuddhanāṃdriṭi南莫三漫多沒馱南畢哩﹝二合﹞體﹝地以反﹞vyaisvāhā微曳﹝二合﹞娑嚩﹝二合﹞賀

十方天供養雜粥。所謂粳米油麻菉豆。相和煮盛一器中。每座置淨葉。先以淨瓶盛香水。寫少許置葉上獻。次塗香以指彈獻。次花燒香。次樂一杓粥。各以本眞言加持三徧。卽用小蠟燭或紙燭便插粥上。其燭作意令獻。未徧來不得令滅。於娑嚩﹝二合﹞訶上加所求願語。

namaḥsamantabuddhānāṃnāṃke南莫三漫多沒馱南孽囉﹝二合﹞醯śvariyaprapatajyo濕嚩﹝二合﹞哩耶鉢囉﹝二合﹞跛哆而渝﹝二合﹞tiramayasvāhā底﹝丁以反﹞羅摩耶娑嚩﹝二合﹞訶﹝引﹞二十八宿眞言曰

namaḥsamantabuddhānāṃnakṣa南莫三漫多沒馱南諾乞灑﹝二合﹞traprijonaniyesvā怛囉﹝二合﹞濕﹝寧吉反﹞儒那儞曳娑嚩﹝二合﹞hā訶

於八方中兩位與上下天相對。諸獻竝同。若別有所願獨用亦得。若護摩壇中。各依方標心令住。

我今次應說注杓寫杓相於此作成就持誦者速獲注杓一肘量佉木令堅密無孔穴應作口應妙端嚴闊狹四指量深當用一指如吉祥子相於中三股杵應作妙端嚴麁應足一把寫杓一肘量木如前所說或佉陀羅木口旋一指量深量應半之於中作蓮華亦用金剛杵如是大仙說求悉地應作護摩速成就

金剛頂瑜伽護摩儀軌

八家祕錄云。金剛頂瑜伽護摩儀軌一卷不空譯貞元新入目錄海仁運珍。

護摩儀軌一卷師子國三藏沙門阿目伽跋折羅譯奉勅攺名智藏叡與前稍廣。

後智藏譯旣在明藏。然彼有爛脫無八天形像。此卽不然。又文有具略。存兩本可也。是故依寶曆六丙子年。野山妙瑞師。於東寺四本校正之本。更校小池坊經庫。康和五年之本。壽梓。時享和攺元辛酉年五月。豐山偶居沙門快道誌。

