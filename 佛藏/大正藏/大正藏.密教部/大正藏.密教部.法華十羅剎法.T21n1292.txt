法華十羅剎法

一道場印二手檀慧內相交。以二水環。各以二空押二火甲。餘度相拄頭卽成。明二十八品。

二法華印以二水二火內相叉。以檀度押力頭。以風押智。以禪捻慧。卽成呪曰﹝菱印也﹞。

三羅剎二手各以水鉤火背。又以空掘水甲。以右風押左慧。卽以右火押左力。頭又以右檀押左願卽成。呪曰。

五以先印各各別相。背以檀慧相向。又以右風鉤左力。卽成呪曰。

唵八萬金剛童子迦那迦那護蘇護蘇罰罰罰﹝向鬼門雷電被打印也﹞

六羅剎縛印以前印。卽以大指相交。二水閒二地指押上。又以無二風屈頭鉤。押空頭成。呪曰。

七修多羅藏印二手外二火相交。以二水鉤上。又以二空頭相拄。二地交內入。呪曰。

八羅剎護法華藏印二手各自火後越。以二水鉤。風指相交。又各二地二空理環成連集。呪曰。

九羅剎微塵陀落印二手各以二火鉤水背上。卽左右相搏取。又持右地押左力度面。又右風押左智上。以左慧押右禪上成。呪曰。

十天地魔目大縛印左手覆右手仰。卽以右地各勾左慧。叉以右水勾左願。卽各以空鎖連。背合以右火勾左方度。又各以風相合成。呪曰。

十羅剎形樣藍婆形如藥叉。衣色靑。右手獨股當右肩。左手持念珠。卽立左膝當居彼上。面肉色也毘藍婆。形如龍王如圓滿月也。如向大海。右手把風雲。左手把念珠也。衣色碧綠也。面色白前立鏡臺也曲齒形如天女仙。衣色靑面伏低。前捧香花長跪居。半跏坐也花齒。形如尼女。衣色紫色也。右手把花。左手把花盤面少低也黑齒。形如神女。衣色都妙色也。右手取叉左手軍持也。猶如守護之形半跏坐也多髪。形如童子滿月肉色。乾達女右手銅環取。左手如舞長跪居也。

無厭足形如頂經之形。恒守護衣色淺﹝口﹡孤﹞也持瓔珞。形如吉祥天女。左右之手持瓔珞也。衣色金也。面色肉色結跏趺坐也白幸帝。形如頂鳴。女形衣色紅靑也。右手把裳。左手持獨股。如打物形立膝居也奪一切衣眾生精气。形如梵王帝釋女。帶鎧伏甲。出頂馬頭他。忿怒形。右手持杵左手持三股。衣色棶雜色也。結跏趺坐也。

十羅剎八龍王攝印護身呪難陀拔難陀等部類眷屬皆護我可言加加加。

序品方便譬諭品信解藥艸授記品化城五百弟子品授學無學法師品多寶佛塔提婆品勸持安樂踊出品如來壽量分別品隨喜法師功徳品不輕神力囑累品藥王妙音菩薩品普門陀羅尼嚴王品普賢菩薩勸發品

唵怛姪他唵伊致明﹝一﹞伊致明底明﹝二﹞盧弭盧弭﹝三﹞薩馱訶薩馱訶﹝四﹞薩婆﹝非／云﹞婆呵

