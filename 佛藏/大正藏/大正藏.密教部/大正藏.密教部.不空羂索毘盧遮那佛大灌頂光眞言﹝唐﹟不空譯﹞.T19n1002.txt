不空羂索毘盧遮那佛大灌頂光眞言一卷

不空羂索毘盧遮那佛大灌頂光眞言一卷

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

開府儀同三司特進試鴻臚卿肅國公食邑三千戶賜紫贈司空諡大鑑正號大廣智大興善寺三藏沙門不空奉詔譯

oṃamoghavairocanamahāpro唵阿謨伽尾嚧左曩摩賀母捺maṇipadmejvāla囉﹝二合﹞麼抳鉢納麼﹝二合﹞入嚩﹝二合﹞攞pravardayahūṃ鉢囉﹝二合﹞韈哆野吽

毘盧遮那如來。爲授母陀羅尼印三昧耶神通法品。而最爲第一。若有過去一切十惡五逆四重諸罪。燼然除滅。若有眾生。隨處得聞此大灌頂光眞言。二三七徧經耳根者。卽得除滅一切罪障。若諸眾生具造十惡五逆四重諸罪。猶如微塵滿斯世界。身壞命終墮諸惡道。以是眞言加持土沙一百八徧。尸陀林中散亡者尸骸上。或散墓上。遇皆散之。彼所亡者。若地獄中若餓鬼中。若修羅中若傍生中。以一切不空如來不空毘盧遮那如來眞實本願大灌頂光眞言神通威力加持沙土之力。應時卽得光明及身除諸罪報捨所苦身。往於西方極樂國土。蓮華化生乃至菩提更不墮落。復有眾生連年累月。痿黃疾惱苦楚萬端。是病人者先世業報。以是眞言於病者前。一二三日每日髙聲誦此眞言一千八十徧。則得除滅宿業病障。若爲鬼嬈魂識悶亂失音不語。持眞言者加持手一百八徧。摩捫頭面。以手按於心上額上。加持一千八十徧。則得除差。摩訶迦羅神作病惱者。亦能治遣。若諸鬼神魍魎之病。加持五色線索。一百八結。繫其病者腰臂項上。則便除差。若諸瘧病。加持白線索一百八結。繫頭項上。及加持衣著。卽令除差。若加持石菖蒲一千八十徧。含之與他相對談論。則勝他伏。若以胡椒多誐囉香。靑木香小柏檀黃。囉娑惹娜﹝唐言小栢汁﹞等數末。治水丸如棗。加持十萬徧。便當陰乾。若患一切鬼神病種種瘧病。或毒藥中或失音者。當以藥和水研之。加持一百八徧。數點兩眼額上心上。當怒加持。則便除差。作病鬼神若不放捨。卽當頭破如阿梨樹枝。若諸毒蟲蛇蝎螫者。以藥塗眼卽便除差。

又法以新米﹝亭﹡單﹞羅。澡浴淸淨著淨衣服已。以藥和水研。加持一百八徧點米﹝亭﹡單﹞羅眼中。奮怒加持一千八十徧。則便起坐所問皆答。欲放者。加持白芥子水二十一徧。散米﹝亭﹡單﹞羅上。卽便如舊。若爲貴人相請喚者。以藥點眼當往見之。則相賓敬。

不空羂索毘盧遮那佛大灌頂光眞言一卷

