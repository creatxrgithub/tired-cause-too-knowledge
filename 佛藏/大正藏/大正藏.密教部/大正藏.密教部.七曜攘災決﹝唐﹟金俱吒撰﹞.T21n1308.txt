七曜攘災決卷上

西天竺國婆羅門僧金俱吒撰集之

夫周天三百六十五度四分度之一。每日日行一度。月每日行十三度四分度之一。一月月行三百九十七度四分度之二。日行三十度。一徧與月合會。其宿四世界眾生所生之日時。日月行所在爲之命宿。復日歷天一周。眾生爲之歲。月歷天一周。眾生爲之一月。若所至其宿度有五星。與大歲五行王相合者必生貴人。若與月五行合者。亦生貴人。若月至休廢囚死宿。所生之處多爲庸人。復五星所至日月災蝕。在人命宿必變見吉凶。今西國婆羅門僧金俱吒。命得二十八宿神下。問其吉凶畫其形狀。辨七曜所至攘災法如後。

日宮占災攘之法第一

日至其命宿度。其人合得分望得人敬重。合得爵祿。若先有罪並得皆免。若日在人命宿災蝕。其人卽有風災重厄。當宜攘之。其攘法先須知其定蝕之日。去蝕五日淸齋。當畫其神形。形如人而似獅子頭。人身著天衣。手持寶瓶而黑色。當於頂上帶之。其日過本命宿。棄東流水中災自散。

月宮占災攘之法第二

月者太陰之精。一月一徧至人命宿。若依常度者則無吉凶。若不依常度者卽有變見。犯極南有災蝕者。先合損妻財。後合加爵祿。犯極北有災蝕者。合損男女奴婢。若行遲者多有疾病。若行疾者則無災厄。若月行不依行度。當有災蝕卽須攘之。當畫一神形。形如天女著靑天衣持寶劍。當月蝕夜項帶之。天明。松火燒之其災自散。

木宮占災攘之法第三

歲星者東方蒼帝之子。十二年一周天。所行至人命星。春至人命星大吉。合加官祿得財物。夏至人命星合生好男女。秋至人命星其人多病及折傷。冬至人命星得財則大吉。四季至人命星其人合有虛消息及口舌起。若至人命星起災者。當畫一神形。形如人人身龍頭。著天衣隨四季色。當項帶之。若過其命宿棄於丘井中大吉。

火宮占災攘之法第四

熒惑者南方赤帝之子。二歲一周天。所至人命星多不吉。春至人命星其人男女身上多有瘡疾。本身則災厄疾疫。夏至人命星。其人多有口舌謀狂之事。秋至人命星多有折傷兵刀之事。不得登於髙處。勿騎黑驢馬。莫受納人財物六畜。冬至人命星其所作所爲皆不稱意。錢財六畜皆破散。四季至人命星合有移攺。若有災者當畫一神形。形如象黑色向天大呼。當項帶之。其火過星過訖。以佛香楸木火燋之。其災乃過。

土宮占災攘之法第五

鎭星者中方黃帝之子。二十九年半一周天。所至人命星多有哭泣聲起。春至人命星其。人有鬭諍死亡之事。不宜見軍器之類。夏至人命星。其人男女多疾患。自身有枷鎖之厄。秋至人命星有失脫之事交關不利。水中財物損失。冬至人命星。其人家中合有哭泣聲起。四季至人命星。其人合有重病。攘之法當畫一神形。形如婆羅門騎黑沙牛。星其至宿當項帶之。星過其命宿訖。以枯木燋之其災乃過。

金宮占災攘之法第六

太白者西方白帝之子。一年一周天。所至人命星卽有吉凶。春至人命星。其人合遠行。萬里路中有疾。家有之失。夏至人命星。其人親故合有死損。自上亦合有服起。秋至人命星。其人合有兵災陳厄見血光。冬至人命星。其人合主大兵權。出外大得科益。四季至人命星。其人合有惡消息。有名無形多足言訟。攘之法當畫一神形。形如天女手持印騎白鷄。當項帶之。過命星以火燋之。其災必散。

水宮占災攘之法第七

辰星者北方黑帝之子。一歲一周天。所至人命星吉凶不等。春至人命星。其人多有女婦言諍家內不和。夏至人命星。其人宅中多有妖怪人心不安。亦有移動。後則大吉。秋至人命星其人合有攺官加祿。冬至人命星多病和气不周。五藏不安神气不任。四季至人命星。家中合有陰謀事起。多有失脫。攘之法當畫一神形。形如黑蛇有四足而食蟹。當項帶。過命星訖棄不流水中則吉右七曜所至多有災害。今依西國法攘之避厄神驗無極。非智勿傳。

宿度法

十二宮日月金木水火土一羅睺凶﹝男﹞二鷄暖凶﹝土﹞三﹝口﹡室﹞吉﹝水﹞。

命宮平飲食平﹝先快後凶﹞凶熱﹝病凶﹞四那頡吉﹝金﹞五蜜吉﹝日﹞六雲漢大凶﹝火﹞。

財宮吉財吉吉吉吉吉財吉七計都凶﹝女﹞八莫吉﹝月﹞九溫沒斯吉﹝木﹞。

兄弟平平平平平平平羅睺鷄暖男重女輕。

田宅平平平動搖平移動平計都雲漢女重男輕過此辰。

男女吉吉平吉平平平﹝水在二五七九十一五在三六十十一等官厄輕過小福能損大災至對計出入除出入六九男﹞。

僮僕吉吉吉吉吉吉吉﹝米﹡羽﹞女正因之三平餘是災祿九折。

妻妾吉﹝酒食﹞吉吉吉平凶外去六九出入爲壽限中取爲。

疾病凶平平平平平凶刻事四除餘爲災發。

遷移凶平平平平平平火愛熱味辛便膩官位喜平平吉平移動平水愛醋苦金愛熱便﹝仁﹣二﹢﹝止／﹝止﹡止﹞醋。

福相平平平平平平平木愛香羔便生菓子及便生茱。

若有人來。不記得自本所屬病來問者。以何定之。皆看其人初來時手觸著處而以斷之。

一說云。陰陽書倍月加日者。若人知生日不知本命宿﹝假令十一月二十八日生人者。先十月并置二十。月加二十八日并得四十八。自室計之當心宿是也﹞。

一說云。先置十三算加二十八。並得四十一﹝假令十一月二十八日生人者。自十一月十五日宿鬼計之當斗。是也﹞已上說猶髣髴也九曜息災大白衣觀音陀羅尼﹝若日月在人本命宮中。及五星在本命宮。鬭戰失度可立大息災觀音或文殊八字熾盛光佛頂等道場。各依本法念誦。一切災難自然消散﹞。

曩謨囉怛曩﹝二合﹞怛囉﹝二合﹞夜﹝引﹞野曩莫素麼薩囉嚩﹝二合﹞諾訖灑﹝二合﹞怛囉﹝二合﹞邏﹝引﹞惹﹝上﹞野者﹝去﹞覩地波阿﹝去引﹞路迦羅野怛儞也﹝二合﹞他努摩底跛努摩底薩賓﹝上﹞儞佉﹝上﹞細娑嚩﹝二合引﹞賀﹝引﹞

北斗七星眞言﹝若羅睺計都闇行人本命星宮。須持此北斗陀羅尼朱書帶之羅睺在殺。爲河剋。若人犯天崗河剋又被羅睺計都人命星。的有不吉相也。梵云。惟有上將。若被此二曜如臨本命。惟計都領被所向心剋餘凶也﹞。

唵颯跢曩而﹝齒伊反﹞曩野伴惹蜜惹野﹝二合﹞野染普咃摩娑嚩﹝二合引﹞弭曩﹝名位﹞囉訖仙﹝二合﹞婆嚩都娑嚩﹝二合﹞賀﹝引﹞

曩謨囉怛曩﹝二合﹞他囉夜﹝引﹞野曩莫素哩野薩嚩曩乞灑乞灑﹝二合﹞怛囉﹝二合﹞囉惹野唵﹝引﹞阿謨伽寫野﹝名位﹞設底﹝去﹞娑嚩﹝二合引﹞賀﹝引﹞

唵戰﹝上﹞怛囉﹝二合﹞曩乞灑﹝二合引﹞怛羅﹝二合﹞囉惹野﹝名位﹞設底娑嚩﹝二合﹞賀﹝引﹞

唵母馱曩乞赦﹝二合﹞怛羅﹝二合﹞娑嚩弭曩﹝名位﹞契努﹝二合﹞摩莎縛﹝二合﹞賀﹝引﹞

唵婆囉﹝二合﹞訶薩鉢﹝二合﹞底曩摩比跢嚩曩﹝二合﹞野﹝名位﹞摩囉嚩囉馱﹝二合﹞寧娑嚩﹝二合引﹞賀﹝引﹞

唵戍﹝上﹞羯羅﹝二合﹞誐馱嚩﹝二合﹞囉嚩﹝二合﹞囉惹野﹝名位﹞室哩﹝二合﹞迦哩莎嚩﹝二合引﹞賀﹝引﹞

唵捨泥吃赦作﹝二合﹞囉曩乞赦﹝二合﹞怛囉﹝二合﹞跛囉﹝二合﹞訶﹝引﹞摩曩﹝引﹞嚕婆野﹝名位﹞普瑟底﹝二合﹞迦哩莎嚩﹝二合﹞賀﹝引﹞

唵囉睺曩阿素﹝二合﹞羅邏惹野塞摩捨都曩野﹝名位﹞扇底迦哩娑嚩﹝二合﹞賀﹝引﹞

唵嚩日羅﹝二合﹞計都曩﹝引﹞曩乞赦﹝二合﹞怛羅﹝二合﹞邏惹野﹝名位﹞吽娑嚩賀

唵薩嚩諾剎怛羅﹝二合﹞三麼曳室哩曳扇底迦俱嚕娑嚩﹝二合﹞賀﹝引﹞

歲星東方木之精一名攝提。徑一百里其色靑。而光明所在有福。與太白合宿有喪。其行十三年一周天。彊三百九十九日一伏見。初晨見東方六日行一度。一百一十四日順行十九度。乃留而不行二十七日。遂逆行七日半退一度。八十二日半退十一度。則又留二十七日。復順行一百一十四日行十九度而夕見伏於西方。伏經三十二日又晨見如初。八十三年凡七十六終而七周天也﹝貞元十年甲戌入曆當日本延曆十三年甲戌﹞。

營惑南方火之精一曰罰星。徑七十里其色赤。明所在分野多疾病。其星二年一周天。彊七百八十日一伏見初晨見東方行疾。一月行二十二度余。每月漸差遲一度半彊二百七十四日。計行一百六十二度半。乃留十三日。遂逆行三日彊退一度。六十二日退二十度。又留十三日乃順行。初行遲月行十度。每月益疾一度半弱。二百七十四日計行一百七十二度半。夕伏西方。伏經一百四十四日晨見如初。凡七十九年三十七終。而四十二周天也﹝貞元十年甲戌入曆﹞。

鎭星中方土之精一名地。徑五十里其色黃。所在分野多憂。與歲星合女十二崩。與辰星合宿有破軍殺將。二十九年一周天。三百七十八日一伏見。初晨見東方。十日半行一度。八十三日行八度。則留三十七日乃逆行。十六日半彊退一度。一百日退六度。又留三十七日。復順行八十三日行八度。而夕伏西方。經三十八日又晨見東方如初。凡五十九年五十七終。而再周天也﹝貞元十年甲戌入曆﹞。

大白西方金之精一名長庚。徑一百里。其色白而光明。一年一周天。晨皆之見。二百四十四日。初夕見西方。稍行急。日行一度小半﹝漸﹣斤﹢亍﹞遲。二百二十六日行二百四十九度。乃留八日。則逆行十日退一度。亦留八日乃順行。初日行半度。漸疾二百二十六日行二百四十九度。而夕伏東方。伏經八十四日。又夕見西方如初。凡五百八十四日一終。大抵八年晨夕各見五。每年其伏留退則減兩日。度減兩度半。假令第五年三月十五日。夕見胃十二度。後迴三月十日見胃十二度也﹝貞元十年甲戌入曆當日本延曆十三年﹞。

辰星北方水之精一名﹝宋﹣木﹢北﹞／免﹞星。徑一百里其色黑。所在之位主大憂。一年一周天。去日極遠。不過二十六度。初夕見日行一度半。漸遲二十七日行三十度。乃留三日而夕伏之。二十二日遂見東方。留三日乃順行。日行半度。漸疾二十七日行三十度。遂晨伏。伏三十四日又夕見如初。一百一十六日一終。凡三十三年。一百四終。晨夕共六十見。皆一月乃伏。假令正月十日夕見則二月十日夕伏也﹝貞元十年甲戌入曆﹞。

攘災決卷上

攘災決卷中

羅睺遏羅師者。一名黃幡。一名蝕神頭。一名複。一名太陽首。常隱行不見。逢日月則蝕。朔望逢之必蝕。與日月相對亦蝕。謹按天竺婆毘磨步之云爾。漢說云日月同道。月掩日而日蝕。天對日衝其大如日。日光不照謂之暗虛。暗虛值月而月蝕。二說不同。今按天竺曆得其正理矣。對人本宮則有災禍。或隱覆不通爲厄最重。常逆行於天。行無徐疾。十九日行一度。一月行一度十分度之六。一年行十九度三分度之一。一年半行一次。十八年一周天退十一度三分度之二。凡九十三年一大終而復始﹝元和元年丙戌入曆正月在軫丁亥在翼當日本大同元上元庚申後百四十七年﹞。

計都遏囉師一名豹尾。一名蝕神尾。一名月勃力。一名太陰首。常隱行不見。到人本宮則有災禍。或隱覆不通爲厄最重。常順行於天行無徐疾。九日行一度。一月行三度十分度之四。九月行一次。一年行四十度十分度之七。凡九年一周天差六度十分度之三。凡六十二年七周天。差三度十分度之四﹝元和元年丙戌入曆正月在午五丁亥在危十七當日本大同元年﹞。

終曆卽攺前牛五爲二月。以次排之當攺戊子年也。

正月一日在女初度。更六十二年至庚寅。復入曆正月一日在女四度。是謂每終差一月也倣此﹝計都行至宿留初住一日不行本度人遇之必有災羅睺行每一宿之未渡卽留三日所留之分有災變人遇尢甚如日月會此留卽變蝕不會是也﹞。

每年十二月皆以月節爲正。其伏見入月日數各從節數之。假令三月十日者。當數淸明後十日是也。此曆並依七曜新法。推之考驗。往古及今。年所留宿度。若應符契分毫無差也。

角亢﹝鄭分野﹞氐房心﹝爲豫州宋分野﹞尾風﹝爲幽州燕分野﹞南斗牽牛須女﹝爲楊州吳越分野﹞虛危﹝爲靑州齊分野﹞營室東壁﹝爲并州衛分野﹞奎婁胃﹝爲徐州魯之分野﹞昴畢﹝爲冀州趙之分野﹞觜參﹝爲益州晉魏之分野﹞東井輿鬼﹝爲雍州秦之分野﹞柳星張﹝皆周之分野﹞翼軫長沙轄﹝爲荊州楚之分野﹞

寅歸折木﹝自處﹞卯付壽星﹝辰﹞辰計實況﹝申﹞己對諏訾﹝亥﹞牛當鶉首﹝未﹞未慕大火﹝卯﹞申生玄枵﹝子﹞酉自大梁﹝自處﹞戌元降婁﹝自處﹞亥飛鶉尾﹝己﹞子衝鶉火﹝午﹞丑位星紀﹝自處﹞

寅名折木卯名大火辰名壽星已名鶉尾午名鶉火未名鶉首申名實況酉名大梁戌名降婁亥名諏訾子名玄枵丑名星紀

金其神是女人著黃衣。頭戴鷄冠手彈琵琶。到人命宿。宜轉大般涅槃經般若經大集經思益經共九卷或九十卷。持大隨求眞言九十徧文殊眞言九百徧。宜燒龍腦欝金蘇合丁香等。宜著黃衣帶金玉之寶。不得與女人論訟交往。恐有相刑嫉妬口舌虛災。先有刑病。宜燒前件香。加持綿素帶馬腦金華。如有疾病。辰取渠水及山泉流水各少計。石蜜徐徐與飲之。

木其神如老人。著靑衣帶猪冠容貌儼然。宜持普賢眞言轉法華經及維摩經共八卷或八十卷。宜燒沈香及宜著章服宜帶珠玉銀。不宜殺生及食猪肉。不宜入神廟及弔死問病。好食香美菓子生薑。令人彊者弱弱者彊者。宜坐白氈帶華珠玉。

水其神女人著靑衣。帶獲冠手執文卷宜持藥師眞言轉藥師經六卷或六十卷。宜燒甲香龍腦零陵等香。宜著靑衣好食醋苦之物。善能言語及鬭亂作誑與人物後却悔。因作冤酬愼之吉。咥日平旦水和蜜。數數甞經七日。災厄消除。

火其神到宿命及皆衝向之宿。宜畫火曜本身供養其神。作銅牙赤色貌。帶嗔色。驢冠。著豹皮裙。四臂一手執弓。一手執箭。一手執刀。宜持觀自在眞言轉金剛般若經及金光明經共七卷或十卷。宜著緋衣服并帶朱砂。其供養取雲漢日平旦時。燒丁香紫檀香蘇合香。好食熱味及辛膩之物。

土其神似婆羅門色黑。頭帶牛冠。一手柱杖。一手指前。微似曲腰。到宿命宮。宜鑄可長四寸曲腰三衣瓶鉢。土直日。平旦以黑瓷瓶盛之。於臥處頭邊。以油麻油瀝於頂上。經三年止盡供養。持熾盛光一字王眞言涅槃經般若經十卷或百卷。宜燒安悉香著白上衣。及帶雄黃朱砂及屠刀。打作環帶之。可重四兩。鷄緩日。平旦以絹畫之供養。好食菓子。帶黑色者爲上。至心啟告。鷄緩國王。某甲君王如護弟子。伏願護命去災。所供養物宜自食之。令人病患如破散。被人欺輕。宜以安悉香燒之供養。

凡軫病大陽直。畢宿大陰直。尾宿火直。柳宿水直。鬼宿木直。房宿金直。星宿土直。此等七日名甘露吉祥日。宜學道求法受密大吉。

凡尾宿大陽直。女宿大陰直。壁宿火直。昴宿水直。井宿木直。張宿金直。亢宿土直。此等七日名金剛峯日。宜降怨家護摩持日天子眞言。

凡胃宿大陽直。鬼宿大陰直。翼宿火直。參宿水直。氐宿木直。奎宿金直。柳宿土直。此等七日名羅剎日。不舉百事惟利艸獵及損害。

凡日月二曜至與木曜同法依不空三藏所譯。其所攘法及著衣服。並不得令外人知聞。當轉經不得雜語。雜語無驗夫四七者用叶於曆法。以天文明其休咎。每方七宿四方共二十八宿。而七曜循環四時哀王者矣。然合朔之辰月行潛在日下。與太陽同度。剛柔合體以蒙命焉。泊茲合朔行九十一度及有餘分而上弦背日而明。故二爲背宿。又行一象之度。而得其望與日相衝故。三爲衝宿。復行一象之度。而得下弦向日而明。故四爲向宿。然日行一匝二十八宿合。次其命宿衝向之宿。日榮安衰成極。假令角爲命宿。則斗爲背宿。奎爲衝宿井爲向宿。他効。

用式法以生宿。如命位視七曜所在之宿臨何宿。詳其休咎。

若臨命宿。主有疾病死亡官事口舌。及貧窮遠行之事若臨背宿。朋友乖背言語口舌。

若臨十一安宿。法主官事禁繫疾病傷損死亡之厄若臨二十胎成宿。法有疾病口舌錢物散遠行移徙之厄若臨榮安成之宿。吉凶不定百事如如常若臨禍衰極之宿。百事皆吉。

其命宮前五爲生宮。後爲胎宮若凶曜臨命宮則命厄。臨前五僮僕宮則多散財。臨後五病厄宮則患腹藏病。各以消息之火以凌犯環繞伏見不依宿度爲災水以伏見不依曆爲災木以不入變色向己爲災金以失度留退爲災土以逆行失度留守爲災。

畢翼斗壁安重宿。安重威嚴有名聞觜角房奎和善宿。柔善溫良多智照參柳心尾毒害宿。果決剛義有信讓鬼軫牛婁急速宿。剛健質直有急難胃星張箕室猛惡宿。惡性剛猛有毒烈井亢女虛危輕﹝跳﹣兆﹢參﹞宿。質直和善有信義昴氐二宿剛柔宿。寬柔慈猛有孝行。

蜜日生者。穩重忍辱好善質直孝順。端省憂惱不乏財食。多謙恭髙朋友。得人欽仰得他人財物。遇安重和善輕躁等宿有官祿財食心當富貴莫日生者。端正慈好妻妾能言語髙交遊。榮辱不常少。子孫多福祿雲漢日生者。合長大堅剛容貌。帶胡心性髙柢嗔喜不定。愛兵好殺多如足衰厄。生宿與日和善。卽有官祿無橫災咥日生者。合輕法愛戲翫多欲心。性隨邪善能輔助溫沒斯日生者。能言語足詞理。端正好色性快健。愛伎術有學問。髙交友得人欽仰那頡日生者。合足語詞舌多色好遊。吏性沈審爲事堅剛。不伏弱有信義鷄緩日生者。合敦重好事愛藝術多智謀。質直毒惡矜﹝土﹡面﹞貪乏。官祿晚成。

右七直日與所生宿。相依和叶則吉相惡則凶。當推算之事無不應。

曩謨三曼多他羅那噎呬波伊賀伊多伊迦伊羅伊保朗多羅伽可含娑波訶

大陽之精凡行背以定气爲準。若依此卽差一兩度。從開元十二年向後計。滿八十三年卽差一度。

五星臨十二宮吉凶法

火至命位冤彊損財。僕大血瘡并馬驚水至煩惱夢想遠離。𨿽至失用情木至弱彊弱彊者弱。初至輕服合遠行金至加喜吉餘無啟。惟須在意愼相爭土至捺繫論無理。身病損畜失宜盈。

火至困窮愼火。并有驚恐傷及愁爭水至合生貴子。出行得財終決定吉木至宜遠行得剎。有大人接引勸樂盛金至愼口舌。餘事皆多吉慶土至損打親故亡。奴畜襄羸呪辰。

火至福徳病差多歡樂。加官吉慶笑呼水至此宮論訟得理。𨿽有失脫家內眷屬和順木增宅田并加官祿。大人接引喜來遇金到福祿自然生。愼口舌事相誹土至遷宮增口食牛馬。子孫蒙恩多有歡慶。

火至官祿愼萬傷憂遠行。後有慶多惱情水至加官增祿。庶人有慶所爲成也木至增疾病論訟無理。老人必病痊平金至此宮多稱遂。所爲人務喜慶土至得大人仰欽。儀容美麗顏色明。

火至遷移有小喜愼鬭。所求不遂憂馬墜水至損畜憂遠行。子孫分離口舌木至遷宮及子孫成。益莊宅財物至金至有病失牛馬。親友乖隔張心有異土至有遠行。有惱煩火死亡失官。

火至疾病婦人招謗。失財病及損水至加財。得遠信事慶木至損財身疾訟論無理。親眷亡後吉多金加財病差。親族集慶一云有口舌土至失官妻離隔。家內不和有病殃。

火至夫妻有風病。并妻患及憂傷謙詛水至子孫有病。口舌遠行信通木至得官憂妻產。訟論得理宿病息金到損財。有隱遁事被舉難藏土至患風密事發。奴婢死亡被陵逼。

火至僮僕傷畜憂奴僕。後喜怨息得官財水至損錢財。愼官事小厄口舌木至損財眼病。所求不稱水殃金至有酒愁有失脫。口舌存意邅土至加官子孫得錢帛親媒。一云有辰厄。

火至男女口舌損財畜。火厄憂妻男女衰水至夫妻有損。口舌愼﹝這﹣言﹢此﹞遺木至喜加官子姪益職。財祿儀獄金至利官得財祿。惟女人有口舌譏土至愁獄訟。爲事不成子孫免。

火至田宅足憂。便利愼亡遺損失水至加祿得妻財。子孫喜增官祿木至有恥辱愼傷。有失意血瘡病金至多妻得錢財。宜著在冠持訟去土至財散憂。遠行鬭諍田宅。

火至兄弟冤消人順伏。初吉後憂口舌水至埋遠信。官事乖情訟無理木至有爭競故病發。親違背輕服起金至有口舌。餘得妻財通尊貴土至財合多歡樂。進祿加官聲譽美。

火至財物愼大冤家盛。大人嗔責并熱病水至口舌論訟。被他誑惑人不悉木至加官祿并財帛。此曜時人最吉慶金至衣服錢財多。惟愼陰人嫉土至損財。疾病最苦謗毀無實。

子丑寅﹝十六分﹞卯﹝二十五分﹞辰﹝三十二分﹞巳﹝三十分﹞午﹝五十分﹞未﹝五十六分﹞申﹝六十四分﹞酉﹝七十五分﹞戌﹝八十二分﹞亥﹝九十五分﹞。

破軍星﹝午日天﹞武曲星﹝未巳土星﹞廉貞星﹝申辰金星﹞文曲星﹝酉卯木星﹞祿存星﹝戌寅水星﹞巨門星﹝丑亥火星﹞貪狼星﹝子月天﹞。

正﹝朔室望翼﹞二﹝奎角﹞三﹝風氐﹞四﹝畢心﹞五﹝參女﹞六﹝鬼女﹞七﹝張室﹞八﹝角婁﹞九﹝氐昴﹞十﹝心嘴﹞十一﹝斗鬼﹞十二﹝虛星﹞。

統云春分﹝二月中﹞奎三度﹝二﹞月定白羊宮﹝乃﹞內。而有差三度﹝二﹞有餘。早分仍圖新可造﹝云云。﹞圖者十二宮七分二十八宿分度也。作圖白羊宮爲初﹝云云﹞。

統云三方主若白日生人。日所在宮中盡可取也。若夜生人。月所在宮中夜可取也﹝云云尋知之﹞以所生時所在宮。充後卯時上宮。以則爲本命宮。餘十一宮可准知之。故十二位充天番時。隨人不定也。

宗叡謂來錄云。七曜攘災決一卷。見諸本題額在兩處。云卷上卷中。而合爲一冊。今撿挍名山諸剎之本。文字寫誤不少。而不可讀者多矣。更請求洛西仁和寺之藏本對考。非全無猶豫粗標其異同於冠首。以授工壽梓。希尋善本點雌雄。令禳災無差。

文政三年歲次庚辰季秋朔日。以秀陽闍梨令密榮校寫本校寫之了。龍肝

