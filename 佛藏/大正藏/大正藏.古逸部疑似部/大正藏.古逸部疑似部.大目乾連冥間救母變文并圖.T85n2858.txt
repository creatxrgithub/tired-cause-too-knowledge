大目乾連冥間救母變文﹝并﹞圖一卷﹝并□□□﹞

大目乾連冥間救母變文﹝并﹞圖一卷﹝并□□□﹞

天爲七月十五日者。天堂啟戶地獄門開。三塗棄消□□□□□眾僧咨下此日會福之神八部龍天盡來教□□□□現世福資爲亡者轉生於勝慶於是盂蘭百味□□□三尊仰大眾之思先救倒懸之窘急。昔佛在世時□□□目連在俗未出家時。名曰羅卜。深信三寶敬重大乘。□□□欲往他國興易。遂卽支分財寶。令母在後設齋供佛□僧詵乞來者。及其羅卜去後。母生慳悋之心。所屬付資財並私隱匿。兒子不經旬日事了還家。母語子言。依汝齋作福。因茲欺誑凡聖。命終遂墮阿鼻地獄中受□□苦。羅卜三周禮畢。遂卽投佛出家。丞宿習因聞法證□□□漢果。卽以道眼訪不見慈親。六道生死都不見母。目連從□□□悲諮白。世尊慈母何方受於快樂。爾時世尊報目連曰。汝母已落阿鼻。見受諸苦。汝𨿽位登聖果。知欲何爲。若非十方眾僧解下脫之日。已眾力乃可救之。故佛慈悲開此方便旬建。盂蘭盆者卽是其事也。

羅卜自從父母沒禮拉三周復制畢聞樂道不樂損形容食旨不甘傷筋骨聞道如來在鹿苑一切人天皆無恤我今學道覓如來往詣雙林而問佛爾時佛自便逡巡稽首和尚兩足尊左右磨詞釋梵□東西大將散支神看前萬字頗黎色項後圓光像月輪欲知百寶千花上恰似天邊五色雲弟子凡愚居五□不能捨離去貪嗔直爲平生罪業重殃及慈母入□□只恐無常相逼迫苦海沈淪生死津願佛慈悲度弟子學道專心報二親世尊當聞羅卜說知其正直不心邪屈指先論口諦去後聞應當沒七遮縱令積寶陵雲漢不及交人暫出家恰似盲龜遇浮木由如大水出蓮花喪□火宅難逃避滔滔苦海闊無邊直爲眾生分別故如來所已立三車佛喚阿難而剃髪衣裳便化作袈裟登時證得阿羅漢後受波羅提木叉羅卜當時在佛前金爐怕怕起香煙六種瓊林動天地四花標樣葉淸天千般錦繡補床坐萬道殊幡空裏玄佛自稱言我弟□號曰神通大目連

當時目連於雙林樹下證得阿羅漢果。何爲如此。准法華經云。窮子品。先受其價然後除糞。此卽是也。先得阿羅漢果後當學道。看目連深山坐禪之處。

目連剃除須髪了將身便卽入深山幽深地淨無人處便卽觀空而坐禪坐禪觀空知善惡降心住心無所著對鏡澄澄不動遙右脚還須押右脚

端身坐盤石以舌著上蕚白骨盡皆空气息無交錯

當時羣鹿止吟林逼近淸潭望海頭明月庭前聽法眼靑山松下坐惟禪天邊海气無遐換隴外靑山望或樓秋風瑟瑟林中度黃葉飄零水上浮目連宴坐虛無境內外證心漸漸修通達聲聞居望地出入山間得自由

目連從定出迅速作神通來如霹靂急去似一團風海鴈啼繒徹鶬鷹脫网籠譚中煙霞碧天淨遠路紅神通得自在擲鉢便騰空于時一向子上至梵天宮

目連一向至天庭耳裏惟聞鼓樂聲紅樓半映黃金殿碧牖渾論皇成錫杖敲門三五下胸前不覺淚﹝泳﹣永﹢﹝盈﹣又﹢乂﹞長者出來如共語合掌先論中孝情啟言長者相識否頻道南閻浮提人少小身遭父母喪其家大富小兒孫孤﹝旬／子﹞更亦無途當頻道慈母號淸提阿耶名輔相一生多造福田因亡過合生此天上可連富責嫡奢地望覩令人心悅暢鍾鼓鏗鎗知雅音鼓瑟也以聲遼亭哀哀劬勞長不捨乳哺之恩難可忘別後安和好在否比來此處相尋訪長者聞語意以悲心裏迴惶出語遲弟子閻浮有一息不省旣有出家兒和尚莫怪苦盤問世上人倫有數般乍觀出語將爲異收气之時稍似難俗間大有同名姓相似顏容幾百般形容大省繒相織只竟思量沒處安闍梨苦死來相認更說家徒事意看

目連白言。長者。頻道小時名字羅卜。父母亡沒已後投佛出家。剃除須髪號曰大目乾連。神通第一。長者見說小時名字。卽知是兒別久好在已否。羅卜目連認得慈父。起居問信已了。慈母今在何方。受於快樂。長者報言。羅卜。汝母生存在日。與我行業不同。我修十善五戒。死後神識得天上。汝母平生在白廣造諸罪。命終之後遂墮地獄。汝向閻浮提冥路之中。尋問阿孃卽知去處。目連聞語便辭長者。頓身下降南閻浮提。向冥路之中尋覓阿孃不見。旦見八九个男子女人閑閑無事。目連向前問。

其事由之處但且莫禮拜賢者是何人此間都集會閑閑無一事遊城墎外來

頻道今朝至此間心中只手深相怪諸人答言啟和尚只爲同名復同性名字交錯被追來勘當恰經三五日無事得放却歸迴早被妻兒送墳墓獨自剋我在荒祁四邊更無親伴侶狐狼鵶鵲競分張宅舍破壞無投處王邊披訴語聲哀判放作鬼閑無事受其餘報更何哉死生路今而已隔一掩泉門不再開塚上縱有千般食何曾濟得腹中飢號咷大哭終無益徒煩攪紙作錢財寄語家中男女道勸令修福字冥灰目連良久而言識

一靑提夫人已否。諸人答言。盡皆不識。目連又問。閻羅大王住在何處。卽諸人答言。和尚向北更行數步。遙見三重門樓。有千萬个壯士皆持刀棒。卽是閻羅大王門。目連聞語向北更行數步。卽見三重門樓。有壯士驅無量罪人入來。目連向前尋問。阿娘不見。路傍大哭哭了前行。披所由將見於王。門官引入見大王問目連事之處。

大王旣見目連入合掌逡巡而欲立和尚又沒事由事連忙案後相祇色暫愧闍梨至此間弟子處在冥塗間栲定罪人生死𨿽然不識和尚早个知其名字爲當佛使至此間別有家私事意太山定罪卒難移總是天曹地筆枇罪人業報隨緣起造此何人救得伊腥血凝脂長夜臭惡染闍梨淸淨衣冥塗不可多時住伏願闍梨早去歸目連啟言不得說大王照知否頻道生年有父母日夜持齋常短午據其行事在人間亡過合坐於淨土天堂獨有阿耶居慈母諸天覓總無計亦不應過地獄只恐黃天橫被誅追放縱由天地邊悲嗟悔恨乃長噓業報若來過此界大王繒亦得知否

目連言訖。大王便喚上殿。乃見地獄菩薩便卽禮拜。汝覓阿孃來。目連啟言。是覓阿孃來。汝母生存在日。廣造諸罪無量無邊。當墮地獄。汝且向前吾當卽至。大王便喚業官。伺命司錄應時卽至。和尚阿孃名靑提夫人。亡後多少。時業官啟言。大王。靑提夫人已經三載。配罪案總在天曹。錄事司太山都尉一本王喚善惡二童子。向太山檢靑提夫人在何地獄。大王啟言。和尚共童子相隨問五道將軍。應知去處。目連聞語便辭大王。卽出行經數步卽至柰河之上。見無數罪人脫衣掛在樹上。大哭數聲欲過不過。迴迴惶惶五五三三。抱頭啼哭。目連問其事由之處。

柰河之水西流急碎石讒巖行路澁衣裳脫掛樹枝傍被趁不交時向立河畔問他點名字兇前不覺沾衣濕今日方知身死來雙雙傍樹長悲泣生時我舍事吾珍今軒駟馬駕珠倫爲言萬古無千攺誰知早个化惟塵嗚呼哀哉心裏痛徒理白骨爲髙塚南槽龍子孫乘北牖香車妻接雨異口咸言不可論長噓嘆息更何怨造罪諸人落地獄作善之者必人天如今各自隨緣業定是相逢迴難握手丁寧須努力迴頭拭淚飽相看耳裏惟聞唱道急萬眾千羣驅向前牛頭杷棒河南岸獄卒擎叉水北邊水裏之人眼盻盻岸頭之者淚涓涓早知到沒艱辛地悔不生時作福田

行惡不論天所造罪應時冥零亦共誅貧道慈親不積善亡魂亦復落三塗聞道將來入地獄但日知其道息否罪人總見目連師一切啼哭損雙眉弟子死來年月近和尚慈親實不知我等生時多造罪今日辛苦方始悔縱令妻妾滿山川誰肯死來相替代何時更得別泉門爲報家中我子孫不須白玉爲棺槨徒勞黃金葬墓墳長悲怨歎終無益皷樂絃歌我不聞欲得亡人沒苦難無過修福救冥魂

和尚却歸爲傳逍息。交令造福以救亡人。除佛一人無由救得。願和尚捕提涅槃尋常不沒運載一切眾生。智慧釵勤磨不煩惱林而誅威行普心於世界。而諸佛之大願儻若出離泥犁。是和尚慈親普降。目連問以更往前行。時向中間卽至五道將軍坐所。問阿孃逍息處。

五道將軍性令惡金甲明皛劍光交錯左右百萬餘人總是接飛手脚叨譀似雷驚振動怒目得電光耀鸖或有劈腹開心或有面皮生剝目連𨿽是聖人亦得魂驚瞻落目連啼哭念慈親神通急速若風雲若聞冥途刑要處無過此个大將軍左右攢槍當大道東西立杖萬餘人縱然舉目西南望正見俄俄五道神守此路來經幾劫千軍萬眾定刑名從頭各自隨緣業貧道慈母傍行檀魂魄漂流冥路間若向三塗何處苦咸言五道鬼門開畜生惡道人偏遶好道天堂朝暮閑一切罪人於此過伏願將軍爲檢看將軍合掌啟闍梨不須啼哭損容儀尋常此路垣沙眾卒問靑提知是誰太山都要多名部察會天曹并地府文牒知司各有名符弔下來過此處今朝弟子是名官暫而闍梨檢尋看可中果報逢名字放覓縱由亦不難

將軍問左右曰。見一靑提夫人以否。左邊有一都官啟言。持三年已前有一靑提夫人。被阿鼻地獄牒上索將。見在阿鼻地獄受苦。目連聞語啟言。將軍報言。和尚。一切罪人皆從王邊斷決。然始下來目連頻道阿孃緣何不見王面。報言。和尚。世間兩眾人不得見王面。第一之人平生在日修於十善五戒。死後神識得生天上。第二之人生存在日不修善業廣造之罪。命終之後便入地獄亦不得見王面。惟有半惡半善之人將見王面斷決。然始託生隨緣受報。目連聞語便向諸地獄尋覓阿孃之處。

目連淚落憶逍逍眾生業報似風飄慈親到沒艱辛地魂魄于時早已消鐵倫往往從空入猛火時時脚下燒心腹到處皆零落骨害尋時似爛燋銅鳥萬道望心撠鐵計千迴頂上澆昔問前頭釰樹苦何如剉磑斬人腰不可論凝脂碎害似津莽蕩周迴數百里嵯峨向下一由旬鐵鏘萬釰安其下烟火千重遮四行借問此中何物罪只是閻浮殺罪人

目連言訖更往前行。須臾之間至一地獄。目連啟言獄主。此个地獄中有靑提夫人已否。是頻道阿孃故來訪覓。獄主報言。和尚。此个獄中總是男子並無女人。向前問有刀山地獄之中問必應得見。目連前行至地獄。左名刀山右名劍樹。地獄之中鋒劍相向涓涓血流。見獄主驅無量罪人。入此地獄目連問曰。此个名何地獄。羅察答言。此是刀山劍樹地獄。目連問曰。獄中罪人作何罪業當墮此地獄。獄主報言。獄中罪人生存在日。侵損常住游泥伽藍好用常住水菓盜常住柴新。今日交伊手攀劍樹。支支節節皆零落處。

刀山白骨亂縱橫劍樹人頭千萬顆欲得不攀刀山者無過寺家塡好土椷接菓木入伽藍布施種子倍常住阿儞个罪人不可說累劫受罪度恒沙從佛涅槃仍未出此獄東西數百里罪人亂走肩相棳業風吹火向前燒獄卒杷杈從後插身手應是如瓦碎手足當時如粉沫沸鐵騰光向口顦著者左穿如右穴銅箭傍飛射眼精劍輪直下空中割爲言千載不爲人鐵杷樓聚還交活

目連聞語啼哭咨嗟。向前問言。獄主。此个獄中有一靑提夫人已否。獄主啟言。和尚。是何親眷。目連啟言。是頻道慈母。獄主報言。和尚。此个獄中無靑提夫人。向前地獄之中總是女人。應得相見。目連聞以更往前行至一地獄。髙下可有一由旬。黑煙蓬勃臭气勳天。見一馬頭羅剎。手杷鐵杈意而立。目連問曰。此个名何地獄。羅剎答言。此是銅柱鐵床地獄。目連問曰。獄中罪人生存在日有何罪業當墮此獄。獄主答言。在生之日女將男子。男將女人行淫欲。於叉母之床。弟子於師長之床。奴婢於曹主之床。當墮此獄之中。東西不可算。男子女人相和一半。

女臥鐵床釘釘身男抱銅柱兇壞爛鐵鑽長交利鋒劍鑱牙快似如錐鑽腸空卽以鐵丸充唱渴還將鐵計灌蒺蘺入腹如刀臂空中劍戟跳星亂刀剜骨肉斥斥破劍割肝腸寸寸斷

地獄無人相求出父母見存爲造福七分之中而獲一縱令東海變桑田受罪之人仍未出

目連言訖更往前行。須臾之間至一地獄。啟言獄主。此个獄中有一靑提夫人已否。獄主報言。靑提夫人是和尚阿孃。目連啟言。是慈母。獄主報和尚曰。三年已前有一靑提夫人。亦到此間獄中。被阿鼻地獄牒上索將。今見在阿鼻地獄中。目連悶絕僻良久气通。漸漸前行卽逢守道羅剎問處。

目連行步多愁惱刀劍路傍如野艸側耳遙聞地獄間風大一時聲號號爲憶慈親長欲斷前路不婁行卽到忽然逢著夜叉王桉劍坐蛇當大道啟言貧道是釋迦如來佛弟子證見三明出生死哀哀慈母號靑提亡過魂靈落於此擿來巡曆諸餘獄問者咸言稱不是近云將母入阿鼻大將亦應之此事有無實說莫沈吟人間乳哺寂恩深聞說慈親骨髓痛造此誰知貧道心夜叉聞語心逷逷直言更亦無刑迹和尚孝順古今希冥塗不憚親巡曆靑提夫人欲似有影向不能全指的灌鐵爲城銅作壁業風雷振一時吹到者身骸似狼寂勸諫闍梨早歸舍徒煩此處相尋覓不如早云見如來槌胸懊惱知何益

目連見說地獄之難當卽迴擲鉢騰空。須臾之間卽至娑羅林所。遶佛三匝却坐一面。瞻尊顏目不暫舍白言。世尊處闕事。如來曰。已遠追放縱由天地徧。

阿取惟得生天上慈母不曾重會面聞道阿鼻見受罪思之不覺肝腸斷猛大龍蛇難向前造次無由作方便如來神力移山海一切眾生多受戀臣急由來解告君如何慈母重相見世尊喚言大目連且莫悲哀泣世間之罪由如繩不是他家尼碾來火急將吾錫丈與能除八難及三災但知懃念吾名字地獄應爲如開

目連丞佛威力騰身向下急如風箭。須臾之間卽至阿鼻地獄。空中見五十个牛頭馬腦羅剎夜叉。牙如劍樹口似血盆。聲如雷鳴眼如掣電。向天曹當直逢著目連遙報言。和尚莫來此間不是好道。此是地獄之路。西邊黑煙之中總是獄中毒气。吸著和尚化爲灰塵處。和尚不聞道阿鼻地獄鐵石過之皆得殃。

地獄爲言何處在西邊怒那黑煙中目連念佛若恒沙地獄無來是我家拭淚空中遙錫杖鬼神當卽倒如麻白汗交流如雨濕昏迷不覺自噓嗟手中放却三慢棒臂上遙拋六舌叉如來遣我看慈母阿鼻地獄救波吒目連不往騰身過獄卒相看不敢遮

目連行前至一地獄。相去一百餘步。被大气吸著而欲仰倒。其阿鼻地獄且鐵城髙崚莽蕩連雲。劍戟森林刀槍重疊。劍樹千尋以芳撥針刺相楷。刀山萬仞橫連讒嵒亂倒。猛大犁淡似雲吼咷跟滿天。劍輪簇簇似星明灰塵模地鐵蛇吐火四面張鱗。銅狗吸煙三邊振吠。蒺蘺空中亂下穿其男子之胸。錐鑽天上旁飛剜刺女人背。鐵杷踔眼赤血西流。銅叉剉腰白﹝月﹡髙﹞東引。於是刀山入爐炭髑髏碎骨肉爛筋皮折手瞻斷。碎肉迸殘於四門之外。凝血滂沛於獄壚之畔。聲號叫天岌岌汗汗。雷□地隱隱岸岸。向上雲煙散散漫漫。向下鐵鏘撩撩亂亂。箭毛鬼嘍嘍嘍竄竄。銅嘴鳥咤咤叫叫喚。獄卒數萬餘人總是牛頭馬面。饒君鐵石爲心。亦得亡魂瞻戰處。

目連執錫向前聽爲念阿鼻意轉盈一切獄中皆有息此个阿鼻不見得恒沙之眾同時入共變其身作一刑忽若無入獨身入其身亦滿鐵圍城案難案難振鐵吸岌雲空轟轟鏘鏘栝地雄長蛇晈晈三曾黑大鳥崖柴兩翅靑萬道紅爐扇廣炭千重赤炎迸流星東西鐵鑽讒凶觔左右銅鉸石眼精金鏘亂下如風雨鐵計空中似灌傾哀哉苦哉難可忍更交腹下長釘目連見以唱其哉專心念佛幾十迴風吹毒气遙呼吸看著身爲一聚灰一振黑城關鎖落再振明門兩扇開目連那邊伋未喚獄卒擎支便出來和尚欲覓阿誰消息其城闊廣萬由旬卒倉沒人開閉得刀劍皛光阿點點受罪之人愁懺懺大火終融滿地明煙霧滿滿悵天黑忽見闍梨於此立又復從來不相識縱由算當更無人應是三寶慈悲力獄主啟言和尚緣何事開他地獄門

報言。貧道不開阿誰開。和尚寄物來開。獄主問言。寄是沒物來開。目連啟獄主。寄十二環錫杖來開。獄卒又問。和尚緣何事來至此。目連啟言。貧道阿孃名靑提夫人。故來訪覓看。獄主聞語却入獄中髙樓之上。迢白幡打鐵鼓。第一隔中有靑提夫人已否。第一隔中無。過到第二隔中。迢黑幡打鐵鼓。第二隔中有靑提夫已否。第二隔中亦無。過到第三隔中。迢黃幡打鐵鼓。第三隔中有靑提夫人已否。亦無。過到第四隔中亦無。卽至第五隔中問亦道無。過到第六隔中亦道無靑提夫人。獄卒行至第七隔中。迢碧幡打鐵鼓。第七隔中有靑提夫人已否。其時靑提第七隔中身上下四十九道長釘鼎在鐵床之上不敢應。更問第七隔中有靑提夫人已否。若看覓靑提夫人者。罪身卽是早个緣甚不應恐畏。獄主更將別處受苦所以不敢應。報言。門外有一三寶。剃除髭髪身披法服稱言是兒故來訪看。靑提夫人人聞語良久思惟報言。獄主我無兒子出家不是莫錯。獄主聞語却迴行至髙樓報言。和尚緣有何事詐認獄中罪人是阿孃緣沒事謾語。目連聞語悲泣雨淚啟言獄主。貧道解□傳語錯。頻道小時目羅卜。父母亡沒已後投佛出家剃除髭髪號曰大目乾連。獄主莫瞋更問一迴去。獄主聞語却迴至第七隔中報言罪人。門外三寶小時目羅卜。父母終沒已後投佛出家剃除髭髪號曰大目乾連。靑提夫人聞語。門外三寶若小時字羅卜是也。罪身一寸腸嬌子。獄主聞語決起靑提夫人□□却四十九道長釘鐵鎖腰生杖圍遶。驅出門外母子相見處。

生杖魚鱗似雲集千年之罪未可知七孔之中流血汁猛火從孃口中出蒺蘺步從空入由如五百乘破車聲腰脊豈能於管拾獄卒擎又左右遮牛頭杷鎖東西立一步一倒向前來目連抱母號悲泣哭曰由如不孝順殃及慈母落三塗積善之家有餘慶皇天只沒殺無事阿孃昔日勝潘安如今燋悴頓摧濺曾聞地獄多辛苦今日方知行路難一從遭禍取孃死每日墳陵常祭祀孃孃得食喫已否一過容顏總燋悴阿孃旣得目連言嗚呼怕搦淚交連昨與我兒生死隔誰知今日重團圓阿孃生時不修福十惡之愆皆具足當時不用我兒言受此阿鼻大地獄阿孃昔日極芬榮出入羅偉錦障行那勘受此泥梨苦變作千年餓鬼行口裏千迴拔出舌兇前百過鐵犁耕骨節筋皮隨處斷不勞刀劍自彫零一向須臾千過死于時唱道却迴生入此獄中同受苦一論貴賤與公卿汝向家中懃祭祀只得鄕閭孝順明縱向墳中澆歷酒不如抄寫一行經目連哽噎啼如雨便卽迴頭諮獄主頻道須是出家兒力小那能救慈母五服之中相容隱此卽古來賢聖語惟願獄主放却孃我身替孃長受苦獄主爲人情性剛嗔心默默色蒼芒弟子𨿽然爲獄主斷決皆由平等王阿孃有罪阿孃受阿師受罪阿師當金牌土諫無揩洗卒亦無人輒攺張受罪只金時以至須將刑殿上刀槍和尚欲得阿孃出不如歸家燒寶香目連慈母語聲哀獄卒擎叉兩畔催欲至獄前而欲到便卽長悲好住來靑提夫人一个手託著獄門迴顧眄

孃孃昔日行慳姤不具來生業報恩言作天堂沒地獄廣殺猪羊祭鬼神但恍其身眼下樂寧知冥路拷亡魂如今旣受泥梨苦方知及悟悔自家身悔時悔亦知何道覆水難收大□云何時出離波咤苦豈敢承聖重作人阿師子如來佛弟子足斛知之父母恩忽若一朝登聖覺莫望孃孃地獄受艱辛目連旣見孃孃別恨不將身而自滅舉身自撲太山崩七孔之中皆灑血啟言孃孃且莫入迴頭更聽兒一言母子之情天生也乳哺之恩是自然兒與孃孃今日別定知相見在何年那堪聞此詖咤苦其心楚痛鎭懸懸地獄不容相替代惟知號叫大稱怨隔是不能相救濟

目連見母却入地獄切骨傷心哽噎聲嘶。遂乃舉身自撲由如五太山崩。七孔之皆流迸血流。良久而死復乃重甦。兩手按地起來政頓衣裳。騰空往至世尊之處。

目連情地總昏昏人語冥冥似不聞良久沈吟而性悟擲鉢騰空問世尊目連對佛稱怨苦且說刀山及劍樹蒙佛神力借餘威得向阿鼻見慈母鐵城烟焰火騰騰劍刃森林數萬層人脂碎害和銅汁迸肉含潭血裏凝慈親容貌豈堪任長夜遭他刀劍侵白骨萬迴登劍樹紅顏百過上刀林天下之中何者重父母之情恩最深如來是眾生慈父母願照愚迷方寸心如來本自大慈悲聞語慘地斂雙眉眾生出沒於輪网恰似﹝虫﹡康﹞﹝豕／皿﹞兔望絲汝母時多昔造罪魂神一往落阿鼻此罪劫移仍未出非佛凡夫不可知佛喚難徒眾等五往冥途自救之

如來領八部龍天前後圍遶。放光動地救地獄苦。如來聚知本均平。

慈悲地獄救眾生無數龍神八部眾相隨一隊向前行

天堂地獄一時開行如雨座如雷似月圍圍海上來獨自俄俄師子步虎行偘偘象王迴雲中天樂吹楊柳空裏鑌芬下落梅帝擇向前持玉寶梵王從後奉金牌不可論中不可論如來神力救泉行左右天人八部眾東西持衛四方神眉間豪相千般色項後圓光五採雲地獄沾光消散盡劍樹刀林似碎塵獄卒沾光皆﹝跍﹡月﹞跪合掌一心而頂禮如來今日起慈悲地獄摧賤悉破壞鐵丸化作磨尼寶刀山化作瑠璃地銅汁變作功徳水淸良屈由遶池流鵝鴨鴛鴦扶淚淚紅波夜夜碧煙生錄樹朝朝紫雲气罪人總得生天上惟有目連阿孃爲餓鬼

目連蒙佛威力。得見慈母罪根深結業力難排。𨿽免地獄之酸墮在餓鬼之道。悲辛不等苦樂玄殊。若並前途感其百千萬倍。咽如針孔渧水不通。頭似太山三江難滿。無聞漿水之名。累月經年受飢羸之苦。遙見淸源冷水。近著變作膿河。縱得美食香飡。便卽化爲猛火。孃孃見今飢困命若懸絲。汝若不去悲豈名孝順之子。生死路隔後會難期。欲救懸沙之危事亦不應遲曉。出家之法依信施而安存。縱有常住飲食恐難消化。而辭孃孃住向王舍城中取飯與孃孃相見。目連辭母擲鉢騰空。須臾之間卽到王舍城中。次第乞飯行到長者門前。長者見目連非時乞食盤問逗留之處。和尚且齋已過食時已過乞飯將用何爲。目連啟言。長者。貧道阿孃三過後魂神一往落阿鼻。

近得如來相救出身如枯骨气如絲貧道肝腸寸寸斷痛切傍人豈得知計亦不合非時乞爲以慈親而食之長者聞言大驚愕思寸無常情不樂金鞍永絕晶珠心玉貌爲由工莊閤但且歌但且樂人命由由如轉燭何覓天堂受快樂惟聞地獄罪人多有時喫有時著莫學愚人貯多積不如廣造未來因誰能保命存朝夕兩兩相看不覺死錢財必莫於身惜一朝擗手入長棺空澆塚上知何益智者用錢多造福愚人持金買田宅平生辛苦覓錢財死後總被他分柏長者聞語忽驚疑三寶福田難可遇急催左右莫交遲家中取飯以闍梨地獄忽然消散盡明知諸佛不思議長者手中執得飯過以闍梨發大願非但和尚奉慈親合獄罪人皆飽滿目蓮乞得耕良飯持鉢將來憲慈母于時行至大荒交手捉金匙而自哺

靑提夫人𨿽遭地獄之苦慳貪之意未除。見兒將得飯鉢來。望風卽生悋惜。來者三寶卽是我兒。爲我人間取飯。汝等令人息我今自尞況復更能相濟。目連持飯并鉢奉上。阿孃恐被侵奪。舉眼連看四伴左手障鉢右手團食。食來入口變爲猛火。長者𨿽然願票不那慳部尢深。目連見母如斯肝膽猶如刀割。我今聲聞力劣智小人徵。惟有啟問世尊應知濟拔路具看母飯處。

天人見願向前遞慳貪未喫且空爭我兒遠取人間飯持來自擬療飢坑獨喫猶看不飽足諸人息意慢承忘靑提慳貪業力重入口喉中猛火生目連見母喫飯成猛火渾搥自撲如山崩耳鼻之中皆流血哭言黃天我孃孃南閻浮提施此飯飯上有七尺往神光將作是香美飲食飯未入口成便火口爲慳貪心不攺所以連年受其罪如今痛切更無方業報不容相替代世人須懷嫉妬一落三塗罪未畢香飲未及入咽喉猛火從孃口中出俗間之罪滿娑婆惟有慳貪罪最多火旣無端從口出明知業報不由他一切常行平等意亦復壽心念彌陀但能捨却貪心者淨土天堂隨意至靑提喚言孝順兒罪業之身不自亡不得阿行邪孝道誰肯艱辛救耶孃見飯未能抄入口見火無端却損傷慳貪去得將心貪只應過有餘殃阿師是孃孃孝順子與我冷水濟虛腸

目連聞阿孃索水气咽聲嘶。思寸中間忽憶王舍城南有大水。闊浪無邊名曰洹河之水。亦應救得阿孃火難之苦。南閻浮提眾生見水卽是淸涼冷水。諸天見水卽是瑠璃寶池。鼈見此水卽是潤澤。靑提見水卽是膿河猛火。行至水頭未見兒。呪願更卽左手託岸。良由慳右手抄水。良由貪直爲慳貪心不止。水未入口便成。目連見阿孃喫飯成猛火。喫水成猛火。□胸怕憶悲號啼哭。來向佛前遶佛三匝却住一面白言。世尊慈悲救得阿娘之苦。只今喫飯成火喫水成火。如今救得阿孃大難之苦。世尊喚言。目連汝阿孃如今未得飯喫。無過周匝一年七月十五日。廣造盂蘭盆始得飯喫。目連見阿孃飢白言。世尊每月十三十四日可不否。要須待一年之中七月十五日始得飯喫。世尊報言非。但汝阿孃當須此日廣造盂蘭盆。諸山坐禪戒下日。羅漢得道日。提婆達多罪滅日。閻羅王歡喜日。一切餓鬼總得普同飽滿。目連承佛明教。便向王舍城邊塔廟之前。轉讀大乘經典。廣罪盂蘭盆善根。阿娘就此盆中始得一頓飽飯喫。從得飯已來母子更不見。目連諸處尋覓阿娘不見。悲泣雨淚來向佛前遶佛三匝却住一面。合掌﹝跍﹡月﹞跪白言。世尊阿孃喫飯成火喫水成火。蒙世尊慈悲救得阿娘火難之苦。從七月十五日得一頓飯。喫已來母子更不相見。爲當墮地獄。爲復向餓鬼之途。世尊報言。汝母亦不墮地獄餓鬼之途。汝轉經功徳造盂蘭盆善根。汝母轉餓鬼之身向王舍城中作黑狗身去。汝欲得見阿娘者。心行平等次第乞貪。莫問貧富。行至大富長者家門前。有一黑狗出來捉汝袈裟。銜著作人語。卽是汝阿孃也。目連蒙佛勅遂卽託鉢持盂尋覓阿孃。不問貧富坊巷行衣匝合總不見阿娘。行至一長者家門前。見一黑狗身。從宅裏出來便捉目連袈裟。咸著卽作人語語言。阿孃孝順子。忽是能向地獄冥路之中救阿孃來。因何不救狗身之苦。目連啟言。慈母由兒不孝順殃及慈母墮落三塗。寧作狗身於此儞作餓鬼之途。阿孃喚言。孝順兒受此狗身音啞報行住坐臥得存飢。卽於坑中食人不淨渴飲長流以濟虛。朝聞長者念三寶。莫聞娘子誦尊經。寧作狗身受大地不淨。耳中不聞地獄之名。目連引得阿娘往於王舍城中佛塔之前。七日七夜轉誦大乘經典懺悔念戒。阿孃乘此功徳轉却狗身。退却狗皮掛於樹上。還得女人身。全具人扶圓滿。目連啟言。阿孃人身難得中眾國難生。佛法難聞善心難發。喚言。阿孃今得人身便卽修福。目連將母於娑羅雙樹下。遶佛三匝却住一面白言。世尊與弟子阿孃看業道已來從頭觀占更有何罪。世尊不違目連之語。從三業道觀看更率私之罪。目連見母罪滅心甚歡喜啟言。阿孃歸去來閻浮提世界不堪停。生住死本來無住處。西方佛國最爲精。敢得能奉引其前。亦得天女來迎接。一往仰前受快樂。最初說偈度俱輪。當時此經時。有八萬涅槃八萬僧八萬優婆塞八萬姨。作禮圍遶歡喜信受奉行。

大目犍連變文一卷

貞明漆年辛巳歲四月十六日淨土寺學郎薛安俊寫張保達文書

