泉州千佛新著諸祖師頌

終南山僧慧觀撰序

南岳泰公著五讚十頌。當時稱之以美談。及樂浦香嚴尢長厥頌。斯則助道之端耳。自祖燈相囑始迦葉終曹溪。凡三十三祖信衣後迨數人。先賢之所未讚者。愚且病焉。𨿽寶林祖述其事閱而可委。柰何忘機。尚懶者或陋其繫遠殘秋之可。愚得以前意請於千佛燈禪師罕讓而弗獲免。未信宿而成蓋辭理生千佛之筆當時問答奇句或糅。其間約字𨿽則未多。識者曆觀諸聖之作於是乎在矣。亦猶納須彌於芥子其橙一也。是以命牋染翰爲之序云。西國二十八代祖師及唐土六祖師。後﹝枯﹣十﹢儿﹞慶明覺大師述。

初祖大迦葉尊者

偉哉迦葉密傳佛心身依一納口海千尋威儀庠序化道幽深未逢慈氏且定鷄岑

第二祖阿難尊者

多聞慶喜髙建法幢傳佛金偈繼祖銀釭慈悲第一智慧無雙飲光後躅月印秋江

第三祖商那和修尊者

胎衣尊者暗室明燈人天耳目佛法股肱非心非色無減無增良哉至理覺海大鵬

第四祖優波毱多尊者

優波鞠多辯瀉玄河法山崷崪道樹婆娑籌盈石室屍繫天魔性非十七悟在剎那

第五祖提多迦尊者

多迦大士無我出家了根達境兔月空花體非形相理出齒牙隨方利物豈有瓟瓜﹝薄交反以瓠可爲飲瓜亦又音雹瓜雹也﹞

第六祖彌遮迦

彌遮加祖習五通仙遇師正法看我心偏悟如未悟玄之又玄神通示滅八部潛然

第七祖婆須蜜尊者

祖婆須蜜入彌遮室迷悟本如物我冥一平携酒器項擎佛曰奚是奚非誰得誰失

第八祖佛陀難提尊者

佛陀難提大化羣迷心無心外法理髙位五天論將三界雲梯卓然眞气南北東西

第九祖伏陀蜜多尊者

伏陀蜜多大器晚成五十不語五十不行我逢達士倐契無生崖松有操秋鷄無程

第十祖脇尊者

脇大尊者愛憎网﹝木﹡奢﹞量等虛空道准簫灑眞體自然因眞舒憑幼世蒼杧奔騰意馬

第十一祖富那夜奢尊者

富那夜奢智若須彌心指法住身外榮衰明暗隱顯視聽希夷現前提住更不參差

第十二祖馬鳴菩薩尊者

尊者馬鳴化花□成魔宮霧卷﹝米﹡﹝白／﹝企﹣止﹢干﹞苑風淸我欲識佛不識者朋莫非玄解動足塵生

第十三祖迦毘羅尊者

毘羅尊聖因地魔王憑師指教殺證眞常胡爲愚智誰是矩長徳馨性淨蘭蕙氷霜

第十四祖龍樹菩薩尊者

菩薩龍樹化龍是霧心曉佛心住而靡住身現圓了法流膏雨提婆機投孰暗旨趣

第十五祖迦那提婆尊者

迦那提婆徳岸彌髙迴旋香象欠呿金毛機通嵒雷辯瀉秋濤始終絕證勿誤王刀

第十六祖羅睺羅多尊者

羅睺道徳在口寧論因師說耳尋得人門髙提日了大照乾坤不取不捨傳乎子孫

第十七祖僧迦難提尊者

僧迦難提莊嚴王子逾域九重入山千里定諭井金義乖終始理屈於師忽窮自己

第十八祖迦耶舍多尊者

迦耶舍多幼會佛機手携寶鏡面難提師內外絕翳眉目無虧風飄鐸韻非我而誰

第十九祖鳩摩羅多尊者

鳩摩羅多大常止簷蒙師爲澤委父無厭本非鍛鍊肯藉鎚鉗一榻孤坐人天禮瞻

第二十祖闍夜多尊者

闍夜多祖格髙貌古錫有六環田無半畝言下不生何處不普垂手入鄽他方此土

第二十一祖婆修盤頭尊者

婆修盤頭修行不臥𨿽曆辛懃翻成嬾墮因指見見逢歌拍和泡幻無眞聽情無過

第二十二祖摩拏羅尊者

辨塔降勇自在王子雷震蟄行邪師失齒神運六通道風千里聲色恒眞何須聵耳

第二十三祖鶴勒尊者

尊者鶴勒上徳不得任性縱橫發言奇特功髙二義名宜萬國稽首歸依祖林膽蔔

第二十四祖師子尊者

師子尊者人天仰譽空裏案靑雲間鶴翥論鼓纔聲法輪髙御﹝木﹡坐﹞柆邪徒梧眞去處

第二十五祖婆舍斯多尊者

婆舍斯多久離攀沿未逢作者終不聞拳傳師衣鉢度物橋船當心妙見豈假言宜

第二十六祖不如蜜多者

不如蜜多勝王誕慶髙遠空嬪逈就道行佛法梗樑王以瞻敬洞鑑如研祖堂金鏡

第二十七祖般若多羅尊者

般若多羅幼名瓔珞父母淪亡東西盤泊一曉龜毛恒嗟水涸果滿菩提道源遼廓

第二十八祖唐土六代祖師

第一達摩祖師

菩提達摩道化無爲九年少室六葉宗師示滅能耳隻履西歸梁天不薦惠可傳衣

第二祖惠可大師

二祖碩學操爲堅確心貫三乘項寄五嶽天上麒麟人間鸑鷟斷臂立靈混而不濁

第三祖僧璨大師

三祖大師諸王眞子語出幽微心無彼此或處山林或居鄽示因地花生栴檀旖旎

第四祖道信大師

四祖十四因師解脫處世道孤與慈量闊永絕彫熒逈法始末果少花多忍傳衣鉢

第五祖弘忍大師

五祖七歲洞達言前石牛吐霧木馬含咽身心恒寂理事俱玄無情無種千年萬年

第六祖惠能大師

師造黃梅得旨南來爰因幡義大震法雷道明遭過神秀逢迴衣𨿽不付天下花開

南嶽讓和尚﹝法祖嗣六祖﹞

觀音和尚厥名懷讓般若栖神禪門呆匠五岳徳髙四溟心量法嗣六人馬祖興王

吉州行司和尚﹝法嗣六祖﹞

吉水眞人出世盧陵惟提一脈逈出三乘瀛中月燭火裏行水訐君妙會說衣想應

國師惠忠和尚﹝法嗣司和尚﹞

唐朝國師大播鴻猷曹溪探月渭水乘舟二天請問四眾拋等法才極瞻大耳慚羞

石頭和尚﹝法嗣和尚﹞

南岳石頭吉水分流庵栖碧洞車駕白牛學成麟角譽漏神舟僧問淨土不垢何求

江西馬和尚﹝法嗣讓和尚﹞

馬師道一行全金石悟本超然尋枝勞役久定身心一時拋擲大化南昌寒松千尺

