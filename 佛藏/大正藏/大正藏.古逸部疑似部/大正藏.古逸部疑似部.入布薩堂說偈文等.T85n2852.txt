入布薩堂說偈文等

持戒淸淨如滿月身口皎潔無瑕穢淸淨和合無違諍爾乃可得同布薩

受水偈文

八功徳水淨諸塵灌掌去垢心無染奉持禁戒無缺犯一切眾生悉如是

浴籌說偈文

羅漢聖僧集凡夫眾和合香湯浴淨布薩度眾生

受香湯說偈文

香水勳沐澡諸垢法身具足五分充般若圓照解脫滿羣生同會法界融

唱行香說偈文

戒香定香解脫香光明雲臺徧世界供養十方無量佛見聞普勳證寂滅

受籌說偈文

金剛無礙解脫籌難□□□□□菓我今歡喜頂戴受一切眾生悉如是

還籌偈文

具足淸淨受此籌具足淸淨還此籌堅持禁戒無缺犯一切眾生悉如是

淸淨妙偈文

淸淨如滿月淸淨應布薩身口業淸淨爾乃同布薩

布薩竟說偈文

諸佛出世第一快聞法奉行歡喜快大眾和合寂滅快眾生離苦安樂快

