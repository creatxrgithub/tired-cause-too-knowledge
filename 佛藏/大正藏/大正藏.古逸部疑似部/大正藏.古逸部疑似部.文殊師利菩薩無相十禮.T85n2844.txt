文殊師利菩薩無相十禮

淸涼山中大聖文殊師利菩薩。端坐政看心。心亦不可得。至心歸命敬禮。眞如法身佛。無色無形像。無根無住處。不生不滅故。敬禮無數觀。不來亦不去。不取亦不捨。遠離六入故。出過於三界。等如虛空。諸欲不染故。於諸威儀中。去來及睡悟。常在三昧故。去來悉平等。已住於平等。不壞平等故。入諸無相定。見諸法寂淨。離諸寂淨故。諸佛虛空相。虛空亦無相。離諸因果故。虛空無中邊。諸佛身亦然。心同虛空故。佛常在世間。而不染勢法。不分別世間故。諸法由如幻。如幻不可得。離諸幻法故。一切平等禮。無禮無不禮。一禮徧含識。同歸實相體。普爲四恩三有及法界眾生同如如。歸命懺悔至心懺悔。我於三時求罪性。內外中間心實無。已無心故諸法寂。三毒四倒悉皆如。懺悔已歸命禮法身如來至心勸請。一切諸法本不生。已無生故何有滅。不生不滅性常住。惟願諸佛莫涅槃。令諸眾生照本性。自然遊戲涅槃城。行者但能照五蘊。無我無人兩邊空。勸請已歸命禮法身如來。至心隨喜。法本不貪亦不畏。勿我不一亦不異。同觀一實證無生。無緣等觀盡隨喜。觀空照有如如性。惟願眾生勤照心。心體由來性淸淨。妄色虛空同智眞。隨喜已歸命禮法身如來至心迴向。迷於一室隨明想。執明想故我塵生。今照我塵無自性。迴向無住涅槃城。五法包含於政智。八識淸淨淨心王。迴此蔭身成佛道。四儀一向現前行。迴向已歸命禮法身如來至心發願。令諸眾生妨六賊。悲智二照現前行。不斷不常離無量。非空非有惶了行。四智三身緣彼體。五眼常照浪三明。三眾意生無障礙。菩提樹下度羣萠。發願已歸命禮法身如來一切恭敬。歸佛徳菩提。道心恒不退。願共諸眾生。同入眞如體。歸法薩般若。得大總持門。願共諸眾生。同入眞如海。歸僧息諍論。同入和合海。願諸眾生等。悉發菩提心。三業恒淸淨。和南眾法身佛。諸眾等聽說寅朝淸淨偈。欲求寂滅樂。當學沙門法。衣食之身命。精麁隨眾等。諸眾等今日寅朝淸淨上中下坐各記六念。諸眾等聽說午時無常偈。人生不精進。□若樹無根。葉花至日終。能得已時新。花亦不久鮮。色亦非常好。人命如剎那。須臾難可報。今勸諸眾等。懃修無上道。諸眾等聽說黃昏無常偈。此日已過命。卽隨減如少。

