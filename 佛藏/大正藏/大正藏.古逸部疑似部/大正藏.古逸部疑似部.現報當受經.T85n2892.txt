佛說現報當受經

政一人獨行。而無伴侶。卽問之言。姊今何故顏容媚麗。焦悴如此。爲何所苦。時女答言。我之薄福。嫁得夫主。望相保守。不期一旦疾病死亡。家親捉我生埋塚中。逕得七日。爲諸羣賊劫破此塚。欲求財物。將我還家。納用爲妻。賊師後時劫破一村。爲他所殺。收斂屍骸。而殯葬之。親屬將我。又復生埋。逕得三日。復爲野狐。欲噉死屍。來坌此塚。我因得出。父母眷屬不相知聞。時長者子卽語女言。我妻始死。汝旣無夫。我今二人共爲夫婦。能爾以否。時此女人無所趣向。卽然許之。相隨至家。共相愛念。卽逕一年便生一男。又於後時復生一男。又於後時更復懷姙。臨月垂產時。長者子出外遊行。與諸朋伴共相飲會。至冥而還。其妻於後堅關門戶。存地生子。血露狼藉。夫還喚妻。妻爲生子存踞在地。血露狼藉。不得開門。夫喚不應。拔刀破門。卽問其妻。我朝出外。比其迴還喚汝。關門而不應。我有何情異。妻答夫言。爲生子故血露狼藉。夫語妻言。所生子者今何所在。其妻卽將所生之子授與其夫。夫得此子卽用生蘇煎煮。限妻令食。妻不忍食。卽拔利刀而欲斷命。妻爲貪命遂便食子。一時都盡。至於明旦其夫酒醒。卽問妻言。我昨冥還。醉酒悶迷應無過失。妻答夫言。君昨冥還。喚我開門。我爲生子不時開門。君斫門入卽便問我。有何情異。我答君言。爲生子故血露狼藉。君卽從我索所生子。我授與君。君得此子卽用生蘇煎煮。限我令食。我不忍食。君卽拔刀而欲殺我。我爲貪命食子遂盡。其夫聞說。卽自低頭。極大慚愧。辭謝其婦。醉酒過失。願不爲恨。從今以後誓不飲酒。又於後時其婦語夫。我與父母分別以來。逕年度月不知消息。我等二人及以兩子。往父母家參承問訊。時長者子卽共其妻并及二子隨路而去。值天抗熱。其夫卽便止一樹下。避曰取陰遂便失睡。忽爲黑蛇螫夫卽死。其妻啼哭。抱持二子卽便前路。值一水坑。長漂急難可得度。光送大子至達岸上。始復欲迴迎取小子。其子見母卽投趣水。而爲波浪之所沒溺。復上岸上欲抱大子。卽爲虎狼之所食噉。是時女人呼天喚地。有何惡業今逢此苦。卽便前進見父母家。村中知識借問之言。見我父母兄弟眷屬悉平安不。知識答曰。汝家失火。大小悉皆爲火燒殺並無人在。時女聞之。轉復悶絕無所趣向。爾時世尊爲諸大眾說微妙法。卽以天眼觀此女人。卽告阿難。汝持寶衣迎此女人。阿難受教將以寶衣迎此女人。來至眾中。禮拜世尊。慚愧懺悔。佛爲說法。斷諸結漏得羅漢果。佛又告一切大眾。汝等欲知此女前世之善惡事者。諦聽善思念之。愼勿忘失。乃於過世無數劫時有長者子。財富無量。取得一婦。逕年度月并無兒息。時長者子卽自思惟。我今財富并無兒子。一旦無常財無委付。卽於後時取得一妾。逕始一年便生一男。面貌端政。長者憐念。是時大婦卽自思惟。我爲大婦並無兒子。始取妾來未得多年。以生一男兒。若長大財當屬已。我必爲夫之所棄薄。我今宜應設諸方計殺此小兒。是時妾母出外不在。而是大妻內計以定卽用鐵針二枚刺兒顋上。小兒啼哭痛不可言。妾母抱兒莫知痛處。呼天喚地。若有惡心瞋心疾心妬心殺我子者。令其生生世世還受苦報。是時大婦心自忓淸。卽於夫前及於妾前而立呪誓。我若惡心嗔心嫉心妬心殺汝子者。令我生生世世還受女身。嫁得夫主生埋塚中。令我生生世世若生兒者。還以生蘇煎煮食之。令我生生世世夫爲蛇螫。子爲水漂兒爲虎食。闔家大小悉皆爲火之所燒殺。呪誓已訖兒卽死亡。是時大妻心自忓淸而立呪誓言。無罪福如影隨形不相放捨。而此大妻於五百世中。捨身受身常受苦報。

佛又告一切大眾。今爲汝等說。此女人前世之時修何功徳。而復值我。以衣覆之。爲其說法斷諸結漏得羅漢道時。此女人於過去世無量劫時。家甚貧窮。有一辟支佛。從其教化。此女無錢。卽解衣帶施辟支佛。由是因緣所生端政恒生富家。𨿽復受如前苦於五百世還得值我。以衣覆之。爲其說法斷諸結漏得羅漢道。𨿽復得道一日六時常苦熱鐵。從頂上入痛徹於心。佛又告一切大眾。從今已往愼勿惡心瞋心妬心。更相殺害更相呪誓。言無罪報如影隨形終不放捨。作善作惡得惡終無我作他人受報身。𨿽滅壞善惡不朽。如上所說汝諦受持。爾時大眾及諸天龍八部鬼神有惡心者。皆生慈念。聞佛所說頂戴受持。

佛說現報當受經一卷

