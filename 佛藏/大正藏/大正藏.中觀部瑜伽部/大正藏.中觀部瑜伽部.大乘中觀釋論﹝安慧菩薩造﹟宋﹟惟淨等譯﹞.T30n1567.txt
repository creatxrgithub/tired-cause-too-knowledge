大乘中觀釋論卷第一

安慧菩薩造

譯經三藏朝散大夫試鴻臚卿光梵大師賜紫沙門臣惟淨等奉詔譯

譯經三藏朝散大夫試鴻臚卿光梵大師賜紫沙門臣惟淨等奉詔譯

觀緣品第一

歸命一切智。所有世俗勝義二諦。本無所行。若無所行。攝化有情事。卽當捨離。菩薩爲開示故。造此中論。然此不同一切外道所說緣生。佛說緣生法。爲令覺悟多慢心者。生極淨信。於諸論中。此論宗重。謂緣生義。卽無滅等句。最勝緣生。顯明開示。是故論初讚歎世尊。如本頌言。

釋曰。滅者。無常性故名滅。發起名生。斷生死故名斷。擇滅涅槃常時性故名常。如有人言。若佛出世。若不出世。法性常住。此緣生者。亦卽是常。一者無差別義。如所說離此卽是爲緣生之法何所生邪。謂種種義。如其所說。從因所生。生已有果。來者向此名來。若無來義轉時此卽無去。無去義轉時卽無過去世所行。非今有滅。此卽無滅。此法如是說。餘生等亦然。若取著言詮卽爲戲論。如其言詮。於如是性。執有性者。彼皆息滅此卽名爲滅諸戲論離諸嬈惱性分。別自性空已乃名寂靜。今此如是無滅等十種句義。如前所說十種對治。此中皆止周盡是論皆說此義此如是義成。餘一切論中皆同此緣法。今此義中。若此因若彼緣。如薪生火。而彼所取如是應知。常不斷義。如前句所說發起之義。此所說成。若因中有故設因壞時後還不離果起無前後時性故。如澡沐已受食。此非緣生。若言無生。自語相違。不和合對治。此卽世俗緣生。不和合故。若勝義諦所生。此中止遣。世俗諦識中體性不和合勝義諦體性。此中止遣。何等是世俗。何等是勝義。若勝上所說相續義性。以世俗諦伺察時。此不和合。以彼現證非涅槃所得。此所作性不異勝義諦故。亦不止遣。若智所成。卽彼世俗諦。不異勝義諦。如瓶等色等。而此一類色受等法。決定境界智不許可。彼智無性故。譬如瓶等墮世俗有性。𨿽無所取非世俗無。此中所說。世俗所取之義。是自非他。如理應知。世俗者卽是世俗所取故。如樹林等非極微許。而有所取道理可得。若方分分別差別分別等性而彼決定世俗有性。此非道理。以物體徧計有樹林等對礙。而識中有彼樹林等爲所表故。然識中物性非無道理。由是樹於彼識而爲所緣。如是能表識中得有所表。是故非物體樹於識中有。此如是說故。餘說亦然於能表所表中。徧計無體亦無所成。何法可成邪。謂如諸佛境界。色等決定。此何不成。如彼諸佛境界。此亦然有。非如識中徧計生等。此中止遣。識中物體若有性者。此非道理。若彼勝上如來之智。如所說義。故名勝義。餘皆世俗。不實性故此說最上。謂佛所說善文善義是故頌言。

釋曰。若文義二。無著智性。惟佛大師而善宣說。何所說邪。謂說無生性。今爲證成無生性故。彼無滅等諸差別義。亦如是證成。如是建立無生法故。或有人言。所說生者。我知差別之性如是自生。爲遮遣彼說。是故頌言。

釋曰。所言生者。本無今有之別名。自者。我性義。彼如是說。互相損惱。自語相違。不和合對治。或如瓶等。卽不見有自生之法。如前瓶等。自體無性故。諸生法無性。生已復生。亦復無性。如是眼等決定和合。若爾卽有對治過失。若有如是因。卽有如是果。彼果體有生。以因果二法無別異性故。若言自生。此應思擇。又復泥團離瓶。瓶離於因。此中色等當云何有。若離泥團。果因二種無別異性。若泥團離瓶。而此果體卽不和合。泥團若壞。瓶有所得。卽非果時有因性故。此僧佉人言。譬如色等非果因二法有別異性。色等自體亦如離瓶先無有性。若彼決定實無所成。所說無異如瓶所作。杖輪水等非此所闕。彼等無別異性因果二無性故。何名無別異。謂不見因自體能作。如是果有所作。亦復不得無異性故。若無所作。何名因果。決定自體無別異性。若因無作。彼無作時果不和合。有異人言。我知差別。諸法從他性生。爲對遣彼說。是故頌言。

釋曰。他生者。別異義。如他性瓶等不生眼等。由如是故。自緣旣不生。他性亦然。若止遣諸法自相。應知有過。此中或有彼不和合。如是所作非勝義諦中。他緣能生內六處等。以他性故。此如瓶等。此中他性瓶等如內六處緣勝義諦中生無性可得。世俗諦中亦然。生無性可得相違義性無因生性及共生等。若有所得皆他義故。如是所有中論成就。究竟義中離不和合對治等法。若復如是世俗諦中有所得者。決定如前對治相違。世俗緣生有所得故。此亦非所得如是有所成卽和合無性成已見邊二不和合。如是卽於諸所成中有共過失。若別異所成。當知自有差別過失。此廣文不書。恐繁且止。非中論所說。如前對治。何以故。後對治亦爾。無此中所成和合道理。有異人言。取彼實有泥團。隨有杖等諸作用法共生瓶等。此異意樂。故頌止言。

釋曰。彼增上所作言非二法共生。若爾有言說對治過失。有異人言。如所意樂諸法如是無因而生。爲遣彼義。是故頌言。

釋曰。如他所說。無因生性有所得者。卽時處等彼相離性。決定有生可得。彼時處性能不相離。此若止遣對治過失。此中或有生性。諸論皆說。是有漏義。如是有性各各繫屬。諸性有生。此中皆止。若有所作。卽與阿含相違。如佛所說。有四種緣能生諸法。而此四緣諸經論中皆如是說。何等爲四。謂因緣。所緣緣。次第緣。增上緣。如是四緣無第五緣。諸異宗中有執我者。執極微者何所以邪。此中若有常因者。彼時處性卽能相離。彼一切果乃有同生。現見時處等不相離性次第生法彼同作因。卽不相離因性可得。此無過失。是故同作諸因。此中非因。彼說如是生無有性。若有因故決定有果。彼同作諸因決定因性。此本有故。若同作因此相離者。卽如前說對治相違。以本和合故。而彼諸因如是建立差別因無性。然彼處等有相離性可同生者。此之分位如士夫等。由如是故非士夫等。因本無和合性。士夫等句義。亦如自體。亦非定有。士夫等本性和合所有因性。如種子等。以士夫等本來分位或離所作性。如種子等因有所得或無所得。此復云何。若本來分位離所作性。或有所得卽是無常。若不離所作自相亦卽無因。如前已說非諸士夫。如彼種子能生於果。若如是見。此非道理。彼徧計性故。是故前說無第五緣。亦非斷滅。世間所有諸執無因惡因諍論亂意之者。爲攝化彼故。如其分位於世俗諦開示宣說諸因緣等。此卽非勝義諦。或有問言。自果於緣中爲有邪。爲無邪。物體第三分別無性。故頌答言。

釋曰。譬如瓶衣。非卽有故。亦非異故。如是眼等自性。若自緣若他緣若共有。而彼諸緣非卽非異。若離自體卽無有果。由自力能卽有諸緣。此無異性應當思擇。由如是故。因果二法無別異性。何所以邪。若離是因。果不能成。彼能作因。其義亦然。若定有異性而彼自果於諸緣中卽無所生。是故頌言。

釋曰。若有此二。卽互不相離。若見有他性。如此彼二非緣時中有果。非果時中有緣。若他性隨生。卽因果二法非俱時有。剎那性故。若生不生二所作性。二俱無性。若不壞因。未來有果。此智所安立。乃說他性然。若取著他性非勝義諦有。或有人言。諸經論中皆說他緣能生諸法。云何此說非他性生。若諸緣中他性不生。豈可無自性諸法於緣中住。若爾緣卽是非緣。若自性無所有者。果從他緣生。卽非道理。故頌答言。

釋曰。然生法所作有果可成。爲總止餘義。是故頌言。

果不從緣有有無果生止若說生法時無依無所生

釋曰。前說果不生無所成者。以能生果者自亦無性。若能生所生及彼生法。定有別異生法可得者。卽彼所作說爲能生。此中別異生法卽無所成。若果離於緣。卽所生生法云何得成。他所繫屬故。或有人言。所作如是從緣所成。非物體自性成故。是故非眼等六處能成緣法有此意樂。故頌答言。

釋曰。若彼決定別異生法爲可有者。彼無生法中間所作。若生而彼眼等決定生法互相離性。或如是生亦何不成。如是說者。彼無自性法。此中有過失。此異宗說。是故有過。若從緣生果。彼果性無依。緣亦無常。相離性中果云何成。如有頌言。

果若別異解無道理可依若一法作成果體不可立

非無緣有果無緣果亦無如是世俗中常性不可得

釋曰。若或無緣。果卽不成。若有果故。彼諸法體卽有所得。彼等諸法亦非先有性故。是義當知從緣所生。若離緣生。虛無有果。譬如芽等。何能和合。若言從種生芽。卽能生所生二和合故。亦非種子等緣一向能生。以餘法成卽能有果。由如是故。果非常有。或有人言。從緣有果。此卽非常。亦非無常。如是性中能生得成。釋者言。如汝所說。此有法故。卽此所成。如是決定勝義諦中。非無緣有果。非無果有緣。俱不見故。眼等諸法此中亦然。於其緣性若止遣者。定知有過。是故當知。從緣有果。諸果體生。謂從因緣次第緣所緣緣增上緣生故。以諸緣分別果體差別如是得成。譬如已成熟果。而諸因體差別分別。是故能作所作此中分別。此如是說。決定有果。決定之言卽印持義。此中有果其義顯明。世俗諦中果法增勝。卽有所得。然無分位可著。若果性有著。卽他宗義。謂於緣中非實有果。若彼如是從緣生果。互相所攝有果隨轉。彼𨿽分位各別。然有果生此說緣生。是故此等諸緣生已亦各別故。諸未信許言卽是不樂說義。若此果不生。卽彼無有緣。何等爲緣。謂隨所意樂。是故若無有緣。能生於果。此無道理。若或無緣。又復何有緣性可生。

大乘中觀釋論卷第一

大乘中觀釋論卷第二安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀緣品第一之餘

大乘中觀釋論卷第二安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀緣品第一之餘

安慧菩薩造

譯經三藏朝散大夫試鴻臚卿光梵大師賜紫沙門臣惟淨等奉詔譯

譯經三藏朝散大夫試鴻臚卿光梵大師賜紫沙門臣惟淨等奉詔譯

◎復次此中或有異意。謂以剎那如是緣性可成於果。𨿽非相續此無過失。是故頌言。

釋曰。所言無者。如兔角等。緣亦何無。此中意者。如前說性。此不可說不可伺察。謂以彼因於分位中不能取故。所言有者。諸緣於何性而有所說。是中無有少法而可施作。若有彼因及作用事。如上所說。此卽爲有如是果緣。其義顯明。如瓶燈等。此應思擇。此中決定。若有所離。卽無所有亦非無有緣不和合故。如所說果或果分位彼三種功用能所性極成。彼若緣異卽無功用。所施作故。此說顯明。彼有所生此無所離。此說義成。此中無有少法不生及非有性如量增廣體不生故。以無生法而可增故。若諸緣有體性。卽不和合生。此中無功用體性止遣。其有如是有性者。有人謂於彼無功用不和合體性中亦有所成。如癡等體性。或量中減少。或生中減少。非壞因而有。非常因而有。如瓶決定離別異性。或彼境界智生。其理應思。若對治法起。卽能遣除冥暗。若彼二種決定爲有者。於境界智中卽不成就。以世俗諦中。譬如燈等及瓶生因有所成故。是故應知。亦無所離。或有人言非有非非有。生時緣成故。謂以生時有作用性所發起故。此中𨿽有亦復不成決定生性。彼有卽是增上所作。是故頌言。

釋曰。謂以生時種類所作或有或無。後亦如是。不離有性無性或有所得。如是有諸緣論中說是相。非不有故。如兔角等。亦有說相。此有說相卽世俗諦。非勝義諦。能成彼果說名因緣。然彼亦無諸法不有亦非不有。若其不有卽無法可成。若爾云何有此能成之因而得和合。有若不成與成相違。無卽決定。不成無。彼有性生故。譬如兔角亦有亦無決定不成。於一法中相違自性。本不生故。二俱有過。以如是因成如是果。豈得和合。若或於彼心心所法而有取著。此卽說爲所緣緣法。如是決定彼不和合。若勝義諦中如是眼識等有法可說。彼法生時無言說性。是故此中非所緣法而得和合。若有所說彼卽相違。無亦相違。若有所緣。應知皆是世俗諦故。非勝義諦。勝義諦者。此中止遣。若有法轉時。卽諸相隨轉。是卽所緣。此說是爲所緣緣法。是故頌言。

釋曰。若無緣之法生時。云何復有所緣法生。彼體無成故。又若等無間滅法。彼卽容受所作爲等無間緣。此中決定如是分別。是故頌言。

若法未生時卽不應有滅滅法何能緣故無次第緣

釋曰。若法未生如石女兒死若法已生諸法皆滅。是故無彼次第緣法而得和合。以生滅性不和合故。卽滅卽生。而彼滅緣當云何有。是故緣滅無說性可轉如是則應生時爲緣。若生時爲緣者。生時已生又何用緣。生者起義。此不有故彼何有緣。若有所成。卽是增上緣法。此若決定起伺察時。卽無所有。故此諸法皆無自性。若起言說及伺察時。實無自性可得成就。是故頌言。

諸法無自性非有亦非無此有彼法起如是無所有

釋曰。彼如是性非有性故。乃有是緣。論中所說緣者說有彼果故。如佛所說諸緣法者。謂有士夫所作果增上果勝報果平等果。非無體性故。如兔角等。或說有果。若如實所說。非勝義諦。何所以邪。果若有若無。緣中皆止遣。若如實觀察不卽緣有果。不離緣有果。是故頌言。

若謂緣無果果從緣中出是果何不從非緣中而出

釋曰。非緣中出者。如砂出油。若或止遣緣生。定知有過。復次頌言。

釋曰。有異意樂。若言有果從緣可生。亦何不從非緣所成。以相似無性故。若正緣有成。非緣亦應成。若止其不生。又定知有過。復次頌言。

釋曰。意謂若無自性。彼云何能所作差別。此中謂顯果非自成故。復次頌言。

如衣因所成能成因別異成法若自無別異因何有

果不從緣生不從非緣生以果無有故緣非緣亦無

釋曰。彼生不能無性故。此中有言果由緣成。緣法者是果之種類。果無自成無自種類。彼果決定從他性生而有所得。然爲止其定生性故。無有緣成。亦無非緣成。無緣種類。無非緣種類。無非緣種類果可有果生無性。謂因等及緣有果圓成。彼緣所成此果無性。果無性故。緣與非緣復云何有。此中意者。若說生若說緣若說果。應知惟是世俗分別。如是皆非勝義諦境。今此品中皆爲證成如。是義故。

觀去來品第二之一

前品已止生義。今當次第。勝義諦中諸有物體。如是總聚差別之義。而悉止遣。餘有所觀次應發起。如前品餘所分別說。諸有物體皆悉無性。謂先止遣彼生義已。餘諸句義亦然止遣。諸有所作𨿽復如是多種止已。然善巧智中有所生義還復發起。此無過失。有人言去。此中去者。去法勝義諦有彼果。此法有實性故。能作所作作法非不和合。今爲止遣彼有能作所作及作法故。有此品起。此中應問。爲已去名去。爲未去名去。故頌答言。

釋曰。已去名謝滅。若有去法可去。卽彼去法爲不極成。卽不和合。自語相違。復次頌言。

釋曰。未去未生。若有去法可去。卽如前所說。自語相違。不和合對治。復有人言。此言去者。總攝作用。諸差別等如所意樂。去時有去。爲對彼異意故。頌遣言。

釋曰。而彼去時。或有所去。卽不離已去未去二種法中。何以故。於一法中互相違性彼不生故。此中若說諸法無性。是義成就。若以是法於非法中有所成者。卽去時去又何不成。是故亦無去時可去。復有人言。現見世間舉足下足有行動相。此往彼方不離所觀。有可去相。彼復謂言。世所作事。先由作者後有所作。作事方成。去相亦爾。復次頌言。

釋曰。彼異意者。謂以去時有行動相。乃說去時以成去義。復次頌言。

釋曰。異意謂離已去未去去時有去。復次頌言。

云何於去時而當有去法以離於去法去時不可得

釋曰。於一去法中若有去時可和合者。卽應二種去法有性。而此去法不可得故。如是決定法止遣相離者。此有過失。若此去法有去可和合者。卽非去時。如是決定。若言去時去法彼和合者。云何去時而有去邪。何所以邪。復次頌言。

若去時有去則有二種去一謂有去時二謂去時去

釋曰。若言去時得有去者。此義不然。離已去未去無去時和合可去。是故若見有是法。還成過失。如所說過失者。謂去時有去。若此二種決定有去理可成者。卽彼去法應於去時去可得邪。若爾卽有二法可得。一謂去法去。二謂去時去。若爾此說還成去法可去。若有二去法者。此無道理。何以故。若去法去時有所成者。彼何決定。或有所得。此復云何。若或無所有。彼決定說。云何有此去時可去。諸法亦然。皆如是止若法決定。應有如是去時可去。非已去未去無如是見。是故此中無二去法。若有卽成別異過失。復次頌言。

釋曰。若如此說已。餘皆亦然。無二去者可見。亦非所樂。此復云何。此中如是無去者去時去法可去。若有去時可去者。非彼亦無去法可得。是故於其一去。者中無二去法。若有卽成過失。或有人言。於一去法中去者相離。卽無所得。若有所作卽有去者。此中若有所依。卽去時去法或有可說。是故無二去法和合。如是若於如前所說過失遣除。卽無有少法可作。若有別異還成過失。復次頌言。

釋曰。去法若離。卽俱時所起彼去作用卽當破散。是中何有去者可得。若無去者。彼去者性所作無性。此中去者若不相離。而彼去法亦云何有。今此去者去法如實伺察。云何可說有去相邪。此去者中云何實有去者去法而可施作。又或去者若有別異。此復云何。復次頌言。

釋曰。以彼如是第三無性。是故此中無有去義。前言去者不去。如其所說。止法自相。爲證成此義。復次頌言。

釋曰。以離去法。去者不和合。若有如是去法與彼去者。此中和合亦無別異去法可有。若或決定去有所作。卽彼去法有去和合。復次頌言。

釋曰。若言如是異法有著。卽離去法。去者可見。去法不離去者體故。彼皆無性。若復止遣法自相者。還成過失。若定有彼去法可成。如是卽有二去法可立。乃成。去者。有去何等爲二。一者有動。二卽去者有異法可去。如是去法卽成差別此中無有去法可取道理。若爾卽有別異去者別異去法。若無去者去法可立。此無過失。有人謂去有發起可說有去。此中若或去者已去有發起邪。或別異邪。如是分位有所著故。所以頌言。

釋曰。已去者。去彼去作用而已謝故。此中何有去法發起。復次頌言。

釋曰。未去者。彼去作用未有生故。若離已去。未去性亦無發起。復次頌言。

釋曰。是故今時云何有。去而得發起。所以去法發起無性去者無性其義亦然。由是當知勝義諦中去者去法分別悉無。或有人言。此中應有如是去法。已去未去去時分位因性可成。彼說不然。若或先有去法發起。卽有去時。後亦復有去者發起。此中無去法故。卽無去作用。去時作用已謝滅故。如前所說。去法發起卽無分位。亦無去時可有。若彼去時有所發者。又離去法去時不有。云何當有已去未去。彼皆無性。如是無去故。云何如前去法有所發起。以彼去法發起無故。去中皆止諸有體性。去無性故。卽不和合。此中決定說者。若無去故何有去法。以無去無去法故。亦無彼去作用發起。去云何有。復次頌言。

釋曰。若不見有如是去法所發起故。餘一切處其義亦然。已去未去去時分位。因性所成。一切皆無去法可得。以彼如是發無性故。若有如是去法。於勝義諦中如理思擇。分位對治悉無所有。云何當有已去未去去時分位。

大乘中觀釋論卷第二

大乘中觀釋論卷第三安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀去來品第二之餘

大乘中觀釋論卷第三安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀去來品第二之餘

安慧菩薩造

譯經三藏朝散大夫試鴻臚卿光梵大師賜紫沙門臣惟淨等奉詔譯

譯經三藏朝散大夫試鴻臚卿光梵大師賜紫沙門臣惟淨等奉詔譯

釋曰。去法止息名之爲住。今不去者。去法無性不應止息。若或本有住法可得者。然亦住法無二和合。若有二和合。今應如實觀。是故頌言。

釋曰。去不去者。是二不住。此如是義卽如前說。復次頌言。

去者若當住云何有此義以離於去法去者不可得

釋曰。若彼去時不住可爾。彼已去者應可住邪。此亦不然。已去者無別去法。去法已壞。是故無住。此中無有已去者住。今此住法如是止已。餘諸過失所說亦然。復次頌言。

釋曰。此所說已。餘法皆同。已去未去去時去法不生。已去未去去時去法初發。已去未去去時去法止息。住法亦然已住未住住時住法不生。已住未住住時住法初發。已住未住住時住法止息。此中法自相等。若止遣者則生過失此中所有去者去法二種。於勝義諦中欲求實性者。如理應知。一性異性諸有物體皆法性故。是中若有所生皆客塵事。世俗所行世俗所成。然無異性。是故去者去法二無異性。此應思擇。此中應知。風界動轉卽有去者。身等動發往方處相。此乃名去。非去者去法二性別異。於自類中有異說者。皆止是義。

若謂於去法卽爲是去者作者及作業卽一性可立

釋曰。𨿽有作者作業二相。然彼作者作業互無異性。以彼作者作業自相息故。或可一性和合。卽體用有相。世俗所成。世俗有性。以彼實無所成。於世俗所作決定可得。是故非無性非一性。此中若有所止。還成過失。生法顯明。若止遣者。卽無果體。亦無往去方處動發等相。

復次毘婆沙人。及吠夜迦囉拏人言。去者去法有別異故。彼謂去者。能去非物體。去物體由去者故說有所得。所作如是。能作亦然。

復次勝論者言。如是能於物中有性故有去者。用彼去法動發行往方處等相。此如是說。餘皆亦然。

釋者言。不然。去法若爾。作者功能於物體中爲有差別邪。無差別邪。此復云何。若有差別者。諸異力能或復別有齊等力能。於一能作中若成體性。此卽是爲作者力能。非所作等功能。此若所作等力能。卽非作者功能。是中云何如實決定。或言自相差別。此卽還成不定。若或自相無差別者。卽一切處應無差別性。今以物體如是增上所依。火不能作地等事業。亦非無其事用作者和合力能相應。故知物體如是非作者功能。此說義成。由如是故。所有物體如是能作如是所作及此如是增上作用。是中作者卽得和合。是故非彼功能差別。亦非自體差別所成。若或物體無有差別。卽功能可成。如是亦然。諸力能者互無差別一無異性。故知物體若一性。是中亦無多法所成。若異性是中亦無多法所成。云何二種功能而可成邪。或離所得。卽彼如是此之所作是善功能緣法差別。作者物體緣差別有。此名勝上差別長養。是故非作者力能和合。若或分位差別。如是作者分別。是故此說名爲作者。若因果轉時。彼能作所作性分位差別。卽不可得。彼非物體差別性故。若或施設彼有性等。此不和合。故名去者。復次頌言。

釋曰。若離去法而彼去者。卽不決定。若離去法不決定時。無復別異去者可去。此所分別。若有去者去法二種可得。卽去者去法有二可成。所以有去法故卽有去者。有去者故卽有去法。如因果二不相離性。此說義成。若因果同生卽無性可得。如種生芽。是故有去法故卽有去者。有去者故卽有去法。若一性所成。若異性所成。然去者去法二俱無有。勝義諦中此說成就。云何無所有。此義文廣。恐繁且止。此中遮遣非復引證。爲遮遣故如是表示。此所說已。餘處應知。此後復當止遣何義。若因去法卽知去者。彼如是去。云何二種有其別異。若然云何和合。復次頌言。

釋曰。不作是義。此中應問。無數義門從義界中出。皆轉是義。今云何言不作是義。故頌答言。

釋曰。爲彼如是去者所作。何有少法而可去邪。由如是故。世間所見。何等法是先來已生有所去邪。何等法是後來生時有所去邪。復次頌言。

因去知去者不能用異去於一去者中不有二去故

釋曰。云何二去。一謂因去。知去者故。二謂若有去者復用去法。此中止遣。復次頌言。

若實有去法去者不用三不實有去法去者不用三

釋曰。若或實有若不實有。此中去者去法不用三去。若實有者。卽去者去法和合。若不實有者。卽去者離去法。若亦有亦不有者。二俱無性。或可實有者。去者有故。不實有者。去者不有故。亦有亦不有者。二無去法故。是故去者不用三去。所以不作是義。若彼實有去者實有去法。卽所作不有。能作不和合。以不實有故。卽無所作不有者爲去不生故。亦有亦不有者。亦無所作。彼無性故以不有故。是故去者不用三去。何以故。如是去者自無性故。若有不有悉無所作。彼皆無性。若說去法。此中皆是隨順所說。復次頌言。

釋曰。此說勝義諦中成就。如是別異說有能作所作作法。此中止遣。此中或說去之作用。如理應思。是故當知。此中所說作者作業作法。諸有分別皆無實體。爲證成是義故此品生。

觀六根品第三

前品止遣一切作者作業作法諸所造作相違行相已。復次頌言。

見聞及嗅嘗觸知等六根此見等六根說能取諸境

釋曰。此論所說。如是見等六根行諸境界。謂眼見色乃至意知法。此有所說。當知皆是世俗道理。增上所作此無相違。若於勝義諦中。色等眼等所取能取性不可得。此復云何。復次頌言。

釋曰。若眼能見自性者。彼眼卽應如是同前。自見己體。以諸法自性不能自見無異性故。如火熱性。亦復不能自見己體。是中亦無能見自性。復次頌言。

釋曰。無能見自性故。譬如耳等。亦無能見自性可得。彼眼若以能取自性於色境中有所見者。此說還成。眼爲能見。譬如薪火變異。卽說名燒。非火自體能燒。復次頌言。

釋曰。何所以邪。若彼熱性能然火者。彼不熱之性何不能然。是故若無彼薪。此火不有。熱性不應能自燒故。復次頌言。

釋曰。如前已去未去去時不去中。已說是事。今此亦然。已燒未燒燒時無燒。已見未見見時無見。是故無已燒無未燒。不離所燒。無已見無未見。不離所見。如前所說。如其次第。隨應止遣。復次頌言。

釋曰。以不和合而彼見法亦復止遣。或可能見所見二法和合。彼卽可說有能所見。然彼二法不和合故。何所以邪。於一見法中而彼所見不得和合。無別異故。若有能見卽非無所見。若有所見。卽能見應成。又若決定有彼見法。卽彼能見亦復應成。能見若成。所見亦然。復次頌言。

釋曰。若或離眼別有見相。可說所見。或說能見。以無能見及所見故。復次頌言。

釋曰。此中若或諸緣止息。亦無能見所見可說。何以故。此所見中非能見故。若有造作彼卽有見。說名所見。此中亦然。同上所說。於能見中無見可得。何以故。此中若有諸差別法體性可見。而悉止遣。若有如是能見所見見法發起卽非無作者作業作法和合。見及見法亦有所起。此復云何。復次頌言。

釋曰。以無見法發起和合。第二見法本無性故。亦無決定而可發起。以彼見法離所見性不和合故。或可所見能見二俱無故。復次頌言。

釋曰。能所見性作用相違。若離和合性卽無見者。若無見者卽所見性。不得和合。此中能見所見決定無見。云何可說能所見邪。以見離性故。見無性故。或有人言。若謂諸行是空諸法無我。有此理故。如眼所見。卽無別異能所見者。彼卽無其實果可得。云何乃有識等四法而發起邪。故頌遣言。

釋曰。如所說理。此能見所見皆不成就。彼果生起識觸受愛。如是四法云何和合。若決定有識等四法。卽有彼果取法可生。以實無故。次頌遣言。

釋曰。謂以識等及取緣有生緣老死。此等諸法無所成故。無所有故。今此品初他所建立。聞等聲等諸說皆止。此中見者悉無所作。是故頌言。

聞嗅味觸知如是等諸根而悉同於上眼見法中說

釋曰。此中應知。如眼見說能聞所聞等。譬如能見所有聞等。如應廣說。此中且止。已遣一切不和合對治故。此說成就。此中能見所見見法。諸有分別物體無性。今此品中悉爲證成。如是義故。

大乘中觀釋論卷第三◎

大乘中觀釋論卷第四

安慧菩薩造

西天譯經三藏朝散大夫試鴻臚卿傳梵大師賜紫沙門臣法護等奉詔譯

西天譯經三藏朝散大夫試鴻臚卿傳梵大師賜紫沙門臣法護等奉詔譯

◎觀五蘊品第四

次第此品今當止遣。彼十二處諸有所作。或有異宗現所安立。謂於勝義諦中實有內外十二處法。以蘊攝故。論者言然此非無所攝道理。但以世俗諦中有其所攝。非勝義諦。以彼諸蘊無實性故。

又有異宗。計所造色有性可得欲謂大種積集所成。

釋曰。色因者。謂地水火風。彼四大種。由其因故有色處等諸色可得。若離自性卽不可得。是故世俗假施設有。若或別異物體有性。此不能說。何所以邪。復次頌言。

離色因有色色則墮無因無因無有義何法無因立

釋曰。若因色中物體有性。卽當對說。果色物體而有所成。若無因有果。卽無所成義。是故無有無因可見。是中亦無少法可說。復次頌言。

若復離於色有其色因者卽是無果因無果因何立

釋曰。若果色中物體有性。卽當對說因色物體而有所成。若有因有果彼所作性。如是乃說因法可轉。此若如是離色因有色離色有色因者。卽彼如是無堅濕暖動諸相離性。眼等靑等云何可得。以色聲等相離性故。同彼身中堅濕暖動諸有所得。今爲對遣彼說。復次頌言。

若已有色者色因無所起若無有色者亦不用色因

釋曰。若言有色。分別色因。或謂無色。或亦有亦無。此如是說。俱非道理。是故應知。非有亦非無。緣義和合爾。

勝論者言。我欲謂彼地等極微諸色是無因色。

論者言。彼無相似自類諸色無有體相。如是分別是果非果。俱非道理。譬如瓶等。地等所成。彼非無因。然極微因。無實因性。以無因故。如虛空等非一邊故。此說非彼因性可得本性無體故。𨿽瓶等有因。而非意中謂彼一向有體可成。亦非同生性。以極微因而無果故。旣非同生性。彼卽非道理。又若分別虛空等。常非一切所向。以虛空等方分分別。若或別異有性可立者。故頌遣言。

釋曰。如其分別於諸色中能造所造若果若因計有體者。皆是諍論。安立處所。於自所成中而有相違。如佛所言。色處者。謂四大所造。彼能造義。卽因義成。應知所說非勝義諦。復次頌言。

釋曰。彼諸大種堅濕暖動自性而不可見。非彼自性色有所得。是故非諸大種與果和合。

釋曰。若不相似性卽無果可成。止其果性故。受等多義亦同此說。復次頌言。

所有受心想諸行一切種及餘一切法皆同色法說

釋曰。彼受心想行皆同色法。止遣諸相。如所遮遣。是義應知。云何受心想行如彼色邪。謂離諸因卽不可得。以眼色等因諸有分位彼彼無實因性所成。若或離彼無實因性。是中亦無少法可得。亦非離受等果見有眼色等因。以無果故因亦無體。若離自因有受等果而可成者。卽離受等果。彼因亦有心。若離心因心可立者。是法無因。無有此義。何法無因而可立邪。若復離於心有其心因者。卽是無果因。無果因何有此如是等。諸有所說。應知有爲之法若離諸蘊而有性者。他所計執。譬如瓶等。若一性異性。皆止其義。餘一切法亦如是說。復次頌言。

彼一切諸法皆同色法說若諍論安立隨所起卽空

若見一物性一切法亦然若解一法空一切皆空故言說有所得諸所作皆空一切無所得一切皆成就

釋曰。𨿽勝義諦中彼一切法說無自性。然所作所得而亦不空。彼如前說。皆得成就。於一切法無所得義而有所成。此中品初說蘊攝等。應知如是諸蘊無性無有所成。

觀六界品第五

復次異宗所計。謂勝義諦中有地水火風識等諸界所成士夫。譬如虛空。彼引證云。如佛所言。諸苾芻當知。士夫六界成身。譬如虛空。此說見邊。

論者言。此說無相。謂世俗諦。如是諸相有所說者。非勝義諦。是故頌言。

釋曰。無障礙相卽虛空相。此說義成。若或先有虛空而可成者。如是亦然。有相可立說爲先有。若有是相此中卽無成就因義。然此如是相非無成就義。此中但爲止遣諸法自相。是故頌言。

釋曰。次當止遣。云何無相中而有能相。所相可轉云何二俱。說爲有相。此復云何。故頌遣言。

釋曰。於無相中無有物體。無分位可立。與相相違故。復次頌言。

釋曰。此徧遮遣。是中亦復無所成義。復次頌言。

釋曰。能相不相離性故。若二俱決定。卽成對治過失。亦非能所二相有異性可成。若此如是有過失生。所說亦然。云何二法能成於一。亦復云何一法成二。故頌遣言。

釋曰。若一若二有所成性。此中皆遣。故前頌言。能相無有故。亦無有所相。若所相可成。卽能相無體。若所相能相二俱無體。別異亦無體。是故決定此皆無體。

有異人言。無障礙處是虛空相。如是能相。相彼所相。

論者言。當知此說卽一分因。云何是彼無障礙處說爲能相。此中如是亦無能相。此非道理。

異人言。若彼虛空能相所相非道理者。何故虛空與三摩鉢底爲所緣相。又復欲貪斷處爲境界故。如是豈非虛空有彼能所相邪。彼相有故。此亦何無。故頌遣言。

釋曰。如譬諭者言。有礙無體無物礙處是爲虛空。此亦不然。若此無其有體。云何當有其無。亦非勝義諦中有質礙體。彼無性故。云何無體虛空。或計其有。如是對治有體此說總遣諸性。是故頌言。

釋曰。勝義諦中如是所有。若性無性悉離有體。如佛所言。諸苾芻。我此聲聞乃至若有知解若無知解。如是所說皆世俗諦。非勝義諦。勝義諦者。此中頌言。

釋曰。無性可成。彼卽離相。此復云何。有性無性止遣相違。卽彼有性於一切處悉不可得。是故頌言。

釋曰。如其所說同虛空法。此中地水火風識等五界所說。皆同彼虛空界。是等皆無所相能相。亦非有體亦非無體。皆如虛空遮遣一切所有言說。於諸句義中。若有諍論及邪見安立法中妄計路伽耶陀等。如是諸說皆非佛語。應當捨離。如其所說。此悉非有。謂以勝義諦中諸界處等自性不可說然此亦無無性可立但爲止遣所作物性此中非彼無性可得。如是所說徧遣諸性。

遣有言無性亦不取無性如說靑非靑不欲成其白

此中應知。於二種見悉當遮遣。都無所得。諸界處等。若有所成。皆是世俗諦攝。彼彼所有別別自體。善不善法已生未生彼法常在。𨿽復勤作虛無果利。設使先有所生後卽無性。若如是知。如是所成。此無過失。以是因故。性無性二有所詮表無所詮表互有相違。計有性可生。卽非道理。是故亦非有性亦非無性。二法可成。何以故。從緣有故。先有性可生。所生卽無性。性無所生故。有性非道理。如是無實所生。此說有者卽是相違。若或一切有所生者。一切有生非一切故。若一切生有力能者。何名力能。因差別生。何能差別果有所生。彼等力能。此復云何。爲有異耶。爲無異耶。何以故。若有異者。卽無分位可立能令果起。此卽分別相違。若無異者。卽彼如是一切皆有。是中一切生法可立。若離相者。卽一切處應無差別。云何有性可生。彼決定因豈得和合。是故若一性若異性。此不可說。如是亦然。物體差別力能和合無能生因表了有性。若於無實自性法中。諸界處等如是決定。有所見者。此卽相違。所有世出世間善不善法已生未生諸有所作。若欲不虛果利。應當斷除世俗諦法。此所斷者。謂卽二種決定所見。此中頌言。

見有性無性彼卽少智慧無眞實微妙聖慧眼開生𨿽觀於諸性當寂止諸見此卽勝義諦遠離一切見

釋曰。若於諸見能止息者。卽當遠離諸嬈惱性。於一切法而得寂靜。

大乘中觀釋論卷第四

大乘中觀釋論卷第五

安慧菩薩造

西天譯經三藏朝散大夫試鴻臚卿傳梵大師賜紫沙門臣法護等奉詔譯

西天譯經三藏朝散大夫試鴻臚卿傳梵大師賜紫沙門臣法護等奉詔譯

◎觀染法染者品第六

復次有異宗言。於勝義諦中諸界處等性與無性有所知解。由彼雜染成其有性。如佛所言。染者著染法故。行自損害行他損害行俱損害。如是乃至癡者著於癡法。其義亦然。

論者言。此中非無雜染道理。𨿽有如幻。謂以無實染等體故。但以行聚所成。世俗言說。非勝義諦。何所以邪。此言染法。染者爲先有邪。爲後有邪。爲染者染法俱時起邪。三皆不然。是故頌言。

若先有染者後有其染法云何離染法而有染者生

釋曰。此說畢竟應知此義遮其所離。若染法無體。染者亦然。止其所作非熟無果有果成熟。其義可見。若離染法有染者成。如是乃應別有染法。此卽染者因染法得。若爾云何染者有故染法卽成。染法有故染者卽成。然後起染。此義顯明。如果成熟。若有愛境卽染法成。若無愛境云何有染。應當止遣安立過失。此中亦非先有染者後起染法。

釋曰。所依染法無體性故。如已成熟。復次頌言。

釋曰。若先有染者後有染法。卽一切處。如染法體。是故先無染者道理。

釋曰。染法若無愛體可作。是中其或見有所成。此非道理。

有異宗言。離彼染者別有染法。離彼染法染者可立。

論者言。若離染法得有染者。此中非有。何所以邪。若先有染法後有染者卽離染者乃有染法。此中染法不有。卽無愛境能成染法道理。以愛境後有故。由如是故。若離自性別因染者。得有染法。卽彼染法因染者得。若爾卽非愛境能成染法。以愛境居後故。所成不可得。若如此者豈非過邪。亦非先有染法後成染者。

問曰。或離染法有其染者。旣有對待過失。此中染法染者二法同起而可成邪。

如是若同生亦復非道理染法染者二此當云何用

釋曰。謂以染法染者二相離性互有所違。若法未生二俱無性。若法已生所作無體。但由愛境所成染法故有染者。而彼愛境及所起染法悉亦止遣。問曰。彼染法染者爲一性可合邪。爲異性合邪。

釋曰。此何所以。非彼一性而可合故。若有二法合卽極成。此中應知。是提婆達多起染。不復爲彼提婆達多染者之因。彼若說合。此非道理。

釋曰。異法異性若有合者。彼卽相違而非一處。有二法生道理可得。後當止遣。

釋曰。此言合者。同體爲義。凡一性者卽是因義。若此一性定有合者。如前所說提婆達多。合義應見。是故無一性因。可合道理。𨿽於一性因無合可成。然若止其合義。應知有過。

釋曰。此中所說。譬如瓶衣。彼等異性而不能合。若立合者。非有異性相合因故。如前卽有對待過失。異性若合有所得者。彼非異性亦應得合。此豈無過。

釋曰。此中說合。無合道理。何所以邪。如是二法各各已成別別自體。卽無別法爲所成義。是中亦無所成可得。故知異性無有詮表。若計異性得有合者。

若染染者二各各自體成是二若有合前亦應得合

釋曰。而彼二法汝今云何。此說得成各各體故。若或染法染者。是二汝以何義分別二法各各自體令成其合論中言或者。此說合義。若起分別時虛無果利。彼等自體無所成性。若言合者。是中染者。無有少分染法可作染法。亦非染者可有。

異相不成合汝欲求成合合相若已成復欲成其異

釋曰。合性不成。彼義極成。一法異性合不可得。異性極成不成合義。故無染法染者二法同時。或復次第異性可生。亦復更互相離性故。由是此中無合道理。今此觀察如汝意欲。何等異性次第可起。或復同時。

如是染染者非合不合成諸法亦如染非合不合成

釋曰。此中云何。所謂非惟染法染者。非合不合。諸法亦然。

◎觀有爲品第七之一

復次或有人言。勝義諦中有彼貪等諸雜染法。以有爲故。譬如眼等。

論者言。若如是說。徧所成故立諭不正。何以故。勝義諦中若有眼等。應有生等有爲諸相。若其無者。如兔角等。亦應有彼有爲諸相。是故有爲諸相。於勝義諦中決定不成。云何生等有爲諸相而可成立。

此中應問。彼生等法增上所作。是有爲耶。是無爲耶。二俱不然。

釋曰。譬如能相。此中有爲能相如是。不然云何有爲諸相。此中所說二法和合三相徧行故。此中三相亦悉止遣彼法自相。

釋曰。如是所成應當遮遣安立過失。何以故。無爲自體亦無性故。譬如滅法。此如是決定。有如是過失。如是住與無常。餘法亦然。皆同生法。

論者言。相者卽是理法執持爲性。如是所說。云何生等爲復相離。有彼業用而可轉耶。或不離耶。

釋曰。云何生等有爲諸法次第可轉。若法體未生。卽住滅二法不能爲彼作有爲相。以未生故。是卽能相無所詮表。若法自體畢竟已滅。卽能相無體故無生住二法。以彼滅法自無性故。已生卽無住。無住卽無生滅亦無性。若言無常隨逐住法。卽不能作有爲之相。

住何有滅相無常何有住若先有住法後不復應有若常有無常有住不有常或先有其常後卽不有常無常與住同若有其體者有常卽邪妄或有住亦妄

頌意如是。若有爲法不相離者。云何以一物體於一時中而得和合。

或有人言。有彼同種因性一時可生。或復次第所作得成。

論者言。此復云何。或復於彼有體中得耶。或離能相所相有所得耶。若有體得者。非於有體中有實體性同生可得。亦非所作別有其因。若或無體。此卽亦無同生可有。是故體中無有如是決定生等。如生自相。亦復云何次第可成。

生住滅諸相別有有爲相有卽是無窮無卽非有爲

釋曰。若離生等別有生法而可成者。彼卽定有異法可立。如是乃有無窮之過。有爲無爲之相故非和合。

復次犢子部師言。生等諸法𨿽是有爲。云何可說爲無窮耶。

生生之所生惟生於本生本生之所生復生於生生

此頌意者。諸法生時并法自體。有十五法共成生法。卽彼如是有生住異滅諸法具足。此如是法無有差別。若差別分別者有十五法。所謂一生。二住。三滅。四若是白法。卽正解脫生。五若是黑法。卽邪解脫生。六若非出離法。卽非出離法生。七若是出離法。卽出離法生。八生生。九住住。十滅滅。十一正解脫眷屬。十二邪解脫眷屬。十三非出離法眷屬。十四出離法眷屬。除本生自體成十四法。若并本生法總成十五。生生及本生二法爲始意。爲此中生生所生惟本生生。更無別法本生所生還生生生。如是乃生諸餘法等。此卽不墮無窮之過。

若謂是生生能生於本生生生從本生何能生本生

若謂是本生能生於生生本生從彼生何能生生生

若謂生生時能生本生者生生若未生何能生本生

釋曰。生生若未生。生時卽無體。無體卽不生。有何力能能生本生。若無力能卽無詮表。

大乘中觀釋論卷第五

大乘中觀釋論卷第六安慧菩薩造西天譯經三藏朝散大夫試鴻臚卿傳梵大師賜紫沙門臣法護等奉詔譯觀有爲品第七之二

大乘中觀釋論卷第六安慧菩薩造西天譯經三藏朝散大夫試鴻臚卿傳梵大師賜紫沙門臣法護等奉詔譯觀有爲品第七之二

安慧菩薩造

西天譯經三藏朝散大夫試鴻臚卿傳梵大師賜紫沙門臣法護等奉詔譯

西天譯經三藏朝散大夫試鴻臚卿傳梵大師賜紫沙門臣法護等奉詔譯

◎又復有言。我宗有別道理。令彼生法離無窮過。故彼宗頌言。

如燈能自照亦能照於他彼生法亦然自生復生他

論者言。作如此說。亦非道理。以無照故。若有暗冥卽有所照。故頌破言。

燈中自無暗住處亦無暗破暗乃名照無暗卽無照

釋曰。今此觀察若無有暗。是故燈不自照。亦不照他。

無少處可照是燈何能照生亦無少分生法可成就

論者言。若燈生時亦不能照。以先分位無暗可破。若彼有暗卽有所破。如是乃說。燈能自照。亦復照他。今此所說云何燈不到暗而能破暗。若不到者。故頌遣言。

云何燈生時而能破於暗彼燈初生時不能及於暗

釋曰。燈初生時。無有性故。若或俱時。又無分位。若燈不到暗能破暗者。

燈若不到暗而能破暗者燈在於此間應破一切暗

釋曰。同法若不到。差別因無體。譬如磁石。力能差別無決定因。此說亦非有其力能。先有所成故。如彼磁石所成皆徧。是法生時無所詮表。力能無體故。此復云何。

若燈能自照亦能照他者暗亦於自他暗蔽定無疑

釋曰。此非所樂自所作處有相違故。燈亦復然。此非所樂。燈以照明爲所成性。若燈與暗相違。燈卽可成自照照他。無復別異所作性故。暗以暗蔽所成其性。若暗與明相違。暗卽亦應自暗暗他。如是安立非有此義。如瓶等色現可見故。

此中應問。所言生法自生。爲未生生。爲已生生。

釋曰。未生無體。故不能生。若其無者。如兔角等。因性不生故。

釋曰。若法已生還復生者。此義應知。如其作已。不復更作。是故生已何復有生。由此應知必無生法自生道理。若從他生。其義亦然。若生時生者。離已生未生。別無生時可得。

或有人言。彼生時者。少分已生少分未生。如是中間無別有體。

論者言。若彼生法相離之性。或有少分而可生者。如是餘法亦然可生。是中云何有所生耶。若一切法有所生者。如是諦觀非今所說。豈有生時而可得耶。以彼生時無分位故。又一切法自體無分位可成。如是應知。若無生時。云何有彼生法可得。

復次毘婆沙師言。有未來法體生向現在。故有生時可生。

論者言。云何生時先有法體生向現在。有何異法說生時耶。此中無有少法。云何有其生法自體。以彼生法先無所得自體無性故。云何如是有所成耶。若復現轉之法常不離自相。此說相違。若於過去未來轉者。又非道理。若別異可生者。彼牛生時亦應有馬。無此道理。若無少法以未來體生向現在。所說生時此卽相違。由如是故。生時不生。已生法不生。若生已復生。彼卽無體可生。以無自性故無。卽如兔角無有生故。

復次五頂子人言。若法實無生性。云何因法而得顯明。

論者言。彼等決定所說。此皆止遣。此中應知。不顯明時因亦不離。亦復云何有其不離。此說顯明。是故去未去去時。前品已廣說。若或諸法有所離者。卽成麁重前不實因。亦非如是先有所生。亦非離因別有法體。以有所離故。

有異人言。有果可生。由自因和合故。或種子等和合因性物體功能及彼業用此無差別。若不生者。云何自生他生而得成耶。由如是故。彼一切果於一切時及一切處。皆有所生。

論者言。所言和合者。爲一性耶。爲異性耶。或已生未生或復生時。自因彼果有和合耶。此所計執於一切處皆非道理。謂已生未生各無有性。彼因果二先性不立。無所詮表有性無體。是故汝所說種子等和合。已生未生皆無所有。已生未生各無性故。若有種子等和合。卽所立相違。無未生性可詮表故。若其無者。如兔角等。是故無果和合可有。云何生法當有所得。又有人言。生法不相離。此說爲生時。故頌遣言。

釋曰。此非次第。此中云何若有若無亦有亦無。一切處離皆悉止遣。

又有人言。若此生法從緣生時。云何所生無道理耶。如名瓶生。瓶從緣生。如是生時乃有所成。

論者言。若彼生時決定有瓶。是瓶云何生已復生。彼瓶生時未有發起作用力故。是瓶云何別有生時別有生法而當得耶。且無瓶生之時。生已還有衣相可得。諸有所作若離所依。亦非道理。故頌遣言。

釋曰。諸外道等。以巧辯才說緣生法。彼自相違。佛說緣生不同一切外道知解故。佛爲破彼巧辯才勤求所知。彼所知法於勝義諦中伺察無義。彼外道等誣謗因果起惡見根本。佛以善法方便化度。爲令彼斷不正見故。如佛所言。此有故彼有。此生故彼生。如是等說。皆世俗諦。非勝義諦。勝義諦者。

釋曰。此義離自性故。如契經說。佛言。大慧。諸法自性本來不生。然以和合一切性亦非無自性。

釋曰。此無不和合對治過失。況復如是有所生耶。故前頌言。若法緣生自性寂滅。無復自性故。是故諸法。無實因緣發起所生及作用等。

若法未生時如瓶等何有緣法假和合生已復何生

釋曰。云何有體可生而無生時道理。謂所生非有故。譬如未生法。彼無自性。此說義成。

若生時有生是卽有所生諸生性如幻此生復誰生

釋曰。若法已生復有別異生者。生卽無窮。是故決定無生法可作。亦非別有本生能生於生。

釋曰。而彼生法亦然。何有意謂此生而爲有生。眞實理中無生可有。非意馳流謂一切有。

有法不應生無亦非道理有無俱不然前品此已說

釋曰。證成前品云何生法而有所得。此中應問。滅時可有生法立耶。謂諸生相生已卽壞。諸法壞性而同等故。

釋曰。此中不應生滅同時。生時分位亦無有滅。

釋曰。如空花等。此中住法而非一向。有所住者。此說不成。

此中應問。爲未住體住。爲已住體住。爲住時住耶。

未住體不住住不住相違住住時不住此復何有住

釋曰。住者現在過去二法一處同時不生。是故無住。又離已住未住。住時無體。謂以勝義諦中無生法可得。從前廣說。悉爲證成無實生法。生法若無。云何有住。

若滅時有住彼無體可得住滅二相違住位中無滅

釋曰。若說無滅時。彼體不可得。滅法隨逐有爲相故。若住時有滅。無此道理。此中所說。

釋曰。老者衰變前相。死者壞滅爲義。謂以自體於一切時而常轉易。若有生時。卽無老死法成。後亦不得生法可成。如火無冷性。今所觀察。

此中應問。諸有住法。爲自體住。爲別有住法而成住耶。

住不自相住異住非道理如生不自生亦不從他生

此住若未住住體云何立此住若已住復何住可成若已住更住此住卽無窮若或無住住法皆如是住

論者言。一切生法皆隨順說。若有滅處。卽無生住。二法以相離性。彼不有故。如是生住滅法諸說皆然。

此中應問。所言滅者。爲已滅滅耶。爲滅時滅耶。

釋曰。云何是已滅法不滅。謂法滅已滅卽無體。此中滅法彼不生故。如是亦然。滅時及未滅二俱有過。何以故。謂一切法。於勝義諦中止遣其生。

釋曰。生法旣爾。何有住體。滅亦不可得。住滅二法。彼相違故。是故無住亦復無滅。彼無住者。住性離故。若除遣住法。滅法卽成。是故無有諸物分位。如是亦無一切物體。

大乘中觀釋論卷第六

大乘中觀釋論卷第七安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀有爲品第七之三

大乘中觀釋論卷第七安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀有爲品第七之三

安慧菩薩造

譯經三藏朝散大夫試鴻臚卿光梵大師賜紫沙門臣惟淨等奉詔譯

譯經三藏朝散大夫試鴻臚卿光梵大師賜紫沙門臣惟淨等奉詔譯

釋曰。如乳位中。乳亦不卽。於此位滅。如前所說。有無二法。互相違故。復次頌言。

釋曰。如是決定住異位中若有所轉如酪分位無別異滅。何以故。酪已成時。乳卽不生。此中決定壞失次第。各別分位無異性故。若言物體不滅。此卽相違。或計滅有所得。彼非道理。今當止遣。他法旣無生住可止。自法亦無。今所說滅。以自法無故。復次頌言。

如彼一切法生相不可得卽此一切法滅亦不可得

釋曰。此中云何。若一切處有滅法者。彼卽無實。復次頌言。

若法是有者滅卽不可得不可於一處有有無二性

無法卽無果滅亦不可得如無第二頭不可言其斷

或有人言。依止滅體。是中欲令滅有所得。故頌答言。

法不自體滅他體亦不滅如生不自生他體亦不生此滅若未滅自體可能滅此滅若已滅滅已復何滅是滅若有異滅卽是無窮滅若無所滅法皆如是滅

或造釋者言。若彼生法止遣法自相者所說。卽有對待過失。謂以勝義諦中有有爲法對待無爲。今對彼說。是故頌言。

生住滅不成卽無有爲法有爲法不成何得有無爲

釋曰。對待所起。此說畢竟。譬如石女不生於子。世俗決定物體不成。

此中應問。若無有爲之法及有爲相。云何世尊說有三種有爲法相。故頌答言。

如夢亦如幻如乾闥婆城所說生住滅其相亦如是

釋曰。諸法如夢幻及乾闥婆城。皆是分別智境界性。是故顯示象馬車步男子女人國城等相。彼體皆空。是故所有生等諸法皆是智境界性之所發起。於勝義諦中所顯無體自性空故。故佛欲令於諸行中捨離常見。令得調伏。乃作是說。止生老等。所言老者。老亦非老。此卽自語有所得相違。是故頌言。

老亦不離老老時無所有此性老不成異性亦如是是故一法中老卽不可得老老而無老非自體他體此老不自老一切老亦然老若有別異老卽是無窮解脫出離道自具足亦然若法離自相果亦不可得

釋曰。如說解脫。諸有善法此卽說爲緣因。彼善法性若有所得。云何說彼以爲緣因。若爾而彼識等亦可說爲緣因而有所得。何以故。以差別性彼無體故。差別識性亦非自體。有善法性以其自體諸善法性爲緣因故。於解脫中無有果利。若善法性因有解脫者。如是決定捨離自體。何以故。以所立諸法入自體故。若不爾者。如前所說。云何不以不善解脫而成善法解脫所作。若如前說。善法解脫此亦不離有分別故。是故當知。彼一切法若已生若未生二解脫因。彼卽不生。復次頌言。

已脫不可說未脫不可說脫未脫無說脫時亦無說此解脫若異解脫卽無窮若無脫而脫皆如是解脫

釋曰。若如是知。彼出離道亦然。具足如所生說。諸佛世尊。於契經中。有說頌言。

色法如聚沫受卽如浮泡想同陽焰生行如芭蕉相識如彼幻法顯示所立法如夢如影像亦同於響應

復說。於諸行中一切法無我卽無自性。當知此中所言我者。卽是自性別名。此中所說。彼眞如法無有戲論。若說決定皆是虛誑妄取之法。

觀作者作業品第八

或有人言。前品所說。破一切法諸有所作。有爲不成故。何得有無爲。若作此說。何故與彼阿含相違。如佛世尊。於契經中。有說頌言。

應修善法行勿修惡法行修善法行人二世安樂寂

如此頌意。卽有作者作法。亦復有果。所說是實如所觀察。何故但言世俗。非勝義耶。

論者言。諸有作者。於勝義諦中。若實有若不實有。若亦實亦不實有。作業亦然。若實有若不實有。亦實亦不實有。由如是故。而彼作者於所作中若實有作者。亦應實有作業。如是互推。作者作業皆無有實。若實不實二種俱於勝義諦中。無極微許決定實法。若作者有實。然亦無實作業可得。若作業有實。而彼作者亦不和合。復次頌言。

釋曰。若復止息善不善業。卽所作不生。若所作中有二。作者亦復有二。亦非於所作中有能作者。此遣法自相。此復云何。故下頌言。

釋曰。若於作者作業中。執著所作生起。此卽還成法自相相違。今當止遣。復次頌言。

釋曰。以無所生作用差別故。若復作用有所和合。卽所作有二。業亦有二。亦非離其所作有業。此遣法自相。復次頌言。

釋曰。若所作業與作用法彼相離者。卽能作所作二俱叢雜。此遣法自相。

復有人言。若有能作及作用法彼卽有業生起。應可說爲實有作者。以作者生時業亦無異。由有作用和合故。彼亦無別實有。此無過失。

論者言。何名無過。以作者作業及所用法彼能作所作悉無作故。此中若有能作所作。過如先說。若無所作。能作亦無。以離所作故。此卽云何。有其能作所作及所作業用。此如是故。餘處亦然。隨應遮遣。今此文廣。恐繁且止。復有人言。作者所作之業不實可爾。而彼作者可應實有。今爲對遣彼說。是故頌言。

釋曰。若計作者作業爲實。今此言中亦當止遣。復次頌言。

若實有作者亦實有作業作者及作業二俱墮無因

釋曰。此言能作卽是作者。此言所作卽是其業。若或所作離於作者有業可作。如是亦當但有作者無所作時應有作業。有卽無因。若作者作業墮無因性。卽有一向過失。此應思擇。復次頌言。

釋曰。此言因者。卽說爲緣。若法有因轉時緣卽隨攝。因若無體現事止息。此卽是無。云何有義可攝於緣。此復云何。故下頌言。

釋曰。如斷薪等。若無所斷果體。彼能斷者及斷所用作具斧等皆不和合。斷所作用當何有依。彼無體故。作者作業無體亦然。此復云何。故下頌言。

釋曰。若離所作。能作作用卽無有業。故下頌言。

釋曰。此義云何。由此卽無惡趣善趣及解脫道隨應果等。復次頌言。

無果無解脫亦無生天道非惟生天道解脫道亦無

釋曰。若爾世間諸有一切作用。皆悉墮於無果利中。世間果者如種子等。作用隨轉卽能生果。彼若無體卽無果利。

或有人言。如是所說作者無實。其義可爾。彼所作業此乃是實。以能作故。此無過失。

論者言。此何無過。今言作者。卽是因之別名。業卽是果。且非果法離因自體別有所作。如是若有作者作業。卽有因有果。和合建立。今此如是作業不異於作者。作者不異於作業。故所作業而亦不離。以差別因彼無性故。此云何知。若法有緣及所作具。卽因果性成。今此所說非不顯明。

或有人言。作者亦實亦不實故。作業亦實亦不實故。下頌答彼增上言。

作者實不實亦不作二業有無互相違一處卽無二

釋曰。於一法中有無二法和合作用。彼卽無體。非道理故。如是決定和合作者作業亦不可得。以相違故亦非道理。復次頌言。

作作者作用所作實非實著卽生過失此因如先說

釋曰。此中應知。若實不實皆對待所說。故下頌言。

所作實不實亦實亦不實作者及作業此因如先說作者諸所作非實非不實應知業亦然此因如先說實所作卽無不實又無因有無互相違一處何有二

釋曰。此中所說三種對待。如生法說。是故應知。非佛世尊於一切處而悉止遣作者作業及諸作用。此卽不墮諸無因過。

論者言。此實無過。我亦不說無其作者及彼作業。何以故。我欲表示作者作業互所成故。

釋曰。應知此中隨轉施設皆無自體。作者作業。若成不成。離有離無。證成中義。世俗所得。故下頌言。

釋曰。若有人言。此與阿含相違者。彼因義不成。

有外人言。勝義諦中有其作者。何以故。如佛所說有能取所取故。

論者言。今爲遮遣彼說故說。於彼諸作用中有其能取。若能取所取二法不壞。卽作者隨轉亦不相離。如是應知。能取所取互所攝故。由是建立。因作者有業。因業有作者。是故因其能取而有所取。因所取故卽有能取。此卽非勝義諦。今復云何。離彼作者作業有遮遣邪。此中所作因義。若或止遣作者作業。彼能取所取。此亦應離。

若勝義諦中有作者作業彼能取所取此亦應遮遣作者作業等此義如是故餘法自及他相因義應觀

釋曰。若果若因。能相所相。同生不同生等。因果二法物體有得。若言有因。卽墮果數。如彼生法。若有義可取。卽彼有性。若彼無者。非彼有生。色等諸法若無義可取。卽彼無體可觀。何況因果離於自體而有力能。若離自體有力能者。卽有所得相違。譬如離於泥團可有瓶邪。物體分位法中所起。此說卽是瓶生泥團。譬如瓶水。無彼別異分位性故。亦非瓶如木故。又非泥團分位卽說有瓶。猶如別瓶若自力能而有所得。此卽相違。若樂等法因有力能。卽有樂等果法。樂等有故卽樂等差別有所發起。此中所說。有所得者。此說亦無少法相違。若離因果而有力能。說所成者。如是決定彼無力能成其因果。此卽或成顚倒計執。或成決定。不共因中相違離因無體故。若不共因非一向成故。若因果和合。卽物體有性。如是所說因果二法。此中應知非勝義諦。

大乘中觀釋論卷第七

大乘中觀釋論卷第八

安慧菩薩造

譯經三藏朝散大夫試鴻臚卿光梵大師賜紫沙門臣惟淨等奉詔譯

譯經三藏朝散大夫試鴻臚卿光梵大師賜紫沙門臣惟淨等奉詔譯

觀先分位品第九

前品中說。如作者作業。彼能取所取二法。亦互不相離施設有性。非勝義諦故。有異宗說此頌言。

眼耳等諸根受等心所法彼所取若成有取者先住

釋曰有一宗人作如是說。彼說有因。故下頌言。

釋曰。此中意樂先有物體。譬如織者。故下頌言。

釋曰若彼所取見等有法先住。乃有所取。如造器用。

眼耳等諸根受等心所法有法先住者以何可了知

釋曰。彼宗意者。應知有其他法能取。卽有所取可得。

論者言。彼眼等根別異。所取先無其體。此義不成。此遣法差別。若或施設所取不有。卽所施設物性無體。如無經緯卽﹝疊﹡毛﹞等不成。此遣法自相。

釋曰見聞及受者。此等諸法若有先住。故下頌言。

釋曰。今此非有。其眼根中無有見法可得和合。非離眼根有見法故。如是所說。餘義亦然。離眼等根而有何法。若取若捨若異眼根。何有見聞。若無所取。或見或聞。云何可知。此是所見所聞。此是能見能聞。亦非眼等先有能見及受者可成。此復云何差別。見性不有體故。何以故。若離眼等有法先住能成見聞者。此卽無住。若不離眼等有法先住。此乃見卽是聞。亦非道理。非見分位滅故。若或如是能見眼根與所見相不相離者。是故離眼等根亦無所取。何有能取。若見若聞。若離所取。復何能取。或有頌言。

釋曰。此非眼等彼一一根先有法住。復次頌言。

若眼等諸根無法先住者彼眼等諸根當云何先有

釋曰。若一一根決定有法而先住者。此乃先復有先。若爾爲卽爲離邪。今此如是。亦非眼根之前先有彼餘耳等諸根。彼等未有成故。此復云何。故下頌言。

若見卽聞者聞者卽受者一一有先住如是非道理

釋曰。非離見分位中有彼聞者受者而得和合。亦非先有眼等諸根見性可得。眼等相違故。

若見聞各異受者亦復異見時若能聞卽成多我體

釋曰。若眼等一一根。先各有異。卽見聞各異。受者亦異。若或見等次第所成。如是若有見卽能聞者。此乃因見有聞。此復云何。以各別相續成多我體。若言別有取者。此應觀察。彼宗引云。如佛所言。名色緣六處。而彼色者四大所成。卽有能取所取。是故實有取者分位。由眼等根與六處和合次第。乃有受法生起。

眼耳等諸根受等心所法彼從諸大生彼大無先住

釋曰。彼能取性畢竟說者。云何離彼所取先有大種所成。若爾卽非所取。以能取非所取成故。若所取如是決定有彼所取性者。如秤低昂。卽因果生滅離所取法。彼同時性如是決定。能取差別卽有多性可得。非無差別一性同生。以離所取有所成故。若或大種所取隨生。卽無法先住。若彼大種無先住者。云何大種所成眼等諸根有其所取。亦非能取所取中間決定有法可得。

眼耳等諸根受等心所法若無先住者眼等亦應無

釋曰。若眼等諸根無法先住者。卽無有法能取所取。卽何有眼等能取相待因性。

有人言。應知能取無性可得。此卽是爲發生正見捨離邪見。如佛所言。若法有性皆如幻化。此卽正見。若法無性如幻化者。此卽邪見。此中頌言。

彼眼等先無今後亦復無以三時無故有性皆息滅

釋曰。諸有分別於勝義諦中悉不成故。若有分別皆是世俗施設所得。勝義諦中卽無分別。遣有性故。世俗諦中有所得法。皆如幻化。如前所言。有法先住者。卽是邪見所說。此無相違。

觀薪火品第十

復次所作。如說薪火物體有性。非如作者作業一向對待所成。若薪火二法決定有性無性。如作者作業此卽不成。

此中應問。若欲令其薪火二法物體有性者。爲一性邪。爲復多性有所得邪。此義云何。是故頌言。

釋曰。有所安立。此說畢竟。此言薪者。因薪能作於火燒時此有薪之業用。薪火非一。是故作者作業非一性故。如陶師與瓶。此遣法自相。薪火若一性者。卽能燒所燒薪火二法不得和合。此遣法差別。故下頌言。

釋曰。此中意者。若異法異性現事止息。卽無能燒所燒。若火燒時薪卽不有卽無所起。此應思擇。若無起時彼卽無性。亦非無薪有火可見。若異於薪亦不見有因待之法。是故無異。如無經緯卽﹝疊﹡毛﹞等不成。

異卽應常然火不因薪故薪卽復無功此業用相違

釋曰。𨿽有他法不相因待。不因彼薪火自燒故。

火若常然者然火功相違此如先所說離薪別有火

釋曰。若無其薪火常然者。此卽無因。若爾離薪常然乃可安立。若火常然能發起者。彼然火具等諸相施作而悉相違。如是卽無作業功用。有薪亦無因待起處。卽所燒相業用無體。若謂燒時離火有薪。火不滅時異薪無體。若無有異。此豈無過。云何燒時中有其薪。若無所燒之薪異火有者。當火燒時薪亦徧有。火若徧有。如是當知。薪無異性。此應思擇。若言燒時不有薪者。是故薪火俱無異性。若謂燒時有薪。此非道理。

釋曰。若薪盡卽火滅。其或離薪卽然火不成。故下頌言。

釋曰。若自體常然者。如積土塊。云何離火而有薪邪。以異不到故。若言薪在火中。此亦不然。

若異薪有火卽薪能到火如此人至彼彼人至此人

釋曰。如是決定與到相違。若如是說諭卽不成。此乃有所得相違之言。

若異薪有火欲令薪到火彼二互相離薪火何能到

釋曰。如彼人此人勿以一性異性取其物體。彼若有者。卽互相因待若其無體。如石女兒。若法因待而有。如是乃有能取所取。亦不可說一性異性。物體有性此卽成就。

釋曰。此畢竟說。彼二先後俱無體故。此意卽。是無相因待。若彼二法有異性先成。卽有薪火相因。若其無者。此非道理。

釋曰。此中何因有彼薪火。相因道理。故下頌言。

釋曰。火不因薪。彼無體故。火亦如是。若先有所成。復因薪而有。此卽云何。二法互相因待先後可得。若此所得同時發起。亦非互相因待道理。此復云何。故下頌言。

釋曰。若彼二相因者。卽彼薪火二相還成待法。此應思察故下頌言。

釋曰。若自體有成復。何所成彼。薪火相因是。義不成。

復次毘世師言。有不見相極微之火。有業及業用。二法差別。是中先有一分和合。如是乃有薪一分來發起火相。故頌遣言。

論者言。今此何因業用和合。以差別因性所生故。若有分位業用生起。卽彼分位。彼彼方處各各差別。汝先說言一分和合。此非道理。以業無依故。亦非起時。若合若離差別因性業用分位有所生起。亦非離所起時別有對待因性可得。生時如是果體作用。此中亦非先無差別。亦非法差別因。中間一分無體。亦非中間一分而得和合。於差別中若有一分和合。卽俱時分位所作相違。亦無壞其業用。所生道理或有害故。若計滅有所得。卽彼物體還復墮於差別法中。是故當知。火不從彼餘處而來。亦無如是自差別所作一分有體和合。云何於彼差別不差別中。計著多性。又一分中亦有所著。又於無分位中著火有性。如是薪火二法。此應思擇。如前已說。次下頌言。

釋曰。離火亦無差別因性。彼火因果無異性火故。此應思擇。又復能取發起所得。彼卽不有。是故無別異性薪從餘處而來至火。亦非無火。故下頌言。

釋曰。若或無薪。云何得有能燒所燒。若有所燒時。非無能燒。亦無能燒中有能燒發起。若有能燒時。非無所燒。是故無能燒所燒亦非相離。

大乘中觀釋論卷第八

大乘中觀釋論卷第九安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀薪火品第十之餘

大乘中觀釋論卷第九安慧菩薩造譯經三藏朝散大夫試鴻臚卿光梵大師賜紫沙門臣惟淨等奉詔譯觀薪火品第十之餘

安慧菩薩造

譯經三藏朝散大夫試鴻臚卿光梵大師賜紫沙門臣惟淨等奉詔譯

譯經三藏朝散大夫試鴻臚卿光梵大師賜紫沙門臣惟淨等奉詔譯

釋曰。總遣異性故。此中薪火二法。一性異性俱不可見。如瓶非木。又如水中蓮花。異性不成故。是故勝義諦中。薪火二法非相因有。而彼二法畢竟空故。

釋曰。一性異性互相因待次第不成。復次頌言。

釋曰。彼能取所取。非作者作業一性可著。亦非異性所取。離亦不生。若異性所取。卽互不到。不到卽不燒。不燒卽不滅。不滅卽是常。若法常住。彼卽互相因待不成。若成不成二法。相因畢竟無體。若人計火從餘方來。有其能取及所取者。此義不成。故下頌言。

釋曰。彼瓶衣等因果二法。同生不同。生能相所相。彼等所成。如非泥團卽是其瓶。彼瓶果法有作用故。亦非異瓶別有果法作用所成。非彼二法互相因待。若成不成相因無體。此如是故。餘處隨應所說亦然。若勝義諦中無一異性。是故不應取著。

非受非不受異復云何有如能取所取諸所說亦然

若人執有我諸法有實性各各差別說彼不解佛法

觀生死品第十一

復有人言。勝義諦中亦有生死。何以故。如佛所言。生死長遠。眾生愚迷不知正法。我欲令彼如理修行得盡生死。乃作是言。汝諸苾芻。應如是學。以此證知。勝義諦中有其生死。

論者言。如佛所說。皆是方便世俗施設。非勝義諦。亦非不有生死而說。長時有法可盡。彼生死者眾生所受。若如理修行。卽能盡彼生死有性。此中先說薪火二法能取所取彼等次第。此非道理。

釋曰。此義云何。所言生死者。卽是無際。無際卽無始。今此義者。無最上無先際。故言無際。又非有彼先際。故名無際。故下頌言。

釋曰。先後義無體無自性故。如兔角等。應如是見。由如是故。中亦不可得說。非不有故。如兔角等。

釋曰。此中應問。如所表示。無先後共。卽次第不生。而何有眾生受生老死。又云何修行。盡生死有性。此卽不成。故頌答言。

若使先有生後有老死者不老死有生

釋曰。若不離老死而有生者。應不離老而有死邪。故下頌言。

釋曰。若或異法有所成者。譬如牛馬。異體應可同生。云何生不有死。又何不死有生。若生老死先有體者。卽彼本來有其生死。

若使後有生先有老死者彼所有老死無生卽無因

釋曰。無因卽無所依。無依卽無生。無生卽無相續有性。

無此生老死亦無有先後老死亦復然亦應與生共

釋曰。此義云何。若言生時有其死者。以彼生滅二法無同時性。又復無因二俱不生。彼無性故。若或同生。又生老死無相待因性。

若不生卽無先後共次第云何戲論言有生老死合

若諸法因果能相及所相所受及受者眞實義如是

釋曰。能知所知等一切法。先後共次第皆不和合。若先有果後有其因。果卽無因。此卽因有相違。若先有因後無果者。卽因果不和合。若因果二法同時有者。如是決定彼因果性亦復無體。若已生若未生。二法相因俱無體故。能相所相所說亦然。

非但說生死先際不可得諸法亦復然先際不可得

觀苦品第十二

復有人言。勝義諦中有彼諸蘊苦所成性。如佛所言。略說五取蘊。由苦所得故。

論者言。此等所說皆世俗諦。非勝義諦。何以故。此苦果故。此苦果者多種分別。

釋曰。有一類人。欲令此苦各別繫屬。故下頌言。

釋曰。若自作者。而彼諸法皆自體所成。非同生性故。若離自體卽無對待因性。亦非同生可有。故下頌言。

釋曰。緣所成故。此中若法緣所成性。卽無自作。此遣法自相。又復亦非他作道理。

若有此五蘊與未來蘊異於此彼蘊中應有他作苦

釋曰。今此五蘊與未來五蘊諸有所作。非此二法互有他性。何以故。滅與未生二無性故。此中亦非苦能作苦。自作他作。云何可成。

若人自作苦離苦何有人云何自作中離人而有苦

釋曰。若復離蘊無所施設。彼復云何有苦可作。

若苦他人成授與此人者他亦名自作離苦何有苦

若他人作苦離他何有苦亦非有作已他能授於此

自作若不成復何有他作若他人作苦卽亦名自作

釋曰。或有人言。若人自作苦。卽非他所成。應有他作邪。對此異意。故下頌言。

苦不名自作亦非他人作是故所作中離苦人無體

釋曰。今此如是。非有所作。亦非有苦。若以彼苦自作苦者。卽自所作。道理相違。是故此說以無有人何有他作。彼無性故。若復他無自體。是中云何他能作苦。若人自體不生。卽無所有。他體不生。卽無他作。是故無有他能作苦。若或自他二法共作苦者。亦非道理。

若有自他作卽有共作苦今無自他共無因亦非理

他相若自作他相此無因此若有自因何有無因作

釋曰。色非自體作故。彼能作所作。若有若無。皆非所作。若有能作。卽所作無體。無卽非能作。云何無中計有我作。此卽著於能作。亦非他法。成已復成色法作用。是中亦非他性可成。今此所說。若從緣生。彼卽無有異法可得。亦非自他緣法不生。又一切法非無因故。由是勝義諦中。色等諸法體不可得。

觀行品第十三

前品所說破色等蘊。此卽亦有對治相違。何以故。如佛所言。諸苾芻。汝等應當如實了知。色是無常。乃至識法亦是無常。以此文證。有色等蘊。

論者言。此世俗諦增上所說。非勝義諦。故有頌言。

若彼虛妄法是世俗有爲無妄涅槃法卽是勝義諦

釋曰。此虛妄者。是邪智境界。愚人不實。於虛誑法無分位中。計色有性。

釋曰。無所有故。譬如兔角。虛妄之法而不和合。是故虛妄法者。𨿽有所說皆是虛妄。故佛世尊廣爲開示。普盡一切若根若隨煩惱所知二障等法。皆悉是空。使令除斷卽彼空性離二邊故。此中所說諸虛妄法。決定皆是世俗諦有。若虛妄法。於勝義諦中。如乾闥婆城。又或虛妄法者。𨿽復所說是中亦非妄法可有。故佛世尊諸有所說。悉無相違。若言諸法不有。卽是證成自性空義。遣妄執故。

釋曰。若見有法變異之性。彼卽無我。無我卽無常。無常卽不有。如是所說。是爲虛妄。此法如是。故下頌言。

釋曰。𨿽說諸法皆空。卽彼諸法猶如空花。亦非有彼無自性法。又或無所成故。

釋曰。若法有異。自性亦異。若彼諸法無自性者。卽不和合。是故若見諸法各各自性有別異者。云何不說此爲虛妄。故下頌言。

釋曰。若其無者。卽無法可有異性和合。計有性者。卽墮過失。此復云何。

若諸法卽異無異法可有現住法若異後變異不成

釋曰。若後異者。譬如老作老相。此卽自比量相違。

或有人言。若不離自體有法可異者。乳應卽成酪。若爾卽有因一向過失。

釋曰。亦非離彼滋味气勢報體等法。乳卽成酪。以緣性故。又復亦非異乳有酪。此卽於第二時有一向過失。故下頌言。

釋曰。亦非異乳有酪可得。此卽不墮一向過失。是故無有異法可見。有卽虛妄。何以故。自性空故。勝義諦中。亦無少分不空之法對待空法而有所成。

若有不空法卽應有空法無少不空法何得有其空

釋曰。因不成故。此中非有空法可說。今此如是證成。世尊所說空義。如其所說。此復云何。故下頌言。

遣有故說空令出離諸見若或見有空諸佛所不化

釋曰。此卽遣諸空執。諸佛世尊所說無疑。何況有異。若欲有其空者。此乃於法自性有所取著。此中亦非有性可取。應當捨離。若或於空有所取者。此卽邊執。彼有執者無異方便。應知此等佛所不化。

大乘中觀釋論卷第九

