佛說佛名經卷第一

一時﹐佛在舍婆提城祇樹給孤獨園﹐與大比丘眾千二百五十人俱。

爾時世尊﹐四眾圍繞﹐及天﹑龍﹑夜叉﹑乾闥婆﹑阿修羅﹑迦樓羅﹑緊那羅﹑摩睺羅伽﹑人非人等。

爾時﹐世尊告諸大眾﹕「汝當諦聽﹗我爲汝說過去﹑未來﹑現在諸佛名字。若善男子﹑善女人受持讀誦諸佛名者﹐是人現世安隱﹐遠離諸難及消滅諸罪﹐未來當得阿耨多羅三藐三菩提。若善男子﹑善女人欲消滅諸罪﹐當淨洗浴著新淨衣﹐長跪合掌﹐而作是言﹕

「南無東方阿閦佛南無八十六初元成王佛南無火光佛南無靈目佛南無無畏佛南無不可思議佛南無燈王佛南無放光佛南無光明莊嚴佛南無大勝佛南無成就大事佛南無實見佛南無堅王華佛南無大慈救苦佛

「南無南方普滿佛南無威王佛南無住持疾行佛南無黠慧佛南無稱聲佛南無不厭見身佛南無師子聲佛南無不空見佛南無起行佛南無一切行淸淨佛南無莊嚴王佛南無大山王佛

「南無西方無量壽佛南無師子佛南無香積王佛南無香手佛南無頻迅佛南無虛空藏佛南無寶幢佛南無淸淨眼佛南無樂莊嚴佛南無寶山佛南無光王佛南無月出光佛

「南無北方難勝佛南無月光佛南無旃檀佛南無自在佛南無金色王佛南無月色旃檀佛南無普眼見佛南無普照眼見佛南無輪手佛南無無垢佛

「南無東南方治地佛南無自在佛南無法自在佛南無法慧佛南無法思佛南無常法慧佛南無常樂佛南無善思惟佛南無善住佛南無善臂佛

「南無西南方那羅延佛南無龍王徳佛南無寶聲佛南無地自在佛南無人王佛南無妙聲佛南無黠慧佛南無妙香華佛南無天王佛南無常淸淨眼佛

「南無西北方月光面佛南無月光佛南無月幢佛南無勇猛佛南無日光面佛南無日藏佛南無日光莊嚴佛南無華身佛南無波頭摩藏佛南無波頭摩鬚佛南無師子聲王佛南無善住心意佛

「南無東北方寂諸根佛南無寂滅佛南無大將佛南無淨勝佛南無淨妙聲佛南無淨天供養佛南無善化佛南無化佛南無善意佛南無善意住持佛

「南無下方實行佛南無疾行佛南無黠慧佛南無堅固王佛南無金剛齊佛南無師子佛南無頻迅佛南無如實住佛南無成功徳佛南無功徳得佛南無善安樂佛南無天金剛佛

「南無上方無量勝佛南無雲王佛南無雲功徳佛南無無量稱名佛南無聞身王佛南無大功徳佛南無大須彌佛南無降伏魔王佛

「南無未來普賢佛南無彌勒佛南無觀世音自在佛南無得大勢至佛南無虛空藏佛南無無垢稱佛南無成就義佛南無實聲佛南無大海佛南無無盡意佛南無無盡藏佛

「善男子﹗若人受持讀誦是諸佛名﹐現世安隱﹐遠離諸難及消滅諸罪﹐未來畢竟得阿耨多羅三藐三菩提。

「南無無垢光佛南無樂說莊嚴思惟佛南無無垢月幢稱佛南無華光佛南無大光佛南無寶上佛南無無畏觀佛南無遠離諸畏驚怖佛南無師子頻迅力佛南無光明王佛

「若善男子﹑善女人﹐十日讀誦思惟是佛名者﹐必遠離一切業障。

「南無一切同名謂所佛南無日龍頻迅王佛南無一切同名日龍頻迅佛南無六十功徳寶佛南無一切同名功徳寶佛南無六十二毘留羅佛南無一切同名毘留羅佛南無八萬四千名自在幢佛南無一切同名自在幢佛南無三百大幢佛南無一切同名大幢佛南無五百淨聲王佛南無一切同名淨聲王佛南無五百波頭摩王佛南無一切同名波頭摩王佛南無五百日聲佛南無一切同名日聲佛南無五百樂自在聲佛南無一切同名樂自在聲佛南無五百日佛南無一切同名日佛南無五百普光佛南無一切同名普光佛南無五百波頭摩上王佛南無一切同名波頭摩上王佛南無七百法光莊嚴佛南無一切同名法光莊嚴佛南無千法莊嚴王佛南無一切同名法莊嚴王佛南無千八百稱聲王佛南無一切同名稱聲王佛南無三萬散華佛南無一切同名散華佛南無三萬三百稱聲王佛南無一切同名稱聲王佛南無八萬四千阿難陀佛南無一切同名阿難陀佛南無千八百寂滅佛南無一切同名寂滅佛南無五百歡喜佛南無一切同名歡喜佛南無五百日聲佛南無一切同名日聲佛南無五百威徳佛南無一切同名威徳佛南無五百上威徳佛南無一切同名上威徳佛南無五百日王佛南無一切同名日王佛南無千雲雷聲王佛南無一切同名雲雷聲王佛南無千日熾自在聲佛南無一切同名日熾自在聲佛南無千離垢聲自在王佛南無一切同名離垢聲自在王佛南無千勢自在聲佛南無一切同名勢自在聲佛南無千功徳蓋幢安隱自在王佛南無一切同名功徳蓋幢安隱自在王佛南無千閻浮檀佛南無一切同名閻浮檀佛南無千無垢聲自在王佛南無一切同名無垢聲自在王佛南無一萬八千莎羅自在王佛南無一切同名莎羅自在王佛南無千遠離諸怖聲自在佛南無一切同名遠離諸怖聲自在佛南無二千駒隣佛南無一切同名駒隣佛南無二千寶幢佛南無一切同名寶幢佛南無八千堅精進佛南無一切同名堅精進佛南無八千威徳佛南無一切同名威徳佛南無八千燃燈佛南無一切同名燃燈佛南無十千迦葉佛南無一切同名迦葉佛南無十千淸淨面蓮華香積佛南無一切同名淸淨面蓮華香積佛南無十千莊嚴王佛南無一切同名莊嚴王佛南無十千星宿佛南無一切同名星宿佛南無一萬八千莎羅王佛南無一切同名沙羅王佛南無一萬八千莎羅自在王佛南無一切同名莎羅自在王佛南無一萬八千普護佛南無一切同名普護佛南無四萬願莊嚴佛南無一切同名願莊嚴佛南無三千毘盧舍那佛南無一切同名毘盧舍那佛南無三千放光佛南無一切同名放光佛南無三千釋迦牟尼佛南無一切同名釋迦牟尼佛南無三萬日月太白佛南無一切同名日月太白佛南無六萬婆頭摩上王佛南無一切同名波頭摩上王佛南無六萬能令眾生離諸見佛南無一切同名能令眾生離諸見佛南無六十百千萬成就義見佛南無一切同名成就義見佛南無無量百千萬名不可勝佛南無一切同名不可勝佛南無二億拘隣佛南無一切同名拘隣佛南無三億弗沙佛南無一切同名弗沙佛南無六十億大莊嚴佛南無一切同名大莊嚴佛南無八十億實體法決定佛南無一切同名實體法決定佛南無六十億莎羅自在王佛南無一切同名莎羅自在王佛南無十八億實體法決定佛南無一切同名實體法決定佛南無十八億日月燈明佛南無一切同名日月燈明佛南無百億決定光明佛南無一切同名決定光明佛南無二十億日月燈明佛南無一切同名日月燈明佛南無二十億妙聲王佛南無一切同名妙聲王佛南無二十百億雲自在王佛南無一切同名雲自在王佛南無三十億釋迦牟尼佛南無一切同名釋迦牟尼佛南無二十億千怖畏聲王佛南無一切同名怖畏聲王佛南無四十億那由他妙聲佛南無一切同名妙聲佛南無億千樂莊嚴佛南無一切同名樂莊嚴佛南無億那由他百千覺花佛南無一切同名覺華佛南無六十頻波羅遠離諸怖畏佛南無一切同名遠離諸怖畏佛南無須彌山微塵數一切功徳山王勝名佛南無一切同名功徳山王勝名佛南無千佛國土不可說億那由他微塵數普賢佛南無一切同名普賢佛南無過去未來現在諸佛南無旃檀遠離諸煩惱藏佛南無功徳頻迅佛南無勝頻迅佛南無修寂靜佛南無上寂靜佛南無住虛空佛南無降伏諸魔怨佛南無百寶佛南無難勝光佛南無自在作佛南無日作佛南無無垢光佛南無自在觀佛南無金光明師子頻迅佛南無無垢威徳佛南無觀自在佛南無金明師子頻迅佛南無無量光佛南無釋迦牟尼佛南無靜去佛南無寂靜上佛南無普光明積上功徳王佛南無普現見佛南無金剛功徳佛南無金光普耀佛南無不動佛南無普賢佛南無普照佛南無寶法上決定佛南無無畏王佛南無無垢光佛南無樂說莊嚴思惟佛南無無垢月幢稱佛南無拘蘇摩莊嚴光明作佛南無出火佛南無寶上佛南無無畏觀佛南無師子頻迅力佛南無遠離怖畏毛竪稱佛南無金剛牟尼佛南無飲甘露佛南無金剛光王佛南無善見佛南無尸棄佛南無毘舍浮佛南無拘留孫佛南無難勝佛南無阿閦佛南無盧舍那佛南無阿彌陀佛南無尼彌佛南無寶光炎佛南無彌留佛南無自在佛南無寶精進月光莊嚴威徳聲自在王佛南無遠離一切諸畏煩惱上功徳佛南無初發心念斷疑發解斷煩惱佛南無斷諸煩惱闇三昧上王佛南無金剛堅彊消伏壞散佛

「若有眾生欲求佛道者﹐不聞此佛名終不得成佛﹐若有眾生得聞此佛名者卽得成佛﹐除滅阿鼻地獄十萬億劫無間重罪。

「南無寶炎佛南無大炎積佛南無栴檀佛南無手上王佛南無寶上佛南無善住智慧王無障佛南無火光慧滅昏闇佛南無象增上佛南無截金剛佛南無天王佛南無一切義上王佛南無三昧諭佛南無念王佛南無光明觀佛南無一切所依王佛南無善護幢王佛南無發趣速自在王佛南無寶焰佛南無積大焰佛南無旃檀香佛南無手上王佛南無寶上佛南無善住慧王無障佛南無大智意佛南無寶藏佛南無放焰佛南無迦葉佛南無多羅住佛南無智來佛南無能聖佛南無過一切憂惱王佛南無一切功徳莊嚴佛南無成就一切義佛南無無畏王佛南無一切眾生導師佛南無薩婆毘浮佛南無不動光觀自在無量命尼彌寶焰彌留金剛佛南無火頻迅通佛南無善寂慧月聲自在王佛南無淸淨月輪佛南無住阿僧祇精進功徳佛南無無盡意佛南無寶幢佛南無光明無垢藏佛南無火頻迅通佛南無雲普護佛南無師子頻迅通佛南無彌留上王佛南無智慧來佛南無護妙法幢佛南無金光明師子頻迅王佛南無普照積上功徳王佛南無善住功徳如意積王佛南無普現佛南無釋迦牟尼佛南無無量光佛南無放焰佛

「次禮十二部尊經大藏法輪。凡閻浮界內一切經合有八萬四千卷。

「南無大方廣佛華嚴經南無大般涅槃經南無摩訶般若波羅蜜經南無大方等大集經南無大方等日藏經南無大方等月藏經南無大威徳陀羅尼經南無法炬陀羅尼經南無菩薩瓔珞經南無菩薩見實三昧經南無佛名經南無月燈三昧經南無賢劫經南無華手經南無十住斷結經南無大灌頂經南無觀佛三昧經南無五千五百佛名經南無勝天王般若波羅蜜經南無金光明經南無寶雲經南無法集經南無菩薩處胎經南無大悲經南無深密解脫經南無大集賢護菩薩經南無大方等無相經南無密迹金剛力士經南無大方等陀羅尼經南無海龍王經南無央掘魔羅經南無無所有菩薩經南無僧伽吒經南無觀察諸法經南無稱揚諸佛功徳經南無等目菩薩所問三昧經南無菩薩藏經南無力莊嚴三昧經南無明度五十挍計經南無須眞天子經南無菩薩瓔珞本業經南無護國菩薩經南無超日明三昧經南無月上女經南無中陰經南無須彌藏經南無佛華嚴入如來不思議境界經南無首楞嚴三昧經南無大法鼓經南無諸佛要集經

「南無普賢菩薩南無文殊師利菩薩南無無垢稱菩薩南無地藏菩薩南無虛空藏菩薩南無觀世音菩薩南無大勢至菩薩南無香象菩薩南無大香象菩薩南無藥王菩薩南無藥上菩薩南無金剛藏菩薩南無解脫月菩薩南無彌勒菩薩南無珠髪菩薩南無頻迅菩薩南無無所發菩薩南無陀羅尼自在王菩薩南無無盡意菩薩南無堅意菩薩南無東方九十億百千萬同名梵勝菩薩南無南方九十億百千萬同名不隣陀羅菩薩南無西方九十億百千萬同名大功徳菩薩南無北方九十億百千萬同名大藥王菩薩

「南無文殊師利菩薩摩訶薩南無觀世音菩薩南無大勢至菩薩南無普賢菩薩南無龍勝菩薩南無龍徳菩薩南無勝成就菩薩南無波頭摩勝菩薩南無成就有菩薩南無持地菩薩南無寶掌菩薩南無寶印手菩薩南無師子意菩薩南無勝藏菩薩南無虛空藏菩薩南無師子頻迅吼聲菩薩

「歸命如是等十方世界無量無邊諸大菩薩摩訶薩。

「南無阿利多辟支佛南無婆梨多辟支佛南無多伽樓辟支佛南無稱辟支佛南無見辟支佛南無愛見辟支佛南無覺辟支佛南無乾陀羅辟支佛南無無妻辟支佛南無梨沙婆辟支佛。

「夫欲禮懺悔﹐必須先敬三寶。所以然者﹐三寶則是一切眾生良友福田。若能歸向者﹐則滅無量罪長無量福﹐能令行者離生死苦得解脫樂。是故﹐弟子某甲等﹗歸依十方盡虛空界一切諸佛﹐歸依十方盡虛空界一切尊法﹐歸依十方盡虛空界一切諸大菩薩﹐歸依十方盡虛空界一切聖僧。

「弟子﹗今日所以懺悔者﹐正言無始已來在凡夫地﹐莫問貴賤罪自無量﹐或因三業而生罪﹐或從六根而起過﹐或以內心自邪思惟﹐或籍外境起於染著﹐如是乃至十惡增長﹐八萬四千諸塵勞門。然其罪相𨿽復無量﹐大而爲語不出有三。何等爲三﹖一者﹑煩惱障﹔二者﹑是業障﹔三者﹑是果報障﹔此三種法能障聖道﹐及以人天勝妙好事。是故經中目爲三障﹐所以諸佛菩薩教作方便懺悔﹐除滅此三障者﹐則六根十惡乃至八萬四千諸塵勞門皆悉淸淨。

「是故﹐弟子﹗今日運此增上勝心懺悔三障。欲滅此三障罪者﹐當用何等心可令此罪滅除﹖先當興七種心以爲方便﹐然後此罪乃可得滅。何等爲七﹖一者﹑慚愧﹔二者﹑恐怖﹔三者﹑厭離﹔四者﹑發菩提心﹔五者﹑怨親平等﹔六者﹑念報佛恩﹔七者﹑觀罪性空。

「第一慚愧者﹐自惟我與釋迦如來同爲凡夫﹐而今世尊成道以來﹐以經爾所塵沙劫數﹐而我等相與耽染六塵﹐流浪生死永無出期﹐此實天下可慚可愧可羞可恥。

「第二恐怖者﹐旣是凡夫﹐身口意業常與罪相應﹐以是因緣命終之後﹐應墮地獄﹑畜生﹑餓鬼受無量苦﹐如此實爲可驚可恐可怖可懼。

「第三厭離者﹐相與當觀生死之中﹐惟有無常苦空無我不淨﹐虛假如水上泡速起速滅﹐往來流轉猶若車輪﹐生老病死八苦交煎無時暫息。眾等相與﹐但觀自身從頭至足其中但有三十六物﹐髪毛爪齒膿囊涕涶﹐生熟二藏大腸小腸﹐脾腎心肺肝膽﹝月﹡冊﹞胃肪膏﹝腮﹣田﹢匆﹞膜筋脈骨髓﹐大小便利九孔常流。是故﹐經言﹕『此身眾苦所集﹐一切皆不淨物﹐何有智慧者而當樂此臭肉身也﹖』生死旣有如此種種惡法﹐甚可患厭。

「第四發菩提心者﹐經言﹕『當樂佛身﹐佛身者卽法身也。從無量功徳智慧生﹐從六波羅蜜生﹐從慈悲喜捨生﹐從三十七助菩提法生﹐從如是等種種功徳智慧生如來身。』欲得此身者﹐當發菩提心﹐求一切種智常樂我淨薩婆若果﹐淨佛國土成就眾生﹐於身命財無所悋惜。

「第五怨親平等者﹐於一切眾生起慈悲心無彼我想。何以故爾﹖若見怨異親則是分別﹐以分別故起諸想著﹐想著因緣生諸煩惱﹐煩惱因緣造諸惡業﹐惡業因緣故得苦果。

「第六念報佛恩者﹐如來往昔無量劫中﹐捨頭目﹑髓腦﹑支節手足﹑國城﹑妻子﹑象馬﹑七珍﹐爲我等故修諸苦行﹑此恩此徳實難酬報。是故﹐經言﹕『若以頂戴兩肩荷負﹐於恒沙劫亦不能報。』我等欲報如來恩者﹐當於此世勇猛精進捍勞忍苦﹐不惜身命建立三寶﹐弘通大乘廣化眾生同入正道。

「第七觀罪性空者﹐無有實相從因緣生﹐顚倒而有﹐旣從因緣而生﹐則可從因緣而滅。從因緣而生者﹐押近惡友造作無端﹔從因緣而滅者﹐卽是今日洗心懺悔。是故﹐經言﹕『此罪相不在內不在外不在中間﹐故知此罪從本是空。』

「生如是等七種心﹐以緣想十方諸佛賢聖﹐擎拳合掌披陳至到﹐慚愧攺革舒瀝心肝洗蕩腸胃﹐如此懺悔亦何罪而不滅﹖亦何障而不消﹖若復正爾悠悠緩縱情慮﹐徒自勞形於事何益﹖且復人命無常諭如轉燭﹐一息不還便向灰壤﹐三塗苦報則身應受﹐不可以錢財寶貨囑託求脫﹐窈窈冥冥恩赦無期﹐獨嬰此苦無代受者。莫言我今生中無有此罪﹐所以不能懇到懺悔。經中噵言﹕『凡夫之人舉足動步無非是罪。』又復過去生中皆悉成就無量惡業﹐追逐行者如影隨形。今日若不懺悔﹐罪惡日深﹐故包藏瘕疵佛教不許﹐說懺悔先罪淨名所尚﹐故知長淪苦海寔由隱覆。是故﹐弟子﹗今日發露懺悔不敢覆藏。

「所言三障者﹕一曰煩惱障﹔二名爲業障﹔三是果報障。此三種法更相由籍﹐因煩惱故所以起惡業﹐惡業因緣故得苦果。是故﹐弟子﹗今日至心﹐第一先應懺悔煩惱障。

「又此煩惱﹐諸佛菩薩入理聖人種種呵嘖﹐亦詺此煩惱以爲怨家。何以故﹖能斷眾生慧命根故﹕亦詺此煩惱以之爲賊﹐能劫眾生諸善法故﹔亦詺此煩惱以爲暴河﹐能漂眾生入於生死大苦海故﹔亦詺此煩惱以爲羈鎖﹐能繫眾生於生死獄不能得出故﹔亦詺此煩惱猶如蟒蟲﹐食啖眾生眞如佛性故。所以六道牽連四生不絕﹐惡業無窮苦果不息﹐當知皆是煩惱過患。是故﹐弟子﹗今日運此增上善心歸依佛。

「南無東方善徳佛南無南方寶相佛南無西方普光佛南無北方相徳佛南無東南方网明佛南無西南方上智佛南無西北方華徳佛南無東北方明智佛南無下方明徳佛南無上方香積佛

「弟子等﹗從無始已來至于今日﹐或在人天六道受報﹐有此心識常懷愚惑繁滿胸襟。或因三毒根造一切罪﹐或因三漏造一切罪﹐或因三覺造一切罪﹐或因三受造一切罪﹐或因三苦造一切罪﹐或緣三假造一切罪﹐或貪三有造一切罪﹐如是等罪無量無邊﹐惱亂一切六道四生﹐今日慚愧歸命懺悔。

「又復﹐弟子﹗無始以來至于今日﹐或因四識住造一切罪﹐或因四流造一切罪﹐或因四取造一切罪﹐或因四執造一切罪﹐或因四緣造一切罪﹐或因四大造一切罪﹐或因四縛造一切罪﹐或因四食造一切罪﹐或因四生造一切罪﹐如是等罪無量無邊﹐惱亂六道一切眾生﹐今日慚愧歸命懺悔。

「又復﹐弟子﹗無始以來至于今日﹐或因五住地煩惱造一切罪﹐或因五受根造一切罪﹐或因五蓋造一切罪﹐或因五慳造一切罪﹐或因五見造一切罪﹐或因五心造一切罪﹐如是等煩惱無量無邊﹐惱亂六道一切四生﹐今日發露歸命懺悔。

「又復﹐弟子﹗無始已來至于今日﹐或因六情根造一切罪﹐或因六識造一切罪﹐或因六想造一切罪﹐或因六受造一切罪﹐或因六行造一切罪﹐或因六愛造一切罪﹐或因六疑造一切罪﹐如是等煩惱無量無邊﹐惱亂六道﹐一切四生﹐今日慚愧歸命懺悔。

「又復﹐弟子﹗無始以來至于今日﹐或因七漏造一切罪﹐或因七使造一切罪﹐或因八倒造一切罪﹐或因八垢造一切罪﹐或因八苦造一切罪﹐如是等煩惱無量無邊﹐惱亂六道一切四生﹐今日發露歸命懺悔。

「又復﹐弟子﹗無始已來至于今日﹐或因九惱造一切罪﹐或因九結造一切罪﹐或因九上緣造一切罪﹐或因十煩惱造一切罪﹐或因十纏造一切罪﹐或因十一徧使造一切罪﹐或因十二入造一切罪﹐或因十六知見造一切罪﹐或因十八界造一切罪﹐或因二十五我造一切罪﹐或因六十二見造一切罪﹐或因見諦思惟九十八使﹐百八煩惱晝夜熾然﹐開諸漏門造一切罪。如是等煩惱無量無邊﹐惱亂賢聖及以四生﹐徧滿三界彌亘六道﹐無處可藏無處可避﹐今日至到向十方佛尊法聖眾﹐慚愧發露﹐皆悉懺悔。

「願弟子等﹐承是懺悔三毒等一切諸煩惱所生功徳﹐願生生世世三慧明﹑三達朗﹑三苦滅﹑三願滿。願弟子等﹐承是懺悔四識等一切諸煩惱所生功徳﹐願生生世世廣四等心﹑立四信業﹑四惡趣滅﹑得四無畏。

「願弟子等﹐承是懺悔五蓋等諸煩惱所生功徳﹐願生生世世度五道﹑樹五根﹑淨五眼﹑成五分。

「願弟子等﹐承是懺悔六愛等諸煩惱所生功徳﹐願生生世世具足六神通﹑滿足六度業﹐不爲六塵惑﹐常行六妙行。

「願弟子等﹐承是懺悔七漏﹑八垢﹑九結﹑十纏等一切諸煩惱所生功徳﹐願生生世世坐七淨華﹑洗塵八水﹑具九斷智﹑成十地行願﹐以懺悔十一徧使及十二入﹑十八界等一切諸煩惱所生功徳﹐願生生世世十一空解常用洗心﹐自在能轉十二行輪﹐具足十八不共之法﹐無量功徳一切圓滿。」

三部合卷罪報應經﹐此經有二十八品﹐略此一品流行。

大乘蓮華寶達問答報應沙門品第一

爾時﹐摩竭道場菩提樹光明不現﹐其華枯悴墮落佛前﹐一切大眾皆悉驚疑﹐各相謂言﹕「今此菩提道場樹華﹐何故墮落﹖」大眾菩薩皆生疑惑不自安隱。

爾時﹐寶達菩薩前白佛言﹕「云何菩提樹華悉皆墮落﹖其華光色不如於常﹐一切大眾皆生疑惑﹐惟願天尊爲我解說﹐令此眾中諸坐大士疑惑悉除。」

爾時﹐世尊從三昧起﹐光顏魏魏﹐舉身毛孔皆悉出光﹐語寶達菩薩言﹕「汝等善聽﹗今爲汝說。所以菩提樹華墮落失光者何﹖如上所說﹐沙門行惡墮落苦處受罪無殃﹐是故菩提樹華失光墮落。」

寶達前白佛言﹕「惟願﹐世尊﹗爲我說此惡行沙門果報之處。」

佛告寶達菩薩﹕「東方乃有鐵圍大山﹐其山中間幽冥之處﹐日月光明及以火光所不能照﹐名曰地獄。其獄之中有惡沙門受如是罪﹐汝可往詣問諸罪人﹐云何因緣來生此處﹖修何等行受如是罪﹖」

寶達白佛言﹕「世尊﹗我無威神何能往詣。願佛大悲垂神顧念﹐乃使我等得見東方阿鼻地獄。」

寶達菩薩禮佛而去﹐龍飛虛空徘徊自在。當爾之時大地震動﹐於虛空中雨寶蓮華飛流而下。

爾時﹐寶達一念之頃往詣東方鐵圍山間﹐其山崦﹝山﹡曇﹞幽冥髙峻﹐其山四方了無艸木﹐日月威光都不能照。

寶達須前挾道兩邊有三十六王﹐典主地獄﹐其王名曰恒伽噤王﹑波吉頭王﹑廣目都王﹑安頭羅王﹑虎目見王﹑陽聲吉王﹑大諍誦王﹑吸血鬼王﹑安得羅王﹑陀達王﹑達多羅王﹑吉梨善王﹑安侯羅王﹑寶首王﹑金樹吉王﹑大惡聲王﹑鳥頭王﹑等虎眼王﹑等象牙王﹑等震聲王﹑等歸首王﹑衣首王﹑見首王﹑廣安王﹑廣定王﹑王頭王﹑立正王﹑立見王﹑摩尼羅王﹑都曹王﹑部見王﹑惡目王﹑善王﹑龍口王﹑鬼王﹑南安王等。

三十六王遙見寶達菩薩﹐悉皆叉手合掌﹐前行作禮白言﹕「大智尊王﹗云何因緣入此苦處﹖亦如栴檀在伊蘭而生。」

寶達答言﹕「我聞如來三界人尊說言﹕『東方有鐵圍山﹐其山幽冥﹐日月之光所不能照。』我故聞之﹐故來詣汝諸王﹐前入地獄行諸罪人。汝等諸王誰能共我往詣大王前﹐見罪人受苦之者﹖」

爾時﹐恒伽噤王則便與寶達菩薩往詣大王。

爾時﹐大鬼王遙見寶達菩薩從門而來﹐光顏從容﹐則便下座﹐往前禮敬﹐白言﹕「大士﹗今此惡處云何怪哉﹖伊蘭林中忽生栴檀﹖」

爾時寶達便前就座﹐問鬼王曰﹕「今此東方地獄可有幾獄﹖」

鬼王答言﹕「此山之中有無量地獄﹐今此一方有三十二沙門地獄。」

寶達問曰﹕「三十二地獄﹐其名云何﹖」

鬼王答曰﹕「鐵車﹑鐵馬﹑鐵牛﹑鐵驢地獄﹐鐵衣地獄﹐鐵銖地獄﹐洋銅灌口地獄﹐流火地獄﹐鐵床地獄﹐耕田地獄﹐斫首地獄﹐燒脚地獄﹐鐵鏘地獄﹐飲鐵銖地獄﹐飛刀地獄﹐火箭地獄﹐﹝月﹡鬼﹞肉地獄﹐身然地獄﹐火丸仰口地獄﹐諍論地獄﹐雨火地獄﹐流火地獄﹐糞屎地獄﹐鈎陰地獄﹐火象地獄﹐咩聲叫喚地獄﹐鐵﹝金﹡疾﹞﹝金﹡離﹞地獄﹐崩埋地獄﹐然手脚地獄﹐銅狗鈎牙地獄﹐剝皮飲血地獄﹐解身地獄﹐鐵屋地獄﹐鐵山地獄﹐飛火叫喚分頭地獄。」

爾時﹐鬼王答寶達曰﹕「地獄受罪其名如是。」

佛說佛名經卷第一

按《開元錄。僞妄亂眞》中云﹕「右一經﹐時俗號爲馬頭羅剎佛名經﹐似是近代所集﹐乃取流支所譯十二卷者﹐錯綜而成。於中取諸經名目後﹐取辟支佛及菩薩阿羅漢名﹐以爲三寶次第﹐總有三十二件。禮三寶後皆有懺悔﹐懺悔之下仍引馬頭羅剎僞經﹐置之於後﹐乃以凡俗鄙語雜於聖言。

「尋其所集之者﹐全是庸愚﹐只如第四卷云﹕『南無法顯傳經』﹐在法寶中列此傳﹐乃是東晉沙門法顯﹐往遊天竺自記行迹﹐元非是經﹐置法寶中誤謬之甚。又如第九卷云﹕『南無富樓那﹐南無彌陀羅尼子。』此是一人之名﹐分爲二唱。次云﹕『南無阿難﹑羅睺羅。』此乃二人之名﹐合之爲一。如斯謬妄其類寔繁﹐羣愚倣習邪儻共傳﹐若不指明恐穢眞教﹐故此述之。」

《貞元錄》云﹕「此經乃以凡俗鄙語雜於聖言﹐本經𨿽眞﹐以有僞雜﹐作此挍量編於﹝僞妄亂眞錄﹞中﹐不得入藏。由斯可否已數百年﹐貞元十五年十月二十三日﹐乃頒製曰大佛名經﹐左右監門衛將軍知內侍省事馬承債奏﹕前件經未入藏目錄﹐勅旨宜令所司附入目錄。今於謬妄之處﹐分者請合﹐合者請分﹐諸如此類伏請攺正﹐下順人望上副天心﹐編入《貞元新定釋教目錄》﹐傳出梁朝附於梁代。校曰﹕今撿國本大藏﹐彼迴﹑漢凾中﹐亦有此經十八卷者。以此三十卷本對彼校之﹐卷數𨿽異﹐文義全同﹔但一樣懺文﹐此經再疊彼乃三疊﹔又寶達僞經此有彼無﹐爲少異耳。

「此一僞經古有二名﹕一名『大乘蓮華馬頭羅剎經』﹐古十六卷本﹐用此名合之﹔一名『寶達菩薩問報應沙門經』﹐而無答字。今此三十卷本用此名合之﹐而妄加答字。隋開皇十四年﹐勅沙門法經等所撰《眾經目錄》﹐曁皇唐諸家目錄﹐並以此《寶達經》列爲僞妄。今《佛名經》﹐前諸錄家眞僞不錄﹐《開元錄》中收爲僞妄﹐而合此寶達僞經﹐則妄中加妄也。」

《開元錄》云﹕「經至晉土其年未遠﹐而憙事者以沙揉金﹐而無括正何以別眞僞乎﹖農者禾艸俱存﹐后稷爲之歎息﹔金匱玉石同緘﹐卞和爲之懷恥﹔涇渭淆雜龍蛇並進﹐豈不恥之。今列意謂非佛經者﹐以示將來學士共知鄙倍焉﹐遂摽此經而爲其首。錄家懇囑如是﹐國本如何二重重載﹐彼十八卷經﹐乃似是《貞元錄》中奉制所收入者﹐其分卷小異耳。後人見此三十卷本﹐認爲異經﹐故加入耳。今欲刪正﹐則彼十八卷者乃無寶達僞經﹐稍正可存。然此三十卷經﹐本朝盛行﹐行來日久﹐國俗多有倚此而作福者﹐今忽刪之彼必眾怒﹐若俱存之理亦未可﹐且順人情存此而刪彼﹐因書古人之意﹐以告雅正君子﹐但其誤分錯合之處﹐今隨攺之。如第十二卷云﹕『南無拘絺羅難陀。』此是二聖之名﹐經錯合之﹐今分爲二。第十三卷云﹕『南無賓頭盧﹑南無頗羅墮。』此是一聖之名﹐經誤分之﹐今合爲一。此類不少不能具敍。

「嗚呼﹗阿難大聖也﹐距佛不遠也﹐經藏所集也﹐而欲正一僧水鶴之偈﹐僧竟不從﹐況我凡夫乎﹖佛世已遠乎﹖經法遙傳乎﹖而於舉國盛行久遠之典﹐忽獨起以刪之﹐而欲眾情之不怒己。如螗螂之怒其臂以當車﹐欲其不輾己也﹐猶不足以譬其非分也。心知僞妄力不能正﹐末法之獘一至於此。傷哉﹗

「但有一理﹐旣所患在於僞妄亂眞。若於諸經之名﹐諸羅漢號﹐懺悔文等﹐分明知是人所撰集有所錯處﹐各依聖教本文而正之﹐刪去寶達僞經﹐而名之曰『夾懺佛名經』﹐使人看其名分其主客﹐如諸家夾注解經﹐則其行於世﹐亦庶幾乎可矣﹗」

佛名經卷第一

佛說佛名經卷第二

「南無栴檀香佛南無無垢慧深聲王佛南無斷一切障佛南無無量光明佛南無作功徳佛南無普香上佛南無不可勝頻迅聲王佛南無降伏憍慢佛南無毘婆尸佛南無尸棄佛南無毘舍浮佛南無拘留孫佛南無拘那含牟尼佛南無迦葉佛南無釋迦牟尼佛南無成就一切義佛南無能作無畏佛南無寂靜王佛南無阿閦佛南無盧至佛南無阿彌多佛南無尼彌佛南無住法佛南無寶炎佛南無彌留佛南無金剛佛南無持法佛南無勇猛法佛南無妙法光明佛南無法月面佛南無住法佛南無法幢佛南無法威徳佛南無法自在佛南無善住法佛南無法寂靜佛南無善智力佛南無彌勒等無量佛南無毘婆尸佛南無尸棄佛南無毘舍浮佛南無拘留孫佛南無拘那含牟尼佛南無迦葉佛南無釋迦牟尼佛南無阿彌陀佛南無天光照佛南無勝色佛南無樂意佛南無大導師佛南無大聖天佛南無那羅延佛南無樹提佛南無慈他佛南無毘盧遮那佛南無栴檀佛南無具足佛南無化現佛南無善化佛南無世自在佛南無人自在佛南無摩醯那自在佛南無勝自在佛南無十力自在佛南無毘頭羅佛南無離諸畏佛南無離諸憂佛南無能破諸邪佛南無散諸邪佛南無破異意佛南無智慧嶽佛南無寶嶽佛南無彌留嶽佛南無降魔佛南無善才佛南無堅才佛南無堅頻迅佛南無堅精進佛南無堅莎羅佛南無堅心佛南無堅勇猛破陣佛南無破諍佛南無實體佛南無曇無竭佛南無尼尸陀佛南無波羅羅堅佛南無普光佛南無普賢佛南無勝海佛南無功徳海佛南無法海佛南無虛空寂佛南無虛空功徳佛南無虛空庫藏佛南無虛空心佛南無虛空多羅佛南無無垢心佛南無功徳林佛南無放光世界中現在說法虛空勝離塵無垢塵平等眼淸淨功徳幢光明華波頭摩瑠璃光寶香象身勝妙羅网莊嚴頂無量日月光明照莊嚴願上莊嚴法界善化無障礙王佛

「南無彼佛世界中有菩薩名無比﹐彼佛授記不久得阿耨多羅三藐三菩提﹐佛號種種光華寶波頭摩金色身普照莊嚴不住眼放光照十方世界幢王佛。

「若有善男子﹑善女人﹐信心受持讀誦彼佛及菩薩名﹐是善男子﹑善女人超越閻浮提微塵數劫﹐得陀羅尼﹐一切諸惡病不及其身。

「南無無量功徳寶集樂示現金光明師子頻迅王佛南無師子頻迅心雲聲王佛南無無垢淸淨光明覺寶華不斷光莊嚴王佛南無寶光月莊嚴智功徳聲自在王佛南無寶波頭摩智淸淨上王佛南無摩善住山王佛南無光花種種頻迅王佛南無拘蘇摩奮迅王佛南無波頭摩華上彌留幢王佛南無法幢空俱蘇摩王佛南無莎羅華上光王佛南無無垢眼上光王佛南無無垢意山上王佛南無種種樂說莊嚴王佛南無無礙藥王成就勝王佛南無千雲雷聲王佛南無金光明師子頻迅王佛南無善寂智慧月聲自在王佛南無善住摩尼山王佛南無歡喜藏勝山王佛南無普光上勝功徳山王佛南無功徳藏增上山王佛南無動山嶽王佛南無善住諸禪藏王佛南無法海潮功徳王佛南無稱功徳山王佛南無一切華香自在王佛南無銀幢蓋王佛南無雷燈幢王佛南無月摩尼光王佛南無波頭摩上星宿王佛南無無量香上王佛南無覺王佛南無上彌留幢王佛南無莎羅華上王佛南無因陀羅幢王佛南無師子頻迅王佛南無俱蘇摩生王佛南無微細華佛南無說義佛南無無量精進佛南無無邊彌留佛南無離垢佛南無無量眼佛南無無量發行佛南無發行難勝佛南無無所發行佛南無無量發行佛南無斷諸難佛南無不定願佛南無善住諸願佛南無無念示現諸行佛南無無量善根成就諸行佛南無無垢頻迅佛南無不住住頻迅佛南無妙色佛南無無相聲佛南無虛空星宿增上王佛南無栴檀室佛南無樂意佛南無善行佛南無境界自在佛南無樂行佛南無樂解脫佛南無遠離怖畏毛竪佛南無淸淨眼佛南無進寂靜佛南無世間可樂佛南無隨世間意佛南無隨世間眼佛南無寶王佛南無寶愛佛南無羅睺羅佛南無羅睺羅天佛南無羅睺羅淨佛南無寶慧佛南無寶鬘佛南無寶形佛南無羅网手佛南無摩尼輪佛南無解脫威徳佛南無善行佛南無大愛佛南無人面佛南無吉佛南無蔓陀羅佛南無淨聖佛南無淨宿佛南無離胎佛南無虛空莊嚴佛南無集功徳佛南無師子步佛南無功徳海佛南無摩尼功徳佛南無廣功徳佛南無稱成佛南無大如意輪佛南無無畏上王佛南無俱蘇摩國土佛南無功徳幢佛南無威徳佛南無華眼佛。

「南無喜身佛南無慧國土佛南無喜威徳佛南無波頭陀智慧頻迅佛南無功徳聚佛南無寂滅慧佛南無降魔佛南無無上光佛南無法自在佛南無得世間功徳佛南無實諦稱佛南無智勝佛南無智愛佛南無得智佛南無智幢佛南無羅网光幢佛。

「善男子﹑善女人與一切眾生安隱樂如諸佛者﹐當讀誦是諸佛名﹐復作是言﹕

「南無離諸無智曀佛南無虛空平等心佛南無淸淨無垢佛南無善無垢藏佛南無火炎積佛南無堅固行佛南無精進聲佛南無不離一切眾生門佛南無斷諸過佛南無成就觀佛南無平等須彌面佛南無無障礙精進堅佛南無莎羅華華王佛南無無量功徳王佛南無彌留燈王佛南無藥王聲聲王佛南無梵聲王佛南無妙鼓聲王佛南無雲聲王佛南無龍自在王佛南無世間自在王佛南無陀羅尼自在王佛南無深王佛南無治諸病王佛南無藥王佛南無象王佛南無燈王佛南無樹提王佛南無喜王佛南無星宿王佛南無雲王佛南無雷王佛南無莎羅王佛南無鴈王佛南無堅固自在王佛南無功徳聚佛南無華聚佛南無寶聚佛南無寶住持庭燎佛南無住持功徳佛南無住持無障力佛南無住持地力進去佛南無住持妙無垢位佛南無一切寶莊嚴色住持佛南無自在轉一切法佛南無轉法輪佛南無勝威徳佛南無淨威徳佛南無聖威徳佛南無莎羅威徳佛南無師子威徳佛南無大威徳佛南無悲威徳佛南無無垢威徳佛南無地威徳佛南無無垢瑠璃佛南無無垢臂佛南無無垢眼佛南無無垢面佛南無波頭摩面佛南無月面佛南無日面佛南無日威徳莊嚴佛南無金色佛南無金色形佛南無可樂色佛南無金色蓮華佛南無瞻婆伽色佛南無能與樂佛南無能與眼佛南無難勝佛南無難降伏佛南無斷諸惡佛南無難量佛南無難成佛南無俱蘇摩成佛南無甘露成佛南無寶成就佛南無功徳成就佛南無日成就佛南無華成就佛南無成就樂有佛南無成就功徳佛南無大勝佛南無上妙王佛南無無垢佛南無離諸障佛南無婆樓那佛南無婆樓那天佛南無勇猛仙佛南無精進仙佛南無無垢仙佛南無金剛仙佛南無觀眼佛南無無障礙佛南無住虛空佛南無住淸淨佛南無善住淸淨功徳寶佛南無善迹佛南無善思議佛南無善化佛南無善愛佛南無善眼佛南無善親佛南無善行佛南無善生佛南無善華佛南無善香佛南無善聲佛南無善臂佛南無善光佛南無善山佛南無寶山佛南無功徳山佛南無智山佛南無勝山佛南無上山佛南無光明莊嚴佛南無大光明莊嚴佛南無淸淨莊嚴佛南無波頭摩莊嚴佛南無實中佛南無金剛合佛南無金剛齊佛南無碎金剛佛南無碎金剛堅佛南無降伏魔佛南無不空見佛南無愛見佛南無現見佛南無善見佛南無大善見佛南無普見佛南無無垢見佛南無見平等不平等佛南無見一切義佛南無斷一切障礙佛南無斷一切眾生病佛南無一切世間愛見佛南無上妙佛南無大莊嚴佛南無一切三昧佛南無度一切疑佛南無度一切法佛南無不取諸法佛南無一切淸淨佛南無一切義成就佛南無一切通佛南無華通佛南無波頭摩樹提頻迅通佛南無俱蘇摩通佛南無海住持勝智慧頻迅通佛南無多摩羅華栴檀香通佛南無常觀佛南無常圍繞佛南無常不輕佛南無常憂佛南無常喜佛南無常笑歡喜根佛南無常滿足手佛南無常舉手佛南無常黠慧佛南無常修行佛南無常精進佛南無尼拘律佛南無阿叔迦佛南無金色律佛南無華開佛南無善決定佛南無波頭摩光佛南無華身佛南無手脚柔濡觸身佛南無日輪佛南無聞滿足佛南無相身身佛南無勝威徳佛南無無垢身佛南無波頭摩花身佛南無得無礙佛南無願得滿足佛南無得普照淸淨佛南無得大無畏佛南無至大佛南無至大精進究竟佛南無大境界佛

「南無文殊師利佛土嚴淨經南無濡首菩薩無上淸淨分衛經南無大乘同性經南無大乘集譬諭經南無諸法無行經南無阿閦佛國經南無般舟三昧經南無蓮華面經南無東方最勝燈王如來經南無迦葉經南無諸法最上王經南無孔雀王陀羅尼經南無發覺淨心經南無無上依經南無惟識經南無未曾有因緣經南無緣生經南無成具光明定意經南無太子須太拏經南無太子慕魄經南無須賴經南無金色王經南無獨證自誓三昧經南無摩訶摩邪經南無大方等如來藏經南無如來方便善巧呪經南無勝鬘師子吼一乘大方便經南無須摩提菩薩經南無希有挍量功徳經南無梵女首意經南無差摩波帝受記經南無月明菩薩經南無滅十方冥經南無出生菩提心經南無普門品經南無菩薩十住經南無商主天子經南無心明女經南無月燈三昧經南無不思議光菩薩所說經南無文殊師利菩薩問署經南無徳光太子經南無施燈功徳經南無菩薩呵色欲經南無人本欲生經南無不增不減經南無佛語經南無無字寶篋經南無如來師子吼經南無十法經

「南無發心則轉法輪菩薩南無一切聲差別樂說菩薩南無山樂說菩薩南無大海意菩薩南無大山菩薩南無愛見菩薩南無歡喜王菩薩南無無邊觀菩薩南無無邊觀行菩薩南無破耶見魔菩薩南無無憂徳菩薩南無成就一切義菩薩南無師子菩薩南無善住意菩薩南無無比心菩薩南無那羅徳菩薩南無因陀羅徳菩薩南無海天菩薩南無跋陀波羅菩薩南無藥王菩薩南無盧舍那菩薩南無月光菩薩南無波頭摩勝菩薩南無智山菩薩南無聖藏菩薩南無不捨行菩薩南無不空見菩薩南無妙聲菩薩南無妙聲吼菩薩南無常微笑寂根菩薩南無波頭摩道勝菩薩南無廣思惟菩薩南無憂波羅眼菩薩南無可供養菩薩南無常憶菩薩南無住一切悲見菩薩南無斷一切惡法菩薩南無住一切聲菩薩南無住一切有菩薩南無住佛聲菩薩

「歸命如是等十方世界無量無邊諸大菩薩摩訶薩。

「南無聞辟支佛南無智身辟支佛南無毘邪離辟支佛南無俱菩薩羅辟支佛南無波藪陀羅辟支佛南無無毒淨心辟支佛南無實無垢辟支佛南無福徳辟支佛南無黑辟支佛南無惟黑辟支佛。

「夫論懺悔者﹐本是攺往修來滅惡興善。人生居世﹐誰能無過﹖學人失念尚起煩惱﹐羅漢結習動身口業﹐豈況凡夫而當無過﹖但智者先覺便能攺悔﹐愚者覆藏遂使滋蔓﹐所以積習長夜曉悟無期。若能慚愧發露懺悔者﹐豈惟正是滅罪而已﹐亦復增長無量功徳﹐樹立如來涅槃妙果。

「若欲行此法者﹐先當外肅形儀瞻奉尊像﹐內起敬意緣於想法﹐慊切至到生二種心。何等爲二﹖一者﹑自念我此形命難可常保﹐一朝散壞不知此身何時可復﹐若復不值諸佛賢聖﹐忽遭逢惡友造眾罪業﹐復應墮落深坑險趣﹔二者﹑自念我此生中﹐𨿽得值遇如來正法爲佛弟子﹐弟子之法紹繼聖種﹐淨身口意善法自居﹐而今我等公自作惡而復覆藏﹐言他不知謂彼不見﹐隱匿在心傲然無愧﹐此實天下愚惑之甚。則今現有十方諸佛﹑諸大地菩薩﹑諸天神仙﹐何曾不以淸淨天眼見於我等所作罪惡﹐又復幽顯靈祇﹐注記罪福纖毫無差﹖

「夫論作罪之人命終之後﹐牛頭獄卒錄其精神﹐在閻羅王所辯窮是非。當爾之時一切怨對皆來證據﹐各言汝先屠戮我身炮煮蒸炙﹐或言汝先剝奪於我一切財寶﹑離我眷屬。我於今者始得汝便。於時現前證據何得敢諱﹐惟應甘心分受宿殃。如經所明﹐地獄之中不枉治人。若其生平之日﹐素所作眾罪心自失者﹐是其生時造惡之處﹐一切諸相皆現在前﹐各言﹕『汝昔在於我邊作如是罪﹐今何得諱﹖』是爲作罪無藏隱處。於是閻魔羅王切齒呵嘖將付地獄﹐歷劫窮年求出莫由﹐此事不遠不關他人﹐正是我身自作自受。𨿽父子至親﹐一旦對至無代受者﹐眾等相與及其形休體無眾疾﹐各自努力與性命競生大怖畏﹐死欲至時悔無所及﹐是故弟子至心﹐歸命十方諸佛。

「南無東方破疑淨光佛南無南方無憂功徳佛南無西方華嚴神通佛南無北方月殿淸淨佛南無東南方破一切闇佛南無西南方大哀觀眾生佛南無西北方香气放光明佛南無東北方無量功徳海佛南無下方斷一切疑佛南無上方離一切憂佛

「弟子等﹗從無始已來至于今日﹐積聚無明障蔽心目﹐隨煩惱性造三世罪業﹐或耽染愛着起於貪欲煩惱﹐或瞋恚忿怒懷害煩惱﹐或惛憒矒瞪不了煩惱﹐或我慢自髙輕傲煩惱﹐疑惑正道猶預煩惱﹐謗無因果邪見煩惱﹐不識緣假着我煩惱﹐迷於三世執斷常煩惱﹐朋狎惡法起見取煩惱﹐僻稟邪師造戒取煩惱﹐乃至一等四執撗計煩惱﹐今日至誠歸命懺悔。

「又復﹐弟子等從無始以來至於今日﹐守惜堅著起慳悋煩惱﹐不攝六情奢誕煩惱﹐心行獘惡不忍煩惱﹐懶惰緩縱不勤煩惱﹐情慮﹝跳﹣兆﹢參﹞動覺觀煩惱﹐觸境迷惑無知解煩惱﹐隨世八風生彼我煩惱﹐諂曲面譽不直心煩惱﹐撗彊難觸不調和煩惱﹐易忿難悅多含恨煩惱﹐嫉妬繫刺佷戾煩惱﹐凶險暴害諂毒煩惱﹐乖背二諦執相煩惱﹐於苦集滅道生顚倒煩惱﹐隨從生死十二因緣流轉煩惱﹐乃至無始無明住地恒沙煩惱﹐起四住地搆於三界苦果煩惱﹐如是等諸煩惱無量無邊﹐惱亂賢聖六道四生﹐今日發露向十方佛尊法聖眾﹐歸命懺悔。

「願弟子等﹐承是懺悔貪瞋癡等一切諸煩惱所生功徳﹐願生生世世折憍慢幢﹐竭愛欲水滅瞋恚火﹐破愚癡暗拔斷疑根裂諸見网﹐深識三界猶如牢獄﹐四大毒蛇五陰怨賊﹐六入空聚愛詐親善﹐修八聖道斷無明源﹐正向涅槃不休不息﹐三十七品心心相應﹐十波羅蜜常現在前。」

大乘蓮華寶達問答報應沙門經

寶達卽便入地獄中﹐上髙樓頭四顧望視﹐見罪人等﹐各從四門號叫而入寶達前。入鐵車﹑鐵牛﹑鐵驢﹑鐵馬﹐此四小地獄前爲一地獄。云何名曰鐵車﹑鐵馬﹑鐵牛﹑鐵驢地獄﹖此地獄方圓縱廣十五由旬﹐其中鐵城髙一由旬﹐猛火輝赫燒其鐵車炎赫熾然﹐中有鐵牛其身亦然﹐頭角毛尾皆如鋒釯﹐毛中火然烟焰俱出﹔其鐵馬者身毛﹝髟／公／心﹞尾﹐銐如刀鋒毛尾火然烟焰俱出﹔其鐵驢者亦復如是。其地獄中有鐵﹝金﹡疾﹞﹝金﹡離﹞﹐銐如鋒釯鐵鏘撩亂徧布其地﹐其鏘火然猛熾於前。

爾時﹐北門之中有五百沙門﹐咩聲號叫口眼火出﹐唱如是言﹕「云何我今受如此苦﹖」

獄卒﹑夜叉﹑馬頭羅剎﹐手捉三鈷鐵叉﹐望背而撞胸前而出。復有鐵索來纏其臂﹐其索火然燒罪人臂。復有鐵枷枷罪人咽﹐其枷八方銐如鋒釯﹐烟火猛熾燒罪人頸。

爾時﹐罪人宛轉倒地而不肯前﹐馬頭羅剎手捉鐵棒﹐望頭而打﹐罪人身體碎如微塵。復有餓鬼來食其肉﹐復有餓狗來飲其血﹐馬頭羅剎蹴地言活﹐罪人卽活。

爾時﹐鐵牛吼喚跑地﹐其牛吼喚來向罪人﹐罪人迫迮宛轉倒地。馬頭羅剎手捉鐵叉﹐叉著車上。罪人跳踉﹐復墮牛上﹐牛毛仰刺從腹而入背上而出。牛復跳踉復墮馬上﹐馬毛仰刺亦如鋒釯﹐馬尾掉之身卽碎爛﹐須臾還活。

爾時﹐鐵馬舉脚連蹴身碎如塵﹐須臾還活。復騎鐵驢﹐驢卽跳踉﹐罪人墮地驢便大瞋﹐舉脚連踏須臾便死﹐須臾還活。一日一夜受罪無量。

羅剎答曰﹕「此諸沙門受佛禁戒﹐不惜將來但取現在﹐違犯淨戒﹐故作惡業畜不淨物﹐乘車騎馬走驢治生﹐心無慈善﹐不護威儀受人信施﹔惡因緣故﹐墮此地獄百千萬劫。設得爲人身不具足﹐聾盲瘖瘂﹐不見三寶﹐不聞正法。」

寶達聞之悲泣歎曰﹕「云何沙門應出三界﹖云何惡業受如是罪﹖」寶達卽去。

佛名經卷第二

佛說佛名經卷第三

「南無大海佛南無大樂說佛南無大藥王佛南無大功徳佛南無無量香佛南無無量精進佛南無無量行佛南無無量功徳佛南無寶生佛南無無邊功徳寶作佛南無法作佛南無金色作佛南無勝作佛南無自在作佛南無日作佛南無光作佛南無火作佛南無無畏作佛南無樂作佛南無燈作佛南無賢作佛南無覺作佛南無華作佛南無華勝藏佛南無俱蘇摩勝藏佛南無憂波羅勝藏佛南無波頭摩勝藏佛南無功徳勝藏佛南無快勝藏佛南無福徳勝藏佛南無天勝藏佛南無香勝藏佛南無大香勝藏佛南無大雲藏佛南無那羅延藏佛南無如來藏佛南無功徳藏佛南無根藏佛南無如意藏佛南無金剛藏佛南無徳藏佛南無勢羅藏佛南無山藏佛南無波頭摩藏佛南無俱蘇摩藏佛南無香藏佛南無摩尼藏佛南無賢藏佛南無寶藏佛南無月無垢藏佛南無日藏佛南無照藏佛南無光明幢佛南無月幢佛南無功徳幢佛南無離世間幢佛南無華幢佛南無寶幢佛南無法幢佛南無自在幢佛南無寶幢佛南無無垢幢佛南無大幢佛南無月無垢幢佛南無普照幢佛南無彌留幢佛南無護妙法幢佛南無放光明幢佛南無善淸淨無垢照幢佛南無善淸淨光明幢佛南無善淸淨光照幢佛南無香光明佛南無虛空光明佛南無大光明佛南無寶光明佛南無火光明佛南無日光明佛南無月光明佛南無日月光明佛南無無垢光明佛南無火輪光明佛南無寶照明佛南無寶光明佛南無勝威徳香光明佛南無種種多威徳王勝光明佛南無虛空淸淨金色莊嚴威徳光明佛南無一切法幻奮迅威徳光明佛南無淸淨光明佛南無功徳寶光明佛南無金光明光佛南無髙光明佛南無放光光明佛南無俱蘇摩光明佛南無香光明佛南無甘露光明佛南無無量寶化光明佛南無水月光明佛南無寶月光明佛南無彌留光明佛南無聚集日輪佛南無雲光明佛南無槃頭耆婆伽華佛南無無畏光明佛南無法力光明佛南無無垢光明佛南無淸淨光明佛南無日光明佛南無月光明佛南無樹提光明佛南無然火光明佛南無焚燒光明佛南無羅网光明佛南無大光明佛南無稱光明佛南無普光明佛南無無邊光明佛南無色光明聲佛南無虛空聲佛南無妙鼓聲佛南無師子聲佛南無雲聲佛南無天聲佛南無妙聲佛南無梵聲佛南無雲妙鼓聲佛南無法鼓聲佛南無法鼓出聲佛南無聲滿法界聲佛南無地吼聲佛南無普徧聲佛南無師子吼聲佛南無無量吼聲佛南無無分別吼聲佛南無驚怖一切魔輪聲佛南無降伏一切聲佛南無無障礙月慧佛南無法無垢月佛南無普照月佛南無放光明月佛南無盧舍那月佛南無解脫月佛南無稱月佛南無功徳月佛南無寶月佛南無滿月佛南無大月佛南無月輪淸淨佛南無日月佛南無月慧佛南無無垢慧佛南無深慧佛南無戒慧佛南無難勝慧佛南無阿僧祇劫修習慧佛南無無量樂功徳莊嚴行慧佛南無無量功徳莊嚴佛南無離劫佛南無勝功徳王莊嚴威徳王劫佛南無自在滅劫佛南無彌留劫佛南無須彌留劫佛南無不可說劫佛南無金光明色光上佛南無龍寂上佛南無愛上佛南無度上佛南無法上佛南無金剛上佛南無威徳上佛南無無垢上佛南無龍寂上佛南無寶上佛南無勝寶上佛南無莎梨羅上佛南無天上佛南無波頭摩上佛南無香上佛南無放香佛南無樂香佛南無香奮迅佛南無香象奮迅佛南無香象佛南無大香象佛南無多羅跋香佛南無戒香佛南無無邊香佛南無普徧香佛南無薰香佛南無多伽羅香佛南無栴檀香佛南無蔓陀羅香佛南無波頭摩香佛南無波頭摩手佛南無波頭摩眼佛南無波頭摩莊嚴佛南無波頭摩起佛南無身勝佛南無驚怖勝佛南無波頭摩勝佛南無月勝佛南無鬘勝雲佛南無功徳成就雲佛南無寶雲佛南無功徳雲佛南無雲護佛南無普護佛南無聖護佛南無功徳護佛南無普徧護佛南無精進護佛南無精進喜佛南無上喜佛南無寶喜佛南無師子喜佛南無龍喜佛南無寶喜佛南無寶智佛南無喜去佛南無善知寂靜法佛南無大勢佛南無龍喜見佛南無寶喜明佛南無善知寂明王佛南無大勢力佛南無甘露勢佛南無金剛杵勢佛南無無垢處勢佛南無不動處勢佛南無過三界處勢佛南無三昧處勢佛南無定處勢佛南無不動處勢佛南無髙去佛南無寂滅去佛南無師子奮迅去佛南無善步去佛南無無盡慧佛南無海慧佛南無往慧佛南無勝慧佛南無滅諸惡慧佛南無寂靜慧佛南無修行慧佛南無密慧佛南無堅慧佛南無善淸淨慧佛南無大慧佛南無普慧佛南無無邊慧佛南無威徳慧佛南無世慧佛南無上慧佛南無妙慧佛南無快慧佛南無無觀慧佛南無稱慧佛南無廣慧佛南無栴檀滿慧佛南無金剛慧佛南無淸淨慧佛南無覺慧佛南無法慧佛南無師子慧佛南無虎慧佛南無善慧佛南無寶慧佛南無勝慧佛南無勝積慧佛南無勇猛積佛南無般若積佛南無樂說積佛南無香積佛南無寶積佛南無寶髻佛南無功徳髻佛南無天髻佛南無龍髻佛南無大髻佛南無彌留聚佛南無大聚佛南無大焰聚佛南無寶聚佛南無寶手佛南無寶手柔濡佛南無寶印手佛南無寶光明奮迅思惟佛南無寶火圍繞佛南無寶天佛南無寶勝佛南無寶髙佛南無寶堅佛南無寶波頭摩佛南無寶念佛南無寶力佛南無寶山佛南無寶炎佛南無寶火圍繞佛南無寶照佛南無放照佛南無迭共華佛南無妙說佛南無月說佛南無金剛說佛南無寶說佛南無寶杖佛南無無量寶杖佛南無無垢杖佛南無無邊杖佛南無法杖佛南無寶蓋佛南無均寶蓋佛南無摩尼蓋佛南無金蓋佛南無奮迅王佛南無增上大成就王佛南無增上勇猛佛南無勇施佛南無智施佛南無然燈佛南無然燈火佛南無淸淨然燈佛南無功徳然燈佛南無福徳然燈佛南無寶然燈佛南無寶火然燈佛南無無邊然燈佛南無大然燈佛南無普然燈佛南無日然燈佛南無月燃燈佛南無日月然燈佛南無雲聲然燈佛南無大海然燈佛南無忍辱輪然燈佛南無世然燈佛南無光明徧照十方然燈佛南無照諸惡趣然燈佛南無破諸闇然燈佛南無一切成就然燈佛南無俱蘇摩見佛南無不散佛南無散華佛南無不散華佛南無放光明佛南無千光明佛南無六十光佛南無觀光明佛南無無障礙光明佛南無放光明佛南無無邊光明佛南無波頭摩光明佛南無福徳光明佛南無智光明佛南無月光明佛南無日光明佛南無無礙光明佛南無奮迅恭敬稱佛南無無比佛南無功徳稱佛南無寶稱佛南無無垢稱佛南無無垢徳佛南無堅徳佛南無無憂徳佛南無勇猛徳佛南無華徳佛南無歡喜徳佛南無龍徳佛南無功徳海佛南無淨徳佛南無淨天佛南無供養佛南無淨聲佛南無淨妙聲佛南無出淨聲佛南無普智輪光聲佛南無大聲佛南無雲勝聲佛南無安隱聲佛南無樂聲佛南無妙鼓聲佛南無天聲佛南無日聲佛南無月聲佛南無師子聲佛南無波頭摩聲佛南無福徳聲佛南無金剛聲佛南無自在聲佛南無慧聲佛南無妙聲佛南無選擇聲佛南無甘露聲佛南無淨幢佛南無金剛幢佛南無法幢佛南無住持法佛南無樂法佛南無護法佛南無曇無竭佛

「南無不必定入定入印經南無十二佛名神呪經南無魔逆經南無濟諸方等學經南無菩薩行五十緣身經南無內藏百寶經南無大方廣惣持經南無彌勒菩薩所問本願經南無文殊師利說般若波羅蜜經南無牢固女經南無演道俗業經南無菩薩生地經南無菩薩道樹經南無寶网經南無百佛名經南無無量義經南無觀彌勒上生兜率天經南無無量壽觀經南無觀普賢菩薩行法經南無不空羂索經南無觀藥王藥上二菩薩經南無請觀世音消伏毒害陀羅尼經南無十一面觀世音經南無觀世音菩薩受記經南無鹿母經南無鹿子經南無除恐災患經南無溫室洗浴眾僧經南無四不可得經南無諸徳福田經南無出家功徳經南無大方廣十輪經南無大方便報恩經南無七佛神呪經南無大方廣如來性起佛南無菩薩本行經南無不思議功徳經南無大吉義呪佛南無菩薩夢經南無文殊問佛南無仁王般若經南無法界體性無分別經南無密迹力士經南無虛空藏菩薩問持幾福經南無大方廣如來祕密藏經南無善解菩薩所問經南無菩薩修行經南無菩薩投身飼餓虎起塔因緣經南無一切施王所行檀波羅蜜經南無頻婆娑羅王詣佛供養經

「南無無垢菩薩南無勇猛徳菩薩南無淨心菩薩南無寶勝菩薩南無羅网光菩薩南無斷諸蓋菩薩南無能捨一切事菩薩南無華莊嚴菩薩南無月光明菩薩南無最勝意菩薩南無堅意菩薩南無自在天菩薩南無勝意菩薩南無淨意菩薩南無金剛意菩薩南無增長意菩薩南無善住菩薩南無善導師菩薩南無波頭摩藏菩薩南無陀羅尼自在王菩薩南無普行菩薩南無覺菩提菩薩南無堅勝菩薩南無斷諸惡道菩薩南無不疲倦意菩薩南無須彌山菩薩南無大須彌山菩薩南無心勇猛菩薩南無師子奮迅行菩薩南無不可思議菩薩南無善勝菩薩南無善意菩薩南無實語菩薩南無愛見菩薩南無無障礙菩薩南無斷諸疑菩薩南無實作菩薩南無廣徳菩薩南無護賢劫菩薩南無寶月菩薩

「歸命如是等十方世界無量無邊諸大菩薩摩訶薩。

「南無直福徳辟支佛南無識辟支佛南無香辟支佛南無有香辟支佛南無見人飛騰辟支佛南無可波羅辟支佛南無秦摩利辟支佛南無月淨辟支佛南無善智辟支佛南無修陀羅辟支佛

「眾等相與卽今身心寂靜﹐無諂無障正是生善滅惡之時﹐復應各起四種觀行以爲滅罪作前方便。何等爲四﹖一者﹑觀於因緣﹔二者﹑觀於果報﹔三者﹑觀我自身﹔四者﹑觀如來身。

「第一觀因緣者﹐知我此罪籍以無明不善思惟﹐無正觀力不識其過﹐遠離善友諸佛菩薩﹐隨逐魔道行邪嶮徑﹐如魚吞鉤不知其患﹐如蠶作繭自縈自縛﹐如蛾赴火自燒自爛。以是因緣不能自出。

「第二觀於果報者﹐所有諸惡不善之業﹐三世流轉苦果無窮﹐沈溺無邊巨夜大海﹐爲諸煩惱羅剎所食。未來生死冥然無涯﹐設使報得轉輪聖王﹐王四天下飛行自在七寶具足﹐命終之後不免死墮惡趣。四空果報三界尊極﹐福盡還作牛頭中蟲﹐況復其餘無福徳者﹐而復懈怠不勤懺悔﹖此亦譬如抱石沈淵求出良難。

「第三觀我自身﹐𨿽有正因靈覺之性﹐而爲煩惱黑暗叢林之所覆蔽﹐無了因力不能得顯。我今應當發起勝心﹐破裂無明顚倒重障﹐斷滅生死虛僞苦因﹐顯發如來大明覺慧﹐建立無上涅槃妙果。

「第四觀如來身﹐無爲寂照離四句絕百非﹐眾徳具足湛然常住。𨿽復方便入於滅度﹐慈悲救接未曾暫捨。生如是心﹐可謂滅罪之良津除障之要行。是故﹐弟子﹗今日至心稽首歸命於佛。

「南無東方勝藏珠光佛南無南方寶積示現佛南無西方法界智燈佛南無北方最勝降伏佛南無東南方龍自在王佛南無西南方轉一切生死佛南無西北方無邊智自在王佛南無東北方無邊功徳月佛南無下方海智神通佛南無上方一切勝王佛

「弟子等﹗從無始已來至于今日﹐長養煩惱日深日厚日滋日茂﹐覆蓋慧眼令無所見﹐斷除眾善不得相續﹐起障不得見佛﹑不聞正法﹑不值聖僧。煩惱起障﹐不見過去未來一切世中善惡業行之煩惱障﹐受人天尊貴果報之煩惱障﹐生色無色界禪定福樂之煩惱障﹐不得自在神通飛騰隱顯徧至十方諸佛淨土聽法之煩惱障﹐學安那般那數息不淨觀諸煩惱障﹐學慈悲喜捨因緣煩惱障﹐學七方便三觀義煩惱障﹐學四念處煖頂忍煩惱障﹐學聞思修第一法煩惱障﹐學空平等中道解煩惱障﹐學八正道示相之煩惱障﹐學七覺支不示相煩惱障﹐學於道品因緣觀煩惱障﹐學八解脫九空之煩惱障﹐學於十智三昧煩惱障﹐學三明六通四無礙煩惱障﹐學六度四等煩惱障。學四攝法廣化之煩惱障﹐學大乘心四弘誓願煩惱障﹐學十明十行之煩惱障﹐學十迴向十願之煩惱障。初地二地三地四地明解之煩惱障﹐五地六地七地諸知見煩惱障﹐學八地九地十地雙照之煩惱障﹐如是乃至障學佛果百萬阿僧祇諸行上煩惱障﹐如是行障無量無邊。弟子﹗今日至到稽懇向十方佛尊法聖眾﹐慚愧懺悔願皆消滅。

「願籍此懺悔﹐障於諸行一切煩惱障永盡無餘。願弟子﹐在在處處自在受生﹐不爲結業之所迴轉﹐以如意通於一念頃徧至十方淨諸佛土攝化眾生﹐於諸禪定甚深境界及諸知見通達無礙﹐心能普周一切諸法﹐樂說無窮而不染著。得心自在得法自在﹐智慧自在方便自在﹐令此煩惱及無知結習﹐畢竟永斷不復相續﹐無漏聖道朗然如日。」

大乘蓮華寶達問答報應沙門經

爾時﹐寶達菩薩更入地獄﹐名爲鐵衣地獄。其地獄縱廣方圓十六由旬﹐其地獄中有鐵﹝金﹡疾﹞﹝金﹡離﹞﹐銐如鋒釯徧布其地﹐烟焰烔然鐵衣火然﹐火燒炎赫遊行獄中。東門之中有八百沙門﹐仰頭呼天椎胸大叫﹐唱如是言﹕「我今何罪來入此中﹖」宛轉倒地不能復前。馬頭羅剎手捉三股鐵叉﹐望背而撞胸前而出﹐徧身火然。馬頭羅剎手捉鐵鉤﹐望骸而鎝﹐鐵鉤若著火焰俱起。罪人宛轉而不肯來﹐馬頭羅剎手捉鐵捧望頭而鎚。復有鐵狗來食其肉﹐復有餓鬼來飲其血﹐其地獄中鐵衣撩亂來著罪人﹐或有着頭﹐或有着脚徧身火然﹐一日一夜受罪無量。

寶達問馬頭羅剎曰﹕「此諸罪人沙門﹐云何受如是罪﹖」

馬頭羅剎答曰﹕「此諸沙門罪人﹐受佛淨戒不護威儀﹐捨正法服便着俗衣不如法衣﹐違佛淨禁惡因緣故墮此地獄。」

寶達聞之悲泣而言﹕

「云何沙門子﹐名出三界人﹔云何不自愼﹐墮此惡道中﹖云何不自愼﹐受此大苦痛﹖云何得安隱﹖名爲解脫人。」

佛名經卷第三

佛說佛名經卷第四

「南無法奮迅佛南無法界華佛南無護法眼佛南無然法庭燎佛南無法自在佛南無人自在佛南無功徳自在佛南無聲自在佛南無世自在佛南無觀世自在佛南無無量自在佛南無意住持佛南無地住持佛南無尼彌住持佛南無器住持佛南無功徳性住持佛南無勝色佛南無轉發起佛南無一切觀形示佛南無發一切無厭足行佛南無發成就佛南無善護佛南無善思惟佛南無善喜佛南無善處佛南無普禪佛南無甘露功徳佛南無善眼佛南無師子仙佛南無佛眼佛南無合聚佛南無疾智勇佛南無善住佛南無實行佛南無師子手佛南無海滿佛南無善思惟佛南無稱王佛南無住慈佛南無善夜摩佛南無善行佛南無善功徳佛南無善色佛南無善識佛南無善心佛南無善光佛南無師子月佛南無不可勝佛南無不可勝無畏佛南無無量佛南無速與樂佛南無不動心佛南無應稱佛南無應不怯弱聲佛南無不厭足藏佛南無不盡佛南無不可動佛南無名無畏佛南無名自在護世間佛南無名龍自在聲佛南無名法行廣慧佛南無名妙勝自在相通稱佛南無名妙勝自在勝佛南無名樂法奮迅佛南無名法界莊嚴佛南無名大乘莊嚴佛南無名寂靜王佛南無名解脫行佛南無名大海彌留起王佛南無名合聚那羅延王佛南無名散壞堅魔輪佛南無名精進根寶王佛南無名佛法波頭摩佛南無名得佛眼分陀利佛南無名隨前覺覺佛南無名平等作佛南無名初發心念遠離一切驚怖無煩惱起功徳佛南無名金剛釜奮迅佛南無名寶像光明釜奮迅佛南無名破壞魔輪佛南無名初發心成就不退輪佛南無寶蓋起無畏光明佛南無名教化菩薩佛南無名寶蓋起無畏光明佛南無名初發心念斷疑斷煩惱佛南無名光明破闇起三昧王佛

「是諸佛如來名﹐十方世界眾生無眼者誦必得眼。

「南無十千同名星宿佛南無一切同名星宿佛南無三十千同名釋迦牟尼佛南無一切同名釋迦牟尼佛南無二億同名拘隣佛南無一切同名拘隣佛南無十八億同名實法勝決定佛南無一切同名實法勝決定佛南無十八億同名日月燈佛南無一切同名日月燈佛南無千億同名大威徳佛南無一切同名大威徳佛南無千五百同名日佛南無一切同名日佛南無四萬四千同名面佛南無一切同名面佛南無萬千同名堅固自在佛南無一切同名堅固自在佛南無萬八千同名普護佛南無一切同名普護佛南無千八百同名舍摩他佛南無一切同名舍摩他佛

「劫名善眼﹐彼劫中有七十二那由他如來成佛﹐我悉歸命彼諸如來。

「劫名善見﹐彼劫中有七十二億如來成佛﹐我悉歸命彼諸如來。

「劫名淨讚嘆﹐彼劫中有一萬八千如來成佛﹐我悉歸命彼諸如來。

「劫名善行﹐彼劫中有三萬二千如來成佛﹐我悉歸命彼諸如來。

「劫名莊嚴﹐彼劫中有八萬四千如來成佛﹐我悉歸命彼諸如來。

「南無現在住十方世界不捨命說法諸佛﹐所謂安樂世界中阿彌陀如來爲上首。

「不退輪吼世界中淸淨光波頭摩華身如來爲上首。

「自在幢王如來爲上首。

「無畏觀如來爲上首。

「如是等上首諸佛﹐我以身業口業意業徧滿十方﹐一時禮拜讚嘆供養。所謂彼佛所說法甚深境界﹐不可量境界﹐不可思議境界﹐無量境界等﹐我悉以身業口業意業徧滿十方禮拜讚嘆供養。所謂彼佛世界中﹐不退菩薩僧﹑不退聲聞僧﹐我悉以身業口業意業徧滿十方頭面禮足讚嘆供養。

「南無名降伏魔人自在佛南無名降伏貪自在佛南無名降伏瞋自在佛南無名降伏癡自在佛南無名降伏怒自在佛南無名降伏見自在佛南無名降伏諸戲自在佛南無名了達法自在佛南無名得神通自在稱佛南無名得勝業自在稱佛南無名起施自在稱佛南無名起淸淨戒自在稱佛南無名起忍辱人自在稱佛南無名起精進自在稱佛南無名起禪人自在稱佛南無起福徳淸淨光明自在稱佛南無名起陀羅尼自在稱佛南無髙勝如來南無光明勝如來南無大勝如來南無散香上勝如來南無多寶勝如來南無月上勝如來南無賢上勝如來南無波頭摩上勝如來南無無量上勝如來南無波頭摩上勝王如來南無三昧手上勝如來南無大海深勝如來南無善說名勝如來南無阿僧祇精進住勝如來南無樂說一切法莊嚴勝如來南無寶輪威徳上勝如來南無日輪上光明勝如來南無無量慚愧金色上勝如來南無功徳海瑠璃金色光明勝如來南無寶華普照勝如來南無起無邊功徳無垢勝如來南無起多羅王勝如來南無樹王吼勝如來南無法海潮勝如來南無智淸淨功徳勝如來南無樂劫火勝如來南無不可思議光明勝如來南無寶月光明勝如來南無寶賢幢勝如來南無寶成就勝如來南無寶集勝如來南無成就義勝如來南無奮迅勝如來南無不空勝如來南無聞勝如來南無海勝如來南無住持勝如來南無善行勝如來南無龍勝如來南無波頭摩勝如來南無福徳勝如來南無智勝如來南無妙勝如來南無賢勝如來南無勝賢勝如來南無旃檀勝如來南無勝旃檀勝如來南無無量光明勝如來南無幢勝如來南無勝幢勝如來南無帝寶幢摩尼勝如來南無無憂勝如來南無優鉢羅華勝如來南無離一切憂勝如來南無寶杖如來南無善寶杖如來南無拘蘇摩勝如來南無華勝如來南無三昧奮迅勝如來南無樹提勝如來南無火勝如來南無廣功徳勝如來南無眾勝如來

「南無普蓋世界名均寶莊嚴如來。彼如來授羅网光菩薩阿耨多羅三藐三菩提記。

「南無一寶蓋世界名無量寶境界如來。彼如來授不空奮迅境界菩薩阿耨多羅三藐三菩提記。

「南無相威徳王世界名無量聲如來。彼如來授名卽發心轉法輪菩薩阿耨多羅三藐三菩提記。

「南無名稱世界名須彌留聚集如來。彼如來授名光明輪勝威徳菩薩阿耨多羅三藐三菩提記。

「南無善住世界名虛空寂如來。彼如來授名月光菩薩阿耨多羅三藐三菩提記。

「南無地輪世界名稱力王如來。彼如來授名智稱菩薩阿耨多羅三藐三菩提記。

「南無月起光世界名放光明如來。彼如來授名光明輪菩薩阿耨多羅三藐三菩提記。

「南無袈裟幢世界名離袈裟如來。彼如來授名無量寶發起菩薩阿耨多羅三藐三菩提記。

「南無波頭摩華世界名種種華勝成就如來。彼如來授名無量精進菩薩阿耨多羅三藐三菩提記。

「南無一蓋世界名遠離諸怖毛竪如來。彼如來授名羅网光明菩薩阿耨多羅三藐三菩提記。

「南無種種幢世界名須彌留聚如來。彼如來授名大勝菩薩阿耨多羅三藐三菩提記。

「南無普光世界名無障礙眼如來。彼如來授名智勝菩薩阿耨多羅三藐三菩提記。

「南無賢世界名旃檀屋如來。彼如來授名智功徳幢菩薩阿耨多羅三藐三菩提記。

「南無賢慧世界名合聚如來。彼如來授名妙智菩薩阿耨多羅三藐三菩提記。

「南無寶首世界名羅网光明如來。彼如來授名智功徳菩薩阿耨多羅三藐三菩提記。

「南無安樂首世界名寶蓮華勝如來。彼如來授名波頭摩勝功徳菩薩阿耨多羅三藐三菩提記。

「南無稱世界名智華寶光明勝如來。彼如來授名第一莊嚴菩薩阿耨多羅三藐三菩提記。

「南無賢臂世界名起賢光明如來。彼如來授名寶光明菩薩阿耨多羅三藐三菩提記。

「南無無畏世界名滅散一切怖畏如來。彼如來授名無畏菩薩阿耨多羅三藐三菩提記。

「南無彌留幢世界名彌留序如來。彼如來授名合聚菩薩阿耨多羅三藐三菩提記。

「南無遠離一切憂惱障礙世界名無畏王如來。彼如來授名多聲菩薩阿耨多羅三藐三菩提記。

「南無法世界名作法如來。彼如來授名智作菩薩阿耨多羅三藐三菩提記。

「南無善住世界名百一十光明如來。彼如來授名勝光明菩薩阿耨多羅三藐三菩提記。

「南無共光明世界名千上光明如來。彼如來授名普光明菩薩阿耨多羅三藐三菩提記。

「南無多伽羅世界名智光明如來。彼如來授名善眼菩薩阿耨多羅三藐三菩提記。

「南無香世界名寶勝光明如來。彼如來授名無量光明菩薩阿耨多羅三藐三菩提記。

「南無光明首世界名無量光明如來。彼如來授名藥王菩薩阿耨多羅三藐三菩提記。

「南無上首賢世界名無障礙聲如來。彼如來授名淨聲菩薩阿耨多羅三藐三菩提記。

「南無法世界名羅网光如來。彼如來授名勝菩薩阿耨多羅三藐三菩提記。

「南無賢入世界名寶智慧如來。彼如來授名智香菩薩阿耨多羅三藐三菩提記。

「南無憂鉢羅世界名無量勝如來。彼如來授名曇無竭菩薩阿耨多羅三藐三菩提記。

「南無淸淨世界名無量莊嚴如來。彼如來授名寶莊嚴菩薩阿耨多羅三藐三菩提記。

「南無覺住世界名憂鉢羅勝如來。彼如來授名波頭摩勝菩薩阿耨多羅三藐三菩提記。

「南無波頭摩作世界名智住如來。彼如來授名寶滿足菩薩阿耨多羅三藐三菩提記。

「南無智力世界名釋迦牟尼如來。彼如來授名寶牟尼菩薩阿耨多羅三藐三菩提記。

「南無十方稱世界名智稱如來。彼如來授名無邊精進菩薩阿耨多羅三藐三菩提記。

「南無喜世界名堅自在王如來。彼如來授名寶堅菩薩阿耨多羅三藐三菩提記。

「南無月世界名寶莎羅如來。彼如來授名普香菩薩阿耨多羅三藐三菩提記。

「南無娑婆世界名大勝如來。彼如來授名大勝天王菩薩阿耨多羅三藐三菩提記。

「南無一蓋世界名寶輪如來。彼如來授名星宿鬘菩薩阿耨多羅三藐三菩提記。

「南無過一切憂障礙世界名不空說如來。彼如來授名不空說菩薩阿耨多羅三藐三菩提記。

「南無遠離憂惱世界名功徳成就如來。彼如來授名無邊勝威徳菩薩阿耨多羅三藐三菩提記。

「南無寂靜世界名稱王如來。彼如來授名勇徳菩薩阿耨多羅三藐三菩提記。

「南無不空見世界名不空奮迅如來。彼如來授名不空發行菩薩阿耨多羅三藐三菩提記。

「南無香世界名香光明如來。彼如來授名寶藏菩薩阿耨多羅三藐三菩提記。

「南無無量吼聲世界名無障礙聲如來。彼如來授名無分別發行菩薩阿耨多羅三藐三菩提記。

「南無月輪光明世界名稱力王如來。彼如來授名智稱菩薩阿耨多羅三藐三菩提記。

「南無寶輪世界名寶上勝如來。彼如來授名大導師菩薩阿耨多羅三藐三菩提記。

「南無寶輪世界名善眼如來。彼如來授名樂行菩薩阿耨多羅三藐三菩提記。

「南無法世界名波頭摩勝如來。彼如來授名大法菩薩阿耨多羅三藐三菩提記。

「南無名須彌世界名須彌頂上王如來。彼如來授名智力菩薩阿耨多羅三藐三菩提記。

「南無蓮花世界名波頭摩勝如來。彼如來授名勝徳菩薩阿耨多羅三藐三菩提記。

「南無陀羅尼輪世界名香光明如來。彼如來授名陀羅尼自在王菩薩阿耨多羅三藐三菩提記。

「南無金光明世界名十方稱發如來。彼如來授名智稱發行菩薩阿耨多羅三藐三菩提記。

「南無智起世界名普淸淨增上雲聲王如來。彼如來授名星宿王菩薩阿耨多羅三藐三菩提記。

「南無常光明世界名無量光明如來。彼如來授名大光明菩薩阿耨多羅三藐三菩提記。

「南無然燈世界名無量智成如來。彼如來授名功徳王光明菩薩阿耨多羅三藐三菩提記。

「南無然燈作世界名無量奮迅如來。彼如來授名無障礙發菩薩阿耨多羅三藐三菩提記。

「南無種種幢世界名上首如來。彼如來授名那羅延菩薩阿耨多羅三藐三菩提記。

「南無十方稱世界名佛華成就勝如來。彼如來授名無缺奮迅菩薩阿耨多羅三藐三菩提記。

「南無金剛住世界名佛華增上王如來。彼如來授名寶火菩薩阿耨多羅三藐三菩提記。

「南無旃檀窟世界名寶形如來。彼如來授名觀世音菩薩阿耨多羅三藐三菩提記。

「南無藥王世界名不空說如來。彼如來授名不空發行菩薩阿耨多羅三藐三菩提記。

「南無藥王勝上世界名無邊功徳精進發如來。彼如來名不受戒攝受菩薩阿耨多羅三藐三菩提記。

「南無普莊嚴世界名發心生莊嚴一切眾生心如來。彼如來授名佛華手菩薩阿耨多羅三藐三菩提記。

「南無普蓋世界名蓋鬘如來。彼如來授名寶行菩薩阿耨多羅三藐三菩提記。

「南無華上光明世界名日輪威徳王如來。彼如來授名善住菩薩阿耨多羅三藐三菩提記。

「南無善莊嚴世界名眾生光明如來。彼如來授名寶面菩薩阿耨多羅三藐三菩提記。

「南無賢世界名無畏如來。彼如來授名不驚怖菩薩阿耨多羅三藐三菩提記。

「南無波頭摩世界名波頭摩勝光明如來。彼如來授名智象菩薩阿耨多羅三藐三菩提記。

「南無憂鉢羅世界名智憂鉢勝如來。彼如來授名無境界行菩薩阿耨多羅三藐三菩提記。

「南無寶上世界名寶作如來。彼如來授名法作菩薩阿耨多羅三藐三菩提記。

「南無月世界名無量願如來。彼如來授名散華菩薩阿耨多羅三藐三菩提記。

「南無善住世界名寶聚如來。彼如來授名藥王菩薩阿耨多羅三藐三菩提記。

「南無香光明世界名莎羅自在王如來。彼如來授名勝慧菩薩阿耨多羅三藐三菩提記。

「南無華首世界名寶光明如來。彼如來授名日徳菩薩阿耨多羅三藐三菩提記。

「南無普山世界名寶山如來。彼如來授名火徳菩薩阿耨多羅三藐三菩提記。

「南無憂蓋入世界名上首如來。彼如來授名上莊嚴菩薩阿耨多羅三藐三菩提記。

「南無無憂世界名發無邊功徳如來。彼如來授名不發觀菩薩阿耨多羅三藐三菩提記。

「南無一切功徳住世界名善上首如來。彼如來授名普至菩薩阿耨多羅三藐三菩提記。

「南無寶光明世界名須彌光明如來。彼如來授名善住菩薩阿耨多羅三藐三菩提記。

「南無一切功徳住世界名無量境界如來。彼如來授名藥上菩薩阿耨多羅三藐三菩提記。

「南無莊嚴菩提世界名髙妙去如來。彼如來授名思益勝慧菩薩阿耨多羅三藐三菩提記。

「南無無垢世界名寶華成就功徳如來。彼如來授名得勝慧菩薩阿耨多羅三藐三菩提記。

「南無雲世界名奮迅如來。彼如來授名自在觀菩薩阿耨多羅三藐三菩提記。

「南無華网覆世界名一切發眾生信發心如來。彼如來授名勝慧菩薩阿耨多羅三藐三菩提記。

「南無星宿行世界名樂星宿起如來。彼如來授名無憂菩薩阿耨多羅三藐三菩提記。

「南無寶華世界名勝眾如來。彼如來授名妙勝菩薩阿耨多羅三藐三菩提記。

「南無無量至世界名無量華如來。彼如來授名香象菩薩阿耨多羅三藐三菩提記。

「南無華世界名寶勝如來。彼如來授名遠離諸有菩薩阿耨多羅三藐三菩提記。

「南無種種幢世界名月勝功徳如來。彼如來授名斷一切諸難菩薩阿耨多羅三藐三菩提記。

「南無可樂世界名則發心轉法輪如來。彼如來授名不退轉輪菩薩阿耨多羅三藐三菩提記。

「南無無畏世界名十方稱名如來。彼如來授名智稱菩薩阿耨多羅三藐三菩提記。

「南無自在世界名迦陵伽如來南無安樂世界日輪燈明如來南無無畏世界寶勝如來南無智成就世界智起如來南無純樂世界功徳王如來南無蓋行華世界無障礙眼如來南無金剛輪世界無畏如來南無發起世界智積如來南無善淸淨世界無觀相發行如來南無普光明世界光明輪威徳王勝如來南無髙幢世界因慧如來南無徳世界那羅延如來南無無垢世界無垢幢如來南無遠離一切憂障世界安隱如來南無賢上世界遠離諸煩惱如來南無一切安樂世界淸淨慧如來南無無量功徳具足世界善思惟發如來南無平等世界降伏諸怨如來南無無畏世界憂波羅勝如來南無十方光明世界勝力王如來南無常光明世界無量光明雲香彌留如來南無常莊嚴世界降伏男女如來南無沈水香世界上勝香如來南無常莊嚴世界種種華如來南無香蓋世界無邊智如來南無旃檀香世界寶上王如來南無香世界香彌留如來南無普喜世界智見一切眾生信如來南無不可量世界無邊聲如來南無佛華莊嚴世界智功徳勝如來南無善住世界不動步如來

「南無華世界無障礙吼聲如來南無月世界普寶藏如來南無堅住世界迦葉如來南無普波頭摩世界觀一切境界鏡如來南無旃檀世界上首如來南無寶世界成就義如來南無有月世界成就勝如來南無無障礙世界名稱如來南無安樂世界斷一切疑如來

「南無無王世界智勝如來南無種種成就世界功徳微如來南無種種華世界星宿王如來南無廣世界無量幢如來南無普畏世界月如來南無羅网世界羅网光明如來南無無驚怖世界淨聲如來南無可樂世界現實勝如來南無離觀世界一切法無所發如來南無常稱世界不斷一切眾生發行如來

「南無常歡喜世界無量奮迅如來南無普鏡世界建一切法如來南無普照世界普見一切法如來南無一切功徳成就世界成就無邊勝功徳如來南無無垢世界智起光如來南無無怖憂鉢羅世界波頭摩勝如來南無波頭摩怖世界十方勝如來南無華怖世界華成就勝如來南無天世界堅固眾生如來南無光明世界智光明如來

「南無安樂調世界修智如來南無安樂世界遠離胎如來南無無染世界明王如來南無雲世界斷一切煩惱如來南無普色世界無邊智稱如來南無堅固世界栴檀屋勝如來南無無比功徳世界成就無比勝王如來南無寶世界善住力王如來南無十方上首世界起月光如來南無龍王世界上首如來

「南無善住世界善髙聚如來南無無怖畏世界作稱親如來南無愛香世界斷諸難如來南無成就一切功徳善住世界稱親如來南無成就一切勢力善住世界稱堅固如來南無無憂慧世界遠離諸憂如來南無稱世界起波頭摩功徳王如來南無華俱蘇摩住世界善散華幢如來南無十方名稱世界放光明普至如來南無十方上首世界名稱眼如來

「南無炎慧世界放炎如來南無吼世界十方稱名如來南無光明世界自在彌留如來南無寶光明世界寶光明如來南無常歡喜世界炎熾如來南無有世界三界自在奮迅如來南無無畏世界放光明輪如來南無常懸世界眾寂勝如來南無波頭摩王世界無盡勝如來南無普吼世界妙鼓聲如來

「南無薩羅國經南無大意經南無天王太子辟羅經南無長者意悅經南無長者法志妻經南無一切光明仙人慈心因緣不食肉經南無文殊師利般涅槃經南無師子月佛本生經南無阿彌陀鼓音聲陀羅尼經南無法華三昧經南無金剛三昧本性淸淨不壞不滅經南無寶積三昧文殊師利問法身經南無千佛因緣經南無八部佛名經南無八吉祥神呪經南無八陽經南無十吉祥經南無賢首經南無甚深大迴向經南無賢者五福徳經南無幻士仁賢經南無佛藏經南無菩薩藏經南無決定毘尼經南無寶梁經南無梵网經南無文殊師利悔過經南無舍利弗悔過經南無優婆塞戒經南無大方廣三戒經南無法律三昧經南無菩薩內戒經南無三曼陀颰陀羅菩薩經南無菩薩受齊經南無淨業障經南無大乘三聚懺悔經南無大智度論南無般若燈論南無十地論南無大乘莊嚴論南無十住毘婆娑論南無菩提資糧論南無大涅槃經論南無大涅槃經本有今無偈論南無彌勒菩薩所問經論南無寶積經論南無金剛般若經論南無勝思惟經論南無三具足經論南無法華經論

「南無漫陀婆香菩薩南無樂作菩薩南無無垢稱菩薩南無思益菩薩南無普華菩薩南無月勝菩薩南無月山菩薩南無智山菩薩南無勝山菩薩南無光山菩薩南無賢首菩薩南無功徳山菩薩南無勝護菩薩南無那羅延菩薩南無龍徳菩薩南無龍勝菩薩南無住持色菩薩南無摩留天菩薩南無入功徳菩薩南無然燈首菩薩南無常舉手菩薩南無光明常照手菩薩南無寶手菩薩南無普光菩薩南無星宿王菩薩南無金剛步菩薩南無不動華步菩薩南無步三界菩薩南無無邊步奮迅菩薩南無海慧菩薩南無善光無垢住持威徳菩薩南無髙精進菩薩南無智山菩薩南無常觀菩薩南無不瞬菩薩南無無言菩薩南無寶勝菩薩南無寶心菩薩南無善思議菩薩南無摩尼髻菩薩

「歸命如是等十方世界無量無邊諸大菩薩摩訶薩。

「南無善法辟支佛南無應求辟支佛南無髻求辟支佛南無大勢辟支佛南無修行不著辟支佛南無難捨辟支佛南無實辟支佛南無不可比辟支佛南無歡喜辟支佛南無喜辟支佛

「弟子等﹗略懺煩惱障竟﹐今當次弟懺悔業障。夫業能莊飾世趣在在處處﹐是以思惟求離世解脫﹐所以六道果報種種不同形類各異﹐當知皆是業力所作。

「所以佛十力中業力甚深﹐凡夫之人多於此中好起疑惑。何以故爾﹖現見世間行善之者是事輱軻﹐爲惡之者觸向諧偶。謂言天下善惡無分。如此計者皆是不能深達業理。何以故爾﹖經中說言有三種業。何等爲三﹖一者現報﹔二者生報﹔三者後報。現報業者﹐現在作善作惡現身受報。生報業者﹐此生作善作惡來生受報。後報業者﹐或是過去無量生中作善作惡﹐或於此生中受﹐或現在未來無量生中方受其報。向者行惡之人現在見好﹐此是過去生報後報善業熟故﹐所以現在有此樂果﹐豈關現在作諸惡業而得好報﹖行善之人現在見苦者﹐是過去生中生報後報惡業熟故﹐現在善根力弱不能排遣﹐是故得此苦報﹐豈關現在作善而招惡報﹖何以知然﹖現見世間爲善之者﹐爲人所讚嘆﹑人所尊重﹐故知未來必招樂果。過去旣有如此惡業﹐所以諸佛菩薩教令親近善友共行懺悔﹐善知識者於得道中則爲全利。是故弟子等﹐今日至誠歸依於佛。

「南無東方無量離垢佛南無南方樹根花王佛南無西方蓮華自在佛南無北方金剛能破佛南無東南方悉檀義勝佛南無西南方金海自在王佛南無西北方無邊法自在王佛南無東北方無礙香象王佛南無下方無礙慧幢佛南無上方甘露上王佛

「弟子等﹐從無始已來至于今日﹐積惡如恒沙﹐造罪滿天地﹐捨身與受身﹐不覺亦不知﹐或作五逆深厚濁纏無間罪業﹐或造一闡提斷善根業﹐輕誣佛語謗方等業﹐破滅三寶毀正法業﹐不信罪福起十惡業﹐迷眞返正癡惑之業﹐不孝二親反戾之業﹐輕慢師長無禮敬業﹐朋友無信犯不義之業﹐或作四重六重八重障聖道業﹐毀犯五戒破八齊業﹐五篇七聚多缺犯業﹐優婆塞戒輕重垢業。

「或菩薩戒不能淸淨如說行業﹐前後方便污梵行業﹐月無六齊懈怠之業﹐年三長齊不常修業﹐三千威儀不如法業﹐八萬律儀微細罪業﹐不修身戒心慧之業﹐春秋八王造眾罪業﹐行十六種惡律儀業﹐於苦眾生無愍傷業﹐不矜不念無憐愍業﹐不拔不濟無救護業﹐心懷嫉忌無度彼業﹐於怨親境不平等業﹐耽荒五欲不厭離業﹐或因衣食園林池沼生蕩逸業﹐或以盛年放恣情欲造眾罪業﹐或善有漏迴向三有障出世業﹐如是等業無量無邊﹐今日發露向十方佛尊法聖眾﹐歸命懺悔。

「願弟子等﹐承是懺悔無間等罪所生福善﹐願生生世世滅五逆罪除闡提惑﹐如是輕重諸罪從今以去乃至道場誓不更犯﹐恒習出世淸淨善法﹐精持律行守護威儀﹐如渡海者愛惜浮囊﹐六度四等常﹝標﹡寸﹞行首﹐戒定慧品轉得增明﹐速成如來三十二相八十種好﹐十力無畏大悲三念﹐常樂妙智八自在我。」

大乘蓮華寶達問答報應沙門經

寶達復入鐵銖洋銅灌口地獄。云何名曰洋銅灌口地獄﹖其地獄縱廣二十四由旬﹐周匝鐵城鐵网羅覆﹐火焰洞然烟火俱熾間無休息﹐﹝金﹡疾﹞﹝金﹡離﹞鐵鏘徧布其地。其地火然上至羅网﹐上徹於下下徹於上﹐烟火炎熾燒煮罪人﹐其地獄中有大鐵池流出﹐火銖烟焰炎熾鐵銖灌注﹐猶如流水灌罪人口。

爾時﹐南門之中有五十沙門﹐口眼火出唱如是言﹕「我今云何受如是苦﹖」宛轉於地而不肯起。

馬頭羅剎手捉三股鐵叉﹐蹴地而撞﹐其叉股中火焰俱出燒罪人心﹐須臾而死須臾便活。復有鐵鉤來鉤其舌﹐復有鐵棒來椎其頭﹐復有飛刀來剝其肉。馬頭羅剎將諸沙門來入流火河中﹐馬頭羅剎手捉鐵箕﹐鈔鐵火珠望口而灌﹐鐵銖入口背上而出﹐口眼六處烟焰俱然﹐鐵銖連續間無休息。

寶達問馬頭羅剎言﹕「此罪人沙門作何等罪﹐受如是苦﹖」

羅剎答曰﹕「此諸沙門不持佛戒﹑不畏苦報﹐貪求利養名聞心不慚愧﹐犯四重禁而言持淸淨行。曾受人信施貪求飲食﹐白衣施重甚爲難消而言我消﹐不知三寶四諦因緣﹐亦如大海不知滿足。以是因緣﹐墮地獄苦經千萬劫﹐出生爲人瘖瘂不語。」

寶達菩薩聞之悲泣﹐而說是言﹕

「云何解脫人﹐今受如是苦﹖云何以渡海﹐還沒大海中﹖云何大富貴﹐還復貧窮困﹖云何受淨戒﹐而犯無所畏﹐還墮耶見道﹖」

佛名經卷第四

佛說佛名經卷第五

「南無無畏世界普勝如來南無十方名稱世界智稱如來南無地世界山王如來南無地功徳世界波頭摩輪境界勝王如來南無然燈輪世界善住如來南無普莊嚴世界大莊嚴佛境界如來南無倚世界作一切功徳如來南無歡喜世界畢竟成就佛寶功徳如來南無星宿行世界智上勝如來南無蓋行莊嚴世界智起光明威徳王勝如來南無波頭摩世界波頭摩生王如來

「南無法境界自在佛﹝胡本云自下皆有世界﹐略不明應﹑知﹞南無月中光明佛南無香象佛南無阿彌陀光明佛南無波頭摩山佛南無波頭摩生勝佛南無旃檀勝佛南無寶積佛﹑南無智慧佛

「南無無畏作王佛南無功徳成就勝佛南無光明幢佛南無無量功徳作佛南無功徳成就勝佛南無一切功徳成就勝佛南無波頭摩成就勝佛南無炬住持佛南無寶上勝佛﹑南無金色華佛

「南無上王佛南無星宿王佛南無無量彌留佛南無虛空輪淸淨王佛南無無量聲佛南無寶山佛南無種種寶俱蘇摩花佛南無勝眾佛南無無塵離塵放發佛

「南無不宿發修行佛南無金色華佛南無寶舍佛南無種種華成就佛南無放光明佛南無俱蘇摩成就佛南無放蓋佛南無稱力王佛南無淨聲佛﹑南無淨勝佛

「南無無量眾佛南無上首佛南無無障礙眼佛南無破散一切諸趣佛南無斷一切疑佛南無無相聲佛南無畢竟得無邊功徳佛南無寶成就勝佛南無波頭摩上勝佛﹑南無寶上佛

「南無無障礙發修佛南無無邊佛南無寶彌留佛南無日然燈上勝佛南無智成就勝佛南無憂鉢羅然燈佛南無十方然燈佛南無賢勝佛南無莎羅自在王佛南無師子佛南無寶彌留佛南無大毘婆尸佛南無妙勝光明佛南無功徳王光明佛南無華王佛﹑南無無量明佛

「南無功徳一味佛南無十方然燈佛南無賢勝佛南無娑羅自在王佛南無師子佛南無寶彌留堅佛南無毘婆尸佛南無明王佛南無上首佛﹑南無無上首佛

「南無大龍佛南無香上勝佛南無香勝幢佛南無栴檀屋佛南無香幢佛南無栴檀香佛南無無邊精進佛南無月上王佛南無十上光明佛南無波頭摩上佛南無驚怖波頭摩華成就上王佛

「南無寶网佛南無善住王佛南無香象王佛南無與一切樂佛南無示一切念佛南無不空說佛南無能滅一切怖畏佛南無不住王佛南無寶光明佛南無與一切眾生安隱樂佛

「南無觀無量境界佛南無虛空莊嚴勝佛南無無邊莊嚴佛南無修行幢佛南無成就驚怖勝花佛南無賢勝佛南無淸淨眼佛南無大將軍佛南無上勝髙佛南無不可勝幢佛

「南無可依佛南無無量無邊佛南無香彌留佛南無月輪聞王佛南無妙彌留寶成就勝佛南無聞彌留善勝佛南無淨勝佛南無無障礙眼佛南無無邊功徳作佛南無威徳王佛南無願善思惟成就佛南無淸淨輪王佛南無智上佛南無精進仙佛南無智山佛南無方作佛南無大會上首佛南無最上首佛南無智護佛南無上勝佛南無現示眾生境界無障見佛南無不成境界佛南無無障礙光明佛南無發光明無礙佛南無佛波頭摩上成就勝佛南無觀一切佛境界現形佛南無說堅佛南無化聲佛南無波頭摩勝佛南無寶成就勝佛南無海彌留佛南無無垢慧佛南無智華成就佛南無積勝上威徳寂靜佛南無離貪境界佛南無離一切取佛南無不可思議功徳成就勝佛南無現成就勝佛南無無畏去佛南無香風佛南無無等香光佛南無雲妙鼓聲佛南無功徳成就勝佛南無無量頻迅境界彌留聚佛南無香勝彌留佛南無無量彌留佛南無無量光明佛南無普見佛南無無畏佛南無得無畏佛南無月然燈佛南無火然燈佛南無勝修佛南無勝眾佛南無金剛成佛南無智自在王佛南無智力稱佛南無無畏勝佛南無功徳王光明佛南無善眼佛南無堅自在王佛南無彌留王佛南無虛空彌留寶勝佛南無賢上勝佛南無梵吼聲佛南無寶華佛南無波頭摩成就勝佛南無栴檀香佛南無須彌劫佛南無勝莊嚴佛南無寶蓋佛南無香象佛南無無邊勝佛南無不空說名佛南無不可思議功徳王光明佛南無無畏王佛南無波頭摩上勝佛南無常得精進佛南無藥王佛南無安隱佛南無無邊意行佛南無無邊境界佛南無無邊光明佛南無無邊眼佛南無金色境界佛南無無邊虛空境界佛南無星宿王佛南無香上勝佛南無虛空勝佛南無妙勝佛南無方作佛南無妙彌留佛南無無障礙眼佛南無金剛佛南無然炬佛

「南無火幢佛南無賢無垢威徳光佛南無智積佛南無稱力王佛南無功徳王光明佛南無見智佛南無波頭摩妙勝佛南無成就勝佛南無寶光明佛南無寶蓮華勝佛南無遠離疑成就佛南無眾上首佛南無拘留孫佛南無幢王佛南無波頭摩功徳佛南無放光明佛南無彌勒佛南無光明波頭摩光佛

「南無勝王佛南無法幢佛南無無量奮迅佛南無海須彌佛南無妙見佛南無釋迦牟尼佛南無不空見佛南無無障礙吼聲佛南無無量功徳勝名光明佛南無無分別修行佛南無無邊光明佛南無善眼佛南無南方寶普藏佛南無無垢遠離垢解脫佛

「南無西方無量華佛南無無量照佛南無無量光明佛南無無量明佛南無無量境界佛南無無量自在佛南無無量奮迅佛南無無普蓋佛南無蓋行佛南無寶蓋佛南無星宿王佛南無善星宿佛南無光明輪佛南無光明王佛南無光明上勝佛南無無邊見佛南無無勝佛南無無邊境界奮迅佛南無無障礙吼聲佛南無大雲光明佛南無羅网王佛南無善得平等光明佛南無波頭摩勝華佛南無山王佛南無月眾增上佛南無髙光明佛南無合聚佛南無不空光明佛南無頂勝王佛南無北方不空然燈佛南無不空奮迅佛南無不空境界佛南無不空光明佛南無無邊精進佛南無莎羅自在王佛南無寶莎羅王佛南無普蓋王佛南無蓋莊嚴王佛南無寶積佛南無栴檀屋佛南無栴檀香佛南無無量光明佛南無光明輪莊嚴留佛南無無障礙眼佛南無無量眼佛南無寶成就佛南無一切功徳佛南無佛華成就功徳佛南無善住慧佛南無無量步佛南無不空勝佛南無寶步佛南無無邊修行佛南無無邊莊嚴勝佛南無虛空輪光明佛南無無量聲佛南無藥王佛南無無畏佛南無遠離驚怖毛竪佛南無功徳王光明佛南無觀智慧起華佛南無虛空寂佛南無虛空聲佛南無虛空莊嚴成就佛南無下方大自在佛南無妙勝佛南無有佛南無華勝佛南無善生佛南無師子勝佛南無成就義佛南無師子護佛南無師子鉀佛南無善住山王佛南無淨彌留佛南無淸淨眼佛南無不空足步佛南無虛空像佛南無香勝佛南無香山佛南無無量眼佛南無香積佛南無寶眾佛南無寶髙佛南無善住佛南無善住王佛南無淨彌留佛南無堅王佛南無光明輪佛南無火然燈佛南無不空過佛南無善思惟發行佛南無師子佛南無堅固眾生佛南無行勝住王佛南無上方無量境界佛南無勝王佛南無精進勝佛南無斷疑佛南無善星宿王佛南無然燈佛南無光明佛南無光明彌留佛南無光明輪佛南無稱光明佛南無髙蓋佛南無香蓋佛南無寶蓋佛南無栴檀香佛南無栴檀勝佛南無須彌聚佛南無寶光明佛南無堅固王佛南無淨功徳佛南無淸淨眼佛南無無畏佛南無遠離諸畏佛南無成就積佛南無寶勝佛南無山王佛南無轉女根佛南無無量行佛南無最勝光明佛南無羅网光明幢佛南無因王佛南無日月淨明徳佛南無東南方觀一切佛形鏡如來以爲上首佛南無華覺奮迅佛南無羅网光明佛南無無量光明華佛南無寶堅固佛南無初發心轉法輪佛南無華積佛南無千上光明佛南無不動步佛南無無量迹步佛南無無量願生佛南無無邊願佛南無無邊境界佛南無不定願佛南無轉胎佛南無轉諸難佛南無不行念佛南無成就一切念佛南無虛空佛南無有勝佛

「南無正法念處經南無增一阿含經南無中阿含經南無長阿含經南無雜阿含經南無賢愚經南無起世經南無雜寶藏經南無普曜經南無生經南無修行道地經南無陰持入經南無中本起經南無興起行經南無達摩多羅禪經南無義足經南無毘耶娑問經南無大安般經南無轉法輪經論南無寶髻菩薩四法經論南無無量壽經論南無文殊師利問菩提經論南無大莊嚴論南無佛性論南無大丈夫論南無中邊論南無迴諍論南無佛阿毘曇論南無業成就論南無中論南無順中論南無百論南無起信論南無三無性論南無入大乘論南無成實論南無十二門行論南無十八空論南無寶性論南無方便心論南無思塵論南無解捲論南無緣生論南無十二因緣論南無一輪盧迦論南無百字論南無破外道四宗論南無破外道涅槃論南無發菩提心論南無辟支佛因緣論

「南無莊嚴王菩薩南無國土莊嚴菩薩南無因陀羅网菩薩南無天山菩薩南無善眼菩薩南無住持世間手菩薩南無大將菩薩南無寂意菩薩南無速行菩薩南無善臂菩薩南無山峯菩薩南無曇無竭菩薩南無勝願菩薩南無莊嚴相星宿山王菩薩南無樂說無滯菩薩南無無垢智菩薩南無娑伽羅菩薩南無斷一切憂菩薩南無地藏菩薩南無普現菩薩南無法行成就菩薩南無深行菩薩南無淸淨三輪菩薩南無寂靜心菩薩南無無邊功徳菩薩南無虛空平等智菩薩南無波頭摩眼菩薩南無金剛幢菩薩南無波頭摩華嚴菩薩南無寶莊嚴菩薩南無寶路菩薩南無功徳王慧菩薩南無莊嚴王菩薩南無斷諸嚴王菩薩南無淸淨光明莊嚴菩薩南無深聲菩薩南無妙鼓聲菩薩南無尼民陀羅菩薩南無大自在菩薩南無諸功徳身菩薩

「歸命如是等十方世界無量無邊諸大菩薩摩訶薩。

「南無隨喜辟支佛南無十二波羅墮辟支佛南無十同名婆羅辟支佛南無火身辟支佛南無同菩提辟支佛南無摩訶男辟支佛南無心上辟支佛南無髪淨辟支佛南無善快辟支佛南無違陀辟支佛

「弟子等﹗今以總相懺悔一切諸業﹐今當次第更復一一別相懺悔。若總若別若麁若細﹐若輕若重若說不說﹐品類相從願皆消滅。別相懺悔者﹐先懺身三次懺口四﹐其餘諸障次第稽顙。身三業者﹐第一殺害﹐如經所明﹐恕己可爲諭﹐勿殺勿行杖﹐𨿽復禽獸之殊﹐保命畏死其事是一。若尋此眾生無始已來﹐或是我父母兄弟六親眷屬﹐以業因緣﹐輪迴六道出生入死﹐攺形易報不復相識﹐而今興害食噉其肉斷大慈種。是故﹐佛言﹕『設得餘食﹐當如飢母食子肉想﹐何況食噉此魚肉耶﹖』又言﹕『爲利殺眾生﹐以錢納眾生肉。二俱是惡業﹐死墮叫喚地獄。』故知殺害及以食噉﹐罪深河海過重丘岳。然弟子等﹐從無始已來﹐不遇善友皆爲此業。是故經言殺害之罪﹐能令眾生墮於地獄餓鬼受苦。若在畜生﹐則受虎狗豺狼鷹鷂等身﹐或受毒蛇蝮蝎等身常懷惡心﹐或受麞鹿熊羆等身常懷恐怖。若生人中得二種果報﹕一者多病﹔二者斷命。殺害食噉旣有如是無量種種諸惡果報。是故﹐弟子﹗今日至到稽顙至誠歸依於佛。

「南無東方滅諸怖畏佛南無南方日月燈明佛南無西方覺花光佛南無北方發功徳佛南無東南方除眾惑冥佛南無西南方無生自在佛南無西北方大神通王佛南無東北方空離垢心佛南無下方同像空無佛南無上方瑠璃藏勝佛

「弟子等﹗自從無始已來至于今日有此心識﹐常懷磣毒無慈愍心﹐或因貪起殺﹐因瞋因癡及以慢殺﹐或興惡方便﹐誓殺願殺及以呪殺﹐或破決湖池﹐焚燒山野田獵捕魚﹐或因風放火飛鷹放犬﹐惱害一切六道眾生﹐如是等罪無量無邊﹐今日至心歸命懺悔。

「或以檻摾抗撥枚戟弓弩﹐彈射飛鳥走獸之類﹐或以罛网罾釣﹐撈漉水性魚鼈黿鼉蝦蜆蠃蜯濕居之屬﹐使水陸之與空行藏竄無地﹐或畜養鷄猪牛羊犬豕鵝鴨之屬﹐自供庖廚或貨他宰殺﹐使其哀聲未盡毛羽脫落鱗甲傷毀﹐身首分離骨肉銷碎﹐剝裂屠割炮燒煮炙﹐楚毒酸切橫加無辜。但取一時之快口﹐得味甚寡﹐不過三寸舌根而已﹐然其罪報殃累永劫。如是等罪今日至誠﹐歸命懺悔。

「又復無始已來至于今日﹐或復興師相伐彊場交諍﹐兩陣相向更相殺害﹐或自殺他教殺﹑聞殺歡喜﹐或習屠鱠債爲刑戮﹐烹宰他命行於不忍﹐或恣忿怒揮戈撫刃﹐或斬或刺或推著坑塹﹐或以水沈溺﹐或塞穴壞巢土石磓﹝石﹡甲﹞﹐或以車馬躙轢踐蹋一切眾生。如是等罪無量無邊﹐今日發露歸命懺悔。

「又復﹐無始已來﹐或漑灌陸田墮胎落子破卵壞巢﹐毒藥蠱道傷殺眾生﹐墾土掘地種植田園養蠶煮繭﹐養猫搦鼠傷殺滋甚﹐或打撲蚊虻螥蠅蜂蝎﹐掐抯蚤虱﹐或燒除糞掃﹐開決溝渠枉害一切﹐或噉菓實或用穀米﹐或水或菜橫殺眾生﹐或然樵薪或露燈燭焚諸蟲類﹐或食醬酢不看搖動﹐或瀉湯水澆殺蟲蟻﹐如是乃至行住坐臥四威儀中﹐恒常傷殺飛空著地細微眾生。弟子﹗以凡夫識暗不覺不知﹐今日發露歸命懺悔。

「又復﹐弟子等﹗從無始已來至于今日﹐或以鞭杖枷鎖桁械﹐壓立拷掠打擲﹐手脚蹴蹋纏縛籠繫斷絕水穀﹐如是種種諸惡方便苦惱眾生。今日至誠向十方佛尊法聖眾﹐歸命懺悔。

「願弟子等﹐承是懺悔殺害等罪所生功徳﹐願生生世世得金剛身壽命無窮﹐永離怨憎無殺害想﹐於諸眾生得一子地﹐若見危難急厄之者﹐不惜身命方便救解令得解脫﹐然後爲說微妙正法﹐使諸眾生覩形見影皆蒙安樂﹐聞名聽聲恐怖悉除。」

大乘蓮華寶達問答報應沙門經

寶達頃前更入流火地獄。云何名曰流火地獄﹖其地獄縱廣二百由旬﹐周匝鐵城鐵网覆上﹐猛火絕熾烟焰洞然﹐﹝金﹡疾﹞﹝金﹡離﹞鐵鏘徧布於地﹐獄中火流烟焰俱起。

西門之中有六百罪人唱聲大喚﹐徧身火然絕炎猛熾﹐此罪沙門唱如是言﹕「我今何罪來入此處﹖」跳踉宛轉而不肯前。

馬頭羅剎以手拍耳口眼火出﹐手捉利刃望頭而斫﹐復有餓狗來食其肉﹐復有餓鬼來飲其血﹐復有飛鳥來餐其髓。馬頭羅剎捉臂而牽﹐手下火然﹐應時則燋火流灌身周徧燋爛﹐一日一夜受罪無量﹐千死千生萬死萬生。

寶達問馬頭羅剎曰﹕「此諸沙門以何因緣﹐受如是罪﹖」

馬頭羅剎答寶達曰﹕「此諸沙門受佛淨戒而不淨持﹐受人信施楊枝澡漱香湯沐浴﹐遊行世間受持應器而行乞食﹐似沙門形中不慚愧﹐以是因緣墮此地獄。」

寶達聞之悲泣流淚﹐則說偈言﹕

「云何無繫縛﹐還入囹圄中﹖云何出生死﹐還入三惡道﹖云何遇浮木﹐覩明還歸闇﹖云何吹火滅﹐忽然還熾盛﹖淨行解脫人﹐今受大苦痛。」

佛名經卷第五

佛說佛名經卷第六

「南無西南方成就義如來爲上首南無成就義發行佛南無成就炎佛南無常發行佛南無善住佛南無無量發行佛南無無相修行佛南無無邊修行佛南無普修行佛南無然燈光明作佛南無普藏佛南無普山佛南無無邊形佛南無無邊精進佛南無羅网光佛南無曼陀羅佛南無光明輪佛南無善見佛南無不空說名佛南無破一切怖畏佛南無無量功徳王光明步佛南無無邊華佛南無無邊吼聲佛南無樂積光明功徳佛南無不二輪佛南無無量光明佛華光佛南無無量聲佛南無髙明佛南無堅固自在王佛南無日面佛南無善眼佛南無勝功徳佛南無寶華佛南無寶成就佛南無月華佛南無一切眾生修行佛南無轉一切世間佛南無無量光明無形佛南無無畏佛南無一切樂念順行佛

「南無發初香光明佛南無香山佛南無香象佛南無香勝佛南無香身佛南無香輪佛南無光明王佛南無妙波頭摩王佛南無佛境界佛南無無量境界佛南無安樂佛南無快勝佛南無放光明華佛南無華蓋行佛南無華帳佛南無金華佛南無香華佛南無髙王佛南無善導師佛南無勝一切眾生佛南無轉一切念佛南無無量行華佛南無無量香佛南無普照放光明佛南無普香光明佛南無普放光明佛南無放成就勝華佛南無寶羅网像佛南無妙光佛南無一蓋國土佛南無星宿王佛南無合聚佛南無不住王佛南無香風佛南無無邊智境界佛南無不空行佛南無不空見佛南無無障礙眼佛南無初發心佛南無無量眼佛南無然燈上佛南無普光明佛南無照光明佛南無一切佛國土一切眾生不斷樂說佛南無阿樓那奮迅佛南無無迹奮迅佛

「南無東北方斷一切憂惱如來爲上首。

「南無離憂佛南無樂成就功徳佛南無無畏王佛南無勝彌留佛南無香山佛南無拘隣佛南無大體勝佛南無寶蓮華勝佛南無華成就佛南無吼眼佛南無勝眾佛南無無邊光明佛南無月勝光明稱佛南無星宿王眾僧上佛南無無邊光明佛南無香髙山佛南無無畏王佛南無成就勝無畏佛南無無邊光照光明佛南無香彌留佛南無離驚怖成就勝佛南無無量功徳月成就佛南無一切功徳莊嚴佛南無不可勝幢佛南無增上護光明佛南無華勝王佛南無無邊成就行佛南無一切勝佛南無虛空輪淸淨王佛南無無量吼聲佛南無無量吼妙聲佛南無寶勝功徳佛南無淨勝佛南無無礙香象佛南無髙光明佛南無大稱佛南無稱親佛南無堅固自在王佛南無莎羅王佛南無無量照佛南無安隱王佛南無普功徳增上雲聲燈佛南無大積佛南無髙積佛南無功徳王光明佛南無堅積聚佛南無寶勝光明佛南無憂鉢羅光明作佛南無月王佛南無栴檀佛南無月勝佛南無修梵行佛南無行淨佛南無一切勝佛南無難勝佛南無寶作佛南無無量聲佛南無樹提佛南無龍天佛南無日天佛南無師子佛南無無垢明佛南無世間天佛南無勝積佛南無人自在恭敬佛南無華勝佛南無發精進佛南無火妙香光明勝佛南無無垢香火勝佛南無普見佛南無不動佛南無寶幢佛南無無量明佛南無妙寶聲佛南無徧照佛南無智光明王佛南無摩尼光明勝佛南無無量花光明善勝慧佛南無盧舍那佛南無智慧自在佛南無水聚日佛南無火然燈佛南無月光明佛南無無障礙智佛南無華香佛南無寶光明佛南無曼陀羅香喜佛南無拘隣智炎佛南無大明香佛南無華幢佛南無無著智佛南無如是等無量億毘婆羅佛南無寶作佛南無無憂勝佛南無寶山佛南無人王佛南無力勝佛南無香勝佛南無普滿華佛南無無垢光明佛南無樂說莊嚴思惟佛南無無垢月幢佛南無俱蘇摩光明作佛南無火行佛南無寶上佛南無無畏觀佛南無遠離驚怖毛竪等喜稱佛南無師子奮迅力佛南無金光明威徳王佛

「若善男子﹑善女人﹐十日禮拜讀誦是諸佛名﹐遠離一切諸難﹐滅一切罪。

「南無善說增上名勝佛南無普光明佛南無過種種敵對頻迅佛南無自在幢王佛南無無量功徳光明勝佛南無無障礙佛南無寶波頭摩奮迅勝佛南無寶華善住山自在王佛

「若善男子﹑善女人﹐受持讀誦是諸佛名﹐一阿僧祇劫超越世間不入惡道。

「南無智燈佛南無光明佛南無難降伏佛南無普照十方世界佛南無大海佛南無寶藏佛南無銀幢佛南無幢日王佛南無威徳自在王佛南無覺王佛南無十力自在佛南無平等作佛南無初發心思惟遠離諸怖畏煩惱無礙妙勝佛南無金剛足步佛南無寶像光明足奮迅佛南無降伏諸魔疑奮迅佛南無栴檀勝佛南無初發心不退轉成就勝佛南無寶蓋上光明佛南無教化菩薩佛南無初發心斷一切疑煩惱佛南無光明勝破闇三昧勝上王佛南無樂說莊嚴雲聲歡喜佛南無淸淨香決定光明威徳王佛南無拘留孫佛南無金聲佛南無人王佛南無迦葉佛南無彌勒佛南無師子佛南無然炬佛南無明王佛南無須彌聚佛南無聖佛南無華幢佛南無善星宿佛南無大臂佛南無大主佛南無大力佛南無星宿王佛南無藥王佛南無稱幢佛南無大光明佛南無火聚佛南無日藏佛南無月炎佛南無月照佛南無善明佛南無無憂佛南無照佛南無一沙佛南無大明佛南無住持鬘佛南無功徳明佛南無見義佛南無然燈佛南無妙歌佛南無藥王佛南無安隱佛南無頂堅勝威徳佛南無難勝佛南無功徳幢佛南無羅睺佛南無勝眾佛南無梵聲佛南無堅固意佛南無光明作佛南無大髙山佛南無金剛仙佛南無寶波頭摩眼力仙佛南無無畏佛南無華光明人愛佛南無大威徳佛南無日淨王佛南無無量命佛南無龍徳佛南無堅步佛南無不空見佛南無精進徳佛南無力護佛南無歡喜佛南無徳勝佛南無師子幢佛南無勝法佛南無歡喜王上首佛南無愛作佛南無功徳智佛南無香象佛南無善觀佛南無雲聲佛南無善思惟佛南無善識佛南無無垢佛南無月上佛南無大稱佛南無摩尼寶佛南無勝王佛南無師子步佛南無樹王佛南無光明勝佛南無星宿佛南無大覺佛南無積智慧佛南無善住佛南無堅意佛南無甘露慧佛南無善見佛南無智光明佛南無堅行佛南無善吉佛南無寶幢佛南無波頭摩佛南無那羅延佛南無樂說佛南無智作佛南無功徳佛南無供養佛南無淨徳佛南無寶作佛南無華天佛南無善思惟義佛南無法上佛南無自在佛南無稱慧佛南無意稱佛南無金剛幢佛南無十力佛南無頻迅佛南無離闇佛南無羅睺天佛南無彌留幢佛南無眾上首佛南無寶藏佛南無上修佛南無星宿佛南無大覺佛南無三界尊佛南無功徳稱佛南無日月光明師子幢佛南無毘羅波王佛南無勝藏佛南無示現有佛南無月光佛南無金山佛南無師子徳佛南無不可勝幢佛南無光明佛南無稱願佛南無堅精進佛南無譬諭稱佛南無離畏佛南無應天佛南無大然燈佛南無多世間佛南無妙香佛南無住持功徳佛南無離闇佛南無無比佛南無師子佛南無自然佛南無善行佛南無寶稱佛南無離諸過佛南無住持甘露佛南無人月佛南無日面佛南無莊嚴佛南無摩尼光佛南無山積佛南無髙幢佛南無法作佛南無思惟義佛南無深心佛南無寶聚佛南無眾上首佛南無劫簸佛南無奮迅佛南無住智佛南無分明佛南無心分明佛南無勝佛南無不起佛南無功徳勝佛南無師子吼佛南無奮迅佛南無人信佛南無龍王佛南無華山佛南無龍喜佛南無香自在佛南無妙稱佛南無天力佛南無功徳鬘佛南無龍功徳佛南無莊嚴眼佛南無善行智佛南無智勝佛南無慧照佛南無實語佛南無日光明佛南無決定智佛南無寶上色佛

「南無安般守意經南無般泥洹經南無當來變經南無過去佛分衛經南無﹝木﹡柰﹞女耆域經南無淨飯王般涅槃經南無八師經南無大迦葉本經南無四願經南無婦人遇辜經南無辨意長者子所問經南無胞胎經南無四自侵經南無五百弟子自說本起經南無七女本經南無阿難四事經南無所欲致患經南無法受塵經南無禪行法想經南無四天王經南無佛垂般涅槃略說教戒經南無別譯雜阿含經南無優婆夷淨行經南無難提釋經南無無垢優婆夷問經南無造立形像福報經南無法常住經南無懈怠耕者經南無優塡王經南無阿難七夢經南無佛入涅槃密迹金剛力士哀戀經南無迦葉赴佛涅槃經南無佛滅度後棺斂葬送經南無灌佛經南無羅雲忍辱經南無出家緣經南無三品弟子經南無四輩經南無見正經南無呵鵰阿那含經南無五無返復經南無阿含正行經南無五恐怖世經南無大魚事經南無頻多和多耆經南無梵摩難國王經南無摩訶迦葉度貧母經南無中心經南無龍王兄弟經﹑南無降龍王經

「南無光明意菩薩南無善見菩薩南無不取諸法菩薩南無轉女根菩薩南無思惟大悲菩薩南無寶蓋山菩薩南無雲山吼聲菩薩南無羅网莊嚴菩薩南無寶藏菩薩南無法雞兜菩薩南無日雞兜菩薩南無無邊雞兜菩薩南無無垢藏菩薩南無山峯菩薩南無山峯住持菩薩南無須彌山燈王菩薩南無須彌幢菩薩南無須彌山聲菩薩南無彌留王菩薩南無寶杖菩薩南無寶尸棄菩薩南無寶來菩薩南無寶天菩薩南無法樂莊嚴菩薩南無莊嚴王菩薩南無山相莊嚴菩薩南無金莊嚴光明菩薩南無淸淨聲光菩薩南無寶髻菩薩南無天吉菩薩南無百光菩薩南無火光菩薩南無星宿味菩薩南無常悲泣菩薩南無光明勝菩薩南無一切法自在菩薩南無寶輪菩薩南無寶炬菩薩南無不空奮迅菩薩南無雲光明菩薩

「歸命如是等十方世界無量無邊諸大菩薩摩訶薩。

「南無吉沙辟支佛南無憂婆吉沙辟支佛南無斷有辟支佛南無憂婆支羅辟支佛南無斷愛辟支佛南無施波羅辟支佛南無轉覺辟支佛南無去垢辟支佛南無髙去辟支佛南無阿悉多辟支佛南無無漏辟支佛南無憍慢辟支佛

「弟子等﹗次懺劫盜之業﹐經中說言﹕『若物屬他他所守護﹐於此物中一艸一葉不與不取﹐何況盜竊﹖但自眾生惟見現在利故﹐以種種不道而取﹐致使未來受此殃累。』是故﹐經言﹕『劫盜之罪能令眾生墮於地獄餓鬼受苦。若在畜生則受牛馬驢騾駱駝等形﹐以其所有身力血肉償他宿債。若生人中爲他奴婢﹐衣不蔽形食不充命﹐貧寒困苦人理殆盡。』劫盜旣有如是苦報﹐是故﹐弟子﹗今日至到稽首歸依佛。

「南無東方壞諸煩惱佛南無南方妙音自在佛南無西方大雲光佛南無北方雲自在王佛南無東南方無緣莊嚴佛南無西南方過諸魔界佛南無西北方見無恐懼佛南無東北方一切徳嚴佛南無上方蓮華藏光佛南無下方妙善住王佛

「弟子等﹗自從無始已來至于今日﹐或盜他財寶興刃彊奪﹐或自恃身逼迫而取﹐或恃公威或假勢力﹐髙桁大械枉壓良善﹐吞納姦貨拷直爲曲。爲此因緣身羅憲网﹐或任邪治領他財物﹐侵公益私侵私益公﹐損彼利此利彼損此﹐割他自饒口與心悋﹐或竊沒租估偸度關稅﹐匿公課輸藏隱使沒。如是等罪無量無邊﹐今日慚愧歸命懺悔。

「或是佛法僧物不與而取﹐或經像物或治塔寺物﹐或供養常住僧物﹐或擬招提僧物﹐或盜取誤用﹐恃勢不還﹐或自借貨人﹐或復換貸漏妄﹐或三寶物混亂雜用﹐或以眾僧物﹐穀米樵薪薑豉醬酢﹐菜茹菓實錢帛竹木﹐繒綵幡蓋香華油燭﹐隨情逐意﹐或許施三寶物﹐誑欺不與﹐或自用或與人﹐或摘佛華菓用僧鬘物﹐因三寶財私自利己。如是等罪無量無邊﹐今日慚愧發露懺悔。

「又復﹐弟子等﹗從無始已來至于今日﹐或作周旋朋友師僧同學﹐父母兄弟六親眷屬﹐共住同止﹐百一所須更相欺誑﹐或於鄕隣比近移籬拓牆﹐侵奪地宅攺﹝標﹡寸﹞易相。虜掠田園因公託私﹐奪他邸店及以屯野。如是等罪無量無邊﹐今日發露歸命懺悔。

「又復﹐弟子等﹗從無始已來至于今日﹐或攻城破邑燒村壞柵﹐偸賣良民誘他奴婢﹐或復枉壓無罪之人﹐使其形﹝止﹡且﹞血刃身被徒鎖﹐家業破散骨肉生離﹐分張異城生死隔絕。如是等罪無量無邊﹐今日慚愧發露懺悔。

「又復﹐弟子等﹗從無始已來至于今日﹐或商侶博貨邸店市易﹐輕秤小斗減割尺寸﹐盜竊分銖欺罔圭合﹐以麁易好以短換長﹐巧欺百端希望毫利。如是等罪無量無邊﹐今日慚愧歸命懺悔。

「又復﹐弟子等﹗從無始已來至于今日﹐穿踰牆壁斷道抄掠﹐抵捍債息負債違要面欺心口﹐或非道陵奪鬼神禽獸四生之物﹐或假託卜相取人財寶﹐如是乃至以利求利﹐惡求多求無厭無足。如是等罪無量無邊不可說盡﹐今日至到向十方佛尊法聖眾前歸命懺悔。

「願弟子等﹐承是懺悔劫盜等罪所生功徳﹐願生生世世得如意寶﹐常雨七珍上妙衣服﹐百味甘露種種湯藥﹐隨意所須應念則至。一切眾生無偸奪相﹐一切皆能少欲知足﹐不耽不染﹐常樂惠施行急濟道﹐頭目髓腦如棄涕涶﹐迴向滿足檀波羅蜜。」

大乘蓮華寶達問答報應沙門經

寶達頃前更入鐵床地獄。云何名鐵床地獄﹖此地獄縱廣五十由旬﹐鐵城周匝上有鐵网羅覆其上﹐猛火炎赫周徧獄中﹐﹝金﹡疾﹞﹝金﹡離﹞鐵鏘徧布其地﹐烟火洞然四方俱熾﹐中有鐵床上安銐刀銐如鋒釯﹐火從中出絕焰俱熾。

東門之中有七百沙門﹐指手呼天唱言﹕「苦哉﹗我今何罪來詣其中﹖」跳踉宛轉髙聲大喚。

馬頭羅剎手捉三股鐵叉望腰而撞臍中而出﹐擎著鐵床之上﹐銐刀仰刺腹背俱徹﹐千生千死萬生萬死﹐一日一夜受罪無量﹐從地獄出生於人中諸根不具。

寶達問馬頭羅剎曰﹕「此沙門作何業行﹐受罪如是﹖」

馬頭羅剎答曰﹕「此諸沙門受佛淨戒﹐不求未來無上佛道﹐但取現在名聞利養﹐身犯四禁八萬威儀。貪求信施如火得艸不知滿足﹐坐人床座亦不如法﹐與白衣共宿如俗人法﹐坐佛床上登躡師坐﹐臥師形像陰涼之下﹐以是因緣墮此地獄。」

「奇哉﹗怪希有﹗解脫而不脫﹖奇哉﹗怪希有﹗慧日墜大海﹐已得解脫門﹐還復被繫縛。」

佛名經卷第六

佛說佛名經卷第七

「南無普照佛南無寶幢佛南無離疑佛南無師子奮迅步佛南無善護佛南無不空步佛南無覺華幢佛南無山自在王佛南無大威徳佛南無示現惡佛南無甘露稱佛南無寶天佛南無住義智佛南無滿足智佛南無不陜劣名稱佛南無無憂佛南無離垢勝佛南無梵天佛南無地自在王佛南無華眼佛南無差別見佛南無法光明佛南無具足見佛南無信功徳佛南無三界尊佛南無月葉佛南無寶光明佛南無寶幢佛南無妙稱佛南無光明作佛南無無量威徳佛南無廣護佛南無師子身佛南無甘露慧佛南無難勝佛南無功徳聚佛南無月髙佛南無得大勢至佛南無無量步佛南無月無畏佛南無見一切義佛南無勇猛佛南無功徳然燈佛南無月王佛南無功徳炎佛南無廣智佛南無善寂滅佛南無天光佛南無無垢佛南無住持無量明佛南無希勝佛南無不覆藏佛南無善住佛南無大意佛南無上首佛南無世間光明佛南無多功徳佛南無無量威徳佛南無義慧佛南無離塵佛南無離瞋恨無熱佛南無善稱佛南無稱徳佛南無俱蘇摩徳佛南無人徳佛南無精進僊佛南無大徳佛南無寂慧佛南無香像佛南無上堅佛南無安樂佛南無不可勝佛南無日月佛南無雷王佛南無電王佛南無大勝佛南無護智佛南無日勝佛南無成就義佛南無寶積佛南無降伏怨佛南無華勝佛南無應稱佛南無智步佛南無離慢佛南無根華佛南無無畏國土佛南無髙稱佛南無示有佛南無月蓋佛南無多功徳佛南無寶月佛南無師子幢佛南無樂思惟佛南無不可思議奮迅佛南無樂功徳佛南無應供稱佛南無華相佛南無無量樂說稱佛南無摩尼金剛佛南無無量壽佛南無摩尼莊嚴佛南無大自在功徳佛南無勝月佛南無髙山稱佛南無百光明佛南無歡喜佛南無龍步佛南無意成就佛南無寶月佛南無寂滅佛南無然炬王佛南無上首佛南無歡喜自在佛南無寶髻佛南無遠離畏佛南無寶藏佛南無月面佛南無無垢稱佛南無稱威徳佛南無愛天佛南無羅睺天佛南無善炎佛南無寶愛佛南無寶聚佛南無寶步佛南無師子華佛南無髙修佛南無人自在佛南無人慧佛南無照世間佛南無寶威徳佛南無功徳佛南無大相佛南無乘莊嚴佛南無橋梁佛南無香象佛南無無心慧佛南無彌留幢佛南無善香佛南無堅鎧佛南無勝威徳佛南無摩尼鎧佛南無賢大佛南無善香月佛南無淨自在佛南無師子月佛南無勝威徳佛南無善勝佛南無不可勝輪佛南無勝親佛南無實名佛南無大行佛南無髙光明佛南無功徳山佛南無大稱佛南無法稱佛南無施光明佛南無電徳佛南無實作佛南無救命佛南無善炎佛南無善首佛南無決定慧佛南無離有佛南無摩尼香佛南無勝喜佛南無師子光明佛南無普照佛南無稱勝佛南無善智慧佛南無摩尼月佛南無髙光佛南無不可降伏行佛南無大光佛南無摩尼輪佛南無世尊佛南無師子像佛南無月滿佛南無寶炎佛南無羅睺佛南無善護佛南無希覺佛南無同光明佛南無寂靜去佛南無安隱世間佛南無無惱佛南無十方行佛南無力喜佛南無火體勝佛南無至大體佛南無得大勢佛南無功徳藏佛南無實行佛南無無畏勝佛南無樹提佛南無大光明佛南無日光佛南無廣功徳佛南無寶功徳佛南無自在佛南無摩尼香佛南無作業佛南無師子手佛南無善化佛南無寶髙佛南無大海佛南無住持佛南無義智佛南無善思惟慧佛南無大眾輪佛南無寶火佛南無修行義佛南無世間月佛南無華聲佛南無淨幢佛南無大眾上首佛南無師子步佛南無威徳佛南無福徳成就佛南無大光明佛南無寶稱佛南無信眾佛南無無邊稱佛南無不空光明佛南無聖天佛南無金剛眾佛南無善肩佛南無幢王佛南無華成佛南無鎧慧佛南無風行佛南無善思惟佛南無大稱佛南無快然佛南無甘露聚佛南無功徳護佛南無義去佛南無無畏佛南無大慈悲佛南無住分別佛南無摩尼足佛南無解脫威徳佛南無善報佛南無善疾平等威徳佛南無智勝佛南無善天佛南無實聲佛南無智力得佛南無師子慧佛南無華髙佛南無智作佛南無華徳佛南無功徳藏佛南無寶稱佛南無實稱佛南無不可降伏佛南無無畏自在佛南無淨日佛南無諸天佛南無可愛佛南無實天佛南無寶藏佛南無功徳稱佛南無智積佛南無淸白佛南無遠行佛南無天威徳佛南無淨聖佛南無喜去佛南無大優威徳佛南無炎聚佛南無大勝佛南無華光佛南無喜上佛南無善首佛南無自在幢佛南無大愛佛南無善心佛南無降伏他眾佛南無勇猛佛南無成就佛南無威徳佛南無善思議境界佛南無善臂佛南無大寶佛南無稱意佛南無世間尊佛南無功徳光明佛南無寶聲佛南無金剛仙佛南無成就佛南無師子力佛南無無垢眼佛南無迦葉佛南無淸淨智佛南無智步佛南無髙威徳佛南無大光明佛南無日光明佛南無無垢身佛南無差別身佛南無差別威徳佛南無不可比甘露鉢佛南無月光明電徳佛南無寂滅去佛南無不動佛南無多稱佛南無功徳法佛南無歡喜無畏佛南無莊嚴王佛南無妙稱佛南無多炎佛南無華勝佛南無寶莊嚴佛南無善賢佛南無寶妙佛南無善智慧佛南無善賢徳佛南無梵幢佛南無月蓋佛南無羅网炎佛南無廣光明佛南無智稱佛南無名相佛南無功徳光明佛南無稱名聲佛南無滿月佛南無華光佛南無善行佛南無然燈佛南無電幢佛南無光明王佛南無星宿光佛南無不可嫌名佛南無波頭摩藏佛南無弗沙快佛南無眼滿佛南無無濁義佛南無髙威徳佛南無華威徳佛南無奮迅佛南無無障智佛南無羅睺天佛南無智聚佛南無上首佛南無自在劫佛南無華幢佛南無羅睺佛南無火藥佛南無星宿王佛南無明王佛南無福徳手佛南無稱光佛南無日光明佛南無法藏佛南無善智慧佛南無功徳自在劫佛南無金剛仙佛南無智慧積佛南無善住佛南無善至智慧佛南無淨聲佛南無龍吼聲佛南無相幢佛南無智慧聚佛南無無畏佛南無淨上首佛南無快眼佛南無龍徳佛南無寶幢佛南無黠慧佛南無不怯弱聲佛南無寶相佛南無聲徳佛南無師子佛南無種種說佛南無智色佛南無波頭摩聚佛南無華佛南無奮迅去佛南無華積佛南無勝色佛南無星宿色佛南無月燈佛南無威徳聚佛南無菩提王佛南無無盡佛南無善慧眼佛南無喜身佛南無智慧國土佛南無上身佛南無淨威徳佛南無有智佛南無眞聲佛南無大尊佛南無無障礙藏佛南無勝徳佛南無勝智奮迅佛南無大炎佛

「南無沙曷比丘功徳經南無樹提伽經南無盧至長者經南無須摩提長者經南無燈指因緣經南無十二品生死經南無諫王經南無五王經南無末羅王經南無摩達國王經南無普達王經南無揵陀國王經南無堅意經南無佛大僧大經南無邪祇經南無十二頭陀經南無護淨經南無木患子經南無時非時經南無錫杖經南無栴檀樹經南無新歲經南無貧窮老公經南無長者子懊惱三處經南無佛說越難經南無栴檀越國王經南無自愛經南無佛說處處經南無無上處經南無輪轉五道罪福報應經南無未生怨經南無十八泥梨經南無僧護因緣經南無那先比丘經南無四分律南無十誦律南無僧祇律南無彌沙塞律南無僧祇戒本南無四分戒本南無解脫戒本南無沙彌威儀南無曇無徳羯磨南無四分尼羯磨南無優婆塞五戒相南無善見律毘婆沙南無鼻柰耶南無薩婆多毘尼摩徳勒伽

「南無法王菩薩南無合山菩薩南無降伏魔菩薩南無普見菩薩南無智山菩薩南無難可菩薩南無因陀羅幢菩薩南無金髻菩薩南無善見菩薩南無善意菩薩南無解脫王菩薩南無大威徳菩薩南無波頭摩眼菩薩南無普眼菩薩南無決定法菩薩南無離垢菩薩南無大光菩薩南無大力菩薩南無大月菩薩南無善月菩薩南無淨心菩薩南無住持華菩薩南無不著行菩薩南無離諸惡菩薩南無得大菩薩南無智炬燈菩薩南無無邊行菩薩南無無邊見菩薩南無無障礙智菩薩南無無垢眼山王菩薩南無住持寂靜菩薩南無離闇菩薩南無無邊幢菩薩南無火光菩薩南無三界尊菩薩南無世間炬菩薩南無無障眼菩薩南無不可嫌稱菩薩南無無邊見菩薩南無無礙見菩薩

「歸命如是等十方世界無量無邊諸大菩薩摩訶薩。

「南無盡憍慢辟支佛南無親辟支佛南無得脫辟支佛南無無垢辟支佛南無獨辟支佛南無雞書辟支佛南無能作憍慢辟支佛南無退辟支佛南無不退去辟支佛南無尋辟支佛

「弟子等﹗至心懺悔貪欲之罪。經中說言﹕『但爲貪欲閉在癡獄﹐沒生死河莫之能出。』眾生爲是五欲因緣﹐從昔已來流轉生死﹐一一眾生一劫之中所積身骨﹐如王舍城毘富羅山﹐所飲母乳如四海水﹐身所出血復過於此。父母兄弟六親眷屬﹐命終哭泣所出目淚如四海水﹐是故說言有愛則生愛盡則滅﹐故知生死貪愛爲本。所以經言﹕『淫欲之罪能令眾生墮於地獄餓鬼受苦﹐若在畜生則受鴿雀鴛鴦等身﹐若生人中妻不貞良﹐得不隨意眷屬﹐淫欲旣有如此惡業。』是故﹐弟子﹗今日至心稽顙歸依佛。

「南無東方師子音王佛南無南方大雲藏佛南無西方無量壽佛南無北方紅蓮花光佛南無東南方無垢瑠璃佛南無西南方勝調伏上佛南無西北方散華生徳佛南無東北方心同虛空佛南無下方無垢稱王佛南無上方淨智慧海佛

「歸命如是等十方盡虛空界一切三寶。弟子等自從無始已來至于今日﹐或通人妻妾奪他婦女﹐侵陵貞潔污比丘尼﹐破他梵行逼迫不道﹐濁心邪視言語嘲調﹐或復恥他門戶污賢善名﹐或於男子五種人所起不淨行。如是等罪無量無邊﹐今日至誠歸命懺悔。

「弟子等﹗從無始已來至于今日﹐或受女身心如野馬﹐恒日放蕩無一時定﹐常懷邪心恒生欲想﹔或於伽藍會所﹐無心聽法眼常貪視﹔或愛欲沙門壞他男子﹐不誕佛法恣放淫情﹐致令心飃大海冥然失岸﹔或穢污僧三衣法服﹔或於精舍院宇行不淨行共相探摸。如是等罪無量無邊﹐今日慚愧至心懺悔。

「又復﹐弟子等﹗從無始已來至于今日﹐或作女身恒懷淫欲﹔或侵奪他夫聟﹐迷惑諸丈夫﹔或作符書厭蠱遣他婦患﹐人生少福爲邪所著﹐諸病鬼等因此得便﹐不遇良醫遂致身死。如是等罪無量無邊﹐今日慚愧發露悔過﹐至誠稽顙歸命懺悔。

「又復﹐弟子等﹗從無始已來至于今日﹐或眼爲色或愛染玄黃紅綵朱紫珍玩寶飾﹔或取男女長短黑白姿態之相﹐起非法想﹔或耳貪好聲宮商絃管妓樂歌唱﹔或取男女音聲言語啼笑之相起非法想﹔或鼻籍名香蘊麝幽蘭欝金蘇合起非法想﹔或舌貪好味鮮美甘肥﹐眾生肉血資養四大﹐更憎苦本起非法想﹔或身樂華綺錦繡繒縠﹐一切細滑七珍麗服起非法想﹔或意多亂想觸向乖法﹐有此六想造罪尢甚。如是等罪無量無邊﹐今日至誠向十方佛尊法聖眾前歸命懺悔。

「願弟子等﹐承是懺悔淫欲等罪所生功徳﹐願生生世世自然化生不由胞胎﹐淸淨皎潔相好光麗﹐六情開朗聰利分明﹐了達恩愛猶如桎梏﹐觀此六塵如幻如化﹐於五欲境決定厭離﹐乃至夢中不起邪想﹐內外因緣永不能動。

「願以懺悔眼根功徳﹐願令此眼徹見十方諸佛菩薩淸淨法身不以二相﹔願以懺悔耳根功徳﹐願令此耳常聞十方諸佛賢聖所說正法如教奉行﹔願以懺悔鼻根功徳﹐願令此鼻常聞香積入法位香﹐捨離生死不淨臭穢﹔願以懺悔舌根功徳﹐願令此舌常餐法喜禪悅之食﹐不貪眾生血肉之味﹔願以懺悔身根功徳﹐願令此身被如來衣著忍辱鎧﹐臥無畏床坐四禪座﹔願以懺悔意根功徳﹐願令此意成就十想洞達五明﹐深觀二諦空平等理﹐從方便慧起十妙行﹐入法流水念念增明﹐顯發如來大無生法忍。」

大乘蓮華寶達問答報應沙門經

寶達頃前更入一地獄﹐名爲火象地獄。其地獄中自然而有火象﹐其象身甚長大﹐象身火然烟焰俱出﹐其象口眼亦有火然。罪人見之迫迮號泣而不肯前﹐獄卒夜叉叉著象上﹐其象跳踉罪人墮地﹐地上火燃燒然其身﹐一日一夜千死千生萬死萬生﹐從地獄出若生人中身不具足﹐黃門二根不男石女。

寶達問馬頭羅剎曰﹕「此諸沙門作何罪故受罪如是﹖」

羅剎答曰﹕「此諸沙門受佛淨戒而不淨持﹐行淫欲法威儀不具﹐身形不淨入於佛像精舍之中﹐而行視眇揩揬佛像心無慚愧。以是因緣﹐墮於地獄受如是罪。」

寶達聞之悲泣而去。

佛名經卷第七

佛說佛名經卷第八

「南無自在疾住持威徳佛南無善光明勝佛南無善色王佛南無成就義佛南無師子仙佛南無天王佛南無施徳佛南無快藏佛南無福徳光明佛南無淨行佛南無然燈王佛南無智生佛南無妙天佛南無地天佛南無得解脫去佛南無金頂佛南無羅睺樂說佛南無難勝佛南無信聖佛南無月光佛南無金光佛南無善才佛南無功徳自在天佛南無法蓋佛南無功徳智佛南無差別身佛南無妙智佛南無微智佛南無一切威徳藥佛南無解脫幢佛南無智慧藏佛南無智慧積佛南無怖畏佛南無離惡佛南無無障礙稱佛南無實積佛南無善聲佛南無眾自在劫佛南無法積佛南無解脫威徳佛南無勝快佛南無妙身佛南無妙語佛南無師子愛佛南無人自在功徳佛南無師子髻佛南無法浚佛南無安樂佛南無不動佛南無色威徳佛南無能覺王佛南無善眼佛南無堅固義佛南無智光明佛南無香威徳佛南無無病修佛南無海覺佛南無勝色佛南無善步佛南無吼稱佛南無覺身佛南無然燈日佛南無智慧足佛南無定身佛南無威徳無盡佛南無功徳乘佛南無金乘佛南無放結佛南無法行佛南無善住去佛南無離慢佛南無智藏佛南無淨去佛南無栴檀佛南無無憂佛南無淸淨身幢佛南無無國土華佛南無無量威徳佛南無天光明佛南無智慧華佛南無一味手佛南無成就智佛南無淨住佛南無自在佛南無無比說佛南無勝說佛南無福徳威徳佛南無日光佛南無度世間智佛南無得成就佛南無救一切世間苦惱佛南無法行佛南無求安隱佛南無色智佛南無無創佛南無合掌光明佛南無瑠璃藏佛南無華天佛南無自然佛南無善根光明佛南無一切功徳勝光明佛南無寶勝佛南無日月佛南無降伏怨佛南無無量光明佛南無須摩那樹提光明佛南無增上佛南無樂智慧佛南無功徳自在佛南無寂靜佛南無功徳積力佛南無善眼佛南無善聲佛南無善華佛南無善住佛南無功徳威徳聚佛南無無邊智佛南無無量聲佛南無善光佛南無善智慧佛南無解脫義佛南無思惟勝佛南無勝聲身佛南無快說佛南無勝行佛南無寂靜義佛南無善過佛南無淸淨行佛南無華作佛南無善光佛南無常然燈佛南無善量佛南無眾自在佛南無離畏佛南無智怖佛南無善逝樂說佛南無勝眼佛南無菩提月佛南無寶光明佛南無月王佛南無無畏佛南無大鏡佛南無梵聲佛南無善聲佛南無大智慧橋樑佛南無普智慧佛南無金剛仙佛南無伏心佛南無樹王佛南無數聲佛南無功徳力佛南無住勝佛南無愛聖佛南無威徳佛南無樹提味佛南無妙鼓雲聲佛南無愛眼佛南無賢智佛南無成就功徳勝佛南無寂靜吼佛南無法幢佛南無虛空功徳聲佛南無功徳差別佛南無功徳聲佛南無威徳佛南無聖行佛南無有智佛南無樂說月佛南無善寂滅佛南無月面佛南無日月無垢佛南無集功徳佛南無華福徳佛南無憶樂說國土佛南無恭敬愛佛南無無量師子力佛南無自在王佛南無無量信佛南無平等思惟佛南無恬惔思惟佛南無不動寂靜佛南無無垢光佛南無平等行佛南無不擾佛南無不濁佛南無不動佛南無善行佛南無善住調智佛南無說自在佛南無大天佛南無深意佛南無無量佛南無法力佛南無應供佛南無供養華光佛南無三界供養佛南無日藏佛南無他供養佛南無解脫幢佛南無快結佛南無甘露淸淨佛南無金剛堅佛南無寶聚光明佛南無快步佛南無日淸淨光明佛南無功徳積佛南無阿樓那勝佛南無師子去佛南無勝上佛南無華徳佛南無放光明佛南無波頭摩智愛佛南無快莊嚴佛南無不空行佛南無合創佛南無幢光明幢佛南無樂心佛南無樂解脫佛南無智淨佛南無聞慧海佛南無寶住持佛南無拘峻莊嚴佛南無孔雀聲佛南無不屬佛南無斷愛根佛南無月起佛南無海勝佛南無不動合去佛南無樂功徳然燈佛南無教聲佛南無地主佛南無威徳力佛南無住智慧佛南無善月佛南無覺華佛南無善讚嘆佛南無善處佛南無力智威徳加佛南無然燈堅固佛南無奮迅佛南無天聲佛南無寂靜佛南無日面佛南無樂解脫佛南無界光明佛南無住行佛南無無垢佛南無堅固起佛南無樂智自在佛南無香光明佛南無廣光明佛南無念自在佛南無甘露器佛南無無礙幢佛南無求勝菩提佛南無信行佛南無寶慚愧佛南無法用佛南無一切威徳佛南無大親佛南無寂靜行佛南無甘露增上佛南無彌留光佛南無聖讚嘆佛南無生威徳佛南無光明見佛南無善修果報佛南無善徳莊嚴佛南無寶光明佛南無寂靜功徳步佛南無功徳海佛南無種種色佛南無降伏魔佛南無閉塞魔佛南無度一切難佛南無不破境智佛南無海文飾佛南無得勝眾解脫王佛南無愛佛南無佛幢佛南無智聲佛南無善勝佛南無淨命佛南無智報佛南無如意幢佛南無世間自在劫佛南無地住持佛南無日愛佛南無羅睺月佛南無華光明佛南無明增上佛南無威徳住持佛南無樂功徳佛南無樂力佛南無樂功徳王佛南無樂力明佛南無善聲佛南無法自在佛南無梵聲佛南無善思惟佛南無大志智慧佛南無大施佛南無月稱佛南無幢王佛南無稱人聲佛南無樹王佛南無滅闇佛南無善星佛南無善光佛南無無量樂說幢佛南無快行福徳佛南無度繫佛南無無畏愛佛南無世間愛佛南無妙行佛南無憂波羅華鬘佛南無無量樂說光明佛南無信聖人佛南無精進功徳佛南無堅甘露增上佛南無髙寶信佛南無得功徳佛南無福徳慧佛南無大炎佛南無無量威徳功徳佛南無師子步佛南無不動信佛南無過有佛南無龍王聲佛南無住持輪佛南無勝色佛南無世愛佛南無法月佛南無無量樂稱佛南無雲幢佛南無功徳去佛南無善逝佛南無無量聲佛南無虛空天佛南無摩尼王佛南無淸淨行佛南無然燈佛南無寶吼聲佛南無人自在王佛南無羅睺護佛南無無畏佛南無師子慧佛南無寶稱佛南無辨義見佛南無世間華佛南無髙步佛南無等月王佛南無樂說王佛南無差別智佛南無智自在佛南無師子齒佛南無快步佛南無功徳然燈月佛南無無憂國土佛南無意思智慧佛南無法天炎尊佛南無舍調佛南無增上力佛南無智慧華佛南無堅固聲佛南無常樂佛南無說義佛南無信愛作佛南無師子業結佛南無怖魔佛南無寶海佛南無寶英佛南無寶幢幡佛南無無量音佛南無大名稱佛南無徳大安隱佛南無無限淨佛南無正音聲佛南無月音佛南無無限名稱佛南無無量寶佛南無蓮華最尊佛南無身尊佛南無梵自在王佛南無金海佛南無一切香自在王佛南無樹王豐長佛南無勇猛執持牢杖棄捨鬭戰佛南無內豐珠光佛南無無量香光明佛南無師子鄕佛南無大彊精進力佛南無過出堅住佛南無鼓音王佛南無日月英佛南無超出眾華佛南無世燈明佛南無休多易寧佛南無常滅度佛南無淨覺佛南無一切眾寶普集佛南無樹王長佛

「南無舍利弗問經南無大愛道比丘尼經南無眞僞沙門經南無戒消災經南無迦葉禁戒經南無犯戒罪報輕重經南無僧祇比丘尼戒本南無十誦比丘戒本南無十誦比丘尼戒本南無四分比丘尼戒本南無比丘威儀經南無優婆塞五戒威儀經南無優波離問經南無毘尼母經南無薩婆多毘尼毘婆沙論南無阿毘曇毘婆沙論南無阿毘曇八揵度論南無舍利弗阿毘曇論南無鞞婆沙阿毘曇論南無出曜論南無尊婆須蜜所集論南無立世阿毘曇論南無俱舍論南無法勝阿毘曇論南無十八部論南無四諦論南無部異執論南無明了論南無隨相論南無成實論南無解脫道論南無阿毘曇心論南無三法度論南無雜阿毘曇心論南無眾事分阿毘曇論南無甘露味阿毘曇論南無三彌底論南無分別功徳論南無摩訶比丘經南無婆和羅經南無沙門頭陀經南無生死變識經南無佛說正意經南無摩訶剎頭經南無胞胎受身經南無賢者夫人經南無金剛淸淨經南無威勢長者觀身行經南無決諸法如幻三昧經南無佛剎菩薩學成經

「南無甘露聲菩薩南無寂行菩薩南無法雲吼菩薩南無得脫一切縛菩薩南無法雲王滿足菩薩南無甘露點王菩薩南無尼拘律王菩薩南無無畏菩薩南無淨勝菩薩南無勝眼菩薩南無藥王菩薩南無甘露光菩薩南無無障礙受記菩薩南無無邊光菩薩南無斷諸魔菩薩南無過一切道菩薩南無無缺意菩薩南無滿濡尸利菩薩南無功徳林菩薩南無善財童子菩薩南無轉不退法輪菩薩南無離垢淨菩薩南無除諸蓋菩薩南無示威儀見皆愛喜菩薩南無妙相嚴淨王意菩薩南無不誑一切眾生菩薩南無諸根常定不亂菩薩南無一切天讚菩薩南無若鳩羅菩薩南無遠鳩羅菩薩南無鳩陀菩薩南無秀伽伽羅菩薩南無日陳菩薩南無遠多羅菩薩南無羅隣竭菩薩南無憍曰兜菩薩南無邊陀羅菩薩南無颰陀和菩薩南無那羅達菩薩南無須彌深菩薩南無和輪調菩薩南無因坻達菩薩

「歸命如是等十方世界無量無邊諸大菩薩摩訶薩。

「南無善吉辟支佛南無不可心辟支佛南無善住辟支佛南無無比辟支佛南無無憍慢辟支佛南無劬多辟支佛南無斷愛辟支佛南無耳辟支佛南無心得解脫辟支佛南無憂波耳辟支佛

「弟子等﹗已共相懺悔身三業竟﹐今當次第懺悔口四惡業。經中說言﹕『口業之罪能令眾生墮於地獄餓鬼受苦。若在畜生則受鵂鶹梟鷲鳥形﹐聞其聲者無不憎惡。若生人中口气常臭﹐所有言說人不信﹐受眷屬不和常好鬭諍。』口業旣有如是惡果﹐是故﹐弟子今日至誠歸依佛。

「南無東方須彌燈王佛南無南方大功徳佛南無西方無量力佛南無北方覺花生徳佛南無東南方一切覺花佛南無西南方無量辨才佛南無西北方蓮花生王佛南無東北方滅一切憂佛南無下方至光明王佛南無上方電燈王幢佛

「弟子等﹗自從無始已來至于今日﹐妄語兩舌惡口綺語﹐傳空說有說有言空﹐不見言見見言不見﹐不聞言聞聞言不聞﹐不知言知知言不知﹐欺賢罔聖言行相乖。自稱讚譽得過人法﹐我得四禪四無色定阿那般那十六行觀﹐得須陀洹至阿羅漢﹐我得辟支佛﹑不退菩薩﹐天來龍來鬼來神來﹐旋風土鬼皆至我所﹐彼問我答﹐顯異惑眾要世名利。如是等罪無量無邊﹐今日發露歸命懺悔。

「又復﹐弟子等﹗從無始已來至于今日﹐或讒言鬭亂交扇彼此﹐兩舌讕搆販拽口舌﹐向彼說此向此噵彼﹐離他眷屬破他婚親﹐窮他口舌說人長短壞人善友﹐使狎密者爲踈﹐親舊者成怨。或綺語不實言不及義﹐誣謗君父評薄師長﹐破壞忠良埋沒勝己﹐通致二國彼此扇作﹐浮華虛巧發言常虛﹐口是心非其途非一﹐對面譽嘆背則呵毀﹐讚誦耶書傳耶惡法﹐或惡口詈罵言語麁穬﹐或呼天指地牽引鬼神。如是口業所生諸罪無量無邊﹐今日至誠向十方佛尊法聖眾前歸命懺悔。

「願弟子等﹐承是懺悔口業等罪所生功徳﹐願生生世世具八音聲四無礙辯﹐常說和合利益之語﹐其聲淸雅一切樂聞﹐善解眾生方俗言語。若有所說應時應限﹐令彼聽者則得解悟﹐超凡入聖開發慧眼。」

大乘蓮華寶達問答報應沙門經

寶達頃前入一拔舌地獄。云何名曰拔舌地獄﹖其地獄縱廣五十由旬﹐周匝鐵城﹐鐵网羅覆﹐門有銅狗大十由旬﹐口眼火出。其地獄中自然刀刃銐如鋒釯猛火炎赫﹐鐵城四角有大毒蛇廣張其口﹐口眼火出來燒罪人﹐獄卒夜叉扶大鐵犁耕罪人舌。

爾時﹐北門之中有五百罪人﹐望見獄中亡魂碎膽﹐宛轉於地而不肯前﹐各言﹕「我今何罪入於此處﹖」

馬頭羅剎手捉鐵棒﹐望頭而打身則磨滅。復有餓鬼來噉其肉﹐復有餓狗來囓其骨﹐巧風吹之須臾便活。馬頭羅剎手捉鐵鉤﹐望背而搭胸前而出﹐鉤所著處應鉤火然﹐左右通徹身心俱爛。

獄卒夜叉拔罪人舌﹐舌廣長大徧布獄中鐵犁耕之﹐犁所入處流血滂沱尋血火起﹐其中刀刃仰刺罪人﹐如是受罪苦痛百端。復有鐵斧斫罪人舌﹐寸寸而碎聚成肉山﹐一日一夜受罪無量﹐萬死萬生千死千生。

寶達問馬頭羅剎曰﹕「此諸罪人作何等業﹐受苦如是﹖」

馬頭羅剎答曰﹕「此諸罪人受佛淨戒而不護持﹐兩舌惡罵誹謗他人﹐毀辱良善傳虛作實咀呪萬端﹐以是因緣﹐墮此地獄﹐經千萬劫無有出期。後若得出常作畜生鵂鶹鴟梟﹐所作音聲人不喜聞﹔若生人中百生千生聾盲喑啞﹐口气常臭爲他所憎。」

寶達菩薩聞之悲泣﹐而說偈言﹕

「悲哉﹗不可量﹐乃入邪見道。云何到彼岸﹐還溺大海中﹖云何了生死﹐翻爲無知惑﹖云何得解脫﹐而復被邪縈﹖云何出世人﹐乃作非非說﹖」

佛名經卷第八

佛說佛名經卷第九

「若有善男子﹑善女人﹐能受持讀誦是賢劫千佛名者﹐必見彌勒世尊及見盧至﹐遠離諸難。

「南無月光明佛南無不動佛南無大莊嚴佛南無多伽羅香佛南無妙勝佛南無波頭摩幢佛南無寶聚佛南無沈水香佛南無大莊嚴佛南無喜勝佛南無山海佛南無大海佛南無法幢稱佛南無梵勝佛南無大香佛南無大成就佛南無大寶輪佛南無無量壽佛南無大髙勝佛南無大金臺佛南無大輪佛南無語作佛南無大人佛南無大手佛南無師子香稱佛南無供養勝佛南無自在火佛南無安樂作勝佛南無師子華勝佛南無寂靜幢佛南無戒王佛南無普勝佛南無怖象佛南無無憂勝佛南無優波羅香佛南無大地佛南無大龍勝佛南無淸淨王佛南無大樂佛南無波頭摩勝佛南無捨拘蘇摩佛南無龍妙佛南無華聚佛南無香象佛南無常觀佛南無正作佛南無善住佛南無尼拘律王佛南無常光佛南無月勝佛南無栴檀行佛南無日藏佛南無勝藏佛南無須彌力佛南無如意藏佛南無金剛王佛南無難勝佛南無大勝佛南無善見佛南無精進徳佛南無大海佛南無普莎羅佛南無宿勝佛南無佛天佛南無師子幢佛南無甘露勝佛南無無量勝佛南無功徳慧厚勝佛南無華幢佛南無首勝佛南無精進勝佛南無龍勝佛南無勝成就佛南無寶積佛南無勝足佛南無大師佛南無普見佛南無寶多羅佛南無普至佛南無恭敬勝佛南無斷一切眾生疑王佛南無大念佛南無寶勝佛南無普蓋佛南無大蓋佛南無妙勝佛南無千供養佛南無寶華步佛南無眾勝佛南無幢慧佛南無尼拘律王佛南無上勝佛南無普波頭摩佛南無普勝佛南無龍王護眾佛南無寂滅佛南無遠離垢佛南無大聚佛南無大供養佛南無大將佛南無堅固勇猛佛南無人月佛南無善見佛南無上勝佛南無波頭摩勝佛南無闍輪威徳佛南無勝月佛南無能仁佛南無然燈佛南無大威徳佛南無月面佛南無栴檀香佛南無彌留山佛南無彌留劫佛南無大面佛南無無染佛南無龍天佛南無山聲自在王佛南無須彌山佛南無金藏佛南無火光佛南無樹提自在王佛南無地寂佛南無勝瑠璃金光明佛南無月像佛南無月聲佛南無散華光明莊嚴佛南無海山智慧奮迅通佛南無金剛光佛南無大香光佛南無遠離瞋恨心佛南無勝瑠璃快智慧俱蘇摩佛南無月光佛南無日光王佛南無華鬘色王佛南無華通佛南無水月光佛南無破無明闇佛南無得樂說佛南無無畏王佛南無然明佛南無師子意佛南無精進堅固佛南無不壞精進佛南無堅固勇猛佛南無人月佛南無師子慧佛南無閻浮上佛南無釋迦牟尼佛南無大勢佛南無快聲佛南無無量光佛南無妙光佛南無上首佛南無上勝佛南無樂吼佛南無見實佛南無供養稱佛南無師子慧佛南無聲徳佛南無善香佛南無電燈佛南無波頭摩光佛南無大燈佛南無淨聲佛南無破疑佛南無無邊威徳佛南無賒尸面佛南無無量名佛南無妙威徳佛南無散異疑佛南無福徳燈佛南無善見佛南無愛威徳佛南無不可降伏威徳佛南無無量藏佛南無光明奮迅佛南無廣稱佛南無異幢佛南無不可勝佛南無威徳王佛南無堅固佛南無妙稱佛南無無量色佛南無大信佛南無妙聲佛南無不動步佛南無無量莊嚴佛南無威徳王聚光明佛南無住智慧光佛南無住智慧佛南無金堅佛南無愛解脫佛南無能與無畏佛南無甘露藏佛南無普觀佛南無大須彌佛南無山威徳佛南無天供養佛南無光明勝佛南無說重佛南無莊嚴光明佛南無師子奮迅佛南無異見佛南無徧見佛南無甘露步佛南無月光明佛南無稱供養佛南無護根佛南無淸淨聲佛南無無障礙輪佛南無甘露聲佛南無離生佛南無空威徳佛南無功徳王佛南無無量色佛南無大力佛南無黠慧莊嚴佛南無見無障礙佛南無師子香佛南無普見佛南無普徳佛南無善見佛南無善色佛南無慧稱佛南無寶莊嚴佛南無妙光佛南無解脫奮迅佛南無功徳莊嚴佛南無畢竟智佛南無智髙佛南無不動智佛南無善威儀佛南無快色佛南無實聲佛南無火聲佛南無善見佛南無無量威徳佛南無妙思惟佛南無愛稱佛南無功徳華佛南無俱蘇摩炎佛南無難降伏佛南無妙聲吼佛南無善見佛南無眾生可敬佛南無炎明佛南無無比步佛南無淸淨智佛南無快聲佛南無火照佛南無月照佛南無智化佛南無功徳莊嚴佛南無福徳光明佛南無智作佛南無斷有見佛南無見愛佛南無無量光佛南無勝聲佛南無種種日佛南無戒步佛南無天面佛南無放蓋佛南無波婆娑佛南無星宿佛南無覺慧佛南無吼聲佛南無增上師子種種象吼聲佛南無梵聲佛南無龍吼佛南無勢自在佛南無世間自在王佛南無無量命佛南無然燈佛南無無垢蓋佛南無寶光明佛南無大威徳面佛南無然燈佛南無光明勝王佛南無普照佛南無智慧奮迅王佛南無可量華佛南無下華佛南無莊嚴勝散華佛南無盧舍那智慧莊嚴奮迅王佛南無無量花佛南無無量眾上首王佛南無月摩尼光羅网佛南無無垢威徳王佛南無勝成就佛南無安隱佛南無髙行佛南無歡喜佛南無堅固佛南無善眼佛南無善意佛南無六十二同名尸棄佛南無善生佛南無淨聖佛南無梵勝佛南無善見佛南無淸淨智佛南無快聲佛南無上勝佛南無上修佛南無妙勝佛南無寂靜命佛南無不厭足法佛南無得功徳佛南無陽炎佛南無稱上佛南無吉沙佛南無星宿佛南無了見佛南無無量命佛南無見義佛南無髙山佛南無金聖佛南無一切處自在佛南無自在幢佛南無淨聲佛南無妙聲佛南無人聲佛南無寶上佛南無寶炎佛南無大寶佛南無八十億那由他同名釋迦牟尼佛南無八十千同名然燈佛南無一萬八千同名莎羅王佛南無九萬同名尼拘律王佛南無五千同名波頭摩王佛南無無同佛名佛南無功徳王光明佛南無智勝上王佛南無無垢智戒王佛南無閻浮檀須彌山王佛南無無量光明勝王佛南無常放光明王佛南無自在王佛南無師子受象山歡喜王佛南無無垢稱王佛南無寶杖功徳王光佛南無無盡智慧佛南無寶幢佛南無光明輪藏佛南無奮迅恭敬稱佛南無髙勝山王佛南無雲護佛南無師子奮迅王佛南無護妙法幢寶佛南無寶輪威徳佛南無勝光明功徳佛南無無量國土佛南無愛星宿佛南無無量光明佛南無有徳佛南無十方淸淨佛南無善智慧佛南無勝魔佛南無大莊嚴佛南無勝心佛南無心智佛南無華藏佛南無大力佛南無常擇智慧佛南無無邊光佛南無師子聲佛南無妙智佛南無波頭摩藏佛南無那羅延藏佛南無常決定智佛南無福徳光明佛南無上首光佛南無快身佛南無無垢義佛南無應威徳佛南無成就智佛南無徳吼佛南無舍地佛南無妙光佛南無決定思佛南無寶日佛南無威徳光明佛南無華威徳佛南無勝成佛南無稱髙佛南無信功徳佛南無法燈佛南無信勝佛南無上愛面佛南無師子奮迅佛南無眾山天佛南無海智佛南無華藏佛南無寶仙佛南無莎羅王佛南無日光明佛南無趣菩提佛南無寂根王佛南無日光佛南無芬陀利香佛南無彌留光佛南無月面佛

「南無放光般若波羅蜜經南無光讚般若波羅蜜經南無道行般若波羅蜜經南無小品般若經南無新道行經南無新小品經南無明度經南無大明度無極經南無悲華經南無大悲分陀利經南無念佛三昧經南無大方等大集菩薩念佛三昧經南無正法華經南無妙法蓮華經南無入楞伽經南無楞伽阿跋多羅經南無大薩遮尼乾子經南無寶幢經南無菩薩行方便境界神通變化經南無大般泥洹經南無大哀經南無虛空藏所問經南無阿差末經南無無盡意經南無寶女經南無菩薩淨行經南無寶髻菩薩經南無無言童子經南無大樹緊那羅王所問經南無屯眞陀羅所問經南無持人菩薩所問經南無持世經南無弘道廣顯三昧經南無法師經南無阿耨達龍王經南無阿耨請佛經南無普超三昧經南無阿闍世王經南無等集眾徳三昧經南無集一切福徳三昧經南無大方等善住意太子所問經南無聖善住意天子所問經南無如幻三昧經南無廣博嚴淨不退轉經南無阿惟越致遮經

「南無尊勝菩薩南無甘露鼓菩薩南無甘露稱菩薩南無甘露光菩薩南無甘露名菩薩南無甘露響菩薩南無娑羅樹王菩薩南無一切智音菩薩南無一切智相菩薩南無稱相菩薩南無甘露入菩薩南無普慧菩薩南無普增上菩薩南無普光菩薩南無普稱菩薩南無普相菩薩南無普王菩薩南無普徳相自在王菩薩南無微妙聲菩薩南無勝相菩薩南無無能勝菩薩南無普眼菩薩南無普見徳菩薩南無現無過惡菩薩南無離過菩薩南無無過惡菩薩南無一切眾生不請之友菩薩南無不捨一切眾生菩薩南無常樂集一切功徳菩薩南無善上乘菩薩南無第一功徳名稱菩薩南無法才菩薩南無寶柱菩薩南無虛空性菩薩南無善住菩薩南無虛空藏海菩薩南無徳慧菩薩南無爾炎聖覺達菩薩南無勝達菩薩南無玄達菩薩。

「歸命如是等十方世界無量無邊諸大菩薩摩訶薩。

「南無吉辟支佛南無差摩辟支佛南無遮羅辟支佛南無憂波遮羅辟支佛南無梨沙婆辟支佛南無菩莎他淨辟支佛南無善香擔辟支佛南無阿沙羅辟支佛南無憂婆沙羅辟支佛南無波頭辟支佛

「弟子等﹗已懺悔身三口四竟。次復懺悔佛法僧間一切諸障。是故經中說人身難得﹑佛法難聞﹑眾僧難值﹑信心難生﹑六根難具﹑善友難得﹑怖心難發。而今相與宿植善根得此人身六根完具﹐又值善友得聞正法﹐於其中間復各不能盡心精勤﹐恐於未來長溺萬苦無有出期。是故今日應須至誠慚愧﹐稽顙歸依佛。

「南無東方滿月光明佛南無南方自在王佛南無西方無邊光佛南無北方金剛王佛南無東南方師子音佛南無西南方香象遊戲佛南無西北方須彌相佛南無東北方寶最髙徳佛南無下方寶優鉢花佛南無上方廣眾徳佛

「弟子等﹗自從無始已來至于今日﹐常以無明覆心煩惱障重﹐見佛形像不能盡心恭敬﹐輕慢眾僧殘虐善友﹐破塔毀寺焚燒形像﹐出佛身血或自處華堂﹐安置尊像卑猥之處﹐使煙薰日暴風吹雨露﹐塵土糞污雀鼠殘毀﹐共住共宿曾無禮敬﹐或倮露像身永不嚴飾﹐或遮掩燈燭開閉殿宇障佛光明。如是等罪無量無邊﹐今日至誠發露懺悔。

「又復﹐弟子等﹗從無始已來至于今日﹐或於法間以不淨手把捉經卷﹐或臨經書非法俗話﹐或安置床頭坐起不敬﹐或開閉箱篋蟲噉朽爛﹐或首軸脫落部黨失次﹐或參脫漏誤紙墨破裂﹐自不修理不肯流轉。如是等罪無量無邊﹐今日發露歸命懺悔。

「或眠地聽經仰臥讀誦﹐髙聲語笑亂他聽法﹐或邪解佛語僻說聽意﹐非法說法法說非法﹐非犯說犯犯說非犯﹐輕罪說重重罪說輕。或抄前著後抄後著前﹐前後着中中着前後﹐綺飾文辭安置己典﹐或爲利養名譽恭敬爲人說法﹐無道徳心求法師過﹐而爲論議非理彈擊。不爲長解求出世法﹐或輕慢佛語尊重邪教﹐毀呰大乘讚聲聞道。如是等罪無量無邊﹐今日至心發露懺悔。

「又復﹐弟子等﹗從無始已來至于今日﹐或於僧間有障﹐殺害阿羅漢﹑破和合僧﹐害發無上菩提心人﹐斷滅佛種使道不行。或罷人道鞭拷沙門﹐楚撻駈役苦言加謗﹐或破戒破齊破於威儀﹐或勸他人捨於梵行受行五欲﹐或假託形儀闚竊賊住。如是等罪無量無邊﹐今日慚愧至心懺悔。

「弟子等﹗從無始已來至于今日﹐或裸形單服在經像前﹐不淨脚履蹻上殿塔﹐或著﹝尸﹫﹝棄﹣ㄊ﹞屐入僧伽藍﹐涕唾堂房污佛僧地﹐或共僧同宿污彼法衣﹐乘車策馬排揬寺舍。如是等罪於三寶間所起罪障無量無邊﹐今日至誠向十方佛尊法聖眾前歸命懺悔。

「願弟子等﹐承是懺悔佛法僧間所有罪障所生功徳﹐願生生世世常值三寶﹐尊仰恭敬無有厭足﹐天繒妙綵寶絞絡臺﹐百千妓樂珍異華香﹐非世所有常以供養。若未成佛先往勸請開甘露門﹐若入涅槃願我常得獻最後供﹐於眾僧中修六和敬﹐得自在力興隆三寶﹐上弘佛道下化眾生。」

大乘蓮華寶達問答報應沙門經

寶達頃前入燒脚地獄。云何名曰燒脚地獄﹖其地獄縱廣七十由旬﹐周匝鐵城鐵壁鐵网羅覆其中﹐猛火炎熾來燒罪人﹐或有鐵鏘銐如鋒釯來鏘罪人﹐地上火然間無空處。

西門之中有八千沙門﹐唱如是言﹕「我今何罪來入此中﹖」

馬頭羅剎手捉鐵捧﹐望頭而推罪人前入﹐以脚往蹴鐵鏘刺之步步而倒。一日一夜受罪萬端﹐千生千死萬生萬死﹐從地獄出或生人中身不具足。

寶達聞之悲泣而言﹕「此人作何業行﹐來入其中﹖」

馬頭羅剎答曰﹕「此諸沙門受佛淨戒而不淨持﹐脚足不淨來行佛地﹑僧地﹔或乘驢馬遊行佛像門戶前而去﹐心無慚愧﹐以此罪故墮是地獄。」

佛名經卷第九

佛說佛名經卷第十

「南無妙步佛南無觀十方佛南無徳光明佛南無淸淨戒佛南無無邊智佛南無無邊步佛南無堅精進佛南無天供養佛南無普智佛南無寂光佛南無仁威徳佛南無功徳橋梁佛南無堅固修佛南無稱聖佛南無稱幢佛南無不異心佛南無普信佛南無大威徳佛南無應供養佛南無上功徳佛南無成就義修行佛南無愛供養佛南無普護佛南無信菩提佛南無心意佛南無出智佛南無山聲佛南無性日佛南無雲聲佛南無大炎聚佛南無勝積佛南無無憂佛南無天國土佛南無師子欣聲佛南無無量明佛南無見愛佛南無然燈佛南無勝髙佛南無十方聞名佛南無愛眼佛南無月髙佛南無能與無畏佛南無星宿王佛南無月天佛南無光明日佛南無大稱佛南無眞聲佛南無愛說佛南無稱上佛南無天王佛南無甘露明佛南無樂聲佛南無心意佛南無地住佛南無寂過佛南無多羅王佛南無無畏佛南無淸淨智佛南無能破疑佛南無慈勝佛南無勝上佛南無種種日佛南無普見佛南無見月佛南無降伏魔佛南無大首佛南無師子奮迅去佛南無威徳光佛南無普護佛南無成就義威徳佛南無光明日佛南無見聚佛南無淸淨意佛南無香山佛南無摩尼淸淨佛南無功徳明佛南無日然燈佛南無成就光佛南無樂說法佛南無善思惟義佛南無普現見佛南無師子幢佛南無苦行佛南無大步佛南無蓮華眼佛南無蓮華光佛南無照光佛南無信無量佛南無無量色佛南無蓋天佛南無寶光明佛南無上首佛南無善見佛南無親味佛南無徳味佛南無日面佛南無無障礙眼佛南無師子步佛南無火燈佛南無生勝佛南無信功徳佛南無福徳藏佛南無法幢佛南無天愛佛南無無畏佛南無愛法佛南無智勝佛南無威徳光佛南無月徳佛南無功徳聚佛南無無邊光佛南無安樂佛南無稱幢佛南無光明吼佛南無普功徳佛南無上幢佛南無那羅延佛南無寶信佛南無普思惟佛南無善思惟佛南無普智佛南無不可量威徳佛南無師子臂佛南無光明意佛南無王天佛南無寶幢佛南無善住意佛南無無量天佛南無聖化佛南無大功徳佛南無大幢佛南無大光日佛南無眞法佛南無日月佛南無眞報佛南無勝天佛南無觀解脫佛南無寶光明佛南無孔雀聲佛南無普行佛南無成就光佛南無無量眼佛南無稱愛佛南無善護佛南無信天佛南無不可量步佛南無大威佛南無心智佛南無仙步佛南無日形佛南無火聚佛南無大修佛南無大步佛南無勝天佛南無成就義修佛南無月愛佛南無師子聲佛南無信說佛南無智光佛南無華威徳佛南無光明聚佛南無神通光明佛南無無量威徳佛南無無量光佛南無勝藏佛南無普照稱佛南無寶幢佛南無勝威徳佛南無日幢佛南無大彌留佛南無供養莊嚴佛南無世間聞名佛南無勝徳佛南無勝稱佛南無成就步佛南無天供養佛南無寶聲佛南無不可降伏稱佛南無應光明佛南無大燈佛南無行威儀畏佛南無奮迅佛南無無障礙見佛南無離疑佛南無大行佛南無不失步佛南無天國土佛南無喜菩提佛南無華光佛南無能與光明佛南無天愛佛南無解脫光明佛南無放光明佛南無作功徳佛南無成智佛南無道光佛南無海王佛南無喜菩提佛南無法光佛南無大天佛南無深智佛南無法自在佛南無大信佛南無心意佛南無智光信佛南無不謬思佛南無起福徳佛南無漏稱佛南無大莊嚴佛南無月光佛南無天光佛南無淸淨行佛南無功徳愛佛南無師子意佛南無地淸淨佛南無寶光明佛南無快光明佛南無稱種日佛南無日愛佛南無月蓋佛南無普觀佛南無無染佛南無稱勝佛南無月面佛南無龍天佛南無功徳聚佛南無功徳智佛南無華勝佛南無世愛佛南無甘露威徳佛南無寶幢佛南無日光明佛南無甘露光佛南無說法愛佛南無應愛佛南無地光佛南無功徳作佛南無華勝佛南無功徳臂佛南無法燈佛南無普光佛南無梵聲佛南無大莊嚴佛南無解脫日佛南無堅精進佛南無佛光明佛南無功徳稱佛南無善智慧佛南無不可量莊嚴佛南無師子愛佛南無功徳步佛南無上天佛南無觀行佛南無日天佛南無電光佛南無勝愛佛南無彌留幢佛南無華光佛南無上意佛南無香山佛南無功徳奮迅佛南無勝意佛南無信聖佛南無寶洲佛南無上威徳佛南無最後見佛南無歡喜莊嚴佛南無功徳藏勝佛南無無垢鏡佛南無威徳力佛南無淸淨眼佛南無智行佛南無不謬足佛南無聖眼佛南無樂解脫佛南無大聲佛南無上國土佛南無修行光明佛南無念業佛南無信功徳佛南無盧舍那稱佛南無照闇佛南無愛自在佛南無月光佛南無上聲佛南無功徳勝佛南無攝愛擇佛南無相王佛南無離熱病智佛南無能與聖佛南無法洲佛南無甘露功徳佛南無無瞋恨佛南無甘露香佛南無月明佛南無吼聲佛南無無畏日佛南無得無畏佛南無喜愛佛南無不錯智佛南無世愛佛南無天燈佛南無信聖佛南無天蓋佛南無龍光佛南無勝步佛南無法威徳佛南無見有佛南無慚愧面佛南無勝色佛南無普眼佛南無功徳光佛南無月勝佛南無定實佛南無功徳幢佛南無世自在劫佛南無無畏親佛南無攝智佛南無降怨佛南無法光明佛南無勝積佛南無一念光佛南無力士奮迅佛南無師子足佛南無戒愛佛南無信世間佛南無勝威徳光明佛南無師子奮迅鬚佛南無無垢去佛南無月光佛南無上聲佛南無決定智佛南無離無明佛南無功徳聚佛南無攝慧佛南無大智味佛南無實步佛南無心日佛南無觀方佛南無信說佛南無思惟忍佛南無法蓋佛南無不可降伏月佛南無天華佛南無天波頭摩佛南無普威徳佛南無月明佛南無功徳莊嚴佛南無相王佛南無稱思惟佛南無樹幢佛南無淨行佛南無威徳步佛南無信眾佛南無善香佛南無智者讚嘆佛南無智慧光明佛南無智鎧佛南無威徳力佛南無勝威徳佛南無佛歡喜佛南無勝信佛南無一切愛佛南無離諸惡佛南無思義佛南無大髙佛南無聖人面佛南無黠慧信佛南無攝菩提佛南無妙聲佛南無大威徳佛南無樂師子佛南無普寶佛南無一切世愛佛南無分金剛佛南無師子聲佛南無過火佛南無導師佛南無人月佛南無大莊嚴佛南無日光佛南無快見佛南無普摩尼香佛南無寂行佛南無攝稱佛南無梵供養佛南無大吼佛南無應供養佛南無黠慧信佛南無無量願佛南無世光佛南無見忍佛南無大華佛南無有我佛南無如意佛南無善菩提根佛南無地徳佛南無天徳佛南無不怯弱聲佛南無普現佛南無月光明佛南無勝信佛

「南無不退轉法輪經南無勝思惟梵天所問經南無思益梵天問經南無持心梵天所問經南無度世經南無漸備一切智徳經南無信力入印法門經南無十住經南無如來興顯經南無羅摩伽經南無菩薩十住經南無菩薩本業經南無諸菩薩求佛本業經南無諸法本無經南無道神足無極變化經南無諸法無行經南無佛昇忉利天爲母說法經南無維摩詰所說經南無維摩詰經南無寶如來三昧經南無寶星陀羅尼經南無無極寶三昧經南無雪山無猨猴經南無四童子經南無孤兒經貧女經南無方等泥洹經南無賢愚者經南無哀泣經南無日天經維摩詰經南無道徳彰經南無大乘方便經南無發菩薩心經南無慧上菩薩問大善權經南無慳貪長者經南無摩訶衍經南無文殊師利現寶藏經南無更出小品經南無大方廣寶篋經南無奮迅王問經南無普賢菩薩證功徳經南無自在王經南無究竟大悲經南無大莊嚴法門經南無師子畜生王經南無大淨法門經南無女人欲荒經

「南無觀佛菩薩南無金剛吼菩薩南無龍王吼菩薩南無無畏十力吼菩薩南無雷電吼菩薩南無無量力吼菩薩南無大威徳藏菩薩南無無憂藏菩薩南無大辨藏菩薩南無導首菩薩南無華幢菩薩南無華光菩薩南無寶杖菩薩南無毘摩颰羅菩薩南無師子吼王菩薩南無師子遊戲菩薩南無師子精進菩薩南無勇銳力菩薩南無師子威猛伏菩薩南無莊嚴菩薩南無大莊嚴菩薩南無出生菩薩南無大願法海淨菩薩南無毘摩羅伽菩薩南無和輪調菩薩南無信相菩薩南無辯才莊嚴菩薩南無須彌頂王菩薩南無海徳寶嚴淨菩薩南無大嚴淨菩薩南無大相菩薩南無大力精進金剛菩薩南無月徳妙音菩薩南無香炎光幢菩薩南無光明尊徳菩薩南無金光炎菩薩南無法界普音菩薩南無淨雲日幢菩薩南無善超淨光菩薩南無淨月藏菩薩

「歸命如是等十方世界無量無邊諸大菩薩摩訶薩。

「南無善賢辟支佛南無賢徳辟支佛南無須摩辟支佛南無輸那辟支佛南無留闍辟支佛南無憂波留闍辟支佛南無弗沙辟支佛南無牛齒辟支佛南無漏盡辟支佛南無最後身辟支佛

「弟子等﹗如上所說﹐已懺悔於三寶間輕重諸罪﹐其餘諸惡今當次第更復懺悔。經中佛說﹕『有二種健兒﹕一者﹑自不作罪﹔二者﹑作已能悔。』又云﹕『有二種白法﹐能爲眾生滅除眾障﹕一者﹑慚﹔二者﹑愧也。慚者自不作惡﹐愧者不令他作﹐有慚愧者可詺爲人。若無慚愧與諸禽獸不相異也﹐慚者羞天﹐愧者所犯諸罪發露向人。』是故﹐弟子今日至誠慚愧歸依佛。

「南無東方一寶莊嚴佛南無南方旃檀徳佛南無西方梵音王佛南無北方寶智首佛南無東南方師子相佛南無西南方寶蓋照空王佛南無西北方歡喜進佛南無東北方摩尼淸淨佛南無下方寶香勝王佛南無上方大名稱佛

「弟子等﹗自從無始已來至于今日﹐或信邪倒見﹐宰殺眾生解奏魑魅魍魎鬼神﹐欲希延年終不能得﹐或妄言見鬼假稱神語。如是等罪無量無邊﹐今日慚愧發露懺悔。

「又復﹐弟子等﹗從無始已來至于今日﹐或行動傲誕自髙自大﹐或恃種姓輕慢一切﹐以貴欺賤用彊凌弱﹐倚富輕貧俠官慢下﹐或飲酒鬭亂不避親疎﹐惛醉終日尊卑不識。如是等罪無量無邊﹐今日至誠發露懺悔。

「或嚵剒嬾墮不識羞恥﹐貪嗜飲食不憚艱辛﹐飲酒噉肉歌舞作樂﹐無有期度不知休息。或食諸生鱠飲噉五辛﹐薰穢經像排﹝穴／友﹞淨眾﹐縱心肆意不限理極﹐疎遠善人親狎惡友。或貢髙矯假偃﹝仁﹣二﹢蹇﹞自用﹐魯扈抵﹝穴／友﹞不識人情﹐自是非他自能他惡﹐見他過失則相攻訏﹐妄爲辭句希望僥倖。如是等罪無量無邊﹐今日至心歸命懺悔。

「或臨財不讓無廉無恥﹐屠肉沽酒欺誑自活﹔或出入息利計時賣日﹐聚積慳惜貪求無厭﹐受人供養不生慚愧﹔或無戒行空納信施﹔或打奴捶婢驅役諸童﹐不問飢渴不知寒暑﹔或撥撤橋梁駐絕行路。如是等罪無量無邊﹐今日至誠歸命懺悔。

「或放逸自恣無記散亂﹐摴捕白打雙六圍碁﹐羣會屯聚飲酒食肉﹐更相譏誚無趣談話。論說天下從月竟年空喪天日﹐初中後夜禪誦不修﹐懈怠嬾墮尸臥終日。於六念處心不經理﹐見他勝事便生嫉妬﹐心懷磣毒備起煩惱﹐致使諸惡猛風吹惡﹐薪火熾然無有休息﹐三業微善一切俱焚﹐善法旣盡爲一闡提﹐墮火地獄無有出期。是故﹐弟子等﹗今日至誠稽顙向十方一切諸佛聖眾前﹐懺悔上來所有一切眾罪。若輕若重若麁若細﹐若自作若教他作﹐若隨喜作﹐若以勢逼迫令作﹐如是乃至讚歎行惡法者﹐今日至心發露懺悔﹐願皆消滅。

「願弟子等﹐承是懺悔一切諸惡所生功徳﹐願生生世世慈和忠孝謙卑自辱﹐知廉識恥先意問訊﹐循良貞謹淸潔義讓﹐遠離惡友常遇善緣﹐攝守六根敬護三業﹐捍勞忍苦心不退沒﹐立菩提志荷負眾生。」

大乘蓮華寶達問答報應沙門經

寶達頃前入火鏘地獄。云何名曰火鏘地獄﹖其地獄縱廣一百五十由旬﹐周匝鐵壁猛大炎熾。其地生鏘來刺罪人﹐從足下入足趺上出﹐罪人號哭苦痛萬端。

南門之中有五千沙門唱如是言﹕「我今何罪來入此中﹖」馬頭羅剎手捉三股鐵叉﹐望背而撞胸前而出。罪人來入獄中﹐鐵鏘來鏘其足﹐烟火焰上燒徹胸心﹐一日一夜受罪萬端﹐千生千死萬生萬死﹐若得人身身不具足。

寶達問馬頭羅剎曰﹕「此諸沙門作何等惡業﹐來入此中受苦如是﹖」

馬頭羅剎答寶達菩薩曰﹕「此中沙門受佛淨戒不護威儀﹐脚著鞾鞋以上圊廁而不脫﹐脚前躡佛地僧地﹐或躡佛像靈塔之影﹐以是因緣受如此罪。」

寶達聞之﹐悲泣而去。

佛名經卷第十

佛說佛名經卷第十一

「南無決定色佛南無方便心佛南無智味佛南無功徳信佛南無難降伏佛南無善見佛南無月光明佛南無月蓋佛南無世橋佛南無信供養佛南無樂勝佛南無善蓋佛南無慚愧賢佛南無能觀佛南無無邊法佛南無師子聲佛南無大行佛南無普信佛南無器聲佛南無勝愛佛南無普行佛南無普智佛南無大奮迅佛南無月幢佛南無堅行佛南無天供養佛南無能驚怖佛南無勝稱佛南無成就一切功徳佛南無堅固佛南無甘露光佛南無大聲佛南無髙聲佛南無大力佛南無大盡佛南無信甘露佛南無行菩提佛南無勝聲思惟佛南無髙光佛南無悕勝佛南無樂種種聲佛南無愛義佛南無修行信佛南無離憂佛南無善生佛南無威徳力佛南無信功徳佛南無聲稱佛南無放光明佛南無疑奮迅佛南無勝王佛南無林華佛南無功徳華佛南無捨諍佛南無大廣佛南無大稱佛南無虛空愛佛南無甘露奮迅佛南無日聚佛南無月聲佛南無天幢佛南無與淸淨佛南無能日佛南無快可見佛南無堅意勝聲佛南無雨甘露佛南無無畏聲佛南無善根聲佛南無勝聲佛南無勝愛佛南無甘露稱佛南無法華佛南無大莊嚴佛南無世間尊重佛南無勝意佛南無彌留光佛南無淸淨思惟佛南無髙光明佛南無破怨佛南無甘露城佛南無華光佛南無大稱佛南無安隱思佛南無道威徳佛南無淸淨心佛南無天供養佛南無度泥佛南無離有佛南無法華佛南無大勝佛南無可樂光明佛南無火光佛南無見愛佛南無光明愛佛南無喜聲佛南無大施徳佛南無實步佛南無無滯礙智佛南無得威徳佛南無月藏佛南無淨光明佛南無大莊嚴佛南無得樂自在佛南無妙光明佛南無寂光明佛南無離疑佛南無無過智慧佛南無成就行佛南無淸淨身佛南無無畏愛佛南無稱吼佛南無大吼佛南無善思佛南無大思佛南無淸淨心佛南無大奮迅佛南無樂眼佛南無命淸淨佛南無行淸淨佛南無離熱智佛南無應橋佛南無善集智佛南無普信佛南無設尸威徳佛南無不死城佛南無不護聲佛南無化日佛南無善住思惟佛南無髙信佛南無須摩那光明佛南無光明力佛南無功徳希佛南無法俱蘇摩佛南無淨威徳佛南無淨行佛南無天色心佛南無力王佛南無普觀佛南無梵供養佛南無聖華佛南無虛空佛南無降伏欝彌佛南無無譬智佛南無降伏刺佛南無降伏城佛南無應愛佛南無戒功徳佛南無平等勿思佛南無不怯弱心佛南無精進信佛南無髙光明佛南無聞智佛南無無礙心佛南無無畏光佛南無甘露聲佛南無種種日佛南無勝黠慧佛南無可修敬佛南無功徳王佛南無護根佛南無禪解脫佛南無大威徳佛南無栴檀香佛南無見信佛南無妙橋梁佛南無可觀佛南無不可量智佛南無千日威徳佛南無捨重擔佛南無稱信佛南無諸方聞佛南無自在佛南無無邊智佛南無無垢光佛南無甘露信佛南無妙眼佛南無解脫行佛南無可樂見佛南無髙光明佛南無大聲佛南無大威徳聚佛南無光明幢佛南無應供養佛南無福徳威徳積佛南無信相佛南無大炎佛南無應信佛南無善住思惟佛南無須提他佛南無智作佛南無普寶佛南無日光佛南無說提他佛南無炎眼佛南無師子身佛南無稱親光佛南無淸淨聲佛南無希樂佛南無寂靜增上佛南無寶威徳佛南無善威徳供養佛南無毛光佛南無世間尊佛南無善行淨佛南無善提他威徳佛南無應眼佛南無大步佛南無成義佛南無安隱愛佛南無天摩私多佛南無捨漫流佛南無捨寶佛南無智滿佛南無度橋佛南無解脫賢佛南無眾步佛南無光明威徳佛南無慈力佛南無月勝佛南無寂光佛南無愛眼佛南無賒尸羅聲佛南無不死色佛南無樂法佛南無大月佛南無無障礙聲佛南無功徳奮迅佛南無不死華佛南無平等見佛南無大月佛南無功徳味佛南無十光佛南無種種光佛南無龍徳佛南無雲聲佛南無功徳步佛南無思功徳佛南無大聲佛南無了聲佛南無遠離惡處佛南無天華佛南無快眼佛南無大然燈佛南無離癡行佛南無堅固希佛南無捨邪佛南無相華佛南無不可思議光明佛南無普賢佛南無月妙佛南無樂徳佛南無淸淨聲佛南無勝慧佛南無賢光佛南無堅固華佛南無光明意佛南無福徳徳佛南無意成就佛南無樂解脫佛南無調怨佛南無不去捨佛南無離漂河佛南無甘露光明佛南無無垢心佛南無樂聲佛南無不可量眼佛南無快修行佛南無妙髙光佛南無集功徳佛南無可樂佛南無大心佛南無天信佛南無思惟甘露佛南無黠慧佛南無勝燈佛南無堅意佛南無力步佛南無蓮華葉眼佛南無菩提光明佛南無妙吼聲佛南無六通聲佛南無威徳力佛南無人稱佛南無勝華集佛南無大髻佛南無不隨他佛南無無畏行佛南無不怯弱佛南無離憂闇佛南無過潮佛南無月光佛南無心勇猛佛南無解脫慧佛南無不取捨佛南無薝蔔燈佛南無勝火佛南無善思意佛南無勝威徳色佛南無信世間佛南無妙慧佛南無善喜信佛南無華光佛南無人華佛南無善香佛南無勝功徳佛南無種種華佛南無髙勝佛南無虛空功徳佛南無天信佛南無可敬憍佛南無月光佛南無火聚佛南無最力佛南無智地佛南無髙意佛南無山王智佛南無快昇佛南無妙昇佛南無勝親佛南無離疑佛南無應行佛南無勝香佛南無無諍行佛南無修行功徳佛南無大精進心佛南無然燈光明佛南無攝步佛南無修行深心佛南無香希佛南無香手佛南無寂靜智佛南無妙心佛南無功徳莊嚴佛南無增上行佛南無智意佛南無功徳山淸淨聲佛南無攝集佛南無妙信佛南無日見可力佛南無功徳王光明佛南無法不可力佛南無離諸疑奮迅佛南無稱王佛南無攝諸根佛南無上去佛南無甘露光佛南無甘露心佛南無諸眾上佛南無淨髻佛南無不可降伏色佛南無普信佛南無莊嚴王佛南無甘露日佛南無勝燈佛南無波頭上佛南無寶藏佛南無普光佛南無最勝王佛南無普光明上勝積王佛南無普現佛南無自在轉法王佛南無普賢佛南無還華勝佛南無千世自在聲佛南無一善無垢聲自在王佛南無千離無畏聲自在王佛南無千無垢威徳自在王佛南無五百日聲自在王佛南無五百樂自在聲佛南無日龍歡喜佛南無離畏稱王佛南無妙光幢佛南無離光聲佛南無稱自在聲佛南無妙法稱聲佛南無勝藏稱王佛南無不可思議意王佛南無寶幢佛南無大自在佛南無聖智自在幢勇猛王佛南無不可思議慧佛南無智藏佛南無智髙幢佛南無智海王佛南無大精進聲自在王佛南無彌留勝功徳佛南無智顯修自在種子善無垢吼自在王佛南無降伏功徳海王佛南無智成就力王佛南無勝道自在王佛南無勝闇積自在佛南無華勝積智佛南無金剛師子佛南無戒勝佛南無賢勝佛南無無邊光佛南無師子喜佛南無無盡智積佛南無寶行佛南無智波羅婆佛

「南無順權方便經南無樂瓔珞莊嚴方便經南無大雲輪請雨經南無大雲請雨經南無大方等大雲請雨經南無如來莊嚴智慧光明入諸佛境界經南無度諸佛境界智嚴經南無度諸佛境界智光嚴經南無徳護長者經南無月光童子經南無申日經南無善思童子經南無大方等頂王經南無大乘頂王經南無法鏡經南無郁伽長者所問經南無郁伽羅越問菩薩行經南無無量淸淨等覺經南無阿彌陀經

「南無普正法菩薩南無普化菩薩南無普慧菩薩南無普眼菩薩南無普觀察菩薩南無普照菩薩南無普幢菩薩南無普徳智光菩薩南無普明師子菩薩南無普勝寶光菩薩南無普徳海幢菩薩南無普慧光明菩薩南無普寶華幢菩薩南無普勝濡音菩薩南無普徳淸炎菩薩南無普相光明菩薩南無普覺菩薩南無覺首菩薩南無財首菩薩南無寶首菩薩南無徳首菩薩南無目首菩薩南無進首菩薩南無法首菩薩南無智首菩薩南無賢首菩薩南無大光海月菩薩南無雲音海藏菩薩南無徳寶勝月菩薩南無淨慧光炎自在王菩薩南無超越華光菩薩南無無量智雲日光菩薩南無大力精進金剛菩薩南無香炎光幢菩薩南無月徳妙音菩薩南無光明尊徳菩薩南無明淨藏菩薩南無心王菩薩南無無礙心菩薩南無自在勢菩薩

「歸命如是等十方世界無量無邊諸大菩薩摩訶薩。

「南無阿若憍陳如南無摩訶迦葉南無優樓頻螺迦葉南無伽耶迦葉南無那提迦葉南無舍利弗南無大目揵連南無摩訶迦栴延南無阿﹝少／兔﹞樓馱南無摩訶劫賓那

「弟子等﹗已懺悔煩惱障﹐已懺悔業障﹐所餘報障今當次第披陳懺悔。經中說言﹕『業報至時﹐非空非海中﹐非入山石間﹐無有他方所﹐脫之不受報﹐惟有懺悔力﹐乃能得除滅。』何以知然﹖釋提桓因五衰相現﹐恐懼切心歸誠三寶﹐死相卽滅得延天年。如是等比﹐經教所明其事非一﹐故知懺悔實能滅禍。但凡夫之人若不遇善友獎導﹐則靡惡而不造﹐致使大命將盡臨窮之際﹐地獄惡相皆現在前。當爾之時﹐悔懼交至﹐不預修善臨窮方悔﹐悔之於後將何及乎﹖殃禍異處宿預嚴待﹐當獨趣入遠到他所﹐但得前行入於大鑊﹐身心摧碎精神痛苦。如此之時﹐欲求一禮一懺豈復可得﹖眾等莫自恃盛年財寶勢力﹐嬾惰懈怠放逸自恣﹐死苦一至無問老少﹐貧富貴賤皆悉磨滅﹐奄忽而至不令人知。夫命無常諭如朝露﹐出息𨿽存入息難保﹐云何以此而不懺悔﹖

「且五天使者旣來﹐無常殺鬼卒至﹐盛年牡色無得免者。當爾之時﹐華堂邃宇何關人事﹖髙車大馬豈得自隨﹐妻子眷屬非復我親﹐七珍寶飾乃爲他玩。以此而言﹐世間果報皆如幻化﹐上天𨿽樂會歸敗壞﹐壽盡魂魄墮落三途。是故﹐佛語須跋陀言﹕『汝師欝頭藍弗利根聰明能伏煩惱﹐至於非非想處命終﹐還作畜生道中飛狸之身﹐況復餘者﹖』故知未證聖果已還﹐皆應流轉備經惡趣﹐如不謹愼﹐忽爾一朝親嬰斯事﹐將不及悔。或如今被罪行詣公門﹐已是小苦﹐情神慞惶﹐眷屬恐懼﹐求救百端﹐地獄眾苦比於此者﹐百千萬倍不得爲諭﹐眾等相與歷劫已來罪若須彌。云何聞此﹐晏然不畏不驚不恐﹖令此精神復嬰斯苦實爲可痛。是故﹐弟子等﹗運此單誠至心歸依佛。

「南無東方調御佛南無南方金剛藏佛南無西方燈法界佛南無北方邊眼佛南無東南方無憂徳佛南無西南方壞諸怖畏佛南無西北方勇猛伏佛南無東北方大力光明佛南無下方歡喜路佛南無上方香上王佛

「弟子等﹗自從無始已來至于今日所有報障﹐然其重者第一惟有阿鼻地獄﹐如經所明﹐今當略說其相。此獄周匝有七重鐵城﹐復有七重鐵网羅覆其上﹐下有七重刀林無量猛火﹐縱廣八萬四千由旬。罪人之身徧滿其中﹐罪業因緣不相妨礙﹐上火徹下下火徹上﹐東西南北通徹交過﹐如魚在熬脂膏皆盡﹐此中罪苦亦復如是。

「其城四門有四大銅狗﹐其身縱廣四十由旬﹐牙爪鋒釯眼如閃電。復有無量鐵觜諸鳥﹐奮飛騰翔啄罪人肉﹐牛頭獄卒形如羅剎﹐而有九尾尾如鐵叉。復有八頭﹐頭上有十八角﹐有六十四眼﹐一一眼中皆悉迸出諸熱鐵丸﹐燒罪人肉﹐然其一瞋一怒喈吼之時聲如霹靂。

「復有無量自然刀輪空中而下﹐從罪人頂入從足而出﹐於是罪人痛徹骨髓苦切肝心。如是經無量歲受諸苦惱﹐求生不得求死不得。如是等報﹐今日皆悉稽顙慚愧發露﹐誠心懺悔。

「其餘地獄刀山劍樹地獄﹐身首脫落罪報懺悔。鑊湯爐炭地獄﹐燒煮罪報懺悔。鐵床銅柱地獄﹐燋然罪報懺悔。刀輪火車地獄﹐劈轢罪報懺悔。拔舌犁耕地獄﹐楚痛罪報懺悔。吞噉鐵丸洋銅灌口地獄﹐五內消爛罪報懺悔。

「鐵碓鐵磨地獄﹐骨肉灰粉罪報懺悔。黑繩鐵网地獄﹐支節分離罪報懺悔。灰河沸屎地獄﹐惱悶罪報懺悔。醎水寒氷地獄﹐皮膚坼裂裸凍罪報懺悔。虎狼鷹犬地獄﹐更相殘害罪報懺悔。

「刀兵分距地獄﹐更相搏撮斫刺罪報懺悔。火坑地獄﹐炮炙罪報懺悔。兩石相磕地獄﹐形骸破碎罪報懺悔。聚合黑耳地獄﹐解剔罪報懺悔。闇冥肉山地獄﹐斬剉罪報懺悔。

「鋸解釘身地獄﹐斷截罪報懺悔。鐵捧倒懸地獄﹐屠割罪報懺悔。燋熱叫喚地獄﹐煩冤罪報懺悔。大小鐵圍山間﹐長夜冥冥不識三光﹐罪報懺悔。

「阿波波地獄﹐阿娑娑地獄﹐阿吒吒地獄﹐阿羅羅地獄﹐如是八寒八熱一切諸地獄﹐一一獄中復有八萬四千隔子地獄以爲眷屬。此中罪苦﹐炮煮楚痛剝皮咼肉﹐削骨打髓抽腸拔肺﹐無量諸苦不可聞不可說。南無佛﹗今日在此中者﹐或是我等無始已來經生父母一切眷屬﹐我等相與命終之後﹐或當復墮如此獄中。今日洗心至到丹誠叩頭稽顙﹐向十方佛大地菩薩求哀懺悔﹐令此一切報障畢竟消滅。

「願弟子等﹐承是懺悔地獄等報所生功徳﹐願生生世世諸佛慈悲救眾生苦﹐則時破壞阿鼻鐵城﹐悉與淨土無惡道名。其餘地獄一切苦具轉爲樂緣﹐刀山劍樹變成寶床﹐鑊湯鑪炭蓮華化生﹐牛頭獄卒除捨暴虐﹐皆起慈悲無有惡念。地獄眾生得離苦果更不造因﹐等受安樂如第三禪﹐一時俱發無上道心。」

大乘蓮華寶達問答報應沙門經

寶達頃前入飲火銖地獄。云何名曰飲火銖地獄﹖其地獄縱廣三百由旬﹐鐵壁周匝烟火俱起﹐其地有鑊滿中鐵銖渾淆而沸﹐邊有馬頭羅剎﹐手捉鐵杓揚鐵銖子。

東門之中有八千沙門﹐悲號涕泣身毛火然煙焰俱起﹐罪人比丘步步起倒。馬頭羅剎手捉三股鐵叉﹐望胸而撞背上而出﹐叉股火然左右通徹﹐獄卒夜叉手捉鐵鉤﹐望骸而搭口中而出。

爾時﹐罪人眼口開張。爾時﹐獄卒手捉鐵杓鋎鐵銖子﹐望罪人口灌鐵銖入口﹐六根俱出煙焰洞然﹐身毛孔中皆亦火然。一日一夜受罪萬端﹐千死千生萬死萬生﹐若得爲人身不具足﹐聾盲瘖瘂不聞佛名﹐亦復不見千佛出世。

寶達菩薩問馬頭羅剎曰﹕「此諸沙門作何等業﹐受如是罪﹖」

馬頭羅剎答曰﹕「此諸沙門受佛淨戒而不淨持﹐食人信施反更不齋。夜食僧食亦復自手作食﹐還自取食無慚愧心。以是因緣受如此罪。」

佛名經卷第十一

佛說佛名經卷第十二

「南無師子稱佛南無智功徳王佛南無法華雨佛南無能作光佛南無髙山佛南無妙法王無垢佛南無香自在無垢眼佛南無集大無礙佛南無無障礙力王佛南無自智福徳力佛南無智衣佛南無自在佛南無無量安隱佛南無智集佛南無大彌留佛南無日藏佛南無作功徳莊嚴佛南無華幢佛南無功徳光明佛南無離功徳闇王佛南無功徳王佛南無法幢佛南無聲自在王佛南無自護佛南無金剛密迹佛南無實自在佛南無妙幢佛南無山劫佛南無樂雲佛南無法作佛南無莎羅王佛南無普功徳堅固王佛南無栴檀佛南無善住佛南無善至佛南無幢勝燈佛南無智步佛南無堅幢佛南無散法稱佛南無降伏憍慢佛南無功徳炎佛南無智光明佛南無智然燈佛南無無畏王佛南無智聲幢攝佛南無金剛燈佛南無莊嚴王佛南無勝數佛南無善住意佛南無月王佛南無次第降伏王佛南無堅固自在王佛南無師子步佛南無那羅延勝藏佛南無集寶藏佛南無樹提藏佛南無星宿差別稱佛南無功徳力堅固王佛南無妙聲佛南無梵聲佛南無勝梵佛南無堅固土佛南無千香佛南無波頭摩勝王佛南無光輪光佛南無火光明王佛南無香波頭摩王佛南無疾無邊功徳海智佛南無閻浮影佛南無功徳山幢佛南無師子幢佛南無龍吼佛南無華威徳王佛南無善香種子佛南無無我甘露功徳威徳王劫佛南無復有八千同名無我甘露功徳威徳王劫佛南無法智佛南無龍自在解脫佛南無金剛華佛南無龍吼自在聲佛南無寶積佛南無華照佛南無火香佛南無須摩那華佛南無山王佛南無世眼佛南無淨上佛南無閻浮影佛南無根本上佛南無寶山佛南無海藏佛南無堅力佛南無上聖佛南無自在聖佛南無師子步佛南無拘隣佛南無智幢佛南無佛聞聲佛南無廣勝佛南無安隱佛南無智光佛南無大自在佛南無寂世佛南無手喜佛南無尼拘律王佛南無金眼佛南無供養佛南無日喜佛南無寶炎佛南無善眼佛南無髙淨佛南無淨聖佛南無吼聲佛南無見義佛南無稱喜佛南無稱勝佛南無可喜佛南無善香佛南無疾行佛南無妙眼佛南無善勝佛南無修義佛南無善意佛南無妙慧佛南無金幢佛南無善眼佛南無天淸淨佛南無輸頭檀佛南無善見佛南無毘留羅幢佛南無毘樓博叉佛南無梵聲佛南無成就勝佛南無勝光明佛南無無垢佛南無摩尼跋陀佛南無摩梨指佛南無大摩梨指佛南無能聖佛南無聲自在佛南無讚嘆成就佛南無勝成就華佛南無拘蘇摩佛南無不動佛南無日藏佛南無樂聲佛南無能作光佛南無龍徳佛南無金剛光佛南無稱王佛南無虎王佛南無髙光佛南無發行佛南無智成就佛南無香自在佛南無那羅延藏佛南無火藏佛南無破垢勝王佛南無寶蓋勝光佛南無山自在王佛南無寶月佛南無師子奮迅幢自在王佛南無實根廣眼佛南無世自在王佛南無遠離諸怖畏隨煩惱聲佛南無敷華盧舍那佛南無香波頭摩佛南無無垢功徳威徳王佛南無不動佛南無日藏佛南無樂自在聲火佛南無智日佛南無龍吼佛南無金剛齒佛南無日藏佛南無勝自在佛南無不可思議王佛南無大勝藏佛南無喜幢佛南無無畏自在佛南無見彌留佛南無智像佛南無無垢眼佛南無無憂勝佛南無法自在吼佛南無法自在莎羅王佛南無師子奮迅佛南無那羅延佛南無善擇藏佛南無寶集佛南無功徳奮迅佛南無火藏佛南無星宿稱佛南無功徳力堅固王佛南無妙吼聲奮迅佛南無莎羅勝黠王佛南無威徳自在光明佛南無妙聲吼佛南無寶掌龍自在佛南無法雲吼自在平等佛南無寶山佛南無妙光藏佛南無師子多羅稱佛南無普藏佛南無淨華佛南無歌羅毘羅奮迅佛南無法疾然燈佛南無無等上彌留佛南無稱聲王佛南無梵諦釋聲佛南無遠離逼惱佛南無毘沙門堅固王佛南無破魔王宮佛南無莎羅王佛南無大奮迅光佛南無華勝佛南無栴檀佛南無彌留王佛南無拘羅伽堅固樹提佛南無智奮迅佛南無二萬同名月燃燈佛南無無垢身佛南無波頭摩光佛南無華勝步佛南無華光佛南無稱幢佛南無閻浮檀金光佛南無多摩羅跋葉栴檀香佛南無大通智勝佛南無不動佛南無彌留山佛南無師子吼佛南無師子幢佛南無住虛空佛南無常入涅槃佛南無帝釋幢佛南無梵幢佛南無無量壽佛南無善度佛南無普救眾生佛南無多摩羅跋葉栴檀香通佛南無彌留劫佛南無雲燈佛南無雲自在王佛南無一切世間髙佛南無能破諸畏佛南無釋迦牟尼佛南無法光明佛南無五百普光明佛南無大海住持智奮迅通佛南無七寶波頭摩步佛南無二千寶幢佛南無多寶佛南無一切眾生愛見佛南無百千光明滿足幢佛南無二十千億驚怖吼聲王佛南無二十百億日月然燈佛南無二十百億妙聲王佛南無二十百億雲聲王佛南無寶威徳髙王佛南無月無垢日光明勝佛南無蓮華葉星宿王花通佛南無雲妙鼓聲王佛南無住持水吼聲佛南無妙聲星宿王拘蘇摩徧佛南無莎羅樹王佛南無無垢光明佛南無寶炎佛南無華鬘林王花通佛南無日月寶作光明佛南無功徳寶光明佛南無寶杖佛南無雲王佛南無寶蓋勝光明佛南無普見佛南無功徳自在佛南無師子聲作佛南無寶積示現佛南無樂堅佛南無菩提意佛南無無量命佛南無阿閦佛南無香王佛南無寶作佛南無修行法佛南無蓋王佛南無摩尼王佛南無月藏佛南無日藏佛南無聲身王佛南無善覺佛南無須彌劫佛南無能聖佛南無寶波頭摩月淸淨勝王佛南無不動佛南無普滿佛南無無盡慧佛南無寶幢佛南無奮迅恭敬稱佛南無無垢光明藏佛南無雲護佛南無師子奮迅佛南無勝髙山王佛南無波頭摩上佛南無身上佛南無多寶妙佛南無勝藏山增上王佛南無意勇猛仙行勝佛南無甘露藏佛南無妙鼓聲王佛南無日月佛南無惟寶蓋佛南無普光明奮迅光王佛南無能行成就聖佛南無不動佛南無無垢光明稱王佛南無九千法莊嚴佛南無摩尼金蓋佛南無星宿佛南無髙山歡喜佛南無菩提分華身佛南無能修行佛南無寶作佛南無如寶佛南無髙聚佛南無寶光明佛南無寶來佛南無寶髙佛南無阿閦佛南無寶光明佛南無大光明佛南無不可量聲佛南無不可思議聲佛南無大稱佛南無寶照佛南無得大無畏佛南無寶聲佛南無無邊淸淨佛南無月聲佛南無無邊稱佛南無月光淸淨佛南無淸淨光佛南無無垢光佛南無無邊寶佛南無波頭摩勝佛南無身勝佛南無金色佛南無梵聲王佛南無金光明佛南無金色作佛南無龍自在王佛南無月淸淨佛南無金色華香自在王佛南無堅固王佛南無堅固勇猛仙行勝佛南無勝藏摩尼光佛南無無量香光佛南無師子聲佛南無至大勢精進修行畢竟佛南無堅固智佛南無妙鼓聲王佛南無月妙佛南無華勝佛南無世間燈佛南無火佛南無寶輪佛南無無垢智佛南無常寂滅佛南無無邊寶花光明佛南無須彌山奮迅佛南無寶華佛南無集寶聚佛南無不退輪寶住勝佛南無徳普盧舍那淸淨佛南無日月燈佛南無彌留佛南無大彌留佛南無須彌劫佛南無香面佛南無成就香佛南無彌留香佛南無淸淨光佛南無法上佛南無香自在王佛南無大摩尼佛南無香光佛南無火光佛南無甘露光佛南無月光佛南無月燈光佛南無月照佛南無集聲佛南無勝作佛南無多寶佛南無師子吼佛南無師子聲佛南無勇猛仙佛南無金剛喜佛南無護一切佛南無離諸疑佛南無寶炎眷屬佛

「南無無量壽經南無虛空孕菩薩經南無觀虛空藏菩薩經南無虛空藏菩薩經南無虛空藏菩薩神呪經南無彌勒成佛經南無彌勒下生經南無彌勒來時經南無小無量壽經南無無量壽佛經南無藥師瑠璃光經南無藥師如來本願經南無老母經南無老母六英經南無文殊師利巡行經南無文殊尸利行經南無金剛上味陀羅尼經南無金剛場陀羅尼經南無正恭敬經南無善恭敬經南無離垢施女人經南無無垢施菩薩分別應辯經南無得無垢女經南無無畏徳女經南無阿闍世王女阿術達菩薩經南無無涯際總持法門經南無第一義法勝經南無尊勝菩薩入無量門陀羅尼經南無大威燈光仙人問疑經南無八吉祥經南無八佛名號經南無龍施女經南無龍施菩薩本起經南無睒子經南無菩薩睒子經南無了本生死經南無稻芽經南無大方廣菩薩十地經南無莊嚴菩提心經南無無所希望經南無象腋經南無大方等修多羅王經南無轉有經南無大乘方等要慧經南無彌勒菩薩所問經南無慧印三昧經南無如來智印經南無一切法髙王經

「南無無礙化菩薩南無自在慧炎光菩薩南無散一切化幢菩薩南無法幢王菩薩南無法界地幢王菩薩南無一切眾生世界幢王菩薩南無夜光幢菩薩南無須彌山幢菩薩南無寶幢菩薩南無無礙幢菩薩南無日光幢菩薩南無正幢菩薩南無離塵幢菩薩南無明淨幢菩薩南無大地端嚴菩薩南無寶嚴菩薩南無大慧端嚴菩薩南無金剛智端嚴菩薩南無離垢端嚴菩薩南無法日端嚴菩薩南無功徳山端嚴菩薩南無智光端嚴菩薩南無普妙徳端嚴菩薩南無大地藏菩薩南無寶藏菩薩南無日藏菩薩南無淨徳藏菩薩南無法印藏菩薩南無齊藏菩薩南無善徳眼菩薩南無普見眼菩薩南無淸淨眼菩薩南無離垢眼菩薩南無無礙眼菩薩南無善觀眼菩薩南無靑蓮華眼菩薩南無金剛眼菩薩南無寶眼菩薩南無虛空眼菩薩南無善眼菩薩

「歸命如是等十方世界無量無邊諸大菩薩摩訶薩。

「南無憍梵波提南無離波多南無畢陵伽婆蹉南無薄拘羅南無摩訶拘絺羅南無難陀南無孫陀羅難陀南無富樓那彌多羅尼子南無須菩提南無周陀夷

「弟子等﹗已懺地獄報竟﹐今當復次懺悔三惡道報。經中佛說﹕『多欲之人多求利故﹐苦惱亦多﹔知足之人𨿽臥地上猶以爲樂﹔不知足者𨿽處天堂猶不稱意。』但世間人忽有急難﹐便能捨財不討多少﹐而不知此身臨於三途深坑之上﹐一息不還定應墮落。忽有知識教營福徳﹐令修未來善法資糧﹐執此慳心無肯作理﹐夫如此者極爲愚惑。何以故爾﹖經中佛說﹕『生時不齎一文而來﹐死亦不持一文而去。苦身積聚爲之憂惱﹐於己無益徒爲他有﹐無善可恃無徳可怙﹐致使命終墮諸惡道。』是故﹐弟子等﹗今日至心稽顙懇切丹誠歸依佛。

「南無東方大光曜佛南無南方虛空住佛南無西方金剛步佛南無北方無邊力佛南無東南方無邊王佛南無西南方壞諸怨賊佛南無西北方離垢光佛南無東北方金色光音佛南無下方師子遊戲佛南無上方月幢王佛

「弟子等﹗今日次復懺悔畜生道中無所識知罪報﹔懺悔畜生道中負重牽犁﹐償他宿債罪報﹔懺悔畜生道中不得自在﹐爲他斫刺屠割罪報﹔懺悔畜生道中無足二足四足多足罪報﹔懺悔畜生道中身諸毛羽鱗甲之內﹐爲諸小蟲之所咂啖罪報。懺悔如是畜生道中有無量無邊罪報﹐今日至誠歸命懺悔。

「弟子等﹗今日次復懺悔餓鬼道中長飢罪報﹔懺悔餓鬼道中百千萬歲永不曾聞漿水之名罪報﹔懺悔餓鬼道中食噉膿血糞穢罪報﹔懺悔餓鬼道中動身之時﹐一切支節悉皆火然罪報﹔懺悔餓鬼道中腹大咽小罪報。懺悔如是餓鬼道中無量無邊苦報﹐是故今日至誠稽顙歸命懺悔。

「弟子等﹗今日次復懺悔一切鬼神修羅道中諛諂詐稱罪報﹔懺悔鬼神道中擔沙負石塡河塞海罪報﹔懺悔鬼神羅剎鳩槃荼諸惡鬼神﹐生噉血肉受此醜陋罪報。懺悔如是鬼神道中無量無邊一切罪報﹐今日稽顙向十方佛大地菩薩﹐求哀懺悔悉令消滅。

「願弟子等﹐承是懺悔畜生等報所生功徳﹐願生生世世滅愚癡垢﹐自識業緣智慧明照斷惡道身。願以懺悔餓鬼等報所生功徳﹐願生生世世永離慳貪飢渴之苦﹐常餐甘露解脫之味。願以懺悔鬼神修羅等報所生功徳﹐願生生世世質直無諂﹐離邪命因除醜陋果﹐福利人天。願弟子等﹐從今日以去乃至道場﹐決定不受四惡道報﹐惟除大悲爲眾生故以誓願力處之無厭。」

大乘蓮華寶達問答報應沙門經

寶達頃前更入一地獄﹐名曰飛刀地獄。其地獄縱廣十五由旬﹐鐵壁周匝鐵网覆上﹐其城四角火風猛利來吹鐵山﹐其山相磨則成利刀﹐其刀兩刃亦如鋒釯﹐虛空銝銝﹝金﹡疑﹞﹝金﹡疑﹞亦如雷聲﹐刀刀相鈸亦如霹靂﹐從空而來刺罪人頭﹐從頭而入足下而出﹐從背上入胸前而出﹐左出右入煙火俱然﹐一日一夜受罪萬端﹐千生千死萬生萬死﹐若得爲人身﹐生惡瘡徧體周匝。

馬頭羅剎答曰﹕「此諸沙門受佛淨戒而不淨持﹐心無慈心飲酒食肉言無罪報﹐食肉之罪理不可恕﹐以是因緣﹐故受此罪。」

寶達菩薩聞之﹐悲泣而去。

佛名經卷第十二

佛說佛名經卷第十三

「南無無憂佛南無住持速力佛南無妙喜佛南無自在作佛南無無邊聲佛南無然燈作佛南無寶光明佛南無阿彌陀佛南無擇說佛南無擇聲佛南無勝藏積吼王佛南無降伏金剛堅佛南無寶月光佛南無寶火佛南無賢上佛南無寶波頭摩步佛南無寶勝佛南無金寶光佛南無悕喜快勝佛南無不可量勝佛南無善逝王佛南無聖自在手佛南無不可說分別佛南無不空勝佛南無月妙勝佛南無樹提勝佛南無虛空光明佛南無善淸淨無垢間錯幢佛南無善住善根藏王佛南無成就一切義勝佛南無智功徳淸淨勝佛南無善說淸淨幢佛南無瑠璃藏上勝佛南無普功徳奮迅佛南無善淸淨功徳寶住佛南無寶光明淸淨心勝佛南無金上勝佛南無勝月佛南無波頭摩上奮迅勝佛南無波頭摩上佛南無寶成就勝佛南無電光幢王佛南無電光明髙王佛南無多羅王佛南無妙勝佛南無虛空然燈佛南無成就一切功徳佛南無賢髙幢王佛南無住持一切寶間錯莊嚴佛南無寶光明莊嚴智威徳聲自在王佛南無俱蘇摩火奮迅通佛南無月輪淸淨佛南無敷華莎羅王佛南無善寂月聲自在王佛南無阿僧祇精進住勝佛南無波心炎佛南無山功徳幢王佛南無法幢山佛南無須彌山佛南無功徳師子自在佛南無寂王佛南無淨王佛南無稱山佛南無功徳須彌勝佛南無日面佛南無月面佛南無離虛空畏佛南無普光佛南無方成佛南無住海面佛南無寶光佛南無雲勝佛南無法炎佛南無山功徳佛南無華生佛南無起大悲心佛南無法界華佛南無法華幢佛南無王意佛南無王慧佛南無智慧佛南無心義佛南無自在佛南無勝天意佛南無速王佛南無光明幢勝佛南無髙威徳去佛南無華光佛南無寶炎佛南無功徳山佛南無寶實佛南無功徳海勝佛南無法光明佛南無華藏勝佛南無世間月佛南無明目佛南無香光佛南無摩尼須彌勝佛南無乾闥婆王佛南無光明命佛南無摩尼藏王佛南無山威徳慧佛南無寂色去佛南無面報佛南無廣智佛南無寶光明佛南無虛空重勝佛南無妙相光明佛南無行輪自在佛南無法身自在佛南無那羅延行佛南無須彌勝佛南無功徳轉輪佛南無山王佛南無不可勝佛南無快威徳佛南無樹山佛南無莎羅王山藏佛南無世自在身佛南無鏡光佛南無實起佛南無自在勝佛南無功徳光佛南無地威徳勝佛南無身法光明佛南無勝王佛南無堅吼意佛南無髙幢勝佛南無信意佛南無寶光明佛南無淨勝佛南無虛空聲佛南無法界鏡像勝佛南無照輪光明佛南無方差別佛南無智光明佛南無幢意佛南無虛空然燈佛南無無病勝佛南無智照佛南無慧明佛南無福徳光明勝佛南無寂勝佛南無大悲雲勝佛南無力光明意佛南無現一切眾生色佛南無過勝佛南無修光明佛南無曇無竭佛南無風疾行勝佛南無淸淨幢佛南無妙蓋勝佛南無三世鏡像勝佛南無敬像堅佛南無鏡像勝佛南無金剛勝佛南無身堅莊嚴須彌勝佛南無金幢王佛南無身法慧佛南無智慧然燈光明勝佛南無廣智勝佛南無法行世智意佛南無法印意智勝佛南無法海意智勝佛南無法財佛南無寶財佛南無福徳功徳佛南無轉法輪勝佛南無雲佛南無忍辱燈佛南無勝威徳意佛南無光明速寂聲佛南無大願速勝佛南無不可降伏幢佛南無智炎佛南無成就勝佛南無法自在佛南無不可成就意佛南無世間言語堅固聲光佛南無一切聲出聲勝佛南無自在功徳佛南無成就自在意佛南無方天佛南無不面捨佛南無眾生心佛南無平等身佛南無身行勝佛南無行勝佛南無自在性佛南無山王佛南無智光佛南無千億寶莊嚴佛南無寶勝佛南無信王佛南無寶積佛南無香自在佛南無降伏怨佛南無安隱佛南無能與依止佛南無無邊威徳佛南無金色光佛南無師子奮迅佛南無甘露光佛南無能聖成佛南無普光佛南無功徳勝積王佛南無善住摩尼積王佛南無遠離諸畏樹安隱佛南無飲甘露佛南無無邊光佛南無寶髙佛南無無邊莊嚴王佛南無離怨佛南無金色光佛南無寶作佛南無無塵勝佛南無師子聲王佛南無寶幢佛南無善心佛南無髙住佛南無華王佛南無智作佛南無海智佛南無歡喜佛南無樂莊嚴佛南無離闇佛南無堅城佛南無見細佛南無無畏徳佛南無生王佛南無實語佛南無稱上佛南無擇智佛南無不行威徳佛南無人華佛南無遠離諸畏佛南無能與無畏佛南無金華佛南無無畏作佛南無不空見佛南無寶華佛南無六十實作佛南無寶積佛南無金華佛南無降伏王佛南無善光佛南無見義佛南無大擇佛南無妙無畏佛南無大慈悲佛南無不可降伏王佛南無難勝佛南無上首佛南無法上佛南無勝一切佛南無髙行佛南無髙稱佛南無勝聖佛南無星宿佛南無識佛南無商佛南無聞名佛南無大悲說佛南無無量壽佛南無無邊善光明勝佛南無山積光明勝佛南無無垢力三昧奮迅勝佛南無一切功徳王光相佛南無火眾佛南無須彌劫佛南無堅自在王佛南無梵吼聲佛南無彌樓聚佛南無善眼佛南無成就聚佛南無離愚奮迅佛南無無礙眼佛南無寶幢佛南無釋迦牟尼佛南無功徳勝藏佛南無難勝佛南無樂說莊嚴佛南無勝藏積吼王佛南無無邊功徳寶莊嚴威徳王劫佛南無功徳寶勝威徳王劫佛南無樂說一切法莊嚴勝佛南無無邊樂說相佛南無千雲吼聲王佛南無金上光明勝佛南無種種威徳王光明勝佛南無自覺誤佛南無淸淨金虛空吼莊嚴光明佛南無一切法行威徳奮迅光明佛南無東方無邊功徳寶福徳莊嚴廣世界無垢淸淨光明菩提分俱蘇摩不斷絕光明莊嚴光佛南無南方樂說佛世界無邊功徳寶樂說佛南無西方光明世界普光佛南無北方一切寶種種莊嚴世界無邊寶功徳自在佛南無東南方無憂世界離一切憂闇佛南無西南方善可見世界大悲觀一切眾生佛南無西北方遠離闇世界光明莊嚴王佛南無東北方住淸淨無垢世界虛空無垢佛南無上方莊嚴世界稱名聲佛南無下方盧舍那光明世界寶憂波羅勝佛南無無垢劫無垢世界名無垢光如來初成佛彼世界塵沙諸佛出世南無無垢廣世界名成就善就劫勝護如來初成佛彼世界塵沙諸佛出世南無東方阿閦佛南無大不迷佛南無香王佛南無香上佛南無南方寶幢佛南無寶作佛南無寶成佛南無寶藏佛南無寶月佛南無金剛堅佛南無金剛仙佛南無金剛幢佛南無西方阿彌陀佛南無阿彌陀幢佛南無阿彌陀聲佛南無阿彌陀稱佛南無阿彌陀吼佛南無阿彌陀積佛南無阿彌陀勝上佛南無阿彌陀師子佛南無阿彌陀住持佛南無阿彌陀勝佛南無北方妙鼓聲佛南無妙鼓王佛南無妙吼聲佛南無離諸畏佛南無無畏佛南無無畏憂佛南無日舌光明作佛南無蔓陀香佛南無幢蓋佛南無東南方大彌留佛南無彌留山佛南無彌留王佛南無彌留幢佛南無彌留積佛南無善彌留王佛南無日藏佛南無前後上佛南無淨王佛南無雞中幢王佛南無大雞中佛南無西南方日藏佛南無日光明佛南無無憂佛南無離一切憂佛南無佛智淸淨業佛南無盡作佛南無華光佛南無大華光佛南無華王佛南無華聲佛南無盧舍那佛南無西北方上首積佛南無山勝積佛南無海勝積佛南無作徳佛南無日上佛南無淸淨王佛南無東北方說妙法佛南無淨勝佛南無日面佛南無智幢王佛南無光明佛南無光明王佛南無光明光佛南無上方師子佛南無師子王佛南無師子上王佛南無師子仙佛南無仙王佛南無仙首佛南無仙光佛南無仙捨敬佛南無仙覺佛南無大燈佛南無師子積佛南無然燈王佛南無樂說山佛南無燈譬諭佛南無下方對治仙佛南無覺諍佛南無對治佛南無對恨佛南無對治山佛南無愛然燈佛南無依止佛南無東方阿閦佛南無彌留幢佛南無大彌留佛南無彌留光佛南無眞聲佛南無南方日月燈佛南無大火聚佛南無稱光佛南無彌留燈佛南無無邊精進佛

「南無諸法勇王經南無決定總持經南無謗佛經南無乳光佛經南無犢子經南無佛遺日摩尼寶經南無金剛般若經南無金剛般若波羅蜜經南無金剛般若經南無長者子制經南無逝童子經南無菩薩逝經南無文殊師利菩薩經南無伽耶山頂經南無象頭精舍經南無貝多樹下思惟十二因緣經南無聞城十二因緣經南無十二因緣經南無轉女身經南無腹中女聽經南無胎藏經南無無垢賢女經南無無量門微密持經南無出生無量門持經南無阿難目佉尼訶離陀羅尼佛經南無無量門破魔陀羅尼經南無舍利弗陀羅尼經南無一向出生菩薩經南無前世三轉經南無銀色女經南無太子和休經南無太子尉護經南無善法方便陀羅尼經南無金剛祕密善門陀羅尼經南無阿闍世王受決經南無放鉢經南無採花違王上佛授決經南無師子奮迅菩薩所問經南無華積陀羅尼經南無華聚陀羅尼經南無相續解脫經南無解節經南無大寶積經南無摩訶衍寶嚴經

「南無天冠菩薩南無普照十方天冠菩薩南無普照法界慧天冠菩薩南無道場天冠菩薩南無生諸佛藏天冠菩薩南無一切世間最上天冠菩薩南無明淨天冠菩薩南無無量寶天冠菩薩南無普照法界虛空天冠菩薩南無梵王周羅菩薩南無龍王周羅菩薩南無一切佛化光明周羅菩薩南無道場周羅菩薩南無三世慧音周羅菩薩南無大光菩薩南無離垢光菩薩南無寶光菩薩南無離塵光菩薩南無夜光菩薩南無法光菩薩南無寂靜光菩薩南無日光菩薩南無自在光菩薩南無天光菩薩南無功徳幢菩薩南無智幢菩薩南無法幢菩薩南無諸通幢菩薩南無光幢菩薩南無摩尼幢菩薩南無菩提幢菩薩南無梵幢菩薩南無普光幢菩薩南無梵音菩薩南無海音菩薩南無大地音菩薩南無世主音菩薩南無虛空音菩薩南無山相擊音菩薩南無法光音菩薩南無充滿一切法界音菩薩南無一切法海雷音菩薩

「歸命如是等十方世界無量無邊諸大菩薩摩訶薩。

「南無阿難南無羅睺羅南無周利槃陀南無賓頭盧頗羅墮南無迦留陀夷南無阿那律南無優波利南無離越多南無尊者摩訶周那

「弟子等﹗已懺三途等報﹐今當復次稽懇懺悔人天餘報。相與稟此閻浮壽命﹐𨿽曰百年滿者無幾﹐於其中間盛年夭枉其數無量﹐但有眾苦煎迫形心﹐愁憂恐怯未曾暫離。如此皆是善根微弱惡業滋多﹐致使現在心有所爲皆不稱意﹐當知悉是過去已來惡業餘報。是故﹐弟子﹗今日至誠歸依佛。

「南無東方蓮華上佛南無南方調伏王佛南無西方無量明佛南無北方勝諸根佛南無東南方蓮花尊佛南無西南方無量花佛南無西北方自在智佛南無東北方赤蓮花華徳佛南無下方分別佛南無上方伏怨智佛

「弟子等﹗自從無始已來至于今日﹐所有現在及以未來﹐人天之中無量餘報﹐流殃宿對隆殘百疾六根不具罪報懺悔。人間邊地邪見三惡八難罪報懺悔﹔人間多病消瘦促命夭枉罪報懺悔﹔人間六親眷屬不能常得相保相守罪報懺悔﹔人間親友凋喪愛別離苦罪報懺悔﹔人間怨家聚會愁憂怖畏罪報懺悔﹔人間水火盜賊刀兵危嶮驚懼恐怯罪報懺悔﹔人間孤獨困苦流離波迸已失國土罪報懺悔﹔人間牢獄繫閉幽執側立鞭撻拷楚罪報懺悔﹔人間公私口舌更相羅染更相誹謗罪報懺悔﹔人間惡病連年累月不差﹐枕臥床席不能起居罪報懺悔﹔人間冬溫夏疫毒厲傷寒罪報懺悔﹔人間賊風腫滿否塞罪報懺悔﹔人間爲諸惡神伺求其便欲作禍祟罪報懺悔﹔人間有鳥鳴百怪飛屍邪鬼爲作妖異罪報懺悔﹔人間爲虎豹豺狼水陸一切諸惡禽獸所傷罪報懺悔﹔人間自結自刺自殺自害罪報懺悔﹔人間自憂自惋自勒自瞋自喜罪報懺悔﹔人間投坑赴火自沈自墜罪報懺悔。人間無有威徳名聞罪報懺悔﹔人間衣服資生不得稱心罪報懺悔﹔人間行來出入有所云爲值惡知識爲作留難罪報懺悔。如是現在未來人天之中﹐無量禍橫災疫厄難衰惱罪報懺悔。弟子等﹗今日至誠向十方佛尊法聖眾前披肝露心求哀懺悔。

「願弟子等﹐承是懺悔所生功徳。願生生世世身相具足﹐猶如羅睺羅常值佛法僧恒聞妙法﹐壽命天地等﹐不爲百病之所纏﹐六親眷屬常得相保護﹐怨賊刀兵永恒去離﹐自然衣服箱篋常盈﹐百味香飯盂中恒滿﹐牢獄閉所化作天堂﹐口舌相非變成和合﹐連年之病永去身心﹐疫毒諸災恒離意首﹐妖怪魍魎及以飛鳥虎豹豺狼﹑水陸諸禍一切等厄皆去無餘﹐或自割刑或自瞋喜﹐如是等罪願從今已去﹐乃至成佛已來永相去離。

「願弟子等﹐不爲諸惡道之所受報﹐惟生大悲救護一切眾生﹐使皆盡性廣化諸類俱登正覺。」

大乘蓮華寶達問答報應沙門經

寶達頃前更入火箭地獄。云何名曰火箭地獄﹖其獄縱廣九十由旬﹐鐵壁周匝猛火絕炎﹐地有鐵鏘徧布其地﹐烟火洞然來燒罪人﹐其地四面爛風俱起﹐於虛空中猛風卒疾來吹鐵山。其山相磨則成火箭﹐火箭相揩烟火俱熾﹐其箭身毛亦皆火然﹐來射罪人﹐從頭而入足下而出﹐背上而入胸前而出﹐左右通徹瘡中火然烟焰俱出。罪人號叫痛不可言﹐一日一夜受無量罪﹐千死千生萬死萬生。

寶達問曰﹕「此諸沙門作何等罪﹐來受此報﹖」馬頭羅剎答曰﹕「此諸沙門受佛淨戒而不淨持﹐不護威儀如俗人法﹐手捉弓箭失佛威儀。如經中說﹕『昔有薩離比丘不護威儀﹐以手提俗人弓箭﹐萬世之中受其惡報。』以是因緣﹐當知沙門不護威儀﹐墮三惡道﹐今此比丘亦復如是。」

佛名經卷第十三

佛說佛名經卷第十四

「南無西方阿彌陀佛南無阿彌陀幢佛南無阿彌陀髙佛南無大火光明佛南無北方憐愍眾生佛南無大照佛南無寶幢佛南無香聚佛南無上方火光炎聚佛南無火聲佛南無難勝佛南無日成就佛南無羅网光佛南無下方師子佛南無稱王佛南無威徳佛南無法頂佛南無法幢佛南無法住持佛南無東方梵聲佛南無星宿王佛南無香上佛南無香光佛南無大炎聚佛南無寶種種花敷身佛南無堅王佛南無寶蓮花勝佛南無見一切義佛南無須彌劫佛南無聲吼佛南無智自在佛南無威徳自在佛南無莎羅自在王佛南無智勇猛佛南無光自在佛南無堅自在王佛南無聲徳佛南無師子奮迅鬘佛南無須彌山然燈王佛南無香山佛南無不可動佛南無藥王佛南無尋光佛南無大炎積佛南無勝藏佛南無無心光明佛南無毘留羅佛南無蓮華佛南無喜聚佛南無栴檀佛南無月光佛南無驚怖幢佛南無大修行佛南無波頭摩王佛南無月勝佛南無莎羅集佛南無大莎羅集佛南無幢相佛南無淨命佛南無金臺佛南無愛見佛南無金色色佛南無須摩那光佛南無妙蓮華劫億那由他百千萬佛同名一切菩提華佛南無七百同名光明莊嚴佛南無三百同名大幢佛南無十千同名莊嚴王佛南無善發勝佛南無日輪光明佛南無普蓋佛南無三昧奮迅佛南無寶華勝佛南無無邊足步佛南無善香香王佛南無善擇敵佛南無須彌劫佛南無功徳王光明佛南無普至光佛南無金剛佛南無尼彌佛南無不可盡世界一色佛南無袈裟幢世界山自在王佛南無堅幢世界智勝山王佛南無一切香舉世界勝花藏佛南無金剛摩尼世界金剛藏光明勝佛南無智成就世界智幢佛南無意味世界普照佛南無波頭摩首世界佛勝佛南無鏡輪世界金剛幢佛南無光明淸淨力世界日藏佛南無安樂世界最勝佛南無阿閦佛南無寶幢佛南無無量光佛南無妙聲佛南無寶俱蘇摩功徳海瑠璃歌那伽山眞金光明勝佛南無釋迦牟尼佛南無寶炎佛南無金作蓋山佛南無毘婆尸佛南無光尸棄佛南無毘舍浮佛南無拘留孫佛南無拘那含佛南無迦葉佛南無三昧手勝佛南無無垢奮迅菩薩

「若有善男子﹑善女人﹐受持是諸佛菩薩名﹐超越世間三十劫。

「若復有人受持讀誦是佛菩薩名﹐超越世間千劫。

「若有善男子﹐受持讀誦是佛名﹐是人超越世間四大劫﹐常現諸佛菩薩前生﹐不復作五逆罪。

「若有善男子﹐受持讀誦是佛名得千三昧﹐超越世間無量千劫﹐同彌勒菩薩功徳。

「若復有人﹐受持讀誦是佛名﹐超越世間不可數劫。

「若善男子﹐受持讀誦是佛名﹐超越世間無量劫﹐常得宿命。

「若復有人﹐受持讀誦是佛名﹐得千三昧。諸眾生歸命是人﹐爲諸佛﹑如來所共讚歎﹐是人超越世間千劫﹐不久轉法輪。

「若有善男子﹐受持讀誦是佛名﹐超越世間四十劫。

「若有善男子﹐受持讀誦是佛名﹐超越世間六十劫。

「若有善男子﹐受持是佛名﹐若復有人捨七寶如須彌山﹐以用布施及恒河沙世界。若復有人受持讀誦是佛名﹐此福勝彼。

「南無名降伏魔人勝佛南無降伏貪人自在佛南無降伏瞋人勝佛南無降伏癡自在佛南無降伏染魔人勝佛南無降伏恨自在佛南無降伏嫉人勝佛南無降伏諂曲自在佛南無降伏邪見人勝佛南無降伏諸戲自在佛南無法淸淨得名人勝佛南無業勝得名自在佛南無如意通淸淨得名人勝佛南無起施得名自在佛南無起持戒淸淨得名人勝佛南無起忍辱得名自在佛南無起精進得名人勝佛南無施思惟得名自在勝佛南無起持戒思惟得名人勝佛南無法忍辱思惟得名自在佛南無起思惟精進得名人勝佛南無起禪成就得名自在佛南無起般若得名人勝佛南無禪思惟得名自在佛南無般若思惟得名人勝佛南無行不可思議得名自在勝佛南無行不可思議得名人勝佛南無行起得名自在佛南無總持智淸淨光明人勝佛南無總持色淸淨得名自在勝佛南無總持雨淸淨得名人勝佛南無陀羅尼性淸淨得名自在勝佛南無陀羅尼稱淸淨得名人勝佛南無陀羅尼施淸淨得名自在佛南無空行得名人勝佛南無空無我得名自在佛南無眼光明人勝佛南無耳光明自在佛南無鼻光明人勝佛南無舌光明自在佛南無身光明人勝佛南無心光明自在佛南無色光明人勝佛南無聲光明自在佛南無降伏香人勝佛南無味光明自在佛南無觸光明人勝佛南無法光明自在佛南無炎光明人勝佛南無讚嘆光明自在佛南無地光明人勝佛南無水光明自在佛南無火光明人勝佛南無風光明自在佛南無光光明人勝佛南無事光明自在佛南無世光明人勝佛南無拔苦自在佛南無陰光明人勝佛南無戒光明自在佛南無不二光明人勝佛南無生光明自在佛南無聲光明人勝佛南無地華光明自在佛南無鬘光明人勝佛南無香蓋光明自在佛南無衣光明人勝佛南無成就義佛南無無畏王佛南無不動佛南無觀世自在佛南無無量命佛南無尼彌佛南無炎彌留佛南無金剛佛南無初出日然燈月華寶波頭摩金光明身盧舍那放無礙寶光明照十方世界王佛南無降伏龍佛南無善調心佛南無寶聚佛南無火首佛南無炎積佛南無一切光明佛南無日光佛南無不可思議佛南無無邊精進佛南無無邊思惟佛南無金色華佛南無善香香佛南無無諍行佛南無無漏佛南無無邊智佛南無賢身佛南無賢相佛南無徧見佛南無無邊威徳佛南無次佛南無堅安隱佛南無莎羅佛南無得名佛南無波頭摩勝佛南無稱蓮華佛南無華佛南無莊嚴佛南無奮迅佛南無善見佛南無善敵對佛南無善護世佛南無無邊威徳佛南無第一勝佛南無善行佛南無無量威徳佛南無妙勝佛南無勝供養佛南無大奮迅智聲自在王佛南無電光佛南無照一切佛南無不可思議佛南無無量色佛南無無量光佛南無善光花敷身佛南無須彌山波頭摩勝王佛南無求名發聲修行佛南無一切寶摩尼王放光明佛南無無垢炎稱成就王佛南無香寶光明佛南無離諸煩惱佛南無善智佛南無善見佛南無寶山莊嚴佛南無慈悲行佛南無閻浮檀幢佛南無無邊智佛南無無量威徳佛南無大稱佛南無寶稱佛南無火光明佛南無大光明佛南無電照光明佛南無一切種照佛南無不可量佛南無月光佛南無功徳海佛南無具足功徳佛南無上行佛南無日光佛南無無畏佛南無師子幢佛南無帝釋幢佛南無火幢佛南無善眼佛南無莊嚴王佛南無放光明光佛南無無邊光佛南無妙光佛南無普護增上佛南無雲自在佛南無自在幢佛南無日燈佛南無最上佛南無善生佛南無無邊不可思議威徳佛南無普眼佛南無波頭摩上佛南無妙去佛南無月起佛南無燈明佛南無不厭足身佛南無彌留幢佛南無寶幢佛南無火炎聚佛南無自在幢佛南無寶火佛南無栴檀香佛南無不定光明波頭摩敷身佛南無無邊稱功徳光明佛南無薝蔔色佛南無無量光明佛南無快光明波頭摩敷身佛南無出須彌山波頭摩王佛南無星宿劫二萬同名光作佛南無二萬同名盧舍那佛南無二萬同名釋迦牟尼佛南無同名帝釋日太白星宿無量百千萬不可數佛南無無垢光明佛南無功徳寶光明佛南無精進力成就佛南無淸淨光佛南無解脫一切縛佛南無波頭摩藏勝佛南無得無障礙力解脫佛南無不怯弱十力稱香佛南無盧舍那光明佛南無寶聚佛南無法幢懸佛南無破一切暗曀佛南無普光明莊嚴照作佛南無光明作佛南無大炎佛南無無邊行功徳佛南無法功徳雲然燈佛南無然燈炬王佛南無破一切眾生闇勝佛南無妙見佛南無妙勝佛南無妙聞佛南無山峯佛南無金聖佛南無飲甘露佛南無無量光明佛南無寶雞頭佛南無無邊毘尼勝王佛南無電照光明羅网佛南無成就無量功徳佛南無無量樂說境界佛南無智勝放光明佛南無降伏電日月作光佛南無普句素摩勝奮迅功徳積佛南無功徳王光佛南無善月佛南無光莊嚴王佛南無賒捨施雞頭佛南無福徳光佛南無普光上勝山王佛南無善住摩尼山王佛南無斷一切煩惱佛南無釋迦牟尼佛南無破碎金剛堅固佛南無寶熾佛南無龍自在王佛南無勇猛仙佛南無寶月佛南無離垢佛南無無垢佛南無勇猛得佛南無淨佛南無梵得佛南無婆樓那佛南無婆樓那天佛南無賢勝佛南無栴檀勝佛南無力士佛南無歡喜威徳勝佛南無光明勝佛南無無憂勝佛南無句素摩勝佛南無波頭摩樹提奮迅勝佛南無財勝佛南無念勝佛南無善說名勝佛南無因陀羅鷄頭幢佛南無步勝佛南無善覺步勝佛南無善步去佛南無普照莊嚴勝佛南無寶華步佛南無寶波頭摩善住山自在王佛南無光明幢火眾生莊嚴光王佛南無妙平等法界智起聲佛南無廣福徳藏普光明照佛南無普照大應羅网盧舍那佛南無盧舍那華眼電光佛南無最勝大師子意佛南無到法界勝光盧舍那王佛南無常無垢功徳徧至稱佛南無日蓮華勝王佛南無法自在智幢佛南無廣喜無垢威徳梵聲佛南無根本勝善導師佛南無智力佛南無彌樓威徳佛南無願淸淨月光佛南無法海願出聲光佛南無寶功徳相莊嚴作光佛南無妙聲地主天佛南無勝進寂去佛南無見眾生歡喜佛南無不動深光明盧舍那集慧佛南無普放光明不可思議主佛南無平等妙功徳威徳佛南無速光明梵眼佛南無解脫精進日光明佛南無普法身覺慧佛南無普門照一切眾生門見佛

「南無孔雀王呪經南無兜沙經南無淸淨毘尼方廣經南無文殊師利淨律經南無寂調音所問經南無攝大乘釋論南無攝大乘論南無菩薩地持論南無菩薩善戒經南無攝大乘本論南無惟識論南無成惟識論南無坐禪三昧經南無阿蘭若習禪法經南無摩登伽經南無舍頭諫經南無過去現在因果經南無太子本起瑞應經南無修行本起經南無樓炭經南無大般涅槃經南無佛般泥洹經南無十報法經南無普法義經南無尸迦羅越六向拜經南無梵网六十二見經南無寂志果經南無梵志阿跋經南無七佛父母姓字經南無梵志頞羅延問種尊經南無本相倚致經南無緣本致經南無阿難問事佛吉凶經南無佛說阿難分別經南無罪福報應經南無業報差別經南無五母子經南無沙彌羅經南無阿遬達經南無玉邪經南無長者詣佛說子婦不恭敬經南無七婦經南無盂蘭盆經南無報恩奉盆經南無灌臘經南無摩鄧女經南無摩登女解形六事經

「南無降伏一切魔音菩薩南無大悲方便雷雲音菩薩南無滅一切苦安慰音菩薩南無法上菩薩南無勝上菩薩南無智上菩薩南無功徳須彌山上菩薩南無功徳珊瑚上菩薩南無稱上菩薩南無普光上菩薩南無大慈菩薩南無智海上菩薩南無如來性起上菩薩南無光妙徳菩薩南無勝妙徳菩薩南無上妙徳菩薩南無明淨妙徳菩薩南無法妙徳菩薩南無月妙徳菩薩南無虛空妙徳菩薩南無寶妙徳菩薩南無妙徳幢菩薩南無智妙徳菩薩南無娑羅林王菩薩南無眾生王菩薩南無梵王菩薩南無山王菩薩南無寶王菩薩南無離生王菩薩南無寂靜王菩薩南無不動王菩薩南無仙王菩薩南無勝王菩薩南無靜音菩薩南無無礙音菩薩南無開悟過去願音菩薩南無圓滿道音菩薩南無智須彌山音菩薩南無虛空覺菩薩南無離垢覺菩薩

「歸命如是等十方世界無量無邊諸大菩薩摩訶薩。

「南無尊者了本際南無尊者正願南無尊者正語南無尊者大號南無尊者仁賢南無尊者離垢南無尊者名聞南無尊者善實南無尊者具足南無尊者牛王

「弟子等﹗敬請十方諸佛﹑十二部經﹑一切賢聖﹑天龍八部﹑法界眾生﹐現前大眾等證知。弟子等﹗自從無始已來所造眾罪無量無邊﹐今日至心發露懺悔﹐歸依佛。

「南無東方無限淨佛南無南方須彌佛南無西方金剛步積佛南無北方賢最佛南無東南方大興光明佛南無西南方妙寶佛南無西北方一乘佛南無東北方壞魔羅网獨步佛南無下方意無恐懼佛南無上方無量尊離垢王佛

「弟子等﹗今者爲諸眾生及自己身﹐十方佛前歸命懺悔。一切眾生無量劫來不識諸佛及父母恩﹐不解善法造作眾惡﹐自恃種性及諸財寶﹐盛年放逸作諸惡行﹐心念不善口作惡業﹐隨心所造不見其過。凡夫愚行無知闇覆﹐親近惡友煩惱亂心﹐五欲因緣心生忿恚﹐不知厭足故作眾惡﹐親近非聖因生慳嫉。貧窮因緣姦諂作惡﹐繫屬於他常有怖畏﹐不得自在而造諸惡﹐貪欲恚癡撓動其心﹐渴愛所逼造作諸惡﹐依因衣食及以女色﹐諸結惱熱﹐愛他男子染著其心﹐或於牛馬驢騾羊一切禽獸諸色異類而生女想﹐不依佛行造作諸惡。身口意業所集三業﹐如是眾罪無量無邊今悉懺悔。

「弟子等﹗自從無始已來至于今日﹐或不恭敬佛法聖僧﹐如是眾罪今悉懺悔。或不恭敬緣覺菩薩﹐如是眾罪今悉懺悔。以無智故誹謗正法﹐不知恭敬父母尊長﹐愚惑所覆憍慢放逸﹐因貪瞋癡造作諸惡﹐如是眾罪今悉懺悔。好樂飲酒不知止極﹐或以酒與僧與持戒人﹐與比丘尼﹐若滅心人若禪定人﹐如是等罪無量無邊﹐今日運心歸命懺悔。

「弟子等﹗從無始劫來所有眾惡﹐以是因緣生大憂苦﹐貧窮困乏愁熱驚懼﹐怖畏惡業心常怯劣﹐在在處處暫無歡樂﹐十方現在大悲世尊﹐能除眾生一切怖畏﹐願受我等誠心懺悔。過去諸惡今悉悔過﹐現在作業誠心發露﹐所未作者更不敢作﹐已作之業不敢覆藏﹐身業三種口業有四意三業行今悉懺悔﹐生死嶮難種種淫欲愚煩惱難﹐如是諸難今悉懺悔。心輕躁難﹐近惡友難﹐三有嶮難﹐及三毒難﹐遇無難難﹐值好時難﹐修功徳難值佛亦難﹐如是諸難﹐今悉懺悔。

「弟子等﹗自從無始劫來乃至今身﹐殺害一切三寶﹑師僧﹑父母﹑六親眷屬﹑善知識﹑法界眾生不可知數﹔偸盜一切三寶﹑師僧﹑父母﹑六親眷屬﹑善知識﹑法界眾生物不可知數﹔於一切三寶﹑師僧﹑父母﹑六親眷屬﹑善知識﹑法界眾生上﹐起邪心不可知數。

「妄語欺誑一切三寶﹑師僧﹑父母﹑六親眷屬﹑善知識﹑法界眾生不可知數﹔綺語調弄一切三寶﹑師僧﹑父母﹑六親眷屬﹑善知識﹑法界眾生不可知數﹔惡口罵辱誹謗毀訾一切三寶﹑師僧﹑父母﹑六親眷屬﹑善知識﹑法界眾生不可知數﹔兩舌鬭亂破壞一切三寶﹑師僧﹑父母﹑六親眷屬﹑善知識﹑法界眾生不可知數。

「或破五戒﹑八戒﹑十戒﹑十善戒﹑二百五十戒﹑五百戒﹑菩薩三聚戒﹑十無盡戒﹐乃至一切戒﹐及一切威儀戒等。自作教他見作隨喜不可知數﹐如是等眾罪﹐亦如十方大地無邊微塵無數。

「我等作罪亦無邊無數﹐虛空無邊我等作罪亦復無邊﹐方便無邊我等作罪亦復無邊﹐法性無邊我等作罪亦復無邊﹐法界無邊我等作罪亦復無邊﹐眾生無邊我等劫奪殺害亦復無邊﹐三寶無邊我等侵損亦復無邊﹐戒品無邊我等毀犯亦復無邊。如是等罪﹐上至諸菩薩下至聲聞緣覺所不能知﹐惟佛與佛乃能知我罪之多少。今於三寶前法界眾生前﹐發露懺悔不敢覆藏﹐惟願十方三寶法界眾生﹐聽我懺悔。

「願弟子等﹐承是懺悔所生功徳﹐願生生世世永捨胎藏﹐形隨心願往生獲六神通力救攝諸苦眾﹐虛空法界盡我願亦如是。地獄餓鬼一切眾生貧窮困厄﹐及諸有苦煩惱所逼﹐如是等苦悉令除滅。

「又願弟子﹐承是懺悔所成功徳﹐願離於生死到大智岸﹐轉無上輪微妙淸淨﹐諸所願求成就具足。

「又願﹐盲者得視﹐聾者得聽﹐瘂者能言﹐裸者得衣﹐貧窮乏者則得寶藏﹐倉庫盈溢無所乏少﹐一切皆受安隱快樂﹐乃至無有一人受苦。

「又願﹐眾生慈心相向佛眼相看﹐形貌端嚴人所喜見﹐上妙色像莊嚴其身﹐爲菩提眷屬作眞善知識。」

大乘蓮華寶達問答報應沙門經

寶達頃前更入﹝月﹡鬼﹞肉地獄。云何名曰﹝月﹡鬼﹞肉地獄﹖其地獄縱廣四十由旬﹐鐵壁周匝鐵网覆上﹐烟火俱然如上無異。地有鐵鏘火亦洞然﹐中有鐵床方圓五百餘步﹐床上火然來燒罪人。

南門之中有六百罪人﹐似是人形而非人也﹐身長一丈亦無口眼手脚六根。

爾時﹐馬頭羅剎手捉鐵鉤望身而挑。罪人身動似有人聲﹐唱如是言﹕「我今何罪﹐受如是苦﹖」

獄卒挽身來入獄中﹐獄中鐵鏘逆刺其身﹐身中血出火則入中。復有餓鬼來食其肉﹐復有餓狗來飲其血﹐復有鐵烏來啄其筋﹐復有猛風來吹罪人﹐一日一夜受罪萬端﹐千死千生萬死萬生。若得爲人﹐貧窮癡闇不識佛語。

寶達問馬頭羅剎曰﹕「此諸沙門作何罪故﹐受苦如是﹖」

馬頭羅剎答曰﹕「此諸沙門受佛禁戒﹐不求無上菩提﹐但求現在名利﹐貪飲酒故破法破戒三十六失﹔以是因緣﹐墮此地獄。」

寶達聞之﹐悲泣而去。

佛名經卷第十四

佛說佛名經卷第十五

「南無迦那伽無垢光明日炎雲佛南無因陀羅光明疑幢佛南無一切地處無垢月佛南無覺虛空平等相佛南無十方廣應雲幢佛南無平等不平等盧舍那佛南無害心悲解脫空王佛南無成就一切義須彌佛南無不空步照見佛南無妙吼勝佛南無第一自在通王佛南無不可思議功徳盧舍那妙月佛南無可信力幢佛南無法界樹聲智慧佛南無波頭摩光長善臂佛南無不退功徳海光佛南無普生妙一切智速佛南無師子光無量力智佛南無見一切法淸淨勝智佛南無遠離一切憂惱佛南無自在妙威徳佛南無金華火光佛南無觀法界奮迅佛南無然燈緊那羅王佛南無然香燈佛南無應王佛南無如來功徳普門見佛南無一切法普奮迅王佛南無廣化自在佛南無法界解脫光明不可思議意佛南無如來無垢光佛南無盧舍那世間輪勝聲佛南無波頭摩鬚無邊眼佛南無喜樂成佛南無一切智行境界慧佛南無廣寂妙聲佛南無虛空無垢智月佛南無福徳海厚雲相花佛南無能作善勝雲佛南無勝聲雲幢佛南無勝聲吼幢佛南無觀眼奮迅佛南無無盡智金剛佛南無普眼日藏照佛南無一切吼聲佛南無無量智敷佛南無一切福徳彌樓上佛南無根日威徳佛南無滿光明身光佛南無地第一華相佛南無雲無畏見佛南無平等言語雞頭佛南無實然燈王佛南無堅精進奮迅成就義心佛南無普照觀稱佛南無慈光明稱勝佛南無福徳稱上勝佛南無念一切眾生稱勝佛南無須彌山稱勝佛南無畢慚愧稱上勝佛南無教化一切世間佛南無離一切憂佛南無離一切難佛南無離一切世間佛南無能轉胎佛南無轉女佛南無轉男女降伏佛南無佛華勝上王佛南無不空說名佛南無善慧法通王佛南無十方廣功徳稱天盡樂佛南無愛大智見不空聞名佛南無無量力智勝佛南無成就梵功徳佛南無香象佛南無金剛蜜迹佛南無善轉成就義佛南無盧舍那花勝威徳佛南無常功徳然燈去慧佛南無到諸疑彼岸月佛南無到法界無量聲慧佛南無然燈勝光明佛南無法界日光明佛南無無邊光中功徳海轉法輪聲佛南無日不可思議智見佛南無寶勝光明威徳王佛南無無盡功徳妙莊嚴佛南無不可量力普吼佛南無普眼滿足然燈佛南無勝功徳炬佛南無大龍聲佛南無波頭摩師子座奮迅齊佛南無智聚覺光佛南無住持地善威徳王佛南無善住法然燈王佛南無不空見生喜作佛南無放身炎幢佛南無淸淨眾生行佛南無一切徳雲普光明佛南無敷華相月智佛南無第一光明金庭燎佛南無觀一切法海無差別光明佛南無化日佛南無寶蓋勝盧舍那佛南無善思惟佛南無精進勝堅慧佛南無敷華心波頭摩佛南無淸淨眼佛南無月光自在佛南無無盡法海寶幢佛南無金剛波頭摩勝佛南無廣俱蘇摩作佛南無人自在幢佛南無一切智輪照盧舍那佛南無龍稱無量功徳佛南無寶功徳鬚光佛南無一切力莊嚴慧佛南無寶炎須彌山佛南無一切行光明勝佛南無一切波羅蜜海佛南無寶炎面門幢佛南無成就一切願光明佛南無廣得一切法齊佛南無光明羅网勝佛南無寶山幢佛南無無邊中智海藏佛南無淸淨一切義功徳幢佛南無一切通首王佛南無無障礙一切法界盧舍那佛南無勝三昧精進慧佛南無無礙法界然燈佛南無無礙法界須彌幢勝王佛南無菩提分俱蘇摩作王佛南無得世間功徳大海佛南無寶師子力佛南無普智海王佛南無波頭摩善化幢佛南無無盡光明普門聲佛南無普功徳雲勝威徳佛南無勝慧海佛南無智月華雲佛南無香光威徳佛南無普門見無障礙淸淨佛南無不可降伏法自在慧佛南無波頭摩光明敷王佛南無大精進善智慧佛南無堅王幢佛南無不可降伏妙威徳佛南無精進徳佛南無一切功徳勝心王佛南無善成就無邊功徳王佛南無斷諸疑廣善眼佛南無妙功徳勝慧佛南無過諸光明勝光明佛南無須彌山然燈佛南無無盡化善雲佛南無無量光明化王佛南無白智梵行佛南無師子眼炎雲佛南無大海天炎門佛南無覺佛智勝佛南無無量味大聖佛南無無垢速雲聞佛南無滿法界盧舍那佛南無金色華佛南無大功徳花敷無垢佛南無照勝威徳王佛南無不住眼無垢佛南無無礙莊嚴佛南無法智差別佛南無轉燈輪幢佛南無法界輪佛南無一切佛寶勝王佛南無無邊光明智輪幢佛南無無著智幢佛南無師子佛南無月智佛南無日照佛南無常放普光明舌功徳海王佛南無無邊光明法界莊嚴王佛南無長臂佛南無髙見佛南無無垢地平等光明世界普照十方光明聲吼虛空盧舍那佛南無淸淨華池莊嚴世界普門見妙光明佛南無無邊功徳住持世界無邊功徳普光佛南無彌留勝然燈世界普光明虛空鏡像佛南無一切妙聲善愛聞世界喜樂見華火佛南無妙聲莊嚴世界寶須彌山然燈佛南無一切寶色莊嚴光明照世界善化法界聲幢佛南無香藏金剛莊嚴世界金剛光明電聲吼佛南無炎聲世界不可降伏力月佛南無寶波頭摩間錯莊嚴無垢世界法城慧吼聲佛南無能與樂世界十方世界廣稱名智燈佛南無手無垢善無垢羅网世界師子光明滿足功徳大海佛南無妙華幢照世界大智敷華光明佛南無無量莊嚴間錯世界髙智種種華光明佛南無無邊莊嚴世界普滿法界幢眼佛南無寶晝普光莊嚴世界妙慧上首佛南無鬚王世界作月光明幢佛南無無垢藏莊嚴世界善覺梵威徳佛南無寶光明身世界一切種力虛空然燈佛南無寶首瓔珞成就世界一切諸波羅蜜相大海威徳佛南無輪塵普蓋世界斷一切著喜作佛南無寶鬘妙幢世界大稱廣功徳吼照佛南無不可思議莊嚴普莊嚴光明世界無差別智光明功徳海佛南無無盡光明擇幢世界無邊法界無垢光明佛南無放寶炎華世界淸淨寶鏡像佛南無威徳炎藏世界無障礙奮迅光明吼佛南無寶輪平等光莊嚴世界普寶光明佛南無栴檀樹鬚幢世界淸淨一切念無礙光明佛南無佛國土色輪善修莊嚴世界廣喜見光明智慧佛南無微細光明莊嚴照世界法界奮迅善觀佛南無無邊色形相世界無障礙智成就佛南無普炎雲火然世界不退轉法輪吼佛南無種種寶莊嚴淸淨輪世界淸淨色相華威徳佛南無究竟善修世界無障礙日眼佛南無善作堅固金剛座成就勝世界過法界智身光明佛南無十方莊嚴無障礙世界寶廣炬佛南無差別色光明世界普光明華雲王佛南無寶門種種幢世界普見妙功徳光明佛南無摩尼頂作鬚光明世界普十方聲雲佛南無自在摩尼金剛藏世界智勝須彌王佛南無摩尼衣座成就勝世界放香光明功徳寶莊嚴佛南無華優波羅莊嚴世界普智幢聲王佛南無寶莊嚴種種藏世界一切法無畏然燈佛南無香勝無垢光明世界普喜速勝王佛南無日幢樂藏世界普門智盧舍那吼佛南無香莊嚴快藏世界無量功徳海光明佛南無寶師子火光明世界法界電光佛南無相快照世界無障礙功徳稱解脫光明王佛南無功徳成就光明照世界淸淨眼無垢然燈佛南無種種香華勝莊嚴世界師子光明勝光佛南無寶莊嚴平等光明世界廣光明智勝幢佛南無種種光明髻快世界金光明無量力日成就佛南無放光句素摩沈淪世界香光明喜力堅固佛南無光明淸淨種種作世界光明力堅固佛南無光明淸淨種種作世界普光明大自在幢佛南無句素彌多炎輪莊嚴世界喜海莊嚴功徳稱自在王佛南無地成就威徳世界廣稱智海幢佛南無放聲吼世界相好光明月佛南無金剛幢世界一切法海勝王佛南無無量功徳莊嚴世界無量眾生功徳法住佛南無光明照世界梵自在勝佛南無生無垢光明世界妙法界勝吼佛南無種種光明照然燈世界不可嫌力普光明幢佛南無照平等光明世界無垢功徳日眼佛南無寶作莊嚴藏世界無障礙智普照十方佛南無無塵世界無量勝行幢佛南無淸淨光明世界法界虛空平等光明照佛南無寶藏波浪勝成就世界功徳相雲勝威徳佛南無宮殿莊嚴幢世界盧舍那勝頂光明佛南無髻勝藏世界一切法無邊海慧佛南無善化香勝世界相法化普光佛南無快地色光世界善眷屬盧舍那佛南無善作敷華世界法行喜無盡慧佛南無勝福徳威徳輪世界無垢淸淨普光明佛南無摩尼寶波頭摩莊嚴世界淸淨眼華勝佛南無炎地成就世界無量力成就慧佛南無梵照世界虛空廣眼月佛南無聲塵平等世界金色然彌樓然燈佛南無寶色莊嚴世界智勝妙法界光明佛南無金色善光明世界寶然燈普光明幢佛南無盧舍那光明月世界火勝華奮迅善照佛南無寶月作藏世界無盡功徳華威徳佛南無鏡光明照世界行力甘露吼聲佛南無妙栴檀快月莊嚴世界妙法智慧勝威徳光明佛南無無邊功徳聚集世界無邊精進光明功徳勝王佛南無大莊嚴成就世界日燈王佛南無波頭摩跋提世界普華佛南無摩梨支世界盧舍那佛南無淸淨行世界那羅延華幢佛南無有華世界波頭摩威徳佛南無有雲世界雷聲王佛南無不可行世界薝蔔色佛南無蓮華世界波頭摩勝佛南無光幢世界光明王佛南無無邊功徳莊嚴光明世界莊嚴王佛南無無量光明世界普賢佛南無無邊功徳寶作示現安樂世界無邊功徳寶集示現安樂金色光明師子奮迅王佛南無普寶間錯世界普光明妙勝山王佛南無普無垢世界無垢稱王佛南無淸淨行世界普華佛

「善男子﹗如是諸世界中諸佛一切歸命﹐及彼菩薩摩訶薩一切大眾亦悉歸命。」

爾時﹐諸比丘白佛言﹕「世尊﹗世尊如是諸佛如來所有壽命長短等不﹖」

佛告諸比丘﹕「汝等諦聽﹗當爲汝說。比丘﹗我此娑婆世界賢劫釋迦牟尼佛國土一劫﹐於安樂世界爲一日一夜。

「若安樂世界阿彌陀佛國土一劫﹐於袈裟幢世界碎金剛佛國土﹐爲一日一夜。

「若袈裟幢世界一劫﹐於不退輪吼世界善快光明波頭摩敷身如來佛國土﹐爲一日一夜。

「若不退輪吼世界一劫﹐於無垢世界法幢如來佛國土﹐爲一日一夜。

「若無垢世界一劫﹐於善然燈世界師子如來佛國土﹐爲一日一夜。

「若善然燈世界一劫﹐於善光明世界盧舍那藏如來佛國土﹐爲一日一夜。

「若善光明世界一劫﹐於難過世界法光明波頭摩敷身如來佛國土﹐爲一日一夜。

「若難過世界一劫﹐於莊嚴慧世界一切通光明如來佛國土﹐爲一日一夜。

「若莊嚴慧世界一劫﹐於鏡輪光世界月智如來佛國土﹐爲一日一夜。

「比丘﹗入如是數﹐滿足過十阿僧祇百千萬世界﹐最後波頭摩勝世界﹐於賢勝如來佛國土﹐爲一日一夜。

「比丘﹗如是等世界無量無邊長短不等﹐諸佛如來壽命住世亦復如是。

「諸比丘﹗汝等應當稱諸佛名﹝胡本中自此以下皆有世界名﹐此略除也﹞作如是言﹕

「南無如是等諸佛如來南無不動智佛南無阿尼羅智佛南無婆留那智佛南無阿私陀智佛南無行智佛南無阿樓那智佛南無常智佛南無妙智佛南無樂自在天佛南無梵天佛南無勝智天佛南無菴摩羅月佛南無不退月佛南無不動月佛南無阿尼羅月佛南無婆留那月佛南無阿私陀月佛南無勝月佛南無阿樓那月佛南無無垢月佛南無勝智月佛南無不退眼佛南無第一眼佛南無阿尼羅眼佛南無不動眼佛南無阿私陀眼佛南無行眼佛南無阿樓那眼佛南無婆留那眼佛南無勝眼佛南無微妙淸淨眼佛南無不退幢佛南無阿尼羅幢佛南無阿私陀幢佛南無婆留那幢佛南無行幢佛南無阿樓那幢佛南無常幢佛南無妙幢佛南無自在幢佛南無梵幢佛南無勝幢佛南無彌留幢佛南無波頭摩勝藏佛南無普眼佛南無梵命佛南無金剛齊佛南無婆藪天佛南無一切法決定王佛南無彌留幢寂眼勝佛南無致沙佛南無弗沙佛南無波頭摩勝佛南無大光明佛南無法意佛南無善法佛南無稱勝佛南無寶慧佛南無微妙眼佛南無燈佛南無擇義佛南無自在佛南無婆藪天佛南無不去佛南無擇勝佛南無妙行佛南無無礙月佛南無無邊智上首佛南無普眼佛南無厚婆波羅佛南無妙勝佛南無日光佛南無無邊光佛南無法幢佛南無無邊智然燈佛南無普功徳觀然燈佛南無功徳佛南無金剛幢佛南無普智寶炎勝功徳幢佛南無因陀羅幢勝幢佛南無普智寶炎勝功徳雞都佛南無無垢輪大悲雲幢佛南無百憶定光佛南無光遠佛南無月光佛南無栴檀香佛南無善山王佛南無須彌天冠佛南無須彌等曜佛南無月色佛南無正念佛南無離垢佛南無無著佛南無龍天佛南無不動地佛南無瑠璃妙華佛南無瑠璃金色佛南無金藏佛南無炎光佛南無炎根佛南無地種佛南無月像佛南無日音佛南無解脫華佛南無莊嚴光明佛南無海覺神通佛南無水光佛南無大音佛南無離垢佛南無捨厭意佛南無寶炎佛南無妙頂佛南無勇立佛南無功徳持慧佛南無蔽日月光佛南無日月瑠璃光佛南無無上瑠璃光佛

「南無雜藏經南無鬼問目連經南無餓鬼報應經南無目連說地獄餓鬼因緣經南無瑠璃王經南無鴦崛髻經南無指鬘經南無力士移山經南無三摩竭經南無大愛道般泥洹經南無須達經南無行七行現報經南無阿難同學經南無增一阿含經南無羣牛譬經南無國王不黎先尼十夢經南無波斯匿王太后崩土坌身經南無食施獲五福報經南無四未曾有法經南無阿那邠邸化七子經南無放牛經南無長者子六過出家經南無漏分布經南無四諦經南無是非法經南無一切流攝守因緣經南無頂生王故事經南無閻羅王五天使者經南無古來世時經南無長壽王經南無阿那律八念經南無釋摩男本經南無瞿曇彌記果經南無諸法本經南無摩嬈亂經南無賴吒和羅經南無梵摩諭經南無鸚鵡經南無齊經南無十支居士八城人經南無恒水經南無比丘問佛多優婆塞命終經南無佛說求欲經南無孫多邪致經南無凡人有三事愚痴不足經南無蓱沙王五願經南無七知經

「南無無礙覺菩薩南無善覺菩薩南無普照三世覺菩薩南無廣覺菩薩南無普光覺菩薩南無法界光覺菩薩南無明淨願光明菩薩南無不可壞精進勢王菩薩南無無上普妙徳王菩薩南無無礙妙徳藏王菩薩南無法界善化願同王菩薩南無法義慧炎王菩薩南無壞散一切眾魔智幢王菩薩南無明淨願智幢王菩薩南無壞散一切障智慧勢王菩薩南無分別法界智通王菩薩南無慧林菩薩南無勝林菩薩南無無礙林菩薩南無慚愧林菩薩南無精進林菩薩南無力成就林菩薩南無堅固林菩薩南無如來林菩薩南無智林菩薩南無勝音菩薩南無師子炎光奮迅音菩薩南無眾寶光幢菩薩南無智日超慧菩薩南無不思議功徳智稱菩薩南無方便寂靜妙華髻菩薩南無金光炎菩薩南無法界普音菩薩南無淨雲月幢菩薩南無善超淨光菩薩南無觀勝法妙淸淨王菩薩南無淸淨海慧菩薩南無香炎平等莊嚴月光菩薩南無師子光莊嚴菩薩南無功徳法藏菩薩。

「歸命如是等十方世界無量無邊諸大菩薩摩訶薩。

「南無尊者滿願子南無尊者離障南無尊者流灌子南無尊者堅伏南無尊者面王南無尊者異來南無尊者仁性南無尊者嘉樂南無尊者善來﹑南無尊者羅云

「弟子等﹗已懺悔諸報竟﹐今當重更總都懺悔諸罪﹐殷勤啟請十方諸佛救護弟子。我等從無始無量百千萬億劫已來﹐造作惡業不可具說﹐或犯十惡或犯五逆及謗方等﹐或造無量阿僧祇罪﹐今者歸命十方佛﹑歸命十方法﹑歸命十方僧。

「次復歸命稽首東方阿閦佛﹑南方寶相佛﹑西方阿彌陀佛﹑北方妙勝佛﹑上方香積如來﹑下方億像佛。

「稽首東方普賢大士﹑南方持世大士﹑西方觀音大士﹑北方滿月大士﹑上方虛空大士﹑下方堅徳大士﹑本師釋迦牟尼佛﹑歸命未來佛性。

「又復稽首他方分身化佛﹑大士維摩文殊師利。

「亦復稽首阿難﹑迦葉出現四道聖人。

「亦復歸命有教初心﹐稽首大藏十二部經﹐及於餘經方等正典八分舍利形像。

「亦復歸命現有佛事﹑四方天王忉利釋梵三十三天﹑虛空天上地上地下有諸山林樹下一切神仙。有大神足﹑有天眼者﹑有天耳者﹐願賜聞知皆爲證明。願一切眾生﹐若未懺者得此懺已皆得滅罪。弟子﹗今日懺悔披肝露膽至誠歸依佛。

「南無東方不動智佛南無南方日月燈光佛南無西方殊勝佛南無北方徳內豐嚴王佛南無東南方成首佛南無西南方寶照空佛南無西北方見無恐懼佛南無東北方師子力佛南無下方斷疑拔欲除冥佛南無上方金寶光明佛

「弟子等﹗自從無始世界已來﹐及今惡身狂惑心亂﹐無量倒見煩惱惡業不可具陳﹐所作眾罪不自覺知﹐惡心熾盛不見後世。但見現在樂習煩惱遠離善根﹐惡業障礙近惡知識﹐或於比丘邊作非法﹐比丘尼邊作非法﹐父母邊作非法﹐或復大眾前作非法。

「或復自在用僧鬘物﹐或於五部僧邊或作是非﹐或說世間無量惡果﹐或殺菩提善根眾生﹐或謗法師﹐法說非法非法說法。謂如來無常﹑正法無常﹑僧寶無常﹐不樂惠施信受邪法。如是等罪無量無邊﹐是故今日無量怖畏無量慚愧﹐歸依三寶諸佛慈悲方等父母菩薩知識﹐聽許我等今日發露懺悔。

「弟子等﹗自從無量劫來造作五逆﹐或犯過去未來現在諸佛禁戒﹐作一闡提行﹐發麁言誹謗正法﹐造是重業未曾攺悔心無慚愧。或犯十惡等罪﹐自知定犯如是重事﹐本心初無怖畏慚愧﹐嘿受供養未曾發露﹐於彼正法未有護惜建立之心﹐於其中間毀訾輕賤言多過惡。或復說言無佛法僧﹐或復不信有諸地獄受報。如是等罪無量無邊﹐今日無量怖畏﹐無量慚愧歸依三寶諸佛慈悲方等父母菩薩知識﹐聽許我等發露懺悔。

「弟子等﹗自從無量劫來至于今日﹐或四倒見四重之法說偸蘭遮﹐偸蘭遮法說爲四重﹐犯說非犯非犯說犯﹐輕罪說重重罪說輕﹐淨見不淨不淨見淨。或復邪見讚說世典不敬佛經﹐諸惡論議畜八不淨﹐眞是佛語以爲魔語﹐眞是魔語以爲佛語。或復信受六師所說﹐或作是言﹕『如來今日已歸涅槃﹐三寶無常。』身心起惑無量倒見。

「是故﹐今日無量怖畏無量慚愧﹐歸依三寶諸佛慈悲方等父母菩薩知識﹐聽許我等發露懺悔。

「願弟子等﹐承是懺悔所生功徳﹐願生生世世拔濟十方一切眾生﹐遠離十惡修行十善﹐所有諸苦使得安止﹐不可思議阿僧祇眾令住十地。若此國土及餘世界所有善法悉以迴向。我所修行身口意善﹐願於來世證無上道﹐願諸女人皆成男子﹐具足智慧精勤不懈﹐一切皆行菩薩之道﹐勤心修集六波羅蜜。

「若此閻浮及餘他方﹐無量世界所有眾生﹐所作種種善妙功徳﹐我今深心隨其歡喜。我今以此隨喜功徳﹐及身口意所作善業﹐願於來世成無上道﹐得淨無垢吉祥果報﹐悉令具足如來正覺。」

大乘蓮華寶達問答報應沙門經

寶達頃前更入一身然地獄。云何名曰身然地獄﹖其地獄中縱廣五十由旬﹐鐵壁周匝猛火絕焰來燒罪人﹐罪人身中亦皆火然﹐罪人毛孔烟火俱出。

東門之中有八百罪人﹐來入其中唱聲大叫﹐舉身自椎﹕「我今何罪來入其中﹖」

馬頭羅剎手捉三股鐵叉﹐望背而撞胸前而出﹐來入其中地有火然﹐身中有火亦復火然﹐六根之中火流而出﹐一日一夜受罪無量﹐求生不得求死不得。

寶達問馬頭羅剎曰﹕「此諸沙門作何等罪﹐受苦如是﹖」

羅剎答曰﹕「此諸沙門﹐或是其師或爲弟子不相順從﹐師不慈弟子﹐弟子不敬師。各相瞋恚﹐髙聲大喚﹐怒目諍競﹐遂生怨憎﹐墮此地獄。從地獄出﹐世世相值﹐恒相殺害。」

寶達聞之﹐悲泣而去。

佛名經卷第十五

佛說佛名經卷第十六

「南無金剛那羅延幢佛南無無礙勝行佛南無火炎佛南無山勝莊嚴佛南無一切法海上莊嚴速住佛南無深法海妙光佛南無寶炎圍然燈佛南無功徳海光明輪勝佛南無盧遮那勝藏佛南無滿虛空法界尸佉羅勝然燈佛南無不退然燈佛南無法界吼佛南無妙法樹山王威徳佛南無一切法海吼王佛南無寶光明然燈幢佛南無須彌功徳光威徳佛南無法雲吼王佛南無智炬然燈王佛南無法電速幢勝佛南無法然燈奮迅師子佛南無智力威徳山王佛南無不退法界吼佛南無電光明劫善照世界初放旃檀香光明照佛南無善決定淸淨劫無垢世界初盧舍那佛南無甘露莊嚴劫善淸淨世界初栴檀然燈王佛南無善住劫妙香世界初須彌光明勝王佛南無善見劫莊嚴世界初無邊功徳種種寶莊嚴王佛南無炎淸淨劫淸淨世界初金剛奮迅王佛南無不可嫌劫不可嫌世界初毘沙門佛南無不可嫌劫不可嫌稱初世界初寶月佛南無不可呵劫稱財世界初不可思議光明佛南無淸淨莊嚴劫樂淸淨世界初觀世音佛南無眞塵劫光明塵世界初火光明佛南無梵囋嘆劫淸淨世界初力莊嚴王佛南無徳光明莊嚴劫月幢世界初善眼佛南無栴檀香行平等勝成就佛南無法海吼光明王佛南無無垢轉法輪佛南無寂靜威徳王佛南無虛空劫然燈佛南無天自在藏佛南無日羅幢雞都王佛南無信威徳佛南無寶華藏佛南無妙日身佛南無不濁身佛南無一切智光明月佛南無閻浮檀威徳王佛南無相莊嚴身佛南無種種光明火月佛南無善觀智雞都佛南無無垢智光明王佛南無金剛那羅延精進佛南無不可降伏智處佛南無普無垢智通佛南無無垢眼勝雲佛南無師子智佛南無金剛菩提光明佛南無光燈火髻佛南無智日雞都佛南無寶波頭摩敷身佛南無得功徳佛南無智光明雲光佛南無普照月佛南無無障蓋吼佛南無普光明奮迅師子佛南無法界境界慧月佛南無一切虛空樂說覺佛南無初香善名佛南無普聲寂靜吼佛南無甘露山威徳佛南無法海吼聲佛南無善堅羅网竪佛南無虛空鏡像頭髻佛南無光明月微塵佛南無善智滿月面佛南無淸淨智華光明佛南無寶焰山勝王佛南無無垢功徳火光明佛南無寶月幢佛南無三昧輪身佛南無寶勝光明威徳王佛南無普智行佛南無焰海然燈佛南無法無垢吼王佛南無不可比功徳稱幢佛南無長臂本願無垢日佛南無相智義然燈佛南無法起寶齊庸聲佛南無勝照藏王佛南無乘幢佛南無法海波頭摩廣信無畏天佛南無法海吼光王佛南無無垢法山佛南無法輪光明髻佛南無法日勝雲佛南無法海說聲王佛南無法日智輪然燈佛南無法華雞都幢雲佛南無法焰山雞都王佛南無法行深勝月佛南無法智普鏡佛南無藏普智作照佛南無山王勝藏王佛南無普門賢照佛南無連一切法精進幢佛南無法寶華勝雲佛南無寂光明深髻佛南無法光明慈樂說光明日佛南無焰海佛南無智日普光明佛南無普輪頂佛南無智光明王佛南無福徳光華燈佛南無智師子雞都幢王佛南無日光明王佛南無寶相山佛南無莊嚴山佛南無日步普照佛南無法羅网覺勝月佛南無無畏那羅延師子佛南無普智不二勇猛佛南無法波頭摩敷身佛南無功徳華勝海佛南無菩提輪善覺勝月佛南無然法炬勝月佛南無普賢鏡像髻佛南無法幢然燈佛南無金剛海幢王佛南無稱山勝雲佛南無栴檀勝月佛南無普功徳華威徳光佛南無照眾生王佛南無勝波頭摩華藏佛南無香焰光明勝佛南無因波頭摩佛南無相山盧舍那佛南無普聞名稱幢佛南無普門光明須彌佛南無法成光勝佛南無功徳威徳佛南無相勝法力勇猛幢佛南無轉法輪光明吼佛南無光明功徳山波若照佛南無轉法輪月妙勝佛南無法華盧舍那淸淨雞都佛南無寶波頭摩光明藏佛南無寶山雲燈佛南無普覺華佛南無種種光明勝彌留藏佛南無光明輪峯王佛南無福徳雲蓋佛南無法峯雲幢佛南無功徳山威徳佛南無法月雲燈王佛南無法雲稱勝月佛南無法輪力雲佛南無香幢智威徳佛南無法輪淸淨勝月佛南無金山威徳賢佛南無賢首彌留威徳佛南無普慧雲吼佛南無法力勝山佛南無香焰勝王佛南無伽那迦摩尼山聲佛南無頂藏一切法光明輪佛南無然法輪威徳佛南無山峯勝威徳佛南無普精進炬光明雲佛南無三昧賢寶天冠光明佛南無勝寶光佛南無法炬寶帳聲佛南無樂法光明師子佛南無莊嚴相月幢佛南無光明山雷電雲佛南無無垢幢佛南無無礙法虛空光明佛南無快智華敷身佛南無世間妙光明聲佛南無法三昧光明聲佛南無法聲多藏佛南無法火焰海聲佛南無三世相鏡像威徳佛南無髙法輪光明佛南無法界師子光佛南無盧舍那勝須彌佛南無一切三昧海師子佛南無普光慧然燈佛南無法界城然燈佛南無普門吼光明王佛南無賢首佛南無普光首佛南無胎王佛南無法界然燈佛南無虛空山照佛南無阿尼羅有眼佛南無龍自在王佛南無普照勝須彌王佛南無無礙虛空智雞都幢王佛南無普智光明照十方吼佛南無雲王吼聲佛南無不空見佛南無普照佛南無實聲佛南無妙聲佛南無法火焰光明佛南無金色寶作界妙佛南無金閻浮幢子遮那光明佛南無金色百光明佛南無實稱佛南無不空稱佛南無日愛佛南無成就智義佛南無普賢佛南無無垢光明雞都王佛南無寶焰佛南無日月佛南無海勝佛南無法幢佛南無無邊功徳王佛南無寶藏佛南無無垢面佛南無無量壽華佛南無寶聚佛南無薩婆毘浮佛南無智起佛南無普護佛南無離垢光佛南無徳首佛南無妙徳山佛南無人王佛南無無上華佛南無無畏力王佛南無師子依王佛南無龍自在王佛南無自在王佛南無普散金光佛南無勇猛佛南無金山寶蓋佛南無金華焰光明佛南無慧光明佛南無千光明佛南無妙尊智王佛南無寶蓋燈王佛南無慧幢勝莊嚴王佛南無無垢藏佛南無光明相佛南無金焰光明佛南無金白光明藏佛南無觀世音佛南無彊勝力王佛南無過去分身諸佛南無現在無量諸佛南無十億幢王明諸佛南無離垢紫金沙佛南無無量明佛南無日輪光明王佛南無香積佛南無師子億像佛南無師子遊喜佛南無普光功徳山王佛南無善住功徳寶王佛南無寶華莊嚴王佛南無難勝佛南無須彌相佛南無須彌燈王佛南無寶徳佛南無寶月佛南無寶焰佛南無寶嚴佛南無難勝師子響佛南無大光王佛南無不動佛南無藥王佛南無莊嚴佛南無樓至佛南無月蓋佛南無普光佛南無寶王佛南無維衛佛南無式只佛南無隨葉佛南無拘樓秦佛南無拘那含牟尼佛南無迦葉佛南無雷音王佛南無祇法藏佛南無栴檀華佛南無栴檀葉佛南無妙音佛南無無上勝佛南無甘露鼓佛南無毘婆尸佛南無日月光明佛南無無勝光佛南無具足莊嚴王佛南無光明徧照功徳王佛南無破壞四魔師子吼王佛南無金剛不壞佛南無瑠璃光佛南無須彌山王佛南無淨土光明王佛南無普光佛南無普明佛南無普淨佛南無多摩羅跋栴檀香佛南無栴檀香光佛南無摩尼幢佛南無歡喜藏摩尼寶積佛南無一切世間樂見上大精進佛南無摩尼幢燈光佛南無慧炬照佛南無海徳光明佛南無金剛牢彊普散金光佛南無大彊精進勇猛佛南無大悲光佛南無慈力王佛南無慈藏王佛南無栴檀窟莊嚴勝佛南無賢善首佛南無善意佛南無廣莊嚴王佛南無金華光佛南無寶蓋照空自在王佛南無虛空寶華光佛南無瑠璃莊嚴王佛南無普現色身光佛南無不動智光佛南無降伏諸魔王佛南無財光明佛南無智慧勝佛南無彌勒鮮光佛南無世淨光佛南無善寂月音妙尊智王佛南無龍種上智尊王佛南無日月光佛南無日月珠光佛南無慧幡勝王佛南無師子吼自在力王佛南無妙音勝王佛南無常光幢佛南無觀世音燈王佛南無慧威燈王佛南無法勝王佛南無須彌光佛南無須摩那華光佛南無優曇鉢羅華殊勝王佛南無大慧力王佛南無阿閦毘歡喜光佛南無無量音聲王佛南無財光佛南無金海光佛南無大通光佛南無山海慧自在通王佛南無一切法相滿王佛南無釋迦牟尼佛南無金剛不壞佛南無普光佛南無龍尊王佛南無精進軍佛南無精進喜佛南無寶火佛南無寶月光佛南無現無愚佛南無寶月佛南無無垢佛南無離垢佛南無勇施佛南無淸淨佛南無淸淨施佛南無婆留那佛南無水天佛南無堅徳佛南無栴檀功徳佛南無無量掬光佛南無光徳佛南無無憂徳佛南無那羅延佛南無功徳華佛南無蓮華光遊戲神通佛南無財功徳佛南無徳念佛南無善名稱功徳佛南無紅炎幢王佛南無善遊步功徳佛南無鬭戰勝佛南無善遊步佛南無周匝莊嚴功徳佛南無寶華遊步佛南無寶華善住莎羅王佛南無善徳佛南無無量光明佛南無陀羅尼遊戲佛南無首楞嚴定三昧力王佛南無無上功徳佛南無善見定自在王佛南無神通自在佛南無無色相佛南無無散相佛南無無香相佛南無無味相佛南無無觸相佛

「南無七事經南無醎水諭經南無七處三觀經南無九橫經南無八正道經南無五陰諭經南無轉法輪經南無聖法印經南無雜阿含經南無不自守意經南無戒徳香經南無比丘聽施經南無馬有三相經南無馬有八態譬人經南無比丘避惡名欲自殺經南無戒相應法經南無禪行三十七品經南無尊法義經南無樓炭經南無大般涅槃經南無佛般泥洹經南無大六向拜經南無梵网六十二見經南無十報法經南無寂志果經南無梵志阿跋經南無七佛父母姓字經南無梵志頗羅延問種尊經南無賢聖集傳南無摩訶般若波羅蜜經南無六度集南無菩薩本緣集南無僧伽羅剎集南無孛經抄集南無思惟經南無佛醫經南無分別業報略集南無龍樹勸發諸王要偈南無雜譬諭經南無無明羅剎諭集南無雜呪集南無佛本行集南無撰集百緣經南無百諭集南無舊雜譬諭經南無法句諭集南無法句經南無四十二章南無禪祕要法

「南無無垢藏菩薩南無離垢藏菩薩南無種種樂說莊嚴藏菩薩南無大光明羅网藏菩薩南無大金山光明威徳王藏菩薩南無淨明威徳王藏菩薩南無一切相莊嚴淨徳藏菩薩南無金剛炎徳相莊嚴藏菩薩南無焰熾藏菩薩南無宿王光照藏菩薩南無虛空無礙妙音藏菩薩南無陀羅尼功徳持一切世間願藏菩薩南無海莊嚴藏菩薩南無須彌徳藏菩薩南無淨一切徳藏菩薩南無如來藏菩薩南無佛徳藏菩薩南無光徳王菩薩南無總持自在王菩薩南無總持菩薩南無滅除眾生病菩薩南無療一切眾生病菩薩南無歡喜念菩薩南無厭意菩薩南無常厭苦菩薩南無月明菩薩南無水天菩薩南無主天菩薩南無大意菩薩南無益意菩薩南無澗月菩薩南無尸毘王菩薩南無一切勝菩薩南無知大地菩薩南無鳩舍菩薩南無阿離念彌菩薩南無頂生王菩薩南無欝多羅菩薩南無薩和檀菩薩南無長壽王菩薩

「歸命如是等十方世界無量無邊諸大菩薩摩訶薩。

「夫欲懺悔必須先敬三寶。所以然者﹖三寶則是一切眾生良友福田﹐若能歸向者﹐則滅無量罪﹑長無量福﹐能令行者離生死苦﹑得解脫樂。是故﹐弟子某甲等﹗歸依十方盡虛空界一切諸佛﹑歸依十方盡虛空界一切尊法﹑歸依十方盡虛空界一切諸大菩薩﹑歸依十方盡虛空界一切聖僧。

「弟子﹗今日所以懺悔者﹐正言無始已來在凡夫地﹐莫問貴賤罪自無量。或因三業而生罪﹐或從六根而起過﹐或以內心自邪思惟﹐或籍外境起於染著﹐如是乃至十惡﹐增長八萬四千諸塵勞門。然其罪相𨿽復無量﹐大而爲語不出有三。何等爲三﹖一者煩惱障﹔二者是業障﹔三者是果報障。此三種法能障聖道﹐及以人天勝妙好事﹐是故經中目爲三障。所以諸佛菩薩教作方便﹐懺悔除滅此三障者﹐則六根十惡乃至八萬四千諸塵勞門皆悉淸淨。

「是故﹐弟子﹗今日運此增上勝心懺悔三障﹐欲滅此三障罪者﹐當用何等心可令此罪滅除﹖先當興七種心以爲方便﹐然後此罪乃可得滅。何等爲七﹖一者慚愧﹔二者恐怖﹔三者厭離﹔四者發菩提心﹔五者怨親平等﹔六者念報佛恩﹔七者觀罪性空。

「第一慚愧者﹐自惟我與釋迦如來同爲凡夫﹐而今世尊成道以來已經爾所塵沙劫數﹐而我等相與耽染六塵﹐流浪生死永無出期﹐此實天下可慚可愧可羞可恥。

「第二恐怖者﹐旣是凡夫﹐身口意業常與罪相應﹐以是因緣命終之後﹐應墮地獄畜生餓鬼受無量苦﹐如此實爲可驚可恐可怖可懼。

「第三厭離者﹐相與當觀生死之中﹐惟有無常苦空無我不淨虛假﹐如水上泡速起速滅﹐往來流轉猶若車輪﹐生老病死八苦交煎無時暫息﹐眾等相與但觀自身從頭至足﹐其中但有三十六物﹐髪毛爪齒膿囊涕涶生熟二藏﹐大膓小膓脾腎心肺肝膽﹐﹝月﹡冊﹞胃肪膏﹝腮﹣田﹢匆﹞膜筋脈骨髓﹐大小便利九孔常流。是故﹐經言﹕『此身眾苦所集﹐一切皆不淨物。何有智慧者﹐而當樂此臭肉身也﹖』生死旣有如此種種惡法﹐甚可患厭。

「第四發菩提心者﹐經言﹕『當樂佛身。』佛身者卽法身也。從無量功徳智慧生﹐從六波羅蜜生﹐從慈悲喜捨生﹐從三十七助菩提法生﹐從如是等種種功徳智慧生如來身。欲得此身者﹐當發菩提心求一切種智﹐常樂我淨薩婆若果﹐淨佛國土成就眾生﹐於身命財無所悋惜。

「第五怨親平等者﹐於一切眾生起慈悲心無彼我想。何以故爾﹖若見怨異親則是分別﹐以分別故起諸想著﹐想著因緣生諸煩惱﹐煩惱因緣造諸惡業﹐惡業因緣故得苦果。

「第六念報佛恩者﹐如來往昔無量劫中﹐捨頭目髓腦﹑支節手足﹑國城﹑妻子﹑象馬﹑七珍﹐爲我等故修諸苦行﹐此恩此徳實難酬報。是故﹐經言﹕『若以頂戴兩肩荷負﹐於恒沙劫亦不能報。』我等欲報如來恩者﹐當於此世勇猛精進捍勞忍苦﹐不惜身命建立三寶﹐弘通大乘廣化眾生同入正道。

「第七觀罪性空者﹐無有實相從因緣生顚倒而有﹐旣從因緣而生﹐則可從因緣而滅。從因緣而生者﹐押近惡友造作無端。從因緣而滅者﹐卽是今日洗心懺悔。是故﹐經言﹕『此罪相不在內不在外不在中間﹐故知此罪從本是空。』

「生如是等七種心﹐以緣想十方諸佛﹑賢聖﹐擎拳合掌披陳至到慚愧攺革﹐舒瀝心肝洗蕩膓胃﹐如此懺悔亦何罪而不滅﹐亦何障而不消﹖若復正爾悠悠緩縱情慮﹐徒自勞形於事何益﹖且復人命無常諭如轉燭﹐一息不還便向灰壤﹐三塗苦報則身應受﹐不可以錢財寶貨囑託求脫﹐窈窈冥冥恩赦無期﹐獨嬰此苦無代受者。莫言我今生中無有此罪﹐所以不能懇到懺悔。經中道言﹕『凡夫之人舉足動步無非是罪。』又復過去生中皆悉成就無量惡業﹐追逐行者如影隨形﹐今日若不懺悔﹐罪惡日深﹐故包藏瘕疵﹐佛教不許。懺悔先罪淨名所尚﹐故知長淪苦海寔由隱覆。

「是故﹐弟子﹗今日發露懺悔不敢覆藏。所言三障者﹕一曰煩惱障﹔二名爲業障﹔三是果報障。此三種法更相由藉﹐因煩惱故所以起惡業﹐惡業因緣故得苦果。

「是故﹐弟子﹗今日至心第一先應懺悔煩惱障。又此煩惱﹐諸佛菩薩入理聖人種種呵嘖﹐亦詺此煩惱以爲怨家。何以故﹖能斷眾生慧命根故﹔亦詺此煩惱以之爲賊﹐能劫眾生諸善法故﹔亦詺此煩惱以爲暴河﹐能漂眾生入於生死大苦海故﹔亦詺此煩惱以爲羈鏁﹐能繫眾生於生死獄不能得出故﹔亦詺此煩惱猶如蟒蟲﹐食啖眾生眞如佛性故。所以六道牽連四生不絕﹐惡業無窮苦果不息﹐當知皆是煩惱過患。是故﹐弟子﹗今日運此增上善心﹐歸依佛。

「南無東方金光明佛南無南方大須彌佛南無西方妙樂佛南無北方具威儀智佛南無東南方法種尊佛南無西南方諦幢佛南無西北方開化菩薩佛南無東北方慧精進佛南無下方衣毛不竪佛南無上方無數精進興豐佛

「弟子等﹗從無始已來至于今日﹐或在人天六道受報﹐有此心識常懷愚惑繁滿胸襟﹐或因三毒根造一切罪﹐或因三漏造一切罪﹐或因三覺造一切罪﹐或因三受造一切罪﹐或因三苦造一切罪﹐或緣三假造一切罪﹐或貪三有造一切罪。如是等罪無量無邊﹐惱亂一切六道四生﹐今日慚愧歸命懺悔。

「又復﹐弟子﹗無始以來至于今日﹐或因四識住造一切罪﹐或因四流造一切罪﹐或因四取造一切罪﹐或因四執造一切罪﹐或因四緣造一切罪﹐或因四大造一切罪﹐或因四縛造一切罪﹐或因四食造一切罪﹐或因四生造一切罪。如是等罪無量無邊﹐惱亂六道一切眾生﹐今日慚愧歸命懺悔。

「又復﹐弟子﹗無始以來至于今日﹐或因五住地煩惱造一切罪﹐或因五受根造一切罪﹐或因五蓋造一切罪﹐或因五慳造一切罪﹐或因五見造一切罪﹐或因五心造一切罪。如是等煩惱無量無邊﹐惱亂六道一切四生﹐今日發露歸命懺悔。

「又復﹐弟子﹗無始已來至于今日﹐或因六情根造一切罪﹐或因六識造一切罪﹐或因六想造一切罪﹐或因六受造一切罪﹐或因六行造一切罪﹐或因六愛造一切罪﹐或因六疑造一切罪。如是等煩惱無量無邊﹐惱亂六道一切四生﹐今日慚愧歸命懺悔。

「又復﹐弟子﹗無始以來至于今日﹐或因七漏造一切罪﹐或因七使造一切罪﹐或因八倒造一切罪﹐或因八垢造一切罪﹐或因八苦造一切罪。如是等煩惱無量無邊﹐惱亂六道一切四生﹐今日發露歸命懺悔。

「又復﹐弟子﹗無始已來至于今日﹐或因九惱造一切罪﹐或因九結造一切罪﹐或因九上緣造一切罪﹐或因十煩惱造一切罪﹐或因十纏造一切罪﹐或因十一徧使造一切罪﹐或因十二入造一切罪﹐或因十六知見造一切罪﹐或因十八界造一切罪﹐或因二十五我造一切罪﹐或因六十二見造一切罪﹐或因見諦思惟九十八使百八煩惱晝夜熾然開諸漏門造一切罪。如是等煩惱無量無邊﹐惱亂賢聖及以四生﹐徧滿三界彌亘六道﹐無處可藏無處可避。今日至到向十方佛﹑尊法﹑聖眾﹐慚愧發露皆悉懺悔。

「願弟子等﹐承是懺悔三毒等一切諸煩惱所生功徳﹐願生生世世三慧明﹐三達朗﹐三苦滅﹐三願滿。

「願弟子等﹐承是懺悔四識等一切諸煩惱所生功徳﹐願生生世世﹐廣四等心﹐立四信業﹐四惡趣滅﹐得四無畏。

「願弟子等﹐承是懺悔五蓋等諸煩惱所生功徳﹐願生生世世度五道﹐樹五根﹐淨五眼﹐成五分。

「願弟子等﹐承是懺悔六愛等諸煩惱所生功徳﹐願生生世世具足六神通﹐滿足六度業﹐不爲六塵惑﹐常行六妙行。

「願弟子等﹐承是懺悔七漏八垢九結十纏等一切諸煩惱所生功徳﹐願生生世世坐七淨華﹐洗塵八水﹐具九斷智﹐成十地行。願以懺悔十一徧使及十二入十八界等一切諸煩惱所生功徳﹐願生生世世十一空解常用洗心﹐自在能轉十二行輪﹐具足十八不共之法﹐無量功徳一切圓滿。」

大乘蓮華寶達問答報應沙門經

寶達頃前入一火丸仰口地獄。云何名曰火丸仰口地獄﹖其地獄縱廣八十由旬﹐其地獄鐵城羅网﹐火焰俱起來燒罪人﹐其城四角猛風而來吹此鐵城﹐而動散發化作鐵丸飛流而下﹐其丸八方銐如鋒釯火焰俱作﹐於虛空中共相諍抵亦如雷聲。

南門之中有百千罪人﹐沙門來入其中﹐唱如是言﹕「我今何罪﹐來入此中受罪如是﹖」唱聲大叫身中震裂﹐烟火俱出來入其中﹐空中火丸從口下入足下而出﹐身毛孔中皆亦火然﹐一日一夜受無量罪。

寶達問馬頭羅剎曰﹕「此諸沙門作何等罪﹐受如是苦﹖」

馬頭羅剎答曰﹕「此諸沙門受佛淨戒而不畏罪﹐手擿眾僧菓自食與人不知慚愧。以是因緣﹐墮此地獄。從地獄出﹐若得爲人瘖瘂不語。」

佛名經卷第十六

佛說佛名經卷第十七

爾時﹐優波摩那比丘從座而起﹐偏袒右肩右膝著地﹐合掌恭敬﹐白佛言﹕「世尊﹗幾佛過去﹖」

佛告優波摩那比丘﹕「比丘﹗譬如恒河沙世界﹐下至水際上盡有頂滿中微塵。比丘﹗有人於中取爾所微塵﹐過恒河沙世界下一微塵。如是過恒河沙世界復下一塵﹐如是盡爾所微塵。比丘﹗於意云何﹖若著微塵若不著微塵﹐是諸微塵數可知數不﹖」

佛告比丘﹕「比丘﹗彼諸微塵可知其數﹐而彼過去同名釋迦牟尼佛﹐已入涅槃者不可數知。

「比丘﹗我知彼過去諸佛如現前見。彼諸佛母同名摩訶摩耶﹐父同名輸頭檀王﹐城同名迦毘羅。彼諸佛第一聲聞弟子﹐同名舍利弗﹑目揵連﹐侍者弟子同名阿難陀。何況種種異名母﹖異名父﹖異名城﹖異名弟子﹖異名侍者﹖

「比丘﹗彼若干世界﹐彼人於何等世界著微塵。何等世界不著微塵﹖彼諸世界若著微塵不著微塵﹐下至水際上至有頂。比丘﹗復有第二人取一微塵﹐過彼若干微塵數世界﹐爾數佛國土阿僧祇億百千萬那由他世界爲一步。比丘﹗彼人復過是若干微塵數世界爲一步﹐彼人如是過百千萬億那由他阿僧祇劫﹐行乃下一塵﹐如是盡諸微塵。比丘﹗如是若干世界滿中微塵﹐復更著十方世界。比丘﹗復過是世界著微塵﹐彼諸世界下至水際﹐上至有頂滿中微塵。比丘﹗於意云何﹖彼諸微塵可知數不﹖」

比丘言﹕「不也。世尊﹗」

佛告比丘﹕「彼諸微塵可知其數﹐彼同名母﹑同名父﹑同名城﹑同名弟子﹑同名侍者﹑同名釋迦牟尼佛不可知數。如釋迦牟尼﹐不勝幢佛亦如是﹔盧舍那佛亦如是﹔無垢勝眼佛亦如是﹔無垢光明眼佛亦如是﹔光明淸淨王佛亦如是﹔善無垢淸淨佛亦如是﹔成就無邊功徳勝王佛亦如是﹔寶光明佛亦如是﹔寂修佛亦如是﹔聲徳佛亦如是﹔波頭摩勝佛亦如是﹔日月佛亦如是﹔普寶蓋佛亦如是。比丘﹗汝當歸命如是等阿僧祇同名佛。

「南無普光明奮迅王佛南無普照佛南無藥王佛南無彌留燈王佛南無寶莊嚴佛南無智成就佛南無寶蓋佛南無放炎佛南無物成就佛南無稱智佛南無三昧勝佛南無寶觀佛南無寶雞都佛南無尸羅施佛南無莎羅王佛南無寶意山雞兜王佛南無大莊嚴佛南無山自在王佛南無旃陀佛南無見義佛南無自在幢佛南無大彌留佛南無無光勝佛南無大莊嚴王佛南無大智幢佛南無日藏佛南無無畏上勝山王佛南無梵自在佛南無餘依止黠聲王佛南無智雞兜佛南無智炬住持佛南無過一切世間佛南無法照佛南無無垢光佛南無普光佛南無一切勝佛南無寂靜妙聲佛南無普明佛南無勝山王師子奮迅境界聲佛南無地住持佛南無功徳王光佛南無住持智庭燎佛南無樂說勝王佛南無金色波頭摩成王佛南無難勝佛南無寶作佛南無無量聲佛南無親光佛南無龍天佛南無天力佛南無師子佛南無離諍光佛南無世天佛南無勝積佛南無人王佛南無華王佛南無華勝佛南無發精進佛南無因陀羅雞兜佛南無淸淨無垢光菩提寶華不斷絕光明王佛南無薝蔔上佛南無意福徳自在佛南無觀聲王佛南無無垢威徳佛南無功徳寶集吼佛南無成就徳佛南無成就勝佛南無斯何佛南無威徳佛南無髙須彌山佛南無阿輸迦世界賢妙勝佛

「若有善男子﹑善女人﹐受持讀誦是諸佛名﹐必得不退菩提心。

「若有善男子﹑善女人﹐受持讀誦是諸佛名﹐畢竟得淸淨心。

「南無跋陀世界寂染佛南無意智雞兜世界破魔力佛南無滿月世界無憂佛南無雞兜意勝世界寶杖佛南無語吼聲勝世界花勝佛南無差摩世界三昧奮迅佛南無廣世界樹提勝佛南無月勝世界金剛功徳身佛南無過去無量無邊海勝佛

「彼佛初成佛第一會﹐八十億百千萬那由他聲聞眾﹔第二會七十億百千萬那由他﹔第三會六十億百千萬那由他﹔第四會二十五億百千萬那由他。如是菩薩無量無邊百千萬億那由他。

「彼佛初會有九十九億聲聞﹔第二會九十億﹔第三會九十三億﹔第四會九十九億。如是菩薩摩訶薩眾無量無邊。

「彼佛初會八十億聲聞﹔第二會七十億﹐乃至第十會亦如是﹔菩薩僧亦如是﹐無量無邊。

「彼佛初會有九十億聲聞﹐如是第二乃至第十亦如是﹐菩薩摩訶薩僧無量無邊。

「彼佛初會聲聞有九十六億﹔第二會九十四億﹔第三會九十三億﹐菩薩僧亦如是。

「彼佛初會聲聞有八十億﹔第二會七十億﹔第三會六十億﹐菩薩僧亦如是﹐應當歸命如是等諸佛菩薩。

「復次﹐比丘﹗應當敬禮南方淸淨無垢世界菩薩佛﹐謂文殊師利﹐現在普見如來佛國土中。

「復次﹐比丘﹗應當敬禮四大士菩薩﹕第一名光明幢﹐現在東方無畏如來佛國土中﹔第二名智勝﹐現在南方智聚如來佛國土中﹔第三名寂根﹐現在西方智山如來佛國土中﹔第四名願意成就﹐現在北方那羅延如來佛國土中。」

復次﹐摩訶男比丘重問如來﹑世尊﹕「過去幾佛入涅槃﹖」

佛告摩訶男﹕「汝今諦聽﹗當爲汝說。比丘﹗東方恒河沙世界﹐南方恒河沙世界﹐西方恒河沙世界﹐北方恒河沙世界﹐上下四維恒河沙世界。彼一切世界﹐下至水際上盡有頂滿中微塵。比丘﹗於意云何﹖彼如是微塵可知數不﹖」

佛告比丘﹕「如是同名釋迦牟尼佛﹐過去入涅槃者不可數知。比丘﹗我知彼過去諸佛如現在前。彼諸佛母同名摩訶摩耶﹐父同名輸頭檀王﹐城同名迦毘羅﹐彼佛第一聲聞弟子同名舍利弗﹑目揵連﹐侍者弟子同名阿難陀。何況種種異名﹐母異名﹑父異名﹑城異名﹑弟子異名﹑侍者異名。

「比丘﹗彼若干世界﹐彼人於何等世界著微塵﹖何等世界不著微塵﹖彼諸世界若著微塵及不著者﹐下至水際上至有頂。比丘﹗復有第二人取彼微塵﹐彼若干微塵數世界爾所佛國土﹐阿僧祇數百千萬億那由他世界﹐過爾所世界爲一步。比丘﹗彼人復過若干微塵數世界爲一步﹐彼人如是過百千萬億那由他阿僧祇劫行乃下一塵﹐如是盡諸微塵。比丘﹗如是若干世界若著微塵及不著者﹐滿中微塵﹐復更著十方世界。比丘﹗復過是世界若著微塵及不著者﹐彼諸世界下至水際﹐上至有頂滿中微塵。比丘﹗於意云何﹖彼諸微塵可知數不﹖」

比丘言﹕「不也。世尊﹗」

佛告比丘﹕「彼諸微塵可知其數﹐彼同名釋迦牟尼佛﹐母同名摩訶摩耶﹐父同名輸頭檀王﹐城同名迦毘羅﹐第一聲聞弟子同名舍利弗﹑目揵連﹐侍者弟子同名阿難陀﹐不可知數。

「復次﹐比丘﹗復有第三人﹐取彼爾所世界微塵﹐過彼爾所微塵數世界爲一步﹐過彼若干百千萬億那由他阿僧祇劫﹐行乃下一塵﹐如是盡諸微塵。復有第四人﹐取彼若干微塵數世界﹐若著微塵若不著微塵﹐下至水際上至有頂滿中微塵。比丘﹗於意云何﹖彼諸微塵可知數不﹖」

佛告比丘﹕「彼若干微塵可知其數﹐然彼同名釋迦牟尼佛母﹑同名父﹑同名世界﹑同名弟子﹑同名侍者﹑同名佛不可知數。

「比丘﹗如是第五人﹑第六﹑第七﹑第八﹑第九﹑第十人。復次﹐比丘﹗復有第十一人﹐是人彼若干微塵中取一微塵﹐破爲十方若干世界微塵數分﹐如一微塵破爲若干分﹐如是餘微塵亦悉破爲若干世界微塵數分。比丘﹗於意云何﹖彼諸微塵可知數不﹖」

佛告比丘﹕「復有人﹐彼若干微塵佛國土爲過一步﹐如是速疾神通行東方世界無量無邊劫行﹐如是東方世界下一微塵﹐東方盡如是微塵若著微塵及不着者﹐下至水際﹐上至有頂滿中微塵。如是南方乃至十方﹐下至水際上至有頂滿中微塵。比丘﹗於意云何﹖彼諸微塵可知數不﹖」

佛告比丘﹕「若干微塵分可知其數﹐然現今在世同名釋迦牟尼佛入涅槃不可數知。母同名摩訶摩耶﹐父同名輸頭檀王﹐城同名迦毘羅﹐第一聲聞弟子同名舍利弗﹑目揵連﹐侍者弟子同名阿難陀﹐何況種種異名﹖

「比丘﹗我若干微塵數劫住世﹐說一同名釋迦牟尼佛不可窮盡。如是同名然燈佛﹑同名提婆延佛﹑同名燈光明佛﹑同名一切勝佛﹑同名稱王佛﹑同名波頭摩勝佛﹑同名毘婆尸佛﹑同名尸棄佛﹑同名毘舍浮佛﹑同名拘留孫佛﹑同名拘那含牟尼佛﹑同名迦葉佛﹐如是等異名母﹐乃至異名侍者入涅槃﹐我知彼佛如現在前﹐應當敬禮如是等諸佛。」

優波摩那比丘白佛言﹕「世尊﹗未來有幾許佛﹖」

佛告優波摩那比丘﹕「汝今諦聽﹗當爲汝說。比丘﹗未來星宿劫中有三百佛出世﹐同名大雞兜﹐復有十千同名莊嚴王佛。

「華作劫中有一億百千萬佛出世﹐同名菩提覺華﹔復有劫中八千頻婆羅佛出世﹐同名離愛佛。

「多盧波摩劫中有六千佛出世﹐同名散華。

「勝聲劫中莎羅自在髙幢世界﹐有十千佛出世﹐同名淸淨優波羅香山。

「普華劫中有千八百佛出世﹐同名離妄﹔復有劫中千三百佛出世﹐同名梵聲﹔復有劫中三十億佛出世﹐同名釋迦牟尼﹔復有劫中八千同名然燈佛出世﹔復有劫中六十千同名歡喜佛出世﹔復有劫中三億佛出世﹐同名弗沙﹔復有劫中八十千佛出世﹐同名莎羅自在王﹔復有劫中三百佛出世﹐同名波頭摩勝﹔復有劫中五百佛出世﹐同名波多婆。

「復有劫中千佛出世﹐同名閻浮檀﹔復有劫中千二百千萬佛出世﹐同名見一切義﹔復有劫中千佛出世﹐同名俱隣﹔復有劫中九千佛出世﹐同名迦葉﹔復有劫中十八佛出世﹐同名因陀羅幢﹔復有劫中十五佛出世﹐同名日佛﹔復有劫中六十億佛出世﹐同名大莊嚴﹔復有劫中六十佛出世﹐同名因陀幢。

「復有劫中五百佛出世﹐同名日佛﹔復有劫中六十億佛出世﹐同名大莊嚴﹔復有劫中六十二百佛出世﹐同名寂行﹔復有劫中六十億佛出世﹐同名莎羅自在王﹔復有劫中八千佛出世﹐同名堅精進。

「復有劫中百億佛出世﹐同名決定光明﹔復有劫中八十億佛出世﹐同名實法決定﹔復有劫中六十二億佛出世﹐同名毘留羅﹔復有劫中六十千佛出世﹐同名妙波頭摩佛﹔復有劫中四十千佛出世﹐同名願莊嚴﹔復有劫中五百佛出世﹐同名華勝王﹔復有劫中四十億那由他佛出世﹐同名妙聲﹔復有劫中千佛出世﹐同名功徳蓋安隱自在王﹔復有劫中六十千佛出世﹐同名堅修柔濡﹔復有劫中十佛國土微塵數百千萬不可說不可說佛出世﹐同名普賢﹔復有劫中七千佛出世﹐同名法莊嚴王。

「比丘﹗舉要言之﹐未來諸佛無量無邊﹐不可說不可說不可窮盡。比丘汝等﹗應當一心歸命如是等諸佛。」

爾時﹐舍利弗從座而起﹐偏袒右肩右膝着地﹐胡跪合掌﹐白佛言﹕「世尊﹗幾佛現在﹖」

佛告舍利弗﹕「汝見我現在身也﹖」

舍利弗言﹕「如是﹐世尊﹗我今實見佛身。」

復告舍利弗﹕「我今見十方無量無邊不可說不可說世界﹐同我名釋迦牟尼佛在世者﹐如汝見我無異。如是同名然燈佛﹑同名毘婆尸佛﹑同名尸棄佛﹑同名毘舍浮佛﹑同名拘留孫佛﹑同名拘那含佛﹑同名迦葉佛。

「舍利弗﹗舉要言之﹐我若一劫若百千萬億那由他劫﹐說同名諸佛不可窮盡。何況異名佛﹖此如是等諸佛﹐皆是文殊師利初教發阿耨多羅三藐三菩提心。

「舍利弗﹗汝等應當一心歸命如是等佛。舍利弗﹗現在劫五百同名智幢佛﹐復有劫五百同名法幢佛﹐復有劫六十二同名然炬佛﹐復有劫六十二同名尸棄佛﹐復有劫千同名然火單荼自在王聲佛﹔復有劫二千不同名﹐或名智勝佛﹐或名然燈王佛﹐或名法勝佛﹐或有名梵勝佛。舍利弗﹗汝等應當一心歸命如是等諸佛。

「舍利弗﹗復有佛名妙聲分聲佛。舍利弗﹗彼妙聲分聲佛壽命滿足六十百歲。過彼東方名智自在兩足尊﹐彼智自在如來壽命滿足十二千歲。過彼智自在世尊﹐復有佛名威徳自在兩足尊﹐彼威徳自在佛壽命滿足七十六千歲。過彼威徳自在世尊﹐復有佛名摩醯首羅﹐彼摩醯首羅佛壽命滿足一億歲。過彼摩醯首羅佛﹐復有佛名梵聲﹐彼梵聲佛壽命滿足十億歲。過彼梵聲世尊﹐復有佛名大眾自在﹐彼大眾自在佛壽命滿足六十千歲。過彼大眾自在世尊﹐復有佛名聲自在﹐彼聲自在佛壽命滿足一億歲。過彼聲自在世尊﹐復有佛名勝聲﹐彼勝聲佛壽命滿足百億歲。過彼勝聲世尊有佛名月面﹐彼月面佛壽命滿足一日一夜。過彼月面世尊﹐復有佛名日面﹐彼日面佛壽命滿足千八百歲。過彼日面世尊﹐復有佛名梵面﹐彼梵面佛壽命滿足二十三千歲。過彼梵面世尊﹐復有佛名梵阿莎婆﹐彼梵阿莎婆佛壽命滿足千八百歲。舍利弗﹗汝等應當一心歸命如是等諸佛。

「舍利弗﹗復過一劫中二百佛出世﹐我說彼佛名汝當歸命。

「南無不可嫌身佛南無稱名佛南無威徳佛南無稱吼佛南無稱上佛南無聲淸淨佛南無智勝佛南無智解佛南無黠慧佛南無智通佛南無智成就佛南無智供養佛南無智妙佛南無智炎佛南無智勇猛佛南無淨上佛南無梵天佛南無善梵天佛南無淨婆藪佛南無妙梵聲佛南無梵自在佛南無梵天自在佛南無因那陀佛南無梵吼佛南無梵徳佛南無威徳力佛南無威徳自在佛南無善威徳佛南無威徳絕倫無能制伏佛南無威徳起佛南無善決定威徳佛南無威徳天佛南無威徳勝佛南無驚怖佛南無驚怖意佛南無驚怖慧佛南無驚怖眾生佛南無驚怖面佛南無驚怖起佛南無威徳決定畢竟佛南無威徳天佛南無驚怖實佛南無見驚怖佛南無善眼佛南無月勝佛南無深聲佛南無無邊聲佛南無淨聲佛南無淸淨聲佛南無無量聲佛南無放聲佛南無降伏魔力聲佛南無住持聲佛南無善目佛南無淸淨面佛南無善照佛南無無邊眼佛南無普眼佛南無稱眼佛南無眼莊嚴佛南無不可嫌眼佛南無調柔佛南無調伏身心佛南無身心柔軟佛南無調眼佛南無善調心佛南無善寂根佛南無善寂意佛南無善寂妙佛南無善寂行佛南無善寂去佛南無善寂彼岸佛南無善寂勇猛佛南無善寂住勝佛南無善寂淨心佛南無眾上首自在王佛南無有眾佛南無眾自在佛南無勝眾佛南無淸淨智佛南無大眾自在佛南無眾勇猛佛南無放妙香佛南無法力佛南無法雞兜佛南無法行佛南無法寶佛南無法力佛南無法王佛南無善法佛南無法勇猛佛南無法樂決定佛

「第二劫中八十億亦同名決定佛﹑過決定佛﹑名勝成就佛﹐亦應一心敬禮。

「南無安隱佛南無拘隣佛南無善歡喜佛南無善眼佛南無頭陀羅吒佛南無毘留博叉佛南無善眼佛南無妙眼佛南無善見佛南無善解佛南無釋迦牟尼佛南無妙去佛南無大勝佛南無栴檀佛南無善度佛南無滅惡佛南無大功徳佛南無摩梨支佛南無光明佛南無滿月佛南無淨名佛南無淨徳佛南無淨住佛南無喜勝佛南無月幢佛南無寶起佛南無無畏佛南無然燈佛南無法妙佛南無髙髻佛南無稱妙佛南無次勝妙釋迦牟尼佛南無吉沙佛南無弗沙佛南無毘婆尸佛南無尸棄佛南無毘舍浮佛南無拘留孫佛南無拘那含牟尼佛南無迦葉佛」

佛復告舍利弗﹕「現在東方可樂世界中名阿閦佛﹐汝等應當一心敬禮。

「南無日藏佛南無龍王自在王佛南無日作佛南無龍歡喜佛南無自在佛南無稱光明佛南無山城佛南無普妙佛南無普寶佛南無稱自在王佛南無行法行稱佛南無初智慧佛南無智山佛南無日光明佛南無生勝佛南無彌留藏佛南無智海佛南無大精進佛南無髙山勝佛南無功徳藏佛南無智法界佛南無無畏自在佛南無大精進成就佛南無智成就佛南無無礙王佛南無地力精進佛南無持行佛南無力王佛南無善見佛南無法光明王佛南無降伏魔佛南無不斷炎佛南無功徳山佛南無智齊佛南無無障力王佛南無善思惟佛南無師子歡喜佛南無戒光明佛南無快勝王佛南無無盡智藏佛南無寶面勝佛南無智波婆佛南無決定稱佛南無無邊觀王佛南無法華雨佛南無作光明佛南無髙山王佛南無成就法輪王佛南無無垢眼佛南無大名聲徳佛南無無礙智力王佛南無無礙安隱佛南無寂門佛南無福徳力精進佛南無智衣王佛南無法自在王佛南無無妨安隱佛南無智成就佛南無大力彌留藏佛南無觀功徳精進佛南無得無障不迷佛南無香光明佛南無功徳聚集王佛南無法齊底佛南無聲自在王佛南無護聲佛南無種種力精進王佛南無寶光明勝王佛南無過一切須彌山王佛南無寶彌留佛南無不動法佛南無堅固蓋王佛南無普功徳佛南無法莎羅彌留佛南無聚集智聲佛南無智炎華月王佛南無龍王自在王佛南無優曇末花王佛南無眞金色王佛南無增長法幢王佛南無栴檀波羅光佛南無住持功徳稱佛南無堅固意精進佛南無然塵燈佛南無精進步佛南無無邊堅固幢佛南無最法稱佛南無法王佛南無降伏大眾佛南無有光炎華髙山佛南無智勝照佛南無才威徳然燈佛南無無諍無畏佛南無智化聲佛南無二輪成就佛南無妙身蓋佛南無勝莊嚴王佛南無師子座善坐佛南無放月光華王佛

「南無法自在吼佛南無師子奮迅王佛南無初發心香自在莎羅佛南無那羅延自在藏彌留勝佛南無寶山精進自在集功徳佛南無樹提藏佛南無星宿方便稱佛南無功徳力莎羅王佛南無妙聲吼奮迅佛南無得一切眾生意佛南無大意佛南無妙聲佛南無寶陀山佛南無法雲吼聲佛南無香波頭摩精進王成就佛南無無垢光明佛南無光波婆吒佛南無功徳迹佛南無因緣光明佛南無無邊功徳王佛南無增長眼佛南無師子聲奮迅佛南無天力師子奮迅佛南無觀法佛南無法華通佛南無敬法淸淨佛南無堅精進行奮迅佛南無自精進佛南無彌留光佛南無功徳阿尼羅佛南無淨根佛南無喚智佛南無智慧作佛南無不破廣慧佛南無力慧佛南無優頭鉢佛南無法堅固歡喜佛南無堅固意自在王佛南無平等須彌山面佛南無發捨成就佛南無淸淨藏佛南無一切眾生自在佛南無勝業淸淨見佛南無智自在佛南無善快奮迅佛南無無障無著精進佛南無世間自在佛南無廣法行佛南無功徳成就佛南無不怯弱成就佛南無城如意通佛南無如觀法佛南無栴檀鬚佛南無敬重戒王佛南無寶名佛南無龍王自在聲佛南無大智莊嚴佛南無無孤獨功徳佛南無阿羅摩佛南無不滅莊嚴佛南無淨功徳莊嚴佛南無自在相好莊嚴稱佛南無行自在王佛南無法華彌留佛南無法性莊嚴佛南無願滿足佛南無大捨莊嚴佛南無千法無畏佛南無有自在成就佛南無樂法奮迅佛南無寂王佛南無解脫王佛南無肩彌留佛南無如意力電王佛

「南無羼提菩薩南無韋藍菩薩南無上寶月菩薩南無威儀菩薩南無不虛徳菩薩南無寶明菩薩南無樂說頂菩薩南無慧頂菩薩南無一切勇健菩薩南無破闇菩薩南無功徳寶菩薩南無華威徳菩薩南無離惡道菩薩南無雲陰菩薩南無出過菩薩南無頂相菩薩南無山相博王菩薩南無妙生菩薩南無帝网菩薩南無寶施菩薩南無破魔菩薩南無定自在王菩薩南無法自在王菩薩南無法相菩薩南無常慘菩薩南無執寶炬菩薩南無明网菩薩南無無緣觀菩薩南無壞魔菩薩南無大目法王子南無慈王法王子南無梵音法王子南無妙色法王子南無栴檀林法王子南無師子吼音法王子南無妙聲法王子南無妙色形貌法王子南無種種莊嚴法王子南無釋幢法王子南無頂生法王子

「歸命如是等十方世界無量無邊諸大菩薩摩訶薩。

「夫論懺悔者﹐本是攺往修來﹑滅惡興善。人生居世誰能無過﹐學人失念尚起煩惱﹐羅漢結習動身口業﹐豈況凡夫而當無過﹖但智者先覺便能攺悔﹐愚者覆藏逐使滋蔓﹐所以積習長夜曉悟無期。若能慚愧發露懺悔者﹐豈惟正是滅罪而已﹐亦復增長無量功徳﹐樹立如來涅槃妙果。

「若欲行此法者﹐先當外肅形儀瞻奉尊像﹐內起敬意緣於相法﹐慊切至到生二種心。何等爲二﹖一者﹑自念我此形命難可常保﹐一朝散壞不知此身何時可復﹔若復不值諸佛﹑賢聖﹐忽遭逢惡友造眾罪業﹐復應墮落深坑險趣。二者﹑自念我此生中﹐𨿽得值遇如來正法爲佛弟子﹐弟子之法紹繼聖種﹐淨身口意善法自居﹐而今我等公自作惡而復覆藏﹐言他不知謂彼不見﹐隱匿在心傲然無愧﹐此實天下愚惑之甚。則今現有十方諸佛﹐諸大地菩薩﹑諸天神仙﹐何曾不以淸淨天眼見於我等所作罪惡﹖又復幽顯靈祇﹐注記罪福纖毫無差。

「夫論作罪之人﹐命終之後﹐牛頭獄卒錄其精神﹐在閻羅王所辯窮是非。當爾之時﹐一切怨對皆來證據﹐各言﹕『汝先屠戮我身炮煮蒸炙。』或言﹕『汝先剝奪於我一切財寶離我眷屬﹐我於今者始得汝便。』於時現前證據何得敢諱﹐惟應甘心分受宿殃﹐如經所明地獄之中不枉治人。

「若其生平之日﹐素所作眾罪心自失者﹐是其生時造惡之處﹐一切諸像皆現在前。各言﹕『汝昔在於我邊作如是罪﹐今何得諱﹖』是爲作罪無藏隱處。於是閻魔羅王﹐切齒呵嘖將付地獄﹐歷劫窮年求出莫由。此事不遠不關他人﹐正是我身自作自受﹐𨿽父子至親﹐一旦對至無代受者﹐眾等相與及其形休體無眾疾﹐各自努力與性命競生大怖畏﹐死欲至時悔無所及。是故﹐弟子﹗至心歸命十方諸佛。

「南無東方金海佛南無南方超出須彌佛南無西方無量幡佛南無北方行智佛南無東南方究竟智佛南無西南方無上智佛南無西北方自在智佛南無東北方明智佛南無下方梵天智佛南無上方伏怨智佛

「弟子等﹗從無始已來至于今日﹐積聚無明障蔽心目﹐隨煩惱性造三世罪業。或耽染愛著起於貪欲煩惱﹐或瞋恚忿怒懷害煩惱﹐或惛憒瞢瞪不了煩惱﹐或我慢自髙輕傲煩惱﹐疑惑正道猶預煩惱﹐謗無因果邪見煩惱﹐不識緣假著我煩惱﹐迷於三世執斷常煩惱﹐朋狎惡法起見取煩惱﹐僻稟邪師造戒取煩惱﹐乃至一等四執橫計煩惱﹐今日至誠歸命懺悔。

「又復﹐弟子等﹗從無始以來至於今日﹐守惜堅著起慳悋煩惱﹐不攝六情奢誕煩惱﹐心行獘惡不忍煩惱﹐懶墮緩縱不勤煩惱﹐情慮躁動覺觀煩惱﹐觸境迷惑無知解煩惱﹐隨世八風生彼我煩惱﹐諂曲面譽不直心煩惱﹐橫彊難觸不調和煩惱﹐易忿難悅多含恨煩惱﹐嫉妬繫刺佷戾煩惱﹐凶險暴害諂毒煩惱﹐乖背二諦執相煩惱﹐於苦集滅道生顚倒煩惱﹐隨從生死十二因緣流轉煩惱﹐乃至無始無明住地恒沙煩惱﹐起四住地搆於三界苦果煩惱。如是等諸煩惱無量無邊﹐惱亂賢聖六道四生﹐今日發露向十方佛尊法聖眾歸命懺悔。

「願弟子等﹐承是懺悔貪瞋癡等一切諸煩惱所生功徳﹐願生生世世折憍慢幢竭愛欲水﹐滅瞋恚火破愚癡暗﹐拔斷疑根裂諸見网﹐深識三界猶如牢獄﹐四大毒蛇五陰怨賊﹐六入空聚愛詐親善﹐修八聖道斷無明源﹐正向涅槃不休不息﹐三十七品心心相應﹐十波羅蜜常現在前。」

大乘蓮華寶達問答報應沙門經

寶達頃前更入一斫手地獄。云何名曰斫手地獄﹖其地獄縱廣三十六由旬﹐其地獄中有大鐵床﹐縱廣五十餘步﹐炎火猛熾烟焰俱起來燒罪人﹐罪人見之迫迮倒地而不自勝。

南門之中有五千沙門﹐揚聲大叫﹕「我今何罪來入此中﹖」馬頭羅剎手捉三鈷鐵叉﹐望胸而撞背上而出﹐將至鐵床之上﹐其床火然烟焰俱出來燒罪人。復有鐵斧斫罪人手寸寸而碎﹐一日一夜受罪萬端﹐求生不得求死不得。

寶達問馬頭羅剎曰﹕「此諸沙門﹐作何罪業來入其中﹖」

羅剎答曰﹕「此諸沙門受佛淨戒而不能持﹐亦不淸淨楊枝漱口﹐手不淸淨多有垢穢﹐或手捉男根女根捉不淨物﹐脾中有臭穢而不除去便捉經像。以是因緣﹐墮此地獄﹐經千萬劫而不能出﹐若得爲人身不具足。」

佛名經卷第十七

佛說佛名經卷第十八

「南無無障佛月佛南無不讚嘆世間勝佛南無法王決定佛南無星宿寶雲王佛南無阿私多寶勝佛南無法行自在佛南無地勇名佛南無無邊勝寶名佛南無名智奮迅王佛南無名樹迦那伽王佛南無名增長慧佛南無名法華通悳佛南無名快照光明精進通集佛南無名照觀佛王佛南無名不著惡勝佛南無名智盡天佛南無名勝妙法佛南無名大智聲智慧佛南無名見一切世間不畏佛南無名見無畏佛南無名聲去佛南無如來行無量王佛

「復次﹐舍利弗﹗現在西方諸佛﹐汝等應當一心敬禮。

「南無初光明華心照佛南無妙聲修行吼佛南無住勝智稱佛南無普見佛南無作大悲心華光佛南無法行然燈佛南無普勝佛南無智吼稱王佛南無梵聲歡喜吼佛南無千眼佛南無海香炎佛南無千月自在藏佛南無法速樂行佛南無身賢遠光佛南無師子廣眼佛南無十力光明勝佛南無智來佛南無無邊精進勝面佛南無大勝成就法佛南無不空見佛南無不可盡色佛南無觀法智佛南無無妨王佛南無無邊徳佛南無智察法佛南無一切善根菩提道佛南無無礙精進善思惟奮迅王佛南無上智勝善住功徳佛南無智香勝佛南無智勝見尸棄王佛南無妙功徳智佛南無不憂法華吼王佛南無法淸淨來佛南無勝上功徳佛南無開法門藏佛南無照法同王佛南無力王善住法佛南無善擇力得佛南無無邊門見佛南無善化莊嚴佛南無不似見佛南無離瞋功徳王佛南無離塵憶勝佛南無大力般若奮迅王佛南無法鏡像佛南無堅叉利成就佛南無一切智功徳勝佛南無不樂出功徳佛南無精進過精進自在山佛南無一切世間自在橋梁勝佛南無示現無盡徳佛南無淸淨戒功徳王佛南無華嚴作莊嚴佛南無獨王佛南無得大通願力佛南無吼聲速精進佛南無勝身那羅延智佛南無那羅延佛南無寶光阿尼羅勝佛南無寶海炎佛南無大海彌留勝王佛南無初不濁天王佛南無不住生滅勝功徳王佛南無虛空樂說無礙稱佛南無勝慧佛南無無比藏稱佛南無天自在梵增上佛南無善行見王佛南無種種行王佛南無盧舍那勝功徳佛南無自在佛南無住華佛南無智善根成就性佛南無無障礙智成就佛南無善決法佛南無法莊嚴觀樂說稱佛南無二寶然燈佛南無摩訶思惟藏佛南無不可思議王佛南無自在憶佛南無師子胸藏佛南無智王莊嚴佛南無自在根佛南無離聲眼佛南無善香佛南無不染佛南無波頭摩佛南無法身佛南無廣戒王佛南無心善行稱佛南無法自在佛南無如意通觀藏佛南無然燈貪王佛南無福徳勝田佛南無世間意成就善法佛南無善觀佛法勝佛。

「復次﹐舍利弗﹗現在北方諸佛﹐汝等應當一心歸命。

「南無初勝藏山佛南無放光明佛南無無邊智慧佛南無龍華佛南無一切龍奮迅勇猛佛南無福徳莊嚴佛南無法世間鏡像佛南無降伏一切魔佛南無勝婆嗟山佛南無法來王佛南無佛化成就佛南無普莊嚴樹行勝佛南無寶積成就佛南無一切成就稱佛南無三世智勝佛南無勝威善住佛南無種種願光佛南無不退百勝光佛南無無邊智慧佛南無龍華徳佛南無分闇羅勝佛南無奪一切邪見佛南無得佛眼輪佛南無得一切佛智佛南無大悲救護勝佛南無師子智橋梁佛南無住實際王佛南無諸善根福徳法成就佛南無大無垢智佛南無智稱王佛南無佛法波頭摩佛南無興一切相佛南無隨一切意法雲佛南無滿足精進寶慧佛南無大毘留﹝口﹡荼﹞佛南無勝光明佛南無不動法智光佛南無栴檀雲王佛南無不染波頭摩聲佛南無法增上聲王佛南無無垢劫佛南無撰擇法無礙花稱佛南無佛眼無垢精進增上輪佛南無智自在稱佛南無無邊疑佛南無無邊智奮迅無礙心佛南無廣威徳自在王佛南無欲法道善住佛南無一切生智佛南無降伏魔力堅固意佛南無精進自在寶王佛南無威徳藏佛南無見利益一切歡喜佛南無大步佛王佛南無種種日佛南無聲分妙寶吼佛南無無垢法王佛南無不退精進示現佛南無莊嚴佛國土王佛南無智根本華佛南無不稱涅槃佛南無一切龍摩尼藏佛南無樂法自在佛南無得法相自在佛南無無邊寶功徳藏佛南無淸淨華山佛南無大法王拘蘇摩勝佛南無一切盡不盡藏佛南無華彌留善佛南無虛空智山佛南無智力王佛南無無礙聲智佛南無無邊佛聲藏佛南無智王不盡稱佛南無心慧奮迅王佛南無自性淸淨智佛南無智自在法王佛南無正見佛南無語見佛南無滿足法香見佛南無龍月佛南無因陀羅山無礙王佛南無寶自在莎羅王佛南無見一切眾生佛南無水住持光明王佛南無覺一切法佛南無智寶法勝佛南無精進自在意法藏佛南無無礙山佛南無無垢鬘佛南無放光明照佛南無炎自在藏佛南無聲分妙覺吼佛南無彌留力自在藏佛南無精進自在彌留寂自在佛南無堅固無畏功徳佛南無堅固勇猛寶佛南無堅固勇猛寂靜王佛南無降伏闇彌留山王佛南無勝丈夫芬陀利佛南無聖聲藏佛南無普賢芬陀利佛南無法平等法身佛南無難勝佛南無難可意佛南無不動佛南無妙聲佛南無勝聲佛南無莎羅奮迅佛南無寶勝佛南無愛見佛南無然燈佛南無須彌劫佛南無日光佛南無月光佛南無法界佛南無藥樹王佛南無星宿佛南無覺上佛南無授記佛南無愛作佛南無無畏作佛南無華寶栴檀佛南無龍功徳佛南無盧舍那佛南無無垢佛南無無煩惱佛南無善來佛南無金色色佛南無無根本佛南無須彌登佛南無可樂見光佛南無能作光佛南無一切無濁佛南無無染佛南無善淨佛南無解脫佛南無華樹佛南無法性佛南無善護聲佛南無得意佛南無斷愛佛南無內外佛南無成就幢佛南無梵聲佛南無妙聲佛南無勝聲佛南無金剛佛南無大通佛南無無畏佛南無離一切煩惱佛南無離怖畏佛南無離怯弱佛南無不可動佛南無樂解脫佛南無成就佛南無兩足尊佛南無一切種智佛南無相莊嚴佛南無不可量言佛南無不畏言佛南無常相應言佛南無梵眾相應佛南無三十天眾相應佛南無字金色佛南無捨結佛南無莎羅華佛南無金華佛南無抅牟頭相佛南無頂勝佛南無一切通智佛南無得一切法到彼岸佛南無不可相佛南無善住佛南無莊嚴相佛南無淸淨眾生佛南無常智佛南無妙寂佛南無捨浮羅奮迅佛南無畢竟大悲佛南無成就堅佛南無常微笑佛南無離濁佛南無百相功徳佛南無隨順佛南無勝藏佛南無般若幢佛南無寶般若畢竟佛南無滿足意佛南無觀世自在王佛南無大炎聚佛南無勝功徳威徳佛南無梵勝天佛南無內寶佛南無三菩提幢佛南無勝燈佛南無善擇願越勝莎羅王佛南無無垢光明佛南無照闇佛南無無畏觀佛南無樂說莊嚴佛南無無垢月雞兜稱佛南無華莊嚴光明作佛南無火奮迅佛南無寶上佛南無無畏智觀佛南無師子奮迅齊佛南無遠離一切驚怖毛竪等稱光佛南無伽那伽王光明威徳佛南無觀世音佛南無尼彌佛南無寶火佛南無寶山佛南無自在佛南無寶精進日月光明莊嚴威徳黠聲王佛南無初發心念觀一切疑則斷煩惱佛南無斷闇三昧勝王佛南無寶炎佛南無火聚佛南無栴檀香佛南無虛空平等佛南無禮拜增上佛南無不動作佛南無歡喜佛南無離畏佛南無善淸淨勝佛南無光明王佛南無不可降伏幢佛南無勝一切佛南無聞聲勝佛南無善臂佛南無寶髙佛南無善解佛南無月髙佛南無善見佛南無照賢首勝佛南無得聖佛南無成就一切事佛南無山峯佛南無普寶蓋莊嚴佛南無廣光明王佛南無寶蓋喜佛南無淸淨一切願威徳勝王佛南無照賢勝佛南無樂日佛南無普賢佛南無功徳王光明佛南無普光明佛南無普香佛南無善淸淨佛南無法藏佛南無最上首佛南無菩提華佛南無月明佛南無日光佛南無華色王佛南無水月光佛南無除疑冥佛南無度蓋行佛南無淨信佛南無善宿佛南無威神佛南無法慧佛南無鸞音佛南無師子音佛南無龍音佛南無處世佛南無自在佛南無無量壽佛南無無量光佛南無無邊光佛南無無礙光佛南無無對光佛南無炎王光佛南無淸淨光佛南無歡喜光佛南無智慧光佛南無不斷光佛南無難思光佛南無無稱光佛南無超日月光佛南無相好紫金佛南無遠照佛南無寶藏佛南無無量音佛南無普勝佛南無智吼稱王佛

「南無功徳相嚴菩薩南無山相擊音菩薩南無金瓔珞明菩薩南無一切行淨菩薩南無三昧遊戲菩薩南無心無礙菩薩南無明莊嚴菩薩南無定無礙菩薩南無電得菩薩南無大智菩薩南無更明菩薩南無蒙光菩薩南無華光菩薩南無文光菩薩南無龍光菩薩南無同光菩薩南無明星菩薩南無千陽菩薩南無日中菩薩南無建立菩薩南無樹王菩薩南無龍天菩薩南無地動菩薩南無得辨手音聲菩薩南無普廣菩薩南無入精進菩薩南無盡精進菩薩南無不捨樂菩薩南無上精進菩薩南無習精進菩薩南無一乘度菩薩南無行精進菩薩南無悲精進菩薩南無淨命精進菩薩南無至誠精進菩薩南無堅勇精進菩薩南無天徳藏菩薩南無擊金慧菩薩南無師子幡菩薩南無師子住菩薩

「歸命如是等十方世界無量無邊諸大菩薩摩訶薩。

「眾等相與卽今身心寂靜無諂無障﹐正是生善滅惡之時﹐復應各起四種觀行以爲滅罪作前方便。何等爲四﹖一者﹑觀於因緣﹔二者﹑觀於果報﹔三者﹑觀我自身﹔四者﹑觀如來身。

「第一觀因緣者﹐知我此罪籍以無明不善思惟﹐無正觀力不識其過﹐遠離善友諸佛菩薩。隨逐魔道行邪嶮俓﹐如魚吞鉤不知其患﹐如蠶作繭自縈自縛﹐如蛾赴火自燒自爛﹐以是因緣不能自出。

「第二觀於果報者﹐所有諸惡不善之業﹐三世流轉苦果無窮﹐沈溺無邊巨夜大海爲諸煩惱羅剎所食﹐未來生死冥然無涯。設使報得轉輪聖王﹐王四天下飛行自在七寶具足﹐命終之後不免死墮惡趣。四空果報三界尊極﹐福盡還作牛頭中蟲﹐況復其餘無福徳者﹐而復懈怠不勤懺悔﹐此亦譬如抱石沈淵求出良難。

「第三觀我自身﹐𨿽有正因靈覺之性﹐而爲煩惱黑暗叢林之所覆蔽﹐無了因力不能得顯。我今應當發起勝心﹐破裂無明顚倒重障﹐斷滅生死虛僞苦因﹐顯發如來大明覺慧﹐建立無上涅槃妙果。

「第四觀如來身﹐無爲寂照離四句絕百非﹐眾徳具足湛然常住﹐𨿽復方便入於滅度﹐慈悲救接未曾暫捨。生如是心可謂滅罪之良津除障之要行。是故﹐弟子﹗今日至心稽首歸命於佛。

「南無東方勝音佛南無南方諭如須彌佛南無西方大光華通佛南無北方菩提光明佛南無東南方蓮花敷力佛南無西南方衣服知足佛南無西北方出家樂行佛南無東北方寶蓋超光佛南無下方名稱遠聞佛南無上方無言勝佛

「弟子等﹗從無始已來至于今日﹐長養煩惱日深日厚日滋日茂﹐覆蓋慧眼令無所見﹐斷除眾善不得相續起障﹐不得見佛不聞正法不值聖僧煩惱起障﹐不見過去未來一切世中善惡業行之煩惱障﹐受人天尊貴果報之煩惱障﹐生色無色界禪定福樂之煩惱障﹐不得自在神通﹐飛騰隱顯徧至十方諸佛淨土聽法之煩惱障。

「學安那般那數息不淨觀諸煩惱障﹐學慈悲喜捨因緣煩惱障﹐學七方便三觀義煩惱障﹐學四念處煖頂忍煩惱障﹐學聞思修第一法煩惱障﹐學空平等中道解煩惱障﹐學八正道示相之煩惱障﹐學七覺支不示相煩惱障﹐學於道品因緣觀煩惱障。

「學八解脫九空之煩惱障﹐學於十智三昧煩惱障﹐學三明六通四無礙煩惱障﹐學六度四等煩惱障﹐學四攝法廣化之煩惱障﹐學大乘心四弘誓願煩惱障﹐學十明十行之煩惱障﹐學十迴向十願之煩惱障。

「初地二地三地四地明解之煩惱障﹐五地六地七地諸知見煩惱障﹐學八地九地十地雙照之煩惱障﹐如是乃至障學佛果﹐百萬阿僧祇諸行上煩惱障﹐如是行障無量無邊。弟子﹗今日至到稽懇向十方佛尊法聖眾﹐慚愧懺悔願皆消滅。

「願籍此懺悔﹐障於諸行一切煩惱障永盡無餘。願弟子﹐在在處處自在受生﹐不爲結業之所迴轉﹐以如意通於一念頃徧至十方﹐淨諸佛土攝化眾生﹐於諸禪定甚深境界及諸知見通達無礙﹐心能普周一切諸法﹐樂說無窮而不染著﹐得心自在得法自在﹐智慧自在方便自在﹐令此煩惱及無知結習畢竟永斷不復相續﹐無漏聖道朗然如日。」

大乘蓮華寶達問答報應沙門經

寶達頃前入一雨火地獄。云何名曰雨火地獄﹖其地獄縱廣八千由旬﹐鐵壁周圓炎火俱熾﹐下有鐵刃其刃正仰﹐其城四角起風吹城﹐其城火熾。四角銅狗﹐狗牙上出﹐口眼火出﹐其疾如風﹐銅狗口中出於雲气靉靆拂欝﹐其鼻出水亦如天雨﹐其滴之中火焰俱起﹐空中來下火如車輪﹐著罪人身舉身火然﹐一日一夜受罪無量﹐千死千生萬死萬生。

寶達問馬頭羅剎曰﹕「此諸沙門作何業行﹐受如是苦﹖」

馬頭羅剎答曰﹕「此諸沙門受佛淨戒而不護惜威儀﹐𨿽作袈裟而不肯著﹐空身露體入於村邑﹐猶如枯樹無有光澤。若在佛地﹑僧地亦復如是﹐諸天唱曰﹕『狂賊比丘入人村邑。』以是因緣﹐墮此地獄。從地獄出﹐經千萬劫常作畜生。」

佛名經卷第十八

佛說佛名經卷第十九

爾時﹐佛告舍利弗﹕「舉要言之﹐現在諸佛說不可盡。舍利弗﹗譬如東方恒河沙世界﹐南方恒河沙世界﹐西方恒河沙世界﹐北方恒河沙世界﹐上下四維恒河沙世界﹐彼一切世界下至水際﹑上至有頂滿中微塵。舍利弗﹗於意云何﹖彼如是微塵可知數不﹖」

佛告舍利弗﹕「如是同名釋迦牟尼佛現在世者﹐我現前見彼諸佛﹐母同名摩訶摩耶﹐父同名輸頭檀王﹐城同名迦毘羅﹐彼諸佛第一聲聞弟子同名舍利弗﹑目揵連﹐侍者弟子同名阿難。何況種種異名母﹖異名父﹖異名城﹖異名弟子﹖異名侍者﹖

「舍利弗﹗彼若干世界﹐彼人於何等世界著微塵﹖何等世界不著微塵﹖彼諸世界若著微塵及不著者﹐下至水際﹑上至有頂。舍利弗﹗復有第二人取彼微塵﹐彼若干微塵數爾所佛國土﹐阿僧祇億百千萬那由他世界﹐過爾所世界爲一步。舍利弗﹗彼人復過若干微塵數世界爲一步﹐彼人如是過百千萬億那由他阿僧祇劫行乃下一塵﹐如是盡諸微塵。舍利弗﹗如是若干世界﹐若著微塵及不著者滿中微塵﹐復更著十方世界。舍利弗﹗復過是世界﹐若著微塵及不著者﹐彼諸世界下至水際﹑上至有頂滿中微塵。

「舍利弗﹗復有第三人﹐取彼爾所微塵﹐過彼爾所微塵數世界爲一步﹐彼若干百千萬億那由他阿僧祇劫行乃下一塵﹐如是盡諸微塵。

「復有第四人﹐取彼若干微塵數世界。若著微塵及不著者﹐下至水際﹑上至有頂滿中微塵。舍利弗﹗於意云何﹖彼諸微塵可知數不﹖」

佛告舍利弗﹕「彼若干微塵可知其數﹐然彼同名釋迦牟尼佛﹐母同名摩訶摩耶﹐父同名輸頭檀王﹐城同名迦毘羅﹐第一弟子同名舍利弗﹑目揵連﹐侍者弟子同名阿難陀﹐彼佛不可知數。舍利弗﹗如是第五人﹑第六﹑第七﹑第八﹑第九﹑第十人。

「舍利弗﹗復有第十一人﹐是人彼若干微塵中取一微塵﹐破爲十方若干世界微塵數分﹐如是餘微塵亦悉破爲若干世界微塵數分。舍利弗﹗於意云何﹖彼微塵分可知數不﹖」

佛告舍利弗﹕「復有人過彼若干微塵分佛國土爲一步﹐如是速疾神通﹐行東方世界無量無邊劫下一微塵﹐東方盡如是微塵。若著微塵及不著者﹐下至水際上至有頂滿中微塵。如是南方乃至十方﹐下至水際上至有頂滿中微塵。舍利弗﹗於意云何﹖彼微塵可知數不﹖」

佛告舍利弗﹕「彼若干微塵分可知其數﹐然現今在世同名釋迦牟尼佛﹐母同名摩訶摩耶﹐父同名輸頭檀王﹐城同名迦毘羅﹐第一弟子同名舍利弗﹑目揵連﹐侍者弟子同名阿難陀﹐不可知數。何況種種異名佛﹖異名母﹖異名父﹖異名城﹖異名弟子﹖異名侍者﹖

「舍利弗﹗我若干微塵數劫住世﹐說一同名釋迦牟尼不可窮盡。如是同名然燈佛﹑同名提波延佛﹑同名燈光明佛﹑同名一切勝佛﹑同名大稱佛﹑同名波頭摩勝佛﹑同名毘婆尸佛﹑同名尸棄佛﹑同名毘舍浮佛﹑同名拘留孫佛﹑同名拘那含牟尼佛﹑同名迦葉佛。如是等同名乃至異名侍者﹐現在世者我今悉知﹐汝等應當一心敬禮。」

爾時﹐佛告舍利弗﹕「若善男子﹑善女人求阿耨多羅三藐三菩提者﹐當先懺悔一切諸罪。若比丘犯四重罪﹐比丘尼犯八重罪﹐式叉摩那﹑沙彌﹑沙彌尼犯出家根本罪﹐若優婆塞犯優婆塞重戒﹐優婆夷犯優婆夷重戒﹐欲懺悔者﹐當淨洗浴著新淨衣不食薰辛﹐當在靜處修治室內﹐以諸幡華莊嚴道場﹐香泥塗畫懸四十九枚幡﹐莊嚴佛座﹐安置佛像﹐燒種種香栴檀沈水﹐薰陸多伽羅蘇撻陀﹐種種末香塗香﹐燒如是等種種妙香散種種華﹐興大慈悲願救苦眾生﹐未度者令度﹐未解者令解﹐未安者令安﹐未得涅槃者令得涅槃。晝夜思惟如來本行苦行﹐於無量劫受諸苦惱不生疲厭﹐爲求無上菩提故﹐於一切眾生自生下心如僮僕心。

「若比丘懺四重罪﹐如是晝夜四十九日﹐當對八淸淨比丘發露所犯罪﹐七日一對發露﹐至心殷重悔昔所作﹐一心歸命十方諸佛﹐稱名禮拜隨分隨力﹐如是至心滿四十九日罪必除滅﹐是人得淸淨時當有相現。若於覺中﹑若於夢中﹐見十方諸佛與其記莂。或見菩薩與其記莂﹐將詣道場共爲己伴﹐或與摩頂示滅罪相。或自見身入大會中處在眾次﹐或自見身處眾說法﹐或見諸師淨行沙門﹐將詣道場示其諸佛。

「舍利弗﹗若比丘懺悔罪時﹐若見如是相者﹐當知是人罪垢得滅﹐除不至心。若比丘尼懺悔八重罪者﹐當如比丘法﹐滿足四十九日當得淸淨﹐除不至心。

「若式叉摩那﹑沙彌﹑沙彌尼﹐懺悔根本重罪﹐當對四淸淨比丘﹑比丘尼﹐如上法滿二十一日當知淸淨﹐除不至心。

「若優婆塞﹑優婆夷懺悔滅罪﹐應當至心恭敬三寶﹐若見沙門恭敬禮拜生難遭想﹐請詣道場設種種供養﹐當請一比丘心敬重者﹐就其發露所犯諸罪至心懺悔﹐一心歸命十方諸佛稱名禮拜﹐如是滿足七日﹐必得淸淨除不至心。」

「得成菩提降伏魔﹐自在經行道樹下﹐證無障礙眼及身﹐法界平等如虛空。十億國土微塵數﹐菩薩弟子眾圍繞﹐得於一切寂靜心﹐善住普賢諸行中。佛身相好妙莊嚴﹐放於種種無量光﹐普照十方諸國土﹐諸佛不可思議力﹐見諸國土悉無垢﹐無量妙色淸淨滿﹐諸佛所有勝妙事﹐承佛神力見大眾。東方世界名寶幢﹐遠離諸垢妙莊嚴﹐彼處自在寶燈佛﹐於今現在彼世界。南方頗梨燈國土﹐淸淨妙色普嚴淨﹐摩尼淸淨雲如來﹐現今在世說妙法。西方無垢淸淨土﹐名爲安樂妙世界﹐彼自在無量壽佛﹐菩薩弟子現圍繞。北方世界名香燈﹐國土淸淨甚嚴飾﹐無染光幢佛所化﹐現今自在道場樹﹐瑠璃光明眞妙色﹐國土淸淨勝莊嚴。無礙光雲佛如來﹐於今現在東北方﹐光明照幢世界中﹐現見滿足諸菩薩。自在吼聲佛彼處﹐現今在於東南方﹐種種樂樂佛世界﹐摩尼莊嚴妙無垢。勝妙智月如須彌﹐現今在於西南方﹐現見西北方如來﹐彌留光明平等界﹐彼處大聖自在佛﹐弟子菩薩眾圍繞。下方世界自在光﹐國土淸淨寶炎藏﹐光明妙輪不空見﹐佛今住彼妙國土。上方世界光炎藏﹐彼世界名淨無垢﹐普眼功徳光明雲﹐現見菩提樹下坐。」

爾時﹐舍利弗等大眾﹐承佛神力見十方過去未來現在諸佛無量無邊。爾時﹐舍利弗在大眾中悲泣流淚﹐白佛言﹕「希有世尊﹗若善男子﹑善女人﹐不發阿耨多羅三藐三菩提心者不得成佛。我等昔來猶如腐艸﹐𨿽經春陽無悕秋實。」

爾時﹐慧命舍利弗則從座起﹐偏袒右肩右膝著地﹐合掌白佛言﹕「世尊﹗願更廣說十方所有諸佛名號﹐我等樂聞。」

爾時﹐佛告舍利弗﹕「汝當至心諦聽﹐我爲汝說。舍利弗﹗從此世界東方過百千億世界﹐有佛世界名然燈。彼世界有佛﹐名寶集阿羅訶﹑三藐三佛陀﹐現在說法。舍利弗﹗若善男子﹑善女人﹐聞彼佛名至心受持憶念﹐是善男子﹑善女人畢竟得七覺分三昧﹐得不退轉阿耨多羅三藐三菩提心﹐超越世間六十劫。」

爾時﹐世尊以偈頌曰﹕

「東方然燈界﹐有佛名寶集﹐若人聞名者﹐超世六十劫。

「舍利弗﹗東方有世界名寶集﹐彼世界有佛﹐名寶勝阿羅訶﹑三藐三佛陀﹐現在說法。若善男子﹑善女人聞彼佛名﹐至心受持憶念讀誦合掌禮拜。若復有善男子﹑善女人﹐以滿足三千大千世界珍寶布施﹐如是日日布施滿一百歲﹐如此布施福徳比前至心禮拜功徳﹐百分不及一﹐千分不及一﹐百千分不及一﹐數分不及一﹐算分不及一﹐譬諭分不及一。」

爾時﹐世尊以偈頌曰﹕

「寶集世界﹐有佛寶勝﹐若人聞名﹐施不及一。

「舍利弗﹗從此東方過八百世界﹐有佛世界名香積世界﹐有佛名成就盧舍那阿羅訶﹑三藐三佛陀﹐現在說法。若人聞彼佛名﹐受持讀誦憶念禮拜﹐超越世間五百劫。

「舍利弗﹗從此世界東方過千世界﹐名樹提跋提。彼世界有佛﹐名盧舍那鏡像阿羅訶﹑三藐三佛陀﹐現在說法。若善男子﹑善女人聞彼佛名﹐受持讀誦﹐至心憶念﹐恭敬禮拜得脫三惡道。

「舍利弗﹗從此東方過二千世界﹐有佛國土名無量光明功徳。彼世界有佛﹐名盧舍那光明阿羅訶﹑三藐三菩陀。若善男子﹑善女人聞彼佛名﹐五體投地深心敬重﹐受持讀誦恭敬禮拜﹐是人超越世間二十劫。

「舍利弗﹗東方過千世界有佛國土名可樂﹐彼佛名不動應供﹑正徧知。若善男子﹑善女人聞彼佛名﹐受持讀誦恭敬禮拜﹐是人畢竟不退阿耨多羅三藐三菩提﹐一切諸魔所不能動。

「舍利弗﹗東方過千世界有佛世界名不可量。彼處有佛﹐名大光明阿羅訶﹑三藐三佛陀﹐現在說法。若善男子﹑善女人聞彼光明佛名﹐受持讀誦恭敬禮拜﹐是人常不離一切諸佛菩薩﹐畢竟得不退轉阿耨多羅三藐三菩提。

「舍利弗﹗從此佛國土﹐東方過六十世界﹐有佛世界名然燈炬﹐佛名不可量聲阿羅訶﹑三藐三佛陀﹐現在說法。若善男子﹑善女人聞彼阿彌陀佛名﹐三徧稱南無無量聲如來﹑南無無量聲如來﹑南無無量聲如來﹐是人畢竟不墮三惡道﹐定得阿耨多羅三藐三菩提。

「舍利弗﹗復過彼世界度千佛國土﹐有佛世界名無塵。彼有佛同名阿彌陀劬沙阿羅訶﹑三藐三佛陀﹐現在說法。若善男子﹑善女人聞彼佛名﹐深心敬重受持讀誦恭敬禮拜﹐是人超越世間十二劫。

「舍利弗﹗復過二十千佛國土﹐有佛世界名難勝﹐彼處有佛﹐名大稱阿羅訶﹑三藐三佛陀。若善男子﹑善女人聞彼佛名﹐合掌作如是言﹕『南無大稱如來。』若復有人以須彌山等七寶﹐日日布施滿一百歲﹐比聞此佛名禮拜功徳﹐百分不及一﹐乃至算數分不及一。

「舍利弗﹗復過三千佛國土有世界名光明﹐佛名寶光明阿羅訶﹑三藐三佛陀。若善男子﹑善女人受持彼佛名﹐超越世間一百劫﹐得不退轉阿耨多羅三藐三菩提。若有人不信聞名得如此功徳﹐是人當墮阿鼻地獄滿足一百劫。

「舍利弗﹗東方過十千佛國土﹐有世界名光照明﹐彼處有佛﹐名得大無畏阿羅訶﹑三藐三佛陀﹐現在說法。若善男子﹑善女人聞彼佛名﹐受持讀誦恭敬禮拜﹐是人畢竟得大無畏﹐攝取無量無邊功徳聚。

「舍利弗﹗過七千佛國土有世界﹐名摩尼光明﹐彼處有佛﹐名然燈火阿羅訶﹑三藐三佛陀﹐現在說法。若善男子﹑善女人聞彼佛名﹐至心恭敬禮拜受持讀誦﹐是人攝得如來十力。

「舍利弗﹗復過八千佛國土﹐有世界名眞實﹐彼世界中有佛﹐號實聲如來阿羅訶﹑三藐三佛陀﹐現在說法。若善男子﹑善女人聞彼佛名﹐受持讀誦至心禮拜﹐是人畢竟得四聖諦﹐畢竟得阿耨多羅三藐三菩提。

「舍利弗﹗復過二十千佛國土﹐有佛世界名光明﹐佛名無邊無垢佛阿羅訶﹑三藐三佛陀﹐現在說法。若善男子﹑善女人聞彼佛名﹐至心信受受持讀誦恭敬禮拜﹐若復有人以滿三千大千世界七寶布施﹐比聞無垢佛名受持讀誦功徳﹐千萬分不及一﹐乃至算數分不及一。何以故﹖若眾生善根微薄﹐不能得聞無垢佛名。若有善男子﹑善女人﹐聞無邊離垢如來名﹐是人非於一佛所種諸善根﹐亦非千佛所種諸善根﹐是人乃是百千萬佛所種諸善根﹐是人超越世間四十八劫。

「舍利弗﹗東方過九千佛國土﹐有世界名妙聲﹐佛名月聲阿羅訶﹑三藐三佛陀﹐現在說法。若善男子﹑善女人聞彼佛名﹐能受持讀誦至心禮敬﹐是人所得一切功徳﹐百法具足如滿月﹐畢竟得阿耨多羅三藐三菩提。

「舍利弗﹗復過十千佛國土﹐有世界名無畏﹐佛名無邊稱阿羅訶﹑三藐三佛陀﹐現在說法。若善男子﹑善女人聞彼佛名﹐受持讀誦合掌作如是言﹕『南無無邊稱世尊。』若復有人七寶如須彌等布施﹐日日如是滿足百年﹐此福徳聚比持佛名功徳﹐百分不及一﹐乃至算數譬諭所不能及。

「舍利弗﹗復過千五百佛國土﹐有世界名曰然燈﹐佛名日月光明阿羅訶﹑三藐三佛陀﹐現在說法。若善男子﹑善女人聞彼佛名受持讀誦﹐﹝跍﹡月﹞跪合掌右膝著地﹐三徧作如是言﹕『南無日月光明世尊﹑南無日月光明世尊﹑南無日月光明世尊。』是人速成阿耨多羅三藐三菩提。

「舍利弗﹗復過三十千佛國土﹐有世界名無垢﹐佛名無垢光明阿羅訶﹑三藐三佛陀﹐現在說法。若善男子﹑善女人﹑天﹑龍﹑夜叉﹑羅剎﹑若人非人﹐聞是佛名﹐畢竟不退阿耨多羅三藐三菩提﹐不入惡道。

「舍利弗﹗東方過十千佛國土﹐有世界名百光明﹐佛名淸淨光明阿羅訶﹑三藐三佛陀﹐現在說法。若天﹑龍﹑夜叉﹑非人聞名者﹐必得人身﹐遠離貪瞋癡煩惱﹐若人聞不信者﹐六十千劫墮大地獄。

「舍利弗﹗復過百佛國土﹐有世界名善徳﹐佛名日光明阿羅訶﹑三藐三佛陀﹐現在說法。若人畢竟淸淨心稱此佛名﹐所得功徳滿足如日輪﹐畢竟能伏一切諸魔外道﹐超越世間三十劫。

「舍利弗﹗復過六十千佛國土﹐有世界名住七覺分﹐佛名無邊寶阿羅訶﹑三藐三佛陀﹐現在說法。若人聞彼佛名﹐是人具足得七覺分﹐能置眾生著勝寶中﹐畢竟成就無量功徳聚。

「舍利弗﹗復過五百佛國土﹐有世界名華鏡像﹐佛名華勝阿羅訶﹑三藐三佛陀﹐現在說法。若人聞彼佛名信心敬重﹐彼人一切善法成就如華開敷﹐超越世間五十五劫。

「舍利弗﹗復過百千億佛國土﹐有世界名遠離一切憂惱﹐佛名妙身阿羅訶﹑三藐三佛陀﹐現在說法。若人聞彼佛名至心敬重禮拜供養﹐是人畢竟遠離一切諸障不入惡道﹐超越世間無量劫。

「舍利弗﹗復過那由他佛國土﹐有世界名平等﹐彼處有佛﹐號法光明淸淨開敷蓮華阿羅訶﹑三藐三佛陀﹐現在說法。若人得聞彼如來名受持不忘者﹐永離三惡道。

「舍利弗﹗若比丘﹑比丘尼﹑優婆﹑塞優婆夷﹐欲懺悔諸罪﹐當淨洗浴著新淨衣﹐淨治室內敷設髙座安置佛像﹐懸二十五枚幡﹐種種華香供養﹐誦此二十五佛名﹐日夜六時懺悔﹐滿二十五日﹐滅四重八重等罪﹐式叉摩那﹑沙彌﹑沙彌尼﹐亦復如是。」

爾時﹐舍利弗白佛言﹕「世尊﹗惟願世尊﹐爲我說過去七佛名姓壽命長短﹐我等樂聞。」

佛告舍利弗﹕「諦聽﹗諦聽﹗當爲汝說。舍利弗﹗過去九十一劫有佛﹐名毘婆尸如來。過去三十劫有佛﹐名尸棄如來。彼劫中復有毘舍浮如來﹐自此以後無量無邊劫空過無佛。至賢劫中有四佛﹕拘留孫佛﹑拘那含牟尼佛﹑迦葉佛﹐我釋迦牟尼佛。

「毘婆尸佛壽命八十千劫﹐尸棄佛壽命六十千劫﹐毘舍浮佛壽命二千劫﹐拘留孫佛壽命十四小劫﹐拘那含牟尼佛壽命三十小劫﹐迦葉佛壽命二小劫﹐我現在最少壽命一百歲。

「毘婆尸佛﹑尸棄佛﹑毘舍浮佛﹐剎利家生。拘留孫佛﹑拘那含佛﹑迦葉佛﹐婆羅門家生。舍利弗﹑我釋迦牟尼佛﹐剎利家生。

「毘婆尸佛﹑尸棄佛﹑毘舍浮佛﹐三佛姓拘隣。拘留孫佛﹑拘那含牟尼佛﹑迦葉佛﹐此三佛姓迦葉。舍利弗﹑我釋迦牟尼佛﹐姓瞿曇。

「舍利弗﹗毘婆尸佛波吒羅樹下得阿耨多羅三藐三菩提﹔尸棄佛芬陀利樹下得阿耨多羅三藐三菩提﹔毘舍浮佛莎羅樹下得阿耨多羅三藐三菩提﹔拘留孫佛利沙樹下得阿耨多羅三藐三菩提﹔拘那含牟尼佛尸優頭跋樹下得阿耨多羅三藐三菩提﹔迦葉佛尼拘律樹下得阿耨多羅三藐三菩提﹔我釋迦牟尼佛阿說他樹下得阿耨多羅三藐三菩提。

「毘婆尸佛三集聲聞﹐尸棄佛三集聲聞﹐毘舍浮佛再集聲聞﹐拘留孫佛一集聲聞﹐拘那含牟尼佛一集聲聞﹐迦葉佛一集聲聞﹐我釋迦牟尼佛一集聲聞。

「毘婆尸佛第一聲聞弟子﹐一名吉沙﹑二名看荼。尸棄佛第一聲聞弟子﹐一名勝﹑二名自在。毘舍浮佛第一聲聞弟子﹐一名星宿﹑二名上。拘留孫佛第一聲聞弟子﹐一名疾﹑二名力。拘那含牟尼佛第一聲聞弟子﹐一名活﹑二名毘頭羅。迦葉佛第一聲聞弟子﹐一名輸那﹑二名頗羅墮。我釋迦牟尼佛第一聲聞弟子﹐一名舍利弗﹑二名目揵連。如上二人等﹐前者智慧第一﹑後神通第一。

「毘婆尸佛侍者名無憂﹐尸棄佛侍者名離畏﹐毘舍浮佛侍者名寂﹐拘留孫佛侍者名智﹐拘那含牟尼佛侍者名親﹐迦葉佛侍者名迦失﹐我侍者名歡喜。

「毘婆尸佛子名成陰﹐尸棄佛子名不可量﹐毘舍浮佛子名善智﹐拘留孫佛子名上﹐拘那含牟尼佛子名勝﹐迦葉佛子名導師﹐我子名羅睺羅。

「毘婆尸佛父名槃頭﹐母名槃頭意﹐城名槃頭。尸棄佛父名鉤那﹐母名勝﹐城名阿樓那跋提。毘舍浮佛父名阿樓那天子﹐母名稱意﹐城名隨意。拘留孫佛父婆羅門種名功徳﹐母名廣被天﹐子名無畏﹐城亦名無畏。拘那含牟尼佛父婆羅門種名大徳﹐母名難勝天﹐子莊嚴﹐城亦名莊嚴。迦葉佛父婆羅門種名淨徳﹐母名善才天﹐子名知使﹐城亦名知使。今時波羅柰城﹐是我今父名輸頭檀王﹐母名摩訶摩耶﹐城名迦毘羅。

「舍利弗﹗應當敬禮我本師﹐謂釋迦牟尼佛﹑稱妙佛﹑降伏一切佛﹑然燈光佛﹑無畏佛﹑法勝佛。如是等初一大阿僧祇劫有八十億佛﹐最後名釋迦牟尼佛。第二阿僧祇劫初﹐寶勝佛﹑然燈佛﹑妙聲佛﹑勝成佛﹑善見佛﹑善眼佛﹑持提羅吒佛﹑師子﹑無畏﹑自在﹑無違﹑善眼﹑善山﹑善意﹑栴檀﹑降伏熱﹑降伏闇﹑師子﹑奮迅﹑妙聲﹑無量威徳﹑淨徳﹑炎見﹑第一義。復有釋迦牟尼﹑妙行勝﹑妙寂靜﹑妙身﹑功徳﹑梵命﹑月﹑降自在﹑調山﹑目陀羅財﹐此是第二大阿僧祇劫﹐有如是等七十二億佛應當敬禮。

「舍利弗﹗大力﹑大精進﹑淨徳﹑大明﹑陽炎﹐復有釋迦牟尼﹑大龍﹑大威徳﹑堅行﹑栴檀﹑寶山﹑因陀羅幢﹑無畏作﹑富樓那﹑寶髻﹑波頭摩勝﹑妙勝﹑無垢﹑與光明﹑降伏怨﹑波斯他﹑大幢﹑頗羅墮﹑畢沙﹑星宿﹑毘婆尸﹑尸棄﹑拘隣﹑毘舍浮﹑能作光明﹑不可勝﹐復有尸棄﹑善見﹐最後釋迦牟尼。第三大阿僧祇劫中有如是等七十一億佛﹐應當敬禮。

「舍利弗﹗如是等過去無量佛﹐汝等應當敬禮。

「南無歡喜增長佛南無人自在王佛南無不動佛南無大聖佛南無歡喜佛南無自在佛南無普光明佛南無滿足佛南無拘隣佛南無安隱佛南無大精進佛南無智慧佛南無大稱佛南無阿﹝少／兔﹞律佛南無妙勝佛南無不厭足佛南無大光炎聚佛南無月光佛南無火威徳佛南無普寶蓋佛南無那羅延光明佛南無善根增長光明佛南無師子乘光明佛南無離一切憂惱光明佛南無堅固光明佛南無雲王光明佛南無無垢臂光明佛南無成就義光明佛南無勝護光明佛南無梵勝天王光明佛南無如是等同名不可說不可量佛

「舍利弗﹗汝應當敬禮無量壽佛國﹐安樂世界觀世音菩薩﹑得大勢菩薩以爲上首﹐及無量無邊菩薩眾。

「如是摩梨支世界難勝佛國土﹐光明幢菩薩﹑光明勝菩薩以爲上首﹐及無量無邊阿僧祇菩薩眾。

「如是可樂世界阿閦佛國土﹐香象菩薩﹑妙香象菩薩以爲上首﹐及無量無邊菩薩眾。

「如是盧舍那世界日月佛國土﹐師子菩薩﹑師子慧菩薩以爲上首﹐及無量無邊菩薩眾。

「如是不瞬世界善月佛國土﹐莎羅胎菩薩﹑一切法得自在菩薩以爲上首﹐及無量無邊菩薩眾。

「如是光明世界普照佛國土﹐月輪菩薩﹑寶炬菩薩以爲上首﹐及無量無邊菩薩眾。

「如是樂成世界寶炎如來佛國土﹐不空奮迅菩薩﹑不空見菩薩以爲上首﹐及無量無邊菩薩眾。

「觀世界普觀如來佛國土﹐雲王菩薩﹑法王菩薩以爲上首﹐及無量無邊菩薩眾。

「見愛世界觀世音王如來佛國土﹐降伏魔菩薩﹑山王菩薩以爲上首﹐及無量無邊菩薩眾。

「如是等十方世界一切佛國土﹐一切菩薩我皆歸命。

「南無須彌登王佛南無寶王佛南無寶勝佛南無攝持一切法佛南無過稱量佛南無無臂諭佛南無無邊法佛南無難思議佛南無二萬日月燈明佛南無三萬然燈佛南無大通智勝佛南無十六王子佛南無空王佛南無多寶佛南無雲自在燈王佛南無威音王佛南無無數光佛南無思善佛南無分身諸佛南無日月淨明徳佛南無淨華宿王智佛南無無淨莊嚴王佛南無龍尊王佛南無雲雷音佛南無雲雷宿王華智佛南無寶王佛南無威徳寶王佛南無光明王佛

「南無不思議菩薩南無離覺音菩薩南無惟念安菩薩南無離垢稱菩薩南無無量音菩薩南無大名聞菩薩南無明埵髻菩薩南無堅師子菩薩南無獨遊步菩薩南無捨所念菩薩南無及智積菩薩南無意善住菩薩南無無極相菩薩南無慧光曜菩薩南無消彊意菩薩南無能擁護菩薩南無至誠英菩薩南無蓮華界菩薩南無眾諸安菩薩南無聖慧業菩薩南無將功勳菩薩南無無思議菩薩南無淨梵施菩薩南無寶事業菩薩南無處天華菩薩南無善思惟菩薩南無無限法菩薩南無名聞意菩薩南無已辯積菩薩南無自在門菩薩南無十種力菩薩南無有十力菩薩南無大聖愍菩薩南無無所越菩薩南無遊寂然菩薩南無在於彼菩薩南無無數天菩薩南無須彌光菩薩南無極重藏菩薩南無因超越菩薩

「歸命如是等十方世界無量無邊諸大菩薩摩訶薩。

「弟子等﹗略懺煩惱障竟﹐今當次第懺悔業障。夫業能莊飾世趣﹐在在處處﹐是以思惟求離世解脫。所以六道果報﹐種種不同形類各異﹐當知皆是業力所作﹐所以佛十力中﹐業力甚深。凡夫之人多於此中好起疑惑。何以故爾﹖現見世間行善之者是事輱軻﹐爲惡之者觸向諧偶。謂言天下善惡無分。如此計者皆是不能深達業理。何以故爾﹖經中說言﹕『有三種業。何等爲三﹖一者現報﹔二者生報﹔三者後報。現報業者﹐現在作善作惡﹐現身受報。生報業者﹐此生作善作惡﹐來生受報。後報業者﹐或是過去無量生中作善作惡﹐或於此生中受﹐或現在未來無量生中方受其報。』向者行惡之人現在見好﹐此是過去生報後報善業熟故﹐所以現在有此樂果﹐豈關現在作諸惡業而得好報﹗行善之人現在見苦者﹐是過去生中生報後報惡業熟故﹐現在善根力弱不能排遣﹐是故得此苦報﹐豈關現在作善而招惡報﹗何以知然﹖現見世間爲善之者﹐爲人所讚嘆人所尊重﹐故知未來必招樂果。過去旣有如此惡業﹐所以諸佛菩薩教令親近善友共行懺悔﹐善知識者於得道中則爲全利。是故﹐弟子等﹗今日至誠歸依於佛。

「南無東方淸淨藏佛南無南方圍繞香薰佛南無西方寶無量幢佛南無北方滿足意佛南無東南方快樂尊佛南無西南方出法無垢王佛南無西北方安立王佛南無東北方白蓮花生佛南無下方法名號佛南無上方無愚豐佛

「弟子等﹗從無始已來至于今日﹐積惡如恒沙造罪滿天地﹐捨身與受身不覺亦不知。或作五逆深厚濁纏無間罪業﹐或造一闡提斷善根業﹐輕誣佛語謗方等業﹐破滅三寶毀正法業﹐不信罪福起十惡業﹐迷眞返正癡惑之業﹐不孝二親反戾之業﹐輕慢師長無禮敬業﹐朋友無信犯不義之業。或作四重﹑六重﹑八重障聖道業﹐毀犯五戒破八齊業﹐五篇七聚多缺犯業。憂婆塞戒輕重垢業﹐或菩薩戒不能淸淨如說行業﹐前後方便污梵行業﹐月無六齋懈怠之業。年三長齊不常修業﹐三千威儀不如法業﹐八萬律儀微細罪業﹐不修身戒心慧之業﹐春秋八王造眾罪業﹐行十六種惡律儀業﹐於苦眾生無愍傷業﹐不矜不念無憐愍業。不拔不濟無救護業﹐心懷嫉忌無度彼業﹐於怨親境不平等業﹐耽荒五欲不厭離業﹐或因衣食園林池沼生蕩逸業﹐或以盛年放恣情欲造眾罪業﹐或善有漏迴向三有障出世業。如是等業無量無邊﹐今日發露向十方佛﹑尊法﹑聖眾歸命懺悔。

「願弟子等﹐承是懺悔無間等罪所生福善﹐願生生世世滅五逆罪除闡提惑﹐如是輕重諸罪﹐從今以去乃至道場誓不更犯﹐恒習出世淸淨善法﹐精持律行守護威儀。如渡海者愛惜浮囊﹐六度四等常﹝標﹡寸﹞行首﹐戒定慧品轉得增明﹐速成如來三十二相八十種好﹐十力無畏大悲三念﹐常樂妙智八自在我。」

大乘蓮華寶達問答報應沙門經

寶達頃前入一沸屎地獄。云何名曰沸屎地獄﹖其地獄縱廣六十由旬﹐周匝鐵城鐵网羅覆其中﹐東西流屎南北而流﹐火出其中烟炎俱起亦如雲雨﹐甚大臭穢臭中之臭勿過於此。

北門之中有六百沙門﹐來入其中﹐悲號涕泣口眼火出亦無休息。來入此糞池飲於糞尿﹐入糞尿口焰火俱出﹐口眼六根亦復如是﹐千死千生萬死萬生。

寶達問馬頭羅剎曰﹕「此諸沙門何因緣故墮此地獄﹖」

馬頭羅剎答曰﹕「此諸沙門受佛淨戒而不淨持﹐貪嗜酒肉食噉五辛墮此地獄。」

寶達聞之﹐悲泣而去。

佛名經卷第十九

佛說佛名經卷第二十

「南無因陀羅幢佛南無普照佛南無淸淨光明王佛南無金色光明師子奮迅王佛南無普勝山功徳佛南無善住功徳摩尼山王佛南無普見王佛南無金剛勝佛南無普賢佛南無普照佛南無寶法勝決定佛南無無量意功徳王佛南無地自在王佛南無離塵功徳佛南無無盡光佛南無無畏王佛南無難知佛南無金剛妙佛南無無垢勝佛南無月勝佛南無一味勝佛南無槃頭華佛南無鬘香勝佛南無多摩羅跋香勝佛南無月藏佛南無沈水香佛南無樹提光明佛南無海香佛南無龍藏佛南無寶光明佛南無大雲藏佛南無智徳佛南無金剛藏佛南無住持地佛南無虛空平等佛南無勝藏佛南無濡語佛南無有徳佛南無山藏佛南無妙鼓佛南無愛勝佛南無鼓增上佛南無歡喜藏佛南無日藏佛南無行勝佛南無實語佛南無智藏佛南無妙聲佛南無自在勝佛南無勝妙勝佛南無佛寶幢佛南無隨順戒佛南無寶勝佛南無無垢瑠璃佛南無滿足金剛住持佛南無甘露幢佛南無成就功徳佛南無香山佛南無根本勝藏佛南無不可知佛南無無邊知佛南無無量佛南無無量自在佛南無大光明佛南無徳藏佛南無根本莊嚴奮迅佛南無現無愚佛南無寶月佛南無無垢佛南無離垢佛南無勇施佛南無淸淨佛南無淸淨施佛南無娑留那佛南無水天佛南無堅徳佛南無栴檀功徳佛南無無量掬光佛南無光徳佛南無無憂徳佛南無那羅延佛南無功徳華佛南無蓮花光遊戲神通佛南無財功徳佛南無徳念佛南無善名稱功徳佛南無紅炎幢王佛南無善遊步功徳佛南無鬭戰勝佛南無善遊步佛南無周匝莊嚴功徳佛南無根本光佛南無一切眾生見愛奮迅莊嚴王佛南無忍王佛南無離一切煩惱佛南無寶色勝佛南無香勝王佛南無億藏佛南無見一切佛南無見愛佛南無不可見佛南無甘露功徳稱佛南無一切畏差別能斷疑佛南無師子吼佛南無散華佛南無大勝佛南無無礙智作佛南無一切作樂佛南無尊勝佛南無吉王佛南無一切世間道自在王佛南無須彌劫佛南無勝須彌佛南無解脫佛南無世間聲佛南無堅奮迅佛南無堅自在佛南無栴檀勝佛南無不差別佛南無息功用佛南無善思惟佛南無能斷一切業佛南無離想佛南無寶勝佛南無寶輪佛南無大寶佛南無無垢光明佛南無樂說莊嚴稱佛南無無垢月幢稱佛南無華莊嚴光明佛南無出水火佛南無無畏觀佛南無師子奮迅力佛南無寶精進日月光明佛南無莊嚴功徳智聲王佛南無初發心念斷一切疑煩惱佛南無破一切闇勝佛南無寶炎佛南無栴檀香佛南無大寶炎佛南無華幢佛南無普勝帝沙佛南無滿賢佛南無最力精進奮迅佛南無香勝佛南無勝稱佛南無淨鏡佛南無華勝佛南無離塵佛南無得功徳佛南無不動佛南無栴檀佛南無因陀羅財佛南無樂山佛南無能化佛南無因陀羅幢佛南無無畏作佛南無富樓那佛南無弗沙佛南無法水淸淨虛空界王佛南無普智光明勝王佛南無香光明功徳寶莊嚴王佛南無淸淨光明無垢然燈佛南無普智聲王佛南無善光火光佛南無普喜速勝王佛南無一切四無畏然燈佛南無普門智照聲佛南無無量功徳海藏光明佛南無法界電光無障礙功徳佛南無淸淨眼無垢然燈佛南無師子光明勝光佛南無廣光明智勝幢佛南無金光明無邊力精進成佛南無香光明歡喜力海佛南無成就王佛南無自在髙佛南無歡喜大海速行佛南無稱自在光佛南無廣稱智佛南無智成就海王幢佛南無相顯文殊月佛南無一切法海勝王佛南無智功徳法住佛南無梵自在勝佛南無過法界勝聲佛南無不可嫌力普照光明幢佛南無無垢功徳日明佛南無無礙智普照光明佛南無無量勝雞兜幢佛南無法界虛空普徧光明佛南無福徳相雲勝威徳佛南無照勝頂光明佛南無法風大海意佛南無相法化普光明佛南無善成就眷屬普照佛南無法盡疾速歡喜慧佛南無無垢淸淨普光明佛南無淸淨眼華勝佛南無善智力成就佛南無虛空淸淨明月佛南無然金色須彌燈佛南無智勝寶法光明佛南無然寶燈佛南無普光明髙山佛南無大勝佛南無波頭摩奮迅佛南無善天照佛南無無盡功徳佛南無華威徳佛南無甘露力佛南無聲邊佛南無妙法勝威徳成就佛南無普光明聲虛空照佛南無普門見勝光佛南無無邊功徳照佛南無普光功徳然燈鏡像佛南無喜樂現華火佛南無寶須彌然燈王佛南無善化法界金光明電聲佛南無可降伏力願佛南無虛空城慧吼聲佛南無十方廣徧稱智然燈佛南無師子光明滿足功徳佛南無智敷華光明佛南無普眼滿足法界雞兜幢佛南無勝慧善導師佛南無普光明作佛南無月幢佛

「南無東方善護四天下名金剛良如來爲上首。

「南無南方難勝四天下因陀羅如來爲上首。

「南無西方親意四天下婆樓那如來爲上首。

「南無北方師子意四天下摩訶牟尼如來爲上首。

「南無東南方妙樂四天下毘沙門如來爲上首。

「南無東北方善擇四天下降伏諸魔如來爲上首。

「南無上方妙四天下得智慧意如來爲上首。

「南無盧舍那勝威徳王佛南無普光明勝藏王佛南無法界佛南無智燈佛南無法界虛空智幢照佛南無阿彌濫波眼佛南無龍自在王佛南無法月普智光王佛南無普照勝彌留王佛南無無障虛空智雞兜幢王佛南無普輪到聲佛南無無量星宿自在王佛南無普徧香佛南無彌留然燈王佛南無香毘頭羅佛南無栴陀雞兜佛南無阿那羅眼境界佛南無一切佛寶勝王佛南無無邊世間智輪雞兜佛南無阿僧伽智雞兜佛南無不可思量命佛南無不可用佛南無師子佛南無月智佛南無大照佛南無日燈佛南無無垢佛南無山勝佛南無波頭摩勝藏佛南無盧舍那佛南無普眼佛南無梵命佛南無波藪天佛南無無邊光明平等法界莊嚴王佛南無力光明佛南無髙行佛南無栴檀違佛南無金色意佛南無妙飲佛南無髙聲佛南無最勝佛南無髙見佛南無吉沙佛南無弗沙佛南無髙稱佛南無妙波頭摩佛南無普功徳佛南無作燈佛南無善目佛南無功徳幢佛南無一切法佛吼王佛南無山幢身眼勝佛南無寶勝然燈功徳幢佛南無普智寶炎勝功徳佛南無因陀羅幢勝雞兜佛南無勝輪佛南無大悲雲幢佛南無金剛那羅延雞兜佛南無無障礙勝安隱滿足佛南無火炎山勝莊嚴佛南無一切法海勝王佛南無寶髻炎滿足然燈佛南無深法海光佛南無十億國土微塵數同名金剛藏佛南無十億國土微塵數同名金剛雞兜佛南無十百千國土微塵數同名金剛幢佛南無十百千國土微塵數同名善法佛南無十百千國土微塵數同名稱心佛南無一佛國土微塵數同名普功徳佛南無不可說佛國土微塵數同名不可勝佛南無不可說佛國土微塵數同名毘婆尸佛南無十佛國土微塵數同名普幢佛南無八十億佛國土微塵數不可數百千萬億那由他同名普賢佛南無一佛國土微塵數同名覺勝佛南無十佛國土微塵數百千萬億那由他不可說同名普稱自在佛南無賢勝佛南無功徳海光明勝照藏佛南無法界虛空滿足不退佛南無法界吼佛南無不退轉法界聲佛南無法樹山威徳佛南無一切法堅固吼王佛南無寶光然燈幢王佛南無功徳山光明威徳王佛南無法雲吼王佛南無智炬王佛南無法電幢王勝佛南無法燈智師子力山威徳王佛南無一切法印吼威徳王佛南無無垢法山威徳燈佛南無法光明勝雲佛南無法輪光明頂佛南無法海說聲王佛南無法日智輪然燈佛南無法華髙幢雲佛南無法炎山雞兜王佛南無法行深勝月佛南無法智普光明藏佛南無常智作化佛南無山王勝藏王佛南無普門賢彌留法疾精進幢佛南無一切法寶俱蘇摩勝雲佛南無寂靜光明身髻佛南無法光明慈鏡像月佛南無炎勝海佛南無智日普照佛南無普輪佛南無智照頂王佛南無智山法界十方光明威徳王佛南無功徳光俱蘇摩燈佛南無智炬商雞兜幢王佛南無日照光明王佛南無相山佛南無莊嚴山佛南無日步普照佛南無法王网勝功徳佛南無四無畏金剛那羅延師子佛南無普智幢勇猛佛南無法波頭摩敷身佛南無功徳俱蘇摩身重擔佛南無道場覺勝月佛南無然燈法炬勝月佛南無普賢光明頂佛南無法幢燈金剛堅幢佛南無稱山勝雲佛南無栴檀勝月佛南無普勝俱蘇摩威徳菩提佛南無照一切王佛南無波頭摩勝藏佛南無香炎照王佛南無因波頭摩佛南無相山照佛南無普稱功徳王佛南無普門光明須彌山佛南無法城光明勝功徳山威徳王佛南無勝相佛南無法力勇猛幢佛南無轉法輪光明吼聲佛南無光明功徳山智慧王佛南無轉法輪月勝波頭摩照佛南無佛幢自在功徳不可勝幢佛南無寶波頭摩光明藏佛南無光明峯雲燈佛南無普覺俱蘇摩佛南無種種光明勝山藏佛南無光明輪峯王佛南無功徳雲蓋佛南無法峯雲幢佛南無法日雲燈王佛南無功徳山威徳佛南無法雲十方稱王佛南無法輪蓋雲佛南無覺智幢佛南無智威徳佛南無法輪淸淨勝月佛南無金山威徳賢佛南無賢勝山威徳佛南無普慧雲聲佛南無法力勝山佛南無香炎勝王佛南無伽那迦摩尼山威徳佛

「南無而獨步菩薩南無威神勝菩薩南無大部界菩薩南無以山護菩薩南無將三世菩薩南無有功勳菩薩南無宣名稱菩薩南無日光明菩薩南無師子英菩薩南無時節王菩薩南無師子藏菩薩南無示現有菩薩南無光遠照菩薩南無山師子菩薩南無有取施菩薩南無莫能勝菩薩南無爲最幢菩薩南無喜悅稱菩薩南無堅精進菩薩南無無損減菩薩南無有名稱菩薩南無無恐怖菩薩南無無著天菩薩南無火明燈菩薩南無世光明菩薩南無微妙音菩薩南無執功勳菩薩南無除闇瞑菩薩南無無等輪菩薩南無喜王菩薩南無智慧照明藏菩薩南無栴檀徳藏菩薩南無福徳藏菩薩南無無礙淸淨智徳藏菩薩南無那羅延徳藏菩薩南無普智光明慧燈菩薩南無無量華照垂髻菩薩南無無盡淸淨光明王菩薩南無光照分別法界菩薩南無無障礙力精進慧菩薩

「歸命如是等十方世界無量無邊諸大菩薩摩訶薩。

「弟子等﹗今以總相懺悔一切諸業﹐今當次第更復一一別相懺悔。若總若別若麁若細﹐若輕若重若說不說﹐品類相從願皆消滅。別相懺悔者﹐先懺身三次懺口四﹐其餘諸障次第稽顙。身三業者﹐第一殺害﹐如經所明恕己可爲諭﹐勿殺勿行杖﹐𨿽復禽獸之殊﹐保命畏死其事是一。若尋此眾生無始已來﹐或是我父母兄弟六親眷屬﹐以業因緣輪迴六道﹐出生入死攺形易報不復相識﹐而今興害食噉其肉斷大慈種。是故佛言﹕『設得餘食﹐當如飢世食子肉想。何況食噉此魚肉耶﹖』又言﹕『爲利殺眾生﹐以錢納眾生肉﹐二俱是惡業﹐死墮叫喚地獄。』故知殺害及以食噉﹐罪深河海過重丘岳。然弟子等﹐從無始已來﹐不遇善友皆爲此業。是故﹐經言﹕『殺害之罪﹐能令眾生墮於地獄餓鬼受苦。若在畜生則受虎豿豺狼鷹鷂等身﹐或受毒蛇蝮蝎等身常懷惡心﹐或受麞鹿熊羆等身常懷恐怖。若生人中得二種果報﹐一者多病﹐二者斷命。』殺害食噉旣有如是無量種種諸果報﹐是故﹐弟子﹗今日至到稽顙至誠歸依於佛。

「南無東方法華智佛南無南方法最佛南無西方維衛莊嚴佛南無北方智自在稱佛南無東南方雨音自在法佛南無西南方流布力王佛南無西北方初發意佛南無東北方名流十方佛南無下方奉法佛南無上方月英豐佛

「弟子等﹗自從無始已來至于今日﹐有此心識常懷磣毒無慈愍心﹐或因貪起殺﹐因瞋因癡及以慢殺﹐或興惡方便誓殺願殺及以呪殺﹐或破決湖池焚燒山野田獵捕魚﹐或因風放火飛鷹放犬﹐惱害一切六道眾生。如是等罪無量無邊﹐今日至心歸命懺悔。

「或以檻摾抗撥枚戟弓弩﹐彈射飛鳥走獸之類﹐或以罛网罾釣﹐撈漉水性魚鼈黿鼉蝦蜆蠃蜯濕居之屬﹐使水陸之與空行藏竄無地。或畜養鷄﹝月﹡者﹞牛羊犬豕鵝鴨之屬﹐自供庖厨﹐或貨他宰殺﹐使其哀聲未盡毛羽脫落﹐鱗甲傷毀身首分離﹐骨肉銷碎剝裂屠割﹐炮燒煮炙楚毒酸切﹐橫加無辜但取一時之快﹐口得味甚寡﹐不過三寸舌根而已。然其罪報殃累永劫﹐如是等罪﹐今日至誠歸命懺悔。

「又復﹐無始已來至于今日﹐或復興師相伐﹐彊場交諍兩陣相向更相殺害﹐或自殺他教殺聞殺歡喜﹐或習屠鱠債爲刑戮﹐烹宰他命行於不忍﹐或恣忿怒揮戈撫刃﹐或斬或刺或推着坑塹﹐或以水沈溺﹐或塞穴壞巢﹐土石磓﹝石﹡甲﹞﹐或以車馬躙轢踐蹋一切眾生。如是等罪無量無邊﹐今日發露歸命懺悔。

「又復﹐無始已來﹐或漑灌陸田﹐墮胎落子﹐破卵壞巢﹐毒藥蠱道傷殺眾生﹐墾土掘地種植田園﹐養蠶煮繭﹐養猫搦鼠傷殺滋甚。或打撲蚊虻螥蠅蜂蝎掐担蚤虱﹐或燒除糞掃﹐開決溝渠枉害一切﹐或噉菓實或用穀米或水或菜橫殺眾生﹐或然樵薪或露燈燭焚諸蟲類﹐或食醬酢不看搖動﹐或瀉湯水澆殺蟲蟻。如是乃至行住坐臥四威儀中﹐恒常傷殺飛空著地細微眾生。弟子﹗以凡夫識暗不覺不知﹐今日發露歸命懺悔。

「又復﹐弟子等﹗從無始已來至于今日﹐或以鞭杖枷鎖桁械﹐壓立拷掠打擲手脚蹴蹋﹐纏縛籠繫斷絕水穀﹐如是種種諸惡方便苦惱眾生。今日至誠向十方佛尊法聖眾﹐歸命懺悔。

「願弟子等﹐承是懺悔殺害等罪所生功徳﹐願生生世世得金剛身壽命無窮﹐永離怨憎無殺害想﹐於諸眾生得一子地。若見危難急厄之者﹐不惜身命方便救解令得解脫﹐然後爲說微妙正法﹐使諸眾生覩形見影皆蒙安樂﹐聞名聽聲恐怖悉除。」

大乘蓮華寶達問答報應沙門經

寶達頃前入一解身地獄。云何名曰解身地獄﹖其地獄縱廣三十由旬﹐周匝鐵城鐵网覆上﹐中間猛火炎赫洞然﹐有鐵﹝金﹡疾﹞﹝金﹡離﹞徧布其地。復有飛鏘來刺罪人﹐有大鐵桁懸罪人身支節分解。

爾時﹐東門之中有無數罪人﹐遙望見之悲啼號叫﹐舉體投地唱如是言﹕「我今何罪來入此中﹖」獄卒夜叉手持大斧望頭而斫﹐復以鐵索來纏其身﹐猛火燒體飛鏘亂刺。爾時罪人步步而倒至于桁下﹐獄卒夜叉揘攩罪人﹐以大鐵鋸節節分解﹐流血徧地苦痛萬端﹐乃有羊形牛形驢馬之形﹐蟲鳥雜類諸畜生之形﹐來飲其血復噉其肉﹐因諸畜生等皆從罪人索其本命及以本肉。爾時﹐罪人無言以答﹐諸畜生等皆咂齧之。痛苦楚毒不可堪忍﹐罪人呻吼口眼血出﹐悲聲嗚咽上徹于天。如是苦毒一日一夜受罪無量﹐千死千生萬死萬生﹐經千萬劫無有出期﹔後若得出當墮畜生中﹐百億千生爲諸怨家之噉食。

寶達菩薩問曰﹕「此諸沙門作何業﹐故今受此苦﹖」

羅剎答曰﹕「此諸罪人﹐受佛禁戒不求無上正眞妙法﹐但覩目前信邪倒見﹐慠誕憍縱心懷磣毒﹐而無慈悲殺害眾生﹐節解佛種類故。以是因緣受如此罪﹐後得爲人百生千生諸根不具﹐聾盲瘖瘂手脚不全﹐身多諸瘡常流膿血﹐斷諸命故當受短報。」

佛名經卷第二十

佛說佛名經卷第二十一

「南無須彌藏一切法光輪佛南無然法輪威徳佛南無山峯勝威徳佛南無普精進炬佛南無寶妙勝王佛南無日勝妙佛南無法炬寶帳聲佛南無三昧海廣頂冠光佛南無法虛空無邊光師子佛南無相莊嚴幢月佛南無光明山雷電雲佛南無法虛空無礙光佛南無妙智敷身佛南無世間因陀羅妙光明雲佛南無法三昧光佛南無法善莊嚴藏佛南無法然燈炎堅固聲佛南無三世相鏡像威徳佛南無法輪峯光明佛南無法界師子光明佛南無盧舍那勝須彌山三昧堅固師子佛南無普光明城燈佛南無寶俱蘇摩藏佛南無轉妙法聲佛南無虛空劫燈佛南無法幢佛南無安隱世間月佛南無摩訶伽羅那師子佛南無可樂聲佛南無安隱佛南無增上信威徳佛南無醫王佛南無法虛空上勝王佛南無天藏佛南無地峯王佛南無轉法輪光明吼王佛南無智虛空樂王佛南無一切吼王佛南無不可降伏佛南無十力雞兜佛南無轉法輪化普光明聲佛南無相勝山佛南無具足堅聚佛南無無垢婆嗟佛南無住持疾行佛南無徧相佛南無無垢婆侯佛南無師子步修佛南無天自在頂佛南無法起稱佛南無大無憂嗏佛南無虛空燈佛南無無垢幢佛南無恒河沙同名賢行佛南無恒河沙同名無邊命佛南無恒河沙同名不動佛南無恒河沙同名月智佛南無恒河沙同名金剛幢佛南無恒河沙同名日藏佛南無恒河沙同名善光佛南無恒河沙同名金剛佛南無五百同名大慈悲佛南無普智炎功徳幢王佛南無善逝法幢勝佛南無須彌佛南無功徳鬘佛南無自在佛南無寂王佛南無無量愛佛南無本稱功徳佛南無須彌山佛南無日月面佛

「南無虛空行佛南無普照佛南無方城住佛南無勝光佛南無雲勝佛南無法炎山佛南無波頭摩生佛南無法界華佛南無海燈佛南無寂滅佛

「南無寶雞兜王佛南無智意佛南無思議佛南無因陀羅勝佛南無大智佛南無雲王畏佛南無智勝佛南無光明王雞兜佛南無法界波頭摩佛南無行廣見佛南無勝奮迅威徳去佛

「南無寶炎山佛南無勝光佛南無寶功徳佛南無海勝佛南無法光明佛南無波頭摩佛南無藏勝佛南無世間眼佛

「南無香光佛南無須彌勝佛南無嶽王佛南無深勝佛南無勝摩尼佛南無藏王佛南無勝威徳畏佛南無寂色去佛

「南無廣智佛南無寶光明佛南無虛空雲勝佛南無妙相佛南無勝相佛南無莊嚴佛南無行輪佛南無光勝佛南無光明勝佛

「南無那羅延行佛南無須彌勝佛南無功徳輪佛南無勝王佛南無不可降伏佛南無山王樹佛

「南無莎羅自在王佛南無勝藏佛南無世間自在身佛南無鏡像光明佛南無地出佛南無光明功徳佛南無金剛色佛南無住持威徳勝佛

「南無深法光明身佛南無法海吼聲佛南無彌留幢勝光明意佛南無寶光明勝佛南無梵光佛南無虛空聲佛南無法界鏡像勝佛南無輪光明佛南無智光髙雞兜意佛南無伽伽那燈佛南無樂勝照佛南無功徳光明勝佛南無寂勝佛南無大悲速疾佛南無地力光明意佛南無一切修面色佛南無勝身光明佛南無法勝宿佛南無阿尼羅速行佛南無淸淨幢蓋勝佛南無三世鏡像佛南無願海樂說勝佛南無慚愧須彌山勝佛南無念雞兜王勝佛南無法意佛南無慧燈佛南無光明雞兜勝佛南無廣智上佛南無法界行智意佛南無法海意智勝佛南無法寶勝佛南無功徳輪佛南無勝雲佛南無忍辱燈佛南無勝威徳意佛南無速光明摩他聲佛南無寂幢佛南無世間燈佛南無大願勝佛南無不可降伏幢佛南無智炎勝功徳佛南無法自在佛南無無礙意佛南無世間言語堅固吼光佛南無一切聲分吼勝精進自在佛南無具足意佛南無諸方天佛南無現面世間佛南無知眾生心平等身佛南無最勝佛南無平等佛南無行佛行佛南無淸淨身佛南無勝賢佛

「南無彼諸佛所說妙法﹑南無彼佛妙法身﹑南無彼佛三十二相八十種好無量無邊功徳。南無彼諸佛種種道場﹑種種菩提樹﹑種種形像﹑種種妙塔﹑去來坐臥妙處﹐歸命彼諸佛不退法輪。菩薩﹑大僧﹑不退聲聞僧﹑比丘﹑比丘尼﹑優婆塞﹑優婆夷﹑天﹑龍﹑夜叉﹑乾闥婆﹑阿修羅﹑迦樓羅﹑緊那羅﹑摩睺羅伽﹐種種狀貌﹐信如來法輪﹔轉如來法輪﹐不可思議菩薩摩訶薩悉皆歸命。歸命如來法身﹐十力四無所畏﹑戒定慧品解脫解脫知見﹐如是等無量無邊功徳﹐如是功徳迴施一切眾生﹐願得阿耨多羅三藐三菩提。舍利弗﹗有善眼劫中有七十那由他佛出世。舍利弗﹗善見劫中有七十二億佛出世。

「舍利弗﹗梵讚嘆劫中有一萬八千佛出世。舍利弗﹗名過去劫中有三十二千佛出世。舍利弗﹗莊嚴劫中有八萬四千佛出世。舍利弗﹗汝等應當歸命如是等無量無邊佛。」

佛告舍利弗﹕「善男子﹑善女人欲滅一切罪﹐應當淨洗浴著新淨衣﹐稱如是等佛名供養禮拜﹐應當作是言﹕『我無始世界已來身口意業作不善行﹐乃至謗方等經五逆罪等﹐願皆消滅。』

「舍利弗﹗善男子﹑善女人欲滿足六波羅蜜行﹐欲迴向無上菩提﹐欲滿足一切菩薩諸波羅蜜﹐應作是言﹕『我學過去未來現在諸菩薩摩訶薩﹐修行大捨破胸出心施於眾生﹐如智勝菩薩及迦尸王等。捨妻子等布施貧乏﹐如不退菩薩及阿翅羅那王﹑須達拏及莊嚴王等。入於地獄救苦眾生﹐如大悲菩薩及善眼天子等。救惡行眾生﹐如善行菩薩及勝行王等。捨頂上寶天冠并剝頭皮而與﹐如勝上身菩薩及寶髻天子等。捨眼布施﹐如愛作菩薩及月光王等。捨耳鼻布施﹐如無怨菩薩及勝去天子等。捨齒布施﹐如華齒菩薩及六牙象王等。捨舌﹐如不退菩薩及善面王等。捨手﹐如常精進菩薩及堅意王等。捨血﹐如法作菩薩及月思天子等。捨肉髓﹐如安隱菩薩及一切施王等。捨大膓小膓肝肺脾腎﹐如善徳菩薩及自遠離諸惡王等。捨身一切大小支節﹐如法自在菩薩及光勝天子等。捨皮﹐如淸淨藏菩薩及金色天子金色鹿王等。捨手足指﹐如堅精進菩薩及金色王等。捨手足甲﹐如不可盡菩薩及求善法天子等。爲求法故入大火坑﹐如精進菩薩及求沙妙王精進等。爲求法故賣身刳身破骨出髓﹐如薩陀波崙菩薩及金堅王等。受一切苦惱﹐如求妙法菩薩及速行大王等。捨四天下大地及一切莊嚴﹐如得大勢至菩薩及勝功徳天子等。捨身﹐如摩訶薩埵菩薩及摩訶婆羅王等。自身與一切貧窮苦惱眾生﹐作給使侍者﹐如尸毘王等。

「『舉要言之﹐過去未來現在諸菩薩一切波羅蜜行﹐願我亦如是成就﹔十方世界諸妙香華鬘諸妙妓樂﹐我隨喜供養佛法僧﹐復迴此福徳施一切眾生。願因此福徳﹐眾生等莫墮惡道。因此福徳﹐滿足八萬四千諸波羅蜜行﹐速得授阿耨多羅三藐三菩提記﹐速得不退轉大地﹐速成無上菩提。』

「南無不動佛南無盡聖佛南無日光佛南無龍奮迅佛南無自在光明稱佛南無十光佛南無普寶佛南無稱自在佛南無勝藏稱佛南無炎意佛南無寶幢佛南無智山佛南無因光佛南無生勝佛南無彌留藏佛南無智海佛南無大精進佛南無彌留功徳佛南無勝藏佛南無智徳佛南無能與無畏佛南無大精進趣王佛南無智成就佛南無無滯佛南無地力住持精進佛南無力命佛南無善眼佛南無不害法王佛南無滅魔佛南無不可思議精進佛南無觀功徳佛南無智頻婆佛南無阿僧伽力精進佛南無心自在佛南無枲荷難陀佛南無戒光佛南無堅上王佛南無無邊光王佛南無無盡智藏佛南無寶雨頭佛南無智波婆羅佛南無毘尼稱佛南無無邊功徳王佛南無法華婆師佛南無光炎王佛南無妙山王佛南無轉法輪勝王佛南無無垢目佛南無住持大般若佛南無不住力精進王佛南無自在識佛南無現念佛南無福徳力精進佛南無智袈裟王佛南無智自在佛南無安隱眾生無障佛南無智進佛南無摩訶彌留力藏佛南無虛空光明佛南無阿伽樓功徳精進佛南無離癡功徳聲王佛南無法施莊嚴佛南無聲自在王佛南無護門佛南無自在力精進王佛南無寶光明勝王佛南無勝一切須彌山王佛南無羅多那彌留佛南無不可得動法佛南無陀羅尼自在王佛南無普功徳王佛南無法莎羅王彌留佛南無智集功徳聚佛南無智炎華樹王佛南無一切世間自在佛南無善華王佛南無金千遮那王佛南無法幢奮迅王佛南無栴檀波婆羅圍繞佛南無住法分稱佛南無堅意精進佛南無照一切世間燈佛南無隨眾生心奮迅佛南無無邊稱莎羅幢佛南無過去稱法雨佛南無功徳炎華佛南無智行佛南無樂威徳燈佛南無離諸障無畏佛南無智照聲佛南無二成就佛南無集妙行佛南無樂莊嚴王佛南無阿僧祇莊嚴王佛南無師子座善住佛南無放栴檀華王佛南無甘露味佛南無龍勝佛南無勝力佛南無師子音佛

「舍利弗﹗我於此坐以淸淨無障礙過人天眼﹐見東方多百佛﹑多千佛﹑多百千佛﹑多百千萬佛﹑多百千億佛﹑多百千萬億那由他佛﹑無量阿僧祇佛﹑不可思議佛﹑不可量佛﹐種種名﹑種種姓﹑種種世界﹑種種佛國土﹐種種比丘﹑比丘尼﹑優婆塞﹑優婆夷圍繞﹐種種天﹑龍﹑夜叉﹑乾闥婆﹑阿修羅﹑迦樓羅﹑緊那羅﹑摩睺羅伽﹑人非人等圍繞供養﹐我悉現見如觀掌中菴摩勒菓。

「舍利弗﹗若有善男子﹑善女人﹑比丘﹑比丘尼﹑優婆塞﹑優婆夷﹐信我語受持讀誦是諸佛名﹐當洗浴著新淨衣﹐於晝日初分時中分時後分時﹐夜前分時中分時後分時﹐從座而起偏袒右肩右膝著地﹐一心稱是佛名﹐供養禮拜﹐作如是言﹕『如來所知十方諸佛﹐我今敬禮。』

「舍利弗﹗是善男子﹑善女人﹑比丘﹑比丘尼﹑優婆塞﹑優婆夷﹐如是供養禮拜得無量福徳。舍利弗﹗若欲得聲聞地﹑欲得辟支佛地﹑欲得阿耨多羅三藐三菩提者﹐當禮十方諸佛﹐一切皆得。復作是言﹕『是諸福徳聚﹐諸佛如來所知﹐我悉迴向阿耨多羅三藐三菩提。』

「南無法自在奮迅佛南無修行堅固自在佛南無師子奮迅王佛南無力士自在王佛南無法山勝佛南無寶山佛南無自在陀羅尼佛南無樹提藏佛南無星宿稱佛南無功徳力堅固王佛南無人聲自在增長佛南無勝一切世間佛南無三世法界佛南無妙聲吼佛南無寶地龍王佛南無法疾吼聲佛南無香波頭摩擇自在寶城佛南無光輪佛南無寶連佛南無功徳華佛南無多供養佛南無無邊功徳王佛南無增長喜佛南無師子龍奮迅佛南無娑羅藏師子步行佛南無觀諸法佛南無法華智佛南無時法淸淨佛南無堅固精進言語佛南無聲精進佛南無炎摩尼佛南無山光明佛南無淸淨無垢藏佛南無無垢月佛南無淸淨根佛南無多智佛南無能作智佛南無廣智佛南無力意佛南無勝意佛南無堅固歡喜佛南無堅固行自在佛南無等須彌面佛南無觀成就佛南無淸淨藏佛南無象自在佛南無現魔業淨業佛南無智慧自在佛南無智慧精進奮迅佛南無無礙精進佛南無世間自在佛南無法行廣意佛南無福徳成就佛南無不怯弱成就佛南無勝成就佛南無龍觀佛南無須彌栴檀佛南無作戒王佛南無聚集寶佛南無龍王聲佛南無大智精進佛南無孤獨精進佛南無不減莊嚴佛南無不動尼他佛南無百功徳莊嚴佛南無自在諸相好稱佛南無自在因陀羅月佛南無法華山佛南無法界莊嚴佛南無滿足願佛南無大師子莊嚴佛南無師子平等精進佛南無修行自在堅固佛南無樂法修行佛南無勝慧佛南無海步佛南無大如修行佛南無髙光明佛南無無諍智佛南無師子聲佛南無善報佛南無善住佛南無日光佛南無甘露增上佛南無道上首佛南無勝自在親佛南無善見佛南無無濁義佛南無勝意佛南無人月佛南無威徳光佛南無普明佛南無大莊嚴佛南無師子奮迅去佛南無摩樓多愛佛南無寂心佛南無大步佛南無可聞聲佛南無積功徳佛南無摩尼向佛

「南無大樂說菩薩南無寶檀花菩薩南無上行菩薩南無無邊行菩薩南無安立行菩薩南無淨行菩薩南無宿王華菩薩南無喜見菩薩南無妙音菩薩南無得懃精進菩薩南無淨藏菩薩南無淨眼菩薩南無妙徳菩薩南無慈氏菩薩南無善思議菩薩南無空無菩薩南無神通華菩薩南無光英菩薩南無寂根菩薩南無願慧菩薩南無中住菩薩南無制行菩薩南無定自在王菩薩南無法相菩薩南無光相菩薩南無光嚴菩薩南無大嚴菩薩南無常慘菩薩南無喜相菩薩南無喜王菩薩南無辯意菩薩南無攝炬菩薩南無寶勇菩薩南無寶見菩薩南無諦网菩薩南無明网菩薩南無無緣觀菩薩南無慧積菩薩南無寶勝菩薩南無天王菩薩

「歸命如是等十方世界無量無邊諸大菩薩摩訶薩。

「弟子等﹗次懺劫盜之業。經中說言﹕『若物屬他他所守護﹐於此物中一艸一葉不與不取﹐何況盜竊﹖』但自眾生惟見現在利故﹐以種種不道而取﹐致使未來受此殃累。是故經言﹕『劫盜之罪﹐能令眾生墮於地獄餓鬼受苦。若在畜生則受牛馬﹑驢騾﹑駱駝等形﹐以其所有身力血肉償他宿債。若生人中爲他奴婢﹐衣不蔽形食不充命﹐貧寒困苦人理殆盡。』劫盜旣有如是苦報﹐是故﹐弟子﹗今日至到稽首歸依佛。

「南無東方多智佛南無南方大集佛南無西方淨智佛南無北方智稱佛南無東南方持戒王佛南無西南方增益善法佛南無西北方善放香佛南無東北方虛空淨王佛南無下方師子佛南無上方逆空光明佛

「弟子等﹗自從無始已來至于今日﹐或盜他財寶興刃彊奪﹐或自怙恃身逼迫而取﹐或恃公威﹐或假勢力﹐髙桁大械枉壓良善﹐吞納姦貨拷直爲曲﹐爲此因緣身羅憲网。或任邪治領他財物﹐侵公益私侵私益公﹐損彼利此利彼損此﹐割他自饒口與心悋。或竊沒租估偸度關稅﹐匿公課輸藏隱使沒。如是等罪無量無邊﹐今日慚愧歸命懺悔。

「或是佛法僧物不與而取﹐或經像物﹐或治塔寺物﹐或供養常住僧物﹐或擬招提僧物﹐或盜取誤用恃勢不還﹐或自借貨人﹐或復換貸漏妄﹐或三寶物混亂雜用﹐或以眾僧物穀米樵薪薑豉醬酢﹐菜茹菓實錢帛竹木﹐繒綵幡蓋香華油燭隨情逐意。或許施三寶物誑欺不與﹐或自用或與人﹐或摘佛華菓用僧鬘物﹐因三寶財私自利已。如是等罪無量無邊﹐今日慚愧發露懺悔。

「又復﹐弟子等﹗從無始已來至于今日﹐或作周旋朋友師僧同學﹐父母兄弟六親眷屬﹐共住同止百一所﹐須更相欺誑。或於鄕隣比近移籬拓牆﹐侵奪地宅攺﹝標﹡寸﹞易相虜掠田園﹐因公託私奪他邸店及以屯野。如是等罪無量無邊﹐今日發露歸命懺悔。

「又復﹐弟子等﹗從無始已來至于今日﹐或攻城破邑燒村壞柵﹐偸賣良民誘他奴婢。或復柱壓無罪之人﹐使其形﹝止﹡且﹞血刃身被徒鎖﹐家業破散骨肉生離﹐分張異城生死隔絕。如是等罪無量無邊﹐今日慚愧發露懺悔。

「又復﹐弟子等﹗從無始已來至于今日﹐或商侶博貨邸店市易﹐輕秤小斗減割尺寸盜竊分銖欺罔圭合﹐以麁易好以短換長﹐巧欺百端希望毫利。如是等罪無量無邊﹐今日慚愧歸命懺悔。

「又復﹐弟子等﹗從無始已來至于今日﹐穿踰牆壁斷道抄掠﹐抵捍債息負債違要面欺心口。或非道陵奪鬼神禽獸四生之物﹐或假託卜相取人財寶﹐如是乃至以利求利﹐惡求多求無厭無足。如是等罪﹐無量無邊不可說盡﹐今日至到向十方佛﹑尊法﹑聖眾前歸命懺悔。

「願弟子等﹐承是懺悔劫盜等罪所生功徳﹐願生生世世得如意寶﹐常雨七珍上妙衣服﹐百味甘露種種湯藥﹐隨意所須應命則至﹐一切眾生無偸奪相﹐一切皆能少欲知足不耽不染﹐常樂惠施行急濟道﹐頭目髓腦如棄涕涶﹐迴向滿足檀波羅蜜。」

大乘蓮華寶達問答報應沙門經

寶達頃前更入咩聲叫喚地獄。其地獄中猛火熾盛烟焰俱發﹐罪人入中受苦萬端。

西門之中有諸沙門來﹐入其中呻號動地。馬頭羅剎手捉鐵捧望頭而椎﹐罪人叫喚咩聲而走﹐獄卒夜叉競共打之。走藏無地﹐走向東門則閉﹐南西北門亦復如是﹐一日一夜受罪苦痛﹐求生不得求死不得。

寶達問馬頭羅剎曰﹕「此諸沙門作何等罪﹐受如是報﹖」

馬頭羅剎答曰﹕「此諸沙門﹐受佛淨戒心無慈念﹐打捧畜生乃無慈心﹐以此因緣受如是罪。」

佛名經卷第二十一

佛說佛名經卷第二十二

「南無愛照佛南無名稱佛南無信功徳佛南無淸淨智佛南無寶功徳佛南無妙信香佛南無勝園佛南無勝僊佛南無寶智佛南無甘露威徳佛南無信藏佛南無月上勝佛南無龍步佛南無信黠慧佛南無愛實語佛南無憂波羅香佛南無栴檀自在佛南無敵勝佛南無普行佛南無功徳勝佛南無大威徳佛南無種種色日佛南無過諸過佛南無無量眼佛南無慚愧智佛南無功徳供養佛南無種種聲佛南無功徳可樂佛南無住淸淨佛南無妙香佛南無月光佛南無戒分佛南無華智佛南無優多摩意佛南無不闇意佛南無山自在積佛南無寂王佛南無解脫王佛南無阿蹉彌留王佛南無如意力釋去佛南無姓阿提遮佛南無不讚嘆世間勝佛南無法染佛南無寶星宿解脫王佛南無白寶勝佛南無法行自在佛南無陀羅尼自在佛南無阿難陀聲佛南無智步王佛南無彌留平等奮迅王佛南無智奮迅佛南無法華通樹提佛南無多波尼體佛南無阿尼伽陀路摩勝佛南無優多羅勝法佛南無大智念縛佛南無闍伽提自在一切世間擔佛南無見無畏佛南無自在作佛南無自在量佛南無如法修行佛」

佛告舍利弗﹕「我見南方如是等無量佛﹐種種姓﹑種種名﹑種種佛國土﹐汝等應當至心一心歸命。」

「南無阿婆羅炎婆師花佛南無摩﹝少／兔﹞沙口聲去佛南無智勝增長稱佛南無莎漫多波尸佛南無次羅毘羅炎花光佛南無法行然燈佛南無無等勝佛南無智奮迅名稱王佛南無梵奮迅妙鼓聲佛南無波頭摩尸利藏眼佛南無阿僧伽意炎佛南無千月光明藏佛南無樂法行佛南無摩尼婆陀光佛南無師子廣眼佛南無十力生勝佛南無智作佛南無無邊精進降伏一切諸怨佛南無大勝起法佛南無阿無荷見佛南無無邊命佛南無觀法智佛南無無礙精進日善思惟奮迅王佛南無不利他意佛南無無邊見佛南無智見法佛南無一切善根種子佛南無優多智勝發行功徳佛南無智香勝佛南無智上尸棄王佛南無福徳勝智去佛南無不可思議法花吼王佛南無法淸淨勝佛南無不可思議彌留勝佛南無能開法門佛南無毘盧遮那法海香王佛南無力王善住法王佛南無勝力散一切惡王佛南無見無邊樂佛南無善化功徳炎華王佛南無見彼岸佛南無善化莊嚴佛南無見樂處佛南無尼拘律王勝佛南無妙勝佛南無大力智慧奮迅王佛南無法樹提佛南無堅固蓋成就佛南無一切種智資生勝佛南無入勝智自在山佛南無一切世間得自在有橋梁勝佛南無盡合勝佛南無淸淨戒功徳王佛南無波頭摩散漫智多莊嚴佛南無一王佛南無大多人安隱佛南無二勝聲功徳佛南無圓堅佛南無力士佛南無寶珠摩尼火佛南無大海彌留佛南無勝王佛南無不住佛南無不空功徳佛南無初遠離不濁王佛南無虛空行佛南無無礙稱佛南無聲山佛南無不可思議起三昧稱佛南無諸天梵王雞兜佛南無示無義王佛南無護垢王佛南無照功徳佛南無自在眼佛南無智寂成就性佛南無無障礙智成就佛南無說決定義佛南無莊嚴法燈妙稱佛南無二寶法燈佛南無大炎藏佛南無自師子上身莊嚴佛南無智寶因緣莊嚴佛南無服諸根淸淨眼佛南無善香隨香波頭摩佛南無法月佛南無廣大心佛南無戒功徳佛南無常鏡佛南無隨順稱佛南無法自在佛南無如意莊嚴佛南無金藏佛南無愼貪佛南無思妙義堅固願佛南無一切徳輪光佛南無法吼智明佛南無甘露光佛南無無邊莊嚴佛南無勝福田佛南無善決定諸法莊嚴佛」

佛告舍利弗﹕「西方如是等無量無邊諸佛﹐汝等應當至心歸命。」

「南無勝藏佛南無自在藏佛南無無邊花龍一俱蘇摩王佛南無降伏諸魔勇猛佛南無定諸魔佛南無法像佛南無功徳勝佛南無山峯光佛南無法王佛南無普恭敬燈佛南無地勝佛南無成就如來家佛南無一切寶成就家佛南無陀羅尼文句決定義佛南無忍自在王佛南無成就一切稱佛南無三世智轉自在佛南無勝歸依功徳善住佛南無種種摩尼光佛南無勝功徳佛南無佛功徳勝佛南無無餘證佛南無得佛眼佛南無隨過去佛佛南無大慈成就悲勝佛南無住持師子智佛南無無眾生住實際王佛南無自家法不得成就佛南無大智莊嚴身佛南無智稱佛南無佛法首佛南無一切眾生徳佛南無過一切法門佛南無自在因陀羅佛南無滿足意佛南無大瑠璃佛南無菩提光明佛南無不可思議法智光明佛南無栴檀不空王佛南無不染波頭摩幢佛南無法財聲王佛南無擇法善知稱佛南無智鬘劫佛南無佛眼淸淨分陀利佛南無智自在稱佛南無斷無邊疑佛南無眾生方便自在王佛南無無邊覺奮迅無礙思惟佛南無法行地善住佛南無普眾生界廣佛南無降伏諸魔力堅意佛南無天王自在寶合王佛南無如實修行藏佛南無能生一切歡喜月見佛南無大迅覺迅佛南無種種摩尼聲王吼佛南無無觀王佛南無不退了勇猛佛南無佛國土莊嚴身佛南無法聲自在佛南無智根本花幢佛南無化身無礙稱佛南無一切龍摩尼藏佛南無法聲自在佛南無法聲知見佛南無法甘露莎梨羅佛南無無邊寶福徳藏佛南無淸淨華行佛南無大法王華勝佛南無一切盡無盡藏佛南無華山藏佛南無智虛空山佛南無智力不可破壞佛南無無礙堅固隨順智佛南無無邊大海藏佛南無智王無盡稱佛南無奮迅心意王佛南無自性淸淨智佛南無智自在法王佛南無勝行佛南無金剛見佛南無法滿足隨香見佛南無龍月佛南無因陀羅圍佛南無無礙王佛南無寶因陀羅輪王佛南無能生一切眾生敬稱佛南無大威徳光明輪王佛南無能斷一切眾生疑佛南無智寶法見佛南無無障礙波羅佛南無無垢髻佛南無放光明佛南無山力月藏佛南無心自在王佛南無堅固無畏上首佛南無堅固勇猛寶佛南無堅固心善住王佛南無能破闇曀王佛南無勝丈夫芬陀利佛南無百聖藏佛南無妙蓮華藏佛南無見平等法身佛南無眾生月佛南無師子去佛南無大威徳佛南無妙聲佛南無無邊光佛南無見愛佛南無大首佛南無勝首佛南無樂聲佛南無見實佛南無淸淨稱佛南無師子慧佛南無徳聲佛南無修樓毘香佛南無電燈佛南無波頭摩光佛南無大光佛南無梵聲佛南無無疑佛南無無邊勢力佛南無月面佛南無無邊光佛南無愛威徳佛南無散疑佛南無功徳燈佛南無不藏威徳佛南無無邊藏佛南無光明奮迅王佛南無廣稱佛南無遠離幢佛南無增長聖佛南無普見佛南無不可勝佛南無威徳聚佛南無堅固步佛南無摩﹝少／兔﹞賒稱佛南無無邊色佛南無大光明佛南無妙聲佛南無不動步佛南無無邊莊嚴佛南無大淸淨佛南無威徳聚光明佛南無住智佛南無金堅佛南無愛解脫佛南無愛無畏佛南無甘露藏佛南無普觀察佛南無大修行佛南無細威徳佛南無十方恭敬佛南無重說佛南無光明勝佛南無光明莊嚴佛南無師子奮迅佛南無善見佛南無甘露步佛南無月光明佛南無功徳稱佛南無去根佛南無淸淨聲佛南無無障礙輪佛南無甘露聲佛南無眾生可敬佛南無如意威徳佛南無無邊色佛南無大力佛南無快莊嚴佛南無普照觀佛南無奮迅徳佛南無妙色佛南無稱意佛南無寶莊嚴佛南無髙光明佛南無解脫步佛南無功徳莊嚴佛南無畢竟智佛南無生雞兜佛南無不動智佛南無行意佛南無妙色佛南無實色佛南無大聲佛南無善思惟佛南無功徳華佛南無思惟世間佛南無大髙光明佛南無無譬諭奮迅佛南無淸淨覺佛南無月重佛南無月燈佛南無無邊光佛南無種種日佛南無天城佛南無心淸淨佛南無波頭摩藏佛南無常擇智佛南無師子聲佛南無無邊光佛南無勝聲佛南無可樂意智光佛南無功徳光佛南無自在光佛南無淨嚴身佛南無無濁義佛南無應威徳佛南無成就義智佛南無得大聲佛南無婆藪陀聲佛南無欝哆光佛南無決定思惟佛南無薩遮婆﹝少／兔﹞佛南無嗚闇光明佛南無毘弗波威徳佛南無憂多羅魔吒佛南無夜舍雞兜佛南無功徳淸淨佛南無法燈佛南無勝功徳佛南無仙荷波提愛面佛南無心荷步去佛南無思惟眾生佛南無莎伽羅智佛南無波頭摩藏佛南無蓋仙佛南無莎羅王佛南無修利耶光佛南無菩提味佛南無寂諸根佛南無波﹝少／兔﹞光佛南無芬陀利光佛南無彌留光佛南無栴陀面佛南無莎利荼去佛南無諸方眼佛南無法光明佛南無尸羅波散那佛

「南無功徳相嚴菩薩南無梵网菩薩南無寶財菩薩南無無緣菩薩南無嚴土菩薩南無光嚴童子菩薩南無持世菩薩南無善徳菩薩南無難勝菩薩南無照明菩薩南無薩陀波淪菩薩南無曇無竭菩薩南無法自在菩薩南無徳守菩薩南無不眴菩薩南無徳頂菩薩南無善宿菩薩南無妙臂菩薩南無弗沙菩薩南無淨解菩薩南無善意菩薩南無現見菩薩南無普守菩薩南無喜見菩薩南無明相菩薩南無深慧菩薩南無無礙菩薩南無上善菩薩南無福田菩薩南無徳藏菩薩南無月上菩薩南無珠頂王菩薩南無樂實菩薩南無慧見菩薩南無登王菩薩南無深王菩薩南無華王菩薩南無妙色菩薩南無善明菩薩南無善荅菩薩

「歸命如是等十方世界無量無邊諸大菩薩摩訶薩。

「弟子等﹗至心懺悔貪欲之罪。經中說言﹕『但爲貪欲閉在癡獄﹐沒生死河莫之能出。』眾生爲是五欲因緣﹐從昔已來流轉生死。一一眾生一劫之中﹐所積身骨如王舍城毘富羅山﹐所飲母乳如四海水﹐身所出血復過於此﹐父母兄弟六親眷屬﹐命終哭泣所出目淚如四海氷。是故﹐說言﹕『有愛則生愛盡則滅﹐故知生死貪愛爲本。』所以經言﹕『淫欲之罪﹐能令眾生墮於地獄餓鬼受苦﹐若在畜生則受鴒雀鴛鴦等身﹐若生人中妻不貞良﹐得不隨意眷屬。』淫欲旣有如此惡業﹐是故﹐弟子﹗今日至心稽顙歸依佛。

「南無東方光輪佛南無南方開光明佛南無西方習智佛南無北方大瑠璃佛南無東南方樂蓮花首佛南無西南方智慧和合佛南無西北方無上勝尊佛南無東北方眼淨無垢佛南無下方具足光明佛南無上方最淸淨無量幢佛

「弟子等﹗自從無始已來至于今日﹐或通人妻妾奪他婦女﹐侵陵貞潔污比丘尼﹐破他梵行逼迫不道﹐濁心邪視言語嘲﹝口﹡調﹞﹐或復恥他門戶污賢善名﹐或於男子五種人所起不淨行。如是等罪無量無邊﹐今日至誠歸命懺悔。

「弟子等﹗從無始已來至于今日﹐或受女身﹐心如野馬﹐恒日放蕩﹐無一時定。常懷邪心﹐恒生欲想﹐或於伽藍會所﹐無心聽法眼常貪視﹐或愛欲沙門壞他男子。不誕佛法恣放淫情﹐致令心飄大海冥然失岸﹐或穢污僧三衣法服﹐或於精舍院宇行不淨行﹐共相探摸。如是等罪無量無邊﹐今日慚愧至心懺悔。

「又復﹐弟子等﹗從無始已來至于今日﹐或作女身恒懷淫欲﹐或侵奪他夫婿迷惑諸丈夫﹐或作符書厭蠱遣他婦患﹐人生少福爲邪所著﹐諸病鬼等因此得便﹐不遇良醫遂致身死。如是等罪無量無邊﹐今日慚愧發露悔過﹐至誠稽顙歸命懺悔。

「又復﹐弟子等﹗從無始已來至于今日﹐或眼爲色﹐或愛染玄黃紅綠﹐朱紫珍玩寶飾﹐或取男女長短黑白姿態之相起非法想﹔或耳貪好聲宮商絃管妓樂歌唱﹐或取男女音聲言語啼笑之相起非法想﹔或鼻籍名香蘊麝幽蘭欝金蘇合起非法想﹔或舌貪好味鮮美甘肥﹐眾生肉血資養四大﹐更增苦本起非法想﹔或身樂華綺錦繡繒縠﹐一切細滑七珍麗服﹐起非法想﹔或意多亂想觸向乖法﹐有此六想造罪尢甚。如是等罪無量無邊﹐今日至誠向十方佛尊法聖眾前歸命懺悔。

「願弟子等﹐承是懺悔淫欲等罪所生功徳﹐願生生世世自然化生不由胞胎﹐淸淨皎潔相好光麗﹐六情開朗聰利分明﹐了達恩愛猶如桎梏。觀此六塵如幻如化﹐於五欲境決定厭離﹐乃至夢中不起邪想﹐內外因緣永不能動。

「願以懺悔眼根功徳﹐願令此眼徹見十方﹐諸佛菩薩淸淨法身不以二相。願以懺悔耳根功徳﹐願令此耳常聞十方諸佛賢聖﹐所說正法如教奉行。願以懺悔鼻根功徳﹐願令此鼻常聞香積入法位香﹐捨離生死不淨臭穢。願以懺悔舌根功徳﹐願令此舌常餐法喜禪悅之食﹐不貪眾生血肉之味。願以懺悔身根功徳﹐願令此身被如來衣著忍辱鎧﹐臥無畏床坐四禪座。願以懺悔意根功徳﹐願令此意成就十想洞達五明﹐深觀二諦空平等理﹐從方便慧起十妙行﹐入法流水念念增明﹐顯發如來大無生法忍。」

大乘蓮華寶達問答報應沙門經

寶達頃前入一鉤陰地獄。云何名曰鉤陰地獄﹖其地獄縱廣三十由旬﹐其中火流灌注徧布於地﹐其地四壁如上無異。中間無數罪人﹐獄卒夜叉手捉鐵鉤望罪人陰而搭﹐鉤中火然上入胸心﹐心上火然腹背俱徹。欲報業故﹐化作婦人﹐如本生時先所見者。彼旣見已欲火發起便走趣﹐彼婦女者身是金剛鐵火炎熱﹐旣到彼已抱彼罪人﹐抱卽破碎復就其口﹐遂食其脣身亦被食﹐盡已復生生已復食。彼諸女人愛欲男子亦復如是﹐欲心不定欲火常然﹐如是苦切楚痛難堪。當此之時罪人眾等猶無悔過﹐一日一夜受罪無量﹐千死千生萬死萬生﹐經無量百千萬劫爾乃得脫。以餘業果生畜生中作不淨蟲﹐經二百千世後得生人中﹐於五百世胎中而死﹐復五百世生已。雌雄不辯眼目不正﹐貧窮孤露受命短促﹐或時有婦被他侵近﹐或自貪愛他人婦女﹐不能遮障恒絕繼嗣。

寶達問馬頭羅剎曰﹕「此諸沙門作何等行﹐受罪如是﹖」

馬頭羅剎答曰﹕「此諸沙門受佛淨戒不能淨持﹐故行淫欲放縱六情。以是因緣﹐得如是罪。」

佛名經卷第二十二

佛說佛名經卷第二十三

「南無阿難陀智佛南無阿難陀色佛南無地荼毘梨耶佛南無提婆彌多佛南無莎漫多智佛南無寂靜光佛南無摩﹝少／兔﹞舍威徳佛南無善分菩提他佛南無稱聖佛南無稱幢佛南無輪面佛南無普淸淨佛南無摩訶提闍佛南無阿羅訶應佛南無憂多那勝佛南無悉達他思惟佛南無愛供養佛南無三漫多護佛南無尼彌佛南無信菩提佛南無破意佛南無出智佛南無勝聲佛南無質多羅婆﹝少／兔﹞佛南無彌荷聲佛南無大炎騫陀佛南無勝拘吒佛南無阿舒加愛佛南無天國土佛南無師子難提拘沙佛南無阿難陀波頗佛南無見愛佛南無波提波王佛南無勝雞兜佛南無方聞聲佛南無愛眼佛南無栴陀雞兜佛南無阿婆夜達多佛南無那剎多王佛南無蘇摩提婆佛南無日光明佛南無大稱佛南無眞聲佛南無說愛佛南無稱憂多羅佛南無摩頭羅光明佛南無修佉聲佛南無質多意佛南無婆藪陀淸淨佛南無寂瞋佛南無破意佛南無宿王佛南無毘伽陀畏佛南無勝憂多摩佛南無波薩那智佛南無慈勝種種光佛南無普見佛南無見月佛南無降伏諸魔威徳佛南無摩訶羅他佛南無心荷步去佛南無樂光佛南無普護佛南無淸淨意佛南無成就義佛南無香山佛南無摩尼淸淨佛南無功徳光佛南無日光佛南無成就光佛南無見愛佛南無善思惟佛南無莎漫多見佛南無師子幢佛南無普行佛南無大步佛南無阿羅頻頭波頭摩眼佛南無日光佛南無阿彌多淸淨佛南無阿難多樓波佛南無蓋天佛南無羅多那光佛南無莎羅梯羅多佛南無善見佛南無親味佛南無婆耆羅莎佛南無修利邪那那佛南無無障礙眼佛南無莎荷去佛南無大然燈佛南無盧荷伽佛南無淸淨功徳佛南無功徳藏佛南無法明佛南無摩樓多愛佛南無阿婆邪愛佛南無慧幢佛南無威徳光佛南無月徳佛南無求那婆藪佛南無無邊光佛南無安樂佛南無稱雞兜佛南無光明吼佛南無普功徳佛南無勝雞兜佛南無那羅延佛南無寶淸淨佛南無普心佛南無善心意佛南無善意佛南無不可量威徳佛南無師子臂佛南無光明意佛南無那羅延天佛南無薩遮雞兜佛南無善住意佛南無阿彌多天佛南無大慧徳佛南無大幢佛南無光明日佛南無法水佛南無善法佛南無旃陀婆﹝少／兔﹞佛南無菴摩羅勝佛南無解脫觀佛南無羅多那光佛南無無羅聲佛南無普心擇佛南無成就光佛南無甘露眼佛南無稱愛佛南無善護佛南無天信佛南無善量步佛南無提婆羅多佛南無深智佛南無斯那步佛南無旃陀跋陀佛南無提闍積佛南無大勝佛南無大步佛南無闍邪天佛南無悉達他意佛南無質多愛佛南無師子聲佛南無信提舍那佛南無智光佛南無拘蘇摩提闍佛南無提闍羅尸佛南無如意光佛南無無邊威徳佛南無無邊光佛南無勝藏佛南無盧遮那稱佛南無實雞兜佛南無郁伽提闍佛南無日雞兜佛南無摩訶彌留佛南無摩訶馥荷佛南無世間得名佛南無郁伽徳佛南無優多摩稱佛南無成就義步佛南無提婆摩醯多佛南無愛實行佛南無阿那毘浮多稱佛南無金光佛南無大然燈佛南無行意佛南無毘迦摩佛南無無礙光佛南無毘摩提闍訶佛南無摩訶跋多佛南無天聲佛南無不著步佛南無天道佛南無詢陀羅難陀佛南無華光佛南無能現佛南無天愛佛南無解脫光佛南無普光佛南無求那迦羅佛南無智說佛南無菩提光佛南無莎伽羅佛南無菩提難提佛南無摩訶提婆佛南無深智佛南無法自在佛南無大波那那佛南無心意佛南無智光明佛南無不錯思惟佛南無勝功徳佛南無坐稱佛南無大莊嚴佛南無月光佛南無天光佛南無淸淨行佛南無愛功徳佛南無師子意佛南無信婆藪那羅佛南無寶光明佛南無快光明佛南無種種婆﹝少／兔﹞佛南無月愛佛南無蘇摩剎多佛南無普觀佛南無不染佛南無稱光勝佛南無月面佛南無伽那天佛南無功徳聚佛南無功徳智佛南無華勝佛南無愛世間佛南無甘露光佛南無地光佛南無作功徳佛南無華勝佛南無求那婆睺佛南無法然燈佛南無普光佛南無淨聲佛南無大莊嚴佛南無解脫日佛南無堅精進佛南無智光明佛南無功徳稱佛南無善智佛南無不可量莊嚴佛南無師子陀那佛南無功徳奮迅佛南無妙天佛南無觀行佛南無天提吒佛南無電光明佛南無勝愛佛南無山幢佛南無華光佛南無勝意佛南無山香佛南無福徳奮迅佛南無勝慧佛南無信聖佛南無寶洲佛南無妙威徳佛南無最後見佛南無愛行佛南無妙莊嚴佛南無功徳藏勝佛南無淸淨見佛南無威徳力佛南無淸淨眼佛南無智行佛南無不謬步佛南無聖眼佛南無樂解脫佛南無大聲佛南無勝土佛南無成就光明佛南無自業佛南無照稱光明佛南無光明行佛南無愛自在佛南無月賢佛南無勝吼佛南無勝功徳佛南無撰擇攝取佛南無相王佛南無離熱佛南無聖徳佛南無法髙佛南無甘露功徳佛南無無礙稱佛南無甘露香佛南無捨光明佛南無吼聲佛南無無畏日佛南無得無畏佛南無愛黠慧佛南無智慧不謬佛南無虛空光佛南無增上天佛南無信如意佛南無天蓋佛南無龍光佛南無妙步佛南無法威徳佛南無斷諸有佛南無莊嚴面佛南無妙色佛南無普眼佛南無功徳光佛南無勝月佛南無平等徳佛南無云何雞兜佛南無眾生自在劫佛南無與無畏親佛南無攝取眾生意佛南無降伏諸怨佛南無攝取光明佛南無勝山佛南無一勝光明佛南無那羅延步佛南無師子步佛南無愛戒佛南無淸淨佛南無信名稱佛南無畢竟智佛南無離癡佛南無功徳聚佛南無能思惟忍佛南無法蓋佛南無不動因佛南無天華佛南無波頭摩佛南無普威徳佛南無月光佛南無大眾上首佛南無思惟義佛南無相王佛南無華面佛南無思惟名稱佛南無樹幢佛南無師子奮迅佛南無信大眾佛南無善香佛南無智慧讚嘆佛南無功徳梁佛南無智光明佛南無智海佛南無威徳力佛南無勝威徳佛南無佛歡喜佛南無勝淸淨佛南無愛一切佛南無遠離諸疑佛南無善思惟勝義佛南無大山佛南無降伏聖信佛南無降伏黠慧佛南無趣菩提佛南無妙聲佛南無大勢力佛南無樂師子佛南無普寶滿足佛南無一切世間愛佛南無金剛輪佛南無過火佛南無大將佛南無眾生月佛南無大莊嚴佛南無日光明佛南無勝嚴佛南無斷諸有意香佛南無寂靜行佛南無攝受稱佛南無梵天供養佛南無大吼佛南無無量無邊願佛南無世間光明佛南無可見忍佛南無大華佛南無修行身佛南無諸根淸淨佛南無婆藪達多佛南無不怯弱聲佛南無普見佛南無月賢佛南無決定色佛南無方便修佛南無信勝功徳佛南無勝報佛南無賢莊嚴佛南無慚愧賢佛南無勘受器聲佛南無勝愛佛南無普行佛南無普智佛南無大威力佛南無月雞兜佛南無堅固行佛南無天供養佛南無普敬佛南無勝妙稱佛南無成就一切功徳佛南無堅固莎梨羅佛南無甘露光佛南無大貴佛南無勝聲佛南無大力佛南無大步佛南無信甘露佛南無道步佛南無勝聲心佛南無勝意佛南無婆樓那步佛

「南無了相菩薩南無定相菩薩南無定積菩薩南無發喜菩薩南無安位菩薩南無怖魔菩薩南無慧施菩薩南無慧燈菩薩南無智導菩薩南無願慧菩薩南無四攝菩薩南無教音菩薩南無法喜菩薩南無道品菩薩南無大自在菩薩南無檀林菩薩南無妙嚴菩薩南無妙色形菩薩南無奢提菩薩南無蜜疏菩薩南無華睒菩薩南無上首菩薩南無普現色身菩薩南無神通菩薩南無海徳菩薩南無無邊身菩薩南無醫王自在菩薩南無迦葉菩薩南無無垢藏王菩薩南無持一切菩薩南無髙貴徳王菩薩南無瑠璃光菩薩南無無畏菩薩南無海王菩薩南無光嚴菩薩南無光明菩薩南無大辯菩薩南無慈力菩薩南無依王菩薩南無依力菩薩

「歸命如是等十方世界無量無邊諸大菩薩摩訶薩。

「弟子等﹗以共相懺悔身三業竟﹐今當次第懺悔口四惡業。經中說言﹕『口業之罪能令眾生墮於地獄餓鬼受苦﹐若在畜生則受鵂鶹梟鷲鳥形﹐聞其聲者無不憎惡。若生人中口气常臭﹐所有言說人不信受﹐眷屬不和常好鬭諍。』口業旣有如是惡果﹐是故﹐弟子﹗今日至誠歸依佛。

「南無東方星宿稱佛南無南方月燈光佛南無西方無邊見佛南無北方無觀王佛南無東南方大香王佛南無西南方無爲思惟佛南無西北方樂淸淨佛南無東北方勝戰鬭佛南無下方除諸癡冥佛南無上方好諦住惟王佛

「弟子等﹗自從無始已來至于今日﹐妄語﹑兩舌﹑惡口﹑綺語﹐傳空說有﹐說有言空﹐不見言見﹐見言不見﹐不聞言聞﹐聞言不聞﹐不知言知﹐知言不知﹐欺賢罔聖言行相乖﹔自稱讚譽得過人法﹐我得四禪﹑四無色定﹑阿那般那十六行觀﹐得須陀洹至阿羅漢﹐我得辟支佛不退菩薩﹐天來﹑龍來﹑鬼來﹑神來﹐旋風土鬼皆至我所﹐彼問我答﹐顯異惑眾要世名利。如是等罪無量無邊﹐今日發露歸命懺悔。

「又復﹐弟子等﹗從無始已來至于今日﹐或讒言鬭亂交扇彼此﹐兩舌讕搆販拽口舌﹐向彼說此向此導彼﹐離他眷屬﹐破他婚親窮他口舌。說人長短壞人善友﹐使狎密者爲踈﹐親舊者成怨。或綺語不實言不及義﹐誣謗君父評薄師長﹐破壞忠良埋沒勝己﹐通致二國彼此扇作﹐浮花虛巧發言常虛﹐口是心非其途非一﹐對面譽嘆背則呵毀﹐讚誦耶書傅耶惡法。或惡口詈罵言語麁穬﹐或呼天指地牽引鬼神。如是口業所生諸罪無量無邊﹐今日至誠向十方佛尊法聖眾前﹐歸命懺悔。

「願弟子等﹐承是懺悔口業等罪所生功徳﹐願生生世世具八音聲四無礙辯﹐常說和合利益之語﹐其聲淸雅一切樂聞﹐善解眾生方俗言語。若有所說應時應限﹐令彼聽者則得解悟﹐超凡入聖開發慧眼。」

大乘蓮華寶達問答報應沙門經

寶達頃前入一諍論地獄。云何名曰諍論地獄﹖其地獄縱廣八十由旬﹐鐵壁周匝羅网覆上﹐中有鐵鏘亦如上說。中有鐵鉤鉤罪人舌﹐復有鐵斧來斫其舌寸寸而絕﹐復有火銖灌其口中背上而出﹐一日一夜受罪無量﹐萬死萬生千死千生。

西門之中有六千沙門來入其中﹐罪人號咷而不肯入。馬頭羅剎手捉鐵叉﹐望胸而撞背上而出來入其中﹐鐵鳥髙飛絕下來入。罪人舉頭則從口入足下而出﹐復有蟒蛇入其眼中﹐身中火然。

寶達問曰﹕「此諸沙門作何等業﹐來入此中受罪如是﹖」

羅剎答曰﹕「此諸沙門受佛禁戒不護將來﹐名言我是於大乘法師亦如冥夜﹐各自說言我得佛法深解佛義﹐便爲人說。將徒引眾遊於人間﹐或受國王信施供養﹐內心吾我亦如山海。猶如枯木但有其皮﹐中心腐爛無所任用﹔此諸沙門亦復如是。以此因緣﹐墮此地獄﹐從地獄出若生人中﹐聾盲瘖瘂不聞正法。」

佛名經卷第二十三

佛說佛名經卷第二十四

「南無大修行佛南無威徳光佛南無無諍智佛南無師子聲佛南無善徳佛南無善住佛南無日光佛南無菩提上首佛南無降伏怨佛南無無垢濁義佛南無勝去佛南無妙光明佛南無普光明佛南無大莊嚴佛南無功徳山佛南無摩尼月佛南無愛眼佛南無勝名佛南無菩提智佛南無寶功徳佛南無天光明佛南無勝僊佛南無實智佛智佛南無甘露威徳佛南無能思惟佛南無龍步佛南無信智佛南無實愛佛南無蓮華香佛南無勝相佛南無大威徳佛南無種種日佛南無廣地佛南無甘露眼佛南無慚愧智佛南無山王自在積佛南無悕勝佛南無種種間錯聲佛南無信修行佛南無捨憂惱佛南無諸世間智佛南無威徳力佛南無信勝佛南無勢力稱佛南無放光明佛南無過諸疑佛南無毘羅那王佛南無新華佛南無勝華佛南無捨諍佛南無大長佛南無大稱佛南無愛去佛南無甘露聚佛南無日聚佛南無月聲佛南無見天佛南無淸淨光佛南無秋日佛南無斛華佛南無妙聲佛南無雨甘露佛南無善天佛南無勝聲佛南無愛上首佛南無愛甘露佛南無甘露稱佛南無法華佛南無大莊嚴佛南無世間尊重佛南無髙意佛南無髙山佛南無甘露威徳光明佛南無菩提威徳佛南無淸淨心佛南無能作因降伏怨佛南無香山佛南無甘露星宿佛南無大稱佛南無安隱思惟佛南無菩提華佛南無菴摩羅供養佛南無摩尼淸淨佛南無度世間佛南無勝成佛南無法星宿佛南無大勝佛南無隨意光明佛南無火光明佛南無見愛佛南無光明愛佛南無勢力稱佛南無放光明佛南無希聲佛南無功徳徳佛南無舌去佛南無無障智佛南無得威徳佛南無月藏佛南無梵光明佛南無樂光明佛南無勝光明佛南無寂光明佛南無離異意佛南無無過智佛南無無邊智佛南無成就功徳佛南無莊嚴身佛南無無畏愛佛南無到光明佛南無大身佛南無知智佛南無大思惟佛南無樂眼佛南無無諸熱智佛南無不怯弱智佛南無普淸淨佛南無法淸淨佛南無舍施威徳佛南無天城佛南無無怯聲佛南無華日佛南無善住心佛南無雞兜淸淨佛南無俱蘇摩光佛南無法弗沙佛南無月希佛南無寂照佛南無不錯行佛南無大精進佛南無人聲佛南無普聲佛南無菩提願佛南無天色思惟佛南無慧力佛南無三漫多盧遮那佛南無梵供養佛南無聖弗沙佛南無虛空智佛南無能降伏放逸佛南無不可比慧佛南無勝軍陀羅佛南無降阿梨佛南無應愛佛南無戒供養佛南無平等心明佛南無信心不怯弱佛南無精進淸淨佛南無聞智佛南無無障礙思惟佛南無無畏光明佛南無甘露聲佛南無名去佛南無捨諍佛南無護根佛南無禪解脫佛南無大殊提佛南無栴檀香佛南無可觀佛南無無量智佛南無千日威徳佛南無捨重擔佛南無稱淸淨佛南無提賒聞佛南無自在王佛南無無邊智佛南無廣光佛南無信甘露佛南無妙根佛南無解脫行佛南無妙見佛南無勝光佛南無大聲佛南無大威徳聚佛南無光明實雞兜佛南無應供養佛南無求那提闍積佛南無信相佛南無大炎佛南無阿羅訶信佛南無善住思惟佛南無善橋樑佛南無智作佛南無普寶佛南無日光佛南無說橋樑佛南無婆薩婆俱他佛南無心荷身佛南無勝親光佛南無淸淨聲佛南無隨意布施佛南無寶威徳佛南無善威徳供養佛南無世間光明佛南無世間可敬佛南無行淸淨佛南無應眼佛南無大步佛南無無邊色佛南無住持般若佛南無眾橋梁佛南無彌留波婆佛南無安隱愛佛南無提婆摩醯多佛南無毘闍荷佛南無羅多那闍荷佛南無橋梁佛南無厚奮迅佛南無光明威徳佛南無慈力佛南無月勝佛南無寂光佛南無愛眼佛南無天色佛南無樂法佛南無大月佛南無無障礙聲佛南無人弗沙佛南無平等見佛南無大旃陀佛南無弗沙羅莎佛南無十種光佛南無種種光佛南無雲聲佛南無龍徳佛南無功徳步佛南無心功徳佛南無大聲佛南無了聲佛南無斷惡道佛南無天弗沙佛南無水眼佛南無大燈佛南無離闇佛南無堅固眼佛南無不可思議光明佛南無普光明佛南無普賢佛南無月勝佛南無意徳佛南無莊嚴聲佛南無妙意佛南無賢光佛南無堅固華佛南無功徳成就佛南無意成佛南無解脫乘佛南無降伏怨佛南無過舌佛南無過諸煩惱佛南無無量光佛南無無垢心佛南無和合聲佛南無不可量眼佛南無勢力佛南無妙光明佛南無集功徳佛南無可聞聲佛南無大思惟佛南無信天佛南無思惟甘露佛南無了意佛南無勝燈佛南無堅意佛南無力勢佛南無華眼佛南無菩提光明佛南無最勝聲佛南無六通聲佛南無威徳力佛南無人稱佛南無勝華集佛南無大髻佛南無不隨他佛南無不畏行佛南無離一切憂闇佛南無月光明佛南無心勇猛佛南無解脫慧佛南無離惡道佛南無閻浮燈佛南無勝供養佛南無善思惟佛南無勝威徳色佛南無信眾生佛南無快恭敬佛南無波頭摩淸淨佛南無人波頭摩佛南無善香佛南無勝供養佛南無種種色華佛南無勝功徳佛南無虛空劫佛南無月賢佛南無堅固佛南無妙力佛南無勝因陀羅智佛南無勝親佛南無愛思惟佛南無勝香佛南無無諍行佛南無功徳舍佛南無大精進思惟佛南無大光明佛南無攝受施佛南無修行深思惟佛南無香希佛南無香象佛南無種種智佛南無思惟妙智佛南無功徳莊嚴佛南無增上行佛南無智行佛南無功徳山佛南無聲滿十方佛南無攝受擇佛南無信妙佛南無月見佛南無功徳聚佛南無法力佛南無過一切疑佛南無稱王佛南無護諸根佛南無勝意佛南無甘露光佛南無思惟甘露佛南無一切眾上首佛南無愛髻佛南無不可降伏色佛南無普信佛南無莊嚴王佛南無金剛步佛南無賢作佛南無功徳報光明佛南無精進力起佛南無善淸淨光明佛南無得脫一切縛佛南無無垢波頭摩藏勝佛南無得解脫佛南無十方稱聲無畏佛南無破一切闇趣佛南無光明王佛南無大炎積佛南無無邊行功徳寶光明佛南無法光明佛南無歡喜王佛南無能作一切眾生光明破闇勝佛南無起普光明修行無邊願稱王佛南無普願滿足不怯弱佛南無一切見光明佛南無無垢光莊嚴王佛南無功徳藏山破金剛佛南無龍王自在王佛南無寶精進日月摩尼莊嚴威徳聲王佛南無吼聲妙聲佛南無善住持地佛南無世間自在王佛南無無障礙藥王樹勝佛南無彌留幢佛南無大山佛南無彌留光明佛南無妙聲佛南無日月住佛南無稱光明佛南無無量光佛南無不可量幢佛南無大光明佛南無寶雞兜佛南無淨王佛南無大炎聚佛南無一切王聲佛南無難勝佛南無日生佛南無羅网光明佛南無照光明佛南無師子佛南無稱佛南無稱光明佛南無法佛南無法住持佛南無法幢佛南無梵聲佛南無星宿王佛南無香勝佛南無香光佛南無大積佛南無寶種種華敷身佛南無莎羅自在王佛南無寶蓮華勝佛南無見一切義佛南無須彌劫佛南無智燈佛南無大光明照佛南無難伏佛南無照佛南無勤雞兜幢佛南無威徳自在王佛南無覺王佛南無寶藏佛南無大海佛南無十力增上自在佛南無惟寶莊嚴佛南無無邊寶莊嚴佛南無無相聲佛

「南無依徳菩薩南無普攝菩薩南無普濟菩薩南無定光菩薩南無眞光菩薩南無拘樓菩薩南無天光菩薩南無彌光菩薩南無教導菩薩南無大忍菩薩南無華積菩薩南無慧光菩薩南無海慧菩薩南無釋魔男菩薩南無金藏菩薩南無山慧菩薩南無山剛菩薩南無山頂菩薩南無山幢菩薩南無伏魔菩薩南無雨王菩薩南無雷王菩薩南無寶輪菩薩南無寶場菩薩南無寶嚴菩薩南無寶水菩薩南無寶登菩薩南無寶現菩薩南無寶造菩薩南無樂法菩薩南無淨王菩薩南無千光菩薩南無原嶮菩薩南無照味菩薩南無月辯菩薩南無法輪菩薩南無光淨菩薩南無普徳菩薩南無勝幢菩薩南無濡音菩薩。

「歸命如是等十方世界無量無邊諸大菩薩摩訶薩。

「弟子等﹗已懺悔身三口四竟﹐次復懺悔佛法僧間一切諸障。是故經中說﹕『人身難得﹑佛法難聞﹑眾僧難值﹐信心難生﹐六根難具﹐善友難得﹐怖心難發。』而今相與宿植善根﹐得此人身六根完具﹐又值善友得聞正法﹐於其中間復各不能盡心精勤﹐恐於未來長溺萬苦無有出期。是故﹐今日應須至誠慚愧稽顙歸依佛。

「南無東方法山勝佛南無南方集音佛南無西方法行燈佛南無北方勝藏佛南無東南方尊伏欲王佛南無西南方流布力王佛南無西北方法造弘佛南無東北方萬無量神通自在佛南無下方大眾法慧佛南無上方成就一切諸剎豐佛

「弟子等﹗自從無始已來至于今日﹐常以無明覆心煩惱障重﹐見佛形像不能盡心恭敬﹐輕慢眾僧殘虐善友﹐破塔毀寺焚燒形像出佛身血。或自處華堂安置尊像卑猥之處﹐使煙薰日暴風吹雨露﹐塵土糞污雀鼠殘毀﹐共住共宿曾無禮敬。或倮露像身永不嚴飾﹐或遮掩燈燭關閉殿宇障佛光明。如是等罪無量無邊﹐今日至誠發露懺悔。

「又復﹐弟子等﹗從無始已來至于今日﹐或於法間以不淨手把捉經卷﹐或臨經書非法俗話。或安置床頭坐起不敬﹐或關閉箱篋蟲噉朽爛﹐或首軸脫落部黨失次﹐或參脫漏誤紙墨破裂﹐自不修理不肯流轉。如是等罪無量無邊﹐今日發露歸命懺悔。

「或眠地聽經仰臥讀誦﹐髙聲語笑亂他聽法﹐或邪解佛語僻說聽意﹐非法說法法說非法﹐非犯說犯犯說非犯﹐輕罪說重重罪說輕。或抄前著後抄後著前﹐前後著中中著前後﹐綺飾文辭安置己典。或爲利養名譽恭敬爲人說法﹐無道徳心求法師過﹐而爲論議非理彈擊﹐不爲長解求出世法﹐或輕慢佛語尊重邪教﹐毀呰大乘讚聲聞道。如是等罪無量無邊﹐今日至心發露懺悔。

「又復﹐弟子等﹗從無始已來至于今日﹐或於僧間有障﹐殺害阿羅漢﹐破和合僧﹐害發無上菩提心人﹐斷滅佛種使道不行。或罷人道鞭拷沙門﹐楚撻駈役苦言加謗﹐或破戒破齊破於威儀﹐或勸他人捨於梵行受行五欲﹐或假託形儀﹝門﹫視﹞竊賊住。如是等罪無量無邊﹐今日慚愧至心懺悔。

「弟子等﹗從無始已來至于今日﹐或裸形單服在經像前﹐不淨脚履蹻上殿塔﹐或著﹝尸﹫﹝棄﹣ㄊ﹞屐入僧伽藍﹐涕唾堂房污佛僧地﹐或共僧同宿污彼法衣﹐乘車策馬排突寺舍。如是等罪於三寶間﹐所起罪障無量無邊﹐今日至誠向十方佛尊法聖眾前﹐歸命懺悔。

「願弟子等﹐承是懺悔佛法僧間所有罪障所生功徳﹐願生生世世常值三寶﹐尊仰恭敬無有厭足﹐天繒妙綵寶絞絡臺﹐百千妓樂珍異華香﹐非世所有常以供養。若未成佛先往勸請開甘露門﹐若入涅槃願我常得獻最後供﹐於眾僧中修六和敬﹐得自在力興隆三寶﹐上弘佛道下化眾生。」

大乘蓮華寶達問答報應沙門經

寶達頃前更入一耕田地獄。云何名曰耕田地獄﹖其地獄縱廣二十由旬﹐鐵壁周匝猛火絕焰﹐上火下徹下火上徹﹐其炎俱熾烟火洞然。爾時﹐獄中地生鐵刀﹐其刃仰向刃上火然來燒罪人﹐罪人忙﹝慄﹣木﹢﹝革﹡月﹞精神飛颺﹐魂靈怗怕晃惱幽冥而不自覺﹐受罪千端苦痛萬億。其地獄中有鐵牛犁地火焰俱起。

東門之中有六千罪人﹐口眼火然烟焰俱發﹐身手六根火流如水。罪人沙門而不肯前﹐馬頭羅剎手捉鐵叉﹐望背而撞胸前而出﹐手捉鐵鈎望骸而搭步步來前﹐中有鐵狗來飲其血﹐復有餓鬼來食其肉。爾時﹐罪人沙門手捉鐵犁耕其地﹐其地火然隨流而去﹐其犁揚中亦皆火流來燒罪人﹐地生穀艸皆亦火然﹐一日一夜萬死萬生受大苦惱﹐精神飃浪魂魄幽冥﹐經千萬劫始得爲人﹐聾盲瘖瘂爲人所憎﹐橫爲官事縣官閉纏﹐身生惡瘡遊於艸野。

寶達問馬頭羅剎曰﹕「此諸沙門行何等行﹐今受此苦﹖」

馬頭羅剎答曰﹕「此諸沙門﹐受佛禁戒不懼三惡八難﹐受罪破戒無善﹐耕田種植名爲破戒﹐手自作食還取自食自殺艸木﹐亦如外道旃陀羅等無慚愧心。以是因緣﹐墮此地獄。」

「嗚呼﹗難思議﹐云何顚倒見﹐已得渡大海﹐而沒其深淵﹖已得離生盲﹐還復失光明﹖已得無爲道﹐還墮有爲中﹖已得離生死﹐還被欲火燒﹖」

佛名經卷第二十四

佛說佛名經卷第二十五

「南無過境界步佛南無須彌山聚佛南無虛空眼佛南無虛空寂佛南無稱力王佛南無放光明佛南無離諸染佛南無種種花成就勝佛南無遠離諸畏驚怖毛竪佛南無智積佛南無栴檀香佛南無伏眼佛南無寶來佛南無香首佛南無勝眾佛南無惟蓋佛南無無障眼佛南無栴檀去佛南無智華寶光明勝佛南無賢勝光明佛南無能一切畏佛南無無畏佛南無彌留藏佛南無法作佛南無十上光明佛南無千上光明佛南無智光明佛南無寶勝光明佛南無無邊光明佛南無無礙聲佛南無羅网光明佛南無種種寶智佛南無無邊莊嚴佛南無優波羅勝佛南無住智勝佛南無勝能聖佛南無智稱佛南無莎羅自在王佛南無寶娑羅佛南無大將佛南無寶鬘佛南無不空名稱佛南無勝成就功徳佛南無稱王佛南無不空步佛南無香光明佛南無無障礙聲佛南無稱力王佛南無須彌增長勝王佛南無寶勝功徳佛南無波頭摩勝佛南無寶起佛南無香光明佛南無十方稱發起佛南無普護增上雲聲王佛南無無邊光明佛南無無邊智成佛南無無邊輪奮迅佛南無眾上首佛南無華勝王佛南無寶像佛南無不空名稱佛南無發起無邊精進功徳佛南無發心莊嚴一切眾生佛南無蓋行佛南無光明輪威徳王佛南無功徳王光明佛南無一切功徳到彼岸佛南無然燈作佛南無能作光明佛南無得功徳佛南無波頭摩上勝佛南無寶作佛南無無邊願佛南無無邊功徳王住佛南無寶聚佛南無娑羅自在王佛南無寶光明佛南無寶積佛南無最上佛南無修行無邊功徳佛南無觀聲佛南無須彌山光明佛南無無邊境界佛南無妙法佛南無寶華成就勝佛南無無邊奮迅佛南無發起一切眾生信佛南無寶蓋起佛南無勝功徳佛南無不可華佛南無寶境界光明佛南無寶勝功徳佛南無發心卽轉法輪佛南無十方稱名佛南無迦陵伽王佛南無日輪然燈佛南無寶上佛南無智成就勝佛南無功徳王住佛南無無障礙眼佛南無無畏佛南無施無畏佛南無智積佛南無發起無譬諭相佛南無積光明輪威徳佛南無因意佛南無那羅延佛南無無垢雞兜佛南無月積佛南無淸淨意佛南無安隱佛南無發起善思惟佛南無能破諸怨佛南無優波羅功徳佛南無稱力王佛南無無邊光明雲香彌留佛南無種種色華佛南無無邊光佛南無能轉能住佛南無勝香佛南無寶勝佛南無香山佛南無信一切眾生心智見佛南無無相聲佛南無智功徳積佛南無無障聲佛南無一蓋藏佛南無不動勢佛南無迦葉佛南無觀見一切境界佛南無上首佛南無成義佛南無成勝佛南無稱佛南無離一切疑佛南無智徳佛南無功徳乘佛南無星宿王佛南無不可量雞兜佛南無栴檀佛南無羅网光佛南無梵聲佛南無不可量實體勝佛南無一切法無觀佛南無發一切眾生不斷絕修行佛南無無邊奮迅佛南無見一切法佛南無見一切法平等佛南無成就無邊功徳佛南無智髙光明佛南無波頭摩上佛南無十方上佛南無華成就功徳佛南無堅固眾生佛南無智光明佛南無智眾佛南無離藏佛南無明王佛南無不分別修行佛南無無邊智稱佛南無栴檀屋勝佛南無無比智華成佛南無善住娑羅王佛南無勝月光明佛南無須彌聚佛南無稱名佛南無過十方稱佛南無稱名親佛南無稱堅固佛南無離憂惱佛南無波頭摩勝王功徳佛南無散華雞兜佛南無普放香光明佛南無波那陀眼佛南無放炎佛南無十方稱名佛南無光明彌留佛南無寶光明佛南無然尸棄佛南無三界境界勢佛南無光明輪佛南無虛空寂境界佛南無盡境界佛南無妙寶聲佛南無普境界佛南無智稱佛南無光明輪境界勝王佛南無善住佛南無成就佛寶功徳佛南無起智功徳佛南無一切功徳佛南無佛境界淸淨佛南無起智光明威徳積聚佛南無成就波頭摩王佛南無第一境界法佛南無半月光明佛南無香像佛南無成就波頭摩功徳佛南無栴檀功徳佛南無寶山佛南無黠慧行佛南無能作無畏佛南無無邊功徳勝佛南無光明雞兜佛南無作無邊功徳佛南無成就一切勝功徳佛南無住持炬佛南無勝敵對佛南無勝王佛南無星宿王佛南無無邊山佛南無虛空輪淸淨王佛南無無邊聲佛南無無邊光明佛南無寶彌留佛南無種種寶佛南無拘修摩起佛南無上首佛南無無垢離發修行光明佛南無金色華佛南無寶窟佛南無種種華成就佛南無放光明佛南無成就華佛南無華蓋佛南無不空發修行佛南無勝力王佛南無淨聲王佛南無無邊上首佛南無無障眼佛南無破諸趣佛南無離疑佛南無無相聲佛南無畢竟成就無邊功徳佛南無寶成就勝佛南無波頭摩得勝功徳佛南無寶妙佛南無三世無礙發修行佛南無無邊照佛南無寶彌留佛南無然燈勝王佛南無成就智慧徳佛南無炬然燈佛南無無上光明佛南無功徳王光明佛南無弗沙佛南無梵聲佛南無功徳輪佛南無十方燈佛南無佛華成就徳佛南無娑羅自在王佛南無華鬘佛南無寶積佛南無見種種佛南無藥王佛南無最上佛南無賢勝佛南無香妙佛南無香勝雞兜佛南無栴檀屋佛南無香雞兜佛南無無邊精進佛南無過十光佛南無佛波頭摩妙佛南無無邊境界佛南無驚怖波頭摩成就勝王佛南無寶羅网佛南無善住王佛南無最勝香王佛南無能與一切樂佛南無能現一切念佛南無不空名稱佛南無寶光明佛南無安隱與一切眾生樂佛南無無邊虛空莊嚴勝佛南無善莊嚴佛南無虛空雞兜佛南無普華成就勝佛南無可樂勝佛南無無邊境界來佛南無淨眼佛南無髙山佛南無不可降伏幢佛南無可詣佛南無無邊無際諸山佛南無月輪莊嚴王佛南無最勝彌留佛南無樂成就徳佛南無淸淨諸彌留佛南無安樂徳佛南無梵徳佛南無無礙自在佛南無作無邊功徳佛南無威徳王佛南無梵勝佛南無善思惟成就諸願佛南無淸淨輪王佛南無智髙佛南無勇猛仙佛南無智積佛南無作方佛南無能忍佛南無離諸有佛南無智護佛南無妙功徳佛南無隨眾生心現境界佛南無明鏡月王佛南無無邊寶佛南無離一切愛境界無畏佛南無無礙寶光明佛南無無礙照佛南無念一切佛境界佛南無能現一切佛像佛南無無相體佛南無化聲佛南無化聲善聲佛南無寶成就勝功徳佛南無海彌留佛南無無垢意佛南無智華成就佛南無髙威徳山佛南無寂滅佛南無離恨佛南無斷一切諸道佛南無成就不可量功徳佛南無樂成就勝境界佛南無求無畏香佛南無無障礙香光明佛南無雲妙鼓聲佛南無成就勝功徳佛南無無邊勢力步佛南無須彌山堅佛南無勝香須彌佛南無無邊光佛南無普見佛南無得無畏佛南無月燈佛南無火燈佛南無勢燈佛南無髙修佛南無金剛生佛南無智自在王佛南無智力稱佛南無無畏上佛南無功徳王佛南無無畏上佛南無功徳王佛南無波婆娑佛南無善眼佛南無妙莊嚴佛南無寶蓋佛南無香象佛南無無邊境界不空稱佛南無不可思議功徳王光明佛南無種種華佛南無無畏王佛南無常厭香佛南無妙藥樹王佛南無常求安樂佛南無無邊意行佛南無無邊境界佛南無無邊光佛南無無邊目佛南無無邊虛空境界佛南無聲色境界佛南無星宿王佛南無香上勝佛南無虛空勝佛南無勝功徳佛南無現諸方佛南無妙彌留佛南無無障眼佛南無娑伽羅王佛南無庭燎佛南無然雞兜佛南無無垢月威徳光佛南無智山佛南無稱力王佛南無功徳王光明佛南無智見佛南無波頭摩勝二到成就佛南無寶火佛南無寶蓮華勝佛南無斷諸疑佛南無領勝眾佛南無雞兜王佛南無華勝佛南無放光明佛南無照波頭摩光明佛南無方王法雞兜佛南無無邊步佛南無娑伽羅山佛南無阿謨荷見佛南無無障礙吼聲佛南無無邊功徳稱光明佛南無世間涅槃無差別修行佛南無無邊照佛南無善眼佛南無一蓋藏佛南無放光明佛南無過去未來現在發修行佛

「南無徳炎菩薩南無相光菩薩南無海月菩薩南無海藏菩薩南無勝月菩薩南無淨慧菩薩南無超光菩薩南無月徳菩薩南無金剛菩薩南無炎幢菩薩南無尊徳菩薩南無海明菩薩南無海廣菩薩南無照境菩薩南無慧明菩薩南無功徳菩薩南無明達菩薩南無密教菩薩南無須那菩薩南無色力菩薩南無調伏菩薩南無隱身菩薩

「歸命如是等十方世界無量無邊諸大菩薩摩訶薩。

「弟子等﹗如上所說已懺悔於三寶間﹐輕重諸罪其餘諸惡﹐今當次第更復懺悔。經中佛說﹕『有二種健兒﹕一者自不作罪﹔二者作已能悔。』又云﹕『有二種白法﹐能爲眾生滅除眾障﹕一者慚﹔二者愧也。慚者自不作惡﹐愧者不令他作﹐有慚愧者可詺爲人。若無慚愧﹐與諸禽獸不相異也。慚者羞天﹐愧者所犯諸罪發露向人。』是故﹐弟子﹗今日至誠慚愧歸依佛。

「南無東方寶山佛南無南方最威儀佛南無西方無等勝佛南無北方法像佛南無東南方梵增益佛南無西南方天帝金剛佛南無西北方普照一切佛南無東北方大音眼佛南無下方海意樂佛南無上方淨妙慧徳豐佛

「弟子等﹗自從無始已來至于今日﹐或信邪倒見宰殺眾生﹐解奏魑魅魍魎鬼神﹐欲希延年終不能得。或妄言見鬼假稱神語。如是等罪無量無邊﹐今日慚愧發露懺悔。

「又復﹐弟子等﹗從無始已來至于今日﹐或行動傲誕自髙自大﹐或恃種姓輕慢一切﹐以貴欺賤用彊凌弱﹐倚富輕貧挾官慢下。或飲酒鬭亂不避親疎﹐惛醉終日尊卑不識。如是等罪無量無邊。

「或嚵剒嬾惰不識羞恥﹐貪嗜飲食不誕艱辛﹐飲酒噉肉歌舞作樂﹐無有期度不知休息。或食諸生鱠飲噉五辛﹐薰穢經像排﹝穴／友﹞淨眾﹐縱心肆意不限理極﹐疎遠善人親狎惡友。或貢髙矯假偃蹇自用﹐魯扈抵﹝穴／友﹞不識人情﹐自是非他自能他惡﹐見他過失則相攻訐﹐妄爲辭句希望僥倖。如是等罪無量無邊﹐今日至心歸命懺悔。

「或臨財不讓無廉無恥﹐屠肉沽酒欺誑自活。或出入息利計時賣日﹐聚積慳惜貪求無厭受人供養不生慚愧。或無戒行空納信施﹐或打奴捶婢駈役諸僮﹐不問飢渴不知寒暑。或撥撤橋梁駐絕行路。如是等罪無量無邊﹐今日至誠歸命懺悔。

「或放逸自恣無記散亂﹐摴捕白打雙六圍碁﹐羣會屯聚飲酒食肉﹐更相譏誚無趣談話﹐論說天下從月竟年空喪天日。初中後夜禪誦不修﹐懈怠懶惰尸臥終日﹐於六念處心不經理﹐見他勝事便生嫉妬﹐心懷磣毒備起煩惱﹐致使諸惡猛風吹惡薪火熾然無有休息。三業微善一切俱焚﹐善法旣盡爲一闡提﹐墮火地獄無有出期。是故﹐弟子等﹗今日至誠稽顙﹐向十方一切諸佛聖眾前﹐懺悔上來所有一切眾罪。若輕﹑若重﹑若麁﹑若細﹑若自作﹑若教他作﹑若隨喜作﹑若以勢逼迫令作﹐如是乃至讚歎行惡法者﹐今日至心發露懺悔願皆消滅。

「願弟子等﹐承是懺悔一切諸惡所生功徳﹐願生生世世慈和忠孝﹐謙卑自辱知廉識恥﹐先意問訊循良貞謹淸潔義讓﹐遠離惡友常遇善緣﹐攝守六根敬護三業﹐捍勞忍苦心不退沒﹐立菩提志荷負眾生。」

大乘蓮華寶達問答報應沙門經

寶達頃前入火米地獄。其地獄中流火灌注來燒罪人﹐火中有米亦皆火然﹐是諸罪人舉手來取其米﹐燒罪人手則皆燋爛。

寶達問馬頭羅剎曰﹕「此諸沙門﹐作何等罪受罪如是﹖」

馬頭羅剎答曰﹕「比丘﹗此諸沙門以不淨手觸眾僧淨食﹐以此因緣﹐故墮此地獄。」

佛名經卷第二十五

佛說佛名經卷第二十六

「南無無邊華佛南無無邊淨佛南無無邊光佛南無無邊明佛南無無邊照佛南無妙明佛南無無邊境界佛南無無邊步佛南無等蓋行佛南無寶蓋佛南無星宿王佛南無善星宿佛南無光明輪佛南無光明王佛南無勝光明功徳佛南無不可量光佛南無勝佛南無不可量境界步佛南無無礙聲吼佛南無大雲光佛南無闍梨尼山佛南無佛華光明佛南無波頭摩勝華山王佛南無星宿上首佛南無放光明佛南無三周單那堅佛南無不空見佛南無頂勝功徳佛南無波頭摩頂勝功徳佛南無無癡佛南無能度佛南無無迷步佛南無離愚境界佛南無無闇光明佛南無無邊精進佛南無娑羅自在王佛南無寶娑羅佛南無一蓋佛南無蓋莊嚴佛南無寶聚佛南無栴檀香佛南無栴檀聚香佛南無栴檀屋佛南無無邊光明佛南無光輪佛南無山莊嚴佛南無無障礙明佛南無善眼佛南無寶成佛南無一切功徳勝佛南無成就佛華功徳佛南無善住意佛南無無邊方便佛南無不空功徳佛南無寶勢佛南無無邊修行佛南無莊嚴無邊功徳佛南無虛空輪光佛南無無相聲佛南無藥王佛南無不怯弱佛南無離諸畏毛竪佛南無功徳王光明佛南無觀智慧起華佛南無虛空寂佛南無虛空聲佛南無虛空莊嚴佛南無大明佛南無勝功徳佛南無成佛南無佛波頭摩徳佛南無成功徳佛南無師子勝佛南無成就義佛南無師子護佛南無善住王佛南無梵山佛南無淨目佛南無不空迹步佛南無香象佛南無香徳佛南無香彌留佛南無無邊眼佛南無財屋佛南無香山佛南無寶師子佛南無堅固眾生佛南無妙勝住王佛南無無邊境界勝王佛南無勝精進王佛南無無疑佛南無善星宿王佛南無然燈佛南無能作光明佛南無光明山佛南無光明輪佛南無妙蓋佛南無香蓋佛南無寶蓋佛南無香雲蓋佛南無栴檀勝佛南無須彌山積聚佛南無種種寶光明佛南無堅固自在王佛南無思惟佛法佛南無淨勝佛南無淨眼佛南無不弱佛南無寶勝佛南無施羅王佛南無發修行轉女根佛南無發無邊修行佛南無最妙光佛南無闍梨尼光明山佛南無斷一切惡佛南無因王佛南無梵勝佛南無稱身佛南無華山佛南無轉胎佛南無轉難佛南無斷諸念佛南無發起諸念佛南無常修行佛南無善住佛南無一藏佛南無一山佛南無無邊身佛南無無邊精進佛南無光明輪佛南無無邊功徳王光佛南無降伏一切諸怨佛南無過一切魔境界佛南無不可量華佛南無不可量香佛南無不可量聲佛南無光明頂佛南無光明勝佛南無不離二佛南無法輪淸淨佛南無不可量佛花光明佛南無不可量聲佛南無光明山佛南無娑羅自在王佛南無日面佛南無善目佛南無虛空佛南無寶華佛南無寶成佛南無月華佛南無發諸行佛南無斷諸世間佛南無無邊樂說佛南無離諸競畏佛南無樂說一切境界佛南無普香光明佛南無香光佛南無香彌留佛南無香勝佛南無香象佛南無香林佛南無香王佛南無波頭摩勝王佛南無佛境界佛南無最妙佛南無妙勝佛南無散華佛南無華蓋鬘佛南無華屋佛南無金色華佛南無香華佛南無彌留王佛南無導師佛南無勝諸眾生佛南無斷阿叉那佛南無發善行佛南無善華佛南無無邊香佛南無普散香光明佛南無普散香佛南無普散光佛南無普散香花佛南無普散波頭摩勝佛南無寶闍梨尼手佛南無起王佛南無普佛國王蓋佛南無善住王佛南無妙香佛南無無邊智境界佛南無不空發佛南無不空見佛南無無障目佛南無不動佛南無發生菩提心佛南無無量眼佛南無有燈佛南無普照佛南無光明佛南無一切佛國土佛南無不斷慈一切眾生樂說佛南無無垢步佛南無無迹步佛南無離一切憂佛南無能離一切眾生有佛南無樂修行勝佛南無無畏王佛南無勝山佛南無救苦難佛南無香面佛南無俱隣佛南無大力勝佛南無寶優波羅勝佛南無拘牟頭成佛南無髙聲眼佛南無上首佛南無華成佛南無無邊光明佛南無月出光佛南無十方稱佛南無多羅歌王增上佛南無無邊光明佛南無最勝香山佛南無無畏佛南無成就無畏徳佛南無成就無邊願功徳佛南無一切功徳莊嚴佛南無華王佛南無不可降伏幢佛南無增上護光佛南無驚怖波頭摩勝王佛南無不異心成就勝佛南無一切上佛南無虛空輪淸淨王佛南無無量聲吼佛南無無相聲吼佛南無寶起功徳佛南無梵勝佛南無無障礙香手佛南無彌留山光明佛南無波頭摩勝光佛南無能作稱名佛南無稱親佛南無堅固自在王佛南無過去如是等無量無邊諸佛南無現在積聚無畏佛南無寶功徳光明佛南無普護佛南無寶光照佛南無月莊嚴寶光明智威徳聲王佛南無拘蘇摩樹提不謬王通佛南無淸淨月輪佛南無寂靜月聲佛南無阿僧祇住功徳精進勝佛南無善名稱勝佛南無因陀羅雞兜幢星宿王佛南無普光明莊嚴勝佛南無降伏敵對步佛南無普功徳光明莊嚴勝佛南無無礙藥王樹勝佛南無波頭摩步佛南無寶波頭摩善住娑羅主佛南無師子佛南無日光佛南無火光佛南無無邊光佛南無波頭摩王佛南無阿偶多羅佛南無波頭摩勝佛南無善華佛南無寶心佛南無無礙光佛南無山幢佛南無寶幢佛南無寶炎佛南無大炎聚佛南無栴檀香佛南無善利光佛南無波頭摩敷身佛南無依止無邊功徳佛南無寶體法決定聲王佛南無阿僧祇精進聚集勝佛南無智通佛南無彌留山積佛南無然燈佛南無大威徳力佛南無日月佛南無栴檀佛南無須彌劫佛南無月色佛南無不染佛南無降伏龍佛南無龍天佛南無金色鏡像佛南無山聲自在王佛南無山積佛南無須彌藏佛南無供養光佛南無勝覺佛南無地山佛南無瑠璃華佛南無妙瑠璃金形像佛南無降伏月佛南無日聲佛南無散華莊嚴佛南無山海智奮迅通佛南無水光佛南無大香鏡像佛南無不動山佛南無寶集佛南無勝山佛南無勇猛山佛南無多功徳法住持得通佛南無日月瑠璃光佛南無勝瑠璃光佛南無心間智多拘蘇摩勝佛南無日光佛南無月光佛南無散華王拘蘇摩通佛南無栴檀月光佛南無破無明闇佛南無普蓋波婆羅佛南無星宿佛南無弗沙佛南無法慧增長佛南無師子鵝王山吼佛南無梵聲龍奮迅佛南無世間因陀羅佛南無世間自在王佛南無可得報佛南無甘露聲佛南無樹提光佛南無那羅延首龍佛南無力天佛南無師子佛南無毘羅闍光佛南無世間最上佛南無山嶽佛南無人自在王佛南無華勝佛南無得四無畏佛南無寶勝威徳王劫佛南無不可嫌身佛南無稱護佛南無稱威徳佛南無稱名聲佛南無稱聲供養佛南無勇猛稱佛南無聲分淸淨佛南無智勝善黠慧佛南無智勝成就佛南無智炎佛南無妙智佛南無智炎聚佛南無智勇猛佛南無梵聲佛南無梵勝佛南無淨天佛南無善臂佛南無善淨天佛南無梵聲佛南無淨自在佛南無淨善眼佛南無淨聲自在王佛南無善淨徳佛南無威徳力增上佛南無善勢自在佛南無威徳大勢力佛南無勝威徳佛南無毘摩勝佛南無毘摩意佛南無善毘摩佛南無毘摩面佛南無毘摩成就佛南無毘摩妙佛南無見寶佛南無須尼多佛南無善眼淸淨佛南無無邊眼佛南無普眼佛南無無等眼佛南無勝眼佛南無不可降伏眼佛南無不動眼佛南無寂勝佛南無善寂佛南無善寂諸根佛南無寂勝上佛南無寂功徳佛南無寂彼岸佛南無寂善住佛南無寂心佛南無寂意佛南無寂靜然燈佛南無自在王佛南無眾勝佛南無淨王佛南無大眾自在勇猛佛南無眾勝解脫佛南無法幢佛南無法雞兜佛南無法起佛

「歸命如是等十方世界無量無邊諸大菩薩摩訶薩。

「弟子等﹗已懺悔煩惱障﹐已懺悔業障﹐所餘報障今當次第披陳懺悔。經中說言﹕『業報至時﹐非空非海中﹐非入山石間﹐無有他方所﹐脫之不受報﹐惟有懺悔力﹐乃能得除滅。』何以知然﹖釋提桓因五衰相現﹐恐懼切心歸誠三寶﹐死相卽滅得延天年。如是等比﹐經教所明其事非一﹐故知懺悔實能滅禍。但凡夫之人若不遇善友獎導﹐則靡惡而不造﹐致使大命將盡臨窮之際﹐地獄惡相皆現在前。當爾之時悔懼交至﹐不預修善臨窮方悔﹐悔之於後將何及乎﹖殃禍異處宿預嚴待﹐當獨趣入遠到他所﹐但得前行入於大鑊﹐身心摧碎精神痛苦﹐如此之時欲求一禮一懺豈復可得﹖

「眾等﹗莫自恃盛年財寶勢力﹐嬾惰懈怠放逸自恣﹐死苦一至﹐無問老少貧富貴賤皆悉磨滅﹐奄忽而至不令人知。夫命無常諭如朝露﹐出息𨿽存入息難保﹐云何以此而不懺悔﹖且五天使者旣來﹐無常殺鬼卒至﹐盛年壯色無得免者﹐當爾之時﹐華堂邃宇何關人事﹖髙車大馬豈得自隨﹐妻子眷屬非復我親﹐七珍寶飾乃爲他玩。以此而言﹐世間果報皆如幻化。

「上天𨿽樂會歸敗壞﹐壽盡魂魄墮落三途﹐是故佛語須跋陀言﹕『汝師欝頭藍弗﹐利根聰明能伏煩惱﹐至於非非想處命終﹐還作畜生道中飛狸之身﹐況復餘者﹖』故知未證聖果已還﹐皆應流轉備經惡趣。如不謹愼﹐怱爾一朝親嬰斯事﹐將不及悔。或如今被罪行詣公門已是小苦﹐情神慞惶眷屬恐懼求救百端﹐地獄眾苦比於此者﹐百千萬倍不得爲諭。

「眾等﹗相與歷劫已來罪若須彌﹐云何聞此晏然不畏不驚不恐﹖令此精神復嬰斯苦實爲可痛。是故﹐弟子等﹗運此丹誠﹐至心歸依佛。

「南無東方功徳華佛南無南方光明尊佛南無西方無邊命佛南無北方功徳勝佛南無東南方須漫那佛南無西南方無障礙利益佛南無西北方是世善妙佛南無東北方上香彌樓佛南無下方調意越諸花佛南無上方淨輪幡佛

「弟子等﹗自從無始已來至于今日﹐所有報障然其重者﹐第一惟有阿鼻地獄﹐如經所明﹐今當略說其相。此獄周匝有七重鐵城﹐復有七重鐵网羅覆其上﹐下有七重刀林無量猛火﹐縱廣八萬四千由旬。罪人之身徧滿其中﹐罪業因緣不相妨礙﹐上火徹下下火徹上﹐東西南北通徹交過﹐如魚在熬脂膏皆盡﹐此中罪苦亦復如是。

「其城四門有四大銅狗﹐其身縱廣四十由旬﹐牙爪鋒鉅眼如閃電。復有無量鐵觜諸鳥﹐奮飛騰翔啄罪人肉﹐牛頭獄卒形如羅剎﹐而有九尾尾如鐵叉。復有八頭頭上有十八角﹐有六十四眼﹐一一眼中皆悉迸出諸鐵丸﹐燒罪人肉﹐然其一瞋一怒喈吼之時聲如霹靂。復有無量自然刀輪空中而下﹐從罪人頂入從足而出﹐於是罪人痛徹骨髓苦切肝心。如是經無量歲受諸苦惱﹐求生不得求死不得。如是等報﹐今日皆悉稽顙慚愧發露誠心懺悔。

「其餘地獄﹐刀山劍樹地獄﹐身首脫落罪報懺悔﹔鑊湯爐炭地獄﹐燒煮罪報懺悔﹔鐵床銅柱地獄﹐燋然罪報懺悔﹔刀輪火車地獄﹐劈轢罪報懺悔﹔拔舌犁耕地獄﹐楚痛罪報懺悔﹔吞噉鐵丸洋銅灌口地獄﹐五內消爛罪報懺悔﹔鐵碓鐵磨地獄﹐骨肉灰粉罪報懺悔﹔黑繩鐵网地獄﹐支節分離罪報懺悔。灰河沸屎地獄﹐惱悶罪報懺悔﹔鹹水寒水地獄﹐皮膚坼裂裸凍罪報懺悔﹔虎狼鷹犬地獄﹐更相殘害罪報懺悔﹔刀兵分距地獄﹐更相搏撮斫刺罪報懺悔﹔火坑地獄﹐炮炙罪報懺悔﹔兩石相磕地獄﹐形骸破碎罪報懺悔﹔聚合黑耳地獄﹐解剔罪報懺悔。闇冥肉山地獄﹐斬剉罪報懺悔﹔鋸解釘身地獄﹐斷截罪報懺悔﹔鐵棒倒懸地獄﹐屠割罪報懺悔﹔燋熱叫喚地獄﹐煩冤罪報懺悔﹔大小鐵圍山間﹐長夜冥冥不識三光罪報懺悔。阿波波地獄﹑阿娑娑地獄﹑阿吒吒地獄﹑阿羅羅地獄﹐如是八寒八熱一切諸地獄﹐一一獄中復有八萬四千隔子地獄﹐以爲眷屬﹐此中罪苦炮煮楚痛﹐剝皮咼肉削骨打髓抽膓拔肺無量諸苦不可聞不可說。

「南無佛﹗今日在此中者﹐或是我等無始已來經生父母一切眷屬﹐我等相與命終之後﹐或當復墮如此獄中。今日洗心至到丹誠﹐叩頭稽顙向十方佛﹑大地菩薩求哀懺悔﹐令此一切報障畢竟消滅。

「願弟子等﹐承是懺悔地獄等報所生功徳﹐願生生世世諸佛慈悲救眾生苦﹐卽時破壞阿鼻鐵城﹐悉與淨土無惡道名。其餘地獄﹐一切苦具轉爲樂緣﹐刀山劍樹變成寶林﹐鑊湯鑪炭蓮華化生﹐牛頭獄卒除捨暴虐皆起慈悲無有惡念﹐地獄眾生得離苦果更不造因﹐等受安樂如第三禪﹐一時俱發無上道心。」

大乘蓮華寶達問答報應沙門經

寶達頃前入一鐵火屋地獄。云何名曰鐵屋地獄﹖其地獄縱廣三十四由旬﹐鐵壁周匝鐵网羅覆鐵城四角﹐有大風猛利來吹其城﹐鐵城動搖自然火出﹐周徧獄中炎赫熾盛。復有鐵鏘銐如鋒釯﹐虛空而住殷殷磑磑狀如雷聲﹐其鏘撩亂下刺罪人之體。有大鐵床周迴四十餘步﹐火屋圍繞罪人之身﹐徧布其床諸所受報了無妨礙。

爾時﹐西門之中有無量無邊罪人﹐唱如是言﹕「我今何罪入於此處﹖」舉身自搥踉﹝跳﹣兆﹢旁﹞宛轉﹐悲啼號叫而不肯前。馬頭羅剎手捉鐵鉗﹐望胸而夾擲著獄中﹐鉗所著處烟焰俱出﹐獄卒夜叉以大鐵鈎望頭而搭﹐牽入鐵火屋中。其屋周匝猛火熾焰﹐業力吹轉罪人之身﹐登床而臥。有大毒蛇鱗甲皆刺﹐口中而入從下而出﹔復有鐵鳥望心而啄抽其心腸。如是苦痛不可堪忍﹐一日一夜受罪無量﹐求生不得求死不得。經千萬劫爾乃得脫﹐從地獄出當作畜生﹐牽犁負重償他宿債﹐百生千生無有休息。

寶達問馬頭羅剎曰﹕「此諸罪人何罪所至﹐受苦如是﹖」

馬頭羅剎答曰﹕「此諸沙門受佛淨戒而不護持﹐向白衣不受屋舍而則眠臥﹐或因此見而生欲想﹐污淨行比丘污比丘尼﹐偸僧祇物。以是罪故墮此地獄﹐後得爲人當墮五逆﹐家貧寒賤獘衣不蓋形﹐自無家宅飃露居止。」

寶達聞之﹐啼泣言曰﹕「云何名爲出世人﹐而爲俗所縛﹖以得解脫門﹐翻爲欲所逼﹖」說是語已﹐涕泣而去。

佛名經卷第二十六

佛說佛名經卷第二十七

「南無法體勝佛南無法力自在勝佛南無法勇猛佛南無樂說山佛南無寶火佛南無樂說莊嚴雲吼佛南無勝聲佛南無妙眼佛南無淸淨面月勝藏威徳佛南無成就意佛南無滿足心佛南無淨迦羅迦決定威徳佛南無無邊精進佛南無甘露光佛南無無比慧佛南無大威徳佛南無無卑徵佛南無月光佛南無栴檀香佛南無須彌劫佛南無山積佛南無無垢色佛南無無染佛南無龍勝佛南無金色佛南無山吼自在王佛南無金藏佛南無火光佛南無火自在佛南無瑠璃華佛南無月勝佛南無月聲佛南無散華莊嚴光佛南無大香去照明佛南無離一切染意佛南無聚集寶佛南無徳山佛南無勇猛山佛南無梵聲龍奮迅佛南無世間勝上佛南無師子奮迅吼佛南無華勝佛南無山勝佛南無成就娑羅自在王佛南無吼聲佛南無普光明佛南無等蓋佛南無無憂佛南無智王佛南無智山佛南無月光佛南無普光佛南無聲徳佛南無無勿成就佛南無火幢佛南無智自在佛南無大自在佛南無梵聲佛南無眾自在佛南無月面佛南無日面佛南無聲勝佛南無梵面佛南無梵天佛南無因陀羅雞兜幢佛南無善思惟月勝成就王佛南無智光明佛南無無垢稱王佛南無樂說莊嚴雲徳佛南無妙聲佛南無淸淨面無垢月勝王佛南無平等意佛南無樂說聲佛南無無垢月佛南無有信行佛南無無垢淸淨金色決定光明威徳王佛南無寶光明輪王佛南無智通佛南無不可數發精進決定佛南無山積佛南無因陀羅雞兜幢王佛南無善住娑羅王佛南無波頭摩勝佛南無善住堅固王佛南無日月光佛南無波頭摩光佛南無波頭摩勝步佛南無大通佛南無大通智勝佛南無無邊智佛南無多寶佛南無吼聲降伏一切佛南無日月無垢光明佛南無蓮華無垢星宿王花佛南無雲妙鼓聲王佛南無意樂出家佛南無住持水聲善星宿王華嚴通佛南無無垢身佛南無那伽鉤羅勝佛南無智照佛南無現一切功徳光明奮迅佛南無照光明莊嚴奮迅王佛南無月明佛南無光明普照佛南無寶莊嚴佛南無散華佛南無普然燈佛南無普華佛南無普光明勝山王佛南無善住功徳摩尼山王佛南無光明王佛南無不可降伏幢佛南無勝功徳佛南無世間自在佛南無普華佛南無舌根佛南無虛空輪淸淨王佛南無勝光明波頭摩敷身佛南無須彌山波頭摩勝王佛南無一切寶摩尼王佛南無寶光明日月輪智佛南無威徳頻頭聲王佛南無大導師佛南無普光明奮迅王光明佛南無善行佛南無樂說山佛南無無住佛南無師子象奮迅佛南無功徳王光明佛南無功徳幢佛南無功徳作佛南無聖天佛南無寶幢佛南無金剛合佛南無一切勝佛南無安隱色佛南無妙行佛南無波婆羅娑伽羅佛南無弗波雞兜佛南無妙色佛南無修盧遮那佛南無梨師掘多佛南無破煩惱佛南無妙力佛南無敷華佛南無弗加羅佛南無善光佛南無善吉佛南無師子威徳佛南無住智徳佛南無婆那多香佛南無實法廣稱佛南無諦沙佛南無世間喜佛南無廣光明佛南無寶稱佛南無寶威徳佛南無梵威徳佛南無善聲佛南無善華佛南無眞聲佛南無善行色佛南無微笑眼佛南無功徳山佛南無雲聲佛南無妙色佛南無命威徳佛南無勝步行佛南無世間求佛南無降伏怨佛南無供養佛南無喜莊嚴佛南無舍尸雞兜佛南無弗若功徳光佛南無大威徳佛南無等寶蓋佛南無那羅延佛南無成就行佛南無離憂佛南無無垢喜佛南無無垢光明佛南無厚堅固佛南無無垢雲王佛南無無垢臂佛南無義成就佛南無勝護佛南無梵功徳天王佛南無虛空步佛南無妙智佛南無法寶佛南無不空見佛南無難降伏光佛南無月光佛南無月淨佛南無普光明佛南無寶勝佛南無普觀佛南無不可數見佛南無通障佛南無淸淨光明寶佛南無常救一切眾生苦佛南無月光佛南無善洗淸淨無垢成就無邊功徳勝王佛南無寶勝無垢王劫佛南無第一然燈佛南無功徳寶勝佛南無無垢光明佛南無樂說莊嚴佛南無無垢月雞兜稱佛南無俱蘇摩莊嚴佛南無大步佛南無寶上佛南無無畏觀佛南無師子奮迅佛南無離怖畏佛南無不怯弱離驚怖佛南無金剛威徳佛南無梵勝天王佛南無善見佛南無善月佛南無光明王佛南無雞兜稱佛南無閻浮光明佛南無多摩羅跋栴檀香佛南無不動佛南無師子聲佛南無彌留山佛南無師子幢佛南無住虛空佛南無常入涅槃佛南無因陀羅幢佛南無甘露幢佛南無降伏一切世間怨佛南無得度佛南無彌留劫佛南無多摩羅跋栴檀香佛南無雲自在王佛南無能破一切世間驚怖畏佛南無普光明佛南無法光明佛南無海住持奮迅通佛南無法虛空勝王佛南無七寶波頭摩步佛南無寶雞兜佛南無一切眾生愛見佛南無寶一蓋佛南無滿足百千光明幢佛南無娑羅自在王佛南無法華莊嚴王佛南無普一寶蓋佛南無星宿佛南無普光明奮迅王佛南無法莊嚴王佛南無山燈佛南無堅精進佛南無法照光佛南無善住淨境界佛南無月山佛南無畢竟莊嚴無邊功徳王佛南無住淸淨眼佛南無離諸煩惱佛南無不空見佛南無普光佛南無成就無垢無邊淸淨功徳勝王佛南無智上光明佛南無運度一切眾生佛南無寶勝智威徳莊嚴自在王佛南無淸淨光佛南無敷華娑羅自在王佛南無大華敷王佛南無月輪淸淨佛南無寂靜月聲王佛南無無邊堅精進住勝佛南無波頭摩勝佛南無法雞兜佛南無然燈佛南無功徳雞兜佛南無功徳成佛南無聖天佛南無寶山佛南無金剛合佛南無一切勝佛南無普香佛南無善華佛南無善勝佛南無功徳山佛南無勝成就佛南無拘隣佛南無善眼佛南無頭陀羅吒佛南無善生佛南無梵勝佛南無寂靜佛南無梵徳佛南無因陀羅幢佛南無月色佛南無無垢色佛南無無染佛南無勝龍佛南無龍天佛南無金光明佛南無勝聲因陀羅王佛南無善須彌山佛南無善色藏佛南無火光佛南無威徳因陀羅佛南無地迦佛南無瑠璃華佛南無勝瑠璃金光明佛南無月勝佛南無日吼佛南無散華莊嚴光明佛南無娑伽羅勝智奮迅通佛南無水光明佛南無大香行光明佛南無離一切瞋恨意佛南無寶勝佛南無勝積佛南無勝僊佛南無住持多功徳通法佛南無日月瑠璃光佛南無菩提心華勝佛南無日月佛南無日月光佛南無華鬘色王佛南無鉤修彌多通佛南無水月光明佛南無破無明闇佛南無普蓋寶佛南無增長法樂佛南無種種師子聲增長吼佛南無梵自在龍吼佛南無世間自在佛南無世間自在王佛南無難勝佛南無寶作佛南無甘露聲佛南無勝光佛南無龍天王佛南無增上力佛南無無垢光佛南無師子佛南無世間增上佛南無徳山佛南無人王佛南無華勝佛南無徳無畏佛南無能平等作佛南無行平等佛南無聲徳佛南無初發心離諸畏一切煩惱勝徳佛南無金剛步佛南無寶光明步象佛南無離諸魔疑佛南無功徳增長佛南無初發心成就不退轉勝佛南無寶蓋勝光明佛南無能教化諸菩薩佛南無初發心念斷一切煩惱染佛南無降伏煩惱佛南無勝光明王佛南無三昧手勝佛南無波頭摩上勝佛南無日輪光明佛南無均寶蓋佛南無日輪光明勝佛南無增上三昧奮迅佛南無寶花普照勝佛南無最妙波頭摩步佛南無寶輪光明勝徳佛南無寶藏佛南無寶勝佛南無寶燈王佛南無堅精進思惟成就義佛南無普光明觀稱佛南無慈莊嚴功徳稱佛南無稱一切眾生念勝功徳佛南無吉稱功徳佛南無畢竟慚愧稱勝佛南無廣光明佛南無樂說莊嚴思惟佛南無無垢月雞兜稱佛南無鈎修摩莊嚴光明作佛南無寶稱佛南無無畏觀佛南無師子力奮迅佛南無伽那歌王光明佛南無賢作佛南無無垢光明佛南無功徳寶光明佛南無精進力成就佛南無善淸淨光佛南無得奮一切縛佛南無無垢波頭摩藏勝佛南無得無障礙力解脫佛南無十方稱名無畏佛南無金剛勢佛南無大寶聚佛南無無邊功徳莊嚴威徳王劫佛南無功徳寶山佛南無說一切莊嚴勝佛南無無邊樂說莊嚴成就智佛南無千雲吼聲王佛南無妙金色光明威徳勝照佛南無種種威徳王劫佛南無阿僧祇億劫成就智佛南無淸淨金虛空吼光明佛

「歸命如是等十方世界無量無邊諸大菩薩摩訶薩。

「弟子等﹗已懺地獄報竟﹐今當復次懺悔三惡道報。經中佛說﹕『多欲之人多求利故﹐苦惱亦多。知足之人𨿽臥地上猶以爲樂﹐不知足者𨿽處天堂猶不稱意。』但世間人忽有急難便能捨財不計多少﹐而不知此身臨於三途深坑之上﹐一息不還定應墮落。忽有知識教營福徳﹐令修未來善法資糧﹐執此慳心無肯作理。夫如此者極爲愚惑。何以故爾﹖經中佛說﹕『生時不齎一文而來﹐死亦不持一文而去﹐苦身積聚爲之憂惱﹐於己無益徒爲他有﹐無善可恃無徳可怙﹐致使命終墮諸惡道。』是故﹐弟子等﹗今日至心稽顙懇切丹誠歸依佛。

「南無東方髙光明佛南無南方蓮花最佛南無西方大悲光明王佛南無北方華山藏佛南無東南方佛音聲佛南無西南方優曇鉢花幢佛南無西北方轉吉祥佛南無東北方光淨照耀佛南無下方無退沒佛南無上方寶徳步佛

「弟子等﹗今日次復懺悔畜生道中無所識知罪報﹔懺悔畜生道中負重牽犁償他宿債罪報﹔懺悔畜生道中不得自在﹐爲他斫刺屠割罪報﹔懺悔畜生道中無足二足四足多足罪報﹔懺悔畜生道中身諸毛羽鱗甲之內﹐爲諸小蟲之所咂啖罪報。懺悔如是畜生道中有無量無邊罪報﹐今日至誠歸命懺悔。

「弟子等﹗今日次復懺悔餓鬼道中長飢罪報﹔懺悔餓鬼道中百千萬歲永不曾聞漿水之名罪報﹔懺悔餓鬼道中食噉膿血糞穢罪報﹔懺悔餓鬼道中動身之時一切支節悉皆火然罪報﹔懺悔餓鬼道中腹大咽小罪報。懺悔如是餓鬼道中無量無邊苦報﹐是故﹐今日至誠稽顙歸命懺悔。

「弟子等﹗今日次復懺悔一切鬼神修羅道中諛諂詐稱罪報﹔懺悔鬼神道中擔沙負石塡河塞海罪報﹔懺悔鬼神羅剎鳩槃荼諸惡鬼神﹐生噉血肉受此醜陋罪報。懺悔如是鬼神道中無量無邊一切罪報﹐今日稽顙向十方佛﹑大地菩薩﹐求哀懺悔悉令消滅。

「願弟子等﹐承是懺悔畜生等報所生功徳﹐願生生世世滅愚癡垢﹐自識業緣智慧明照斷惡道身。願以懺悔餓鬼等報所生功徳﹐願生生世世永離慳貪飢渴之苦﹐常食甘露解脫之味。願以懺悔鬼神修羅等報所生功徳﹐願生生世世質直無諂﹐離邪命因除醜陋果福利人天。願弟子等﹐從今日以去乃至道場﹐決定不受四惡道報﹐惟除大悲爲眾生故﹐以誓願力處之無厭。」

大乘蓮華寶達問答報應沙門經

寶達頃前更入一崩埋地獄。云何名曰崩埋地獄﹖其獄縱廣四十九由旬﹐周匝鐵城﹐鐵城四角有金剛山﹐大力風來吹山則合磨令碎末﹐猶如散沙間無有空。山中出火炎赫熾然﹐徧布獄中了無休息﹐鐵鏘撩亂來刺罪人鏘皆火然。

爾時﹐北門之中有三千罪人﹐揚聲大哭舉身投地﹕「我今何罪來入此中﹖」馬頭羅剎手捉鐵棒望頭而打﹐將至獄中。其獄中央有四大鐵狗髙一由旬﹐廣張其口口內火然。罪人至傍則便瞋吼﹐諸罪人眾聞是吼聲﹐卽時驚怖悶絕躃地之間良久。熱風所吹利刀割身﹐身則分散苦切難忍﹐走向諸角。金剛鐵山自然而動崩壓罪人﹐罪人之身應時消爛。獄卒夜叉以大鐵丳蹴地刺之﹐喚言活便則自活。如是苦切楚痛萬端﹐一日一夜受罪無量﹐求生不得求死不得。

寶達問馬頭羅剎曰﹕「此諸罪人﹐以何罪故來入此獄中﹖」

馬頭羅剎答寶達菩薩曰﹕「此諸人等﹐不能持心苦行以求福田﹐翻乃倚挾豪族怙恃官勢﹐舞弄賢人欺凌貧賤。或枉取他財寶﹐或詐奪他家業資生﹐心無慚愧。以是因緣墮於地獄﹐百生千生無有出期﹐後若得出當生邊地下賤﹐不得聞佛正法。」

寶達聞之﹐涕泣而去。

佛名經卷第二十七

佛說佛名經卷第二十八

「南無普光明佛南無功徳多寶海王佛南無不空功徳佛南無照一切處佛南無妙鼓聲佛南無法自在佛南無普見佛南無大炎聚佛南無光明幢佛南無智雞兜佛南無娑羅胎佛南無寶尸棄佛南無波頭摩藏佛南無一切勝佛南無娑伽羅佛南無波頭摩藏佛南無娑羅自在王佛南無華淨佛南無稱勝佛南無見實佛南無智彌留佛南無龍徳佛南無勝行佛南無星宿佛南無大莊嚴佛南無光明王佛南無能人佛南無自在王佛南無日面佛南無善意佛南無龍勝佛南無弗沙佛南無藥王佛南無師子山佛南無住持勝功徳佛南無飲甘露佛南無放炎佛南無妙山佛南無護世間供養佛南無多伽羅尸棄佛南無難勝佛南無大燈佛南無波頭摩上佛南無法幢佛南無能然燈佛南無難勝智佛南無難可意佛南無眞聲佛南無妙聲佛南無娑羅步佛南無寶炎佛南無愛見佛南無須彌劫佛南無栴檀光佛南無日光佛南無藥樹勝佛南無淨覺佛南無記莂佛南無愛作佛南無作無畏佛南無波頭摩寶香佛南無勝徳佛南無無垢佛南無淨照佛南無無煩惱佛南無善來佛南無善光佛南無金色佛南無能作光明佛南無淸淨佛南無得脫佛南無迦陵頻伽聲佛南無能與法佛南無善護諸門佛南無得意佛南無離愛佛南無未生寶佛南無善護諸根佛南無梵聲佛南無勝聲佛南無妙聲佛南無大慧佛南無無諸濁佛南無不可動佛南無樂解脫佛南無勝二足佛南無具足一切功徳莊嚴佛南無相好莊嚴佛南無拘牟陀語佛南無不可降伏語佛南無常相應語佛南無梵聲安隱眾生佛南無娑羅華佛南無金枝花佛南無拘牟陀相佛南無妙頂佛南無大牟尼佛南無一切法到彼岸佛南無無染佛南無不散心佛南無荷吒伽色佛南無善寂成就佛南無賒頭羅步佛南無淸淨手佛南無常來佛南無畢竟成就大悲佛南無成就堅佛南無常行成就佛南無離諍濁佛南無淸淨功徳相佛南無不泣牟尼羅佛南無勝藏佛南無般若齊佛南無般若寶畢竟佛南無滿足意佛南無世間自在王佛南無無量命佛南無大炎積佛南無無邊寶佛南無淨勝天佛南無內外淨佛南無寂諸根佛南無最燈佛南無成就不可思惟願娑羅王佛南無師子意佛南無降伏力佛南無住持速行佛南無放光明王佛南無毘頭奚吼佛南無無念覺法王佛南無佛國土莊嚴身佛南無智根本華幢佛南無化稱佛南無一切色摩尼藏佛南無法藏自在佛南無法獻婆婆羅佛南無無邊寶功徳藏佛南無淨華聲佛南無大法王鉤修摩勝佛南無一切無盡藏佛南無功徳山藏佛南無星宿山藏佛南無虛空智山佛南無智力天王佛南無無障礙海隨順智佛南無無邊覺海藏佛南無智王無盡稱佛南無心意奮迅王佛南無自淸淨智佛南無智自在法王佛南無差別去佛南無自在見佛南無隨順香見法滿佛南無龍月佛南無因陀羅波羅無障礙王佛南無智雞兜佛南無智燈佛南無大光明照佛南無不可勝佛南無照境佛南無銀雞兜幢蓋佛南無威徳自在王佛南無覺王佛南無寶藏佛南無大娑伽羅佛南無十力差別佛南無降伏魔佛南無降伏貪佛南無降伏瞋佛南無降伏癡佛南無降伏憍慢佛南無降伏瞋恨垢佛南無法淸淨得名佛南無業勝得名佛南無如意淸淨得名佛南無起施得名佛南無起淸淨戒名得佛南無起忍辱成就得名佛南無起精進得名佛南無起禪得名佛南無起般若得名佛南無成就施不可思議佛南無成就戒不可思議佛南無成就忍辱不可思議佛南無成就精進不可思議佛南無成就禪那不可思議佛南無成就般若不可思議佛南無行成就得名佛南無成就陀羅尼淸淨得名佛南無陀羅尼色淸淨得名佛南無陀羅尼施淸淨得名佛南無空無我自在得名佛南無空行自在得名佛南無眼陀羅尼自在佛南無耳陀羅尼自在佛南無鼻陀羅尼自在佛南無舌陀羅尼自在佛南無身陀羅尼自在佛南無意陀羅尼自在佛南無色陀羅尼自在佛南無聲陀羅尼自在佛南無香陀羅尼自在佛南無味陀羅尼自在佛南無法陀羅尼自在佛南無觸陀羅尼自在佛南無地陀羅尼自在佛南無水陀羅尼自在佛南無火陀羅尼自在佛南無風陀羅尼自在佛南無苦自在佛南無集自在佛南無滅自在佛南無道自在佛南無陰自在佛南無界自在佛南無入自在佛南無三世自在佛南無陀羅尼華自在佛南無吉光明佛南無香燈衣自在光明佛南無法幢佛南無師子聲佛南無照藏佛南無法明敷身佛南無一切通光佛南無月智佛南無妙勝佛南無賢勝佛南無普滿佛南無普賢佛南無那羅延王佛南無成就一切義佛南無住持威徳佛南無無畏觀佛南無如是等過去未來現在無量無邊諸佛南無十千同名滿足佛南無三萬同名能聖佛南無二千同名拘隣佛南無十八億同名實體法式佛南無十八億同名日月燈佛南無千五百同名大威徳佛南無一萬五千同名歡喜佛南無八萬四千同名龍王佛南無一萬五千同名日佛南無一萬八千同名娑羅王佛南無一萬八千同名因陀羅幢佛南無八千同名善光佛南無八百同名寂滅佛。

「南無三十六億十一萬九千五百同名淨王佛。此諸佛名百千萬劫不可得聞﹐如優曇鉢華。若復有人受持讀誦此諸佛名﹐畢竟遠離諸煩惱。

「南無寂王佛南無燈作佛南無天光佛南無徳山佛南無勝上佛南無娑羅王佛南無淨王佛南無大慧梁佛南無須彌佛南無大智慧須彌佛南無寶作佛南無寶藏佛南無破金剛佛南無賢智不動佛南無普香佛南無甘露命佛南無難勝佛南無月光佛南無日照佛南無智雞兜佛南無大師子佛南無彌留山佛南無香光佛南無徳山佛南無大通佛南無阿摩羅藏佛南無寶圍佛南無金剛藏佛南無優波羅藏佛南無大日佛南無橋樑載佛南無月勝佛南無樂堅固佛南無不可思議法身佛南無勝藏佛南無不空王佛南無金剛無礙智佛南無寶炎佛南無賒施燈佛南無降伏一切怨佛南無自在佛南無大智眞聲佛南無般若香象佛南無天王佛

「舍利弗﹗若有善男子﹑善女人﹐聞此諸佛名受持讀誦不生疑者﹐是人八千億劫不入地獄﹐不入畜生﹐不入餓鬼道﹐不生邊地﹐不生貧窮家﹐不生下賤家﹐常生天人豪貴之處﹐常得歡喜適樂無礙﹐常得一切世間尊重供養﹐乃至得大涅槃。舍利弗﹗汝等應當敬禮不可嫌身佛。

「南無稱聲佛南無稱威徳佛南無稱名佛南無葉陀佛南無聲炎佛南無金剛定自在佛南無聲分勇猛佛南無智勝佛南無智善知佛南無智聚佛南無智勇猛佛南無梵勝佛南無淨婆藪佛南無淨心佛南無淨天佛南無淨聲佛南無梵自在佛南無威徳佛南無毘摩勝佛南無毘摩意佛南無毘摩面佛南無毘摩上佛南無常念一切眾生苦佛南無無邊聲佛南無實見佛南無善眼月佛南無深聲佛南無放聲佛南無驚怖魔力聲佛南無淨眼佛南無無邊眼佛南無普眼佛南無勝眼佛南無不可行佛南無寂勝佛南無善寂心佛南無善寂根佛南無善寂意佛南無善寂徳佛南無善住佛南無眾自在王佛南無大眾自在佛南無眾解脫佛南無法幢佛南無法山佛南無法勝佛南無法體佛南無法力佛南無法勇猛佛南無法體決定佛南無第二劫中八十億同名法體決定佛

「舍利弗﹗若有善男子﹑善女人﹐受持讀誦是諸佛名﹐畢竟不入地獄﹐速得三昧。

「舍利弗﹗過是佛名無量無邊阿僧祇劫﹐有佛名人自在聲﹐汝等應當一心歸命。彼人自在聲佛﹐壽命七十千萬劫住世﹐初會三億聲聞眾集﹑八十那由他千萬菩薩眾集﹐皆得諸神通具四無礙﹐通達一切空到彼岸。我若無量劫住世﹐說彼佛大會國土莊嚴﹐如大海水中一滴之分。

「南無三昧定自在佛南無慧定自在佛南無相覺自在佛南無普攝佛南無寶徳普光佛南無迦羅鳩村大佛南無意樂美音佛南無歡喜佛南無師子音佛南無師子相佛南無雲自在佛南無常滅佛南無帝相佛南無梵相佛南無阿彌陀佛南無度一切世間苦惱佛南無雲自在王佛南無壞一切世間怖畏佛南無百億我釋迦牟尼佛南無彌勒佛南無淨身佛南無華光佛南無華足佛南無光明佛南無名相佛南無閻浮那提金光佛南無法明佛南無寶明佛南無普明佛南無普相佛南無光相佛南無普光佛南無山海慧佛南無自在通王佛南無寶莊嚴佛南無弗沙佛南無百億自在燈王佛南無喜見佛南無二萬光相莊嚴王佛南無三萬同號善徳佛南無雷寶音王佛南無四萬八千定光佛南無寶月王佛南無離垢光佛南無妙色光明佛南無破一切眾難佛南無眾香佛南無眾嚴佛南無十千莊嚴光明佛南無八十億莊嚴光明佛南無寶華莊嚴佛南無上首徳王佛南無紫金光明佛南無五百授記華光佛南無那羅延不壞佛南無好華莊嚴佛

「歸命如是等十方世界無量無邊諸大菩薩摩訶薩。

「舍利弗﹗若有善男子﹑善女人﹑比丘﹑比丘尼﹑優婆塞﹑優婆夷﹐能受持讀誦此諸佛菩薩名者﹐終不墮惡道生天人中﹐常值諸佛﹑菩薩﹑善知識﹐遠離諸煩惱乃至得大菩提。」

佛說此佛名經已﹐慧命舍利弗及摩訶男比丘﹐及諸比丘﹑比丘尼﹑優婆塞﹑優婆夷﹐天﹑龍﹑夜叉﹑乾闥婆﹑阿修羅﹑迦樓羅﹑緊那羅﹑摩睺羅伽﹑人非人﹐及諸菩薩摩訶薩﹐皆大歡喜頂受奉行。

「弟子等﹗已懺三途等報﹐今當復次稽懇懺悔人天餘報。相與稟此閻浮壽命﹐𨿽曰百年滿者無幾﹐於其中間盛年夭枉其數無量﹐但有眾苦煎迫形心﹐愁憂恐怯未曾暫離﹐如此皆是善根微弱惡業滋多﹐致使現在心有所爲皆不稱意﹐當知悉是過去已來惡業餘報。是故﹐弟子﹗今日至誠歸依佛。

「南無東方大莊嚴佛南無南方智慧火佛南無西方智香勝佛南無北方智力王佛南無東南方那羅延勝業佛南無西南方雨娛樂佛南無西北方諦法普稱佛南無東北方三乘行佛南無下方大通智勝佛南無上方電燈豐王佛

「弟子等﹗自從無始已來至于今日﹐所有現在及以未來人天之中﹐無量餘報流殃宿對﹐癃殘百疾六根不具罪報懺悔﹔人間邊地邪見三惡八難罪報懺悔﹔人間多病痟瘦促命夭枉罪報懺悔﹔人間六親眷屬不能常得相保相守罪報懺悔﹔人間親友凋喪愛別離苦罪報懺悔﹔人間怨家聚會愁憂怖畏罪報懺悔﹔人間水火盜賊刀兵危嶮驚懼恐怯罪報懺悔﹔人間孤獨困苦流離波迸亡失國土罪報懺悔﹔人間牢獄繫閉幽執側立鞭撻拷楚罪報懺悔﹔人間公私口舌更相羅染更相誹謗罪報懺悔﹔人間惡病連年累月不差枕臥床席不能起居罪報懺悔﹔人間冬溫夏疫毒厲傷寒罪報懺悔﹔人間賊風腫滿否塞罪報懺悔﹔人間爲諸惡神伺求其便欲作禍祟罪報懺悔﹔人間有鳥鳴百怪飛屍邪鬼爲作妖異罪報懺悔﹔人間爲虎豹豺狼水陸一切諸惡禽獸所傷罪報懺悔﹔人間自結自刺自殺自害罪報懺悔﹔人間自憂自惋自勒自瞋自喜罪報懺悔﹔人間投坑赴火自沈自墜罪報懺悔﹔人間無有威徳名聞罪報懺悔﹔人間衣服資生不得稱心罪報懺悔﹔人間行來出入有所云爲值惡知識爲作留難罪報懺悔。如是現在未來人天之中﹐無量禍橫災疫厄難衰惱罪報懺悔。弟子﹗今日至誠向十方佛尊法聖眾前﹐披肝露心求哀懺悔。

「願弟子等﹐承是懺悔所生功徳﹐願生生世世身相具足﹐猶如羅睺羅常值佛法僧﹐恒聞妙法﹐壽命天地等﹐不爲百病之所纏﹐六親眷屬常得相保護﹐怨賊刀兵永恒去離﹐自然衣服箱篋常盈﹐百味香飯盂中恒滿﹐牢獄閉所化作天堂﹐口舌相非變成和合﹐連年之病永去身心﹐疫毒諸災恒離意首﹐妖怪魍魎及以飛鳥虎豹豺狼﹐水陸諸禍一切等厄皆去無餘﹔或自割刑或自瞋喜﹐如是等罪願從今已去﹐乃至成佛已來永相去離。願弟子等﹐不爲諸惡道之所受報﹐惟生大悲救護一切眾生﹐使皆盡性廣化諸類俱登正覺。」

大乘蓮華寶達問答報應沙門經

寶達頃前入一剝皮飲血地獄。云何名曰剝皮飲血地獄﹖其地獄縱廣七十由旬﹐周匝鐵城鐵网羅覆﹐城四門上沸鐵下流﹐徧布獄中炎赫熾滿。復有機弩在於空中﹐罪人觸突機弩自發射罪人胸﹐或從眼入或從口入﹐箭所著處猛火俱起。

爾時﹐南門之中有五千罪人﹐號啼大哭唱如是言﹕「我今何罪來入此處﹖」宛轉投地而不肯前。馬頭羅剎手持鐵鉤﹐望面而搭牽入獄中。罪人旣入﹐飛火來燒其身﹐徧身焦爛皮肉相離。乃有諸蟲千般種類﹐來飲其血諸頭牽掣皮肉分張﹐獄卒夜叉就中咼剝﹐骨肉異處痛切萬端。一日一夜受罪無量﹐千死千生萬死萬生﹐經千萬劫無有出期。

寶達問馬頭羅剎曰﹕「此諸罪人以何因緣受如是苦﹖」

馬頭羅剎答曰﹕「此諸罪人受佛淨戒而不堅持﹐心無慈悲手剝眾生殺害佛性﹐以此罪故墮是地獄。後若得出當墮畜生中﹐百千億生爲他所戮﹐怨讎相對無有了期﹐若生人中諸根不具。」

佛名經卷第二十八

佛說佛名經卷第二十九

爾時﹐喜王菩薩白佛言﹕「世尊﹗今此眾中頗有菩薩摩訶薩得是三昧﹐亦得八萬四千波羅蜜門﹑諸三昧門﹑陀羅尼門者不﹖」

佛告喜王﹕「今此會中有菩薩大士得是三昧﹐亦能入八萬四千諸波羅蜜及諸三昧陀羅尼門。此諸菩薩於是賢劫中﹐皆當得阿耨多羅三藐三菩提﹔除四如來﹐於此劫中得成佛已。」

喜王菩薩復白佛言﹕「惟願加哀當宣此諸菩薩名號﹐多所饒益安隱世間利諸天人﹐爲護佛法令得久住﹐爲將來菩薩顯示法門﹐求無上道心不疲懈。」

佛告喜王﹕「汝今諦聽﹗善思念之﹗當爲汝說。」

爾時﹐世尊卽以偈說諸佛名字﹕

「南無拘那提佛﹝爲首千佛﹞南無拘那含牟尼佛南無迦葉佛南無釋迦牟尼佛南無彌勒佛南無師子佛南無明炎佛南無牟尼佛南無妙華佛南無華氏佛南無善宿佛南無導師佛南無大臂佛南無大力佛南無宿王佛南無修藥佛南無名相佛南無大明佛南無炎肩佛南無照曜佛南無日藏佛南無月氏佛南無眾炎佛南無善明佛南無無憂佛南無提沙佛南無明曜佛南無持鬘佛南無功徳佛南無示義佛南無燈曜佛南無興盛佛南無藥師佛南無喜濡佛南無白毫佛南無堅固佛南無福威徳佛南無不可壞佛南無徳相佛南無羅睺佛南無眾主佛南無梵聲佛南無堅際佛南無不髙佛南無作明佛南無大山佛南無金剛佛南無將眾佛南無無畏佛南無珍寶佛南無華目佛南無軍力佛南無華光佛南無仁愛佛南無大威徳佛南無梵王佛南無無量明佛南無龍徳佛南無堅步佛南無不虛見佛南無精進徳佛南無善守佛南無歡喜佛南無不退佛南無師子相佛南無勝智佛南無法氏佛南無喜王佛南無妙御佛南無愛作佛南無徳臂佛南無喜意佛南無觀神佛南無雲音佛南無善思佛南無善意佛南無離垢佛南無月相佛南無珠髻佛南無師子步佛南無徳樹佛南無觀擇佛南無慧聚佛南無安住佛南無有意佛南無鴦伽陀佛南無大名佛南無威猛佛南無無量意佛南無妙色佛南無多智佛南無光明佛南無堅戒佛南無吉祥佛南無寶相佛南無蓮花佛南無那羅延佛南無安樂佛南無智積佛南無徳敬佛南無梵徳佛南無寶積佛南無華天佛南無善思議佛南無法自在佛南無名聞意佛南無樂說聚佛南無金剛相佛南無求利佛南無遊戲佛南無離闇佛南無多天佛南無彌樓相佛南無眾相佛南無寶藏佛南無極髙行佛南無提沙佛南無珠角佛南無徳讚佛南無日月明佛南無日明佛南無星宿佛南無師子相佛南無韋藍王佛南無福藏佛南無見有邊佛南無電明佛南無金山佛南無師子徳佛南無勝相佛南無明讚佛南無堅精進佛南無具足讚佛南無離畏佛南無應天佛南無大燈佛南無世明佛南無妙音佛南無持上功徳佛南無離闇佛南無師子頰佛南無寶讚佛南無滅過佛南無珠明佛南無人月佛南無喜見佛南無莊嚴佛南無珠明佛南無山頂佛南無名相佛南無法積佛南無定義佛南無施願佛南無定眾佛南無眾王佛南無遊步佛南無安意佛南無法差別佛南無上尊佛南無極髙徳佛南無上師子音佛南無樂戲佛南無龍明佛南無華山佛南無龍喜佛南無香自在佛南無大名佛南無天力佛南無徳鬘佛南無龍手佛南無善行意佛南無自莊嚴佛南無智勝佛南無無量月佛南無寶語佛南無日明佛南無定意佛南無無量形佛南無照明佛南無寶相佛南無斷疑佛南無善明佛南無不虛步佛南無覺悟佛南無華相佛南無山主王佛南無大威徳佛南無徧見佛南無無量名佛南無住義佛南無寶天佛南無滿意佛南無上讚佛南無無垢佛南無無憂佛南無梵天佛南無華相佛南無身差別佛南無法明佛南無盡見佛南無徳淨佛南無月面佛南無寶燈佛南無寶相佛南無上名佛南無作名佛南無無量音佛南無違藍佛南無師子身佛南無明意佛南無無能勝佛南無功徳品佛南無月相佛南無得勢佛南無無邊行佛南無開華佛南無淨垢佛南無一切義佛南無勇力佛南無富足佛南無福徳佛南無隨時佛南無廣意佛南無功徳敬佛南無善寂滅佛南無財天佛南無淨斷疑佛南無無量持佛南無妙樂佛南無不負佛南無無住佛南無得叉迦佛南無眾首佛南無世光佛南無多徳佛南無弗沙佛南無無邊威徳佛南無義意佛南無藥王佛南無斷惡佛南無無熱佛南無善調佛南無名徳佛南無華徳佛南無勇得佛南無金剛軍佛南無大徳佛南無寂滅意佛南無香象佛南無那羅延佛南無善住佛南無無所負佛南無月相佛南無電相佛南無恭敬佛南無威徳守佛南無智日佛南無上利佛南無須彌頂佛南無治怨賊佛南無蓮華佛南無應讚佛南無知次佛南無離憍佛南無那羅延佛南無常樂佛南無不少國佛南無天名佛南無見有邊佛南無甚良佛南無多功徳佛南無寶月佛南無師子相佛南無樂禪佛南無無所少佛南無遊戲佛南無徳寶佛南無應名稱佛南無華身佛南無大音聲佛南無辯才讚佛南無金剛珠佛南無無量壽佛南無珠莊嚴佛南無大王佛南無徳髙徳佛南無髙名佛南無百光佛南無喜悅佛南無龍步佛南無意願佛南無寶月佛南無滅已佛南無喜王佛南無調御佛南無喜自在佛南無寶髻佛南無離畏佛南無善滅佛南無梵命佛南無寶藏佛南無月面佛南無淨名佛南無威徳寂滅佛南無愛相佛南無多天佛南無須炎摩佛南無天愛佛南無寶眾佛南無寶步佛南無師子分佛南無極髙行佛南無人王佛南無善意佛南無世名佛南無寶威徳佛南無徳乘佛南無覺相佛南無喜莊嚴佛南無示濟佛南無香象佛南無眾炎佛南無慈相佛南無妙香佛南無堅鎧佛南無威徳猛佛南無珠鎧佛南無仁賢佛南無善逝月佛南無梵自在佛南無師子月佛南無福威徳佛南無正生佛南無無勝法佛南無月觀佛南無寶名佛南無大精進佛南無山光佛南無徳聚佛南無供養名佛南無法讚佛南無施名佛南無電徳佛南無寶語佛南無求命佛南無善戒佛南無善眾佛南無定意佛南無破有闇佛南無喜勝佛南無師子光佛南無照明佛南無上名佛南無利慧佛南無珠月佛南無威光佛南無不破論佛南無光明佛南無珠論佛南無世師佛南無吉手佛南無善月佛南無寶炎佛南無羅睺守佛南無樂菩薩佛南無無光佛南無至寂滅佛南無世最妙佛南無無憂佛南無十勢力佛南無喜力佛南無徳勢力佛南無得勢佛南無大勢士佛南無功徳藏佛南無眞行佛南無上安佛南無提沙佛南無火光佛南無電明佛南無廣徳佛南無珍寶佛南無福徳明佛南無造鎧佛南無成手佛南無善華佛南無集寶佛南無大海佛南無持地佛南無義意佛南無善思惟佛南無徳輪佛南無寶火佛南無利益佛南無世月佛南無美音佛南無梵相佛南無眾師首佛南無師子行佛南無難陀佛南無應供佛南無明威徳佛南無大光佛南無寶名佛南無眾淸淨佛南無無邊名佛南無不虛光佛南無聖天佛南無智王佛南無金剛眾佛南無善障佛南無建慈佛南無華國佛南無法意佛南無風行佛南無善思惟佛南無多明佛南無蜜眾佛南無功徳守佛南無利意佛南無無懼佛南無堅觀佛南無住法佛南無珠足佛南無解脫徳佛南無妙身佛南無善意佛南無普徳佛南無妙智佛南無梵財佛南無寶音佛南無正智佛南無力得佛南無師子音佛南無花相佛南無智積佛南無華齒佛南無功徳藏佛南無名寶佛南無希有名佛南無上戒佛南無無畏佛南無日月佛南無梵壽佛南無一切天佛南無樂智佛南無寶天佛南無珠藏佛南無徳流布佛南無智王佛南無無縛佛南無堅法佛南無天徳佛南無梵牟尼佛南無安祥行佛南無勤精進佛南無炎肩佛南無大威徳佛南無瞻蔔花佛南無歡喜佛南無善眾佛南無帝幢佛南無大愛佛南無須蔓色佛南無眾妙佛南無可樂佛南無勢力行佛南無善定義佛南無牛王佛南無妙臂佛南無大車佛南無滿願佛南無徳光佛南無寶音佛南無金剛軍佛南無富貴佛南無師子力佛南無淨目佛南無迦葉佛南無淨意佛南無知次第佛南無猛威徳佛南無大光明佛南無日光曜佛南無淨藏佛南無分別威佛南無無損佛南無月光佛南無密口佛南無持明佛南無善寂行佛南無不動佛南無大讚佛南無徳法佛南無嚴土佛南無莊嚴王佛南無髙出佛南無炎熾佛南無華徳佛南無寶嚴佛南無上善佛南無寶上佛

「歸命如是等十方世界無量無邊諸大菩薩摩訶薩。

「弟子等﹗敬請十方諸佛﹑十二部經﹑一切賢聖﹑天龍八部﹑法界眾生﹑現前大眾等證知。弟子﹗自從無始已來﹐所造眾罪無量無邊﹐今日至心發露懺悔歸依佛。

「南無東方作戒王佛南無南方最勇躍佛南無西方無礙稱佛南無北方龍華徳佛南無東南方無邊自在力佛南無西南方珍寶自在佛南無西北方蓮華自在佛南無東北方彌樓乾那佛南無下方建立精進佛南無上方瑠璃光最豐佛

「弟子等﹗自從無始劫來乃至今身﹐殺害一切三寶﹑師﹑僧﹑父母﹑六親眷屬﹑善知識﹑法界眾生﹐不可知數﹔偸盜一切三寶﹑師﹑僧﹑父母﹑六親眷屬﹑善知識﹑法界眾生物﹐不可知數﹔於一切三寶﹑師﹑僧﹑父母﹑六親眷屬﹑善知識﹑法界眾生上起邪心﹐不可知數﹔妄語欺誑一切三寶﹑師﹑僧﹑父母﹑六親眷屬﹑善知識﹑法界眾生﹐不可知數﹔綺語調弄一切三寶﹑師﹑僧﹑父母﹑六親眷屬﹑善知識﹑法界眾生﹐不可知數﹔惡口罵辱誹謗毀訾一切三寶﹑師﹑僧﹑父母﹑六親眷屬﹑善知識﹑法界眾生﹐不可知數﹔兩舌鬭亂破壞一切三寶﹑師﹑僧﹑父母﹑六親眷屬﹑善知識﹑法界眾生﹐不可知數﹔或破五戒﹑八戒﹑十戒﹑十善戒﹑二百五十戒﹑五百戒﹑菩薩三聚戒﹑十無盡戒﹐乃至一切戒及一切威儀戒等﹐自作教他見作隨喜不可知數。

「如是等眾罪﹐亦如十方大地無邊微塵無數﹐我等作罪亦無邊無數﹐虛空無邊我等作罪亦復無邊﹐方便無邊我等作罪亦復無邊﹐法性無邊我等作罪亦復無邊﹐法界無邊我等作罪亦復無邊﹐眾生無邊我等劫奪殺害亦復無邊﹐三寶無邊我等侵損亦復無邊戒品無邊﹐我等毀犯亦復無邊。如是等罪﹐上至諸菩薩下至聲聞緣覺所不能知﹐惟佛與佛乃能知我罪之多少。今於三寶前法界眾生前﹐發露懺悔不敢覆藏﹐惟願十方三寶法界眾生聽我懺悔。

「弟子等﹗從無始劫來所有眾惡﹐以是因緣生大憂苦﹐貧窮困乏愁熱驚懼﹐怖畏惡業心常怯劣﹐在在處處暫無歡樂。十方現在大悲世尊﹐能除眾生一切怖畏﹐願受我等誠心懺悔﹐過去諸惡今悉悔過﹐現在作業誠心發露。所未作者﹐更不敢作已﹐作之業不敢覆藏﹐身業三種口業有四意三業行今悉懺悔。生死嶮難種種淫欲愚煩惱難﹐如是諸難今悉懺悔。心輕躁難﹐近惡友難﹐三有嶮難﹐及三毒難﹐遇無難難值好時難﹐修功徳難﹐值佛亦難。如是諸難﹐今悉懺悔。

「弟子等﹗今者爲諸眾生及自己身﹐十方佛前歸命懺悔。一切眾生無量劫來﹐不識諸佛及父母恩﹐不解善法造作眾惡﹐自恃種性及諸財寶﹐盛年放逸作諸惡行﹐心念不善口作惡業﹐隨心所造不見其過。凡夫愚行無知闇覆﹐親近惡友煩惱亂心﹐五欲因緣心生忿恚﹐不知厭足故作眾惡﹐親近非聖因生慳嫉﹐貧窮因緣姦諂作惡﹐繫屬於他常有怖畏﹐不得自在而造諸惡﹐貪欲恚癡撓動其心﹐渴愛所逼造作諸惡﹐依因衣食及以女色諸結惱熱﹐愛他男子染着其心。或於牛馬驢騾羊一切禽獸諸色異類而生女想﹐不依佛行造作諸惡﹐身口意業所集三業﹐如是眾罪無量無邊今悉懺悔。

「弟子等﹗自從無始已來至于今日﹐或不恭敬佛法聖僧﹐如是眾罪今悉懺悔。或不恭敬緣覺菩薩﹐如是眾罪今悉懺悔。以無智故誹謗正法﹐不知恭敬父母尊長﹐愚惑所覆憍慢放逸﹐因貪瞋癡造作諸惡﹐如是眾罪今悉懺悔。好樂飲酒不知止極﹐或以酒與眾僧與持戒人與比丘尼﹐若滅心人若禪定人﹐如是等罪無量無邊﹐今日運心歸命懺悔。

「願弟子等﹐承是懺悔所生功徳﹐願生生世世永捨胎藏形﹐隨心願往生獲六神通力﹐救攝諸苦眾﹐虛空法界盡我願亦如是﹐地獄餓鬼一切眾生貧窮困厄﹐及諸有苦煩惱所逼﹐如是等苦悉令除滅。又願﹐弟子﹗承是懺悔所成功徳﹐願離於生死到大智岸﹐轉無上輪微妙淸淨﹐諸所願求成就具足。又願盲者得視﹐聾者得聽﹐瘂者能言﹐裸者得衣﹐貧窮乏者則得寶藏﹐倉庫盈溢無所乏少﹐一切皆受安隱快樂﹐乃至無有一人受苦。又願眾生慈心相向佛眼相看﹐形貌端嚴人所喜見﹐上妙色像莊嚴其身﹐爲菩提眷屬作眞善知識。」

大乘蓮華寶達問答報應沙門經

寶達頃前入一飛火叫喚分頭地獄。其地獄縱廣六十由旬﹐周匝鐵城鐵网覆上﹐其中鐵鏘銐如鋒釯﹐猛風吹火烟焰赫奕來燒罪人。

爾時﹐東門之中有三萬六千罪人﹐唱如是言﹕「我今何罪來入此處﹖」馬頭羅剎手捉鐵棒望背而打﹐罪人前入以脚蹴之﹐罪人狼﹝跳﹣兆﹢旁﹞步步而倒﹐鐵鏘下刺飛火焚燒﹐或從眼然或從口出。罪人叫喚東西而走﹐直欲東走飛火逆燒﹐復欲西馳火還燒面。馬頭羅剎以手撮罪人頭髪兩手擿之﹐皮毛皆脫身骨俱碎﹐乃有餓狗來食其肉﹐復有餓鬼來飲其血。一日一夜受罪萬端﹐求生不得求死不得﹐經千萬劫受報不了﹐後若得出常作畜生。

寶達問馬頭羅剎曰﹕「此諸人等﹐何罪所致入於其中﹖」

馬頭羅剎答曰﹕「此諸罪人受佛禁戒而不守持﹐拔諸禽獸之毛損傷一切品類不曾恩念﹐所被擒捉之者心神飛颺馳魂走魄﹐痛切不堪酸楚難忍。而諸人等爛拔毛羽將爲快樂﹐都無慈心亦無慚愧﹐以是罪故墮此地獄。」

佛名經卷第二十九

佛說佛名經卷第三十

「南無利慧佛南無海得佛南無梵相佛南無月蓋佛南無多炎佛南無違藍王佛南無智稱佛南無覺相佛南無功徳光佛南無聲流布佛南無滿月佛南無花光佛南無花勝佛南無善成王佛南無燈王佛南無電光佛南無光王佛南無光明佛南無具足讚佛南無華藏佛南無弗沙佛南無身端嚴佛南無淨義佛南無滅猛軍佛南無福威徳佛南無力行佛南無羅睺天佛南無智聚佛南無調御佛南無如王佛南無華相佛南無羅睺佛南無大藥佛南無宿王佛南無藥王佛南無徳手佛南無得叉迦佛南無流布佛南無日光佛南無徳藏佛南無妙意佛南無徳主佛南無金剛眾佛南無慧頂佛南無善住佛南無意行佛南無梵音佛南無師子佛南無雷音佛南無通相佛南無慧音佛南無安隱佛南無梵王佛南無牛王佛南無梨陀目佛南無龍徳佛南無寶相佛南無莊嚴佛南無不沒音佛南無花徳佛南無音徳佛南無師子佛南無莊嚴辭佛南無勇智佛南無花積佛南無華開佛南無力行佛南無徳積佛南無上形色佛南無明曜佛南無月燈佛南無威徳王佛南無菩提王佛南無無盡佛南無菩提眼佛南無身充滿佛南無慧國佛南無最上佛南無淸涼照佛南無慧徳佛南無妙音佛南無導師佛南無無礙藏佛南無上施佛南無大尊佛南無智勢力佛南無制大炎佛南無帝王佛南無制力佛南無威徳佛南無善明佛南無名聞佛南無端嚴佛南無無塵垢佛南無威儀佛南無師子軍佛南無天王佛南無名聲佛南無殊勝佛南無大藏佛南無福徳光佛南無梵聲佛南無燈王佛南無智頂佛南無上天佛南無地王佛南無至解脫佛南無金髻佛南無羅睺日佛南無莫能勝佛南無牟尼淨佛南無善光佛南無金齊佛南無眾徳天王佛南無法蓋佛南無徳臂佛南無鴦伽他佛南無美妙慧佛南無微意佛南無諸威徳佛南無師子髻佛南無解脫相佛南無慧藏佛南無智聚佛南無威相佛南無斷流佛南無無礙讚佛南無寶聚佛南無善音佛南無山王相佛南無法頂佛南無解脫徳佛南無善端嚴佛南無吉身佛南無愛語佛南無師子利佛南無和樓那佛南無師子法佛南無法力佛南無愛樂佛南無講不動佛南無眾明王佛南無覺悟佛南無妙眼佛南無意住儀佛南無光照佛南無香徳佛南無令喜佛南無不虛行佛南無滅恚佛南無上色佛南無善步佛南無大音讚佛南無淨願佛南無日天佛南無樂慧佛南無攝身佛南無威徳勢佛南無利剎佛南無徳乘佛南無上金佛南無解脫髻佛南無樂法佛南無住行佛南無捨憍慢佛南無智藏佛南無梵行佛南無栴檀佛南無無憂名佛南無端嚴身佛南無相國佛南無蓮華佛南無無邊徳佛南無天光佛南無慧華佛南無頻頭摩佛南無智富佛南無梵財佛南無寶手佛南無淨根佛南無具足論佛南無上論佛南無弗沙佛南無提沙佛南無有日佛南無出泥佛南無得智佛南無謨羅佛南無上吉佛南無法樂佛南無求勝佛南無智慧佛南無善聖佛南無网光佛南無瑠璃藏佛南無名聞佛南無利寂佛南無教化佛南無目明佛南無善明佛南無眾徳上明佛南無寶徳佛南無人月佛南無羅睺佛南無甘露明佛南無妙音佛南無大明佛南無一切主佛南無樂智佛南無山王佛南無寂滅佛南無徳聚力佛南無天王佛南無妙音聲佛南無妙花佛南無住義佛南無功徳威聚佛南無智無等佛南無甘露音佛南無善手佛南無利慧佛南無思解脫義佛南無勝音佛南無梨陀行佛南無喜義佛南無無過佛南無行善佛南無花藏佛南無妙色佛南無樂說佛南無善濟佛南無眾王佛南無離畏佛南無樂智佛南無辯才日佛南無名聞佛南無寶日明佛南無上意佛南無無畏佛南無大見佛南無梵音佛南無善意佛南無慧齊佛南無無等礙佛南無金剛軍佛南無菩提意佛南無樹王佛南無般陀音佛南無福徳力佛南無勢徳佛南無聖愛佛南無勢行佛南無琥珀佛南無雷音雲佛南無善愛目佛南無善智佛南無具足佛南無徳積佛南無大音佛南無法相佛南無智音佛南無虛空佛南無祠音佛南無慧音差別佛南無功徳光佛南無聖王佛南無眾音佛南無辯才論佛南無善寂佛南無月面佛南無日名佛南無無垢佛南無功徳集佛南無華徳相佛南無辯才國佛南無寶施佛南無愛月佛南無不髙佛南無師子力佛南無自在王佛南無無量淨佛南無等定佛南無不壞佛南無滅垢佛南無不失方便佛南無無嬈佛南無妙面佛南無智制住佛南無法師王佛南無大天佛南無深意佛南無無量佛南無法力佛南無世供養佛南無華光佛南無三世供養佛南無應日藏佛南無天供養佛南無上智人佛南無眞髻佛南無信甘露佛南無金剛佛南無堅固佛南無寶肩明佛南無梨陀步佛南無隨日佛南無淸淨佛南無明力佛南無功徳聚佛南無具足徳佛南無師子行佛南無髙出佛南無華施佛南無珠明佛南無蓮花佛南無愛智佛南無槃陀嚴佛南無不虛行佛南無生法佛南無相好佛南無思惟樂佛南無樂解脫佛南無知道理佛南無名聞海佛南無持華佛南無不隨世佛南無喜眾佛南無孔雀音佛南無不退沒佛南無斷有愛垢佛南無威儀濟佛南無諸天流布佛南無寶步佛南無華手佛南無威徳佛南無破怨賊佛南無富多聞佛南無妙國佛南無華明佛南無師子智佛南無日出佛南無滅闇佛南無無動佛南無次第行佛南無福徳燈佛南無音聲治佛南無憍曇佛南無勢力佛南無身心住佛南無善月佛南無覺意華佛南無上吉佛南無善威徳佛南無智力徳佛南無善燈佛南無堅行佛南無天音佛南無樂安樂佛南無日面佛南無樂解脫佛南無戒明佛南無住戒佛南無無垢佛南無堅出佛南無安闍那佛南無增益佛南無香明佛南無違藍明佛南無念王佛南無密體佛南無無礙相佛南無信戒佛南無至妙道佛南無樂寶佛南無明法佛南無具威儀佛南無大慈佛南無上慈佛南無至寂滅佛南無甘露王佛南無彌樓明佛南無聖讚佛南無廣照佛南無威徳佛南無見明佛南無善行報佛南無善喜佛南無無憂佛南無寶明佛南無威儀佛南無樂福徳佛南無功徳海佛南無盡相佛南無斷魔佛南無盡魔佛南無過衰道佛南無不壞意佛南無水王佛南無淨魔佛南無眾上王佛南無愛明佛南無福燈佛南無菩提相佛南無智明佛南無善滅佛南無梵命佛南無智喜佛南無神相佛南無如眾王佛南無持地佛南無愛日佛南無羅睺月佛南無華明佛南無藥師上佛南無持勢力佛南無福徳明佛南無喜明佛南無好音佛南無法自在佛南無梵音佛南無善業佛南無意無錯佛南無大施佛南無名讚佛南無眾相佛南無徳流布佛南無世自在佛南無徳樹佛南無辨意佛南無滅癡佛南無無量佛南無善月佛南無無邊辯相佛南無梨陀法佛南無應供養佛南無度憂佛南無樂安佛南無世音佛南無愛身佛南無妙足佛南無優鉢羅佛南無華纓徳佛南無無邊辯光佛南無信聖佛南無焰熾佛南無徳精進佛南無眞實佛南無天王佛南無樂髙音佛南無信淨佛南無婆耆羅陀佛南無福徳音佛南無炎熾佛南無無邊徳佛南無聚威佛南無師子遊佛南無不動佛南無信淸淨佛南無行明佛南無龍音佛南無持輪佛南無財成佛南無世愛佛南無法名佛南無無量寶名佛南無雲相佛南無慧道佛南無妙音佛南無虛空音佛南無虛空佛南無大王佛南無珠淨佛南無善財佛南無燈炎佛南無實音承佛南無人主王佛南無羅睺守佛南無安隱佛南無師子意佛南無寶名聞佛南無得利佛南無徧見佛南無世華佛南無髙頂佛南無無偏辯才佛南無差別知見佛南無師子牙佛南無梨陀步佛南無福徳佛南無法燈蓋佛南無目揵連佛南無無憂國佛南無意思佛南無樂菩提佛南無法天敬佛南無斷勢力佛南無敬勢佛南無慧華佛南無堅音佛南無安樂佛南無妙義佛南無愛淨佛南無慚愧顏佛南無妙髻佛南無欲樂佛南無樓至佛

「此賢劫中諸佛出世名號如是。若人聞此千佛名字﹐不畏謬錯必得涅槃。諸有智者聞諸佛名字﹐應當一心勿懷放逸勤行精進﹐無失是緣還墮惡趣受諸苦惱﹐安住持戒隨宜多聞﹐常不遠離具足深忍﹐是人則能值遇千佛。

「若持誦此千佛名者﹐則滅無量阿僧祇劫所集眾罪﹐必當得佛諸三昧神通無礙智慧﹐及諸法門諸陀羅尼﹐一切經書種種智慧隨宜說法皆當從是三昧中求。修習此三昧﹐當行淨命勿生欺誑﹐離於名利勿懷嫉妬行六和敬﹐如是行者疾得三昧法。

「歸命如是等十方世界無量無邊諸大菩薩摩訶薩。

「南無如是諸菩薩等﹐皆當憶念恭敬禮拜求阿惟越致地。

「弟子等﹗已懺悔諸報竟﹐今當重更總都懺悔諸罪﹐殷勤啟請十方諸佛救護。

「弟子我等﹗從無始無量百千萬億劫已來﹐造作惡業不可具說﹐或犯十惡或犯五逆及謗方等﹐或造無量阿僧祇罪﹐今者歸命十方佛﹑歸命十方法﹑歸命十方僧。

「次復歸命稽首東方阿閦佛﹑南方寶相佛﹑西方阿彌陀佛﹑北方妙勝佛﹑上方香積如來﹑下方億像佛﹐稽首東方普賢大士﹑南方持世大士﹑西方觀音大士﹑北方滿月大士﹑上方虛空大士﹑下方堅徳大士﹑本師釋迦牟尼佛﹐歸命未來佛性。

「又復稽首他方分身化佛大士維摩文殊師利﹐亦復稽首阿難﹑迦葉出現四道聖人﹐亦復歸命有教初心。

「稽首大藏十二部經﹐及於餘經方等正典﹐八分舍利形像。亦復歸命現有佛事四方天王﹑忉利釋梵三十三天﹑虛空天上地上地下﹑有諸山林樹下一切神仙﹐有大神足有天眼者﹐有天耳者﹐願賜聞知皆爲證明﹐願一切眾生若未懺者﹐得此懺已皆得滅罪。弟子﹗今日懺悔披肝露膽﹐至誠歸依佛。

「南無東方勝意佛南無南方勝仙佛南無西方聲山佛南無北方勝光明佛南無東南方愛淸淨佛南無西南方壞眾怖畏佛南無西北方無畏善化佛南無東北方極受上影王佛南無下方遇神通王佛南無上方蓮花尊豐王佛

「弟子等﹗自從無始世界已來﹐及今惡身狂惑心亂無量倒見煩惱惡業不可具陳﹐所作眾罪不自覺知﹐惡心熾盛不見後世﹐但見現在樂習煩惱遠離善根﹐惡業障礙近惡知識。或於比丘邊作非法﹐比丘尼邊作非法﹐父母邊作非法﹐或復大眾前作非法。或復自在用僧鬘物﹐或於五部僧邊﹐或作是非﹐或說世間無量惡果。或殺菩提善根眾生﹐或謗法師﹐法說非法非法說法﹐謂如來無常正法無常僧寶無常﹐不樂惠施信受邪法。如是等罪無量無邊。是故今日無量怖畏無量慚愧﹐歸依三寶﹐諸佛慈悲方等父母菩薩知識﹐聽許我等今日發露懺悔。

「弟子等﹗自從無量劫來造作五逆﹐或犯過去未來現在諸佛禁戒﹐作一闡提行﹐發麁言誹謗正法﹐造是重業未曾攺悔心無慚愧。或犯十惡等罪﹐自知定犯如是重事﹐本心初無怖畏慚愧嘿受供養﹐未曾發露。於彼正法未有護惜建立之心﹐於其中間毀訾輕賤言多過惡。或復說言無佛法僧﹐或復不信有諸地獄受報。如是等罪無量無邊﹐今日無量怖畏無量慚愧﹐歸依三寶諸佛慈悲方等父母菩薩知識﹐聽許我等發露懺悔。

「弟子等﹗自從無量劫來至于今日﹐或四倒見四重之法說偸蘭遮﹐偸蘭遮法說爲四重﹐犯說非犯非犯說犯﹐輕罪說重重罪說輕﹐淨見不淨不淨見淨。或復邪見讚說世典不敬佛經﹐諸惡論議畜八不淨﹐眞是佛語以爲魔語﹐眞是魔語以爲佛語。或復信受六師所說﹐或作是言﹐如來今日已歸涅槃三寶無常﹐身心起惑無量倒見。是故﹐今日無量怖畏無量慚愧﹐歸依三寶﹐諸佛慈悲方等父母菩薩知識﹐聽許我等發露懺悔。

「願弟子等﹐承是懺悔所生功徳﹐願生生世世拔濟十方一切眾生﹐遠離十惡修行十善﹐所有諸苦使得安止﹐不可思議阿僧祇眾令住十地。若此國土及餘世界﹐所有善法悉以迴向。我所修行身口意善﹐願於來世證無上道。願諸女人皆成男子﹐具足智慧精勤不懈﹐一切皆行菩薩之道﹐勤心修集六波羅蜜。若此閻浮及餘他方無量世界所有眾生﹐所作種種善妙功徳﹐我今深心隨其歡喜。我今以此隨喜功徳及身口意所作善業﹐願於來世成無上道﹐得淨無垢吉祥果報﹐悉令具足如來正覺。」

大乘蓮華寶達問答報應沙門經

馬頭羅剎語寶達菩薩曰﹕「而此地獄乃有無量。若有比丘﹐不淨靴鞋躡於方等大乘淸淨香室﹐當墮鐵﹝金﹡疾﹞﹝金﹡離﹞地獄。若有比丘﹐心懷瞋恚舉手向師生一念惡﹐墮燃手脚地獄。若有比丘﹐發聲罵師作一惡言﹐墮銅狗地獄。若有比丘﹐心無慈悲煮湯眾生肉者﹐入鐵山地獄。」

馬頭羅剎語寶達菩薩曰﹕「如是罪報皆不虛也。」

寶達悲泣而還摩竭道場﹐繞佛七匝悲泣而言﹕「此東方鐵圍山間無量地獄﹐我當云何而拔此諸罪人等﹖」

佛言﹕「寶達﹗汝作神通往入其中﹐喚諸罪人悉皆得出﹐地獄苦惱皆得休息﹐悉來見我﹐我爲說法令使得道。」

爾時﹐寶達便作神通往詣地獄﹐坐髙臺上喚諸罪人及阿須輪王﹕「汝等罪人﹗今不知耶﹖三界人尊今出於世﹐大悲普照無不蒙益使出三界。」

阿須輪王得聞是語生歡喜心﹐喚諸罪人﹕「我今快樂如囚得赦﹐如死還活。將諸罪人來向寶達菩薩﹐則化地獄苦痛之處莫不快樂﹐來詣佛所﹐佛爲說法皆得悟道。」

說此品時﹐二萬比丘得阿羅漢道﹐五千比丘尼得須陀洹果﹐六千王子得法眼淨﹐八百女人得三禪心﹐天龍鬼神莫不歡喜而去。

佛說罪業報應教化地獄經

一時﹐佛在王舍城耆闍崛山中﹐與菩薩摩訶薩及聲聞眷屬俱。比丘﹑比丘尼﹑優婆塞﹑優婆夷﹐及諸天龍鬼神等皆悉集會。

爾時﹐信相菩薩白佛言﹕「今有地獄餓鬼畜生奴婢貧富貴賤種類若干﹐惟願世尊﹐具演說之。凡有眾生聞佛說法﹐如孩兒得母﹐如病得醫﹐如裸得衣﹐如闇得燈﹐世尊說法利益眾生亦復如是。」

爾時﹐世尊觀時已至﹐知諸菩薩勸請殷勤﹐則放眉間白毫相光照於世界﹐地獄休息苦痛安寧。爾時﹐一切受罪眾生尋佛光明﹐來詣佛所﹐繞佛七匝至心作禮。勸請世尊敷演導化﹐令此眾生得蒙解脫。

爾時﹐信相菩薩爲諸眾生而作發起﹐白佛言﹕「世尊﹗爾時眾生爲諸獄卒剉碓斬身﹐從足斬之乃至其頂斬之以訖﹐巧風吹活而復斬之。何罪所致﹖」

佛言﹕「此人前世坐不信三尊﹑不孝父母﹐屠兒魁膾斬害眾生﹐故獲斯罪。」

「復有眾生身體頑痺眉鬚墮落﹐舉身洪爛鳥栖鹿宿。

「人迹斷絕沾污親族﹐人不嬉見名之癩病。何罪所致﹖」

佛言﹕「以前世時﹐坐不信三尊﹑不孝父母﹐破壞塔寺剝脫道人﹐斫射賢聖傷害師長﹐常不返報復背恩義﹐常行猪犬淫溢所尊﹐不避親疎無有慚愧﹐故獲斯罪。」

「復有眾生身體長大﹐聾騃無足宛轉腹行﹐惟食泥土以自活命﹐爲諸小蟲之所咂食﹐常受此苦不可堪處。何罪所致﹖」

佛言﹕「以前世時﹐爲人自用﹐不信好言善語﹐不孝父母﹐反戾時君。若爲帝王大臣四鎭方伯州郡令長宮禁守護﹐恃其威勢侵奪民物﹐無有道理使人窮苦﹐故獲斯罪。」

「復有眾生﹐兩目盲瞎覩無所見﹐或觸樹木或墮溝坑﹔於時死已更復受身亦復如是。何罪所致﹖」

佛言﹕「以前世時﹐坐不信罪福﹑障佛光明﹐縫鷹眼合籠繫眾生﹐皮囊盛頭不得所見﹐故獲斯罪。」

「復有眾生﹐吃嘅喑啞口不能言﹐若有所說不能明了。何罪所致﹖」

佛言﹕「以前世時﹐坐誹謗三尊輕毀聖道﹐論他好惡求人長短﹐彊誣良善憎嫉賢人﹐故獲斯罪。」

「復有眾生﹐腹大頸細不能下食﹐若有所食變爲膿血。何罪所致﹖」

佛言﹕「以前世時﹐偸盜僧食﹐或爲大會施設餚饌﹐故取麻米屏處食之﹐悋惜己物但貪自有﹔常行惡心﹐與人毒藥气息不通﹐故獲斯罪。」

「復有眾生﹐常爲獄卒燒熱鐵釘貫之百節針之已訖﹐自然火生焚燒其身悉皆燋爛。何罪所致﹖」

佛言﹕「以前世時﹐坐爲針師傷人身體不能差病﹐誑他取物徒令痛苦﹐故獲斯罪。」

「復有眾生﹐常有鑊中牛頭阿婆手捉鐵叉﹐牽着鑊中煮之令爛﹐還則吹活而復煮之。何罪所致﹖」

佛言﹕「以前世時屠殺眾生﹐湯灌滅毛不可限量﹐故獲斯罪。」

「復有眾生﹐在大城中煻煨齊心﹐四門𨿽開到則閉之﹐東西馳走不能自免﹐爲火燒盡。何罪所致﹖」

佛言﹕「以前世時﹐焚燒山澤決穴陂池﹐使諸眾生沒溺而死﹐故獲斯罪。」

「復有眾生﹐常在雪山中﹐寒風所吹皮肉剝裂。何罪所致﹖」

佛言﹕「以前世時﹐橫道作賊剝脫人衣﹐冬月隆寒令他凍死﹐﹝利﹣禾﹢皮﹞剝牛羊苦痛難堪﹐故獲斯罪。」

「復有眾生﹐常在刀山劍樹之上﹐若有所捉則便傷割支節斷壞。何罪所致﹖」

佛言﹕「以前世時﹐屠殺爲業烹害眾生﹐刀割剝刺骨肉分離﹐頭脚星散懸於髙格秤量而賣﹐或復生懸痛不可堪﹐故獲斯罪。」

「復有眾生﹐五根不具。何罪所致﹖」

佛言﹕「以前世時﹐飛鷹走狗彈射鳥獸﹐或破其頭或斷其足生滅頭翼﹐故獲斯罪。」

「復有眾生﹐癵癖背膢腰臗不遂﹐脚跛手折不能行步。何罪所致﹖」

佛言﹕「以前世時﹐爲人疽尅行道安鏘﹐或施射科陷墜眾生前後非一﹐故獲斯罪。」

「復有眾生﹐或瞋或癡或狂或騃﹐不別好醜。何罪所致﹖」

佛言﹕「以前世時飲酒醉亂犯三十六失﹐後得癡身如似醉人﹐不別尊卑﹐故獲斯罪。好弓刀騎乘﹐爲夷人﹔好殺獵﹐爲豺狼﹔好著馭花入精舍中﹐後爲戴角蟲﹔好著長裙﹐後作長尾蟲﹔喜惡口者﹐後作狗﹔惡口讒刺人及多瞋恚者﹐後爲虵虺﹔好惡聲﹐後爲鵄梟﹔喜禍語﹐後爲野狐。」

目連﹕「見一大身眾生﹐舉體無皮形如肉段乘空而行。」

佛言﹕「過去自墮其胎已墮地獄﹐故受斯苦。」

目連﹕「見一眾生舉身無皮純一肉段﹐乘空而行﹐烏鴟隨而啄食。」

佛言﹕「過去生中爲屠兒者﹐已墮地獄猶受斯苦。」

目連﹕「見一眾生﹐以銅鐵羅网自纏其身﹐火常熾盛還燒其體乘空而行。」

佛言﹕「過去生中爲捕魚師﹐地獄餘罪今受此身﹐网鳥网兔亦復如是。」

目連﹕「見一大身無頭眾生﹐兩邊生目胸前生口﹐身常流血﹐諸蟲咂食痛徹骨髓。」

佛言﹕「過去生中好斷蟲獸頭﹐已地獄受苦今得此身。」

目連﹕「見一大身眾生舉身生毛毛利如刀﹐其毛火燃燒割其體。」

佛言﹕「過去生中刀劍傷一切之命﹐地獄餘報續受斯苦。」

佛名經卷第三十

佛說佛名經

「南無阿差末經南無彌勒下生經南無修行經南無無盡意經南無大雲經南無廣博嚴淨經南無所行讚經南無十住經南無海龍王經南無思益經南無菩薩處胎經南無禪行經南無鴦掘魔羅經南無菩薩本緣經南無密迹金剛經南無佛藏經南無大樹緊那羅經南無阿毘曇心經南無大悲分陀利經南無百諭經南無大吉義呪經南無淨度經南無維摩詰經南無菩薩本行經南無寶篋經南無無明羅剎經南無集一切福徳經南無金光明經

「南無因陀羅徳菩薩南無海天菩薩南無拔陀波羅菩薩南無藥王菩薩南無盧舍那菩薩南無月光菩薩南無波頭摩勝藏菩薩南無智山菩薩南無聖藏菩薩南無不捨行菩薩南無不空見菩薩南無妙聲菩薩南無妙聲吼菩薩南無常微笑寂根菩薩南無波頭摩道勝菩薩南無廣思菩薩南無憂波羅眼菩薩南無可供養菩薩南無常憶菩薩南無住一切悲見菩薩南無斷一切惡法菩薩南無住一切聲菩薩南無住一切有菩薩南無住佛聲菩薩南無無垢菩薩南無勇猛徳菩薩南無淨菩薩南無寶勝菩薩南無羅网光菩薩南無斷諸蓋菩薩南無能捨一切事菩薩南無華莊嚴菩薩南無月光光明菩薩南無最勝意菩薩南無堅意菩薩南無自在天菩薩南無勝意菩薩南無淨意菩薩

「從此以上一千四百佛﹑十二部經﹑一切賢聖。

「南無金剛意菩薩南無增長意菩薩南無善住菩薩南無善導師菩薩南無波頭摩藏菩薩南無陀尼自在王菩薩南無普行菩薩南無覺菩提菩薩

「歸命如是等十方無量無邊菩薩。

「南無實辟支佛南無不可比辟支佛南無歡喜辟支佛南無喜辟支佛南無隨喜辟支佛南無十二婆羅墮辟支佛南無十同名婆羅辟支佛南無火身辟支佛南無同菩提辟支佛南無摩訶男辟支佛南無心上辟支佛南無髪淨辟支佛

「歸命如是等無量無邊辟支佛。

「眾等相以﹐卽今我身心寂靜無諂無障﹐正是生善滅惡之時﹐復應各起四種觀行﹐以爲滅罪作前方便。何等爲四﹖一者﹑觀於因緣﹔二者﹑觀於果報﹔三者﹑觀於自身﹔四者﹑觀如來身。

「第一觀因緣者﹐知我此罪藉以無明﹐不善思惟無正觀力﹐不識其過遠離善友諸佛菩薩﹐隨逐魔道行邪嶮逕﹐如魚吞鈎不知其患﹐如蠶作繭自縈自縛﹐如鵝赴火自燒自爛﹐以是因緣不能自出。

「第二觀於果報者﹐所有諸惡不善之業﹐三世流轉苦果無窮﹐沈溺無邊巨夜大海﹐爲諸煩惱羅剎所食﹐未來生死冥然無崖。設使報者轉輪聖王﹐王四天下飛行自在七寶具足﹐命終之後不勉惡趣﹐四空果報三界尊極福盡﹐還作牛領中蟲﹐況復其餘﹖無福徳者﹐而復懈怠不勤懺悔﹐此亦譬如抱石沈淵求出良難。

「第三觀我自身﹐𨿽有正因靈覺之性﹐而爲煩惱黑暗叢林之所覆蔽﹐無了因力不能得顯。我今應當發起勝心﹐破切無明顚倒重障﹐斷滅生死虛僞苦因﹐顯發如來大明覺慧﹐建立無上涅槃妙果。

「第四觀如來身﹐無爲寂照離四句絕百非﹐眾徳具足湛然常住﹐𨿽復方便入於滅度﹐慈悲救接未曾暫捨。生如是心﹐可謂滅罪之良津﹐除障之要行。是故﹐弟子﹗今日至誠歸依佛。

「南無東方勝藏珠光佛南無南方寶積示現佛南無西方法界智燈佛南無北方最勝降伏佛南無東南方龍自在王佛南無西南方轉一切生死佛南無西北方無邊智自在佛南無東北方無邊功徳月佛南無下方海智神通佛南無上方一切勝王佛

「弟子等﹗無始以來至於今日﹐長養煩惱日深日厚日滋日茷﹐覆蓋慧眼令無所見﹐斷除眾善不得相續。起障不得見佛﹑不聞正法﹑不值聖僧﹐煩惱起障﹐不見過去未來一切善惡業行煩惱障﹔受人天尊貴之煩惱障﹔生色無色界禪定福樂之煩惱障﹔不得自在神通飛騰隱顯徧生十方諸佛淨土聽法之煩惱障﹔學安那般那數息不淨觀諸煩惱障﹔學慈悲喜捨因緣煩惱障﹔學七方便三觀義煩惱障﹔學四念處煖頂忍煩惱﹔學聞思修第一法煩惱障。學空平等中道解煩惱障﹔學念道示相諸煩惱障﹔學七覺支不示相煩惱障﹔學於道品因緣觀煩惱障﹔學八解脫九空之煩惱障﹔學於十智三三昧煩惱障﹔學三明六通四無礙煩惱障﹔學六度四等煩惱障。學四攝法廣化之煩惱障﹔學大乘心四弘誓願煩惱障﹔學十明十行之煩惱障﹔學十迴向十願之煩惱障﹔初地二地三地四地明解之煩惱障﹔五地六地七地諸知見煩惱障﹔學八地九地十地雙照之煩惱障﹔如是乃至障學佛果百萬阿僧祇諸行上煩惱。如是行障無量無邊。弟子﹗今日至到稽懇向十方佛﹑尊法﹑聖眾慚愧懺悔願皆消滅。

「願藉此懺悔障於諸行一切煩惱﹐願弟子在在處處自在受生﹐不爲結業之所迴轉﹐以如意通於一念頃徧至十方淨諸佛土攝化眾生。於諸禪定甚深境界﹐及諸知見通達無礙﹐心能普同一切諸法﹐樂說無窮而不染著﹐得心自在得法自在﹐知慧自在方便自在﹐令此煩惱及無知結習畢竟永斷不復相續﹐無漏聖道朗然如日﹝禮佛一拜﹞。

「南無首楞嚴經南無菩薩夢經南無菩薩神通變化經南無法界體性經南無密藏經南無般舟經

「從此以上一千七百佛﹑十二部經﹑一切賢聖。

「南無超日明經南無中本起經南無無量經南無百論經南無寶梁經南無善王皇帝經南無發菩提心經南無決罪福經南無大乘方便經南無法句經南無蜜蜂王經南無虛空藏經南無辟支佛緣經南無淨業障經南無溫室洗浴經南無太子讚經南無勝睒經南無光瑞經南無法句譬諭經南無眾要阿毘曇經南無三受經南無三乘無當經

「南無妙光菩薩南無無邊光菩薩南無無量明菩薩南無勇力菩薩南無普賢菩薩南無勇智菩薩南無度難菩薩南無濟神菩薩南無開化菩薩南無淨智菩薩南無安神菩薩南無專通菩薩南無無邊光菩薩南無金剛慧菩薩南無寶首菩薩南無調慧菩薩南無法藏菩薩南無龍樹菩薩南無淨藏菩薩南無淨眼菩薩南無大勢志菩薩南無童眞菩薩南無成道菩薩南無度難菩薩南無彌陀羅菩薩

「南無見人飛騰辟支佛南無可波羅辟支佛南無秦摩利辟支佛南無月淨辟支佛南無善智辟支佛南無修陀羅辟支佛南無善法辟支佛南無應求辟支佛南無髻求辟支佛南無大勢辟支佛南無修行不著辟支佛南無捨辟支佛

「歸命如是等無量無邊辟支佛。

「弟子等﹗略懺煩惱障竟﹐今當次第懺悔業障。夫業能莊飾世趣在在處處﹐是以思惟求離世解脫﹐所以六道果報種種不同﹐形類各異當知皆是業力所作。所以佛十力中業力甚深﹐凡夫之人多於此中好起疑惑。何以故爾﹖現見世間行善之人觸向輱軻﹐爲惡之者是事諧偶﹐謂言天下善惡無分。如此計者﹐皆是不能深達業理。何以故爾﹖經中說言﹕『有三種業。何等爲三﹖一者現報﹔二者生報﹔三者後報。現報業者﹐現在作善作惡現身受報。生報業者﹐此生作善作惡來生受報。後報業者﹐或是過去無量生中作善作惡﹐或於此生中受﹐或在未來無量生中方受其報。』向者行惡之人現見好﹐此是過去生中報後報善業熟故﹐所以現在有此樂果﹐焉關現在作諸惡業而得好報﹖行善之人現在見苦者﹐是過去生中生報後報惡業熟故﹐現在善根力弱不能排遣﹐是故得此苦報﹐焉關現在作善而招惡報﹖何以知然﹖現在世間爲善之者﹐爲人所讚歎人所尊重﹐故知未來必招樂果。過去旣有如此惡業﹐所以諸佛菩薩教令親近善行共行行懺悔﹐善知諸者於得道中則爲令利。是故﹐弟子等﹗今日至誠歸依於佛。

「南無東方無量離垢佛南無南方樹根花王佛南無西方蓮華自在佛南無北方金剛能破佛南無東南方悉檀義勝佛南無西南方金海自在王佛南無西北方無邊法自在佛南無東北方無礙香象王佛南無下方無礙慧幢佛南無上方甘露上王佛

「弟子等﹗無始以來至於今日﹐積惡如恒沙造罪滿天地﹐捨身與受身不覺亦不知。或作五逆深厚濁纏無間罪業﹐或造一闡提斷善根業﹐輕誣佛語謗方等業﹐破滅三寶毀正法業﹐不信罪福起十惡業﹐迷眞返正癡惑之業﹐不孝二親反戾之業﹐輕慢師長無禮敬業﹐朋友不信不義之業。或作四重六重八重障聖道業﹐毀犯五戒破八齋業﹐五篇七聚多缺犯業﹐優婆塞戒輕重垢業。或菩薩戒不能淸淨如說行業﹐前後方便污梵行業﹐月無六齋懈怠之業﹐年三長齊不常循業﹐三千威儀不如法業﹐八萬威儀微細罪業﹐不循身戒心眞之業﹐春秋八王造眾罪業﹐行十六種惡律儀業。於苦眾生無愍傷業﹐不矜愍業﹐不拔不濟無救護業﹐心懷嫉忌無度彼業﹐於怨親境不平等業﹐耽荒五欲不厭離業。或因衣食園林池治生蕩逸業﹐或以盛年放恣情欲造眾罪業﹐或善有漏迴向三有障出世業。如是等業無量無邊﹐今日發露向十方佛﹑尊法﹑聖眾皆悉懺悔。

「願弟子等﹐承是懺悔無間等罪諸業所生福善﹐願生生世世滅五逆罪除一闡提﹕或有如是輕重諸罪﹐從今以去乃至道場誓不更犯﹐恒習出世淸淨善法﹐精持律行守道護威儀﹐如度海者愛惜浮囊六度四等常﹝標﹡寸﹞行道戒定慧品﹐轉得增明速成如來三十二相八十種好十力無大悲三念常樂妙智八自在我﹝作禮一拜﹞。」

佛說佛名經卷第二

「南無彌勒上生經南無陀羅尼經南無小泥洹經南無摩登伽經南無十輪經南無五戒經南無不退輪經南無入大乘論經南無付法藏經南無楞伽經南無楞伽阿拔多羅經南無大夫經南無善臂菩薩經南無彌勒發問經南無法自在王經南無勝鬘經南無文殊師利經南無佛說明度經南無佛說安般經南無十緣經

「從此以上四千九百佛﹑十二部經﹑一切賢聖。

「南無佛說般泥洹經南無佛說決定比尼經南無佛說觀彌勒菩薩生兜率天經南無佛說危脆經南無相續解脫經南無寶車經南無千佛名目七十佛名經南無僧忍經南無車匿經

「南無日藏菩薩南無不缺意菩薩南無觀世音菩薩南無滿尸利菩薩南無執寶印菩薩南無常舉手菩薩南無彌勒菩薩南無敬首菩薩南無覺首菩薩南無寶首菩薩南無惠首菩薩南無徳首菩薩南無目首菩薩南無明首菩薩南無法首菩薩南無智首菩薩南無賢首菩薩南無法慧菩薩南無功徳林菩薩南無金剛幢菩薩南無金剛藏菩薩南無善財童子菩薩南無轉不退法輪菩薩南無發心卽轉法輪菩薩南無離垢淨菩薩南無除諸蓋菩薩南無示威儀見皆愛喜菩薩南無妙相嚴淨王意菩薩南無不誑一切眾生菩薩南無無量功徳海意菩薩南無諸根常定不亂菩薩南無寶意菩薩

「南無阿利多辟支佛南無婆梨多辟支佛南無多伽樓辟支佛南無稱辟支佛南無見辟支佛南無愛見辟支佛南無覺辟支佛南無乾陀羅辟支佛南無妻辟支佛南無梨沙婆辟支佛

「已懺煩惱障﹐已懺悔業障﹐所除報障今當次第披陳懺悔。經中說言﹕『業報至時﹐非空非海中﹐非入山石間﹐無有他方所﹐脫之不受報。』惟有懺悔力﹐乃能得除滅。何以知然﹖釋提桓因五衰相見﹐恐懼切心歸誠三寶﹐五相卽滅得延天年。如是等比經教所明。其人若不值善友獎道則靡惡不造﹐致使大命將盡臨窮乏際﹐地獄惡相皆現在前。當爾之時﹐悔懼交至﹐不預修善臨窮方悔﹐後將何及乎﹖殃禍異處宿預嚴持﹐當獨趣入遠到地獄﹐所住得前行入於火鑊﹐身心損碎精神痛苦﹐如此之時欲求一禮一懺豈復可得﹖

「眾生等莫自恃盛年財寶勢力﹐懶墯懈怠於逸自恣﹐死苦一至無問老少﹐貧富貴賤皆悉摩滅﹐奄忽而至不令人知失。人命無常諭如朝露﹐出息𨿽存入息難保﹐云何以此而不懺悔﹖且五天使者旣來﹐無常殺鬼卒至﹐盛年壯色無得免者。當爾之時﹐華堂邃宇何關人事﹐髙車大馬豈得自隨﹖妻子眷屬非復我親﹐七珍寶飾迺爲他玩。以此而言﹐世間果報皆爲幻化。上天𨿽樂會歸敗壞﹐壽盡魂逝墮落三塗。是故﹐佛語須跋陀言﹕『法師欝頭籃弗利根聰明﹐能伏煩惱至於非非相處﹐命終還作畜生道中飛狸之身﹐況復餘者﹖』故知未登聖果已還﹐作應流轉備經惡趣﹐如不謹愼﹐忽爾一朝親嬰斯事將不悔。或如今被罪行諸公門已是小苦﹐情地慞惶眷屬恐懼﹐求救百端﹔地獄眾苦比諸此者百千萬倍不得爲諭。眾等相與歷劫以來罪若須彌﹐云何聞此晏然不畏不驚不恐﹖令此精神復嬰斯苦﹐實爲可痛。是故﹐弟子等運此單誠歸依佛。

「南無東方調御佛南無南方金剛藏佛南無西方登法界佛南無北方無邊眼佛南無東南方無憂徳佛南無西南方壞諸根佛南無西北方勇猛伏佛南無東北方大力光明佛南無下方歡喜路佛南無上方香上王佛

「弟子等﹗從無始以來至於今日所有報障﹐然其重者﹐第一惟有阿鼻地獄﹐如經所明﹐今當略說其相。此獄周匝有七重鐵城﹐復有七重鐵网覆其上下﹐有七重刀林無量猛火﹐縱廣八萬四千由旬。罪人之身徧滿其中﹐罪業因緣不相妨礙﹐上火徹下下火徹上﹐東西南北通徹交過﹐如魚在熬脂膏皆盡﹐此中罪苦亦復如是。

「其城四門有四大銅狗﹐其身縱廣四千由旬﹐牙似鋒釯眼如電掣﹐復有無量鐵觜之鳥﹐奮翼飛騰噉罪人肉。牛頭獄卒形如羅剎而有九尾﹐尾如鐵叉﹔復有八頭﹐頭上有十八角﹔有六十四眼﹐一一眼中皆悉迸出諸鐵丸燒罪人肉﹐然其一瞋一怒皆吼之時聲如礔礰。「復有無量自然刀輪空中而下﹐從罪人頂入從足而出﹐於是罪人痛徹骨髓苦忉肝心。如是經無量歲﹐求生不得求死不得﹐如是等報﹐今日皆悉稽顙慚愧懺悔。

「其餘地獄刀山劍樹身首脫落罪報懺悔﹐鑊湯爐炭地獄燒煮罪報懺悔﹐鐵床銅柱地獄燋燃罪報懺悔﹐刃輪火車地獄擗擗轢罪報懺悔﹐拔舌黎耕地獄楚痛罪報懺悔﹐吞噉鐵丸烊銅灌口地獄五內消爛罪報懺悔﹐鐵碓鐵磨地獄骨肉灰粉罪報懺悔﹐黑繩鐵銅地獄支節分離罪報懺悔﹐灰河沸屎地獄惱悶罪報懺悔﹐醎水寒氷地獄皮膚折裂裸凍罪報懺悔﹐虎狼鷹犬地獄更相殘害罪報懺悔﹐火坑地距地獄更相摶撮斫刺罪報懺悔﹐火坑地獄炮炙罪報懺悔﹐兩舌相礚地獄形骸破碎罪報懺悔﹐眾合黑耳地獄解剔罪報懺悔﹐闇冥肉山地獄斬剉罪報懺悔﹐鋸解釘身地獄斷截罪報懺悔﹐鐵棒倒懸地獄屠割罪報懺悔﹐燋熱叫喚地獄煩惋罪報懺悔﹐大小鐵圍山間長夜冥冥不識三光罪報懺悔﹔阿波波地獄﹑阿婆婆地獄﹑阿吒吒地獄﹑阿羅羅地獄﹐如是八寒八熱一切諸地獄﹐一一獄中復有八萬四千鬲子地獄以爲眷屬﹐此中罪苦炮暑楚痛剝皮﹝方﹡﹝色﹣巴﹢布﹞肉削骨打髓抽腸杖胇無量諸苦﹐不可聞不可說。

「南無佛﹗今日在此中者﹐或是我等無始以來經生父母一切眷屬﹐我等相與命終之後﹐或當復墮如此獄中。今日洗心至到叩頭稽顙﹐向十方佛﹑大地菩薩求哀懺悔﹐今此一切報障畢竟消滅。

「願弟子等﹐承是懺悔地獄等報所生功徳﹐卽時破壞阿鼻鐵城﹐悉以淨土無惡道名﹐其餘地獄一切苦具轉爲樂緣﹐刀山劍樹變成寶林﹐鑊湯爐炭蓮華化生﹐牛頭獄卒除熱暴虐﹐皆起慈悲無有惡念﹐地獄眾生得離苦果﹐更不造因等受安樂如第三禪﹐一時俱發無上道心﹝禮一拜﹞。

「南無八龍天王神呪經南無和休經南無羅什譬諭經南無稻芉經

「從此以上五千四百佛﹑十二部經﹑一切賢聖。

「南無觀發諸王惡偈經南無鸚鵡王經南無佛說陀隣尼經南無方便心論經南無佛說玉耶經南無鉢記經南無佛說四願經南無佛說六字呪王經南無佛說迦葉經南無佛說中心經南無照明三昧經南無五夢經南無賢者威儀經南無法鏡經南無老母人經南無未曾有經南無未生怨經南無彌勒慧經南無大泥洹經南無薩和普王經南無人本欲生經南無十二因緣經南無野鷄經南無我所經

「南無阿羅尼自在王菩薩南無辯才莊嚴菩薩南無須彌頂王菩薩南無海徳寶嚴淨意菩薩南無大嚴淨菩薩南無大相菩薩南無光相菩薩南無光徳菩薩南無淨意菩薩南無喜王菩薩南無堅勢菩薩南無堅意菩薩南無慈王法王子菩薩南無大目法王子菩薩南無梵音法王子菩薩南無妙色法王子菩薩南無旃檀林法王子菩薩南無師子吼音法王子菩薩南無妙聲法王子菩薩南無妙色形根法王子菩薩南無種種莊嚴法王子菩薩南無釋幢法王子菩薩南無頂生法王子菩薩

「南無聞辟支佛南無智身辟支佛南無毘耶離辟支佛南無俱薩羅辟支佛南無波蘇陀羅辟支佛南無無毒淨心辟支佛南無實無垢辟支佛南無福徳辟支佛南無黑辟支佛南無惟黑辟支佛

「已懺地獄報竟﹐今當復次懺悔三惡道報。經中佛說﹕『多欲之人﹐多求利故苦惱亦多﹔知足之人﹐𨿽臥地上猶以爲樂。不知足者﹐𨿽處天堂猶不稱意。』俁世間人忽有急難便能捨財不計多少﹐而不知此身臨於三塗深坑之上﹐一息不還便應墮落。忽有知識營功徳福﹐令修未來善法資糧。執此慳心無肯作理﹐夫如此者極爲愚惑﹗何以故爾﹖經中佛說﹕『生時不齎一文而來﹐死亦不持一文而去﹐苦身積聚爲之憂惱﹐於己無益徒爲他有﹐無善可恃無得可怙﹐致使命終墮諸惡道。』是故﹐弟子等﹗今日稽顙懇到歸依佛。

「南無東方大光曜佛南無南方虛空住佛南無西方金剛步佛南無北方無邊力佛南無東南方無邊王佛南無西南方壞諸怨賊佛南無西北方金色光音佛南無東北方離垢光佛南無下方師子遊戲佛南無上方月幢王佛。

「弟子﹗今日次復懺悔畜生道中無所識知罪報﹐懺悔畜生道中負重牽掣償他宿債罪報﹐懺悔畜生道中不得自在爲他斫刺屠割罪報﹐懺悔畜生無足二足四足多足罪報﹐懺悔畜生道中身諸毛羽鱗甲之內爲諸小蟲之所唼食罪報。如是畜生道中有無量罪報﹐今日至誠皆悉懺悔。

「次復懺悔餓鬼道中長飢罪報﹐懺悔餓鬼有千萬歲劫不曾聞漿水之名罪報﹐懺悔餓鬼食噉膿血糞穢罪報﹐懺悔餓鬼動身之時一切支節火然罪報﹐懺悔餓鬼腹大咽小罪報。如是餓鬼道中無量苦報﹐今日稽顙皆悉懺悔。

「復次一切鬼神修羅道中諭謟詐稱罪報﹐懺悔鬼神道中擔沙負石塡河塞海罪報﹐懺悔鬼神羅剎鳩般荼諸鬼神生噉血肉受此醜陋罪報。如是鬼神道中無量無邊一切罪報﹐今日稽顙向十方佛大地菩薩求哀懺悔悉令消滅。

「願弟子等﹐承是懺悔畜生等報所生功徳﹐生生世世滅愚癡垢自識業緣﹐智慧明照斷惡道身。願以懺悔餓鬼等報所生功徳﹐生生世世永離慳貪飢渴之苦﹐常飡甘露解脫之味。願以懺悔鬼神修羅等報所生功徳﹐生生世世質直無謟﹐離邪命因除醜陋果福利人天。

「願弟子等﹐從今以去乃至道場決定﹐不受四惡道報﹐惟除大悲爲眾生故﹐誓願力處之無厭。」

佛說佛名經卷第六

﹝敬寫大佛名經貳佰捌拾捌卷﹐惟願城隍安泰﹑百姓康寧﹐府主尚書曹公己躬永壽﹐繼紹長季﹐含宅枝羅常然慶吉。于時大梁貞明陸季﹐歲次庚辰伍月十伍日寫記﹞。

佛說佛名經

「南無大智慧見聞皆歡喜佛南無一切佛寶髙勝幢佛南無法自在吼佛南無初發心香自在娑羅佛南無師子奮迅王佛南無那羅延自在藏彌留勝佛南無寶山精進自在集功徳佛南無香波頭摩精進王成就佛南無名快照明精進通集佛南無無礙精進善惟奮迅王佛南無樹提藏佛南無星宿方便稱佛南無功徳力娑羅王佛南無妙聲吼奮迅佛南無得一切眾生意佛南無大意佛南無妙聲佛南無寶地山佛南無法雲吼聲佛南無光波婆吒佛南無無垢光明佛南無功徳迹佛南無因緣光明佛南無無邊功徳王佛南無瞻波迦花色佛南無山帝釋王佛南無智徳峯王佛南無徳華藏佛南無不動智佛南無無礙智佛南無解脫智佛南無威儀智佛南無明相智佛南無究竟智佛南無最勝智佛南無自在智佛南無梵智佛南無觀察智佛南無殊特月佛南無無盡月佛南無不動月佛南無風月佛南無水月佛南無解脫月佛南無無上月佛南無星宿月佛南無淸淨月佛南無明了月佛南無無住眼佛南無不動眼佛南無天眼佛南無解脫眼佛南無審諦眼佛南無明相眼佛南無最上眼佛南無紺靑眼佛南無無盡幢佛南無風幢佛

「從此已上八千三百佛﹑十二部經﹑一切賢聖。

「南無解脫幢佛南無威儀幢佛南無明相幢佛南無常幢佛南無最勝幢佛南無自在幢佛南無梵幢佛南無觀察幢佛南無二萬日月燈明佛南無大通智勝佛南無十六王子佛南無空王佛南無多寶佛南無二萬億威音王佛南無雲自在登王佛南無思善佛南無無數光佛南無分身諸佛南無日月淨明徳佛南無淨華宿王智佛南無淨莊嚴王佛南無龍尊王佛南無雲雷音王佛南無雲雷宿王華智佛南無娑羅樹王佛南無上威徳寶王佛南無百億定光佛南無光遠佛南無善山王佛南無須彌天冠佛南無須彌等曜佛南無月色佛南無正念佛南無離垢佛南無無著佛南無龍天佛南無不動地佛南無瑠璃妙花佛南無瑠璃金色佛南無金藏佛南無炎光佛南無炎根佛南無地種佛南無月像佛南無日音佛南無解脫華佛南無莊嚴光明佛南無海覺神通佛南無水光佛南無大香佛南無離塵垢佛南無捨厭意佛南無寶炎佛南無妙頂佛南無勇立佛南無功徳持慧佛南無蔽日月光佛南無日月琉璃光佛南無無上琉璃光佛南無最勝上首佛南無菩提華佛南無月明佛南無處世佛南無華色王佛南無水月光佛南無除癡冥佛南無度蓋行佛南無淨信佛南無善宿佛南無威神佛南無善法佛南無鸞音佛南無師子音佛南無龍音佛南無無量光佛南無無量壽佛南無無邊光佛南無無礙光佛南無無對光佛南無光炎王佛南無淸淨光佛南無歡喜光佛南無智慧光佛南無不斷光佛南無難思光佛南無無稱光佛南無超日月光佛南無相好紫金佛南無遠照佛南無寶藏佛南無無量音佛南無甘露味佛南無龍勝佛南無勝力佛南無師子音佛南無離垢光佛南無徳首佛南無妙徳山佛南無人王佛南無無上華佛

「從此已上八千四百佛﹑十二部經﹑一切賢聖。

「南無無畏力王佛南無龍自在王佛南無師子衣王佛南無自在王佛南無普光佛南無普明佛南無普淨佛南無多摩羅跋旃檀香佛

「南無龍王結願神呪經南無大乘寶雲經南無如來智印經南無菩薩爲魚王經南無禮佛經南無在家律儀經南無施色力經南無舍利弗生西方經南無蓮華色比丘尼經南無無貧女少施獲弘福經南無禮敬諸塔經南無八關齊經南無大力士出家得道經南無師子畜生王經南無佛說孝子報恩經南無八正八邪經

「南無燈手菩薩南無徳明王菩薩南無分別辯覺菩薩南無眾徳莊嚴菩薩南無寶手菩薩南無變動諸法王菩薩南無無礙眼菩薩南無天音聲菩薩南無超福聚菩薩南無心不捨諸慧菩薩南無除陰蓋菩薩南無合百千徳菩薩南無心無礙菩薩南無一切行淨菩薩南無等見菩薩南無金瓔珞明徳菩薩南無柔軟音響菩薩南無志得佛聲菩薩南無廣心菩薩南無禪食菩薩南無得如來住菩薩南無棄惡法菩薩南無無量徳寶菩薩南無法雨十方菩薩南無超山頂菩薩南無若夜月華菩薩南無持一切菩薩南無髙貴徳王菩薩南無淨住王子菩薩南無瑠璃光菩薩南無無畏菩薩南無師子吼菩薩南無吉意菩薩南無持意菩薩南無金剛意菩薩南無妙心菩薩南無除慢菩薩南無離言菩薩南無三昧遊戲菩薩南無得辯才音聲菩薩南無持寶炬菩薩南無破魔菩薩南無觀自在菩薩南無能勝菩薩南無妙生菩薩南無大樂說菩薩南無大海意菩薩南無歡喜王菩薩南無無緣觀菩薩南無不邪見菩薩南無得誓願菩薩南無徳耀王菩薩南無善中善菩薩南無慈仁智菩薩南無超魔見菩薩南無淨王光菩薩南無離垢淨菩薩南無天官菩薩南無天眼菩薩南無不盡欲菩薩

「南無優陀夷尊者南無周陀娑尊者南無伽陀尊者南無沓婆摩羅子尊者南無阿濕嚩寠沙尊者南無筏蘇伴度尊者

佛告憍陳如﹕「愛有三種﹐所謂欲愛﹑色愛﹑無色愛。何者欲愛﹖欲名放逸﹐放逸因緣則生貪觸﹐以觸因緣則生樂想﹐如是等法眾生樂著﹐欲心發動如火所燒﹐欲因緣故﹐樂造十惡﹑捨離十善。以是因緣墮於地獄﹑畜生﹑餓鬼﹐生貧窮夜叉中。

「欲因緣故﹐於生死中受五陰身具種種苦﹐𨿽受是苦不生怖畏﹐心無慚愧不樂修善﹐於流轉中難得人身。設得人身﹐以欲因緣身口不淨﹐造作無量諸重惡業乃至五無間業﹐以是因緣復於生死三惡道中﹐受大重苦。一切受苦皆因欲心集因緣﹐猶如糞猪被於繫縛﹐趣三惡道受諸苦惱。

「是故如來爲斷貪故﹐宣說正法呵責欲法。若有眾生得聞如是呵責欲已﹐能如實觀諸欲不淨﹐如毒生果﹐如大火聚﹐如滿瓶毒藥﹐如滿瓶糞﹐如利刀﹐如賊旃陀羅伽絺那﹐如熱鐵丸﹐如大雹雨﹐如惡毘嵐婆風﹐如惡毒蛇﹐如惡野澤﹐如羅剎洲﹐如跋陀伽都﹐如種種糞掃聚﹐如尸陀林。是人如是知欲過患﹐於欲事中生大怖畏身大顫動﹐愛法樂法學法﹐剃除鬚髪身披法服﹐求於正法求法自在﹐於正法中生淸淨心﹐於法道中行法救濟。如是樂者﹐彼人臨終獲得正念﹐以念法故﹐樂法气味故﹐念法果報故﹐見十方佛在大眾中﹐宣說法要教化眾生。旣聞法已得歡喜心﹐心歡喜故數數得見諸佛色身。

「是人死已﹐離三惡道生有佛剎﹐常與善人遊止共俱﹐能行布施忍辱精進﹐樂於禪定修習五通﹐樂涅槃道﹐大慈悲心教化眾生﹐能得諸佛瓔珞莊嚴功徳之身。過去所有煩惱及習﹐悉皆盡滅。彼諸眾生得如是莊嚴身心﹐譬如香篋盛種種衣﹐衣服皆香而彼香華不失稱兩不損其色。

「憍陳如﹗欲界之中有八大地獄﹐一一地獄四面各有十六隔子以爲眷屬﹐周匝圍遶。八大獄者﹕一名﹑一死一活地獄﹔二名﹑黑繩地獄﹔三名﹑眾合地獄﹔四名﹑叫喚地獄﹔五名﹑大叫喚地獄﹔六名﹑熱地獄﹔七名﹑大熱地獄﹔八名﹑阿鼻地獄。

「若諸眾生自身口意造諸惡業﹐故生於彼大地獄中﹐經無量劫受種種苦﹐從一地獄至一地獄﹐苦中極苦不可堪忍。身常火燃食熱鐵丸飲鎔銅汁﹐以其惡業未畢盡故﹐如是不死。

「畜生之中﹐或有身如窓中遊塵﹐復有眾生身如十千由旬﹐復有眾生壽命如一時頃﹐復有眾生壽命一劫﹐以惡業故在彼中生﹐不知善法亦無智慧﹐常行不善無明黑暗﹐嶮惡道中常受飢渴﹐捶打乘騎負重困乏﹐領穿脊破蚊虻毒蟲競相唼食。

「或有餓鬼身長一尺﹐或有餓鬼身量如人﹐或有如千踰繕那﹐或復有鬼身如雪山﹐裸形無衣被髪自纏﹐黑瘦羸瘠﹐惟皮褁骨肉血都無﹐身體麁澁猶如枯樹﹐恒苦飢渴﹐口內火然﹐炎出於外﹐心常瞋忿無有慈悲﹐熱悶慞惶求涼不得﹐旣念此苦更生重苦﹐緣苦生苦還造苦因﹐於未來身復受苦報。

「如是三惡道苦無量無邊﹐今日至誠皆悉懺悔﹐法性空中無縛解﹐罪業隨心種種生﹐若能觀心無作受﹐一切業種皆消滅。懺悔已﹐歸命禮三寶。

「南無壞諸煩惱佛南無妙音自在佛南無大雲光佛南無雲自在王佛南無無緣莊嚴佛南無過諸魔界佛南無見無恐懼佛南無一切徳嚴佛南無妙善住王佛南無蓮華藏光佛

「從此已上八千五百佛﹑十二部經﹑一切賢聖。

「南無離畏佛南無栴檀香佛南無虛空平等佛南無無垢雞兜稱佛南無華莊嚴光明作佛南無不動作佛南無善淸淨勝佛南無不可降伏幢佛南無大奮迅佛南無廣光明王佛南無無畏智觀佛南無功徳王光明佛南無勝一切佛南無聞聲勝佛南無伽那伽王光明威徳佛南無寶精進日月光明莊嚴威徳黠聲王佛南無成就一切事佛南無山峯佛南無初發心念觀一切疑卽斷煩惱佛南無寶炎佛南無大聚佛

「南無金剛結界呪經南無觀世音成佛經南無智光仙人慈心不食肉經南無鐵城泥梨經南無三十五佛名功徳經南無凡人三事愚癡不足經南無鸚鵡聞四諦經南無大比丘威儀經南無調達生身入地獄經南無佛說護口意經南無獵師捨家學道經南無琉璃王入地獄經南無佛爲婆羅門說耕田經南無離車不放逸經南無比丘於色厭離經南無捨諸世務經。

「南無普吉祥威力菩薩南無靑蓮華眼菩薩南無法印藏菩薩南無離塵幢菩薩南無一切佛藏冠菩薩南無一切化佛光明髻菩薩南無寂靜光菩薩南無降魔音菩薩南無佛幢上菩薩南無虛空勝菩薩南無勢力自在王菩薩南無普照三世覺菩薩南無功徳山威力菩薩南無無礙眼菩薩南無普照法界虛空冠菩薩南無龍王髻菩薩。

「從此已上八千九百佛﹑十二部經﹑一切賢聖。

「南無離垢光菩薩南無世主音菩薩南無功徳珊瑚上菩薩南無最勝自在王菩薩南無法界光明覺菩薩南無示一切大願音菩薩南無金剛智威力菩薩南無普見眼菩薩南無超出一切世間冠菩薩南無梵王髻菩薩南無震一切法海雷音菩薩南無福徳須彌上菩薩南無地震音菩薩南無廣大覺菩薩南無大智居士菩薩南無善威儀菩薩南無息一切世間苦安慰音菩薩

「南無奢利弗呾羅尊者南無沒特伽羅子尊者南無阿泥樓豆尊者南無金色飲光尊者南無末田底迦尊者南無商那和修尊者南無優波毱多尊者南無彌遮迦尊者

「次懺劫盜之業。經中說言﹕『若物屬他﹐他所守護﹐於此物中一艸一葉﹐不與不取﹐何況盜竊﹖』但自眾生惟見現在利故﹐以種種不道而取﹐致使未來受此殃累。是故﹐經言﹕『劫盜之罪﹐能令眾生墮於地獄餓鬼受苦。若在畜生﹐則受牛馬驢騾駱駝等形﹐以其所有身力血肉償他宿債。若生人中爲他奴婢﹐衣不蔽形﹐食不充命﹐貧寒困苦﹐人理殆盡。』劫盜旣有如是苦報﹐是故﹐弟子﹗今日至到稽首歸依佛。

「南無東方壞諸煩惱佛南無南方妙音自在佛南無西方大雲光佛南無北方雲自在王佛南無東南方無緣莊嚴佛南無西南方過諸魔界佛南無西北方見無恐懼佛南無東北方一切徳嚴佛南無上方蓮華藏光佛南無下方妙善住王佛

「弟子﹗自從無始以來至于今日﹐或盜他財寶興刃彊奪﹐或自怙恃身逼迫而取﹐或恃公威﹐或假勢力﹐髙桁大械枉押良﹐善吞納姦貨栲直爲曲﹐爲此因緣﹐身羅憲网。或任邪治﹐領他財物﹐侵公益私﹐侵私益公﹐損彼利此﹐損此利彼﹐割他自饒﹐口與心悋。或竊沒租估偸度關稅﹐匿公稞輸藏隱使役。如是等罪今悉懺悔。

「或是佛物﹑僧物不與而取﹐或經像物或治塔寺物﹐或供養常住僧物﹐或擬招提僧物﹐或盜取悞用恃勢不還﹐或自借貸人﹐或復換貸漏忘﹐或三寶物混亂雜用﹐或以眾物﹑穀米﹑樵薪﹑鹽豉﹑醬醋﹑菜茹﹑果實﹑錢帛﹑竹木﹑繒綵﹑幡蓋﹑香花﹑油燭隨情遂意﹐或自用或與人﹐或摘佛華果﹑用僧鬘物﹐因三寶財私自利己。如是等罪無量無邊﹐今日慚愧皆悉懺悔。

「又復﹐無始以來至于今日﹐或作周旋朋友師僧同學父母兄弟六親眷屬﹐共住同止﹐百一所須更相欺罔﹔或於鄕隣比近移籬拓牆侵他地宅﹐攺標易相擄掠田園﹐因公託私奪人邸店及以屯野。如是等罪﹐今悉懺悔。

「又復﹐無始以來﹐或攻城破邑燒村壞柵﹐偸賣良民誘他奴婢。或復抂押無罪之人﹐使其形殂血刃身被徒鎖﹐家業破散骨肉生離﹐分張異域生死隔絕。如是等罪無量無邊﹐今悉至到皆盡懺悔。

「又復﹐無始以來至於今日﹐或商估博貨邸店市易﹐輕秤小升減割尺寸﹐盜竊分銖欺罔圭合﹐以麁易好以短換長﹐巧欺百端希望毫利。如是等罪﹐今悉懺悔。

「又復﹐無始以來至于今日﹐穿踰牆壁斷道抄掠﹐抵捍債息負情違要面欺心口﹐或非道凌奪鬼神禽獸四生之物﹐或假託卜相取人財寶﹐如是乃至以利求利惡求多求無厭無足。如是等罪無量無邊﹐不可說盡﹐今日至到向十方佛﹑尊法﹑聖眾皆悉懺悔

「願弟子等﹐承是懺悔劫盜等罪所生功徳﹐生生世世得如意寶﹐常雨七珍上妙衣臥﹐百味甘露﹐種種湯藥﹐隨意所須﹐應念卽至。一切眾生無偸奪想﹐一切皆能少欲知足。不耽不染常樂惠施﹐行急濟道﹐頭目髓腦如棄涕唾﹐迴向滿足檀波羅蜜。懺悔發願已﹐歸命禮三寶。」

佛名經卷第十

