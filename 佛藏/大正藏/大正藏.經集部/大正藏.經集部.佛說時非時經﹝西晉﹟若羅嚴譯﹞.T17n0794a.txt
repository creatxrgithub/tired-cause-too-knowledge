佛說時非時經

天竺三藏若羅嚴譯

是時﹐佛告諸比丘﹕「我當爲汝說﹕時與非時。善思念之﹗」

佛告諸比丘﹕「是中何者爲時﹖何者爲非時﹖比丘當知﹕

「冬分八月十六日至三十日七脚爲時﹐五脚半非時。九月一日至十五日八脚爲時﹐六脚八指爲非時。九月十六日至三十日九脚爲時﹐七脚六指爲非時。十月一日至十五日十脚爲時﹐八脚三指爲非時。十月十六日至三十日十一脚爲時﹐九脚三指爲非時。十一月一日至十五日十二脚爲時﹐十脚六指爲非時。十一月十六日至三十日十一脚半爲時﹐十脚一指爲非時。十二月一日至十五日十一脚爲時﹐九脚四指爲非時。

「春分十二月十六日至三十日十脚爲時﹐八脚少一指爲非時。正月一日至十五日九脚半爲時﹐七脚少三指爲非時。正月十六日至三十日九脚爲時﹐六脚少三指爲非時。二月一日至十五日八脚爲時﹐五脚爲非時。二月十六日至三十日七脚爲時﹐四脚少三指爲非時。三月一日至十五日六脚爲時﹐三脚少四指爲非時。三月十六日至三十日五脚爲時﹐三脚少六指爲非時。四月一日至十五日四脚爲時﹐二脚少一指爲非時。

「夏分四月十六日至三十日三脚爲時﹐二脚少四指爲非時。五月一日至十五日二脚爲時﹐少三指爲非時。五月十六日至三十日二脚半爲時﹐一脚少爲非時。六月一日至十五日四脚爲時﹐二脚少二指爲非時。六月十六日至三十日四脚半爲時﹐二脚半爲非時。七月一日至十五日五脚爲時﹐三脚少爲非時。七月十六日至三十日五脚半爲時﹐三脚少爲非時。八月一日至十五日六脚爲時﹐四脚少爲非時。八月十六日至三十日六脚半爲時﹐四脚半少爲非時。

「如是﹐諸比丘﹗我已說十二月時與非時。爲諸聲聞之所應作﹐憐愍利益故說。我所應作已竟﹐汝等當行。若樹下空處﹐露坐思惟。諸比丘﹗莫爲放逸﹐後爲悔恨。是我所教誡。」佛說經竟。

「因緣輕慢故﹐命終墮惡道﹐因緣修善者﹐於此生天上﹐緣斯修善業﹐離惡得解脫﹐不善觀因緣﹐身壞入惡道。」

外國法師若羅嚴﹐手執胡本﹐口自宣譯。涼州道人﹐于塡城中寫訖。

被褐懷玉﹐深智作愚﹔外如夷人﹐內懷明珠﹔千億萬劫﹐與道同體。

佛說時非時經

