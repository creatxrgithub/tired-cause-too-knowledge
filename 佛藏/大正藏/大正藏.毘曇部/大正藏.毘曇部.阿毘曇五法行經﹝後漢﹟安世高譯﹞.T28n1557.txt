阿毘曇五法行經

後漢安息三藏安世髙譯

苦法黠可苦法黠。習法黠可習法黠。盡法黠可盡法黠。道法黠可道法黠。苦法者。謂形體萬物皆當衰老死亡。是爲苦。癡人謂可常保持。是爲樂黠。可知是爲苦。便不復向生死。是爲苦法黠。可。

習法者。謂習欲習得習淫習怒習癡習好習美。黠可者如是爲習。從習得盡便不欲。是爲習法黠。可盡法者。謂人物會當消散滅盡。便得亦不喜。失亦不憂。是爲盡法黠。可道法者。行道得道。作善上天。作惡入惡。道黠可者知去惡就善。是爲道法黠。可黠者。覺可者。知。

本不知是爲苦。苦爲一意知爲苦。是爲二意。習爲一意知爲習。是爲二意。盡爲一意知爲盡。是爲二意。道爲一意知爲道。是爲二意。此八意在外。

非常苦空非身。本習生因緣盡。止如意要道處受觀。

盡。苦空非身何緣得盡。盡從苦來。從苦得盡。因盡便得空。得空便知非我身。是四意爲隨苦諦。

何等爲苦。一切在生死皆爲苦。會欲亦不欲會欲。謂人諸所欲得亦不欲。謂人意諸所不欲。是皆爲苦。貪從習出。隨非常意求滅苦從習得。

何等爲法。謂因緣作是得是是爲法。當爲識已識爲却意當爲斷。從四諦中苦諦。習諦爲證有。道見苦知從習起。見習知苦見盡諦知非常。

何等爲可。謂憙道不忘道。常求道以道爲可。何等爲黠。常問道爲黠。已問能受能行是爲黠。習亦如是。盡滅亦如是。道亦如是。

苦爲罪法爲行結。黠爲三十七品經。可爲行行者爲行道。如是爲習。如是爲盡。如是爲道。皆爲增上。

第一爲苦。何等爲苦。一切惡不可意爲苦。已識苦不欲者。便行道不離爲可。苦生有本。苦爲何等。本從萬物。萬物無有亦不盡。已不盡人亦不憂。已不憂人亦無有苦。

第二爲習。何等爲習。意隨愛爲習。斷愛無有習。持何等行爲斷愛。萬物皆從因緣生。斷因緣不復生。當那得斷因緣。持意念道。已持意念道。意不得兩念。便在道是。爲習。

第三爲盡。苦法爲萬物。以敗便得憂。已得憂便老。已老便得病瘦死。是名爲外盡苦法。何以故。爲外盡苦法。爲自罪未除。何以故。爲自罪未除。爲生死未滅。何以故。生死未滅爲非一意。何以故。非一意爲不墮禪棄故。何以故。不墮禪棄不受行如佛語。是名爲外盡。內盡爲何等。意墮守。已墮守餘意不得生。已餘意不得生便滅結。已滅結便罪盡。已罪盡便盡無有。是名爲內盡。

第四爲道。何等爲道。苦可意道名爲八種。何等爲八種。如是安般守意說八行意。不墮生死但有墮道。已墮道便斷上頭三事。何等三事。苦習盡。已斷苦習盡便定。已定所向便得道。何等爲得道。已苦滅不復生是爲得。有五法行。何等五。一者色。二者意。三者所念。四者別離意行。五者無爲。

色爲何等。所色一切在四行。亦從四行所。四行爲何等。地種水種火種風種。亦從四行因。所色爲何等。眼根耳根鼻根舌根身根。色聲香味細滑。亦一處不更。

意爲何等。所意心識。是爲何等。六識身。六識爲何等。眼識耳識鼻識舌識身識心識。

所念法爲何等。若所念法意共俱。是爲何等。痛想行痒念欲。是意定黠。信進計念貪不貪善本惡本不分別本。一切結縛便勞。從起所黠所見所要亦所有。如是法意共俱。是名爲意所念法。

別離意行爲何等。所別離意不共。是爲何等。得不思想政盡政不思想念想。下輩苦得處得種得。入生老止非常名字絕具如應。亦餘如是法分別意行。是名分別意行。

地種爲何等堅者。水種何等濕者。火種何等熱者。風種何等起者。眼根何等。眼識相著可色。耳根何等。耳識相著可色。鼻根何等。鼻識相著可色。舌根何等。舌識相著可色。身根何等。身根相著可色。色爲何等。若色端正不端正等色。俱中央色想。像上頭一識更。眼識色更爲心識更。是色兩識。更知何等。兩眼識心識。聲爲何等。從受行出聲。亦不從受行出聲。從受行本聲。亦不從受行本受聲。若上頭一識更知耳識已。更心識便知是聲。兩識更知耳識心識。香爲何等。若根香若莖香若花香若實香。香香臭香等香所香。是名爲香。若上頭一識。一識更知鼻識已。更心識便如是香。兩識更知鼻識心識。味爲何等。若酢味甜味鹽味苦味醎味辛味澁味。亦所噉覺味。若上頭一識知舌識。舌識已更心識便知是味。兩識更知舌識心識。細滑更爲何等。若滑若麁若輕若重若寒若熱若飢若渴。爲上頭一識知身識身。識已更心識便知。是一處樂爲兩識更知身識心識。心識一處不更。色爲何等。若色法識想著。是爲何等。若身善者不善者不更。若常一識知心識。

眼識爲何等。眼相依色因知。耳識爲何等。故耳根相依聲因知。鼻爲何等。鼻根相依香因知。舌識爲何等。舌根相依味因知。身識爲何等。身根相依樂著因知。心識爲何等。心根相依法因知。痛爲何等。爲樂是亦爲三輩少多無有量。想爲何等。所對行爲何等。所作是亦爲三輩。善惡不分別福殃度。願樂爲何等。三會是亦爲三輩。善樂惡樂亦不善亦不惡樂意念。何等爲意念。是亦爲三輩。善惡不分別。欲爲何等。欲作是何等。意可意爲何等。念思惟何等。爲一意。黠爲何等。爲觀法。信爲何等。可意。進爲何等。觀念。計爲何等。所念使求增望念願。願是名爲計。分別念爲何等。所觀觀隨不絕相隨。是名爲念。計念爲何等。異意大爲計。意微爲念。計念是爲異。貪爲何等。不隨善法不信至誠不行不應行。是名爲貪。不貪爲何等。隨善法信至誠行應行。是名爲不貪。善本何等。有三善本。無有貪善本。無有瞋恚善本。無有愚癡善本。是名爲善本。不善本爲何等。不善本有三。貪爲不善本。瞋恚爲不善本。愚癡爲不善本。是名爲不善本。不分別本爲何等有五不分別。愛不分別。憍慢不分別。癡不分別。疑不分別。行是名爲不分別本。

結爲何等。有九結。一爲持念結。二爲憎結。三爲憍慢結。四爲癡結。五爲邪結。六爲失願結。七爲疑結。八爲嫉結。九爲慳結。

持念結爲何等。三界中貪。增結爲何等。爲人間不可息。憍慢結爲何等。憍慢結名爲七輩。何等七。一爲憍慢。二爲憍。三爲自慢。四爲自計慢。五爲欺慢。六爲不如慢。七爲邪慢。憍慢爲何等。不如者我爲勝如者等。從是憍慢自計意起。意識合意。是名爲憍慢。慢爲何等輩中勝勝中等。從是所慢亦自計自計勝者勝。是名爲自慢。亦說者憍慢慢當爲一切合會。是名爲自慢。自計慢爲何等。爲五陰自身是我身計自念。從是慢慢自知意生意起合意。是名爲自計慢。欺慢爲何等。未得計得未知計知未盡計盡。從是憍慢自計意觀意起合意。是名欺慢。不如慢爲何等遠不如自計少不如。若豪若業。若業若何。若罪若病不及十倍百倍。自計如是爲不如。從是憍慢自計自見意生意起合念。自爲是名爲不如慢。邪慢爲何等。不賢者自計賢者。從是有憍慢自念自計。意生意起合念。是名爲邪慢。是爲七慢。慢名爲憍慢結。

邪結爲何等。邪結有三輩名爲邪結。一爲身邪。二爲邊邪。三爲邪邪。身邪爲何等。是身是我身。是名爲身邪。邊邪爲何等。一者斷滅。二者常在。是名爲邊邪。邪邪爲何等。邪邪爲諍本壞福。是爲三邪。

失願結爲何等。失本不受功挍恩。是名失願結。是兩失名爲失願結。盜結爲何等。兩盜名盜結。一爲受盜。二爲戒盜。受盜爲何等。爲五陰念尊大最無有極。從是所欲所意。所可所用。是名爲盜結。盜戒爲何等。從是淨從是離從是解從是要出用。是故所人所意所可所願。是名爲盜戒。是兩盜名爲盜結。

疑結爲何等。爲疑四諦。是名爲疑結。嫉結爲何等。亂意爲嫉結。

慳結爲何等。不能制意。是名爲慳結。故一切結。

使者爲何等。使者爲七。何等爲七。一爲欲使。二爲不可使。三爲欲世間使。四爲憍慢使。五爲癡使。六爲邪使。七爲疑使。

欲使爲何等。欲使名爲五使。何等爲五者欲。從苦見斷欲。著欲從習見斷欲。著欲從盡見斷欲。著欲從道見斷欲。著欲從思惟見斷欲。是名爲五使。名爲欲使。

不可使名爲何等。五使名爲不可使。何等爲五。從苦見不可斷。從習見不可斷。從盡見不可斷。從道見不可斷。從思惟見不可斷。是五使名爲不可使。世間欲可使爲何等。十使名爲世間可欲使。何等爲十。著色見苦斷欲。著色見習斷欲。著色見盡斷欲。著色見行道斷欲。從色因著思惟斷欲。從無有色因著見苦。斷欲。從無有色因著見習斷欲。從無有色因著見盡斷欲。從無有色因著見道斷欲。從無有色因著思惟斷欲。是十使名爲欲世間使。憍慢使爲何等。憍慢使有十五。何等爲十五。著欲見苦憍慢斷。著欲見習憍慢斷。著欲見盡憍慢斷。著欲見道憍慢斷。著欲思惟見憍慢斷著色見苦憍慢斷。著色見習憍慢斷。著色見盡憍慢斷。著色見道憍慢斷。著色思惟憍慢斷。著無有色見苦憍慢斷。著無有色見習憍慢斷。著無有色見盡憍慢斷。著無有色見道憍慢斷。著無有色思惟憍慢斷。是十五使名爲憍慢使。

癡使爲何等。十五使名爲癡使。何等爲十五。著欲見苦癡斷。著欲見習癡斷。著欲見盡癡斷。著欲見道癡斷。著欲思惟癡斷。著色見苦癡斷。著色見習癡斷。著色見盡癡斷。著色見道癡斷。著色思惟癡斷。著無有色見苦癡斷。著無有色見習癡斷。著無有色見盡癡斷。著無有色見道癡斷。著無有色思惟癡斷。是十五使名爲癡使。

邪使爲何等。三十六使爲邪使。何等爲三十六。十二使著欲。十二使著色。十二使著無有色。是名爲三十六使。十二使著欲爲何等。著欲見苦斷身邪。著欲見苦斷要邪。著欲見苦斷邪邪。著欲見習斷邪邪。著欲見盡斷邪邪。著欲見道斷邪邪。著欲見苦斷見盜。著欲見習斷見盜。著欲見盡斷見盜。著欲見道斷見盜。著欲見苦斷戒盜。著欲見道斷戒盜。是名爲十二使著欲使。

十二使著色爲何等。著色見苦斷身邪。著色見苦斷要邪。著色見苦斷邪邪。著色見習斷邪邪。著色見盡斷邪邪。著色見道斷邪邪。著色見苦斷見盜。著色見習斷見盜。著色見盡斷見盜。著色見道斷見盜。著色見苦斷戒盜。著色見道斷戒盜。是名爲十二使。著色使。

十二使。著無有色爲何等。著無有色見苦斷身邪。著無有色見苦斷要邪。著無有色見苦斷邪邪。著無有色見習斷邪邪。著無有色見習斷邪邪。著無有色見道斷邪邪。著無有色見苦斷見盜。著無有色見習斷見盜。著無有色見盡斷見盜。著無有色見道斷見盜。著無有色見苦斷戒盜。著無有色見道斷戒盜。是名爲十二使著無有色使。是爲三十六使。名爲三十六邪使。

疑使爲何等。十二使名爲疑使。何等十二。著欲見苦斷疑。著欲見習斷疑。著欲見盡斷疑。著欲見道斷疑。著色見苦斷疑。著色見習斷疑。著色見盡斷疑。著色見道斷疑。著無有色見苦斷疑。著無有色見習斷疑。著無有色見盡斷疑。著無有色見道斷疑。是名爲十二疑。使是爲塵是爲塵腦。有時塵無有腦者。除塵所餘亂意念法。是爲腦非塵。從起爲八。一爲睡。二爲瞑。三爲樂。四爲疑。五爲猗。六爲恣態。七爲不愧。八爲不慚。是故說從起八。

所黠爲何等。十黠。何等爲十。一爲法黠。二爲比黠。三爲知人心黠。四爲巧黠。五爲苦黠。六爲習黠。七爲滅黠。八爲道黠。九爲盡黠。十爲無爲黠。

法黠爲何等。在生死欲所無有結黠。在生死欲本所無有結黠在。生死欲滅無有結黠。在生死欲壞道行無有結黠。亦在法黠亦在法地所無有結黠。是名爲法黠。

比黠爲何等。在色無有色行無有結黠。在色無有色本無有結黠。在色無有色行滅無有結黠。在色無有色行斷爲道無有結黠。亦在比黠亦在比地無有結黠。是名爲比黠。

知人心黠爲何等。所黠行所黠福所黠合。已得不舍。常在前常念不忘。爲人故爲他眾故恩行。是故意念知。是名爲知人心黠。

巧黠爲何等。世間所行黠。是名巧黠。苦黠爲何等。受五陰非常苦空非身念所無有結黠。是名爲苦黠。

習黠爲何等。世間本亦本集生因緣思念無有結黠。是名爲習黠。

滅黠爲何等。滅滅爲黠。最要念不結黠。是名爲滅黠。

道黠爲何等。道爲道如應受觀者。欲出念無有結黠。是名爲道黠。

盡黠爲何等。已識苦已舍習盡已有證。道已行從是黠見知意得應。是名爲盡黠。

無爲黠爲何等。苦已更不復更。習已畢不復畢。盡已有證不復用證。道已行不復行。從是所黠所見所知所意得。是名爲無爲黠。故說所黠。

所有見爲何等。所有黠見爲見。有時見非黠。爲何等。八更者可。八更者可爲何等。苦法黠可苦譬黠可。習法黠可習譬黠可。盡法黠可盡譬黠可。道法黠可道譬黠可。故說所見。若得是爲黠。不有時得。非黠八更可如上說。故說所更。

徳爲何等。得法爲徳。無有思想思惟爲何等。天上一處名爲一切淨。在有無有欲前。有思想出所意念法滅不隨。是名爲不思想思惟。滅思惟爲何等。二十六天上名爲不欲。中得道者。上頭行要出所意念法滅倒。是名爲滅思惟不思想爲何等。無有思想人化生天上。上頭意亦墮天上時意除是中間。乃從是若意念法滅倒。是名爲不思想。

念根爲何等。三界中命會爲何等。人同居得。處爲何等。同郡縣。種得爲何等。爲五陰。入得爲何等。所內外得入。是名爲入得。生爲何等。得陰。老爲何等。陰熟。止行何等。宿命行來望。非常爲何等。已生復亡。名字爲何等。知分別。絕爲何等。字爲具。政用爲何等。字會。

空爲何等。虛空無所有無所著無所色。是名爲空。盡尚未離爲何等。已盡不復更不復著。盡爲何等。度世無爲。是名爲五法五行行說具。

阿毘曇五法行經

