法海本《六祖壇經》

慧能大師於大梵寺講堂中﹐升髙座﹐說摩訶般若波羅蜜法﹐受﹝授﹞無相戒。其時座下僧尼道俗一萬餘人。韶州刺史韋醵及諸官寮三十餘人﹐儒士﹝三十﹞餘人﹐同請大師說摩訶般若波羅蜜法。刺史遂令門人法海集記﹐流行後伐﹝代﹞。與學道者﹐承此宗旨﹐遞相傳授﹐有所於﹝依﹞約﹐以爲稟承﹐說此《壇經》。

能大師言「善知識﹗淨心念摩訶般若波羅蜜法。」大師不語﹐自淨其心。良久﹐乃言「善知識淨聽﹐惠能慈父﹐本官﹝貫﹞範陽﹐左降遷流﹝嶺﹞南﹐﹝作﹞新州百姓。惠能幼少﹐父小﹝又﹞早亡﹐老母孤遺﹐移來﹝南﹞海﹐艱辛貧之﹝乏﹞﹐於市買﹝賣﹞柴。忽有一客買柴﹐遂領﹝令﹞惠能﹝送﹞至於官店﹐客將柴去﹐惠能得錢﹐卻向門前﹐忽見一客讀《金剛經》﹐惠能一聞﹐心便名﹝明﹞悟。乃聞﹝問﹞客曰﹕『從何處來﹐持此經典﹖』客答曰﹕『我於新﹝按﹕新﹐當作蘄﹞州黃梅懸﹝縣﹞東馮墓山禮拜五祖弘忍和尙﹐見令﹝今﹞在彼﹐門人有千餘眾。我於彼聽見大師勸道俗﹐但特﹝持﹞《金剛經》一卷﹐卽得見性﹐直了成佛。』惠能聞說﹐宿業有緣﹐便卽辭親﹐往黃梅馮墓山﹐禮拜五祖弘忍和尙。

「弘忍和尙問惠能曰﹕『汝何方人﹖來此山禮拜吾﹐汝今向吾邊復求何物﹖』

「惠能答曰﹕『弟子是領﹝嶺﹞南人﹐新州百姓﹐今古遠來禮拜和尙﹐不求餘物﹐惟求佛法作﹝作佛法﹞。』

「大師遂責惠能曰﹕『汝是領南人﹐又是葛獠﹐若堪作佛﹗』

「惠能答曰﹕『人卽有南北﹐佛姓﹝性﹞卽無南北﹔葛獠身與和尙不同﹐佛姓﹝性﹞有何差別﹗』

「大師欲更共議﹝語﹖﹞﹐見左右在傍邊﹐大師更不言﹐遂發譴惠能﹐令隨眾作務。時有一行者﹐遂差惠能於碓房﹐踏碓八个餘月。

「五祖忽於一日喚門人盡來﹐門人集記﹝按﹕記﹐當是訖字之誤﹞﹐五祖曰﹕『吾向與﹝汝﹞說﹐世人生死事大﹐汝等門人﹐終日供養﹐只求福田﹐不求出離生死苦海。汝等自姓﹝性若﹞迷﹐福門﹝安﹕門﹐疑爲田字之誤﹞何可救﹖汝﹝等﹞總且歸房自看﹐有智惠者﹐自取本姓﹝性﹞般若知之﹝之知﹞﹐各作一偈呈吾。吾看汝偈﹐若吾﹝悟﹞大意者﹐付汝衣法﹐稟爲六伐﹝代﹞。火急急﹗』

「門人得處分﹐卻來各至自房﹐遞相謂言﹕『我等不須呈﹝澄﹖﹞心用意作偈﹐將呈和尙。神秀上座是教授師﹐秀上座得法後﹐自可於﹝依﹞止﹐請﹝偈﹞不用作。』諸人息心﹐盡不敢呈偈。

「時大師堂前有三間房廊﹐於此廊下供養﹐欲畫楞伽變﹝相﹞﹐並畫五祖大師傳授衣法﹐流行後代﹐爲記。畫人盧珍看壁了﹐明日下手。

「上座神秀思惟﹕『諸人不呈心偈﹐緣我爲教授師。我若不呈心偈﹐五祖如何得見我心中見解深淺。我將心偈上五祖呈意﹐卽善求法﹐覓祖不善﹐卻同凡心奪其聖位。若不呈心﹝偈﹞﹐修﹝終﹞不得法。』良久思維﹐甚甚難難﹐甚甚難難﹝甚難﹐甚難﹞﹗夜至三更﹐不令人見﹐遂向南廊下中間壁上題作呈心偈﹐欲求於法﹐若五祖見偈﹐言此偈語﹐若訪覓我﹝按﹕此下當有脫文。據日本興聖寺所藏宋刻本﹐則謂﹕神秀思惟﹕五祖明日見偈歡喜﹐出見和尙﹐卽言秀作﹔若言不堪﹐自是我迷﹐……﹞﹐我宿業障重﹐不合得法﹐聖意難測。我心白﹝自﹞息。秀上座三更於南廊下中間壁上﹐秉燭題作偈﹐人盡不知。偈曰﹕

「『身是菩提樹﹐心如明鏡臺﹐時時勤拂拭﹐莫使有塵埃。』

「神秀上座﹐題此偈畢﹐歸房臥﹐並無人見。

「五祖平旦﹐遂換﹝喚﹞盧供奉來南廊下畫楞伽變﹝相﹞。五祖忽見此偈﹐請記﹝按﹕請記﹐疑爲讀訖之誤﹞﹐乃謂供奉曰﹕『弘忍與供奉錢三十千﹐深勞遠來﹐不畫變相也。《金剛經》云﹕凡所有相﹐皆是虛妄。不如流﹝畱﹞此偈﹐令迷人誦﹐依此修行﹐不墮三惡﹝道﹞﹔依法修行人﹐有大利益。』

「大師遂喚門人盡來﹐焚香偈前﹐人﹝令﹖﹞眾人見﹐皆生敬心﹕『汝等盡誦此偈者﹐方得見性﹔於﹝依﹖﹞此修行﹐卽不墮落。』門人盡誦﹐皆生敬心﹐喚言善哉﹗

「五祖遂喚秀上座於堂內﹐問﹕『是汝作偈否﹖若是汝作﹐應得我法。』秀上座言﹕『罪過﹗實是神秀作﹐不敢求祖﹐願和尙慈悲﹐看弟子有小智惠﹑識大意否﹖』五祖曰﹕『汝作此偈﹐見卽來﹝未﹞到﹐只到門前﹐尙未得入﹗凡夫於﹝依﹞此偈修行﹐卽不墮落﹔作此見解﹐若覓無上菩提﹐卽未可得。須入得門﹐見白﹝自﹞本姓﹝性﹞。汝且去﹐一兩日來思惟﹐更作一偈來呈吾﹐若入得門﹐見白﹝自﹞本姓﹝性﹞﹐當付汝衣法。』秀上座去﹐數日作不得。

「有一童﹐於碓房邊過﹐唱誦此偈﹐惠能一聞﹐知未見性﹐卽識大意。能問童子﹝言﹞﹕『適來誦者﹐是何言偈﹖』童子答能曰﹕『爾不知大師言﹐生死是﹝事﹞大﹐欲傳於法﹐令門人等各作一偈來呈看﹐悟大意﹐卽付衣法﹐稟爲六代祖。有一上座﹐名神秀﹐忽於南廊下書無相偈一首﹐五祖令諸門人盡誦。悟此偈者﹐卽見自姓﹝性﹞﹔依此修行﹐卽得出離。』惠能答曰﹕『我此踏碓八个餘月﹐未至堂前﹐望上人引惠能至南廊下﹐見此偈禮拜﹐亦願誦取﹐結來生緣﹐願生佛地。』童子引能至南廊下﹐能卽禮拜此偈﹐爲不識字﹐請一人讀﹐惠﹝能﹞問﹝聞﹞已﹐卽識大意。惠能亦作一偈﹐又請得一解書人﹐於西間壁上提﹝題﹞著﹐呈自本心﹐不識本心﹐學法無益﹔識心見姓﹝性﹞﹐卽五﹝悟﹞大意。惠能偈曰﹕

「『菩提本無樹﹐明鏡亦非臺﹐佛姓﹝性﹞常淸靜﹐何處有塵埃﹗』

「又偈曰﹕

「『心是菩提樹﹐身爲明鏡臺﹐明鏡本淸靜﹐何處惹塵埃﹗』

「院內從﹝徒﹞眾﹐見能作此偈﹐盡怪。惠能卻入碓房。五祖忽見惠能但﹝按﹕但﹐疑爲偈字之誤﹞﹐卽善知識大意﹐恐眾人知﹐五祖乃謂眾人曰﹕『此亦未得了﹗』

「五祖夜知﹝至﹖﹞三更﹐喚惠能堂內﹐說《金剛經》。惠能一聞﹐言下便伍﹝悟﹞。其夜受法﹐人盡不知﹐便傳頓法及衣﹕『汝爲六伐﹝代﹞祖﹗衣將爲信稟﹐代代相傳﹔法以心傳心﹐當令自悟。』五祖言﹕『惠能﹗自古傳法﹐气﹝命﹖﹞如懸絲﹗若住此間﹐有人害汝﹐汝卽須速去﹗』

「能得衣法﹐三更發去。五祖自送能於九江驛﹐登時便悟。祖處分﹕『汝去﹐努力將法向南﹐三年勿弘此法﹐難去﹐在後弘化﹐善誘迷人﹔若得心開﹐汝悟無別。』辭違已了﹐便發向南。

「兩月中間﹐至大庾嶺。不知向後有數百人來﹐欲擬頭﹝按﹕頭﹐恐系衍文﹞惠能奪於法﹐來至半路﹐盡總卻回﹐惟有一僧﹐姓陳﹐名惠順﹐先是三品將軍﹐性行粗惡﹐直至嶺上﹐來趁犯著。惠能卽還法衣﹐又不肯取﹕『我故遠來求法﹐不要其衣。』能於嶺上﹐便傳法惠順。惠順得聞﹐言下心開。能使惠順卽卻向北化人來。

「慧能來衣﹝依﹞此地﹐與諸官寮道俗﹐亦有累劫之因。教是先性﹝聖﹞所傳﹐不是慧能自知。願聞先性﹝聖﹞教者﹐各須淨心﹐聞了願白余﹝自除﹞迷﹐於先代悟。」惠能大師喚言「善知識﹗菩提般若之知﹐世人本白﹝自﹞有之﹐卽緣心迷﹐不能白﹝自﹞悟﹐須求大善知識﹐示道見性。善知識遇﹐悟卽成智。

「善知識﹗我此法門﹐以定惠爲本。第一勿迷言惠定﹝定惠﹞別。定惠體一不二。卽定是惠體﹐卽惠是定用﹐卽惠之時定在惠﹐卽定之時惠在定。善知識﹗此義是﹝定﹞惠等。學道之人作意﹐莫言先定發惠﹐先惠發定﹐定惠各別。作此見者﹐法有二相﹐口說善心不善﹐惠定﹝定惠﹞不等。心口俱善﹐內外一種﹐定惠卽等。自悟修行﹐不在口諍﹐若諍先後﹐卽是﹝迷﹞人﹐不斷勝負。卻生我法﹐不離四相。

「一行三昧者﹐於一切時中﹐行﹑住﹑座﹝坐﹞﹑臥﹐常眞眞﹝行直﹖﹞心是。《淨名經》云﹕『眞﹝直﹞心是道場﹐眞﹝直﹞心是淨土。』莫心行諂典﹝曲﹞﹐口說法直。口說一行三昧﹐不行眞﹝直﹞心﹐非佛弟子。但行眞﹝直﹞心﹐於一切法﹐無有執著﹐名一行三昧。迷人著法相﹐執一行三昧﹐眞心﹝直言﹖﹞座﹝坐﹞不動﹐除妄不起心﹐卽是一行三昧。若如是﹐此法同無淸﹝情﹞﹐卻是障道因緣。道順﹝須﹞通流﹐何以卻滯﹖心住在﹝不住﹖﹞法卽通流﹐住卽彼﹝被﹞縛。若座﹝坐﹞不動是﹐維摩詰不合呵舍利弗晏座﹝坐﹞林中。善知識﹗又見有人教人座﹝坐﹞﹐看心看淨﹐不動不起﹐從此置功﹐迷人不悟﹐變執成顚﹐卽有數百半以如此教道者﹐故之﹝知﹞大錯。

「善知識﹗定惠猶如何等﹖如燈光。有燈卽有光﹐無燈卽無光﹐﹝燈﹞是光知﹝之﹞體﹐光是燈之用。﹝名﹞卽有二﹐體無兩般。此定惠法﹐亦復如是。

「善知識﹗法無頓漸﹐人有利鈍。明﹝迷﹞卽漸勸﹐悟人頓修。識白﹝自﹞本﹝心﹞﹐是﹝自﹞見本性。悟卽元無善別﹐不悟卽長劫輪回。

「善知識﹗我自﹝此﹖﹞法門﹐從上已來﹐頓漸皆立無念無﹝按﹕無﹐當系爲字之誤﹞宗﹐無相無﹝按﹕無﹐當系爲字之誤﹞體﹐無住無﹝按﹕無字當屬衍文﹞爲本。何明﹝名﹞爲﹝按﹕爲﹐應作無﹞相﹖無相﹝者﹞﹐於相而離相﹔無念者﹐於念而不念﹔無住者﹐爲人本性﹐念念不住。前念﹑念﹝今﹞念﹑後念﹐念念相讀﹝續﹞﹐無有斷絕。若一念斷絕﹐法身卽是離﹝按﹕離﹐疑爲衍文﹞色身。念念時中﹐於一切法上無住。一念若住﹐念念卽住﹐名系縛。於一切上﹐念念不住﹐卽無縛也。﹝此是﹞明無住爲本。善知識﹗但離一切相﹐是無相。但能離相﹐性體淸淨。是﹝此﹞是以無相爲體。於一切鏡﹝境﹞上不染﹐名爲無念。於自念上離鏡﹝境﹞﹐不於法上念生。莫﹝若﹖﹞百物不思﹐念盡除卻﹐一念斷卽無﹝死﹞﹐別處受生。學道者用心﹐莫不息﹝思﹞法意。自錯尙可﹐更勸他人迷﹐不白﹝自﹞見迷﹐又謗經法。是以立無念爲宗。卽緣名﹝迷﹞人於鏡﹝境﹞上有念﹐念上便去﹝起﹞邪見﹐一切塵勞妄念﹐從此而生。然此教門﹐立無念爲宗﹐世人離見﹐不起於念﹐若無有念﹐無念亦不立﹐無者﹐無何事﹖念者﹐﹝念﹞何物﹖無者﹐離二相諸塵勞。﹝念者﹐念眞如本性。﹞眞如是念之體﹐念是眞如之用。﹝自﹞姓﹝性﹞起念﹐𨿽卽見聞覺之﹝知﹞﹐不染萬鏡﹝境﹞﹐而常白﹝自﹞在。《維摩經》云﹕『外能善分別諸法相﹐內於第一義而不動。』

「善知識﹗此法門中﹐座﹝坐﹞禪元不著心﹐亦不著淨﹐亦不言動。若言看心﹐心元是妄﹐妄如幻故﹐無所看也。若言看淨﹐人姓﹝性﹞本淨﹐爲妄念故﹐蓋覆眞如﹐離妄念﹐本姓﹝性﹞淨。不見自性本淨﹐心起看淨﹐卻生淨妄﹐妄無處所﹐故知看者﹐看卻是妄也。淨無形相﹐卻立淨相﹐言是功夫﹐作此見者﹐章﹝障﹞自本性﹐卻被淨縛。若﹝修﹞不動者﹐﹝不﹞見一切人過患﹐是性不動。迷人自身不動﹐開口卽說人是非﹐與道違背﹗看心看淨﹐卻是障道因緣﹗

「今旣如是﹐此法門中﹐何名座﹝坐﹞禪﹖此法門中﹐一切無礙﹐外於境界上念不去﹝起﹞爲坐﹐見本姓﹝性﹞不亂爲禪。何名禪定﹖外離相曰禪﹐內不亂曰定。外若有﹝著﹞相﹐﹝內心卽亂﹔外若離相﹐﹞內性不亂。本﹝性﹞自淨自定﹐只緣境觸﹐觸卽亂﹐離相不亂卽定。外離相卽禪﹐內外﹝按﹕外﹐當屬衍文﹞不亂卽定。外禪﹑內定﹐故曰禪定。《維摩經》云﹕『卽是﹝時﹞豁然﹐還得本心。』《菩薩戒﹝經﹞》云﹕『本須﹝源﹞自姓﹝性﹞淸淨。』善知識﹗見自姓﹝性﹞自淨﹐自修自作自姓﹝性﹞法身﹐自行佛行﹐自作自成佛道。

「善知識﹗總須自體﹐與受﹝授﹞無相戒。一時逐惠能口道﹐令善知識見自三身佛。於自色身﹐歸衣﹝依﹞淸淨法身佛﹔於自色身﹐歸衣﹝依﹞千百億化身佛﹔於自色身﹐歸衣﹝依﹞當來圓滿報身佛。以上三唱色身者﹐是舍宅﹐不可言歸。向者三身﹐在自法性﹐世人盡有﹐爲名﹝迷﹞不見。外覓三﹝身﹞如來﹐不見自色身三性﹝身﹞佛。善知識﹗聽汝善知識說﹕今善知識衣﹝於﹖﹞自色身﹐見自法性有三世﹝身﹖﹞佛﹐此三身佛﹐從性上生。何名淸淨﹝法﹞身佛﹖善知識﹗世人性自本淨﹐萬法在自姓﹝性﹞。思量一切﹝惡﹞事﹐卽行衣﹝於﹖﹞惡﹔思量一切善事﹐變修於善行。知如是一切法﹐盡在自姓﹝性﹞。自姓﹝性﹞常淸淨﹐日月常名﹝明﹞﹐只爲云覆蓋﹐上名﹝明﹞下暗﹐不能了見日月西﹝星﹞辰。忽遇惠風吹散捲盡雲霧﹐萬象參﹝森﹞羅﹐一時皆現。世人性淨﹐猶如淸﹝晴﹖靑﹖﹞天﹐惠如日﹐智如月﹐知惠﹝智慧﹞常名﹝明﹞。於外看敬﹝著境﹞﹐妄念浮雲蓋覆﹐自姓﹝性﹞不能明。故遇善知識開眞法﹐吹卻名﹝迷﹞妄﹐內外名﹝明﹞徹﹐於自性中﹐萬法皆見。一切法自在﹝按﹕在﹐疑衍﹞姓﹝性﹞﹐名爲淸淨法身。自歸衣﹝依﹞者﹐除不善行﹐是名歸衣﹝依﹞。何名千百億化身﹖不思量﹐性卽空寂﹔思量卽是自化。思量惡法﹐化爲地獄﹔思量善法﹐化爲天堂﹔毒害化爲畜生﹐慈悲化爲菩薩﹐知惠﹝智慧﹞化爲上界﹐愚癡化爲下方。自姓﹝性﹞變化甚名﹝多﹞﹐迷人自不知見。一念善﹐知惠﹝智慧﹞卽生。﹝按﹕興聖寺本﹐此處還有『此名自性化身。何名圓滿報身﹖』二句﹞一燈能除千年暗﹐一智惠﹝按﹕惠﹐疑衍﹞能滅萬年愚。莫思向前﹐常死於後﹐常後念善﹐名爲報身。一念惡﹐報卻千年善心﹝亡﹞﹐一念善﹐報卻千年惡滅。無常已來後念善﹐名爲報身。從法身思量﹐卽是化身。念念善﹐卽是報身。自悟自修﹐卽名歸衣﹝依﹞也。皮肉是色身﹐﹝色身﹞是舍宅﹐不在﹝言﹞歸依也。但悟三身﹐卽識大億﹝意﹞。

「今旣自歸依三身佛已﹐與善知識發四弘誓大願。善知識﹗一時逐惠能道﹕眾生無邊誓願度﹐煩惱無邊誓願斷﹐法門無邊誓願學﹐無上佛道誓願成三唱。善知識﹗眾生無邊誓願度﹐不是惠能度﹐善知識﹗心中眾生﹐各於自身自姓﹝性﹞自度。何名自姓﹝性﹞自度﹖自色身中﹐邪見煩惱﹐愚癡名﹝迷﹞妄﹐自有本覺性﹐將正見度。旣悟正見﹐般若之智﹐除卻愚癡迷妄﹐眾生各各自度。邪見﹝來﹖﹞正度﹐迷來悟度﹐愚來智度﹐惡來善度﹐煩惱來菩薩﹝提﹞度。如是度者﹐是名眞度。煩惱無邊誓願斷﹐自心除虛妄。法門無邊誓願學﹐學無上正法。無上佛道誓願成﹐常下心行﹐恭敬一切﹐遠離迷執﹐覺知生般若﹐除卻迷妄﹐卽自悟佛道成﹐行誓願力。

「今旣發四弘誓願﹐說與善知識無相懺悔﹐﹝滅﹞三世罪障。」大師言「善知識﹗前念﹑後念及今念﹐念﹝念﹞不被愚迷染﹐從前惡行﹐一時自姓﹝性﹞若除﹐卽是懺悔。前念﹑後念及今念﹐念念﹝不﹞被愚癡染﹐除卻從前諂誑心永斷﹐名爲自性懺。前念﹑後念及﹝今念﹞﹐念念不被疽疾染﹐除卻從前嫉垢﹝妒﹞心﹐自性若除卽是懺。已上三唱善知識﹗何名懺悔﹖﹝懺﹞者終身不爲﹐悔者知於前非惡業﹐恆不離心﹐諸佛前口說無益﹐我此法門中﹐永斷不作﹐名爲懺悔。

「今旣懺悔已﹐與善知識受﹝授﹞無相三歸依戒。」大師言「善知識﹗歸衣﹝依﹞覺﹐兩足尊﹔歸衣﹝依﹞正﹐離欲﹝尊﹞﹔歸衣﹝依﹞淨﹐眾中尊。從今已後﹐稱佛爲師﹐更不歸衣﹝依﹞邪名﹝迷﹞外道。願自三寶慈悲燈名﹝按﹕燈名﹐當爲證明之誤﹞。善知識﹗惠能勸善知識歸衣﹝依﹞三寶。佛者覺也﹐法者正也﹐僧者淨也。自心歸依覺﹐邪名﹝迷﹞不生﹐少欲知足﹐離財離色﹐名兩足尊。自心歸正﹐念念無邪故﹐卽無愛著﹐以無愛著﹐名離欲尊。自心歸淨﹐一切塵勞妄念﹐𨿽在自姓﹝性﹞﹐自姓﹝性﹞不染著﹐名眾中尊。凡夫不解﹐從日至日﹐受三歸依戒。若言歸佛﹐佛在何處﹖若不見佛﹐卽無所歸﹔卽無所歸﹐言卻是妄。善知識﹗各自觀察﹐莫錯用意﹐經中只卽言自歸依佛﹐不言歸﹝依﹞他佛﹐自姓﹝性﹞不歸﹐無所依處。

「今旣歸衣﹝依﹞三寶﹐總各各至心﹐與善知識說摩訶般若波羅蜜法。善知識﹗𨿽念不解﹐惠能與說﹐各各聽﹗『摩訶般若波羅蜜』者﹐西國梵語﹐唐言『大智惠彼岸到』。此法須行﹐不在口念。不行﹐如﹝幻﹞﹐如化﹔修行者﹐法身與佛等也。何名『摩訶』﹖『摩訶』者﹐是『大』。心量廣大﹐猶如虛空。莫定﹝若空﹖﹞心座﹝坐﹞﹐卽落無旣﹝記﹞空。﹝虛空﹞能含日月星辰﹐大地山何﹝河﹞﹔一切艸木﹑惡人﹑善人﹐惡法﹑善法﹐天堂﹑地獄﹐盡在空中。世人性空﹐亦復如是。

「性含萬法是大﹐萬法盡是自姓﹝性﹞見﹝現﹞。一切人及非人﹐惡知﹝之﹞與善﹐惡法﹑善法﹐盡皆不捨﹐不可染著﹐由﹝猶﹞如虛空﹐名之爲大。此是摩訶行。迷人口念﹐智者心﹝行﹞。又有名﹝迷﹞人﹐空心不思﹐名之爲大﹐此亦不是。心量大﹐不行是少﹝按﹕少﹐疑爲小之誤﹞。莫口空說﹐不修此行﹐非我弟子﹗

「何名『般若』﹖『般若』是智惠。一﹝切﹞時中﹐念念不愚﹐常行智惠﹐卽名般若行。一念愚卽般若絕﹐一念智卽般若生。﹝世人﹞心中常愚﹐﹝自言﹞我修般若﹐﹝般若﹞無形相﹐智惠性卽是。何名『波羅蜜』﹖此是西國梵語﹐﹝唐﹞言『彼岸到』。解義離生死﹐著竟﹝境﹞生滅去﹝起﹞﹐如水有波浪﹐卽是於﹝爲﹞此岸。離境無生滅﹐如水承﹝按﹕承﹐疑衍﹞長流故﹐卽名到彼岸。故名『般﹝波﹞羅蜜』。迷人口念﹐智者心行。當念時有妄﹐有妄卽非眞有。念念若行﹐是名眞有。悟此法者﹐悟般若法﹐修般若行。不修卽凡﹐一念修行﹐法身等佛。善知識﹗卽煩惱是菩提﹝按﹕原本提下有捉字﹐當系衍誤﹞﹗前念迷卽凡﹐後念悟卽佛。善知識﹗摩訶般若波羅蜜﹐最尊﹑最上﹑第一﹐無住﹑無去﹑無來﹐三世諸佛從口出﹐將大知﹝智﹞惠到彼岸﹐打破五陰煩惱塵勞﹐最尊﹑最上﹑第一。贊最上最上﹝按﹕兩个最上﹐可能重復﹞乘法﹐修行定成佛。無去﹑無住﹑無來往﹐是定惠等﹐不染一切法﹐三世諸佛從中﹝出﹞﹐變三毒爲戒定惠。

「善知識﹗我此法門﹐從﹝一般若生﹞八萬四千智惠。何以故﹖爲世有八萬四千塵勞。若無塵勞﹐般若常在﹐不離自姓﹝性﹞。悟此法者﹐卽是無念﹑無憶﹑無著﹐莫起誑﹝按﹕據鈴木校訂﹕原本起誑﹐作去誰﹞妄﹐卽自是眞如姓﹝性﹞﹐用智慧觀照﹐於一切法﹐不敢不捨﹐卽見性成佛道。

「善知識﹗若欲入甚深法界入般若三昧者﹐直修般若波羅蜜行﹐但持《金剛般若波羅蜜經》一卷﹐卽得見性﹐入般若三昧。當知此人功徳無量﹐經中分名﹝明﹞贊嘆﹐不能具說。此是最上乘法﹐爲大智上根人說﹐少根智人﹐若聞法﹐心不生信。何以故﹖譬如大龍﹐若下大雨﹐雨衣﹝於﹞閻浮提﹐如漂艸葉﹔若下大雨﹐雨放﹝於﹞大海﹐不增不減。若大乘者﹐聞說《金剛經》﹐心開悟解。故知本性自有般若之智﹐自用知﹝智﹞惠觀照﹐不假文字﹐譬如其雨﹐水不從無﹝天﹖﹞有﹐元是龍王於江海中﹐將身引此水﹐令一切眾生﹐一切艸木﹐一切有情無情﹐悉皆像﹝蒙﹞潤﹐諸水眾流﹐卻入大海﹐海納眾水﹐合爲一體。眾生本性般若之智﹐亦復如是。

「少根之人﹐聞說此頓教﹐猶如大地艸木根性自少﹝小﹞者﹐若被大雨一沃﹐悉皆自到﹝倒﹞﹐不能增長﹐少根之人﹐亦復如是。有般若之智之﹝按﹕此之﹐疑衍﹞﹐與大智之人﹐亦無差別。因何聞法卽不悟﹐緣邪見障重﹐煩惱根深﹐猶如大云﹐蓋覆於日﹐不得風吹﹐日無能現。般若之智﹐亦無大小﹐爲一切眾生﹐自有迷心﹐外修覓佛﹐來﹝未﹞悟自性﹐卽是小根人。聞其頓教﹐不信﹝假﹞外修﹐但於自心﹐令自本性常起正見﹐煩惱塵勞眾生﹐當時盡悟﹐猶如大海﹐納於眾流﹐小水大水﹐何爲一體﹐卽是見性。內外不住﹐來去自由﹐解除執心﹐通達無礙。心﹝能﹖﹞修此行﹐卽與般若波羅蜜經本無差別。

「一切經書﹐及﹝諸﹞文字﹐小大二乘﹐十二部經﹐皆因﹝人﹞置﹐因智惠性故﹐故然﹝按﹕然﹐疑衍﹞能建立。我﹝按﹕我﹐疑衍﹞若無智﹝世﹞人﹐一切萬法﹐本無﹝元﹞不有。故知萬法﹐本因人興。一切經書﹐因人說有。緣在人中有愚有智﹐愚爲少故﹝小人﹞﹐智爲大人。問迷人﹝迷人問﹞於智者﹐智人與愚人說法﹐令使﹝彼﹞愚者悟解染﹝心﹖﹞解。迷人若悟解心開﹐與大智人無別。故知不悟﹐卽是﹝按﹕是﹐疑衍﹞佛是眾生﹔一念悟﹐卽眾生是佛。故知一切萬法﹐盡在自身中﹐何不從於自心頓現眞如本姓﹝性﹞。《菩薩戒經》云﹕『我本願﹝元﹖﹞自姓﹝性﹞淸淨﹐識心見性﹐自成佛道。』﹝《維摩經》云﹕﹞『卽是豁然﹐還得本心。』

「善知識﹗我於忍和尙處﹐一聞言下大伍﹝悟﹞﹐頓見眞如本性。是故將此教法﹐流行後代﹐今﹝令﹞學道者﹐頓伍﹝悟﹞菩提﹐令自本性頓悟。若﹝不﹞能自悟者﹐須覓大善知識﹐亦﹝示﹞道見姓﹝性﹞。何名大善知﹝識﹞﹖解最上乘法﹐直是﹝示﹞正路﹐是大善知識﹔是大因緣﹐所爲﹝謂﹞化道令得見佛﹝性﹖﹞﹐一切善法﹐皆因大善知識能發起故。三世諸佛﹐十二部經﹐亦在人性中﹐本自具有﹐不能自悟﹐須得善知識示道見性。若自悟者﹐不假外善知識﹐若取外求善知識﹐望得解說﹝脫﹞﹐無有是處。識自內心善知識﹐卽得解﹝脫﹞。若自心邪迷﹐妄念顚倒﹐外善知識﹐卽有教授﹐﹝不可得救。﹞汝若不得自悟﹐當起般若觀照﹐剎那間﹐妄念俱滅﹐卽是眞正善知識﹐一悟卽知佛也。自性心地﹐以智慧觀照﹐內外名﹝明﹞徹﹐識自本心﹐若識本心﹐卽是解脫﹐旣得解脫﹐卽是般若三昧﹐悟般若三昧﹐卽是無念。何名無念﹖無念法者﹐見一切法﹐不著一切法﹐徧一切處﹐不著一切處﹐常淨自性﹐使六賊﹝識﹖﹞從六門走出﹐於六塵中﹐不離不染﹐來去自由﹐卽是般若三昧﹐自在解脫﹐名無念行。莫﹝若﹖﹞百物不思﹐當令念絕﹐卽是法縛﹐卽名邊見。悟無念法者﹐萬法盡通﹔悟無念法者﹐見諸佛境界﹔悟無念法者﹐至佛位地。

「善知識﹗後伐﹝代﹞得悟﹝吾﹞法者﹐常見吾法身不離汝左右。善知識﹗將此頓教法門﹐﹝於﹞同見同行發願受持﹐如是﹝事﹞佛故﹑終身受持而不退者﹐欲入聖位。然須縛﹝傳﹞受﹝按﹕受﹐疑作授﹞將﹝按﹕將﹐疑衍﹞從上已來默然而付於﹝按﹕於﹐疑作之﹞法﹐發大誓願﹐不退菩提﹐卽須分付。若不同見解﹐無有志願﹐在在處處﹐勿妄宣傳﹐損彼前人﹐究竟無益。若遇﹝按﹕遇﹐疑作愚﹞人不解﹐謗此法門﹐百劫﹑萬劫﹑千生﹐斷佛種性。」

大師言「善知識﹗聽悟﹝吾﹞說《無相訟﹝頌﹞》﹐令汝名﹝迷﹞者罪滅﹐亦名《滅罪頌》。頌曰﹕

「『愚人修福不修道﹐謂言修福而是﹝道﹞﹐布施供養福無邊﹐心中三惡元來在﹝造﹞。若將修福欲滅罪﹐後世得福罪元造﹝在﹞﹐若解向中除罪緣﹐各自世﹝性﹞中眞懺海﹝悔﹞。除邪行正卽無罪﹐學道之人能自觀﹐卽與悟人同一例。大師令傳此頓教﹐願學之人同一體。若欲當來覓本身﹐三毒惡緣心中洗﹐努力修道莫悠悠﹐忽然虛度一世休。若遇大乘頓教法﹐虔誠合掌志心求。』」

大師說法了﹐韋使君﹑官寮﹑僧眾﹑道俗﹐贊言無盡﹐昔所未聞。

使君禮拜﹐自﹝白﹞言「和尙說法﹐實不思議﹐弟子當﹝今﹞有少疑﹐欲問和尙﹐望意和尙大慈大悲﹐爲弟子說。」大師言「有議﹝疑﹞卽問﹐何須再三。」使君問﹕「法﹐可不是西國第一祖達摩祖師宗旨﹖」大師言「是。」﹝使君問﹕﹞「弟子見說﹐達摩大師伐﹝化﹞梁武諦﹝帝﹞﹐帝問達摩﹕『朕一生未﹝已﹞來﹐造寺﹑布施﹑供養﹐有功徳否﹖』達摩答言﹕『並無功徳﹗』武帝惆悵﹐遂譴達摩出境。未審此言﹐請和尙說。」六祖言「實無功徳﹗使君朕﹝按﹕朕﹐疑衍﹞勿疑達摩大師言。武帝著邪道﹐不識正法。」使君問﹕「何以無功徳﹖」和尙言「造寺﹑布施﹑供養﹐只是修福﹐不可將福以爲功徳﹔﹝功徳﹞在法身﹐非在於福田。自性法有功徳﹐平直是徳。﹝內見﹞佛性﹐外行恭敬。若輕一切人﹐悟﹝吾﹞我不斷﹐卽自無功徳。自性虛妄﹐法身無功徳。念念徳行﹐平等眞﹝直﹖﹞心﹐徳卽不輕。常行於敬﹐自修身是功﹐自修身﹝按﹕身﹐疑衍﹞心是徳。功徳自心作﹐福與功徳別。武帝不識正理﹐非祖大師有過。」

使君禮拜﹐又問﹕「弟子見僧道俗常念阿彌大﹝陀﹞佛﹐願往生西方﹐願和尙說﹕得生彼否﹖望爲破疑。」大師言「使君聽﹐惠能與說。世尊在捨衛國﹐說西方引化﹐經文分明﹐去此不遠﹐只爲下根說近﹐說遠只緣上智。人自﹝有﹖﹞兩重﹝種﹞﹐法無不﹝一﹞﹐名﹝迷﹞悟有殊﹐見有遲疾。迷人念佛生彼﹐悟者自淨其心。所以佛言﹐隨其心淨﹐則佛土淨。使君﹗東方﹝人﹞但淨心無罪﹐西方心不淨有愆。迷人願生東方﹑西﹝方﹞者﹐所在處並皆一種。心但無不淨﹐西方去此不遠﹔心起不淨之心﹐念佛往生難到。除﹝十﹞惡卽行十萬﹐無八邪卽過八千。但行眞﹝直﹞心﹐到如禪﹝彈﹞指。使君﹗但行十善﹐何須更願往生﹔不斷十惡之心﹐何佛卽來迎請。若悟無生頓法﹐見西方只在剎那。不悟頓教大乘﹐念佛往生路遙﹐如何得達。」六祖言「惠能與使君移西方剎那間﹐日﹝目﹖﹞前便到﹐使君願見否﹖」使君禮拜﹕「若此得見﹐何須往生﹐願和尙慈悲﹐爲現西方﹐大善﹗」大師言「唐﹝按﹕唐﹐疑作當﹖﹞見西方無疑。」卽散。大眾愕然﹐莫知何是。大師言「大眾作意聽﹕世人自色身是城﹐眼﹑耳﹑鼻﹑舌﹑身卽是城門﹐外有六﹝五﹖﹞門﹐內有意門。心卽是地﹐性卽是王﹐性在王在﹐性去王無﹔性在身心存﹐性去身﹝心﹞壞。佛是自性作﹐莫向身求。自性迷﹐佛卽眾生﹔自性悟﹐眾生卽是佛。慈悲卽是觀音﹐喜捨名爲勢至﹐能淨是釋迦﹐平眞﹝直﹞是彌勒﹔人我是須彌﹐邪心是大海﹐煩惱是波浪﹐毒心是惡龍﹐塵勞是魚鱉﹐虛妄卽是神鬼﹐三毒卽是地獄﹐愚癡卽是畜生﹐十善卽是天堂。我無人﹝無人我﹞﹐須彌自倒﹔除邪心﹐海水竭﹔煩惱無﹐波浪滅﹔毒害除﹐魚龍絕。自心地上﹐覺性如來﹐施﹝放﹖﹞大智惠光明﹐照曜六門淸淨﹐照波﹝破﹞六欲諸天下。﹝自性內﹞照﹐三毒若除﹐地獄一時消滅﹐內外明徹﹐不異西方。不作此修﹐如何到彼。」座下問﹝聞﹞說﹐贊聲徹天﹐應是迷人人﹝了﹞然便見。使君禮拜贊言「善哉﹗善哉﹗普願法界眾生﹐聞者一時悟解。」

大師言「善知識﹗若欲修行﹐在家亦得﹐不由在寺。在寺不修﹐如西方心惡之人﹔在家若修行﹐如東方人修善。但願自家修淸淨﹐卽是西方。」使君問﹕「和尙﹗在家如何修﹖願爲指授。」大師言「善智﹝知﹞識﹗惠能與道俗作《無相頌》﹐盡誦取﹐衣﹝依﹞此修行﹐常與惠能說﹝按﹕說﹐疑衍﹞一處無別。頌曰﹕

說通及心通﹐如日處虛空﹐惟傳頓教法﹐出世除邪宗。

教卽無頓漸﹐迷悟有遲疾﹐若學頓漸法﹐愚人不可迷。

說卽須萬般﹐合離還歸一﹐煩惱暗宅中﹐常須生惠日。

邪來因煩惱﹐正來煩惱除﹐邪正疾﹝悉﹖﹞不用﹐淸淨至無餘。

菩提本淸淨﹐起心卽是妄﹐淨性於﹝在﹞妄中﹐但正除三障。

世間若修道﹐一切盡不妨﹐常現在﹝見自﹖﹞已過﹐與道卽相當。

色類自有道﹐離道別覓道﹐覓道不見道﹐到頭還自惱。

若欲貪覓﹝見眞﹖﹞道﹐行正卽是道﹐自若無正心﹐暗行不見道。

若眞修道人﹐不見世間愚﹐若見世間非﹐自非卻是左。

他非我有罪﹐我非自有罪﹐但自去非心﹐打破煩惱碎。

若欲化愚人﹐是須有方便﹐勿令破彼﹝彼有﹖﹞疑﹐卽是菩提見﹝現﹞。

法元在世間﹐於世出世間﹐勿離世間上﹐外求出世間。

邪見出﹝是﹖﹞世間﹐正見出世間﹐邪正悉打卻﹐﹝菩提性宛然。﹞

此但是頓教﹐亦名爲大乘﹐迷來經累劫﹐悟則剎那間。」

大師言「善知識﹗汝等盡誦取此偈﹐依偈修行﹐去惠能千里﹐常在能邊﹔此不修﹐對面千里。各各自修﹐法不相持﹝待﹞﹐眾人且散﹐惠能歸漕溪山。眾生﹝按﹕生﹐疑衍﹞若有大疑﹐來彼山問﹐爲汝破疑﹐同見佛世。」合座官寮﹑道俗﹐禮拜和尙﹐無不嗟嘆﹕「善哉大悟﹝師﹖﹞﹗昔所未問﹝聞﹞。嶺南有福﹐生佛在此﹐誰能得智。」一時盡散。

大師佳﹝住﹞漕溪山﹑韶廣二州﹐行化四十餘年。若論門人﹐僧之與俗﹐三﹑五千人說不盡﹔若論宗指﹝旨﹞﹐傳授《壇經》以爲衣﹝依﹞約。若不得《壇經》﹐卽無稟受。須知法﹝去﹖﹞處﹑年月日﹑性﹝姓﹞名﹐徧﹝遞﹞相付囑。無《壇經》稟承﹐非南宗定﹝嫡﹖弟﹖﹞子也。未得稟承者﹐𨿽說頓教法﹐未知根本﹐修﹝終﹞不免諍。但得法者﹐只勸修行﹐諍是勝負之心﹐與道違背。

世人盡傳南宗﹝按﹕宗﹐疑衍﹞能比﹝北﹞秀﹑未知根本事由。且秀禪師﹐於南荊符﹝府﹞當陽縣玉泉寺住時﹝持﹞修行﹔慧能大師於韶州城東三十五里漕溪山住。法卽一宗﹐人有南比﹝北﹞﹐因此便立南北。何以﹝名﹞漸頓﹖法卽一種﹐見有遲疾﹐見遲卽漸﹐見疾卽頓。法無頓漸﹐人有利鈍。故名漸頓。

神秀師常見人說﹐惠能法疾直旨﹝指﹖﹞路﹝按﹕路上﹐但有脫文﹞。秀師換﹝喚﹞門人志誠曰「汝聰明多智﹐汝與吾至漕溪山﹐到惠能所﹐禮拜但聽﹐莫言吾使汝來。所聽徳﹝得﹞音旨﹐記取﹐卻來與吾說。看惠能見解﹐與吾誰疾遲。汝第一早來﹐勿令吾怪。」志誠奉使歡喜﹐遂半月中間﹐卽至漕溪山﹐見惠能和尙﹐禮拜卽聽﹐不言來處。志誠聞法﹐言下便悟﹐卽契本心。起立卽禮拜﹐自﹝白﹖﹞言「和尙﹗弟子從玉泉寺來﹐秀師處﹐不徳﹝得﹞契悟﹐聞和尙說﹐便契本心﹐和尙慈悲﹐願當散﹝教﹞示。」惠能大師曰「汝從被﹝彼﹞來﹐應是油﹝細﹞作。」志誠曰「未說時卽是﹐說了卽不是。」六祖言「煩惱卽是菩提﹐亦復如是。」

大師謂志誠曰「吾聞與﹝汝﹞禪師教人﹐惟傳戒定惠﹔與﹝汝﹞和尙教人戒定惠如何﹖當爲吾說。」志誠曰「秀和尙言戒定惠﹕諸惡莫作名爲戒﹐諸善奉行名爲惠﹐自淨其意名爲定。此卽名爲戒定惠。彼作如是說﹐不知和尙所見如何﹖」惠能和尙答曰「此說不可思議﹐惠能所見又別。」志誠問﹕「何以別﹖」惠能答曰「見有遲疾。」志誠請和尙說所見戒定惠。大師言「汝聽吾說﹐看吾所見處﹕心地無疑﹝按﹕疑﹐似衍﹞非自姓﹝性﹞戒﹐心地無亂是﹝按﹕是﹐疑衍﹞自姓﹝性﹞定﹐心地無癡自姓﹝性﹞惠。」惠能大師言「汝﹝師﹞戒定惠﹐勸小根諸﹝智﹖﹞人﹔吾戒定惠﹐勸上人。得吾﹝悟﹞自﹝性﹞﹐亦不立戒定惠。」志誠言「請大師說﹐不立如何﹖」大師言「自姓﹝性﹞無非﹑無亂﹑無癡﹐念念般若觀照﹐常離法相﹐有何可立。自姓﹝性﹞頓修﹐立有漸此﹐契以不立。﹝按﹕立有漸此﹐契有不立﹐鈴木校訂本作亦無漸契﹐所以不立。﹞」志誠禮拜﹐便不離漕溪山﹐卽爲門人﹐不離大師左右。

又有一僧名法達﹐常誦《法華經》七年﹐心迷不知正法之處。經上有疑﹕「大師智慧廣大﹐願爲時﹝決﹖﹞疑。」大師言「法達﹗法卽甚達﹐汝心不達﹔經上無疑。﹝按﹕鈴木校訂本﹐此處有汝心自疑四字﹞汝心自邪﹐而求正法﹔吾心正定﹐卽是持經。吾一生已來﹐不識文字﹐汝將《法華經》來﹐對吾讀一徧﹐吾問﹝聞﹞卽之﹝知﹞。」法達取經到﹐對大師讀一徧﹐六祖問﹝聞﹞已﹐卽識佛意﹐便汝﹝與﹞法達說《法華經》。六祖言「法達﹗《法華經》無多語﹐七卷盡是譬諭內﹝因﹞緣。如來廣說三乘﹐只爲世人根鈍﹐經聞公﹝文分﹖﹞明﹐無有餘乘﹐惟一乘佛。」大師言「法達﹗汝聽一佛乘﹐莫求二佛乘﹐迷卻汝聖﹝性﹖﹞。經中何處是一佛乘﹐汝與﹝與汝﹞說。經云﹕諸佛世尊﹐惟汝﹝以﹞一大事因緣故﹐出現於世。﹝以上十六字﹐是正法。﹞﹝此﹞法如何解﹖此法如何修﹖汝聽吾說﹕人心不思本源空寂﹐離卻邪見﹐卽一達是﹝事﹞因緣。內外不迷﹐卽離兩邊。外迷看﹝著﹞相﹐內迷著空﹐於相離相﹐於空離空﹐卽是不空迷﹝按﹕卽是不空迷﹐鈴木校訂本作卽是內外不迷﹞。吾﹝悟﹞此法﹐一念心開﹐出現於世。心開何物﹖開佛知見。佛猶覺也﹐分爲四門﹕開覺知見﹐示覺知見﹐悟覺知見﹐入覺知見﹔開﹑示﹑悟﹑入。上﹝從﹖﹞一處入﹐卽覺知見﹐見自本性﹐卽得出世。」大師言「法達﹗語﹝吾﹖﹞常願一切世人﹐心地常自開佛知見﹐莫開眾生知見。世人心﹝邪﹞﹐愚迷造惡﹐自開眾生知見﹔世人心正﹐起智慧觀照﹐自開佛智﹝知﹞見。莫開眾生智﹝知﹞見﹐開佛智﹝知﹞見﹐卽出世。」大師言「法達﹗此是《法華經》一乘法。向下分三﹐爲名﹝迷﹞人故﹔汝但於﹝依﹖﹞一佛乘。」大師言「法達﹗心行轉《法華》﹐不行《法華》轉﹔心正轉《法華》﹐心邪《法華》轉﹔開佛智﹝知﹞見轉《法華》﹐開眾生智﹝知﹞見《法華》轉。」大師言「努力依法修行﹐卽是轉經。」法達一聞﹐言下大悟﹐涕淚悲泣﹐自﹝白﹖﹞言「和尙﹗實未僧﹝曾﹞傳《法華》。七年被《法華》轉﹐已後轉《法華》﹐念念修行佛行。」大師言「卽佛行是佛。」其時聽人﹐無不悟者。

時有一僧名智常﹐來漕溪山﹐禮拜和尙﹐聞﹝問﹞四乘教義。智常聞﹝問﹞和尙曰「佛說三乘﹐又言最上乘﹐弟子不解﹐望爲敬﹝教﹖﹞示。」惠能大師曰「汝自身心見﹝按﹕汝自身心見﹐鈴木校訂本作汝向自身見﹞﹐莫著外法相﹐元無四乘法﹐人心不量四﹐等法有四乘﹕見聞讀誦是小乘﹐悟﹝法﹞解義是中乘﹐衣﹝依﹞法修行是大乘﹐萬法盡通﹐萬幸﹝行﹖﹞俱備﹐一切無離﹝雜﹖﹞﹐但離法相﹐作無所徳﹝得﹞﹐是最上乘。﹝最上﹞乘﹐是最上行義﹐不在口諍。汝須自修﹐莫問悟﹝吾﹞也。」

又有一僧名神會﹐南陽人也。至曹溪山禮拜﹐問言「和尙座﹝坐﹞禪﹐見亦不見。」大師起把﹐打神會三下﹐卻問神會﹕「吾打汝﹐痛不痛﹖」神會答言「亦痛亦不痛。」六祖言「吾亦見亦不見。」神會又問大師﹕「何以亦見亦不見﹖」大師言「吾亦見﹝者﹞﹐常見自過患﹐故云亦見﹔亦不見者﹐不見天地人過罪﹐所以亦見亦不﹝見﹞也。汝亦痛亦不痛如何﹖」神會答曰「若不痛﹐卽同無情木石﹔若痛﹐卽同凡﹝夫﹞﹐卽起於恨。」大師言「神會向前﹐見不見是兩邊﹐痛﹝不痛﹞是生滅。汝自性且不見﹐敢來弄人。」神會禮拜﹐更不﹝敢﹞言。大師言「汝心迷不見﹐問善知識覓路﹔以﹝汝﹞心悟自見﹐依法修行。汝自名﹝迷﹞不見自心﹐卻來問惠能見否﹖吾不自知﹐代汝迷不得﹔吾若自見﹐代得吾迷。何不自修﹐問吾見吾。」神會作禮﹐便爲門人﹐不離曹溪山中﹐常在左右。

大師遂喚門人法海﹑志誠﹑法達﹑智常﹑志通﹑志徹﹑志道﹑法珍﹑法如﹑神會﹐大師言「汝等拾弟子近前﹐汝等不同餘人﹐吾滅度後﹐汝各爲一方頭﹐吾教汝說法不離本宗。舉﹝三﹞科法門﹐動﹝用﹞三十六對﹐出沒卽離兩邊﹐說一切法﹐莫離於性相。若有人問法﹐出語盡雙﹐皆取法對﹐來去相因﹐究竟二法盡除﹐更無去處。三科法門者﹐蔭﹑界﹑入﹕蔭﹐是五蔭﹔界﹐是十八界﹔入﹐是十二入。何名五蔭﹖色蔭﹐受蔭﹐相﹝想﹞蔭﹐行蔭﹐識蔭是。何名十八界﹖六塵﹑六門﹑六識。何名十二入﹖外六塵﹐中六門。何名六塵﹖色﹑聲﹑香﹑未﹝味﹞﹑獨﹝觸﹞是。何名六門﹖眼﹑耳﹑鼻﹑舌﹑身﹑意是。法性起六識﹕眼識﹐耳識﹐鼻識﹐舌識﹐身識﹐意識。六門﹑六塵。自性含萬法﹐名爲含藏識﹖思量卽轉識。生六識﹐出六門﹐﹝見﹞六塵﹐是三六十八。由自性邪﹐起十八邪﹔含﹝若﹖﹞自性﹝正﹞﹐起十八正。含﹝若﹖﹞惡用﹐卽眾生﹔善用﹐卽佛。用油﹝由﹞何等﹖油﹝由﹞自性。

「對。外境無情對有五﹕天與地對﹐日與月對﹐暗與明對﹐陰與陽對﹐水與火對。

「語與言對﹑法與相對﹝按﹕鈴木校訂本作語言﹑法相對﹞有十二對﹕有爲無爲﹝對﹞﹐有色無色對﹐有相無相對﹐有漏無漏對﹐色與空對﹐動與淨﹝靜﹞對﹐淸與濁對﹐凡與性﹝聖﹞對﹐僧與俗對﹐老與少對──大大與小小對﹝按﹕若把老少與大小分開﹐則多出一對﹐爲十三對﹞﹐長與短對﹐髙與下對。

「自性居﹝按﹕居﹐疑衍﹞起用對有十九﹕邪與正對﹐癡與惠對﹐愚與智對﹐亂與定對﹐戒與非對﹐直與典﹝曲﹞對﹐實與虛對﹐險與平對﹐煩惱與菩提對﹐慈與空﹝害﹖﹞對﹐喜與嗔對﹐捨與鏗對﹐進與退對﹐生與滅對﹐常與無常對﹐法身與色身對﹐化身與報身對﹐體與用對﹐性與相對﹐有淸﹝情﹞與無親﹝情﹖﹞對。﹝按﹕實爲二十對。﹞

「言語與法相﹐有十二對﹔內外境有無﹝按﹕似應作外境無情﹞﹐五對﹔三身﹐有三對﹝按﹕似應作自性起用﹐有十九對﹞。都合成三十六對法也。此三十六對法﹐解用通一切經﹐出入卽離兩邊。如何自性起用三十六對﹖共人言語﹐出外﹐於﹝相﹞離相﹔入內﹐於空離空。著空﹐卽惟長無名﹝明﹞﹔著相﹐﹝卽﹞惟﹝長﹞邪見。謗法直言不用文字﹐旣云不用文字﹐人不合言語﹗言語卽是文字。自性上說空﹐正語言本性﹔不空﹐迷自惑﹐語言除故。﹝按﹕此上幾句﹐恐有脫文。﹞暗不自暗﹐以名﹝明﹞故暗﹔暗不自暗﹝按﹕似應作明不自明﹞﹐以名﹝明﹞變暗﹝按﹕似因作以暗故明﹞。以暗現明﹐來去相因。三十六對﹐亦復如是。」

大師言「十弟子﹗已後傳法﹐遞相教授一卷《檀﹝壇﹞經》﹐不失本宗。不稟授《檀﹝壇﹞經》﹐非我宗旨﹗如今得了﹐遞代流行﹐得遇《檀﹝壇﹞經》者﹐如見吾親授。」拾僧得教授已﹐寫《檀﹝壇﹞經》﹐遞伐﹝代﹞流行﹐得者必當見性。

大師先天二年八月三日滅度。七月八日﹐喚門人告別。大師﹝先﹞天元年於革﹝新﹞州國恩寺造塔﹐至先天二年七月告別。大師言「汝眾近前﹐五﹝吾﹞至八月﹐欲離世間﹐汝等有疑早問﹐爲外﹝汝﹖﹞破疑﹐當令迷者盡﹐使與﹝汝﹞安樂。吾若去後﹐無入﹝人﹞教與﹝汝﹞。」法海等眾僧聞已﹐涕淚悲泣﹐惟有神會不動﹐亦不悲泣。六祖言「神會小僧﹐卻得善﹝不善﹞等﹐毀譽不動﹐除﹝余﹖﹞者不得﹐數年山中﹐更修何道﹗汝今悲泣﹐更有阿誰憂吾不知去處在﹖若不知去處﹐終不別汝。汝等悲泣﹐卽不知吾﹝去﹞處﹔若知去處﹐卽不悲泣。性聽﹝本﹞無生無滅﹐無去無來。汝等盡座﹝坐﹞﹐吾與如﹝汝﹞一偈──《眞假動淨﹝靜﹞偈》﹐與﹝汝﹞等盡誦取﹔見此偈意﹐汝﹝與﹞吾﹝意﹞同﹔於﹝依﹞此修行﹐不失宗旨。」僧眾禮拜﹐請大師畱偈﹐敬心受特﹝持﹞。偈曰﹕

一切無有眞﹐不以見於眞﹐若見衣﹝於﹞眞者﹐是見盡非眞。

若能自有眞﹐離假卽心眞﹐自心不離假﹐無眞何處眞。

有性﹝情﹖﹞卽解動﹐無性﹝情﹞卽不動﹐若修不動行﹐同無情不動。

若見眞不動﹐動上有不動﹐不動是不動﹐無情無佛眾﹝種﹖﹞。

能善分別相﹐第一義不動﹐若悟作此見﹐則是眞如用。

報諸學道者﹐努力須用意﹐莫於大乘門﹐卻執生死智。

前頭人相應﹐卽共論佛語﹝義﹖﹞﹔若實不相應﹐合掌令歡善﹝喜﹞。

此教本無諍﹐無諍失道意﹐執迷諍法門﹐自性入生死。

眾僧旣聞﹐識大師意﹐更不敢諍﹐依法修行﹐一時禮拜﹐卽之﹝知﹞大師不永住世。上座法海向前言「大師﹗大師去後﹐衣法當付何人﹖」大師言「法卽付了﹐汝不須問。吾滅後二十餘年﹐邪法遼﹝撩﹖﹞亂﹐惑我宗旨﹐有人出來﹐不惜身命﹐第﹝定﹖﹞佛教是非﹐豎立宗旨﹐卽是吾正法﹔衣不合轉﹝傳﹖﹞。汝不信﹐吾與誦先伐﹝代﹞五祖傳衣﹑付法誦﹝頌﹞。若據第一祖達摩頌意﹐卽不合傳衣。聽五﹝吾﹞與汝頌。」頌曰﹕

第一祖達摩和尙頌曰﹕

吾大﹝本﹖﹞來唐國﹐傳教﹝教﹞救名淸﹝迷情﹞﹐一花開五葉﹐結果自然成。

第二祖惠可和尙頌曰﹕

本來緣有地﹐從地種花生﹐當本願﹝元﹞無地﹐花從何處生。

第三祖僧璨和尙頌曰﹕

花種𨿽因地﹐地上種化﹝花﹞生﹐花種無性生﹝生性﹖﹞﹐於地亦無生。

第四祖道信和尙頌曰﹕

花種有生性﹐因地種花生﹐先緣不合和﹐一切盡無生。

第五祖弘忍和尙頌曰﹕

有情來下種﹐無情花卽生﹐無情又無種﹐心地亦無生。

第六祖惠能和尙頌曰﹕

心地含情種﹐法雨卽花生﹐自吾﹝悟﹞花情種﹐菩提果自成。

能大師言「汝等聽吾作二頌﹐取達摩和尙頌意﹐汝迷人依此頌修行﹐必當見性。」第一頌曰﹕

心地邪花放﹐五葉逐根隨﹐共造無明葉﹝業﹞﹐見被葉﹝業﹞風吹。

第二頌曰﹕

心地正花放﹐五葉逐恨﹝根﹞隨﹐共修般若惠﹐當來佛菩提。

六祖說偈已了﹐放眾生散﹐門人出外思惟﹐卽知大師不久住世。

六祖後至八月三日﹐食後﹐大師言「汝等善﹝著﹖﹞位座﹝坐﹞﹐五﹝吾﹞今共與﹝汝﹞等別。」法海聞﹝問﹞言「此頓漸法傳受﹐從上已來﹐至今幾伐﹝代﹞﹖」六祖言﹕

「初傳受七佛﹐

釋迦牟尼佛第七﹐

大迦葉第八﹐

阿難第九﹐

未﹝末﹞田地第十﹐

商那和修第十一﹐

優潑掬多第十二﹐

提多迦第十三﹐

佛陀難提第十四﹐

佛陀蜜多第十五﹐

脇比丘第十六﹐

富那奢第十七﹐

馬鳴第十八﹐

吡羅長﹝尊﹖﹞者第十九﹐

龍樹第二十﹐

迦那提婆第二十一﹐

羅喉落第二十二﹐

僧伽那提第二十三﹐

僧伽那﹝耶﹞捨第二十四﹐

鳩摩羅馱第二十五﹐

者耶多第二十六﹐

婆須盤多第二十七﹐

摩孥落第二十八﹐

鶴勒那第二十九﹐

師子比丘第三十﹐

捨那婆斯第三十一﹐

優婆掘第三十二﹐

僧迦羅第三十三﹐

須婆蜜多第三十四﹐

南天竺國王子第三子菩提達摩第三十五﹐

唐國僧惠可第三十六﹐

僧璨第三十七﹐

道信第三十八﹐

弘忍第三十九﹐

惠能自身當今受法第四十。」

大師言「今日已後﹐遞相傳授﹐須有依約﹐莫失宗旨。」

法海又白﹕「大師今去﹐畱付何法﹖今﹝令﹞後伐﹝代﹞人如何見佛﹖」六祖言「汝聽﹐後伐﹝代﹞迷人﹐但識眾生﹐卽能見佛﹔若不識眾生﹐覓佛萬劫﹐不得見也。五﹝吾﹞今教汝識眾生﹑見佛﹐更畱《見眞佛解脫頌》﹐迷卽不見佛﹐悟者卽見法。」「法海願聞﹐伐伐﹝代代﹞流傳﹐世世不絕。」六祖言「汝聽﹐吾汝與﹝與汝﹞說﹐後伐﹝代﹞世人﹐若欲覓佛﹐但識佛﹑心﹑眾生﹐卽能識佛﹔卽緣有眾﹝生﹞﹐離眾生無佛﹑心。」

迷卽佛眾生﹐悟卽眾生佛﹔愚癡佛眾生﹐智惠眾生佛。

心劍﹝險﹞佛眾生﹐平等眾生佛﹔一生心若劍﹝險﹞﹐佛在眾生中﹔一念吾若平﹐卽眾生自佛。

我心自有佛﹐自佛是眞佛﹐自若無佛心﹐向何處求佛。

大師言「汝等門人好住﹐吾畱一頌﹐名《自性眞佛解脫頌》﹐後伐﹝代﹞迷人﹐識此頌意﹐卽見自心自性眞佛﹐與汝此頌﹐吾共汝別。」頌曰﹕

眞如淨性是眞佛﹐邪見三毒是眞摩﹝魔﹞﹐

邪見之人摩﹝魔﹞在捨﹐正見知﹝之﹖﹞人佛則過﹐

性眾﹝中﹞邪見三毒生﹐卽是摩﹝魔﹞王來往捨。

正見忽則﹝除﹖﹞三毒生﹝心﹞﹐摩﹝魔﹞變成佛眞無假。

化身﹑報身及淨﹝法﹞身﹐三身元本是一身﹐

若向身中覓自見﹐卽是﹝成﹞佛菩提因。

本從花﹝化﹞身生淨性﹐淨性常在花﹝化﹞身中﹐

性使花﹝化﹞身行正道﹐當來圓滿眞無窮。

淫性本身﹝是﹞淸淨因﹐除卽淫﹝淫卽﹞無淨法身﹗

性中但自離吾﹝五﹞欲﹐見性剎那卽是眞。

今生若吾﹝悟﹞頓教法﹐悟卽眼前見性﹝世﹞尊。

若欲修行雲覓佛﹐不知何處欲求眞﹐

若能心中自有眞﹐有眞卽是成佛因﹐

自不求眞外覓佛﹐去覓總是大癡人。

頓教法者是西流﹐求﹝救﹞度世人須自修﹐

今保﹝報﹖﹞世間學道者﹐不於此是﹝見﹞大悠悠。

大師說偈已了﹐遂告門人曰「汝等好住﹐今共汝別。吾去已後﹐莫作世情悲泣﹐而受人弔門﹝問﹞﹑錢帛﹐著孝衣﹐卽非聖法﹐非我弟子﹐如吾在日一種。一時端坐﹐但無動無淨﹝靜﹞﹐無生無滅﹐無去無來﹐無是無非﹐無住﹝無往﹞﹐但﹝坦﹞然寂淨﹝靜﹞﹐卽是大道。吾去已後﹐但衣﹝依﹞修行﹐共吾在日一種﹔吾若在世﹐汝違教法﹐吾住無益。」大師云此語已﹐夜至三更﹐奄然遷化。大師春秋﹐七十有六。

大師滅度﹐諸日寺內異香氤氳﹐經數日不散﹔山朋﹝崩﹞地動﹐林木變白﹐日月無光﹐風雲失色。八月三日滅度﹐至十一月﹐迎和尙神座於漕溪山葬﹔在龍龕之內﹐白光出現﹐直上衝天﹐二日始散。韶州刺史韋處﹝按﹕處﹐應作醵﹞立碑﹐至今供養。

此《壇經》﹐法海上座集﹔上座無常﹐付同學道祭﹔道祭無常﹐付門人悟眞﹔悟眞在嶺南漕溪山法興寺﹐見今傳授此法。

如付山﹝此﹖﹞法﹐須徳﹝得﹞上恨﹝根﹞智﹐心信佛法﹐立大悲﹐持此經﹐以爲衣﹝依﹞承﹐於今不絕。

和尙本是韶州曲江懸﹝縣﹞人也。如來入涅盤﹝磐﹞﹐法教流東土﹐共傳無住﹐卽我心無住。此眞菩薩﹐說眞﹝直﹖﹞示﹐行實諭﹐惟教大智人﹐是旨衣﹝依﹞。凡度暫修修行行﹝按﹕修修行行﹐似應作修行﹞﹐遭難不退﹐遇苦能忍﹐福徳深厚﹐方授此經。如根性不堪林﹝材﹖﹞量﹐不得須求此法﹔達立不徳﹝得﹖﹞者﹐不得妄付《壇經》。告諸同道者﹐今諸﹝令識﹖﹞蜜意。

