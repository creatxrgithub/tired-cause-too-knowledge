二十四尊得道羅漢傳明朱星祚編長眉羅漢第一尊

商那和修尊者﹐姓毗捨多﹐摩空羅國人。在母腹數年﹐不行分娩。胡人貌𨿽古怪﹐言𨿽侏離﹐而心性則一。父母亦兢兢惶惶﹐莫知所爲。有一比丘善人抵其家提化﹐蓋亦西方有道僧也﹐夫婦性極慈悲﹐待之非假情﹐施之無吝色。比丘問曰「施主幾位善人﹖」夫答曰「山妻懷孕數年﹐現今一胎男女未見分娩﹐何言幾位。」比丘曰「阿母產之艱﹐阿郎生必偉。」其婦問曰「汝方外人﹐聞見博洽﹐定知休咎。世間未有婦人懷孕彌月不行分娩之理﹐亦未有兒在母腹中存畱得四五年之理。」比丘曰「四五年不爲多﹐獨不聞太上李老君﹐八十年在母腹非耶。」婦曰「彼異人自宜異產﹐如長老言﹐妾腹中復一老君耶﹖」比丘曰「無定論﹐但老君之母感火星入懷而孕﹐或雲天之精魄﹑元始炁化聽儲也﹐阿母所懷﹐安知非元精耶﹖」婦曰「妾某年某月某日夜﹐亦夢見一星墜入懷中﹐如火燻灼。今日聞長老言﹐喚醒我昔日夢占﹐毋亦符老君之母所感耶﹖」比丘曰「施主夫婦貌非凶狠﹐心甚慈祥﹐旣有夢占﹐應生偉器﹐符彼所感﹐亦未見得。」其夫曰「世間人孰不喜生育﹐似我夫婦難產如此﹐不如孤獨過此浮生也罷。今若此﹐意者妖魔作祟﹐意者冤債索命耶﹖」比丘曰「積善人家﹐必有餘慶﹐二者均非公庭所有也﹐汝施主自今日後﹐一味齋素修行﹐管取分娩平善。貧僧得異人傳授『瑞應先聲咒』﹐將來教汝﹐謹當佩之﹕

眞如眞如﹐非是凡軀。

事同捕影﹐行若筌魚。

杖頭挑月﹐髻內藏珠。」

又五言詩﹕

蚌蛤殼中寶﹐驪龍頷下珠。

沙泥沈不得﹐什襲待時沽。

當日比丘善人寫了數言﹐卽辭別而去。夫婦二人追悔﹐未曾問得姓名﹐但今日聽他慰我教我之言﹐分明是過往神仙﹐指出津頭渡處﹐俾我輩知所行走也。我等當從其指引﹐一味持齋把素﹐布鈔施錢﹐以作後人因果。子𨿽未必長大﹐何如且保眼前誕生安樂。夫婦如此修行一年﹐母腹滿了六載﹐尊者一旦降生﹐初產之母﹐不坼不副﹐無災無害。英兒下地﹐碩大聲宏﹐雙手卽能合掌作禮佛狀。其父呵呵喜曰「此我夫婦唱和修行之報也﹐」遂取名商那和修。夫婦數年驚怖﹐生此一子﹐愛之不啻珍寶。只犯夜啼﹐室中滅燭﹐常有紅光燦爛。夫婦憂喜相半﹐謂曰「此兒以爲凡胎﹐不應有此紅光﹐以爲馨兒﹐不應犯此夜啼。未滿百日孩兒﹐廢寢傷神﹐如何柰得此啼叫﹐合求巫醫調理。」次日早﹐其夫正欲出門覓巫醫調理其了夜啼﹐忽見一僧人顏容蒼古﹐身披衲襖﹐手執麈尾﹐口念彌陀﹐來家抄化。見施主匆匆有行色﹐問曰「布施不用請求﹐錢鈔信憑多寡﹐城中善人﹐君家當在一類﹐今日恁般行忙﹐莫非爲室中夜啼郎耶﹖」其父驚問曰「上人來此幾日矣﹖」僧人答曰「今日。」曰「今日何爲知我子夜啼聲也﹖」僧人曰「財之施捨﹐𨿽出於心之自然﹐而行之匆忙﹐實屬於情之切至﹐是以知之。」其父曰「不二沙門﹐至誠至明﹐故事必先知之也。小老月前哺育英兒﹐委犯夜啼﹐夫婦憂其廢寢傷神﹐正欲出門覓巫醫調理。髙人入門﹐不待發聲﹐卽能洞燭我心﹐必有奇方鍼砭此疾﹐願和尙明以教我。倘小兒不呱呱夜啼﹐而食息有常﹐當奉千金爲壽。」僧人曰「巫醫不用覓﹐千金不索酬﹐我有神咒數言﹐書之貼於臥室﹐賢郎啼聲自止。」其父大喜﹐卽忙奉紙筆﹐僧人援筆書云﹕

也有胎卵濕化﹐也有菩薩那吒﹐灑水含月影﹐說法墜天花。

父懇切﹐母咨嗟﹐且存靈性﹐莫費嘔啞。伎倆君須會﹐靈山有祖爺﹐來意元如此﹐菩提早發芽。

僧人寫了數言﹐自後尊者夜啼果息。父母善爲撫養﹐其婦謂其夫曰「異哉此子﹗前番未產遇一僧人﹐遺數言經咒﹐果產之善。今番夜啼﹐遇一僧人﹐遺數言神咒﹐果啼之息。」其夫曰「此僧未必非前僧﹐只幻形爾﹐此咒未必非前咒﹐只幻意爾。」日往夜來﹐尊者駸駸年已成長﹐每堂中嬉戲﹐好爲佛事﹐所謂不學而知﹐不慮而能也。且謂父母曰「兒本欲濟渡羣生﹐大施願力﹐今日且爲汝二人誦經設法﹐布福田而修善果﹐以爲老父母后日受用。」父母奇而問曰「嗟嗟小子﹐口尙乳臭﹐如何爲我誦經設法﹖」尊者首誦云﹕

也不剩﹐也不少﹐信手拈來恰使好。拙非拙﹐巧非巧﹐分付蘆花秋月皎。

次誦云﹕

天職覆﹐地職載﹐淸寧默相親康泰。壽岐嶷﹐福澎湃﹐雙雙達覽乾坤隘。

父母見夾囟孩兒所談吐者﹐俱佛語禪機﹐相謂曰「此子天性穎異﹐甫生卽能禮佛﹐稍長多爲佛語﹐乃如來傳燈嫡子也。明日不如令出家﹐宣揚佛化﹐更是我等百世修緣。」其子聞父母言﹐卽大聲曰「前村茂盛靑林﹐正如來建剎之地﹐亦孩兒明心見性之所﹐莫若在此處開辟創立山門﹐俾該兒得來演化。」父母嘆曰「異哉此子﹗未出門前三五步﹐就知村內有靑林﹐殆天授﹐非人也。」遂從其言﹐捐家財爲勸首﹐募眾力以贊襄﹐費數年料理﹐卽構成一棟寺宇﹐取名靑林。逮子弱冠﹐令住持其中﹐宣揚佛化﹐四方多從遊之﹐稱爲少年佛子。先是﹐數十年前﹐一釋家如來同弟子阿難經此提化﹐見靑林枝葉茂盛﹐顧盼良久不去﹐徐謂阿難曰「此地百年間﹐當有比丘善人在此開創轉妙法輪﹐吾老不及見﹐汝當見之。」至是﹐如來已圓寂數年﹐阿難弟於行年亦將滿百﹐復從此經過﹐見昔日茂盛靑林﹐鼎新創建院宇﹐聞有一沖齡比丘住持其中演教。阿難嘆曰「如來之言驗矣。傳燈捨此其誰﹖盍入寺謁之。」阿難行至法堂﹐見尊者正在坐禪入定﹐不驚動之﹐不擾亂之﹐但持木魚敲曰﹕

賓中之賓﹐人中之人﹐主中之主﹐塵中之塵﹐一片雲橫谷口。莫惑塵隨馬走﹐休疑水逐波流。

八萬那吒喚處﹐一條索系烏牛。烏牛烏牛﹐何時攺變毛色﹐早晚不用人收。

阿難誦畢﹐尊者躍身而起﹐俯拜其前曰「弟子少室打座﹐俺耳偸鈴﹐人中有鏡﹐鏡中無人﹐叢林多少客﹐哪个是知音﹐願髙人爲弟子金繩開覺路﹐寶筏渡迷津。」阿難曰「凡聖本來不二﹐悟迷豈有殊途﹖終日喫飯﹐未曾咬著粒米﹐一世穿衣﹐未曾掛著絲頭﹐如此妙悟﹐方能變大地爲黃金﹐攪長河爲酥酪也。獨不聞老佛有言﹕

出聖超凡行﹐離緣濟海舟。

菩提眞覺性﹐�在布毛頭。」

和修尊者出家證道﹐得了阿難點化﹐亦欲行化四方﹐以傳衣缽。晚年遊至吒利國﹐得一優婆毱多爲行童給侍﹐此時和修尊者多歷年數﹐眉長數寸﹐發白如霜。優婆毱多年方少壯﹐欲竇方開﹐尊者因問毱多曰「汝年幾何﹖」對﹕「十七。」師恐純一之心困時變遷﹐遂問曰「汝十七﹐性亦十七耶﹖」毱多恐師皓首窮年了所得﹐反潔之曰「師發已白﹐果發白耶﹖抑心耶﹖」師曰「我但發白﹐非心白也﹐宛然見已於有默契也。」毱多亦自鳴曰「我年十七﹐非性十七也﹐毅然見已於道有定主也。」一答一對﹐是沙門妙悟。

尊者知毱多可爲法器﹐遂以授之云﹕

非法亦非心﹐無心亦無法。

說是心法時﹐是法非心法。

優婆毱多得了和修尊者點化﹐遂奉法至罽賓國聚徒演教「此時和修尊者幸如來衣缽傳寄有人﹐本生父母早已逝化﹐不復轉摩空羅國﹐亦投罽賓國南象白山中歸隱﹐一則終其修養之功﹐一則驗其傳燈之化。慈悲可以化物﹐尊者在山中數年﹐每遇講經﹐諸象亦馴馴伏階下下去﹐若有聽講之意。周宣王二十三年﹐尊者親見優婆毱多五百從遊之徒﹐兢兢依教奉行﹐又見己功成緣滿﹐先化成一條神龍﹐飛騰漢表﹐瞬息又化爲三昧眞火﹐用焚其身而逝。有詩爲證﹕

行滿功完道有傳﹐象山歸隱不多年。

神龍變化空中躍﹐瞬息眞身用火焚。伏魔羅漢第二尊

馬鳴尊者﹐忘其姓氏﹐不知何許人。初聞富那夜奢得佛法眞傳﹐在波羅國設教﹐弟子紛紛宗其法旨。亦促裝往拜其門﹐願受戒披剃。夜奢見其遠來意誠﹐遂納爲門下﹐教之云「方法本閒羣生自鬧﹐二能於有用﹐用中無用﹔無功﹐功上施功﹐則如來宗旨思過半矣。」尊者在夜奢門下﹐不恃寸長﹐不矜片善﹐只一味將師道心解力行。積久扁有妙悟。

一旦辭師求去。夜奢問曰「靑冥罔象意何如﹐無影無蹤見也麼﹖」馬鳴答曰「土人會吸三江水﹐木女能吹六段歌。」夜奢聞言嘆曰「不意此子勘破眞宗﹐度越尋常萬萬矣。所謂雪中月色天然妙﹐霜後蘆花分外奇也。」又曰「離朱有意﹐白浪徒爾滔天﹐象罔無心﹐明珠忽然在掌﹐此子是也。」

尊者得了夜奢禪師法旨﹐徑至華氏國聚徒演教﹐轉妙法輪。嘗謂弟子曰「滿眼見色﹐滿耳聞聲﹐不墮不壞﹐方成聲色。」又妙訣曰﹕

孤猿叫落中巖月﹐野客吟殘半夜燈。

此景此時誰會得﹐白雲深處坐禪僧。

一日﹐尊者正在登壇講經﹐忽見一皓首老人頭戴員巾﹐身穿素服﹐手執扶筇﹐遠來相謁。行至經壇﹐卽僕地不見﹐俄頃﹐地皮迸裂﹐突兀﹐其中湧出一个金人﹐叉手向尊者作禮﹐不霎時﹐金色人又化成一嬌女子﹐裊娜經過經筵而歌曰﹕

風動心搖樹﹐云生性起塵。

若明今日事﹐昧卻本來人。

女子歌畢﹐飄然而去﹐只餘香馥馥襲人。尊者見其動靜如此﹐謂弟子曰「此怪也。抱有神通﹐少頃必來與我比較法力﹐汝等且坐以待之。」不移時﹐只見天地晦冥﹐風雨大至﹐空中現出一條金龍﹐奮發神威﹐震動山嶽﹐前來搖撼尊者。眾徒驚怖﹐措躬無地。尊者曰「無畏汝也。我自能降之。」尊者只巍然經筵端坐﹐眼中不知天地暗﹐不知空中雨﹐亦不知龍飛山嶽震。習定有常﹐故投之至變不驚﹐擾之至繁不亂也﹐不必誦經作法。卒而魔事息滅﹐不能損尊者分毫。

怪物靈通伎倆多﹐金人變幻作嬌娥。

飛龍矯矯驚山嶽﹐尊者神翔宇太和。

越七日﹐前怪變作一小虫﹐伏形於尊者座下。尊者知是魔之小變﹐遂以手取之﹐示眾弟子曰「此魔本欲竊聽吾法﹐以私淑其身﹐故初變爲金人﹐爲女子﹐再變爲震憾神物﹐三變爲潛形小虫﹐譎詐如此。」眾人兢欲祛滅之﹐尊者曰「不可。彼來本爲聽經﹐非爲嫁禍﹐汝輩必欲祛滅之﹐是待物不洪而阻其向道之機也。」徐謂小虫曰「吾不傷汝生﹐不滅汝形﹐放汝回去。汝若誠心歸依三寶﹐吾爲汝說法﹐卽得超悟﹐何乃自苦如此﹖」魔聞尊者言﹐馳出門外﹐現出本形﹐進曰﹕

脫下白狐襖﹐重穿花鹿裳。

外儀新攺換﹐惟命可升堂。

叉手向尊者作禮﹐懺謝前過﹐尊者欣而受之。問曰「汝名爲誰﹖」答曰「我名伽毗摩羅﹐華氏國經年修持﹐未得上人指點﹐今聞禪師遠來開講﹐故來聽受﹐求爲脫化。」尊者曰「汝旣有心聽經﹐何爲幻形三變﹖」伽毗曰「弟子粗知神通﹐但未得如來正法。聞釋家之道﹐以習定爲入門﹐目中不見外頭景物﹐太宇忘卻面前變態﹐始爲眞定。弟子初見禪師﹐必如此三變者﹐非爲絮長較短﹐試尊者素養禪心何如耳。經云﹕見五蘊皆空﹐與��般若﹐得一心寂滅﹐始大涅槃。」尊者曰「假饒當時心動﹐汝則何爲﹖」伽毗曰「動則修養未至﹐於玄關尙隔幾重﹐彼方師人不暇﹐何能師我﹐未有明心見性撣師﹐悟超上乘﹐遠遊四方演教﹐而返受變於物者也。」尊音曰「恐汝口不符心﹐倘技得逞﹐將肆害不貲矣。」伽毗曰「某若肆害﹐何在言修﹐師若受害﹐不足言佛矣。」尊者曰「汝夏有何能﹖」對曰「無能。」尊者曰「佛從無中來﹐滅向無中去﹐太宇旣無能﹐住了眞無處。汝旣是佛﹐何消問我﹖」伽毗曰「弟子片長﹐能化巨海。」尊者曰「此水底蚊龍事也。化巨海則傷損物業必多﹐吾如來慈悲大願﹐專喜普濟眾生﹐子能𨿽髙﹐吾不取也。且問汝能化海﹐亦能性海耶﹖」伽毗技能化海﹐自謂伎倆稱奇矣﹐及聞尊靑所不取化海之故﹐覺己所長卑卑不足論矣。乃棄其所能﹐請問性海之旨。尊者曰「涵弘有容者﹐海也﹔翕順有常者﹐性也。吾所謂性海者﹔豈有他哉﹐能令山河大地三昧六神皆由此發現是也。」伽毗殷殷求教﹐正憤之可啟﹐悱之可發者也。及聞尊者性海一點﹐卽心領神悟﹐器理融而力一﹐覺昔日所長﹐僅僅水皮擊棒﹐冷火熔金者也﹐遂懇求剃度。伽毗能於言語外覓神理﹐象數外悟眞詮﹐儒者所謂中人以上﹐可以語之也。馬鳴尊者遂以如來正法付之行持﹐所謂智者不失人﹐亦不失言也。其偈云﹕

隱顯卽本性﹐明暗元無二。

今付悟了法﹐非取亦非離。

尊者說偈畢﹐卽挺身躍入空中﹐現出一輪紅日﹐照耀大千世界。所謂本來面目認眞放大毫光是也。次後復降經筵﹐眾弟子拜求普濟﹐尊者爲說數言曰﹕

見道方修佛﹐不見復何修。佛性如空虛﹐空虛何所有。

徧現修佛者﹐撥火覓浮漚。但看弄傀儡﹐綫斷一齊休。

弟子聞言﹐未及稱耐﹐尊者已奄然圓寂﹐周顯王三十七年也。有詩爲證﹕

性靈見了行完成﹐備作西方偉聖人。

三尺靈光馳漢表﹐閻浮遺下一委形。聰耳羅漢第三尊

陀難提尊者﹐姓瞿曇氏。生時頂有肉髻﹐相貌殊常﹐父母已奇其爲發家偉器﹐不意長成爲出家法器也。中華有一雲遊道士抵其家﹐精風鑑﹐見尊者與羣兒戲﹐初閱之﹐疑其貴﹔復閱之﹐見其殺气太重。謂尊者曰「憑賢郎相貌﹐恐不利於二老﹐越十五歲﹐不紹父事﹐自當崛起爲一班人。」父母曰「卽如先生所鑑﹐此兒後日能卓犖自立﹐雙親中間𨿽有傷破﹐亦數也﹐慰也。」

道士曰「汝第驗之。」尊者沖齡﹐神識日啟﹐不學不慮﹐自知皈依佛道。及長﹐卽用貨財﹐自架一艸庵﹐喜與四方僧侶相交遊﹐日夜明心見性﹐欲參契如來法旨。有詩爲證﹕

我有明珠一顆﹐久被塵囂關鎖。

一朝塵盡光生﹐照破山河萬垛。

又七言詩﹕

一重山盡一重山﹐坐對孤峯仔細看。

雲掩霧收山嶽靜﹐楚天空闊一輪寒。

尊者在艸庵中修養﹐不數年﹐父母雙亡﹐果不紹父事。削髮爲僧﹐專意修行﹐口誦佛經﹐身穿佛衲﹐心參佛旨﹐脫落俗慮。聞演教寺有一悟空長老精通如來祕訣﹐遂拜遊門下﹐以求印證。悟空長老云「佛不在人﹐心卽是佛。心思嚴師﹐古有明訓﹐故能與人規矩者﹐師也﹐不能使人巧者﹐亦師也。得意忘象﹐不在子之自悟乎。吾有一偈﹐子味之﹐自有餘師﹕

日用無非道﹐心安卽是禪。

幽樓云壑裏﹐夢寐雪蓮邊。」

尊者在寂滅路上用功﹐浸浸機將有得﹐及悟空和尙時雨一點化﹐覺自己形色象貌皆空。凡見花香艸色﹐會作明心生意﹐聞鶯啼燕語﹐悟爲見性天機。日用無非道﹐看來觸目皆眞﹐現前卽是佛道﹐冥在日用間也。且曰「至道無難﹐惟嫌探擇。桃花紅﹐李花白﹐誰道融融只一色。紫燕語﹐黃鶯鳴﹐誰道關關只一聲。」尊者悟後之言﹐歷歷沙門要旨。有詩爲證﹕

得意相關屬道機﹐色聲不墮孰能知。

達觀收斂歸靈府﹐不覺神飄天外飛。

尊者卓庵中嘗偃蹇獨坐﹐每將消息聰耳。或曰「無壅汝聰﹐欲新妝聽歟﹖」對曰「新耳易若新心﹐耳聽莫如心聽。人間私語﹐天聞若雷者﹐以天聰不爲物所壅耳﹐休養之功一息﹐攝持少間﹐則姦聲投間抵隙。吾人緝熙疊疊﹐正欲聽於無聲也。」有詩爲證﹕

偃蹇常將耳竅聰﹐不令緣業障眞空。

修行李用儒家術﹐六十依稀耳�通。

尊者長於言語﹐凡與釋家辯論﹐宗旨簡捷﹐不傷交誕﹐達順無所窒礙。

從遊之徒﹐兢羨尊者賦性穎異。於牟尼之道見之眞﹐故能辯之捷﹐守之信﹐故能達之順也。化言語文字爲眞詮﹐尊者蓋沙門折衷之準矣。有詩爲證﹕

降生岐嶷邁凡庸﹐欲爲如來覺瞽矇。

便捷敷陳無窒礙﹐巍巍名望十山崇。

尊者艸庵中講經設法﹐無幾何﹐作行化僧徧遊境內。至提伽國城毗捨羅家提緣募化﹐羅家一長者名完性﹐年躋耄耄﹐持齋念善﹐出堂隆禮相待。問曰「和尙遠來提化﹐所須何物﹖」尊者曰「貧僧出家人﹐遺忘俗慮﹑故餓其體膚﹐不願肥甘適口﹐空乏其身﹐不願孔方盈囊﹐惟來四方善信人家﹐抄化一侍者作伴侶耳。」長者曰「抄化侍者﹐須得伶俐淸俊﹐乖覺聰明﹐異日可爲傳燈法器﹐如愚呆癡蠢跏跤跎■﹐定是來不得的。」尊者曰「貧僧求侍者﹐在性不在形﹐假饒貌誠邁眾﹐性不悟空﹐𨿽偉亦徒也。吾釋家人物﹐難得全備﹐蒼古醜陋之人﹐專超悟上乘宗旨﹐故千巧不如一拙﹐千疑不如一決。」長者曰「旣如此﹐小老有一子﹐名喚伏駝密﹐年已五十﹐至今口不能言﹐足不能步﹐和尙適云擇性不擇形﹐此子假之聲﹐假之步﹐不致廢棄﹐堪充爲門下給侍否﹖」尊者曰「耳聞不如目見﹐賢郎旣有此恙﹐願一見便決巧拙。」長者令人擁出與之見﹐尊者問曰「老丈目賢郎爲何加人﹖」老者曰「五十不言不步﹐愚呆癡蠢人也﹑跏跛跎■人也。伶俐淸俊﹐乖覺聰明﹐均非所望矣。」尊者曰「老人誤矣﹐伏駝密非凡間廢齊者流。所以不言不步者﹐有故也。此子昔受靈山佛祖法戒﹐悲願廣大﹐只慮汝二人年老﹐情愛難捨。一啟口不忘父母﹐恐言則機泄﹐故五十不言。一舉步不忘父母﹐恐行則事睽﹐故五十不步。彼虛中靈性﹐拔萃出類﹐今特韜藏其言與步耳﹐豈待僧假之聲與步哉﹖」有詩爲證﹕

韜藏聲步爲雙親﹐情愛依依不忍分。

況受如來親法戒﹐慈悲大願意諄諄。

伏駝密見尊者漏泄其機﹐遂躍身而起﹐低首向尊者之前﹐作禮曰「無量功徳﹐願求濟度。」長者見子一時能行能言﹐又聞了和尙說明前世因果並今生廢棄行實﹐遂駭而言曰「良壁認爲燕石﹐精金誤作廢銅﹐釋家法器﹐等閒視作庸流﹐眞老夫過矣﹗老夫過矣﹗適禪師云﹐此子悲願廣大﹐必須普濟四方﹐願始獲酬﹐不當因我二人情愛羈畱﹐不得償其廣大悲願也。情願將此子出家﹐跟隨禪師四方行化﹐俾普天率土得蒙其悲願之惠也。」尊者遂受之。將拜別啟行﹐羅長者拳拳致囑曰「出家人以慈悲爲念﹐以濟渡爲心﹐化人彊梗﹐拯人厄難﹐視四海猶一家﹐萬眾猶—人﹐閻浮行一分善念﹐卽庭帷篤一分孝思也﹐修百念令徳﹐卽顯父母百世令名也。有懷二人情愛擴爲千萬人情愛﹐則祖佛之戒不虛而廣大悲願獲酬矣。」又曰「汝遊此上人門下﹐書曰﹕『太上師意﹐其次以言。』沙門正宗須悟之﹐牡牝驪黃之外﹐得精遺粗﹐得神遺肉也。」伏駝密曰「謹受命。」尊者聽老者臨行之言﹐嘆曰「我佛如來傳燈祕言不外是矣。道不在遠﹐悟之卽是﹐豈欺汝哉﹗」

長者戒子詩﹕

囑咐兢兢結善緣﹐拯人厄難化人頑。

眼前了卻慈悲願﹐情愛雙親壽百年。

尊者聞婆須密尊者在罽賓國興慈寺面壁十年﹐遂同伏駝密離了提伽國﹐徑至罽賓國參見須密尊者。須密尊者曰「咄﹗難提子﹐汝來何暮﹐規規點化一行童﹐卽以爲功行滿耶﹖缽羅國答罕廟眾生沈溺苦海﹐未登彼岸﹐果能一濟渡之否耶﹖」尊者聞言﹐卽起身告行。須密尊者曰「弟子遠來﹐意有所求﹐且還坐﹐吾爲汝說偈﹕

佛與羣生共一家﹐一般樹上兩般花。

休乘寤寐來參佛﹐但會淘金勝煮沙。」

次日﹐尊者辭了須密禪師﹐同伏駝密徑往缽羅國來﹐濟渡苦海眾生。詢問土人答罕廟下落﹐土人曰「妖廟﹐已將火焚﹐問之可爲酸鼻。」尊者曰「造妖何如﹖」土人曰「妖能食人﹐凡從廟前經過者﹐只一陣冷風﹐須臾人俱不見﹐數日後惟有血水流出。前一望之遙﹐峯巒之下﹐非其故址耶。」尊者得了土人指示﹐直至峯巒之下﹐見一平曠地基﹐並無廟宇神像。尊者將慧眼一看﹐見廟後空基掩覆一井﹐井內陰風颯颯﹐井外怨气騰騰。卽謂弟子伏駝密曰「祟在此中﹐吾爲之說法。」井上周圍行了數次﹐伏魔經咒誦了幾徧﹐布下网羅﹐倏忽陰風解散﹐怨气消除﹐伏駝密啟土看時﹐見一輪紅日燭照井中﹐井中白骨塡滿﹐惟一白淨瓶血蔭徧體。尊者嘆曰「此苦海也。及今不治﹐眾生沈溺寧有極耶。」伏駝密取上來﹐將眞火一煉﹐現出靑面厲鬼一个﹐哀求釋豁。尊者取藥餌食之﹐用法典羈其手足﹐仍錮之淨瓶之內﹐令司案頭香燭。

周景王十三年﹐尊者同伏駝密轉回故國艸庵中休養。一日﹐知己將圓寂﹐遂以正法授伏駝密雲﹕

虛空無爲外﹐心法亦如此。

若了虛空故﹐是達眞如理。

言畢﹐囑曰「如來正法付汝行持﹐汝承吾志﹐當好爲之。」遂復本位﹐嚴然逝化﹐弟子爲建塔於提伽國。有詩爲證。

諸佛無爲用﹐眾生豈易知。

聖凡相間處﹐來去一毫釐。抱膝羅漢第四尊

伽難提尊者﹐�筏城國王子也。國王初亦艱於嗣息﹐禱求神明﹐布施功果﹐歷歷爲覓兒計。祖佛如來奏過天曹﹐始抱尊者送國王夫人投胎。尊者一離母腹﹐卽能言塵世中事﹐國王驚疑不敢近。夫人曰「子生能言﹐馨兒也。或者上帝格爾宰制得理﹐布施有功﹐降此英物﹐以拓大汝之統緒﹐也未見得。

妾觀古典﹐人家早言之子﹐鐘問气所生﹐祥瑞也﹐後來果有大用。汝子生而能言﹐安知前身非聖賢耶﹖吾與妝善撫之﹐坐觀他後來作用。」國王曰「善﹐形生肖鬼﹐此異也﹐言早肖人何足異哉﹖梓童之言﹐大快予心﹐予於此子有厚望矣。」

英兒甫產卽能言﹐秀气鐘來不偶然。

天爲如來綿道統﹐卑卑黎庶大殊懸。

尊者在母𦇤褓中﹐服飾玩好﹐無不俱備。二人心篤愛之﹐凡物足以投兒之欲﹑寄心之愛者﹐無不爲子致之矣。七歲能行﹐出入儀衛﹐宛若王者僕從﹐席間有奎壁金珠以娛目﹐侍右有蕭琴竺竿以飾聽。沖齡赤子﹐未受傅訓﹐以爲必耽此樂事矣。尊者悉厭薄之﹐食惟菜茹﹐甘肥不入於口﹔衣惟布素﹐錦繡不禦於身﹔寓目者﹐惟取經文﹐奎殊金珠﹐不供於禦﹔賞心者﹐惟取釋典﹐蕭琴笙竽不設於旁。時常只愛一人出入﹐扈附儀衛悉斥去。不令伺候門墻﹐惟抱膝獨坐齋中而已。國王東宮太子﹐肅然一布衣風味。國王夫婦謂曰「富貴﹐人所欲也﹐而此子不處之﹔貧賤﹐人所惡也﹐而此子不去之。眞富貴不能淫﹐貧賤不能移者矣。」富貴﹑貧賤﹐不淫﹑不移﹐則威武不屈可知矣。孩兒如此﹐則長成可知矣。異日不爲天地間一大丈大乎﹖」有詩爲證﹕

厭薄王家樂事濃﹐瀟然韋布一家風。

匪爲波靡回瀾柱﹐自是眞如色相空。

又曰「聖人云﹕『少年之子﹐事有父兄專制﹐其行不可見﹐惟觀其志向何如。』彼對父難於言﹐母子懿親﹐可探之以窺其意向。」母因問曰「汝幼小孩童﹐諸事厭薄繁華﹐父王令我問汝意何所欲乎﹖」尊者曰「知子者莫若父母﹐赤子有欲爲﹐父母在上﹐難於言﹐望父母猜度之。」母曰「難言之欲﹐莫非早欲克紹父事耶﹖」尊者曰「六尺之孫﹐難理幾務﹐兒去六尺尙遠﹐何能鎭服人心﹖以是求欲﹐奚止千萬。」母曰「莫非金屋阿嬌耶﹖」尊者曰「佳冶﹐伐性之斧。況兒欲竇未開﹐何遽及此﹖以是求欲﹐奚止什百。」母曰「莫非辟門納士爲逸遊計耶﹖」尊者曰「放曠遊逸﹐終非端士。男𨿽骨格未成﹐豈甘爲天下輕薄兒﹖以是求欲﹐奚止無算。」母曰「不爲此三者﹐毋亦艷慕西方聖人耶﹖」尊者問曰「何爲西方聖人﹖」母曰「披緇削髮﹐悟道傳燈﹐以寂滅爲教者也。」尊者曰「出家此途﹐兒誠願之矣。兒適所謂父母在上而難於言者﹐正爲情愛戀戀﹐一時出家難也。」有詩爲證﹕

英兒之欲甚難言﹐情愛雙親乞見原。

逸欲總非兒所欲﹐如來一路意懸懸。

國王曰「千乘之子﹐承大統﹐主大祀﹐弘大化﹐當頂天立地﹐啟後承前爲乾坤。肖子何得忘君親而不忠不孝﹐避租稅而遊手遊食﹐兒志𨿽端﹐孤甚不敢也。癡兒﹐何人引道﹐卓年卽戀及佛事﹐吾不信浮屠誑誘﹐今後愼勿再萌此念。」母曰「吾素布施禱求﹐爲汝父承繼統緒﹐非爲如來承繼衣缽也。汝若出家﹐則父母乏祀﹐祖宗血食從此斬矣。懷抱撫育﹐只爲釋家覓後嗣﹐汝父定是不肯。汝年尙幼﹐又非早年議捨﹐又非飄泊無依﹐假令修得佛來﹐不過是一大雄寶殿﹐令眾信禮拜慈容﹐眾僧誦讀經懺而已。汝父巍巍﹐現爲一國人主﹐端拱九重金毆﹐稱孤道寡﹐丹墀下舞蹈禮拜者﹐俱濟濟縉紳﹐不啻眾信。禦座前誦讀表章者﹐俱師師科甲﹐不啻眾僧。且冕旒壯首豈如削髮﹖龍衮榮身豈如披緇﹖乘輿出外則千夫擁﹑萬騎隨﹐非若行腳僧獨行獨往。聖駕入內﹐則三宮接﹐六院迎﹐非苦出家僧寡侶寡儔。此現成活佛不做﹐到來思量做杳冥無形無影﹑不可憑信之佛﹐吾兒所見左矣。書云﹕『幼成若天性﹐習慣成自然。』願吾兒莫錯認定盤星﹐當捨彼而就此也。」有詩爲證﹕

滅倫絕祀效披緇﹐欲覓巍巍寶殿居。

國父現今爲活佛﹐如何錯認定盤珠。

尊者曰「似母提衡﹐佛不如富貴﹐以兒提衡﹐富貴不如佛。父母欲兒享一時逸樂﹐兒欲父母享萬年逸樂也。人生世間﹐少者必老﹐生者不能不死﹐理勢然也。不出家爲佛﹐父母數劫﹐兒縱孝不能遏其日之不西夕﹔孩兒數劫﹐親縱愛不能止其水之不東流。兒若出家﹐得爲釋家弟子﹐子貴親亦貴﹐子仙親亦仙﹐男旣備員爲佛﹐未有生我父母等爲路人而不得逍遙於靈山會上者也。天不朽﹐二人壽算亦不朽。穹隆之表﹐獨不有殿宇﹖獨不有禮拜﹖獨不有傳誦﹖老娘適謂眾信不如縉紳﹐眾僧不如科甲﹐父母得到天上﹐億萬緒紳科甲﹐卑卑失其貴且榮矣。兒之提衡﹐達觀萬世﹐非僅僅一時提衡者也。初心已定﹐父母勿阻之﹐變之。」有詩爲證﹕

靈山會上好風光﹐不似閻浮一國王。

濟濟神明相擁護﹐齊天壽算永無疆。

國王曰「新君繼體﹐明能理民﹐使老幼得所﹐幽能把神﹐使怨恫罔生﹐此便是修行。明無人非﹐幽無鬼責—﹐卽此便是成佛。流芳萬代﹐形朽而名不朽﹐卽此便是長生不老。持循—作爲工夫﹐正儒者中正之道何如﹖色相皆空﹐意識俱忘﹐入定於寂滅之地﹐面壁於杳冥之鄕﹐在人民不稱惠﹐在社稷不歸誠﹐一日圓寂﹐神魂漂散﹐絕倫滅祀﹐負天地所生﹐辜祖宗所望﹐九泉之下﹐爾本來性靈問汝閻浮一生行實﹐汝則何辭以對﹖豈不愧汝神耶﹖且佛在西方﹐左道害民﹐未見彼今日現出眞身﹐明日現出眞身﹐吉人云﹕我是某人﹐因某年修緣得超度爲佛者也。佛無定名﹐由人自主﹐我老父於百年之後﹐卽詐稱爲佛﹐千世之下﹐人誰不信之。夫孝者﹐善繼人之志﹐善述人之事也﹐只願汝爲承家孝子﹐不令汝爲上乘禪師﹐縱汝母割捨恩愛。爲婦人之仁﹐我心耿耿鐵石﹐欲息邪說詎詖行﹐不令汝不父其父而冒認他人爲父者也。敢有再言出家者﹐老父必唾其面。」有詩爲證﹕

不負形來不愧生﹐勝如爲佛得升天。

克家孝子惟承繼﹐冒認他人色愐然。

尊者見父不令其出家﹐默默無言﹐終日不食﹐惟抱膝長嘆而已。母勸之曰「佛以見性爲本﹐不食則滅性﹐遺下臭皮囊﹐何能成得佛也。」尊者勿聽。母又曰「未爲喫素佛﹐先爲辟穀仙﹐兒今日欲不爲佛而變爲仙耶﹖何爲不食﹖」尊者勿聽。母又曰「釋家只教人戒酒斷葷﹐恐葷酒昏穢其靈性也﹐未曾云不用修行﹐僅僅一不食成之也﹐何爲不食﹖」尊者又不聽。母曰「儒乃釋道折衷之準﹐儒之教人爲聖爲賢﹐只曰﹕終食不違﹐食無求飽而已﹐未聞亞聖﹑羣賢均自絕食中出也。汝煩惱障未除﹐何能頓效得無煙火气味。」母三四勸尊者食﹐勿聽。

飯僧供佛載經書﹐不食如何餓體膚。

儒者教人非辟穀﹐止緣惱障未能除。

夫人乃謂國王曰「此子靈性已入佛門﹐現今只畱下皮囊還我父母﹐不如遣之出家﹐償所夙心﹐免得遺笑四鄰﹐謂我國中有逆命子﹐有枵腹佛也。」

國王曰「善。朕聞國中禪利多性見心明﹐可爲沙門師表﹐明日遣子事之﹐令之投大遺艱﹐責備不堪﹐或得其回心亦未見得。」次日﹐令人送尊者至禪利多寺中爲門第。禪利多領了國王言﹐命寺中事務一一責之辦理﹐尊者亦粗能辦應﹐無遺漏脫。晚間臥不貼席﹐惟抱膝嵬坐﹐冥悟佛教而已﹕

令子從師入寺門﹐遺艱投大奠容存。

若能回得見心意﹐勝過靈山轉法輪。

一日﹐利多出外行化﹐尊者獨在僧房修養﹐忽見天上一道毫光﹐炯然下矚﹐光中露出一條坦平大路﹐尊者依神光徐行十里﹐到一大石巖﹐崔嵬驚人﹐巖前有一石窟﹐深廣可居。尊者遂燕寂其中﹐性靈參見如來。如來遂授法旨﹐且爲之授記﹐令其還生行化。經十年﹐其屍宛然如昨﹐未有朽壞。尊者醒來﹐如熟睡初覺﹐目能慧照﹐非十年以前之目﹐心能超悟﹐非十年以前之心。有詩爲證﹕

窟中燕寂不逡巡﹐不覺閻浮已十春。

祖佛悉將眞竅授﹐責令行化滿乾坤。

尊者回見國王父母﹐父母驚而問白﹕「聞汝爲佛所誤﹐燕寂石窟已經十年﹐安得復返﹖」尊者曰「男身寂非心寂也。性靈直到靈山﹐參見如來世祖﹐世祖爲男設法受記﹐在天上未幾﹐回來陽世已十年矣。看來佛不誤人﹐人自不爲耳。」母曰「汝十年復返﹐眞西方聖人也﹐今子之來度我等赴靈山耶﹖」尊者曰「父母其一者也﹐更欲普渡眾生﹐父母時今須如此如此修行﹐男行化回來﹐卽當脫化。」

汝往西天見聖人﹐靈山脈衍行同倫。

責令行化乾坤內﹐何況雙親不辟門。

尊者辭了父母﹐行化至摩提國﹐普渡眾生。一日﹐見山捨一童子名伽和捨多﹐手持圓鑑﹐直造尊者之前﹐欲求濟度。尊者問曰「持鑑童子﹐汝年幾歲﹖」童子曰「百歲。」尊者曰「衝年童子﹐何得誑言百歲。」童子曰「我不理會﹐正滿百歲耳。」尊者曰「聆汝之言﹐善悟佛機耶﹖」童子曰「佛言人生百歲﹐不能理會佛機﹐未若生一日得祕訣﹐而了完佛事者也。」尊者又問﹕「汝子中所持之鑑當何所表白﹖」童子曰「此鑑非僅僅兒童戲具﹐諸佛大圓鑑﹐內外無瑕翳﹐兩人同得見﹐心服皆相似﹐此數言乃鑑之所表﹐汝和尙以爲何如﹖」尊者曰「如來之道﹐授教於我﹐令吾返世﹐以行此如箋之緒﹐今城中人誰能撤去內外障翳﹐求其能了了會悟﹐爲沙門法器者﹐非子而誰﹖」遂爲之說偈云﹕

心地本無生﹐因地從緣起。

緣種不相妨﹐葉果亦復爾。

尊者說偈畢﹐卽攀樹而化﹐漢昭帝十三年時事。勸善羅漢第五尊

闍夜多尊者﹐中天竺國人﹐鐘秀气所生﹐質極聰慧﹐良知所啟﹐聞一卽能知十﹐舉始卽能見終﹐心無翳障﹐理無遺明﹐生在中國﹐加之學問可與超凡入聖矣。天賦維均﹐不因夷有限不益信哉。竺國之人﹐俱稱爲姻衝大士。其家世代欽祀如來三寶﹐不惟不能脫化作佛﹐其祖與父每每患瘵疾而死。聞大月氏國婆羅門之子鳩摩羅多傳如來衣缽﹐在天竺國講三生過去未來﹐談作善造惡因果。闍夜多尊者年方幼沖﹐徑往演教寺中謁之。鳩摩羅多聞其神識﹐且能托吾徒而請謁﹐仍以大士禮待之。夜多懷疑而問曰「善惡之報﹐各以數應﹐理乎﹖」有詩爲證﹕

世家祀佛獲非災﹐心下懷疑未遣排。

聞有講談因果客﹐故趨請問業何來。

鳩摩答曰「理也。」夜多曰「果有憑準無毫髮爽乎﹖」鳩摩答曰「毫髮若爽﹐因果不足談矣。」夜多曰「舉遠無憑﹐稽近有見。我家素奉三寶﹐宜三寶在堂善應亦在堂矣﹐乃祖死於瘵疾﹐父死於瘵疾﹐則作善因果不足憑矣。鄰人之家﹐久爲旃陀羅行﹐宜不善積躬惡應亦在躬矣﹐乃天不嗇壽﹐地不厄養﹐而身嘗勇健﹐則作惡因果不足憑矣。彼鄰人何幸﹐我家世代何辜也﹖願髙人發明﹐眼前差爽何如合得有憑準之故。」有詩爲證﹕

報應看來沒準憑﹐我家奉佛瘵重臨。

鄰人不榖身康泰﹐乞爲疑人一發明。

鳩摩答曰「論善惡之報非若契券瞬息收效者也。舒徐有三時焉﹐𨿽經百千萬劫亦不磨滅﹐汝無謂報應無憑準也。」夜多尊者聞鳩摩兩言指點﹐卽冰釋所疑曰「我家瘵疾﹐鄰人勇捷﹐值數之寄耳。而三時之報﹐固自在也﹐安得不堅意爲善以待其天定之數。」鳩摩又曰「汝𨿽已信三業﹐而未明業從惑生﹐惑困識有﹐識從心起﹐心本淸靜﹐無生成﹐無造作﹐無報應﹐寂寂然一切善惡有爲無爲皆如幻夢。儒者純心爲善﹐初不望報﹐亦猶是也。」夜多領旨﹐卽發宿慧﹐懇求出家。鳩摩爲說偈曰﹕

性上本無生﹐爲善求人說。

於法旣無得﹐何懷決不決。

夜多傳了宗旨﹐卽克紹師志﹐在天竺國講談因果發明﹑三時報應之理﹐勸人純心爲善。國中之人﹐師師從其化導﹐功徳無量﹐俱稱爲勸善大士。夜多曰「行化一國﹐而不及於鄰封終隘﹐而未弘釋氏博愛之心﹐不如是也。」於是﹐又往羅閱城敷揚頓教﹐蓋思以其道化天下也。彼方風聲習俗﹐師之所訓﹐徒之所學﹐一片尙口中辯論﹐以爲佛在明理﹐辯論得理無遺明則佛無遺理﹐何必於探討之外求佛心﹐上會悟工夫悉置之不講。婆修盤頭乃羅閱城眾學教首﹐以辯論得爲人師﹐彼所謂豪傑之士也。

釋家色相盡歸空﹐辯論如何覓旨宗。

但自一方人品論﹐依稀豪傑邁羣蹤。

夜多尊者知是法器﹐將欲度之﹐但從言語文字上覓宗旨﹐則博而寡要﹐泛而無實。必言語文字化而不有﹐乃爲眞詮。儒者髙堅前後之妙﹐亦從會心處得來也。故問彼所從之眾曰「徧行頭陀汝師也﹐與汝等終日辯論不輟﹐毋謂藉此可得佛道乎﹖西方聖人之道﹐固有講經時﹐亦有面壁時﹐不去性靈上會悟﹐規規在文字上打點﹐是若行歷於塵劫﹐皆虛妄之本耳﹐何益於佛。詩不云乎﹕

何須煉礦與淘金﹐自有驪珠隱在心。

不在言語文字上﹐總來只是少知音。」

眾弟子聞尊者言﹐心殊不悅﹐作色言曰「有善於己﹐然後可以求人之善﹐無嚴於己﹐然後可以非人之惡。汝和尙蘊何徳行﹐敢對門人譏訕我師﹖」尊者曰「我不求道﹐亦不顚倒其求道之序。我不禮佛﹐亦不輕慢其禮佛之儀。於妙道固不知止足﹐於外物亦無所貪欲。靈臺湛然﹐無所希求﹐庶幾於道﹐敢云徳行。」

求道如何序可顚﹐慈悲禮拜教爲先。

悟來妙道無窮盡﹐靈府澄然寡欲牽。

時徧行頭陀在座﹐聞夜多尊者與眾徒所談之言﹐不覺心曠神怡﹐發爲贊嘆之詞曰「旨哉師言至矣﹐盡矣﹗正惟弟子所不能學也。」徧行頭陀見夜多尊者對其徒以譏之﹐其心喜﹐直其道以正之﹐其感深﹐正不自滿足﹐乃虛心求道人也。故尊者復告之曰「某適憑管見﹐向彬彬眾門下出數言抑挫仁者﹐仁者得無恨乎﹖」徧行曰「某於釋道﹐非敢好爲人師﹐第未得大方質正﹐似以爲至﹐亦僅僅巨擘於羅閱城之士也。今聞上人所論﹐乃苦海登之慈航﹐迷途出之明徑﹐絕似飲無上甘露﹐頓解腹中煩渴者也﹐敢反生熱惱耶﹖惟願上人大其慈悲之量﹐公其妙道之傳﹐憫吾昨日之非﹐取吾今日之悟﹐進而教之﹐萬幸萬幸﹗」

上人賜我指南車﹐若飲甘霖熱病酥。

惟願大開公物量﹐獲登彼岸出迷途。

尊者曰「爾不聞道辯論障耳﹖剖破藩籬卽成大家。吾道必擇人而傳﹐吾統必得人而繼﹐汝久宗佛道﹐久植眾徳﹐博觀汝徒﹐尙隔幾塵﹐難語法器﹐其求足以紹吾事者﹐捨子其誰﹖」遂爲說偈云﹕

言下合無生﹐同於法界性。

若能如是解﹐通過事理竟。

言訖﹐卽奄然歸寂。乃後漢明帝水平十七年也。捧經羅漢第六尊

尊者姓首陀﹐名優婆毱多﹐周時人﹐生吒利國。人物伶俐﹐智慧聰明﹐在提抱時聞人誦讀經典﹐卽能曉解其義。六七歲孩童﹐嘗爲鄕中香老講明如來妙旨﹐鄕中稱爲神童。老年出家之人﹐經義有不解處﹐亦往拜其門﹐求其解說。眞純赤子﹐且多獨得之見﹐凡被其容接者﹐俱曰「在儒爲天縱之聖﹐在釋爲活佛重生。」父母亦奇﹐以爲靈秀之所鐘也。西夷酋長聞其名﹐亦召而賓禮之﹐月給廩祿以養之。年十七﹐聞和修尊者至所生之國行化﹐尊者敬往謁之。和修器之﹐納爲門下給侍﹐事之數年﹐得傳其宗旨。有詩爲證﹕

天生聰慧邁夷常﹐釋典精通見性良。

十七投師爲給侍﹐獲聞宗旨上慈航。

尊者年二十﹐終了師制﹐遂奉教隨方行化。至摩突羅國大顯慈悲﹐廣行勸諭。凡度一人﹐石室中卽添一籌﹐後來其室盈滿﹐摩突羅國男女得其濟度者凡二十萬餘人。邪正不容並立﹐人心旣知佛化爲是﹐必知邪魔爲非﹐所徳旣此﹐所怨必在彼。魔王之宮業業震動﹐波旬之神兢兢恐怖﹐招集鬼眾謂曰「首陀化洽將不利於三子﹐彼來此未幾﹐所濟度不減二十萬人﹐吾經年在此﹐所傷損不止二十萬人﹐二者相形﹐民方嘆逢彼之晚而怨去我之緩也。其勢不絕我行祠﹐不去我遺像不止矣。故召集汝等商榷﹐從長作何計議。」

佛以慈悲作號頭﹐殃民妖祟不容畱。

近來心內多驚怖﹐召汝諸人問策謀。

鬼卒曰「人情厭常喜新﹐吾等習慣在此﹐卽有徳不徳。彼初來濟度﹐卽有怨不怨。彼不過簧鼓一時眾信耳目﹐不久將自去矣﹐吾等依然廟食﹐下民何能損得分毫﹐愚以爲不較善。」一鬼卒曰「人情捨舊迎新﹐非彼初來簧鼓之過﹐乃眾民反復無常﹐向背不一之過也﹐愚以爲咎民善。」一鬼卒進曰「眾信吾所賴﹐須供血食也﹐悉滅眾民﹐獨存佛子﹐則彼得恃其靈與吾角﹐吾不能殲乎彼﹐彼卻能殲我。以報民愚﹐以爲咎民﹐非計也。」最後一鬼卒進曰「屏佛乃所以安魔﹐安民卽所以存祀。眾民所以怨我而徳彼者﹐以彼杯水之仁﹐形出我車薪之惡也。書云﹕止濁澄源。必欲魔官不震動﹐主帥不恐怖﹐非屏逐此人不可矣。」波旬曰「善。」遂謀與竭其魔力﹐以害正法。時常統集鬼兵伺候毱多演教之所﹐瞰有魔力得逞處﹐將不憚爲之矣。有詩爲證﹕

鬼卒胸中各吐奇﹐欲爲主帥鎭驚危。

波神畢舉羣臣策﹐伺候門墻便設施。

一日﹐波旬見尊者坐禪入定﹐波旬密持瓔珞一條﹐直進法堂摩之於尊者之頸﹐束縛之使不得脫也。尊者出定﹐知波旬瓔珞之害﹐若出不知﹐仍取人﹑狗﹑陀三尸﹐化爲花鬘一條﹐持而渭波旬曰「適承卿過愛﹐惠我瓔珞﹐投我以木桃﹐報之以瓊瑤﹐倘不鄙微薄﹐敢以花鬘相謝何如﹖」波旬以尊者墮彼術中﹐眞爲出花鬘相酬﹐遂大喜﹐引頸受之。瓔珞不能縻毱多之頸﹐而花鬘卻能毒波旬之項矣。瓔珞能變﹐毱多制之﹐令不爲變。花鬘能變﹐波旬制之﹐其變莫測矣。頸受不移時﹐花鬘卽爲三種腐屍虫蛆﹐穢爛波旬項頸。有詩爲證﹕

妄將瓔珞系如來﹐花鬘相酬解不開。

腐爛虫蛆憂惱大﹐害人未害自爲災。

波旬大生憂惱﹐竭己神力﹐不能解脫出。謂眾鬼曰「前與汝眾求長策﹐汝等各持一己見﹐令我如此如此﹐今我從汝等之見﹐盡我之長﹐聊欲中傷尊者﹐未能害人而自反受害﹐爲之柰何﹖」一鬼卒曰「彼花鬘能腐爛主帥之頸﹐汝瓔珞獨不能經縊彼之頸耶﹖」波旬曰「瓔珞不靈﹐在尊者之頸﹐全然無恙。吾頸穢爛﹐癢痛難當﹐莫柰此花鬘何矣。」一鬼卒曰「花鬘非生成之物﹐主帥素有法力﹐彼旣以此加我我亦以此加彼﹐使返火自災可也。」波旬曰「吾瓔珞可脫﹐此花鬘不可脫﹐有若生成一樣﹐吾平昔法力逢著對頭﹐一毫也施不得。」鬼卒曰「法中有法﹐人上有人。昔日對眾信則魔王髙﹐今日對釋家則魔王卑矣。尊者慈悲化海﹐本無害主帥之心﹐主帥先有戕尊者之志。今日之事﹐責在主帥﹐非臣等建議之過也。」最後一鬼卒進曰「佛教喜人自新﹐容人悔過﹐主帥能皈依投誠﹐尊者必矜憫解脫﹐毋自苦肢體爲也。」波旬回意﹐遂入法堂﹐伏見尊者﹐哀求懺悔﹐誓欽遵佛道﹐不敢擾害佛道。有詩爲證﹕

主公魔力素稱雄﹐今日何爲落下風。

百計千方無與敵﹐不如頂禮乞優容。

尊者曰「汝能逞瓔珞之害﹐何不能解花鬘之害﹖汝今欲脫去花鬘﹐汝自脫之﹐非我所能脫也。」波旬曰「自如何解脫﹖」尊者問曰「汝心歸佛道﹑口歸佛道﹖」波旬曰「心口合一﹐何分內外。」尊者曰「口者心之聲﹐汝旣云心口合一﹐可口自唱言歸依佛道者三﹐則花鬘盡得脫除﹐我所謂汝自脫之者﹐此也。」魔王聞言﹐卽合掌大聲三唱﹕「歸依佛道﹐頸脫花鬘。」果一時解脫無恙。波旬大喜﹐踴躍向尊者前拜謝。尊者戒之曰「汝宗佛教﹐當體佛心﹐烷洗昔年腸胃﹐廣存今日慈悲﹐民不以汝爲厲﹐則魔宮容汝居之。倘原惡不俊﹐故態復存﹐皮外花鬘𨿽脫﹐皮內花鬘猶存。腐穢蛆虫﹐能識人心臧否﹐心稍不臧﹐不惟外食汝體﹐且能內食汝心也。」波旬聞尊者言﹐恐怖愈盛﹐謝曰「公眞聖人也。某輸誠歸命﹐今後不敢爲祟矣。」遂同眾鬼拜謝而去。有詩爲證﹕

浣汝波旬舊胃腸﹐魔宮悲願布慈祥。

無形花鬘仍前在﹐違戒須臾命卽亡。

尊者在摩羅國所渡𨿽眾﹐不過化人彊梗﹐拯人危難﹐濟人疾苦﹐未有一人升彼之堂﹐入彼之室﹐可將如來衣缽授之者。尊者切切然優之﹐嘗捧經嘆曰「泥紙上塵言比比皆是﹐會个中妙意戚戚無聞。手中法器﹐自我傳來﹐不自我墜。意者經塵迷目﹐學者之明鏡未拂拭乎﹖不然必六出飛花﹐未遇紅鑪所點化也。」正憂疑問﹐國中皓首龐眉之老有一子﹐名香眾﹐特趨尊者之堂﹐禮謁尊者﹐求爲出家﹐蓋不安俗習而有志傳燈者也。尊者問曰「汝身出家﹖汝心出家﹖」香眾答曰「我來出家非爲身心。」尊者喜曰「出家人俱爲身心﹐獨此子不爲身心﹐所亦不小矣。」遂授以偈云﹕

心自本來心﹐本心非有法。

有法有本心﹐非心非本法。

說偈畢﹐卽躍身虛空呈十八變﹐然後跏跌而逝。周平王三十一年﹐弟子提多伽收舍利建塔。降龍羅漢第七尊

尊者名迦毗摩羅﹐周赧王時人。初爲外道妖魔﹐聚徒三千﹐作祟於華氏國。及馬鳴尊者行化至華氏國﹐不敢率眞相投尊者門聽受法旨﹐乃屢變爲妖異﹐以竊聽之。馬鳴識破﹐令歸依二寶﹐始露眞形﹐得傳宗旨。馬鳴圓寂﹐尊者始領三千徒眾至西印度國行化﹐自作悟道詩云﹕

此岸到彼岸﹐相離才一綫。

纖毫關捩子﹐誰解通身轉。

西印度國王太子名云自在者﹐聞尊者法有靈通﹐道有眞傳﹐欲授尊者室﹐給尊者養﹐以爲國人所矜式。就見而請曰「善人不鄙棄﹐我遐陬徧觀四境域中﹐盡是我家荒服﹐無足可爲善人駐蹕。惟城北有一大山﹐山中有一石室﹐其山峻聳﹐四時鳥語花香﹐其室淸幽﹐八節雲屏霧障﹐幾多比丘在此講經伏虎﹐幾多和尙在此設法降龍。也有補衲��芳■﹐也有披經吸月髙縱。老師遠來行化﹐肯禪寂於此﹐亦流播萬古眞風。」有詩爲證﹕」

崒嵂崔嵬鎭此邦﹐雲屏霧障勝瀟湘。

髙人室內多畱記﹐才說花香迹更香。

尊者答曰「大邦有此勝地﹐私心甚願居之﹐況國之儲君能重吾道﹐能下吾居﹐上有勸首﹐國人不虞不矜式矣。吾道之行﹐詎不一大幸哉。」遂如太子命﹐徑往石室中演教。登山數里﹐逢一蟒蛇﹐其大數圍﹐其長數丈﹐頭角肖龍﹐但未得脫化﹐迢迆前來﹐將尊者之身纏繞數匝。見者萬夫辟易﹐三千從遊徒眾亦爲卻步。尊者神色自若﹐玩弄之若家中豢豚﹐從容謂眾人曰「此魔也﹐爲獲罪淪落在此。今知我能轉法輪﹐故先來迎我﹐求解脫﹐非肆螫毒。汝等何憂何懼﹖謂予不信﹐但看吾爲彼設法﹐彼卽自解散逃去。」尊者卽從途中爲大蟒授三歸依法﹐云﹕

不從三心亂﹐無由一念迷﹐有無俱盡處﹐那里是菩提。

何處入頭﹐三千功行九年機﹐八萬塵囂一筆揮。

「汝省得麼﹖汝省得麼﹖」其蟒聽訖﹐卽奔逃艸中﹐逃去。眾人驚心始安。有詩爲證﹕

大邦旣有此名山﹐願入其中講涅槃。

路上蟒纏求解脫﹐皈依散去等閒間。

尊者又行數里﹐將至石室﹐又遇一老人合掌前來訊問尊者姓名。先直告曰「愚老原系某處人氏﹐昔曾入沙門皈依佛法﹐爲比丘善人﹐因五蘊未空﹐煩惱猶在﹐某年時分﹐嗔恨懷私﹐遇觸忤之人﹐妄爲生滅﹐造下欺心罪孽。前之惡貫旣滿﹐後之修省難償﹐上帝見責﹐故墮落此山爲蟒耳。自失人身爲蟒以來﹐住是窟中﹐今已千年﹐不能脫化轉還原身。上聖見責之時曾有遺言曰﹐『業障恨嗔﹐墮爲蟒身。令汝伏气﹐不令俱生。欲轉爲人﹐迦毗誦經﹐千年限滿﹐復作原僧。』某在此適滿千年﹐昨山神報我云﹐明日迦毗禪師來此講經設法。愚老聞尊者名﹐適符了迦毗誦經之記﹐故遠來迎接﹐懇求脫化。承尊者爲我受三皈依法戒﹐得返爲人﹐故復來相謝耳。」尊者曰「我眾徒爲妝辟易﹐我明知汝爲淪落﹐此來爲求解脫耳。今旣獲轉爲人﹐已後煩惱業障悉宜除之。」老者曰「受尊者法戒﹐日夜修省克責﹐再不敢爲嗔恨事矣。」有詩爲證﹕

墮身爲蟒已千年﹐解脫皈依幸有緣。

嗔恨未除煩惱障﹐明師法戒斗山懸。

尊者又問曰「此山附近更有何人在此棲止﹖」老者曰「北去十里﹐有大樹龍王聚徒五百﹐嘗在大樹蔭覆之下﹐爲眾龍說法。此山附近棲止﹐惟有此人。」尊者聞老人言﹐未入石室﹐托老人爲導引﹐謁見大樹龍王。老人曰「禪師新來﹐有賓道也﹐大樹龍王經年在此﹐主道也﹐待波先來相拜﹐然後答禮。」尊者曰「子聞之也﹐捨館定然後求見長者乎﹖」老人曰「禪師旣急親賢﹐容某先去投刺﹐公輩緩緩而來可也。」尊者曰「汝只管前去﹐我自有分曉。」老人領刺去見大樹龍王﹐龍王見刺問曰「此人行館未定﹐先來見我﹐莫非欲圖我所居耶﹖」老人曰「云太子請彼演教石室﹐未入舍館﹐先拜閣下﹐禮之盛耶﹐閣下何爲出此言也。」

龍王曰「子爲誰﹖」老人曰「墮落山中蟒也。」龍王曰「何人爲轉法輪﹐俾得復爲人耶﹖」老者曰「承此師解脫。」龍王曰「汝得此師解救﹐無以爲謝﹐故將我所居之地獻耶﹖」老者曰「尊者之來爲傳道計也﹐萌奪地之心﹐太子不與友矣。利己而非濟人﹐豈釋家法器。」龍王曰「聆子之談﹐悟超上乘﹐昔日不墮爲蟒矣。」老者曰「亦爲有閣下嗔恨之心故也。」龍王曰「予痼疾﹐無人鍼砭﹐今謝教矣。」復曰「吾亦欲印正於有道之門﹐第所因貴得可宗之友﹐吾且試之﹐倘服得予心﹐甘心北面﹐不得予心﹐各立門戶可也﹐子不必覆命。」龍王遂展其所長﹐飛騰空中﹐繞樹數匝﹐轉回本位。

初疑來此爲爭山﹐疑什優將技演搬。

總見龍王嗔恨在﹐老人勘破此機關。

尊者見之﹐謂三千弟子曰「此魔也﹐有疑而未釋﹐有技而思逞也。」

眾弟子曰「懷疑則不必見﹐挾技則不當見﹐吾師何術以降之﹖」尊者曰「吾昔馬鳴尊者之前﹐獨不逞此技耶﹖」當時尊者惟靜坐以待之﹐未聞麾之門墻之外不與見也。不候老人覆命﹐自同三千弟子來見龍王。龍王此時自恃其尊﹐見尊者來﹐不爲降階一接引﹐與尊者見﹐不爲謙卑一遜讓。偃蹇倨傲﹐明示己爲堂上人﹐顯待尊者爲堂下人矣。且默默不交一言﹐只心念曰「此師得決定性明道眼否﹖是大聖繼眞乘否﹖」蓋疑尊者藩籬未剖﹐不足與上下其議論也。尊者應龍王曰「汝𨿽心語﹐吾已意知﹐但辧出家﹐何憂不聖。」

倨做龍王少養涵﹐何須心上問行藏。

心聲已入髙人耳﹐勘破機關腆自顏。

尊者數言﹐如見龍王肺肝﹐龍王至是知尊音是超悟上乘﹐爲我所受教者也﹐非堂下弟子爲我所教者也。遂降階拜首悔謝前失﹕「待師長以倨傲之禮﹐徒爲自閉之門﹐甘處於宮墻之外也﹐眞自絕長者﹐非長者絕我矣﹐其罪將焉逃之。」遂與五百龍眾齋戒沐浴﹐羅拜經筵﹐願附三千弟子之未﹐以受戒命。

尊者以龍王前𨿽倨而後則恭﹐始𨿽妄誕而終能悔悟﹐憤排有機而啟發可通矣﹐遂納爲門下。弟子問曰「龍王驕矜難禦﹐吾師只兩言服之﹐何也﹖」尊者曰「彼恃所見﹐窺我藩籬﹐我從彼所見處一鍼砭之﹐自然心服﹐此至誠如神之道﹐得之馬祖者也﹐汝自不覺爾。」弟子貼服。龍王自從遊﹐尊者凡有言論指示﹐徒俱通曉﹐尊者知是法器﹐爲說偈云﹕

非隱非顯法﹐說是眞實際。

悟此隱顯法﹐非愚亦非智。

言下﹐樹龍王了了證悟﹐蛇長者尙隔一塵。尊靑謂老者曰「汝希頓悟﹐須索勒修。」又謂龍樹王曰「宗旨𨿽自我傳﹐衣缽非由爾墜。」三千弟子﹑五百龍孫各俯拜筵前﹐求爲濟度。尊者曰﹕

妙似潭澄月﹐玄如雪襯霜。

𨿽然人不識﹐當與佛商量。

休辜負﹑休辜負﹐三千五百同思慕。

離心求至寶﹐棄體謾圖珠。

吩咐畢﹐空中現出多少神通﹐少頃﹐化火焚身而逝。周赧王四十一年也。緋衣羅漢第八尊

尊者名鶴勒那﹐姓婆羅門﹐年七歲不俁﹐出家爲僧﹐受得道比丘點化﹐卽能超悟佛旨。天性幼成﹐凡見鄕間顚建無靠﹐卽喜賙卹濟﹐惡不才﹐卽喜化導。嘗遊行聚落﹐見民間所崇奉淫祠﹐輒入廟中﹐指其神叱之曰「汝妖神爲誰﹖敢在此妄興禍福﹐幻惑欺民﹐未見汝有何惠澤及民﹐惟見民四時殫膏祀汝。災不能禦﹐患不能捍﹐則將焉用汝神哉﹗汝所以得依依於此者﹐恃有廟宇爲棲止也﹐吾將�其居﹐火其書﹐毀其遺像﹐俾汝禍福不得。民間所有﹐上得輸國課﹐中得養父母﹐下得育妻子也。」手一揮指﹐鬼神護之﹐風雨飄搖﹐廟宇卽爲傾圮﹐昔年作祟之神﹐有若遠遣﹐寂無動靜。鄕人見其力量如此﹐大驚訝曰「幼小孩童﹐不惟明能濟民﹐且幽能神。非人間聖子﹐何以其行卓犖如是。有詩爲證﹕

天性融通佛旨宗﹐濟人無靠化人凶。

淫祠叱去須臾事﹐聖子聲名溢裏中。

尊者離了父母之邦﹐徑至中印度國行化。聞中印度國王崇信佛道﹐凡有行化僧人輒隆禮待之﹐尊者亦往謁之。國王待爲上賓﹐送至公館居住﹐俾左右大臣﹑卿士大夫﹑齒徳耆民各就公館聽其講說。且曰「佛喜人爲善﹐若屬聽之﹐卽不能人人爲佛﹐第慈悲宅心﹐終兌錯履之咎﹐是亦佛光之所照也。」中一臣進曰「率民宗佛﹐本是不經﹐但主上欲吾輩去邪從正﹐矯在歸中﹐法𨿽非良﹐意則甚美。上旣示鵠的令人宗佛﹐臣等安得違之﹐從之則順而有福﹐矯之則逆而有禍﹐非此之謂乎﹖」尊者曰「此儒生確論﹐且坐﹐聽吾說偈﹕

諸佛能緣用﹐眾生且易知。

聖凡相間處﹐來去一毫釐。」

尊者在中印度與國人講經設法﹐手提面命﹐意甚剴切。一日有兩緋衣童子不通姓名﹐直入館中參見尊者﹐求其講說經義。尊者明知是日月天子從眾信中﹐特爲講經曰﹕

罔象先天地﹐玄泉出杳冥。本剛非鍛煉﹐元瑩匪澄渟。

鑑照崆峒寂﹐晨昏法界明。產光沈不滅﹐吐魄墜還生。

尊者講畢﹐二緋衣童子不問難更端﹐卽躍身而去﹐眾信未及問其姓名。

門外報國王臨筵聽講﹐眾人接得﹐國王入館﹐與尊者敍禮畢。國王曰「朕聞有道禪師講經降猛虎﹐說法墜天花﹐寡人不敢自異﹐齋戒沐浴﹐叨陪經筵﹐求爲國中之人講談如來宗旨。」尊者曰「賢王不爲一家﹐專爲一國﹐所志不亦善乎﹖第入道之門﹐須除事理二障﹐除障之訣﹐須用止觀二法。非大觀法﹐安能除得理障﹐非大止法﹐安能除得事障。」國王曰「事理二障﹐則吾旣得聞命矣。敢問照忘二字奧義何如﹖」尊者曰「心無不存之謂照﹐欲無不泯之謂忘﹐忘與照一而二﹑二而一。當忘之時﹐其心湛然未嘗不照﹐當照之時﹐纖欲不畱未嘗不忘。照忘二字之義﹐汝屬當心味之。」又吟數語曰﹕

瘦竹長松滴翠香﹐流風疏月度微涼。

不知誰住原西寺﹐每日鐘聲送夕陽。

尊者吟聲方罷﹐忽見二緋衣童子前來禮謝尊者。國王問曰「二緋衣郎爲誰﹖」尊者答曰「此日月天子也。適來見我求解經義﹐我從眾人中揭其旨歸﹐爲彼講說﹐今特來相謝耳。」國王驚異﹐正欲請緋衣郎上堂相見﹐二緋衣郎忽然不見﹐惟畱下異香馥馥襲人。國王遂欣然謂眾人曰「日月天子﹐懸像禪明漢表﹐在天謂之雙眼﹐在人渭之雙曜﹐尙且向禪師求講佛法﹐恐晝夜運行或有遺明。況吾人生於照臨之下﹐億萬人不值彼之末光﹐住百世不值彼之一瞬﹐何可不明佛道。」君言一出﹐羣下效尢﹐徧國中共宗佛氏之教者﹐無貴賤長幼一也。有詩爲證﹕

緋衣天子講如來﹐講畢如來去復回。

馥馥異香畱得住﹐國王驚嘆事奇哉。

中印度師子比丘粗知佛法﹐亦在無妄寺坐禪習定﹐質極聰慧﹐凡諸書雜記﹐過目背誦如流﹐亦有意宗禪﹐第未得髙人印正。至是﹐聞尊者遠來行比﹐聲名籍籍﹐遂離本山﹐敬趨尊者行館﹐求爲講解印正。一謁見尊者﹐便啟口問曰「我欲求道﹐當用何心﹖」尊者曰「佛法以無爲宗。子欲求道﹐當無所用心。」師子比丘曰「佛從心作﹐旣無甩心﹐誰作佛事﹖」尊者指點之曰「汝若有用﹐卽非汝心﹐汝若無作﹐卽是佛事。」師子聞尊者言﹐扞格俱化﹐如紅鑪點雪﹐卽時融化。發嘆口﹕「登山不到頂﹐不知宇宙之寬。入海不到底﹐不知滄海之深。」且吟詩曰﹕

枯木巖前差路多﹐行人至此盡蹉跎。

鷺鳥立雪非同色﹐明月蘆花不似他。

又曰﹕

須彌山一摑摑倒﹐四大海一趯趯翻。

佛祖終畱不住﹐何須弄笛江灣。

尊者與師子相處數年﹐及門之士惟此子足以繼志行道﹐遂授以偈云﹕

認得心性時﹐可說不思議。

了了無可得﹐得時說不知。戲珠羅漢第九尊

尊者名般若多羅﹐宋時人﹐生東印度國。早年出家﹐有志克繼佛事。始事一比丘﹐粗能料理支費﹐而於經義漠無知識。尊者曰「此非吾師也。」遂捨之。繼事一比丘﹐頗能訓解文字﹐而於經義尙有依回﹐尊者曰「此非吾師也。」亦捨之。三事一比丘﹐道超頓悟﹐可稱上上乘矣﹐第相逢之晚﹐從遊未幾﹐師卽逝去。尊者曰「吾命眞厄﹐吾數眞奇也。自後一味自修自證。古人覆土成山﹐磨石作鏡﹐皆有志成事者也。吾何不益堅乃心﹐髙不陟顚﹐淵不徹底不止矣。」精思之極﹐神明通焉﹐夢寐之中﹐嘗有得道比丘揭其奧妙以告之。尊者得夢中指點﹐有如揚輝秋月﹐萬頃澄然者矣。遂作悟後之詩﹕

藏身無迹更無藏﹐脫體無依便廝當。

古鏡不磨還自照﹐澹煙和露濕秋光。

南印度與東印度乃西方唇齒之邦也。南印度國王素性好善﹐專意崇奉佛教﹐本國僧尼請建梵剎﹐不吝千金以鼎創之﹐外國比丘遠來提化﹐不吝珠玉﹐以施予之﹐以故﹐國王奉佛之聲洋溢中外。尊者以佛教信心於國王信耳﹐遂肩行李至彼國行化。入其疆﹐至一古寺投宿﹐其寺建在險峻巖上﹐每晚寺中燈明如晝。尊者自證得道﹐名譽未甚彰大﹐彼寺僧人亦未甚奇之也。尊者本晚在寺中﹐親見彼僧每晚只哄鬧道場﹐全不在宗旨上契悟﹐遂有感﹐作長短句﹐志一時經見之事。其言曰﹕

不須驚﹐不須怖﹐走馬臨崖收不住。

千年燈﹐萬年燭﹐寸絲不掛全身露。

有一僧人竊聽尊者之言﹐知是得道比丘﹐特自延入僧房求濟度。尊者不言﹐只吟一律云﹕

夜來靜坐一鑪香﹐終日凝然萬慮忘。

不是息心除妄想﹐都緣無事可商量。

僧人聞言﹐遂悟道場鬧哄皆粗也﹐願北面受教﹐尊者納之。次日入國中﹐同見南印度國王。國王曰「水向石中流出冷﹐風從花裏過來香。禪師遠來能淸寡人煩燥﹐馥寡人腸胃耶﹖」尊者曰「要飲無上淸泉也﹐須從石中流出。要披無上香風也﹐從花裏過來。」國王聞言大喜﹐施以無價寶珠﹐願奉國以聽其教命。遂見其三子以從﹐尊者見國王三子皆奇偉可渡﹐欲試其所見﹐遂以寶珠玩弄掌中﹐戲問三子曰「此珠圓明﹐有能及否﹖」長子﹑次子同聲言曰「此珠七寶中出乎其類﹐拔乎其萃﹐其尊固無諭也。」二子就珠論珠﹐不知會悟於性靈上論無價之珠也。獨第三子名菩提多羅者曰「此珠僅僅世寶耳﹐未足爲上﹐必諸寶中無價無論﹐法寶爲上。此光僅僅世光耳﹐未足爲上﹐必諸光中不熄不滅﹐智光爲上。若明是寶﹐寶不自寶﹔若辧是珠﹐珠不自珠。論心而不論物﹐惠己而又惠人﹐始足以闡此珠幽賁。」尊者曰「二子之論﹐守經囿常﹐多羅之論﹐通變達權。經常不足﹐權變有餘﹐與其守囿不化﹐寧通達無膠。多羅超出一家談﹐其辧不亦慧哉﹗」遂作數言美之曰﹕

美玉藏頑石﹐蓮華出淤泥。

須知煩惱處﹐悟卽是菩提。

復問曰「汝明於論珠﹐必通於論相﹐世間於諸物中何物無相﹖」多羅答曰「於諸物中不起無相。」尊者發嘆曰「三子一胞胎所生﹐胡智愚相越之遠。國王惠我以無價寶珠﹐物之美者也。我亦以無上寶珠惠施其子﹐人之美者也。物寶不如佛寶﹐珠明豈若性明﹐國王有子﹐可以不死矣。」遂將宗旨傳示其子﹐且授以偈云﹕

心地生諸種﹐因事復生理。

果滿菩提圓﹐華開世界起。

言畢﹐卽於座上張舒兩手﹐放出二十七道光明﹐旋化火自焚而逝。宋孝武大明元年也。飛錫羅漢第十尊

寶志尊者﹐本姓朱氏﹐不知何許人。少年出家﹐止道林寺﹐從悟玄比丘修禪習定。悟玄比丘謂曰「卽入叢林﹐當知解脫。」問曰「解脫有幾﹖」比丘曰「解脫有八﹕一是觀內有色﹐外亦觀色解脫﹔二是觀內無色﹐外亦觀色解脫﹕三是內外諸解脫﹔四是空無邊處解脫﹔五是識無邊處解脫﹔六是無所處解脫﹔七是非非想處解脫﹔八是滅受想定解脫。能知數者解脫﹐則修習有所待循矣。」尊者問曰「何謂五戒﹖」比丘曰「不淫一也﹔不盜二也﹔不殺三也﹔不妄四也﹔不飲五也。弟子受此五戒﹐則周旋中規﹐折旋中矩﹐分毫不敢違犯。」有詩爲證﹕

八解脫詩﹕

解脫修持戒妄機﹐色空內外想無非。能於數者知提醒﹐見性明心上乘師。

五受戒詩﹕

殺淫妄盜飲流連﹐五者如來有戒言。遵了沙門嚴約束﹐從容得道上西天。

尊者曰「解脫受戒則吾旣得聞命矣﹐請問六根六塵條目何在﹖」比丘曰「眼根﹑耳根﹑鼻根﹑舌根﹑身根﹑意根六者謂之六根。色塵﹑聲塵﹑香塵﹑味塵﹑觸塵﹑法塵六者謂之六塵。子旣問及於此﹐毋謂細故﹐先斬斷其根﹐次脫去其塵﹐則修持證悟無不了了矣。」尊者曰「坐禪要術可得聞欽﹖」比丘曰「坐禪之法﹐須於閉靜處厚敷坐物﹐跏趺而坐。先以左足壓右足﹐次以右足安左足﹔左掌安右掌﹐次以兩手大拇指面相住﹔正身端坐﹐不得左偏右側﹐前躬後仰﹔令腰脊頤﹐頂骨節相住﹐狀如浮居﹐又不得聳身太過﹐令人气急不安﹐務要耳與肩對﹐鼻與臍對﹔舌住上齶﹐唇齒相著﹔目須微開﹐免致昏眊。若得定气﹐其力最勝。」

領了塵根問坐禪﹐淸規要求爲君言。

足安左右身端坐﹐气息調和失妄緣。

尊者得了修持大要﹐卽髙師出外遊方。居止無常﹐飲食無定﹐飄泊數年﹐發長數寸﹐不資展履﹐徒跣足而行﹐手中執一錫杖﹐杖頭環或掛剪尺銅鑑﹐或掛數尺繒帛。聲聲不輒彌陀﹐念念勸人爲善。𨿽旬日不食﹐亦面無饑容。或長篇短篇歌﹐或爲五言七言吟﹐歌吟中詞語歷歷皆未來讖記士庶先以其跣足漂蓬﹐不甚著意﹐及聞其歌吟古雅﹐讖記不誣﹐始敬事之﹐知其爲笑傲煙霞﹑方外不羈之士。有詩爲證﹕

徒跣而行錫杖持﹐鑑銅剪尺帛繒隨。

歌吟詞內多遺讖﹐士庶寅恭異昔時。

士庶旣翕然敬事尊者﹐維持世道君子一則恐其叛正﹐一則恐其生非﹐極力排之﹐又上章疏彈劾之。梁武帝素稱好佛﹐此時亦鉗於正議﹐謂尊者邪說誣民﹐左道亂眾﹐捕下建康獄中。尊者不爲辯﹐服法受治械。獄中數年﹐人有見其時常在市提化者﹐詞控有司。有司曰「惑眾僧予心痛惡﹐嚴拘錮禁﹐安有在市上之理﹖」試檢獄中﹐尊者安坐如故。未兒﹐市中人俱上執結﹐云「志公僧逐日街心勸緣提化。」有司親行按驗﹐止見尊者正在獄中坐禪習定﹐詢問同拘囚犯﹐對曰「此僧自晨至夕﹐非誦念經文卽跏跌坐禪﹐無時無息不在獄中居住。」有司曰「人言誤也﹐或相貌同也。」命獄卒械之﹑鉗之。次日﹐卿士大夫來見曰「志公僧超悟性靈﹐證果得道僧也。公所拘者﹐形也﹐非神也。昨日抵某等家持疏提化﹐某施若干﹐某施若干﹐鑿鑿俱有證驗﹐市人執結不誣也。」有司曰「昨命獄卒嚴爲械鉗﹐今聞諸公復有是言﹐則無疑之﹐衷不得不投抒矣。今日攜諸公同至獄中一檢何如﹖」尊者見卿士大夫同來撿獄﹐脫下械鉗﹐不覺大言曰「昨日承諸公提緣施予﹐容貧僧結緣日再來領受。」有司此時始信此僧修持得道﹐能幻形脫化﹐當爲豁釋。有詩爲證﹕

梁武拘提下獄中﹐市心募化有形蹤。

械鉗不足爲身累﹐當爲條陳疏一封。

尊者自建元中械獄至武皇晏駕﹐拘禁亦自有年。及髙帝卽位﹐建康有司爲彼條奏一本云「志公得道﹐能幻形脫化﹐非平常一等僧人﹐合行豁釋﹐請旨欽裁。」髙帝覽表﹐卽下詔曰「志公迹拘塵垢﹐神通冥敍﹐水火不能焦濡﹐蛇虎不能侵害﹐豈以俗士常情空相拘制。仰建康有司卽爲豁釋。自今已後﹐聽其自居止。」有司得了明詔﹐獄中取出尊者﹐賜以衣食﹐慰問再三﹐聽其居止。有詩爲證﹕

髙帝承乾閱奏章﹐志公械禁非受殃。

虎蛇水火無能害﹐釋放須臾聽主張。

髙帝下詔放了志公﹐復詔建康有司送得道志公進京﹐備左右顧問。志公緣此得面君謝罪。髙帝下闕接見志公﹐待爲上賓﹐賜坐﹐從容講談釋道﹐自執弟子禮。左右侍臣﹐以國師稱之。一日﹐帝問尊者云「弟子一日萬幾﹐方寸內不能無擾無疑﹐多擾則煩﹐多疑則惑﹐莫說明心向佛﹐只此煩惑二字﹐何以治之﹖」尊者對曰「陛下欲去煩惑﹐惟在十二﹐知此十二﹐則煩惱搖惑舉不足爲聖衷累矣。」尊者但渾言十二﹐未曾析言十二之實﹐髙帝又不知復請﹐此十二所以終未解也。後世有識者曰「志公當年答髙帝十二乃釋家十二因緣﹐治惑藥也。」未知是否﹐有詩爲證﹕

志公詣闕謝天恩﹐賜坐從容講佛言。

拜問國師煩惑藥﹐渾言十二可安全。

尊者久從髙帝左右﹐講經問道﹐髙帝欲另爲尊者創建僧院﹐志公上表辭曰「國家宜與民淸靜﹐不宜多事擾之﹐繕興土木則勞民傷財矣。大凡爲佛﹐只在新性新心﹐豈在新庵新寺﹐容臣居止仍舊貫定矣﹐毋勞另爲創建。」髙帝愈賢之。日﹐髙帝問曰「統觀今日之域中﹐盡是我家之天下﹐四處名山﹐何者可國師之意﹖」尊者曰「舒州潛山景色最稱奇絕。而山麓迆勝﹐」時髙帝亦敬禮白鶴道人﹐道人聞志公欲居止潛山﹐卽對帝奏曰「此山臣圖之久矣﹐但義在輦轂﹐不敢辭去耳。」帝笑曰「一奇絕潛山﹐二卿所見皆同。異日﹐朕當分處。有詩爲證﹕

潛山景色最稱奇﹐可爲髙人駐足祠。

僧道二家均有取﹐髙皇大笑莫相持。

齊髙帝天監六年﹐志公上表辭君﹐欲往潛山居止。白鶴道人亦上表辭君﹐欲往潛山修煉。帝曰「寡人山一不能裁處二卿﹐今二卿見同﹐平日所且美通皆同﹐寡人面前不必議論相持﹐今日各盡所長﹐但以物識其地﹐得者居之。」道人曰「某以鶴止處爲記。」志公曰「某以錫卓處爲記。」帝曰「物所止卽居所止﹐二人無異言﹐寡人自當畫一也。」二人拜首曰「誠如聖論。」本日道人之鶴振羽而飛﹐將至潛山之麓﹐忽聞空中錫聲眞﹐鶴遂驚止他所﹐而錫遂卓於山麓。二人始得遵先以﹐各從其所識之物築室。有詩爲證﹕

白鶴翺翔至寶山﹐一聲飛錫鶴驚�。

勝中惟卓禪師錫﹐先入之言建塔�。

志公在山麓聚徒演教數年。髙帝有詔﹐則一乘錫一跨鶴﹐趨陪闕下。閒居無事﹐則一人明心見性﹐一人修身煉性﹐各在山中自精法術。髙帝十三年冬﹐志公密謂門人曰「菩薩住持多年﹐將捨此而去矣。」門人來之信。越旬日﹐志公果端坐山中而化﹐徧身香軟如生﹐髙帝詔厚葬之。

山麓明心已數年﹐靈通菩薩滿修緣。

來朝捨此西歸去﹐不得從容與帝言。杯渡羅漢第十一尊

杯渡尊者﹐未詳姓氏﹐亦未知何許人﹐那年投刺出家。慧性圓融﹐卽會悟無上法旨。有識者曰「此少年得道羅漢也。」人見其常乘杯渡水﹐非胸中具有靈通﹐何能利涉有此作用﹐故遂名曰「杯渡」。杯渡云者﹐神之也。尊者緣此知名﹐人爭重之﹐弟子爭從遊之﹐尊者拒而不納。有詩爲證﹕

慧性圓融悟法宗﹐乘杯渡水見靈通。

少年羅漢人爭羨﹐緣此名聞徧國中。

尊者𨿽頓悟釋氏正宗﹐其實不矜細行。幼年在冀州破戒不羈﹐好飲酒食肉﹐與俗人無異﹐人多輕慢之﹐謂其冒僧之名﹐破僧之戒﹐��一下流餓夫也。有道行之僧方斥之﹐羞與爲伍﹐何足與談靈性。且有時著屐登山﹐有時徒行入市﹐負荷不離一蘆圈子﹐身中更無別物。人徒見其蹤迹無常﹐不知方外之僧不修邊幅﹐自超出常情萬萬也。有詩爲證﹕

茹葷飲酒行無羈﹐玻戎嘐嘐論是非。

著履徒行眞自得﹐這般妙意少人知。

尊者遊方行化時﹐嘗寄宿於念佛人家﹐窺見其家神座上供養一尊金佛﹐渡當此時﹐不知欲假此昭異於人﹐不知欲利此私惠於已﹐一旦出其不意﹐乃竊之而去。家主回看座上金佛不見﹐相疑議曰「竊金佛者﹐匪伊異人﹐必寄宿杯渡也。」躡其後而追之﹐果見杯渡手抱金佛﹐緩步而行﹐失主拍馬迫之不及。失主曰「疾驅不如緩行﹐此必神人﹐非亡賴之流也。」及至孟津﹐果不負桴筏﹐亦非乘風﹐便惟浮杯渡之﹐其疾如飛﹐失主始信曰「彼竊像者﹐非爲利也﹐以俗輩不知其異﹐故冒不潔之名﹐使人知其得道不凡也。」遂望杯百拜而回。有詩爲證﹕

盜竊金神緩步行﹐追之不及有通靈。

乘杯渡水如飛輪﹐始信渠非亡賴羣。

尊者東遊吳郡。一日﹐途中遇釣魚漁翁﹐卽向前問漁翁乞魚。漁翁不謂其出家人不宜食魚﹐不以罶中無魚而吝於與﹐當尊者乞時﹐惠然以一尾施之。尊者得魚﹐當漁翁前手弄反復﹐魚兒於困不舒矣﹐及投水中﹐魚復悠然而逝。及漁翁把釣江中﹐巨尾﹑細鱗﹑不用命者﹐其貪其餌而吞其釣。行江澤中﹐遇网師打魚﹐尊者亦從之乞魚﹐网師噌而罵曰「出家人持齋把素﹐每食無魚﹐今從我乞色﹐是名芳而行穢也。此江滜乃往來必由之路﹐假饒行腳僧人人似你乞魚﹐我一日安得有許多魚應其乞也。」竟不與之。尊旨見其不與﹐當時只拾二石子擲在水中﹐俄而水中有兩頭水牛斗入其网﹐网卽破敗﹐牛卽不復見。此時网師來覓尊者﹐尊者隱遁不見﹐始悟彼非乞魚﹐特試吾心耳﹐悔怨久之。

釣翁乞魚﹕

釣翁惠與一鮮魚﹐翻弄多回困未舒。投水焂然而逝也﹐市中村釀廣魚沽。

网師乞魚﹕

行至江滜遇网師﹐乞魚不與誶而呼。水牛斗破羅魚网﹐物與工夫事事虛。

尊者行化至廣陵﹐遇見村捨李家有人閱齋宅舍﹐乃直入齋堂而坐﹑以所負蘆圌置於中庭。李視圌中所有﹐惟一破衲及一木柄而已﹐李自舉其圌不勝﹐喚數人舉之亦不勝。李心知其異﹐敬請在家中內講經說法。尊者在李家供侍一百日。異香飄聞﹐合境眾人曰「常時行化僧﹐也有從此直去者﹐也有羈畱在此爲眾生普濟者﹐不下千百。芳名流落人間有之﹐膻行番待萬代有之﹐未有若此僧經月異香馥馥如此。古有香孩兒﹑�寧馨兒﹐此僧意者訴香如來也。」合境眾信羣羣然尊敬之。有詩爲證﹕

蘆圌負荷入齋堂﹐柄衲雙雙圌內藏。

李氏延爲供侍客﹐異香飄散百家�。

尊者一日出外﹐至晚不返﹐李敬重之心始終如一﹐候之二日不回﹐令人覓之不見迹。次日﹐忽有人報云「適見渡和尙在比巖下﹐就地敷一破袈裘﹐晏然而寂﹐渡前後座皆蓮花﹐異香逼人。」李往觀之﹐果晏寢宛然﹐呼之不醒﹐問之不言﹐越一夕而萎。李知其圓寂﹐遂用棺衾厚禮殯之。數日後﹐有人從北方來云「途中遇渡﹐見其負蘆圌望鼓城而去﹐李異之﹐啟棺視之﹐不見渡遺骸﹐惟存靴履而已。有詩爲證﹕

比巖晏寂馥蓮生﹐李用棺衾殯厝僧。

數日北來有人遇﹐啟棺畱下履化解。振鐸羅漢第十二尊

普化尊者﹐未詳名姓﹐亦未知何許人﹐從何時出家﹐從何師得道﹐俱失於查考。但尊者爲人﹐不拘繩檢﹐放蕩於禮法之外﹐嘗提化街中﹐佯狂無度﹐手中執持一鐸﹐凡見人無髙下﹐只振鐸一聲﹐乞求施予。時人見其所爲如此﹐有似木鐸勸化者然﹐故遂號普化和尙﹐嘗居止無垢庵﹐作爲證悟之言曰﹕

佛體本無爲﹐迷情妄分別。法身等虛空﹐未曾有生滅。

有緣便出世﹐無緣佛入滅。處處化眾生﹐猶如水中月。

非明亦非幽﹐無生亦非滅。生亦未曾生﹐滅亦未曾滅。

了見無心處﹐自然無法說。

又七言詩曰﹕

燭�無爲�目人﹐不除妄想不求眞。

無明實性卽佛性﹐幻化空身卽法身。

尊者整日沿街振鐸﹐叫云﹕」明頭來也打﹐暗頭來也打。」人莫解其意。一日﹐臨濟禪師命從遊僧徒捉住尊者問云「汝說明也打﹐暗也打﹐不能必其常明﹐必其常暗﹐假饒不明不暗時如何﹖」尊者心忖曰﹕」莫道世間人睇朦﹐眼前便是賞音人。天道有明有暗﹐亦有不明不暗時分﹐明暗旣打﹐不好說不明不暗不打﹐這禪機被人識破。只應曰「不暗不明休妄說﹐來日大悲院有齋﹐任你來打。」只說此一言﹐相辭而去。有詩爲證﹕

沿街振鐸暗明來﹐臨濟禪師識詐�。

不暗不明何主意﹐無言只應大悲�。

尊者一日暮至臨濟禪師院﹐手持一莖生菜啖之﹐臨濟師曰「這漢粗大﹐酷似一頭驢子。」尊者聞言﹐便作驢鳴數聲。臨濟禪師笑曰「此漢因人成事﹐碌碌無奇﹐何足弄哉。」乃休而不較。有詩爲證﹕

菜根生啖味何如﹐酷似昂藏一匹驢。

尊者甘爲驢自叫﹐濟師大笑不圖謨。

尊者一日與河陽木塔長老在僧堂與眾僧閒坐﹐講論如來法旨。「某祖出自某人名下﹐某沮傳自某人衣缽﹐某祖住世若干年﹐建立有幾功果﹐某祖遊徧若干﹐普濟有幾萬眾生。釋家源流𨿽若燈之相傳不滅﹐其實俱有个要機﹐吾爲汝眾人言之﹕認佛性﹐則淪於空﹐論佛心﹐則滯於實。有此實心﹐斯佛性不爲頑空﹐有此空明﹐斯佛心不爲著象。」又曰「有力𨿽僞﹐棄之則佛道難成。無爲𨿽眞﹐執之則慧性不朗﹐此自古迄今﹐眾生爲佛眞訣﹐汝等當識之。」有詩爲證﹕

閒坐僧堂論法門﹐源流歷歷掌中輪。

要機不外明空實﹐自古流今所共聞。

臨濟禪師又一日與河陽木塔長老私議云「新來普化長老每日在街市中募緣提化﹐掣時掣顚﹐知此人是凡是聖﹖」眾僧無以對。言未畢﹐尊者適從外來﹐普濟問曰「汝從何來﹖」尊者云「汝性聰惠﹐知我是凡是聖耶﹖」臨濟禪師見尊者平日振鐸顚狂﹐亦器重之﹐但不合以自聖爲問﹐故大聲喝之使退﹐無得亂說。尊者以己之所爲﹐眾人固不識也﹐臨濟頗具隻眼﹐河陽木塔卑卑無足致矣。遂以手指謫之云﹕

河陽新婦子﹐木塔老婆禪。

臨濟小廝兒﹐卻具一隻眼。

尊者指謫此言﹐蓋右臨濟而左河陽木塔也。臨濟佯爲不知而罵曰「死賊驢。」尊者卽應聲云「旣是賊﹐便當出去。」二人對面談禪﹐可爲會悟者道﹐難與膠固者言也。所謂得意笑談皆契友﹐知心妙處不須多是也。有詩爲證﹕

撫琴信是要知音﹐不是知音枉費心。

臨濟與師相契合﹐一言解悟兩情眞。

尊者又嘗於闤闠間振鐸唱曰「覓个去處不可得。」人莫解其意。獨道吾禪師中道遇之﹐聞其呼唱﹐問曰「汝這和尙﹐終日云覓个去處不可得﹐且問汝欲覓甚麼去處而不可得也﹖」尊者卽反詰之曰「汝問我欲往甚麼去處去﹐我且問汝今從甚麼來處來﹐知得汝來處﹐便知吾去處也。」道吾途中被尊者一駁﹐口若乞暗﹐莫知所對。尊者知道吾非是談心之侶﹐遂不顧盼﹐掣手振鐸﹐仍前呼唱而去。道吾深服其論﹐有詩爲證﹕

覓求去處竟難諧﹐且問渠從那處來。

道友默然無語對﹐老僧掣手卽離開。

尊者功完行滿﹐一日將示寂﹐乃振鐸入市大呼﹐謂眾曰「窮冬臘盡﹐上下左右無衣遮護﹐乞坊廂施主爲我捨个直裰。」俗人莫知此爲示寂禪語﹐眞以爲寒冷無衣﹐有哀其窮﹐或與以披襖者﹐有矜其冷﹐或與以布裘者﹐尊者俱推辭不受。次日仍前振鐸﹐市中呼叫﹐市人叱之曰「此和尙好不知足﹐好難爲人﹐不受披襖﹐不受布裘﹐二者之外﹐欲求綾羅緞絹爲汝作直裰耶﹖」臨濟禪師知其主意有在﹐不向人泄漏其機﹐只背地令人以木棺遺之。尊者見棺木發笑曰「可惡臨濟小兒﹐取來尊長面前饒舌。」遂對使受之。自後不復沿街呼叫。次日﹐自擎其棺﹐出城北門外﹐振鐸數聲﹐入棺﹐長嘯一聲而逝﹐有詩爲證﹕

乞施直裰寓禪機﹐裘襖相遺總不知。

臨濟送棺無卻阻﹐一聲長嘯卽西歸。施笠羅漢第十三尊

步虛尊者﹐蘭陵人﹐姓蕭氏﹐父諱道顯﹐母張氏﹐伯父道成﹐以不軌席有天下﹐得爲九州帝王。初﹐尊者投胎﹐下符地瑞﹐夏五月間﹐伊母張氏因避暑涼亭﹐聞荷花馥鬱﹐母命侍婢取而啖之﹐遂感而有孕。懷胎十月﹐常見祥雲罩室﹐瑞气充庭。及彌月誕生﹐戶中燦燁燁祥光﹐閣中散芬馥气﹐古之寧馨兒不是過也。父母心暗奇之﹐謂此兒降生殊常﹐日後長成﹐不是等閒人物。有詩爲證﹕

避暑涼亭啖馥蓮﹐阿萱懷孕不徒然。

祥雲瑞气嘗籠罩﹐誕日奇香繞膝前。

尊者易爲撫養﹐稍長能行﹐不離羣索居﹐常與羣兒嬉戲﹐尊者足不履地﹐每浮空一二尺﹐諸兒彊之就地﹐不可得。身帶異香﹐諸兒欲分其所佩﹐無所有。父母將兒閱過多少麻衣風鑑﹐𨿽驚羨異類﹐不知其所生之自。惟一演化胡僧見而訝之曰「此兒前生曾笠我如來者也﹐今產公家﹐蕭郎出三十﹐富貴不足言﹐公善撫之。」有詩爲證﹕

已往曾將笠世尊﹐只今步履亦浮空。

胡僧一見加驚嘆﹐富貴催人遇順風。

梁昭明太子承君父命令﹐開東閣﹐延攬天下賢士以爲左右啟沃﹐時詩人沈約﹑汪湛之等俱出其門下。太子好佛﹑好詩﹐胡僧不惟道有證悟﹐而且詩有節奏﹐故亦爲太子所知遇。有詩爲證﹕

辟門延攬四方賢﹐沈約諸君侍側筵。

太子好詩兼好佛﹐胡僧亦獲共周旋。

胡僧在太子門下侍從日久﹐一旦辭謝太子﹐思北歸衝玄寺﹐因薦尊者爲門下賓客﹐尊者始得與沈休文諸君朝夕叨陪太子。尊者善談老莊﹐甚當太子心﹐太子緣此日加眷愛。有詩爲證﹕

尊者何由遇嗣君﹐胡僧延譽意殷殷。

言談善解迎人意﹐故爾相孚寵渥深。

尊者左右東宮數年﹐恃太子眷愛﹐恐來忌者之口﹐心甚不安﹐遂求外補。太子爲請於上﹐得攫爲幽州刺史﹐故尊者遂辭沈約諸君之任。時胡僧住持幽州衝玄寺﹐尊者未蒞任之前﹐戒其居民曰「潔爾街道﹐新爾公廨﹐某年某月某日﹐某貴人當爲此州刺史。」居民自相議曰「朝廷授官﹐先有刻報﹐今未有刻報﹐如何刺史只出自僧人之口﹐未可據以爲然﹐且莫被其簧鼓。」又戒其左右行童曰「潔汝寺宇﹐烹汝��﹐某日﹐新刺史抵任﹐諸務未逞﹐先來寺中禮佛。」行童亦未之信。及尊者蒞任之期﹐惟裏老以胡僧之言爲信﹐遂賫餱糧﹐不憚跋涉﹐趨而迎之。尊者行至中途﹐見裏老來迎﹐怪而問曰「吾促裝夙駕﹐未遣一介報汝﹐未傳一檄示汝﹐汝何以知吾抵任而迎接之遠也﹖」裏老曰「日前衝玄寺僧人某戒其居民迎接﹐云某老爺某日抵任﹐故某等得及期迎接也。」尊者曰「眞異人也﹗吾抵任必首謁之。」有詩爲證﹕

獲補幽州五馬候﹐胡僧戒眾遠趨投。

郊迎怪問先知意﹐報說趨迎事有因。

尊者如期抵任﹐未回拜鄕七大夫﹐卽命僕從導引﹐先訪謁衝玄寺僧人。未及山門﹐聞異香撲鼻﹐見四五个行童持香茗迎接於道。尊者問曰「汝師何在﹖」行童對曰「在方丈誦經。」尊者卽同行童進了山門﹐見佛像果是莊嚴﹐殿宇果是幽潔﹐遂如儀參了三寶。行童引入方丈。見了僧人﹐請問先知緣故。僧人曰「使君爲孩提稍氏時﹐老僧曾對封君大人云﹕『此笠我如來者也。』後備員太子賓客﹐詎非�����耶﹖何謂無知﹖」尊者始悟衝玄寺僧人乃昔日侍從東宮胡僧也。益信佛果有靈﹐能修則驗也﹐遂拜辭而別。

下車首命訪髙僧﹐重汝天機預報先。

賓主相逢無別說﹐如來曾許笠先天。

尊者在幽州﹐官有餘閒﹐事無叢挫﹐朝廷加其淸靜功成﹐轉升爲荊州刺史。尊者得轉荊﹐則威權日重﹐士庶歸心。從兄蕭某﹐具文武全才﹐膺將相重任﹐朝廷恐其位尊有變﹐欲解去其權職﹐詔之歸朝。伊兄以其事謀於尊者﹐尊者曰「才髙者必忌﹐權重者招危﹐吾兄挾震主之威﹐來讒邪之口﹐一釋重權﹐其禍立至﹐弟恐吾兄首領不保牖下矣﹗如弟之計﹐勿釋之﹐便。」其兄素秉忠直﹐不以尊者之言爲然。蓋願爲忠臣﹐不願爲叛逆意也。及歸朝謝還權職﹐朝廷未幾果聽忌者之言﹐坐以不軌﹐誅之。其兄臨刑嘆曰「某耿耿丹心﹐可盟天日﹐今朝廷誅賞不明﹐忠佞倒置﹐無辜受戮﹐心實不甘。吾弟在荊州﹐聞吾冤枉﹐必報此仇也。」朝廷聞知﹐詔籍其家。有詩爲證﹕

位重名髙主必疑﹐恐謀不軌早羈縻。

純臣願把兵權釋﹐何事朝廷返籍夷。

尊者在荊州﹐聞知從兄歸朝﹐以忠直受戮﹐心甚不忿。況聞兄臨刑有吾弟報仇之言﹐心甚不安﹐遂愛整其旅﹐精器械﹐張弓矢﹐爲兄復仇。朝廷妄誅大臣﹐功臣解體﹐尊者撫愛士卒﹐人俱用命﹐旌旗所向﹐望風披靡﹐郡縣無一人敢遏其師而與之抗者。大軍遂渡河﹐直抵闕下﹐廢其昏亂之君﹐立其闇弱之子。未幾﹐又假太后命﹐廢太子而主次子某爲君﹐以主國事。未幾﹐太后詔尊音進爵九錫。未幾﹐詔卽大子位。有詩爲證﹕

爲報兄仇弄干戈﹐排山倒海若洪波。

朝廷更變須臾事﹐史筆昭昭載得麼。

尊者前世因笠如來﹐今也獲爲天子﹐胡僧又爲指點其事﹐始知前世一笠因果﹐今生得實受用也﹐遂深信佛法有靈驗﹐薄施有厚報也。詔各處掌印富大發庫藏﹐廣建僧堂佛殿﹐又詔設齋糧供佛飯僧。所建寺院極其侈靡﹐寶殿悉用珠砌﹐棟楹純用金裝﹐非沈檀香木不克木工之選﹐佛像詔用金鑄﹐不許泥塑木雕。又詔發供給工值﹐募天下儒生﹐繕寫諸經億千萬眷﹐頒賜天下臣民﹐俾知共崇佛教。此時國帑錢糧﹐半爲佛家靡費﹐繩民科條﹐一切以淸淨從事﹐以故﹐事多廢弛﹐政胥叢挫也。有詩爲證﹕

悟卻前生笠佛因﹐廣興佛殿鑄金身。

繩民淸淨無煩擾﹐不似儒家用九經。

尊者爲帝﹐專意乞靈於佛﹐堂堂天子﹐甘爲廝役僕隸﹐捨金不足﹐而又捨身。左右大臣莫能諫止。將事啟奏太后﹐皇太后莫能規帝以正﹐而議發金問佛贖還帝身。始捨之﹐以帝爲出於暫耳﹐及捨之至再﹑至三﹐太后贖之亦至再﹑至三。一次贖之金﹐廢千萬億﹐三次贖之金﹐費不貨矣。梁武徼福心勝﹐媚佛心誠﹐捨之時﹐若有眞佛受之﹐贖之時﹐若有眞佛還之也。甚哉梁武之愚也﹗議者謂帝非賣童﹐捨之時從何人而受﹐贖之時從何人而還﹐見及此矣。據佛之設教﹐重在明心見性﹐區區皮囊且欲其脫化﹐方寸性靈且欲其歸空﹐不能了悟眞宗﹐而惟欲以肉身作佛﹐亦徒矣。有詩爲證﹕

捨身事佛意何愚﹐三受三還只自誣。

借使捨身能作佛﹐世間黎庶盡如如。

菩提達摩﹐南印度閏王第三子也﹐從遊般若多羅門下﹐恭稟教義﹐服勤垂四十年﹐未嘗廢缺。多羅知是法嗣﹐授以如來法眼﹐達摩遂得其正宗。迨多羅歿﹐達摩繼述其志﹐始演化本國﹐經六十餘年﹐度無量萬眾﹐國人禮之若佛。達摩一日念行化時至﹐遂辭本國異見王﹐具大舟﹐泛重溟﹐三周寒暑﹐始得渡江而南也。梁武帝普通八年﹐廣州刺史蕭昂接見達摩﹐以爲西天活佛降臨﹐遂具表奏聞武帝。帝閱表大喜﹐謂左右大臣曰「西方活佛降臨﹐乃朕事佛之應也。」遂遣使至廣州迎請﹐又詔蕭昂具法乘護送活佛至金陵面駕。及至﹐帝躬迎接﹐送至開寶寺供養。有詩爲證﹕

達摩南渡演如來﹐刺史封章奏禦臺。

梁武自矜能事佛﹐奉迎法駕早安排。

次日﹐梁王親就達摩﹐問曰「朕奄有天下﹐教民淸淨﹐造寺寫經不可勝紀﹐有何功徳﹖」達摩曰「此人天小果﹐有漏之因﹐如影隨形﹐𨿽有非實。」帝問曰「必如何方是眞實功徳﹖」達摩曰「淨智妙圓﹐體自空寂﹐如是功徳﹐爲之在心﹐不以世求。造寺寫經﹐何足語哉﹗」帝曰「此等功徳﹐不過朕欲潔淨齋素﹐禁制牲殺而已。」遂詔臣民妃嬪﹐戒酒斷葷﹐毋得宰牲害命﹐有傷天地之和。又詔宗廟祭祀﹐用面爲犧牲。議者謂以面代牲﹐乃宗廟不血食之兆。有詩爲證﹕

寫經造寺自矜能﹐有漏之因不足言。

悟了淨圓空寂語﹐斷葷戒酒作眞緣。

帝又問曰「如何是聖諦第一義﹖」達摩曰「聖諦奧義廓然﹐無朕而已。」帝曰「流行對待﹐奇偶之數然也。請問與朕對待者誰﹖」達摩曰「朕兆微妙﹐非吾所能識也。」大師欲啟帝證悟眞宗﹐梁武知皮而不知髓﹐會粗而不會神﹐機不契合﹐難以口舌淨。遂潛回江北﹐寓止於嵩山少林寺﹐面壁而坐﹐終日默然﹐人莫之測﹐謂之壁觀。有詩爲證﹕

聖諦眞經第一篇

﹐其中奧義乞師傳。

規規朕兆求相對﹐精妙微玄不易言。

達摩北去﹐梁皇亦不知慭畱﹐不以達摩之談吐爲眞詮﹐椎以潔淨齋素爲作用。皇后郤氏﹐不受約束﹐每對梁皇曰「陛下貴爲天子﹐享萬方貢賦﹐豈襲祖宗遺澤﹖櫛風沐雨﹐帶甲披戈﹐出萬千辛苦也。受如此勞苦﹐方撫有如此丕基﹐顧口體不能受用些享用﹐𨿽富貴亦徒也。田舍翁臍手胝足﹐尙欲飽暖其妻子﹐士君子淬精礪神﹐尙欲榮顯其妻子﹐豈中國人主﹐奉養天下﹐玉帛天下﹐顧輕裘不足於體而惟布素﹐肥甘不足於口而惟蔬食﹖」帝曰「朕非欲以苦節難卿﹐朕欲與卿共成佛果﹐故不置梓童於度外﹐卿不能勉從﹐朕亦莫之何矣﹐聽卿受用。」有詩爲證﹕

貴爲天子賦中邦﹐淡薄何宜享上方。

一統丕基辛苦出﹐受此享用亦何妨。

郤娘娘得了梁皇旨意﹐遂矯詔開葷﹐恣意宰殺以克飲食。又嫉妒妃嬪﹐希旨者則親之﹐違逆者則銜之﹐六宮妃子受其茶毒﹐不可勝記。冥司見其在陽世害物傷人﹐全無陰徳﹐遂嗇其壽數。一日身沾重病﹐藥物莫療﹐遂爾告崩。有詩爲證﹕

閨閣何宜造惡多﹐損人害物戾天和。

天公不富椒房壽﹐旦夕奄奄染重屙。

郤皇后性𨿽忌害﹐其實伶俐乖巧﹐深爲梁皇所鐘愛﹐一巨病夭﹐帝深悼之﹐晝則忽忽不樂﹐宵則耿耿不寐﹐一則傷房帷失愛﹐一則傷內助無人。羣臣多爲勸慰﹐妃嬪多爲逢迎﹐莫能得九重悅豫。有詩爲證﹕

國母崩摧動帝傷﹐幾回機務悉荒涼。

朝中臣妾多方解﹐莫得君王轉悶腸。

一日﹐帝居寢殿﹐思念皇后。忽聞殿外眾聲喧鬧﹐帝出視之﹐見一蟒蛇盤躄殿下﹐張目向帝乞哀。帝驚駭逃遁莫能得﹐徐起謂蟒曰「朕宮殿深嚴﹐非爾類所生之處﹐今盤躄殿下﹐意者妖孽之爲祟耶﹖」蟒卽爲人語﹐以啟帝曰「妾前生卽正宮郤氏也。以生在陽世﹐嫉妒慘害﹐損物傷人﹐冥司以是加罪﹐故謫爲蟒耳。今無飲食以實口﹐無窟穴以安身﹐且鱗甲內多虫鉆咬肌肉﹐痛苦如刺。感陛下生前眷愛之厚﹐故不避醜形﹐陳布情悃﹐乞求功徳﹐爲妾拯拔。」有詩爲證﹕

造惡多端謫蟒身﹐躄盤殿下訴來因。

口無飲食身無穴﹐鱗甲虫鉆痛不禁。

帝聞後言﹐悽愴不止﹐蓋緣差卻生前一念毒害﹐故墮落輪回有如此。朕前造寺寫經﹐尙爲下民廣布福田﹐況敵體皇后﹐不能拯救其墮落﹐何以爲君﹗遂召集沙門僧眾。訪以拯拔輪回之故。寶志禪師對曰「娘娘罪惡過多﹐非禮佛懺悔不可。」帝曰「用何作爲﹖」志公曰「須陛下爲娘娘陳布情款﹐向佛懺釋。」帝然其言﹐遂親抒睿思﹐撰摭諸經﹐灑聖翰﹐撰懺文﹐編成十卷﹐名曰「梁皇水懺﹐」爲郤皇后解釋生前所作種種過惡。眾僧遵教﹐如法行持﹐禮佛懺十數晝夜。有詩爲證﹕

失身爲蟒復人難﹐梁皇搜經作懺文。

爲念椒房情義重﹐薦超幽滯出輪回。

郤皇后得寶志公建了梁皇水懺數晝夜﹐前愆盡行解釋﹐如來普渡﹐除卻蟒形﹐復還人也﹐得轉原質。帝一日在宮內飲宴﹐忽聞異香馥鬱﹐良久不散。帝問妃嬪香從何來﹐妃嬪俱懵然莫知所自﹐帝因仰視空中﹐見一夫人儀容端麗﹐遙拜謂帝曰「妥卽蟒之後身也﹐感陛下懺悔功徳﹐得世尊拯拔沈淪﹐轉還人天世界﹐今日呈露本身﹐以爲陛下作懺明驗也。妾願吾皇廣修因果﹐早悟眞宗﹐獲入靈山之會﹐與世尊如來爲朋侶﹐則妾之仰賴又無期矣。」言訖而去。有詩爲證﹕

異香馥鬱出何方﹐仰見空中有艷�。

妾本正宮都氏女﹐感君拯拔上天堂。

梁武搜經作懺﹐天牖其衷﹐躍然證悟如來宗旨﹐覺昔日造寺寫經﹐眞是人天小果之因﹐活佛達摩之言不謬也。對左右大臣曰「不陟巓﹐不知天之所以髙﹐不入底﹐不知地之所以厚﹐不搜摭經文﹐不知人天有漏之因卑且薄也。」此時究問達摩﹐達摩已面壁嵩山矣。帝曰「得道上人﹐不爲利誘﹐不爲勢屈﹐昔旣長往﹐今難復返。」遂下詔請衝玄寺僧人證修因果。胡僧見帝證修有得﹐異日可爲西天羅漢﹐但須經侯景之亂﹐始得升天。遂勸之勿爲富貴所羈縻﹐當擺脫以待時至。遺以隱語曰﹕

猴子弄戈兵﹐臺城見果因。

誦經空自餒﹐脫化不逡巡。

語畢﹐爲帝取名曰「步虛」。武帝得了胡僧指點﹐遂弁髦富貴﹐不以天下國家爲意﹐以致機務叢挫﹐威權旁落﹐跋扈彊梁之臣﹐乘間竊發﹐天下遂多事。羣臣有以堯舜仁義之道進者﹐有以湯武徵誅之道進者﹐有以桓文功利之術進者﹐帝俱不聽。曰「彼二帝﹑三王﹑五伯旦夕道術耳﹐吾釋家妙道﹐亙古不磨﹐卿策𨿽善﹐朕不取也。」有詩爲證﹕

梁皇事佛意何處﹐不用羣臣納牖言。

未得如來長壽訣﹐臺城枵腹亦徒然。

彊臣侯景見帝廢弛無道﹐遂號召士卒以弔民罰暴爲名﹐爭取武帝天下。國中一聞侯景兵至﹐驚惶無備﹐俱倒戈歸順。武帝見景鋒勢英銳﹐遂遷居臺城以避之﹐因悟胡僧隱語首句乃侯景跋扈之驗﹐次句謂朕在臺城徵驗昔日所爲因果﹐末二句分明令朕淸心誦經﹐縱有大難﹐如來當來救渡也。朕且將老子《北斗經》淸心誦讀。書云﹕天生徳於予﹐桓魋其如予何﹐令彼蒼卽賦我以步虛之徳﹐侯景莫能爲矣。有詩爲證﹕

跋扈操戈逼帝京﹐謀奪天位收常經。

梁王自信天生徳﹐幺麼如何敢妄侵。

侯景兵入帝城﹐莫知梁王所在﹐聞帝避兵臺城﹐遂統重兵厚圍臺城﹐節其飲食。意悟胡僧隱語﹐必經侯景之亂﹐乃得脫化﹐故枵腹誦經不輟。厚圍士卒﹐本日見空中旗幡紛墜﹐鼓樂喧闐﹐又見紫雲一朵﹐接捧梁王直上玉京金闕﹐俗人不識﹐乃謂梁武餓死臺城者﹐非矣。侯景始信梁皇作佛有成﹐而已叛逆無道也。彼後偃居天位﹐爲齊髙祖﹐亦宗信佛言﹐良有感於此哉。

梁皇枵腹斃臺城﹐共睹空中墜紫雲。

將帝捧從天上去﹐喧闐鼓樂眾知聞。持履羅漢第十四尊

菩提多那尊者﹐姓剎利帝﹐南印度國王幼子。性極聰慧﹐質極純篤﹐好善樂施﹐名聞裏閈。早年有志沙門﹐第未得髙人印正。及般若多羅遠來行化﹐國王信佛﹐施以無價寶珠﹐因見其三子。尊者卽出國王所施之珠﹐以觀三子之見。彼二子皆囿於世味﹐獨幼子慧辧超羣﹐尊者深器重之﹐爲攺名達摩菩提。從遊波羅﹐自謂所依得人﹐一味恭稟教義﹐服勤左右﹐垂四十年﹐未嘗廢缺。多羅選擇於弟子中惟達摩一人堪作如來法嗣﹐悉將奧義對達摩傳之。宋孝武大明元年﹐自放二十七道神光﹐現一十八變而逝﹐尊者爲師建塔﹐始繼其志﹐述其事﹐演化本國。遠近眾生﹐如尊者道有眞傳﹐皆靡然向風從之。尊者在本國演化經六十餘年﹐所從遊眾生﹐大以成大﹐小以成小﹐竊隙光以自照﹐浚餘潤以自滋﹐得其濟渡者﹐其麗不億﹐其功無量。有詩爲證﹕

三子皆爲帝裔苗﹐菩提慧辧寡爲儔。

多羅知是如來器﹐奧旨心宗向彼投。

如來三寶之道﹐無一人不篤信﹐無一人不敬重。獨達摩之侄異見王獨立一門戶﹐輕人之所罩﹐謂寂滅之教﹐當擯之宮墻之外。毀人之所信﹐謂虛無之道﹐不容於名教之中。異端橫流之日﹐左道惑民之時﹐異見王欲辟其非﹐以矯其誕﹐可謂挺然獨秀﹐不爲習俗所移者矣。名曰異見﹐誠哉所見異也。尊者聞其輕毀三寶﹐發爲嘆詞曰「毀言出於一人之私﹐毋用毀也﹐佛道不可毀也。不知其是不必重﹐旣知其非不必毀。眼前惟聞尊信者爲神佛﹐不聞輕毀者爲聖賢。忠厚長者﹐毀言不出於口﹐毀佛無法﹐只彰其薄也。存心涼薄者﹐明有人非﹐幽有鬼責﹐災及其身﹐理勢然矣。不忍異見王因輕毀二字來及身之災﹐吾當何以救之﹖」因命弟子波羅提見異見王﹐爲彼說法﹐解脫及身之災。異見王怒而問曰「子之宗佛﹐必以佛爲是也﹑且問汝何者是佛﹖」波羅提答曰「佛之教﹐𨿽不滯於有﹐亦不淪於無﹐惟見性是佛而已。」王又問曰「師自見性否﹖」波羅提答曰「我不見自性﹐惟見佛性。」王問曰「性在何處爲子見之﹖」波羅提答曰「性在作用上見之。」王曰「性蘊於中而難知﹐情露於外而易見﹐子從何作用上見性﹖」異見王此論豈好辯哉﹐正口欲言而未能﹐心求通而未得﹐其機有可通矣。波羅提卽爲說偈曰﹕

在胎爲身﹐處事爲人﹐在眼曰見﹐在耳曰聞﹐在鼻辧香﹐在口談論﹐在手執捉﹐在足運奔。

徧觀俱該法界﹐收攝在一微塵﹐識者知是佛性﹐不識喚作三魂。

異見王聞波羅提所說偈言﹐方寸了然領悟﹐乃悔前日輕毀之非﹐而求今日逃歸之是。遂問波羅提曰「知辯出於師訓﹐今日仁者諄諄智辯﹐從學何人得來﹖」波羅提答曰「師不在遠﹐子歸而求之﹐有餘師。吾之師達摩﹐卽王之叔菩提也。天潢有仁者﹐宗譜有禪師﹐大王悟後之問﹐徒能羨人之徒﹐不知宗自之叔﹐竊爲大王不取矣。」異見王聞言驚駭﹐不知叔已超悟禪宗﹐遽敕近臣備法駕﹐隆禮迎請其叔。國王長子次子見菩提悟道而歸﹐入宮謂其母曰「吾弟素稱慧辧﹐今日果爲得道比丘﹐吾屬終爲劫數人矣。」尊者因王迎請﹐卽隨駕而至。王接見百拜﹐致詞曰「某涼薄無知﹐不當輕毀三寶﹐只種種自積愆尢。今日迎請叔父﹐爲侄三寶面前懺除已往愆尢﹐大賜將來普渡。」尊者見王不禪攺過﹐遂取其悔悟之新﹐憫其陷溺之久﹐卽爲懺悔前非。王因泣謝師訓﹐誓願欽崇三寶。有詩爲證﹕

菩提王叔某之師﹐超悟禪宗見性虛。

敕使迎請求懺悔﹐欽崇三寶未猶初。

尊者在父母之邦演教﹐依依不忍去。一日﹐念行化時至﹐戒弟子促裝﹐吾將旦夕南渡。先辭了祖塔﹐以如來演教之身﹐歸期無定準也。次與王訣別﹐以普濟天涯之客﹐聚首難逆料也。王固畱之。不能得﹐兄弟畱之﹐亦不能得﹐乃具大舟﹐率臣僚﹐侈供帳﹐祖餞海壖而別。有詩爲證﹕

叔父宜畱鎭本邦﹐爲何話別戒行裝。

海壖祖餞情難捨﹐回首天涯是異鄕。

尊者自西竺海壖話別﹐登大舟泛重溟﹐經幾多風浪﹐值幾多險怪﹐在舟中凡三更寒暑﹐始達於南海﹐時梁武帝普通八年也﹐廣州刺史蕭昂見西方達摩師渡江南來演教﹐遂迎至公館供養。百姓創見西來佛﹐咸願捐貲鼎建殿宇﹐以求福澤﹐蕭昂不能禁﹐乃具表奏聞於上。梁武一生好佛﹐非捨殿宇﹐卽捨自身﹐左右大臣爲梁王奔走佛事﹐無有寧日。及見蕭昂表奏達摩佛渡江南來﹐龍顏大悅﹐對臣子誇張曰「此寡人誠心所感﹐事佛之報也。」遂遣使備法駕迎請﹐又著令蕭昂護送祖佛至金陵見駕。帝一面發庫藏鼎建壯麗寶殿﹐以作如來宅舍﹐一面詔中書生繕寫經卷﹐以便如來講解。及刺史護送達摩到金陵﹐梁王沐浴齋戒﹐旗幡鼓樂﹐燈燭香花﹐自出都城迎接﹐送至新佛殿安頓。武帝觀見達摩慈容燁燁﹐寶像煌煌﹐踵舊日所爲﹐仍願捨身事佛﹐又出帑內金銀﹐爲建道場功果。君者民之表﹐一國人王﹐尙自捨身事佛﹐天下效尢﹐又孰不願爲佛事。有詩爲證﹕

過磨南渡闡如來﹐梁武殷勤建殿臺。

迎至金陵親接見﹐捨身事佛見何呆。

梁王一日問達摩師曰「寡人宗信釋教﹐平日在國中恐依佛無所﹐卽爲造寺﹐恐念佛無本﹐卽爲寫經﹐如此之類﹐不可勝記﹐不知有何功徳﹖」尊者曰「佛家功果貴務其大者﹑實者。主上平日造寺寫經﹐此人大小果﹐有漏之因也﹐何足以言功徳。如影隨形﹐𨿽有非實﹐以此爲功徳﹐多見其不知量也。」武帝曰「必何如作爲乃是眞功徳﹖」尊者曰「淨智妙圓﹐體自空寂﹐如是功徳﹐不以世求﹐一味在靈性上體認﹐所謂大者實者。寺之創造﹐經之繕寫﹐初不關於修持急務﹐縱不暇及﹐亦不言其證修有虧。」武帝又問曰「如何是聖諦第一義﹖」尊者曰「廓然無聖是也。」帝問曰「對朕者誰﹖」尊者曰「不識。」帝不領悟。尊者嘆曰「浮慕好佛之名﹐中實無契佛之性﹐方履圓蓋﹐其如不相合何﹗」遂潛回江北﹐寓止於嵩山少林寺﹐面壁而坐﹐終日默然﹐人莫之測﹐謂之壁觀。有詩爲證﹕

梁武誇功寺與經﹐人天小果有非眞。

智圓體寂眞功徳﹐不落人間色與聲。

某方一行化僧名神光者﹐平日博覽經書﹐善談玄理﹐聞西竺達摩尊者在嵩山少林寺面壁﹐乃親往嵩山參謁達摩﹐求其教誨。此時尊者在少林寺面壁自若﹐不知身後有人參謁﹐緘默自若﹐不知左畔有人乞言。神光僧不以師爲吝教﹐惟罪己力不誠﹐師坐終日﹐彼亦侍立終日﹐師面壁而坐﹐彼面師而立﹐師默默不語﹐彼遲遲不去﹐如此效誠者半月。時寒冬臘月﹐忽一夕﹐天大雨雪﹐光侍立尊者之傍﹐屹然不動﹐自宵達旦﹐雪積過膝﹐彼神與師遊﹐不知肌膚著冷。尊者始憫而慰問之﹐然終無誨言。光曰「得師憫念﹐而不得師教誨﹐無上至人必謂我志向遷移﹐不足與談妙理。」乃潛取利刀﹐自斷左臂﹐置於尊者之前﹐一以鳴己志向專一﹐一以白己乞教心誠也。尊者曰「此子非好爲是苦節﹐其志在欲爲如來傳衣缽也。倘非法器﹐前不能當飛雪﹐後不能斷左臂﹐後日吾道之傳﹐信非此人不可矣。」遂爲其更名曰「慧可」﹐有詩爲證﹕

神光參謁意何誠﹐積雪侵踩動憫情。

不是利刀傷左臂﹐達摩還不爲更名。

一日﹐神光從容請問尊者曰「諸佛法印可得聞乎﹖」尊者曰「諸佛法印﹐匪從人得。」光悟曰﹕人者郛郭﹐心者性靈﹐匪從人得﹐必從心悟可知矣。我心多震憾不寧﹐何以能超悟無上宗旨。遂問曰「我心未寧﹐乞師與安。」尊者曰「汝欲神寧﹐可將心來安﹐尢見其徒著於象也。」及光對曰「弟子覓心了不可得。」尊者曰「旣不可得﹐與汝安心境而已。夫佛教虛無寂滅﹐吾徒必境象兩忘﹐始爲了證佛事。」尊者曰安心境﹐正欲神光僧化而進之也。神光僧得了師說﹐遂一味在虛無寂滅上用工﹐恐染著聲臭色相﹐則此心終膠擾而不寧﹐所以與佛相背馳也。有詩爲證﹕

佛法相傳總屬心﹐虛無寂滅是金鍼。

靈臺染著些兒物﹐不是如來去後音。

達摩師面壁少林九年﹐一日欲西返天竺﹐乃謂從遊眾門人曰「時將至矣﹐我將西返。汝等遊吾門下有年﹐我欲將正法付汝等行持﹐不知何人可繼吾之大事。汝今日毋謂隔塵難言﹐試各陳所得﹐我將采而擇焉。」一門人名道副者先以所得白於師曰「如弟子所見﹐不執文字﹐不離文字﹐而爲道用﹐意者可以傳正法乎﹖吾師以爲何如﹖」尊者曰「子之所見﹐徇外遺內﹐得吾之皮而已。」次一門人名尼總持者﹐亦白其所得曰「某亦惡乎見哉﹗我今所解﹕如慶喜見阿閦佛﹐固一見﹐更不再見﹐如此而已。意者如來正法﹐屬我行持矣。師以爲何如﹖」尊者曰「子之見﹐入而未深﹐得吾之肉而已。」繼二子之後﹐一門人名道育者﹐以己之所得進曰「四大本空﹐五蘊非有﹐而我所見處﹐無一法可得。此可以傳正法乎﹖」尊者曰「子之見﹐非得吾之皮﹐非得吾之肉﹐乃駸駸得吾之骨者也。得皮者可與共學﹐得肉者可與適道﹐子之得骨﹐可與立未可與權也。」最後﹐達摩問慧可曰「爾見何如﹖」慧可承問﹐默默不言﹐只禮拜其師﹐拜畢卽依位而立。達摩本日見慧可所爲者如此﹐三子哂之﹐且曰﹕」不白所得於言﹐惟示所爲於身﹐吾等不知其何所見也。」達摩獨大喜曰「必如子見﹐始得吾之髓也。子達權人哉﹐吾與子矣。」遂以如來正法眼囑咐慧可行持﹐且授以偈云﹕

吾本來玆土﹐傳教救迷情。

一花開五葉﹐結果自然成。

達摩爲慧可說偈畢﹐卽端居本位而逝﹐後魏孝明帝太和十九年也。其徒爲之葬熊耳山﹐起塔於定林寺。越二年﹐魏大臣宋云奉使往西域回﹐遇見達摩師於蔥嶺﹐手持一履﹐翩翩獨逝。云問﹕「禪師幾時西歸﹖」達摩曰「歸來數載。」云曰「今欲何往﹖」達摩曰「西天去。」遂茫然分袂而去﹐更不談及南事。後宋云返國﹐對孝莊皇帝道蔥嶺遇見達摩﹐大臣曰「達摩圓寂多年﹐何爲今日復見﹐子誤矣。」云曰「昨見彼手持只履﹐翩翩獨往﹐對臣道去西天﹐何爲見誤﹖」舉朝驚異。孝莊令其徒啟壙視之﹐壙中存一空棺﹐棺內畱一革履。帝降詔取遺履﹐供養於少林寺。有詩爲證﹕

蔥嶺翩翩攜履行﹐宋云會別事分明。

歸朝具奏開棺看﹐惟有當年革履存。伏虎羅漢第十五尊

大梵尊者﹐莊嚴國人﹐一生好敬奉神明﹐寶鼎心香﹐四季氤氳不絕。初爲敬國比丘﹐善談如來妙理﹐此邦之人﹐宗信佛教﹐一聞演教比丘﹐視若活佛降生﹐相率從其法戒。此時尊者妙理𨿽談﹐眞心尙未超悟﹐但慈悲方寸﹐終是好普濟眾生。見人貧窘﹐則出所有以賑濟之﹐見人疾苦﹐則出丹丸以鍼砭之﹐見人厄難﹐則竭才智以扶持之。制行端方之人﹐陽相陰翊﹐不誇其能。趨向奇偉之士﹐潛施默濟﹐不矜其功﹔不分爾我﹐天下合爲一人﹔不問親疏﹐中國聯爲一體﹐恍惚太公气象。庶幾﹐兼愛風聲也﹐不特從遊之徒沐其教﹐被其恩﹐異國他鄕亦稱其仁﹐頌其徳也。有詩爲證﹕

敬國比丘好祀神﹐拯人厄難濟人貧。

潛施默濟無矜色﹐遐邇人民悉頌仁。

尊者道𨿽偏於老氏﹐心實向乎佛宗。故遇臣子﹐則爲講明忠孝之道﹐而又援古人以爲證驗。遇昆朋則爲講明悌友之道﹐而又稽往牒以爲師資﹐禪師眞墨名儒﹐行老氏而姬公者也。有時推墨以附儒﹐又恐墨道攙入於儒﹐有時援儒以入墨﹐又恐儒術混同於墨。身介於儒釋之中﹐欲解脫爲佛﹐又欲羽翼乎儒者也。有詩爲證﹕

比丘恍惚有儒風﹐臣子昆朋講正宗。

恐墨入儒儒混墨﹐大爲區別兩途蹤。

尊者一日出行坊郭﹐見道有死人﹐無人埋殯﹐大發嘆曰「惟予之辜﹐不能開覺路﹐出迷路﹐以至此也。」一日﹐泛舟胡海﹐見江有流屍﹐無人收殮﹐大咨嗟曰「惟予之咎﹐不能出苦海﹐登彼岸﹐以至此也。」二者俱捐資以瘞埋之。如是之類﹐難以枚舉﹐以故香名徧天下﹐陰徳滿乾坤。有詩爲證﹕

性地樹菩提﹐心田毓紫芝。

陽春眞有腳﹐處處布光輝。

尊者慈悲普濟﹐修滿功成﹐一旦得髙人點化﹐超悟宗旨﹐遂領徒遠方行化。尊者一日獨自先行﹐眾徒遺落在後﹐將過一髙嶺﹐山下土人止之曰「髙山有盜﹐巨魁雄猛﹐脇從猖狂﹐劫財傷命﹐一人不可往。」尊者曰「賊勢𨿽張﹐不殺慈悲之族﹐吾正欲化彊暴爲善良﹐何可卻步不進。」遂登山﹐至半腰﹐果逢一夥嘍囉下山打擄﹐問尊者討買路金。尊者向嘍囉躬身作禮﹐口念彌陀﹐問列位施主化緣。嘍囉曰「我等是有名活羅漢﹐正欲下山化緣﹐客旅誰似你無眼死禿驢﹐到來上嶺與我提緣。天堂有路不去走﹐地府無門撞入來﹐想你在鄕村城市﹐或假鼎建寺宇﹐因故或托修理橋梁﹐善緣誆騙富貴人家金寶成千成萬﹐今日難逢難遇﹐且把此來轉捨與我供養山中寨主﹐也是你今日不滅因果。一日生意﹐全靠你發个好市。」有詩爲證﹕

山巓有盜不堪行﹐客旅遭殃哪獲寧。

彊暴不從尊者化﹐半山攔住索金銀。

尊者曰「小僧日前在莊嚴國中講經設法﹐承國王賜得些金寶﹐眾徒負帶在後﹐汝等必欲買路﹐可與後來眾徒索討。」嘍囉怒曰「不必推三阻四﹐後來人包不得你﹐從直獻來﹐更見人情。新磨寶劍如霜﹐未得生人肉喫﹐你手持念珠會化人﹐我手持利刀會殺人﹐激發眾人心性﹐一時噬臍無及。」尊者曰「囊中實無買命之錢﹐項下原非祭刀之肉﹐汝等必欲索討﹐我有金蓮寶座一所﹐任你眾人取去。」嘍囉曰「寶座何在﹖」尊者將手從平地一畫﹐須臾﹐地中湧出金蓮寶座﹐尊音跣足立於其上﹐周圍烈火烘騰﹐落得旁邊﹐一看不敢冒火去取﹐沃之不滅﹐撲之愈揚。寨主聞知﹐亦會同眾頭目下來取寶。尊者所從徒眾﹐耳聞山中聲喊﹐目見山上火揚﹐匆忙趕來﹐只見尊者立在火中。只說是賊人焚劫其師﹐各人抖擻精神﹐來與嘍囉廝殺。鬥了數合﹐嘍囉抵敵不過﹐走回山寨。尊者自將無上甘霖滅了三昧眞火﹐眾徒弟恃勇欲趕入寨去﹐滅其羣醜。尊者止之曰「不可。彼之性盜﹐汝性亦盜耶﹖但此盜不平﹐終爲路梗﹐吾自有平服之策﹐不須汝等殺戮。」只望山將手一畫﹐其山破爲兩半﹐巢穴平空火起﹐燒得醜虜焦頭爛額﹐無處安身﹐此時賊眾良心悔悟﹐俱拜伏山巓﹐願披剃爲僧。尊者乃爲之持齋受戒﹐帶往四方行化。有詩爲證﹕

火裏金蓮實可誇﹐嘍羅無計可搬拿。

穴中火起無逃躲﹐俯拜比丘作伏命。

尊者服了艸寇﹐又欲越下嶺巖﹐經遊異國。眾人稟曰「崖下有虎﹐其勢負隅﹐其聲咆哮﹐牙爪大張﹐𨿽眾不可行。」尊者曰「吾自有術降之。」囊中取出丹丸﹐化石成羊﹐投之崖下以飼虎﹐虎食數口﹐負隅之勢斂矣﹐咆哮之聲息矣﹐牙爪不張﹐馴若圈中豢豚﹐望山巓首服者數次。尊者知是歸依﹐遂爲之受戒﹐帶回本國聽經脫化﹐有詩爲證﹕

服了彊人服虎狼﹐出之苦海上慈航。

山君兀自知回首﹐何況人心本善良。

莊嚴國王相位久虛﹐夢卜來得其人﹐聞尊者普濟功勛浩大﹐遂安車蒲輪﹐迎尊者歸國﹐拜爲攝政太師﹐以聽莊嚴國事。尊者居了相位﹐國人見其慈和徧洽﹐功徳彌天﹐舉欣欣有喜色﹐相告曰「國中相大梵矣﹐我輩少緩須臾之死﹐以觀徳化之成。主上𨿽不及紫極堯舜﹐相臣則依稀靑槐伊周矣。昔者無位無時﹐尙且博施濟眾如此﹐況今日居有爲之位﹐乘可爲之時﹐運無爲之徳﹐其巍巍相業﹐蕩蕩徳化﹐又當何如﹖」有詩爲證﹕

普濟功勛蕩且巍﹐迎居相位握綱維。

欣欣喜色人相告﹐徳化之成定可期。

尊者承恩拜相﹐不以功髙而驕﹐不以位尊而傲﹐日夜匪懈﹐虔恭下土﹐吐哺有之﹐握發有之﹐以致君澤民爲心﹐以輔理承化爲事。平明登紫閣﹐日晏下彤闈﹐气有沴戾﹐物有夭札﹐皆罪已參贊失職所致。運取心上經綸﹐建出擎天手段﹐古人濟川舟楫﹐和羹鹽梅﹐不是過矣。有詩爲證﹕

三聘迎歸作相臣﹐兢兢保大與持盈。

虛懷折節親賢士﹐欲爲君王建太平。

莊嚴國王見尊者徳深下士﹐功格皇天﹐上焉天命眷﹐下焉人心歸﹐中焉鬼神享。天與人歸﹐可膺帝王統緒﹐況已又承祧乏嗣﹐垂老倦勤﹐效揖遜之風﹐將先君所傳國統禪與尊者。尊者自以臣子而一旦偃蹇爲君﹐恐騰物議﹐遂西向讓三﹐南向讓再三﹐以國統遜還國主。欲妙選宗中賢者﹐以繼承大統﹐不然推舉朝中有徳者君之。若己涼徳不榖﹐居端揆﹐且負余愧﹐恐來天下伴食之譏﹐何敢妄自尊大﹐闍姦天位﹐而蒙垂涎睥睨之誚﹐仍效仿古人逃避﹐致還其臣而去。其徒聞風﹐相率而從之﹐喜其得終修佛之功也。舉國之人﹐感其好生之徳﹐沐其慈悲之化﹐亦相率而從之﹐宗之爲佛教之師﹐是卽戴之爲徳政之君也﹐不得已始轉還國中﹐代攝國政﹐行國君之事﹐國王退乾淸宮養老。有詩爲證﹕

偃蹇爲君物論騰﹐讓三讓再杜邪萌。

人歸天與難逃避﹐始轉中邦握化權。

尊者涓取某年月日居了正位﹐兢兢業業﹐惟恐上負天心﹐下負人望﹐日不遑食﹐夕不遑寐﹐以綜理萬幾爲務。每夜且焚香告天曰「某無似﹐一旦承君臣禪舉﹐濫居九重寶位﹐負愧不勝﹐有如執玉捧盈﹐惟恐不勝恫也。倘皇天后土子我爲君﹐願玉燭調和﹐金甌鞏固﹐百姓享春臺之樂﹐九重無四顧之憂﹐臣所願也﹐天其渭何﹖」有詩爲證﹕

業業兢兢綜萬幾﹐有如無力捧盈巵。

願調玉燭金甌固﹐萬戶同春慰所私。

尊者焚香告天之後﹐政不下移﹐權無旁落﹐日與二三大臣商榷萬機﹐剖決庶政。以故天心用眷﹐時和年丰﹐民安物阜﹐人惇長靑之風﹐家致可封之俗﹐民無吏擾﹐道不拾遺﹐春晝有人耕綠野﹐月明無犬吠黃昏﹐老有所終﹐幼有所養﹐𨿽偏安一隅﹐亦庶幾富庶之效也。某年月日﹐始晏駕圓寂。換骨羅漢第十六尊

慧可尊者﹐姓姬氏﹐取名神光﹐事達摩得道﹐攺名慧可。尊者未生時﹐其母一夕夢見異光照窗﹐遂感而有孕﹐及生﹐遂名曰「神光」。自幼博覽三乘遺書﹐以廓其胸﹐次又好遊觀四方山水﹐以寬其眼界。神識邁人﹐一覽便能解悟﹐以故不局促於儒業﹐酷好如來左道。初年﹐別母出家﹐受戒於香山寶靜禪師﹐終日只瞑目宴坐﹐不著聲色﹐一味於虛無寂滅上用工。有詩爲證﹕

博覽羣書學問該﹐遊觀山水眼眸開。

香山寶靜曾遺教﹐默坐幽齋悟本來。

尊者一日山中宴坐﹐神性欲飄﹐寂默中﹐忽一神人告曰「子欲證果如來﹐何當滯此一山﹐苦此一坐耶﹗大道匪遙﹐汝其南矣﹐泥此欲何爲哉﹖」尊者得了神人指引﹐次日欲治裝辭師南行﹐陡然頭痛如刺﹐叫苦不可當。寶靜禪師欲用藥物以治其痛﹐忽空中有人叫曰「莫治﹗莫治﹗此爲渠換骨耳。」不移時之頃﹐禪師視尊者之頂﹐果如五峯秀出。禪師大驚異曰「此子骨格道異﹐慧質殊常﹐不是塵中侶﹐當爲上界師﹐神且指引﹐我當曲成。」遂謂之曰「達摩師泛江甫渡﹐神人命汝南往﹐其少林寺達摩師乎﹖天旣爲爾換骨﹐神又告爾向方﹐子當無失此機會也﹐盍從遊達摩﹐以傳其南來宗旨。」有詩爲證﹕

大道眞宗現屬南﹐五峯秀出骨巉巖。

達摩面壁少林寺﹐子往從之可脫凡。

尊者領了寶靜禪師命﹐徑往少林寺參謁達摩﹐達摩面壁自若﹐不交一語﹐積雪過膝﹐而尊者堅立不動﹐利刃斷臂﹐而達摩始與更名。最後﹐達摩思歸﹐令三子各言所得﹐有得其皮者﹐有得其肉者﹐有得其骨者﹐終不若尊者之得其髓也﹐遂得法授衣爲達摩孝子。有詩爲證﹕

達摩南渡爲傳燈﹐超悟無如慧可僧。

得肉得皮並得骨﹐何如得髓見眞詮。

達摩圓寂﹐尊者遂繼其法門﹐爲弟子講法於少林寺。一日﹐上講經臺﹐爲眾生講說如來宗旨﹐此時此境不惟眾生傾聽無言﹐𨿽山中鳥鵲亦飛集檐前靜聽無聲也。且見空中逐隊天女下來﹐爲尊者繽紛散花也。尊者所傳達摩之道﹐於此有證驗矣。

禪師才上講經臺﹐說得天花逐隊來。

不是如來宗旨妙﹐如何鳥鵲也馴階。

尊者講經﹐𨿽爲眾生明佛性﹐其實亦爲達摩闡玄風也。達摩之道﹐爲我有志得來﹐我之道﹐又欲有志之人傳去﹐博求門下﹐無一人可爲法嗣。正憂疑間﹐有一居上年逾四十﹐不言名氏﹐徑入山門參謁尊者﹐尊者與之坐﹐其人問曰「弟子身纏夙恙﹐今不揣份量﹐徑來山門﹐敢請和尙爲某懺罪。」尊者曰「夙恙爲罪愆所積﹐理固然也。今旣遠來﹐不宜空返﹐汝有罪愆﹐可將來懺﹐便可解卻夙恙也。」居士良久云「我覓罪了不可得。」尊者曰「罪不可覓﹐則汝之罪吾已與汝懺之矣。」尊者初見達摩曰「我心未寧﹐乞師安之。」達摩曰「將心來安。」尊者曰「覓心了不可得。」達摩曰「吾與汝安心竟矣。」同一流傳心法也。有詩爲證﹕

欲爲如來覓法嗣﹐博求門下寂然無。

適然居士來參謁﹐求懺愆尢智慧殊。

居士得尊者悟懺悔﹐復問曰「今見和尙﹐已知是僧﹐未審何爲佛法﹖從何修爲異日得成羅漢﹖」尊者曰「佛法總屬一心﹐僧佛亦無二理﹐故外心求佛﹐其佛愈遠﹐外心求法﹐其法愈離。子欲合僧佛爲一﹐能於心上求之﹐則思過半矣。」遂爲說偈曰﹔

是心是佛﹐是心是法。

佛法無二﹐僧寶亦然。

居士聞言﹐卽什然領悟﹐尊者深器重。曰「此吾異日授衣寶也。」遂爲更名曰「增燦」﹐因以正法授之。尊者傳了居士正法﹐因記達摩遺言﹐謂己某時當有宿累﹐遂韜光斂迹﹐變易姓名﹐或隱入酒肆﹐使人不知爲得道之僧﹐或寄寓屠門﹐使不知其爲了証之佛﹐欲擺脫身中累﹐何妨混世塵。有詩爲證﹕

眞宗授與賞音人﹐宿累思逃混世塵。

酒肆屠門俱隱寓﹐姓名變易費經綸。

從遊門人不知師有所記念﹐有所逃避﹐見其晚節所爲如此﹐以大義讓之曰「吾師向日天神已曾換骨﹐天女已曾散花﹐道行標致如此﹐及門弟子嘖嘖稱嘆﹐不能及得分毫。不爲有道上人﹐甘爲不道下品﹐弟子玆不悅。以師之道﹐無忝沙門標準﹐何必乃爾耶﹖」尊者曰「我自調心﹐何關爾事。」

弟子遂默而不言﹐後不逾時﹐果爲同類所誣﹐訟於莞城邑宰。邑宰偏直誣者﹐不直尊者﹐遂坐以非法。尊者知宿累莫逃﹐不爲分辯﹐怡然委順而逝﹐享年一百零七歲﹐時文帝十三年也。有詩爲證﹕

尊者思將宿累逃﹐門人義讓意戈矛。

他年果爲同儕蹜﹐非法怡然逝獄牢。浣腸羅漢第十七尊

佛圖澄尊者﹐本性白氏﹐爲人狀貌魁梧﹐資性敏慧﹐且深於學問﹐弘雅有識。弘雅則非隘陋胸襟﹐有識則非粗疏學問。明解三藏之經﹐博覽六經之旨﹐天文圖讖﹐綜涉無遺。其左脇耳旁有一肉孔﹐約大四寸﹐通徹腹內﹐時常以綿絮塞之。夜欲讀書﹐拔出其絮﹐一室光明如晝。遇朔望日﹐輒至水邊﹐引腹中腸胃滌之﹐滌畢﹐復納之腹內。天生一人﹐將爲如來弘教化﹐其付托異則其體亦異如此。有詩爲證﹕

狀貌魁梧性慧靈﹐雅弘有識邁凡民。

乳房一孔光如晝﹐博覽三藏與六經。

尊音志弘大業﹐善持經咒﹐又能作法役使鬼神﹐俱有靈驗。一日﹐用麻油浸胭脂﹐捩出脂水﹐塗抹掌心﹐𨿽千里外事﹐皆通明瑩徹﹐觀掌中有如對面﹐纖毫掩覆不得。一日﹐用鐵鈴懸檐角﹐風吹鈴響﹐似作人言﹐凡欲問自己禍福﹐只聽鈴言吉凶﹐則己之將來禍福﹐鑿鑿產驗有準。羈旅洛陽﹐名流海宇﹐故人欲問遠事﹐則求尊者脂掌﹐欲占吉凶﹐則聽尊者鈴音。有詩爲證﹕

油脂抹掌瑩秋潭﹐萬里災祥對面談。

檐角風鈴能作語﹐吉凶禍福數聲間。

永嘉四年﹐石勒屯兵葛陂﹐專事殺戮。尊者們赤子無辜﹐肝腦塗地﹐有傷天地之和﹐欲以太上好生之道化勒。於是﹐杖策詣軍門﹐謁大將黑略。黑略𨿽將重兵﹐瘡痍百姓﹐其實崇奉佛教﹐心甚慈祥。見尊者來謁﹐隆禮待之。帷幄中對士卒𨿽講談戰陣﹐對尊者又喜講談經卷﹐遂以尊者道行薦聞石勒。石勒平昔聽信任者黑略﹐則聽其所薦舉音亦惟黑略﹐遂召尊者問曰「佛道有何靈驗﹖有靈驗始足以啟人好慕﹐況佛爲軍巾用﹐喜神速不厭鬼詐﹐活佛此來﹐諒必能濟我風雷﹐助我虎豹﹐一戰而殺入盈野﹐再戰而殺人盈城﹐敵人望風心寒膽戰方爲有濟﹐不然﹐亦無用汝佛爲矣。」尊者曰「此人一片好殺﹐气象剛暴﹐言語粗鄙﹐難以理諭﹐易以術動。」不答一言﹐止呼給事左右取水一盆﹐置之階前﹐自己焚香咒之﹐頃刻﹐盆中靑蓮郁起﹐光色動人。石勒從上座親見尊者有此靈驗﹐始傾心宗信佛法。尊音左右不髙﹐始得因事進諫﹐凡應被殘殺陰受其利益者﹐十有八九。於是中州之胡﹐感其好生之恩﹐皆願奉佛﹐有詩爲證﹕

策杖軍門謁勒胡﹐爲渠殺戮失仁慈。

靑蓮郁起呈靈驗﹐利益蒼生出死途。

建平四年四月一日﹐天靜無風﹐而塔上一鈴獨鳴。尊者愀然不樂﹐私謂眾人曰「國家禍福﹐每有先機﹐特人不自察耳。」眾人問曰「機何所憑﹖」尊者曰「塔上之鈴無風自鳴﹐非先務而何﹖」眾人又問曰「鈴鳴主何吉凶﹖」尊者曰「鈴云國有大喪﹐其聲噍殺而非舒緩﹐喪事不出今年矣。」四月孟夏鈴鳴﹐七月孟秋﹐石勒果死。眾人見事靈驗有準﹐相謂曰「鈴之鳴﹐鬼神之靈所爲也﹐鬼神能泄其機於朕兆之間﹐禪師能燭其機於朕兆之間﹐禪師其如神乎﹖主上今日得保全首領﹐皆活佛維持之力也﹐何可令其遠去。」石勒旣死﹐太子弘襲位﹐未幾﹐廢﹐自立。亦傾心師事尊者﹐畱奉鄴城寺中﹐凡徵誅賞罰﹐必與咨決﹐謂其建明﹐議論大而利益多也。有詩爲證﹕

某年四月塔頭鈴﹐天靜無風解自鳴。

國有大喪應不遠﹐禪師先識果如神。

尊者又一日遣弟子某賫鈔往西域市香﹐甫行數日﹐尊者在法堂進香﹐忽聞檐前鵲噪數聲﹐尊者心地猛然喫了一驚﹐卽謂眾弟子曰「吾適在掌中見市香弟子被盜殺劫垂死。」眾弟子曰「爲之柰何﹖」尊者曰「吾已燒香咒神﹐乞遣神兵遙護救之。」眾人曰「待神兵救護﹐恐事勢已去﹐莫能及矣。」尊者曰「可保安樂無虞也。」越二月﹐市香弟子還﹐將遭難事白尊者曰「某月某日﹐弟子行至某處﹐陡然一夥彊人數以百計﹐狀貌凶狂﹐器械整飭﹐來劫弟子市香之物。弟子以供佛之物﹐或可以止其殘暴之爲﹐卒而賊心不可變﹐必砍得弟子之物。旣欲得物﹐必劫傷弟子之命﹐弟於此時寧死不肯以市香之物輕與賊。彊人惡我硬命﹐攜刀將見殺﹐忽聞空中一陣香气飄下﹐气中盡有天兵神將持刀殺來﹐殺得擄劫賊人十傷九死﹐東竄西逃﹐大相呼曰「救兵已至﹐威猛驚人﹐盍捨之而去。」眾人曰「吾師早已有言﹐被劫之事不誣﹐救護之言有準﹐吾師眞神人也。」大相驚服。有詩爲證﹕

市香西域遇彊良﹐打擄金銀把命傷。

馥鬱香中神將至﹐等閒殺得賊逃亡。

尊者嘗與石虎共坐中堂﹐商榷兵謀﹐並講談佛法。忽心驚謂虎曰「幽州今日有火災﹐其光赫赫﹐其勢炎炎﹐貨物煨燼無餘﹐人民焦頭爛額﹐誠可憫哉﹗」虎曰﹕」法師當降無上甘霖﹐滅此一方紅艷。」尊者曰「下民有難﹐吾當救之。」對虎取酒望空中灑之﹐隨舉掌一視﹐笑謂虎曰「火已解矣。一人有慶﹐兆民賴之﹐今日火滅之謂也。」敬擎杯相賀。虎曰「倏爾火起﹐倏爾火滅﹐非禪師無此明見﹐非禪師無此救援。來日按驗得眞﹐虎當事先生如神明。」次日﹐虎遣使往幽州按驗﹐後使回報云「某月某日﹐幽州四處火起﹐其勢熾盛﹐撲滅不可得﹐人民對面悲號﹐不瞬息間﹐屋舍貨財頓成焦土。忽見西南方上有朵黑雲飛來﹐驟降傾盆大雨﹐其火始滅﹐所下之雨﹐一片酒气燻人。臣奉命按驗幽州﹐得於官民所談者如此。」虎大驚﹐嘆曰「神哉﹗異哉﹗皆禪師住日之言﹐吾得聞於未驗之先者也。使於驗之﹐考其眞實耳﹐今鑿鑿無妄﹐眞神人也。筮龜不靈於此矣﹐吾當以神事之﹐不宜以人待之矣。」有詩爲證﹕

對虎同談佛與兵﹐幽州不意火災興。

西南灑雨爲摧滅﹐深信禪師是神星。

石虎建武十四年﹐尊音在洛陽公署獨坐﹐弟子彬彬侍立左右﹐因發長嘆曰「爲人未了眞﹐夢中夢﹐身外身﹐𨿽有幻質﹐空塵將焉用之。」爲作偈曰﹕

圖形期自見﹐自見卻傷神。已是夢中夢﹐更逢身外身。

水花凝幻質﹐墨彩聚空塵。堪嘆余兼爾﹐俱爲未了人。

尊者見石氏殘虐不仁﹐气數垂滅﹐因與眾門人談論國家興廢。尊者曰「興廢之機﹐數已預定﹐只難對人言﹐泄之恐罹大患。」弟子法祚問曰「帝王自有眞神﹐器非苟得﹐理固有然﹐第此邦之事﹐非關中華大統﹐獨不可與明乎﹖古人以人爲鑑﹐先日之談﹐後日符驗﹐老師對弟於闡之亦無不可。」尊者曰「天機𨿽難輕泄﹐人事則有先知﹐國家之事﹐吾不及見﹐子當驗之。戊申禍亂將萌﹐己酉石氏當滅。變生而始去﹐非見幾之智﹐國滅而身與俱﹐非保身之道﹐吾未及亂﹐當先化矣。」是年十二月八日﹐尊者圓於鄴宮﹐春秋一百一十有七﹐時晉穆帝永和四年也。石氏之事﹐果如所談。弟子乃爲建塔。有詩爲證﹕

洛陽公署獨徘徊﹐因與諸徒論未來。

石氏滅亡機已定﹐戊申己酉聽春雷。現相羅漢第十八尊

大樹龍王尊者﹐秦時人﹐生於西印度國﹐修持於城北大山樹下﹐因名龍樹王。聚徒五百﹐嘗從樹下講經設法﹐因太子云自在請毗羅尊者於本山石室禪寂﹐遂得聞其宗旨。嘗謂門人曰「釋氏之教﹐本有眞源正派﹐若毫釐之差﹐千里之謬﹐我昔日是也﹐苟非毗羅老師印正﹐終日𨿽與汝等樹下講經﹐絕似夢中對人說話﹐只幻妄耳。汝輩入我法門﹐腳跟不可不仔細立定﹐認得眞則點化易﹐渺茫恍惚﹐終於釋家之道泮渙不相入矣。吾有金鍼數言﹐汝輩當時時繹﹕

一葉扁舟泛渺茫﹐呈橈舞棹別宮商。

雲山水月都拋卻﹐贏得莊周一夢長。

尊者又謂眾徒曰「毗羅師本華氏國人﹐傳了馬鳴祖衣缽﹐遂至我西印度行化。我今繼志述事﹐亦當往遠方行化﹐使馬鳴祖統緒綿綿不絕可也。」遂同眾徒直往南印度國行化。南印度國人宗信佛教﹐其風聲气習﹐不亞於東西兩印度﹐但彼二國人﹐於凡得道比丘講說福業﹐一味聽受。此國人𨿽信福業﹐必求見證。聞尊者遠來演教﹐毋論君臣父子昆弟朋友﹐俱相帥從之﹐私謂其弟子曰「人有福業﹐世間第一﹐徒言佛性﹐誰則見之。吾意旣然鼓人之宗其教﹐必能露倪以歆人之趨。禪師道旣超悟﹐機必引躍﹐吾輩顓蒙﹐乞求見證。」其徒以其事聞於尊者﹐尊者發笑曰「見相而後結緣﹐一謂佛爲渺茫﹐一謂我無超悟也﹐不露些端倪﹐彼終疑福業寥廓無憑﹐且疑我汗漫無得也。」尊者卽從地上湧出白蓮座一所﹐又從頭上現出自在身一員﹐尊者坐於白蓮之上﹐其頭自在身則形如滿月之輪。相從眾生環列於比丘左右者﹐惟聞諄諄法音﹐不見所露隱隱法相。惟一長者子名迦羅提婆者獨見之﹐大驚異﹐謂眾人曰「汝輩聽經﹐能識尊者頭上此相否﹖」眾人曰「我輩相從比丘門下﹐講談佛性﹐耳聞豈不欲目見之爲眞﹐第禪師相不輕示﹐今日我等只聞口內所談﹐未見頭上所示。目所未睹﹐安能識彼相哉﹖」提婆嘆曰「至哉﹗妙哉﹗汝輩徒信耳而遺目﹐得粗而遺神也。今日尊者謂汝輩苦求見證﹐故現出佛相性體﹐昭示我等。蓋以無相三昧﹐形如滿月﹐汝等當聽於無聲﹐視於無形可也。今示之以相者﹐見其性之妙﹐不令汝等盡睹其相者﹐尢見其妙之至也。佛性之義﹐廓然虛明如此﹐汝等不超悟於無相之外﹐而規規於見證上求佛性﹐其見亦左矣﹐義實精微。」遂感悟﹐咸願出家以求解脫。尊者以眾人信之深﹐求之誠﹐非昔日狐疑之見﹐遂爲之剃髮。授戒曰﹕

迷時人遂法﹐解時法逐人。

法內原無法﹐人中豈有人。

尊者𨿽爲眾人受戒﹐情知眾人可與共學﹐未可與適道﹐卽可與適道﹐未可與立與權也。千萬人心總不如一孩提心﹐此孩提一點化之﹐可與超凡﹐可與入聖﹐而千萬人皆卑卑無足數矣﹐遂有怠將衣缽傳之。眾人知尊者屬意於提婆﹐心甚不平﹐私相謂曰「道𨿽遇而後傳﹐未有無涵養之該提﹐豈盡超悟宗旨。今日尊者性體之現﹐彼眞純未漓﹐所見出於偶耳﹐盍觀諸圓光之術﹐技者露其光於壁間﹐惟幼稚童子見其壁間光﹐又見其光中物﹐至於人之二十﹑三十﹑四十﹑五十則無見焉。問之左﹐猶之右﹐問之右﹐猶之左也。今日提婆之見﹐猶圓光之意也﹐未聞圓光術士﹐次日卽以其技傳之所見之童子。我等念佛有術﹐未必無一二足以克紹佛事﹐今日千萬人中﹐到被一幼沖童子傳了衣缽﹐反貽笑於鄰人。明日不容此子入壇聽講﹐來則逐之。」有詩爲證﹕

沖齡赤子可傳燈﹐獨見比丘性體生。

匪是我來偏有意﹐如來正法屬支撐。

次日﹐提婆不知眾人有此物論﹐仍舊前來聽講﹐行至山門外﹐尙未入經筵﹐眾人遂喧鬧不容其入。其子大怒﹐與之爭辯﹐眾人不惟侮慢之﹐且誶詈之。其子不堪﹐卽回統集家丁﹐各持凶刃﹐來與眾人廝殺﹐眾人亦各備器械攔擋童子﹐不令其入。家丁負气﹐專欲殺入﹐兩下在門外大戰數十合﹐𨿽各有損傷﹐但未至於害命。有詩爲證﹕

眾人褊度妒提婆﹐不許經筵聽波羅。

佛法非由威術劫﹐傳宗曾氏事如何。

尊者本日在經壇﹐聞門外有變﹐忙來臺下勸解。時兩邊戰已罷散﹐尊者曰「吾道之傳﹐豈可以人眾劫殺得之。七十賢人﹐孔聖人均欲傳以道統﹐卒而一貫之惟﹐惟一沖齡曾子得之。慈悲好生﹐反令汝傷生﹐違其教令﹐如何可以得其宗旨。汝等欲爲上乘禪師﹐則不可擾其教﹐旣施劫術﹐以擾吾法﹐吾有去而已﹐不能終若事矣。」眾人被尊者講說一番﹐遂悟曰「同遊教門而自相矛盾﹐是同室操戈也。異邦之人﹐尙容同爲佛事﹐況同產一國而反相異乎﹖我等悔悟惟命。」提婆童子始得入壇﹐終其經事。自後﹐尊者待眾人意重﹐待提婆意輕﹐陽示眾人不屬意於提婆﹐陰實保全提婆﹐令眾人不得加害也。嘗謂眾人曰「汝等欲爲無上禪師﹐須息三焦之火。」眾人曰「願聞除火之法。」尊者曰「欲火而以戒沃之﹐嗔火而以定沃之﹐無明火而以慧沃之。靈泉混混﹐消除煩躁之衷﹔智水涓涓﹐灌漑淸涼之府﹔幹江有水﹐一輪寶月映寒潭﹔萬井無煙﹐徧地金風吹冷面。」有詩爲證﹕

了妄歸眞萬累空﹐河沙凡聖本來同。迷來盡是蛾撲焰﹐悟去方知鶴去籠。

片月影分千澗水﹐孤松身任四時風。直須密契心心地﹐始悟生平睡夢中。

尊者與眾人講明宗旨﹐提婆心會其意﹐一味在虛無寂滅上用工﹐不從問難﹐上覓眞境。眾人𨿽知﹐返觀內照﹐終著色相。尊者知迦那提婆靈性圓融﹐只在一指點﹐便超上乘﹐爲之說偈曰﹕

爲明顯隱法﹐方說解脫理。

於法心不證﹐無嗔亦無喜。

尊者說偈畢﹐卽入丹輪三昧﹐凝然圓寂﹐秦始皇三十五年也。跨象羅漢第十九尊

尊者本名難生﹐西竺中印度人。其父名香蓋﹐年將滿百﹐一生念善﹐無有過失﹐有司旌爲耆老﹐鄕中稱爲碩徳。尊者生時﹐其父年已八十有餘﹐其母懷孕六十年始產﹐因名難生。生時異常馥鬱滿堂﹐其父信其良而又疑其不良﹐不對星士講談八字﹐則對相士品評骨格。星士有許其發達者﹐相士有許其貴顯者﹐訪徧星相二家﹐固不許其濟惡不才﹐亦未有許其修佛爲羅漢者也。有詩爲證﹕

母腹存畱六十年﹐難生取義有由緣。

相星嘖嘖誇奇異﹐未有評爲佛與仙。

尊者之父嘗謂其妻曰「此子初生殊有朕兆﹐我不曾爲汝言之。將產之夕﹐我夢見門外一隻白象﹐背上負一寶座﹐座上安一明珠﹐徑從門外而入我廳堂﹐跳舞一番﹐卽屹立不動﹐我從旁看時﹐其光燁燁照人﹐其性馴馴依人。我一時撞見﹐又不敢控制﹐又不敢鞭逐﹐惟恐山中無情之物來堂中損壞有用之器﹐喫了一驚。覺來乃是黑憩一夢﹐適見此子降生﹐滿房異香馥馥﹐我卽暗喜在心﹐謂此子𨿽非上應星宿﹐已下符物產矣。異日成長﹐非富卽貴﹐非聖卽賢﹐假饒貧賤愚呆﹐未生不當有此異夢﹐甫生不當有此異香。有詩爲證﹕

象駝寶座與明珠﹐燁燁馴馴入我居。

跳舞一番停不去﹐覺來乃是夢華胥。

且今星相二家俱雲長大事業不凡﹐古書云﹕『人有善願﹐天必從之。』安知此子非祥瑞耶﹖似此等論﹐我心甚喜。第汝懷孕六十年始產﹐則此子在腹中過了六十年光景﹐人生百歲﹐少壯不立﹐老大何爲﹖縱有好事﹐前已虛度過了﹐我垂老得一承祧之子﹐他亦垂老﹐此生有限之時﹐假饒母非長壽﹐彼將漲死母腹矣﹐似此等論﹐我心甚憂。」其母曰「六十爾尙等得他生﹐倘大不嗇壽﹐再過數年﹐豈不見得他作爲﹐何必優喜相半。」長者曰「老妻所見極是。古詩云﹕

莫將閒事惱心懷﹐休把眉頭皺不開。

子女賢愚生已定﹐如何憂喜兩交來。」

父子事屬天倫﹐憂疑終是排遣不去。一日﹐杖步門外﹐笑傲煙霞﹐少舒情況﹐難生尊者亦攜之在旁。長者曰「觸目靑山綠水﹐」尊者曰「江中浪靜風恬。」長者曰「綠水靑山﹐總是吾心法象。」尊者曰「風恬浪靜﹐詎非此性天機。」長者曰「聆此子口頭言﹐諒非無用。」尊者曰「隨家尊門外望﹐蓋亦有心。」父子山間徐行品答﹐遇見一人﹐身長數丈﹐前來攔路。長者撞見喫驚﹐詢問姓名﹐其人嬉笑不言﹐只呵气一口﹐將長者昏悶在地﹐又欲將尊者抱去。尊者𨿽幼﹐殊有膽略﹐卽疾回家中﹐持刀出戰。其人亦逐至門外﹐被尊者大戰一場。其人昂藏﹐終難轉動﹐尊者若閒習有素﹐其人抵敵不過﹐旋戰旋卻﹐殺至其父昏悶之地﹐又見一人綸巾羽扇﹐指其人叱曰「妖魔何得無禮﹗」又謂尊者曰「且養爾少年英气。」尊者曰「何物山精﹐敢將家父昏倒﹖」其人曰「此蛇母也﹐能張口食人﹐令尊非子﹐凡遭其害矣。吾有丹丸能除气毒﹐汝父食之﹐管取無恙。」隨叱其蛇曰「旣昏其父﹐又毒其子﹐白日作魍魎害人﹐今若不剪﹐禍無窮極。」遂揮劍一斬﹐其蛇閃開﹐且恃神通﹐敢與上界仙人格鬥數合﹐不霎時﹐現出眞相﹐將仙人圍繞核心﹐仙人顯出靈通﹐先將重霧昏了其目﹐次下千斤石壓了其首﹐隨揮利劍劈爲兩段。長者醒來﹐請問姓名﹐其人曰「吾立在此山左傍﹐憑汝父子猜來。」尊者叉手問曰「山邊遇著一人﹐莫非仙乎﹖」其人大驚異﹐謂其父曰「此兒卽非仙風道骨﹐終當爲菩提法器。」言訖不見。

妖蛇白日幻爲人﹐老者幾昏命不存。

不遇仙人揮劍砍﹐沖齡尊者今逡巡。

其父得了仙人指點﹐有意將子出家﹐及聞毗捨羅在國中行化﹐攜子前去參謁。毗捨羅卽與落髮受戒﹐後付以如來正法眼藏。初給侍毗捨羅左右﹐晚睡脇不貼席﹐人遂稱爲脇尊者。得了如來正法﹐卽周旋四方行化。循次至華氏國﹐道逢一白象前來舞拜﹐尊者爲講經說法﹐其象卽馴服﹐聽其乘馭﹐尊者卽跨之而去。

一日﹐憩息於樹木之下﹐時國中長者一子名富那夜奢﹐年方數歲﹐見尊者樹下憩息﹐自言曰「此得道比丘也。」尊者問﹕「子年妙齡﹐何以知我是比丘﹖」夜奢曰「汝披緇削髮﹐手捧缽盂﹐口念彌陀﹐非比丘何以有此作用。」尊者又問曰「旣知比丘﹐何以知我得道﹖」夜奢曰「我見子頭有神光﹐足有蓮座﹐非得道何以有此效驗。」尊者曰「子眞天人也。且問汝今從何來﹖」夜奢答曰「我心非往﹐何以云來。」又問曰﹕」汝從何住﹖」夜奢答曰「我心非止﹐何以云住。」尊者曰「非往非住﹐汝不定耶﹖」夜奢答曰「諸佛亦然。」尊者曰「汝非諸佛﹐何以言佛﹖」夜奢曰「諸佛是汝﹐何得言非。」尊者見此子聲口不凡﹐異日定爲法器﹐遂納之門下。數年﹐授以偈云﹕

眞體自然眞﹐因眞說有理。

領得眞眞法﹐無行亦無止。

言訖﹐卽入涅槃﹐化火自焚而逝﹐時貞王二十二年也。拊背羅漢第廿一尊

古靈神贊尊者﹐本姓陳﹐生而狀貌奇偉﹐頂骨山立﹐聲若洪鐘。有識者曰「此子相貌不凡﹐聲气不凡﹐異日定有不凡受用。」尊者亦昂昂以意气自負﹐曰「吾異人﹐當爲異事﹐功名身外物﹐富貴似浮雲﹐何足羨哉﹖必也。先天地之生而生﹐後天地之死而死﹐方是異事。」沖齡弱冠﹐卽不務本﹐不逐末﹐不習儒業﹐在家中只做頂禮如來事。聞大中寺有行道比丘遠來講經設法﹐卽投入其中聽習﹐行化僧講說如來律乘﹐此時經𨿽講解﹐而心猶泮渙﹐耳𨿽聽聞﹐而義尢苦難﹐遂自大發嘆曰「枉自費百倍勤勞﹐竟未聞一毫玄祕﹐似此混同中處﹐豈能出得樊籠。」遂杖錫遠遊﹐作个四方行腳。有詩爲證﹕

欲出樊籠作偉人﹐律乘聽習妙無聞。

不知錫杖遊方外﹐超悟髙人轉法輪。

尊者四方行腳數年﹐依舊如寺中勤勞無得﹐後遇百丈憚師爲彼講解﹐始得開悟﹐復回本寺。受業師因問曰「汝在外行腳數年﹐智慧開﹐見聞廣﹐得何事業﹐爲我棄之。」尊者曰「仍前弟子去﹐仍前弟子回。問江山到處遊徧﹐問人品到處交遊﹐問方寸則到處茅塞。意甚激昂﹐心無孔竅﹐所謂任身走盡天下路﹐心不通時到處難。弟子有何事業﹐始信梓匠輪輿能與人規矩﹐不能使人巧。向我之無聞於師﹐非師之倦教隱乎我﹐乃我之三隅不返﹐不足以語上也。吾師陶熔冶鑄﹐歸斯受之可也。」有詩爲證﹕

數年行腳枉徒勞﹐事業仍前沒半毫。

大匠誨人規與矩﹐得心應手巧難投。

禪師見尊者轉回本寺受業﹐不爲誑誕語﹐又能晦悟新﹐水盡山窮回頭是岸﹐仍前進而教之﹐遂遣之服勞執役。一日﹐其師窗前浴澡﹐命尊者代擦去背上之垢﹐𨿽心上禪機﹐亦身上提醒意也。尊者一面擦背﹐一面嘆曰「好座佛殿﹐只是佛化不靈。」其師艴然怒﹐回首久視之。尊者卽更爲詞曰「佛𨿽不靈﹐卻會放光。」其師欣然喜﹐知其開悟有得。有詩爲證﹕

水盡山窮始轉頭﹐爲師澡去垢之浮。

不靈佛座浸浸悟﹐會放毫光悟已投。

又一日﹐其師窗內看經﹐窗眼將紙糊褙﹐忽一蠅子在窗內屢投窗求出。

尊者怒曰「世界如許空闊﹐卻不求出﹐乃規規從故紙上鉆求何也﹖」其師置經問曰「汝遇何人開悟﹐發言屢異如此﹖日前佛座不靈與佛放靈光﹐俱非經上所能及之語﹐吾已大異之矣﹐今日世界空闊之言﹐更無人道得。子必有所傳授﹐不然子何發言驚座也。」尊者曰「某甲向行腳四方﹐將謂了無所得﹐最後蒙百丈和尙憫我勤勞﹐開我愚昧﹐爲我指引一个歇處﹐某甲才知所證悟。今欲舉報慈徳﹐第無由耳。」有詩爲證﹕

蒼蠅屢屢紙窗鉆﹐未識閻浮世界寬。

百丈禪師曾指引﹐無由報答大慈恩。

禪師問曰「百丈師誨人必自立一家門風﹐汝旣獲遊門下﹐幸爲我言之。」尊者曰「百丈誨人﹐不脫金鍼祕談。」禪師曰「其詳不可言﹐願聞其略。」尊者乃登座﹐學唱百丈門風曰「

靈光獨耀﹐迥脫根塵。體露眞常﹐不拘文字。心性無染﹐本自圓成。

但離妄離﹐卽如上佛。師之教人﹐惟此數言。」

禪師聞言﹐卽爲感悟曰「至哉師言﹗吾聞風尙自興起﹐況子親炙之乎﹖子昔日求師而得師﹐吾今日因友以及友也。」遂北面再拜曰「百丈師眞百里之師也。予未得爲及門爲其徒也﹐予私淑諸人也。」於尊者﹐見其善學﹔於憚師﹐見其善悟﹔於百丈師﹐見其善教﹐一事而三善備焉﹐亦曲成意也。有詩爲證﹕

闡揚師旨答慈恩﹐感悟禪師禮更虔。

不獲及門爲弟子﹐因人私淑勝趨筵。

尊者自後住止古靈﹐聚徒演教﹐弟子從之者如蝟﹐講經數年﹐俱稱爲古靈開悟羅漢。一日﹐化作鐘聲﹐告眾弟子曰「汝眾人從我修持﹐還識無聲三昧否﹖」眾曰「不識。」尊者曰「汝但靜聽﹐莫別思椎﹐無聲三昧自見。」眾聞師言﹐默默側耳而聽﹐少頃﹐只見尊者儼然順寂。焚佛羅漢第廿二尊

丹霞天然尊者﹐不知何許人﹐初習儒業﹐充郡庠弟子員。幼年恃質﹐學業空疏﹐不能主盟詞壇﹐有司揭曉﹐嘗列靑衿之末。一經戒飭﹐遂發奮潛修﹐三年不出門戶﹐致學問淵邃﹐文理精雅﹐有司考試﹐大加驚嘆﹐歷居上第﹐爲庠中白眉﹐鄕中以幣帛聘爲弟子型範者十數家。某年月日﹐以事例入長安應舉﹐行至半途﹐宿一逆旅主人家﹐與一雲遊禪客同卽次。禪客一見尊者舉止言談﹐不是庸常俗子﹐細閱之﹐謂其徒曰「此公翩翩﹐釋家風味﹐非學士大夫人物。倘亦儒名墨行﹐曳裾吾門者乎。此公不利出仕﹐只利作佛。不如指出津頭渡口﹐使他知所向往。」有詩爲證﹕

業儒負篋選長安﹐學問精淵寡並肩。

禪客途中同卽次﹐羨君不是發書生。

禪客欲點化尊者﹐乃先拜問籍貫姓名﹐尊者以實告之。次問仁者今欲何往﹐尊者答曰「往長安選官。」禪客曰「選官何爲﹖」尊者曰「授一官半職﹐上致君﹐下澤民﹐光先祖﹐裕後昆﹐如此而已。」禪客曰「後日復得上升乎﹖」尊者曰「政聲籍籍﹐考居上上﹐一歲九遷其官有之﹐拔居萬民之上有之﹐何謂無上升。」禪客答云「我所謂上升者﹐爲仙爲佛﹔爾所謂上升者﹐加爵進秩云耳。」尊音曰「名登金榜﹐勝似登仙﹔進士釋褐﹐卽同禪化。彼之仙佛﹐乃渺茫不可憑準之途﹐此之仙佛﹐實受用有所作爲之益﹐不得優彼而劣此也。」有詩爲證﹕

通籍天朝出宦途﹐丹臺石室不差殊。

考居上上官超選﹐裕後光前剖竹符。

禪師復問曰「選官長生不老乎﹖」尊者曰「浮生似寄﹐一造一化﹐理數然也﹐何能跳出數外。富貴三十早亡﹐孤貧百世不死﹐此𨿽相法﹐其實彊詞。儒者只論榮顯﹐若欲百世長生﹐儒者輸此一著﹐除是爲仙爲佛。」禪客又曰「選官合家受用乎﹖」尊者曰「書云﹕『一子受皇恩﹐全家食天祿。』耀祖榮宗﹐封妻蔭子﹐非全家受用而何﹖」禪客曰「祖宗妻子﹐萬世長享厚報乎﹖」尊者曰「世代有變遷﹐人物有凋謝﹐芳名勒在冊籍﹐萬世流傳則有之﹐哪有萬世享用之理﹖若如此論﹐則儒家又輸一著﹐除是爲仙爲佛。」有詩爲證﹕

儒者亨通佐廟堂﹐全家受用福非常。

爲仙爲佛無生滅﹐儒者難逃劫數戕。

禪客又問曰「富貴長保無虞乎﹖」尊者曰「禍福相爲乘伏﹐卑者一事貪﹐一行酷﹐則降謫斥辱及之。尊者一謀疏﹐一策失﹐則朝承恩﹐夕賜死有之﹐何能長保無虞。」禪客曰「佛家無榮無辱﹐跳出樊籠之外﹐鼎鑊不能加﹐刀兵不能及﹐何樂如之。」禪客又問曰「朝廷懸爵祿以待賢士﹐無甚品第資格乎﹖」尊者曰「位士惟能﹐因能授任﹐何謂無資格。假饒名器濫加於人﹐不惟失朝廷官人之體﹐且百姓受害不貨矣。」有詩爲證﹕

吉凶乘伏理當然﹐跳出樊籠佛與仙。

位士惟能資格愼﹐朝廷爵祿豈輕懸。

禪客曰「先生出仕﹐長生不老不如佛﹐長享厚報不如佛﹐跳出樊籠不如佛﹐則佛亦盡可爲矣。明公不知提衡﹐某不敢請﹐今旣提衡﹐選官艱苦如此﹐則爲官何如爲佛。曷若棄儒業而爲佛業﹐捨仕途而入釋途﹐使長生不老在我﹐長享厚報在我﹐跳出樊籠在我之爲愈乎。」尊者問曰「佛亦用選乎﹖」禪客曰「選佛較選仕尢甚。三千舉子入場。英雄入彀者幾人﹖若作佛不待掄選﹐則舉世皆羅漢矣。故曰尢甚。」有詩爲證﹕

出仕何如作佛髙﹐提衡歷歷受劬勞。

明公奠若更儒業﹐做个如來在九霄。

尊者曰「佛法祖釋家牟尼﹐則選人爲佛﹐非釋家牟尼不可。牟尼不復作矣﹐今世何人能精選舉﹖」禪客曰「代不乏人。帝非二帝﹐而紫極依舊有堯舜﹔代非三代﹐而靑槐依舊有伊周。牟尼𨿽遠﹐詎可謂今日無牟民耶﹖豪傑之士﹐𨿽無文王猶興﹐今之佛猶古之佛也﹐何必借才於異代﹐乃得成其爲人乎。」尊者曰「今之披緇削髮﹐沿街鬻食者﹐孰不爲僧﹐特籍施主供飯﹐以養皮囊﹐至叩其超悟性靈﹐則貿貿不知也。我欲棄儒爲佛﹐必須從髙人受業﹐所謂因不失其親﹐亦可宗也。子雲遊四海﹐定知域中何人可爲今日牟尼﹐能別識何人可爲今日法器。」禪客曰「江西馬大師﹐獨契悟如來宗旨﹐域中有志爲佛者﹐必歸之印正﹐故今盛稱馬大師山門乃選佛場子也。子何患選佛無所依歸。」有詩爲證﹕

馬師選佛寓江西﹐不亞當年悉達師。

負篋往從求指引﹐如來正法定傳伊。

尊者得了禪客點化﹐遂棄了出仕念頭﹐謝了旅次淸話﹐徑往江西參謁馬大師﹐求爲披剃受戒。馬大師顧視尊者久之﹐知是如來法器﹐先以言語寘之曰「子儒巾儒服﹐亦儒其學業﹐今日從吾徒而受教﹐背中道而爲左道﹐果有所見而來耶﹖抑有所聞而來耶﹖」尊者曰「禪客有所見﹐儒生有所聞也。倘今日得受業禪師門下﹐安知儒之不爲佛﹐佛之不爲儒也。」馬大師從容辭之曰「吾非汝師﹐南嶽石頭和尙乃汝受業師也。盍往謁之﹐吾作書薦之﹐以子之才﹐必傳宗旨﹐吾與子相逢﹐定在鏟削佛艸之後。」有詩爲證﹕

馬師一見不收畱﹐令往南華謁石頭。

靜夜焚香修薦啟﹐相逢訂在艸除秋。

尊者得了馬大師薦書﹐不憚馳驅﹐直趨南嶽參謁石頭。石頭和尙本日正在法堂講經﹐見尊者來﹐不待開言﹐大驚嘆曰「吾道有傳矣﹗」遂延入經筵﹐閱了馬師薦啟﹐又納了尊者贄禮﹐遂收爲門下。隨謂之曰「弟子新來﹐當遵沙門條例﹐初執役﹐次執經﹐最後執法。」對眾徒云「著落此生往槽場執役。」尊者遵石頭禪師命令﹐遂再拜禮謝﹐趨入行者之房﹐隨次執役者三年。𨿽爲滌器寒山事﹐彼亦安意不辭。有詩爲證﹕

石頭初見大誇奇﹐吾道相傳恃有渠。

且往後槽供役事﹐欣欣供執不推辭。

石頭禪師明知尊者是傳道之器﹐而必使之執役者﹐所以動心忍性﹐增益其所不能意也。眾人從遊多年﹐尊者僅執役三載。石頭宗旨﹕宜歷年多者有妙悟﹐歷年少音生扞格矣。師明知從遊弟子不論年數多少﹐達者爲先。嘗爲眾人講經說偈云﹕

識得衣中寶﹐無明醉自醒。百骸𨿽潰散﹐一物鎭長靈。知境渾非體﹐神珠不定形。

悟則三身佛﹐迷疑萬卷經。在心心可測﹐瀝耳耳難聽。罔象先天地﹐玄池出杳溟。

本剛非鍛煉﹐元淨莫澄渟。盤泊輪朝日﹐玲瓏映曉星。瑞光滅不滅﹐眞气觸還生。

鑑照崆峒寂﹐羅籠法界明。解悟非關舌﹐能言不是聲。絕邊彌汗漫﹐無際等空平。

見月非觀指﹐還家莫問程。識心心則佛﹐何佛更堪成。

石頭師本日講經說偈畢﹐隨吩咐眾徒云「來日汝等可鏟去佛殿前艸﹐無致滋蔓。」眾人不知此是禪語﹐次日依然俗人之見﹐各備鍬鋤﹐細細鏟去佛前之艸。惟尊者不備槽中器﹐不除階下艸﹐獨取盆盛水淨頭﹐長跪於和尙之前﹐乞求落髮。石頭師見而笑之曰「偉哉此子﹗悟人所不能悟﹐爲人所不知爲﹐馬師之薦不負﹐傳道之言不謬。回視鏟艸眾生﹐不啻霄垠矣。」遂爲落髮受戒。有詩爲證﹕

殿艸鏟除是佛機﹐鍬鋤具備見何低。

淨頭落髮誇神識﹐果信傳燈語不非。

眾人本日見新來尊者能悟石頭師吩咐鏟艸禪機﹐各有愧心。及見石頭師爲彼落髮受戒﹐欲傳衣缽﹐又有妒心。私相議曰「我輩修佛﹐口誦不能心惟﹐耳聞不能心悟。師鏟艸﹐我亦鏟艸﹔我鏟艸﹐爾亦鏟艸﹐無一人見解足稱師意﹐無怪吾師不屬意於彼也。但此人不除﹐終增吾輩顏厚﹐終傳吾師衣缽﹐不如早圖之﹐俾師得從容傳教我也。」遂各藏刃器﹐密伺尊者出入。有人潛以其謀漏於尊者﹐尊者潛以其事聞於禪師。禪師曰「無恙。吾自有保護之術。」遂托奉使於江西馬大師﹐尊者始得掩耳而出。有詩爲證﹕

眾人自恥見尢常﹐深忌新僧上講堂。

機漏石師爲保護﹐奉書獲出襯蕭墻。

尊者傳了石頭師宗旨﹐復往江西來見馬大師﹐馬大師欣然迎而謂之曰「窗艸不除﹐周濂溪生意﹐子來見我﹐忘卻相逢鏟艸之後言耶﹖」尊者大悟﹐拜伏於馬師之前曰「上人昔日先見之言﹐乃弟子今日悟後之證也。」乞求濟度﹐馬師遂爲更名曰「天然」。出眾人意外﹐使彼不得加害也。有詩爲證﹕

復往江西謁馬師﹐相逢鏟艸語非虛。

天然名字新更攺﹐不使諸僧禍及膚。

尊者一日杖錫行化四方﹐暫憩息慧林寺。時值窮冬天寒﹐尊者乃取寺中木佛﹐焚以煬體。寺中眾僧﹐不識焚佛來意﹐乃讓尊者。尊者曰「吾焚舍利﹐非焚木佛也。」少頃﹐座上木佛儼若新裝﹐眾人始欽欽嘆服。長慶四年﹐告門人云「時將至矣﹐吾欲行矣。」乃戴笠策杖受履﹐一足木及地而逝。有詩爲證﹕

杖錫徐行化四方﹐慧林忽息值風霜。

鑪中焚佛來烘體﹐舍利燒焚衍慶長。賦花羅漢第廿三尊

慧寂尊者﹐本姓葉氏﹐年十五﹐艷慕佛教﹐一日稟辭父母﹐欲出家披剃爲僧。父母以「佛乃左道﹐惑世誣民﹐遊手遊食﹐不忠不孝﹐君子維持世道﹐方辭而辟之﹐何爲治而精之。吾利汝爲聖門弟子﹐不利汝爲沙門羅漢。且儒家事業﹐有實功﹐有實效﹐非若釋家虛無寂滅﹑渺茫不可憑據者也。汝能攻習儒者經書﹐達則爲卿爲相﹐不達則爲師爲友。千鐘粟﹐出自書中﹔黃金屋﹐出自書中﹔如玉女﹐出自書中。平生志何所不遂﹖詩云﹕『世上萬般皆下品﹐思量惟有讀書髙。』又云﹕『只見讀書朝北闕﹐哪聞念佛上西天。』由此觀之﹐汝正道不行﹐返趨邪徑﹐老父幼年承父兄琢養﹐自暴自棄﹐不能掀天揭地﹐爲个偉人。幸生汝爲男子﹐正欲汝肩文章擔子﹐做个破天荒好漢﹐俾親戚故舊羨爲龍駒鳳子﹐君王黎庶恃爲保障幹城﹐父母眼前﹐縱不獲三牲五鼎供養﹐烏紗紫綬褒封﹐亦何等榮耀。」有詩爲證﹕

幼年艷羨作僧童﹐未睹儒家有實功。

揭地掀天稱偉器﹐虛無寂滅豈能同。

父又曰「彼釋家者流﹐去父母毛髮則不孝﹐背先王法服則不忠﹐抄化人家盈餘則無節﹐誦念波羅梵語則無義。立人之道﹐忠孝節義四者而已﹐無此四者﹐是禽獸也。人家養子稱爲龍鳳則欣然喜﹐目爲禽獸則艴然怒。老父先年不通古今﹐自愧馬牛襟裾矣﹐所望汝克蓋前愆﹐豈樂父先馬牛而子復禽獸也。爲僧作佛之說﹐無依之人爲之﹐難養之人爲之﹐父母養汝這等年紀﹐非無依﹑非難養也。且閻浮世界之中﹐載不盡寺字﹐數不盡憎人﹐見幾人修行成佛﹖幾人得升天界﹖易者不爲﹐卻爲其難者﹐有實功實效者不爲﹐卻爲其無憑準依據者﹐何顚倒錯亂蒙蔽不明如此也。爲子者﹐克承父志﹐爲孫者﹐綽有祖風﹐祖父不爲佛﹐定不許作此事也。」有詩爲證﹕

孝忠節義四端全﹐天地完人羨大賢。

禽獸只因無四徳﹐叮嚀攺轍與更轅。

其父嚴毅說了一番﹐其母從容進曰「老娘十月懷胎﹐止望汝不離膝下﹐三年乳哺﹐止望汝終身奉養。今養汝年方十五﹐粗知理義﹐卽欲出家爲僧﹐不惟辜父後來期望﹐且負我眼前勞苦矣。汝幸少壯﹐爲人果天地气化所生耶﹖我將艱苦事對汝言之。毛詩蓼莪之篇有云﹕『父兮生兮﹐母兮鞠我拊我畜我長我育我顧我腹我出入復我﹐欲報之恩﹐吳天罔極。』汝從師訓講解經義﹐蓋亦有年﹐豈不諳此義乎﹖旣明此義﹐不盡性於親而欲見性於佛。書云「不愛其親﹐而愛他人者﹐謂之悖理。不敬其親﹐而敬他人者﹐謂之悖徳。』齠齡之兒﹐旣從沙門覓父﹐期頤之親﹐又從何處覓子﹖父是丈夫志量﹐宜期爾遠大﹐母是婦人識見﹐只責汝近小﹐汝何說之辭﹗」有詩爲證﹕

雙親養汝甚劬勞﹐望汝天朝作鳳毛。

今旣悖恩爲釋子﹐老人何處覓箕裘。

尊者曰「男非不知聖賢事業當爲﹐男非不知父母養育當報﹐第男從先生肄業﹐夢寐中屢有神人告我云﹕『子前生許下事佛願﹐今世盍當酬之。』男夢中當亦以父母劬勞未報爲辭。神人復云﹕『宗正法以答劬勞未晚也。』當男心已許之﹐特身屬於親未卽去耳。許之而復背之﹐恐生不祥。」卽嚙斷二指﹐長跪於父母之前曰「望父母恕孩兒不孝之罪﹐假我數年工程﹐償了事佛願﹐明了爲佛心﹐蒼蒼可表﹐卽回來報答父母。所謂一精百成﹐一勞百逸者也﹐或者男之顯親壽親﹐當不出於縉紳之下。男今嚙斷二指﹐一指誓必出家﹐一指誓不忘親﹐所謂指日成功﹐指日報效。今日父克成男志﹐後日男克終父事﹐始𨿽睽違﹐終實相濟﹐豈不美哉。」有詩爲證﹕

神人啟我去爲僧﹐償卻前生許下因。

斷指告親鳴所志﹐得宗正法不忘親。

尊者父母勸之不從﹐親友勸之不從﹐只得順其所志﹐遂依南華寺通禪師落髮爲僧。通禪師知是法器﹐教之持齋誦經﹐教之坐禪習定﹐但未證悟﹐所謂偏矣而未大也。通禪師圓寂﹐乃離南華寺爲行化遊方僧﹐徧訪髙人以終所學。及聞耽源禪師道有眞傳﹐遂師事之﹐從遊數年﹐叩其所傳﹐駸駸已悟宗旨﹐所謂大矣而未化也。最後參謁潙山﹐始入堂奧﹐所謂大而化之者也。嘗見桃花開放﹐心有會悟﹐一日作偈云﹕

三十年來尋劍客﹐幾逢落葉幾抽枝。

自從一見桃花後﹐直至如今永不疑。

潙山佑禪師覽其偈﹐知其旨﹐隱詞文心有玄解﹐遂呼而詰之。尊者悟後之見﹐歷歷與禪師相符契﹐佑禪師大喜﹐潛謂之曰「佛家正法﹐屬人傳繼﹐僧徒億萬﹐契悟一人。子今日從緣得道﹐善自護持﹐毋災害爾躬﹐無湮沒爾法。予與汝源流同﹐學術同﹐不意今日契悟又同﹐汝往欽哉﹐無辜予望。」尊者謝曰「謹領上人教命。」有詩爲證﹕

桃花會悟與師同﹐囑托兢兢護正宗。

門下幾人知契悟﹐矜誇便是自災躬。

尊者一日同潙山在寺外開田﹐地勢不平﹐所計之田庸有髙低不一。尊者問潙山曰「田勢宜平﹐耕開田這頭如何恁的低﹖那頭如何恁的髙﹖」佑憚師答曰「水能平物﹐明日但取水面平﹐不論地勢異。」尊者曰「水亦無憑﹐畢竟髙處髙平﹐低處低平。」尊者此答皆禪家見道之談也﹐其寓意謂﹕道難執一﹐若髙低然也。現前卽是觸象皆眞﹐顧人所處所見何如耳。佑禪師深然之。有詩爲證﹕

開田詢問勢髙低﹐水面如何一律齊。

畢竟低髙隨所處﹐道隨人悟有員機。

先是﹐香嚴弟子亦從遊僞山門下﹐好誦讀經卷﹐泥紙上塵言﹐昧心中會悟。潙山激之云「吾不問汝捲冊上所記得音﹐但問汝未出胞胎﹑未辧東西時本分內事﹐試道一句來。」香嚴本日懵然莫知所對﹐沈吟久之﹐進數語﹐潙山皆不許。香嚴曰「請憚師爲弟子說。」潙山曰「吾說得﹐是吾之見解﹐於汝何益﹗」香嚴被潙山一駁﹐卽回轉山房﹐檢徧所集諸經﹐無一語可爲酬對﹐乃自嘆曰「畫餅不可充饑。」於是盡焚諸經﹐自言曰「且作个長行粥飯僧﹐免役心神。」遂辭潙山而去。直抵南陽﹐見忠國禪師遺迹﹐遂於其祠憩止焉。晚間﹐夢見忠國禪師慈容如活﹐直呼其名謂曰「子性慧﹐何不慧﹐近前來聽吾偈。」偈云﹕

法法法﹐元無法﹐空空空﹐亦不空。靜喧語默本來同﹐夢裏何勞說夢。

有用﹐用中無用﹔無功﹐功上施功。還如果熟自然紅﹐莫問如何修種。

香嚴弟子一日因山中芟除艸木﹐以瓦礫擊竹作聲﹐俄然失笑﹐忽然省悟﹐遂歸沐浴焚香﹐遙禮潙山。贊曰「和尙大悲﹐恩逾父母。當時若爲我說破。則心已明白﹐安有今日﹖」乃作一偈云﹕

一擊忘所知﹐更不假修持。

處處無蹤迹﹐聲色外威儀。

諸方達道者﹐咸言上下機。

至是﹐潙山禪師見尊者桃花有悟﹐開田有悟﹐意香嚴向日不得於言﹐間別多年﹐必有所感發開悟。如尊者明慧﹐未可知也﹐遂問曰「香嚴弟子近日見處如何﹖」尊者答曰「某甲卒說不得。」乃呈一偈云﹕

去年貧﹐未是貧﹐今年貧﹐始是貧。去年無卓錐之地﹐今年連錐也無。

尊者此言﹐一謂香嚴學幾於化﹐一謂自己學難彊同﹐二意相關也。潙山不覺大笑曰「聞子偈言﹐其得如來禪﹐未得祖師禪乎﹖」戲其見遠遺近﹐詞𨿽抑揚﹐其實乃深喜之。尊者師事潙山前後共十五載﹐凡有吐談皆悟後禪語﹐從遊眾徒無不嘆服﹐俱記載爲修持要旨。尊者傳了潙山正法﹐遂遷止仰山﹐從遊之徒日益眾盛﹐共稱爲仰山上人。尊靑道𨿽超悟工夫﹐猶自檢點不輟﹐日與諸徒講解﹐循循不倦﹐且善於接機利物。當時﹐演潙山之道﹐爲禪門標準﹐四方誰不服之。年七十七﹐同弟子往韶州行化﹐抵東平山。某年月日﹐因謂門人曰「時至矣﹐吾將歸矣。」遂於東平山抱膝而逝。臨終有偈云﹕

我年七十七﹐老去是今日。

任性自浮沈﹐兩手抱雙膝。卻水羅漢第廿四尊

智威尊者﹐本姓華氏﹐隋煬帝時人﹐身長七尺六寸﹐智勇過人。幼年亦事儒業﹐以韜略事煬帝﹐拜中郎將。才智足以統眾﹐威望足以服人﹐億兆稱爲保障﹐朝廷目爲幹城。自筮仕以至宦成﹐始終一志﹐庭無私謁﹐民喜天開﹐仁恩流於刑罰﹐撫字溢於催科。不茹柔﹐不吐剛﹐得持身正道。能悅邇﹐能懷遠﹐得治下要機。士夫百姓有父母之謠﹐撫按三司有廉明之譽﹐銓曹考居上上﹐隋君虛席殷殷﹐�居求志﹐行義達道者也。有詩爲證﹕

官拜中郎佐下風﹐廉明獵譽寡追蹤。

銓曹考績非中下﹐期取勛庸勒鼎鐘。

尊者初仕﹐煬帝黎庶不曰「良牧」﹐則曰「仁侯」﹐芳名已流落人間。及唐髙祖得了天下﹐下詔搜羅逸徳﹐科道交章以尊者薦。髙祖嘉其賢﹐徵爲牧民守宰。尊者上表乞辭﹐髙祖不許﹐三辟乃起。尊者奉命服官﹐不墮晚節﹐親賢如就芝蘭﹐辟惡如畏蛇蠍。小秦王得於考察﹐嘗謂左右曰「華先生任事老成持重﹐異日可爲公卿。」第功名富貴之人﹐知進不知退。故諺曰「乘時進易﹐知機退難。」尊者早年本無宦情﹐逼於機耳﹐況今時更二代﹐歷仕兩朝﹐厭薄功名﹐希心恬退。唐武徳中﹐乃遺表辭官﹐掛冠於東門外而去。有詩爲證﹕

新君徵辟佐皇朝﹐治行當居第一流。

盈滿自知殃所伏﹐掛冠恬退臥林丘。

唐天子閱了尊者辭官表﹐嘆曰「此人出處分明﹐去就義決﹐眞偉人也。人各有志﹐彼道徳之流﹐非功名富貴所能羈也﹐今願出家爲僧﹐朕當成就其是。」遂不彊求遺畱﹐聽其出家以終爾性。勤勞於公署者﹐得暇裕於禪關也﹐鞅掌於軍伍者﹐得從容於僧席也。業儒兩仕兩朝﹐恍惚賢良芳■﹐歸禪而宗三寶﹐依稀智慧�規。有志者事竟成﹐此人之謂﹐豈僅僅明哲保身爾哉。」有詩爲證﹕

拜表辭官願出家﹐唐王披閱大矜誇。

古云有志終成事﹐佇見菩提作泛�。

尊者旣致臣而歸﹐聞寶月禪師道悟眞宗﹐�超玄旨﹐在舒州皖公山聚徒演教﹐尊者不憚千里之遙﹐直趨舒州皖公山參謁寶月禪師﹐求爲門下。禪師納之﹐以貴而知學﹐尢加禮敬。尊者自處﹐則不知有貴於己﹐不知受寵於君﹐較常人尢爲謙抑﹐有命卽趨﹐有事卽赴。嘗居己於勞﹐居人於逸﹐人大義之﹐師大器之。至於講經設法﹐孔竊人所扞格者﹐彼獨孚契坐禪習定機關。人所苦難者﹐彼獨悅懌﹐寶月禪師嘗謂同志友曰「吾門下法器﹐盡不乏人﹐不意晚年尢得一佳士。」蓋指尊者而言也。有詩一首爲證﹕

聞說舒州寶月師﹐道超玄旨演眞如。

抑謙參謁爲門弟﹐獨自融通見性虛。

尊者自從遊禪師門下﹐日就月將學有緝熙﹐於光明道之傳授﹐𨿽出於師遇﹐不明處則不恥下問﹐而質諸友。道之契悟﹐𨿽屬於己﹐遇有得處﹐則不吝紙筆而志諸詩。一日﹐悟出本來身心﹐作詩一律曰﹕

心本絕塵何用洗﹐身元無病豈求醫。

欲知是佛非身處﹐明鑑髙懸未照時。

一日天淸气爽﹐尊者獨自尋芳﹐泗水問渡津頭﹐大有意也。至一谷中﹐從容班荊宴坐﹐一則憩以節勞﹐一則靜以觀化。禪坐未幾﹐忽然山水暴漲﹐泛濫谷中﹐排山倒石。尊者習定自若﹐視谷中若大廈﹐視山水若杯潦﹐此時忘乎水之懷山﹐亦忘乎己之坐水﹐心下惟曰「此必止妖做祟﹐假泛濫以試吾法力﹐借使方寸震憾﹐則彼得盡其中傷矣。吾身化爲中流砥柱﹐縱狂瀾百折﹐自屹立不回矣。況山水幾何﹐涸可立待﹐能爲不滅之身害哉。」少頃﹐山水果自退﹐於尊者帷裳分毫不漬﹐且曰「向來枉費推移力﹐此日中流自在行。」有詩爲證﹕

谷中宴坐爲尋芳﹐偶漲山泉作禍殃。

泛濫忽然消涸也﹐老僧依舊坐平崗。

尊者一生服飾器用﹐推崇儉約﹐蓋佛法貴無﹐不居己於有﹐佛法尙空。不居己於實也﹐故衣惟一衲﹐取其足以蔽體﹐食惟一鐺﹐取其足以養身。眼前不能脫化﹐且恐衲鐺之爲累也﹐如此一時﹐亦如此終生﹐不知衲鐺之外﹐更有何者可爲更易。有詩爲證﹕

破衲和云補﹐寒鐺帶月烹。

不知衣食菲﹐鑄意佛傳燈。

尊者在皖公山儲積有飯僧谷二廩﹐山下鼠竊狗偸之輩窺伺有日。每至廩所﹐輒見二虎在旁守護﹐盜者曰「此詐也。聞智威和尙頗有法力﹐或者以貓作虎﹐或者畫虎張威﹐懾制我輩不敢垂涎帑中之物。今後去﹐須識破是假﹐莫冒認是眞﹐則彼之委積可告匱﹐我之枵腹可告克矣。」盜者儀定﹐復去竊盜﹐三四餓夫﹐敵不過一二餓虎﹐盜未食穀﹐虎已食盜三四﹐竊盜未動廩中升合﹐而虎已食盜過半矣。有詩爲證﹕

積粟山中爲飯僧﹐狗偸鼠盜覬覦生。

幾回二虎嚴防守﹐貪食城狐滅禍根。

次日﹐尊者捕了未死之盜送屬縣張令尹鞫問﹐其盜不待刑責﹐卽自供招云「某僧積谷二廩﹐某等起心潛行竊盜﹐去時廩旁嘗有二虎守護﹐三四往不能竊。眾心不死﹐至昨晚議云﹕『某和尙有法力﹐防廩之虎乃紙畫假虎﹐非眞虎也。識破其法不行﹐則具谷可竊。』不意眞虎咆哮作威﹐遂將眾盜咬死﹐止孤身驚得九死一生﹐無地奔逃﹐始被僧人所執。」縣令鞫問得實﹐將本盜重責二十﹐以未得財放回﹐容其攺過﹐其盜轉回家中﹐未數日亦已身死。張縣令始信尊者大有道行﹐不然虎胡受命若此﹐深加禮敬。有詩爲證﹕

執得彊人送縣官﹐供招盜谷是眞贓。

山君激發無情性﹐數个彊人盡咬傷。

張縣令諱遜﹐以儒業發身﹐頗有重望﹐朝廷授爲本縣邑宰﹐重儒業不重僧道﹐每見左道之人﹐必斥逐之﹐及見智威禪師有二虎守谷之異﹐始回心向佛。一日﹐張縣主官有條閒﹐帶僕從徑往寶山來謁尊者﹐尊者迎接至法堂敍坐。張縣主因問云「禪師徒從幾何﹖」尊者答曰「從遊貧僧門﹐行者二三人。」遜曰「盛徒現在山中﹐喚來相見。」尊者曰「容某喚來。」將手中拂帚向禪牀連擊三下﹐一聲風響﹐二虎咆哮而出﹐向縣主面前作禮。遜上座驚怖不寧﹐尊者始麾之使去。遜愈加敬重﹐情願棄官受戒。有詩爲證﹕

帶僕前來謁上人﹐問渠徒從幾多名。

咆哮一聲雙虎出﹐惟玆二士守山林。

尊者事煬帝爲中郎將時﹐陣中結納從軍二人﹐誓同生死。乃尊者繼事唐髙祖﹐棄官隱遁﹐出家爲僧﹐間別數年﹐朋情戀戀﹐邀入山訪之。旣見尊者近日所爲﹐殊不似當年體態﹐二人因謂之曰「郎將今日狂耶﹖不然何爲悖眊若此。」尊者曰「我狂欲醒﹐君狂正發。」二人問曰「子何所見我二人之狂正發也﹖」尊者曰「人能擺脫塵囂則不爲狂。所囿二君嗜色耽聲﹐貪榮怙寵﹐依然世昧中人﹐將轉輪與生死之途﹐何由得自跳出﹐非狂之正發而何﹖」二人聞言﹐遂感嘆而去。有詩爲證﹕

相攜入谷訪年交﹐詰問中郎狂正髙。

聲色寵榮君所溺﹐此狂更是禍根苗。

唐儀鳳二年月日﹐尊者始往石頭城示寂﹐顏色不變﹐屈伸如生﹐室有異香﹐經月不散。

