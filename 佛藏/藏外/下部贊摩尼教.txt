下部贊

�思那里思咄烏嚧詵伊烏嚧詵���布思那里思咄麗伊所紇耶喃布���伊嗚嚧詵於呬所倒奴嚕阿勿倒奴嚕�門啒利呼唵吽謀蘇吽噎而坭緩奴嚧呼詘郁�涅薩底拂羅辭所底郁喏夷囒紗曼��能

���覽贊夷數文

敬禮稱贊常榮樹﹐眾寶莊嚴妙無比。

擢質彌綸充世界﹐救葉花果���。

一切諸佛花間出﹐一切智惠果中生。

能養五種光明子﹐能降五種貪��。

心王淸淨恆警覺﹐與信悟者增記念。

如有進發堅固者﹐引彼令安平正路。

我今蒙開佛性眼﹐得睹四處妙法身。

又蒙開發佛性耳﹐能聽三常淸淨音。

是故澄心禮稱贊﹐除諸亂意眞實言。

承前不覺造諸愆﹐今時懇懺罪銷滅。

常榮寶樹性命海﹐慈悲聽我眞實啟﹕

名隨方土無量名﹐伎隨方土無量伎。

一切明性慈悲父﹐一切被抄憐湣母。

今時救我離豺狼﹐爲是光明夷數�。

大聖自是無盡藏﹐種種珍寶皆充滿。

開施一切貧乏者﹐各各隨心得如意。

大聖自是第二尊﹐又是第三能譯者。

與自淸淨諸眷屬﹐宣傳聖者��悟。

又是第八光明相﹐作導引者倚托者。

一切諸佛本相貌﹐一切諸智心中王。

諸寶嚴者眞正覺﹐諸善業者解脫門

與抄掠者充爲救﹐與級縛者能爲解。

被迫迮者爲寬泰﹐被煩惱者作歡喜。

慰愈一切持孝人﹐再蘇一切光明性。

我今懇切求哀請﹐願離肉身毒火海。

騰波沸湧無暫停﹐魔竭出入舌船舫。

元是魔宮羅剎國﹐復是稠林蘆筆澤。

諸惡禽獸交橫走﹐蘊集毒虫及蚖蝮。

亦是惡業今魔體﹐復是多形卑欣斯﹔

亦是暗界五重坑﹐復是無明五毒院﹔

亦是無慈三毒苗﹐復是無惠五毒泉。

上下寒熱二毒輪﹐二七兩般十二殿。

一切魔男及魔女﹐皆從肉身生緣現。

又是三界五趣門﹐復是十方諸魔口。

一切魔王之暗母﹐一切惡業之根源﹐

又是猛毒夜叉心﹐復是貪魔意中念。

一切魔王之甲仗﹐一切犯教之毒綱﹐

能沈寶物及商人﹐能翳日月光明佛。

一切地獄之門戶﹐一切輪回之道路﹐

徒搖常住涅盤王﹐竟被焚燒囚永獄。

今還與我作畱難﹐枷鎖禁縛鎭相縈。

令我如狂復如醉﹐遂犯三常四處身。

大地艸木天星宿﹐大地塵沙及細雨﹐

如我所犯諸愆咎﹐其數更多千萬倍。

廣惠莊嚴夷數佛﹐起大慈悲捨我罪。

聽我如斯苦痛言﹐引我離斯毒火海。

願施戒香解脫水﹐十二寶冠衣纓珞。

洗我妙性離塵埃﹐嚴飾淨體令端正。

願除三冬三毒結﹐及以六賊六毒風。

降大法春榮性地﹐性樹花果令滋茂。

願息火海大波濤﹐暗雲暗霧諸繚蓋。

降大法日普光輝﹐令我心性恆明淨。

願除多劫昏癡病﹐及以魍魎諸魔鬼。

降大法藥速醫治﹐噤以神咒驅相離。

我被如斯多鄣礙﹐余有無數諸辛苦。

大聖鑑察自哀憐﹐救我更勿諸災惱。

惟願夷數降慈悲﹐解我離諸魔鬼縛。

現今處在火坑中﹐速引令安淸淨地。

一切病者大醫王﹐一切暗者大光輝﹐

諸四散者勤集聚﹐諸失心者令��。

我今以死願令蘇﹐我今已暗願令照。

魔王散我徧十方﹐引我隨形染三有。

令我昏醉無知覺﹐遂犯三常四處身。

無明癡愛鎭相榮﹐降大法藥令瘳愈。

大聖速申慈悲手﹐桉我佛性光明項。

一切時中恆守護﹐勿令魔黨來相害。

與我本界己前歡﹐除我曠劫諸煩惱﹐

盡我明性妙莊嚴﹐如本末沈貪欲境。

復啟淸淨妙光輝﹐眾寶莊嚴新淨土﹐

琉璃紺色新惠日﹐照我法身淨妙國。

大聖自是吉祥時﹐普曜我等諸明性。

妙色世間無有比﹐神通變現復如是﹕

或現童男微妙相﹐癲發五種雌魔類﹔

或現童女端嚴身﹐狂亂五種雄魔�。

自是明尊憐湣子﹐復是明性能救父﹔

自是諸佛最上兄﹐復是智惠慈悲母。

贊夷數文第二疊

懇切悲嗥誠心啟﹕滿面慈悲眞實父﹗

願捨所造諸愆咎﹐令離魔家詐親厚。

無上明尊力中力﹐無上甘露智中王﹐

普施眾生如意寶﹐接引離斯深火海。

懇切悲嗥誠心啟﹕救苦平斷無顏面﹗

乞以廣敷慈悲翅﹐令離能踃諸魔鳥。

無知肉身諸眷屬﹐並是幽邃坑中子。

內外堛塞諸魔性﹐常時害我淸淨體。

一切惡獸無能比﹐一切毒蛇何能類。

復似秋末切風霜﹐飄落善����。

懇切悲嗥誠心啟﹕美業具智大醫王﹗

善知識者逢瘳愈﹐善慈湣者遇歡樂。

有礙無礙諸身性﹐久已傷沈生死海﹐

肢節四散三界中﹐請眾還升超萬有。

更勿斷絕正法流﹐更勿拋擲諸魔口。

降大方便慈悲力﹐請蘇普厄諸明性。

莫被魔軍卻抄將﹐莫被怨家重來煞。

以光明翅慈悲覆﹐捨我兩般身性罪。

惟願降大慈悲手﹐按我三種淨法身。

除蕩曠劫諸繚縛﹐沐浴曠劫諸塵垢。

開我法性光明眼﹐無礙得睹四處身﹔

無礙得睹四處身﹐遂免四種多辛苦。

開我法性光明耳﹐無礙得聞妙法音﹔

無礙得聞妙法音﹐遂免萬般虛妄曲。

開我法性光明口﹐具嘆三常四法身﹔

具嘆三常四法身﹐遂免渾合迷心贊。

開我法性光明手﹐徧觸如如四寂身﹔

徧觸如如四寂身﹐遂免沈於四大厄。

解我多年羈絆足﹐得履三常正法路﹔

得履三常正法路﹐速卽到於安樂國。

令我復本眞如心﹐淸淨光明常閒寂﹔

淸淨光明常閒寂﹐永離迷妄諸顚倒。

願我常見慈悲父﹐更勿輪回生死苦。

諸根已淨心開悟﹐更勿昏癡無省覺。

我今依止大聖尊﹐更勿沈迷生死道。

速降光明慈悲手﹐更勿棄擲在魔類。

懇切悲嗥誠心啟﹕降大慈悲恆遮護﹐

恕我曠劫諸愆咎﹐如彼過去諸男女。

我是大聖明羔子﹐垂淚含啼訴冤屈。

卒被豺狼諸猛獸﹐劫我離善光明牧。

降大慈悲乞收采﹐放入柔濡光明羣﹐

得梯秀嶽法山林﹐遊行自在常無畏。

復是大聖明谷種﹐被擲稠林荊棘中。

降大慈悲乞收采﹐聚向法場光明窖。

復是大聖蒲葡枝﹐元植法園淸淨苑﹐

卒被葛勒藤相繞﹐抽我妙力令枯悴。

復是大聖膏腴地﹐被魔栽蒔五毒樹﹔

惟希法鐝利刀鐮﹐斫伐焚燒令淸淨。

其餘惡艸及荊棘﹐願以戒火盡除之。

榮秀一十五種苗﹐申暢一十五種幹。

復是大聖新妙衣﹐卒被魔塵來坌染﹔

惟希法水洗令鮮﹐得梯法身淸淨躲。

懇切悲嗥誠心啟﹕眾寶莊嚴性命樹﹐

最上無比妙醫王﹐平安淨業具眾善。

常榮寶樹性命海﹐基址堅固金剛體﹐

莖幹眞實無妄言﹐枝條修巨常歡喜。

眾寶具足慈悲葉﹐甘露常鮮不凋果﹐

食者永絕生死流﹐香气芬芳周世界﹗

已具大聖冀長生﹐能蘇法性常榮樹。

智能淸虛恆警覺﹐果是心王巧分別。

懇切悲嗥誠心啟﹕具智法王夷數佛﹗

令我肉心恆康梯﹐令我佛性無繚污﹔

一切時中增記念﹐令離能吞諸魔口﹔

令離能吞諸魔口﹐永隔惡業貪�魔﹔

放入香法妙法林﹐放入淸淨濡羔羣﹐

令我信基恆堅固﹐令我得入堪褒譽。

懇切悲嗥誠心啟﹕慈父法王性命主﹗

能救我性離災殃﹐能令淨體常歡喜。

作寬泰者救苦者﹐作慈悲者捨過者﹐

與我明性作歡愉﹐與我淨體作依止﹐

能摧刀山及劍樹﹐能降師子噤蚖蝮﹗

難治之病悉能除﹐難捨之恩令相離。

我今決執法門幃﹐大聖慈湣恆遮護﹗

殷勤稱贊慈父名﹐究竟珍重願如是﹗

嘆無常文末思信法王爲暴君所逼﹐因卽制之。

告汝一切智人輩﹐各聽活命眞實言﹕

具智法王忙你佛﹐咸皆顯現如目前。

我等旣蒙大聖悟﹐必須捨離諸恩愛﹐

決定安心正法門﹐勤求涅盤超大海。

又告上相福徳人﹐專意勤求解脫者﹐

努力精修勿閒暇﹐速卽離諸生死怕。

一切世界非常住﹐一切倚托亦非眞﹐

如彼磧中化城閣﹐愚人奔逐喪其身。

世界榮華及尊貴﹐以少福徳自在者﹐

如雲湧起四山頭﹐眾以風吹速散罷。

臭穢肉身非久住﹐無常時至並破毀﹔

如春花葉暫榮柯﹐豈得堅牢恆靑翠﹖

當造肉身由巧匠﹐卽是虛妄惡魔王﹐

成就如斯窟宅已﹐綱捕明性自潛藏。

無恩饑火充連鎖﹐煞害眾生無停住﹐

終日食啖諸身分﹐仍不免於生死苦。

積聚一切諸財寶﹐皆由惡業兼妄語。

無常之日並悉畱﹐仍與明性充爲杻。

先斷無明恩愛欲﹐彼是一切煩惱海。

未來緣彼受諸殃﹐現世充爲佛性械。

苦哉世間眾生類﹗不能誠信尋正路﹐

日夜求財不暫停﹐皆爲肉身貪魔主。

肉身破壞魔卽出﹐罪業殃及淸淨性。

隨所生處受諸殃﹐良爲前身業不正。

愛惜肉身終須捨﹐但是生者皆歸滅﹔

一切財寶及田宅﹐意欲不捨終相別。

縱得榮華於勝界﹐摧心須猒生死苦﹔

捨除驕慢及非爲﹐專意勤修涅盤路。

生時裸形死亦爾﹐能多積聚非常住。

男女妻妾嚴身具﹐死後畱他供別主。

迥獨將羞並惡業﹐無常已後擔背負﹔

平等王前皆屈理﹐卻配輪回生死苦﹔

還被魔王所綰攝﹐不遇善緣漸加濁﹔

或入地獄或焚燒﹐或共諸魔囚永獄。

歌樂舞笈諸音樂﹐喫啖百姓營田宅﹐

皆如夢見晈還無﹐子細思惟無倚托。

世諦暫時諸親眷﹐豈殊客館而寄住﹖

暮則眾人共止宿﹐旦則分離歸本土。

妻妾男女如債主﹐皆由過去相侵害﹔

並是慈悲怨家賊﹐所以意分還他力。

食肉眾生身似冢﹐又復不異無底坑﹐

枉煞無數羣生類﹐供給三毒六賊兵。

佛性湛然閉在中﹐煩惱逼迫恆受苦。

貪淫饑火及先殃﹐無有一時不相煮。

世界漸惡恆忿迫﹐上下相管無歡娛﹐

眾生惟加多貧苦﹐富者魔驅無停住。

修善之人極微少﹐造惡之輩無邊畔。

貪淫饞魔熾燃王﹐縱遇善緣卻退散。

對面綺言恆相競﹐元無羞恥及怕懼。

於聖光明大力惠﹐非分加諸虛妄語。

眾眾多被無明覆﹐不肯勤修眞正路﹔

謗佛毀法慢眞僧﹐惟加損害不相護。

汝等智人細觀察﹕大界小界作由誰﹖

建立之時緣何造﹖損益二條須了知。

一切有情諸形類﹐世界成敗安置處﹔

如此並是祕密事﹐究竟萬物歸何所﹖

善業忙你具開楊﹐顯說一切諸性相﹔

汝等尋求解脫者﹐應須覺了諦思量。

布施持齋勤讀誦﹐用智分別受淨戒﹐

憐湣伯懼好軌儀﹐依因此力免災隘。

湧躍堅牢於正法﹐勤修智惠如法住。

共捨一切惡軌儀﹐決定安心解脫處。

寧今自在爲性故﹐能捨一切愛欲習。

無常忽至來相逼﹐臨時懊惱悔何及﹖

子細尋思世間下﹐無有一事堪憑在。

親戚男女及妻妾﹐無常之日不相替。

惟有兩般善惡業﹐隨彼佛性將行坐。

一切榮華珍玩具﹐無常之日皆須捨。

智者覺察預前修﹐不被魔王生死侵。

能捨恩愛諸榮樂﹐部免三毒五欲沈。

普願齊心登正路﹐速獲涅盤淨國土。

七厄四苦彼元無﹐是故名爲常樂處。

普啟贊文未夜暮闍作

普啟一切諸明使﹐及以神通淸淨眾﹐

各乞湣念慈悲力﹐捨我一切諸愆咎。

上啟明界常明主﹐並及寬弘五種大﹐

十二常住寶光王﹐無數世界諸國土。

又啟奇特妙香空﹐光明暉輝淸淨相﹐

金剛寶地元堪譽﹐五種覺意莊嚴者。

復啟初化顯現尊﹐具相法身諸佛母﹐

與彼常勝先意父﹐及以五明歡喜子。

又啟樂明第二使﹐及與尊重造新相﹐

雄猛自在淨法風﹐並及五等驍健子。

復啟道師三丈夫﹐自是第二尊廣大﹐

夷數與彼電光明﹐並及湛然大相柱。

又啟日月光明宮﹐三世諸佛安置處﹐

七及十二大船主﹐並餘一切光明眾。

復啟十二微妙時﹐吉祥淸淨光明體﹐

每現化男化女身﹐殊特端嚴無有比。

又啟五等光明佛﹐水火明力微妙風﹐

並及淨气柔和性﹐並是明尊力中力。

復啟富饒持世主﹐雄猛自在十天王。

勇鍵大力降魔使﹐忍辱地藏與催明。

又啟閻默善思惟﹐卽是夷數慈悲想﹐

眞實斷事平等王﹐並及五明淸淨眾。

復啟特勝花冠者﹐吉祥淸淨通傳信﹐

最初生化諸佛相﹐及與三世慈父等。

又啟喚應警覺聲﹐並及四分明兄弟﹐

三衣三輪大施主﹐及與命身卉木子。

復咨四十大力使﹐並七堅固莊嚴柱﹐

一一天界自扶持﹐各各盡現降魔相。

又啟普徧忙你尊﹐閻默惠明警覺日﹐

從彼大明至此界﹐敷楊正法救善子。

詮柬十二大慕闍﹐七十有二拂多誕﹐

法堂住處承教人﹐淸淨善眾並聽者。

又詮新人十二體﹐十二光王及惠明﹐

具足善法五淨戒﹐五種智惠五重院。

一切諸佛常勝衣﹐卽是救苦新夷數﹐

其四淸淨解脫風﹐眞實大法證明者。

又啟善法羣中相﹐上下內外爲依止。

詮柬一切本相貌﹐上中下界無不徧。

復告置空一切眾﹐大力敬信尊神輩﹐

及諸天界諸天子﹐護持淸淨正法者。

又啟善業尊道師﹐是三明使眞相貌﹐

自救一切常勝子﹐及以堅持眞實者。

復啟光明解脫性﹐一切時中無盡藏﹐

及彼最後勝先意﹐並餘福徳諸明性。

我今諦信新明界﹐及與於中常住者﹐

惟願各降態悲力﹐蔭覆我等恆觀察。

我今專心求諸聖﹐速與具足眞實願﹐

解我得離眾災殃﹐一切罪鄣俱銷滅。

敬禮淸淨微妙風﹐本是明尊心中智﹐

恆於四處光明宮﹐遊行住止常自在。

淸淨光明大力惠﹐我今至心普稱嘆﹐

慈父明子淨法風﹐並及一切善法相。

一切光明諸佛等﹐各願慈悲受我請﹐

與我離苦解脫門﹐令我速到常明界。

又嘆善業修道眾﹐過去未來現在者﹐

各開淸淨甘露口﹐吐大慈音捨我罪。

末夜今修此嘆偈﹐豈能用悉如法說﹖

而於聖凡諸天眾﹐咸願無殃罪銷滅。

復啟一切諸明使﹐及以神通淸淨眾﹐

備降大慈普蔭覆﹐拔除我等諸愆咎。

淸淨光明力智惠﹐慈父明子淨法風﹐

微妙相心念思意﹐夷數電明廣大心。

又啟眞實平等王﹐能戰勇健新夷數﹐

雄猛自在忙你尊﹐並諸淸淨光明眾。

一切善法羣中相﹐一切時日諸福業﹗

普助我等加勤力﹐功徳速成如所願﹗

次偈宜從依梵

伽路師羅忙伽路師立無羅伽路師阿嘍訶呬耶訖哩吵伽路師奧卑嘌伽路師奧捕忽伽路師奧活時云能郁於而勒嗚嚧囒而云咖郁佛呬不哆漢沙囒醫羅訶耨呼邏醫羅

訶紇彌多夷薩烏盧詵祚路郁於呬伽路師伽路師

稱贊忙你具智王

諸慕闍作

稱贊忙你具智王﹐自是光明妙寶花﹐

擢幹彌輪超世界﹐根果通身並堪譽。

若人能食比果老﹐卽得長生不死身﹔

或復嘗彼甘露味﹐內外莊嚴令心喜。

卽是眾生倚托處﹐策持令安得堅固﹐

能與我等無生滅﹐豈不齊心稱贊札﹖

珍重珍重慈父名﹗究竟究竟願如是﹗

一者明尊

那羅延佛作

一者明尊﹐二者智惠﹐三者常勝﹐四者歡喜﹐五者勤修﹐六者眞實﹐七者信心﹐八者忍辱﹐九者直意﹐十者功徳﹐十一者齊心和合﹐十二者內外俱明。莊嚴智惠﹐具足如日﹐各十二時﹐圓滿功徳。

收食單偈

大明使釋

一者無上光明王﹐二者智惠善母佛﹐

三者常勝先意佛﹐四者歡喜光明佛﹖

五者勤修樂明佛﹐六者眞實造相佛﹐

七者信心淨風拂﹐八者忍辱日光佛﹐

九者直意盧捨那﹐十者知恩夷數佛﹐

十一者齊心電光佛﹐十二者惠明莊嚴佛。

身是三世法中王﹐開楊一切祕密事﹔

二宗三際性相義﹐悉能顯現死疑滯。

收食單偈第二疊

無上光明王智惠﹐常用五明元歡喜﹐

勤心造相恆眞實﹐信心忍辱鎭光明﹐

宜意知恩成功徳﹐和合齊心益惠明﹕

究竟究竟常寬泰﹗稱贊稱楊四處佛﹗

初聲贊文

夷數作

義理幽玄﹐宜從依梵。

於忍喝思能蘇昏喝思能慕嚅嘟落思能唵呼布喝思能柴夷裏弗哆喝思能阿羅所底弗哆喝思能佛呬弗哆喝思能呼於裏弗哆喝思能訢布哩弗哆喝思能呼史拂哆喝思能哪哩啊吽你弗哆喝思能哪吽哩弗哆喝思能呼禾無娑矣弗哆喝思能遏老以弗多喝恩能弭呬哩麼你弗多喝思能那呼禾喝思能阿云那你詵喝思能阿拂哩殞喝思能薩哆韋詵喝恩能云那囉吽於而嘞喝思能弗慕戔烏盧詵喝思能止訶哩娑布哩弗哆

嘆諸護法明使文

於黑哆忙你電達作

有三疊

烏列弗哇阿富覽﹐彼驍踴使護法者﹐

常明使眾元堪譽﹐願降大慈護我等﹗

無上貴族輝耀者﹐蓋覆此處光明羣﹗

是守牧者警察者﹐常能養育軟羔子。

眞斷事者神聖者﹐遊諸世間最自在﹐

能降黑暗諸魔類﹐能滅一切諸魔法。

進途善眾常提策﹐於諸善業恆佑助﹔

與聽信者加勤力﹐於諸時日爲伴侶。

又復常鑑淨妙眾﹐令離怨嗔濁穢法﹔

勤加勇錳無閒暇﹐令離魔王犯綱毒。

寥簡一切諸明性﹐自引入於淸淨法﹔

訶罰惡業諸外道﹐勿令損害柔和眾。

光明善眾加榮樂﹐黑暗毒類令羞恥﹔

下降法堂淸淨處﹐自榮善眾離怨敵。

顯現記驗爲寬泰﹐能除怕懼及戰栗﹔

持孝善眾存慰愈﹐通傳善信作依止。

滅除魔鬼雜毒焰﹐其諸虛妄自然銷。

備辦全衣具甲仗﹐利益童男及童女。

一切魔事諸辛苦﹐如日盛臨銷暗影。

常作歡樂及寬泰﹐益及一切善法所。

接引儭贈不辭勞﹐利益觸處諸明性。

歡樂寬泰加褒譽﹐普及同鄕光明眾。

惟願驍勇諸明使﹐加斯大眾堅固力。

自引常安泰寬處﹐養育我等增福業。

嘆諸護法明使文

第二疊

護正法者誠堪譽﹗所謂大力諸明使。

無上光明之種族﹐普於正法常利益。

如有重惱諸辛苦﹐聖眾常蠲離淨法。

碎散魔男及魔女﹐勿令對此眞聖教。

能除怨敵諸暗種﹐安寧正法令無畏﹐

救拔羔子離豺狼﹐善男善女寧其所。

蕓除惡艸淨良田﹐常自鑑臨使增長。

弱者策之加大力﹐栗者偶之使無懼。

同鄕眞眾須求請﹐如響應聲速來赴。

一切時中策淨眾﹐其樂性者常加力。

造惡業者令羞恥﹐修善業者令歡喜。

淸淨法門令寬泰﹐又復常加大寧靜。

我實不能具顯述﹐此嘆何能得周悉﹖

勇族所作皆成辦﹐伎藝彌多難稱說。

尊者卽劫易怒思﹐其餘眷屬相助者﹐

一切時中應稱贊﹐爲是究竟堪譽者。

惟願今時聽我啟﹐降大蔥悲護我等﹐

任巧方便自遮防﹐務得安寧離怨敵。

惟願法門速寬泰﹐巍巍堂堂無鄣礙﹐

我等道路重光輝﹐遊行之處得無畏。

歡樂幕闍諸尊首﹐乃至眞心在法者﹐

備加踴躍及善業﹐必於諸聖獲大勝。

嘆諸護法明使文

第三疊

諸明使眾恕我等﹐慈父故令護我輩。

無上善族大力者﹐承慈父命護正法。

旣於明羣充恢主﹐所有苦難自應防。

是開法者修道者﹐法門所至皆相倚。

護樂性者棄世榮﹐並請遮護加大力。

柔濡羔子每勤收﹐光明淨種自防被。

法田荊棘勤剪伐﹐令諸苗實得滋成。

旣充使者馳驛者﹐必須了彼大聖旨。

復興法體元無二﹐平安護此善明羣。

世界法門諸聖置﹐專令使眾常防護。

旣充福徳驍勇者﹐實勿輕斯眞聖教。

頭首大將耶俱孚﹐常兵甲仗摧逆黨。

大雄淨風能救父﹐敕諸言教及戒約。

福徳勇健諸明使﹐何故不勤所應事﹖

勿懷懈怠及變異﹐莫被類於犯事者。

必須如彼能牧主﹐掣脫羔兒免狼虎。

彼大威聖降魔將﹐是上人相常記念。

元化使眾自莊嚴﹐故令護法作寬泰。

今請降魔伏外道﹐以光明手持善眾﹐

勤加勇猛常徵罰﹐攻彼迷途害法者。

淸淨善眾持戒人﹐各願加歡及慈力。

我今略述名伎藝﹐諸明使眾益法者。

其有聽眾相助人﹐與法齊安無鄣礙。

救拔詮者破昏徒﹐摧伏魔尊悅淨眾。

嘆無上明尊偈文

法王作之

我等常活明尊父﹐隱密恆安大明處。

髙於人天自在者﹐不動國中儼然住。

爲自性故開惠門﹐令覺生緣涅槃路。

巧示我等性命海﹐上方下界明暗祖。

微妙光輝內外照﹐聚集詮簡善業體。

魔王惡黨競怒嗔﹐恐明降暗不自在。

苦哉世間諸外道﹐不能分別明宗祖﹐

輪回地獄受諸殃﹐良爲不尋眞正路﹗

告汝明羣善業輩﹐及能悟此五明者﹐

常須警覺淨心田﹐成就父業勿閒暇。

分別寥簡諸性相﹐及覺明力被定縛。

於此正法決定修﹐若能如是速解脫。

世界諸欲勿生貪﹐莫被魔家綱所著。

堪譽惠明是法王﹐能收我等離死錯。

照耀內外無不曉﹐令我等類同諸聖。

恬寂仙藥與諸徒﹐餌者卽獲安樂至。

煉於淨法令堪譽﹐心意莊嚴五妙身。

智惠方便教善子﹐皆令具足無不眞。

奇特光明大慈父﹐所集善子因祖力。

捶鍾擊鼓告眾生﹐明身離縛時欲至。

究竟分折明暗力﹐及諸善業並惡敵。

世界天地及參羅﹐並由慈尊當解折。

魔族永囚於暗獄﹐佛家踴躍歸明畀﹐

訓復本體妙莊嚴﹐串戴衣冠得常樂。

嘆五明文

諸慕闍作

有兩疊

敬嘆五大光明佛﹐充爲惠甲堅牢院。

世界精華之妙相﹐任持物類諸天地。

一切含識諸身命﹐一切眼見耳聞間﹐

能爲骨節諸身力﹐能爲長養諸形類。

復作諸舌數種言﹐又作諸間數種聲。

亦是心識廣大明﹐能除黑暗諸災苦。

一切仁者之智惠﹐一切辯者之言辭﹐

能作身貌端嚴色﹐能爲貴勝諸福利。

復作上性諸榮顯﹐又作勇健諸伎能﹔

是自在者威形勢﹐是得寵者諸利用。

一切病者之良藥﹐一切競者之和顏﹐

能作萬物諸身酵﹐能爲依止成所辦。

復是世界榮丰稔﹐又是艸木種種苗﹔

春夏騰身超世界﹐每年每月充爲首。

若有智惠福徳人﹐何不思惟比大力﹖

常須護念眞實言﹐恆加怕懼勿輕慢。

覺察五大光明佛﹐緣何從父來此界。

了知受苦更無過﹐善巧抽拔離魔窟。

是卽名爲有眼人﹐是卽名爲智惠者。

停罷一切諸惡業﹐遂送還於本宗祖。

齋戒堅持常愼護﹐及以攝念恆療冶﹔

晝夜思惟眞正法﹐務在銓澄五妙身。

其有地獄輪回者﹐其有劫火及長禁﹐

良由不識五明身﹐遂卽離於安樂國。

嘆五明文

第二疊

復告善業明兄弟﹐用心思惟詮妙身﹐

各作勇健智船主﹐渡此流浪他鄕子。

此是明尊珍貴寶﹐咸用身船般出海﹐

勤醫被刻苦瘡疣﹐久已悲哀希救護。

請各慈悲眞實受﹐隨卽依數疾還主﹔

貴族流浪已多年﹐速送本鄕安樂處。

端正光明具相子﹐早拔離於貪欲藏﹔

幽深苦捶尋珍寶﹐奔奉涅槃淸淨王。

抽拔惡刻出瘡痍﹐洗濯明珠離泥溺。

法稱所受諸妙供﹐莊嚴淸淨還本主。

夷數肉血此卽是﹐堪有受者隨意取。

如其虛妄違負心﹐夷數自微無雪路。

憶念戰栗命終時﹐平等王前莫屈理。

法相惠明余諸佛﹐爲此明身常苦惱。

過去諸佛羅漢等﹐並爲五明置妙法。

今時雄猛忙你尊﹐對我等前皆顯現。

汝等智惠福徳人﹐必須了悟憐湣性。

勤行醫藥防所禁﹐其有苦患令瘳愈。

戒行威儀恆堅固﹐持齋禮拜及贊誦。

身口意業恆淸淨﹐歌唄法王無閒歇。

又復眞實行憐湣﹐柔和忍辱淨諸根。

此乃並是明身藥﹐遂免疼悛諸苦惱。

流浪他鄕一朝客﹐旣能延請令歡喜。

莊嚴寺捨恆淸淨﹐勤辦衣根雙出海。

嘆明界文

凡七十八頌

分四句

未冒慕闍撰

我等上相悟明尊﹐遂能信受分別說。

大聖旣是善業體﹐願降慈悲令普悅。

蒙父湣念降明使﹐能療病性離倒錯﹐

及除結縛諸煩惱﹐普令心意得快樂。

無幽不顯皆令照﹐一切祕密悉開楊。

所謂兩宗二大力﹐若非善種誰能祥﹖

一則髙廣非限量﹐並是光明無暗所。

諸佛明使於中住﹐卽是明尊安置處。

光明普徧皆淸淨﹐常樂寂滅無動俎﹔

彼受歡樂無煩惱﹐若言有苦無是處。

聖眾法堂皆嚴淨﹐乃至諸佛伽藍所﹔

常受快樂光明中﹐若言有病無是處。

如有得往彼國者﹐究竟普會無憂愁。

聖眾自在各消遙﹐拷捶囚縛永無由。

處所莊嚴皆淸淨﹐諸惡不淨彼元無﹔

快樂充徧常寬泰﹐言有相淩無是處。

無上光明世界中﹐如塵沙等諸國土。

自然微妙寶莊嚴﹐聖眾於中恆止住。

彼諸世界及國土﹐金剛寶地徹下暉﹐

無始時來今究竟﹐若言震動無是處。

在彼一切諸聖等﹐不染無明及淫欲﹐

遠離癡愛男女形﹐豈有輪回相催促﹖

聖眾齊心皆和合﹐分折刀劍無由至﹐

釋意消遙無鄣礙﹐亦不願求淫欲事。

伽籃處所皆嚴淨﹐彼無相害及相非﹐

生死破壞無常事﹐光明界中都無此。

彼無怨敵侵邊境﹐亦無戎馬鎭郊軍﹔

魔王縱起貪愛心﹐於明界中元無分。

金剛寶地極微妙﹐無量妙色相暉曜﹐

諸聖安居無鄣礙﹐永離銷散無憂惱。

聖眾嚴容甚奇特﹐光明相照體暉凝﹐

將此百千日月明﹐彼聖毛端光尙勝。

內外光明無暗影﹐妙體常暉千萬種﹐

遊行勝譽金剛地﹐彼則無有豪釐重。

所著名衣皆可悅﹐不因手作而成就﹔

聖眾衣服惟鮮潔﹐縱久不朽無虫螋。

此界名花皆采集﹐諭彼微妙端正相﹔

然彼服飾更加倍﹐奇特莊嚴色無量。

彼諸寺觀殿塔等﹐妙寶成就無瑕亹﹔

飲食肴膳皆甘路﹐國土富饒無饑饉。

琉冤究竟不破壞﹐一戴更無脫卸期﹔

諸聖普會常歡喜﹐永無苦惱及相離。

花冠靑翠妙莊嚴﹐相映惟鮮不萎落﹔

肉舌欲嘆叵能思﹐妙色無盡不淡薄。

聖眾體輕恆淸淨﹐手足肢節無擁塞﹔

不造有爲生死業﹐豈得說言有疲極﹖

彼聖淸虛身常樂﹐金剛之體無眠睡﹔

旣無夢想及顚倒﹐豈得說言有恐畏﹖

聖眾常明具妙惠﹐健忘無記彼元無﹐

無邊世界諸事相﹐如對明鏡皆見睹。

諸聖心意皆眞實﹐詐僞虛矯彼元無。

身口意業恆淸淨﹐豈得說言有妄語﹖

世界充滿諸珍寶﹐無有一事不堪譽﹐

伽藍廣博無乏少﹐豈得說言有貧苦﹖

饑火熱惱諸辛苦﹐明界常樂都無此﹐

永離饑渴相惱害﹐彼亦無諸鹹苦水。

百川河海及泉源﹐命水湛然皆香妙﹐

若入不漂及不溺﹐亦無暴水來損耗。

諸聖安居常快樂﹐國土堪譽不相譏﹐

怨憎會苦彼元無﹐亦不面贊背相毀。

慈悲踴躍相憐湣﹐妒嫉諸惡彼元無。

行步速�疾逾風﹐四肢癱瘓無是處。

神足運轉疾如電﹐應現十分無鄣礙。

奇特妙形實難陳﹐諸炎病患無能害。

迫迮諸災及隘難﹐恐懼一切諸魔事﹐

戰伐相害及相煞﹐明界之中都無此。

世界常安無恐怖﹐國土嚴淨無能俎﹐

金剛寶地無邊際﹐若言破壞無是處。

彼處寶樹皆行列﹐寶果常生不凋朽﹐

大小相似無虫食﹐靑翠茂盛自然有。

苦毒酸澀及肖黑﹐寶果香美不如是﹐

亦不內虛而外實﹐表裏光明甘露味。

寶樹根莖及枝葉﹐上下通身並甘露﹐

香气芬芳充世界﹐寶花相映常紅素。

彼國園苑廣嚴淨﹐奇特香气周園圃﹔

瓦礫荊棘諸穢革﹐若言有者無是處。

彼金剛地常暉耀﹐內外鑑照無不見﹔

寶地重重國無量﹐徹視間間皆顯現。

香气氛氳周世界﹐純一無雜性命海﹐

彌綸充徧無鄣礙﹐聖眾遊中香妙最。

虛空法爾無變易﹐微妙光云無影礙﹐

湛然淸淨無塵翳﹐平等周羅諸世界。

彼界寶山億千種﹐香煙湧出百萬般﹐

內外光明體淸淨﹐甘露充盈無邊畔。

泉源淸流無間斷﹐眞甘露味無渾苦﹔

聖眾充飽無欠少﹐若有渴乏無是處。

妙風搖蕩皆可悅﹐和暢周回徧十方﹐

輕拂寶樓及寶閣﹐寶鈴寶鐸恆震響。

光明妙火無可比﹐妙色淸涼常暉曜﹐

赫爾恆存不生滅﹐奇特暉光實難類。

火體淸虛無毒熱﹐觸入於中不燒煮﹐

彼無灰燼及煙煤﹐若言焚燎無是處。

彼處殿堂諸宮室﹐皆非手作而成堅﹐

不假功夫法自爾﹐若言修造無是處。

所從寶地湧出者﹐皆有見聞及覺知﹐

得睹無上涅槃王﹐稱贊歌楊大聖威。

彼處暗影本元無﹐所有內外明無比﹐

一切身相甚希奇﹐於寶地者恆靑翠。

聖眾形軀甚奇特﹐髙廣嚴容實難思﹐

下徹寶地無邊際﹐欲知限量無是處。

彼聖妙形堪珍重﹐元無病患及災殃﹐

有力常安無衰老﹐說彼無損體恆彊。

若非大聖知身量﹐何有凡夫能算說﹖

金剛之體叵思議﹐大小形容惟聖別。

聖眾色相甚微妙﹐放大光明無邊所﹐

無始現今後究竟﹐若言身壞無是處。

人天聖凡諸形類﹐叵有肉舌能贊彼。

諸佛性相實難思﹐金剛寶地亦如是。

聖眾常樂無疲極﹐珍重榮華究竟悅﹐

身相微妙恆端正﹐內外莊嚴實難說。

聖眾光明甚奇異﹐無有間斷互相暉﹔

彼聖齊心皆和合﹐若言分折元無是。

諸聖嚴容微妙相﹐皆處伽藍寶殿閣﹐

起意動念諸心想﹐普相照察無疑錯。

光明界中諸聖等﹐其身輕利無疲重﹐

妙形隨念遊諸剎﹐思想顯現悉皆同。

聖眾齊心恆歡喜﹐演微妙音無停止﹐

贊禮稱楊無疲厭﹐普嘆明尊善業威。

贊唄妙者皆可悅﹐其聲淸美皆安靜﹐

上下齊同震妙響﹐周徧伽藍元不寧。

其音演暢甚殊特﹐徧互歌楊述妙徳。

諸聖快樂皆究竟﹐常住恆安無疲極。

光明碧地無邊際﹐欲尋崖岸無是處。

元無迫迮及遮護﹐各自逍遙任處所。

聖眾齊心皆和合﹐元無分折爭名利﹐

平等普會皆具足﹐安居廣博伽藍寺。

伽藍淸淨妙莊嚴﹐元無恐怖及畱難﹔

街衢巷陌廣嚴飾﹐隨意遊處普寧定。

一切諸魔及餓鬼﹐醜惡面貌及形軀﹐

無始時來今及後﹐若言說有無是處。

雞犬豬豚及余類﹐涅槃界中都無此﹔

五類禽獸諸聲響﹐若言彼有無是處。

一切暗影及塵埃﹐極樂世界都無此。

諸聖伽藍悉淸淨﹐若有昏暗無是處。

光明徧滿充一切﹐壽命究竟永恆安。

珍重歡樂元無間﹐慈心眞寶亦常寬。

常樂歡喜無停息﹐暢悅心意寶香中﹐

不計年月及時日﹐豈慮命盡有三終﹖

一切諸聖無生滅﹐無常殺鬼不侵害。

不行淫欲無穢妊﹐豈得說言有癡愛﹖

敗壞男女雄雌體﹐生死無常淫欲果﹐

極樂世界都無此﹐處所淸淨無災禍。

光明界中諸聖尊﹐遠離懷胎無聚散﹔

徧國安寧不驚怖﹐元無怕懼及荒亂。

皆從活語妙言中﹐聖眾變化緣斯現。

一一生化本莊嚴﹐各各相似無別見。

國土大小皆相類﹐寺觀安居復無異。

各放光明無限量﹐壽命究竟無年記。

諸邊境界恆安靜﹐性相平等地無異。

三常五大鎭相暉﹐彼言有暗元無是。

斯乃名爲常樂國﹐諸佛明使本生緣。

無有三災及八難﹐生老病死不相遷。

斯乃如如一大力﹐忙你明使其宣示。

能闡生緣眞正路﹐聖眾普會得如是。

第一

旬齋默結願用之。

稱贊忙你具智王﹐及以五明淸淨體﹔

稱贊一切諸明使﹐及以護持正法者﹗

過去一切慈父等﹐過去一切慕闍輩﹐

過去一切拂多誕﹐過去一切法堂主﹐

具戒男女解脫者﹐並至安樂普稱嘆﹔

亡沒沈輪諸聽者﹐眾聖救將達彼岸﹗

右﹐三行三禮至於亡沒聽者﹐任依梵音唱亡人名﹐然依後續後續。

一切信施士女等﹐於此正法結緣者﹐

倚托明尊解脫門﹐普願離諸生死苦﹗

今日所造諸功徳﹐請收明使盡迎將﹔

一切天仙善神等﹐平安遊止去災殃。

一切法堂伽藍所﹐諸佛明使願遮防﹔

內外安寧無鄣礙﹐上下和合福延長﹗

第二

凡常日結願用之。

稱贊忙你具智王﹐及以光明妙寶身﹔

稱贊護法諸明使﹐及以廣大慈父等﹗

慕闍常願無礙遊﹐多誕所至平安住﹐

法堂主上加歡喜﹐具戒師僧增福力﹐

淸淨童女策令勤﹐諸聽子等惟多悟﹐

眾聖遮護法堂所﹐我等常寬無憂慮﹗

右﹐三行三札﹐立者唱了﹐與前偈結﹐卽合眾同聲言「我等上相……」

我等上相悟明尊﹐遂能信受分別說。

大聖旣是善業體﹐願降慈悲令普悅﹗

若「我等上相」旣了﹐眾人並默﹐尊者卽誦《阿拂利偈》﹐次云「光明妙身」結。

光明妙身速解脫﹐所是施主罪銷亡﹔

一切師僧及聽子﹐於此功徳同榮念﹔

正法流通得無礙﹐究竟究竟願如是﹗

此偈贊明尊訖﹐末後結願用之。

大眞資主﹐十二光王﹐眾妙世界﹐

微塵國土﹐常活妙空﹐堪褒譽地﹐

作光明者﹐忙你尊佛﹐捨諸罪﹐

有礙無礙﹐或時本意﹐或隨他意﹐

身口思想﹐諸不善業﹐我等善眾﹐

及諸聽者﹐乞懺罪己﹐各如本願﹗

此偈贊日光訖﹐末後結願用之。

稱贊微妙大光輝﹐世間最上最無比﹗

光明殊特徧十方﹐十二時中作歡喜。

大力堪譽慈悲母﹐驍健踴猛淨活風﹐

十二船主五收明﹐及余無數光明眾。

各乞湣念慈悲力﹐請救普厄諸明性﹐

得離火海大波濤﹐合眾究竟願如是﹗

此偈贊盧捨那訖﹐末後結願用之。

稱贊裒譽﹐蘇露沙羅夷﹐具足丈夫﹐

金剛相柱﹐任持世界﹐充徧一切﹐

以自妙身﹐以自大力﹐利益自許﹐

孤捿寵子。我等今者﹐不能具贊﹐

惟願納受﹐此微啟訟﹐護助善眾﹐

常如所願﹗

此偈贊夷數訖﹐示後結願用之。

稱贊淨妙智﹐夷數光明者﹐

示現仙童女﹐廣大心先意。

安泰一切眞如性﹐再蘇一切微妙體﹔

病者爲與作醫王﹐苦者爲與作歡喜。

五收明使七船主﹐忙你慈父光明者﹗

捨我一切諸愆咎﹐合眾平安如所願﹗

此偈贊忙你佛訖﹐示後結願用之。

稱贊褒譽﹐珍重廣大﹐彼眞實主﹐

最上光王﹐常明世界﹐及其聖眾﹐

忙你法王﹐明尊許智﹐諸聖許惠﹐

從三界外﹐來生死中﹐蘇我等性﹐

爲大醫王﹐作平斷者﹔開甘露泉﹐

栽活命樹﹐救同鄕眾﹐收光明子﹐

於柔軟羣﹐作當牧者﹔塘塹福田﹐

滋盛苗實﹐於淸淨法﹐作守護者。

敬禮威徳﹗慚愧探恩﹗對無上尊﹐

對光明眾﹐深領大恩﹐慚賀大澤。

實於我等﹐除大厄難﹐作大歡喜﹔

我等今者﹐對於諸聖﹐誠心懇懺﹕

一切從忙你佛邊所﹐受上方之鹽

印﹐日夜堅持﹐不敢輕慢﹔我等今

者﹐於一淨名﹐決定修行﹐究竟獲

勝﹐如先本願﹗

此偈凡莫日用爲結願。

敬禮及稱贊﹐常加廣稱嘆﹐

贊此今時日﹐於諸時最勝﹗

諸有樂性者﹐今時入香水﹐

滲浴諸塵垢﹐皆當如法住。

稱贊大威相﹐充徧於淨法﹔

自是夷數佛﹐能蘇諸善種。

稱贊眞實主﹐大力忙你尊﹐

能活淸淨體﹐能救諸明性﹐

願以慈悲眼﹐普觀此淨眾﹐

如斯最小羣﹗如斯最小處﹗

惟願自遮防﹐恆加力提策﹐

礙身無礙體﹐內外常加被﹗

我等淨法男﹐諸堅童女輩﹐

及以諸聽者﹐究竟如所願﹗

『

此偈凡至莫日﹐與諸聽者懺悔願文。

汝等聽者﹐人各�跪﹗誠心懇切﹐

求哀懺悔﹐對眞實父﹐大慈悲主﹐

十二光王﹐涅槃國土﹔對妙生空﹐

無邊聖眾﹐不動不俎﹐金剛寶地﹔

對日月宮﹐二光明殿﹐各三慈父﹐

元堪贊譽﹔盧捨那﹐大莊嚴柱﹐

五妙相身﹐觀音勢至﹔對今吉日﹐

堪贊嘆時﹐七寶香池﹐滿活命水﹐

有缺七施。

十戒三印法門﹐又損五分法身﹐恆加費用﹔或斬伐五種艸木﹐或勞役五類眾生﹐余有無數愆違﹐今並洗除懺悔﹔若至無常之日﹐脫此可厭肉身。諸佛聖賢﹐前後圍繞﹔寶船安置﹐善業自迎﹐直至平等王前。受三大勝﹐所謂「花冠瓔珞﹐萬種妙衣串佩」。善業福徳佛性﹐無窮贊嘆。又從平等王所﹐幡花寶蓋﹐前後圍繞﹐眾聖歌揚。入盧捨那境界﹐於其境內﹐道路平正﹐音聲梵響﹐周回彌覆。從彼直至日月宮殿﹐而於六大慈父及余眷屬﹐各受快樂無窮贊嘆。又復轉引到於彼岸﹐遂入涅槃常明世界﹐與自善業﹐常受快樂。合眾同心﹐一如上願。

此偈結諸唄願而乃用之。

梵音唄響﹐詞美殊佳﹐善業同資﹐普及一切。上啟諸天聖眾﹕荷重光明﹐願降大慈﹐增諸福力﹐捨我合眾之過﹐及篤信聽人﹐於一常名﹐究竟安樂﹗

此偈爲亡者受供結願用之。

某乙明性﹐去離肉身﹐業行不圓﹐恐沈苦海﹐惟願二大光明﹐五分法身﹐淸淨師僧﹐大慈悲力﹐救拔彼性﹐令離輪回﹐剛彊之體﹐及諸地獄﹐鑊湯鑪炭。惟願諸佛﹐哀湣彼性﹐起大慈悲﹐與其解脫﹔自引入於光明世界——本性之處﹐安樂之境。功徳力資﹐依如上願。

此偈你逾沙懺悔文。

我今懺悔所﹐是身口意業﹐及貪嗔癡行﹐乃至縱賊毒心﹐諸根放逸﹔或疑常住三寶﹐並二大光明﹔或損盧捨那﹐身兼五明子﹔於師僧父母。諸善知識﹐起輕慢心﹐更相毀謗﹔於七施﹑十戒﹐三印法門﹐若不具修﹐願罪銷滅﹗

吉時吉日﹐翻斯贊唄。上願三常捨過及四處法身﹐下願五級明羣乃至十方賢哲﹐宜爲聖言無盡﹐凡識有崖。梵本三千之條﹐所譯二十餘道﹔又緣經﹑贊﹑唄﹑願﹐皆依四處制焉。但道明所翻譯者﹐一依梵本。如有樂習學者﹐先誦諸文﹐後暫示之﹐卽知次第﹔其寫者﹐存心勘校﹐如法裴治﹔其贊者﹐必就明師﹐須知訛殊。於是法門蕩蕩﹐如日月之髙明﹔法侶行行﹐若江漢之淸肅。惟願皇天延祚﹐寥審忠誠﹔四海咸寧﹐萬人安樂﹗

