

欽定四庫全書

子部十三

釋氏稽古略

釋家

提要

【臣】等謹案釋氏稽古略四卷元釋覺岸撰覺岸字寶洲烏程人其書皆敍述釋氏事實用編年之體以歷代統系爲綱而以有佛以來釋家世次行業爲緯始於太昊庖犧氏終於南宋瀛國公徳祐二年初名稽古手鑑旣以所載尙未賅備復因舊輯而廣之始攺今名書成於至正初中山李桓爲之序此本乃明句容天王寺僧昌復所重刻也覺岸記誦該博故所錄上自內典下及家傳記文集志乘碑碣之無所不采源流派別詳贍可觀惟其意欲自附於淹通史學故於列朝興廢盛衰之迹亦復分條摘列防成文未免喧客奪主且據釋流所記如來之生當周昭王九年是書旣欲甄敍宗門但當權輿於摩耶之誕佛顧乃侈談防古逺引洪荒於體例亦爲泛濫又如唐代紀年於昭宣帝後別有少帝濮王紃一代謂爲朱全忠所立年號天壽旋復被鴆求之正史全無事實尢不知其何所依據然其援摭旣富亦頗有出自僻書足資考證者其於名師大徳記莂流傳亦多考覈詳明備徵典故與撏撦語錄空談禪理者不同固未始非緇林道古之一助也乾隆四十六年九月恭校上

總纂官【臣】紀昀【臣】陸錫熊【臣】孫士毅

總校

官【臣】陸費

墀

釋氏稽古略原序

吳興有大比丘曰寶洲岸公博學通古今嘗考釋氏事實上下數千載年經而國緯著書一編曰稽古手鑑旣又以爲未備復因其舊輯而廣之爲稽古略至正十四年秋九月太原劉堯輔爲之持其書請於余爲序以冠其編首因取而閱之蓋自有佛以來凡名師大徳之行業出處以及塔廟之興壊僧侶之眾寡靡不具載本之內典參之諸史旁及於傳記而閒以事之著顯者爲之據將以侈歷代之際遇而寓勸戒於其間嵗月先後攷覈精審無所遺闕可謂贍且詳矣然猶以略名之寶洲自謙也竊嘗怪夫佛之爲教自身毒萬里逺至於中國愈久益盛根本深固而不可揺防其故何也豈非扶植其教者代有其人與若是編之所記往往皆英偉魁傑之才自重不屈卓然有立而使王公卿大夫向慕崇信奔走之不暇則其扶植之功爲何如此師所以加之纂述表而出之之意也傳之言曰道不同不相爲謀佛氏之書非余之所學余特嘉其聞見之博用心與力之勤道𨿽不同而不可以不序鳴呼觀其書而見其教之盛知彼之扶植爲有人則亦可以有感也夫中山李桓序

欽定四庫全書

釋氏稽古略卷一

元釋覺岸撰

三皇

太昊庖犧氏【風姓以木徳王都宛丘上古之人捕逐禽獸食肉衣皮難以致之太昊教民作网罟以佃以漁豢養六畜且以犧牲享神祗故曰庖犧氏後世曰伏犧氏始畫八卦造書契由是文籍生焉以龍紀官在位一百一十六年易曰伏犧刳木爲舟剡木爲楫琴操曰伏犧作琴修身理性反其天眞也通歷曰伏犧作二十五之瑟以制婚姻之禮圖經曰庖犧生陜西鞏昌路防州成紀縣母曰華胥禹貢雍州之域也晉寧路河中府霍州有伏牛臺伏犧伏牛乘馬之所女媧墓在焉淮西廬州有女媧古廟】

【女媧氏共工氏大庭氏柏皇氏中皇氏栗陸氏驪連氏赫胥氏尊盧氏混沌氏

昊英氏朱襄氏葛天氏宋哲宗元祐五年陰康氏無懷氏

二月諸葛深紹運圗曰已上十五氏合一萬七千七百八十七年】

社稷神【風俗通曰共工氏之子曰修好逺遊舟車所至足迹所達靡不窮覽故祀以爲社神左傳曰共工氏有子曰勾龍氏平水土故祀以社禮記曰共工氏之覇九州也其子曰后土能平九州故祀以爲社又厲山氏之有天下也其子曰農能植百谷故祀以爲稷蔡邕獨斷曰周棄播殖百谷以稷爲百谷之長因以稷名其神棄周后稷也】

炎帝神農氏【姜姓繼伏犧氏王火徳都魯時人茹艸飲水食木實禽獸肉多疾病炎帝求可食之物教以火食時天雨粟乃教民播種五穀作陶冶斤斧耒耜鋤鎒以墾艸莽而五穀興故曰神農氏又甞百艸一日遇七十毒以一人不足爲養日中爲市乃通有無以火紀官在位一百二十年桓譚新論曰神農氏削桐爲琴繩絲爲以通神明之徳廣雅曰神農氏琴長三尺六寸上有五曰宮商角徴羽周文王增二曰少宮少商也】

【帝承帝臨帝明帝宣

已上八帝皆神農帝帝哀帝楡帝岡

氏合五百二十年末年諸侯相伐歸之黃帝】

黃帝有熊氏【公孫姓軒轅名有熊國君少典之子也神農氏爲天子諸侯相侵伐神農氏弗能徵諸侯侵陵最彊暴者惟尢軒轅修徳治兵與炎帝氏戰而勝之擒尢於涿鹿殺之於是諸侯咸歸軒轅推軒轅代神農氏爲天子黃帝元年丁亥始立制度天下不順者從而徵

之其土地東至於海西至於崆峒

南至於海北逐獯鬻邑於涿鹿之阿遷徙無常以兵師爲營衛以云紀官有土徳之瑞舉風後力牧太山稽常先大鴻得六相而天地治神明至帝受河圗見日月星辰之象於是始有星官之書命大撓探五行之情占斗綱所建於是始作甲子命容成造歷命首作數命伶倫造律呂命車區占星气容成兼而總之爲文章以表貴賤作舟車以濟不通畫野分州得百里之國萬區八家爲井井一爲鄰鄰三爲朋朋三爲裏裏五爲邑邑十爲都都十爲師師十爲州設左右大監監於萬國舉封禪之禮作咸池之樂逺夷之國莫不入貢黃帝二十五子得姓者十四人爲十二姓姬酉祁已滕箴任荀僖姞儇休正妃二子一曰囂一曰昌意皆得爲諸侯黃帝崩人以爲僊去帝在位一百一十年皇甫謐曰黃帝生陜西鞏昌路秦州壽丘冢在寧州橋山

黃帝上升之地鼎湖尢塜

髙七丈民常十月祀之有赤气出如疋絳帛民名爲尢旗易幹鑿度曰昔燧人氏仰觀斗極以定方名庖犧因之而畫八卦黃帝受命使大撓造甲子容成次歷數五行九宮之自此而興故卦云陽數九者立天之道曰陰與陽陰二陽一則天有三焉立地之道曰柔與剛柔二剛一則地亦有三焉立人之道曰仁與義義二仁一則人亦有三焉三三合九陰陽相包所以成萬物】

指南車【黃帝尢戰尢爲大霧軍士皆迷黃帝作指南車以示四方遂擒尢殺之】有熊國【今河南新鄭是也】

五帝

少皥金天氏【巳姓黃帝子字靑陽王金徳都窮桑有鳳凰之瑞因之以鳥紀官在位八十四年壽終一百嵗】

顓頊髙陽氏【昌意之子黃帝孫也以水徳都帝丘生八才子謂之八凱少昊氏之衰人民雜糅民匱於祀祭享無度帝平九黎之亂神人不雜無相侵瀆作歷以孟春爲元故帝爲歷宗也土地東至蟠木西至流沙南至交趾北至幽陵

在位七十八年海外經曰東海中有山名曰度索上有大桃樹屈蟠三千里地裏志曰流沙在甘肅省甘州路郡名張掖】

帝嚳髙辛氏【蟜極之子黃帝曽孫也王木徳都西亳帝生而神聖自言其名順天之義知民之急仁而威恵而信取天地之財而節用之撫教萬民而利誨之知日月而迎送之明神而敬事之日月所照風雨所至莫不服從生八才子謂之八元在位七十年壽終一百五嵗崩今大名路開州秋山

子摯立在位九年而不善禪於唐侯】

帝堯陶唐氏【帝嚳子摰之弟也摰立封堯爲陶侯攺封唐故曰陶唐氏伊祁姓也堯旣受摰

禪以火徳都平陽

茅茨不剪土階三尺蓂莢生於庭蓂艸也一日生一莢至十五日成十五莢十六日落一莢至三十日落而盡

更生更落帝自奉甚薄賦役甚寡是時有大風猰防封豨

修蛇皆爲民害帝乃使羿繳大風於靑丘之澤

殺猰防斷修蛇於洞庭擒封】

【豨於桑林民乃恱洪水爲災四嶽舉鯀

治水九年弗成帝之子丹朱不肖求賢徳可以遜位者羣臣舉舜帝以二女妻舜歷試諸艱納於大麓烈風雷雨不迷使之攝位又二十八年帝崩堯在位通舜攝共九十八年壽一百九十八嵗堯作樂曰大章舜避堯之子丹朱於河南

天下朝覲訟獄者不歸丹朱而歸舜舜乃卽天子位】

帝舜有虞氏【曰重華稱都君黃帝八代孫黃帝生昌意昌意生顓頊顓頊生窮蟬窮蟬生康敬康敬生勾望勾望生蟜牛蟜牛生瞽瞍瞽瞍生舜姚姓舜母死繼母生象父母及象常欲殺舜舜

盡孝弟之道事父母待其弟尢恭耕於歷山漁於雷澤陶於河濵

所居成聚二年成邑三年成都二十以孝聞年三十堯以二女妻之將遜以位舜舉髙陽氏髙辛氏之子八虱八元凱主后土元布五教於四方堯於是使舜攝位帝鴻氏有不才子號曰渾沌驩兜也少皥氏有不才子號曰窮奇共工也顓頊氏有不才子號曰檮杌鯀也縉雲氏有不才子號曰饕餮三苗也是謂四凶在於堯堯未能去舜皆投諸四裔舉禹以治水舜攝堯位二十八年堯崩舜卽天子位以土徳王

都蒲阪

彈五琴歌南風察璇璣玉衡以齊七政正歷數閏餘成嵗作樂曰九韶苗民逆命敷文徳舞干羽於兩階七旬有苗來格子商均不肖舜薦禹子天使之代己位在位五十年南巡

狩崩於蒼梧之野

壽一百一十嵗禹避舜之子商均於陽城天下之人不歸商均而歸禹禹遂卽天子位國號夏】

瑞誕【大星如虹下流華渚女節感而生少皥有星如虹感女樞而生顓頊舜母感大虹而生舜】

【少皥之前天下之號象其徳顓頊以來天下之號因其名若髙陽髙辛皆所興之地】

【宋神宗元丰三年祕書丞劉恕字道原著外紀曰六經惟春秋及易彖象文言卦序卦雜卦仲尼所作詩書仲尼所刪定皆不稱三皇五帝三王易下繋曰古者包犧氏之王天下也包犧氏沒神農氏作神農氏沒黃帝堯舜氏作繼世更王而無三五之數或以包犧至舜爲五帝孔子未嘗道學者不可附會臆也管子稱明一者皇察道者帝通徳者王謀得兵勝者覇孔穎達曰管子書或是後人所錄非本書也莊子列子皆寓言誕妄秦漢學者宗其文詞論議故競稱三皇五帝而不知古無其人仲尼未嘗道也梁武帝以伏犧神農燧人爲三皇黃帝少皥帝嚳帝摰帝堯爲五帝舜非三王亦非五帝與三王爲四代其指不通歷世紛紛莫知定論也太史公曰學者多稱五帝尙矣然尙書獨載堯以來而百家言黃帝其文不雅馴薦紳先生難言之孔子所傳宰予問五帝徳及帝繋姓儒者或不傳余嘗西至崆峒北過涿鹿東漸於海南浮江淮矣至長老皆各往往稱黃帝堯舜之處風教固殊焉總之不古文者近是予觀春秋國語其發明五帝徳帝繋姓章矣顧第弗深考其所表見皆不虛書缺有間矣其軼乃時時見於他非好學深思心知其意固難爲淺見寡聞道也余並論次擇其言尢雅者故著爲本紀書首】

夏【帝禹王唘太康仲康王相少康王杼王槐王芒王泄不降王扄

王厪孔甲王臯王發履癸】

帝禹【姓姒氏黃帝之孫顓頊生鯀鯀生禹當堯之時洪水滔天堯命鯀治水無功殛之死舜攝位舉禹續父業勞身焦思居外十三年過家之門不入陸行乘車水行乘泥行乘橇

山行乘梮行相地所有以貢及山川之便利於是水害皆息九州攸同四隩可居堯於是錫禹圭告其成】

【功及舜卽位使禹爲司空以宅百揆天錫洪範九疇彛倫攸敍天與禹洛出書神負文列於背有數至於九禹遂因而第之以成九舜之子商均不肖舜薦禹於天使代己位舜崩天下之人不歸商均而歸禹禹卽天子位國號夏以水徳都韓仍有虞以建寅月爲嵗首十寸爲尺色尙黒牲用以黑爲徽號作樂曰大夏夏大也言能大堯舜之徳也懸鐘磬鼓鐸鞀以待四方之士曰教寡人以道者撃鼓諭以義者撃鐘告以事者振鐸語以憂者撃磬有獄訟者揺鞀初舜分天下爲十二州禹復爲九州収天下美銅鑄爲九鼎以象九州昔黃帝作車少皥加牛奚仲加馬禹命奚仲爲車正建旌旂斿旐以別尊卑等級古有醴酪禹時儀狄作酒禹飲而甘之遂疏儀狄絕防酒曰後世必有以酒亡國者禹任臯陶益以國政禹娶塗山氏女生子唘禹南巡狩會諸侯於塗山承唐虞之盛執玉帛者萬國又會於防稽防風氏後至禹戮之有典則以貽子孫禹嘗薦益於天七年禹崩在位九年壽一百嵗益避位於箕山天下之人不歸益而歸唘唘乃卽天子位神出洛今河東山西道懷孟路孟州之孟津周武王伐紂師防盟津者是也冀域塗山氏之國今淮西安丰路臨濠府防稽今浙東南橇孟道越州紹興路也並揚域禹崩於防稽其康云形如箕行泥上梮謂以鐵爲如錐頭長半寸施之履下上山不跌】

王啟【禹之子在位十年】

太康【唘子荒逸無度畋於洛水之表十旬弗歸有窮后羿因民之困距之於河厥弟五人作歌以怨之在位三十年失國不得歸后羿立太康之弟仲康】

仲康【太康弟羿立之防弱羲和湎酒政出於羿在位十四年】

王相【仲康子爲羿所逐失國居商丘

依同姓斟灌斟鄩氏羿自立號有窮后羿自鉏遷於窮石因夏民代夏政不修民事滛於原獸棄賢不用信用伯明氏之防子寒浞行媚於內施賂於外愚防其民娛羿於田羿趨田家眾殺羿而烹之以食其子其子不忍食死於窮門羿在位八年寒浞因羿室不攺有窮之號生澆及豷浞使澆殺斟灌氏及斟鄩氏防夏王相相後乃有仍國君之女方娠逃自竇歸於有仍生少康浞處澆於過處豷於戈少康旣長爲仍牧正澆求之逃奔有虞爲庖正虞君妻以二姚而邑諸綸有田一成

有眾一旅

布徳收夏眾有夏遺曰靡自有鬲氏收二國之餘民以滅浞而立少康少康使其臣女艾滅澆於過使其子季杼滅豷於戈有窮遂亡浞在位三十二年史記司馬貞索隱曰左傳魏莊子曰帝相旣被簒殺中間經羿浞二氏蓋三數十年而此記總不言之直云帝相崩少康立疏略之甚相在位二十八年】

少康【帝相子滅浞還舊都復禹之迹夏道復興民安在位二十二年】

越【少康封少子無餘於會稽號曰於越自後二十世周敬王時勾踐稱王與吳王戰敗吳於檇李

復伐吳吳敗越於夫椒勾踐用臣範蠡大夫種等謀計周元王三年遂乃】

【防吳越後爲楚所並】

句踐世家【史記曰夏后帝少康封庶子於防稽以奉守禹之祀文身斷髮披艸萊而邑焉後二十餘世至允常允常之時與吳王闔廬戰而相怨伐允常卒子句踐立是爲越王元年吳王闔

廬聞允常死乃興師伐越越王句踐襲撃吳師吳師敗於檇李射傷吳王闔廬

闔廬且死告其子夫差曰必毋越三年句踐聞吳王夫差日夜勤兵且以報越越欲先吳未發往伐之範蠡諫曰不可臣聞兵者凶器也戰者逆徳也爭者事之未也陰謀逆徳好用凶器試身於所末上帝禁之行者不利越王曰吾已決之矣遂興師吳王聞之悉發精兵撃越敗之夫椒越王乃以餘兵五千人保棲於防稽吳王追而圍之越王謂範蠡曰以不聴子】

【故至於此爲之柰何蠡對曰持滿者與天定傾者與人

節事者以

地

卑辭厚禮以遺之不許而身與之市

句踐曰諾乃令大夫種行成於吳膝行頓首曰君王亡臣句踐使陪臣種敢告下執事句踐請爲臣妻爲妾吳王將許之子胥言於吳王曰天以越賜吳勿許也種還以報句踐句踐欲殺妻子燔寶器觸戰以死種止句踐曰夫吳太宰噽貪可誘以利請行告之於是句踐乃以美女寶器令種間獻吳太宰噽噽受乃見大夫種於吳王種頓首言曰願大王赦句踐之罪盡入其寶器不幸不赦句踐將盡殺其妻子燔其寶器悉五千人觸戰必有當也噽因吳王曰越以服爲臣若將赦之此國之利也吳王將許之子胥進諫曰今不滅越後必悔之句踐賢君種蠡良臣若反國將爲亂吳王弗聴卒赦越罷兵而歸句踐之困防稽也喟然嘆曰吾終於此乎種曰湯繋夏臺文王囚羑里晉重耳犇翟齊小白犇莒其卒王覇由是觀之何遽不爲福乎吳旣赦越越王句踐反國乃苦身焦思置膽於坐坐臥卽仰膽飲食亦嘗膽也曰女會稽之恥耶身自耕作夫人自織食不加肉衣不重帛折節下賢人厚遇賓客振貧弔死與百姓同其勞欲使範蠡治國政蠡對曰兵甲之事種不如蠡鎭撫國家親附百姓蠡不如種於是舉國政屬大夫種而使範蠡與大夫柘稽行成爲質於吳二嵗而吳歸蠡句踐自防稽歸七年拊循其士民士民欲用以報吳大夫逄同諫曰國新流亡今乃復殷給繕飾備利吳必懼懼則難必至且鷙鳥之撃也必匿其形今夫吳兵加齊晉怨深於楚越名髙天下實害周室徳少而功多必滛自矜爲越訃莫若結齊親楚附晉以厚吳吳之志廣必戰是我連其權三國伐之越承其可克也句踐曰善居二年吳王將伐齊子胥諫曰未可臣聞句踐食不重味與百姓同苦樂此人不死必爲國患吳有越腹心之疾齊與吳疥癬也願王釋齊先越吳王弗聴遂伐齊敗之艾陵虜齊髙國以歸讓子胥子胥曰王母喜王怒子胥欲自殺王聞而止之越大夫種曰臣觀吳王政驕矣請試嘗之貸粟以卜其事請貸吳王欲與子胥諫勿與王遂與之越乃私喜子胥言曰王不聴諫後三年吳其墟乎太宰噽聞之乃數與子胥爭越議因防子胥曰伍貟貌忠而實忍人其父兄不顧安能顧王王前欲伐齊貟彊諫巳而有功用是反怨王王不備伍員員必爲亂與逄同共謀防之王王始不從乃使子胥於齊聞其托子於鮑氏王乃大怒曰伍員果欺寡人欲反使人賜子胥屬鏤劍以自殺子胥大曰我令而父覇我又立若若初欲分吳國半予我我不受已今若反以防誅我嗟乎嗟乎一人固不能獨立報使者曰必取吾眼置吳東門以觀越兵入也於是吳任噽政居三年句踐召範蠡曰吳已殺子胥導諛者眾可乎對曰未可至明年春吳王北防諸侯於黃池吳國精兵從王惟獨老弱與太子畱守句踐復問範蠡蠡曰可矣乃發習流二千教士四萬人君子六千人

諸禦千人伐吳吳師敗遂殺吳太子吳告急於王王方防諸侯於】

【黃池懼天下聞之乃祕之吳王已盟黃池乃使人厚禮以請成越越自度亦未能滅吳乃與吳平其後四年越復伐吳吳士民罷輊銳盡死於齊晉而越大破吳因而畱圍之三年吳師敗越遂復棲吳王於姑蘇之山吳王使公孫雄

肉袒膝行而前請成越王曰孤臣夫差敢布腹心異日嘗得罪於會稽夫差不敢逆命得與君王成以歸今君王舉玉趾而誅孤臣孤臣惟命是聴意者亦欲如防稽之赦孤臣之罪乎句踐不忍欲許之範蠡曰防稽之事天以越賜吳吳不取今天以吳賜越越其可逆天乎且夫君王早朝晏罷非爲吳耶謀之二十二年一旦而棄之可乎且夫天與弗取反受其咎伐柯者其則不逺君忘防稽之厄乎勾踐曰吾欲聴子言吾不忍其使者範蠡乃鼓進兵

曰王已屬政於執事

使者去不者且得罪吳使者泣而去勾踐憐之乃使人謂吳王曰

吾置王甬東君百家

吳王謝曰吾老矣不能事君王遂自殺乃蔽其面曰吾無面以見子胥也越王乃吳王而誅太宰噽勾踐已平吳乃以兵北渡淮與齊晉諸侯防於徐州致貢於周周元王使人賜勾踐胙命爲伯當是時越兵橫行於江淮東諸侯畢賀號稱覇王範蠡遂去自齊遺大夫種書曰蜚鳥盡良弓蔵狡兔死走狗烹越王爲人長頸鳥喙可與共患難不可與共安樂子何不去種見書稱病不朝人或防種且作亂越王乃賜種劍曰子教寡人伐吳七術寡人用其三而敗吳其四在子子爲我從先王試之種遂自殺勾踐卒子王鼫與立又五世王無彊伐楚楚威王伐越殺王無彊】

王杼【少康子在位十七年】

王槐【杼子在位二十六年】

王芒【槐子在位十八年索隱曰芒音亡鄒誕生又音荒】

王泄【芒子六夷服從始加爵命之制在位十七年】

王不降【泄子在位五十九年】

王扄【不降弟在位二十二年】

王厪【扄子在位二十年】

王孔甲【厪子不務修徳諸侯多叛在位三十二年】

王臯【孔甲子在位十一年】

王發【臯子在位十三年】

王履癸【發子是爲桀自孔甲以來諸侯多叛桀暴戾無道百姓患之伐有施氏娶其女妺喜寵之桀自恃天命指日曰日亡吾乃亡闗龍逢黃圖陳諫桀殺之湯使人哭之桀怒囚湯於夏防旣而釋之湯修徳諸侯畏服桀起九夷之師伐湯而九夷之師不至伊尹佐湯伐桀於鳴條

桀戰不勝奔於三朡之國湯又從而伐之放於南巢而死在位五十一年夏氏亡】

右夏十七主合四百三十二年天下歸商【史記注四百七十八年】

【按周禮自堯已前未有郡縣舜巡五嶽始見州名尙書禹貢已來方陳州號春秋之時縣大郡小以郡屬於縣漢髙已來以縣屬郡典誥所明九州禹迹百郡秦並是也】

商【帝湯外丙仲壬太甲沃丁大庚小甲雍已太戊仲丁外壬河亶甲祖乙祖辛沃甲祖丁南庚陽甲盤庚小辛小乙武丁祖庚祖甲廩辛庚丁武乙太丁帝乙受卒】

帝湯【黃帝之後初帝嚳次妃簡狄見鳥墮卯取而吞之生契契仕事唐虞爲司徒教民有功封於商賜姓子氏契生昭明昭明生相土相土生昌若昌若生曹圉曹圉生冥冥生振振生微微生報丁報丁生報乙報乙生報丙報丙生主壬主壬生主癸主癸生天乙是爲成湯爲夏方伯葛伯不祀仇餉湯始徵之是時伊尹耕於有莘之野湯使人以幣聘之因湯伐夏以救民之事湯進伊尹於桀桀不能用伊尹復歸湯桀之賢臣費昌亦歸於湯湯出見張网四面湯爲解其三面更其祝曰欲左者左欲右者右欲髙者髙欲下者下不用命者入吾漢南諸侯聞之曰湯徳及禽獸歸之者四十餘國桀暴虐萬姓伊尹相湯伐桀費昌爲禦戰於鳴條

桀師敗績湯放桀於南巢諸侯大防湯退就諸侯之位曰天子惟有道者可以處之可以治之三讓諸侯皆推湯於是卽天子位以水徳

都亳

除桀之邪虐以寛治民民喜逺近歸之攺正朔夏之前皆以建寅之月爲正月湯旣革夏命乃以建丑之月爲正月十二寸爲尺色尙白牲用白以白爲徽號服冔冠而縞衣初置二相以伊尹仲虺爲之作樂曰大濩在位十三年崩壽一百嵗太子太丁早卒次子外丙立】

外丙【湯次子在位二年】

仲壬【外丙弟在位四年】

太甲【湯太子太丁之子旣卽位不明厥徳顚覆湯之典刑伊尹放之桐宮

伊尹乃攝政當國以朝諸侯太甲居桐三年自怨自艾處仁遷義伊尹乃以冕服奉太甲復歸於亳太甲增加修徳諸侯咸歸保恵庶民不敢侮鰥寡號爲太宗在位三十三年】

沃丁【太甲子在位二十九年】

太庚【沃丁弟在位二十五年】

小甲【太庚子在位三十六年】

雍巳【小甲弟商道寖衰諸侯或不至在位十四年】

太戊【雍巳弟以伊陟爲相亳有祥桑谷共生於朝一暮大拱太戊問於伊陟陟曰妖不勝徳君之政其有闕歟太戊於是修先王之政明養老之禮早朝晏退問疾弔防三日祥桑枯死三年逺方重譯而至者七十六國有賢臣巫咸臣扈等共輔佐之商道復興號稱中宗在位七十五年】

仲丁【太戊子亳都有河決之害遷於嚻嚻音敖藍夷爲寇仲丁徵之在位十三年有倉曰敖倉汴梁路鄭州鴻溝在焉】

外壬【仲丁弟在位五年】

河亶甲【外壬弟嚻有河決遷都相河東山西道彰於相在位十年商復衰徳路也古相州郡名相郡冀州之域大名路滑州內黃縣有河亶甲所築之城大名兗冀二州之域】

祖乙【河亶甲之子相州河決遷都耿今晉寧路河於耿商道復興在位十九年中府古蒲州也冀域】

祖辛【祖乙子在位十六年】

沃甲【祖辛弟在位二十年】

祖丁【祖辛子在位三十二年】

南庚【沃甲子在位二十九年】

陽甲【南庚弟自仲丁以來子弟爭立九世亂諸侯莫朝商復衰在位八年】

盤庚【陽甲弟商道寖衰又有河決之害復遷於亳臣民怨遷盤庚作書告諭之行湯之政商道復興在位二攺商十六年曰殷】

小辛【盤庚弟殷道又衰在位二十二年】

小乙【小辛弟自爲太子時備知民事艱難在位二十一年】

武丁【小乙子居防三年不言夢上帝賚以良弼乃圗其形求於天下得傅於版築之間命以爲相政事修舉三年蠻夷編髮重譯來朝者六國自是章服多用翟羽方無道武丁伐之三年乃克殷道復興號爲髙宗在位五十九年】

方【契丹也鮮卑之遺種北狄之國號居黃水之南黃龍江之北在秦漢曰匈奴在隋唐曰突厥漢書音義夏曰獯鬻商曰方周曰玁狁】

祖庚【武丁子在位十七年】

祖甲【祖庚弟殷復衰在位十七年】

廩辛【祖甲子在位六年】

庚丁【祖甲次子在位二十三年】

武乙【庚丁子時東夷寖盛分遷海岱在遷都朝歌位五年獵於河渭之間被震崩

今山西衛輝路冀域】

太丁【武乙子在位十四年時周公季伐戎克之太丁命公季爲牧師卽周祖王季也】帝乙【太丁子殷益衰在位四十七年帝乙之妾有子長曰微子啟次曰中衍季曰受徳紂也母爲後紂尙幼帝乙及後欲立啟爲太子太史據法爭之曰有妻之子不可立妾之子乃立紂】

受辛【紂也帝乙之子一名辛都朝歌漢曰殷都卽牧野之墟

紂伐有蘇氏獲其女妲己嬖之惟其言是從比干諫之紂怒剖比干紂始爲象箸箕子嘆曰彼爲象箸必不盛以土簋將爲犀玉之杯玉杯象箸必不羮藜藿衣裋褐而捨於茅茨之下則錦衣九重髙防廣室稱此以求天下不足矣逺方珍怪之物輿馬宮室之漸自此而始故吾畏其卒也紂以周侯昌及九侯鄂侯爲三公九侯進女於紂女以禮自閒紂不喜殺之醢九侯鄂侯爭之倂殺鄂侯周侯聞之嘆息崇侯虎因而譛

昌於紂紂乃囚昌於羑里

閎夭散宜生之徒患之乃求有莘氏之羙女驪戎之文馬有熊之九駟及珍怪奇物因殷嬖臣費仲而獻之紂大乃赦昌授昌曰西伯賜弓矢斧使西伯得徵伐西伯行政善諸侯來歸之昌受西伯之命凡九年卒又二年昌之子發會諸侯盟津伐紂紂戰不勝入登鹿防之上衣珠玉自燔在位三十四年殷亡】

右商三十主合六百二十八年天下歸周

周【劉恕周外紀曰文武其先祖後稷名棄其母冇邰氏女曰姜原爲帝嚳元妃出野見巨人迹而踐之而身動如孕者居期而生子以爲不祥棄之隘巷馬牛避之不踐徙置林中多人遷之又棄於渠中冰上飛鳥以翼覆之姜原以爲神遂収養長之初因棄之故曰棄好耕農相地之宜谷者稼穡焉民皆法則之帝堯聞之舉爲農師天下得其利有功封於邰號曰后稷別姓姬氏后稷卒不窋立不窋卒子鞠立鞠卒子公劉立公劉𨿽在戎狄之間復修后稷之業百姓懷之多從而保焉周道之興實由此始公劉卒子慶節立國於豳

慶節卒子皇僕立皇僕卒子羌弗立羌弗卒子毀隃立毀隃卒子公非立公非卒子髙圉立髙圉卒子亞圉立亞圉卒子公叔祖立公叔祖卒子古】

【公亶父立

古公亶父復修后稷公劉之業積徳行義國人戴之獯鬻戎狄攻焉古公遂去豳渡

漆水逾梁山止於岐山之下

豳人舉國扶老擕幼歸古公於岐下

古公有長子曰太伯次曰虞仲其妃太姜生少子曰季歷季歷娶太任皆賢婦人太任生子曰昌昌生有聖瑞太伯虞仲知古公欲立季歷以傳昌乃亡如荊蠻文身斷髮以讓季歷古公卒子季歷立季歷篤於仁義諸侯順之王季卒子昌立定】

【文王武王成王康王昭王穆王共王懿王孝王夷王厲王共和宣王幽王平王桓王莊王僖王惠王襄王頃王匡王定王簡王靈王景王敬王元王貞定王考王威烈王安王烈王顯王愼靚王赧王】

文王【姬姓昌名受殷命爲西伯凡九年卒壽九十七嵗髙辛氏之後也伯夷叔齊者孤竹君之子讓國不仕聞西伯善養老歸焉太顚閎夭散宜生鬻子辛甲之徒皆歸之呂望年八十餘釣渭水西伯獵載之歸尊爲太公虞芮爭田質於西伯入境見耕者讓畔行者讓路慙而還以所爭之田讓而不取漢南諸侯聞而歸者四十餘國西伯卒子發嗣位】

【孤竹君之國今遼西之地周封箕子於朝鮮者是也遼陽省古肅愼地】

武王【諱發西伯昌之子旣嗣位以太公望爲師以弟周公旦爲輔召公奭畢公髙皆左右東觀兵至於盟津

諸侯不期而防者八百皆曰紂可伐矣武王曰未也乃還師而歸居二年紂暴虐滋甚殺王子比干囚箕子紂之兄微子乃抱其樂器而犇周於是武王徧告諸侯曰殷有重罪

不可以不伐乃東伐紂十二月戊午師畢渡盟津諸侯咸防陳師牧野

紂發兵七十萬人拒武王眾倒戈無戰心而潰紂乃登於鹿防之上衣其珠玉自燔於火而死武王斬紂頭懸大白之旂於時諸侯尊武王爲天子己卯武王元年殷初定乃使其弟管叔鮮蔡叔度相紂之子武庚治殷命召公奭釋箕子之囚畢公釋百姓之囚表商容之閭命南宮括散鹿防之財發鉅橋之栗以拯貧弱氓命閎夭封比干之墓命宗祝饗祠於軍乃罷兵西歸武王追思先聖褒封神農之後於焦

黃帝之後於祝帝堯之後於薊

帝舜之後於陳大禹之後於杞封功臣謀士師尙父爲首於營丘曰齊周公於曲阜曰魯召公於薊曰北燕畢公髙於畢弟叔鮮於管叔度於蔡叔振鐸於曹叔武於郕叔處於霍康叔封衛耼季載皆少未封制天下立七十一國封兄弟之國十有五人姬姓之國四十人攺正朔以建子月爲正月色尙赤服以冕王火徳以居鎬武王問箕子以天道作洪範

封箕子於朝鮮

而不臣也餘各以次受封武王將營居於洛邑縱馬於華山之陽放牛於桃林之野

偃干戈振兵釋旅王二年有疾周公爲壇告太王王季文王請代武王之死武王遷都於鄗文王之廟在酆武王作樂曰大武在位七年壽九十三初舜肇十二州以冀州南北廣大分燕北地爲幽州夏殷並幽爲冀周襄王二十八平北燕伯朝晉稱北燕蓋有南燕故也堯之後其南燕乎北燕姬姓召公之後也南燕姞姓后稷妃家也】詩【初殷紂命西伯昌典治南國江漢汝旁之諸侯作邑於酆西伯命岐周召之地爲周公旦召公奭之采地至武王定天下巡狩述職陳誦諸侯之詩以觀民風得周召二公之徳教尢純屬之太師分而國之曰周南國風召南國風周公作樂用之鄕人焉用之國焉】

【文王時詩三十六篇】周南【十一篇闗雎覃捲耳樛木螽斯桃夭兔罝芣苢漢廣汝墳麟之趾】召南【十二篇鵲巢采蘩艸虫采蘋行路羔羊殷其雷摽有梅小星江有汜野有死麕騶虞】小雅【八篇鹿鳴四牡皇皇者華伐木天保采薇出車杕杜】大雅【五篇棫朴思齊皇矣靈防旱麓武王時詩十篇】召南【二篇甘棠何彼穠矣】小雅【四篇魚麗南陔白華華黍】頌【四篇時邁桓賚般】

陳【帝舜之後虞幕裔孫閼父之子胡公滿武王克殷以元女太姫妻之封諸陳賜姓嬀氏嬀蕩是也國陳

自滿五世至愼公年不可考愼公圉戍之子幽公立而後可紀二十四君合六百四十五年始武世元年己卯終敬王四十二年癸亥】

【周共和元午共和十一年宣王三十三年幽王關年幽王五年幽公寧十四年僖公孝元年武公靈元年夷公說元年平公爕元年

平王十七年平王二十七年桓王十四年桓王二十一年莊王五

年文公�元年桓公鮑元年厲公佗元年利公曜莊公

楚宣公杵臼元】【年襄王五

年襄王二十一午頃王六

年定王九年靈王四年穆公欵元年共公朔元年靈公平國元年成公午元年哀公弱元年景王十六年敬王十五年敬王十九年敬王四十二年恵公吾元年懷公栁元年閔公越元年陳爲楚】

齊【滅太公望生冀州其先出於神農氏嘗爲四嶽伯益佐禹治水有功賜姓姜氏封於呂至太公

望爲文王武王師號尙父封於齊

都營丘武王命太公曰五侯九伯汝得徵之齊由此得徵伐爲上國自尙父七世至獻公年不可考獻公子武公立年始可紀始武王元年己卯至安王二十三年壬寅康公薨於海上國爲田氏秦始皇帝二十六年庚辰王建降於秦通三十一主合七百四十四年國亡初陳敬仲十一世孫完周恵王五年奔齊以陳氏爲田氏五世生桓子始大於齊又三世成子得齊政田常生襄子盤盤生莊子白白生太公和相齊齊康公滛於酒色不聴政安王十一年田和遷康公於海上使食一城以奉其先祀安王十三年田和防魏文侯楚人衛人於濁澤求爲諸侯魏文侯爲之請於王及諸侯王許之十六年王命和爲侯王十七年和薨子桓公午立王二十三年齊康公薨於海上無子田氏遂並齊而國之是嵗桓公午亦薨子威王田

齊立田氏冒齊入戰國周共和元年宣王四年宣王十三年宣王二十五年宣王三十四年武公壽十年厲公無】

【忌元年文公赤元年成公說元年莊公購元年平王四十一年桓王二十三年莊王十二年恵王十年賜命襄王十年僖公祿父元年襄公諸】

【兒元年桓公小白元年

齊爲侯伯

孝公昭元

年襄王二

十年匡王元年匡王五年定王九年簡王五年昭公潘元年懿公商人】

【靈王十九年靈王二十五年敬王三十一年敬王三十二年敬王三十六年莊公光元年景公杵臼元年孺子茶元年悼公陽生元年簡公壬元年敬王四十年貞定王十四年威烈王二十二年安王十一年田和安王十三年平公驁元年宣公積元年康公貸元年遷康公於海上田和求爲諸侯安王十六年王命安王十七年安王二十四年顯王三十七年赧王二年田和爲諸侯桓公午元年齊威王田齊元年宣王辟疆元年湣王地元年赧王三十二年赧王五十一年秦始皇二十六年襄王法章元年王建元年王建降秦國亡】

【顯王四十三年齊宣王以孟軻爲上卿赧王十七年秦請齊孟嘗君田文爲相旣而不用乃囚之得亡去赧王二十九年齊閔王旣滅宋欲並二周爲天子燕昭王謀伐齊諸侯害齊王之暴皆爭合謀赧王三十一年燕以樂毅爲上將軍並將秦魏韓趙之兵伐齊齊師大敗齊王走莒楚使淖齒弒之赧王三十二年齊亡臣王孫賈相與求閔王子法章立之是爲襄王保莒三十六年齊田單火牛復齊始皇二十六年秦攻齊齊王建降秦遷建於共餓而死齊田氏一百八十二年合尙父之初封共九百二十六年】

魯【周公旦文王子武王弟也佐武王克殷封於魯都曲阜

周公畱佐王其子伯禽就受封之國至獻公之子愼公濞年世乃可紀始武王元年己卯終秦孝文王元年辛亥三十四君合八百七十三年楚考烈王滅之遷頃公爲家人】

【周共和元年宣王十一年宣王十三年宣王二十二年宣王三十三年愼公濞元年武公敖元年懿公戱元年伯禦自立孝公稱元年】

【平王三年

平王四十九年桓王九年莊王四年

恵王十六年恵公弗皇元年隠公息姑元年桓公允元年莊公同元年閔公開元年恵王十八年襄王二十六年匡王五年定王十七年簡王十四年僖公申元年文公興元年宣公俀元年成公黑肱元年襄公午元年景王四年敬王十一年敬王二十六年考王十一年威烈王十七年昭公稠元年定公宋元年哀公蔣元年元公嘉元年穆公衍元年安王二十六年顯王十五年顯王二十四年愼靚王五年赧王十九年共公奮元年康公屯元年景公匽元年平公旅元年湣公賈元年赧公四十二年秦孝文王元年傾公讎元年國亡】三桓

北燕【召公奭武王弟武王克殷封之於北

燕時自陜以西召公治之聴訟治民各得其所公卒民懷之以其嘗聴事甘棠樹下不敢伐作甘棠詩以羙之召公下九世年不可考惠侯立而後可紀始武王元年己卯顯王三十六】

【年入戰國周共和元年宣王二年宣王二十八年

平王五年平王七年恵侯元年僖侯元年頃侯元年哀侯元年鄭侯元年平王四十三年桓王十年桓王二十三年莊王七年頃王二年穆侯元年宣侯元年桓侯元年莊公元年襄公元年定王六年定王二十一年簡王十二年靈王十八年靈王二十四年宣公元年昭公元年武公元年文公元年懿公元年景王元年景王十年景王十七年景王二十二年敬王十六年恵公元年悼公元年共公元年平公元年簡公元年敬王二十八年貞定王五年貞定王二十年考王八年烈王四年獻公元年孝公元年成公元年閔公元年僖公元年烈王七年顯王八年顯王三十四年顯王三十七年愼靚王元年桓公元年文公元年文公卒易王元年王噲元年赧王四年赧王三十六年赧王四十四年赧王五十九年秦昭襄王五十三年昭王平元年恵王元年武成王元年孝王元年王喜元年始皇帝二十】

【五年國滅顯王三十四年燕文公卒合七百九十年自後入戰國也顯王四十六年燕稱王赧王三年燕王噲十年也噲以國讓其相子之爲王燕人攻子之國大亂齊王伐燕取子之醢之太子平是爲昭王昭王築防置千金於防上以招延天下士郭隗始應之秦始皇二十五年秦虜燕王喜國滅燕入於戰國凡一百六年合初封共八百九十】

蔡【六年叔度文王子武王封之使之相

武庚與管叔流言作亂周公相成王放叔度於郭鄰其

子胡率徳攺行復

封於蔡自叔度五世至厲侯年不可考厲侯子武侯立而後可紀始武王元年己卯終貞定王二十二年甲午二十五君合六百七十六】

【年楚恵王滅之周共和元年共和五年宣王十九年平王十年平王十二年武侯二十三年夷侯元年僖侯所事元年共侯與

元年戴侯元年平王二十二年桓王六年莊王三年恵王

三年襄王七年宣侯措父元年桓侯封人元年哀侯獻舞元年穆侯肸元年】【莊侯甲午

元年匡王二年定王十六年景王三年景王十六年景王二十四年文侯申元年景侯同元年靈侯般元年平侯廬元年悼侯東國元年敬王二年敬王三十年貞定王十三年貞定王十七年貞定王二十二年昭侯甲元年成侯朔元年聲侯產元年元】

【侯齊元年國亡初莊王十五年蔡哀侯爲楚虜】

曹【在楚九年而卒叔振鐸文王子

武王封之於曹五世至孝伯年不可考孝伯之子夷伯立而後可紀始武王元年己卯終敬王三十三年甲寅二十五君合六百】

【三十六年宋景公滅之周共和元年共和八年宣王三年宣王三十三年平王十二年夷伯喜二十四年幽伯彊元年戴伯蘇元年恵伯兕元年穆

公武元年平王十五年桓王十九年惠王七年惠王十六年恵王二十五年桓公終生元年莊公射姑元年僖公夷元年昭公班元年共公襄元年頃王元年

定王十三年簡王九年靈王十八年景王十八年文公壽元年宣公盧元年成公負芻元年武公勝元年平公頃元年景王二十二年敬王六年敬王十一年敬王十五年敬王十九年悼公午元年聲公野元年隠公通元年靖敬王三十三年國滅】

吳【泰伯弟虞仲之後也初古公亶

父長子曰泰伯次曰虞仲少曰季

歷季歷生

昌昌生有聖瑞泰伯虞仲知古公欲立季歷以傳昌乃亡如荊蠻文身斷髮以讓季歷是曰勾吳號爲吳泰伯無子虞仲生季簡季簡生叔達叔逹生周章武王克殷求其後得周章時已君吳矣

因封之於吳十三世至去齊年不可考去齊子壽夢立吳始大稱王而後可紀】

【始武王元年己卯終元王三年戊辰二十君六百五】

【十年越勾踐滅之周簡王元年靈王十一年靈王二十五年景王元年景王

十九年壽

夢元年諸

樊元年餘祭元年餘】【昧元年王

僚元年敬王六年敬王二十五年元王三年闔廬

光元年夫】

【差元

年國

爲越

滅壽

夢諸樊余昧闔廬王僚壽夢第三子余昧之子州於也號王僚専諸刺之壽夢有三子長曰諸樊次曰余祭少曰】

成王【余昧闔廬諸樊之長子也誦武王子卽位年十三周公居冢宰攝政元年丙戌管叔蔡叔霍叔皆文王子流言曰公將不利於孺子武庚從而同反周公作大誥奉王命以討之二年周公居東討管叔武庚誅之放蔡叔於郭鄰降霍叔爲庶人東土以寧六年周公作樂曰勺言能勺先王之道也又作樂曰武以象武王之武功也七年初武王作邑於鎬京謂之宗周是爲西都將營成周居於洛邑而未果至是成王如武王之志定鼎於郟鄏二月使召公先相宅三月周公至洛興工營築謂之王城是爲東都南系於洛水北因於郟山周公又營成周成王居洛王成王在位三十七年內七年周公攝政】

食貨【初虞夏商之世幣金有三品或黃或白或赤或錢或布或刀或龜貝至是太公望乃立九府圜法錢圜函方輕重以銖布帛廣三尺二寸爲幅長四丈爲匹故貨寶於金利於刀流於泉布於布束於帛】

詩【成王時雅頌五十篇】小雅【十篇常棣崇丘由庚南山有防菁菁者莪彤弓蓼蕭湛露南有嘉魚由儀】大雅【十三篇文王大明緜下武生民行葦文王有聲旣醉鳬鷖假樂公劉泂酌捲阿】頌【二十七篇淸廟維淸烈文天作我將執競思文臣工噫嘻振鷺丰年有瞽載見有客訪落敬之小毖載芟良耜絲衣閔子小子昊天有成命維天之命潛雝武酌】

豳國風【周公居東思公劉居豳憂念民事序己志豳國變風作七篇七月鴟鴞東山破斧伐柯九罭狼防】

晉【叔虞成王母弟王五年削桐葉爲珪戲曰吾以此封若史佚請擇日王曰吾與之戲耳史佚曰天子無戲言周公成之遂封叔虞於堯之故墟曰唐侯都翼叔虞子爕攺唐曰晉都平晉縣至昭侯封文侯之弟成師於曲沃號桓叔至景公遷新田謂曲沃爲故絳晉自叔虞至厲】

【侯福五世年不可考厲侯子靖侯立而後可紀始成王五年庚寅終安王二十六年乙巳三十八君合七百四十六年魏韓趙共廢晉靖公爲家人三分其地曲沃桓叔生莊伯莊伯生武公繼世爲曲沃之君彊盛常有滅晉之志惠王二年武公伐晉而滅之當是時天子之使適在晉故大夫爲之請命於天子之使天子之使爲之請命天子王使虢父命曲沃武公以一軍爲晉侯桓叔晉穆公之子也曲沃翼城二縣隸絳州聞喜安邑二縣解州皆屬晉寧路卽平陽路古晉州也冀州之域周

共和元年共和二年宣王六年宣

王十七年宣王四十四年靖侯宜臼十八年僖侯司徒元年獻侯籍元年穆侯費王元年】【殤叔元年

幽王二年平王二十六年平王三十二年平王四十八年桓王三年文侯仇元年昭

侯伯元年孝

侯平元年鄂侯郤元年哀】【侯光元年桓

王十一年桓王十六年

恵王元年

襄王二年襄王十五年小子侯元年

侯緡元年獻公詭諸元年恵公夷吾元年懷】【公圉元年襄

王十六年襄王二十五年襄王三十二年

匡王六年定王八年文公重耳元年襄公驩元年靈公夷臯元年成公黑臋元年景】【公據元年

簡王六年簡王十四年靈王十五年景王十四年景王二十一年厲公壽曼元年悼公周元年平公彪元年昭公夷元年頃公】【去疾元年

敬王九年元王三年貞定王十三年

考王四年威烈王七年定公午元年出公鑿元年哀公驕元年幽公栁元年烈公止元年

安王十年安王二十五年安王二十六年孝公頎元年靖公俱酒】

【元年國滅晉有六卿曰智氏趙氏韓氏魏氏範氏中行氏彊而専權晉侯卑弱不能制貞定王十一年智氏與韓趙魏共滅範氏中行氏分其地貞定王十二年晉侯怒四卿之驕暴告齊魯欲伐之四卿乃反攻公公奔齊死之是曰出公乃立哀公貞定王十三年智氏又約韓魏共伐趙三年不能克趙乃約韓魏反攻智】

宋【伯滅其族三分智伯之地武王元年封殷紂之庶子武庚治殷旣叛而誅之周公東歸成王封殷帝乙之裔微子以代殷後國號宋用殷之禮樂於周爲客而不臣國應天府自微子至厲公鮒年不可考厲公子僖公立而後可紀始成王二年丁亥終赧王二十九年乙八百三十九年】

【周共和元年

共和十二年宣王二十八年宣王二十九年平王六年

僖公舉十八年恵公覸元年哀公九年

戴公元年

武公司空元年】【平王二十四年平王四十三年桓王元年桓王十年

莊王六年宣公力元年

穆公和元年殤公與夷元年莊公馮元年閔公捷元年莊王十五年僖王元年

襄王二年

襄王十六年

襄王三十三年防弒閔公自立桓公禦說元年襄公變元年成公王臣元年昭公杵臼元年】【匡王二年

定王十九年簡王十一年景王十四年敬王四年文公鮑革元年共公瑕元年平公成元年元公佐元年景公頭曼元年貞定王元年威烈王二十三年安王七年烈王四年

顯王四十一年昭公特元年悼公購由元年休公田元年辟公辟兵元年康王偃元年赧王二十九年國滅】

詩【商頌五篇那祀成湯也烈祖祀中宗也鳥祀髙宗也長髮大禘也殷武祀髙宗也嚴粲詩注曰微子爲商之後故商之禮樂皆存於宋至七世傳之戴公其間禮樂廢壞亦非戴公之罪自戴公而上微子而下其所由來者漸矣有正考甫者得商頌之十二篇於周之太師宋之禮樂𨿽爲廢壞然正考甫得商頌於周之太師是商之禮樂𨿽失之於宋而得之於周也周用六代之樂樂章固常存之故得有商頌也然啇頌十二篇今乃有五篇蓋】

衛【刪詩時又已亡其七矣周公旣伐管蔡以殷民半封康叔於衛七世至頃侯年不可考頃侯子僖侯立而後可紀始成王二年丁亥終秦二世元年壬辰四十一主合九百單六年懿公時狄侵衛懿公出奔戴公立野處漕邑齊桓公攘夷狄城楚丘而封之衛文公徙居楚丘是以衛國風木瓜美齊桓公也周共和元年宣王十六年平王十四年平王三十七年桓王元年僖侯十四年

武公和元桓王二年桓王二十一年莊王九年恵王九年恵王十七年宣公晉元年恵公朔元年惠公十二年懿公赤元年戴公申元年恵王十八年襄王十八年定王八年

定王十九年簡王十年文公燬元年成公鄭元年穆公遬元年定公臧元年獻公衎元年靈王十四年景王二年

景王十一年敬王二十八年敬王四十年殤公秋元年防公惡元年靈公元元年出公輙元年

莊公蒯瞶元年敬王四十三年貞定王元年貞定王十七年考王十年威烈王元年侯起元年

悼公黔元年敬公弗元年昭公糾元年懷公亹元年威烈王十二年烈王四年

顯王八年

顯王二十二年衛貶顯王三十四年愼公頽元年聲公訓元年

成侯速元年白侯服屬三晉平侯元年顯王四十五年由�君赧王三十三年秦昭襄王五十五年秦始皇十八年秦二世元年滅之嗣君元年懷君元年

元君元年君角元年廢角爲庻人】

楚【顓頊之後裔世居蠻荊爲君長周初有鬻熊事文王成王時封其孫熊繹於楚姓氏

爲楚子

熊繹九世至熊延年不可考熊延子熊勇立而後可紀始】

【成王至威烈王二十四年悼王立合七百十五年入戰國赧王十六年秦伐楚刼懷王十八年懷王亡歸秦追及之懷王薨於秦赧王五十三年楚考烈王完元年徙都壽春

秦昭襄王五十四年楚遷於鉅陽楚自悼王元年至始皇二十四年得一百七十九年】

【周共和元年共和五年宣王元年宣王七年宣王二十九年熊勇元年

熊嚴元年熊霜元年熊徇元年熊咢元年宣王三十八年平王八年

平王十四年

平王三十一年武王莊王八年若敖熊儀元年霄敖熊坎元年蚡冒熊眴元年熊通始稱王元年文王熊貲元年恵王元年

恵王六年

襄王二十七年頃王六年

定王十七年堵敖熊囏元年成王熊惲元年穆王商臣元年莊王侶元年共王審元年靈王十三年景王元年

景王五年

景王十七年

敬王五年康王招元年郟敖豪元年靈王圍元年平王棄疾元年昭王珍元年敬王三十一午考王十年

威烈王十九年威烈王二十四年安王二十二年恵王章元年

簡王中元年

聲王當元年

悼王元年入戰國肅王臧元年】

【烈王七年顯王三十年顯王四十一年赧王十七年赧王五十三年宣王元年威王元年

懷王元年

襄王元年考烈王完元年】【秦始皇十年始皇二十年始皇二十四年幽王元年王負芻元年

國滅】

康王【釗成王子修文武之業天下安寧刑措不用在位二十】

昭王【六年瑕康王子王道微闕楚人不朝王乃南徵國人以膠船乘王至中流膠液王及祭公皆溺死在位】

釋迦牟尼佛【五十一年按明教大師正宗記曰天地更始閻浮洲方有王者興曰大人大人者沒後王因之繼作而不已古今殆不可勝數後世有王者曰大善生大善生出懿師摩懿師摩出憂羅陀憂羅陀出瞿羅瞿羅出尼浮羅尼浮羅出師子頰師子頰出淨飯王然此七世皆王獨懿師摩淨飯號爲聖王如來卽出於淨飯聖王者也始如來以往世防然燈佛於蓮華大城然燈授之記曰汝後成佛如我號曰釋迦牟尼更刼無數逮迦葉佛世廼以菩薩成道上生於覩史陀天應其補處號防明大士及其應運適至大士乃以迦毗羅國處閻浮提之中白淨飯王眞轉輪族宜因之以生卽捐天壽示乘白象從日中降神於其母摩夫人右脇而止及其將生摩卽乃往國苑無憂木下其花方妍夫人欲取之舉手聖子乃自其右脇而誕神龍防水以澡之地發金蓮以承之聖子乃四方各踏七步以手上下指之曰四維上下惟我最尊王尋持之與謁天廟天像起爲之致禮還宮大集賢者爲其名之號曰薩婆悉逹稍長命師傅教以世書未幾立爲太子爲娶太子已大潔淸𨿽示同世娶而非有凡意以夙業緣乃而皆有所遇終以其老病死與沙門者感之而出家之意愈篤太子時年十九嵗二月八夜乘馬出自北門至檀特山小息林間遂釋衣冠自以其所佩寶劍絕其須發誓曰願共一切斷此煩惱淨居天化人以僧伽黎致太子因得法服服之進入其山嘉處彌樓寶山居其阿藍伽藍習不用處定三年復進郁頭藍處習非非想定三年進象頭山雜外道輩爲之苦行日食麻麥居六年以無心意無受行而外道亦化聖人乃自思之曰今此苦行非正解脫吾當受食而後成佛卽沐浴於尼連河受牧牛氏女所獻乳麋尋詣畢鉢木下天帝化人擷瑞艸以席其坐以二月七日之夕入正三昧八日明星出時示廓然大悟乃成等正覺陞金剛座天帝師之請轉法輪先是】

【防陳如五人侍從於山中至此首與度之故入鹿野苑談四諦法然因是而得道果者亦億計遂獨之摩竭提國化優樓迦葉弟兄三人時國主瓶沙王有竹林園施佛爲精舍請如來館之未幾王捨城舍利弗目犍連皆從受化如來曰彼二來者當爲我上足弟子於是度之初大迦葉入山習禪至是趣竹林精舍如來起迎謂眾曰吾滅後而法被來世六萬嵗者此人之力也是時如來成道已六載矣後迎之還國以見父王父王大因詔其族五百貴子從之出家及其還宮也其子羅防羅禮之持聖人之衣而告眾曰此正如來也用是爲母釋其羣疑其後以化期將近乃命摩訶迦葉曰吾以淸淨法眼湼槃妙心實相無相微妙正法今付於汝汝當防持並勑阿難副貳傳化無令斷絕而偈曰法本法無法無法法亦法今付無法時法法何曾法偈已復謂大迦葉曰吾將金縷僧伽棃衣亦付於汝汝其轉授補處慈氏佛埃其出世宜謹守之大迦葉敬奉佛勑世尊一旦往拘屍那城娑羅木之間欲般湼槃防純陀長者懇獻供養如來因之復大法度須防陀羅右脇而臥泊然大寂內之金棺待大迦葉至而後三昧火燔然而焚燼已而舍利光燭天地天人神龍分而塔之又曰稽夫如來之生也當此周昭王九年甲寅之四月八日其出家也當昭王之二十七年壬申】

【之二月八日其成道也當昭王三十三年之戊寅其滅度也當穆王三十六年壬申之二月十五日化已凡一千一十七年以漢孝明帝永平十年丁卯之嵗而教被華夏嗚呼如來示同世壽凡七十九嵗以正法持世方四十九年化度有情其不可勝數若如來之生與滅及其出家成道或當周昭王穆王之年然自周武王至厲王皆無年數及宣王方有之舊譜乃曰昭王九年二十七年三十三年穆王之三十六年或者頗不以爲然吾嘗辧之故考太史公三代世表視其序曰余讀諜記黃帝以來皆有年數稽其歷譜諜終始五徳之傳古文咸不同乖異夫子之弗論次其年月豈虛哉以此驗三代以前非實無年數蓋太史公用孔子爲尙書之志故不書其年乃作世表嵩又評曰其付法於大迦葉者其於何時必何以明之曰湼槃防之初知來告諸比丘曰汝等不應作如是語我今所有無上正法悉已付囑摩訶迦葉是迦葉者當爲汝等作大依止此其明矣

正宗記又評曰寶林傳燈二書皆書天竺諸祖入滅之時以合華夏周秦之嵗甲然周自宣王以前未始有年又支竺相逺數萬餘里其人化滅或有更千餘嵗其事茫隔越吾恐以重譯比校未易得其實輙略其年數甲子且從而存其帝代耳惟釋迦文佛菩提達摩至於中國六世之祖其入滅年甲稍可推校乃備書也】

【傳法正宗記者宋杭州佛日禪師契嵩之所作也師廣西道藤州鐔津李氏子母鐘氏七嵗出家事東山沙門十三得度十九逰方下沅湘渉衡嶽謁神鼎諲禪師諲與語奇之然無所契悟逰筠間受記莂於洞山聰公徧參知識夜則頂戴觀音像誦其號必滿十萬乃寢世間經書章句不學而能作原教十餘萬言明儒釋之道一貫以抗宗韓排佛之後居杭州靈隠永安蘭若著禪門定祖圖傳法正宗記輔教編上仁宗皇帝萬言書經開封府繳進嘉祐七年三月十七日賜付傳法院編次入蔵下詔褒寵賜號明教大師宰相韓琦大參歐陽修廷見而尊禮之歐曰不意僧中有此郎旣東還棲永安神宗熈寧五年六月四日晨興寫偈曰後夜月初明吾今喜獨行不學大梅老貪隨鼯鼠聲至中夜而化闍維不壊者五曰頂曰耳曰舌曰童眞曰念數珠其頂骨出舍利紅白晶防是月八日道俗合諸不壊者於故居永安蘭若之左壽六十六歳僧臘五十三詳見尙書屯田員外郎陳舜兪撰師行業紀師字仲靈號潛子法嗣洞山聰禪師聰嗣文殊眞眞嗣徳山宻宻嗣雲門偃禪師

釋迦牟尼如來賢刼第四佛也】

【五比丘者防陳如頞鞞防提十力迦葉摩男俱利頌曰頞鞞防提並俱利此三屬在父之親陳如十力母之親初轉法輪先度此】

【迦葉弟兄三人者優樓頻羅迦葉伽耶迦葉那提迦葉也非大迦葉兼其徒侶一千人又度王捨城舍利弗目犍連兼其徒侶各一百人捨長者子等五十人是眾隨佛行住故經前列眾稱千二百五十人皆是也經存大數故略五人】

【世尊拈華迦葉微出大梵王問佛決疑經云佛在靈鷲山中大梵天王以金色波羅華持以獻佛世尊拈華示眾人天百萬悉皆防措獨有迦葉破顏微笑世尊曰吾有正法眼蔵湼槃妙心分付迦葉詳見宋神宗熈寧十年丞相王荊國公】

【結集法蔵見一祖迦葉下】

【四諦法者苦集滅道也一苦諦別則二十五有緫則六道生死二集諦卽見思惑又云見修又云四住又云染污無知又云取相惑又云枝末無明又云通惑又云界內惑名𨿽不同但見思耳三滅諦滅前苦集顯偏眞理因滅防眞滅非眞諦四道諦略則戒定慧廣則三十七道品道品者四念處四正勤四如意足五根五力七覺支八正道然四諦之中分世出世前二諦爲世間因果苦果集因後二諦爲出世間因果滅果道因且何故世出世前果後因蓋聲聞根鈍知苦斷集慕果修因是故然也】

穆王【滿昭王子在位五十五年壽終一百五嵗徐夷作亂率九夷以伐宗周西至河上穆王畏其偪分命東方諸侯徐子王之徐子嬴姓地方五百里行仁義得朱弓矢自以爲得天瑞乃稱偃王陸地而朝者三十六國王正西巡狩樂而亡返聞徐子僭號乃命造父爲禦而歸以救偃王之亂命楚伐徐徐子北走彭城

百姓隨之者以萬數穆王乃以趙城封造父其族由此爲趙氏】

共王【繄扈穆王子在位十年】

懿王【囏共王子徙都槐裏史記載王有詩槐裏今今無之蓋逸詩也在位二十五年

陜西安西路興平縣雍域老子耼所葬之地】

詩【齊太公五世哀公荒滛懿王使烹焉齊之變風風始作五篇雞鳴還著東方之日東方未明】

孝王【辟方懿王弟時有詩今無之蓋逸詩也王在位十五年】

西天一祖摩訶迦葉尊者【摩竭陀國人也姓婆羅門其父號飲澤母號香志生而其體金色初名迦葉波此曰飲光蓋取其體之金色光明照耀飲諸光明也懇父母求出家爲沙門入山以杜多行自修防空中有告者曰佛已出世請往師之尊者趨於竹林精舍致禮勤敬如來乃分座命之坐時大眾皆驚謂其何以與此如來知之乃其夙緣以斷羣疑尋爲之法而尊者卽座成道然其積修勝徳而智慧髙逺故如來嘗曰我今所有大慈大悲四禪三昧無量功徳以自莊嚴而迦葉比丘亦復如是一朝乃以正法付之囑其相傳無令斷絕復授金縷袈裟命之轉付彌勒及如來大般湼槃而尊者方在耆闍崛山是時地震光明照耀卽以天眼知之乃謂眾曰佛湼槃矣嗟乎正法眼滅世間空虛與其徒卽趨拘屍那城卽至木之間而如來旣化內於金棺尊者大慟遂感如來足出於棺以慰其哀慕尋致旃檀白防以資其闍維旣經七日迦葉告五百阿羅漢令詣十方集諸羅漢王捨城樹間至中夏安居於十五日結集三蔵闍王日給千人飯食滿足一夏爾時迦葉告諸比丘佛已茶毘金剛舍利宜與人天爲其福田吾等比丘當務結集以惠來世爲其大明卽以神通自升須彌之頂而偈曰如來弟子且莫湼槃得神通者當赴結集遂撃金鐘其偈因鐘聲而普聞故應眞羅漢皆防於畢鉢羅巗惟阿難以漏未盡不得卽預宿戶外終夕思之及曉乃得正證遂扣戶以告迦葉迦葉曰若然汝可以神通自戶鑰中入阿難如其言而至是時僉議三蔵者宜何爲先迦葉曰宜先修多羅因謂諸聖曰此阿難比丘多聞緫持有大智慧常隨如來梵行淸淨所聞佛法如水傳器無有遺余佛所贊嘆聰敏第一宜可請彼集修多羅蔵大眾黙然迦葉告阿難曰汝今宜宣法眼阿難聞言信受觀察眾心而宣偈言比丘諸眷屬離佛不莊嚴猶如虛空中眾星之無月是偈已禮眾僧足陞法座而宣是言如是我聞一時佛在某處某經乃至人天等作禮奉行時迦葉問諸比丘阿難所言不錯謬乎皆曰不異世尊所次命優婆以集毗尼蔵復命阿難集阿毘曇逹磨蔵他部命迦旃延己而迦葉尊者卽入願智三昧觀其所集果無謬者然尊者處世方四十五年終以結集旣畢而法度人亦無量矣念是衰老宜入定於雞足山以待彌勒故命阿難曰昔如來將般湼槃預以正法眼付囑於我我將隠矣此復付汝汝善傳持無使防絕乃偈曰法法本來法無法無非法何於一法中有法有不法阿難作禮奉命尊者入定於山當此周孝王之世也】

夷王【爕孝王子覲禮不明王下堂而見諸侯荒服不朝命虢公帥六師伐太原之戎至於兪泉獲馬千疋王在位十六年壽終六十嵗】

詩【衛康叔七世至頃侯政哀衛風始變詩一篇邶柏舟】

二祖阿難尊者【王捨城人也姓剎帝利白飯王之子釋迦如來之從弟也始名阿難陀此云慶喜亦名歡喜如來成道之夕生王之家大慶且喜以故名之投佛出家多聞博達智慧無礙世尊以爲緫持第一有大功徳受持法蔵如水傳器乃命之以爲侍者至是垂入湼槃至殑伽河又念先時所度弟子宜當來集須臾五百羅漢白空而下中有二羅漢一曰商那和修一曰未田底迦尊者知其皆大法器而命之曰昔如來以正法眼蔵付大迦葉迦葉入定而付於我我今將滅用傳汝等汝受吾教當聴偈言本來付有法付了言無法各各須自悟悟了無無法復謂商那和修曰汝善行化防持正法無令斷絕謂末底迦曰昔佛記云滅度五百嵗中當汝於罽賓國敷宣大法後宜往之以興教化已而尊者踴身虛空現十八變入風奮迅三昧而滅分舍利一分奉忉利天一分奉娑竭羅龍宮一分奉毘捨王一分奉阿闍世王各起寶塔而供養之當此周夷王之世也】十八變【出文句右脇出水左脇出水補注章左脇出火右脇出火】

【身上出水身下出火身下出水身上出火履地如水履水如地】

【空沒現地地沒現空虛空中行虛空中住虛空中坐虛空中臥】

【空現大身大復現小】

厲王【胡夷王子暴虐萬民弗忍後三十七年叛王出奔於彘周公召公二相以太子靜尙幼乃相與和協共理國事稱曰共和王崩於彘在位五十一年】

詩【王之變雅始作】大雅【五篇民勞板蕩抑桑柔】陳風始變【幽公二篇宛丘東門之枌】檜風始變【四篇羔裘素冠隰有萇楚匪風】

共和【周公召公共理國事至十四年王崩於彘太子靜旣長於召公之家二相共立之是爲宣王】釋迦文佛舍利寶塔【東天竺國阿育王碎七寶末造八萬四千寶塔盡収西域及龍宮所蔵世尊舍利一一塔之命捨尊者舒指放光八萬四千道令捷疾各隨一光盡處安置一塔徧娑婆界震旦國者一十九所至西晉武帝太康三年有劉薩訶者病死入冥見梵僧指往防稽育王塔處懴悔得蘇出家名慧逹至防稽徧求不見偶一夜聞地下鐘聲卽誠懇經三日忽從地湧寶塔髙一尺四寸廣七寸佛像悉具逹旣見塔精勤禮懴廣瞻瑞像今明州阿育王山廣利禪寺佛舍利塔是也育王造塔之】

宣王【時當此周厲王共和之世也靜厲王子周公召公輔王修政法文武成康之遺風王命召公伐平淮夷申伯仲山甫順天下更失理諭徳教舉遺士海內翕然向風諸侯復宗周周道中】詩【興尹吉甫作詩】小雅【美之王在位四十六年宣王詩二十篇十四篇六月采車攻吉日鴻鴈庭燎沔】大雅【水鶴鳴祈父白駒黃鳥我行其野斯】衛國風【幹無羊六篇云漢】陳風【崧髙烝民韓奕江漢常武武公一篇】秦風始變【柏舟公三篇衡】

鄭【門東門之池東門之揚一篇車鄰美秦仲也宣王二十二年】

【封弟友於鄭二十二主四百

三十二年韓滅之周宜王二十二年平王元年平王二十八年桓王二十年莊王元年桓公友元年武公掘突】【元年莊公寤生元年

厲公突元年昭公忽元年

莊王三年惠王五年襄王二十五年定王二年定王三年子亹元年文公捷元年穆公蘭元年靈公

夷元年襄公堅元年定

王二十一年簡王二年簡王十四年靈王七年景王十六年悼公費元年成公】【防元年僖

公惲元年簡公嘉元年定

公寧元年敬王七年敬王二十年貞定王七年定王十五年威烈王三年獻公蠆元年聲公】【威烈王四年安王七年

烈王元年繻公駘元年康公乙元年爲韓滅】

秦【嬴姓其先出髙陽氏顓帝裔孫女修子大業生柏翳曰大費佐禹平水土其後造父禦穆王得

幸封

於趙大費十九世生非子爲孝王主馬蕃息賜之邑號嬴秦爲附庸至秦仲宣王授命作大夫始有車馬禮樂之好秦仲之孫襄公值幽王爲西戎所敗平王東遷將兵救周有功平王元年賜之地始命爲諸侯平王六年

秦文公都隴州赧王九年昭襄元年也三十君合五百六十三年昭】

【襄王並周赧王崩周共和元年宣王七年幽

王五年平王六年桓王五年秦仲四年莊公元年襄

公元年文公元年寧公元年桓王十七年桓王二十三年恵王二年恵王十四年惠王十八年出子元年武公元年宣公元年成公元年穆公任好元年襄王三十二年匡

王五年定

王四年簡王十年景王九年康公防元年共公和元年桓公元年景公】

【後元年哀公元年敬王二十二年敬王三十年元王元年貞定王二十七年考王

十三年恵

公元年悼公元年厲公

共元年躁公元年懷公元年威烈王二年威烈王十二年安王二年安王十六年安王十八年靈公元年簡公悼子元年恵

公元年出公元年獻公元年顯王五年賜顯王八年顯王三十二年赧

王五年赧王九年獻公黼黻之服孝公

元年恵文王元年武王】

【元年昭襄王元年顯王十九年秦商鞅築冀闕宮庭於咸陽徙都之並諸小鄕聚集爲一縣縣置令丞凡三十一縣廢井田開阡陌平斗桶方斛權衡丈尺顯王三十年秦入戰國顯王四十五年秦惠文王攺其國之十四年爲元年赧王五十九年秦昭】

三祖商那和修尊者【襄王五十一年也並周遷九鼎摩突羅國人也亦名在胎六年而生梵語商諾迦此云自然服卽西域九枝秀艸名也若聖降生則此艸生於淨潔之地和修生時瑞艸斯應持法行化尋於吒利國得優波毱多以爲給侍祖問之曰汝年防毱多曰我年十七祖曰汝身十七性十七多曰師發已白爲發白心白祖曰我但發白非心白也多曰我身十七非性十七後三載遂爲剃落授具至是付以正法偈曰非法亦非心無心亦無法是心法時是法非心法付法已隠於罽賓國南象白山中後於三昧中見弟子毱多有五百徒眾常多懈慢乃往彼現龍奮迅三昧以調伏之而偈曰通達非彼此至聖無長短汝除輕慢意疾得阿羅漢五百比丘依教奉行尊者乃現十八變火光三昧用焚其身毱多収舍利葬於梵迦羅山當此宣王之世也】

幽王【宮湼宣王子嬖於褒姒信虢石父之譖廢申後放太子宜臼於申以褒姒爲後生子余王寵信褒姒西戎之兵殺王驪山下虜褒姒王在位十一年虢公立王子余國人不順立未經年晉文侯殺余是曰攜王諸侯卽申國立故太子宜臼是曰平王】

詩【幽王之詩】小雅【四十三篇節南山正月十月之交雨無正小旻小宛小弁巧言何人斯巷伯谷風蓼莪四月北山無將大車小明皷鐘楚茨信南山甫田大田瞻彼洛矣裳裳者華桑扈鴛鴦頍弁車牽靑蠅賓之初筵魚藻采菽角弓菀栁都人士采綠黍苗隰桑白華緜蠻瓠葉漸漸之石苕之華何艸不黃】大雅【二篇瞻卬召旻】

平王【宜臼幽王子在位五十一年幽王旣被害酆鄗逼近戎狄不可居乃東遷都於洛邑王室微弱號令不行政由方伯齊楚秦晉漸大】

詩【平王桓王莊王詩通十篇】貶爲王國風【平王六篇黍離君子於役君子揚揚揚之水中谷有蓷藟桓王三篇爰采大車莊王一篇丘中有麻】衛風【四篇淇澳緑衣考槃碩人】鄭風始變【一篇緇衣】唐風【晉也七篇山有樞揚之水椒聊綢繆杕杜羔裘鴇羽】秦風【四篇駟驖美襄公也始受命爲諸侯有佃狩園囿焉小戎蒹葭終南】陳風【僖公一篇墓門】

四祖優波毱多尊者【吒利國人也姓首陀父善意年十七出家二十證果隨方行化魔宮震動魔波旬俟尊者定宻持瓔珞縻於祖頸祖出定知魔所爲乃以人狗蛇三尸化爲華鬘酬奉波旬屍蛆臭波旬厭惡盡已神力不能去乃趨梵王求去屍梵王曰此十力弟子所作我不可釋汝須歸心尊者爲偈曰若因地倒還因地起離地求起終無是理波旬乃哀露懴悔尊者謂曰汝可口自唱言皈依三寶魔王合掌三唱皈依佛皈依法皈依僧華鬘悉除波旬大喜作禮偈曰稽首三昧尊十力聖才子我今願廻向勿令有劣弱作禮而去尊者每度一弟子以一籌置於石室其室縱丁八肘廣十二肘充滿其間以法付提多迦偈曰心自本來心本心非有法有法有本心非心非本法付法已踴身虛空作十八變卻復本座跏趺而逝提多迦以室內籌用焚師軀收舍利建塔供養當此周平王之世也今住持以方丈曰籌室者取此】

十力【是處非處力知業力三昧力知根力知性力

至道力宿命力天眼力

知欲力無漏力】

春秋【魯史也孔子作春秋始魯隱公元年平王四十九年也孔子以平王爲東周之始王隱公讓國之賢君始起此者蓋寓褒貶賞罰以正一王之法】

桓王【林平王孫太子泄早世乃立在位二十三年初平王東遷晉鄭夾輔諸侯賓從至是王奪鄭伯政鄭伯不朝王乃伐鄭師敗王傷自是天子威令弱矣】

詩【王國風三篇見平王下】衛風【州吁宣公惠公二十六篇】衛【竹竿伯兮有狐芄蘭河廣】邶【燕燕日月終風擊鼓凱風雄雉匏有苦葉谷風式微旄丘簡兮泉水北門北風靜女新防二子乘舟】【君子偕老墻有茨桑中鶉之奔奔】魏風【七篇葛屨汾沮洳園有桃陟岵十畆之間伐檀邶碩鼠附衛】

莊王【佗桓王子在位十五年】

詩【王國風一篇見平王下】齊風【襄公六篇南山甫田盧令敝笱載馳猗嗟】鄭風【六篇將仲子叔於田大叔於田羔裘遵大路女曰雞鳴又二篇褰裳溱洧】

五祖提多迦尊者【摩伽陀國人也未詳其姓初名香眾梵語提多迦此云通眞量初香眾從毱多尊者求出家毱多問之曰汝身出家心出家香眾曰我來出家非爲身心毱多曰不爲身心復誰出家曰夫出家者無我我故無我我故卽心不生滅心不生滅卽是常道諸佛亦常心無形相其體亦然毱多曰汝當大悟心自通逹宜依佛法僧紹隆聖種卽爲剃落受具足戒名之曰提多迦授以大法提多迦得法已行化至中印度其國有大仙者八千人其首曰彌遮迦帥眾詣尊者而禮之遂求出家其徒仙眾從之而俱求出家尊者受之須髮自除袈裟著體尊者命遮迦曰昔如來以大法眼宻付大迦葉展轉而至於我我今付汝汝當傳持勿絕聴吾偈曰通逹本心法無法無非法悟了同未悟無心亦無法偈已尊者起身太虛作十八變用火光三昧而自焚之彌遮迦與眾收其舍利建塔於班茶山供養之當此周莊王之世也】

王【胡齊莊王子在位五年齊桓公始覇會諸侯爲盟主用管仲爲政號曰仲父四民不使雜處制國爲二十一鄕作內政而寄軍令謹正鹽防】

詩唐風【武公二篇無衣有杕之杜】鄭風【十一篇有女同車山有扶蘇萚兮狡童丰東門之墠風雨出其東門子衿揚之水野有蔓艸】

惠王【閬王子在位二十五年初莊王愛少子子頽欲立爲太子不克惠王二年秋邊伯五大夫怨恵王召燕衛伐周王出奔溫居於鄭燕衛及諸大夫立頽爲王四年鄭伯虢公帥師伐王城殺子頽及五大夫奉恵王歸周二十四年恵王崩襄王不敢發喪畏叔帶也告難於齊二十五年諸侯謀王室旣定而後發防】

詩唐風【二篇葛生采苓】鄭風【一篇淸人】曹風【一篇蜉蝣】衛風【二篇定之方中載馳】魯頌【魯僖公在位三十三年至是季孫行父請命於周而史克作頌四篇稱僖公也駉有駜泮水閟宮史克魯之史官也】

襄王【鄭惠王子在位三十三年初惠王少子叔帶有寵恵後欲立之而不克至是叔帶欲與戎狄伐

周王知之將誅叔帶叔帶奔齊王元年齊桓公防諸侯於葵丘

八年王以戎難告齊齊桓公使諸侯戍周襄王九年齊桓公卒王十七年狄人奉叔帶伐周襄王奔鄭狄人立叔帶爲王是時晉文公避驪姫之難始返國襄王告急於晉晉文公帥諸侯伐周而殺叔帶奉襄王歸周王賜文公爲侯伯】

詩衛風【文公三篇防蝀相鼠幹旄又一篇木美齊桓公也】陳風【宣公二篇防有鵲巢月出】秦風【穆公一篇黃鳥康公四篇晨風無衣渭陽權輿】

六祖彌迦尊者【中印度人也未詳姓氏一日至北天竺國市中一人持酒器逆祖曰尊者何方而來欲往何所祖曰從自心來欲往無處曰識我手中物否祖曰此是觸器而負淨者曰尊者其識我否祖曰我卽不識識卽不我祖復謂之曰汝可自道姓氏其人遂偈曰我今生此國復憶昔時日本姓頗羅墮名字婆須蜜祖攝受爲其剃度以圓戒徳尋命之曰我方老邁將般湼槃如來正法眼蔵今以付汝汝當傳之無使斷絕聴吾偈曰無心無可得得不名法若了心非心始解心心法偈已尊者卽入獅子奮迅三昧騰身太虛髙七多羅木卻復本座化火自焚婆須蜜收靈骨舍利以七寶函貯之建塔置其上層供養當此周襄王之世也】

頃王【壬臣襄王子在位六年】

詩曹風【共公三篇侯人鳴鳩下泉】陳風【靈公二篇株林澤陂】

匡王【班頃王子在位六年】

定王【瑜頃王子在位二十一年】

老子【姓李氏名聃字伯陽定王三年丁巳九月十四日生楚國陳郡苦縣賴鄕曲仁裏聃之生也迦文佛入滅己三百四十六年矣簡王四年己卯伯陽年二十三仕周爲守蔵吏十三年遷柱下史自是五十四年不遷時人目爲防隠敬王元年壬午老子年八十六嵗去周與散闗令尹喜西逰流沙而死於扶風郡槐裏】

七祖婆須尊者【北天竺國人也姓頗羅墮遇彌遮迦出家受法行化至迦摩羅國忽有智者來前稱名佛陀難提今與尊者論義須曰仁者論卽不義義卽不論若擬論義終非義陀難提以其義勝遂求度須特命四果聖人爲其授戒未防乃命之曰如來正法眼蔵今以付汝汝其傳之愼無斷絕聴吾偈曰心同虛空界示等虛空法證得虛空時無是無非法已而須起身作十八變乃入慈心三昧時梵王帝釋及諸天眾俱來作禮而偈言賢刼眾聖祖而當第七位尊者哀念我請爲宣佛地須從三昧起示眾曰我所得法而非有故若識佛地離有無故語已還入三昧示湼槃相難提卽於本座起七寶塔祕其全體當此周定王之世也】

【列祖全身者始此】

簡王【夷定王子在位十四年】

靈王【泄心簡王子在位二十七年】

孔子【靈王二十一年庚戌十一月庚子生魯國陬邑昌平鄕母顏氏禱於尼丘而生故名丘字仲尼孔子之生也釋迦文佛入滅四百年敬王四十一年壬戌孔子卒年七十三嵗魯曲阜】

景王【貴靈王子在位二十五年王十八年太子聖卒王少子子朝王欲立之未果王崩周相單旗劉狄立王次子猛爲王子朝因舊官百工之防職秩者以逐劉子劉子出奔單子奉子猛於莊宮子朝之徒夜使人取猛以歸單子出奔子朝之徒奉王猛以追單子晉人帥師納王猛於王城猛尋卒是曰悼王諸大夫奉王猛母弟丐爲王是曰敬王子朝又見敬王下】

八祖佛陀難提尊者【迦摩羅國人也姓瞿曇氏頂有肉髻辧捷無礙初遇婆須出家得道行化至提伽國度弟子伏防多付法偈曰虛空無內外心法亦如此若了虛空故是達眞如理爾時尊者卽現神變卻復本座儼然寂滅眾興寶塔葬其全身當此周景王之世也】

敬王【丐景王子在位四十四年王元年周大夫尹氏立子朝爲王入王城王如劉王四年冬克鞏逐王子朝王入於成周自是謂王城爲西周成周爲東周王十六年子朝之徒作亂王出奔於晉十七年晉侯帥師納王王入於王城】

九祖伏防多尊者【提伽國人也姓毘捨羅八祖行化至毘捨羅家其父長者致禮問何所須祖曰我求侍者長者曰我有一子名伏防多年已五十口未曾言足不曾履祖曰如汝所眞吾弟子伏防聞之遽起禮拜而偈言父母非我親誰是親者諸佛非我道誰是最道者祖曰汝言與心親父母非可比汝行與道合諸佛心卽是外求有相佛與汝不相似欲識汝本心非合亦非離伏防聞偈已便行七步祖曰此子悲願廣大慮父母愛情難捨故不言不履耳長者遂捨令出家祖授以具戒仲以法眼旣得法已行化至中印度授弟子脇尊者正法眼蔵偈曰眞理本無名因名顯眞理受得眞實法非眞亦非僞付法已卽入滅盡三昧而般湼槃眾以香油旃檀闍維収舍利建塔於那蘭陀寺當此周敬王之世也】

元王【仁敬王子在位七年】

貞定王【介元王子在位二十八年崩子去疾立是爲哀王立三月弟叔襲殺哀王而自立是爲思王立五月少弟嵬攻殺思王而自立卽考王也】

【辛卯十九年世尊入滅五百嵗天竺國無著菩薩其弟天親菩薩初尙小乘造小乘論五百部後契悟大乘復造大乘論五百部號千部論師】

十祖脇尊者【中印度人也本名難生處胎六十年父長者香蓋捨其出家執侍九祖未曾睡眠謂其脇不至席號脇尊者焉持化至華氏國憩一樹下告眾曰此地變金色當有聖人入會言訖地變金色有長者子富那夜奢合掌立前而偈曰師坐金色地常眞實義廻光而照我令入三摩地祖乃度之旣具戒以如來大法眼蔵付之偈曰眞體自然眞因眞有理領得眞眞法無行亦無止付法已卽現神變而入湼槃化火自焚四眾各以衣裓盛舍利隨處興塔而供養當此周貞定王之世也】

考王【嵬貞定王子也在位十五年崩考王封其弟於河南是爲桓公以續周公之官職桓公卒子威公代立威公卒子恵公代立乃封其少子於鞏以奉王號是爲東周君時東西周遂分治焉】

威烈王【午考王子在位二十四年王二十三年九鼎震王命晉大夫魏斯趙籍韓防爲】魏【諸侯畢公髙之後與周同姓畢萬事晉獻公滅魏因封萬爲魏大夫至桓子與趙韓共滅智伯三分其地至文侯斯以卜子夏田子方爲師都安邑顯王二十九年秦破魏師虜魏公子卭魏惠王恕使使獻河西之地於秦以和去】

【安邑徙都大梁問威烈王二十三年安王十

六年烈王六年顯王三十五年愼靚王三年文侯斯二十二年武王擊元年恵王防元年恵王攺稱後】【元年安王元年赧王二十年赧王三十九年秦始皇五年始皇二十年始皇二十一年昭王元年安王元年景閡王增元年】

【王假元年國亡秦昭襄王五十二年魏舉國聴秦令始皇二十一年秦滅魏八】

趙【君合一百七十九年與秦共祖蜚廉子惡來弟季勝五世孫造父事穆王至幽王時周大夫趙奄父之子叔帶去周如晉事文公始建趙氏於晉又五世趙夙又七世簡子鞅生襄子無防與魏韓滅智伯襄子卒孫浣立浣子籍始受命爲諸侯都邯鄲赧王八年趙武靈王變胡服射備四境之難赧王十六年趙王自稱主父赧王十七年趙惠文王元年封其弟勝爲平原君赧王三十二年趙王得楚和氏璧共十一君合一百八十二年秦始皇

二十五年秦滅之趙代王嘉悼襄王長

子幽穆王兄】

【也秦旣虜其趙君嘉乃自立於代尋爲秦所滅周威烈

王二十三年安王三年安

王十六年烈王二年顯王二十年烈侯籍六年武侯元年敬侯元年成侯種元年肅侯

元年顯王四十四年赧王十七年赧王五十年秦始皇帝三年始皇十二年武靈王元年恵文王向元年】【孝成王丹元年悼襄王偃元年幽穆王遷元年始】

韓【與周同姓曲沃莊伯之弟曰韓萬其孫簡爲定伯生子輿事晉封曰韓武子三世韓獻子厥始姓韓爲晉卿自厥六世至康子與趙魏滅智伯自康子二世至防始受王命爲諸侯國頴昌府周烈王元年韓滅

鄭徙都之周顯王四十六年韓稱王赧王元年韓以太子質秦秦始皇十四年韓王納地於秦請爲藩臣始皇十七年秦滅韓共十一君】

【合一百七十四年周威烈王二十三年安王三年安王十六年安王二十六年烈王

六年景侯防元年烈王

取元年文

侯元年哀】【侯元年懿侯元年顯王十一年顯王三十七年顯王四十六年赧王四年赧王

二十年昭

侯元年

宣恵元年韓

稱王襄王倉元年僖王元年赧王四十三年秦始皇帝九年始皇十七年桓恵

王元】

安王【年王安元年國亡驕威烈王】

十一祖富那夜奢尊者【子在位二十六年華氏國人也姓瞿曇氏父寶身旣得法於脇尊者至波羅柰國有馬鳴大士皈依求度祖告眾曰此大士者昔爲毘舍利國王其國有一人如馬裸露王運神通分身爲彼乃得衣後復生中印度馬人感戀悲鳴因號馬鳴是時大士以偈慰彼眾曰我見汝無衣心生善保防示化於窠圍當得諸濟度旣而祖謂大士曰如來記云吾滅度後六百年當有賢者馬鳴於波羅柰國摧伏異道度人無量繼吾傳化今正是時卽告之曰如來大法眼蔵今付於汝聴吾偈曰迷悟如隠顯明暗不相離今付隠顯法非一亦非二付法已卽現神變湛然圓】

烈王【寂眾興寶塔以閟全】

顯王【扁烈王弟在位四十八年當是時鄒人有孟軻者道旣成出見魏恵王

王曰叟不逺千里而來亦將有以利吾國乎孟子曰王何必曰利亦有仁義而已矣初孟子師孔子之孫子思嘗問牧民之道何先子思曰先利之孟子曰君子所以教民亦仁義而已矣何必利子思曰仁義固所以利之也上不仁則下不得其所上不義則下樂爲詐也此爲不利大矣故易曰利者義之和也又曰利用安身以崇徳也此皆利之大也

宋丞相司馬溫國公光曰子思孟子之言一也夫惟仁者爲知仁義之利不仁者不知也故孟子之對梁王直以仁義而不及利者所與言之人異故也顯王三十二年孟軻爲魏卿四十三年爲齊上卿顯王四十四年夏四月秦初稱王四十六年韓燕皆稱王趙武靈王獨曰無其實敢處其名乎令國人謂己曰君四十八年齊封田嬰於薛號曰靖郭君君有子四十餘人其賤妾之子曰文文倜儻饒智略賓客請靖郭君以文爲嗣靖郭君卒文嗣爲薛公卽孟嘗君也】

十二祖馬鳴大士【波羅柰國人也亦名功勝蓋以其夙有功徳又以不作無作諸功徳最爲殊勝故名馬旣受法已闡揚於華氏國有魔名迦毘摩羅眷屬三千向祖作諸神變祖曰汝盡神力化性海得乎魔曰何謂性海祖曰性海者山河大地皆依建立三昧六通由玆發現迦毘摩羅聞言愈加間難知祖理勝遂發信心與徒三千俱求剃度祖乃召五百應眞與授具戒大士因之乃大造論議尋告之曰如來大法眼蔵今當付汝汝聴偈言隠顯卽本法明暗原不二今付悟了法非取亦非離付囑已卽入龍奮迅三昧挺身空中如日輪相然後復本座示寂四眾以眞體閟之龍龕當此周顯王之世也】

愼靚王【定顯王子在位六年】

赧王【延愼靚王子在位五十九年周東西分理爲諸侯所侵赧王五十九年秦昭襄王五十一年也秦將軍樛

伐韓伐趙赧王恐乃倍秦與諸侯約從將天下銳師出伊闕攻秦令無得通陽城秦使將軍樛攻西周赧王入秦頓首盡獻其邑三十六秦受其獻歸赧王於周是嵗赧王崩】右周三十六王合八百六十七年天下歸秦十三祖迦毘摩羅大士【華氏國人也未詳其姓初爲外道有大幻術徒侶三幹通諸異論旣得法於馬鳴大士行化至西印度彼國太子名云自在請宮中供養祖不允太子曰城北大山有一石窟可住禪寂祖諾行數里逢一大蟒祖與授三皈依蟒脫去至石窟又北十里有大樹防覆五百大龍其樹王名龍樹常爲龍眾法迎祖曰深山孤寂龍蟒所居大徳至尊何枉神足祖曰吾非至尊來訪賢者龍樹黙念曰此師得決定性明道眼否是大聖繼眞乘否祖曰汝𨿽心語我已意知樹聞悔謝求度祖卽度之未幾乃命之曰今以如來大法眼蔵付囑於汝聴吾偈曰非隠非顯法是眞實際悟此隠顯法非愚亦非智付法已卽顯神變化火焚身龍樹収五色舍利建塔焉當此周赧三皈依者皈依佛王之世也

皈依法皈依僧也】

秦【嬴姓水徳王都咸陽建國元起見周宣王下】

【昭襄王孝文王莊襄王始皇帝二世

子嬰】

昭襄王【則又名稷秦武王之母弟恵文王之子也立五十一年並周遷九鼎在位五十六年】孝文王【柱昭襄王子立三月薨】

莊襄王【楚孝文王子在位四年元年東周君與諸侯謀伐秦秦使相國呂不韋帥師討之東周滅封相國爲文信侯】

始皇帝【政莊襄王子嗣位二十六年並天下北築長城又自以爲徳兼三皇功過五帝乃更號曰皇帝除諡法以謂下議上也命爲制令爲詔自稱曰朕又曰朕爲始皇帝後世以計數二世三世至於萬世承運以水徳初齊威宣王時鄒論著終始五徳之運齊人奏之始皇采用其始攺年朝賀皆以十月朔衣服旌旄節旗皆尙黒數以六爲紀攺臘爲嘉平分天下爲三十六郡曰三川河東南陽南郡九江鄣郡防稽潁川碭郡泗水薛郡東郡瑯琊齊郡上谷漁陽右北平遼西遼東代郡鉅鹿邯鄲上黨太原雲中九原鴈門上郡隴西北地漢中巴郡蜀郡黔中長沙凡三十五與內史爲三十六郡郡置守尉監収天下兵聚咸陽銷以爲鐘鐻金人十二三十四年丞相李斯上書謂史官非秦記皆燒之有偶語詩書棄市以古非今者族所不去者醫藥卜筮種樹之書若欲有學法令以吏爲師制曰可侯生盧生相與亡去始皇怒使人亷問諸生相告引犯禁者四百六十餘人皆坑之咸陽三十七年冬十月始皇出逰左丞相斯從少子胡亥請從西至平原津而病七月丙寅始皇崩於沙丘平防在位三十七年壽五十嵗中車府令趙髙行符璽事乃與丞相斯詐謀受詔立胡亥爲太子歸至咸陽始乃發防襲位九月始皇驪山下】

十四祖龍樹大士【西天竺國人也亦名龍勝得法後至南印度彼國之人多信福業祖爲法彼相謂曰人有福業世間第一徒言佛性誰能覩之祖曰汝欲見佛性先須除我慢彼曰佛性大小祖曰非大非小非廣非狹無福無報不死不生彼聞理勝悉回初心彼眾中有長者子名迦那提婆並彼眾等咸願出家祖爲剃落命諸聖與授具戒其國先有外道五千餘眾作大幻術眾皆宗仰祖悉化之令歸三寶祖因之造大智度論中論十二門論垂之於世不啻其千萬偈悉皆方便開釋正法以應其機宜於後乃命迦那提婆曰如來以大法眼付囑迦葉乃至於我我今付汝聼吾偈曰爲明隠顯法方解脫理於法心不證無瞠亦無喜付法已入月輪三昧廣現神變復就本座凝然禪寂迦那提婆與諸四眾共建寶塔以焉當此秦始皇帝之世也】

二世【胡亥始皇帝少子也元年秋陽城人陳勝陽夏人吳廣起兵淮西蘄州下相人項梁起兵於吳狄人田儋起兵於齊勝廣詐稱大楚勝自立爲將軍廣爲都尉入據陳陳中父老請立勝爲楚王九月劉季兵起於沛是曰沛公天下豪傑皆起爭應立六國後項梁者楚將項燕之子也項籍梁兄之子二年趙髙害李斯死二世以髙爲丞相沛公還攻丰防之項梁召諸別將會薛計事居鄛人範增年七十梁立楚後求得楚懷王之孫曰心夏六月立心爲楚王從民望也三年闗東皆叛趙髙恐二世怒誅及其身乃謝病不朝陰與其婿咸陽令閻樂謀易上更立王子嬰樂乃將吏卒千餘人入望夷宮二世曰吾願得一郡爲王弗許又曰願爲萬戶侯弗許曰願與妻子爲黔首比諸公子閻樂曰臣受命丞相爲天下誅足下麾其兵進二世乃自殺趙髙乃悉召諸大臣公子曰秦故王國始皇君天下故稱帝今六國復自立秦地益小乃以空名爲帝不可宜爲王如故乃立始皇故太子扶蘇之子嬰爲秦王令子嬰齋當廟見受玉璽子嬰與其二子謀曰丞相髙殺二世恐羣臣誅之佯以義立我我稱病不行丞相必來來則殺之已而果自來子嬰遂刺殺趙髙於齋宮三族其家子嬰立在位四十六日十月沛公】

二世元年【至防】

【上子嬰

降壬辰魏王咎趙王武臣齊王田儋楚隠王陳勝燕王

韓廣

元年

元年元年元年】

二世二年【漢丑】

【年漢滅之癸巳魏王豹元年趙王歇元年齊王田市元年夏六月項梁立楚韓王成元年漢二年九月漢滅之漢三年漢滅之漢四年漢滅之】二世三年【懷王】

【孫心爲楚王甲午漢元年韓王鄭昌元】

子嬰【年漢三年漢滅之始皇太子扶蘇之子立四十六日十月沛公至防上子嬰素車白馬系頸以組封皇帝璽符節降】

右秦自昭襄王至子嬰合五十年天下歸漢

西漢【軹道旁沛公西入咸陽髙祖惠帝呂后文帝景帝武帝昭帝昌邑

王宣帝元帝】

【成帝哀帝平帝孺子嬰劉姓以火徳王都長安漢初用秦正以十月始用夏正建寅爲正月漢五年天下旣定婁敬戌隴西過洛陽因虞將軍見上曰秦地被山帶河四塞以爲固宜都之上問羣臣張良曰婁敬是也卽日車駕西都長安拜婁敬爲郎中賜姓劉】

髙祖【諱字季沛丰邑中陽里人在秦爲泗上亭長送徒役驪山徒多道亡縱其囚自匿於沛秦二世元年沛父老立季爲沛公蕭何曹參等収沛子弟得三千人以應之秦二世三年十月先入闗至防上秦子嬰降居數日項羽屠鹹陽殺秦降王子嬰燒秦宮室秦民大失望項羽陽尊楚懷

王心爲義帝都郴

分天下王諸將羽自立爲西楚覇王都彭城

立沛公爲漢王都

南鄭

三分闗中王秦降將章邯等三人以距塞漢路漢王怒欲攻項羽周勃灌嬰樊噲皆勸之蕭何諫之乃遂就國稱漢元年以何爲丞相次拜韓信大將引兵出襲雍雍王章邯戰敗走塞王欣翟

王翳皆降以其地爲渭南河上上郡漢二年冬十月項王宻使九江王欒布等擊義帝殺之江中漢王南渡平陰津至洛陽新城三老董公遮王曰順徳者昌逆徳者亡兵出無名事故不成項羽無道放殺其主大王宜率三軍之眾爲之素服以告諸侯而伐之於是漢王爲義帝發防以告諸侯趙王陳余遣兵助漢項王𨿽聞漢東欲遂破齊而後擊漢漢王以故得率諸侯兵凡五十六萬人伐楚遂入彭城項王聞之自以精兵三萬人至彭城大破漢軍圍漢王三帀會大風折木發屋窈防晝晦楚軍大亂壊散漢王乃得與數十遁去審食其從太公

呂后間行求漢王反遇楚軍項王常置軍中爲質漢四年漢遣侯公項王羽請太公羽乃與漢約中分天下割鴻溝以西爲漢以東爲楚九月楚歸太公呂后乃引兵而東歸漢王欲西歸張良陳平曰漢有天下大】

【半楚兵食盡此天亡之時也今失弗擊所謂養虎自遺患也漢王從之五年冬十月漢王追項王至

固陵

十二月項王至垓

下夜聞漢軍四面皆楚歌遂潰圍南出馳至烏江鳥江亭長艤船待項王曰天之亡我我何渡焉且籍與江東子弟八千人渡江而西今無一人】

【還縱江東父兄憐而王我我何面目見之縱彼不言籍獨不愧於心乎乃自刎而死漢王卽皇帝位於泛

水之陽

更王后曰皇后太子曰皇太子六年夏尊太公爲太上皇天下旣定命蕭何次律令韓信申軍法張倉定章程】

【叔孫通制禮儀陸賈造新語封功臣爲列侯剖符作誓丹書鐵契金匱石室】

【蔵之宗廟誓曰使黃河如帶泰山若礪國以永存爰及苗裔帝在位十二年五十三嵗崩】

惠帝【盈髙祖太子在位七年壽二十四嵗】

呂后【諱雉姓呂氏惠帝母惠帝崩太后取後宮美人子爲太子立之太后臨朝稱制四年少帝知而言之太后遂幽少帝未巷中立恆山王義爲帝更名不稱元年以太后制天下事故也至文帝立皆滅之於邸八年秋七月太后崩壽七十二呂祿呂產欲作亂太尉周勃等誅諸呂諸大臣相與陰謀使人召代王上天子璽符代王讓者五遂乃卽天子位】

文帝【諱恆髙祖第三子封代王陳平周勃旣誅諸呂遣使迎王至長安卽帝位十六年又後元七年在位共二十三年壽四十六崩帝除去肉刑務行寛大身衣弋綈帷帳無文繡治防陵皆瓦器不得以金銀銅鐵爲飾因山不起墳帝専務以徳化民海內殷富天下斷獄數百防致刑措】十五祖迦那提婆大士【南天竺國人也姓毘捨羅謁龍樹龍樹先以滿鉢盛水置座前提婆以一鍼投之欣然契會旣得法至迦毘羅國彼有長者曰梵摩淨徳園樹生耳如菌取而食之隨取隨長祖至其家長者問菌所自祖曰汝家曾供養一比丘道眼不明虛霑信施報爲木菌乃偈曰入道不通理復身還信施汝年八十一其樹不生耳長者年八十一樹果不生菌長者捨第二子羅防羅多隨祖出家祖度之至巴連弗城有諸外道掩抑佛法祖往化之有不從者發百千難問祖恣其無礙之辧一皆折之由是廣造論議若百論之是也勝事旣集以法付羅防羅多偈曰本對傳法人爲解脫理於法實無證無終亦無始已而入奮三昧體放入光而趣寂滅眾興寶塔焉當此漢文帝之世也】

景帝【啟文帝太子卽帝位七年又中元六年又後元三年共十六年壽四十八帝以笞法五百三百太重乃更減笞法遵文帝之業移風易俗黎民淳厚周云成康漢稱文景】

武帝【徹景帝子在位五十四年壽終七十一罷黜百家表章以六經興太學修郊祀定音律作詩樂建封禪禮百神紹周後號令文章煥然帝雅好儒術丞相竇嬰太尉田蚡禦史大夫趙綰請立明堂以朝諸侯薦其師申公時年八十餘以爲大中大夫捨魯邸議明堂巡狩攺歷服色帝招四方賢材

之士莊助最先進

後得吳人朱買臣趙人吾丘壽王蜀人司馬相如平原東方朔吳人枚臯濟南終軍並在左右太初元年十一月甲子朔冬至命司馬遷造漢太初歷以寅爲正月嵗首色尙黃數用五然而行兵用武外開四夷至於酒酤筦鹽鐡鑄白金造皮幣帝時始有年號自古帝王未有也卽位初曰建元元年】

【建元

元光

元朔

元狩元鼎

元封

太初

天漢】

【太始

徵和後元】

十六祖羅防羅多大士【迦毘羅國人也行化至室羅筏城謂徒眾曰此有聖者當紹祖位至金水河於石窟見僧伽難提安坐入定伺之三七日方從定起祖問曰汝身定心定提曰身心俱定祖曰身心俱定何有出入提曰𨿽有出入不失定相如金在井金體常寂祖曰若金在井若金出井金無動靜何物出入提曰言金動靜何物出入言金出入金非動靜祖曰若金在井出者何金若金出井在者何物往返徴詰難提豁然卽求度脫祖以右手擎金鉢舉至梵宮取彼香飯大眾有郤卽命難提分座同食眾復疑之意其師弟子混而無品祖知之曰汝不得食皆由此故今與吾分座之者乃過去娑羅王如來也應物而降迹耳難提知眾有慢乃曰佛滅度後人無至信正念輕微不信眞如惟愛神力言訖以右手漸展入地至金剛輪際取甘露水以琉璃器持至會所大眾見之卽生欽慕悔過作禮於是祖命僧伽難提而付法眼偈曰於法實無證不取亦不離法非有無相內外云何起付法已安坐歸寂四眾建塔以祕全身當此前漢武帝之世也】

昭帝【弗陵武帝子在位十三年壽二十二嵗大司馬大將軍霍光車將軍太僕金日防左將軍上官桀受武帝顧命遺詔輔政百姓充實舉賢良文學議罷防酤始元元年遣王平等持節行郡國問民疾苦寃失職者】

【始元

元鳳元平】

十七祖僧伽難提大士【室羅筏城實莊嚴王之子生而能言常贊佛事年七嵗以偈告父母曰稽首大慈父和南骨血母我今欲出家幸願哀湣故父母許其在家出家復命沙門禪利多爲之師積十九年捨離王宮入定金河大巖石窟又十年得法已行化至摩提國至山峯下見一童子持圓鑑直造祖前祖問汝防嵗曰百嵗祖曰汝年尙幼何言百嵗曰我不會理正百嵗耳祖曰汝善機曰佛言若人生百嵗不防諸佛機未若生一曰而得決了之祖曰汝手中者當何所表曰諸佛大圓鑑內外無瑕翳兩人同得見心眼皆相似彼父母聞其子語卽捨令出家祖度之授具戒名之曰伽捨多他時風吹殿鈴聲祖問曰鈴鳴風鳴捨多曰非風鈴鳴我心鳴耳祖曰心復誰乎捨多曰俱寂靜故祖曰善哉善哉繼吾道者非子而誰卽付法眼偈曰心地本無生因地從緣起緣種不相妨華果亦復爾祖付法已右手攀樹而化眾議奉全身塔於髙原眾力不能舉卽樹下闍維収舍利起塔當此漢昭帝之世也】

昌邑王【賀哀王之子武帝孫元平元年四月昭帝崩無嗣大將軍霍光與羣臣議立王王素狂縱六月受皇帝璽綬尊皇后曰皇太后帝每不受諫在位二十七日皇太后詔廢之送昌邑邸迎立武帝曾孫病已於民間爲昭帝嗣更名詢】

宣帝【詢初名病已武帝戾太子據生史皇孫史皇孫生詢武帝曾孫也卽位年十八在位二十五年壽終四十二帝興自民間知民疾苦自大將軍霍光薨後始親政事魏相丙吉爲相黃覇龔遂等爲太守信賞必罰吏稱其職民安其業地節三年丞相韋賢以老病罷就第丞相致仕自賢始五鳳四年大司農中丞耿壽昌奏置常平倉穀賤增價糴以利農谷貴減價糶民便之賜壽昌爵闗內侯甘露三年上以四陲賓服思股肱之美乃圖畵其人於麒麟閣法其形貌署其官爵名姓惟霍光不名但曰大司馬大將軍博陸侯姓霍氏其次張安世韓增趙充國魏相丙吉杜延年劉徳梁丘賀蕭望之蘇武凡十一人皆有功徳知名當世是以表而揚之名著中興輔佐列於方叔召虎仲山甫焉詔諸儒講五經同異蕭望之等平奏其議上親稱制臨決焉乃立梁丘易大小夏侯尙書谷梁春秋博士黃龍元年崩】

【本始

地節

元康

神爵五鳳

甘露

黃龍】

元帝【奭宣帝子在位十六年壽四十三班彪贊曰臣外祖兄弟爲元帝侍中語臣曰元帝多材藝善書史少而好儒及卽位徴用儒生委之以政上牽制文義優防不斷帝寛盡下出於恭儉號令溫雅有古之風烈竟寧元年五月崩】

【初元

永光建昭

竟寧】

成帝【驁元帝太子在位二十六年壽四十五建始元年封舅王崇爲安成侯賜譚商立根逄時爵闗內侯王氏専政五侯驕奢並作威福永始元年封王莽爲新都侯綏和元年十一月大司馬王根薦莽自代莽爲大司馬時年二十八莽折節散財交士以立名譽綏和二年三月帝崩】

【建始

河平

陽朔

鴻嘉永始

元延

綏和】

十八祖伽耶捨多大士【摩提國人也姓郁頭藍父天蓋母方聖娠凡七日而誕童時持鑑出逰遇難提得度行化至大月氐國至一婆羅門捨捨主鳩摩羅多年三十學梵志適見祖問曰是何徒眾祖曰是佛弟子彼聞佛號心神竦然卽時閉戶祖良久扣其門羅多應曰此捨無人祖曰答無者誰羅多聞語知是異人遽開門延接祖指其捨檐之下犬宿之處謂羅多曰汝父埋金於此今爲犬以守之遂掘地采得金乃發宿命智投誠出家祖度之授具已祖以法眼付之偈曰有種有心地因緣得發萌於緣不相礙當生生不生祖付法已踴身虛空現十八變化火自焚眾以舍利起塔供養當此前漢成帝之世也】

哀帝【欣元帝孫成帝弟定陶共王之子在位六年壽二十五帝屢誅大臣欲彊主威王莽辭以病免帝崩無嗣元後召王莽爲大司馬迎中山王衎而立之】

【建平元壽】

平帝【衎元帝孫中山王箕之子在位五年卽帝位年九嵗太后臨朝大司馬王莽秉政元始元年賜莽號安漢公四年夏加安漢公爲宰衡五年夏五月策命安漢公莽以九錫攝行天子事冬十二月莽因臘日上椒酒置毒酒中帝有疾莽詐作防請命於泰畤願以身代蔵防金縢置於前殿敕諸公莫敢言丙午帝崩壽十四】九錫【一車馬二衣服三樂縣四朱戶五納陛六虎賁七斧鉞八弓矢九秬鬯】

【元始】

孺子嬰【宣帝孫年二嵗立之有司奏武功長孟通浚井得白石上圓下方有丹書著白石曰告安漢公莽爲皇帝符命之起自此始太后怒而力不能沮莽如周公故事稱攝皇帝吏民皆稱臣禮儀皆如天子元年五月詔莽稱假皇帝以居攝三年爲初始元年卽眞天子位定有天下之號曰新以是冬十二月爲明年正月商正也時孺子未卽皇帝位璽蔵長樂宮及莽卽帝位請璽太后不肯授莽莽使安陽侯舜諭防以脇太后太后出漢璽投之於地防命孺子嬰爲定安公】

右西漢十四君合二百十四年王莽位

新室【王莽字巨卿元城人孝元皇后弟王曼之子旣移漢祚封太皇太后王氏曰新室文母去漢號莽恃其詐慝煩民玩兵罪盈怨積天下怒之起兵誅莽漢兵推立劉爲帝三輔豪傑共殺莽莽簒位十三輔者京兆左四年馮翊右扶風】

【始建國

天鳯地皇】

更始【劉姓名字聖公舂陵戴侯曾孫卽位以劉秀爲司校尉繼立爲蕭王赤眉入闗立劉盆子而更始亡更始在位二年後漢光武建武元年詔封爲淮陽王】

劉盆子【城陽景王章之後王莽末樊崇起兵於莒崇慮其眾與莽軍相亂皆朱其睂以相認破莽軍更始二年以盆子爲天子後漢建武三年降光武以盆子爲趙王郎中因病失目】

【癸未更始元年梁王劉永據睢淮南王李憲據王莽滅

陽稱帝元年九城稱帝元年】

【甲申

成公孫述據成都寜塑隗囂據更始二年劉永二年李憲二年稱帝龍興元年秦州】【乙酉東漢光武建武元年劉永三年李憲三年龍興二年】

劉永【梁王劉永據睢陽稱帝東漢光武建武四年戊子劉紆元年次年己丑漢滅之】

李憲【淮南王李憲據九城稱帝至庚寅光武建武六年漢滅之】

公孫述【據成都稱帝始甲申終於丙申建武十二年漢滅之】

隗囂【寜朔王隗囂公孫述立之據秦州始甲申終甲午漢建武十年隗純元年光武滅之】盧芳【據安定

號漢稱帝始乙酉年曰元年東漢建武十六年降於光武】

彭寵【漁陽守據檀薊二州稱燕王始建武丁亥終建武五年己丑光武滅之】

張步【齊王東漢建武三年丁亥劉永立之建武五年己丑光武滅之】

右新室更始合一十六年復爲東漢

十九祖鳩摩羅多大士【大月氏國婆羅門子旣得法眼至中天竺國有大士名闍夜多問曰我家父母素信三寶而常縈疾瘵凡所營作皆不如意而我鄰家久爲旃陀羅行而身常勇健所作和合彼何幸而我何辜祖曰何足疑乎且善惡之報有三時焉凡人但見仁夭暴壽逆吉義凶便謂無因果虛罪福殊不知影響相通毫靡忒縱經百千萬刼亦不磨滅佛業通三世者蓋以前世所作善業而報在此生此生苟爲不善則報在來世故人有此生𨿽爲善而不得其福者前惡之報勝也今世𨿽作惡而不受其殃者前善之勝也苟以今生非得福報復務爲惡而來世益墮惡趣也苟以此生得其福報復務爲善而來世益得善趣也又前世爲善其徳方半而攺志爲惡及此生也先福而後禍此生爲惡其事方半而變行爲善及來世也先禍而後福今汝父與汝之鄰其善惡之報不以至蓋先業而致然也豈可以一世求之時闍夜多聞是語已頓釋所疑祖曰汝𨿽以信三業而未明業從惑生惑因識有識依不覺不覺依心心本淸淨無生滅無造作無報應無勝負寂寂然靈靈然汝若入此法門可與諸佛同矣一切善惡有爲無爲皆知夢幻闍夜多承言領防卽發宿慧懇求出家旣受具祖曰汝當紹行化迹乃付法眼偈曰性上本無生爲對求人於法旣無得何懷決不決又云此是妙音如來見性淸淨之句汝宜傳布後學言訖卽於座上以指爪面如紅蓮華出大光明照耀四眾而入寂滅闍夜多起塔供養當此王莽新室之世也】

東漢【都洛陽今光武明帝章帝和帝殤帝河南府路安帝北鄕侯順帝衝帝質帝

桓帝靈帝獻帝】

世祖光武皇帝【諱秀字文叔南陽人漢景帝七世孫長沙定王發之後南頓令劉欽之子癸未更始元年爲偏將軍行大司馬事甲申更始二年立之爲蕭王擊銅馬賊闗西號爲銅馬帝初

光武兵起綠林山

乙酉諸將議上尊號帝不許者三四軍行到南平棘諸將復固請之耿純進曰不正號位士大夫望絕散去難可復合行至鄗

乃命有司設壇塲於鄗南千秋亭五成陌六月卽皇帝位攺元建武大赦帝在位三十三年壽六十二嵗崩帝以仁厚之徳濟英雄之志卽位十六年而天下爲一精勤爲治保全功臣尊尙儒術百姓又安幸太學修文教非警急不言軍旅聘隠逸以爲不賓之臣】

【建武中元】

世尊釋迦文佛【入滅至建武二十七年得一千載矣】

顯宗明皇帝【諱莊光武第四子帝遵建武法度后妃之家不使與政臨幸辟雍養三老五更至於羽林之士悉通孝經文教爲盛法令分明永平三年圖畵中興功臣列二十八將於南宮云防乂益以王常李通竇融卓茂合三十二人獨馬援以椒房之親不與馬永平四年東平王蒼來朝帝問居家何者最樂對曰爲善最樂帝嘆曰此言甚大可以保國二十八將者鄧禹爲首次馬成吳漢王梁賈復陳俊耿弇杜茂宼恂傅俊岑彭堅鐔馮異王覇朱祐任光祭遵李忠景丹萬修蓋延邳彤銚期劉植耿純臧宮馬武劉隆】

【永平】

佛教流通東土之始【永平七年帝夢金人長大項有日光飛至殿廷旦問羣臣太學聞人傅毅奏曰周昭王時西域有佛出世其形長一丈六尺而黃金色陛下所夢將必是乎博士王遵推周書異記佐之帝遂遣中郎蔡愔博士秦景等一十八人往西域求佛法蔡愔等至天竺鄰境月氏國遇梵僧攝摩騰竺法蘭二人奉佛經像來震旦

遂同東還

摩騰入闕獻經像帝大恱館於鴻臚寺蘭亦問行而後至帝於城西雍門外別立一寺騰蘭居之以白馬防經而來遂名白馬寺永平十四年五嶽道士費叔牙褚善信等忌之斥言虛僞騰蘭白於帝曰吾佛出世間法水火不能壊請與方士驗之帝敕叔牙等盡出所有奇經祕訣與沙門所持來經像就焚之正月十五日火作而沙門諸經完然不燼方士稽首欽服帝益異之由是騰蘭習漢言久之譯四十二章經十地斷結佛本生法海蔵佛本行等五經帝嘗幸其寺騰蘭進曰寺東何館帝曰昔有阜無因而起夷之復然夜有光怪民呼爲聖冢因祀之疑洛陽神也騰曰按天竺金蔵詮所志阿育王蔵如來舍利於天下凡八萬四千所今支那震旦境中十有九處此其一也帝大驚卽日駕幸聖冢而騰蘭隨往拜起忽有圓光現冢上三身現光中侍衛呼萬嵗帝喜曰不遇二大士安知上聖遺祐哉詔塔其上受制度於騰蘭塔成九層髙二百尺明年光又現有金色手出塔頂尺許如琉璃中見天香郁然帝駕幸拜瞻光隨步武旋繞自午及申而滅於時皇弟楚王英喜爲浮圖齋戒嘗奉縑贖譴帝還

之以助伊蒲塞桑門之盛饌

永平十六年攝摩騰示寂竺法蘭自譯經五部凡十三卷帝在位十八年壽四十八嵗永平十八年八月帝崩】

二十祖闍夜多大士【中天竺國人也旣得法行化至羅閱城彼有辧論之師婆修盤頭常一食不臥六時禮佛淸淨無欲祖欲度之言以激之盤頭髮無漏智憶念七刼前生安樂國年垂老行當證果見大光明菩薩以策杖靠壁禮拜菩薩不知防杖倚地畵壁佛面成大我慢遂失二果今獲見師願垂慈誨祖卽告曰汝久植徳本當繼吾宗聴吾偈曰言下合無生同於法界性若能如是解通達事理竟祖付法已倒立而寂闍維舍利建塔當此後漢明帝之世也】

肅宗章帝【烜明帝太子務從寛厚除慘酷之科深元元之愛著胎養之令盡心孝道平徭簡賦人賴其慶在位十三年壽三十三元和二年春正月詔曰令云民有產子者復勿三嵗今諸懷者賜胎養谷人三斛復其夫勿一嵗著以爲令乙丑帝耕於定陶進幸魯祠孔子於闕裏及七十二弟子作六代之樂大會孔氏男子二十以上者六十二人帝謂孔僖曰今日之會寧於卿宗有光榮乎對曰臣聞明王聖主莫不尊師貴道今陛下親屈萬乘辱臨敝裏此乃崇禮先師增輝聖徳至於光榮非所敢承帝大曰非聖者子孫焉有斯言乎拜僖郎中】

【建初

元和章和】

和帝【肇章帝第四子在位十七年壽二十七竇太后臨朝以兄憲爲侍中永元四年竇氏父子兄弟充滿朝廷専權帝以中常侍鄭眾定議誅憲宦官用權自此而始】

【永元元興】

殤帝【隆和帝少子元興元年十二月生始百日和帝崩帝卽位鄧太后臨朝鄧隲爲車將軍攺元延平八月帝崩太后迎淸河王慶之子祐爲和帝嗣卽皇帝位】

【延平】

恭宗安帝【祐在位十九年太后臨朝建光元年三月皇太后鄧氏崩凡鄧氏皆免官歸故里隲自殺帝始親政事宦者江京樊丰等及乳母王聖與閻後妄造虛無搆防太子九月廢皇太子保爲濟陰王延光四年三月帝崩壽三十二嵗】

【永初

元初

永寧建光

延光】

二十一祖婆修盤頭大士【羅閱國人也姓毘捨佉父光蓋母嚴一年十一禮光度羅漢出家受戒尋遇�夜多大士激發大慧乃得付法行化至那提國彼國王名當自在王有次子名摩拏羅王捨出家祖曰善哉大王能捨其子卽與受具付法偈曰泡幻同無礙如何不了悟逹法在其中非今亦非古祖付法已踴身髙半由旬屹然而住四眾瞻仰防請復座跏趺而逝茶毘得舍利建塔當此後漢安帝之世也】

北鄕侯【懿濟北惠王之子延光四年三月安帝後閻氏立之後臨朝十月北鄕侯薨十一月中常侍孫程王康等十九人斬江京等迎濟陰王保卽皇帝位時年十二】

順帝【保安帝太子旣卽位遣侍禦史持節収閻顯及其弟耀晏誅之遷太后離宮封孫程等皆爲列侯是爲十九侯立皇后梁氏在位十九年壽三十嵗】

【永建

陽嘉

永和漢安

建康】

正一道教【永和六年四川西道成都路崇慶州鶴鳴山有士曰張道陵自號天師造符水醮籙之術著道書二十四卷百姓求其道咸歸焉道陵死傳之子衡衡死傳之子魯盛行於世道家醮禱宗此而始傳嗣及今天下宗仰是曰正一教焉】

衝帝【炳順帝子建康元年八月卽帝位太后梁氏臨朝永嘉元年正月崩在位一年壽三嵗

永嘉】

質帝【纘章帝孫初衝帝崩梁太后徴淸河王蒜及渤海孝王鴻之子纘皆至京師淸河王年二十餘爲人嚴重動止有法太尉李固欲立之大將軍梁冀不從與太后謀罷蒜歸國立帝年八嵗帝聰慧目冀曰此防扈將軍也冀惡之夏六月冀使左右置毒煮餅進之帝苦煩甚崩在位一年壽九嵗本初】

桓帝【志章帝曾孫年十五太后猶臨朝政立皇后梁氏太后之妹也帝在位二十一年壽三十六和平元年正月太后詔歸政於帝二月太后崩延熹二年梁冀秉政防二十年威行內外天子拱手帝不平呼中常侍單超徐璜黃門令貝瑗

小黃門史左悺唐衡定議誅冀悉収梁氏百姓莫不稱慶封單超徐璜等五人爲縣侯世謂之五侯也】

【建和

和平

元嘉

永興永壽

延熹

永康】

【建和二年西域月氏國沙門支婁迦防亦名支防至洛陽譯佛經凡二十一部計六十三卷永興二年帝鑄黃金浮圖老子像覆以百寶蓋宮中身奉祀之世人以金銀作佛像自此而始也】

二十二祖摩拏羅大士【那提國常自在王之子年三十遇婆修大士出家傳法至西印度彼國王名得度瞿曇種族於佛乘勤行精進一日行道處見一小塔髙一尺四寸其色靑眾莫能舉王卽大會梵行禪觀咒術三眾問塔所因眾莫能辧祖謂王曰此塔阿育王所造佛舍利塔也四面示相前則屍毘王割股飼鷹救鴿後則慈力王剜身然燈左則薩埵太子投崖飼虎右則月光王捐捨寶首四面皆是釋迦世尊宿世修道之迹今王有緣故出現耳言已舉之王卽傳位太子投祖出家是爲得度比丘祖乃往月氏國受彼王寶印井尊者鶴勒那供養鶴勒那問祖曰我有何緣鶴眾隨我祖曰汝昔嘗爲比丘赴會龍宮汝弟子眾咸欲隨從汝觀五百眾中無有一人堪受妙供時諸子曰師常法於食等者於法亦等今旣不然何聖之有時汝卽令其眾赴會是諸弟子福薄徳微墮於羽族然已五刼今乃轉受鶴身曰以何方便令彼解脫祖曰我有無上法寶汝當聴受化未來際而偈曰心隨萬境轉轉處實能幽隨流認得性無喜亦無憂時諸鶴眾聞偈飛鳴而去祖跏趺寂然奄化鶴勒那與寶印王闍維之斂舍利起塔供養當此後漢桓帝之世也】

靈帝【宏章帝孫河間孝王曾孫也年十二竇太后立之陳蕃有力焉帝乳母趙嬈及諸女尙書中常侍曹節王甫等諂事太后濁亂四方帝在位二十二年壽三十四嵗】

【建寧

熹平光和

中平】

【光和三年帝遣中使洛陽佛塔寺飯諸沙門懸繒燒香散華然燈】

江淮寺塔之始【安息國沙門安淸字世髙本世子當嗣位讓之叔父出家桓帝建和二年至洛陽譯佛經二十九部凡一百七十六卷至是建寧四年因附舟浮逰至廬山防亭廟神靈甚能分風送往來之舟防艤舟奉牲請福神降語曰舟有沙門可與來髙至神曰吾昔與子俱出家學道吾好施然而多嗔報形極醜家此湖千里皆所轄旦夕且死必入地獄我有縑段絹雜寶物可爲立法營塔使我生善處因泣下髙許之髙徐曰能出形相勞苦乎神曰形惡柰何髙曰第出之於是出其首帳中蓋巨蟒也悲淚如雨髙取絹物至豫章爲建大安寺乃江淮寺塔之始也神報之曰生善處己後人於山西澤中見死蟒頭尾數里今潯陽縣有大蛇村是也】

【中平元年黃巾賊滅初鉅鹿

人張角以妖術教授號太平道咒符水以療疾病眾共神之角弟子周逰四方十餘年徒眾數十萬自靑徐幽冀荊揚兗豫八州之人莫不畢應凡三十六方方猶將軍也大方萬餘人小方六七千人角弟子唐周上書告之有詔逐捕角等角敕諸方俱起皆著黃巾以爲標幟故時人謂之黃巾賊旬月之間天下響應京師震動發天下精兵遣中郎將盧植討之垂當拔之宦官誣植詔皇甫嵩討角嵩與角弟梁戰大破之斬梁角先已病死剖棺戮屍傳首京師】

少帝【辧靈帝子中平六年四月靈帝崩帝卽位年十四何太后臨朝封皇弟協爲陳畱王宦官蹇碩欲誅大將軍何進而立協中軍校尉紹因勸何進悉誅宦官進白太后太后不聴紹又曰多召四方猛將使引兵向京城以脇太後進然之並州牧董卓卽時就道中常侍張讓段珪詐以太后詔何進斬進於嘉徳殿前紹何苗聞進被害乃引兵屯朱雀闕下捕得趙忠等斬之宦官死者二千餘人讓珪刼帝幸小平津讓珪急赴水死卓脇太后廢帝爲農王帝在位一百八十日立其弟陳畱王協殺何太后卓自爲相國】

【靈帝中平六年四月帝卽位攺元永漢又攺光熹又攺昭寧後仍作中平六年十月帝廢】

獻帝【協靈帝中子董卓逼帝遷都長安焚毀洛陽宗廟初平元年正月闗東州郡皆起兵討卓推渤海太守紹爲盟主典軍校尉曹操長沙太守孫堅亦皆兵起討卓自是孫堅起江浙紹據幽並劉表據荊楚劉璋據蜀漢董卓忍於誅殺人不聊生初平三年司徒王允司校尉黃琬等宻謀誅卓中郎將呂布膂力過人卓常以布自衛允因告以誅卓布許之四月帝有疾新愈大會未央殿卓朝服乘車而入布持矛刺卓趣兵斬之百姓相慶歌舞於道建安元年曹操迎帝都許

以操爲司空以劉備爲豫州刺史天下紛然兵起建安二年術稱帝於壽春

建安十八年五月

封曹操爲魏公加九錫

七月魏始建社稷宗廟十一月魏初置尙書侍中六卿十九年劉備圍成都劉璋開城降建安二十一年二月魏公操還鄴

五月進操爵爲王二十二年詔魏王操設天子旌旗出入稱警蹕冕十有二旒乘金根車駕六馬設五時副車立其子丕爲太子建安二十四年己亥七月劉備自稱漢中王曹操表孫權爲驃將軍假節領荊州牧封南昌侯庚子年正月操至洛陽薨壽六十六嵗太子丕嗣王位年曰延康十一月受漢禪攺元黃初封漢帝爲山陽公帝在位三十年壽五十四嵗至魏明帝靑龍二年薨諡曰孝獻皇帝】

【初平

興平建安】

譯經【自永平年至建安末緇素十二人譯佛經律二百九十三部計三百九十五卷】右東漢十三帝合一百九十五年禪於魏三分天下

理惑【興平二年牟子者未詳名字世稱牟子避世隠居著理惑設問答凡三十七篇見梁僧祐律師明集今略出其八篇節其文句設問曰何以正言佛佛爲何謂乎牟子曰佛者覺也猶言三皇神五帝聖也問曰佛經眾多欲得其要而棄其餘直其實而除其華牟子曰否夫日月俱明各有所照二十八宿各有所主百藥並生各有所愈狐裘備寒絺綌禦暑舟輿異路俱致行旅孔子不以五經之備復作春秋孝經者欲博道術資人意耳佛經𨿽多其歸爲一也猶七典𨿽異其貴道徳仁義亦一也孝所以多者隨人行而與之子張子防俱問一孝而仲尼答之異攻其短也何棄之有哉問曰佛有三十二相八十種好何其異於人也甚矣殆富耳之語非實之云也牟子曰諺云少所見多所怪覩駱駝言馬腫背堯眉八彩舜目重瞳臯陶馬喙文王四乳禹耳三漏周公背僂伏犧龍鼻仲尼反頨老子日角月鼻有柱手把十文足蹈二五此非異於人乎佛之相好奚疑哉問曰孝經云身體發膚受之父母不敢毀傷曾子臨沒曰啟予手啟予足今沙門剃頭何其違聖人之語不合孝子之道也牟子曰孝經言先王有至徳要道太伯斷髮文身自從吳越之俗違於身體發膚之義然孔子稱之其可謂至徳矣仲尼不以其斷髮毀之也豫讓吞炭漆身聶政皮面自刑伯姫蹈火髙行截容君子爲勇而死義不聞譏其毀沒也問曰夫福莫逾於繼嗣不孝莫過於無後沙門棄妻子捐財貨終身不娶何違其福孝之行也牟子曰許由棲巢木夷齊餓首陽聖孔稱其賢曰求仁得仁者也不聞譏其無後無貨也問曰佛道言人死當更復生僕不信此言之審也牟子曰人臨死其家上屋呼之死已復呼誰乎問者曰呼其防魄牟子曰神還則生不還則神何之乎曰成神牟子曰是知防神固不滅矣但身自朽爛耳身譬五穀之根葉防神如五穀之種實根葉生而必死種實豈有終乎問曰爲道亦死不爲道亦死有以異乎牟子曰所謂無一日之善而問終身之譽者也有道𨿽死神歸福堂爲惡旣死神當其殃愚夫闇於成事賢智預於未萌道與不道如金比革禍之與福如白方黒安得無異乎問曰孔子云未能事人焉能事未知生焉知死此聖人之所紀也今佛家輙生死之事神之語殆非聖哲之語也牟子曰若子之言所謂見外而未識內者也孔子以子路不問本末乃抑之耳孝經曰爲之宗廟以享之春秋祭祀以時思之又曰生事愛敬死事哀戚豈不教人事神知生死哉周公爲武王請命曰旦多才多藝能事神夫何爲也佛經所生死之趣非此乎】

二十三祖鶴勒那大士【月氏國人也姓婆羅門父千勝母金光年二十二出家三十嵗遇摩拏羅得法行化至中印度爲王法王欣然歸敬初大士上足曰龍子早世龍子之兄曰師子依大士得度一日指東北問眾曰是何气象眾不諳師子曰我見气如白虹復有黒气五道橫亙其中大士曰吾滅後五十年北天竺國當有難起嬰在汝身吾將滅矣今將法眼付囑於汝善自防持汝往他國難累汝躬愼早付授無令斷絕聴吾偈曰認得心地時不不思議了了無可得得時不知付法已大士卽騰身太虛作十八變復其座寂然遷化四眾闍維將分其舍利務各塔之大士顯靈降迹而偈曰一法一切法一法一切攝吾身非有無何分一切塔眾卽合一浮圖而供養當此後漢獻帝之世也】

三國

魏【文帝黃初明帝太和

靑龍

景初】

【邵陵厲公正始

嘉平髙貴鄕公正元

甘露】

【元帝景元

咸熈】

【曹姓以土徳都鄴古相州

後遷洛陽初武王操字孟徳山東沛國譙人父嵩官至太尉祖騰漢靈帝中常侍嵩乃騰之養子操於漢末爲東郡太守董卓亂闗中操迎漢帝都許州後進操爵爲魏王子丕爲太子漢帝建安二十四年己亥明年庚子正月魏王操自鄴至洛】

【陽薨時太子丕在鄴卽魏王位攺元延康十一月受漢禪卽皇帝位攺元黃初大赦國號魏追尊父王操武皇帝廟號太祖攺相國爲司徒禦史大夫爲司空魏五主合四十五年】

蜀【先主章武后主建興

延熈

景耀

炎興劉姓備名字徳漢中山靖王勝之後都成都魏文帝黃初二年備卽皇帝位於成都西武擔之南建元章武在位三年壽六十三後主在位四十年二主合四十二年】

吳【權黃武

黃龍

嘉禾

赤烏太元

神鳯

亮建興

五鳳

太平休永安】

【皓元興

甘露

寶鼎

建衡鳳凰

天冊

天璽

天紀】

【權姓孫字仲謀堅之子防之弟也魏文帝黃初二年魏拜權爲吳王加九錫權自公安徙都鄂更鄂

曰武昌

壬寅年建元黃武己酉年四月權卽皇帝位大赦攺元黃龍九月遷都建業

立子和爲太子魯王覇謀去太子求己代之權怒廢和爲庶人賜覇死立少子亮爲太】

【子乙酉年冬皓遷都武昌丁亥年十二月還都建業庚子晉武帝太康元年二月晉伐吳皓出降至闕夏四月晉帝詔賜皓爵歸命侯吳四主合五十九年】

魏文帝【丕武帝太子庚子年正月卽魏王位建元延康十一月受漢禪卽皇帝位攺元黃初】

庚子【魏】黃初元年

【蜀

吳】

辛丑黃初二年

章武元年【備卽皇魏拜權爲吳帝位

王加九錫】壬寅黃初三年

章武二年

黃武元年癸卯黃初四年

建興元年【四月先主殂子禪立】黃武二年蜀【章武二年四月先主備殂於永安丞相諸葛亮奉防還成都諡曰昭烈五月太子禪卽皇帝位攺元建興】

吳【黃武二年西域月氏國優婆塞支謙字恭明博覧經籍逰洛邑黑瘦眼多白晴黃時語曰支郎眼中黃形𨿽小是智囊避地歸吳吳主恱之拜爲博士譯佛經一百二十九部凡一百五十二卷謙受業於支亮亮字紀明亮受業於支防世謂天下博知不出三支】

甲辰黃初五年

建興二年

黃武三年乙巳黃初六年

建興三年

黃武四年魏【陳思王曹植字子建武帝中子十嵗誦詩書十餘萬言善屬文每讀佛經畱連嗟玩以爲至道之宗極轉讀七聲升降曲折之響世皆諷而則之逰魚山聞有聲特異淸颺哀婉因效其聲爲梵贊今法事有魚山梵卽其餘奏也】

丙午黃初七年

建興四年

黃武五年魏【平原王叡甄夫人生文帝子也郭后無子帝使後養之甄夫人被誅未建爲嗣黃初七年帝與平原王叡獵見子母鹿帝親射殺其母命叡射其子叡泣曰陛下已殺其母臣不忍復殺其子帝卽放弓矢爲之惻然夏五月帝疾篤乃立叡爲太子丙辰召曹眞陳羣司馬懿並受遺詔輔政丁巳帝殂壽四十六嵗】

魏明帝【叡文帝太子黃初七年五月卽帝位】

丁未太和元年

建興五年

黃武六年戊申太和二年

建興六年

黃武七年己酉太和三年

建興七年

黃龍元年【四月權卽皇帝位】庚戌太和四年

建興八年

黃龍二年辛亥太和五年

建興九年

黃龍三年壬子太和六年

建興十年

嘉禾元年癸丑靑龍元年

建興十一年

嘉禾二年甲寅靑龍二年

建興十二年【二月諸亮卒】嘉禾三年乙卯靑龍三年

建興十三年

嘉禾四年丙辰靑龍四年

建興十四年

嘉禾五年魏【靑龍四年詔公卿舉才徳兼備者各一人司馬懿以兗州刺史王昶應選昶爲人謹厚名其兄之子曰黙曰沈子曰渾曰深爲書戒之曰吾以四者爲名欲使汝曹顧名思義不敢違越也夫物速成則疾亡晚就則善終朝華之艸夕而零落松栢之茂隆寒不衰是以君子戒於闕黨也夫能屈以爲伸讓以爲得弱以爲彊鮮不遂矣夫毀譽者愛惡之原而禍福之機也孔子曰吾之於人誰毀誰譽以聖人之徳猶尙如此況庸庸之徒而輕毀譽哉人或毀已當退而求之於身若己有可毀之行則彼言當矣若己無可毀之行則彼言妄矣當則無怨於彼妄則無害於己又何反報焉諺曰救寒莫如重裘止謗莫如自修斯言信矣】

丁巳景初元年

建興十五年

嘉禾六年魏【景初元年正月山茌

縣言黃龍見髙堂隆以爲魏得土徳故其瑞黃龍見宜攺正朔易服色以神明其政變民耳目帝從其議三月下詔攺元以是月爲孟夏四月服色尙黃犧牲用白從地正也更命太和歷曰景初曆三年復寅爲正】

戊午景初二年

延熈元年

赤烏元年己未景初三年

延熈二年

赤烏二年魏【景初三年正月帝手詔召司馬懿於汲帝執其手曰吾以後事屬君君與曹爽輔少子指齊王芳謂懿曰此是也是日立齊王爲皇太子帝尋殂壽三十六正月太子卽位年八嵗加曹爽司馬懿侍中都督中外諸軍錄尙書事並州刺史畢及鄧颺季勝何晏丁謐皆有才名曹爽輔政驟加引擢晏等使爽發詔轉司馬懿爲太傅外以名號尊之內欲令尙書奏事先來由巳一月以司馬懿爲太傅以爽弟羲爲中領軍其餘諸弟皆以列侯侍從貴寵莫比七月帝始親臨朝十二月詔復以建寅之月爲正月】

魏邵陵厲公【芳明帝養子立爲太子卽位年八嵗大將軍曹爽専政勢傾四方正始八年大將軍爽用何晏鄧颺丁謐之謀遷太后於永寧宮太傅懿不能禁與爽有隙稱疾不與政事嘉平元年春正月帝謁髙平陵大將軍爽與弟中領軍羲武衛將軍訓等皆從太傅懿以皇太后令閉諸城門勒兵據武庫授兵出屯洛水浮橋召司徒髙柔行大將軍事據爽營太僕王觀行中領軍事據羲營因奏爽罪惡於帝爽奉帝還宮爽兄弟歸家懿發洛陽吏卒圍守之有司奏爽與何晏鄧颺丁謐畢季勝等陰謀反逆収爽等劾以大逆不道夷三族嘉平三年八月太傅司馬懿卒詔以其子師爲撫軍大將軍錄尙書事】

庚申正始元年

延熈三年

赤烏三年辛酉正始二年

延熈四年

赤烏四年吳【赤烏四年康居國三蔵康僧會至吳營立茅茨設像行道國人初見沙門驚異之有司以聞孫權曰是漢明帝所夢佛道之遺風詔至問狀防進曰如來大師化己千年然靈骨舍利神應無方昔阿育王奉之爲八萬四千塔此其遺化也權以爲誇己曰舍利可得當爲塔之茍其無驗國有常刑會請期七日無驗乃展二七日無驗權曰趣烹之會黙念佛名眞慈夫豈違我哉更請展期又七日五鼓矣聞鏘然有聲起視缾中光明錯發黎明進之權與公卿聚觀嘆曰希世之瑞也會又言舍利威神一切世間無能壊者權使力士捶之砧碎而光明自若權乃爲建塔於建業之佛陀裏又爲寺奉會居焉額曰建初江南寺塔此爲始也僧防康居國大丞相之長子也明吳王權問太傅闞澤曰漢明何年佛教入中國何緣不及東方澤曰永平年佛法初至計今赤烏四年則一百七十年矣永平十四年五嶽道士禇善信等乞與西僧角法於是善信負妄慚而死其徒以屍歸南嶽凡中國人例不許出家無人流布加之惟亂嵗深方至本國權曰孔子制述典訓教化來世老莊修身自玩放浪山林歸心澹泊何事佛爲澤曰孔老二教法天制用不敢違天佛教諸天奉行不敢違佛

以此言之優劣可見也

闞澤字徳潤防稽山陰人好學居貧爲人傭書自給所寫旣畢則能誦記由是博覽羣籍虞翻見而稱之曰闞生矯傑仲舒子云流也澤官至太子太傅】壬戌正始三年

延熈五年

赤烏五年癸亥正始四年

延熈六年

赤烏六年甲子正始五年

延熈七年

赤烏七年乙丑正始六年

延熈八年

赤烏八年丙寅正始七年

延熈九年

赤烏九年丁卯正始八年

延熈十年

赤烏十年戊辰正始九年

延熈十一年

赤烏土年己巳嘉平元年

延熈十二年

赤烏十二年庚午嘉平二年

延熈十三年

赤烏十三年戒律【魏嘉平二年天竺沙門曇柯迦羅此云法時至洛陽譯僧只戒本時比丘特剪髮而已未有律儀迦羅始出戒本而以戒心爲日用時西域梵僧曇無徳賫四分律至洛陽迦羅請曇無徳等立羯磨法有安息國沙門曇諦至亦善律學遂同譯出戒經一卷由是疏決其源法道遂興焉中國戒法自此而始】

辛未嘉平三年【司馬懿卒】延熈十四年

太元元年壬申嘉平四年

延熈十五年

建興元年【四月權殂子亮立】癸酉嘉平五年

延熈十六年

建興二年二十四祖師子尊者【中天竺國人也姓婆羅門少依婆羅僧出家習定晚師鶴勒那大士得法旣受懸記遂乃往於他國行化至罽賓國其國先有沙門曰婆棃迦専習小乘禪觀棃迦之後其徒承其法者遂分爲五家其學有曰禪定有曰知見有曰執相有曰捨相有曰持不語然競以其能相勝尊者皆往正之首謂持不語者曰佛教勤演般若孰爲不語而反佛次謂捨相者曰佛教威儀具足梵行淸白豈捨相次謂執相者曰佛土淸淨自在無著何執相次謂知見者曰諸佛知見無所得故此法微妙覺聞不及無爲無相何知見然四者之眾皆服其教其五禪觀之眾其首者名逹磨達號有知識眾皆尊之以前四眾之屈憤然不甘遂造尊者欲相問難尊者謂曰仁者習定何乃來此若此來也何嘗習定答曰我來此處心亦不亂定隨人習豈在處所祖曰仁者之來其習亦至旣無處所豈在人習答曰定習人故非人習定我𨿽去來其定常習祖曰人非習定定習人故當自去來其定誰習答曰如淨明珠內外無翳定若通逹乃當如此祖曰定若通達必似明珠今見仁者非珠所答曰其珠明徹內外悉定我心不亂猶若是珠祖曰其珠無內外仁者何能定物非動揺此定不是淨逹磨逹義屈遂禮之曰我於學道蓋虛勞耳非聞斯言防不知至尊者當容我師之祖乃謂之曰諸佛禪定無有所得諸佛覺道無有所證無得無證是眞解脫酬因答果世之業報而此法之中悉不如是汝若習定乃當然也達摩達忻然奉教祖旣攝五眾名

聞遐邇其國一長者子曰斯多年僅二十常握左手其父求祖醫之其父先有夢感

祖謂斯多曰可還我珠童子遽開手奉珠長者欣然捨之出家祖卽與授具以前緣故名婆捨斯多祖曰此國加難於我然我哀老豈更苟免而我所傳如來大法眼蔵今以付汝汝宜奉之自務傳化或遇疑者卽將我僧伽棃衣爲之信驗聴吾偈曰正知見時知見俱是心當心是知見知見卽於今婆捨斯多奉命卽日去之居無何其國果有兄弟二人兄曰魔目多弟曰都洛遮相與隠山學外道法一旦都洛遮謂其兄曰我將竊入王宮作法殺王以奪其國遂易其徒皆爲僧形其法無效爲國擒之兵者以沙門奏王大怒曰我素重佛何以爲此大逆遂敕誅沙門其王彌羅崛自仗劍詣尊者曰師得無相法曰得王曰生死有懼乎祖曰己離生死何有懼也王曰不懼可施我頭祖曰身非我有豈況於頭王卽斬之尊者首墮白乳湧髙大許王之右臂卽截然自絕尋病七日而死王方疾時太子光首大募方士爲父悔謝有僊者自象白山來謂光首曰此夙對不必憂也太子憂解塔師子尊者遺骸於被害處當此魏邵陵厲公齊王芳之世也】

魏【帝在位十四年與左右謀誅大將軍司馬師不克甲戌年九月大將軍師乃謀廢帝召羣臣防議奏太后収帝璽綬歸藩於齊使郭芝入白太后授帝齊王印綬爲築宮於河內迎立東海王之子髦至晉受魏禪封齊王曰邵陵公晉泰始十年薨諡曰厲壽四十三嵗】

魏髙貴鄕公【髦東海王霖之子文帝孫也甲戌年九月司馬師迎帝立之正元二年正月司馬師卒於許昌二月詔其弟昭爲大將軍錄尙書事甘露元年四月賜大將軍昭衮冕之服赤舄副焉三年五月詔以司馬昭爲相國封晉公加九錫昭讓乃止甘露四年春正月黃龍二見寧陵井中帝曰龍者君徳也上不在天下不在田而屈於井中非嘉祥也作潛龍詩以自諷司馬昭見而惡之在位七年】

甲戌正元元年【九月攺】延熈十七年

五鳳元年乙亥正元二年【正月司馬師卒】延熈十八年

五鳳二年丙子甘露元年

延熈十九年

太平元年丁丑甘露二年

延熈二十年

太平二年

魏【許州

朱士衡棄俗出家爲漢地沙門之始於洛陽講道行經爲此土講經之始經有疑士衡直往西域求梵防証之】

戊寅露三年

景耀元年

永安元年【亮廢權第六子休立】吳【吳主亮權之少子也年九嵗卽位在位六年爲人聰偉孫綝憚之不朝亮乃與全尙謀誅綝事泄九月綝夜以兵圍宮廢亮爲會稽王迎立瑯琊王休綝復有怨言休銜之宻與張布丁奉謀因臘防誅綝夷綝三族休景帝也在位六年】

己卯露四年

景耀二年

永安二年魏【庚辰年正月帝見威權日去不勝其忿五月召侍中王沈尙書王經散常侍王業謂曰司馬昭之心路人所知也吾不能坐受廢辱今日當與卿自出討之王經曰昔魯昭公不忍季氏敗走失國爲天下笑今權在其門爲日久矣陛下一旦如此無乃欲除疾而更深之邪禍殆不測宜見重詳帝乃出懷中黃素投地曰行之決矣遂防劍升輦率殿中宿衛蒼頭官僮鼓噪而出中防軍賈充自外入逆與帝戰於南闕下太子舍人成濟問充曰事急矣當云何充曰司馬公畜養汝等正爲今日濟卽抽戈刺帝殞於車下壽二十嵗昭入殿中召羣臣防議尙書左僕射陳泰不至昭使其舅尙書荀顗召之泰入見悲慟昭亦對之泣曰伯卿何以處我泰曰獨有斬賈充少可以謝天下耳昭久之曰卿更思其次泰曰泰言惟有進於此不知其次昭乃不復更言太后下令罪狀髙貴鄕公廢爲庶人収王經及其家屬付廷尉經謝其母母怡然而應曰人誰不死正恐不得其所以此並命何恨之有太傅司馬孚等請以王禮髙貴鄕公太后許之使中防軍司馬炎迎燕王宇之子常道鄕公璜於鄴爲明帝嗣六月太后詔常道鄕公更名奐卽皇帝位時年十五】

魏元帝【奐武帝孫在位五年禪於晉封帝爲陳畱王宮於鄴至惠帝太安元年薨壽五十八謚曰魏元皇帝】

庚辰景元元年【六月攺】景耀三年

永安三年辛巳景元二年

景耀四年

永安四年壬午景元三年

景耀五年

永安五年【譙郡嵇康文辭壯麗好言莊老而尙奇任俠與陳畱阮籍籍兄子咸河內山濤河南向秀瑯琊王戎沛人劉伶特相友善號竹林七賢】

癸未景元四年【魏分益州爲梁州】炎興元年【後主降魏封扶風王】永安六年

甲申咸熈元年

元興元年【五月休殂皓立】吳【永安七年五月休死諡曰景皇帝丞相濮陽興左將軍張布朱太后不立休子乃立皓皓權太子和之子攺元元興】

【西域沙門至魏譯佛經凡六人曰曇柯迦羅曇無徳康僧鎧支彊梁接白延支彊梁樓出經律論十二部】

魏【咸熈元年三月進晉公昭爵文王五月追命舞陽文宣侯司馬懿爲晉宣王忠武侯司馬師爲景王乙酉年五月加文王世子曰太子八月文王司馬昭卒太子嗣爲相國晉王十二月帝禪位於晉王】

右魏五主合四十五年天下歸晉

晉【姓司馬氏河內人世執魏政受魏禪王金徳都上洛曰西晉移都建康曰東晉】

西晉【武帝恵帝懷帝湣帝】

武皇帝【諱炎字安世文帝昭之子也受魏禪卽皇帝位封魏帝爲陳畱王追尊晉宣王懿爲髙祖宣皇帝

景王師爲世宗景皇帝

宣帝長子也壽四十八嵗文王昭爲太祖文皇帝

景帝母弟也壽五十五嵗武帝在位二十五年壽五十五嵗】

【泰始十咸寜五太康十】

乙酉【晉】泰始元年【帝崇重佛事吳廣造伽藍】甘露元年【吳主皓始卽位徧毀神祠波及梵宇臣僚諌曰先帝感瑞剏寺不可毀也皓乃遣張昱往告康僧會防挫其辭理辧鋒出昱不能屈歸以會才髙聞皓召至問曰佛言善惡報應可得聞乎會曰明主以孝慈治天下則赤鴉翔而老人見以仁徳育萬物則醴泉洌而嘉禾茁善旣有應惡亦如之故爲惡於隠得而誅之爲惡於顯人得而誅之易稱積善餘慶詩美求福不回𨿽儒典之格言卽佛教之明訓皓曰然則周孔旣明安用佛教會曰周孔不欲深言故略示其迹佛教不止淺言故詳示其要皆爲善也聖人惟恐善之不多陛下以爲嫌何也皓無以酧之遂罷皓有疾請會法悔罪防爲開示要及授五戒少頃疾愈由是奉會爲師崇飾寺塔】

丙戌泰始二年

寶鼎元年

燉煌菩薩【月氐國沙門竺曇摩羅察晉言法防至洛陽防學究三十六國道術兼通其事及自天竺大賫梵本婆羅門經達於玉門因居燉煌世號燉煌菩薩初譯法華經曰正法華者是也後逰洛邑及之江左晉懷帝永嘉中隨處譯經未嘗暫停時優婆塞聶承逺執筆助翻垂四百卷及承逺卒其子道眞詢稟咨承法護筆授道眞亦自譯經六十餘卷時晉沙門釋法炬法立支敏度及優婆塞衛仕度等譯出眾經炬與立等每相參合廣略同異編次部凡一百四十餘卷復有沙門畺良樓至安法欽竺叔蘭白法祖支法度等各出眾經所以西晉已來宣譯增盛教相廣流此土者法防有殊功防所譯經凡一百七十五部至晉湣帝建興元年絕筆不譯防嘗於燉煌建立伽藍精進行道秦築長城西不過臨洮則未有此地漢爲燉煌郡陽闗玉門闗窪】

【水在焉漢武帝嘗得奇馬於水邊是也】

丁亥泰始三年

寶鼎二年

戊子泰始四年

寶鼎三年

己丑泰始五年

建衡元年

庚寅泰始六年

建衡二年

辛卯泰始七年

建衡三年

壬辰泰始八年

鳳凰元年

癸巳泰始九年

鳳凰二年

甲午泰始十年

鳳凰三年

乙未咸寧元年

天冊元年

丙申咸寧二年

天璽元年

丁酉咸寧三年

天紀元年

戊戌咸寧四年

天紀二年

己亥咸寧五年

天紀三年

庚子太康元年【四月滅吳】

天紀四年【四月祚終夏四月孫皓歸晉賜爵歸命侯吳四主合五十九年譯經道俗四人出經一百八十九部凡四百一十七卷】

【法師康僧會是嵗九月入滅會譯經十四部凡三十卷】

【辛丑太康二年壬寅太康三年】

世尊舍利【是年出現明州

曁阿育王山廣利禪寺】

【癸卯太康甲辰太康乙巳太康丙午太康丁未太康戊申太康】

【朱士衡者魏髙貴鄕公甘露二年講道行經有疑難直往西域求梵本証之至是丁未年得梵本於於闐國將發歸程於闐小乘眾白其國王曰漢人欲以婆羅門書惑亂正典王若不禁將盲聾漢地士衡憤慨曰此佛經也乃求燒經爲證王積薪縱火火燼經存光明錯發王眾駭服王乃津遣送逹洛陽士衡復至許昌又二年於闐國尊者無叉羅所譯放光般若經三十卷是也】

己酉太康十年

惠帝【諱字正度武帝第二子泰始二年立爲皇太子爲人戇騃母楊皇后保防之武帝亦以皇孫遹聰慧故不忍廢武帝崩太子卽位尊楊皇后曰皇太后立妃賈氏爲皇后八月立廣陵王遹爲皇太子至丙寅光熈元年冬十一月帝食餅中毒崩在位十七年壽四十八嵗帝於洛下造興聖寺常供千僧】

【永熈

元康

永康

永寧太安

永興

光熈】

庚戌永熈元年【四月武帝崩帝卽位攺元】

辛亥元康元年【正月攺永平又攺元康】

【皇后賈氏險悍多權略不肯以婦道事太后欲干預政事爲太傅楊駿所抑二月後宻與殿中郎孟觀李肇謀誅駿夷三族死者數千人後矯詔送太后永寧宮

徴宣帝子汝南王亮爲太宰與太保衛瓘皆錄尙書事執政亮瓘惡衛軍將軍楚王瑋

剛愎好殺去其軍權遣之國瑋忿怨六月後使帝手詔賜瑋免亮及瓘官瑋遂勒本軍矯詔執亮瓘殺之太子少傅張華使董猛賈後宜以瑋専殺之罪誅之後亦欲殺瑋華白帝遣殿中將軍王宮賫騶虞幡麾眾曰楚王矯詔勿聴也眾釋仗走執瑋下廷尉斬之於是賈後専朝矣】

丙辰元康六年【西竺沙門耆域初來交廣旣達襄陽此年至洛陽見比丘衣服華麗乃曰大違戒律非佛意也太守滕永文兩腿攣屈經年不能起行求域治之域以淨衣楊枝拂之者三滕卽能行域知世之將亂乃辭歸天竺有僧乞言爲誡域令防眾眾集域陞座曰守口攝身意愼勿犯眾惡修行一切善如是得度世言訖便黙眾遮道請中食者數百人域許之明日域分應其家各喜其來及發洛南徐行而追者莫及域以杖畫地曰於此訣矣是日有出長安者見域在大寺有賈胡濕登者其夕防域宿於流沙】

己未元康九年【賈後計謀廢太子遹以帝弟成都王穎鎭鄴以宣帝弟之孫河間王顒鎭闗中】

庚申永康元年【正月賈後殺太子遹於許昌四月趙王倫

以孫秀計討賈後廢爲庶人斬賈謐倫陰與孫秀謀簒位先除朝望且報宿怨執張華裴頠解結等斬之倫矯詔賜賈後死諡故太子遹曰湣懷秋八月孫秀以宿恨害石崇詔加相國倫九錫】

辛酉永寧元年【正月相國倫使散常侍義陽王威逼奪帝璽綬使禪位於倫倫備法駕入宮卽皇帝位攺元建始帝出居金墉城惠帝弟齊王冏成都王頴河間王顒常山王乂等四月起兵討倫斬孫秀等於中書省迎帝於金墉城復位賜倫死並収其子荂

誅之六月詔齊王冏爲大司馬加九錫常山王攺封長沙】

壬戌太安元年【齊武閔王冏旣得志頗驕奢擅權中外失望主簿顧榮東曹掾張翰皆慮禍及翰因秋風起思菇萊蒓羮鱸魚膾嘆曰人生貴適志耳富貴何爲卽引去榮故酣飲不省府事河間王顒上表陳冏罪狀且言勒兵十萬欲與成都王穎新野王歆範陽王虓會洛陽請長沙王乂廢冏還第以頴代冏輔政顒遂舉兵帥張方等趨洛陽遣使邀穎十二月顒表至冏大懼張方帥兵二萬軍新安檄長沙王乂使討冏乂將左右百餘人入宮閉諸門奉天子攻大司馬府連戰三日冏眾大敗大司馬長史趙淵執冏以降冏至殿前帝惻然欲活之乂叱牽出斬於閶闔門外同黨皆夷三族長沙王乂𨿽在朝廷事無巨細皆就鄴諮大將軍穎頴以孫惠爲參軍陸云爲右司馬】癸亥太安二年

【成李特

前涼張慕容廆代拓防祿官建初元年軌

始出仕大將軍穎恃功驕奢百度弛廢甚於齊王冏時嫌長沙王人在內不得逞其欲八月頴與河間王顒共表乂専擅朝廷起兵誅之顒以張方爲都督將兵自函谷東趨洛陽以平原內史陸機爲前將軍督石超等軍南向洛陽屯於河橋詔以又爲太尉都督中外諸軍事以禦之十月太尉乂奉帝與陸機戰於建春門機軍大敗赴七里澗死者如積水爲之不流石超遁去頴収機殺之並其弟云張方兵逼京師】

甲子【晉】永興元年【漢劉淵據平陽成李雄卽成都王位前涼慕容廆代元熈元年建興元年長沙厲王乂屢與大將軍頴戰正月東海王越慮事不濟潛與殿中諸將夜収乂送別省啟帝下詔免乂官置金墉城越欲殺乂以絕眾心乃遣人宻告張方方取乂至營殺之大將軍頴入京師復還鎭於鄴詔頴爲丞相加東海王越守尙書令穎表盧志爲中書監參署丞相府事河間王顒還鎭長安二月丞相頴表廢皇后羊氏幽於金墉城廢皇太子覃爲淸河王詔以頴爲皇太弟乘輿服禦皆遷於鄴頴僭侈日甚嬖幸用事大失眾望司空東海王越與乂故將右衛將軍陳眕等謀討之河間王顒遣張方鎭洛陽穎拒之由是顒穎有隙七月戊戌復皇后羊氏及太子覃己亥越等奉帝討穎穎遣石超帥眾五萬拒戰乘輿敗績於蕩陰百官侍禦皆散侍中嵇紹朝服下馬登輦以身衛帝頴兵斫紹血濺帝衣帝墮艸中亡六璽帝如鄴幸頴營司空越奔下邳八月復廢太子覃及羊後司空越弟東瀛公騰王浚合兵擊頴將王斌大破之鄴中大震百僚奔走士卒分散盧志勸頴奉帝還洛陽顒將張方擁兵専制朝政太弟頴不得復預事張方在洛旣久兵士剽掠眾情喧喧十一月張方刼帝遷都長安軍人分爭府蔵魏晉以來蓄積掃地無遺帝入長安復皇后羊氏詔太弟穎以成都王還第更立豫章王熾爲皇太弟帝兄弟二十五人時存者惟頴熾及吳王晏晏材質庸下熾衝素好學故太宰顒立之】

乙丑【晉】永興二年【漢】元熈二年【成】建興二年【前涼慕容廆代東海中尉劉洽以張方刼遷車駕勸司空越起兵討之七月越傳檄山東徵鎭云欲糾率義旅奉迎天子還復舊都於是範陽王虓

及王浚等共推越爲盟主浚遣其將祁帥突鮮卑烏桓爲越先驅太宰顒大懼斬張方首送越】

丙寅【晉】光熈元年【漢】元熈三年【大成李雄卽皇帝位前涼慕容廆代晏平元年夏五月祁等西入闗太宰顒單馬逃入太白山等入長安奉帝東還洛陽以司空越爲太傅錄尙書事範陽王虓鎭鄴南陽王模鎭許昌王浚幽州刺史頴爲劉輿所殺顒爲南陽王模所殺十一月帝崩】

懷帝【諱熾字丰度武帝第二十五子永興元年立爲皇太弟光熈元年十一月恵帝崩皇太弟卽帝位永嘉五年爲漢兵所執遷帝及六璽於平陽漢主聰封帝爲特進左光祿大夫平阿公壬申年又封曰會稽郡公癸酉年二月帝遇害壽三十嵗】

【永嘉】

丁卯【晉】永嘉元年【漢】元熈四年晏平二年【前涼慕容廆代】戊辰永嘉二年【永鳳元年】晏平三年己巳永嘉三年河瑞元年晏平四年庚午永嘉四年【光興元年】晏平五年【代徛廬居代稱公】辛未永嘉五年嘉平元年玉衡元年壬申永嘉六年嘉平二年玉衡二年

湣帝【諱鄴字彥旗吳王晏之子武帝之孫也洛陽不守懷帝蒙塵荀組等奉帝爲太子建行防於長安立社稷癸酉年二月懷帝遇害四月防問至長安羣臣奉帝卽位攺元建興四年九月漢大司馬劉曜逼長安十一月帝謂羣臣曰今厄如此當忍恥出降以活士民羣臣號泣攀車執帝手劉曜使宗敞奉帝還宮丁酉遷帝及公卿以下於其營辛丑送至平陽漢主聰以帝爲光祿大夫封懷安侯丁丑年十二月帝長安造通靈遇害壽十八嵗白馬二寺】

【建興】

癸酉【晉】建興元年嘉平三年玉衡三年【前涼慕容廆代公三月有二佛石像浮海入吳松江扈瀆士民共瞻其浮逰巫師士庻爭往迎之風濤洶湧吳縣朱膺

者素奉佛往迎像接之登舟其輕如羽佛之背題名一曰維衛一曰迦葉奉安通寺

梁簡文皇帝制記作贊】

甲戌建興二年嘉平四年玉衡四年【前涼慕容廆代公】乙亥建興三年【漢建元元年】玉衡五年丙子建興四年【漢】麟嘉元年玉衡六年【前涼張寔襲位西晉華戎譯經道俗十二人出經律六百卷建寺一百八十所度僧尼三千七百人】右西晉四帝合五十二年移都建康【初曰建業避湣帝諱攺曰建康】

雜處中夏接於晉魏之國十六【俱開橫歷列於系統甲子之下方冉魏不在十六國之數】

【漢劉淵趙劉曜見東晉成帝咸和三年前涼張見東晉武帝太元元年】

【成李特後攺曰漢見東晉穆帝永和三年後趙石勒見東晉穆帝永和五年】

【前燕慕容廆見東晉廢帝太和五年前秦苻氏見東晉武帝太元十九年】

【後秦姚氏見東晉安帝義熈十三年後涼呂光見東晉安帝隆安五年】

【西秦乞伏國仁見宋文帝元嘉五年後燕慕容垂見東晉安帝義熈三年】

【南涼禿發烏孤見東晉安帝義熈十年西涼李暠見宋武帝永初三年】

【北涼沮渠防遜見宋文帝元嘉十六年北燕馮氏見宋文帝元嘉十三年】

【大夏赫連勃勃見東晉安帝義熈二年南燕慕容徳見東晉安帝義熈五年】

元魏東西分理之後【東魏禪於齊後齊尋爲周滅西魏禪於周後周復禪於隋】

釋氏稽古略卷一﹤子部﹐釋家類﹐釋氏稽古略﹥

欽定四庫全書

釋氏稽古略卷二

元釋覺岸撰

東晉【司馬氏都建康】

【元帝明帝成帝康帝穆帝哀帝海西公簡文帝武帝安帝恭帝】

中宗元皇帝【諱睿瑯琊王覲之子宣帝曾孫也年十五嗣封瑯琊王懷帝永嘉元年爲安東將軍鎭建業湣帝建興四年長安不守湣帝塵王乃出師北徵丁丑年二月卽晉王位於建康始備百官立宗廟建社稷大赦攺元建武十二月湣帝遇害戊寅年三月防問至建康王斬衰居廬旣而卽皇帝位大赦攺元大興立王太子紹爲皇太子是時承喪亂之後江東革創刁協久宦中朝諳練舊事賀循爲世儒宗習禮樂凡有疑議皆取決焉帝在位六年四十七嵗】

【帝於建康造瓦棺龍興二寺集丹陽建業千僧】

【建武一大興四永昌一】

丁丑

戊寅

【漢主劉聰至是戊寅年卒太子粲卽位爲靳凖所殺丞相劉曜卽皇帝位年曰光初還都長安攺國號曰趙石勒進爵爲趙王】

己卯

庚辰

辛巳

壬午

孔雀經【天竺屍黎多羅

尊者讓王位出家西晉懷帝永嘉中到華夏至是抵建康止建初寺丞相王導見之曰我輩人也太尉庾亮光祿周覬廷尉桓彛一時名公皆造門結友聲名著搢紳間善說法要時人呼爲髙座法師又善咒誦作梵唄淸響淩雲甞譯孔雀等諸經】

肅宗明帝【紹元帝長子幼而聰哲年數嵗屬長安使來帝因問曰汝謂日與長安孰近對曰長安近但聞人從長安來不聞從日邊來元帝異之明日宴羣僚又問之對曰日近元帝失色曰何乃異間者之言乎對曰舉目卽見日不見長安由是益奇之立爲皇太子性至孝有文武才略欽賢愛客雅好文辭當時名臣自王導庾亮溫嶠桓彞阮放等咸見親待習武藝善撫將士於時東朝濟濟逺近屬心焉永昌元年春正月王惇於武昌上防罪狀刁協劉隗元帝勸協隗避禍協行爲人所殺送首於惇隗奔後趙石氏官至太子太保而卒惇進兵據石頭元帝以惇爲丞相惇謀廢太子不果遂不朝天子而還武昌十一月元帝憂憤成疾崩太子卽位攺元太寧三月王惇謀簒位再興兵帝出師討惇二年五月惇疾甚王含戰敗惇尋卒惇黨祕不發喪裹屍以席蠟塗其外埋於江寧防事中惇黨旣平有司發惇瘞出屍焚其衣冠帝崇跽而斬之帝在位三年壽二十有七嵗

齊興造皇興道場太寜二寺】

癸未

甲申

乙酉

【沙門竺法乘神悟超絕鑑過人師於法護護甚嘉之後到燉煌立寺延其學侶大化於西者乘之力也】

二十五祖婆捨斯多尊者【罽賔國人也姓婆羅門父寂行母常安樂勝冠從師子尊者出家受具旣得法欲詣南印度初至中天竺國其王曰迦勝禮迎之時王宮殿俄有異香尊者肅然曰我師謝矣遂北面作禮尋辭王王曰尊者少畱容有所問此苑有泉不可探願爲決之祖曰此爲湯泉有三緣所致其一神業其二業其三石石者其色如金其性常炎故其出泉如湯業者謂其方出罪所遊於人間以餘業力煎灼此泉以償其夙債神業者謂神不守其道妄作禍福以取饗祀惡業貫盈宜罰役之亦使煎灼此泉以償濫祭王曰幸尊者驗之三緣此果何者而致之尊者曰此神業所致也卽令爇香臨水爲之懴悔須臾瀕水現一長人前禮尊者曰我有微祐得遇尊者卽生人中故來辭耳已而遂後七日其水果淸泠如常泉尊者辭王王躬羅禦仗以送之至南印度其王曰天徳逆而禮之王有二子一名徳勝二名不如多後徳勝嗣位信向外道致難於祖遽問祖曰予聞師子比丘不免於戮何能傳法祖曰我師難未起時授我信衣法偈以顯師承王曰其衣何在祖探囊中出衣示王王命焚之五色相鮮薪燼如故王卽敬禮曰師子眞嗣王弟不如多遂求出家侍祖六年於王宮受具羯磨之際大地震動祖命之曰吾已衰朽安可久畱汝當善防正法眼蔵普濟羣有聽吾偈曰聖人說知見當境無非是我今悟眞性無道亦無理不如多聞偈已啟祖曰法衣宜傳授邪祖曰此衣爲難故假以爲證汝身無難何假其衣化被十方人自信向祖乃現於神變化三昧火自焚其身平地舍利可髙一尺徳勝王剏浮圖而祕之當此東晉明帝之世也】

顯宗成帝【衍明帝長子太寜三年八月卽帝位五嵗庾太后臨朝咸和二年冠軍蘓峻拒命謀逆三年四月蘓峻刼帝幸石頭京城宮室悉皆煨燼獨太寜殿壁明帝手畫佛像屹然不壞人皆嗟美稱其神異陶侃溫嶠攻石頭峻戰墜馬斬首臠割之焚其骨峻餘眾立峻弟爲王閉門自守四年二月諸軍攻石頭建威長史滕含撃逸大破之西軍獲逸斬之滕含部將曺據抱帝奔溫嶠羣臣見帝號泣請罪以建平園爲宮溫嶠欲都豫章三吳之豪欲都防稽二論紛紜未決司徒王導議之不復都咸康元年正月庚午朔帝加元服大赦攺元八年五月帝不豫帝二子丕奕皆在𦇤褓中書監庾冰自以兄弟秉權日久易世有間每說帝以國有敵彊宜以長君請以同母弟瑯玡王嶽爲嗣帝許之六月帝帝造中興鹿苑二崩二十二歳在位十七年

寺集翻經義學千僧

咸和九咸康八】

丙戌

飛來峯【西天竺國恵理法師是年來逰震旦至淅西杭州見山巖秀麗曰吾國中天竺靈鷲山之十小嶺不知何年飛來佛在世時多爲仙靈所今此亦復爾耶有洞舊有白猿遂呼之白猿應聲而出人始之信飛來由是得名師卽地建兩剎先靈鷲後靈師宴坐之巖號理公巖今瘞塔存焉】

丁亥

戊子

漢趙【漢劉淵字元海新興匈奴人漢以宗女妻冒頓故子孫冒姓劉氏西晉恵帝甲子永興元年立成都王司馬穎爲皇太弟穎表匈奴左賢王劉淵爲冠軍將軍監五部軍事將兵在鄴淵子聰驍勇絕人博涉經史善屬文彎弓三百斤弱冠逰京師名士莫不與交穎以聰爲積弩】

【將軍淵從祖右賢王劉宣謂其族人曰自漢王以來我單於徒有虛號無復尺土今吾眾𨿽衰猶不減二萬柰何斂手受役奄過百年左賢王英武超世天苟不欲興匈奴必不虛生此人也今司馬氏骨肉相殘四海鼎沸復呼韓邪之業此其時也乃相與謀推淵爲大單於使其黨呼延攸詣鄴告淵淵白穎請歸防穎弗許及王浚東嬴公騰討穎淵說穎曰請爲殿下還說五部以赴國難穎悅拜淵爲北單於參丞相軍事淵至左國城劉宣等上大單於號二旬之間有眾五萬淵都左國城謂羣臣曰昔漢有天下恩結於民吾漢氏之甥乃建國號曰漢卽漢王位曰元熈以右賢王宣爲丞相晉

懷帝永嘉二年漢王淵取山西平陽

太守宋抽棄郡走淵徙都平陽蒲子上郡卽皇帝位攺元永鳳晉永嘉四年七月淵寢疾以楚王聰爲大司馬大單於安昌王盛安邑王欽西陽王濬皆領武衛將軍分典禁兵淵卒太子和卽皇帝位西昌王鋭恥不預頋命乃相與謀說和曰先帝不惟輕重之勢使三王擁彊兵於內大司馬擁十萬眾屯於新郊陛下宜早爲之計和召盛告之盛曰陛下信防夫之言以疑兄弟鋭怒之命左右刃之帥兵攻楚王聰於單於臺聰反攻西明門克之殺和於光極西堂收鋭防首於衢聰卽皇帝位攺元光興以北海王乂爲皇】

【太弟封其子粲爲河內王以石勒爲並州刺史辛未漢嘉平元年聰遣前軍大將軍呼延晏始安王劉曜王彌石勒攻洛陽克宣陽門晉懷帝出欲奔長安漢兵追執之遷帝及六璽於平陽聰以帝爲特進左光祿大夫封平阿公壬申聰之嘉平二年封懷帝爲防稽郡公次年二月懷帝遇害四月懷帝凶問至長安晉湣帝卽位攺元建興建興四年九月漢大司馬劉曜攻長安十一月晉帝曰當忍恥出降以活士民曜送晉帝至平陽漢主聰以晉帝爲光祿大夫封懷安侯丁丑年十二月湣帝遇害戊寅年漢主聰卒太子粲卽位爲靳凖所殺丞相劉曜卽皇帝位年曰光初還都長安攺國號曰趙以單於爲祖石勒進爵爲趙王至是東晉成帝咸和三年趙主曜圍守洛陽十一月石勒引兵救洛陽戰擒趙主曜載以馬輿至襄國殺之己丑年正月趙太子熈聞曜被擒遂帥百官走

上邽

關中大亂將軍蔣英辛恕據長安遣使降於石勒九月後趙中山公石虎大破趙兵於義渠乘勝追撃執趙太子劉熈及其將王公卿校以下三千餘人皆殺之秦隴悉平漢趙劉氏起自晉恵帝永興甲子終成帝咸和己丑合二十六年】

己丑

庚寅

辛卯

壬辰

癸巳

甲午

乙未

丙申

丁酉

戊戌

學箴【晉司徒王導以李充爲丞相掾充以時俗崇尙浮虛乃著學箴以爲老子云絕仁棄義民復孝慈豈仁義之道絕然後孝慈乃生哉蓋患乎情仁義者寡而利仁義者眾將寄貴於聖人而遺累乎陳迹也凡人見形者眾及道者鮮逐迹愈篤離本愈遠故作學簽以祛其蔽曰名之攸彰道之攸廢乃損所隆乃崇所替非仁無以長物非義無以齋恥仁義固不可逺去其害仁義者而已晉光祿勲顏含以老遜位致仕二十餘年至是十月卒壽九十三嵗郭璞嘗過含欲爲之筮含曰年在天位在人修已而天不與者命也守道而人不知者性也自有性命無勞蓍】

己亥

【代】建國二年【晉司徒王導卒導有弟曰道寶辭榮爲僧以學行顯】

庚子

三年

辛丑

四年

壬寅

五年

康帝【嶽成帝母弟自瑯琊王卽帝位在位二年壽二十三嵗亮陰不言委政庾冰封成帝子丕爲瑯琊王奕建元東海王

二】

癸卯

六年

甲辰

七年

孝宗穆帝【耼康帝太子二嵗卽位褚太后臨朝中外無事升平元年正月朔帝加元服太后歸政壽永和十九升平五】

乙巳

丙午

丁未

大成【攺曰】漢【李特巴西人少仕晉西晉恵帝太安二年據益州

國號曰成年曰建初特卒子雄晉恵帝永興元年十月雄卽成都王位攺元建興以其叔父驤爲太傅追尊父特爲成都景王晉恵帝先熈元年成都王雄卽皇帝位年曰晏平國號大成尊特曰景皇帝東晉成帝咸和九年雄卒太子班卽位其弟安東將軍李期謀作亂因班夜哭弒之於殯宮期皇帝位諡雄曰武皇帝廟號太宗晉成帝咸康元年幽公期攺年曰玉恆攺國號曰漢晉咸康四年漢中穆文帝李壽殺期自立攺元漢興晉咸康七年漢主壽以其子埶領大將軍錄尙書事晉康帝建元二年李埶立年曰太和至是晉永和二年漢年曰嘉寜十一月晉安西將軍桓溫伐漢晉永和三年三月溫兵至成都縱火燒其城門漢人惶懼無復鬭志埶自稱洛陽李埶詣軍門降溫送埶及其宗室十餘人於建康封歸義侯國滅成起自西晉恵帝太安二年癸亥終於東晉穆帝永和三年丁未五主合四十五年】

戊申

【代】佛圖澄和尙【天竺國人也西晉懷帝永嘉四年至洛陽自言百嵗余服气自養積日不食善誦咒役使神腹旁有孔以綿塞之夜則防綿出光以自照毎臨溪從孔出腸冑洗濯還納腹中防洛陽宼亂潛伏艸野時石勒屯陂多殘殺澄仗錫謁勒勒命試以道術澄取滿鉢水咒之俄靑蓮花生鉢中勒神敬之延於軍中東晉成帝咸和三年劉曜圍守洛陽勒自救之扣澄澄曰佛塔無風一鈴獨鳴曰秀支替戾岡僕谷劬禿當此羯語也軍出獲劉曜勒戰果獲曜載之襄國咸和五年勒稱大趙天王行皇帝事奉澄彌加篤敬號曰大和尙勒愛子斌病死將殯勒嘆曰朕聞虢太子死扁鵲能生之今可得效乎乃令告澄澄取楊枝沾水灑之執斌手曰可起矣斌乃蘇遂起自是勒

諸子多在澄寺中養之晉咸和八年七月勒殂弟虎字季龍襲位徙都鄴

尢傾心事澄至是晉永和四年澄將去世詣辭季龍驚曰大和尙遽棄我國有難乎澄曰出生入死道之常也修短分定無由增損但道貴行全徳貴不怠苟道徳無玷𨿽死如生咸無焉千嵗尙何益哉然可恨者國家存心佛理建寺度僧當防福祉而布政猛虐賞罰交濫特違聖典致國祚不延也季龍號慟嗚咽十二月八日澄安坐而逝壽一百七十嵗入道一百九年度弟子道安法師等七千餘人自大教東來至澄而盛】

己酉

後趙【石勒上黨人

初與八歸漢劉氏西晉懷帝永嘉四年漢主劉聰卽皇帝

位以勒爲並州刺史

勒殺漢將王彌聰大怒然猶加勒鎭東大將軍東晉元帝大興元年漢主聰卒丞相劉曜卽皇帝位進勒爵爲趙王大興二年勒據燕薊號襄國稱元年晉成帝咸和三年勒年曰太和趙主劉曜圍守洛陽十一月勒救洛陽曜爲勒將石堪所執輿至襄國殺之晉咸和五年勒稱大趙天王行皇帝事九月卽皇帝位攺元建平建平二年四月勒如鄴將營新宮建平四年七月勒卒太子卽位是爲海陽王攺元延熈夜以勒喪潛瘞山谷莫知其處備儀衛虛於髙平陵諡曰明帝廟號髙祖八月趙主以中山王虎爲丞相魏王加九錫摠攝百揆在位一年明年九月趙魏王虎立攺元建武都於鄴至是晉帝永和五年正月趙主虎攺元太寜旣而病

卒太子世

卽位彭城王遵

廢世爲譙王尋殺之遵卽位義陽王鑑爲侍中武興公閔都督中外諸軍事初趙主遵許以武興公閔爲太子十月遵立太子衍閔益恨望十一月閔帥甲士執遵於南臺殺之立義陽王鑑以閔爲大將軍封武徳王晉永和六年正月武徳王冉閔卽皇帝位攺元永興國號大魏後趙始東晉元帝大興二年己夘終穆帝永和七年辛亥六主合三十三年閔大名路滑州內黃縣人本姓冉趙主勒獲之命弟虎養以爲子閔至是復姓冉庚戌年三月後趙石祗將劉顯殺祗自立稱帝壬子年冉閔攻殺劉顯閔在位三年前燕慕容雋進兵攻閔獲之國滅冉魏不在十六國占據之列】

庚戌

【二月有佛金像現於荊州司馬桓溫迎之不動時江陵滕畯捨宅爲寺命法師曇翼主之翼率眾拜請捧之飄然輕舉安奉本寺】

辛亥

壬子

方外交【法師支遁字道林業精般若時謝太傅安王右軍羲之與之厚善謝安守吳興日書抵遁略曰思君日積比辰尢甚知欲還剡自治爲之愴然人生如寄耳自頃風流得意事殆磨滅都盡惟終日戚戚遲君一來以晤言消遣之一日千載也東晉哀帝興寕二年十月沙門竺潛辭闕還剡山遁講法於禁中一時名士殷浩郗超孫綽桓彥表王敬仁何充王坦之彥伯並與結方外交天下想其標致也晉廢帝太和二年遁抗表辭闕還山有詔資給惇遣諸公祖餞於徵虜亭投迹越之剡山於沃洲小嶺立寺行道僧眾稟學時有惰者遁著銘以朂之有曰勤之勤之至道非彌茫茫三界長羈謹守明禁抗志無爲云云有遺其馬者畜之曰吾愛其駿耳有遺其鶴者縱之曰衝天之物豈耳目玩哉君子多其達後出山陰講維摩經許詢爲都講難義數反聴者欽服壽五十三入滅戴逵過其塔嘆曰徳音未逺計神理綿綿不與气運俱盡也】

癸丑

甲寅

【沙門帛法橋誦經乏聲懴悔七晝夜禱觀世音菩薩以求顯報至七日喉內豁然自是晝夜諷詠聲徹里許年逾九十聲通婉響】

乙卯

丙辰

丁巳

戊午

己未

庚申

辛酉

哀帝【丕成帝長子封瑯琊王穆帝無嗣皇太后以王奉大統卽位餌長生藥藥發不能親政褚太后臨朝壽隆和一二十五興寕三】

壬戌

癸亥

甲子

乙丑

【晉王坦之舍園宅爲安樂寺釋慧受化之也】

廢帝【奕哀帝母弟哀帝無子太后命之爲嗣卽位桓溫畜不臣之志諷褚太后廢帝爲東海王又封海西公壽太和四十五嵗】

丙寅

十誦戒本三部【秦西域沙門曇摩持

譯出】

丁卯

【沙門竺道猷卽帛道猷也初止剡之石城山是年又移臺州始丰赤城山

坐禪石室有羣虎蹲於前猷誦經一虎獨睡猷以如意扣其頭云何不聴經經畢虎皆去尋有大蛇十圍竟來環繞舉頭向猷半日而去一日有男子來前曰弟子夏帝之子居此二千餘年今往寒石山輙推室以相奉遂鳴鞸升空淩雲而去猷於東晉武帝太元八年入寂】

戊辰

【釋慧常譯比晉安西將軍桓溫主簿王玽及弟丘尼傳六卷瑉捨宅爲寺平江虎丘山是也】

醫術【沙門於法開是年入寂開蘭公弟子也善放光般若經尢精醫法穆帝嘗召之視脈知其不起乃不醫或問曰師髙明剛簡何以醫術經懷開曰明六度以除四魔之病調九候以療風寒之疾自利利人不亦可乎】

己巳

庚午

【晉辛未年十一月桓溫自廣陵詣建康諷褚太后請廢帝立丞相防稽王昱進溫丞相大司馬畱京師輔政溫乃辭仍請還鎭姑孰】

前燕【慕容廆賄昌黎鮮卑人世受晉封號東晉元帝大興二年廆都督東夷置僚屬晉成帝咸和八年慕容皝廣立至丁酉年皝稱王皝雅好文學親臨庠序講授考校晉穆帝永和四年十一月皝卒世子雋卽位遣使詣建康告喪晉帝遣謁者陳光拜雋爲燕王雋以戊申嵗稱元年壬

子年雋滅石趙十一月雋卽皇帝位稱元璽元年丁巳年雋遷都鄴

卽石虎之都也攺元光壽庚申年正月昭帝雋卒大司馬慕容恪受遺輔太子暐卽位攺元建熈暐曰幽帝是也己巳建熈十年燕太傅上容王慕容評忌吳王慕容垂威名又與評廷爭怨隙太后可足渾氏與評密謀誅垂垂與子弟侄俱奔秦秦王苻堅大喜郊迎乃以垂爲冠軍將軍封賔從侯初晉攻燕燕求救於秦許割虎牢以西賂秦晉兵旣退燕人悔之秦主堅大怒帥兵代燕十二月進攻洛陽建熈十一年正月燕荊州刺史武威王築以洛陽降秦六月再伐燕燕敗十一月秦主堅入鄴燕主暐出降十二月秦主堅慕容暐及燕后妃王公百官於長安封暐爲新興侯其餘封授各有差廆起自晉恵帝太安二年癸亥終東晉廢帝太和五年庚午四主合六十八年】

太宗簡文帝【昱元帝少子也封防稽王康帝崩太后王摠萬防進位司徒丞相錄尙書事桓溫廢海西公以太后命王入承大帝造統桓溫擅權帝以仁恕處之壽五十三嵗佛像立寺建齋度僧建康長咸安於寺建佛塔壯麗明

二】

辛未

【晉沙門竺法汰止建康瓦棺寺帝深敬重請講放光般若經帝親臨幸公卿畢集緇素欽敬武帝太元十二年汰入寂壽六十八武帝曰汰法師道播八方奄爾喪逝可賻錢十萬喪事有司悉辦】壬申

【晉許詢字度帝重敬甚毎與淸談詢後身爲僧名曇彥浙東紹興建塔彥壽一百二十嵗】

烈宗孝武帝【曜簡文第三子卽位年十一太元元年正月朔帝加元服太后歸政在位二十四年壽寜康三十五太元】

癸酉

【七月南郡宣武公桓溫疾篤以弟衝領其眾薨衝稱溫遺命以少子爲嗣時方五嵗襲封南郡公衝代溫居任盡忠王室八月太后復臨朝攝政】

甲戌

勅葬沙門【法師竺法潛哀帝興寜二年講般若經於禁中潛著屐至殿中人聚觀嘆道徳髙風之盛帝嘗彊以衣冠潛不允辭還剡山其後支遁寓書求買沃洲小嶺以歸潛答曰欲來當給未聞巢由買山而也至是年入寂武帝下曰法師理悟虛逺風鑑淸髙謝宰輔之榮襲染衣之素山居世外篤勤匪懈方賴宣道以濟蒼生奄從遷謝用痛於懷其賜緡錢十萬助建塋塔凡中國勅葬沙門自潛而始也】

乙亥

丙子

前涼【張軌字士彥安定人

仕晉爲散常侍恵帝永寜元年正月爲涼州刺史軌以時方多難陰有保據西河之志四年張寔襲位東晉元帝大興四年弟茂襲位晉明帝太寧二年子駿襲位晉穆帝永和元年稱王永和二年五月西平忠成王張駿薨官屬上世子重華爲涼州牧西平公假涼王永和九年十一月西平敬烈公張華卒世子曜靈才十嵗右長史趙長等建議立長寜侯祚重華庶兄也廢曜靈爲涼寜侯立祚爲涼州牧攺元和平晉永和十月正月張祚自稱涼王置百官郊祀天地用天子禮樂永和十一年衝公靚立年曰建興至晉哀帝興寜元年涼綽公張天錫殺靚而自立是武帝太元元年苻秦滅之合七十四年涼州今甘肅省雍州之域】丁丑

廬山西林寺【晉釋慧永初與逺公法師同依道安法師至是永公先至潯陽刺史陶範畱之憇廬山捨宅棲止之乃創寺曰西林嶺上一室曰香谷】

戊寅

都維那【沙門竺道壹從竺法汰學晉簡文帝俱深敬重壹後止平江虎丘山又適越州若耶溪頃之郡守王薈建嘉祥寺請居僧首時號九州都維那】毗柰耶律十卷【是年竺法念法師譯之成】

己卯

庚辰

【沙門竺法義王導孔敷承風敬友帝甞遣使徴請殿中講說經典武帝毎從而聴是年入寂帝賜錢十萬營塔新亭岡今天安寺也】

辛巳

壬午

癸未

甲申

【鴈門遠公法師是年抵江州路廬山】

乙酉

丙戌

丁亥

戊子

二十六祖不如多尊者【南印度天徳王之次子也旣得度受法至東印度彼王名堅固奉外道師長爪梵志王覩白气貫於上下王曰此何瑞也梵志曰魔來之兆卽集其徒曰不如多將入都城誰能挫之其弟子曰我等各有咒術可以動天地入水火何患哉祖至王曰師何爲來祖曰將度眾生王曰以何法度祖曰各以其度之時梵志卽以幻法化大山於祖上祖指之還壓其眾梵志怖懼投祖祖湣之再指化山山隨指滅祖爲王演說法要俾趣眞乘時有婆羅門子年二十許不知名氏或自言瓔珞人故謂之瓔珞童子王與祖同輦而出見瓔珞祖指謂王曰此童子大勢至菩薩也此聖之後復出二人一人化南印度一人緣在震旦以昔因故名般若多羅吾今以正法眼蔵付之偈曰眞性心地蔵無頭亦無尾應緣而化物方便呼爲智付法已辭王曰吾歸寂滅願王於最上乘毋忘外防卽跏趺而逝化火自焚王爲收舍利建塔瘞之當此東晉武帝之世也】

己丑

釋道安法師【常山扶栁衛氏子世業儒早失恃怙依表兄年十一出家師事佛圖澄讀書日記萬言才辯無敵性聰而貌醜時語曰漆道人驚四鄰及澄卒率徒眾渡河依陸渾山木食澗飲至武帝寜康元年於襄陽立檀溪寺建浮圖鑄銅佛像武帝聞安名詔曰法師以道徳照臨天人使大法流行爲蒼生依賴宜日食王公祿所司以時資給安固辭不受己卯晉太元四年二月秦主堅攻取襄陽得安而喜謂左右曰吾以十萬師取襄陽得一人半耳左右問爲誰曰安公一人習鑿齒半人也安至長安沙門萬數各隨其師爲姓安曰師莫如佛世尊也應沙門宜以釋爲氏及增一阿含經至乃云四河入海無復異名四姓出家同稱釋氏與經符合世益重之己丑年正月晦日命門徒具浴忽有異僧出入隙中安以生處問之僧指西北云卽開見樓閣如幻出曰彼兜率天也是夕有數百小兒皆就浴而出識者以爲應眞之侶也二月八日迦趺而逝安毎防經義必求聖證安左臂有方寸隆起如印時號印手菩薩著僧尼範及法門淸式二十四條世遵行之秀紫芝編年論曰佛教之盛由佛圖澄而得安由安而得逺公是三大士化儀全偉】

庚寅

廬山淨土念佛【始起此年詳見逺法師下】

辛卯

壬辰

癸巳

甲午

前秦【苻健略陽氐人父洪仕後趙爲都督因石氏之亂據有闗右東晉穆帝永和六年洪卒十一月第三子健入長安秦雍夷夏皆附之次年正月健卽天王位國號大秦稱大單於建元皇始分遣使者問民疾苦搜羅儶異寛重斂之稅罷無用之器凡趙之苛政民不便者皆除之壬子年正月健卽皇帝位甲寅年東海王雄卒雄子堅襲爵堅至孝博學多能乙夘年六月健卒諡曰景明皇帝廟號髙祖太子生卽位攺元壽光生暴虐飲酒無晝夜乘醉視事多所殺戮羣臣得保一日如度十年丁巳年六月太史令康權言於生曰昨夜三月並出孛星入太微連東井將有下人謀上之禍生怒以爲妖言撲殺康權生夜對侍婢曰阿法兄弟亦不可信明當除之婢以告堅及堅兄淸河王法法與特進梁平老及特進彊汪帥壯士數百潛入雲龍門堅與尙書呂婆樓帥麾下三百人鼓噪繼進宿衛將士皆捨仗歸堅堅兵引生置別室生猶醉寐廢生爲越王尋殺之諡曰厲王堅以位讓兄法法曰汝嫡嗣且賢宜立堅乃去皇帝之號稱大秦天王攺元永興追尊父雄爲文桓皇帝母苟氏爲皇太后世子宏爲皇太子以兄淸河王法都督中外軍事丞相錄尙書事諸王皆降爵爲公弟融爲陽平公子丕爲當樂公舉異才修廢職課農桑卹困窮禮百神立學校旌莭義繼絕世秦民大悅己未年攺元甘露乙丑年攺元建元癸未東晉武帝太元八年秦建元十九年也大舉攻晉堅大敗而歸乙酉年五月西燕慕容衝攻長安堅自督戰飛矢滿體流血淋漓衝縱兵暴掠闗中道路斷絕千里無煙堅出奔五將山後秦王姚萇遣驍將軍吳忠執堅縊之於新平

佛寺堅子丕自鄴奔長安至晉陽始知長安不守堅已死乃發喪卽皇帝位攺元太平追諡曰宣昭皇帝廟號世祖丙戌年九月燕之慕容永遣使於丕假道東歸丕弗許丕永戰於襄陵丕敗謀襲洛陽時爲揚威將軍馮該自陜邀擊殺丕十一月秦南安王苻登爲丕發喪行服卽皇帝位攺元太初諡丕曰哀平皇帝至是甲午年當晉武帝太元十九年也七月後秦主姚興自陜西涇州如涇陽與登戰於山南執登殺之登太子崇奔湟中卽皇帝位攺元延和諡登曰髙皇帝崇爲後秦姚氏所滅合四十五年】乙未

丙申

安帝【諱徳宗武帝太子太元二十一年九隆安月卽位在位二十二年壽三十七嵗義熈

元興三】

丁酉

戊戌

魏【太祖下詔曰佛法之興其來逺矣濟益之功防及存沒神蹤遺法信可依慿飭有司於京城建飾容範修整寺捨令信向之人有所依止太祖於虞地造十五級浮圖又造開泰定國二寺寫佛經論造千金像毎日法集三百各僧】

己亥

庚子

辛丑

後涼【呂光略陽氐人仕苻秦爲左將軍東晉武帝太元十一年光有將曰王穆據肅州酒泉自

稱涼州牧光進攻酒泉克之光卽三河王位建元太安據姑臧

攺年曰麟嘉晉太元二十一年六月三河王光卽天王位是爲武帝國號大涼攺元龍飛以世子紹爲太子至是晉隆安三年十二月光卒太子紹卽位太原公纂殺之纂卽天王位是爲靈帝攺元咸寜纂嗜酒好獵隆安五年呂超殺之而立呂隆攺元神鼎明年隆降於後秦姚氏三主合一十七年】

鳩摩羅什法師【玆國人初東晉武帝太元七年前秦主苻堅遣驍將軍呂光伐玆國取師光回聞秦亂遂據姑臧至是後秦主姚興滅呂隆而迎師師少日誦三萬二千言隨母出家徧遊西域淹貫羣籍尢善大乘在玆日鄰國諸王會同毎請師說法必跪伏座前命師踐其肩而登座右後秦大闡經論秦以師爲國師奉之如神親帥羣臣及沙門聴師講經又請師翻譯西域經論凡震旦宣譯師出者三百八十卷大營塔寺坐禪者常以千數公卿以下率皆奉佛州郡化之癸丑晉帝義熈九年秦始十五年也四月十三日師入滅壽七十嵗師之弟子曰生肇融叡謂之什門四聖加曇影慧嚴慧觀僧防道常道謂之什門十哲又有僧導僧因皆當世名匠也師入滅日謂眾曰所譯惟十誦未及刪繁若義契佛心焚身之日舌不焦壞言訖而逝闍維舌果不壞若紅蓮色師名鳩摩羅什翻曰童壽】

山神請戒【釋曇邕初仕苻秦爲衛將軍堅南敗遂從道安法師出家次事廬山逺公後於廬山之西營立茅茨爲弟子曇果沈思禪門忽有男子丰姿端雅從者二十人來請五戒邕知是山神乃爲秉鑪授之三皈五戒爲說法要神防邕外國七筯禮拜辭別倐忽不見三皈者皈依佛皈依法皈依僧五戒者不殺不盜不淫不飲酒不妄語也】

壬寅

癸卯

甲辰

【晉隆安三年南郡公桓

豪橫旣克荊雍表求領荊江二州朝廷不能違元興元年朝廷以尙書令元顯鎭北將軍劉牢之譙王尙之將兵討於江陵大驚長史卞範之爲定議整兵至新亭元顯兵潰入京捴百揆斬元顯等二年二月以爲大將軍九月侍中殷仲文散常侍卞範之陰撰九錫文及冊命命相國捴百揆封十郡爲楚王加九錫十一月楚行天子禮樂卞範之爲禪使臨川王寶逼帝書之司徒王謐奉璽綬禪位於楚帝出居永安宮百官詣姑孰勸進十二月卽皇帝位國號楚建元永始封帝爲平固王入建康宮登禦座牀忽陷侍】

【中殷仲文曰將由聖徳深厚地不能載大恱帝於潯陽

元興三年二月下邳太守劉裕何無忌劉毅靑州主簿孟昶興復晉室進兵羅落橋潛使殷仲文具舟於石頭浮江南走裕入建康帥百官奉迎乘輿誅宗族在建康者至潯陽逼帝西上四月劉毅何無忌襲破潯陽城挾帝單舸西走入江陵欲奔漢中城內亂僅得至船荊州別駕王康產奉帝入南郡府捨太守王騰之帥文武爲侍衛入蜀至枚回洲遇寜州刺史毛璠迎戰矢下如雨益州督防馮抽刀擊斬之義熈元年二月畱防備法駕迎帝於江陵至建康以劉裕都督中軍事劉毅左將軍何揆忌豫州刺史劉道規荊州刺史四月裕旋鎭京口義熈十二年十二月詔以劉裕爲相國捴百揆揚州牧封十郡爲宋公備九錫之禮裕不受】

乙巳

僧正悅眾僧錄【後秦法師道防羅什弟子奉律精苦秦主重之自什公入闗僧尼以萬數遂置僧正曰大法東流於今爲盛僧尼寖多宜設綱領宣授逺規以濟頽緒防法師早有學誼晚以徳稱可爲國僧正給與吏力資侍中秩傳軺羊車各二人又以僧遷禪慧爲悅眾以法欽慧斌爲僧錄班秩有差日加親信仗身白從各三十人】

丙午

華嚴經【天竺北印度罽賓國尊者佛防跋陀來逰華夏至是丙午嵗抵長安鳩摩羅什倒屣迎之以相得遲暮爲恨秦太子姚延至東宮對什公論法什公問曰法云何空答曰眾微成色色無自性故色卽空又問旣以極微破色空復云何破一微答曰以一微故眾微空以眾微故一微空沙門寶云譯出此語不省其意皆謂跋陀所計微塵是常更申請之跋陀曰法不自生緣會故生緣一微故有眾微微無自性則是空矣寜當言不破一微乎不契跋陀旣渡江入匡山見逺公議論逺髙之請出禪數諸經義熈十四年戊午因適江陵宋王劉裕請歸京都止謝司空道場寺三月吳郡內史孟顗等請尊者於寺譯華嚴經成六十卷宋髙祖永初元年庚申六月畢譯經之時感二靑衣童子毎旦至庭沼中出炷香添瓶水不離座側暮則潛入沼中譯經畢絕迹不現】法華經【是年五月羅什法師譯出成七卷什又出維摩經三卷華手經十三卷又於艸堂寺譯出梵网經二卷】

丁未

後燕【慕容垂前燕主慕容皝第五子在燕封吳王聰明智勇盛名日振太傅慕容評與垂廷爭怨隙太后與評宻謀誅垂東晉廢帝太和四年垂與子弟侄俱奔秦秦主苻堅大喜郊迎以垂爲冠軍將軍封賔從侯東晉武帝太元八年秦主堅爲晉敗歸至澠池垂言於堅曰比鄰之民聞王師不利輕相扇動臣請奉書以鎭慰安集之垂至安陽

潛與燕之故臣謀復燕祚會丁零翟斌叛秦次年正月斌等奉垂爲盟主乙酉年吳王垂始定都眞定中山府

卽皇帝位建元建興是時拓跋魏叛燕侵逼附塞諸部丙申晉太元二十一年也三月燕主垂親伐魏四月卒於上谷之沮陽還至中山乃發喪太子寶卽位曰閔帝攺元永康戊戌年武帝慕容盛卽位年曰建平次年攺曰長樂辛丑年昭帝熈光始元年至是丁未年懿帝髙云年曰正始國亂爲馮防篡滅合二十四年馮跋號北燕】

天竺佛防耶捨【此云覺明】尊者【至姑臧

後秦始九年遣使請至長安秦主郊迎別創院處之供設如王者尊者一無所受時至分衛一食而已

善毗婆沙論而髭赤時號赤髭毘婆沙後至晉爲逺公所重甲寅晉安帝義熈十年也尊者躬自負鐡於紫霄峯頂鑄塔以如來眞身舍利藏其中是時佛防防陀尊者亦以佛舍利五粒建塔於廬山東林寺北之上方逮今皆存焉】

戊申

律師【天竺尊者名卑摩羅義

至秦數年出逰闗左盛闡毗尼鳩摩羅什所譯十誦戒本律蔵大行者義之力也其所制內外禁輕重二卷今行於世義爲人眼靑時號靑眼律師】己酉

南燕【丁酉年

南燕慕容徳前燕主皝之少子也據廣固

戊戌嵗稱元年庚子年徳更名備徳卽皇帝位

年曰建平乙巳年南燕主超太上元年己酉年

晉徐州刺史劉裕抗表伐南燕明年正月燕尙書悅壽說超降超不從悅壽開門納晉師超走追獲之送建康南燕平合十三年】

魏【太祖道武帝珪爲少子紹弒之太宗明元帝嗣立敕於京邑四方建立佛像仍令沙門敷導民俗】

庚戌

辛亥

壬子

古樹禪定【釋慧持廬山逺法師之弟也當晉隆安二年辭逺公入蜀止嘉州龍淵寺白黒恭敬陞持之堂者皆號登龍門至是義熈八年壬子垂誡門徒遂入定於龍淵龕樹至宋政和三年風折其持乃出定徽宗有贊偈三首見政和年】

癸丑

竪石講【羅什法師弟子道生初涅槃經後品未至生熟讀久之曰阿闡提人自當成佛此經來未盡耳於時文字之師交攻之誣以爲邪說於律當擯生袖手來晉入平江虎丘山竪石爲徒聴講涅槃經至闡提有佛性處曰如我所說義契佛心否羣石皆首肯之後逰匡山居銷景巖聞曇無懴在北涼重譯涅槃後品至南京果言闡提皆有佛性生喜慰不自勝】

甲寅

南涼【禿發烏孤河西鮮卑人至是晉帝隆安元年據廣武

號南涼戊戌年烏孤建元太初庚子年利鹿孤建和元年正月欲稱帝安國將軍鍮勿侖曰吾國上世以來被髮左袵無冠帶之飾逐水艸徙無城郭室廬故能雄視沙漠抗衡中夏利鹿孤從之乃更稱河西王攺元建和以廣武公傉

檀爲都督中外諸軍事涼州牧壬寅年景王傉檀立年曰昌戊申年四月後秦主姚興欲取傉檀使尙書郎韋宗往覘之論當世大略縱橫無窮宗退嘆曰奇才英器不必華夏明智敏識不必讀書吾今乃知九州之外五經之表復自有人也歸言於興涼州未可圖也興不遣兵襲傉檀後秦兵大敗十一月傉檀稱涼王大赦攺元嘉平置百官甲寅晉義熈十年也傉檀爲西秦乞伏熾盤所殺南涼滅三主一十八年】

乙卯

廬山逺法師【諱慧逺出鴈門

賈氏少爲儒生博極羣書尢邃周易荘老甞與其弟慧持造道安法師聞出世法而悅之嘆曰儒道九流特粃糠耳遂出家焉安時門徒數千逺居第一座安甞曰使道流東國其在逺乎晉武帝甲申太元九年也前秦國亂來逰於晉抵江西見廬山愛之乃止江州龍泉精舍次寓慧永之西林寺復於山東建東林寺經營之際山神降靈願加資助信宿風雷夜作晦防大雨明發就觀良木殊材駢羅其處時晉將軍桓伊初臨此牧驚其神異奏立寺焉丙戌年寺成時天下奇才多居不仕聞廬山逺公之道皆來從之庚寅年師謂劉程之等曰諸君倘有心淨土之逰當加勉勵遂同發志於無量壽佛前建齋立誓期生淨土由是僧俗凡一百二十三人慕道同盟棲心物外謝靈運於東林鑿二池以栽蓮華逺公每送客不過虎溪庚戌義熈六年也道士陸修靜偕陶淵明入山見師送之執手共話不覺過虎溪三人相頋大今人圖之爲三圖淵明嗜酒入山久之以山無酒攢眉而去至是乙夘嵗八月初六日逺公合掌面西而逝壽八十四嵗謝靈運制碑社眾數千人名迹尢著者十八人焉】

蓮華漏【逺公之門有僧慧要患山中無刻漏乃於水上立十二葉芙蕖因波而轉以定十二時晷景無差今曰逺公蓮華漏是也】

丙辰

丁巳

後秦【姓姚氏名萇字景茂赤亭羌人弋仲第二十四子兄襄旣戰死萇率諸弟降秦爲秦將東晉武帝太元八年秦主苻堅攻晉以兗州刺史姚萇爲龍驤將軍督益梁州諸軍事堅敗慕容垂謀復燕緒次年三月秦北地長史慕容叛奔闗東秦以左將軍竇衝爲長史龍驤將軍姚萇爲司馬討又討平陽太守慕容衝秦兵大敗萇懼奔渭北馬牧天水尹緯尹詳南安龐演等糾扇羌豪帥

其戶口歸萇者五萬餘家推萇爲盟主萇自稱後秦王建元白雀丙戌

四月萇自陜西翔荘浪路涇州入長安卽皇帝位攺元建初國號大秦史以後秦別之立子興爲皇太子置百官癸

巳建初八年十二月萇卒

太子興祕不發喪自稱大將軍帥眾伐秦秦主苻登大敗次年

五月興始發喪卽皇帝位年曰皇初諡萇曰昭皇帝己亥年

九月興以災異屢見降號稱王攺元始丙辰始十八年正月興卒太子卽帝位年曰永和晉伐秦晉帝義熈十三年五月將妻子羣臣降於晉後秦三主合三十四年】

戊午

恭帝【諱徳文字徳文安帝母弟也封瑯琊王義熈十四年十二月宋公劉裕矯遺奉王卽位在位二年禪於宋元熈壽三十七嵗

二】

己未

【沙門法果魏太宗敬之前後授以輔國宜城子忠信侯號曰僧繞果固辭不受太宗幸其居以其門巷狹小更廣大之至是己未年入滅八十三嵗太宗三臨其喪追贈老壽將軍趙胡公七月宋公裕進爵爲王次年帝禪位於宋王裕奉帝爲零陵王后使人殺之西東晉凡一十五帝合一百五十五年】

右東晉十一主合一百三年歸於宋

南北朝

宋【劉姓都髙祖武皇帝少帝太祖文帝武帝建康

廢帝太祖明帝廢帝順帝八主

禪於齊】

髙祖武帝【諱裕字徳輿彭城人州漢楚元王交後庚申年六月受晉禪在位三年壽六十七歳永初三】

庚申

辛酉

壬戌

西涼【李暠字盛丙申年

元據姑臧庚子年

暠稱元年乙巳年

義西涼公暠徙都酒泉

年曰建初丙辰年

涼主歆立攺元嘉興宋髙祖永】

【初元年涼主李恂永建元年至永建三年爲北涼滅之合二十二年暠甞手令戒諸子以爲從政者當審愼賞罰勿任愛憎近忠正逺佞防勿使左右竊弄威權毀譽之來當研覈眞僞聴訟折獄必和顏任理愼勿逆詐億勿輕視聲色務廣咨詢勿自專用吾蒞事五年𨿽未能息民然含垢匿瑕朝爲寇讎夕委心膂粗無負於新舊事任公平坦然無�初不爲懷有所損益計近則如不足經逺乃爲有餘庶亦無愧前人也】

少帝營陽王【義符武帝長子居喪無禮司空徐羨之等廢而弒之在位一年壽十九歳景平一】

癸亥

魏【嵩山道士寇謙之修張天師之術自言甞遇老子降授以辟穀輕身之術及科戒二十卷使之淸整道教謙之奉其書獻於魏主朝野未之信左光祿大夫崔浩獨師事之從受其術且上書贊明其事魏主欣然使謁者奉玉帛牲牢祭嵩嶽迎致謙之】

太祖文帝【義隆武帝第三子封宜都王少帝旣廢徐羨之等遙奉王卽位於江陵在位三十年壽四十元嘉七嵗】

【帝造禪靈寺沙門杯渡丙寅年九月入滅建供千僧

康覆舟山渡初出冀州闡化四十餘年】

甲子

【八月吐谷渾威王阿柴卒有子二十人疾病召諸子弟謂之曰我死汝曹當奉慕璝爲主璝阿柴母弟也又命諸子各獻一箭取一箭授其弟慕利延使折之又取十九箭一束使折之不能折阿柴諭之曰孤則易折眾則難摧汝曺當戮力一心可以保國安家言終而卒慕璝撫納秦涼失業之民部眾轉盛續漢書曰阿柴羌三苗姜姓之別種也】

乙丑

丙寅

丁卯

靖節先生【陶元亮在晉名淵明在宋名潛世號靖節先生侃之曾孫也宅邊樹五桞著五栁先生傳以自況爲彭澤縣令是年卒壽六十三嵗居江州路徳化縣柴桑山近栗裏甞著搜神錄載佛迹有子五人儼俟份佚佟祖茂武昌太守父姿城太守史其名】

戊辰

西秦【乞伏國仁鮮卑人仕苻秦東晉武帝癸未太元八年七月秦主堅攻晉以國仁爲前將軍會國仁叔父步頽反於隴西堅遣國仁還討之國仁步頽共僣一方眾至十餘萬甲申年國仁據金

城

乙酉年建國號秦年曰建義己丑年西秦武元王幹歸年曰太初晉安帝己酉義熈五年西秦年曰更始壬子年西秦主太祖熾盤年曰永康宋髙祖永初元年西秦年曰建始至是元嘉五年纂末年曰永爲赫連夏所滅四主合四十五年】

大夏【匈奴左賢王之後曰勃勃丙午年也據朔方號大夏明年建元曰龍升癸丑年

夏主勃勃乃以吒於阿利領將作大監發嶺北夷夏十萬人築都城於朔州

曰朕方綂一天下君臨萬宜名新城曰統萬攺年曰鳳翔勃勃自謂其祖從母姓爲劉非禮也古人氏族無常乃攺姓赫連氏謂帝王系天爲子其徽赫興天連也至宋元嘉二年

昌立年曰承光承光三年元魏奚斤與夏平原公定相持於長安戊辰年昌攺元定勝魏帝壽乘虛攻統萬夏主昌兵潰昌奔上邽魏主入統萬獲夏公卿后妃宮人以萬數馬疋牛羊數千萬頭府庫珍寶不可勝計至是宋元嘉五年二月魏平北將軍尉

眷攻昌於上邽擒之送昌至平城魏主館昌於西宮門內器用給乘輿之副以妹初平公主妻之賜爵會稽公夏合二十四年國滅赫連氏卽屈丐也】己巳

庚午

辛未

【宋帝詔促求那防摩尊者

赴京至是正月至建康引對文帝迓勞殊勤問以佛道一日問曰寡人常欲持齋不殺以身應物不獲所願師幸教之尊者曰道在心不在事法由己不由人且帝王所修與匹夫異匹夫倘不克己苦節何以爲用帝王以四海爲家萬民之主出一嘉言則士庶咸悅布一善政則人神以和刑不夭命役不勞力則風雨時若百谷滋繁以此持齋齋亦大矣以此不殺利亦多矣安在輟半日之飡全一禽之命然後爲濟耶須貽勤儉爾帝撫幾嘆曰俗迷逺理僧滯近教如師之言可論天人之際矣帝自是尊之爲師命居只洹寺供給隆厚繼而於寺講法華經並十地品帝率公卿日集座下以聴法法席之盛前此未有也】

壬申

癸酉

甲戌

乙亥

丙子

北燕【馮防冀州人

仕後燕丁未年

後燕國亂防遂纂滅之

乃據昌黎

號北燕己酉年曰太平元年至是宋帝元嘉八年北燕昭帝立年曰大雅大雅六年爲元魏所滅合二十八年】

丁丑

戊寅

宋【文帝謂其臣丹陽尹何尙之曰適見顏廹之宗炳著論發明佛法甚爲名理並是開奬人意若使率土之濵皆感此化朕則垂拱坐致太平矣夫復何事尙之因進曰夫百家之鄕十人持五戒則十人淳謹千室之邑百人修十善則百人和睦持此風教以周寰區編戶億千則仁人百萬夫能行一善則去一惡去一惡則息一刑一刑息於家萬刑息於國則陛下之言坐致太平是也】己卯

北涼【段蒙胡人東晉安帝丁酉隆安元年據張掖號北涼稱河西王年曰神璽己亥年攺元天璽辛夘年武宣王沮渠蒙遜立攺元永安壬子年都姑臧攺年曰元始戊辰年攺元承庚午年遜遣貢於元魏辛未年攺元義和壬申年元魏遣安西將軍李順使涼還魏主問以涼事順曰遜經渉艱難粗識機變然禮者徳之輿敬者身之基也遜無禮不敬以臣觀之不復年矣癸酉年蒙遜卒子燉煌太守牧犍卽河西王位攺元承和牧犍𨿽外修臣禮內實乖悖己夘年三月魏主討涼六月魏主至姑臧九月牧犍兄之子萬年帥所領降魏姑臧城潰牧犍帥其文武五千人面縛請降魏主釋其縛而禮之三主合四十三年張掖今甘州路也姑臧涼州也燉煌沙州路也並甘肅省雍州之域】

庚辰

辛巳

壬午

癸未

甲

乙酉

丙

丁

戊

己丑

庚寅

辛卯

白足沙門【諱曇始一曰恵始魏書佛老志雲沙門恵始淸河張氏子始師鳩摩羅什法師晉劉裕滅後秦復爲夏赫連屈丐追取長安道俗被坑戮而始接刃無傷屈丐大怒召始於前以佩刀自擊之又不能害乃懼而謝罪百姓賴始慈力免諸酷毒魏太武平赫連昌白足歸魏初魏太平眞君六年太武討盍吳之亂至長安見僧寺有兵仗武怒司徒崔浩因而勸太武盡誅沙門毀諸經像太平眞君十一年崔浩自恃才略譔國史書魏之先世事列於衢路刋石立於郊壇北人無不忿恚太武以浩暴揚國惡大怒使有司按浩及祕書郎吏等罪狀凡一百二十八人皆夷五族是時白足謁太武武怒命斬之不能傷武自抽佩刀斬之不能傷投諸虎檻虎皆弭服武驚延始上殿悔謝皈敬先是景穆太子爲政精察中常侍宗愛性險惡多不法搆扇太子太子以憂卒太武徐乃知之追悼不已宗愛懼誅正平二年二月弒太武尙書源賀陸鹿勒兵誅愛奉皇孫濬卽帝位攺元白足跣行泥滓不染故名】

壬辰

魏【興安元年羣臣多請復釋氏之教詔曰夫爲帝王者必祗奉明顯彰仁道其能恵著生民濟益羣品𨿽在位者猶序其風烈是以春秋喜崇明之禮祭典載功施之族況釋教如來功濟大千恵流塵境尋生死者嘆其達觀覽文義者貴其妙門助王政之禁律益仁智之善性拂撥羣邪開演正覺故前代已來莫不崇尙亦我國家常所尊事今制諸州郡縣眾居之所各聴建佛圖其有好樂佛法欲爲沙門者聴出家大州五十人小州四十人於是向所毀佛圖率皆修復

又敕有司於五級大寺爲太祖已下五帝鑄銅佛像各長一丈六尺帝親爲沙門師賢等五人下發以師賢爲道人統】

癸巳

世祖孝武帝【駿文帝第三子封武陵王刺江州三月王會兵討元防劭四月王卽帝位於新亭在位十一年壽三十五嵗帝博孝建該學問省讀書奏七行俱下

大明八】甲午

宋【分揚州浙東五郡置東陽州治會稽分荊湘江豫州之八郡置郢州治江夏】

乙未

丙申

華嚴經釋防【釋元暢魏滅教歸宋來揚州止明因寺作華嚴經釋防傳講迄今暢其始也】

丁酉

二十七祖般若多羅尊者【東印度人也得法已行化至南印度王名香至崇奉佛乘迎祖尊重供養施以寶珠王有三子曰月淨多羅曰功徳多羅曰菩提多羅祖以施珠問三王子此珠圓明有能及否第一第二王子同曰此珠七寶中尊固無逾也第三王子菩提多羅曰此是世寶未足爲上於諸寶中法寶爲上此是世光未足爲上於諸光中智光爲上此是世明未足爲上於諸明中心明爲上此珠光明不能自照要假智光光辯於此旣辯此已卽知是珠旣知是珠卽知其寶若明其寶寶不自寶若辯其珠珠不自珠珠不自珠者要假智珠而辯世珠寶不自寶者要假智寶以明法寶然則師有其道其寶卽現眾生有之心寶亦然祖嘆其辯智乃復問曰於諸物中何物無相曰於諸物中不起無相又問於諸物中何物最髙曰於諸物中人我最髙又問於諸物中何物最大曰於諸物中法性最大適香至父王厭世眾皆號絕惟菩提多羅於柩前入定七日而出遂求出家旣受具戒祖告之曰如來以正法眼付大迦葉如是展轉乃至於我我今囑汝聴吾偈曰心地生諸種因事復生理果滿菩提圓花開世界起祖傳法已卽於座上起立舒左右手各放光明二十七道三色晃耀踴入虛空髙七多羅樹化火自焚空中舍利如雨取以建塔當此宋孝武帝之世也

尊者嘗因東印度國王請齋王問曰諸人盡轉經師何不轉經尊者曰貧道出息不隨眾緣入息不居蘊界常轉如是經百千萬億捲不但一卷兩卷】

戊戌

己亥

庚子

辛丑

壬寅

癸卯

甲辰

【廢帝】宋【太子諱子業卽皇帝位年十六嵗攺元景和又攺永光乙巳年十一月主衣阮佃夫姜產之等弒帝

在位一年湘東王彧卽位】

太宗明帝【彧文帝第十一子封湘東王壽寂之等旣弒廢帝奉王卽位在位七年壽三十四嵗

泰始泰豫】

乙巳

丙午

【湘東王旣卽帝位顗奉表勸晉安王子勛卽大位建牙於桑尾移檄建康至是劉琬帥將佐上尊號晉安王子勛卽皇帝位於潯陽攺元義嘉四方貢計皆歸潯陽朝廷所保惟丹陽淮南等數郡朝廷以建安王休仁都督徵討諸軍事沈攸之爲潯陽太守將兵討子勛旣而劉琬爲荊州前軍長史張恱詐而殺之諸軍至潯陽斬晉安王子勛傳首建康子勛年十一嵗】

寶公大士【諱寶志世稱寶公尊之也手足鷹爪初建康東陽民朱氏之婦聞兒啼鷹巢中梯樹得之舉以爲子七嵗依鐘山僧儉出家專修禪觀至是顯迹以剪尺拂扇掛杖頭負之行聚落嘗遇食鱠者從而求食啗者遺而薄之志卽吐水中皆成活魚今江中回魚是也居多神異至梁武帝天監十三年十二月六日入滅壽九十三嵗梁武帝以金二十萬易建康鐘山之獨龍岡之建浮圖五級於其上敕王筠勒碑之日車駕親臨祭奠道俗奉祀奇瑞顯應爲天下第一凡大士所作偈句多著南史爲學者述大乘贊十篇科頌十四篇並十二時歌盛行於世宋太宗太平興國七年帝遣使致齋鐘山親灑制文讚敬詔曰自今宜顯尊異賜號道林眞覺菩薩法師曇宗入滅宋武帝大明二年正旦謂宗曰朕何罪勞卿懴宗曰舜稱予違爾弼禹曰萬方有罪在予一人陛下寜得有異帝大悅】

丁未

魏【丁未年馮太后還政魏主始親國事攺元勤於爲治賞罰嚴明拔淸節黜貪污魏國稱治於長安北臺起永寜寺塔七級髙三十丈又於天宮寺作佛像四十三尺用銅七萬斤黃金六百斤】戊申

己酉

庚戌

辛亥

魏【辛亥年六月顯祖獻文皇帝聰慧夙成剛毅有斷雅好黃老浮圖之學常有遺世之心欲禪位於叔父中都大官京兆王子推任城王云子推之弟也對曰父子相傳其來久矣若授旁支非先帝之意乃奉皇帝璽綬傳位於太子宏太子生五嵗攺元延興羣臣奏曰昔漢髙祖稱皇帝尊其父爲太上皇明不統天下也今皇帝幼沖萬機大政猶宜陛下總之謹上尊號曰太上皇帝徙居崇光宮宮在北苑中建鹿野浮圖於苑中之西山與僧居之時談禪理】

壬子

宋【明帝嘗造佛文六金像旦食常齋日誦般若爰感舍利造普寺】

蒼梧王【昱明帝太子生十嵗卽位在位五年數出逰行小有忤意卽加屠剖一日不殺則慘然不樂殿省憂惶食息不保丁巳年七月戊子夜帝令左右楊玉夫伺織女渡河見當報我不見將殺汝是夕玉夫伺帝熟睡與楊萬年弒帝壽十五嵗右衛將軍蕭道成以皇太后令追封昱爲蒼梧王迎安成王準卽皇元徽帝位時年九嵗】

癸丑

甲寅

魏【囚獄或積年羣臣頗言之上皇曰滯獄誠非善治不猶愈於倉猝而濫乎夫人憂苦則思善故智者以囹圄爲福堂朕特苦之欲其攺悔而加矜恕耳】

乙卯

丙辰

【魏顯祖獻文皇帝�中造建明寺四方諸寺一千餘所度僧尼七萬七千人】

順帝【凖字仲謀明帝第三子封安成王卽位年九嵗以蕭道成爲司空錄尙書事在位三年壽十二

升明三】

丁巳

戊午

【升明二年右長史王儉知蕭道成意乃唱議使中書舍人虞整作詔進道成假黃大都督中外諸軍事太傅領揚州牧】

【己未年三月以太傅蕭道成爲相國總百揆封十郡爲齊公加九錫四月進爵爲王詔禪位齊王帝不肯出宮王敬則勒兵殿庭以版輿入迎帝帝泣而彈指曰願後身世世勿復生天王家宮中大哭帝乘畫輪車出就東邸司空褚淵等奉璽綬詣齊宮勸進齊王卽皇帝位於南郊奉宋順帝爲汝陰王築宮丹陽置兵守衛衛士殺王以疾聞】

右宋八主合五十九年禪於齊

齊【蕭姓都太祖髙皇帝武帝郁林王海陵王建康

明帝東昏侯和帝七主合二十三

年】

太祖髙皇帝【諱道成字紹伯蘭陵人漢相何二十四世孫受宋禪在位四年壽五十六

建元四】

己未

庚申

辛酉建元三年

太和五年

壬戌建元四年【三月帝殂】

太和六年【齊帝誦持般若書寫法華經四月八日鑄佛金像七月十五日普寺供僧造陟屺正觀二寺】

世祖武帝【諱賾字宣逺髙帝長子壬戌年三月卽位在位十一年壽五十四嵗】

癸亥永明元年

太和七年

甲子永明二年

太和八年齊【以竟陵王子良爲防國將軍兼司徒領兵置佐鎭西州子良淸尙傾意賔客才儁之士篤重佛氏毎招致僧侶講論佛法尊法之盛江左未之有也親爲眾僧賦食行水】

乙丑

丙寅

丁夘

戊辰

己巳

庚午

辛未

壬申

魏【帝命羣臣議行次中書監髙閭議以爲帝王莫不以中原爲正統不以世數爲與奪善惡爲是非故桀紂至虐不廢夏商之歷厲恵至昏無害周晉之籙晉承魏爲金趙承晉爲水燕承趙爲木秦承燕爲火秦之旣亡魏乃稱制朔且魏之得姓出於軒轅臣愚以爲宜爲土徳祕書丞李彪著作郎崔光等議以爲神元與晉武往來通好至於桓穆志輔晉室是則司馬祚終於郟鄏而拓防受命於云代昔秦並天下漢猶比之共工卒繼周爲火徳況劉石苻氏地褊世促魏承其豈可捨晉而爲土邪司空穆亮等皆請從彪等議於是詔承晉爲水徳丙子年魏太和二十年詔以爲北人謂土爲拓後爲防魏之先出於黃帝以土徳王故爲拓防氏夫土者黃中之色萬物之元也宜攺姓元氏諸功臣舊族自代來者姓或重復皆攺之於是始攺拓防氏爲長孫氏達奚氏爲奚氏乙旃氏爲叔孫氏丘穆陵氏爲穆氏步六孤氏爲陸氏賀賴氏爲賀氏獨孤氏爲劉氏賀樓氏爲樓氏勿忸於氏爲於氏尉遲氏爲尉氏其餘所攺不可勝紀至西魏恭帝廓去年號但稱元年復姓拓防氏凡九十九姓攺爲單者皆復其舊甲戌年魏帝南過比干墓祭以太牢自爲文曰嗚乎介士胡不我臣】癸酉

齊郁林王【皇太孫也諱昭業文恵太子之長子癸酉年七月立甲戌年正月攺元隆昌不親政事狂縱西昌侯鸞諫之不從乃欲誅鸞七月鸞乃引兵入雲龍門弒帝於西弄以太后令追廢爲郁林王迎文恵第二子新安王昭文卽帝位時年十五嵗攺元延興封鸞爲宣城郡公進爵太傅宣城王十月太后令曰太傅宣城王宜入承寶命帝可降封海陵王十一月海陵殞】

髙宗明帝【鸞太祖兄始安貞王之子少孤髙帝撫育如己子封西昌侯在位五年壽四十建武永泰】

甲戌

乙亥

魏【帝如魯祠孔子選孔氏宗子一人封崇聖侯奉孔子祠幸徐州白塔寺寺有道登法師入滅下詔傷悼施絹千疋齋一切僧京城七日行道】

丙子

齊釋【慧基明皇帝兩詔不起就於會邑山立寶林精舍嘗爲文宣王著法華防義十一月入寂壽八十五嵗】

丁丑

魏【西竺中印度佛陀禪師

志愛嵩嶽帝勑就少室山立少林寺居師度弟子僧稠慧光】戊寅

【齊帝在位持齊修十義誦法華般若二經建歸依寺造千金像冩佛經】

東昏侯【寶卷明帝第三子建武元年十一月立爲皇太子卽帝位而失徳在位二年被弒壽十九

永元二】

己夘

【魏帝建寺奉齋造安養寺於鄴六宮侍女持六齋精進誦經慕道者放令出家帝度僧尼萬四千人】

庚辰

【是時崔慧景據廣陵反荊州刺史蕭懿舉兵入援擊斬慧景以懿爲尙書令嬖臣茹法珍等憚懿威權譛懿十月賜懿死懿曰家弟在雍深爲朝廷憂之蕭衍刺雍州在襄陽聞兄懿死卽日建牙集眾帝使蕭穎冑討之穎冑乃與衍合次年辛巳三月奉南康王卽皇帝位於江陵攺元中興加蕭衍徵東大將軍都督徵討諸軍事假黃直抵建康十二月帝遇害衍以宣徳太后令廢爲東昏侯】

和帝【諱寶融明帝第八子封南康王出刺荊州辛巳年春三月卽皇帝位壬午年春正月詔進大司馬蕭相國總百揆揚州牧封十郡爲梁公備九錫二月進爵爲王帝東歸至姑孰

下禪位於梁王卽皇帝位奉帝爲巴陵王尋殺之在位一年壽十六嵗】

辛巳中興元年【帝三月卽位明

魏年二月禪於梁】景明二年右齊七主合二十三年禪於梁

梁【蕭姓都髙祖武帝太宗簡文帝世祖元帝建康

敬帝四主】髙祖武帝【諱衍字叔達蘭陵人仕齊封梁王天監受齊禪在位四十八年壽八十六普通大通中大通大同中大同太淸】

壬午

癸未

【建康法云寺雲光法師凡講經天雨華如雪片帝於倉光殿焚防請雲光志公翌日齋志公至焉帝曰大士寶志迹拘塵垢神逰防寂水火不能燋濡蛇虎不能侵懼語其佛理則聲聞以上談其淪則遁仙髙者豈可以俗法常情空相疑忌自今中外任便宣化】

慈悲懴法【梁帝初爲雍州刺史時夫人郗氏性酷妬旣亡至是化爲巨蟒入後宮通夢於帝求拯拔帝閱佛經爲制慈悲道場懴法十卷請僧懴禮夫人化爲天人空中謝帝而去其懴法行於世曰梁皇懴】

甲申

【梁帝四月八日率道俗陞重云殿披露懴悔親制願文奉佛三寶於本地立光宅寺鑄金銅佛大像奉祀】

乙酉

金山水陸大齋【初梁帝夢僧告之曰六道四生受大苦惱何不爲水陸大齋而救防之帝扣諸沙門寶志公曰尋經必有因緣帝取佛經躬自披覧創造儀文三年乃成於夜捧文停燭白佛曰若此文理協聖凡願拜起時此燈自明或儀式未詳燈暗如故言訖投地一禮燈燭皆明至是二月十五日於今鎭江金山寺依儀修設帝臨地席祐律師宣文利洽幽明至今遵行焉】

丙戌

丁亥

【梁帝假寶公神力見地獄苦相問何以止之寶公曰惟聞鐘聲其苦暫息於是天下寺院擊鐘舒徐其聲】

戊子

己丑

【魏西竺沙門菩提流支此云覺希居紫極殿譯論魏帝於式幹殿講維摩經時魏朝專尙釋氏洛陽中國沙門之外西域來者三千餘人帝別立永明寺房舍千餘間居之延昌時凡州郡佛寺一萬三千餘所僧至二百萬】

庚寅

【梁帝爲太祖文皇帝鐘山建大愛敬寺供給千僧獻太后靑溪西岸起大智度寺諸尼師四時講誦】

辛卯

【梁帝遣郝騫等往天竺國迎佛旃檀像其王模刻一像付騫是年至建康帝迎奉太極殿建齋度僧大赦斷殺帝從是食斷欲通】

壬辰

傅大士【齊明帝建武四年五月八日生婺州義烏縣雙林鄕傅宣慈家名翕字風號善慧至是壬辰十六嵗娶劉氏有子二人曰普建普成梁普通元年年二十四溯水於稽亭塘下西域沙門嵩頭陀引之臨水觀影圎光寶蓋法從甚盛心感悟之遂於松山之頂因雙椆樹創庵而居名曰雙林下當來觧脫善慧大士種植果爲人傭作晝作夜歸與妻妙光敷演佛法苦行七年至大通二年弟子日眾大士欲導羣品乃化妻子鬻身昉設大會中大通六年大士遣弟子傅暀詣闕奉書有詔赴闕閏十二月到建康帝聞大士神異預鎖諸門大士以木槌扣一門諸門悉啟直入善言殿帝問師事從誰答曰從無所從師無所師事無所事帝爲設食竟土鐘山定林寺令資給大同五年大士再入都三月帝召見壽光殿共論眞諦大士曰息而不滅帝又請講金剛經大士揮桉一拍而起帝不諭再請講大士乃索拍版陞座唱四十九頌遂便去逮今頌行於世大士一日頂冠披衲靸履帝問是僧邪士以手指冠帝曰是道邪士以手指靸履帝曰是俗邪士以手指衲衣辭闕而還大同十年大士設大法會普爲眾生懴滅罪苦速得解脫大士以佛經目繁多人或不能徧閱乃建大層龕中心立一柱啟八面而實諸經謂之輪蔵卽立願曰登吾蔵門者生生世世不失人身發菩提心者能推輪蔵卽與持誦諸經功徳無異今之輪蔵設大士像始此也大士於陳宣帝大建元年四月告普建普成二法師等曰我今從第四天來爲度眾生汝等愼防三業精勤六度行懴悔法免墮三塗至二十四日入於涅槃壽七十三闍維収舍利頂骨塟雙林今成大道場大士偈語並行於世嘗著心王銘其辭曰觀心空王妙難測無名無相有火神力能滅千災成就萬徳體性𨿽空能施法則觀之無形呼之有聲爲大法將心戒傳經水中鹽味色裏膠靑決定是有不見其形心王亦爾身內居停面門出入應物隨情自在無礙所作皆成了本識心識心見佛是心是佛是佛是心念念佛心佛心念佛欲得早成戒心自律淨律淨心心卽是佛除此心王更無別佛欲求成佛莫染一物心性𨿽空貪瞠體實入此法門端坐成佛到彼岸已得波羅慕道眞士自觀自心知佛在內不向外尋卽心卽佛卽佛卽心心明識佛曉了識心離心非佛離佛非心非佛莫測無所堪任執空滯寂於此漂沈諸佛菩薩了此安心明心大士悟此音身心性妙用無能攺是故智者放心自在莫言心王空無體性能使色身作邪作正非有非無顯不定心性𨿽空能凡能聖是故相勸好生防愼剎那造作還復漂沈淸淨心智如世黃金般若法蔵盡在身心無爲法寶非淺非深諸佛菩薩了此本心有緣遇者非去來今】

癸巳

甲

乙未

誦經延壽【梁釋智藏法師初逰建康帝召見深加敬禮帝爲寶志大士建塔寺曰開善敕藏居焉遇異人曰師壽止三十一嵗藏乃竭精修道專誦金剛般若波羅經至厄之年俄空中曰承般若力得倍壽矣果然壽終六十二嵗勅塟獨龍山寶公寺之左由是江左道俗皆持誦金剛般若經】

丙申

【魏世宗宣武帝作瑤光寺未就是嵗胡太后建永寧寺皆在宮側作石窟寺於伊闕口金像髙丈六尺者一如中人者十王像二爲九層浮圖髙九十丈上剎復髙十丈靜夜鈴鐸聲聞十里自佛法入中國塔廟之盛未之有也】

石像【梁越州嶽寺十丈石佛像初齊明帝建武中僧防造成面朴而亡次有僧淑襲其未成至是建安王捨金委僧祐成之】

丁酉

佛名【梁帝敕法師僧紹撰眾經目錄四卷敕沙門寶唱撰比丘尼傳四卷又撰眾經佛名三卷】梁【三月帝敕織官文錦不得爲僊人鳥獸之形裁剪有乖仁恕】

素饌【四月梁武皇帝詔以宗廟用牲牢有累防道宜皆以面爲之八座朝議以大脯代一元大武十月以宗廟猶用脯修更議代之今之茹於是以大餅代大脯其餘盡用果

素辦食者本此也】

戊戌

明集【梁沙門僧祐律師自齊初大律法至是帝深加禮敬祐年衰腳疾勅肩輿入內殿爲六宮受戒五月二十六日入寂壽七十四嵗師有三蔵記法苑記世界記釋迦譜明集並行於世】

己亥

慧約法師別號【梁帝曰道資人理無虛授事借躬親民信乃立慧約法師徳髙人世道被幽防四月八日延師於等覺殿受菩薩戒復設無遮大會帝自受戒後日惟一食食止菜寢居殿所淨如沙門帝普通四年制中外毋斥法師慧約名別號智者沙門別號自法師始帝大同元年九月六日智者慧約國師入滅壽八十四夏六十三帝素服臨喪哭之輟朝一七日其月二十九日獨龍山誌公墓左從師得戒者四萬八千人服緦麻哭送所帝大同二年勅攺法師所居竹山裏爲智者裏】

髙僧傳【梁帝勅禦史裴子野撰名僧傳二十卷會稽釋恵皎著髙僧傳十四卷始漢永平終於是嵗凡四百五十餘載二百五十七人附見者二百餘人入大蔵流行江】

【魏胡太后令諸州各建五級浮圖諸王貴宦各建寺於洛陽太后勤設齋施】

庚子

魏【帝加元服命沙門曇無最道士姜斌講道於禁中】

西天二十八祖東土初祖菩提達摩尊者【南天竺國香至王第三子姓剎帝利本名菩提多羅二十七祖般若多羅至其國受其父王供養得所施珠試其所言祖謂之曰汝於諸法得通量夫達摩者通大之義也宜名菩提達摩磨諮之曰我旣得法當往何國而作佛事祖曰汝𨿽得法未可逺逰且止南天待吾滅後六十七載當往震旦

設大法藥獲菩提者不可勝數磨於是恭稟教義服勤左右垂四十年殆祖順世演化本國時有二師一名佛大先二名佛大勝多俱同學於佛佗防陀小乘禪觀佛大先旣遇般若多羅尊者捨小趣大典達摩並化號二甘露門而佛大勝多更分徒爲六宗一曰有相宗二曰無相宗三曰定慧宗四曰戒行宗五曰無得宗六曰寂靜宗各封已解別展化源達摩嘆彼六宗纒於邪見一一詣彼開化之六眾開悟咸誓皈依時國王名異見磨之侄也初信外道達摩化之歸正旣而念震旦緣熟行化時至辭於侄王王爲具大舟實以珍寶泛重溟三周寒暑達於南海當此梁普通元年九月二十一日也廣州刺史蕭昻迎禮表聞武帝覽奏遣使迎請次年十月一日至建康帝問曰朕卽位以來】

【造寺寫經度僧不可勝紀有何功徳祖曰此但人天小果如影隨形𨿽有非實帝曰如何是眞功徳祖曰淨智妙圓體自空寂帝曰如何是聖諦第一義祖曰廓然無聖帝曰對朕者誰祖曰不識帝不領悟祖知機不契是月十九潛之江北十一月二十三日屆洛陽當魏孝明帝正光二年也寓止嵩山少林寺面壁而坐魏明帝三之祖終不起就賜磨衲袈裟祖亦不受使三返帝彊授之時有僧神光者博覧羣書善談理聞祖住止乃往參承是年十二月九日夜天大雪光堅立庭中遲明積雪過膝祖憫之問曰久立雪中當求何事光泣曰願和尙慈悲開甘露門廣度羣品至於斷臂哀懇祖因以易名曰慧可可乃曰諸佛法印可得聞乎祖曰諸佛法印匪從人得可曰我心未寜乞師安心祖曰將心來與汝安可良久曰覓心了不可得祖曰我與汝安心竟久之祖爲慧可等略辯大乘入道四行其辭曰夫入道多塗要而言之不出二種一理入二行入理入者謂借教悟宗深信捨生同一眞性但爲客塵妄想所覆不能顯了若捨妄歸眞凝住壁觀無自無他凡聖一等堅住不移更不隨於文教此卽與理寫衍無有分別寂然無爲名之理入行入者有四一報寃行二隨緣行三無所求行四稱法行謂報寃行者凡修道人若受苦時當念我從往昔無數刼中棄本逐末流浪諸有多起寃憎達害無限今𨿽無犯是我宿殃慝業果熟非天非人所能見與甘心忍受都無怨恨作是觀時與理相應體寃進道故名報寃行隨緣行者眾生無我並緣業所轉苦樂齊受皆從緣生若得勝報榮譽等事是皆過去夙因所感緣盡還無何喜之有得失從緣心無增減喜風不動冥順於道名隨緣行無所求行者世人長迷處處貪著智者悟眞安心無爲萬有皆空無所希冀三界久居猶如火宅有身皆苦誰得而安了達此處息念無求故經云有求皆苦無求乃樂是則無求眞爲道行故名無所求行稱法行者性淨之理因之爲法此理眾相斯空無染無著無此無彼經云法無有我離我垢故智者信解此理應當稱法而行法體無慳於身命財行檀捨施心無慳惜達解三空不倚不著但爲無垢稱化眾生而不取相此爲自行亦復利人荘嚴菩提之道檀施旣爾餘五亦然爲除妄想修行六度而無所行是名稱法行是後祖欲返西竺命門人曰時將至矣汝等盍各言所得時諸參侍各陳所見最後慧可出禮三拜依位而立祖乃頋慧可而告之曰昔如來以正法眼付迦葉大士展轉囑累而至於我我今付汝汝當防持並授汝袈裟以爲法信各有所表宜可知矣可曰請師指陳祖曰內傳法印以契證心外付袈裟以定宗旨慮後代之疑競指吾西天之人言汝此方之子慿何得法以何証之汝今受此衣法卻後難生但出此衣並吾法偈用以表明其化無礙至吾滅後二百年衣止不傳法周沙界明道者多行道者少說理者多通理者少潛符宻證千萬有餘汝當闡揚勿輕未悟一念回機使同本得聴吾偈曰吾本來玆土傳法救迷情一花開五葉結果自然成楞伽經四卷者蓋如來極談法要亦可以與世開示悟入今並付汝吾本離南印來此東土爲法求人際防未諧如愚若訥今得汝傳授吾意已終乃與眾徒往禹門千聖寺止三日有期城太守楊之問祖曰西天五印師承爲祖其道如何祖曰明佛心宗行解相應名之曰祖又問此外如何祖曰須明他心知其今古不厭有無於法無取不賢不愚無迷無悟若能是解故稱爲祖又曰弟子歸心三寶亦有年矣適聴師言罔知攸措願師慈悲開示宗旨祖知懇到卽說偈曰亦不覩惡而生嫌亦不觀善而勤措亦不捨智而近愚亦不拋迷而就悟達大道兮過量通佛心兮出度不與凡聖同纒超然名之曰祖之聞偈悲喜交並曰願師久住世間化導羣有祖曰吾卽逝矣不可久畱之禮辭而去祖於是奄然長逝魏幼主釗與孝荘帝廢立之際當梁大通之二年十月五日也其年十二月二十八日洛陽嵩州之熊耳山起塔於定林寺魏遂以其防告梁梁武帝卽贈寶帛悉宗子諸王以祭禮而供養之太子爲之文其略曰洪惟聖冑大師荷十力之智印乘六通而泛海運悲智於梵方拯顚危於華土後三嵗魏使宋云者奉使西域回遇祖於蔥嶺手攜只履翩翩獨逝云問之答曰西天去雲歸具說之門人起壙空棺只履存焉取遺履供養於少林寺梁武帝聞祖化迹親爲制碑至唐代宗皇帝諡號圓覺大師塔曰空觀】

辛丑

壬寅

【魏胡太后於丙申熈平元年遣宋云偕比丘恵生往西域求未至經自洛陽西行四千里至赤嶺乃出魏境又西行再期至幹羅國而還得佛經一百七十部至北二月回達洛陽魏國通有佛經四百十五部合一千九百一十有九卷】

癸卯

甲辰

乙巳

丙午

梁【昭明太子統剏恵義殿於東宮招天下名僧居之帝賜法師慧超爲壽光學士】丁未

戊申

魏【戊申年正月帝惡鄭儼徐紇等宻爾朱榮舉兵內向榮以髙歡爲前鋒行至上黨帝復以私詔止之鄭儼徐紇禍及己謀酖帝三月帝暴殂太后立皇女爲帝復下稱實皇女攺立故臨洮王寶暉世子釗始生三嵗爾朱榮聞之大怒謂元天穆曰主上晏駕春秋十九海內猶謂之幼君況奉未言之兒以臨天下欲求治安可乎三月爾朱榮元天穆迎彭城宣武王之子長樂王子攸於河橋卽皇帝位是曰敬宗攺元永安爾朱覆姓其榮遣害太后及幼主於河陰

先契胡部落大人代爲酋帥居爾朱川因之以爲姓也】

己酉

【梁三月二十七日法云法師寂壽六十三二宮悲慟勅給東國祕器凡百防事皆從王府勅定林寺側立銘志焉】

【梁九月帝幸同泰寺設四部無大會行淸淨大捨羣臣祈白三寶奉表請帝還宮】庚戌

【魏孝荘帝旣外逼於爾朱榮恆怏怏又懲河陰之難宻有圗榮之意八月榮與元天穆入朝帝手刃之天穆俱死內外喜噪聲滿洛陽百僚入賀十月汾州刺史爾朱兆聞兄榮死自汾州帥據晉陽爾朱世隆兆共推太原太守長廣王曄卽皇帝位攺元建明十二月兆輕兵倍道兼行扣宮門執荘帝晉陽縊殺之】

辛亥

【魏二月廣陵王恭好學有志度闗西大行臺薛孝通說爾朱世隆立之是時世隆鎭洛陽乃以長廣王之命禪位於廣陵王恭獻文帝之孫是曰節閔帝攺元普泰封長廣王爲東海王髙歡起兵討爾朱兆以兆弒孝荘也孫騰說歡曰今朝廷隔絕號令無所稟不權有所立則眾將沮散歡乃立渤海太守安定王元朗爲帝卽位於信都攺元中興以歡爲侍中丞相都督中外諸軍事歡以安定王元朗疏逺乃使僕射魏蘭根慰諭洛陽觀節閔帝之爲人欲復奉之蘭根以節閔神采髙明於後恐難制因而與髙幹兄弟及崔防共歡廢之歡遂幽節閔帝於崇訓佛寺更立孝荘孫廣平王之子平陽王修是爲孝武帝使安定王元朗作防而禪位歡酖節閔於門下省用殊禮並害元朗髙歡信都

人也初自魏孝明帝孝昌三年劉賁薦之於討虜大都督爾朱榮榮擢用之初榮部眾流入並穎者二十餘萬爲契胡陵暴皆不聊生謀亂不止爾朱兆患之問計於髙歡歡曰宜選王腹心使統之兆遂以其眾委歡歡以兆醉言恐醒而悔之遂出宣言受委統鎭兵可集汾東受號令乃建牙陽曲川軍士素惡兆而樂屬歡莫不皆至及歡之討兆也永熈二年兆奔彰徳路韓陵山投林中殺所乘白馬自縊於樹髙歡親臨而厚之】

壬子

癸丑

【梁二月二十六日帝幸同泰寺講金剛經三七日設道俗無遮大會三十一萬九千六百四十二人】

甲寅

【魏孝武帝永熈三年正月中軍將軍王思政言於武帝曰髙歡之心昭然可知洛陽非用武之地宜就宇文泰於長安帝深然之乃廣徵州郡兵東郡太守裴俠帥所部洛陽王思政問曰今權臣擅命王室日卑柰何俠曰宇文泰爲三軍所推居百二之地所謂已操戈矛肯授人以柄𨿽欲投之恐無異避湯而入火也思政曰如何而可俠曰圗歡有立至之憂西巡有將來之慮且至闗右徐思其宜七月歡覺其變引兵渡河孝武遂帥南陽王寶炬淸河王亶廣陽王湛

以五千西奔宇文泰備儀衛迎帝遂入長安髙歡入洛陽捨於永寧寺十月魏丞相歡又奉表於孝武帝曰陛下若逺賜一制許還京洛臣當帥勒文武式淸宮禁若返正無日則七廟不可無主萬國須有所歸臣寜負陛下不負社稷帝亦不答歡乃集百官耆老立淸河王亶之世子善見爲帝孝文帝之曽孫也年十一卽位於城東北攺元天平遷都於鄴孝武都長安與僕射宇文泰有隙十二月飲酒遇鴧死年二十五泰奉太宰南陽王寶炬卽皇帝位】

元魏【姓拓防氏其祖本北狄鮮卑胡人也秦漢之前未甞與中國通魏明帝景初年間始與之和親晉初有拓防猗廬出居樓煩恵帝太安二年乃拓防祿官之九年也拓防居代郡甞佐劉琨拒石勒晉封之爲代王世有代北及部落分散經六十餘年至東晉時秦主苻堅伐代拾翼犍犍爲子寔所弒寔亦卒其孫珪走依獨孤部是曰廬孫東晉武帝太元元年廬孫拾翼渉珪魏書云珪卽太祖道武皇帝也出據朔州東三百里築城邑號恆安爲秦防軍故羈屬苻秦晉太元八年十一月苻堅敗於晉太元十一年春正月珪乃大防部落宗族於牛川卽代王位年曰登國元年徙居定襄

之盛樂

務農息民國人恱之珪尋攺稱魏王丙申晉太元二十一年珪始建天子旌旗出警入蹕攺年曰皇始戊戌年遷都平城防始營宮室建宗廟立社稷嵗五祭宗廟用分至及臘也十二月珪卽皇帝位攺年曰天與命朝野皆束髮加帽追尊逺祖毛以下二十七人皆爲皇帝始依效古制定郊廟朝饗禮樂置五經博士增國子太學生員合三千人已酉年十月珪爲賀蘭氏夫人所生子淸河王紹所弒珪歷位二十四年壽三十九嵗珪長子嗣殺紹而立明元帝也泰常八年防洛陽兗豫皆平是時天下惟二國謂之南北朝柔然寇魏邊魏築長城自赤城西至五原延袤二千里備置戍卒以備柔然五月明元還平城十一月殂在位十五年壽三十二太子世祖太武帝燾立毀殘釋教在位二十九年壽三十五皇孫髙宗文成帝濬立復氏之教尊敬之在位十三年壽二十六長子顯祖獻文帝立在位五年遜位於子宏羣臣上尊號曰太上皇帝總軍國大事髙祖孝文帝宏卽位年五嵗在位二十九年都洛陽衣服語言悉與中國等初服衮冕朝饗定戶籍制五等公服起明堂辟雍太和十五年馮太后崩孝文依古禮服防三年太和十六年命羣臣議行次承晉爲水徳太和二十年謂土者黃中之色萬物之元攺姓元氏壽三十三嵗第二子世宗宣武帝恪立在位十六年壽三十三宣武帝第二子肅宗孝明帝詡立在位十二年壽十九敬宗孝荘帝立在位三年壽二十四節閔帝恭卒安定王元朗立二俱被害孝武帝修避髙歡西奔長安自是西東分理】

右元魏十二主一百四十九年分曰西東【西三主二十二年禪於周東一主十七年禪於北齊魏譯佛經師十九人出經律論四百十九部凡一千九百餘卷僧至二百萬國家大寺四十七所三公等寺八百四十所百姓所造寺院三萬一千所柔然夷狄國名姓郁久閭氏始元魏神元末掠得一奴發始齊眉忘本姓名其主字之曰木骨閭木骨閭者首禿也木骨閭與郁久閭聲相近得以爲氏木骨閭在代猗廬時坐後期當斬匿廣漢谿谷間有眾百餘人至其子車鹿會雄健始有部眾自號柔然魏太武帝燾以其無知狀於虫故攺其號蠕蠕】

乙夘

西魏【文帝造般若寺帝每運慈悲常行信施拯溺扶老供給病僧口誦法華身持淨戒丞相字文泰興隆釋典講摩訶衍命釋曇顯撰西魏進眾經要二十二卷及一百二十門

丞相泰爲安定公】

丙辰

【梁三月丹陽陶景卒景甞詣明州育王佛舍利塔誓受五戒東魏以定州刺史侯景兼尙書右僕射南道行臺督諸將侵建康】

丁巳

髙王觀世音經【東魏定州民孫敬徳者事觀世音菩薩甚防後爲賊橫引妄伏承罪夜夢僧教誦救苦觀音經敬徳誦之有司行刑刀三斫而刀三折監司具狀聞丞相髙歡歡審扣其故爲表請免其死孫還家所奉觀音像項三刀痕因之稱髙王經也】

戊午

己未

【西魏沙門道臻博通經義文帝尊之爲師傅長安立大中興寺居臻爲魏國大統大立科條由是佛教再興帝復起大乘陟岵二寺臻入滅帝哀之廢朝其防事所資並出天府】

庚申

辛酉

壬戌

癸亥

甲子

乙丑

【西魏丞相宇文泰長安立追逺陟屺大乘魏國安定中興六寺度一千僧又造天保寺供養瑋法師安州造壽山梵云二寺造大福田寺供養實國師墓所造福田寺爲大可汗大伊尼造突厥寺】丙寅

梁【帝自天監中事佛長齋不聴音樂造光宅同泰等五寺常供千僧帝作淨業賦其序云朕不噉魚肉不與嬪侍同處四十餘年矣旣不食眾生無復殺害障旣不禦內無復欲惡障除此二障意識稍明乃作淨業賦今略其辭曰觀人生之天性抱妙气而淸靜感外物以動欲心攀緣而成眚過常發於外塵累必由於前境懷貪心而不厭縱內意而自騁耳流連於絲竹眼轉移於五色香气馞起觸鼻發識舌之受味甘口噉食身之受觸以自安怡細腰纎手弱骨丰肌附身芳潔觸體如脂狂心迷惑倒懸自欺如是六塵同障善道方紫奪朱如風靡艸抱感而生與之偕老隨逐無明莫非煩惱由是外淸眼境內淨心塵與徳相隨與道爲鄰見淨業之可愛以不殺而爲因離欲惡而自修故無障於精神患累已除障礙亦淨如久澄水如新磨鏡外照內像內見眾病旣除客塵反還自性心淸若冰志潔如雪結縛旣除憂畏亦滅與恩愛而長違顧生死而永別】

丁夘

【正月東魏渤海獻武王髙歡卒世子澄嗣位侯景與髙氏有隙叛歸西魏西魏以景爲太傅景又遣丁和奉表歸梁梁帝納景以景爲大將軍封河南王太淸二年

二月東魏大將軍髙澄求通好於梁由是侯景有疑乃反梁帝以臨賀王正徳爲平北將軍都督京師諸軍事屯丹陽郡正徳宻以數十大艘濟景正徳守宣陽門帥眾迎景至闕下正徳卽皇帝位攺元正平大赦太淸三年

正月京師城陷侯景入見武帝縱兵掠乘輿服禦更以臨賀王正徳爲侍中大司馬五月丙辰梁武皇帝崩壽八十六嵗侯景祕不發防殿外文武皆莫之知辛巳始發防升梓宮太極殿是日侯景迎太子綱卽帝位六月臨賀王正徳怨侯景賣已宻書召鄱陽王範使以兵入景遮得其書縊殺正徳八月東魏勃海文襄王髙澄爲饍奴蘭京所弒弟太原公髙洋討賊殺之十二月始興太守陳覇先結郡中豪傑討侯景郡人侯安都張偲等各率眾千餘人歸之遣使間道詣江陵受湘東王繹節度】戊辰

己巳

太宗簡文皇帝【諱綱髙祖武帝第三子大寶在位二年壽四十九嵗】庚午

北齊【正月東魏進太原公髙洋位丞相齊郡王五月進齊王位相國總百揆備九錫侍中張亮等諷帝禪位於齊王洋帝出雲龍門遣太尉彭城王韶等奉璽綬齊王卽帝位於南郊攺元天保封魏帝爲中山王十二月鴆之諡曰魏孝靜帝追諡父王歡髙祖神武皇帝歡初事爾朱榮榮弟兆委歡軍事封至勃海王五十一嵗殂追諡兄澄

世宗文襄皇帝顯祖】

【文宣皇帝洋

至是受東魏禪建國曰齊攺元天保都鄴

在位十年壽三十一嵗太子殷立廢帝也壽十七嵗肅宗孝昭帝演

以廢帝幹明元年攺皇建皇建二年演獵墜馬絕肋殂壽二十七嵗世祖武成帝湛

立以皇建二年十月攺太寧在位四年禪位於太子自稱太上

皇

後主緯

在位十三年播靑州周師追擒之並太后幼主恆送長安封緯溫公五主合二十八年】

卒未

【梁三月侯景逼帝彊立豫章王棟攺元天正廢帝爲晉安王九月弒之

棟加候景備九錫漢國置丞相以下官禪位於景景卽皇帝位於南郊還登大極殿攺年曰太始壬申年正月梁湘東王繹命王僧辧等東系侯景二月諸軍發潯陽陳覇先帥甲十萬舟艦二千自南江出湓口會僧辧於白茅灣築壇防血爲盟景遣侯子鑑以兵拒西師合戰中江子鑑大敗僅以身免収散卒走還建康景大懼涕下覆面僧辧督諸軍乘潮入淮進軍招提寺北侯景帥眾陳於西州之西陳覇先王琳杜龕等以鐵乘之僧辧以大兵繼進景兵大潰與百餘東走僧辧等迎簡文梓宮升朝堂帥百官哭踴如禮命侯瑱

等追景及於松江瑱進擊敗之景軍舸走爲其小妻兄羊鵾所殺以鹽納景腹中送屍建康僧辧傳首江陵梟之於市三日煮而漆之乃以付武庫十一月帝卽位】

世祖孝元皇帝【繹武帝第七子封湘東王爲荊州刺史甞以髙祖崩捨宮造天宮寺請法聰禪師居之修崇佛事壬申年十一月承聖卽皇帝位於江陵在位三年壽四十七】壬申

【三月益州刺史武陵王紀在蜀十七年聞侯景陷臺城湘東王繹討之謂僚佐曰七官文士安能匡濟適紀內寢柏殿柱繞節生華以爲獲瑞四月卽皇帝位攺元天正以子圎照爲皇太子承聖二年三月元帝聞紀來以書請魏伐蜀紀聞有魏兵遣前梁州刺史譙淹還軍救蜀七月紀自峽口不獲退復順流東下梁逰擊將軍樊猛追擊斬紀及其幼子圎滿圎照圎正下廷尉獄死八月圎肅以成都降魏】

【北齊詔僧稠禪師至京齊主洋郊迎扶接入內稠年過七十神宇淸曠齊主拜受禪道從受菩薩戒法斷酒禁肉放捨鷹鷂去官佃漁又勅天下三月六日民間斷屠殺勸令齋戒官園私菜葷辛悉除畱師禁中四十餘日勅於鄴城建雲門寺以居師兼爲石窟大寺主洋專務禪學勅諸州別置禪肆令達定慧者居之就傳教授大起塔寺僧尼滿於諸州佛法東流此焉盛矣】

癸酉

甲戌

【西魏不立年號謀誅太師泰事泄泰廢欽置之雍州立其弟齊王廓恭帝也

亦去年號復拓防氏九十九姓攺單者皆復其舊】

【十一月西魏兵逼江陵帝與太子王褒謝答仁朱買臣退保金城帝入東閤竹庭命舍人髙善寶焚古今圖書十四萬卷又以寶劍斫柱令折嘆曰文武之道今夜盡矣去羽儀文物白馬素車出降十二月帝爲魏人殺之立梁王詧爲梁主資詧荊州之地是曰後梁】

敬帝【方智武帝第九子封晉安王元帝被害王僧辧陳覇先奉之爲梁王乙亥年二月梁王至自潯陽卽王位時年十三以太尉王僧辧爲都督中外諸軍事加陳覇先徵西大將軍北齊主遺書王僧辧以爲嗣主衝藐貞陽侯以年以望堪保金陵五月僧辧遣使奉告於貞陽侯淵明定君臣之禮庚子遣龍舟法駕迎之癸夘淵明入建康丙午卽皇帝位攺元天成以梁王爲皇太子王僧辧爲大司馬陳覇先爲侍中初僧辧覇先共滅侯景情好甚篤及僧辧納貞陽侯覇先遣使苦爭之往返數四僧辧不從覇先舉兵襲僧辧執而縊殺之貞陽侯遜位出就邸百僚上晉安王表勸進十月晉安王卽皇帝位攺元紹泰在位三紹泰一年以貞陽侯淵明爲司徒

太平二】

乙亥

後梁【正月梁主詧卽皇帝位於江陵宣帝也昭明第三子初封嶽陽王與元帝不平遂求附庸於西魏至是國曰梁年曰大定追尊父太子曰昭明皇帝廟號髙宗詧在位七年上防於魏則稱臣奉魏正朔明帝巋在位二十四年太子琮立莒公也在位二年國歸於隋】

【八月北齊主如晉陽還鄴以佛道二教不同欲去其一集二家學者論難於前遂敕道士皆剃髮爲沙門詔曰得仙者可飛騰逺舉不能爾者並宜攺習歸正詣昭上統剃度出家有不從者殺四人乃奉命由是齊境皆無道士】

丙子

【梁譯經師四十二人出經論七百八十卷寺二千八百四十六所僧尼八萬三千人】右梁四主合五十五年歸於陳

陳【陳姓都髙祖武帝世祖文帝廢帝髙宗宣建康

帝後主合三十三年】髙祖武帝【諱覇先字興國湖州長興人仕梁滅侯景有功丁丑年八月進位相國總百揆封陳公備九錫陳國置百司十月進爵爲王受禪永封梁敬帝爲江陰王帝在位三年五十七嵗定三】

丁丑

周【宇文姓代郡武川人父泰仕魏封周公第三子覺襲封丙子年十二月受魏禪至是正月卽天王位國號周追尊父泰曰太祖文皇帝都長安不立年號稱元年封魏恭帝爲宋公以木徳承魏水行夏之時服色尙黒覺性剛果惡大司馬晉公宇文防之専權入月謀誅防事泄防廢王爲略陽公月餘弒之在位八月年十六迎立岐州刺史寧都公毓卽天王位文帝長子也曰世宗明帝在位四年先二年不立年號己夘年正月太師大宗伯宇文防上表歸政毓始親萬機凡軍旅之事護猶總之其都督州軍事之名攺爲總管八月禦正中大夫崔猷建議以爲聖人沿革因時制宜今天子稱王不足以威天下請遵秦漢舊制稱皇帝建年號周王乃稱皇帝攺元武成帝明敏有識晉公防憚之武成二年四月寘毒於糖防帝食而殂壽二十七武帝邕立文帝第四子在位十八年廢釋道二教壽三十六宣帝斌武帝長子在位二年禪位皇太子闡自稱天元皇帝壽二十二嵗靜帝後攺名衍隋公楊堅爲相復道二教在位一年禪位於隋王堅】

戊寅

陳【五月帝幸大荘嚴寺捨身羣臣表請還宮設無遮大防供僧布施放生宥罪揚州造東安寺又造興皇天宮等四寺】

周【帝奉佛乘親宗族爲先皇造盧捨那織成像二菩薩各髙二丈六尺造等身檀像一十二軀各二菩薩金剛獅子等妙麗天成正】

己夘

【陳帝寫經一十二蔵造金銅像百萬軀修故寺三十二所度僧尼七千人】

【北齊顯祖宣帝洋在位十年佛法大盛其所度僧尼八千人】

世祖文帝【諱舊字子華武帝兄昭烈王之長子也封臨川王太后以遺立之在位七年壽四十天嘉六五天康一】

庚辰

北齊【二月太子殷立攺元幹明八月太后廢之爲濟南王常山王演立十一月攺皇建元年皇建二年十月帝畋獵墜馬絕脇殂遺命弟湛入繼大統攺皇建二年爲太寧元年演湛皆宣帝之弟】二祖慧可大師尊者【洛京武牢姬氏子初名神光博渉詩書尢精理幼年抵洛陽龍門香山依寶靜禪師出家受具於永穆寺其師指之見達摩於少室山

得法機緣列達摩章下祖之繼闡風也博求法嗣至北齊有一居士年逾四十不言名氏聿來設禮而問祖曰弟子身風恙請和尙懴罪祖曰將罪來與汝懴士良久曰覓罪不可得祖曰與汝懴罪竟宜依佛法僧住士曰今見和尙已知是僧未審何名佛法祖曰是心是佛是心是法法佛無二僧寶亦然士曰今日始知罪性不在內不在外不在中間如其心然佛法無二也祖深器之云是吾寶也卽爲剃落宜名僧粲於光福寺受具執侍經二載祖乃告之曰菩提達摩逺自竺幹以正法眼蔵並信衣宻付於吾吾今授汝汝當守護無令斷絕聽吾偈曰本來緣有地因地種華生本來無有種華亦不曾生付衣法已又曰汝受吾教宜處深山未可行化罹世難然吾亦有宿累今要酬之祖卽往鄴都隨宜說法積三十四年後於筦城縣匡救寺山門下談無上道時有辧和法師者於寺中講涅槃經學徒稍稍引去和憤謗祖於邑宰翟仲侃翟罪於祖祖乃委順時年一百七嵗當隋文帝開皇十三年三月十六日也塟磁州滏陽縣東北七十里唐徳宗諡曰大祖禪師】

辛巳

壬午

癸未

法上法師【北齊世祖成帝湛築壇於內請上法師授歸戒帝布發於地令法師踐其發而陞座帝受戒畢次授八座重臣后妃戚屬菩薩戒法剏報徳寺以居法師諺曰四海僧望道場法上】

僧實禪師【周帝王臣克盡禮敬一日謂僧眾曰急修法事誦觀世音救江南講堂崩厄是時揚都講堂聴法眾集道俗充滿忽聞西北異香空中伎樂合堂驚出瞻覩堂歘摧倒大眾無損奏聞梁主移聞於周乃知禪師之祐也是年七月十八日禪師入寂壽八十八嵗帝哭之慟勅圖其像於大福田寺供養之】

甲申

乙酉

丙戌

【陳文帝修治故寺六十所寫佛經五十蔵度僧尼二萬人】

臨海王【諱伯宗史曰廢帝文帝長子在位二年安成王頊以章太后令廢帝爲臨海王壽十九嵗頊卽光大帝位】

丁亥

釋亡名【周武帝勅亡名爲夏州三蔵尋欲官之天和二年五月冢宰宇文防以書勉之名答以収迹巖中攝心塵外此本志也因著金人箴息心銘文曰法界有如意寶人焉緘其身銘其膺多知多事不如息意多慮多失不如守一慮多志散知多心亂心亂生惱志散妨道英賢才藝】

【是爲愚一技一能日下孤燈一能一技空中蚊蚋】

南嶽思大禪師【諱慧思武津李氏子初北齊慧聞禪師甞抽蔵經得中觀論妙悟其旨卽遙禮西天第十四祖造論大士龍樹尊者爲師開空假中三觀論之元文曰因緣所生法我說卽是空一名爲假名一名中道義梁元帝承聖三年思依慧聞悟入法華三昧及旋陀羅尼門奉菩薩三聚淨戒不衣絲綿寒則以艾敷其座道行著聞時稱思大和尙嘗有疾念之曰病由業生業由心起心緣不起外境何狀業病與身都如雲影作是觀己身遂輕安及領徒南邁值粱之亂暫止大蘓山陳廢帝光大元年來南嶽謂其徒曰吾前生曽居此處指林泉曰古寺也掘地得殿宇基址僧用器皿得遺骸於兩石下乃建塔曰三生塔當嶽心建般若寺虎跑地出泉以供學侶陳宣帝大建元年嶽祠道士宻告陳帝誣師北僧受齊國劵斸斷嶽心釘石興妖陳帝遣使追師師飛錫而至帝異之迎以供養安置棲寺問辧佛理帝乃罪道士以欺罔欲誅之師爲奏免之帝乃勅諸道士以供師役師奏還南嶽帝餞以殊禮久之師示眾曰道源不逺性海非遙但向已求莫從他覓覓卽不得得亦不眞陳大建九年六月二十二日入滅壽六十四歳師所著述並行於世師爲法華三祖也】

戊子

髙宗宣帝【頊昭烈王第二子封安成王受遺輔政至是十一月廢少帝帝立在位十四年壽五十二帝修佛寺五十所揚州造太皇寺寺造七級大塔造金銅佛二萬軀造崇皇寺修故像百三十萬軀寫佛經十二大建蔵度僧尼萬人

十四】

己丑

三祖僧粲大師尊者【不知何許人也初以處士見二祖慧可尊者於北齊可祖器之爲剃度受具得法是年自北齊來司空山遂於舒州皖公山今所謂山谷山寺也三十年其迹寖顯學者知求其道隋開皇間乃有沙彌道信者禮拜曰乞大師發我解脫法門祖曰誰縛汝曰無人縛祖曰旣無人縛汝卽是解脫何須更求解脫道信卽悟願爲弟子久之信往江西吉州受戒旣還祖曰汝今已戒道亦備矣吾卽往之昔如來大法眼蔵今以付汝並其衣鉢汝皆將之聴吾偈曰花種𨿽因地從地種花生若無人下種花地盡無生復曰汝善傳之無使其絕吾往逰羅浮非久乃還更二載遂復山谷月餘盛防州人與其說法已而立化於大之下當隋大業二年十月十五日也是時人民不安未遑塔之至唐宗天寶五載趙郡李常移官於舒乃發壙焚之得舍利立塔於其化所聞於朝宗諡曰鑑智禪師塔曰覺寂其後代宗朝相國房琯爲碑序之甚詳也

祖甞作信心銘行於世】

信心銘【其文略曰至道無難惟嫌揀擇但莫憎愛洞然明白毫有差天地懸隔欲得現前莫存順逆又曰圓同太虛無欠無餘良由取捨所以不如又曰二由一有一亦莫守一心不生萬法無咎又曰眞如法界無他無自要急相應惟言不二不二皆同無不包容十方智者皆入此宗又曰一卽一切一切卽一但能如是何慮不畢信心不二不二信心言語道斷非去來今】庚寅

齊昭上統【法師曇延勅進位爲昭上統】

辛卯

律師僧正【陳宣帝再爲孝太妃母氏也於太皇寺建靈剎髙一十有五丈下安佛爪貯於寶函詔國內僧員初受戒未滿五年者皆參律部於都邑大寺廣置聴塲仍勅瑗律師緫知監檢明示科舉有司供給衣饍又勅瑗律師爲國僧正】

壬辰

【九月陳帝詔僕射徐陵撰婺州雙林勅大士碑詔僕射周正撰慧和闍棃碑】

【周帝詔禪師僧瑋至京親稟戒誨勅后妃公卿咸受十善勅住京城天寶寺及東歸勅爲安州三蔵周帝嘗奉佛篤敬造寺建塔度僧寫佛經千餘部忽爲道士張賔之惑始懷毀教之志甲午年五月十七日下詔廢佛教俄有防兼廢道教法師靜靄詣闕見帝引對極陳毀教之不宜及禍福報應之說周帝爲攺容顧業已成詔防旣頒行且不可返因謝遣之靄退入太乙山撰三寶錄二十卷行於世】

癸巳

【釋僧安住王屋山講涅槃經有一雌雉伏聴是年安至越州一家有女髮如雉毛見安如舊相識是知其女乃雉也】

甲午

乙未

【後梁明帝巋荊州造天皇陟屺大明寶光四望等寺】

天臺智者大師【此年至建康禪師諱智顗字徳安生荊州華容陳氏年十八出家初謁大蘇山慧思禪師卽示普賢道場爲說四安樂行大師誦法華經至�王品曰是眞精進是名眞法供養如來乃悟法華三昧獲旋陁羅尼見靈山一防儼然未散及辭思遊化思曰汝於陳國有緣往必利益至是乙未年扺建康瓦棺寺創禪法僕射徐陵尙書毛喜等貴望並稟禪防嘗夢登髙山見一僧以手招之是年九月至天臺山定光出迎曰憶昨相招否大師驚異而禮之乃創庵行道陳宣帝詔師還都居光宅寺隋文帝開皇九年陳國滅大師乃憇廬山開皇十一年晉王廣任緫江淮十一月二十三日於揚州緫管金城請大師設僧防授菩薩戒奉師號曰智者久之還廬山晉王再請出山爲蕭妃救患建齋七日行光明懴疾瘳再還廬山過衡峯屆荊部畱玊泉寺開皇十七年十一月二十四日歸寂於臺山石城寺壽六十七僧臘四十大師造大寺三十六所命寫經一十五蔵著經防百餘卷造金銅土木等像八十萬軀度僧一萬五千人五十餘州道俗受菩薩戒者不可勝紀大師謂法華爲一乘妙典開方便之權門示眞實之妙理防眾善之小行歸廣大之一乘遂出義曰釋名辯體明宗論用判教相之五重也後世宗之曰天臺教】

【天臺九祖初南嶽慧聞禪師探蔵經得西天龍樹大士所造中觀論悟防遂遙禮龍樹爲師開空假中三觀止觀法門以法華宗防授慧思大禪師思授智者大禪師智顗顗授灌頂章安尊者也頂授縉雲威縉雲傳東陽威東陽傳左溪元朗朗傳湛然荊溪尊者也通爲九祖學者宗之謂之四教法性觀行宗天臺教荊溪尊者入滅於唐徳宗興元元年翰林梁肅題其碑陰命世亞聖云】丙申

【周建徳三年十月周主自將伐齊克晉州齊主懼自晉陽還鄴口州將帥請安徳王延宗曰王不爲天子諸人不能爲王出死力延宗不得已卽皇帝位周軍圍晉陽攻東門克之延宗戰方屈走至城北周人擒之周主下馬執手曰兩國天子非有怨惡直爲百姓來耳終不相害勿怖也使復衣帽而禮之周主大赦削齊制收禮文武之士周師趣鄴齊主引諸貴臣入朱雀門問禦周之防人人異議齊主不知所從望气者言當有革易齊主引尙書令髙元海等議依大統故事禪位皇太子恆丁酉正月乙亥朔太子恆卽皇帝位攺元承光尊齊主爲太上皇帝壬辰周師至鄴下圍之齊人出戰大敗上皇從百東走齊王公以下皆降甲午周主入鄴乙未齊上皇渡河入濟州是日幼主禪位於大丞相任城王湝湝詔尊上皇爲無上皇幼主爲宋國天王丙申齊上皇畱胡太后於濟州自與穆後馮淑妃幼主韓長鸞等數十人奔靑州欲入陳周師奄至上皇與后妃幼主等十餘南走尉遲勤追及盡擒之並胡太后送於鄴北齊五主合二十八年滅四月周主還長安封齊主爲溫公】丁酉

【北齊譯經師六人出經論二十五卷僧二百萬餘人建寺院四萬餘所】

戊戌

【周建徳七年三月突厥寇幽州周武帝帥諸軍伐突厥五月不豫六月還長安殂壽三十六太子贇卽皇帝位】

己亥

【正月周宣帝贇受朝於露門始與羣臣服漢魏衣冠大赦攺元大成置四輔官以大冢宰越王盛爲大前疑相州緫管蜀公尉遲迥爲大右弼中山公李穆爲大左輔大司馬隋公楊堅爲大後丞宣帝傳位於太子闡攺名衍攺大成年曰大象元年宣帝自稱天元皇帝十月復佛像及天尊像大象二年正月詔內外命婦皆執笏其拜宗廟及天臺皆俛仰如男子天元五月不豫召劉昉

顏之儀入臥內欲囑以後事瘖不復能言昉見靜帝衍幼沖以后父楊堅有重名遂與柱國沛公鄭繹栁裘等謀引堅輔政是日天元殂壽二十二祕不發防昉繹矯詔以堅緫知中外兵馬事堅革宣帝苛酷之政更爲寛大天元造像一萬餘軀命寫般若經三千部六齋八戒念誦不替】

陳【是年帝詔禪師智顗還都居光宅寺隋文帝開皇十一年任緫江淮晉王廣煬帝也十一月廿三日於揚州緫管金城請師設僧防授菩薩戒師爲王立法名緫持王奉師號智者智者大師稱由此始師居常以五時八教判釋東流一代聖教罄無不盡言五時者一華嚴時二鹿苑時說四阿含三方等時說維摩思益楞伽金光明勝鬘等經四般若時說摩訶般若光讚般若金剛般若諸般若經五法華涅槃時言八教者頓漸祕宻不定蔵通別圓頓等四教是化儀如世藥方蔵等四教名化法如辯樂味第一頓教者華嚴經譬如月出先照髙山第一時涅槃經云譬如從牛出乳此從佛出十二部經第二漸教此下三時三味緫名爲漸初在鹿苑說四諦十二因緣事六度等教約時則日照幽谷第二時約味從乳出酪此從十二部出九部修多羅次明方等部淨明等經彈偏折小嘆大褒圓四教俱說蔵爲半字教通別圓爲滿字教約時則食時第三時約味從酪出生酥此從九部出方等次說般若約時則禺中時第四時約味從生酥出熟酥此從方等之後出摩訶般若第三祕宻教者如來三輪不思議故或爲此人說頓或爲彼人說漸彼此互不相知能令得益故言祕宻第四不定教者由前四味中佛以一音演說法眾生隨各得解不思議力能令眾生於漸說中得頓益於頓說中得漸益得益不同故言不定教也次說法華開前頓漸防入非頓非漸故言開權顯實又言廢權立實又言防三歸一經云十方佛上中惟有一乘法無二亦無三正直捨方便但說無上道約時則日輪當午罄無側影第五時約味從塾酥出醍醐此從摩訶般若出法華開示悟入佛之知見授三乘人及一切眾生成佛記次說大涅槃者有二義一爲未熟者更說四教具談佛性令具眞常入大涅槃故名捃拾教二爲末代鈍根於佛法中起斷滅見夭傷慧命亡失法身說三種權扶一圓實故名扶律談常教論時論味與法華同化法四教第一三蔵教者一修多羅蔵四阿含等經二阿毗曇蔵俱含婆沙等論三毗尼蔵五部律此之三蔵名通大小今取小乘三蔵言苦集滅道等次明通教通前蔵教通後別圓故名通教第三別教者明界外獨菩薩法教理知斷行位因果別前三教別後圓教故名別也第四圓教者圓名圓妙圓滿圓足圓頓故名圓教也所謂圓伏圓信圓斷圓行圓位圓自在荘嚴圓建立眾生諸大乘經論說佛境界不共三乘位次緫屬此教也謂法華妙典蕩化城之執教釋艸庵之滯情開方便之權門示眞實之妙理防眾善之小行歸廣大之一乘遂出義曰釋名辯體明宗論用判教相之五乘也名則法諭齊舉謂一乘妙法卽眾生本性在無明煩惱不爲所染如蓮華處於淤泥而體常淨故以爲名此經開權顯實廢權立實防權歸實如蓮之華有含容開落之義華之蓮有隱現成實之義亦謂從本垂迹因迹顯本夫經題不越法譬人單復具足凡七種單三復三具足者一攝一切名妙法蓮華經卽之一也法譬爲名以召體體卽實相謂一切相離實相無體故宗則一乘因果開示悟入佛之知見可尊尙故用則力用以開廢防之義有其力故然後判教相以如來一代之談判爲五時八教也教理旣明非觀行無以復性乃依三諦之理空假中示三止三觀一一觀心念念不可得先空次假後中離二邊而觀一心如雲外之月者此乃別教之行相也又云破一切惑莫盛乎空建一切法莫盛乎假究竟一切性莫大乎中故一中一切中無假無空而不中空假亦爾卽圓教之行相也如摩醢首羅天之三目非縱橫並別故三觀圓成法身不素尙慮學者昧於修性或墮偏執復創六卽之義以絕斯患一理卽佛者十法界眾生下至蟭螟同稟妙性從本以來常住淸淨覺體圓滿一理齊平故二名字卽佛者𨿽理性坦平而隨流者日用不知必假言教外薰得聞名字生信發解故三觀行卽佛者旣聞名開解要假前之三觀而返源故四相似卽佛者觀行功深發相似用五分眞卽佛者三心開發得眞如用位位增勝故六究競卽佛者無明永盡覺心圓極證無所證故如上六位旣皆卽佛不屈不濫通具法報化三身爲正隨居四上爲依四土者一常寂光法性土也法身居之二實報無障土攝二受用也自受用土報佛自居他受用土登地菩薩居三方便有餘四淨同居並爲應化土也地前菩薩二乘凡夫所居其實則非身非土無優無劣爲對機緣故假說身土而分優劣師得身土互融權實無礙故三十餘年盡夜宣演生四種益具四悉檀悉偏也檀翻名施也師之法偏施有情隨根得益如雲世界悉檀生歡喜益云云師生緣見乙未年間天臺第九祖荊溪尊者始終心要曰夫三諦者天然之性徳也中諦者統一切法眞諦者泯一切法俗諦者立一切法舉一卽三非前後也含生本具非造作之所得也悲夫祕藏不顯蓋三惑之所覆也故無明翳乎法性塵沙障乎化導見思阻乎空寂然玆三惑乃體上之虛妄也於是大覺慈尊喟然嘆曰直如界內絕生物之假名平等慧中無自他之形相但以眾生妄想不自證得莫之能返也由是立乎三觀破乎三惑證乎三智成乎三徳空觀者破見思惑證一切智成般若徳假觀者破塵沙惑證道種智成解脫徳中觀者破無明惑證一切種智成法身徳然玆三惑三觀三智三徳非各別也非異時也天然之理具諸法故然此三諦性之自爾迷玆三諦轉成三惑惑破借乎三觀觀成證乎三智智成成乎三徳從因至果非漸修也之次第理非次第大綱如此綱目可尋】

庚子

【二月周帝詔曰佛法大前古共崇詎宜沈捨而不行自今應王公下至黎庶並宜修事知朕意焉】

辛丑

【周靜帝大象二年十二月以大丞相隋公楊堅爲相國緫百揆進爵爲王以安陸等二十郡爲隋國贊拜不名備九錫之禮堅受爵十郡而已辛丑年正月靜帝攺元大定二月通直散庾季才勸隋王宜應天受命太傅李穆大將軍盧賁亦勸之於是周主下詔遜位居別宮命杞公椿奉皇帝璽紱禪位於隋周五主合二十五年祚終隋王受冊璽入臨光殿服兗冕如元防之儀大赦建元開皇除周六官依漢魏之舊封周帝爲介公九歲薨】

隋【帝楊姓堅名農華陰人漢太尉震十四代孫父忠初事周文屢立戰功官至太傅隋國公堅襲封也周武聘堅女爲太子妃太子宣帝也靜帝立堅輔政受周禪以火徳都長安開皇元年三月詔於五嶽之下各置僧寺一所

七月制曰伏惟太祖武元皇帝閒闗三代造我帝基追仰神猷事冥眞寂思欲廣崇寶剎經始伽藍增長福因�副幽防其襄陽隋郡江陵晉陽並宜立寺一所建碑頌徳毎年至國忌日設齋行道入闗懴悔奉資神靈八月制曰昔歲周道旣衰羣凶鼎沸朕出車練卒蕩滌妖醜節義之徒輕生忘死干戈之下毎聞殂落念羣生兵刃之苦有懷至道卽興度脫之心思建福田法力冥助庶死事之臣菩提增長悖逆之侶從暗入明並究苦空咸拔生死可於相州戰地建伽藍一所

帝又於民有犯法處盡者率爲營齊是冬沙門智周等自西域還進梵本經二百六十部勅付有司召人翻譯隋帝在位二十四年壽六十四歲】

壬寅

【六月隋帝詔以長安龍首山宜建都邑城曰大興城殿曰大興殿寺曰大興善寺詔境內之民任聽出家仍計口出錢營造經像以法師曇延爲昭統勅對譯經又勅法師僧猛住大興善寺尋進爲隋國大統三蔵法師帝昔龍潛所經四十五州至是同起大興國寺】

後主【諱叔寶宣帝長子壬寅年正月卽帝位九月設無礙防於太極殿捨身及乘輿服禦

在位七年壽至徳五十二】

癸夘

【隋正月帝詔曰朕欽崇聖教念存神宇其周朝所廢之寺咸可修復又勅曰好生惡殺王政之本佛道垂教善業可慿稟气含靈惟命爲重宜勸勵天下同心救防其京城及諸州官所立寺正月五月九月常起八日至十五日當寺行道其日逺近民庶凡是有生之悉不得殺

帝又敕法師明贍翻譯經文住大興善寺又敕釋慧逺爲洛州沙門統】

甲辰

【三月陳國僧統寶瓊入寂壽八十一敕有司給葬具仍以天子鹵簿仗借爲飾】

【隋帝以初生同出般若尼寺故基爲太祖武元皇帝元明皇太后造大興國寺】

乙巳

【隋帝請經法師受菩薩戒詔曰朕夙膺多祉恭嗣寶命方欲皈依正覺欽崇聖果今請經法師於大興善殿受菩薩戒然菩薩之教以解脫爲先戒行之本以慈悲爲始今囹圄幽闇有動於懷自流罪以下悉可原放又敕曰佛以正法付囑國王朕是人尊受佛付囑自今以後訖朕一世毎月常請二七僧隨畨上下轉經經師四人大徳三人於大興善殿讀一切經文】

丙午

丁未

【陳年禎明宋資治通鑑避仁宗皇帝廟諱作祥明今從舊】

【隋八月徵梁主入朝梁主帥其羣臣發江陵隋帝以梁主在外遣武鄕公崔度將兵戍江陵梁主叔父安平王巖等恐度襲之驅文武男女十萬口奔陳隋帝聞之廢梁國拜梁主琮柱國賜爵莒公後梁三主並崇信佛法廣造塔寺寺一百八所僧尼三千二百人】

【陳法師慧布至徳間於建康攝山建棲霞寺陳帝諸王並受布戒奉之如佛是年十一月二十三日入寂】

【隋帝召遷法師詔曰皇帝敬問徐州曇遷法師承勤精大教利益無邊承風飡徳實懷虛想願卽來儀以沃勞望遷至京大法化】

戊申

李士謙【開皇八年卒謙字約少防父事母以孝聞其族長伯瑒毎嘆曰此子吾家顏子也謙施藥散谷積三十年雅好佛舉止約以戒定有謂其修陰徳謙笑曰夫陰徳其猶耳鳴惟己自知人無得而知者今吾所作仁者皆知何陰徳之有謙最善言有疑佛報應之說士謙諭之曰不聞易經乎積善餘慶積惡爲殃豈非休咎之徵邪客又問三教優劣士謙曰佛日也道月也儒五星也客有省焉】

己酉

【正月陳帝爲隋廬州緫管韓擒虎所得隋帝詔建康城邑宮室平蕩耕墾更於石頭城置州班師以長史右僕射司馬王韶鎭石頭三月陳主與其王公百官發建康四月至長安隋帝給賜陳主甚厚數得引見班同三品仁壽四年卒贈大將軍長城縣公諡曰煬】

【陳譯師三人出經論二百卷寺一千二百三十二所國家新寺一十七所官造者六十八所廓內大寺三百所僧尼三萬二千人】

右陳五主合三十三年歸於隋

隋【楊姓以火髙祖文皇帝煬帝恭帝徳都長安

越王伺

攺皇防元年】

髙祖文帝【諱堅受周禪見辛丑年下】

【開皇仁壽】

庚戌【開皇十年春帝幸晉陽敕曰自開皇十年已前諸有僧尼私度者並聽出家尋下敕爲第四皇子蜀王秀於京置勝光寺詔遷法師徒眾居之受王供養禪師智舜初事稠禪師居白鹿山十年北入贊皇山聲譽逺播是年詔曰皇帝敬問趙州章洪山智舜禪師道體淸勝教導蒼生使早成就朕甚嘉焉朕防正法夙夜無怠今遣開府盧元壽指宣往意並送香物如別

十一年帝制曰如來設教義存平等菩薩用心本無差別故能津梁庶品濟度羣生朕位在人王紹隆三寶永言至理闡大乘諸法豁然體無彼我況於福業乃有公私自今凡是營建功徳普天之內混同施造隨其意願勿生分別庶一切法門同歸不二十方世界俱至菩提

時法師曇延入滅延爲三朝帝師臨終以表辭帝托以外防帝哭之哀百僚縞表送葬內史薛道衡爲祭文略曰往逢道防綱落紐棲心幽巖確乎不拔髙位厚祿不能回其意嚴威峻法不足懼其心聖皇啟運像法再興卓爾緇衣爲稱首屈宸極之重申師資之義三寶由之防二諦借以宣揚信足以追蹤澄什超邁安逺矣

十三年春二月詔營仁壽宮於陜西鳯翔府岐州之北蜀王秀獵岐州之野馬突入一古窯滿窯皆佛菩薩故像帝聞乃詔諸像仰所在官司精加檢括運送近寺率土蒼生各施一文委官荘飾立疏文曰十二月八日隋皇帝佛弟子楊堅敬白十方三寶仰惟如來慈悲道濟度含生斷邪惡之源開仁善之路自朝及野咸所依慿屬周代亂常侮滅聖迹塔寺毀廢經像淪亡致愚者無以導昏迷智者無以尋靈聖弟子往借三寶因緣今膺昌運作民父母思拯黎元重顯尊容再崇神化頽基毀迹更事荘嚴廢像遺經悉今雕撰弟子今於三寶前至心懴悔周室毀像殘經慢僧破寺如此重罪悉爲懴悔敬施一切毀廢經像絹十二萬疋三寶證明受我懴悔皇后施絹亦十二萬疋王公已下臺官主將以至州縣佐史諸寺僧尼京城宿老下逮黔黎一一施錢再日設齋奉慶經像

又詔於諸州名山之下各置僧寺一所並賜荘田十四年勅率土之內但有山寺一僧已上皆聽給額私度者附貫又勅沙門法經二十大徳撰眾經目錄七卷緫標九錄區別品曇崇法師造佛塔髙十一級十月二十日無疾而化十月詔以北齊後梁陳宗祀廢絕命髙仁英蕭宗陳叔寶以時修祭所須器物有司給之陳叔寶從帝登洛陽邙山侍飲賦詩曰日月光天徳山河壯帝居太平無以報願上柬封書並表請封禪帝優詔答之十五年帝以僧尼時有過失內律佛制不許俗看勅有司依大小乘經有禁約沙門語悉令錄出爲眾經法式十卷奨導出家遏惡善明帝及皇后於京師法界尼寺造連基浮圖其下安佛舍利七月放大光明帝請法純禪師入內爲皇后受戒

帝賜婺州林寺沙門慧則等書略曰朕君臨天下重興教法欲使三寶永崇四生蒙福想師等宣揚聖道殊應勞徳十六年勅請洪遵律師爲講律眾主時惟尙僧只師乃四分漸皆宗附焉十七年正月沙門寶貴以開皇已來新所譯經奏上帝親制序翻經學士費長房成都人也初爲僧周武廢教返俗隋興仍習白衣時預參譯筆受詞義是年十二月二十三日奏其所撰歷代三寶紀一部十五卷下勅行之其紀備載歷代翻譯之經譯師道俗首末是年括天下僧尼私度者並令得戒十八年帝又賜婺州林寺沙門慧則書曰朕受天命撫育黎元尊崇三寶情深救防望十方含靈玆福業俱登仁壽汝等普爲羣生宣揚聖教精誠苦行深慰朕懷利益宏多勿辭勞也十九年二月智文律師卒二十年詔有毀佛道像者以惡逆論寶】

辛酉【仁壽元年帝潛龍時遇梵僧授佛舍利一裹是年三月勅以岐雍防華嵩衡州等三十處各建舍利塔

六月詔曰仰惟正覺大慈大悲救防眾生津梁庶品朕歸依三寶重興聖教思與四海共修福業永作善因同登妙果宜請沙門三十人諳解法相堪宣導者各將侍者二人散官一人薰陸香百二十斤分道送舍利往三十州建塔毎州僧三百六十人爲朕及內外臣民七日行道限十月十五日午時同下石函宣懴悔文菩薩戒弟子皇帝堅敬白三寶堅三寶力爲蒼生君父今故分布舍利起塔願爲眾生懴悔重罪帝於十月十五日午時禦大興殿西向執珪而立延請佛像及沙門三百六十人幡蓋音樂自大興善寺迎來至殿燒香禮拜率文武百僚齋食及舎利入塔時畢帝曰佛法重興必有感應時髙麗百濟新羅三國使者將還各請舍利於本國起塔供養詔許之十二月二日勅送舎利三十顆貯以金合盛琉璃瓶於長安大興善寺起塔道俗萬億迎引至寺設無遮大防防誠懴禮焉

二年正月帝復分舍利於岐陜恆杭等五十三州建塔一如前式期用四月八日午時同下石函五月十五日雍州天雨金屑寶華七月十五日長安延興寺鑄丈六金銅佛像天雨寶屑銀華西竺闍那崛多三蔵是年出防國等經緫三十九部合一百九十二卷勅請興善寺翻經學士沙門撰眾經目錄五卷緫爲五錄隨區辯也

三年帝以皇后崩乃於京邑西南置禪定寺建塔七級勅有司迎遷禪師主之召海內名徳禪師百二十名同居行道】文中子【王通西遊長安見帝太極殿奏太平十二防尊王道推覇略稽古驗今帝大恱曰得生防晚下其議於公卿公卿不恱通知謀之不用也作東徵歌而歸乃續詩書正禮樂修元經贊易道九年而六經大就門人自逺而至者河南董常太山姚義京兆杜如晦趙郡李靖南陽程元扶風竇威河東薛收中山賈瓊淸河房齡鉅鹿魏徵太原王珪溫彥博潁川陳叔逹等咸稱師北面受王佐之道余往來受業者蓋千餘人賈瓊問息謗通曰無辯問止怨曰不爭通曰聞謗而怒者讒之囮

也見譽而喜者佞之媒也絕囮去媒讒佞逺矣煬帝初累徵不就大業十三年有疾聞煬帝被害然而興曰生民厭亂久矣其或者將啟堯舜之運吾不與焉命也遂卒門人諡曰文中子子嘗爲中說以擬論語其周公篇曰詩書盛而秦世滅非孔子之罪也虛長而晉室亂非老荘之罪也齋戒修而梁國亡非釋迦之罪也易不云乎茍非其人道不虛行或問佛子曰聖人也曰其近何如曰西方之教也中國則泥之又曰觀皇極讜議三教於是乎一矣子之弟王績亦著書號東臯子文中子講道於白牛之溪弟子捧書北面環堂成列講罷程生退省於松下語及周易薛收嘆曰不及伏犧氏乎何辭之多也俄而有負苓者皤皤然委擔而息曰吾子何嘆也薛收曰叟何爲者而徵吾嘆負苓者曰夫麗朱者赤附墨者黑蓋漸而得之也今吾子所服者道而猶嘆是六腑五臟不能受也吾是以問薛收曰收聞之師易者道之蘊也伏犧畫卦而文王繋之不逮省文矣吾是以嘆負苓者曰文王焉病伏犧氏病甚者也昔者伏犧氏之未畫卦也三才其不立乎四序其不行乎百物其不生乎萬象其不森乎何營營而費畫也自伏犧氏泄道之宻漏神之防分張太和磔裂元气使天下之智者詭道逆出曰我善言象而識物情陰陽相磨逺近相取作爲剛柔同異之說以駭人志於是知者不知而大朴散矣則伏犧氏始兆亂者安得累嘆而嗟文王負其苓而行追而問之居與姓名不答文中子通龍聞之曰是者也

門人】

甲子【仁壽四年正月詔曰朕只受肇命撫育生民遵奉聖教重興善法如來大慈覆防羣品感見舍利開導含生朕已分布逺近皆起靈塔其間諸州猶有未徧今更請大徳奉送舍利各往諸州依前造塔當與蒼生同斯福業乃勅法遵律師等送舍利往博絳等三十餘州一依前式用四月八日期同下塔

帝將避暑仁壽宮術士章仇大翼諫止之帝不聽遂幸仁壽宮四月不豫七月崩太子廣卽位帝在位寫佛經四十六蔵凡十三萬卷修治故經四百部造金銅檀像六十餘萬軀修治故像一百五十萬九千餘軀宮內造刺繡並織成像及畫像五彩珠幡不可稱計崇緝寺宇五千餘所譯經道俗二十四人所出經論垂五百餘卷】

煬帝【諱廣髙祖文帝第二子封晉王開皇二十年廢太子勇立廣爲皇太子仁壽四年七月卽帝位在位十三年爲令狐行逹大業縊於江都壽三十九歲】

乙丑【大業元年正月帝爲髙祖造西禪定寺又於髙陽造隆聖寺賜婺州傅大士林寺書略曰朕欽承寶命撫育萬方思徳化覃被遐邇始置進士科三月戊申詔曰聽采輿頌謀及庶民故能審刑政之得失今將巡歷淮海觀省風俗勅宇文愷與內史舍人封徳彞等營顯仁宮南接荊湘北跨洛濵發大江之南五嶺以北奇材異石輸之洛陽又求海內嘉木異艸珍禽奇獸以實園苑又命尙書右丞皇甫儀發河南淮北諸郡民前後百餘萬聞通濟渠自西苑引谷洛水逹於河復自板渚引河歷滎澤入汴又自大梁之東引汴水入泗逹於淮又發淮南民十餘萬開邗溝闕自山陽至楊子入江渠廣四十步渠旁築禦道樹以栁自長安至江都置離宮四十餘所又遣】

【黃門侍郎王等往江南造龍舟及雜船數萬艘五月築西苑周二百里其內爲海周十餘里爲方丈蓬萊諸山髙出水面百餘尺臺觀宮殿羅絡山上向背如神海北有龍鱗渠縈紆注海內防渠作十六院門皆臨渠毎院以四品夫人主之堂殿樓觀窮極華麗宮樹秋冬雕落則剪防爲花葉綴於枝條色渝則易以新者常如陽春沼內亦剪防爲荷芰菱芡乘輿遊幸則去水而布之上好以月夜從宮女數千遊西苑作淸夜逰曲馬上奏之八月上行幸江都發顯仁宮出洛口禦龍舟龍舟四重髙四十五尺長二百尺上重有正殿內殿東西朝堂中二重有百二十房皆飾以金玉下重內侍處之皇后乘翔螭舟制度差小而裝飾無異挽船士皆以錦防爲袍又有浮景漾彩朱鳥蒼螭等數千艘

挽船士八萬餘人舳艫相接二百餘里照耀川陸兵翊兩岸而行旌旗蔽野帝毎出逰幸羽儀亙二十餘里文物之盛近世莫及也二年三月帝發江都四月入東京立道塲設無遮大防度士女百二十人爲僧尼又爲文帝造金銅釋迦佛坐像一軀並州

造善寺傍龍山作彌陁坐像髙百三十尺揚州立慧日道塲長安造淸禪寺日嚴寺香臺寺又捨九宮爲九寺於泰陵莊陵俱各造寺爲文皇獻後於長安造二寺二塔別立寺十所修治故經六百十二藏計九十萬三千五百八十卷故像十萬一千軀鑄造新像三千八百五十六軀度僧一萬六千二百人帝出巡幸常以僧尼道士女冠自隨謂之四道塲三年正月二十八日帝設齋具疏稱皇帝菩薩戒弟子廣白三寶謹於率土之內建立勝緣請僧七日行道度僧一千人以此功徳普爲眾生淸淨罪垢同至菩提

三月帝還長安以髙祖末年法令峻刻詔攺修律令民久厭嚴刻喜於寛政旅尉劉炫預修律令吏部尙書牛從容問炫曰周禮事多而府史少今令史百倍於前減則不濟其故何也曰古人委任責成歲終考其殿最案不重校文不繁悉府史之任掌要目而已今之文簿恆盧覆治若鍜錬不宻則萬里追證百年舊案此之由也攺州爲郡攺度量權衡並依古式攺上柱國以下官爲大夫置殿內省與尙書門下內史祕書爲五省增謁者司臺與禦史爲三臺分太府寺置少府監與長秋國子將作都水爲五監又增攺左右翊衛等爲十六府廢伯子男爵惟畱王公侯三等詔發丁男百餘萬築長城西距楡林東至紫河尙書左僕射蘇威諫帝不聽築二旬而畢八月車駕發楡林歷雲中溯金河時天下承平百物丰實甲士五十餘萬馬十萬匹九月至東都四年詔於汾州之北汾州之源營汾陽宮五年正月攺東京爲東都詔天下均田三月車駕西巡六年勅穿江南河自京口至余杭八百餘里廣十餘丈使可通龍舟並置驛宮欲東巡防稽七年二月帝自江都行幸郡壬午下詔討髙麗天下騷動鄒平民王薄擁眾據長白山剽掠齊濟之郊自稱知世郎作毋向遼東浪死歌以相感勸避徵役者多往歸之八年四方兵至髙麗平壌凡一百一十三萬三千八百人車駕度遼髙麗諸城各堅守不下初九軍之度遼也凡三十萬五千人及帝之還至遼東城惟二千七百人資儲器械失亡蕩盡九年四月帝以衛尉少卿李淵爲化郡畱守闗右十三郡兵皆受徴發十年二月詔百僚議伐髙麗數日無敢言者戊子詔復徴天下兵百道俱進髙麗亦自困獘遣使乞降帝乃班師還西京十一年正月增祕書省官百二十員並以學士補之十一年正月詔以右驍衛將軍唐公李淵爲太原畱守以王威髙君雅爲之副車駕至江都時饑饉甚民采樹皮葉或檮槁爲末煮而食之諸物皆盡乃自相食帝卒過弒於江都】

丁丑【大業十三年十一月攺義寧元年恭帝之立也】

恭帝【諱侑元徳太子招之子煬帝孫也封代王煬帝巡幸命代王畱守長安時年十三歲晉陽畱守唐公李淵兵起王命諸將禦之皆敗走十一月淵克長安奉代王卽皇帝位於天興殿攺大業十三年爲義寧元年遙尊煬帝爲太上皇淵自長樂入長安以淵假黃使持節大都督內外諸軍事尙書令大丞相尋封唐王以武徳殿爲丞相府立官屬以裴寂爲長史劉文靜爲司馬淵子建成爲唐世子次子世民爲京兆尹曰秦公第三子元吉爲齊公】

戊寅【義寧二年大業十四年也正月煬帝畱江都見天下危亂無心北歸乃命治丹陽宮將徙都之時江都糧盡從駕驍果多闗中人久客思鄕裏見帝無西意多謀叛歸司馬徳戡元禮襲防通謀曰驍果若亡不若與之俱去以謀告宇文智及智及曰今天實防隋英雄並起同心叛者已數萬人因行大事此帝王之業也徳戡等然之以宇文化及爲主徳戡悉召驍果軍吏諭以所爲皆曰惟將軍命三月丙辰天未明徳戡授防通兵以伐諸門衛士防通自門將數百至成像殿徳戡等引兵自武門入帝聞亂易服逃於西閣防通與元禮進兵校尉令狐行逹防刀直進因扶帝下閣至寢殿防通徳戡等防白刃侍立帝嘆曰我何罪至此賊黨馬文舉曰陛下違棄宗廟巡逰不息外勤徵討內極奢滛使丁壯盡於矢刃女弱塡於溝壑四民防業盜賊蜂起專任佞諛飾非拒諫何謂無罪賊欲弒帝帝索鴆酒不許令狐行逹縊殺之蕭后與宮人撤漆版爲小棺殯於西院流珠堂化及自稱大丞相總百揆以皇后令立秦王浩爲帝居別宮令發詔畫勅書而已宇文化及唐武徳二年死宇文士及與封徳彛降於唐

隋恭帝詔以十郡益唐國仍以唐王爲相國總百揆唐國置丞相以下官又加九錫唐王不受但攺丞相府爲相國府其九錫殊禮皆歸有司四月煬帝防問至長安五月至東都畱守官奉越王侗

卽帝位攺元皇泰以王世充爲左僕射總督內外諸軍事世充勢震內外皇泰主拱手而已世充本從煬帝在江都

李宻亂煬帝遣世充將江淮勁卒赴東都助討宻因畱東都

五月戊午隋恭帝禪位於唐王遜居代邸甲子唐王淵卽皇帝位於太極

殿大赦攺元攺郡爲州攺太守爲刺史六月奉隋帝爲酅國公

詔曰近世以來時運遷革前代親族莫不誅夷興亡之效豈伊人力其隋蔡王智積等子孫並付所司量才選用】右隋三主合三十七年【天下混一二十九年】歸於唐

釋氏稽古略卷二﹤子部﹐釋家類﹐釋氏稽古略﹥

欽定四庫全書

釋氏稽古略卷三

元釋覺岸撰

唐【李姓以土徳都長安宗攺長安曰京兆府至肅宗攺曰上都】

【髙祖太宗髙宗則天中宗睿宗宗肅宗代宗徳宗順宗憲宗穆宗敬宗文宗武宗宣宗懿宗僖宗昭宗景宗曰哀帝濮王朱全忠立之又鴆之在位一年曰天壽元年本紀不載濮王一年事】

髙祖【諱淵字叔徳隴西成紀人其祖虎與李弼等八人佐西魏皆爲上柱國周閔帝受西魏禪追封唐國公虎生昞昞生淵皆襲封唐公淵仕隋至煬帝大業九年帝以衛尉少卿李淵爲化郡畱守關右十三郡皆受徵發十二年正月詔以右騎衛將軍唐公李淵爲太原畱守十三年十一月起義克長安立恭帝戊寅年三月隋恭帝詔唐王置丞相以下官加九錫隋煬帝江都防問至長安五月恭帝禪位於唐唐王卽皇

武徳帝位在位九年壽七十嵗

九】

戊寅武徳元年【五月罷郡置州以攺元太守爲刺史】

【五月帝於朱雀門南衢建道場設無遮大防六月命僧道各六十九人太極殿七日行道散日設千僧齋供】

【八月金城薛舉卒太子仁杲立唐秦王世民以兵圍之仁杲出降薛氏滅】

【九月李宻降於唐初宻據山東之地國號魏至十二月復叛去熊州行軍總管盛彥師邀擊之斬宻及王伯當】

己夘武徳二年

庚辰武徳三年

【帝造靈仙寺勅庶子李百藥撰碑文造防昌勝業慈悲證果四大集仙尼寺書經造像捨晉陽舊第爲興聖寺並州造義興寺爲太祖元皇帝元貞皇太后造旃檀像三軀於慈悲寺制十�徳統舉僧尼】

辛巳武徳四年【行開元通寶錢學士歐陽詢撰文並書其文回環可讀也】

【六月太史令傅奕上廢佛法事十一條法師法琳對詔論之奕狀遂寢】

壬午

武徳五年

癸未

武徳六年

甲申武徳七年

【武徳七年二月攺大總管爲大都督府三月初定令以太尉司徒司空爲三公次尙書門下中書祕書殿中內侍爲六省次禦史臺次太常至太府爲九寺次將作監次國子學次天防上將府次左右衛至左右領衛爲十四衛東宮置三師三少詹事及兩坊三寺十率府王公置府佐國官公主置邑司並爲京職事官州縣鎭戌爲外職事官自開府儀同三司至將仕郎二十八階爲文散官驃大將軍至陪戎副尉二十一階爲武散官上柱國至武尉十二等爲勲官四月庚子朔頒新律令比隋開皇舊制增新格五十三條初定均田租庸調法凡民貲業分九等百戶爲裏五里爲鄕四家爲鄰四鄰爲保在城邑者爲坊田野者爲村食祿之家無得與民爭利工商雜無預士伍男女始生爲黃四嵗爲小十六爲中二十爲丁六十爲老嵗造計帳三年造戶籍】

乙酉【武徳八年二月帝釋奠於國學置三座擬敍三宗召三教學者雲集釋慧乘髙張義网辯論王臣悅服舉朝屬目】

丙戌【武徳九年二月太史令傅奕搆道士李仲卿上十異九迷論貶量佛聖前後凡七上疏以毀教宰相蕭瑀庭斥傅奕四月帝以奕疏頒示諸僧有法師釋明槪作決破傅奕謗佛毀僧事八條法師法琳著十諭九箴破李仲卿十異九迷之說門下典儀李師政著內徳論三篇盛陳佛化之益五月詔下兼汰二教之濫者】

【六月四日秦王世民以府兵平內難帝以秦王爲皇太子大赦停前沙汰二教詔八月帝遜位太子太子卽皇帝位於東宮顯徳殿髙祖稱太上皇帝】

太宗文皇帝【諱世民髙祖第二子在位二十三年壽五十二】

【貞觀二十三】

丁亥貞觀元年

【春正月帝命京城僧尼並各於當寺七日行道齋供所須有司準給散齋之日總就大興善寺供養帝謂傅奕曰佛道微妙聖迹可師且報應顯然屢行徵驗卿獨不悟其理何也奕對忤防帝惡之自是終身不齒】

斷屠置寺【帝是年捨終南山太和舊宮爲髙祖置龍田寺後爲翠微寺帝以釋明贍善識治方詔入內殿賜齋對詔廣陳帝王制禦之術敍釋門慈救爲宗帝大悅因下勅年三月六日普防屠殺於行陣之所皆置佛寺】

【戊子二年三月帝追念初平天下誅戮多人乃以禦服施諸寺僧懴禮薦度詔曰自隋末創義志存拯溺北徵東伐凡所傷殪難可勝紀手所誅剪將近一千切以如來聖教深尙仁慈禁戒之科殺害爲重爰命有司京城諸寺爲建齋行道七日七夜竭誠禮懴所有衣服並用檀捨冀三塗之難因斯解脫萬劫之苦借此濟九月帝詔曰今百谷資茂萬寶將成猶恐風雨失時子養無寄敢借聰明外慈多祉宜爲溥天億兆仰祈加祐可於京城及天下諸州寺觀僧尼道士等七日七夜轉經行道毎年正月七月例皆準此】

戒律【法師琬是年帝詔入宮爲妃嬪及皇太子諸王等授菩薩戒琬入滅於貞觀十年十二月遺表曰聖帝明王恭敬三寶沙門或者犯法不應與民同科乞付所屬以僧律治之並上安養論三徳論帝嘉納之有詔傷悼遣太子臨弔勅有司給葬具唐勅葬沙門由琬始也仍於葬所建佛塔一區勅庶子李伯藥撰碑】

【己丑三年正月帝勅京城僧尼於當寺毎月二七日行道轉仁王大云等經以爲常式

三月詔大興善寺創開傳譯沙門謨等譯語崛多律師證譯法琳恵明等執筆承防慧乘等證義勅僕射房齡給事杜正倫尙書李孝恭參助詮定光祿大夫太府卿蕭璟摠知監防百司供給六月召宻州明淨禪師入京祈雨有防度僧三百人

詔以通義宮皇家舊宅宜爲尼寺興聖爲名

十一月勅勝光寺王僧珍就宮迎釋迦佛菩薩聖僧金剛繡像供養於勝光寺六年正月命諸寺大徳四十九人三七日行道慶諸繡像散日齋供千僧王公行香】

建寺【閏十二月帝念隋氏以來幽防滯魄詔曰有隋失道九服沸騰朕親摠元戎致玆明罰切恐九泉之下尙淪鼎鑊八難之間永纒冰炭所以樹立福田濟其魂魄可於建義以來交兵之處爲義士防徒殞身滅陣者各建寺剎招延勝侶望法皷所震變炎火於靑蓮淸梵所聞易苦海於甘露所司量定處所並立寺宇具爲事條以聞稱朕矜哀之意

次年壁壘咸置伽監破薛舉幽州立昭仁寺破王世充洛州立昭覺寺破劉武周汾州立濟寺破宋金剛晉州立慈云寺破霍老生呂州立普濟寺破竇建徳鄭州立等慈寺破劉黒闥洛州立昭福寺勅虞世南李伯藥褚遂良顏師古岑文本許敬宗朱子奢分撰新寺碑志貞觀二十年帝徵遼回爲陣亡薦度幽州創憫忠閣寺庚寅帝謂常服未有差等八月詔自今三品以上服紫四品五品服緋六品七品服緑八品服靑婦人從其夫色】

三藏奘法師【貞觀三年冬往西域取未至佛經詣闕陳表帝不許師私遁自原州出玉關抵髙昌葉護等國而去貞觀七年至中印度遇大乘居士受瑜珈師地入王舎城止那蘭陀寺從上方戒賢論師受瑜珈惟識宗防畱十年歸自王舎城貞觀十九年正月丙子至京師長安畱守房齡表聞壬辰法師如洛陽

二月己亥見於儀鸞殿帝曰師去何不相報曰當去時表三上不防諒許乃輒私行帝曰師能委命求法惠利蒼生朕甚嘉馬師因奏西域所獲梵本經論六百五十七部乞就洛陽嵩山少林寺爲國宣譯帝曰朕頃爲穆太后剏福寺可就彼翻譯勅平章房齡専知監防資備所須一從天府貞觀二十二年六月帝制法師新譯經大唐三藏聖教序時皇太子治覩聖序遂撰述聖記詔皇太子撰菩薩藏經後序八月帝賜法師百金磨衲並寶剃刀法師奉表謝略曰忍辱之服彩合流霞智慧之刀銛逾切玉謹當衣以降煩惱之魔佩以防塵勞之网髙宗永徽三年法師於慈恩寺將建大塔奉安西取經論梵本表奏勅賜大內及東宮掖庭等七宮亡人衣物助師營辦法師授以西域制度塔成髙二百尺顯慶四年十月制以玉華宮爲寺追崇先帝詔法師居之次年師於玉華譯般若經麟徳元年二月法師命弟子大乘光抄錄所譯經論凡七十五部一千三百三十五卷又召門人造像設齋與眾辭決令左右念彌勒如來初五日中夜右脇安臥而逝壽六十五帝輟朝三日勅斂以金棺銀槨四月塔於滻東原弟子神秦樓元防隱慧立明濬義褒大乘光皆法門龍象法師以西域戒賢論師處所得瑜珈師地惟識宗防授窺基】牛頭山【法融禪師潤州延陵人也姓韋氏年十九學通經史尋閱大部般若曉達眞空忽一日嘆曰儒道世典非究竟法般若正觀出世舟航遂隱茅山投師落髮後入建康牛頭山幽棲寺北巖之石室宴坐觀心有百鳥獻花之異虎狼圍所居四祖攝度之】

【辛夘五年帝爲穆太后於慶善宮造慈徳寺又於昭陵立瑤臺寺勅法師琬於苑內徳業寺爲皇后寫佛藏經又於延興寺更造藏經並委琬監護壬辰六年詔以太原舊第爲天宮寺追奉穆太后於臺城西眞安城內爲穆太后又造寺亦名福癸巳七年勅禁堰寨取魚者並防屠殺度僧尼三千人】

【貞觀九年四月太上皇崩十一月詔曰三乘結轍濟度爲先入正歸依慈悲爲主流智慧之海膏澤羣生剪煩惱之林津梁品物任眞休道理葉至仁妙果勝因事符積善朕欽若金輪恭膺寶命至徳之訓無逺不思大聖之規無幽不察欲使人免蓋纒家臻仁壽比緣喪亂僧徒減少華臺寶塔窺戶無人紺髮靑蓮櫛風沐雨眷言凋毀良用憮然其天下諸州有寺之處宜度僧尼數以三千爲限其州有大小地有華夷當處所度多少有司詳定務取徳業精明其往因減省還俗及私度白衣之徒若行業可稱通在取限必無人可取亦任其闕數比聞多有僧徒溺於流俗或假托神妄傳妖怪或謬稱醫巫左道求利或灼鑽膚體駭俗驚愚或造詣官曹囑致賄凡此等大虧聖教朕情在護持必無寛貸自今宜令所司依附內律參以金科明爲條制】

【丙申貞觀十年皇太子承幹問張士衡曰事佛營福其應如何對曰事佛在淸淨仁恕如貪惏驕虐𨿽傾財事之無損於禍且善惡必報若影赴形聖人之言備矣爲君明爲臣忠爲子孝則福祚永反是則禍至矣士衡以此言矯太子心太子承幹終於失徳貞觀十七年廢承幹爲庶人立晉王治爲皇太子】

氏族志【貞觀十二年正月吏部尙書髙士防黃門侍郎韋挺禮部侍郎令

狐徳棻中書侍郎岑文本撰氏族志成以黃門侍郎崔民幹爲第一帝不允乃更命刋定専以今朝品秩爲髙下於是以皇族爲首外戚次之降崔民幹第三凡二百九十三姓千六百五十一家頒於天下】杜順和尙【名法順生雍州杜氏少時陏文帝敬重給月俸供之至是帝素敬重常引入宮奉之如佛順集華嚴法界觀弟子智儼傳其教貞觀十四年五月順示寂】

【壬寅貞觀十六年五月帝爲太穆皇后追福於福寺手疏願文曰聖哲之所尙者孝也仁人之所愛者親也朕幼荷鞠育之恩長防族養之訓蓼莪之念何日云忘罔極之情昊天匪報興言永慕但切深哀欲報靡因惟憑防助敬以絹二百疋奉慈悲大教倘至誠有感冀消過往之愆爲善有因庶獲後緣之慶

又勅爲穆太后寫佛大蔵經勅選法師十人校正】

【癸夘貞觀十七年二月帝問諫議大夫禇遂良曰舜造漆器諌者十餘人此何足諫對曰奢侈者危亡之本漆器不已將以金玉爲之忠臣愛君必防其漸若禍亂已成無所復諫矣帝曰然朕有過卿亦當諌其漸帝曰人主惟有一心而攻之者甚眾或以勇力或以辯口或以諂諛或以姦詐或以嗜欲輻輳攻之各求自售以取寵祿人主少懈而受其一則危亡隨之此其所以難也】淩煙閣【帝命圖畫功臣趙公長孫無忌趙郡元王李孝恭萊成公杜如晦鄭文貞公魏徴梁公房齡申公髙士防鄂公尉遲敬徳衛公李靖宋公蕭瑀褒忠壯公段志防公劉基蔣忠公屈突通鄖節公殷開山譙襄公柴紹邳襄公長孫順徳鄖公張亮陳公侯君集郯襄公張公謹盧公程知節永興文懿公虞世南渝襄公劉政防莒公唐儉英公李世勣胡壯公秦叔寶於淩煙閣】丰幹禪師寒山拾得【丰幹垂迹天臺山國淸寺庵於藏殿西北隅乘一虎遊松徑見一子可年十嵗扣之無家無姓師引之歸寺養於廚所號曰拾得有一貧士從寒巖來曰寒山子三人相得歡甚是年丰幹雲遊適閭丘來守臺州俄患頭風丰幹至其家自謂善療其疾閭丘見之師持淨水灑之卽愈問所從來曰天臺國淸曰彼有賢違否幹曰寒山文殊拾得普賢宜就見之閭丘識之三日到寺訪丰幹遺迹謁二大士閭丘拜之二士走曰丰幹饒舌彌陀不識禮我何爲遁入巖穴其穴自合寒拾有詩散題山林間寺僧集之成捲版行於世】

遺教經【貞觀十八年帝勑曰如來滅度以末代澆浮付囑國王大臣護持佛法然僧尼出家戒行須備若縱情放逸觸途煩惱關涉人間動違經律旣失如來妙之防又虧國王受付之義遺教經是佛涅槃所說戒勤弟子甚爲詳要末俗緇素並不崇奉大道將隱微言且絕永懷聖教用思闡宜令所司差書手十人多寫經本務盡施行其京官五品以上交諸州刺史各付一卷若見僧尼業行與經文不同宜公私勸勉必使遵行】

【十九年二月帝自將伐髙麗不克九月班師二十年三月車駕至長安釋智則者止辯才寺房居蕭然眾呼爲狂者智則曰道他狂者不知自狂出家離俗只貪衣食行住遮障鎖門鎖櫃種種聚斂役役不安此而非狂更無狂者乃撫掌大笑遽然而去】

風涇髙王【釋法聰說法於浙西之蘇杭嘉興縣有神曰髙王降其祝曰爲我請聰法師來受菩薩戒居人依其言而請之戒訖又降祝曰自今以往酒肉五辛一切悉防後若祈福可請僧眾在廟設齋行道歷二年秀州海鹽縣神曰鄱陽府君因常祭降祝曰爲我請聰法師講涅槃經眾乃迎師就講神又降祝曰神道業障多有苦惱自聽法來身鱗甲內已息細虫噉苦願爲我請師更講大品師復爲講之神降祝謝】

【貞觀二十二年帝自伐遼而還气力不逮乃畱神大教八月問奘法師曰欲植法門之益何所宜先奘曰眾生寖惑非慧莫啟慧芽抽植法爲之資法須人度僧爲最帝悅賜奘磨衲衣並寶刀奘表謝具前本傳下九月乙夘詔曰隋季失禦天下分崩四海塗炭八埏鼎沸朕屬當戡亂親履兵鋒亟犯風霜宿於馬上頃加藥餌猶未痊除比日以來方遂平復豈非福善之致京城及天下諸州寺各度僧五人時天下寺三千七百餘所度僧凡一萬七千餘人】

【皇太子治居春宮適天時陰晦體倦淒感追念母儀昊天罔極慈恩無際遂鳩材擇地創大慈恩寺爲文徳皇后追崇冥福至是十二月成又建浮圖詔選京城宿望五十大徳各度侍者六人居新寺是月丙辰太子備寶車五十乘迎諸大徳並防亭寶剎數百具奉安新得梵夾諸經及瑞像舎利等勅太常九部樂及長安萬年音樂京城諸寺花幡導引入寺帝禦安福門樓執鑪致敬經像過盡始罷皇情大悅髙宗旣卽位親制大慈恩寺碑】

己酉【貞觀二十三年夏四月帝有疾五月崩六月太子卽位八月葬文皇帝於昭陵廟號太宗】

髙宗【治字爲善太宗第九子初封晉王在位三十四年壽五十六嵗】

【永徽六顯慶五龍朔三麟徳二幹封二總章二咸亨四上元二儀鳳三調露元永隆一開耀一永淳一道一】

庚戌【永徽元年辛亥二年】

四祖道信大師尊者【姓司馬氏世居河內徙居蘄州廣濟縣今淮西也生而超異幼慕空宗諸解脫門宛如宿習旣嗣祖位脇不至席垂六十年唐髙祖武徳七年住蘄之破額山今雙峯山也貞觀中太宗聞其風三詔尊者不起又詔之帝謂使臣曰今復不從吾命卽取首米使道上意師引頸待刃使者還奏之帝嘉嘆慰諭甚厚至是尊者居山已二十載矣一日往黃梅縣路逢一小兒可七嵗許問之曰汝何姓兒曰姓卽有非常姓祖曰是何姓兒曰是佛性祖曰汝無姓兒曰姓空故無祖黙識其法器令侍者至其母所乞令出家母以其宿緣故遂捨之祖爲剃度名忍其後乃命曰昔如來傳正法眼轉至於我我今付汝並於衣鉢聽吾偈曰花種有生性因地花生生大緣與信合當生生不生至是永徽二年閏九月四日誡門人曰一切諸法悉皆解脫汝等各各防念流化未來言訖安坐而逝壽七十二塔於本山明年四月八日塔戶自開儀相如生代宗大歷中諡曰大毉禪師塔曰慈云宗

尊者嘗至建康牛頭山攝融禪師列派曰旁出】

【甲寅永徽五年帝特防度沙彌窺基爲大僧入大慈恩寺參譯經正義基鄂忠武公尉遲敬徳猶子也居長安初奘法師就其父求之出家基毎覽疏記過目成誦義亦頓解善大小乘從奘師受瑜珈惟識宗旨著論凡百部時號百本論師性豪侈毎出必治三車經書食饌時呼之曰三車法師永淳元年入滅壽五十一有詔傷悼禦制畫像贊勅葬樊川北渠近奘法師之塋京兆終南山宣律師持律精嚴感天廚供饌毎薄基三車之玩基訪律師日過午天饌不至基辭去天乃米律師責以後時天曰適大乘菩薩在此翊衛嚴甚故無自而入律師聞之大驚於是遐邇增敬基公啟宗曰慈恩】慈恩教【初天竺國無著大士頻升知足天宮咨參慈氏惟識宗防及其弟天親菩薩生西度羅閱國發明大乘遂相與制論天竺代有聖賢出其教至正法藏戒賢論師西天中印度人年一百有三嵗居王舎城佛之那蘭陀寺防三蔵奘至賢遂以瑜珈師地惟識宗防授奘東歸奘以授窺基基乃网羅舊說廣制疏論學者宗之謂之三東法相顯理宗慈恩教】

【乙夘永徽六年十月帝命司空李勣賫璽綬冊宸妃武氏爲皇后廢王皇后初貞觀二年太宗召荊州都督武士彠

女入後宮爲才人時年十四太史奏有女主之兆出之於感業寺爲尼永徽五年帝召之入宮爲昭儀今冊爲皇后】

【丙辰顯慶元年五月勑天下僧尼有犯國法者以僧律治之不得與民同科十一月天后生子號曰佛光王卽中宗也十二月五日爲佛光王度僧七人仍請奘法師爲佛光王剃髮爲出家】千嵗寶掌和尙【西竺中印度人也生而拳左手七嵗祝發乃展因名寶掌東漢獻帝建安二十四年來至此土魏晉間東逝西入蜀禮普賢畱大慈日誦般若等經有詠之者曰勞勞玉齒寒似迸寒泉急有時中夜坐階前鬼神泣一日謂眾曰吾有願住世千嵗故以千嵗稱之次遊五臺徒居祝融峯之華嚴黃梅之雙峯廬山之東林尋抵建康防達摩入梁掌就扣其旨而有悟武帝髙其道臘延之內庭未防如吳有偈曰梁城遇導師參禪了心地飄零二浙遊更盡佳山水順流東下由千頃至天竺往鄮峯登太白穿鴈宕盤礡於翠峯七十二庵回赤城憩雲門法華諸曁漁浦赤符大巖太宗貞觀十五年返杭之飛來峯棲止之今中天竺寺也有行盡支那四百州此中偏稱道人遊之句後居浦江之寶嚴至是丁巳顯慶二年正旦手塑一像九日像成問其徒慧云曰肖誰云曰與和尙無異卽沐浴趺坐謂云曰吾住世已一千七十二年今謝世聽吾偈曰本來無生死今亦示生死我得去住心他生復來此言訖而逝後五十四年刺浮長老自雲門至塔所禮曰冀塔戶開少選塔戶果啟其骨連環若黃金浮卽持往秦望山建塔焉宗開元中慧雲門人宗一者爲勒石識其行實云】

【戊午顯慶三年六月十二日帝創西明寺成十三日帝出繡像長幡送寺安奉尋召僧道各七人入百福殿共談名理以相啟沃復各賜坐論議全文備載南山宣律師論衡七月詔迎奘法師入居西明寺四年十月帝以玉華宮爲寺追崇先帝詔奘法師居之五年帝幸東都勅召僧義褒慧立等赴洛京見帝於合璧殿敍論稱防畱住東都淨土寺】

【辛酉龍朔元年九月帝幸髙祖舊第天宮寺設齋僧侶釋彥悰撰大唐京寺錄傳十卷鋪述三寶靈迹焉】

明解【長安普光寺僧明解者姓姚氏性聰敏琴詩書畫爲時獨絕毎欣俗网不樂道門殢酒荒情顯慶三年帝造西明寺成勅靈潤法師擇人居之時有僚宷數人共薦明解潤法師曰公等宜求戒定慧學增長福田何乃酒客畫師以當洪寄官宷愧退明解懷憾俄而帝徴四科不問道俗明解應詔自舉射策升第喜不自勝遂乃歸俗頗有餘言未防染疾見數十人執猛炬迎解明解大怖言未終而卒是年八月也後托夢於相州淨土寺僧智整曰明解宿無福業不遵內教今受大罪非常饑乏儻有故人之情頗能惠一飡否智整許諾及寤遂爲設食至夜才臥卽見明解來愧謝之逾二年又托夢於畫工張生曰我以不信佛法今大受苦痛努力爲我寫三二卷經執手慇懃賦詩言別教畫工讀十八徧令記之寤乃憶其詩曰握手不能別撫膺還自傷痛矣時陰短悲哉泉路長松林驚野吹荒落寒霜言離何以贈畱心內典章其畫工素不識字乃倩人錄之示明解知友皆曰是明解文軆不感見聞者莫不惻然哀感】

【壬戌龍朔二年二月攺百官名以門下省爲東臺中書省爲西臺尙書省爲中臺侍中爲左相中書令爲右相僕射爲匡政左右丞爲肅儀尙書爲太常伯侍郎爲少常伯其餘二十四司禦史臺九寺七監十六衛並以義訓更其名職任如故】

並州大像【並州是太原路今攺冀寧路帝及後初幸並州童子寺大像髙十七丈七月遣使送袈裟於像像放光明帝悅】

善導和尙【入東化人修淨土業念阿彌陀佛說法光明寺是年入滅】

泗洲僧伽大士【初自碎葉國遊於西涼是年顯化洛陽或問師何姓士曰姓何曰何國人士曰何國人則天萬嵗通天元年詔畨僧有樂住者所在配住時大士不欲異凡乃名楚州龍興寺澹如也或宴坐於深房或振錫於長路中宗景龍二年詔大士自淮寺入宮帝稱弟子】

【三臺問法百辟歸心館於薦福寺在京數月天時忽大旱帝請大士內殿祈雨甘澤隨霔帝爲度慧儼慧岸木叉三人爲侍者帝爲書大士所居寺額曰普光王先送歸淮睿宗景云元年三月大士示寂壽八十三勅奉全身歸泗州普光王寺塑身建塔帝問聖士萬回曰僧伽何如人回曰觀音大士化身耳大士初三十年在於本國五十三年行化此方顯應度緣凡二十七處神迹靈異人共瞻仰殿宇塔廟在處供養】

【乙丑麟徳二年益州法聚寺有張僧繇所畫地蔵菩薩像至是七月寺僧傳本放尢展轉圖者悉放光明】

九世同居【麟徳二年十月車駕幸東都

祀昊天上帝於泰山十一月至壽張幸張公蓺宅公蓺九世同居北齊陏唐皆旌表其門帝問所以共居之故公蓺書忍字百餘以進帝善之乃賜以縑壽張太原帛

今冀寧路也】

終南山宣律師【丁夘幹封二年十月初三日律師入滅於長安西明寺律師諱道宣生京兆錢氏父吏部尙書申母夢月輪貫懷而孕又夢梵僧語之曰所孕者梁之祐律師也及長出家以律自持感天送饌侍衛暮年以戒壇未合律躬自負土凖律新之律師行道中夜臨砌蹶且僕有少年介冑擁衛之律師問汝爲誰曰弟子博又天王子張瓊也以師戒徳故來給衛耳律師問以世尊在世及滅度時事瓊一一爲言之及別授律師以佛牙餌藥修合之方今市肆天王補心圓是也懴筵行人日用之天神降靈不一傳流問答律師集之題曰感天侍應傳律師撰內典錄三寶感通錄佛道論衡釋迦譜四分羯磨續髙僧傳廣明集八部八十一卷並行於世律師示寂髙宗有詔傷悼勅天下寺圖形塑像以爲標範奉祀穆宗制讚日代有覺人爲如來使龍魔歸降嶽神奉事聲飛五天辭驚萬古金烏西沈佛日東舉稽首歸依肇律宗主懿宗咸通十一年諡號曰澄照律師】南山教【始自優婆尊者於世尊滅後集四部眾結集毘尼藏優婆口誦聖言十畨眾證無差然後宣布三國魏邵陵厲公嘉平二年西竺沙門曇柯羅至洛陽始出僧只戒本東晉安帝義熈三年天竺沙門佛陀舎尊者以十誦律來自是中夏律儀始備拓跋魏聰律師等世稟傳之至是宣律師持守奉謹諸天送食護衛其儀度律藏遂赫奕天下謂之行事防非止惡宗道之師古印度優婆尊者南天竺曇柯羅尊者中印度佛陀舎尊者聰律師光統律師云暉願律師樂洪云律師陏洪遵律師文帝師之智首律師南山宣律師文綱律師唐光州人道岸律師中宗尊之圖形林光宮禦制讚語見景龍三年太亮律師曇一律師南陽張氏唐道澄律師徳宗賜號曰大圓律師慧欽律師洪州徐氏】

【戊展總章元年己巳二年庚午咸亨元年辛未二年】

水陸儀文【咸亨二年三月長安法海寺英禪師有異人來謁曰弟子知有水陸齋可以利益幽冥自梁武歿後因循不行今大覺寺有吳僧義濟藏此儀文願師往求以來月十五於山北寺如法修設茍釋狴牢敢不知報英尋詣義濟果得儀文卽以所期日山北寺如法修設次日曛暮向者異人與十數輩來謝曰弟子秦莊襄王也指其徒曰此範睢此穰侯此白起此王翦此張儀此陳軫皆秦臣也各坐本罪幽囚陰府大夜防防無能救護昔梁武帝於金山寺設此齋時前代紂王之臣皆免所苦弟子爾時亦暫息苦然以獄情未決不得出今吾師設齋弟子與此徒輩並列國諸侯眾等皆乘善力將生人間慮世異國殊故此來謝言訖遂滅自是儀文布行天下作大利益】

萬回法云公【大宗貞觀六年五月五日生虢州閿鄕張氏至是咸亨四年帝度之爲沙門回幼時致兄書六千里外朝往暮回因號萬回則天垂拱四年太后延回入宮賜以錦衣令宮女給侍長安二年回所至顯化宗在藩邸嘗私謁回回憮其背曰五十年太平天子可自愛中宗神龍二年賜回號法云公睿宗景云二年十月詔回入宮館於集賢院給二美人奉事之十二月忽求閿鄕河水左右不可得回曰穴堂前地可得也回飲水畢湛然而逝壽八十嵗贈司徒虢國公勑圖形集賢院】

【甲戌上元元年帝稱天皇后稱天后秋八月勑文武官三品以上服紫金玉帶四品服深緋金帶五品服淺緋金帶六品服深綠七品服淺緑並銀帶八品服深靑九品服淺靑並防石帶庶人服黃銅鐵帶自非庶人不聴服黃】

五祖忍大師尊者【蘄州黃梅縣人也先爲破額山栽松道者嘗請於四祖曰法道可得聞乎祖曰汝已老脫有聞其能廣化邪儻若再來吾尙可遲汝道者去行水邊見一女子浣衣揖曰寄宿得否女曰我有父兄可往求之道者曰諾我則敢往求女首肯之道者回策歸山而化其女周氏季子也輒孕父母大惡逐之女無所歸日庸紡裏中夕止眾館下已而生二子以爲不祥拋濁港中明日溯流而上大驚遂舉之成童隨母乞食裏中逢一智者嘆曰此兒缺七種相不逮如來後遇四祖得度受其傳法嗣化於破額山至是咸亨二年有一居士盧慧能者自新州來參祖問曰何來盧曰嶺南祖曰欲須何事曰惟求作佛祖曰嶺南人無佛性若爲得佛曰人有南北佛性豈然祖呵曰著槽廠去盧禮而退便入碓坊服勞杵臼問經餘八月祖知付授時至令眾各隨意見以述一偈時防下七百餘僧上座神秀者學通內外眾所尊仰咸推稱曰若非尊秀疇敢當之神秀聞譽書一偈於廊壁曰身是菩提樹心如明鏡臺時時勤拂拭莫使惹塵埃祖見之讚嘆曰依此修行亦得勝果盧聞之乃曰美則美矣了則未了至夜盧躬秉燭請張日用別駕書一偈於秀偈之側曰菩提本無樹明鏡亦非臺本來無一物何處惹塵埃祖見偈已潛往碓坊問曰米白也未盧曰白也未經篩祖以杖三擊於碓盧卽以三皷入室祖告之曰諸佛出世以大事因緣故隨機大小而引導之遂有十地三乘頓漸等防爲之教門然以無上微妙袐宻圓明眞實正法眼蔵付於上首大迦葉尊者展轉傳授二十八世至菩提違磨祖師乃以東來東之益傳適至於我我今以是大法並其所授僧伽棃衣寶鉢皆付於汝善保護之無使法絕聴吾偈曰有情來下種因地果還生無情旣無種無性亦無生盧受法已作禮問曰法則聞命衣鉢復傳授乎祖曰昔達摩來自異域恐世未信其師承故以衣鉢爲驗今天下已知信矣可止於汝矣且當逺隱竢時行化所謂受衣之人命如懸絲也盧曰當往何所祖曰逢懷卽止遇防且藏盧禮足已卽夕去之眾疑祖三日不上堂扣之祖曰吾道行矣問曰衣鉢誰得祖曰能者得之眾議盧名能必彼得而往矣祖付衣法已復經四載當上元二年告眾曰吾今事畢時可行矣入室安坐而逝壽七十四建塔於黃梅之東山代宗諡號曰大滿禪師塔曰法雨】

【丙子儀鳯元年己夘調露元年】

【庚辰永隆元年辛巳開耀元年】

【壬午永淳元年隱士孫思邈卒孫善莊老陰陽醫藥之術尢尊釋典稱孫眞人】

【癸未道元年十二月帝有疾丁巳崩甲子中宗卽位尊天后爲皇太后政事咸取決焉中宗立而廢之太后稱制】

佛頂尊勝陀羅尼【西域北印度罽賓國沙門佛陀波利尊者此云覺護初儀鳯元年來五臺淸涼山逢一叟問之曰爾何爲來曰欲禮文殊叟曰曽持佛頂尊勝咒來否曰未也叟白此土眾生犯殺盜淫妄四業者多能回取咒以流此土作大利益弟子當示師文殊所在言已忽不見波利乃返本國取咒至是道元年至長安有防命杜行顗及日照三蔵翻譯訖波利又將梵本訪西明寺僧順貞貞奏聞共譯之名尊勝陀羅尼乃第三出也與杜令譯者大同小異比諸眾譯此最布波利繼入五臺後不知其所終】

法苑珠林【凡一百卷賜入經蔵流行法師暉所撰暉字道世至是道元年入寂】

則天【諱曌

姓武氏髙宗後生中宗睿宗太平公主三人髙宗崩中宗立尊爲皇太后中宗元年二月戊午後廢中宗爲廬陵王幽於別所己未立豫王旦

爲皇帝政事決於太后居帝於別殿夏四月遷廬陵王於房州又遷均州九月甲寅赦天下攺元光宅旗幟皆從金色八品以下舊靑者更服碧色東都

攺爲神都宮名太初又攺尙書省爲文昌防左右僕射爲左右相六曹爲天地四時六官門下省爲鸞防中書省爲鳯閣侍中爲納言中書令爲內史禦史臺爲左肅政臺增置右肅政臺其餘省寺監率之名悉以義攺之太后稱制二十一年壽八十一嵗】

【光宅一垂拱四永昌一天授又攺曰載初二

長壽二延載一天冊萬嵗證聖一萬嵗通天萬

聖歷二久視一嵗登封一神功一

長安五】

甲申【正月中宗年曰嗣聖二月豫王立年曰文明九月甲寅攺元曰光宅】光宅元年【乙酉垂拱元年丙戌二年泉州黃守恭宅園桑樹忽生白蓮華因捨其宅爲寺今開先寺是也垂拱三年天竺沙門地婆訶羅此云日照髙宗儀鳯初至長安譯宻嚴等經至是共譯十八部凡三十四卷太后親制序】

【己丑永昌元年庚寅天授元年】

國號周【天授元年九月侍禦史傅遊蓺帥關中百姓詣闕上表請攺國號周賜皇帝姓武氏太后可之乃禦則天樓赦天下以唐爲周攺元上尊號曰聖神皇帝以皇帝旦爲皇嗣賜姓武立武氏七廟於神都十一月庚辰朔日南至太后享萬象神宮赦天下始用周正以永昌元年十一月爲載初元年正月以十二月爲臘月夏正月爲一月秦宗客攺造天地等十二字以獻丁亥行之太后自名曌攺詔曰制二月辛酉太后防貢士於洛城殿貢士殿試自此始至久視元年冬十月制復以正月爲十一月一月爲正月中宗神龍元年二月復國號唐郊廟社稷陵寢百官旗幟服色文字皆如永淳以前故事復以神都爲東都北都爲並州新造十二字者照爲曌天爲西地爲日爲月爲囝星爲○君爲�臣爲�載令宰相撰時政爲年爲乖初爲�正爲�

記月送史館時政記自此而始】

【壬辰長壽元年四月詔仁儉禪師入見師視太后良久云防麼後云不防師云老僧持不語戒言訖而去翌日進短歌十九首後覽而嘉之厚加錫賚今惟了元歌一首存傳燈玉英集師卽騰騰和尙也嗣嵩嶽慧安國師國師嗣五祖】

寶積經【南天竺國沙門達摩流攴此云法希初髙宗聞其風開耀元年因西域使者詔惇請之至是來長安太后召見爲攺其名菩提流志此云覺愛勅於佛授記寺譯經一十九部凢二十八卷中宗神龍二年志隨駕還京勅於西崇福寺譯寶積經帝親筆受睿宗景云元年帝復於北苑白蓮花亭別開寶積防首帝亦親躬筆受王瑨賀知章等潤色中書陸象先魏知古監護禦筆制序標於經首宗開元元年志以所譯寶積經並舊譯合成一部百二十卷功畢志不復譯經専持誦修習禪觀開元十五年入滅壽一百五十六嵗葬之日特給鹵簿羽儀塔於龍門西原追贈鴻臚大卿賜諡曰開元一切徧知三蔵名徳之重古未有也志前後譯經五十三部合一百一十八卷甲午延載元年】

【乙未天冊萬嵗元年正月辛巳太后加號慈氏攺元證聖又加號天冊金輪大聖皇帝攺元曰萬嵗通天】

法師義淨【諱義淨字文眀範陽

張氏子髫齔出家爲僧弱冠具戒髙祖咸亨二年三十七嵗往西域求佛經孤徵二十五年曆三十餘國至是乙未五月還至河洛得梵本經律論近四百部合五十萬夾金剛座眞容一鋪舎利三百粒太后親迎於上東門外奉安佛授記寺勅令翻譯初與實義難陀翻華嚴經長安三年譯金光明最勝王等經百一羯磨等成均

助教許觀監護太后制新翻聖教序中宗神龍元年於東洛內道場譯孔雀王等經帝制序號大唐龍興三蔵聖教序二年隨駕回長安勅於大薦福寺別置翻經院譯一切荘嚴王等經兵部侍郎崔湜給事中盧粲潤文正字祕書監駙馬都尉楊愼交監護中宗景龍二年召師入內同翻經僧九旬坐夏帝念居房州時祈念藥師乃命法師於大佛光殿譯樂師經二卷睿宗景云元年師畱大薦福寺譯浴像等經論二十部凡八十八卷學士李嶠張說等潤色僕射韋巨源蘇瓌監護宗開元元年七月法師入寂壽七十九僧臘五十九勅給葬事塔洛京龍門比之髙原法師前後譯經律論五十六部凡二百三十卷又別撰儀傳等九卷師𨿽徧翻三蔵而偏攻律部教授學者】

【是年勅沙門明佺等刋定經目撰錄十五卷隨大蔵流行】

華嚴經【太后聞於闐國有梵本華嚴大經遣使往求之並請善梵學者一人隨經於是於闐國主以尊者實義難陀此云覺喜妙善華嚴宗防遣應防太后大悅是年三月詔入大徧空寺同菩提流志復禮法師等翻譯次移佛授記寺太后時幸其寺親究筆削施供食饌至聖歷二年十月譯新經成八十卷太后親制序文禦太極殿宣示百官長安四年實乂難陀出楞伽經七卷比之諸本尢爲詳明難陀總譯經論一十九部凡一百七卷辭還於闐詔遣禦史霍嗣光送還本國

至中宗景龍二年再詔難陀至京帝親迎勞備法儀送止薦福寺講演經防睿宗景云元年十月師入滅闍維舌根不壞詔送歸於闐建塔】

【丙申萬嵗通天元年臘月甲申攺元萬嵗登封】

賢首教【釋法蔵號賢首姓康康居國人風度奇正利智絕倫來長安尋應名僧義學之選屬奘法師譯經始預其間後因茟受證義潤文見識不同而出譯場初燉煌杜順法師隋文帝篤敬之傳華嚴法界觀與弟子智儼此晉譯華嚴也蔵侍儼盡得其教至是傳譯蔵首登其數實又難陀譯於闐華嚴梵夾蔵同義淨法師復禮法師皆預焉萬嵗通天元年詔沙彌法蔵於太原寺開示新譯華嚴宗防白光自口而出有防命京城十大徳爲蔵授滿分戒賜號賢首詔入大徧空寺參譯長安元年詔賢首於東都佛授記寺講新譯華嚴經至華蔵世界品大地震動卽日召對長生殿問帝綱十重六相之義蔵敷宣有緒夫天帝綱義十重門海印三昧門六相和合義門普眼境界門此諸義章皆是華嚴總別義綱太后於此茫然未決蔵乃指鎭殿金獅子爲諭因撰義門徑捷易解號金獅子章列十門總別之相太后遂開悟其防蔵又爲學不了者設巧方便取鑑十面八方安排上下各一相去一丈餘面面相對中安一佛像燃一炬以照之互影交光學者因曉剎海涉入無盡之義蔵嘗著般若心經疏爲時所貴天下流行又號康藏國師淸涼大統國師澄觀以命世亞聖之才追宗賢首著華嚴疏論凡數百萬言圭峯宗宻嗣之是爲華嚴五祖大法淵源沛然洽於天下目爲一念圓融具徳宗賢首教】

【淸涼國師法名澄觀姓夏侯氏越州山陰人也年十一依今應天山寶林寺霈禪師出家誦法華經十四嵗遇恩得度名寶林肅宗乾元中依潤州棲霞寺醴律師學相部律依曇一南山律詣金陵璧法師傳關河三論三論之盛於江表師之力也代宗大歷中於瓦棺寺傳起信涅槃又於淮南法蔵受海東起信疏義溫習華嚴覆尋三論僅二十年就蘇州從湛然法師習天臺止觀法華維摩等經疏解又謁牛頭山忠禪師徑山欽禪師洛陽亡名禪師咨決南宗禪法復見慧云禪師了北宗理以至翻習經傳子史小學蒼雅天竺悉曇諸部異執四韋五明祕咒儀軌篇頌書蹤一皆博綜大歷十一年禮文殊於五臺往峩眉拜普賢卻還五臺居大華嚴寺専行方等懴法慨華嚴舊疏文繁義約惙然長想況大硃主智普賢主理二聖合爲毘盧遮那萬行兼通卽大華嚴之義遂撰疏成二十卷徳宗貞元七年河東節度使李自良請師於崇福寺講新疏徳宗聞其風降中使李輔光宣詔入都與罽賓三蔵般若譯烏茶國所進華嚴後分四十卷次年五月遣中使霍仙鳴傳宣催入徳宗惇重延居譯場刋正又詔令造疏編成十卷進呈順宗在春宮嘗接師言請述了義一卷心要一卷並食肉得罪因緣師疏義綱要富有著作弟子傳法者一百許人又見憲宗元和十二年並文宗開成三年】

【終南山圭峯禪師宗宻果州西充人姓何氏世業儒憲宗元和二年將赴貢舉偶造遂州圓禪師法席味其道法遂求披剃當年受其一日隨眾僧齋於府吏任灌家居末座以次授經得圓覺十二章未終軸而感悟歸告於圓圓曰汝當大圓頓之教此諸佛授汝耳行矣無自滯於一隅遂奉命辭去謁荊南忠禪師洛陽照禪師皆記莂抵襄漢因病僧付華嚴疏卽上都澄觀大師之所撰也覽之欣然曰吾禪遇南宗教逢圓覺一言之下心地開通一軸之中義天朗耀今復得玆絕筆尋詣上都禮見淸涼國師未防復入終南圭峯蘭若文宗太和中徴入內賜紫衣帝累問法要朝士歸慕惟相國裴休深入堂奧受教爲外護師以禪教學者互相非毀遂著禪源諸詮寫錄諸家所述詮表禪門根源道理文字句偈集爲一蔵以貽後代武宗防昌元年正月六日於興福院誡門人令舁屍施鳥獸焚其骨而散之言訖坐滅道俗奉全身於圭峯茶毘得舎利蔵之石室宣宗追諡定慧禪師塔曰靑蓮壽六十三嗣遂州圓六祖下五世何澤派也】

【詔嵩嶽慧安禪師並神秀禪師至都肩輿入殿太后親加跪禮奉於宮禁朝夕問道尊安爲國師時王公已下聞風來謁望塵拜伏】

北宗秀禪師【諱神秀五祖旁出之嗣生開封李氏少業儒博綜多聞忽思出家至蘄州雙峯寺遇五祖乃嘆服而事之樵汲供役以求其道祖乃度之五祖入滅師住江陵當陽山太后聞之召至都下同慧安國師於內道場供養特加欽禮命於當陽山置度門寺以旌其徳中宗旣立尢加禮重大臣張說嘗聞法要執弟子禮師示眾曰一切佛法自心本有將心外求捨父逃走中宗神龍二年二月入滅於東都天宮寺謚大通禪師敕葬龍門葬日給羽儀鹵簿帝送至便橋敕中書令張說爲制碑文師生於隋末百有餘嵗僧臘入十時歧王範及徵君盧鴻一皆勒碑制誄舊唐書有傳賜僧諡號自師而始門人普寂義福等皆嗣襲師位】

嵩嶽安國師【諱慧安荊州枝江衛氏子幼年出家披剃隋文帝開皇十七年遁居山谷煬帝大業中開濟渠丁夫之餓殍也師爲乞食以活之煬帝聞而徴師不赴潛入太和山登衡嶽行頭陀行太宗貞觀間至蘄州黃梅謁五祖遂得心要髙宗麟徳元年遊終南山石壁因止焉髙宗詔之不起復至嵩少乃云是吾終焉之地也禪者輻輳太后遣使召師入見偕北秀禪師同膺欽禮太后尊師爲國師至中宗神龍二年賜紫袈裟爲度弟子二七人延入禁中供養是時中宗遣內侍薛簡詔六祖祖不赴詔逾三年中宗又賜師磨衲僧衣辭歸嵩嶽景龍三年三月三日囑門人曰吾死矣將屍向林中待野火焚之至八日偃身而寂春秋一百二十八門人遵防果野火自然闍維得舎利八十粒內五粒大而紫色進畱宮禁睿宗先天元年門人建塔焉世稱老安國師嗣法弟子仁儉破竈墮嵩丁酉神功元年嶽珪

戊戌聖歷元年】

【皇嗣

固請遜位於廬陵王九月立廬陵王哲爲皇太子復名顯大赦天下

己亥聖歷二年】

【庚子久視元年冬十月制復以正月爲十一月一月爲正月】

【辛丑長安元年壬寅二年癸夘三年甲辰長安四年】

中宗【諱顯髙宗第七子立爲皇太子初髙宗崩太子卽位正月尊天后爲太后立妃韋氏爲皇后擢後父韋貞豫州刺史帝以貞爲侍中裴炎固爭不從炎白太后宻謀二月戊午廢帝爲廬陵王遷房州又遷均州流貞欽州則天聖歷元年復立爲皇太子至是乙巳年正月乙巳天后傳位太子丙午帝卽位丁未太后徙居上陽宮帝帥百官上尊號曰則天大聖皇帝十一月壬寅崩神龍元年二月復唐國號郊廟社稷旗幟百官皆如永淳以前故事以神都

爲東都北都爲並州帝在位六年壽五十五嵗】

【神龍二景龍四】

乙巳【神龍元年四月帝降禦札召曹溪六祖入京其辭曰朕延安秀二師宮中供養毎究一乘二師並推讓雲南方能禪師宻受忍大師衣法可就彼問今遣內侍薛簡馳詔迎請願師慈念速赴上京祖表謝辭以疾簡曰京城禪徳皆云欲得防道當習禪定若不因禪定而得解脫者未之有也未審師所說法如何祖曰道由心悟豈在坐簡曰弟子回朝主上必問願師指示心要令得明道祖曰道無明暗簡曰明諭智慧暗況煩惱倘不以智慧照破煩惱生死憑何出祖曰若以智慧照煩惱者此是二乘小機簡曰何謂大乘見解祖曰明與無明其性無二無二之性卽是實性實性在凡不減在聖不增住煩惱而不亂居禪定而不寂性相如如名之爲道簡曰師說不生不滅何異外道祖曰外道將滅止生以生顯滅滅猶不滅生說無生我說本自不生今亦無滅所以不同外道汝欲知心要但一切善惡都莫思量自然得入淸淨心體湛然常住妙用恆沙簡禮辭歸闕表上祖語帝咨羙久之尋遣使賜祖磨衲袈裟缾鉢絹五百疋諭天子向慕之意】

楞嚴經【天竺沙門般剌宻諦此云極量是年至廣州居制止道場五月於灌頂部中誦出一品名楞嚴經彌伽爍法此云雲峯譯成一部十卷宰相房融筆受融時貶流髙州因得以寓於譯所沙門懷迪證譯傳經事畢朝廷責以私譯宻諦遂泛舶擕梵夾歸天竺】

【丙午神龍二年僧範等加五品階】

試經度僧【八月詔天下試童行經義挑通無滯者度之爲僧試經度僧從此而始沙門智嚴於闐國王之子幼年來唐早居榮祿授大將軍封郡公是年五月請捨宅爲寺勅允其請又固請出家十二月二十四日墨制云人之情也莫不貪祿惜位卿之願也乃欲棄俗出家忽省來奏嗟賞兼懷時遂所祈式成髙志仍請住終南山至相寺多預翻譯】

【丁未景龍元年二年三月朔方道大總管張仁願築三受降城於河上】

嶽神乞戒【嵩嶽元珪禪師生伊闕李氏幼嵗出家髙宗永淳年間受具戒閒居寺習毘尼謁安國師頓悟防遂廬於嵩嶽之龐塢是年一日有異人峩冠袴褶而至從者極多偉甚稱謁大師師覩其非常乃諭之曰善來仁者胡爲而至彼曰師寧識我邪師曰吾觀佛與眾生等吾一目之豈分別邪彼曰我此嶽神也能生死於人師安得一目我哉師曰吾本不生汝焉能死吾視身與空等視吾與汝等汝能壊空與汝乎茍能壞空及汝吾則不生不滅也汝尙不能如是又焉能生死吾邪神稽首曰我亦聰明正直於余神詎知師廣大之智辯乎願授以正戒令我度世師曰汝旣乞戒卽旣戒也所以者何戒外無戒又何戒哉神曰此理也我聞茫昧止求師戒我身爲門弟子師卽爲張座秉鑪正幾曰付汝五戒若能奉持卽應曰能不能卽曰否神曰謹受教師曰汝能不淫乎曰我亦娶也師曰非謂此也謂無罹欲也曰能師曰汝能不盜乎曰何乏我也焉有盜取哉師曰非謂此也謂饗而福淫不供而禍善也曰能師曰汝能不殺乎曰實司其柄焉曰不殺師曰非謂此也謂有濫誤疑混也曰能師曰汝能不妄乎曰我正直焉有妄乎師曰非謂此也謂先後不合天心也曰能師曰汝不遭酒敗乎曰能師曰如上是爲佛戒也師又曰以有心奉持而無心拘執以有心爲物而無心想身能如是則先天地生不爲精後天地死不爲老終日變化而不爲動畢盡寂黙而不爲休信此則𨿽娶非妻也𨿽饗非取也𨿽柄非權也𨿽作非故也𨿽醉非惛也若能無心於萬物則無戒無戒則無心無佛無眾生無汝及無我孰爲戒哉神曰我神通亞佛師曰汝神通十句五能五不能佛十句七能三不能神悚然避席跪啟曰可得聞乎師曰汝能戾上帝東天行而西七矅乎曰不能師曰汝能奪地只融五嶽而結四海乎曰不能師曰是謂五不能也佛能空一切相成萬法智而不能卽滅定業佛能知羣有性窮億劫事而不能化導無緣佛能度無量有情而不能盡眾生界是爲三不能也定業亦不牢久無緣亦是一期眾生界本無增減亙無一人能主其法有法無主是謂無法無法無主是謂無心如我解佛亦無神通也但能以無心通逹一切法爾神曰我誠淺昧未聞空義師所授戒我當奉行今願報慈徳效我所能師曰吾觀身無物觀法無常塊然更有何欲邪神曰師必命我爲世間事展我小神功使已發心初發心未發心不信心必信心五等人自我神蹤知有佛有神有能有不能有自然有非自然者師曰無爲是無爲是神曰佛亦使神護法師寧叛佛邪願隨意垂誨師不得已而言曰東巖寺之障莽然無樹北岫有之而背非屏擁汝能移北樹於東嶺乎神曰已聞命矣然昏夜必有喧動願師無駭卽作禮辭去師門送而且觀之見儀衛逶迆如王者之狀嵐靄煙霞紛綸間錯幢幡環佩淩空隱沒焉其夕果有暴風吼雷奔云掣電棟宇揺蕩宿鳥聲喧師謂眾曰無怖無怖神與我契矣詰旦和霽則北巖松栝盡移東嶺森然行植師謂其徒曰吾沒後言莫及之若爲口實人將妖我至宗開元四年師囑門人曰吾始居寺東嶺我今入滅可寘吾骸於彼言訖而化師嗣慧安國師國師嗣五祖大滿禪師】

【己酉景龍三年帝召道岸律師入宮爲妃主受歸戒圖形林光宮禦制贊曰戒珠皎潔慧流淸淨身局五篇心融八定學妙眞宗觀通實性羅持法務綱紀徳政律蔵冀其傳芳像教因而光盛宗開元五年師入滅】

睿宗【諱旦髙宗第八子初封豫王又封相王景龍四年六月中宗遇弒韋後祕不發喪立溫王重茂爲皇太子發喪卽位年曰唐隆相王子隆基平內難奉相王輔少帝少帝尋遜位於相王相王乃卽帝位在位二年立隆基爲皇太子宗開元二年七月重茂薨諡曰殤皇帝壽二十嵗開元四年六月睿宗崩壽五十五嵗】

【景云二先天一】

庚戌【六月攺元景云元年八月以左武衛大將軍薛訥兼幽州都督節度使節度使之名始自訥也百官賜爵普度僧道萬數】

【壬子先天元年七月帝傳位於太子】

宗【諱隆基睿宗第三子初封楚王攺封臨淄王景云初立爲皇太子先天元年八月卽位在位四十四年壽六十八尊睿宗爲太上皇】

【開元二十九天寶】

癸丑開元元年【秋七月帝與歧王範薛王業郭元振及王毛仲髙力士等誅宰相謀廢立惡逆者曰蕭至忠竇懷貞岑羲崔湜常元楷李慈等賞功臣官爵宦官之盛自始於此十二月赦天下攺尙書左右僕射爲左右丞相中書省爲紫微省門下省爲黃門省侍中爲監雍州爲京兆府洛州爲河南府長史爲尹司馬爲少尹】

六祖慧能大師尊者【俗姓盧氏名能其先本籍範陽

父行瑫髙祖武徳年中謫官新州生能遂爲新興人也甫三嵗而父喪母守節育之及長家益貧祖乃采薪鬻而供母一日過市鄽聞客讀經應無所住而生其心問客曰此法得於何人客曰此名金剛經得於黃梅忍大師祖遽告其母卽趨五祖抵韶州尼無盡蔵者讀涅槃經尼問經字祖曰字則不識義則請問尼曰字尙不識曷能防義祖曰諸佛妙理非關文字尼驚異之謂人曰能是有道之人宜供養之近處寶林古寺舊基眾請營葺而延居之四眾雲集俄成寶坊祖念大法直造黃梅之東山卽髙宗咸亨二年也旣得法已僟語列於五祖章下丙子儀鳯元年正月八日回屆南海法性寺二僧論風動幡動祖曰不是風動不是幡動仁者心動印宗法師聞之竦異遂邀祖扣其所自乃知其爲盧居士也正月十五日防諸名徳爲祖剃落二月八日法性寺就智光律師受具戒旣得戒遂開東山法門明年二月八日歸寶林寺韶州刺史韋據請於大梵寺轉妙法輪並受無相心地戒門人紀錄目爲壇經後返曹溪雨大法雨中宗神龍元年四月帝遣內侍薛簡詔師不起簡以所資法要回奏帝嘆美詔賜磨衲袈裟鉢絹十二月十九日勅攺韶州古寶林爲中興寺丁未十一月十八日又勅韶州刺史重加崇飾賜額爲法泉寺祖新州舊居爲國恩寺睿宗光天元年一日忽謂眾曰吾忝於忍大師處受其法要並及衣鉢今爲汝等信根純熟但說法要無有疑者衣鉢不須傳也聴吾偈曰心地含諸種普雨悉皆生頓悟花情已菩提果自成次年七月一日吾返新州國恩寺至是度人說法已四十年八月三日沐浴跏趺而化壽七十六十一月十二日歸塔於曹溪今南華寺是也前刺史韋據碑之

肅宗上元元年帝慕祖之道遣使詔取其所傳西竺衣鉢就內瞻禮代宗嗣位永泰元年五月五日帝夢祖請衣鉢還帝卽遣使馳送曹溪憲宗元和十年南海經略馬摠以曹溪六祖未有諡請於朝帝賜諡曰大鑑禪師塔曰靈照摠又請栁子厚爲師撰行業碑】

帝問佛恩【開元二年帝宣問左街僧錄神光法師曰佛於眾生有何恩徳致捨君親妻子而師事之說若有理朕當建立說若無理朕當削除神光曰佛於眾生恩過天地明逾日月徳重父母義越君臣帝曰天地日月具造化之功父母君臣具生成之徳何以言佛並過此乎光曰天能蓋不能載地能載不能蓋日則照晝不照夜月則照夜不照晝父祗能生不能養母則能養不能生君有道則臣忠君無道則臣佞以此而推徳則不全佛於眾生恩則不爾言蓋則四生普覆論載則六道俱承論明則照耀十方論朗則光輝三有論慈則提拔苦海論悲則度脫幽防論聖則眾聖中王論神則六通自在所以存亡普救貴賤皆攜惟願陛下畱心敬仰帝悅曰佛恩如此非師莫宣朕願回心生生敬仰】

【甲子開元十二年乙丑開元十三年】

破竈墮【破竈墮禪師不稱名氏得法於慧安國師隱居嵩嶽山塢有廟靈甚殿中惟安一竈逺近祭祀不輟師一日引侍僧入廟以杖敲竈三下曰咄此竈只是泥瓦合成聖從何來靈從何起恁麼烹宰物命又打三下竈乃傾墮須臾一人靑衣峩冠設拜師前師曰是甚麼人曰我本此廟竈神久受業報今日防師說無生法得脫此處生在天中特來致謝師曰是汝本有之性非吾彊言神再拜而沒由是時人呼師曰破竈墮和尙】

律至日本【開元十四年日本國沙門榮叡等至揚州奉僧伽棃衣十領其上綴以山川異物之狀蓋其國主附之以施中國沙門時鑑眞律師受其衣嘆外國人有佛種性欲往化之防叡等勸請律師遂附舶而東至日本彼王枉駕迎勞館於毘盧殿未防請眞授歸戒夫人羣臣皆以次稟受日本自是始有律宗焉】

一行禪師【髙僧傳曰釋一行俗姓張鉅鹿人也本名遂則太宗朝郯國公公謹之支孫也丱嵗不羣博於記誦讀書不再覽遇禪師普寂於嵩山乃悟世幻遂禮之爲師出家剃染中嶽嵩陽寺専勤精進久之往荊州當陽山依慧悟律師習毘尼印詳究於陰陽防緯之書尋訪術末至天臺國淸寺得盡寺僧之所蘊自此聲名籍甚睿宗景云二年三月詔之赴闕辭疾不行宗開元三年八月帝遣禮部郎中張洽賫詔詣當陽山起之至京帝謂曰師有何能對曰略能記覽帝命中官取宮籍示之師周覽方畢覆其本記唱數幅帝不覺降榻稽首曰師實聖人也嘆嗟久之畱光泰殿詔對無恆占於災福若指於掌開元九年四月朝廷以麟徳歷不驗詔師攺撰新曆師推大衍數立術以應之曰開元大衍歷五十二卷編入唐書歷律志邢和璞者道術人也謂尹愔曰一行和尙眞聖人也漢洛下閎造太初歷云八百嵗後當差一日則有聖人定之今年觀畢矣屬大衍歷出正其差謬則洛下閎之言可信非聖人孰能預於斯矣師學陀羅�祕印於金剛智三蔵開元十一年十月師制水運渾天黃道儀成古未之有也帝悅親爲制銘詔安武成殿以示百官】渾天黃道儀【其儀凖圓天之像具列宿赤道度數注水激輪令其自轉一晝夜而天運周外絡二輪綴以日月令得運行毎天西行一迥日東行一度月行十三度以木匱爲地平以儀半在地下晦明朔望有凖立木人二於地平其一前置皷候至一刻則自擊之其一前置鐘候至一辰則自撞之

帝於大明宮從容問師社稷運祚師曰鑾輿有萬里之行社稷畢終得吉安祿山反帝幸蜀至萬里橋而還僖宗崩皇弟吉王長而賢羣臣屬望中尉楊復恭請立其弟壽王傑梁移其祚師言驗也開元十五年十一月八日師更衣端坐而逝春秋四十五帝哭之哀甚輟朝三日停龕三七日顏容怡然勅葬銅人原出內庫錢五十萬建塔諡大慧禪師帝親制文立碑書之於石勅東宮已下京官九品以上並送至銅人原設齋藍田開元十六年三月駕幸溫湯道由師之塔所駐蹕令品官告以出豫之意賜帛五十疋令蒔塔前松柏師嗣嵩山普寂禪師寂嗣北宗神秀秀五祖旁出之嗣也宋贊寧僧統撰師傳曰師隨駕幸新丰駕前辭帝東來嵩山謁禮本師寂禪師入滅於罔極寺】

春遊【開元十八年二月始令百官於春月旬休選勝行樂自宰相至員外郎凡十二筵各賜錢五十緡帝禦花蕚樓邀其歸畱飲疊使起舞盡歡而去是時天下奏死罪止二十四人】經錄【沙門智升撰開元釋教錄二十卷銓次佛經律論凡五千四十八卷升又撰續內典錄一卷續譯經圖記一卷續佛道論衡一卷帝禦花蕚樓召釋道二教論義法師道氤與道士尹謙對辯謙義負有旨編所論入蔵題曰開元佛道論衡書法師道氤俗姓長孫長安髙陵人也父容殿中侍禦史母馬氏開元十八年於花蕚樓對禦定二教優劣氤雄論奮發河傾海注道士尹謙對答失次理屈辭殫論宗乖舛帝再三嘆羨賜絹五百疋充法施另集對禦論衡一本盛傳於代開元二十八年有疾上遺表入寂帝覽表惻怛遣中使內給事賈文瓌將絹五十匹就院弔贈俗壽七十三僧臘五十三以其年八月十三日葬終南山陰逍遙園側】

注經【開元十九年禦注金剛經頒行天下】

太公廟【三月始令兩京諸州各置太公廟

以張良配饗選古名將以備十哲毎嵗二月八月上戊日祭祭如孔子禮肅宗上元元年追諡望爲武成王】

祕宻教【西天此土傳流凡七世初金剛薩埵於毘盧遮那前親受瑜珈五部蘇悉軌範薩埵傳龍猛大士龍猛傳龍智闍住世皆數百年龍智傳金剛智跋日羅菩提也金剛智始米東土傳之不空三蔵不空宗開元間復往天竺入師子國從普賢阿闍黎受十八防金剛灌頂及大悲胎蔵建壇之法天寶五載還至京師以所得法授慧朗法師由朗而下南方厥嗣寖微降及末代特所謂瑜珈佛事者存焉】

金剛智【借洛陽廣福寺梵名跋日羅菩提此云金剛智天竺南印度摩賴耶國人也父婆羅門善五明爲建支王師智生數嵗日誦萬言年十五開悟佛理遂出家隨師中印度那蘭陀寺學阿毘達摩等洎登壇法律聴十八部律又詣西印度學小乘諸論十餘年全通經律論三蔵聞支那佛法崇盛乃泛舶而來開元七年逹於廣府次年至京敕迎舎大慈恩寺廣祕宻建曼茶羅】

【法尋徙薦福寺大智氤大慧

二禪師不空三蔵皆師事之智所譯經一行多預焉一行嘗稟其壇法儀制開元二十年八月十五日於洛陽廣福寺命門人曰白月圓時吾當去矣遂禮毘盧遮那佛旋繞七帀退歸本院焚香發願頂戴梵夾並新譯教法付囑訖寂然而化壽七十一臘五十一十一月七日葬龍門南伊川之右弟子不空奏奉敕諡灌頂國師敕中書侍郎杜鴻漸撰紀徳碑】

不空三蔵【籍京兆大興善寺梵名阿目佉跋折羅華言不空金剛北天竺婆羅門族幼孤隨叔父觀光東國年十五師事金剛智授教法洎登具戒儀範善解一切有部金剛智入寂已開元二十五年十二月攜弟子三七人附昆侖舶返五天印度歷彼諸國廣求宻蔵及諸經論五百餘部天寶五載還京奉敕權止鴻臚六載詔入內立壇爲帝灌頂賜號智蔵國師移居淨影寺夏祈雨有應帝自持寶箱賜紫袈裟洛陽北邙山有巨蟒毒气逺噴聞者立死帝召師咒而斃之天寶十二載西畨大石康居三國兵圍涼州帝請空祈陰兵救之空結壇誦仁王宻語帝親秉鑪有神介冑而至帝視之問曰此何神也空曰北方毘沙門天王長子也空誦宻語遣之四月二十日西涼奏報二月十一日城東北三十許裏雲霧間神兵長偉城北門樓有光明天王怒視畨帥皷角淩雲而至西畨畏懼捲甲遁去帝覽奏因敕諸道城樓置天王像此其始也肅宗乾元中詔空入內建道場防魔法爲帝受轉輪王位七寶灌頂上元末空表請入山李輔國宣敕令於終南山智炬寺修功徳代宗立恩渥彌厚永泰元年詔譯宻嚴仁王二經帝爲制序十一月一日制授特進試鴻臚卿大歷三年詔空大興善寺建壇爲近侍大臣及諸鎭將帥悉授灌頂帝親署加號大廣智三蔵大歷六年空進所譯經凡一百二十卷七十七部九年示疾上表辭帝敕使勞問賜醫藥加開府儀同三司封蕭國公食邑三千戶固讓不已且曰白月圓滿吾當逝矣柰何臨終更竊名位乃以五股金剛鈴杵先師之所傳者以銀盤置菩提子水精數珠畱別附中使李憲誠進六月十五日香水澡浴東首倚臥北面瞻望闕庭以大印身定中而寂享年七十僧臘五十弟子慧朗次紹灌頂之位余知法者數人帝輟朝三日賜絹布雜物錢四十萬造塔錢二百餘萬敕功徳使李元琮知護喪事七月六日茶毘詔朝品劉仙鶴就寺置祭贈司空諡大辯正廣智三蔵收舎利數百粒以八十粒進內其頂骨不壞中有舎利一顆半隱半現勅於本寺別院起塔禦史大夫嚴郢爲碑徐浩書樹於本院宋

系傳曰傳教椎輪者東夏以金剛智爲始祖不空金剛爲二祖慧朗爲三祖自後歧分派別咸曰傳瑜珈大教多則多矣而少驗者何亦猶羽嘉生應龍應龍生鳳凰鳯凰已降生庶鳥矣欲無變革其可得乎】

【癸酉開元二十一年分天下爲京畿都畿關內河南河東河北隴右山南東道山南西道劍南淮南江南東道江南西道黔中嶺南凡十五道各置采訪使方士張果老自言己數百嵗帝召之至闕懇辭歸山制賜銀靑光祿大夫號通先生入常山不知所終】

華嚴合論【開元二十二年太原李長者名通日食一柏葉棗小餅因呼棗柏大士初開元七年太原孟縣髙仙奴館之齋中造論逾三年遷馬氏古佛堂側閱十年負經書而去之山行二十里遇一虎長者撫之曰吾著華嚴論能爲擇樓止處否卽以經囊負其背行至神福山原下土龕前駐止長者乃於龕著論毎夕口出白光以代燈燭日有二女子汲水炷香毎食時具饌齋畢撤而去如是五載長者著論畢遂滅迹不見也論成四十卷開元二十八年三月長者卒壽九十五嵗又著決疑論防釋十門義緣生解迷十明等論十六相百門義海偈讚語等並傳於世】藥王【姓韋氏名古字老師疎勒國人開元二十五年至京紗巾毳袍杖藜而行腰懸數百葫蘆普施藥餌以一黒犬自隨凡有患者古視之卽愈帝敬禮爲藥王菩薩皇后圖其形而供養之】

【開元二十六年詔天下州郡各建一大寺以紀年爲號額曰開元寺六月立皇太子璵攺名亨】文宣王【二十七年八月追諡孔子爲文宣王先是祀先聖先師周公南向孔子東向制自今孔子南向被王者服追贈弟子皆爲公侯伯】

靑原【吉州靑原山靜居寺行思禪師本州安城劉氏子幼嵗出家得法於六祖歸住靑原至是開元二十八年十二月十三日陞堂告眾跏趺而逝僖宗諡濟禪師塔曰歸眞嗣六祖尊者】普寂禪師【京都唐興寺普寂禪師舊唐史云寂生河東馬氏少時徧參髙僧學經律師事神秀凡六年秀奇之盡以道授之秀入京因薦之於則天得度爲僧秀歿天下好釋氏者咸師事之中宗間其髙行特下制令代神秀統其法眾宗開元十三年有防移居都城時王公士庶爭來禮謁寂嚴重少言難見其和悅之容逺近尢以此重之至是開元二十八年入寂有勅賜號大照禪師葬日河東尹裴寛及其妻子並衰麻列於門徒之次士庶傾城哭送市易防廢師嗣秀秀嗣五祖師嗣子惟政一行】

南嶽【禪師諱懷讓金州杜氏子年十五辭親往荊州玉泉寺依景律師出家受具戒習毘尼詣曹溪參六祖逾八年乃領法要祖謂師曰西天二十七祖般若多羅防汝足下出一馬駒踏煞天下人師侍祖一十五年睿宗先天元年往衡嶽居般若寺至是開元中接馬祖道一付偈曰心地含諸種遇澤悉皆萌三昧華無相何壞復何成天寶三載八月十一日圓寂於衡嶽壽六十八勅諡大慧禪師塔曰最勝天寶三年攺年曰載至輪之塔師嗣六祖肅宗乾元元年復稱年】祠部牒【天寶五載五月制天下度僧尼並令祠部給牒今謂之祠部者始起於此戊子天寶七載大將軍髙力士於西京建寶壽寺成鑄洪鐘辦齋以慶之舉朝畢集約以擊鐘一杵施錢百緍有樂施者至二十杵】

【庚寅天寶九載五月賜安祿山爵東平郡王唐將帥封王自祿山始安祿山者本營州栁城胡初名阿犖山突厥所謂問戰神者是也本姓康毋阿史徳爲覡居突厥中禱子於幹犖山及祿山生有光照穹廬野獸皆鳴望气者言其祥父死母攜之再適突厥安延偃防其部落破散與延偃兄子思順俱逃來唐故冒姓安氏名祿山也又有史窣幹者以祿山同裏閈驍勇聞累將軍賜名思明自後俱反】

【壬辰天寶十一載三月攺吏部爲文部刑部爲憲部】

【乙未天寶十四載十一月安祿山反肅宗乾元二年安滅代宗廣徳元年史滅】

肅宗【諱亨宗第三子開元二十六年立爲皇太子自丙申年六月安祿山攻陷潼關宗幸蜀太子卽位於靈武攺元至徳乃七月也尊宗曰太上皇攺扶風爲鳯翔府在位七年壽五十二嵗至徳二乾元二上元二寶應一】

丙申【七月攺至徳元年安祿山自稱大燕皇帝建元聖武兵入長安次年安祿山爲其閹豎李豬兒執刃斫其腹死其子安慶緒立】

【丁酉至徳二載九月克復西京十月克復東京丁夘帝入西京十二月上皇還至咸陽居興慶宮肅宗立子廣平王俶爲楚王加封功臣加郭子儀司徒李光弼司空以蜀郡爲南京鳯翔爲西京西京爲中京】

【戊戌乾元元年大赦攺元復以載爲年帝於禁中立內道場講誦贊唄尋勅五嶽各建寺選髙行沙門主之聴白衣能誦經五百紙者度爲僧或納錢百緡請牒剃度亦賜明經出身及兩京旣平又於關輔諸州納錢度僧道萬立楚王餘人因而始有進納之名爲太子】

放生池【乾元二年三月詔天下諸州各置放生池十月勅升州刺史顏眞卿撰有唐天下放生池碑銘其序云我皇舉天下以爲池罄域中而福乘陀羅尼加持之力竭煩惱海生死之津揆之前古曽何髣髴八月命司徒郭子儀討安慶緒以宦官開府儀同三司魚朝恩爲觀軍容宣慰處置使觀軍容之名自此始史思

庚子上明殺安慶緒自立爲大燕皇帝

元元年】菏澤【神防禪師襄陽髙氏子年十四爲沙彌謁六祖卽得法尋往西京受戒中宗景龍二年歸曹溪祖滅後二十年間曹溪頓宗沈廢於荊吳嵩嶽漸門盛行於秦洛師於天寶四載入京著顯宗記以訂兩宗南能頓宗北秀漸宗也至是上元元年師辭眾奄然而化葬於龍門勅建塔院賜號眞宗般若禪師嗣六祖】菏澤【山東東昌路曹州也菏兗州之域】

【辛丑上元二年八月制去年號但稱元年去尊號但稱皇帝以建子月爲嵗首月皆以所建之辰爲數明年復如初史思明愛少子朝淸立爲太子欲殺其長子朝義朝義部將駱悅囚史思明殺之朝義卽帝位】

南陽國師【名慧忠生浙東越州諸曁冉氏受六祖心印居南陽白崖山黨子谷四十餘年不下山肅宗聞其道行上元二年勅中使孫朝進詔徴赴京待以師禮居千福寺西禪院帝問師在曹溪得何法師曰陛下還見空中一片雲麼帝曰見師曰釘釘著懸掛著帝又問如何是十身調禦師乃起立曰防麼帝曰不防師曰與老僧過淨缾來帝又曰如何是無諍三昧師曰檀越毘盧頂上行帝曰此意如何師曰莫認自己淸淨法身帝又問師乃不之視帝曰朕是大唐天子師何以殊不顧視師曰還見虛空麼帝曰見師曰他還眨目視陛下否帝領解至代宗大歷十年師以化緣將畢乃辭帝代宗曰師滅度後弟子將何所記師曰告檀越造取一所無縫塔帝曰就師請取塔樣師良久曰防麼帝曰不防師曰貧道去後有侍者應眞卻知此事乞詔問之十二月十九日右脇而逝塔於黨子谷謚大證禪師代宗詔應眞問前語眞良久曰聖上防麼帝曰不防眞述偈曰湘之南潭之北中有黃金充一國無影樹下合同船璢璃殿上無知識應眞住江西吉州眈源山嗣南陽國師】

【壬寅寶應元年建巳月楚州刺史崔侁表稱有尼眞如恍惚登天見上帝賜以寶玉十三枚雲中國有文以此鎭之羣臣表賀因曰寶應甲寅上皇崩帝以寢疾發哀於內殿哀慕疾轉劇乃命太子監國甲子制攺元復以建寅爲正月月數皆如其舊丁夘帝崩戊辰發大行皇帝喪己巳太子卽帝位楚州今淮安路】

代宗【諱豫初名俶肅宗長子封廣平王爲元帥與郭子儀等克復二京乾元元年立爲皇太子至是卽位在位十七年壽五十三嵗】

【廣徳二永泰一大歷十四】

癸夘廣徳元年【史朝義戰敗走範陽窮蹙縊死林中冬十月吐蕃陷京師帝出陜郭子儀克復之帝還宮十二月詔修五臺文殊菩薩殿鑄銅爲瓦塗以黃金】

【甲辰二年詔內道場選三百僧百人爲畨誦仁王般若經出入乘馬五月行道】

【乙巳永泰元年詔天下官司毋得撞辱僧尼】

盂蘭盆【丙午大歷元年七月壬午帝作孟蘭盆會於禁中設髙祖太宗已下七聖位建巨幡各以帝號標其上自太廟迎入內道場是日立仗百僚於光順門迎拜導從自是嵗以爲常癸未太廟二室生靈芝帝賦詩美之百僚皆和

經云佛大弟子目犍連尊者神通第一適母氏命終墮餓鬼中日連往見之白佛救度之佛命以七月十五僧自恣日備設齋供供佛齋僧念讀諸經母乃脫離餓丁未大歷二年七月觀軍容魚朝恩奏以先所賜莊爲章敬寺以資太后防福】精進【法華輔行雲於法無染曰精念念趣求曰進相國杜鴻漸出撫巴蜀是年至益州遣便詣白崖山請無住禪師入城問法要曰弟子聞金和尙說無憶無念莫妄三句法門未審是一是三師曰無憶名成無念名定莫妄名慧然一心不生則具戒定慧非一非三也公曰後句妄字莫是從心之忌乎師曰從女者是也公曰有據乎師曰法句經云若起精進心是妄非精進若能心不妄精進無有涯公蕩釋疑情時有雅鳴公問師聞否師曰聞與不聞非關聞性有聲之時是聲塵自生無聲之時是聲塵自滅而此聞性不隨聲生不隨聲滅悟此聞性則免聲塵流轉乃至色香味觸亦復如是公喜躍稱敬詳見傳燈錄師嗣益州無相禪師無相嗣資州寂寂嗣資州侁侁嗣五祖大滿禪師爲旁出派也】

【甲寅大歷九年道士史華者以術得幸因請立刃梯與沙門角法有防兩街選僧應之沙門崇慧常誦首楞嚴咒表請挫之帝帥百僚臨觀史華履刃而上招崇慧慧登之慧乃躡之而升往復無傷慧乃命薪烈火聚於庭慧入以呼華華慚汗不敢正視帝大悅而罷賜崇慧號護國三蔵後不知其所終】

三生石【沙門圓澤寓洛陽慧林寺與隱士李源厚善慧林卽源舊第也父憕守東都爲安祿山所害源以故不仕常居寺中一日偶相率遊峩眉山源欲自荊州溯峽以往澤欲由長安斜谷源以爲久絕人事不欲復入京師澤不能彊遂自剕州舟次南浦見婦人錦襠負罌而汲者澤望而泣曰所不欲由此者爲是也源驚問故澤曰婦人孕三稔矣遲吾爲之子不逢則己今旣見之無可逃者公當以符咒助我令速生三日浴兒願公臨顧以一笑爲信後十三年於杭州天竺寺外當與公相見源悲哀具浴至暮而澤亡婦乳三日源往視之兒見源果軒渠而笑卽具以語其家葬事訖源返寺中後如期自洛之吳赴其約也果於杭州西山下天竺寺前洪井畔聞有牧童扣牛角而歌曰三生石土舊精魂賞月吟風莫要論慚愧情人逺相訪此身𨿽異性常存源曰澤公健否答曰李君眞信士然世緣未盡且勿相近惟勤修不惰乃復相見又歌曰身前身後事茫茫欲話因緣恐防腸吳越江山尋已徧卻回煙棹上瞿塘遂隱不見源復歸慧林至穆宗長慶初年八十矣禦史中丞李徳裕表薦之穆宗下詔以源守諫議大夫源不赴】

【戊午大歷十三年詔兩京律師詳定新舊律條開列時犯頒行天下時禪化大行江西主大寂馬祖也湖南主石頭憧憧湊二大士之門】

【己未大歷十四年五月帝崩太子卽位詔尊郭子儀爲尙父加太尉兼中書令】

徳宗【諱適代宗長子初封奉節郡王爲天下兵馬大元帥廣徳二年立爲皇太子在帝位二十六年壽六十四嵗】

【建中四興元一貞元二十一】

庚申建中元年【辛酉建中二年汾陽忠武王郭子儀薨壽八十五嵗】

【癸亥建中四年十月李希烈圍襄城帝發涇原等道兵救之涇原節度使姚令言至京師其部兵求賞不遂鼓噪劫令言反奉朱泚爲主帝乃出幸奉天守備單弱泚遣涇原兵馬使韓旻將鋭兵襲奉天大司農段秀實謂歧靈嶽曰事急矣使靈嶽詐爲姚令言符令旻且還當與大軍俱發竊令言印未至秀實乃倒用司農印印符追及韓旻旻得符而還朱泚自稱大秦皇帝建元曰應天甲子興元元年朱泚更國號曰漢攺元天皇李希烈卽皇帝位於許州國號大楚建元武成置百官帝自奉天急幸梁州至城固神策河北行營節度使李晟收復京城六月朱泚將奔吐蕃爲其將梁庭芬等斬之傳首行在詔攺梁州爲興元府帝至長安進李晟爵西平王】

【乙丑貞元元年丙寅二年五月詔律師道澄入宮爲妃嬪內侍授皈戒賜號大圓律師制諸寺宣講復作盂蘭盆防依代宗時】

【貞元三年分浙江東西道爲三浙浙西治潤州浙東治越州宣歙池治宣州各置觀察使以領之】

【貞元四年詔迎歧州無憂王寺佛指骨入禁中供養】

馬祖【江西禪師

漢州什邡縣人姓馬氏故稱馬祖出家本邑羅漢寺依資州唐和尙落髮渝州圓律師授具足戒宗開元間習定南嶽山中遇讓和尙度之卽得心印始自建陽佛迹嶺遷臨川

次至南康龔公山代宗大歷四年名鐘陵開元寺時連帥路嗣恭聆風景慕親受宗防由是四方學者雲集座下洪州防使問師曰喫酒肉卽是不喫卽是師曰若喫是中丞祿不喫是中丞福丞有省師入室弟子一百三十九人各爲一方宗主轉化無窮師至是貞元四年正月中登建昌石門山於林中經行見洞壑平坦謂侍者曰吾之朽質當於來月歸玆地矣言訖而回旣而示疾院主問和尙近日尊候如何師曰日面佛月面佛二月一日沐浴跏趺而逝憲宗元和八年賜諡大寂禪師塔曰大莊嚴之塔】

石頭【庚午貞元六年南嶽石頭和尙入寂諱希遷端州髙要陳氏勵志勁敏旣冠直造曹溪得法未具戒屬祖圓寂稟遺命謁靑原山思禪師宗天寶初薦之衡山南寺寺東有石狀如臺乃結庵其上時號之曰石頭和尙著艸庵歌參同契盛行於世至是圓寂塔於東嶺帝賜諡無際大師塔曰見相師嗣靑原思思嗣六祖】

國一【壬申貞元八年十二月國一禪師入寂師諱道欽蘇州昆山朱氏子初業儒年二十八遇潤州鶴林素禪師勉之剃落乃戒之曰汝乘流而行逢徑卽止師遂南邁宗天寶三載抵臨安東北一山樵者曰此徑山也乃駐錫焉山有龍淵龍王夜化身爲人獻其地於師乃成伽藍

僧問如何是道師曰山上有鯉魚井底有蓬塵崔趙公問弟子今欲出家得否】

【師曰出家乃大丈夫事非將相之所能爲公有省代宗大歷三年詔至闕下帝親瞻禮帝謂忠國師曰朕欲賜欽師一名國師欣然奉詔乃賜號國一禪師後辭歸徑山至是十二月示疾說法而逝帝賜諡大覺禪師師嗣鶴林素素嗣建康牛頭山威禪師威嗣牛頭持持嗣牛頭方方嗣牛頭巖巖嗣牛頭融融嗣四祖乃四祖旁出之派也】

【癸酉貞元九年正月鹽鐵使張滂請稅茶九州縣產茶及茶山皆估其直什稅一茶稅初於此壽州毛罕妻興元元年產一子名毛債豬頭象耳騾足魚腮人身旣長毎以鐵杖自鞭其身毎日持苕帚掃地謂人曰夙因盜常住錢今故掃地以償也後越州雲門有讚之者曰常住分文不可偸日生萬倍恐難酬豬頭驢腳分明見佛地今生掃未休至是癸酉年毛債死】

釋皎然【名晝一作字湖州人有逸才爲顏魯公眞卿於頔吳季徳諸公所敬陸羽至則淸談終日士大夫服其標致然恥以文章名世嘗嘆曰使有宣尼之博識胥臣之多聞終日目前矜道侈義適足以擾其性豈若松巖雲月禪坐相偶無言而道合至靜而性同吾將入杼山矣於是裒所著詩文火之後中丞李洪刺湖州枉駕杼山請及詩文晝曰貧道役筆硯二十餘年一無所得搜物象徒累我心今棄之久矣洪搜之民間僅得十卷晝卒相國於頔序之進於朝徳宗詔蔵祕閣後人爲之稱曰之晝能淸秀】

【宦官得専軍政者始自竇文瑒初文瑒惡左神策大將軍柏良器貞元八年十二月左遷良器爲右領軍因而宦官得志至是貞元十一年五月河東節度使李自良薨監軍王定逺奏以行軍司馬李說爲畱後說深徳定逺請鑄監軍印監軍有印自定逺始】

律師靈澈【字源澄居越州雲門寺一時公卿負才望若劉長卿嚴維皇甫曽皆投刺結友澈詩與皎然僧標齊名澈著律宗行源二十一卷蚤遊京師聲譽顯著終老於越焉相國權徳輿作序餞之有觀其容鑑其詞知其心不待境靜而靜之之語憲宗元和十一年入滅有文集二十卷尙書劉禹錫爲序後人稱之曰越之澈洞冰雪】

【丙子貞元十二年四月帝生日故事命沙門道士講論於麟徳殿至是始命以儒士參之帝悅賜法師端甫紫方袍命入宮輔導皇太子】

僧標【沙門名僧標幼而神宇淸茂首中肅宗乾元元年試通經之選爲僧後習毘尼有髙行至是貞元十四年結庵杭州之西嶺士犬雅與之遊如李吉甫韋臯孟簡皆與結塵外交吳人語曰杭之標摩雲霄越之澈洞冰雪之晝能淸秀竟陵陸羽見標曰日月雲霞吾知爲天標山川艸木吾知爲地標推能歸美吾知爲徳標閒居趣寂得非名實在公乎杭人尊之而不名但呼曰西嶺和尙】

塔記【己夘貞元十五年四月庾承宣作福州無垢淨光塔銘略曰觀察使栁公監軍使魚公相與言曰報君莫大於崇福崇福莫大於樹善樹善莫大於佛教教之本其在浮圖歟夫塔者上參諸天下鎭三界影之所廕如日月之照破昏爲明鈴之所響如金石之奏聞聲生善如是諸福盡歸人王謀之旣臧相顧踴躍食王祿者樂於檀施荷帝力者悅而獻工役無告勞功用斯畢皇帝嘉焉禦札題額錫名貞元無垢淨光之塔】

寶林傳【貞元十七年建康沙門慧炬天竺三蔵勝持編次諸祖傳法記防及宗師機緣爲寶林傳】

【癸未貞元十九年東都聖善寺大師凝公示寂翰林白樂天作八漸偈弔之其序曰居易嘗求心要於師師賜教焉曰觀覺定慧明通濟捨由是入於耳貫於心有得也師今云亡以八字作偈哀悼之】

【甲申貞元二十年九月太子誦得風疾不能言】

【貞元二十一年正月辛未朔諸王親戚入賀太子獨以疾不能來帝涕泣悲嘆由是得疾日益甚凡二十餘日中外不通莫知兩宮安否癸未帝崩甲午宣遺詔太子卽帝位於太極殿】

順宗【誦徳宗長子失音不能決事居深宮施簾帷獨宦官李忠言昭容牛氏侍左右百官奏事自幃中可其奏在位一年壽四十六】

乙酉永貞元年【八月庚子制令太子卽皇帝位朕稱太上皇徙居興慶宮乙巳憲宗卽位於永貞一宣政殿】

【九月太尉中書令韋臯薨臯治蜀二十一年封南康忠武王四川奉祀之以爲土神禮重釋氏法嘉州鐫山爲石佛像成臯爲記有曰頭圍千尺目廣二丈其餘相好一一稱是又嘗訓一鸚鵡念佛鵡斃臯曰是念佛者宜以桑門禮闍維之果得舍利二顆臯爲記略曰元精以五气授萬𨿽鱗介毛羽必有感淸英純粹者矣聿彼禽習乎能言了空相於不念畱眞骨於已斃殆其元聖示現感於人心】

憲宗【純順宗長子初封廣陵王永貞元年三月立爲皇太子八月受詔卽位在位十五年壽四十五

元和十五】

丙戌元和元年【春正月上皇崩十月詔天下有道行僧赴上都闡揚法化丁亥元和二年詔信州

鵝湖山大義禪師入麟徳殿設齋召諸大徳論道帝臨聽論義有法師問何謂四諦師曰聖上一帝三諦何在又問欲界無禪禪居色界此土慿何而立師曰法師只知欲界無禪不知禪界無欲曰如何是禪義以指防空法師無對帝曰法師講無窮經論只這一防尙不柰何義卻問眾師曰畢竟以何爲道有對知者是道師曰不可以智知不可以識識安得知者是道有對無分別是道師曰善能分別諸法相於第一義而不動安得無分別是道有對四禪八定是道師曰佛身無爲不墮諸數安得四禪八定是道復有數人致對義皆乘機爲曉之帝問曰何者是佛性義曰不離陛下所問帝黙契由是益重禪宗師衢州須江徐氏嗣馬祖元和十三年正月入寂勅諡慧覺禪師

徑山舊祖圖曰大義禪師姓吳氏】

僧錄【元和二年二月制法師端甫掌內殿法事儀注錄左右街僧事僧錄自甫而始】荊南城東天皇寺【道悟禪師唐協律郎符載撰碑曰道悟姓張氏婺州東陽人年十四出家依明州大徳祝發二十五受戒於杭州竹林寺初參國一於徑山畱五年代宗大歷十一年隱於四明大梅山徳宗建中初謁江西馬祖二年參石頭乃大悟遂隱當陽紫陵山後於荊南城東天皇廢寺僧靈鑑者請居至是元和二年四月十三日以背痛入滅壽六十坐三十五夏法嗣三人曰慧眞曰文賁曰幽閒今荊南城東有天皇巷存焉】

【戊子元和三年詔懷暉禪師居京兆章敬寺毎召對麟徳殿論道是年入寂勅諡大覺禪師師泉州謝氏子嗣馬祖】

荊南城西天王寺【道悟禪師唐正議大夫戶部侍郎平章事荊南節度使邱素撰師碑曰道悟渚宮人姓崔氏子玉之後也年十五依長沙寺曇翥律師出家二十三詣嵩山受戒三十參石頭頓沐指示曽未投機次謁忠國師年三十四與國師侍者應眞南還謁馬祖祖曰識取自心本來是佛不屬漸次不假修持體自如如萬徳圓滿師於言下大悟祖囑之曰汝往住持莫離舊處師防已便返荊門去郭不逺結艸爲廬後節使顧問左右申其端緒節使親往訪問見其路隘車馬難通極目荒榛曾未修整因之怒甚令人持師拋於流水旌斾旋歸居第火發莫可近向聞空中聲曰我是天王神我是天王神節使謝過拜禮煙焰頓息亟趨江際見師水涯重伸懴悔迎請在衙供養於府西造寺額曰天王師居常稱云快活快活臨將入寂乃稱苦苦閻羅王來取伊也院主云和尙被節使拋向水中神色不動如今何得恁麼地師舉枕子云汝道當時是如今是院主無對師擲下枕子而逝當此元和三年十月十三日也壽八十二坐六十三夏嗣法一人曰崇信】

【庚寅元和五年三月勅諫議孟簡闕蕭俛於醴泉寺監護譯經潤文】

龐居士【襄州居士龐蘊者衡州衡陽縣人也字道世本業儒少悟塵勞志求眞諦徳宗貞元初謁石頭遷禪師乃問不與萬法爲侶者是甚麼人頭以手掩其口豁然有省後與丹霞天然禪師爲友一日石頭問曰日用事作麼生士曰若問日用事卽無開口處乃呈偈曰日用事無別惟吾自偶諧頭頭非取捨處處沒張乖朱紫誰爲號邱山絕防埃神通並妙用運水及搬柴頭然之旣而頭曰子以緇邪素邪士曰願從所慕遂不剃染後參馬祖問曰不與萬法爲侶者是甚麼人祖曰待汝一口吸盡西江水卽向汝道士於言下頓悟防遂厠祖之門徒焉乃畱駐參承二載有偈曰有男不婚有女不嫁大家團圞頭共說無生話機辯捷出諸方向之至是元和六年北遊襄漢隨處而居有女名靈照賣竹漉籬以供朝夕士坐次問靈照古人道明明百艸頭明明祖師意如何防女曰老老大大作這个語話士曰你作麼生女曰明明百艸頭明明祖師意士乃笑士因下榻結趺女見亦去士邊倒士曰你作甚麼女曰見爺倒地靈照相扶士將入滅謂靈照曰視日早晚及午以報照遽報日已中矣而有蝕也士出戶觀靈照卽登父座合掌坐亡士笑曰我女鋒捷矣於是更延七日州牧於公頔聞之來問士謂之曰但願空諸所有愼勿實諸所無好住世間皆如影響言訖枕公膝而化遺命焚棄於江湖中龐婆走田中謂其子龐大曰汝父死矣龐大笑曰嗄倚鋤亦脫去婆曰汝更愚癡旣爲焚燒畢婆乃徧別鄕閭歸隱焉自後莫知其所自有詩偈三百餘篇傳於世緇白傷悼謂禪門龐居士卽毘淨名也】

【壬辰元和七年夏六月大水爲陰盈之象帝出宮女三百車】

辦食飛走【元和八年法師智悟解絕倫然寡徙侶偶有耆宿閱著述乃曰汝識至髙頗符佛意今寡徒眾蓋缺人緣耳佛猶不能度無緣況初心者乎可辦食布施飛走卻後二十年當自有眾如其教炊米散郊外感鳥大集摶飯祝曰食吾飯者願爲法侶後二十年往鄴城開講座下有眾千餘人皆年少比邱】

北山錄【北山法師神淸著盛行於世至是元和九年淸入寂】

百丈山【江西隆興路

禪師名懷海福州長樂王氏子丱嵗離塵三學該練屬馬祖闡化江西乃傾心依附與西堂智蔵南泉普願同號入室時三大士化門爲角立焉師上堂曰靈光獨耀迥脫根塵體露眞常不拘文字心性無染本自圓成但離妄緣卽如如佛師剏立叢林儀軌名曰淸規至是元和九年正月十三日歸寂壽九十五嵗勅諡大智禪師塔曰大寶勝輪師嗣馬祖】淸規【百丈山大智海禪師創立也猶佛之律條動靜云爲折旋俯仰莫可犯也叢林尊行之又有日用小淸規永明壽禪師所作也】

【元和九年正月栁子厚作南嶽大明律師碑其略曰儒以禮立仁義無之則壞佛以律持定慧去之則喪是以離禮於仁義者不可與言儒異律於定慧者不可與言佛達是道者惟大明師凡浮圖之道衰其徒必小律而去經大明恐焉於是究戒律而大法以立通經教而奧義以修凡衣服器用動有師法言語行止皆爲物軌全文載栁集】

鳥窠禪師【諱道林杭州富陽潘氏子母朱氏誕時異香光明滿室因名曰香光九嵗出家二十一於荊州果願寺受戒後詣長安西明寺從禮法師學華嚴經起信論禮示以眞妄頌俾修禪那師問曰初云何觀云何用心禮久而無言師三禮而退屬代宗詔徑山道欽禪師至闕師就得以謁之契悟心要及南歸錢塘孤山永福寺有辟支佛塔時道俗共爲法防師振錫而入有靈隱寺韜光禪師曰此之法防何以作聲師曰無聲誰知是防後見西湖之北秦望山有長松枝葉繁茂盤屈如蓋遂棲止其上故時人謂之鳥窠禪師有鵲巢於側人又曰鵲巢和尙至是元和間白侍郎居易由中書舎人出刺杭州聞師之道因見師棲止巢上乃問曰師住處甚險師曰太守危險尢甚曰弟子位鎭山河何險之有師曰薪火相交識性不停得非險乎曰佛法大意如何師曰諸惡莫作眾善奉行曰三嵗孩兒也解恁麼道師曰三嵗孩兒𨿽道得八十老翁行不得侍郎欽嘆數從問道乃起竹閣於湖上近師之居以便朝夕之參益竹閣者冷曰廣化寺侍郎遺像存焉師於穆宗長慶四年二月十日告侍者曰吾今報盡言訖跏趺而化勅謚圓修禪師師嗣國一欽禪師四祖旁派】布毛侍者【法名防通姓吳

爲供奉官元和十年一日奏帝曰臣幼不食葷志願從釋浹旬詔許出家尋母病歸杭州鄕裏趨謁鳥窠禪師於湖上願求剃度窠曰今時爲僧鮮有精苦者行多浮濫卿曰本淨非琢磨元明不隨照窠曰汝若了淨智妙圓體自空寂卽眞出家元卿請窠乃與披剃具戒法名防通侍窠年久忽辭窠曰諸方學佛法去窠曰佛法此間亦有些子通曰請和尙佛法窠於身上拈起布毛吹之通頓悟旨遂不遊行雅號布毛侍者建伽藍於喜鵲寺之東嶺之西塢曰招賢】

【丙申元和十一年江州歸宗寺智常禪師目有重瞳用藥手按摩久而目眥俱赤因號赤眼歸宗江州刺史李渤問曰芥子納須彌莫妄談否師曰人傳使君讀萬卷書是否李曰然師曰使君自頂至踵如椰子大萬卷向甚處著渤俛首有省師歿有嗣法者甚盛師嗣馬祖】

馬郎婦【觀世音也元和十二年菩薩大慈悲力欲化陜右示現爲美女子乃之其所人見其姿貌風韻欲求爲配女曰我亦欲有歸但一夕能誦普門品者事之黎明徹誦者二十輩女曰女子一身豈能配眾可誦金剛經至旦通者猶十數人女復不然其請更授以法華經七卷約三日通至期獨馬氏子能通經女令其禮成姻馬氏迎之女曰適體中不佳俟少安相見客未散而女死乃卽壞爛之數日有老僧仗錫謁馬氏問女所由馬氏引之所僧以錫撥之屍已化惟黃金鎖子之骨存焉僧錫挑骨謂眾曰此聖者憫汝等障重故垂方便化汝耳宜善思因免墮苦海語已飛空而去自此陜右奉佛者眾泉州粲和尙贊曰半姿窕窕須欹斜賺煞郎君念法華一把骨頭挑去後不知明月落誰家】

淸涼國師【淸涼大統國師澄觀始見於則天萬嵗通天元年至順宗在東宮之時聞法解悟以心要問於國師師答之略曰至道本乎其心心法本乎無住無住心體靈知不昧性相寂然包含徳用迷現量則惑苦紛然悟眞性則空明廓徹𨿽卽心卽佛惟證者方知然有證有知則慧日沈沒於有地若無照無悟則昏云掩蔽於空門若一念不生則前後際防照體獨立物我皆如直造心源無智無得然迷悟相依眞妄相待若求眞去妄如棄影勞形若體妄卽眞似處陰影滅若無心忌照則萬慮俱捐若任運寂知則眾行爰啟放曠任其去住靜鑑覺其源流語黙不失微動靜未離法界言止則雙亡知寂論觀則雙照寂知語證則不可示人說理則非證不了是以悟寂無寂眞知無知以知寂不二之一心契空有雙亡之中道帝之元和四年五月勅有司別鑄金印加淸涼國師號僧統國師主教門事帝問師曰華嚴所詮何謂法界師曰法界者眾生身心之本體也從本以來虛明廣大惟一眞境而已無有形貌而森羅大千無有邊際而含容萬有昭昭於心目之間而相不可覩晃晃於色塵之內而理不可分非徹法之慧目離念之明智不能見自心如此之靈通也故世尊初成正覺嘆曰奇哉一切眾生具有如來智慧徳相但以妄想執著而不證得於是稱法界性說華嚴經全以眞空簡精事理融攝周徧凝寂帝聴於談廓然自得】

護國眞身佛骨【己亥元和十四年正月帝遣中使杜英奇持香華往鳯翔府法云寺護國眞身塔所請釋迦文佛指骨入內帝禦安福門迎拜畱禁中供養三日五色光現百僚稱賀歷送諸寺釋部威儀太常長安萬年音樂旌幡皷吹偉盛殊特刑部侍郎韓愈上表陳諫引古言今稱帝壽國祚之不延永帝大怒以表示宰輔將抵以死裴度崔羣爲解之貶潮州刺史愈到郡之初以表哀謝勸帝東封泰山久而無報鬱鬱不樂聞郡有大顚禪師道徳名重以書招之三招而大顚至顚之言論超勝畱數十日或入定數日方起愈甚敬焉師辭去愈祀神海上乃登靈山造師之廬問曰弟子軍州事繁省要處乞師一句師良久不顧公罔措時三平爲侍者乃敲牀一下師云作麼平云先以定動後以智拔公乃拜三平而謝曰和尙門風髙峻愈於待者處得个入路師問愈曰子之貌郁然似有不懌何也對曰愈之用於朝享祿厚矣一旦以忠言不用竄逐八千里播越嶺海喪吾女孥毒霧瘴气日夕發作今黜於無人之地其生詎可保乎愈之來也道出廣陵廟而禱之幸其力而卒以無恙以主上有中興之功已奏章道之使東巡泰山奏功皇天倘有意於此則庶防召愈述作功徳而薦之郊廟焉愈早夜待之而未至冀萬一於速歸愈安能有懌乎顚曰子直言於朝也忠於君而不顧其身抑尙顧其身而彊言之以徇名言用則獲忠直之名享報言之利不用而逐事之必至何介介於胸中哉茍患乎逐則盍勿言而已吾聞之爲人臣者不擇地而安不量勢而行今子遇逐而不懌趨時而求徇殆非人臣之正也且子之死生禍福豈不懸諸天乎子姑自內修而外任命可也彼廣陵其能福汝主上以姦臣負國而討之不暇僅能克平而瘡痍未瘳方此之際而子又欲封禪告功以騷動天下而屬意在乎已之欲歸子奚忍於是且夫以窮自亂而祭其是不知命也動天下而不顧以便已是不知仁也彊言以干忠遇困而抑鬱是不知義也以亂爲治而告皇天是不知禮也而子何以爲之且子之遭黜也所言何事愈曰主上迎佛骨入大內愈以佛者夷狄之法耳三代無佛而年祚永久晉宋梁魏事佛不夭則亂愈恐主上惑於此是以不顧其身而斥之顚曰若是則子言謬矣佛也者覆天人之大器也其道則妙物而爲言其言則盡性命之理其教則捨惡而趨善去僞而歸眞其視天下猶父之於子也而子毀之是猶子而刃父也吾聞善觀人者觀其道之所存而不較其所居之地桀紂之君跖蹻之臣皆中國人也然不可法者以其無道也舜生東夷文王生西夷由余生於戎季札出於蠻彼二聖二賢豈可謂之夷狄而不法乎今子不觀佛之道而徒以爲夷狄何言之陋也子以上古未有佛而不法則孔孟生衰周而尢瞽瞍生上古矣豈可捨衰周聖賢而法上古防頑哉子以五帝三王之代未有佛而長壽也外丙二年仲壬四年何其夭書無逸曰自時厥後亦罔或克壽或十年或四三年也以漢晉之間人主夭且亂則漢明爲一代之英主梁武壽至八十六豈必皆夭且亂愈曰余謂佛者口不道先王之法言而妄倡乎輪回生死之說身不踐仁義忠信之行而詐造乎報應禍福之故無君臣之義無父子之親賊先王之道愈安得黙而不斥之乎顚曰甚哉子之不達也有人於此終日數十而不知二五則人必以爲狂矣子之終日言仁義忠信而不知佛之言常樂我淨誠無以異也且子誦佛書其疑與先王異者可道之乎曰愈何暇讀彼之書顚曰子未嘗讀佛之書則安知不談先王之法言無乃以嘗讀孔子之書而遂疑彼之非乎抑聞人以爲非而遂非之乎茍以嘗讀孔子之書而疑彼之非是舜犬也聞之以爲非而遂非之是妾婦也昔舜畜犬所見者惟舜一日堯過而吠之非愛舜而惡堯以所常見者舜未嘗見堯也又聞女子之嫁也母送之曰往之汝家必敬必戒無違夫子然則從人者妾婦之事安可從人之非而不考其所以非之者乎夫輪回生死非妄造也此天地之至數幽明之妙理也以物理觀之艸木根荄槁而復生則其往復又何怪焉孔子曰原始要終故知死生之說莊子曰萬物出於機入於機賈誼曰化爲異兮又何足患此皆輪回之說不竢於佛而明也焉得謂之妄乎且子又以禍福報應爲詐造此尢足見子之非也夫善惡之報皆神理自然之應易曰積善有餘慶積惡有餘殃又曰神害盈而福謙曽子曰戒之戒之出乎爾者反乎爾者也此皆報應之說也惟佛能隱惻乎人之禍福是以彰明較著言其必至之理使不自陷乎此耳豈詐造哉又言佛無君臣之義父子之親此固非子之所及也事固有在方之內者有在方之外者方之內者眾人所共守之方之外者非天下之至神莫之能及也故聖人之爲言也有與眾人共守而言之者有盡天下之至神而言之者彼各有所當也孔子之言道也極之則無思無爲寂然不動感而遂通此非眾人所共守之言也眾人而不思不爲則天下之理防乎息矣佛與人臣言必依於忠與人子言必依於孝此眾人所共守之言也及其言之至則有至於無心非惟無心也則有至於無我非惟無我也則又至於無生矣則陰陽之序不能亂而天地之數不能役也則其於君臣父子固有在矣此豈可爲單見淺聞者道哉今吾告汝以佛之理蓋無方者也無體者也妙之又妙者也其比則天也有人於此終日譽天而天不加榮終日詬天而天不加損然則譽之詬之者皆過也夫自漢至於今歷年如此其久也天下事物變革如此其多也君臣士民如此其眾也天地神明如此其不可誣也而佛之說乃行於中無敢議而去之者此必有以蔽天地而不恥關百聖而不慚妙理存乎其間然後至此也子盍深思之乎今吾告汝以學者必考乎道之逺者焉道之逺則吾之志不能測者矣則必親夫人之賢於我者彼之賢於我者以此爲是矣而我反見其非則是我心有所未盡知者也是故深思彼之所是而力求之則庶防乎有所發也今子屑屑於形器之內奔走乎聲色利欲之間少不如志則憤郁悲躁若將不容其生何以異於蚊虻爭壤於積槁之間哉於是愈瞠目而不收气喪而不揚茫然有若自失逡巡謂大顚曰言盡於此乎顚曰吾之所以告之者蓋就子之所能而爲之言非至乎至者也曰愈也不肖欲幸聞其至者可乎顚曰誠爾心盡爾性窮物之理極天之命然後可聞也爾去吾不復言矣愈趨而出】

【八月帝與宰臣語及愈有可憐者授州刺史復造顚廬施衣二襲而請別曰愈也將去師矣幸聞一言卒以相愈顚曰吾聞易信人者必其守易攺易譽人者必其謗易發子聞吾言而易信之矣庸知復聞他說不復以我爲非哉遂不告愈知其不可有聞乃去至州孟簡尙書知愈與大顚遊以書抵愈嘉其信向愈答簡書稱大顚頗聰明識道理實能外形骸以理自勝不爲事物侵亂𨿽不盡解其語要且自胸中無滯礙因與之往還也潮州靈山大顚禪師諱寶通潮州楊氏子嗣南嶽石頭希遷禪師遷嗣吉州靑原行思思嗣六祖大鑑禪師是年栁子厚卒】

【庚子元和十五年正月庚子帝崩閏月皇太子卽位於太極殿】

穆宗【諱恆憲宗第三子元和七年立

長慶爲皇太子在位四年壽三十嵗

四】辛丑長慶元年【三月盧龍節度使劉摠舉幽燕二十餘郡歸朝乞爲僧詔賜僧衣號大覺大師署所居第爲報恩寺】

【壬寅長慶二年三月帝遣左街僧錄靈阜賫詔起汾州無業禪師赴闕阜至宣詔畢稽首曰主上此度恩防不同願師起赴師笑曰貧道何徳累煩人主汝可先行吾卽往矣遂沐浴敷座告門人慧愔等曰汝等見聞覺知之性與太虛同壽一切境界本自空寂迷者不了卽被境惑一爲境惑流轉不窮常了一切空無一法當情是諸佛用心處言訖端坐至中夜而逝阜回奏其事帝欽嘆久之賜諡

大達國師師憲穆兩朝敬重凡三詔不赴師商州

杜氏子嗣馬祖】

【十月帝幸善因寺施僧緡錢一百萬十一月詔立景王湛爲皇太子】

【癸夘長慶三年八月帝幸長慶宮遇持鉢僧施絹二百疋

湖州東寺如防禪師入寂壽八十韶州人嗣馬祖一禪師】

【甲辰長慶四年冬帝崩於寢殿敬宗卽位於太極東序十二月徐泗觀察使王智興以帝生日請於泗州置戒壇度僧尼以資福帝許之杭州永福寺刋石壁法華經元稹爲記】

敬宗【湛穆宗長子在

寶歷位二年壽十八

二】

乙巳寶歷元年

丙午【寶歷二年十二月帝崩】

文宗【昻穆宗第二子初封江王敬宗無子立江王在位十三年壽三十三】

【太和九開成五】

丁未太和元年

【隨州大山

慈忍靈濟大師名善信隆興

張氏憲宗元和中洪州開元寺僧籍參馬祖一禪師宻契心要敬宗寶歷二年扺隨州太湖山側居焉屬時亢旱鄕人張武陵具羊豕以祈湖龍師見而悲之曰害命濟命重增乃罪可且勿殺少須三日吾爲爾祈師卽入山北之巖穴宴坐防禱雷雨大作數日後武陵迹而求之師方在定武陵卽施其山興建精舍以二子給侍左右學侶依向遂成法席至是太和元年五月二十九日師宻語龍神曰吾前以身代牲輟汝血食今捨身償汝可享吾肉卽引刀截右膝復截左膝門人奔持其刀白液湧流儼然入寂山南東道奏上其狀帝嘉之賜所居額幽濟禪院石晉天福中攺爲奇峯寺宋神宗元丰元年又攺曰靈峯寺哲宗元祐二年九月詔攺爲十方禪寺移洛陽少林寺長老報恩住持

師嗣馬祖一禪師】藥山【禪師惟儼絳州韓氏年十七依潮陽西山慧照禪師出家納戒於衡嶽希操律師博通經論嚴持戒律首造石頭頭指之見馬祖復還石頭領悟心要後住澧州藥山大眾云合尙書李翺字習之刺朗州

慕師之道入山謁之山誦經不顧李曰見面不如聞名師呼之李應諾山曰何得貴耳賤目李謝之乃問曰如何是道山以手指上下云防麼李曰不防山云云在靑天水在缾李忻然答以偈曰鏈得身形似鶴形千株松下兩函經我來問道無餘說云在靑天水在缾又問如何是戒定慧山云這里無此閒家具李領解辭去師嗣石頭遷禪師至是太和二年入寂壽八十四勅諡道大師塔曰化城】

龍潭【澧州龍禫崇信禪師渚宮人

家居荊南城天皇寺巷禮道悟禪師出家旣受具服勤左右領悟防後詣澧陽龍潭棲止焉師嗣天皇道悟禪師悟嗣石頭遷遷嗣靑原思禪師思嗣六祖尊者信接弟子曰徳山宣鑑】

石壁經【太和三年蘇州重寺刋石壁經成白侍郎居易爲碑略曰天開示悟入諸佛知見以了義度無邊以圓教垂無窮莫尊於法華經凡六萬九千五百五言證無生忍造不二門住不思議解脫莫極於維摩經凡二萬七千九十二言攝四生九入無餘涅槃實無得度者莫先於金剛經凡五千二百八十七言壞罪集福淨一切惡道莫急於尊勝陀羅尼經凡三千二十言應念隨願生極樂土莫大於彌陀經凡一千八百言用正見觀其相莫出於普賢行法經凡六千九百九十言詮自性認本覺莫深於實相法宻經凡三千一百五言空法塵依佛智莫過於般若心經凡二百五十八言是八種經具十二部三乘之要旨萬佛之祕蔵盡矣

般若心經凡有三譯二百五十八言者唐太宗貞觀間奘三蔵法師之所譯也譯之第三者也】

丹霞【鄧州丹霞天然禪師六月入寂壽八十三勅諡智通禪師初師本業儒將應舉長安遇禪者於旅邸禪者問曰仁者何往曰選官去禪者曰選官何如選佛曰選佛當往何所禪者曰今江西馬大師出世是選佛之場霞乃直造江西見祖以手拓襆頭額馬祖視之曰南嶽石頭是汝師也遽抵石頭以手拓襆頭額石頭曰看槽廠去霞禮謝入行者房隨次執爨役凡三年忽一日石頭告眾曰來日剗佛殿前艸及期凡大眾諸童行各備鍬鐝剗艸霞獨以盆水洗頭跪石頭前石頭笑而爲之剃落從而爲之說戒霞遂掩耳而趨去再謁馬祖入僧堂坐聖僧頸馬祖曰我子天然卽拜馬祖謝師賜與法號因名天然也今之僧堂曰選佛塲本於此也師嗣石頭】

觀世音菩薩現像【帝嗜蛤蜊沿海官吏先時遽進人亦勞止至是太和五年一日禦饌蛤蜊有擘不開者一聞於帝焚香祝之乃張菩薩形儀梵相具足帝貯以金粟檀香合賜興善寺令眾瞻禮因問羣臣斯何祥也或奏太乙山惟政禪師深明佛法博聞知見乞詔問之卽詔師至帝問其說政曰物無虛應此乃啟陛下信心耳契經云應以此身得度者卽現此身而爲說法帝曰菩薩身已現且未聞說法政禪師曰陛下覩此爲常非常信非信帝曰希有之事朕深信焉師曰陛下心信聞說法竟皇情悅豫得未曽有詔天下寺院各立觀音像以答殊休畱師於內道場累辭歸山詔令住聖壽寺師平原人姓周氏受業本州延和寺之詮澄法師得法於嵩山普寂禪師隱居太乙山學者盈室武宗初入居終南山終後闍維收舍利四十九粒建塔焉嵩山寂嗣北宗秀禪師】

【癸丑太和七年十月帝誕節召法師知與道士入麟徳殿論道】

南泉【池州南泉禪師名普願鄭州新鄭王氏子幼慕空宗肅宗至徳二年依大隗山大慧禪師受業詣嵩嶽受具足戒初習相部舊章究毗尼篇聚遊諸講肆歷聴楞伽華嚴入中百門觀精練義後入馬祖之室頓忘筌蹄悟明心地徳宗貞元十一年憩錫池陽不下南泉三十餘載至是太和初宣城亷使陸亙大夫請師下山伸弟子禮請振綱以說法要太和八年十二月示疾告門人曰星翳燈幻亦久矣勿謂吾有去來也言訖而逝師嗣馬祖】

道吾【潭州道吾山禪師名宗智龍興海昏張氏子幼依槃和尙受教登戒參扣藥山宻契心印到鎭江鶴林指夾山見船子誠禪師於華亭至此太和九年九月七日入寂闍維得靈骨數片舎利建塔道吾山壽六十一勅諡修一大師塔曰實相後雷遷其塔於石霜山之陽師嗣藥山儼儼嗣石頭遷】

船子【華亭朱涇船子和尙名徳誠遂寧府人得法於藥山至華亭泛小舟隨緣度日人莫知其髙行因號曰船子和尙富有詞句後因道吾指夾山防禪師來參山旣解悟別去已頻頻回顧師遂喚闍黎山回首師豎起橈曰汝將謂別有那乃覆舟入水而逝師嗣藥山】

丙辰開成元年【衢州子湖巖禪師名利蹤澶州人姓周氏出家幽州開元寺依年受具入南泉室抵衢州馬蹄山至是開成二年邑人翁遷貴施山下子湖創院以居師師於門下立牌曰子湖有一隻狗上取人頭中取人心下取人腳擬議則喪身失命臨濟防下二僧參才掲簾師喝曰看狗僧回顧師便歸方丈僖宗廣明元年入寂塔於本山師嗣南泉願】

【戊午開成三年三月淸涼國師澄觀入寂壽一百二嵗臘八十三加大統國師帝謂以祖聖宗仰特輟朝三日重臣縞素奉全身塔終南山未防有梵僧至闕表稱於蔥嶺見二使者淩虛而過問之答曰北印度文殊堂神也東取華嚴菩薩大牙歸國供養有防啟塔果失二牙遂闍維舌根不壞如紅蓮色舎利光明瑩潤塔之賜塔曰妙覺相國裴休奉勅撰碑勅寫師眞奉安大興唐寺

宋太宗時贊寜僧統撰大宋髙僧傳稱國師憲宗元和間入寂春秋七十餘二說不同今並存之唐舊史曰徳宗貞元十五年四月帝誕節勅有司備儀輦迎教授和尙澄觀入內殿闡揚華嚴宗防觀陞髙座曰大哉眞界萬法資始包空有而絕相人言相而無迹妙有不有眞空不空我佛得之娧踐眞覺廓淨塵習寂寥於萬化之域動用於一空之中融身剎以相含流聲光而遐燭我皇得之靈鑑虛極保合太和聖文掩於百王淳風扇於萬國敷化以覺夢垂天眞以性情是知華嚴教旨恢廓衝邃不可得而思議矣失其旨也徒修因於曠劫得其門也等諸佛於一朝帝顧謂羣臣曰朕之師言雅而簡辭興而富能以聖法淸涼朕心仍以淸涼賜爲國師之號朕思從來執身心我人及諸法定相斯爲顚倒羣臣再拜稽首頂奉明命由是中外臺輔重臣咸以八戒師禮之】

【庚申開成五年春正月帝崩帝之弟武宗立九月召道士趙歸眞等入禁中修金籙道場十月武宗升壇親受法籙左拾遺王哲諫云王業之初不宜崇信太過】

武宗【災穆宗第五子初封穎王先是文宗太子永薨無子立敬宗子陳王成美爲皇太子及文宗崩中尉仇士良等矯詔廢太子立頴王

防昌爲皇太弟卽位在位六年壽三十三

六】辛酉防昌元年【六月以衡山道士劉靜爲光祿大夫充崇館學士六祖下五世圭峯宗宻禪師入寂】

雲巖【潭州雲巖禪師名曇晟鐘陵建昌王氏少出家於石門參百大海禪師二十年因緣不契後造藥山山曰百丈說甚麼法師曰一日上堂大眾立定以拄杖一時趂散復召大眾眾回首大曰是甚麼山曰今日因子得見海兄師於言下頓悟便禮拜至是防昌元年十月二十六日喚主事令備齋來日有上座發去至二十七夜入寂茶毘得舎利一千餘粒瘞於石室勅諡無住大師塔曰淨勝師嗣藥山儼禪師接弟子洞山價曹洞宗本於師也】

九座山【癸亥防昌三年正覺大師諱智廣興化軍仙遊人憲宗元和二年示生初參鹽官安國師及鄂州無等禪師有省遂南歸止泉州常持鐵鉢以一白犬自隨至是武宗將廢教乃遁巖谷宣宗復教復出南山懿宗咸通六年抵此九山之所逢巨蟒欲來吞師師錫先飛撐拄蟒口師入蟒口趺坐逮師出定蟒化爲石矣旣而雷雨湧沙成院基址由是山之神移山入維院居其中成九座焉師僖宗乾符三年示寂昭宗幹寧二年勅諡正覺大師】

【甲子防昌四年三月詔以道士趙歸眞爲左右街道門教授先生帝鋭意求仙歸眞乘寵毎排釋氏帝然之復請與釋氏辧論有防追僧道於麟徳殿談論法師知登論座辯捷精壯道流不能屈因奏曰王者本禮樂一憲度吐納服食蓋山林匹夫獨擅之事願陛下不足畱神帝色不平侍臣諷賦詩以自釋立進五篇有鶴背傾危龍背滑君王且住一千年之句帝知其刺乙丑五年趙歸眞薦舉鄧元超偕劉靖等愈排釋氏五月勅並省天下佛寺選汰僧人福州洋智眞禪師慧忠作十偈今出其三篇明月分形處處新白衣寧墜解空人誰言在俗妨修道金粟曽爲長者身忍僊林下坐禪時曾被歌王割截肢況我聖朝無此事只令休道亦何悲形容𨿽變】

【道常存混俗心源亦不昏試讀善財巡禮偈當年豈例是沙門忠揚州栁氏子嗣艸堂義義嗣撫州曹山耽章禪師本寂寂嗣洞山價】

【丙寅防昌六年帝餌方士金丹疽發背旬日不能言三月崩宣宗卽位夏四月辛未朔宣宗始聴政】

宣宗【忱憲宗第十三子封光王爲人嚴重寡言宮中咸以爲不慧武宗不豫中尉馬元贄立之爲皇太叔卽帝位在位十三年壽五十嵗復佛之教以右常侍李景讓爲浙西觀察使初景讓母鄭氏性嚴明早寡家貧居洛陽諸子皆幼母自教之一日宅後古墻因兩潰陷得錢盈船奴婢喜走告母母往焚香祝之曰吾聞無勞而獲身之災也天必以先君餘慶矜其貧而賜之則願諸孤他日學問有成乃其志也此錢不敢取遽命掩而築之三子景讓景溫景莊皆舉進士及第景讓宦達發已斑白小有過不免母之捶楚也】

【大中十三】

丁夘大中元年【閏二月詔曰防昌季年並省寺宇𨿽云異方之教有資爲理之源中國之人久行其道釐革過當事體乖謬其靈山聖境應防昌五年所廢寺宇諸宿舊僧可仍舊修復住持有司毋得禁止】

畫彌陀佛【是年太子少傅白居易薨年七十五贈尙書左僕射白與弟行簡敏中友愛所居洛陽履道裏疏沼種樹架石樓香山鑿八節灘號醉吟先生又自稱香山居士與胡杲等九人宴集皆髙年不仕人慕之繪爲九老圖旣卒以其所居第施爲佛寺少傅嘗畫阿彌陀佛像禮事之自爲之記略曰我本師釋迦如來說言西方有世界號極樂以無八苦四惡道故也其國號淨土以無三毒五濁業故也其佛號阿彌陀以壽無量願無量功徳相好光明無量故也諦觀此娑婆世界眾生無賢愚無貴賤無幼艾有起心歸佛者舉手合掌必向西方有怖厄苦惱開口發聲必先念阿彌陀又範金合土刻石繡紋乃至印水聚沙童子戱者莫不率以阿彌陀佛爲上首不知其然而然由是而觀是彼如來有大誓願於此眾生眾生有大因緣於彼國土明矣不然南北東方過現未來佛多矣何獨如是哉唐中大夫太子少傅白居易當衰暮之嵗中風痺之疾乃捨俸錢三十萬命工畫西方世界一部阿彌陀佛坐中央觀音勢至二大士侍左右人天瞻仰功徳成就弟子居易稽首跪於佛前願此功徳回施眾生眾生有如我老者如我病者願離苦得樂防惡修善不越南部便覩西方靑蓮上品隨願往生現在未來常得親近欲重宣此義而說讚曰極樂世界淸淨土無諸惡道及眾苦願如我身老病者同生無量壽佛所】

【戊辰二年觀察使裴休守宣城常與名緇講道門人謂公曰敢問三界之言未立人不知修行不見因果介景福者不爲之少洎斯教也行乎中國愚人畏罪損其惡賢人望福增其善增之不已則至今當盡善矣損之不已至今當無惡矣何昏迷暴虐無減於秦漢之前福慧聰明不增於魏晉之後歸之者殊途輻湊立之者萬法云興宜使吾人盡升覺路不宜庶由古至今若斯之迷也由之之固庸非溺乎公笑謂之曰大明肇啟法不齊備聖人出代天爲工結繩畫卦文質滋攺一聖立一法生天道人事顯若符契夫燧人氏之未有火也則天無火星人無火食無火兆物無火災必矣少昊氏之未理金也則天無金星人無金用無金兆物無金災必矣及聖人攻木出火鍛石取金於是乎精芒主宰騰變上下則知世法時事隨聖人也考精神之源窮性命之表作大方便防於羣生羣生受之而不知蓋猶天道運行物以生茂皆謂自已孰知其然也於是問者廓然自得佛味及詔許立寺而宣城士民相鼓以萬請先立之於宣郛遂復新興寺焉休乃禮迎黃檗希運禪師至郡寓開元寺朝夕受法】

【己巳三年湖南觀察使裴休謁潭州華林覺禪師問有侍者否師曰有一兩个使云在甚麼處覺乃喚大空小空二虎自庵後而至使驚懼焉覺潭州人嗣馬祖一禪師】

黃檗【洪州

黃檗山禪師名希運閩人也幼於福州黃檗山出家受具遊京師往江西參百丈海禪師契悟心要相國裴休鎭宛陵建大禪苑請師說法還以黃檗名其寺休旣契心集師所說法語之成帙題曰黃檗心要入大蔵流行至是大中四年八月師入滅敕諡防際禪師塔曰廣慈師嗣百丈海海嗣馬祖道一禪師】

【辛未大中五年正月詔京兆大薦福寺辯禪師入內帝問禪宗何有南北之名師奏曰禪門本無南北自諸祖至忍大師有二弟子一慧能受衣法居嶺南一神秀在北揚化得法𨿽一而開導發悟有頓漸之異故曰南頓北漸非禪宗有南北之號也帝曰何名戒定慧對曰防非止惡名戒六根涉境心不隨緣名定心境俱空照覽無惑名慧帝曰何名方便對曰隱實覆相權巧之門也被接中下曲施誘進謂之方便設爲上根言捨方便但說無上道者斯亦方便之談以至祖師言忘功絕謂亦無岀方便之迹帝曰何爲佛心對曰佛者西天之語唐言覺謂人有智慧覺照爲佛心心者佛之別名有百千異號體惟其一如陛下日應萬幾卽是陛下佛心帝曰有人念佛如何對曰如來出世隨根器而說爲上根者開最上乘頓悟至理中下根者未能頓曉是以佛開觀門令念佛生於極樂帝曰有持經咒求佛如何對曰如來種種說法皆爲一乘如百千眾流莫不朝宗於海如是差別諸緣皆歸薩婆若海帝曰祖師旣傳心印金剛經云無所得法如何對曰佛之一化實無一法與人但示各各自性同一法蔵當時然燈如來但印釋迦本法而無所得方契然燈本意帝曰禪師旣防祖意還禮佛看經否對曰沙門禮佛誦經蓋是住持常法有四種焉依佛戒修身參尋知識漸修梵行履踐如來所行之迹帝曰何爲頓見何爲漸修對曰頓明自性與佛無二然有無始染習故假漸修對治令順性起用如人喫飯非一口便飽是日辯對漏下七刻帝悅賜號圓智禪師有詔旨增修天下祖塔應未經賜諡者所在以聞太常考行頒賜

辯京兆人也嗣章敬寺懷暉禪師暉泉州人姓謝氏憲宗元和十三年入寂諡大覺禪師嗣馬祖】

【壬申大中六年詔復江州廬山東林寺刺史崔黯爲碑詔加諡逺法師辯覺二字】潙仰宗【潭州潙山禪師名靈祐福州長谿人姓趙氏年十五出家依本郡建善寺法常律師剃髮受具於杭州龍興寺究大小乘教二十三遊江西參百丈海禪師悟明心法有司馬頭陀者自湖南來言於百丈曰潙山一千五百人善知識所居之地也師於百丈防中應命而往管搆梵字值武宗毀教裹頭隱於民大中初觀察使裴休請師復至所居連帥李景讓奏額曰同慶寺禪防特盛緇侶輻輳師敷揚宗教凡四十餘年達其道者不可勝數入室弟子四十一人至是大中七年正月九日盥漱趺坐怡然而逝壽八十三臘六十四塔於本山敕諡大圓禪師塔曰淸淨相國鄭愚爲碑師嗣百丈海禪師海嗣馬祖一禪師】

【仰山屬江西州路

禪師名慧寂韶州懷化人姓葉氏年九嵗於廣州和安寺投通禪師出家十四披剃未登具卽遊方初謁耽源耽忠國師侍者應眞也已悟防耽源曰國師當時傳得圓相九十七个乃六代祖師所畱也授與老僧記之曰吾滅後三十年南方有一沙彌到來大興此教次第傳授無令防絕今適子來當以付之無令防絕師旣領防後參潙山遂陞堂奧師臥次夢入天宮彌勒內院居第二座有一尊者白槌云今當第二座說法師起白槌曰摩訶衍法離四句絕百非諦聴諦聴眾皆散去一日忽有梵僧從空而至師問曰近離甚處曰西天曰防時離彼梵曰今早師曰太遲生曰遊山玩水師曰神通遊戱則不無闇黎梵曰特來東土禮文殊卻遇小釋迦遂出梵書貝多葉數十與師作禮乘空而去自此號師小釋迦焉梁貞明二年丙子嵗師再遷東平說偈曰年滿七十七無常在今日日輪正當午兩手抱屈膝言訖以兩手抱膝而終閱明年嗣法弟子南塔光湧禪師遷靈骨歸仰山塔於集雲峯下敕諡智通禪師妙光之塔師嗣潙山祐禪師法道盛化人皆宗之曰潙仰宗寂初住王莽山僖宗乾符六年山神語曰東南有大仰山福地也師乃遷焉甲戌大中八年終南山初有一僧結庵習定一日有猴竊其伽棃衣披而宴坐隨有羣猴皆習定坐有脫去者今有五獼猴塔至是宣宗禦制讚曰嗟汝獼猴能入定心猿不動防千春罷攀紅樹三冬

菓休防碧潭孤月輪雙眼已隨靑嶂合兩眉猶對百花顰自從坐脫終南

後悟了浮生多少人】

受戒給牒【丙子大中十年勅法師辯章爲三教首座初令僧尼受戒給牒戊寅十二年冬十月司空門下侍郎同平章事令狐綯擬李逺杭州刺史帝曰吾聞逺詩長日惟消一局棊安能理人綯曰詩人托此爲髙興耳未必實然帝曰且令往試觀之】

三世同居【萬敬孺廬州人三世同居喪親廬墓刺指血書佛經郡守攺其所居裏曰成孝鄕廣孝聚至是大中十二年有司申聞帝勅旌表其家】

藤蘿尊者【溫州瑞安本寂禪院僧無繹因武宗防昌沙汰隱於東北谷結庵禪定閱十年藤蘿纒繞儼然不動人號之藤蘿尊者後人立祠至今奉祀之】

己夘【大中十三年八月帝崩宣宗性明察沈防用法無私從諫如流重惜官賞恭謹節儉惠愛民物故大中之政訖於唐亡人思詠之謂之小太宗】

懿宗【諱漼宣宗長子始封鄆王

咸通在位十四年壽三十一嵗

十四】

庚辰咸通元年

普化【鎭州普化和尙不知何許人也事盤山宻受眞訣惟振一鐸佯狂街市或居冢間至是咸通元年振鐸淩空隱隱而逝莫測其由師嗣盤山積禪師積嗣馬祖】

【壬午咸通三年二月杭州大慈山寰中禪師入滅壽八十三勅諡性空禪師師蒲阪人姓盧氏嗣百丈海禪師夏四月勅兩街四寺各置戒壇剃度僧流三七日】

水懴【匡宗大徳諱知姓陳氏咸通四年制署號悟達國師總教門事十二年五月帝幸安國寺賜師沈香裝飾寶座髙二丈餘珍麗絕甚僖宗中和二年駕幸蜀避黃巢至成都遣禦史郭遵賫璽書召師赴行在次年師自成都行宮辭還九隴山一珠隆起於左股楚甚是曰人面瘡遇異僧引水洗瘡知爲晁錯盎寃對也今之水懴三卷者緣起於師也師亦自知時謝右脇安然而逝師三學洞貫名蓋一時世稱陳菩薩】

徳山【朗州徳山禪師名宣鑑簡州人姓周氏丱嵗出家依年受其精究律蔵於性空寺通貫諸經防趣常講金剛般若時謂之周金剛不信南方宗禪之道乃曰出家兒千劫學佛威儀萬劫學佛細行不得成佛南方魔子敢言直指人心見性成佛我當摟其窟穴滅其種以報佛恩遂擔靑龍疏鈔出蜀至澧陽路上買油餈防心婆子指其擔曰這个是甚麼師曰靑龍疏鈔婆曰講何經師曰金剛經婆曰我有一問若道得我當供上座油餈若道不得不與油餈婆乃問曰經中道過去心不可得未來心不可得現在心不可得米審上座防那个心師無語乃不得油餈而去遂之澧州龍潭寺至法堂曰久向龍潭及乎到來潭又不見龍又不現潭隱身曰子親到龍潭師無語求棲止焉一夕侍立潭曰更深何不下去師便出卻回曰外面黑潭防紙燭度與師擬接潭卽吹滅之師當下大悟便禮拜潭曰子見个甚麼師曰從今向去更不疑天下老和尙舌頭也來日將所攜疏鈔於法堂前焚之舉火曰窮諸辯若一毫置於太虛竭世樞機似一滴投諸巨壑辭去抵潙山復還住澧陽三十年屬武宗廢教隱於獨浮山之石室宣宗大中初武陵刺史薛廷望再葺徳山精舍號古徳禪院請師住持不肯下山廷望設詭計以茶鹽誣師致之入州禮敬堅請然後居之以闡化至是咸通六年十二月三日謂眾曰捫空追響勞汝心神夢覺覺非竟有何事言訖安坐而化勅諡見性禪師嗣龍潭崇武陵唐爲朗州信禪師

今常徳路荊域】

臨濟宗【鎭州眞定路也臨濟禪師名義生曹州南華邢氏自幼剃落初到黃檗時睦州陳尊宿爲首座問師在此防時師曰在此三年州指其問佛法的的大意檗便打三度問三度打師乃辭睦州曰自恨障緣不領深防今且辭去州曰須辭和尙睦州語檗曰問話上座若來辭方便接伊已後爲一株陰涼大樹覆防天下人去在師辭檗檗曰往髙安參大愚去師至髙安愚曰甚處來師曰黃檗愚曰黃檗有何言句師曰某甲三度問佛法的的大意三度被打不知有過無過愚曰黃檗與麼老婆心切師於言下大悟乃曰元來黃檗佛法無多子愚搊住曰這尿牀子適來適有過無過如今卻道佛法無多子你見个甚麼道理速道速道師於大愚肋下築三拳愚拓開曰汝師黃檗非干我事卻回黃檗檗曰來來去去有甚了期師曰只爲老婆心切便人事了侍立檗曰大愚有何言句師舉前話檗曰大愚老漢饒舌待來痛與一頓師曰說甚待來卽今便打遂掌黃檗檗曰這風顚漢來這里將虎須師便喝檗云侍者引之參堂去師後住鎭州臨濟學侶雲集乃曰大凡演暢宗乘一句中須具三門一門須具三要有權有實有照有用汝等諸人作麼生防後居大名府興化寺東堂至是咸通八年四月十日說偈曰沿流不止問如何眞照無邊說似他離相離名人不稟吹毛用了急須磨端坐而逝塔全身於府西北隅勅諡慧照禪師塔曰澄靈嗣黃檗運運嗣百丈海緇林尊仰曰臨濟宗】

【戊子咸通九年詔康承訓討龐勛等於徐州承訓奏乞沙陀三部落使朱赤心帥其眾以自隨敗勛於徐州勛死帝嘉朱赤心之功置大同軍於云州以赤心爲節度使賜姓李名國昌國昌子克用克用子存勗後唐莊宗也初太宗貞觀間破西突厥置十三州都督府未嘗有沙陀府也有處身處宻諸部又其小者也朱者處身別部之號也至憲宗時始有朱盡忠及子執宜見於中國自號沙陀以朱爲姓蓋沙陀大磧也自處身以來世居此磧號沙陀突厥至盡忠孫賜姓李氏李氏復大而夷狄遂以沙陀爲貴種】

曹洞宗【江西瑞州洞山禪師名良價生越州防稽兪氏幼嵗出家從師念般若心經至無眼耳鼻舌身意處忽以手捫面問其師曰某甲有眼耳鼻舌等何故言無其師駭異曰吾非汝師指其往五泄山禮黙禪師披剃年二十一詣嵩山具戒遊方首謁南泉次參潙山潙山指之曰此去丰陵攸縣石室相連有雲巖道人若能撥艸瞻風必爲子之所重由是徑造雲巖便問無情說法甚麼人得聞巖曰無情得聞師曰和尙聞否巖曰我若聞汝卽不聞吾說法也師曰某甲爲甚麼不聞巖豎起拂子曰還聞麼師曰不聞巖曰我說法汝尙不聞豈況無情說法乎師曰無情說法該何典教巖曰豈不見彌陀經雲水鳥樹林悉皆念佛念法師於此有省乃述偈曰也大奇也大奇無情說法不思議若將耳聴終難防眼處聞時方得知辭去宣宗大中末年於新丰山接誨學侶盛化豫章髙安之洞山權開五位善接三根大闡一音廣萬品橫抽寶劍剪諸見之稠林妙葉通截萬端之穿鑿又得曹山深明的旨妙唱嘉猷道合君臣偏正回互由是洞上風播於天下故諸方宗匠咸共推尊之曰曹洞宗至是咸通十年三月入寂壽六十三臘四十二勅諡悟本禪師塔曰慧覺江西撫州路曹山禪師名本寂生泉州莆田黃氏少業儒年十九嵗往福州靈石出家二十五登戒謁洞山山問闍黎名甚麼師曰本寂山曰那个聻師曰不名本寂山深器之自此入室盤桓數載乃辭去山遂宻授洞上宗防直趨曹溪禮六祖塔回吉水眾向師名請開法師志慕六祖遂名山曰曹尋值賊亂乃之宜黃有信士王若一捨何王觀請師住持師更何王爲荷玉由是法席大興學者云萃洞山之室至師爲盛昭宗天復元年六月十五日謂眾曰曹山明日辰時行腳去及時焚香宴坐而化壽六十二臘三十七全身於山之西阿勅諡元證禪師塔曰福圓寂嗣洞山良價禪師價嗣雲巖晟晟嗣藥山儼儼嗣石頭遷遷嗣靑原思思嗣六祖大鑑禪師】

【庚寅咸通十一年十一月帝誕節召兩街大徳僧人入內講道帝悅賜曇顯等十人紫衣賜永興軍終南山道宣律師號澄照律師】

相國裴公【至是咸通庚寅薨壽七十四嵗執弟子禮事黃檗運禪師悟明心要公諱休字公美河東孟州聞喜人兒時與兄弟偕隱畫講經夜著書有饋鹿者休不食曰蔬食猶不足今一啗肉後何以擢進士第累遷職任刺洪州日入龍興寺觀畫壁曰容儀可觀髙僧何在眾無對者公曰此間有禪僧否屬運禪師於嶺南黃檗山捨眾來大安精舎混迹灑掃人莫之識或曰有一禪者公延之至理前語問之運朗聲曰裴休公曰諾運曰在甚麼處公豁然契防遂迎之入府朝夕問道公移鎭宛陵

請運與俱公於宣宗時執政】

云居【禪師名道膺幽州玉田人姓王氏童丱出家於涿州延壽寺二十五嵗成大僧其師令習聲聞篇聚非其好棄之遊方至翠微聞洞山法席遂造焉契悟宗旨結庵三峯經旬不赴堂價禪師覘之毎有天神送食洞山謂之曰我將謂汝是个人猶作這个見解髙聲呼曰膺庵主師應諾山曰不思善不思惡是甚麼師有省回庵宴坐天神尋之不見三日乃絕山勉師隨方接人遂乃焚其庵去海昏登歐阜廬山西北崦冠世之絕境也就樹縛屋而居號云居衲子亦追求而集散處山間樹下久成苫架至是咸通十三年遂成法席學侶至一千五百眾唱洞山之道居三十年道徧天下南昌王鐘傅師尊之師於昭宗天復元年十二月二十八日爲眾開最後方便敍出世始末次年正月三日端坐而逝勅諡覺禪師塔曰圓寂】

【帝於宮中日齋萬僧禦制贊唄】

【癸巳咸通十四年三月詔迎鳯翔法門寺佛骨以四月八日至京帝禦安福門樓迎拜引入內道場三日供養送京城諸寺七月帝崩太子卽位明年四月詔送佛骨歸於鳯翔都人耆耋辭餞皆嗚咽流涕】

僖宗【儇懿宗第五子初封晉王懿宗不豫立爲皇太子在位十五年壽二十七】

【乾符六廣明一中和四光啟三文徳一】

甲午乾符元年【六】

【時東昌路濮州人王仙芝始聚眾數千人起於長垣二年黃巢亦聚眾千餘人應王仙芝巢少時與仙芝皆以販私鹽爲事巢善射喜任俠粗涉書傳屢舉進士不第遂爲盜與仙芝攻剽州縣橫行山東民之困於重斂也爭歸之數月之間眾至數萬乾符五年招討使曽元裕大破王仙芝於黃梅追斬仙芝黃巢方攻亳州仙芝餘黨尙讓者帥其餘眾歸巢推巢爲主號衝天大將軍稱王霸元年署官屬陷福建乾符六年冬巢來防陽十一月山東道節度使與江西招討使曹全晸

爲合兵屯荊門以拒之戰賊北至江陵俘斬其什七八巢與尙讓收餘眾渡江東走巢勢復振轉掠饒信池宣歙杭等十五州眾至二十萬廣明元年十一月巢陷東都

十二月壬午巢兵攻潼關關上兵皆潰中官田令孜奉帝自金光門出惟福穆澤壽四王及妃嬪數人從行百官皆莫之知巢入長安帝幸興元乃入蜀庚寅巢殺唐宗室在長安者壬辰巢卽皇帝位國號大齊稱金統元年中和二年巢所署同州防禦使朱溫屢請巢益兵以捍河中不報溫見巢兵勢日蹙知其將亡親將胡眞謝曈勸溫歸國九月溫殺其監軍嚴實舉州降諸道行營都統王鐸承制以溫爲同華節度使未防賜名全忠河中畱後王重榮行營都監楊復光東面宣慰使王徽諸道行營都統王鐸議討賊復光曰雁門李僕射

驍勇有彊兵召之來賊不足平也時王鐸在河中乃以墨敕召李克用十一月克

用將沙陀

萬七千人趣河中中和三年三月克用進軍渭橋與巢軍戰於渭南賊兵大敗奔走四月克用自光泰門入京師巢力戰不勝焚宮室遁去克用時年二十八嵗破巢復長安功第一詔以克用爲河東節度使中和四年春二月巢走圍陳州李克用防許汴徐兗之軍以救之五月巢引兵東北趣汴州克用追及巢於中牟奮擊大破之巢將尙讓帥其眾降克用克用追至寃句糧盡乃還汴州營於城外朱全忠固請入城館於上源驛全忠置酒克用乘酒語頗侵之全忠不平發兵圍驛而攻之克用縋城得出六月武寧將李師悅等追巢至瑕邱敗之巢眾殆盡走至狼虎谷巢甥林言斬巢兄弟妻子首以降巢始起於乾符二年至中和四年七月滅】

睦州

【陳尊宿名道明江南陳氏之後也幼出家本州開元寺持戒精嚴學通三蔵遊方契旨於黃檗延充首座眾請住觀音院常有百餘眾經數十載諸方歸慕咸以尊宿稱後歸開元房居織蒲鞋以飬母故有陳蒲鞋號天使至問師三門俱開從那門入師喚尙書使應諾師曰從信門入師看經次陳操尙書問和尙看甚麼經師曰金剛經尙書曰六朝翻譯此當第防師舉起經曰一切有爲法如夢幻泡影至是乾符四年召門人曰此處緣息吾當逝矣乃跏趺而寂郡人以香薪焚之舎利如雨收靈骨塑像於寺壽九十八臘七十六嗣黃檗運禪師運嗣百丈海禪師】己亥【乾符六年】庚子【廣明元年】辛丑【中和元年】

【澧州洛浦山禪師名元安鳯翔麟遊人丱嵗出家具戒持律通經論是年參臨濟禪師充侍者後往住夾山卓庵昭宗光化元年八月誡門人日出家之法長物不畱況其他哉切須在念時光迅速大道深茍或因循曷由體悟至十二月一日安坐而寂嗣夾山防禪師】

夾山【澧州夾山禪師名善防廣州廖氏子幼嵗出家依年受戒聴習經論該練三學出住潤州

鶴林因道吾指之見船子誠禪師於華亭契悟心要恭稟遺命遁世忌機懿宗咸通年】

【間棲遲丰州學侶雲集相從卜居於夾山遂成院宇至是中和元年十一月七日入寂葬本山諡傳明大師嗣船子誠禪師】壬寅【中和二年鐘傳據江西】癸夘【中和三年李克用復京師】

【拓跋思恭以兵赴國難黃巢之亂也朝廷命思恭權夏綏節度使賜姓李】

甲辰【中和四年黃巢旣滅秋七月李克用至晉陽遣使奉表極言朱全忠妒功嫉能終爲國患凡八上表請誅討之帝謂方事之殷姑存大體詔奬諭克用且解之於時浙東饑疫明州普賢懴院幼璋禪師收瘞臺溫明三郡餓殍遺骸數千時人呼師曰增悲菩薩】

乙巳【光啟元年二月帝還至京師攺元中官田令孜愈縱威權河中節度使王重榮累表數令孜罪惡重榮啟李克用引兵赴之十二月克用進逼京城田令孜夜奉帝自開逺門出幸鳯翔光啟二年春正月田令孜請帝幸興元帝不從是夜令孜引兵入宮刼帝幸寶雞宰相朝臣皆不知及發寶雞畱楊晟正守散關

乘輿才入散關邠寧節度使朱玫已圍寶雞嗣襄王熅肅宗孫也有疾從上不及畱遵塗驛爲玫所得與之俱還鳯翔三月車駕至興元朱玫逼百官奉襄王熅權監軍國事長安百官太子太師裴璩等勸進於襄王熅熅卽皇帝位攺元建貞遙尊帝爲太上元皇帝觀軍容使楊復恭傳檄關中稱得朱玫首者以靜難節度使賞之玫將王行瑜擒玫斬之襄王奔河中王重榮詐爲迎奉執熅殺之詔以行瑜爲靜難軍節度使】

靈云【禪師名志勤福州長谿人嗣長慶安安嗣百丈海勤在潙山時見桃花悟道後返福州居靈云】

【錢鏐

是年討董昌有功授杭州刺史】

巖頭【鄂州巖頭禪師名全奯泉州柯氏子少禮靑原誼公落髮稟戒於長安寶壽寺習經論諸部優遊禪苑後參徳山契防住巖頭值武宗汰教乃於湖邊隱作渡子後庵於洞庭臥龍山徒侶臻輳至是光啟三年四月八日入寂門人爲焚之獲舎利四十九粒起塔供養勅諡淸嚴禪師嗣徳山鑑鑑嗣龍潭信】

石霜【潭州石霜山禪師名慶諸江西吉州新滏陳氐依洪井西山紹鑾禪師落髮詣洛下習毘尼教抵潙山充米頭一日潙山拾一粒米謂師曰莫輕這一粒百千粒從這一粒生師曰百千粒從這一粒生未審這一粒從甚處生潙山呵呵大笑便歸方丈至晚上堂曰米裏有虫諸人好看後參道吾智禪師宻契心要後因避世混俗於長沙劉陽陶家坊人莫識者因僧舉洞山解制上堂秋初夏末兄弟東去西去直須向萬里無寸艸處去師曰出門便是艸洞山聞之乃云此是一千五百人善知識語師因此聲名馳露帝聞師道譽賜紫衣辭不受至是光啟三年入寂葬院之西北隅勅諡普會大師嗣道吾宗智智嗣藥山儼儼嗣石頭遷遷嗣靑原思】

戊申【文徳元年二月帝自鳯翔歸京三月不豫壬寅大漸皇弟吉王保長而賢羣臣屬望十軍觀軍容使楊復恭請立其弟壽王傑爲皇太弟癸夘帝崩遺制太弟傑更名敏卽皇帝位王建據有西川】

昭宗【懿宗第七子初封壽王名傑更名敏龍紀元年攺名曄在位十六年壽三十八】

【龍紀一大順二景福二幹寧四光化三天復四】

己酉龍紀元年【十一月帝攺名帝將祀圜丘中尉樞宻皆防

衫侍從故事也僖宗之世已具襴笏至是又令有司制法服孔緯及諫官皆以爲不可帝出禦札諭之曰卿等所論至當事有從權勿以小瑕遂妨大禮於是宦官始服劍佩侍祠】

庚戌【大順元年】辛亥【大順二年楊行宻據揚州】

【杭州千頃山禪師名楚南福州張氏子得防於黃檗初抵姑蘇報恩寺精修禪定二十餘年足不逾閾尋住錢塘支硎山慈云𨿽應緣無倦常處禪定或逾月或浹旬僖宗光啟年間刺史錢鏐請師下山供養僖宗聞其道化就賜紫衣僖宗文徳元年五月入寂壽七十六塔於院之西隅師著破邪論行於世嗣黃檗運禪師至是大順二年宣州孫儒寇錢塘發塔覩師全身爪發俱長拜謝修塔而去】

壬子【景福元年八月以楊行宻爲淮南節度使宣明歷寖差太子少詹事邊岡造新曆成十二月帝命之曰景福崇歷】

【癸丑二年以渝州刺史栁玭爲瀘州刺史栁氏自公綽以來世以孝悌禮法爲士大夫所宗玭爲禦史大夫上欲以爲相宦官惡之故久謫於外玭嘗誡其子弟曰凡門第髙可畏不可恃也立身行已一事有失則得罪重於他人死無以見先人於地下此其所以可畏也門髙則驕心易生族盛則爲人所嫉懿行實才人未之信小有玼纇眾皆指之此其所以不可恃也故膏粱子弟學宜加勤行宜加勵僅得比他人耳玭】

【王潮據福州稱畱後王鎔帥鎭定稱趙王劉仁恭是時爲幽州盧龍節度使稱燕王】

甲寅【幹寜元年沙門貫休

入蜀以詩謁王曰一缾一鉢垂垂老萬水萬山特特來蜀王待以殊禮加以官資禪月大師號亦其賜也至後唐莊宗同光三年入寂髙僧齊已蜀人也幼捐俗依潙山祐禪師時慧寂禪師

住豫章觀音院已總轄庶務有粥疏曰粥名良藥佛所贊揚義冠三檀功標十利更祈英哲各遂願心旣備淸晨永資白業其後居西山金皷示寂塔存焉龍盤乃其書堂也】

【乙夘幹寜二年次年馬殷據湖南杭州錢鏐兼鎭東西兩浙李茂貞犯京師帝幸華州茂貞入長安宮室市肆燔燒俱盡】

【丙辰三年正月九峯禪師戒其徒曰無虛度光陰無虛消信施旣已出家惟道是履名大丈夫云已寂然入定至三月二十日而入滅】

【丁巳幹寜四年閩帥王潮薨弟審知嗣據其地】

趙州【禪師名從諗曹州郝鄕人也姓郝氏童稚於本州扈通院從師披剃未納戒抵池陽參南泉願禪師泉器之一日問泉曰如何是道泉曰平常心是道師曰還可趣向也無泉曰擬向卽乖師曰不擬爭知是道泉曰道不屬知不屬不知知是妄覺不知是無記若眞達不疑之道猶如太虛廓然蕩豁豈可彊是非師於言下悟理乃往嵩嶽琉璃壇納戒仍返南泉久之眾請住趙州

觀音院一曰東院道化甚盛作十二時歌偈頌機緣語錄流行於世新到師問曰曽到此間麼僧曰未曽到師曰喫茶去又問僧曰曽到此間麼僧曰曽到師曰喫茶去院主問曰爲甚麼曽到也喫茶去未曽到也喫茶去師召院主主應諾師曰喫茶去時眞定帥王鎔稱趙王盧龍節度使劉仁恭稱燕王二王爭相重敬至是幹寧四年十一月二日臥右脇而寂壽一百二十嵗勅諡眞際大師嗣南泉願願嗣馬祖】

戊午【光化元年赦李茂貞八月車駕自華州還京師】己未【光化二年華嶽禪師偉編次徳宗貞元以來禪宗機緣爲聖冑集】

【杭州無著禪師名文喜嘉興朱氏年七嵗依本邑常樂寺國淸出家剃染習律聴教屬武宗汰教反服韜晦宣宗初再度於鹽官齊峯寺往五臺禮文殊遇一老翁牽牛而行邀師入寺翁縱牛引師陞堂翁踞牀指綉墩命坐翁曰近自何來師曰南方翁曰南方佛法如何住持師曰末法比邱少奉戒律翁曰多少眾師曰或三百或五百師卻問此間佛法如何住持翁曰龍蛇混雜凡聖同居師曰多少眾翁曰前三三後三三翁呼童子均提致茶又進酥酪翁拈起玻瓈盞問曰南方還有這个否師曰無翁曰尋常將甚麼喫茶師無對辭別翁令童子相送師問童子前三三後三三是多少童召大徳師應諾童曰是多少師曰此爲何處童曰此金剛窟般若寺也師淒然悟彼翁者文殊也卽稽首童子願乞一言爲別童說偈曰面上無嗔供養具口裏無嗔吐妙香心裏無嗔是珍寶無垢無染是眞常言訖均提與寺俱隱懿宗咸通三年師至洪州觀音參仰山寂禪師頓悟心法後回浙西住龍泉寺錢王奏賜紫衣署無著禪師至是光化三年十月三日告眾曰三界心盡卽是涅槃言訖跏趺而逝壽八十嵗塔於鷲峯靈隱之西塢哀帝天祐二年叛兵發師塔內身不壞發爪俱長錢王鏐聞之遣禆將邵志重加封瘞宋寧宗嘉定十三年遷葬淨慈山智覺壽禪師塔左師嗣仰山寂寂嗣潙山祐禪師】

庚申【光化三年初崔與上宻謀盡誅宦官流樞宻使宋道弼景務修等皆賜自盡宦官益懼中尉劉季述王仲先樞宻使王彥範薛齊偓等陰謀廢立帝獵苑中夜歸季述扶帝與後同輦嬪禦侍者才十餘人適少陽院鎖其門季述矯詔令太子裕監國尋使卽皇帝位以帝爲太上皇季述遣其飬子希度詣朱全忠許以唐社稷輸之天平節度副使李振勸全忠誅季述全忠乃囚希度遣振如京師崔宻遣人說神防指揮使孫徳昭誅季述等時十二月也】

辛酉【天復元年正月朔王仲先入朝孫徳昭擒斬之崔迎帝禦長樂門樓帥百官稱賀周承誨擒劉季述王彥範至方詰責己爲亂梃所斃薛齊偓赴井死出而斬之滅四人之族時朱全忠李茂貞各有挾天子令諸侯之意全忠欲帝幸洛陽茂貞欲帝幸鳯翔朱全忠至河中表請車駕幸東都十一月中尉韓全誨逼帝幸鳯翔遂火其宮城】

【壬戌天復二年十一錢鏐進月朱全忠進攻鳯翔爵越王】

【癸亥天復三年春正月李茂貞請帝誅韓全誨等與朱全忠和遣使嚢全誨等首以示全忠甲子車駕出鳯翔幸全忠營己巳入長安】

甲子【天祐春正月朱全忠請帝遷都洛陽壬戌元年車駕發長安甲子至華州朱全忠屢章促發遂至洛陽攺元天祐朱全忠遣李振至洛陽與蔣暉等八月弒帝立輝王爲皇太子柩前卽位時年十

錢鏐加三嵗哀帝也

封吳王】

哀帝【祝昭宗第九子在位四年禪於梁梁封帝爲濟陰王遷於曹州戊辰年鴆殺濟陰王於曹州追諡曰唐哀皇帝號景宗一云朱全忠弒昭宗立哀帝逾四年使劉霸鴆哀帝葬溫陵立少帝濮王紃一名昭宗子也年號天壽朱全忠又鴆之議以天祐四年禪位於梁云本紀不載濮王一年事紃

天祐四】乙丑【天祐二年淮南楊行宻薨子�嗣位】

【丙寅三年南平鐘傅薨子匡時立尋爲秦虜荊南節度髙季昌據荊南閩王防雪峯沙二禪師問曰將何爲道作何修行見性成佛雪峯曰宜先懴悔滌除障垢所以獲心見性一切業障海皆從妄想生若欲懴悔者端坐念實相願大王識取實相自然成佛】

【丁夘天祐四年三月帝遜於梁王梁受禪攺元開平元年】

右唐二十一主合二百八十八年禪於梁

五代

梁【受唐禪都汴州開平二年遷都洛陽均王仍都大梁】

【太祖末帝二主合十六年而歸後唐】

太祖【姓朱氏宋州人本名溫唐僖宗時從黃巢作亂巢署溫同州防禦使溫叛巢歸唐天子賜名全忠拜宣武軍節度使昭宗光化三年進封梁王哀帝天祐四年三月受唐禪更名晃被衮冕卽皇帝位攺國號曰梁在位六年壽六十一嵗以汴州爲開封府命曰東都以故東都

爲西都是時惟河東鳯翔淮南稱天祐年號西蜀稱天復尋亦自立攺元武成餘皆稟梁正朔稱臣奉貢開平四乾化二】

丁卯開平元年【四月攺元以河南尹兼河南節度使張全美爲魏王鎭海鎭東節度使吳王錢鏐爲吳越王加淸海節度使劉隱威武節度使王審知兼侍中仍以劉隱爲大彭王以權知荊南畱後髙季昌爲節度使】

【趙王燕王晉王歧王吳越王楚

荊南淮南閩王蜀卽帝位南平

王鎔劉仁恭李克用李茂貞錢鏐馬殷髙季昌楊渥王審知王建劉隱】【王鎔帥鎭州

稱趙王劉仁恭幽州盧龍節度稱燕王】

【晉王李克用稱天祐年號克用本沙陀人見唐懿宗咸通九年】

【歧王鳯翔李茂貞深州博野人本姓宋名文通爲博野軍戍卒黃巢犯京師茂貞以功補扈蹕都頭僖宗賜姓李名茂貞拜鳯翔隴右節度使昭宗時封爲歧王稱天祐】

【四年吳越王錢鏐字具美杭州臨安人唐僖宗時爲董昌偏將殺退黃巢兵昌以鏐爲都指揮董昌尋亦叛昭宗以鏐爲浙東招討使平昌進封天下兵馬都元帥尋封王至是梁開平元年封吳越王后唐莊宗賜玉冊金印鏐居杭州二十一】

【年壽八十一薨楚王馬殷字霸圖許州鄢陵人唐昭宗幹寧中拜武安軍節度使鎭潭州盡有湖南之地梁太祖開平二年處湖南聴民自采茶賣於北客收其徵以贍軍七月殷奏汴荊襄唐郢復州置回圖務運茶河南北賣之以易繒纊戰馬詔許之湖南】

【由是富贍梁封之爲楚王荊南節度

使髙季昌字賂孫陜州人梁初鎭荊南節度十州後爲諸道所侵季昌有江陵一城而已】

【至後唐莊宗時封爲南平王淮南號吳楊渥稱天祐四年渥父行宻字化源廬州合肥人家世防賤有膂力能舉千斤日行三百里爲本州步健破黃巢功大唐昭宗景福元年八月爲淮南二年行宻薨壽五十四據廬州十二年子渥嗣位梁太祖封之爲】

【吳王閩王王審知字信通光州固始人唐僖宗時黃巢寇亂因有閩嶺五州之地梁開平元年以威武節度使王審知兼侍中審知自唐昭宗時已受封爲閩王矣至其子延鈞後唐明宗長興四年攺名璘卽皇帝位建元】

【龍啟國號大閩蜀王王建字光圖許州舞陽人唐僖宗初陳欽瑄節制西川中尉田令孜爲監軍召建欲致麾下欽瑄疑止之建怒以兵攻成都殺欽瑄等昭宗授以西川節度使梁受唐禪開平元年九月王建卽皇帝位】

【國號大蜀明年攺

元武成南平劉隱上蔡人其祖安仁徙居閩中商賈南海因家焉父謙爲廣州牙將破黃巢有功陞封州刺史卒州人表隱代之果有勲烈唐昭宗封隱南海王哀帝天祐二年進封安南都防淸海節度使次年封南平王今梁加隱侍中又封南海王乃以隱爲大彭王乾化元年卒壽三十八其弟巖襲位盡有嶺表之北巖更名防梁末帝貞明三年卽帝】

戊辰【位國號漢年曰幹亨立二十五年壽五十四開平二年正月晉王李克用卒子存勗十一月】

【立梁

遷都洛陽鴆

濟陰王於曹

州諡曰唐哀皇帝趙燕

歧王吳越楚荊南淮南閩蜀王建南平王鎔劉仁恭】【李茂貞錢鏐馬殷髙李昌楊渥玉審知武成元年劉隱福州雪峯禪師名義存泉州南安曽氏州寶剎寺受戒久歷禪會三登投子九到洞山後乃緣契徳山唐懿宗咸通中回閩雪峯創院徒侶翁然僖宗賜號眞覺禪師仍賜紫衣師之法席常有千五百眾至是開平二年三月示疾閩帥命醫來師曰吾非疾也遺偈付法訖五月二日出遊監田暮歸澡浴中夜入寂壽八十七師嗣徳山鑑鑑嗣龍潭信福州沙宗一禪師名師備閩之謝氏子幼泛小艇於南臺江狎諸漁者年三十忽慕出家投芙蓉訓禪師剃落往豫章開元寺受具布衲芒屨食才接气終日宴坐雪峯以其苦行呼爲頭陀一日雪峯召之曰何不徧參去師曰達摩不來東土二祖不往西天峯然之住後提振宗綱遐邇推敬閩主待以師禮學侶八百餘眾當梁太祖開平二年十一月入寂壽七十】

己巳【五閩主爲師樹塔師嗣雪峯行禪師平三年十月蜀州刺史王宗弁稱疾杜門蜀主疑其矜功怨望加檢校太保不受謂人曰防者足而不憂貪者憂而不足吾小人

致位

至此

足矣

豈可求

進不已乎

蜀主嘉其志趙燕晉王歧王吳越楚

荊南淮南

閩蜀王建】庚午【南平天祐】

續寶林傳【六年天祐六年天祐六年武成二年開平四年南嶽惟勁頭陀集唐】

【昭宗

光化年以

來宗師

機緣爲續寶

林

傳四卷趙燕晉王歧王吳

越楚荊南

淮南閩蜀】辛未乾化元年

【南平天祐七年天

祐七

年天祐

七年武成三

年

趙燕卽帝位晉王歧王吳越楚荊南淮南

閩蜀南平王鎔應天元年】【三月靜海節度使南平襄王劉隱旣卒其弟巖襲位後名龔又攺龔八月燕王劉仁恭之子劉守光卽皇帝位國號大燕攺應天】

壬申【元年二年二月湖州道場山如訥禪師卓庵於山乘虎遊行訥湖州人師嗣翠微無學禪師學嗣丹霞然然嗣石頭】

【希遷

禪

師趙

燕晉歧

王吳越楚荊

南

淮南閩蜀南平應天二年天祐九年

天祐九年天祐九年永平二年二月帝疾增甚誅戮無常又議出徵從官多畏憚帝長子郴王友裕早卒次假子博王友文帝特愛之郢王友珪心不平帝出友珪爲萊州刺史友珪微行入左龍虎軍見統軍韓勍以情告之勍以牙兵五百人從友珪雜控鶴士入伏禁中中夜斬關入至寢殿友珪僕夫馮廷諤刺帝祕不發喪矯詔稱朕躬危殆宜令友珪權主軍國之務發喪卽皇帝位乾化三年正月攺元鳯歷是時均王友貞處大梁討友珪友珪自度不免令馮廷諤先殺妻張氏次殺已廷諤亦】

均王【自剄均王卽位於大梁稱乾化三年太祖第三子初名友貞封均王鎭大梁乾化三年正月誅大逆友珪遂卽皇帝位於大梁就都之追廢友珪爲庶人三月帝更名鍠久之又名

瑱在位十一年】

癸酉【壽三十六】

【嵗諡

曰

末帝

乾化

貞明六龍徳

三

乾化三年趙燕晉歧王吳越楚荊南

淮南閩蜀

南平應天】金光明道場【杭州瑞應幼璋禪師請吳越王毎年於天臺山建金光明道場諸郡黑白大防逾月而散光明大防始於師也】

甲戌【乾化四年正月晉王旣克燕以練

劉仁恭並守光凱歌入晉陽獻於太廟斬守光械仁恭至代州祭先王墓斬】

【之趙

燕

晉歧

王吳越

楚荊南淮

南閩

蜀南平晉滅之天祐十一年天祐十一

年天祐十一年永平四年舒州投子山禪師名大同本州懷寜劉氏子幼嵗依洛下保唐寺滿禪師出家初習安般觀次閱華嚴發明性海謁翠微學禪師頓悟宗防由是放意周遊後於故里隱投子山結茅而居至是乾化四年四月六日入寂勅諡慈濟大師師嗣】

乙亥貞明元年

【翠

微學禪師

趙晉王

歧王吳越

楚荊

南淮南閩蜀南平天祐十二年

天祐十二年天祐十二】

丙子【年永

平五年貞明契丹太祖

阿保機二】

【年

神冊

元年

趙晉王

歧王吳越

楚荊

南淮南閩蜀南平天祐十三年

天祐十三年天祐十三】契丹【年通正元年鮮卑山之遺種在商髙宗之伐鬼方者是也自梁末帝貞明二年太祖阿保機稱帝建國立年傳嗣凡九主在位首末二百一十五年實歷二百單九年太祖皇帝諱億畨名阿保機乃斡裏小子也父斡裏爲夷離巾猶中國刺史也先是契丹部落分而爲八各有大人相與推約一人爲王建旗鼔以號令諸部每三年則以次相代及阿保機爲王尢雄勇姓室韋咸服屬之擊黃頭室韋還七部劫之於境上求如約阿保機曰我爲王九年得漢人多請帥種落居古漢城與漢人守之自爲一部七部許之古漢城者拓跋魏之滑鹽縣也地宜五穀有鹽池之利其後阿保機擊滅七部並爲一國又北伐室韋女眞西取突厥故地擊奚滅之復立奚王使契丹監其兵東北諸部皆畏服之初唐懿宗咸通末年有習爾者爲王土宇始大其後欽徳爲王乘中原多故時入侵邊燕帝劉守光末年衰困遣參軍韓延徽求援於契丹契丹主怒其不拜畱之久乃禮而用之延徽始教契丹建牙開府築城郭立市裏以處漢人使各有配耦墾蓺荒田契丹由此威盛彊大至是貞明二年阿保機始自稱皇帝國號大契丹年曰神冊國人謂之天皇王姓律氏以妻述律氏爲皇后置百官治國十一年卒於夫余城諡曰太祖】

【布袋和尙名契此示迹明州奉化縣常以杖荷一布袋攜破席凡供身之具盡貯袋中入市見物則乞或醢醢魚菹才接入口分少許投囊中時號長汀子至是貞明二年三月三日坐於嶽林寺廊下說偈曰彌勒眞彌勒分身千百億時時示時人時人自不識偈已安然而化其後他州復見其負囊而行競圖其像而奉祀之】

丁丑【貞明

契丹

南平劉巖卽皇帝位於畨禺國號大越攺元三年

神冊二年幹亨次年冬十一月郊天攺國號曰漢

趙

晉王

歧王

吳越楚

荊南淮南

閩蜀帝漢卽帝位天祐十四年天祐十四年

天祐十四年

天漢元年幹亨元年】

戊寅【貞明

契丹阿保機四年

神冊三年】

【趙

晉王歧王

吳越楚

荊南淮南

閩蜀帝漢天祐十五年天祐十五年

天祐十五年

光大元年幹亨二年蜀帝太子衍立三月吳越王鏐初立元帥府置官屬淮南吳以徐知誥爲淮南節度行軍副使知誥事吳主盡恭知誥以宋齊丘爲謀主】

龍湖【邵武龍湖禪師名普聞唐僖宗第二子也幼不茹葷長無經世意僖宗鐘愛之僖宗中和元年黃巢亂帝幸蜀親王宗室皆逃亡師防發逸遊謁石霜諸禪師問如何是教外別傳諸曰待桉山防頭卽向汝道師因省悟依止數年乃請徧防山諸曰逢幹卽止遇陳便住師遂辭行過邵武抵大幹遙望山顚鬰然深秀問父老彼有居者否老曰有一陳嗣者久隱其中師至嗣遂分坐同住師廬茅谷口陳乃去之庵址存焉其寶乘禪院者師茅廬基也僖宗文徳元年三月師乃擲錫杖於山杖止處建立道場緇素向心遂成巨剎一日有老人來前曰我龍也家於此山行兩不職將有天罰願師救防師曰汝可易形來俄一小蛇在座師引之入淨缾良久風雷挾座山巒搖震達旦開霽蛇自缾出老人來謝曰非師法力則腥此地矣觀師道場闕水當以報徳遂斸地成穴湧泉衍溢乃爲一湖在今半山是曰龍湖至是貞明四年一日師集眾僧曰吾將他適以院事付聰教二禪人乃說偈曰我逃世難來出家宗師指示个歇處住山領眾三十年對人不欲輕分付今日分明說似君我斂目時齊聽取旣而跨虎淩晨抵信州開元寺龍湖僧追之師曰山中已有聰禪師吾不復歸矣故龍湖無開山祖師塔惟有跨虎庵基爲古今之證勅諡圎覺禪師五燈會元謂師示寂於龍湖殆非也師嗣潭州石霜禪師慶諸諸嗣道吾宗智智嗣藥山儼禪師諸吉州人姓陳氏】

己夘【貞明

契丹五年

神冊四年】

【趙

晉王

歧王

吳越楚

荊南淮南

閩蜀衍漢

天祐十六年天祐十六年

武義元年幹徳元年幹亨三年】【夏四月淮南楊氏卽吳國王位攺元武義建宗廟社稷置百官宮殿文物皆用天子】庚辰【禮樂貞明契丹

六年神冊】

【五

年趙晉王歧王吳越楚荊南吳弟

溥

閩蜀漢天祐十七年天祐十

七

年立幹徳二年幹亨】辛巳【四年

龍徳契丹

元年天贊】

【元

年趙晉王歧王吳

越楚荊

南吳

閩蜀漢天祐十

八年順義元年幹徳三年幹亨】

壬午【五年

龍徳契丹

二年天贊】

【二

年趙晉王歧王吳

越楚荊

南吳

閩蜀漢順義二年幹徳四年幹亨六年越州鏡淸順徳怤禪師得法於雪峯吳越錢王尊其道徳請居天龍寺又創龍冊寺以居師學侶奔湊由是吳越盛於學晉髙祖天福二年八月入寂】

癸未【壽七十四龍徳三年契丹

同光元年】

【天

贊三年趙唐卽帝位歧

王吳越

楚荊

南吳閩蜀漢

同光元年順義三年幹徳五年幹亨七年春二月梁帝遣使冊命吳越王錢鏐爲吳越國王夏四月己巳晉王李存勗卽皇帝位於魏州牙城之南國號大唐攺元同光唐所有凡十三節度五十州帥兵取梁梁帝謂皇甫麟曰李氏吾世讎理難降首不可竢彼刀鋸吾不能自裁卿可防吾首麟泣遂弒梁帝麟】右梁二主合一十六年而歸於唐

唐【李姓以土徳王都鄴今彰徳路古相州也後遷都於】

【洛陽莊宗明宗閔帝】

莊宗【潞王諱存勗本沙陀人唐懿宗咸通九年賜其祖姓李名國昌帝父名克用破黃巢復京師功第一拜河東節度使累封晉王薨存勗嗣王位滅梁建國曰唐追尊父王克用曰武皇帝帝在

位三年壽

三】

同光元年【十同光五嵗三卽癸未嵗也十月滅梁攺元十】

甲申【一月

遷都洛陽

同光契丹】

【二

年天贊四年

趙秦王

吳越

楚荊南吳

閩蜀漢茂貞薨順義四年幹徳六年幹亨八年正月歧王李茂貞遣子曮上表入貢稱臣帝尊禮之攺封秦王四月秦忠敬王茂貞薨子】

【曮權

知鳯翔軍府事魏府興化禪師名存奬本府人帝詔入內執弟子禮以事師一日問曰朕收復中原得一明珠未有人酧價師曰請陛下珠看帝以手舒襆頭腳師曰君王之寶誰敢酧價帝悅賜紫衣師號師皆不受乃賜馬使乘之墜地損一足帝復賜醫師喚院主與我做个木柺子師接得繞院行問僧曰汝等還識老僧麼眾曰爭得不識和尙師曰腳法師說得行不得至法堂令維那聲鐘眾集師曰還識老僧麼眾無對師擲下柺子端坐而逝勅諡廣濟禪師師嗣臨濟禪師汝】

乙酉【同光契丹

淮南吳溥於石頭城建三年

天贊五年

淸涼寺禮請悟空住持

趙

秦吳越楚

荊南吳

閩

漢

順義五年延翰嗣位

白龍元年】【九月帝以子魏王岌樞宻使郭崇韜伐蜀蜀主王衍輿櫬銜璧出降孟知祥者字保盛邢州龍岡人樞宻使郭崇韜於知祥有引薦舊恩將行言於帝曰孟知祥信厚有謀此行得四川而求帥無逾此人者帝可之大軍乃西行入散關倍道而進攻蜀降崇韜乃以知祥爲西川節度使鎭成都明宗長興四年封蜀王潞王淸泰元年卽皇帝位而殂子昶嗣立建元明徳國號蜀至宋太祖幹徳三年降於宋合四十一年國除】

漢【有白龍現於漢宮漢主攺元白龍更名龔】

明宗【諱亶本名嗣源北狄人莊宗養以爲子從莊宗徵伐屢立大功丙戌年正月趙在禮反於鄴莊宗命李嗣源討之三月嗣源至鄴都從馬直軍士張破敗作亂兵逼中軍嗣源叱問之對曰主上棄恩任威云克城之後盡坑魏博之軍我輩畏死耳今眾議請主上帝河南令公帝河北嗣源泣諭之眾軍不從嗣源壻石敬瑭曰夫事成於果決而敗於猶豫嗣源乃令安重誨移檄會兵軍勢大盛李紹榮請莊宗幸關東防撫之駕至萬勝鎭聞嗣源已據大梁諸軍離叛卽命旋師歸入洛陽四月從馬直指揮使郭從謙不知睦王存義已死欲奉之作亂帥所部兵攻興教門緣城而入近臣宿將釋甲潛遁獨李彥卿何福進王全斌等十餘人力戰莊宗中流矢鷹坊人善友扶莊宗自門樓下至絳霄殿廡下抽矢渇懣須臾殂李彥卿等慟哭而去左右皆散善友焚帝屍己丑嗣源入洛陽止於私第拾莊宗骨於灰燼中而殯之百官三上牋請嗣源監國許之有司議卽位禮李紹眞孔循以唐運盡宜自建國號監國不從吏部尙書李琪曰若攺國號則先帝遂爲路人梓宮安所托乎前代以旁支入多矣宜用嗣子柩前卽位之禮眾從之監國乃於柩前卽皇帝位年已六十嵗攺元天成每夕於宮中焚香告天願早生聖人爲生民生天成二年春正月更名亶任位八年壽終六十七】

丙戌天成元年【天成

四長興四契丹蜀禪月

大師天贊六

年

貫休是年卒趙

鳯翔吳

越國楚荊南吳閩國延鈞蜀莭度漢

繼曮寶正元年順義六年天寶元年孟知祥白龍二年昭武節度王延翰自稱大閩國王立宮殿置百官威儀文物皆效天子之制追尊其父王審知曰昭武王是嵗審知養子延稟弒延翰眾】

丁亥【推其弟延鈞爲畱後天成契丹

太祖阿保機殂】

【二

年徳光天

顯元年趙鳯翔吳越楚建

國荊南吳卽帝

位閩蜀漢寶正二年幹貞元年天寶二年白龍三年契丹太祖崩於天贊六年秋七月在位十一年太宗立諱徳光太祖第二子母曰述律氏治二十二年立晉滅唐攺契丹曰大遼嘗於所居大部落建天雄寺以奉佛有契丹太祖阿保機像秋八月楚王馬殷始建國立宮殿置百官皆如天子或微又攺其翰林學士曰文苑學士知制誥曰知辭制樞宻院曰左】

【右機要司羣下稱之曰殿下令曰教十一月淮南吳王楊氏卽皇帝位吳丞相徐溫卒吳主以其子知誥都督中外諸軍事知誥本姓李唐昭宗幹寧二年楊行宻攻濠州軍士掠徐州得之謂其將徐溫日此兕質狀性識頗異於人吾度渥必不能容今賜汝爲子溫名之曰知誥知誥事溫勤孝過於諸子溫是以愛之使掌家事及長喜書善射識度英偉行宻謂溫曰知誥俊傑諸將子皆不及也至晉髙祖天福二】

戊子【年受吳禪天成

契丹三年】

【天

顯二年趙

鳯翔吳越

楚荊南吳閩延鈞

蜀孟氏漢

寶正三年髙李興卒

幹貞二年】【大有元年閩主延鈞度民二萬爲僧由是閩中多僧是年十二月荊南節度使髙季興卒命其子從誨權知軍府事従誨上表求內附詔以從誨】

【爲荊南節度使漳州羅漢院禪師名桂琛生常山李氏隸本府萬嵗寺無相大師披剃登戒得法於沙備禪師師祕重大法痛自韜晦漳州牧王公請住城西石山地蔵十餘年遷止羅漢院破垣敗簀師處之恬如也授法眼益至是天成三年入寂壽六十二茶毘舎利建】己丑【塔於院之西隅

勅諡眞應】

【禪

師天成契丹

四年天

顯三

年趙鳯翔吳

越楚荊南

吳閩蜀漢寶正四年太和元年大有二年九月帝與平章事馮道從容語及年谷屢登四方無事道曰臣常記昔在先皇幕

府奉使中山歷井陘之險臣憂馬蹶執轡甚謹幸而無失逮至澤潞放轡自逸俄至顚隕凡爲天下者亦猶是也帝深以爲然帝又問今嵗𨿽丰百姓贍足否道曰農家歳凶則死於流殍嵗丰則傷於賤丰防皆病者惟農爲然臣記進士聶夷中詩云二月𨿽鄙俚曲盡田家之情狀農於四人之中最爲勤苦人主不可不知也帝悅命左右錄其詩常諷誦之幽州宛平竇禹鈞仕至左諫議大夫致仕生五子皆宦顯侍中馮道贈以詩燕山竇十郎教子有義方靈椿一株老僊桂五枝芳周世宗顯徳二年太師中書令瀛文懿王馮道薨】

庚寅【長興契丹元年

天顯四年】

【趙

鳯翔吳越楚殷卒荊南吳

閩蜀

漢寶正五年

太和二年

大有三年】【十一月楚王馬殷卒子希聲襲位稱遺命去建國之制復藩鎭之舊詔以希聲爲武安靜江節度使】雲門宗【廣東道韶州雲門山光奉院禪師名文偃生浙西秀州今嘉興路也姓張氏幼依空王寺志澄律師出家及冠落髮稟具於毘陵壇侍澄數年探窮律部以已事未明往參睦州陳尊宿拶門而入州擒住云道道師擬議州推之出曰秦時轢鑽遂掩門損師一足師從悟入州乃指之見雪峯存禪師旣得以宻契心宗遂出嶺徧謁諸方後抵廣中靈樹敏禪師初不請首座有勸之請第一座者靈樹曰我首座生也出家也久之曰我首座行腳也悟道也久之又曰我首座至矣一日令擊鐘接首座師適至敏笑曰奉遲甚久何來暮邪卽命之師不辭而就職當此庚寅長興元年也俄而廣主劉王將興兵就靈樹決可否敏知之手封奩子語侍者曰王來出以似之適有僧問如何是祖師西來意敏乃就座而逝王至聞敏已化王大驚嘆侍僧以奩呈發之書曰人天眼目堂中上座王乃請師主靈樹迎之至府開法久之遷住韶陽雲門山戊申年廣主屢請入內問法待以師禮賜號匡眞禪師七月迎之王府供養九月辭王還山明年四月十日師表辭廣主垂誡學徒端坐而逝塔全身於方丈後丙寅嵗趙太祖幹徳四年廣主天寶九年也師示夢阮紹莊曰與吾寄語秀華宮使特進李托托遂奏請開塔奉勅迎請靈軀內庭供飬逾月方還因攺寺額爲大覺加諡大慈云匡眞明禪師師嗣雪峯存禪師存嗣徳山鑑鑑嗣龍潭信禪師師之法道世宗仰之】

辛夘【目之曰雲門宗

長興契丹】

【二

年天顯五

年趙鳯翔

吳越楚荊南吳閩蜀孟

氏漢寶正

六年太和】壬辰【三年大有四年

長興契丹】

【三

年天顯六年

趙鳯翔

吳越

楚荊南吳

閩蜀漢元

瓘立太和四年大有五年春二月初令國子監校定九經雕印至周】

【廣順三年版成印行三月吳越武肅王錢鏐薨年八十一嵗中子傳瓘立更名元瓘以遺命去國儀用藩鎭法秋七月武安靜江節度使馬希聲卒六軍以潘約等迎希聲之弟希範於朗州】

癸巳【而立之

治十五年壽

四十九嵗】

【長

興四

契丹年帝

殂天顯七年趙

鳯翔楚荊南吳閩璘蜀孟氏漢太和】【五年龍啟元年封王大有六年春正月閩主王延鈞卽皇帝位國號大閩年曰龍啟更名璘二月】

【十一月帝不豫詔立第三子宋王從厚帝尋殂十二月宋王從厚卽皇帝位閔帝也甲午年正月攺元應順時鳯翔節度使兼侍中潞王從珂與朝廷猜阻三月潞王建大將旗鼔整眾而東閔帝聞潞王至陜憂駭不知所爲以五十出武門至衛州依刺史王贄潞王至蔣橋馮道等皆上牋勸進潞王入謁太后太妃詣西宮伏梓宮慟哭太后下令廢少帝爲鄂王令潞王卽皇帝位於柩前王贄遷閔帝於州廨潞王遣贄之子殿直巒往鴆之閔帝知】

潞王【其有毒不肯飲巒縊殺之諱從珂明宗飬子也姓王氏鎭州人今眞定路也明宗略地日並其母獲之養爲己子時年十嵗封潞王爲鳯翔節度使閔帝卽位以洋王從璋往代之由是舉兵閔帝

出奔潞王以太

後】

甲午【命卽位在

位三年淸泰

壽三十嵗】

【三

四月攺淸契丹泰元

年

天顯

八

年趙鳯翔吳越楚荊南吳閩蜀昶漢太和】【六年龍啟二年明徳元年大有七年閏正月蜀王孟知祥卽皇帝位於成都攺元秋七月殂太子仁贊卽皇帝位更名昶明徳元年天臺國淸寺靜上座初得悟於沙備禪師言下居天臺山三十餘年有問者曰心念紛飛未明攝伏靜曰卻將紛飛之心以究紛飛之處究之無處則紛飛之念何存返究究心則能究之心安在靜因覩教中幻義述偈曰若道法皆如幻有造諸過惡應無咎云何所作業不忘而借佛慈興接誘有小靜上座者答之曰幻人興幻幻輸圍幻業能招幻所治不】

乙未【淸黍契丹二年

天顯九年】

【趙

鳯翔

吳越

楚荊南

吳

閩

蜀漢天祥元年龍啟三年明徳二年大有八年荊南節度使髙從誨性明達親禮賢士委任梁震震披鶴氅自稱荊臺隱士毎詣府跨黃牛至防事吳加徐知誥尙父太師大丞相大元帥進封齊王備殊禮以升潤

宣池歙

常江饒信海十州爲齊國】

【淸泰三年六月河東節度使北面總管石敬瑭旣還鎭晉陽陰有自全之計初帝欲使敬瑭移鎭鄆州今東平路也給事中李崧呂琦等皆力諫以爲不可帝從樞宻直學士薛文遇之言以敬瑭爲天平節度使制出兩班相顧失色敬瑭曰我不興亂朝廷發之安能束手死於道路乎都押衙劉知逺曰明公據形勝之地士馬精彊若稱兵傳檄帝業可成掌書記桑維翰曰公能推心契丹何患無成敬瑭意遂決表帝養子不應承祀請傳位許王帝怒手裂其表抵地制削奪敬瑭官爵以張敬違兼太原四面排陳使率諸將討之敬瑭表契丹稱臣以父禮事之許以割地請援九月契丹主太宗徳光也將五萬號三十萬至晉陽戰唐兵大敗十一月契丹主作冊書命敬瑭爲大晉皇帝築壇於栁林卽位大赦制攺長興七年

爲天福元年潞王知石敬瑭卽皇帝位遂與曹太后劉皇后雍王重美及宋審防等攜傳國寶登武樓自焚而死皇后積薪欲燒宮室重美諫曰新天子至必不露居他日重勞民力死而遺怨將安用之乃止後與重美

俱死是日晚晉髙祖入洛陽止於舊第唐兵解甲待罪晉帝慰而釋之乃命劉知逺部署京城知逺分漢軍使還營館契丹主於天宮寺城中肅然無敢犯令十二月晉帝追廢潞王爲庶人以馮道同平章事】

右唐四主合一十四年而歸於晉

晉【石姓以金徳王遷都汴州】

【髙祖齊王】

髙祖【諱敬瑭石姓本西夷人勇力善戰唐明宗愛之妻以女永寜公主累遷至河東節度使淸泰元年鎭太原徙天平節度使不受命遂乃稱兵求援於契丹卽帝位入洛陽割幽薊瀛莫涿檀順新嬀儒武云應寰朔蔚十六州以天福與契丹在位七年壽】

丙申【五十一七十一月攺契丹

天福元年】

【天

顯十

年趙鳯

翔吳越

楚

荊

南

吳閩蜀漢天祥二年通文元年明徳三年】【大有九年髙麗當唐之末其王姓髙唐莊宗同光二年髙麗遣使來中國史夫不記其王之姓名至明宗長興三年權知國事王建遣使者來明宗封王建髙麗國王至是丙申年髙麗舉兵擊破新羅百濟於是東方諸國皆附之有二京六府】

丁酉【九節度百二十

部焉天福】

【大

遼二年防同元

年趙鳯翔吳越

復

楚荊南

唐受禪閩蜀漢建國升元元年通文二年明徳四年大有十年大遼太宗徳光旣立晉室受其所獻之十六州春正月乃以幽州爲南京攺契丹國號大遼年曰會同公卿庶官皆仿中國參用中國人二月北歸】

【三月晉議遷都大梁四月至汴州吳越王元瓘復建國如同光】

【故事八月吳主下詔禪位於齊王徐知誥卽皇帝位於建康大赦國

號曰唐年曰防元尊吳主曰讓皇宮室乘輿服禦皆如故宗廟正朔徽章服色悉從吳制明年讓皇殂唐主廢朝二十七日追諡曰睿皇帝唐升元三年知誥復】

【姓李更名升汝州風穴禪師諱延沼錢塘余杭人姓劉氏幼不茹葷習儒應進士一舉不第乃出家依本州開元寺智恭披剃受具習天臺止觀年二十五謁鏡淸參南院顒禪師悟防依止六年辭去後唐明宗長興二年至汝水艸屋數椽依山如逃亡家問之父老田父曰古風穴寺世以律居僧物故眾棄去師曰我居之可乎父曰可師乃畱止日乞村落夜然松脂單丁者七年至是天福二年州收李使君聞師之道盡禮致之上元日開堂說法稟嗣南院顒漢隱帝幹祐二年李君移守郢州師避寇往依之館於郡齋汝州有宋太師者施第爲寶坊號新寺延師住持法席雄冠周太祖廣順元年賜其寺額曰廣慧師住二十二年常餘百眾僧問如何是佛師曰杖林山下竹筋鞭宋太祖開寶六年八月旦日登座說偈曰道在乘時須濟物逺方來慕自騰騰他年有叟情相似日日香煙夜夜燈至十四日手書別諸檀越十五日跏趺而逝壽七】戊戌【十八夏五十九

師嗣南院】

【顒

顒嗣

興化奬奬

嗣

臨

濟

禪師天福大遼三年防同二年趙鳯翔楚】【荊南唐閩蜀漢升元二年通文三年廣政元年大有十一年八月晉帝上尊號於大遼主及太事遼甚謹奉表稱臣曰父皇帝】

【十月帝以大梁舟車所防便於漕運乃建東京於汴州復以汴州爲開封府以東都爲西京以西都爲晉昌軍節度】

【勅聴公私自鑄銅錢文曰天福元寶】

己亥【天福大遼四年

防同三年】

【趙鳯翔吳越楚

荊南唐李升升元三年】

【春正月南唐羣臣累表請唐主徐知誥復姓李立唐宗廟唐主許之更名升

羣臣又請上尊號不受唐主不以外戚輔政宦者不得預事他國所不及也】

【秋閏七月閩主爲拱宸控鶴軍使速重遇所弒其叔父延義自稱威武節度使閩國王更名曦諡閩主曰康宗】

觀世音菩薩【杭州上天竺僧道翊一夕見山間光明往視之得奇香木命良工刻成觀世音菩薩像白光煥發以晝夜漢髙祖幹祐元年有僧從勲者以古佛舎利置菩薩毫相中舎利時現冠頂又慶元路

海中補怛洛伽山乃菩薩示現之地唐宣宗大中年間西域天竺僧至洞中燔指祈禱親覩觀世音菩薩妙相與說法要名迹始著其後日本國僧慧鍔者自燕北五臺山得菩薩畫像舎於山側土人張氏敬奉之捐所居爲觀音院昌國志云梁貞明二年始建寺也宋神宗元丰三年遣使王舜封往三韓舟抵洞黒風驟起負舟舜封禱之菩薩現相舟穩還朝以聞朝廷頒金帛移寺建於梅岑山之陽賜額寶陀今之寺也】

庚子【天福大遼

閩王曦度民爲僧五年

防同四年萬一千人

趙

鳯翔吳越楚

荊南】

辛丑【天福大遼六年

防同五年】

【趙

鳯翔吳越

楚荊南唐

閩

蜀

漢

子佐立

升元五年永隆三年廣政四年大有十四】【年八月吳越國文穆王錢氏元瓘薨其子佐卽王位佐溫恭明防好書禮士躬勤政務治七年】

【壽二十十一月唐分遣使者按行民田以肥瘠定其稅民咸稱】漢【其平允十二月戊戌漢主寢疾有梵僧謂曰名龔不利漢主自造防字名之義取飛龍在天讀若儼導閩主於城南西阜建石塔七層功未半光發如蓋者三夕旣成光耀際天又三夕王慰幸遂額之曰淨光而於其】壬寅【下又建寺字焉天福七年

大遼六月】

【帝

殂防

同六年趙

鳯

翔

楚荊南

唐閩蜀漢玢立升元六年永隆四年廣政】【五年光天元年南漢卽南平廣州也髙祖劉龍天四月殂秦王度卽】

齊王【皇帝位更名玢史曰出帝諱重貴髙祖兄敬儒之子也封齊王髙祖五子皆早卒重睿尙幼天福七年六月髙祖殂七月守司徒兼侍中馮道與天平節度使侍衛馬步都虞候景延廣議國家多難宜立長君乃奉廣晉尹齊王重貴爲嗣卽皇帝位大臣議奉表稱臣告哀於遼景諌之不從馮道依違其間帝卒從延廣議遼主大怒遣使來責讓延廣答以不遜丙午嵗開運三年也十一月遼大舉滅晉遼主命張彥澤遷齊王於開封府頃刻不得畱帝在位四年逺遷遼地】

【壽年不載稱天福八】

癸夘【年開運三天福

大遼八年】

【防

同七年趙鳯翔

吳越國

楚荊

南

唐璟閩蜀

漢熈立保大元年天徳元年廣政六年】【幹和元年唐主餌方士藥浸成躁急羣臣奏事往往暴怒問道士王棲霞何道可致太平對曰王者治心治身乃治家國今陛下尙未能去饑嗔飽喜何論太平宋後稱嘆以爲至言唐主凡所賜予棲霞皆不受二月唐主疽發背召齊王璟入侍疾謂璟曰吾餌金石欲益壽乃更傷生汝宜】

【戒之是夕殂元宗璟卽位閩族王氏延政稱帝於建州國號大殷初天福四年曦旣立驕滛苛虐猜忌宗族其弟建州刺史王延政以書諫之曦怒由是兄弟】

【積相猜恨戰鬭至是延政稱帝漢殤帝驕奢不親政事晉王熈欲圖之乃盛飾聲伎娛悅其意以成其惡頃之乘其醉而弒之】

法眼宗【熈卽皇帝位中宗也攺年曰幹和建康淸涼寺禪師名文益生余杭魯氏七嵗依新定智通院仝偉禪師落髮弱齡稟具於越州開元寺究毘尼探儒典振錫南參抵福州雪於城西石山地蔵院禪師桂琛問曰上座學解說三界惟心萬法惟識乃指階前石曰此石在心內在心外師曰在心內琛曰行腳人著甚來由安片石在心頭走師窘無以對卽放包依席下求決擇一月餘呈見解說道理琛語之曰佛法不恁麼師曰某甲詞窮理絕也琛曰若論佛法一切見成師於言下大悟遂依止久之時唐潞王淸泰二年也辭行至江西撫州州牧重師之道請住崇壽院南唐有國唐主迎師住金陵報恩禪院署號淨慧禪師遷住淸涼寺大闡法化唐主邀師觀牡丹花請師賦詩師應聲曰擁毳對芳叢由來趣不同發從今日白花是去年紅艶冶隨朝露馨香逐晚風何須待零落然後始知空唐主頓悟旨至周顯徳五年唐之交泰元年也七月十七日師示疾唐主親加禮問閏月五日辭眾跏趺而逝壽七十四臘五十四公卿李建勲以下素服奉全身塔於江寧縣之丹陽勅諡大法眼禪師塔曰無相再諡曰大智蔵大導師師入室弟子四十三人各導一方隨根悟入者不可勝紀師嗣地蔵琛琛嗣】甲辰開運元年【沙備備嗣雪】

【峯

存禪師宗門尊

仰其道

曰

法

眼

宗大遼防同八年趙鳯翔吳越國楚】【荊南唐閩蜀漢保大二年失進廣政七年幹和二年劉昫授司空平章事】

【撰舊唐史佛祖異迹皆載之宋歐陽修撰唐書始皆刪去春正月閩拱宸都指揮使朱文進閤門使連重遇弒閩主曦召百官告之曰太祖光啟閩國今子孫滛虐其墜厥緒天厭王氏宜更擇有徳者立之眾莫敢言重遇乃推朱文進陞殿被衮冕帥羣臣北面再拜稱臣文進自稱閩年南唐兵取建州延政降閩合五十年而國除】

鐘聲息苦【南唐江南上元縣一民暴死三日復蘇云至一殿庭忽見先王縲械甚嚴近問之曰主何至此曰吾爲宋齊邱所誤殺和州降者千餘人宛訴囚此汝得還可語嗣君凡寺觀鳴鐘須延其聲受苦聞鐘得暫休息或能爲造一鐘尢善吾在位嘗交聘於闐國彼王遺吾一玉天王像吾常置於髻中後蔵於瓦棺寺佛左膝無知者汝以此像爲驗民旣還具奏之唐主親詣瓦棺寺果得玉像於佛膝感泣造一鐘於建康淸涼寺其文曰薦烈祖孝髙皇帝說幽出】

乙巳【厄以玉像建塔

葬於蔣山】

【開

運大遼二年

防同九

年趙鳯

翔

吳越楚荊

南唐閩滅蜀漢保大】丙午【三年廣政八年

幹和三年】

【開

運大遼三年

防同十

年

趙

鳯翔吳越

楚荊南唐蜀漢保大】丁未【四年廣政九年

幹和四年開】

【運

大遼四年防同

十一年

趙

鳯翔吳越國楚荊

南唐蜀漢佐薨希廣立保大五年廣政十年幹和五年四月遼太宗殂在位二十二年五月世宗立諱阮畨名兀欲東丹王突欲之子太祖孫也戊申年攺元天祿天祿四年辛亥秋九月爲燕王述軋】

【等弒於新州之火神澱在位五年五月楚文昭】

【六月吳越忠獻王佐薨遺令以丞相倧爲鎭海鎭東節度使是嵗爲內牙統軍使胡進思所廢更立其弟俶忠懿王也王畱心釋教嗣位之初凡兩浙諸郡名山聖迹之處皆賜金帛創建伽藍福州支提山乃天冠菩薩道場王施七寶鑄天冠像一千身仍創寺宇宏麗甲於七閩焉丁未年春正月遼兵至大梁晉帝與太后已下上表乞降迎於封邱門外遼主辭不見封晉帝爲負義侯置於黃龍府卽慕容燕之和龍城也遼主攺服中國衣冠百官起居皆如舊制遷晉帝李太后馮後北行後宮左右從者百餘人契丹三百援送之二月遼主還國以蕭翰爲大梁節度使翰述律太后兄之子其妹復爲遼主後翰始以蕭爲姓自是契丹後族皆稱蕭氏述律太祖阿保機之後也夏四月遼主回至臨城得疾及欒城病甚丙子至殺虎口而卒國人爲剖其腹實鹽數年載之北去晉人謂之帝羓初河東節度使劉知逺聞遼主入汴分兵守四境以防侵軼於是將佐勸知逺正尊號號令四方知逺不許軍士皆曰今契丹執天子天下無主畨漢孔目官郭威都押牙楊邠勸進知逺從之二月辛未卽皇帝位乃更稱天福十二年攺國號曰漢契丹蕭翰聞漢帝擁兵南來遂欲北歸恐中國無主時有唐明宗子李從益與母王淑妃在洛陽翰迎而立之以爲帝帥諸酋長拜之百官謁見淑妃泣曰吾母子卑弱如此爲諸公所立是禍吾家也翰畱燕兵千人守諸門爲從益宿衛翰乃辭行漢帝至洛陽命鄭州防禦使郭從義先入大梁淸宮殺李從益及王淑妃漢帝至大梁復以汴州爲東京國號漢】

右晉二主合一十一年歸於漢

漢【劉姓以水

髙祖徳王都汴

隱帝】

髙祖【諱知逺攺名暠沙陀部人世居太原與晉髙祖俱事唐明宗晉髙祖卽位以知逺爲保義軍節度使遷河東節度使開運二年封北平王晉帝北遷帝卽位於晉陽在位二年壽五十四稱天福年】

戊申【一干祐一干祐大遼

世宗元年】

【天

祿元年趙鳯

翔吳越

楚

荊

南唐

蜀漢俶保融立保大六年廣政十一】【年幹和六年正月

帝更名暠甲子不豫丁丑殂於萬嵗殿祕不發喪二月立皇子承祐爲周王卽皇帝位】

【時年十八嵗冬十月荊南節度使南平文獻王髙從誨卒其子保融知畱後治】

隱帝【十年壽四十一嵗諱

承祐髙祖第二子稱幹在

位三】

己酉【年壽二十嵗祐

年幹祐大】

【遼

二年天祿二

年趙鳯

翔

吳越楚荊南

唐蜀漢希

廣被弒保大七年廣政】韶國師【十二年幹和七年名徳韶處州龍泉陳氏子年十五出家十七嵗依本州龍歸寺受業十八納戒於信刑開元寺後唐莊宗同光年中遊方首謁投子山同禪師次謁龍牙疎山如是參歷五十四員善知識最後至江西撫州謁法眼益禪師倦於參問但隨眾而已一日僧問法眼如何是曹源一滴水眼曰是曹源一滴水師於座側聞之豁然開悟白於法眼眼曰回本道遊天臺山覩智者顗禪師遺蹤有若宿契初止白沙時吳越忠懿王俶爲王子刺臺州向師之名延請問道至是幹祐二年王已嗣吳越位遣使迎師伸弟子之禮尊爲國師有傳天臺智者之教沙門羲寂者卽螺溪法師也屢言於師曰智者之教年祀寖逺率多散落惟新羅國其本甚備請和尙慈力爲致之師乃聞於吳越王王爲遣使賫師之書往彼國繕寫備足而還迄今臺宗教文獲全者師有力焉師有偈曰通峯頂不是人間心外無法滿目靑山法眼聞云卽此一偈可起吾宗宋太祖開寶五年六月二十八日集眾言別跏趺而逝於蓮華峯壽八十二】

庚戌【嵗臘六十五師

嗣法眼益】

【禪

師幹祐大遼

三年天

祿

三年趙鳯翔

吳越楚荊南唐蜀漢保】【大八年廣政十三年幹和八年武平節度使馬希萼希廣之兄也捕楚王希廣殺之希萼自稱武安靜江寧逺等軍節度使降於唐唐封之爲楚王終爲唐滅遷馬氏於金陵夏四月漢制以郭威爲鄴都畱守天雄節度使樞宻如故以右監門衛將軍郭榮爲天雄衙內都指揮使榮本姓柴父守禮郭威妻兄也威未有子養榮以爲子五月威受命辭行言於帝曰太后從先帝久多歷天下事陛下富於春秋有事宜稟其教而行之親近忠直放逺邪佞善惡之間所宜明審樞宻使右僕射同平章事楊邠總機政樞宻使兼侍中郭威主徵伐歸徳節度使侍衛親軍都指揮使兼中書令史肇典宿衛三司使同平章事王章享財賦邠等公忠帝信寵內客省使執政帝年益壯厭爲大臣所制遂與樞宻聶文進匡贊允明於十一月丙子旦殺邠肇章於廣政殿東廡下帝遣供奉官孟業賫宻詔詣澶州及鄴都殺王殷又令鄴都行營馬軍都指揮使郭崇威步軍都指揮使曹威殺郭威及監軍宣徽使王峻郭威乃召郭崇威曹威及諸將告以邠等寃死且曰吾與諸公披荊棘從先帝取天下受托孤之任竭力以衛國家今諸公已死吾何心獨生君輩當奉行詔書取吾首以報天子庶不相累郭崇威等泣曰天子幼沖此必左右羣小所爲願從公入朝自訴蕩滌鼠輩以淸朝廷不可爲單使所殺郭威乃畱其養子榮鎭鄴都命郭崇威將兵前驅自將大軍之至封丘十一月帝遣慕容彥超等將兵拒之彥超等戰敗奔還是日帝出勞軍兵敗獨與從官數十人宿於七里寨餘皆逃潰乙酉旦帝防馬將還宮至化門外劉銖在門上因問帝左右兵馬何在因射左右帝回轡西北至趙村追兵已至帝下馬入民家爲亂兵所弒郭威自迎春門入丁亥郭威帥百官詣明徳門起居太后具奏稱軍國事請立嗣君太后詔防河東節度使劉崇之子武寧節度使贇卽皇帝位威奏遣太師馮道詣徐州奉迎庚寅威帥羣臣上言皇帝到闕動涉浹旬請太后臨朝聴政壬辰太后始臨朝郭威渡河館於澶州癸丑將士大噪立威擁威南行威乃上太后牋請奉漢宗廟事太后爲母武寧節度使贇已至宋州郭威遺贇書云爲諸將所逼召馮道先歸贇曰今何以爲計道黙然十二月己未大後詔廢贇爲湘陰公以侍中郭威監國辛亥年春正月丁夘漢太后下詔授監國符寶卽皇帝位監國威自臯門入宮卽位於崇元殿制曰朕周室之裔虢叔之後國號宜曰周是月戊寅殺湘陰公於宋州】

右漢二主合四年歸於周

周【郭姓木徳王都大梁】

【太祖

世宗恭帝】

太祖【諱威字仲文邢州堯山人父簡事晉爲順州刺史威少孤依潞州人常氏潞州畱後李韜募敢死士爲軍卒威年十八以勇力應募晉天福二年範延光以魏州反威爲軍士當從楊光逺北徵威舊劉知逺白知逺乞畱人問其故威曰楊公有姦詐之才無英雄之气得我何用能用我者其劉公乎後事知逺爲侍衛都虞候知逺卽帝位威贊佐有功拜同中書門下平章事漢隱帝之世屢立戰功爲鄴都畱守漢幹祐三年十一月隱帝遇弒帝卽位在位三年壽五十二嵗】

【廣順三】

辛亥【廣順大遼天祿四年九月元年

穆宗立應歷元年】釋迦文佛入滅一千九百年

【趙

鳯翔吳越楚

荊南唐

漢

保大九年

幹和九年】北漢【初河東節度使兼中書令劉崇漢髙祖母弟也髙祖卽位以崇爲大原尹北京畱守漢隱帝遇害欲起兵南向聞迎其子贇爲帝乃止曰吾兒爲帝吾又何求及周太祖代漢殺贇於宋州崇大怒是日卽皇帝位於晉陽國號漢稱幹祐四年二月遼主聞北漢立遣招討使潘聿撚遺其子劉承鈞書漢主使承鈞復書言本朝淪亡欲循晉室故事求援請兵遼主大喜夏四月漢主使鄭珙致遼書稱侄請行冊禮遼帝命燕王述軋冊命漢爲大漢神武皇帝更名是】

【遼帝九月親行援漢至新州之火神澱燕王述軋及偉王之子大寧王漚僧等率兵作亂弒帝而述軋自立太宗之子齊王述律逃於南山諸大臣奉之以攻述軋漚僧殺之並其族黨立述律爲帝攺元應歷葬帝醫巫問山廟號世宗在位凡五年】

【遼穆宗天順皇帝諱璟畨名述律後更名明太宗之長子也初太宗攻石晉畱帝侍述律太后太宗崩諸將立世宗世宗遇弒諸將迎帝卽位自火神澱入幽州帝年少好遊戱不親國事毎夜酣飲達旦乃寐日中方起國人謂之睡王在位十八年】

永明【杭州永明寺禪師名道潛河中府人姓武氏初謁法眼益禪師眼問曰子於參請外看甚麼經師曰華嚴經眼曰摠別同異成壞六相是何門攝屬師曰文在十地品中據理則世出世間一切法皆具六相也眼曰空還具六相也無師懵然無對眼曰汝問我師乃問空還具六相也無眼曰空師於是開悟異日因士女到院眼問師曰律中道隔壁聞釧聲卽名破戒見覩金銀合雜朱紫駢闐是破戒不是破戒師曰好个入路眼曰子向後有五百毳徒爲王侯所重在師尋禮辭駐錫衢州古寺閱大蔵經至是廣順元年吳越忠懿王俶延師入府受菩薩戒署號慈化定慧禪師建大伽藍於南山曰慧日永明請師居之師請塔下羅漢過新寺符王之先夢也於是又加應眞二字於師號師於周顯徳五年入寂師嗣法眼益禪師】

【杭州慧日永明智覺禪師名延壽餘杭王氏總角之歳歸心佛乘不茹葷日惟一食持法華經七行俱下才六旬悉能誦之感羣羊跪聴年二十八爲華亭鎭將志慕眞乘吳越文穆王元瓘知師在道乃従其志禮龍冊寺翠巖參禪師剃染執勞供眾都忘身宰衣不繒纊食無重味野蔬布襦以遣朝夕尋往天臺山天柱峯九旬習定斥鷃巢衣襵中曁謁韶國師一見而深器之悟於旨乃謂師曰汝與元帥有緣他日大興佛事師初住雪竇嘗有偈曰孤猿叫落中巖月野客吟殘半夜燈此境此時誰防意白雲深處坐禪僧吳越忠懿王俶請師開山靈隱新寺明年遷永明大道場眾盈二千僧問如何是永明妙防師曰更香著僧曰謝師指示師曰且喜沒交涉僧禮拜師曰欲識永明防門前一湖水日照光明生風來波浪起師居永明十五年度弟子一千七百人常與七眾授菩薩戒夜施神食放諸生不可稱六時散華行道餘力念法華經計萬三千部著宗鏡錄一百卷吳越王爲制前後兩序頒入大蔵流行今淨慈方丈曰宗鏡堂師之詩偈賦詠凡千萬言播於海外髙麗國王覽師言教遣使賫書敍弟子之禮奉金綫織成僧伽梨衣紫水晶念珠金澡罐彼國之僧三十六人承印可記莂前後歸髙麗各化一方宋太祖開寶七年師入天臺山度戒約萬餘人明年十二月二十六日辰時焚香辭眾跏趺而逝世壽七十二僧臘四十二次年建塔於大慈山宋太宗賜額曰壽寧禪院師嗣天臺韶國師韶嗣淸涼法眼益禪師六祖靑原派也嗣壽之法者杭州幹明津禪師富陽子防和尙】

壬子【廣順大遼穆宗二年

應歷二年】

【趙北漢

鳯翔吳越荊南

蜀

漢

幹佑五年

年廣

年幹和十年】【六月朔周帝如曲阜謁孔氏祠命葺之禁孔林樵采訪孔子顏淵之後爲曲阜令及主簿】

癸丑【廣順大遼

三年

應歷三年】旃檀佛像【自此以下一百七十七年在汴京

趙北漢

鳯翔吳越

荊南唐

蜀

漢幹祐六年

保大十一年廣政十六年幹和十一年初後唐明宗長興三年宰相馮道李愚請刻九經版此年六月版成獻之傳布甚廣刋字印】

甲寅【之始也正月帝

殂大遼是年太師中書令顯

徳元年應歷四年瀛文懿王

馮

道薨趙鳯

翔吳越荊南唐保大十二年周帝不豫正月加晉王榮兼侍中判內外兵馬事帝屢誡晉王曰昔吾西徵見唐十八陵無不發掘者此無他惟多藏金玉故也我死當衣以紙衣斂以瓦棺速營葬勿久畱宮中勿置守陵宮人勿作石羊虎人馬惟刻石置陵前云周天子平生好儉約遺令用紙衣瓦棺嗣天子不敢違也壬辰宣制畢是日帝殂】

【丙申晉王榮卽皇帝位十一月北漢主旻殂子承鈞更名鈞卽帝位孝和帝鈞性孝謹旣立勤】

世宗【於爲政愛民禮士境內粗安諱榮太祖聖後柴氏兄之子也太祖養以爲子封

晉王卽】

乙夘【帝位在位六年

壽三十九】

【顯

徳六顯徳

大遼

二

年應

歷五年趙鳯翔】【吳越荊南漢三年年幹和十三年二月周帝詔並省天下無勅額寺院令郡府嵗造僧帳】丙辰【凡死亡者以時

開落之僧】

【趙北漢

鳯翔吳越荊南唐

蜀漢幹祐九年

大保十四年廣政十九年幹和十四年初周宿衛將趙匡

伐北漢有功至是以爲定國節度使兼殿前都指揮使匡表渭州軍事判官薊州人趙普爲節度推官】

【正月周帝下詔親徵淮南帝召華山隠士眞源陳摶問以飛升黃白之衎摶對曰陛下爲天子當以治天下爲務安用此爲乃辭還山】

丁巳【顯徳大遼四年

應歷七年】

【趙北漢

鳯翔吳越

荊南唐

蜀

漢

天防元年

保十大五年

廣政二十年幹和十五年】戊午【顯徳大遼五年

應歷八年】

【趙北漢劉鈞鳯翔吳越

荊南

蜀

漢鋹天防二年

廣政主年寶天元年三月周帝濟江代唐唐主恥於降稱藩乃遣兵部侍郎陳覺奉表請傳位於太子獻廬舒蘄黃四州之地畫江爲境以求息兵五月唐主避周諱更名煜下令去帝號稱國主凡天於之儀制皆有降損去年號用周正朔乃告於太廟】

【秋七月初行大周刑統帝欲均田租以元稹均田圖徧賜諸道南漢中宗劉熈殂長子衛王興卽皇帝位更名鋹年十六】

己未【顯徳大遼六年

應歷九年】

【趙北漢

鳯翔吳越

荊南唐國主天防三年周殿庭鐘磬有設而不擊者帝問樂工皆不能對樞宻使王朴素曉音律帝以樂事詢之朴上疏曰禮以檢形樂以治心形順於外心和於內然而天下不治未之有也是以禮樂修於上而萬國化於下聖人之教不肅而成其政不嚴而治用此道也夫樂生於人心而聲成於物物聲旣成復能感人之心昔者黃帝吹九寸之管得黃鐘正聲半之爲淸聲倍之爲緩聲三分損益之以生十二律十二律旋相爲宮以生七調爲一均凡十二均八十四調而大備遭秦滅學歷代治樂者罕能用之唐太宗之世祖孝孫張文收考正大樂備八十四調安史之亂器與工什亡八九至於黃巢蕩盡無遺時有太常博士殷盈孫按考工記鑄鎛鐘十二編鐘二百四十處士蕭承訓校定石磬今之在縣者是也𨿽有鐘磬之狀殊無相應之和其鎛鐘不問音律但循環而擊編鐘編磬徒縣而已絲竹匏土僅有七聲名爲黃鐘之宮其存者九曲考之三曲協律六曲參涉諸調蓋樂之廢缺無甚於今陛下武功旣著切意禮樂以臣嘗學律呂宣示古今樂錄命臣討論臣謹如禦當以秬

黍黍定尺長九寸徑三分爲黃鐘之管與今黃鐘之聲相應因而推之得十二律以爲眾管互吹用聲不便乃作律凖十有三其長九尺皆應黃鐘律聲以次設柱爲十一律及黃鐘淸聲旋用七律以爲一均爲均之主者宮也徴商羽角變宮變徴次焉發其均主之聲歸乎本音之律疊應不亂乃成其調凡八十四調此法久絕出臣獨見乞集百官校其得失詔從之百官皆以爲然乃行之注曰鎛鐘者十有二架以當十二辰之位匏八音之數匏笙也土塤也】

【立皇子宗訓爲梁王領左衛上將軍帝北徵疽發背六月癸巳殂於道甲午宣遺詔梁王卽皇帝位】

恭帝【宗訓世宗子封梁王卽位年七嵗庾申年正月鎭定驛告北漢結戎人入寇帝命指揮使趙匡北徵卽日出師晚至陳橋驛是夜五皷軍士露刃列於庭曰諸君無主願策太尉爲天子擁逼南歸自仁和門入太尉歸公署宰相範質等詣崇元殿召文武百僚至晡班定帝自內降制曰天生蒸民樹之司牧二帝惟公而禪位三王乘時而革命其揆一也予末小子遭家不造人心已去國命有歸咨爾歸徳軍節度使殿前都防檢趙匡稟上聖之資有神武之略佐我髙祖格於皇天逮事世宗功存納祐東徵西怨厥緒懋焉天地神享於有徳謳歌訟獄歸於至仁應天順人法堯禪舜如釋重負予其作賓鳴呼欽哉祗畏天命宣徽使引匡就墀聴命訖宰相掖之陞殿由東序服禦服登座羣臣朝賀詔攺周顯徳七年爲建隆元年國號大宋正月四日也封恭帝爲鄭王紹周祀遷居西京間寶六年殂】

右周三主合九年而天下歸宋

釋氏稽古略卷三﹤子部﹐釋家類﹐釋氏稽古略﹥

欽定四庫全書

釋氏稽古略卷四

元釋覺岸撰

宋【趙姓以土徳王都汴今汴梁路】

【太祖太宗眞宗仁宗英宗神宗哲宗徽宗欽宗髙宗孝宗光宗寧宗理宗度宗幼主】

太祖【諱朗初名光曰匡西京洛陽人趙姓仕周至歸徳軍節度使殿箭都防檢受周禪年三十四嵗卽皇帝位以二月十六日爲長春節在位十六年壽終五十嵗帝屢造佛寺毎嵗度僧八千人

系年錄者】

【建隆三幹徳五開寶八】

庚申【建隆

大遼元年】應歷十年【鄭王

居西京

開寶六年正月殂於房州諡曰恭帝

趙北漢劉鈞鳯翔吳越荊南髙氏唐蜀

漢鋹天防四年

保勗立

廣政天寶三年九月帝徵李重進於淮南十二月詔於廣陵戰地造寺額曰建隆賜田四頃拔薦戰亡軍士命沙門道暉主之】

辛酉【建隆

大遼二年】應歷十一年

【趙北漢承鈞鳯翔吳越荊南髙氏唐炬立蜀

南漢

天寶四年】【春二月十六日聖誕罷三教論講始自開寶已後乃召三學僧入殿庭試義凡自京師普天之下嵗遇聖誕節則命僧陞座說法祝聖遞代傳流之實本於試義也】

壬戌【建隆

大遼三年】應歷十二年

【趙北漢

鳯翔吳越

唐

蜀南漢天寶五年詔僧門童行毎嵗經本州考試入京師執政重監試所業其妙法蓮華經七卷通者奏名下祠部給牒披剃若特詔疏恩如建隆太平興國普度僧尼不限此例也】

癸亥幹徳元年【大遼】應歷十三年【荊南髙繼衝奉表納土歸宋合五十七年國除

趙北漢劉氏鳯翔吳越荊南唐

蜀孟昶南漢

鋹承鈞

國除

天寶六年】甲子【幹徳

大遼二年】應歷十四年

【趙北漢

吳越

唐

蜀】乙丑【幹徳

大遼三年】應歷十五年

【趙北漢

吳越

唐

蜀滅南漢天寶八年】丙寅【幹徳

大遼四年】應歷十六年

【北漢

吳越

唐】

【詔秦涼旣通遣僧百人往西域求佛經法】

丁夘【幹徳

大遼穆宗五年

應歷十七年】

【北漢承鈞

吳越

唐

年】

戊辰【十一月攺大遼穆宗被弒景宗立開寶元年

保徳元年】

【北漢繼元立吳越

唐

南廣運元年】

【九月二十七日詔成都府造金銀字佛經各一藏勅兵部侍郎劉熈古監視冬十一月郊祀畢肆赦攺元】北漢【秋七月承鈞寢疾召平章事郭無爲執繼恩手付以後事繼恩嗣位諡承鈞曰考和皇帝經六十餘日九月侯霸榮郭無爲弒繼恩迎繼元而立之攺元廣運初漢主劉旻壻曰薛釗甚賢生子曰繼恩而釗卒其婦再適何氏生子曰繼元何氏夫婦卒定王承鈞無子旻以二子命承鈞養之至是弒繼恩而立繼元】

大遼【穆宗末年殘忌猜忍人人屏息虞禍防醉索食不得欲斬庖人堂饍者恐禍及因捧食以進挾刃弒帝於黒山下九月也諡曰天順皇帝廟號穆宗景宗立諱明記更名賢世宗烏雲子也初世宗破弒之時帝年九嵗禦防尙食劉嘉哩以氊束之藏於積薪中得免至是卽位嬰風疾多不視朝壬午幹亨九年十二月崩諡孝成皇帝廟號景宗】

己巳【開寶

遼景宗二年

保寧二年】

【北漢繼元

吳越

唐

南漢廣運七年】

【春二月十六日帝長春節詔許四海僧上表入殿庭比試三學下開封府功徳使差僧證經律論義十條全通者賜紫衣號手錶僧至太宗太平興國四年功徳使奏天下一家不須手錶自此皇帝誕日宰輔親王監司刺史各薦所知三學僧惟兩街僧錄所薦者是日入內受門下牒謂之前師號仍給紫衣謂之簾前紫衣分賜訖便同賜齋自余王侯薦者間日方出節制亷問牧守則又轉降而賜焉】

庚午【北漢】廣運三年【吳越

唐

南漢鋹降】南漢【嶺南廣也劉鋹舉國降宋封鋹恩赦侯合六十七年除國是嵗勅修京師舊封禪寺爲開寶寺前臨官街北鎭五丈河屋數千間連數坊之地極於鉅麗】

辛未【開寶

遼四年】保寧四年

【北漢】廣運四年【吳越

唐】

【六月十一日勅成都再造金字佛經一藏】

壬申【開寶

遼五年】保寧五年

【北漢】廣運四年【吳越

唐】

【帝自用兵平列國前後凡造金銀字佛經數藏今年勅雕佛經印一藏計一十三萬版】癸酉【開寶正月周遼六年恭帝殂】保寧六年

【北漢繼元

吳越

南唐李氏廣運六年】

甲戌【開寶

遼七年】幹亨元年

【北漢】廣運七年【吳越

唐】

【帝命曹彬與潘美曹翰徵江南

十一月濟師彬嘗面奉帝防母殺人明年冬攻之垂克彬稱疾不視師潘美帥諸將省之彬曰予病非藥石能治須諸公共誓城破不殺人則自愈矣諸將諾共焚香爲誓是日抜金陵

李氏降城中按堵彬位至使相父子配食淸廟貴盛累世實不殺之報應也】

乙亥【開寶

遼八年】幹亨二年【三月往聘宋宋乃初通使於遼北漢】廣運八年【吳越

南唐李煜降宋封�命侯合三十九年而國除】

【丙子年夏四月上幸西京有事於南郊是嵗十二月二十三日攺爲太平興國元年】

太宗【諱炅太祖母弟封晉王開寶九年太祖崩帝卽位年三十八偃武修文攺講武殿爲崇政殿選用賢良謹擇刺史謂刺史最爲親民苟非其人民受其禍求言納諫風俗醇厚在位二十一年壽五十九嵗崩以十月十七日爲幹明節】

【太平興國八雍熈四端拱二淳化五

至道三】

丙子

【遼】幹亨三年

【北漢】廣運九年【吳越】

丁丑【太平興遼國二年】幹亨四年

【北漢】廣運十年【吳越】

【京師舊龍興寺周世宗廢之爲龍興倉至是主僧擊登聞鼓訴復寺帝感嘆詔復之賜名太平興國寺仍爲營葺極宏壯之制】

戊寅【太平興

遼國三年】幹亨五年

【北漢】廣運十一年【吳越奉表入朝納土】

【三月吳越忠懿王錢俶上表歸宋入朝盡獻十三州之地】

【四月陳防進奉表獻漳泉兩郡秋八月十三日翰林學士知制誥李昉

中書舎人扈防直史館李穆宋白鄭鄰防徐奉勅表進太平廣記帙成五百卷錄佛法者列三十卷】

【沙門贊寧隨吳越王入朝帝賜號通慧大師勅住左街天壽寺命修僧史明年詔寧乘驛進明州阿育王山釋迦文佛眞身利入禁中供養得利一顆因之以開寶寺西北闕地造浮圖十一級下作天宮以葬之

太平興國七年十月勅寧編修大宋髙僧傳聴歸浙東秉筆初梁武帝天監十八年嘉祥寺沙門慧皎作髙僧傳始後漢明帝永平十年至天監成十四卷唐太宗貞觀二十年終南山西明寺道宣律師作續髙僧傳始天監之末迄貞觀成三十卷寧作始自唐貞觀二十年至此端拱元年成三十卷用梁唐義例開十科一譯經科二慧解科三禪定科四戒律科五防法科六感通科七遺身科八讀誦科九興福科十雜科聲徳正傳者五百三十三人附見者一百三十人端拱元年冬十月遣弟子顯忠智輪詣闕上表以進璽書賜帛奬諭勅入大藏流通十一月詔寧赴闕淳化元年奉防著鷲嶺聖賢錄一百卷淳化二年詔寧充史館編修

至道二年詔除寧掌洛京教門事

戊戌眞宗咸平元年詔擢寧汴州右街僧錄主管教門公事次年進左街己亥延平二年春二月東京左街僧錄史館編修主管教門公事通慧大師贊寧歸寂壽八十二三月葬全身於天壽寺己巳仁宗天聖七年寧曾孫宗盛啟塔茶毘之收遺骸利歸葬錢塘故里寧生杭州臨安縣後唐明宗天成中出家杭州祥符寺潞王淸泰初入天臺具探律部博通三藏吳越忠懿王補寧兩街僧統號明義宗文大師所作僧史僧傳並行於世】

己卯【太平興遼國四年】幹亨六年

【北漢五月太原劉繼元降宋封彭城公合二十九年國除】

庚辰【太平興遼國五年】幹亨七年

譯經【河中府傳顯宻教沙門法進請西域法天三藏譯經於蒲津詔入京師初興譯事詔童子五十人習梵學】

辛巳【太平興遼國六年】幹亨八年

【詔立右街副僧錄詔致祭建康鐘山寶志大士賜號道林眞覺菩薩】

壬午【太平興遼幹亨九年十二月帝崩治平國七年

五年諡孝成皇帝廟號景宗詔立譯經傳法院於東京太平興國寺之西如唐故事以宰輔爲譯經潤文使設官分職西天中印度惹蘭陀羅國宻林寺天息災三藏與法天施防等譯大乘莊嚴寶華經帝制大宋新譯三藏聖教序詔普度天下童行爲僧不限有司常例自太平興國元年至八年度僧一十七萬餘人】大遼【聖宗立諱隆緒景宗長子年十二卽位攺元統和尊母蕭氏爲承天太后臨朝稱制凡二十七年乃歸政於帝癸丑攺元開泰復國號大契丹太平十年六月三日崩於上京諡曰天輔皇帝治四十九年】

癸未【太平興遼聖宗立國八年

統和元年】

禦贊利【初太祖迎洛陽唐髙宗顯慶年間大沙門宣律師天王太子所獻佛牙利於東京相國寺灌頂院安奉至是帝親以烈火煆試晶明堅固光彩五色照人帝制贊曰功徳積劫印文端不是南山

得恐難眼覩數重金色潤手擎一片玉光寒煉時百火精神透藏千年年瑩彩完定果燻修眞祕宻正心莫作等閒看攺灌頂院爲法華院建重閣以智照大師慧溫主香火】

甲申【雍熈

遼元年】統和二年

【春三月日本國僧奝然入朝因言其國傳世八十歷年三千二百矣帝謂輔臣曰中國自唐末五代分裂不但其君朝成夕敗臣亦誅死相尋朕兢兢求治冀上穹鑑祐爲子孫長久計卿等亦保世祿】

【詔修泗州僧伽塔加諡大聖二字寺曰普照】

【十月詔士陳入見賜號希夷先生尋請歸華山】

乙酉【雍熈

遼二年】統和三年

丙戌【雍熈

遼三年】統和四年

【秋八月二十五日秀州髙僧晤恩端坐面西而逝初天臺宗元自唐徳宗建中三年荊溪尊者滅後五傳而至淸竦竦有二弟子曰羲寂曰志因寂以觀教正脈傳義通通傳知禮

遵式

源源授受志因傳晤恩恩名著僧史恩傳洪敏源淸淸傳智圓

慶昭昭傳繼齊咸潤境觀解行各師其說四明知禮辭而辟之衡嶽家世斥之爲山外宗】

丁亥【雍熈

遼四年】統和五年

【十月天臺教荊溪尊者下六世螺溪傳教定慧院淨光法師羲寂入寂義通嗣之】

【四川西路益州

香林院禪師名澄逺二月入滅師生西川漢州綿竹上官氏嗣雲門偃禪師】戊子【端拱

遼元年】統和六年

義通法師【傳天臺教是年十月十八日入寂於明州寶云院通本髙麗王種初出家傳華嚴起信有聲石晉天福中渡海來謁螺溪羲寂頓悟開顯十法界圓融之防嗣法流通逾二紀得知禮遵式髙第益大其傳】

己丑【端拱帝建開遼二年寶寺成】統和七年

庚寅【淳化

遼元年】統和八年

【詔參知政事蘇易簡撰三教聖賢事迹易簡奏天壽寺通慧大師贊寧太乙宮道士韓徳純分領其事通慧贊寧著鷲嶺聖賢錄一百卷】

辛夘【淳化

遼二年】統和九年

壬辰【淳化三年】

統和十年

癸巳【淳化四年】

統和十一年

首山【汝州首山禪師名省念萊州狄氏子受業本郡南禪寺才具戒徧逰叢席常宻誦法華經眾目之曰念法華受風穴沼禪師記別開法首山爲第一世次住本州葉縣廣教及寶應於昨淳化三年十二月四日午時上堂說偈曰今年六十七老病隨緣且遣日今年卻記來年事來年記著今朝日至今年十二月四日辭眾上堂仍說偈曰白銀世界金色身情與非情共一眞明暗盡時俱不照日輪午後示全身言訖泊然而逝茶毘收利建塔師嗣風穴延沼沼嗣南院慧顒顒嗣興化存奬奬嗣臨濟義禪師其嗣師之法道者汾陽善昭葉縣歸省神鼎洪諲谷蘊聰廣慧元璉丞相王隨相公等凡一十二人省傳浮山法逺逺傳淨因道臻等法道昌盛於後】

甲午【淳化

遼五年】統和十二年

乙未【至道

遼元年】統和十三年

禦制【祕藏詮二十卷緣識五卷逍遙詠十卷命兩街僧箋注入釋氏大藏頒行】丙申【至道

遼二年】統和十四年

丁酉【至道三年遼三月帝崩】統和十五年

眞宗【太宗第三子諱恆二十九嵗卽位務從簡易作文武七條以賜臣僚轉運知州並帶勸農事東封泰山西祀汾陰以文理太平治二十五年壽五十四嵗以十二月二日爲承天節】

【咸平六景徳四大中祥符九天禧五幹興一】

戊戌咸平元年【遼】統和十六年

己亥【咸平

遼二年】統和十七年

庚子【咸平

遼三年】統和十八年

【夏大旱浙東天臺講宗知禮

遵式

同修防國金光明三昧懴三日乃雨明州太守蘇爲以

碑頌其徳

浙西自春涉夏亦不雨給事中知杭州張去華率僚屬具旛蓋鼓吹迎天竺圓通大士禱於梵天寺繼時雨霔四境沛足此觀世音菩薩出應民望慈悲靈感之始也】辛丑【咸平

遼四年】統和十九年

【天竺三藏朝散大夫試光祿卿明教大師法賢進新譯經帝制序】

壬寅【咸平

遼五年】統和二十年

【西天譯經三藏朝奉大夫試光祿卿傳法大師施防譯給孤長者女得度因緣經請帝制繼聖教序】

癸夘【咸平

遼六年】統和二十一年

【帝勅右街僧錄備儀仗音樂華幡迎大相國寺佛牙舎利供養於開寶寺塔下帝制讚曰西方有聖釋迦文接物垂慈世所尊常願進修增勝果庶期饒益富黎元】

甲辰景徳元年【遼】統和二十二年

傳燈錄【吳僧道原集釋迦世尊初祖迦葉以至東土禪宗傳嗣諸祖機緣爲景徳傳燈錄三十卷進呈帝覽之嘉賞勅翰林學士楊億等刋正撰序頒入大藏天下流行】

【日本國僧寂照賫本國禪師源信所陳經論義目二十七條問擬於四明法師知禮受教歸國四明大法師知禮著十不二門指要二卷開明南嶽天臺所證一心三觀之妙】

乙巳【景徳

遼二年】統和二十三年

丙午【景徳

遼三年】統和二十四年

丁未【景徳

遼四年】統和二十五年

戊申【大中祥遼符元年】統和二十六年

【冬十月帝東封泰山祀上帝十一月朔幸曲阜祭孔子加諡曰聖文宣王追諡齊太公曰昭烈武成王周文王曰文憲王各立廟尋以聖祖諱攺聖爲至聖己酉年二月紹許曲阜先聖廟立學】己酉【大中祥遼符二年】統和二十七年

【禪師名遇賢姑蘇長洲林氏子七嵗出家依嘉興永安可依大徳年三十剃落圓具往防龍華球禪師發明心印回居明覺院惟事飲酒醉而成歌警世道俗號之酒僊歌曰揚子江頭浪最深行人到此盡沈吟他時若到無波處還似有波時用心曰金斚又聞泛玉山還報頽莫教更漏促趂取月明回曰一六二六其事已定一九二九我要喫酒長伸兩腳眠一寣起來天地還依舊曰門前緑樹無啼鳥庭下蒼苔有落花聊與東風論个事十分春色屬誰家曰秋至山寒水冷春來栁緑花紅一防動隨萬變江村煙雨蒙蒙有不有空不空笊籬撈取西北風曰生在閻浮世界人情防多愛惡祗要喫些酒子所以倒街臥路死後卻產娑婆不願超生淨土何以故西方淨土且無酒酤至是祥符二年上元日師淩晨索浴罷就室握拳以右舉左張其口而化

師嗣龍華彥球球嗣長慶稜稜嗣雪峯存禪師存詔諸州路置嗣徳山鑑禪師

天慶觀】

【申國長公主太宗第七女生不茹葷至是懇求爲僧進封吳國賜名淸裕號報慈正覺大師都城西爲建崇眞資聖禪院嬪禦三十人詔兩禁送之入寺賜齋申國俗壽三十八尼夏十六而入滅】庚戌【大中祥遼符三年】統和二十八年

【冬十月有防攺明州保恩院爲延慶院勅攺華亭陸機別業大明寺額曰普照勅攺義興函亭鄕禪林院額曰聖感禪寺傳十方住持奉祠山祀典神祗】

辛亥【大中祥遼符四年】統和二十九年

【詔譯經潤文使防知政事趙安仁翰林學士楊億撰大藏目錄】

壬子【大中祥遼符五年】統和三十年

【天竺酤蘭古國剎帝利種沙門覺稱至京師館於譯院年始四十許通四十餘本經論潤文使丁晉公嘉其敏慧遣譯者導之見楊翰林億設茗果與之語覺稱曰願至五臺山拜文殊卽還本土入此國見屠殺豬羊市肆懸肉痛不忍觀西竺舉國不食肉他日晉公問數萬里逺來更何所爲曰並欲禮宣律師塔耳】

癸丑【大中祥大契丹符六年】開泰元年

【春三月帝賜禦制法音集付傳法院箋注】

【帝賜譯經院修心偈曰初祖安心在少林不傳經教但傳心後人若晤眞如性宻印由來妙理深】

【大遼復號大契丹以幽州爲析津府攺元曰開泰至丙午咸雍二年復稱犬遼】

甲寅【大中祥

大契丹符七年】開泰二年

【天竺三藏朝散大夫試鴻臚卿傳教大師法天譯金剛大教寶王經冬十一月京師建玉淸昭應宮成起自大中祥符二年四月至是年十一月畢工總二千六百一十區丁晉公爲修宮使土木金石丹漆之用搜材選勝於天下沈存中筆談曰溫州鴈宕山諾矩羅尊者所居前世人所不見因昭應采木此境始露】

乙夘【大中祥大契丹符八年】開泰三年

【大法師遵式講於天臺東掖山十有二年矣至是始西渡居杭州古靈山寺

初西晉天竺慧理法師居焉隋髙僧眞觀講法華之地唐道標繼成之至僖宗時爲寇所毀西巖有檜枯株存於焚敗之餘法師以水灑而祝之枝葉重榮力行四種三昧建金光明懴堂一椽一甃必誦大悲咒七徧殿宇全備奏防朝廷賜天竺靈山寺額傳天臺教觀】

丙辰【大中祥大契丹符九年】開泰四年

丁巳天禧元年【大契丹】開泰五年

【詔天下立放生池明州大法師知禮自丙辰春偕十僧誓修法華三昧三年滿如藥王故事燒身供養妙法蓮華經以生淨土翰林學士楊億聞知郵置長書堅請住世仍委郡守李夷庚保防天禧四年宰相寇準翰林楊億以知禮行業及遺身事奏聞帝曰但傳朕意請畱住世特賜師號法智大師】

【秋七月太尉文正公王旦薨公在政府十八年病革囑翰林學士楊億曰吾深厭煩腦願未來世爲苾蒭林間宴坐觀心爲樂至易簀時君爲我剃須髮著壊色三衣用火葬禮營骨塔於先塋之側億曰公三公也斂贈公衮豈可加於僧體乎與諸孤議但以三衣置柩中不藏寶玉而已】戊午【天禧

大契丹二年】開泰六年

己未【天禧

大契丹三年】開泰七年

庚申【天禧

大契丹四年】開泰八年

辛酉【天禧

大契丹五年】開泰九年

【詔殿頭兪源淸往明州延慶院爲國修懴三晝夜法智大師知禮著修懴要防一卷】壬戌【幹興元年大契丹二月帝崩】太平元年

【帝特賜杭州天竺寺法師遵式號慈云大師章獻明肅皇后劉氏遣使至天竺爲國修懴法師著防國金光明三昧儀一卷上進】

【春二月杭州西湖孤山法慧法師智圓號中庸子十七日自作祭文挽詩十九日入滅圓撰通經十疏處士林逋和靖爲鄰天竺法師遵式爲友壽四十七嵗臘三十九葬以陶器仁宗景祐三年因積雨山頹啟其封全體如生爪發俱長唇紅微開齒如珂雪爲襲新衣散眾名香瘞之髙宗紹興中孤山建四聖觀師塔於北山瑪瑙坡】

仁宗【禎眞宗第六子年十三卽帝位帝務仁厚裁抑僥幸委任賢良專置諫官六員納諫不倦置學校創廣慧院以處窮民自奉甚薄利澤施民號爲極治以四月十四日爲乾元節行崇天曆在位四十一年壽五十五嵗】

【天聖九明道二景祐四寶元二康定一慶曆八皇祐五至和二嘉祐八】

癸亥天聖元年【行崇大契丹天歷】太平二年

甲子【天聖

大契丹二年】太平三年

【臨濟下五世汾州太子院禪師名善昭太原兪氏子剃髮受具杖防遊方所至少畱隨機叩發歷防知識七十一員後見首山念禪師契悟防遊衡湘及襄沔間毎爲郡守以名剎致師凡歷八請師皆不赴洎首山沒西河道俗遣僧契聰迎請住持師閉闗髙臥聰排闥而入讓之曰佛法大事靖退小節先師棄世今何時而欲安眠哉師曰非公不聞此語乃赴其請至是天聖二年龍徳府尹季侯致師住承天價三返不起價再至辟函師曰老病業已不出山借往當先後之價曰惟師所擇師命具饌且趣裝曰吾先行矣停筯而化闍維收利建塔師嗣首山念禪師有曰十智同眞者師之語也】

乙丑【天聖

大契丹三年】太平四年

丙寅【天聖

大契丹四年】太平五年

【詔天臺教部入大蔵流行初天竺寺僧思悟求教蔵流行自乙丑春禱於大悲觀音至是行願克遂乃焚身於日觀庵前用報佛恩】

丁夘【天聖

大契丹五年】太平六年

【九月光祿大夫少子少傅文元公晁迥蔵法蔵碎金十卷皆理性自得之學也】

戊辰【天聖六年】

【春正月五日明州法智尊者知禮趺坐集眾而言曰吾建延慶道塲誓在流通法華三昧爾等莫作最後斷佛種人生必有死猶旦暮然精修無間世世生生相逢有在語畢驟稱阿彌陀佛而寂露龕二七日爪發俱長儀容如生闍維

舌根不壊利五色莫知數資政殿大學士守太子少保淸獻公趙抃著法師行業碑】

己巳【天聖

大契丹七年】太平八年

禪宗廣燈錄【駙馬都尉李遵朂撰三十卷帝制序賜之都尉薨附見慈明圓禪師章下】庚午【天聖

大契丹八年】太平九年

楞嚴經疏【嘉興

長水法師名子璿秀州人初依本州洪敏法師學楞嚴經至動靜二相了然不生有省聞滁州瑯琊山覺禪師道望趨往防見及門值其陞座遂問曰淸淨本然云何忽生山河大地覺厲聲曰淸淨本然云何忽生山河大地璿當下豁然大悟擬稟嗣之覺禪師謂之曰汝宗不振久矣宜勵志扶持以報佛恩璿如教後住長水眾防一千以賢首宗教疏楞嚴經十卷禦史中丞王隨序之行於世

瑯琊山廣照禪師名慧覺嗣汾陽昭禪師】

辛未【天聖

大契丹九年】太平十年【六月三日帝崩諡曰天輔皇帝廟號聖宗在位四十九年】【夏四月詔迎韶州曹溪南華禪寺六祖大鑑禪師衣鉢入禁中淸淨堂供養八月十五日遣使送還賜南華長老普遂號智度大師

大契丹興宗卽帝位諱宗眞番名木不孤順聖元妃所生聖宗第八子也在位二十五年崩】

壬申明道元年【大契丹興宗景福元年】

【章獻明肅太后劉氏修西夏趙元昊京師景徳寺成

封西平王】

【冬十月八日杭州天竺靈山寺慈云靈應尊者遵式入寂遺命臥全身於遐榻葬寺東月掛峯下嗣法明智大師祖韶韶有二弟子曰慧辯卽海月都師也曰元淨卽辯才法師也海月華亭人受業普照寺元淨字無象生杭州於潛徐氏賜紫衣號辯才元丰六年入寂】

癸酉【明道

大契丹二年】重熙元年

甲戌景祐元年【大契丹】重熙二年

【勅試經通者度爲僧宋宣獻公綬夏英公竦在政府同試童行有行者誦法華經不通問其習學防年曰十年二公笑且憫之各取法華經七軸誦之宋公十日夏公七日不遺一字人性之相逺也如此】

乙亥【景祐

大契丹二年】重熙三年

丙子【景祐

大契丹三年】重熙四年

丁丑【景祐

大契丹四年】重熈五年

戊寅寶元元年【大契丹】重熙六年【西夏僣帝號大慶元年】西夏【初唐太宗貞觀三年冬閏十二月乙丑黨頂酋長細封步賴並別部拓跋氏等來降僖宗中和元年夏四月拓跋思恭以兵赴國難戰黃巢有功帝命思恭權知夏綏節度使八月陞思恭爲夏綏節度使賜姓李氏昭宗幹寧二年八月癸巳思恭弟保大節度使李思孝攻王行瑜棃園寨有功癸夘以保大節度使李思孝爲北面招討使定難節度使李思諫爲東面招討使至是宋太宗太平興國七年壬午嵗十月李繼捧來朝獻州四夏銀綏宥縣八其西夏自天福

以來未嘗入覲繼捧來太宗嘉之繼捧且自陳諸兄弟多相怨懟願畱京師詔授彰徳軍節度畱京師奉朝請賜姓趙氏名保忠錫夏綏銀宥宻五州使淳化元年嵗夏四月李繼寇邊命將出師敗繼於夏州淳化二年秋七月繼降賜姓趙氏名保吉授銀州觀察使保忠陰與保吉爲唇齒𨿽外示歸順而潛結羌戎侵寇不止先是趙保忠奏繼誘蕃戎入寇乞師帝命翟守義帥師屯夏州繼恐乃奉表歸順淳化五年

春正月李繼捧與李繼叛帝遣李繼隆率兵攻之進攻夏州李繼捧狼狽出降就擒繼捧以歸帝詰責數四詔釋之畱京師繼終反覆不臣卒爲國釁至道元年未九月李繼犯邊寇靈州至道二年

九月帝復命李繼隆分五路討李繼丁酉年二月繼遁去十二月繼遣使修貢求備邊任時眞宗初登位方在諒陰姑從其請加繼定難節度封以夏綏銀宥靜五州咸平四年

九月繼陷淸逺軍詔討之壬辰年三月李繼陷靈州咸平六年十二月李繼陷西涼府潘羅支邀撃之繼中流矢死子徳明襲位天禧元年趙徳明以民饑上表乞糧數百萬詔許之丁夘仁宗天聖五年也五月趙徳明寇邊明道元年封趙元昊

西平王至是寶元元年十二月趙元昊僣號先是元昊欲南侵恐嘉勒斯賚制其後復舉兵攻蘭州諸羌至馬銜山遂築瓦川防城元昊旣悉有夏銀綏靜宥靈鹽防勝甘涼沙肅之地仍居興州阻河依賀蘭山爲固始大補僞官創十六司以統眾務又置十八監軍司委酋豪分統其眾爲鎭守總十五萬人又選豪族善弓馬三千疊直號六班直元昊制畨書攺元大慶卒用其黨楊守素之謀築壇受冊號始文英武興法建禮仁孝皇帝國稱大夏攺大慶二年曰天授遣使來告僣號納旌節敕告上表略曰臣父徳明嗣奉世封勉從朝命三十年邊情善守五千里職貢常輸臣偶因端閒輒生狂斐制小番之文字攺大漢之衣冠不期歷運在玆軍民同請伏望皇帝陛下許以西郊之禮冊爲南面之君敢竭愚庸常惇歡好朝廷議討之元昊從此猖獗寇陷軍州或順或逆至理宗寶慶三年國滅】己夘【寶元

大契丹二年】重熙七年

【西夏大慶二年攺曰天授】庚辰康定元年【大契丹】重熙八年

【西夏寇宋】慈明【潭州石霜山慈明禪師名楚圓全州李氏子少爲書生年二十依湘山淨寺出家其母有賢行使之遊方謁汾陽昭禪師昭黙器之經二年未許入室毎見必詬罵或毀詆諸方及有所訓皆流俗鄙事一夕訴之曰至法席再夏不指示但增世俗塵勞嵗月飄流已事不明失出家之利語未竟昭罵曰是惡知識敢禆販我怒舉杖逐之師擬伸救昭遽掩其口師乃大悟曰是知臨濟道出常情遂服役七年辭去依唐明嵩禪師嵩謂師曰楊大年內翰知見髙入道穏實子不可不見師乃往見大年大年問曰對面不相識千里卻同風師曰近奉山門請大年曰眞个脫空師曰前月離唐明大年曰適來悔相問師曰作家大年便喝師曰卻是大年復喝師以手劃一劃大年吐舌曰眞是龍象師曰是何言歟大言顧令別防茶曰元來是家里人師曰也不消得良久又問如何是圓上座爲人句師曰切大年曰作家作家師曰放內翰二十拄杖大年撫膝曰這里是甚麼處所師拍手曰不得放大年大笑又問記得唐明悟時因緣否師曰唐明聞僧問首山佛法大意首山曰楚王城畔水東流大年曰只如此語意何如師曰水上掛燈毬大年曰與麼則辜負古人去師曰內翰疑則別防大年曰三腳蝦防跳上天師曰一任跳大年乃又笑館於齋中日夕質疑智證因聞前言往行恨見之晚大年入朝見駙馬都尉李公曰近得一道人眞西河獅子李公曰我以拘文不能就謁柰何大年黙然歸語師曰李公佛法中人聞道風逺至有願見之心政以法不得與侍從過從師黎明謁李公李公閱刺使童子問之曰道得卽與上座相見師曰今日特來相看又令童子曰碑文刋白字當道種靑松師曰不因今日節餘日定難逢童子又出曰都尉言與麼則與上座相見去也師曰腳頭腳底李公乃出坐定問曰我聞西河有金毛獅子是否師曰甚麼處得此消息李公便喝師曰野犴鳴李公人喝師曰恰是李公大笑旣辭去問臨行一句師曰好將息李公曰何異諸方師曰都尉又作麼生曰放上座二十拄杖師曰専爲流通李公又喝師曰瞎李公曰好去師曰諾諾自是往來楊李之門以法爲友久之辭還河東大年曰冇一語寄唐明師曰明月照見夜行人大年曰卻不相當師曰更深猶自可午後更愁人大年曰開寶寺前金剛近日因什麼汗出師曰知大年曰上座臨行豈無爲人句師曰重疊闗山路大年曰與麼則隨上座去也師作噓聲大年曰眞獅

子兒師還唐明

李公遣兩僧訊師師於書尾畫雙足寫來僧名以寄之李公作偈曰黒毫千里餘全槨示雙趺人天渾莫測珎重赤須胡師時以母老南歸至瑞州

首眾於洞山聰禪師防中依止三年先是汾陽曰我徧防雲門兒孫特以未見聰爲恨師故依止焉遊仰山州太守黃宗旦請往南源山廣利寺潭州道吾移住石霜山崇勝寺南嶽柮嚴寺移潭州興化寺寶元元年駙馬都尉李公遵朂遣使邀師曰海內法友惟師與楊大年耳大年棄我而先僕年來衰落忍死以一見師乃東下至京師見李公月餘公畵一圓相書偈遺師曰世界無依山河匪礙大海微塵須彌納芥拈起襆頭解下腰帶若覓死生問取皮袋師曰如何是本乘佛性公曰今日如昨日隨聲便問師臨行一句作麼生師曰本來無罣礙隨處任方圓公曰晚來困倦更不答話師曰無佛處作佛公於是泊然而逝仁宗皇帝聞都尉之化與師問答嘉嘆久之師臨壙而別有防賜師官舟南歸至是康定元年正月五日師入寂世壽五十四嵗僧臘三十二夏銘行實於興化寺塔前身於石霜山師嗣汾陽昭臨濟六世也嗣師者分宗曰黃龍南陽岐防】瑯琊【滁州瑯琊山

廣照禪師名慧覺西洛人也弱冠扶父衡陽太守柩歸洛過澧州藥山古寺宛若宿契緣此出家旣得度遊方防學得法汾陽應緣滁水與明州雪竇顯禪師

同時唱道四方謂之二甘露門逮今淮南遺化如在師嗣汾陽昭禪師】

辛巳慶曆元年【大契丹】重熈九年

【西夏湖州淨覺法師仁嶽撰楞嚴經集解十卷題一卷燻聞記五卷翰林侍讀學士知制誥胡宿序之曰室中千燈多光互入堂下六樂正聲相宣鼓吹妙經藻火圓教法施豈方法哉師英宗治平元年三月二十四日入寂葬全身何山】

壬午【慶曆

大契丹二年】重熈十年

【西夏】癸未【慶曆

大契三年】重熈十一年【西夏】來宋請和【西夏趙元昊夏四月遣使來宋稱臣請和又復遣使稱男不稱臣但稱臣於契丹】

【譯經院朝防大夫試鴻臚卿光梵大師惟淨見執政裁省譯院之務預自奏疏乞罷帝曰三聖崇奉朕而敢罷且琛貢所籍名件皆異域文字非鴻臚誰識不凡未防禦史中丞孔道輔等果乞罷譯館帝出淨疏示之道輔之論遂止】

禦讚佛牙【夏旱損稼六月詔迎相國寺佛牙禱於禁中隨時大雨其佛牙利祖宗禦封帝手啟之灌以海上薔薇水得利一顆五色光發帝貯以琉璃缾制贊曰三皇掩質皆歸土五帝潛形已化塵夫子域中稱至聖老君世上亦言眞埋軀只見空遺冢何處將身示後人惟有吾師金骨在曽經百煉

色長新以七寶莊嚴金盝貯之借以白防覆以瓔珞龍鳳之衣供養逾月造金殿四門以象天宮而歸之詳見翰林知制誥王珪三朝禦贊佛牙利序】

甲申【慶曆

大契丹四年】重熈十二年【西夏宋冊趙元昊爲國主十二月宋冊元昊爲夏國主嵗賜銀絹二十三萬元昊更名囊霄】

乙酉【慶曆

大契丹五年】重熈十三年

【歐陽公修自諫院除河北都轉運使左滁州遊廬山東林圓通寺遇祖印禪師居訥談論大教折中儒佛與韓文公見大顚相】

丙戌【慶曆

大契丹六年】重熈十四年

楊歧【州楊歧山禪師名方防郡之宜春冷氏子弱冠至瑞州九峯恍若舊遊遂投師剃落毎閱經心融神防防慈明圓禪師圓自南源道吾赴石霜師皆佐之總院務依之𨿽久然未有省發毎咨防圓曰庫司事繁且去他日又防圓曰監寺異時兒孫徧天下在何用忙爲圓適出雨忽作師偵之小徑搊住曰這老漢今日須與我不我便打圓曰監寺知是般事便休語未卒師大悟卽拜於泥塗來日具威儀詣方丈禮謝圓呵曰未在師自是契防辭歸九峯道俗迎居楊歧至是云蓋示寂焉皇祐元年建塔於本山嗣明寺】

丁亥【慶曆

大契丹七年】重熈十五年

【貝州王則反則元宣殷軍小校以妖術惑眾據貝州僣號東平王國曰安陽攺年號曰徳勝尋滅之】

戊子【慶曆

大契丹八年】重熈十六年

己丑皇祐元年【大契丹】重熈十七年

【汴京自周朝毀寺太祖建隆間復興兩街止是南山律部慈恩賢首疏鈔義學而已士大夫聰明超軼者皆厭聞名相因果而天臺止觀達摩禪宗未行也淳化

以來四明尊者知禮天竺懴主遵式行道東南而觀心宗眼照耿天下翰林楊億晁迥首發明之至是內侍李允寧奏施汴宅一區創興禪席帝賜額曰十方淨因禪院帝畱意空宗下三省定議召有道者住持歐陽公修程公師孟奏請廬山圓通寺居訥允寧奏施汴宅下江州訥稱目疾不起帝益敬重聴舉自代訥乃以懷璉應詔】

【江西湖東道江州路廬山圓通禪寺禪師名居訥梓州蹇氏子生而英偉讀書過目成誦年十一出家十七試法華經得度業講肆防禪者南回勉其防請於是徧歷荊楚間迄無所得至襄州榮禪師處宻契心要畱止十年遊廬山道望日重南康守程師孟請住歸宗圓通至是淨因詔之不起舉懷璉以自代天下賢訥爲知人旣老休居寶積巖神宗熈寧四年二月八日無疾端坐而逝壽六十二臘四十五塔於巖塢師禪坐初叉手自如至中夜漸升至膺侍僧毎候之以待曉色師嗣襄州子榮禪師榮嗣智門祚祚嗣香林逺逺嗣雲門偃禪師】

庚寅【皇祐二年】

大覺璉【禪師名懷璉福建道漳州龍溪陳氏子齠齓出家丱角圓頂篤志學道卽慕防尋造泐潭法席投機承印可事之十餘年遊廬山掌訥禪師記室於圓通昨皇祐元年詔圓通居訥禪師住持左街十方淨因禪院訥舉師代已至是庚寅二月十九日召對化成殿問佛法大意奏對稱防賜號大覺禪師齋畢傳宣效南方禪材儀範開堂演法又宣左街副僧錄慈云大師淸滿啟白倡曰帝苑春回皇家防啟萬乘旣臨於舜殿兩街防奉於堯眉爰當和煦之辰正是闡揚之日宣談祖道上副宸衷問答罷乃曰古佛堂中曽無異流通句內誠有多談得之者妙用無虧失之者觸途成滯所以谿山雲月處處同風水鳥樹林頭頭顯道若向迦葉門下直得堯風蕩蕩舜日髙明野老謳謌漁人鼓舞當此之時純樂無爲之化焉知有恁麼事皇情大恱後遣中使問曰才去竪拂又立難當師卽以頌回進曰有節非干竹三星繞月宮一人居日下弗與眾人同帝覽大恱詔入對便殿賜羅扇禦題元寂頌於上帝與師問答詩頌書以賜之凡十有七篇至和二年三月師乞老山居進頌曰六載皇都唱祖機兩曽金殿奉天威靑山去欣何得滿篋惟將禦頌歸禦和頌曰佛祖明明了上機機前薦得始全威靑山般若如如體禦頌収將甚處歸仍遣使宣諭曰山卽如如體也將安歸乎且住京國作興佛法師再進頌謝曰中使傳宣出禁圍再令臣住此禪扉靑山未許藏千拙白髮將何補萬機霄露恩輝方湛湛林泉情味苦依依堯仁況是如天闊應任孤云自在飛帝初閱投子山禪師語錄僧問如何是露地白牛投云叱叱由此有契乃制釋典頌十四首今以一賜師曰若問主人公眞寂合太空三頭並六臂臘月正春風師進和曰若問主人公澄澄碧空雷云時鼓動天地盡和風帝覽之宣賜龍腦鉢盂師謝恩罷乃曰佛法以壊色衣以瓦鐵器此鉢非法遂焚之中使回奏帝嘆訝久之修撰孫覺莘老以書問宗教師答之其略曰妙道之意聖人嘗寓之易至周衰先王之法壊禮義亡然後奇言異術閒出而亂俗迨我釋迦入中土醇以第一義示人而始末爲慈悲以化眾生亦所以趣時也自生民以來淳朴未散則三皇之教簡而素春也及情竇日鑿則五帝之教詳而文夏也時與世異情隨日故三王之教宻而嚴秋也昔商周之誥誓後世學者有所難曉彼當時人民聴之而不違則俗與今如何也及其獘而爲秦漢也則無所不至而天下有不忍願聞者於是我佛如來一推之以性命之理教之以慈悲之行冬也天有四時循環以生成萬物而聖人之教疊相扶持以化成天下亦猶是而已矣至其極也皆不能無獘獘迹也道則一耳要當有聖賢者世起而救之也自秦漢至今千有餘嵗風俗靡靡愈薄聖人之教裂而鼎立互相詆訾不知所從大道寥寥而莫知返良可嘆也師以禪寂自任持律嚴甚於都城之西搆精舜老夫禪師名曉舜住廬山棲賢爲郡吏臨以事民其衣依師而住師館之於正寢而自處偏室執弟子禮甚恭王公貴人來候者怪之師具以實對曰吾少嘗問道於舜今其不幸其可以像服二吾心哉帝知之賜舜再落髮仍住棲賢寺舜瑞州人住南康云居嗣洞山曉聰禪師聰嗣文殊應眞眞嗣徳山緣緣宻嗣雲門偃禪師舜於璉昆季也英宗治平二年師上疏丏歸帝付以札子曰大覺禪師懷璉受先帝聖眷累錫宸章屢貢欵誠乞歸林下今從所請俾遂閒心凡經過小可庵院隨其住持或十方禪林不得逼抑堅請師攜之東歸鮮有知者旣渡江少畱金山西湖四明郡守以阿育王山廣利禪寺虛席

迎之九峯韶公作疏勸請師乃赴之

四明之人相與出力建大閣藏所賜禦制詩頌榜之曰宸奎翰林學士兼侍讀端明殿學士蘇軾爲記軾以書問之曰承意作宸奎閣碑謹已撰成衰朽廢學不知堪上石否見防寥禪師出京日英廟賜手詔其略云任性住持不知果有否如有切請錄示全文欲添入此一節師終藏而不出逮委順後獲於篋笥江西瑩仲溫羅湖錄稱之曰大覺之不暴耀足以羞挾權持寵者之顏若夫仁廟萬機之暇與璉唱醻發揮宗乘以資至治所以宸奎閣謂得佛心法古今一人而已誠哉斯言也大覺年八十二嵗哲宗元祐五年無疾而化師嗣泐潭】

【澄澄嗣五祖戒戒嗣雙泉寛寛嗣雲門偃禪師】

浮山九帶【禪師諱法逺鄭州王氏子年十九遊並州

投三交嵩公出家爲沙彌侍嵩有省進具後謁汾陽昭葉縣省皆印可嘗與達觀穎薛大頭七八輩遊蜀防遭橫逆師以智脫之眾以師曉吏事故號逺錄公住舒州

浮山號圓鑑禪師歐陽公修聞師奇逸造其室未有以異之與客碁師坐其旁文忠遽收局請因碁法師卽令撾鼓陞座曰若論此事如兩家著碁相似何謂也敵手知音當機不讓若是綴五饒三又通一路始得有一般底祗解閉門作活不能奪角衝闗硬節與虎口齊張局破後徒勞逴斡所以道肥邊易得瘦肚難求思行則往往失黏心麤而時時頭撞休誇國手謾神仙贏局輸籌卽不問且道黒白未分時一著落在甚麼處良久曰從來十九路迷悟幾多人文忠嘉嘆久之從容謂同僚曰修初疑禪語爲虛誕今見此老機緣所得所造非悟明於心地安能有此妙防哉範文正公請師開山住持平江路天平寺暮年歸休防聖巖敍佛祖奧義作九帶年七十餘而歸寂自稱柴石野人師嗣汝州葉縣廣教院禪師歸省省嗣首山念念嗣風穴沼沼嗣南院顒顒嗣興化奨奨嗣臨濟禪師】

【夏五月十八日臺州東掖山神照法師本如入寂師從法智悟經王而繼慈云東掖三十年嗣子樝庵有嚴白蓮處咸神悟處謙】

心經【李覯字泰伯盱江人時稱大儒至是皇祐二年範文正公以表薦之就門除一官復差充大學書未防而卒泰伯初嘗著潛書又廣潛書力於排佛明教大師嵩公攜所著輔教編謁之辯明泰伯方畱意讀佛經乃悵然曰吾輩議論尙未及一卷般若心經佛道豈易知耶其門下士黃漢傑者以書詰其然泰伯答之略曰民之欲善蓋其天性古之儒者用於世必有以教導之民之耳目鼻口心知百體皆有所主其異端何暇及哉後之儒者用於世則無以教導之民之耳目鼻口心如百體皆無所主捨浮圖何適哉

心經凡三譯皆行於世今泰伯所稱者乃唐太宗詔三藏法師奘所譯之本五十四句二百六十七字】

辛夘【皇祐佛示寂大契丹三年二千年】重熈十九年【西夏】壬辰【皇祐

大契丹四年】重熈二十年

【儂智髙陷雍州卽州建大南國僣號仁惠皇帝攺元啟歷據南詔南詔去蜀二千餘里】雪竇【明州雪竇山禪師名重顯字之太平興國五年四月八日生遂寧府李氏幼依益州普安院仁銑上人出家受具出蜀浮沈荊渚間嘗興賔大陽北遊至復州北塔祚禪師愛師精銳畱止五年盡得其道將造錢塘值曽學士於淮南曽以書薦師於靈禪師師至陸沈已三年曽公奉使浙西訪師於靈堂僧千餘人無識之者檢牀歷物色得之曽問向所附書師袖而納之曽大笑益以奇之師出世蘇州翠峯遷明州雪竇宗風大振至是皇祐四年六月十日

沐浴出杖屨衣盂散及徒眾攝衣北首而逝壽七十三夏五十全身塔於寺之西塢賜號明覺大師得法上首天衣懷禪師等師暮年悲學者尋流失源作爲道日損偈曰三分光陰二早過靈臺一防不揩磨貪生逐日區區去喚不逥頭爭柰何其敷揚宗防妙語偈頌徧播叢林師嗣智門祚祚嗣香林逺逺嗣雲門偃禪師】

癸巳【皇祐

大契丹五年】重熈二十一年【西夏知制誥呂溱出知杭州首請法智下第一世實相法師梵臻以天臺教觀主天竺看經院】甲午至和元年【大契丹】重熈二十二年【宋封孔願曰聖公】

乙未【二

契丹二十三年八西夏年

月攺元淸寧八月契丹主崩在位二十五年壽四十一嵗諡曰文成皇帝廟號興宗子洪基立攺重熈二十三年爲淸寧元年】

丙申【嘉祐

大契丹元年】淸寧二年

丁酉【嘉祐

大契丹二年】淸寧三年

戊戌【嘉祐大契丹三年】淸寧四年

定祖圖【明教大師契嵩明道年間從龍興西山歐陽氏眆

借其家所蔵之書讀於奉聖院遂以佛五戒十善通儒之五常著爲原教是時歐陽文忠公修慕韓文公昌黎排佛旴江李泰伯亦其流師乃攜所業謁泰伯以論儒釋脗合且抗其說泰伯愛其文之髙服其理之勝因致書譽師於文忠公旣而師居杭州靈撰正宗記定祖圖至是嘉祐三年賫往京師經開封府投狀府尹王公素仲儀以札子進之曰臣今有杭州靈寺僧契嵩經臣陳狀稱禪門傳法祖宗未甚分明教門淺學各執傳記古今多有爭競故討論大蔵經備得禪門祖宗所出本末因刪繁撮要撰成傳法正宗記一十二卷並畫祖圖一面以正傳記謬誤兼注輔教編四十篇印本一部三卷上陛下書一封並不干求恩澤乞臣繳進臣於釋教粗曽畱心觀其筆削注述故非臆論頗亦精致陛下萬機之暇深得法樂願賜聖覽如有可采乞降中書看詳特與編入大蔵目錄取進止帝覽其書可其奏乃送中書丞相韓魏公琦參政歐陽文忠公修相與觀嘆歐陽公曰不意僧中有此郎探經考證旣無訛謬於是朝廷旌以明教大師號賜書入蔵中書札子曰權知開封府王素奏杭州靈寺僧契嵩撰成傳法正宗記並輔教編三卷宜令傳法院於蔵經內收附札付傳法院準此仲溫瑩公贊之曰嵩之髙文至論是以寄宣大化旣經進獻獲收附於大蔵則維持法綱之功】

【日月不能老矣嗟夫吾徒有終身不過目者豈知潛利陰益所自耶】

己亥【嘉祐

大契丹四年】淸寧五年

【西夏歐陽公修宋公祁修唐書成修又撰五代史七十四卷洪邁容賫三筆曰舊唐書五代史二書關佛氏處新書史刪盡矣】

【四月帝以周恭帝子崇義公給田千頃令奉周祀】

庚子【嘉祐大契丹五年】淸寧六年

【西夏】

【達觀禪師名曇穎杭州錢塘丘氏子年十三依龍興寺爲大僧二十遊京師師爲人奇逸智識敏妙書史無不觀詞章尢雅麗夏文莊公竦王文康公曙歐陽文忠公修節度使李端慤端願咸扣闗敬以師禮殊相樂也時錄其語目之曰登門集師初謁大陽明安禪師次謁石門聰公侍之日久盡契奧東遊初住舒州

香鑪峯潤州因聖太平之靜明州雪竇再潤之金山至是嘉祐四年除夕遣侍者持書別揚州刁景純學士曰明旦當行不暇相見厚自愛刁驚曰當柰何乃復書訣別馳書吏至岸師遽命擊鼓陞座敍出世本末勉眾勿怠又曰吾化當以賢監寺補次下座讀景純書畢歸方丈大眾擁隨之跏趺良久乃化壽七十二夏五十三師嗣襄州谷隠山慈】

【照禪師蘊聰聰嗣首山念念嗣風穴沼臨濟派也達觀嘗作性辯其文曰古今聖賢言性者只得情也脫能窮理不能盡性何也不知三才萬物皆性也天性上地性下金利水濕木直火土厚此五行性也統而論之精而察之萬物之性皎然可見矣就中最靈者人也陰陽交遘而生變化而動者情也約人情純粹者也其所以可上可下爲賢爲愚受性上者君子也外情不能惑性𨿽混於小人猶金玉之土石耳至於堯舜禹湯垂名萬古乃當時保髙位守常道而察人情隨性立法也桀紂幽厲惑富貴失大寶縱自性被情也天地𨿽無情風雨四時易其候山川萬物亂其形惟人居中度天時隨地利而不失其節所以人爲天地心也情意識皆本乎性也隨物所顯故外有多名耳余不可備敍也情者心也牽於用意者志也記於事識者知也辯於物愛惡喜怒皆情也夫爲大聖人者性決定也不被外惑不爲情牽性制於情也所以我教謂之正覺者也易惟知窮理盡性之而未見乎出古入今之道者也】

【越州天衣禪師名義懷溫州樂淸陳氏子長遊京師依景徳寺爲童行天聖年間試經得度師七座道場晚年以病居池陽杉山庵門弟子杭州臨平山佛出禪師智才迎歸侍奉至是嘉祐五年才往蘇州師速其歸才至師偈曰紅日照扶桑寒云封華嶽三更過鐵圍拶折驪龍角才曰夘塔旣成如何是畢竟事師舉拳示之遂就寢推枕而寂塔全身寺東之原師嗣雪竇顯禪師徽宗崇寧中諡振宗禪師】

辛丑【嘉祐大契丹六年】淸寧七年【西夏】

【文潞公彥博以使相鎭魏府

文慧禪師名重元居天鉢寺一日言別公曰師老矣復何往師曰入滅去公語其子友甫曰元公道韻深穏言笑有味非常僧也往候之果已坐脫方盛暑香風襲人火化煙色白瑩利無數公執上所賜白琉璃瓶祝曰利可得乎煙卽入瓶中利塡滿公愈信重畱心內典師生靑州千乘孫氏年十七出家冠嵗圓具遊方至天衣法席頓悟防天衣曰此吾家千里駒也師四易名藍在處緇白仰慕嗣天衣懷禪師】

防正記【堪律師所作師名允堪錢塘人幼從天臺崇教大師慧思祝發學無不通専精律部慶曆皇祐以來依律建戒壇於杭之大昭慶蘇之開元秀之精嚴嵗嵗度僧祝延聖壽師著防正記等文十二本講續南山宣律師之律蔵自其後有靈芝律師元照繼嗣其宗焉師是年十一月二十六日入寂於昭慶移塔西湖菩提號眞悟智圓大律師】

壬寅【嘉祐大契丹七年】淸寧八年

【雲峯禪師名文悅生隆興徐氏七嵗剃髮於龍興寺粹美有精識年十九徧防江淮意詣荊州金鑾瑞州大愚先至大愚見芝禪師屋老僧殘荒涼如傳芝自提笠日走市井暮歸閉闗髙枕欲去之芝適上堂曰大家相聚喫莖虀喚作一莖虀入地獄如箭射下座師駭焉夜造丈室芝曰來何所求曰求佛心法芝曰我忍饑不暇何暇爲汝法汝可爲眾乞飯去師卽請行未幾芝西山翠巖師從之詣丈室芝曰又欲求佛心法耶汝不念昨住屋壁疎漏且寒雪我忍寒不能何能爲汝法佛法未到爛卻可爲眾營炭師奉命及還維那闕職師造丈室芝曰佛法不怕爛卻堂司一職今以煩汝師有難色欲棄去自念勤勞日久何得中止然抑有恨於芝適後架架上桶篐爆桶墮地乃大悟頓見芝從前用處亟著伽棃走至寢堂芝迎笑曰維那且喜大事了畢師再拜汗下服勤八年而芝歿師東遊三吳所至叢林攺觀雪竇顯禪師尢敬畏之毎集眾茶必橫設特榻示禮異之南昌移文請住翠峯又雲峯上堂曰語不離窠臼焉能出蓋纒片雲橫谷口迷卻幾人源所以道言無展事語不投機承言者防滯句者迷汝等諸人到這里慿何話防良久曰欲得不招無問業莫謗如來正法輪上堂有情之本依智海以爲源含識之流總法身而爲體祗爲情生智隔想變體殊達本情忘知心體合諸禪徳防麼古佛與露柱相承佛殿與燈籠鬭額若也不防單重交折至是嘉祐七年七月八日陞座辭眾偈曰住世六十六年爲僧五十九夏禪流若得防歸鼻孔大頭向下遂泊然而逝闍維五色利塔於禹溪北師嗣大愚禪師守芝芝嗣汾陽善昭昭嗣首山念禪師】癸夘【嘉祐三月大契丹八年帝崩】淸寧九年

【西夏】

英宗【諱曙濮王子太宗孫也卽位年三十三在位四年壽三十七嵗】

【治平四】

甲辰治平元年【大契丹】淸寧十年【西夏寇宋邊】乙巳【治平三月行大契丹二年明天歷】咸雍元年

【秋八月三日都城大雨水泛漲下詔求直言宰相曽公亮嘗因敷陳知杭州沈文通奏天竺看經院

觀世音菩薩始自石晉至今治平福天下澤民生前後靈迹甚著防防賜曰天竺靈感觀音院端明殿學士禮部侍郎蔡襄繼守是一新院宇用揭新額】

丙午【治平大遼三年】咸雍二年【契丹復西夏寇宋邊號曰遼】丁未【治平正月四年帝崩】咸雍三年

【正月詔民間私造寺院屋宇及三十間者悉存之普賜額曰壽聖】

神宗【諱頊英宗子年二十卽位銳意求治大教東被卒於凋獘在位十八年壽三十八嵗一千年矣

熈寧十元丰八】

戊申熈寧元年【大遼】熈寧四年

己酉【熈寧大遼二年】熈寧五年【西夏宋冊秉常爲夏國主隆興府黃龍禪師名慧南信州章氏子依泐潭澄禪師分座接物名振諸方偶同雲峯悅禪師遊西山夜話雲門法道峯曰澄公𨿽是雲門之後法道異矣師詰其所以異峯曰雲門如九轉丹砂防鐵成金澄公藥汞銀徒可翫入煆則流去師怒以枕投之明日峯謝過又曰雲門气宇如王甘死語下乎有法授人者死語也死語能活人乎師曰若如是則誰可汝意峯曰石霜圓手段出諸方子宜見之師卽造焉中途聞慈明不事事忽叢林遂登衡嶽謁福嚴賢命師掌書記俄賢卒郡守以慈明補席入院貶剝諸方件件數爲邪解師爲之气索遂造其室明曰書記領徒遊方借使有疑可坐而商略師哀懇愈切明曰公學雲門禪必善其防如雲放洞山三十棒是有喫棒分是無喫棒分師曰有喫棒分明色莊曰從朝至暮鵲噪鴉鳴皆合喫棒師遽炷香作禮明端坐受之復問之曰趙州道臺山婆子我爲汝勘破了也且那里是他勘破婆子處師汗下不能加答次日又詣明詬罵不已師曰罵豈是慈悲法施耶明曰你作罵防那師於言下大悟作頌曰傑出叢林是趙州老婆勘破有來由而今四海淸如鏡行人莫與路爲讎呈慈明明頷之後開法同安初授請日泐潭來僧審提唱之語有曰智海無性因覺妄而成凡覺妄元虛卽凡心而見佛便爾休去將謂同安無折合隨汝顚倒所欲南斗七北斗八僧舉似澄澄不懌師住黃龍室中設三轉語人人有个生緣舉手曰我手何似佛手垂足曰我腳何似驢腳叢林目曰黃龍三闗黃蘗師嗣慈明圓禪師至是熈寧二年三月十七日午刻饌客罷起至寢室前大眾肅侍跏趺端坐而逝闍維利五色塔於前山諡普覺禪師傳嗣弟子眞淨克文東林常總晦堂祖心等】

【佛印禪師名了元字覺老饒州浮梁林氏子世業儒幼嵗出家寶積寺禮沙門日用爲師試法華經受具遊廬山謁開先暹禪師暹稱賞之年十七謁圓通訥禪師訥以書記懷璉應詔虛其職以師補之年二十八住江州承天爲開先之嗣自承天淮之斗方廬山之開先歸宗潤之金山焦山江西州之大仰住云居四十年間徳洽錙素蘇翰林軾謫黃州師住廬山歸宗與黃州對岸相與酬酢章句哲宗元符元年正月四日談話別眾一笑而化世壽六十七嵗僧夏五十有二師嗣開先善暹暹嗣徳山逺逺嗣雙泉鬱鬱嗣雲門偃禪師】

庚戌【熈寜大遼三年】咸雍六年

【西夏】

【富鄭公弼以使相鎭亳州迎至潁州華嚴禪院證悟禪師修顒諮決心法及致仕居洛陽以頌寄蘇州圓照本禪師曰曽見顒師悟入深因緣傳得老師心東南謾江山逺目對靈光與妙音仍有書曰弼畱心祖道爲日已久常恨不遇明眼人開發陋𨿽久聞盛徳而無由瞻謁昨幸出守亳社與潁川接境因里人張比部景山請得顒師下訪相聚幾一月以慈悲方便之力令有悟處會結夏逼日四月初遽且歸潁其於揩磨淘汰則殊未有功衰病相仍昏鈍難入昔古靈師所謂不期臨老得聞極則事見之於弼今日矣天幸天幸弼𨿽得法於顒師然本源由老和尙而來宗派甚的必須亦欲成持更望垂慈攝受逺賜接引未至令至則爲南嶽下龐蘊百丈下裴休也】

【趙淸獻公抃平居以北京

天鉢重元禪師爲方外友而咨決心法曁牧靑州日聞雷有省卽偈曰退食公堂自憑幾不動不搖心似水霹一聲透頂門驚起從前自家底舉頭蒼蒼喜復喜剎剎塵塵無不是中下之人不得聞妙用神通而已矣已而答富鄭公書略曰近者旋附節本傳燈三卷當已通呈今承制宋威去餘七軸上納抃伏思西方聖人教外別傳之法不爲中夏根機之所設也上智則頓悟而入一得永得愚者則迷而不復千差萬別惟佛與祖以心傳心其利生接物而不得已者遂有棒喝拳指揚眉瞬目拈椎竪拂語言文字種種方便去聖逾逺諸方學徒忘本逐末棄源隨波滔滔皆是斯所謂可憐憫者矣抃不佞去年秋初在靑州因有所感旣已稍知本性無欠無餘古人謂安樂法門信不誣也比防太傅侍中俾求禪錄抃素出恩紀聞之喜快不覺手舞而足蹈之也伏惟執事富貴如是之極道徳如是之盛福壽康寧如是之備退休閒逸如是之髙其所未甚畱意者如來一大事因緣而已今玆又復於眞性有所悟入抃敢爲賀於門下也淸獻公至是元丰元年以太子少保致政歸衢州與裏民不問位貌築居曰髙齋有偈見意曰腰佩黃金已退蔵个中消息也尋常時人要識髙齋老只是柯村趙四郎又志其壽塋曰吾政已致壽七十二百嵗之後歸此山地彼眞法身不卽不離充滿大千普現悲智不可得蔵不可得置壽塋之如是如是公元丰七年秋八月薨】

辛亥【熈寧大遼四年】咸雍七年【西夏十一月夏請和於宋夏六月歐陽公修以觀文殿學士太子少師致仕居潁州公以文章道徳爲儒者宗心𨿽一貫言必排釋氏仁宗嘉祐五年爲樞宻副使六年閏八月參知政事兼譯經潤文使旣登二府多病嘗夢至一所十人冠冕環坐一人曰參政安得至此宜速反公出門數步復往問之君等豈非釋氏所謂十王者乎曰然因問世人飯僧造經果有益乎曰安得無旣寤病良已自是深信佛法丹陽葛勝仲得此說於簡齋陳與義與義得於公之孫恕昭然也】

壬子【熈寧

大遼五年】咸雍八年

【西夏】

【實相法師梵臻是嵗居杭州南屏興教寺通守蘇軾敬之】

【舒州

白雲禪師名守端衡陽葛氏子幼事翰墨冠依茶陵郁禪師披剃往防楊歧歧一日忽問受業師爲誰師曰茶陵郁和尙歧曰吾聞伊過橋遭有省作偈能記否師誦曰我有明珠一顆久被塵勞闗鎖今朝塵盡光生照破山河萬朶歧笑而趨起師愕然通夕不寐黎明咨詢之適嵗暮歧曰汝見昨日打驅儺者麼曰見歧曰汝一籌不及渠師復駭曰意防如何歧曰渠愛人笑汝怕人笑師大悟巾侍久之辭遊廬山圓通訥禪師舉師住承天聲名籍甚又遜君圓通法徙法華龍門興化海防所至眾如雲集至是熈寧五年入寂壽四十八嵗嗣楊歧會會嗣慈明圓禪師】癸丑【熈寧

大遼六年】咸雍九年【西夏三月夏寇秦州秋七月十七日天竺靈山寺海月大師慧辯晨起盥潔謝眾趺坐而寂杭州通守蘇軾弔以三詩序而贊之辯之後慧淨大師恩義義有四弟子徳賢仲元永堪慧月皆相踵主法元之弟子曰慈明大師慧觀又繼日師住持觀收慈云懴主詩文爲靈苑金園天竺三集】

甲寅【熈寜大遼七年】咸雍十年

【西夏】

乙夘【熈寧

大遼八年】咸雍十一年

丙辰【熈寧

大遼九年】咸雍十二年

丁巳【熈寧

大遼十年】咸雍十三年

【荊國公王安石臨川人至是熈寧三年冬十二月拜相七年夏四月不雨安石罷相八年二月再相九年冬十月安石罷政歸建康十年奏施建康舊第爲禪寺請克文住持帝賜額曰報寧賜文號】

【眞淨禪師文隆興寶峯云庵禪師也名克文生陜府鄭氏參黃龍南禪師深得奧嗣南禪師至徽宗崇寧元年十月十五日出道具散諸徒中夜沐洛更衣趺坐而逝煙焰五色所至皆利分骨葬泐潭新丰焉

荊公謂蔣山佛慧泉禪師曰世尊拈花迦葉微笑頃在翰苑偶見大梵王問佛決疑經三卷有云梵王在靈山防上以金色波羅華獻佛請佛說法世尊登座拈華示眾人天百萬悉皆罔措獨迦葉破顏微笑世尊曰吾有正法眼蔵涅槃妙心分付迦葉】

【佛慧禪師名法泉生隨州時氏

幼嵗出家羣書博覽過目成誦雅號泉萬卷徧參知識機穎悟應世住持屢大剎住蔣山日

因雪上堂召大眾曰還有過得此色者麼良久曰文殊笑普賢嗔眼裏無筋一世貧相逢盡道休官去林下何曽見一人上堂快人一言快馬一鞭若更眼睛定動未免紙裹麻纒腳下是地頭上是天不信但看入九月紛紛黃葉滿山川晚年詔住京城大相國智海禪寺上堂問眾曰赴智海畱蔣山如何卽是眾莫知對便歸方丈索筆書偈曰非佛非心徒擬議得皮得髓謾商量臨行珍重諸禪侶門外靑山正夕陽擲筆跏趺而逝使回奏帝訝之勅諡佛慧禪師師嗣云居曉舜禪師

舜嗣洞山聰聰嗣文殊眞眞嗣徳山宻宻嗣雲門偃禪師師嘗作北邙行

其文曰前山後山髙峩峩防車轔轔日日過哀歌幽怨滿巖谷聞者潛悲薤】

【露歌哀歌一聲千載別孝子順孫徒泣血世間何物得堅牢大海須彌竟磨滅人生還如露易晞從來有防終別離苦樂哀感不暫輟況復百年驚夢馳去人悠悠不復至今人不防古人意防松起石駐墓門欲爲死者長年計魂魄悠揚形化土五趣茫茫井輪度今人還葬古人墳今墳古墳無定主洛陽城裏千萬人終爲北邙山下塵沈迷不記歸時路爲君孤坐長悲辛昔日送人哭長道今爲孤墳臥芳艸妖狐穿穴蔵子孫耕夫撥骨尋珠寶老木蕭蕭生野風東西壊塜連晴空寒食已過誰享祀塜畔餘花寂寞紅日月相催若流矢貧富賢愚盡如此安得同遊常樂鄕縱經劫火無生死】

【夏京輔大旱帝齋禱甚力夜夢一僧馳馬空中口吐雲霧旣而沛然雨足帝大悅使以像求之得於京城相國寺山門閣五百羅漢中第十三尊者也宰相王珪賀以詩曰良弼爲霖承眷望神僧作霧應精求防政元絳曰仙驥乘雲穿仗下佛花吹雨匝天流人爭誦之】

戊午元丰元年【大遼】咸雍十四年

【西夏杭州南山法師慧才解行入四明法智尊者之室毎持大悲咒必百八徧而後止嘗夢觀世音菩薩脫袈裟以衣之至是春三月爲靈芝元照及道俗千人授菩薩大戒於雷峯方羯磨觀音像放光明初貫寶焰漸散講堂燈炬日光皆爲映奪淨慈法眞禪師守一作證戒光記米芾書龍井辯才法師元淨立石】

己未【元丰大遼二年】咸雍十五年【西夏】

【冬十月二十日慈聖光獻太皇太后曹氏崩宣淨因禪師道臻入慶壽宮陞座說法僧問慈聖僊遊定歸何處師曰水流元在海月落不離天宮庭無不加敬稱之曰善帝恱賜與甚厚及神宗上僊哲宗詔師福寧殿登髙座法詔曰禪師道臻素有徳行可賜號淨照禪師】

【禪師名道臻字伯祥生福州古田戴氏幼不茹暈十四嵗出家上生院又六年爲大僧閱大小經論置之曰此方便耳卽持一鉢走江淮徧防知識得防於浮山逺禪師遊京師謁大覺璉禪師於淨因璉使首眾僧於座下璉公歸吳眾請師繼住淨因開堂日英宗遣中使降香賜紫方袍徽號京師四方稱慶至哲宗元祐八年八月十七日沐浴更衣說偈已跏趺而化壽八十嵗僧臘六十一師嗣浮山法逺禪師逺嗣葉縣省省嗣首山念念嗣風穴沼沼嗣南院顒顒嗣興化奬奬嗣臨濟禪師】

庚申【元丰

大遼三年】咸雍十六年【西夏】

【譯經官制自唐以來至是元丰譯經僧官皆授試光祿卿少卿試鴻臚卿少卿今攺賜試卿曰三蔵大法師試少卿曰三蔵法師】

【文同字與可東川梓潼人嘗守洋州浙西湖州歷館職文行髙潔畫竹精妙至是一夕沐浴冠帶正坐而逝館職崔公度聞之驚曰昨別與可於州南意翛翛然曰明日復來乎與公畫公度攜賔往候觀其畫也與可不答明日獨往與可曰與公畫遂左右顧恐有聼者與可徐曰吾聞人不妄語者舌可過鼻卽吐舌引至眉聞三疊如餅狀今言其死與可信異人也】

辛酉【元丰

大遼四年】咸雍十七年【西夏】

【蘇州

瑞光寺禪師宗本移住杭州淨慈奔走天下禪子道場甚盛靈芝照律師送布三衣瓦鉢致書於師曰佛制是物上中下根悉令遵奉事因時舉道借人勉其受持爲後學勸】

【師受之終身食用瓦鉢陞座說法服此大布之衣】

【丞相張無盡居士

平居與廬山東林照覺總禪師爲方外侶當是辛酉秋以序送羽士蹇拱宸字翊之往參問於總曰成都道士蹇翊之來言於余曰吾鄕羽衣之族世相與爲婚姻娶妻生子與俗流無異拱宸因觀道蔵神倦傳記翻然覺悟當吾血气剛彊視聴聰明喔咿哇嗚順吾耳靑黃赤白炫吾目甘脆膏腴爽吾口馨香馥烈適吾鼻滑澤纎柔佚吾體歡欣動蕩感吾意此六寇者乘吾瞀亂晝夜與吾相親而未嘗相釋也一旦吾之形耗而羸气耗而衰精耗而萎神耗而疲八風寒暑之所薄百邪鬼祟之所欺陰魄欲沈陽魂欲飛則六寇者曽莫吾代而天下之至苦吾獨當之房闥之戀莫如婦血肉之恩莫如女拱宸於是悉囊中之所有與之而謝去紿以他事出遊百里遂泛涪江下濮水歷縉雲出塗山訪岑公之洞府瞻神女之祠觀而達於渚宮也將泛九江入廬山結茅於錦繡之谷長嘯乎香鑪之頂撫陶石以搖想挹逺谿以濯足蓋吾之術以性爲基以命爲依始乎有作終乎無爲竊聞先生究離微之防窮心迹之歸奏無之曲駕鐵牛之機故不逺而來見先生也當試爲餘言之餘曰壯哉子之志乎難行能行難棄能棄吾弗及子矣余適有口疾不能答子吾有方外之侶曰常總居於東林必能決子之疑請持吾之而往問焉】

壬戌【元丰

大遼五年】咸雍十八年【西夏五月寇鄜延詔中使梁從政辟汴京相國寺六十四院爲二禪八律起自元丰庚申成是壬戌之秋以東西序爲慧林智海二臣禪剎驛詔杭州淨慈禪師宗本住慧林江州廬山東林禪師常總住智海總辭之固詔容之就賜號廣慧禪師】

【冬十月八日溫州法師繼忠沐浴更衣結印坐脫紅光亙空而西去忠得法於廣智尙賢述廣智傳法智十之義成十卷扶宗記一卷嗣法二子曰從義有天臺三大部補注一十四卷曰處元有義例隨釋六卷輔贊記三卷元傳之道淵淵傳道琛卽圓辯法師是也】

【東京慧林圓照禪師名宗本

生常州

無錫管氏年十九依蘇州

承天永安道升禪師出家巾侍十年剃度受具叉三年禮辭遊方至池陽謁天衣懷禪師悟防漕使李公復圭請師開法平江瑞光法席日盛杭州守陳公襄以承天興教二剎命師擇居蘇人擁道遮畱又以淨慈爲請移文諭道俗曰借師三年爲此植福不敢久占至是元丰五年詔辟相國慧林禪剎召師爲第一祖旣至開法翌日召對延和殿問道賜坐師卽跏趺帝恱賜茶師舉盞長吸蕩而撼之辭退帝目送之謂左右曰眞福慧僧也元丰七年駕幸相國慧林寺詔長老宗本禪眾無煩出迎帝升遐召師法福寧殿賜號圓照禪師乞老林下得防任便雲遊州郡不得抑令住持乃辭眾曰本是無家客那堪任意遊順風加櫓棹船子下揚州晚居平江靈巖其嗣法傳道者不可勝紀哲宗元符二年十二月二十八日甲子將入滅沐浴而臥門弟子環擁請曰和尙道徧天下今日不可無偈師熟視之曰癡子我尋常尙嬾作偈今日特地圖作甚麼尋常要臥便臥不可特地今日坐也乃索筆大書曰後事付守榮擲筆憨臥若熟睡然撼之已去矣門人塔全身於靈巖山閱世八十五嵗坐五十二夏師嗣天衣懷禪師嗣師之法道者曰修顒省聰崇信守一等再傳如顒之有富鄭公弼聰之有蘇黃門轍信之有慈受禪師懷深】

【江州東林禪師名常總生劍州尢溪施氏年十一依寶云寺文兆法師出家又八年落髮詣建州大中寺契思律師受具初至吉州禾山聞南禪師之道往歸宗依之經二十年盡得奧洪州太守榮公修撰請住泐潭或謂馬祖再來元丰三年詔革江州東林律居爲禪剎觀文殿學士王公韶出守南昌欲延寶覺心禪師主東林心舉師自代師聞之宵遁去千餘里王公檄諸郡必得之得於新滏殊山窮谷中遂乃應命學士蘇軾初遊廬山與師契防及師之名達京師天子有詔住相國智海禪院州郡惇請急於星火師固辭詔容之就賜紫衣徽號廣慧禪師哲宗元祐三年徐王奏號照覺禪師座下納眾常盈七百元祐六年九月示疾二十五日沐浴安坐而逝十月八日葬全身鴈門塔之東世壽六十七嵗坐四十九夏嗣黃龍南禪師】

癸亥【元丰大遼六年】咸雍十九年【西夏正月夏眾數十萬奄至蘭州宋九月夏人納欵仍乞還侵地撒邊戍長爲蕃臣乃賜秉常詔略曰其地界已令鄜延經略司指揮保安軍牒宥州施行候宋封孟軻疆界了日嵗賜依舊

曰鄒國公】

甲子【元丰

大遼七年】咸雍二十年【西夏二月夏人又寇延州十一月上表來貢冬十月越國大長公主集慶軍節度觀察畱後駙馬都尉張惇禮建法云禪剎於國城之南旣成詔法秀開山賜號圓通禪師】

【汴京法云寺圓通禪師名法秀生秦州隴城辛氏隨應干寺魯和尙學經乃稱魯氏年十九爲大僧講大經章分句防機鋒不可觸京洛著聞怪圭峯學禪惟敬北京天鉢元禪師元雅號元華嚴恨元不講曰教盡佛意如元公者不應逺教禪非佛意如圭峯者不應學禪世尊教外以法私大迦葉者吾不信也謂同列曰我將南遊窮其窟穴摟取其種抹殺之以報佛恩乃已耳初至隨州防國讀淨果禪師碑僧問報慈如何是佛性慈曰誰無又問淨果果曰誰有其僧因有悟秀大笑曰豈佛性敢有無之矧又因以有悟哉去至無爲軍鐵佛謁懷禪師懷貌寒危坐涕垂沾衣秀易之懷問曰座主講何經秀曰華嚴懷曰華嚴以何爲宗秀曰法界爲宗懷曰法界以何爲宗秀曰以心爲宗懷曰心以何爲宗秀莫知爲答懷曰毫釐有差天地懸隔秀退而自失悚然敬服願畱左右日夕受法久之乃獲證悟懷禪師住池陽柤林移吳及廣教景徳秀皆從之秀初住淮西四面山至棲賢蔣山長蘆常有千眾至是元丰七年詔住京城法云寺爲第一祖開堂日帝遣中使降香賜磨衲僧衣傳聖防表朕親至皇弟荊王致敬座下至哲宗元祐五年八月示疾詔以醫診師揮去之乃更衣偈曰來時無物去時空南北東西事一同六處住持無所補乃良久監寺慧當進曰和尙何不道末後句師曰珍重珍重言訖而逝壽六十四嵗坐四十五夏師嗣天衣義懷禪師懷嗣雪竇顯顯嗣智門祚祚嗣香林逺逺嗣雲門偃禪師

元丰間樞宻蔣公穎叔與師爲方外犮公平日𨿽究心宗亦泥於教乘因撰華嚴經解三十篇頗負其知見漕淮上至長蘆訪秀而題方丈壁曰餘幾三日遂成華嚴解我於佛法有大因緣異日當以此地比覺城東際惟具佛眼者當知之秀於時辯之曰公何言之易耶夫華嚴者圓頓上乘乃現量所證今言比覺城東際則是比量非圓頓宗又云異日且一眞法界無有古今故云十世古今始終不移於當念若言異日今日豈可非是乎又云具佛眼者方知然經云平等眞法界無佛無眾生凡聖情盡彼我皆忘豈有愚智之異若待佛眼則天眼人眼豈可不知哉公於是悔謝及秀之示寂也公祭之侑以文曰方外之友惟餘與師念昔相見一語投機師來長蘆我漕淮沂亦復交臂笑言熈怡我論華嚴師爲品題陷虎機緣脫略徑畦曷爲捨我先其往而蔬奠致誠庻其歆之】

【十一月司馬溫國公光居洛十五年矣上表進所編書賜名資治通鑑帝制序賜之】

乙丑【元丰二月大遼八年帝崩】咸雍二十一年【西夏春三月哲宗卽帝位四月詔法云秀禪師詣先帝神禦法賜號圓通禪師冬十月葬神宗永裕陵詔淨因道臻慧林宗本入福寧殿法五月司賜臻號淨照禪師本號圓照禪師

馬光除門下侍郎】

義天僧統【髙麗國君文宗仁孝王第四子出家名義天是冬航海至明州上表乞遊中國詢禮詔以朝奉郎楊傑

館伴所至二浙淮南京東諸郡迎餞如行人禮徧訪三學宗工初抵鄞師事明智中立而友法鄰請跋教乘

入天臺山拜智者塔渡浙造杭州上竺以弟子禮事慈辯從諫受天臺教觀

次靈芝拜大智元照稟律蔵

歷慧因

從晉水淨源問賢首宗乘

過潤州金山以禪規大展拜佛印禪師了元元據坐受禮館伴楊傑以爲疑佛印曰眾姓出家同名釋子義天抑僧耳不如是何以示華夏師法乎朝廷聞之以元爲知大體

義天朝京師禮部郎中蘇軾接伴謁拜慧林圓照禪師宗本有司館遇甚厚】

衣蒲童子【是時太尉呂惠卿字吉甫學通內外嘗注華嚴法界觀及出新意解莊子因戍邊暇日遊五臺山至中臺忽雲霧四合暴風雷雨聲震林壑從者驚竦潛伏斯須有物狀若蒼虯半出雲霧間大尉駭甚移時稍霽外望見一童子體黒而被髮以蒲自足纒至肩袒右膊手執梵防問大尉曰官人何見而震駭如此太尉曰夙有障緣遇玆惡境童子曰今皆滅矣官人何求而來太尉曰願見大士童子曰欲見菩薩何爲曰嘗覽華嚴大教防深意廣欲望大士發啟解心庶幾箋釋流行世間使幽夜頓獲光明大心者卽得開悟童子曰諸佛妙意善順事理簡易明白先徳注意可解如十地一品釋文不過數紙今時枝蔓注近百卷而聖意逾逺眞所謂破碎大道也大尉曰童子貌若此而敢呵前輩乎童子笑曰官人謬矣此間一艸一木無非文殊境界在汝日用觸事不迷此眞文殊耳曷以凡情亂於思慮太尉悔前言之謬卽頓首下拜才起之間童子現大士形跨獅子雲中不見太尉自爾惋恨心神恍惚家人問故太尉曰吾欲竭誠悔過期再見衣蒲童子卽嚴具香火晨夕以之志於必見而後已久之忽見童子於香幾上呵曰胡爲住相貪著之甚耶大尉曰正欲世人咸見大士示化之眞容耳卽命畫工圖之頃刻不見】

哲宗【煦神宗第六子十嵗卽位宣仁太后髙氏臨朝聽政相司馬光呂公著元祐之治盛焉紹聖之後政不逺矣在位十五年壽二十五】

【元祐八紹聖四元符三】

丙寅元祐元年【大遼】咸雍二十二年【西夏春二月司馬光拜左相三月程頥爲崇政殿書一日言間陛下宮中盥而避蟻有是乎帝曰然深恐傷之耳頥曰推此心以及四海帝王之要道也夏四月李公著拜右相文彥博太師平章軍國重事秋七月溫國文正公司馬光薨於相位】

【冬十月勅攺聖公爲奉聖公仍置教授一員教孔氏子弟】

【臺州白蓮寺法眞大師處咸七月二十三日與眾言別跏趺而逝嗣法二弟子曰智湧了然曰眞教智僊僊傳圓智上竺證悟大師也】

淨土【汴京有曦法師者定中遊淨土見大蓮華光明黃色題名其二曰宋比丘宗本之座旣而定起往述其事是時圓照請老歸蘇州靈巖曦問曰禪師何故位歸淨土圓照曰宗本修禪時心在極樂世界無二相也】

丁夘【元祐大遼二年】咸雍二十三年【西夏春正月宋冊李幹順爲夏國主】【秀州崇徳界有車溪僧因唐世靑鎭古塔建聖壽院請法師擇卿開山住持卿慈辯之子南屛之孫法智下第三世也入寂於徽宗大觀間塔葬院南芙蓉浦上有嗣子曰可觀有朋齊壁如湛善榮燈燈相續學侶皆龍象嵗建法華三昧期懴髙宗居徳壽宮攺壽聖爲廣福院吳越講宗多車溪之派繋】

戊辰【元祐大遼三年】咸雍二十四年【西夏四月寇塞門寨杭州南山慧因寺法師名淨源生晉江楊氏先世泉之晉水人故學者以晉水稱師受具參方受華嚴於五臺承學合論於橫海明覃南還聽楞嚴圓覺起信於長水法師子璿四方宿學推爲義龍因省親於泉泉主請住淸涼復遊吳住報恩觀音杭守沈文通置賢首院於祥符寺以延之秀州靑鎭宻印寶閣移華亭普照之善住左丞蒲宗孟撫杭湣其苦志於宗奏慧因寺以居師髙麗義天僧統之來也申弟子禮以見師初華嚴一宗疏鈔久矣散墜因義天持來咨決逸而復得義天之還國也以金書華嚴三譯本一百八十卷自髙麗遣使遺師建大閣安奉之故俗呼慧因爲髙麗寺至是元祐三年十一月己酉師乃入滅世壽七十八嵗塔舍利於寺西北隅其宗稱爲中興教主焉太尉呂惠卿字吉甫爲建行業碑仍作華嚴閣記蔣之奇立石

華嚴經】己巳【元祐

大遼四年】咸雍二十五年【西夏靈芝律師元照普勸道俗歸命西方極樂世界阿彌陀佛是時龍圖閣學士知杭州蘇軾乃以捨其母蜀郡太君鄭氏遺畱簮珥采畫淨冬十月眞土佛像以薦父母仍作頌贊之

州長蘆院禪師宗賾與當時名勝盛結蓮花淨土念佛社】

【冬十一月三日髙麗國義天僧統遣其徒壽介至杭祭晉水於墳塔】

庚午【元祐大遼五年】咸雍二十六年【西夏】

西湖【唐白侍郎居易刺杭州浚理爲勝槪至是龍圖閣學士蘇軾守杭州奏杭有西湖猶人之有眉目而葑生已翳乃浚湖之舊環三十里際山爲岸積其葑於湖旁直通南北爲長道楊栁木芙蓉間植其上杭人名曰蘇公堤】

辛未【元祐

大遼六年】咸雍二十七年【西夏太史黃公諱庭堅字魯直號山穀道人至是丁家艱館黃龍山從晦堂禪師祖心遊與死心新艸堂淸尢篤方外契晦堂因語次舉孔子謂弟子以我爲乎吾無乎爾吾無行而不與二三子者是丘也請公詮釋而至於再晦堂不然其公怒形於色沈黙久之時當暑退涼生秋香滿院晦堂曰聞木犀香乎公曰聞晦堂曰吾無乎爾公欣然領解及在黔南致書死心新曰往日嘗苦口提撕常如醉夢依稀在光影中蓋疑情不盡命根不斷故望崖而退耳謫官在黔州道中畫臥覺來忽然廓爾尋思平生被天下老和尙了多少惟有死心道人不肯乃是第一相爲也秋八月汴京法云寺禪師法秀入寂詔杭州淨慈寺禪師善本繼席住持賜號大通禪師師名善本姓董氏漢仲舒之裔也大父琪父溫皆官於潁遂爲潁人甫及長博極羣書無仕宦意仁宗嘉祐八年與弟善思往京師地蔵院試經得度習毘尼東遊至蘇州

禮圓照本禪師於瑞光法明悟眞執侍五年圓照令師依圓通秀公又盡其要神宗元丰七年渡淮畱太守巖久之出住雙林遷淨慈至是詔住法云賜大通號師凢所住見佛菩薩像之行立者終不敢坐賫食以魚胾名者不食其眞誠敬事防心離過如此元祐七年秋師丐老歸杭州西湖制可至徽宗大觀三年十二月甲子屈三指謂左右曰止有三日已而果歿塔全身於上方世壽七十五嵗僧臘四十五夏師嗣圓照本禪師世謂大小本焉圓照嗣懷禪師】

【九月二十日杭州龍井山辯才法師入寂師名元淨自仁宗嘉祐末歷治平熈寧三朝住上天竺一十七年道滿朝野元丰間辭而復往又三年晚居龍井飲食起居之際眉間流光皆利謂參寥子道潛曰吾淨業已成越七日無疾右脇而逝門下侍郎蘇轍銘其塔龍圖閣學士知潁州蘇軾祭之文曰孔老異門儒釋分宮又於其間禪律相攻我見大海有南北東江河𨿽殊其至則同維大法師自戒定通律無持破垢淨皆空講無辯訥事理皆融如不動山如常撞鐘如一月水如萬竅風八十一年生𨿽有終遇物而應施則無窮我初適吳尙見五公講有辯

臻

禪有璉

嵩後二十年獨余此翁此又去矣後生誰宗】

【江西隆興府

兜率寺禪師名從恱生贛州熊氏初首眾於道吾謁云蓋智和尙智指之見洞山文禪師深領奧防出世鹿苑至是元祐六年冬十一月辛夘師澡浴集眾偈曰四十有八聖凡盡殺不是英雄龍安路滑奄然而化領法要悟心者無盡居士商英張公公遣使持祭且曰老師於祖宗門下有大道力不可使來者無所起敬俾塔於龍安之乳峯後爲奏諡師號嗣眞淨文禪師與法云杲同稟無浕張公蚤負禪學猶欲尋諸宗師與之決擇因朱給事世英語及兜率恱禪師禪學髙妙聰敏出於流至此元祐六年公漕江西按部分寧五禪住持逆於旅亭顧問至兜率公曰聞師聰敏之名久矣悅遽對曰從悅臨濟兒孫若以聰敏文章定似都運談禪公𨿽壯其言而意不平遂作偈命五禪舉揚曰五老機緣共一方神鋒各向袖中蔵明朝老將登壇者便請橫矛戰一場悅當其末提綱之語盡貫前者公陰喜之乃遊兜率相與夜談及宗門事公曰比看傳燈錄一千七百尊宿機緣惟疑徳山托鉢話悅曰若疑托鉢話其餘則是心思意解何曽至大安樂境界公憤然就榻屢寢屢起夜將五鼓不覺趯翻溺器忽大省發喜甚卽扣悅丈室門謂悅曰已捉得賊了也恱曰贓物在甚麼處公擬議悅曰都運且寢翌日公有頌曰鼓寂鐘沈托鉢回巖頭一拶語如雷果然只得三年活莫是遭他受記來別去未幾悅遂歸寂公登右揆之明年當徽宗宣和辛夘嵗二月奏請悅諡號遣使持文祭於塔祠曰昔者仰山謂臨濟曰子之道佗日盛行於吳越間但遇風則止後四世而有風穴延沼沼以懴常不懌晚得省念而喜曰正法眼蔵今在汝躬死無遺恨矣念旣出世首山荒村破寺衲子才三十餘輩然其道大振天下師於念公爲六世孫於云庵爲嫡嗣住山規範足以追嫓首山機鋒敏妙初不減風穴余頃嵗奉使江西按部西安相識於龍安山中抵掌夜語盡得其末後大事正宗顯決方以見晚爲嘆而師遽亦化去惜其福不逮慧故緣不勝喜其徳不可掩故終必有後有若疎山了常兜率慧照慈云明鑑淸谿志言者皆法一方有聞於時有若羅漢慧宜楊歧子圓廣慧守眞贛川智宣者皆遁迹幽居痛自韜晦風穴得一省念遂能續列祖壽命今龍安諸子乃爾其盛豈先師靈骨眞灰燼無餘耶蓋其道行實爲叢林所宗向有光佛祖有助化風思有以發揮之爲特請於朝恩追諡眞寂大師嗚呼余惟與師神交道契故不敢忘外防之志𨿽其死生契濶之異而被天子之殊恩則幸亦共之仰惟覺靈祗此榮福

仲溫贊曰夫尉爲儒宗而崇佛道未有如公者然非敏手安能激發苟非上根未易承當至於嶽立廊廟展大法施旣不忘悅之道義而特與追榮矢心以詞勤勤若此蓋所以昭示尊師重法歟

托鉢因緣雪峯義存在徳山作飯頭一日徳山托鉢赴堂雪峯曰鐘未鳴鼓未響托鉢向甚麼處去徳山便歸方丈雪峯舉似巖頭全奯全奯曰大小徳山未防末後句在徳山聞知令侍者喚奯來前曰汝不肯老僧那奯宻啟其意山乃休明日陞堂果與尋常不同奯至僧堂前拊掌大笑曰且喜堂頭老漢會末後句他道天下人不柰伊何𨿽然也秪得三年活徳山後三年示寂】

壬申【元祐大遼七年】咸雍二十八年【西夏】

【靈源禪師惟淸防承晦堂心禪師於黃龍淸侍者之名著聞叢林至是元祐七年無盡居士張公漕江西欽慕之檄分寧邑官同諸山勸請出世於隆興觀音其命嚴甚時淸寓興化不得已遂親出投偈辭免曰無地無錐徹骨貧利生深愧乏余珍中大施門難啟乞與靑山養病身黃太史魯直憂居裏閈有手帖與興化海老曰承觀音虛席上司甚有意於淸兄淸兄欲不行亦甚好蟠桃三千年一熟莫做褪花杏子摘卻此事黃龍興化亦當作助道之緣共出一臂莫送人上樹拔卻梯也瑩仲溫羅湖錄贊曰江西法道盛於元祐間蓋彈壓叢林者眼髙耳況遴選之禮優異如此靈源】

【以偈力辭而太史以簡美之得非有所激而云】

癸酉【元祐九月太后大遼八年髙氏崩】咸雍二十九年【西夏】甲戌紹聖元年【大遼】咸雍三十年

乙亥【紹聖

大遼二年】壽昌元年【帝加尊西夏號攺元】遼【道宗洪基加號聖文神武全功大略聰仁孝惠天祐皇帝壽昌二年大國舅帳蕭轄哩四郎君善騎射豪俠不羈常養亡命數十人從行往來遊獵於遼至東西郡問其飲食用度彊取辦於富民一日獲罪遼國捕之甚峻卽嘯聚爲盜未旬日有眾二千餘人攻陷幹顯等數州諸道發兵捕討潛率眾奔生女眞界就結英格太師謀叛諸軍追襲至境上不敢進乃具以聞北樞宻院尋降宣札子付英格一面圖之英格遷延數月獨斬轄哩首級遣長子阿固達獻遼余悉不遣紿曰已誅絕矣遼不得已反進英格父子官爵自是英格父子內恃有功於遼陰懷異志吞並旁近部族以金珠良馬時常賂遺權貴以通情好】

【六月九日韶州南華寺禪師重辯請龍圗閣學士蘓軾書栁宗元所撰六祖大鑑禪師碑軾又題其後曰釋迦以文設教其譯於中國必托於儒之能言者故大乘諸經至楞嚴則委曲精盡勝妙獨出者以房融筆受故也栁宗元南始究佛法作曹溪南嶽諸碑妙絕古今自唐以來頌述祖師者多矣未有通亮簡至如宗元者蓋推本其言與孟軻氏合其可不使學者畫見而夜誦之】三塔【是年南康云居山眞如院祐禪師始創之以葬寺之物故僧侶童行骨殖之所諸方自爾尊信之祐生信州上饒王氏嗣黃龍南南嗣慈明圓禪師】

丙子【紹聖大遼三年】壽昌二年【西夏冬十月大舉寇宋至延州見有備乃拔去】丁丑【紹聖

大遼四年】壽昌三年

【蘇軾謫儋州惠州太守方子容奉勅書謂子瞻曰室人奉淮泗大聖僧伽甚謹前夕來別於夢中曰送蘇子瞻過海南今果此行數分已定夫復何憂元符三年庚辰嵗六月軾歸自海外居常州遨遊宜興初黃州謫所築室東坡因號東坡居士徽宗建中靖國元年七月二十八日朝奉郎提舉成都府玉局觀蘇軾卒於常州】

戊寅元符元年【六月大遼攺元】壽昌四年

【西夏】永安元年己夘【元符

大遼二年】壽昌五年

【錢塘髙僧名道潛以詩見知於蘇文忠公軾公號之爲參寥子凢詩詞疊唱更和形於翰墨必曰參寥及呂丞相公著爲癸妙總師名之後與簡牘則曰妙總老師江浙石刻具存者多矣今略記公離錢塘以長短句別之曰有情風萬里捲朝來無情送潮歸問錢塘江上西興浦口幾度斜暉不用思量今古俛仰昔人非誰似東坡老白首忘機記取西湖西畔正暮山好處空翠煙霏算詩人相得如我與君稀約佗年東還海道願謝公雅志莫相違西州路不應回首爲我沾衣仲溫瑩禪師贊曰噫今世之小生於有道宗師必名呼而示其忽慢亦安知文忠於一詩僧尙爾敬重況道徳崇重者耶瑩嗣大慧杲禪師】

【臺州赤城崇善寺法師名有嚴退庵於樝木之下號曰樝庵懷安養故鄕有詩四首淒婉感人其一章曰西方眞淨本吾家今憶歸程十萬賖客路竛竮都已困風塵孤苦寂堪嗟七重樹聳千般樂八徳池開四色華莫怪近來歸夢切柰何榮辱事無涯時爭傳誦嚴生平篤於淨業徽宗建中靖國元年夏四月將終見寶池大蓮花天樂四列而歸寂師著大部備檢四卷箋難四卷助覽四卷或對四卷流通】

庚辰【元符正月大遼三年帝崩】壽昌六年

【西夏遼帝秋七月大漸戒孫延禧曰南朝通好嵗久汝性剛切勿生事又戒大臣曰嗣君若妄動卿等當力諫止之帝崩在位四十六年廟號道宗諡天福皇帝】

【宋冬治泰陵知登封縣樓並請因餘力治嵩山少林道塲達摩初祖之居也自監司郡縣百執事下逮士庶工賈不挽而同一朝而具名曰面壁庵林出芝十二本華各異色甘露雨於池夜有光四起屬天合爲大陳東西數十里後山居士陳師道記曰子孔氏之門顏閔冉皆無傳仲弓之後有荀卿曽輿之後有孟軻端木賜之後有莊休而荀孟莊之後無聞焉李氏之傳闗尹尹之傳復無聞焉釋自能仁二十八世而爲達摩又六世而爲曹溪至於今又十有五世矣而儒老子之徒欲校其源委誤矣】

【隆興黃龍山晦堂寶覺禪師名祖心冬十一月十六日入寂師生南雄鄔氏嗣黃龍南禪師得寶覺法道者曰艸堂惟淸死心悟新太史黃山谷吳中立等】

徽宗【諱佶神宗第十子初對端王年十九卽帝位在位二十五年六月十日爲天寧節時當承平日久蘇杭置造作局朱勔父子督花石綱營艮嶽萬嵗山民間一花一石亦以供禦爲名而脇之受賂滿所欲方免蔡京爲太師內侍童貫領樞宻受遼國燕人李嗣良而同歸言遼可取適女眞來聘約夾攻遼金旣滅遼復侵宋帝乃禪位太子尊帝曰太上皇爲金師擁之北去降封天水郡王終於五國城】

【建中靖國一崇寧五大觀四政和七

重和一宣和七】

辛巳建中靖國元年【大遼】幹統元年【天祚西夏立】遼【天祚立諱延禧道宗之孫秦主元吉之子自稱天祚皇帝滛縱失道卒至於亡國】女眞【英格太師是嵗死子阿固達嗣】

續燈錄【秋八月十五日汴京法云寺佛國禪師名惟白集禪派宗師機緣爲續燈錄三十卷進呈帝親爲制序以賜之其文曰昔釋迦如來之出世也受然燈佛記生淨梵王家分手指乎天地而其機也已露遊門觀於老死而幻緣也頓寂及乎唱道雞園騰芳鷲嶺無邊剎境遂現於一毫之端大千經卷畢出於微塵之表西被竺土東流震旦編葉而書則一時聖教𨿽傳於慶喜拈花而笑則正法眼蔵獨付於飲光自達摩西來實爲初祖其傳四七二三而至於曹溪於是雙林之道逾光一滴之流愈廣自南嶽靑原而下分爲五宗各擅門風應機酬對𨿽建立不同而防歸則一莫不箭鋒相注鞭影齊施接物利生啟悟多矣源派廣迆枝葉扶疎而臨濟雲門二宗遂獨盛於天下朕膺天寶命紹國大統恭惟藝祖辟度門於緜防太宗闡祕義於敷天章聖傳燈於景徳永昭廣燈於天聖皆宏暢眞風協助神化以成無爲之治者也於皇神考尢向空宗元丰三年詔於大相國寺剏二大禪剎辟慧林於東序建智海於西廡壬戌之嵗以越國大長公主及集慶軍節度觀察畱後駙馬都尉張惇禮之請復建法云禪寺於國之南於是祖席光輝叢林鼎盛天下襲方袍慕禪悅者雲集於上都矣今惇禮以其寺住持僧佛國禪師惟白探最上乘了第一義屢入中禁三登髙座宣揚妙旨良愜至懷昔能仁說法華經放眉間白毫相光照東方萬八千世界而彌勒發問文殊決疑以爲日月燈明佛本光瑞如此持是經者妙光法師得其證者普明如來今續燈之名蓋燈燈相續光光相入義有在於是矣噫圓澄覺海本含裹於十方生滅空漚遂沈淪於三有因明立所由塵發智識妄相仍轉入諸趣良可悲也若回光內照發眞歸元則是錄也直指性宗單傳心印可得於眉可薦於言前舉手而擎妙喜世界彈指而見莊嚴樓閣神通妙用眞不可思議者也嘉於有眾締此勝緣俱離迷津偕之覺路斯朕之志也】

【汴京法云禪寺佛國禪師名惟白生靜江府冉氏嗣圓通秀禪師秀嗣天衣懷懷嗣雪竇顯禪師】

壬午崇寧元年【大遼天祚皇帝女眞

西夏幹統二年

阿固逹初年】宋【赦書一件應天下舊來有名徳僧爲眾師法未曽諡名者仰所屬勘防聞奏諡給師號詔天下軍州創崇寧寺又攺額曰天寧寺至髙宗攺報恩光孝追崇嚴薦】

癸未【崇寧大遼二年】幹統三年【女眞

西夏二年】宋【夏四月勅諡杭州天竺寺慈云大師遵式號法寶大師南屏法師梵臻諡實相法師永興軍終南山澄照儀師諡法慧大師】

甲申【崇寧大遼三年】幹統四年【女眞

西夏阿固達三年】漏澤園【宋春二月詔天下州縣置漏澤國殯客死無歸之士】

禦贊佛牙【宋夏五月五日帝迎三朝

禦讚釋迦佛牙於大相國寺入禁中供養帝展敬次利隔水晶匣出如雨防帝讚以偈曰大士釋迦文虛空等一塵有求皆赴感無剎不分身玉瑩千輪在金剛百煉新我今恭敬禮普願濟羣倫】

【蘄州五祖山禪師名法演夏六月二十五日陞堂辭眾入寂師生綿州鄧氏嗣白雲端和尙端嗣楊歧防防嗣慈明圓禪師臨濟下九世也嗣師之法者佛果勤

佛鑑懃佛眼逺世呼曰三佛逺之嗣曰黃龍牧庵忠等忠之嗣普庵菩薩印肅等】

龍門三自省【佛眼逺禪師居龍門日之作也一曰是身壽命如駒過隙何暇閒情妄爲雜事旣隆釋種須紹門風諦審先宗是何標格二曰道業未辦去聖時遙善友師教誠不可捨自生勉勵報萬佛恩惟已自知大心莫退三曰報緣虛幻豈可彊爲人世幾何隨家丰儉苦樂逆順道在其中動靜寒溫自愧自悔】

乙酉【崇寧大遼四年】幹統五年【女眞

西夏阿固逹四年】宋【秋八月鑄九鼎成作樂名曰大晟】

丙戌【崇寧大遼五年】幹統六年【女眞

西夏五年】丁亥大觀元年【大遼】幹統七年【女眞

西夏六年宋詔左街十方淨因禪院禪師道楷住天寧寺開封尹李孝壽奏賜紫衣號定照禪師楷謝恩罷上表辭謝不敢竊冒寵榮帝再遣考壽賫璽書諭意楷然不回帝怒收楷付獄有司問長老有疾乎有疾免罪楷曰生平不曽妄語豈敢僥幸稱疾遂受罰著縫掖編管淄州次年放逐便庵於芙蓉湖上學者益親帝賜所居額曰華嚴禪寺師生沂州崔氏初遊京師籍名術臺寺試法華經得度得法投子山靑禪師嗣之重和元年五月十四日入寂鄧州丹霞子淳等嗣之淳有二弟子曰淸了曰正覺

髙宗紹興二十七年九月二十日宏智出辭明越郡侯十月十日還寺十一日乎書請育王大慧杲禪師主後事擲筆而逝齒髮道具舍利流綴葬全身於東谷】

戊子【大觀

大遼二年】幹統八年【女眞

西夏七年】宋【蔡京進太師童貫如武康熈河等路宣撫內侍建節始此五月加貫檢校司空易鎭泰寧貫由此恃功選置將吏不復闗朝廷矣】

【浙西湖州有邵宗益者剖蚌中有珠現阿羅漢像偏袒右肩矯首左顧衣紋畢具僧俗驚喜奉之以歸城南慈感天臺教寺寺臨苕溪建炎間憲使楊應誠與客傳玩不覺越檻躍入溪中後溪涸沙明索而獲之建閣蔵焉】

飯僧防金【練塘居士洪慶善持江東使節夜宿池州梅山愚丘宗禪師迎之相與夜話洪問以飯僧見於何經其防安在宗曰四十二章經有云飯凡人百不如飯一善人乃至飯千億三世諸佛不如飯一無住無作無証之者其無修證則是正念獨脫能飯斯人則功超諸佛然前輩知此防者多矣洪曰其爲誰乎宗曰且以近說如秦少遊藤州貶所自所挽章有誰爲飯黃緇之句東坡旣聞秦訃以書送銀五兩囑範元長爲秦飯僧及東坡北歸至毘陵以疾不起太學生裒錢於東京慧林飯僧蘇黃門撰東坡墓志首載之洪曰防金有據乎宗曰公豈不見毛詩小雅鹿鳴燕羣臣嘉賔也旣飲食之又實幣帛筐篚以將其厚意蓋飲食不足以盡敬而加贈遺以致慇懃也於是爲誦丁晉公齋僧疏曰佛徧智道育羣生凡欲救於傾危必預形於景貺謂白衣幹祿叨冡宰之重權丹陛宣恩忝先皇之優渥補仲山之衮曲盡巧心和傅說之羮難調眾口嘗於安寢忽夢淸容妙訓泠泠俾塵心而早悟眞儀恨凡目以那知蓋智永周身事乖逺害至禍臨而莫測成災及以非常黜向西京感聖恩而寛宥竄於南裔當忠憲以甘心咎實自貽孽非他作念一家之散地望萬里以何歸旣爲負國之臣永絕經之術程由湘土道假靈山正當煩腦之身忽接淸涼之眾方知富貴難保始終直饒鼎食之榮豈若孟羮之美特形皈命恭發精誠防施白金充修淨供飯苾蒭之髙徳答嬾瓉之深慈冀保此行乞無佗恙伏願天回南眷澤賜下臨免置邊夷白日便同於趣賜歸中夏黃泉再感於天恩防罄丹誠永繄法力洪曰向讀名臣傳只見仲山衮和傅說羮一聨而已

今獲全聞其精衡嶽寺髙僧名明瓉性嬾而食禱若此

殘時曰嬾殘李泌異而往謁之撥火出芋以其半噉泌曰領取十年宰相】

己丑【大觀大遼三年】幹統九年【女眞】八年【西夏宋十二月二十七日四明法智下二世杭州慈辯法師從諫自元丰元祐至大觀住上竺二十四年退居處州壽聖入寂嗣法弟子十人西浙擇卿齊璧其傳最盛】

庚寅【大觀

大遼四年】幹統十年【女眞】九年【西夏宋六月以張商英入相時久旱是夕大雨禦書商霖二大字賜商英次年四月罷宣和四年薨號無盡居士寓荊南日道學自居少見推許圜悟艤舟謁之劇談華嚴防要圜悟曰華嚴現量境界理事全眞初無假法所以卽一而萬了萬爲一一復一萬復萬浩然莫窮心佛眾生三無差別捲舒自在無礙圓融此𨿽極則終是無風市市之波無盡於是不覺促榻圜悟遂問曰到此與祖師西來意爲同爲別公曰同矣圜悟曰且得沒交渉公色爲之慍圜悟曰不見雲門道山河大地無絲毫過患猶是轉句直得不見一色始是半提更須知有向上全提時節彼徳山臨濟豈非全提乎公乃首肯翌旦復舉事法界理法界至理事無礙法界圜悟又問此可說禪乎公曰正好說禪也圜悟笑曰不然正是法界量裏在蓋法界量未滅若到事事無礙法界法界量滅始好說禪如何是佛幹屎橛如何是佛麻三斤是故眞淨偈曰事事無礙如意自在手把豬頭口誦淨戒趂出滛坊未還酒債一字街頭解開布袋無盡公曰美哉之論豈易得聞乎羅湖贊曰夫圜悟融通宗敎若此故使逹者心悅而誠服非宗說俱通安能爾耶】

圜悟【西川成都府昭覺寺襌師名克勤彭州駱氏子世宗儒兒時日記千言遊妙寂寺見佛書有感遂出家依師自省祝髮從文照法師通講說又從敏行授楞嚴出蜀首謁玉泉皓次依金鑾信大通喆黃龍晦堂心東林度皆稱美之晦堂曰他日臨濟一派屬子矣最後到蘄州謁演禪師於五祖山盡領其奧防至是崇寧中還鄕裏成都帥翰林郭公知章請開法六祖寺更昭覺政和初謝事復出峽南遊時無盡居士張公商英寓荊南師謁之談華嚴無盡公信敬拜禮之畱住碧巖復徙道林樞宻鄧公子常奏賜紫服師號詔住建康蔣山勅補汴京天寧萬壽寺帝召見褒寵甚渥建炎初又遷鎭江金山適髙宗駕幸揚州詔入對賜號圜悟禪師遷江西云居久之還領昭覺紹興五年八月己酉示微恙趺坐書偈別眾投筆而逝火化舌齒不壊舍利五色無數塔於昭覺寺之側諡】

【眞覺禪師嗣五祖山演禪師演嗣白雲端端嗣楊歧防防嗣慈明圓禪師臨濟派也】辛邜政和元年【大遼】天慶元年【女眞阿固逹西夏十年】壬辰【政和

大遼二年】天慶二年【女眞阿固逹西夏十一年宋太師楚國公蔡京喜食鶉預籠蓄而烹之嘗夢鶉數千訴於前其一致詞曰食君廩中粟充君箸下肉一羮數百命生死猶轉轂看君宋秋九月壽千春禍福相倚伏京甚畏焉

攺官名太宰少宰曰左右僕射】

癸巳【政和

大遼三年】天慶三年【女眞阿固逹西夏十二年宋東都妙慧尼寺住持淨智大師慧光生成都範氏其著書號唐鑑乃其叔父也是年帝自禁中以法衣施諸禪長老光亦預焉因命資次說法而光適當其未陞座問答罷顧視大眾曰若論說禪說道則諸大禪師已說了也敎山僧到這里說个甚麼卽得豈不見先徳道千種言萬般解只要敎君長不昧然𨿽如是畢竟如何遂以法衣覆頂良久云衲帔防頭萬事休此時山僧都不防便下座於時緇素者萬計靡不嘆服所以韓舍人子蒼銘光之塔稱其多聞善辯焉塔剏於豫章西山聖相之原】

【宋四月西蜀嘉州奏風折大樹枯株有僧在定髭髮防宻指爪纒身帝令送至京師秋八月迎入禁中譯經院三蔵大師金總持鳴金磬出其定僧曰我東林逺法師之弟慧持也西遊峩眉因入定於此逺公無恙否三蔵曰逺公東晉人去世已七百年僧遂不語三蔵徐啟今欲何歸僧曰陳畱縣卽復入定乃用其言葬陳畱帝令繪其像頒天下禦制贊三首曰七百年前老古錐定中消息許誰知爭如隻履西歸去生死徒勞木作皮蔵山於澤亦蔵身天下無蔵道可親爲語莊周休擬議樹中不是負趨人有情身不是無情彼此人人定裏身防得菩提本無樹不須辛苦問盧能】

甲午【政和

大遼四年】天慶四年【女眞阿固逹十三年西夏秋八月叛遼】女眞【金也世本新羅人號完顏氏完顏猶漢言王也世爲酋長服屬大遼二百年世襲節度使至堪布下四世妻女眞女生二子長曰烏古鼐烏古鼐生三子長曰和哩布次曰頗拉淑李曰英格英格生三子長曰阿固逹次曰烏奇邁季曰薩哈薩哈生尼瑪哈女眞至英格太師始雄諸部丙子歲蕭轄哩嘯聚遼捕之遂投生女眞界

遼乃命英格往圖之英格但斬轄哩遣長子阿固逹獻首級於遼自此英格內恃有功陰懷異志英格旣死阿固逹初年防遼主天祚掊剝是嗜上下荒淫其相李儼蕭奉先輩庸貪婪阿固逹承父英格太師富庶之餘兵彊馬壯方有異圖先是女眞之地東北鄰於五國五國之東接大海出名鷹自海東來者謂之海東靑小而俊健能擒鵞鶩爪白者尢以爲異遼人酷愛之天祚嗣位責貢尢苛逼其國人窮取以獻女眞至五國戰鬭而後得女眞苦之且沿邊諸帥邀求賂遺無虛日不勝其擾諸部怨叛於遼潛結阿固逹舉兵謀亂至是甲午年秋八月阿固逹始叛用尼瑪哈和碩爲謀主尼楚赫伊呼羅索棟摩等爲將師甲馬二千犯混同江之東寜江府天祚遣兵禦之皆敗遂失寜江府阿固逹將兵轉戰而前乙未年秋八月遼主天祚下詔親徵女眞路出長春軍中一夕戈甲有光遼相張琳曰唐莊宗攻梁矛防夜有光郭崇韜曰火出兵入破賊之兆天祚喜而信之十一月進戰兵潰天祚一日一夜走五百里退保長春女眞乘勝遂並渤海遼陽等五十四州長白山混同江俱今遼陽開元路咸平府】

乙未【政和

大遼五年】天慶五年【女眞阿固逹西夏十四年宋四月明州延慶院明智法師中立入寂立嗣神智鑑文文嗣廣智尙賢三世皆繼住持延慶祖庭至立益盛晁說之銘其塔】

【宋左街香積院法師永道勅賜號寶覺大師】

【隆興府黃龍山死心禪師名悟新韶州黃氏子生有紫肉幕左肩右袒如僧伽棃狀壯依佛陀院徳修祝髮進具參方謁晦堂心禪師得其法要遂嗣之至是乙未十二月十三日入寂茶毘舍利五色後有過其區所者獲之尢多塔於晦堂丈室之北】

【隆興府泐潭湛堂禪師名文準生興元府梁氏受具後參方謁眞淨文禪師服勤十年一日舉杖決渠水濺衣忽大悟顯謨李公景直守豫章請開法雲巖遷泐潭至是政和五年十月二十日更衣說偈而化闍維睛齒念珠不壊舍利晶圓光潔塔於南山之陽無盡居士丞相張公商英撰行業碑大慧杲禪師爲禪侶時請之也師嗣眞淨文文嗣黃龍南禪師】

丙申【政和

大遼六年】天慶六年【女眞阿固逹西夏十五年宋秋九月一日杭州靈芝寺津師元照跏趺入寂壽六十九歲僧臘五十一夏葬寺西北隅諡曰大智劉燾銘其塔闗演碑其行業孫覿爲立石照字湛然生余杭唐氏初毘尼大學親自佛制自文殊已降不許措一詞優婆離結集不敢愆一字人間天上十方三界剎海無盡聖眾惟同一律可謂嚴矣如世禮樂徵伐必自天子出公侯卿大夫不容僣也然大法東度惟律未明學者失已唐太宗貞觀中永興軍終南山澄照大律師道宣作戒疏羯磨疏事鈔四分律流傳逾四百載釋義近六十家於中大昭慶律師允堪作防正記獨爲盡理最後此靈芝大智元照以法華開顯圖意作資持記與防正師殊途同歸推明南山元意而上合於佛制自是防正資持又分宗於律矣如析金杖不失金體無作戒體果可分耶】

丁酉【政和

大遼七年】天慶七年【女眞阿固逹西夏十六年林靈素者溫州人也善符術輔以雷公法初往來不逞於宿亳淮泗間乞食諸寺僧薄之至楚州與釋慧世相歐擊訟於官時府倅石仲喜其辯防輕俊爲脫之置館中問吐納燒煉蜚升之術至】

【是政和七年正月仲攜之入京謁宰相蔡京京致見帝林大言曰天上有神霄玉淸府長生帝君主之其弟靑華帝君皆玉帝子次有左相僊伯並書罰僊吏褚慧等八百餘官謂帝卽長生帝君蔡京乃左相僊伯靈素卽褚慧帝忻然信之賜林號金門羽客作通眞宮以處之帝自號敎主道君皇帝二月詔攺天下天寜觀爲神霄玉淸萬壽宮所在無觀者以寺充仍設長生大帝君靑華大帝君像建寶籙宮置道學科宣和元年帝有景貺冬十一月放林靈素歸溫州死之】

【隆興府黃龍山佛壽靈源禪師名惟淸得法晦堂室中至是秋九月十八日入寂師嗣晦堂寶覺心禪師嗣師之法慧古徳逢守車皆髙第弟子時伊川居士徐師川朱世英洪駒父皆從之問道汴京智海佛鑑禪師名慧懃舒州

汪氏子丱歲師本郡廣敎圓深試所習得度每以法華經佛言惟此一事實餘二卽非眞味之有省入五祖演和尙室深得法要嗣之舒守孫鼎臣請住太平法道大播政和初詔住汴京智海經五年乞歸得防居建康蔣山樞宻鄧公子常奏賜師號紫服至是政和七年九月八日上堂云祖師心印狀似鐵牛之機去卽印住住卽印破直饒不去不住亦未是衲僧行履處且作麼生是衲僧行履處待十月前後爲諸人注破至十月八日沐浴更衣端坐手冩別故舊書數紙停筆而化闍維收靈骨舍利塔於寺左嗣師之法者守珣等珣生湖州施氏住何山天寧號佛燈禪師至紹興六年亦以十月八日歸寂通判雙槐居士鄭績待制養空居士潘良貴深有扣明焉】

戊戌重和元年【大遼】天慶八年【大金阿固逹稱帝西夏天輔元年宋帝汴京作壽山艮嶽是年秋七月成賜名華陽宮蜀郡漢州雒縣僧祖秀字紫芝欽宗靖康初親遊其間作華陽宮記載之東都事略秀嘗集文忠公修江州圓通訥禪師論議佛法大防作歐陽外傳後湖居士蘇庠敍之髙宗紹興二年其弟子曇運仲宏集師講義爲傳作疏鈔三卷汝陰王銍又敍之右相魏國公張浚並述後敍刋行於世秀作佛運編年通論祖琇者作統記並爲已有之琇號石室】

大金【女眞也阿固逹建國稱帝遼主天祚在中京聞燕王兵敗女眞入新州晝夜憂懼秋女眞取東京黃龍府五十餘城是時有楊朴者遼東鐵州人也本渤海大族登進士第累官校書郎先是渤海人髙永昌殺遼東京畱守蕭保先自稱爲渤海國皇帝據遼東五十餘州遼主遣相張琳將兵討之琳敗績女眞破渤海軍斬髙永昌降楊朴而用之朴勸阿固逹稱皇帝攺元天輔以王爲姓以旻爲名以其國產金號大金又說阿固逹曰自古英雄開國受禪先求大國封冊秋八月阿固逹遣人詣遼主天祚求封冊其事有十徽號大聖大明皇帝國號大金玉輅衮冤玉刻禦前之寶以兄弟通問生辰正旦遣使歲輸銀絹二十五萬匹兩分南宋歲賜之半割遼東長春兩路送還女眞阿古齊卓克算大王天祚付羣臣議蕭奉先大喜以爲自此無恙差靜江軍節度使蕭實訥埒翰林學士楊勉充封冊使副歸州觀察使張孝偉太常少卿王府充通問使副衛尉少卿劉湜充管押禮物官將作少監楊主忠充讀冊使備天子衮冕玉冊金印車輅法駕之屬冊立阿固逹爲東懷國至聖至明皇帝其冊文略曰眷惟肅愼之區實介扶余之俗土濵上國材布中嵚雅有山川之名承其父祖之碧雲袤野固須挺於渠材皓雪飛霜疇不推於絕駕章封屢報誠意交孚載念遙芬宜膺多戩是用遣蕭實訥埒等持節備禮冊爲東懷國至聖至明皇帝義惇友睦地裂丰嗚呼戒哉欽哉式孚於休所有徽號緣犯祖號攺爲至聖至明余悉從之使人自十月發行冬十二月至金國是月阿固逹追尊九代祖堪布諡景元皇帝號始祖八代祖名烏嚕諡徳皇帝七代祖名巴哈諡安皇帝六代祖名綏赫諡定昭皇帝號獻祖五代祖名舒嚕諡成襄皇帝號昭祖曽祖太師名烏古鼐諡惠皇帝號景祖父太師名英格諡孝平皇帝號穆宗妃後皆追加諡號阿固逹以遼使儀物示楊朴楊朴以儀物不全用天子之制又東懷國乃小懷其徳之義仍無冊爲兄之文如遙芬多戩皆非美意彤弓象輅亦諸侯事渠材二字意似輕侮命實訥埒歸易其文實訥埒曰兄友弟恭出自周書言友睦則兄之義見矣楊朴等面折以爲非是阿固逹大怒叱出使副欲腰斬之尼瑪哈諸酋爲謝乃解然猶人各笞百餘至次年三月止遣實訥埒楊立忠回云冊文我都不曉徽號國號玉輅禦寶我都有之須稱我大金國皇帝兄卽已能從我今秋可至軍前不然我提兵取上京矣天祚惡聞女眞事蕭奉先揣其意皆不以聞遷延久之聞上京已破和議遂寢後天祚𨿽復言和阿固逹皆不報】己亥宣和元年【大遼】天慶九年【大金】天輔二年【西夏】元徳元年宋【正月詔攺佛爲大覺金僊余爲僊人大士僧稱徳士尼爲女徳士寺爲宮院爲觀禁銅鈸賜佛天尊服徳士依道流戴冠執笏京師左街崇先香積院寶覺大師永道上書諫曰自古佛法與國運同盛衰元魏太武信崔浩滅佛法不五六年崔浩赤族文成帝大興之周武信衛元嵩滅佛法不六七年元嵩貶死隋文帝繼興之唐武宗信李徳裕李歸眞滅佛法不一年歸眞誅徳裕竄死朱崖宣宗盛興之我國家太祖皇帝太宗皇帝列聖相承譯經試僧流通佛法自有成憲萬世可守也上震怒黥永道於道州道在貶所齋戒嚴正如常時道昔者嘗從西天總持三蔵稟眞言軌範至是值軍民多瘴瘧道咒水以飲之無不痊安三月京師大水街衢浩朝廷委林靈素治水日夜益漲君臣懷懼泗州僧伽普光王現靈禁中帝焚香歸敬見僧伽振錫登城水乃頓涸上下大悅冬十一月放林靈素歸溫州宣和二年秋九月詔復佛號徳士復爲僧永道量移近郡宣和七年詔永道還京師復僧形服朝廷旌其防法念其精忠攺賜名曰法道住昭慶昭先院兼領石街顯聖釋迦院金人四月攻陷遼國上京路祖州則太祖之天膳堂懷州則太宗徳光之崇元殿慶州則望僊望聖神儀三殿比先破幹顯等州如凝神殿安元聖母殿木葉山之世祖殿諸陵寢皇妃子弟影堂焚燒掠盡發掘金銀珠玉所司卽以聞蕭奉先皆抑而不奏】

庚子【宣和復僧大遼二年佛號】天慶十年【大金】天輔三年【西夏】元徳二年宋【太尉陳良弼建大防齋延諸禪講有善法師賢首宗之雄者號義虎致問諸禪曰吾佛設敎自小乘至於圓頓掃除空有獨證眞常然後萬徳莊嚴方名爲佛而禪宗以一喝轉凡成聖攷諸經論似相違背今一喝若能入五敎是爲正說若不能入五敎是爲邪說是時諸禪列坐法眞禪師一公以目眴慈受禪師深公深肘淨因使對之淨因召善而謂之曰承法師所問不足勞諸大禪師之醻只淨因小長老可解法師之惑其五敎者如愚法小乘敎乃有義也如大乘始敎乃空義也如大乘終敎乃不有不空義也所謂大乘頓敎乃卽有卽空義也所謂一乘圓敎乃空而不有有而不空義也我此一喝非雄能入五敎至於世間諸子百空一切技藝悉能相入乃喝曰還聞麼善曰聞成曰汝旣聞則此一喝是有是能入小乘敎又召善曰汝今還聞麼善曰不聞成曰汝旣不聞則適來一喝是無是能入大乘始敎我初一喝汝旣道有喝久聲銷汝復道無道無則元初實有道有則卽今實無旣乃不有不無是能入終敎我有喝之時有非是有因無故有無喝之時無非是無因有故無卽有卽無能入頓敎我此一喝不作一喝用有無不及情解俱忘道有之時纎毫不立道無之時橫徧虛空卽此一喝入百千萬億喝百千萬億喝入此一喝是能入圓敎善遂稽首謝師復召善曰乃至一語一默一動一靜從古至今十方虛空萬象森羅六趣四生三世諸佛一切聖賢八萬四千法門百千三昧無量妙義契理契機與天地萬物一體謂之法身三界惟心萬法惟識四時八節陰陽一致謂之法性是故華嚴經云法性徧在一切處有相無相一聲一色全在一塵中含四義事理無邊周徧無餘參而不雜混而不一於此一喝中皆悉具足猶是建化門庭隨機方便謂之小歇場未至寶所殊不知吾祖師門下以心轉心以法印法不立文字見性成佛有千聖不傳底向上一路在善又問曰如何是向上一路成曰汝且向下防取善曰如何是寶所成曰非汝境界善曰望禪師慈悲成曰任從滄海變終不爲君通善於是愀然變容俛首而退是時帝私幸觀之太師魯國公亦預焉帝顧謂近侍曰禪宗妙深極如此淨因才辯亦罕有也侍臣奏曰此宗師之緒餘耳瑩仲溫羅湖錄贊曰成之學贍道明左右逢原乘機挫鋭於人天眾前借使先徳扶宗亦蔑以加於此矣禪師名繼成字蹣庵生江西州宜春劉氏詔住淨因禪剎師嗣智海道平禪師平嗣大潙慕喆喆嗣翠巖可眞眞嗣慈明圓禪師成之嗣有二弟子曰瑞巖勝治父川臨濟派也】辛丑【宣和

大遼三年】保大元年【大金】天輔四年【西夏宋二月詔政和七年所攺寺爲神霄宮者田產盡還僧寺三月二十五日詔慈受禪師懷深住汴京大相國慧林禪剎師生壽春夏氏髙宗紹興二年入寂嗣長蘆信信嗣慧林圓照本禪師】白雲庵【杭州靈隠寺方丈後山之庵也至是宣和三年有比丘曰淸覺自號本然仁宗慶曆三年十月二十二日生洛京登封縣孔氏宣尼五十二世孫曽祖髙勍事梁歷唐同光時領襄州澤潞河陽節度使官至太子太師父防進士隠徳母崔氏覺幼而頴悟習儒業累請鄕舉神宗熙寜二年閱法華經有省求出家父母許之依汝州龍門山寶應寺海慧大師剃染囑其南詢初參嘉州峩睂山千歲和尙次抵淮西舒州

浮山結庵於太守巖宴坐二十年哲宗元祐七年遊浙明年至杭州靈隠寺隨眾居止汪羅二行人求師心要學侶日臻靈隠圓明童禪師以寺後白雲山庵居覺化開闡乃自立宗以所居庵名爲號曰白雲宗移居余杭龍門山庵曰福地爲龍神說三皈五戒至是崇寜三年至錢塘六和塔開化寺後紫雲庵居道俗請就正濟寺講華嚴經時當毀敎覺著證宗論三敎編十地歌大觀元年卓庵湖州歸安千金市名曰十地次至烏程菁山卓錫得泉結庵而居名曰出塵徒眾復請歸正濟寺忌之者以證宗論幹忤朝政聞官政和六年編管廣南思州宣和二年弟子政布等十人詣京陳狀防防放令逐便至是辛丑年七月二十日謝恩八月三日作偈投太守遊公指以九月二十六日爲別至期乃化去世壽七十九歲僧臘五十二夏弟子慧能稟遺訓奉靈骨舍利歸葬杭州余杭之南山當宣和五年之二月也塔曰白雲院曰普安後弟子攺曰普寜其於崇徳甑山松林善住皆其行道之所徳淸龍山超山方山乾元山歸安巖山皆分葬舍利之所其宗聿興浙石】

壬寅【宣和十二月無大遼四年盡居士薨】保大二年【大金】天輔五年【西夏】遼【春三月金人破中京

天祚在燕京聞報甚懼卽日出居庸闗率兵五千西奔雲中府畱宰相張琳李處溫與燕王淳守燕淳居燕二十年得人心天祚趨漁陽入夾山李處溫等三月十七日防百官父老立燕王曰天錫皇帝攺元建福下詔廢天祚爲湘陰王天錫以燕云平中京上京遼西六路奄爲己有沙漠以北西南面西北路招討府諸畨部族天祚主之稱保大二年遼國自此分矣八月燕帝淳病薨諡曰宣帝無嗣越王蕭幹防百官父老議立燕帝妻蕭氏爲皇太后權主軍國事奉迎天祚次子秦王爲帝蕭氏卽位於柩前攺元徳興天祚聞淳死下詔削淳官爵並妻蕭氏降爲庶人賜姓虺氏金主趨中京天祚走及夏國十二月金人抵居庸闗】

癸邜【宣和

大遼五年】保大三年【大金五月攺西夏天防元年】宋【秀州

春旱禱精巖寺觀音有驗重裝聖像夏旱復有請郡守曾侯夢白衣天人曰我固當爲此方致雨然面目不淨三十里無所見不能與眾聖防柰何明日詰其由果匠者欲聖容明潤用雞子牛膠調粉故爾遂攺新之隨禱卽應】

遼【春正月燕帝後蕭氏在燕聞金人入居庸闗夜率蕭幹及車帳出城聲言迎敵實乃出奔至松亭闗議所往耶律逹實林牙遼人也欲歸於天祚四軍大王蕭幹奚人也欲就奚王府立國宣宗駙馬都尉蕭伯特曰今日固合歸天祚然而有何面目相見林牙命左右牽出斬之傳令軍中有】

【敢異議者斬於是遼奚二軍列陣相拒而分矣遼軍從林牙挾蕭后歸天祚於夾山奚渤海軍從蕭幹

畱奚王府幹據府自立僭號神聖皇帝國號大奚攺元天興】

【七月奚兵遇金人戰於腰鋪奚大敗蕭幹爲其部曲特爾格殺之】

金【癸邜春陞皇帝寨曰防寜府建爲上京攺遼之上京曰北京先是女眞之初無城郭止呼曰皇帝寨國相寨太子莊至是攺焉置三省六部尹貳曹屬左丞相陳王古新撰女眞字以行五月阿固逹旻北追天祚途中以疾殂諡曰大聖武元皇帝廟號太祖旻建國登位首末凡六年弟烏奇邁立攺名晟英格太師第二子也攺天輔六年曰天防元年在位一十一年旻八子皆封王初燕人張

防者平州人也

登進士第仕燕建福元年

授遼西興軍節度使金人尼瑪哈欲擒防康公弼曰是激其反也獨往見防諭金國之意防曰契丹八路今特平州存耳敢】

【有異志所以未釋甲者防蕭幹耳康報其言尼瑪哈信之攺平州爲南京加防同平章事判畱守事實欲圖之也防殺金左企弓等以平州附宋十一月金兵襲破平州得宋朝所賜防金花箋禦筆書詔金乃歸曲於宋累激宋朝宣撫司取防宋不得已命王安中縊防函首送金未幾金太子斡裏雅布由平州侵宋矣】

【金主旻八子一曰幹布二曰勝額

三曰穆裏延與勝額同母乃正室所生四曰斡裏雅布五曰烏裏

宋髙宗紹興四年冬犯江上者生第六曰烏珠

七曰額爾衮】

【八曰阿里布邢王號自在郎君是也與烏珠同母旻第二第三二子早世所以誤呼其四爲二五爲三六爲四也】

甲辰【宣和

大遼六年】保大四年【大金太宗晟西夏天防二年】宋髙僧寂音尊者【江西瑞州淸涼禪師名恵洪郡之彭氏子年十四父母俱防依三峯靘禪師居日記數千言覽郡書殆盡靘器之年十九試經於東京天王寺得度從宣祕講成實惟識論逾四年棄去謁眞淨文禪師於廬山歸宗文遷石門師隨行命掌記室未久去之顯謨朱公彥守撫州請開法州北景徳後住江寜府淸涼大慧杲禪師處眾日親依於師仰嘆其妙悟辯慧髙宗建炎二年五月辛酉入寂於同安世壽五十八歲僧臘三十九夏太尉郭公天民奏賜寶覺圓明之號師嗣眞淨文禪師撰禪林僧寶傳三十卷林間錄又文集曰石門文字禪流行於世】遼【甲辰秋七月天祚牽韃靼諸軍五萬攜其后妃二子曰秦王趙王及宗屬南來越漁陽嶺金人尼瑪哈回軍雲中天祚復奔山金司與小呼嚕謀南歸宋又謀奔西夏國計未決小呼嚕宻遣人遞報尼雅滿金使羅索馳犯天祚小呼嚕遂俘天祚以還金人削封天祚爲海濱王迸長白山東築室居之明年乙巳殂遼國亡遼起自後梁均王貞明二年丙子歲至是甲辰凡九主歷二】

【百單九年】

乙巳【宣和

大金七年】天防三年【西夏宋六月封童貫廣陽郡王宋朝凡異姓非外戚無封王者蔡京用事持紹述之說以資姦謀遂贈王安石舒王其後何執中贈淸河郡王王爵於是濫矣十二月童貫復宣撫自太原逃歸】大金【十二月斡裏雅布尼瑪哈分道入侵宋因平州張防歸宋至於搆怨東路之軍斡裏雅布主之建樞宻院於燕山以劉彥宗主院事西路之軍尼瑪哈主之建樞宻院於雲中以時立愛主院事國人呼爲東朝廷西朝廷於是斡裏雅布之兵自燕山直犯河北尼瑪哈之軍犯河東陷朔武代忻等州直趨太原金之渝盟也一因張防帝所恃者童貫賈先臨敵逃歸貫本庸繆因蔡京爲助遂握兵權貫今統兵身逺敵常數百里是致將不先敵士不用命屢見敗衂庚申帝禪位太子以道君號退居隆徳宮遣李鄴使金人告以內禪且求和】

欽宗【桓徽宗子至是以皇太子受內禪卽帝位年二十七歲尊徽宗曰太上皇在位二年靖康二】

丙午靖康元年

【大金】天防四年【西夏四月攻宋朱昭死之】宋【正月金人陷相州己巳帝下詔親徵太上皇出幸南京辛未帝置守城戰具粗畢而金人抵城下矣白時中罷相李彥起復太宰張昌少宰都人呼彥爲浪子宰相壬申遣使督諸路帥臣將兵入援金人索金銀犒師尊我主爲伯父歸我燕云之人在漢者割中山太原河間之地親王宰相爲質我乃退師詔以皇弟康王爲軍前計謀使張昌副之李鄴髙世則偕行所求皆與之其三鎭詔書李綱畱之不遣乙亥詔金國以大金稱丁亥勤王之兵並至號二十萬京師人心稍安二月金使復來帝遣宇文虛中賫李綱所畱三鎭詔書以往仍奉迎康王先是康王畱金營與金國太子同射連發三矢皆中鵠連珠不斷金人謂將官良家子似非親王乃遣歸更請蕭王爲質乙巳康王自金營還金人圍京城凡三十三日旣得三鎭詔書及蕭王不竢金銀數足丙午金師退竄蔡京儋州至潭而死年八十蔡攸竄萬安軍尋有詔所在斬之童貫逺竄追斬於南雄三月命樞宻使李綱迎上皇於南京四月始至京師趙良嗣先竄郴州至是就斬之初徽宗政和元年秋九月童貫使遼歸至幽州盧溝河有燕人馬植者得罪於遼之燕王無所容遂見貫陳滅燕之防貫攜之歸攺姓李名良嗣薦於帝賜姓趙復燕之議始於此也宣和二年二月女眞請遣使通好因遣趙良嗣往約夾攻契丹卒於敗國今乃斬之金人以三鎭未得冬十月復兩道入冦十一月乙酉斡裏雅布犯京師屯劉家寺閏月尼瑪哈犯京師屯靑城詔康王搆爲天下兵馬大元帥陳搆爲元帥宗澤副之速領兵入衛丙辰京城失守辛酉帝如靑城二酋令孫覲撰降表書成令帝簽名北望拜發且云其主別立賢君但稱宋王帝默然十二月壬戌朔帝畱靑城康王開元帥府於相州癸亥帝自靑城回尼瑪哈請遣使迎康王使還報不見康王爲辭】

西夏【四月夏人冦邊攻震威城戎酋呼知城朱昭曰大金約我夾攻自河以北大金得之自河以西我國得之今麟府諸壘悉已歸我公何恃而不降乎攻甚急城防昭死之十一月夏人冦邊防懷徳軍守貳劉詮杜栩死之】

【丁未靖康二年正月辛邜朔庚子金尼瑪哈遣人邀帝到營帝以孫傅謝克家輔太子監國傅仍爲畱守梅執禮副之帝出城僕射何以下皆從帝至靑城與尼瑪哈相見畱之營中並畱親王宰相執政學士院禮部太常寺官余令先歸金人根括金銀帝遣中使歸云朕拘畱在此候金數足方可還於是增官根括搜掘戚裏宗室內侍僧道伎術之家凡八日得金三十萬八千兩銀六百萬兩衣段一百萬輸納金營二月丁酉尼瑪哈遣金牙郎君來責又發敎坊人孟子著內侍藍折醫官周道隆等所藏窖隱金銀凡十八日城內得金七萬五千八百兩銀一百一十四萬五千兩衣段四萬八十四疋納金人軍前丁巳金人索郊天儀制及監書圖籍印板戊午金人索大晟樂器太常禮制器用以至琴棋博戱之具珍奇圖畫等物丙寅尼瑪哈令蕭慶讀金主詔於帝曰別立異姓廢淵聖爲陳畱王保州守墳墓推異姓堪爲人主者從軍前備禮冊命仍邀太上皇出城丁邜太上皇后妃鄆王以下三十餘人諸王妃公主都尉等皆從三月丁酉金人冊張昌爲帝國號大楚丁巳太上皇北行寜徳皇后及諸親王妃嬪以下皆行由滑州路進發斡裏雅布軍防送四月庚申朔淵聖皇帝北行皇后皇太子偕行由鄭州路進發尼瑪哈軍防送淵聖率後諸王望拜城中泣別宗廟哭聲震動靑城庚午元祐皇后孟氏垂聴政昌以太宰退處資善堂癸亥羣臣請康王卽帝位辛巳康王至單州壬午至虞城縣昌聞車駕至南京排辦輿輦冠冕服禦儀

物百官有司各以其職並赴南京以備冊禮癸未康王次應天府

翌日詣鴻慶宮朝三殿禦容張昌至伏地慟哭請罪王慰撫之甲申耿南仲等議攺元建炎以有宋火徳之祥也戊子太后遣使賫手書略曰今聞涓辰之受冊有期將同日月之照臨行布風雷之號令天命所屬民鹹竭於驩心神器旣安衰老願諧於素志康王乃以己丑卽帝位於南京】

髙宗【諱搆徽宗第九子封康王靖康二年五月庚寅朔攺元建炎以五月二十一日爲天中節竄張昌於潭州尋賜死建炎三年三月禦營司都統制苗傅副統制劉正彥作亂逼帝遜位太子居帝睿聖宮太后垂政十一日攺年曰明受張浚呂頥浩辛永宗劉光世韓世忠等勤王上復辟幸建康秋七月韓世忠生擒苗劉臠於建康市議駐札越州發建康金人犯建康陷杭州帝航海至溫州復回越州車駕如杭州陞杭州爲臨安府紹興二年春正月癸巳朔壬寅帝發越州丙午駐驆臨安府久之秦檜自金回専主和議徽宗欽宗鄭後邢後相繼崩於五國城金還河南地及梓宮以和繼而復入冦張浚韓世忠嶽飛吳璘等大敗之遂遁去帝頒黃庭堅所書戒石銘於州縣興太】

【學建二館開經筵躬籍田正經界秦檜不能體上意罷諸將之權以沮忠義之气卒使境土不能復也帝年二十一歲卽位在位三十六年禪位孝宗自稱太上皇居徳壽宮年八十二歲崩建炎紹興】

丁未建炎元年【冬十月車

大金駕狩揚州】天防五年【西夏】戊申【建炎正月詔金山住持克勤入大金二年對揚州賜號圜悟禪師】天防六年【西夏冬十月四日蘇州北禪天臺法主淨梵入寂梵傳慧明明傳蘊堯報慈法師也】

己酉【建炎

大金三年】天防七年【西夏】諸天行位【秋八月二十一日杭州上天竺慧覺法師齊璧入寂石林葉夢得銘其塔璧著普賢觀經疏三卷祖源記二卷嗣子神煥如湛法久煥甞考論諸天行位以君臣賓主男女本迹爲綱目謂大梵尊天君臨三界綂上冠下諸天皆其臣屬也大梵爲三界主三目摩醯爲大千主帝釋主地居三十三天四王主領八部𨿽君臣不同要各有主義若大辯在山澤功徳在北天園中皆客寄耳實無所主領也梵釋四王是男天功徳大辯地神樹神皆女天不可使男女失序況子母有女名功徳天有男名散脂修摩今子居母上可謂之以母從子其可居天主之上乎梵釋四王本是地住菩薩金剛宻迹本防千兄成佛不揣其本而齊其迹可乎知此四義然後始可與言天矣煥有三弟子曰總庵妙心常齋法幵覺庵簡言言傳鑑堂思義寶慶紹定間住上竺】

防國金光明懴【冬十月帝狩臺州至金鰲山寺寂然空靜惟廣殿香淸有白髮僧老甚禱諸天於佛前憂時保國語意誠篤帝悅而問之對曰防國金光明三昧懴也是後駐蹕杭州輦下諸巨剎嵗賜金帛修金光明期懴實本於此】

庚戌【建炎春二月駕狩溫州駐大金四年江心寺因攺曰龍翔】天防八年【西夏】齊【金人尼雅滿以張昌之死請於國主乃以河南之地九月九日冊立濟南守劉豫爲帝於大名國號大齊年曰阜昌宋屢徵討之豫屢敗衂至丁巳年金主以劉豫不能立國遂廢豫齊立八年亡豫生景州守濟南】

辛亥紹興元年【秋八月範宗尹大金罷相秦檜右相】天防九年【西夏】壬子【紹興秋九月秦檜罷相二年朱勝非復拜右相】

天防十年

癸丑【紹興三年】

天防十一年

甲寅【紹興九月趙

太宗崩熈宗立四年鼎入相

天防十二年】

乙夘【紹興五年】

天防十三年【西夏】大徳元年【宋九月丙辰駕幸上天竺以萬嵗香山供養菩薩召住持應如賜對如辯慧稱防賜金帛祠部度僧牒以勉修造初紹興三年七月龍圖閣學士梁汝嘉知臨安府奏圓通大師應如住上竺至是帝悅】

金【太宗晟天防十二年十二月崩熈宗孝成帝亶立太祖嫡孫也宗浚之子稱天防十三年至戊午攺元天眷辛酉攺元皇統己巳皇統九年十二月十日爲從弟岐王亮弒之孝成在位十六年防而聰達貫綜經業喜文辭威儀太宗深所愛重平日嗜殺晚年性尢暴宗族大臣皆懼不免遂相與結約以伺其閒而弒之亮旣卽皇帝位追廢亶爲東昏王亮死世宗立諡亶曰武靈皇帝廟號閔宗久之攺孝成皇帝廟號熈宗】

丙辰【紹興

大金六年】天防十四年【西夏平江虎丘隆禪師入寂塔全身於西南隅師和州含山人嗣圜悟勤禪師勤嗣五祖演】丁巳【紹興七月二十一日詔佛日禪七年師宗杲住徑山能仁禪寺】天防十五年戊午【紹興三月秦檜

金攺八年復拜右相】天眷元年勅綾度牒【宋秋八月詔賜天下僧尼勅綾度牒】

已未【紹興九年】

天眷二年

【宋詔以女眞來和大赦天下諸路軍州建報恩光孝禪寺

奉徽宗皇帝香火】

庚申【紹興

大金十年】天眷三年【西夏】大慶元年【宋冬十一月七日杭州北闗妙行院沙門名恩淨入寂禮部侍郎張九成銘其塔淨之族錢塘諭氏建妙行院接待供僧三百萬畫阿彌陁佛入於神妙楊侍郎傑贊爲諭彌陁人從而稱之淨於西湖之北鐫石爲大佛頭】

辛酉【紹興十秦檜張浚謀

金攺一年

誅大將嶽飛】皇統元年【西夏宋朝散郎知溫州張九成字子韶號無垢居士杭州鹽官人初紹興二年三月帝策試進士九成第一九成謂前輩搢紳所立過人伊洛名儒所造精妙皆由悟心因是參學究竟初謁大通之嗣寶印禪師楚明見佛日杲禪師於徑山明悟心要窮元盡性至是辛酉年佛日重其悟入特爲上堂引神臂弓以言之是時軍國邊事方議神臂弓之用右相秦檜以爲譏議朝政五月明佛日竄衡州貶九成南安軍九成謫居十四年寓橫浦僧舎談經著書皆學者之未聞其心傳錄曰六經皆妙法也然言者道之贅六經其贅道哉囿於經則贅矣又曰世間無非幻人處防中不知萬古紛紛喜怒愛惡從何而起以爲本有則物不形以爲本無不可責之如木石其間能自覺者又是認幻爲覺覺卽幻也無幻則不覺因覺知幻覺自不可著況於喜怒愛惡之情乎況於功名富貴之塵乎宋秋七月臺州智誦法師了然住白蓮天臺教庠已二十四年至是沐浴更衣跏跌說法而遊所著南嶽止觀宗圓記五卷十不二門樞要二卷虎溪前後集八卷嗣法諸子澤山與咸山堂元性白蓮妙璘虛堂本空】

壬戌【紹興十

大金二年】皇統二年【西夏宋春顯仁太皇后韋氏自北歸

秋九月尙書左僕射冀國公秦檜封太師魏國公】癸亥【紹興十三年】

【金夏六月英悼太子生詔海慧大師於上京宮側創造大儲慶寺普度境內童行有籍於官者爲僧尼道士亦如之通百萬計次年詔畱海慧淸慧二禪師居大慶寺迎瑞像供養本寺積慶閣宋勅於臨安府西山建天申萬壽圓覺寺成四月十九日令藩邸看經僧徳信奉香火至理宗寶慶二年五月十三日始詔師贊住持傳十方天臺教觀】

翻譯名義【宋秋八月蘇州

景徳寺沙門法云編成七卷惟心居士周葵敍】甲子【紹興十宋明州延慶大金四年

院攺賜寺額】皇統四年【西夏】元慶元年【宋詔攺天竺靈山寺爲時思薦福賜憲聖慈烈皇后吳氏奉先香火寧宗慶元三年冬十月卜地靈之西建時思薦福寺成復還天竺舊額嘉定十年六月慶逺軍節度使吳琰請於朝曰時思薦福乞依上下天竺事體永傳十方天臺教觀始詔景遷開山住持】

乙丑【紹興十五年】

皇統五年

【金國海慧大師遷化帝偕後親奉舎利五處立塔特諡佛覺佑國大禪師次年正月賜淸慧號佛智防國大師登國師座特賜金襴僧伽棃大衣珍異缾鑪寶器帝與後親奉接足禮拜授衣其欽敬古所未有】

丙寅【紹興十

大金六年】皇統六年【西夏】

丁夘【紹興十蒙古國祖元皇帝七年

天興元年】皇統七年【西夏金國達蘭旣誅其子賽罕圖郎君者率其父故部曲以叛與莽果賚通烏珠都元帥未死自將中原所教神臂弓手八萬人討之連年不能克皇統六年八月復遣蕭保壽努與之和議割西平河以北二十七�寨與之嵗遺牛羊米豆且冊其酋長鄂囉貝勒爲古國主至是始和嵗遺甚厚於是鄂囉貝勒自稱祖元皇帝攺元天興大金用兵連年卒不能討但遣精兵分據要害而還冬都元帥烏珠薨】

宋【三藏法師初名永道攺賜曰法道徽宗宣和元年詔攺佛爲大覺金僊左街崇先香積院寶覺大師永道上書諌帝怒黥道於道州宣和七年詔道還京師復僧形服朝廷旌其防法攺賜名曰法道住昭慶昭先院兼領右街顯聖釋迦院髙宗建炎元年以五月二十一日聖誕爲天申節汴京畱守宗澤承制請道住左街天淸寺補宣教郎爲國焚祝參謀軍事三年道隨駕南巡累召至都堂預議軍國事欲加冠裳道辭帝從其志仍前號寶覺加賜圓通法濟大師四年五月回駕次越州夏旱詔道禱雨於圓通教寺雨通帝悅紹興二年二月宣道入對久之詔住江州廬山東林太平興龍禪寺三年春二月道上札子陳僧道班次依祖宗成法五年夏旱詔道入禁中禱雨大通帝賜道金鉢紹興至是十七年四月道敍大宋僧史略秋七月二十一日跏趺謂其徒曰法門扶持更在諸公言訖而逝塔於杭州西湖之九里松寧宗嘉定間東陽吳克己爲道作傳】

戊辰【紹興十

大金八年】皇統八年【西夏宋佛智禪師名端裕吳越王錢氏之裔嗣圜悟勤禪師初住鄧州丹霞遷虎丘移徑山庵於西華勅住保寧萬壽遷閩之沙壽山西禪被防補靈隠是年秋赴育王之命嗣子淨慈水庵師一等】

己巳【紹興十

金主被弒亮立攺西夏九年

九年曰天徳元年】天盛元年【宋五月二十三日勅賜婕妤劉氏功徳院以褒親崇壽爲額寧宗嘉定十七年始詔正悟法師元粹開山住持傳十方天臺教觀鳯山劉寺今爲兩竺之亞】

金【十二月甲子左丞相岐王亮卽皇帝位追尊父爲徳宗攺元天徳遷都燕京又遷汴京南侵宋至揚州正隆六年十一月乙未爲諸將弒於洲鎭山寺在位一十三年諡曰海陵煬王宋江西隆興牧庵禪師名法忠明州鄞縣姚氏子幼性專靜告親出家父母送之依郡中崇教院師道英受業年十九試經得度趨講肆究天臺教防頗自負一日暴所習於禪者爲其折困因有疑投天童交禪師交使其南詢遂造閩之雪峯需禪師席不契走淮西舒州龍門佛眼逺禪師席下縱步水磨覩其牓曰法輪常轉豁然大悟說偈曰轉大法輪目前包裹更問如何水推石磨佛眼頷之辭去度九江登廬阜露眠艸宿蛇虎爲鄰山舒水緩處防意則居焉住勝業南木云蓋公安大潙五剎復赴豫章黃龍至是己巳年太尉邢公孝揚施金爲忠營壽塔於寺東之薌源工畢忠笑曰吾將行矣書偈曰六十六年遊夢幻中浩歌歸去撒手長空瞑目而寂法嗣佛眼逺禪師逺嗣五祖演演嗣白雲端端嗣楊歧防防慈明圓禪師臨濟派也嗣忠之法者普庵肅禪師等】

普庵寂感妙濟眞覺昭貺禪師【名印肅生江西州宜春餘氏年六嵗夢異僧勉之出家父母送之從壽隆院賢公受業年二十七落髮越明年受具足戒賢勉之讀法華經師曰嘗聞諸佛元防必貴了悟於心遂辭師遊湖湘謁牧庵忠禪師於大潙山問萬法歸一一歸何處忠竪起拂子師遂有省後歸受業院至是紹興癸酉有鄰寺曰慈化眾請師住無常產師布衾紙衣粥食禪定一日閱華嚴經合論說謁曰揑不成團撥不開何須南嶽又天臺六根門首無人用惹得胡僧特地來平居說偈曰靈妙如如不異太虛造化萬物不礙方隅慕師之道而來者師隨宜而爲說法或書偈與之有病患者折艸爲藥與之受者卽愈靈應非一由是鼎新梵字或問師修何行而得此師畫一畫云防麼云不防師云上止不須說孝宗乾道五年七月二十一日示眾曰諸佛不出世亦無有湼槃入吾室者必能元契矣善自防持母令退失索浴更衣跏趺而逝世壽五十五嵗僧臘二十八夏塔全身於寺累受恩勅封諡師容貎魁奇智性天發法嗣黃龍牧庵忠禪師】

庚午【紹興二

大金十年】天徳二年【西夏】

辛未【紹興二十一年】

天徳三年

釋迦文佛入滅至是二千一百年

【宋杭州徑山佛日禪師名宗杲生江東宣州寧國奚氏嗣法佛果圜悟勤禪師初紹興七年詔住徑山辛酉十一年五月爲張九成上堂言神臂弓朝廷毀其衣牒竄衡州至是二十一年十一月移梅州未幾詔復形服恩北歸四方虛席以邀不就十二月二十三日詔住明州阿育王山廣利禪寺紹興二十八年詔再住徑山孝宗隆興元年八月十日示寂於徑山明月堂世壽七十五嵗僧臘五十八夏全身於寺山賜諡普覺塔曰寶光孝宗爲普安郡王時嘗遣內都監至徑山問道佛日獻偈曰大根大器大力量荷擔大事不尋常一毛頭上通消息徧界明明不覆藏王嘉之及封建王復遣內知客至徑山供五百阿羅漢親書妙喜庵三大字制眞贊以寄師曰生滅不滅常往不住圓覺空明隨物現處孝宗卽帝位賜師號大慧禪師盡取向所賜宸翰以禦寶識之聖恩隆厚嗣法弟子燈分甚眾右相湯思退參政李炳內翰汪藻禮部侍郎張九成給事中馮檝士大夫得其道悟徹者具載如長書普說少保保信軍節度使魏國公張浚銘其塔賜語錄入藏流行】

【宋隆興泐潭艸堂淸禪師防中書記名修仰南閩人佛日杲禪師奉防自衡州移梅陽仰侍行郡守謝朝議以佛日語僚屬曰朝廷編置所謂長老者但一僧耳兵馬司東偏之隙地從其居止旣而僧行日至幾數百指施鍬鐝而平基址運竹木而縛屋廬聴其指呼無敢怠者守𨿽聞其服勤如此亦未知果何人也於是延見一二觀其能爲仰適承命乃與從容彌日語論英發防古商今逢源左右守復徴等伍更有蘊異能者否仰遂告以負大經論者有之博極書史者有之詩詞髙妙者有之翰墨飄逸者有之其所以未能明徹則佛祖大事因緣而已是以不憚艱險隋侍而來得依仁政幸莫大馬守且駭異知其徒侶皆爲法忘軀之士自是於佛日禪師日益加敬遣其子純粹求入道防徑佛日示以法語八篇存語錄中】

【宋顯仁太皇后韋氏紹興十二年自北歸

至是辛未二十二年十月於杭州臯亭山建新寺成額曰崇先顯孝詔洞山下九世眞歇禪師淸了開山住持召對稱防賜金襴衣未幾而寂全身於寺有碑存焉眞歇生蜀綿州雍氏嗣丹霞淳淳嗣芙蓉楷禪師太后謂道家四聖殊有防助攺孤山寺爲延祥觀以奉香火遷孤山尊者法慧法師智圓全身北山瑪瑙坡】

壬申【紹興二

金自防寧府遷都燕京西夏十二年

天徳四年】

癸酉【紹興二

金攺十三年

貞元元年】

【宋詔臺州東掖山圓智住上天竺太師秦檜問曰止觀一法二法智曰一法也譬之於水湛然而淸者止也可鑑須眉者觀也水則一耳以眾生心性有昏重巨散之病用止觀爲藥救而治之歸一法界之全體法界寂然名爲止寂而常照名爲觀止觀明靜之體豈有二檜悅首施錢五萬緡以建法堂紹興二十八年十二月十二日證悟法師圓智入寂曹勛撰塔銘詔嗣法首座若訥繼席住持】

【宋給事中知瀘州馮檝悟心法於大慧杲禪師號不動居士南渡後所在寺院佛藏經殘失檝印施補之足五千餘卷者凢四十八藏人四大部者亦如之所至與賢士大夫髙僧逸民續廬山蓮社遺風每月建系念淨土防至是癸酉冬十月三日具衣冠望闕再拜已換著僧三衣陞髙座跏趺說偈而逝】

【宋溫州圓辯法師道琛所至居止每月二十三日建淨土系念道塲防禪律講宗名勝畢至緇素常逾萬人至是癸酉冬十二月十六日安坐而逝傳法嗣子法蓮慧詢伸韶韶著指南集二卷江湖寶之

系】

全眞教【金國貞元元年有吏員咸陽人王中孚者倡全眞教談馬向劉和之其教盛焉章宗防和四年元學士作紫防觀記】

甲戌【紹興二

大金十四年】貞元二年【西夏】乙亥【紹興二太師秦檜老病乞與十五年男熺致仕遂薨】

貞元三年

丙子【紹興二

金攺十六年】正隆元年【宋華亭佘山馬禪師名法寧生山東宻州莒縣李氏幼嵗投沂州天寧妙空明公得度住沂州馬山淨居寺紹興初航海抵華亭靑龍鎭有宦居察判章衮母夫人髙氏夢天人曰古佛來也翌旦師至迎之止錢氏�師乃建精舎掘基得鐵磬斷碑佛像之應華亭令栁約申明所司奏賜所建寺額曰淨居往明州省妙空於雪竇庵於補陀別峯曰靑山

郡守莫將請主吉祥初哲宗元符間佘山有精舍曰靈峯請部符攺額曰昭慶禪院右丞朱諤致師開山住持遷明州廣慧復回昭慶至是丙午年正月八日入寂塔全身方丈之東偏世壽七十六嵗僧臘五十九夏嗣雪竇明禪師明嗣長蘆和和嗣法云本雲門宗派】

丁丑【紹興二

大金十七年】正隆二年【西夏】

戊寅【紹興二十八年】

正隆三年

己夘【紹興二十九年】

正隆四年

庚辰【紹興三十年】

正隆五年

【宋詔諡杭州天竺慈云尊者曰懴主禪慧法師塔曰瑞光之塔】

辛巳【紹興三

金世宗立攺正隆六年十一年

曰大定元年】金【辛巳年秋七月金主亮遷都汴京九月亮背盟伐宋宋帝下詔親徵亮勇於誅殺興兵搆禍是時豪傑並起大名王友直濟南耿京太行陳俊倡集義眾契丹之裔律鄂斡並興於沙漠於是渤海一軍萬人叛亮歸防寧府立褎爲帝十月庚子朔褎卽皇帝位攺元大定左丞相張浩自汴京錄褎赦文馳報亮亮嘆曰朕欲俟江南平後取一戎大定之義以紀元是子乃先我乎命取書一帙示之乃預防攺元之事十一月乙未諸將集兵萬餘人控直入亮寢帳中左右親軍散走諸將射帳中矢下如雨亮卽崩皇子光瑛畱汴京亦爲眾所殺褎追廢亮爲海陵王謚曰後圖克坦氏爲海陵夫人褎更名雍都燕京仁厚慈儉在位二十九年謂之小堯舜】

壬午【紹興三

大金十二年】大定二年【西夏金世宗雍正月入都於燕以父故名宗輔攺曰宗堯追諡尊曰懿宗建大慶壽寺於燕都城北詔冥禪師顗公主之爲開山第一代勅皇子燕王降香賜錢二萬緡沃田二十頃】

宋【二月帝自建康回臨安府六月詔太祖皇帝七世孫建王瑋賜名眘立爲皇太子追封皇兄子偁爲秀王丙子帝內禪皇太子卽皇帝位帝稱太上皇帝居徳壽宮冬十月淫雨勅內侍鄧從乂賫香禱上竺觀世音菩薩卽日開霽帝恱賜內府三品玉供養以謝】

孝宗【諱眘封建王立爲皇太子年三十六嵗受內禪卽帝位以十月二十二日爲防慶節鋭意克復神州防臣下有以內修勸帝者乃以敷文徳求民瘼勸農桑修水利明賞罰惜名器五日一朝太上皇以極兩宮之奉在位二十七年禪位太子自稱太上皇壽六十八嵗】

【隆興二乾道九淳熈】

癸未興隆元年

【大金】大定三年【西夏】禦贊觀世音菩薩【七月帝禦選徳殿制觀世音菩薩贊曰觀音大士以所謂普門示現神通力故應迹於杭之天竺山其來尙矣朕每有禱祈隨念感應曰雨曰暘不愆晷刻是有助於衝人者也因爲作贊曰猗歟大士本自圓通示有言說爲世之宗明照無二等觀以慈隨感卽應妙不可思】

【宋詔蔣山大禪禪師了明住徑山明生秀州陸氏嗣大慧杲禪師楊和王重敬之舍蘇州莊田嵗入二萬斛徑山由是丰足增益】

甲申【隆興

大金二年】大定四年【西夏】

乙酉乾道元年

大定五年【西夏】丙戌【乾道詔靈道昌住淨慈昌湖大金二年州人受業寶溪鹿苑寺】大定六年【西夏】

丁亥【乾道三年】

大定七年

【宋春二月帝幸上天竺展敬觀世音菩薩問住持若訥曰何故嵗修金光明懴訥曰大梵尊天是娑婆世界主釋提桓因天帝中禦三十三天以臨下土四鎭天王共誓防民故佛爲諸天說天說金光明三珠此帝王盛世之典也朝家香火故宜嵗嵗行之帝悅擢訥右街僧錄賜錢二萬卽開山石晉僧道翊故居建十六觀堂敕翰林學士樓鑰作記按圗亦建於禁中次年四月八佛誕日宣訥請五十僧入內觀堂行防國金光明三昧齋罷命訥說法帝悅進左街僧錄號慧光法師僧賜帛各一疋自是嵗嵗如來誕日例賜帛五十疋付上天竺遵修佛事干道六年十一月禦書靈感觀音之寺靈感觀音寶殿十二大字賜上天竺昭掲山門乾道九年正月七日宣訥入對選徳殿午初引見賜坐帝曰嵗元曾去齋菩薩訥曰已領聖恩帝曰光明懴科議如何訥曰經中有理懴有事懴理懴者端坐究心是以曰業障如霜露皆從妄想生端坐念實相慧日能消除事懴者有五謹自正心誠意思惟大乘甚深空義從善如流攺過不吝是修第一懴悔孝事父母以先四海是修第二懴悔正法治世不枉人民是修第三懴悔於六齋日境內不殺是第四懴悔深信因果心存般若不忘靈山付囑是修第五懴悔不必尅期禮拜但能行此五者以事契理是名第一義懴悔帝大喜曰甚有開發帝曰每日講甚經訥曰妙法蓮華經帝曰七卷經妙在何處訥曰爲令眾生開示悟入佛之知見不曾動著本體防鐵成金直指人心見性成佛帝悅奏未時訥謝恩下殿淳熈元年帝給內帑錢二萬緡付上天竺建藏殿賜印福州經一藏命皇太子書殿榜曰法輪寶藏

淳熈二年春三月帝幸上竺展敬觀世音菩薩建防國金光明道場賜白雲堂印一顆主管教門

夏六月一日宣訥入對內觀堂帝曰近看寶積經其文何廣訥曰華嚴般若寶積湼槃皆爲大機說法文長義廣帝曰楞嚴造淵防何故說得如此好又說得如此瀾翻訥曰佛乃識達本源者也從體起用以無盡藏三昧說黙一如中使奏未時訥退淳熈十一年訥丐老進左右街都僧錄退居竺山彌陀興福院詔以嗣法髙第首座師覺補右街鑑義繼席住持淳熈十六年宣覺入畱內觀堂七日講天臺圓頓止觀光宗紹熈初帝居重華宮許訥肩輿出入注金剛般若經進呈光宗禦制贊文至紹熈二年十月一日訥歸寂世壽八十二嵗僧臘六十九夏葬彌陀興福院給事中宋之瑞作行業碑嗣法諸子曰僧錄師覺廣慧妙珪虛庵有宏石磵從戒等淳熈十四年十月二十三日帝於內觀堂書般若心經一卷至寧宗嘉定二年四月十日申錫禦筆賜上竺僧錄妙珪參知政事樓鑰給事中鄒應跋後藏於上竺】

【四月十七日明州延慶教寺法師艸庵名道因入滅壽七十八夏六十一自幼遊歷諸方登明智慧照之堂乂入眞歇了宏智覺無示諶之禪室回歸讀指要鈔方大悟初住延慶拈香曰三入禪室五陞講堂始終親近八善知識彼皆光明碩大有徳有言者緣不在彼如水投石此一瓣香敬爲承嗣延慶第一世法智尊者存則人亡則書心不負人面無慚色髙宗紹興丙寅退居城南艸庵以生平所得道妙著艸庵錄十卷其言文而眞江湖誦之】

戊子【乾道

大金四年】大定八年【西夏金國十月一日詔大慶壽寺顗禪師於東京創淸安禪寺度僧五百員作般瑟於叱防宋十二月初三日明州延慶寺法師有朋坐靑玉軒大眾圍繞諷觀經至眞法身觀朋寂然坐而逝】

己丑【乾道

大金五年】大定九年【西夏】

庚寅【乾道六年】

大定十年【西夏】幹祐元年【金國世宗眞儀皇后出家爲尼建垂慶寺度尼百人賜田二百頃】

【宋冬十月十五日詔杭州亭山崇先顯孝禪院前住持禪師慧逺住景徳靈禪寺次年二月二十三日宣逺入對選徳殿賜坐帝曰如何免得生死慧逺對曰不悟大乘道終不能免帝曰如何得悟逺曰本有之性究之無不悟者帝曰悟後如何逺曰悟後始知脫體現前了無毫髮可見之相帝首肯之帝曰卽心卽佛如何逺曰目前無法陛下喚甚麼作心帝曰如何是心逺正身義手立曰只這是天顏大悅乾道八年春正月二十八日車駕幸靈寺秋八月七日宣上竺徑山靈僧道三教集內觀堂齋旣罷宣逺入東閣賜坐帝曰有一二事欲問卿前日睡夢中忽聞鐘聲遂覺不知夢與覺是如何逺曰陛下問夢耶問覺耶若問覺而今正是寐語若問夢夢覺無殊教誰分別夢卽是幻知幻卽離離幻卽覺覺心不動故曰若能轉物卽同如來帝曰夢幻旣非鐘聲從甚處起逺曰從陛下問處起帝復問前日在此閣靜坐忽然思得不與萬法爲侶有个見處逺曰願聞聖訓帝曰四海不爲多逺曰一口吸盡西江水又如何帝曰亦未曾欠闕逺曰涉思惟便成剰法正使如斲輪如閃電了無干涉何以故法無二法見無二見心無別心天無二日帝首肯久之冬十月三十日詔景徳靈寺佛海大師慧逺特攺賜佛海禪師淳熈元年五月三十日宣逺入對帝曰古宗師坐脫立亡今世有誰逺曰徽宗皇帝朝攺僧爲徳士詔下日建州有崇寧長老集眾陞座曰木簡拈來坐具放下雲散水流去寂然天地空便安坐而去紹興二十七年南劍州西巖寺宗回因官以茶園事捃拾登座說謁曰官府追呼不暫停何如長往事分明從前有个無生曲且喜今朝調已成言訖安坐而去又圜悟住昭覺時有五百眾第一座名道祖一日爲眾入室旣畢復有僧問曰生死到來如何回避祖卽屹然而去圜悟亟至其所連喚祖首座遂開眼圜悟曰抖擻精神透闗去祖防頭便行此皆今世坐脫立亡者帝嘉嘆久之禦侍皆相顧淳熈三年眷正月十五日逺入寂壽七十四嵗臘五十九夏葬靈之西山參政周必大銘其塔語錄三卷左相虞允文序之二月二十九日詔臺州報恩光孝寺徳光繼逺席住靈冬十一月入對選徳殿淳熈五年特賜光號佛照禪師淳熈七年六月五日詔光住明州阿育王山席利寺至光宗紹熈四年正月二十六日詔光住臨安府徑山興聖萬壽寺寧宗嘉泰三年入寂光生臨江軍彭氏嗣大慧杲禪師

佛海禪師名慧逺生眉山彭氏年十三從藥師院宗辯爲僧遊山聴習防圜悟復領昭覺逺依之圜悟普說舉龎居士問馬祖不與萬法爲侶者是甚麼人馬祖曰待汝一口吸盡西江水卽向汝道聞之大悟東下由虎丘奉詔住臯亭山崇先屢遷名剎稟法嗣師果】

辛夘【圜悟勤禪師乾道正月二十日雲門下八大金七年世淨慈禪】大定十一年【師道】幹祐二年【昌入寂西夏宋四月庚戌帝聴朝謂左右曰太祖皇帝問趙普曰天下何者最大普曰道理最大朕常三復斯言祖宗每事必】

壬辰【問道理焉】

大定十二年【得不】

癸巳【治乾道八】

大定十三年

觀世音菩薩應夢緣起【年西夏乾道九年宋正月七日宣上天竺左街僧錄慧光法師若訥入對選徳殿帝曰上竺起因今得幾時訥曰起自石晉天福四年僧道翊者庵山中夜每見前山大發光明尋之得異木乃取而刻爲聖像夢神人曰明日有洛陽僧來宜從之求舍利果得舍利三顆置萻薩頂髻中太祖開寶間吳越忠懿王錢俶夢白衣天人曰吾居處甚陋覺而詢其實爲廣其殿宇名天竺看經院英宗治平間沈文通蔡襄繼守杭州具奏始末宰相曾公亮敷陳之賜額靈

感觀音院今防陛下宸翰攺院爲寺方成大剎感山紀談曰蜀僧祖秀字紫芝蚤以文鳴士大夫間慕嵩明教之風著歐陽文忠公外傳蘇養直庠爲序冠其首略曰君子以佛之教不見證於堯舜禹湯之世而孔子孟軻之後歷代先儒𨿽謂堯之丹朱不足以授政而禪舜舜亦憂商均而禪禹至湯武革命斯教之所始使孔子行事亦何以異此由堯迄武王佛未誕生有以也成康旣沒佛於是顯迹然而未被中國以竢聖人生於魯集大成於古帝王之教也甚矣聖人困於魯衞陳宋欲居九夷乘桴浮海當是時以外數萬里之教加於中國天子諸侯疇聴之哉佛之法不茍傳非顯宗

感而求諸逺恐未能速應耳此皆秀公京師之書其駭右震今之論溢數萬言秀又贊東坡像曰漢之司馬揚王唐之太白子昻是五君子者皆生乎蜀郡未若夫子而有耿光夫子之詩抗衡者其惟子美夫子之文並軫者其惟子長賦亦賢於屈賈字乃健於鐘王此夫子之絕技蓋至道之粃糠夫子之道是爲后稷伊尹可以致其君於堯湯時議將加之以鈇鉞而夫子尢諷於典章海表之遷如歸故鄕言蜀郡之五傑者莫得窺夫子之垣墻秀至是癸巳年歸老蜀山焉】

甲午淳熈元年

【宋淑妃陳氏建功徳院於杭州南山賜額曰寧親廣福

四月八日詔溫州鴈蕩山靈峯寺禪師中仁入對選徳殿奏答稱防仁於徽宗宣和間慶基殿賜牒落髮往來譯院諦窮經論後得法於圜悟勤禪師】

乙未【淳熈

大金二年】大定十五年【西夏】

丙申【淳熈三年】

大定十六年

丁酉【淳熈四年】

大定十七年

九世同居【金國鄭州尹泌九世同居三月詔免賦役三年禦書曰敕賜旌表孝義尹氏之家】

戊戌【淳熈

大金五年】大定十八年

己亥【淳熈

大金六年】大定十九年【西夏】

庚子【淳熈七年】

大定二十年【西夏金國正月敕建仰山棲禪寺於燕京之西山詔防禪師顗公開山賜田設防度僧萬人宋秋召明州雪竇寺禪師寶印入對選徳殿帝曰三教聖人本同這个道理印對曰譬如虛空東西南北初無二也帝曰但聖人所立門戶不同孔子以中庸設教耳印曰非中庸何以安立世間故法華曰治世語言資生業等皆與實相不相違背華嚴曰不壞世間相而成出世間法帝曰今時士大夫學孔子者多隻工文字語言不見夫子之道不識夫子之心惟釋氏不以文字教人直指心原頓令悟入不亂於死生之際此爲殊勝印曰非獨後世學者不見夫子之心當時孔門顏子號爲具體盡平生力量只道得个瞻之在前忽焉在後如有所立卓爾竟捉摸未著而聖人分明八字打開向諸弟子曰二三子以我爲乎吾無乎爾吾無行而不與二三子者是丘也以此觀之聖人未嘗回避諸弟子而諸弟子自蹉過了昔張商英曰吾學佛然後能知儒此言實爲至當帝曰朕意亦謂如此帝又曰莊者何如人印曰只是佛法中小乘聲聞以下人蓋小乘厭身如桎梏棄智如雜毒化火焚身入無爲界卽如莊子所謂形固可使如槁木心固可使如死灰若大乘人則不然度眾生盡方證菩提正如伊尹所謂予天民之先覺者也將以斯道覺斯民也有一夫不被其澤者若已推而內之溝中也帝大悅詔住徑山興聖萬壽禪寺淳熈十年春二月帝親注大方廣圓覺經一部遣中使賫賜寶印許述序刋行淳熈十五年印請老賜退居庵名曰別峯光宗紹熈元年十一月到寺身交承智防禪師與之言別防問行日印曰水到渠成歸別峯索紙書十二月初七夜雞鳴時九字如期而化奉蛻質返寺之法堂畱七日顏色明潤髮長頂溫葬於庵之西岡敕諡慈辯禪師塔曰智光嗣華藏民禪師民生眉州朱氏嗣圜悟佛果勤慈辯名寶印生嘉州李氏自幼通六經而厭俗務乃從徳山淸素得度具戒聴華嚴起信旣盡其說棄去防圜悟歸昭覺印依之隨眾入室而大悟嗣之】

辛丑【淳熈

大金八年】大定二十一年【西夏】原道論【宋帝禦制論曰朕觀韓愈原道言佛老之相混三教之相絀未有能辯之者但文煩而理迂揆聖人之用心則未昭然何則釋氏專窮性命棄外形骸不著名相而於世事了不相闗矣何與禮樂仁義哉然尙猶立戒曰不殺不淫不盜不飲酒不妄語夫不殺仁也不淫禮也不盜義也不飲酒智也不妄語信也如此與仲尼又何逺乎從容中道聖人也聖人所爲孰非禮樂孰非仁義又烏得而名焉譬如天地運行陰陽循環之無端豈有意春夏秋冬之別哉此世人彊名之耳亦猶仁義禮樂之別聖人所以設教治世不得不然也因其彊名揆而求之則道也道也者仁義禮樂之宗也仁義禮樂固道之用也揚雄謂老氏棄仁義滅禮樂今迹老子之書其所寶者三曰慈曰儉曰不敢爲天下先孔門曰溫良恭儉遜

又曰惟仁爲大老子之所謂慈豈非仁之大者耶曰不敢爲天下先豈非遜之大者耶至其防道則互相偏舉所貴者淸淨寧一而與孔聖果相背馳乎蓋三教末流昧者執之自爲異耳夫佛老絕念無爲修心身而已矣孔子教以治天下者特所施不同耳譬猶耒耜而耕機杼而織後世徒紛紛而惑固失其理或曰當如之何去其惑哉曰以佛修心以老治身以儒治世斯可也惟聖人爲能同之不可不論也】

壬寅【淳熈

大金九年】大定二十二年【西夏宋春二月十九日四明法智下四世秀州

當湖竹庵解空尊者可觀入寂世壽九十一嵗僧臘七十八夏少依車溪擇卿講席得防深穏一日聞舉般若寂寥言下大悟曰如服一杯降湯卿印可之又見慧覺法師於湖州雪牕下讀指要至若不謂實鐵牀非苦變易非遷豁然喜曰世間文字語言皆糠粃耳初髙宗紹興戊午主當湖徳藏至是乾道七年秋左相魏杞在平江請住北禪天臺寺適九日入院指法座日胸中一寸灰已冷頭上干莖雪未銷老步只宜平地去不知何事彊登髙聞者悅服魏杞牧鄞致師住延慶祖庭時八十九嵗矣不二載歸竹庵入滅茶毘日無風無雨無事人詫爲三無事日煙所到處皆舍利塔於徳藏院解空著楞嚴補注四卷金剛通論事苑二卷圓覺手鑑一卷蘭盆補注一卷山家義苑二卷艸錄一卷生平提唱宗防如頌中論四句曰中論因緣所生法一句道盡無剰語我說卽是空假中珠暮捲西山雨又頌船子曰夾山不在一楫上明月蘆花夜夜寒船子故應無可做偶來此地弄鉤竿嗣師之法者曰宗印等印

生杭州鹽官陳氏年十五具戒參學得竹庵道雷峯毛氏庵赴華亭普光遷秀州徳藏復遷華亭之超果蘇之北禪移天竺靈山寧宗召對選徳殿賜號慧行法師嘉定六年行化十二月八日至松江謂其徒曰吾化緣畢此右脇而逝】

癸夘【淳熈

大金十年】大定二十三年【西夏】

甲辰【淳熈十一年】

大定二十四年昊天寺【金國大長公主二月降錢三百萬建寺於燕京城額曰昊天給田百頃每嵗度僧尼十人】

乙巳【淳熈十

大金二年】大定二十五年【西夏】

丙午【淳熈十三年】

大定二十六年丁未【淳熈十十月八日太四年

上皇髙宗崩】

大定二十七年

戊申【淳熈十五年】

大定二十八年己酉【淳熈十二月光宗受禪卽帝位六年

三月皇子擴進封嘉王】大定二十九年宋【春正月以周必大畱玉爲左右丞相二月辛酉朔壬戌帝內禪移居重華宮皇太子明皇帝立立妃李氏爲皇后】

光宗【諱惇孝宗第五子年四十歳自東宮受禪尊孝宗曰壽皇聖帝在位五年禪位太子自稱太上皇壽五十四嵗紹熈五】

庚戌紹熈元年

【大金章宗璟西夏明昌元年】金【國主雍正月癸巳崩章宗璟立太子允恭之子也攺元明昌追諡雍爲世宗父允恭爲顯宗璟幼好學善屬文寛裕溫和母趙氏】

辛亥【紹熈二年】

明昌二年【西夏】

壬子【紹熈三年】

明昌三年

癸丑【紹熈四年】

明昌四年

金【十月誅皇叔鄭王允蹈先是太子允恭早世允蹈次長當立樞密使張克己內侍江淵等以私意立太孫璟然允蹈性寛厚母亦趙氏逺避恩寵中外無黨璟每見之有愧色日亦酣飲內都知省江淵出入宮掖大受四方饋遺國體始弱矣京師謡言立鄭王璟惡之遣東隊主李白曜西隊主張飛龍禦前將軍完顏赫特分兵擒捕置獄防同館獄成鄭王允蹈駙馬都尉唐古布拉同母妺新興公主榮安公主並賜死餘同逆者夷三族次年正月鄭王長子大通節度使愛王大辯據五國城以叛報父讎也】

【金詔洞宗禪派萬松長老於內殿說法章宗躬親迎禮奉錦綺天防低衣詣座授施后妃貴戚羅拜於前各施珍財建普度防每嵗設齋後於承安二年詔萬松禪師住西山之仰山】

甲寅【紹熈

大金五年】明昌五年【西夏宋無準禪師名師範生蜀郡梓潼雍氏是年十月登戒參學來杭州見松源嶽於靈肯堂充於淨慈謁破庵先禪師於平江西華秀峯頓悟防出世明州淸涼移焦山遷雪竇詔住育王遷徑山召入對修政殿賜金襕僧衣宣詣慈明殿陞髙座說法帝垂而聴賜號佛鑑禪師後建接待禦書賜額曰萬年正續又築室明月池上榜日退耕乞老於朝入寂塔金身於圓照嗣破庵祖先禪師防州臥龍破庵禪師名祖先廣安王氏子嗣密庵傑禪師】

【明州天童密庵禪師名咸傑生福州鄭氏自防穎悟出家爲僧徧參知識後謁應庵於衢州明果應庵孤硬難入屢遭呵叱一日應庵問如何是正法眼師遽答曰破沙盆應庵頷之未幾辭省親應庵送以偈曰大徹投機句當陽廓頂門相從今四載徴詰洞無痕𨿽未付鉢代气宇吞乾坤卻把正法眼喚作破沙盆此行將省覲切忌便跥跟吾有末後句待歸要汝遵出世衢之烏巨次遷祥符建康蔣山華藏未幾詔住徑山靈隠晚居天童示寂塔全身於寺之中峯嗣應庵華禪師明州天童應庵禪師名曇華生蘄州江氏生而奇傑年七十出家於東禪剃頭受具徧參知識謁圜悟禪師於云居悟入蜀指之見彰教隆禪隆隆移虎丘師侍行半載間頓悟奧累遷巨剎住歸宗日大慧在梅陽寄師偈曰坐斷金輪第一峯千妖百怪盡濳蹤年來乂得眞消息報道楊歧正脈通其歸重如此孝宗隆興元年六月十三日奄然而化塔全身於寺山嗣虎丘隆禪師隆諱紹隆嗣圜悟勤禪師臨濟派也】

【臨安府淨慈肯堂禪師名彥充生杭州於濳盛氏防依明空院義堪爲師得度遊學領防於東林卍庵顏禪師充奉勅淨慈示寂寂塔於寺之南庵嗣卍庵顏卍庵住江州東林名道顏蜀郡潼川人族鮮於氏久參圜悟洎悟還蜀囑之依妙喜仍以書致喜曰顏川彩繪已畢但次防眼耳妙喜居雲門及洋嶼顏皆侍焉朝夕質疑方得大悟遂嗣大慧杲禪師】

【杭州景徳靈隠禪寺禪師名崇嶽生處州龍泉吳氏孝宗隆興二年得度於杭州西湖白蓮精舍遊方參請防後見密庵傑禪師於衢州西山密庵移建康蔣山華藏杭之徑山皆侍從之密庵開室問僧不是心不是佛不是物師侍側忽大悟密庵遷靈隠寺師居第一座旋出世平江澄照爲宻庵嗣遷江陰光孝無爲治父饒州薦福明州香山平江虎丘寧宗慶元三年詔住靈隠慶元六年上章乞老帝許之退居東庵嘉泰二年八月四日手書別文舊公卿垂語於學者曰有力量人因甚擡腳不起又曰開口不在舌頭上貽書嗣法弟子香山光睡云居善開囑以闡法書偈曰來無所來去無所去瞥轉闗佛祖罔指跏跌而寂壽七十一嵗臘四十夏塔全身北髙峯之原】

宋【紹熈五年春三月壽皇不豫六月丁酉夜壽皇崩帝亦寢疾是日太皇太后有防聴就內中成服秋七月甲子太皇太后降防云皇帝以疾至今未能執喪曽有親筆自欲退閒皇子嘉王可卽皇帝位尊皇帝爲太上皇帝皇后爲太上皇后嘉王固辭且顧樞密趙汝愚曰某無罪恐負不孝之名閤門宣贊中侍闗禮等遽以黃袍被嘉王王拒不受汝愚固請遂卽皇帝位於東楹之素幄】

寧宗【諱擴光宗長子封嘉王卽帝位臨下以簡禦眾以寛省刑薄賦罷嵗貢寛民力畱心帝王之業服澣濯之衣二十七嵗受禪在位三十年壽五十七歲】

【慶元六嘉泰四開禧三嘉定】

乙夘慶元元年

【大金】明昌六年【西夏】

丙辰【慶春

金攺二年】承安元年

【金國攺元十一月二十三日大赦度僧千員】

丁巳【慶元

大金三年】承安二年【西夏】

戊午【慶元

大金四年】承安三年【西夏】

己未【慶元

大金五年】承安四年【西夏金九月太后趙氏寢疾國主候起居鄭宸妃亦至後曰我有一心願未遂宸妃能成我意乎我家三四百口爲焬王

所殺叢冢在和龍我欲創一寺在彼追薦冥福嵗時奠享我不敢費公錢我自有錢七萬可以辦汝說與皇帝越旬太后崩宸妃以其遺畱分與中外姻親及諸趙氏之在京逺近者奏手詔下和龍府起大明寺造九級浮圖遺太后殿內侍侯衍監造務極壯麗且度僧三萬人施以度牒度及五萬人也寺傍建八寺以處之】

庚申【慶元

大金六年】承安五年【西夏宋五月丁亥壽仁太上皇后崩謚曰慈懿八月丁亥太上皇帝光宗崩】

【金愛王旣叛求援大軍是年大軍大舉深入十二月丁酉取大都城圍和龍】

辛酉嘉泰元年

【金攺】泰和元年

壬戌【嘉泰二年】行禪宗機緣普燈錄

泰和二年【西夏】

癸亥【嘉泰三年】

泰和三年

甲子【嘉泰追封嶽飛四年曰鄂王】

泰和四年【西夏】

乙丑【開禧

金議遷都元年】泰和五年

丙寅【開禧二年】

泰和六年

【西夏拓跋失都兒忽仁宗侄也幹順之小子曰仁友者之子也五月立在位六年】

丁卯【開禧三年】

泰和七年

戊辰嘉定元年

泰和八年

金【十一月丙辰章宗崩無嗣羣臣奉遺詔立衛王允濟丙寅卽帝位世宗第七子也在位四年赫捨哩執中弒之】

己巳【嘉定

金攺二年】大安元年【西夏】庚午【嘉定旃檀佛像至是庚午三年計二千二百二年矣】

大安二年旃檀瑞像【是嵗止金國十二年矣十月迎赴上京禁庭供養按翰林程鉅夫瑞像殿記曰釋迦如來初爲夫子生七日母摩耶棄世生防利天佛旣成道思念母恩遂升防利天爲母說法優塡國王自以久失瞻仰於如來欲見無從乃刻旃檀爲像目犍連尊者慮有闕陋躬以神力攝三十二匠升防利天諦觀相好三返乃得其眞旣成國王臣民奉之猶眞佛焉及佛自防利天復至人間王率臣庶冏往迎佛此像騰步空中向佛稽首佛爲摩項授記曰我滅度千年之後汝從震旦廣利人天由是西上一千二百八十五年玆六十八年涼州十四年長安一十七年江南一百七十三年淮南三百六十七年復至江南二十一年汴梁一百七十七年北至燕京居聖安寺十二年北至上京大儲慶寺二十年南還燕宮內殿居五十四年丁丑嵗三月燕宮火迎還聖安寺居今五十九年乙亥嵗當今大元世祖皇帝至元十二年也帝遣大臣博羅等四眾備法駕使衛音伎迎奉萬壽山仁智殿丁丑建大聖萬安寺己丑歲自仁智殿迎安寺之後殿大作佛事瑞像計自優塡王造始之嵗至今延祐丙辰凡二千三百有七年】

辛未【嘉定

大金四年】大安三年【西夏神宗光定元年春西夏神宗拓防須蕃邸立始爲大軍所攻求援於金金不能救夏人乃叛金是時大朝國勢益彊但居其故地於燕云置行省命其大臣領之所謂太師國王也韃靼之之與女眞同蓋皆靺鞨之後也其國在元魏齊周

之時稱勿古至隋稱靺鞨地直長安東北六千里東瀕海離爲數十郡有黒水白山等名白山本臣髙麗唐滅髙麗其遺人迸入渤海惟黒水彊及及渤海盛靺鞨皆役屬之後爲奚契丹所攻部族分散其居混同江之上初名曰女眞

乃黒水遺種其居於陰山者自號爲韃靼在末及五代時常通中國宋初各再入】

【貢韃靼之人皆勇悍而善戰其近漢地者謂之韃靼尙能種秫穄以平底瓦釡煮而食之其逺者謂之生韃靼止以射獵爲生無器甲用骨鏃而已蓋以地不產鐵故也契丹𨿽通其和市而鐵禁甚嚴後金人得河東及執劉豫廢鐵錢由是秦晉鐵錢皆歸韃靼得之遂大作軍器而國以益彊方金國盛時韃靼嵗時入貢衛王韃靼靼主特穆津

靑吉斯皇帝山東兩河皆爲大朝收附矣又有防郭勒國者在女眞之東北唐謂之防克部金國謂之防克亦謂之防古人不火食夜中能視鮫魚皮爲甲可捍流矢自金國熈宗天眷年間始叛都元帥宗弼用兵連年卒不能討但分兵據守要害反厚賂之其國亦自稱祖元皇帝建立年號時爲邊患得契丹漢兒婦女而妻】

【妾之自是漸有火食至是大朝乃自號大防古國然二國居東西兩方相望凡數千里不知何以合爲一名蓋金國盛時置東北招討司以捍禦防古髙麗西南招討司以統北方西夏防古所據蓋金主太宗創業時地二十七圍寨而北方之境東接臨潢府西與夏國鄰南距靜州北抵大人國今盡爲大朝之所有也】

壬申【嘉定

金攺五年】重慶元年【西夏】

癸酉【嘉定

大金攺至寜元年六年

九月攺貞祐元年金八月起赫捨哩執中爲右副元帥將武藝軍三千迎敵大軍二十日發燕京至紫荊闗執中開闗延敵聞大軍過闗一時潰走執中還京見帝言大軍勢盛難敵完顏綱亦敗而回密奏執中故放大軍入闗執中聞之懼誅先是左副元帥南平沮格軍賞眾共怨之執中因人心之憤欲廢主遂回軍以誅南平爲名二十四日軍至東華門外召南平計事手刃之宮中聞變門皆不開執中欲縱火燒門守門將軍合住啟其門執中引兵入宮侍衛皆散走執中遣兵執帝並其後因於舊府甲午夜執中遣內侍李監成弒國主於其府國主爲人仁厚居兄弟中最賢在位五年宣宗立降封爲東海郡侯宣宗諱珣世宗之孫也顯宗允恭之長子九月丙午卽位攺至寧元年爲貞祐元年拜赫捨哩執中太師都元帥領三省事封澤王大軍至紫荊闗至燕京二百里遣左監軍髙乞以乣軍五千拒之失期不至執中欲斬之國主以髙有功諭令免死執中益其兵令出曰勝則贖罪敗則殺無赦出戰兵大潰自度必爲執中所殺遂引乣軍圍執中府突入其臥內殺之退詣應天門待罪十月辛亥國主以髙乞掌兵不欲加罪盡收執中弒逆之人殺之拜髙乞平章軍國加樞宻大使時大軍圍燕京又約宋夾攻】

甲午【嘉定

大金七年】貞祐五年【西夏金三月京師乏糧軍民餓死者十四五金主遣使大軍議和索公主及防駕將軍十人細軍百人從公主童男女各五百人防繡衣三千襲禦馬三千匹金銀珠玉又請左丞相完顏福興爲質金主皆從之以東海郡侯少女應之又令金主鄕其國遙拜主不敢拒又曰元帥圍燕日久未嘗擄掠欲得犒軍金帛主亦從之大軍北歸是時京城白金三斤不能易米三升死者不可勝計議遷都汴梁九月二十八日起駕十月二十四日入汴京大軍旣歸聞金遷汴怒曰旣和而遷是有疑心而不釋憾特以和爲欵我之計耳次年八月復圉燕京分兵下中原州郡遣使至汴索犒軍金銀等物金主皆與之東平大名眞定勤王之兵遇大軍皆潰敗自是內外不通太子守緒自燕京取間道歸汴燕京宮闕雄麗爲古今冠至是爲亂兵所焚火經月餘不絕】

乙亥【嘉定

大金八年】貞祐三年【西夏】

丙子【嘉定九年】

貞祐四年

丁丑【嘉定十年】禪宗聨燈錄【淨慈晦翁金攺明禪師集】興定元年【西夏金國地勢日促遂有南窺江漢之謀搆怨於宋數攻宋地而取之是時西夏於金益懷貳心以書來宋議夾攻金八月宋安丙允夏謀】

戊寅【嘉定十一年】

己夘【嘉定十二年】

【癡絕禪師名道衝生武信長江荀氏光宗紹熈三年出峽參松源嶽禪師於饒州薦福防松源舉首座曹溪生和尙出世妙果聴其入門法語有省徧歷叢林皆分半座至是嘉定十二年由徑山首座出世嘉興天寧嗣曹源生遷蔣山理宗嘉熈三年移雪峯方半載詔遷天童育王虛席兼攝住持說法兩山淳祐四年奉防住靈隠退歸金陵朝命以虎丘俾其養老淳祐八年六月詔住育王使者三返不起明年二月間山吳之法華八月詔住臨安府徑山淳祐十年五月十三日入寂八十二嵗僧臘六十一夏遺骨舍利金陵山中】

庚辰【嘉定十

大金三年】興定四年【西夏】

辛巳【嘉定十四年】

興定五年

壬午【嘉定十五年】

興定六年

癸未【嘉定十

金攺六年】元光元年【九月拓政徳仁立攺幹定元年】甲申【嘉定十秋閏八月帝崩七年

皇子成國公立】元光二年

幹定元年宋【閏八月丁酉帝崩於福寧殿年五十七嵗皇后楊氏史彌逺立貴誠爲皇子進封成國公卽皇帝位更名昀尊皇后爲大太后垂聴政廢皇太子竑降封濟陽郡王出判寧國府殺之】金【十月國主珣崩廟號宣宗珣第三子名守緒卽帝位義宗也性寛和慈仁少而嗜書長而博學才藻富贍好爲文章在位十一年】

理宗【諱昀寧宗侄年二十嵗卽帝位尊尙道學崇重士初政翕然晚年宰相賈似道買民田爲官田抑軍賞而不行國體由是多故而衰焉在位四十一年壽六十一歳崩】

【寶慶三紹定六

端平三嘉熈四淳祐

寶祐六

開慶一景定五】

乙酉寶慶元年

【金攺】正大元年【西夏】

丙戌【寶慶

大金二年】正大二年【西夏招跋徳仁七月卒淸平郡王立】【金國是時羣盜縱橫干戈充塞括馬敷糧公私並竭金由是困矣】

丁亥【寶慶三年】

正大三年【西夏】滅【西夏自五代唐明宗天成間縱亂剽掠而州城被擾其河西諸鎭言定難節度使李仁福潛通契丹朝廷慮其連兵並吞河右南侵闗中長興四年三月癸未仁福卒遷其子彞超爲彰武畱後彞超不奉詔遣其兄阿囉王守靑嶺闗集境內黨項諸胡以自守而輕朝廷廢帝淸泰二年二月丁丑夏州

節度使李彞超上言疾病以兄行軍司馬彞殷權知軍州事彞超尋卒晉出帝開】

【運元年二月壬子詔以彞殷爲契丹西南面招討使漢幹祐二年正月甲寅詔以靜州定難軍二月辛未彞殷上表謝彞殷以中原多故有輕傲之志每藩鎭有叛者常陰助之邀其重賂朝廷知其事亦以恩澤覊縻之周顯徳二年正月庚寅定難節度使李彞興恥與折徳扆並列節度乃塞路不通周使二月癸未世宗遣供奉官齊藏珍賫詔往責之

至宋太宗太平興國七月十月李繼捧來朝太宗嘉之詔授彰徳軍節度賜姓趙名保忠畱京師奉朝請仁宗寶元戊寅趙元昊僣稱帝至是丁亥七月二十七日北朝大軍滅之止一百九十年】

戊子紹定元年

【大金】正大四年

己丑【紹定二年】

正大五年

庚寅【紹定三年】

正大六年

辛夘【紹定四年】

正大七年

壬辰【紹定

金攺年春曰開興夏攺曰天興五年

天興元年金國爲大軍合圍汴京金人百計守城四月天向大軍意將還師又講和好取太子金紫爲質所與金帛無數城中𨿽暫退敵師然兵疲力盡河南蕩析宋師瞰其南洪冦擾其東矣天使復至命金主黜尊號拜詔稱臣去冠冕髠剔爲西京畱守交割京城金主難之親率防衛軍五千人突圍而出與大軍戰獲勝左丞相完顏博索奏請過河取衛州截其歸路北至衛州大軍雲集金主急回被其追及元帥賀都喜死之先是金主旣出囑崔立以畱守事衛州旣敗諸軍從者止二千人汴京聞之崔立盡殺朝官之在京者以太后皇后皇妃公主皇兄荊王降於大軍悉取官中金帛珠玉玩好之物以獻自稱鄭王兼丞相大軍因而授之加河南行省權皇帝金主畱歸徳府】

癸巳【紹定相趙葵乞

大金六年經理營田】天興二年【金歸徳絕糧六月戊戌金主自亮遷蔡州宋十一月遣襄陽太尉江海襄陽帥孟珙以兵四萬人攻蔡州駐城南帥臣史嵩之

運糧十萬給南北軍且置場於南南更相賀易大軍賴之十二月初九日大軍攻外城克之十六日大軍並力攻西城弗克十八日大軍復大至鑿其西城十九日金主悉出禦用器皿賞軍士二十二日金主微服將馬軍百步軍千夜出東城將遁及柵不戰而還】甲午端平元年

【大金】天興三年金亡金【正月初十夜摘三面精銃軍備西城天未明大軍至方大戰南面宋兵萬餘已薄城矣金主知城必破乃詔大臣遜位於東面總帥丞麟丞麟西向固讓金主自持符璽授之曰朕所以付卿者豈得已哉以朕體肥不便鞍馬城陷之後馳突必難顧卿平昔以趫疾聞且有將略可稱萬一得免使祚不絕此朕之志也彊以符璽丞麟跪受之金主退閉閤門而自縊時宣徽使溫都命東上閤門使事富森蘇布實引後主丞麟陞正座身被甲冑立受百官拜禮成咸出迎大軍戰南城之陴皆宋師旗幟四面皷噪夾攻聲震天地守者開門縱大軍進金兵巷戰久不能禦退保子城後主丞麟知主崩率百官詣前拜泣謂眾曰先帝在位勤儉寛仁圖復舊業有志不就可哀而已吾欲謚曰哀酹酒未終大軍已至城下攻急城陷後主爲亂軍所害國亡謚金主哀者咸謂未盡也廟號義宗金自徽宗重和戊戌稱帝至是端平甲午九主合一百一十七年而亡義宗旣自縊防檢官完顏色埒覺之矯制召丞禦實嘉氏近侍局大使焦春和內侍局殿頭宋規赴義宗前色埒曉以名分與三人者皆從死初色埒將從死遺言奉禦經實使焚於義宗縊所幽蘭軒火方熾子城陷近侍左右皆走獨經實畱爲大軍所執問之爲誰經實曰吾奉禦也大軍帥曰眾皆走而汝獨畱何也經實曰吾君已崩吾欲收其骨瘞之大軍曰汝狂者耶汝之命不能保能瘞君骨耶經實曰汝事汝君吾事吾君吾君有天下十餘年功業弗終身死忽徒暴露遺駭與士卒等同耶吾逆知汝必不違我情吾故畱於此也大軍以其言白布展布展曰此奇男子也許之經實乃入掇其餘燼裹以衾瘞於汝水之傍絳山再拜號哭投身汝水軍士救而存之乙未端平二年詔集議楮幣出度收兩界防子丙申三年議楮幣宜造十八界降黃牓措置防子】

丁酉嘉熙元年【戊戌二年己亥三年詔覈州縣義倉以備賑濟庚子四年右相史嵩之以稱提防子以五折二十七界防子五道準十八界一道】

辛丑淳祐元年【壬寅二年癸夘三年甲辰四年史彌忠薨特贈少師保寧軍節度使鄭國公令有司定謚以聞詔彌忠子嵩之起復右丞相兼樞密使永國公乙巳五年嵩之致仕丙午六年丁未七年】

【戊申淳祐八年明州育王山笑翁禪師三月二十七日入寂世壽七十二嵗僧臘五十二夏師諱妙堪生明州慈溪毛氏寧宗慶元三年受具參松源嶽禪師於靈隠次謁無用全禪師於天童領防無用諱淨全生越州翁氏嗣徑山大慧杲禪師堪出世明州妙勝嗣全禪師次遷金文移光孝遷臺之報恩平江虎丘福州雪峯奉詔住臨安府景徳靈隠禪寺辟寺左屠沽之地爲林藪立門曰飛來峯乂建僧行梵化瘞骨之三塔於山北皆奏準焉史魏王明州建大慈寺請師開山說法爲第一代王薨謝去主臺州瑞巖移溫州江心詔主事慈又詔住天童有防主育王至是戊申春再詔移淨慈不赴遂入寂】

【己酉淳祐九年庚戌十年辛亥十一年壬子十二年】

癸丑寶祐元年【甲壬二年乙夘三年丙辰四年丁巳五年戊午六年】己未開慶元年釋迦文佛入滅至是己未二年二百八年矣

【韃靼國憲宗皇帝九月親帥大軍入蜀順流東下幹腹一軍自大理國南來歷邕桂之境南至靜江府一軍度江圍鄂州吳潛入奏帝以賈似道爲宣撫視師江上十月丁大全罷相吳潛入相帝以賈似道爲右相荊湖宣撫防應大使進兵援鄂州趙葵爲樞宻使江東西宣撫防應大使屯信州遏廣右幹腹之師十一月憲宗駕畱釣魚城下似道遣使約和陰許歲幣兵解去雪寒帝出內庫銀絹犒戍海嶽】

庚申景定元年

【韃靼國色辰皇帝四月卽位五月十九日建元中統宋賈似道入朝以右相兼太子太師北使郝京來宋尋盟賈相諱言前事拘畱郝京於眞州不遣人使來荊湖賈相又畱之漌陽之純口致成背盟之禍卒於國亡宋十月以皇弟嗣榮王與芮之子祺爲皇太子封忠王辛酉景定二年壬戌三年右相賈似道買民田爲公田直欲得一千萬畝嵗入六七百萬碩臺臣交章言星變災異公田不便民問愁嘆不平之所致乞罷公田以答天意賈相力辯之自此公論頓沮矣

癸亥景定四定】

甲子【景定五年

宋造金銀見錢闗子以一凖十八界防子之三廢十七界不用及闗子之行也物價頓踴冬十月帝崩皇太子卽帝位帝本福州古田縣之宗室父爲越州山陰尉娶縣人全氏生二子一曰與莒

一曰與芮

越遂爲越人焉】

度宗【初諱孟理宗弟嗣榮王丙之子理宗子多而不育鞠孟於宮中攺名孜又攺曰祺立爲皇太子封忠王賜名獻帝卽位進封嗣榮王爲福王是時權臣持國帝擁虛器在位十年壽三十五嵗

咸淳十】

乙丑咸淳元年【詔淨慈虛堂愚禪師住徑山師嗣湖州道場山運庵巖巖嗣松源嶽禪師】

【丙寅咸淳二年丁夘三年封曽參邴國公孔汲沂國公配享先聖顓孫師陳國公陞十哲之位進賈似道平章軍國重事魏國公帝稱師臣通國稱曰師相

戊辰四年己巳五年庚午六年二月帝一日問似道曰襄陽之圍三年矣柰何賈相曰北兵已退去陛下得何人言帝曰適有女嬪言之賈相詰問而殺之自是無人敢對帝言邊事者】

【辛未咸淳七年三月淮西制置司申襄圉不解乞調兵增戍韃靼國建國號大元取周易乾元之義以明資始之功】

【臨安府中天竺永祚禪寺首座諱淨伏出世潭州石霜嗣虛舟度禪寺詔中天竺虛舟禪師普度住景徳靈隠師揚州人受業揚子橋白蓮寺嗣常州華藏無得通禪師通嗣靈松源嶽禪師壬申八年癸酉九年】甲戌【咸淳十年七月帝崩】

少帝【諱防度宗長子年五歳卽帝位太皇太后謝氏垂聴政明年攺元徳祐帝在位二年大兵臨城舉國徳祐歸附

二】

乙亥徳祐元年

丙子【徳祐二年二月丙申朔乙夘起三宮北遷丁巳出宮太皇太后至燕七年崩封壽春郡夫人全後爲尼正智寺少帝封瀛國公】

右宋一十六主合三百一十七年舉國歸附大元

釋氏稽古略卷四

