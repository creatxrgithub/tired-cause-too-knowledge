

荷澤神會禪師語錄

﹝唐﹞神會

﹝一﹞問﹕本有今無偈﹐其義云何﹖答曰﹕據涅槃經義﹐本有者﹐本有佛性﹝胡適本有今無者三字﹐可從。﹞﹐今無佛性。問﹕卽言本有佛性﹐何故復言今無佛性﹖答﹕今言無佛性者﹐爲被煩惱蓋覆不見﹐所以言無。本無今有者﹐本無者﹐本無煩惱﹐今有者﹐今日具有煩惱﹐縱使恆沙大劫煩惱﹐亦是今存。故言三世有法﹐無有是處者﹐所謂佛性不繼於三世。問﹕何故佛性不繼三世﹖答﹕佛性體常故﹐非是生滅法。問﹕是勿是生滅法﹖答﹕三世是生滅法。問﹕佛性與煩惱俱不俱﹖答﹕俱﹐𨿽然俱﹐生滅有來去﹐佛性無來去。以佛性常故﹐由如虛空。明暗有來去﹐虛空無來去。以是無來去故﹐三世無有不生滅法。問﹕佛性與煩惱旣俱﹐何故獨斷煩惱非本﹖答﹕譬如金之與礦﹐俱時而生。得遇金師鑪冶烹煉。金之與礦﹐當各自別。金卽百煉百精﹔礦若再煉﹐變成灰土。《涅槃經》云﹕金者諭於佛性﹐礦者諭於煩惱。諸大乘經論﹐具明煩惱爲客塵﹐所以不得稱之爲本。若以煩惱爲本﹐煩惱爲是暗﹐如何得明﹖《涅槃經》云﹕按﹐云字疑衍。只言以明破暗﹐不言以暗破得明。若暗破明﹐卽應經論自共傳﹐胡適本無自字。經論旣無﹐此法從何而立﹖若以煩惱爲本﹐若將煩惱爲本﹐按﹐此句疑衍。不應斷煩惱而求涅槃。問﹕何故經云不斷煩惱而入涅槃。不應勸眾生﹐具修六波羅蜜。斷一切惡﹐修一切善。以煩惱爲本﹐卽是﹝棄﹞本逐末。《涅槃經》云﹕一切眾生﹐本來涅槃﹐無漏智性﹐本自具足。譬如木性火性﹐俱時而生﹐值燧人鉆搖﹐火之與木﹐當時各自。經云﹕木者諭若煩惱﹐火者諭如佛性。《涅槃經》云﹕胡適本有以智火燒煩惱薪﹐經云﹕智慧卽佛性﹐故知諸經十八字。具有此文﹐明知煩惱非本。問曰﹕何故《涅槃經》云﹐按﹐云梵恐衍。第十五梵行品說﹐本有者﹐本有煩惱﹔今無者﹐今無大般涅槃。本無者﹐本無摩河般若﹐今有者﹐今有煩惱。答﹕爲對五陰色身故﹐所以說煩惱爲本。又經云﹕佛言﹐善男子﹐爲化度眾生故﹐而作是說。亦爲聲聞辟支佛﹐而作是說。又第三十六驕《陳如品》﹐梵志問佛﹐身與煩惱﹐何者於先﹖佛言﹐身在先亦不可﹐煩惱在先亦不可﹐胡適本有身與煩惱俱亦不可八字。要因煩惱然始有身﹐驗此經文﹐故知煩惱與身爲本﹐非謂對佛性也。又經云﹕有佛性故﹐得稱爲常。以常故﹐得稱爲本。非是本無今有。第十五卷

云﹕佛性者﹐無得無生﹐何以故﹖非色非不色﹐不長不短﹐不髙不下﹐不生不滅故﹐以不生滅故﹐得稱爲常。以常故﹐得稱爲本。第十九云﹕如暗中有七寶﹐人亦不知所﹐爲暗不見。智者之人﹐胡適本智者作有智。然有明燈﹐持往照燎﹐悉得見之。是人見此七寶﹐終言今有﹐佛性亦非今始有﹐以煩惱暗故不見。謂言本無今有﹐亦如盲人﹐不見日月﹐得值良醫療之﹐卽便得見﹐謂言日月本無今有。以盲故不見﹐日月本自有之。第廿五云﹕一切眾生﹐未來之世﹐定得阿耨菩提﹐是名佛性。一切眾生﹐現在具有煩惱諸結﹐是故不見﹐謂言本無。又第十九云﹔有佛無佛﹐性相常住﹐以諸眾生煩惱覆故﹐不見涅槃﹐便謂爲無。當知涅槃﹐是常住法﹐非本無今有。佛性者﹐非蔭界入﹐非本無今有﹐非已有還無。從善因緣﹐眾生得見佛性﹐以得見佛性故﹐當知本自有知。問﹕旣言本自有之﹐何不自見﹐要藉因緣﹖答﹕猶如地下有水﹐若不施功掘鑿﹐終不能得。亦如摩尼之寶﹐若不磨冶﹐冶當作治。終不明淨﹐以不明淨故﹐謂言非寶。《涅槃經》云﹕一切眾生﹐不因諸佛菩薩善知識方便指授﹐終不能得。若自見者﹐無有是處。以不見故﹐謂言本無佛性。佛性者﹐非本無今有也。

﹝二﹞眞法師問﹕云何是常義﹖答﹕無常是常義。又問﹕今問常義﹐何故答無常是常義﹖答﹕因有無常﹐而始說常﹔若無無常﹐亦無常義。以是義故﹐得稱爲常。何以故﹖譬如長因短生﹐短因長立。若其無長﹐短亦不立。事旣故。義亦何殊﹖又法性體不可得﹐是常義。又虛空亦是常義。答﹕虛空以無大小亦無中邊﹐是故稱爲常義。謂法性體不可得﹐是有。能見不可得體﹐湛然常寂﹐是爲常義。若準有無而淪﹐則如是。若約法性體中﹐亦不無於有。恆沙功徳﹐本自具足﹐此是常義。又不大不小﹐是常義。謂虛空無大﹐不可言其大﹔虛空無小。不可言其小﹐令言大者﹐小家之大﹐今言其小者﹐乃是大家之小。此者於未了人﹐則以常無常而論。若約法性理﹐亦無常﹐亦無無常﹐以無無常故﹐得稱爲常。

﹝三﹞戶部尙書王趙公﹐以偈問三車義。問曰﹕宅中無三車﹐露地惟得一﹐不知何所用﹐而說此三車﹖答曰﹕三車在門外﹐說卽在宅中。諸子聞說時﹐已得三車訖。今者在門外﹐先是乘車出。又問﹕宅中旣得車﹐出外何須索﹖答﹕諸弟子𨿽得訖﹐不知車是車﹐旣不自證知﹐所以門外索。又問曰﹕何處有人得道果﹐豈不自知乎﹖答﹕下文自證﹐所得功徳﹐仍不自覺知﹐以此。問﹕諸子不自知﹐容可門外索。父應知子得﹐何須更與車﹖答曰﹕諸子不自知﹐所以門外索。長者今與車﹐還是先與者。問﹕三車本無實﹐所說乃權宜﹐與者是舊車﹐那應得假物﹖答﹕長者意在一﹐方便權說三。前者說三車﹐三車本是一。問﹕一車能作三﹐三車能作一。何不元說一﹐辛苦說三車﹖答﹔若爲迷人得﹐一便作三車﹔若約悟人解﹐卽三本是一。

﹝四﹞崔齊公問﹕禪師坐禪一定已後﹐得幾時出定﹖答曰﹕神無方所﹐有何定乎﹖又問﹕旣言無定﹐何名用心﹖答曰﹕我今定上不立﹐誰道用心﹖問﹕心定俱無﹐若爲是道﹖答曰﹕道只沒道﹐亦無若爲道。問﹕旣言無若爲﹐何處得「只沒道」﹖答﹕今言「只沒道」﹐爲有「若爲道。」若言無「若爲」﹐「只沒」亦不存。

﹝五﹞廬山法師問﹕何者是中道義﹖答曰﹕邊義卽是。問﹕今問中道義﹐何故答邊義是﹖答曰﹕今問中道義﹐何故答邊義是﹖答曰﹕今言中道者﹐要因邊義立﹔若其不立邊﹐中道亦不立。

﹝六﹞補部侍郎蘇晉問﹕云何是「大乘」﹐何者是「最上乘」﹖答曰﹕菩薩卽「大乘﹐佛卽『最上乘'」。問曰﹕菩薩卽「大乘」﹐佛卽「最上乘」。問曰「大乘」「最上乘」﹐有何差別﹖答曰﹕言「大乘」者﹐如菩薩行檀波羅蜜﹐觀三事體空﹐乃至六波羅蜜﹐亦復如是﹐故名「大乘」。「最上乘」者﹐但見本自性空寂﹐卽知三事本來自性空﹐更不復起觀。乃至亦度亦然﹐是名「最上乘」。又問﹕若無緣起﹐云何得知﹖答﹕本空寂體上﹐自有般若智能知﹐不假緣起。若立緣起﹐卽有次第。

又問曰﹕見此性人﹐若起無明﹐成業結否﹖答﹕𨿽有無明﹐不成業結。問﹕何得不成﹖答﹕但見本性體不可得﹐卽業結本自不生。

﹝七﹞潤州刺史李峻問曰﹕見有一山僧禮拜嵩山安禪師言「趁粥道人。」又一授記寺僧禮拜安禪言﹐禪下脫師字。「措粥道人」。問此二若爲﹖答﹕此二俱遣。問﹕作沒生遣﹖答﹕但離卽遣。問﹕作沒生離﹖答﹕我今只沒離﹐無作沒生離。問﹕爲復心離﹐爲是眼離﹖答﹕今只沒離﹐亦無心眼離。問﹕心眼俱不見﹐應是盲人。答﹕自是盲者唱盲﹐他家見者﹐元來不盲。經云﹕是盲者過﹐非日月咎。

﹝八﹞張燕公問﹕禪師日常說無念法﹐勸人修學﹐未審無念法有無﹖答曰﹕無念法﹐不言有﹐不言無。問﹕何故無念不言有無﹖答﹕若言其有者﹐卽不同世有﹔若言其無者﹐不同世無。是以無念不同有無。問﹕「喚作是沒勿﹖答﹕不喚作勿。問﹕異沒時作物生﹖答﹕亦不作一物。是以無念不可說﹐今言說者﹐爲對問故﹔若不對問﹐終無言說﹐譬如明鏡﹐若不對像﹐鏡中終不現像。爾今言現像者﹐爲對物故爾所以現像。問曰﹕若不對像照不照﹖答曰﹕今言對照者﹐不言對與不對但常照。問﹕旣無形像﹐復無言說﹐一切有無﹐皆不可立。今言照者﹐復是何照﹖答曰﹕今言照者﹐以鏡明故﹐有自性照以﹔若以眾生心淨﹐自然有大智慧光﹐照無餘世界。問﹕旣若如此﹐作沒生時得﹖答﹕但見無。問﹕旣無﹐見是物﹖答﹕𨿽見﹐不喚作是物。問﹕旣不喚作是物﹐何名爲見﹖答曰﹕見無物卽是眞見常見。

﹝九﹞和上問遠法師言﹕曾講大般涅槃經不﹖遠法師言﹕講大般涅槃數十徧。和上又言﹕一切大小乘經論﹐說眾生不解脫者﹐爲緣有生滅二心。涅槃經﹕諸行無常﹐是生滅法﹐生滅滅已﹐寂滅爲樂。未審生之與滅﹐可滅不見滅﹐爲是將生滅生滅﹐爲是將滅滅生﹐爲是生能自滅生﹐爲是滅能自滅滅﹖請法師一一具言答。遠法師言﹕亦見諸經論﹐作如此說。至於此義﹐實不能了。禪師若了此義﹐請爲眾說。和上言﹕不辭爲說﹐恐無解者。法師言﹕道俗有萬餘人﹐可無一人能解﹖和上言﹕看﹐見不見。遠法師言﹕見是沒。和上言﹕果然不見。遠法師旣得此語﹐結舌無對﹐非論一己屈詞﹐抑亦諸徒失志﹐勝負旣分﹐道俗嗟散。

﹝十﹞和上問澄禪師﹕修何法而得見性﹖澄禪師答曰﹕先須學坐修定﹐得定已後﹐因定發慧﹐以智慧故﹐卽得見性。問曰﹕修定之時﹐豈不要須作意否﹖答言﹕是。旣是作意卽是識定﹐若爲得見性﹖答﹕今言見性者﹐要須修定﹐若不修定﹐若爲見性﹖問印今修定者﹐元是妄心﹐妄心修定﹐如何得定﹖答日﹕今修定得定者﹐自有內外照﹐以內外照故﹐得見淨﹐以心淨故﹐耶是見性。問日﹕今言見性者﹐性無內外﹐若言因內外照故﹐胡適本無故齊元見妄心﹐若爲見性﹖經云﹕若學諸三昧﹐是動非坐撣﹐心隨境界流﹐云何名爲定﹖若指此定爲是者﹐維摩請卽不應河舍利弗宴坐也。

﹝十一﹞和上阿諸學道者﹕今言用心者﹐爲是作意﹐不作意﹖若不作意﹐卽是聾俗無別。若言作意﹐卽是有所得﹐以有所得者﹐卽是系縛故﹐何由可得解脫﹖聲聞修空住空﹐卽被空縛。若修定住定﹐卽被定縛。若修靜住靜﹐被淨縛。若修寂住寂﹐被寂縛。是故《般若經》云﹕若取法相﹐卽著我人眾生壽者。又《維摩經》云﹕調伏其心者﹐是聲聞法﹐不調伏心者﹐是愚人法。人者旣用心﹐是調伏法。若調伏法﹐何名解脫者﹖須阤含亦調伏﹐阿那含阿羅漢亦調伏﹐非想定及非非想亦調伏﹐四禪亦調伏﹐三賢並皆調伏﹐若爲鑑別﹖若如此定者﹐並未解脫。

﹝十二﹞神足師問﹕眞如之體﹐以是本心﹐復無靑黃之相﹐如何可識﹖答曰﹕我心本空寂﹐不覺忘念起。若覺忘者﹐覺忘自俱若滅﹐此卽識心者也。問﹕𨿽有覺照﹐還同生滅﹐今說何法﹐得不生滅﹖答曰﹕只猶心起故﹐遂有生滅﹐若也起心旣滅﹐卽生滅自除﹐無想可得。假說覺照﹐覺照已滅﹐生滅自無﹐生卽不生災。

﹝十三﹞崇遠法師問﹕云何爲空﹖著道有空﹐還同質礙﹔若說無空﹐卽何所歸依﹖答曰﹕只爲未見性﹐是以說空﹐若見本性﹐空亦不有﹐如此見者﹐是名歸依。

﹝十四﹞和尙告諸知識﹐若欲得了達甚深界者﹐直入一行三昧。若入此三昧者﹐先須誦持《金剛般若波羅蜜經》﹐修學般若波羅蜜。故《金剛般若波羅蜜經》云﹕若有善男子善女人﹐發菩提心者﹐於此經中﹐乃至四句偈等﹐受持讀誦﹐爲人演說﹐其福勝彼。云何爲人演說﹖不取於相。不取於相者﹐所爲如如。云何所渭如如﹖無念。云何無念﹖所謂不念有無﹐不念善惡﹐不念有邊際無邊際﹐有念有限量﹐不念菩提﹐不以菩提爲念﹐不念涅槃﹐不以涅槃爲念﹐是爲無念。是無者﹐卽是般若波羅蜜。般若波羅蜜者﹐卽是一行三昧。諸知識﹐若在學地者﹐心若有念﹐卽便覺照﹐若也起心卽滅﹐覺照自亡﹐卽是無念。是無念者﹐無一切境界﹐如有一切堵界﹐卽與無念不相應故。諸知識﹐如實見者﹐了達甚深法界﹐卽是三行三昧。是故《小品般若波羅蜜經》云﹕善男子﹐是爲般若波羅蜜﹐所謂於諸法中無所念﹐我等住於無念法中﹐得如是金色身﹐三十二相﹐大光明﹐不可思議智慧﹐諸佛無上三昧﹐無上智慧﹐盡諸功徳﹐諸佛說之﹐由不能盡﹐何況聲聞辟支佛。能見無念者﹐六根無染﹐見無念者﹐得向佛智。見無念者﹐名爲實相。見無念者﹐中道第一義諦。見無念者﹐恆沙功徳﹐一時等備﹔見無念者﹐能生一切法﹔見無念者﹐卽攝一切法。

﹝十五﹞侍郎苗晉卿問﹕若爲修道得解脫﹖答﹕得無住心﹐卽得解脫。問若爲得無住﹖答曰﹕《金剮經》具有明文。又問﹕《金剛經》道沒語﹖答曰﹕復次須菩提﹐諸菩薩摩訶薩﹐應如是生淸淨心。不住色生心。不應住聲香味觸法生心。應無所住而生其心。但得無住心﹐卽得解脫。又問﹕無住若爲知無住﹖答曰﹕無住體上﹐自有本智﹐以本智能知。當令本智而生其心。

﹝十六﹞魏郡乾光法師問﹕何者是佛心﹐何者是眾生心﹖答曰﹕眾生心卽是佛﹐佛心卽是眾生心。問﹕眾生心與佛﹐旣無差別﹐何故言眾生言佛﹖答﹕若約不了人論﹐有眾生有佛﹐若其了者﹐眾生心與佛心﹐元不別毋生。

又問﹕常聞禪師說法與天下不同﹐佛法一種﹐何不同﹖答﹕若是佛法﹐元亦不別。爲今日覺者各見淺深有別﹐所似言道不同。問曰﹕請爲說不同所由﹖答曰﹕今言不同者﹐凝心取定﹐或有住心看淨﹐惑有起心外照﹐惑有攝心內澄﹐惑有起心觀心於取於空﹐或有覺妄俱滅﹐不了本性﹐住無記空。如此之輩﹐不可具說。此本性虛無之理﹐時人不了﹐隨念而成﹐以是不同。非論凡夫﹐如來說無爲一切法﹐一切賢聖﹐而有差別﹐何況今日一切諸學道者﹐若爲得同﹖問曰﹕金剛經中四句偈義﹐何者是﹖答曰﹕見諸法師說四句偈者﹐或以八字爲句﹐卅二字爲四句﹐或以五字爲句﹐或以四字爲句。或有人取經後一切有爲法偈爲四字偈﹐或有人取若以色見我偈爲四句偈義。無著菩薩云「廣大第一常﹐其心不倒﹐爲四句義。」或有人取無我相無人指無眾生相無壽者相爲四句偈義﹐今卽不然﹐何以故﹖因有我相﹐始言無我相﹐因有人相﹐因有壽者相﹐始言無壽者相。今看此義卽不然﹐何以故﹖﹐無無我相﹐無無壽者相﹐卽名眞四句偈義。又見《大智度論》云﹕般若波羅蜜者﹐諭如大火聚﹐四面不可取﹐以不可取﹐是名眞取。此卽眞四句義。

﹝十七﹞鄭璇問曰﹕云何是道﹖答曰﹕無名是道。又問﹕道旣無名﹐何故言道﹖答曰﹕道終不自言﹐言其道﹐只爲對問故。問﹕道旣假名﹐無名是眞否﹖答曰﹕非眞。問﹕無名旣非眞﹐何故無名是道﹖答﹕爲有問故﹐言有說﹐若無有問﹐終無言說。

﹝十八﹞乾法師問﹕《金剛般若經》云﹕若有善男子善女人﹐受持讀誦此經﹐若爲人輕賤﹐是人先世罪業﹐應墮惡道﹐以今世輕賤故﹐是人先世罪業﹐則爲消滅﹐某義云何﹖答曰﹕持經之人﹐合得一切人恭敬禮拜﹐今日𨿽且得經讀誦﹐爲未持經以前所有重罪業障﹐今日持經威力故﹐感得世人輕賤﹐倍復能令持經人持經人所有重罪業障悉皆消滅。以得消滅故﹐卽得阿耨多羅三藐三菩提也。又有理義釋云﹕先世罪業者﹐諭前念起妄心﹔今世人輕賤者﹐諭後念齊覺。後覺爲悔前忘心。若前心旣滅﹐後悔亦滅。二念俱滅旣不存﹐卽是持經功徳具足﹐卽是阿耨多羅三藐三菩提。又云﹕後覺諭輕賤者﹐爲是前念起妄心﹐若起後覺﹐亦是起心﹐𨿽名作覺﹐覺亦不離凡夫故﹐諭世人輕賤也。

﹝十九﹞哲法師問﹐云何是「定慧等」義﹖答日﹕念不起﹐空無所有﹐卽名正定。以能見念不起﹐空無所有﹐卽名正慧。若得如是﹐卽定之時﹐名爲慧體﹐卽慧之時﹐卽是定用。卽定之時不異慧﹐卽慧之時﹐不異定﹐卽定之時卽是慧﹐卽慧之時卽是定﹐卽定之時無有定﹐卽慧之時無有慧。何以故﹖性自如故﹐是名定慧等學。

﹝二十﹞嗣道王問曰﹕無念法者﹐爲是凡夫修﹐爲是聖人修﹖若是聖人修﹐卽何故令勸凡夫修無念法﹖答曰﹕無念者﹐是聖人法﹐凡夫若修無念者﹐卽非凡夫也。又問曰﹕無念者無何法﹐是念者念何法﹖答曰﹕無者無有二法﹐念者惟念眞如。又問﹕念者與眞如有何差別﹖答﹕亦無差別。問﹕旣無差別﹐何故言念眞如﹖答曰﹕所言念者﹐是眞如之用﹐眞如者﹐卽是念之體。以是義故﹐立無念爲宗。若言無念者﹐𨿽有見聞覺知﹐而常空寂。

﹝二十一﹞志徳法師問﹕禪師﹐今教眾生﹐惟令頓悟﹐何故不從小乘而引漸修﹖未有升九層之臺不由階漸而登者也。答曰﹕只恐畏所登者不是九層之臺﹐恐畏漫登者土堆胡冢。若是實九層之臺﹐此卽頓悟義也。今於頓中而立其漸者﹐卽如登九層之臺也﹐要藉階漸﹐終不向漸中而立漸義。事須理智兼釋﹐謂之頓悟。並不由階漸﹐自然是頓悟義。自心從本巳來空寂者﹐是頓悟。卽心無所得者爲頓悟。卽心是道爲頓悟。卽心無所住爲頓悟。存法悟心﹐心無所得﹐是頓悟。知一切法是一切法爲頓悟。聞說空不著空﹐卽不取不空﹐是頓悟。聞說我不著﹐卽不取無我﹐是頓悟。不捨生死而入涅槃﹐是頓悟。又有經云﹕言自然智無師智﹐於理髮者向道遲﹐出世而有不思議事﹐聞說者卽生驚疑。今見在世不思議事有頓者﹐信否﹖間曰﹕其義云何﹖願示其要。答曰﹕如周太公殷傅上說﹐皆竿釣板築﹐而簡在帝心﹐起自匹夫﹐爲頓登臺輔﹐豈不是世間不思議之事﹖出世不思議者﹐眾生心中﹐具足貪愛無明宛然者﹐但遇眞正善知識﹐一念相應﹐便成正覺﹐豈不是出世不可思議事﹖又經云﹕眾生見性成佛道。龍女須臾頓發菩提心﹐便成正覺。又令眾生入佛知見﹐若不許頓悟者﹐如來卽合偏說五乘﹐今旣不說五乘﹐惟言眾生入佛知見﹐約斯經義﹐只顯頓門﹐惟在一念相應﹐實更不由階漸。相應善也﹐謂見無念。見無念者﹐謂了自性。了自性者﹐謂無所得。以其無所得﹐卽如來禪。維摩話言﹐如自觀身實相者﹐觀佛亦然。我觀如來﹐前際不來﹐後際不去﹐今則無住。以無住故﹐卽如來禪。又經云﹐一切眾生﹐本來涅槃﹐無漏性智﹐本自具足。欲擬善分別自心現與理相應者﹐離五法﹑三自性﹐離八識﹑二無我﹐離內見外﹐𨿽有無二法﹐畢竟平等﹐湛然常寂﹐廣大無邊﹐常恆不變。何以故﹖本自性淸淨﹐體不可得故。如是見者。卽是本性。若人見本性﹐卽生如來地。如是者﹐離一切俱寂。如是見者﹐恆沙淸淨功徳﹐一時等備。如是見者﹐名一字法門。如是見者。六度圓滿。如是見者﹐名爲無漏智。如是見者。名法眼淨。如是見者﹐謂無所得﹐無所得者﹐卽是眞解脫。眞解脫者﹐卽同如來﹐知見廣深遠﹐一無差別故。如是知者﹐卽是如來應供正徧知。如是見者﹐放大智慧光﹐照無餘世界。所以者何﹖世界卽心也。言心應正徧知﹐此者正言心空寂更無餘念﹐故言照無餘世界。諸學道者﹐心無靑黃赤白黑﹐亦無出入去來﹐遠近前後﹐亦無作意﹐亦無不作意。若得如是者﹐名爲相應也。若有出定入定及一切境界﹐非論善惡等﹐皆不離妄心﹔並有所得﹐以有所得﹐並是有爲﹐全不相應。若其決心證者﹐臨於三際﹐白刃相向下﹐逢刀解身日。見無念﹐堅如金剛﹐毫微不動。縱使恆沙佛來﹐亦無一念喜心﹔縱見恆沙眾生一時俱滅﹐亦不起一念悲心者。此是大丈夫﹐得空平等心。若有坐者﹐「凝心入定﹐住心看淨﹐起心外照﹐攝心內澄」者﹐此是障菩提﹐未與菩提相應﹐何由可得解脫﹖解脫菩提若如是﹐舍利弗宴坐林問﹐不應被維摩詰河。訶者云「不於三界現身意﹐是爲宴坐」也。但一切時中﹐見無念﹐不見身相﹐名爲正定。不見心相﹐名爲正慧。

﹝二十二﹞常州司戶元思直問曰﹕何者是空﹐云何爲不空﹖答曰﹕眞如體不可得﹐名之空。以能見不可得見體﹐得見之見恐衍。湛然常寂﹐而有恆沙之用﹐故言不空。

﹝二十三﹞蔣山義法師問曰﹕一切眾生﹐皆有眞如佛性﹐及至中間﹐或有見者﹐或有不見者﹐云何有如是差別﹖答曰﹕眾生𨿽有眞如之性﹐亦如大摩尼之寶﹐𨿽含光性﹐若無人磨冶﹐冶當作治。終不明淨。差別之相﹐亦復如是。一切眾生﹐不遇菩薩善智識教令發心﹐終不能見差別之相﹐亦復如是。

﹝二十四﹞義聞法師問曰﹕𨿽有眞如﹐且無有形相﹐使眾生云何得入﹖答﹕眞如之性﹐卽是本心。𨿽念無有能念可念﹐𨿽說無有能說可說﹐是名得人。

﹝二十五﹞廬山簡法師問﹕見覺𨿽然行﹐還同生滅﹐今修何法得不生滅﹖答﹕今言見者﹐本無生滅。今言生滅者﹐自是生滅人見也。若無生滅﹐卽是不生滅。

﹝二十六﹞潤州司馬王幼琳問﹕云何是無法可說是名說法﹖答日﹕般若波羅蜜﹐體不可得﹐是無法可說。般若波羅蜜﹐體自有智﹐照見不可得體﹐湛然常寂﹐而有恆沙之用﹐是名說法。

﹝二十七﹞牛頭寵法師問﹕懺悔罪得滅否﹖答﹕見無念者﹐業自不生。何計妄心而別有更欲懺悔滅之﹐滅卽是生。問曰﹕云何是生﹖答曰﹕生者卽是於滅也。

﹝二十八﹞羅浮山懷迪禪師問曰﹕一切眾生﹐本來自性淸淨﹐何故更染生死法﹐而不能出離三界﹖答曰﹕爲不覺自體本來空寂﹐卽隨妄念而起結業﹐受生造惡之徒﹐蓋不可說。今此修道之輩﹐於此亦迷﹐惟只種人天因緣﹐不在究竟解脫。又若不遇諸佛菩薩眞正善知識者﹐何由免得輪回等苦﹖問曰﹕心心取寂滅﹐念念入法流者﹐豈非動念否﹖答﹕菩薩向菩提道﹐其心念念不住。猶如燈焰焰相續﹐自然不斷﹐亦非燈造焰﹐何以故﹖謂諸菩薩趨向菩提念念相續﹐不間斷故。

﹝二十九﹞問曰﹕門人劉相倩云﹐於南陽郡﹐見侍禦史王維﹐在湍驛中﹐屈神會和尙及同寺僧惠澄禪師﹐語經數日。於時王侍禦問和尙言﹕若爲修道得解脫﹖答曰﹕眾生本自心淨﹐若更欲起心有修﹐卽是妄心﹐不可得觸脫。王侍禦驚愕云﹕大奇。曾聞大徳﹐皆未有作如此說。乃爲寇太守張別駕袁司馬等曰﹕此南陽郡﹐有好大徳﹐有佛法甚不可思議。寇太守云﹕此二大徳見解並不同。王者﹐爲澄禪師要先修定以後﹐定後發慧﹐卽知不然。今正共侍禦語時﹐卽定慧俱等。《涅槃經》云﹕定多慧少﹐增長無明。慧多定少﹐增長邪見。若定慧等者﹐名爲見佛性。故言不同。王侍禦問﹕作沒時是定慧等﹖和尙答﹕言定者﹐體不可得。所言慧者﹐能見不可得體﹐湛然常寂﹐有恆沙巧用。卽是定慧等學。眾起立廳前﹐澄禪師咨王侍禦云﹕惠澄與會闍梨﹐剛證不同。王侍禦笑謂和尙言﹕何故不同﹖答﹐言不同者﹐爲澄禪師先修定﹐得定已後發慧﹐會卽不然。正共侍禦語時﹐卽定慧俱等﹐是以不同。侍禦言﹕闍梨﹐只沒道不同。答﹕一纖毫不得容。又問﹕何故不得容﹖答﹕今實不可同﹐若許道同﹐卽是容語。

﹝三十﹞牛頭山袁禪師問﹕佛性徧一切處否﹖答曰﹕佛性徧一切有情﹐不徧一切無情。問曰﹕先輩大徳皆言道﹐「靑靑翠竹﹐盡是法﹔鬱鬱黃花花﹐衍一花字。無非般若。」今禪師何故言道﹐佛性獨徧一切有情﹐不徧一切無情﹖答曰﹕豈將靑靑翠竹同於功徳法身﹐豈將鬱鬱黃花等般若之智﹖若靑竹黃花同於法身般若者﹐如來於何經中﹐說與靑竹黃花授菩提記﹖若是將靑竹黃花同於法身般若者﹐此卽外道說也﹐何以故﹖《涅槃經》云﹕具有明文﹐無佛性者﹐所渭無情物是也。

﹝三十一﹞蘇州長史唐法通問曰﹕眾生佛性與佛性同異﹖答﹕亦同亦異。又問曰﹕何故亦同亦異﹖答曰﹕言其同者猶如金﹐言其異者猶如碗盞等器﹐是也。問曰﹕此似是沒物﹖答﹕不似个物。問曰﹕旣不似个物﹐何故喚作佛性﹖若其似物﹐不喚作佛性。

﹝三十二﹞廬山簡法師問﹕明鏡髙臺﹐卽能照萬像﹐萬像卽悉現其中﹐此若爲﹖答﹕「明鏡髙臺﹐能照萬像﹐萬像卽悉現其中」﹐古得相傳﹐共稱爲妙。今此門中﹐未許爲妙。何以故﹖且如明鏡﹐則能鑑萬像﹐萬像不現其中﹐此將爲妙。何以故﹖如來以無分別智﹐能分別一切﹔豈有分別之心﹐而能分別一切﹖

﹝三十三﹞揚州長史王怡問曰﹕世間有佛否﹖答﹕若在世間卽有佛﹐若無世間卽無佛。問曰﹕定有佛﹐爲復定無佛﹖答﹕不可定有﹐亦卽不可定無。問曰﹕何故言不可定有不可定無﹖答﹕不可定有者﹐《文殊般若經》云「般若波羅蜜不可得﹐菩提涅槃亦不可得﹐佛亦不可得。「故言不可定有。不可定無者﹐《涅槃經》云「有佛無佛﹐性相常住﹐從諸眾生﹐從善因緣方便﹐得見佛性」故﹐言不可定無。

﹝三十四﹞齊寺主問曰﹕云何是大乘﹖答曰﹕小乘是。又問曰﹕今問大乘﹐因何言小乘是﹖答﹕因有小故﹐而始立大﹐若其無小﹐大從何生。今言大者﹐乃是小家之大﹐今言大乘者﹐空無所有﹐卽不可言大小。猶如虛空﹐虛空無限量﹐不可言無限量﹐虛空無邊﹐不可言無邊﹔大乘亦爾。是故經云﹕虛空無中邊﹐諸佛身亦然。今問大乘者﹐所以小乘是也。道理極分明﹐何須有怪。

﹝三十五﹞行律師問曰﹕經云「受諸觸如智證﹐」此義云何﹖答曰﹕受諸觸者﹐言本性不動也。若其覺異﹐卽是動﹐猶如鏡中約人種種施爲舉動爲無心也。今受諸觸﹐亦復如是。其智證者﹐本覺之智也。今言智證者﹐卽以本覺之智能知故﹐稱爲智證。借牛角以爲諭立義﹐正覺之時﹐覺當作角。不可言如意﹔卽如意之時﹐不可名爲角。其角則𨿽含如意性﹐未滅角時﹐不可稱爲如意。如意𨿽因角所成﹐成亦不可稱爲角。經云「滅覺道成」其義若斯。「若見徧則覺照亦不立」﹐今存者﹐約見解徧而論。若約淸淨體中﹐何所覺﹐亦何所照﹖人以世物爲有﹐我卽嘆世物爲無﹐人權虛空爲我以虛空爲無。何以故﹖世物緣合卽有﹐緣散卽無﹐遇火則焚﹐遇水卽溺﹐不久破壞﹐是以言無。虛空火不能焚﹐水不能溺﹐不可破壞﹐不可散故﹐是以稱爲常﹐故得爲之有也。

﹝三十六﹞相州別駕馬擇問﹕擇比在朝廷﹐問天下內供奉僧及道士﹐決弟子疑不了﹐未審禪師決得擇疑否﹖答﹕比者以來﹐所決諸人疑﹐亦不落莫﹐未審馬別駕疑是物﹖馬別駕言﹕今欲說﹐恐畏禪師不能了擇疑。答﹕但說出﹐卽知得與不得﹐元來不說﹐若爲得知﹖時有別駕蘇成﹑長史裴溫﹑司馬元光紹三人言﹕與他禪師說出。馬別駕遂問﹕天下應帝廷僧﹐惟說因緣﹐卽不言自然﹔天下應帝廷道士﹐𨿽說自然﹐卽不言因緣。答曰﹕僧惟獨立因緣﹐不言自然者﹐是僧之愚過。道士惟獨立自然﹐不言因緣者﹐道士愚過。馬別駕言﹕僧家因緣可知﹐何者卽是僧家自然﹖若是道家自然可知﹐者何卽是道家因緣﹖和尙答﹕僧家自然者﹐眾生本性也。又經文所說﹕「眾生有自然智無師智。」此是自然義。道士家因緣者﹐道得稱自然者﹐道生一﹐一生二﹐二生三﹐三生萬物。從道以下﹐並屬因緣。若其無﹐一從何生。今言一者﹐因道而立﹔若其無道﹐萬物不生。今言萬物者﹐爲有道故﹐始有萬物﹔若其無道﹐亦無萬物﹐今言萬物者﹐並屬因緣。

﹝三十七﹞弟子比丘無行問﹕無行見襄陽俊法師渚法師等﹐在和尙堂﹐共論色不異空﹐空不異色﹐色卽是空﹐空卽是色﹐及龍女剎那發心﹐便成正覺﹐如是等義﹐無行於此有疑。和尙言﹕汝見諸法師作何問﹖答曰﹕見品法師問俊法師等﹐何者是色不異空﹐空不異色。俊法師答﹕借法師身相﹐可明此義。何者是法師﹐若言眼不是法師﹐口亦不是法師﹐乃至耳鼻等一一檢責﹐皆不是法師﹐但有假名﹐求法師終不可得﹐卽空。假緣有故﹐卽色。無行令所疑者﹐見俊法師作如此解﹐願和尙示其要旨。和尙言﹕如法師所論﹐自作一家道理﹐若尋經意﹐卽未相應。俊法師所說﹐乃析物以明空﹐卽不知心境髙於須彌。汝令諦聽﹐爲汝略說﹕是心起故卽色。色不可得故卽空。又云﹕法性妙有故卽色﹐色妙有故卽空。所以經云﹕色不異空﹐空不異色。又云﹕見卽色﹐見無可見卽空。是以經云﹕色卽是空﹐空卽是色﹐受想行識﹐亦復如是。又問曰﹕眾生煩惱﹐無量無邊﹐諸佛如來﹐菩薩摩訶薩﹐歷劫修行﹐由不能得﹐云何龍女剎那發心﹐便成正覺﹖和尙言﹕發心有頓漸﹐迷悟有遲疾。若迷卽累劫﹐悟卽須臾。此義難知﹐爲汝先以作事諭﹐後明斯義﹐或可因此而得悟解。譬如一綟之絲﹐其數無量﹐若合爲一繩﹐置於木上﹐利劍一斬﹐一時俱斷。絲數𨿽多﹐不勝一劍。發菩提心﹐亦復如是。若遇眞正善知識﹐以巧方便﹐直示眞如﹐用金剛慧﹐斷諸位地煩惱﹐豁然曉悟﹐自見法性本來空寂﹐慧利明了﹐通達無礙。證此之時﹐萬緣俱絕。恆沙妄念﹐一時頓盡。無邊功徳﹐應時等備。金剛慧發﹐何得不成。又問﹕見俊法師說﹐龍女是權﹐不得爲實﹐若是實者﹐剎那發心﹐豈能斷得諸位地煩惱﹖見俊法師作如是說﹐無行有疑﹐願和尙再示。和尙言﹕前絲引諭以明﹐卽合盡見﹐何乃更疑﹖《花嚴經》云﹕十信初﹐發金剛慧﹐便成正覺。菩提之法﹐有何次第﹖若言龍女是權者﹐法華經云圓頓不思議教﹐有何威力﹖

﹝三十八﹞弟子無行同﹐見俊法師云﹕法華經說如來五眼義言﹐從假入空﹐名爲慧眼﹔從空入假﹐名爲法眼﹔非空非假﹐名爲佛眼﹔都城道俗﹐嘆不可思議。無行於此有疑﹐未審所說定否﹖和尙言﹕汝有何疑﹖今試說看。無行疑者﹐所謂經云﹕如來天眼﹐常在三昧﹐悉見諸佛國土﹐無有二相﹐云何慧跟要從假入空﹖云何法眼乃從空入假﹖若如此者﹐皆是相因。若不相因假﹐相字疑衍。卽不能人空﹐若不因空﹐卽不能入假。當知入空卽不假﹐卽不假卽不空﹐假空二途﹐法惠殊隔。佛圓眞眼﹐不應有異。如此見疑﹐伏垂決示。和尙言﹕人有利純故﹐卽有頓漸。法師所說﹐蓋謂迷人。若論如來五跟﹐實不卽如是。如來示同凡夫﹐則說有肉跟。𨿽然如是﹐見與凡夫不同。復白和尙﹐願垂決示。和尙言﹕見色淸淨﹐名爲肉跟﹐見淸淨體﹐名爲天跟﹐見淸淨體﹐於諸三昧及八萬四千諸波羅蜜門﹐皆於見上﹐一時起用﹐名爲慧跟﹐見淸淨體﹐無見無無見﹐名爲法跟﹐見非寂非照﹐名爲佛服。

﹝三十九﹞給事中房綰問﹕煩惱卽菩提義。答曰﹕今借虛空爲諭﹐如虛空本來無動靜﹐不以明來卽明﹐暗來卽暗﹐此暗空不異明﹐明空不異暗空﹐明暗自有去來﹐虛空元無動靜﹐煩惱卽菩提﹐其義亦然。迷悟𨿽卽有殊﹐菩提心元來不動﹐又用有何煩惱更用悟。答﹕經云﹐佛爲中下根人﹐說迷悟法﹐上根之人﹐不卽如此。經云﹐菩提無去來今﹐故無有得者﹐望此義者﹐卽與給事見不別﹐如此見者﹐非中下之人所測也。

﹝四十﹞峻儀縣尉李冤問自然義。問曰﹕最初佛從因得道否﹖若言不從因得道﹐約何教得以成佛﹖答日﹕眾生本有無師智自然智。眾生承自然智﹐得成於佛﹐佛將此法輾轉教化眾生﹐得成等正覺。又問﹕以前眾生﹐說有自然智﹐得成於佛﹔因何如今眾生﹐具有佛性﹔何謂無自然智﹐卽不得成佛﹖答﹕眾生𨿽有自然佛性﹐爲迷故不覺﹐被煩惱所覆﹐流浪生死﹐不得成佛。問曰﹕眾生本來自性淸淨﹐其煩惱從何而生﹖答曰﹕煩惱與佛性﹐一時而有﹐若遇眞正善知識指示﹐卽能了性悟道﹐若不遇眞正善知識指示﹐卽造諸惡業﹐不能出離生死﹐故不得成佛。譬如金之與礦相依俱時﹐而不逢金師﹐只名金礦﹐不得金用﹔_若逢金師烹煉﹐卽得金用。如煩惱依性而住﹐如若了本性煩惱自無。和尙卻問曰﹕如世間禮﹐本有今有﹖李少府答曰﹕因人制今故有禮。和上又問言﹕若因人制卽今有者﹐豺祭獸獺祭魚等﹐天然自解﹐豈由人制﹐若袁此理﹐具明先有﹐如眾生佛性﹐亦復如是﹐此卽本來自有﹐不從他得。

﹝四十一﹞內鄕縣令張萬頃問﹕眞如者似何物﹖答曰﹕比者諸大徳道俗皆言﹐不遷變爲眞﹐神會令則不然﹐今言眞者﹐無可遷變﹐故名爲眞。所言如者﹐比來諸大徳道俗皆言。兩物相似曰如。會今卽不然﹐無物相似曰如。又問﹕佛性是有是無﹖答曰﹕佛性非邊義﹐何故問有無﹖又問﹕何者是非邊義﹖答曰﹕不有不無﹐是非邊義。又問﹕何者是不有﹐云何是不無﹖答曰﹕不有者﹐不言於所有﹔不無者﹐不言於所無﹔二俱不可得﹐是故非邊義。

﹝四十二﹞問人蔡鎬﹐見武皎﹐問忠禪師中道義﹐問﹕有無雙遣中道。又問經五六十年。忠禪師答云﹕是空。叉問﹕空更有是勿在﹖答曰﹕想非想更有俱生識。是以忠禪師作如是答﹐武皎將此問問和上。和上言﹕武八郎﹐從三月至十月﹐惟問此一義﹐會今說此義﹐與忠禪師有別。武皎曰﹕云何得差別﹖答曰﹕有無變遣中道亡者﹐卽是無念﹐無念卽是一念﹐一念耶是一切智﹐一切智卽是甚深波若波羅蜜﹐波若波羅蜜卽是如來禪。是故經云﹔佛言﹐善男子﹐汝以何等觀如來乎。維摩諸言﹕如自觀身實相﹐觀佛亦然。我觀如來﹐前際不來﹐後際不去﹐今卽無住。以無住故﹐卽如來禪﹐如來禪者﹐卽是第一義空﹐第一義空﹐爲如此也。菩薩摩訶薩﹐如是思維觀察﹐上上升進﹐自覺聖智。

﹝四十三﹞洛陽縣令徐鍔問曰﹕一切諸佛及諸佛阿耨多羅三藐三菩提法﹐皆從此經出﹐未審佛先﹐未審法先﹐卽稟何教﹐而成道。經所說﹐眾生有無法智﹐有自然智﹐眾生承自然智﹐任運修習﹐謂寂滅法﹐得成於佛﹐佛卽遂將此法轉教化眾生﹐眾生承佛教修習﹐得成正覺。

﹝四十四﹞南陽太守王弼問曰﹕《楞伽經》云生住異滅義。答曰﹕此義有二種。又問﹕若爲是二種﹖答曰﹕此義有二種。又問﹕若爲是二種﹖答曰﹕人受胎之時﹐名之爲生﹐長至三十﹐名之爲住﹐發白面皺﹐名之曰異﹐無常到來﹐名之爲滅。又如穀子初含其芽﹐卽是生義﹐旣生已卽住﹐是爲住義﹐生旣卽異於未生時﹐是爲異義﹐卽生已含滅﹐是爲滅義。菩薩摩訶薩﹐發般若波羅蜜心﹐旣具此四相義。又問﹕禪師﹐爲是說通﹖爲是宗通﹖答﹕今所說者﹐說亦通﹐宗亦通。又問﹕若爲是說通﹐若爲是宗通﹖答﹕口說菩提﹐心無住處﹔口說涅槃﹐心惟寂滅﹔卽是說通﹐宗不通。又問曰﹕若爲宗通﹖答曰﹕但了本自性空寂﹐更不復起觀﹐卽是宗通。又問曰﹕正說之時﹐豈不是生滅否﹖答﹕經云﹐善能分別諸法相﹐於第一義而不動。

﹝四十五﹞揚州長史王怡問曰﹕佛性旣在眾生心中﹐若死去入地獄之時﹐其佛性爲復不入﹖答曰﹕身是妄身﹐造地獄業﹐亦是妄造。問曰﹕旣是妄造﹐其入者何入﹖答日﹕入者是妄入。問﹕旣是妄入﹐性在何處﹖答曰﹕性不離妄。卽應同入否﹖答﹕𨿽同入而無受。問﹕旣不離妄﹐何故得有入無受。答曰﹕譬如夢中被打﹐爲睡身不覺知﹐其佛性𨿽同入﹐而無所受﹐故知造罪是妄﹐地獄亦妄﹐二俱是妄受妄﹐妄自迷眞﹐性元無受。

﹝四十六﹞志徳法師問﹕生住異滅義若爲﹖答﹕生住異滅者正言一﹐以有一故卽有四。無始無明﹐依如來藏﹐故一念微細生時﹐徧一切處。六道眾生所造﹐不覺不知﹐無所不徧﹐亦不作不知﹐不作恐當作不覺。從何所來﹐去至何所﹐卽此眾生體有六道。何故如此﹐眾生亦念徧知六道苦樂﹐以曾受。故知假識卽有生住去來﹐眞識如如﹐都無去來生滅﹐猶如人跟睡時﹐無明心徧一切處﹐覺時有其粗細﹐故徧不徧。如穀子初含其芽﹐卽有生義﹐旣生已卽住其生﹐住已卽異未生時﹐卽生中已含滅義﹐此卽生住異滅義。

﹝四十七﹞遠法師問﹕何者不盡有爲﹐何不住無爲﹖答曰﹕不盡有爲者﹐從初發心﹐至善提樹成等正覺﹐直至雙林入般涅槃﹐於中一切善﹐悉皆不捨﹐卽不盡有爲。不住無爲者﹐修學空﹐不以空爲證﹐修學無作﹐不以無作爲證﹐卽是不住無爲﹐坐念不起爲坐﹐見本性爲禪。

﹝四十八﹞遠法師曰﹕禪師修何法行可行﹖可當作何。和尙答言﹕修般若波羅蜜者﹐行般若波羅蜜行。遠法師問曰﹕何故不修余法﹐不行余行。和上答曰﹕修行般若波羅蜜者﹐能攝一切法﹐行般若波羅蜜行﹐卽是一切行之根本﹐是故﹐金剛般若波羅蜜﹐最尊最勝無第一。無當作最。無生無滅無去來﹐一切諸佛從中出。《勝天王般若經》云﹕云何菩薩摩訶薩﹐學般若波羅蜜﹐通達甚深法界﹐佛告勝天王言大王﹐卽是如實。世尊﹐云何如實﹖大王﹐卽不變異。世尊﹐云何不變異﹖大王﹐所謂如如。世尊﹐云何如如﹖大王﹐此可智知﹐非言能說﹐何以故﹐過諸文字﹐無此無彼﹐離相無相﹐遠離思量﹐過覺觀境﹐是爲了達甚深法界﹐發心畢竟二不別﹐如是二心先心難﹐自未得度先度他﹐是故我禮初發心菩薩﹐解脫菩薩言。世尊﹐無生之心﹐有何取捨﹐住何法相﹖佛言﹐無生之心﹐不取不捨﹐住於不心﹐住於不法。心王菩薩言﹕尊者﹐無生般若﹐於一切處無住﹐於一切處無利﹐心無住處﹐無處住心﹐無住無心﹐心無生住﹐心卽無生。尊者﹐心無生行﹐不可思儀。心王菩薩言﹕如無生行﹐性相空寂﹐無見無聞﹐無得無失﹐無言無說﹐無知無相﹐無取無捨。云何取說﹖若證者﹐卽是諍論﹐無諍無論﹐乃無生行﹐千思萬慮不益﹐道理則無生滅﹐如實不起諸識﹐安寂流注不生﹐得法眼淨﹐是謂大乘。

﹝四十九﹞遠法師問曰﹕禪師﹐口稱達摩宗旨﹐示審禪門有相傳付囑﹐以爲是說﹖答曰﹕從上以來﹐具有相傳付囑。又問曰﹐復經今幾代﹖答曰﹕經今六代。請爲說六代大徳是誰﹐並敍傳授所由﹖

﹝五十﹞第一代後魏嵩山少林寺有婆羅門僧﹐字菩提達摩﹐是南天竺國王之第三子﹐少小出家﹐悟最上乘﹐於諸三昧﹐證如來禪。附船泛海﹐遠涉潮來至漢地﹐便遇慧可。慧可卽隨達摩﹐至嵩山少林寺﹐奉侍左右﹐於達摩堂前立﹐其夜雪下﹐至慧可腰﹐慧可立不移處。大師見之﹐言曰﹕汝爲何事在雪中立﹖慧可白大師曰﹕和尙西方遠來至此﹐意欲說法濟度於人﹐慧可不憚損軀﹐志求勝法﹐伏願和尙﹐大慈大悲﹐聞佛知見﹐聞當作開。救眾生之苦﹐拔眾生之難﹐卽是所望也。達摩大師言曰﹕我見求法之人﹐咸不如此。慧可自取刀﹐自斷左膊﹐置達摩前。達摩可慧可爲求勝法﹐棄命損軀﹐諭若雪山捨身以求半偈。便言﹕汝可在前﹐先字神光﹐因此立名﹐遂稱慧可。達摩大師﹐乃依《金剛般若經》﹐說如未知見﹐授與慧可。慧可授語巳爲法契﹐便傳袈裟﹐以爲法信﹐如佛授娑竭龍王女記。大師云﹗《金剛經》一卷﹐直了成佛﹐汝等後人﹐依般若觀門修學﹐不爲一法﹐便是涅槃﹐不動身心﹐成無上道。達摩大師接引道俗﹐經於六年﹐時有難起﹐六度被藥﹐五度食訖﹐皆掘地出。語慧可曰﹕我與漢地緣盡﹐汝後亦不免此難﹐至第六代後﹐傳法者﹐命如懸絲﹐汝等好住﹐言畢遂遷化。葬在嵩山。於時有聘國使宋云﹐於蔥嶺上﹐逢一胡僧﹐一腳著履﹐一腳跪足﹐跪當作跣。語使宋云曰﹕汝漢家天子﹐今日無常。宋云聞之﹐深大驚愕﹐於時具見日刀。見恐當作記。宋云遂問達摩大師﹐在漢地行化﹐有信受者不﹖達摩大師云﹕我後四十年外﹐有漢地人﹐當弘我法。宋雲歸至朝廷見帝﹐帝早己崩﹐遂取所逢胡僧記日月驗之﹐更無差別。宋云乃向朝廷諸百官說﹐於時朝廷亦有達摩門徒數十人﹐相謂曰﹐豈不是我和尙不﹖遂相共發墓開棺﹐不見法身﹐惟見棺中一支履在。舉國始知是聖人﹐其履今見在少林寺供養﹐梁武帝造碑文﹐見在少林寺。

﹝五十一﹞第二代北齊可禪師﹐承達摩大師後﹐俗姓周﹐武漢人也。時年四十﹐奉事達摩﹐經於九年﹐聞說《金剛般著波羅經》﹐言下證如來實無有法卽佛﹐菩提離一切法﹐是名諸佛﹐得授記已。值周武帝滅佛法﹐遂隱居舒州峴山﹐達摩滅後﹐經四十年外﹐重開法門﹐接引羣品﹐於時璨禪師奉事﹐首末經六年﹐經依《金剛經》﹐說如來知見﹐言下便悟受持讀誦此經﹐卽爲如來知見﹐言下便悟受持讀育此經﹐卽爲如來﹐密受默語﹐以爲法契﹐便傳袈裟﹐以爲法信。卽如文殊師利授善財記。可大師謂璨曰﹕吾歸鄴都還債﹐遂從峴山至鄴都說法﹐或於市肆銜巷﹐不恆其所﹐道俗歸仰﹐不可勝數﹐經一十年﹐時有災難﹐競起扇亂﹐遞相誹謗﹐爲妖邪壞亂佛法﹐遂經成安縣令翟仲侃﹐其人不委所由﹐乃打煞慧可﹐死經一宿重活﹐又被毒藥而終。揚楞伽《鄴都故事》第十卷

具說。

﹝五十二﹞第三代隋朝璨禪師﹐承可大師後﹐不得姓名﹐亦不知何許人也﹐得師授記﹐避難故﹐佯狂市肆﹐托疾山林﹐乃隱居舒州司空山。於時信禪師﹐年十三﹐奉事經九年﹐師依《金剛經》﹐說如來知見﹐言下便證實無有眾生得滅度者。授默語已爲法契﹐便傳袈裟﹐已爲法信﹐如明月寶珠出於大海。璨大師與寶月禪師及定公同往羅浮山﹐於時信禪師亦欲隨璨大師﹐璨大師言曰﹕汝不須去﹐後當大有弘益。璨大師至羅浮山﹐三年卻歸至山﹐所經住處﹐唱言汝等諸人﹐施我齋糧訖﹐食訖二字恐衍。道俗咸盡歸依。無不施者﹐交置齋﹐人食訖。乎齋場巾﹐存一大樹﹐其時於豺下立﹐合掌而終﹐葬在山谷寺後﹐寺內存碑鍺彤像﹐今見供養。

﹝五十三﹞第四代唐薊倍祥師﹐承璨大師後﹐不得姓名﹐亦不知何許人也﹐得師授記﹐避難故﹐佯狂市肆﹐托疾山林﹐乃隱居舒州司空山。於時信撣師﹐年十三﹐奉事經九年﹐師依《金剛經》﹐說如來知見﹐言下便證實無右眾生得滅度者。授默語已爲法契﹐便傳袈豁。已爲法信﹐如明月寶珠出於大海。璨犬師與寶月撣師及定公同往羅浮山﹐於時信撣師亦欲隨璨大師﹐璨大師言曰﹕汝不須去﹐後當大存弘益。璨大師至羅浮山﹐三年卻歸至峴山﹐所經住處﹐唱言汝等諸人﹐施我齋糧食訖﹐道俗咸盡歸依。無不施者﹐安置齋﹐人食訖。於齋場中﹐有一大樹﹐其時於相下立﹐合掌而終﹐葬在山谷寺後﹐寺內有碑銘形像﹐今見供養。

﹝五十三﹞第四代唐朝信禪師﹐承璨大師後﹐俗姓司馬﹐河內人也。得囑已﹐遂往吉州﹐遇狂賊圍城﹐經百餘日﹐井泉皆枯﹐信禪師從外入城﹐勸誘道俗﹐念摩訶般若波羅蜜﹐其時遂得狂寇退散﹐井泉泛溢﹐其城獲全﹐便逢度人。吉州得度﹐乃來至廬山峯頂上﹐望見蘄州黃梅破頭山上有紫雲﹐遂居此山﹐便攺爲雙峯山。於時忍禪師﹐年七歲奉事﹐經餘三十年﹐依《金剛經》﹐說如來知見﹐言下便證最上乘法﹐悟寂滅﹐忍默受語已爲法契﹐便傳袈裟﹐以爲法信﹐如雪山童子得全如意珠。信大師重開法門﹐接引羣品﹐四方龍像﹐盡美歸依﹐經餘三十年﹐至永徽二年八月﹐忽命弟子元一﹐遣於山側造龕一所﹐至閏九月四日﹐問龕成未﹖報已成訖﹐遂至龕所﹐看見成就﹐歸至房﹐奄然遷化。大師春秋七十有二。是日大地震動﹐日月無光﹐林木萎悴﹐葬經半年﹐龕無故自開﹐至今不閉﹐杜正倫造碑文﹐其碑見在山中。

﹝五十四﹞第五代唐朝忍禪師﹐承信大師後﹐俗姓周﹐黃梅人也。得師授記以遂居馮墓山﹐在雙峯山東﹐時人號東山法門﹐是也。於時能禪師﹐奉事經八个月﹐師依金剛經﹐說如來知見﹐言下不證﹐不當作便。若此心有住﹐則爲非住﹐密授默語﹐以爲法契﹐便傳袈裟﹐以爲法信。猶如釋迎牟尼授彌勒記。忍大師開法經三十年﹐接引道俗﹐四方歸仰﹐奔湊如雲﹐至上元年﹐元下恐脫元字。大師春秋七十有四﹐其年二月十一日﹐奄然坐化﹐是日山崩地動﹐雲霧蔽於日月﹐閭丘均造碑文﹐其碑見在黃梅。

﹝五十五﹞第六代唐朝能禪師﹐承忍大師後﹐俗姓盧﹐先祖範陽人也。因父官嶺外﹐便居新州﹐年廿二﹐東山禮拜忍大師。忍大師謂曰﹐汝是何處人也。何故禮拜我﹐擬欲求何物﹖能禪師答曰﹕弟子從嶺南新山﹐故來頂禮﹐惟求作佛﹐更不求餘物。忍大師謂曰﹕汝是嶺南獦獠﹐若爲堪作佛﹖能禪師言﹕獦獠佛性﹐與和尙佛性﹐有何差別﹖忍大師深寄其言﹐更欲共語﹐爲諸人在左右﹐遂發遣﹐令隨眾作務﹐遂卽爲眾踏確﹐經八个月。忍大師於眾中尋覓﹐至確上見﹐共語﹐見知眞了見性﹐遂至夜間﹐密喚來房內﹐三日三夜共語﹐了知證如來知見﹐更無疑滯﹐旣付囑已﹐便謂曰﹕汝緣在嶺南﹐卽須急去﹐眾生知見﹐必是害汝。能禪師曰﹕和尙﹐若爲得去﹖忍大師謂曰﹕我自送汝。其夜遂至九江釋﹐當時得船渡江﹐大師看過江﹐當夜卻歸至本山﹐眾人並不知覺。去後經三日﹐忍大師言曰﹐徒眾將散﹐此間山中無佛法﹐佛法流過嶺南訖。眾人見大師此言﹐咸共驚愕不已﹐兩兩相顧無色﹐乃相謂曰﹕嶺南有誰。遞相借問。眾中有路州法如雲言﹕此少慧能在此﹐各遂尋趁。眾有一四品將軍捨官入道﹐俗姓陳﹐字慧明﹐久久在大師下﹐不能契悟﹐卽大師此言﹐當卽曉夜倍呈奔趁﹐至大庾嶺上相見。能禪師怕極﹐恐畏身命不存﹐所將袈裟﹐過與慧明。慧明禪師謂曰﹕我本來不爲袈裟來﹐大師發遣之日﹐有命言教﹐願爲我解說。能禪師具說正法。正法恐當作心法。明禪師聞說心法巳﹐合掌頂禮﹐遂遣急過嶺。以後大有人來相趁。能禪師過嶺至韶州居曹溪﹐來住四十年﹐依金剛經﹐重開如來知見。四方道俗﹐雲奔雨至﹐猶如月輪﹐處於虛空﹐頓照一切色像﹐亦如秋十五夜月﹐一切眾生﹐莫不瞻睹。至景云二年﹐忽命弟子玄楷智本﹐遣於新州龍山故宅﹐建塔一所﹐至先天元年九月﹐從曹溪歸至新州。至先天二年八月三日﹐忽告門徒曰﹐吾當大行矣。弟子僧法海問曰和尙曰﹕以後有相承者否﹐有此衣﹐何故不傳﹖和尙謂曰﹕汝今莫問﹐以後難起極盛﹐我緣此袈裟﹐幾失身命﹐汝欲得知時﹐我滅度後﹐四十年外﹐豎立宗者卽是。其夜奄然坐化﹐大師春秋七十有六。是日山崩地動﹐日月無光﹐風雲失色﹐林木變白﹐別有異香氳氳﹐經停數日﹐曹溪溝澗斷流﹐泉池枯竭﹐經餘三日。其年於新州國恩寺﹐迎和尙神座﹐十一月﹐葬於曹溪。是日﹐百鳥悲鳴﹐虫獸哮吼﹐其龍龕前﹐有白光出現﹐直上衝夭﹐三日始前頭散。殿中丞韋璩造碑文﹐至開元七年﹐被人磨攺﹐別造文報鐫﹐略除六代師資相授及傳袈裟所由。除當作敍。其碑今見在曹溪。門徒問曰﹕未審法在衣土﹐卽以將衣以爲傳法﹐大師謂曰﹕法𨿽不在衣上﹐以表代代相承﹐以傳衣爲信﹐今佛法者﹐得有稟承﹐學道者﹐得知宗旨﹐不錯不謬故﹐況釋迦如來金蘭袈裟﹐見在雞足由﹐迦葉今見持著此袈裝﹐專待彌勒出世﹐分付此衣﹐是以表釋迦如來傳衣爲信。我六代祖師﹐亦復如是。我今能了如來性﹐如來今在我身中我與如來無差別﹐如來卽是我眞如。

大乘頓教頌並序

敍曰﹕入法界者了乎心﹐達本源者見乎性﹐性淨則法身自現﹐心如則道體斯存﹐天地不能變其常﹐幽明不能易其理。粵有無明郎主﹐貪愛魔王﹐假虛空以成因﹐蘊塵勞而成業。是以能人利物﹐妙力無邊﹐演八萬四千之教端﹐闡三十七道之法要。故有摳迷悟頓漸細指師﹐細之上下恐有脫文。又按﹐樞疑當移在細下。悟之乃煩惱卽菩提﹐迷之則北轅而適楚。其漸也﹐積僧只之劫數﹐猶處輪回﹔其頓也﹐如屈身之臂頃﹐旋登妙覺。由此髙礭遠則遠焉﹐誰其弘之﹖則我荷澤和尙﹐天生而智者﹐徳與道合﹐源將並年﹐在幼稚科﹐遊方訪道﹐所謂諸山大徳﹐問以涅槃本寂之義﹐皆久而不對﹐心甚異之﹐詣嶺南﹐復遇曹溪尊者﹐作禮未訖﹐巳悟師言﹐無住之本﹐自慈而徳﹐徳恐當作得。尊者以爲﹐寄金惟少﹐償珠在動﹐付心契於一人﹐傳法登於六祖。於以慈悲心廣﹐汲引情深﹐昔年九歲﹐已發弘願﹐我若悟解﹐誓當願說﹔今來傳授﹐遂過先心﹐明示醉人之珠﹐頓開貧女之藏。墮疑网者﹐斷之以慧劍﹐溺迷津者﹐濟之以智舟。廣本深源﹐咸今悟人。明四行以示教﹐弘五忍以利喜﹐不乾於祖者﹐斯之謂歟。然則心有生滅﹐法無去來﹐無念則境慮不生﹐無作則攀緣自息。或始覺以滅妄﹐或本覺以證眞﹐其解脫在於一瞬﹐離循環於三界﹐𨿽長者子之奉蓋﹐龍王女之獻珠﹐此之於此﹐復速於彼﹐所謂不動意念而超彼岸﹐不捨死生而證泥槃﹐系頓悟之致﹐何遠之有﹖釋門之妙﹐咸在玆乎﹗於是省閣簪裾﹐裏閈耆耋﹐得無所得﹐聞所未聞﹐疑達摩之再生﹐謂優曇之一現﹐頌聲騰於遠邇﹐法喜妙於康莊﹐醫王大寶﹐自然而至。弟子昧道懵學﹐幸承奧義﹐昔登迂路﹐行咫尺而千里﹔今蒙直指﹐覽荒裏於寸眸﹔翰黑不足以書懷﹐軀命寧堪似酬徳﹔輒申短頌發明﹐要亦猶培塿助蓬瀛之峻﹐畎澮增漸渤澥之深﹐吾儕學者﹐庶斯達矣。

杳冥道精﹐淸淨法性﹐了達虛妄﹐堅修戒定。

奉戒伊何﹖識其本性。修定伊何﹖無念自淨。

克勤慧用﹐方除法病﹔虛鑑不疲﹐霧埃莫映。

朗如秋月﹐皎若明鏡﹔不染六塵﹐便登八正。

大道好夷﹐而人好徑﹔喜遇其宗﹐倍增欣慶。

稽首歸誠﹐虔心展敬﹐頓悟妙門﹐於斯爲盛。

唐貞元八年歲在未﹐沙門寶珍﹐共判官趙看琳﹐於北庭﹐奉張大夫處分﹐令勘訖﹐其年冬十月廿二日記。

唐癸已年十月廿三日比丘記。

