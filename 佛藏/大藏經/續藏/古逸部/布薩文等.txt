布薩文等

布薩文等

諸佛現興善權化物。羣生瞻奉鄙惑消亡。𨿽法闡三乘戒������鈍開合有差。凡所見聞俱蒙勝益。此會事也時我����爰及教授闍梨爲勸道之主也。將使眞風廣扇佛日重明���謝之端土庶展聽聞之福。於時開寶地豎金幢。香煙與瑞����淸梵共笙歌而合響籌稱解脫頂戴受持戒號防非深���菩提藏種沾甘露。以抽芳覺樹祥花。結香園之味果。以斯一一����先用莊嚴。梵釋諸王龍天八部。惟願身光增益聖力冥��念含生匡玆教法。使陰陽應序。風雨聲和。稼穡丰登。人民樂業。又�勝福莊嚴聖神贊。伏願壽齊聖石。命等靈椿。官寮善披無疆尊宿。福資有識。然後兵刀永絕。教迹流通。凡厥含情俱登覺道。

布薩文

夫法王應現威振大千。法教興崇弘通是務。況宣傳戒藏。每月二時精守不逾福資家國。於是幢鐘召眾奏梵延僧。香騰五云幡暉眾彩。總斯多善無限良緣卽用莊嚴。上界天仙龍神八部。惟願威靈潛衛聖徳冥加。使日月貞明。陰陽克序。和風應節。甘雨順時。四人有樂於安邊。萬里無虞於永歲。卽願法永扇釋教弘敷。一切含靈俱登覺道。

布薩文

夫竊見流沙一方緇徒累百。其能秉惠炬建法幢。弘志教於卽時。豎津梁於來世者。豈非我教授之謂歟。故能使二部律儀策勤而不倦三�躅相繼而無窮。布薩之法洗滌於煩籠。住持之功繼明於動植。惟願以斯自�無疆福因先用莊嚴。梵釋四王龍天八部。卽願福徳逾增威光轉盛。消除疫癘利樂生靈。三邊無變怪之憂。百谷有丰登之樂。又用功徳奉資聖神贊普。伏願明齊舜宇靡葉堯湯。補恩惠於八方。親鐱黎於一子。次用功徳莊嚴我節兒上論。伏願榮髙往歲慶益今辰。此用莊嚴都督社公。惟福逐年長壽逾金石。然後散沾法界普及有情。

罷四季文

夫佛日舒光無災不遣。般若流演河福不臻。今者啟八龍之寶藏。開五印之眞文。會二百之梵輪。於三旬而轉誦者。則我當今聖神贊保。願功徳之端敍矣。伏惟聖神贊普道邁義軒。功超堯舜握圖腳歷秉錄匡時八表廊淸廣弘。十善家以別崇妙福特豎芳。因建四季道場。希萬機永古。由是照自舟闕遠今燉煌每歲修崇恆爲常戒。今玆會者則春季之終畢矣。是日也無田初綠桃苑讒紅。玉彩向終金言告罷。相此殊勝無疆福。因先用莊嚴。

夫應化無方神用不倦。恩沾動植。福洽生靈。天中之天獨擅其務。至於妙事豈足繁詞。此瑞之興抑有由矣。今則三春中律四序初分。絮拆南枝。冰開北岸。廣法王之化迹冀彌千殃。揚大聖之辭榮悕臻萬善。於是不局月殿。夜擊霜鐘受集緇徒。競持幡蓋列四門之勝會旋一郡之都城。像設金容。云非鷲嶺。眉開毫月。花步蓮宮。傾市傾城搖山蕩谷。迦維厭欲豈用年哉。所冀四王護世百福。潛加攙搶掃於天門。疫癘藏於地戶。慶雲有世善色。凝空倒載干戈。修文偃武。總斯功徳回奉龍天八部。惟願威光恆赫神力無涯。災害不生禍亂不作。又持勝福上資聖神贊普。惟願萬國納貢四海來庭。寶歷恆昌。金石比壽。又持勝福莊嚴節兒都督。惟願壽命逾遠祿極萬鐘部落。使官遼門傳九戟。然後散沾法界普洎有情。賴此勝因咸登樂果。

行城文

我法王之利見也大矣哉。故降神兜率現影王城。觀妙色有苦於癰瘡。骸寶住乃逾於宮闕。禦四魔而登正覺。居三界而獨稱尊。神化難量叵能談也。今者春陽今月地拆萠芽。鳥向含春風搖。抑於是豁開柰苑洞啟蓮宮。金相煥爛於四衢。銀毫暉舒於八極。隱隱振振如旋白飯之城。巍巍峨峨似繞迦維之闕。尊卑務集大小云奔。笙歌競奏而啾畱法曲。爭陳而槽揆所冀百福被矣。千障云祛睹勝相兮獲因。瞻妙色兮生福。總斯多善。莫限良緣。先用莊嚴。釋梵四王龍天八部。惟願增威力益神通。並妖氛驅疫癘。次持勝福奉用莊嚴。我當今聖神贊普。伏願壽永固等乾坤六幾賓四海。伏次用莊嚴節兒尙論麥及都督杜公爲雲爲雨濟枯涸。於明朝部落使諸官建忠貞於聖伐。然後上空窮空界傍枯十方。賴此勝因成正覺道。

行城文

應化無窮作用不倦。恩沾動植福洽生靈。天中之天獨擅其勢。至於妙事豈足繁詞。此會之瑞抑有由矣。今則四序將盡。三春肇來。送故納新。除災建福。冀淸封壘保艾蒸黎。於是月殿不局霜鐘。夜擊爰集緇侶。悉索幡花出佛像。於四門繞重城而一匝儼然相好鷲嶺雲非煥爛。毫光蓮峯降步傾城傾市蕩谷搖山捨衛逾城豈用年矣。卽冀四王護世百福潛加攙槍掃於天門。疫癘藏於地戶。庶云布族喜色凝空。倒載干戈修文偃武。總斯功徳回施龍天八部。惟願威光恆赫神力無涯。災害不生禍亂不作。又持景福上資聖神贊普。惟願萬國納貢四海來庭。寶歷恆昌金石比壽。皇太子殿下游雷遠震少海。長淸夫人蘭桂永芳。妃嬪神花獻頌。又持勝福總用莊嚴我都督杜公祿極萬鐘。然後。

行軍轉經文

夫諸佛興悲無緣普備有情。見異感迹緣老故使歸向者福逐。願生輕毀者禍隨心起。則知禍福自致非聖愛憎者與然。今此會轉經意者。則我東軍國相論掣脯敬爲西徵。將仕保願功徳之建修也。伏惟相公天降英靈地資秀气。嶽山作鎭謀略坐籌。每見北勇興師頻犯邊境。抄劫人畜暴枆田苗。使人色不安峯飆數舉。我國相慢然忿起。怒髮衝冠。遂擇良才主兵西討。𨿽料謀指掌。百無一遺。然必賴福資保其淸吉。是以遠啟三危之侶遙祈八藏之文。冀仕馬平安永寧家國。故使虔虔一志諷誦金剛。濟濟僧尼宣揚般若。想此殊勝夫何以加。先用莊嚴護世四王龍神八部。願使威光盛福力增。使西陳齊威北戎伏款。又用莊嚴行軍將相。伏願才智日新福同山積。壽命遐遠鎭坐臺階。諸將仕等三寶撫護萬善莊嚴。然後。

轉經文

我法王之利見也難可詳焉。其有歸依者果無不克矣。然今啟龍藏宅一心擊洪鐘邀二眾者。其誰施之。則我國相論掣脯敬爲西徵將仕保願功徳之所建矣。伏惟相公乃何嶽降靈神威動物咸恩。出塞曰撫俗安邊。一昨春初扶陽作﹝薩／女﹞摽桌人畜。由是大舉軍師並除凶醜。𨿽兵彊仕勇。然福乃禍師。是以遠杖流沙精祈轉念。今者能事遐列勝福斯圓。總用莊嚴行軍將相卽體。願使諸佛護念使無傷損之憂。八部潛加願起降和之意。然後人馬咸吉仕卒保康。各守垂永除徵戰。然後散沾法界普及有情。賴此方因咸登覺道。

置傘文

夫除災靜難者莫善於佛頂密言。集福延休者事資於行城念誦。今者春陽今月寒色猶威。請二部之僧尼建白幢於五所者。其誰施之。時則有節兒都督爲合邑黎元報願功徳之所建矣。伏惟節兒都督公平育物罄節安邊。恐瘳疾流行災殃條起。是以預修弘願建豎良因。行城將殄於妖氛。豎幢用臻乎福利。今旣能事備勝願享。福長空量難比。以玆勝利先用莊嚴梵釋四王龍神八部。

置傘文

夫睹相興善者無出於應化之身。穰災怯禍者莫過乎佛頂心咒。然無身之身故現身而齊難。無說而說說心咒而持危。盛事之興莫大於玆矣。今者燉煌之府內豎白法之勝幢。設佛頂於四門。使黑業之殄掃厥。今此會其誰施之。時則有二節兒嶽牧杜公等。爲城惶報安之所建也。惟節兒都督以慮燉煌西極境接北胡。躍馬控弦寇盜無準。恐芆踐稼穡百減衣食之源。九農匪登使萬人壞罄懸之念。所以互相設計務在安人。若論護國匡邦無過。建斯幢傘。卽冀除災殃於不毛之地。並疫癘於無何有之鄕。五穀無霜雹之災。萬品登人壽之城。先資是福奉用莊嚴聖神贊普。伏願寶位永固金石齊年。四海澄淸萬方朝貢。亦持此善莊嚴節兒都督爲霜爲雨濟枯旱。於明朝部落使諸官建中貞於聖代。又持是善亦用莊嚴。二教授闍梨。伏願極拔殊苦超出輪回。壽等寒松福如春艸。然後薄沾動植徧及無疆。賴此勝因登正覺道。

置傘文

夫延祥展慶必賴於勝幢。掃蘗除災要資於兒力。故使善住聞其增壽。慶喜克獲本心。魑魅畏之逃刑。天魔怖而求救。大哉神兒。無得而稱者歟。今屬和風動物蟄戶。將開幡蓋俳徊緇倫肅穆者何。所謂耶時則有我節兒。尙論及都督杜公等。並乃養人如子憂國同家。恐妖氛肆惡於城中。品物屢遭於逆厄。是以三陽令月啟三福於釋尊。四季初辰豎四門之利。總斯殊妙最上福田。盡用莊嚴梵釋四王龍神八部。伏願威光盛福力增。育黎無護軍國。我聖神贊普。惟願聖躬堅遠。日往月來。寶住恆昌。天長地久。節兒都督松皇比壽。福慶相資。部落使諸官等。惟願助理平和。惟淸惟直。然後四時順五穀登。百殃除萬祥集。般若神兒諸佛所師。大眾�城一切普誦。

