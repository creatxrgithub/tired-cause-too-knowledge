攝大乘論章卷第一

攝大乘論章卷第一

相不同有其十種。�������是其名也。名𨿽�����三。初之二種�������行相立名。後之五種就行體立名。行者�������������依止。第二名應知相者。一義似前。又解。與三智相應名爲應知����相者。解順���名之爲入。第四入因果者。初�名目證���。第五因果者。���������異名爲差別。第六依戒學相者。行托法起名之爲依。又托眞戒起修名之爲依。防非止惡名之爲戒。理中進求目之爲學。簡大異小名爲差別勝相。七名依心學相者。托法名依。又托眞定起修名之爲依。緣理不散名依心學。簡大異小名差別勝相。第八依慧學者。解心托法名之爲依。又托眞慧起觀名之爲依。照達二諦名之爲慧。簡大異小名爲差別勝相。第九學果寂滅勝相者。酬因名果。果由因克名爲學果。法性不動名之爲寂。果徳離相目之爲滅。超過小乘名爲差別勝相。第十智差別相者。決斷名智。簡果因名爲差別。辧大異小亦名差別問。此十相爲在一經所說。爲在多經共說。釋有二義。一依論初似在一經所說。故無等聖教章云。佛世尊前善入句義。菩薩摩訶薩乃至說如是言。諸佛世尊有十勝相。過余教等。下重開列十名廣辧其相。故似在一經所說。驗下廣文似在多經。故眾名章下廣引多經多論證成十義。何故如此推驗二文應在。阿毗達摩藏中略辧十義。此卽無等聖教章及十義次第章所論者是。於余經餘論廣辧十義。此卽眾名章下乃至論末所辧者是。以其略文在於一經所說故。初二章依略經辧釋。廣文散在多經論故。眾名章下依別經別論廣釋其義。以有斯趣故廣略不同。此義深懸理宜推究耳。釋名義訖。

第二辧體性者。有其二門。一攝相從實門。二相實並論門。攝相從實。十種勝相皆用三無性眞如爲體。故涅槃師子品云。非因果性是諸法本。體常恆不變。淨名經問疾品云無住爲本。其義相似。智差相云眞如是諸法通相大同。二相實並論者。初勝相以本識爲體。第二勝相三性爲體。第三勝相以惟識智爲體。第四勝相世出世六度爲體。第五勝相十地爲體。第六勝相三聚爲體。第七相四三摩提爲體。第八相以四智爲體。此之三學通取緣修眞修爲體。第九相以涅槃爲體。第十相以三身爲體。此義廣辧如無等聖教所說。十義體狀一一別章廣辧。第二體性訖。

第三明次第者。有其二義。一就十法以明次第。二就起行以明次第。初就十法明次第有其二義。一就三門以辧次第。二就十法以辧次第。言就三門明次第者。次第章云。境有次第。正行有次第。果有次第。初二明理起行所依故先明其理名境有次第。依理起行合理非邪名正行有次第。後二因果成得果名果有次第。又境有次第有其二義。一對後行以明次第。以能起行故先明理。二就初二以明次第。初依止勝相明平等因果。翻邪之首故先明之以破不平等因果等故。第二應知明其二諦有無道理破定有無。此理次細故後明之。次六正行次第有其三義。一對前辧次第。依前理法而起此行。二對後辧次第。由此正行能起後果。三就六行以辧次第。緣識捨塵是入實初門故先辧入相。以觀由因生復能成後果故次明因果相。爲約十地明修相不同次明修差別相。爲辧所修行體不同故次明三學相。就三學中戒能防非故先明戒學。定息心亂次明心學。慧斷無明是故後辧慧學。後二果中亦有二義。一對前以明次第。從前正行起此二果故。次就二果以辧次第。寂滅果體是故先辧。智差果用故在後說。就三如是就十如何因緣道理能破自性是故先辧初相。就前因緣明三性道理能破有無次明應知。就前應知辧其觀行次明入相。就前入相辧觀始終次明因果。就前果中辧其行相不同次明修差。就前修差辧所修行體故次明戒等三學。戒學在初是故先辧。從戒生定次明心學。從定發智故次明慧學。由慧斷惑次明滅果。依體起用次明智差別。就十法辧次第訖。第二起行辧次第者。初二生解。次六起行。後二起願。故有次第。是義云何。初二辧理教人生解。依止相中明平等因果教生正見捨六偏執。第二應知相明非有非無之理教生中道之解捨離三謗。謂增益損減及與相違三種謗心。次六明其行法教人依之起行。是義云何。廣辧修儀教人何習惟識觀等。乃至慧學類亦同然。故次六相教人起行。次二起願者。以辧果法故教起願。寂滅勝相教求涅槃。智差勝相教求菩提。是義云何。廣辧諸佛果徳令彼眾生將他類已求其來果故。地論釋名分中云。如佛所得我亦當得故生喜心。此義次第章廣辧。辧次第訖。

第四明位地分齊者。有其二義。一就十法以辧位地。二就起行以辧位地。言就十法辧位地者。初二辧理該通上下不局前後。就後八中。入相有二義。一就位判在解行終心初地之前無礙道門。二就行通於上下地前地上並有惟識觀義。故入位章云。入位有四。一願樂地。二見地。三者修地。四者究竟地。第四因果通方便地及與三地。第五修相第六第七第八。此四勝相在於十地。後二勝相在於佛地。就法如是就起行雲何。初二勝相教生解心。此在地前。後八如前。又此十法皆能起於聞思修證及以得果不須分別。第四明位地分齊訖。

第五大小乘分別者。有其三義。一就位辧宗。二就行辧義。三明大小差別。初言就位辧宗者。此十勝相位判在大宗顯大法。故無等聖教章偈云。十義余處無見。此菩提因。此名小乘。以爲余處。以此文證明知宗意爲顯大法。第二就行辧義者。義通大小。此云何知。第二勝相分別章中辧三無性偈云。由自體非有。自體不住故。釋解云。此三世無性亦通大小。此是三無性中無性性義通於大小。三無性者是泯相門其理淵深。三性立相其義則淺。深義尙通大小二乘。況彼三性理淺。何爲不通。以彼三性通於大小類。餘九種亦通大小。其義無傷。第三明大小乘差別者。小乘就六識以辧依止及因果道理。大乘就本識等以辧依止及因果道理。小乘但就六識門中辧染淨有無三性道理。大乘通就三識以辧三性差別。小乘就彼六識明惟識觀義。故彼雜心定品之中。就四無色地明緣識捨空等爲惟識觀義。大乘就三識及眞識門以明惟識觀義。小乘就聲聞六度人無我觀以辧因果。大乘就菩薩六度以辧因果。小乘就小乘十地以明修差。大乘就菩薩十地以辧修差。小乘就聲聞三種戒門以辧戒學。一別解脫戒。二者定共戒。三者道共。就此三種明戒學差別。亦可就彼道共戒門以明戒學差別。大乘就彼三聚戒門明其戒學。一名律儀戒。謂十善業道。二名攝善法戒。要修六度。三名攝眾生戒。要行四攝。小乘就彼八禪地定以辧心學。謂四禪四空等。如定品廣說。成實論家就九禪定門以辧定學。如禪品廣說。大乘就彼四定以辧定學。一大乘光。二集福徳王。三名賢護。四名首楞伽摩。如心學相中廣說。小乘就人無我慧以辧十智用爲慧學。如智品廣說。大乘就人法無二我智以辧三智用爲慧學。如慧學相中廣說。小乘就煩惱障無數滅無爲以辧滅果。如賢聖品說。大乘就三障無處數滅無爲以辧滅果。如寂果相廣說。小乘就人無我門盡智無生智中以明智果。大乘就三無性眞如智門以辧智門以辧智果。大小智差乃有多門。粗略云爾。第五大小分別訖第六理行分別者。初二明理。後八辧行。理爲行本故初明。托理成行故後八辧行。就初二中。因果理淺故先明依止。顯其本識與六七等心更互相生疊互爲果。有無理深故次第二明應知相。就其三性辧定有無虛實之義故辧應知。後八辧行中。初六明其因修行相。後二明其果徳行相。廣如前辧。其六理行分別訖。

第七因果分別者。有其二義。第一就十法分別。二就起行分別。言就十法分別者。初之二相是其因果所証之法通於因果。因行分證果徳窮證。次六明因。復二明果。廣如上辧。十法如是。起行雲何。若就起行分別。十皆起因。初二起其因解。次六起其因行。後二起其因願。又此十法通起因果。廣如前辧。第七因果分別訖。

第八學法學行分別者。有其二義。一就所說十法分別。二就所化眾生分別。就所說十法分別者。初二明學法。以是理法故。故無等章云。初二明無等境。次八明學行。八中初六學因。後二學果。故彼文六無等行無等果。十法如是。就所化云何。若對所化眾生。十種皆是所學之法。初二是理法。次六行法。後二果法教。彼眾生起解行等名之爲行。初二起解。次六起行。後二起願。如上廣說。第八學法學行分別訖。

第九對地持十法分別者。量以此論主依彌勒菩薩教故方有制造。彼地持論是彌勒菩薩所說。卽是僧伽菩薩作論所依。故須對彼十法分別。言十法者。一持。二相。三翼。四淨心。五住。六生。七攝。八地。九行。十安立。如地持論廣說。但彼十法單論行法爲宗。今此十相通辧理行。又彼十法明種性已上決定不退行相。今此十相上下通辧。余義大同。十種勝相體義深。廣如論說。且隨義門略釋云爾攝大乘論三識義第二出第一依止勝相眾名章。

言三識者。乃是含靈慮道。稟气同依。冥通物表。義苞兩際。性融眞妄。功�染淨。斷縛梁津。寂果妙路。故使諸佛於三藏中廣辧斯義。三識義中十一門分別。一釋名義。二辧體相。三眞妄分別。四解惑分別。五心意識心別。六善惡無記分別。七三性分別。八攝四識。第九攝八九二識。十攝十一識。十一大小乘分別。

初言釋名義者。了別二諦名之爲識。了別不同略有三種。一名梨耶識。二名陀那識。三名生起識。言梨耶識者。此方正翻名無沒識。此有二義。一識生滅門。能受淨燻終能轉依成應身功徳名爲無沒。二就識眞如門。終可顯了成就法身名爲無沒。故眾名章云。世間不破。出世間不盡。十地道前名爲世間。初地已上名爲出世。依攝大乘論眾名章中名別有八。一名種子識。此依達摩藏說。以能持染淨二法種子故。二名執持識。此依解節經說。以能執持諸根及種子故。三名根本識。此依僧祇部說。以能生六七故。又能生染淨二種果故名根本識。四名窮生死陰。此依彌沙塞部。至無餘涅槃前常在不滅名窮生死。五名梨耶。義同前解。六名質多。有多種義及滋長故。七名果報識。此依正量部。以從善惡二種種子生故。八名有分識。與彼三有作枝因故。依楞伽經名別有三。一名藏識。能含恆沙諸功徳故。二名聖識。聖人所證。是彼聖人之所用故。三名第一義識。以深細故。依馬鳴論名別有三。一名眞識。以識體性不生滅故。二名眞如識。以識體寂故。三名家識。亦名宅識。以染淨同依故。此等諸識就識生滅門緣述方了。就識眞如門。體是神知名之爲了。第二陀那此名執識。以能執本識爲神我故。執彼名色以爲我所。名執識。依彼攝論名別有二。第一執識。義如前解。二名七識。乘六得名。依馬鳴論名別有七。一名妄識。識體浮虛故。二名無明識。不了無我境故。三名業識。以能染十使起惡業故。四名轉識。能緣我塵故。五名現識。照我塵顯現自心故。六名智識。以能分別我塵故。七名相續識。以我執恆起。彼地經名爲集識。又復正翻名無解識。以與四惑常相應故。自余諸名悉是義翻。第三生起者。此有二義。一從果得名。用彼六識燻習本識成其種子。種子有二種功能。一是業種。能生苦樂二種果故。二是惑種。能引業種令其受生。從此義故名生起識。二從因得名。以從本識種子生起此識故名生起識。此義如彼緣生章中廣說。依彼攝論名別有三。一名生起識。義如前說。二名受用識。能納受六塵苦樂境故。三名六識。以依止六根差別生故。此義如緣生章廣說。依馬鳴論名爲事識。以依別根及六塵生故。依彼楞伽。意識名廣集識。以能納受多塵境故。五識名現識。以能納受五塵故。第一釋名義訖。

第二辧體中。先辧本識。次辧七識。後辧生起識。初辧本識中有其六門。一名攝眞門。二名簡眞門。三名攝淨門。四名簡淨門。五名攝粗門。六名簡粗門。初言攝眞門者。攝彼淨識以入本識不立淨識故。馬鳴論云。不生滅法與生滅和合名爲梨耶。不生是眞。生滅是妄。共爲本識名爲和合。二言簡眞者。簡取生滅以爲本識眞如之門。屬彼淨識故。無相論云。無相無生卽是摩羅究竟淨識。三攝淨者。此障生滅門中本識之中攝淨不淨品。以能持染淨兩種種子故。故緣生章云。善惡種子二姓明了染淨爲二。業惑種子名之爲染。聞燻種子名之爲淨。四言簡淨者。簡取生死。四果名淨品法以爲本識。聞燻習等屬他法身非本識攝。故出世淨章云。聞燻習非阿梨識性攝屬法身及解脫身。五言攝粗者。以本攝末。六七二識及以相識皆本識所攝。以本攝彼。故第二勝相分別章云。一識者謂一本識。六七二心本識相貌。六言簡粗者。六七識外別有本識。故眾名章云。意名目第一識。心名目第二識識名目六識。燻習章云。能燻相續短。所燻相續長。辧本識性訖第二辧陀那者。有其四門。一名攝眞門。二名簡眞門。三名從本門。四名簡本門。初言攝眞門者。生滅不生滅共成七識。眞諦無生名之爲眞。俗諦生滅名之爲妄。故第二勝相章云。亂因不有。亂識不生。我塵等法名爲亂因。七識我執名爲亂體。俗諦有亂因。俗諦有七識生。眞諦無亂因。眞諦無七識生。第二簡眞門者。無生之理屬於淨識。生滅陀那屬於七識。故無相論云。無相無生名究竟淨識。生滅之心依他所攝。三言從本門者。七識之心本識所攝。故分別章云。一識者謂一本識。六七二識本識相貌。體是本識更無別體。四簡本門者。本識之外別有七識。故眾名章云。心名目第二識。辧七識體相訖次辧六識。有其五門。一攝眞門。二簡眞門。三從本門。四簡本門。五攝本門。初言攝本門者。攝彼眞識入於六識。生滅不生滅共爲六識。故順道理章云。六塵眞如眞諦門中六塵無相。俗諦門中六塵有相。明知眞諦門中六識無生。俗諦門中六識有生。二言簡眞者。無生淨識所攝。生滅六識所攝。如無相論說。前已分別。三從本門者。如分別章說。上已分別。四簡本門者。如眾名章說。識名目六識。第五攝本門者。如分別章說。梨耶意識攝。辧體性訖。

第三眞妄分別者。曲有三門。一理事分別。二就行分別。三粗細分別。初言理事分別者。本識生滅分齊名之爲妄。眞如分齊目之爲眞。陀那六識亦復如是。故無相論云。無相無生卽是阿摩羅究竟淨識。世諦生滅名之爲妄。第一義諦稱之爲眞。故分別章云。分別無相依他無生。世諦門中七識六識是分別性。第一義中名無相眞實。世諦門中阿梨耶識名曰依他性。第一義中名無生眞實。第一理事分別訖。第二就行分別者。本識六識通於眞妄。陀耶惟妄不通於眞。本識六識在初地已前未證眞如名之爲妄。初地已上淨品轉依證會法身名之爲眞。故智差別勝相中說云。阿梨耶識及生起識名受用身。此名應身。以爲受用身也。以陀那識中無其淨品轉依證眞如義。是故就行一向無眞。第二就行分別訖。第三粗細分別者。本識心細通於眞妄。六七二識在於凡地惟妄非眞。若初地已上本識六識並通眞妄。若至佛地本六二識一向惟眞。故分別章云。分別性無所有。以六七二心在凡無體名無所有也。第三眞妄分別訖第四解惑分別者。有其二門。一依攝大乘論分別。二依楞伽等經分別。初依攝大乘論分別者。有其三位。一就地前分別。二就十地分別。三就佛地分別言就地前分別者。有其三位。一是常沒。二是十信。三是性地。常沒位中。於六識內但起有漏觀解亦起惑業。於七識內常起四惑亦能助彼六識起善惡二業。於本識中能持有漏善業種子並持煩惱及不善業種子。此云何知。如彼出世淨章云。從十信已上乃至菩提位。此間功能不失。以此文證明知外凡常沒惟有三界有漏善業及煩惱不善等業燻習。從有出世善燻未能成就。二就十信分別者。於六識中能起出世淨解。故出世淨章云。聞燻習非是世法。屬法身攝。伏除人我障正使。猶得暫起習使法我障現行。故出世淨章云。出世淨心未起時。此聞種子一切上心惑對治。此名十解。地中無漏聖道爲出世淨心。十信地中聞燻習種子爲人我執正使上心以爲對治。亦得起有漏善不系業及不善不系。故地持論住品云。解行住菩薩或時起邪身口意業墮於惡道。解行上人猶起此業。十信下地判知有餘業。是其不系報是不定。若漸悟菩薩從須陀至辟支。回心入大。至十信地中亦有人無我觀無漏之道。故涅槃初功徳云。須陀八萬劫發菩提心。乃至辟支十千劫發阿耨菩提心。彼須陀至辟支佛。於小乘中已離惡趣。今回入大。明知位當大乘善趣。於陀那識中人我執正使一向不起。但起習使及法我執。亦能助彼六識起有漏善惡不系之業。故出世淨章云。一切上心惑對治。明知能治六七上心。六七非一名爲一切。於本識中有出世聞燻習有漏無漏業二種種子。復有人我法我二執種子。亦有善惡二種不系業及不系業果。例上可知。就十信分別訖。第三種性分別者。於六識中能起人法二空無漏觀解。十解地中起人無我解。十行已上起法無我觀解。亦得起有漏法中善惡二種不系業。及受不系業果。人我執習使亦有暫起義。法軌亦有現行義。所以得知地前菩薩得無我觀解。如應知入勝相二智差別章說。先於方便中已通達二無我理。言方便者。地前是方便地名爲方便。故知十解得人無我解。十行已上得法無我解。解行住中所有行相同前種性。縱有少異義亦不多。就陀那識中但起人我習使亦起法軌正使。於本識中有二無我無漏種子。亦有有漏善惡不系二業種子及苦樂不定果報。類上可知。就地前分別訖次第二就十地分別者。於六識中能起人法二無我觀解。人法二執一向不起。亦復不起有漏善惡二種不系等業。陀那識中亦不起人我習使及法執上心。亦有眞常六識分得三身。故因果修中云。初地證過漏義。以證眞如故顯法身。本識淨品轉依故成應身。依二身起用便有化身。就十地分別訖第三就佛地分別者。於六識中有漏惑業一切不起。陀那二惑亦一向永無。於本識中不淨品惑業種子一切皆無。於六識中加行道亦息。本識淨品生滅亦息。與本淨相應成就應身。故出世淨章云。四徳圓時本識都盡。由其始淨合於本淨故。令本淨四徳圓顯。於本識中及與六識內不淨品等一切永攺本性淨品永成。故寂滅勝相云。不淨品永攺本性淨品永成。本性名爲轉依。彼文復云。五分法身無垢淸相應至佛無異名永成本性。依智差別勝相復云。阿梨耶識又生起識名受用身。明知六識淨品及本識淨種有轉依成應身義。此名應身。以爲受用身能受淨土等樂故。依攝論分別粗判如是。次依楞伽等經分別。余義與攝論義同。陀那識中解惑有異。更須分別。是義云何。以義通辧。第七識中亦有觀解。故楞伽云。殺七識智佛名出佛身血。勝鬘亦云。於此六識及心法智。明知有其觀解之義。若依小乘。七方便中伏我見上心習起世間觀解。苦忍已上斷我見種子起無漏觀解。無學地中斷四惑正使種子皆盡人無我道滿。故眾名章云。正法內人有三品。一在正思。二在正修。三在有學。前之二人伏其我見。第三滅我見。苦忍已上名爲有學。若依大乘。十信地中頓悟菩薩於七識中伏我見上心習有漏觀解。漸悟菩薩至彼十信亦斷四惑種盡。頓悟之人至十解已上於七識中習無漏觀解永斷四惑正使種子兼伏法執。至初地已上於七識中習法無我解斷法執種子。至佛窮盡。此無正經論。準義推之其趣如是問曰。七識之心不能聽聞正法。云何能引生治道斷諸煩惱。釋云。當識𨿽無藉六識道起。所以知然。彼七識中𨿽不聞他說於邪我。以六識曾聞道。彼七識得起我執染類淨。彼七識中𨿽不聞無我。以六識中曾聞無我道。彼七識起無我解竟。復何妨。第四解惑分別訖。更有餘義至轉依義中當廣分別。

第五心意識分別者。有其三門。第一就雜心分別。第二就成實分別。第三就大乘分別言就雜心分別者。彼論就其六識義分爲三。如彼界品說。集起名心。生後名意。了別名識。彼處以五門辧此三義。謂一名。二義。三業。四世。五施設。初以名別證其三義。其趣可知。二以義別顯義差別。如上解。三言業者。遠知是心義。此知未來法。前知是意義。此知過去法。續生是識義。此知現在法。四言世者。過去名意。意是根義故。未來名心。心體成就故。現在名識。能了現境故。前言業者明其心用。心體現在知三世境名之爲業。此言世者明其心體。三世橫克得名不同。第五言施設者。十八界中施設心名。十二入中施設意名。五陰之中施設識名。界門就體故名爲心。入門就相名之爲意。陰門就用目之爲識。雜心如是次就成實分別者。於中有二。第一就別。二就通分別。言就別者。彼論有四心。一識。二想。三受。四行。識心知實。謂靑黃等色。想心知假。謂長短等色。受納違順。謂好惡等境。行起善惡。謂造身口等思。有三重四心。一五識四心。從緣現在五塵而起。二五意識四心。從緣過去五塵而起。三第六意識四心。從緣虛空假名等法而起。此三重四心中。若就別以論皆取初重名識名心亦爲意。餘三則非。故成實論立有心數品。初重是心。余名爲數。二就通分別。三重四心皆得名心亦得名意亦名爲識。故成實立無心數品。又彼論云。能緣以解心。四心皆能緣。成實如是大乘如何。亦有二義。一就通分別。二就別分別。言就通分別者。三種識中名具三義。故眾名章中本識名質多。質多名心。相章之中本識名意界。是其識義上下並論。陀那識三義者。眾名章中名染污意。與六識爲意根故。復云。佛說心名。此名目第二識。此名陀那。爲第二識以緣本識起我執故名爲心。是識義顯不待言辧。就六識辧三義者。眾名章中云。一能與彼生次第緣依。先滅識爲意。此以六識中前滅心爲意根。後生心爲識。又以識生依止爲意。此取本識以爲意根。緣生章中名受用識。能受用六塵故。以此文證明知六識有其識義。第七勝相中名爲心學。故知六識名爲心。義通義如是。別義云何。本識名意。是意根故。七識名心。常緣我塵故。六識名識。了六塵故。是故眾名章云。心名目第二識。識名目六識。意名目第一識。第五心意識分別訖。

第六善惡無記分別者。先辧六識。次辧七識。後辧本識。就六識中。先辧雜心。次辧成實。後辧大乘。雜心論宗五識地中惟有生得善無方便善。但有修道煩惱無見諦煩惱。但有報生無記無餘三無記。謂功巧威儀變化等三也。意識地中具生得方便二種善根。通起見修二惑。四無記謂報生威儀功巧變化。雜心如是。次辧成實。成實論宗三重四心義如上辧。於四心內前之三心皆是無記。第四行心方通三性。以前三心各是一念緣境各別無相續。假義故是無記。第四行心通於假實故該三性。故實如是。大乘雲何。大乘六識皆通三性。與雜心大同。次辧陀那。小乘二論未辧陀那。惟就大分別。若依攝論。陀那惟是有覆無記更無餘義。若依楞伽等經亦通三性。以與六識三性心並起爲六識助成善惡等業故有三性。陀那如是。次辧本識。小乘二論亦未明本識。但就大乘分別。於中有四。一就攝眞分別。二就生滅識體分別。三從用分別。四就時分別。初就攝眞分別者。識眞如門是其理善。識生滅門中義通三性。持善種子名之爲善。持不善種名爲不善。體是無記。第二就生滅識體分別者。從業種子生邊體是無記。故差別品相根章云。阿梨耶識是無覆無記。非煩惱染污故。彼文復云。因是善惡故果是無覆無記。以此文證明知本識善惡業種得邊屬果報無記。第三從用分別者。以體從用故通三性。從不善燻邊成不善種子。從善燻邊成善種子。從威儀功巧無記燻邊成無記種子。故生不淨章云。此意識以三性識爲根。此名本識。以爲三性識也。以意識同時依止。本識用爲正根。第四就時分別者。善惡二業初薰本識牽果義微同識無記。故不一異章云。初縷結衣同衣白色。後業種將熟爲愛等助潤成其善惡。以結衣入染器已相貌異本種謝報起果成無記。如衣解結相貌皆現。第六善惡無記分別訖。

第七三性分別者。謂依他分別及與眞實。此義多含。如三性章中當廣分別。今且就一粗細分別。本識心細能持淨染名爲依他。六七心粗分別心�名分別性。分別無相依他無生名爲眞實。第七三性分別訖。

第八次攝四識分別。言四識者。如第二勝相相章廣說。一名似根識。謂眼等五根。二名似塵識。謂色等六塵。三名似我識。所謂我塵。四名似識識。謂六七二心。此四識義四識章中當廣分別。似我識者是其本識。識者是六七二識。言似根似塵者。有其二義。一攝根從識。以塵從識。是六識所收。二以末從本。本識所攝。似我識者本識。意識所攝。似識識者就相是其六七所收。

第九攝八九二識分別者。於中有二。第一明八九二識體相。二根塵分別言八九二識體者。此之二識或名八識。或名九識故楞伽云。八九種種識。初勝相相品之中亦云。八識中隨一識不淨品法所燻習。言離八者。於中有二。第一從粗辧細。二從細起粗。言從粗辧細者。生起識中隨根分六。陀那第七。梨耶第八。言從細起粗者。梨耶爲第一。陀那爲第二。生起分六。以之爲八。如眾名章說。言離九者。前之三識生滅門中分之爲八。以緣境不同故。識眞如門合之爲一。以內照同故。以識眞如通前爲九。故無相論無相品云。分別性永無。依他性亦不有。此二無所有。卽是阿摩羅識。故究竟惟一淨識也。又外國傳云。十七地論菩薩品中廣辧阿摩羅識以爲九識。辧八九二識體相訖第二根塵分別者。阿梨耶識以淨識爲根。兼用六七以之爲根。故生不淨章云。此果報識以染污識爲根。六七二心起受生煩惱名染污爲根。通緣有無非有非無等法以爲境界。故生不淨章云。此果報識緣境又不可知。此就生滅識門分別。七識正依本識爲根。亦依六識中意識爲根。遠托淨以依持根義。緣彼本識以爲我塵。五陰等法以爲我所。生起識中。若是意識依本七二識以之爲根。遠托淨識爲依持根義。若是五識依本識爲根。亦依眼等五色根以之爲根。緣色乃至於法六境爲塵。若就三識眞如淨識以論。同體根塵更無別法。𨿽復同體亦得義目以爲根塵。以眞常心事以爲淨識。以眞常法界以之爲根。以眞如境界用以爲塵。第二根塵分別訖。

第十攝十一識。言十一識者。亦如相章廣說。一名身識。眼等五根。二名身者識。謂第七識。三名受者識。謂是本識。四名應受識。謂六外界。五名正受識。謂六識界。六名世識。三世久長。七名數識。謂傍數無邊。八或可約眾生界有多少名處識。謂器世界。九名言說識。謂見聞學知心。此九言說燻習爲因。十名自他差別識。謂他我身別。此用我見燻習爲因。十一善惡兩道不斷識。謂六道相續。此用有分燻習爲因。此十一識章中當廣分別。第二身者識陀那識所攝。第三受者識梨耶識所攝。第五正受識六識所攝。第一身識以根從識五識所攝。以末從本本識所攝。第四應受識以塵從識六識所攝。以末從本本識所攝。世數自他及以二道通三識所攝。第八處識以塵從識眼鼻舌身四識所攝。以四塵爲體故。以末從本本識所攝。第九言說識六識所攝。以見聞覺知爲體故。第十攝十一識訖。

第十一大小乘分別者。六識名體俱通大小。以此六識通粗細故。在下相粗。在上相細。本識七識名通大小。義惟在大。以此二識其義是細。小乘未解不爲說義。小乘說本識名者。如眾名章廣說喜樂阿梨耶等。說七識名者。如成實論說名耳性無明亦名我見等。通三性心俱與大乘七識四惑相似。第十一大小分別訖。三識義廣�趣略爾。

四惑義第三在依止勝相眾名品眾名章。

言四惑者。乃是染聚之元。垢縛同依。欲令慕道之流悟眞達俗倒妄雲開。故使菩薩於三藏中廣辧斯義。四惑義十一門分別﹝一釋名辧體二約境分別三約三識分別四先後分別五二障分別六三障分別七五住分別八六染分別九八妄分別十十無明分別十一治斷分齊﹞。

初釋名辧體中有其四門﹝一釋名義二辧體性三約三性分別四三界分別﹞初言釋名義者。識心迷理名之爲惑。惑別不同有其四種。一名我見。二名我慢。三名我愛。四名無明。惑𨿽有四得名有二。初之三惑從所立爲名。第四無明當體立秤。亦可從所迷爲名。立本識爲我故。初三惑從所立爲名。體無慧明故。第四一種當體立秤。計本識自在以爲神主名爲我見。恃我自髙名爲我慢。貪著自我名爲我愛。迷無我理名爲無明。亦可前之三惑從所立爲名。立無我爲我故。第四一種從所迷爲名。迷無我理故。釋名義訖。二辧體性者。四惑皆用陀那爲體。於陀識中謬執本識以爲神主。是其我見。恃我自髙名爲我慢。貪惜自我名爲我愛。迷無我理名爲無明。又是我見故無邊。邪惑見四見。執定故無疑。愛我故無嗔。辧體性訖第三約三性分別者。四惑體是有覆無記。故眾名章云。染污故是有覆無記性。得與凡夫三性心俱。言有覆者有其二義。一爲陀那細心所覆名爲有覆。二能覆於無我解名爲有覆。不作報因牽集苦果名爲無記。與雜心論中上二界惑及欲界中身邊二見其義相似。三性分別訖四三界分別者。四惑不別系分段三界。但與凡夫三界之中見修惑俱染縛六識中見修二惑。故眾名章云。此識是余煩惱識依止。彼六識起見修二惑。爲余煩惱識並依七識以爲染根。釋論中云。此染污識依第一識生。由第二識染污。本識爲第一。七識爲第二。本識爲正根。以有十使種子故。七識爲緣根。以無十使種子。但爲四惑同時染縛三界有漏法。聞思以前未伏滅四惑。以來皆用本七二識以爲意根。四惑同時染縛十使令成煩惱能障聖解。染不善思業等令牽苦果。染其善業令成有漏牽三界樂。染無記法令不見理。故眾名章云。徧善惡無記心中。與成實論聚性無明相貌相似。但成實論計取性無明在於六識。不識陀那故。此論四惑在於七識。第一釋名辧體性訖。

第二約境分別中有其四門﹝五陰。二十二入。三十八界。四十二緣﹞初言五陰分別者。計識陰中生滅本識以之爲我。計余陰余識以爲我所。故六地論云。應於梨耶及陀那中而求解脫。乃於我我所中而求解脫。計梨耶爲我。七識等爲所。若知梨耶非我陀那等非是我所卽得解脫。亦可五陰從本皆名梨耶。更互計爲我及我所。故相章云。身識者五根之身亦是本識二就十二入分別者。十二入中計其意根入中本識以爲神我。餘十一入爲我所。亦可攝末從本十二種入皆是本識。更互計爲我及我所等三十八界分別者。計十八界中本識意根界以爲神我。計余界余識以爲我及我所四十二因緣分別者。十二緣中計識支生支本識爲我。余爲我所。亦可攝末從本十二因緣皆是本識。更互計爲我及我所等。依中邊論眞實品。就十法計我。且舉此四。餘二十二根等可以類知。第二約境分別訖。

第三約三識分別者有其三門﹝一明正起義二明染縛義三明燻成種義﹞言三識者。生起陀那及以本識。初言正起義者。在於陀那。以其四同依七識故。二言染縛義者。通縛生起識。凡夫意識思慧地已前�三性心中陀那恆起染縛意識令成有漏。如上初門具已分別。三言燻種分別者。四惑上心在於七識。以與本識相應而起。燻習本識成四種子。復能染彼六識十使。燻習本識令成十使等種子。但染法劣弱。六識十使須依本識種子以爲正根。七識四惑以爲緣根十使方生。出世淨法其力彊故。單依本識淨品種子亦得現行。三識分別訖。

第四先後分別者有其三門﹝一四惑別時二明三惑別時無明義通三明四惑同時﹞初言四惑別時者。先起無明迷無我理。次起我見計本識爲我。次起我愛愛惜自我。次起我慢恃我陵物。故眾名章云。不了無我意故起我執。由我執起我愛及以我慢第二明三惑別時無明義通者。分別章云。我見是執我心。隨此心起我慢。因我慢起我貪。故三惑別時。此三惑通以無明爲因。明知無明義通三惑更無別體。亦可三惑之前皆先起無明後起三惑。故言三惑通以無明爲因三言四惑同時同體者。四惑同時同體。但義用不同故分別四惑。七識惑心不了無我理名爲無明。計本識爲我名爲我見亦名我執。恃我陵物名爲我慢。貪惜自我名爲我愛。是故四惑同時同體義分四惑。故眾名章云。名獨行無明亦名常行。與彼六識三性心俱名爲獨行及以常行。驗此文證非直無明獨行。我見我慢及以我愛悉皆獨行。不了無我無明義邊名獨行無明及以常行。計本識爲我我見義邊我見獨行。恃我陵物我慢義邊我慢獨行。貪惜自我我愛義邊我愛獨行。四皆常行。文中略故但言無明獨行。言獨行者非是不與陀那之中餘三種惑並起名爲獨。此明七識之中無明不與七識之中十使別體並行名爲獨行。若望六識十使亦有別識並行。但非共識名爲獨行。𨿽有三義。同體同時義分四惑。其義最善。第四先後分別訖。

第五約二障分別者有其三門﹝一明上心二明隨眠三明習气﹞言二障者有其二名。依攝大乘論名人我障及法我障。二依地持論名煩惱障及以智障。約此二障辧上三門初言上心者。四惑現行在於七識。此望四惑一向是其人我障攝。亦名煩惱障攝。亦可四惑與彼六識之中法執並起。染縛法執亦名法我障二言隨眠者。本識之中四惑正使種子一向是其人我障攝。故無相論云。隨眠上心小乘見道聖解所斷三習气者。是其四惑種子殘气亦名人我障。亦是法我障。是人我障殘气故名人我障。與法我障俱斷亦名法我障。故無相論云。習气者羅漢不滅。得法如智方能漸遣。十回地中得法如智。第五約二障分別訖。

第六約三障分別者有其二門﹝一明三障體相二約四惑分別﹞初言三障者有其四義。一二障共辧。二二障別說。三二障合說。四隨地分別。初言二障共說者。依攝大乘論第一依止勝相差別品相貌章所辧。小乘見諦惑名爲肉煩惱。以用細故。小乘修道惑名爲皮煩惱。以用粗故。大乘無明住地名心煩惱。故彼論云。分別內法壞正理立非理名肉煩惱。分別外塵起欲嗔等惑名皮煩惱。分別出世法名心煩惱。二言二障別記者。依地持論住品所說。煩惱障中有其三品。一名上中惡趣煩惱。分在解行終心斷得歡喜住。二名一切煩惱。勿七地斷盡入第八地。三名一切煩惱習。第十地斷盡入如來地。智障有三品。謂皮膚骨。斷皮入初地。斷膚入八地。斷骨入佛地。三言二障合說者。依攝大乘論第五因果修差別相修時章說。地前一大劫僧祇斷皮煩惱。初地至七地第二大劫阿僧祇斷肉煩惱。八地至十地第三大劫阿僧祇斷心煩惱。四言隨地分別者。如修時章說。地前立三阿僧祇信行精進趣向。十地各立三十三阿僧祇。十一地中皆斷皮惑立初僧祇。斷肉立第二。斷心立第三。故有三十三僧祇。辧三障體相訖第二約四惑分別者。次第就前四種三障分別四惑。第一門中小乘修惑爲四惑中我愛習气所染。小乘見惑爲四惑中我見等所染。大乘無明有四惑殘習。第二二障別說者。煩惱三品中。第一增上中惡趣煩惱分。在常沒地有四惑上心。十信地中有四惑種子。在十解已上有四惑殘習。第二初地已上一切煩惱分。第三八地已上一切煩惱習皆有四惑殘習。智障三品但辧無明住地更不辧其四惑之義。以煩惱障攝故。第三二障合說。第四隨地分別。類上二門其義可知。第六約三障分別訖。

第七五住分別者有其二門﹝一辧五住體相二約四惑分別﹞初言辧五住體相者。五住地惑在勝鬘經一乘章中廣說。第一見一處住地。是小乘人見斷煩惱。二名欲愛住地。是小乘人欲界修惑。三名色愛住地。是小乘人色界修惑。四名有愛住地。是小乘人無色修惑。又三愛住地通於見修二道。五名無明住地。是大乘人見修煩惱。在六識中名爲起惑。本識種子名爲地惑。七識煩惱亦地亦起。對彼六識中惑七識四惑名之爲地。與彼爲根故。對彼本識惑種七識四惑名爲起惑。上七識心故。辧五住地惑體相訖第二約四惑分別者。若就別時四惑。四惑與彼小乘見惑爲染污根亦名見惑。我愛我慢無明三種並習气通與見修二惑爲染污根亦名修惑。四惑殘習在無明地。若就同時四惑。四惑皆與彼見修二惑爲根。亦名見惑亦名修惑。第七約五住地惑分別訖。

第八約六染分別者有其二門。一明六染體相。二約四惑分別初辧六染體相者。在起信論。一名執相應染。在二乘地至大乘十信地斷之窮盡。二名不斷相應染。依大乘十信地至淨心地方能斷盡。三名分別相應染。依二地至第七地斷之方盡。四名現色不相應染。依第八色自在地斷之方盡。五名能見心不相應染。依第九心自在地斷之方盡。六名根本業不相應染。依十地斷盡入如來地。辧六染體相訖第二約四惑分別者。四惑上心及以隨眠是其第一執相應染所攝。四惑殘气是後五染所攝。第八約六染分別訖。

第九約八妄分別者有其二門﹝一辧八妄體相二約四惑分別﹞初辧八妄相相者。依地持論眞實義品廣說。一名自性妄想。取諸法體。二名差別妄想。取諸法想。三名攝受精聚妄想。取法上作用。前三是法執。四名我妄想。取人我體。五名我所妄想。取人我所。此二是人執。六名念妄想。取其順境。七名不念妄想。取其違境。八名俱相違妄想。取中容境。八中初三是無明住地。次二是見一處住地。後三是三愛住地。辧八妄體相訖第二約四分別者。初三妄想是其法執非四惑所攝。我及我所二種妄想是四惑中我見所攝。念妄想者我愛所攝。不念妄想我慢所攝。俱相違妄想無明所攝。四惑殘習初三所攝。第九約八妄想分別訖。

第十約十種無明分別者。有其二門﹝一辧十種無明體相二約四惑分別﹞第一辧十種無明者。依第五勝相對治章所說。一名凡夫性無明。是法執種子。二名依身業等於諸眾生起邪行無明。三名心遲苦無明。聞思修妄失無明。四名微細煩惱行共生身見等無明。五名於下乘般涅槃無明。六名粗相行無明。七名微細相行無明。八名於無明作功用心無明。九名於眾生利益不由功用心無明。十名於眾法中不得自在無明。此十無明並是本識中法執種子。亦有人我障中十使種子殘習及四惑種子殘習。初一無明當體立名。後之九種就所障加行之道以立其名。起邪行等皆是淨品加行。從本識中聞思修種子而生。不從本識中無明種生。下二十二無明亦是本識中法執種子。及人我執中殘習種子。並非上心。類此可知。第一辧十無明體相訖第二約四惑分別者。四惑上心及隨眠種子並非彼十無明所攝及二十二無明攝。四惑種子殘習爲彼十無明及二十二無明所攝。第十約十無明分別訖。

第十一治斷分齊者有其二門。一就大辧小明二乘人斷之分齊。二明大乘治斷分齊初就大辧小中。先辧雜心。次辧成實所以名爲。就大辧小者。良由小乘法中未辧七識四惑。今明小乘斷七識四惑。是故名爲就大辧小。所以不爲小乘之人說七識四惑者。由此七識是其通識難可解知故。不爲小說。以不爲說七識故。彼小乘人執一切惑皆在六識。雜心人執相應無明在於六識相應心數。成實人執取性無明在於六識。大乘人說此相應取性並在七識。爲有此義故須就以辧其小。先辧雜心者有其五位。一名外凡位。二名內凡位。四念已上。三名見道位。苦法忍已上。四修道位。謂十六心已上。五名無學位。謂羅漢已上。初外凡位中。修習三界事觀聞思修慧。爾時伏斷六識地中十使上心。陀那四惑上心猶行。第二念處已上。內凡位中。學作無我之觀能伏陀那我見上心。問。陀那我見緣本識起。二乘內凡未見本識。何能伏除七識我見。釋言。凡夫七識總相迷彼五陰以之爲我。聖以理說五陰之法體是本識名緣梨耶道理。我見之心當時不作梨耶意緣。但作我塵意緣。亦得名爲緣本識起。內凡地中通相緣彼五陰諸法作無我之解。亦復未能別解本識。𨿽不別解但所緣五陰體是本識故。緣五陰無我亦得名爲緣本識無我。故能伏我見。三見道位者。苦忍已上。能永斷本識中見道四惑正使種子功能。亦斷本識中見道十使種子功能。第四修道位者。第十六心已上乃至那含。金剛斷修道中四惑種子有其二義。一就別時四惑分別。但斷我愛我慢無明三惑種子。前斷未盡故。我見種子前已斷竟今更不斷。二同時四惑分別。斷彼修道四惑種子。亦斷十使中貪嗔癡慢四使種子。前義如眾名章說。正法內人有其三種。一名正思。在四念處。二名正修。在暖法已上。三名有學。苦忍已上。前二伏我見。後一滅我見。𨿽違身於本識中我愛恆隨。亦可修道四惑種子同體義邊皆名我愛。與後義相似。中邊論修住品云。凡夫位中隨應無倒法與倒法相雜。外凡夫地伏六識我見名隨無倒。與七識中我見相應名與倒相雜。內凡夫地伏七識中四惑上心名隨無倒。與四惑種子相應名爲相雜。二有學聖人顚倒所隨逐。無其見修道所斷四惑習在及四使種在名倒所隨逐。已除見斷四惑種子及十使中六使種子名無見倒。以外凡地時四惑通染。凡夫所起見修二惑。入見道時但斷見諦惑種。未斷修道四使習气。是故見道但斷染見諦煩惱四惑種子。未斷染修道煩惱四惑習气。三無學人名無顚倒。無倒法隨逐。無見諦四惑等名爲無倒。修道四使種子名無倒隨。無學已上但有種子殘習。第五無學位中羅漢已上惟有四惑種子殘習及十使種子殘習。更無四惑上心及十使上心。但本識中有四惑種子殘習及十使中種子殘習。令羅漢等無記心中起我衣我缽等執。此殘習種子二乘不斷。大乘乃除。若二乘聖人不斷四惑正使種子者。十使之中我見正使亦應不斷。何以故。同緣本識起故。故緣相章云。阿梨耶識與阿陀那識及第六識。我見爲我塵緣相。同緣本識以爲我塵。何爲偏斷六識我見不斷七識我執。判無斯理。又七識四惑爲人我障體。若聖人不斷四惑者。二乘聖人應當不斷人我障體。那含羅漢入出俱無陀那上心。但可本識中有。又雜心中執彼陀那無明爲相應無明。相應無明通見修斷。判知四惑通見修斷種子殘習。辧雜心訖。次辧成實位別有五。第一外凡。在幹慧已前。二名內凡。聞思已上。三名見道。無相已上。四名修道。斯陀含行已上。五名無學道。羅漢已上。第一外凡未入幹慧。但伏六識上心十使。幹慧地中伏彼陀那四惑上心。第二內凡聞思地中斷假中我見。修慧已上斷實中我見。故彼論云。假名惑者多聞因緣故滅。或以思惟因緣故滅。實法惑者暖頂中滅。此無漏解心正斷七識無明種子。亦斷十使見斷無明。第三見道位中斷前假實二惑窮盡。故彼論云。從暖已來漸斷煩惱見滅乃盡。此乃無相位中總見性空名爲見滅。第四修道位中斷彼四惑種子殘習。亦斷修道四使。對彼見惑亦名殘習。彼成實宗修道位中更無取性。驗此文意。應不起四惑上心。但可起彼輕微四使。亦可有漏心中得起輕微四惑第五無學地中但有本識中四惑種子輕微殘習。與雜心異者。修道之中分斷殘習。無學地中但有種子輕微殘習。有此不同。故無相論云。羅漢之人但有習气。明就大辧小訖第二明大乘中治斷分齊者。有其五位。第一外凡名常沒地。第二內凡名十信地。第三十解十行地。四十回及以十地。第五佛地。第一外凡常沒染污十使上心。善無記心中無十使上心。但有四惑上心。故眾名章云。徧凡夫善惡無記心中。第二內凡十信地中有二種菩薩。一名頓悟菩薩。但伏四惑上心及十使上心。未斷四惑十使隨眠種子故。第五勝相修時章云。十信地名不定阿僧祇。有白法與黑雜。與凡夫不異。出世有漏善名爲白法。四惑種子及十使種子殘習故。起信論云。執相應染者。依二乘解脫及信相應地遠離故。以彼四惑種子及六識中我見種子名執相應染。驗此一文。定知四惑羅漢方盡。羅漢人等爲二乘解脫。得心慧二脫故。第三十解地中有二菩薩。若頓悟菩薩至十解地中斷四惑正使種子及十使正使種子。故修時章云。十解十行名定阿僧祇。不黑不白法與白法雜。人無我觀無漏之道名不黑白法。出世有漏善名爲白法。此二間起名之爲雜。以得人無我無漏解故。能治四惑及與十使正使種子。此行依眞諦起。二漸悟菩薩至十解十行地中能治分別四惑種子殘習及十使種子殘習。故起信論云。不斷相應染者。依信相應地方便捨離乃至淨心地。名本識中四惑種子殘習及十使種子殘習爲不斷相應染。第四十回

及十地中斷四惑種子殘習及十使種子殘習並斷法執無明住地。故無相論云。上心及隨眠見諦斷習气煩惱得如如智方斷。四惑種子殘習及十使種子殘習名爲習气。地持論云。十地菩薩斷煩惱障皆是殘習。第五勝相云。凡夫性無明者。是法我分別無明。十回地斷入於初地。此行依第一義諦起。菩薩斷彼人我執等不與二乘行同。二乘𨿽緣五陰作無我之解。不知五陰是其本識。菩薩緣五陰作無我之解。能知五陰是其本識。又二乘之人作法相觀。菩薩作彼無相觀知我塵無相惟有本識十回已上作法空之中三無性觀故。名如如智能滅習气及以去執第五佛地四惑種子殘習及十使種子殘習法我執等一切皆盡。故第五出世淨章云。四徳圓時本識都盡。不淨品本識煩惱業苦一切皆盡。

燻習義第四出初勝相相品所辧。

言燻習者。乃是眞妄之本。染淨初門。建妄顯眞。靡不斯洽。興染起淨。假實同依。故經與論共述斯要耳。燻習義八門分別。一釋名義。二明體性分齊。三燻義差別。四約位分別。五善惡無記分別。六有漏無漏分別。七凡聖分別。八大小乘分別。

言釋名義者。以粗資細名之爲燻。細持粗分目之爲習。燻習不同有其四種。一名資燻。二名燻成。三名燻轉。四名燻顯。言資燻者。眞妄等法更相資助名曰資燻。故起信論中。名眞如燻燻眞如等。言燻成者。六七二心起於染淨燻彼本識成染淨種子名爲燻成。故燻習章云。能燻者相續短。所燻者相續長。六七間起名之爲短。本識相續目之爲長。言燻轉者。本識先已被燻成染淨種子。後爲聖道令所燻染種漸滅淨增名爲燻轉。故寂滅相中云。不淨品永攺本性淨品永成。本性名爲轉依。言燻顯者。法性本淨。爲分別惑覆名有垢眞如。修無分別智息去惑妄本淨始顯成無垢眞如名爲法身。故出世淨章中本論云。聞燻習是法身種子。釋論解云。法身四徳本來是有。不從種子生。從因作名。名爲種子。五分法身是四徳了因。信心波若三昧大悲與彼五分法身作生因。種子名從因作名。釋名義訖。

第二明體性分齊者。體性不同有其四種。一名生起識。二者執識。三名本識。四名自性法身亦名眞如。就此四法辧重分齊。若論資燻通於四法。於中兩對。一眞妄相對。二粗細相對。言眞妄相對者。用眞資妄妄想得立。用妄資眞方興染淨。故勝鬘云。如來藏無前際不起不滅法。能種苦厭苦樂求涅槃。種苦起染。厭苦興淨。妄資眞者。如涅槃經如來性品說云。佛一味以煩惱故出種種味。此以染資眞令起生死。又起信論云。從無始已來具無漏法。及不思議作業性令生厭苦求涅槃也。迦葉品云。三十七品能爲煩惱不生之法菩提生因。復爲涅槃而爲了因。此以淨資眞能成涅槃。言粗細相對者。以細資粗。以粗資細。故初勝相相品互爲因果章云。阿梨耶識或爲一切法因。或爲一切法果。一切法於阿梨耶識亦爾。梨耶諸法因。以細資粗門。諸法梨耶因。以粗資細門。此取同時相應共有因義。不論余因。染淨因爾。第二燻成�在三法。本識爲所燻。六七爲能燻。本識具四義故能持種。一體堅實故能持種。六七疏動故不持種。二體是果報無記故受善惡二種燻習。六七不爾故不受燻。三是生滅可燻之法。不同眞識體不生滅故不成種。四與能燻並起。不同六七自識前後無明相應義。故緣生章云。堅無記可燻與能燻相應。第三燻轉通於三識。不淨品轉攺淨品轉成。梨耶是染淨之本。正是轉體。六七相從說轉。故智差別章云。阿梨耶識及生起識。此二成受用身。以有轉成。二識轉攺名爲法身。明有轉攺不待言論。七識陀那𨿽無轉依之文。義推亦有。如上三識義中已廣分別。第四燻顯�在自性法身。故無等章云。法身依自性身。如眼根依色。自性身體似彼淨色。離染體顯爲應身依止。與彼應身功徳以爲依止名爲法身。似彼淨色爲識依止名爲眼根。又第二勝相分別章云。有垢眞如無垢眞如。以此文證明自性眞如有燻顯之義文。又起信論中就事識意識廣明淨燻成法報二身義。第二明燻習體性分齊說。

第三明燻習差別者。有其二種。一名不淨品燻習。二名淨品燻習。言不淨品者有其二義。一與六識煩惱相應。二與七識四惑相應名不淨品。言淨品者有其二義。一不與六識煩惱相應名爲淨品。此卽世間淨品。二不與七識四惑相應名爲淨品。此卽出世間淨品。不淨品中差別有三。一名煩惱不淨品。二名業不淨品。三名生不淨品。故分別章云。煩惱燻習業。煩惱不淨者。小燻習果報燻習。小乘法中有十使煩惱十纏六垢煩惱。言十使者。一名我見。二名邊見。三名邪見。四名戒取。五見取。六疑。七慢。八貪。九嗔。十無明。十纏者。一無慚。二無愧。三睡。四悔。五慳。六嫉。七掉。八眠。九忿。十覆。六垢者。一害。二恨。三惱。四誑。五憍。六諂。此如雜心使品廣說。小乘法中𨿽不明燻梨耶識義。道理此等實燻本識成其種子。小乘不解計爲非色非心名爲惑得。若依大乘有五住煩惱。一名見一處住地。此是見諦惑。二名欲愛。此欲界修惑。三名色愛。此色界修惑。四名有愛。此無色界修惑。五名無明住地。此通三界修惑。此義如勝鬘經廣說文。此五住中。初見一處惟見道斷。余之四種通見修斷。六七心中起此五種。燻彼本識成煩惱種子。又七識中起於四惑燻本成種。故三地經云。諸見縛者先已除斷一切欲縛有縛無明縛等皆悉微薄。論主釋云。諸見縛者見道時斷。餘者三地微薄。地經有縛通攝色愛有愛二種住地。攝論煩惱不淨章中。名根本煩惱及小煩惱。亦名大惑及與小惑。十使煩惱名爲根本亦名大惑。十纏六垢爲小惑亦名少分煩惱。明煩惱燻習訖。第二業燻習者。業別不同有其三種。一是罪業。謂三塗總報不善惡業及人天之中別報惡業。二名福業。謂欲界人天總報善業及鬼畜中別報善業。三名不動業。謂色無色界總別報業。此是八種定業。故業不淨章云。謂福非福及不動。非福猶是罪業也。六七心中起此三業燻於本識成業種子名業燻習。問。此處福業及不動業與下三界淨燻何異而須兩處別說。釋有二義。一就地分別。二對識分別。言就地分別者。福業不動業望於自地各爲自地惑所系縛名爲不淨。故業不淨章云。從煩惱生滅六道生死果報名業染污各從自地求果愛心發生諸業名從煩惱生。復爲三界潤受三界果報名感六道生死。下世間淨者。背下地煩惱皆下地起。不貪下地果報名之爲淨。如聞思二心背欲界起乃至非想無所有處心起名之爲淨。二對識分別者。業不淨中對陀那四惑。與四惑相應名爲不淨。下世間淨中對於六識。不與十使相應名之爲淨。故兩處不同。此義須記。故業不淨章云。與煩惱相應故名爲染污。若不善業通與六七二心煩惱相應。若福業不動業與彼七識四惑相應。故眾名章云。獨行無明與三性心俱。業不淨品燻習訖。淨三生不淨燻習者。更無別法體。但就中陰求受生時明其煩惱燻於本識令業種力成能生後報。此起七識我愛六識貪使緣於生有能助業種令成善惡。若生人天助成善種。若生三塗助不善種。約彼受生以明惑燻名生不淨燻耳。明不淨品燻習訖。次明淨品燻習。淨品有二。第一世間淨品。謂三界地中聞思修慧。二出世淨燻。謂出間聞思修慧。前三界善心與七識惑俱名爲世淨。若不與七識四惑相應名出世淨。又復求三有心起名世間淨。求三乘道起名出世間淨。就世間淨中有其三慧。雜心論中。聞慧在欲色二界。思慧在欲界。修慧在色無色界。成實。

