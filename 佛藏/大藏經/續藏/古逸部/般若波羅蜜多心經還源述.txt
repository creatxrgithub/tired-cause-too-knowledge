般若波羅蜜多心經還源述

般若波羅蜜多心經還源述一卷

對人受稱也。行深般若波羅蜜多���法也。般若名同深淺體異。行謂����入粗照無相中知無生妙入無性���加意悟入。故云行也。照見五蘊等皆空者。辯宗也。照者宗也。空者義也。五蘊等境�。境相自空。非由造作。若無�入。誰照其�。所以悟入。爲眞宗。照空爲實義。五蘊��非有。諸法由來性空。故言等也。度一切苦厄者。顯用也。所以有苦。緣爲識心。識心旣空。苦厄誰受。斯則擇法之妙用焉。

舍利子。色不異空。空不異色。色卽是空。空卽是色。受想行識等。亦復如是者。約境詮觀也。文別有四。一觀俗諦虛妄有。二觀眞諦眞實有。三觀第一義諦非眞妄有。四觀非安立諦非非眞妄有。色不異空者。觀虛妄有也。言無有俗諦。所取能取。一切法自性。質礙爲色。卽有無冷暖性。相反之類是也。按有無有性。俱是自心。泠暖相形。還緣共結。離惟心而無。五蔭亡自性而空。諸法色空。非礙有無。不拘眞俗。性同故云不異也。空不異色者。觀眞實有也。言無無俗諦有。所取能取。一切法自性。質礙爲空。按緣有虛妄。故言眞實。虛妄若盡。眞實寧存。若捨俗諦妄有無。而滯眞諦實無有者。此空則不異於色之拘礙也。色卽是空者。觀非眞妄有有也。言無有眞諦無所取能取。一切法。自性。質礙爲色。按俗諦有有有無。眞諦無無無有。若見眞殊俗。執有異無。此礙之色卽空。卽空而無有性就彼心生。假言絕待。對玆緣起。觸類相形。空是色空。色爲空色。色爲空色。故色非色。空爲色空。故空非空。故言色卽是空也。空卽是色者。觀非非眞妄有也。言無無第一義諦非有無。所取能取。一切法自性。質礙爲空。按第一義諦。從眞俗諦生。離彼俗有眞無。是稱第一。若存第一。空性還爲空性所拘。故知。空若實空。惟是一空。不可言空色。若實色惟是一色。不可言色。色非實色。所以言空。空非實空。所以言色。是則畢竟空中。建立諸法。但是增語。實無自性。若復滯於心量此空。卽爲色也。受想行識等亦復如是者。類顯諸法。同玆四觀。一一如理尋求。自然悟入空。無非不離。故慈氏頌云。

一切空無物

實有不可得

依言詞而說

是法相四種

舍利子。是諸法空相。不生不滅不垢不淨。不增不減者。證空明相也。文別有二。一標法空。二明證相。是諸法空相者。標法空也。言諸法無性。不爲緣生。若從有證空。斯則誹謗。不可言法空也。不生不滅等者。明證相也。言諸法從本不生。今亦無滅若有生滅爲垢。若無生滅爲淨。未曾有生滅。故云無垢淨。若有垢淨爲增。若無垢淨爲減。本非垢淨。今不空無生滅自由妄識增減。詎緣實智。舉此以言明悟入般若之證相也。故知。正慧無相。則無生滅。眞智無生。則無垢淨。淨覺無性。則無增減。此則無始有之初因。無初無之起分也。是故空中無色。無受想行識。無眼耳鼻舌身意。無色聲香味觸法。無眼識界。乃至無意識界。無無明亦無無明盡。乃至無老死。亦無老死盡。無苦集滅道。無智亦無徳者。被機通釋也。文別有兩。一通明五乘。二別顯三聖。通明五乘。文自有四。一無五蔭。二無六塵。三無六根。四無六識。別顯三聖。文自有三。一明中乘。二彰小道。三詮大法。中乘兩重。一無中乘境。卽無無明。乃至無老死也。二無中乘觀。卽無無明盡。乃至亦無老死盡也。小道兩重。一無小乘境。卽無苦集也。二無小乘觀。卽無滅道也。大法兩重。一無大乘觀。卽無智也。二無大乘境。卽無徳也。故楞伽經云。

人天聲聞乘

緣覺如來乘

乃至有心轉

諸乘非究竟

若彼心滅盡

無乘及乘者

無有乘建立

我說爲一乘

按始於色受。終於智徳。並是五乘心量。無非一實理門。所以證空之中。無此所相也。至如釋名出體。別有論門。爲蛇畫足。此無所取。以無所得故。菩提薩埵。依般若波羅蜜多故。心無掛礙。無掛礙故。無有恐怖。遠離顚倒夢想。究竟涅槃者。舉行明因也。言畢竟空中無諸法者。以無所得故。若有所得。則諸法不空。諸法旣空。則於何有得。由無所得故。菩薩依般若波羅蜜多也。據宣理合有此文。蓋翻譯漏耳。依般若波羅蜜多故。心無掛礙。言正慧擇法。髙謝有無生滅。本自不然。增減於何緣起。故云心無掛礙也。無掛礙故。無有恐怖。遠離顚倒夢想。究竟涅槃。言積行有依。心通無住。展轉超越。窮乎實際。達識種而無自性。鑑相見而是惟心。恐怖不由外塵。顚倒還緣內想。想塵寂滅。假號涅槃。恐怖生起。彊稱顚倒。若悟生起。從寂滅滅。寂滅從生起起者。則夢想與涅槃雙離。顚倒與究竟並亡。斯則最淸淨覺也。由此三因故。空中不得有諸乘法也。

三世諸佛。依般若波羅蜜多故。得阿耨多羅三藐三菩提者。引證示果也。文別有二。一引證。卽三際諸佛也。二示果。卽三菩提也。三際諸佛者。言淨覺也。種智眞佛。體絕去來。今眾生妄識。自見生住滅。同彼世識。假言三際也。阿耨多羅三藐三菩提者。此云無上正徧知覺也。無上在五乘之上也。正謂如理智。入三無性之妙理也。徧謂如量智。緣三有性之粗相也。知謂無分別智。斷二無知也。覺謂無分別後智。過眠夢表也。此爲眞佛。故攝論云。如睡夢覺。如蓮花開。染污不不染污。二癡睡盡。故名爲佛。

故知般若波羅蜜多。是大神咒。是大明咒。是無上咒。是無等等咒。能除一切苦。眞實不虛者。總結述成也。文別有二。一總結。二述成。是大神咒等者。總結也。據大般若經。別有四咒。皆是梵言。今玆內護。則非言故。按大神咒。言達惟識也。大明咒。言達惟意也。無上咒。言達惟心也。無等等咒。言達惟智也。若不達惟識。則外境難徧難知。若照惟識。則外境易知易徧。故名爲大。然則有無莫測。彊謂之神咒。則總持理。無不統故。言是大神咒也。若不達惟意。則相見無分。思量方曉。若知惟意。則等智恆起。緣觀常明。故云是大明咒也。若不達惟心。則識種生滅。還燻習藏。若證惟心。則識種無性。鏡智現前。物莫之染。故言是無上咒也。若不達惟智。則因種𨿽淨。畢竟還生。若入惟智。則因性本自不生。智識由來無起。一圓淨覺。永照無餘。堅若金剛。體惟常住故。言是無等等咒也。能除一切苦。眞實不虛者。此述成也。按正慧擇法。迥跨心源。離有無自體。卽悟入現觀。相見從本非有。因性法爾是無。緣照兩亡。識智俱絕。豈邪妄之能擾。何苦厄之所侵乎。故說般若波羅蜜多咒。卽說咒曰。

揭帝揭帝波羅揭帝波羅僧揭帝菩提娑婆呵

此外護也。文自兩重。一控引。二說咒。其文易了。無勞重釋。按咒者持也。持有四種。一法。二義。三辭。四理。內護理總持也。外護辭總持也。但此辭。同體大覺。乃能窮盡。十位菩薩。皆所未通。得本行本。不可翻譯。𨿽然大意有三。一詮甚深般若。二名大力天神。三片浮游鬼魅。諸佛慈善。密意在中。所以誦持。必招靈祐。此爲外護也。頌言。

諸佛所師常住法

無有色空眞俗性

我今得聞敬奉持

普願有情皆信解

此經。元於大般若中疏出。如法華經普門品別行之類是也。三藏法師玄奘。每受持而有靈應。是故別譯以流通。若人淸心澡浴。著鮮潔衣。端身正坐。一誦五百徧者。除九十五種邪道。善願從心。度一切苦厄。

般若波羅蜜多心經還源述一卷

