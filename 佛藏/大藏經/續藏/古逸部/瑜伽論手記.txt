瑜伽論手記

唐法成述。福慧記

瑜伽論第三十一手記

談述福慧

言謂依緣性等者。謂因前名緣性後���緣起言而起勝解者。謂能了知內外諸緣生法惟有因性及與緣性�有我人等�言廣說如別者。謂無明有十九種。行有三種等。如前尋思地生雜染中以廣分別言不自在故者。謂我者是自在之義。由無明中無自在我故不作是念。我能生行。餘皆準此言中間等者。此顯空義。謂無明及行二法中間無有傳受之法故名空也言如前廣說者。說�諍有害等二世過患。如前不淨觀說言諸業者。謂善等三業也言一自體果者。謂情非情緣起通攝也言受用境界果者。謂惟約有情而論也言今世等者。謂現世五趣果身生也言六處者。謂六根也言令生有芽者。謂無明爲因故發生三行芽等也。破展轉等也言諸取者。謂我語取欲取戒禁取等也言有內現證者。謂五位行人現見無明等順逆二法。而能修行證上果故言比度法者。謂比諸聖者等修順逆緣起故得彼聖果。我亦比此修行證於上果故言能正解了等者。謂地等六界種姓別故及能尋思言種子義者。謂地等六法爲種子故有五趣身也言因義者。謂因地等六法爲因故生五趣身也言性義者。謂也等各各有堅等性故言是其界義者。爲上四義一��言一念等者。謂不了知身中有其六界故。但起一我見者名一念相言有正尋思等者。謂諸外道計我爲因故得入母胎。此中不爾。因六界故得入母胎也言安住法性者。謂地水等六界諸佛出世不出世法等有故名安住也言長入息者。謂十息爲一數等也言都無持入息者等者。謂出����有蘊等諸行此中都無任持二見我人等故言因者。業煩惱也言緣者。謂父母精血等也言諸行者。謂果相也言善巧等者。此中有問。四緣之中淨行所緣所有六義如上所說。其義已知。第三善巧所緣。第四淨惑所緣。六相差別何故不說。故論答云若依止善巧等也言此中者。謂指前四慧行觀三門六事觀不淨而五觀破。此終九種加行成前觀門故也。故論文言九種等也言得定者。謂五位行人由九種加行故速得五位本定故言於所應往定等者。謂五位行人修九種加行故。於初資糧位者速得加行位等也言等分者。謂貪等五位煩惱不偏在一故名等分也言薄塵者。謂五位行人上上位人也言應隨所樂等者。謂等行等二人於五位煩惱中先何起者修對治門故。故論文言舉緣一境性等也言相應所緣等者。謂不淨等五觀門也言不全臨入者。隨順等者。謂初中後三時心也言由住如是等者。謂住前出等六法等三種加行不緩名不放逸也言一時半時者。謂一更半更也言法義者。謂所治能治法義之中無顚倒故言九種相心住等者。謂內住等九種住心也言無相者。謂無我及我所心也言皆得淸淨者。謂依止品破觀得成就二俱淸淨故云皆等也言所有加行者。謂止品此彼觀品之加行故也言所燻習等者。謂觀爲能燻故止爲所燻。此二法相依故皆得淸淨也言所有加行者。謂觀品是彼止品之加行故也言謂由等者。謂六隨念等中隨取一者便名爲舉言顯示等者。謂若心沈沒時。以淨妙相顯示其心自勸其心自慶其心言隨順等者。謂於不淨等五觀之中勤精進者是舉之相言所緣等者。謂於順情違情之境中心無染污心平等故。於止觀中亦平等轉言謂由所緣者。謂於順違及止觀中心不住者名爲捨相言上捨者。謂取上上地之舍也言謂於如是等者。謂於止觀二法所有塵義。如上所說中一一皆得善巧故言善趣等者。謂初中後三心也言或時棄捨者。謂若棄捨世出世定所有影像名爲出定。若於化緣等說不定地作意思非亦名出定。言於余所作者。謂於上上果所修行中而追求故言謂於一切等者。謂於所受戒學之中無違越者名不捨軛。謂於無穿穴等八法之中而修習者名不違越言於久所作等者。謂於自所作身業及語意三業中。於諸不善隨順不作。於十善業隨順而作。故論文言能因隨憶等也言數起勝解者。謂能治道言數正除遣者。謂所治法也。梵云毗呵婆耶者。具含上二義。一勝解義。二除遣義。此二皆是正加行故標此二名言隨相行等者。謂二十賢善定中隨行可一皆具能治勝解及所治除遣。此中初修業者亦應如是。如久修觀行之人具修上二之行乃名正行人也言當知此中等者。此等五門一一皆具因果二義。說者應知言由於最初等者。謂修不淨觀等者必背靜等顚倒之相言由緣余定者等。謂若所修之定道力劣故不能除遣所治法者。當修余定作其助伴成本定故言由於一切等者。謂由於諸淨相等中起染污者。應修不淨等觀除遣淨等諸相言𨿽徧立等者。此中有問。經中所說五種之相名除遣者意趣何等名爲正除遣也。故論答云。然此義中等也難有五種。此中但取初二之法立爲除遣言全不於所緣境系縛心者。謂諸行人根性不等煩惱不同故。初修業時若貪欲多者令於不淨觀系縛其心。若嗔多者以慈湣觀而系其心。餘皆準此。故論文言或復處等也言惟作是念等者。謂如不淨觀等相中有淨等相者名有散亂。有不淨等相者名無散亂。初修業者應作是念。我心云何得無散亂。意說我於何時得與不淨等無散亂法而相應也。下之九種一一皆與惟作是念等相合說之言無寂靜者。謂斷現行故言猛寂靜者。謂斷種及現行故言如是精勤等者。與上十文一一相合言卽由如是等者。謂由內攝其心爲因故。五位行人於不淨等所緣境中不念淨等作意故也言有相者。謂不淨相等也言有分別者。謂不淨等有分別影像也言謂由隨相行等者。謂行隨尋思等三種慧故言彼境界者。謂依三種慧能觀不淨等五觀過患功徳。而非但行不淨一觀者。故論文言而非一向等也言還捨等者。此中有問。修五觀時惟用三慧爲方便耶。爲當處要余法爲方便耶。故論答云還相等也言由於所緣等者。謂若捨於止必當散亂故名爲捨。由九種住心止品攝故名爲不捨言卽於所緣等者。謂由義等六事差別觀故。於所治中不作其相不作我不起差別我我所心故。故名不取言有於其中等者。謂由九種住心爲因故。而能安住不淨等觀言取止行故等者。謂義等六事差別尋求不淨等故。能爲止品作其方便。故名止行能緣所知相也言若於緣等者。謂勝解是觀。除遣是止也言由數勝解等者言於狹小境等者。謂修不淨等五觀之時。先觀指節名爲狹小。此漸次增長名爲廣大。後觀十方無量。故論文言廣大等也言若諸法等者。謂靑瘀等。二十賢善定皆是有色影像也言諸無色法等者。謂慈悲等四觀所有影像但是心法所變現故名非色也言出離者。謂涅槃果也言遠離者。謂涅槃因也言染污思慕者。謂貪著五欲等無出離心也言不樂等者。謂涅槃因果法中無欣樂心生憂惱也言下劣智見者。謂無間解脫道中證少分時便生髙舉。故論文言謂我能得等也言廣說如前者。惟我能得等。如前出離地中已廣說故言謂於隨順蓋等者。謂隨順五蓋處所法中。非理作意名之爲障。尋思自舉準前說之。此三皆由非理作意而生起故名因緣。因緣者根本義也言謂徧了知等者。謂由怯弱等四障爲因緣故生起四種過患言於其四種等者。一未證不證過患。謂於無間解脫二道未證不證故也。二退知失過患。三壞加行過患。四有染污等五法過患言總用隨念等者。謂六隨念也言用於精進等者。謂用於精進故治羸劣。由平等故治身太過加行。由通達故治初修過加行故言用彼相違等者。謂蓋覆尋思自舉及不淨觀等五法對治故言又徧了知等者。若不了知諸障是障性者。不能修對治故。所以第一立徧知自性也言遠離因緣者。謂若不知諸障生起因緣者。必不知自性也言遠離因緣者。謂若不知諸障生起因緣者。必不能修對治行故也言隨順教者。謂隨順觀所治法有多種故。能治之教亦有多種故毗缽捨那等者。謂於一一觀中一一止生故故言多也言所知境者。謂三門六事所觀察染淨品中因果義故言身輕安等者。此中有問。五位行人於何時中如是二法得究竟耶。故論答云若得轉依等也。若阿羅漢轉染品依淨品時方得究竟言所知事者。謂所治及能治道也言能順貪欲等者。謂端正女色等所治法中。初心不趣入。中心不愛樂。後心不信解言乃至廣說者。謂於隨順嗔恚違情境中。初不趣入。中不愛樂。後不信解。乃至齊此名爲於慈湣觀。已得究竟及未得究竟。如前不淨觀說也。下三觀皆準此說言隨順愚癡法者。謂三世緣起法中起常樂我四倒者順生愚癡法故言非身聚相者。謂非從身中起一聚我想也言戲論者。謂卽多分別。謂欲覺等也言法觀中等者。謂由等持爲依止故。於所緣境所治能治得緣境觀中增上慧轉言普徧相者。謂不淨等五觀所緣也言由此作意者。謂由不淨等五種作意爲因故。於淨常樂等五種可厭法中令心厭離也。下三作意皆準此說言於可忻尙法者。謂不淨等是最上法故言由是緣等者。謂由不淨等五觀爲因故。能離身心所有淨相種子言內心寂靜者。謂不淨等五觀也言法觀者。謂五觀中所治能治增減相也言漏者。謂淨等諸顚倒相也言漏處法者。謂男女等可意及違情等境也言生熱者。謂於一分熱惱漏境中生厭離也言等熱者。謂徧於諸漏熱惱境中生厭離相也。下生厭等二句準此說云言謂自衰損等者。謂五位行人若有自身及自眷屬喪失財利身遭衰損禍羅細等者。名自衰損。他亦同此。如是二境是修行人可厭處。故論文言數思惟故等也。謂能思惟衰損之法而能自惱及惱他故言若自興盛等者。𨿽然自身及與他有興盛事。畢竟皆落謝之法盡法壞法滅法離散法變壞法故生厭離也言津者。謂初與定相應也言闊者。謂定漸潤次心也言融適者。後位也言證淨者。謂身心輕安故也言謂作是念等者。此句與下二寶一一相合言我今若徳等者。謂由具戒徳爲伴呂故。我若命終若殞沒當往善趣言同梵行等者。謂顯六和敬如法言有由前後等者。謂五位行人作是思惟。我於不淨等五種觀中。先以精勤及後修習故。必當獲得五觀之果。故論文言由隨念法等也言於能隨順等者。謂由調練作意爲因故。修不淨等觀之人。於淨等漏法之中。初不取向。二能違逆三能喜樂。四能離隔。各住本定故也言於可欣法等者。謂由不淨等可欣五觀悅潤心故。於淨等顚倒之相。初能出離。二能令心取向。三府舉。四能喜樂和合。此四與前不向等四法隨次對治言於時時間等者。謂由生輕安爲因故。能發生四種慧行決擇染淨等諸法也言用作業具者。謂用鑪﹝皮﹡日﹡ㄆ﹞鉗錘等也言如是勸修等者。與下文一一相合言彼彼等者。謂於所修不淨等觀門之中。一一皆與止觀雙運故。一能親府。二能善和合。三依定無轉謂其心不退。四於定無動等也。

瑜伽論第三十一卷

手記竟

瑜伽論第三十二卷

手記

談述福慧隨聽

言如應安立者。此中意問。初修不淨等五觀之人。欲於不淨等修作意者。彼善知識應以何等方便令住厭離等五種相耶。故論文言如應安立等也言聞等者。此中𨿽依不淨觀門厭離法。若是修慈等觀者亦同此問言家火者。謂不紹家業男女等也言若汝現見等者。謂若見他自身及彼眷屬並村落受苦應生厭離。說者應知廣說如前者。謂於自身及自眷屬自村邑中遭苦難者應生厭離。同前所說言修者。現行病也言病法性者。謂病之種習也。死亦準此言由是因緣等者。謂由他身眷屬村邑等各三種相故便生苦惱言卽由此等事者。由於盛衰等事生厭離故能盡苦邊故也言於斷者。謂能斷五觀所斷淨等五法也言我或失念等者。謂此下四句依其別相明觀察義言於諸學所有違記等者。與上四句一一相合言本性者。謂受戒時求戒心也言以要言之等者。此中有問。總別觀察二種之義顯何事耶。故論答云於諸學處等也。謂今學處及加行二法圓滿故立二觀察也言尸羅浮者。謂若有犯尸羅必復後定生悔言復除障等者。謂由喜悅故能除諸障言如是行相等者。此中有問。諸聖教中所說歡喜悅悅意。如是三名有何差別。故論答云先名等也言汝於斷減等者。謂由調練滋潤心故。能斷世間貪憂。及得出世止觀二法言若如是等者。謂厭離離相故背諸黑品。欣樂相故向諸白品。故論文言由調練心等也言諸相者等者。謂色等塵及生老病男女共成十相言欲等八者。謂欲恚害空國土親屬不死。昔所受境���也言欲貪等者。謂不淨等五觀所治五法名隨煩惱。非五蓋也言是故如是等者。謂相等三法一一皆有是苦非聖等五種過失言又應於等者。謂由依心一境性等三種心故。能起六種行相。一一對治前三過患。此六種法皆離外道所立我見等立也言或燈明等者。謂若修不淨等前之過患起時。應漸次修火光明等四種三昧也言旣取如是等者。謂修不淨觀者𨿽能取光明相住不淨觀。由串習力或淨相現時。復應了別靑瘀等二十種故言先於一境等者。謂於不淨等五觀之中。隨於一境能系心。能背淨等五種顚倒言又於其中等者。謂於六相中能了知者。亂與不亂自然現前言卽於其中等者。謂若淨等顚倒起時不隨彼念言眾善者。謂眾人中最端正男女等也言卽此眾善等者。此諭出阿含經及薩遮尼乾子經。世尊固化憂陀近國。炎盛王請佛設眾伎樂已白世尊曰。我今設樂巨有諸餘勝此樂不。世尊告曰。我都不聞。汝所作樂誰辧好惡。王曰。上來作樂親自見聞。何故不辧。世尊因資立斯諭也言大等生者等。謂眾人雜類集會也言由是能令等者。謂由正品爲因故。於五位觀中貪心相續等六種果利而生故也言正念者。止品也言正知俱行者。觀品也。此中意顯。修五觀人一一觀中上要須止觀雙運方名善修言無分別者卽止品也言有分別者。卽觀品也言於趣入時等者。此中意說。前者所觀靑瘀等相從漸多名之爲假。今此眞相應觀所有自他靑瘀從無始來不可知數故名眞實言又非修習等者。謂非一徧修靑瘀等名觀成就。於一切時中不假功用任運能見不淨等相故名長時齊。此名爲觀成相。故論文言齊爾所時等也言眾相不顯現中等者。謂此品中淨等諸相皆不現故言不令棄捨者。亦不捨於觀品故言無相者。無色等十相也言無分別者。無八種尋思也言寂靜者。謂無五隨煩惱也言光明俱心者。謂燈光明也言照了俱心者。謂火光明也言明淨俱心者。謂日光明也言無闇光明者。謂月光明也言修奢摩他等者。與上四文一一相含言狹小者。謂觀一人等名爲狹小也言數數等者。與上四文一一相合言於自所愛等者。謂於自所愛身中應當發起必死送至冢間已。便有靑瘀等二十相漸次而生起故言數數等者。與上靑瘀等一一相合言汝復應於等者。謂四無色蘊皆是苦無常無我故卽名觀受等三法也言無相者。謂依止品觀受心法無色等十相言無分別者。謂無八種尋思故言寂靜者。無五隨煩惱故言無作用者。謂無造作我故言無思慕者。謂無尋思過故言無躁動者。謂色等不傾動故言離燒惱者。無煩惱者言寂滅樂者。謂證涅槃故言行於所緣等者。謂色塵等不擾亂故言四無色蘊等者。謂受相行識念念遷變故言汝應於此等者。與上十文一一相合言無亂者。謂若依蕃本不言無亂但雲散亂也。此中意說。由觀受等三法散亂失乃能修於受等三法無常等觀名無散亂言謂汝等者。謂於受等三境界等隨緣轉者名不定地也言過去盡滅者。受等皆是落謝法故言失念者。若緣受等三法便失正念故言心亂所生者。三法皆由亂心生故。諸相等三準前而說言增上者。由受等三發生樂等三顚倒故言汝應等者。與前諸文一一相合言如是諸法等者。謂受等三法畢竟皆是誑幻所作等五種相故言汝應等者。與上五句一一相合言汝應於此等者。謂捨樂等所緣境也言穢坐臥具者。謂男女交會處也言恆常者。謂是有學所作言畢竟所作者。是無學所作。此二皆有無間嚴重二種加行言證得下劣等者。謂證有學果也言廣大圓滿者。謂無學位也言無罪樂者。謂出世間樂也言欲樂者。謂欲界樂也言有喜樂者。謂初靜慮樂也言無喜樂者。謂第二靜慮已上至非非想樂也言其中差別者。謂慈等四觀所有差別之相。如下一一解釋言謂趣入時者。謂趣入慈觀時也言四念住等者。謂受等三能壞樂等三種顚倒名壞緣也言表相者。謂善惡是有表色也言惟身念住者。謂於怨親等三種身而起念住也言勝解作意者。謂假相作意也言又我於彼等者。若於過去落謝有情不起慈者。不能蕩除藏識之中嗔恚種習言無量甚過者。謂過去世中所有怨親等中起慈悲心過於前假相修也言而非眞實者。謂非不是眞實之義是眞實義故言耶波尼殺曇分者梵語。此云因分不及也言條如前說者。謂止品無散亂品觀品。此三門義此中應說。與不淨觀義無別故。故此不說也言分別取相者。謂初修業人取於四倒流浪生死。取無倒相故得出離生死故言生根本業者。謂生善不善等諸業因故言若於自身等者。謂於自身觀苦空無常等也。下外身他身等同此所說言餘如前說者。謂依止品無散亂品觀品明緣起相。如前不淨觀所說言日列者。謂極熱時時也言炎熾者。謂時气病也言蔓莚者。謂無斷絕火也言細分別者。謂前五界由粗顯故易可了知。此識界相是微細故要假行人細分別已方了其相言是相已等者。謂應了知四大身中惟有識蘊種已種住自性能了境界無我也言喉筒者。謂咽喉孔也。及脹胃也言於十種等者。謂十種所造色。是以所依境故。從此分折能依之識也言甚過於此者。謂此眞相過彼假相。謂無限量故也言一處分等者。謂一指節等中尙起無量微塵。豈況全身等也言外風者。謂東西風也言粗穴往來者。謂後口門出入息也言風聚所隨者。謂諸毛孔來往諸風隨身轉故言風聚所攝者。毛孔諸風屬彼外輪故言風藏隱者。諸毛孔風難可見故言無量風聚等者。如上所說三種風聚悉皆集在彼行人身故二立諭。故論文言如垢罪綿等也言或於未死等者。謂入滅盡定人無出入息故言徧於一切等者。謂依止品觀品無散品修數息觀時。觀無相等止品功徳觀出入息新新非故等。如前不淨觀此中應說。義同故指前文故也言安住熾然等者。謂修不淨等五觀之時。精進加行等熾然合修故言恆常修作者。謂於國中無間修故言畢境修作者。謂於果中畢竟修故言由因力者。謂由止觀爲因故能引彊盛身心輕安也言前相者。謂若五觀中可一欲成就時。於自頂上猶如石壓輕安相現前言能障樂斷者。謂貪等煩惱能障樂修不淨等中斷行也言風大偏增者。由五觀中輕安生者。行人身心如風。持行無有沈重也言狀如充溢者。謂五觀能治之道所生輕安徧滿身中故。如囊中所置之物極充滿故。狀如溢出。如是之時行人身心有踴躍等也言飾後者。謂由輕安勢力故。身心飾展不假加行言漸次退滅者。謂前位之中踴躍等心是貪性故。此中亦皆除遣。故論文言寂靜行等也言於瑜伽等者。謂從頂重輕安風增充溢已後。便得入於修五觀人數也言色界定者。謂得無漏四靜慮中可一少分也言得此作意等者。此中有問。初修業者旣具頂重輕安風增充溢等四作意者有何相狀。故論答云得此作意等也言謂已獲得色界所攝等者。謂色界無漏四定中得少分故也言有力有能等者。謂於不淨五觀等之中有力有能故。能淨能除淨相等五種所治故言諸行者。謂淨等五倒也言𨿽少生起等者。如不淨觀能除可淨之境。慈湣等觀能治可增等境。當知亦爾言不思慕者。謂不極思慕貪欲等境也言不樂憂慮者。謂不樂於衣食等也。而生憂慮也言俱行諸相者。謂不樂淨嗔等諸相也言不極者。與下一一相合。

瑜伽論第三十二卷

手記竟第三修行瑜伽處訖

言廣辧二定者。謂無相滅盡二定也言五神通者。謂靜慮等八定果。謂初禪等八根本地也言五神通者。謂靜慮言生差別者。謂生初禪等一一不同故言諸相者。謂離欲色二界欲也。此上七門依世道立果也言觀察諸諦者。謂決擇分修行人也言如實而通達者。此則是其見道位也言廣分別於修者。謂此則是其修。

瑜伽論第三十三卷

手記

第四得果瑜伽處初

談述福慧隨聽

言廣辧二定者。謂無相滅盡二定也言五神通者。謂初靜慮等八定之果卽八定根本地也言諸相者。謂離欲色二界欲也。此上七門依世道立果也言觀察諸諦者。謂四決擇分修行人也言如實而通者。此則是其見道位也言廣分別於修者。此則是其修習位也言究竟爲其後者。此則是其無學位也言少分樂斷者。謂初發心修七作意樂見修二惑人也言彼初修言一者等者。謂諸異生未斷見修二惑故言二不具縛等者。謂諸有學已斷見惑分斷修惑故也言如是乃至等者。謂從第二靜慮已上至無所有處故成六也言又於靜慮等者。謂靜慮等八定爲因而能引發無心滅盡二定及五神通果。故謂天眼等也言若生者。謂前第六生差別門也言若相者。謂前第七離欲相門也。此中不列第八觀察諸諦等餘四門者。出世道因果攝故言骨鎖者。此顯五欲猶如枯骨。𨿽食無味顯無厭足也言凝血者。此顯多所共有義如市纏害眾比有分言艸炬火者。此顯惡行因義也。謂執艸炬不棄者必燒其手言一分炭火者。此顯增長愛欲也。若近火坑不能止渴言毒蛇者。此顯智人所遠離義也言夢所見者。此顯速趣消滅義也言假借莊嚴具者。此顯依托眾緣義也言如樹端者。此顯放逸危六地義也。謂受欲者必墮惡趣故言如是等者。此八諭義如思所成地密意伽他中已廣說故言如是諸欲等。一十六句中。前八句與前八諭一一相合。後八依無常等顯其欲過。如論應知言此作意等者。謂由了相作意爲因故生後勝解作意言間雜者。謂間雜修聞思二法成了相作意也言惟用修行者。此顯依修所成慧行相緣初靜慮所緣意也言卽此勝解等者。謂由初中後三勝解爲因故成後遠離作意。故論文言最初生起等也言俱行作意者。謂斷欲界粗相煩惱之時。與作意俱也。下五門皆取前前爲因成後後法言諸煩惱者。謂初靜慮中障礙現行也言粗重者。謂無輕安性故也言從是已後等者。謂由遠離作意故修七法爲樂生因方成遠離。一愛樂於斷。二愛樂遠離。三於諸斷中見勝功徳。四觸證少分。謂初證得離生樂故。五於時時間欣樂作意。六於時時間厭離作意。七爲欲斷除初靜慮五蓋障。故論文言爲欲除遣等也言習近等者。謂初中後三心也。謂於初靜慮障中未能斷除諸種習故。見淨妙色等便起妄。故論文言不能捨等也言諸行者。謂色等諸行也言此由暫時等者。此中有難。如是初靜慮定斷欲界粗相者。爲能頓斷久遠種子。爲當但斷現行耶。故論答云此由暫時等也言又於遠離等者。此中有問。七作意中何故但明遠離等四說有受樂之相。不說餘三耶。答。爲了相勝解觀察此三作意於散位說無定地故不能生樂言無有間隙者。謂受終已來離生喜樂無間斷故言五支者。一尋。二伺。三喜。四樂。五心一境性也言住欲界等者。謂能對治欲界粗相及能修證初靜慮果故也。此中有問。七作意中何故但明言了相作意等者。謂五欲應斷初靜慮應得言能於所得等者。若不觀察者於未得中便起得相名增上慢也言又若了相等者。謂此二法總能隨順厭離五欲及修對治故言如是其等者。若依蕃本云。如是六種作意當知攝入四作意中。此中意說。除加行究竟果作意。餘六皆是因位作意故攝入隨順等四法中也言隨所在地等者。謂初靜慮也。初靜慮粗相。第二靜慮淨相明觀待義。餘三道理準前應知言如前應知者。如了相作意徧於初靜慮。勝解等六皆亦徧。故如前所說言初靜慮者言復次此中等者。若依蕃本。先標經句。後方解釋。此中間其樣經句。說者應知言樣句者。經云。初靜慮者謂離欲惡不善法。有尋有伺離生喜樂。於初靜慮具足安住言煩惱欲者。謂男女互相愛染也言事欲者。謂貪財寶等也言相應者離者。謂離五欲相應義也言境界離者。謂五欲境也言煩惱者。謂煩惱欲也言欲者。謂事欲也言由此爲因者。謂由加行究竟作意爲因故也言由所修習者。謂於加行究竟果成辧故也言得隨所樂者。謂出入等得自在故也言艱難者。謂少治便能與定相應也言梗澀者。梗爲略也。謂不假功用故言其心盡夜能正者與隨順等三心一一相合言隨所樂欲者。謂於欲界中定成就者能於七日方出其定言復次於有尋等者。若依蕃本。此四靜慮一一皆先標其經句。後方解釋。謂大小乘經皆說言。第二靜慮者謂尋伺寂靜故。內等靜故。心一趣故。定生喜樂。於第二靜慮具足安住言成此彼於等者。經云。言第三靜慮者。依此離欲安住於捨有正念正知有身樂受。諸聖宣說具足捨念及與正知。住身受樂依其無喜。第三靜慮具足安住。釋義如論言喜者。是第二亂心也言喜相違心者。謂捨受也言色身者。前五色根也言意者。意根也言第三靜慮已上等者。此二門顯說諸因也言下地者。第二靜慮已下也言上地者。是第四靜慮已上也言諸聖者。謂佛及聖弟子等。若於蕃本此中合有離喜及具足安住第三靜慮。釋義同前故譯者不出。說者應知言復次等者。此中有難。何故第四靜慮之中契經但說樂斷不說對治耶。故論答云此中對治等也。謂斷樂對治與前斷尋伺及喜對治相似故。所以不說也。此中亦合先標經句。是故經云。言第四靜慮者。樂斷故。苦斷故。先憂喜沒。彼於爾時不苦不樂捨念淸淨。於第四靜慮具足安住。釋義如下言先所斷者。謂喜受憂受苦受也言今所斷者。謂第四禪所斷樂受也言今依此中等者。此中有問。若第四靜慮斷樂受者。何故經說第四靜慮亦斷苦喜憂三耶。故論答云今於此中等也。𨿽斷苦樂名爲捨受。由先修於初二三靜慮時喜憂斷故。此中總說爲第四斷也言靑黃赤白等者。謂欲色二界色也言離欲者。謂厭色界欲也。若於蕃本亦應先標經句。經云。言空無邊處者。色相出過故。有對相滅沒故。種種相不作意故。入空無邊。於空無邊處具足安住言眾多品類者。謂欲色界中靑黃等皆因形顯和合故。能於無色作其障礙也言由遠離等者。於色界中𨿽無飲食等。亦有宮殿衣服莊嚴具故。故云等相也言復次若由等者。經云。言識無邊處者。超過一切空無邊處入識無邊。於識無識邊處具足安住言復次從識無邊處等者。經云。言無所有。超過一切識無邊處無所有。於無所有處具足安住也。謂由厭於識無邊處爲因故。於無所有處發起勝解言或色者。色蘊也言非色者。餘四蘊也言一切有者。謂前諸靜慮中有相無相非無相等所有相不可得故。故論文言非有相等也言謂非如無等者。謂此二定一切心中無相定滅前六識。若滅盡定有其二種。若不還人入者滅第七識已下。若阿羅漢入者滅第八識言蜜中者。如蜂等處於蜜中而難得。出世定亦爾。故蕃本云。其身相狀而沈於地也言等者。謂無相定依四靜慮能入。若滅盡定依四無色定能入故也言暫時止息等者。謂見想受二法惱亂身心故暫時止息也言所緣者。謂想受二法也言不念作意者。謂不念其想也言有心位者。謂修了想相等六作意時。皆有第六意識故言心不復轉者。謂第七加行究竟果位時也言心心法滅者。謂第六意識已下心及所俱不行故言根本者。謂已得四靜慮加行究竟果作意也言了知依義者。謂五神通義理也言了知依法者。謂了知五神通因果法也言有時者。謂鈍根人於此生中修輕舉等十二相故。於後生中方能發起五種神通言有分者。謂利根人此生中修便能發起五通相言此想者。謂由輕舉於身發起輕舉勝解想故也。下九門義並同此也言熟練者。謂帛練也言廣說等者。謂如地水相作余風火相作變化勝解當知亦爾。故論文言廣說等也言或以其身等者。謂由空界相成就相言或於其地等者。此柔軟輕舉相成就故言或於廣大等者。此由身心符順等成就故言隨其所應者。已上四相一一相合。謂由攝受空界相勝解故。於諸墻壁等直過無礙。餘皆準此言一分者。謂從欲界至初靜慮中間惟有鬼神等造色不能障礙故言謂由此等者。謂由隨念相成就故。能知自身從生至老所作事業粗相門中不失次第。於微細相不能憶念。謂是世道粗細皆能隨念。此顯宿住智通也言又於種種等者。謂於五趣有情所有善不善等業能感善惡果作用之中。能明了知者。亦名光明相也言常變色者。謂若嗔時觸誤他人面色有變故言廣說乃至等者。謂諸有情隨其所有貪等諸行變異相者。名他心智通也言變事通者。謂變地爲水等也言化事通者。謂於無中現有故也言勝解者。謂變少爲多等也言無諍者。謂無諍三昧也。引發有情故言願智者。謂廣大行願也。余文可見言文聖等。此中𨿽說神境通。五神皆有差別言皆能成辦者。謂前五相能成辦神境通。餘五皆有成辦。如前所說言間雜修。謂世出世道俱修故也言若處者。於三品中空處識處合爲下品。餘二中上言由彼諸天等者。此中有問。無四定爲有處所爲無處所。故論答云無有色形等也。𨿽無處所。但依作用空識等故在差別名也言卽於此中下品等者。謂此五品爲因故證五淨居天也。

瑜伽論第三十三卷

手記竟

瑜伽論第三十四卷

手記

談述福慧

言無常行者。謂內外諸行生滅故言苦行者。謂逼迫性故言空行者。違我見故言無我行者。謂違我見故言因引者。謂業煩惱是能生法故言集行者。有多種故言起引者。恆資產故言緣行者。各別助故言滅行者。諸蘊盡故言靜行者。生老等三相息故言妙行者。無眾患故言離行者。脫眾災故言道行者。通行義故言如行者。契正理故言行行者。正趣向故言出行者。能永超故言長時安住者。謂劫末壞已來也言七日經者。謂小乘經名也。彼經廣說三界壞時。七日頓現故也言不背者。謂現見不隱義言不由他緣者。謂現量故不用他人指示而見也言諸光明者。謂日光明等也言一分位等者。謂八位變異也言雜染者。謂貪等諸煩惱變異故言謂緣樂受等者。謂於三受明變異也言又有會者等者。謂依煩惱立變異也言如是眼識等者。謂於六識明變異也言或人所作者。謂怨家人等而損害故言餘如前說者。謂徵答所以二門如前分位所作門同也言醴水者。謂甘美水。其水如酒能益老病也言殉利者。謂求營等也言餘如前說者。謂徵答同前說故也言彼諸色行等者。謂內外緣生諸行𨿽不假因緣自然而有。滅壞無常其性微細現量不見。要假比量方乃得見。是故第三比量明也成立生滅義中言謂彼諸行要有剎那等者。謂諸外道執微塵勝性等是常住義。及內法中一類小乘執內外諸行三剎那六剎那等常安住。謂破如是邪辟諸執。故論文云謂彼諸行等也言非如是住者。謂內外緣生實。若從於微塵勝性等言非如也而生起者。體是常故則無前後。變異生滅而可得故言生已不待滅壞因緣等者。謂內外緣生諸行。生起之時假因托緣方得生起。滅壞之時不假因緣自然滅盡。如有世人以石擲空卽假人力。石墮之時不假人功任運墮落。此中道理亦復如是等難中言如是所有變異因緣等者。此中有難。若內外緣生諸行滅盡之時無有因者。如前所說八種變異因緣豈不具其滅壞因耶。故論答云如是所有等也。此中意說。如前所立八種變異是內外緣生變異生起因緣非是滅壞因也。如錘破瓶是碎壞因非滅微塵因。此中道理亦復如是言俱滅壞者。謂內外緣生因之與緣俱滅壞已。然後不相似行方乃生超。是故八種變異因緣是生起因非是滅因。若是滅因者。如盛年相狀滅時者之相狀不合得有。何故得有。是故當知八種變異是生起因非滅因也言或有諸行等者。此是立之辭。難之意者。𨿽八種變異因緣是內外緣生諸行生起之因非滅壞因者。此非徧義。何以故。世有一分有爲諸行與因俱滅非是生起。如火煎水。焚燒器世與因俱滅非生起故言彼亦因緣等者。謂破前成因諭也。此中意顯。火之功用徳能煎水。焚燒器世無其盡水等功。是故汝言一分有爲與因俱滅不應道理。是故論云不由其火等也言他世者。謂過未二世也言如是一切者。謂上好惡等七種差別也言先有等者。謂因滅果生同剎那故。若自在先者卽因義不成也言三增上者。謂初淨信是聖教量。餘二現量比量。如論應知言爲者。謂與下四文一一相合言退失者。亦與下四文一一相合。謂退失主性等也言惡作加行者。謂不好藏護也言法性者。謂變異等三行法爾道理必成假故。譬如擲石於空必當墮落。此中道理亦復如是言不意行等者。謂苦受順入諸苦蘊取入苦行故。故下文云順苦諸蘊等也言不安穩行者。謂行苦不安穩故也言有漏有取等者。謂能依非苦非樂受也言順非苦樂等者。謂受所依處也言惟有其見者。謂惟有斷常等見無我人等也言自相者。謂地水等各各自相也言愛能引苦等者。謂業煩惱爲因故能引三界苦果故也。下三文皆以業煩惱立也言能攝受者。謂愛能受諸苦種子故言招引者。謂因集緣起四法皆能招苦果五趣中也言取因者。謂三愛也言招集者。謂取緣三界有也言上首者。謂生也言生爲緣者。謂由生故有老死等也言謂正了知等者。謂愛名煩惱隨眠也言所依者。謂五趣蘊也。此愛隨眠與五趣蘊爲所依故。招集當來起緣法故。煩惱隨眠是能成因。集起緣三是所成法言所生纏者。謂下所說後有愛等三種也。此三種纏從前煩惱隨眠之所生故。故云彼所生也言三種者。卽前煩惱隨眠及三種愛也言所知境者。謂苦集滅諦也。由正見等故能通尋求生死涅槃過患功徳故言四門者。謂道如行出。皆由正見等遠離故能得隨轉言比度者言不同分者。謂上二界也言比度者。謂欲界苦諦下無常與五行而觀苦。上二界無變異無常及別離無常。合會無常一分通上界。但有滅壞無常。及法性無常一分外十六種無常及內十五種無常上界亦無。三苦行相中上界但有不安穩行苦也。空無我相同於欲界。集諦中上界無嗔。余準欲界。滅道二行相亦準欲界而比度之言謂彼所有等者。謂苦集二諦徧上界故言一切種者。上界亦有不動行種言一切時者。謂三世時也言如是法者。卽苦集法也言如是理者。謂苦集因果理也言如是住者。謂苦集二諦是染性故言所有道者。八聖道中上界無正命正業。餘同欲界言若觀行者等者。謂於欲界十六觀行得決定故言復於諸諦等者。謂於上二界諸諦中起勝解也言所說法者。謂前無常等七種無邊際法也言更無有餘等者。謂聖道未現前已表更無有法而能息滅生死作方便也言復於如是等者。謂勝解作意行者能於三有四生之中深厭怖故。卽苦集二諦也言及於等者。卽滅道二諦也言隨喜一行者。謂滅道二諦各四行中隨於一中心願樂故言彼於長夜等者。謂從無始時來資長積集五塵種子故。𨿽樂涅槃心有退轉言作是思非等者。卽是我慢也言當復流轉者。若不對治當更流轉。由我對治故更不流轉。如是等十二種法惟我所有。餘皆無者是名我慢長也言以慧通達者。謂苦類等智也言外所知境者。謂五及十二種我慢也言隨所生起等者。若彼行人觀上界四諦時。如前所說障礙諸法隨有生起。由對治力尋便謝滅。對治之心無間生起言第二法者。謂有二種。一蘊法。二我法捨故言妙慧者。謂能觀十六行相之慧也言正智得生者。謂類智得生也言妙是行等者。謂三界四諦下共有八忍。勝解作意行者證得下品八忍三昧之時。以三昧力發生人空無分別智。焚燒無始煩惱業薪。智火耎相初現前故名耎位也。頂忍二位依中上忍隨應說之。此中不立八智者。八智是無間道是因位故。此中不別。八忍是解脫道是果位故。此中明也言能緣者。謂人空智也言所緣者。謂四諦十六行相言觀心所有加行者。謂四諦十六行相有分別影像也言住無加行者。謂四諦十六行無分別影像也言非滅者。業煩惱種猶未斷故言而非無緣者。謂有無分別奢摩他影像現前故言非美睡眠等者。謂彼行者住無間定時。非周蜜蜂三昧惛醉。惟有分明智觀雙運道現前故言從此無間等者。謂世第一法無間生起遠離作意也言起內作意者。謂遠離作意也言如其次第者。謂先觀欲界。次觀上二界十六行相也言現見等者。謂欲界四諦也言非現見者。謂上二界也言無分別者。謂十六行相無分別影像也言決定智者。謂現見智也言此永斷故等者。若於世道中離欲界九品惑盡者。今於此中入諦現觀得不還果言彼以前說等者。謂如前說於世道中離欲之人有十二種。如前第七門說相狀。此亦如是。若爾與世道離欲有何差別。故論答云然於此中等也。謂世道者𨿽生色界。從彼涅槃還生欲界。若出世道從彼涅槃便取無學。不復還來生於欲界。有此差別也言若先倍離等者。謂欲界九品惑中斷前六品故爲位也言能知智者。謂能緣人空之智與所緣十六行相和合相對故也言此亦成就等者。𨿽世道中有十二種相狀。此亦有十八種相狀。超世道故也言𨿽法智者。謂了人空智言非斷智者。謂預流人離斷見道智也言非常智者。謂預流人離常見也言得緣生智者。謂了緣生橫如串化無實我也言惟自法見等者。謂四諦法隨次配釋言四證淨者。卽四淨也。謂三寶及聖所愛惑無礙也言第八有者。謂預流人極鈍根者惟有七生並證無學故無第八也言如所得道者。謂四諦十六行相也言然有差別者。謂預流人若起煩惱。由上中下三品對治方能除遣。此一來人若由失念煩惱起時。微劣對治便能除遣。故差別也言上品者。謂於上上五欲境界中起微劣貪也。若初果已前人於下品境界中便起下品貪等。此亦是其差別之相也言一切道者。謂一來乃至無學向一切皆由攝樂遠離加行究竟三作意故。於所得道而正修習言謂由定地等者。謂出世道所起之智是有爲故。故所修善亦名有爲言增長者。初心也。言無間者。中心也言殷重者。後心也。由此三心令所修習所有善法而會合故言殊勝善法者。謂三解六神通皆由修習二十賢善定之所得故○言安住如前者。謂安住等九種行如修所瑜伽處已說也言修亦如前等者。謂有四種修相亦修瑜伽處說也言盡智者。無間道言無生智者。謂解脫道也言彼於爾時等者。謂證金剛諭定時也言證自在義者。謂如諸佛證自義故言空住等者。謂空解解門等隨次配之言慈悲等者。謂於世道修作梵住因故言關鍵者。謂由業煩惱關鍵故。令諸有情不能趣入。涅槃云城言深坑者。謂生死深坑也言伊師迦去此云籬﹝竺﹣二﹢﹝狦﹣﹝狂﹣王﹞。謂三界業煩惱也言髙慢者。謂我慢也言五支者。謂殺等五也言六支者。謂密護根門等也。如前所說言四所依者。謂依智不依識。依義不依語。依了義經不依不了義經。依法不依人言身行倚息者。謂與輕安相應也言已親近者。謂與聖道相應也言無上丈夫者。謂小乘中佛是羅漢故名無上也言其心等者。謂羅漢心猶如虛空及淨水等。所有香嗅不能傾動故。蕃本云。其心如空。假使塗其栴檀及與斧鑿。於此二中其心平等。余文可見言此中都無者。如生死無有流轉。於涅槃中亦不貪著言猶如等者。謂一切法皆依名句文建立。彼四果皆依種姓等四瑜伽建立。故諭名句等也言獨覺地者。謂種姓發心修行得果四瑜伽處與聲聞同。何故此中列五相耶。答。謂謂住及行並是得瑜伽處故與上無別言不愛憒鬧者。謂修自利行也言樂寂靜者。謂不樂利他也言依說正法及於少思務者。與自利及不利他隨次相合言希願無師者。由慢行故也言無敵者。由中根故也。謂獨成菩提時無諸天魔爲怨敵故也言經百劫者。謂於百大卻中一一皆值諸佛出世修六善巧故言親近乘事者。初心也言成熟相續及專心者。中後心也言順決擇等者。此中有問。四決擇分合有四種。何故此中但說三耶。答。由世第一與證現觀預流之果極鄰近故。此未證得言得沙門果者。謂第二第三果也言復有一類等者。百劫修道同前所說言復有類等者。謂利根故頓證無學。此由中下故漸證無學。故論文言或證法現觀等也言麟角諭者。此顯獨一無侶義也後言部行諭者。此顯有部儻義。謂一類修獨覺者猶如羣鳥。而修習故方證果故也。此位獨覺修之時。樂與眾人雜住修故。得果之時或十或百乃至千萬一時出現。於虛空中現十八變化利有情也言樂甚深者。謂樂觀順流逆流也言樂觀察者。謂觀緣起緣性也言安住等者。謂樂三解脫門也言獨勝者。謂卽獨覺也言所餘等者。住𨿽有異。所觀之相與前無別故言謂一切等者。謂三種獨覺入村邑時。一善護身威儀濟正護惡剎等。二善護余根等不隨色等故。三善護意根謂住正念故言下劣等者。謂外道等下劣有情邊若不廣說現神變必不發心。施衣食等。彼由施故於現世中獲大果報。

瑜伽論第三十四卷

手記竟

