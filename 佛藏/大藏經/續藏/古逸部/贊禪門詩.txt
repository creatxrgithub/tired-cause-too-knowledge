贊禪門詩

贊禪門詩

和三點言。是何物子言。是佛和言。佛是西國梵語。此土名覺所言覺義者。謂心體離念。離念相者等虛空界無所不徧﹝已上爲覺義﹞法界一相﹝已上覺他﹞卽是如來平等法身﹝是名覺滿﹞依此法身說名本覺﹝名三覺﹞和言。覺是沒。答。覺是離。離是離念。一一離色心俱離和言。色是何答。是身。身心俱離。一時徧離。一切常離和言。子得離不答。得離離。離是佛。佛是沒。佛是覺。覺有三種一自覺二覺他三覺滿﹝釋﹞離心名自覺離色名覺他心色俱離名覺滿滿者。謂一念離一切離無離無不離。卽是滿淨如來梵言盧捨。此雲光明徧照平等法性。依此法性說名本離。是略名。釋三覺義﹝廣釋三覺如上側注離念文中﹞通離念相和問。有相無相子言。無相。釋云。相無所相。卽是實相。是名離相通等虛空界﹝釋﹞虛空無心離念無心與虛空合。是名等虛空界﹝散﹞虛中無中邊諸佛身亦然。心同虛空徧一切通無所不徧﹝釋﹞虛空無心徧一切。離念無心徧一切。是名無所不徧通法界一相和問。法是沒子言。意知名法。意知五根法所到名界眼見色。意用知染法界心不起不同知淨法界﹝余根準上﹞以通六根陀羅尼。出佛名經第六卷

﹝若自在並名佛﹞和言。佛是何子言。是覺。覺是離眼。離一切色名眼陀羅尼自在。余準上眼見色。意用知染法界。心不起不同知淨法界。悉攝一切色塵。是名總持度門。是名自在。余準上眼界色界眼識界。余根準上通界是藏義。此中含容無邊廣大功徳。如惟識云。此是無漏界。當善含容無邊功徳通法界一相。一相謂無相。無相沒相。沒相是無相。卽是實相。是名法界一相六根解脫門云眼空無我。無我所性自空。余準上耳根無我無。我所性自空。余準上通如來平等法身﹝釋﹞離心心如。離色色如心色俱如。卽是如來平等法身有五種法身﹝出大通方廣經中卷末﹞一實相法身相。無所相故二功徳法身。離念爲功。顯理爲徳三法性法身。諸法性離四應化法身。六根無染也五虛空法身。等虛空界體依聚義通。體依聚總說名身離心名體離色名依俱離名聚義通本覺始覺離念名本覺﹝理佛法性﹞離色名始覺﹝事佛性﹞色心俱離性相圓融理事俱通無礙。是名總結三覺義﹝義正通覺傍通云就事理﹞若離心貪不起離色嗔不生色心俱離愚癡不現。又離心出欲界離色出色界俱離出無色界通貪嗔癡﹝釋﹞所言覺義者。爲心體離念。離念相者等虛空界無所不徧。是名自覺離嗔相者等虛空界無所不徧。名覺他離癡相者等虛空無所不徧。法界一相卽是如來平等法身。是名覺滿。通三界義所言覺義者爲心體離欲。離欲者等虛空界無所不徧。是自覺離色界相﹝準上名覺他﹞離無色界相﹝準上名覺滿﹞是名三毒出三界通三解脫門離心入空解脫門離色入無相解脫門俱離入無願解脫門通五法義離心名不起離色相不生俱離卽無妄想離心卽正智雜色卽如如俱離卽正智如如通三自性離心妄相自性不起離色緣起自性不起俱離卽是成自性通二無我離心得人無我。離色得法無我俱離卽得二無我智通三忍本性無生忍自然無生忍或苦無生忍離心證得本性無生忍離色得自然無生忍俱離卽證得或苦無生忍通三徳義﹝修斷顯﹞摩訶般若解脫法身離心卽顯理。大智慧謂摩訶般若離色卽顯解脫俱離顯得法身通三身﹝化報法﹞離心卽得化身離色得報身俱離得法身通六波羅蜜施有三﹝財施。無畏施。法施﹞離心卽財施離色無畏施俱離名法施。或有三﹝攝眾生。攝善法。攝律儀﹞離心攝妄眾生﹝化﹞離色攝散善﹝報﹞俱離得一切律儀﹝法﹞忍有三﹝耐怨害忍。安受苦忍。諦察法忍﹞離心得上離色得中俱離得下精進三﹝被甲。攝善。利樂﹞離心得被甲離色得攝善俱離得利樂禪有三﹝安住靜慮。辯事靜慮。引發靜慮﹞離心得安住離色得引發俱離得辯事惠有三﹝生空無分別惠。法空無分別惠。俱空無分別惠﹞離心得生空無分別惠離色得次俱離得下常依此三修行又傍通三覺斷三毒出三界入三解脫門離三性得二無我證三生顯三徳成三身﹝已上第一方便正義。傍通語竟名總彰佛體﹞皆以離心離色通一切故名總彰五根總是惠門﹝見聞覺知總數通色﹞釋意根不動是智門意識不動是開智慧門總結竟若不得方便正不動。是正動卽落邪定。貪著禪味墮二乘涅槃。不動以得方便正定卽圓寂是大涅槃通大涅槃是圓滿。圓滿是大涅槃。色不動圓滿。心不動。是智用。是知色不動。是慧用。是見俱不動。是開佛知見得大涅槃。涅槃是不動知見。是正語﹝第二入維摩經通經﹞第三皆以心不思口不議通一切法。從諸解脫至入不二法門於眼入﹝遠塵﹞於色起﹝離垢﹞示現法不思議諸天世人莫能知﹝了無﹞於色法入﹝離垢﹞於眼起﹝遠塵﹞觀眼無生無自性說空寂滅無所有﹝了無異﹞又於眼根中入正受﹝根不礙塵﹞於色法中三昧起﹝塵不礙根。已上。了無異﹞又於眼入﹝無礙道﹞於色法中三昧起﹝解脫道﹞又於眼根中入正受等覺。於色法中三昧起﹝妙覺﹞又於眼根中入正受﹝理佛性﹞於色法中三昧起﹝事佛性﹞。

贊禪門詩一首

丈六誰迹三世欽菩提理絕去來今欲升彼岸無學道一切都緣艸計心。

丁卯年二月二十三日沙彌明慧記

