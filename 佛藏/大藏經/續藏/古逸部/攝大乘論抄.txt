攝大乘論抄

攝大乘論抄

乃是大乘之副軸。建正法之勝幢。破異部於當時。�邪正於末代轉梵輪於像季。續千載之餘風。致令羊鹿之輪息駕��之輪更開論其興也。乃於佛涅槃後千一百餘年。但以去聖時��法襄未。羣邪映路僻執交途。遂令惟識之理潛隱不通。時有四�菩薩出現於世。號曰阿僧伽。此云無著。亦名無礙。其人內潛���法性之際。外應羣機而助興法雨。集二王之勝相。錄三性之法印。欲�生及�情於惟識悟非安之實諦。遂依傍大宗制造斯論矣。然菩薩次弟婆藪槃豆。此曰天親。其人如理之智內融。如量之解秀發。���嗟本論辭義淵玄恐後代眾生抱迷不悟。遂卽披尋決定要制造釋論以解本文。於是破二乘以歸一戴。摧異見已同會一心。惟識之道遂爾再通。無性之理於玆重顯也。

第二次明藏攝分齊者。然顯理���乃有塵沙。今且據要而論。對所詮三故教則爲三。約所爲二故教則爲二。言其三者。一曰修多羅。此云綖亦名經。以綖能貫花。經能持緯義用相似。但以此方重於經名不貴綖稱。是以翻譯家逐其所重故。廢綖名存於經目。譬聖人言教能貫穿法相使不差失令法久住與經綖相似。從譬立名。卽詮定教也者毗那耶。此云滅。以身口意惡�燒行者義同火然。戒能滅之故稱滅。此從功能彰目教從所詮亦名爲滅。卽詮戒行教也三者阿毗達摩。此云無比法亦云對法。欲破煩惱�分別法相。無分別慧最爲殊勝。更無有法能比此者故曰無比法。此從無他得名。教從所詮亦名無比法。此卽詮慧教。若名對法者。卽阿毗是能對智。達摩是所對法。卽從境用立名。此後二藏皆從所詮得名也。問。若然者。何故下釋論云。爲說三種修學別立修多羅。爲成依戒依心學故立毗那耶。以此文驗。應修多羅詮三行。毗那耶詮二行也答。有二義。一相成門。以三學行互相助成。能詮之教亦有兼正。此文卽是兼詮助�故云說三。成二宗意爲成詮定戒也。爲別本末故阿毗達摩不論��理。理實通有也。二克性門。修多羅中𨿽說戒慧。自屬毗那耶阿毗達摩。阿毗達摩中𨿽說心戒。自屬餘二藏亦爾。毗婆沙中亦作此二釋也。此論卽是阿毗達摩藏攝對所爲機二者。以根有利鈍之殊。於法則有淺深之異。�聲聞鈍根約分別性立於三藏。爲成聲聞行法故。判爲聲聞藏。由聲聞所立十一種色。十四不相應四十七心心法。及三無爲。此七十五法悉是事法故屬分別性也。對菩薩利根通約分別依他眞實性立於三藏。爲成菩薩行法故。判爲菩薩藏。問。經云。爲諸緣覺說因緣觀法。卽緣覺亦有教。何故不立藏。答。依普曜經。三乘教卽立三藏。今依此論及地持論。所以不立緣覺藏者。以似佛爲說因緣觀者。卽是似聞他音而得悟道。與聲聞同並判入聲聞藏攝。惟據上達利根人出在無佛法時無教可聞。宜以思修力故自悟因緣而得道果。卽有行故得立乘。無教可聞故不立藏也。聲聞藏內有二。一立性教門。以其人於和合陰內解無神我。於陰等別法計有定性。如說色色自性。心心自性執。三世一切法皆有定性。以未達法空故也二破性教門。此人機根稍利。亦解無神我。知陰等別法緣集故有本無自性。此卽分達法空也。此二人觀解𨿽相有淺深。同似聞他音而悟小果故。總對所爲判爲聲聞藏也菩薩藏內有二。一是顯示教。此遣分別性內所有諸法。如經說色空乃至涅槃畢竟體空。此卽無相大乘亦名顯示教門。二就依他眞實說如實因緣如如眞實無垢等法。此卽緣起大乘自性住乘亦名祕密教門。此二所詮𨿽相有淺深。同爲菩薩利根進成大行而悟大果故。總判爲菩薩藏。此論二教中通二教。若說三無性空等卽顯教。若說初相等卽是祕密攝也。

第三次明教下所詮宗旨者。準下文意宗旨有二。一約二諦。二約佛性言二諦者。若論世諦卽以惟識爲所詮宗旨。若說眞諦卽以二無我眞如爲所詮宗旨。故下釋云。一切法以識爲相。以眞如爲體故。又云。知塵無所有是通達眞。知惟有識是通達俗也二約性者。論聖人興教意。正欲顯理成行行成得果故。初二勝相卽自性住佛性。於中初勝相。若論心功能卽是如實因緣。若據實是心眞如。故下釋云。此卽此阿黎耶識界以解爲性。此界有五義等也。亦名不空如來藏。地經亦明緣阿黎耶識作第一義諦觀卽心眞如也。何者。是染染依止觀。此明心功能與十二因緣染法爲依止。卽如實因緣也。第二勝相中。若就相卽是三性是前因緣所生果。若據實三性本不有卽無三性名空眞如亦名空如來藏。故下論云。如取不有故三性成無性也。此空不空二種眞如法相所攝。二實體無二故。初二勝相名自性住佛性也。其間六勝相名引出佛性。由行成治障顯出自性住理故名引出也。後二勝相名至得果佛性。由得至果位遂前自性住因引出因故名至得果也。聖人興教意爲成此三故。以三種佛性爲所詮宗旨也。故下文言。若欲釋佛體及因果。其數如此故說次第。故知十勝相是三種佛性也。論能詮教體。卽執性宗有二所以。音聲性色法爲體故彼論云。佛語語情故。二依經本卽以名味等不相應法爲體。破性宗以二念已去相續似聲爲體。卽法入攝意識知。大乘宗以似音聲性色識爲體故。論音聲所詮名句味也。

第四次釋論之題目所言攝者。泛論攝義有四種。一以文攝文。如以攝大乘論四字爲本卽攝一部文教皆盡故。下文言。又部當類相攝故名藏也。二以義攝義。如以依止相爲本攝一切義皆盡故。下文言。此依止是應知等九義所依藏故言所攝也。三以義攝文。一切文教皆依義施設故。故下論明。由證眞如理能攝文及義故名持也。四以文攝義。卽此攝大乘論文是也。論文𨿽簡略。總攝諸部大乘所詮之義。爲十種勝相聚。此文下此卽以文攝義故名攝也言大者有三種。一體大。卽目前空不空二種眞如平等不增減故也。二相大。卽眞如體上具恆沙無漏性功徳差別故。名相舉一一徳皆徧滿法界故常故。故名大也。三用大。卽此眞如在因有任持染淨內燻等用。至果有起應化二身無住處涅槃等用。舉一一用皆徧法界故常故。所以名大。𨿽情見有廢興。用恆常也乘者有三種。一理乘。卽初二勝相自性住佛性。二行乘。卽中六勝相引出佛性。三果乘。卽後二勝相至徳果佛性。故下釋論明。乘有三義。一性。二隨。三徳也。三世諸佛菩薩依乘。此法別如來地故名乘也論者有四種。一難論。如中百等。二集義論。如毗曇成實地持等。三釋宗論。如法華論往生論等。四釋文論。如智度十地論等。此之四種通名論者。皆假爲賓主問答往伏論量道理故名論也。依止者此阿黎識。是一切諸法所依止也。諸依止中此識最勝故名勝相。於此相內有於四品故名中。眾名者依止乃食。眾名在初故名第一也。

三寶不同有其三種一者同相。卽佛性之理分爲三也。卽性理覺照義是佛。軌則義是法。同性宣和是僧義。𨿽有三義而體是一不異故名同相二別相三寶者。一名寶佛。法身用眞常五陰爲體。報身修成五陰爲體。化身卽以化用五陰爲體。理教行果等名法。菩薩聲僧等爲僧也三住持三寶。卽取佛形像等爲佛。紙素等文字爲法。阿難迦葉等及凡夫比丘以爲僧體。若阿難迦葉等形像等僧及佛法並用四塵爲體。若取凡夫僧以有漏五陰爲體。

三藏義二門分別修多羅此云綖。以能連持諸法相故毗那耶名滅。滅身口業非故。此二並從義用受名阿毗達摩者有二。一云無比法。卽從相形勝義爲名。二名對治法。以所觀之法所得之法是所對。智爲能對。此卽從心境合目通名。藏者從義立名二明體者。三藏同以音聲色識爲體。

二藏義二門分別。一名。一者菩薩。二聲聞。教上根之徒行二利之行教名菩薩藏。爲下根之人行自利行自利教名聲聞二明體。𨿽就人立二不同。論體同前三藏。

立藏九因。因名所以之義有三對三一就障分三。初愛分障。惟是修式。二業障。卽身口意三不善。卽苦樂二邊因之而起。三自見取障。卽以諸見爲通首取迷理十使也。二體。初後二體以意爲性。中間一種通三業爲體第二三者。具詮三學說修多羅。本末通詮故。又修多是教。三學三門並依教生故作是說。毗那耶成二。以依戒生定故作是說。阿毗達惟慧。以是未知但言慧也第三三者法義。宣說法義因果是修多羅。以此藏宣說語言故。成就法義毗那耶。由於持犯無疑所以故成因果法義也。法義勝智由阿毗達摩。以此藏生智勝故能了法義也。

無悔義十法二門分別。一持戒。二無悔。三心安。四得喜。五問猗。六樂。七定。八見如實。九厭離。十解脫二體性者。是中前六中。初一是持戒爲因。後五是戒果。同是戒學攝。並是定因。第七是定果。卽慧因。第八是慧果。第九是慧用。第十是三學所問果。若就三業出體。初一通三業。中八惟以心爲體。後一以無爲爲體。若三學。前六是戒。中一是定。次二是慧。後一是前三所得果無爲也。

三藏通用五義三分別門。一名。二體。三住地一名者。謂燻。覺。寂。通。解脫。燻者由聞思習之不已燻識成種。卽從譬爲名。覺者由修慧力故能覺察眞理故名覺。寂者遠離能所之執名寂。通者若有能所之執卽不通。由無能所故平等故通也。解脫者若不通眞理可不解脫。由達理故得解脫也。後四並修慧勝用之美立名二體者。燻之一種用聞思爲性。中三用修慧爲體。後之一種用無爲爲體三位者。若通一一位皆有此五義。若別而言之。燻在地前。覺在初地。寂在二地至七地。通在八地至十地解脫在佛地。

別用四義修多羅四義二門分別名體名者。一依。處人用爲教所依故。二相。謂眞俗等相日相形彼此等。三法。卽諸法自性故名法也。四義。卽義用之義故名義也二體者。依體卽以色以及後智勝用之徳爲體。相者用一切諸法眞俗爲性。法者用陰等諸法以之爲體也。義者卽用教法爲性。由依此法能生道滅戒故。

五陰義二門分別。一陰名。二體一名有通名別名。五陰者。五是數。陰者積聚。以解陰卽從數義爲名。別者謂色受想行識。形礙以解色。領納以明受。取相相是想。行是起作爲義。識了別是識。並義果受稱也二體。色陰以色識爲性。中三陰以隨用以心法爲性。行中亦可不是心身口業等。識陰通取六七八等爲識陰體。

十八界二門分別。一名。二體名者。分前色作五根五塵及無作色。用前三陰作法界。用前識陰作界卽六識界。六塵謂色聲香味等。六根謂明眼界耳鼻舌界身界意界。六識名同根二體。同陰不須分別。

十二入名體謂六塵此十法是識入處名入處名入。從義爲名也體者。與陰不異也。但約義爲入也。

四諦義二門分別。一名。二體通名諦卽實故。故名諦。名者。謂苦集滅道。苦者逼迫爲義。集者招感爲義。此二過義受名。滅者能滅三毒火故名滅。道者能生爲義。此二從功用爲名二體者有二。一就相。出體相。卽用苦無常等理爲苦。因等理爲集。道如等理爲道。滅正等理爲滅。此就相出。二就實。若大乘卽一味眞如爲苦實。乃至爲道體實。卽經云。有實卽無作四諦也。

次明定義二門分別。一名。二體名者。謂初禪地二禪地三禪地四禪地。禪者名思惟修亦名功徳叢林。二體。四禪有十八支。卽已之爲體。禪支有十八。初禪有五。覺觀爲治。喜樂爲利益。一心爲定體二禪有四支。內淨喜樂一心。內淨是治。中二是利益。後一心是定體。三禪有五支。行舍淨念安慧。捨念慧是治。樂是利益。一心是體。樂一心。四禪有四支。捨念不苦不樂一心捨念是治。不苦不樂是利益。一心是定體二體者。以九法爲。謂覺觀受猗定行舍念慧。受分爲四。猗分二。卽初二禪中樂行舍及念各分爲二。定分四。餘四不分。

四無色義名體名者。一空處。二識處。三無所有處。並從方便行相立名。四於方便中作空識等解而修故。四非想非處。從相形過義立名。形下名無想。就實猶有細想是過也二體者。以四陰心爲體。但上下別不立支者。以是苦道故。樂道者立支。苦道不立支。四禪邊亦爾。

十一切入義名體名者。地水火風靑黃赤白空處識。此等十法各徧一切無有間故名徧。入爲識緣故名入。通名卽從數及義爲名也。別名卽從境爲名也二體者。小乘中前八以無會善根爲性。眷屬四陰五陰也。空識以四陰爲體。大乘同以惟識無塵智爲體。或以意言惟識爲體也。三智分別但加行智也。

無諍三昧二種分別名體名者。無諍者以五因來將護眾生不生煩惱不與他諍。卽從無過立名也二體者。明諸佛菩薩以如量智大悲心將護眾生。用此如量智爲體也。小乘以等智爲體。成論惟聖得故。以名用無漏智定爲體。

阿毗達摩四義二名體一對二數三伏四解。對者。生死涅槃是所對。智是能對。卽從相形之義立名。數者。明說一法重重顯之。伏者。能伏諸說名伏。解者。由此教令前二藏法相明了可見名解。此三從功能勝義立名二體者。惟取論教爲體。𨿽就所詮明於四義。但言取教有此勝用卽同教出體。若取所生用體卽以聞慧爲體。

九種方便。出如實論。以五分論伏破。卽立義等五。以四方便難彼義。於彼立有二方便。一檢具五分不。二設具五分復離三過不。卽相違不實不定。若具三過不須破自壞也。二檢彼難亦須二方便。一檢難具五分不。二須識彼退意。但彼難者恥受屈。不自受屈言。且休更待後論。卽令言下受伏。若不識彼語而爲解說。卽自無知爲是須識彼退意。

八方便義有二。一名。二體名者。五分論卽五。一立義。二引證。三譬。四合譬。五結。三方便者。相違不實不定。以五分伏破。以三方便伏彼破。以三方便伏彼立也若論體。𨿽約教新但取聞思二慧以之爲體。若就教卽以識聲爲性也。

五篇二門名體一名者。波羅夷此云極惡。卽從重過立名。二僧伽婆屍沙此云僧殘。壞僧行不具卽從所壞及過受名。三名波逸提此云墮。卽從果爲名﹝由犯此必墮惡道故﹞四名提捨尼此云向彼悔。卽從對治方便立名也。五名戒叉加羅尼此云應當學。卽從能防行立名。通名篇者。以罪類均等者立之一處名篇。卽從義受名二體者。同用身口意作無作業爲體。若別身口作無作用色爲體。意業用思爲體七聚者。更加惡作惡說聚。加偸蘭遮聚。此云大障道得名者。惡作惡說者。卽以身所作名惡作。口所說名惡說也。大障道若犯此必障聖道故名大障道。並從過爲名體性與五篇同以身口意已之爲體。

緣起四因義名體名。一無知。由自無明解之智。卽無他立名。二放逸。咨心神名放逸。過立名。三煩惱熾盛。由或增上不覺生染犯戒違道。四輕慢。由心輕戒不生敬重故犯佛戒。並從過立名二體性者。無知卽無明使。放逸卽貪使。由貪故放逸。煩惱熾盛卽通貪嗔二惑及纏垢一切惑。輕慢惟是慢使。若三聚中出體惟是心。

八種造業具。一名二體名者。三業中由一不由二有三。由二不由一有三。具三業有一。不由三業有一。由一有三者。一由心不由身口。二由身不由心口。三由口不由身心。由二有三者。由心身不由口。由身口不由心。由心口不由身。七由身口心具犯。不由心口身而犯有二義。一者方便復悔過前使人罪成取罪成時故能教者得罪。不由三也。二妄語誑外國女人亦爾。初時不解未犯。後犯時復無三業也體者。身口二以色識爲體。心以意識爲性。

毗那耶四二名體名者。一罪過。從過受名。二緣起。則犯戒之緣。從義立名。三還淨。明戒還同昔淨。四出離。明於罪得出也。此二並從離過受名體者。罪過如五篇七聚中辧。緣起如或四或八中說。還淨出離卽以方便中身口意善業爲體。

出離有七事一各發路遮相讀。從義爲名。二受與學罰。卽從義方便立名。三先制復開。四更捨。五轉依比丘比丘尼。六如實觀。七法爾。並從義爲名也二體。各發路用心口二業爲性。亦可三業爲體。二受與學罰卽以身口意三業爲性。三先制後開以色識爲體。四更捨與先制同。五轉依惟約色。卽以色爲體。六如實觀卽如苦無常無我涅槃寂滅四法印爲體。苦無常是有爲。無我涅槃寂滅是無爲。七法爾卽以四眞諦爲體。大乘卽以法空之理爲四諦體。小乘名有作。大乘名無作。此中但取有作四諦也。

毗那耶復四義名體一人。卽從數似者爲名。二立制。已說過失立非梵行戒。已說訶欲等過失。三分別。已略立制更廣釋。卽比丘者著搪截衣。四決判明持犯等相。此三並從義爲名。二體者。總以二法爲體。明人無體還用五陰實法爲性。後三以色識法爲體。以是音聲性故。

十勝相名體名者。一應知依止。二應知。此二從境及勸辭爲名。三應知入。從境智及勸辭爲名。四入因果。從所成智及能成行住立名。五入因果修差別。因果是行。修是方便。差別是位。從行及能修方便位義立名。三學相者。戒等是行。體依之與。學是心功能。卽從行及心功能爲名。九學果寂滅相學是因。果是位。寂是義。卽從因位義立名。十智差別。智是體。差別是義。從體義受名。通名勝相。勝小乘等卽於形勝義立名二體者。初相以梨耶爲體。二以三性。三以惟識無分別智。四以六度行爲體。五以十地爲性。六以三聚戒行爲體。七四定爲體。八三智爲體。九以無住處涅槃爲體。十以三身爲體。

聖教勝五種有二名體一正說非方便不同半教。第二破小乘僻執以正對破不了也。第三大乘有小乘無。第四是大菩提因。第五會眾生得一切智體者。前二用大乘教法爲體。卽後三卽十義爲體。

三次第義名體名者一境有次第。作緣生識名境。二正行次第。行不倒故名之正行。三果有次第。起遂前因名之爲果。此三並義爲名二體者。與前十相體同。以前二相是境。卽先有後空。中六是行。卽先劣後勝。後二相是果。卽先法後人。以明次也。

四道理名體。出如實論中。一因果道理。初相是通因。第二相是通果。中六是別因。後二是別果。與此通別因果不違。二相待道理。卽因果相待大小相待也。三證成道理。卽十義以相證成也。如無生成滅等逆順相證也。亦可此中十義與菩提因果不相違。故證智成十義惟顯也。卽是立義等五分論義也。四法如道理。若一切法智如是法如。若別別有體則非法如道理卽有三。一無我如。二無常如。三寂靜如二體者。前三道理卽用十相爲體。但約義分三。第四以通理爲性。卽法空眞如是。

三量名體名。一現量。凡聖所知事非過未名現量。卽量度從事時義爲名。二教量。卽教受之義。三比量。比卽比度亦是義。此一從義爲名二體者。若現量卽凡聖所知諸法爲體。卽眞俗也。教量卽用大乘教爲體。卽是色識爲性。比量卽用加行智尋思如實等智爲體也。若能用三量四道理智卽惟思慧智爲性。

五種藏義體名一體類義。體者是實類之言流類也。一切眾生取體𨿽多。然識不異從體義立名。二因義因者卽由緣與他也。行法爲緣。三生義。生者卽是能生長。二從功能義立名。但因取與因作因。生則就果也。四眞實義。明此識在世不破出世不盡。此就相形勝義立名。五藏義。明此識體聚積恆沙功徳。從勝義立名二體者。同用本覺解心如來藏以之爲性。

四種差別義名體名者。一生死因。卽煩惱業。二者報道。卽以似色心爲體。三涅槃因。卽用八修正行爲體。四涅槃果。卽取三身四種涅槃爲體。

五種不淨品。一者邪師。卽取外道抳五陰及方便五陰爲體。二者邪弟子。同前。三邪戒。用善不善三業爲性。四邪定。八禪定爲體。五邪慧。用善不善邪思慧意業爲體。此法無文。別出名相傳出。

二取名體一者色根習气。用根種子爲體。二者色相習气。用色塵種子爲體。解者用色心二種習气爲二種取體。深密經云。一者謂依色心根取。二者依於不分別言語戲論薰習而取。

二種意名體一能與彼生依止。卽取次第滅及本識意爲體。亦名不染污意。二名染污意。以恆與四惑相應相故。卽從過立。卽第七識以爲體。

四惑名體一身見。積聚名身。對境明白名見。從假及義爲名。二我慢。我是境。慢是心。三我愛。此二從心境爲名。四無明。對治明故名無明。從過爲名二體。同用第七心爲體。隨義分四使亦可四數也。

三界義二名體名者。一欲界。欲者卽是淫欲及段食欲。界是生性之義。三色界。色卽勝色報等欲卽色欲也。界與前同。此二從因義爲名。三無色界。斷除色欲由無色欲而生名無色界。從所無立名也二體者。若欲色二界卽用色業心業果報五陰及當界欲愛色惑爲體。無色界用心業煩惱及四心報爲體。

心意識義二名體者一心。種種義。從義爲名。二者意。能生他故名意。三識。取塵了別名識。此二功能力用爲名二體者。若通而言之。八識皆有此義。若別而言之。七識名以心執我玆長生死故。第八識意能與他生依止故。第六識心正能取塵了別故。

玆長十義名體名者。一增上緣。與他作不障礙名增上緣。二緣緣。與緣作緣名緣緣。三解相。相識體是解性。四共作。能所共成因果也。五染污。用持他染法名染污。六業燻習。持業故名業燻習。七因。與他爲依持因。八果。與他爲所生果也。九道。就相爲五道。十地。就相爲三界九地體者。阿梨識功能爲體。以取能玆長故報。

滋長三義名體一由此十法令心相續。卽本功能自相續滋長緣也。三義記是能重十法卽因。二此心能攝持一切法種子。卽由本識成此種子卽滋長。本記名緣因。三所滋長。卽三界果報也二體者有二。若前一用本識爲體。後二是能燻法。於中初是色心習气。第二是三界果。卽與前三界體同。若依本記。中間一種本識爲體。餘二能燻法爲體。

增壹中四種識名體名者。喜樂。愛。習。著阿梨。此等喜樂愛並是能燻。世尊就不了教相以能燻從所燻說也。體與前不異。若取所從。喜樂等體者卽喜樂愛著。此三貪習气爲體。若習阿梨耶已通貪嗔癡等習气爲體也。

二愛名體一有愛。緣有生愛名有愛。二無有愛。緣報斷生愛名無有愛。並從心境爲名二體者。用心習气以爲體。卽人我執也。通見修。

四倒二名體一不淨淨倒。三十六物穢惡名不淨。卽過淨者望計以爲妙。非淨計淨名倒。二苦計爲樂。三界皆爲三苦所切名苦。以愛少苦記之爲樂。三無常常倒。生滅無常計不生滅名常。四無我我倒。不自在故名無我。妄計自在有其神主名我。倒者皆解與境違名倒。並從過義立名二體。用二見半爲體。卽身見取則樂得。斷見卽邊見之半。卽無常常息也。

四愛名體一飲食。二衣服。三住處。四有無有愛。並從心境爲名體者。同以愛心習气爲體四種希有無正文出。

別義有三。一別意。如來本說阿梨耶意爲顯功徳不欲說此義。二別名。但說名不說識義。三別義。大乘微細境別彼苦等智也。

三相名體一自相。自是別他之名。卽相形受名。二因相。因是功能。與他作因故。卽功能立號。三果相。果酬他能燻法起名之爲果。卽從果義立目。相者卽事相。事相爲相。卽從義爲名體者。若通同以本識心功能爲體。別而語。因取持他生他等義爲體。果取從他生邊爲果體自相取前因果卽爲自相體也。

三時義二名體名者。一方便時。非正爲作業爲是正前緣分名方便時。二正作時。正作業根本名正。爲正作時。三作後慶快名作後時。並相形受號二體者。若三時同於一事者。若是善卽善。惡無記卽用惡無記。三業爲體。亦卽身口心也。若前後不共成一者。此卽不定隨前事說。

自作等三業義名體一名者。一自作。自相形之名作。運動之義。卽從相形及義爲名。二教他作。教卽是緣。他卽相形是義。從相形及義爲名。三隨喜作。識逐他善惡等事。名之爲隨。情生適悅爲喜。一向從心爲名二體者。若自作教他通而言之。用身口意三業爲性。若隨喜作惟是意業爲性。亦得通身口二業。

三緣生名體名者。一自性緣生。自之言體。性之因。亦可是不攺爲義。緣是因義。生是果。從體因及果義爲名。二愛非愛。善報順情名愛。惡報違情名非愛。從義爲名。三受用。卽識能納境名取塵名用。從心功能爲名體者。自性以阿梨爲體。愛非愛通方便果報五陰爲體。受用六識爲體。

二種生身名體一善道生身。惡道生身。善惡是因。道是通生之義。報果名生身。以依止爲義從因果及義爲名。體與愛非愛同。

三業名體名者。一罪業。三途苦果名之爲罪。從過爲名。二福業。業體善巧能生於樂果名福。從義用爲名。三不動業。所得果於地於趣不可動。如欲界惡業得於人天業於惡道受故不名定故。從用爲名二體者。罪業用身口意爲體。福用欲界善身口意三業爲體。不動業用與同時定意思及身口七支定共無作業爲體也。

十二因緣義二名體一無明。從無他立名。二行。起作後果名行。三識。了別名識。此二從用立名。四名色。名通一切心法。色卽似色等。從義及體立名。五六入。六是數。入是義。以通心入出故。從數義受名。六觸。卽心觸塵也。七受。納取前境名受。亦是用也。八愛。染心著境名愛。卽義名。此三從義用爲名。九取。由前愛心更增上發業名取。從義用爲名。十有。卽見在業能得當果名有。從果爲名。十一生。卽新諸根起名之生卽果。從果爲名。十二老死。諸根衰變名老。神識遷謝名死。從過立名二體者。總用煩惱業報爲性。於中差別者。前緣起中。無明是煩惱。行是業。識等五是報。後緣起中。愛取是煩惱。有是業。生老死是報。若總而言之。無明愛取是煩惱。行有是業。餘七是報。時分別皆通五陰。以中陰入識支中也。

三道義卽煩惱道。沾污淨心名爲煩惱。以能生業故名道。從過及用爲名。二業道。造作名業。能生報故名道。三報道。酬遂前因名報。能生煩惱及業名道。從義及用爲名二體者。煩惱用心習气爲體。業用身口意三業爲性。報用五陰爲體。

迷等三惑義名者一無知。卽凡夫由無明故名無知。卽無他受名。二疑知。卽疑當體爲名。三顚倒知。違返正義名顚倒。心決執名知。從義用爲名體者。無知卽四鈍使。疑卽疑使。顚倒卽五邪見。總十使。亦可是凡夫菩薩二乘等三人。

二種見。一不平等見。四見是邊中常見我見戒取見見取。常見爲本二不平等不會因果正道理故。從過義立名。亦可外道因卽定因不可爲果。果卽定果不可爲因。故非平等。二無因。卽是邪見也。執無之心壞正因理名無因。卽從所無立名。

僧佉二十五諦約五義分別。一由別有總。別是變異。總是自性。二由末有本。變異是末。自性是本。末中有貪嗔癡卽知自性亦有。三由事有能。事是事。能用。能作萬物。由能有體故能如此。體卽自性。四因果差別。因是自性。果卽變果也。五由三有無分別。由變異入自性故無分別也二十五諦。自性是本。從自性生智。從智生我慢。我慢生五惟量。五惟量成五大。五大成十一根。五惟量卽五塵。五大卽四大加空。十一根等五根上加手足口大便男女隨一並心平根。加我知卽爲二十五也。

六執名體名。一計自性。自之言體。性言因。卽體用爲名。二宿作。事謝於往名之爲宿。宿能得報名作。從義用爲名。三自在變化。自在者報法。隨心名自在。攺易色形名變。無而忽有名化。卽從勝用爲名。四八自在我。作用無礙名自在。自在之者因我。卽體義爲名。五無因。邪心緣於壞事名之爲無。因者卽所無之因也。卽從心行及無爲名。六執我作者受。我者是心。計是神主之體。作者卽我能作因。受者受卽受者卽我能也。從體及用爲名二體者。自性以常見卽邊見少分我見戒取爲性。宿作少分邪見。亦可見戒取見爲性。自在有常見有戒取亦有見取。八自在我以我見及戒取見爲體。因是邪見爲體。我作者受以邪見我見邊見戒取見四見爲體。總而言五見爲體。

二十五諦。此是僧佉取加毗羅仙人義。從定起作此執。此是色界地中煩惱之心。八萬劫外不覺名之爲冥。卽迷無明喚之爲冥。從冥生大卽以業爲大。受生之無名大。百論名覺。覺生慢慢是中陰。陰兩間生識。百論名我心。從我生二卽色心。色有二十一。五塵五大五根五業加心平等爲二十一。心法有三。染粗黑。通前二十四。覺與我心爲二十六。男女二根一人不並故言二十五也。

八自在名體一於細最細。二於大最大。三徧至。四隨意。五無系屬。六變化。七常無變異。八淸淨無憂體同以我爲體。就能分八也。

二種子名體名者。一外種子。體非情道名外。從義爲名。二內種子。體是情道之心名內。從義爲名。通名種子。從義用爲名體者。內用色心習气爲體。亦可業煩惱報爲性。外種用色等四塵爲體。

生引二因義名體名者。一生因。親能辧果名生。所生是果名生。能生名因。從功能及果爲名。二引因。余世力持名引。並從功能爲名二體者。若內生引因業種子爲性但取令報未有令有是生。盡後不壞由業引也故論云。種子有二能。一能生。二能引。若外種子用色形四塵爲體。

三差別。一依止。眼等諸根各別各別不同。發識名依止。從義及功能爲名。二各別緣塵。諸識取塵各別異生識名塵。從義爲名。三別覺觀別想。並是作意不同也。覺觀前方便作意。別想是對塵取相差別作意也。並從義用爲名。

四緣名義名體一者因緣。親能得果名因。用因爲緣故名因緣。從功用及義爲名。二增上緣。用增上法爲緣名增上緣。三次第緣。前心與後次第法爲因名次第緣。從果爲名。四緣緣。所生是心法。與緣爲緣名緣緣。故受二緣之名。從義爲名體者。因緣用本識中種子上心同性法親生法爲因緣也。亦可但取種子也。次第緣通色心二法爲體。增上緣通一切法也。惟除自己。緣緣亦爾也。

二增上名體名者。一不相離增上。用同時生法故。從義爲名。二但有。卽是相待之義爲名二體者。色心等一切法爲體。如似無明生行有二力苦等是不相離修道但有也。如無明相望旣爾。余法亦爾。

三種道理一淨畱。二不淨品。三順道理。從戒業而生。體是有流名不淨。從過爲名。體是無流及有流八定名淨。從離過爲名。若立阿梨耶卽順滅定等道理。從義爲名體者。若取約三以立義理者。卽因聞思智爲體。若所約法者。不淨品用煩惱業報爲體。淨品以世出世聞思修三慧爲體。順道理以有爲無爲法爲體。以若取滅定以無爲爲體。若因果以有爲爲體。

大小惑義名體一大惑。二小惑。大小是相形惑是過。從義及過爲名二體者。大惑以十使爲體。以具五義故。小惑以纏垢爲體。不具五義故。

本識三義異六七識一執持無廢。以取持報邊無一念間故而不持。二通攝持諸根。明此識不扁持一根。三體是果報無記。能與果爲依持體故。故並從義功能爲名體是本識無別。

四食名體名者。一段食。從相爲名。二觸食。觸對諸塵故。三思食。以有所思求故。此二從功用爲名。四識食。以是心識故名識。從體用爲名。通名食者。從功能爲名。以能成生故二體者。段以似色識爲體。觸以六識爲體。思以業思求食思以意識爲體。食以阿梨耶爲體。

受生四義名體一以染污爲根。用中陰意識爲體。二散動亦意識爲體。前取三性別。今約定散別。三有餘用罪福不動三業爲性。四果報爲體。是阿梨耶識爲報作體故。

色界欲界法有四種不同名體一粗細。欲界心無定故粗。色界有定故細。二動靜異。三自性修異。四系縛出離異。並從功能及相形爲名二體者。欲界以聞思慧爲性。色界以聞思修爲體。

正見二因義名體一從他聞。從義及境爲名。二自正思惟。從義心功能爲名二體者。以聞思爲體。

出世中問。論主出世心從來不生。云何得成出世種子答。有二因緣故成。不同彼宗也。一者增上緣。明此大乘教乃從最淸淨法界所流。故知增上緣不同彼故得使成出世。明小乘中不知教從本性出。是以不同。二因緣不同。明小乘中立三世性有。世間諸行不成出世因。從彼教亦不生。若思我大乘立義。乃至凡夫身中人天十善亦能作因生聞燻習問。若世間心習出世法可得以生出世法。如十善等本不習作出世解。云何能出世也答。有二義故此得生出世法。一者此十善緣何法故。乃由如來藏力使之而生。由緣處不別所以能生出世法也二者如來立此十善之教意。欲生眾生出世法。由此二種義故。所以能生出世法也。故論云。一切所行之善無非大淨淸方便也。小乘法亦爾。

信等四法名。一信樂大乘信。是求樂是樂欲。大乘是境。從心境爲名。二般若。三虛空器三昧。虛空器是境。三昧是定。從境體爲名。四大悲。二四從功能爲名二體。信卽用聞慧心爲體。般若卽用無我知爲體。虛空三昧用三無性定爲體。大悲卽用大悲事定爲體。約智卽加行智。

四徳儀名體名者。一淨徳。斷除鄙惡名之爲淨得。卽離過爲名。二我。自在名我。從用爲名。三樂自體寂泊名之爲樂。亦可適悅爲樂。從義用立名。四常。體無住滅名常。亦可四種。皆從離過爲名體者。通而言之。同阿黎解性爲體。亦可用法身爲性。

五分法身名體戒身。防非爲戒。定身。止亂爲定。慧身。照察爲慧。此三從用爲名。解脫。從離過受名。知見身。可境生心名知。明白名見。從義用受名體者。若通而言。則用無分別智爲體若別而爲論。戒以三聚淨戒爲體。四定體無分別智爲體。解脫則戒定等邊見無或無爲爲體。知見身以後智爲體。

出世中三慧義名體名。一者聞慧。聞者卽耳識眾緣取得前聲名聞。慧者則意識分別名之爲慧。二思慧。靜心諦察名之爲思。三修慧。增明義是修義。修慧非聞思。由聞等生故名修。聞等慧卽是並從因爲名二體。三慧不同。皆以意識心中隨用慧數已之爲性。

解脫分等三善二名體名者。一解脫分。解脫是果。分是因。與果爲因分故。二通達分。通達是見理之心卽是果。用分不異前。此二從果及因義立名。三通達品。通達者證見於理不見能所名爲通達。卽功能之義。品者品別。則功能之義立名也二體者。若前二正體惟取聞思二慧以爲體性。前是聞。後是思。亦通思修二慧爲性也。卽是意業。若通前後眷屬。則通身口意三業以之爲性。若正取通達。則惟修慧亦惟意業爲體。若取出世心已去。卽通身口意三業爲體。

聞有三義名體一聞資糧。由音聲名味句等資成聞慧及耳識。從義用果爲名。二聞體。聞是用。體卽義。從義及用爲名。三聞果。謂聞慧及聞所了法門並由聞而成。果是義。卽因受名二體。聞資糧用音聲色識爲體。聞體用取識爲體。聞果用意識及所緣法門等爲體。

四種對治二名者依釋論出。一除滅對治。除之與滅卽聞思伏惑之力。二遠離對治。遠離由聞思使障遠離也。此二從能治功用立名。三杇壞對治。杇卽聞思力使業無有力用名杇壞。從義立名亦可同。四依攝對治。依卽行者心功能。攝卽佛菩薩大悲心。卽從能所受名。通對治從道功能立名二體者。若論初所治見報煩惱業。第二生報。第三後報煩惱業。第四取八難中佛前佛後世智辯聰生盲等及北方長壽天等難爲體。若取能治同用十信已上聞思爲性亦可通修慧。

多聞四義名體二一多聞因。謂用菩提心爲體二多聞依止。卽善知識佛菩薩五陰爲體。三多聞淸淨。卽六波羅行爲體。四多聞果。卽根本智後得二智爲體。

於滅定中滅心定有心。依俱捨論中。明滅心定中有心者。是婆須蜜多羅立此義。瞿沙論師以三和生觸等難之。彼引阿羅漢受不生愛爲例也。又依婆沙云。問。入彼定時。徐心數法盡滅。何故世尊但說滅受想定耶。答。譬諭者說。滅定中有心。彼作是說。入彼定時。惟此二法滅故。定是心不相應行。名滅受想定。身作隥得成就定者四大不動故名定。問。定與滅何別。答。滅一剎那定是久相續。問。何故但名滅受想定。答。心之數中有二種根非根。說受已說根者。說想已說非根性者。

二無心定義二名體名者。一無想定。卽從無過立名。二滅心定。滅卽定之功力名滅。定是不動義。卽從用及義爲名二體者。大乘無定文出。以義論之。用菩薩無漏慧求故。卽是慧數心不生故名爲數滅。無爲爲定體也。無想定亦爲凡夫心所求故。亦用此非數滅。無爲體更須問之。

十過失名義一定義。不立心令定不成也。二解相及境生過。立心則有心境緣塵生過失也。三與善根相應過。立心必有無貪等善根生與心相應過。四惡無記不相應故過。若是心不可立惡無記地法無故。五想及受生過故。若定有心法有受想生起過也。六三和生觸過故。若定有心卽須有根有塵三法合故卽生觸也。七滅想不滅受過。違聖說滅想受定以佛說想受俱無故。八作意信等生過。若立有心信等則相隨起定故。九以能離所過。若立心不許有想受則違能所不相離過。十立並不齊過。以出入息非身一切行。例心法受想是心王一切行。此義不例故。

二種解相名體一有分別者。心有勝功能名之爲有。有之力用名爲分別。從義用爲名。二無分別。力用輕微名爲無。所無之法名爲分別。從無他爲名體者。無分別卽是六識爲體。有分別惟用意識爲體。

四種無記名體。是正量部義名者。一有覆無記。體是惑性。覆沒聖道名有覆。從過立名。二無覆無記。卽非是惑性。不覆聖道名無覆。從無過立名也。三自性無記。自是簡他之名。性之言體。從及相形爲名。自性中分四。謂報生威儀變化功巧。四眞實無記。體非有爲生滅名眞實。從義爲名。名無記者。不記善惡名無記。又不能記苦樂等果。從義爲名體。第一用七識爲性。上二界惑意識亦是。第二無記用本識爲體。第三用果報等四無記爲體。第四用無爲爲體。

二種名名體一言說名。從體爲名。二思惟名。思惟是心之力用。從功用爲名二體有二所以。一者同以音聲爲性。以論云同以音聲爲本故。問。如思惟云何是聲。答。是意分別名意故亦名聲。二者今言聲是本者不是體義。乃是因義。言說正以聲爲體。思惟以心爲體。問。若爾何故云同以聲爲本。答。言是本者。思惟之名。因言而有意地方始分別故言爲本也。又問。若爾七識云何。答。七識有助他意識義。意識亦有成七識力。若不爾者。七識不得治七識。旣有治義。明知亦有資義。以有資故有遠心音聲爲本也。

色心次第生。是正量部義。立前色生後色次第緣。心亦爾。彼計爲因緣。今破不許有次第緣也。

十一種相根名體名者。一共相。山河等是眾所共用名共相。二不共相。內報情道各自不與他共名不共相。三有受受者。是情道覺受。四不受體。非情道無覺名不受。五粗重相。於理事法中心功能名粗重。六細輕。於理事中心有功能名細輕。七有受相。業法得報卽盡名有受。八不受。或法得報更增名不受。九譬諭相。比類名譬。以近況深名諭。十具相惑法未爲治損名爲具相。十一不具相。惑法爲道所損名不具相。二體者有通有別。先通者。此十一相中。一一皆用意爲卽體。本識爲依持體十一識悉皆如此。二約別者。相𨿽十一。約之爲五。前之四相。共相無受生。此二用山河大地等依報及此種子等爲卽體。不共相有受生用各別內入種子爲體。粗重相用一切惑及不善種子等爲卽體。細輕相用有流信等爲體。有受用業報等爲體。不受相用一切惑爲體。譬諭相用執意二識四倒爲體。問。何意立譬諭相識。答。前不受相從名言燻習生。未明惑中意報二識本末。所以爲此故來也。具相不具相。用靜地惑爲不具相。用欲界一切惑爲具相體。

二結名體一粗重結。惑體妄心而起。名之爲粗。結縛爲義。從過受名。二相結。所取名相系縛名結。從境義及過爲名體者卽用心惑及皮惑爲體。相用心惑爲性。粗重用皮惑爲體。

皮等三惑名體名者。一皮惑。二肉惑。三心惑。並從諭及過立名二體。若三聚論體。惟心習爲體。若就識出體。皮惑通六識爲體。心惑惟意識爲體。若肉惑則以意執二識所起惑爲體。

四種世間。卽見聞覺知。照境名見。耳識隨生名聞。鼻舌身三識名覺。意名知體者以六識爲體。若就本惟用意識爲體。問。七識四中是何。答。四中名知。

第二相三性義名體一依他性。依卽本識之能。他卽能燻。諸法能所全目。二分別性。識心了境名分別。從義爲名。二眞實性。體非似故名眞。不同依他處故無體名實。卽離爲名。性者卽是性類故名性。從義爲名二體者。且約一門出之。依他用第八識爲體。分別卽用六七識及所取塵習气等爲體。眞實卽用四眞實爲體。卽有垢如及無垢如無垢道十二部教爲體。

十一識名體名者。一身識。身是依止之義。亦是聚義。二身者。七識是執身之者。三受者。受納之受是用。四應受。塵是識境。名應取義名受。五正受。用在當今卽相形之義。並從義爲名。六世。法有流動名世。又前中後異名世。從時義爲名。七數。卽法有一二三名數。從義爲名。八處。五大等法是正報所依之所名處。從義爲名。九言說。聲有詮法名言。披陳名說。因爲名。十自他差別。自他卽相形義。差別於自他有多相不同。卽相形及義爲名。十一善惡兩道。順益名善。違損名惡。兩是數。道是義名。卽從用數義受名二體者有通有別。若通而言之。此十一識以六七心境以之爲性。若別而論之。則隨相而說也。身識用五根爲體。身者用七識爲體。受者用意界爲體。應受六塵爲體。正受用六識爲體。世數用十八界爲體。處用五大爲體。卽四塵。自他差別內報十八界爲體。善惡兩道十八界爲體。

四識義二門分別二名體名者。一似塵識。明體無所有相似昔心名似。生識曰塵。從識變故名識。從義及體爲名也。二似根識。似識同前。增上是根義。從義用爲名。三似我識。我者計人有體名我。從彼體義受名。四似識識。識卽了別之用。從用爲名二體者。以色等六塵識爲體。法塵通取六七心變。若約十一識出體別。應受世數處言就識爲體。似根識以六根爲體。十一識中取身者受者爲體。似我識用意執二法爲體。十一識中取自他差別爲體。似識識用六七識爲體。十一識中取正受識及身者取了別義邊爲體。善惡兩道通四識也。

是時三義二門分別。一名。二體名者。一平等時。明心離髙下往正平等。離過爲名。二和合時。卽說聽兩心相符名和合。從義爲名。三轉輪時。明如來說法能受眾生八正道與世輪轉相似。從法譬爲名二體者。總以佛及菩薩後得智大悲心爲體。

外執立有色三義一眼識未生先已有色。二識變爲色亦是有色。三由了別色心故知有色。

四生二門分別名體名者。一胎生。胎者是始。從時爲名。亦可從相爲名。二濕生。水之湋漬名之爲濕。因而生。從所依爲名。三一卵生。是﹝穀﹣禾﹢卵﹞一卵。從相爲名。四化生。諸根頓有名化。生由化有名化生。從義爲名。通名生。從種類義立名。亦可從果爲名二體者。胎生用欲界五陰爲體。濕一卵亦爾。化生三界五陰性。問。無色無色。云何云是化生有五陰耶。答。若依小乘。無無色非四生攝。今依大乘。無色亦有色故具五陰。以瓔珞經無色有化生。是以是化此生通五道也。

四界義名體名者。卽三界名體同前已出。第四無流界。流是過。用無流而生名界。從無過及義爲名。用菩薩變易五陰爲體。

六界二門分別名體名者。地水火風空識。卽六大。界之言性亦是因義。從用義爲名二體者。前四卽觸塵攝。卽以色識爲體。空大用太虛無爲爲體。從心變約心是有爲。小乘一向有爲空。識界若親成惟是意識。若取發助明通取七識。若依持爲論通本識。惟取有爲有流不取無流。以是三界生故卽體如此。

十八界名體名者。六識卽眼耳鼻舌身意。並從根爲名。六塵通一切法。卽色聲香味觸法。六根卽眼耳鼻舌身意二體者。六塵用色識及識爲性。意根六識生後皆名意。卽通六識。若意門明義。本識七識心皆有生之義悉名根。前五惟色識爲體。六識若取本卽以意識心爲體。以立一意識故不許有別體五識也。隨用有六體此無所仿。

十二入名體卽六根六煩。以六識入意根中故。卽是十二入。生識以解入。根塵皆生故體與十八界同。

五陰亦爾。以五根五塵入色陰中。六識意根入識陰。法塵入分爲三陰。此三法義分。性是界。生識解入。積聚是陰義。

三種惟識觀義名體名者。一惟量。二惟二。三種種類。言惟量者。惟之言觸量卽識量。從義爲名。言惟二者。二是數。從義及數爲名。三種種卽境法非一名種種。類是流類。卽從義爲名。觀者卽觀察之義爲名。亦可三觀並從心境爲名。以觀是心惟量等是境故二體者。三觀𨿽同以聞思修爲體。若地前地上加行道中卽以聞等三慧爲體。正入地卽以正證修慧爲體。

二無身義名體一無色身。二無生身。色卽以礙爲義。生卽心等起故名生。無是義名。從義及相爲名。通名身以依止爲義。從功能爲名二體者。無色身用因緣色陰爲體。前言無者取無實身。無生用因緣四陰爲體。言無身亦取無實四陰也。

惟識四智義名體。名者。一知相違識相。知者卽菩薩觀心。相違識相是境。二由見無境界識。由之言已知是能知之智。無境界識是所觀。三由知離功用。由思慧解知卽凡。以離功用應成正智名離功用。從能智及義爲名也。四由知義隨逐三慧。此及前二並從心境爲名。亦可從心境及義爲名二體者。此四同以思慧解心爲性非余。亦可通用聞慧爲體。

十六諦名體名者。苦下有四。卽苦無常空無我。苦逼迫爲義。遷流不住是無常。空是無所有名空。不自在是無我。空是無他爲名。餘三從過爲名。集下有四。卽因集有緣。因是生方便義。集是集起之義。有卽能有當果之名。緣者能與果爲緣。並從力用爲名。道下有四。卽道如迹乘。道以通生爲義。爲聖人所行名迹。運以解乘。如不異義。三世諸佛此道不異故名如。從義爲名。餘三從功能爲名。滅有四。卽滅止妙離。滅三毒名滅。正則三火止也。妙滅體無戒名妙。從義爲名。離是離惑之義。此三無過爲名。諦以實爲義。從義爲名二體者有二。一約事出體。卽苦等爲苦等體。卽是果義。以業煩惱等四法爲體。道用無流聖道爲體。通色心。滅用事滅無爲爲體。二約通出者。卽本覺心眞如以之爲體。

五種眞實卽行體離五種散動說五眞實也。又離五識分別亦名五種無分。卽以無分別定慧爲體。約離障說五也。佛性論中五種無多別。一無爲。二無別異。三離二邊。四解脫。五自性淸淨。五種眞實。一無二。二過言說。三過覺觀。四過一異。五一味淸淨。

三分別名體名。一自性分別。謂五識。自是別他之名。性亦可是體卽性類。卽體義爲名。二憶持。追緣名憶。憶不忘名持。從用爲名。三顯示。境非今有顯示令有名顯示。從用爲名體者二義不同。一者小乘。自性是覺數爲體。憶已念爲體。顯示以慧爲性。二大乘體者。自性六七識。皆有緣現在並是自性分別。其餘二種惟是意識。緣過去爲懷持。分別緣未來爲顯示分別也。

自言有二。一者諸燻習各異。各從自因生名自。二者諸法實無所有從心生故名自耳。體者用淨不淨品法爲體云何分別但如萬物相不如一物相。問意何故意識心本無有心。何不惟一無相乃作如此萬物相也。

六因名體名。一境界。法能生心名境界。生義。從義爲名。二相貌。明心取境相狀。從義爲名。三觀見。明心快判明了目爲觀見。從義爲名。四緣起。起報之緣名緣起。從方便爲名五言說。宣說之聲名言。言有所了名說。亦從方便爲名。六增益。於三無性理執有人法名增益。從過爲名體者。若約識明體卽以意識爲體。若三惑出體惟心惑爲性。

三燻習義名體一名言燻習。聲有表詮名之爲說從義爲名。識燻習了別名識。從用爲名。二色識。色卽礙義。當體爲名。識識。識六識卽用。後識卽體。體用爲名。見識燻習者。明自名見。見體名識得名同前。三煩惱。從過爲名。業者。造作名業。從用爲名。果報。酬因名果。遂因名報。從義爲名二體者。前五以心惑爲性。煩惱用皮肉二惑爲體。業用三業爲性。亦可三聚爲性。果報用五陰爲體通色以。

依他體類及義名體者體類義有二種。一果報體類。酬因名果。遂因名報。爲他依持名體。類卽流類。約他諸法非一也。卽從所依及功能義用受名。二聞思等體類。得名相同。但世出爲別也二體者。𨿽約能依分二。論體皆以本識一心功體爲體二依他義者。明此識𨿽約體分二。然此二法皆不偏爲一心作所緣境。由不偏爲一心境故名依他義也。

分別二義二門名體名。一自性分別。知他諸法之體各別不與他共。共心簡他之義。性之�體。識緣此境名爲分別。卽�相�體用爲名也。亦可一向�用爲名。二分別差別識有了。

