華嚴經章

華嚴經章

奧妙紹名�����������������無相之相������������������並舉名號以�������起��非在外。所以卽����������������外故。所以卽實故名名號品������������。

四諦品第四

就此品中前後����������準後列十方名號就文可知。其相旨意�������。

光明覺品第五

此品所以興者。上之二品廣���理旨之相。正明佛果。契實妙用周於法界。但義苞潤囑諒非玄悟。要由大聖神通道力微見其像。乃有寄心。是以如來從足下相輪放大光明。現眞實相含零有心無不啟悟。以是義故首檦名曰光明覺品。

明難品第六

此品所以興者。上顯光明覺品現証之驗。但前菩提圓寂眞際之實。而顯在於法界名品。然法界名號者。是無相之相。相卽之實。眾生海者。亦復如是。此旨沖妙難中之難。是以文殊師利。與諸方大士詳參爾迹且舉十種咨門。一一隨義說正答深旨得彰故曰明難品。

淨行品第七

此品所以興者。上明圓果微妙非因不對因。𨿽無量無非淨行故。次明淨行品。

賢首菩薩品第八

此品所以興者。文殊上明行要淸淨。於中廣大深義其相未彰故。問賢首敷演其奧故。次第八明賢首品。

佛升須彌頂品第九

此品所以興者。上明佛果眞實之徳。略辧回行方便。會果之道。自下復明如來至寂虛凝而用周法界。何以知之。然不起道樹之於六天。乃十方亦復如是。後欲廣辧菩薩行位超升有實出要故。次明升須彌品。

菩薩雲集品第十

此品所以興者。前明十方法界一合之相。此品欲明平等眞寂一切皆是。是故大士十菩薩。皆據實觀窮玄乃名見佛泯於分別。何故然也。欲明菩薩發菩提心決定卽是與佛無別故。次明雲集品。

菩薩十住品第十一

此品所以興者。前明眞寂無相妙絕分別爲開大士菩提圓道。是故有心曉達其趣。創發弘誓心冥大寂安固不動。謂之爲住故。次明十住品也。

梵行品第十二

此品所以興者。上明心冥大寂安固不動成就住義。此明眞實證修決定勝集。初發心時便成正覺故。次明梵行品。

功徳品第十三

此品所以興者。上明梵行是之至寂眞實之體。此品明功徳是方便莊嚴。前彰行體淸淨平等。此顯備用殊致義福塵沙故。次明功徳品。

明法品第十四

此品所以興者。上明梵行功徳體。義廣大發與佛同理宜勝進。是以惠菩薩。問於法惠廣辧超升增上之道。其相彰顯故。曰明法品也。

升夜摩天宮自在品第十五

此品所以興者。前明十二種法。是勝進之道。欲彰勇猛大士。冥心玄會不由階降故。次明升夜摩宮自在品也。

菩薩說偈品第十六

此說偈起意法用旨況與上相似。但名品行位處別爲異。準上可知。

十行品第十七

此十行品與前十住有何異相。十住明信解發心決定相應。今此十行明行成建立往待之義。何故知也。夫解明由行勤行成。由於解悟解行相須理數然矣。此爲發起次第故。又言解行者位也。所謂性眞明義。拘齊觀解行冥符同融一揆。於法界海臨玄靡注故言解行。亦名回向。非謂先後之異。夫言行者。體道歸宗安心虛寂土已懷仁無不進達。𨿽復縱電於八荒之野。如不爲非緣所羈慈光等曜十方同一統萬乘於焂忽總眾相於一念不動。如大山王而常熾然。特進如斯之義相非量。何以故。前十住初發心諸佛說所不窮。況此行成建立。云何名言能盡品。次相接與十住義一。但行位爲異。

十藏品第十八

此品所興者。上辧十行超升增上究竟徹到至融無礙冥心眞境法界藏海故。明十種無盡之藏爲成上辧十種之行。是故復明十種藏義。十藏者。一信藏。二曰戒藏。三曰慚藏。四曰愧藏。五曰受聞藏。六曰施藏。七曰惠藏。八曰正念藏。九曰持藏。十曰辧藏。是爲十。夫言藏者。蓋是法海之名。何故名藏。欲明宗無不統義無不苞徳。備眾能理相恆爾故名藏。故次名十藏品。

升兜率天宮品第十九

此品所以興者。上辧十種藏海。明理行始成勝進轉妙眞解逾明解行冥府方便道備正證無漏自然現前。是以寄一生之運。以表其義故次明也。

十回向品二十一並贊嘆品義勢相

此品所以興者。上明行成。由於理資眞解非行不顯解行。均融菩提道立誓與眾生同之。佛果𨿽未究竟不住意成。是故一豪之善自然趣向薩婆若海故。次明回向品。此十回向中有三文。初三就法明回向。次三據道以明向。後三就乘明向。第十法界無量者。備上三義法界海行具足成就。趣証之義非言能盡故。云法界無量回向。

十地品第二十二

此品所以興者。前回向中明大士解達玄原無有一法可起志想行煩虛宗。乃至不見一相可存。是以行滿惠超成就實證理。現心用一切皆是故次明也。所言地者。決定生成佛知住持。又以常起四種大智�輸被化眾生。復自建立五種那羅延幢。以是義故名之爲地。故曰十地品也。

十明品第二十三

此品所以興。上辧十地大士徳行彌輸道無不備故。以法性爲身圓照爲用。於一切法皆悉了達。爲彰此義故次辧十明品。就中大意不出三明寄六通廣之爲十。何以知然。下結云。菩薩住此知明悉得三世無閡智明。於中一一廣解其義可知。初名善知他心知明。了達一切眾生心相差別。第二無閡天眼智明。如來境界回轉死此生彼。悉能都見。第三入過去際無礙宿命智明。過明去一切眾生一切事一切佛坐菩薩坐菩提樹。乃至或正覺一切諸佛從初發心修行。乃至得無餘涅槃。一切諸事悉能了知。第深入未來際劫無礙智明。前但明如來境界回轉。此云諸事悉能了知。一切未來世中所有事與過去同。第五無礙淸淨天耳知明。十方一切音聲乃至句味悉能聞知皆不妄失。第六安住無畏神力智明。此是神通相。第七分別一切言音智明。第八出生無量阿僧祇色身莊嚴智明。第九一切諸法眞實智明。第十一切諸法定智明。

十忍品第二十四

此品所以興者。上辧圓照之明了達諸法。此顯實解平等正住無生安心。於理名之爲忍。隨相而明故云十忍品。

阿僧祇品第二十五

此品所以興者。上來廣辧諸佛菩薩徳行彌博無量無邊不可思議。皆云阿僧祇。乃至不可說。以示其行況未釋所以。是故如來敷演此義故次明也。

壽命品第二十六

此品所以興者。上明徳行彌廣不可稱說。欲明徳以行成人以得立人法成用道被無窮道徳旣無窮盡。壽命義亦同然。是故次明壽命品也。

菩薩住處品第二十七

此品所以興者。欲明菩薩充滿徳行壽命無中無邊法身平等以無住爲住。是以次明菩薩住處品。

佛法不思議品第二十八

此品所以興者。上來廣明菩薩徳行旣不可思議。而未知諸佛功徳義。復云何故。次更明不思議品。就中明如來八種離聲者。一曰梵聲。二曰深聲。三曰遠聲。此三是聲體。次三就諭。一如鼓聲。其音洪韻。二如種聲。其音向亮。三如金零聲。其音淸辧。余有二聲疑。一曰鳥聲。二曰三尺鳥聲。

相海品第二十九

此品一時興者。上辧佛法不思議者。欲明體融無礙。此雲海者。欲明相無不實融無礙故則無體而不義相無不實故則無義而不體體無不義故則一體一切體義無不體故則一義一切義。是以體無體相義無義相體義融。於彼此眾用則無相不相。今據實相以彰妙徳故云相海品。

小相品第三十

此品與上者異。是拔別之名。好則隨緣如是以表彰曰相情玩曰如。準此義以小檦別故云小相品。

普賢菩薩行品第三十一

此品所以興者。上明果徳稱法界海無中無邊。自非圓因窮於實際何由能契。是以圓果旣彰圓因須顯故次明也。亦可言。卽是果行寄因彰名。何以故。量周法界名之爲普。至順調柔謂之爲賢。菩提道用名之爲行故。言普賢菩薩行品。

寶王如來性起品第三十二

此品所以興者。上來廣辧圓因圓果。圓因稱於理實圓果等於後際因果妙絕之旨者。所謂眞性也。是故次明性起之義。然性用未如如不起而眞性古今恆爾。以性用常起故。卽用而彌寂。眞性古今恆爾故。卽寂而諭彰。寂用旣無障礙。寧有染淨之法而可得戒。是故眞性爲違順之原。緣集之本妙用以之而興妄相之而息如興廢出在妄情。於我未曾而爲無爲而爲如無不爲故。言性起寶王者諭況也。如意自在名曰寶王。眞性亦爾。如來者就圓顯以彰性故言如來。是故名曰寶王如來性起品也。

離世間品第三十三

此品所以興者。上辧眞性泯。於諸法一切空寂。萬相歸宗圓明獨曜。若惟寂無起便同太虛。云何得爲性體眞明。是故復明義。興後際法界等用用備眾能故名世間。無相可得謂之爲離。非是有法可離名爲離也。故名離世間品。

入法界品第三十四

此品所以興者。上辧法界等用義興後際。若不在已𨿽妙何益。是故次明入法界。義理相統目名爲法界。解融眞寂謂之爲入。契用無礙名之爲行。是佛眞子紹三寶種。卽成流通不絕之義故名入法界品。

四弘誓文菩提難入以願邀期。是以初發心菩薩。將欲逝惡修善廣化眾生遠求佛果。要以弘誓爲本。弘誓旣立。則願無不從。如佛所贊。如來大智遵演說功徳證忍慧福業力誓願力。最勝菩薩一誓過於聲聞百千劫行。菩薩行願乃有無量。略舉此四。總收都盡。何等爲四。一者我弟子某甲。誓斷一切煩惱。佛法甚深願盡其源底。常住二帝理相幽玄稱爲甚深。願窮理源斷惑斯盡。𨿽不則斷弘誓力彊。生生之處一切煩惱自然衰微。是以經言修心二。常𨿽有煩惱如無煩惱。是第一願。

二者誓修一切功徳。生死可畏願常樂處中。如世人不入臣海則不能得如意寶珠。菩薩若不入生死臣海。則不能得佛果無假寶珠。是以大士至崇勝果願。出生入死廣修萬行。不計眾苦願爲種子總攝萬行。於所生處一切善根自然收蔬稱願增長。是第二願。

三者誓度一切眾生。眾生無邊願誓令度盡。於怨捨怨。於親捨親。怨親平等。廣行四攝願。與法界眾生一時成佛。旣捨怨親普行大慈。一切怨毒惡心自滅。內善勛修生在佛家種性尊貴無可譏慊。是第三願。

四者誓度一切種智。佛道長遠。其必獲得。終不以天勝果二乘涅槃而生足想。三世善根悉皆回向。無上菩提不計劫數。願以成佛爲期。旣志願髙遠。不期世報。隨所生處常處。豪尊𨿽極世榮不生深著。但願勝中勝道。更無餘念。是第四願。

