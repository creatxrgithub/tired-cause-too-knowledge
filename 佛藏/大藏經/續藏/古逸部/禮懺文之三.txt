禮懺文

禮懺文

身有罪盡懺悔已。歸命禮三寶志心勸請十方佛見在成道者。我請轉法輪。安樂諸眾生。十方一切佛若欲捨受命。我今投面禮勸請令久住勸請已歸命禮三寶志心隨喜所有布施福。持戒修禪定惠從身口意生。去來今所有習學三乘人具足一乘者無量人天福眾等皆隨喜。隨喜已歸命禮三寶志心回向我所作福業。一切皆和合爲度羣生故。正回向佛道。罪應如是懺。勸請隨喜福回向於菩提。回向已歸命禮三寶志心發願願諸眾生等悉發菩提心。系心常思念十方一切佛。復願諸眾生永破諸煩惱。了了見佛性由如妙徳等。發願已歸命禮三寶。

白眾生等聽說寅朝淸淨偈欲求寂滅樂。當學沙門法。衣食繼身命。精粗隨眾等。今日寅朝淸淨各記六念。念佛念法念僧念戒念天念施。啟佛及法事並依上文。

又黃昏偈西方日已沒。塵勞猶未除。老病死時至。相看不久居。念念催年促。猶如少水魚。勸諸行道眾。修學至無餘。

中夜無常偈眾等各各觀身處。骨肉巾皮相浮堅。地水火風假成身。四大分散元無主。一函臭肉變成疽。散分爛﹝火﹡褱﹞從灰土。

後夜無常偈時光千流轉。忽至五更初。無常念念至。恆與死王居。勸諸行道眾。修學至無餘。

六根懺我等自從無量劫恆被六賊欺。居一相之中而共生分別。眼根常愛色。耳分別音聲。鼻惑著餘香。舌鎭貪諸味。身常樂受觸。意相徧攀緣。猶斯顚倒心固。沈輪生死海。懺悔已歸命禮三願我等從今日乃至證菩提。六賊恆爲成六通。三毒變爲三解脫。同一眞如平等惺。不捨生死證涅槃。恆於六趣濟羣生。共證如來無上道。

志心發願願我眼根常見佛。願耳恆聞說法聲。願鼻不嗅一餘香。願口常誦波羅蜜。願身不染諸邪境。願意不攀有相緣。願心能除煩惱賊。願我恆到涅槃城。我願眾生盡成佛。我願普證涅槃因。發願已歸命禮三寶眾生無邊誓願度。煩惱無邊誓願斷。法門無盡誓願學。無上佛道誓願成。

聽說知時無常偈色情若不住。艸動染諸塵。隨緣徧六趣。剎那不系停。知身如電影。悟趣若浮雲。了知心本淨。回願入眞門。

