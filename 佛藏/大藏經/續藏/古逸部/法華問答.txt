法華問答

法華問答

蓮花顯教登聞據顯卽異故說無量義經。後方������同故十七名中無量義經且法花問。依於三法而說法花。云何名三法答。論說依於三法者。一依三昧。謂無量義處三昧。二依器世間。謂天雨四花地六振動。三依眾生世間。謂四眾八部心生歡悅。依此三法而說法花問。彌勒文殊俱當補處。有何勝劣。一疑一決答。彌勒是次近當成佛。何以能疑復能何。文殊是分遠過去佛。所以能解復答。𨿽迹同補處。而實次有髙下問

文殊以何智答彌勒問答。依徳以宿命智現見過去二相。謂因相果相。因者謂見自身過去次種種事故。果相者謂見自身過去說種種法故。依此智以答彌勒問也。

方便品十條問。方便品五分破二明一。云何五分云何破二明一答。五分者。一嘆妙法功徳分。二嘆法師功徳分。三疑請分。四授記分。五斷疑分。破二明一者。破二乘執明一乘道。何者嘆妙法分標所明一。嘆師分示能明之人。疑請分卽所破之二機。授記分是能破之一道。斷疑分更總定時處。通明機五分略同一乘義現故。曰五分破二明一問。諸佛智慧甚深無量。何者是智慧何者甚深答。智慧有二種。一一切諸佛如理智。二一切種智。謂如無量智。甚深亦二種。一證甚深。謂理法。二阿含甚深。謂教法阿含。此翻爲淨教問。證明甚深有五。何者是五答。一義甚深。二實體甚深。三內證甚深。四依止甚深。五無上甚深問。論說法師功徳有四種。何者是四答。一往成就。謂起眾生機。二教化成就。謂六通身是。三功徳畢竟成就。謂智定圓滿。四說成就。謂四辯說法。是名法師四種功徳問。止止不須說者如智慧周萬物慈洽。四生何不當機卽說而便唱土以要諸者何答。洪鐘𨿽響。必待擊而方鳴。大聖𨿽慈。亦待請而方說。若請而說。或致自贊之機有情方便令生企道之教問。示悟入云何著外示答。開是開佛果。謂一切智。示示是佛體。謂眞如法身。悟佛障。謂無明煩惱。入是佛圓。謂令入不退地。是名開示悟入著外問。經云若比丘實得阿羅漢。若不信此法無有是處。若示一切聲聞皆應授記。云何決定性聲聞阿羅漢而不授記作佛答。依佛教故生信。自未解故不記。故上文言信佛悟故隨順此經。非己智分卽其證也問。諸法從本來常自寂滅相者。此一偈顯何法體答。此偈明三種佛性。諸法從本來常自寂滅相者。自性住佛性。佛子行道已者是引出佛性。來世當作佛者。是至得果佛性問。是法住法位一偈顯何義答。此偈明諸佛三身。是法住法位者。明法身者。道前爲法住。在道復爲法住。時滯生死爲世間。在法位時證涅槃常住。於道場知己者。明應身知法身。道師方便說者。是化身。爲眾生說法身問。何故於三七日中思惟而不說法答。先受三昧樂故。梵王未來請故。眾生根未熟故。所以於三七日中不說法。

譬諭品二十二條問。論說十種對治及十種無上名顯何義。並列其名答。十種對治顯破三義。十種無上顯明一義。十種對治者。七諭三平等。七譬者。一火宅譬。二窮子譬。三藥艸譬。四化城譬。五系珠譬。六髻珠譬。七醫師譬。三平等者。一乘平等。二世間涅槃平等。三身平等。七譬對治有煩惱人病。三平等對治無煩惱人顚倒信。用此十對治破二十障。十無上者。一種子無上雲雨示現。二修行無上大通智勝如來示現。三增上無上商譬示現。四解無上系譬珠示現。五淨土無上寶塔品示現。六說無上解珠譬示現。七教化力無上踴出品示現。八菩提無上壽量品示現。九涅槃無上醫師譬示現。十勝妙力無上餘殘修多羅示現。用此十種顯菩薩道問。國邑聚落有大長者。國邑聚洛譬何法。有大長者譬何人答。國邑聚洛譬如�境。有大長者譬如來身。國爲大處譬如來智慧境。以一切世界爲境故。邑爲中處譬如來神通境。以十億三千界爲境故。聚落爲小處譬如來說法境。以三千大千世界爲境問。長者見是大火從四面起。大火譬何法。四面譬何法答。大火譬苦體。謂苦苦壞苦。四面譬苦具。謂生老病死。如來以他心智知眾生三苦之火。從生老病死而發故。言從四面起。生爲東面。老爲南面。病爲西面。死爲北面問。譬如長者有一火宅譬何法復以何法爲體答。火宅譬於三界。以眾以眾生本識爲體。本體者籠括空有网羅。天地攝搏色根含藏識種時歷三僧祇位階。五十聚悠悠長道故謂之火宅。舊翻阿賴耶識爲家識。斯火宅之馳也問。何故火宅惟有一門而復狹小答。惟一佛教能背火宅。諸外道教不能出故曰惟有一門。小乘教中不人人小乘闊度眾生所以言狹小。今小乘求大菩提。何以言小。然則大能權小所以菩薩從中而出不心怖大所以二乘不問大門。而以是故窮子門側則悔來至此。長者放命便則外走也問。是火宅中有五百人。人數何限獨以五百爲數答。五百人者諭五道種子。以十業爲因以十使爲緣。因一使發十使發百業。一道有一百五道卽五百故。以五百人譬五道種子也問。當以衣裓若以機案從捨出之。衣裓機案各譬何法答。衣裓譬甚深禪定。機案譬平等大惠。禪定能起三十二相。令物至信大惠能說力所畏。今物生智。以此二用從捨出之問。云何名爲東西走戲視父而已答。東方爲苦諦。西方爲集諦。北方爲滅諦。南方爲道諦。子證苦卽是走戲東西。父證滅道卽是往還南北。東能隨逐。但可顧瞻而已。𨿽未隨父。終有會化之期故言視父問。云何名皆四衢道中露地而坐答。四衢道中。謂四諦心見中學地有障可言覆無學障盡故言路。所作已辧故言而坐問。門外三車譬於何法答。譬三乘。羊車譬小。鹿車譬中乘。牛車譬大乘。羊形小而力小故譬聲聞小乘。鹿形中而力中故譬緣覺中乘。牛形大而力大故譬菩薩乘問。三車譬智。化城譬何意答。車是遊戲之具故以譬智。城是息疲之所故譬斷問。設車以誘諸子言不其開問以出諸子言一不言三何也答。問可貴賤同行所以言一不言三。車則尊卑別載所以言二不言一問。何故門外引子智以三車道中自子而以一城何也答。車是獨載之物。是故言三以外引。城是眾苦之所是故言以總入問。諸子出於門外不見車而索車。諸子苦於道中不見城何故不索答。車爲虛指令取之不得。是以索之。城爲實化入入卽是得何須索之。說引息有沾實雨用以門外有索道中不索問。何故火宅之中乃言諸子爭出火宅。化城中乃言眾人前入化城答。諸子在家以生死爲火宅。由求離故。何以爭出。眾人苦道以涅槃爲化城。由求諸故所以言前入問。火宅中何故言汝等出來。化城中何故言汝等去來答。火宅是舊苦之處。前說未有出故喚言出來。化城是中息之所。說息己故喚言去來問。云何名互相推排競共馳走爭出火宅答。互相推排者爲所狹小。競共馳走者。譬登八正之路。爭出火宅者。譬免五痛之災。五痛者破五戒得五燒爲五痛。出無量壽經問。云何名等一大車復駕以白牛答。以一切智爲大車。駕以白牛者。以大悲爲白牛。車以運載爲義。悲拔苦爲能非智運拔眾生如牛引物故。涅槃云。是故稱佛爲大非牛問。云名故名物貪粗獘色聲香味觸答。色聲香味觸是五言言界故。言粗污人稱獘也問。長者門內許子三車。而門外與一車。於三則許當不與。於一則與而不許。此非長者虛妄耶答。長者全其軀命利益事實故非虛妄問。經云如來利益一切人生三界。未審五生中以何生生於三界答。五生中以最後生而生三界。五生者。一息苦生。二隨類生。三最勝生。四增上生。五最後生問。經言火宅何法是宅。何法是火答。三界爲宅。三苦爲火。苦受以苦苦爲火。樂受以壞苦爲火。捨受以行苦爲火。欲界具三火。無色界具一火。是故火名火宅。

信解品三條問。窮子五十餘年。何名五十年後得一日之價答。以五十二賢聖爲五十餘年。所謂十信十解十行十回向十地。是名五十。菩薩等覺二位名日餘年。小乘示得涅槃故云一日之價。

藥艸諭品一條問。三艸二木各諭何人答。小艸諭凡夫。中艸諭二乘。大艸諭地前菩薩。大木諭後三地菩薩。小木諭初地至七地菩薩。是名三艸二木所譬之人。

授記品二條問。聲聞有幾種授記。何者聲聞作佛答。授應化聲聞退菩提心。聲聞作佛以根熟故。決定性及增上慢不授作佛以根未熟故問。若前後二俱授記作佛可使破二明一。後旣不授作佛應非破二明一答。授通授記故四種皆破。據外授記故兩不記問。菩薩發心理應進發。有何障礙退作聲聞。假顯退由示其性弱答。此至本發大心希大果中間須行八萬四千波羅蜜行。後經三大阿僧祇時。𨿽言鼓玄掉於法流怯長波而自息。由是菩薩退作聲聞。故上文言佛道長遠久受勤者乃可得成。我等疲極。今言退還卽自證也。

化城諭品一條問。如來初立作城引接何人。後滅引接何人答。爲引凡夫至聖故。立作城爲諭。小乘入大乘故滅爲作滅作差別問。兵將破敵應酬重賞。何故不解明珠乃賜田宅。爲是輪王有燒爲是將士動一輕仰頓所由使無監答。王心神珠價重唱賞不伐之勛。佛以妙法經擬被罰羣之力。若使勛輕賞重眷屬必致驚嗟。法大機小。菩薩能無怪或所以未解明珠且賜田宅。

壽量品一條問。時我及眾僧俱出靈鷲山者。爲是報佛爲是應佛。若是報佛靈鷲山卽是應報土。若是應佛不應道常在靈鷲山答。實是報佛故常在靈鷲山。由現應相故現有滅不滅。靈鷲山者。約體卽法性之山鷲應說是靈鷲山故。論云如來淨土卽第一義諦攝。

法師功徳品一條問。持經人得幾種功徳。仰顯其數。又得六根淸淨。何故功徳多少不同者答。六根淨土令得千功徳。顯數者。以十善爲本。一善以九善助成十善。各九卽九十善。通其本十卽爲一百。自持經得一百。勸人持經得一百。自勸人贊嘆持經人得一百成四百。卽此此十善從心所生生善。三心有其三品。謂上中下。以經力故。上品心中得四百。中品心中得四百。下品心中並得四百。合三令成一千二百功徳。眼鼻身三根。以持經功用劣故。惟得中下品。各得八百功徳。三八二十四卽二千四百。耳舌意三根。以持經功徳能勝故。得具三品心別各四百。一根一千二百。三根三千六百帖。前二千四百合成六千功徳問。經云種種諸瓔珞無能識其價聞香智貴賤出處及所在者。此乃是鼻識所知應言臭。何故言聞。未知所以假碓各並辯其人。於何所任得此功徳能也答。六根𨿽殊心識是一。鼻𨿽受入分別。是以遙臭故義同。於耳故言聞也。何行位者四依法者。若依經文卽有五種。法師受持讀誦解說書寫卽通凡也。故法花論云。此得六根淸淨。謂凡夫人以經力故得勝根用。又云。諦根亦互用。一一根中皆得。乃色聞香別味覺觸故。下文言𨿽未得菩薩無漏法生鼻而是持經者卽其證也問。何名八萬四千波羅蜜。具數列名答。波羅蜜名西域梵音此翻名到彼岸。行此諸行過生死何登涅槃彼岸也。列數者。佛具三百五度功徳。始從放光乃至涅槃有三百五十度功徳。一一功徳以六波羅蜜助成。計當二千一百。又云。四大並六塵卽爲十。此各具二千一百。計當二萬一千。得四四別二萬一千卽八萬四千法門也問。一百八煩惱何者是答。十使煩惱爲本。十使者。貪嗔慢癡無明名鈍使。薩迦耶見邊見見取戒取邪見名利使。此十於三界四諦。四諦各十。下欲界卽四十。色無色界八諦。中各除嗔。卽八九七十二。通言四十卽一百一十二。此謂見道也。修道中有貪嗔無明慢薩迦耶見邊見。欲界具六色。無色界各除嗔並有五。卽爲十。通下界六卽十六。謂修道煩惱通凡合一百二十八煩惱。前一百一十二見道所斷。後十六修道所斷。初地各見道二地已者名修道。此謂大乘見修煩惱問。信解品中明何義答。信解品中明窮子譬。對聲聞人一向倒。此卽是聲聞種姓人。如來方便於獲大寶。故論云。聲聞人一向增上慢我乘與如來乘等無差別。對此顚倒故說窮子諭問。信解品中長者是何身。脫珍禦服著垢衣裳是何。長者化何等人設具釋答。寂滅道場無畏之莊嚴。飾革麗身。盧捨那身所說之法。是花羅等教。所被之機純諸菩薩。鹿苑中脫珍禦服著獘垢衣者。是釋迦身所說之法。是四謗法苦集滅道五乘難眾。是人天等乘機有大小教有淺深問。藥艸諭品明何義答。藥艸諭品中對治求大乘人一向到此。是菩薩種性人。教𨿽一味等被三。藥艸諭中明一味之雨。三艸用潤合知根外破其迷一故。論云。大乘人一向增上慢無別。聲聞辟支佛乘對治此顚倒故說藥艸諭問。十二因緣假釋名出體一一具釋答。親生名因助發爲緣。列不同有其十二者。一無明。二行。三識。四名色。五六入。六觸。七受。八愛。九取。十有。十一生。十二老死。迷心不了故曰無明。感果遷謝目之爲行。現心了別名之爲識。四名名色。陰名色根。心名六入。和會根塵名之爲觸。領納違順名爲受。於境深著名之爲愛。四方追求名之爲取。能有當果名之爲有。未來初起曰生。根徳衰變爲老。果根代曰死。釋名如是。言體性者。無明愛取以煩惱爲體。行有二種以業道體。現在五果。未來生老死以苦道爲體問。五百弟子授記品中明何義答。對治無定人。散亂心卽是菩薩種性人習道不進。要昔大善修空邪僻故名散亂。系珠譬中。示衣珠令其記憶。故論云。散亂心人實無有定。過去有大乘善根而不覺知。被不求大乘。於狹劣心中生虛妄解。以爲第一乘。於治此故說寶珠譬。妙亦是合解無上故。論云亦現令解無上。故說系珠譬問。記云系珠衣諭何法。珠諭何法。何時得珠。何時失珠答。衣諭阿賴耶識所勛爲因。法珠諭聲聞。法花一乘之教。發菩提心修菩提行能勛本識。猶若系珠。何時失珠者。大徧晦過之後沙彌息教之時背教旣遙。又流生死妄於本解故曰失珠。何時得珠者。釋迦出世演教靈山還得本悟故稱得珠問。授記品中明何義答此品明與四大聲聞迦葉須菩提迦旋延目連等授記。亦名受記。如來談與記名之爲授。弟子領記名之爲受問。化城諭中明何義答。明對治有定之實無而有增上慢。卽凡夫有漏定實非涅槃。於中妄起生涅槃相故名爲倒。以權立化城進近令違故。論云。實無有增上慢人。以有世間三摩拔提實無涅槃生涅槃相。對治此故說化城諭問。聲聞緣覺各得涅槃。如何共住化城答。二涅槃同離一障謂煩惱障故曰一城問。云何名大乘。何者爲一乘答。一是攝五之總名大是四三之別稱故。下經云。十方世界由惟有一乘法。惟此一事實餘二則非眞。除佛方便說。五乘𨿽復殊分究竟同歸一法。言大乘者。爲對三根故稱大也。下文又言。菩薩求此乘故名爲摩薩。言一者一味平等理也問。如來功徳超越十方讀誦之至未逾三界。云何罵佛尙輕嗔持經至得罪乃重答。若就因爲論。因有厚薄。境有尊卑。則罵佛甚重。毀持經人極輕。令就違順境中以明輕重。如來心在平等門中離愛憎。出入到去八風心行平等毀譽不動其罪卽輕。始行菩薩代弘經利益眾生。慈悲攝化廣度一切物廢化斷利佛種。就化爲論故言罪重。

壽量品約判三佛菩提。三者法菩提故。下經言釋官托生伽耶來。此是化菩提。又言諸善男子。我實成佛以來。經無量無邊那由他劫。此是根佛菩提。又經言非實非虛非如非異不如三界見於三界。此是法菩提也問。長短無乖有無願返。云何六十小劫。謂如食頃理隔言違若爲分雪答。六十之與食頃俱爲時收𨿽復長短不同艸不識心變異。若心存分別則長有殊。若三界惟心則長短無二。是以須彌納芥子萬國俱舉毛端。斯乃心長則長亦非定有長短問。何因履水躍火俱稱名而不禮拜。求男請女則拜而不稱名者何設具釋答。觀音化物救難爲懷旣號觀音。理須稱嘆。孤獨請求男女難苦未絕身躬所以得蜜禮拜牟過水火之災交恐命將殞。遂急但得稱名何假屈身禮拜問。提婆達多品中明何義答。品內顯法花經有三。一由達多者說此法花故。自致成佛有成佛力。二由文殊說此法花經故。無邊菩薩悟道故廣大力。三由龍女修行現身成佛故。卽速疾力問。云何藥王其有讀誦法花經者。當知是人以佛莊嚴則爲如來肩所荷擔其義云何答。此是諸品中經文。謂入如來室著如來衣坐如來座故。以莊嚴乃至肩所荷擔也問。此經雲開方便門示眞實相答。方便門者。開小乘方便門。入一佛乘是眞實問

見寶塔品中明何義答。明淸淨國土無上。故論云。示現淸淨國土無上故。示現多寶如來塔問。云何名有功徳人答。是有學聲聞人。斷少煩惱故有功徳。解珠譬中。前賜由宅明與小果。後賜明珠與大眾故爲對治論云。有功徳人說大乘法。而非大乘對治。此說王解髻中明珠與之譬諭亦名說無上問。從地踴出品中明何義答。明教化眾眾無上故。論云。示現教化眾生無上故。說無量菩薩從地踴出問云何對治不舉功徳人答。卽三乘種性人。佛說一乘不肯受持修習故。醫師譬中。明醫師設增權身癡子始眼妙藥佛現滅度鈍性萬修一乘故。論云。無功徳人於第一乘不舉功徳。說第一乘不取對治。此故說醫師譬諭。應知復是涅槃無上。故論云。不現涅槃無上故說醫師譬問。何名陀羅尼用何爲體答。亦以惠爲體故。涅槃云。陀羅尼者亦大念。亦名無事惠念者定也。定能生惠故。維摩經云念定持卽其義也問。何名咒答。咒辭不出三義。或說三寶功徳使聞者發心。或說大神力勢使諸魔驚退。或說甚深法相使聞者得悟問。方便品中爲小乘人說九部經。十二部中不說何經答。無授記經。無無自說經。無方廣經問。經云。中有人言。汝諸子等先因遊戲來入此定中。有人言。汝諸子等是何人來入此宅從何處來答。聞有人言中十方諸佛言來入此宅者。凡夫人等行𨿽未出願門。已出其人夫本願故來入此宅問。汝來說法必有要歸。未審此經以何爲宗旨答。諸師辯宗各各不同。今依徵宗有二種。一者體宗。二者用宗。非二非一。是其體宗。破三歸一。是其用宗。法無二會。對器得名。會假歸眞。形三一立三名無遣一號亦三故。法句經云。一亦不爲一爲欲破諸數淺識之所聞見一以爲一卽其義也。淨法師以一乘爲宗問。佛說法花經。何以不入法花三昧。乃入無量義處三昧答。法花論云。此大乘修多羅有十七種名。第一名無量義處經。第十六名法花。故知入無量義處三昧卽入法花三昧問。何故欲說法花。在眉間豪相放光不在余處放光答。說此法花。欲表一乘中道故在眉間放光問。此經旣明一乘甚深之行。何故不告菩薩乃告聲聞答。論明有五義。故不告聲聞爲諸聲聞所化事故。二爲諸聲聞回取大菩提故。三爲談諸聲聞恐怖弱故。四爲令解人善思念故。五爲諸聲聞不起所作已辯心故問。法花會上乃有一萬二千聲聞。故獨告舍利不告餘人答。捨剎弗與如來相應。是以獨告舍利不告餘人問。佛放光明計應普照。何因惟照有頂已還不照空處已上答。解有二種。一二乘先是色法惟在有頂不及空處以上。二就大乘解。如來光者徧一切無物不照故經說言上到有頂下至水際。此就化相說徧通十方據大乘說問。經云有比丘實得阿羅漢。若不信此法無有是處其義云何答。謂退菩提心聲聞及應化聲聞得成阿羅漢者。於法花一乘之法決定生信。此乘無有是處問。云何名五濁。何者是五濁答。濁亂不淸淨名之爲濁。濁義不同有其五。經一劫二煩惱三眾生四見五命。劫者時也。劫中有爲濁故曰劫濁。煩惱者令四住他門名煩惱。煩惱迷心名爲煩惱濁。眾勞亂行人名爲煩惱濁。法成生名眾生濁。邪見決斷名爲見濁。違持色以名之爲命體從名命濁五何壽命申夭名爲命濁。出體者以衣食等命緣爲劫濁體。以貪嗔癡三毒爲煩惱濁體。以命根爲眾生濁體。以五見便爲見濁。以命根爲體問。現瑞何故彌勒生疑正說之中由子騰淸答。現瑞通來一部經因果之義。惟佛能了窮子未知。所以彌勒疑也。正說之偏對身子。身子是執異之瑞故。生疑致請也問。旣云樂小法者。何故復言貪著於生死答。現在機緣於過去久遠貪著於生死。又解樂於小法則是貪著於生死。以小涅槃卽是大乘生死問。人天善根旣所徳。云何此經比已來佛道答。人天善根比是徳佛之違緣故云成佛也問。何爲兩足尊答。或心定惠爲兩足。或以權實爲兩足。或以緣行爲兩足。或以人天爲兩足問。故云何名觀樹亦經行答。如來在此樹下。成道念根樹思故。達行者本爲取道故坐命得道意是故經行問

佛爲眾生故出計應說法。何事待請耶答。論云。佛𨿽不須請而令請者獲福問。諸天請不明人請耶答。天勝人故明請不明人也問。譬諭品中明何義答。品內明初據舍利弗記。後明火宅譬對治求勢力人倒求增上慢。此是欲界凡夫無勝壞界理實粗獘非樂計樂故名倒求。火宅譬中光明三車。拔其大苦緣合入理與其大乘。論云。以世間諸煩惱熾然。人天以爲妙境。對治此相說火宅譬問。此經大宗破三歸一味知破三會云何同異答。據病爲言則破三歸。約行爲悟則會三歸一。病則俱破而不會。行則俱會而不破問。昔以說諸大乘經爲菩薩行。今何因緣復後菩薩行假釋答。菩薩有二種。一者直往。二者回小入大。直往者。花嚴坐下爲諸菩薩說大乘經名無量義經菩薩法佛所護念等故。下文言除先修習學小乘者如來之人今我得中是經入於佛惠。回小入大者。卽令法花坐廣說譬諭。心宿艸庵漸淺長等事問。云何是度五百由旬。何者是化來。何者是寶所答。五百比是要法三界爲三百二百諭習二乘涅槃。後一百卽四住習二乘回心已知初地。已知爲一百卽五百。若以二乘爲二百者有妨。以化城是東果已度竟故。化城已後方便度二百。然二乘未過寶何故須進途二百二界卽五道故不通爲五百總爲五百。言化城者無而忽有名之爲化。防非捍敵目之爲城。度三百由旬眾人度退。商主方便權說二乘滅諦涅槃解其疲倦。今前進同趣寶所。言寶者諸師不同。隨人有異。今案此文位當種性羅漢回心位當十信。若論斷或初地齊功心位同十信。論其究竟佛地方息進求。今就大乘果滿故言實。何者藏法師以三界爲三百。二原爲二卽五百。惠淨法師以五道爲五百。三途爲三百。人天二百卽五百。並此以宗三類不同。地意卽同問。如來十八不共法何者是答。一身無失。二口無失念無失。四無不定心。五無異相。六不知以捨心。七欲無滅。八念無滅。九智無滅。十通無滅。十解脫無滅。十解脫知見無滅。十三身業修智慧行。十四口業修智慧行。十五意業修智慧智慧者無障。十七智慧知未來無障。十八智慧智見在無障。如業身三四口意三。皆悉已離三業淸淨故言無失。乃至智慧懸鑑三世皆悉通達故言無事。此十八者惟佛獨證。菩薩聲聞皆莫能得故言不共。疏言體者八法爲體。謂思相欲勝解念定惠勤問。何名十力答。十力者。一處非處力。二業力。三定力。四四根力。五念力。六性力。七過處道力。八宿命力。九天眼力。十漏盡力問。經云五眾之生滅未知。何者是五眾。假出所數列名釋義答。五眾者五陰也。列名者。色受相行識也。色有靑黃赤白。乃至識有八種。五各非一稱爲眾。亦可言此之五陰乃有眾多生滅故。涅槃經云。五陰名眾生。眾生名五陰。卽其證也問。經云卽方便說涅槃眞實法。何者是涅槃眞實法答。一切眞涅槃妄相眞實無生無涅槃。是名爲究竟。卽是眞實也。不滅名爲涅槃。俱爲眾生起或不順正理。廣造諸業流浪生死。對生死故說有涅槃。若能知生死涅槃本來二不是眞實故。上文言我𨿽說涅槃是亦非眞滅。又言諸法從本來常自寂滅相。楞伽又言。我所說者妄智識滅名爲涅槃。卽其證也問。此經旣云破三歸一味知三外則有一三內卽有一答。三內卽有一。非是三外別有一所以得知。初出現道樹徘徊三七觀機無堪受大乘者。何以於一開三分途漸引靈山會上根器方成。攝彼三權總歸一處。故知三一本自無殊。汝等所行是菩薩道。卽其證也問。經云道場所得法。未知何者是道場何名所得法答。道場者。菩提樹下金剛寶坐。得道處中謂之爲場。所得法者。三無數修因成果滿湛覺眞如是得法故。涅槃經云。諸佛世尊。從六波羅蜜三十七品十一空求至大涅槃。卽其義也問。經云日月燈明佛爲妙光菩薩說妙法花經。滿六十劫時會經者乃如食頃。此卽多少相違長短乖反答。燈明出世救物爲懷悲願不窮。時經六十羣機慕道渴仰憶深稟教恬神說如食頃故。下文言是時眾中無有一人若身若心而生懈倦。亦可言燈明神力長中短短中現長轉彼心識令如食頃故。下文言釋迦牟尼佛乃四眾默然而坐。經五十小劫。佛神力故。令諸大眾謂如半日問。經云大通智勝佛十劫坐道場佛法不現前不得成佛道。何故久坐十劫不得成佛。何名法不現前答。據論實行因滿名成。爲物潛形示言始就稟機赴感延促任情。緣彼羣品經停十劫化物未暢法不現前。機教相應方言乃現故。大威徳世尊。爲度眾生故。於無量億歲爾乃成佛問。大通智勝佛。卽轉十二行法輪。未知何者是十二行法輪。假出數列名解義答。十二行法輪者。謂三轉四諦謂也。三轉者。一示相轉。二勸修。三引證。示相者謂此是苦。此是集。此是滅。此是道。勸修者。謂者汝應證道汝應修。引證者。謂引已以爲證者。我已知集。我已斷滅。我已證道。我已修三四卽是十二也。又解四諦各有四行卽十二。苦諦下四行者。謂因舉有緣。滅諦下四行者。謂滅正妙離。道諦下四行者。謂道如我四諦諦別三轉四行各有十二行。今言十二者。以四諦俱同三共十二。舉其通數言十二行法輪。

問。經云大聖轉法輪度苦惱眾生。未知大聖是�轉何法輪云何名轉答。大聖者謂大通智勝佛也。斯乃十方無比三界獨尊。神化通機故言大聖。轉法輪者以已所得說據羣機法從佛流謂之爲轉。輪者以修環運動爲義。如來放命機攝眾生。以機行教轉凡成聖故曰法輪。轉何輪者對彼三根轉三乘教。謂四諦十二緣六波羅蜜也。揔而言之法輪有三。一名轉法輪。二名照法輪。三名轉輪。三乘別機教俱識未得究竟。爲一乘所收有遷動之名爲轉。爲大菩薩等說諸部波若。顯理途明照彼大機名照法輪。大乘頓教果得圓滿。揔苞三乘眾聖共臻諸佛護念名持法輪。今明大通三輪俱轉故。上文言時三轉十二法輪。及廣說十二因緣法。爲十六王子說阿耨菩提法。卽其義也問。經言百福相莊嚴何者是答。如來具三十二相。一相中皆以百福者。以十善業爲本。十善者始從不殺乃至不邪見。翻其十惡卽名十善。卽此十善卽五十心初心猛利得五十福。後心終成得五十福卽成百福問。經云入邪見稠林。若有若無等具足六十二。六十二見者何答。六十二見者。謂世間常無常亦常亦無常非常非無常等四句。有邊無邊亦有邊亦無邊非邊非非邊等四句。如如不如如非如如非非如如等四句。三四十二句偈迷五陰。一一陰中各作十二句卽六十帖。是身命各異命異二句卽成六十二。

