泉州千佛新著諸祖師頌

泉州千佛新著諸祖師頌

終南山僧慧觀撰序

南嶽泰公著五贊十頌。當時稱之以美談。及樂浦香嚴尢長厥頌。斯則助道之端耳。自祖燈相囑始迦葉終曹溪。凡三十三祖信衣後迨數人。先賢之所未贊者。愚且病焉。𨿽寶林祖述其事閱而可委。柰何忘機。尙懶者或陋其系遠殘秋之可。愚得以前意請於千佛燈禪師罕讓而弗獲免。未信宿而成蓋辭理生千佛之筆當時問答奇句或糅。其間約字𨿽則未多。識者歷觀諸聖之作於是乎在矣。亦猶納須彌於芥子其橙一也。是以命箋染翰爲之序云。西國二十八代祖師及唐土六祖師。後﹝枯﹣十﹢兒﹞慶明覺大師述。

初祖大迦葉尊者

偉哉迦葉

密傳佛心

身依一納

口海千尋

威儀庠序

化道幽深

未逢慈氏

且定雞岑

第二祖阿難尊者

多聞慶喜

髙建法幢

傳佛金偈

繼祖銀釭

慈悲第一

智慧無雙

飲光後﹝跳﹣兆﹢屬﹞

月印秋江

第三祖商那和修尊者

胎衣尊者

暗室明燈

人天耳目

佛法股肱

非心非色

無減無增

良哉至理

覺海大鵬

第四祖優波鞠多尊者

優波鞠多

辯瀉玄河

法山崷﹝山﹡﹝〦／﹝坐﹣土﹢十﹞

道樹婆娑

籌盈石室

屍系天魔

性非十七

悟在剎那

第五祖提多迦尊者

多迦大士

無我出家

了根達境

兔月空花

體非形相

理出齒牙

隨方利物

豈有瓟瓜﹝薄交反以瓠可爲飲瓜亦又音雹瓜雹也﹞

第六祖彌遮迦

彌遮加祖

習五通仙

遇師正法

看我心偏

悟如未悟

玄之又玄

神通示滅

八部潛然

第七祖婆須蜜尊者

祖婆須蜜

入彌遮室

迷悟本如

物我冥一

平攜酒器

項擎佛曰

奚是奚非

誰得誰失

第八祖佛陀難提尊者

佛陀難提

大化羣迷

心無心外

法理髙位

五天論將

三界云梯

卓然眞气

南北東西

第九祖伏陀蜜多尊者

伏陀蜜多

大器晚成

五十不語

五十不行

我逢達士

倏契無生

崖松有操

秋雞無程

第十祖脇尊者

脇大尊者

愛憎网﹝木﹡奢﹞

量等虛空

道準簫灑

眞體自然

因眞舒憑

幼世蒼杧

奔騰意馬

第十一祖富那夜奢尊者

富那夜奢

智若須彌

心指法住

身外榮衰

明暗隱顯

視聽希夷

現前提住

更不參差

第十二祖馬鳴菩薩尊者

尊者馬鳴

化花�成

魔宮霧捲

﹝米﹡﹝白／﹝企﹣止﹢幹﹞苑風淸

我欲識佛

不識者朋

莫非玄解

動足塵生

第十三祖迦毗羅尊者

毗羅尊聖

因地魔王

憑師指教

殺證眞常

胡爲愚智

誰是矩長

徳馨性淨

蘭蕙冰霜

第十四祖龍樹菩薩尊者

菩薩龍樹

化龍是霧

心曉佛心

住而靡住

身現圓了

法流膏雨

提婆機投

孰暗旨趣

第十五祖迦那提婆尊者

迦那提婆

徳岸彌髙

回旋香象

欠﹝去﹡欠﹞金毛

機通巖雷

辯瀉秋濤

始終絕證

勿誤王刀

第十六祖羅睺羅多尊者

羅睺道徳

在口寧論

因師說耳

尋得人門

髙提日了

大照乾坤

不取不捨

傳乎子孫

第十七祖僧迦難提尊者

僧迦難提

莊嚴王子

逾域九重

入山千里

定諭井金

義乖終始

理屈於師

忽窮自己

第十八祖迦耶捨多尊者

迦耶捨多

幼會佛機

手攜寶鏡

面難提師

內外絕翳

眉目無虧

風飄鐸韻

非我而誰

第十九祖鳩摩羅多尊者

鳩摩羅多

大常止檐

蒙師爲澤

委父無厭

本非鍛煉

肯藉錘鉗

一榻孤坐

人天禮瞻

第二十祖闍夜多尊者

闍夜多祖

格髙貌古

錫有六環

田無半畝

言下不生

何處不普

垂手入廛

他方此土

第二十一祖婆修盤頭尊者

婆修盤頭

修行不臥

𨿽歷辛勤

翻成懶墮

因指見見

逢歌拍和

泡幻無眞

聽情無過

第二十二祖摩拏羅尊者

辧塔降勇

自在王子

雷震蟄行

邪師失齒

神運六通

道風千里

聲色恆眞

何須聵耳

第二十三祖鶴勒尊者

尊者鶴勒

上徳不得

任性縱橫

發言奇特

功髙二義

名宜萬國

稽首歸依

祖林膽卜

第二十四祖師子尊者

師子尊者

人天仰譽

空裏案靑

雲間鶴翥

論鼓才聲

法輪髙禦

﹝木﹡坐﹞柆邪徒

梧眞去處

第二十五祖婆捨斯多尊者

婆捨斯多

久離攀沿

未逢作者

終不聞拳

傳師衣缽

度物橋船

當心妙見

豈假言宜

第二十六祖不如蜜多者

不如蜜多

勝王誕慶

髙遠空嬪

迥就道行

佛法梗梁

王以瞻敬

洞鑑如研

祖堂金鏡

第二十七祖般若多羅尊者

般若多羅

幼名瓔珞

父母淪亡

東西盤泊

一曉龜毛

恆嗟水涸

果滿菩提

道源遼廓

第二十八祖唐土六代祖師

第一達摩祖師

菩提達摩

道化無爲

九年少室

六葉宗師

示滅能耳

隻履西歸

梁天不薦

惠可傳衣

第二祖惠可大師

二祖碩學

操爲堅確

心貫三乘

項寄五嶽

天上麒麟

人間鸑鷟

斷臂立靈

混而不濁

第三祖僧璨大師

三祖大師

諸王眞子

語出幽微

心無彼此

或處山林

或居廛示

因地花生

栴檀﹝旖﹣大﹢﹝立﹣一﹞旎

第四祖道信大師

四祖十四

因師解脫

處世道孤

與慈量闊

永絕雕熒

迥法始末

果少花多

忍傳衣缽

第五祖弘忍大師

五祖七歲

洞達言前

石牛吐霧

木馬含咽

身心恆寂

理事俱玄

無情無種

千年萬年

第六祖惠能大師

師造黃梅

得旨南來

爰因幡義

大震法雷

道明遭過

神秀逢回

衣𨿽不付

天下花開

南嶽讓和尙﹝法祖嗣六祖﹞

觀音和尙

厥名懷讓

般若棲神

禪門呆匠

五嶽徳髙

四溟心量

法嗣六人

馬祖興王

吉州行司和尙﹝法嗣六祖﹞

吉水眞人

出世盧陵

惟提一脈

迥出三乘

﹝瀛﹣女﹢羊﹞中月燭

火裏行水

訐君妙會

說衣想應

國師惠忠和尙﹝法嗣司和尙﹞

唐朝國師

大播鴻猷

曹溪探月

渭水乘舟

二天請問

四眾拋等

法才極瞻

大耳慚羞

石頭和尙﹝法嗣和尙﹞

南嶽石頭

吉水分流

庵棲碧洞

車駕白牛

學成麟角

譽漏神舟

僧問淨土

不垢何求

江西馬和尙﹝法嗣讓和尙﹞

馬師道一

行全金石

悟本超然

尋枝勞役

久定身心

一時拋擲

大化南昌

寒松千尺

沙州三界寺沙門道眞記

