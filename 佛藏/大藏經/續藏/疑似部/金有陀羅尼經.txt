金有陀羅尼經

金有陀羅尼經

如是我聞。一時薄伽梵住如籬﹝竺﹣二﹢冉﹞。與藥叉���金剛手俱。

爾時天百施往世尊所。到已頂禮佛足。退��坐一面已。天帝百施白佛言。世尊。我入戰陣而鬥戰時。以阿修羅幻惑咒術藥力墮於負處�已不。惟然願世尊。慈湣於我爲令摧伏阿修羅眾幻惑咒術及藥力故。善說最勝大密之咒。時薄伽梵告天帝百施曰。憍屍迦如是如是。與阿修羅而鬥戰時。實以明咒祕咒藥力而墮負處。憍屍迦。爲哀湣故今說明咒。欲令幻惑時咒退散鬥戰諍訟悉皆消滅。一切祕咒及諸藥等而得斷除。說於明咒。爾時薄伽梵說大金有明咒曰。我今爲說三無數劫。諸餘外道行者徧遊掛形。而起惡思作諸障礙。我從彼來所有幻惑一切明咒悉能降伏。六度圓滿。斷除諸餘外道行者徧遊掛形諸惱亂。因明咒祕咒藥及一切諸魔朋黨大明之咒。憍屍迦。汝當攝受諸有情故受持最勝大祕密咒。天帝白言。如是世尊。惟然受教。爾時世尊。卽說金有大明咒曰。

怛也他唵希你希你希離希離命離命離希明離你希你希你希囉祕你幹佐那波羝哺羝哆滿怛囉阿地訖梨羝閉羝閉羝閉哆滿怛囉阿地迦囉羝訶那訶那訶婆訶婆親馱親馱頻那頻那薄伽跋羝佐曳祕佐曳攢婆你悉談婆你畔馱你牟訶你阿牟伽爍羝馱囉你訖利那訖梨那迦多柰磨那婆攢婆也攢婆也畔佐也畔佐也悉談婆也悉啖婆也畔馱也畔馱也牟訶也牟訶也

所有一切。若天幻惑。若龍幻惑。若藥叉幻惑。若羅剎幻惑。若緊那羅幻惑。若干闥婆幻惑。若阿修羅幻惑。若莫呼洛迦幻惑。若大腹行幻惑。若持明咒幻惑。若持明咒成就王幻惑。若仙幻惑。若持一切明咒幻惑。若羣生幻惑。若一切幻惑。

囉羅囉羅囉佐也囉佐也妒磨睹磨妒妒磨囉婆囉婆囉婆那作割蘭單伽蘭他你訶那訶那薩婆鞞哆奢咄嚧難悉談婆也秀延悉談婆也蘇南悉談婆也婆嚧難悉談婆也惡你寅悉談婆也郁幹哆梨哆梨梨馱囉羝惟馱囉寧波奢訶悉羝獘奢他也婆世那若有於我能爲怨敵諸賊嗔恚具惡心斗諍極諍欲作一切無利益者訶那訶那哆訶哆訶波佐波佐半佐也半佐也攢婆也攢婆也悉談婆也悉談婆也半馱也半馱也牟訶也牟訶也摩訶牟訶你薄伽跋羝﹝卄／娑﹞訶於一切怖畏嬈惱疾疫願守護我叺馱﹝卄／娑﹞訶

憍屍迦。若善男子若善女人。若王若王大臣。能憶念此金有明咒者。彼無他怖畏。於彼部黨他所敵軍不能侵惱。亦非天亦非龍。亦非藥叉亦非干闥婆。亦非阿修羅。亦非緊那羅。亦非莫呼洛迦。亦非持明咒者。亦非飛空母等。亦不非時而持壽命明咒祕咒一切諸藥不能爲害。他所敵軍不能侵繞。他所敵軍而不傷命。刀不能害。水火毒藥明咒祕咒一切諸藥而不能侵。還著於彼自作教隨喜造罪彼之處所。憍屍迦。是故淨信苾芻苾芻尼。烏波索迦烏波斯迦。善男子善女人等。以此明咒咒水七徧。自洗其身能護於身。若有欲令於一切怖畏一切嬈惱一切疫疾一切明咒一切祕咒一切諸藥一切厭蠱而超過者。當念此金有明咒。若王若王大臣。若欲摧他軍眾伏他軍眾。亦當念此金有明咒。若咒綫七徧作七結已系於身上。若咒水七徧能護自身。若有書寫於一切怖畏無障礙陀羅尼。或能受持。或系脛下若置髙幢入軍陣者。善安得脫。以此金咒威神之力。內族眷囑善安超過。未成能成。若欲摧伏諸明咒者。於白綫上咒七徧已作七結者。能系摧伏。若欲摧諸幻惑者。取冢間土咒七徧已而散擲者。能摧幻惑。論競之時欲禁其口。取秦萩蘺咒七徧已而嚙嚼者。一切言論悉能對答。受持讀誦而稱贊者。一切諸罪悉皆消滅。卻往於彼造作之者及思惟所。或系於繩及水自護者。於彼身。上。一切明咒祕咒諸藥不能爲害。未成辧者悉能成辧。彼所求事一切順從。時薄伽梵說是經已。天帝百施聞佛所說信受奉行。

金有陀羅尼經一卷

