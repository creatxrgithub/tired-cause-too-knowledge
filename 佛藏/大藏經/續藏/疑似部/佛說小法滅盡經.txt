小法滅盡經

佛說小法滅盡經

聞如是。一時佛在拘夷那竭國。如來三月當般泥洹。與諸比丘及諸尊菩薩無央數來詣佛所。稽首於地眷屬圍繞渴仰聞法。世尊寂然默無所說。光明不亮。賢者阿難長跪叉手白佛言。前後說法啟光獨顯。今大眾會明更不現。何故如此。此必有異。願聞其意。佛默不應。如是至三。

佛告賢者阿難。吾般泥洹後。五逆濁世魔道興盛。魔作比丘壞亂吾道。著俗衣裳樂好袈裟五色之服。飲酒炙肉。殺生貪味。無有慈心。更相憎嫉。時有菩薩辟支羅漢比丘。精進修徳。一切敬待人所宗何。教化平等。憐貧念老救濟窮厄。恆以經像令人奉事。作諸功徳。志性恩善。不傷害人。損身濟物。不自惜已。設有是人。眾魔比丘咸共憎嫉。誹謗揚惡。儐出驅遣不令得住。

自共於後不修道徳。寺廟空荒無人修理。轉就毀壞。但貪錢物積聚不散。不作功徳。販賣奴婢耕田墾殖。焚燒山林。傷害眾生無有慈湣。奴爲比丘。婢爲比丘尼。無有道徳。淫侄濁亂男女不別。令道薄賤。皆由此輩。或避縣官依猗吾道求作沙門。不修戒律。月半月盡卦名講戒。厭惓懈怠不欲聽聞。抄略前後不肯盡說。經不講讀。設有讀者不識字句。爲彊言是不咨明者。貢髙求名噓天雅步以爲勞。冀望人供養眾魔比丘。壽終之後精神當墮無澤地獄。五逆罪中無不更歷。恆邊沙數罪畢。乃出生在邊國無三寶處。

法欲滅時。人女精勤恆作功徳。男子懈慢不用法語。眼見沙門如視糞土。無有信心劫欲彌沒。諸天泣淚水旱不調。五穀不熟疫气流行。死亡者眾。人民勤苦。縣官﹝革﹡占﹞克不順法理。皆思樂亂。惡人轉多如海中沙。劫欲盡故日月短促善者甚少。若一若二。人命促短。四十頭白。男子淫侄精盡夭命。年壽六十。女人壽命七八九十或至百歲。大水忽起年至無期。世人不信。不問豪賤沒溺浮﹝漂﹡寸﹞。魚鱉食啖菩薩辟支阿羅漢比丘。眾魔驅遂不豫眾會。三乘入山福徳之處。淡泊自守以爲欣快。壽命延長諸天衛護。

月光出世得相遭值。共興吾道五����楞�����未��化去��������������文。

