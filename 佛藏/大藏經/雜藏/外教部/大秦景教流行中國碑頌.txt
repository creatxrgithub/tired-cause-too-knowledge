大秦景教流行中國碑頌

唐景淨述

大秦景教流行中國碑頌﹝並序﹞

大秦寺僧景淨述

粵若。常然眞寂。先先而無元。窅然靈虛。後後而妙有。總玄摳而造化。妙眾聖以元尊者。其惟我三一妙身無元眞主阿羅訶歟判。十字以定四方。鼓元風而生二气。暗空易而天地開。日月運而晝夜作。匠成萬物然立初人。別賜良和令鎭化海。渾元之性虛而不盈。素蕩之心本無希嗜。洎乎娑殫施妄。鈿飾純精。間平大於此是之中。隙冥同於彼非之內。是以三百六十五種。肩隨結轍。競織法羅。或指物以托宗。或空有以淪二。或禱祀以邀福。或伐善以矯人。智慮營營。恩情役役。茫然無得。煎迫轉燒。積昧亡途久迷休復。於是我三一分身景尊彌施訶。戢隱眞威。同人出代。神天宣慶。室女誕聖。於大秦景宿告祥。波斯睹耀以來貢。圓二十四聖有說之舊法。理家國於大猷。設三一淨風無言之新教。陶良用於正信。制八境之度。煉塵成眞。啟三常之門。開生滅死。懸景日以破暗府。魔妄於是乎悉摧。桌慈航以登明宮。含靈於是乎旣濟。能事斯畢。亭午升眞。經畱二十七部。張元化以發靈關。法浴水風。滌浮華而潔虛白。印持十字。融四照以合無拘。擊木震仁惠之音。東禮趣生榮之路。存須所以有外行。削頂所以無內情。不畜臧獲。均貴賤於人。不聚貨財示罄遺於我。齋以伏識而成。戒以靜愼爲固。七時禮贊。大庇存亡。七日一薦。洗心反素。眞常之道。妙而難名。功用昭彰。彊稱景教。惟道非聖不弘。聖非道不大。道聖符契。天下文明太宗文皇帝。光華啟運。明聖臨人。大秦國有上徳。曰阿羅本。占靑雲而載眞經。望風律以馳艱險。貞觀九祀至於長安帝使宰臣房公玄齡總仗西郊賓迎入內。翻經書殿。問道禁闈。深知正眞。特令傳授。貞觀十有二年秋七月。詔曰道無常名。聖無常體。隨方設教。密濟羣生。大秦國大徳阿羅本。遠將經像來獻上京。詳其教旨。玄妙無爲。觀其元宗。生成立要。詞無繁說。理有忘筌。濟物利人。宜行天下。所司卽於京義寧坊造大秦寺。一所度僧二十一人。宗周徳﹝〦／﹝口﹡口﹞／亡﹞。靑駕西升。巨唐道光。景風東扇。旋令有司將帝寫眞轉摸寺壁。天姿泛彩。英朗景門。聖迹騰祥。永輝法界。案西域圖記及漢魏史策。大秦國南統珊瑚之海。北極眾寶之山。西望仙境花林。東接長風弱水。其土出火浣布。返魂香。明月珠。夜光璧。俗無寇盜。人有樂康。法非景不行。主非徳不立。土宇廣闊。文物昌明。髙宗大帝。克恭纘祖。潤色眞宗。而於諸州各置景寺。仍崇阿羅本爲鎭國大法主。法流十道。國富元休。寺滿百城。家殷景福。聖歷年。釋子用壯。騰口於東周。先天末。下士大笑。訕謗於西鎬。有若僧首羅含。大徳及烈。並金方貴緒。物外髙僧。共振玄网。俱維絕紐玄宗至道皇帝。令寧國等五王親臨福宇建立壇場。法棟暫橈而更崇。道石時傾而復正。天寶初。令大將軍髙力士送五聖寫眞寺內安置。賜絹百匹。奉慶睿圖。龍髯𨿽遠。弓劍可攀。日角舒光。天顏咫尺。三載大秦國有僧佶和。瞻星向化。望日朝尊。詔僧羅含僧普論等一七人。與大徳佶和。於興慶宮修功徳。於是天題寺榜。額戴龍書。寶裝璀翠。灼爍丹霞。睿紮宏空。騰淩激曰。寵賚比南山峻極。沛澤與東海齊深。道無不可。所可可名。聖無不作。所作可述肅宗文明皇帝。於靈武等五郡。重立景寺。元善資而福祚開。大慶臨而皇業建代宗文武皇帝。恢張聖運。從事無爲。每於降誕之辰。錫天香以告成功。頒禦饌以光景眾。且幹以美利故能廣生。聖以體元故能亭毒我建中聖神文武皇帝。披八政以黜陟幽明。闡九疇以惟新景命。化通玄理。祝無愧心。至於方大而虛。專靜而恕。廣慈救眾苦。善貸被羣生者。我修行之大猷。汲引之階漸也。若使風雨時。天下靜。人能理。物能淸。存能昌。歿能樂。念生響應。情發目誠者。我景力能事之功用也。大施主金紫光祿大夫。同朔方節度副使。試殿中監。賜紫袈裟僧伊斯。和而好惠。聞道勤行。遠自王捨之城。聿來中夏。術髙三代。藝博十全。始效節於丹庭。乃策名於王帳。中書令汾陽郡王郭公子儀。初總戎於朔方也肅宗俾之從邁。𨿽見親於臥內。不自異於行間。爲公爪牙。作軍耳目。能散祿賜。不積於家。獻臨恩之頗黎。布辭憩之金罽。或仍其舊寺。或重廣法堂。崇飾廊宇。如翚斯飛。更效景門。依仁施利。每歲集四寺僧徒。虔事精供。備諸五旬。餵者來而飯之。寒者來而衣之。病者療而起之。死者葬而安之。淸節達娑。未聞斯美。白衣景士。今見其人。願刻洪碑。以揚休烈。詞曰眞主無元。湛寂常然。權輿匠化。起地立天。分身出代。救度無邊。日升暗滅。咸證眞玄赫赫文皇。道冠前王。乘時撥亂。乾廓坤張。明明景教。言歸我唐。翻經建寺。存歿舟航。百福偕作。萬邦之康髙宗纂祖。更築精宇。和宮敞朗。徧滿中土。眞道宣明。式封法主。人有樂康。物無災苦玄宗啟聖。克修眞正。禦榜揚輝。天書蔚映。皇圖璀璨。率土髙敬。庶績咸熙。人賴其慶肅宗來復。天威引駕。聖日舒晶。祥風掃夜。祚歸皇室。祅氛永謝。止沸定塵。造我區夏代宗孝義。徳合天地。開貸生成。物資美利。香以報功。仁以作施。暘谷來威。月窟畢萃建中統極。聿修明徳。武肅四溟。文淸萬域。燭臨人隱。鏡觀物色。六合昭蘇。百蠻取則。道惟廣兮。應惟密彊。名言兮演三一主能作兮臣能述。建丰碑兮頌元吉。

大唐建中二年歲在作噩太蔟月七日大耀森文曰建立

時法主僧寧恕知東方之景眾也

朝議郎前行臺州司士參軍呂秀巖書

助撿挍試太常卿賜紫袈裟寺主僧業利

撿挍建立碑僧行通

僧靈寶僧內澄僧光正

僧和明僧立本僧法源

僧審愼僧寶靈僧玄覽

僧景通老宿耶俱摩僧明一

僧保國僧志堅僧義濟

僧玄徳僧利用僧元�

僧奉眞僧至徳僧和光

僧景福僧太和僧崇徳

僧徳建僧去甚僧廣徳

僧福壽僧��僧寶達

僧�明僧和吉僧��

僧遙�僧日進��輪

僧﹝這﹣言﹢﹝衣﹣〦﹞和僧崇敬僧惠通

僧���居信僧文貞

僧文明僧昭徳僧曜原

僧仁�僧玄眞僧明泰

僧利�僧敬徳僧元�

僧幹�僧守一僧光�

僧聞順僧普濟僧凝�

僧沖和僧英徳僧靈徳

僧靈壽僧還淳�敬眞

後一千七十九年咸豐己未武林韓泰華來觀幸字畫完整重造碑亭覆焉惜故友吳子苾方伯不及同遊也爲悵然久之。

