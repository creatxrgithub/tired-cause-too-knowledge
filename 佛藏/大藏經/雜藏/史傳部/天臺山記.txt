天臺山記

唐徐靈府撰

天臺山記

方瀛觀

徐徵君纂

孫綽云。涉海則有方丈蓬萊。登陸則有四明天臺。信矣哉。蓋寰瀛之靈塘。三淸之別館按眞誥云。天臺山髙一萬八千丈。周回八百里。山有八重。四面如一。當牛斗之分。以其上應臺宿光輔紫宸故。名天臺。亦曰。桐柏棲山陶隱居登眞。隱訣云。大少臺處五縣中央。﹝卽余姚臨海處興句章剡縣是﹞大小臺乃桐柏山六里乃至二石橋。先得小者。復行百餘里。更得大者。在最髙處。采藥人仿佛見之。石屏虹梁與畫相似。又見玉堂金闕。望橋邊有蓮花。狀大如車輪。其花恍惚不可熟見。大小臺者。以石橋之大少爲名。據此說。卽天臺與桐柏二山。相接而小異也。按長康啟蒙記云。天臺山在會稽郡五縣界中。去人境不遠。路經瀑布。次經猶溪。至於浙山。猶溪在唐興縣。東二十里發源。自花頂。從鳳凰山東南流。合縣大溪。入於臨海郡溪江也。其水深嶺前有石橋。遙望不盈尺長。數十步臨絕溟之澗。忘其身者然後能度。度者見天臺山。蔚然凝秀。雙嶺於靑霄之上。有瓊樓玉堂。瑤琳醴泉。仙物異種。偶或有見者。當時斫樹記之。爾尋則不復可得也。按此記說。則神異之所。非造次可睹焉。今遊人眾所見者。蓋非此橋。且猶溪髙處不見有橋。今眾人所見者。乃在歇亭西二十里。水流於剡縣界。定知。不是長康所說之橋也。州取山名。曰臺州。縣隸唐興。卽古始丰縣也。肅宗上元二年。攺爲唐興縣。山去州一百四十八里。去縣有一十八里。一頭亞入滄海。中有金庭不死之鄕。在桐柏之中。方圓可三十里。上常有黃雲﹝雨／復﹞之。樹則蘇玡琳碧。泉則石髓金漿。眞誥所謂金庭洞。天是桐柏。眞人之所治也。眞人周靈王太子喬。字子晉。好吹笙。作鳳鳴於伊﹝谷﹡隹﹞間。道人浮近公接以上嵩山。三十餘年後。求之不得。偶乘白鶴謝時人而去。以仙官授任爲桐柏。眞人右弼王領五嶽。司侍帝來治玆山也。故眞誥云。吳句曲之金陵。越桐柏之金庭。成眞之靈墟。養神之福境。名山福地記云。洪波不登三災黃莫至。又云。經丹水南行。有洞交會。從中過卽。赤城丹山之洞。上玉淸平之天。周回三百里。洞門在樂安縣界。卽十六洞天第六洞也。卽茆司命所治也。羣峯崢嶸。碧障合沓。磨霄淩漢。因蒸雲起霧。桑迸芳瑤。花間發。光彩輝燭。四時如春。鳳翔神鸞棲於其上。丰孤文豹隱於其中。南馳縉雲。北接四明。東拒溟滶。西通剡川。又多產檉松桂垂珠積翠於重巖聖光靈芝吐耀於幽谷。至於巖煙匿景。匪從與五嶽爭雄。考異搜奇自可引三山爲正爰泊。晉宗至於梁陳咸以日中星﹝後／﹝焉﹣正﹞﹣﹝烈﹣列﹞﹢一﹞望秩玆山藏壁獻琛率爲常興。枹朴子內篇云。凡諸小山不堪作神丹金液。皆有木石之精。千歲老魅能壞人藥。惟嵩鎭少失縉雲羅浮。大小臺比諸山。正神居處。助人爲福。可以修眞。練藥臺矣。天臺觀在唐興縣北十八里。洞柏山西南瀑布巖下。舊圖經云。吳主孫權爲葛仙公所創。最居形勝。北松王眞君。壇東北連丹霞洞。西北拋翠屏巖。故孫興公天臺山賦云。榑壁立之翠屏卽此巖也。仙壇與翠屏巖聳空斗峙瀑布迸流落落西崖間。可千餘丈。狀素霓垂天。飛帛觸地。孫興公賦云。瀑布飛流。以界道卽此處是也。騰波濆沫近驚翻云。鼓怒浪雷遙聞神悅瀑布南流。百餘步與靈溪相合。流注縣大溪。入於臨海郡也。觀中流引瀑水縈繞廊院。灌注池沼。苛芰芬芳蘿竹交暯。遊者忘歸。勝槪之極也。觀東一百五十步。先有故柳史君宅。號曰。紫霄山居。南矚蒼嶺。北接紫霄。峯左右皆烈小山。邐迆爲勢。東北連丹霞洞。洞有葛仙公練丹之初所也。宅中多植靈苑翠檉修笙。其卉曲池環沼。藥院丹鑪。斯亦煉化之奇景也。柳君名泌。憲宗十三年自復州石門山。詔徵授臺州刺史。不至郡便山。山下領務備藥後渾家於丹霞洞隱仙也。自天臺觀。西去瀑布寺一里。宋元嘉年中。沙門法順所興立。近瀑布下。因以爲名寺。北一里有巖。髙百丈名百丈巖。巖下靈溪。孫興公賦。過靈溪而一灌疏煩憲於心﹝巨﹣匚﹞﹫一﹞／﹝工﹡幾﹞／木﹞寺引溪水經廚中。過還繞廊院。寺南九峯山。山髙百餘丈。周回六里。亦天臺有派幹也。舊名九壠山。天寶六載攺爲九峯山。昔王逸少與支遁林。常登此山。以爲勝矚也。自天臺觀。北路上桐柏觀一十二里。皆懸崖磴道盤折而上。皆長松狹路。至於桐柏洞門。故賦云。蘇萋萋纖艸蔭落落之長松。卽此地也。自洞門一小嶺可二里。乃至觀處倚小松嶺。嶺前豁然平陸數傾。四面持起。峯巒有若郛郭。乃神眞之所休憩。巢許之所欽。自非噏沈淩霄漢。夢龜鶴之夭促。與天地而長久者何以居焉。昔褚先生修道之所。又徐法師亦於此立道房。﹝〦／﹝刀﹡了﹡﹝畱﹣刀﹣田﹞／二﹞合號曰。隱眞之中峯觀前有田傾余。東有溪曰淸溪。溪注田。西經三井飛流瀑布。凡是遊客但睹景奇物異。恍然似升玄都至京者矣。觀卽唐睿宗景龍二年。爲白雲先生所置。白先生乃司馬天師也。名子徵。字承禎。河內溫人。事載在碑中。先生初入花頂峯。遇王義之。入山學業。先生過筆法付義之。子欲學書。好聽吾語。夫受筆法。與俗不同。須靜其心後澄其心。思暮在功書筋骨附近气力。又須圴停。握管與握至無殊下筆。與投峯不別。莫誇端正。但取堅彊筋力。若成自然端正。東邊石室。子莫頻過盡。是異獸精靈也。向余邊受業。凡人到彼必傷緣。殘吾命。汝將來料伊不敢。西邊石室甚是淸閒。案硯俱全。詩書並足。松花仙果可給。朝餐石茗香泉堪充。暮飲閒玩水自散情。懷悶卽淩峯。莫思閒事。義之旣蒙處分。豈敢有違。一登石室二載不虧。夜則望月臨池。朝則投云握管。澄濾其。思暮在功書。淸靜其心神。志求筆法。光回影轉節。勿頻移日就月。將便經年載。義之第一年學書。似蛇驚春蟄。魚躍寒泉。筆下龍飛行間蝶舞。𨿽未殊妙。早以驚羣。至第二年學書。似鶴度春林。雲飛玉間。筆含五彩。墨點如龜。箸骨相連。似垂金鎖。至第三年學書。將爲是妙也。遂書得數紙來。先生再拜。展於案上。一見凜然作色。髙聲謂責義之曰。子之書法全未有功。箸骨俱少。气力全無。作此書格。豈成文字。但且學書。有命卽至仙堂。無事不勞相訪。義之唱喏。卽歸書堂。後又得三年功書成矣。先生乃贊義之曰。念汝書迹異世不同。淡處不淡。濃處不濃。得之者罕有。見之者難逢。進一字千金重賞獻一字萬戶封侯。再贊曰。眾木中松。羣山中峯。靈鶴中衝。五嶽中嵩。吾令歸俗。汝向九霄紅。汝歸於世界。如鶴出籠。別後有心相顧。時時遙望白雲中。先生初入天臺後。睿宗皇帝詔復桐柏舊額。請先生居之。其降敕書曰。吳朝葛仙公廢桐柏。觀在天臺山。如聞始丰縣人。斫伐松竹。毀廢壇場。多有穢觸。頻致死已。仰州縣官與司馬練師相知。於天臺山中。僻方封取四十里。以爲禽獸艸木長生之福地。置一觀仍還舊額。初構天尊堂。有五云其上三。而良吏書之。以記祥也。天寶六載郡守賈公長源。及玄靜先生李君。名含光卽天師弟子。亦玄宗師慶立碑。太史雀尙制文翰林學士翰林學士韓擇木書。玄宗皇帝親書其碑額。觀南一里有石壇。一級以磚石雜砌。方廣三十二丈。按法輪經。卽太極三眞人下降。援葛仙公修道於天臺山。感降上眞於此壇也。仙公眞經並義注之所也。事迹具在本起傳中。此不備載。壇西南下。石上有隸書。刻記之日。誥使徐公醮壇授仙公經。眞人自稱姓徐名來勒。字則未詳何人也。壇前有塘。名日降眞塘。塘多植荷荇之類。自塘南一里至洞門。門外西南一里餘。至王眞君壇。眞君卽桐柏眞人也。有小殿卽眞君儀像儼焉。開元初玄宗創立之。度道士七人灑掃也。殿前有石泉名曰醴泉。南三步新立上眞亭子。臨萬仞坐觀千里。遊者登之坐眺平陸。按正壇在眞君殿西北二十步。有石壇方廣四丈八尺一級。甃以古磚。今州縣祈請水旱。皆於此壇。殿東二十步。又有古八角壇。自殿西北下山三百步。卽至三井。一井今闉塞。俗傳云。曾有尼師。洗手觸之。一且自塞。二井其深不惻。並自然天﹝醫﹣酉﹢金﹞。嘗有好事者。投綸於其間。繪綸盡而不及底。或云。通海。或云。海服。未可詳也。其春夏時每雨將降。則潨流灌激湓湧雷吼。有若﹝虫﹡矢﹞螭潛隱之鼓怒也。其間遊者見之。莫不神駭瞻栗。邑中有水旱。令長每歲記情誠祈於晴雨。無不響應。亦是國家投龍壁醮祭祈福之所。髙宗永淳二年投龍於此。玄宗開元二十五年。詔令太當卿修禮儀使韋諂。賫金龍白壁投於井。寶歷元年。主上遣中使王士岌道門威儀趙常盈。太淸宮大徳阮幽閒翰林待詔祿通玄。五月十三日到山。於天臺觀。設醮許往三井。投龍壁也。自三井西上一峯約二里。有僧院名佛窟院。今道元觀是也。前枕翠屏巖。北連桐柏大山。翠屏巖與仙壇俠徑。瀑布雙峙霄降半隱云表。巖上有亭子極眺平陸。此處並爲殊景也。自桐柏觀西北行七里。乃至瓊臺中天以懸居。自百丈巖無上瓊。瓊臺路皆水石深。險不可登涉。事須登仙壇。取桐柏路方可得到。卽平視瓊臺。而下望雙闕。而遊者多怪瓊臺不在中天。雙闕不出云表。猶在山上觀之然也。若目下仰視。則瓊臺不啻中天。雙闕五里俠雲溪而行。翠壁萬仞森倚相向。奇花秀檉牙發芳﹝卄／桑﹞珍禽云獸。造楊淸音。余曾尋瓊臺下雲溪溯流。北行三十里。或潺湲淺漱。其平則三里五里。或潭洞院杳。其深則千丈萬丈。怪石﹝崁﹣土﹢音﹞﹝山／﹝﹖﹡ㄆ﹞。水色明鮮。歷歷見底。纖鱗莫隱。造之者不覺忘歸。非神仙之窟宅。曷能若斯桐柏。東北五里有華林山居。水石淸秀靈寂之境也﹝長慶初道士陳宗言修眞之所﹞自觀北上一峯。可五里有方﹝瀛﹣女﹢羊﹞山居。上有平地。傾余前有池塘廣數敏畝。塘中有小洲島焉。有苛芰前眺望蒼岑。後聳云。蓋卽後峯名也。西接瓊臺東近華林。卽靈府。長慶元年定室於此。是天臺第二重。自方﹝瀛﹣女﹢羊﹞上七里。有玉霄山居。平地傾餘四山回合。又邃若洞天也。卽天臺第三重。自玉霄東南行三里。有雙石澗列爲髙門。可百餘仞。因呼爲石門。桐柏觀北亦有上華頂路。路深邃梗澀。遊人罕。逢此行多取國淸路上。自天臺觀西行十五里。有白巖寺。寺去縣三十里。宋末有僧普遼所見精舍。自天臺觀東行一十五里。有赤城山。山髙三百丈。周回七里。卽天臺南門也。古今卽是於國家醮祭之所。其山積石石色赩然如朝霞。望之如雉堞。故名赤城。亦名燒山。故賦云。赤城霞起以建標。卽此山也。半山有飛霞寺。卽是梁嶽王母爲居此寺也。今則廢矣。山下有石室。道士居之。其中山趾有寺。曰中巖寺。卽是西國髙僧白道猷所立也。國淸寺在縣北十里。皆長松夾道至於寺。寺卽隋煬帝開皇十八年。爲智顗禪師所創也。寺有五峯。一八桂峯。二映霞峯。三靈芝峯。四靈禽峯。五祥雲峯。雙澗回抱天下四絕寺。國淸第一絕也。寺上方兜率臺。臺東有石壇。中有泉。昔普明禪師將錫杖琢開。名錫杖泉。自國淸寺。東北一十五里。有禪林寺。寺本智顗禪師修禪於此也。以貞元四年。使牒移黃巖縣廢禪林寺額。來易於道場之名。寺東一十五里有香鑪峯。甚髙險。峯上多有香柏檉桂之木相連。有宴坐峯。其峯可髙百餘丈。是智者大師降魔峯。後有神人送石屏峯於大師背後。至今存焉。峯下有龍潭。周回一里。下注螺溪亦出縣大溪耳。寺西北上十里至陳田﹝昔有神人於此開田供智者大師朝種暮收﹞自陳田可五里西入。一源甚平坦。號曰白砂。有僧居之。禪林寺西北上二十五里。乃至歇亭。卽平昌孟公簡廉察浙東北一十里。乃至至靈墟令來。是智者禪院。卽白雲先生所居之處也。先生早歲從道始居。嵩華猶雜。以風塵不任幽賞。乃東入臺嶽。雅愜素尙遂此建修眞之所。眞詔云。天臺山中有不死之卿。成禪之靈墟。常有黃雲﹝雨／復﹞之。此則其地也。故建思眞之堂。兼號黃雲堂。堂有小澗。南有崗。其勢回合。崗前有平地。立壇一級。用石甃之。名白玄神。故先生靈墟頌云。堂號黃雲以眞气。壇名玄神。仰窺淸景。東爲練刑之室。吸引所居。南爲鳳軫之臺。以吟風奏暢。西爲朝神靜開啟祈依。北日龍章之閣。以瞻云副墨。卑而不陋可待風雨。怙而不丰可全﹝止／虛﹞。白壇前十步。有大溪。發源華頂東南。流寧海界。又堂西十步有泉。其色味甘可以愈疾。中間平地立別院。營大丹鑪。修劍鏡。並皆克就。長松十株。修竹數傾。皆天師手植。頻有詔。命先生皆不就。至睿宗景云二年。今兄承禕就山邀迓。詔書曰。練師徳超河上。道邁浮近。髙遊碧落之庭。獨步淸源源境。朕初臨寶位。久藉微猷。𨿽非堯舜。丕圖翹心嚙缺軒轅禦歷遙想崆峒緬。惟彼懷寧妨此。顧朝欽夕佇。迹滯心飛欲遣使者迎。或慮煉師驚懼故。令承禕往詔。願與同來披﹝屍﹫未﹞﹡又﹞不遙無先此慮。先生無詔至京。帝問以理身以淸髙。爲貴理國則如何。先師對日。國猶身也。身猶國也。老君曰。遊心於談。合气於漢。順物自然。而無私也。而天下治也。易曰。大人與天地合。其徳是知。天不言而信。不爲而成。無爲之理家之道也。帝嘆曰。廣成之言何以加此。請歸山。帝賜寶琴一張。及霞紋。帔中朝屬詞之士贈詩百餘人。帝遂置桐柏觀。諸先生居之。自靈墟南出二十里。有小莊在歡溪也。梁髙士顧歡曾居此。是名歡溪也。自歇亭西行弦澗一十五里。至石橋。頭有小亭子。石橋色皆淸。長七丈。南頭闊七尺。北頭闊二尺。龍形龜背。架萬仞之﹝豁／土﹞。上有兩澗。合流從橋下過。泄爲瀑布。西流出剡縣界。從下仰視。若晴虹之飲澗。橋勢崟峭。水聲崩落。時有過者目眩心悸。今遊人所見者正是北橋也。是羅漢所居之所也。意爲卽小者則不知。大者復在何處。蓋神仙冥隱。非常人所睹。從此橋沿澗行一十五里。又有一石橋。中斷號爲斷橋也。自歇亭北上二十里。上華頂峯北天臺山極髙處也。常爲雲霧霾翳。少有晴朗之時。其髙霖微。似寒先云幽澗凝訝經夏不消。若遇晴時。則朝觀日之所。設圖經云。白雲先生從靈墟至華頂兩處。從來朝謁不絕。其上造天尊堂。並左右二室開竇以延日月。朝餐其光﹝醫﹣酉﹢金﹞龕以貯雲霧。夕吸其气堂前立壇三級。堂內有石像。石磬上有鐵香鑪並鐘。北壇久爲荒榛近亦修開也。堂東一十步。有甘泉。先生住經二十八載。頻奉敕詔。先生多不就。有表云。俗人貞隱猶許髙棲。道士修眞理宜遜遠。又詔云。𨿽阻彼懷宜從此旨請﹝米﹡斤﹞來表無或二三。開元十一年玄宗皇帝追入內。先生辭歸。帝以天臺幽遠難以迎請。遂於上屋山選形勝。特置陽臺觀居之。合靈墟華頂。無復堂宇。惟餘松竹。天气晴望。見海水碧色。朕然與天同光。若淸眞之儔。則三山十洲仿佛而睹。云佩風笙條忽而聞。自華頂北直下甚險阻。千崖萬﹝豁／土﹞千霖復澗。猿猱騰翥靈只憑托非人迹所及。又去天臺北門。在剡縣金靈觀。觀前有香鑪峯。峯下有小穴。可以窺之。則莫窮於深淺。自天臺山西北有一峯。孤秀回拔與天臺相對。曰天姥峯。峯下臨剡縣路。仰望宛在天表。舊屬臨海郡。令隸會稽。又有大唾小唾二峯。去天姥唾爲谷。天姥峯有石橋。以天臺相連。石壁上有刊字科斗文。亦髙邈不可尋覓矣。月醮者聞笳簫鼓之聲。宋元嘉中。臺遣盡工匠寫山狀於圓扇。以標﹝柩﹣久﹢﹝廠﹫臾﹞靈異。卽夏禹時劉阮二人采藥遇仙之所也。古之剡人劉曰成阮肇入山遇仙於此。其事亦具在本傳。又按。仙經云。此山有石橋。一所現二所不知其處。又云。多散仙人遇得橋卽與相見。以此言之。卽靈仙之橋也。非今常人見者。自非精誠玄達阻絕相偶。眞仙亦不可得見。橋亦安可睹之。至於寄禽異獸千狀萬類不可稱記。靈葩仙艸潛產谷中。莫能名之。而五芝耀彩非眞不遇。建木匿影。豈凡所觀。靈府以元和十年自衝嶽移居臺嶺。定室方﹝瀛﹣女﹢羊﹞。至寶歷初歲已逾爾閏修眞之暇。聊采經誥以述斯記。用彰靈焉。

天臺山記一卷

直齋書錄解題

天臺山記一卷

唐道士徐靈府撰。元和中人也。余假守臨海就使本道。嘉熙丙申十月解郡符趨會稽治所道過之。銳欲往遊。會大雪不果。攺轅由驛道至。今以爲恨。偶見此記錄之以寄臥遊之意。

