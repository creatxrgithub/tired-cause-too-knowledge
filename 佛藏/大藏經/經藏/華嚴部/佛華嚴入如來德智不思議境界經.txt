佛華嚴入如來徳智不思議境界經

隋闍那崛多譯

佛華嚴入如來徳智不思議境界經卷上

隋天竺三藏闍那崛多譯

如是我聞。一時婆伽婆。遊摩伽陀國法阿蘭拏處菩提場上普光堂中。大福聚集。妙喜所生。普無毀處。功徳無量。蓮華藏師子座中坐。平等證覺﹝一﹞善淨覺者﹝二﹞無有二行﹝三﹞遊佛所遊﹝四﹞得至諸佛平等﹝五﹞到無障處﹝六﹞不退轉法﹝七﹞無遮行處﹝八﹞不捨無邊諸佛所作﹝九﹞住不思處﹝十﹞向無相法﹝十一﹞三世平等所生﹝十二﹞其身徧諸世界﹝十三﹞諸法智中無有疑惑﹝十四﹞於諸所行具足覺慧﹝十五﹞諸法智中不爲慮難﹝十六﹞無分別身﹝十七﹞受諸菩薩智﹝十八﹞得至無二佛行最勝彼岸﹝十九﹞盡到無差別如來解脫智﹝二十﹞順到無邊無中佛地平等﹝二十一﹞法界最極﹝二十二﹞虛空界究竟﹝二十三﹞無後際盡﹝二十四﹞於諸劫數常轉法輪身不休息﹝二十五﹞共六十二百千比丘彼謂奢利弗多囉﹝隋云鸜鵒子舊名舍利弗者一﹞摩訶毛伽利耶夜那﹝舊名大目揵連者二﹞摩訶迦葉簸﹝三﹞阿泥畱馱﹝四﹞修浮帝﹝隋云善實舊名須菩提者五﹞迦底耶夜那﹝舊名迦旃延者六﹞摩訶劫譬那﹝舊名劫賓那者七﹞黎婆多﹝八﹞難陀﹝九﹞那提迦葉簸﹝十﹞伽耶迦葉簸﹝十一﹞富囉拏迷低黎夜尼弗多囉﹝隋云滿慈子舊名富樓那者十二﹞伽傍簸帝﹝隋云牛主舊名憍梵波提者十三﹞周稚般他迦﹝隋云髻道舊名周利槃陀者十四﹞達囉獘夜摩羅弗多囉﹝隋云物力士子舊名沓婆摩羅子者十五﹞佉馱囉婆那迦﹝十六﹞專陀﹝十七﹞摩訶俱絺羅﹝十八﹞囉侯羅﹝十九﹞阿難陀﹝二十﹞如是爲首。有六十二百千比丘。皆遊一法。等入境界。皆入諸法自性行。皆無所住虛空境界。皆遊無所依處。皆已離諸煩惱障蓋所起。皆已入諸如來法界光明行。皆平等入一法。皆向普智。皆於普智道無有休息。皆說普智智無有退意。皆已得至別智智觀最勝彼岸。皆從方便境界行處所生。復共六十百千比丘尼。摩訶缽囉闍簸帝比丘尼。耶輸陀囉比丘尼爲首。皆善集白法。皆近普智智。皆入普智光明行。皆於明法。如是善通諸法無相。如是下入諸法實際。如是順到諸法不生不滅無有助對。如是信解。皆安住不思解脫三摩地。皆隨化度眾生。如無功用無分別色身形類威儀示現。

復與大菩薩眾。有十佛土不可說俱致那由多百千微塵等菩薩摩訶薩。彼謂普賢菩薩摩訶薩。普日菩薩。普化菩薩。普智菩薩。普眼菩薩。普光菩薩。普明菩薩。普照菩薩。普幢菩薩。普意菩薩摩訶薩。大速行菩薩。大速持菩薩。大遊戲菩薩。大遊戲王菩薩。大精進勇步菩薩。大勇步健菩薩。大頻申菩薩。大頻申力菩薩。大眾主菩薩。平等光明月菩薩。法無垢月菩薩。顯赫月菩薩。震聲月菩薩。放光月菩薩摩訶薩。梵音菩薩。梵主雷音菩薩。地鳴音菩薩。諸音分勝音菩薩摩訶薩。普孕菩薩。普無垢孕菩薩。功徳孕菩薩。顯赫孕菩薩。寶孕菩薩。月孕菩薩。日孕菩薩。熾然孕菩薩。蓮華孕菩薩摩訶薩。意菩薩。大意菩薩。勝意菩薩。震聲意菩薩。上意菩薩。妙意菩薩。增長意菩薩。無邊意菩薩。廣意菩薩。覺意菩薩。無盡意菩薩。海意菩薩摩訶薩。迷畱燈菩薩。法炬燈菩薩。諸方徧燈菩薩。普燈菩薩。滅諸闇燈菩薩。諸趣明燈菩薩。一向照燈菩薩。月燈菩薩。日燈菩薩摩訶薩。曼殊屍利童子菩薩。觀世音菩薩。大勢至菩薩。金剛孕菩薩。功徳孕菩薩。捨惡道菩薩。藥王菩薩。藥上菩薩。支帝神廟雷音菩薩。蓮華手菩薩。日光菩薩。離塵勇步菩薩。金剛意菩薩。閉塞諸蓋菩薩。降伏摩囉菩薩。寶髻菩薩。十百光明火熾然菩薩。大降伏摩囉菩薩。難出現菩薩。難降伏菩薩。入度菩薩。難稱事意菩薩。幹竭惡趣菩薩。慈者菩薩摩訶薩。如是爲首。十佛土不可說俱致那由多百千微塵等菩薩摩訶薩。皆是一生補處。各異世界來集。善安立菩薩。欲令成熟思惟方便行。化度諸眾生界。欲令成熟﹝一﹞皆徧諸世界思惟行智徧入﹝二﹞皆思惟善觀察涅槃地境界智﹝三﹞善攝眾生界斷諸戲論及斷行取﹝四﹞皆善住入無邊中法行﹝五﹞皆思惟善觀察眾生業報不失不得﹝六﹞皆思惟善觀察眾生界信根發起方便最勝﹝七﹞皆善平等持過去未來現在諸如來所說義句味受持智﹝八﹞皆善住入世間出世間無邊中法行﹝九﹞皆善觀察有爲無爲三世過量法行﹝十﹞皆次第無間得游過去未來現在諸如來智場相﹝十一﹞皆於心剎那心剎那間善示現墮沒出生出家苦行方便詣菩提場降伏摩囉證覺菩提轉法輪大涅槃﹝十二﹞皆不離諸眾生令其發心證覺菩提﹝十三﹞皆入一眾生心攀緣善順到無餘諸眾生心攀緣﹝十四﹞皆於自然地不動菩薩身﹝十五﹞皆得普智地不退轉行﹝十六﹞皆入菩薩所作力不休息無作智行﹝十七﹞皆善住持一眾生所作無邊劫行﹝十八﹞皆善入不錯謬轉法輪安住諸世間化度界﹝十九﹞皆具足過去未來現在諸如來淨處受行力勝願﹝二十﹞皆具足普賢行願殊勝淨信﹝二十一﹞皆詣諸佛出處善能勸請﹝二十二﹞皆善持諸如來法教﹝二十三﹞皆作不斷諸佛種姓﹝二十四﹞皆於無佛世界示現佛出﹝二十五﹞皆能淸淨濁染世界﹝二十六﹞皆滅諸菩薩業障﹝二十七﹞皆已入無礙法界﹝二十八﹞皆具足虛空界量法﹝二十九﹞皆具足法界無礙平等﹝三十﹞皆具足實際法界平等﹝三十一﹞皆信解威儀業所起報﹝三十二﹞皆信解如因所起果﹝三十三﹞皆具足印別印起諸法平等智﹝三十四﹞皆具足影像水月法平等﹝三十五﹞皆具足覺諸法響等音鳴﹝三十六﹞皆安住不思解脫三摩地﹝三十七﹞遊戲首楞伽摩三摩地﹝三十八﹞皆安住無邊佛身色成就出生陀羅尼﹝三十九﹞皆善於一毛道現諸世界﹝四十依梵本此間有三句與前二十二十一二十二等三句次第相似故不重出﹞皆於一毛道中十方善能示現墮沒出生出家苦行方便詣菩提場示現降伏摩囉證覺菩提轉法輪大涅槃﹝四十一﹞皆具足以一加趺十方諸世界徧滿智﹝四十二﹞皆善示現諸土瓔珞具於一土中﹝四十三﹞皆善示現一土瓔珞具於諸土中﹝四十四﹞皆善示現滿十方世界諸如來眾於一如來眾中﹝四十五﹞善示現一如來眾於十方諸世界諸如來眾中﹝四十六﹞善示現諸眾生身﹝四十七﹞善示現諸佛身入一佛身﹝四十八﹞善示現一佛身入諸佛身﹝四十九﹞善示現諸方諸世界入自身中﹝五十﹞善示現諸三世眾生身於一眾生﹝五十一﹞皆善示現過去世入未來世未來世入過去世過去世入現在世現在世入過去世過去世入未來世﹝五十二﹞皆善以一身入三摩地於無量無數身起﹝五十三﹞善以無量無數身入三摩地於一身起﹝五十四﹞皆善示現諸身譬諭證覺菩提﹝五十五﹞皆善示現諸眾生身於一眾生身中﹝五十六﹞善示現一眾生身於諸眾生身中﹝五十七﹞善示現諸佛身於一佛身中﹝五十八﹞善示現一佛身於諸佛身中﹝五十九﹞善示現諸眾生身卽是法身﹝六十﹞皆善示現諸土莊嚴具於一土中﹝六十一﹞善示現一土莊嚴具於諸土中﹝六十二﹞善納十方諸世界於一毛孔中﹝六十三﹞皆善示現諸佛證覺菩提願力智令諸眾生證覺﹝六十四﹞皆徧十方世界隨所成就眾生隨所化度如無上正覺善能示現﹝六十五﹞皆善示現於諸劫數一一世界中菩薩行行身不休息﹝六十六﹞皆於一心生時。徧十方諸世界一一世界中。諸眾生若卵生若胎生若濕生若化生。若有色若無色。若有想若無想。若二足若四足若多足。若天龍夜叉。揵闥婆。阿修囉。伽畱荼。緊那囉。摩睺囉伽。捨迦囉。婆囉訶摩。盧迦波羅。人非人等。隨所成熟化度。如是無功用無分別作威儀行入其住處善能示現﹝六十七﹞皆於一微塵中善納無量無數不可稱不可量不可說世界而心不逼惱﹝六十八﹞皆善以無量無數不可思不可稱不可量不可說不可說劫。於一牟侯利位時住持﹝六十九﹞善以一牟侯利位時。於無量無數不可思不可稱不可量不可說不可說劫住持﹝七十﹞皆隨眾生所成熟行。如是無功用無分別色身形類威儀善能示現。如是及余無量無數俱致那由多百千功徳具足。菩薩摩訶薩。

復有無量無數不可思不可稱不可量不可說天龍夜叉。揵達婆阿修囉。伽畱荼緊那囉。摩睺囉伽。捨迦囉。婆囉訶摩。護世等。各從種種佛土。來集此世界中。百俱致四大王身天。一一大多眷屬圍繞。詣向佛所。爲欲禮覲供養親事聽法。

復有百俱致捨迦囉。百俱致修夜摩天王。百俱致兜率多天王。百俱致善化天王。百俱致他化自在天王。一一天王大多眷屬圍繞。詣向佛所。爲欲禮覲供養親事聽法。

復有俱致摩囉身天。商主前行詣向佛所。爲欲禮覲供養親事聽法。

復有百俱致婆囉訶摩。百俱致大婆囉訶摩。百俱致少光。百俱致無量光。百俱致光音。百俱致少淨。百俱致無量淨。百俱致徧淨。百俱致廣果。百俱致善現。百俱致大廣。百俱致大熾。百俱致究竟諸天。一一婆囉訶摩。大多眷屬圍繞。詣向佛所。爲欲禮覲供養親事聽法。

百俱致淨居身天。大自在天子前行詣向佛所。爲欲禮覲供養親事聽法。百俱致龍主。百俱致夜叉主。百俱致揵闥婆主。百俱致阿修囉主。百俱致伽畱荼主。百俱致緊那囉主。百俱致摩睺囉伽主。一一大多眷屬圍繞。詣向佛所。爲欲禮覲供養親事聽法。

復有無量無數人非人等。詣向佛所。爲欲禮覲供養親事聽法。

復有多俱致那由多百千優波娑迦優波斯迦。詣向佛所。爲欲禮覲供養親事聽法。

復有諸藥艸樹林天等。迷畱大迷畱。目眞鄰陀大目眞鄰陀。雪山輪山等。諸山天。詣向佛所。爲欲禮覲供養親事聽法。

復有海大海。河池陂天等。詣向佛所。爲欲禮覲供養親事聽法。

復有村城國王所治處天等。詣向佛所。爲欲禮覲供養親事聽法。

復有龍夜叉。揵闥婆阿修囉。伽畱荼緊那囉。摩睺囉伽宮中所有天等。詣向佛所。爲欲禮覲供養親事聽法。以佛神力故。眾生無有逼惱。

復有百俱致月。百俱致日。百俱致海。一一大多眷屬圍繞詣向佛所。爲欲禮覲供養親事聽法。

復有龍王。名阿那婆怛簸多。大眷屬圍繞。詣向佛所。爲欲禮覲供養親事聽法。

爾時世尊。光明顯熾。映蔽諸眾。如彼白助月輪。於十五日。云网放脫。光明顯熾。映蔽諸星宿輪。如是如是。世尊亦然。映蔽諸捨迦囉。婆囉訶摩。護世等光明顯熾。如修迷畱山王光明顯熾。功徳顯熾住不動身不戰不喘。

爾時曼殊屍利童眞。告遮塞諸蓋菩薩言。佛子。此如來。住不動身不戰不喘。如是語已。遮塞諸蓋菩薩摩訶薩。告曼殊屍利童眞言。曼殊屍利。此如來於此眾中。或有天人。知其從家而出欲向出家。或有知其住苦行處。於此眾中。或有知其詣菩提場。或有坐菩提場於此眾中。或有無量無數摩囉眾圍繞。或有知其破壞摩囉。無量無數天龍夜叉。揵闥婆阿修囉。伽畱荼。緊那囉。摩睺囉伽。捨迦囉。婆囉訶摩。盧迦波囉等。欲助與力。勝勝大商主。或有知其證覺已捨迦囉勸請。或有婆囉訶摩。或有知此眾中盧迦波羅勸請世尊。或有知世尊爲我等說陀那。此眾中。或有知世尊爲我等說尸羅。或有說忍。或有說精進。或有說思惟定。或有知世尊爲我等說缽囉闍若波囉蜜。或有說方便。或有知世尊爲我等說願。或有說力。或有說闍若那。或有知世尊爲我等說聲聞乘。或有說獨覺乘。或有說大乘。或有知世尊爲我等說生畜生法。或有生餓鬼。或有知世尊爲我等說生閻摩世法。或有知世尊爲我等說生四大王天宮法。或有生三十三天。或有知世尊爲我等說生夜摩天宮法。或有知世尊爲我等說生兜率天宮法。或有生化天宮。或有生他化自在天宮。或有生摩囉天宮。或有知世尊爲我等說生婆囉訶摩天宮法。或有生人。或有此眾中知世尊爲我等說當得轉輪王。曼殊屍利。或有此眾中知如來髙二尋。或有髙一俱嚧捨。或有髙二俱嚧捨。或有髙半逾闍那。或有知如來身髙二逾闍那。或有知如來身十逾闍那。或有此眾中知如來身千逾闍那。或有知如來身十二十三十四十五十百千逾闍那。或有知如來身八十四百千逾闍那。或有此眾中知如來身過百千數逾闍那。或有見金色。或有鞞琉璃夜摩尼寶色。或有因陀囉靑摩尼寶色。或有大靑摩尼寶色。或有火光摩尼寶色。或有波頭摩染摩尼寶色。或有知如來身捨迦囉毗楞伽那摩尼寶色。或有金剛光摩尼寶色。或有諸天光摩尼寶色。或有日月光摩尼寶色。或有水光摩尼寶色。或有知如來頗致迦摩尼寶色。或有自在王摩尼寶色。或有諸光最上摩尼寶色。或有師子須摩尼寶色。或有師子幢上摩尼寶色。或有海住持淨莊嚴普炎光摩尼寶色。曼殊屍利。或有此眾中知如來如意摩尼寶色。曼殊屍利。所有如是色威儀住。得化度眾生。曼殊屍利。彼眾生見如來彼彼如是色威儀住。曼殊屍利。所有說法得成熟眾生。彼等眾生。知如來如是說法。曼殊屍利。所有修行。令諸眾生入如來教得受化度。彼眾生知如來住彼彼行。

曼殊屍利。若於東方無量無數不可思不可稱不可量不可說諸世界悉滿。天龍夜叉揵闥婆阿修囉。伽畱荼。緊那囉。摩睺囉伽。捨伽囉。婆囉訶摩。護世。人非人等。如東方。如是南方西方北方。東南方西南方西北方。如是東北方。上方下方。無量無數不可思不可稱不可量不可說諸世界悉滿。天龍夜叉。揵闥婆。阿修囉。伽畱荼。緊那囉。摩睺囉伽。捨迦囉。婆囉訶摩。護世。人非人等。譬如竹林甘蔗林。胡麻林。曼殊屍利。若諸眾生。見如來已得化度者。彼諸眾生。在如來前一尋量住。而見如來所有所有色威儀住。彼等眾生得化度者。眾生見如來在前彼彼色威儀住。曼殊屍利。所有說法已令彼眾生當得成熟。彼彼當聞如是說法。曼殊屍利。所有修行。令彼眾生入如來教。當得成熟彼彼修行。如來當住如來諸所作事無功用無分別。而自回轉。曼殊屍利。譬如白助月輪於半夜時。閻浮地鞞波諸眾生各各知月輪在前。而月輪亦無分別無異分別。如是我於眾生前住。欲令眾生知我月輪。曼殊屍利。然月輪無功用無分別。故此如是色事轉。以不共法故。如是如是。

佛華嚴入如來徳智不思議境界經卷上

佛華嚴入如來徳智不思議境界經卷下

隋天竺三藏闍那崛多譯

曼殊屍利。如來應正徧知。在於眾中。彼諸眾生。皆見如來在其前住。如來亦無分別無異分別。如是我於眾生前住。欲令眾生知我如來在其前住。然隨所化度眾生。彼知如來在其前住。何以故。不共法相應故。曼殊屍利。譬如諸眾生隨下中上業熟力。還有下中上諸行。爲眾生出生。而諸行亦無分別無異分別。然復無功用無分別故。諸行下中上事。自然回轉如是如是。曼殊屍利。如來應正徧知。隨眾生下中上業熟力。還有下中上。如來爲眾生見。曼殊屍利。如來亦無分別無異分別。然無功用無分別故。如來如是事轉。曼殊屍利。譬如眞頗致迦摩尼寶隨衣種種故有種種色。曼殊屍利。若頗致迦摩尼寶。置黃衣上。頗致迦摩尼寶卽作黃色。若置赤衣上。頗致迦摩尼寶卽作赤色。若置靑衣上。頗致迦摩尼寶卽作靑色。如是置何似何似色上。還作如是色。曼殊屍利。頗致迦摩尼寶。亦無分別無異分別。如是如是。曼殊屍利。如來隨眾生色。作種種色。曼殊屍利。若眾生以金色如來身現。而得化度者。彼等當見金色如來身。若眾生以鞞琉璃夜摩尼寶色。得化度者。彼等當見鞞琉璃夜摩尼寶色。若眾生以眞珠色。得化度者。彼等當見如來眞珠色。若眾生以天帝靑摩尼寶色。得化度者。彼等當見如來天帝靑摩尼寶色。曼殊屍利。若眾生以大靑摩尼寶色。得化度者。彼等當見如來大靑摩尼寶色。若眾生以諸光選擇上摩尼寶色。得化度者。彼等當見如來諸光選擇摩尼寶色。若眾生以海住持淨莊嚴普炎光摩尼寶色。得化度者。彼等當見如來海住持淨莊嚴普炎光摩尼寶色。若眾生以師子須摩尼寶色。得化度者。彼等當見如來師子須摩尼寶色。若眾生以師子幢上摩尼寶色。得化度者。彼等當見如來師子幢上摩尼寶色。曼殊屍利。若眾生以電燈摩尼寶色。得化度者。彼等當見如來電燈摩尼寶色。若眾生以水淨摩尼寶色。得化度者。彼等當見如來水淨摩尼寶色。曼殊屍利。如是若以婆囉訶摩捨迦囉護世等色。得化度者。彼等當見如來婆囉訶摩捨迦囉護世等色。乃至那囉迦畜生餓鬼閻魔世所生中。若彼色類所生眾生。隨以何等色身色威儀。得化度者。彼等當見如來如是色身色威儀。如是卵生胎生濕生化生。色無色想無想。非想非非想。隨以何等色身色威儀。得化度者。彼等當見如來如是色身色威儀。而如來亦無分別無異分別。欲令此等眾生見我金色。莫見鞞琉璃夜色。此等眾生見我鞞琉璃夜色。莫見天帝靑摩尼寶色。此等眾生見我天帝靑摩尼寶色。莫見大靑摩尼寶色。此等眾生見我大靑摩尼寶色。莫見諸光選擇摩尼寶色。此等眾生見我諸光選擇摩尼寶色。莫見自在王摩尼寶色。此等眾生見我自在王摩尼寶色。莫見海住持淨莊嚴普炎光摩尼寶色。此等眾生見我海住持淨莊嚴普炎光摩尼寶色。莫見師子須摩尼寶色。此等眾生見我師子須摩尼寶色。莫見師子幢上摩尼寶色。如是諸處如來亦無分別無異分別。然無功用無分別故。如是等色所作事轉。曼殊屍利。譬如自在王摩尼寶所生處。彼處不生鐵若鐵作具。曼殊屍利。其自在王。無分別念彼亦不如是念。我所生處。彼處莫生鐵若鐵作具。曼殊屍利。而自在王摩尼寶所生處。彼處不生鐵若鐵作具。如是如是。曼殊屍利。所有佛土。如來出生彼處不生柘囉迦波利婆囉闍迦泥揵連。他等諸外道。彼處不生諸惡作等。彼處不生諸亂。彼處不生諸無間。彼處不生十不善業道。彼處不生王教違背法者。彼處不生日月光明。彼處不生婆囉訶摩捨迦囉護世等諸天光明。彼處不生摩尼光明若火光明。彼處不生牟侯利多。半牟侯利多。月半月歲算數等。曼殊屍利。惟除如來住持爲成熟眾生。曼殊屍利。如來亦無分別無異分別。然隨眾生。以無功用無分別故此等事轉。曼殊屍利。譬如大靑摩尼寶光明所觸者。彼等皆作大靑摩尼寶色。而大靑摩尼寶無分別念。如是如是。曼殊屍利。其爲如來攀緣意光所觸者。彼等皆作徧智色。如來亦無分別無異分別。曼殊屍利。然如來以無功用無分別故。此等事轉。曼殊屍利。譬如善作成就大鞞琉璃摩尼寶。隨所有邊。安置諸莊嚴具中若足莊嚴具中若頭莊嚴具中。彼彼莊嚴具中。最極光照。及彼等莊嚴具。亦最極光照。是彼鞞琉璃摩尼寶威力故。如是如是。曼殊屍利。如來應等正覺。隨所有行威儀住處。隨所有行中住。彼彼行中最極光照。及彼行亦最極光照。是彼如來威力故。曼殊屍利。如來亦無分別無異分別。然如來。以無功用無分別故。此等事轉。曼殊屍利。譬如地依止故地住持故。諸艸木藥林。種子增長廣成。曼殊屍利。其地無分別念。然以無功用無分別故。此等事轉。如是如是。曼殊屍利。如來依止故如來住持故。諸眾生諸善根增長廣成。如來亦無分別無異分別。然如來以無功用無分別故。此等事轉。曼殊屍利。譬如雲气覆諸地已。於種種艸木藥林處所。徧雨大雨。彼水一味。而令種種艸木藥林增長種種處所種種味種種色彼水住。曼殊屍利。其云無分別念。然以無功用無分別故。此等事轉。如是如是。曼殊屍利。如來應等正覺以佛身云。徧布滿十方世界已。於諸眾生種種積集善根。種種作願。種種內心信解。種種解脫住處。徧雨種種法雨。所有種種積集善根。眾生作願。內心信解。各各善根作願。內信解脫住處。以種種法雨故。隨能隨力。令其善根增長。曼殊屍利。如來亦無分別無異分別。我爲此等眾生增長善根。令其得聲聞智。我爲此等眾生增長善根。令其得獨覺智。我爲此等眾生增長善根。令其得佛陀智。我爲此等眾生增長善根。令其生四天大王宮。我爲此等增長善根。令其生三十三天宮。如是略說。乃至夜摩。兜率多。化樂他化自在。如是婆囉訶摩眾。婆囉訶摩師。少光無量光光音。少淨無量淨徧淨。大果福生淨居。阿迦尼沙詫。曼殊屍利。如來不如是分別。令此等眾生增長善根。當生種種王處。令此等眾生增長善根當生種種人處。令此等眾生增長善根。當生種種自在處。曼殊屍利。如來亦無分別無異分別。曼殊屍利。然如來以無功用無分別故。隨諸眾生作願。內心信解。積集善根。此如是等色類事轉。如來於諸處捨。無有分別。曼殊屍利。譬如日輪出時。其間次第。放無數俱致那由多百千光炎。除去閻浮洲中所有諸闇。其日輪亦無分別無異分別。然以無功用無分別故。此等事轉。如是如是。曼殊屍利。如來日輪出時。其間次第。放無數俱致那由多百千智炎。除去諸見作闇。惟除佛住持成熟眾生故。曼殊屍利。如來亦無分別。我爲眾生今破散見事。當破散見事。曼殊屍利。然如來以無功用無分別故。此如是等色類事轉。曼殊屍利。如來於諸處捨。無有分別。曼殊屍利。譬如爲幻所化。由幻師故。現種種事。以無功用無分別故。分種種身。曼殊屍利。彼幻所化。不可說不生不滅。無字無聲。無方處無有物。無想無思。無二無行。無等無對。曼殊屍利。然彼爲幻所化。由幻師故。現種種事。以無功用無分別故。如是如是。曼殊屍利。如來應等正覺。隨眾生故。種種所行。威儀事入處示現。曼殊屍利。彼如來不可說不生不滅。無字無聲。無方處無有物。無想無思。無二無行。與法界等無對。曼殊屍利。譬如日由循迷畱山王故。四大洲中眾生。或有見出時。或有見下時。或有見日髙來時。或有知下入時。或有知半夜時。或有中時。或有知日出來初打鼓時。﹝彼國一日分爲四分若盡一分則打鼓爲節此謂四分中初打鼓時﹞或有下入初打鼓時。或有殘日打鼓時。或有殘夜打鼓時。如是日輪。四大洲中眾生。各各異見。其日輪亦無分別無異分別。然由循迷畱故。四洲世界中。現種種事。以無功用無分別故。如是如是。曼殊屍利。如來應等正覺。於此一眾中。或有眾生。知如來欲證覺。或有知欲涅槃。或有知世尊已證覺。或有此眾中知世尊已涅槃。或有世尊證覺已十年。或有知世尊涅槃已十千年。或有知世尊法教純至時。或有知世尊法教隱沒時。或有知世尊說法已十二十三十四十年。或有知世尊涅槃已十二十三十四十俱致那由多百千劫。曼殊屍利。或有天人知奢迦夜牟尼世尊證覺已不可說不可說劫。曼殊屍利。如來亦無分別無異分別。曼殊屍利。然如來以無功用無分別故。隨眾生有如是色類。所作事轉。曼殊屍利。譬如閻浮洲中。大風輪吹時。其諸艸木藥林葉動。振已復振。亂已復亂。或有葉東方低西方舉。或有葉西方低東方舉。或有葉邊舉中低。或有北方舉南方低。其艸木藥林葉亦無分別。然隨風輪故。種種所作事轉如是如是。曼殊屍利。如來應等正覺。亦無分別無異分別。然隨眾生故。於叉拏叉拏間。常有如是不可數行。威儀所作。事入處轉。曼殊屍利。眾生所有攀緣如來作意念。轉還爾許劫。所有那囉迦畜生餓鬼閻摩世等生處。當斷當回。曼殊屍利。如來如是。無量具足。曼殊屍利。能一攀緣如來作意念事。於無量無數俱致那由多百千劫中。住不可思解脫三摩地。菩薩摩訶薩。不能至其功徳邊際。曼殊屍利。譬如日從大海起。出住虛空境界。放無數俱致那由多百千炎。諸村城邑國土王都中示現。而與破散黑闇。幹諸濁泥。生長諸艸木藥林。成熟諸藥。發起諸所作業。於諸河池泊中。一時影到而住處不動。曼殊屍利。日輪亦無分別無異分別。然以無功用無分別故。此等如是色類事轉如是如是。曼殊屍利。如來應等正覺。從有海起。出住虛空境界。放無數俱致那由多百千智炎。十方諸世界中。徧布示現。與諸眾生。破散無明黑闇翳膜。﹝車﹡乞﹞諸煩惱濁泥。生長諸善根。成熟諸善根聚。發起諸善門。並於一時諸所作轉。而住處不動。曼殊屍利。如來亦無分別無異分別。然以無功用無分別故。此等如是色類事轉。曼殊屍利。若有善家子善家女。十方諸世界中所有微塵等。諸佛及聲聞眾。施天百味食。日日施天衣。如是施時。於﹝口﹡恆﹞伽河沙等劫施。彼等滅度已。爲一一如來。徧十方世界。於一一世界中。作十方諸世界微塵等娑偸波。閻浮那陀金爲體。電燈摩尼寶爲間錯。諸光選摩尼寶欄楯圍繞。摩尼珠懸以莊嚴。立幢幡蓋。鈴网覆上。塗以大蛇牢固栴檀那香以摩尼网覆上。彼等娑偸波。以三千大千世界量等天蓋云。幢云香雲。自在王摩尼寶云如意摩尼寶云。散以復散。日日三時。如是供養。於﹝口﹡恆﹞伽河沙等劫供養。復有別異無量無數眾生。亦教住如是供養。曼殊屍利。若有別異善家子。善家女。此說入如來功徳不思境界法本。乃至信解。此過彼無數分福徳生。曼殊屍利。信解此法本菩薩。當滿足無量無數俱致那由多百千波囉蜜。當超越無量無數俱致那由多百千地。當後面背無量無數俱致那由多百千劫當知無量無數俱致那由多百千佛遊戲。當破散無量無數憍慢山。當倒無量無數慳妒幢。當幹竭無量無數渴愛河。當度無量無數生死海。當斷無量無數摩囉罥索。當遮障日月。捨迦囉。婆囉訶摩。護世尊威力。從佛土至佛土。當救護那囉迦低利夜卑黎多夜摩世等所生眾生。當得逢會諸佛菩薩。當得海印三摩地。當得名諸法平等入三摩地。當得名諸法自在轉三摩地。當得名諸相莊嚴三摩地。當得名寶所生三摩地。當得名作喜三摩地。當得名蓮華莊嚴三摩地。當得名虛空庫藏三摩地。當得名諸世順行三摩地。當得名正法白華三摩地。當得名境界自在轉三摩地。當得名大頻申三摩地。當得名虛空心自在轉三摩地。當得名師子頻申三摩地。當得名日燈三摩地。當得名無邊旋流三摩地。當得名懸峻順行三摩地。當得名金剛輪三摩地。當得名金剛幢三摩地。當得名如金剛三摩地。當得名金剛齊三摩地。當得名持地三摩地。當得名迷畱燈三摩地。當得名諸眾生心自在轉三摩地。當得名諸眾生行境界出三摩地。當得名迷畱幢三摩地。當得名寶藏三摩地。當得名心自在轉三摩地。當得名深密方便三摩地。當得名雜色光辯三摩地。當得名觀視三摩地。當得名觀察諸法三摩地。當得名遊戲三摩地。當得名不喜樂諸勝智通三摩地。當得名破散摩囉輪三摩地。當得名示現諸色三摩地。當得名勝益諸色三摩地。當得名觀身三摩地。當得名信行主三摩地。當得名智慧燈三摩地。當得名現覺燈三摩地。當得名說別缺三摩地。當得名入諸相功徳三摩地。當得名決定諸法行三摩地。當得名寂靜決定神通三摩地。當得名健行三摩地。當得名深無畏水海波三摩地。當得如是等爲首。俱致那由多百千不可數三摩地。當得無邊佛身色成就出陀囉尼。當得名智主陀囉尼。當得名淸淨音鳴陀囉尼。當得名無盡篋陀囉尼。當得名無邊淵陀囉尼。當得名海印陀囉尼。當得名蓮華莊嚴陀囉尼。當得名入無著門陀囉尼。當得名正決定陀囉尼。當得名佛瓔珞住持陀囉尼。當得如是等爲首。俱致那由多百千不可數陀囉尼。當順得諸行勝。當順得諸法中不由他智。當順得諸疑斷。當得佛百千不可數遊戲。當得善巧勝諸眾生行。曼殊屍利。譬如循迷畱山王。映蔽諸山光熾照曜。如是如是。曼殊屍利。此法本中。信解菩薩。映蔽眾生。諸善根光熾照曜。爾時曼殊屍利童子。告閉塞諸蓋菩薩摩訶薩言。佛子。更有別勝法中信解菩薩。當得如是別勝功徳。如是語已。閉塞諸蓋菩薩摩訶薩。告曼殊屍利童子言。曼殊屍利。有五法信解菩薩。當得如是別勝功徳。何者爲五。諸法無對無生無滅不可說。當如是信解。過閻浮洲最微塵。如來所行威儀。所作入處。無功用無分別。於念念中常轉。當如是信解。於常會中所作。成熟眾生。彼世尊奢迦牟尼。於﹝口﹡恆﹞伽河沙等劫中已證覺。當如是信解。從然燈佛。受記已來。乃至證覺。於此中間。所有菩薩行。彼世尊奢迦牟尼。盡佛境界等劫。已證覺示現當如是信解。誅殺奢迦。示現所作。成熟眾生。彼世尊奢迦牟尼。盡佛境界等劫。已證覺示現。當如是信解。曼殊屍利。如是五種信解菩薩。當得如是別勝功徳。曼殊屍利。若有善家子善家女。施諸世界微塵等八解脫定阿羅漢。天百味食。日日以天衣施。如是施與。於﹝口﹡恆﹞伽河沙等劫施。曼殊屍利。若有善家子善家女。一日施一獨覺食。此於彼福勝過無數分生。曼殊屍利。若有善家子善家女。作十方諸世界微塵等遊行處。﹝舊譯云寺﹞一一世界中。閻浮那陀金爲體。電燈摩尼寶。以爲間錯。諸光選擇摩尼寶欄楯圍繞。摩尼珠寶貫束所作。莊嚴建立諸蓋幢幡。鈴网爲帳。蛇行牢固栴檀那以爲泥塗。自在王摩尼寶。以覆其上。海住持淸淨普光摩尼寶爲柱。以网連系師子須摩尼寶版。以覆其上。師子幢勝摩尼寶。以爲卻敵。女墻寮窗。懸繒帛束。爲彼獨覺。作千不可數。爲彼獨覺。日日施以天百味食。亦施天衣。如是施與。於﹝口﹡恆﹞伽河沙等劫施。曼殊屍利。若善家子善家女。聞佛世尊如來聲。此於彼福。勝過無數分生。何況若於作畫處若作泥塑處見如來。此於彼福。勝過無數分生。何況施燈燒香。塗香華等。若更別有種種供具。此於彼福。勝過無數分生。何況爲如來故。一日護持一戒。此於彼福勝過無數分生。曼殊屍利。若善家子善家女。十方世界微塵等。諸如來及諸菩薩。並聲聞眾。日日施以天百味食。及施天衣。如是施與。於﹝口﹡恆﹞伽河沙等劫施。彼等世尊滅度後。爲一一如來十方世界微塵等。造娑偸波。一一娑偸波。量與四洲等。諸種相具足。諸功徳成就。閻浮那陀金爲體。電燈摩尼寶爲間錯。諸光選擇摩尼寶欄楯圍繞。摩尼珠寶貫束莊嚴。建立諸蓋幢幡。鈴网爲帳。蛇行牢固栴檀那以爲泥塗。自在王摩尼寶以覆其上。彼等娑偸波。日日以三千大千量等蓋云幡云。寶云音樂云。瓔珞云。師子幢勝月云。天作鼓樂歌音云。以散其上。散已復散。而不信解此法本。曼殊屍利。若有善家子善家女。此入如來功徳智不思境界。名法本信解者。乃至畜生趣眾生。施一搏食。此於彼福。勝過無數分生。曼殊屍利。若有信解此修多囉菩薩。如此修多囉中所說。供養如來。若復有菩薩。見此修多囉中信解菩薩。見已。作如是意。此信解。此修多囉。以如是意。得大歡喜淨信心已。從座而起。合掌頂禮。隨堪隨力。攝取供養。此於彼福。勝過無數分生。當得佛智故。佛說此時。彼諸比丘。及諸菩薩。天人阿修羅。揵闥婆等世。於佛所說。歡喜奉行。

入如來徳智不思議境界經卷下

