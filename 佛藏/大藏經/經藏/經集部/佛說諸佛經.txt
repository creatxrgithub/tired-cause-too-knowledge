佛說諸佛經

宋施護譯

佛說諸佛經

西天譯經三藏朝散大夫試鴻臚卿傳法大師臣施護奉詔譯

如是我聞。一時佛在王捨城鷲峯山中。時尊者大目乾連。食時欲至。著衣持缽。將詣王城。忽作是念。我於今日。先往色究竟天。問少因緣。卻來乞食。於是尊者大目乾連。入三摩地等引。譬如力士屈伸臂頃。到色究竟天。旣至彼已。與天相見。以種種軟語。互相問訊。時尊者大目乾連。乃問天言。經於何時。有佛世尊。出現於世。證無上菩提。於是有百色究竟天主。同聲答言。滿百千劫。有佛出世。證無上菩提。爾時尊者大目乾連。聞已信受。卽入三摩地。譬如力士屈伸臂頃。從色究竟天。還到王城。卽如常日。次第乞食。食畢澡漱收衣缽已。往詣佛所。卽以頭面禮佛雙足。修敬畢已。在一面坐。合掌瞻仰。而白佛言。世尊。我於今日食時欲至入三摩地。往色究竟天。問彼天人。經於何時。有佛出世。證無上菩提。彼百天主。同聲告我。滿百千劫。有佛出世。證無上菩提。世尊。我𨿽信受。是事云何。惟願世尊。爲我開說。

爾時世尊。告大目乾連。汝今諦聽。當爲汝說。大目乾連。彼色究竟天主。知見甚少。乃謂汝言。滿百千劫。有佛出世證無上菩提。此非正言。未可深信。大目乾連。我念往昔。最初值遇六十俱胝諸佛如來。出現於世。而彼諸佛。住世利生。或久或近。各各隨緣。次第入滅。如是相繼。復有八十俱胝佛。出現於世。同名妙華。我於如是一一佛前。發大誓願。及持梵行。於此佛後。復有五百佛。出現於世。同名正梵。於此佛後。復有八百佛。出現於世同名燃燈。於此佛後。復有一萬五千佛。同名昝麼沒。出現於世。於此佛後。復有一千佛。出現於世。名號族姓。各各不同。我於如是佛前。復發誓願。修持梵行。於此佛後。復有六千佛。出現於世。同名蘇缽囉多波。於此佛後。復有九萬佛。出現於世。同名妙迦葉。於此佛後。復有一千佛出現於世。同名爲日。於此佛後。復有一千佛。出現於世。同名染沒﹝亭﹡夜﹞野。於此佛後。復有八萬佛。出現於世。同名曀羅嚩帝。於此佛後。復有七萬佛。出現於世。同名帝釋。於此佛後。復有一佛。名徳。出現於世。我於此佛。與諸聲聞弟子。同發誓願。恭敬供養。經於多歲。於此佛後。復有八十俱胝那由他辟支佛。出現於世。大目乾連。彼辟支佛。在於我前。發大誓願。及有轉輪聖王。名曰徧照亦於我前。先得值遇四十同名無能勝佛。大目乾連。我於徳佛滅後。值遇一佛。亦名無能勝。於此佛世。我爲轉輪聖王。名爲百號。與無能勝佛聲聞弟子。同發誓願。恭敬供養。經歷多年。佛入滅後。我以七寶。建塔供養舍利。如是修行。經無量時。大目乾連。我於是時。得證菩提。

復次大目乾連。彼色究竟天。少知少見。無能勝佛滅度之後。復有一佛。出現於世。名曰持世。後復有佛。出現於世。名曰持地。後復有佛。名大能仁。出現於世。後復有佛。名曰妙現。出興於世。後復有佛。名曰師子。出現於世。後復有佛。名最上希有。出現於世。後復有佛。名斷一切憂。出現於世。後復有佛。名一切義成就。出現於世。後復有佛。名曰得勝。出現於世。後復有佛。名曰寶光。出現於世。後復有佛。名曰意稱。出現於世。後復有佛。名烏波底室囉。出現於世。後復有佛。名底室嚕。出現於世。後復有佛。名曰圓光。出現於世。後復有佛。名爲月光。出現於世。後復有佛。名曰天光。出現於世。後復有佛。名阿提部。出現於世。後復有佛。名阿提野輸。出現於世。後復有佛。名無滅通。出現於世。後復有佛。名曰最勝。出現於世。後復有佛。名底室嚕多嚕。出現於世。後復有佛。名曰上華。出現於世。後復有佛。名阿哩瑟吒出現於世。後復有佛。名阿提部。出現於世。後復有佛。名曰燃燈。出現於世。後復有佛。名曰降冤。出現於世。後復有佛。名曰金曜。出現於世。後復有佛。名曰金光。出現於世。後復有佛。名曰寶眼。出現於世。後復有佛。名蓮華眼。出現於世。後復有佛。名最上蓮華。出現於世。後復有佛。名大蓮華。出現於世。後復有佛。名曰蓮華。出現於世。後復有佛。名毗婆屍。出現於世。後復有佛。名曰屍棄。出現於世。後復有佛。名毗捨浮。出現於世。後復有佛。名拘畱孫。出現於世。後復有佛。名俱那捨牟尼。出現於世。後復有佛。名曰迦葉。出現於世。今我釋迦牟尼。出現於世。大目乾連。我先發誓願。於如是等諸佛。以七寶華。而散供養已。然後方成正等正覺。大目乾連。彼一一佛。從初發心。乃至成等正覺。皆是經歷無數之劫。我從發心。至今成佛。劫數甚多。不可算計。彼色究竟天。少知少見。汝勿生疑。

爾時世尊。說是經已。大目乾連。疑心卽除。歡喜踴躍。禮佛而退。

佛說諸佛經

