現在賢劫千佛名經

闕譯

現在賢劫千佛名經﹝亦名集諸佛大功徳山﹞

闕譯人名今附梁錄

爾時喜王菩薩白佛言。世尊。今此眾中頗有菩薩摩訶薩得是三昧。亦得八萬四千波羅蜜門。諸三昧門陀羅尼門者不。佛告喜王。今此會中有菩薩大士。得是三昧。亦能入八萬四千諸波羅蜜。及諸三昧陀羅尼門。此諸菩薩於是賢劫中。皆當得阿耨多羅三藐三菩提。除四如來於此劫中得成佛已。喜王菩薩復白佛言。惟願加哀。當宣此諸菩薩名字多所饒益。安隱世間利諸天人。爲護佛法令得久住。爲護將來菩薩顯示法明。求無上道心不疲懈。佛告喜王。汝今諦聽善思念之當爲汝說。惟然世尊。願樂欲聞。爾時世尊卽以偈說諸佛名字。拘那提佛爲千佛上首。

南無拘那提佛南無拘那含牟尼佛南無迦葉佛南無釋迦牟尼佛南無彌勒佛南無師子佛南無明焰佛南無牟尼佛南無華妙﹝丹本妙華﹞佛南無華氏佛南無善宿佛南無導師佛南無大臂佛南無大力佛南無宿王佛南無修藥佛南無名相佛南無大明佛南無焰肩佛南無照曜佛南無日藏佛南無月氏佛南無眾焰佛南無善明佛南無無憂佛南無提沙佛南無明曜佛南無持鬘佛南無功徳明佛南無示義佛南無燈曜佛南無興盛佛南無藥師佛南無善濡佛南無白毫佛南無堅固佛南無福威徳佛南無不可壞佛南無徳相佛南無羅睺佛南無眾主佛南無梵聲佛南無堅際佛南無不髙佛南無作明佛南無大山佛南無金剛佛南無將眾佛南無無畏佛南無華目佛南無珍寶佛南無軍力佛南無華光佛南無仁愛佛南無大威徳佛南無無量明佛南無梵王佛南無龍徳佛南無堅步佛南無不虛見佛南無精進徳佛南無歡喜佛南無善守佛南無不退佛南無師子相佛南無勝知佛南無法氏佛南無喜王佛南無妙禦佛南無愛作佛南無徳臂佛南無香象佛南無觀視佛南無雲音佛南無善思佛南無善意佛南無離垢佛南無月相佛南無大名佛南無珠髻佛南無無威猛佛南無師子步佛南無徳樹佛南無歡釋﹝丹本觀擇﹞佛南無慧聚佛南無安住佛南無有意佛南無鴦伽陀佛南無無量意佛南無妙色佛南無多智佛南無光明佛南無堅戒佛南無吉祥佛南無寶相佛南無蓮華佛南無那羅延佛南無安樂佛南無智積佛南無徳敬佛

從此已上一百佛。歸命懺悔。

南無過現未來十方三世盡虛空界一切諸佛。歸命懺悔。至心懺悔。弟子等。從無量劫來至於今日。於其中間造種種業。夫業能莊飾世。趣在在處處。是以思惟求離世解脫。所以六道果報。種種不同形類各異。當知皆是業力所作。所以佛十力中業力甚深。凡夫之人多於此中好起疑惑。何以故爾。現見世間。行善之者觸向轗軻。爲惡之者是事諧偶。謂言天下善惡無分。如此計者皆是不能深達業理。何以故爾。經中說言。有三種業。何等爲三。一者現報。二者生報。三者後報。現報業者。現在作善作惡。現身受報。生報業者。此生作善作惡。來生受報。後報業者。或是過去。無量生中作善作惡。或於此生中受。或在未來生中方受其報。向者行惡之人。現在見好者。此是過去生報後報善業熟故。所以現在有此樂果。豈關現在作諸惡業。而得好報。行善之人。現在見苦者。是其過去生中生報後報惡業熟故現在善根力弱不能排遣。是故得此苦報。豈關現在作善。而招惡報。何以知然。現見世間爲善之者。爲人所贊嘆人所尊重。故知未來必招樂果。過去旣有如此惡業。所以諸佛菩薩。教令親近善友共行懺悔。善知識者。於此得道中則爲全利。是故弟子。今日至誠歸依諸佛。

南無梵徳佛南無華天佛南無寶積佛南無善思議佛南無法自在佛南無名聞意佛南無樂說聚佛南無金剛相佛南無求利佛南無遊戲﹝丹本有相﹞佛南無離闇佛南無多天佛南無彌樓相佛南無眾明佛南無寶藏佛南無極髙行佛南無提沙佛南無珠角佛南無徳贊佛南無日月明佛南無日月佛南無星宿佛南無師子相佛南無違藍王佛南無福藏佛南無見有邊佛南無電明佛南無金山佛南無師子徳佛南無勝相佛南無明贊佛南無堅精進佛南無具足贊佛南無離畏佛南無應天佛南無大燈佛南無世明佛南無妙音﹝丹香﹞佛南無持上功徳佛南無離闇佛南無師子頰佛南無寶贊佛南無滅過佛南無持甘露佛南無喜見佛南無莊嚴佛南無人月佛南無珠明佛南無山頂佛南無名相佛南無法積佛南無定義佛南無施願佛南無寶眾﹝丹本眾寶﹞佛南無眾王佛南無遊步佛南無安隱佛南無法差別佛南無上尊佛南無極髙徳佛南無上師子音佛南無樂戲佛南無龍明佛南無花山佛南無大名佛南無香自在佛南無龍喜佛南無天力佛南無徳鬘佛南無龍首佛南無目莊嚴佛南無善行意佛南無智勝佛南無無量目佛南無目﹝丹日﹞明佛南無實語佛南無定意佛南無無量形佛南無明照﹝丹本照明﹞佛南無寶相佛南無斷疑佛南無善明佛南無不虛步佛南無覺悟佛南無花相佛南無山主王佛南無徧見佛南無大威徳佛南無無量名佛南無寶天佛南無住義佛南無滿意佛南無上贊佛南無無憂佛南無無垢佛南無梵天佛南無花根﹝丹相﹞佛南無身差別佛南無法明佛南無盡見佛南無徳淨佛

從此已上二百佛。歸命懺悔。

南無過現未來十方三世盡虛空界一切諸佛。歸命懺悔。至心懺悔。弟子等。無始已來至於今日。積惡如恆沙。造罪滿天地。捨身與受身。不覺亦不知。或作五逆。深厚濁纏無間罪業。或造一闡提斷善根業輕誣佛語謗方等業破滅三寶毀正法業。不信罪福起十惡業。迷眞返正癡惑之業。不孝二親反戾之業。輕慢師長無禮敬業朋友不信不義之業。或作四重六重八重。障聖道業。毀犯五戒破八齋業。五篇七聚多缺犯業。優婆塞戒輕重垢業。或菩薩戒不能淸淨如說行業。前後方便污梵行業。月無六齋懈怠之業。年三長齋不常修業。三千威儀不如法業。八萬律儀微細罪業。不修身戒心慧之業。行十六種惡律儀業。不拔不濟無救護業。心懷嫉妒無度彼業。於怨親境不平等業。耽荒五欲無厭離業。或因衣食園林池沼。生蕩逸業。或以盛年放恣情欲造眾罪業。或善有漏回向三有障出世業。如是等業無量無邊。今日發露向十方佛尊法聖眾。皆悉懺悔。

願弟子等。承是懺悔無間諸業所生福善。願生生世世滅五逆罪除一闡提惑。如是輕重諸罪。從今已去乃至道場誓不敢造。恆習出世淸淨善法。精持律行守護威儀。如渡海者愛惜浮囊。六度四等常摽行首。戒定慧品轉得增明。速成如來三十二相。八十種好十力無畏。大悲三念。常樂妙智得八自在。懺悔發願已歸命禮三寶。

南無月面佛南無寶燈佛南無寶相佛南無上名佛南無作名佛南無無量音佛南無違藍佛南無師子身佛南無明意佛南無能勝佛南無功徳品佛南無月相佛南無得勢佛南無無邊行佛南無開花佛南無淨垢佛南無見一切義佛南無勇力佛南無富足佛南無福徳佛南無隨時佛南無功徳敬佛南無廣意佛南無善寂滅佛南無財天佛南無淨斷疑佛南無無量持佛南無妙樂佛南無不負佛南無無住佛南無得叉伽佛南無眾首佛南無世光佛南無多徳佛南無弗沙佛南無無邊威徳佛南無義意佛南無藥王佛南無斷惡佛南無名徳佛南無善調佛南無無熱佛南無花徳佛南無勇徳佛南無金剛軍佛南無大徳佛南無寂滅意佛南無香象佛南無那羅延佛南無善住佛南無無所負佛南無月相佛南無電相佛南無恭敬佛南無威徳守佛南無智日佛南無上利佛南無須彌頂佛南無治怨賊佛南無蓮花佛南無應贊佛南無智﹝丹知﹞次佛南無離憍佛南無那羅延佛南無常樂佛南無不少國佛南無天名佛南無甚良佛南無見有邊佛南無多功徳佛南無寶月佛南無師子相佛南無樂禪佛南無無所少佛南無遊戲佛南無徳寶佛南無應名稱佛南無花身佛南無大音聲佛南無辯才贊佛南無金剛珠佛南無無量壽佛南無珠莊嚴佛南無大王佛南無徳髙徳佛南無髙名佛南無百光佛南無喜悅佛南無龍步佛南無意願佛南無寶月佛南無滅已佛南無喜王佛南無調禦佛南無喜自在佛南無寶髻佛南無善滅佛南無梵命佛南無離畏佛南無寶藏佛南無月面佛南無淨名佛

從此已上三百佛一切賢聖。

南無過現未來十方三世盡虛空界一切諸佛歸命懺悔。至心懺悔。弟子等。今已總相懺悔一切諸業。今當次第更復一一別相懺悔。若總若別若粗若細。若輕若重若說不說。品類相從願皆消滅。別相懺者。先懺身三次懺口四。其餘諸障次第稽顙。身三業者。第一殺害。如經所明。恕己可爲諭。勿殺勿行杖。𨿽復禽獸之殊。保命畏死其事是一。若尋此眾生從無始已來。或是我父母兄弟六親眷屬。以業因緣輪回六道。出生入死攺形易報。不復相識而今興害。食啖其肉傷慈之甚。是故佛言。設得餘食。當如饑世食子肉想。何況食啖此魚肉耶。又言。爲利殺眾生以錢納諸肉。二俱是惡業。死墮叫呼地獄。故知殺害及以食啖。罪深河海過重丘嶽。然弟子等。無始已來不遇善友皆由此業。是故經言。殺害之罪。能令眾生墮於地獄餓鬼受苦。若在畜生。則受虎豹豺狼鷹鷂等身。或受毒蛇蝮蠍等身。常懷惡心。或受獐鹿熊羆等身。常懷恐怖。若生人中得二種果報一者多病。二者短命。殺生食啖。旣有如是無量種種諸惡果報。是故弟子。今日至誠歸依諸佛。

南無威徳寂滅佛南無愛相佛南無多天佛南無須焰摩佛南無天愛佛南無寶眾佛南無寶步佛南無師子分佛南無極髙行佛南無人王佛南無善意佛南無世明佛南無寶威徳佛南無徳乘佛南無覺想佛南無喜莊嚴佛南無香濟佛南無香象佛南無眾焰佛南無慈相佛南無妙香佛南無堅鎧佛南無威徳猛佛南無珠鎧佛南無仁賢佛南無善逝月佛南無梵自在佛南無師子月佛南無福威徳佛南無正生佛南無無勝佛南無大精進佛南無寶名佛南無月觀佛南無山光佛南無徳聚佛南無供養名佛南無施明佛南無法贊佛南無電徳佛南無寶語佛南無善眾佛南無善戒佛南無救命佛南無定意佛南無破有闇佛南無善﹝丹喜﹞勝佛南無師子光佛南無照明佛南無利惠佛南無上名佛南無珠明佛南無威光佛南無不破論佛南無光明佛南無珠輪佛南無世師佛南無吉手佛南無善月佛南無寶焰佛南無羅睺守佛南無樂菩提佛南無等光佛南無至寂滅佛南無世最妙佛南無無憂佛南無十勢力佛南無喜力佛南無徳勢力佛南無得勢佛南無大勢力佛南無功徳藏佛南無眞行佛南無上安佛南無提沙佛南無大光佛南無電明佛南無廣徳佛南無珍寶佛南無福徳明佛南無造鎧﹝鄕燈﹞佛南無成手佛南無善華佛南無集寶佛南無大海佛南無持地佛南無義意佛南無善思惟佛南無徳輪佛南無寶火佛南無利益佛南無世月佛南無美音佛南無梵相佛南無眾師首佛南無師子行佛南無難施佛南無應供佛南無明威徳佛南無大光佛

從此已上四百佛。一切賢聖。

南無過現未來十方三世盡虛空界一切諸佛。歸命懺悔。至心懺悔。弟子等。自從無始已來至於今日。有此心識。常懷磣毒無慈湣心。或因貪起殺。因嗔因癡及以慢殺。或興惡方便誓殺願殺及以咒殺。或破決湖池焚燒山野。畋獵漁捕或因風放火飛鷹走犬惱害一切。如是等罪無量無邊。今日至誠皆悉懺悔。或以檻摾坑撥叉戟弓弩。彈射飛鳥走獸之類。或以罛网罾鉤料度水性。魚鱉黿鼉蝦蜆螺蚌濕居之屬。使水陸之與空行藏竄無地。或畜養雞豬牛羊犬豕鵝鴨之屬。自供庖廚或貨他宰殺。使其哀聲未盡。毛羽脫落鱗甲傷毀身首分離骨肉消碎。剝裂屠割炮燒煮炙。楚毒切害橫加無辜。但取一時之快。口得味甚寡。不過三寸舌根而已。然其罪報殃累永劫。如是等罪無量無邊。今日至誠皆悉懺悔。

又復無始已來或墮胎破卵。毒藥蠱道傷殺眾生。墾土掘地種植田園。養蠶煮繭傷殺滋甚。或打撲蚊虻拍嚙蚤虱。或燒除糞掃開決溝渠。抂害一切。或啖果實或用穀米。或水或菜橫殺眾生。或然樵薪或露燈燭燒諸虫類。或食醬醋不看搖動。或寫湯水澆殺虫蟻。如是乃至行住坐臥四威儀中。恆常傷殺飛空著地細微眾生。弟子等。以凡夫識暗不覺不知。今日至誠皆悉懺悔。

又復弟子。無始已來至於今日。或以鞭杖枷鎖拷掠打擲。手腳蹴踏的縛籠系。斷絕水谷如是種種。諸惡方便苦惱眾生。今日至誠皆悉懺悔。

願弟子等。承是懺悔殺害等罪所生功徳。生生世世得金剛身壽命無窮。永離怨憎無殺害想。於諸眾生得一子地。若見危難急厄之者。不惜身命方便救解令得解脫。然後爲說微妙正法。使諸眾生睹形見影皆蒙安樂。聞名聽聲恐怖悉除。懺悔發願已。歸命禮三寶。

南無寶名佛南無眾淸淨佛南無無邊名佛南無不虛光佛南無聖天佛南無智王佛南無金剛眾佛南無善障佛南無建慈佛南無華國佛南無法意佛南無風行佛南無善思名佛南無多明佛南無密眾佛南無功徳守佛南無利意佛南無無懼佛南無堅觀佛南無住法佛南無珠足佛南無解脫徳佛南無妙身佛南無善意佛南無普徳佛南無妙智佛南無梵財佛南無寶音佛南無正智佛南無力得佛南無師子意佛南無華相佛南無智積佛南無華齒佛南無功徳藏佛南無名寶佛南無希有名佛南無上戒佛南無無畏佛南無日明佛南無梵壽佛南無一切天佛南無樂智佛南無寶天佛南無珠藏佛南無徳流布佛南無智王佛南無無縛佛南無堅法佛南無天徳佛南無梵牟尼佛南無安詳行佛南無勤精進佛南無焰肩佛南無大威徳佛南無歡喜佛南無薝卜花佛南無善眾佛南無帝幢佛南無大愛佛南無須曼色佛南無眾妙佛南無可樂佛南無勢力行佛南無善定義佛南無牛王佛南無妙臂佛南無大車佛南無滿願佛南無寶音佛南無金剛軍佛南無富貴佛南無師子力佛南無徳光佛南無淨目佛南無迦葉佛南無淨意佛南無知次第佛南無猛威徳佛南無大光明佛南無日光曜佛南無淨藏佛南無分別威佛南無無損佛南無密口佛南無月光佛南無持明佛南無善寂行佛南無不動佛南無大請佛南無徳法佛南無嚴土佛南無莊嚴王佛南無髙出佛南無焰熾佛南無花徳佛南無寶嚴佛南無上善佛南無寶上佛南無利慧佛

從此已上五百佛。一切賢聖。

南無過現未來十方三世盡虛空界一切諸佛。歸命懺悔。至心懺悔。次懺劫盜之罪。經中說言。若物屬他他所守護。於此物中一艸一葉。不與不取何況盜竊。但自眾生惟見現在利故。以種種不道而取。致使未來受此殃累是故經言。劫盜之罪。能令眾生墮於地獄餓鬼受苦。若在畜生。則受牛馬驢騾駱駝等形。以其所有身力血肉。償他宿債。若生人中爲他奴婢。衣不蔽形食不充命。貧窮困苦人理殆盡。劫盜旣有如是苦報。是故弟子等。今日至誠歸依諸佛。

南無海徳佛南無梵相佛南無月蓋佛南無多焰佛南無違藍王佛南無智稱佛南無覺想佛南無功徳光佛南無聲流布佛南無滿月佛南無花光佛南無善成王佛南無燈王佛南無電光佛南無光王佛南無光明佛南無具足贊佛南無華藏佛南無弗沙佛南無身端嚴佛南無淨義佛南無威猛軍佛南無福威徳佛南無力行佛南無羅睺天佛南無智聚佛南無調禦佛南無如王佛南無花相佛南無羅睺羅﹝丹有天﹞佛南無大藥佛南無宿王佛南無藥王佛南無徳手佛南無得叉伽佛南無流布王佛南無日光佛南無法藏佛南無妙意佛南無徳主佛南無金剛眾佛南無慧頂佛南無善住佛南無意行佛南無梵音佛南無師子佛南無雷音佛南無通相佛南無慧音佛南無安隱佛南無梵王佛南無牛王佛南無梨陀目佛南無龍徳佛南無實相佛南無莊嚴佛南無不沒音佛南無花徳佛南無音徳佛南無莊嚴辭佛南無勇智佛南無花積佛南無花開佛南無力行佛南無徳積佛南無上形色佛南無明曜佛南無月燈佛南無威徳王佛南無菩提王佛南無無盡佛南無菩提眼佛南無身充滿佛南無惠國佛南無最上佛南無淸涼照佛南無慧徳佛南無妙音聲佛南無導師佛南無無破﹝丹礙﹞藏佛南無上施佛南無大尊佛南無智勢﹝丹智力勢鄕智勢力﹞佛南無大焰佛南無帝王佛南無制力佛南無威徳佛南無善明佛南無名聞佛南無端嚴佛南無無塵垢佛南無威儀佛南無師子軍佛南無天王佛南無名聲佛南無殊勝佛南無大藏佛南無福徳光佛南無梵聲佛南無燈王佛

從此已上六百佛。一切賢聖。

南無過現未來十方三世盡虛空界一切諸佛。歸命懺悔。至心懺悔。弟子等。自從無始已來至於今日。或盜他財寶興刃彊奪。或自恃身逼迫而取。或恃公威或假勢力。髙桁大械抂押良善。吞納姦貨拷直爲曲。爲此因緣身羅憲网。或抂邪治領他財物。侵公益私侵私益公。損彼利此損此利彼。割他自饒口與心吝。或竊沒租估偸度關稅。匿公課輸藏隱使役。如是等罪無量無邊。今日至誠皆悉懺悔。或是佛法僧物。或擬招提僧物。或盜取誤用恃勢不還。或自借或貸人。或復換貸漏忘。或三寶物混亂雜用。或以眾物穀米樵薪。鹽豉醬醋菜茹果實。錢帛竹木繒彩幡蓋。香花油燭隨情逐意。或自用或與人。或摘佛花果用僧鬘物。因三寶財私自利己。如是等罪無量無邊。今日至誠皆悉懺悔。

又復無始已來至於今日。或作周旋朋友師僧同學。父母兄弟六親眷屬共住同止。百一所須更相欺罔。或於鄕鄰比近移籬。拓墻侵他宅舍。攺摽易相擄掠田園。因公托私奪人邸店及以屯野。如是等罪無量無邊。今日至誠皆悉懺悔。

又復無始已來。或攻城破邑。燒村壞柵偸賣良人詃他奴婢。或復枉押無罪之人。使其形沮血刃身被徒鎖。家業破散骨肉生離。分張異域生死隔絕。如是等罪無量無邊。今日至誠皆悉懺悔。

又復無始已來。至於今日。或商賈博貨。邸店市易。輕秤小斗。減割尺寸。盜竊分銖。欺罔圭合。以粗易好。以短換長。巧欺百端。悕望毫利。如是等罪。無量無邊。今日至誠。皆悉懺悔。

又復無始已來至於今日。或穿逾墻壁斷道抄掠。抵捍債息負情違要面欺心口。或非道陵奪鬼神禽獸四生之物。或假托卜相取人財寶。如是乃至以利求利。惡求多求無厭無足。如是等罪無量無邊。今日至誠皆悉懺悔。

願弟子等。承是懺悔劫盜等罪所生功徳。生生世世得如意寶。常雨七珍上妙衣服。百味甘露種種湯藥。隨意所須應念卽至。一切眾生無偸奪想。一切皆能少欲知足。不耽不染常樂惠施。行急濟道。頭目髓腦如弆涕唾。回向滿足檀波羅蜜。懺悔發願已歸命禮三寶。

南無智頂佛南無上天佛南無地王佛南無至解脫佛南無金髻佛南無羅睺日佛南無莫能勝佛南無牟尼淨佛南無善光佛南無金齊佛南無功﹝丹眾﹞徳﹝丹有天﹞王佛南無法蓋佛南無徳臂佛南無鴦伽陀佛南無美妙慧佛南無微意佛南無諸威徳佛南無師子發佛南無解脫相佛南無慧藏佛南無智聚佛南無威相佛南無斷流佛南無無礙贊佛南無寶聚佛南無善音佛南無山王相佛南無法頂佛南無解脫徳佛南無善端嚴佛南無吉身佛南無愛語佛南無師子利佛南無和樓那佛南無師子法佛南無法力佛南無愛樂佛南無贊不動佛南無眾明王佛南無覺悟佛南無妙明佛南無意住義佛南無光照佛南無香徳佛南無令喜佛南無不虛行佛南無滅恚佛南無上色佛南無善步佛南無大音贊佛南無淨願佛南無日天佛南無樂惠佛南無攝身佛南無威徳勢佛南無剎利佛南無徳乘佛南無上金佛南無解脫髻佛南無樂法佛南無住﹝丹法﹞行佛南無捨憍慢佛南無智藏佛南無梵行佛南無栴檀佛南無無憂名佛南無端嚴身佛南無相國佛南無蓮花佛南無無邊徳佛南無天光佛南無慧華佛南無頻頭摩佛南無智富佛南無梵財佛南無寶手佛南無淨根佛南無具足論佛南無上論佛南無弗沙佛南無提沙佛南無有月﹝丹日﹞佛南無出泥佛南無得智佛南無上吉佛南無贊﹝丹謨﹞羅佛南無法樂佛南無求勝佛南無智慧佛南無善聖佛南無网光佛南無琉璃藏佛南無名聞佛南無利寂佛南無教化佛南無月﹝丹目﹞明佛南無善明佛南無眾徳上明佛南無寶徳佛南無人月佛

從此已上七百佛。一切賢聖。

南無過現未來十方三世盡虛空界一切諸佛。歸命懺悔。至心懺悔。次懺貪愛之罪。經中說言。但爲貪欲閉在癡獄。沒生死河莫之能出。一切眾生爲是五欲因緣。從昔已來流轉生死。一一眾生一劫之中。所積身骨如王捨城毗富羅山。所飲母乳如四海水。身所出血復過於此。父母兄弟六親眷屬。命終哭泣所出目淚如四海水。是故說言。有愛則生愛盡則滅。故知生死貪愛爲本。所以經言。淫欲之罪能令眾生墮於地獄餓鬼受苦。若生人中妻不貞良。得不隨意眷屬。淫欲旣有如此諸惡果報。是故弟子。今日至誠歸依諸佛。

南無羅睺佛南無甘露明佛南無妙意佛南無大﹝丹焰﹞明佛南無一切王﹝丹主﹞佛南無樂智佛南無山王佛南無寂滅佛南無徳聚力佛南無天王佛南無妙音聲佛南無妙花佛南無住義佛南無功徳威聚佛南無智無等佛南無甘露音佛南無善手佛南無利慧佛南無思解脫義佛南無勝音佛南無梨陀行佛南無善義佛南無無過佛南無行善佛南無花藏佛南無妙光佛南無樂說佛南無善濟佛南無眾王佛南無離畏佛南無樂知﹝丹智﹞佛南無辯才日佛南無名聞佛南無寶月明佛南無上意佛南無無畏佛南無大見佛南無梵音佛南無善音佛南無惠濟佛南無無等音﹝丹意﹞佛南無金剛軍佛南無菩提意佛南無樹王佛南無槃陀音佛南無福徳力佛南無勢徳佛南無聖愛佛南無勢行佛南無琥珀佛南無雷音云佛南無善愛目佛南無善智佛南無具足佛南無徳積佛南無大音佛南無法相佛南無智音佛南無虛空佛南無祠音佛南無慧音差別佛南無功徳光佛南無聖王佛南無眾意佛南無辯才論佛南無善寂佛南無月面佛南無無垢佛南無日名佛南無功徳集佛南無花徳相佛南無辯才國佛南無寶施佛南無愛月佛南無不髙佛南無師子力佛南無自在王佛南無無量淨佛南無等定佛南無不壞佛南無滅垢佛南無不失方﹝丹本有便﹞佛南無無嬈佛南無妙面佛南無智制住佛南無法師王佛南無大天佛南無深意佛南無無量佛南無法力佛南無世供養佛南無花光佛南無三世供﹝丹本有養﹞佛南無應日藏佛南無天供養佛南無上智人佛南無眞髻佛南無信甘露佛南無金剛佛南無堅固佛

從此已上八百佛一切賢聖。

南無過現未來十方三世盡虛空界一切諸佛。歸命懺悔。至心懺悔。弟子等。自從無始已來至於今日。或通人妻妾奪他婦女。侵陵貞潔污比丘尼。破他梵行逼迫無道。濁心邪視言語嘲調。或復恥他門戶污賢善名。或於男子五種人所起不淨行。如是等罪無量無邊。今日至誠皆悉懺悔。又復無始已來至於今日。或眼爲色惑。愛染玄黃紅綠朱紫珍玩寶飾。或取男女長短黑白恣態之相。起非法想。耳貪好聲宮商弦管伎樂歌唱。或取男女音聲語言啼笑之相。起非法想。或鼻籍名香蘊麝幽蘭郁金蘇合。起非法想。或舌貪好味鮮美甘肥眾生血肉。滋養四大更增苦本。起非法想。身樂華綺錦繡繒縠。一切細滑七珍麗服。起非法想。或意多亂想觸向乖法。有此六想造罪尢甚。如是等罪無量無邊。今日至誠。向十方佛尊法聖眾皆悉懺悔。

願弟子等。承是懺悔淫欲等罪所生功徳。生生世世自然化生不由胞胎淸淨皎潔相好光麗。六情開朗聰利分明。了達恩愛猶如桎梏。觀此六塵如幻如化。於五欲境決定厭離。乃至夢中不起邪想。內外因緣永不能動。願以懺悔眼根功徳。願令此眼徹見十方諸佛菩薩淸淨法身不以二相。願以懺悔耳根功徳。願令此耳常聞十方諸佛賢聖所說正法如教奉行。願以懺悔鼻根功徳。願令此鼻常聞香積入法位香。捨離生死不淨臭穢。願以懺悔舌根功徳。願令此舌常食法喜禪悅之食。不貪眾生血肉之味。願以懺悔身根功徳。願令此身披如來衣著忍辱鎧。臥無畏牀坐四禪座。願以懺悔意根功徳。願令此意成就十想洞達五明。深觀二諦空平等理。從方便慧起十妙行。入法流水念念增明。顯發如來大無生忍。懺悔發願已。歸命禮三寶。

南無寶肩﹝丹扇﹞明佛南無梨陀步佛南無隨目﹝丹鄕日﹞佛南無淸淨佛南無明力佛南無功徳聚佛南無具足徳佛南無師子行佛南無髙出佛南無花施佛南無珠明佛南無蓮花佛南無愛智佛南無槃陀嚴佛南無不虛行佛南無生法佛南無相相佛南無思惟樂佛南無樂解脫佛南無知道理佛南無多聞海佛南無持花佛南無不隨世佛南無喜眾佛南無孔雀音佛南無不退沒佛南無斷有愛垢佛南無威儀濟佛南無諸天流布佛南無寶步佛南無花手佛南無威徳佛南無破怨賊佛南無富多聞佛南無妙國佛南無花明佛南無師子智佛南無月出佛南無滅暗佛南無無動佛南無次第行佛南無音聲治佛南無福徳燈佛南無憍曇佛南無勢力佛南無身心住佛南無善月佛南無覺意華佛南無上吉佛南無善威徳佛南無智力徳佛南無善燈佛南無堅行佛南無天音佛南無樂安佛南無日面佛南無樂解脫佛南無戒明佛南無住戒佛南無無垢佛南無堅出佛南無安闍那佛南無增益佛南無香明佛南無違藍明佛南無念王佛南無蜜缽佛南無無礙相佛南無至妙道佛南無信戒佛南無樂寶佛南無明法佛南無具威徳佛南無大慈佛南無上慈佛南無至寂滅佛南無甘露主佛南無彌樓明佛南無聖贊佛南無廣照佛南無威徳佛南無見明佛南無善行報佛南無善喜佛南無無憂佛南無寶明佛南無威儀佛南無樂福徳佛南無功徳海佛南無盡相佛南無斷魔佛南無盡魔佛南無過衰道佛南無不懷意佛南無水王佛南無淨魔佛南無眾上王佛南無愛明佛南無福燈佛南無菩提相佛南無智音﹝丹明﹞佛

從此已上九百佛一切賢聖。

南無過現未來十方三世盡虛空界一切諸佛。歸命懺悔。至心懺悔。已懺諸業障竟。次復懺悔佛法僧間一切諸障。經中佛說。人身難得佛法難聞。眾僧難值信心難生。六根難具善友難得。而今相與宿殖善根。得此人身六根完具。又值善友得聞正法。於其中間。復各不能盡心精勤。恐於未來長溺萬苦無有出期。是故今日至到慚愧皆悉懺悔。

又復無始已來至於今日。常以無明覆心煩惱障意。見佛形像不能盡心恭敬。輕蔑眾僧殘害善友。破塔毀寺焚燒形像。出佛身血。或自處華堂。安置尊像卑猥之處。使其煙燻日曝風吹雨露塵土污坌雀鼠殘毀。共住同宿曾無禮敬。或裸露像身初不嚴飾。或遮掩燈燭。或關閉殿宇障佛光明。如是等罪今悉懺悔。

又復無始已來至於今日。或於法間以不淨手把捉經卷。或關閉箱篋虫啖朽爛。或首軸脫落部黨失次。或縫脫漏誤紙墨破裂。自不修理不肯流傳。如是等罪無量無邊。是故弟子。今日至誠歸依諸佛。

南無善滅﹝丹寂﹞佛南無梵命佛南無智喜佛南無神相﹝丹地﹞佛南無如眾王佛南無持相佛南無愛日佛南無羅睺月佛南無花明佛南無藥師上佛南無持勢力佛南無福徳明佛南無喜明佛南無好音佛南無法自在佛南無梵音佛南無善業佛南無音﹝丹意﹞無錯佛南無大施佛南無名贊佛南無世自在佛南無徳流布佛南無眾相佛南無徳樹佛南無世自在佛南無無邊辯相佛南無滅癡佛南無辯意佛南無善月佛南無無量佛南無梨陀法佛南無應供養佛南無度憂佛南無樂安佛南無世意佛南無愛身佛南無妙足佛南無優缽羅佛南無華纓佛南無無邊辯光佛南無信聖佛南無徳精進佛南無眞實佛南無天主佛南無樂髙音佛南無信淨佛南無婆耆羅陀佛南無福徳音﹝丹意﹞佛南無焰熾佛南無無邊徳佛南無不動佛南無信淸淨佛南無聚成佛南無師子遊佛南無行明佛南無龍音佛南無持輪佛南無財成佛南無世愛佛南無法名佛南無無量寶名佛南無雲相佛南無惠道佛南無妙香佛南無虛空音佛南無虛空佛南無天王佛南無珠淨佛南無善財佛南無燈焰佛南無寶音聲佛南無人主王佛南無羅睺守佛南無安隱佛南無師子意佛南無寶名聞佛南無得利佛南無徧見佛南無世華佛南無髙頂佛南無無邊辯才成﹝丹威﹞佛南無差別知見佛南無師子牙佛南無梨陀步佛南無福徳佛南無法燈蓋佛南無目犍連佛南無無憂國佛南無意思惟佛南無樂菩提佛南無法天敬佛南無斷勢力佛南無極勢力佛南無慧華佛南無堅音佛南無安樂佛南無妙義佛南無受淨佛南無慚愧顏佛南無妙髻佛南無欲樂佛南無樓至佛

從此已上一千佛。

南無過現未來十方三世盡虛空界一切諸佛。歸命懺悔。至心懺悔。弟子等。從無量劫來至於今日。於其中間。隨心造過逐意爲愆是事乖違觸途多犯。行三障路入八邪林。上煩惱臺升無明殿。遂使禪池枯竭。靡引智慧之蓮。戒樹摧殘不生三昧華葉。盛年放逸造過無量無邊。無明覆心爲罪非一。十惡五逆數若塵沙。三業六根愆咎難述。由斯罪障殃累後身。報種來生墮於地獄。於是牛頭哮吼牽就刀山。獄卒皺眉驅上劍樹。一日一夜萬死萬生。肉盡鑊湯之中。骨碎銅柱之側。鐵嘴之鳥﹝舀﹡鳥﹞啄眼睛。銅狗利牙樝掣身首。寒冰痛炭煮炙炮燒。碓搗磨摩犁耕鋸解。如斯苦楚無量無邊。不可具陳不可具說。弟子等。今對十方佛法僧前。所有罪障總相披陳。誠心懺悔已造之罪。並願隨懺消除。其未造者。自斯已後攺往修來更不敢造。懺悔發願已歸命禮三寶。此賢劫中諸佛出世名號如是。若人聞此千佛名字。不畏謬錯必得涅槃。諸有智者聞諸佛名字。應當一心勿懷放逸勤行精進。若失是緣還墮惡趣受諸苦惱。安住持戒隨順多聞。常樂遠離具足深忍。是人則能值遇千佛。若持誦此千佛名者。則滅無量阿僧祇劫所集眾罪。必得諸佛三昧神通無礙智慧。及諸法門諸陀羅尼。一切經書種種智慧。隨宜說法。皆當從是三昧中求修習此三昧。當行淨命。勿生欺誑離於名利。勿懷嫉妒行六和敬。如是行者疾得三昧法也。

現在賢劫千佛名經

