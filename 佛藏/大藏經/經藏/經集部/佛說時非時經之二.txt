佛說時非時經

西晉若羅嚴譯

佛說時非時經

天竺三藏法師若羅嚴譯

如是我聞。一時佛住王捨城迦蘭陀竹林園精舍。時佛告諸比丘。我當爲汝說時非時經。善思念之。諸比丘言。如是世尊。當受教聽。佛告諸比丘。是中何者爲時。何者爲非時。比丘當知。

冬初分。

第一十五日七腳爲時。四腳半非時。

從八月十六日至三十日。

第二十五日。八腳爲時。六腳八指非時。

從九月一日至十五日。

第三十五日。九腳爲時。七腳六指非時。

從九月十六日至三十日。

第四十五日。十腳爲時。八腳三指非時。

從十月一日至十五日。

第五十五日。十一腳爲時。九腳四指非時。

從十月十六日至三十日。

第六十五日。十二腳爲時。十一腳六指非時。

從十一月一日至十五日。

第七十五日。十一腳半爲時。十腳三指非時。

從十一月十六日至三十日。

第八十五日。十一腳爲時。九腳四指非時。

從十二月一日至十五日。

春初分。

第一十五日。十腳爲時。八腳少三指非時。

從十二月十六日至三十日。

第二十五日。九腳半爲時。七腳少三指非時。

從正月一日至十五日。

第三十五日。九腳爲時。六腳少三指非時。

從正月十六日至三十日。

第四十五日。八腳爲時。五腳少三指非時。

從二月一日至十五日。

第五十五日。七腳爲時。三腳少三指非時。

從二月十六日至三十日。

第六十五日。六腳爲時。三腳少四指非時。

從三月一日至十五日。

第七十五日。五腳爲時。三腳少三指非時。

從三月十六日至三十日。

第八十五日。四腳爲時。二腳少一指非時。

從四月一日至十五日。

夏初分。

第一十五日。三腳爲時。二腳少四指非時。

從四月十六日至三十日。

第二十五日。二腳爲時。一腳少五指非時。

從五月一日至十五日。

第三十五日。二腳半爲時。一腳少三指非時。

從五月十六日至三十日。

第四十五日。三腳半爲時。二腳少二指非時。

從六月一日至十五日。

第五十五日。四腳半爲時。二腳半非時。

從六月十六日至三十日。

第六十五日。五腳爲時。三腳非時。

從七月一日至十五日。

第七十五日。五腳半爲時。三腳半非時。

從七月十六日至三十日。

第八十五日。六腳爲時。四腳半非時。

從八月一日至十五日。

如是諸比丘。我已說十二月時非時。爲諸聲聞之所應行。憐湣利益故說。我所應作已竟。汝等當行。若樹上空處。露坐思惟。諸比丘莫爲放逸後致悔恨。是我所教戒。佛說經竟。時諸比丘。皆大歡喜。勸助受持。

佛說時非時經

因緣輕慢故

命終墮地獄

因緣修善者

於此生天上

緣斯修善業

離惡得解脫

不善欲因緣

身壞入惡道

天竺三藏法師若羅嚴。手執梵本。口自宣譯。涼州道人。於闐城中寫訖。

披褐懷玉

深智作愚

外如夷人

內懷明珠

千億萬劫

與道同軀

