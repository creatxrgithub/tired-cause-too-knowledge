佛說大乘善見變化文殊師利問法經

宋天息災譯

佛說大乘善見變化文殊師利問法經

西天中印度惹爛馱囉國密林寺三藏明教大師賜紫沙門臣天息災奉詔譯

如是我聞。一時世尊在王捨城鷲峯山中。與大比丘眾並大菩薩文殊師利等大眾圍繞。爾時佛告文殊師利童子言。佛子。我今爲諸眾生於四聖諦心生顚倒。恆處輪回不能免離。說此眞實四聖諦法。文殊師利白佛言。世尊。如來應正等覺。云何因緣。而諸眾生不能遠離如是虛妄輪回之中不覺不知。佛言。文殊師利。我見眾生受如是虛妄輪回。何以故。善男子。皆因無始已來妄生計執分別彼我。文殊師利。以是因緣。受此愚癡業報虛妄輪回。何以故。是諸愚癡眾生。不聞不知最上一切寂靜法故。不自思惟警悟三業。恣身口意造眾煩惱。我貪我嗔我癡等。我今於彼如來法中。得此出家受淸淨戒修持淨行遠離輪回。得涅盤道解脫苦輪。復自思惟。此煩惱性卽善法故。卽有漏法故。卽無漏法故。卽輪回法故。卽世間卽出世間。卽智卽蠲除法。卽決定法。卽觀法圓滿智。卽觀苦集滅決定道。乃至決定法界故。又復思惟。一切行虛假故。一切行苦惱故。一切行卽無相故。我若得此。卽能遠離一切虛假得隨意生。若觀我見不離道諦。卽得彼法所作隨意。復於彼法憶念無惑。於一切法心無差別。能如是知。卽得遠離不信疑惑毀謗贊嘆。得此解脫一切我苦。我於是時無有少分而難作者。若阿羅漢能知此我。彼臨命終時自見所生。棄捨本心得佛菩提。隨意所樂自在而往。卽得至於無爲界故。彼得此苦智法智。若了知我集一切法生不信心疑惑誹謗種種怖畏。若不信此法盡此集故。彼作是思惟。決定滅諦。彼復思惟。此法應如是作。得滅諦故。是法若作此決定滅作是決定彼意心生疑惑。命終之後墮大地獄中。云何名如實思惟。生一切法故。

爾時文殊師利童子白佛言。世尊。云何見四聖諦心。佛告文殊師利若見一切法卽不生故卽見苦諦。若見出生一切法消除故卽是集諦。若見最上涅盤一切寂靜法相卽是滅諦。若見究竟一切法性卽是道諦。文殊師利。若彼見此四聖諦非實非虛。是善法是不善法。是有漏是無漏。是世間是出世間。是有爲智是無爲智。是無變異法。是觀苦集了別智法。卽決定滅諦。乃至決定法界道諦不可攺變。何故一切愚迷眾生耽著欲樂。於此實相法中而生迷惑。彼諸眾生於寂滅法不諦思惟。乃至一切法寂靜自性不得現前。不知此法非取非捨非離取捨。在彼貪界顯現涅盤。嗔界癡界乃至輪回界悉能現彼涅盤寂靜界故。若於一切法能現如是自性平等。當得一切法中自在無礙。云何不知彼眞實法。若於不生不滅法心同虛空。卽佛平等不可得故。法平等不可得故。僧平等不可得故。乃至涅盤寂靜平等亦不可得故。如是於一切未曾有法不生疑惑。卽得離疑。不生不出。至一切最勝涅盤寂靜界故。文殊師利。如是眞諦一切法不可見。是故須菩提而不往詣禮如來足。如須菩提尙得無我。況復如來云何而見。勿作是解。文殊師利。如是一切不生法中。有所見故。卽非見四聖諦。

爾時文殊師利法王子白佛言。世尊。云何見四念處。佛告文殊師利。彼須菩提當得觀身不淨見身念處。觀受是苦見受念處。觀心無常見心念處。觀法無我見法念處。文殊師利復白佛言。世尊。如是實相云何而說。復云何見眞實四念處。佛告文殊師利。止此眞實諦如來所說難解難知。文殊師利言。惟願說之廣演分別。彼眞實四念處故。佛言。文殊師利。汝若見等虛空身。卽見此身中身念處。又文殊師利。若於受中內外中間。有所得故卽見受念處。又文殊師利。若見此心智有方圓大小。卽見此心中心念處。又文殊師利。若於善不善有漏無漏乃至煩惱世出世間法中。有所得故。卽非見此法中法念處。文殊師利。此眞實四念處應如是解。文殊師利白世尊言。云何見四正勤。佛告文殊師利。若觀十二緣生究竟空寂乃至無性。一切法彼不可得當起精進心稱法。滅除所生不善一切業故。爲未生不善法令不起故。未生善法起精進心令出生故。所生善法令得久住不廢忘故。當起圓滿精進心故。如一切法離取離捨非離取捨。若得如是正憶念故。彼不復起心。卽得此三摩地行。彼云何思惟。得神足故。云何住平等一切法。文殊師利。應當如是見四正勤。

文殊師利又復白言。世尊。云何見五根。佛言。文殊師利。若見究竟一切法不生。卽解信根。何以故。文殊師利。此究竟不生信根。於一切法中心不可得故。本離此名。又文殊師利。若於一切法離憶念故。無有趣求不住方所是爲精進根。文殊師利。若於一切法。離現前明了故。遠離差別心不起故。是爲念根。又文殊師利。若於諸法。能離生滅能覺所覺性空性非空性故。是爲定根。文殊師利。若性孰有孰無。一切法中不可得故。是爲慧根。文殊師利。應如是解。了知五根故。

文殊師利言。世尊。云何見五力。佛言。文殊師利。若能見此離性離相一切廣大心法。是爲信力。文殊師利。若於菩提進求功徳。能離取捨非離取捨。是爲進力。文殊師利。若於一切法離諸憶念無有計執。是爲念力。文殊師利。若至一切法無相故。是爲定力。文殊師利。若能遠離一切所見乃至涅盤。是爲慧力。文殊師利。應如是解。了知五力故。

文殊師利言。世尊。云何見七覺分。佛言。文殊師利。若見一切無自性法。不憶念故。是爲念覺分。文殊師利。若於一切法心不可測度。說善不善及得受記。是爲擇法覺分。文殊師利。若於一切法能離取捨非離取捨。又於諸法捨離思慮。是爲精進覺分。文殊師利。若於一切法不生愛著。解一切法卽無生故。是爲喜覺分。文殊師利。若於一切法心生信樂。解一切法不可得故。是爲輕安覺分。文殊師利。若於一切法心無掉舉。是爲定覺分。文殊師利。若於一切法無住無著不可覺知。於一切法不生貪著。若得此捨是爲捨覺分。文殊師利。七菩提分。應如是解而能了知。

文殊師利言。世尊。云何見八正道。佛告文殊師利。若不見正。乃至不見一切無性。法無二相心無掛礙。是爲正見。文殊師利。若見一切法離諸掛礙。非離掛礙。心無所著。是爲正思惟。文殊師利。若見一切法無有邊際。稱無邊際平等善說。是爲正語。文殊師利。若見一切法無有動作。離悲﹝每﹡殳﹞／心﹞心。本不生故。是爲正業。文殊師利。若於一切法無喜無嗔諸法不生。是爲正命。文殊師利。若於一切法無有起滅無有力用。是爲正精進。文殊師利。若於一切法念念不生。無有知覺離諸思惟。是爲正念。文殊師利。若於一切法自性非性。而能遠離無有所著。是爲正定。文殊師利。此八正道。應如是解卽能了知。

文殊師利。若有見如是四聖諦心。卽得見於四念處四正勤四神足五根五力七菩提分八聖道分。眞實心故。是求彼岸。至實際地得大安樂。悉捨重擔遠塵離垢。觀身無相至無生忍。阿羅漢沙門婆羅門。至淨彼岸名曰多聞。是眞佛子是能仁子。能敵冤家棄擲煩惱。得大堅固無老無怖。無有疑惑亦無戲論。無彼無此。名此比丘爲聖法幢。文殊師利。若得如是法忍得大善利。應得一切世間天人阿修羅而爲供養。文殊師利。是故得一切國土無空過者。悉受淸淨飲食供養。爲離輪回得涅盤岸脫諸苦輪。乃至一切正徧知正等菩提。起此心法所求皆得。

爾時世尊說是法時。三萬二千天子皆得此法。彼諸天眾於如來世尊應正等覺並文殊師利菩薩摩訶薩。散曼陀羅花摩訶曼陀羅花。而以供養。作如是言。彼等於如來佛法中。當得出家受淸淨戒。若說此法。一心聽受得菩提道。復有八千一百比丘眾。心得漏盡無生解脫。復有四萬二千菩薩。得無生法忍。於時三千大千世界。一切魔王宮殿山林曠野大地六種振動。於虛空中雨眾天花。贊言善哉善哉。善說此法甚爲希有。出是音聲十方普聞。佛說此經已。文殊師利法王子。及大菩薩諸比丘眾。一切世間諸天人民阿修羅幹達婆等。聞佛所說。各各歡喜禮佛而退。

佛說文殊師利問法經

