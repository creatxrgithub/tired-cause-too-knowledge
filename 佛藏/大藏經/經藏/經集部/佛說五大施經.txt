佛說五大施經

宋施護等譯

佛說五大施經

西天譯經三藏朝奉大夫試光祿卿傳法大師賜紫沙門臣施護等奉詔譯

佛世尊。一時在捨衛國祇樹給孤獨園。與苾芻眾俱。

佛告諸苾芻言。有五種大施。今爲汝說。何等爲五。所謂一不殺生。是爲大施。二不偸盜。三不邪染。四不妄語。五不飲酒。是爲大施。

以何義故。持不殺行而名大施。謂不殺故。能與無量有情施其無畏。以無畏故。無怨無憎無害。由彼無量有情得無畏。已無怨憎害。已乃於天上人間得安隱樂。是故不殺名爲大施。不偸盜不邪染不妄語不飲酒。亦復如是。

佛說五大施經

