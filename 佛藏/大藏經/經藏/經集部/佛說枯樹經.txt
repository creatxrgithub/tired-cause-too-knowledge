佛說枯樹經

佛說枯樹經一卷

僧伽尼城北。迦葉佛時偸婆。陷在下方金剛際。佛從天上爲母說法。還於此城下。阿難問佛。佛從天下以何爲幟。佛言。今當現證。卽申手下方。執迦葉佛偸婆出。此偸婆以雜色玉石作偸婆。名僧伽屍。迦葉佛父。名說立婆畱言慈造。髙三百肘方三里半。本眞七寶合。故有七種色。現城卽以此偸婆爲稱也。迦葉阿難等。所以於此地集經者。有二事不得涅槃處出。一者不在人中。二者天人四輩來者。皆當悲感心亂。不靖聽故也。集訖。諸王於其處。造僧伽藍名諸王寺。在偸婆北。後羣茶王。慊偸婆當城門。王欲壞之。敕城內嚴銚﹝金﹡斫﹞明。當除之。夜半偸婆便移。從城上過音聲振國。去城南二十里。在林樹間止。所勸王破寺臣者。卽誅五族。王睹變知。攺爲淸信士。自移來可四十年許。諸王寺朽壞。後有橫王出更修飾之。今日現在。

佛說枯樹經

