佛說時非時經

西晉若羅嚴譯

佛說時非時經

天竺三藏若羅嚴譯

如是我聞。一時佛在王捨城鵲封竹園。是時佛告諸比丘。我當爲汝說時與非時。善思念之。諸比丘言。如是世尊。當受教聽。佛告諸比丘。是中何者爲時。何者爲非時。比丘當知。

冬分八月十六日至三十日七腳爲時。五腳半非時。九月一日至十五日八腳爲時。六腳八指爲非時。九月十六日至三十日九腳爲時。七腳六指爲非時。十月一日至十五日十腳爲時。八腳三指爲非時。十月十六日至三十日十一腳爲時。九腳三指爲非時。十一月一日至十五日十二腳爲時。十腳六指爲非時。十一月十六日至三十日十一腳半爲時。十腳一指爲非時。十二月一日至十五日十一腳爲時。九腳四指爲非時。

春分十二月十六日至三十日十腳爲時。八腳少一指爲非時。正月一日至十五日九腳半爲時。七腳少三指爲非時。正月十六日至三十日九腳爲時。六腳少三指爲非時。二月一日至十五日八腳爲時。五腳爲非時。二月十六日至三十日七腳爲時。四腳少三指爲非時。三月一日至十五日六腳爲時。三腳少四指爲非時。三月十六日至三十日五腳爲時。三腳少六指爲非時。四月一日至十五日四腳爲時。二腳少一指爲非時。

夏分四月十六日至三十日三腳爲時。二腳少四指爲非時。五月一日至十五日二腳爲時。少三指爲非時。五月十六日至三十日二腳半爲時。一腳少爲非時。六月一日至十五日四腳爲時。二腳少二指爲非時。六月十六日至三十日四腳半爲時。二腳半爲非時。七月一日至十五日五腳爲時。三腳少爲非時。七月十六日至三十日五腳半爲時。三腳少爲非時。八月一日至十五日六腳爲時。四腳少爲非時。八月十六日至三十日六腳半爲時。四腳半少爲非時。

如是諸比丘。我已說十二月時與非時。爲諸聲聞之所應作。憐湣利益故說。我所應作已竟。汝等當行。若樹下空處。露坐思惟。諸比丘莫爲放逸後爲悔恨。是我所教誡。佛說經竟。時諸比丘。皆大歡喜。勸助受持。

因緣輕慢故

命終墮惡道

因緣修善者

於此生天上

緣斯修善業

離惡得解脫

不善觀因緣

身壞入惡道

外國法師若羅嚴。手執胡本。口自宣譯。涼州道人。幹塡城中寫訖。

被褐懷玉深智作愚。外如夷人內懷明珠。千億萬劫與道同體。

佛說時非時經

