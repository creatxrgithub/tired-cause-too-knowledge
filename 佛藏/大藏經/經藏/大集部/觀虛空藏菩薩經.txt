觀虛空藏菩薩經

劉宋曇摩蜜多譯

觀虛空藏菩薩經

宋罽賓三藏曇摩蜜多譯

如是我聞。一時佛住佉陀羅山。依正覺仙人所住之處。與千二百五十比丘俱。賢劫千菩薩彌勒爲首。爾時長老優波離。卽從坐起整衣服。爲佛作禮。白佛言。世尊。先於功徳經中。說虛空藏菩薩摩訶薩名。能除一切惡不善業。治王旃陀羅乃至沙門旃陀羅諸惡律儀。如此惡事若欲治。當云何觀虛空藏菩薩。設得見者云何共住布薩僧事。若優婆塞破五戒犯八戒齋。出家比丘比丘尼。沙彌沙彌尼。式叉摩尼犯四重禁。在家菩薩毀六重法。出家菩薩犯八重禁。如是過人。世尊先於毗尼中說。決定驅儐如大石破。今於此經說。大悲虛空藏能救諸苦。及說咒以除罪咎。設有此人云何知之。以何爲證。惟願天尊。分別解說。佛告優波離。汝及未來世一切善持毗尼者。應當教此犯罪眾生安慰其意。世尊大慈弘誓無量不捨一切。於深功徳經說治罪法。名決定毗尼。有三十五佛救世大悲。汝當敬禮。汝敬禮時當著慚愧衣。如眼生瘡深生愧恥。如癩病人隨良醫教。汝亦如是應生慚愧。旣慚愧已。一日乃至七日禮十方佛。稱三十五佛名。別稱大悲虛空藏菩薩名。澡浴身體。燒眾名香堅黑沈水。明星出時長跪合掌。悲泣雨淚稱虛空藏。白言大徳。大悲菩薩。湣念我故爲我現身。爾時當起是想。是虛空藏菩薩頂上有如意珠。其如意珠作紫金色。若見如意珠卽見天冠。此天冠中。有三十五佛像現。如意珠中十方佛像現。虛空藏菩薩身長二十由旬。若現大身與觀世音等。此菩薩結加趺坐。手捉如意珠王。其如意珠演眾法音與毗尼合。若此菩薩憐湣眾生故。作比丘像及一切色像。若於夢中。若坐禪時。以摩尼珠印印彼人臂。印文有除罪字。得此字已。還入僧中如本說戒。若優婆塞得此字者不障出家。設不得此字。便使空中有聲唱言罪滅罪滅。若無空聲使知毗尼者。夢見虛空藏菩薩。告言毗尼薩毗尼薩。某甲比丘。某甲優婆塞。更令懺悔。一日乃至七七日。禮三十五佛虛空藏菩薩力故。汝罪輕微。知法者。復教令塗治圊廁。經八百日。日日告言。汝作不淨事。汝今一心塗一切廁莫令人知。塗已澡浴禮三十五佛。稱虛空藏。向十二部經。五體投地說汝過惡。如是懺悔復經三七日。爾時智者應集親厚。於佛像前。稱三十五佛名。稱文殊師利稱賢劫菩薩。爲其作證更白羯磨如前受戒法。此人因苦行力故。罪業永除。不障三種菩提業。佛告優波離。汝持是觀虛空藏法。爲未來世無慚愧眾生多犯惡者廣分別說。說是語時。時虛空藏菩薩。結加趺坐放金色光。如意珠中見三十五佛已。白佛言。世尊。我此如意珠寶從首楞嚴出。是故眾生見珠者。得如意自在。爾時世尊敕優波離。汝持此經。不得爲多眾廣說。但爲一人持毗尼者。爲未來世無眼目眾生。作眼目故。愼莫忘失。時優波離聞佛所說。歡喜奉行。

右觀虛空藏菩薩經。按開元錄。系是單譯。止有二紙。經後舊尙有八紙經文。準校勘大藏竹堂講師批。該是後人采集虛空藏經咒並諸經中佛名及咒。以爲勸世修行法。不可連在觀虛空藏經後。下竺本及福本皆無。又按此經。世尊先於深功徳經。說治罪法。名決定毗尼。有三十五佛者。卽出寶積經第九十卷

優波離會。與決定毗尼經同本。余文皆例此。然詳觀所批理。亦可以意會。徒存似是。姑爲刪之。

阿彌隸奢阿彌隸奢迦畱尼迦﹝一﹞遮羅遮羅毗遮羅珊遮羅迦畱尼迦﹝二﹞羅茂羅羅茂羅毗伽陀隸﹝三﹞摩懵呿復闍摩那迦畱尼迦﹝四﹞眞陀摩尼富羅栘迦畱尼迦﹝五﹞薩婆阿奢彌咃﹝口﹡皮﹞栘﹝六﹞陀潰陀利﹝七﹞破仇破仇﹝八﹞畱坻脾脾伽仇﹝九﹞質脾脾伽仇迦畱尼迦﹝十﹞富隸栘埵摩摩阿奢﹝十一﹞薩埵波咃遮阿輸迦竭坻莎呵﹝十二﹞

三十五佛名

釋迦牟尼佛金剛不壞身佛寶光佛龍尊王佛精進軍佛精進喜佛寶力佛寶月光明佛現無愚佛寶月佛無垢佛離垢佛勇施佛淸淨佛淸淨施佛婆畱那佛水天佛堅徳佛栴檀徳佛無量光佛光徳佛無量气光佛那羅延佛功徳華佛蓮華遊戲神通佛才功徳佛念功徳佛善名稱佛洪炎幢王佛善遊步功徳佛鬥戰勝佛善遊步佛周匝莊嚴功徳佛寶蓮華遊步功徳佛蓮華光善住娑羅樹王佛

過去三十五佛名

虛空藏菩薩陀羅尼

多擲哆阿彌闍迦畱尼迦遮羅遮羅毗遮羅迦畱尼迦茂羅羅囉茂羅毗迦陀羅摩摩劫呿復奢摩那迦畱尼迦眞多摩尼富羅栘迦畱尼迦薩埵捨摩哆婆蛇阿若陀梨婆破窮窮畱提毗脾伽窮持栗履毗脾加窮迦畱尼迦富梨蛇﹝自／兒﹞﹝音兜﹞摩摩阿捨薩埵波利波遮阿輸迦竭提莎呵

若有眾生。種種諸病逼切其身。其心散亂。聾盲喑啞諸根不具。肢節各異。時有死相如是等事。一向稱虛空藏菩薩摩訶薩名。除諸病故。欲無病故。燒沈水黑堅沈水若多竭流香。禮虛空大善丈夫。是善丈夫於夜夢中。作婆羅門像。在其人前。卽現釋像功徳天像妙音天像。或羅剎之像。或大臣之像。或兵吏之像。良藥之像。或父母之像。於夜夢中在病人前。如實說種種隨病湯藥等者一服除差無餘。復有如是取營求事。欲多問義。若寂靜處欲行禪定。欲智慧。欲得名稱。欲求巧。欲求自在。欲得妙色。欲封欲得勢力。欲財能欲得妙聲。欲得子息。欲得眷屬。欲得功徳。欲得布施持戒忍辱精進禪定。欲得義語。欲得人恭敬。欲脫諸惡災止於施乃至住慧。欲得長命。欲得種種所須之具得以能用。是人禮虛空藏菩薩摩訶薩。若阿練若在林中若在路地。燒於沈水黑堅沈水若多竭流香。至心合掌。五體投地。徧禮十方。說陀羅尼句。卽得所願。

過去五十三佛名

普光佛普明佛普靜佛多摩羅跋栴檀香佛栴檀光佛摩尼幢佛歡喜藏摩尼寶積佛一切世間樂見上大精進佛摩尼幢燈光佛慧炬照佛海徳明光佛金剛牢疆普散金光佛大彊精進勇猛佛大悲光佛慈力王佛慈藏佛栴檀窟莊嚴勝佛賢善首佛善意佛廣莊嚴佛金華光佛寶蓋照空自在王佛虛空寶華光佛琉璃莊嚴王佛普現色身光佛不動智光佛降伏諸魔王佛才光明佛智慧勝佛彌勒仙光佛世靜光佛善寂月音妙尊智王佛龍種上尊王佛日月光佛日月珠光佛慧幡勝王佛師子吼自在力王佛妙音勝佛常光幢佛觀世燈佛慧威燈王佛法勝王佛須彌光佛須蔓那華光佛優曇缽羅華殊勝王佛大慧力王佛阿閦毗歡喜光佛無量音聲王佛才光佛金海光佛山海慧自在通王佛大通光佛一切法常滿王佛

若有善男子善女人及餘一切眾生。得聞是五十三佛名者。是人於百千萬億阿僧祇劫。不墮惡道。若復有人。能稱是五十三佛名者。生生之處常得值遇十方諸佛。若有人能至心敬禮五十三佛名者。除滅四重五逆及謗方等皆悉淸淨。

毗婆屍佛屍棄佛毗捨佉佛拘畱孫佛拘那捨牟尼佛迦葉佛釋迦牟尼佛

東方寶光月殿妙尊音王佛南方樹根華王佛西方造王神通炎華佛北方月殿淸淨佛下方善寂月音王佛上方無數精進願首佛

佛告寶网菩薩。若善男子善女人。起立講堂如三千大千世界。講堂內造立精舍。計有億數。皆以赤栴檀而合成之。以一切樂具供養諸佛。於百千劫。於佛滅後復起塔廟。幢幡華蓋寶瓶香鑪伎樂歌嘆。於意云何。是人功徳寧爲多不。寶网白佛。甚多世尊。佛言不如有人諷誦念此六方佛名恭敬作禮。其人世世常生轉輪王家。端正威徳。臨欲終時。百億諸佛授手令不墮三惡趣。設有五逆重罪。應入地獄。令現世輕受頭痛則除。以此當之。不入三惡道受。是故至心恭敬作禮。廣說如是寶网童子經。

東方須彌燈光明佛東南方寶藏莊嚴佛南方栴檀摩尼光佛西南方金海自在王佛西方大悲光明王佛西北方優缽羅蓮華勝佛北方蓮華須莊嚴王佛東北方金剛自在王佛上方殊勝月王佛下方日月光王佛

舍利弗。若有菩薩犯於初戒。於十眾前以正直心殷重懺悔。手犯戒者。於五眾前以正直心殷重懺悔。手捉女人。眼見惡心。或一人二人前。以正直心殷重懺悔。若有菩薩。成就五無間罪。犯於女人。或犯男子。或有手犯。犯塔犯僧。如是等餘犯。菩薩應當於三十五佛邊。所犯重罪晝夜獨處至心懺悔。懺悔法者歸依佛。歸依法。歸依僧。

妙音菩薩文殊師利菩薩藥王菩薩勇施菩薩宿王華菩薩上行意菩薩莊嚴王菩薩藥上菩薩得勤精進力菩薩觀世音菩薩無盡意菩薩持地菩薩莊嚴相菩薩普賢菩薩

是十四菩薩。法華中妙音來所欲見。若念禮者得現世福。

種種行菩薩無量行菩薩淸淨行菩薩建立行菩薩

誦四菩薩名。念禮者命終不經三惡道。

東方空無菩薩南方善思議菩薩西方喜信淨菩薩北方神通華菩薩

念禮四菩薩。得三世福。經趣佛道。

跋陀和菩薩羅鄰那竭菩薩憍目﹝自／兒﹞菩薩那羅達菩薩須深彌菩薩摩訶須薩和菩薩因坻達菩薩和倫調菩薩

是八菩薩從般舟中出。是八人求道以來無央數劫。於今未取佛。願言。彼十方天下人民皆得佛道。有急疾皆呼我八人名字。卽得解脫。壽命終時。我八人便當飛往迎逆之。誦禮八菩薩者得現世福。命終八人迎接將往極樂國土。化生蓮華中作無生菩薩。

舍利弗。目揵連。大迦葉。須菩提。此四聲聞。念禮者令人得現世福。

富樓那阿難羅睺羅

聲聞士。此三權聲聞。念禮者。令人得大乘福。

第一分舍利在拘屍那國城。

第二分舍利在波婆國。

第三分舍利在羅摩國。

第四分舍利在庶勒國。

第五分舍利在毗﹝少／兔﹞國。

第六分舍利在毗耶離國。

第七分舍利在迦毗羅國。

第八分舍利在摩伽他國。

第九分舍利在瓶頭羅國。

第十分舍利在羅延那國。

佛初去世後起此十塔。當爾時。閻浮提二十八萬里中正有十塔。念禮者得無量福徳。捨身不墮三惡道。

天上四塔者。

忉利天城東。照明園中有佛發塔。

忉利天城南。粗澀園中有佛衣塔。

忉利天城西。歡喜園中有佛缽塔。

忉利天城北。駕禦園中有佛牙塔。

人間四塔者。

第一所生塔在拘薩羅國迦毗羅城嵐鞞林。

第二道場塔在摩伽陀國伽耶城菩提樹下。

第三轉法輪塔在伽屍國波羅柰城鹿野苑中。

第四般涅槃塔在摩羅國拘尸羅城雙樹間。

人間八塔念禮亦令人得現世福。

集法悅捨苦陀羅尼經

南無佛陀耶南無達摩耶南無僧伽耶南無毗首陀遮耶南無阿伽竭浮遮耶南無摩訶薩婆婆伽利耶多擲侄哆﹝敕賀反﹞林彌利婆簸婆彌畱遮呵檀摩陀那闍那唏希知汦底婆居婆遮耶那耶波羅薩婆摩呵唏知底利殃求知利默求知利比婆薩婆耶那比林婆闍呵陀捨耶輸薩婆娑羅三蔓﹝無拌反﹞缽汦波波波利摩訶阿那莎呵

爾時佛告諸大眾言。吾本無數劫中。處於凡夫時。字遮他陀。在加倫邏國。作於商客販賣治業。虛妄無實造諸惡行不可稱計。淫荒無道不可具說。是時愚癡害父愛母。經數年中。舉國人民一皆知之。稱聲唱言。是遮他陀。害父愛母經今數年。吾時思念與六畜無異。更無人事。時於加倫邏國。跳城奔走趣於深澤。時此國王名毗闍。告令國中人民。此遮他陀淫荒無道致爲此事。其有能得此人者。當重賜寶物。時此國人各各受募欲捕吾身。是時驚怖卽出國作沙門。在於他國修行十善。坐禪學道晝夜泣淚。經三十七年。以五逆罪障故心不定。憂悲叵處。以三十七年中。在於山窟常舉聲泣。苦哉苦哉。當以何心去此苦也。悲嘆下窟乞食。時道中地得一大缽。中有一匣經更無餘經。惟有集法悅捨苦陀羅尼。說過去恆河沙諸佛泥洹。時常在毗悅羅國。說此陀羅尼付諸大菩薩。後有人得聞此陀羅尼者。此人過去世時。修持五戒十善。當令得聞。有人𨿽聞。而不在心不修集者。是名無緣。此陀羅尼能除去百億劫生死五逆大罪。若有人受持讀誦者。終不墮於三塗地獄餓鬼畜生。何以故。過去諸佛。以欲泥洹時。會當說之。尊重嘆仰稱其功徳。不可計量。付諸菩薩。後有眾生得聞此陀羅尼者。修習著心福報難計。猶如須彌寶海。凡夫不能得量。若有人作諸惡行。竊聞此陀羅尼名。不及修習一用在懷。墮於地獄。一切地獄中。蒙此人恩苦痛不行。有人能行現身精勤修習得者。睹見百千萬佛剎土。得福無量不可具說。惟有諸佛與諸菩薩乃能究盡。聲聞二乘人者不能得知。何以故。此陀羅尼非一佛二佛所說。過去恆河沙諸佛所說。是時吾得此經。卽不乞食歡喜向窟。到於窟中燒香禮拜。悲淚贊仰。於窟中修習讀誦經一年始得。以罪業障故不能得入心懷。是時吾卽以秋月夜。洗浴修行經一七日。如童子初學憒憒者不少便。更行於七日。亦如是憒憒無異。心中愁惱。不知云何。意中沾思此陀羅尼字。經於數反。心中忽定。我時欣悅。如人地得百千斤金。人無知者內欣不止。吾時亦然。修行數年飛行無礙。睹見十方三世諸佛。後有行者如法行之。

虛空藏菩薩陀羅尼咒

南無佛兜佛多摩訶目揵連莎多擲﹝絰﹞他﹝敕賀反﹞欹利吉利彌利踟利薩婆伽欹利彌利薩婆伽彌利莎呵

此陀羅尼。要月十四日十五日明星出時誦之八百徧。燒好沈水香。香煙不絕。要用黃花八百枚。令人得福。若善男子。現身安隱求心中所願無不獲得。若是女人化成男子。能至心一日一夜六時行道誦持之者。一劫二劫之罪永不入惡趣。要用春秋涼時三月四月八月九月。

觀虛空藏菩薩經

