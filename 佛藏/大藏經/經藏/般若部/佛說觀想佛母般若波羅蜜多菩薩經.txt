佛說觀想佛母般若波羅蜜多菩薩經

宋天息災譯

佛說觀想佛母般若波羅蜜菩薩經

西天譯經三藏朝散大夫試鴻臚少卿明教大師臣天息災奉詔譯

灌頂眞言﹕

唵﹝引﹞曩莫捨吉野﹝二合﹞母曩曳﹝引﹞怛他誐哆野﹝引﹞囉賀﹝二合﹞帝三藐三沒馱野

誦此眞言七徧﹐以手於頭上灌頂及摩觸徧身﹐然後息念﹐志心作佛母般若波羅蜜多菩薩觀行。想此菩薩三面三眼﹐身眞金色﹐坐吉祥藏師子座﹐座有千葉金蓮。身有六臂﹐右邊三臂﹐第一臂執數珠﹐第二臂執箭﹐第三臂作施願相。左邊三臂﹐第一臂執經﹐第二臂執弓﹐第三臂執如意寶。如是六臂種種莊嚴。於其身上﹐復放無數百千那由他俱胝光明﹐徧滿一切世界。復想一切如來及多羅菩薩等一切菩薩﹐具足相好﹐莊嚴其身﹐以諸香花而親供養。如是觀想已﹐復念心眞言﹕

唵﹝引﹞曩莫捨吉野﹝二合﹞母曩曳怛他﹝引﹞誐哆野﹝引﹞囉賀﹝二合﹞諦﹝引﹞三藐三沒馱﹝引﹞野怛你野﹝二合﹞他﹝引﹞唵﹝引﹞母你﹝引﹞母你摩賀﹝引﹞母你﹝引﹞曳﹝引﹞娑嚩﹝二合﹑引﹞賀

次誦根本眞言﹕

怛你野﹝二合﹞他﹝引﹞唵

惹曳﹝引﹞惹曳﹝引﹞缽納摩﹝二合﹑引﹞鼻阿嚩弭﹝引﹞阿嚩弭﹝引﹞娑囉娑羅尼地裏地裏囉﹝引﹞地裏地囉﹝引﹞地裏你嚩哆﹝引﹞努波﹝引﹞羅你沒度﹝引﹞哆﹝引﹞囉尼布囉野布囉野婆誐嚩底薩裏嚩﹝二合﹑引﹞捨﹝引﹞摩摩波裏布囉野娑波裏嚩囉寫薩裏嚩﹝二合﹑引﹞薩怛鑁﹝二合﹞左薩裏嚩﹝二合﹞迦裏摩﹝二合﹑引﹞嚩囉拏你尾輸馱野尾輸馱野沒馱﹝引﹞地瑟奼﹝二合﹑引﹞你曩娑嚩﹝二合﹑引﹞賀﹝引﹞

誦此眞言已﹐復作觀行。想彼佛母般若波羅蜜多菩薩右邊﹐有釋迦世尊﹑燃燈世尊﹑無量壽世尊﹑智決定世尊﹑光明王世尊﹑雷聲吼音世尊﹑金花世尊﹑散花世尊。於菩薩左邊﹐毗婆屍世尊﹑羯俱忖那世尊﹑迦諾迦牟尼世尊﹑迦葉世尊﹑寶手世尊。於菩薩前面﹐大徧照世尊﹑寶生世尊﹑阿彌陀世尊﹑不空成就世尊﹑阿閦世尊。於菩薩後面﹐最上蓮華世尊﹑最上寶世尊﹑喜吉祥世尊﹑琉璃光世尊﹑不思議吉祥世尊。於菩薩前﹐復有聖觀自在菩薩﹑慈氏菩薩﹑普賢菩薩﹑妙吉祥菩薩﹑歸命菩薩﹑不思議吉祥聲菩薩﹑金剛手菩薩﹑無盡意菩薩﹑辯積菩薩﹑無邊辯菩薩﹑虛空藏菩薩﹑無垢稱菩薩﹑自在行菩薩﹑法生菩薩﹑常啼菩薩﹑月光菩薩﹑法云菩薩﹑地藏菩薩﹑寶藏菩薩﹑寶幢菩薩﹑屍棄菩薩﹑香象菩薩﹑金毗羅菩薩﹐如是等一切菩薩摩訶薩徧滿佛剎。復有顰眉明王等﹐亦在菩薩前。如是聖眾一一觀想已﹐復想人間天上殊妙香花珍寶供具﹐以用供養佛母般若波羅蜜多菩薩﹐並諸眷屬一切菩薩。作此觀已﹐是人不久當成正覺。

佛說觀想佛母般若波羅蜜多菩薩經

