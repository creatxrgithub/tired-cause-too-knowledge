蘇悉地羯羅供養法

唐善無畏譯

蘇悉地羯羅供養法卷第一

三藏法師善無畏譯

歸命諸如來

及法菩薩眾

蓮華金剛部

並諸眷屬等

我今依教說

供養持誦法

省略通三部

次第及相應

先觀神室處

復明其事法

對受得眞言

及作手印法

於外出入處

分土洗淨法

灑掃神室處

除萎華等法

及淨供養器

然後往澡浴

先作三摩耶

系縛爲障者

辟除及護身

光澤水等法

澡浴自灌頂

獻三掬水法

往於神室門

換衣灑身法

入室便禮拜

辦諸供具法

數珠及神綫

茅環牛五淨

奉獻閼伽水

及置其座法

復視三摩耶

去身障難法

辟除及去垢

淸淨光澤法

護身及結界

八方上下法

初應想神座

觀念本尊法

隨所在方處

奉請本尊法

以其本眞言

啟請本尊已

卽除遣從魔

奉座令坐法

復視三摩耶

卽奉閼伽水

浴尊奉衣法

次獻塗香華

燒香及飲食

燃燈供養法

眞言並手印

運心供養法

贊嘆懺悔等

護尊及己身

並護其處所

便結大界法

備具拔折羅

及數珠等法

充滿眞言分

次坐持誦法

求請本所願

及護所念誦

回施功徳法

起廣大發願

又奉閼伽水

塗燒香等法

復視三摩耶

護身及己身

解所結方界

然後發遣法

護摩支分等

謂鑪神及地

燒祀之具法

轉讀方廣經

及作制底法

次作慈等觀

思惟六念法

如是等次第

我今略詮竟

見神室處者。謂入漫荼羅。散華所墮。歸依彼尊。

明其事法者。謂得最勝受明灌頂。奉阿闍梨之所印可。令傳法灌頂。乃至令作息災等諸餘灌頂。

對受眞言及手印者。謂受法人澡浴淸淨。著新潔衣。於其淨處。胡跪恭敬。對阿闍梨。親受眞言及作手印。時阿闍梨先誦三徧。轉授與彼。彼受得已。自誦三徧。深生歡喜頂戴奉持。此爲對受。隨力所辦。奉施阿闍梨。廣解法已。方可作此念誦次第也。

外出入處者。謂晨朝起已。所往穢處。皆用受觸忿怒眞言。而作護身眞言曰。

其手印相。以右手作拳。直豎大指。當護五處。謂頂兩肩心及咽上。

分土洗淨者。謂以五聚土。當洗下部。以三聚土。洗小便處。以三聚土。觸洗左手。以七聚土。共洗兩手。或恐未淨。任意洗之。以淨爲限。其三聚土。以受觸眞言及用手印。印土持誦經一七徧然後用也。次以眞言而用灑身眞言曰。

其手印相。以右手仰掌直舒五指。指﹝跳﹣兆﹢虖﹞相博。次屈無名指中節。與掌相當。以大母指。屈輔頭指根下向前。其灑水法。令面向東蹲踞而默然。兩手置於雙膝之間。手印掬水。勿有泡沫。無聲飲之。三度飲已。然後用手沾水。兩度拭唇。於時口中於其齒間。舌觸垢穢噴啑欬嗽更復如前。飲水拭唇。還以此印及誦眞言。先觸兩目。次口兩耳。鼻及兩肩喉臍心咽頂上。便成護身諸根淸淨。

灑掃神室者。謂隨其成就及事差別。與彼相應。而擇方處及意所樂。無諸障難。其地除去嚩弭羅。虫窠。坑窟瓦礫。糠骨毛髮。咸炭灰等。掘去惡土。塡以淨土。於上造室。堅牢密作勿令風入。門向東開。或北或西隨事向南。作神室已用牛糞塗。以淨水灑之。或以塗香卽和淨水。當誦此明而塗其地明曰。

或時忘念法則錯誤。犯三摩耶。每日當誦此明三七徧或一百八徧。能除其過。

除萎華者。供養尊華已。先誦此明除其萎華曰。

次說掃地明明曰。

次說塗地明明曰。

先應灑掃神室。除去萎華。

淨諸供器。然後方去澡浴。教說如是。

往澡浴時。先以此明及手印。護諸供養具然後可往明曰。

其手印相。以右手作拳。直豎大指。頭指二指相著徧觸供具加持。

先作三摩耶者。謂凡作法。先作三摩耶。然後作護身等一切諸事。教如是說。

次說三摩耶眞言及手印。初佛部眞言曰。

其手印相。仰兩手十指。直向前舒。並側相著。微屈二頭指上節。此是佛部三摩耶印次說蓮華部三摩耶眞言及手印眞言曰。

其手印相。先當合掌。中間兩六指。向外舒散。勿令相著。其大指及小指。兩手依舊相著。合掌中虛。如間敷蓮華。微屈中間六指。此是蓮華部三摩耶印。

次說金剛部三摩耶眞言及手印眞言曰。

其手印相。右押左。兩手背逆相著。以右手大指。差其左手小指。左手大指。差其右手小指。中間兩手六指。微令開。如三股杵。此是金剛三摩耶印。

次結縛諸難者。謂以軍荼利手印眞言。而縛諸難。其手印相。左手置於右膊上。以大指撚小指甲。展中三指。如三股杵。復以右手置於左膊上。亦以大指撚小指甲。展中三指。如三股杵。面向東立。屈左腳膝。臨身向前。就於左腳。闊展右腳二尺以來。橫躡地。咬其右下近唇。邊怒目左視。默想自身如軍荼利。誦其根本眞言曰。

此眞言後置滿馱滿馱句。卽以兩手三指。便收作拳把。相撚指。余並依舊。其諸難者便成結縛。

次澡浴法者。爲淨身故先。取淨土分作三聚。以眞言手印各持誦之眞言曰﹝三玄妙印在之﹞。

其手印相。兩手相叉。指撚手背。雙豎二頭指。相著。二大母指並豎。博頭指側。以此手印觸所取土誦眞言五徧然後取之。

次辟除者。凡所作諸事。先須辟除。然後方作一切諸事。教說如是。辟除眞言曰。

其手印相。以左手大指。屈入掌中。以中指無名指而押大指。屈其頭指著中指中節側。亦屈小指。著無名指中節側。卽舒努臂。頭上右轉三徧。及印身五處。右手大指。押小指甲。餘三指直豎。作嚩日囉形。叉其腰側。立法如前。此是辟除印。

又辟除眞言及手印眞言曰。

其手印相。以右手。拍左手掌。如是三徧。是辟除手印。

又辟除眞言及手印眞言曰。

﹝辟除眞言﹞

其手印相。以右手。彈三徧。是辟除手印。

次護身法者。以此眞言及手印。用結十方界。及以護身眞言曰。

其手印相。以右手大指。撚小指甲上。餘三指微開直豎。名嚩日囉印。用結上下及八方界。並用護身。

次以眞言手印。用印自身以水土澡豆等物。便成去垢及與淸淨眞言曰。

其手印相。以右手大指。撚小指甲上。餘三指微開直豎。叉腰間。三指向前。左手亦作此印。用觸諸物。卽成去垢及與淸淨。此是去垢手印。

次以軍荼利眞言及手印。用作淸淨眞言曰。

其手印相。以右手作拳。取水念誦七徧。用灑諸物及身頂上。便成淸淨。此是作淸淨印﹝其拳四指勿令著掌﹞。

次以眞言及手印。用作光澤眞言曰。

其手印相。以左手大指。撚小指甲上。餘三指微開直豎。舒其肘。還以右手作此印。承左手肘下。以左手印。印觸諸物及以己身。卽成光澤。是光澤印。

次以眞言及手印。用攪其水眞言曰。

其手印相。兩手向外相叉。屈著手背。以二大指。屈在掌中。二頭指。稍屈頭。甲相著。是攪水印。

次以眞言及手印。取土塗身眞言曰。

其手印相。取土和水。兩手大指各押小指甲上。餘指散開更互相揩。以右手徧塗身上。是塗土洗身印。

次以軍荼利眞言手印。持誦水眞言曰。

其手印相。先平舒右手。先屈中指無名指。押大指甲上。稍屈頭指及小指。在中指無名指側。持誦眞言。以印攪水澡浴印﹝誦水印﹞。

次以眞言及手印。遣除身中毗那夜迦難眞言曰。

其手印相。以兩手大指。屈入掌中。各各作拳。舒二頭指。左右相叉。入虎口中。以印從頂向下。至足而略去。此是遣除身中毗那夜迦印。

次則應以軍荼利眞言及手印。護身五處眞言曰。

其手印相。以二小指。相叉入掌中。二無名指雙押二小指豎。二中指頭側相跓。二頭指微屈。在中指上節側。相去一大麥許。直豎二大指。在中指側。印觸五處。卽成護身。是護身印。

次以眞言及手印。持誦一一分土眞言曰。

其手印相。以二手頭指及小指令頭相跓。以二中指二無名指。屈入掌中。其二手相背不令相著。以二大指。頭側相著。前所置三聚土。取一分。以印印土。持誦三徧。用洗從足至臍。卽洗其手。用水灑淨。第二第三亦如是。洗及以灑淨。又取一聚。如前持誦。用洗從臍至頸。又取一聚。如前持誦。用洗從頸至頂。畢已。還誦眞言。及作手印隨意澡洗。還作此印。亦誦眞言。並其手印徧轉於身。當心身後解印。是名被甲印。此是誦土印。

次誦軍荼利根本眞言。以手攪水。隨意澡浴眞言曰。

其自灌頂者。以此眞言及手印。而自灌頂眞言曰。

其手印相。二小指。相叉入掌。中二無名指雙。押二小指叉上。直豎。二中指頭側令相跓以二頭指在頭指側。以印取水。持誦眞言三徧而自灌頂。此是灌頂印。

次以眞言及手印。而自結髮眞言曰。

其手印相。右手作拳。直舒大指。以頭指。押大指頭上。令使縛圓曲。作此手印持誦眞言三徧。已置於頂上卽成結髮印。

佛部結髮眞言曰。

蓮華部結髮眞言曰。

金剛部結髮眞言曰。

凡洗浴時。不應就於淤泥水中。或水有刺。或峻岸水。或狹渠淺水。旋渦忽是流。多虫渾水。漑灌田水。及坑中水。如是之水並勿洗浴。又復不應於其水中及以水側。大小便利。不得於水中跳走忽行浮沒等戲。正在水中。勿視隱處。亦不思想婦人隱處。及與奶腰諸餘支分。應當寂靜默然洗浴。但令去垢。勿爲嚴身之想。

次獻三掬水者。洗浴了已。面向本尊所居之方。觀念本尊。持誦眞言及作手印。以印掬水而獻三掬。想浴本尊及奉閼伽。或於水中隨意念誦。方詣道場。

佛部獻水眞言曰。

蓮華部獻水眞言曰。

金剛部獻水眞言曰。

其手印相。平仰兩手。側相著。以二頭指。撚二大指頭。六指微屈。以印掬水。持誦眞言三度。奉浴本尊。此通三部奉三掬水印。

奉獻已訖澡浴。又畢所詰諸印。應須解之以阿三忙只寧眞言。

手印左轉卽成解結眞言曰。

其手印相。以右手背置。左掌內令無縫﹝跳﹣兆﹢虖﹞二大指。向上直豎左轉。一徧解所結印往於道場者。謂入向道場之時。勿起嗔恚及與貪欲。專念本尊。而往去之。於神室中不應踏過種種器仗及諸藥艸。謂種種器騎乘鈴鐸。及諸印具萎華藥味一切艸木。皆不應踏。制底尊像比丘等影。皆不應踏。亦勿乘騎象馬駱駝牛羊驢等及一切諸乘。皆不應乘及身手觸。若犯此等。墮三麼耶。亦不應起貪嗔癡慢掉舉憍等。當不著木履而往道場中。遇制底尊容師長。當脫木履便申致敬。方至道場。

灑身換衣者。謂至道場門外而立。洗手及足。用前所說眞言手印。重更飲水並灑淨之。

佛部飲水灑淨眞言曰。

蓮華部飲水灑淨眞言曰。

金剛部飲水灑淨眞言曰。

說佛部飲水灑淨手印仰舒右手。屈無名指中節向內。勿著掌。

次說蓮華部飲水灑淨手印仰舒右手。屈無名指中節及小指向內。勿令著掌。

說金剛部飲水灑淨手印仰舒右手屈無名指向內。勿令著掌散開頭指小指。

次以眞言手印灑淨門外所換之衣。眞言曰。

其手印相。以右手作拳。取水持誦。用灑淨衣。

次以眞言。持誦其衣而著眞言曰。

入室便禮者。如教所說。行者一心。當入道場。旣入室已。面向於尊。合掌作禮。先於室內。當置尊容揁或制底。或但置座入便禮已而供養之。

次辦供養具者。謂塗香等五種。牛淨神綫茅環。己身之座。及閼伽器金剛數珠白芥子。系腰綫等。是名供具。先當辦之。

入室之時口誦眞言而入足眞言曰。

次卽應作三摩耶眞言及印。

初佛部眞言曰。

其手印相。仰兩手。十指直向前舒。並側相著。微屈二頭指上節。是佛部三麼耶手印。

次說蓮華部三摩耶眞言及手印眞言曰。

其手印相。先當合掌。中間兩手六指。向外舒散。勿令相著。其二大指及二小指。依舊相著。令掌中虛如開蓮華。微屈中間六指。是蓮華部三摩耶印。

次說金剛部三麼耶眞言及手印眞言曰。

其手印相。右押左。兩手背逆相著。以右手大指。叉其左手小指。左手大指。叉其右手小指中間。兩手六指微開。如三股杵。是金剛部三麼耶手印。

次應以眞言及手印。遣除身中毗那夜迦難眞言曰。

其手印相。以兩手大指。屈入掌中。以中指已下押作拳。舒二頭指。左右相叉。入虎口中。以印從頂向下。至足而略去之。是遣除身中毗那夜迦等難印。

次應以眞言及手印辟除眞言曰。

其手印相。以左手大指。屈入掌中。以中指無名指而押大指。屈其頭指。著中指中節側亦屈小指。著無名指中節側。卽舒怒臂。頭上右轉三徧。及印觸身五處。右手大指甲。餘三指直豎。作拔折囉形。叉其腰側。立法如前。是辟除印。

又辟除眞言及手印眞言曰。

其手印相。以右手拍左手掌。如是三徧。是辟除印。

又辟除眞言及手印眞言曰。

其手印相。以右手彈指三徧。是辟除印。

云何名爲辟除。謂於道場華香等衣裳。及座等諸物。所有諸難。擯逐令去。名辟除也卽得淸淨。

次以眞言及手印而作去垢眞言曰。

其手印相。以右手大指。撚小指甲上。餘三指微開直豎。叉腰。三指向前。左手亦作用此印。用印諸物。令除穢惡。名曰去垢印。枳裏枳裏此忿怒聲。

次作淸淨。以部心眞言。作拳取水。持誦七徧。用灑諸物。便成淸淨。

初佛部心眞言曰。

次蓮華部心眞言曰。

次金剛部心眞言曰。

次作光澤。持誦眞言及作手印。以印諸物便成光澤。

初佛部光澤眞言曰。

蓮華部光澤眞言曰。

金剛部光澤眞言曰。

其手印相。以左手大指。撚小指甲上。餘三指微開直豎。舒其肘。還以右手。亦作此印。承左手肘下。以左手印印觸諸物。卽成光澤。此通三部用。

次作護身。結明王手印。誦此眞言。印頂等五處。便成堅固護身眞言曰。

其手印相。二小指叉入掌。二無名指雙。押二小指叉上。豎二中指側令相跓。二頭指微屈在中指上節側。相去一大麥許直豎。二大指在中指側印觸五處卽成護身是護身印。

次作大護身。誦此眞言及作手印。亦印五處成大護身眞言曰。

其手印相卽前護身印同。

次應被甲。誦眞言及作手印。從頂摩觸。下至於足。卽成被甲眞言曰。

其手印相。散舒內手十指。此是被甲印。

次以眞言及手印。而用結髮眞言曰。

其手印相。右手作拳。直舒大指。印於頂上此是結髮印通三部用。

又佛部結髮眞言曰。

路

蓮華部結髮眞言曰。

金剛部結髮眞言曰。

其手印相。與前結髮印同。

次置其寶座者。本尊隨在方所。先顧彼方次應心想。大海中寶山。其山頂上想寶師子座。於其上復觀諸寶樓閣。懸以繒幡。上有寶傘覆矜羯尼网而以莊嚴。運心想已。後誦眞言。能令加被前所想者。一一成就卽次成就大海眞言曰﹝四玄當知﹞。

次說成就寶山眞言曰。

次說成就寶師子座眞言曰。

次說成就寶蓮華眞言曰。

其手印相合掌兩手叉其十指。以右押左是辧諸莊嚴等印。

次說成就寶樓閣等種種莊嚴眞言曰。

印同如前辧諸事印。

次奉獻閼伽水者。隨部差別及事成就相應。而作其器。所謂金銀熟銅石木。及瓦。商佉。與螺樹葉等。作勿令破缺粗澀孔穴。盛滿香水。隨其部類。而置諸華。以辦事眞言持誦。復以部母眞言持誦。卽以閼伽器持誦置於左邊。辦事眞言及手印。前所說辟除等眞言手印是也。

次說三部母等眞言及手印者。初說佛部母眞言曰。

蓮華部母眞言曰。

金剛部母眞言曰。

次說部心眞言初佛部心眞言曰。

蓮華部心眞言曰。

金剛部心眞言曰。

次說佛部母佛眼手印相合兩手。屈二大指入掌中。微屈頭指。押中指上節背。是佛根手印。

次說蓮華部母半拏羅嚩私寧手印相。合掌十指並屈。頭相著。令掌中虛。如未開蓮華。仍腕相著。

次說金剛部母忙莽計手印相。合掌屈二頭指及二無名指。入掌中。背各相著。餘六指並直豎相著。

次說佛部心手印相初佛部心手印相。八指相叉。入掌中。令八指中節露出。其二大指並直豎。勿著頭指。

次說蓮華部心印相依佛部心印。惟攺左大指。屈入掌中。獨豎右大指。

次說金剛部心印相依佛部心印。惟攺右大指。屈入掌中。獨豎左大指。次其閼伽法。隨部相應。及事成就。如教廣說。奉獻之時。以本眞言持誦而獻。

次奉請本尊者。持誦行者隨作法處。先想座已。

次以眞言手印。成就車輅。送本尊所。車輅眞言曰。

其手印相。二手中指以下六指相叉。入掌。豎二頭指令頭相跓。二大指輔頭指側。開兩掌。不令腕相著。六指互相著掌。此手印通三部奉送車輅奉送車輅已。卽應誦以此明。中安來句。及作手印。或但獨請本尊。或並眷屬召請。明曰。

其手印。依前車輅印。惟攺右大指。與左手中指。頭相著。此手印通三部奉請印。

或以部心眞言。中置來句。及作手印而請。若以部心眞言。奉請本尊嘆喜速來。

初佛部心眞言曰。

其手印相。依前部心印。惟以二大指向前。招三徧卽成請印。佛部請印。

蓮華部心眞言曰。

其手印相。依前部心印。惟以右大指向前招三徧。卽成請印。是蓮華部請印。

金剛部心眞言曰。

其手印相。依前部心印。攺左大指。向前招三徧。卽成請印。金剛部請印。

欲奉請時。先執香鑪。誦眞言。淨治空中道路。然後奉請淨治眞言曰。

金剛部淨治路眞言。通三部用。

佛部淨治路眞言曰。

蓮華部淨治路眞言曰。

作此法已。空中關鑰悉皆開解。亦成辟除。乃至淸淨。及成警覺本尊。

先作奉請手印。卽誦此句一徧。次卽應誦奉請眞言。其句曰。

隨其本尊坐立。忿怒及其歡喜等相。乃至顧視行者。作彼形狀。相貌相應。而奉請尊。

蘇悉地羯羅供養法卷第一

天喜三年九月七日書了

僧平源之本

蘇悉地羯羅供養法卷第二

三藏法師善無畏集譯

次除遣從魔法者。有毗那夜迦。逐諸尊。請尊至。已卽用枳裏枳裏眞言及手印。而除遣之眞言曰。

其手印相。以右手大指。撚小指甲。直豎三指。作拔折羅形。向外托之。將此枳裏枳裏金剛眞言及手印而用除遣之。

次視三昧耶者。作除遣已。於時卽以右手視印。誦此眞言。令住眞言曰。

其手印相。以右手大指。撚小指甲。豎三指作拔折囉形。向外托之。三昧耶印。

奉座令坐者。先奉閼伽。然後請坐其閼伽器以本眞言。持誦而獻。或以通用閼伽眞言持誦隨其成就事部差別。執閼伽器。當置額心等。乃至於膝而奉獻之。眞言曰。

其手印相。以護身印。攺其母指。置於頭指側。奉閼伽印。

於晨朝時日中時及日暮時。於此三時。以其眞言手印。奉蓮華座供養本尊。初佛部奉座眞言曰。

蓮華部奉座眞言曰。

金剛部奉座眞言曰。

其手印相。二手合掌。頭指中指無名指並相博。著開掌中。相去四指許。其二大指及二小指。並相著直豎。此印通三部用奉獻蓮華座印。

次言。善來世尊。由本願力。而來降赴。願垂加持。受斯所請。並受我所。辦諸供養。起大慈悲。惟垂納受。

取辟除隨逐本尊毗那夜迦及三昧耶此下安之。

若辦衣裳瓔珞等。物以辦事眞言。持誦奉獻。

其結界法者。以金剛橛法。用結地界。以金剛墻。用結上方。界金剛橛眞言曰。

其手印相。以左手中指無名指。向外雙。入右手中指無名指間。以左手無名指。絞右手無名指。背入右手掌中。以左手中指。絞右手中指背。入右手掌中。二小指及二頭指相著。二大母指直豎。頭相著。以此印翼兩臂。令二大指頭著地。而誦眞言。成結地界。金剛橛印。

次以金剛鉤欄眞言及手印。用結上方界眞言曰。

其手印相。依前橛印。惟攺二大指。博著二頭指側。舉印向上。而誦眞言。成結空界是金剛鉤欄墻印。

金剛墻眞言手印。金剛墻眞言曰。

其手印相依前橛印。惟攺二大指。開散直豎。以印從南右轉三徧。及誦眞言。成就金剛墻印。是金剛鑪印。

次以金剛罥索眞言手印。結東方界眞言曰。

其手印相。以左手頭指。屈著大指根下。以大母指直豎。押頭指甲。微開圓孔。餘三指相博。直豎。右手亦然。以右手三指背。著左手三指內。是金剛罥索印。

次以金剛幡眞言及手印。結西方界眞言曰。

其手印相。以左手作拳。直豎大指。舒右手五指。側置左手大指頭上。掌向身。結西方界。金剛幡印拳右手如左亦是此印。

次以金剛迦利眞言手印結北方界眞言曰。

其手印相。以二手大指二小指。令頭相著。餘指各自屈向掌中。勿令指背相著。亦勿著掌。結北方界。是金剛迦裏印。

次以金剛峯眞言及印。結南方界眞言曰。

其手印相。以左手作拳直豎大指。右手亦然。置其左手大指頭上。令其右手大指頭指相撚。又依此印結南方界惟攺右手中指以下三指直舒亦名峯印。結南方界。是金剛峯印。

次用眞言。持誦右手掌七徧。以指其地成結下方界。以印仰手拍其上方亦成結上界眞言曰。

次以阿三忙只寧眞言及手印。普作火院。眞言曰。

其手印相。以右手指背。置左手指內。令無縫罅。二大指向上直豎。右轉一徧。卽成火院。是阿三忙只寧印。

次以眞言及手印。重結大界眞言曰。

其手印相。以二手小指無名指。相叉入掌。直豎二中指。頭相著。二頭指屈。在中指背上節。勿著中指。如三股杵。二大指在頭指側。普轉八方上下。及誦眞言。成結大界。是結大界印。

如是作已。假使側近輪王佛頂。及余相違諸眞言者。不能爲壞。亦不損減本尊威力。諸有破明眞言繼縛。及卻著法。皆不得便次備縛日囉等者。謂金剛。數珠。指環。腰綫。臂釧蓮華。標旗等物。以香水淨或餘物淨。用本尊眞言而持誦之。於念誦時及護摩時。皆須具備如上等物。次說成就拔折囉等諸餘物法。其拔折囉。隨其相應。置於器中。當自面前。安置坐上。以白檀郁金紫檀香各隨部類而用塗之。次以香華等。執持供養。請金剛等眞言之主。以彼眞言。持誦香華而用供養。又誦千徧卽名成就。是拔折囉眞言曰。

成就嚩日囉眞言。

其拔折囉。以紫檀等三股。而作持誦千徧。

次說佛部淨數珠眞言曰。

次說蓮華部淨數珠眞言曰。

次說金剛部淨數珠眞言曰。

各以此三部淨數珠眞言。隨其本部眞言。用穿珠孔。一一珠顆持誦七徧。乃至穿繼畢已。又更持誦眞言百徧。復如前法而淨數珠。後以此眞言而作成就。

初說佛部成就數珠眞言曰。

次說蓮華部成就數珠眞言曰。

金剛部成就數珠眞言曰。

以此成就數珠眞言。請本部眞言於數珠上。乃至供養持誦千徧以爲成就。

次說執持數珠手印之相。以右手大指。撚無名指頭。直舒中指小指。微屈頭指。著中指上節側。是手印通三部用是佛部數珠印。

次說蓮華部執數珠印相。以右手大指。撚其中指頭。餘三指直舒。左手亦然。

次說金剛部執數珠印相。以右手作拳。展大指。撚頭指。左手亦然。

以活兒子。於佛部爲數珠。以蓮華子觀音部爲數珠。以嚕捺囉叉子。金剛部爲數珠。又說取活兒子。蓮華子。嚕捺囉叉子。商佉。及石木患金銀鐵鉛錫熟銅琉璃。隨取其一。數過百量而作數珠。以右手執。心不散亂。眞言誦畢。一時當掏。勿令前後次說臂釧之法。其臂釧中。穿一活兒子等珠。以部母眞言手印。持誦香華而用供養。及香水灑。還以此部母眞言手印。請來加持釧上。復以部母眞言印。次第供養。乃至持誦千徧。

以捺婆艸作環。置無名指。用部心眞言。如前作法成就。乃至持誦千徧。各依本部。次第應知。

其腰綫法。令童女搓合。以俱遜婆染﹝此云紅藍華﹞或郁金染。如前作法成就。乃至持誦千徧。於念誦時護摩時及以睡時繼於腰間。能止失精。成就腰綫眞言曰。

通三部用其印與部母印同。

於佛部中其綫白色。蓮華部中其綫黃色。金剛部中其綫赤色。此等物備具在身。方可作法。依經依部。如經所說。

結大界已。次應供養。隨其成就及事部別。所辦塗香色味香气。與彼相應。前所說去垢乃至光澤塗香。以此眞言及本部眞言。持誦加護。復作手印而奉獻之。奉塗香眞言曰。

其手印相。以右手舒五指。豎掌向外以左手向上。把右手腕。四指向外。大指在內把之。是奉塗香手印通三部用。

又佛部奉塗香眞言。

蓮華部奉塗香眞言曰。

金剛部奉塗香眞言曰。

次前所說去垢乃至光澤華。以此眞言及本眞言持誦。復作手印而奉獻之。奉華眞言曰。

其手印相如前車輅印。惟攺二大指博二頭指側。是奉華印通三部用。

又佛部奉華眞言曰。

蓮華部奉華眞言曰。

金剛部奉華眞言曰。

次前所說去垢乃至光澤燒香。以此眞言及本眞言持誦。復作手印而奉獻之。奉燒香眞言曰。

其手印相。以二手小指無名指中指。並向內背相著。向上直豎。二頭指側相向去。一麥道不相著。二大指博著二頭指側﹝是奉燒香印通三部﹞。

佛部奉燒香眞言曰。

蓮華部奉燒香眞言曰。

金剛部奉燒香眞言曰。

次前所說去垢乃至光澤飲食。以此眞言及本眞言持誦。復作手印而奉獻之。奉食眞言曰。

其手印相。仰兩手掌。向上側相著。二無名指頭側相著。微屈二頭指。博著中指側。二大指博著二頭指側。小似掬水相。是奉食印通三部用。

又佛部奉食眞言曰。

蓮華部奉食眞言曰。

金剛部奉食眞言曰。

次前說去垢乃至光澤然燈。以此眞言及本眞言持誦復作手印而奉獻之。奉然燈眞言曰。

其手印相。以右手作拳舒中指。大指頭相撚直豎此是奉然燈印通三部用。

又佛部奉燈眞言曰。

蓮花部奉燈眞言曰。

金剛部奉燈眞言曰。

次眞言並及手印運心供養者。若當不辦塗香乃至燈明供養。但誦如上奉塗香等眞言。及作手印。亦成圓滿供養。次運心供養者。以心運想。水陸諸華。無主所攝。徧滿虛空盡十方界。及以人天妙塗香雲。燒香燈明幢幡寶傘蓋。種種鼓樂歌舞妓唱。眞珠羅网懸諸寶鈴。華鬘白拂微妙磬鐸。矜羯尼网如意寶樹。衣服之云。天諸廚膳上妙香美。宮殿樓閣寶柱莊嚴。天諸嚴身頭冠瓔珞。如是等云。行者運心徧滿虛空。以至誠心如是供養。最爲勝上。是故行者。以決定心而行此法。運心供養。誦持眞言及作手印。如上所想皆悉成就。

眞言曰。

其手印相。兩手相叉合掌。以右押左置於頂上。此是成就運心供養具手印。

凡作供養。應具此法。至誠信心。及奉閼伽。皆以眞言手印持誦成就。及以運心合掌置頂。方成圓滿供養之法。

次贊嘆法者。先發信心。至誠殷重。贊嘆佛徳。次法及僧次觀自在金剛菩薩等。嘆佛功徳者。

大悲護世尊

導師備眾藝

無邊功徳海

我今頭面禮

次嘆法徳者

離欲淸淨法

能除諸惡趣

眞寂第一義

稽首依法住

次嘆僧徳者

善獲解脫道

妙住諸覺地

無等良福田

我今歸命是

次嘆觀自在

諸佛大吉祥

圓備於尊徳

號名觀自在

歸依常寂默

次嘆執金剛

大力奇忿怒

成就大明王

調伏難降者

歸命執金剛

先所歸命諸大菩薩。如欲贊嘆隨意依經。而贊嘆之。及余本尊。時欲贊者亦應贊嘆。

次懺悔諸罪。次隨喜諸福。次應請召。復勸請常住在世。利樂有情。

次歸命三寶。次發菩提心。次當發願。初懺悔者。惟願十方一切諸佛。諸大菩薩。羅漢聖僧。當存念我。當證知我。若我此世。若我前生。從無始生死已來。從貪嗔癡一切煩惱。惱亂身心。廣造眾罪。於佛法僧。父母師長。及諸菩薩。一切聖人。及餘眾生。有徳無徳。放縱三業。造種種罪。自他教他。見作隨喜。如是等罪無量無邊。於諸佛菩薩前。誠心發露。殷重懺悔。一懺已後。更不復造。惟願十方一切諸佛。諸大菩薩。慈悲證知。罪障銷滅歸命三寶者。爲除眾生種種苦故。應當如是。歸依三寶。思念三寶。一一恩徳。以頭頂著地。如是歸依。作如是言。我﹝某甲﹞願從今身。乃至當坐菩提道場。歸依如來無上三身。歸依方廣大乘法藏。歸依一切不退菩薩僧。惟願十方一切諸佛。諸大菩薩。慈悲攝受。應當如是。歸依三寶。

發菩提心者。此菩提心名爲無上大乘種子。能與眾生甘露解脫。妙果故殷重進修能生悉地。爲欲斷除眾生界中無量諸苦。免煩惱染越三惡道。三有受身無量等苦。我今爲作覆護之處。無主無依。我爲依處。度生死海。我爲船師。失路之人。我爲善道。無救護者。我爲救之。除苦與樂。一切眾生。所有煩惱。及隨煩惱。我當爲除滅。常思善業。不念惡緣。種種功徳智慧。嚴身六波羅密。勤修不間。饒益眾生。同修是福。若我此生。若於餘生。所修福智饒益眾生。所有煩惱。及隨煩惱。皆令摧伏。勤修善品。乃至菩提。諸不善緣心無系念。應當如是。發菩提心。

復當修行慈悲喜捨。靜住一境。常思六念。觀照於心。應涅槃理。忘想所執棄捨永除﹝後續坐位物﹞。

發勝願者。猶諸菩薩。修行善品。廣發勝願。饒益眾生。我所有善。亦當如是。復願能除一切眾生地獄等苦。圓滿福徳。證涅槃樂。又願諸眾生。多饒財寶。常當勇施。具足智惠。常懷大忍。樂作善緣。得宿命智。悲念有情。願諸眾生。所生之處。常獲如是。種種勝事灌頂前印相。其印相者。以二羽二地輪。叉入掌。以二水輪押交上。其二火輪。直豎頭相著。屈二風輪。在火輪背。後。勿令相著。並直豎二空輪。在二火輪第二節

下。其印卽成。此軍吒利身印。以印攪水。而念眞言。七徧或三七徧。及一百八徧。隨意澡浴。

又說別印相。以觀羽空輪。持地輪甲。餘三輪直豎如三鈷跋折羅形。是也。準前用亦得。此是軍荼利菩薩羯磨印。

加持土後加二印文。其印又文云。內縛二地合頭尖爲杵形。用刺其土三下卽是也。又印內縛並申合二空輪。二風空在風合內二地亦申合。便以印。於土上。右轉三徧。卽成結護。次後至辟除印。於一一時。如法念誦。復加念誦法要有其四種。謂字數念誦。時數念誦相貌念誦。增加念誦。念誦畢已。隨所懷願。及擬成就。殷勤求之。然後當作念誦護摩。以依法故。速滿心中所懷之願。隨意成就。假令本法不言護摩。爲悉地故。如法作之。成就之物有其二種。一謂雌黃朱沙等類。二心意淨。隨其藥物。依法受取蕳擇作淨。祈求勝緣。各依本法。一一加持如法。灌頂灑備三種緣。謂明藥物並自己身。備此三緣。方求悉地。先觀內外一一之相。具精進行。依眞言戒。爲除無量不善業故。依教廣修白淨之法。令罪消除。然誦眞言。乃至令得悉地成就。復令增長白淨之業。極令圓滿。然當依法。持誦眞言。乃至令得成就悉地。

如觀心者。依住一境。系念專想鼻端。令無散亂。三昧相應。持誦之人。亦當如是。由心系想。布在眞言。以此攀緣。當得成就。作成就者。備其座具。及眞言。白月八日。十四日。十五日。大陰大陽虧變之日。大地動日。正朔一日至十五日。如是等日。作成就法。然依本法。皆須圓備。先已擇得。持誦勝地。當於是處。而作結護隨其悉地法。造漫荼羅。依所持明及余等漫荼羅法。置十方神。如法供養辧諸供具。及助伴等。結護自他。方入持念作成就法。到發造前金剛降三世贊曰﹝小贊也﹞。

歸命金剛首

摧伏諸魔者

具普賢眾行

無邊功徳海

住是本有身

無始無終寂

妙用施諸願

調魔滅三毒

攺卻故修行

極救諸有情

令超生死輪

從凡入佛地

蘇悉地羯羅供養法卷第二

請火天﹤﹦﹥

嗽口水﹤﹦﹥

枳裏枳裏忿怒﹤﹦﹥

灑淨香水﹤﹦﹥

燃火﹤﹦﹥

佛部五淨﹤﹦﹥

蓮花部五淨﹤﹦﹥﹤﹦﹥

