文殊師利菩薩六字咒功能法經

文殊師利菩薩六字咒功能法經

南無一切利益尊者文殊師利童子菩薩摩訶薩咒曰。

闇婆計陀那﹝上﹞摩

於此文殊師利菩薩六字咒功能法。我今說。若有人每日誦此咒七徧。決定罪業得除滅。若有人能每日誦此咒一百八徧。其人臨命終時。現前見文殊師利菩薩。若有人受持此咒得成法者。先食菜或食乳糜。或食大麥子粥。或食大麥麨或乞食。每日平旦日午日沒三時洗浴。別著一具淨衣。卽誦此咒六十萬徧法卽成就。於後不割斷溇楨上。其畫匠人受八戒。不用膠畫文殊師利菩薩。於蓮華上座說法之像。一切莊嚴具足。作童子形天衣褡左肩。於應畫作聖觀自在菩薩。坐蓮華座手執拂。左邊應畫聖普賢菩薩。像上兩邊虛空。於雲中出咒仙手執花鬘作。畫像下應畫持咒人手執香鑪。瞻仰文殊師利菩薩。其像四邊皆應作山峯。於菩薩座下。應作花池充滿蓮華。已後於舍利塔前面向西。安楨廣大供養已。用蘇燃燈。取闍提花一千八枚。取一一花各咒一徧於像面散。卽有聲出聞微妙聲或楨動。若聞妙聲時得稱心。若楨動時一切諍論中得勝。一切世間言教皆通達。一切眾生皆愛樂。若不成此法。餘一切事業皆不得成就。

又法沈香長八指任粗細。於蘇合香油塗。於以卻陀羅木炭無姻火中各咒一徧。從初夜至明相出時燒。卽見文殊師利菩薩親自來。於咒師前隨所求皆與滿足。惟除淫欲。

又法於楨前以檀香晝夜燒不斷。誦此咒。文殊師利菩薩親來。爲說甚深法皆得勝解。永離一切病得自在。得入菩薩地。

又法以紫檀長六指克作蓮華。更研紫檀末和水。塗之誦百千徧。至十五日夜滿月時。於楨前取花葉兩手誦咒。至於頂上光出卽取其花。令彼人成如二八十六歲人身相端嚴。金色光明過於千日。威光如天童子一切成就。咒仙皆恭敬壽命一劫。劫盡已後往生極樂世界。

又法於月蝕時。取白昌蒲根。以瞿妹耶糞乳酪蘇。比五和洗昌蒲根。洗已。賓缽羅樹葉果禮﹝下安四葉上著三葉﹞咒至或煙出或暖火焰出。若暖气時。得眾生歡喜及一切論難皆勝。若煙出時。得安達底壽一萬年。若火焰出得升阿迦捨。壽一大劫。

又法取黃牛有犢子者。攢乳酪取蘇置熟銅器中。以賓缽羅七葉覆之咒之。如上煙等三事成就。卽服此蘇。或多聞或安達羅。或升阿迦捨。

又法取布央迦羅子於月蝕。置日中含誦此咒。至子動時。取三種銅作珠作孔。內子於珠孔中含住。卽安陀利出口。卽見之。

又法取香口含。誦此咒六十萬徧已。隨共人語所求皆得。

又法食乳大麥子或麨。誦咒一百二十萬徧。得成咒仙。

又法乞食不得語。滿十萬徧得安達地多。若誦咒滿一俱胝。卽見聖者文殊師利菩薩如是說法。決定令得入一生補處大菩薩眾。若每常誦此咒。一切蒙利皆得成就。

又法取安悉香搗末。以蘇和爲丸。如小棗作十萬丸。一一皆咒一徧。火中燒之至盡。卽金錢十萬枚。

又法於流入海大河中。以一萬蓮華各咒一徧。擲置河中至盡。如彼蓮華數量寶伏藏見。得其藏受用無盡。

又法油麻以酪蘇和。一撮各各咒一徧。置火中至十萬徧。其人得財富。能施與一切物。

又法取未墮地瞿妹耶泥地作壇。以種種花散其上坐。每日誦咒一千八徧。卽讀大乘經。至滿一月卽得聰慧。

又法取牛黃咒一千八徧塗額上。一切眾生見者皆歡喜。於頂上發咒七徧結之。一切惡人不能損害。

又法取雞知摩羅果一萬顆。一一咒一徧。置火中燒至盡。一切諸病皆得除愈。

文殊師利菩薩六字咒法一卷

以梅尾山髙山寺之本。於洛北大報恩寺遺教會之砌寫之。八家錄云。六字神咒經一卷。注云或云六字咒經。貞元。梵釋欠。注亦云六字咒法。題云文殊師利菩薩六字功能法。薄艸子二。引用此經。

時天明五乙巳年二月八日智積輪下東武慈忍識享和攺元仲秋八月。請求慈忍師之本令寫之當山慈心院傳燈等挍驗加。訓予更再訂授於工公於天下。

丰山長谷總持蘭若沙門快道志

享和三年癸亥四月朔日一校加筆畢慈順

