金剛王菩薩祕密念誦儀軌

唐不空譯

金剛王菩薩祕密念誦儀軌一卷

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

我今湣念一切求等覺者。或不知此祕密瑜伽速成佛法。於三大阿僧祇劫忍諸苦行。不至無上菩提。我湣是故。於金剛頂百千頌中。略說毗盧遮那如來自性成就法身金剛界大圓鏡智流出他受用異名金剛王菩薩念誦儀軌。以三密修行大印等。能令眞言行菩薩。速證如來等覺之位。獲得薩婆若智。住大普賢地。於無盡生死界。調伏一切有情。悉令安住無上菩提。而無疲倦。先應簡擇通達金剛頂瑜伽阿闍梨。求受五部灌頂。或持明灌頂。若不解簡擇者則自墜失。旣遇眞實阿闍梨應生如來出現之想。所有上妙世間資具悉應奉獻。何以故此最上乘法。三世諸佛所共遵承故。於此法中一一咨問。悉令曉悟曼荼羅法畫像法自灌頂法息災等五種祕密四印大印。一印五智成身三密加持祕密供養。皆須通達。若眞言行菩薩。當住大菩提心。所作功徳回向等覺果故。大悲利益速得成佛。若異此者。非但不得悉地。是名謗一切佛。決定墮三惡趣。若所爲所作皆爲菩提利益有情。意所求願無不成就。眞言者受法已。應建立道場安置尊像著新淨衣。依瑜伽法四時念誦。乃至二時必不可闕。常與適悅三摩地相應。凡初入道場禮佛長跪。以二手如開敷蓮華。此名淨器界眞言印眞言曰。

唵囉儒播蘗多﹝入﹞薩嚩達莫

不易前印誦淨三業眞言。加持四處眞言曰﹝所謂心額惟頂上散卽是﹞。

唵娑嚩﹝二合﹞婆嚩輸﹝輸律反﹞鐸薩嚩達麼娑嚩﹝二合﹞婆嚩輸度撼

次卽結金剛起印。以二手金剛拳。檀慧互相鉤。進力以頭側相拄。欲結此印。先於二手心舌。觀五智金剛杵。以印三舉。誦此眞言警覺盡虛空界一切如來眞言曰。

唵嚩日嚧﹝二合﹞底瑟奼﹝二合﹞

每一舉誦一徧已。卽觀諸佛數如恆沙滿虛空界。然後長舒二臂於頂上。金剛合掌長展二足。以身委地。禮東方不動如來。以身奉獻眞言曰。

唵薩嚩怛他蘗多布祖﹝引﹞缽娑他﹝二合﹞曩也﹝二合﹞答麼﹝二合﹞南涅哩也﹝二合﹞多夜﹝引﹞彌薩嚩怛他蘗多嚩日囉﹝二合﹞薩怛嚩﹝二合﹞地瑟奼﹝二合﹞娑嚩﹝二合﹞﹝牟﹡含﹞吽

作如是念。爲欲承事供養一切如來故。我今獻己身。惟願一切如來哀湣故。又斂二足。以金剛合掌置於心上。以額著地。禮南方寶生如來。以身奉獻眞言曰。

唵薩嚩怛他蘗多布惹鼻曬迦﹝引﹞也答麼﹝二合﹞南涅哩也﹝二合﹞多夜﹝引﹞彌薩嚩怛他﹝引去﹞蘗多嚩日囉﹝二合﹞囉怛曩﹝二合﹞鼻詵左娑嚩﹝二合﹞﹝牟﹡含﹞怛﹝口﹡洛﹞﹝二合入﹞

作如是念。爲欲供養一切如來求請灌頂。我今奉獻己身。願一切如來以金剛寶與我灌頂。又以合掌置於頂上。以口著地。禮西方無量壽如來。以身奉獻眞言曰。

唵薩嚩怛他蘗多布惹缽囉﹝二合﹞靺哆曩也怛麼﹝二合﹞南涅哩也﹝二合﹞多夜﹝引﹞彌薩嚩怛他蘗多嚩日囉﹝二合﹞達麼缽囉﹝二合﹞靺哩哆﹝二合﹞也﹝牟﹡含﹞訖利﹝二合﹞

作如是念。我今爲展轉供養一切如來故。奉獻己身。願一切如來爲我轉金剛法輪又以金剛合掌置於心上。以頂著地。禮北方不空成就如來奉獻眞言曰。

唵薩嚩怛他蘗多布惹羯磨尼阿﹝引﹞答麼﹝二合﹞南涅哩也﹝二合﹞多夜﹝引﹞彌薩嚩怛他蘗多嚩日囉﹝二合﹞羯磨俱嚕﹝牟﹡含﹞惡

作如是念。我今爲供養一切如來作事業故。奉獻己身。願一切如來爲我作金剛事業次以右膝著地。結金剛持印。以印置於頂上。想普禮一切如來及菩薩足。左覆右仰。大小指互相鉤。是爲持印眞言曰。

唵嚩日囉﹝二合﹞勿﹝微一反﹞

次隨喜勸請

回向及發願

然後半跏坐

二手金剛拳

置於二膝上

心舌及二手

吽字騰金光

猶如婆伽梵

住於說法相

身處淨月輪

如敷明鏡坐

光明徧法界

普淨有情界

卽以麼吒眼

瞻視虛空佛

旋轉視八方

散射金剛焰

結界及辟除

處等金剛城

次住四無量心三摩地。於心月輪中觀羯磨金剛。以大悲心斷一切有情苦。觀羯磨輪周徧法界眞言曰。

唵摩訶迦嚕拏也薩頗﹝二合﹞囉

次運慈心。以羯磨輪徧有情界。與無量樂眞言曰。

唵摩訶每底哩夜﹝三合引﹞薩頗﹝二合﹞羅

次以喜心運羯磨輪。徧有情界眞言曰。

唵薩嚩輸馱缽囉﹝二合﹞母那薩頗﹝二合﹞囉

次運捨心羯磨輪徧有情界。成就大捨眞言曰。

唵摩呼閉訖灑﹝二合﹞薩頗﹝二合﹞囉

次結金剛合掌印二手十度右壓左互相交卽成誦金剛合掌眞言曰。

唵嚩日﹝口﹡闌﹞﹝二合﹞惹裏

卽以此前印。便爲金剛嚩誦金剛嚩眞言曰。

唵嚩日囉﹝二合﹞滿馱

次結開心印。先於右乳上想怛囉﹝二合﹞字。左乳上安吒字。想此二字如戶扇。以前縛印拍心上。三掣開之眞言曰。

唵嚩日囉﹝二合﹞滿馱怛囉﹝二合﹞吒﹝半音呼之﹞

次當前一肘觀八葉蓮華。於其華上置惡字。放大光明如水精白色。卽以金剛縛出二風。如撚取其字置心殿中眞言曰。

唵嚩日囉﹝二合﹞吠捨惡

安其字已歷然在心。

次以金剛縛。並屈二空入掌。以二風各屈拄二空背。以印觸胸眞言曰。

唵嚩日囉﹝二合﹞母瑟致﹝二合﹞﹝牟﹡含﹞

以是閉心門已想其字分明住。

次結普賢三麼耶印。金剛縛申合二火眞言曰誦一徧。

唵三麼耶薩怛鑁﹝二合﹞

次結悅喜三麼耶印。如前縛。忍願入掌交合。地空皆合豎。以此大欲箭。射彼三乘種眞言曰。

唵三麼耶斛素囉多薩怛鑁﹝三合﹞

次結勝三世印。以二手金剛拳。檀慧背相鉤。二風各正直眞言曰。

唵遜婆﹝去﹞﹝寧﹡頁﹞遜婆﹝寧﹡頁﹞吽﹝短呼下同﹞仡哩﹝二合﹞恨拏﹝二合﹞仡哩﹝二合﹞恨拏﹝二合﹞吽仡哩﹝二合﹞恨拏﹝二合﹞播也吽阿﹝引﹞曩也斛婆誐鑁嚩日囉﹝二合﹞吽泮吒﹝半音﹞

以是印左旋成辟除。右旋成結界。

次結定印。二羽外相叉仰置齊下。以進力撚禪智眞言曰。

唵三摩地缽納銘﹝二合﹞紇唎﹝二合﹞

端身正坐作是思惟。一切諸法從自心起。從本已來皆無所有。入寂滅定已。卽復觀虛空中無數諸佛。猶如大地滿成胡麻不可稱數。時彼諸佛各舒右手。彈指警覺告行者言。善男子汝所證者。一道淸淨未證一切智海。應當憶念菩提之心。成就普賢一切行願。行者聞警覺已。自觀己身。於諸佛前一一作禮。而白佛言。云何名菩提心。諸佛告言汝觀心中字門。本性淸淨如淨滿月。授與眞言曰。

唵質多缽囉﹝二合﹞底吠鄧迦嚕彌

行者承旨默誦一徧。卽觀自心如淨滿月。爾時諸佛復作是言。善男子菩提之心體相如此。復授眞言曰。

唵冒地質多母怛波﹝二合﹞娜夜彌

行者默誦一徧已作是思惟。菩提之心體性豎固。卽於月輪上觀五智金剛杵眞言曰。

唵底瑟奼﹝二合﹞嚩日囉﹝二合﹞

觀金剛猶如金色。放淨光明在月輪中。猶如水精內外明徹。又觀此嚩日囉﹝二合﹞廣大周法界眞言曰。

唵薩頗﹝二合﹞囉嚩日囉﹝二合﹞

又觀嚩日囉﹝二合﹞漸漸卻斂所在虛空中諸如來合同一體。量等己身而止眞言曰。

唵僧賀囉嚩日囉﹝二合﹞

復應作是思惟。我今此身成金剛身眞言曰。

唵嚩日囉﹝二合﹞怛麼﹝二合﹞俱撼

自知是五智金剛。則又變成本尊身。身有四臂。上二住端箭勢。下右手仰當心持金剛杵。下左手爲金剛拳。安左腰側持金剛鈴。顰眉口微笑白色。戴五佛冠緋裙天衣。半跏坐月輪中蓮華上。卽結根本印以二手金剛拳檀慧進力反相鉤卽是彼印誦眞言曰。

吒枳吽惹

以印加持心額喉頂四處已。卽結金剛界自在印。堅固縛申二火。屈初分相拄。舒二風附背眞言曰。

唵步欠

當以印安於頂上誦前眞言。

次又安額眞言曰。

唵嚩日囉﹝二合﹞薩怛嚩﹝二合﹞

次安頂右眞言曰。

唵嚩日囉﹝二合﹞囉怛那﹝二合﹞

次安頂後眞言曰。

唵嚩日囉﹝二合﹞達麼

次安頂左眞言曰。

唵嚩日囉﹝二合﹞羯磨

次以金剛拳當額。分向頂後。申二風三相繞。便自地輪歷展。從兩肩下爲鬘帶勢。眞言曰。

唵嚩日囉﹝二合﹞麼隸避詵者﹝牟﹡含﹞

次想唵砧二字在二風面。唵右砧。左出綠色光如抽藕絲。便以綠索於心上三繞。次背臍二膝。又卻至臍次腰後次心。次右左兩肩。次頸次額次頂。後便如前垂天衣勢。並誦唵砧二字。次作悅喜契金剛縛三拍眞言曰。

唵嚩日囉﹝二合﹞睹使也﹝二合﹞斛﹝引﹞

卽觀淨月輪中觀斛字。變爲本尊。便結金剛入印。縛已二空並入掌中眞言曰。

唵嚩日囉﹝二合﹞薩怛嚩﹝二合﹞惡

又誦此眞言曰。

唵嚩日囉﹝二合﹞薩怛嚩﹝二合﹞涅哩﹝二合﹞捨也

次以四印四明召入身。以前悅喜三昧耶。二火爲四攝眞言曰。

弱吽鑁斛

前所觀者爲之法身。今所觀者爲之智身。相合表一體故。次應以此心供養門莊嚴世界。

壇中觀白蓮

妙色金剛莖

八葉具須蕊

眾寶自莊嚴

常出無量光

百千眾蓮繞

其上復觀想

大覺師子座

寶王以挍飾

在大宮殿中

寶柱皆行列

徧有諸幢蓋

珠鬘等交絡

垂懸妙寶衣

周匝香花云

及與眾寶云

普雨雜華等

繽紛以嚴地

諧韻天妙聲

而奏諸音樂

宮中想淨妙

賢瓶與閼伽

寶樹王開敷

照以魔尼燈

三昧總持地

自在之婇女

佛波羅蜜等

菩提妙嚴華

方便作眾妓

歌詠妙法音

以我功徳力

如來加持力

及以法界力

普供養而住

卽誦大虛空庫明眞言曰。

唵誐誐那三婆嚩嚩日囉﹝二合﹞斛

誦三徧所生善願皆得成就。

次於壇中師子座上月輪中。觀唵字成本尊。於本尊前安麼字。爲意生金剛。右安賀﹝引﹞爲計裏枳羅金剛。後安蘇爲愛樂金剛。左安佉爲意气金剛。於西北隅安嚩爲意生金剛女。東北隅安日囉﹝二合﹞爲計裏枳黎金剛女。東南隅安薩爲愛樂金剛女。西南隅安怛嚩﹝二合﹞爲意气金剛女。東門中安弱爲色菩薩。南門中安吽爲聲菩薩。西門中安鑁爲香菩薩。北門中安斛﹝引﹞爲味菩薩。外院西北角安素爲時春菩薩。東北角安囉爲時雨菩薩。東南角安多爲時秋菩薩。西南角安薩怛鑁﹝三合﹞爲時冬菩薩。次於畫像心安唵字。此字兩邊安弱字成本尊。卽結鉤索鎖鈴等印迎請。

二手金剛拳

地輪反相鉤

二風各正直

右風屈如鉤

結已誦眞言

以右風三招

是爲金剛鉤

卽誦眞言曰

唵嚩日囉﹝二合﹞矩勢弱

不易此前印

二風面相合

相蹙令如環

是爲金剛索

眞言曰。

唵嚩日囉﹝二合﹞跛捨吽

不易於索印

二風反相鉤

是爲金剛鎖

卽誦眞言曰

唵嚩日囉﹝二合﹞薩怖﹝二合﹞吒鑁

不攺此前印

二地及二風

悉使面相合

是爲金剛鈴

眞言曰。

唵嚩日囉﹝二合﹞健吒斛

由結金剛鉤

卽便降本尊

由金剛索印

能引於聖者

由金剛鎖印

便能令止住

由結金剛鈴

能悅喜諸聖

次應獻閼伽。以金剛合掌印。平側向左。與眞言俱以按其器然獻之。眞言曰。

唵跛囉麼素佉捨也娑攞裏多曩麼帶嘌娑囉弭多曩麼弭婆誐挽耽弱吽鑁斛系缽囉﹝二合﹞底車句素漫惹吝曩托

次以左金剛拳置腰側。右金剛拳仰當心。眞言曰。

斛嚩日囉﹝二合﹞薩怛鑁﹝三合﹞索囉多薩怛鑁﹝三合﹞

卽以金剛王印。以左拳爲執弓勢。右爲引箭勢。是爲意生金剛印眞言曰。

唵嚩日囉﹝二合﹞薩怛吠﹝二合﹞吽

次以二金剛拳。右押左交臂抱胸。是爲計裏枳羅金剛印眞言曰。

唵嚩日囉﹝二合﹞計裏吉黎

次以左金剛拳承右肘。右拳豎之如幢相。是爲愛金剛印眞言曰。

唵羅日囉﹝二合﹞擬裏斛

次以二拳各安腰側。是爲意气金剛印眞言曰﹝左顧爲之﹞。

唵嚩日囉﹝二合﹞蘗迷呬你

次以前挽弓勢。稍向下柔軟爲之。是爲意生金剛女印眞言曰。

弱嚩日囉﹝二合﹞涅哩﹝二合﹞瑟致﹝二合﹞娑也計麼吒

次如前抱勢柔軟爲之。是爲計裏金剛女印眞言曰。

吽嚩日囉﹝二合﹞計裏枳﹝口﹡﹝隸﹣木﹢士﹞吽

次如前幢印。是爲愛金剛女印眞言曰。

鑁嚩日囉﹝二合﹞抳薩麼﹝二合﹞囉囉吒

次如前安二拳腰側。是爲意气金剛女印眞言曰。

斛嚩日囉﹝二合﹞迦迷失嚩﹝二合﹞哩怛囕﹝二合﹞

次以嚩上散。是爲時春印眞言曰。

唵嚩日囉﹝二合﹞布瑟閉﹝二合﹞

次二下散。是爲時雨印眞言曰。

唵嚩日囉﹝二合﹞度閉

次以縛以二空頭相撚。以安二目間。是爲時秋金剛印眞言曰。

唵嚩日囉﹝二合﹞路計

次以二塗胸。是爲時冬金剛印眞言曰。

唵嚩日囉﹝二合﹞巘提

次以前鉤。是爲色印眞言如前﹝已上同前惟女聲字爲異﹞。

次如索。是爲聲印眞言如前。次如前鎖。是爲香印。次如前鈴。是爲味印。

色眞言曰。

唵嚩日囉﹝二合﹞央句始弱

聲眞言曰。

唵嚩日囉﹝二合﹞跛勢吽

香眞言曰。

唵嚩日囉﹝二合﹞商迦﹝口﹡﹝隸﹣木﹢士﹞鑁

味眞言曰。

唵嚩日囉﹝二合﹞健﹝齒﹡來﹞斛

次如前金剛王印。以右拳向身旋轉。三四髙聲誦眞言。便能振動十方世界。一切佛菩薩加持行人。速與悉地眞言曰。

吒抧吽若

次以所舞拳安於心上。卽能安慰十方世界眞言曰。

吽吒抧斛

次結根本印誦百字眞言。或七徧或三徧或一徧。不解其印誦本眞言七徧。卽頂上散印百字眞言曰。

唵嚩日囉﹝二合一﹞薩怛嚩﹝二合﹞三麼耶麼努播攞也﹝二﹞嚩日囉﹝二合﹞薩怛嚩﹝二合﹞底尾﹝二合﹞努播底瑟宅﹝二合二﹞涅哩﹝二合﹞住﹝茶護反﹞彌婆嚩﹝四﹞素睹使諭﹝二合﹞彌婆嚩﹝五﹞阿努囉訖睹﹝二合﹞彌婆嚩﹝六﹞素補使諭﹝二合﹞彌婆嚩﹝七﹞薩嚩悉朕﹝提寢反﹞彌缽囉﹝二合﹞也瑳﹝八﹞薩嚩羯磨素者彌﹝九﹞質多室唎﹝二合﹞藥句嚧﹝十﹞吽﹝十一﹞呵呵呵呵斛﹝引十二﹞薄誐鑁薩嚩怛他孽多嚩日囉﹝二合﹞麼彌悶遮﹝十三﹞嚩日唎﹝二合﹞婆嚩﹝十四﹞摩訶三麼也薩怛嚩﹝二合﹞惡﹝引十五﹞

次以二手捧珠頂戴。然後卻至心誦。加持念珠千轉眞言七徧眞言曰。

唵嚩日囉﹝二合﹞虞呬也﹝二合﹞惹播三麼曳吽﹝引﹞

次當與瑜伽所說念誦。四種念中應以金剛念誦最爲相應。或萬或千下至一百八徧。或過於萬住心定數。已後一切時中取初數爲定。數限畢已。復陳內外供養。奉獻閼伽求自意願。復結三世勝印及誦本眞言一徧。以印左旋一匝解所結界。復結初三磨耶印。置於頂上誦金剛解脫眞言。奉送聖尊及其眷屬眞言曰。

唵嚩日囉﹝二合﹞薩怛嚩﹝二合﹞穆

奉送已。復結三昧耶印誦眞言加持四處。灌頂被甲悅喜印等。出道場已於一切時但住大菩提心。或常持大印。卽於現生得成等覺。何況諸果不成就耶。惟除不利益一切有情心。捨菩提心。余所求善願無不克獲。

金剛王菩薩祕密念誦儀軌一卷

