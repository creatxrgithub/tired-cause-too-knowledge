峚窖大道心驅策法

爾時如來在靈鷲山薄伽樹下師子座坐。有百千萬億那由他眾。皆是灌頂轉不退。名稱髙遠逾於須彌。於佛四面繞百千匝。默然而坐。是時菩薩遊行諸國教化眾生。到毗富羅山下。至髙提長者家。其長者家內被諸惡鬼奪其精气。其家有五百人。並皆悶絕而不覺悟。經於旬日時。地藏菩薩見是事已。卽作是念言。實可苦哉實可痛哉。世間有如是等不可說事。我湣此眾生而作救濟。說此語時。卽騰身而往靈鷲山至如來所。頭面禮足百千匝。卻住一面而白佛言。世尊我適遊行諸國教化眾生。至毗富羅山下。見彼髙提長者家。有五百餘人。皆惡鬼脫其精气。悶絕在地。已經數日。我見是已生憐湣心生愛護心。惟願世尊許我說此救濟之法。令諸惡鬼除伏於人。令諸行者隨意驅使。復令長者還得如故。爾時世尊從於頂上毫放光萬尋。照地藏菩薩身。菩薩爾時知如來意聽許宣。是時大會之眾各相謂曰。今日如來放光照菩薩身。此菩薩必成大法教化眾生。時地藏菩薩卽從座起。至於佛前而白佛言。世尊我從昔來蒙佛教授。今日復於如來前說是少法。令諸眾生離五蓋纏。復於世間而得安穩無諸衰患。世尊我今有一神咒。能去邪心。復能驅使諸惡鬼等。令一切眾生悉皆通達。若修行人被諸魔惱者。當作我此法不違。一切鬼神若欲驅使。隨意所須一一當辦。若誦此咒及此法者。三日三夜令得成就。世尊若有人發意驅役除去災禍。欲知未來事者。及通宿命智自然智。具此三。又令未合者令合。未安者令安。世尊此法能具無量智。能具無量力。若修行人在家出家。隨所住處作此法無不成也。世尊我於過去無量無邊久遠有佛。號曰燈光王。其佛十號具足。亦以三乘法教化眾生。彼佛滅後。於像法中我住凡夫地。有一仙人。在俱特羅山。善解道術。我見眾生被諸惡鬼所惱。如彼長者家無異也。我於爾時作是誓言。願遇知識當教降伏之法。說此語已。卽往俱特羅訪彼仙。見我心生歡喜。卽便咨問彼仙方法。爾時仙人於三日間令我開解。須知萬里消息善惡。又一切惡鬼並集我所。依師法教調伏其心令發道意。復誦此咒。於須臾間一切地獄受苦眾生各蓮華。諸苦停息。爾時仙人見我得如是神力。與我授記而作是言。汝於無量無邊世。佛與授記。名曰地藏。於五濁難世中人天。地藏常化身救度眾生令出交難。彼仙與我授記。心更精進修行此法。今見長者如本無異。若修行人作此法者。隨意咨受。我到其所爲其集錄。諸鬼一時盡現。隨意所使。如我作法等無有異。爾時地藏菩薩說是語已。卽於佛前而說咒曰。

南謨那羅三婆陀耶俱畱婆摩糝都滿﹝三﹞娑婆訶﹝四﹞

說此咒已而白佛言。世尊凡欲作法。先取五種妙香。第一白檀﹝一兩﹞第二乳頭﹝一兩﹞第三丁香﹝一兩﹞第四靑木﹝一兩﹞第五百和合﹝一兩﹞。取上件五種妙香。細搗白蜜和之。其香一一白不得向鼻。殘穢去令香。曰念我名字。合香訖。卽於自房中。或於曉野處。或在髙原。但隨行人所樂處卽住。作法取淨布七尺乳粥七盞。行淨布之上。取白磁香鑪。此香召諸鬼。名曰那邏速那邏速。重道此語。稱喚三召訖。卽誦咒三百徧。未作法前。不得漫誦一番。三召誦三百徧畢。次復誦咒二百徧。依前三召。復次又誦一百徧亦當三召。至三度三日。每日夜皆然。余時但念地藏名字。世尊其法者一日有一相。第一日有異色云。從頂上起及有異香。第二日有百寶蓮華。空中現及如意寶現。第三日大風及空中有鈴聲。行人若見是相。必有諸天借助威力。於時世間一切諸鬼神等。並皆雲集側塞虛空。行人自知諸鬼神來詣。未得明見。若欲見時。依三前誦咒一二百徧。卽微現身亦未明現。

爾時菩薩卽作見鬼無畏法。世尊其修行此法人。集得鬼已欲令現者。取淸水向鬼噀之。卽作都攝印。先左足微舉右足直立。屈左手大母指。掌頭指押下節文上。右手作拳垂下。卽召前名三呼之。其鬼並來現身。令人怕懼。當現時卽誦前咒。一徧指其鬼。並坐默然無言。若鬼神見身令無怖畏者。當作隨心救攝印。準前微屈左腳。以左右手相叉掌合。卽無畏怖。作法已欲共鬼語。叩齒三五。下開口大聲作是言。咄咄。汝是何人至此。我有神咒能除惡鬼。若不除降伏。須臾卽死。咄咄。作是語時。其鬼僕面怕懼。一心正念各捨邪心。三稱是語。鬼稱死罪。世尊彼鬼神生怖畏。降伏已後卽須令歡喜。作無畏印。並兩足右手垂下。左手屈向上當心。屈小母指無名指向掌中。以大母指押其節上。依前召名三呼之。其鬼卽赴近行人作是言。大士我是鬼身。受報極重恆相惱亂一切眾。伺求人短。常啖眾生血。未曾暫停。蒙大士以此威力攝我至此令發道心。我將此身碎爲微塵。大士恩亦難得盡。惟願大士爲我說滅罪之法轉此惡身。行人隨意爲佛法令得悟解。其鬼聞法生歡喜心。卽共行人語世間事教化眾生。隨意滿願。行人須臾卽語。汝等諸鬼愼勿。我共汝常爲善友救眾生。隨一切眾生心之所樂。我等共汝施與。復言。若有眾生求種種智種種法術。我等共汝往彼教授。隨意咨問悉令充足。若有眾生受種種苦厄身。若有眾生被王官刑戮其身。若有眾生被水火所災。成有惡禽獸毒龍怨賊竊盜。如是等事我當共汝往救令得解脫。所須之物隨喜施與令得安樂。世尊若行人欲使促鬼。當朱沙書此苻。後三印吞。然後作法使鬼迅速處處使促。。世尊若使鬼令知多少年歲日月在何處滅度。知未來事者。召鬼問須臾卽報皆知也。世尊若行人使鬼令知三世事。召鬼問須臾卽報好惡。世尊若行人被惡人所侵毀者。召鬼與語。所當人官及共害者。皆差非人病。世尊持法人被惡禽獸所繞欲害身者。召鬼與語。惡獸等頭破七分。世尊若行人入大海采寶。諸惡毒龍惡獸黿鼉等欲來害者。召鬼與語。諸惡獸等並沒泥下不更復出。世尊行人被他咒咀壓鎭收。���字於五道所指天告地誓願者。召鬼與語。須臾其惡人等及縛禁口。眼目血出耳出大蛇。腳手自屈。亦有大蛇纏之。有如是苦。世尊欲令解者。召鬼與語令放卽作是言。速�嚕利。作此語已卽當解。世尊若持法人怨賊伺求者。召鬼與語。卽日反縛來行人所。欲放召鬼與語卽解脫。世尊若行人於饑饉世召鬼與語。其鬼能於方世界取食與行人喫。世尊若行人於疫病時鬼。人人並無修短。如毫。世尊若行人於劫火燒身世。召鬼與語。而得淸涼火不能害。世尊若修行人水所漂。召鬼與語。從地踴出百寶蓮華。持修法人於他方世界避水難。世人患鬼气���人召鬼往病人所。誦前咒七徧卽差。世尊若行人療伏連病者。召鬼問之。若可治者取棑枝一把。煎之取一合。誦咒七徧與服立差。世尊若行人治諸多種風病。召鬼問之。咒水與。世尊若行人治諸多鬼問之。咒�與服立差。世尊若行人治眼。種種盲闇有目無目。召鬼問之。知可治者取訶梨勒一顆。碎取兒乳汁。和之點眼中。咒二七徧。三日當差。世尊若行人治患鬼魅病者。召鬼問之。咒徧卽差。世尊若陳其。窮劫難盡。但行人意治者。先召鬼然後治之。一一皆驗。又行人隨一切眾生病。重校量審當目問。萬無死法。世尊�我今旦問行。若人作此法下有效。世尊凡欲修法無染污者。先帶之處處作之����。世尊若作法之時。隨意勿擇淨與不淨。但隨心所作。或於本坐臥房中。或於別處房舍。或於佛塔中。或於曠野間。或於潔淨山中。如是等種種隨意力辦切急中作之。其���法卽速成就。或時人多處時人少處。或獨自一身。或有妻子。如是種種皆無所妨。但心生勵莫苦役自身。於三日夜卽自成就。卽須念地藏菩薩名字。世尊但行人修此法。我常不離其人。所指示道路不令告徑。又��鬼神役使疾得气力。令玄靈表。知死。其所行法速離世間。世尊凡欲誦咒作諸方法者。點誦咒及呼喚鬼神。並須闇密作之。勿令出聲。當作使喚時。憶得隨心召呼之勿執住。若執住卽須長長淨。��卽須爲行嗔恚愚癡。有如是障道。不得令行人修之。世尊其法於穢國眾生習之卽得。淸淨國眾生修之。卽染塵垢落於三塗。世尊是事不離四句。但生深修無不成也。世尊又其誦咒所著衣服無間雜。身所著卽得。除皮裘氈衣等。不是作法數。餘者悉得。世尊又作法人或多或少。無問明造別造。各任修法人。所作卽成。鬼現與行人語必得成就。令修法人遠道問方。知宿世現種事業。總皆預向人道�其姓名役使迅速行人開解。世尊修法人知萬歲未來事者。及見苦病患及厄難者。書苻使飛千里報酬死。經一日書苻心上者便得還活。若作法時卽於年初日書之無不成也。於其日書千枚��枚須書。足一年行用也。其至此日作之大驗。其初年日不等。西國三月一日爲初年。東次毗漢國正月爲初年。各依本國法作。若過此日者其苻失度。世尊此已上四十道苻上二十道修神苻能除一切衰患。修法人療治眾生病苦。書一���書之�吞帶所有惡病惡瘡朱沙書苻向之卽差。世尊眾生所有身病無問種類差別輕重。已苻書之卽效。若無效者。我於如來前捨菩薩身代眾生苦。但修法人依此法行人無��也。世尊次下二十道苻能除���旬衰患。若修法人已朱書之帶四十一日。具大神通。得四無礙智。超過生死出於淤泥。諸佛稱揚菩薩護念。乃至百日已來外親近五族並得悟無生法忍。各騰身而去。又修法人帶至小指並放光明。其身自然如淨琉璃內外明徹。行人所居之國。國王王子大臣人民皆悉歸伏。及諸虫獸飛行居地四足。皆持香華而來供養。諸天散華作大法樂音聲。遠徹十方世界。其獲阿阿上妙飲食供養語已。卽嚴種種飲食。往靈鷲山。頭面作禮繞百千匝。卻住一面而白佛言。世尊我等令家從昔已來恆修十善何故今日死復更重見如來。願爲解說除我疑惑。爾時如來爲此因緣。是長者等聞法歡喜。久得羅漢騰身而去。爾時四眾身處空。空中頂禮佛足歡喜奉行。

大道驅策軌

傅法師慶有阿闍梨首楞嚴院書之

寬治元年七月二十五日未時書了

亨保三年秋以梅尾山藏本令武親字然藏本蠹損碩難見讀得善本校正耳

