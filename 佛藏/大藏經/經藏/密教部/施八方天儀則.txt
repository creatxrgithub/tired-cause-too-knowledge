施八方天儀則

施八方天儀則一卷

大興善寺翻經院灌頂阿闍梨述

凡施八方天先辦所施飲食。五味雜粥稠煮勿令稀。五味者粳米菉豆油麻牛乳蘇。各量多少。以意令其有味。著少許鹽切須護淨。盛於瓷盆。小蠟燭十二枚磨白檀香。時華淸水於所施處。八方各各塗一小壇。小壇上先置淨碗。其粥香華各各令人擎隨念誦人後。念誦人先當至心啟請八方天王並其眷屬令赴道場各依本位先東方誦帝釋眞言。先洗淸水少許卽下塗香。次下時華次下粥次蠟燭插於粥上次以燒香三度奉獻。口誦眞言兼求擁護。乞天王歡喜道場主福祐。次東南方火天方亦爾。各誦本天眞言次第而施。次南方焰魔天。次西南方羅剎天。次西方水天。次西北方風天。次北方多聞天。次東北方伊捨那天末後畱少許。余粥多著淸水。於粥中著少餅子果子塗香時華。總著了。誦甘露眞言。以手印加持。令人擎送淨處瀉於地上施與諸惡鬼神。願擁護施主歡喜。更莫回顧便須往還。

東方帝釋天眞言

眞言總須加歸命。

東南方火天眞言

南方焰摩天眞言

西南方羅剎天眞言

西方水天眞言

西北方風天眞言

北方多聞天眞言

東北方伊捨那天眞言

一一位各誦本眞言。分明記下物次第。先水次塗香次華次粥次燭次燒香諸位徧已。卽誦須彌王眞言。加持三七五七徧。眞言曰。

總了然後洗手。又施道場中發遣奉送聖眾。收卻供養物。然後塗壇。

上方梵天眞言﹝如歸命﹞

下方地天眞言

水等六物各令一人手擎隨施者後。施了者令於未施位處立。如是次第切須取之。燭須在意。未施徧已來不得令滅矣。

日天眞言

月天眞言

甘露眞言

施飲食眞言

若人求一切吉祥之事。所建道場修畢之日初夜分。皆須先施八方天王及梵天地天諸宿曜鬼神等。然後發遣聖眾。始廢道場如是依法作者。一切聖賢盡皆歡喜令得福祐。所獲吉祥。

施八方天儀則﹝唐院本無此題﹞

