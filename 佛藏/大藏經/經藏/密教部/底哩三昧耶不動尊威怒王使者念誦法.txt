底哩三昧耶不動尊威怒王使者念誦法

唐不空譯

底哩三昧耶不動尊威怒王使者念誦法一卷

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

爾時釋迦牟尼佛。告執金剛菩薩言。我今爲汝說無量力神通無動使者。甚能利益成就一切事業。先洗心防患除諸亂想制心一處。先頂禮一切諸佛菩薩。懺悔等令三業淸淨。然後作一切事業。若妄念闕法。師卽犯三昧耶。應每日三時誦此明。卽滅前所犯諸罪障明曰。

曩莫薩底哩耶﹝四合﹞地尾﹝二合﹞迦喃﹝一﹞薩嚩怛陀﹝引﹞孽多喃﹝二﹞唵﹝三﹞微囉喃﹝四﹞摩訶斫羯囉﹝二合﹞嚩日哩﹝二合﹞薩多薩多﹝五﹞娑羅帝娑囉娑囉帝﹝六﹞怛囉異異尾陀摩你﹝八﹞三畔闍你﹝九﹞多囉摩底悉馱蘗﹝口﹡﹝隸﹣木﹢士﹞野﹝十一﹞怛囕﹝二合﹞焰娑嚩﹝二合引﹞訶

若欲便易去。當誦次明七徧。以杵印護身五處。額兩肩心喉。頂上散之明曰。

唵阿者邏迦曩戰拏娑馱耶吽泮吒

便易了。當洗淨。出已洗手漱口。卽往精舍準前禮佛懺悔已。然淸淨心合掌。以二大指按於額上。定意誦三昧耶明曰。

曩莫薩嚩母地薩怛嚩﹝二合﹞喃曩莫蘇悉悌娑達你阿蘗﹝口﹡﹝隸﹣木﹢士﹞迦嚕奶嚕囉禰多異阿皤曳阿底莽﹝口﹡﹝隸﹣木﹢士﹞曩莽素睹﹝二合﹞婆莽悉悌馱耶計鼻諭﹝二合﹞莽賀訖哩﹝二合﹞閉獘娑嚩﹝二合﹞訶

次以安隱明印護身。二小指內相叉於大指虎口中出。並豎二中指。二無名指於中指背。以二頭指各握無名指。豎二大指中指卽成。明曰。

曩莫三滿多沒馱喃唵賀囉賀囉莽賀彌你多吽泮吒

行者次應淨其業障。洗除身心無始垢穢使得淸淨。洗有二種。一內二外。內爲於諸有情上。起慈悲喜捨四無量心淸淨無我等觀。外者卽以水洗令得淸淨。卽結三昧耶印誦三昧明。次卽以杵印明除其垢穢。右手撚頭指甲上。餘三指散豎如金剛杵。明曰。

唵阿者羅迦曩戰茶娑馱野吽泮吒

次說加持水土令淸淨。用先洗腰已下及浴衣。並洗手漱口等。其印先合掌。屈二大指入掌中。攬水右轉。卽土等亦爾。明曰。

曩臭三滿多嚩日囉﹝二合﹞拏﹝去聲﹞怛囉﹝二合﹞吒阿母伽戰拏莽賀嚕沙﹝上﹞拏娑頗﹝二合﹞吒野吽吽怛囉﹝二合﹞娑野怛囉﹝二合﹞娑野吽怛囉﹝二合﹞吒唅﹝牟﹡含﹞

內外洗己身心淸淨。行者次應結界。卽以右手中已下三指。握大指爲拳。直豎頭指。以印右轉卽成結界。左轉成解界。亦成辟除。明曰便成十方界。

唵吽莽賀四摩畔馱你滿馱滿馱嚩日囉﹝二合﹞唵日唎﹝二合﹞尼吽泮吒

次結被甲印。先合掌各屈頭指無名指入掌中。卽搩開豎大小中指。等如三股金剛杵。是名無能勝金剛甲印明曰。

唵吽嚩日囉﹝二合﹞莽曳嚩日囉﹝二合﹞迦嚩制斛﹝引﹞嚩日囉﹝二合﹞吽泮吒

以印印五處成被甲已。然後隨意洗浴訖。次作灌頂印以左右無名指小指。相叉入掌中。便結爲拳二中指直豎頭相柱。二頭指各押中指甲。二大指亦各撚無名指。卽成灌頂印明曰。

曩莫悉底哩﹝二合﹞野地吠﹝二合﹞孽多﹝引﹞南薩嚩怛他﹝引﹞孽多南紇唎﹝二合﹞設馱曩避也﹝二合﹞囉濕彌﹝二合﹞鼻曬罽鼻詵者怛母﹝二合﹞努悌皤嚩邏嚩底﹝二合﹞末囉﹝二合﹞者隸娑嚩﹝二合引﹞訶﹝引﹞

次又以甲印護身洗浴。著衣時誦此明曰。

唵吽娑﹝二合﹞吒野娑呬吽洛乞叉﹝二合﹞﹝牟﹡含﹞泮吒

次結金剛座印。以此印明加持住處。便成不可壞金剛地。卽於此地想有金剛座。其印平舒兩手。仰掌向上。以右手押左手。誦此明曰。

唵吽嚩日囉﹝二合﹞娑﹝引﹞你鑁吽泮吒

卽以如來所生印。於此金剛座。布列安置諸佛聖眾。以印加持。其印仰左右手指。內相叉結爲拳。散豎二小指誦此明曰。

曩莫薩嚩沒馱母地薩怛嚩﹝二合﹞南阿﹝引﹞莽邏尾迦囉﹝二合﹞多帝爾你阿囉逝娑嚩﹝二合引﹞訶﹝引﹞

布置聖眾已。用如來所生印。想閼伽奉獻諸佛菩薩及佛頂等。若能常作此法供養念誦速得成就。復觀不動尊住於本位中。用前灌頂明印奉獻。卽誦本明三七徧已。頂禮諸聖眾。卽應用前結界印。左轉解所結界。又結三昧耶印已。卽當定意起往精舍如常禮懺。至道場已。取杵印身五處除垢。如前結界加持本尊然後安坐。又以如來所生印。獻閼伽誦本尊明三七徧。如前灌頂法。供養本尊。卽安坐自定身心。然後結墻等界。先結墻界。其印側二手。豎二小指側相拄。屈二無名指中指入掌中。曲二頭指。於中指側如鉤。二大指屈押頭指下節。以印頂上右三轉。卽成不可壞金剛墻明曰。

唵吽嚩日囉﹝二合﹞曼荼隸滿馱滿馱吽泮吒

次結金剛网印。先合掌屈二頭指二無名指。內相叉右押左。二大指二中指二小指。各頭拄搩開卽成。以印於頂上右轉。便成金剛网明曰。

唵吽嚩日囉﹝二合﹞薩囉﹝二合﹞步嚩禰慕吽泮吒

次結金剛火焰界。此火焰明以印加持威徳。於金剛墻外四面上下。成大火聚光明。一切障不敢前進。其印二手相背。十指叉如火焰明曰。

唵吽嚩日囉﹝二合﹞惹嚩﹝二合﹞隸吽泮吒

結界畢已。應加持飲食香花燈明等供養。其印合掌十指各微屈。令甲相指。以此印置所供養食等上。觸之。誦明七徧供養已。卽能速滿一切成就。復應以此明印心定坐。想於世界中所有水陸所生諸雜花。及諸上妙花果樹。並諸山大海中珍寶摩尼異香等。如雲集來爲供養。卽誦妙伽他加持。定中爲供養。伽他曰。

以我福徳力

諸佛加持力

願此香花云

徧滿諸佛剎

供養一切佛

及諸大菩薩

復應更思惟

陳其五供養

令福徳增長

滿足悉地願

能成佛菩提

先說塗香明

供養佛功徳

能除行者身

惡毒熱煩惱

業淨證菩提

明曰。

曩摩悉底哩﹝二合﹞野那嚩﹝二合﹞孽多喃薩嚩怛他﹝引﹞孽多南阿三莽彥﹝引﹞度怛謎蘇彥﹝引﹞度怛謎蘇彥﹝引﹞馱嚩底娑頗﹝二合﹞囉呬誐誐南莽﹝引﹞呼曩曳泥﹝去﹞尾薩嚩遏﹝二合﹞娑馱彌娑嚩﹝二合引﹞訶

次說花供養

福資於行者

三世諸垢穢

悉淨無有餘

佛果當克證

皆由此福業

明曰。

曩摩悉底哩﹝二合﹞野娜嚩﹝二合﹞孽多﹝引﹞南薩嚩怛他﹝引﹞孽多南訶﹝引﹞嚩路枳多﹝二合﹞莽賀布瑟波﹝二合﹞嚩磨娑嚩﹝二合引﹞訶﹝引﹞

次說焚香福

能使此加持

業障煩惱盡

行者修福業

遠聞他方便

悉來共加持

法身香气云

徧滿十方界

供養佛菩薩

明曰。

曩摩悉底哩﹝三合﹞野娜嚩﹝二合﹞孽多﹝引﹞南﹝引﹞薩嚩怛他﹝引﹞孽多南唵阿孽哩﹝二合﹞始棄始棄度莽始棄度莽始棄娑嚩﹝二合引﹞訶﹝引﹞

次說飲食明

供養佛功徳

能使於行者

速證三脫門

永離三苦縛

常資於慧命

圓滿證三身

明曰。

曩摩悉底哩﹝三合﹞野娜嚩﹝二合﹞孽多﹝引﹞南薩嚩怛他﹝引﹞孽多﹝引﹞南唵嚩鄰曩馱思莽賀嚩裏娑嚩﹝二合引﹞訶

次說燈供養

功徳力莊嚴

能令於行者

念誦速成就

如意菩提果

光明徧法界

能破三界中

一切諸眾生

無明業煩惱

明曰。

曩摩悉底哩﹝三合﹞野娜嚩﹝二合﹞孽多﹝引﹞南薩嚩怛他﹝引﹞孽多﹝引﹞南阿孽帝日囉﹝二合﹞藍帝你﹝鼻﹡也﹞儒底始棄娑嚩﹝二合引﹞訶

上說五供養

塗花焚食燈

其明各八徧

能令供養物

如雲徧法界

復應更加持

令此供養具

以明加威力

能成眞實物

供養諸聖眾

散施諸有情

皆得實受用

誦此明八徧

以此加持力

滿檀波羅蜜

明曰。

曩莫薩嚩沒馱冒地薩怛嚩﹝二合﹞南薩嚩他欠烏那﹝二合﹞誐帝娑頗﹝二合﹞囉呬﹝牟﹡含﹞誐誐曩劍娑嚩﹝二合引﹞訶

復應更思惟

發於眞實願

卽作如是言

以我修行福

令此諸妙供

徧至十方界

一切聖眾前

願受此微供

誦明加持之

便成眞實福

明曰。

曩摩薩嚩沒馱冒地薩怛囉﹝二合﹞南薩嚩怛囉﹝二合﹞僧句素彌多鼻惹囉始吠曩麼素睹﹝二合﹞帝娑嚩﹝二合引﹞訶﹝引﹞

次應更結不動尊根本印。卽誦本明三徧。能令聖者歡喜加持速得願滿。爾時行者復應更當諦心思惟。外財所捨恐是輕微。今應更當捨自內財所有身命。供養諸佛菩薩聖眾。卽應發願作如是言。伏願諸聖眾與我作大護加持。常攝受。如是三白請。聖眾不違願。便卽懺諸罪。

無始十惡業

願皆盡銷滅

復應更回向

今我所修善

念誦諸功徳

回與諸有情

回向菩提果

誦此明加持

令願不虛發

其明誦八徧

明曰。

曩摩薩嚩沒馱冒地薩怛嚩﹝二合﹞南曩謨素睹﹝二合﹞帝莽賀嚩日囉呬薩嚩呬蹬迦囉底瑟侘﹝二合﹞薩﹝口﹡栗﹞謎﹝二合﹞囉麼﹝二合﹞怛囉﹝二合﹞薩﹝口﹡栗﹞謎﹝二合﹞殺達摩拏莽地瑟侘﹝二合﹞舒娑嚩﹝二合引﹞訶﹝引﹞

次應更當結前灌頂印。誦明自灌頂已。次結虛空眼印。護自身及護本尊。其印虛心合掌。屈二頭指頭至中指第一節

。二大指並豎卽成。誦此明曰。

曩摩悉底哩﹝二合﹞野娜嚩﹝二合﹞拏孽帝﹝鼻﹡也﹞薩嚩怛佗﹝引﹞孽多﹝鼻﹡也﹞唵誐誐曩者你誐誐三摩薩嚩睹嚕﹝二合﹞誐多底娑囉三婆吠入嚩﹝二合﹞囉曩謨阿伽南娑嚩﹝二合引﹞訶

誦明結印護身訖。卽仰開此印。向上如捧狀。便成捧念珠印。卽誦此明。用加持念誦速成就明曰。

曩謨嚩日囉﹝二合﹞目契薩嚩怛他﹝引﹞﹝卄／﹝阿﹣可﹢辛﹞／木﹞帝毗庾﹝二合﹞婆誐鑁持嚩﹝二合﹞毗藥﹝二合﹞怛你也﹝二合﹞他矯唎彥馱唎戰茶裏麼蹬只賓﹝引﹞誐裏怛他﹝引﹞孽多微曳﹝二合﹞使多荼底吽入嚩﹝二合﹞裏多帝逝伊能迦囉焰句嚕﹝二合﹞娑嚩﹝二合﹞訶

次結法界生印。自加持令諸障不生。其印以左右頭指二無名指。屈入於掌中面相鉤。豎二大指二中指二相。頭相拄開。以印按左臂。次右至頂上散。每按處誦此明一徧明曰。

曩莫薩嚩沒馱胃地薩怛嚩﹝二合﹞南阿﹝引﹞薩嚩他薩嚩怛囉﹝二合﹞路計娑嚩﹝二合引﹞訶﹝引﹞

次卽更當結前虛空眼印誦明七徧﹝亦名部心﹞誦已卽當諦觀。諸佛菩薩歷然滿空。本尊聖眾親對在己目前。安心定意兩手執持念珠。當心徐念誦。乃至疲極徧數任意。每日三時念誦不令間斷。徧數至極下少不得下於一百八徧。念誦數訖已。卽誦虛空眼明加持。結護念珠置於本處。次卽卻結根印誦百字明。加持自身令速成就明曰。

唵阿三麼三麼三曼多睹娜多﹝去﹞怛嚩必底﹝二合﹞捨薩你賀囉賀囉娑麼﹝二合﹞囉拏娑麼﹝二合﹞拏微餓多沒馱達摩帝娑羅娑羅。三麼嚩囉荷囉荷囉怛囉﹝二合﹞野怛囉﹝二合﹞野伽那伽那摩賀末攞﹝口﹡洛﹞乞叉﹝二合﹞你入嚩﹝二合﹞囉入嚩﹝二合﹞囉那娑伽﹝口﹡﹝隸﹣木﹢士﹞娑嚩﹝二合﹞訶﹝引﹞

誦百字加持已。復當想前所觀本尊諸佛聖眾歷然。攝受於我在己目前。卽應更陳前諸種種廣大供養。空中所見一切聖眾供養畢已。復應更當至心回向發願。作如是言。

願我所修行

一切諸善業

念誦加持力

回施諸有情

出離三界苦

速證於菩提

回向發願已

卽應結前所結諸界印。左轉卽便解已。復結前灌頂印。豎二小指頭相拄。卽誦燈焰如來明。以印左轉之。一切諸聖眾各歸本淨土明曰。

曩莫悉底哩﹝三合﹞野娜嚩﹝二合﹞努誐多南唵紇哩﹝二合﹞

次結前三昧耶。頂禮諸聖眾。起出於道場。轉讀摩訶衍花嚴等經典。任意自經行。行者若自喫飯食及諸藥物。當卽以此明加持食。誦明八徧然後取喫障者不能爲害明曰。

曩麼薩嚩沒馱冒地薩怛嚩﹝二合﹞南﹝引﹞唵嚩﹝引﹞藍娜泥帝儒莽利你娑嚩﹝二合引﹞訶

行者若能常修行供養。應每日喫飯食荼藥等。皆畱少殘置一別器中。卽結聖者本劍印。加持食上誦明七徧。送置淨處至心供養之。其印右手作金剛拳。直並申頭二指。大指。無名指甲側。加持明曰。

曩莫三滿多嚩日囉﹝二合﹞拏﹝去﹞怛囉﹝二合﹞吒阿目伽戰拏摩訶嚕殺拏娑頗﹝二合﹞吒野吽怛囉﹝二合﹞麼野怛囉﹝二合﹞麼野吽怛囉﹝二合﹞吒唅﹝牟﹡含﹞

所用飲食供養聖者。此尊本願。大悲捨身奉侍一切持誦者。身如奴僕現無一目相。受此殘食供養。行者若每食之時心不忘者。我當晝夜常隨擁護。不令諸魔毗那夜迦作諸障難。令不隨意速滿成就。行者若夜分寢息時。卽當先結淨室莊嚴印。先彎左手背。持按心上。後彎右手。於右手上掌相合。舉印置頂上。便分開二手。順身下摩。當誦此明曰。

曩麼悉底哩﹝二合﹞野娜嚩﹝二合﹞努誐多南薩嚩怛他﹝引﹞孽多南摩賀三麼﹝引﹞野孽帝三麼孽囉﹝二合﹞麼麼他孽囉﹝二合﹞麼怛囉路計計達麼馱嚩﹝二合﹞店多僧伽諦娑嚩﹝二合引﹞訶

淨加持已。卽合掌長舒兩臂。於頂上。向東方面著地。亦舒二足至心作禮。禮時觀想一切諸佛菩薩各在本剎。作是念言。我今捨此身爲奴僕。供養奉侍一切佛。惟願攝受哀湣於我。作最上成就。如是三白已。然後隨意寢息。常念明相作速起意。又不動尊法品云。佛言不動使者。能利益成就一切事業。行者若欲修行作諸法者。先行法誦十萬徧已。卽於月八日或十五日。一日一夜大作供養。於像前以苦練一千八枚和酥燒。一誦取一枚。燒滿一千八徧已。後所作法皆得成就。行者所有言說。人皆敬重無敢違者。若欲縛撲問事策使崩摧任意皆應。又於月蝕日。取未著地牛糞。塗曼荼羅隨其大小。於其壇上散種種雜花。壇中置大般若經夾。取純色牘子母牛酥一匝置熟銅碗中。取佉陀羅木如齒木大長十二指攪之。於道場前如持念誦不限徧數。令三相現。蝕畢卽止。又於山峯上塗壇斷食念誦滿十萬徧。卽見地中一切諸伏藏。

又法取乳續續投火中。護摩念誦滿一千徧。能除疫病。

又取俱屢艸和酥乳蜜等。沃火中燒十萬徧。能除大疫病。

又法取蓮華和酥酪蜜。沃火中燒誦十萬徧。蓮華吉祥天女等能與滿願。

又臨河海口入水至胸誦三十萬徧得尾沙耶。

又取雜花擲火中燒。隨花色得衣。燒五穀子。得穀米隨意受用。又取尾羅嚩﹝二合﹞木。擲火中燒念誦十萬徧。卽得囉闍王愛敬。

又取必哩商隅木。擲火中燒。能令一切人敬愛。燒齒木。卽得無量僕從。燒大麥卽爲長者。已上念誦各滿十萬徧。次說畫不動尊像法以好淨﹝疊﹡毛﹞畫不動尊。著赤土色裙。左垂辮髮髻。眼斜視。左手執劍右手執索。坐寶蓮華。蹙眉面嗔相。作降三世狀。如是畫已。將此像於河海岸上。如法塗壇安像。行者亦著赤色衣。心不染著寂靜安心乞食爲活。卽於像前念誦五十萬徧已。卽於夜中取詹末一萬段。一誦一擲一擲火中燒之。滿已卽不動尊自現其身。滿行者願所作皆得成就。行者自身爲如來使者。證三摩地共諸菩薩同位。

又欲得降伏一切惡人者。取屍陀林帛畫不動尊。以自己血淡作像色。像置西向。行者東面坐念誦。每日三時洗浴著濕衣。於像前誦滿十萬徧已。卽一切所作皆隨成就。仍每日施一切鬼神食。

又法黑月八日夜。於寒林中取母耶摩奴沙。坐其上念誦滿一萬徧。彼摩奴沙卽動耳。必不得怕。彼便開口出大開敷蓮華。卽便把取。能令己身如十六童子。發如蓮環。升空遊於梵天。得大明王主。又於像前每日三時念誦。隨力供養燒沈水香。如是供養滿於六月。至心不斷卽得尾沙耶至。

又法欲令他軍陣破散者。加持自軍旌一十徧。執出在軍前。彼軍陣破散退走。

又法欲禁他軍陣眾令不動者。於自旌上畫不動尊。四面四臂身作黃色。上下出牙作大忿怒嗔怖畏狀。徧身火光作天兵勢。行者以旌示彼軍眾。復想聖者以罥索縛彼兵眾。卽彼軍眾盡不能動。

又法欲令他軍眾自斗諍退散者。取老鴉鴟梟鴿毛。誦明加持擲火中燒滿一千徧。彼軍眾卽自相鬥諍。

又法欲令捨睹嚕終亡者。取稻糠誦明加持擲火中燒。又想彼捨睹嚕。被使者以索縛。將向南方悶苦吐血而終。彼等族類。皆不得痊一無存在。

又法欲令他軍主終亡者。取鹽土蠟苦練葉。和搗爲泥。作彼形狀置於地上。誦明加持斫斷。彼卽終。

又法欲令他軍貧窮絕糧者。取稻穀加持彼卽貧矣。

又法欲令他軍降伏來者。卽結不動尊眼印。作嗔怒聲稱吽字。想聖者使諸鬼神捉縛將來。彼卽自降。

又法欲令大愛樂者。以七鹽作彼形狀。段段斷之念誦滿七日。彼卽愛樂。

又取俱蘇摩花燒誦明十萬徧。得藥叉女來。於三事中所求皆得。又取曼陀羅花。稱彼人名加持。卽令荒亂。又取鹽加持燒。卽得天女來所使隨意。又加持安悉香燒。卽得王臣憶念。又說畫像法。中畫釋迦牟尼佛。左畫曼殊童子。右畫執金剛菩薩。作微笑面手執金剛杵。於執金剛下畫不動尊。種種莊嚴。卽於像前誦五十萬徧。然後作一切事業皆得隨意。

又法取燒屍灰誦明七徧與彼人卽得愛樂。

又法取牛黃加持七徧。點己額上。能令眾人所見皆生敬重。毗那夜迦不能損害熾盛成就。又於己身上布明梵字。彼羅剎眾諸作障者。百由巡內皆悉退散。

又法若人被蛇蛟。經六月不差。誦明加持。於其臂上畫劍契。立差。

又法畫律迦大蛇。纏劍上。劍圍繞畫火焰。誦明加持滿一千徧。以示病者卽自下語。若誦加持病者一百八徧。卽常蒙聖者擁護。若每日加持殘食置淨處。供養使者常如願。

又法若惡雨雨。行者嗔怒心大聲稱吽字。惡云退散。又取棘刺。和羅視迦油加持擲火中燒。能止大雨。亦令行者成大結護。亦成就一切事業。

又法畫不動尊著赤土色衣。左垂辮髮眼斜視。童子形。右手執金剛杵當心。左手執寶棒。眼微赤坐蓮花上。嗔怒相徧身火焰。於像前結所愛樂印念誦。一切皆得成就。依前念誦。升空隱形一切愛樂事。皆隨意成就。若無畫像。獨處閒靜或於寺中。或在山窟離雜鬧處。求一切事法皆亦成就。

又法加持瘧病令自縛下語。又加持鏡。於中聖者現問事皆語。又取一童子或童女。令淨洗浴著鮮淨衣置道場中。召請聖者入道場加持。被此童子問一切事皆得。

又法若欲成就系迦囉法者。於白月一日日中時。於像前著種種香花供養。不歇誦明一百八徧。想念壇中一切諸佛菩薩攝受。每日如是念誦滿一月。又取苦練木香。又取遏迦木以酥塗上。和白芥子加持擲火中燒。從戌至子乃至寅時。系迦囉卽來語行者言。使我作何事。行者攝受。已後常隨行者意所使。隨順供給所須飲食齒木淨水等。常在左右。乃至使往上天取天女。亦卽將來。

又更說根本印明等。其根本印。以二中指內相叉爲鉤。二頭指側相拄。二大指各撚自無名指甲上明曰。

曩麼三曼多嚩日囉﹝二合﹞拏﹝去﹞吽尾吉哩﹝二合﹞多尾迦囉麼賀畢﹝口﹡﹝隸﹣木﹢士﹞﹝二合﹞多已瑟侘﹝二合﹞契怒始瑟侘﹝二合﹞賀囉案怛囉﹝二合﹞麼囉馱囉者咄囉目佉入嚩﹝二合﹞邏比路囉墮計捨吽嚩日囉﹝二合﹞孽囉﹝二合﹞吽泮吒﹝半音﹞

次說心印。以二小指二無名指內相叉。二中指豎頭相拄。二頭指於中指復曲如鉤。二大指並撚中指中節明曰。

曩麼三曼多嚩日囉﹝二合﹞拏怛囉﹝二合﹞吒阿母伽戰拏摩賀嚕殺拏娑頗﹝二合﹞吒野吽怛囉﹝二合﹞麼野怛囉﹝二合﹞麼野吽怛囉﹝二合﹞吒唅﹝牟﹡含﹞

次說劍印。左手大指。撚無名指小指甲。直頭中二指。右手頭中二指。入左掌中。握以爲拳。右無名小二指大指撚其甲上。又云左頭指屈。撚大指如環明曰。

唵娜者邏加拏沒馱制吒迦吽吽佉呬佉呬伊能魚哩﹝二合﹞呬﹝牟﹡含﹞賀唎尾沙索缽多﹝二合﹞惡紇哩﹝二合﹞賀泮吒阿哩野﹝二合﹞者邏阿孽車緊旨囉夜思伊﹝引﹞能迦﹝引﹞哩野﹝二合﹞句嚕曩麼娑嚩﹝二合﹞訶﹝引﹞

次說金剛杵印。以右手大指。撚頭指甲如環。散開餘三指亦名成就一切事業印明曰。

曩莫三曼多嚩日囉﹝二合引﹞拏唵婀者邏迦﹝引﹞者嚕娑﹝引﹞馱野吽﹝口﹡半﹞吒

次說寶山印。以兩手十指內相叉。合結爲拳。

次說頭印。左手以四指握大指。爲拳置頭上。

次說垂辮髮發印。以二無名指內相叉。豎二中指頭側合。二頭指各撚中指甲上。二大指入無名指小指間。甲相背合。二小指合而豎以印置頭在角上卽成。又用此印。翻頭向內到垂。置額上。便成聖者眼印。

次說口印。以二小指內相交。以二無名指握之。二中指側相拄。二頭指各撚中指甲。二大指向外並直豎置口上。

次說甲印。合印合掌二頭指二無名指背相著。二大指二中指二小指合而搩開。

次說師子奮迅印。先合。以無名二指屈入掌中背相著。二頭指於中指後屈如鉤。二大指二小指各並直向外申。卽起作頻申無熱。繞壇行道。

次說火焰印。右手大指屈。押中指餘三指。直豎頭拄右掌心。右手五指散開。

次說制火焰印。二手各爲拳。二大指於頭指間出頭。拳相合。

次說商佉印。以二小指內相交。二中指二無名指頭相拄。左頭指直申附中指背。右頭指屈撚中指上節。二大指各撚無名指。從寶山以下諸印。取本部中所愛樂明。加持用之必驗成就。

次說索印。二手各作金剛拳。各豎頭指。右頭指內入左掌中握之。豎印當心誦加持明曰。

曩麼三曼多嚩日囉﹝二合﹞拏阿波捨伴闍曩吽泮吒

底哩三昧耶不動尊威怒王使者念誦法一卷

