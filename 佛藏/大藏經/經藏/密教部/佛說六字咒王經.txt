佛說六字咒王經

失譯

佛說六字咒王經

失譯人名今附東晉錄

如是我聞。一時佛在捨衛國祇陀林中。爾時有一外道栴陀羅女。厭惑尊者阿難卽時如來見阿難恍惚。爲說六字咒王經。先佛所說我今亦說。卽說咒曰。

安陀隸般陀隸迦羅知趐由隸帝闍婆帝頻頭婆帝陀頭隸陀帝隸陀究摩帝修摩帝安陀邏般陀邏檀陀羅提兜羅阿那延陀慢陀婆帝阿那阿那夜摩頭摩婆帝迦羅吒趐由邏浮登伽彌帝闍婆帝頻頭摩帝阿羅婆伽婆帝毗吒毗提膩至吒毗提膩悉波呵

若有爲某甲作惡咒詛。若作已若當作。若天若龍。若夜叉若羅剎。若餓鬼若鳩槃荼。若富多那若毗捨闍。若阿婆摩羅若吉遮。若佉歐陀若毗陀羅。若半毗陀羅若半毗陀羅女。若沙門若婆羅門。若剎利。若毗捨若首陀。若摩登伽若摩登伽女。若栴陀羅若栴陀羅女。若奴若婢。若男若女。若外道出家男女。如是等種種悉能咒詛厭蠱。我今以此六字咒王經。若上向作上向滅之。若下向作下向滅之。若地上作地上滅之。若壁著作壁著滅之。若柱邊作柱邊滅之。若城內作城內滅之。若城門中作城門中滅之。若宮內作宮內滅之。若宮門中作宮門中滅之。若道中作道中滅之。若四徼道中作四徼道中滅之。若婆羅門作悉皆滅之。若水中作水中滅之。若水邊作水邊滅之。若河邊作河邊滅之。若家中作家中滅之。若樹邊作樹邊滅之。若樹根下作樹根下滅之。若火中作火中滅之。若火鑪中作火鑪中滅之。若井竈邊作井竈邊滅之。若碓磨邊作碓磨邊滅之。若冢邊作冢邊滅之。若牀敷間作牀敷間滅之。若衣被服飾中作悉皆滅之。若夜作夜滅之。若晝作晝滅之。若晝夜常作悉皆滅之。此咒能斷絕帝釋咒道。能斷絕梵天咒道。能斷絕四天咒道。及與一切所有邪鬼咒道方術悉皆能斷。若有爲某甲作厭蠱咒詛。及與毒藥悉皆滅之。若佉歐陀若毗陀羅。若吉遮若富多那所爲悉皆滅之。眾惡都盡眾善補處。願此咒常吉。以此眞實章句。使某甲晝安夜安晝夜常安得壽百歲得見百秋。何以故世間最上無過於佛。人天所敬眾鬼敬奉。若有行惡咒道。若作已若當作若中間作。若成就若未成就悉皆滅之。及一切眾毒能害人者。此六字咒王經皆消滅之。卽說咒曰。

佉智佉注佉毗智緘壽緘壽多智婆智

若爲某甲作惡咒詛。若作已若當作。若天若龍。若夜叉若羅剎。及與一切能作惡咒詛者悉皆滅之。若佉歐陀羅若毗陀羅。若富多那所爲悉皆滅之。眾惡都盡眾善補處。願此咒常吉。以此眞實章句使某甲晝安夜安晝夜常安得壽百歲得見百秋。何以故世間上法無過佛法。人天所敬眾鬼奉受離欲無著。卽說咒曰。

佉智佉注佉毗智緘壽緘壽多智婆智

何以故僧是世間最上福田。人天所敬眾鬼守護。卽說咒曰。

佉智佉注佉毗智緘壽緘壽多智婆智興帝阿禰帝阿周帝

若有爲某甲作惡咒詛。若和合毒藥皆悉滅之。卽說咒曰。

摩休婆烏摩帝烏摩陀蓰陀禰佉歐陀波提蓰陀禰頻頭摩提至帝至多波提蓰陀禰阿渒栴陀渒呵呵遮利呵呵那彌呵呵浮摩提呵呵浮陀尼劬沙呵呵尼呵陀佉歐陀尼毗沙佉歐陀伊禰彌禰陀陀獘莎訶

若有人讀持此六字大咒王經。假使咒枯樹可得還生枝葉。何況人身。使某甲得壽百歲得見百秋。諸佛所說阿難所傳。若人讀誦通利。悉皆自護眾惡不著身。若咒他者能除彼患。誦者斷五辛至心鮮潔。然後乃能行之南無觀世音菩薩摩訶薩。禮彼大士然後說此神咒。願此神咒常吉。觀世音照我身觀我身憐湣我故。卽說咒曰。

烏呵尼須呵尼阿陀尼呵陀闍毗尼耽毗尼安陀隸般陀隸斯畀提般陀邏波斯尼薩陸頭率吒婆囉豆率吒質耽闍婆夜耽呵夜須呵夜尼婆羅夜耶婆某羅提那某遮提盧婁至吒般陀死盧婁盧漏至吒般陀死悉波呵和﹝酉﹡益﹞利知利收利摩登耆栴陀利羅叉羅叉羅耶悉波呵

此咒護一切厄。鮮淨無垢解脫。光明觀照縛一切賊。迷荒一切惡護身縛賊。虎狼師子狂象及豺悉皆被縛。我某甲及共行同伴。一切咒力所向之處願當平吉。南無觀世音菩薩。願此咒大吉。用此咒法當持之日。不食五辛淨潔洗浴。不得行淫不得飲酒啖肉。以白疊綖手捉誦咒七徧一徧一結。若有官事被言。若斗諍若咒詛。及一切惡皆能滅之。咒訖此綖系著其人衣帶頭過事主自解之。

南無過去未來現在三世諸佛。南無文殊師利普賢彌勒一切諸大菩薩。歸依如是等菩薩摩訶薩眾。然後說此大神陀羅尼咒。卽說咒曰。

﹝酉﹡益﹞豆摩帝耶捨婆帝婆羅沙天婆帝烏受婆帝郁多羅尼阿叉夜婆帝阿﹝少／兔﹞膻帝目闍婆羅婆目帝波羅婆只豆悉波帝迦羅尼伽帝波毗耶捨首羅婆隸陀提﹝少／兔﹞提散陀波提郁多羅尼捨陀目佉捨陀波羅毗捨膻陀迦梨捨婆薩那婆伽帝究捨羅婆娑尼阿﹝少／兔﹞散帝毗散帝知帝阿知帝湯那伽帝阿湯那伽帝阿婆娑帝呵捨波羅禰婆羅禰目隸牟羅牟羅婆陀禰捨尼波羅陸須利婆帝殊帝波羅陸須毗摩隸庵摩隸

此咒除一切闇。如來所持諸天敬愛。眾神擁護梵天所解。帝釋敬奉護世守護。決了眾聖諸仙受持。和合眾性解脫諸縛。一切諸天及人。斷諸煩惱降諸魔怨。伏諸外道摧伏眾論。及諸憍慢過諸法師。不捨大眾悅諸學法。守護法藏利益三寶。慈哀一切眾生之類。莊嚴眾義有如是利。是名無盡藏陀羅尼非護能護。若有讀誦者。得三十三無隸畏難。用此咒法晨起澡手漱口。燒香禮拜三徧。讀誦所行之處言語談說。一切向處無常不勝眾人。貴敬見者歡喜怨家降伏。有如是利益。

佛說六字咒王經

