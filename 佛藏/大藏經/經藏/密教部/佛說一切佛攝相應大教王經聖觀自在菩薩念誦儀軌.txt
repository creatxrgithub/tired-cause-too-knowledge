佛說一切佛攝相應大教王經聖觀自在菩薩念誦儀軌

宋法賢譯

佛說一切佛攝相應大教王經聖觀自在菩薩念誦儀軌一卷

西天譯經三藏朝散大夫試光祿卿明教大師臣法賢奉詔譯

我今歸命佛菩薩

演彼相應大教王

略述觀音菩薩儀

能成所作利羣品

爾時世尊。爲欲利益諸眾生故。演說諸佛相應大教。佛言若阿闍梨及與行人。爲欲修行菩提分法及種種成就者。當於觀自在菩薩法而修習之。若修此法先求靜處。依於儀軌專心不懈。修其先行令得精熟。然後依法作其觀想及誦吽字。擇地結界作法遣魔已。乃於彼處敷艸而坐。時持誦人。將欲運心觀想賢聖。先須淨其三業。卽誦淨三業眞言曰。

唵﹝引﹞哥﹝引﹞野嚩﹝引﹞酤﹝半音﹞喞多﹝一句﹞嚩日囉﹝二合﹞莎婆﹝引﹞嚩﹝引﹞怛囉﹝二合﹞酤﹝引﹞﹝亢﹡欠﹞﹝呼郎切二﹞

誦此眞言已。復說譬諭伽陀曰。

譬如淸淨妙色蓮

𨿽生泥中不可染

如是眾生處煩惱

悉得淸淨於三界

誦伽陀已。自想頂戴寶冠。內有無量壽佛。次於本心想出開敷白蓮華。於彼華上想有月輪。於月輪中想現唵字。體如虛空惟眞實大智。然後誦開慧眞言曰。

唵﹝引﹞喞多缽囉﹝二合﹞底微鄧迦嚕彌﹝一句﹞

誦此眞言已。復想眾寶化成八葉蓮華。於彼華上想有月輪。於月輪中現出紇陵字。卽是觀自在菩薩本身。結跏趺坐其身赤色而有二臂。於菩薩左邊想白衣菩薩。手持蓮華。次想八方賢聖。第一於蓮華東葉位。想現尾路吉你菩薩。手持紅色蓮華。菩薩眞言曰。

唵﹝引﹞尾路吉你阿嚩路哥野娑嚩﹝二合引﹞賀﹝引一﹞

於蓮華南葉位。想現多羅菩薩。手持綠色蓮華。菩薩眞言曰。

唵﹝引﹞多﹝引﹞哩﹝引一﹞咄多﹝引﹞哩﹝引二﹞咄哩﹝引﹞娑嚩﹝二合引﹞賀﹝引三﹞

次於蓮華西葉位。想部哩尼菩薩。手持優缽羅華。花內有八輻輪。菩薩眞言曰。

唵﹝引﹞部﹝引﹞哩尼﹝一﹞摩賀﹝引﹞作訖囉﹝二合﹞嚩哩底﹝二合﹞你﹝引﹞吽﹝引二﹞

次於蓮華北葉位。想現顰眉菩薩。手持黃色蓮華。菩薩眞言曰。

唵﹝引﹞勃哩﹝二合﹞酤致﹝一﹞怛致﹝二﹞末吒﹝半音﹞吽﹝引三﹞

次於蓮華東北葉位。想現缽訥摩﹝二合﹞嚩枲你菩薩。手持緋色蓮華。菩薩眞言曰。

唵﹝引﹞摩賀﹝引﹞室哩﹝二合﹞曳﹝引一﹞摩尼缽訥彌﹝二合引﹞吽﹝引二﹞

次於蓮華東南葉位。想現嚩日囉﹝二合﹞缽訥摩﹝二合﹞說哩菩薩。手持白蓮華。菩薩眞言曰。

唵﹝引﹞嚩日囉﹝二合﹞缽訥彌﹝二合引﹞濕嚩﹝二合﹞哩馱囉缽訥彌﹝二合引﹞吽﹝引一﹞

次於蓮華西南葉位。想現尾說缽訥摩﹝二合﹞菩薩。手持黑色蓮華。菩薩眞言曰。

唵﹝引﹞尾濕嚩﹝二合﹞缽訥彌﹝二合引﹞紇哩﹝二合引一﹞

次於蓮華西北葉位。想現尾說嚩日囉﹝二合﹞菩薩。手持羯磨杵。菩薩眞言曰。

唵﹝引﹞尾濕嚩﹝二合﹞嚩日哩﹝二合引﹞吽﹝引一﹞

次於蓮華中心。復想觀自在菩薩。現大妙色身。眞言曰。

唵﹝引﹞紇陵﹝二合引﹞缽訥摩﹝二合﹞那哩帝﹝二合引﹞濕嚩﹝二合﹞囉吽﹝引一﹞

如是諸大菩薩及微妙眞言。若持誦人依法作其觀想。及誦眞言專注不退。是人當來速證佛果。設受五欲樂。亦能圓滿十波羅蜜及總持門。乃至辟支佛十地菩薩佛寂靜句。速得成就勿生疑惑。

復次持誦之人。亦須常服五種大乘之藥。所謂。

冒地喞多羯哩布﹝二合﹞囉囉訖多﹝二合﹞贊捺那嚩日囉﹝二合﹞烏那哥等

若能常服如是之藥。及持誦不輟。速離老病苦增長壽命。變於色相見者愛敬。現世獲得成最上智。

復次所有息災增益敬愛降伏。乃至勾召除滅諸魔發遣。冤惡禁法打惡之法。乃至飛空自在及諸三摩地等。若修觀自在法悉皆成就。

觀自在菩薩根本眞言曰。

唵﹝引﹞紇陵﹝二合引﹞缽訥摩﹝二合﹞那哩帝﹝二合﹞濕嚩﹝二合﹞囉吽﹝引一﹞

復次若持誦人。常念此觀自在菩薩根本眞言。日誦一百八徧。是人晝夜所作之罪悉皆銷滅。若日誦五百徧。能除一切病。若日誦一千徧得壽命增長。若誦二千徧得眾人恭敬。若持誦三千徧眾人愛敬增長富貴。若持誦四千徧遠離貧苦。若持誦五千徧能令一切冤家身心慌亂。若持誦六千徧能降諸冤家。若持誦七千徧能降四魔。若持誦八千徧能降諸天及天女。若持誦九千徧能降夜叉及夜叉女。若持誦一萬徧能降天龍及人。若持誦二萬徧諸隱身賢聖而作成就。若持誦三萬徧能滿一切願。若持誦四萬徧當得騰空自在。若持誦五萬徧當得聖劍成就。若持誦六萬徧當得持明天。若持誦七萬徧得爲世間主。若持誦八萬徧當得鐵輪王位。若持誦九萬徧當得金輪王位。若持誦一洛叉數當得菩薩位。若持誦十洛叉數當得自在滿十地位。若持誦五十洛叉數當證佛位。若持誦一俱胝數。當得具足極樂世界無量壽佛身口意等。利樂眾生。爾時世尊復說白衣菩薩眞言曰。

唵﹝引﹞半拏囉嚩﹝引﹞枲你﹝一﹞嚩囉禰﹝引﹞吽﹝引二﹞

此白衣菩薩微妙眞言。若人常能持誦。所有一切罪業悉皆消滅。若能依法專注。持誦滿一七日。所有國城之內。一切人民皆悉奉重。若持誦一月獲大富貴。如是持誦至一洛叉數。當得與菩薩威力無異。

復次說尾路吉你菩薩眞言曰。

唵﹝引﹞尾路吉你﹝一﹞阿嚩路哥野娑嚩﹝二合引﹞賀﹝引二﹞

此菩薩微妙眞言。若人依法持誦一萬徧。當得聖劍成就。若持誦人有所求事。當取齒木加持二十一徧。揩齒而臥。所求之事夢中皆說。凡所說事悉皆眞實。

復次說多羅菩薩眞言曰。

唵﹝引﹞多﹝引﹞哩﹝引一﹞咄多﹝引﹞哩﹝引二﹞咄哩﹝引﹞娑嚩﹝二合引﹞賀﹝引三﹞

此菩薩微妙眞言。若人依法持誦一洛叉數。是人能降三界一切天龍阿修羅持明天。及彼等女來爲僕使無不隨心。持誦人若欲作勾召彼天龍及女等來者。當想彼身赤色。於其心中有金剛鉤。光明熾盛鉤於彼心。又想以罥索系於項頸作怖畏相。凡所勾者隨持誦時必定速至。有所求事悉得隨心。

復次說部哩尼菩薩眞言曰。

唵﹝引﹞部哩尼摩賀﹝引﹞作訖囉﹝二合﹞嚩哩底﹝二合﹞你吽﹝引一﹞

此菩薩微妙眞言。若人持誦欲求成就者。先當用尾拏嚩﹝二合﹞嚩日嚕﹝二合﹞那哥等藥。塗曼拏羅如圓月相。然後隨力備香花等。於中而爲供養。持誦之人然後敷座而坐。一心專注持誦不懈。有所求事必獲成就見受快樂。命終之後當得生於極樂世界。

復次說顰眉菩薩眞言曰。

唵﹝引﹞勃哩﹝二合﹞酤致﹝一﹞怛致﹝引二﹞末吒﹝半音﹞吽﹝引三﹞

此菩薩微妙眞言。若人持誦欲作調伏法者。當取冤家足下土及河兩岸土。復用毒藥芥子鹽血。及尾拏嚩﹝二合﹞嚩日嚕﹝二合﹞那哥等。同和爲泥作冤家像。用人骨爲橛釘像身分肢節。盛髑髏內用髑髏蓋。於屍陀林中用燒屍火炙。誦眞言加持經三七晝夜決定調伏。

復次說缽訥摩﹝二合﹞嚩枲你菩薩眞言曰。

唵﹝引﹞摩賀﹝引﹞室哩﹝二合﹞曳﹝引﹞摩尼缽訥彌﹝二合引﹞吽﹝引一﹞

此菩薩微妙眞言。若持誦時。當先以香華等五種供養已。方可持誦。能作一切處擁護。若於論義決定得勝。得大自在與觀自在等。若以蓮華一萬數作護摩得爲地主。若用蓮華一洛叉數作護摩得輪王位。

復次說嚩日囉﹝二合﹞缽訥摩﹝二合﹞說哩菩薩眞言曰。

唵﹝引﹞嚩日囉﹝二合﹞缽訥彌﹝二合引﹞說哩﹝一﹞嚩囉缽訥彌﹝二合引﹞吽﹝引二﹞

此菩薩微妙眞言。若持誦人作心念時。便能降伏句召。若持誦七徧能擁護己身。若持誦千徧。能除毒藥刀劍師子象蛇火賊禁縛海鬼等難。及除瘥珂哩枯﹝二合﹞那哥訥蹉哩彌﹝二合﹞多訥哩朗﹝二合﹞擬多等病。及辟除一切惡毒眾生。若持誦一洛叉。增長壽命老復成少。身相圓滿眾人愛敬。若境內亢旱。當於彼處擇地畫作龍池。卽於池前心念龍名。以白芥子及鹽作護摩。卽降大雨一境丰稔。

復次說尾說缽訥摩﹝二合﹞菩薩眞言曰。

唵﹝引﹞尾濕嚩﹝二合﹞缽訥彌﹝二合引﹞紇哩﹝二合引﹞

此菩薩微妙眞言。若人專注持誦。當得具足身口意業。能成種種之事。所謂禁伏法魑魅法釘橛法。鉤他心法幻化法。乃至開修羅窟及隱身。飛空自在悉能成就。

復次說尾說嚩日囉﹝二合﹞菩薩眞言曰。

唵﹝引﹞尾說嚩日哩﹝二合﹞吽

此菩薩微妙眞言。若持誦人專注不懈依法持誦。常能擁護自他。及得一切敬愛。乃至獲大辯才能勝他辯。又此菩薩能於地獄餓鬼畜生等趣。救度眾生發大精進。如觀自在菩薩。若有信重佛法者。菩薩當如其母常爲擁護。佛言若復有人。於此一切如來攝相應大教王經觀自在菩薩念誦儀軌。心無疑惑堅固修行。當得成就究竟之法。又復有人不入曼拏羅。乃至具煩惱兼薄福等。是人隨意所欲行住坐立。或語或笑不間是事。恆發菩提心想眞實理常當持誦。所作之法皆能成就。又復持誦之人發菩提心。服五種聖藥所謂摩賀囉訖當﹝二合﹞羯哩布﹝二合﹞囉囉訖多﹝二合﹞贊捺那等聖藥。

依觀自在菩薩儀軌持誦。及供養賢聖。是人𨿽不作佛像。亦能獲得最上相應。成金剛薩埵菩薩之位。速證菩提。如是成就當有何相。彼菩提分法及波羅蜜總持門十地等自然成就。若人悉能依於一切佛相應法持誦者。卽與一切佛無異。

復次若持誦人心未寂靜。不能了解相應之法。我今爲彼說﹝巾﹡﹝穴／登﹞像法。若持誦人欲畫﹝巾﹡﹝穴／登﹞者。先求巧妙畫人。預令潔淨身心修持齋戒。然用上好匹帛兩頭具茸者。長二肘量用上好彩色。於帛上畫一月輪。於月輪中畫眾色八葉蓮華。於華中心畫觀自在菩薩。身赤色三面六臂。頂戴寶冠內有阿閦佛。右面黑色微現忿怒相。左面白色。六臂依法執持於蓮華。東葉位畫尾路吉你菩薩。身白色。左手持赤色蓮華。右手持金剛杵。南葉位畫多羅菩薩。身綠色。左手持綠色蓮華。右手持寶。西葉位畫部哩尼菩薩。身金色。手持優缽羅華內有輪。北葉位畫顰眉菩薩。身紅白色手持黃色蓮華及持利劍。東北葉位畫缽訥摩﹝二合﹞嚩枲你菩薩。身金色。手持緋色蓮華。東南葉位畫嚩日囉﹝二合﹞缽訥彌﹝二合﹞說哩菩薩。身如虛空色。手持白蓮華及持玻璃數珠。西南葉位畫尾說缽訥摩﹝二合﹞菩薩。身秋月色。手持黑色蓮華及持經法。西北葉位畫尾說嚩日囉﹝二合﹞菩薩。身種種色。手持蓮華次於葉外。四隅畫戲鬘歌舞四親近菩薩。次於四門位想﹝口﹡弱﹞吽鑁呼等四微妙字。變成鉤索鎖鈴四菩薩。護於四門。

復次說畫像法。如前選擇巧妙畫人。於素帛上畫觀自在菩薩。身秋月色具相圓滿。頂戴寶冠內有無量壽佛。有八臂。右第一手持數珠。第二手執寶杖。第三手執三叉。第四手作施願印。左第一手執蓮華。第二手執軍持。第三手執罥索。第四手持般若經。以虎皮爲衣龍爲絡腋。於蓮華上或立或跏趺坐。於菩薩右邊畫持誦人。手持閼伽缽及香鑪。作恭敬相。

復說畫像法。如寶陀洛迦山相儀。畫觀自在菩薩。身白色具圓滿相。白衣裝嚴。右手持數珠。左手搘腮作思念利益一切眾生相。乘師子蓮華座。左足垂下踏於蓮華。右足在於蓮華座上。

復說畫像法。如前於素帛上。畫觀自在菩薩。身紅白色。十臂。右第一手持數珠。餘四手作施無畏救眾生難相。左第一手持雙莖赤蓮華。上有般若經。餘四手亦作施無畏救眾生難相。乘師子蓮華座。垂下左足以蓮華承。於菩薩右面畫師子象火蛇。左面畫賊禁縛海鬼等。如是八難眾生遇之。作菩薩救度之相。

復說畫像法。如前用素帛。畫觀自在菩薩。處月輪中現種種色。有十三頭。各戴寶冠內有無量壽佛。正面圓滿。第十三面綠色現於馬頭。有百臂。手持種種羯磨器仗。或畫百頭千臂。亦復手持種種羯磨器仗。如是一切畫像。皆於右邊畫持誦人。作胡跪恭敬。手持閼伽缽及香鑪等相。

如上諸﹝巾﹡﹝穴／登﹞像。持誦之人隨心所樂畫於一相。一一皆須髮最上殊勝之心。畫得﹝巾﹡﹝穴／登﹞已。卽備辦殊妙種種香華飲食及一切供具。於﹝巾﹡﹝穴／登﹞前敷設。請阿闍梨依法作慶贊已。持誦之人然後自作潔淨。於此﹝巾﹡﹝穴／登﹞前安坐定心。誦觀自在菩薩根本微妙眞言。若離諸疑惑專注不懈。一切所作決定成就。

復次阿闍梨爲作慶贊。及與傳授根本微妙眞言已。彼持誦人以弟子禮。當以種種珍寶金銀財物。乃至國城及與身命。皆可奉上阿闍梨以爲答謝。何以故爲如上法難得值遇。何況傳授。是故虔心求阿闍梨願施歡喜。又復此法不得傳授容易之人。是人心不恭虔恐招惡報。

佛說一切佛攝相應大教王經聖觀自在菩薩念誦儀軌一卷

乙巳歲髙麗國大藏都監奉敕雕造

