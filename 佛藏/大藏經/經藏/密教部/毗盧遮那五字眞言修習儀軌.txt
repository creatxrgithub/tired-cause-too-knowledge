毗盧遮那五字眞言修習儀軌

唐不空譯

毗盧遮那五字眞言修習儀軌

三藏不空金剛譯

夫修習成就毗盧遮那佛法。先應於閒淨處以瞿摩夷塗地。香水散灑燒種種名香。散種種時花。當於寂靜喧鬧。淸淨澡浴著新淨衣結跏趺坐。或依類而坐。息災吉祥坐面向北。增益蓮花坐面向東。敬愛金剛坐面向西。降伏蹲踞坐以腳押腳面向南。隨所愛樂依方而坐。卽以香泥塗手。於頂上合掌禮敬一切諸佛。然於下方從風輪起想嚩字。以二點嚴飾。如金形放熾盛光。威猛赫奕金剛火焰壞破大地。上衝流出。則想此金剛火焰焚燒自身。乃至灰謝隨四種法色。想灰成曼拏羅。卽於曼荼羅中想一蓮花。於蓮花中想嚩字。轉成金剛形。想己身爲金剛所成。

卽結三昧耶印二手作三普吒掌。豎二大指加持於五處。眞言曰。

那謨三曼多沒馱喃阿三迷怛哩﹝二合﹞三迷三摩曳莎縛﹝二合﹞訶﹝引﹞

次結法界印二手作拳。二大指在掌中豎。二頭指。想囉字於頂上。思惟眞實義。一切法塵不可得。眞言曰。

那謨三曼多沒馱喃達摩馱都娑嚩婆嚩俱﹝合﹡牛﹞

次結次輪印二手反相叉。二大指在右手掌中相著。觀自身爲金剛薩埵。合以加持。眞言曰。

那謨三曼多嚩日囉﹝二合﹞喃嚩日囉﹝二合引﹞怛摩俱唅

次結甲冑印二手三普吒掌。二頭指屈拄中指背上節。二大指並豎合在掌印五處。眞言曰。

那謨三曼多嚩日囉﹝二合﹞喃嚩日羅迦嚩遮吽

則於自身前想大蓮華王。於蓮華中想金色佉字。其佉字轉成婆伽梵大勤勇尊。住之三摩地結劍印。卽結如來鉤印奉請本尊。二內相叉作拳。豎右頭指如鉤向身招之。眞言曰。

那謨三曼多沒馱喃惡娑囉嚩怛囉缽羅底訶多怛多蘗俱捨冒地者哩耶缽哩布囉迦娑嚩﹝二合﹞訶﹝引﹞

聖眾來已。卽奉閼伽二手捧當額想浴聖眾眞言曰。

那謨三曼多沒馱喃哦哦那三摩三摩娑嚩﹝二合﹞訶﹝引﹞

次獻敷座印二手虛心合掌。散舒六指如蓮花形。眞言曰。

那謨三曼多沒馱喃惡

次結聖不動尊印二手各作拳。各豎頭中指。各以二大指押無名指小指。左手爲鞘。右手爲刀。以刀左旋轉辟除諸魔障。右旋轉及上下成方隅界。眞言曰。

那謨三曼多嚩日羅﹝二合﹞赧戰拏摩訶嚧灑拏薩叵吒耶吽怛吒﹝合﹡牛﹞﹝牟﹡含﹞

復以刀印觸香花求無垢令淨。以成加護置於鞘中。

次結毗盧遮那五字劍印二手合掌屈二頭指相著。如劍形。眞言曰。

那謨三曼多沒馱喃阿尾囉吽欠

次結塗香印右手掌向外。以左手。握右手腕如環。眞言曰。

那謨三曼多沒馱喃尾秫馱巘塗納婆吠娑嚩﹝二合﹞訶﹝引﹞

次結花印二手內相叉。仰掌頭指著。二大指安頭指下節。眞言曰。

那謨三曼多沒馱喃摩訶每怛哩耶﹝二合﹞毗愈﹝二合﹞娜蘗底娑嚩﹝二合﹞訶﹝引﹞

次結燒香印二手中指無名指小指背合豎。頭指直豎傾相合。大指在頭指下節。眞言曰。

那謨三曼多沒馱喃達摩馱睹嚩娜蘗帝莎嚩﹝二合﹞訶﹝引﹞

次結飲食眞言印當合定惠。掌五輪互相叉。是則持眾物。普通供養印。

那謨三曼多沒馱喃阿囉囉迦囉囉末鄰捺那娑嚩﹝二合﹞訶﹝引﹞

次結燈印。右手作拳。中指直豎。頭指屈大撚。指博附中指。眞言曰。

那謨三曼多沒馱喃多他蘗多哩紙薩叵囉拏嚩婆娑那哦哦那烏馱哩耶娑嚩﹝二合﹞訶﹝引﹞

所獻塗香花鬘燒香飲食燈明。隨四種法色。而以供養。由五種供養印。成於聖眾集會普徧香花等雲海供養。

次結圓滿印。二手虛心合掌安於頂上。眞言曰。

那謨三曼多沒馱喃惡尾娑摩曳娑叵囉呬﹝牟﹡含﹞哦哦那劍達摩馱怛嚩迦捨三摩多耶娑嚩怛他蘗哩剎曼荼羅摩摩本惹末禮拏怛他蘗多地瑟奼那末禮那遮迷娑嚩﹝二合﹞訶﹝引﹞

由此眞言印香花等雲海供養。如實無卽用五字。從下體布至頂。地水火風空。卽想自身如金色毗盧遮那佛。徧光明頭冠瓔珞身著紗縠衣。卽結劍印安於當心住三摩地。二手持珠。合於掌中誦眞言七徧。加持安於頂上。眞言曰。

唵吠盧者那摩羅娑嚩﹝二合﹞訶﹝引﹞

然後二手當心。持珠念誦本尊言。徧數畢已。安珠於掌中。頂上合掌回向發願。以此功徳當願眾生速證毗盧遮那佛。放念珠已。然後結定印。端身正坐於頂中想白色闇字。於二目瞳人上想覽字。卽微屈頭注心於胸臆閒想圓滿月輪。於月輪上布列五字。想阿字在中央如黃金色。餘四字右旋而安。

五字眞實義者。

阿字一切法本不生故尾字思義一切法言說不可得故囉字一切法離塵故訶字一切法因不可得故佉字一切如虛空不可得故。名爲心念誦。

卽結劍印誦七徧頂上散。復結五供養印。獻閼伽贊嘆。結不動劍印。左旋解界。結三昧印安於頂上誦三徧。想奉送聖眾。禮佛而起隨意經行。讀誦大乘方廣經典。以福回施一切眾生願速圓滿心所求。世閒出世閒悉地成就也。

毗盧遮那念誦一卷

延享攺元夏用亡弟僧尊隆遺財而刻是軌以遂其宿志伏祈法乳永潤法界云藤原常香謹志

時延享元甲子秋八月念三丰山無等仇挍焉

