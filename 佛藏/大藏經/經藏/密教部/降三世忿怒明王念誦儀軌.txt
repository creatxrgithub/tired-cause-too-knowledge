降三世忿怒明王念誦儀軌

唐不空譯

降三世忿怒明王念誦儀軌

特進試鴻臚鄕大興善寺三藏沙門大廣智不空奉詔譯

爾時諸佛菩薩一切賢聖現世間。利益一切有情。時爲非順正法相。損壞國土眾生魔等。阿閦普賢大弘誓甚深故示現忿怒形相。白佛言。我在眞言。於世間甚所希有。諸如來被聽宣說眞言。我等當守護諸佛教法饒益一切有情。爾時佛告言。善哉善哉忿怒王。汝聽說降伏眞言。則時示現四面八臂極惡大忿怒形相。說眞言句頌。眞言曰。

唵蘇﹝蘇吽反﹞婆你蘇婆吽﹝短呼下同﹞蘗哩﹝二合﹞訶拏﹝二合﹞蘗哩﹝二合﹞訶拏﹝二合﹞吽蘗哩﹝二合﹞訶拏﹝二合﹞波耶吽阿那野斛﹝引﹞婆誐﹝口﹡梵﹞嚩日羅﹝二合﹞吽﹝口﹡半﹞吒

爾時普賢大士等。說此眞言時。三千大千世界六種震動。所有天魔鬼界。於眾生生損害者。皆悉恐怖非得安樂。各走集白忿怒尊言。惟願湣念令我無恐懼。爾時忿怒王。皆令得安穩。則尙右足下踏大自在魔王。左足下踏魔婦人。於國土有情。皆令得快樂。誦此眞言一徧。則無量無邊魔界。各苦惱熱病故。於行者生障礙者無得便者。變成行者僕從乃到妨難。行者宜須護三業內外。此亦可辟除結界印身五處。作契儀則。可見金剛頂瑜伽教中。更不翻譯。復不須作諸契法印。但威驗皆在此眞言。亦無有別咒。若欲修此眞言者面東。像前忿怒坐。想我身則爲不異本尊威怒王。則淨三業。所謂吽字三徧。亦安法界。則二手堅固縛捧額上。左右三轉亦成辟除結界。次至心合掌。禮拜忿怒尊諸聖眾。

若欲降伏一切惡人。作三角鑪。壇向南。取惡木一徧一燒。滿三百二十四徧。惡人自降伏生歸依。

又欲令惡人病疾者。作調伏壇誦根本眞言。一千八十徧。燒赤黑二種芥子。一千八十粒一徧一燒。眞言句中誦姓名。則洗長病而無死滅。

若欲除病者。作息災壇向東。燒白米一千粒一咒一燒眞言句中。安除病宇則息病。歸伏佛法。無有異心如此枝木。

若欲頓滅惡人。鑪中安惡人姓名形。以惡心誦咒一百八徧。以砂打惡人燒之。則死。若欲急蘇。對忿怒王。以慈悲心誦一百八徧。不過時蘇復無損壞。

若欲勝軍陣者。取香花木一百八枚。誦眞言燒之。卽𨿽魔敵軍卽時得勝。亦須五穀五香。若無者隨在。莫惱不得。

若欲入山林不遭惡禽獸毒虫者。二手掌內把隨節之石咒二七徧。打投行道前。𨿽禽獸毒虫皆降伏。敢無有害損心。

若欲被敬愛國王大臣者。作敬愛壇鑪燒菊根一百八枚。一咒一燒一則敬愛自來。

若欲濟助重病人者。對像前咒香水一百八徧。急撮入病者腹懷內。則醒起。

若欲畱癲﹝病﹣丙﹢狂﹞病者。取龍水則咒一百八徧。洗二眼口舌等。自然消滅無有他病。

若欲縛男女令問顯一辭。取柘橊木一丈二尺加持一萬徧。然後別處。以枝一咒一打。打人二七處。卽萬事隨問皆顯語。卽想意計被解縛。

若行者修此法時。七七日間。須斷五穀味鹽一心無餘境滿眞言十萬徧。爾時本尊現形。作大惡怖魔體。試謙行者心。是時愼勿生散發則法成就。

爾時忿怒王說此眞言時。一切天魔惡鬼等。皆大降伏。而信受歸依佛道。各作將護行者。

次解結界。禮佛出堂場。任意讀般若等之經。

降三世忿怒明王念誦儀軌

