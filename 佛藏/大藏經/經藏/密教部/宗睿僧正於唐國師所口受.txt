宗睿僧正於唐國師所口受

宗睿僧正於唐國師所口受

大隨求根本印第一

二手內相叉。二中指合豎。二頭指於中指後微屈如鉤。二小指二大指合豎微屈卽成。

梵云嚩日羅﹝二合﹞唐云五股金剛杵

一切如來心眞言第二

二手左覆右仰背相著。中指互相背鉤豎如斧形卽成。

梵云跛羅戌唐云鉞斧﹝安云二手背立中指相鉤﹞

一切如來心印眞言第三

二手內相叉二中指頭相跓屈令圓卽成。

梵云跛羅播捨唐云索

一切如來金剛被甲眞言印第四

二手合掌。二頭指屈中節令平偃。頭相跓卽成。

梵云渴誐唐云劍

一切如來灌頂眞言印﹝第五歟﹞

二手外相叉。二無名指合豎。二小指豎交卽成。

梵云斫羯羅﹝引﹞唐雲輪

一切如來結界眞言印﹝第六歟﹞

二大指撚二小指甲上。餘指豎合如三戟叉形卽成。

梵云底哩戌羅唐云三股叉

一切如來心中心眞言印﹝第七歟﹞

二手外相叉。二頭指相跓蹴如寶形。二大指並豎卽成。

梵云進跢﹝引﹞麼尼唐云寶

一切如來隨心眞言印﹝第八歟﹞

以左手仰於當心展五指。以右手覆於左上相合令平卽成。

梵云摩訶尾你也﹝二合﹞馱羅抳﹝異﹞唐云大明總持

慈覺大師大隨求印

內縛五股印是也。

尊勝佛頂印

虛心合掌。屈二風甲相對。以二空撚二風側如彈指勢也﹝本軌文﹞。

文殊根本印

虛心合掌。二火覆。撚二水而頭相拄屈二風橫撚二空上又說內縛二地合豎屈二風橫二空上。

滿足句印

二地合鍼。二水內鉤。二火如寶。二風屈撚二空上。眞言曰。

阿尾羅吽欠

貞觀十九年三月二十二日傳

