不空罥索咒心經

唐菩提流志譯

不空罥索咒心經

唐南天竺三藏法師菩提流志奉詔譯

如是我聞。一時薄伽梵在布怛落迦山聖觀自在菩薩宮中。其地有無量寶娑羅樹多摩羅樹。瞻博迦樹阿輸迦樹。阿底目多迦等種種寶樹。周匝莊嚴。與大苾芻眾八千人俱。菩薩摩訶薩九十九俱胝那庾多百千。及無量百千淨居天子。自在天子大自在天子。大梵天子而爲上首。及余無量百千天人。前後圍繞佛爲說法。爾時聖觀自在菩薩摩訶薩。從座而起偏袒右肩。右膝著地向佛合掌。舒顏微笑而白佛言。世尊我有神咒心名不空罥索。於彼往昔第九十一劫。時有世界名曰勝觀。其佛號世主王如來。我從彼佛受不空罥索咒心。世尊我由受持是神咒故。教化無量百千淨居天子。自在天子大自在天子。令趣阿耨多羅三藐三菩提。以是功徳力故便獲十億三摩地。不空妙智而爲上首。世尊若所在之處有此咒心。其地卽有大自在等十二億諸天而來擁護。如佛制多。世尊此神咒心。隨所住處其中有情。當知已於無量百千俱胝那庾多百千佛所種諸善根。世尊若復有人聞此咒心。是人先造惡業行於非法。毀辱賢善誹謗正法。及以誹謗一切諸佛菩薩聲聞緣覺。決定應墮無間大地獄中。世尊彼人若聞此神咒心而生悔愧。於一日夜受持齋戒讀此神咒。卽能銷滅一切罪業。或復令其所有罪業現世輕受。若得熱病。或一日二日乃至七日。若眼耳鼻舌唇齒齗齶心腹臍脇手足支節等痛。若得痔病下痢祕澀白癩大癩。若疥若癬若黑瘡赤瘡漏瘡皰瘡。若癲癇等病若厭禱蠱毒。系縛杖捶誹謗罵辱。及余諸惡逼惱身心並諸怪夢。我今說以現受故。無間惡業卽得銷滅。況諸眾生淸淨信者受持此咒。一切罪業而不滅耶。世尊若有眾生。以其諂曲虛誑之心。聞我所說不空罥索咒心。詐現受持。若自書若令他書。若爲他說令其聽受。乃至向彼傍生耳邊誦此咒心。及思惟神咒章句。不毀謗故無相故。無生故無分別故。遲至故無作故。離染故平等故不捨故離蘊故。如是修習相應方便。由此憶念佛功徳力。彼十方面各有千佛出現其前。行者見已所有罪業皆悉銷滅。世尊我今略說。乃至有人抄寫此經。置於家中禮拜供養。亦得無量無邊福徳。何況受持讀誦之者。世尊若有眾生。各各自爲欲勝他故。或怖主故怖怨仇故。怖惡獸故怖危難故。或隨他故求尊貴故求財寶故。聽聞如是神咒心經。𨿽復聽聞不生恭敬。或致誹謗輕慢毀訾。由觀自在菩薩威神力故。令如是人亦生勝福。譬如有人。取栴檀香或沈麝等。罵詈毀訾而碎抹之用塗其身。而彼香等終無是念。此人毀訾我故。吝其香气而不與之而栴檀等本性芬馥作其香事。世尊此神咒心亦復如是。𨿽有誹謗毀訾。或復諂詐書寫受持供養。而皆與作善根因緣。生生之處。常不捨離戒定智慧福徳資糧。於當來世戒香具足。世尊若有善男子善女人。若苾芻苾芻尼。鄔波索迦鄔波斯迦。於月八日專心齋戒不雜余語。誦此不空罥索咒心七徧。彼人現身得二十種殊勝利益。云何二十。一者身無餘病。二者由先作業有諸疾病速得銷滅。三者其身光澤皮膚細軟見者歡喜。四者眾人愛敬密護諸根。五者當得財寶。六者得財寶已不爲盜賊之所劫掠。七者不爲水火之所漂焚。八者不爲王力之所侵奪。九者所作事業皆善成辦。十者所種苗稼。不爲惡風暴雨霜雹虫蝗之所損害。十一者若誦此咒心七徧。咒灰及水八方上下灑散結界。一切災難皆得銷滅。十二者不爲諸惡鬼等奪其精气。十三者一切有情愛樂喜見。十四者不怖怨仇。十五者設有怨仇速疾和解。十六者不畏人及非人之所侵害。厭蠱邪魅不能中傷。十七者無有猛利煩惱及隨煩惱。十八者火刀毒藥傷害不死。十九者諸天善神常所擁護。二十者所生之處於中不離慈悲喜捨。如是二十種殊勝利益。應當希求。復有八法何等爲八。一者臨命終時。聖觀自在菩薩作苾芻像現其人前。二者臨命終時。安樂捨壽無諸痛苦。三者臨命終時正念現前心不錯亂。四者臨命終時手不紛亂足不伸縮。五者臨命終時而不漏泄大小便利。六者設使有病不滯牀枕。七者臨命終時不覆面死。八者臨命終時得無盡辯才。旣命終已隨願往生諸佛淨土。及不捨離諸善知識。世尊若善男子善女人等。不食酒肉薰辛及殘惡觸。日日三時時別三徧。誦此神咒心法門。殊勝功徳晝夜增長。了知一切有情有力無力隨其聽聞。菩薩不應心生祕惜。永離諸惡慳吝嫉妒。常爲利益一切有情故。速趣菩提入菩薩位。言菩提者說名般若。言薩埵者卽是方便。此二種法。於諸有情當得一切利益安樂。世尊我今欲爲利益安樂諸四部眾。及余有情造罪業者。惟願世尊哀湣許可。於如來前說此咒心。爾時世尊。告聖觀自在菩薩摩訶薩言。有情淸淨今正是時。我亦隨喜此神咒心。於後時分爲行菩薩乘者而作父母。令諸菩薩所作事業速得成就。爾時聖觀自在菩薩摩訶薩。瞻仰尊顏目不暫捨。而白佛言。世尊惟願如來聽我說此神咒。一切菩薩所應敬禮。此解脫法門哀湣世間。利益安樂無量有情。欲受持者應先敬禮三世諸佛。及諸菩薩獨覺聲聞。敬禮正至正行。復應敬禮舍利子等大慧聲聞。復應敬禮慈氏等上首菩薩摩訶薩眾。敬禮金色光明吼聲自在王如來。敬禮師子遊戲王如來。敬禮無量光如來。敬禮善住摩尼寶積王如來。敬禮普光明贊嘆功徳積王如來。敬禮勝觀如來敬禮寶髻如來。敬禮現世間如來。敬禮捨離損壞蘊如來。敬禮金色身寂如來。敬禮飲光如來。敬禮能寂如來。敬禮善名稱如來。敬禮普光勝怨敵徳如來。敬禮帝幢徳如來。敬禮寶光明自在王如來。敬禮無礙藥王如來。敬禮勇猛遊步如來。敬禮善住無畏如來應正等覺。敬禮三寶。敬禮聖觀自在菩薩摩訶薩具大悲者。敬禮如是諸聖者已。復應念言聖觀自在菩薩。於如來前說神咒心。我今亦當說此神咒。願我所作事業速得成辦。令我一切怖畏皆除。爾時聖觀自在菩薩卽說咒曰。

﹝多﹡頁﹞﹝丁可切﹞侄﹝徒也切下皆同﹞他﹝一﹞闍者﹝之可切下皆同﹞囉﹝攞音轉舌呼之自此已下非口傍字其傍加口者皆仿此﹞者囉﹝二﹞旨﹝口﹡履﹞旨﹝口﹡履﹞﹝三﹞主嚕主嚕﹝四﹞母嚕母嚕﹝五﹞麼﹝可﹡欠﹞﹝呼可切﹞迦﹝訖可切下皆同﹞嚕抳﹝奶旨切﹞迦也﹝藥可切下皆同音﹞璽﹝口﹡履﹞璽﹝口﹡履﹞﹝七﹞旨﹝口﹡履﹞旨﹝口﹡履﹞﹝八﹞費﹝房費切下皆同﹞﹝口﹡履﹞費﹝口﹡履﹞﹝九﹞麼﹝可﹡欠﹞跛達﹝陀訖切下皆同﹞麼﹝可﹡欠﹞娑﹝思訖切下皆同﹞﹝多﹡頁﹞也﹝十﹞迦攞迦攞﹝十一﹞枳﹝吉旨切下皆同﹞履枳履﹝十二﹞矩魯矩魯﹝十三﹞麼﹝可﹡欠﹞輸﹝上聲自此下注平上去入者依平上去入聲呼﹞柁縒﹝粗可切﹞怛﹝多訖切下皆同﹞縛﹝房可切下皆同﹞也﹝十四﹞部侄部侄﹝十五﹞柁縛柁縛﹝十六﹞迦奶﹝拏可切下皆同﹞迦奶﹝十七﹞枳抳枳抳﹝十八﹞矩努﹝拏古切下音同﹞矩努﹝十九﹞跛囉麼輸﹝上音﹞柁縒怛縛也﹝二十﹞迦囉迦囉﹝二十一﹞枳﹝口﹡履﹞枳﹝口﹡履﹞﹝二十二﹞矩嚕矩嚕﹝二十三﹞麼﹝可﹡欠﹞娑他﹝上音﹞麼般﹝比訖切下皆同﹞囉般﹝多﹡頁﹞也﹝二十四﹞者攞者攞﹝二十五﹞散﹝去音﹞者攞散﹝去音﹞者囉﹝二十六﹞費者攞費者攞﹝二十七﹞般囉者攞般囉者攞﹝二十八﹞翳吒﹝吒可切下皆同﹞吒翳吒吒﹝二十九﹞婆﹝上音﹞囉婆﹝上音﹞攞﹝三十﹞鼻﹝口﹡履﹞鼻﹝口﹡履﹞﹝三十一﹞部嚕部嚕﹝三十二﹞﹝多﹡頁﹞囉﹝多﹡頁﹞囉﹝三十三﹞底﹝丁旨切下皆同﹞﹝口﹡履﹞底﹝口﹡履﹞﹝三十四﹞睹嚕睹嚕﹝三十五﹞翳欯﹝火吉切﹞裔呬﹝火貳切下皆同三十六﹞麼﹝可﹡欠﹞迦嚕抳迦﹝三十七﹞麼﹝可﹡欠﹞跛輸跛底吠灑﹝沙河切下皆同﹞柁囉﹝三十八﹞柁囉柁囉﹝三十九﹞縒囉縒囉﹝四十﹞者囉者囉﹝四十一﹞跛囉跛囉﹝四十二﹞縛囉縛囉﹝四十三﹞﹝可﹡欠﹞囉﹝可﹡欠﹞囉﹝四十四﹞﹝可﹡欠﹞﹝可﹡欠﹞呬呬虎虎﹝四十五﹞闇迦囉勃囉喝﹝訶訖切下皆同﹞麼吠灑柁囉﹝四十六﹞柁囉柁囉﹝四十七﹞地﹝口﹡履﹞地﹝口﹡履﹞﹝四十八﹞杜嚕杜嚕﹝四十九﹞﹝多﹡頁﹞攞﹝多﹡頁﹞攞﹝五十﹞縒囉縒囉﹝五十一﹞跛囉跛囉﹝五十二﹞縛囉縛囉﹝五十三﹞曷囉失弭捨﹝屍可切下皆同﹞﹝多﹡頁﹞縒﹝可﹡欠﹞娑囉﹝五十四﹞般囉底漫雉﹝多﹡頁﹞捨﹝口﹡履﹞囉﹝五十五﹞實﹝時訖切下皆同﹞縛攞實縛攞﹝五十六﹞﹝多﹡頁﹞跛﹝多﹡頁﹞跛﹝五十七﹞婆﹝上音﹞縒婆﹝上音﹞縒﹝五十八﹞勃囉麼勃囉麼﹝五十九﹞婆﹝上音﹞伽﹝上音﹞飯素麼地絮﹝丁也切六十﹞也麼縛嚕奶矩吠囉﹝六十一﹞勃囉喝面達囉﹝六十二﹞曷﹝口﹡履﹞史第縛伽﹝上音﹞奶罷﹝薄也切下皆同﹞﹝口﹡栗﹞旨﹝多﹡頁﹞﹝六十三﹞者囉奶﹝六十四﹞蘇﹝上音﹞嚕蘇﹝上音﹞嚕﹝六十五﹞主嚕主嚕﹝六十六﹞母嚕母嚕﹝六十七﹞補嚕補嚕﹝六十八﹞縒﹝打﹣丁﹢袲﹞﹝那可切下同﹞怛矩麼囉鶻嚕達囉縛縒縛﹝六十九﹞費瑟努﹝七十﹞柁﹝打﹣丁﹢袲﹞柁﹝七十一﹞縛逸縛﹝起﹣巳﹢乞﹞﹝其訖切﹞你﹝七十二﹞第縛﹝七十三﹞曷﹝口﹡履﹞史﹝打﹣丁﹢袲﹞也迦﹝七十四﹞婆﹝上音﹞虎費費柁吠灑柁囉﹝七十五﹞柁囉柁囉﹝七十六﹞地﹝口﹡履﹞地﹝口﹡履﹞﹝七十七﹞杜嚕杜嚕﹝七十八﹞他﹝上音﹞囉他﹝上音﹞囉﹝七十九﹞伽﹝上音﹞囉伽﹝上音﹞囉﹝八十﹞也囉也囉﹝八十一﹞攞囉攞囉﹝八十二﹞﹝可﹡欠﹞囉﹝可﹡欠﹞囉﹝八十三﹞跛囉跛囉﹝八十四﹞麼囉麼囉﹝八十五﹞縛囉縛囉﹝八十六﹞縛囉柁也迦﹝八十七﹞縒漫﹝多﹡頁﹞縛路枳﹝多﹡頁﹞﹝八十八﹞費路枳﹝多﹡頁﹞﹝八十九﹞路計失縛囉﹝九十﹞麼醯﹝去音﹞失縛囉﹝九十一﹞母虎母虎﹝九十二﹞母嚕母嚕﹝九十三﹞母也母也﹝九十四﹞悶者悶者﹝九十五﹞﹝口﹡洛﹞叉﹝口﹡洛﹞叉﹝九十六此中誦咒者應自稱我某甲﹞薩縛縒怛防﹝去音﹞失者﹝九十七﹞薩縛婆﹝上音﹞裔罷﹝九十八﹞薩部跛囉跛罷﹝九十九﹞薩部跛薩祁﹝祁計切﹞罷﹝一百﹞薩縛﹝起﹣巳﹢乞﹞囉醯﹝去音﹞羅﹝一百一﹞縛柁伴柁﹝打﹣丁﹢袲﹞﹝一百二﹞﹝多﹡頁﹞荼﹝上音﹞﹝打﹣丁﹢袲﹞﹝一百三﹞﹝多﹡頁﹞﹝口﹡栗﹞社﹝時可切下皆同﹞﹝打﹣丁﹢袲﹞﹝一百四﹞曷囉杜﹝多﹡頁﹞娑迦囉﹝一百五﹞﹝打﹣丁﹢﹝褒﹣保﹢可﹞﹝烏可切﹞﹝起﹣巳﹢乞﹞弩﹝那矩切﹞柁迦﹝一百六﹞費灑捨娑怛囉﹝一百七﹞跛﹝口﹡履﹞慕者迦﹝一百八﹞迦奶迦奶﹝一百九﹞枳抳枳抳﹝一百一十﹞矩努矩努﹝一百一十一﹞者囉者囉﹝一百一十二﹞旨﹝口﹡履﹞旨﹝口﹡履﹞﹝一百一十三﹞主嚕主嚕﹝一百一十四﹞印達﹝口﹡履﹞也﹝一百一十五﹞婆﹝上音﹞攞步鄧﹝陀證切﹞伽﹝上音一百一十六﹞者睹囉﹝口﹡栗﹞野縒絮﹝丁也切百十七﹞三﹝去音﹞般囉迦捨迦﹝一百十八﹞﹝多﹡頁﹞麼﹝多﹡頁﹞麼﹝一百一十九﹞縒麼縒麼﹝一百二十﹞麼縒麼縒﹝一百二十一﹞麼﹝可﹡欠﹞﹝多﹡頁﹞悶柁迦囉﹝一百二十二﹞費柁麼﹝打﹣丁﹢袲﹞﹝一百二十三﹞灑痓﹝吒訖切下皆同﹞跛囉弭﹝多﹡頁﹞﹝一百二十四﹞跛﹝口﹡履﹞補囉迦﹝一百二十五﹞弭履弭履﹝一百二十六﹞吒吒吒吒﹝一百二十七﹞侘﹝敕可切下皆同﹞侘侘侘﹝一百二十八﹞徵﹝吒旨切下皆同﹞徵徵徵﹝一百二十九﹞柱﹝吒古切下皆同﹞柱柱柱﹝一百三十﹞翳耐﹝拏計切﹞也折﹝之設切﹞麼﹝一百三十一﹞訖哩﹝多﹡頁﹞跛﹝口﹡履﹞迦囉﹝一百三十二﹞翳欯裔呬﹝一百三十三﹞伊﹝上音﹞失縛囉部﹝多﹡頁﹞伽﹝上音﹞奶伴社迦﹝一百三十四﹞矩嚕矩嚕﹝一百三十五﹞跛囉跛囉﹝一百三十六﹞者囉者囉﹝一百三十七﹞縒囉縒囉﹝一百三十八﹞迦囉迦囉﹝一百三十九﹞迦吒迦吒﹝一百四十﹞跛吒跛吒﹝一百四十一﹞麼吒麼吒﹝一百四十二﹞費輪﹝上音﹞柁費灑也你縛信﹝一百四十三﹞麼﹝可﹡欠﹞迦嚕抳迦﹝一百四十四﹞失吠﹝多﹡頁﹞也寶乳跛費﹝多﹡頁﹞﹝一百四十五﹞曷囉怛﹝打﹣丁﹢袲﹞麼矩吒﹝一百四十六﹞麼攞柁囉﹝一百四十七﹞薩縛實若﹝而可切﹞始囉璽訖哩﹝多﹡頁﹞﹝一百四十八﹞社吒麼矩吒﹝一百四十九﹞麼﹝可﹡欠﹞達部﹝多﹡頁﹞迦麼攞﹝一百五十﹞訖哩﹝多﹡頁﹞迦囉﹝多﹡頁﹞攞﹝一百五十一﹞侄﹝打﹣丁﹢袲﹞縒麼地費木叉﹝一百五十二﹞般羅劍﹝俱暗切﹞霸﹝必也切一百五十三﹞婆﹝上音﹞虎縒怛縛散﹝去音﹞﹝多﹡頁﹞底﹝一百五十四﹞跛﹝口﹡履﹞跛者迦﹝一百五十五﹞麼﹝可﹡欠﹞迦嚕抳迦﹝一百五十六﹞薩縛羯麼縛囉﹝一百五十七﹞費戍柁迦﹝一百五十八﹞薩縛筏﹝房也切﹞地﹝一百五十九﹞般囉慕者迦﹝一百六十﹞薩縛縒怛縛阿捨也﹝一百六十一﹞跛﹝口﹡履﹞補囉迦﹝一百六十二﹞薩縛縛縒怛縛﹝一百六十三﹞縒麼失縛縒迦囉﹝一百六十四﹞﹝打﹣丁﹢袲﹞慕娑睹諦娑縛﹝可﹡欠﹞﹝一百六十五﹞﹝打﹣丁﹢﹝褒﹣保﹢可﹞慕伽﹝上音﹞也娑縛﹝可﹡欠﹞﹝一百六十六﹞﹝打﹣丁﹢﹝褒﹣保﹢可﹞視﹝多﹡頁﹞也娑縛﹝可﹡欠﹞﹝一百六十七﹞﹝打﹣丁﹢﹝褒﹣保﹢可﹞跛囉視﹝多﹡頁﹞也娑縛﹝可﹡欠﹞﹝一百六十八﹞費囉也娑縛﹝可﹡欠﹞﹝一百六十九﹞縛囉柁也娑縛﹝可﹡欠﹞﹝一百七十﹞縛囉般囉柁也娑縛﹝可﹡欠﹞﹝一百七十一﹞伊﹝上音﹞誕者謎薩縛羯麼矩嚕﹝一百七十二﹞﹝打﹣丁﹢袲﹞慕娑都娑縛﹝可﹡欠﹞﹝一百七十三﹞闍社也斂﹝呼暗切下皆同﹞娑縛﹝可﹡欠﹞﹝一百七十四﹞闇喝囉視娑縛﹝可﹡欠﹞﹝一百七十五﹞闇欯﹝口﹡履﹞怛﹝口﹡賴﹞路加﹝吉也切﹞費社也﹝一百七十六﹞﹝打﹣丁﹢﹝褒﹣保﹢可﹞慕伽﹝上音﹞跛捨﹝一百七十七﹞﹝打﹣丁﹢﹝褒﹣保﹢可﹞般攞底﹝可﹡欠﹞﹝多﹡頁﹞﹝一百七十八﹞欯﹝口﹡履﹞﹝一百七十九﹞﹝可﹡欠﹞﹝一百八十﹞呬﹝一百八十一﹞斂﹝一百八十二﹞叵窒叵窒﹝一百八十三﹞娑縛﹝可﹡欠﹞﹝一百八十四﹞

此神咒心。隨誦有驗所作皆成。日日三時一一時中各誦三徧。五無間罪皆得銷滅。一切業障皆得淸淨。燒沈水香或散灰散水。或白芥子以爲結界。或取佉陀羅木爲橛。咒三七徧已而釘四方。若患一切寒熱瘧病。咒綫結索帶之。病得除愈。諸有病者。或咒酥油或復咒水。令彼病者若服若塗。卽得除差。若被厭蠱。應以面泥蠟等爲人形像。以刀斷截。復以咒索令被厭者身常佩之。若患腹痛。應咒鹽水與之令服。若遭諸毒。咒土或水。若塗若服卽得銷滅。若患眼宜。咒白綫爲索用系其耳。若患牙齒疼痛。咒迦羅費羅木而揩嚼之。若欲結界。以佉陀羅木爲橛釘於四隅。咒五色縷二十一徧周圍橛內。若欲自護及護他者。應咒索帶或咒水咒灰灑散其身。若患一切鬼病。咒五色綫爲索帶之。若患一切熱病。咒白色綫爲索帶之。若患一切諸惡瘡腫若咽喉閉塞。以蜜和蓽茇而咒服之。若患眼病。應咒香水或波羅賒水。或甘艸水而用洗之。若患耳痛。咒胡麻油滴彼耳中。若諸鬥戰諍訟毀謗。應取咒水用洗其面。若欲擁護王都聚落。應取四瓶滿中盛水。及以飲食作大供養。其誦咒者著新淨衣。讀誦此咒卽得吉祥。復以彼水散灑其處。擁護一切諸有情等。所有災厄皆得銷滅。若患邪病以水磨栴檀。咒二十一徧塗其心上。若犯四重五逆諸無間罪。應常誦此咒其罪銷滅。若護宅舍。應取蓮華一百八枚。各咒一徧於火中燒。若欲令一切有情隨順已者。應取栴檀長二寸者一百八枚。各咒一徧於火中燒。若著鬼魅及有怖畏。應取社耶藥費社耶藥。那矩梨藥健陀那矩梨藥。婆刺尼藥阿婆野波抳藥。因達羅波抳藥乾陀缽履樣瞿藥。多伽羅藥斫訖羅藥。摩訶斫訖羅藥毗瑟怒訖爛多藥。蘇摩羅時藥蘇難陀等。如是諸藥搗篩水和爲丸。誦咒一百八徧。若置頭上若系兩臂小兒項上。鬼魅怖畏皆自銷滅。若有婦人。由薄福故被人厭賤。及求男者。著新淨衣咒彼藥水。滿三七徧澡浴自身。得勝福徳惡相銷滅。求男得男一切獲益。毒火不侵災橫不著。若遇惡風暴雨及災雹者。咒水三七徧用灑四方。若咒迦羅費羅木杖滿三七徧。指撝虛空風等便息。聖觀自在菩薩大神咒心。成就如是最勝事業。未成辦者應以素﹝疊﹡毛﹞畫作佛像。所用彩色和以香膠勿取余膠。於佛像邊畫觀自在菩薩像。其身黃白紺髮垂下首冠華冠。披瑿泥耶皮如摩醯首羅狀。環釧皆以珍寶而嚴飾之。畫師將欲畫時。先當受八戒齋法。畫像成已。於彼像前用瞿摩夷作曼荼羅。縱廣一丈六尺散以白華。其壇八方安八瓶香水。置八分食或六十四分。如是供養除薰辛等。燒沈水香當三日三夜不食。或一日一夜不食。若食之時但食三種日食。於日日中三時澡浴著新淨衣。誦咒一千八徧。誦咒滿已。行者卽於像前自見其身。光明熾盛猶如猛焰。如是見已心生歡喜。聖觀自在菩薩便現其前。所有願求皆令滿足。若欲隱形。應取雌黃或安繕那藥咒一千八徧。卽得隱形乘空而行。獲不空智上首莊嚴勝三摩地。所有意樂皆得成辦。如是說已。時薄伽梵歡喜贊嘆。爾時聖觀自在菩薩摩訶薩。及淨居天子索訶世界主。自在大自在天王。及諸菩薩大聲聞等。承佛所說歡喜奉行。

不空罥索咒心經

