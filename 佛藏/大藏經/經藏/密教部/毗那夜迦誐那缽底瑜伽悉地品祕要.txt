毗那夜迦誐那缽底瑜伽悉地品祕要

唐含光記

毗那夜迦誐那缽底瑜伽悉地品祕要

含光記

古今諸師。深祕之故不載經中。或出眞言不顯其理。末代學者多被障礙。是故含光法師親從不空智和尙。才受此法祕義。仍今聊舉略記之。

誐那缽底王眞言曰﹝亦名毗那夜迦﹞。

若欲息災。於娑婆賀上加扇底迦羅﹝二合﹞之句。若欲求財。於娑婆賀上加輔瑟置﹝二合﹞迦之句。若欲求愛。除前句加縛試羯羅拏之句。若欲伏惡。除前句加阿毗遮嚕迦之句。若欲求延命。除前句加惹你多之句。若欲鉤召。除前句加鴦俱捨之句。如是諸語含眾多悉地也。

毗那夜迦生歡喜心雙身眞言曰。

行者常誦此咒無有障礙。是眞言中顯權實義。所以者何。擬哩者是觀自在菩薩種子字也。菩薩現此身爲其婦而勸進。令毗那夜迦不作障礙。有往昔因緣如餘部說。是爲權義。次虐者是毗那夜迦神種子。此常隨魔也。云何常隨魔。謂恆常隨逐一切有情伺求其短。然天魔地魔不爾。惟時而來而作障難。毗那夜迦常隨作障難。故名常隨魔也。假使梵王及憍屍迦諸天龍等。不能破如斯障難。惟有觀世音及軍荼利菩薩。能除此毗那夜迦難也。經云若知身中有諸障難。所求善事多不如心者。應以香水浴此觀世音像。復取此水咒一百八徧。以浴毗那夜迦像。復取咒之一百八徧。自灑我行者身。一切障難自然消滅。諸有所求無不如意云云用觀世音十一面根本眞言。而作前法也。軍荼利菩薩。多有除毗那夜迦難之證文。如餘部廣說﹝見集經等﹞雙身毗那夜迦調伏他惡眞言曰。

唵虐虐吽娑嚩﹝二合﹞賀

行者若欲縛惡人用此眞言。若欲遣除惡人亦用此咒。此眞言偏顯兩實義。是故以一字重爲二字。尋其實卽權。何故權。謂佛菩薩爲降伏諸懈怠故。現此身也。諸有障難從懈怠起。若止懈怠者障難不起也。權卽依實。是故一字重稱也。實卽顯權。是故知之佛菩薩化也。佛者毗盧遮那佛卽宣言。無所不至之身。我爲化度隨類眾生。普賢最後現毗那夜迦也云云菩薩者觀世音菩薩也。佛菩薩爲男女天化度眾生。今說毗那夜迦形有多種。或似人天或似婆羅門。或現男女端正之貌。卽分四部攝眾多類。如是種種作諸障礙。惟大聖天歡喜王。是權現之身。如上所說。爲欲誘進諸作障者令入正見故。所以不似余毗那夜迦而現象頭。此是示諭故。謂如象王𨿽有嗔恚彊力。能隨養育者及調禦師也。誐那缽底亦復如是。𨿽現障身。能隨歸依人乃至歸佛者。是故此天現象頭也。毗那夜迦亦名毗那怛迦。此云象鼻也。其形如人但鼻極長。卽愛香塵故也。惟今大聖天。其頭眼耳鼻舌諸相皆似象。能隨行者故也。此天者卽誐那缽底。此云歡喜。非余毗那夜迦也。以慈善根力。令諸毗那夜迦生歡喜心。然後呵責令不作障。若嗔怒時卽以其鼻。若近若遠隨意纏縛。是故勝余毗那夜迦也。毗那夜迦權實之義。旣說已次說手印相。二手外縛。二頭指如寶形。是契相用前大眞言又二手內縛。以右中指頭指合豎立。交於左中指頭指。是二指如右相合豎立。卽左右頭指各輔中指背。大指並立。是契用前第二眞言又準前印。攺左右小指無名指爲外縛。是契用前第三咒次說像法。象頭人身。左牙出右牙折。面少向左。其鼻向外瘻。身色赤黃有六臂。左上手把刀﹝金剛智言把劍﹞次手把果盤﹝金剛智言歡喜團﹞下手把輪。右上手把捧。次手把索。下手把牙。於此像前誦前大眞言。所求皆成又像有二天身相抱正立雙象頭人身。其左天著天華冠。鼻牙短。其目亦細著赤袈裟福田相衣。身白肉色。右天面目不慈。鼻長目廣。不著天冠及福田衣。身赤黃色。惟以黑色衣而纏其頸肩。此天以面相著前女天面。作愛惜相。是像顯權實相。於此像前持誦先第二眞言善增惡滅又像二形如先。相抱正立。惟以男天面系女天之右肩。而視女天背。亦以女天面系男天之右肩。而視男天背也。目細牙短爲婦天。其二天並不著法衣天冠。而現本毗那夜迦身。於此像前持誦先第三眞言。一切惡事皆悉消滅也。誐那缽底王眞言要義印契畫像法。說已將修此法時。先應敬禮大毗盧遮那。次禮觀世音。後禮軍荼利卽得效驗。徧照與觀音是其本尊身。軍荼利是其調伏者。所以先歸敬也。大廣智言。若有毗那夜迦障難者。應修眞言法。其眞言法中有三部。三部卽三尊。三尊卽佛菩薩金剛。佛菩薩金剛卽毗盧遮那觀世音軍荼利。是三部法。能制三業懈怠。除其懈怠故。障難永絕不起。是故欲修誐那缽底法者。先應敬禮毗盧遮那觀世音軍荼利。是三部尊。能除行者身口意懈怠故。現此毗那夜迦身也。非余障者。惟號誐那缽底也。

毗盧遮那五字眞言曰。

阿尾羅吽劍

觀世音十一面毗俱胝諸佛所說眞言﹝種種梵號可見經中﹞不空譯。

唵娜羅娜羅地哩地哩度嚕度嚕壹知﹝陟奚反﹞嚩知者隸者隸缽羅者隸缽羅者隸矩蘇銘矩蘇摩縛隸壹裏弭裏止裏止裏致惹﹝引﹞羅摩跛曩也跛羅摩秫馱薩怛嚩摩訶迦嚕尼迦﹝引﹞娑婆訶

軍荼利菩薩除障難眞言曰。

曩謨囉怛曩﹝二合﹞怛羅﹝二合﹞夜﹝引﹞野曩莫室戰﹝二合﹞拏嚩日羅﹝二合﹞缽拏曳摩訶藥乞叉﹝二合﹞細曩缽多曳曩謨嚩日羅句嚕馱野唵呼嚕呼嚕地瑟吒地瑟吒盤多盤多地訶曩地訶曩阿蜜﹝口﹡栗﹞﹝二合﹞帝吽發吒

如上微妙祕義。末代智者應以祕之。應安梵夾中。於非器人勿妄傳授放。何謂非器。所謂無智與不信。及惡人不守口人等。是非器人也。若於是等人前恣宣傳者。恐有誹謗之罪。是故不撰器人者卽有障難。所以今更加制言也。智者修之速得悉地。

誐那缽底瑜迦祕要一帖

一渧酒成萬斛咒﹤﹦﹥

大自在天咒曰聖天儀軌文。

唵毗跢羅薩尼婆羅末利達尼嗔達尼嗔達尼頻達尼頻達尼娑婆訶

寬文十一年六月十五日晝寫挍合了

淨嚴

天明元辛丑年閏五月二十六日以澄辧阿闍梨本寫得竟翌年壬寅八月五日以法鼓臺本挍之慈忍

享和二年壬戌初夏挍點鑄梓行天下

丰山快道志

