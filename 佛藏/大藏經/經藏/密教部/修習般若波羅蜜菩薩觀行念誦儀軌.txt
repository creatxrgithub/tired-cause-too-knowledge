修習般若波羅蜜菩薩觀行念誦儀軌

唐不空譯

修習般若波羅蜜菩薩觀行念誦儀軌一卷

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

歸命般若母

淸淨妙法身

我今依瑜伽

演說觀行法

運心徧法界

一切佛剎海

想身周圍繞

由是得解脫

想身繞諸佛

一一諸佛前

菩薩眾圍繞

持妙供養具

三世諸如來

及大菩薩眾

緣覺與聲聞

一切正法藏

皆悉盡無餘

徧想於己身

一切乃眾前

分明如對目

皆從淨心生

廣多供養具

作無量供養

無間恆作禮

宮殿妙拂蓋

無數眾樓閣

花鬘末塗香

種種寶莊嚴

彼諸供養儀

徧滿虛空界

殷勤心加持

奉獻諸如來

如空剎土爾

如剎佛亦然

如佛法亦然

如法供養然

一切皆無量

十方無邊剎

知已作是言

敬禮諸如來

徧禮一切如來眞言曰。

唵薩嚩怛他﹝去﹞蘗多﹝一﹞播﹝引﹞那滿曩﹝上引﹞喃迦嚕﹝引﹞弭﹝二﹞

種種勝無量

大乘經所說

陀羅尼佛心

殷勤應稱誦

當生淨信心

專注於一境

爲諸有情類

觀察勝菩提

卽當作偏袒

右膝而著地

誠心合掌住

應作如是言

自作教他作

或自他隨喜

由身口意罪

願諸佛哀湣

今生一億罪

乃至無始世

及當坐菩提

不復更違犯

如是勝懺悔

眞實觀察故

以佛願智火

焚盡無有餘

能取及所取

一切皆惟心

佛剎等供養

能取所取意

菩薩住等引

見心如影像

能取想分別

安住於空性

性無性相

是名爲空相

無性非無性

不離於一性

能所及供養

三種離分別

由無分別故

此供養爲勝

如是勝供養

及以旋繞法

一切重罪咎

除滅皆無餘

貪性知無貪

卽入貪性空

嗔性知無嗔

卽入嗔性空

癡性知無癡

卽入癡性空

如是於諸惑

觀察實相理

有此智慧者

由空無分別

如蓮華處水

不著諸罪咎

修行者作如是觀照。淨身心已卽結三昧耶印。

二羽相交合

當安於心上

徧觀虛空佛

誦眞言三徧

眞言曰。

唵嚩日﹝口﹡朗﹞﹝一合引﹞惹禮

次結金剛縛。十度外相叉。密縛成印相。金剛縛眞言。眞言曰。

嚩日囉﹝二合﹞滿馱

如前金剛縛

掣擊於心上

能滅諸結使

開顯解脫宮

卽當誦開心眞言曰。

嚩日囉﹝二合﹞滿馱怛囉﹝二合﹞吒﹝吒半音呼﹞

次結髮智印

如前金剛縛

定慧入於掌

召入圓寂智

召入於種智

眞言曰。

唵嚩日囉﹝二合引﹞吠捨惡

次結金剛拳

進力跓禪智

金剛身語意

密合不傾動

誦金剛拳眞言曰。

嚩日囉﹝二合﹞畝瑟置﹝二合﹞﹝牟﹡含﹞

卽結三昧耶

自成普賢故

結已豎忍願

身處於月輪

卽誦三昧耶眞言曰。

唵三麼野薩怛鑁﹝三合﹞

次結大眞誓

忍願反入縛

檀慧定智豎

二度三觸心

藏識厭離種

能除悲增長

復當誦眞言曰。

唵三麼野護素囉多薩怛鑁﹝三合﹞

次應作辟除

結金剛藥叉

二羽金剛拳

檀慧進力屈

置於口兩頰

想身同彼尊

厲聲誦眞言

左右而顧視

金剛藥叉眞言曰。

唵嚩日囉﹝二合﹞藥乞叉﹝二合﹞﹝合﹡牛﹞

所有諸障者

悉皆四馳散

二目想麼吒

轉如日月輪

止觀金剛拳

各安於二﹝膫﹣﹝日／小﹞﹢﹝誇﹣大﹞

隨日作旋視

以成十方界

誦金剛眼眞言曰。

唵嚩日囉﹝二合引﹞涅哩﹝二合﹞瑟知﹝二合﹞麼吒

當入三摩地

縛印相如前

仰安結跏上

端身須正直

閉目入正定

徧觀虛空佛

盡滿如胡麻

彼一切如來

憶昔誓願故

異口同音聲

教授說眞言

專注實相理

唵薩嚩諭誐質多沒答跛﹝二合引﹞那野﹝引﹞弭﹝引﹞

專注實相理

頻誦此眞言

安心內觀察

漸令周法界

一切虛空相

虛空亦無相

虛空瑜伽故

舒徧於十方

行者旣入。般若波羅蜜甚深體性三摩地。則於眞實性中證大月輪量同法界。光明普照寂然淸涼。起大悲湣一切有情三界熾然。如一子想深生拔濟。而作是念我今云何。未得度而令得。未解脫者令得解脫。未安慰者令得安慰。未涅槃者令得涅槃。則入本尊瑜伽三摩地。觀身爲般若波羅蜜佛母。戴五佛冠天衣瓔珞。金色光明徧毛孔中。流出無量諸佛。又作是念。我身與般若波羅蜜菩薩無二無別。卽以金剛護菩薩加持四處。

二羽金剛縛

進力豎如鍼

印心頞喉頂

成本尊瑜伽

卽誦眞言曰。

嚩日囉﹝二合﹞囉乞叉﹝二合﹞憾

次結五佛冠

二手金剛縛

忍願形如刀

進力附上節

置頂次四方

二拳額前繞

如鬘頂後系

垂下勢如帶

一切如來寶冠眞言曰。

唵部欠

次誦金剛部眞言曰。

嚩日囉﹝二合﹞薩怛嚩﹝二合﹞

次誦寶部眞言曰。

嚩日囉﹝二合﹞囉怛娜﹝二合﹞

次誦蓮華部眞言曰。

嚩日囉﹝二合﹞達囉摩﹝二合﹞

次誦事業部眞言曰。

嚩日囉﹝二合﹞羯囉磨﹝二合﹞

次誦金剛鬘灌頂眞言曰。

唵﹝一﹞嚩日囉﹝二合引﹞麼﹝引﹞邏﹝引﹞避詵者﹝二﹞滿﹝三引﹞﹝牟﹡含﹞

次結甲冑印。二羽金剛印。擐甲及自他。頭指相繞結。恆成於大護。卽誦甲冑眞言曰。

唵嚩日囉﹝二合﹞迦嚩左嚩日﹝口﹡梨﹞﹝二合﹞句嚕嚩日囉﹝二合﹞唅

以此甲冑印及誦眞言而被甲。卽得金剛性身。及獲金剛壽命。盡形得大加護。於一切處無能沮壞。被甲已齊。掌拍令歡喜。

次誦金剛歡喜眞言曰。

嚩日囉﹝二合引一﹞都使野﹝二合二﹞斛﹝三﹞

由此心眞言

解縛得歡喜

獲得金剛體

如金剛薩埵

徧入金剛已

大印如儀則

身前應當結

思惟大薩埵

見彼智薩埵

應觀於自身

鉤召引入縛

令喜作成就

卽誦般若波羅蜜徧入眞言曰。

唵達麼嚩日囉﹝二合﹞惡

次誦般若波羅蜜觀念心眞言曰。

唵達麼嚩日﹝口﹡﹝隸﹣木﹢士﹞﹝二合﹞涅哩﹝二合﹞捨野﹝二合﹞弱吽鑁斛

此是大薩埵鉤召引入縛令心喜悅誦三昧耶薩怛鑁﹝三合﹞徧入背後而月輪。於中應觀後面薩埵。我三昧耶薩怛鑁﹝三合﹞隨彼印薩埵。修習觀自身。金剛語已成。能成就諸印。行者卽於壇中本尊像前。想七寶樓閣而開四門。於其殿中觀地字門。成般若波羅蜜佛母。以十波羅蜜圍繞。及八供養四門鉤鎖並八方天眾。皆以本種子字觀想而成。復想己身在於色界阿迦尼吒天。卽當作請印。

召集作彈指

應請一切佛

剎那頃諸佛

並金剛菩薩

應滿一切壇

集會曼茶羅

卽速疾大印

觀金剛薩埵

一徧稱百八

由結集印喜

如來皆堅固

金剛薩自成

慈友而安住

諸門一切處

鉤等而作業

以大羯磨印

召集眞言曰。

唵嚩日囉﹝二合引﹞三麼野惹弱

次當結四攝

二羽金剛拳

交腕結檀慧

頭指如大鉤

如索亦如鎖

手背而相逼

金剛鉤眞言曰。

嚩日﹝口﹡朗﹞﹝二合﹞矩勢﹝一﹞弱

金剛索眞言曰。

嚩日囉﹝二合引﹞播勢﹝合﹡牛﹞﹝二合﹞

金剛鎖眞言曰。

嚩日囉﹝二合﹞餉迦麗﹝一﹞﹝牟﹡含﹞

金剛鈴眞言曰。

嚩日囉﹝二合引﹞巘滯﹝一﹞斛

由金剛鉤召

能作諸事業

由金剛索儀

能一切引入

金剛鎖相應

堪任一切縛

由金剛入縛

能成諸徧入

卽捧閼伽器。誦百字明而奉獻之。

唵嚩日囉﹝二合﹞薩怛嚩﹝二合一﹞三﹝去﹞麼野摩努﹝鼻音﹞播﹝引﹞攞野﹝二﹞嚩日囉﹝二合引﹞薩怛嚩﹝二合三﹞底吠﹝二合﹞怒跛底﹝丁以反﹞瑟吒﹝二合四﹞捏哩﹝二合﹞濁﹝荼護反﹞冥﹝上﹞婆﹝去﹞嚩﹝無可反五﹞蘇妒﹝引﹞使諭﹝二合引﹞銘﹝上﹞婆﹝去﹞嚩﹝六﹞阿﹝上﹞弩﹝鼻﹞囉﹝上﹞訖妒﹝二合引﹞銘﹝上﹞婆嚩﹝七﹞蘇報﹝引﹞使諭﹝二合引﹞銘﹝上﹞婆﹝上﹞嚩﹝八﹞薩嚩悉朕﹝敵禁反﹞銘﹝上﹞缽囉﹝二合引﹞野縒﹝上九﹞薩嚩羯摩蘇者銘﹝上十﹞質跢﹝上﹞室唎﹝二合﹞藥矩嚕﹝十一﹞吽訶訶訶訶谷婆誐鑁﹝十二﹞薩嚩怛他﹝去引﹞誐跢﹝十三﹞嚩日囉﹝二合引﹞莽﹝引﹞銘﹝上﹞悶﹝上﹞者﹝十四﹞嚩日哩﹝二合﹞婆﹝上﹞嚩﹝上十五﹞摩訶三﹝去﹞麼耶薩怛嚩﹝二合﹞惡﹝引入十六﹞

由以百字眞言奉閼伽水故。所有願求速得成就。

次誦金剛嬉戲眞言曰。

系囉底嚩日囉﹝二合一﹞尾邏賜你﹝二﹞怛囉﹝二合﹞吒﹝半音﹞

次金剛鬘眞言曰。

系囉底嚩日囉﹝二合引一﹞賀細﹝二﹞訶訶﹝三﹞

次金剛歌眞言曰。

系囉底嚩日囉﹝二合引一﹞擬諦諦諦

次金剛舞眞言曰。

系囉底嚩日囉﹝二合引一﹞你哩﹝二合﹞底曳﹝二合二﹞吠波吠波﹝三﹞

復作外四供養而奉獻之。

次金剛花鬘眞言曰。

系﹝一﹞嚩日囉﹝二合引二﹞囉底﹝三﹞

次金剛香眞言曰。

摩訶囉多嚩日哩﹝二合一﹞斛﹝二﹞

次金剛燈眞言曰。

唵﹝一﹞嚩日囉﹝二合引二﹞路者寧﹝三﹞

次金剛塗香眞言曰。

摩訶室唎﹝二合一﹞嚩日哩﹝二合二﹞呬﹝三﹞

修行者才住是八供養菩薩三摩地。卽能出生盡十方界一切佛剎廣大雲海供養儀式。次卽結本尊三昧耶印。二羽金剛合掌。以大指各撚二頭指側誦本尊眞言七徧。

眞言曰。

娜謨婆﹝去﹞誐嚩怛曳﹝二合引一﹞缽囉﹝二合引﹞枳娘﹝二合﹞播﹝引﹞囉弭跢﹝引﹞曳﹝二﹞唵﹝三﹞紇唎﹝二合入引﹞地﹝引入﹞室哩﹝二合引四﹞秫嚕﹝二合﹞底尾惹曳﹝五﹞娑嚩﹝二合引﹞賀

誦眞言已頂上散印。

次當誦念珠眞言曰。

唵嚩日囉﹝二合引﹞愚呬耶﹝二合引﹞惹跛三麼曳吽

由誦此眞言加持念珠七徧故。念誦一徧則成千徧。如是加持畢已。四時三時乃至二時。或一百八徧或一千徧。凡時分徧數一則常定。時誦數滿如前頂戴。卽入般若波羅蜜三摩地。復於心中想圓滿月輪量周法界。於中觀地字門。了了分明色如珂雪專注而住。卽名爲奢摩他。攝諸散動心旣定已。卽與慧相應。思地字義一切法性相如法界不可得故。卽名爲毗缽捨那。或與定相應或與慧相應。久已純熟定慧雙運。能觀所觀平等平等。能取所取悉應遠離。常作如是觀照。現生得入初地。後十六大生成普賢菩薩。復結本尊印誦百字眞言。重結八供養印捧閼伽水。以金剛眼左視解界。卽結法波羅蜜印奉送聖眾誦金剛解脫眞言曰。

唵﹝一﹞訖哩﹝二合﹞睹嚩﹝入二﹞薩嚩薩怛嚩﹝二合引﹞囉他﹝二合引﹞悉地囉娜﹝二合﹞多﹝三﹞野他﹝引﹞弩誐﹝引四﹞蘗蹉﹝引﹞特鑁﹝二合五﹞沒馱尾灑焰﹝六﹞布曩囉﹝引﹞誐﹝七﹞麼曩野睹﹝八﹞唵嚩日囉﹝二合﹞渴誐薩怛嚩﹝二合﹞穆

復以金剛寶印。灌頂被甲禮五方佛。卽出道場隨意經行讀大乘經典。以此殊勝福回向一切有情。速證般若波羅蜜無上正等菩提。次後便說功能頗殊妙矣。

般若波羅蜜多根本眞言曰。

曩謨婆﹝去﹞誐嚩戴﹝引﹞缽囉﹝二合﹞枳娘﹝二合﹞播﹝引﹞囉弭跢﹝引﹞曳唵紇哩﹝二合入引﹞地﹝入引﹞室哩﹝二合入引﹞戍嚕﹝二合﹞底尾惹曳娑嚩﹝二合引﹞訶﹝引﹞

佛言此陀羅尼印有四種名。一名般若無盡藏。二名般若眼。三名般若根本。四名金剛般若心。此陀羅尼印有大功徳。若能至心如法受持。隨誦一徧出生一萬八千修多羅藏。又彼一一修多羅中。各各出生二萬五千修多羅藏。又彼一一修多羅中。出生百萬修多羅藏。又彼一一修多羅藏中。出生無量百千萬億那由他阿僧祇修多羅藏。如是乃至展轉。出世無量無盡修多羅藏。所出經題名句義味。各各不同而不重出。如是念念出生無盡。是故名爲無盡藏陀羅尼印。此陀羅尼印。卽是十方三世諸佛宗祖。亦是十方三世諸佛無盡法藏。一切般若波羅蜜母。過現未來諸佛菩薩常所供養恭敬贊嘆。若善男子善女人等。以至誠心書寫讀誦如說修行。是人所有百千萬億恆河沙劫生死重罪。於須臾頃悉滅無餘。此陀羅尼印所有功徳。我若住於百千萬億阿僧祇劫。嘆猶不盡。何況餘人嘆之能盡。若欲修行般若法者。一食齋戒香湯洗浴。著新淨衣入於道場。要當先誦此陀羅尼並作此印滿百萬徧然後修行余般若法決定成就。是故名爲般若根本。此陀羅尼印。悉能照了一切般若波羅蜜法。故名般若波羅蜜眼。此陀羅尼印。悉能摧滅一切障礙。悉能住持一切諸佛菩薩功徳。故名金剛般若心也。

修習般若波羅蜜菩薩觀行念誦儀軌一卷

