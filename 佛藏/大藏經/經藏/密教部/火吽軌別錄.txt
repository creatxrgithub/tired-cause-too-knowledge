火吽軌別錄

火吽軌別錄

東北方大自在天王明。

東方帝釋天王明。

東南方火天王明。

南方炎魔羅天王明。

西南方涅哩底﹝丁以反﹞天王明。

西方水天王明。

西北方風天王明。

北方毗沙門天王明。

上方大梵天王明﹝帝釋右﹞。

下方地居天王明﹝水天左﹞。

日天子明﹝帝釋左﹞。

月天子明﹝水天右﹞。

諸星天子明﹝同月天位﹞。

諸龍王明﹝同水天明﹞。

一切使者及諸鬼神等明﹝於東北方散施﹞。

凡持誦不動尊眞言。皆須作壇。壇法卽後樣是。皆以靑色黑色花燒沈香安息香。隨時果子飲食燈火香水供養。欲供養時。行者澡浴著新衣。先誦本尊眞言結本尊印。以杓取香水灑諸供養物。然後供養名爲淨護。卽諸魔不能穢惡。兼用虛空庫心供養法。最不可思議。布置供養具訖。卽誦三昧耶眞言。辟除結界。

毗盧遮那三昧耶眞言﹝著座誦眞言結印﹞。

右結三昧耶印﹝合掌是也﹞印額左右肩心喉。各誦前件眞言一徧。

卽結不動尊印誦不動尊眞言七徧。左旋爲辟除。又誦三徧。右旋爲結界結界已。

卽結鉤印﹝以二手內交豎右頭指﹞請一切佛菩薩執金剛等。降集道場。鉤印眞言曰。

右誦一徧一鉤三鉤已。卽觀一切諸佛菩薩無量聖眾等悉皆降集。然後坐禮拜懺悔發願陳說所求。

然後結毗盧遮那心印﹝以無名小指外交。豎中指屈上節。令頭相拄以頭指各微屈。以頭附中指上節側。大母指外交之﹞誦五字眞言如後。

毗盧遮那降伏四魔解脫六趣滿足一切智智眞言曰。

右對尊像結前印誦此眞言七徧。然把數珠誦百徧。乃至千徧。多多益善。然後結不動尊印﹝卽劍印是也﹞。誦不動尊眞言。曰。

右對尊像結前印誦此眞言七徧。然後把數珠誦百徧。乃至千徧。多多益善。

念誦了還須結本尊印又誦眞言七徧。又殷勤發願禮拜已。更結前三昧耶印誦三昧耶眞言三徧。更結劍印左旋一匝解界已。觀諸聖眾各歸所土。然後出道場。行住坐臥心念本尊眞言。不令閒斷。

不動尊施食眞言。

右每食常出一分食供養。誦此眞言一徧。於一切處常得擁護。

澡浴眞言。

右以水一抄誦前眞言七徧。加持一抄水灑身。卽當洗浴。如前施八方食取豆果餅飯胡麻粳米塗香屑諸華等。和水安瓶盆中。以歡喜心四方散之。施諸天鬼神。塗香末香眷屬。各以其眞言施之。

東北方自在天眞言曰。

東方帝釋天眞言曰。

東南方火天眞言曰。

東方琰魔王眞言曰。

西南方羅剎娑眞言曰。

西方諸龍水神眞言曰。

西北方諸風神眞言曰。

北方諸夜叉眞言曰。

上方施諸類鬼神眞言曰。

下方眞言曰。

如上作法施已。當淨手漱口還入壇中。禮佛菩薩如常念誦。

汝天親護者

於諸佛導師

修行殊勝行

淨地波羅蜜

如破魔軍眾

釋師子救世

我亦降伏魔

我畫曼荼羅

火﹝合﹡牛﹞儀軌一卷

護摩法

攬字可觀菩提心。

先住

卽請火天言。

我今奉請

火天之首

火中之仙

先行宗敬

降臨此座

納受護摩

請火天眞言曰。

又火天印咒。準根本印。惟攺屈二中指如半環。勢頭勿相著。是一法印。請喚火天而供養之。若獻供畢發遣火天。則卻伸二中指頭。印咒曰。

是一印咒燒火天食。時之三徧先請火天燒食供養後乃燒食供養諸佛菩薩金剛及諸神咒等。火天咒言。

事已可火天發遣用前火天咒印。

火口東

或本有此圖。

火﹝合﹡牛﹞儀軌音義

的﹝韻會丁歷反說文明也徐日光的然也增韻實也又端也又丁激反遠貌明見也亦的字明也曉也﹞脆﹝淸歲反易折也言香脆餅食者是胡脆餅歟﹞著銜蒸作﹝蓋是飽﹝饑﹣幾﹢兪﹞蒸餅等之類歟﹞柈﹝步幹反盤也﹞奠﹝大見反定也置也薦也陳也調也﹞豆﹝大候反量名也爾雅食器也今上下合調置也﹞饌﹝上卷反飲食也﹞芬﹝孚云反香和也﹞葩﹝普加反艸華之白也又皅字也今上下合盛也﹞嚴被﹝被備也同音故代用之﹞寶﹝古寶字也﹞餐﹝千丹蒼千二反吞也無功而食祿曰素餐﹞酷﹝口告反熟也﹞烈﹝力折反威葉也果空敷榮謂之爲酷烈也﹞低﹝當稽反也﹞塊﹝口淸口回二反也堛善逼反﹞瀘﹝撫屢浮也滓陀武也﹞精﹝子淸反好也明也善也靈也正也﹞抹﹝叵達叵結二反糜也糜正皮也饘也﹝示﹡祭﹞爲糜碎﹝示﹡糜﹞止彼反碎也穰也精也今或糜也﹞抄﹝初教反掠也彊取﹞饊﹝蘇旱反餅也熬稻粻餭又作饊﹞菉豆﹝上音錄王芻也﹞熅﹝郁文反煙熅無气郁煙也﹞勃﹝蒲沒反健也盛也上府芻褒屢下賀鄔縷也﹞爆﹝博教普角二反謂皮散起也﹞吒﹝都嫁反噴也上葩托銘驅下曩樓﹞疇﹝眞流類也﹞課﹝告臥反誡也﹞秉﹝鄙直反執也﹞類﹝力對反絲節也﹞捏﹝乃結反捺搦也﹞。

火壇有三。一安穩二富饒三除怨。初安穩。卽於露地撩治一壇中畫佛坐蓮花坐。壇四面畫般若菩薩聲聞佛慈湣菩薩。畫佛相好。畫一朔。更畫阿缽羅爾多淨居天龍王。壇中以香花供養。於壇西南角作火壇。髙四指。於中穿火壇。方一肘。取白土塗鑪中央。臺髙四指。從輪一指。於中燒桑木或構木柿木。木長一搩手。取樹枝頭肥者蘇蜜酪塗兩頭。一咒一燒。取大麥小麥蘇蜜酪乳。一咒燒滿一千八徧。一三時時別��滿七日。或半月一月卽息寂靜。著鮮白衣。於壇中念誦。卽向火壇中作燒火法。用月一日起首。於黃昏作法。當爾之處淨居天集會得成安穩法。面向北坐。茅萆席上。結加趺坐。燒火壇一日三時泥壇香花供養已。香自無鍼刺。用供養卽得除滅一切災厄。亦得長命。除一切病。有無�變怪。並作此法。

次說富饒火壇法。

若欲作火法者。先須撩治一壇中畫佛。四面觀音大勢及諸大菩薩梵天王妙吉祥天諸大藥叉諸仙大威徳及訶利底母等。於此供養。此法用十五日起首。日欲昏時面向東坐。茅艸圓席上。交�坐著淨衣發歡喜心。此時諸天集。時彼人作法。諸天歡喜。卽得成就。於此壇外南邊作一大壇。方二肘。安修闊二指。穿土深一肘。中心臺闊一搩手。髙四指。用赤土壇。於臺中從蓮花之香供養。燒構木乳粥蘇酪等。或烏麻和飯亦得。一日三時時別一千八徧。其木磔手取樹枝柯指許。粗者蘇蜜乳酪塗兩頭一咒一燒。滿一千八徧或一百八徧。或七日或半月。如是作法。法卽得成就。

三說降怨火壇法。

若欲降怨火法者。用黑月八日或十五日。或從夜半。於此時是諸惡鬼藥叉羅剎集會時。卽作三角壇。��向南。用黑土掃壇一肘。髙三指。�闊二指。中捉三叉取驢糞駱馳糞灰取三種物泥壇。若有怨家相惱嗔心卽作此法。著赤衣或靑衣。或更作大惡法取血染衣裳。胡蹲坐。是足相蹋。西向皺眉努眼咬齒。端身正直心出語。壇亦得取糠和芥子。一日三時泥壇。於其壇上龍臭花取棘鍼。木撚火苦練木泥�壇亦得。取糠和芥子取自身血和。一咒一燒滿一千八徧。一日三時時加如是燒人骨頭髮如是等物。發願嗔之。一咒一燒。稱名彼。此是降怨法。令前人長病錢物散失。身死血出。身之節落人不喜見。又說都火壇法。深十六指。闊三十二指。東面著輪。南面三古叉。西面著龍。北面著跋折羅。中央著蓮花。余供養。準前作之。又須�火星日起首。

次說諸火天印法。

次說諸火神印。次說成就時節。若用五月中作法決定有雨。若用三月中作法。決定有種種礙現。若用正月作法。決定有種種障礙。若用九月中作法。決之定有欻雷電。如是等月。皆須十五日有是等相現。決定成就。

若作安穩法者。用各月十五日七日三日十三日。如是等日。並是鬼星日也。又日月蝕時最爲第一。二月三月十月十一月作富饒法。四月五月作降怨法。

