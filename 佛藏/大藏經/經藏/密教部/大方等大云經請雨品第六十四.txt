大方等大云經請雨品第六十四

北周闍那耶捨譯

大方等大云經請雨品第六十四

周宇文氏天竺三藏闍那耶捨譯

如是我聞。一時佛在難陀優波難陀龍王宮中大威徳摩尼寶藏雲輪輦上。與大比丘及諸菩薩摩訶薩眾。復有大龍王等。其名曰難陀龍王優波難陀龍王。娑伽羅龍王阿耨達多龍王。摩那斯龍王婆樓那龍王。徳叉迦龍王提頭賴吒龍王。婆修羈龍王目眞鄰陀龍王。伊羅跋那龍王分陀羅龍王。威光龍王善威龍王。電冠龍王大摩尼寶髻龍王。摩尼珠髻龍王光頂龍王。帝釋峯仗龍王帝釋幢龍王。帝釋仗龍王閻浮幢龍王。善和龍王大輪龍王。大蛇龍王火光味龍王。月曜龍王慧威龍王。善現龍王善見龍王。善住龍王摩尼瓔龍王。興雲龍王持雨龍王。大忿吒聲龍王小忿吒聲龍王。奮迅龍王大頂龍王。深聲龍王。大聲龍王。大雄猛龍王優波羅龍王。大步龍王螺發龍王。質多羅仙龍王持大索龍王。伊羅樹葉龍王先發言龍王。驢耳龍王商佉龍王。達陀羅龍王優婆達陀羅龍王。和靜龍王安靜龍王。毒蛇龍王大毒蛇龍王。大力龍王呼律龍王。阿波羅羅龍王灆佛龍王。金彌賒龍王烏色龍王。因陀羅仙龍王那茶龍王。優波那茶龍王金復羅龍王。陀毗茶龍王端正龍王。象耳龍王猛利龍王。黃目龍王電光龍王。大電光龍王天力龍王。金婆羅龍王妙蓋龍王。甘露龍王得道泉龍王。琉璃光龍王金髮龍王。金光龍王月光相龍王。日光龍王始興龍王。牛頭龍王白相龍王。黑相龍王耶摩龍王。沙彌龍王門籌迦龍王。僧伽茶龍王尼民陀羅龍王。持地龍王千頭龍王。摩尼頂龍王滿願龍王。細雨龍王須彌那龍王。瞿波羅龍王仁徳龍王。善行龍王宿徳龍王。蛟龍王蛟頭龍王。持毒龍王蛇身龍王。蓮華龍王大尾龍王。騰轉龍王可畏龍王。善光龍王五頭龍王。婆利羅龍王妙車龍王。優多羅龍王長尾龍王。大頭龍王賓比迦龍王。醜相龍王馬形龍王。三頭龍王龍仙龍王。大威龍王火徳龍王。恐人龍王炎光龍王。七頭龍王現大身龍王。愛現龍王大惡龍王。淨威龍王妙眼龍王。大毒龍王炎肩龍王。火害龍王急徳龍王。寶雲龍王大雲龍王。帝釋光龍王波陀波龍王。月雲龍王海雲龍王。大香華龍王華出龍王。赤目龍王大相幢龍王。大雲藏龍王降雪龍王。威徳藏龍王云戟龍王。持夜龍王降雨龍王。雲雨龍王大雨龍王。火光龍王云王龍王。無嗔龍王鳩鳩婆龍王。那伽首羅龍王闍鄰提龍王。云蓋龍王應祁羅目佉龍王。威徳龍王云生龍王。無盡步龍王妙相龍王。大身龍王大腹龍王。安審龍王丈夫龍王。歌歌那龍王郁頭羅龍王。猛毒龍王妙聲龍王。甘露堅龍王大散雨龍王。礫聲龍王雷相擊聲龍王。鼓震聲龍王注甘露龍王。天帝鼓龍王霹靂音龍王。首羅仙龍王那羅延龍王。涸水龍王毗迦吒龍王。如是等一切大龍王眾而爲上首。復有八萬四千百千億那由他諸龍。皆來會坐。

時彼一切諸龍王等從座而起。各整衣服右膝著地。向佛合掌。以無量無邊阿僧祇種種微妙華香。塗香末香華冠衣服寶幢幡蓋。龍華寶貫眞珠瓔珞寶華繒彩。眞珠羅网覆如來上。作眾妓樂擊掌歌贊。起大殷重奇特之心。繞百千匝卻住一面。住一面已咸發願言。願一切世界海微塵等身海。一切諸佛菩薩眾海。過一切世界海。已過所有一切地水火風微塵等。所有一切色明微塵數海。已過無量不思議無等不可說阿僧祇數諸身海。一一身中。化作無量阿僧祇諸手海云。徧滿十方一一微塵分中一切供養海云。徧滿十方供養一切諸佛菩薩眾海。恆不斷絕。如是無量不可思議無等不可說阿僧祇普賢行身海云。徧滿虛空住持不絕。如菩薩身海云。一切輪相海云。一切寶冠海云。一切大明寶藏輦海云。一切末香樹藏海云。一切香煙現諸色海云。一切音樂聲海云。一切香樹海云。如是無量不可思議無等無數。不可說阿僧祇一切供養海云。徧滿虛空住持不絕。供養恭敬尊重承事一切諸佛菩薩眾海。一切莊嚴境界電光藏摩尼王海云。徧滿虛空住持不絕。供養恭敬尊重承事一切諸佛菩薩眾海。一切普明寶雨莊嚴摩尼王海云。一切寶光炎順佛音聲摩尼王海云。一切佛法音聲徧滿摩尼寶王海云。一切普門光明寶化佛海云。一切眾光明莊嚴顯現不絕摩尼寶王海云。一切光炎順佛聖行摩尼寶王海云。一切顯現如來不可思議佛剎殿光明摩尼王海云。一切妙寶色明徹三世佛身摩尼王海云。如是一切諸寶光色。徧滿虛空住持不絕。供養恭敬尊重承事一切諸佛菩薩眾海。一切不壞妙寶香華輦海云。一切無邊色摩尼寶王莊嚴輦海云。一切寶燈香炎輦海云。一切眞珠妙色輦海云。一切華臺輦海云。一切寶冠莊嚴輦海云。一切十方光炎徧滿莊嚴不絕寶藏輦海云。一切無邊顯現勝寶莊嚴輦海云。一切徧滿妙莊嚴輦海云。一切門欄華鈴羅网輦海云。如是等徧滿虛空住持不絕。供養恭敬尊重承事一切諸佛菩薩眾海。

一切妙金寶瓔珞藏師子座海云。一切華明妙色藏師子座海云。一切紺摩尼閻浮檀妙色蓮華藏師子座海云。一切摩尼燈蓮華藏師子座海云。一切摩尼寶幢火色妙花藏師子座海云。一切寶莊嚴妙色蓮華藏師子座海云。一切樂見因陀羅蓮華光藏師子座海云。一切樂見無盡炎光蓮華藏師子座海云。一切寶光普照蓮華藏師子座海云。一切佛音聲蓮華光藏師子座海云。如是等徧滿虛空住持不絕。供養恭敬尊重承事一切諸佛菩薩眾海。

復出一切妙香摩尼樹海云。一切葉周匝合掌出香气樹海云。一切莊嚴現無邊明色樹海云。一切華云出寶樹海云。一切出無邊莊嚴藏樹海云。一切寶輪炎電樹海云。一切示現菩薩半身出栴檀末樹海云。一切不可思識無邊樹神莊嚴菩薩道場樹海云。一切寶衣藏日電光明樹海云。一切徧出眞妙音聲喜見樹海云。有如是等徧滿虛空住持不絕。供養恭敬尊重承事一切諸佛菩薩眾海。復出一切無邊寶色蓮華藏師子座海云。一切周匝摩尼王電藏師子座海云。一切瓔珞莊嚴藏師子座海云。一切妙寶冠燈炎藏師子座海云。一切圓音出寶雨藏師子座海云。一切華冠香華寶藏師子座海云。一切佛座現莊嚴摩尼王藏師子座海云。一切欄楯垂瓔珞莊嚴藏師子座海云。一切摩尼寶樹枝葉末香藏師子座海云。一切妙香寶鈴羅网普莊嚴日電藏師子座海云。有如是等徧滿虛空住持不絕。供養恭敬尊重承事一切諸佛菩薩眾海。

復出一切如意摩尼寶王帳海云。一切因陀羅寶華臺諸華莊嚴帳海云。一切香摩尼帳海云。一切寶燈炎相帳海云。一切佛神力出聲摩尼寶王帳海云。一切顯現摩尼妙衣諸光莊嚴帳海云。一切華光炎寶帳海云。一切羅网妙鈴出聲徧滿帳海云。一切無盡妙色摩尼珠臺蓮華羅网帳海云。一切金花臺火光寶幢帳海云。一切不可思議莊嚴諸光瓔珞帳海云。如是等徧滿虛空住持不絕。供養恭敬尊重承事一切諸佛菩薩眾海。

復出一切雜妙摩尼寶蓋海云。一切無量光明莊嚴華蓋海云。一切無邊色眞珠藏蓋海云。一切佛菩薩慈門音摩尼王蓋海云。一切妙色寶炎華冠蓋海云。一切寶光明莊嚴垂鈴羅网蓋海云。一切摩尼樹枝瓔珞蓋海云。一切日照明徹炎摩尼王諸香煙蓋海云。一切栴檀末藏普燻蓋海云。一切極佛境界電光。炎莊嚴普徧蓋海云。如是等徧滿虛空住持不絕。供養恭敬尊重承事一切諸佛菩薩眾海。

復出一切寶明輪海云。一切寶炎相光輪海云。一切華云炎光輪海云。一切佛化寶光明輪海云。一切佛剎現入光輪海云。一切佛境界普門音寶枝光輪海云。一切琉璃寶性摩尼王炎光輪海云。一切眾生念時現色相光輪海云。一切佛妙願生大震聲光輪海云。一切化眾生眾會音摩尼王光輪海云。如是等徧滿虛空住持不絕。供養恭敬尊重承事一切諸佛菩薩眾海。

復出一切摩尼藏炎海云。一切佛色聲香味觸炎海云。一切寶炎海云。一切佛法振聲徧滿炎海云。一切佛剎莊嚴電炎海云。一切華輦炎海云。一切寶光炎海云。一切劫數佛出音聲化眾生炎海云。一切無盡寶華鬘現諸眾生炎海云。一切座現莊嚴炎海云。如是等徧滿虛空住持不絕。供養恭敬尊重承事一切諸佛菩薩眾海。

復出一切無邊色寶光海云。一切摩尼寶王普光海云。一切極佛剎土莊嚴電光海云。一切香光海云。一切莊嚴光海云。一切佛化光海云。一切雜寶樹華光海云。一切衣光海云。一切無邊菩薩行音摩尼王光海云。一切眞珠燈光海云。如是等徧滿虛空住持不絕。供養恭敬尊重承事一切諸佛菩薩眾海。

復出一切不思議雜香華海云。一切寶炎蓮華羅网海云。一切無量色摩尼寶光輪海云。一切眞珠寶色藏海云。一切寶栴檀末香海云。一切寶蓋海云。一切淨妙音聲摩尼王海云。一切日照摩尼貫輪海云。一切無邊寶藏海云。如是等一切普賢身海云。徧滿虛空住持不絕。供養恭敬尊重承事一切諸佛菩薩眾海。

時彼一切龍王。作如是等回向事已。繞佛三匝接足頂禮。承佛威神各復本座。

爾時眾中有一龍王。名無邊莊嚴海云威徳輪蓋。於三千大千世界龍王之中。最爲勝大得不退轉。本願力故受此龍身。爲欲供養恭敬禮拜如來聽受正法故。來至此閻浮提內。時彼龍王從座而起。整理衣服偏袒右肩。右膝著地合掌向佛。而作是言。世尊我今有疑。欲問如來至眞等正覺。若佛聽許我乃敢問。作是語已。爾時世尊。告無邊莊嚴海云威徳輪蓋龍王言。龍王若有疑者恣聽汝問。吾當爲汝分別解說令汝歡喜。作是語已。時無邊莊嚴海云威徳輪蓋龍王。卽白佛言。世尊云何使諸龍王滅一切苦得受安樂。受安樂已。於此閻浮提內時降甘雨。生長一切樹木叢林。藥艸苗稼皆出滋味。使閻浮提中一切人等悉受快樂。作是語已。

爾時世尊告無邊莊嚴海云威徳輪蓋龍王言。善哉善哉。汝今爲彼諸眾生等作利益故。能問如來如是等事。龍王汝於今者。諦聽諦聽善思念之。吾當爲汝分別解說。龍王有一法。汝等若能具足行者。令一切龍除滅諸苦具足安樂。何者一法。謂行大慈。龍王若有天人行大慈者。火不能燒水不能溺。毒不能害刃不能傷。他方怨賊不能侵掠。若睡若悟皆得安隱。行大慈力有大威徳。諸天世等不能擾惱。形貌端嚴眾所愛敬。所行之處一切無礙。諸苦滅除心得歡喜。諸樂具足大慈力故。命終之後得生梵天龍王若有天人行大慈者。獲如是等無量利益。是故龍王身口意業常應須行彼大慈行。

復次龍王有陀羅尼。名與一切安樂。汝等常須讀誦受持。能滅一切諸龍苦惱與其安樂。於閻浮提中雨澤以時。能令一切樹木叢林。藥艸苗稼皆出滋味。龍王何者是與一切安樂陀羅尼。今爲汝說。

多﹝上﹞絰﹝地也﹞他陀羅尼陀羅尼優多羅尼三波羅胝師郗﹝攄履反﹞毗闍耶跋蘭那羅底耶﹝余架反﹞波羅胝若娑羅呵若那跋底優多波陀尼毗那呵尼阿毗蓰移遮尼阿毗毗耶呵邏輸婆跋鞮阿時摩多﹝口﹡醫﹞咥﹝顯利反﹞婆羅毗婆呵呵羅雞犁捨頭那波波輸陀耶摩勒伽尼梨呵歌達摩多輸﹝書橘反﹞陀盧歌毗胝眉羅羅闍娑獨佉賒摩那薩婆佛陀婆盧歌那阿地師﹝瑟﹞恥底﹝羝﹞波羅若那鞞莎婆呵

龍王此是與一切安樂陀羅尼。諸佛所持汝等當須受持讀誦。吉事成就得入法門獲安隱樂。

復次龍王有大云所生威神莊嚴功徳智相雲輪水藏化金色光。毗盧遮那一毛孔中。出於同性諸如來名號。汝等亦須憶念受持彼諸如來名號。能滅一切所有諸龍種性。一切龍王眷屬徒眾。並諸龍女生龍宮者所有苦惱。與其安樂。是故龍王應當稱彼一切如來名號。

南無毗盧遮那藏大云如來

南無性現出云如來南無持雨雲如來

南無威徳云如來南無大興雲如來

南無大散風雲如來南無大睒電云如來

南無大勇步云如來南無善云如來

南無大密雲如來南無大雲輪如來

南無光云如來

南無大師子座云如來

南無大蓋云如來南無大善現云如來

南無覆云如來

南無光輪普徧十方雷鼓震聲起雲如來

南無大寒結戰噤雷深聲云如來

南無布云如來南無虛空雨雲如來

南無疾行雲如來南無乘雲如來

南無現云如來南無廣云如來

南無沫云如來南無雷云如來

南無際云如來南無等衣云如來

南無潤生稼云如來南無乘上云如來

南無飛雲如來南無低云如來

南無散云如來

南無大優波羅云如來

南無大香體云如來南無大踴云如來

南無大自在云如來南無大光明云如來

南無大威徳云如來

南無得大摩尼寶云如來

南無降伏云如來南無根本云如來

南無忻喜云如來

南無散非時雹云如來

南無大空髙響云如來

南無大發聲云如來南無大降雨雲如來

南無施色力云如來

南無大雨六味云如來

南無大力雨雲如來南無能滿海云如來

南無旱時注雨雲如來

南無無邊色云如來

南無一切大云示現閻浮飛雲威徳明雲光一切諸如來至眞等正覺

龍王汝等若能稱彼佛名。一切諸龍所有苦厄。皆悉解脫普獲安樂。得安樂已。於此閻浮提內風雨隨時。令諸藥艸樹木叢林悉皆生長。

爾時無邊莊嚴海云威徳輪蓋龍王。復白佛言。世尊惟願如來爲我說此陀羅尼章句。使閻浮提末世之中旱時降雨。饑饉惡世多饒病死。非法亂行人民恐怖。妖星變怪災厲相續。有如是等無量苦惱。以佛力故悉得滅除。世尊大慈湣諸眾生。住持說此所有陀羅尼章句。告諸龍知能使諸天歡喜踴躍。能破散一切諸魔一切眾生身中所有苦難。並及惡星變怪災障除滅。又復如來曾說五種雨障。亦皆消滅。彼障除已。使此閻浮提內雨澤以時。惟願如來爲我等說。作是語已。佛贊無邊莊嚴海云威徳輪蓋龍王言。善哉善哉龍王。汝今爲諸眾生利益安樂。能請如來說此神咒。龍王諦聽諦受善思念之。我爲汝說。有陀羅尼名大慈所生云聲震吼奮迅健相。一切諸佛已曾宣說。住持隨喜爲諸眾生利益安樂。旱時降雨雨時能止。饑饉疾疫悉能滅除。普告諸龍令使得知。復令諸天歡喜踴躍。散一切魔安隱眾生。

多﹝上﹞侄他摩訶若那婆婆娑膩屍梨低殊落叉咩﹝音弭下同﹞提梨茶毗迦羅摩跋闍羅僧伽多膩波羅摩毗羅闍泥摩羅求那雞﹝經岐反﹞兜修梨耶波羅鞞毗摩楞伽耶師致婆羅婆羅三婆羅三婆羅至贉﹝徒感反﹞鞞呵那﹝上﹞呵那﹝上﹞摩﹝上﹞訶波羅薜﹝蒲閉反﹞毗頸多摸訶塞陀迦隸波蘭若迦邏首第波梨富樓那迷夷低隸迷夷多羅啼羅摩那娑揵啼迷夷多羅浮馱兮利社羅社羅社羅社羅社邏浮馱兮利蒱挺伽俱藪咩陀賒婆利遮﹝上﹞兜鞞賒何羅提阿沙吒陀賒鞞尼迦佛陀達咩輸婆摩帝分若羅拖叔迦邏達摩娑摩泥鞞帝鉗毗兮利毗羅社肆雞﹝經岐反﹞毗富茶毗施沙波羅缽帝尸羅娑羅婆達彌薩婆盧迦匙沙吒施離沙吒婆羅波羅婆兮利阿耨多兮利阿僧祇陀囉陀囉提唎提唎杜嚕杜嚕賒塞多摩帝賒塞多波闍遮﹝上﹞遮﹝上﹞邏﹝上﹞遮邏﹝上﹞遮﹝上﹞邏﹝上﹞旨利旨利主魯主魯波邏遮佛陀奴摩帝摩訶般利若波羅蜜帝莎婆呵

南無智海毗盧遮那藏如來。

南無一切諸佛菩薩。

一切諸佛菩薩實力故。敕一切諸龍。於此閻浮提內降注大雨。除滅五種雨之障礙。

多侄他娑﹝上﹞囉﹝上﹞娑﹝上﹞囉﹝上﹞徙唎徙唎素﹝上﹞﹝口﹡路﹞素﹝上﹞﹝口﹡路﹞那伽南﹝去﹞闍婆﹝上﹞闍婆﹝上﹞時毗時毗樹附樹附

佛實力故。大龍王等速來於此閻浮提中。降注大雨。

遮﹝上﹞羅﹝上﹞遮﹝上﹞羅﹝上﹞只利只利朱﹝上﹞路﹝上﹞朱﹝上﹞路

諸佛如來實力故。咄諸龍王於此閻浮提中。降注大雨。

婆﹝上﹞羅﹝上﹞婆﹝上﹞羅﹝上﹞毗﹝菩弭反﹞利毗利浮漏浮漏

一切諸佛菩薩威神之力。大乘眞實行力故。諸龍王等速來至此。各各憶念諸佛佛法及菩薩行。起於慈心悲心喜心及以捨心。

﹝口﹡皮﹞／女﹞囉﹝口﹡皮﹞／女﹞﹝蒲賀反﹞囉﹝轉舌言之餘同﹞毗﹝上﹞﹝口﹡梨﹞﹝上﹞毗﹝上﹞梨﹝上﹞菩嚕菩﹝上﹞嚕

大音﹝丹本意﹞气龍王。慈心正念妙密佛法。持大雲雨速來至此。

伽﹝上﹞茶﹝上﹞伽﹝上﹞茶﹝上﹞祁﹝上﹞墀﹝上﹞祁﹝上﹞墀﹝上﹞瞿廚瞿﹝上﹞廚﹝上﹞

一切諸佛實力故。大健嗔者大疾行者睒電舌者。治諸惡毒來起慈心。於閻浮提降注大雨。莎波呵。

多﹝上﹞吒﹝上﹞多﹝上﹞吒﹝上﹞底致底致斗晝斗晝

金剛密迹實力故。頭戴大摩尼天冠蛇相身者念三寶力。於此閻浮提中降注大雨。莎波呵。

迦﹝上﹞邏﹝上﹞迦﹝上﹞邏﹝上﹞枳﹝驚矢反﹞利枳利炬魯炬魯

如來實力故。令金剛密迹敕。彼住大水者乘大云者起慈悲心。速來於閻浮提中降注大雨。

荷囉羅﹝上﹞荷囉羅﹝上﹞兮利唎﹝上﹞兮利唎﹝上﹞候陋婁侯陋婁

三世諸佛實力故。令一切諸龍捨於睡眠。

伽﹝上﹞摩﹝上﹞伽﹝上﹞摩﹝上﹞耆﹝上﹞弭耆弭求謀求謀沙婆呵

我敕一切諸龍王等。起大慈心爲菩提本。

那羅那羅尼梨尼梨呶婁呶婁莎波呵

咄咄龍等種種異形千頭可畏。赤眼大力大蛇身者。我今敕汝。憶念最上慈悲威神功徳。滅煩惱者一切如來名字。

伽﹝上﹞茶﹝上﹞伽﹝上﹞茶﹝上﹞耆﹝上﹞遲﹝上﹞耆﹝上﹞遲﹝上﹞瞿﹝上﹞廚﹝上﹞瞿﹝上﹞廚﹝上﹞莎波呵

無礙大力奪人色力者。於此閻浮提中降注大雨。

捨囉捨囉﹝上﹞屍梨屍利輸﹝上﹞嚧﹝上﹞輸﹝上﹞嚧﹝上﹞莎波呵

一切諸天實力故。咄咄諸大龍念自種性。速來於此閻浮提中降注大雨。莎波呵。

大梵天王實行力故。令諸龍王於閻浮提降注大雨。莎波呵。

天主帝釋實行力故。令諸龍王於閻浮提降注大雨。莎波呵。

四大天王實行力故。令諸龍王於閻浮提降注大雨。莎波呵。

八人實行力故。令諸龍王於閻浮提降注大雨。莎波呵。

須陀洹實行力故。令諸龍王於閻浮提降注大雨。莎波呵。

斯陀含實行力故。令諸龍王於閻浮提降注大雨。莎波呵。

阿那含實行力故。令諸龍王於閻浮提降注大雨。莎波呵。

阿羅漢實行力故。令諸龍王於閻浮提降注大雨。莎波呵。

辟支佛實行力故。令諸龍王於閻浮提降注大雨。莎波呵。

菩薩實行力故。令諸龍王於閻浮提降注大雨。莎波呵。

諸佛實行力故。令諸龍王於閻浮提降注大雨。莎波呵。

一切諸天實行力故。能速滅除一切災障苦惱。莎波呵。

一切諸龍實行力故。能速降雨潤此大地。莎波呵。

一切夜叉實行力故。能速覆護一切眾生。莎波呵。

一切揵闥婆實行力故。能速滅除一切眾生所有憂惱。莎波呵。

一切阿修羅實行力故。能速回轉惡星變怪。莎波呵。

一切迦樓羅實行力故。於諸龍邊起大慈悲。令使於閻浮提內降注大雨。莎波呵。

一切緊那羅實行力故。速能滅除一切眾生諸重罪業。令起踴躍。莎波呵。

一切摩睺羅伽實行力故。能降大雨普使充足。滅除五種雨之障礙。莎波呵。

一切善男子善女人實行力故。能覆護一切眾生。莎波呵。

歌何囉歌何囉枳利枳利句陋句陋陀﹝上﹞囉﹝上﹞陀﹝上﹞囉﹝上﹞地﹝上﹞唎地唎杜嚕杜嚕那﹝上﹞吒﹝上﹞那吒膩致膩致怒晝怒晝

持大雲雨疾行之者乘雲行者。著云衣者生雲中者。能作云者云雷響者。住雲中者雲天冠者。雲華冠者雲莊嚴者。乘大云者雲中隱者。雲中藏者被云發者。耀雲光者云圍繞者。處大云者云瓔珞者。能奪五穀精气之者。住在深山叢林中者。尊者龍母名分陀羅大云威徳喜樂尊大龍王。身體淸涼持大風輪。諸佛實力故放六味雨。莎波呵。

伽﹝上﹞邏﹝上﹞伽邏岐﹝上﹞利﹝上﹞岐利具﹝上﹞魯具魯其利尼其利尼求魔求魔求魔求魔求魔求魔求魔求魔求魔

九頭龍母敕告。首冠大云睒電華冠者。持一切龍者著云衣服者。攝諸境界有毒气者乘雲莊嚴者。雷聲遠震。能告龍眾者大云圍繞者。諸佛實力故。令閻浮提降雨勿停。莎波呵。

野邏野邏逸利逸利諭屢諭屢樹屢樹屢市利市利社邏社邏社羅社邏求茶求茶求求茶伽茶伽茶耆遲耆遲呵邏呵邏醯利醯利牟樓牟樓多羅多羅低利低利兜陋兜陋呵那呵那陀呵陀呵波遮波遮奇利醯那奇利醯那末利陀末利陀缽羅末利陀

彌勒菩薩告敕除一切雨障莎波呵佛提佛提浮佛提浮佛提

令諸眾生持佛功徳。除一切障業重罪陀羅尼。

馱離輸婆摩﹝上﹞低求那伽羅波羅波泥摩﹝上﹞訶若奴盧枳軟歌羅達彌薩吒波羅底若摩訶耶那殊使低盧歌蛇使知﹝上﹞婆伽婆底佛陀彌帝隸阿不邏耶薩婆差多羅尼輸迦離陀卑當婆離般茶羅婆私膩頭頭隸頭頭陋賒摩賒摩膻多摩那賜除一切雨障莎波呵

三世諸佛實力故。慈心故正行精進心故。敕召一切諸大龍王。

我敕持無邊海莊嚴威徳輪蓋大龍王。於閻浮提降澍大雨。莎波呵。

我敕難陀優波難陀龍王。於閻浮提降澍大雨。莎波呵。

我敕娑伽龍王於閻浮提降澍大雨莎波呵。

我敕阿耨達多龍王於閻浮提降注大雨莎波呵。

我敕摩那斯龍王於閻浮提降注大雨莎波呵。

我敕婆婁那龍王於閻浮提降注大雨莎呵。

我敕徳叉迦龍王於閻浮提降注大雨莎呵。

我敕提頭賴吒龍王於閻浮提降注大雨莎呵。

我敕婆修羈龍王於閻浮提降注大雨莎呵。

我敕目眞鄰陀龍王於閻浮提降注大雨莎呵。

我敕伊羅跋那龍王於閻浮提降注大雨莎呵。

我敕分荼羅龍王於閻浮提降注大雨莎呵。

我敕大威光龍王於閻浮提降注大雨莎呵。

我敕威賢龍王於閻浮提降注大雨莎呵。

我敕電冠龍王於閻浮提降注大雨莎呵。

我敕大摩尼髻龍王於閻浮提降注大雨莎呵。

我敕戴摩尼髻龍王於閻浮提降注大雨莎呵。

我敕光髻龍王於閻浮提降注大雨莎呵。

我敕如是等一切龍王於閻浮提降注大雨莎呵。

那隻那隻摩訶那隻瞿羅摩那賜那伽﹝起﹣巳﹢喜﹞﹝喜梨反﹞梨陀移頭摩鳩隸優伽羅路蓰波羅旃陀低致毗數隻隸阿屍毗蓰阿﹝起﹣巳﹢喜﹞瞿隸頡梨師那冰伽﹝上﹞隸旃遮隸盧羅嗜﹝起﹣巳﹢喜﹞避摩訶頗那佉﹝起﹣巳﹢喜﹞呿羅波施勞陀羅波屍尼頭衝避婆羅婆羅庇利庇利富魯富魯毗私哹﹝方不反﹞婁闍尼浮魯浮魯摩訶蒲只摩尼陀隸匹利匹利副陋副陋破羅破羅婆利沙婆利沙闍藍浮陀隸睒浮睒浮婆羅訶翅那﹝上﹞吒﹝上﹞那吒株中脾忡忡忡忡脾彌伽波羅脾彌伽婆﹝起﹣巳﹢喜﹞尼茶呿茶呿茶呿茶沈脾伽﹝上﹞那伽那棄屍棄屍歌那歌那伽﹝上﹞那﹝上﹞伽那摩﹝上﹞訶那伽﹝上﹞伽﹝上﹞那尼羅多羅糅波闍羅得歌利摩訶那伽﹝起﹣巳﹢喜﹞梨陀耶瞿摩瞿摩瞿摩波耶阿私鞮歌承伽利浮承伽彌毗歌吒僧歌吒瞿隸毗私孚盧闍泥毗﹝口﹡闍﹞婆訶泥

我召集一切諸龍等。於閻浮提降注大雨。一切諸佛力故。三世諸佛實力故慈心故莎呵。

爾時世尊說此咒已告龍王言。若天旱時欲請雨者。須於露地實淨土上。除去沙礫無諸棘艸。方十二步以爲道場。場中起壇辟方十步壇髙一尺。用﹝牛﹡秦﹞牛糞取新淨者周匝泥之。於壇中央施一髙座。座上敷新靑蓐張新靑帳。從髙座東量三肘外。用牛糞汁畫作龍王一身三頭。龍王左右畫作種種諸龍圍繞。髙座南方去五肘外。畫作龍王一身五頭。亦畫諸龍左右圍繞。髙座西方去七肘外。畫作龍王一身七頭。亦畫諸龍左右圍繞。髙座北方去九肘外。畫作龍王一身九頭。亦畫諸龍左右圍繞。其壇四角安四華瓶。各容三升。以金精若靑黛等和水令淸。悉使滿瓶。種種艸木華蕊插置瓶內。道場四門各施一大香鑪。燒種種香燻陸沈水蘇合栴檀及安息等。四面各懸靑幡七枚。合二十八幡。幡長一丈。然蘇油燈亦隨幡數。諸雜果蘇酪乳糜。安置四面。諸龍王前散華燒香不令斷絕其果飲食及瓶水。日日須新不得用古。恆以陵晨日初出時施設供具。讀經之人若比丘比丘尼。必須戒行淸淨。若在俗人日日受持八禁齋戒。一日三時香湯澡浴。著新靑衣持齋靜思。比丘亦爾。惟得食蘇酪乳糜粳米果菜。大小便竟必須澡浴。升髙座時先禮十方一切諸佛。燒香散華請十方一切諸佛諸大菩薩。及以一切諸天龍王。爲眾生故恆起慈心不生惡念。以此禮佛及諸功徳。回施一切諸天龍王。並及含識有形之類。升法座時髙聲讀經晝夜不絕。若一七日若二七日。乃至三七日中必降甘雨。佛告龍王。海水潮來尙有盈縮。此言眞實決定不虛。時諸龍王蒙佛教已。歡喜踴躍頂禮奉行。

大方等大云經請雨品第六十四

