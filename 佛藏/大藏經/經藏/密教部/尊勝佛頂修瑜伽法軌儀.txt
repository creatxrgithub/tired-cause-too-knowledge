尊勝佛頂修瑜伽法軌儀

唐善無畏譯

尊勝佛頂修瑜伽法軌儀卷上

三藏善無畏

尊勝眞言序品第一

稽首一切薄伽梵

及以東方金剛部

雄猛阿閦金剛藏

寶生如來虛空寶

達摩句攞無量壽

觀自在王蓮華眼

毗首羯磨大牟尼

不空成就薩埵尊

四波羅蜜四供養

八大佛頂轉輪王

爲利一切修瑜只

速成尊勝大悉地

樂修無相說瑜伽

爲求有相兼說相

有無一體眞大空

是故我今修瑜伽

文字觀照實相智

三種般若無一體

身口意業三密門

應化法身卽三密

五輪卽是五智輪

五智便成五分身

五輪盡攝法界輪

三密卽是三身故

是故我今禮瑜伽

瑜伽卽是大日尊

是故我今修瑜伽

爲利法界諸含識

我今略說尊勝陀羅尼法。卽是除一切障滅一切地獄傍生等身。故號尊勝佛頂之義。是故如來爲善住天子。說除七徧畜生之身。卽此修瑜伽者不同事法。若於一念頃證無生。轉五智成五分法身。悟三密卽三身。初發心時便越百六十種心。度三無數劫行。證普現色身三昧耶。卽是初發心時便成正覺。是故我今爲求有相者。爲說有相。若求無相者兼說無相念誦之法。𨿽說多種。我今略說兩種盡攝一切。一者爲求世間除災增益等故。略說有相之法。二者爲求無上菩提修瑜伽者。卽說無生頓入普現色身之法。其世間念誦者略有四種。所謂除災增益降伏攝召卽是。方圓三角半月曼荼羅等。及護摩鑪法卽是。四種念誦。若增益念誦時。每眞言上下。加娜莫二字。若除災念誦時。眞言初後加以娑嚩二合賀二字。若降伏念誦時。加以吽泮吒二合三字。若攝召念誦時。每眞言前後加以訶哩二合賀入二字卽是。除災增益降伏攝召增加句。並稱所爲者名字。其色相者黃白赤靑是。或以面上及徧身衣服皆想本色。所有供養香華塗末香。並諸飲食黃白赤靑香美淡辛等。各依本法相應作之。護摩等法各有殊異所有焚燒柴木等。亦須臨時看取本法相應作之。

尊勝眞言持誦法則品第二

復次若欲作法念誦時。先須入淨法界三摩地。於頂上想有藍字。三角智火形。色如日初出時。徧身爲智火焚燒四大五蘊。惟有空寂其法界眞言曰。

娜摩三曼多勃馱喃嚂

心念口誦想頂及徧體爲三角智火形如上圖。次卽入五輪三摩地。便入金剛輪三摩地。觀己身臍已下方形紫金色。爲金剛輪。便誦眞言曰。

娜麼三曼多勃馱喃阿

每字想時。口誦並歸命。心想本體字。其形如圖。阿字金剛輪黃色。次觀臍中嚩字。爲大悲水輪色如商佉或如乳色。形如滿月。如圖在下。鑁字水輪眞言曰。

娜摩三曼多勃馱南鑁

次說火輪眞言曰。

那摩三曼多勃馱南嚂

當心上觀三角火輪。色如日初出時。光焰猛利如劫火形。其形如三角曼荼羅。

次想訶字。大空點形如仰月黑色。名含字。卽是天風輪。安置於眉上靉叇如劫風。

次觀於頂上欠字。大空具一切色種種眾形。號爲大空輪。此名爲五智輪。謂地水火風空。卽以普通印加持五支。卽成眞實智。卽說普通眞言曰。

唵﹝一﹞薩婆他欠﹝二﹞嗢那檗諦﹝三﹞薩囉醯﹝璊﹣王﹢月﹞﹝四﹞伽伽那劍﹝五﹞莎嚩﹝二合引﹞賀﹝引六﹞

次以定慧二手叉十輪。頂戴及以加五支。卽成金剛不壞身。卽入三昧耶故。卽同一切諸佛菩薩三昧耶身。作三昧耶身施作佛事。先入三昧耶。眞言曰。

唵﹝一﹞嚩日讕﹝二合二﹞惹裏﹝三﹞三麼野﹝四﹞

每加印處。並誦眞言而加持之。其手印相智定相叉。齊輪合掌以智押禪。此名一切佛心三昧耶印。因作此印生一切印。是故先作此印從三昧耶起。卽同從三昧加持五處。頂及咽喉卽名五支。其五輪圖如左。

大空點具種種色。名爲欠字唅字風大藍字火大鑁字水大阿字地大。金剛輪腰下。大空輪頂上。風輪眉上。火輪心上。水輪臍中。

﹝一本無此圖也﹞

旣去有爲五蘊四大立無爲金剛不壞五蘊。卽名無漏智身卽無爲。曼荼羅地亦然。其曼荼羅五輪加持。名爲地水火風空。去有爲五大立無爲五大。故先觀曼荼羅地相﹝上﹞時。先從空起上觀風等如左﹝圖﹞。﹤﹦﹥

以淨法界心。先燒曼荼羅地中穢惡觸等。然後依次第安立五大輪。卽以結界護身辟除。光顯淨除三業堅固菩提心等。是故復入金剛三昧耶眞言及印。眞言曰。

唵﹝一﹞嚩日囉﹝二合﹞滿馱﹝二﹞怛囉﹝二合﹞吒﹝三﹞

其手印相。作前金剛掌印。便合作拳置系心上。當系心時散其合拳雙下三系。此名結金剛界印。三系心已。由是眞言及印力故。能淨三業堅菩提心。

次於持誦處遣除穢濁及爲障者。凡獻香華塗香末香並諸供養。辟除去垢發光增威。作金剛界結諸方界。護身及伴護居止處。如上所說及有未詳。臨事要須一一皆誦此眞言作印護持。能使成就無諸障難。當以降三世眞言及手印而加持。各能成辦諸事等。

次誦降三世眞言曰。

唵﹝一﹞寧﹝上﹞三婆﹝二﹞嚩日囉﹝二合三﹞﹝合﹡牛﹞﹝四﹞

此名降三世尊言及手印。名成辦諸事者。其印相智定各爲拳。豎其風幢。屈二大空輪入掌內。以地水火三輪押之卽成。其印以定手印置在心上。以智印用觸諸物。及結地界四方乃至上下等界。右轉三徧上下卽成結界。

尊勝佛頂眞言召請本尊等品第三

復次應警覺諸佛及八大佛頂輪王或本部尊等。從三昧耶起觀瞻。湣念眞言者故。降赴道場。所謂發生眞言曰。

唵嚩日囉﹝二合二﹞底瑟吒﹝二合三﹞

其手印相。智定二手。地輪鉤鎖相連。其大空令入掌中。以水輪及以火輪雙押空輪。風幢向前相著。以掌向上便誦眞言。以印從下發起諸尊。是名發生之印。

次請本尊等。眞言手印發請眞言曰。

其手印相以智定相叉作金剛拳。不解此拳。以智風輪撥智大空。定手亦然。如是三彈卽成發請諸尊之法。心想本尊所在之處建豎樓閣。想其樓閣內有寶蓮華。上觀大圓明。內有九輪。金剛界道每輪中本尊令坐。圖如左。

其大圓明內分爲九圓。八寶瓶。十二金剛杵。四寶輪。從八寶瓶口豎八金剛杵。承四金剛輪。從輪四面橫拄四金剛。每瓶及金剛皆繼彩帶。靉叇垂布大圓明內。各坐九聖者。中心大毗盧遮那如來。頭戴五智寶冠。坐七師子座上。結跏趺坐結法界印。自余諸尊。下曼荼羅品具明。

迎請眞言曰。

唵﹝一﹞嚩日讕﹝二合引﹞俱捨﹝二﹞惹﹝急重呼三﹞

其手印相。用降三世印。以二風輪舉作鉤形。而動其鉤便成奉請。

旣蒙來赴。次應請入念誦道場請入眞言曰。

唵﹝一﹞嚩日囉﹝二合﹞跛捨﹝二﹞吽﹝三﹞

其手印相。以金剛拳豎二地輪。二空輪交結入掌。右押左。旣奉請入三昧耶。依請而住。請住眞言曰。

唵﹝一﹞嚩日囉﹝二合﹞建吒﹝二﹞阿﹝短急呼三﹞

其手印相。作金剛拳豎二地輪。二空輪交結入掌右押左。請召乃至歡喜。令其堅固故。而誦眞言。堅固眞言曰。

唵﹝一﹞薩囉嚩﹝二合﹞怛他檗多﹝二引﹞毗三菩地﹝三﹞捺﹝口﹡栗﹞﹝二合﹞荼﹝四﹞嚩日囉﹝二合﹞底瑟奼﹝二合五﹞

其手印相。智定相拍便成堅固。

次應灌沐本尊及己身。灌頂眞言曰。

唵﹝一﹞嚩日囉﹝二合二﹞諾迦吒

其手印相。以其智手水輪空輪相撚。余輪並豎按誦水器。想沐浴本尊。灑印己身頂上。奉獻閼伽。想灌尊頂。亦用此印拜誦眞言七徧。

尊勝佛頂眞言修瑜伽奉獻香華品第四

次獻香華飲食燈火等。以本眞言誦持而用奉獻。

先奉燒香眞言曰。

唵﹝一﹞嚩日羅﹝二合二﹞度獘﹝三﹞

其手印相。作金剛拳按其香上。持誦眞言經一七徧。卽成眞實寶香徧滿十方虛空法界。

次奉獻華眞言曰。

唵﹝一﹞嚩日囉﹝二合二﹞扶瑟﹝二合﹞獘﹝三﹞

其手印相。合金剛掌用印加持。誦眞言經一七徧。卽成眞實寶華等。

次奉獻寶燈眞言印。眞言曰。

唵﹝一﹞嚩日囉﹝二合二﹞地幣﹝三﹞

其手印相。作金剛拳。豎二大空置於心上。持誦眞言經七徧。便成寶燈徧虛空界。

次奉塗香眞言曰。

唵﹝一﹞嚩日囉﹝二合二﹞誐度﹝三﹞

其手印相。智定覆掌散舒其輪。以智大空押定空輪。持誦眞言經一七徧。

次當歸依三寶出罪懺悔隨喜功徳勸請功徳。常住發菩提心贊嘆佛徳發勝上願。其歸命三寶者。願從今身乃至當坐菩提道場。歸依如來無上三身。歸依方廣大乘法藏。歸依一切不退轉菩薩摩訶薩僧。應當如是歸命三寶。次應出罪懺悔者。自從無始乃至今時。煩惱覆源久流生死。三種業障造罪無邊。今日誠心發露懺悔。惟當廣懺悔令使罪除。次應發菩提心者。始從今日乃至當坐菩提道場。誓發無上大菩提道心。誓度無量諸有情類願皆令離生死大苦。今所發心復當遠離我法二相。我法平等無自性故。應當如是發菩提心。以眞言加持。令菩提心堅固不退。眞言曰。

唵﹝一﹞菩提質多﹝二﹞牟怛跛﹝二合﹞陀夜弭﹝三﹞

其手印相。合金剛掌發菩提心。持誦眞言經一七徧。隨喜功徳者。三世如來及諸菩薩。爲眾生故備無量功徳。所有功徳我當隨喜。勸請常住者。惟願諸佛久住於世。依瑜伽理趣無住涅槃。復請轉大法輪徧十方界。發勝上願者。願諸眾生多饒財寶。常當勇施具足智慧。常懷大忍樂作善緣。得宿命智悲念有情。願諸眾生所生之處。常獲如是種種勝事。

次運心供養。以心運想。水陸諸華無主所攝。徧滿虛空盡十方界。及以人天上妙塗香雲海燒香燈明幢幡種種鼓樂歌舞妓唱眞珠羅网懸諸寶鈴。華鬘白拂微妙。磬鐸寶繩羅网如意寶樹衣服之雲天。諸廚膳上妙香羹宮殿樓閣寶柱莊嚴天。諸嚴身頭冠瓔珞如是等。瑜只運心徧滿虛空。以至誠心如是供養最爲勝上。是故行者以決定心。而行此法運心供養。誦持眞言及作手印。如上所想悉皆成就。運心眞言曰。

唵﹝一﹞薩婆他﹝二﹞欠﹝三﹞嗢怛檗帝﹝四﹞薩叵﹝二合﹞囉醯麼暗﹝二合五﹞誐誐娜﹝六﹞劍﹝七﹞婆嚩﹝二合引﹞賀﹝引八﹞

誦眞言七徧。卽成普通供養。

其手印相。作合金剛掌置於頂上。誦此眞言經七徧。卽成就諸供養具。次以眞言及印護身五處。眞言曰。

唵﹝一﹞質多﹝二﹞缽囉﹝二合﹞底﹝三﹞吠能﹝四﹞迦路弭﹝五﹞

誦此眞言令住一切如來具足三昧耶。能辦一切諸佛事業。速得成就。

尊勝眞言修瑜伽五智品第五

復次修瑜伽瑜只者。自住妙菩提心故。速入觀菩提心智。觀菩提心眞言曰。

唵﹝一﹞菩地質多﹝二﹞牟怛簸﹝二合﹞那夜弭﹝三﹞

此名發菩提心眞言。亦名大圓鏡智。速令發菩提心。初發心時便成正覺。卽是法身之義。

次說平等性智眞言曰。

唵﹝一﹞底瑟奼﹝二合二﹞縛折囉﹝二合三﹞

誦此眞言。速令心住不令散亂。卽是應身之義。

次說成所作智眞言曰。

唵﹝一﹞拽他﹝二﹞薩囉嚩﹝二合﹞怛他檗多﹝三﹞娑多﹝二合﹞他痕﹝四﹞

次說妙觀察智眞言曰。

唵﹝一﹞娑嚩﹝二合﹞婆嚩﹝二﹞戍﹝入﹞度痕﹝三﹞

此名妙觀察智。是應身之義。亦是後得智法身之義。

次說方便究竟智眞言曰。

唵﹝一﹞薩囉嚩﹝二合二﹞三謨痕﹝三﹞

此名方便究竟智。化身之義。或進修門中以方便爲究竟。卽是後得智法身之義。此明中胎五方安之。其五智眞言。印相以智定二羽外叉。合掌爲拳。直豎二火輪。以二地輪亦合。二風輪屈各在二火輪背上節。去二三分許。二大空並豎。形如五股金剛。以此一印通用五智。後乃用大日法界印加持五處。卽成具足五分法身萬徳之身。其法界印相。以權智各作金剛拳。智手執權風幢加持五處。便住當心上。己身爲毗盧遮那如來之身。頭上五智佛寶冠。卽是五頂輪王。具五智義。便以一切佛頂輪王心印眞言加持五處。

其一切佛頂輪王心眞言曰。

唵﹝一﹞度嚕﹝合﹡牛﹞﹝二合二﹞﹝合﹡牛﹞﹝三﹞泮吒﹝四﹞

其手印相。兩手內相叉爲拳。豎直二中輪卽是。此印眞言通一切用辧事。召請發遣結界護身一切處通用。復次說本尊眞言曰其印相者兩手外叉。合掌爲拳曲鉤右風幢。卽加持五處。增益時用。或一手作攝召時用又經中所說以兩手合掌。以右手大指押左大指上。除災時用。若降伏念誦時。以左押右卽是。便執數珠合掌頂戴。當心上執數珠念誦。當一一與本法相應念誦。速得成就所求之願。除不至心及以惡事。卻被自損。

尊勝佛頂修瑜伽本尊眞言品第六

復次我今略說修本尊眞言法。每月十五日自誦。或遣人誦滿一千八徧。能除一切災殃長壽增福。或每日三時。觀本尊心上圓明中。或觀己身爲本尊。於心上圓明中。旋轉安布尊勝眞言。如字輪形。一一字隨本法。臨時本色相應放光。皆變成爲曼荼羅聖眾。卽是己身爲尊勝佛頂法界曼荼羅體。其本尊尊勝佛頂眞言曰。

﹝此陀羅尼本。中天竺國三藏善無畏。將傳此土。凡漢地佛陀波利已來流傳諸本並闕少。是故具本譯出流行如上﹞。

念誦疲乏隨意住。或觀己身心圓明中安本尊。己身坐於圓明中。徧法界爲一身心。以眞言輪至於乏極。卽廣作發弘願。回向施諸眾生。向所修善業回施眾生。令免離種種地獄等苦。如是隨喜等。一如前方便次誦眞言所列勝願回向皆得成就。列願回向眞言曰。

唵﹝一﹞薩囉嚩﹝二合﹞俱捨邏慕攞寧﹝二﹞缽囉寧度夜弭﹝三﹞薩囉嚩﹝二合﹞俱捨邏慕攞﹝四﹞三摩多﹝引﹞缽囉﹝二合﹞半遮達囉莽﹝二合﹞多﹝去五﹞娑嚩﹝二合﹞婆﹝去﹞嚩悉地夜﹝六﹞囉誐曩﹝去﹞多曳﹝七﹞

持誦旣畢。次應發遣本尊解金剛界次以眞言解所結界。解界眞言曰。

唵﹝一﹞嚩折囉﹝二合﹞謨乞灑﹝二合﹞謀

其手印相。智定相叉。作金剛拳向頂上解。是名能解所結之界。亦能成發遣本尊等事。從已後具明曼荼羅畫像護摩等事。

第一法者。若人欲得壽命長遠不墮地獄餓鬼畜生阿修羅道及滅諸罪者。每時至心誦此陀羅尼二十一徧。起大慈悲憐湣一切眾生。卽得四惡趣罪業消滅。卽此第一法耳。

第二法者。若有飛騰羅剎鬼神入國。恐怖惱亂一切眾生者。稱南無佛心憶念。誦此陀羅尼一百八徧。卽得如上諸難皆悉消滅。

第三法者。若有人不信者。但制心一處專作此法。卽得大驗。卽令不信者能起大信心。若作法得驗。時當有白風旋來入身。身上所有粗惡黑皮及諸厄難。皆風吹惡皮變退厄難消滅。

第四法者。若人欲得爲大自在者。於七日中對四方誦咒一百八徧。以七種谷捏作人形安置四方。必得所願稱意。

第五法者。若人欲得滅自身重罪者。卽於城門底作前法。

第六法者。若人欲得滅先世罪者。卽於十字街頭﹝柯崖反四通道也﹞。

第七法者。若人欲得滅一切眾生罪者。卽於佛塔前作前法。

第八法者。若欲得救地獄中一切眾生罪苦者。每時結佛頂印誦眞言二十一徧。卽向四方散印得罪苦滅。

第九法者。若人能欲得施餓鬼漿水者。取淨水以眞言加持二十一徧。以水散灑四方。作施彼之心。鬼等卽得水喫。

第十法者。若有人欲得救一切畜生罪苦者。取黃淨土以眞言加持二十一徧。散於畜生身上。及散四方。卽得罪苦消滅。

第十一法者。若欲得救人天罪苦及墮落諸恐怖者。剪五色雜彩華。以眞言加持二十一徧。將散三寶及佛頂上。卽得一切罪苦自然消滅。

第十二法者。若有王難百官難軍兵並口舌等難者。以眞言加持五味香湯二十一徧。將洗佛及灌佛。卽得諸難消滅。

第十三法者。若有沙門婆羅門毗捨首陀四眾等。欲得福報具足者。每日發願懺悔誦此眞言七徧。以此功徳回施一切眾生。但作此心卽得如願。

第十四法者。若有人欲得滅除一切眾生業障者。當以五色彩帛作拂。當用誦眞言加持拂。掃故像及故經。常作此法。卽得一切眾生罪障消滅。

第十五法者。若有人口舌起者。取好蜜以淨器盛之。以朱砂和蜜。以眞言加持二十一徧。將用塗一百八軀佛像唇口。卽得口舌卽消滅。

第十六法者。若人長病在牀。若復有人欲得一切愛念敬重。復有人欲救一切世間出世間事。心未得定。被鬼神惱亂夢想顚倒。當取金薄一百八番。以眞言加持二十一徧。將用貼一百八軀佛像形頂前。作摩尼寶珠形。卽得一切諸事消除所求如意。

第十七法者。若有國內被鬼病所著。及時气疫病流行。當於四城門上以靑紙寫眞言。用白檀香木作函盛之。鎖函門別以蠟印函。當於四城門上之。以五色傘蓋函門別安一本。卽得諸鬼病等卽皆消滅。

第十八法者。若有國內五穀不熟風雨不時。當以白絹作幡書眞言於上。並畫作佛頂印。懸一百八十尺剎上。向正南著之。卽得風雨調適五穀成熟人民安樂。卽得惡龍回心作善。阿修羅王不能障礙。

第十九法者。若多雨不止。卽以緋絹書眞言二十一道。懸著正南剎上。卽得雨止天晴。

第二十法者。若有惡賊起於國內。當以靑絹書眞言二十一道。中心畫乾闥婆兒善住兩手調箭。懸於正東剎上卽得惡賊自然退散。

第二十一法者。若有國王衰禍欲至。當以雜物作一百八个浮圖相輪。又打金薄葉各書眞言一本。於一相輪最上頭函內盛之安置。卽得衰禍消滅福祚延長。

第二十二法者。若有貴人賤人。欲得常擁護他人。及自護身所求財寶稱意者。常起善心心不散亂。每日每時於佛像前。結印誦眞言七徧。瞻仰觀佛面目。不動如此作法。卽得種種福祿充足命終之後必有福報不墮惡趣。

第二十三法者。若有女人欲求男女子者。於一百日辦香美飲食。乞與貧病人喫。施食之時。口常誦眞言。念念不絕如此作法。必獲福徳男女兒子。

第二十四法者。若有夫婦相憎者。將絹帛誦眞言加持二十一徧。卽將作衣與夫婿者。卽便得和順。

第二十五法者。若有女人嫁娶不結者。取好淨鹽不限多少。誦眞言加持二十一徧。施與現前僧喫卽便女得嫁處。

第二十六者。若有外道及國王王子大臣百官等。不信佛法者。取無瘡瘢黃乳牛三頭。誦眞言加持水艸二十一徧。與牛食之。日欲出時。卽將取乳以銀器盛之。又誦眞言加持乳二十一徧。卽於四方淨地寫之。其將乳人須著白衣。口云乾闥婆兒善住。及天王帝釋。今有此事當自處分。行者當卽入城見國王王子大臣百官。及諸外道不信佛法人等。見此行者深生歡喜。行者所說悉皆信受。得信之心無有攺動。

第二十七法者。若有人所在處界內。所有惡鬼神惡鬼毒龍等。行者欲得降伏者。取牛乳加持二十一徧。卽寫著有龍水中。若有龍出來。行者語言。汝莫損此界內眾生。卽令依舊安置龍。若薄媚不出來惡業不息者。卽誦眞言加持沙二十一徧。散於池中卽得池平如地。行者別將龍向余處。安置遣令得所。行者卽更加持二十一徧。莫遣東西。其惡鬼神。加持飲食二十一徧。以施之。行者告言我今語汝。若不損害眾生任汝住此。若擬損害眾生卽須出去。其鬼神薄媚不受處分者。卽此作鐵橛長十二指。以眞言加持二十一徧。卽釘入地。惡鬼神卽散出走去。行者仍安置鬼神。遣令得所。又告言。一如處分不得東西。

第二十八法者。行者每欲出行之時。常作一白拂誦眞言加持一百八徧。手常持行。若逢諸類一切畜生等。皆拂之一徧。卽得畜生惡業離苦解脫。

第二十九法者。若欲令先亡離苦解脫者行者當於屍陀林中安坐七日。日別三時誦眞言。任意多少滿七日已。卽取行者坐處土散之時。亡者卽得離苦解脫。悉得生天永離惡道。

第三十法者。若有人顧賣不售。所求不稱意者。行者爲結印誦眞言二十一徧。安置善住形像於密處供養。卽得所求顧賣稱意。

第三十一法者。若有人欲入山林。逢師子虎狼毒蛇惡獸等者。欲入之時。預於山前誦眞言二十一徧。加持黃土七徧卽取上土口含之。數數訶气入於山中口云。於此山中惡毒禽狩等所有惡毒气悉皆消滅。此地屬我。若能依我法行者任聽汝住。若不能依我法行者。卽須急出。若不出者。口卽閉塞開口不得。行者見虎狼禽狩等開口不得。卽須急出。若不出者。行者見虎狼禽狩口開。卽須集之一處。以右手摩挲其頭上。加持二十一徧。行者口云。我和上令開汝口。卽放出界外守護地。勿令傷損此界內一切眾生。行者發遣乃已。仍須安置令遣得所。行者常坐山中二月餘日。更不得住。卽須且東西去已後更來坐。若其久住。諸禽狩等卽不得安隱。

第三十二法者。若山中有慳鬼神慳龍等。不許行者於山中隱逸者。行者知見此事。卽依法處分者。行者口云我樂此地乞汝與我。若不與我當共汝住。若不許者。你卽須出去於三百由旬外安置。若其薄媚不受諫勸者。我卽禁系汝不令東西。行者卽以鐵杵長十二指加持一百八徧。用釘住處門首。卽令諸惡禽狩等。於一百由旬內住止安穩。

第三十三法者。若有諸龍。被外道等禁系致令國中無雨。行者當於有龍水泉邊作一小壇。以桑木作橛八个安於壇中。又以乳酪三碗亦安壇上。總加持乳橛等一百八徧。卽以木橛釘泉水四邊八處。又以乳酪寫於池中。又以金薄葉加持。著荷葉上著泉中。行者口云。善知識今有厄難。被諸外道禁系。今此作法已訖。以陀羅尼護汝發遣。收領其荷葉與眞言沒水去。行者訶气三徧。外道禁法卽便破壞。其龍卽得解脫無難。其龍當卽出來供養行者。龍口云。曹主有何處分。行者口云。汝可每依時興雲致雨。將此陀羅尼頂上安置。令汝等永得無難。

第三十四法者。若有大水泛漲損傷人者。卽誦眞言加持水二十一徧。將投大水中更不泛溢。

尊勝佛頂眞言修瑜伽畫像品第七

復次我今更說修瑜伽速證有相無相悉地。準例內外有異。外相法者。先須畫像。擇取吉善好月時日。晨朝起畫。好月者。正二三四五六七十二月等。此爲最上好月。好日者。日月蝕時及地動時鬼宿日。此爲上好勝日。或取白月十五日。或取二十三日等。已擇取日月時節。喚畫師沐浴。與三昧耶戒。或與三昧耶灌頂。每出入洗浴換衣。食三白食不雜穢食等。亦不還價。其畫物白氈。或好細布絹等物中。如法畫之。一依圖上如左。其所畫布絹﹝疊﹡毛﹞等。大小隨意。中心。畫大圓明白色。又大圓明分爲九圓。八方置寶瓶。於瓶口中插以名華。上置三股嚩折羅。中心圓外四隅安四寶輪。皆以嚩折囉相拄。寶瓶及嚩折囉腰。纏彩帶垂之。中圓畫毗蘆遮那如來。頭戴五佛冠。種種寶華光。於七師子座上結跏趺坐。手結法界印。左圓明中畫白傘蓋佛頂輪王。頭戴五智冠。左手執蓮華。於蓮華上安置白傘蓋。右手揚掌半跏趺坐。其身光及頭光。如五色車輪形。右圓明中畫最勝佛頂輪王。頭戴五智冠種種莊嚴。背圓光及以通身光。狀如車輪具種種色。右手持蓮華於蓮華上安八輻寶輪。具種種色光焰圓繞。於蓮華上結跏趺坐。左手揚掌。中圓明前畫尊勝佛頂。亦名除障佛頂輪王。於蓮華臺上結跏趺坐白肉色。兩手臍下如入禪定。掌中承蓮華。於蓮華上金剛鉤。如上頂輪王等。種種光明五智冠等。一依瑜伽圖。皆於白蓮華座結跏趺坐。大日如來後圓中畫放光佛頂。或名光聚佛頂輪王。左執蓮華。於華臺上畫佛頂印。於佛頂上放光。五智寶冠光明等。一如上說。右手揚掌。其尊勝佛頂左邊。圓明中畫勝佛頂。左手執劍。右手揚掌。五佛冠種種莊嚴。輪光明中亦如上說。其尊勝佛頂右。畫廣生佛頂王。右手持嚩折囉。左手揚掌。五智冠。輪光焰瓔珞等。一依上諸尊等例。光聚佛頂右圓明中畫無邊聲佛頂王。右手持蓮華。於蓮華臺上畫商法。左手當奶房上揚掌。五佛冠。輪光莊嚴等。隨意種種莊嚴。光聚左圓明中畫發生佛頂王。左手執開蓮華。右手右膝上半跏趺坐。輪光瓔珞同如上說。皆大仁慈悲相。下左邊畫降三世尊。於半月輪邪立走勢。靑色拘牙上出。四手。兩手結三昧耶印。一手結心印。一手執縛折囉。右邊三角赤光中畫無動尊。於盤石上半跏趺坐。一目怒出一目合咬下唇。一邊反出。赤髮交鎖垂下左邊。身復肥滿如童子形。右手把劍左手執索。兩明王中間修瑜伽者坐。前香鑪。其像上畫寶蓋。兩邊畫六个乘雲首陀會天童子形。半身湧出各執香華寶鬘等。一依如上圖。或如外觀像法。修瑜只者。觀己身爲毗盧遮那法身。周徧法界同一體相。更無異相。我今略說觀像及畫法則已竟。凡欲作法受持佛頂尊勝陀羅尼神咒者。先須畫像。畫像法者。取好絹。或用白﹝疊﹡毛﹞。絹用三幅髙一丈。彩色中勿用皮膠。須用香膠。畫師須淸淨。不喫燻辛。從黑月一日起首。畫像滿七日卽須造了。當畫作甘露山。山中作種種樹林華果流泉鳥獸。山中作禪窟。窟內作釋迦牟尼佛結跏趺坐。佛右邊作天主帝釋。一切眷屬圍繞。左作乾闥婆兒。名曰善住。容貌端嚴如似菩薩。頭髮衣冠亦復如是。以種種瓔珞華冠莊嚴。又以白﹝疊﹡毛﹞巾斜勒左肩上。右手把毬杖又作乾闥婆眷屬。圍繞善住歌舞作樂。佛左右各作兩个四天王及其眷屬。又於佛左邊作大梵天王並魔王。畫像了已。卽須作壇受法。作壇法者。先覓淨地勿令有瓦石。以五種香湯和淨土作泥。泥地方一丈。又作壇中心方圓。一肘內作一佛頂。靑色於壇四面外各安飲食。面別七盆。四方各置一具香鑪。燒眾名香。南門安一銅瓶。瓶中盛香水。安帝釋坐處。東門安乾闥婆兒善住坐處。於西門咒師自坐。面向東方。佛像面向西方。又以五色彩帛作幡。懸壇場外四邊。又安五盞燈。一盞處中髙著。四盞四角下著。如似塔形。壇場內散諸雜華。供養物等。並於壇外四面安置。勿於壇內。七日之中於道場內誦咒。數須滿一萬徧訖。佛頂放大光明。咒師七日之內。須數數發露懺悔起大慈悲發弘誓願永不退轉。當爾之時卽知法成。更莫疑慮。

尊勝佛頂眞言修瑜伽法卷上

曩謨婆﹝去引﹞誐縛帝﹝引﹞怛賴﹝二合﹞路﹝引﹞枳也﹝二合﹞缽羅﹝二合﹞底尾始瑟吒野沒馱﹝引﹞野婆﹝去﹞誐嚩帝﹝引﹞怛你也﹝二合﹞佗﹝引﹞唵﹝引﹞尾戍馱野尾戍馱野娑麼娑麼三﹝去﹞滿跢﹝去引﹞縛婆﹝去引﹞娑娑頗﹝二合﹞羅拏誐底誐賀曩娑嚩﹝二合﹞婆﹝去引﹞嚩尾秫第阿﹝上﹞詵鼻左睹﹝牟﹡含﹞素誐哆嚩羅嚩左曩﹝引﹞阿密嘌﹝二合﹞哆鼻矖罽﹝平﹞摩賀﹝引﹞曼怛囉﹝二合﹞跋乃﹝引﹞阿﹝去引﹞賀羅阿賀羅阿﹝去引﹞臾散馱﹝引﹞囉抳戍﹝引﹞馱耶戍馱耶誐誐曩尾秫第鄔瑟抳﹝二合﹞灑野﹝上﹞尾惹野尾秫第娑賀娑囉囉濕茗﹝二合﹞散祖你帝薩囉嚩﹝二合﹞怛他﹝去引﹞誐多嚩路﹝引﹞迦﹝寧﹡頁﹞娑﹝上﹞吒幡﹝二合﹞囉弭哆﹝去引﹞跛裏布﹝引﹞羅抳薩嚩﹝二合﹞怛他﹝去引﹞誐哆紇哩﹝二合﹞娜野地瑟奼﹝二合﹞曩地瑟恥﹝二合﹞多摩賀﹝引﹞母捺哩嚩日囉﹝二合﹞迦野僧賀多﹝上﹞曩尾秫第薩羅嚩﹝二合引﹞嚩囉拏﹝鼻引﹞播野訥蘗底跛哩尾秫弟缽羅﹝二合﹞底﹝寧﹡頁﹞襪囉哆﹝二合﹞野阿﹝去引﹞欲秫第三麼野﹝引﹞地瑟恥﹝二合﹞帝麼抳摩抳摩賀摩抳怛闥﹝去引﹞哆部多句﹝引﹞致跛哩秫第尾娑普﹝二合﹞吒沒地秫第惹野惹野尾惹野尾惹野娑麼羅娑麼羅薩嚩沒﹝引﹞馱地瑟恥﹝二合﹞多秫第嚩日哩嚩日囉﹝二合引﹞蘗陛嚩日覽﹝二合﹞婆嚩都麼麼﹝某甲﹞設哩覽薩羅嚩﹝二合﹞薩怛縛﹝二合﹞難左迦野跛哩尾秫第薩嚩﹝二合﹞誐底跛哩秫第薩羅嚩﹝二合﹞怛他蘗哆﹝去引﹞室者﹝二合﹞銘三﹝去﹞麼﹝引﹞濕﹝二合引﹞嚩﹝平﹞沙琰睹薩囉嚩﹝二合﹞怛他蘗多三麼﹝鼻﹞濕嚩沙﹝去引﹞地瑟恥﹝二合﹞帝沒地野﹝二合﹞沒地野﹝二合﹞尾沒地野尾沒地野冒馱野冒馱野尾沒馱尾沒馱野三滿跢跛裏秫第薩羅嚩﹝二合﹞怛他蘗多紇哩﹝二合﹞娜野地瑟奼曩地瑟恥﹝二合﹞多摩賀母捺哩﹝二合﹞娑嚩﹝二合﹞賀﹤﹦﹥

尊勝佛頂眞言修瑜伽軌儀卷下

善無畏三藏

大灌頂曼荼羅品第八

我今復說修瑜只者觀曼荼羅並畫諸聖眾樣者。淨與不淨。但發菩提心爲淨。內外緣合不擇時日。若擇淸淨者。內外淨。一一依如上說。日月時節及淸淨勝地佛堂殿宇蘭若伽藍山林樹下。一依四種曼荼羅法。方圓三角半月等形。及以靑黃赤白。各依本方而作曼荼羅。今略金剛頂大毗盧遮那經。並釋義十卷。蘇悉地。蘇摩呼。如意輪。七俱胝。瞿醯且怛羅。不空罥索等經。撰集壇儀舉一法現其三種。惟形色等異。圖如左。

如上所說。圖曼荼羅時。先觀如前所說五輪及淨界訖。然後作之。若畫曼荼羅。及畫尊像等。結界召請供養時。要須先用一切佛頂輪王心眞言及手印。難勝忿怒王眞言手印。辟除護身。然後起首作諸事業。和彩色。但所用物。皆須此二明王眞言印等。其一切佛頂輪王眞言曰。

其手印相者。以兩手勾內叉十指合掌。直豎二中指合頭。加持五處爲護身。加持所用器物彩色。及指地爲淸淨光顯護淨等事。若召請時。二中指合屈來去三召。若奉送本尊等時。向外撥之三徧。結界護身辟除等。以難勝忿怒王眞言及手印。便成辦事。一切處用。難勝忿怒王。眞言曰。

若不得此二明王及印。作一切佛頂法。法則不成。要須作前件一切法等眞言印契了。仍須加此二法。寧不得上件所說諸契眞言等。但用此一切佛頂印眞言難勝忿怒王眞言印。卽得辦諸事業無不成就者。一切召請結界光顯。辟除護淨自護護他。護道場界。奉送諸尊等。皆同用此二明王眞言印契無不成辦。其持誦結印功徳。惟佛乃能說之。餘一切菩薩聲聞所不能知。何以故。一切佛頂心最爲勝故。一切佛頂中尊勝佛頂能除一切煩惱業障故。號爲尊勝佛頂心。亦名除障佛頂。難勝忿怒王眞言印者。準一切佛頂心印。惟攺右中指上節屈。拄左中指上節卽是。其所畫方曼荼羅法則者。方八肘或十二肘或三十八肘。若自爲眾生造。四肘或七八肘等亦得。若大作者。或官府上下爲國者。上至一百八肘。下至三者任意大造。其八肘者四肘者爲中心。大圓更分爲五圓。四隅半月輪。每圓畫九尊。其半月輪畫六足尊。大圓四面畫八瓶四輪。十六嚩日囉﹝二合﹞爲柱。等皆絓彩帛。四肘分兩院各二肘。其二肘分別爲兩院。又兩院各分三道。第二院外緣畫三道。白黃赤表三佛頂之義。亦是戒定慧三學義也。第三院外緣畫五道。白黃赤靑黑。此表五佛頂五智之義。其兩院中各分三道。從外第一院諸聖眾座位向內。第二道布列諸寶瓶香鑪燈明閼伽飲食果盤諸漿等處內。第三道是辦事侍者。行食來往之道。第二院亦準此。其中臺畫大圓明。中又分爲九圓。每輪中更分爲九圓。其圓畫九聖者等。中心圓中畫毗盧遮那如來。四面尊勝等四頂輪王。四隅四波羅蜜菩薩。四隅半月中心各畫四大頂輪王。各畫四供養波羅蜜等。一依瑜伽具有法則。不能一一載名字。其第二院直東。釋迦牟尼如來結跏趺坐作說法相。座下左右天帝釋。並善住天子。合掌恭敬兩膝著地。瞻仰如來請問。世尊云何除災。云何延壽。云何去七返畜生之身。如是請已。爾時世尊慈悲湣念。便入除障三摩地。從如來頂上發生惹耶三摩地。狀若輪王之像。白色首戴五佛寶冠。手執金剛鉤。項背圓光。通身如車輪狀。暉曜赫奕。現此三摩地時。十方世界六種震動。十方世界一切地獄六趣眾生應墮惡道者。皆悉滅除一切惡業不復受。若便得生天及十方淸淨國土。爲此善住天子七返惡道之身一時消滅。是故號爲除障佛頂輪王。卽是五佛頂輪王之一數。並通三佛頂八大頂輪王也。如來左右彌勒菩薩。手執法界印。曼殊室利菩薩。手持靑蓮華。各執本契。一手把拂。皆側向如來立。其如來左右。如來毫相。如來心。如來舌相。如來眼。如來鼻。如來牙。如來耳。如來臍。如來腰。如來槊。如來無畏。如來力。如來馬陰藏。如來眉。如來口。如來無能勝明王。如來無能勝明妃。院四角。香波羅蜜三昧耶。寶波羅蜜三昧耶。華波羅蜜三昧耶。塗香波羅蜜三昧耶。相對各在圓明中。其餘如來毫相等。各執本契。種種莊嚴。結跏趺坐。四面各畫十方佛並二仕菩薩等。又四大阿羅漢四辟支佛等分布四面。其北面中心畫觀自在王菩薩。左右畫蓮華部內眷屬得大勢至觀自在菩薩。二白處尊觀自在菩薩。苾俱胝觀自在菩薩。不空罥索觀自在菩薩。多羅觀自在菩薩。如意輪觀自在菩薩。喬哩觀自在菩薩。吉祥觀自在菩薩。大吉祥觀自在菩薩。佛吉祥觀自在菩薩。水吉祥觀自在菩薩。馬頭明王觀自在菩薩。蓮華軍荼利明王觀自在菩薩。一髻明王觀自在菩薩。如上諸聖者等。皆執本契種種莊嚴。於蓮華座上半跏趺坐。次南面中心畫執金剛王祕密主菩薩。手持嚩日囉﹝二合﹞結跏趺坐。於菩薩左右金剛部內諸聖眾次第安置。金剛母菩薩。金剛拳菩薩。金剛鎖菩薩。金剛眼菩薩。金剛忿怒菩薩。金剛索菩薩。金剛軍荼利菩薩。金剛槊菩薩。金剛火菩薩。金剛鐸菩薩。金剛喜菩薩。金剛棒菩薩。金剛心菩薩。金剛蘇波呼菩薩。金剛童子菩薩。金剛赤身菩薩。金剛靑面菩薩等。如上諸金剛菩薩等。各執嚩日囉﹝二合﹞輪索棒槊等本印契次第而坐。光焰瓔珞等莊嚴之具。皆如法狀之。其西門左右安置八大菩薩等。虛空藏菩薩。地藏菩薩。除蓋障菩薩。慈氏菩薩。曼殊室利童子菩薩。持地菩薩。蓮華手菩薩。祕密主等。次第門左右安置之。各執本契種種莊嚴。其外院各安十方護法神王等。各領眷屬。左右畫四个侍者。如東北角伊捨那。手執怛利首羅。左右各二侍者。隨執本方印契。東門北東方提頭賴吒天王。手執琵琶並四侍者。東門南上方護法天帝釋王。手持嚩日囉﹝二合﹞各領四侍者。外院四面各畫辟支佛四大聲聞眾東南角火天神在於火焰中坐。手持澡罐數珠。左右各二侍者。南面畫閻羅王。手執死王節印。閻羅後及判官鬼類等眷屬。左右畫之。西南角畫羅剎王。手把劍各有二侍者。手執刀而坐。西面門南西方水天神。被甲頭上蛇頭。手把龍索。四侍者左右兩膝跪坐。合掌而住。門北下方地神阿修羅王。手把寶瓶。四侍者亦如是。又南門西面日天子並後。乘五馬車。兩手把開蓮華坐圓輪。七曜各其本色。手執本印。在日左右圍繞。門東面月天子並後。乘五鵝車。手執風幢上伏兔。坐白月輪中。二十八宿各執本契。隨本方色狀若天形。繞月天而坐。其東面南北面閒處。各畫諸悉地仙天等。各有三四侍者。如上諸聖眾。如法一一具畫本形像。名爲上曼荼羅。若單畫印契。於蓮華臺上放光明焰。名曰中曼荼羅。若畫蓮華臺上書種子梵字。光焰圍繞。或但寫梵種子字者。號曰下曼荼羅。若國難除災者。第三院中畫五嶽四瀆君王軍兵眾地界國內神祇等。如法畫之。若起逆賊者。臨時攺變。第四院畫賊徒失度之狀。半入壇下鎭之。如是畫畢。結界辟除召請。便下寶瓶香鑪燃燈果盤塗香末香凡香等及諸妙漿閼伽。隨諸尊位下之。臨時看事相應任意大小。若大一百八肘。或三十五肘。或十五肘已來者。寶瓶二十五个。若八肘已來者十一个。下至六个。余供養者隨時而奉獻之。中心九圓中各各下之。外二院共十六。四角四門相對名增益曼荼羅。息炎曼荼羅者惟攺圓。若降伏三角。若攝召半月形。餘皆同。

尊勝眞言證瑜伽悉地品第九

復次如是畫上中下曼荼羅。如法供養作法念誦十萬徧。必得上悉地。若一百二百三百四百萬徧不作法亦得成就。一切世間所求勝事無不隨意。除遣五逆事背恩徳等餘皆成就。若千萬徧必獲無生悉地。卽同本尊之身。若初持誦十萬二十萬百萬數內。有種種相現必不得取捨。一心之外更無餘物。自心是佛。如實知自心卽是菩提。故但知求無上菩提。得成之日自知。某時有如是相現。爲如是事應了了自知。不假須妄生分別。必墮毗那夜迦境界。若燈焰自然髙。或一尺二尺已上。先不燒香香鑪忽有焰起。或幡無風自動。或微雨或天華等者。或齒落更生。或白髮須髭變黑更生牙齒。或先有病患自然除差。或先無福徳福徳增加。或先愚癡加以聰慧智慧日益。先是愚癡除癡慧生。或先所求解才筆文章日新悟解。世出世間勝事隨意卽成。或曾未解眞言印契祕密法等自然悟解。先不通大乘經典善知通塞。如是等事皆是滅罪除障之相。未是成就眞言之法。或見諸佛國土。或見自身爲諸佛國徧滿法界。如是等事不可具說。欲成就眞言近悉地之相。更勤功徳念誦必得成就。非但得長壽增福。如法持誦必獲無生悉地。悉地有三種。下悉地者長生不死。地仙中爲王。或世間一切勝事巧妙合練赤白。種種勝事多聞智慧福徳無不具足。住壽萬萬歲。中悉地者隱形。悉地中爲轉輪聖王。住壽一劫。上悉地者所加持藥物器杖等三相具現。得證五地已上八地已來菩薩之身。一念之間無量諸天大梵天王無量帝釋天眾毗沙門天王等。各領無量大威徳天眾迎來。一念之頃。過十佛剎微塵數佛世界。一一佛前承事供養。隨眾生趣化度眾生。如是說者名爲有相悉地之法。其念誦藥物器杖者。光明砂雄黃牛黃大小還丹龍腦香水精珠寶珠眞珠等。如是皆有分數。其器杖者。嚩日囉﹝二合﹞五股三股獨股輪鉤數珠及寶冠等物。一一皆依法作之。其無相悉地者。前三種悉地爲下悉地。若無相中悉地者。或得本尊身。若得應化身乃至十地位之菩薩之身。號曰中悉地。其上悉地者。三業卽是三密。三密卽是三身。三身卽是大毗盧遮那如來智。若得如是毗盧遮那之身。若證法界普現色身。同一法界同一體性。一心之外更無一物而可得立。諸佛虛空相。虛空亦無相心同虛空故。修瑜只者亦同一體。一念之頃越三妄執度三僧祇行。初發心時便成正覺。卽是悉地之身也。此是無相悉地中最上悉地之法也。

尊勝佛頂眞言修瑜伽護摩品第十

我今復說護摩之法。護摩𨿽有多種。今略說四種。盡攝一切護摩之法。所謂除災圓鑪。增益方鑪。攝召半月。降伏三角。如是四種護摩具有兩種。一者外護摩。二者內護摩。若外護摩者。一依常度依事法。對於曼荼羅外相望處。淨治地泥塗。量取四肘。中心掘深一肘。方圓等。唇髙八指。唇闊四指。外安重緣。亦闊四指二肘。各分兩邊。分四面安置諸聖眾。鑪四面布茅艸。以末押根順押之。淨泥捏作輪。闊一磔手髙一指。具八輻輞。而作安於鑪底。以楓木爲柴。長一肘以本押末而順押累之。著火之法。必不得口吹。要須取淨處火。隨法而用。或以扇扇之。火著已。卽灑淨香水。請火天令坐鑪中。卽捧華散其鑪中。以閼伽水獻之。取蘇三徧。以大杓一一眞言泮鑪中。次取油次乳次酪次蜜。各護摩三徧。次乳粥粳米飯。又取五穀粥皆護摩。次取長一寸黑沈香白檀木紫檀木。各取三枝搵酥中擲之鑪中。又取柏木長十二指一向本末束之。取三條還酥中搵上下擲之鑪中。又用楊枝亦準前法燒之。次取沈香木等各三徧。次取沈香末香白檀紫檀煎香末等。已上末以蜜和濕泮之。安悉末。丁香末。燻陸香末。健怛囉娑末。已上和蘇泮之。甘松末。藿零陵末。已上和蜜泮之。乳頭香。安悉香。健怛羅娑闍囉娑香。龍腦香。丁香顆用之。豆蔻白芥子和香。如是等。堅木香。堅木香末。脂香。脂香末。次第取各三徧護摩之。然後奉送火天還本座位。卽請本尊奉華閼伽等。奉坐鑪內令生歡喜。卽取酥等以大杓三徧。次小杓一百八徧。或千徧護摩。然後護摩蜜乳酪油諸香水末及五穀等。一依如上。卽奉閼伽還本位中。每所供養香及木等皆滿三把。畱五穀粥器中。次第大曼荼羅中諸佛頂輪王。及外院佛及菩薩。下至十方護世天神等。一一護摩之。或都諸色物等。各三徧護摩。一依如上。諸木蘇等盡護摩之。其所供養香物等。都和五穀粥中相和。先爲國主皇后及太子諸王公主宰相百寮法界眾生乃至自己身。各爲三徧護摩。最後取鑪四面供養飯果盤等。一一加持護摩之。其火壇四角。置五寶瓶香鑪果盤等。一依大壇法。方圓三角半月火鑪。一依如上大壇法用。若能如是作法無不成矣。

若其惡相。正護摩之時。忽然火死。或黑焰或驢騾等聲。皆是不成之相也。若火色與本法相應卽是成相。或聲音相貌。本法不相應不成之相也。若除災法火色白。若增益法火色黃。若降伏法火色赤。若攝召法火色靑。相貌者如傘蓋嚩日囉﹝二合﹞蓮華鐸。焰光善妙聲音。皆與本法相應皆是成就之相。凡念誦護摩作法之時。依本時而作。速得悉地。所謂從初夜二更三更爲除災時也。夜半攝召時。後夜至明增益時。日中降伏時。其四種護摩。各各木香藥鑪形等。各有殊異。準蘇悉地具明。臨時采作之。已說事法護摩之儀。

第二內護摩者。三處同一體。三處同一體者。大曼荼羅。卽是護摩曼荼羅。護摩曼荼羅。卽是己身。己身卽是火天。火天卽是毗盧遮那如來。毗盧遮那如來。火天。己身。三種無二等無差別。同一體故具足三身。大日徧照法界。無所不徧。不生不滅離言離想。生與無生無非大日。故號爲法身。護摩者。此方爲火天。火能燒艸木卉林無有餘。天者智也。智火能燒一切無明株杌無不盡燒。遮那大日卽是法身。火天智火卽是應身。己身能住方便卽是化身。故經云。方便爲究竟。能作一切佛事。是故自身爲化身。此三種同一體相入五智輪。頂上觀法界生智火燒除一切業障等。能滿一切眾生願。其四種護摩隨本法作。若除災等一依外護摩。能轉一切障。令生諸福徳。一依毗盧遮那經十二種火法次第而用之。

尊勝眞言修瑜伽祈雨法品第十一

我今次說祈雨之法。爲利羣品。略說祈雨之法。天气亢旱甘澤不調。赤旱千里苗稼不生。萬類惶惶國土不寧。火天災競起。水陸眾生命在朝夕。修瑜只者。見如是眾生受苦起大慈心。卽略作祈雨曼荼羅。其祈雨曼荼羅大小。準上臨時任意。壇基髙一尺。淨泥及和牛糞塗地。更加壇外。四五尺淨地泥飾。以種種雜香末和爲水。細細塗之。下及外三尺淨處。其曼荼羅髙一尺。四門安蹈道。更基一二肘。緣以爲畫諸八大龍王並妃眷屬。東方三首身長三肘。南方五首身長五肘。西方七首身長七肘。北方八首身長八肘。中央九首身長九肘。妃等亦準王。各領侍從。一首二首三四五六七八等。種種身形相類﹝此下有畫樣﹞。

上件祈雨曼荼羅大小有殊。若國作方三十八肘。若郡縣造方十五肘。若坊村邑作八肘。若無主請。自私請爲法界眾生作者。或在山林蘭若。或寺捨伽藍聚落村邑念誦者。闊四肘或二肘。隨時大小。其曼荼羅分爲三院。中心大圓又分五圓。又每圓中分爲五圓。中心畫尊勝佛頂輪王乘金翅鳥王爲座。張翼忿怒舉一足欲捉諸龍頭腦勢。其龍等皆合掌低頭。其本尊把金剛鉤。怒形向前搭勢。其四圓各畫白傘蓋佛頂等爲中心五圓。四面各畫四波羅蜜等。皆乘金翅鳥王爲座。狀如中院形勢。舉足蹈龍王等之狀。以四印押龍等尾上。外院四角四供養。東西面畫佛並二菩薩。左右畫無能勝王難勝忿怒王。北面中心畫觀自在王菩薩。左右部母尊部心尊明王孫婆何耶曷利﹝二合﹞婆持明王等。南面祕密主執金剛藏王菩薩。左右部母尊部心尊。軍荼利金剛菩薩忿怒大明王等。西面門南北。各畫降三世尊不動尊明王等。外院各畫本方十方結護神並眷屬四个侍者。南門東西。各畫日天子月天子並妃。四面空處。各畫七曜二十八宿等各執本印。四面閒處畫諸悉地仙。各有侍者。及大菩薩並侍者。一如圖樣安之。其三十八肘國力作。已下府縣造十五肘。八肘者一依上畫之。或就中國內。五嶽四瀆五方龍等。於曼荼羅最外更塗畫圍繞。圖畫訖。內外諸院著種種飯食。一如大壇供養食香華等同。其四肘二肘者。不假須如法畫形像。但畫印契或但書種子字或書名字。其曼荼羅外二尺平淨處。以苦棟葉搗取汁徧塗靑色。四面各畫大龍王並侍者等。又對畫妃並眷屬等。三首五頭七八九首等。各依本方畫之。其西門蹈道中湧出半身。中央龍王並妃眷屬。向諸尊等恭敬供養降伏請降甘。其三十八肘十五肘已上者。寶瓶二十五个。八肘已下者。五个瓶卽得。其瓶靑。瓷﹝工﹡幾﹞／瓦﹞或新瓦甕。每日新水和靑黛五寶五穀。口插竹枝柏葉等。靑彩長七八尺者系項。壇上張靑傘蓋。四面縣幡四七口等身靑幡。壇直東懸四十九尺靑幡。諸飲食香華等。一如大壇同。西面外去壇三五肘作護摩壇一鑪。具四種鑪形。及鑪內四方各書種子字。其種子字。阿字方形黃色東方。訶字靑色西方半月形。鑁字圓形北方白色。覽字赤色南方三角形。底各畫印契等。東方畫輪。北方蓮華。南方嚩日囉﹝二合﹞西方鉤。依本方畫之。或當方別造。召請火天本尊及諸明王等。一依如上護摩法則更無異惟初日除災。第二日增益。第三日攝召。第四五日降伏。第六七日極忿怒降伏等事。若所期日得甘雨卽止。便與除災增益等護摩。爲諸龍等事。其降伏時用橿子木。兩頭尖用觸火。將苦練木棘刺。以黑芥子油搵兩頭護摩。或將蠟和黑白芥子末毒藥等作龍形。寸寸假護摩。得雨便乞歡喜等事。

又法取帛圖寫梵字尊勝陀羅尼。四面畫諸印契。加持念誦送龍池中。卽得雨下。若有國土。旱澇不調。陰陽不順。赤旱千里。無有靑艸苗稼等者。或背恩徳起逆心。殺害無量眾生。見如是事。智者必獲發大慈大悲心作降伏法。以大悲願故。其人彼此生天。無有獲罪。先須爲國除障。誦佛頂尊勝眞言一千或萬徧。若爲臣佐。誦五百徧。若爲一切百姓。誦一萬徧。若爲法界眾生。誦一千徧。然後一一依前件降伏等護摩。便意遂意。

又法每日四時護摩念誦。加持白芥子。每日打龍王心上一千八徧。卽得遂意。

或想己身爲除障佛頂身。乘金翅鳥王。忿怒飛騰。欲蹈龍勢。以金剛鉤。擬鉤搭狀。便得甘澤。或每誦白芥子打諸龍等。或和白芥子安悉香赤芥子油。護摩一千徧或一百八徧。或但是壇內諸明王等次第護摩。皆加降伏句。如是作法。卽得降雨。便施除災增益等護摩。畢更與灌頂諸龍王等。廣設供養令生歡喜。更加食飲。。其食飲皆著荷葉裏。送河流水中。或龍池中。其五方彩帛便當前埋之。其佛菩薩等施物。依法處置。正作法時。著靑衣。或各隨方著衣等。其護摩壇安五瓶。諸飲食等一依大壇法不異。若不依如是者。法不成。後回難請。必須依法作之。速得成就。

尊勝佛頂陀羅尼入成就境界品第十二

我今復說修瑜伽者欲成就眞言之相。若具說者。窮劫不盡。惟佛乃能說之。若有瑜只者。百千萬徧必獲成就。若欲成就時。先應七種吉祥上妙境界。必知瑜只者速得悉地。

第一夢見入我十方一切剎土三世一切佛毗盧遮那如來大如意廣大尊勝佛頂大灌頂祕密曼荼羅印三昧耶會。我等一切如來爲授灌頂曼荼羅印三昧地品。我諸如來一時同聲贊言。善哉善哉善男子。汝得十方一切佛剎一時門開。任汝遊往彼諸佛剎土。各有九十九億殑伽沙俱胝那庾多一百千一切如來。憶念加被。得如是境界。勤加精進。不得取捨。

第二夢見入我十方一切剎土三世一切如來大蓮華種族尊勝佛頂大摩尼寶曼荼羅印三昧耶宮殿會中。我諸如來爲授大蓮華種族尊勝佛頂大摩尼寶灌頂曼荼羅印三昧耶品。及得一切如來尊勝佛頂大摩尼印灌頂曼荼羅印品。現前我諸如來同聲贊言。善哉善哉善男子。汝得大蓮華種族尊勝佛頂灌頂曼荼羅印三昧耶品。爲諸如來攝受加被。大摩尼印三昧耶。

第三夢見入我十方一切剎土三世一切如來大金剛種族尊勝佛頂大摩尼寶灌頂曼荼羅印三昧耶中。我諸如來爲授金剛種族尊勝佛頂大摩尼寶灌頂曼荼羅印三昧耶品。及授我等一切如來金剛種族尊勝佛頂陀羅尼三昧耶品。一切金剛同聲贊言。善哉善哉善男子。汝得一切如來金剛種族尊勝佛頂大摩尼寶曼荼羅印三昧耶品。得諸金剛攝受加被大摩尼寶金剛印三昧耶。

第四夢見入我十方一切剎土三世一切如來大摩尼寶種族尊勝大灌頂曼荼羅印三昧耶品。見我一切如來大摩尼寶種族尊勝佛頂大摩尼寶幢灌頂曼荼羅印祕密成就三昧耶。諸如來同聲贊言。善哉善哉善男子。汝今得我一切如來大摩尼寶種族尊勝佛頂灌頂曼荼羅印祕密心品。現前加被。此灌頂法是我一切如來大如意寶種族祕密心眞言三昧耶品。

第五夢見入我十方一切剎土三世一切如來不退輪尊勝大灌頂祕密曼荼羅印三昧耶中。我諸如來爲授不退轉大灌頂祕密曼荼羅印三昧耶品。我諸如來同聲贊言。善哉善哉善男子。汝今得我十方一切剎土三世一切如來不退轉尊勝佛頂大灌頂祕密曼荼囉印三昧耶品。

第六夢見我等十方一切剎土三世一切如來住菩提樹坐金剛座現等正覺作大法王灌頂地法。盡見十方一切剎土三世一切如來坐師子座爲授一切如來不退法王灌頂地法。時諸如來同聲贊言。善哉善哉。堅固者今得一切如來不退法王灌頂護念堅持不捨。

第七夢見釋迦牟尼如來菩提樹下。坐金剛座。放大光明。轉大法輪。燃大法炬。雨大法雨。建大法幢。吹大法螺。系大法鼓。摧大魔軍。並見十方一切剎土三世一切如來菩提樹下坐金剛座轉大法輪摧大魔軍最勝大灌頂祕密曼荼羅印三昧耶品。得如來爲授轉法輪大灌頂祕密曼荼羅印三昧耶印品。時諸如來同聲贊言。善哉善哉善男子。汝得眞言寶堅固解脫轉法輪大灌頂祕密曼荼羅印三昧耶。

如是如法常勤精懇佛瑜伽觀。受持讀誦。恆不間廢。則獲如是七大善夢。證我一切如來五頂輪王尊勝佛頂。亦名除障佛頂輪王眞言神變之法。當入十方一切剎土三世一切佛頂輪王大毗盧遮那如來大曼荼羅印三昧耶會。入一切處三昧耶門。得見十方一切剎土三世一切如來尊勝佛頂王大毗盧遮那如來四波羅蜜等。及東方阿閦如來執金剛祕密主等。南方寶生如來虛空寶等。西方無量壽如來蓮華眼等。北方不空悉地如來毗首羯摩等。四智四三昧耶等。無量聖眾微妙色身。恭敬供養。當持十方一切剎土三世一切尊勝佛頂大毗盧遮那如來一切名號。當得十方一切剎土三世一切尊勝佛頂大毗盧遮那如來爲授除障佛頂等印陀羅尼三昧耶神通法品而最第一。若有過去一切十惡五逆四重諸罪燼燃除滅。若有眾生隨處得聞此大灌頂光王尊勝佛頂輪王眞言一二三七徧經於耳根者。卽得除滅一切罪障。若有瑜只者湣念一切六趣有情。於髙山頂上各禮十方。各誦尊勝眞言一徧。眼所及望處一切眾生。皆悉免離一切罪苦當來生不動佛國。或寫幡上安於山髙頂。豎幡竿頭懸幡。幡腳所指方處。一切眾生十惡五逆四重罪等。皆悉得消滅。或髙幢上梵字寫安置。亦準前說如上所說七種善夢相應。卽知瑜只者速得證普現色身大三摩地。便入無生平等五智。成就大毗盧遮那如來之身矣。

尊勝佛頂瑜伽軌儀卷下

尊勝佛頂瑜伽法軌儀二卷。無畏三藏譯。慈覺圓行慧運之請來也。而今所鍥未決是孰師本。但以靈云淨嚴大苾芻之挍本及別本。而挍閱之。然傳寫異同不少。故猥冠注之。後賢猶質之耳。

享保紀乙卯春三月十五日丰山長谷輪下無等志

