大聖天歡喜雙身毗那夜迦法

唐不空譯

大聖天歡喜雙身毗那夜迦法一卷

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

﹝出陀羅尼集經第十一諸天下卷﹞

身咒

曩謨尾那翼迦﹝二合﹞瀉賀悉底﹝二合﹞母佉瀉怛你野﹝二合﹞佗唵娜﹝去聲下同﹞翼迦﹝二合﹞娜翼迦﹝二合﹞尾娜翼迦﹝二合﹞尾娜翼迦﹝二合﹞怛囉﹝二合﹞簸哩﹝二合﹞怛囉﹝二合﹞翼迦﹝二合﹞餉﹝引﹞佉賀悉底﹝二合﹞餉﹝引﹞佉迦只多扇﹝上﹞底迦囉﹝二合﹞娑嚩﹝二合引﹞賀﹝引﹞

心咒

唵擬﹝上﹞哩虐

心中心咒

唵虐虐吽娑嚩﹝二合引﹞賀

若欲作此天法。先須畫像。或用白鑞銅木等及花木。若鑄若刻並得。其像形。夫婦二身令相抱立。各長五寸。或七寸皆得。並作象頭人身。造像不得違價。其像成已。當以白月一日。於淨室內。用淨牛糞摩作圓壇。隨意大小。當取一升淸細麻油。以淨銅器盛之。用上咒文咒油一百八徧。卽暖其油。然後將像放著油中。安置壇內。用淨銅匙銅杓等率油。灌其二像頂身一百八徧。一日之中七徧灌之。平曉四徧日午三徧共成七徧。已後每日更咒舊油以灌其像。如是作法乃至七日。隨心所願卽得稱意。正灌油之時數數發願。復用酥蜜和麨作團。及蘿卜根並一盞酒。及歡喜團時新花果等。如是日別取新者供養。一切善事隨意成就。一切災禍悉皆銷滅。其所獻食必須自食始得气力。

請召印。以二小指二無名指。相鉤向內。卽以二中指豎相叉。又以二頭指。各豎附中指。以二大指亦豎。附近頭指側。大指來去。

咒曰。

唵簸迦囉﹝二合﹞主拏禰﹝去﹞嚩哆野﹝二合﹞

誦七徧。

贊嘆咒

唵誐娜簸﹝波上下同﹞底扇﹝上聲呼﹞底娑嚩﹝二合引﹞悉底摩賀誐娜簸底娑嚩﹝二合引﹞賀﹝引﹞

送咒

唵簸迦囉﹝二合﹞主拏禰﹝去﹞嚩哆野﹝二合﹞娑嚩﹝二合引﹞賀﹝引﹞

誦七徧。

咒水護身咒

唵吉裏吉裏跋折囉﹝二合引﹞吽泮吒﹝半音﹞

若欲作法時。先以上咒咒水七徧。用洗口。並更取水咒七徧。用楊柳散灑身上卽爲護身。然後入持誦室中作法之所。

洗浴咒

唵阿拏婆折唎﹝二合﹞婆跛隸拏訶

以上咒咒水七徧當用洗浴。

調和毗那夜迦法

請一切天作帝殊羅施印。以二小指無名指。相叉於掌內。豎二中指指頭相撚。以二頭指各加中指背第一節

下半分。大指。

來去咒曰。

唵﹝一﹞鑠都嚕﹝二﹞波羅摩馱你曳﹝三﹞莎訶

誦七徧。但是誦咒人夢中驚怖。見諸畜生惡境界等。當知是毗那夜迦王嗔。夢中覺已卽慚愧乞莫嗔。明日自有飲食勞謝。以水摩地作二肘水圓壇。如槃大亦得。卽取蒸餅五顆蘿卜根三顆火燒熟。有花著花並燒白膠薰陸等香安於壇中。咒人壇西面向東坐。誦大自在天咒一百八徧已。口云慚愧好去。如是語已。壇中雜物盤盛。出門向西棄卻。西北亦得。口云薩婆藥叉囉闍阿藹捨訶娑缽闍伽車。作是語已棄卻卽歸。

大自在天咒曰。

唵﹝一﹞毗跢囉薩尼﹝二﹞波囉末唎達尼﹝三﹞嗔達尼嗔達尼﹝四﹞頻達尼頻達尼﹝五﹞莎訶

誦咒一百八徧。卽心歡喜非但夢中。但覺有魔事卽作前法定好。

造像法

其像形端立。象頭人身。左牙出右牙折。面少向左。其鼻向外瘻。有六臂。其左上手把刀。次手把果盤。下手把輪。右上手把棒。次手把索。下手把牙。造此像不得違價。足數付之。若鑄若刻若畫並得。

右此大聖大祕要法。人間希有。實勿傳之宜誡愼也。

大聖天歡喜雙身毗那夜迦法一卷

