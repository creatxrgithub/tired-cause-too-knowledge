千轉陀羅尼觀世音菩薩咒

唐智通譯

千轉陀羅尼觀世音菩薩咒

大唐總持寺沙門智通譯

娜謨曷囉﹝上﹞跢娜怛囉耶﹝余何反﹞夜﹝弋可反一﹞娜麼﹝莫我﹞阿唎耶跋盧枳羝鑠﹝上﹞筏囉夜﹝二﹞菩提﹝徒你反﹞薩跢婆夜﹝三﹞莫訶薩跢婆夜﹝四﹞莫訶迦嚕奶﹝奴綺反﹞迦夜﹝五﹞跢侄他﹝六﹞闍﹝上﹞曳闍曳﹝七﹞闍﹝上﹞夜婆醯﹝上﹞你﹝八﹞闍﹝上﹞楡跢唎﹝上九﹞迦﹝上﹞羅迦﹝上﹞羅﹝十﹞麼羅麼羅﹝十一﹞者羅者羅﹝上十二﹞綺拏﹝上﹞綺拏﹝十三﹞薩囉﹝上﹞皤﹝符可反﹞羯囉﹝上﹞摩跋囉﹝上﹞拏你迷﹝十四﹞薄伽跋底﹝都你反﹞娑﹝上﹞訶薩囉﹝平﹞薄羯羝﹝十五﹞薩囉﹝上﹞皤菩﹝上﹞陀跋盧枳羝﹝十六﹞者芻﹝上眼十七﹞輸﹝上﹞嚕怛囉﹝上耳十八﹞揭囉﹝上﹞拏﹝上鼻十九﹞是訶﹝上﹞皤﹝舌二十﹞迦夜﹝身二十一﹞末弩﹝心二十二﹞毗﹝上﹞輸達你﹝二十三﹞素﹝上﹞囉﹝上﹞素﹝上﹞囉﹝上二十四﹞缽囉﹝上﹞素囉缽囉﹝上﹞素囉﹝上二十五﹞薩囉﹝上﹞皤菩﹝上﹞陀阿﹝上﹞提﹝徒你反﹞瑟絺﹝上﹞羝娑婆訶﹝二十六﹞達囉﹝上﹞麼陀睹揭囉﹝上﹞鞞娑﹝上﹞婆訶﹝二十七﹞阿﹝上﹞婆皤﹝二十八﹞娑﹝上﹞皤婆皤﹝二十九﹞達囉﹝上﹞摩皤﹝三十﹞蒱馱﹝上﹞尼﹝奴移反﹞曳﹝三十一﹞娑婆訶﹝三十二﹞

千轉印與觀世音心印同﹝惟足不同﹞頭指以去四指反叉。向內相捺。左大指屈入頭指中。右大指舒直。向內勿曲。兩腕相合。兩腳作丁字形。乃右腳直立左膝曲在外。弩跨身屈向左邊。以心印當右乳前勿著乳。面作笑顏頭向右﹝手印與觀世音心印同惟身腳法用別﹞每月十五日洗浴於淨室。手作心印誦咒。滅四重五逆﹝此印是阿地多崛多師譯出﹞。

千轉云。誦此咒已惡業消滅。至七徧五逆罪滅。若滿十徧已罪無不滅。十萬徧面見觀音種種莊嚴者。七日之中初作法時。惟得食乳糜蘇酪白餅粳米飯。不得食鹽醬菜。最後一日勿食。十五日夜空腹。佛前馺馺誦咒無定數。見像動搖。出聲唱言善哉。放光明曜。復以眞珠寶物安咒師頂上。卽知成驗。面見觀音已。得滿一切善願。又於睡眠中夢見觀音種種莊嚴者。一切善事成就。一切惡業消滅。直轉讀者亦得滅罪。欲東西行時。先咒手七徧以摩拭面。所至之處無諸災橫若能淸淨如法常誦不廢。得第一地。若有女人能誦持者後成男子。更不重受如是女形。先作壇安置供養備訖。然始誦咒其壇四面各長十六肘。四重作規。院相皆外白色內四色。各一重如似壁勢。卽是八重也。合五方色四面開門。東西南北相當。正中一重不須開門。大瓦罐八枚甕子四枚。滿盛水插柏及樹枝。安水罐甕中。作白餅粳米飯乳酪蘇蜜香果子等供養。然十六枝燈。四門外各插十六隻未經用箭。掛五彩綫於箭上。取佉陀羅木﹝紫檀木是﹞四枝。二長五指二長六指。釘壇四角。散種種時非時花於壇上。又取頗伽木﹝拘無子少者是﹞一千八百枚。各長一尺。若一瓦缽若銅缽。和蘇乳塗此木枝。咒一枝一徧卽擲火中。無佉陀羅木時﹝赤棗木代亦得﹞須畫一白色觀音聖者像。隨力大小作。又先翻法云。千劫聚集業障。一時誦念悉皆滅盡。得千佛聚集善根。得背千劫流轉生老病死邊際。捨此身已卽見千轉輪聖王。恆持十善。若欲生諸佛淨土者。晝夜各三時誦二十一徧。滿三七日如其所欲。卽於夢中或見佛金色形像及菩薩形像﹝此是先相卽知當生淨土﹞。

上件咒及功能。並是通師總持寺翻梵本出。其印法者崛多師譯出。

別譯本云。受持法。取突婆香並苗五斤。楮木一千个長一尺。並蘇總咒一千徧。臨欲燒之。以蘇塗木莖及香上。各咒一徧燒之。豫五月六月取牛糞陰漧。突婆香水和作泥作場身。二肘圓作場。場上安種種花香。冬月無花刻花安之。然薰陸香。咒師面向東。坐誦滿一千徧法成。未咒之時用此咒水二十一徧。或七徧服之。咒水解污淨室道場佛堂洗身咒柳枝打病咒水治病並得。各二十一徧。若能一生日別三時時別誦二十一徧。滅罪不可思議通一切用。

千轉陀羅尼觀世音菩薩咒

