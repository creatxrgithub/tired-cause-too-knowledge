金剛頂瑜伽靑頸大悲王觀自在念誦儀軌

唐金剛智譯

金剛頂瑜伽靑頸大悲王觀自在念誦儀軌

南天竺國三藏法師金剛智奉詔譯﹝一行筆受﹞

稽首雄猛阿閦尊

寶生如來虛空寶

觀音如來達摩法

不空成就業金剛

內外八拱十六尊

四門親護相應者

我依金剛頂瑜伽經。演說觀自在王如來修行蓮花達摩法要。欲上本尊樓殿曼荼羅塔寺。先誦陀羅尼獲無量福。若不誦此陀羅尼者。隨入寺捨殿塔。先有功徳悉皆磨滅並盡。陀羅尼曰。

曩謨﹝引﹞三﹝去﹞曼哆嚩﹝無缽反﹞日囉﹝二合﹞南﹝一﹞唵﹝引二﹞嚩﹝上同﹞日囉﹝二合﹞嶷跛吽﹝三﹞娑嚩﹝二合﹞賀

次結金剛開門印。卽以二羽金剛縛誦吽吽吽三徧。由如雷音警覺一切如來大蓮花族金剛族。自想同彼等。內外超無礙一念至意。次開門一一加持無礙誦此明吽吽﹝引﹞聲如雷音。想觀相承口已傳授。

凡欲修習瑜伽入三磨地。先須入於灌頂三昧耶曼荼羅。發大菩提心捨身命財饒益一切。勇猛精進隨念相應慈悲喜捨無有間斷。如是之人方應修習。其曼荼羅畫像等法。廣如余所說。凡入精舍欲念時。先以五輪著地頂禮本尊觀自在王如來。次禮北方不空成就如來乃至無動寶生徧照如來。悉皆依法至誠敬禮。雙膝而跪。蓮華合掌懺悔三業一切過咎。誦此眞言曰。

我從無量劫

淪滯生死海

今以淸淨心

發露而悔過

如諸佛所懺

我今亦如是

願我及眾生

一切皆淸淨

誦此密言曰

唵﹝一﹞薩嚩﹝二合﹞婆嚩秫﹝入引﹞馱薩嚩達摩薩嚩﹝二合﹞婆嚩秫﹝入﹞度憾

次應隨喜過現未來諸佛菩薩所集福智。

過現三世佛

菩薩與眾生

所集諸善根

合掌盡隨喜

次應右膝著地虛心合掌置於頂上。想禮諸佛如來及菩薩足。誦密言曰。

唵﹝一﹞缽娜麼﹝二合﹞微﹝微去反﹞

已上持地印。

如金剛王印。禮諸佛已依座印而坐入定思惟。觀無量如來同徧法界。行者己身悉在彼會。

然後結祕三昧耶印以六度頭相拄。進力少屈押忍願上側文禪智押進力下文。置於頂上。密言曰。

唵怛他檗睹﹝二﹞﹝口﹡納﹞皤嚩野﹝三﹞莎嚩訶

次說蓮華部三昧耶陀羅尼印。卽已二羽蓮華合掌。禪智檀慧相拄。頭相去一寸。置於右耳上。眞言曰。

唵﹝一﹞缽頭牟﹝二﹞﹝口﹡納﹞皤嚩﹝二合﹞野﹝三﹞莎嚩訶

次結一切金剛三昧耶陀羅尼印。檀智與禪慧翻覆互相鉤。初結在當心。妙言置左耳。密語三度言竟。輪頂散。密言曰。

唵﹝一﹞磨日嚕﹝口﹡納﹞皤嚩野﹝二﹞莎嚩訶

次結一切金剛護身陀羅尼印。戒方檀慧內相叉。忍願二度建如幢。進力屈於忍願背去背三分。如鉤形。眞言曰。

唵﹝一﹞嚩日囉擬你﹝二﹞缽囉﹝二合﹞撚發哆耶﹝三﹞娑嚩訶

金剛火焰地界陀羅尼印。以忍度入力願度間。戒度入慧方度間。以願度從背上入進忍度間。方便入檀戒度間。檀慧進力禪智。各頭相拄。覆之向下。禪智拄地如釘栓勢。眞言三徧。想如獨股金剛火焰杵徹金剛際。密言曰。

唵﹝一﹞枳哩枳哩﹝二﹞嚩日囉麼日梨﹝二合三﹞部哷﹝二合﹞滿馱滿馱﹝四﹞吽發吒

金剛火城飛焰電埏院界眞言印。準前地印豁開禪智。右旋八方眞言三徧。遠近隨意。密言曰。

唵﹝一﹞薩囉薩囉﹝二﹞麼日囉缽囉迦囉﹝三﹞吽發吒

一切金剛火焰网界眞言印。亦準前地印。豁開直豎禪智。頂上覆來去三度。誦眞言三徧。想金剛火焰网上至有頂。密言曰。

唵﹝一﹞尾薩普囉﹝二﹞捺﹝口﹡落﹞﹝二合﹞訖灑﹝二合三﹞跋日囉半惹囉吽﹝四﹞發吒

次結金剛焰火界印。卽以定慧側相著。禪智直豎相去三寸。頂上右旋。想其墻网外。火焰上至頂。密言曰。

唵﹝一﹞阿三忙擬你莎嚩訶

作此結界者。六欲魔羅。及一切毗那夜迦惶怖遁走無所容竄。

次結觀音寶車印。卽以二羽仰相叉轉以智禪。以忍願向內。三撥誦眞言。想念本尊隨願至當入。念已密心中。幻化浮泡止不已密言曰。

唵都嚕都嚕吽

次結八大蓮華印。卽以二羽相叉。進力檀慧頭相拄。禪願智忍各相拄。八葉白蓮一肘開。相置車上三密語明曰。

唵都嚕都嚕吽

次結八大蓮華印。二羽腕相著。檀慧與禪智頭相合而豎仰。想如寶蓮度遠相離。微屈八葉華。密言曰。

唵﹝一﹞劍忙囉﹝合二﹞莎嚩訶

次說瑜伽。結祕三昧耶印。堅固縛以檀慧禪智相合而豎。此警覺誦密言曰。

唵﹝一﹞跋折囉﹝二合﹞缽娜麼﹝二合﹞三摩耶薩怛﹝口﹡梵﹞

次結一切諸佛如來安樂歡喜悅意三昧耶印。十度堅固縛。忍願中交合。檀慧與禪智相合而豎。眞言曰。

唵﹝一﹞三麼耶吽﹝引二﹞蘇囉﹝二合﹞哆薩怛鑁﹝三合﹞

次結開心。入金剛智字觀於二乳上有怛囉左吒。如室戶扇。殊勝金剛三業。同時發心開兩字。密言曰。

唵﹝一﹞跋日囉﹝二合﹞滿馱怛囉﹝二合﹞吒

無始薰種子。所進之塵勞。今以召罪印。集之欲摧碎。十度堅固縛。忍願直如鍼。進力屈如鉤。心想召諸罪。想彼眾罪狀。植發﹝身﹡裏﹞／黑﹞形。反印刺於心。觸已誦密言。三業相應故。能召諸罪積。誦此召集已。方作摧碎法。密言曰。

唵﹝一﹞薩婆播波迦哩﹝二合﹞灑拏尾輸馱娜三摩耶跋日囉﹝二合﹞吽惹

召入於掌已。方作摧破法。前印內相叉。稱﹝牟﹡含﹞縛諸罪。忍願俱申直。有怛﹝口﹡洛﹞吒字。想爲金剛杵。相拍如摧山。忿句及怒形。能淨諸惡趣。誦已忍願拍。三七隨所宜。

唵﹝一﹞跋日囉﹝二合﹞播尼﹝上﹞尾莎怖吒也薩跋播耶滿馱娜你缽囉﹝二合﹞母訖灑﹝二合﹞也薩婆播也檗底﹝丁以反﹞毗藥﹝二合重呼﹞薩婆薩怛蔓﹝無繁反﹞薩婆怛他蘗哆跋日羅﹝二合﹞三摩耶吽怛羅﹝二合﹞吒

慈悲普悉會

召入諸塵垢

拍摧諸魔

一切皆以除

淸淨如滿月

當觀八葉蓮

想內於心中

二羽肘相著

仰豎如寶蓮

十度遠相離

微屈八葉蓮

密言曰。

唵﹝一﹞劍忙囉﹝二合﹞莎嚩訶

以此相應門

先佛方便故

三業所積罪

無量極重障

作此摧滅已

如火焚枯艸

有情常愚迷

不知此理趣

如來大悲故

開此祕妙門

次當入結印

內如來智字

二羽堅固縛

禪智入於中

以進力二度

相拄如環勢

觀前八葉蓮

其上置婆字

三點嚴飾故

妙字方名惡

色白如珂雪

流散千光明

想以進力度

撚字安心內

三業齊運用

誦此密言。

唵﹝一﹞跋日囉﹝二合﹞吠捨惡﹝入﹞

旣想入心中

自想諭光曜

此卽法界體

行者應是觀

不分悟寂

法本不生故

三世諸如來

金剛身口意

皆以妙方便

持在金剛捲

以此闔心門

智字獲堅固

便屈進力度

拄於禪智背

以印觸胸已

卽誦此妙言

唵﹝一﹞跋日羅﹝二合﹞母瑟致﹝知﹝口﹡栗﹞反﹞﹝牟﹡含﹞

次結一切諸佛金剛閉心門印。卽以八度內相叉。初起從右復轉。左起三度來去戶扇。想開心門。三密語妙言。曰。

唵﹝一﹞缽娜麼﹝二合﹞度閉惡

次結辟除結界印。卽以二羽當心。戒方右押左。外相叉忍願二度建如幢。次以進力勾戒方。禪智慧檀相撚。眞言曰。

唵﹝一﹞阿密﹝口﹡栗﹞睹娜婆嚩吽發吒﹝半音﹞

作此法者。大悲觀音化爲馬頭明王。加被行人。速成佛已作此結界。左轉三匝辟除不善。右旋三匝隨意遠近。以爲結界。

次結加持已

布字想眞容

所印置觀音

分明纈哩字

此字皆須現

普在月輪中

便出白毫光

還而令漸斂

二羽合於心

十度內相叉

抽禪直豎

印頂及額上

兩眼先從者

二膊印心臍

膝中至左散

誦此密言曰

唵﹝一﹞阿嚕力莎嚩訶

次結契以布自身上。卽想自身猶若大悲觀音。如來三十二相八十種好。紫磨金色圓滿身光。如來加被如是相已。以手契觸頂上布唵字。觸額布阿字。觸眼布嚕字。右上依字次第乃至兩足。皆以觸布之。

唵想安頭上

其色白如月

放於無量光

除滅一切障

卽同佛菩薩

摩是人頂上

阿想安額上

其色徧金色

爲照諸愚暗

能發深慧明

嚕安兩目上

色如紺琉璃

能顯諸色相

漸具如來智

力想安兩肩

其色如皎素

由如心淸淨

速達菩提路

娑嚩安心臍

其狀作赤色

常能想是字

速得轉法輪

訶字置兩足

其色如滿月

行者作是想

速得達圓寂

如是布字想金色

便成大悲勝法門

亦名本尊眞實相

能滅諸罪得吉祥

猶如金剛堅固聚

是名大悲勝上法

若常如是修行者

當知是人速悉地

誦三徧淨已以自在。想觀音大悲千眼口中。出大悲妙言文字。放五色光入行者口裏。自心月中右旋布置。卽誦本尊眞言一徧。以右手無名指撚一顆珠。過周而復始。不急不緩不得髙聲。須分明稱字而令自聞。所見本尊及身上布字念誦記數。於一念中並須一時觀見。不得有關使心散亂。如觀念疲勞隨力而作念誦。或一百二百三百乃至四百一千徧。常取一數爲定。如有緣事亦不得減數。至一百八已下。此名聲念誦。若求解脫速出離生死。作此三摩地瑜伽觀行。無記無數念者。卽自心如一滿月。湛然淸淨內外分明。以唵字安月中心。以唵阿嚕力娑嚩訶從前右旋次第周布輪緣﹝去音﹞諦觀一一字義與心相應不得差別。說三麼地觀念布字義。唵一字門者。是流注不生不滅義。復於一切法爲最勝義。阿字門者。阿遮利耶。以金剛印如法念誦爲弟子。灌頂已然授以心陀羅尼令結祕印。以金剛縛並建忍願屈其上節。印上承華散而供養。便應告言。此心法門一切如密之要。愼勿輕爾爲他人說。破汝三昧耶我今爲汝宣說其義。汝今善聽諦思惟之。阿字是無生義。亦是一切如來寂靜智義。嚕字門者。於一切法是無行義。亦是一切如來法中是無起住義。力字門者。一切如來無等覺義。亦是無住無去無取捨義。娑嚩字門者。是一切如來無等無言說義。阿字門者。一切如來無因寂靜無住涅槃義。所說字義。𨿽立文字皆是無文字義。旣無文字須諦觀一一義相。周而復始無記無數不得斷絕。不斷絕者。謂流注不生不滅最勝義。由不生不滅義是故無行。爲行義是故無相。爲無相義是故無起住。爲無起住義是故無等覺。爲無等覺義是故無取捨。爲無取捨義是故平等言說。會平等無無言說義是故無因寂靜無住涅槃。爲寂靜無住涅槃義。是故不生不滅最勝無斷。周而復始。此名三麼地念誦次第大乘成就法門。

次結三麼地印。二羽仰相叉。進力相背。而豎禪智撚進力頭置於跏上。

行者次應修阿娑頗那伽三昧。端身坐身勿動搖。舌拄上齶止出入息令其微細。諦觀諸法皆由心。一切煩惱及隨煩惱蘊界入等。皆如幻焰健闥婆城。如旋火輪。如空谷響。如是觀已不見身心。住於寂滅無相平等。以爲究竟眞實之智。爾時卽觀空中無數諸佛。猶如大地滿中胡麻。皆舒金色臂。彈指而警作是告言。善男子汝所證處。一道淸淨未證金剛諭三昧耶薩婆若智。勿爲知足。應以滿足故普賢成最正覺。行者聞警已。定中普禮佛足。惟願諸如來。示我所行處。諸佛同音言。

汝應觀自心

旣聞是說已

如教觀自心

久住諦觀察

不見自心相

復想禮佛足

自言最勝尊

我不見自心

此爲心何相

諸佛咸告知

心相難測量

授與心眞言

如理諦觀心

唵﹝一﹞三麼地缽那迷﹝二合﹞纈哩﹝二合引﹞

其出入息一一明了。觀虛空中無量諸佛。一時彈指警覺行者而告之言。汝今云何成無上覺。不知諸佛實相法要。行者爾時警覺已。卽白佛言。云何名眞實。惟願如來爲解脫。

爾時諸佛告行者言。善哉善哉能作是問。汝想心中所內惡字。瑩徹於心。密言曰。

唵﹝一﹞質哆缽囉﹝二合﹞底味能﹝去﹞迦路弭

當默誦一徧。便想爲月輪如在輕霧。爲欲令其月輪得淸淨故。

念頃便見心

圓滿如滿月

復作是思惟

是心爲何物

煩惱習種子

善惡皆由心

心爲阿賴耶

修淨以爲因

六度燻習故

彼心爲大心

藏識本非染

淸淨無暇穢

長時積福智

諭若淨滿月

無體亦無事

卽說亦非月

由具福智故

自心如滿月

踴躍心歡喜

復白諸世尊

我已見自心

淸淨如滿月

離諸煩惱垢

我執所執等

諸佛皆告言

汝心本如是

爲客塵所翳

菩提心爲淨

汝觀淨月輪

得證菩提心

授此心眞言

密誦而觀照

唵﹝一﹞冒提質哆簸﹝二合﹞娜耶弭

誦此諦觀心月。極令淸淨如處大虛廓無瑕翳。復於月中想一蓮華。

能令心月輪

圓滿盡明顯

諸佛復告言

菩提爲堅固

善住堅牢固

復授心眞言

唵﹝一﹞底瑟他﹝二合﹞瞂折囉﹝二合﹞缽娜麼﹝二合﹞

想其蓮華與月漸漸。而引周徧法界量同虛空。汝於淨月輪觀五智金剛。令普周法界惟一大金剛。應當知。自身卽爲金剛界。

唵﹝一﹞薩頗囉﹝二合﹞瞂折囉﹝二合﹞缽娜麼﹝二合﹞

其引蓮華中。放無量光流出無量無邊極樂世界。一一世界妙寶莊嚴。皆有觀自在王如來。與諸聖眾前後圍繞。如是觀已漸斂其蓮。以證心淸淨。自見身爲佛。

眾相皆圓備

卽證薩波若

定中徧禮佛

願加持堅固

一切諸佛聞

金剛界言已

盡入金剛中

便說金剛心

眞言曰。

唵僧賀囉缽納麼

如是一切世界諸佛如來。隨蓮華而斂量等本身。卽變色身爲無量壽佛。身紅頗璃色放大光明。

諸佛大名稱

才說是明已

等覺金剛界

便證眞實智

時彼諸如來

加持堅固已

還從金剛出

普住於虛空

行者作是念

已證金剛定

便具薩波若

我成正等覺

爲令證八地故。當結金剛三昧耶印。以金剛蓮華座。

行者己身爲如來

復恐散亂而退失

次作加持祕密印

忍願度外相叉

進力二度柱如蓮

禪智並建想如幢

印心及額喉與頂

各誦一徧已加持

隨所眞言妙請印

二想成﹝口﹡頡﹞哩﹝二合﹞字

密言曰。

唵﹝一﹞跋日囉﹝二合﹞達麼﹝口﹡頡﹞哩﹝二合﹞

卽想虛空諸如來

持虛空寶灌我頂

定慧和合金剛縛

進力禪智如寶形

以印額上加持已

五佛智冠在其頂

密言曰。

唵﹝一﹞缽娜麼﹝二合﹞囉怛娜﹝二合﹞阿毗詵者薩嚩﹝二合﹞﹝牟﹡含﹞纈哩﹝二合﹞怛﹝口﹡洛﹞﹝二合﹞

次結華鬘印。以前二羽當心。禪智屈於本月中。忍願六度各爲拳。從額分羽繞至頂後。結蓮華拳。如系華鬘勢。徐前下散。想如帶勢。密言。

唵﹝一﹞缽娜麼﹝二合﹞囉怛娜﹝二合﹞麼隸﹝牟﹡含﹞﹝莫含反﹞

次結一切慈甲印。二慧固當心已。進力側交。進面想唵字。力面想中﹝柱龍反﹞字。放綠色光。光不斷絕如抽藕絲。當心定已。智拳系鬘。額後已便復前垂舒進。唵砧二度相縈繞不絕。綠光如系甲。心背臍腰而膝上胸背喉頸額後。一一進力三旋繞散。掌前下垂天衣。卽能普護諸眾生。一切天魔不能壞。誦此眞言曰。

唵﹝一﹞阿婆耶缽娜麼﹝二合﹞迦嚩制滿馱囉訖灑﹝二合﹞﹝牟﹡含﹞吽憾

次結如來歡喜印。定慧二羽當心。合進力度外相叉。禪智二度當心豎。微拍二聲。啟諸聖一切天眾。歡喜誦此眞言。曰。

唵﹝一﹞缽娜麼﹝二合﹞睹便﹝裏﹡巿﹞﹝二合﹞護

行者次應以成所作智三麼地。想於己身前觀無盡海出大蓮華王。金剛爲莖量周法界。上想七寶樓閣中。師子座上淨滿月。中現妙白蓮華。觀娑字門。放大光明普照法界。爲觀音大悲。復於面前觀安樂世界。琉璃爲地功徳乳海。於其海中觀﹝口﹡頡﹞哩﹝二合﹞字。變爲微妙開數蓮華。卽變其華爲觀自在王如來。色相莊嚴如前身觀如來身色如月。首戴五如來冠。垂妙谷天衣。瓔珞嚴身光明普照。無量無數大菩薩眾。前後圍繞以爲眷屬。行者爲欲令一切如來咸集會故。

次以金剛王菩薩三摩地。召集諸聖。

次結蓮華鉤召印。定慧二羽金剛拳。進度如鉤獨三屈。誦此密言曰。

唵﹝一﹞缽娜麼﹝二合﹞句捨吽惹

誦此三徧。進度三招。眞身菩薩。應念而至。

次結金剛索大印。引入尊身於智體。忍願六度外相叉。禪進二度各相拄。誦此眞言曰。

唵﹝一﹞缽娜麼﹝二合﹞阿母伽播捨吽

菩薩法身來入畫像。

次結金剛鎖印。能令本尊堅固住。禪進力智相勾結。是名金剛能止印。誦此密言曰。

唵﹝一﹞缽娜麼﹝二﹞塞普﹝二合﹞吒﹝牟﹡含﹞

作此法已聖者本身加持不散。

次結金剛妙磬印。能令諸聖皆歡喜。禪智屈入金剛縛。進力頭屈拄如環。是名金剛歡喜印。誦此眞言曰。

唵﹝一﹞缽娜麼﹝二合﹞吠捨吽﹝引﹞

作此法者。一切諸佛菩薩及本聖者。皆悉歡喜。

次結遏伽水陀羅尼印。以郁金龍腦白檀香水盛遏伽器中和香捧。而供養。

次作閼伽契。以二羽當心合。忍願六度仰直舒。進力屈撚禪智甲。誦此密言曰。

唵﹝一﹞諦囇勃陀﹝去﹞莎嚩訶

作此供養者。如以一切如來金剛甘露。灌一切眾生頂。除滅有情無量業障。飲此水者除諸災患。由結閼伽供養故。爲捧閼伽眾香水。想浴諸聖無垢身。當得灌頂法云地。

次結一切如來百字陀羅尼印十度堅固縛。禪智並豎。密言曰。

唵﹝一﹞缽娜麼﹝二合﹞薩怛嚩三麼耶麼怒播囉耶缽娜麼薩怛嚩怛微﹝二合﹞奴波底瑟奼﹝二合﹞沮哩﹝二合﹞擢﹝荼﹞茗皤嚩阿努﹝口﹡洛﹞訖都﹝二合﹞茗婆嚩蘇報灑諭茗皤嚩薩波悉簟茗缽囉﹝二合﹞耶車薩婆羯麼蘇者茗質哆失唎藥句盧吽訶訶訶訶護﹝引﹞薄伽﹝口﹡梵﹞薩婆怛他羯哆缽娜麼﹝二合﹞莽名悶遮缽娜迷﹝二合﹞皤嚩麼訶三麼耶薩埵惡﹝引﹞

由以摩訶衍那百字眞言加持故。設犯五無間罪。謗一切諸佛及方廣經修眞言者。以本尊堅住己身故。現世所求一切悉地。所謂最勝悉地。金剛薩埵悉地。乃至如來最勝悉地。

次結金剛嬉戲印。成就如來內眷屬。定慧和合金剛。禪智二度當心豎。一切嬉戲漸論臺。頂上散輪契聖意。誦此眞言曰。

唵﹝一﹞缽娜麼﹝二合﹞攞細呼﹝引﹞

作此法者。如以一切如來智慧供養諸佛。以爲遊喜。由以嬉戲供養故。不久當證金剛定。

次結金剛華鬘印。觀妙鬘云普法界。不攺前印捧而前。想捧寶鬘用嚴守。誦此眞言曰。

唵﹝一﹞缽娜麼﹝二合﹞麼隸怛囉﹝二合﹞吒﹝半音﹞

作此法者。如以菩提華鬘而爲供養。由以金剛鬘供養。當授灌頂法王位。

次結金剛歌詠印。贊揚如來諾福智。諦觀相好運淸音。以契如如眞性理。豈此金剛歌詠印。以妙音聲贊佛智。前印從臍至口散。演妙樂音娛聖會。誦此眞言曰。

唵﹝一﹞缽娜麼﹝二合﹞擬啼擬﹝姦以反上同﹞

作此法者。如以一切如來密言歌詠而爲供養。不久當具如來辯。

次結金剛舞妙印。觀妙妓云普供養。定慧二羽各旋舞。右脇左脇復當心。一一進力三旋繞。眞言漸輪頂上散。誦此妙言曰。

唵﹝一﹞缽娜麼﹝二合﹞你哩﹝二合﹞啼訖哩﹝二合﹞吒

作此法者。如以一切如來辯才而爲供養。由以妙舞供養故。當得如來意生身。

次結焚香外供養。此普薰佛海會。和合金剛下散。想妙香雲周法界。誦此眞言曰。

唵﹝一﹞缽娜麼﹝二合﹞度閉惡﹝入﹞

作此法者。如焚世間一切妙香而爲供養。能令一切。有情得淸淨果。由以焚香供養故。卽得妙無礙智。

次結金剛散華印。以此莊嚴諸世界。縛印上散如戲華。芬馥華云徧法界。誦此眞言曰。

唵﹝一﹞缽娜麼﹝二合﹞補瑟閉

作此法者。同以世間一切妙華而爲供養。能令有情速得成就如來具足三十二相。由結金剛華供養。速證如來四八相。

次結金剛燈明印。普照佛會合光顯。忍願六度外相叉。進力屈拄如寶形。禪智前逼金剛縛。摩尼燈光照法界。誦此眞言曰。

唵﹝一﹞缽娜麼﹝二合﹞你閉你﹝平上同﹞

作此法者。如以一切如來智燈而爲供養。能令有情速得成就如來智慧。由以金剛燈供養。速具如來五眼。

次結金剛塗。以用供養諸佛會。散金剛縛如塗香。香气周流十方界。眞言曰。

唵﹝一﹞缽娜麼﹝二合﹞巘提虐﹝入﹞

作此法者。如以一切如來智尸羅香而爲供養。能令諸有情速得淸淨戒身。由結金剛香印。得具五分法身智。如是廣作佛事已。

次應諦觀爲念誦。先當一緣觀本尊。四明引入於己體。智身與尊無有二。色相威儀皆與等。眾會眷屬自圍繞。住於圓寂大鏡智。定慧二羽金剛縛。忍願二度建如幢。卽誦觀音根本明。身處月輪同薩埵。誦此眞言曰。

唵﹝一﹞路計濕嚩﹝二合﹞囉邏若頡哩﹝二合﹞

次說廣大圓滿無礙大悲心你攞建他陀羅尼曰。

娜慕﹝一﹞囉怛娜﹝二合﹞怛囉﹝引﹞夜野﹝二合﹞娜謨阿﹝引﹞唎耶﹝二﹞嚩嚕枳諦濕嚩﹝二合﹞囉野﹝三﹞冒提薩哆嚩﹝二合﹞野﹝四﹞摩賀薩怛嚩摩訶迦嚕抳迦野﹝六﹞薩摩滿陀那﹝七﹞砌娜娜囉﹝二合﹞野薩麼皤﹝去﹞嚩﹝九﹞三母努嚕粗﹝去﹞沙﹝二﹞拏﹝十﹞迦囉﹝二合﹞野﹝十一﹞薩嚩彌夜﹝十二﹞提﹝十三﹞缽羅﹝二合﹞捨麼娜迦囉﹝二合﹞野薩徵﹝引﹞底諭﹝二合﹞跛捺囉﹝二合﹞嚩﹝十四﹞尾娜﹝引﹞捨娜迦囉﹝二合﹞薩麼皤曳數者怛囉﹝二合﹞拏迦囉﹝二合﹞怛娜麼塞訖哩﹝二合﹞哆嚩﹝二合十七﹞翳﹝牟﹡含﹞﹝莫含反﹞阿唎耶﹝十八﹞嚩嚕枳諦﹝十九﹞濕嚩囉﹝二合二十﹞怛囉﹝二合﹞你攞建咜那麼﹝二十一﹞纈哩﹝二合﹞陀耶麼魅哆以使夜﹝二合﹞弭﹝二十二﹞薩麼唎他﹝二合﹞娑﹝去﹞馱喃戍皤﹝二十三﹞阿誓﹝上舌頭呼﹞焰薩麼步哆喃﹝二十四﹞皤嚩味﹝引﹞哩誐﹝二十五﹞尾戍馱﹝二十六﹞怛你也﹝你夜反﹞唵﹝二十八﹞阿路﹝上﹞計﹝二十九﹞阿路迦麼迦蘭諦﹝二合三十一﹞呬呬呵梨﹝三十二﹞摩訶菩提薩埵﹝二合三十三﹞醯冒提薩哆嚩﹝三十四﹞醯摩訶冒提薩哆嚩﹝三十五﹞醯缽﹝二合﹞哩耶﹝三十六﹞冒提薩哆嚩﹝三十七﹞醓迦﹝引﹞嚕抳迦﹝三十八﹞娑摩囉﹝二合﹞﹝乞﹡乞﹞哩﹝二合﹞娜閻﹝三十九﹞呬﹝引﹞呬呵梨﹝四十﹞阿梨耶嚩嚕枳諦﹝四十一﹞濕嚩囉﹝二合﹞麼系泥嚩摩每怛囉﹝二合﹞質哆﹝四十三﹞摩訶迦嚕抳迦﹝四十四﹞句嚕句嚕羯﹝牟﹡含﹞﹝四十五﹞娑馱野娑馱野﹝四十六﹞尾念﹝引四十七﹞泥呬泥呬謎嚩藍﹝二合四十八﹞迦懵誐摩﹝五十﹞尾養誐摩﹝五十一﹞尾誐麼﹝五十二﹞悉馱諭倪濕嚩囉﹝二合五十三﹞度嚕度嚕尾耶底﹝五十四﹞摩訶尾耶底﹝五十五﹞馱囉﹝二合五十六﹞馱梨捺梨﹝二合﹞濕嚩囉﹝二合﹞者囉﹝二合﹞尾麼囉﹝二合﹞母﹝口﹡栗﹞諦﹝五十七﹞阿利野﹝二合﹞嚩路枳諦﹝五十八﹞濕嚩囉﹝二合引﹞爾娜訖哩瑟拏﹝六十﹞惹吒麼句吒﹝引﹞嚩嚂麼﹝六十一﹞缽嚂麼﹝六十二﹞摩訶悉馱尾你耶﹝二合六十四﹞末囉﹝二合﹞末囉麼訶麼囉﹝二合六十五﹞者攞者攞﹝二合﹞摩訶者攞﹝二合六十六﹞訖哩﹝二合﹞瑟拏﹝上﹞嚩哩拏﹝二合六十七﹞訖哩﹝二合﹞瑟拏博叉你﹝奴一反﹞伽怛那﹝六十八﹞醯波娜﹝二合﹞麼﹝六十九﹞賀娑哆﹝七十﹞者攞者攞﹝二﹞你捨者﹝口﹡﹝隸﹣木﹢士﹞濕嚩﹝二合﹞囉﹝七十二﹞訖哩瑟拏薩波﹝七十三﹞訖哩﹝二合﹞呾野擬你吉濃﹝二合﹞波尾呾﹝七十四﹞翳醯曳摩訶嚩囉﹝二合﹞賀目佉﹝七十五﹞諦哩﹝二合﹞布攞娜訶抳濕嚩囉﹝二合七十六﹞那囉﹝引﹞野拏﹝七十七﹞嚕波嚩囉﹝二合七十八﹞徵誐馱梨醯﹝七十九﹞你攞建﹝女﹡它﹞﹝八十﹞醯摩訶訶攞﹝二合﹞訶攞﹝二合﹞尾灑﹝八十七﹞你﹝奴﹞誓﹝舌頭呼﹞嚕迦寫﹝八十三﹞囉誐尾灑尾那﹝引﹞捨娜﹝八十四﹞你尾灑﹝二合八十五﹞尾那捨娜﹝八十六﹞謨賀尾灑尾娜捨那﹝八十七﹞護嚕護嚕﹝八十八﹞摩攞訶嚕﹝八十九﹞訶隸摩訶跛娜麼那﹝引﹞皤﹝九十﹞娑囉娑囉﹝二合九十一﹞徙唎徙唎﹝九十二﹞素嚕素嚕﹝九十三﹞沒﹝亭﹡夜﹞沒﹝亭﹡夜﹞冒馱野冒馱野﹝九十四﹞冒馱野諦﹝九十五﹞你攞﹝二合﹞建﹝女﹡它﹞﹝九十六﹞翳醯曳醯﹝九十七﹞嚩摩賀悉他哆﹝九十九﹞僧﹝思孕反﹞賀目佉﹝二合﹞賀娑賀娑﹝二﹞悶者悶者﹝二﹞摩訶吒﹝引﹞吒﹝上﹞訶僧﹝上三﹞翳醯曳醯﹝四﹞步﹝五﹞摩訶悉馱諭倪濕嚩﹝二合﹞囉﹝六﹞皤拏皤拏嚩簪﹝七﹞娑馱娑馱夜尾撚﹝八﹞娑摩囉娑摩囉﹝二合九重呼﹞擔婆誐晚擔﹝十﹞路枳哆﹝十一﹞尾路吉﹝十二﹞哆他蘗擔﹝十三﹞娜那呬謎﹝十四﹞捺捨娜﹝十五﹞迦摩瀉﹝十六﹞捺哩捨喃﹝十七﹞缽囉﹝二合﹞訶邏﹝十八﹞娜耶摩喃莎嚩訶﹝二合十九﹞悉馱耶娑嚩訶﹝二合二十﹞摩訶悉馱娑嚩訶﹝二十一﹞悉馱諭倪﹝白只反﹞濕嚩羅﹝二合﹞耶娑嚩訶﹝二十二﹞你攞建﹝女﹡它﹞耶娑嚩訶﹝二十三﹞嚩訶嚩囉﹝二合﹞賀目佉耶莎嚩訶﹝二十四﹞摩訶摩訶娜囉﹝二合﹞僧﹝思孕反﹞賀目佉耶莎嚩訶﹝二十五﹞悉馱尾你也馱囉﹝二合﹞耶莎嚩訶﹝二十六﹞缽娜麼﹝止今﹞賀薩哆耶莎嚩訶訖哩﹝二合﹞瑟拏薩波訖哩﹝二合﹞呾野擬你諭跛尾哆野娑嚩訶﹝二十七﹞摩訶羅句吒馱囉﹝二合﹞野娑嚩訶﹝二十八﹞者羯囉﹝二合﹞諭馱耶莎嚩訶﹝二十九﹞商佉攝馱你步馱娜耶莎嚩訶﹝三十﹞摩摩﹝ㄙ乙授持﹞塞健﹝二合﹞馱泥沙悉體呾﹝三十一﹞訖哩﹝二合﹞瑟拏忍娜耶莎嚩訶﹝三十二﹞彌﹝白夜反﹞伽囉﹝二合﹞折摩你﹝三十三﹞嚩薩悉弟濕嚩﹝二合﹞囉耶娑嚩訶﹝三十六﹞娜慕婆誐嚩帝﹝三十七﹞阿唎耶嚩路枳帝濕嚩囉﹝二合﹞耶﹝三十八﹞冒提薩哆嚩耶﹝二合三十九﹞摩訶薩哆嚩﹝二合﹞耶﹝四十﹞摩訶迦耶﹝四十一﹞悉電都冥﹝四十二﹞囉﹝二合﹞缽娜耶娑嚩訶﹝四十三﹞

定慧二羽。捧珠鬘加本眞言七徧已。捧至頂上。復當心堅住等引而念誦。舌端微動唇齒合。逆順身觀相好。四時勤修不令間千百爲限。復過一切神通及福智。現世同於徧照尊。行者念誦分限畢已。捧珠頂上勤發大願。然後結三摩地印。入法界體性三昧。修習布字旋陀羅尼。

諸法本不生

自性離言說

淸淨無垢染

因業等虛空

旋復諦思惟

字字悟眞實

初後𨿽差別

所證皆歸一

不捨是三昧

無住無緣悲

普願諸有情

如我無有異

行者從三昧出。卽結根本印誦本明七徧。復以大供養者。佛以妙音辭稱揚贊嘆獻閼伽水。以降三世印右旋解界。印卽結金剛解脫印。奉送諸聖依前懺悔。啟聖者。發心願了。

次結遣印。以前根本印從臍至面方散。合掌於頂上。想觀自在王如來。復還本宮誦此眞言。曰。

唵跋日囉﹝二合﹞缽娜摩﹝二合﹞穆﹝入﹞

發遣本尊訖。隨意發願復以甲印。護身以前馬頭明王界印。左旋解界隨意經行。往至靜處嚴持香華。讀誦大乘大般若經華嚴涅槃楞伽等經。行住坐臥常念本尊勿令有間。若有眾生遇此教者。晝夜四時精進修習。現世證得歡喜地。後十六生成正覺。向所譯者。略於向隨順說是如陀羅尼。一一字具含八萬修多羅藏。無量百千旋陀羅尼門。一一門皆說甚深眞如實相。是以歷代翻傳罕能宣釋。又以不解其言。而俱得加被共呼爲咒。不亦悲乎。曰陀羅尼或云眞言。或云明王。有眾多號。直呼爲咒。卽與咒咀有何等異。是則翻之誤。又稱傳者。望無罪耶。

千手千眼廣大圓滿妙身大悲寶幢陀羅尼。

娜謨囉怛娜﹝二合﹞怛囉夜耶娜謨阿彌哆婆野哆他誐跢﹝二合﹞耶囉呵諦﹝二合﹞三藐三勃馱野﹝四﹞娜麼阿利耶嚩路枳諦濕嚩﹝二合﹞囉野冒提薩哆嚩﹝二合﹞野摩訶迦野﹝五﹞那謨摩訶薩他﹝二合﹞麼野缽囉﹝二合﹞缽哆﹝二合﹞野﹝六﹞摩訶薩哆嚩﹝二合﹞野摩訶迦嚕野﹝七﹞那謨婆誐嚩﹝八﹞諦尾補攞﹝二合﹞尾摩那蘇缽囉﹝二合﹞底瑟恥﹝二合﹞跢僧﹝思孕反﹞契野﹝九﹞素哩野﹝二合﹞捨哆娑訶娑囉﹝二合﹞底哩﹝二合﹞迦缽囉﹝二合﹞皤嚩皤悉哆母﹝口﹡栗﹞哆﹝二合﹞曳﹝十一﹞麼訶摩抳摩矩吒﹝十二﹞君拏攞馱哩抳婆誐嚩諦﹝十三﹞缽那麼﹝二合﹞跛拏曳﹝十四﹞嚩薩哆嚩﹝二合﹞跛哩謨者那﹝引﹞野﹝十六﹞跢你也他﹝二合﹞唵﹝十七﹞部哩﹝二合﹞部嚩﹝十八﹞摩訶迦囉﹝二合﹞拏﹝十九﹞薩跢摩底弭囉﹝二合﹞跛吒攞﹝二合二十﹞摩日囉﹝二十一﹞尾那捨娜迦囉﹝二合﹞野﹝引﹞囉誐娜未沙﹝二合﹞摩訶謨賀﹝引﹞惹﹝引﹞攞捨﹝二十二﹞捨娑迦﹝二十三﹞路訖羌﹝二合﹞迦薩麼跛嘢耨佉訥誐底﹝二十四﹞缽囉﹝二合﹞捨麼迦囉﹝二合﹞野薩嚩跢他誐跢娑麼嚩陀那迦囉﹝二十五﹞薩捨跛哩補囉迦﹝二十六﹞薩嚩薩哆嚩﹝二合﹞娑麼捨嚩﹝二合﹞娑迦囉﹝二十七﹞伊醯曳醯﹝二十八﹞麼訶冒地薩哆嚩﹝二合二十九﹞麼囉娜跛那麼﹝二合﹞路迦三步﹝三十﹞麼訶迦嚕抳迦﹝三十一﹞若吒摩﹝三十二﹞楞訖哩﹝二合﹞跢﹝三十三﹞始囉﹝二合﹞徙﹝三十四﹞摩抳迦那迦囉﹝二合﹞惹跢摩日囉﹝二合三十五﹞微離耶楞訖哩哆﹝三十六﹞捨哩囉野﹝三十七﹞阿弭哆婆示那迦摩訶﹝二合﹞摩囉﹝二合﹞楞訖哩﹝二合﹞跢﹝三十八﹞缽囉﹝二合﹞囉﹝二合﹞那哩﹝三十九﹞麼訶惹那捨跢娑訶娑羅﹝二合四十﹞毗攞﹝二合﹞使跢迦野﹝四十一﹞摩訶冒提薩跢嚩﹝二合﹞尾馱麼尾馱﹝引﹞捨野尾那﹝引﹞捨野﹝四十二﹞麼訶演哆囉﹝二合﹞訖灑﹝二合﹞捨﹝四十三﹞迦嚩吒嚩麼馱僧﹝思孕反﹞娑囉﹝二合﹞佉囉﹝二合﹞迦缽囉麼他那﹝四十四﹞補嚕沙缽娜麼﹝二合﹞補嚕沙那誐﹝四十五﹞補嚕沙薩誐囉﹝二合四十六﹞未囉微惹野﹝四十七﹞微囉﹝二合﹞惹素難哆﹝四十八﹞哆哩勿哩跢﹝四十九﹞娜麼娑麼娑麼﹝五十﹞度嚕度嚕缽囉﹝二合﹞捨娑野缽囉﹝二合﹞捨娑只哩只哩尾哩尾哩﹝五十二﹞只哩只哩母嚕母嚕﹝五十三﹞薩母庾﹝五十四﹞門者門者婆誐嚩那﹝二合﹞唎耶﹝二合五十五﹞嚩路枳諦捨嚩﹝二合﹞囉﹝五十六﹞洛訖差﹝二合﹞麼麼﹝ㄙ乙受持﹞薩嚩薩哆嚩﹝二合﹞難者﹝五十七﹞薩嚩婆曳獘﹝毗也﹞度那度那﹝六十﹞度嚕度嚕誐野﹝六十一﹞誐馱野誐馱野﹝六十二﹞賀娑賀娑﹝六十三﹞缽囉賀娑缽囉﹝二合﹞賀娑﹝六十四﹞尾訖曬﹝二合﹞捨嚩娑那﹝六十五﹞麼麼﹝ㄙ乙授持﹞賀囉賀囉﹝二合六十六﹞僧﹝上﹞賀度嚕置度嚕麼訶曼拏攞枳攞拏﹝六十八﹞捨跢﹝上﹞缽囉細迦嚩婆娑﹝六十九﹞尾尾沙捨摩迦﹝七十﹞摩訶冒提薩哆嚩﹝二合﹞娑嚩訶﹝八十二大句﹞

時寬延二秋七月谷旦。此經挍仇之。轉寫不少。希後賢決也。又運二師請來未乘無等。

