大佛頂廣聚陀羅尼經

大佛頂廣聚陀羅尼經卷第一

大佛頂無畏寶蓮華廣聚光明佛頂一切如來心中祕密藏陀羅尼經阿迦膩吒天請問序品第一﹝總攝一切佛頂法﹞

如是我聞。一時佛薄伽梵。在迦膩瑟吒天住。有諸無數天眾。迦膩瑟吒。及其眷屬。百千萬億俱胝無數天眾。復有諸菩薩百千億。復有主檀天神百千萬億俱胝眾。一切諸金剛大藥叉將。及其眷屬等。各於佛前坐。諸天人等之所圍繞世尊。

爾時如來坐七寶蓮華於七寶殿上。殿開四門。四柱皆是七寶莊嚴。其殿髙廣。放大光明。百千萬億光明照於十方。其殿以七寶羅网莊挍爲蓋覆。其殿上四面垂諸花幡並諸鈴鐸七寶幢幡。於其殿前有種種花藥。如來身上放大光明。出種種雜色。於如來頂上。具足三十二相。復放諸色光明。其光明能照三千大千世界。上至有頂下至十八地獄。其光變爲諸色寶云。其云空中雨眾七寶及諸雜色微妙蓮華。徧布其地。種種衣裳諸天嚴身之具。七寶天冠釵鐺環釧等。如來頂上左邊出光明。各照十方百千億世界佛。佛右邊光明。各照十方百千萬億無量世界一切諸佛。悉皆踴躍歡喜。皆來隨喜。如來右邊光明。普徧世界所有天龍夜叉。乾闥婆。阿修羅。迦樓羅緊那羅。摩睺羅伽。人非人等。所有地獄阿修羅餓鬼神生人類。照彼所有罪業等。眾生光所觸者遇斯光者。所有一切苦厄重報皆得解脫。怪未曾有不可思議。其睹史天以其光力故得生化樂天。其餘諸天各上升一階。一切諸天亦復如是福力增長。

復次金剛夜叉大將見已。生希有相。得未曾聞亦未曾見不思議奇異靈驗相貌。便至佛所。繞佛三匝。合掌頂禮。卻坐一面。長跪白佛言。世尊無垢無穢無貪無嗔。顏白熙怡。坐三藐三菩提座。佛告金剛。何怪此光一切天人及阿修羅乾闥婆等頂禮。作此一切佛頂檀法頂禮。亦亦得自在身光明。及得三藐菩提身。

如來告金剛言。善哉善哉金剛。能爲一切安樂眾生。諸天人眾能爲諸解法者。與作因緣令得解脫。皆得三藐三菩提道。行大慈悲。能爲一切世界得此法者。如烏頭摩花。與諸眾生教毗那耶。卽得三藐三菩提道。金剛聞此法已贊言。善哉善哉不可思議。復白佛言。云何受持。云何作法。及佛頂心壇法贊族吉祥。願爲解說。佛聞此金剛夜叉大將請。以卽爲說之。我有毗盧遮那藏大壇一切如來祕密心大咒印法術王大無畏佛頂心法放大光聚一切祕密心大咒術王法種種變現。皆得不可思議自在變現。如此變現之時。十方三千大世界諸佛國土。皆悉普照。十方三千大世界所有阿修羅等。天上人間地獄餓鬼畜生。遇斯光者。一切罪垢煩惱皆得消滅。其光種種色。靑黃赤白朱紫頗梨馬腦等光。其光能雨七寶雜色諸花。此佛頂法及壇法。有如是無量靈異。復有迦膩瑟吒天龍神曼荼羅天等。復有無量菩薩。聞說如是靈異無畏寶佛頂心法廣大寶聚一切如來心大咒王印法。時迦膩瑟吒天宮等聞此法已。卽得蓮華無垢三昧毗布羅三昧光明出現。卽得佛頂蓮華無畏垢陀羅尼幢。卽得身心不動。踴躍歡喜。愛樂此法愛大快樂。

復有金剛夜叉大將。得毗布羅光明出現。卽得佛頂蓮華無垢陀羅尼幢。復以金剛夜叉大將踴躍歡喜。身心悅豫。甚深甚深無畏師子吼八種柔軟之音。

爾時金剛以手執拔折羅。現大威勢。至如來所。繞佛三匝。踴躍歡喜。禮佛足已。卻坐一面。白佛言。世尊如優曇花難得。此無垢寶蓮華頂心法光聚一切如來藏祕密大法王極甚深微妙。云何行。云何受持。惟願如來爲天人師憐湣眾生。爲我說之。云何得見如來佛頂。云何相貌。云何印法。云何檀法。云何記驗云何行法。云何受持。法有幾種。咒有幾種。福有幾種。族王幾種。心中心中心咒有幾種。嗔幾種。勇猛幾種。爲怒幾種。爲善幾種。破壞幾種。驅使幾種。祭火幾種。誦持幾種。方法幾種。吉祥受持幾種。祭遣幾種。攝入幾種。攝出幾種。丸藥幾種。帖藥幾種。持香藥幾種。眼藥幾種。衣裳幾種。香藥幾種。花有幾種。莊嚴幾種。塗幾種。齊有幾種。一日一夜不貪幾種。讀幾種。誦幾種。洗淨幾種。非時幾種。掘幾種。燈幾種。供養幾種。被肩衣幾種。三摩耶幾種。燒花幾種。祕密幾種。油法幾種。咒法幾種。懺悔幾種。咒持幾種。雨幾種。不雨幾種。與願幾種。得見幾種。不與願幾種。不現幾種。日幾種。月幾種。星宿幾種。七日法幾種。相愛法幾種。出離幾種。不出離幾種。隱形幾種。入阿修羅宮幾種。入海幾種。是根本咒我今問竟。惟願如來爲我說之。其法深妙。難解難知。多諸疑惑。我今深怪難可了知。惟願如來廣爲宣說。

爾時如來告金剛夜叉大將。諦聽諦聽受。當爲汝說陀羅尼心眞實法相。如上所問。我今廣爲汝說。毗盧遮那大祕密心藏曼荼羅奇異蓮華佛頂大無畏祕密最勝。一切如來由行十地。得入大菩提。身相具足。卽說法輪。受持者若欲得見阿彌陀佛。亦速得見一切如來及彌勒等。善哉善哉。汝今所問希有難得。當爲汝說一切形色受持法等。

復次薄伽梵釋迦牟尼如來。光明徧照。大無畏無垢蓮華佛頂祕密三昧禪定普徧。如來王光藏身種種光明普徧。佛頂大人之相。如來由行出種種光明。如來之身。微妙圓滿。色相具足。五眼淸淨。無垢蓮華中出現其相。祕密蓮華佛頂。一切如來許可。一切菩薩愛樂恭敬禮拜。一切諸天皆悉禮敬。一切諸佛皆悉歡喜。迦膩瑟吒天供養供敬。都史陀天亦來供養。帝釋三十三天梵天大梵自在天皆來供養歡喜踴躍。四天大王皆來守護執持。四方世界人非人等皆來隨喜供養禮拜。端嚴奇異種種相貌。變化微妙。決定身心平等。色相端嚴。光明照耀。由如千日。相好團圓。照耀十方。是諸佛言。善哉善哉。薄伽梵如來說無垢寶蓮華一切如來祕密心佛頂廣聚一切如來祕藏。復次普徧三千大千世界六種震動。天雨種種微妙百千諸寶蓮華。

復次迦膩瑟吒天及金剛等。一切從座而起。胡跪瞻仰世尊。而白佛言。我今見此瑞。我今見此如來族法現。今當說一切如來祕密佛頂心。我今願聞此法。欲得持誦供養。欲得見壇印等法。及入壇流轉思惟不退轉。教化一切眾生。利益一切世界。及欲出利世間。亦爲解勝修行菩提之道。惟願如來速現速現。如來速說善意難發難遇。如優曇花。如來佛頂亦難值遇。惟願慈湣眾生速爲宣說。

復次如來發大慈湣。告迦膩瑟吒天及金剛等。諦聽。我今爲汝發大慈湣。救眾生故。迦膩瑟吒天及金剛等。並諸菩薩眾。諸天龍夜叉乾闥婆阿修羅迦樓羅緊那羅摩睺羅伽人非人等。願樂欲聞此毗盧遮那藏。十方如來皆共請知。一切佛國土中娛樂之具皆悉震動。一時俱作種種音聲。如師子吼。說此一切如來大祕密最勝微妙無畏佛頂蓮華廣聚心一切如來祕密大法王。我今宣說。爾時世尊卽說大根本心咒曰。

南謨悉底哩耶﹝一﹞地尾﹝二合﹞迦﹝引﹞喃﹝二﹞薩嚩怛他議﹝去引﹞多喃﹝三﹞唵﹝四﹞阿牟伽摩尼﹝五﹞什嚩羅什嚩羅﹝六﹞摩訶波頭牟﹝二合﹞瑟膩沙﹝七﹞醯利﹝二合﹞陀耶﹝八﹞屍佉利﹝九﹞摩尼摩尼﹝十﹞摩訶摩尼﹝十一﹞烏瑟膩﹝二合﹞沙﹝十二﹞羅底沙﹝二合﹞那﹝十三﹞摩尼帝﹝十四﹞都嚕都嚕﹝十五﹞摩訶羅審弭﹝二合十六﹞散你帝﹝十七﹞微迦﹝禾﹡玄﹞陀﹝十八﹞婆頭摩﹝二合﹞嚩唎﹝十九﹞﹝禾﹡玄﹞嚕﹝禾﹡玄﹞嚕﹝二十﹞三昧耶悉地﹝二十一﹞多羅多羅﹝二十二﹞多羅耶﹝二十三﹞俱摩囉﹝二十四﹞洛乞叉﹝二合﹞那﹝二十五﹞曼荼羅缽頭迷﹝二十六﹞娑摩溫嚩娑耶﹝二十七﹞娑曼多﹝二十八﹞獘嚩嚧枳多﹝二十九﹞缽頭迷﹝三十﹞地瑟吒﹝二合﹞那﹝三十二﹞地瑟恥多﹝三十三﹞但己如多薩﹝卄／補﹞瑟膩﹝二合﹞沙﹝三十四﹞洛乞叉那﹝三十五﹞愚醯耶﹝三十六﹞薩婆怛他伽都﹝三十七﹞烏瑟膩沙﹝三十八﹞缽頭摩﹝三十九﹞獘嚩嚧枳多﹝四十﹞南謨蘇睹底﹝四十一﹞塞嚩訶

此無垢寶蓮華佛頂廣聚一切如來祕蜜心大咒印法普徧所說者。如來大法王。汝迦膩瑟吒天宮等。一切定得阿耨多羅三菩提果。有諸菩薩得不退轉。有諸天龍藥叉乾闥婆阿修羅迦樓羅緊那羅摩睺羅伽人非人等。普得不退轉成佛頂相。

復次薄伽梵前所說此心陀羅尼法王形像。此世界一四天下中西瞿耶尼。於迦膩瑟吒天宮。起一佛頂陀羅尼塔。七寶莊嚴。其塔縱廣髙千由旬。眾寶合成。垂諸華幡種種鈴鐸。其塔光明照耀國界。諸天龍神人非人等常來供養。於此塔中出微妙音贊言。善哉善哉。釋迦牟尼如來得阿耨多羅三藐三菩提。奇異難得一切如來祕密佛頂所有如來心。所欲說時。釋迦牟尼命空中諸佛頂言。來下於此世界。行諸佛事。救取世間受苦眾生。於諸國土有十萬億。隨命而下便入塔中。於諸佛中時有一佛。升師子座。須臾入定。處大無畏蓮華頂佛心一切如來祕密廣聚大法王陀羅尼定。迦膩瑟吒天王及菩薩摩訶薩。並諸天龍夜叉乾闥婆阿修羅迦樓羅緊那羅摩睺羅伽人非人等。知時而下圍繞如來咸皆共贊嘆。願說此陀羅尼咒印法等。一切如來共許救拔一切眾生。復有一切諸天。所說欲乞願皆來隨喜。又復塔中卽出大聲。其音美妙。復告諸天。誰能隨我。於閻浮五濁惡世。救拔苦惱眾生。若心樂者隨我。

復有迦膩瑟吒。三十三天。自在天。大自在天。變化諸天。夜摩天。三十二宮一切諸天。並其眷屬。前白佛言。世尊我等皆隨如來。於閻浮提。救護眾生。爾時如來告諸菩薩一切諸天等。我有不可思議變化無垢蓮華佛頂金剛聚咒。卽說根本心咒曰。

南謨悉底哩﹝二合﹞耶﹝一﹞地尾迦南﹝二﹞怛他俄多南﹝三﹞唵﹝四﹞阿目伽﹝五﹞缽頭摩﹝二合﹞娑娜﹝六﹞摩訶迷﹝呿﹡ㄗ﹞﹝七﹞波吒囉﹝八﹞婆臾尾迦﹝九﹞嚩多羅拏﹝十﹞怛囉怛囉﹝十一﹞缽頭摩﹝二合﹞目棄﹝十二﹞娑囉娑囉﹝十三﹞嚩諭社微﹝十四﹞娑羅娑羅﹝十五﹞三曼多嚩囉﹝十六﹞缽利布栗尼﹝十七﹞末尼末尼﹝十八﹞三曼多愚四耶﹝十九﹞阿嚩破娑﹝二十﹞什嚩攞泥﹝二十一﹞﹝合﹡牛﹞﹝合﹡牛﹞﹝二十二﹞缽頭牟﹝二合﹞瑟膩沙﹝二十三﹞南謨噻睹底﹝二十四﹞噻嚩訶

爾時如來說此已。於虛空中或有七寶云蓋。徧覆空中。復有七種香風。吹諸花幡。出微妙音聲。如來坐七寶大蓮華。菩薩諸天亦坐七寶。各自現神變。悉皆踴躍歡喜。供養如來。

爾時如來變現遊戲自在神通。於此咒力能變化。天龍夜叉。乾闥婆。阿修羅。迦樓羅。緊那羅。摩睺羅伽。皆來供養。迦膩瑟吒天下向菩提塔所。默然而住。

爾時如來爲欲莊嚴諸菩薩及諸天故。卽說咒曰。

唵﹝一﹞阿牟伽﹝二﹞摩訶缽頭摩﹝三﹞波羅底瑟恥多﹝四﹞拔析唎﹝五﹞吽﹝六﹞噻嚩訶

爾時如來說此無垢蓮華族陀羅尼。莊嚴大菩薩及一切菩薩諸天故。種種寶師子之座。其數百千種。衣服莊嚴。及種種七寶之座。百億俱胝那庾多。變現來至佛所。

復次有七寶。莊嚴大蓮華師子之座。微妙光明如百千日。猶不爲比。其座身三十二相八十種好莊嚴。照於大眾中菩薩。及迦膩瑟吒天。四大天王。天龍夜叉。乾闥婆。阿修羅。迦樓羅。緊那羅。摩睺羅伽。人非人等。並皆就座。及曼荼羅天神咒術中尊者。帝釋及金剛族等。各各依次而坐。地神海神山神及諸神等。四部大比丘比丘尼。優婆塞優婆夷。婆羅門。剎帝利。毗捨首陀。及諸國王。諸來大眾。並皆就座。圍繞彼塔。

復次金剛夜叉大將。於大眾中。從座而起。圍繞三匝。禮佛足已。長跪叉手。合掌白佛言。世尊惟願如來爲湣一切眾生教化眾故。廣爲宣說一切如來祕密蓮花佛頂心廣聚曼荼羅藏。

爾時如來於其座上。默思惟無垢無畏曼荼羅大蓮華光明佛頂。從定覺已。於大眾中。告金剛大將。我有三摩地大金剛曼荼羅。有餘種種七寶蓮華。大如車輪。在其壇中。金剛大將重白佛言。我欲受持此無畏寶蓮華佛頂大壇祕密心。惟願如來分別解說。如來許之。金剛從座而起。以手振杵。在佛前立。聽佛所說。爾時如來卽說無畏大寶佛頂心咒。卽說咒曰。

唵﹝一﹞阿牟伽末尼﹝二﹞什嚩羅﹝三﹞缽頭牟﹝四﹞瑟膩沙﹝五﹞﹝合﹡牛﹞﹝六﹞地哩﹝二合﹞乞沙﹝七﹞噻嚩訶

說此心咒已。便入大城門。欲往寶塔中。到彼塔已。開其塔門。見十萬億佛。皆升髙座。入於禪定。是時塔中復有諸聲聞。其音美妙。贊釋迦牟尼如來言。善哉善哉。得阿耨多羅三藐三菩提。所說無垢蓮華佛頂心法廣聚一切眾生一切如來祕密大咒印法。爲憐湣救拔一切眾生﹝口﹡微﹞地耶陀羅尼心。惟願更爲廣說咒印法及壇。諸神術等。過去毗盧遮那藏時。釋迦牟尼如來從座而起。便入七寶塔中。升師子座。於諸佛前。所坐之處。如日光藏。百千萬億寶蓮華。變現毗盧遮那藏。更有諸餘蓮華。七寶爲莖。一一花各髙二丈餘。種種天衣幡花寶蓋。變現種種莊嚴其座。是諸天等並皆安坐。更重請說如是等法。

時佛告言。我有一切如來心祕密佛頂三摩地。復更思惟如是三昧以定印持。

爾時感得十二萬億佛。時釋迦牟尼佛放大光明種種雜色。是十二萬億如來見此事已。皆從座起。圍繞三匝。頂禮釋迦牟尼如來放此大光贊言。善哉善哉。甚奇微妙希有光聚。惟願如來爲說蓮華佛頂一切如來深嘆得未曾有。惟願速說壇法及印。

復次現佛頂蓮華最勝佛頂光聚。名曰如來語印。釋迦牟尼佛言此薄伽梵蓮華佛頂陀羅尼壇及大力印法時。彼佛頂塔中。是諸如來及諸菩薩。隨喜願聞此佛頂廣大陀羅尼壇印法。

復次金剛夜叉大將卽從座起。向佛前默然而立。閉目安心。踴躍歡喜。瞻仰尊顏。捨嗔怒面目不暫捨。

復次釋迦牟尼如來告夜叉大將。汝當諦聽諦聽。受廣大咒法壇印。金剛白佛言。今諦聽諦受眞實如來印。咒等法。亦能恭敬供養禮拜。亦能廣爲人說令使受持。亦與是人所求之願悉得成就。如來贊言。善哉善哉金剛大將。如是如是。能發大願。爾時如來卽說咒師都會心中心。卽說咒曰。

唵﹝一﹞缽頭牟﹝二合﹞烏瑟膩沙﹝二﹞未尼﹝三﹞什嚩﹝三﹞囉﹝四﹞﹝合﹡牛﹞﹝合﹡牛﹞﹝五﹞噻嚩訶

佛頂嗔怒王根本咒

唵﹝一﹞阿牟伽未尼﹝二﹞缽頭牟﹝二合﹞烏瑟膩沙﹝三﹞俱嚕陀﹝四﹞能瑟吒羅﹝五﹞什嚩理多﹝六﹞奢唎囉﹝七﹞訶那訶那﹝八﹞唵﹝九﹞摩訶俱嚕﹝二合﹞陀囉社﹝十﹞未尼未尼﹝十一﹞三昧炎波羅耶﹝十二﹞﹝合﹡牛﹞泮一切如來嗔怒王

蓮華佛頂心咒

唵﹝一﹞未尼﹝二﹞缽頭摩﹝三﹞能瑟吒哩﹝四﹞唬嚕虎嚕﹝五﹞﹝合﹡牛﹞泮

如來佛頂嗔怒王心中心咒

唵﹝一﹞俱嚕﹝二合﹞陀﹝二﹞缽頭﹝三﹞﹝合﹡牛﹞泮﹝四﹞噻嚩訶

如上所說諸大咒王。能成本事。無願不異。速成無上菩提。

大佛頂大無畏寶廣聚佛頂一切如來持咒功能品第二

復次金剛無畏蓮華廣聚思惟。此法須臾受持讀誦。滅無數百千劫七遮八難五逆四重八重。無問輕重皆消滅。得無垢淸淨光明蓮華寶藏之身。轉此身後得生阿彌陀佛國極樂世界。所生之處常憶宿命。不處胞胎。蓮華化生。自然種種莊嚴其身。

復說受持得成就法。起首誦八百徧。卽得見十二萬億如來。及見阿迦膩瑟吒天。見國王大臣妃後宮人采女。皆悉歡喜。所求稱意。

復次一切眾生愛樂歡喜。壽命百年者。更增壽命至二百歲。以福力故。得大天王常來衛護。若有病人。行至其前。隨口所言卽便除愈。是名第一誦持八百徧法。得如上靈驗成就。次說第二八百徧法。受持誦者。一切菩薩及一切諸天神。皆來降伏。爲現其身。增加色力。並衰者受持此已。更復年少如二十者。增長智慧。得種種自在。得無量俱胝百千那庾多佛並皆現身。得恆河沙百千俱胝庾多諸佛而種善根。增益廣大功徳。於一切眾生中爲大導師。尊重恭敬。得大蓮華無垢光明淸淨之身。一切聰明智惠日增三倍。年少如十歲小兒。身力廣大不可爲比。常憶宿命。生歡喜國土。常得見阿閦如來。隨佛足迹盡佛邊際。蓮華化生常憶宿命。一切衣服莊嚴之具自然而有一切地獄門自然開辟。所有罪苦眾生皆得解脫。是名第二八百徧。所成功徳能得如果。復次若誦持滿第三八百徧。如上所說功能增長三倍。面見如來。及三十二宮諸天眾。各各差別皆悉睹見。及三十三天帝釋等四天王一切眷屬。悉皆現來。百千萬諸天龍王。難陀拔難陀龍王等。而爲上首。將諸眷屬。悉皆來現。毗摩質多羅阿修羅等。無量無數。受持數滿。如前所說是諸神等。皆來現身。六十二千夜叉大將。及諸眷屬。皆來現身。乾闥婆。迦樓羅。緊那羅。摩睺羅伽。百千眷屬。皆來現身。一切如來族。我此神咒法王。若有受持者。皆自現來言。我是無垢寶佛頂蓮華大法王壇並皆具足圓滿。海族廣大咒神。於此境界中來。將咒師身入嗔怒金剛大壇。令受三昧得大成就。我是一切如來佛頂相。一切變現相。令咒師得見。如來三界大師自來。以金色手摩咒師頂。復次釋迦牟尼如來。將咒師身卽入大壇中。於境界中。得見諸佛國土。能令一切如來皆共贊咒師言。善哉善哉。一切菩薩各在本佛國土。見此咒師。皆生隨喜。得無畏光明極樂國土三摩地門。又得無垢光明蓮華寶幢佛頂陀羅尼從此三昧出。卽得無畏淸淨月光三昧。又得無畏寶日光聚淸淨眼三昧。又得無畏寶蓮華最勝普徧曼荼羅淸淨舌三昧。復得無畏光明赫奕無數香風。得鼻淸淨三昧。又得無畏聲。於大眾中轉大法輪及六波羅密。其聲微妙。得耳根淸淨三昧。又復有大福徳。諸天摩尼天福力日光明如上所說神等。種種莊嚴盡皆來現。又復諸天。其名曰牢膩壤無垢使者最勝難陀須難陀豎牢地神華神嗔怒面神大怒面神商棄尼神勇猛之神無比神金剛執金剛神乾闥婆神訶裏底母神因陀羅等諸大天神。常來衛護。陀羅尼王有大威力大明聚。諸如來族王。一切蓮華族。一切寶族。一切象族。一切陀羅尼族王。一切壇族。一切七佛頂大王。咒師等輪轉無比光明族。一切皆來。隨從此法攝其中一時成就。亦能擁護護一切印。及無比曼荼羅供養。及修行此蓮華佛頂華佛頂壇者。皆令成就受持。得見此最勝上壇。是諸神等日夜圍繞擁護。是人不令見�。

大佛頂無畏寶廣聚佛頂持誦功徳六方諸佛來現品第三

爾時東方有九十九億俱胝恆河如來。於彼如來眾中。成就種種諸善根故。又諸如來在東方者。贊咒師言。善哉善哉。一切如來往咒師所。摩頂受記種種咒願。所在東方天龍夜叉。乾闥婆。阿修羅。迦樓羅。緊那羅。摩睺羅伽。人非人等。皆來隨喜守護咒師。一切飲食花果。衣服臥具。及諸湯藥。嚴身之具。不求自至。婆羅門剎利毗捨首陀。及諸眾生等。皆來供養恭敬禮拜信樂隨順驅使。若咒師亦誦此咒。如常所壽命者。增益八倍百倍千倍。於命終之後。生諸佛國土。於九十二億俱胝那庾多百千萬億如來佛國。於一一佛國。受恆河沙百千萬億安穩受大快樂。漸次經歷。盡彼佛國所受之命。於此佛滅生於彼佛。次第經歷如蛇退皮。乃至成佛。卽於東方遊行自在。

爾時南方有九十九億俱胝恆河沙等如來。於彼眾中。成就種種諸善根故。有大福徳。又諸如來在南方者。贊咒師言。善哉善哉。一切如來往咒師所。摩頂受記種種咒願。所在南方天龍夜叉。乾闥婆。阿修羅。迦樓羅。緊那羅。摩睺羅伽。人非人等。皆來隨喜守護咒師。一飲食花果。衣服臥具。湯藥嚴身之具。不求自至。復有婆羅門剎帝利毗捨首陀。及諸眾生。皆來供養恭敬禮拜信樂隨順。咒師亦持誦此咒。如常所壽命者。增益八百倍百倍千倍。於命終之後。生諸佛國土。於九十二億俱胝那庾多百千萬億如來國。於一一佛國。受恆河沙劫百千億安穩受大快樂。漸次經歷。盡彼佛國所壽之命。於此佛滅生於彼佛。次第經歷。如蛇退皮。乃至成佛。卽於南方遊行自在。

爾時西方有九十九億俱胝恆河沙等如來。於彼如來常眾中。成就種種諸善根故。有大福徳。又諸如來在西方者。贊咒師言。善哉善哉。一切如來往咒師所。摩頂授記種種咒願。所在西方天龍夜叉。乾闥婆。阿修羅。迦樓羅。緊那羅。摩睺羅伽。人非人。皆來隨喜恭敬禮拜信樂隨順。咒師亦誦持此咒。如常所壽命一百者。增益八倍百倍千倍。於命終之後。生諸佛國土。於九十二億俱胝那庾多百千萬億如來佛國。於一一佛國。受恆河沙劫百千萬億安穩快樂。漸次經歷。盡彼佛國所壽之命。於此佛滅生於彼佛。次第經歷。如蛇退皮。乃至成佛。卽於西方遊行自在。

爾時北方有九十九億俱胝恆河沙如來。於彼如來眾中。成就種種諸善根故。有大福徳。又諸如來在北方者。贊咒師言。善哉善哉。一切如來往咒師所。摩頂受記種種咒願。所在北方天龍夜叉。乾闥婆。阿修羅迦樓羅。緊那羅。摩睺羅伽。人非人等。皆來隨喜供養恭敬禮拜信樂隨順。咒師亦誦持此咒。如常所壽命者。增益八倍百倍千倍。於命終之後。生諸佛國土。於九十二億俱胝那庾多百千萬億諸佛如來佛國。於一一佛國。受恆河沙劫百千萬億安穩受大快樂。漸次經歷。盡彼佛國所受之命。於此佛滅生於彼佛。次第如是。如蛇退皮。乃至成佛。卽往北方自在遊行。

爾時上方。毗盧遮那如來。九十二億俱胝恆河沙等如來。及諸阿羅訶。三藐三菩提。在於虛空。若人誦持此咒。須臾之上方諸佛皆悉贊嘆是人。便與摩頂受記。有諸菩薩無數眷屬。及諸天人龍王。各各自現大神通變化。來至咒師所。種種贊嘆種種供養。誦持此咒所有功徳。諭如龍王放甘露雨。普徧世界亦無間斷。是雨渧不可知數。如來贊言。善哉善哉。誦持此咒所有功徳。復遇於彼增壽。福力不可思議。相好圓滿。由如日月光明。現得神通三昧自在。一切如來妙樂國土往無障礙遊戲通。又毗盧遮那如來舒左手摩咒師言。善哉善哉。汝咒師希有無邊佛智惠。得不退轉身。登十地次補佛處。願汝早得成就廣聚無畏寶蓮華一切如來心祕密佛頂三昧壇。亦誦亦持咒。速得成就。願汝咒師。餘一切如來三昧並得成就。卽說七大佛頂及轉輪壇。

第一如來族佛頂。第二蓮華族佛頂。第三金剛族佛頂。第四寶族佛頂。第五像族佛頂。第六毗盧遮那藏聚佛頂。第七寶輪佛頂。

佛頂大壇。金剛積壇。金剛嘴壇。大三昧壇。一切大使壇。毗盧遮那寶族等大使壇三昧咒印法等。亦誦此咒如上所說。願汝卽得成就。如來復告咒師言。有餘不聞不見咒壇法印。亦入此毗盧遮那壇。一切壇並皆入盡。諸罪消滅。五重四重八重謗法等。七逆八難一切業障。皆得消滅。爾時世尊卽說偈言。

若入栴荼羅國王

諸蜜房車等國王

有諸貧賤下類王

薄福惡業諸眾生

五逆十惡阿鼻王

更有罪重遇前者

受持讀誦佛頂王

如上等罪皆消滅

夢中常見毗盧佛

邊地下賤惡國生

佛頂福力皆消滅

現身獲得大安樂

轉身當生諸佛國

有人誦持佛頂者

一切諸佛及菩薩

皆來圍繞擁護身

及諸天龍乾闥婆

護持壇神四天王

及諸善神皆圍繞

眞心受持無不成

決定當得菩提道

卽爲梵天轉法輪

爾時下方至金剛際及大海際諸天龍王。並諸眷屬。大地神及諸藥艸花果樹等神。聞咒發歡喜心。皆來現身。隨從供養恭敬作禮圍繞受樂尊重。以頭頂戴。白咒師言。最勝最尊希有眾生受持得此佛頂陀羅尼。善哉善哉。菩薩摩訶薩希有如此大師。諸天神言。我等隨從圍繞擁護。晝夜不離。任意驅使。爾時諸神卽說偈言。

我等海神及地神

圍繞��以擁護

日夜隨從常不離

常聽尊言不輕慢

隨師言教令驅使

盡我身命爲奴僕

起意所須爲使者

咒師若入修羅窟

諸餘國土及神宮

我等使者皆隨往

如上所說諸功徳

皆由誦持八千徧

得見如是最勝相

大佛頂無畏佛頂經卷第一

大佛頂廣聚陀羅尼經卷第二

大佛頂無畏廣聚如來佛頂得見咒師普薰滅罪品第四

爾時咒大師。若行若坐。所遇眾生。若卵生若濕生。若化生等蠢動之類。若聞咒師語聲。若見其身。若影所觸。若得其語。若至咒師所誦咒處。是諸眾生卽得不退轉。當得阿耨多羅三藐三菩提。復得無垢。罪障消滅。三命終之後。生極樂世界。蓮華化生。常憶宿命。爾時大師色聲形影難可得聞。亦難得說。云何難得。是七寶塔中十二億百千如來祕蜜心藏故。及諸佛說受。是咒師卽是如來身退轉位身。登十地證無上上正等菩提。是咒師身猶如寶塔等無有別。有此力故是以難得。

爾時如上等佛頂功徳靈驗讀誦受持力故卽得。大師得此身已。一切金剛不能侵嬈。咒咒余神天龍夜叉。羅剎毗那夜迦。及魔波旬部多毗捨。及諸餓鬼人非人等。水火風雨雷電霹靂諸雜毒等。亦不爲害。刀兵孤魍魎惡咒邪魔。國土壞亂禁閉系縛孤獨他卿。天時亢旱。若雨多苗稼不熟。曠野險難。師子虎狼諸雜禽獸能爲害者。及諸盜賊時气癲癇虐病。一日二日乃至一月。諸邪伎術厭蠱妭惑蛇蠍蛛蜈蚣一切諸毒等。如上所說皆不爲害。是以難見。一切災怪。亢旱水風毒。及一切眾病。皆不爲害。是以難聞。丁瘡病癲癩癰腫寒熱。一切眾病。及諸毒藥等。誦此陀羅尼二十一徧。皆得消除。是以難說。

若有人每日受持讀誦此佛頂陀羅尼者。令壽百年延至二百。福徳端正。當生極樂國土。所生不忘。常憶宿命。無有退轉。與佛同壽。得大快樂。住佛國土。

復次說。咒師若欲成就種種故。香湯澡洗淸淨著新淨衣。於舍利骨塔前安置佛像。面向西。白月八日起首。至白月十五日。誦滿八千徧。以其咒師現自身出光明。佛頂上放三道光。繞佛三匝。於頂上猶傘蓋。住虛空中。當佛頂上。於其光中出大人相。善聲贊咒師言。善哉善哉。願汝得無畏佛頂蓮華廣聚一切如來心祕密藏大師子王曼荼羅大印跋吒羅等。願汝成就此等咒法。佛卽舒左手摩咒師頂上。如來如是贊咒師言。汝今得出生老病死苦。是我之子。能作善根福徳。大事成就。復言。汝求何願。欲作何事。今當受取於三世中欲得何事果。汝今何願便乞現世如執金剛。卽得成就大力。顏貌色相一如金剛。所欲作事皆得隨意。

若欲成就如來祕密心壇族並卽隨現如自己眼。

復次乞過去世願。若欲受過去如來大人色相。光明出現。如來頂大人之相光圍繞身三匝。入咒師頂。旣入頂已卽變成蓮華藏。從有漏身入無漏身。具足圓滿三十二相八十種好。種種莊嚴淸淨之身。放大光明住虛空中。在九十二俱胝那庾多百千億萬諸天頂上。遊行自在。普恆河沙九十九俱胝那庾多百千萬億佛國土。於諸佛門自然開辟。遊行觀視皆無障礙。乃至非相非非相天現大神變。於菩薩眾中轉大法輪。此卽過去之願法。

復次若欲入阿修羅宮門及諸餘宮。咒師卽須香湯洗浴。著新淨衣。手執金剛及把數珠。燒安悉香。誦此佛頂陀羅尼一千徧。燒香香煙不絕。卽咒金剛白芥子香煙上度之千八徧。由打阿修羅宮。打三徧已。復將金剛杵三徧心中憶念陀羅尼打已。鎖皆碎關鐱隨落自然開辟。一切神門亦皆自開。於諸宮中皆大震動。諸神等並皆惶怖。共心無力。總於善眼大輪中隱身不現。時持咒人執白芥子處處散之。散已說一切惡鬼魔所在宮中及大水中者。皆走遠避百由旬外。莫知邊際。其道寂淨。便卽入宮已。覺其暗求莫令明。

大佛頂無畏寶廣聚如來頂眼藥方一切光明品第五

蓮華子。蓮華。蓮華鬘。蓮華絲。龍惱香。牛黃。龍華﹝如師子口音﹞蓮華。郁金香。蓮華乳。以上藥等分細搗作末。取赤牛乳取日好時和作丸。梧桐子以陰漧之。卽洗浴淸淨著新淨衣。取藥至道場中。以佛頂咒咒之一千八徧。咒已卽取好時好日研藥。取牛乳汁和研藥。取牛乳汁和研。此藥點咒師額上。點藥已照曜光明如日初出。至於洗以來。一切地獄黑暗之處皆得光明。其咒師試已卽入宮門。於中路逢一童女向前迎。其童女極以童女極以端正。具足圓滿相好。種種莊嚴其身。嘆不能盡。手執蓮華。作微妙聲歌贊嘆。漸近咒師。口云大師。大師攝心默然不語。其童女手執持一寶奉上咒師。咒師不受。又將蓮華與。亦復不受。口云爾許無情。女卽避道。咒師前行至第二門。女亦隨。後見五老婦人。極以醜陋。手持瓔珞來上。咒師見是老人心不畏懼。受取瓔珞默然不語。將此瓔珞頂戴付與童女。時老人見取瓔珞默然不語。受與童女言。不可思議入本阿修羅大宮。咒師聞此語。便卽前入遂見金門。其門內有大水流。其水岸邊有師子王。咒師取三丸藥。咒三徧打之。其師子嗔怒咾吼振動阿修羅宮。咒師心無怕悕師子之難。咒師復見水難作治之。取咒白芥子三回散其水中。其水斷流。水師左手把其童女。右手執師子騌。過津難已。其水還合。咒師默然不語。卽見三道不知所至。卽便思惟生三種智作三種分別。左手童女者是師子惡毒左右並不堪行。當取中道便卽前行更無疑惑。佛子尋東道而去。童女隨咒師。後欲別咒師。遂卽大喚振動天地。咒師心無怕懼。默然不語。前行須臾逢七寶門。有種種窗。樓閣面有四門。於其門外並鉤欄蜀柱及諸窗牖。種種七寶鈴鐸莊嚴。於門內有種種七寶蓮華莊嚴微妙。第一乳池。第二旃檀香水池。第三中心甘露池。其池當色盈滿。咒師來近池邊。師子天女並置一處。咒師以手觸甘露池。旣甘觸露池旣觸池已。已卽壽百千大劫。頭變爲螺髻。紺靑色身若眞金。有九千九轉輪王。於餘百千萬億。咒師中爲最勝。三升七寶蓮華座。常樂師子。一彈指間行百千由旬。於中往來時。彼童女以咒力故。得同法輪王。遊行自在。於香水洗浴淸淨。來觸乳池出。入阿修羅宮。中有瞻部迦樹。取樹脂汁食已。更不飲食。得漏盡上升七寶髙坐已。諸天爲送旣井帶。以於虛空中復有七寶大輪來。輪旣下以復有善眼大輪到。其取輪旣到。以一切怨敵皆悉遠避。一切諸天善神悉皆擁護。一切天女亦皆擁護。一彈指間往至西方極樂國土。安隱快樂。三十三天王。阿迦膩吒天。日月星辰大師所往。我亦如是得大自在。及阿迦瑟膩吒天共相娛樂。還歸本所。

復次若欲得下於閻浮提者。卽向東行。有一水。水中有樹。名瞻部迦。其樹下有甘露水。甘水甜如密味。當取是隨其多少飲之。閉目思惟意念之處開目卽至。若將是水所點之物。木石等皆變爲閻浮檀金。

又法若不能至彼池邊時。卽前彼抱彼童女。把手口云娘子。卽與童女相隨所憶之處。

復次咒師門此語已。卽前執童女兩奶令乳汁出。便將研前丸藥點於額上。旣點額已。卽便騰空。遊行無礙。卽得天輪聖王之身。

又法若欲見一切伏藏。不問大小。將藥點於眼上。旣點藥已。便見點心上。身隱不現。一切夜叉羅剎毗捨步多等門皆自開辟。羅剎步等鬼便作使者令其驅使。若塗足掌。行百千里不覺疲乏。若點膝上。一切龍宮自然開辟。水皆涸竭。一切龍王及其眷屬悉奉迎禮拜。願爲奴僕使者。期雨止雨皆得自在。暴風霜雹止放自在。若塗兩手。折諸惡鬼門。諸鬼等嗥聲大喚逃迸他方。莫知邊際。若塗自身。力如十大龍王。

若塗右手打羅闇門。自然開辟。羅等及其眷屬並皆奉迎禮拜。爲作奴婢使者。

若塗頭者。一切眾生頂戴供養。安穩快樂。財物無數。

大佛頂無畏廣聚如來佛頂延年藥法品第六

牛乳。牛蘇。天門冬。取前藥相和爲丸。每日服三丸。至七日以來。如常壽命復加百年。若服一周年。如前七日。壽命服加千倍。身力如大龍王。少年如十歲小兒。頭有螺髻發紺靑色。其身柔軟如兜羅綿。永一切眾病聽明智惠猶如大海。又法以蘇飲下前藥。七日令得大聰明。一日誦得千。所誦之者更不忘失。

若二七日服。聲如緊那羅。讀誦之音如緊那羅歌詠之聲。一經於耳所聞不忘。

若三七日服之。如那羅延身等無異。若服一月者。卽得隱形。一切夜叉羅剎部多等。一切鬼神皆悉自開。所欲遊行入處。皆無障礙。一切伏藏門皆悉自開出現。

若服一年者。戒根淸淨爲五仙尊。種種變現乘空而行。壽命千年。於虛空中作轉輪聖王。於閻浮及中道之中遊行最勝。

若命欲終時服之七日。更延百年之命。

若已終者內藥口中卽卻活。若所用之處皆得成就。

大佛頂無畏寶廣聚如來佛頂眼藥品第七

爾時世尊贊嘆眼藥力故卽說偈言。

一切成就法最勝

所作無疑定成就

一切眾罪皆消滅

一切所行皆最勝

天龍諸鬼及人間

所說如上勝功徳

皆由咒力及眼藥

威徳顯現無過上

蘇味羅。安捨那。海水沫。雄黃。兩種黃。姜。牛黃。靑蓮華。郁金花。豆﹝卄／﹝冗﹣幾﹢﹝豆﹡殳﹞子。石密。右上件藥等分細蔦爲末細。羅羅之和石密爲散。於赤銅器中盛。咒師著新淨衣。卽將此至佛前。誦咒滿八千徧。卽得成就。

欲使此藥之時。先須佛前誦咒一百徧。點此藥眼中。卽便隱形眾中最勝。卽得十二千。咒師隨後三阡由旬內。諸物事等。天龍藥叉乾闥婆羅剎等不動腳足。並皆路現而見明了。一切諸神宮並諸伏藏山河諸城郭圍林變化事等。由如掌中觀庵魔摩勒果。於夜分中所見諸物。逾於晝日。見過去未來現在諸事。猶如掌中視琉璃寶。一切咒王及海中諸寶悉得見。遊行入海如己捨宅。從海出已。種種七寶樓閣入諸山窟黑暗之處。如日光明皆能得見。點眼藥已更無暗處。若常著此藥卽成淨眼。

若患眼二十四種病風翳暗暯赤等皆得除愈。爾時世尊卽說偈言。

一切眼闇皆淸淨

目淨修廣若靑蓮

眼中所見諸眾生

降伏受樂隨歡喜

比丘淨行及四眾

若男若女及王妃

若眼曾睹皆歡喜

如上功能諸變現

皆由佛頂及眼藥

道引成辧諸功徳

大佛頂無畏寶廣聚如來佛頂相命咒師自證品第八

爾時世尊告咒師言。若欲成就。先須澡浴淸淨著新淨衣。於七寶舍利塔前誦百千徧。欲作法時。如前洗浴。燒白檀香。一日一夜不食。誦八千徧。如來放光照室。便於座上動身空中而住。其咒師兩膊出光。如來空中嘆咒師言。善哉善哉。我今與汝成就此蓮華佛頂如來心。汝今受此法已。時咒師歡喜禮拜頂戴如來足。其咒師卽得無垢行三昧。住於虛空。見十方諸佛菩薩。及見一切佛國土。遊行自在。面見毗盧遮那如來。一切惡鬼神諸摩毗那夜迦等無量無邊皆悉得見。卽於天中作咒師王。頂有螺髻。壽命百劫。此名現世成就。

又法若欲成就妙吉祥天女。絹上畫種種七寶莊嚴及諸色等。勿用膠水。畫得像已咒師洗浴著新淨衣。在閒靜處。立小方壇。於像前燒栴檀香。然後咒師三日三夜不食。於天像前結跏趺坐。誦咒滿十千徧。其像卽動放大光明。咒師見已踴躍歡喜。卽於壇中贊咒師言。善哉善哉。汝須何願復願何物欲作何事。汝所求願我今與汝。其咒師卽乞言。我今極大貧困。功徳天言。所須寶物錢財。汝今收取莫令乏少。所作功徳布施及供養諸佛菩薩。今梵天等及比丘比丘尼。神仙鬼等並諸乞人一切須者。隨意所用無有障礙。我身常在汝室寸步不離。每日布施百千恆河沙寶。日壇千倍。如是者轉轉至無數劫。如是財物漸轉多無有窮盡。咒師得願恭敬歡喜修行。

求見金剛法。又法若欲求見金剛。其咒師須淨洗浴淸淨著淨衣。復作一香檀種種莊嚴道場。取金剛像安置其中。散花燒安悉香。種種飲食果子乳酪等。於其像前供養。稻穀花及白芥子。金銀銅等器盛之置於壇中。其咒師惟食三白食。除水余並不得食之。從白月八日起首。於金剛前。每日誦一千二百徧。一日三時誦咒。於中不得簡斷。至十五日。於十五日夜。數滿八千徧。以其壇中金剛卽動身。其不驚怕亦不恐怖。須馺馺誦咒。其金剛從壇中起立。不須怪之。勿須恐怖。卽須大聲誦咒。取前飲食花果。燒安悉香。煙莫絕。供養金剛。金剛踴躍歡喜起立贊咒師言。善哉善哉。汝佛頂如來許可法願汝卽得成就。所求事者皆悉稱心。所須願我皆與汝。汝今卽說若欲騰空及乘仙隱形。欲居淨土。若欲得伏藏。若入阿修羅宮大水山河海樹木叢林入地窟中。若入隱處入深艸蘆荻及諸王宮。若入不思議奇異之處。若入國城村坊等有福祿處。若欲得入五穀熟處。及錢財金銀琉璃車渠馬瑙珊瑚虎珀眞珠摩尼等寶。若求金銀琉璃七寶等方。若求醫藥咒術等方。求曷羅闍大臣宰相一切尊貴等。求作夜叉羅剎鳩盤荼布單那等王。一切如上所求者。今並與汝。卽時無礙。所用去處皆得通達成就。咒師受已供養禮拜歡喜修行。

又法若有貧賤罪業病痛之狐魅者。厭蠱餓鬼魍魎饑寒窮鬼囚厄惡魔等業鬼。其咒師香湯洗浴。著新淨衣。於舍利塔前。作一四方香水壇。其壇種種莊嚴。於十五日起首。一日一夜種種花果等供養。於佛前燒三種香。壇香薰陸香安悉香。置於壇中燒香散花。手執金剛拔折羅。然後於壇前結跏趺坐。誦咒八千徧滿已。卽將金剛杵打其壇中。便出光明。所有餓鬼罪鬼窮鬼病鬼等。並皆出現。於咒師前胡跪懺悔口言。今日以去不敢惱亂。情願遠去。前身所有惡業悉得消滅。咒師卽取香湯加持一百八徧。浴佛及舍利等。若有如上等病者。取此浴佛之水。洗浴佛其身。卽得福貴安穩快樂。所有業障悉得消滅。

大佛頂無畏寶聚如來佛頂觀世音文殊師利菩薩與願品第九

爾時世尊復告咒師言。若欲成就此佛頂見觀世音菩薩者。咒師以手押觀世音兩足。誦咒八千徧。觀世音菩薩自身現來。所求願者皆得隨意。

又法取文殊師利自在缽者。復於文殊師利前。誦咒八千徧滿已。其缽放大光明。咒師手持此缽。卽便騰空。其缽法成就。咒師便得轉輪王。住十方諸佛國土。天神皆來供養。心中所須中所願者。皆從缽中出。種種百味食千之飲食。衣香塗身香香種種諸新香。傘蓋並花藥。衣裳及瓔珞種種莊嚴具。坐臥諸七寶。其物數甚哉說不能盡。皆從缽中出。一切諸如來皆悉普供養。如此諸功能皆由佛力。

又法一香壇取一缽盛乳糜。置在壇中。咒師淸淨洗浴著新淨衣。於文殊師利前結跏趺坐。燒前香等。香煙不絕。誦佛咒八千徧。以其缽放大光明。咒師當食少許。卽便騰空。其缽中余粥施一切眾生。假使一人一搏。如須彌山乃至千劫猶不能盡。咒師卽作五通仙人中王。文殊師利日夜擁護。常與善願。所求稱意。壽二百歲。

大佛頂無畏寶廣聚如來佛頂仙膏油品第十

郁金花﹝二兩﹞龍腦香﹝二兩﹞煎香﹝二兩﹞烏油摩﹝五什退皮﹞一切眾花﹝各少許﹞沈香﹝二兩﹞牛黃﹝二兩﹞右取水五升。取上諸藥細切。煎令水欲盡。可得一升以來。卽去滓令淨。卽下諸香藥龍腦香牛黃煎香沈香郁金香花等。然後煎令水盡。於銅器中盛之。置於塔中。其咒師淸淨衣。於其壇中結加趺坐。燒沈煎等香煙不絕。誦佛頂咒八千徧已。得名曰淸淨寶光明日藏王油。其咒師卽將此油塗身及諸支節。卽成著天鉀。徧身大光明藏照曜普徧一切世間。諸天及人皆來供養。取少許油咒之服已。卽騰空隱形不現。將油塗頂。紺髮靑色如佛螺髺。塗其服往一切夜叉羅剎毗那夜迦諸鬼神及諸魔等。悉皆逃遠去他方千由外。永不爲害。作其障難聞咒師名者。皆悉星散。聞香亦然。若塗徧身。卽便騰空。欲入阿修羅窟及諸天宮。皆悉自開。一切宮自在遊行。出入無難。塗其足掌。履水如地。塗其膝上。卽於天中遊行。若塗左手觸人天。卽相憐愛隨意驅使。若夜將燈炷及藥相隨。一切伏藏悉皆出現。隨意所用。若塗眼中。一切天龍夜叉。乾闥婆。阿修羅。迦樓羅。緊那羅。摩睺羅。人非人等。悉皆出現。若塗白芥子上。咒八千徧。散著水中。海河涸竭。水中所有龍神皆來現身而爲供養。所須之物皆得隨意。至彼深宮中遊行自在。如己捨宅。若將此芥子擲著火中。火神卽現。所求驅使皆得隨意。火不能燒。處大火聚如在水中。

又法入屍陀林。卽取新死人未爛壞者。將來作壇。取屍陀林中上。塗於壇中。畫跋折羅杵輪力髑髏越斧。將屍安置壇中。以白絹覆身。頭向東。取前膏油塗死人屍徧身已。誦心咒八千徧。咒滿以其屍卽起。咒師取白芥子。咒之二十一徧。打其屍卽不動。咒師卽須勘問其屍。卽語說過去未來事。咒師卽前白芥子油塗其口上。塗已塗已。舌長一屍放大光明。其咒師卽須下一割取便須喫卻一半。一半左手把之。其手中放大光明。便卽騰空。遊行自在。卽作刀輪王。壽命俱胝劫。頂有螺髺紺靑色。

又法若有鬥戰。咒師取一賓刀。以膏油塗。手把出入於軍中。一切兵馬退散。悉皆惶怖星散。莫知避處。兵若極多。取白芥子咒之。塗其膏油。四方散之。化兵無數。皆長一丈。種種衣鉀莊嚴具全。所有眾賊四方退散藏避。

又法天旱無雨。近於海邊及有龍之處。結跏趺坐。手執芥子。咒一擲海中。至二十一徧。其雨卽下。若難降者。取一把芥子。以嗔怒面咒二十一徧。擲著海中。其芥子變成金翅鳥。其水皆端。其金翅鳥皆嚴。諸龍其龍並亂。卽便降大雨甘。

又法若雨多不止。取白芥子。咒二十一徧。向天散之。其雨卽止。

又法若惡雨雷電。取白芥子。咒二十一徧。散天上。當時卽止。

又法若樹神及居穴中者。咒白芥子二十一徧。咒一擲火。其諸神等皆出現。隨意驅使。一切藥艸等神並皆來現。所有山精魅魍魎及諸藥艸神並皆放光。諸鬼神等並皆來現。若咒白芥子。散著屍陀林四方。其諸髑髏並皆作歌舞。屍陀林中諸鬼並皆來現。

若於造車家。咒白芥子二十一徧散之。所有車並皆作舞。

若於瓦器家。白芥子二十一徧。散之於瓫邊。所有甕器並皆作舞。

若於酒家。咒白芥子二十一徧散之。所有酒甕並皆移去。

若欲移諸倉窖庫藏。咒白芥子二十一徧。散著其中。所有五穀並皆移去。

又法若欲自身解脫作五通仙人。三日三夜不食。於如來舍利塔前。誦咒百千徧。咒師每日觸五味物。一乳二酪三蘇四水尿五牛糞汁。一日一回觸並飲一掬。每日亦須服檀香汁。每日須前供養。取日藏膏油置於佛前。香花果子飲食燈油每日供養。誦咒滿八千徧。至第三夜。須淸淨洗浴著新淨白衣。不得共餘人語。卽於塔前。誦咒八千徧。三日滿竟咒數足。以其膏油和石密。次飲卽於佛前養之。亦服已訖。卽得五通。升空自在。決定無疑。若七日飲之。卽除三毒。六賊九惱五蓋十纏並皆捨離。其咒師身極以柔軟。顏白端正。

又法欲求延年方者。咒師洗浴淸淨著新淨衣。取前日藏王膏油。以銅器盛之。密四分。蘇八分。天木汁一分﹝梵云提嚩陀嚕﹞日藏膏油一分。牛乳十六分。右以上相和。煎藥之時。一切婦人孝子小兒六畜等不得見。咒師須莊嚴道場。建立壇場。極須如法種種供養。洗浴淸淨著新淨。余藥。天門。捨陀布澀波。蓮華及靑蓮華波羅﹝二合﹞奔拏利迦。乾陀嚩斯。必利亦語。白檀。訶梨勒。毗脾梨勒。阿摩勒﹝二十一徧練之須上好者﹞菖蒲。畢缽胡椒胡漧薑。煎香。靑木香。右以各等分微火煎之絞。勿令藥著底。咒師手把蘇摩那大支。咒打此藥。其咒師右手把拔折羅。左手把大鈴。令聲莫絕。繞壇及藥咒之。五色綫作結界。四邊莫令惡鬼神。令其壇中四方卓十二�箭著。五色幡隨方布置。惟須轉誦經典。其藥熟時。取金銀銅瓷等器未曾用者。盛將向佛前安置。二十重密封其口。咒跋折羅。於藥瓶上著。喫藥合藥。並須告曰好時。於舍利塔前。日夜至心供養。結跏趺坐。誦廣聚蓮花佛頂一切如來心咒滿八千徧。嗔怒佛頂亦須誦八千徧。心咒及心中咒心亦誦百千徧。每日欲誦咒。瓶卽放光。亦觸其瓶。其身長大髙七多羅樹。顏貌柔軟如十六小兒。端正猶如蓮花。發紺靑色。頂有螺髺。壽十劫。作一切延壽中玉。騰空自在。若不放光時。以手觸之。卽得壽命千歲。相好如前。若服一分更不飲食。若不變吐常不飲食。若將藥點額。便隱身不現。所遊行之處皆得自在。所入諸宮人皆不見。若和牛乳服之。卽得大聰明。一切所聞更不廢忘。

大佛頂無畏廣聚如來佛頂造珍寶品第十一

作金方及藥。銅百兩﹝成練好者﹞合灰一分。延壽藥一兩。訶利多羅﹝黃如金色好者新明爲上﹞堅故瑟吒一兩。摩吒羅娑一兩。蜜二兩。膏油一兩。並向土堣中。取前膏油及延壽藥。塗銅上及諸藥上。取前咒竟。芥子膏油一分並不在處蜜覆之。取合灰一分。梵云菩脂迦灰。亦云乞沙﹝二合﹞羅。總和著。卽須結界作壇。祭火神種種飲食乳酪雜果及供養佛頂。咒師著新淨衣裳。壇前誦咒守之。婦人孝六畜狗等並不得見。見卽不成。愼之大吉。欲熟之時。卽點延壽藥少許。欲熟時。狀如日色。卽出向郁金汁中寫著。變金色如日。卽成紫磨金。作任意所用。千練不壞。隨銅多少渴後本。

作白銀方及藥。錫百兩。銅三百兩。延壽藥三兩。螺貝五兩。油王三兩。金礦三兩﹝好者﹞銀礦二十兩。合灰三兩。阿迦吏羅三兩。羅娑嚩吒二兩。多羅二十兩。右以上準前和合。欲熟時。光如月色。卽知是熟。於器中著。牛乳一升寫置具紫礦三兩﹝取汁﹞蚌蛤末百兩﹝雜明好者﹞白琉璃末百兩﹝明淨者﹞延壽藥一兩。膏油王一兩。多羅一分。細蔦爲末。密和化丸。取多羅一分。相和作珠。隨意大小。置土堣中。微著火令熟。欲熟之時。有紫色光。出卽寫向石密水中。卽成好如寶珠。任意所用。

大佛頂無畏佛頂經卷第二

安元二年八月三十日

於法傳寺書了昌圓一交了

大佛頂廣聚陀羅尼經卷第四

第三無畏寶廣聚如來佛頂祕密藏。亦名七族王。亦名大佛頂一切如光明聚悉怛多缽怛羅大神力攝一切咒王陀羅尼經。大威徳最勝金輪三昧咒品第十二白傘蓋佛頂之經一卷。有如是我聞後有受奉行。

爲時間之有不及寫也。

大佛頂無畏廣聚如來佛頂召請諸佛品第十三

毗盧遮那心咒

唵什縛羅尼吽一本尼羅

爾時最勝尊如來。毗盧遮那心咒。誦滿百千徧。當供養一切如來已了。及當誦一切佛心咒。更誦一百千徧。所作皆成。眾罪滅消。若行若坐。常得一切眾生恭敬供養。

毗盧遮那心中心咒

奄薩婆跢他伽多

付縛﹝二合﹞羅﹝引﹞娜帝誓訶羅﹝合﹡牛﹞

阿彌陀佛心咒

唵阿密利﹝二合﹞多帝誓訶羅﹝合﹡牛﹞

此咒誦滿百千徧。阿彌陀佛自身現來一切諸佛菩薩。辧諸四眾。比丘比丘尼。優婆塞優婆夷。天龍藥叉等。並皆得見命終之後。生極樂世界蓮花化生。更不隨邊地下賤八難六趣之身所生之處。常得宿命。所聞不信忌。若求願者皆得成就。

阿彌陀佛心中心咒

唵阿蜜栗﹝二合﹞底﹝合﹡牛﹞﹝合﹡牛﹞

阿閦佛心咒

奄乞沙﹝二合﹞那尾迦帝﹝合﹡牛﹞

此咒有人暫憶念之者。乃至梵天宮殿皆大震動。命終之後。生阿閦佛國。蓮花化生。更不受胞胎之身。亦不向邊地下賊地獄畜生之身所生之處。常憶宿命。所聞不忌。若求願者。皆得隨意。成就能轉。女成男。以要言之。一切皆得。

阿閦佛心中心咒

唵阿崛閦﹝二合﹞婆荷尼﹝合﹡牛﹞

一切如來最尊最勝金剛心咒

唵靺馹羅﹝二合﹞尼怛他伽多﹝合﹡牛﹞

金剛心中心咒

唵靺﹝馬﹡百﹞羅﹝二合﹞拔底娑羅拔底底瑟吒﹝合﹡牛﹞

智惠光明如來心咒

唵娘娜﹝引﹞嚩婆斯地唎地唎﹝合﹡牛﹞

若有人。暫時憶念。能滅阿鼻地獄之罪。所有怨家債皆不侵。遠能斷三毒煩惱。得淸淨身。

智惠光明如來心中心咒

唵娘娜﹝引﹞婆帝吁嚕吁嚕﹝合﹡牛﹞

實相如來心咒

唵薩帝也﹝二合﹞﹝哎﹣乂﹢巳﹞帝帝社曳吽

右誦此咒若有人誦之者。身口如優缽羅花香。

寶相如來心中心咒

唵菩帝耶﹝二合﹞﹝口﹡巳﹞嚕迦你社曳﹝合﹡牛﹞

金曜積光明如來心咒

奄蘇尾﹝車﹡齒﹞第素嚕素嚕塞已訶

金積光明如來心中心咒

奄布羅耶布羅奶﹝合﹡牛﹞

妙音如來心咒

唵毗嚕你毗嚕你﹝合﹡牛﹞

心中心咒

唵婆耶尾迦帝﹝合﹡牛﹞

爾時世尊卽說偈言。

所作供養及祭禮

贊佛菩薩及諸神

獻花雜果及花等

百味飲食並果盤

供養大神及作壇

安栴蕫陵沈香等

呼喚發並迎送

並使心咒並其印

所有罪障皆消滅

隨意讀誦及見聞

百劫千劫常見佛

菩薩諸神皆擁護

所作成就皆通達

常奉諸壇印法等

惡趣薄業眾生等

八難貧窮不具足

六畜邊地皆不墮

如上功能說難盡

所求願者皆隨意

並由佛頂心咒力

爾時世尊卽說蓮華佛頂根本心咒。

南謨羅怛那怛羅﹝二合﹞夜耶南謨阿利耶噃嚕枳底溫嚩羅﹝二合﹞耶菩地薩得嚩﹝二合﹞耶摩訶薩得嚩﹝二合﹞耶摩訶迦嚕尼迦耶唵缽頭摩﹝二合﹞陀羅摩訶輸陀薩嘚嚩﹝二合﹞地唎地利波羅嚩羅菩提薩嘚嚩﹝二合﹞摩你迦娜迦尼貿睹嚕﹝二合﹞什嚩﹝二合﹞羅步瑟帝陀羅陀羅跛尼多羅﹝二合﹞迦陀羅﹝引﹞糸糸薄迦梵三未羅三未埵多唎那﹝二合﹞嚕紺庱嚕﹝二合﹞庱嚕缽頭迷蘇缽頭迷摩訶缽頭迷尾摩羅輸第﹝合﹡牛﹞﹝合﹡牛﹞泮吒莎訶

蓮華佛頂心咒

唵缽頭迷陀羅陀羅﹝合﹡牛﹞

蓮華佛頂心中心咒

唵缽頭迷悉地﹝合﹡牛﹞

蓮華結印咒

唵缽頭摩羯鞞三嚩婆﹝合﹡牛﹞

第一身印亦請召用之

以兩手合掌。屈二頭指如勾。相去一寸。二中指如曲頭相拄。二無名指屈在掌中。以大指撚其無名指中節。二小指並豎。

第二印使用療病降伏人等

心中心印

準前身印。直豎二頭指卽是。

第三印發遣用之

準前身印。右手無名指直豎。

第四印呼喚追召神鬼用之

準前身印。兩手小指眞豎卽是。

第五印咒師驅使鬼用之

準前身印。直豎右手大指卽是。

第六發遣印

準前身印。直豎左手大指卽是。

普光菩薩根本咒

南謨羅怛那怛羅﹝二合﹞夜耶南謨阿利耶三曼多拸陀羅耶菩提薩埵耶摩訶薩埵耶摩訶迦嚕尼迦耶怛侄她唵三摩三曼底陀羅陀羅三曼多摩訶多羅多羅折裏夜帝薩羅薩羅﹝合﹡牛﹞嚩羅物羅嚩羅登﹝去﹞迦陀羅﹝合﹡牛﹞塞嚩訶

普光菩薩心咒

唵三曼多迦利﹝合﹡牛﹞

普光菩薩心中心咒

唵三曼多布嘌泥﹝二合﹞﹝合﹡牛﹞

金剛嗔執金剛心咒

唵摩訶纈哩﹝二合﹞陀耶跋折裏﹝合﹡牛﹞﹝合﹡牛﹞泮

釋迦牟尼佛根本咒

南謨薄伽嚩帝捨枳也﹝二合﹞牟那曳多他伽多耶阿﹝去﹞羅訶帝三藐三步馱耶怛侄他唵阿爾帝阿爾多﹝引﹞祚曳何羅何羅米底唎﹝二合﹞阿耶婆嚕枳帝迦羅迦羅摩訶三末耶﹝引﹞悉﹝口﹡弟﹞婆囉跋羅摩訶菩提曼荼尾誓莎末囉娑摩鉗三摩炎菩提菩提摩訶菩提塞嚩訶

釋迦牟尼佛心咒

唵末裏末裏摩訶末裏塞嚩訶

釋迦牟尼佛心中心咒

唵末你末。你薩羅莎叱訶

釋迦牟尼佛印根本咒

唵摩母。你陀羅。你﹝合﹡牛﹞﹝合﹡牛﹞泮﹝引﹞塞嚩訶﹝引﹞

釋迦牟尼佛心印咒

唵三末你室哩﹝二合﹞﹝合﹡牛﹞莎﹝口﹡巳﹞訶

釋迦牟尼佛心中心咒

唵阿奢摩你﹝合﹡牛﹞

蓮華藏咒

南謨羅怛那﹝二合﹞怛羅夜耶南謨阿利耶婆嚕枳底什嚩羅耶菩提薩埵耶摩訶薩埵耶摩訶迦魯你迦耶唵俱摩利缽頭摩﹝二合﹞揭鞞塞地炎﹝二合引﹞悉地迷他﹝打﹣丁﹢昌﹞裏擔迷必利曳﹝引﹞唓塞嚩噻訶

又法若日月食時。卽取好赤牛蘇。及昌﹝卄／補﹞。各取一兩於銅缽中。感於佛前。作小壇。種種花果飲食供養。若知明朝欲蝕平。且卽坐。誦咒八千徧。其蘇便放光。卽須服之。卽得大聰明。日朝得三百誦。所有罪報亦得消滅。其昌﹝卄／補﹞自嘗少許。餘者施於諸人。所有含者亦得大聰明。所有罪障亦得除滅。其藥若在家中。一切諸鬼惡魔悉皆遠去。不敢近人。若有怨家。欲相惱亂。聚迦羅尼羅木一百八段。長十二指。火中燒之。誦咒一千八徧。千由旬外。所有一切怨家惡魔皆悉遠避。不敢近人。一去之後。千年不現。

取前火灰。於大城四面結界。惡魔鬼神。夜叉羅剎等。並皆遠走他方。其城中百姓皆大安樂。無諸病患。五穀丰熟。

又法。若鬼神作癲癇病方。

早麻子莨﹝卄／渴﹞子曼陀羅子蔓﹝羔／月﹞子暮羅藥乞沙﹝二合﹞暮囉麻子支得勒迦甘麗。

右以上十味藥等分蜜和爲丸。誦嗔怒金剛咒一千八徧。其藥能療八十四千種鬼神病。皆薰之造避他方。更不敢近。其不去者並皆碎滅。梵王自在大自在摩訶迦羅等皆走逃散。更不敢來。牛馬六畜等病亦得除愈。

爾時世尊。卽說偈言。

一切癲癇並諸瘧

梵王自在及諸天

藥叉羅剎並諸鬼

聞此香藥皆逃還

所有鬥戰及怨家

惡鬼人天並能伏

一切牛羊六畜病

鬼神聞香皆退散

如此效力不思議

並由佛頂神藥力

又法。若欲使夜叉女。右以金上書夜叉女。若無銀。錫上亦得。

盡身作女形。著種種衣裳。瓔珞莊嚴。大小任作之印立著。於前作一小赤色壇。所有飲食果子等。並皆赤色以供養之。卽誦嗔怒金剛心咒一千八徧。燒安悉香。徧數欲滿。其像卽起來語。亦莫怕之。馺馺誦咒。夜叉女語咒師言。太傅情生所須何物卽說。其咒師語。我欲乃至滅度以來。驅使於汝言如願心中所須者。並隨乞之。一切如意。所須驅使取。金銀珍寶。衣裳財物等。若生若熟。悉皆能取。千里萬里並皆得之。

若欲咒瓶及缽。卽一小牛糞壇以麨盡。沷折羅。刀戟。槊杵。越斧。輪天棒。一一布置徧於四方。其壇四門燒香。種種花果飽食供養。其瓶置在壇中。一咒之時。並皆行動。所教去處。悉皆能往。

又法若欲咒龍者。於有龍之處。作一八肘壇。所有諸佛及諸天神各各依方盡之。種種莊嚴。復以種種飲食花果。如前供養。請以燒安悉香檀沈等香。香煙莫絕。咒師結四方界。卽於壇前。結跏趺坐。誦佛頂心咒一千八徧。其龍卽現。所欲驅使問過去未來事。皆能說之。

又法。若欲咒天捧天雙罥索樹並屋及人諸物等。準前作小牛糞增。亦供養佛。誦佛時時意念。卽得隨心。

又法。咒師取一螺具。向髙處立。咒螺一百八徧。以起東方起首。次此螺四方四角。逐日次第吹之。所有患疹癲癇瘧病等。及諸疾病等。皆得除差。是諸鬼等皆被縛撲。

又法。若欲縛撲。燒香以憶念此咒。一切神卽隨縛。說不勞誦咒。

又法。若欲起死屍者。燒香憶念。以死屍目起。所問諸事。皆隨問答。

又法。若欲使荼枳尼鬼。燒香誦咒。一切荼枳尼鬼。隨意使役。縛撲發遣。

又法。若欲使諸鬼神摩訶迦羅眾。燒香誦咒。皆悉怕懼驚怕。隨意驅使。不敢違遲。

又法。若欲使諸女魅鬼。及夜叉女。孤魅。魍魎。﹝病﹣丙﹢猒﹞蠱鬼。燒香誦咒。使役隨意。若不須者。遠走他方。

又法。若欲屍陀林中。一切髑髏。自然相打。燒林作舞。唱歌而走。

又法。若有惡雲惡雨。雷雹霹震欲來。燒香誦咒。當卽散滅。

又法。若於空室中。燒香誦咒。所有一切魔鬼神。盡其報身。隨意使役。須者皆得由如奴婢。

又法。若於死屍骸骨邊。誦咒。其骨化爲人。起立作舞。

又法。若在深山曠野。燒香誦咒。一切虫鹿鳥獸。皆自縛撲。

又法。若治怨家者。於屍陀林中。取鹽蘇二物相和。燒香誦咒。一咒一擲火中。如是一千八徧。一切怨家。及鬥戰之處。卽得勝利。並皆消滅。

又法。若欲持摩訶迦羅者。於摩訶迦羅像前。作一小香壇。種種飲食供養。咒師著新淨衣裳。於像前坐。誦佛頂金剛心咒百千徧。其像放大光明。�解大聲起來。咒師安心莫怕。咒聲不絕。其摩訶迦羅入壇中。四勺顧視。咒師卽須香花飲食足下供養。摩訶迦羅歡喜贊言。善哉善哉。大能作法。大能供養。汝須何願所願者。我今與汝。咒師得願。以摩訶迦羅並其眷屬。一切所願皆能隨意。不離寸步。

又法。若欲持大自在天者。種種如前。咒師誦如來金剛心中心咒一千八徧。卽向東南角面向壇。燒安悉香。誦一百八徧。又取安悉香。咒七徧燒之。大自在天並其眷屬。並皆現身。贊言。善哉善哉。汝能如是興大供養。所須願者我今與汝。咒師記得願隨意所須皆能給與。日夜守護。寸步不離。

又法。若欲持那羅延者。供養如前。咒師以牟撚那羅延兩足。誦如來金剛心咒八千徧。又取安悉香。咒七徧燒之。那羅延卽動。語咒師言。善哉善哉。所須何願。我念與汝。咒師言。欲得一切如那羅延天身。卽得是願。以所作皆得如那羅延。所利之事。悉皆成就。

大佛頂無畏寶廣聚如來頂雌黃藥法及祕密壇法品第十四

雌黃二兩於銅器盛。咒師洗浴。著新淨衣。取前藥。於佛前壇中安置。咒師誦佛頂金剛心咒一千八徧。其藥放大光明。煙未出三種成就。若眼中點之。卽便騰空。一切隱形眾中爲王。由行自在。壽命十千劫。

第二煙出。點著眼中。於閻浮提。六作成中作王。壽命十千劫。所有伏藏龍宮。並出現。入出無難。

第三沫出時。點著眼中。一切如來心祕密根本咒。及咒心中咒。壇法一切印等並皆出現。一切國王貴人妃後等。並皆歡喜。恭敬尊重。隨意所須。皆能給與。在於眾中。如日光顯。所有言教尊重流行。猶如孝敬事父母。

又法。若欲作入地中。至金剛際法。咒師於佛前作壇。淸淨洗浴。著新淨衣。從日月一日起首至十五日。一日一夜。六時誦佛頂心咒。滿百十徧。所有地中諸鬼神等並皆出現。呼喚驅使皆悉隨意。咒師自身。能往十八地獄及金剛際。其中所有一切眾生。見咒師者。一切業障。皆悉消除。便生天上。

如來佛頂四肘壇法。

爾時世尊。卽說偈言。

欲作如來佛頂壇

皆須近水寂淨處

花果園林有瑞艸

無砂骨石及冢慕

迥絕獨處離人間

四方結界治其地

穿深一肘須黃土

若無黃土選勝處

地堪須取髙處土

擇治如法田其中

如是處所大成就

須取烏牸牛糞。若無者黃牛亦得。糞未隨地者。漉去滓。和香湯。咒七徧。將泥方壇。其咒師於東北角坐。弟子東南角坐。抱白繩絣。咒師東南角。弟子西南角。如是逐日轉。至東北角。次第絣之。

三分之咒師。坐東北角。弟子東南角如前絣之。如是次第一匝還至本處。從內起作五色界道第一黃第二白第三赤第四靑第五黑三道作五色。從外第一界作四門。卽取香湯泥地。乳頸香龍脞香作湯。塗其中心莫污。其界道中心畫佛。坐蓮花。如入禪定。其所坐處。畫作海池。一切地神。及諸龍。九頸龍海馬。象師子。魚鱉龜黿。水中一切禽獸。並在佛左邊。出其半身。各乎持花果及珍寶等。供養佛。右邊盡恐怖神神八擘種種寶物莊嚴。皆須如法。其神形狀。如摩訶迦羅。

右佛西北又作一須彌山。七寶樓閣宮殿。殿上畫阿修羅神。其神四擘。右手抱日。左手抱月。下左手抱捧。右下手抱蓮華。右邊內畫火神自天梵天及師子頸諸雜等。並五頸七頸龍交龍。並於水中出半身。及第一左右邊畫斫迦羅。作一人於執輪。又一神手執金剛拔折羅。又作一神手執底哩﹝二合﹞鹿羅文。作一神手執牟槊揭羅。又作一神手執釰。又作一神手執刀。又作一神手執越斧。又作一神手執天捧。又作一神手執軍荼。又作一神手執蓮花槊。四門皆須著龍。五七九三頸龍皆隨方置。東方靑九。南方赤七。西方白五。北方黑三。種種押壇中。七寶金銀等。五色彩色四十九段金銀等錢。各一百八徧。幡花寶蓋。種種莊嚴諸物等及畫壇。並用膠水。其畫師與受八戒持齋洗浴。然後畫之。極須如法。種種百味飲食。皆須淸潔。其下食時。用金銀銅器。須四瓶器。好者新凡瓶亦得。五色綖香鑪五枚取壇香水。撅長四指。釘內壇四角。銅撅四枚長十二指。從第二重四角釘。取劫地羅木。撅長十六指。於外壇四角釘之。次以五色綖於上圈之。又鐵撅五枚。並須四指中心釘一木。餘四枚於咒師座處外四角釘之。諸神各各須別供養。

空純色歡喜團三顆。果子相和作者三顆。空麨歡喜團三顆。種種百味飲食三盤。乳酪蒲桃﹝將／衣﹞漿密石密等。以上各三。天冠花鬘。佛邊各三。餘者各取一折作冠籠上於怙彩花。卽是花冠。取白芥子稻穀花相和。咒七徧。四方各七徧散之。成結大界淨壇。然後護身頸上作印。名爲灌頂。取半五味汁。誦咒二十一徧。嘗之少許。淸淨洗浴。著新淨衣。然後面向東。結跏趺坐。著甲印。卽作是思惟。我今著金剛甲無能壞者。卽誦嗔怒王心咒百千徧訖。壇中神並皆動。咒師須定心物生恐怕。次誦如來蓮華祕密藏廣聚佛頂心咒八千徧。誦以從南方有一大蛇來。口眼放光。奇異嗔面。卽入壇中。於諸佛前。盤身而坐。四向顧視。其咒師不須驚恐。馺馺誦咒。莫令斷絕。種飲食香花供養其蛇。其蛇卽語咒師言。汝作何事。汝求何願。咒師答言。我不須物欲入金剛際。云何欲入此金剛際。咒師答言。我不爲損害神諸神夜刃。我爲憐湣一切眾生。爲救拔眾生故。蛇報咒師言。須種種財物及諸珍寶。汝今領取。咒師言。我不爲財受是辛苦。爲救拔一切眾生。要須入此金剛際中。願早與成。其蛇欲走不貫。與願卽取死人骨爲撅一枚。卽誦如來嗔怒金剛心咒。咒二十一徧。卽釘蛇座前。蛇告曰。咒師汝極薄情何故釘我心。其咒師入復誦嗔怒心咒。咒白芥子八千徧。打於蛇頸。便卽頸面著地。口中未出。咒師卽起取沫。分爲三分。一分和油玉中並白芥子中。二分雌黃眼藥中及延壽藥和合。第三分分和前凡點藥中。咒師亦復坐。取白芥子誦咒嗔怒金剛心咒嗔心咒之。一百八徧。打壇中地神及金剛際神孫那哩神等。此神等卽起來立。又其立結界。撅勿拔之。無蛇走去。其撅不拔梨之不動。咒師見動以卽將種種香花飲食供養。以更咒白芥子打之。諸神等並皆下語云。咒師汝所須何物。咒師答言。我願須入金剛際中。我今與汝。此願求者隨意旣得。願以便見壇中有孔。孔中有明。咒師卽取雌黃眼藥。點於兩目睫。淸淨如日。放光明。取前點藥。點兩﹝骨﹡專﹞兩肩兩肩間兩耳髮際鼻下口上陰上。如是點以如著金剛甲所有地中。諸鬼皆不能爲害。由斯點藥及眼藥卽得隱形。更誦無畏佛頂祕密藏咒二十徧。嗔怒王心咒心中憶。卽入金剛際。及諸地神宮孫那哩等旣入宮。以卽見大水水中有諸龍蛇。咒師卽取前和朱膏油。塗其自身及白芥子上散。於水中其水涸竭。龍蛇並皆來現。卽入龍宮。見諸琉璃寶內外明徹。須臾之間。卽見石中出摩竭魚口。其魚嗔怒。面極醜惡。二牙上出。其舌長四十由旬。面闊百由旬。叩嚙嚙齒。其魚漸近咒師。咒師不得眞衝。向右邊行見魚隱處。長十丈餘。其隱處名曰天窟。卽誦嗔怒金剛咒。咒白芥子打二十一徧。撅自隨落。便成大門內見二大刀於刀中間。安祥而入。欲入之時見一羅剎。面極醜惡。惟有一眼。二牙出。咒師卽向右眼邊行。不得遠去。漸漸近行。至其眼所卽誦此咒。呼嚕呼嚕氈荼利索。

卽誦此咒。咒白芥子。打前羅剎。打以卽驚怖向南而走。不知去處。走以力盡卽不能動。咒師隨後於其中間。便見一風門際。誦心咒。取前白芥子及油散。著門中。便入卽逢水神。取前白芥子打之。自然避道漸入。又逢地神門。又咒白芥子打門。門卽自開。又入漸漸行。復逢一門。門內有大壇。於壇上有種種神。四面有種種寶花。園林浴池。諸雜果樹。並皆七寶所成。於其壇。四邊多諸天女。種種莊嚴。天冠瓔珞。釵鐺環釧。七寶嚴身之具。塗香末香薰香气繽紛。顏貌端正。如紅蓮華。手執寶瓶。有執釰者。執刀者。有執鈴者。有執金剛者。有執螺者。有執印者。有執契者。有作種種音樂及歌詠者。有持種種寶蓋及幡花。如上吉相皆來。咒師前此卽名內最勝成就身。便卽住於大無垢際。

復有天女來。奉寶鬘。咒師受默然不語。漸深入至大寶際。見一園池。種種花果四邊圍繞。其地七寶莊嚴。金沙布地。微妙美麗。色相端嚴。其中復有四池。東方有露泡。南方爲香水。西方名寶光。北方微妙乳。

咒師於中池。便卽洗浴。所有諸垢皆得消滅。便入寶池。從池浴出。以卽入香乳池澡浴。以卽浴。以卽入壇香池。香池旣出。以又入甘露池。次第洗浴。以瀨口及結界。出池便騰空。頂有佛螺髻。頸發紺靑。色身如眞金。聚壽命九十二億百千劫。十方諸佛及菩薩一切皆現身。十方遊行無不自在。得大成就。諸天人眾尋當隨逐擁護。供養一切。金剛際中成就最尊王九十二千。大咒師悉歸依。內作弟子九十九億百千俱胝眾。天宮美女。皆來圍繞。咒師至心恭敬。臨命終時。如火融蘇。無諸眾苦。便至極樂世界。蓮華化生。所生之處。常憶宿命。一切如來族三昧祕密藏咒印及壇族無數。揭波績不忌如流水。﹝跳﹣兆﹢余﹞日乘車路復感得無垢蓮華廣聚大師子佛頂如來祕密摩尼寶藏陀羅尼佛頂咒。七寶葉上金字爲又義味。具足如先受持。乘空而下在咒師前。因此故。得大菩提乃至佛成。

大佛頂無畏寶廣聚如來佛頂辧七種佛頂持誦徧數成就品第十五

爾時無垢寶廣聚祕密藏如來佛頂心咒目前見果。不可爲比。不可思議得現果報。能作種種變現。成就大事。

爾時復說一字二字三字四字五字六字七字八字九字乃至十字讀誦之。成就決定無疑。今身現得果報。何況未來。一切窮貧難。邊地下賤苦厄難。谷貴饑饉難等。五逆四重十惡七逆之罪亦誦此咒。悉皆除滅。具足六波羅蜜。諸大切徳善根皆悉圓滿。一切如來皆言。是我嫡子。過去未來現在諸佛言。是我長子。位皆十地。速證無上正等菩提。轉大法輪。說毗盧遮那。釋迦牟尼佛降伏四魔。制諸外道。令諸眾生。得大菩提。至不退轉。

若復有人。暫讀此咒。所得功徳。髙如須彌。深於巨海。常贊三寶。慈湣人天。令得度脫。生老病死苦。永離三毒。若讀若誦若書寫。所有功徳。說不可盡。卽得一切佛頂印壇咒法。常在手中。皆隨所願。速得成就。

爾時釋迦牟尼佛。師子座上。大法王如來祕密心藏陀羅尼讀誦功徳悉皆具足一切佛頂咒字數。卽說咒曰。

﹝合﹡牛﹞﹝此是一字咒﹞唵俱數吽﹝三合急呼之此是二字咒﹞唵跛頸

半﹝二合﹞瑟膩﹝二合﹞沙﹝此是五字咒﹞唵視縛﹝二合﹞羅﹝引﹞﹝酉﹡孟﹞哩﹝二合﹞陁曳﹝此是六字咒﹞奄薩摩具﹝酉﹡孟﹞曳﹝二合﹞

﹝合﹡牛﹞﹝引﹞地哩﹝二合﹞迦﹝此是字咒﹞奄未尼播努迷﹝二合﹞曼努哩﹝此是八字咒﹞唵阿地瑟吒﹝二合急呼﹞那輸第﹝長引﹞﹝合﹡牛﹞泮﹝此是九字咒﹞唵阿牟伽﹝引﹞末尼跛收牟﹝二合﹞瑟膩﹝二合﹞沙﹝此是十字咒﹞

如是等十大咒。蓮花祕藏藏咒。我以說說若有人。作此十大陀羅尼如來心印。壇法讀誦。受持此咒。卽得罪滅。亦見此法。便得成就。眼所見者。心所欲者。卽得成就過去未來現在。並得成就。

爾時世尊卽說偈言。

不賈吉日及時節

不要吉星及持齋

惟知誦咒定成就

不須疑惑生煩惱

第一燒香供養佛

雜果飲食作香壇

惟須淨淸誦此咒

一切願滿得成佛

次說一字咒法。

若欲成就一字咒法者。誦咒百千徧。惟須慈湣視諸眾生。猶如一子。斷貪嗔癡。誦滿百千徧。以卽得第一位。百千俱胝如來。隨喜贊嘆。百千俱胝如來。所爲作善根。卽得第一法智惠口。復更延壽長命福徳。卽證一切如來祕密三昧灌頂。得廣大善根。一切如來許教戒。能除一切四重五逆等業。滅度之後。卽生極樂世界。蓮花化生。所生之處。常憶宿命。大自在名第一位。

第二字佛頂咒

若欲成就誦此第二字。卽得第二地位。得二俱胝百千如來隨喜贊嘆。得大善根福徳無量無邊。現得寶光陁羅尼。而見無垢光如來。入得無垢光明佛頂壇。得見一切如來祕密三昧。得見一切如來大印法。得大菩提種種莊嚴佛頂。現報受大安樂。一切如來隨喜與成就願。滅度之後生無憂佛國。蓮花化生。所生之處。常得宿命。

第三字咒功能法。

若欲成就第三字咒。誦滿百千千徧。以卽得第三地位。得善面陀羅尼。得普度變現佛頂陀羅尼。一誦之間。得三俱胝如來隨喜贊嘆。福徳無量廣大善根。得見蓮花藏如來阿耨多羅三藐三菩提身。眞金色如來。舒左手。摩咒師頂言。汝生我國中。是我之子。滅度之後。生無垢蓮花月光如來國土中。所生之處。常憶宿命。阿僧祇劫壽。

第四字咒功徳法。

若欲成就此咒。先誦百千徧。以卽入第四地。得淸淨無垢無比最勝。得無垢法光明三昧。得寶中尊勝陀羅尼。得四俱胝百千如來隨喜贊嘆。得大福利。生大善根。又得無量無邊功徳莊嚴。一誦之得面見寶勝如來作善聲告言。善哉善哉。汝今生莊嚴國土滅度之後。生於平等寶莊嚴世界。所生之處。蓮花化生。種種具足。生生常憶宿命。

第五字功能法。

若欲成就五字咒者。先誦滿。以得五俱胝百千如來皆來隨喜贊嘆生善根。得無量福。亦誦此咒。得面見寶月如來三藐三佛陀於大海中現。其四眾如來贊言。善哉善哉。汝作此咒。功能今生。第五地名無垢月光明三摩地。又得名月光明寶幢幡陀羅尼。寶月如來言。此善男子必生我國。命終之時。五俱胝百千如來得現其前。報言。善男子。汝勿怖。汝有大福徳。無垢月如來世界寶蓮花中自然化生。種種具足。常憶宿命。得第五地。

第六字咒功能法。

若欲成就六字咒者。誦百千徧。以得入第六地位。得一切法過去未來現在莊嚴世界三摩地。得普廣陀羅。卽得無垢月光明蓮花藏王如來無上作種種變現。咒師得見。佛告咒師言。善哉善哉。願汝早成摩尼佛頂廣聚光明大壇印法。速得不退轉。六俱胝百千如來隨喜贊嘆。一誦之時。種種功徳悉皆具足。得大善根。一切天龍皆來供養隨喜。卽成一切族中灌頂。現得壽命六千歲。度之後。得普佛世界蓮花化生。所生之處。常憶宿命。一切眾生恭敬禮拜。

第七字咒功能法。

若欲成就此法。先誦此咒百千徧。以卽得第七位地。七俱胝百千如來面現。隨喜贊嘆。見普徧光明如來舒手摩頂受記言。善哉善哉。汝善男子。得生普吉祥如來佛國土。蓮花化生。種種莊嚴。命終時。生普徧吉祥如來世界。所生之處。常憶宿命。面見一切如來。

第八字咒功徳能法。

若欲成就此咒者。先誦此咒百千徧。以卽得八地菩薩位。得見一切如來祕密三昧族壇。灌頂一切文持忌。卽說五族。

第一如來族。第二蓮花族。第三金剛族。第摩尼族。第五大三昧族。如上諸族等。皆隨口不忌金剛不能破。最勝如來。金剛聚如來。阿閦如來。阿彌陀如來。毗盧遮那如來。寶光如來。如上諸如來。若人憶持。稱名皆來現身。若人誦此咒。其諸如來贊言。善哉善哉。隨喜與汝願。得一切如來不退。如百千如來阿羅漢三藐三菩提。得大善根無量功徳。一切如來皆共許可。命終之時。得見一切如來現前。如來嘆言。善男子。汝隨我後。生諸佛國。得阿耨多羅不退轉菩提。

第九字咒功能法。

若欲成就此九字咒者。先誦滿百千徧。以得第九不退地。所求者隨意。一切如來在本國。佛智普廣盡皆現。得九俱胝百千如來隨喜贊嘆。得大功徳無量無邊福力增長。如須彌山。得大善根。深於巨海。自身見十方諸佛。而爲說法。種種變現。住不動地。得不退轉。

第十字咒功能。

若欲成就。先誦此咒。滿百千徧。咒以卽得不退轉第十地菩薩。若咒師身常頂戴於如來佛頂咒。卽得五眼淸淨。得生一切如來智惠善根。得十俱胝恆沙那庾多百千萬億如來供養。以訖卽得十俱胝恆河沙百千萬億如來種種功徳圓滿不可得說不可思量。其咒師頂上放大光明。面見十俱胝恆沙百千萬億如來嘆言。善哉善哉。汝此身得大勇猛三昧。無垢蓮花佛頂三昧。師子吼三昧。寶幢三昧。寶族三昧。大陀羅尼三昧。電光三昧。金剛界三昧。種種變現三昧。一切如來許可三昧。淨光三昧。無垢光佛頂三昧。有誦持憶念者。皆得如上所說諸大三昧。有誦持有憶念者。有供養者。得如上所說諸三昧。

右以上十大陀羅尼。若有人。每日常誦憶念。及轉讀此心陀羅尼經者。得大延壽功徳。廣大如須彌山。得大文持。能除一切地獄。餓鬼。畜生。閻羅王界。三報。八難。七逆之罪。一切眾生聞此咒名。如前罪障悉皆除滅。何咒如法受持。

大佛頂無畏寶廣聚經卷第四

大佛頂廣聚陀羅尼經卷第五

大佛頂無畏寶廣聚如來佛頂祕壇八肘大壇法品第十六

復說。無垢寶蓮華佛頂聚心一切如來祕密大壇。變化一切佛許可壇。決定最上壇。選擇淨地。如近海河泉處。其地欲得微妙柔軟無諸砂鹵瓦石骨等。土必黃色。兼有妙華及靑軟艸。如上此堪作其壇。修治塡土。塗其地面並及階道。結界準前壇。壇一擗手。中心稍髙令平實。其地光澤由如鏡面。更取香水散灑磨之。彩色器物並須新。淨界道五。準前法。中心畫一百八葉寶蓮華子鬢並須如法。於上安釋迦牟尼佛。左邊安金剛藏嗔怒恐怖形。右邊畫迦膩瑟宅天。坐地垂一腳。面貌甚端正。歡喜視如來。佛所坐華果上葉葉上畫三十二宮諸天。於東方畫帝釋身。種種莊嚴具足。南方作一梵天如前。西方作自在天如前。北方作大自在天如前。四角畫作四大神王並諸眷屬。莊嚴如法。以上中心了。

東方起首。一一中間。畫作小壇五色界道。四面並如是。作中隔一面分爲九隔。中心一隔爲門。四方皆如是作之。共有三十二隔。從東北角起首。逐日轉。第一畫作摩摩雞神。第二嗔怒神。第三多羅神。第四作鉤神。第五金剛﹝亦名迦羅銷﹞第六日神。第七大白神南方。第八蓮花孫那神。第九天神。第十地神。第十一使者神。第十二金剛使者神。第十三金剛牙神。第十四功徳天神。第十五婆羅蘇縛神。第十六元比神。西方。第十七虛空藏神。第十八海神。第十九執螺神。第二十螺髻神。第二十一大黑神。第二十二金剛族神。第二十三閻羅王神。第二十四嗔怒夜叉﹝是火神﹞第二十五龍王神。第二十六拔難陀龍王神。第二十七摩女神。

以上諸神各隨自本法莊嚴。本面形色於外院四角著吉祥印者。四天王亦得。又畫壇外第一院。還爲九隔。從東北角起首畫之。第一作金剛印。二轉。三三﹝月﹡古﹞叉。四罥索。五復突。六天棒。七天錘。八天杵。九天刀。十天幢。十一拔折羅。十二螺。十三師子座﹝座上著一佛指﹞。十四幢。十五摩竭魚槊。十六蓮華戟﹝四枚四角著之﹞二十四寶﹝並﹡羽﹞四枚﹝四角安置﹞二十五吉祥印﹝四面定作之也﹞南方作一火鑪神執之。東方作一鈴鐸。西方作一寶缽。北方袈裟二十五條。又於外邊。更畫一重面各四肘。分爲兩重。於內院中。依方色田地上畫七寶蓮華。面別各七枚。於院中依方田色。東方於內院中。作一小壇。二肘爲之。壇中作智惠菩薩﹝作執法形﹞觀在自在菩薩。文殊師利菩薩。除蓋障菩薩。虛空藏菩薩。地藏菩薩。又作一蓮華安一寶缽。如月形。南方亦作二肘小壇。壇上作諸大菩薩。普賢菩薩。慈氏菩薩。金剛藏菩薩。無盡意菩薩。海藏菩薩。金剛契菩薩。

是諸菩薩。有手執印契華經寶珠者。各隨本形作之。

西方如前作二肘小壇。上作藥王菩薩。是諸菩薩手執天地海須彌山日月星辰三千大千世界。種種莊嚴具足。

北方作二肘小壇如前。畫金執拔折羅。大刀。金剛師子王。宋婆金剛。金剛頂王。金剛將王。金剛杵。金剛鉤。盤龍。拔折羅。蓮華拔折羅。大蓮花拔折羅。金剛鎖。金剛刀。金剛槊戟。金剛槊。並於北方壇上畫之。次作三種結界撅法。

第一檀香木撅。第二銅撅。第三佉陀羅木撅﹝長短如前﹞尋常作諸一切壇。皆須著水瓫金銀等。無有新瓷瓦瓶等。顒取一事金銀盆等。香鑪金銀銅若無時。得新瓷瓦等亦得用之。食飲塗香末香種種華果疊器中盛於佛菩薩天神等前供養。其壇四角。安置七寶舍利塔。

香鑪四枚。種種珍寶亦著供養。四面壇上。皆著種種飲食華果香油等。須如法。

佛像楨等。並於壇外面。向壇著之。其壇外面向壇著之。其壇幡華等並須如法。

燒香方。

缽多羅香﹝霍香是﹞薰陸香。栴壇香﹝白壇是﹞咄�瑟迦香﹝蘇合香是﹞沈香﹝惡揭魯﹞寠具羅﹝安悉香﹞安膳香。薩若羅婆香﹝婆律膏是﹞甲香。龍腦香。麝香。共矩麼﹝郁金香是也﹞。此十二味是一切香王。壇上用燒之又。著種種音樂供養﹝咒師便卽作法﹞。

次作結界法。

先結四方界。次結壇法界。次結頂界。次結護身界﹝及他人﹞次結大護身。便作入壇法界。行道三昧界。及弟子印咒。並結界花界﹝然後求成就法﹞。

又法。咒師須身淸淨洗浴。當著淨衣。一日三時洗浴。然後於淨處坐。不得往穢處。常須作齋。然後誦咒。祭火神一日三時供養。取好日好時好宿好曜。須好吉相於白月十五日。自身淸淨。斷諸色欲。作眞實行。發慈心。離貪嗔癡行。平等意。然後得作法結界。自身印咒。並如上作之。求請迎追嗔怒咒坐法善面咒發遣。一依咒法作之。伏一切毗那迦夜叉羅剎及諸惡魔等爲惱害者。咒師並須縛之。

如上所說。一一次第作法。然後求成就。

爾時世尊卽說偈言。

能入此壇及作法

業障報障煩惱障

五逆四重及三惡

皆悉消滅定無疑

剎那無間大成就

功徳無比難思議

淸淨明徹如摩尼

善淨柔軟如金薄

如我淸淨無染污

速斷疑或成菩薩

住世人天最尊王

常行世間無眾苦

如月處空照四洲

猶如滿月照眾生

眾星圍繞月最勝

常放一切大光明

並由佛頂火壇力

剎利四眾諸大王

皇后嬪妃並婇女

宰相諸官士官等

悉皆尊重求愛樂

身得成就不退轉

一切如來與演說

皆由得入佛頂壇

大佛頂無畏寶廣聚如來佛頂愛樂藥法品第十七

爾時復說。相憐愛樂藥淨除。降伏惡眾生心。降伏外道。不問男女。婦人呼喚夜叉羅剎。交令歡喜。驅使如上所說。並能降伏。常得驅使。由如奴僕。亦無嗔恨心。

爾時世尊。卽說偈言。

若男若女諸天王

妃後宮人及婇女

比丘及並尼四眾

一切四眾皆歸依

及至一生及滅度

我今正說香功能

步多地神鳩槃荼

衣香薰香塗身香

若有薰著此香藥

有人千里五重圍

藥力攝故速不至

天龍夜叉藥師尼

金翅闥幹緊那羅

摩睺羅伽阿修羅

比丘剎帝婆羅門

毗捨首陀諸眾等

皆來隨意常恭敬

及至命終心不退

四方追攝隨心至

千里聞香皆迷亂

皆由藥力能降攝

意所思念皆成就

沈香。煎香。檀香。安悉香。甲香。薩必栗迦﹝波西苜蓿香是﹞薩者羅婆﹝娑羅樹汁﹞﹝口﹡芒﹞斯香﹝甘松香是﹞香附子。靑木香。畢裏﹝目﹡﹝盈﹣又﹢乂﹞具那羅陀﹝波西荻根是﹞千尸羅﹝�細辛白色是而香气亦名藥根香﹞郁金香。石蜜。好蜜蘇。以上等分細蔦。以蘇和。爲丸。丸如梧子。以根本咒。咒一千八徧。以嗔怒金剛咒。咒一千八徧。嗔怒心咒咒一千八徧。嗔怒中心咒一千八徧。誦已將此香於髙處燒一丸。感得大山爲動。所有天龍。十種天眾聞香皆作舞。乾闥婆皆攝來。緊那羅天女皆來。急如火。一切彊力難降伏者聞香皆自來。此名金剛心中心速攝光聚香王方。

又法。若咒師自薰此香。或薰衣裳。薰旣已訖。咒師所行之處。四眾皆來聚。若男若女。童男童女。皆生恭敬。薰此香藥。皆來攝來。並發善心。心相愛樂。尋常隨後。更不肯離。一切惡魔毗那夜伽等。及諸羅剎疾虎病等令人橫死者。一切鬼神皆不能爲害。常得善神擁護。身如著金剛甲。咒師卽放大光明。

若欲攝諸人。取其名字及形狀。畫取甕中。盛新甕未經用者。四面畫雜花。覆合是。甕底令向上。於內燒香薰。形狀姓名於中著生屬及生月。若男若女。並如前所說。並能攝所。金銀及財寶。奴婢並六畜等。一切所須。皆不達。

若欲爲他人皆應。如是攝千里。並能來。期日不過七。

又法。欲攝龍者。以牛糞泥。作九頭龍。取前香七顆米計大。以面作香鑪。於龍前燒之。稱龍名字及抄名。置於形像上。亦稱其名。七族皆來。至咒師前。所有驅使之處。皆不敢違期。而止惡風霜雹雷電震靂惡云等。欲下欲止俱不敢違隨意。驅使若常。供養是龍。龍卽動起。騰空而去。若將前香於佛前。燒其佛像。卽動起行。若天神像前燒此香時。諸天等皆隱不現。若於市中燒此香時。市中所有諸物並皆不現。

若於塔前燒此香時。其塔上天不現。

若一切癇病虎鬼業。皆令狂惑走去。

若欲縛撲將此香燒之。皆自縛香能禁一切不間彊弱有病無病等。皆能縛之。

若於眾中。燒此香。在摩訶迦羅前咒之。一切眾人皆自動。歸依是咒師所。眾人間此香。眾人皆自縛撲。

若於四衢路上。燒此香。有人於中過聞香。卽自縛驅使皆隨心。

若欲解放時。取白芥子及水。咒之散其面上。眾人服舊。

若於屍陀林中。燒此香時。所有夜叉。羅剎。步多等諸鬼神。聞此香皆來咒師前。所驅使皆隨意。由如奴僕等。

若於價客人中。燒此香。所有劫賊及虎狼。師子毒蛇等。不能浸繞。惡人惡知識橫來作障難有能。燒此香並皆不敢近人。善神常擁護。所作皆不令願者。得遂心興生得大利。百千萬億事悉皆稱意。若欲使夜叉女。當作其形像。燒香置於前。亦燒此香。訖其女卽自來所驅使。皆隨意。乃至命終常不捨離。若有逆賊及惡賊壞亂國土者並諸怨敵等。畫形及姓名如前。燒此香。千里之內諸賊等聞香之間。並頭痛七日。燒香不絕者。頭破眼睛出。若於賊眾中如前燒此香。眾賊皆自縛逃迸如癡者。藏隱亦無去處。

又法。欲作使者法取髑髏七枚。淨潔如法。洗治面孔令具足。男子頭者有三獲。爲三分者卽是男子。卽中用之。四獲者是婦人髑髏不堪用之。淸淨洗前髑髏莊嚴。著眼鼻孔齒並須如法。次第著行坐。取前香燒供養。勿令人見。於深密處作之。欲驅使時。燒香咒二十一徧。卽著髑髏。自行動轉開門出去。還走自來隨。便出語所問吉凶事來。向咒師說之。所須金銀錢財珍寶。亦能知處亦能取得。隨意多少。所欲驅使。隨意不難。若欲結咒索及索者。取繩及五色綖。如前燒香二十一徧。其索如蛇卽東南西北隨所教去。卽能爲之能上壇。若教縛人。亦得隨意。若欲轉缽。如前燒香。其缽卽轉及騰空。一切如意。若欲咒力時。取前香燒。其刀卽行動轉等。

大佛頂無畏寶廣聚如來佛頂成就咒師衣裳品第十八

應法衣。若咒衣。若欲嗔怒衣。若欲灌頂衣。我今各各分別說。所著衣裳。若欲誦咒取徧數時。卽著乾陀色白色灰色等衣。並得用之。

若欲成就時。著緋色衣。須童女作。若欲作嗔怒法者。著靑色衣。

若欲作坐禪誦咒者。著白色衣。

若欲求吉祥者。著蘇色衣。

若欲灌頂者。著乾陀色衣。

若欲成就壇法者。著蓮華色。絣色。乾陀色。灰色。郁金色。蘇色。

爾時世尊卽說偈言。

如上諸色等

皆須童子作

咒師先咒女

卽教淸淨浴

與飲五味汁

然後將入色

我說衣色法

若欲成就者

皆須著此衣

能行此法者

速得大成就

大佛頂無畏寶廣聚如來佛頂咒師自著咒索品第十九

爾時世尊復說咒師自著咒索法。取好綖淨潔者。須得赤色童女合作綖。咒師與童女五味汁令飲。綖長五尺五寸。成須五尺。取二十條合並在一處。惟緊合之。作三个北斗形。用金作之。若無金銀。亦得胡印子里許。克之取三顆菩提子。於神邊著於索上三處。著之此是護身吉祥索法。此索者名定成就。此索不得用螢虫。惟得用白﹝疊﹡毛﹞及藕絲。

若作嗔怒索者。絣色綖作緊。

若作凶猛索者。用靑色綖作帶之。

若欲作一切事者。用白色索帶之。

右以上索並須洛髆著之。

右欲克此袖使用者。

若作金剛法者。用檀香克之﹝所作一切事﹞。

若嗔怒者。用銅克之。

若凶猛法者。卻地羅木克之。

次說作五色橛法。

若欲作一切事。用白檀爲之。

若嗔怒作惡之時。用赤銅作橛。

若作凶猛之時。用鐵爲橛﹝五枚﹞。

若作善事之時。用卻地羅木爲橛。

若作然敵事之時。用死人骨爲橛。

右以上橛長短如前。

大佛頂無畏寶廣聚如來佛頂咒師澡浴品第二十

若欲成就吉祥事者。用種種香水洗浴。用牛五味汁飲之。

若作嗔怒。用乳洗浴。

若作凶猛法者。用牛尿洗浴。如上所說洗浴法。用之大成就。次說日月吉凶作法。

若欲作好事。皆用白月。簡擇好日好辰月。用月二月五月九月。右以上月所作一切事及洗浴等。起首大吉。

若作一切凶惡事。取黑月至畫已來。亦取凶日凶辰凶星。

右以上若有鬥殺等事。以上日作之。

次說時節法。

凡一日一夜。惟有三時。一是善事及吉事。二是凶事。三是嗔怒事。若欲惡凶猛事。取用黃昏時。作一切凶猛事。若黃昏得好時。不勞好月顆月皆用得。若善事時節卽用日午時。若嗔怒事時皆用未時作。

如上等事。咒師須知解。不得過其時。凡欲著時節並克法。不著時克者不得其時。不取鐘鼓。爲定惠恐畏。或遲或疾。必須知時及作法。非時作法。諸魔競動。悉得其便非時而下。第一鐘鼓。第二看時。若定得時節。所作無不成就。若其過時節。或復未到時。此名非時作。一切皆不成就。若得決定時日。日初出時。日午時酉時。若欲成就諸善事。取日午爲上。所作皆得成就。

若作勇猛之事。取日出時。降怨伏諸事。乃至午時得用之。

若作殺活事凶事。卽日入酉時爲最上。如是三時並是毗盧遮那成佛法。滅罪除魔降伏等。並用此三時。最爲上。

大佛頂無畏寶廣聚如來佛頂蓮花畫像法品第二十一

爾時世尊。以偈誦曰。

若人能畫此像者

自作若教他人畫

教化或復自隨事

見此形像及禮拜

卽見常不得退轉

一切罪罪重業障

皆令淸淨得無餘

一切所作定成就

先取淨白﹝疊﹡毛﹞及好絹成四方者。若畫此像。不得用膠水。和諸彩色用汁。畫人須受八戒及持齋。洗浴淸淨。著新淨衣。一一如法。畫形狀如來口宣畫像法。祕蜜佛頂難得值遇。增長福徳。成就大事。善根功徳亦能成就。他人果當得菩提不退位。常爲天人眾。轉大法輪。若行若坐。皆得無礙處。無畏由如日月。先取如﹝疊﹡毛﹞細軟長者四肘。方圓等界作八。分其界道皆作五色。莊嚴如法。中心畫釋迦牟尼佛。作蓮花。蓮華上作師子座。佛作說法之容。惟須容貌端正。四面放光。左邊畫作金剛藏四臂身。作輕靑色半伽坐。作椿眉嗔面。頭著金剛髻及天冠。回向佛。手把拔折羅。罥索。起斧。天刀。各於四手中安置。如法作之。於其身徧手有光。右邊畫作大嗔怒金剛王。半跏趺坐四臂。頭作螺髻。如蓮形及天冠。一手執杵。一手把刀。一手把拔折羅。一手把三叉器杵。於四手中各執一事。身作種種色。光從身中出。嗔怒面恐怖可畏相。其金剛面。著佛左右兩邊。金剛後各畫一金剛。手把拔折羅立於佛兩邊。兩邊畫作阿難迦葉。手執扇拂。如自己用相作光炎。於其佛無上上畫作蓮華佛頂面。於佛頭上亦作蓮華面。諸光炎皆如火色炎起。於佛直上畫作伽瑟吒天宮。種種七寶莊嚴。如法四門。

於其宮內畫如來眾。左右並作之。畫金剛把拔折羅歡喜請佛法形勢。畫作四眾天人等圍繞而聽。

更於四門畫舍利塔。

左右兩面畫山。於山上作七寶樓閣。作舉皆七寶莊嚴。作十二个舍利塔。一一塔中有十二佛。名菩提族塔門。門皆開。釋迦牟尼佛於其蓮華師子座上。如前請說法。皆有四眾。畫七寶云蓋天雨種種七寶及花天衣等。於中心佛左邊。作如來座師子蓮花座。邊觀世音。右邊文殊師利。虛空藏。普賢地藏。左右著之。帝釋。梵王。自在。大自在。四天大王等。

右以上各依本形。如法作之。右邊畫如來坐。作說法形。作金剛藏。彌勒菩薩。無盡意菩薩。娑竭羅龍王。難陀跋難陀龍王等。上方左角畫阿彌陀佛蓮華師子之座。藥王菩薩。藥上菩薩。大導師菩薩。海意菩薩。尊勝菩薩。思惟菩薩。手執天地。毗那夜迦眷屬等。上方右角畫蓮華如來師子嗔怒金剛金剛將宋婆金剛金剛﹝髟／占﹞金剛鉤金剛嗔眼赤頭金剛。下方左角畫壇神。摩摩雞神。毗俱胝神﹝嗔面是﹞。多羅神﹝星是﹞央俱屍神﹝鉤是﹞。金剛練鎖神。日神。大白神。孫陀利神﹝蓮花是﹞。縛散底神﹝歲星是﹞。夜神。下方右角畫地神。大地神。使者神。金剛使者神。金剛牙神。天女神。娑羅蘇底神。無比神。大恐怖神。海神。商棄尼神﹝螺是﹞。一﹝髟／占﹞神。麼訶迦羅神。閻羅王神。嚩嚕那神﹝五通﹞。一切藥神。

上方左右角畫日月。於佛兩邊。作四大天王。嗔怒面衣錍具金。佛前作五水池。有樹木。如法池前作咒師胡跪坐。一手執香鑪。一手把數珠。視如來面。於諸空處中間。畫印契。其以上皆隨本形狀作之如法。

爾時世尊卽說偈言。

我今已說畫像法

若欲成就皆隨要

如上所執毗盧遮

一切佛頂並諸像

諸印壇法並契等

若欲誦持先畫像

作得此像定成就

大佛頂無畏寶廣聚如來佛頂總攝一切諸部手印品第二十二

復說壇咒成就吉祥誦持壇神法縛及一切諸天印。龍夜叉乾闥婆阿修羅迦樓羅緊那羅摩睺羅步多等驅使遣役。一切毗那夜迦魔等亦執印之時。皆摧碎。能攝菩薩金剛諸天等。作此印者。無量無邊功徳。左右兩手合掌。內虛如蓮華形未開者。二大指並直豎。屈二頭指。以大指押之。左右二小指二無名指苾小指於無名指背上。無名指於中指背上於頂上著之。如佛頂髻。卽是佛頂根本印。右此印亦作之。敢得天地動。山石背倒。十方諸天皆大振動。所有須彌山海所有佛皆來隨喜。諸佛嘆言希有。得此印者共成佛一種咒師等。若有人作得此印。護淨頭上帶之。得不退轉。果當作佛。決定無疑。常持此印。當生迦膩瑟吒天生。大力金剛常擁護日夜不離。無畏寶蓮華廣聚佛頂一切如來心根本印。用根本咒咒之。取前根本印。左手頭指直豎。是心印。用心咒咒之。所作種種一切事用之。於十大陀羅尼用之。成十地各各別用。得不退轉之處。心中心亦用前印咒之。便用大驗。用結界。結十方界。護他護自身。用灌頂逐日轉用之。用前印心上卽是禪定印。亦名受法印。準前印臍上著之。入佛堂。入壇行道並用之。此卽護身。又準前心印名金剛嗔怒印。

﹝合﹡牛﹞

作此聲。好作此印。作金剛勢。一切用之所。所作諸事求願成就吉祥等。亦用此印。

又準前印。名一切菩薩印。印名亦別。咒亦別。與此印相應者並用前印。

用之取同前印。徧身印之。名曰甲印。

所作一切諸事。壇中請召諸神等。求金銀珍寶一切財物及一切善事。皆用此印。又準前印作之。如是作此印者。百千俱胝那庾多印並作以訖。名字手印。又咒𨿽別。並同用此印。

如上諸印數多用不過此印幡轉用之。一切隨意。如夜闇中日出照於天下。一切眾生得於眼目。此印亦爾。能爲一切諸印作其眼目。此一个印若轉用時。與一切諸印同並用盡。一切所用咒師皆用此一切佛頂印。名字別亦用此印。百千俱胝那庾多使者並皆用此印。又準前印。舒二頭指直豎。作嗔怒。卽向頭上著之。名嗔怒印。有數般嗔怒。一是佛頂嗔怒族。二是蓮華嗔怒族。三是金剛嗔怒族。四是摩尼嗔怒族。更有餘嗔怒等。皆用此印咒如上。如上等印並翻覆用之。準前嗔怒印。還復舊深著二頭指屈。卽是鉤印。此是嗔怒鉤印。所作事求願成就。投鬼縛魔。皆用此印攝之。

又準前誦嗔怒咒。咒使用之追百千俱胝使者。皆用此前兩印。呼喚驅使皆用嗔怒咒印大驗。又準前。四指交捧。卽名捲印。一切猛惡事作之賊惡人惡鬼惡魔毗那夜迦。皆用此印咒之。一切夜叉羅剎步多毗捨遮等鬼。皆悉悶絕擘地。惡龍賊等並皆碎滅而走他鄕。逆賊怨敵虎狼師子蚖蛇蜘蛛一切毒虫之類。皆悉消散。呼喚驅使皆悉自在。

若用此印追喚比丘比丘尼。天龍神。婆羅門剎帝利毗捨首陀。宰相百官大臣等。若男若女。一切人民。收攝呼喚驅使千里。亦隨意自在。

準前鉤舒無名指。爲大嗔怒印。若作嗔怒惡事。皆用此印。此大嗔怒印指須彌山皆倒。何況小山諸餘物等夜叉羅剎。及大海等指皆漧枯。指天天烈星宿日月皆悉墮落。何況惡鬼惡賊等思惟此印。並皆雜碎。夜叉羅剎難令惡鬼惡龍。蚖蛇師子虎狼一切毒虫。狐魅厭禱惡心咒師幻或咒術。一切世間所有諸惡物。悉能降伏。

左手作捲。以大指撚頭指中節。名蓮華佛頂心。卽誦一切如來根本印咒。此用結界。護身洗身。體著衣灌頂。驅使召請。與鬼神食。禮拜供養。燒香散花。發遣雜使。用一切隨喜。一一用此印。

舒手名爲發遣印。我說此一切祕密印了名曰蓮華佛頂無畏印並法並咒。次說一切受持作法咒。卽說咒曰。

唵缽頭摩暏麗﹝合﹡牛﹞

此是洗浴咒二十一徧。能滅一切罪。所作吉祥事皆成就。

唵末尼什嚩犁﹝合﹡牛﹞

此是洗手潔淨咒。

唵尾縛摩羅缽頭迷﹝合﹡牛﹞

此是淨身咒。

唵缽頭摩像何犁﹝合﹡牛﹞

此是衣裳咒。

唵布瑟婆缽頭迷﹝合﹡牛﹞

此是咒花咒。

唵杜嚕缽頭迷﹝合﹡牛﹞

此是咒香咒。

唵彌哩彌哩缽頭摩三摩﹝引﹞賀羅﹝六﹞﹝合﹡牛﹞

此是咒食咒。

唵缽頭摩補﹝齒﹡來﹞﹝合﹡牛﹞

此是咒食咒香供養壇中咒。

唵娑羅娑羅缽頭迷﹝合﹡牛﹞

此是薰香咒。

唵度知度知僧何羅缽頭摩尾摩犁﹝言﹡牛﹞

此是咒白芥子稻穀花咒用散之。

唵摩尼缽頭迷素嚕素嚕噻嚩訶

此是火火咒。

唵摩尼嚩孫馱唎噻嚩訶

此是大地禁地時用。

唵缽頭摩末尼摩拏唎你﹝合﹡牛﹞

此是座咒。

唵缽頭摩迦彌你﹝合﹡牛﹞

此是入壇咒。

唵缽頭摩啫迦羅嚩唎﹝合﹡牛﹞

此是行道咒。

唵缽頭摩什嚩羅牟律陀﹝引﹞尼﹝合﹡牛﹞

此是禮拜咒。

唵缽頭摩什嚩囉地波耶﹝合﹡牛﹞

此是燃燈咒。

唵缽頭摩摩唎你社耶﹝合﹡牛﹞

此是花鬘咒。

唵缽頭摩末尼娑羅誓曳噻嚩訶

此是咒水咒。

唵噻怖吒缽頭摩末尼徑林什嚩﹝二合﹞嚕瑟﹝二合﹞沙﹝合﹡牛﹞

此是結界咒用之。

唵缽頭牟鳥瑟膩﹝二合﹞沙波羅﹝二合﹞嚩囉乾陀唎啫﹝二合﹞泥﹝合﹡牛﹞

此是供養咒。

唵尾麼囉濕羅﹝二合﹞麼﹝口﹡梨﹞﹝二合﹞咄嚕咄嚕噻嚩訶

此是牛五味汁咒。

唵缽頭摩娑慕地唎三摩呵羅﹝二合﹞﹝合﹡牛﹞

此是云咒。

唵三曼多婆利迦羅曼底哩﹝合﹡牛﹞

所作一切事時咒。

唵缽頭嚩利啫囉啫囉散啫囉﹝合﹡牛﹞

行咒。

唵缽頭牟瑟膩﹝二合﹞沙末尼三曼多毗囉﹝二合﹞蒲陀泥﹝合﹡牛﹞

此是光炎咒。咒師自用。

唵薩摩怛他誐多囉屍弭﹝二合﹞散注陀那缽頭迷﹝合﹡牛﹞

咄嚕咄嚕﹝合﹡牛﹞

此是供養佛香花咒。

唵阿牟伽末尼缽頭牟瑟膩﹝二合﹞沙步嚕步嚕薩摩怛他誐多噳醯耶﹝二合﹞盧枳底什

嚩﹝二合﹞囉﹝合﹡牛﹞

此是一切咒王族咒。

唵缽頭摩戰奶乎嚕乎嚕﹝合﹡牛﹞﹝合﹡牛﹞泮吒

嗔怒咒。

唵勞陀羅﹝二合﹞吒荷娑尾訖唎﹝二合﹞多﹝利﹣禾﹢登﹞瑟吒唎﹝二合﹞什嚩﹝二合﹞囉祁你摩訶娑摩噻怖囉﹝合﹡牛﹞娘﹝引﹞

此是嗔怒咒作一切事用。

大佛頂無畏寶廣聚一切如來佛頂大壇功能品第二十三

爾時世尊卽說火壇。若欲求願者。皆須火壇並用根本咒心咒心中心咒。及勇猛嗔怒。並用心咒根本咒心中心咒。結界呼驅使發遣。

若欲興雲降雨。及上雨惡風暴雨霜雹非時霢等。

爾時世尊卽說偈言。

一切顚癇攝受及相愛。所有惡魔怨象鼻等。四方鬥戰。夜叉乾闥婆金翅緊那羅睺步多等。福徳成就總明及延壽。一切眾罪三惡並七逆。福成滅罪。皆須作護摩。成就二十七種護摩法。意中所起吉凶善惡等。亦作大法。隨意得成就。

次作火壇法。

若欲起首誦持咒護魔法。一切天神皆歡喜。其火壇於中心作天神。四方一肘上下等。於火鑪上面加四寸方里許團圓向外。向外方口頭稍交籠。卽於鑪中作一輪。其輪厚一寸。大小一尺。面用泥作之。先用細泥作之。先用細泥。後用牛糞。和種種香。一日三回泥其火鑪四方四面。

作方壇。縱廣一肘二肘乃至八肘。於上畫作種種神形印契等。其壇並作四門。以繩界圍之。咒師坐處開一門。

若作善事時。取有汁白乳者。木甜物蘇蜜乳石蜜等。構木枝梨桃柳木桑木。其木枝顆取一事用之。其枝並一擘手燒火柴。並用此木長尺二寸。通燒柴須乾者無虫者得著火。令火自著莫吹之。欲作此法時。咒師淸淨洗浴。如淨行婆羅門。

以上如是法。並用佛頂根本咒心咒心中心咒作之。

又法作一鑪同前。於鑪中一蓮華大小如前。離地四寸。柴木枝等同前。每日三時作火法。且午黃昏時。若不得三時二時莫絕。且起黃昏作之。其咒師坐處皆須當面坐。其使人所將來物。並向左邊著之。一切所有供養等。並如前作之。

又第二火鑪上畫金剛部浴契印等。誦嗔怒根本咒心咒心中心咒。一切降伏怨敵等嗔怒。皆用此火法作咒等。

又法作三角火鑪。深二十。上面去火三指作三重。三角里許寬外口稍小。於中作一拔折羅髙一指長八指。其外壇準前嗔怒畫之。其木並用吉者有刺者卻地羅木棗木皂莢木一切刺木壇等。其木枝長十指。並用此木。不用全幹。餘如常法說。並用嗔怒咒印。所與飲食並著毒藥辛苦物鳥頭附子等。此壇殺破滅壞天神人民諸魔等用此法。

又法取蓮華蘇稻穀花白芥子諸﹝饑﹣幾﹢甘﹞果木枝。取一百八段。如前長短。所求願者皆得成就。所燒香等香善願用之。

又法取壇香末白芥。取白芥子蘇蜜。一咒一擲火中。燒用桑木。火燒準前法。命延年百歲。

又法取乳頭香一切花香。蘇蜜酪相和。一咒一擲火中。滿八百徧。用桑木爲柴木枝用五果大顆用一色。所求和合憐愛皆得成就。

又法取烏麻粳米。蘇蜜酪相和。一咒一擲火中。如是滿八千徧。取構木爲柴燒之。得滅一切罪障。不問輕重。

又法取龍花蘇蜜。八千徧咒之。取柿子木爲柴火燒之。徧數滿以雨卽下。

又法取蔓菁子。蘇蜜酪相和燒。八千徧其雨卽上。

又法取粳米烏麻酪。蘇蜜相和。取屍陀林中柴爲火燒。一咒一擲。如是八千徧。止惡風曝雨寒冷等難。

又法取悉香莨菪子麻子曼陀羅蔓菁油卻羅尾羅木爲火。一咒一擲。如是滿八千徧。卽得八十四百千種顚癇魔鬼虎病等諸鬼皆悉啼哭而走。若無前木。用﹝木﹡﹝尢﹣尢﹢升﹞木代之亦得。

又法取蘇蜜塗棘柴上。還取其柴爲火。一咒一擲。如是滿八千徧。一切怨敵皆自消滅。

又法取莨菪子白芥子粳米沙糖。蘇蜜酪相和。佉陀羅木爲火。一咒一擲火中。如是滿八百。卽一切毗那夜迦。直走殺打。調伏一切毗那夜迦。

又法。取拈蓮花池間。取蓮花莖葉花。蘇蜜酪等相和。取五果木爲火。一燒一擲火中。如是滿一百八徧訖。卽得功徳天現身來。問咒師言。有何事須何物。咒師答言。願與我錢財。莫令乏盡。卽得其願。天卽不現。咒師若行若坐。皆見伏藏。所用無盡。

又法。取赤牛乳。白芥子稻穀花。蘇蜜相和。取天木爲火。一咒一擲火中。如是滿八百徧。卽於一切鬥戰之處勝他。

又法。取阿迦枳使羅。白芥子。酪粆糖蘇安悉香相和。以五木爲火。一咒一擲火中。如是滿八千徧。卽一切天龍夜叉乾闥婆阿修羅迦樓羅步多等皆被打。降伏歸依。

又法。取莨菪子。白芥子酢相和。棘子木爲火。一咒一擲火中。如是八千徧。所有難降伏鬼人皆作此法。

又法。取白芥子。安悉香阿魏藥鳥麻油相和。取皂莢木爲火。一咒一擲火中。如是滿八百徧。一切凶猛事。須作此法。

又取白芥子。迦羅尾羅花﹝無者取桝用﹞。天木葉。蘇蜜酪相和。取﹝木﹡﹝尢﹣尢﹢升﹞木爲火。一咒一擲火中。如是滿八千徧。一切眞怒惡事作之。

又法。取蘇摩那花。蓮花葉天門冬蘇蜜乳酪相和。取桑木爲火。一咒一擲火中。如是滿八千徧。如是滿三日三夜。卽得王妃百官一切人民。皆來降伏。恭敬供養。

又法。取疆莨菪子天木。取若參汁和。棘木柴爲火。一咒擲火中。如是滿八千徧。一切怨家皆用此法。

又法。取毒藥和血。莢皂木柴爲火。一咒一擲火中。如是滿八千徧。卽三日內其所有怨敵直皆死盡。若降伏怨敵。當作此法。

又法。取鹽白芥子相和。柴火準前。一咒一擲火中。如是滿八千徧。三日內一切怨家大將直皆死盡。

又法。取鹽糖貓兒毛雞子髑髏。蔓菁油相和。取皂莢木爲火。一咒一擲。如是滿八千徧。所有怨家。直皆逃盡。

又法。取靑蓮華。蘇末那花。蓮華葉。白芥子。安悉香酪蘇蜜相和。取稱木爲火。一咒一擲火中。如是滿八百徧。所有一切眾生病厄難中一切鬼神。悉皆遠去。不敢近人。

又法。蔓菁子續﹝卄／綏﹞子。蜜蘇酪相和。稱木爲火。一咒一擲火中。如是滿八千徧。一切諍訟爭競所有怨家。皆自消滅。

又法。取檀香紫檀白芥子。安悉香煎香油酪蜜蘇相和。取卻地羅木枝。取桑木爲火。一咒一擲火中。如是滿八千徧卽咒。洗浴淸淨著新淨衣結界。然後作此法。燒種種香。一切如來。一切菩薩。一切金剛族。一切壇天神。皆自現形。所求隨意。延壽更加百年。命終之後。生極樂世界。蓮華化生。生不忘。常憶宿命。此是金剛護摩法所用之處。皆得通達無種不成。一切罪皆得消滅。爾時世尊卽說偈言。

若能依上持法者

能除一切諸惡業

三惡八難及四重

所有怨敵及諍競

八十四風及諸病

如上罪病皆能除

延年益壽超十地

一切諸佛及菩薩

常來擁護生佛國

號名諸佛所生子

佛告金剛。希有此陀羅尼。汝今收取。我今付屬於汝。護諸佛國。

爾時金剛夜叉大將。及迦膩瑟吒天。有餘三十三天宮諸神。帝釋梵天王四大天王。自在天大自在天等。前白佛言。世尊。我今受得一切大佛頂族王。爲護佛國王及諸四眾。若有讀誦受持聽聞此法書寫。若自寫。若教人寫。若自隨喜。教他隨喜。乃至菩提道。不悔不忘。不謗此陀羅尼者。金剛言。我能擁護。日夜不離是諸人所。佛言。善哉善哉。汝能如是不可思議。

爾時四眾。聞佛所說。皆大歡喜。信受奉行。

大佛頂無畏寶廣聚經卷第五

