佛說施餓鬼甘露味大陀羅尼經

唐跋馱木阿譯

佛說施餓鬼甘露味大陀羅尼經

大徳跋馱木阿譯出

如是。一時釋迦牟尼如來在海會說法。住孤陀山金剛輪峯嚧雞捨婆羅道場中。與阿僧祇不可說四眾圍繞。安處金剛八楞師子之座。爲諸菩薩說方廣法。垂欲竟時。爾時世尊湣念惡趣諸眾生類。將欲演說嚫那畢利哆摩陀羅﹝二合﹞般遮陀羅尼﹝唐云施餓鬼甘露味大道場會陀羅尼﹞勝大悲曰祕密善門故。於其心中密放月精摩尼色光。名曰月愛慈光。上至有頂下至阿鼻地獄。其中所有悉皆明徹。如頗梨鏡照見而像乃至十方靡不周徧。告諸大眾言。善男子。汝等且觀六趣受身種種苦惱。於是大眾承佛威神見是事已。俱發聲言。惟然已見。佛言。世間八苦蓋不足言。六趣諸殃甚可怖畏。所以然者。其世間人不信罪福。謗無因果。顚倒無知。慳貪嫉妒。命終之後。殃墜無間。具足受眾苦。不可思議。從地獄出生餓鬼中。具諸惡業受報差別。以惡業故受三十六種餓鬼之身。所謂薜荔多鬼﹝唐云餓鬼﹞。車耶鬼﹝唐云影鬼﹞。健馱鬼﹝唐云食香鬼﹞。布瑟波鬼﹝唐云食花餓鬼﹞。偈婆耶鬼﹝云食胎藏鬼﹞。阿輸遮鬼﹝食不淨鬼﹞。婆哆鬼﹝云食風鬼﹞。烏馱訶羅鬼﹝食精气鬼﹞。馱羅質多鬼﹝嗔悉心鬼﹞。質多鬼﹝惡心鬼﹞。皤嚕耶鬼﹝食祭祀鬼﹞。視尾哆鬼﹝食人壽命鬼﹞。芑莎雞馱鬼﹝食肉食脂等鬼﹞。蛇底鬼﹝云食初產子鬼﹞。羯吒布單那鬼﹝云奇臭鬼其身如燒骨臭﹞。鳩盤荼鬼﹝守宮鬼﹞。畢捨遮鬼﹝廁神云守廁詞人不淨食﹞。如是乃至輕重孔穴等。以深惡業故。饑渴盛火。嫉妒熾然。常貪飲食。但念漿水余無所知。種種苦切不可言說。感得此身。如大火聚。狀釐裏羸瘦枯槁。腳臂細弱足如覆盆皮肉漧燥血脈燋竭。猶如﹝月﹡暴﹞脯。腹大﹝尪﹣尢﹢瓦﹞﹣王﹢壬﹞脹。其狀如鼓。咽如鍼鋒。不通气息。常有猛火燒燃其中。頭顱縱橫五彌樓山。猛火赫焰不曾暫廢。動身之時。洞燃火起常爲饑渴。大火逼切燒惱身心。東西馳走。鳴鳴叫喚求索飲食。設見美食欲往趣之。以惱貪力。上妙美味變成膿血臭惡流溢。𨿽見大河淸涼泉水欲往取飲。爲諸水神以鐵杖打之。設無守者。淸涼冷水變爲火焰。復爲雕鷲烏鴟﹝面／且﹞﹡鳥﹞鶚鐵嘴諸禽畱啄其眼。毒惡猛獸饑虎餓狼莽蛇銅狗爬攫搏撮苦不可言。身體窊拶毛髮﹝毯﹣炎﹢﹝左／月﹞﹝毯﹣炎﹢肖﹞上答於一毛端有萬八千毒惡小虫之所接食。諸餓鬼饑大逼故。嗔心轉盛更相殘害。破腦出髓互共啖食。五百劫中尙不聞有漿水之名。何況得見。如是苦惱不可爲諭。非算數所知。以要而言。百千億劫具足受身黑業薄劣。爾乃得脫離彼已。又作種種虫獸常處囿廁。或伏下流身諸惡臭處不淨。諸善男子。是諸餓鬼皆由前世愚癡顚覆。惱貪溥著心剛如鐵。但樂規求剝削他人不知厭足。父母妻子悉不給與。師長教誨視如糞穢。婢親友不施。如是慳人不慮無常。護惜財物。言作百年。加復教他貪求藏積。不知無常老病相逐身。遇惡病自知不久。常默念。我在生時。勤苦求財。我若死後。是諸惡人食我財物。如吞猛火。居我屋宅。如處闇室。作是念時。以惡業故。羅剎獄卒變爲惱人。收其資生。至罪人所。以火焚之。罪人歡喜。以此因緣惡業道中中陰相現風大先動失熅暖相。黃冷諸風因便發動。惡風動故筋脈痑﹝方﹡爰﹞﹝痑音他但反﹞口中漧燥面目狐齒徧體萎黃。腹脹粗錆靑黃脈現。飲食不消身體羸瘦。口苦尿黃。目視脫精惟見光焰。喉痺腫急逆气噫滿。心頭惡臭上衡其咽。聲噤短气徧身瘡癩。膿血臭爛受大苦楚。臨欲終時復作此念。得一鐵丸爍開咽喉。得大火聚入中而坐。又得一黑闇處。令離光焰及除冷病。不亦快乎。是時獄卒化作良醫。幻提鐵丸如大藥丸。著其口中令急含口。又化大車作金蓮花。上有童子執拂鼓舞。病人見已心生愛著。此化熱暖必除我冷。卽前往趣气絕命終。生鐵丸窟無間。此地獄中是餓鬼道極苦惱處。有一鐵山縱廣正等二十五由旬。彼山東向有一小孔。如摩伽陀斗。但出黑煙。旣入彼中。釰虫刀虫唼食其身。煙動其眼不見火焰。周障馳走頭打鐵山。腦碎髓出如破酪瓶。鐵丸頂入從足而出。乃至略說。一念項死一念項生。罪畢食涕唾鬼中食膿血鬼中。從是展轉生廁神中。伺求不淨取而飲食。是中罪畢生畜生中。多受諸狗等身。從是畢已復生貧窮。孤露疽癩惡瘡哆病消癁。一切諸衰以爲嚴飾。人所惡見寒餓而死。如是相貌受報好醜。聞說之時身毛皆豎。而況眼見。是故汝等當起大悲救其苦難。所以爾者。諸餓鬼等皆是過去汝等父母兄弟姊妹。以顚倒愚癡不肯求出世之樂。戀著三界具造眾罪。業力所感生餓鬼中。苦惱交煎無時出離。永失人身。以失人身。遠離善友。遠善友故。重翳疑网。永不得阿耨多羅三藐三菩提。是故當知甚可湣傷。拔苦厄爾得解脫。

爾時會中有一菩薩。名曰月愛。曾已薰一習大悲行海。見是事已身體捍動。筋脈抽切悲感勢惱。從坐而趣頭面作禮。悲淚滿目前白佛言。嗚呼婆伽婆。願教我等救護之法。多所安穩。

爾時世尊告月愛菩薩。善哉大士。眞是大悲。修大悲者。湣傷一切故。問我此事。汝當善聽。善男子。我有勝大悲曰陀羅尼門。名曰嚫那畢唎多大道場會甘露味法。不可思議。具大慈悲。有大威勢。能碎地獄畜生餓鬼廣大業山。亦能令菩薩速得如來一子之地。復得成就一百一十種大慈悲心。能令持者現身證得大悲輪頂王陀羅尼大悲不壞藏三昧門。善男子。此大神咒能滅餓鬼餓渴劇火。施與淸涼甘露美味。畢定速得阿耨多羅三藐三菩提。譬如夜月能除鬱蒸。此陀羅尼亦復如是。汝當系念一心諦聽。勿令忘失。我今說之。善男子。若有比丘比丘尼優婆塞優婆夷童男童女及諸人天。意欲受持此方便法者。應須召請盡十方界一切六趣諸餓鬼神眾。當作是念。南無佛陀耶。南無達摩耶。南無僧伽耶。南無本尊釋迦牟尼如來。南無安住大地菩薩眾。南無一切龍天善神。願以威神加哀護助。我今召請十方剎土盡虛空界一切六趣餓鬼有情類。以三寶威神力故。悉至我所。作是說已。面向東方。卽誦召請神咒七徧。爾時世尊卽爲月愛宣說召請陀羅尼咒。卽說咒曰。

那謨菩布哩﹝一﹞怛他伽哆耶﹝二﹞

佛告月愛。召請彼已。爾時十方一切六趣餓鬼鬼神悉赴集。瞻仰行者。如見父母。行者爾時應當起大悲心而語之言。汝當善聽。我今以此陀羅尼開汝咽喉。施汝淸涼柔軟快樂。欲令汝等自恣飲食甘露美味。爾時世尊說開咽喉陀羅尼咒曰。

唵﹝一﹞菩布哩﹝二﹞迦怛哩﹝三﹞怛哆伽哆﹝四﹞

誦此陀羅尼神咒滿七徧已。是諸鬼等以此咒力。咽喉通息猛火息滅。無復痛惱身心泰然。爾時行者當先施水。欲施水者每於晨朝或日中時。取一掬淨水。面向東方。咒之七徧。向東散灑著於空中。其水以此陀羅尼力一渧墮地。變成十斛天甘露漿。諸鬼神等充足飽滿歡喜無量。爾時世尊爲月愛故卽說咒。水陀羅尼咒曰。

那謨蘇盧婆曳﹝一﹞怛伽他哆耶﹝二﹞怛鐵他﹝三﹞蘇嚧蘇嚧﹝四﹞波囉蘇嚕莎婆呵﹝五﹞

佛告月愛菩薩言。善男子。是名施甘露漿陀羅尼神咒。復次若諸人天欲施其食者。每日要於齋前時。以好最勝器缽。或金銀器。或銅器鐵器鍮石鉛錫。或琉璃頗梨貝玉等器。若無上者。但得木石瓦器實淸淨者。或瓢瓠亦得用。盛滿乳酪。若無乳酪。淨水亦得。取所有飲食。或乳飯。若粳米大麥飯。若餅麯粥等。著於器中。勿著菜茹。於一陰涼樹下。先誦召請咒。次誦開咽咒。如向所說。咒器中食七徧已。瀉著樹下。是時十方一切餓鬼。以陀羅尼威徳力故。皆得食喫。亦不變化作膿血。亦無遮禁。自恣啖食。充足飽滿。滅饑湯火。身體安樂無諸痛惱。復有淸涼柔軟微風。來觸其身。慳垢除滅。身無熱苦泰然快樂。身諸長毛惡虫墮落。亦無一切毒惡禽獸來相殘毀。心意勇悅以此因緣。罪畢得出生人天中。受天尊勝微妙快樂殊勝自在。當知是人惟佛與佛乃能稱贊。爾時世尊卽便宣說施甘露食陀羅尼咒曰。

那謨娑婆怛他伽哆﹝一﹞南嚩揭帝﹝二﹞三沫羅三沫羅﹝三﹞

爾時釋迦牟尼佛說是勝大悲曰陀羅尼神咒已。是時天地六種震動。於此三千大千世界。皆悉光明。雨天寶花紛云而下。及天寶香瓔珞伎樂如雨亂墜。卽時六趣一切無間治罪苦具更相堂觸。其音演暢。無常苦空解脫之音。鑊湯鑪炭摧折破壞。一切罪人自識宿命。釋然快樂如入三禪。於此會中有得初果乃至阿羅漢果。無量人天發阿耨多羅三藐三菩提心。爾時世尊告月愛菩薩及諸大眾。此陀羅尼難可得聞。而況得見。過去未來俱胝如來皆共宣說。我今釋迦牟尼亦復爲汝開示宣說。善男子。若諸天人如法受持。若爲諸鬼神及饑渴所逼非分橫死者。則不得名爲勝大悲曰陀羅尼也。何以故。此陀羅尼譬如摩尼寶王。能滿有一切意願。亦明月能令優曇缽花映媚開敷。善男子。若有菩薩不著己樂。救於彼苦。薰修大悲。一切利安。如法施行。此人眞是大悲菩薩。是人已爲行觀音行。一切諸佛授手摩頂。諸尊菩薩所苦愛護。一切賢聖視之如子。諸天龍神隨侍衛護。月愛當知此人功徳與彌勒菩薩等。所以者何。是善男子。若能振發丈夫之人日日修行。一日施食。一天下餓鬼皆得食喫。多日施食。十方六趣一切餓鬼盡得飽滿。如是菩薩所得福聚不可思議。難可測量。不覺不知。自然而得阿耨多羅三藐三菩提。善男子。此陀羅尼若但贊誦寫書。是人超越世間六十億劫微細生死。何況如法修行無時間斷者。善男子。我今分明語汝。是持咒者於彌勒佛前。若不得授決定阿耨多羅三藐三菩提記。於此賢劫次第成佛者。我則墮於欺誑眾生。成道已來所說經法一無是處。是故月愛當知。末後諸人等聞此咒已。深心信解。彼人轉身得轉輪王位。百千萬劫常攝梵福。值佛出世作無量供養。修於梵行遠到一切神通之岸。所可受生身體堅固。如那羅延。壽命長遠。彼身金色。以三十二大丈夫相而自莊嚴。得梵音聲。一切世間威徳自在。善男子。誰有智者見如是利而不受持。當知此人失大利益。爾時月愛菩薩聞佛說已。歡喜無量。重白佛言。善哉世尊。願賜閒靜聽。我更問此陀羅尼大悲祕藏。云何方法。云何受持。惟願說之。爾時世尊觀察大眾。舒顏含笑。贊月愛言。善哉大士。能問此事。一心諦受。當爲汝說。佛告月愛。若有人天意樂受行我大悲法門者。彼人應當於白月八日或十五日。香湯沐浴塗諸妙香。著白淨衣食三白食﹝謂乳酪粳米食或云大麥﹞起悲傷心。於諸眾生願誓安樂。於東方日出時。或夜月圓滿時。於淸淨處。或月夜露地。當作三肘香水曼荼羅﹝云壇地也﹞以香泥塗地。除去惡硵。壇開四門﹝若用日初出肘。當作四方壇。若以月夜盛時。當作滿月形﹞須四缽乳安其四角。又須四瓶盛滿香水亦著四門以隨時五色艸木花安其瓶口。須五鑪香四角布列一鑪安中心。又以一燈其燈用蘇安著中座。復取四缽盛花水及粳米飯。於壇中心作一蓮花座。雜色綩綖敷其臺上。安置佛形或觀世音像。此門安置閻羅等。東門安置天主等。略說。以種種幡蓋交映嚴飾。燒香惟得用阿迦嚕香﹝唐雲沈水香﹞如法結已。行者向西門面向南。於座前置一火鑪燒豎勒炭。先取蘇酪蜜和著器中。行者先請十方佛及住大地菩薩金剛天龍鬼神已。系心不亂想六趣眾生種種苦惱。如向所說。旣見此已。悲泣盛徹欲救護。復想己身乘寶花臺飛到其所。調身按摩流淚如雨。欲滅其火陪復悲哽。痛徹骨髓﹝若心不相應者。當想一切餓鬼如己所愛父妻子﹞如是作觀十四徧已。卽於定中得如來極愛一子之地。想了出觀。面對東方。召請十方一切餓鬼。誦此召請咒滿十四徧已。復想諸鬼徧滿閻浮。次爲開咽令得解脫。卽咒壇中香水乳飯香花等。用食咒還著本處。行者爾時卽取一撮乳酪。誦施食咒。咒三徧一擲火中。如是滿足千徧已。爾時此處有無量百千那由他十方餓鬼。一切集聚間無空缺。歡喜飲食。卽現其身與行者語。隨行者意一切施與不違逆。行者卽爲示教利喜令得解脫。當爾之時。十方剎土現在諸佛遙贊行者。復與遙授菩提之記。一切菩薩歡喜愛念。一切天龍各各將香花瓔珞種種妓樂遙施行者。行者由行威神力故。不起於座卽得百千那由他陀羅尼門。百千俱胝三昧門。善男子。舉要而言。是人現身火不能燒。水不能溺。毒不能害。刀不能傷。轉坐受身卽十住成如來地。佛告月愛言。是名施甘露味大壇場法。若欲速疾一子地三昧陀羅尼等及阿耨菩提者。要須入大曼荼羅。若爲事獘不能成辦者。但如上所說依法受行。一切成驗也。爾時世尊卽爲月愛菩薩摩訶薩而說偈言。

是陀羅尼門

諸佛先已說

我今亦演說

饒益人天故

若人信樂者

聞持如此咒

汝聽其功徳

我今當略說

若於千億劫

廣造不善業

誦持此咒故

七日能令淨

菩薩於億劫

積集諸福徳

誦持此咒故

七日能令勝

當知諸佛法

方便不思議

得者乃能知

佛言無有二

爾時世尊復告月愛菩薩言。善男子。當知此人說其功徳不可窮盡。汝應憶念如法受持。何以故。我於處處經中。說世間出世間由偏說。悲田最爲第一。復次月愛。我於一時。爲諸比丘說。若人以深敬心施我飲食。未授我中間。回以施狗。我贊此人得福無量。是故月愛。𨿽施阿羅漢辟支佛。現受其報有限有量。但得五百劫人天果報。善施餓鬼一揣之食。是人福徳卽是菩提。菩提者不可限量。是故福壽不可限量。汝今諦聽。我復爲汝說此陀羅尼功能所作之事。若復有重罪惡業累障難可除斷者。每日咒乳粥以施餓鬼。滿足七日。一切罪障悉滅無餘。又復一法。若人遇大重病及諸鬼病等。當作面粥三器。咒之七徧。於曠野中施諸餓鬼。如是二七日。所遇病痛卽得除愈。又復國土中惡業毒流行。人民疾疫畜生夭橫者。當作火鑪。取薩利殺波子﹝唐云白芥子﹞和蘇蜜等。呼諸畢利哆等。然後取一撮一咒一投火中。如是日日各一百八徧。七日已惡鬼歡喜。收攝惡毒疾患除滅。又復若人橫遭口舌者。當作蜜漿。咒之七徧。灑著四方。一切口舌自然殄滅。又復若有怨家仇心欲相謀害者。當於晨朝爲諸鬼等設美飲食。稱前怨名。是諸餓鬼便令彼人預遭衰禍。又復有法。若饑儉劫時。當咒五穀乳酪等一百八徧。投著湫池中。卽得國土民人丰樂。又復有法。若欲悉底唎摩耶者。取牛蘇乳酪等。面向此方。咒之千徧。施諸餓鬼。呼捨提馱藍婆等。爲我取彼彼卽得來。若欲令去呼令將去便將去。又復有法。若欲使取種種財寶者。如上設食。咒滿萬徧。呼名語之。卽得金銀七寶來施行者。又復一法。取胡粳米蘇蜜等。指撮咒之一徧一燒。滿一千八徧。必得大財物。一切所求皆得如意。又復有法。若欲滿足檀那。行者每日施餓鬼飲食。滿其百日卽得具足。又法。若欲求壽命延長者。如上作法滿其百日。卽得長壽。又法。若欲現身色力美感見者歡喜者。當施餓鬼滿足百日。必得如意。如是略說但有一切求事種種衰患舉意對治一切皆得。是故我今略說少耳。爾時世尊復告月愛菩薩摩訶薩言。此陀羅尼經不可思議。說其功徳。若復一劫若減一劫。亦不能盡。若當來世能持此經。當知是人已爲便攝二十種大福徳聚。何謂二十。一者現在不爲饑渴窮厄疾病衰禍惱嬈身心。二者人有所食啖。若美不皆成上味。三者其人所入野道。虫毒和合艸藥終不能傷。四者其人鬼神羅剎精魅魍魎觀之如佛。五者其人諸佛菩薩天仙龍神護如眼精。六者其人所有疫病若業若模不能近身。七者其人壽命增進臥安覺妄觸事吉祥。八者其人隘曠野乏少水艸自然稱適。九者其人頭貌怡悅膚體光澤無有惡色。十者其人常逢善友。乃至菩薩現爲侶。復次一者其人未來常生剎利王家。二者其人具足色力壽樂辭辯。三者其人常生諸佛菩薩前。四者其人所在之處伏藏自現。五者其人恆得他人恭敬侍接。六者其人所有財寶無能奪者。七者其人意欲所願悉得稱遂。八者其人不隨饑儉劫難生。九者常生天上受尊勝樂。十者常以法喜禪悅無饑渴。是爲二十種大福徳聚。善男子。此陀羅尼威徳自在。若視饑渴人面誦之卽得飽滿。若咒枯樹尙得生枝。何咒有情不蒙其福。最故我今殷勤三說囑累於汝。汝當憶持爲眾生說勿便忘失。爾時月愛菩薩從佛得聞此方便法。歡喜踴躍。卽以毗楞伽摩尼珠瓔珞及諸花香而散佛上。卽於佛前以偈贊曰。

大悲觀世音

迦陵頻伽音

以眾巧言辭

開示甘露法

爲欲悉摧伏

廣大業山故

以此方便門

殷勤付屬我

我依佛嚴教

堪能廣流布

惟願法中生

艸復以爲盧

佛說此經已。一切眾菩薩摩訶薩金剛力士釋梵四鎭天龍鬼神。聞佛如來贊說此親那畢利多甘露味法陀羅尼。皆悉歡喜奉教修行。

施餓鬼甘露味陀羅尼神咒經

南無步補利﹝一﹞怛他羯哆耶﹝二﹞唵﹝三﹞薩婆辟唎多羯羅耶﹝四﹞阿伽叉﹝五﹞莎訶

其契法。起立以兩腳作十字立。先以左手仰垂於膝間作施無畏相。次右手大母指屬入掌中。四指把舉於右耳璫著。以莫頭相來去。卽誦念妙言三徧。時觀一切餓鬼等三十六部鬼神悉集誦咒人邊。合掌瞻仰觀者行者。此﹝女﹡赤﹞羅尼妙言。若有善男子女人童男童女受持讀誦者。現身行十種福聚。何等爲十。一毒藥不能中。二毒蛇不敢螫。三刀仗不能害。四王官不敢嗔。五眾人皆愛敬。六天龍常隨護。七衣食悉丰足。八者顏貌端正。九永離毛豎畏。十不受三塗身。

唵步補唎﹝一﹞伽怛唎﹝二﹞怛他羯哆耶

其契相法。準上召喚契法。並足立。以十指合掌。頭各相著。其間令相去一寸。開腕當心上著。此名大悲心輪﹝女﹡赤﹞羅尼法。結此契時。誦念妙言七徧。時觀想契上有一水精摩尼寶珠。放水精光照觸諸鬼。一切猛火皆悉不燃。此水精光明入諸鬼口。諸鬼煙喉皆得通息離諸苦惱。

南無素嚕波曳怛他羯哆耶﹝三﹞怛侄他﹝二﹞蘇嚕蘇嚕波羅蘇嚕﹝四﹞莎婆訶

其契相法。半跏坐如轉輪王坐法。先以右手如托頸狀。去頸一寸許。以肘安右膝上。次以右仰側舒五指垂右膝上。作施乳狀。作此契時。誦念妙言七徧。想觀左手十指端出白色乳潼。色逾白銀。流出不絕。是諸鬼等皆張口承乳。皆得飽滿。作契者彼善男子現身當得十六種功徳。何者爲十六。一者壽命長遠。二顏色姝美。三气力充盛。四心常歡樂。五辯才無滯。六者恆無饑想。七口中香潔。八人皆敬仰。九天神侍衛。十毗捨遮鬼現形供給。十一身無疾患。十二威徳如王。十三惡人惡鬼見皆生喜。十四得千輪王福。十五夢見諸菩薩羅漢。十六所生之處世界震動。

