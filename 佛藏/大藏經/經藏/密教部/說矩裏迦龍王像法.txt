說矩裏迦龍王像法

說矩裏迦﹝唐作尊敕﹞龍王像法

其形如蛇作雷電之勢。身金色系如意寶。三昧焰起四足蹴踏之形。背張豎七金剛利鍼。額生一支玉角。纏繞劍上畫阿字。兼用觀心一一分明。若作人相者。面目喜怒徧身甲冑。猶如毗嚕博叉王。左托腰把索。右臂屈肘向上執劍。頂上置龍王蟠。立金剛山。別本云。迦裏龍王如天神熙怡之相。頭上畫出七頭龍。胡跪仰視如來。捧寶蓮華。阿字變成此龍使者。此字是重。菩提種子。凡持誦者。皆有此心。希求無上菩提故。劍上觀此字。從此生一切法也。卽菩提心也。行點者成就福智故。大空者是成菩提也。涅槃點者是除遣義。諸垢入涅槃也。重字猶如大龍王有大威徳。興雲致雨一切自在故。阿字亦復如是。如來作事皆從此字出生。

次龍王法身印眞言左右無名小指。掌內相叉。二中指直豎相拄。以二食指拄中指背上節。以二大指少曲。各拄二食指內中節頭來去。在肘樣如後眞言曰。

曩莫三漫多勃馱喃唵﹝一﹞布只﹝二﹞步醯布伽跛底莎訶﹝上音四﹞

一切龍王法身印以右羽頭在左內。以右後四指少曲。母指博頭指少曲之。左手返曲向右手上。亦如是。兩手相向狀如蛇口。以二手四指開令來去。眞言﹝如前﹞。

次華座印二手八指似曲不曲。皆向上豎。二小指相去二寸。二無二中各相去二寸。二頭指去四寸。並豎大指。二指相著。

次牙印屈右肘向上。屈無名小指在掌。中指直豎。屈頭指側著中指節。以大指撚頭指側。若作壇供養時節。作此印誦眞言。用前喚入壇中。卽得一切皆悉歡喜。若欲祈雨當具作壇。供養卽得降雨三五七八九一寸等﹝云云﹞法具在別文。

次根本眞言曰。

曩莫三滿多勃馱喃俱迦囉若銘伽扇你曳娑嚩﹝二合﹞訶

用前印若有病患者。當結龍王身印加持。卽執劍上上運心。觀想婀字變成金色龍。忿怒光曜之貌。令觀病人卽得除差。若有蘗﹝口﹡栗﹞訶魅魂之著誐﹝口﹡栗﹞行疫病鬼之持。位在南方。及瘧病種種苦惱事。當作一肘水壇。四角置瓶口插生華用彩華。亦得四方置四器盛滿香水。諸供具物布列莊嚴。卽勸請龍王安住壇上。壇中方置劍啟白事由。禮拜供養誦眞言。加持百八徧。執刀加被病人。卽得消滅卽發遣誦破壇明。

次觀風輪破壇。了不獲令久住。是法祕中祕也。莫專輒傳。俱哩迦龍者。諸龍之中王。具出文殊師利法等。

矩裏迦龍王像法

