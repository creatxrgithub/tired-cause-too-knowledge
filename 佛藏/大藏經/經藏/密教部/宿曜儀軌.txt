宿曜儀軌

唐一行撰

宿曜儀軌一卷

一行撰

虛空藏印合掌縛水指。風指如寶形。眞言曰。

唵阿伽沙﹝一﹞迦羅波伊野﹝二﹞唵麼哩﹝三﹞伽摩哩﹝四﹞母梨﹝五﹞娑嚩賀

若人欲求福智。當歸依此菩薩。日月星。皆虛空藏所變也。

文殊印虛空合掌。以大指各押二水甲。二風屈撚空端。眞言曰。

唵﹝引﹞阿﹝引入惡聲﹞味﹝引﹞羅吽佉左洛若求息﹝災﹞

當欲殄滅七種災難。所謂日月薄餐五星。違失常度兵賊競起。水旱不時風雨失度。惡臣背逆損害國民。武狼惡獸食啖眾生。五穀不登。如是災禍急厄官府王難死厄怖等。皆當消散。

普賢印虛心合掌眞言曰。

支波啄﹝一決定﹞毗尼波啄﹝二斷結﹞鳥蘇波啄﹝三盡生死﹞

此咒平旦誦七徧夜七徧。厭魅野道虫毒皆悉消滅。能得身心慧三解脫。後生不受生死之身。獲得法身。內外國土怨賊。一切惡人一切鬼神一切盜賊虎狼師子毒虫惡獸聞此咒聲。皆口噤閉不相惱亂。天變致厄惡夢災殃。百鳥怪異自然消滅。此咒功能不可說盡。

延命印左手撚火指空指。如持蓮花。右手直申如垂。眞言曰。

唵﹝引﹞摩折羅諭碎﹝某甲﹞娑嚩賀

若誦此咒延命除﹝災﹞。

帝釋天印右手作拳安腰。左手直豎相著。地水二指屈中節。以風著火背。屈空中節。眞言曰。

唵因捺羅野娑嚩賀

若誦此咒授與官位。滿足所求。

毗沙門天印虛心合掌。交二空並豎。二風付二火側。如鉤端相去一寸不著。眞言曰。

唵吠室羅縛拏野娑嚩賀

若誦此咒得大富饒。晝夜守護。

日天眞言曰。

曩謨羅怛曩﹝二合﹞怛羅夜﹝引﹞野曩莫索裏野薩嚩曩乞灑﹝二合﹞怛羅﹝二合﹞羅若野唵﹝引﹞阿謨伽烏﹝名位﹞設底娑嚩﹝二合﹞賀

月天眞言曰。

唵戰﹝上﹞怛羅﹝二合﹞曩乞灑﹝二合引﹞怛羅﹝二合﹞羅惹野﹝名位﹞設底娑嚩﹝二合﹞賀

火星眞言曰。

唵阿誐羅嚕擬野﹝名位﹞莎訶

水星眞言曰。

唵母馱曩乞殺﹝二合﹞怛羅﹝二合﹞弭曩﹝名位﹞契努摩莎賀

木星眞言曰。

唵婆羅﹝二合﹞訶薩缽﹝二合﹞底曩摩比跢嚩曩師﹝名位﹞摩攞嚩羅﹝引﹞馱﹝二合﹞寧娑嚩賀

金星眞言曰。

唵戌羯羅誐馱嚩﹝二合﹞羅惹野﹝名位﹞室裏﹝二合﹞迦裏娑嚩賀

土星眞言曰。

唵﹝引﹞捨泥殺作﹝二合﹞羅曩乞殺﹝二合﹞怛羅﹝二合﹞跛羅﹝二合﹞訶摩曩嚕波野﹝名位﹞普瑟底﹝二合﹞迦裏莎訶

羅睺星眞言曰。

唵羅戶曩阿素羅﹝二合﹞邏惹野塞摩捨都曩野﹝名位﹞扇底迦裏娑嚩賀

計都星眞言曰。

唵嚩日囉﹝二合﹞計都曩乞殺﹝二合﹞怛羅﹝二合﹞邏惹野﹝名位﹞娑嚩賀

九執曜天印堅固合掌。二空相並直豎。二風舒。名本開立來去。眞言曰。

唵﹝一﹞蘗羅﹝二合﹞系濕嚩﹝二合二﹞裏耶﹝三﹞缽羅缽多﹝四﹞珠﹝五﹞摩野﹝六﹞娑嚩賀

二十八宿印堅固合掌。並二空直立當心。以二空召之。眞言曰。

唵諾乞灑﹝二合﹞怛羅﹝二合﹞俎﹝寧吉反﹞蘇那你曳莎訶

先奉供虛空藏文殊普賢延命帝釋毗沙門等菩薩天等。後勸請九曜二十八宿天北斗之中本命屬星及以泰山府君司命司祿供之。祈乞除災延命消除厄害之事。耳。

能吉祥眞言曰。

曩謨羅怛曩﹝二合﹞怛羅﹝二合﹞夜野﹝一﹞曩莫素摩薩羅嚩﹝二合﹞諾訖灑﹝二合﹞怛羅﹝二合﹞邏﹝引﹞惹﹝上﹞野者者都地波阿﹝去引﹞路迦羅野怛你也﹝意﹞他努摩底跛努摩底薩賓﹝上﹞你佉﹝上﹞細娑嚩賀

誦此九曜息災大白衣觀音陀羅尼。若日月在人本命宮中。及五星在本命宮鬥戰失度。可立大白衣觀音或文殊八字熾盛光佛頂等道場。各依本法念誦。一切災難自然消散。一切曜不吉祥誦此眞言成能吉祥。

北斗七星眞言曰。

唵颯跢曩而﹝齒﹞曩野伴惹密野﹝二合﹞染普他摩娑嚩﹝二合﹞弭曩﹝名位﹞羅訖山婆嚩都莎訶

若羅睺計都暗行人本命星宮。須誦此北斗眞言。一切如來說。破一切宿曜障吉祥。眞言曰。

唵薩羅嚩諾剎怛羅﹝二合﹞三摩曳室裏曳扇底迦俱嚕娑嚩賀

金剛宿成就經。吉祥成就品曰。我今宣說世間成就妙祕法。如是諸曜運行虛空。若一若二三四五等。臨入眾生命宿對衝宿遷移宿大殺業宿安宿薄相宿奴婢宿。作諸厄害。四大惡曜。所謂火曜土曜羅睺計都最重眾生。是時修諸福業廣施仁慈。或依文殊八字眞言。或依熾盛光佛頂。或依被葉衣觀音。或依一字王佛頂。立大息災護摩壇場。各依本法念誦供養。一切災難自然消滅。作成就法於心宿直日柳宿直日昴宿直日牛宿直日。不簡日月吉凶。但於此宿直日於一日之中。不食念誦滿一千八十徧。所有心願應時便渴大悉地。若厄難時。於本生日最相應。若作木曜成就法者。月十六日最爲相應。若作火曜成就法者。卽彼直日最爲相應。若作土曜成就法者。每月七日最爲相應。若作金曜成就法者。隨所見方平旦最爲相應。若作水曜成就法者依水曜直日而作成就。若作羅睺計都法者。依本生日以爲相應。若復供養本生宿者。於本生年月。若本生日而可取成就。若惡宿生每月供養。若三日七日供養直轉成吉祥直。祕勿令知俗也。

宿曜儀軌一卷

