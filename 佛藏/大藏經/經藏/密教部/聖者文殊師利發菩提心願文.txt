聖者文殊師利發菩提心願文

元智慧譯

聖者文殊利發菩提心願文

巴看落目瓦傳

元甘泉馬蹄山中川守分眞師侄智慧譯

敬禮一切諸佛菩薩。

救護一切面前住

究竟發於菩提心

一切有情作利益

輪回有情至彼岸

癡心嗔心本自性

慳貪貢髙本自性

始從今日至菩提

未證中間不復造

惡業貪嗔皆捨離

制學依行恆歡喜

隨喜正覺解所行

自己恆時所修善

不取菩提之正路

若一有情未出離

住於暗劫恆化利

無量不思議劫中

願常恆遊佛淨土

某甲執名所作罪

十方界中普皆聞

自己身語之惡業

於一切處恆淸淨

意中惡業亦淸淨

無邊惡業不復造

﹝聖者文殊師利往昔爲啞馬國王時於雷音王佛處發此菩提心願文﹞。

