甘露軍荼利菩薩供養念誦成就儀軌

唐不空譯

甘露軍茶利菩薩供養念誦成就儀軌一卷

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

歸命金剛手

密主大菩薩

能說最上乘

令速證菩提

甘露軍茶利

能摧諸魔障

以慈慧方便

現大忿怒形

成大威日輪

照曜無邊界

修行者暗暝

速得悉地故

流沃甘露水

洗滌藏識中

燻習雜種子

速集福智聚

獲圓淨法身

故我稽首禮

我今依密言

微妙理趣教

說甘露儀軌

阿闍梨先擇

修密言弟子

淨信三寶者

愛敬於大乘

渴仰瑜伽教

好修菩薩行

其心不怯弱

求學相應門

捨身命及財

無厭倦吝惜

族姓具諸根

多聞護正法

愛樂六度行

湣念諸有情

常被大誓甲

盡度無邊界

一切有情類

令疾證菩提

阿闍黎若見

如是法器人

方便而勸誘

先當爲演說

微妙菩薩道

善巧般若理

速疾菩提路

然與授三歸

令發菩提心

次授與三世

無礙三種戒

菩薩之律儀

方引入輪壇

授與本所尊

持明諸灌頂

應示曼茶羅

告令三昧耶

從今至成佛

勿捨菩提心

恭敬阿闍梨

等同一切佛

猶若執金剛

於諸同學處

深敬不輕慢

從師受金剛

及受金剛磬

爲求悉地故

乃至菩提場

常持不應捨

親對灌頂師

具受本尊教

決定無疑謬

然後勇進修

修瑜伽者。從師受得本尊儀軌已。當於閒靜處或於山林幽谷。諸教所說勝上之處。建立淨室。或於精舍若於塔中。淨治其地以瞿摩夷塗拭。又白檀香塗曼茶羅。或方或圓隨意大小。以諸名花散於壇上。塗香燒香飲食燈明閼伽。隨力所辦陳設莊嚴。當於室中安本尊像。面向西。瑜伽者面向東。全身委地作禮奉獻己身。諸佛菩薩攝受爲主宰。密言曰。

唵薩嚩怛他﹝卄／﹝阿﹣可﹢辛﹞／木﹞多布惹﹝引﹞缽囉﹝二合﹞襪多曩夜多麼﹝二合﹞南你哩夜﹝二合﹞多夜弭薩嚩怛他﹝卄／﹝阿﹣可﹢辛﹞／木﹞多室者﹝二合﹞地底﹝丁以反下同﹞瑟綻﹝二合﹞擔﹝引﹞薩嚩怛他多﹝卄／﹝阿﹣可﹢辛﹞／木﹞訖穰﹝二合﹞喃阿﹝引﹞尾捨睹

誦此密言作是思惟。盡十方一切世界微塵剎土諸佛大海會。皆有自身。於一一聖眾前捨身奉事。由密言加持故。蒙諸聖眾皆悉攝受。又應五輪著地作禮。復想自身徧禮一切如來及菩薩足。密言曰。

唵薩嚩怛他﹝引﹞孽多播﹝引﹞娜滿娜南迦路弭

由此密言加持故。能令瑜伽者。不起於座徧至十方。眞實敬禮一切塵剎海會諸佛如來。次應右膝著地。合掌當心閉目運心。徧觀虛空有無量無邊塵剎海會諸佛菩薩。集會降赴瑜伽者所。又想己身對一一諸佛菩薩前。持種種塗香粖香花鬘燒香天妙飲食燈明寶炬。奉獻一切諸佛菩薩。不起此座。湣念盡無餘有情界漂流六趣。由自心虛妄分別。迷於眞理作諸不善。感招異熟種種苦果觀於人趣耽著五欲求不得苦。於諸天趣作變易苦。以妙覺花開敷菩提心。觀於寒冰地獄。以焚香氛馥。遠離寒冰之苦。於餓鬼趣中。以天妙加持飲食。願彼等充飽。遠離慳吝之業。觀於修羅傍生趣色無色界。心器矯誑嗔恚之心更互殘害。及耽著三昧味。以我般若燈明。悉除彼等惑纏。則於佛海會前。虔誠發露三世之障。隨喜一切佛菩薩聲聞緣覺。三世福徳智慧資糧。則觀無量無邊界雜染世界中一切有情類。皆證無上正等菩提。又想己身於一一諸佛菩薩前。請轉無上法輪。久住於世莫入涅槃。瑜伽者卽結跏趺坐。或半加隨意而坐。修瑜伽者不應執著外淨。常以勝義自性淸淨法水。洗滌身心如理相應。誦淸淨密言三徧。

唵娑嚩﹝二合﹞婆﹝引﹞嚩秫鐸﹝引﹞薩嚩達莫﹝引﹞娑嚩﹝二合引﹞婆﹝引﹞嚩秫度憾

如金剛頂瑜伽經中說。

身口意金剛

菩提心爲先

淨心爲澡浴

利樂修行者

卽取塗香塗二手。合掌當心。卽結如來部三麼耶契。如未敷蓮合掌。卽以進力附忍願上節。以禪智各附進力側。結成印已誦密言。入瑜伽作意。觀一切如來徧滿虛空願加持。我又想從印流出無量光明。照觸盡無餘一切有情。速證平等眞如。以此佛三昧耶契。速證瑜伽。願一切有情證得究竟大菩提。密言曰。

曩莫三曼多沒馱南﹝引﹞唵怛他﹝引﹞﹝卄／﹝阿﹣可﹢辛﹞／木﹞妒納婆﹝二合﹞嚩野娑嚩﹝二合引﹞訶﹝引﹞

由誦結契作意。等同如來。當獲具相三十二。無見頂相三身圓滿。以此契安於頂上。隨便解散。

次結蓮華部三麼耶印又芙蓉合掌當自心前。檀慧禪智並豎。餘六度散開。屈如八葉蓮華。結成印已誦密言。入甚深大悲瑜伽三麼地。觀滿虛空界觀自在菩薩。與無量持蓮華者。願加持我。復起此觀。從印流出無量光明。照觸六趣有情根本藏識中雜染種子。獲得自他平等無緣大悲。速得如幻三摩地。隨類六趣示現種種身。四無礙解脫。具六十四種梵音。圓音頓應一切有情。以成佛道。密言曰。

曩莫劍麼攞播拏曳唵缽納謨﹝二合﹞納婆﹝二合﹞嚩﹝引﹞也娑嚩﹝二合引﹞訶﹝引﹞

由此印密言加持故。等同觀自在菩薩。當獲十地十自在三種意生身。以此契安於自口上解散。

次結金剛部三昧耶印二手相背。檀慧禪智互相叉。結印成已誦密言。入菩提心三摩地。觀徧滿虛空界金剛手菩薩與軍荼利。無量忿怒眾集會。願加持我。復想從印流出無量光明照觸一切有情不定趣異生趣向二乘。速成大菩提。密言曰。

曩莫三滿跢嚩日囉﹝二合﹞赧﹝引﹞唵嚩日盧﹝二合引﹞納婆﹝二合﹞嚩﹝引﹞也娑嚩﹝二合﹞訶﹝引﹞

由誦結契作意。不久當得金剛薩埵身口意金剛。能說密教令輪。以作盡無餘有情上中下悉地。速疾頓證悉地。因便以此印當自心前解散。

復作是念。盡無餘世界中。有無量無邊有情。𨿽發無上菩提之心。𨿽積集福徳智慧資糧。闕瑜伽智慧方便加持妙法。退失善根諸魔得便。云何爲彼引入解脫輪。爲一一有情。說三密瑜伽微妙大乘。速疾頓獲世間出世間殊勝悉地果報。發如是心。則成被大誓莊嚴甲冑。則結金剛明王最勝印。內縛忍願並申。以進力二度屈如鉤。當忍願初節背。如三股金剛杵形。禪智並申直附忍願側。密言曰。

唵嚩日囉﹝二合﹞﹝口﹡垠﹞你﹝二合﹞缽囉﹝二合﹞撚﹝引﹞跛跢﹝二合引﹞也娑嚩﹝二合引﹞訶

以此印額左右肩心喉等五處。頂上散。由結此印誦密言作意。則成被金剛甲冑。身同金剛明王威光赫奕。無量無邊金剛族使者侍。一切障難及不善心有情無能侵害。上於虛空界乃至下風輪際。所有空行地居毗那夜迦等類。皆起慈心。不能爲障礙修密言行菩薩。

次應結金剛輪菩薩印誦密言。曼荼羅者受得三世無障礙三種菩薩律儀。由入曼荼羅。身心備十微塵剎世界微塵數三麼耶無作禁戒。或因屈伸俯仰發言吐气起心動念。廢忘菩提之心退失善根。以此印契密言殊勝方便誦持作意。能除違犯愆咎。三昧耶如故倍加光顯。能淨身口意故。則成入一切曼荼羅。獲得灌頂三麼耶。應結契誦七徧。二手內相叉。進力並伸。直忍願纏進力初節前。各以峯相拄。禪智並伸直當心。誦密言曰。

曩莫悉底哩也﹝四合﹞地尾﹝二合﹞迦﹝引﹞南﹝引﹞怛他﹝引﹞孽跢﹝引﹞南﹝引﹞闍尾囉爾尾囉爾摩訶斫訖囉﹝二合﹞嚩日哩﹝二合﹞娑跢娑跢娑囉帝娑囉帝怛囉﹝二合﹞以怛囉﹝二合﹞以尾馱麼你﹝三﹞畔惹你怛囉﹝二合﹞麼底悉馱﹝引﹞擬哩﹝二合﹞怛囕﹝二合引﹞娑嚩﹝二合﹞訶

誦密言時作是觀念。盡虛空界徧法界三界生死六趣有情。速得入金剛界大曼荼羅。等同金剛薩埵大菩薩。次應身前想於下界風輪。想憾字黑色漸引形如半月。徧相稱如風輪。當思眞實句。所謂一切法離諸因緣。

次應於風輪上想鑁字。白色光明。漸引圓滿。大小如本水輪。當思眞實句。所謂一切法自性離言說。又於水輪上想缽囉﹝二合﹞字門。變成金龜放金色光明。漸引廣大無量由旬。當思眞實義。所謂一切法勝義不可得以爲方便。又於空中想欠字門。變成毗盧遮那如來。當思眞實義。所謂一切法如虛空。佛身色如素月光。首戴金剛寶冠。瓔珞嚴飾身。被天妙輕衣結菩提勝印。深起悲湣。一切有情被貪嗔癡煩惱火焚燒。積集無量不善極惡之業。想毗盧遮那佛。徧身流注甘露八功徳水。色如珂靈。淋漓六趣一切有情煩惱之火。盈滿金龜背爲大香乳海故。當結成就海印。十度內縛仰右旋。誦此密言曰。

唵尾麼﹝口﹡路﹞﹝引﹞捺地吽

爲成就變化蓮華故。當觀囕字門。流散赤焰而成火輪。其形三角。漸引量同水輪。忽然之間。從金龜背踴出八葉大蓮華。金剛爲莖。廣大無量由旬。於花臺中觀阿字門。當思眞實義。所謂一切法本不生。從阿字門法界等流。踴出蘇彌盧山王。爲成就妙髙山故。當結成就寶山王印。十度內相交爲拳。相合豎。密言曰。

唵阿者攞吽

由此印密言三麼地故。便成蘇彌盧山王四寶所成。七重金山周匝圍繞。山間有八功徳水。山王傍出四跳。四天王等天各住本方。無量眷屬衛護金剛峯寶樓閣。其山縱廣八萬四千由旬。其地平正。爲令堅密牢固如金剛下至空際。應結金剛橛印。戒從慧方背間入掌。忍入願力間亦然。方願峯從檀戒進忍間向外出。余度各以峯相柱。結成已誦密言。想印成金剛橛。流散無量威猛火焰。以大指向地釘之。一誦一釘至三徧便止。卽成堅固地界。密言曰。

唵枳裏枳裏嚩日囉﹝二合﹞嚩日哩﹝二合﹞﹝口﹡勃﹞﹝引﹞滿馱滿馱吽癹吒﹝半音﹞

由此印密言加持故。設於念誦處道場地中。不依法除一切過患不祥。感招種種障難。由此印加持故成金剛座。天魔及諸障者不爲惱害。少用功力速疾獲大成就。隨心大小稱壇場地應知次結方隅金剛墻印。

準前橛印。開禪智豎之。側如墻形。應觀印成金剛杵。從印流出無量熾盛金剛火焰。右旋印繞身三轉。稱壇大小卽成金剛堅固之城。密言曰。

唵薩囉薩囉嚩日囉﹝二合﹞缽囉﹝二合﹞迦﹝引﹞囉吽癹吒﹝半音﹞

由結印誦密言作意加持故。一切諸佛尙不違越。何況諸餘難調者。毗那夜迦及毒虫利牙爪者而能侵淩。

瑜伽者又應於須彌山頂觀大寶殿。其殿無價摩尼所成。四方正等具足四門。其門左右有吉祥幢。軒楯周環。徧垂珠鬘瓔珞。鈴鐸繒幡種種間錯。而爲莊嚴彌布殿中。微風搖激出和雅音。復於殿外四角及諸門角。以半滿月等金剛寶而鈿飾之。寶柱行列垂妙天衣。周布香雲普雨雜華。復於其外有無量劫樹行列。諸天競奏眾妙音樂。寶瓶閼伽天妙飲食。摩尼爲燈。作此觀已而誦此偈。

以我功徳力

如來加持力

及以法界力

普供養而住

說此偈已。卽結大虛空庫藏印。十度金剛縛。進力蹙如寶。禪智並申逼忍願。檀慧戒方合如幢。結是印誦密言。想從印流出如上供具樓閣等。眞言曰。

唵誐誐曩三婆嚩嚩日囉﹝二合﹞縠﹝引﹞

以此密言印加持故。縱觀不成。皆成眞實廣大供養。由此法爾所成故。

又於寶樓閣中央觀阿字兩邊觀吽﹝引﹞字是甘露軍荼利法身種子字。

次於東方觀吽﹝短聲﹞字。是降三世法身種子。又於南方觀怛﹝口﹡洛﹞﹝二合﹞字。是忿怒金剛藏法身種子。又於西方觀紇唎﹝二合﹞字。是金剛軍童子法身種子。次於北方觀惡字。是金剛揭抳﹝古譯名金剛童子法身種子﹞。

卽結金剛因菩薩印。爲令成就教令輪曼荼羅故。普令一切有情冥然入金剛界等曼荼羅故。

瑜伽者則同入一切曼荼羅故。得受一切灌頂故。約事業所建立一切曼荼羅。成吉祥淸淨不增不減。一切如來稱贊故。應結金剛因契及誦密語。二手各作金剛拳。進力檀慧互相鉤結。印安於自口上誦三徧。則成入金剛界等教令輪一切曼荼羅。次安於頂上。則成受一切灌頂。復以印按於所建立事相。及觀所成等曼荼羅上。則眞實如金剛薩埵親建立輪壇。誦此密語曰。

唵縛日囉﹝二合﹞斫羯囉﹝二合﹞吽弱吽鑁斛

次結金剛寶車輅印。

十度內相叉仰掌。進力側相柱。以禪智各撚進力根下。想金剛使者駕禦金剛寶車。乘空而往至於妙喜世界。誦密言三徧眞言曰。

唵睹嚕睹嚕吽

由此密語印加持故。七寶車輅至阿閦如來妙喜世界大集會中。請本尊甘露軍荼利菩薩。並諸大忿怒菩薩眷屬。無量諸供養菩薩圍繞乘此車輅。

次結請車輅印準前印。以禪智向身撥忍願。誦密言三徧密語曰。

曩莫悉底哩也﹝四合﹞地尾﹝二合﹞迦﹝引﹞南﹝引﹞怛佗孽跢﹝引﹞南﹝引﹞唵嚩日朗﹝二合﹞擬﹝妍以反﹞你也﹝曩也反二合﹞迦哩灑﹝二合﹞也娑嚩﹝二合引﹞訶

由此印密言加持故。眾聖從本土來。至道場空中而住。

次結請本尊三昧耶降道場印十度內相叉作拳。禪度入掌。以智度向身招之。誦密言曰。

唵嚩日囉﹝二合﹞特嘞﹝二合﹞曀系曳﹝二合﹞呬婆誐鑁阿密哩﹝二合﹞哆軍拏哩娑嚩﹝二合引﹞訶﹝引﹞

由此密言印加持。菩薩不越本誓願故。卽赴集會於道場。

次應辟除諸魔作障難者。當用降三世威怒眼印密言。於兩目瞳人上。觀呬﹝引﹞字變爲日輪。流出無量威光。於一一光道上。有種種金剛火焰猛利杵。顰眉怒目右旋顧視菩薩大眾。由此金剛威怒眼視。諸魔隱在大眾中者。皆悉退散。以此瞻睹。本尊及聖眾咸皆歡喜。

次結上方金剛网印準前墻印。以禪智各撚進力下節。結印成已。觀印爲金剛杵。又從印流出無量金剛杵。一一杵皆流出無邊威焰。相續成网。頂上旋印三匝。誦此密語曰。

唵尾塞普﹝二合﹞囉捺囉﹝二合﹞乞叉﹝二合﹞嚩日囉﹝二合﹞半若攞吽癹吒﹝半音﹞

由此网印密言加持故。卽成金剛堅固不壞之网。

次結火院密縫印以左手掩右手背。豎禪智。結印成已。當作此觀從印流出金剛熾盛火焰。誦密言三徧。右繞身三匝。想於金剛墻外。火焰圍繞。誦此密語曰。

唵阿三磨﹝口﹡垠﹞你﹝二合﹞吽癹吒﹝半音﹞

又結大三昧耶印十度內相叉爲拳。並豎忍願。屈進力如鉤。在忍願兩邊如三股杵形。以禪智附進力側。右旋印三匝誦密言三徧。護於火院界外。誦密語曰。

唵賞羯﹝口﹡禮﹞摩訶三麼琰娑嚩﹝二合引﹞訶﹝引﹞

由此印密言加持故。如金輪王等佛頂經說。若有人誦持頂輪王等佛頂。五百由旬內修餘部密言者。請本所尊念誦。聖者不降赴。亦不與悉地。由一字頂輪威徳攝故。若結此大界。設鄰近持誦頂輪王人。不能阻礙。不奪威力。所持餘部密言皆速得成就。

次結獻華座印二手芙蓉合掌。禪智各撚檀慧甲爲臺。余度如金剛。印成觀印爲金剛蓮華。又想從印流出無量金剛蓮華座。奉獻本尊及聖眾等。誦此密語曰。

唵嚩日囉﹝二合﹞味﹝引﹞囉也娑嚩﹝二合引﹞訶﹝引﹞

由結此印誦密言故。本尊及營從。則眞實各受得座已。

瑜伽者應辦

閼伽二新器

商佉或金銀

雜寶及熟銅

下至瓦木等

充滿盛香水

時華泛於上

二手捧當額

卽思惟本尊

軍茶利身色

瑩如碧頗梨

威光逾劫焰

赫奕佩日輪

顰眉笑怒容

芽牙上下現

千目視不瞬

晃曜咸如日

千手各操持

金剛諸器仗

首冠金剛寶

龍瓔虎皮裙

無量忿怒眾

金剛及諸天

圍繞作侍衛

觀念分明見

住於曼荼羅

復觀閼伽水

流出霔本尊

及聖眾二足

能以一渧水

成閼伽雲海

普徧諸佛剎

應誦後密言

曩謨囉怛曩﹝二合﹞怛囉﹝二合﹞夜也曩謨嚩日囉﹝二合﹞矩﹝口﹡路﹞﹝二合引﹞馱﹝引﹞也唵婀蜜哩﹝二合﹞跢軍拏裏訶娑訶娑遏者吽癹吒﹝半音﹞娑嚩﹝二合引﹞訶﹝引﹞

由獻閼伽香水故速獲淸淨妙法身。

次結金剛塗香印加持塗香奉獻本尊及諸聖眾。其印以左手握右手腕。舒右手五度揚掌。如施無畏勢。結印成已誦密語。思惟從印流出塗香雲海。徧至一切世界盡虛空界法界。徧滿一切微塵佛剎大海會聖眾前。皆有自身持塗香器。供養一一尊而成廣大供養。誦此密語曰。

唵巘馱莽裏你嚩囉泥缽囉﹝二合﹞底擬唎﹝二合﹞恨拳﹝二合﹞娑嚩﹝二合﹞訶﹝引﹞

由結印誦密言作意。速獲五分法身。能除一切有情煩惱炎熱。

次結金剛花印加持諸花奉獻本尊及諸聖眾。下至一花。皆成無量雲海。周徧供養一切聖眾。若無花但結此印奉獻。其印以二手十度內相叉。圓屈進力峯相柱。禪智附進力側。結印成已兼誦密語。復應思惟從印流出種種花雲海。周徧一切世界虛空界法界。徧滿一切微塵佛剎海會大眾前而成廣大供養。誦此密語曰。

唵莽﹝引﹞囉﹝引﹞馱﹝口﹡禮﹞嚩日囉﹝二合﹞馱﹝口﹡禮﹞娑嚩﹝二合引﹞訶﹝引﹞

由結此印誦密言加持故。速獲三十二相。能令一切有情菩提心花開發。

次結金剛焚香印加持焚香奉獻本尊及聖眾。以二手背相合。進力峯側相柱。禪智各撚進力側。結印成已卽作是觀。從印流出焚香雲海。周徧一切世界盡虛空界法界。徧滿氛馥。供養一切微塵剎土大海會。一一聖眾前皆有自身。持種種和合香燒焯供養。誦此密語曰。

唵度﹝引﹞麼式契矩嚕嚩日哩﹝二合﹞抳娑嚩﹝二合引﹞訶﹝引﹞

由結此印誦密言加持故。速獲無礙智。

次結金剛飲食印奉獻本尊及聖眾。以二手合芙蓉掌。結印成已誦密語。又應思惟從印流出無量飲食雲海。周徧一切世界盡虛空界法界。徧滿一切微塵剎土佛大海會一一聖者前。成就無限廣大供養。若以此印加持世間微少飲食。而成天甘露食雲海。周徧奉獻一切聖者。誦此密語曰。

唵麼攞麼攞冥伽莽裏你缽囉﹝二合﹞底擬哩﹝二合﹞恨拏﹝二合﹞嚩日哩﹝二合﹞抳娑嚩﹝二合引﹞訶

由結此印誦密語故。速證三解脫味得法喜禪悅食。

次結金剛燈印奉獻本尊及聖眾。其印以右手作拳舒忍度。以禪押進甲。禪峯撚忍中文側。右旋照。卽作是觀從印流出無量金剛燈雲海。周徧一切世界盡虛空界法界。徧滿一切微塵剎土佛海會大眾前。成廣大供養。以此印加持一燈。便成無量金剛燈雲海。能周徧供養照曜一切佛剎聖眾海會。誦此密語曰。

唵入嚩﹝二合引﹞攞﹝引﹞莽﹝引﹞裏你撚跛式契娑嚩﹝二合﹞訶﹝引﹞

由此密語印加持故。速獲如來淨五眼次結普供養印供養本尊及聖眾。二手十度初分相交。結印成已誦密語。思惟從印流出種種供養雲海。天妙伎樂歌舞嬉戲等。天妙衣服飲食燈明閼伽賢瓶劫樹寶幡幢蓋諸寶等類。一切人天所有受用之物。眾多差別供養具。如大乘契經所說供養之具。周徧一切世界盡虛空徧法界一切微塵剎土諸佛海會。一一聖眾前皆有眞實供養。誦此密語曰。

曩莫薩嚩沒馱冒地薩怛嚩﹝二合引﹞南﹝引﹞薩嚩他﹝引平﹞欠嗢娜誐﹝二合﹞帝娑頗﹝二合﹞囉呬﹝牟﹡含﹞誐誐曩劍﹝平﹞娑嚩﹝二合﹞訶﹝引﹞

供養已。了了觀想本尊兼諸眷屬。卽誦此贊贊揚聖者無量功徳。

麼訶麼邏﹝引﹞也戰拏﹝引﹞也尾你也﹝二合﹞邏﹝引﹞惹﹝引﹞也娑﹝引﹞馱吠訥難﹝上﹞跢曩麼迦﹝引﹞夜也曩麼悉帝﹝二合﹞嚩日囉﹝二合﹞播拏曳

贊嘆本尊已。然後布字令自身成本尊三麼地。二手金剛縛仰安臍下。閉目澄心定慮。起大慈心於一切有情。願諸眾生速證本尊三麼地。威徳熾盛壽命神通等同聖者。卽於自頂上想唵字。赤色具大光明照曜十方。次觀婀字當心。色如珂雪內外照曜如大月輪。又觀蜜哩﹝二合﹞字於兩肩上。色如虹霓徧照一切世界。又觀帝字於臍輪。色如皓素光明潤澤。照於無邊世界一切惡趣。次觀吽字於兩髀。其色如黃金光明照觸無間惡趣。次觀頗字安兩脛。其色如玄云照觸諸修羅速令悟正道。次觀吒字安二足掌。素色其形如半月。流出光明照觸諸外道。令捨邪見网歸信於三寶。由此布字三摩地。自身變成本尊次說本尊身相應觀。四面四臂。右手執金剛杵左手滿願印。二手作羯麼印身佩威光焰鬘住月輪中。靑蓮華色坐瑟瑟盤石。正面慈悲。右第二面忿怒。左第三面作大笑容。後第四面微怒開口。卽結本尊羯麼印智押慧度甲。餘如三股形慧手亦如之。右押左交臂。

密言曰。

唵婀蜜哩﹝二合﹞帝吽癹吒﹝半音﹞

由此密語印加持自身。等同甘露尊。隨意所樂觀念四臂八臂。乃至兩臂千臂。住本尊瑜伽三麼地。益須歷然分明。

次結金剛部母莽莫雞印二手內相叉。忍願檀慧禪智並伸。如三股金剛杵形。結印成已當誦此密言曰。

曩謨囉怛曩﹝二合﹞怛囉﹝二合﹞夜也曩麼室戰﹝二合﹞拏嚩日囉﹝二合﹞播拏曳麼訶藥乞叉﹝二合﹞細曩跛怛曳怛你也﹝二合﹞他唵矩蘭馱哩滿馱滿馱吽癹吒﹝半音﹞娑嚩﹝二合引﹞訶﹝引﹞

如前印自身五處。由部母印加持故。速得悉地現前。一切魔障悉皆遠離。人間所有怨敵不善心者。皆得摧壞。發大慈心向瑜伽者。忽見惡夢或不祥事現。誦一百八徧。一切皆得消散獲大吉祥。瑜伽者卽觀此聖者在本尊前坐蓮華臺。頭冠瓔珞如天女形。左手持五股金剛杵。右手施無畏勢。卽想從部母口中。流出金字本尊密言。行列具有光明。入瑜伽者口。於舌上右旋如華鬘。作如是觀行已。頂上解散此印。

次結本尊三昧耶印檀慧相交入掌。並屈戒方。押叉間。忍願並申。進力屈如鉤。柱忍願初節後如三股金剛杵形。禪智並申。押戒方背處於忍願間。誦此密言曰。

曩謨囉怛曩﹝二合﹞怛囉﹝二合﹞夜也曩麼室戰﹝二合﹞拏麼賀嚩日囉﹝二合﹞俱﹝口﹡路﹞﹝二合引﹞馱﹝引﹞也唵戶嚕戶嚕底瑟吒﹝二合﹞底瑟吒﹝二合﹞滿馱滿馱賀曩賀曩阿蜜哩﹝二合﹞帝吽癹吒﹝半音﹞娑嚩﹝二合引﹞訶

當誦七徧了了分明觀本尊。及自身爲本所尊。由此印密言加持故。聖者不越本誓授與悉地。卽撚珠安於兩手中。如未敷蓮合掌捧戴。誦金剛語菩薩密言加持七徧。密言曰。

唵嚩日囉﹝二合﹞愚﹝上﹞呬也﹝二合﹞若﹝引﹞跛三麼曳吽

由此密言加持念珠。卽誦密言一徧移一珠。卽爲以誦密言一千徧。以二手大指頭指。當心掏珠。餘三指散直。左手引珠右手掏珠。如轉法輪相。念誦一百八徧或一千徧。若不滿一百八徧卽不充祈願徧數。念誦之時心不間斷。觀身爲本尊。誦之時不應出聲。不緩不急。至娑嚩﹝二合﹞訶字珠齊畢。數限滿已還捧念珠加持安置。

又結本尊三麼耶印誦密言七徧。然後結部母印誦七徧。想從自口中。卻流出本所持密言。金字行列入部母口。兼所持本尊密言徧數。及功徳付與部母。收掌守護終不散失。然後結金剛縛定印。入本尊密言字輪實根三麼地。卽於兩目瞳人上觀囕字。色如燈焰。微屈頸閉目。以心慧眼照了心道。當於胸臆內觀想圓滿菩提心月輪。秉現在於身器。了了分明離外散動。由智慧定水澄淨。得菩提心月影於中現。良久心專注一緣。卽於圓明上。以心蜜言右旋一一字布列。意誦乃至三五徧。卽觀初唵字一切法本來無所得。與義相應時。但心緣理不緣於字。一道淸淨徧周法界。卽入第二阿字門。卽觀一切法本不生。旣觀已卽入第三蜜哩﹝二合﹞字門。一切法我不可得。卽成平等眞如自性成就恆沙功徳。次應入第四帝字門。一切法眞如不可得。諦觀已。內有微細能緣所緣因緣法義。卽入第五吽字門。一切能所不可得因無所得故果亦無所獲。次入第六頗字門。一切法果不可得。由果無所得故卽成究竟圓滿法身。一切無漏法諸所依止。卽觀第七吒字門。一切法本不可得。由一切法無諍故一切法本不可得。由一切法無所得故一切法本不生。由一切法無生故一切法我不可得。由一切法無我故一切法眞如不可得。由一切法眞如無所得故一切法因不可得。由一切法因無所得故一切法果不可得。由一切法果無所獲故卽一切法離諍。由一切法無諍故。獲得淸淨無戲論實相三麼地。周而復始。由一念淸淨心相應故。獲得無礙般若波羅蜜。無始時來一切障業報障煩惱障一時頓滅。十方一切諸佛及本尊現前。不久當獲得隨意所樂世間出世間悉地成就。現生證初歡喜地菩薩。後十六大生證無上正等菩提。則從定出。二手金剛合掌。運心觀本尊及聖眾。以微妙贊嘆聲調贊揚功徳。又以五種供養如前運心而獻之。又獻閼伽心中所求悉地啟白聖眾。惟願聖者不越本誓大悲弘願。授與我悉地。則以火院密縫印密言。左轉解前諸結界。則結車輅印想本尊及眷屬乘車輅。向外撥忍願。奉送聖眾還歸本土妙喜世界。密言如前。

又結前金剛部母印以智度向外擲。誦此密語曰。

唵嚩日囉﹝二合﹞孽縒孽縒婆誐鑁阿蜜哩﹝二合﹞跢軍拏裏娑嚩婆嚩南﹝引﹞補曩囉﹝引﹞誐麼曩﹝引﹞也那娑嚩﹝二合引﹞訶

又結三部印誦密言三徧。結護身印已。禮佛菩薩隨意經行。讀誦大乘經典。以福回施一切有情。心中所求悉地。當願眾生速疾獲得。瑜伽者喫食時以部主密言印。加持自身五處然後喫食。寢息時以部母印密言。加持自身五處。便易及諸穢處。用嗚樞瑟摩金剛心密言印加持五處。諸魔不得其便。速得成就。烏樞瑟摩心密言曰。

唵俱路﹝二合﹞馱曩吽弱

甘露軍茶利菩薩供養念誦成就儀軌一卷

