佛說觀自在菩薩母陀羅尼經

宋法賢譯

佛說觀自在菩薩母陀羅尼經

西天譯經三藏朝散大夫試光祿卿明教大師臣法賢奉詔譯

如是我聞。一時佛在廣嚴城。與大比丘眾舍利子等五百人俱。復有慈氏等大菩薩眾。恭敬圍繞敷座而坐。爾時會中有一菩薩名曰普賢。從座而起詣世尊前。偏袒右肩右膝著地。合掌向佛白言世尊。有觀自在菩薩母陀羅尼大明章句。乃是過去現在未來諸佛世尊隨喜宣說。我佛世尊爲菩薩時。爲求正等正覺利益眾生故。亦曾宣說此陀羅尼。又復此陀羅尼。與求菩薩善男子善女人爲父爲母。亦如孤獨而得依怙。無主宰者當得主宰。彼陀羅尼若人讀誦得已受持者。一切罪業悉得消滅。一切行願皆得圓滿。乃至修諸大明亦獲成就。

佛告普賢菩薩言。誠如汝說。我念往昔。爲菩薩時。爲求正等正覺。度如誐鵝沙數無量無邊世界。彼有佛土名蘇珂嚩帝。彼土有佛號無量壽如來應供正等正覺。是無量壽佛於今現在。常說妙法利益眾生。我於彼會爲婆羅門名自在光。我時已得證發光地。於彼會中已曾宣說此觀自在菩薩母陀羅尼。當與百千那由他無量無邊眾生作大利益。時在會中一切大眾。聞是陀羅尼已。有罪業者皆悉消滅。未得宿命智者獲宿命智。

爾時世尊復告普賢菩薩言。汝爲利益當來末法五濁惡世。百千俱胝無量無邊。造無間業罪惡眾生得罪消滅。令孤獨者有依怙故。欲隨喜宣說觀自在菩薩母陀羅尼。善哉善哉汝可宣說。普賢菩薩蒙佛許已。卽說觀自在菩薩母陀羅尼曰。

那謨﹝引﹞婆誐嚩帝阿彌多﹝引﹞婆﹝引﹞野﹝一﹞怛他﹝引﹞誐多﹝引﹞野﹝二﹞阿囉曷﹝二合﹞帝三藐三沒馱﹝引﹞野﹝三﹞曩謨阿﹝引﹞哩野﹝二合引﹞嚩路吉帝說囉﹝引﹞野﹝四﹞冒地薩埵﹝引﹞野﹝引﹞摩賀﹝引﹞薩埵野﹝引五﹞摩賀﹝引﹞迦﹝引﹞嚕尼迦﹝引﹞野﹝引六﹞帝毗諭﹝二合﹞曩莫塞訖哩﹝三合﹞埵﹝七﹞伊﹝牟﹡含﹞﹝切身﹞阿﹝引﹞哩野﹝二合引﹞嚩路吉帝說囉摩旦﹝引八﹞摩賀﹝引﹞陀囉尼滿怛囉﹝二合﹞缽那﹝引﹞你﹝九﹞三缽囉﹝二合﹞嚩叉也﹝二合﹞彌伊彌﹝引﹞尾﹝寧﹡也﹞﹝切身﹞三蜜哩﹝二合﹞殿睹﹝十﹞怛﹝寧﹡也﹞他﹝引十一﹞伊彌﹝十二﹞彌﹝口﹡﹝隸﹣木﹢士﹞﹝引十三﹞喞﹝口﹡﹝隸﹣木﹢士﹞﹝引十四﹞彌﹝口﹡﹝隸﹣木﹢士﹞﹝引十五﹞昆多羅﹝十六﹞昆多﹝口﹡﹝隸﹣木﹢士﹞﹝引十七﹞屍哩﹝引十八﹞屍屍哩﹝引十九﹞藕哩﹝二十﹞誐埵﹝引﹞哩﹝二十一﹞摩登擬﹝二十二﹞補葛西﹝二十三﹞葛吒﹝引﹞野﹝二十四﹞摩賀﹝引﹞尾﹝寧﹡也﹞﹝二十五﹞昏怛摩﹝引﹞﹝口﹡﹝隸﹣木﹢士﹞﹝寧﹡頁﹞﹝二十六﹞喞﹝口﹡﹝隸﹣木﹢士﹞﹝二十七﹞﹝寧﹡頁﹞喞﹝口﹡﹝隸﹣木﹢士﹞﹝引二十八﹞虞呬也﹝二合二十九﹞搔藐捺哩捨你﹝引三十﹞捺哩伽﹝二合﹞摩﹝引﹞曩摩﹝引﹞你﹝三十一﹞阿﹝引﹞哩野﹝二合引﹞諾叱拏普﹝口﹡爾﹞﹝仁際切三十二﹞薩哩嚩﹝二合﹞尾﹝寧﹡也﹞﹝引﹞難﹝引﹞缽囉﹝二合﹞尾設也﹝二合﹞彌﹝三十三﹞薩哩嚩﹝二合﹞﹝寧﹡也﹞﹝引﹞你﹝引﹞彌﹝引﹞說哩莎﹝引﹞賀﹝引三十四﹞

爾時普賢菩薩說是陀羅尼已。白佛言世尊。若復有人至心受持。所有罪業悉皆消滅。於一切怖畏時常得擁護。若有行人欲求見我及諸成就者。當加精進心不間斷。一日三時專注持誦。至滿七日我湣是人爲現本身。又復行人如是專注。心不間斷默念一月。當得觀自在菩薩出現本身施所求願。乃至得見無量壽佛。多聞增長證宿命智。所生之處不離佛法具大富貴。乃至獲得不退轉地。

佛說是經已。普賢菩薩摩訶薩及諸菩薩聲聞等。一切會眾聞佛所說。皆大歡喜信受奉行。

佛說觀自在菩薩母陀羅尼經

