妙吉祥平等觀門大教王經略出護摩儀

宋慈賢譯

妙吉祥平等觀門大教王經略出護摩儀

宋大契丹國師中天竺摩竭陀國三藏法師慈賢譯

歸命一切佛

諸大菩薩眾

我今說護摩

種種之儀式

先誦於眞言

加持其鍬钁

後應廣分別

加持眞言曰

唵﹝引﹞﹝寧﹡頁﹞佉曩嚩蘇弟﹝二﹞娑嚩﹝二合﹞賀

誦此眞言加持鍬钁。掘護摩鑪。於掘鑪前先取河水盛淨器中。誦本部佛眞言加持。以水灑地及淨鍬钁灑掘鑪人。灑淨眞言曰。

唵﹝引一﹞阿密哩﹝二合﹞姤﹝二﹞納婆﹝二合﹞嚩野﹝三﹞吽﹝四﹞發吒﹝五﹞娑嚩﹝二合﹞賀﹝六引﹞

若依護摩法。於未掘鑪前一宿。以上方明王眞言加持生飯。供養土地及天龍八部。然可掘鑪。其鑪內土收於淨處。然於河內取砂。先以眞言加持其砂。眞言曰。

唵﹝引一﹞嚩蘇麼底﹝二﹞嚩蘇室哩﹝二合﹞曳﹝三﹞唵﹝四引﹞

誦此眞言加持已。其砂塡於鑪內。次用五﹝聲﹣耳﹢木﹞七寶四鐵末擦於其上。方可用淨墼。砌護摩鑪勿用磚作。先誦金剛羯磨菩薩眞言。加持淨墼眞言曰。

唵﹝引一﹞嚩日囉﹝二合﹞羯囉磨﹝二合二﹞劍﹝三﹞

如是加持已。當用淨墼如法砌之。護摩法者說其四種。其四種者。一訕底﹝此言息災﹞二補瑟置﹝此云增益或云富貴﹞三嚩捨﹝此云敬愛﹞四阿尾左囉﹝此云降伏﹞此四護摩鑪亦四種。其四種者。若求訕底當作圓鑪。若求補瑟置﹝二合﹞鑪如半月或作八角。若求嚩捨鑪作四角。若求阿尾左囉鑪作三角。此之四種隨所應作。次說護摩鑪量。略有三種。第一供養鑪八肘。是八角鑪也。量深二肘。第二供養鑪一肘半。量深一肘半。四面共六肘。第三供養鑪一肘。四面共四肘深亦一肘。隨鑪大小作三重緣。於鑪前面第三緣上西邊。量比正半。亦用淨墼砌作九重至上漸小。於正半右邊壘作層級。正半左邊上下直砌。鑪緣三重表爲三界。其九層級表爲九地也。如是作已當於鑪內砂上墼下。采於七寶四鐵末五穀。想如五種子及七寶四鐵所成。七寶者﹝金銀眞珠水精玉琉璃琥珀﹞四鐵者﹝金銀銅鐵﹞五穀者﹝稻糯大麥菉豆油麻﹞其五穀四鐵末。誦毗盧佛眞言加持。眞言曰。

唵﹝引一﹞嚩日囉﹝二合﹞馱﹝二﹞睹鑁

誦此眞言已次念四波羅蜜菩薩眞言。加持七寶末。眞言曰。

金剛波羅蜜菩薩。

唵﹝引一﹞薩怛嚩﹝二合﹞嚩日哩﹝二合二﹞吽﹝三﹞

寶波羅蜜菩薩。

唵﹝引一﹞囉怛曩﹝二合﹞嚩日哩﹝二合二﹞怛﹝口﹡洛﹞﹝二合三﹞

法波羅蜜菩薩。

唵﹝引一﹞達囉磨﹝二合﹞嚩日哩﹝二合二﹞紇哩以﹝三合三﹞

羯磨波羅蜜菩薩。

唵﹝引一﹞羯囉磨﹝二合﹞嚩日哩﹝二合二﹞惡﹝三﹞

誦四明加持已。用采鑪內。應用一切香末而和於泥。加持泥眞言曰。

唵﹝引一﹞嚩蘇麼底﹝二﹞室哩﹝二合﹞曳﹝三﹞室哩﹝二合﹞嚩蘇弟﹝四﹞婆嚩﹝二合﹞賀﹝引五﹞

誦此眞言已。當用香泥而泥於鑪。如上次第布置訖。應於鑪中諦想壇場運心安布。作訕底法當想佛身形如白色。復觀己身形相亦爾。應於左手力度第二文上撚數珠。燒物供養。用水精數珠一百八个。面向東坐作補瑟置﹝二合﹞法。想佛金色自身亦爾。於願度中節內撚數。珠用菩提子一百个。面向南坐。作嚩捨法。想佛赤黃色自身亦爾。於方度中節內撚數珠。用蓮子九十个。面向西坐。作阿尾左囉法。想佛綠色自身亦爾。於力度第一文上撚數珠。用槵子七十个面向北坐。若作護摩法隨時四種所求之事。當於鑪內各別想壇。隨所作部主想安中方。若於四種護摩法外。如恆常供養。中方想阿閦佛。數珠或一百八或所用不定。其上想壇法廣如大教說。如是運想已。應取吉祥艸﹝用靑妙細軟艸代之﹞當用於八結安於鑪八方。表想淨八位。又用艸三結安布於鑪中表淨三寶位。又以吉祥艸三結爲一系。三系共九結。護摩最初燒而表淨鑪法。更用艸二結。一結安灌頂瓶內。一結安右手戒度上。想如護摩杵。亦表淨手法表爲金剛手。其艸結如金剛杵形。以四智眞言加持眞言曰。

唵﹝引一﹞悉馱路左﹝寧﹡頁﹞﹝二﹞薩嚩囉他﹝二合﹞娑馱﹝寧﹡頁﹞﹝三﹞娑嚩﹝二合﹞賀﹝引四﹞

唵﹝引一﹞計哩計哩麼麼計﹝二﹞薩嚩囉他﹝二合﹞娑馱﹝寧﹡頁﹞﹝三﹞娑嚩﹝二合﹞賀﹝引四﹞

唵﹝引一﹞濕吠﹝二合﹞帝﹝二﹞半拏囉嚩悉﹝寧﹡頁﹞﹝三﹞惹致﹝寧﹡頁﹞﹝四﹞薩嚩囉他﹝二合﹞娑馱﹝寧﹡頁﹞﹝五﹞娑嚩﹝二合﹞賀﹝引六﹞

唵﹝引一﹞哆哩﹝二﹞咄哆哩﹝三﹞咄哩吽﹝四﹞娑嚩﹝二合﹞賀﹝引五﹞

如是加持已。當取所燒柴。如法幹好者。可等於施主。一肘之手量。以香水灑之。誦毗盧眞言。加持眞言曰。

唵﹝引一﹞嚩日囉﹝二合﹞馱睹﹝二﹞鑁﹝三﹞

作法加持已。安柴於鑪內。根梢應順用。若是刺木柴。法中不得用。如上布置已。當咒護摩柴。亦誦毗盧明。而用加持之。梵云半左薩曳囉瑟恥﹝二合此云五乳柴﹞表是五如來正種供養飯。所用五乳柴者。謂尼俱律陀樹等。此方緣無但取不凋者及無果子柴。枝條令纖細。梢根搵於酥。三杖或五枝。或二十五枝。而投於火中。想供養於佛。當用五種谷。作法燒供養。誦金剛波羅蜜菩薩眞言。先加持五穀。眞言曰。

唵﹝引﹞薩怛嚩﹝二合﹞嚩日哩﹝二合二﹞吽﹝三﹞

加持五穀已。次第而供養。表是食之根酥蜜乳酪等。亦誦於金剛波羅蜜眞言。先用加持之。次以五般粥護摩燒供養。五粥者謂乳酪酥蜜沙糖乳糖粥。念法波羅蜜菩薩眞言加持。眞言曰。

唵﹝引一﹞達囉磨﹝二合﹞嚩日哩﹝二合二﹞紇哩以﹝三合三﹞

如是加持已。表是淨供養。當以根本波羅蜜眞言。加持五般飯﹝與五粥同﹞眞言曰。

唵﹝引一﹞商迦哩﹝二﹞訕底迦哩﹝三﹞齲吒﹝寧﹡頁﹞伽吒野﹝四﹞薩嚩囉他﹝二合﹞娑馱﹝寧﹡頁﹞﹝五﹞娑嚩﹝二合﹞賀﹝引六﹞

加持五飯已。表法亦同前。如上依法加持訖。當於鑪上想一明王。身如舍利塔。又想諸佛皆於塔內。所作護摩運心供養。然可取火。其火想隨所作。部主佛種子字爲火。或用本明加持。或內想智火發大光焰。或想明王徧身火焰。變用燒物而作供養。燃其火已。或以淨水及與塗香灑火作淨。次下於水表爲淨水。方用酥蜜乳酪。及五柴五穀粥飯。先各五投火中。各別供養五如來。隨彼如來各念本明。燒物供養五如來眞言曰。

毗盧遮那如來

唵﹝引一﹞嚩日囉﹝二合﹞馱睹﹝二﹞鑁﹝三﹞

阿閦如來

唵﹝引一﹞惡乞芻﹝二合﹞毗夜﹝二合二﹞吽﹝三﹞

寶生如來

唵﹝引一﹞囉恆曩﹝二合﹞三婆嚩﹝二﹞怛﹝口﹡洛﹞﹝三合三﹞

阿彌陀如來

唵﹝引一﹞阿弭多婆﹝二﹞紇哩以﹝三合三﹞

不空成就如來

唵﹝引一﹞阿謨伽悉弟﹝二﹞惡﹝三﹞

先想供養五佛已。次下水供養。想與佛漱口。

下水眞言曰。

唵﹝引一﹞訖哩﹝二合﹞嚕娜地﹝二﹞吽﹝三﹞訖哩﹝二合﹞囉嗚娜迦﹝四﹞唵﹝引五﹞

次以華供養乃擲於鑪內。想華安佛頂上華供養眞言。

唵﹝引一﹞薩嚩怛他誐哆﹝二﹞補瑟跛﹝二合﹞布惹﹝三﹞

次用塗香獻而灑於火中。想塗灑諸佛塗。

香供養眞言曰。

唵﹝引一﹞薩嚩怛他誐哆﹝二﹞巘馱布惹

又以香供養。想於佛鼻入供養諸如來。燒香供養眞言曰。

唵﹝引一﹞薩嚩怛他誐哆﹝二﹞度播布惹﹝三﹞

次振鈴念贊或誦伽陀一切臨時。

次燒五穀。念隨所求者。部主眞言加持燒物。如別無所求事。只念法舍利眞言燒物。

供養眞言曰。

唵﹝引一﹞達囉磨﹝二合﹞馱睹﹝二﹞誐羅陛﹝二合三﹞娑嚩﹝二合﹞賀

燒五穀已。當用酥蜜乳酪各三投火中。次應下水運想供養一如前法。次以粥供養先燒乳粥。次下燒粥隨意。當燒粥時。取八所淨器。或取八葉以塗香灑之。用粥飯盛於淨器中。以十方天眞言加持。於鑪八方供養十方天上下二方。心想供養十方天。明次第當說。東方帝釋天眞言曰。

曩謨三滿哆沒馱南﹝一﹞印捺囉﹝二合﹞野﹝二﹞娑嚩﹝二合﹞賀

東南方火天眞言曰。

曩謨三滿哆沒馱南﹝一﹞阿仡曩﹝二合﹞曳﹝二﹞娑嚩﹝二合﹞賀

南方焰摩天眞言曰。

曩謨三滿哆沒馱南﹝一﹞焰摩野﹝二﹞娑嚩﹝二合﹞賀

西南方羅剎主天眞言曰。

曩謨三滿哆沒馱南﹝一﹞銘伽捨曩野﹝二﹞娑嚩﹝二合﹞賀

西方水天眞言曰。

曩謨三滿哆沒馱南﹝一﹞嚩嚕拏野﹝二﹞娑嚩﹝二合﹞賀

西北方風天眞言曰。

曩謨三滿哆沒馱南﹝一﹞嚩野吠﹝二﹞娑嚩﹝二合﹞賀

北方毗沙門天眞言曰。

曩謨三滿哆沒馱南﹝一﹞吠室囉末拏野﹝二﹞娑嚩﹝二合﹞賀

東北方伊捨那天眞言曰。

曩謨三滿哆沒馱南﹝一﹞伊捨娜野﹝二﹞娑嚩﹝二合﹞賀

上方梵天眞言曰。

曩謨三滿哆沒馱南﹝一﹞沒囉﹝二合﹞憾麼﹝二合﹞野﹝二﹞娑嚩﹝二合﹞賀

下方地天眞言曰。

曩謨三滿哆沒馱南﹝一﹞必哩﹝二合﹞替尾曳﹝二合二﹞娑嚩﹝二合﹞賀﹝二合﹞賀

此等十方天。先於鑪八方。安置八坐位。梵天地天等。於鑪上下想。然以瓶內水。瀉供養飯內。次用香華塗。香隨位而供養。各念本眞言加持供養物。本明誦三徧安於本方位。然可燒粥供養。燒粥已。酥蜜乳酪等。各三投火中。下水次第一如前法。次以飯供養先燒於乳飯。次酥後酪飯。如是燒飯已。酥蜜乳酪等。各三投火中。下水次第並同前法。又以護摩柴。梢根搵於酥投於火中。又用酥蜜乳酪。各三投火中。如是次第訖然後起立。手執酥器並護摩匙。振鈴念誦。用酥瀉於火中。所有隨喜人。各令塗手執華候念贊瀉酥訖。各擲華於鑪內。往火壇禮拜表供養圓滿。次用淨帛揩酥覆火燒之。想爲佛衣如上了畢。應用淨瓶繞鑪下水。再想漱口作淨。若作護摩時。運想應志心。供養勿須忙。所抄供養物。如庵摩羅果子許﹝此方如杏子大﹞所說護摩壇。當知七佛舌。俱胝諸天口。一切供養中。護摩最爲上。所有燒不盡。五穀粥飯等。更用別飲食。及諸華果實。共盛一器中。用塗香灑之。復用燒香燻。先作鉤召契。三昧耶蓮華。及金剛縛印。次下水半振鈴念加持飯眞言。想供養天龍八部及火壇外諸天。運心皆供養。如是護摩供養已。然後奉送諸聖眾。所集祕密殊勝福。普沾一切諸含識。

妙吉祥平等觀門大教王經略出護摩儀

