幻師颰陀神咒經

東晉曇無蘭譯

幻師颰陀神咒經﹝亦云玄師颰陀所說神咒經﹞

東晉西域三藏竺曇無蘭譯

聞如是。一時佛遊於羅閱只國竹園中鸚鵡樹間。是時有一異比丘。於竹園中去羅閱只國。適在中間道爲毒蛇所嚙。復爲鬼神所嬈。復爲賊所見劫。佛見爾時便往到是比丘所時。幻師颰陀隨佛俱往。幻師颰陀卽白佛言。我有術甚大神妙。今欲爲咒。佛言止止颰陀。汝所說莫使有所傷害。颰陀白佛言。後當來世。當國國相攻伐賊賊更相劫。相憎者復更相劫。鬼神亦更相劫。毒毒更相害。若有比丘在山中樹下坐。披五納衣若在露地坐。四輩弟子當令無有能嬈害者。皆令安隱當令無有病痛如是。

僧莎梨嗪呢郁遮梨首黎首黎拔提珊提波陀尼阿裴耶達予乙致靪闍耶兮拔蹄樓﹝仁﹣二﹢師﹞陀僧莎傺韉散提波陀尼曼陀羅睺那比闍睺那

如是祝斷口語斷諸術斷諸病痛。是諸閱叉皆作此術須摩鬼摩訶閱叉瞿沙難摩訶閱叉梵摩具摩閱叉因阿羅具摩訶閱叉阿只眵摩訶閱叉。

是諸閱叉在鬼神中尊。我字因偸諸相求者。使諸欲病人者害人者。我皆使不知處。障蔽亂眼令不見。一切人皆使不得其便。當爾時呼言來。還持鬼神摩訶還持鬼神來。兜勒摩訶兜勒來。因持兜勒羅摩訶因持兜勒羅來。梵摩兜羅摩訶梵摩兜羅來。因持兜羅摩訶因持兜羅來。菩陀兜羅摩訶菩陀兜羅來。閱叉兜羅摩訶閱叉兜羅來。阿多得兜勒摩訶阿多得兜勒來。首羅瞿沙兜勒摩訶首羅瞿沙兜勒。我字因偸諸怨家相求便者。我皆救之覆蔽。使兩不相見。爲繩索所系縛。消滅所系縛。惡意所系縛。欲醉意所系縛。亂意所系縛。但歸命佛一切皆得解脫。歸命佛時言南無佛告起作禮而去。

幻師颰陀神咒經

