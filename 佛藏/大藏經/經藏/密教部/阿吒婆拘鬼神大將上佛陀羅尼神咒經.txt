阿吒婆拘鬼神大將上佛陀羅尼神咒經

失譯

阿吒婆拘鬼神大將上佛陀羅尼神咒經

失譯人名今附梁錄

如是我聞。一時佛在王捨城迦蘭陀竹林中。爾時王捨城內有一比丘。爲賊所劫爲蛇所螫。爲鬼所嬈受大苦惱。爾時鬼神大將阿吒婆拘。見是比丘受如是苦心生憐湣。卽往佛所至佛所已。頭面禮足在一面立。白佛言世尊。以降伏一切極惡諸鬼神等。我今憐湣一切眾生故。爲降伏一切諸惡鬼神及一切惡人惡毒等故。上佛世尊極嚴惡咒。以用降伏諸鬼神等。若有讀誦是咒之者。其人威徳乃至力能降伏梵天。何況余惡。爾時佛告阿吒婆拘鬼神大將。我不須此極嚴惡咒。儻能傷害諸眾生等。爾時阿吒婆拘重白佛言。世尊後惡世之中。惡鬼增盛惡人眾多。惡毒虫獸侵害眾生。或值諸難所謂王賊水火刀兵。恐畏怨憎惡鬼等難。若佛弟子出家在家。若住寂靜乞食道人。冢間樹下四部等眾。若行曠野山林道中。若在城邑村里巷陌。當爲救護不令遇惡。世尊慈矜願垂納受。善逝世尊願垂顧錄。爾時世尊聞是語已默然受之。爾時阿吒婆拘。見佛默然心懷喜悅。卽於佛前而說咒曰。

豆畱咩豆畱咩陀咩陀咩豆畱咩豆畱咩豆畱咩豆畱咩豆畱彌隸尼利尼利尼利那羅那羅那羅尼利尼利尼利尼利那羅﹝少／兔﹞富尼利豆畱茶濘豆畱茶濘摩訶豆畱茶濘豆畱茶濘究吒濘究吒濘摩訶究吒濘多吒濘多吒濘摩訶多吒濘多吒濘吒吒吒吒吒吒吒吒摩訶吒吒吒吒阿毗阿毗摩訶阿毗阿毗阿毗利阿毗利摩訶阿毗利阿毗利阿婆阿毗阿婆阿毗阿婆阿毗阿婆阿毗律師律師摩訶律師律師梨濘梨濘摩訶梨濘梨濘首婁首婁摩訶首婁首婁仇婁仇婁摩訶仇婁仇婁畱仇牟畱仇牟畱仇牟畱仇牟仇摩仇摩仇摩仇摩唏利唏利唏利唏利伊持伊持伊持伊持比持比持比持比持呵羅呵羅呵羅呵羅唏泥唏泥唏泥唏泥休泥休泥休泥醯泥醯泥呵那呵那呵那呵那牟尼牟尼牟尼牟尼摩訶牟尼牟尼娑羅娑羅娑羅娑羅屍利睱﹝究那反﹞路迦遮利蛇時那時那時那時那無沙婆那暮蛇修迦都多牟尼迦羅摩迦羅摩迦羅摩闍竭提多蛇奢摩陀摩奢摩陀摩奢摩陀摩閻摩陀摩閻摩陀摩奢摩目多彌提那婆羅闍那咩富畱沙多摩牟尼那毗闍那彌修伽都多牟尼那毗闍那咩莎呵

世尊此陀羅尼句。爲一切眾生作護作救。護持是人悉皆令得安隱寂靜。令離衰惱滅諸惡毒。離諸苦惱王難賊難怨憎之難。若天龍鬼神羅剎夜叉鳩槃茶復多那阿跋漆羅呿屈陀。如是等所觸惱者。所侵損者悉得除滅。又復世間一切諸毒。芳艸若木根華果。衣裳飲食世間之物。及虫鳥禽獸諸能爲毒惡傷人者。悉令消壞不能爲惡。又復虛空日月星辰。旋嵐風輪鬼神起風。欲來傷人諸鬼神等。欲來求食吸人精气食人肉血者。令人疫病熱病。若一日二日三日四日乃至七日。或令冷病風病濕病寒冷等病。若身內若身外一切眾病。若七日若十六日悉令消滅不能爲害。是等諸鬼神若以手若以口若以腳。若以舌若以心欲惱人者。及以惡人欲爲人作惱害者。先當誦此咒力能噤持。令彼惡人惡鬼噤碎失念不令爲惡。世尊我今當更說神咒以守護之。

阿車阿車﹝嗔彌反﹞牟尼牟尼摩訶牟尼牟尼﹝竺﹣二﹢奧﹞﹝烏力反﹞尼休休摩訶那迦休休鬥伽那知阿呼阿伽那知阿多那知阿吒阿吒那吒那吒畱豆畱豆畱豆休休豆畱唏泥唏泥唏泥唏泥郁仇摩仇摩仇摩仇摩唏梨唏梨唏梨唏梨尼利尼利摩訶尼利莎訶

此陀羅尼爲受持讀誦者作護。若有鬼食人精气。若損人資產耗人財物。如是一切眾怖怨等悉爲結界。今爲某國某甲合家無量作大擁護。今當重更說防諸惡咒卽說咒曰。

畱牟畱牟畱牟畱牟畱摩畱摩畱摩畱摩唏梨唏梨唏梨唏梨唏梨唏梨仇那仇那仇那仇那仇那仇﹝少／兔﹞仇﹝少／兔﹞仇﹝少／兔﹞仇﹝少／兔﹞仇畱仇畱仇畱仇畱休婁休婁休婁休婁唏梨暮休暮休暮休暮休暮唏梨暮唏梨暮唏梨暮唏梨休牟休牟休牟休摩休咩提摩咩思摩阿提迦羅咩兜莎訶

爾時大將重白佛言。世尊此咒極有神力如上所說。莫令持此咒者。有王畏賊畏火畏水畏。風毒刀兵等畏。日月星辰鬼神等畏。或有餘惡知識心生忿姤意生惡害。欲相侵惱者。當先誦此咒爲其結界。當令彼惡鬼惡人仇怨之人心生侵惡者。令其愚癡迷悶噤碎。自遇眾惡不越此界。不能侵犯誦此咒者。世尊若有善男子善女人誦此咒者。一切天龍阿修羅諸惡鬼神人非人等。皆悉隨侍擁護不令遇惡。世尊我是鬼神大將。力能降伏一切諸惡鬼。若有誦此咒者。我當將諸鬼神晝夜不離。擁護其人令不見惡。不令惡鬼惡人得其便也。若侵損惱害誦此咒者。我當以千輻輪轢碎其頭。令諸鬼神爲作衰害。世尊此咒極有神力極有威徳。惟願流布施眾安樂。世尊誦此咒者。其人徳力惟佛知之。世尊此大神咒應付賢徳有智善人。若不能誦者。應以好紙書寫盛以彩囊。著種種香常持隨身。若有憂怖恐難。常當憶念此咒無不消滅。世尊若有事難憂怖惡鬼神惡夢。欲令消滅者。先當結界使諸惡不起。令彼惡人惡鬼惡賊自受其殃。身體燋枯心意狂亂。欲結界之時。應淨洗浴著淨衣服好淨塗地。安七器漿飲。二器著少血飲。二器著種種漿飲然八燈。燒燻陸香運心供養。我將諸鬼神至其邊施其所願。其人應誦此咒結赤縷然後持行。卽能消除一切諸難。

爾時佛告阿難。此咒極有大神力。能消除一切諸難並諸時惡。擁護眾生多所利益。汝好受持廣令流布。若有城邑村落誦此咒者莫不蒙利。若有國王大臣誦此咒者。其人境土無有惡賊怖難。災橫疾疫水旱風霜。若遇惡賊應誦此咒。若系著髙幢頭。賊見此幢賊尋退散降伏。阿難此咒極有神力。極有大徳。應令四眾善誦持之。爾時眾會聞佛所說歡喜奉行。

﹝此中丹本有注云。牛屎作場外灰緣豎二刀十二隻箭。請婆拘法餘如前。部誦三徧結縷十二結﹞。

阿吒婆拘鬼神大將上佛陀羅尼神咒經

