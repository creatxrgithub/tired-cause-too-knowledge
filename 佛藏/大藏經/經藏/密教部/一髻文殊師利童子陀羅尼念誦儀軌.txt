一髻文殊師利童子陀羅尼念誦儀軌

一髻文殊師利童子陀羅尼念誦儀軌

爾時文殊師利法王子於大眾中說此陀羅尼已。十方世界一切如來。諸天龍八部。一切大眾咸共贊言。善哉善哉文殊師利童眞菩薩摩訶薩。汝以大悲願力。於惡世中爲欲﹝予﹡令﹞湣薄福有情故。善能演說此不可思議如意摩尼妙法寶藏。饒益有情作無盡福利。爾時文殊師利告大眾言。我於過去佛所授得此陀羅尼。每於減劫眾生福盡之處卽宣說。令彼惡世善男子善女人比丘比丘尼優婆塞優婆夷求菩提道。導一切眾生速令成就一切善事。越度生死大苦海故。勸令受持神妙章句。若善男子善女人晝夜精勤。常誦此陀羅尼憶念不忘。或但稱贊不思議力。勸化他人令其信受。至心持誦此陀羅尼。行饒益行。是善男子善女人。無始已來所有一切五無間等諸惡罪業悉皆消滅。永不沈淪生死大海。永無三塗惡道之怖。隨所生處得宿命智。六根淸淨諸相具足。妙色端嚴威徳熾盛。所求皆得。先持諸餘眞言。一切悉皆成就。凡所施爲無不殊勝。若能受持此陀羅尼者。先曾毀犯尸羅三業虧失。悉得淸淨。消除一切破戒罪業。永離惡道常生人天。諸根調柔智惠淸淨。一切事中悉得通利。於正法中得深信力。所有言說聞者信受。於怨敵中常得殊勝。一切怨家永息惡心不能相害。一切天龍常隨擁護。任運成就廣大福徳。見者賓伏。以我悲願深厚無盡福惠饒益一切眾生。十方如來諸大菩薩之所護念。眾聖加持。誓願力故。一切解脫無不成就。我今復說。受持此陀羅尼。畫像道場供養儀式求成就法行者。應先擇願宿曜吉祥之日。畫人受持八戒潔淨。於白紲上或絹素上。畫一髻文殊師利菩薩童子形。金色半跏坐千葉白蓮花上。左手執靑蓮華。華上有如意摩尼寶珠。右手指掌向外垂下五指作滿願印。熙怡微笑。種種珠鬘頭冠瓔珞莊嚴其身。畫此像已。於一淨室塗拭方壇。從內向外三院布位。安置十七尊。具如如五字輪瑜伽法中所說。應以上妙香美餅果子精誠供養。置此像於壇東面。行者西面。向東對像。應取白月八日起首念誦。每日誦前眞言八百徧或一千徧。便於像前臥一心思念我文殊取睡。則於夢中必見文殊作小童子形。若見此相。當知已蒙加被。諸願心成。所求皆得。所說言教人皆信受。又法取蜜哩底藥﹝此名白胡桝﹞誦前眞言加持八千徧已。口含此藥。若至王宮或百官處。言發向應所求皆得。所說言教信受伏從不敢違逆。又法取帝支縛底藥﹝此名貝多皮陰漧﹞以前眞言加持八千徧。置於缽中持而乞食。所須飲食衣服乃至金銀七寶須者皆得。眾人愛敬競申供養。一切斗諍之處皆得勝。又於白月八日。於此文殊師利像前。燃燈食三白食。又以白食及種種白花燒白檀香供養。誦此眞言八千徧。徧數足已。便就像前眠睡。我文殊師利爲現其淨妙色身。所願皆得。每日常與一千金錢。不應貯積。總將供供養三寶及修功徳。每日誦八百徧。隨力隨分供養。不應間闕。又法以一銀缽加持一百八徧或八百徧或二十一徧。於文殊師利像前安白練上。又以白練覆蓋其上。經一宿晨朝手探缽中。得八百金錢。如上所作諸法當宜密作。更不得使一人知聞。惟除同行願同求此事者。親伴一人。必不得向外人說。加被之力當時頓失功。須愼密。若能依教謹愼。日日金錢常供更無斷施。已上諸法不可總作。但隨意所樂成就一事。仍須先嚴身心。數數飲牛五淨。起慈悲心。晝夜精勤依教無虧。必得現生證上上悉地。心眞言曰。

隨心眞言

結壇界眞言

結四方界眞言

以此眞言加持水二十一徧。散於四面卽成結界若常於文殊師利菩薩前持誦此眞言。日日八百徧不闕。日日常得伍百金錢。便須奉施供養三寶。但有隨己分喫用。不得求無義利處違教用之。必不得貯積。應須每日常已種種餅果供養文殊菩薩。替拔及時分勿令不淸淨。及自身衣服極須淨潔。數數洗浴勿令垢穢。若見非法沙門婆羅門。或顏色樵悴或非威儀身形醜陋。必不得輕笑毀謗。以大聖文殊種種化現異類之身。試驗調伏修行人心。欲令常起慈湣普皆平等。於一切有情生珍敬心無分別心。無染著心無增愛心。廣大無礙。盡當作當來成佛之想。修行者若能如是依教住無分別精勤持誦。所求之願文殊大聖速爲滿足。缽中化變日常盈滿用無窮盡。又法以昌﹝卄／補﹞根用前身眞言加持八千返置缽中。持此缽入城乞求。所須衣服悉得隨意。又法取安悉香白檀香蘇合香。此三種香常用供養。於一切處常說燒此香不得間斷。所求願速得滿足。又法取五色綫長一尋。誦眞言加持一百八徧。結作一結滿二十一結。置綫結於缽中安像前。隨力供養。文殊日日於此缽中現出上上黃金二十一兩。此金必不得停貯積集。施用修功徳供養三寶用無盡竭。若藏貯積集。便卽隱沒更不復出。又法有藥名數沙波多那。亦名薩沙波﹝此云白芥子﹞。

又有藥名摩訶弭多﹝此藥出蜀地﹞。若有大風大雨霖霔久不晴明者。前件二藥共置一處。用身眞言加持此二藥八千徧。擲上虛空中。風雨便止。時若炎旱無雨。取數沙波多那加持八千徧。擲散於有龍水中。便卽大雨卽下。又法將持此加持藥散大戰陣中。一切刀杖弓箭無堪用者。設用定不傷害。若散置艸中或樹林或一切田苗稼中者。悉無虫類能傷損者。若散石窟中或竹林間或粳米及餘五穀田中。便卽增多取之無盡。若散自身頭上。一切斗諍之處皆得殊勝。若入王宮乃至大臣家諸百官家。悉皆得奉命恭敬。若散商人賈客之中。貨物並無竊盜。凡是賊徒不能侵奪。若散擲四方。一切鬼神夜叉羅剎及諸妖魅不能爲害。若散失火之處。火便自滅不能燒物。若散水中。則便停流不動。更有眾多餘法。不能盡說。但得前法成就有驗。已後隨自意作者皆成。不勞徧說。決定無疑。此眞言有大威徳光明不思議力。難可度量。念誦成就者除不至心。

一髻文殊童子速成就無盡寶藏經

此經上元元年九月十八日。婆羅門嚩日羅﹝二合﹞麼拏庾灑﹝二合﹞唐云金剛福壽。於秦州開元寺輪寺三院����貞元十七年三月翻經沙門再過���八硤內忠州薩使君宅。見天竺僧封勘定入藏記。

姣舊住尊者導師過去日月燈明如來傳法聖者八王子之化導之師釋迦如來九世祖師。東方金色世界龍種上智尊王如來胎藏海會四波羅蜜之中第二尊四方四佛如來智母大日如來同體別身也身在法界一照三世眾聖之母一切慈母發菩提心者爲證果之依處源本者也。

文殊慈護眞言

唵沒馱昧怛哩﹝引﹞耶乞灑﹝二合﹞憾﹝犯土之所可誦也﹞

文殊師利忿怒陀羅尼

唵嚩日羅底乞叉拏﹝三合﹞俱盧﹝二合﹞馱嗔那嗔那吽泮吒

用此眞護身辟除結界。淨諸香花及一切供具等。普當願眾生遇此教。曼殊當知識。速證般若功智。疾成無上兩足尊。

文殊治瘡咒

那莫薩婆勃﹝入﹞馱南阿指多耶諾步多嚧比﹝口﹡拏﹞唵﹝宋﹣木﹢﹝止／少﹞哩娑婆訶

七佛藥師經中瘧病心咒

怛侄他惡窶莫怛囉窶麼麼窶具麗訶呼﹝去﹞﹝酉﹡孟﹞﹝去﹞末羅末羅末羅豎樹囇布囉莎訶

奉誦七佛名並十二神將名。唱書此咒系之肘後。若差已置淸淨所﹝云云﹞。

善名勝吉祥王如來。

室月智嚴光音自在王如來。金色寶光妙行成就如來。無憂最勝吉祥王如來。法海勝惠遊戲神通如來。藥師琉璃光如來。

藥叉咒

唵﹝一﹞俱毗羅﹝二﹞莎訶

康和三年三月七日書了

賢覺

右奉爲先妣尊靈出離生死往生極樂也

一校了以座主禦房禦本也

