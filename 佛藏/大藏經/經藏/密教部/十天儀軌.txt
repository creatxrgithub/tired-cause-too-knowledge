十天儀軌

十天儀軌

東北方大自在天印

右手作拳安腰右。左手五指直豎相著。地水二指屈中節。火風空三指各少相去卽成。眞言曰。

曩麼三曼跢勃馱南唵伊﹝去﹞捨曩﹝去﹞曳娑嚩訶

唵嚕捺囉耶娑婆訶

東方帝釋天印

右手同前。左手五指直豎相著。地水二指屈中節。以風著火背。空屈中節。眞言曰。

唵因捺囉耶娑嚩訶

又唵斫羯也娑嚩呵

東南方火天印

左手作拳安腰左。右手五指直豎相著。屈空納著掌中。風屈中節。與娑婆訶相招。眞言曰。

唵阿哦那曳娑婆訶

南方焰摩天印

先合掌二地屈中節背相著。二風亦屈背著。以二大指押各風中節卽成。眞言曰。

唵焰摩耶娑嚩訶

西南方羅剎天印

右手作拳安腰。右手五指直豎相著。屈地水中節。以空端押地水甲卽成。眞言曰。

唵地哩底曳娑嚩訶

西方水天印

右手如前。左手掘拳。空勿入掌中。風卽直豎中節小屈卽成。眞言曰。

唵嚩嚕拏耶娑嚩訶

西北方風天印

右手如前。左手五指直豎相著。地水屈中節卽成。眞言曰。

唵嚩耶吠﹝微曳反﹞娑嚩訶

北方毗沙門天印

先合掌十指內相叉。二水豎頭相柱。二風豎微屈。左空入右掌中。押左火甲。右空越左空背。入左掌中押右火甲。二風與訶相招。眞言曰。

唵吠室羅嚩拏耶娑嚩訶

上方梵天印

右手作拳安腰右。左手五指相著豎之小屈。其髙少許過肩。卽成蓮花相眞言曰。

唵沒羅﹝二合﹞含摩寧娑嚩訶

下方地天印

先合掌風以下四指頭相柱。前方大開。二空各著風側。眞言曰。

唵畢哩體﹝地以反﹞微曳娑嚩訶

日天印

不異前地印。但以二空頭各跓水下節。眞言曰。

唵阿﹝去﹞你底也娑嚩訶

月天印

如前梵天印。但作掌中有月潔白相。眞言曰。

唵戰捺羅﹝去﹞也娑嚩訶

七曜印

先合掌十指相著。二風與二空極相開。眞言曰。

孽羅﹝二合﹞醯濕嚩﹝二合﹞哩耶缽囉﹝二合﹞跛多而偸﹝二合﹞底羅摩耶娑嚩訶

二十八宿印

先虛心合掌。二火外相叉。二空亦相叉。眞言曰。

諾乞灑﹝二合﹞怛羅﹝二合﹞涅﹝寧去反﹞蘇那你曳娑嚩訶

十天供儀軌

