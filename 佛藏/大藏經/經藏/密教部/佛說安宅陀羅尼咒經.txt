佛說安宅陀羅尼咒經

佛說安宅陀羅尼咒經

如是我聞。一時佛在捨衛國祇陀林中給孤精舍。與大比丘眾千二百五十人大菩薩眾四萬人俱。娑婆世界主梵天王。釋提桓因四大天王。提頭賴吒天王毗樓勒﹝蘜﹣匊﹢奇﹞天王。毗樓博叉天王。毗沙門天王。將二十八部鬼師大將軍。如是等諸天八萬四千阿利多。將其子及眷屬悉來在會。

爾時去此佛世界。過十萬億佛土。有世界名眾花。佛號最勝燈王如來應供等正覺。今現在說法。遣二菩薩一名大光二名無量光。而告之言。善男子汝等持此陀羅尼咒。至娑婆世界與釋迦牟尼佛。此咒多所饒益。能令眾生長夜安隱。獲大善利色力名譽。卽說咒曰。

多跌他波羅殊隸殊隸殊隸隸沙摩鞮摩訶娑摩鞮娑慢帝摩訶娑慢帝娑隸娑羅隸莎呵

時二菩薩從佛。受持陀羅尼咒。譬如壯夫屈申臂項。眾花國沒到捨衛國祇陀林中給孤獨精舍。時二菩薩前詣佛所。頭面禮足卻住一面。而白佛言。世尊去此世界過十萬億佛土。有世界名眾花。佛號最勝燈王如來應供等正覺。今現在說法。遣我等來問訊世尊。少病少惱气力安不。諸弟子等。不爲若魔若天若鬼若羅剎。若部多若鳩槃茶若富單那若毗捨遮。若餓鬼若阿修羅若迦樓羅若干人鬼。若干陀鬼疫病鬼。若使人狂鬼若亂人心鬼。若方道鬼若起屍鬼。若一日發病鬼。若二日若三日若四日乃至七日發病鬼。若常發病鬼。如是等諸橫之所惱者。最勝燈王如來遣陀羅尼咒。來與世尊。亦欲令此娑婆世界眾生長夜安隱。獲大善利色力名譽。說咒如上。

爾時佛告阿難。汝當受持讀誦通利。爲他解說書寫供養此陀羅尼咒。所以者何佛出世難。持是咒亦復甚難。阿難若有受持讀誦通利。得大福利。

佛說摩尼羅亶經

