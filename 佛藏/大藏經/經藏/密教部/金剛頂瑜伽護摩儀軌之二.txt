金剛頂瑜伽護摩儀軌

唐不空譯

金剛頂瑜伽護摩儀軌

特進試鴻臚卿大興善寺三藏沙門大廣智不空奉詔譯

我今說護摩

由此速成就

由護摩業儀

相應不間斷

如是一切事

隨明當應作

隨類作護摩

無上成就業

護摩說多種

略說有五種

廣說大瑜伽

於祕密教說

我今則略說

持明之遊戲

由護摩儀軌

成就於族壇

護摩五種事

一一有多種

息災及增益

第三爲降伏

鉤召爲第四

第五是敬愛

如是五護摩

敬愛爲最勝

我今說軍荼

依瑜伽相應

息災鑪正圓

應當如是作

增益應正方

三角作降伏

金剛形軍荼

鉤召爲最勝

長作蓮華形

敬愛爲相應

已說五種類

軍荼業無上

息災初夜起

增益初日分

中日分應作

降伏猛利法

鉤召一切時

後夜作敬愛

如是五瑜伽

作業爲等引

面北作息災

增益向東方

應面南而住

以作降伏事

仰視徧諸方

是爲鉤召儀

若敬愛相應

應住面向西

息災結佛印

增益寶標幟

金剛怒降伏

金剛鉤鉤召

大召而相應

敬愛蓮華部

如是五瑜伽

應作護摩事

息災燒甘木

增益用果木

苦木降伏業

刺木爲鉤召

花木說敬愛

如是五種木

瑜伽者應用

息災鑪作輪

增益三股杵

降伏一股杵

鉤召應作鉤

敬愛作蓮華

息災鑪應量

橫全豎半肘

增益兩肘量

深量應用半

降伏軍荼相

三角各一肘

鉤召長一肘

橫深各減半

敬愛亦一肘

橫深如鉤召

五種軍荼壇

應畫作三重

中院羯磨杵

四隅畫蓮華

第二院四契

謂四波羅蜜

四隅內供養

第三院應畫

八方天眷屬

四隅於四門

外供養四攝

中安徧照尊

此息災軍荼

餘四軍荼相

三院皆如是

增益於中院

應畫羯磨寶

第二院應畫

寶生佛眷屬

第三院及門

亦如前所說

降伏於中院

獨股羯磨杵

四隅畫蓮華

第二院應畫

降三世眷屬

四種忿怒相

第三院及門

亦如前所說

而皆忿怒相

鉤召於中院

應畫金剛鉤

四隅畫蓮華

第二院應畫

不動佛眷屬

第三院四隅

八方及四門

如初軍荼知

敬愛於中院

畫蓮華羯磨

四隅三股杵

第二院應畫

無量壽眷屬

應畫四種尊

第三院四隅

八方及四門

所說亦如前

此是五護摩

瑜伽經所說

修行者應知

其鑪緣髙兩指闊四指。緣內鑪口本地闊兩指。於中契印髙兩指。其鑪近身開豎項。闊四指長兩指。次闊十指長四指。次作蓮華形令大小相稱。從豎項至葉末都十二指。髙下並與緣齊。五種鑪並同。其治地如大曼荼羅。

法掘地持鍬等印。金剛縛豎禪智進力。並眞言二十一徧。眞言曰。

加持泥及瞿摩夷塗香等印。二手合掌屈進力戒方二節相合。禪智並豎。去進力如口形。眞言二十一徧。眞言曰。

加持五色粉印。及眞言並如瑜伽經所說。加持蘇蜜酪乳及木五種谷香華等。並以金剛羯磨菩薩眞言。各各加持七徧。印二手各以禪智撚戒方甲。餘三度開豎如金剛杵形。卽相交右押左。眞言曰。

所燒護摩枝皆安右邊蘇於蓮葉臺上。蜜酪乳飯糜近鑪右邊安。左邊應置二香水器。其器金銀熟銅白瓷商佉並通用。香白檀香郁金龍腦等。二器一用灑火及供養物等。一用聖眾火天漱口。灑淨印。禪撚檀甲。三度豎開。眞言曰。

漱口印。右手金剛拳舒進度。攪水加持七徧訖。右手作掬抄水。垂手向身右旋灑火。眞言曰。

息災本尊火天。及鑪衣服飯食花皆用白。作吉祥坐。兩腳交豎膝右押左。與慈心相應。增益皆用黃全跏坐。降伏皆用黑蹲踞坐。以左足大指而履右足大指甲上。鉤召皆用赤半跏坐。敬愛同鉤召色賢坐跂物垂腳坐。迎請從三昧耶至迎請皆依本法。或隨五種護摩。隨部部主五相成身。迎請已誦贊嘆以四攝安立聖眾。圍繞鑪壇。然後獻閼伽。各結本羯磨印安立。示本三昧耶。誦護摩眞言一百八徧。然後取一花。以火天眞言加持三徧或七徧擲火中。然後結火天印。以左手握右手腕。右手舒掌向外。屈禪度撗在掌中。進度如鉤。來去招獻已。以禪度撚進度。卽成發遣眞言曰。

迎已以香水三灑三漱口。然後用本眞言。以大杓酌滿三杓蘇投火。想投火天口中至於心蓮華。眞言曰。

卽以此眞言小杓三投蜜酪乳。及木乃至香花等。想火天四臂。右手無畏。第二手持珠。左手仙杖。第二手執軍持。想從心徧身中。流出無量塗香雲花云燒香雲。飲食燈明種種供養。供養一切佛菩薩緣覺聲聞及一切世天。於火天眞言娑嚩訶上。稱所求事投之。然後以大杓三滿杓供養。加持一花置本方坐處。請出鑪還本座。然後三淨火。以四字明迎請佛菩薩。各坐本座三獻漱口。以三大杓滿杓獻。然後以小杓三酌蜜酪乳糜酪飯。及木五穀香花等各三投。想投聖尊口中至心。若息災法。五穀中須十倍加油麻。木用百八或五十四或二十一。眞言曰。

娑嚩二合引

或有教中說。用部母爲息災。或本尊眞言或毗盧遮那眞言。皆娑嚩訶上。爲自他願除一切災。心專注於鑪中聖眾。想聖眾皆從心外。徧身毛孔。流出供養雲海。至無邊世界供養一切佛。及除一切三惡趣苦惱。護摩已。以滿三杓獻聖眾。所殘五穀香花等。聚一器中獻十方世天。若作增益。先如前迎請火天。卽獻聖眾三大杓並木香花等燒粳米。若欲延命燒屈蔞艸。其延命鑪如前增益鑪。外作甲冑形。其粳米屈蔞艸。比餘物。挍十倍多。

增益眞言曰。

延命眞言曰。

於娑嚩訶上加心中所願之語。心專注於鑪中聖眾。想從聖眾心外徧身毛孔中。流出供養雲海。至無邊世界供養一切佛菩薩。及照觸一切有情六道四生。皆獲榮盛富貴延命。卽以此光明。想自宅中雨七寶及所資用物。又想天甘露灌注自我徧於毛孔。若作降伏。先如前迎請火天。用蔓菁或芥子油或水牛蘇。或用嚕地囉。先獻聖眾三大杓已。用無香花或臭花安悉香。鹽毒藥等。或惟用鐵末或作麼努曬。前人形段段截投之。投火天時。想從火天心外徧身中。流出器杖投彼人上。想火天及本尊皆作忿怒形。眞言曰。

於發吒上加彼人名。或用本法或用不動尊或降三世或文殊師利六足尊等眞言。想忿怒尊身中流出器杖雲海。供養盡虛空一切忿怒尊。卽此器杖落彼家及身上。若作鉤召皆如增益。惟花用有刺木赤花。或用本法中所燒物。眞言曰。

於弱上加彼人名。卽想從本尊心外徧身。流出無量金剛鉤。供養盡虛空一切佛賢聖。卽以此眾鉤鉤召三惡趣有情。安置人天善處。卽以此眾鉤入彼人心召來。若作敬愛法並同上。惟花用赤色花。或用本法中所用物。眞言曰。

於弱上加彼人名。卽想從本尊身中流出花箭。徧無量世界。供養一切佛賢聖。及射緣覺聲聞厭離心。及六道四生互憎恚心。卽以此眾箭射彼人五處。所謂額兩乳心及下分﹝謂隱密處﹞。

次說三摩波多法。安所成物於蘇器前。或物大卽安於左右邊。隨便處行人身。蘇器盛物鑪聖眾。如是五集應巡環次第安立。取小杓滿杓蘇。加於所盛物上。誦眞言至娑縛﹝二合﹞訶字。卽舉杓投火。與訶聲俱下。便長引訶聲令杓卻至物上。訶聲方絕。如加持人。卽安杓頭上。若用本尊眞言。無娑縛﹝二合﹞訶字者。當加而誦。若遙加持人。或抄名或著前人衣。標心而加持。若無蘇卽用乳亦得。供養了。用大杓滿杓三獻聖眾。並三灑三漱。取小杓誦滅惡趣眞言。爲一切有情護摩七徧。或二十一徧。心奉送聖眾還本座。以四字明引十方世天入鑪中。依前灑漱。卽以所殘香花蘇蜜等投。各誦本眞言一徧或三徧。各於娑嚩訶上加所求事。卽結聖眾羯磨及三昧耶。契誦贊嘆發願。結降三世印左旋解界。卽奉送如念誦法。卽出道場外。於道場八隅敷茅艸或蓮葉或余靑艸。或塗圓壇爲十位。於東方帝釋左右置梵天地天。若道場內無置處。卽於道場前別爲方界。卽於中作八方。於中作兩位置梵天地天。

東方帝釋。乘白象住五色雲中。身作金色。右手持三股當心。左手托左﹝膫﹣﹝日／小﹞﹢﹝誇﹣大﹞。左腳垂下。三天女各手持蓮華。盤盛靑蓮華。或以盤盛雜華等。眞言曰。

東南方火天。乘靑羊赤肉色。徧身火焰。右二手。一持靑竹。一持軍持。左二手。一揚掌。一持念珠。有二天女持天花。左右置苦行仙。垂左腳蹉右足。眞言曰。

南方焰魔天。乘水牛右手執人頭幢左手仰掌。有二天女侍。二鬼使者持刀持戟。赤黑色垂右腳。眞言曰。

西南方羅剎主天。乘白師子身著甲冑。右手持刀令豎。左手大指押中小二指赤肉白。二天女侍左右。二羅剎鬼持三股戟。眞言曰。

西方水天。住於水中乘龜淺綠色。右手執刀。左手持龍索。頭冠上有五龍。四天女持妙華。眞言曰。

西北方風天。雲中乘獐著甲冑。左手托﹝膫﹣﹝日／小﹞﹢﹝誇﹣大﹞。右手執獨股頭創。創上有緋幡。二天女侍之並藥叉眾。眞言曰。

北方毗沙門天。坐二鬼上身著甲冑。左手掌捧塔。右手執寶棒。身金色。二天女持寶華等。眞言曰。

東北方伊捨那天。舊云摩醯首羅天。亦云大自在天。乘黃丰牛。左手持劫波壞盛血。右手持三戟創。淺靑肉色。三目忿怒二牙上出。髑髏爲瓔珞。頭冠中有二仰月。二天女持花。眞言曰。

上方梵天眞言曰。

中心置四臂不動尊。靑肉色。二手各別作金剛拳。頭指小指各曲如鉤形。安口兩角想如牙。右手持刀令豎。左手持索。半跏右押左坐盤石上。威焰光明徧身如火。

下方地天眞言曰。

十方天供養雜粥。所謂粳米油麻菉豆。相和煮盛一器中。每座置淨葉。先以淨瓶盛香水。寫少許置葉上獻。次塗香以指彈獻。次花燒香。次樂一杓粥。各以本眞言加持三徧。卽用小蠟燭或紙燭便插粥上。其燭作意令獻。未徧來不得令滅。於娑嚩﹝二合﹞訶上加所求願語。

七曜眞言曰。

二十八宿眞言曰

於八方中兩位與上下天相對。諸獻並同。若別有所願獨用亦得。若護摩壇中。各依方標心令住。

我今次應說

注杓寫杓相

於此作成就

持誦者速獲

注杓一肘量

佉木令堅密

無孔穴應作

口應妙端嚴

闊狹四指量

深當用一指

如吉祥子相

於中三股杵

應作妙端嚴

粗應足一把

寫杓一肘量

木如前所說

或佉陀羅木

口旋一指量

深量應半之

於中作蓮華

亦用金剛杵

如是大仙說

求悉地應作

護摩速成就

金剛頂瑜伽護摩儀軌

八家祕錄云。金剛頂瑜伽護摩儀軌一卷不空譯貞元新入目錄海仁運珍。

護摩儀軌一卷師子國三藏沙門阿目伽跋折羅譯奉敕攺名智藏睿與前稍廣。

後智藏譯旣在明藏。然彼有爛脫無八天形像。此卽不然。又文有具略。存兩本可也。是故依寶歷六丙子年。野山妙瑞師。於東寺四本校正之本。更校小池坊經庫。康和五年之本。壽梓。時享和攺元辛酉年五月。丰山偶居沙門快道志。

