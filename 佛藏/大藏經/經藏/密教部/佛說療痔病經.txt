佛說療痔病經

唐義淨譯

佛說療痔病經

大唐三藏義淨奉制譯

如是我聞。一時薄伽梵。在王捨大城竹林園中。與大苾芻眾五百人俱。時有眾多苾芻身患痔病。形體羸瘦痛苦縈纏。於日夜中極受憂惱。時具壽阿難陀見是事已詣世尊所。頂禮雙足在一面立。白言世尊。今王捨城多有苾芻。身患痔病形體羸瘦痛苦縈纏。於日夜中極受憂惱。世尊此諸痔病云何救療。佛告阿難陀汝可聽此療痔病經。讀誦受持系心勿忘。亦於他人廣爲宣說。此諸痔病悉得除差。所謂風痔熱痔癊痔三合痔。血痔腹中痔鼻內痔。齒痔舌痔眼痔耳痔。頂痔手足痔脊背痔屎痔。徧身支節所生諸痔。如是痔瘻悉皆漧燥。墮落消滅畢差無疑。皆應誦持如是神咒。卽說咒曰。

怛侄他揭賴米室利室利魔揭室至三磨﹝革﹡夭﹞都莎訶

此咒﹝丹藏雲﹞。

怛侄他頞闌帝頞藍謎室利鞞室裏室裏磨羯失質三婆跋睹莎訶

阿難陀於此北方有大雪山王。中有大莎羅樹名曰難勝。有三種華。一者初生二者圓滿。三者漧枯。猶如彼華漧燥落時。我諸痔病亦復如是。勿復血出亦勿膿流。永除苦痛悉皆漧燥。又復若常誦此經者。得宿住智能憶過去七生之事。咒法成就莎訶。又說咒曰。

怛侄他占米占米捨占米占沒你捨占泥莎訶

佛說是經已。時具壽阿難陀及諸大眾。皆大歡喜信受奉行。

佛說療痔病經

