觀自在菩薩說普賢陀羅尼經

唐不空譯

觀自在菩薩說普賢陀羅尼經

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

如是我聞。一時薄伽梵住王捨城靈鷲山。與大苾芻眾及大菩薩摩訶薩九十九俱胝眾俱。

爾時聖觀自在菩薩摩訶薩。在彼眾會從座而起。白佛言世尊我欲顯說普賢陀羅尼。世尊此陀羅尼。我於月上光如來所受得。若菩薩乘者。才聞此陀羅尼。卽得不退轉。速疾承事一切如來應供正徧知者。能銷滅一切業障獲得安樂富饒。身得淸淨語業淸淨意得淸淨。通達一切大祕密海。能滿一切大願海。卽見一切如來。我由聞此陀羅尼。便證無生法忍。獲得首楞嚴三摩地。證得寶印三摩地焰炬三摩地海印三摩地普徧虛空三摩地。證得如是等恆河沙數三摩地門。復證得開無盡篋等八萬四千陀羅尼門。由此證得具慧具行。得如是智慧。成就所聞之法。於諸佛所聞法無間承事供養。惟願世尊許我爲四部眾說。佛言聽汝宣說。

爾時觀自在菩薩摩訶薩。入金剛曼荼羅三摩地。卽說陀羅尼曰。

曩莫囉怛曩﹝二合﹞怛囉﹝二合﹞野耶﹝一﹞曩莫阿﹝引﹞哩耶﹝二合﹞嚩盧枳帝濕嚩﹝二合﹞囉﹝引﹞耶冒地薩怛嚩﹝二合引﹞野摩訶薩怛嚩﹝二合引﹞野﹝三﹞摩訶﹝引﹞迦﹝引﹞嚕抳迦﹝引﹞野怛你也﹝二合引﹞他佉﹝上﹞誐吠佉﹝上﹞誐吠佉﹝上﹞我吠斫屈芻﹝二合﹞佉吠秫嚕﹝二合﹞怛囉﹝二合﹞佉吠伽囉﹝二合引﹞拏佉吠爾賀嚩﹝二合引﹞佉吠迦﹝引﹞野佉吠麼娜佉吠娑囉佉吠吠麼佉吠戍穰﹝上﹞佉吠你弭多﹝上﹞佉吠缽囉﹝二合﹞抳馱曩佉吠三摩﹝引﹞他佉吠播﹝引﹞囉弭多﹝去引﹞佉吠冒地佉吠娑囉娑囉娑囉薩嚩沒馱﹝引﹞地瑟恥﹝二合﹞帝婆囉婆囉婆囉達摩地瑟恥﹝二合﹞帝迦囉迦囉迦囉僧﹝去﹞伽﹝引﹞地瑟恥﹝二合﹞帝曩莫阿哩野﹝二合﹞嚩嚕枳帝濕嚩﹝二合﹞囉﹝引﹞野冒地薩怛嚩﹝二合﹞野摩訶薩怛嚩﹝二合﹞野摩訶迦嚕抳迦﹝引﹞野曩慕捺嚩﹝二合﹞曩嚩底﹝丁以反引﹞南冒﹝引﹞地薩怛嚩﹝二合﹞句﹝引﹞胝﹝引﹞南﹝引﹞阿地瑟恥﹝二合﹞帝睹﹝牟﹡含﹞﹝引﹞阿﹝引﹞聿﹝口﹡栗﹞麼﹝二合﹞懶者娜難﹝上﹞睹怛你也﹝二合﹞他蘇囉鼻蘇囉鼻母你母你摩訶母你麼底麼底摩訶麼底曩莫阿﹝引﹞哩野﹝二合引﹞嚩盧枳帝濕嚩﹝二合﹞囉﹝引﹞野冒地薩怛嚩﹝二合引﹞野摩訶﹝引﹞薩怛嚩﹝二合引﹞野摩訶﹝引﹞迦﹝引﹞嚕抳迦﹝引﹞野悉殿睹三滿多跋捺囉﹝二合﹞馱﹝引﹞囉抳娑嚩﹝二合引﹞訶﹝引﹞

爾時觀自在菩薩。說此陀羅尼時。九十二俱胝菩薩。證得首楞嚴三摩地。恆河沙數菩薩。證得微妙陀羅尼三摩地。我今說此陀羅尼功徳。每於晨朝。誦此陀羅尼一百八徧。滿二十一日。觀自在菩薩卽現其身。所求一切願皆得滿足。

若人囚禁枷鎖。七日誦持卽得解脫。若人患瘧。於左耳邊誦患者卽愈。若人患風邪魅病。酥油相和加持二十一徧。令服卽得除差。若患齒痛。加持齒木二十一徧。令嚼卽愈。若患耳痛。取疊花子油。並置於熟銅器中加持七徧。滴於耳中卽愈。若患頭痛肚痛。加持手摩捫卽愈。若患鬼魅。結咒索加持一百八徧。令帶卽愈。若被拏吉你魅。加持油七徧。摩塗支節卽愈。若患一切病。加持或手或柳枝摩拂卽愈。如上諸法卽未置功業隨誦卽效。若欲求見佛菩薩。證陀羅尼門三摩地門。神通隱形安膳那。藥雄黃成就者。行者於舍利塔或佛像前。塗拭曼荼羅懸繒幡蓋。散種種花燒檀香沈香薰陸香。燃燈一百盞廣大供養。念誦者淸淨澡浴。著淨衣服身持梵行。卽誦此陀羅尼結方隅界陀羅尼曰。

曩謨囉怛曩﹝二合﹞怛囉﹝二合引﹞野耶曩莫阿﹝引﹞哩野﹝二合引﹞嚩盧枳帝濕嚩﹝二合﹞囉﹝引﹞野冒地薩怛嚩﹝二合﹞野摩訶薩怛嚩﹝二合﹞野摩訶迦嚕抳迦﹝引﹞野怛你也﹝二合﹞他止裏滿馱﹝引﹞銘﹝上﹞弭裏滿馱﹝引﹞弭止裏弭裏滿馱﹝引﹞弭枲﹝引﹞摩滿馱﹝引﹞弭枲﹝引﹞摩﹝引﹞銘羯室旨﹝二合﹞娜底訖囉﹝二合﹞麼睹娑嚩﹝二合引﹞訶﹝引﹞

以此陀羅尼加持水二十一徧。於道場中散灑十方卽成結界。

我今說迎請陀羅尼。眞言行者先誦此陀羅尼迎請已。然後念誦。陀羅尼曰。

曩謨囉怛曩﹝二合﹞怛囉﹝二合﹞野﹝引﹞耶曩莫阿﹝引﹞哩野﹝二合引﹞嚩嚧枳帝濕嚩﹝二合﹞囉﹝引﹞野冒地薩怛嚩﹝二合引﹞野摩訶﹝引﹞薩怛嚩﹝二合引﹞野摩訶迦﹝引﹞嚕抳迦﹝引﹞野怛你也﹝二合﹞他止裏止裏弭裏弭裏止裏隸﹝引﹞翳呬婆誐挽曩﹝引﹞哩野﹝二引合﹞嚩盧枳帝濕嚩﹝二合﹞囉娑嚩﹝二合﹞訶﹝引﹞

此陀羅尼是我心眞言。誦眞言卽成請召。行者從白月八日起首。乃至十五日。日三時時別誦一百八徧。三時澡浴三時換衣。其十五日作廣大供養無限念誦。其日中夜觀自在菩薩。來至道場現金色身。相好端嚴放百千光明。持誦者不應恐怖生勇健心。才見觀自在菩薩。卽得地位證得陀羅尼三摩地。卽見東方阿閦如來南方寶幢如來西方無量壽如來北方天鼓音王如來。見四如來十方無量如來身廣大威徳。承於諸佛大悲願力。久住世間。從此命終當生淨妙佛剎。於一切處。供養承事諸佛如來。

爾時世尊說是經已。菩薩摩訶薩並天龍藥叉乾闥婆阿修羅迦樓羅緊那羅摩睺羅伽人非人等。皆大歡喜信受奉行。

觀自在菩薩說普賢陀羅尼經﹤﹦﹥

