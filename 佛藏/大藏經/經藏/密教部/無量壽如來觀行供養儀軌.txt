無量壽如來觀行供養儀軌

唐不空譯

無量壽如來觀行供養儀軌

開府儀同三司特進試鴻臚卿肅國公食邑三千戶賜紫贈司空謚大鑑正號大廣智大興善寺三藏沙門不空奉詔譯

爾時金剛手菩薩。在毗盧遮那佛大集會中。從座而起合掌恭敬。白佛言。世尊。我爲當來末法雜染世界惡業眾生。說無量壽佛陀羅尼。修三密門證念佛三昧得生淨土入菩薩正位。不以少福無慧方便得生彼剎。是故依此教法正念修行。決定生於極樂世界上品上生。獲得初地。若在家出家願生淨土者。應先入曼茶羅得灌頂已。然後從師受念誦儀軌。或於勝地或隨所居。塗拭淸淨建立方壇。上張天蓋周匝懸幡。壇上分布八曼茶羅。磨白檀香用塗聖位。於檀西面而安無量壽像。持誦者於壇東坐。面西對像而坐。或敷茅薦或坐卑腳小牀。每日三時散種種華燒種種香置二闕伽。或用盆杯及金銀銅石瓷瓦等器未經用者。盛滿香水置於壇上。於壇四角安四賢瓶。燒香燈明塗香飲食隨力所辦。一一加持殷重供養。行人每日澡浴著新淨衣。或用眞言加持以爲澡浴。卽思惟觀察。一切有情本性淸淨。爲諸客塵之所覆蔽。不悟眞理。迷失菩提。淪溺生死。受無量苦。是故說此三密加持。令自他皆得淸淨。卽以二手蓮花合掌。誦淨三業眞言三徧。眞言曰。

唵﹝引﹞娑嚩﹝二合﹞婆嚩秫﹝詩聿反﹞馱﹝引一﹞薩嚩達摩﹝入引二﹞娑嚩﹝二合﹞婆﹝去﹞嚩戍﹝引準上﹞度唅

由此眞言加持故。卽成淸淨內心澡浴。每入道場時。對本尊前端身正立。蓮花合掌閉目運心。想在極樂世界。對無量壽如來並諸菩薩眷屬。則以身五體投地。想於一一佛菩薩前恭敬作禮。卽誦普禮眞言曰。

唵﹝引﹞薩嚩怛他﹝引﹞蘗跢﹝一﹞播﹝引﹞那滿娜曩﹝上﹞迦嚕弭﹝二﹞

卽右膝著地合掌當心。虔誠發露懺悔無始已來一切罪障。則隨喜諸佛菩薩聲聞緣覺一切有情所修福業。又觀十方世界所有如來成等正覺者。請轉法輪。所有如來現涅槃者。請久住世不般涅槃。又發願言。我所積集。禮佛懺悔隨喜勸請。無量善根以此福聚回施一切有情。願皆得生極樂世界。見佛聞法速證無上正等菩提。然後結跏趺坐或半加坐。右押於左。以香塗手。先結佛部三昧耶印。以二手虛心合掌。開二頭指微屈。各附中指上節。又開二大指。各撚二頭指下第一文。結印成已。想無量壽如來三十二相八十種好了了分明。卽誦佛部三昧耶眞言曰。

唵﹝引﹞怛他﹝引﹞誐睹﹝引一﹞納婆﹝二合﹞嚩﹝引﹞耶裟嚩﹝二合﹞賀﹝引﹞

誦三徧或七徧。安印頂上散。由結此印及誦眞言。警覺佛部一切諸佛。皆來集會加持護念修眞言者。速令獲得身業淸淨。罪障消滅福慧增長。

次結蓮花部三昧耶印。二手虛心合掌。二大指二小指各頭相撚。餘六指微屈。如開敷蓮花形。卽成。結此印已。想觀自在菩薩相好端嚴。並無量俱胝蓮花族聖眾圍繞。卽誦蓮花部三昧耶眞言曰。

唵﹝引﹞跛那謨﹝二合引一﹞納婆﹝二合﹞嚩﹝引﹞耶娑嚩﹝二合﹞賀﹝引二﹞

誦三徧或七徧。加持安印於頂右便散。由結此印及誦眞言。警覺觀自在菩薩及蓮花部聖眾。皆來加持行者。獲得語業淸淨。言音威肅。令人樂聞得無礙辯才說法自在。

次結金剛部三昧耶印。二手左覆右仰。令背相著。以右大指叉左小指。以左大指叉右小指。中間六指縛著手腕。如三股杵形。卽成。結印當心。想金剛藏菩薩相好威光。並無量執金剛眷屬圍繞。卽誦金剛部三昧耶眞言曰。

唵﹝引﹞嚩日嚧﹝二合引一﹞納婆﹝二合﹞嚩﹝引﹞耶娑嚩﹝二合﹞賀﹝引二﹞

誦三徧或七徧。加持安印於頂左便散。由結此印及誦眞言。警覺金剛藏菩薩並金剛部聖眾。皆來加持行者。獲得意業淸淨證菩提心。三昧現前速得解脫。

次結被甲護身印。二小指二無名指。右壓左內相叉。二中指直豎頭相拄。二頭指屈如鉤形。附中指背勿令相著。二大指並豎撚名指。卽成。結印當心誦眞言。印身五處各誦一徧。先印額。次右肩。次左肩。印心及喉。是爲五處。卽起大慈悲心徧緣一切有情。願皆被大慈悲莊嚴甲冑。速令離諸障難。證得世間出世間上上殊勝成就。如是觀已。卽成被金剛甲。一切諸魔不敢障難。護身眞言曰。

唵﹝引﹞嚩日囉﹝二合引﹞擬你﹝二合一﹞缽囉﹝二合﹞撚﹝萬葉反引﹞跛跢﹝二合﹞野娑嚩﹝二合﹞賀﹝引二﹞

由結此印誦眞言。慈心湣念力故。一切天魔及諸障者。悉見行人威光赫奕由如日輪。各起慈心不能障礙。及以惡人無能得便。煩惱業障身不染著。亦護當來諸惡趣苦。疾證無上菩提。次結地界金剛橛印。先以右中指入左頭中指間。右名指入左名小指間。皆頭外出。以左中指繳右中指背。入右頭中指間。以左名指繳右名指背。入右名小指間。二小指二頭指各頭相拄。二大指下相撚。卽成。結此印已。想印如金剛杵形。以二大指向地觸之。誦眞言一徧一印於地。如是至三。卽成堅固金剛之座。下方眞言曰。

唵﹝引﹞抧裏抧裏﹝一﹞嚩日囉﹝二合﹞嚩日哩﹝二合二﹞步﹝引﹞囉滿馱滿馱﹝三﹞吽發吒﹝四﹞

由結此印及誦眞言加持力故。下至金剛輪際。成金剛不壞之界。大力諸魔不能搖動。少施功力大獲成就。地中所有其惡穢物。由加持力故悉皆淸淨。其界隨心大小卽成。

次結金剛墻印。準前地界印。開掌搩豎二大指。如墻形卽成。想從印流出熾焰。以印右旋繞身三轉。稱前地界。卽成金剛堅固之城。墻界眞言曰。

唵﹝引﹞薩囉薩囉﹝一﹞嚩日囉﹝二合﹞缽囉﹝二合二﹞迦囉吽﹝引﹞發吒﹝半音三﹞

由結此印誦眞言及觀行力故。隨心大小。成金剛光焰方隅墻界。諸魔惡人虎狼師子。及諸毒虫不能輔近。

次結大虛空藏菩薩印。二手合掌。二中指右押左外相叉。縛著手背。二頭指相蹙如寶形。卽成。想從印流出無量諸供養具衣服飲食宮殿樓閣等。如瑜伽廣說。卽誦大虛空藏菩薩眞言曰。

唵﹝引﹞誐誐曩三﹝去﹞婆嚩﹝一﹞嚩日囉﹝二合﹞斛﹝引二﹞

修行者縱使觀念力微。由此印及眞言加持力故。諸供養物皆成眞實。一如極樂世界中行廣大供養者。次想壇中有紇哩﹝二合入引﹞字。放大光明如紅頗梨色。徧照十方世界。其中有情遇斯光者。無不皆得罪障消滅。

次結如來拳印。以左手四指握拳。直豎大指。以右手作金剛拳。握左大指甲。卽成。以此拳印印地。誦眞言加持七徧。變其世界。如來拳眞言曰。

唵﹝引﹞步﹝引入﹞欠﹝一﹞

由結此印及誦眞言加持威力故。卽變此三千大千世界。成極樂剎土。七寶爲地。水鳥樹林皆演法音。無量莊嚴如經所說。卽誦伽他曰。

以我功徳力

如來加持力

及以法界力

願成安樂剎

行者由數習此定。現生每於定中。見極樂世界無量壽如來在大菩薩眾會。聞說無量契經。臨命終時心不散亂。三昧現前。剎那迅速則生彼土。蓮花化生證菩薩位。

次結寶車輅印。二手仰相叉。右押左。以二頭指側相拄。二大指撚二頭指下第一文。卽成。送車輅眞言曰。

唵﹝引﹞睹嚕睹嚕吽﹝引﹞

由結此印。想成七寶莊嚴車輅。往彼極樂世界。請無量壽如來並諸菩薩眷屬乘此車輅。不散此印。以二大指向身。撥二中指頭。便誦車輅眞言曰。

曩莫﹝入﹞悉底哩耶﹝四合一﹞地尾﹝二合﹞迦南﹝引二﹞怛他﹝引﹞蘗跢﹝引﹞南﹝引﹞﹝三﹞唵﹝引﹞嚩日朗﹝二合引﹞擬﹝妍以反﹞娘迦囉灑﹝二合﹞耶娑嚩﹝二合﹞賀﹝引﹞

則想車輅來至道場住虛空中。

次結迎請聖眾印。二手右押左內相叉。作拳。令掌相著。左大指屈入掌。右大指曲如鉤。向身招之。卽誦迎請眞言曰。

唵﹝引﹞阿﹝去﹞嚧﹝引﹞力迦﹝半音﹞﹝目﹡壹﹞醯呬娑嚩﹝二合﹞賀﹝引﹞

由結此印誦眞言奉請故。無量壽如來不捨悲願。赴此三摩地所成淨土道場。並無量俱胝大菩薩眾。受修行者供養速令得上上成就。

次結馬頭觀自在菩薩印。作辟除結界二手合掌。二頭指二無名指屈入掌。各自相背。並二大指微屈。勿著頭指。卽成。誦馬頭明王眞言曰。

唵﹝引﹞阿蜜栗﹝二合﹞姤納婆﹝二合﹞嚩吽﹝引﹞發吒娑嚩﹝二合﹞賀﹝引﹞

誦三徧。卽以印左轉三匝。辟除一切諸魔皆自退散。以印右旋三匝。卽成堅固大界。

次結金剛网印。準前地界印。以二大指。撚二頭指下第一文。卽成。誦眞言三徧。隨誦以印於頂上右旋便散。网界眞言曰。

唵﹝引﹞尾娑普﹝二合﹞囉捺囉﹝二合﹞乞灑﹝二合﹞嚩日囉﹝二合﹞半惹囉吽﹝引﹞發吒﹝半音﹞

由結此印及誦眞言加持力故。卽於上方。覆以金剛堅固之网。乃至他化自在諸天不能違越而生障難。行者身心安樂。三摩地易得成就。

次結金剛火院界印。以左手掌掩右手背。令相著搩豎二大指卽成。想從印流出無量光焰。火以印右旋三匝。則於金剛墻外。便有火焰圍繞。卽成堅固淸淨火院大界。火院眞言曰。

唵﹝引﹞阿三﹝去﹞莽擬﹝妍以反﹞你吽﹝引﹞發吒﹝半音﹞

次結獻閼伽香水印。以二手捧閼伽器。當額奉獻。誦眞言三徧。想浴聖眾雙足。閼伽眞言曰。

曩莫﹝入﹞三滿多沒馱喃﹝引一﹞誐誐曩三摩糝麼娑嚩﹝二合﹞賀﹝引﹞

由獻閼伽香水供養。令修行者三業淸淨。洗除一切煩惱罪垢。從勝解行地。至十地及如來地。當證如是地波羅蜜時。得一切如來甘露法水受與灌頂。

次結花座印。準前蓮花部三昧耶印。稍屈指令圓滿卽是。結此印已。想從印流出無量金剛蓮華。徧此極樂世界中。無量壽如來及諸大菩薩一切聖眾。各皆得此金剛蓮花爲座。蓮花座眞言曰。

唵﹝引﹞迦麼攞娑嚩﹝二合﹞賀﹝引﹞

由結蓮花座印誦眞言加持。行者獲得十地滿足當得金剛之座。三業堅固猶若金剛。次結廣大不空摩尼供養印。二手金剛合掌。二頭指蹙如寶形。並豎二大指卽成。誦廣大不空摩尼供養陀羅尼曰。

唵﹝引﹞阿謨﹝引﹞伽﹝去﹞布惹﹝自攞反一﹞麼抳缽納麼﹝二合﹞嚩日﹝口﹡﹝隸﹣木﹢士﹞﹝二合二﹞怛他﹝去﹞蘗哆尾路﹝引﹞抧帝﹝三﹞三﹝去﹞滿多缽﹝上﹞囉﹝二合﹞薩囉吽﹝引四﹞

此廣大不空摩尼供養陀羅尼。才誦三徧。卽成於無量壽如來集會及微塵剎中。雨無量廣大供養。所謂種種塗香雲海。種種華鬘雲海。種種燒香雲海。種種天妙飲食雲海。種種天妙衣服雲海。種種摩尼燈燭光明雲海。種種幢幡寶帳寶蓋雲海。種種天妙音樂雲海。普於諸佛菩薩眾會。成眞實廣大供養。皆由結印誦此眞言供養故。獲得無量福聚。猶如虛空無有邊際。世世常生一切如來大集會中。蓮花化生得五神通。分身百億。能於雜染世界。拔濟受苦眾生。皆安隱利益。卽於現世受無量果報。當來得生淨土。次應澄心定意專注一緣。觀無量壽如來。了了分明如對目前。具諸相好。並無量眷屬及彼剎土。念念忻慕。現前獲得三昧成就。虔誠一心願生彼國。心不異緣念念相續。卽誦無量壽如來贊嘆三徧。贊曰。

曩謨﹝引﹞弭跢婆﹝去引﹞野﹝一﹞曩謨﹝引﹞弭跢庾曬﹝引二﹞曩謨﹝引﹞曩麼﹝引﹞進底野﹝二合﹞麌拏迦囉答麼﹝二合﹞寧﹝引三﹞曩謨﹝引﹞弭跢婆野爾曩野帝母寧﹝引﹞素佉﹝引去﹞嚩底淫﹝二合﹞夜﹝引﹞你多嚩弩﹝鼻聲﹞劍婆野﹝引﹞素佉縛底孕﹝二合引﹞迦曩迦尾喞怛囉﹝二合﹞迦﹝引﹞曩喃﹝引六﹞麼弩囉﹝牟﹡含﹞﹝引﹞素蘗多素帶﹝引﹞囉稜﹝去﹞訖哩﹝二合﹞耽﹝引七﹞哆嚩室囉﹝二合﹞夜﹝引﹞答缽囉﹝二合﹞體多麌拏寫地麼﹝上﹞多﹝都各反八﹞缽囉﹝二合﹞夜﹝引﹞弭擔﹝引﹞麼護麌拏﹝上﹞囉怛曩﹝二合﹞散左琰﹝引九﹞

修行者每日三時。常誦此贊嘆佛功徳。警覺無量壽如來。不捨悲願。以無量光明照觸行者。業障重罪悉皆消滅。身心安樂澄寂悅意。久坐念誦不生疲惓。心得淸淨疾證三昧。卽入觀自在菩薩三摩地。閉目澄心。觀自身中圓滿潔白。猶如淨月仰在心中。於淨月上。想日哩﹝二合﹞字放大光明。其字變成八葉蓮花。於蓮花上有觀自在菩薩。相好分明。左手持蓮花。右手作開敷葉勢。是菩薩作是思惟。一切有情身中。具有此覺悟蓮花。淸淨法界不染煩惱。於其蓮花八葉上。各有如來入定結跏趺坐。面向觀自在菩薩。項佩圓光。身如金色光明晃耀。卽想此八葉蓮花。漸舒漸大量等虛空。卽作是思惟。以此覺花照觸如來海會。願成廣大供養。若心不移此定。則於無邊有情深起悲湣。以此覺花蒙照觸者。於苦煩惱悉皆解脫。等同觀自在菩薩。卽想蓮花漸漸收斂量等己身。卽結觀自在菩薩印。加持四處。所謂心額喉頂。其印以二手外相叉。二頭指相柱如蓮花葉。二大指並豎卽成。卽誦觀自在菩薩眞言曰。

唵﹝引﹞嚩日囉﹝二合﹞達摩紇哩﹝二合入引﹞

由結此印及誦眞言加持故。卽自身同觀自在菩薩。等無有異。

次結無量壽如來根本印。二手外相叉。作拳豎二中指頭相跓。如蓮華葉形。結成印已。誦無量壽如來陀羅尼七徧。以印於頂上散。無量壽如來根本陀羅尼曰。

曩謨﹝引﹞囉怛曩﹝二合﹞怛囉﹝二合﹞夜﹝引﹞耶﹝一﹞曩莫﹝入﹞阿﹝去﹞哩野﹝二合﹞弭跢婆耶﹝二﹞怛他﹝引﹞蘗跢﹝引﹞夜﹝引﹞囉賀﹝引﹞帝﹝引﹞三﹝去﹞藐三﹝去﹞沒馱﹝引﹞耶﹝三﹞怛你也﹝二合﹞他﹝引四﹞唵﹝引﹞阿蜜﹝口﹡栗﹞﹝二合﹞帝﹝五﹞阿蜜﹝口﹡栗﹞﹝二合﹞妒﹝引﹞納婆﹝二合﹞吠﹝微閉反六﹞阿蜜﹝口﹡栗﹞﹝二合﹞多三﹝去﹞婆吠﹝七﹞阿﹝上﹞蜜﹝口﹡栗﹞﹝二合﹞多蘗陛﹝八﹞阿﹝上﹞蜜﹝口﹡栗﹞﹝二合﹞多悉第﹝九﹞阿蜜﹝口﹡栗﹞﹝二合﹞多帝際﹝自曳反十﹞阿蜜﹝口﹡栗﹞﹝二合﹞多尾訖燐﹝二合﹞帝﹝十一﹞阿蜜﹝口﹡栗﹞﹝二合﹞多尾訖燐﹝二合﹞多誐﹝引﹞弭寧﹝引十二﹞阿﹝上﹞蜜﹝口﹡栗﹞﹝二合﹞多誐誐曩吉底迦﹝口﹡﹝隸﹣木﹢士﹞﹝十三﹞阿蜜﹝口﹡栗﹞﹝二合﹞多嫩﹝上﹞

努批娑嚩﹝二合﹞﹝口﹡﹝隸﹣木﹢士﹞﹝十四﹞薩縛﹝引﹞囉他﹝二合﹞娑﹝引﹞馱寧﹝十五﹞薩縛﹝引﹞羯磨訖禮﹝二合引﹞捨乞灑﹝二合﹞孕迦隸娑縛﹝二合﹞賀﹝引﹞

此無量壽如來陀羅尼。才誦一徧。卽滅身中十惡四重五無間罪。一切業障悉皆消滅。若苾芻苾芻尼犯根本罪。誦七徧已。卽時還得戒品淸淨。誦滿一萬徧。獲得不廢忘菩提心三摩地。菩提心顯現身中。皎潔圓明猶如淨月。臨命終時。見無量壽如來與無量俱胝菩薩眾。圍繞來迎行者。安慰身心卽生極樂世界上品上生。證菩薩位。卽取蓮子念珠。安於手中。二手捧珠合掌。如未敷蓮華形。以千轉念珠眞言加持七徧。眞言曰。

唵﹝引﹞縛日囉﹝二合﹞獄呬耶﹝二合﹞惹﹝自攞反引﹞跛三﹝去﹞麼曳﹝引﹞吽﹝引﹞

加持已。卽捧珠頂戴心發是願。願一切有情所求世間出世間殊勝大願。速得成就。則以二手當心。各聚五指如未敷蓮華。左手持珠。以右手大指名指移珠。誦陀羅尼一徧。與娑嚩﹝二合﹞賀﹝引﹞字聲。齊移一珠。念誦聲不緩不急不髙不下。不應出聲。稱呼眞言字令一一分明。心觀此三摩地所成淨土。及前所請來無量壽佛。相好圓滿在於壇中。如是觀行了了分明。專注念誦不令間斷。遠離散動。一坐念誦或百或千。若不滿一百八徧。則不充析願徧數。無量壽如來加持故。則身心淸淨。乃至開目閉目。常見無量壽如來。卽於定中聞說甚深妙法。於一一字一一句。悟無量三摩地門無量陀羅尼門無量解脫門。此身等同觀自在菩薩。速能至於彼國。念誦數畢。捧珠頂戴發是願言。願一切有情。得生極樂世界。見佛聞法。速證無上菩提。

次結定印。卽觀身中菩提心。皎潔圓明猶如滿月。復作是思惟。菩提心體離一切物。無蘊界處及離能取所取。法無我故一相平等。心本不生自性空自性空故。卽於圓滿淸淨月輪上。想有紇哩﹝二合﹞字門。從字流出無量光明。於一一光明道。觀成極樂世界。聖眾圍繞無量壽佛﹝如觀經所說﹞。

如是念誦修習三摩地已。欲出道場。卽結本尊印。誦根本陀羅尼七徧。以印頂上散。卽誦贊嘆眞言。贊嘆眞言已。次結普供養印。誦廣大不空摩尼供養陀羅尼。又獻閼伽。心中所有祈願啟白聖眾。惟願聖者不越本誓成就我願。如是念誦供養發願已。卽結前火院印。左轉一匝解前所結界。復結寶車輅印。以二大指向外。撥二中指頭。誦本眞言奉送聖眾。次結三部三昧耶印。各誦眞言三徧。然後結被甲護身印。印身五處。卽對本尊前。虔誠發願禮佛。任出道場隨意經行。常應讀誦無量壽經。勿懷上慢意樂精勤念誦。印佛印塔樂行壇施。修持禁戒忍辱精進禪定智慧。所修善品皆悉回向。共諸眾生同生淨土上品上生。證歡喜地獲得無上菩提記莂。

無量壽如來心眞言。

唵﹝引﹞路計濕嚩﹝二合﹞囉囉惹訖哩﹝二合入引﹞

此眞言誦一徧。敵誦阿彌陀經一徧不可說徧祕故勝故。破重障難﹝不能具說﹞。

唵阿蜜﹝口﹡栗﹞﹝二合﹞多帝﹝目﹡曳﹞賀囉吽

此法通一切蓮華部無量壽如來念誦法。誦十萬徧滿。得見阿彌陀如來。命終決定得生極樂世界。

無量壽如來發願陀羅尼

迦哩迦噌沙迦哩多你也你魯計﹝一﹞摩以你鍼多睹﹝二﹞尾母喞旦都魯迦﹝三﹞麼麼左素左哩帝曩﹝四﹞﹝日﹡作﹞薩縛怛縛﹝二合﹞跛囉麼素契曩﹝五﹞素佉縛底孕﹝二合﹞缽囉﹝二合﹞演睹

無量壽如來觀行供養儀軌

