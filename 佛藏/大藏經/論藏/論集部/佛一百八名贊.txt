佛一百八名贊

宋法天譯

佛一百八名贊

西天譯經三藏朝散大夫試鴻臚卿傳教大師臣法天奉詔譯

歸命一切智

一切世間師

牟尼大法王

一百八名號

無邊功徳海

具足眾吉祥

能滅諸有情

罪業諸煩惱

我今歸命禮

一切大吉祥

救度諸羣生

令得大安樂

我今歸命禮

悲湣二足尊

圓滿於眾生

一切吉祥事

我今歸命禮

無相無上尊

成就天中天

祕密大明義

如來正等覺

利樂於世間

最上百八名

我今集彼說

南無一切義成就。南無正等覺。南無一切智。南無大釋子。南無一切法自在無畏。南無大金仙。南無功徳海。南無如來。南無應供。南無善逝。南無世尊。南無一切世間解。南無離一切垢染。南無最上法燈。南無無畏淨飯王子。南無甘蔗王種。南無瞿曇。南無日族。南無吉祥大牟尼。南無囕擬囉娑族。南無天人師。南無十力降魔軍。南無離過除毒。南無調禦丈夫。南無妙解脫。南無除障暗。南無止息降諸根。南無淸淨戒。南無無垢王。南無滅罪無我相。南無無驚無怖畏。南無第一法圓滿。南無無邊無可諭。南無大論師。南無希有不思議精進。南無三界親慈父。南無三明知三世。南無滅三毒。南無具足三變通。南無說三乘菩提。南無無相亦無老。南無無我無二執。南無無怨無戲論。南無無業無怖。南無施願無畏。南無法師子二足尊。南無調伏除煩惱。南無最上意淸淨。南無明行足。南無自在變化王。南無調伏心淸淨。南無離塵無上士。南無止息一切罪。南無得淸涼。南無得寂靜。南無救度世間師。南無勇猛大淸淨智。南無圓滿吉祥相。南無能除怨。南無沙門月。南無釋師子。南無作善淸淨業。南無六佛法莊嚴。南無六根淸淨眼。南無第一六神通。南無六趣海到彼岸。南無無師自然覺。南無善逝徳成就。南無一切世間爲愛樂。南無無等大智慧。南無恆入三摩地。南無一切有情利益主。南無眞實降諸根。南無一切世間尊。南無普徧有情精進者。南無永過輪回苦。南無圓滿諸所求。南無降伏得最勝說四諦。南無到彼岸度他大龍王。南無得最上涅槃。南無尊師大梵行。南無第一寂靜樂。南無祕密最勝大丈夫。南無調伏聲聞者。南無利益諸有情。南無世間供養出世智。南無聖智照世間。南無離世法利養。南無出世爲如來。南無大法主。南無大法王。南無調禦明。南無救度第一二足尊。南無行忍辱。南無善意端嚴相。南無善持善戒相。南無金色光善逝。南無善逾愛尊重。南無人師子吉祥雲。南無佛陀。南無無畏獨除闇。南無無邊利世間。南無無等三有師。南無能斷諸結縛。南無無我最第一。南無普照一切眼。南無證理淨慧眼。南無三慧眞實眼。如是一百八名。若復有人。於其辰朝。發志誠心。或讀誦。或禮念。或憶持。或聽聞。獲得最上吉祥福徳。所有一切煩惱及諸罪業。速得淸淨不受輪回。當得解脫乃至成佛。

此大牟尼功徳名

我今讀誦及禮念

普將回施與羣生

同得證成菩提果

佛一百八名贊

