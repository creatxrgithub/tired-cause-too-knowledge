佛說八大靈塔名號經

宋法賢譯

佛說八大靈塔名號經

西天譯經三藏朝散大夫試光祿卿明教大師臣法賢奉詔譯

爾時世尊告諸苾芻。我今稱揚八大靈塔名號。汝等諦聽。當爲汝說。何等爲八。所謂第一迦毗羅城龍彌你園是佛生處。第二摩伽陀國泥連河邊菩提樹下佛證道果處。第三迦屍國波羅柰城轉大法輪處。第四捨衛國祇陀園現大神通處。第五曲女城從忉利天下降處。第六王捨城聲聞分別佛爲化度處。第七廣嚴城靈塔思念壽量處。第八拘屍那城娑羅林內大雙樹間入涅槃處。如是八大靈塔。重說頌曰。

淨飯王都迦毗城

龍彌你園佛生處

摩伽陀泥連河側

菩提樹下成正覺

迦屍國波羅柰城

轉大法輪十二行

捨衛大城祇園內

徧滿三界現神通

桑迦屍國曲女城

忉利天宮而降下

王捨大城僧分別

如來善化行慈悲

廣嚴大城靈塔中

如來思念壽量處

拘屍那城大力地

娑羅雙樹入涅槃

如是八大靈塔。若有婆羅門及善男子善女人等。發大信心修建塔廟承事供養。是人得大利益。獲大果報。具大稱贊。名聞普徧甚深廣大。乃至諸苾芻亦應當學。

復次諸苾芻。若有淨信善男子善女人。能於此八大靈塔。向此生中至誠供養。是人命終速生天界。

爾時世尊復告諸苾芻。汝等諦聽我今當說。遊止國城及於住世。而說頌曰。

二十九載處王宮

六年雪山修苦行

五歲王捨城化度

四年在於毗沙林

二年惹裏巖安居

二十三載止捨衛

廣嚴城及鹿野苑

摩拘梨與忉利天

屍輸那及憍睒彌

寶塔山頂並大野

尾努聚落吠蘭帝

淨飯王都迦毗城

此等聖境各一年

釋迦如來而行住

如是八十年住也

然後牟尼入涅槃

佛說八大靈塔名號經

