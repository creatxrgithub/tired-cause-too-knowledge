續藏經大明仁孝皇后夢感佛說第一希有大功徳經大明仁孝皇后夢感佛說第一希有大功徳經序

洪武三十一年春正月朔旦。吾焚香靜坐合中。閱古經典心神凝定。忽有紫金光聚彌滿四周。恍惚若睡夢。見觀世音菩薩於光中現。大悲像足躡千葉寶蓮華。手持七寶數珠。在吾前行。吾不覺乘翠云軿張。五色寶蓋珠幡寶幢紛陳前迎。飄颻悠揚莫知所底。少焉行至一門。髙敞弘麗非人間有。黃金題額。曰耆闍崛境。入門羣山環擁翠色凝黛。蒼崖丹壁巉然峭削。嵌巖嵚崟參差﹝山﹡集﹞嶪。一溪縈回盤繞山麓。沿溪曲折數十餘里。溪流澄湛泓渟寒碧洞見毫髮。瓊華瑤艸芝蘭芙蕖。牡丹芍藥荼﹝菧﹣氐﹢﹝林／糸﹞麗春含滋發暉。路漸窮轉度一橋。墄以靑金玻璃﹝王﹡車﹞璖白玉。有屋數十楹覆於橋上。沈香爲柱栴檀爲梁。彩色繪畫極其華美。上榜曰。般若之橋。黃金大書。橋長數十丈其髙稱是。度橋紆折數十里。遙見三峯靚秀屹立相向上摩雲霄。樹林蓊蔚煙霞掩映。樓殿隱隱迥出林杪。更行數里許復見一門。其上題金字曰。耆闍崛第一道場。入門布路皆琉璃黃金珊瑚瑪瑙雜諸寶貝。叢篁茂樹枝葉繁盛。婀娜敷榮葳蕤蔽蔭。異葩奇卉穠艷婥約芬芳條暢。嘉果美實殷紅靑紫的爍下垂。孔雀鸚鵡鵷鸞鴻鵠飛舞鏘鳴。復有異鳥音作梵聲淸韻相和。路傍有廣池。湧出五色千葉蓮華。大如車輪香气浡浡。其下有鳧鷖雁鶩鴛鴦鷗鷺鵁鶄鸂鶒游泳翺翔。漸至山半有羣女。衣雜彩繒衣分列兩行。前秉幡幢後列鼓吹。法樂具奏韶鈞鏗鍧。靑獅白象蹌蹌率舞。香華童子金盤彩籃。參獻徘徊。上至山頂。觀世音導吾升七寶蓮臺。臺上宮殿巍峨廊廡深邃。層樓疊閣萬戶千門。金碧輝煌華彩鮮麗。雕甍繡闥珠拱鏤楹。寶窗玲瓏寶网冪歷。闌干柱礎皆羅眾寶。種種寶華妝飾絢麗。纓絡幡幢璇璣錯落。天華輕盈乍墜乍揚。異香馥鬱燻蒸播溢。寶光凝聚煜然炫爛成百千色。遠覽太空浩無端倪。俯淩例景羣山在下。睹玆勝妙嘆未曾有。吾自念。徳本菲薄積何善因而得至此。觀世音微笑而言。此佛說法菩提場。經恆河沙俱胝劫。無有能至者。惟契如來道者。方得登此。后妃徳稟至善。夙證菩提妙登正覺。然今將遇大難。特爲接引以脫塵勞。如來常說第一希有大功徳經。爲諸經之冠。可以消弭眾災。誦持一年精意不懈。可得須陀洹果。二年得斯陀含果。三年得阿那含果。四年得阿羅漢果。五年成菩薩道。六年得成佛果。世人福徳淺薄。歷劫未聞。后妃將爲天下母。福器深厚覺性圓明。妙堪付囑。以拔濟生靈。乃以淨瓶甘露水起灌吾頂。但覺心身淸涼萬慮俱寂。憶念明了無所遺忘。遂出經一卷。令吾隨口誦之。卽第一希有大功徳經也。吾誦一徧大義粗通。誦二徧了然開悟。三徧記憶無遺。觀世音言。後十年更相會對。吾猶若有所言。吾聳耳而聽。忽聞宮中人聲遽焉警寤。且喜且異。悚然嘆曰。此夢何其神耶。亟取筆札書所授經咒。不遺一字。但覺口有異香。合中香气絪縕七日不散。天雨空華三日乃止。由是日夜持誦是經不輟。三十二年秋難果作皇上提兵禦侮於外。城中數受危困。吾持誦是經益力恬無怖畏皇上承天地眷佑神明協相。荷皇考太祖髙皇帝皇妣孝慈髙皇后盛徳大福之所垂蔭。三十五年平定禍難。奠安宗社撫臨大統。吾正位中宮。揆徳薄能鮮弗勝贊助。深惟昔日夢感佛說第一希有大功徳經。一字一句皆具實理。奧義微妙不可思議。蓋曠劫來人未得聞。佛以慈悲濟度。顯示密因有待其時。三藏十二部之玄言。無非所以開羣迷而宣正教。今不敢自祕。用鋟梓廣施。爲濟苦之津梁覺途之捷徑。作廣大方便利益世間。夫道不遠人。人自離道。有志於學佛者。誠能於斯究竟妙旨。則心融萬法了悟眞乘。超般若於剎那。取泥洹於彈指。脫離凡塵卽登正覺。姑述爲序翼贊流通。以示妙道於無窮焉。

永樂元年正月初八日

如是我聞。一時佛在捨婆提城阿蘭若菩提場。與大菩薩摩訶薩十萬人俱。其名曰觀世音菩薩。文殊師利菩薩。金剛手菩薩等。及諸大比丘萬八千人。皆是無漏大阿羅漢。其名曰阿若憍陳如。舍利弗。大目犍連。須菩提。阿難等爲上首。俱會佛所。時聚種種寶華淸淨摩尼寶珠極妙莊嚴。七寶爲幢光明顯耀。眾寶羅网香華纓絡周匝垂布。宮殿樓閣階砌戶牖。皆擁妙寶暉焰瑩麗。如來敷宴於五色寶蓮華師子寶座。頂放百寶微妙光。其光晃曜如琉璃懸映寶月。有百千萬億色。流灌會中諸大菩薩及阿羅漢頂。林木華卉交光相映。瓊枝碧幹金英翠葉扶疏光茂。一時十方微塵國土悉皆充滿。成七寶色合成一界。異佛剎來皆會佛所。時諸大菩薩摩訶薩。無量三昧遊戲神通。放種種光明灌如來頂。一切眾生承佛威力。徧見十方盡虛空際。於是舍利弗在大眾中。卽從座起頂禮佛足。右繞三匝偏袒右肩。恭敬合掌而白佛言。大悲世尊。我恆經阿僧祇劫來。心獲淸淨從佛化生。宣說因緣悟無心際。願爲勝會諸眾。開方便門顯第一希有義諦。云何見如來淸淨妙淨明心。本妙圓妙明心。寶覺圓明眞妙淨心。妙明無上菩提淨圓眞心。云何見如來精妙明性。常住不動周圓妙眞如性。眞精妙覺明性。無上菩提妙明淨性。云何一切法空無二。云何超出塵勞離世間相。及諸三摩提無上乘妙修行路。顯示眞常永離諸幻。惟願慈悲饒益。廣發奧義開悟羣惑。令一切安樂具足充滿。永俾未來世諸眾生求如來道者不墮邪見。作是語已五體投地。如是三請咨決心疑。爾時佛告舍利弗言。善哉善哉。舍利弗。今汝爲大眾及末世未來眾生深求佛道。汝等諦聽諦聽。諸眾奉教合掌恭聽。佛言。世人執妄迷眞惑亂顚倒。斷離圓照畢竟無明。視東惑西觀南眩北。了無所定。惟性自性不見寂靜不離妄想。覺元本覺及覺所覺。遠離未明不斷惑智起斷常見。諸相相續流注變滅。牽於緣見以成緣慮。見前空華浮雲水月。夢幻焰影妄想虛僞不離自心。纏繞諸迷如揚塵求淨。乃只見塵何由有淨。若刳石爲舟焉可濟涉。壓沙取油終無所得。眞如種子爲妄所翳。自無始來誠堪憐湣。我今開示眾生見諸眞實。遠離虛妄顚倒究竟淸淨。若彼淸淨卽普淸淨。圓照淨覺永斷無明。空一切相離一切根量。無有妄緣亦無有夢幻焰影。無有無無。隨順淨覺。虛空常寂無起滅知見。應如是觀。應無所住而生淸淨心。以如實見得淸淨故。是名第一希有。佛言。世人欲識如來心性。是心性者。我不獨有。眾生皆具。惟性自性本根妄想自心分別。迷常住眞心。失眞空淨性。空塵浮漚起滅無從。譬諸暗室開隙見明。以物窒空明復何見。緣見因明暗成何見。則諸暗相永不能昏。隔垣聞聲有聲爲聞無聲無聞。非聞無性音聲動靜。聞爲有無聲無無滅聲有非生。夢舂擊鼓聞常眞實。識如來心惟常住故。識如來性惟不動故。離彼前塵性有分別。卽見眞心本妙圓心元明心妙妙明心元。諸法所生惟心所見。諸心所說皆爲非心。是名爲心。知心無心無心無取。無動無住無有起作。無有彼此。心無邊際不見處所。是至如來性覺妙明本覺明妙。卽明無明明無明盡。顯隱無相根理寂滅決定性故。不一不異不斷不常。不出不入不生不滅。非空不空無空不空。由性明心性明圓故。因明發性性妄見生。以妄顯眞妄眞同妄。若著想者卽生想著。緣心觸妄寶覺心滅。眞性離空圓明性壞。種種心生種種心滅。種種性識種種性壞。五陰六入是諸虛妄。和合因緣應亦如是。七大圓融本無生滅。周徧法界隨應知量。妄想自性從緣相生。妄本不生無妄可息。捨離妄心淨心淸白。觀本性相理自滿足。生因妄有滅因生成。無生無滅無滅寂滅。生滅俱滅本生不生心常空寂。空寂無住乃是無生。離和合緣及不和合。銷六亡一覺明圓妙。當知如是精覺妙明非因非緣。亦非自然非不自然。無非不非無是不是。離一切相卽一切法卽非一切法。如來非法亦非非法。一切法空一切性相空。是空無性非染非淨。諸說法相卽非法相。是名法相如實相。無有顚倒不動不退不轉。如虛空無所有性。一切語言道斷無實無虛。不生不出不起無名無相。有相非相實無所有。無量無邊無礙無障。諸滅礙滅。無礙滅者超無礙境。無願無我無生無二。離自性相是爲不取。決絕生滅以守眞常。常光融明現前不息。根塵識心二俱銷落。寂然息機諸幻無性。云何所住妙信純眞。眞信明了憶念無遺。習气發化純眞精進。智慧精純何有妄習。智明寂湛妙體常凝。由定光明深入無退。交接十方道合如來。覺明相對妙影互映。心光旣獲永安妙靜。自然不動隨往如意。由信趨住依行濟願。躡迹十地漸次增進。超賢入聖證等妙覺。非諸自得必假修習。圓滿三行漸成非頓。離欲去愛不作思慮不亂本心。無思慮故諸識安寂。寂靜守空卽見眞道。遠離陰界入心因緣和合所作。生住滅妄想虛僞。惟心直進觀察乃至始終地位。入妙奢摩他三摩禪那。到自覺聖趣攝心名戒。定由戒生慧因定發是爲無漏。如是獲寂常心性離生住滅見。得無生法忍出世間上上。我今示汝等常住心性。汝等恆見華開艸茁。恆見枯落乃復開茁。枯落者變不變者存。是諸空相無有生滅。覺心空性不壞不動。圓覺妙心幻依以生。依幻求覺覺亦爲幻。云有覺者幻猶未離。云覺無覺卽同於幻。若諸幻滅是名不動。遠離幻境離離幻心。遠離亦離卽離亦遣乃無所離。諸幻永除幻身幻心幻塵同滅。幻滅亦滅非幻不滅。圓滿菩提不生滅性。淸淨本心本覺常住。圓覺淸淨顯發圓明。如泥沙澄淨淸水瑩徹。雲開霧斂靑天自見。如鏡去垢體自圓明。一切性無性。以無性故空。空故無相。無相故無作。無作故無求。無求故無願。但覺自心現量妄想不生。安隱快樂眾生堅持禁戒。恆體如來平等。本際畢竟無有幻心。無有名相。無有生滅。得菩提涅盤眞如佛性庵摩羅識空如來藏大圓鏡智。當得十方淸淨。盡未來際心性普照。寂滅不二成無上正覺。爾時舍利弗及諸大眾。聞佛開悟得未曾有。皆大歡喜卽說偈贊佛。

妙覺不動如來尊

開悟有情善調伏

河沙世界普應供

智無不周正徧知

三乘𨿽已得三明

千日光輝明行足

無量智慧稱善逝

世間解超出世間

諸法諸眾無上士

調禦丈夫廣慈悲

隨教化度天人師

佛陀世尊薄伽梵

海潮法音悉徧布

剎那十方總聽聞

誓以正法覺羣迷

永斷一切顚倒想

常住眞實不虛妄

是爲淨性妙明心

我今於此獲圓融

超出一門寂滅海

佛告舍利弗。是名爲第一希有大功徳修多羅了義。我嘗於過去劫然燈佛所授記成佛。若善男子善女人。獲聞此勝義與我了無差異。我今成一圓融淸淨寶覺。說無邊祕密神咒。

唵捺謨癹葛斡諦卜囉你牙﹝二合﹞叭囉密答耶唵捺答的答亦驪識亦驪識必捺顏必捺顏捺謨癹葛斡諦卜囉當卜囉諦以驪諦以驪諦密驪諦密驪諦述驪諦述驪諦兀識驪兀識驪補於耶補於耶莎訶

唵捺謨癹葛斡諦卜囉﹝二合﹞倪牙﹝二合﹞巴囉密達爺答的牙﹝二合﹞塔唵提赫哩﹝二合﹞釋哩﹝二合﹞述嚕﹝二合﹞諦思梅哩﹝二合﹞諦扶諦尾拶宜莎訶

唵捺謨癹葛斡諦薩哩斡﹝二合﹞都兒葛﹝二合﹞的巴哩束塔捺囉拶耶答塔葛達耶阿囉﹝二合﹞曷諦三藐三勃塔耶答的牙﹝二合﹞塔唵束塔尼束塔尼薩哩斡﹝二合﹞巴缽月束塔尼說提月說提薩哩斡﹝二合﹞葛哩麻﹝二合﹞阿斡囉捺月說提莎訶

唵啞麻囉尼卽彎諦耶莎訶

唵捺謨癹葛斡諦啞巴囉密達藹由而倪牙﹝二合﹞捺速必尼釋哲﹝二合﹞達諦足囉拶耶答塔葛達耶啞囉曷諦三藐三勃塔耶達的牙﹝二合﹞塔唵卜尼卜尼馬曷卜尼啞巴囉密達卜尼啞巴囉密達藹由而卜尼倪牙﹝二合﹞捺三癹嚧巴卽諦唵薩哩斡﹝二合﹞三斯葛哩巴哩述塔塔哩麻﹝二合﹞諦葛葛捺三目忒葛﹝二合﹞諦莎癹斡月述提馬曷捺耶巴哩斡哩莎訶

大明仁孝皇后夢感佛說第一希有大功徳經卷上

音釋

合

﹝感入聲﹞。

軿

﹝並駢二音﹞。

黛

﹝音大﹞。

嵌

﹝音謙﹞。

嵚

﹝音欽﹞。

崟

﹝音銀﹞。

﹝山﹡集﹞

﹝音節﹞。

嶪

﹝音叶﹞。

墄

﹝音戚﹞。

靚

﹝音淨﹞。

屹

﹝倪入聲﹞。

婀娜

﹝阿那二字﹞。

葳

﹝音威﹞。

婥

﹝音綽﹞。

鵁

﹝音交﹞。

鶄

﹝音精﹞。

鍧

﹝音轟﹞。

冪

﹝音密﹞。

璇璣

﹝旋幾二字﹞。

刳

﹝音枯﹞。

茁

﹝側滑切﹞。

捺

﹝音納﹞。

月

﹝音必﹞。

藹

﹝音愛﹞。

糅

﹝音耨﹞。

遹

﹝其述切﹞。

大明仁孝皇后夢感佛說第一希有大功徳經卷下

爾時尊勝佛母。及救度佛母。沙斡哩佛母。聞說是經及神咒功徳不可思議。卽從座起合掌恭敬而白佛言。我速疾勇猛能除怖畏。能授諸勝義殊勝威光。照見三世施精勤行得超彼岸。能攝無餘諸藥叉眾於他加行摧壞一切自身熾盛。鎭世攝伏度脫有情。現勝妙光普徧喜悅。能破七險能消災禍令離諸怨。能動三處能滅諸毒能解鬥諍。善除瘟疫善靜威力種種具足。願施此力護持經教。於世間眾生作種種方便。永得皈依佛道不入輪回。於是尊勝佛母。及救度佛母沙斡哩佛母。各說無量大陀羅尼神咒曰。

唵噴隆﹝二合﹞莎訶唵捺謨癹葛斡諦薩哩斡﹝二合﹞得囉﹝二合﹞盧迦卜囉﹝二合﹞諦月涉瑟吒﹝二合﹞耶勃塔耶爹捺麻達的牙﹝二合﹞塔唵噴隆﹝二合﹞噴隆﹝二合﹞噴隆﹝二合﹞杓訛﹝二合﹞塔耶杓訛﹝二合﹞塔耶月杓訛﹝二合﹞塔耶月杓訛﹝二合﹞塔耶啞薩麻薩蠻達阿斡癹薩思葩﹝二合﹞囉拿葛諦葛葛拿娑癹斡月述提啞撇膻﹝口／﹝午﹣幹﹢尢﹞／貝﹞﹝則幹切﹞都﹝牟﹡含﹞﹝謨含切﹞薩哩斡﹝二合﹞答塔葛達蘇葛答瓦囉斡拶拿阿密哩﹝二合﹞達啞撇釋該兒﹝二合﹞馬曷木得囉﹝二合﹞蠻特囉﹝二合﹞叭﹝囗﹫﹝企﹣止﹞／木﹞﹝得該切﹞阿曷囉阿曷囉馬麻藹由而﹝二合﹞傘塔囉尼杓訛﹝二合﹞塔耶杓訛﹝二合﹞塔耶月杓訛﹝二合﹞塔耶月杓訛﹝二合﹞塔耶葛葛拿娑癹斡月述提烏失﹝二合﹞尼沙月拶耶巴哩述鐵薩曷思囉﹝二合﹞囉思迷﹝二合﹞傘租爹敵薩哩斡﹝二合﹞答塔葛達阿斡嚕結尼﹝煞﹣﹝烈﹣列﹞﹢山﹞﹝音煞﹞吒﹝二合﹞巴囉密達巴哩卜囉尼薩哩斡﹝二合﹞答塔葛達麻諦達攝蒲密卜囉﹝二合﹞牒瑟吒﹝二合﹞諦薩哩斡﹝二合﹞答塔葛達赫哩﹝二合﹞達耶阿牒瑟吒﹝二合﹞拿阿牒瑟吒﹝二合﹞諦木得哩﹝二合﹞木得哩﹝二合﹞馬曷木得哩﹝二合﹞斡資囉﹝二合﹞葛耶三葛達拿叭哩述鐵薩哩斡﹝二合﹞葛哩麻﹝二合﹞阿斡囉拿月述鐵卜囉﹝二合﹞牒聶斡兒達﹝二合﹞耶馬麻藹由而﹝二合﹞月述提薩哩斡﹝二合﹞答塔葛達薩麻耶阿牒瑟吒﹝二合﹞拿阿牒瑟吒﹝二合﹞諦唵摩尼摩尼馬曷摩尼月摩尼月摩尼馬曷月摩尼麻諦麻諦馬曷麻諦麻麻諦莎麻諦答塔達蒲達戈﹝遣﹣﹝中／一﹞﹢ㄊ﹞﹝之依切﹞巴哩述提月思蒲吒卜鐵述鐵希希拶耶拶耶月拶耶月拶耶思麻﹝二合﹞囉思麻﹝二合﹞囉思葩﹝二合﹞囉思葩﹝二合﹞囉思葩﹝二合﹞囉耶思葩﹝二合﹞囉耶薩哩斡﹝二合﹞勃塔阿牒瑟吒﹝二合﹞拿阿牒瑟吒﹝二合﹞諦述鐵述鐵卜鐵卜鐵斡資哩﹝二合﹞斡資哩﹝二合﹞馬曷斡資哩﹝二合﹞莎斡資哩﹝二合﹞斡資囉﹝二合﹞葛兒﹝二合﹞毗拶耶葛兒﹝二合﹞毗月拶耶葛兒﹝二合﹞毗斡資囉﹝二合﹞﹝友﹣又﹢﹝套﹣大﹞﹣云﹞﹔﹝卽戈切﹞辣葛兒﹝二合﹞毗斡資嚕﹝二合﹞忒葩微斡資囉﹝二合﹞三葩微斡資囉﹝二合﹞斡資哩尼斡資嚂﹝二合﹞癹斡都馬麻攝哩嚂薩哩斡﹝二合﹞薩埵喃拶葛耶巴哩述提癹斡都薩埵彌薩哩斡﹝二合﹞葛諦巴哩述提釋哲﹝二合﹞薩哩斡﹝二合﹞答塔葛達釋哲﹝二合﹞﹝牟﹡﹝企﹣止﹢舌﹞﹝謨含切﹞薩麻刷薩顏都卜鐵卜鐵悉鐵悉鐵勃塔耶勃塔耶月勃塔耶月勃塔耶謨拶耶謨拶耶月謨拶耶月謨拶耶杓訛﹝二合﹞塔耶杓訛﹝二合﹞塔耶月杓訛﹝二合﹞塔耶月杓訛﹝二合﹞塔耶薩蠻答謨拶耶謨拶耶薩蠻答囉思密﹝二合﹞巴哩述提薩哩斡﹝二合﹞答塔葛達赫哩﹝二合﹞達耶阿牒瑟吒﹝二合﹞拿阿牒瑟吒﹝二合﹞諦唵木得哩﹝二合﹞木得哩﹝二合﹞馬曷木得哩﹝二合﹞馬曷木特囉﹝二合﹞蠻特囉﹝二合﹞叭諦莎訶

唵答哩當莎訶

唵答哩突答哩都哩莎訶

捺謨囉特捺﹝二合﹞特囉﹝二合﹞牙耶捺麻阿哩﹝二合﹞耶阿斡魯結諦杓囉耶菩提薩埵耶馬曷薩埵耶馬曷葛嚕聶葛耶答的牙﹝二合﹞塔唵答哩突答哩都哩馬麻格哩﹝二合﹞諦薩哩斡﹝二合﹞突瑟吒﹝二合﹞卜囉﹝二合﹞突瑟吒﹝二合﹞喃﹝笤﹣刀﹢旡﹞﹝精甘切下同﹞癹耶﹝笤﹣刀﹢旡﹞癹耶斯擔﹝二合﹞癹耶斯擔﹝二合﹞癹耶謨曷耶謨曷耶班塔耶班塔耶吽吽癹吒﹝二合﹞癹吒﹝二合﹞薩哩斡﹝二合﹞突瑟吒﹝二合﹞喃斯擔﹝二合﹞癹尼答哩耶莎訶

唵必沙疾巴兒捺﹝二合﹞沙斡哩薩哩斡﹝二合﹞租辣麻囉卜囉﹝二合﹞沙麻拿尼吽癹吒﹝二合﹞唵必沙節巴兒拿﹝二合﹞沙斡哩必沙馬盧節巴沙馬盧節薩哩斡﹝二合﹞馬盧節唵吽癹吒﹝二合﹞莎訶

爾時觀世音菩薩。卽從座起頂禮佛足而白佛言。世尊。我於恆河沙劫聞佛眞言。從三慧入圓通。今復聞如是勝義。願因佛旨以拔濟眾生。有能誦是經及神咒者。吾卽護持令彼成就。佛言。善哉善哉。觀世音菩薩卽說六字大明神咒及大陀羅尼神咒曰。

唵嘛呢叭彌吽

捺謨囉得捺﹝二合﹞得囉﹝二合﹞牙耶捺謨阿哩耶﹝二合﹞啞斡盧結諦說囉耶菩提薩埵耶馬曷薩埵耶馬曷葛嚕聶葛耶答的牙﹝二合﹞塔唵薩哩斡﹝二合﹞板塔捺妻達捺葛囉耶薩哩斡﹝二合﹞巴鈸薩麼度嚕﹝二合﹞束攝捺葛囉耶薩哩斡﹝二合﹞月提不囉﹝二合﹞攝麻捺葛囉耶薩哩微﹝二合﹞丟巴特囉﹝二合﹞斡月捺攝捺葛囉耶薩哩斡﹝二合﹞杷宜熟得囉﹝二合﹞捺耶怛薛捺麻思格哩﹝二合﹞擔伊擔啞﹝口﹡栗﹞耶啞斡嚕結諦說囉怛斡尼辣竿剎捺麻赫哩﹝二合﹞達巖啞斡哩怛葉沙咩薩哩斡﹝二合﹞啞哩塔﹝二合﹞薩塔捺束婆賫怛捺薩哩斡﹝二合﹞薩埵喃巴缽麻囉葛﹝二合﹞月束塔葛怛的牙﹝二合﹞塔啞斡魯吉魯葛麻疊魯葛葛疊夷奚歇馬曷菩提薩埵兮菩提薩埵兮馬曷菩提薩埵兮不哩耶﹝二合﹞菩提薩埵兮葛嚕聶葛思麻囉赫哩﹝二合﹞達嚴夷奚歇啞哩耶﹝二合﹞啞斡嚕結諦說囉巴囉麻埋得哩﹝二合﹞卽怛葛嚕聶葛孤嚕孤嚕葛哩麻﹝二合﹞薩塔耶薩塔耶微玷諦奚諦奚彌啞囊葛莽葛末月航葛末馬曷悉塔由吉說囉哆和哆和微哩顏﹝二合﹞諦馬曷微哩顏﹝二合﹞諦塔囉塔囉塔囉禰說囉﹝友﹣又﹢﹝套﹣大﹞﹣云﹞﹔﹝卽戈切下同﹞辣﹝友﹣又﹢﹝套﹣大﹞﹣云﹞﹔辣月麻辣麻辣謨哩諦﹝二合﹞啞哩耶啞斡嚕結諦說囉格哩﹝二合﹞室捺﹝二合﹞喞捺拶札麻孤札啞郎格哩﹝二合﹞怛攝哩囉嵐缽不囉﹝二合﹞嵐缽月嵐缽馬曷席塔熟塔塔囉巴辣巴辣馬曷巴辣麻辣麻辣馬曷麻辣﹝友﹣又﹢﹝套﹣大﹞﹣云﹞﹔﹝卽戈切下同﹞辣﹝友﹣又﹢﹝套﹣大﹞﹣云﹞﹔辣馬曷﹝友﹣又﹢﹝套﹣大﹞﹣云﹞﹔辣格哩﹝二合﹞室捺﹝二合﹞巴克徹﹝二合﹞格哩﹝二合﹞室捺﹝二合﹞斡哩捺格哩﹝二合﹞室捺﹝二合﹞巴賒聶哩渴怛捺兮巴特麻﹝二合﹞曷思達﹝二合﹞拶耶葛囉聶攝拶哩說囉格哩﹝二合﹞室捺﹝二合﹞薩哩巴格哩﹝二合﹞怛拽﹝生﹣土﹢﹝聿﹣幹﹞﹝寧幽切﹞巴微怛夷奚歇咓囉曷目渴得哩﹝二合﹞逋囉達曷尼說囉捺囉耶捺巴辣嚕缽微攝塔哩兮尼辣竿剎兮馬曷曷辣曷辣月攝聶哩﹝二合﹞喞怛盧葛薛囉葛月攝捺攝捺堆攝月攝捺攝捺謨曷月攝捺攝捺聶哩木克徹﹝二合﹞捺和羅和羅門拶門拶摩和羅摩和羅曷辣曷辣馬曷巴特麻﹝二合﹞捺潑薩囉薩囉席哩席哩蘇嚧蘇嚧勃鐵勃鐵勃塔耶勃塔耶勃塔牙咩怛斡尼辣竿剎夷奚歇尼辣竿剎夷奚歇咓麻思貼﹝二合﹞怛星曷摩渴曷薩曷薩門拶門拶馬曷札札曷薩聶哩捺爹尼夷奚歇蒲蒲馬曷悉塔由吉說囉班塔班塔咓咱薩塔耶薩塔耶月玷思麻﹝二合﹞囉思麻﹝二合﹞囉端唵﹝二合﹞兮杷葛彎魯葛月魯葛思端唵﹝二合﹞怛塔葛達怛達歇彌怛哩賒﹝二合﹞喃不囉﹝二合﹞薩塔耶彌莎曷席塔耶莎曷馬曷席塔耶莎曷席塔由吉說囉耶莎曷尼辣竿剎耶莎曷咓囉曷目渴耶莎曷星曷目渴耶莎曷馬曷捺囉星曷目渴耶莎曷席塔月疊塔囉耶莎曷巴特麻﹝二合﹞曷思怛﹝二合﹞耶莎曷馬曷巴特麻﹝二合﹞曷思怛﹝二合﹞耶莎曷斡資囉﹝二合﹞曷思怛﹝二合﹞耶莎曷馬曷斡資囉﹝二合﹞曷思怛﹝二合﹞耶莎曷格哩﹝二合﹞室捺﹝二合﹞薩哩巴﹝二合﹞格哩﹝二合﹞怛拽﹝生﹣土﹢﹝聿﹣幹﹞﹝寧幽切﹞巴微怛耶莎曷馬曷葛辣麻孤札塔囉耶莎曷拶格囉﹝二合﹞由塔塔囉耶莎曷商渴攝鈸達﹝二合﹞聶哩捺怛捺葛囉耶莎曷補塔捺葛囉耶莎曷咓麻思竿﹝二合﹞塔低攝思鐵﹝二合﹞怛格哩﹝二合﹞室捺﹝二合﹞喞捺耶莎曷咓麻曷思怛﹝二合﹞月克羅﹝二合﹞拶哩麻﹝二合﹞聶斡薩捺耶莎曷盧吉說囉耶莎曷馬曷盧吉說囉耶莎曷薩哩斡﹝二合﹞席提說囉耶莎曷囉克徹﹝二合﹞囉克徹﹝二合﹞﹝牟﹡含﹞﹝謨含切﹞莎曷孤嚕孤嚕囉克徹﹝二合﹞謨哩諦﹝二合﹞喃莎曷捺謨癹葛斡諦阿哩耶﹝二合﹞啞斡盧結諦說囉耶菩提薩埵耶馬曷薩埵耶馬曷葛嚕尼葛耶席田都彌滿特囉﹝二合﹞巴達尼莎曷

爾時文殊師利菩薩。亦從座起頂禮佛足而白佛言。世尊。我最初成道聞是勝義及神咒。承佛威旨廣度眾生而得成就。卽說咒曰。

唵斡吉杓囉蒙﹝含口誦﹞

捺謨蠻租釋哩﹝二合﹞孤麻囉蒲答耶菩提薩埵耶馬曷薩埵耶馬曷葛嚕聶葛耶答的牙﹝二合﹞塔唵啞囉接月囉接述鐵月述鐵杓塔尼月杓塔尼杓塔耶月杓塔耶啞麻列月麻列你兒﹝二合﹞麻列拶耶斡哩拶耶咓曷尼嚧嚧﹝口﹡﹝一／巾﹞梨吽吽吽癹吒﹝二合﹞癹吒﹝二合﹞癹吒﹝二合﹞莎曷

爾時金剛手菩薩。卽從座起頂禮佛足右繞三匝而白佛言。大悲世尊。廣爲諸眾生開發蒙昧宣揚妙旨。作大方便闡祕密藏。是爲最上了義大乘。我等幸承慈誨。受持是經及神咒。惟願覺悟一切有情及諸末世一切眾生。永斷疑悔得成正覺。卽說咒曰。

唵斡資囉﹝二合﹞叭呢吽

唵斡資囉﹝二合﹞﹝口／﹝午﹣幹﹢尢﹞／貝﹞﹝則幹切﹞札馬曷嚧﹝煞﹣﹝烈﹣列﹞﹢山﹞﹝音煞﹞拿吽吽吽癹吒﹝二合﹞癹吒﹝二合﹞癹吒﹝二合﹞

爾時摩利支天菩薩。卽從座起頂禮佛足右繞三匝。而白佛言。大悲世尊。我於如來得大神通自在力。常行日月天前所不能見我則能見。無人能見無人能知。無人能執無人能縛。無人能害無人能欺誑。若復有人常憶念者應亦如是。願常於恐怖苦難之處護諸有情。若盜賊水火刀兵毒藥疾病饑饉天龍鬼神人及非人冤家惡獸不令爲害。若一切眾生有能持誦此經及神咒者。我當守護令其成就。永無災障遠離諸難。身垢淸淨速證聖果。卽說陀羅尼曰。

唵馬哩喞茫莎曷

答的牙﹝二合﹞塔唵巴答葛囉﹝二合﹞麻﹝├／中﹞﹝音斜下同﹞叭囉葛囉﹝二合﹞麻﹝├／中﹞烏達耶麻﹝├／中﹞尼囉麻﹝├／中﹞阿囉葛﹝二合﹞麻﹝├／中﹞嘛囉葛﹝二合﹞麻﹝├／中﹞烏囉麻﹝二合﹞麻﹝├／中﹞斡捺麻﹝├／中﹞孤勒麻﹝二合﹞麻﹝├／中﹞卽斡囉麻﹝├／中﹞麻曷卽斡囉麻﹝├／中﹞安怛囉塔﹝二合﹞捺麻﹝├／中﹞莎曷捺謨囉特捺﹝二合﹞特囉﹝二合﹞牙耶答的牙﹝二合﹞塔唵阿盧答盧葛盧薩特擦﹝二合﹞盧三卜囉﹝二合﹞母爾塔﹝二合﹞得﹝舌抵齶﹞囉革叉﹝二合﹞囉革叉﹝二合﹞﹝牟﹡含﹞﹝莫含切﹞薩哩斡﹝二合﹞薩多彎﹝二合﹞瑟哲﹝二合﹞薩哩斡﹝二合﹞癹由叭特囉﹝二合﹞微匹牙﹝二合﹞莎曷捺謨囉特捺﹝二合﹞特囉﹝二合﹞牙耶答的牙﹝二合﹞塔唵斡特答﹝二合﹞列斡答列斡囉列斡囉曷目伽薩哩斡﹝二合﹞篤瑟吒﹝二合﹞卜囉﹝二合﹞篤瑟吒﹝二合﹞喃葛耶斡格節﹝二合﹞答拶川唵﹝二合﹞賒班塔班塔﹝笤﹣刀﹢旡﹞﹝精甘切下同﹞癹﹝笤﹣刀﹢旡﹞癹斯耽﹝二合﹞癹斯耽﹝二合﹞癹吽吽癹吒﹝二合﹞莎曷唵馬哩喞崖﹝二合﹞莎曷唵斡囉列斡答列斡特答﹝二合﹞列斡囉曷目伽薩哩斡﹝二合﹞篤瑟吒﹝二合﹞卜囉﹝二合﹞篤瑟吒﹝二合﹞喃葛耶斡格節﹝二合﹞答目堪班塔耶班塔耶﹝笤﹣刀﹢旡﹞﹝精甘切下同﹞癹耶﹝笤﹣刀﹢旡﹞癹耶斯耽﹝二合﹞癹耶斯耽﹝二合﹞癹耶謨曷耶謨曷耶攀拶耶攀拶耶達兒拶﹝二合﹞耶達兒拶﹝二合﹞耶赫哩臨﹝二合﹞赫哩臨﹝三合﹞吽吽癹吒﹝二合﹞癹吒﹝二合﹞莎曷唵馬哩喞崖﹝二合﹞馬曷馬哩喞崖﹝二合﹞薩囉薩囉阿巴薩囉阿巴薩囉卜囉﹝二合﹞薩囉卜囉﹝二合﹞薩囉目歇目歇月目歇月目歇阿缽葛囉﹝二合﹞麻耶阿缽葛囉﹝二合﹞麻耶薩哩斡﹝二合﹞篤瑟吒﹝二合﹞薩多彎﹝二合﹞叭提兀忒﹝二合﹞叭提薩哩斡﹝二合﹞月克難﹝二合﹞月那耶甘阿缽薩﹝口﹡闌﹞﹝彈舌誦﹞哆阿鐵瑟﹝占﹡戔﹞﹝支安切﹞哆囉特捺﹝二合﹞特囉﹝二合﹞耶薩的捺莎曷唵﹝旡／貝﹞﹝則幹切下同﹞﹝遣﹣﹝中／一﹞﹢ㄊ﹞﹝之依切下同﹞巴囉麻﹝口／﹝午﹣幹﹢尢﹞／貝﹞﹝遣﹣﹝中／一﹞﹢ㄊ﹞莎曷唵阿葛列巴葛列把瑟哲﹝二合﹞葛列薩哩斡﹝二合﹞篤瑟吒﹝二合﹞卜囉﹝二合﹞篤瑟吒﹝二合﹞喃葛耶斡格節﹝二合﹞答目堪拶川唵﹝二合﹞賒班塔班塔吽吽吽癹吒﹝二合﹞癹吒﹝二合﹞癹吒﹝二合﹞莎曷

爾時舍利弗。聞佛說是經義神咒。及諸菩薩各說神咒贊揚佛道。舍利弗合掌恭敬白佛言。若徧滿十方恆河沙世界。持誦此經及神咒者得福多不。佛告舍利弗。若恆河沙世界諸有學。欲進修正覺妙明自性斷緣空諦。一聞勝義諸漏虛盡。若善男子善女人。比丘比丘尼。優婆塞優婆夷。精心好道堅持戒律。誦是第一希有大功徳經及神咒卽得成就。若有眾生罹諸苦難及諸煩惱冤業宿障。卽得罪惡消除災障潛釋安隱快樂。若遇水火盜賊。水不能溺火不能燒。黑風大海盜賊兵戈。虎狼蛇虫魘蠱毒藥咒詛俱不能害。若復有人。書寫此經及神咒受持佩誦。以華香纓絡幢幡繒蓋眾樂燈燭起塔造寺種種供養。於末劫中開示未學勝於七寶布施。九世先靈咸獲超度。一切幽魂滯魄十種異類並得超生。已獲福徳無量無邊。若無嗣續生智慧男子。如性癡愚卽成大辯才生一切種智。壽命不永卽得延生。復得身榮家盛不犯刑憲。其有貪欲恚癡不實妄想塵勞所污悉得淸淨。永不墮無間地獄受諸輪回苦趣。若有人持誦是經及神咒。三千大千世界光明圓滿合成一界。其有墮諸鑊湯洋銅鐵城刀山劍樹斧鉞槍鋸黑暗寒冰。種種地獄悉皆破壞。咸際光明卽得超脫。一切火蛇火狗馬頭羅剎自相遠離。若有人發千百億善念。誦此經及神咒。我卽千百億化身。令彼不惑外道皆成佛果。若善男子善女人持誦此經一句一偈及一神咒。所獲福徳無量。當知是人非於一佛二佛種諸善根。如是乃至盡百千萬億那由他一切佛所。種諸福慧故聞此經教。爾時舍利弗聞佛說是經功徳不可思議。卽頂禮恭敬而說偈曰。

如來大興慈湣心

示我第一希有義

廣大勝妙不思議

是故覺悟一切人

充周法界等河沙

惟是密因最上品

無量功徳不可說

不可說轉受佛恩

大雄威力大神通

要令種種成佛道

眾生聞者隨所願

有所得者由善根

我今頂禮妙覺尊

永斷無明諸惑業

誓願將身於歷劫

護持法藏顯眞如

佛說是經已。妙法圓音徧十方界。卽時天雨百寶妙華。五色紛糅徧滿十方虛空。十方微塵剎土皆成寶色。盡世界所未有異品妙香馥鬱凝聚。河沙佛國悉皆燻聞。諸大菩薩摩訶薩。及諸無漏大阿羅漢。一切世間天人阿修羅。皆踴躍歡喜信受奉行。

大明仁孝皇后夢感佛說第一希有大功徳經後序

蓋聞盛治之世至寶不祕而眞文顯宣。大道遹彰而嘉徵滋著。伏睹我母后仁孝皇后。夢感第一希有大功徳經。神妙難名義理昭著。貫徹三乘總持萬法。充之則周徧法界。斂之則芥納須彌。顯祕藏之玄微。發菩提之奧義。語其理則邃深莫測。語其功則甚博而弘。蓋歷世以來論空典者。未有若是之明且切也。仰惟我母后。聖徳純貞備全眾善。悟道出乎天性。慈覺本於生成。故神明協禎夢傳靈祕。以兆至治之盛也。髙熾探賾其旨甚深精微。莫窺其突仰嘆無窮母后。親序其事於首。嘗以鋟梓廣施於眾。作無量方便以輔相父皇內治之美。豈意無疾一旦坐逝奄忽遐棄。髙熾。悲號痛悼體魄震驚。天髙地厚慕戀曷已。追惟母后。志願未畢。復書是經重以壽梓。流通中外以惠蒼生。拯苦海之沈淪。啟迷途之昏暗。誠能究極斯旨則解惑結。猶轉凡起正覺如指掌。謹述數語於後。用紀聖神感應之功焉。

永樂五年十一月初六日孝子皇太子髙熾泣血頓首謹書

大明仁孝皇后夢感佛說第一希有大功徳經後序

蓋聞髙明者天。列星辰而成文。博厚者地。載川嶽而成理。故天不愛道則至文顯焉。地不愛寶則至理著焉仰惟我母后仁孝皇后。夢陟靈山聞佛眞諦。旣寤而書。異香盈室七日不散。蓋至文發舒神靈顯曜。觀漢日之流祥神通之葉夢者信有徵矣。髙煦常誦之原。夫妙旨幽微至言簡奧。辟圓明之廣路。開常樂之法門。總三藏之樞機。貫一乘之祕義。語其妙則蕩蕩難名。論其功則巍巍無等。悟之者則欲浪頓息。領之者則魔風倏消。𨿽盡摩騰之翻羅什之譯。豈足以方於萬一者乎。伏觀母后。贊輔我父皇。內治之暇卽間居習靜端謹誦持。豈意厭棄塵勞坐而瞑目。髙煦。悲愴痛絕五內戰兢。心志迷昡攀號莫及。追惟母后夢。感佛說第一希有大功徳經。嘗親爲序刻梓以傳。其功徳不可思議。將欲畢於先志必以廣布流通。重書壽梓嘉惠沈淪。登眾生於佛域。歸蕩流於淳源。有能致力於斯探測奧義。則妙證眞如理不唐捐矣。

兄皇太子已爲序於後。誠不自揆謹題於左云。

永樂五年十一月初六日孝子漢王髙煦泣血頓首謹書

大明仁孝皇后夢感佛說第一希有大功徳經後序

嘗聞非常之事非常人所能知。非常之語非常人所能聞。故大道必明於治世。至言必顯於聖人。闡神化之玄微剖混沌之靈祕。自非文明會同之時。不能臻玆至盛。洪惟。我母后仁孝皇后。聖徳至純慈惠誠敬。相我父皇內治之美。數十餘年之間勤修善道夙夜不懈。曩嘗夢感佛說第一希有大功徳經。奧義精深至理簡要。誠菩提最上之法。般若方便之門。求其妙則一字皆原於佛心。語其功則一言可成於正覺。粵歷漢代秦年終莫得以窺其際。𨿽更馬鳴龍樹亦未能以究其微。蓋神明佑啟我皇家萬世太平之基。故俾玄章煥發。以演不傳之祕用。開累劫之迷途。大示如來之寶印。要使蒸沙惑客轉盻而悟眞常。說飯饑夫舉足而超智海。功徳無量實爲難名。仰惟。我母后。慈惠天下欲廣流通。嘗親爲序用以刻梓。使誦之者皆成佛果。豈意夙登妙覺忽證泥洹。髙燧撫膺痛哭哀苦曷勝。戰栗哽噎心褫魄散。慨智慧斯頹密因曷曜。津梁未溥夷路復堙。乃重書是經刻梓廣施。以承我母后嘉惠之心。於乎懸佛日於中天光含大地。爍明珠於性海影燭十方。於以揭三藏之領要。總一乘之妙理。學者於此精契圓融。則心性淸淨卽超聖趣矣。髙燧。固才乏通悟莫造其閫域。

兄皇太子兄漢王皆爲序於後。謹述此於末。以抒愚衷焉。

永樂五年十一月初六日孝子趙王髙燧泣血頓首謹書

