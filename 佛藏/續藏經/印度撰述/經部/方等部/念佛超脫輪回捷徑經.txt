續藏經念佛超脫輪回捷徑經

念佛超脫輪回捷徑經

先誦佛贊。

阿彌陀佛身金色

相好光明無等倫

白毫宛轉五須彌

紺目澄淸四大海

光中化佛無數億

化菩薩眾亦無邊

四十八願度眾生

九品咸令登彼岸

南無西方極樂世界大慈大悲阿彌陀佛

南無阿彌陀佛﹝或百聲或千聲以至萬聲愈妙隨人發願﹞

南無觀世音菩薩﹝十聲﹞南無大勢至菩薩﹝十聲﹞

南無淸淨大海眾菩薩﹝十聲﹞

念畢回向發願頌。

十方三世佛

阿彌陀第一

九品度眾生

威徳無窮極

我今大歸依

懺悔三業罪

凡有諸福善

至心用回向

願同念佛人

感應隨時現

臨終西方境

分明在目前

見聞皆精進

同生極樂國

見佛了生死

如佛度一切

無邊煩惱斷

無量法門修

誓願度眾生

總願成佛道

虛空有盡

我願無窮

情與無情

同緣種智

十方三世一切佛

一切菩薩摩訶薩

摩訶般若波羅蜜

南無阿彌陀佛﹝三聲﹞

念畢合掌頂禮而退。

此是還原要術。脫苦神方。不遇此門。眞爲痛惜。倘未能頓棄家緣專一修習。但每日正心西向。系念阿彌陀佛。或百或千以爲常課。此方念佛。極樂池內。花卽標名。勤惰才分。榮枯頓異。臨命終時。觀世音菩薩。手執此花。迎取念佛之人。坐於花內。往生彼國。花開見佛。快樂無窮。我若誑汝。當墮拔舌地獄。代汝念佛之人。受大苦。幸發信心。早修淨業。莫教一日換了皮。縱有千佛難救汝。火急進步。時不待人。思之思之。

先原爲極忙而設每早定爲常課。不可一日間斷。常課之外。遇有空閒。仍把念佛做一件日用緊要的事。好像穿衣食飯一般。沒有一時半刻可離。這才與古人所說。朝也阿彌陀。暮也阿彌陀。假饒忙似箭。不離阿彌陀。的意相合。每次所念。不必拘定徧數。亦不拘四字六字。明念暗念。但念佛時。至心歸命。莫教有一毫外念夾雜。方爲眞念。大藏經云。念阿彌陀佛一聲。滅八十億萬劫生死重罪。苟非眞念純切。那能有此大效。近有一種念佛的人。不曉得善養喜神。動輒生气。兼又貪圖口腹。恣意殺生。自謂無礙於念佛。那曉得怒恨傷生兩業。最是招惹魔障。到命終時業境現前。纏繞作梗。不是痛苦。就是昏迷。𨿽欲念一佛字。將不可得。何況十念。故修淨業的。要曉得於今所做是因。臨終所得是果。趁早歡喜戒殺。莫到臨頭後悔。又有一種念佛的人。自謂生平那里沒有過惡。未必就能投生極樂。但得現世安穩。來生富貴。於願足矣。這是信念不堅。佛不能度。要知從前有个十惡五逆的屠戶。到命終時。痛苦萬狀。只求速死的時節。才聽得有這十念法門。急忙之中。取香安放手掌焚燒。力求超度。尙可見佛接引。得了下品下生。何況生平行爲。尙不至於十惡五逆。而又起信得早。豈有不遂往生之理。是故念佛不可希求來世福報。到得福報盡時。依然要受苦楚。那里比得跳出輪回。能彀永享極樂的好。惟求父母往生。及在世保病。去世追薦的。皆是孝思。可以求得。但父母在世的。不若勸其自念的好。昔長蘆頤禪師勸孝文云。能勸父母修淨土。是爲大孝。今世人得見此書。就是有緣。宜發堅信心。勸父母戚友。一同念佛。莫教當面錯過。倘或轉勸未能兄信。卻已曉得天地間。原有這超出輪回。投生極樂的法門。耳根聽熟。日久自然會信。至於戒殺。但食三淨肉。不傷生命。便是佛家以眼不見其殺。耳不聞其殺。心不疑其因我而殺。名爲三淨肉。便可食得。如能長年食素更佳。凡修淨業。除念佛外。惟誦淨土眞言。超度一切眾生。往生西方則可。余與淨土無涉。昔蓮池大師臨終時。果然見佛來迎。因叮嚀大眾云。老實念佛。莫換題目。可見三藏十二部經。同那八萬四千法門。總不若念佛爲第一也。

