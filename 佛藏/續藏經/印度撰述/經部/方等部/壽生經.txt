續藏經壽生經

佛說壽生經

貞觀十三年有唐三藏法師往西天求教因檢大藏經見壽生經一卷有十二相屬南贍部洲生下爲人先於冥司下各借壽生錢有注命官秪揖人道見今庫藏空閒催南贍部洲眾生交納壽生錢阿難又問世尊南贍部洲眾生多有大願不能納得佛言道教看金剛經壽生經能折本命錢爲秪證經力甚大若眾生不納壽生錢睡中驚恐眠夢顚倒三魂杳杳七魄幽幽微生空中共亡人語話相逐攝人魂魄滅人精神爲欠壽生錢若有善男子善女人破旁納得壽生錢免得身邊一十八般橫災第一遠路陂泊內被惡人窺算之災第二遠路風雹雨打之災第三過江度河落水之災第四墻倒屋塌之災第五火光之災第六血光之災第七勞病之災第八疥癩之災第九咽喉閉塞之災第十落馬傷人之災第十一車碾之災第十二破傷風死之災第十三產難之災第十四橫死之災第十五卒中風病之災第十六天行時气之災第十七投井自系之災第十八官事口舌之災若有善男子善女人納得壽生錢免了身邊一十八般橫災若有人不納不折壽生錢後世爲人多注貧賤壽命不長醜陋不堪多饒殘疾但看注壽生經又名受生經眞經不虛除了身邊災免了身邊禍又說十地菩薩長壽王菩薩摩訶薩延壽王菩薩摩訶薩增福壽菩薩摩訶薩消災障菩薩摩訶薩救苦難觀世音菩薩摩訶薩長安樂菩薩摩訶薩長歡喜菩薩摩訶薩解冤結菩薩摩訶薩福壽王菩薩摩訶薩延壽長菩薩摩訶薩本宅龍神土地罪消滅滿宅家眷罪消滅惡口浪舌罪消滅殺生害命罪消滅前生冤業罪消滅今生冤業罪消滅前生父母罪消滅今生父母罪消滅又說災星金星木星水星火星土星太陽星太陰星羅睺星計都星紫气星月孛星懺悔已後願災星不照福曜長臨四時無病八節無災若有善男子善女人早納壽生錢分明解說漏貫薄小納在庫中庫官收付至百年命終之後七七已前早燒取壽生經救度三世父母七代先亡九族冤魂皆得生天儒流學士僧尼道俗或貴或賤若有善男子善女人今生早燒壽生錢三世富貴今生不燒三世貧賤後世難得人身縱得爲人瘸手瘸足無目跛腰癡聾喑啞衣不蓋形食不充口被人輕賤若早燒壽生錢注衣注食注命注祿本命星官本命判官修羅王事天龍八部聞佛所說皆大歡喜信受奉行佛說壽生經卽說咒曰。

天羅咒地羅咒日月黃羅咒一切冤家離我身摩訶般若波羅蜜一解冤經二延壽眞言三滅五逆之罪誦此經免地獄之罪便得生天不虛矣

佛說壽生經

