續藏經佛說斷溫經

佛說斷溫經

爾時佛在王捨城中。與諸大眾俱會。阿難長脆合掌。白佛言。世尊。彼南閻浮提世界。忽遇天行溫气瘴烈。如猛火橫延。及死亡無數。如何免之。佛告阿難。汝可諦聽。吾當爲汝說。此病有鬼神。常吐惡毒。以害人民。初得病時。頭痛寒熱。百支節俱苦痛畢切。阿難言。若有善男子善女人。能知七鬼神名字。作崇敬。當除此病患乎。爲汝卽說除病咒曰。

南無佛陀耶。南無達摩耶。南無僧伽耶。南無觀世音菩薩摩訶薩。疫病消除娑婆訶

爾時十方諸佛。諸大菩薩。一切賢聖僧。聞我說金剛祕密咒。亦說七鬼神名字曰。夢多難鬼。阿佉尼鬼。尼佉屍鬼。阿伽那鬼。波羅尼鬼。阿毗羅鬼。婆提梨鬼也。汝等當知。此神名思念。速疾遠離。不敢侵害。其人所被毒气普皆消散。得金剛密迹。其身安樂。無諸患難。佛說是經已。天龍八部。一切大眾。皆大歡喜。信受奉行。

佛說斷溫經

