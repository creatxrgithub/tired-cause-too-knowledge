續藏經七俱胝準提陀羅尼念誦儀軌

唐不空譯

七俱胝準提陀羅尼念誦儀軌

不空三藏譯

若有修習此陀羅尼求成就者先須澡浴應著淨衣嚴飾道場安置本尊隨力所辧其道場法應擇勝地作四肘壇堀深三肘除去瓦礫惡土發毛及骨灰炭虫蟻等以好淨土塡滿築平堀無惡土卽取舊塡土若有剩當知其地是大吉祥速疾成就取未到地瞿摩夷以香水和淨好土爲泥誦無能勝菩薩眞言加持二十一徧然後泥壇泥已後取五淨相和﹝五淨者瞿摩夷汁牛尿酪乳蘇﹞以無能勝菩薩眞言加持一百八徧右繞徧塗其壇若於山石上建立或在樓閣或居船上一切賢聖得道處但以五淨塗拭面向東坐結無能勝印按地誦眞言七徧加持壇中心又取諸藥七寶並五穀各少分堀壇中心深一肘安諸藥及七寶復取舊土塡滿平治以右手按誦地天偈三徧驚覺地天神偈曰。

汝天親護者

於諸佛導師

修行殊勝行

淨地波羅蜜

如破魔軍眾

釋師子救世

我亦降伏魔

我畫曼荼羅

誦地天眞言曰

曩莫三漫多沒馱﹝引﹞南﹝引﹞畢哩﹝二合﹞體﹝佗以反﹞微曳﹝二合﹞娑嚩﹝二合﹞﹝引﹞賀

誦偈加持已然後以檀香塗九个聖位如滿月以新淨供具金銀熟銅商佉貝玉石瓷木等新器盛諸飲食及好香華燈燭閼伽香水隨力所有布列供養若在家出家菩薩求成就者每入道場先應禮佛懺悔隨喜勸請發願已應自誓受菩提心戒眞言曰。

唵冒﹝引﹞地止多母怛跛﹝二合﹞﹝引﹞娜野弭

菩提心者離一切我執遠離蘊處界及離能取所取於法平等自心本不生自性空故如過去一切佛菩薩發菩提心我亦如是此名自誓受菩提心戒由誦一徧思惟勝義諦獲得無量無邊無爲功徳莊嚴三業乃至菩提道場其福無間斷速滅一切業障眞言速得成就本尊現前如華嚴入法界品慈氏菩薩爲善財童子說菩提心功徳自誓菩提心戒已全跏半跏隨意而坐端身閉目卽結定印想空中準提佛母與七俱胝佛圍繞徧滿虛空定中禮一切諸佛及準提佛母然後以香塗手應結契印。

佛部三麼耶印。

二手虛心合掌開二頭指屈輔二中指甲下第一節

側二大指各附二頭指根下卽成當心誦眞言七徧想於如來三十二相八十種好分明如對目前眞言曰。

唵怛他﹝引﹞蘗睹納婆﹝二合﹞嚩﹝引﹞野娑嚩﹝二合﹞賀﹝引﹞

由結此印誦眞言故卽驚覺一切如來悉當護念加持行者以光明照觸所有罪障皆得消滅壽命長遠福慧增長佛部聖眾擁護歡喜生生世世離諸惡趣蓮華化生速證無上正等菩提。

蓮華部三麼耶印。

以二手虛心合掌散開二頭指二中指二無名指屈如蓮華形安印當心誦眞言七徧想觀自在菩薩相好具足於頂右散眞言曰。

唵跛娜謨﹝二合﹞﹝引﹞納婆﹝二合﹞嚩﹝引﹞野娑嚩﹝二合﹞﹝引﹞賀﹝引﹞

由結此印誦眞言故卽驚覺觀自在菩薩等持蓮華者一切菩薩光明照觸所有業障皆悉除滅一切菩薩常爲善友。

金剛部三麼耶印。

以左手翻向外以右手掌背安左手背以左右大小指共相鉤如金剛杵形安於當心想金剛手菩薩誦眞言七徧頂左散印眞言曰。

唵嚩日嚧﹝二合﹞納婆﹝二合﹞嚩﹝引﹞野娑嚩﹝二合﹞﹝引﹞賀﹝引﹞

由結此印及誦眞言故卽驚覺一切金剛聖眾加持擁護所有罪障皆得除滅一切痛苦終不著身當得金剛堅固之體。

次結第二根本印﹝用護身﹞。

二手外相叉二頭指二大指並直豎卽成誦佛母心眞言印身五所所謂額次右肩次左肩次喉頂上散眞言曰。

唵迦麼黎尾麼黎準泥娑嚩﹝二合﹞賀﹝引﹞

結護身印時起大慈心徧緣六道四生願一切有情被大誓莊嚴堅固金剛甲冑速證無上正等菩提。

次結地界橛印。

二手內相叉豎二大指二頭指二小指各相合屈左頭指如鉤三掣大母指指地卽成一掣誦眞言一徧眞言曰。

唵準低你枳﹝引﹞邏野娑嚩﹝二合﹞﹝引﹞賀﹝引﹞

由結此印誦眞言加持地界故下至水際如金剛座天魔及諸障者不爲惱害少加功力速得成就。

持誦者次應於壇中心想八葉大蓮華上有師子座座上有寶樓閣垂諸瓔珞繒幡幢蓋寶柱行列垂妙天衣周匝香雲普雨雜華奏諸音樂寶瓶閼伽天妙飲食摩尼爲燈如無曼荼羅但於空中觀想卽成就作此觀已應誦此偈。

以我功徳力

如來加持力

及以法界力

普供養而住

誦此偈已卽誦大虛空藏菩薩眞言曰。

唵誐誐曩三婆嚩嚩日羅﹝二合﹞斛﹝引﹞

由誦此眞言加持故所想供養具眞實無異一切聖眾皆得受用。

次結寶車輅印。

二手內相叉仰掌二頭指橫相跓以二大指各撚頭指根下想七寶車輅佛部使者駕禦七寶車輅乘空而去至於色界頂阿迦尼吒天毗盧遮那佛宮殿中誦眞言七徧眞言曰。

唵都嚕都嚕吽﹝引﹞

由誦眞言結印加持七寶車輅至色界頂準提佛母並八大菩薩及諸聖眾眷屬圍繞乘七寶車輅。

次結請車輅印。

準前印以大指向身撥中指卽成誦眞言七徧眞言曰。

曩麼悉底哩﹝二合﹞野地尾﹝二合﹞迦﹝引﹞南﹝引﹞﹝一﹞怛他﹝引﹞蘗多南唵嚩日朗﹝二合﹞擬﹝研以反﹞你娘﹝二合﹞﹝引﹞羯哩灑﹝二合﹞也娑嚩﹝二合﹞﹝引﹞賀﹝引﹞

由誦眞言加持故聖眾從本土來至道場空中而住。

次結請本尊印

從車輅下降於道場準前第一根本印以二大指向身招誦眞言三徧眞言曰。

唵者禮主禮準泥翳酰曳﹝二合﹞呬婆誐嚩底﹝丁以反﹞娑嚩﹝二合﹞﹝引﹞賀﹝引﹞

次結無能勝菩薩印。

辟除障者二手右押左內相叉作拳豎二中指頭相合卽成繞身左旋三匝作是思惟所有障者毗那夜迦諸惡鬼神遠走而去所來聖眾不越本三麼耶大悲而住願垂加護。

曩莫三滿多沒馱﹝引﹞南﹝引﹞唵戶嚕戶嚕戰拏﹝引﹞裏麼﹝引﹞蹬耆娑嚩﹝二合﹞﹝引﹞賀﹝引﹞

次結墻界印。

準前地界印屈右頭指展左頭指右旋三匝隨心近遠卽成金剛堅固之城諸佛菩薩尙不違越何況諸餘難調伏者毗那夜迦及毒虫利牙爪者不能輔近眞言曰。

唵準你﹝寧﹡頁﹞缽囉﹝二合﹞迦羅耶娑嚩賀

次結上方网界印。

準前墻印展右左頭指右押左當中節相交卽成誦此眞言三徧眞言曰。

唵準泥﹝寧﹡頁﹞半惹囉娑嚩賀

由誦眞言結印加持故卽成金剛堅固不壞之网。

次結火院密縫印。

以左手掩右手背相重直豎二大指卽成誦眞言三徧右旋三匝想金剛墻外有金剛火焰圍繞眞言曰。

唵阿三莽擬﹝伽以反﹞你吽﹝引﹞發吒﹝半音﹞

由結此印誦眞言成大結護密縫不被諸魔入。

次結閼伽印。

二手內相叉豎二中指頭相著以二頭指撚二中指背二大指側附二頭指根下卽成根本印準前根本印微屈二大指入掌卽成閼伽印誦眞言三徧眞言曰。

唵者禮主禮準泥遏鉗缽羅﹝二合﹞底﹝引﹞瑳婆誐嚩底﹝丁以反﹞娑嚩﹝二合﹞﹝引﹞賀﹝引﹞

行者思惟聖眾了了分明想自身在諸佛聖眾足下手持七寶閼伽器盛香水浴聖眾足由獻閼伽香水故行者三業淸淨洗滌煩惱垢業障消滅。

次結蓮華部印。

準前根本印並二大指向身豎運想從此印流出無量師子座奉獻一切聖眾是諸聖眾各各皆坐眞言曰。

唵迦麼邏娑嚩﹝二合﹞﹝引﹞賀﹝引﹞

由結座印誦眞言奉獻聖眾故行者當得十地滿足得金剛之座。

次結澡浴印。

準前根本印以二大母指頭撚二中指中節卽成誦眞言三徧眞言曰。

唵者娑嚩﹝二合﹞﹝引﹞賀﹝引﹞

想從此印流出無量光明一一光明道有無量七寶賢瓶想滿天妙香水灌注一切聖眾澡浴復想空中有無量天樂供養本尊諸佛菩薩一切聖眾。

由結此印誦眞言故行者不久當得法云地。

次結塗香印。

準前根本印以二大指博著右頭指下節側成誦眞言三徧眞言曰。

唵禮娑嚩﹝二合﹞﹝引﹞賀﹝引﹞

想從此印流出無量光明一一光明道有無量天妙塗香粖香雲海供養本尊諸佛菩薩一切聖眾由結此印誦眞言故當證一切如來戒定慧解脫解脫知見香。

次結華印。

準前根本印以二大指博著左頭指下節卽成誦眞言三徧眞言曰。

唵主娑嚩﹝二合﹞﹝引﹞賀﹝引﹞

想從此印流出無量光明一一光明道有無量種種水陸天妙華雲海供養本尊諸佛菩薩一切聖眾由結此印誦眞言故當得大慈三摩地成就能利樂無邊眾生諸災難不著身。

次結燒香印。

準前根本印屈右頭指撚二大指頭成誦眞言三徧眞言曰。

唵禮娑嚩﹝二合﹞﹝引﹞賀﹝引﹞

想從此印流出無量光明一一光明道有無量和合俱生天妙燒香雲海供養本尊諸佛菩薩一切聖眾由結此印誦眞言故當得普徧法界三摩地成就。

次結飲食印。

準前根本印以左頭指撚二大指頭卽成誦眞言三徧眞言曰。

唵準娑嚩﹝二合﹞﹝引﹞賀

想從此印流出無量光明一一光明道有無量天妙種種飲食雲海供養本尊諸佛菩薩一切飲食雲海聖眾當得法喜禪悅食三解脫最勝味三摩地成就。

次結燈印。

準前根本印以二頭指各撚二大指頭卽成誦眞言三徧眞言曰。

唵泥娑嚩﹝二合﹞﹝引﹞賀﹝引﹞

想從此印流出無量光明一一光明道有無量種種七寶燈燭雲海供養本尊諸佛菩薩一切聖眾當得般若波羅蜜光明五眼淸淨。

次誦贊嘆。

阿嚩怛羅左睹囉娜﹝二合﹞捨﹝引﹞囉馱﹝二合﹞娑麼﹝二合﹞羅哩補句致缽羅﹝二合﹞拏麼跛娜尾呬帝阿者禮怛﹝齒﹡來﹞娑哩素你祖禮悉﹝亭﹡夜﹞思準泥薩囉﹝二合﹞悶底南﹝引﹞婆嚩捨麼你娑嚩﹝二合﹞﹝引﹞罕﹝引﹞帝薩缽囉﹝二合﹞拏吠怛你也﹝二合﹞佗﹝引﹞托灑﹝二合﹞羅﹝引﹞拏薩帝阿尾你多薩怛嚩﹝二合﹞娜麼你缽囉﹝二合﹞枲﹝引﹞那路﹝引﹞迦怛囉﹝二合﹞野﹝引﹞囉他﹝二合﹞迦哩訖多﹝二合﹞囉尾孕﹝二合﹞那戍﹝引﹞鼻你播﹝引﹞怛囉﹝二合﹞迦羅那訖使﹝二合﹞﹝寧﹡頁﹞娑普﹝二合﹞砧﹝底浪反﹞悉體﹝二合﹞怛嚩﹝二合﹞進底多麼囉貪﹝二合﹞﹝去﹞缽囉﹝二合﹞瑟砧﹝二合﹞李佉惹曩你爾﹝慈﹝心﹞反﹞﹝下同﹞娜﹝引﹞你薩帝﹝知曳反﹞曩缽囉﹝二合﹞庫舞﹝二合﹞地曬邏始佉黎野薩怛梵﹝二合﹞﹝引﹞怛囉抳焰﹝二合﹞悉閉怛母﹝二合﹞你﹝你哥反﹞嚩日哩﹝二合﹞擔枳羅馱彌焰﹝二合﹞素囉哩補婆嚩南缽囉﹝二合﹞吠奢野悉底阿﹝引﹞哩野﹝二合﹞嚩路﹝引﹞枳帝皤悉﹝亭﹡夜﹞底諾僧捨閻薩怛多惹播﹝引﹞多﹝半音﹞﹝多諾反﹞且曩﹝引﹞悉底﹝二合﹞惹蘗底緊旨你也﹝二合﹞薩怛梵﹝三合﹞﹝引﹞曩那娜﹝引﹞悉薄羯底﹝二合﹞毗藥﹝二合﹞﹝目﹡壹﹞底娑迦羅播﹝引﹞跛曩﹝引﹞捨你婆誐嚩底跛恥多麼﹝引﹞怛囉﹝二合﹞悉地迦裏布囉野麼努﹝引﹞囉貪枲冥﹝引﹞娜底曩怛梵﹝二合﹞﹝引﹞娑底﹝二合﹞囕迦室子﹝二合﹞多﹝半音﹞婆誐嚩底﹝佛母﹞準泥陀羅尼薩妬﹝二合﹞怛囉薩麼跛多﹝二合﹞

次說本尊陀羅尼布字法從頂至足觀一一眞言字屈曲分明流出光明照六道四生輪回有情深起悲湣施與安樂用陀羅尼九字布列於行者身卽成以如來印八大菩薩所加持身若作息災增益降伏敬愛隨四種法所謂白黃黑赤成辧悉地卽結布字印二手內相叉二大指二頭指二小指相合直豎卽成想唵字安於頂以大母指觸頭上次想左字兩目童人上俱想禮字復以大母觸左右眼上。

次想祖字安於頸上用大母指觸。

次想禮字當心以大母指觸。

次想準字安左右肩以大母指觸。

次想泥字安臍上以大母指觸。

次想娑嚩﹝二合﹞字安左右兩﹝月﹡坒﹞上以小指觸。

次想訶字安左右兩胵上以小指觸。

由想布眞言結印加持故行者身卽成準泥佛母身滅除一切業障積集無量福徳吉祥其身成金剛不壞體若能常專注觀行一切悉地皆得現前速證無上正等菩提。

次結根本印誦根本眞言七徧頂上散印卽取菩提子念珠具一百八依法貫穿卽以塗香塗其珠上以二手掌中捧珠當心誦眞言七徧加持念珠眞言曰。

唵吠嚧﹝引﹞遮那﹝引﹞麼羅娑嚩﹝二合﹞﹝引﹞賀

加持頂戴心口作是願言我今欲念誦惟願本尊諸佛菩薩加持護念願令速得隨意所求悉地圓滿然後以左手無名指大指承珠右手以大指無名指移珠手如說法相於心前持珠念誦其聲不緩不急心專注不異緣觀自身同本尊身相好具足又於身前壇中觀想七俱知佛母與眷屬圍繞了了分明對坐每稱娑嚩﹝二合﹞﹝引﹞賀字同時移一珠一百八或一千八十爲念誦徧數常須限定若不足一百八卽不充求悉地徧數念誦畢已蟠珠於掌中頂戴發願作是願言以我念誦功徳一切眾生所修眞行求上中下悉地速得成就安珠於篋中卽結定印端身閉目澄心淨意於胸臆身內炳現圓明如滿月皎潔光明起大精進決定取證若能不懈怠專功必當得見本源淸淨之心於圓明中想唵字餘八字右旋於圓明上布列於定中須見眞言字分明旣不散動得定卽與般若波羅蜜相應卽畫圓明月輪次應思惟字母種子義唵字者是三身義亦是一切法本不生義左字者一切法不生不滅義禮字者一切法相無所得義祖字者一切法無生滅義禮字者一切法無垢義準字者一切法無等覺義泥字者一切法無取捨義娑嚩﹝二合﹞字者一切法平等無言說義訶字有一切法無因義由一切法本不生故卽得不生滅由不生不滅故卽得相無所得由相無所得故卽得無生滅由無生滅故卽得無垢由無垢故卽得無等覺由無等覺故卽得無取捨由無取捨故得平等無言說由平等無言說故卽得無因無果般若相應無所得以爲方便入勝義實際則證法界眞如以此爲三摩地念誦畢已應結根本印。

次結澡浴印。

次結五供養印。

次誦贊嘆獻閼伽。

次結阿三麼擬你﹝二合﹞印左轉一匝解界。

次結寶車輅印。

以大母指向外撥中指頭奉送聖者還本宮奉送眞言曰。

唵者禮主禮準泥蘗車蘗車婆誐嚩底娑嚩﹝二合﹞﹝引﹞婆﹝引﹞嚩南布娜羅﹝引﹞誐麼那﹝引﹞野娑嚩﹝二合﹞﹝引﹞賀

次結三部三麼耶印各誦眞言一徧禮佛如前懺悔隨喜勸請發願回向無上菩提隨意經行轉讀大乘經典華嚴大般若等經印塔像浴舍利右旋繞思六念以此福聚回向自所求悉地。

次說息災增益敬愛調伏四種法扇底迦法者求滅罪轉障除災害鬼魅疾病因閉枷鎖疫病國難水旱不調虫損苗稼五星陵逼本命悉皆除滅煩惱解脫是名息災法作此法時著白衣面向北交胵豎膝吉祥坐觀本尊白色供養飲食果子香華燈燭地等悉皆白色從月一日至八日日三時念誦夜作護摩息災眞言曰。

唵者禮主禮準泥﹝令某甲爲他人念誦稱彼名﹞扇﹝引﹞底矩嚕﹝二合﹞﹝引﹞娑嚩﹝二合﹞﹝引﹞賀

布瑟置﹝二合﹞迦法者求延命官榮伏藏富饒聰慧聞持不忘藥法成就金剛杵等成就或作師子象馬類以眞言加持三相現隨上中下所求獲果如蘇悉地廣說欲求明仙入阿蘇羅窟及諸八部鬼神窟求入者皆得及證地位神通求二種資糧圓滿速成無上菩提是名增益法作此法時身著黃衣面向東結跏趺坐觀本尊黃色所供養香華飲食果子燈燭地等並皆黃色從月八日至十五日日三時念誦夜作護摩眞言曰。

唵者禮主禮準泥﹝令某甲﹞布瑟徵﹝二合﹞矩嚕﹝二合﹞娑嚩﹝二合﹞賀﹝引﹞

伐施迦羅拏法者若欲令一切人見者發歡喜心攝伏鉤召若男若女天龍八部夜叉女及攝伏難調伏鬼神有諸怨敵作不饒益事皆令回心歡喜諸佛護念加持是名攝召敬愛法作此法者身著赤衣面向西豎二膝並腳名爲賢坐觀本尊及所供養香華飲食果子燈燭地等並皆赤色從十六日至二十三日日三時念誦夜作護摩攝召眞言曰。

唵者禮主禮夜準泥﹝令某甲﹞嚩試矩嚕﹝二合﹞娑嚩﹝二合﹞﹝引﹞賀

阿毗遮嚕迦法者犯五無間謗方廣大乘毀滅佛性皆逆君主或亂正法於如是之人深起悲湣應作降伏法以驢糞或燒屍灰以用塗壇作此法時身著黑衣或靑衣面向南左腳押右腳蹲踞坐觀本尊黑色取臭無香气黑色或靑色華供養所供養飲食香華果子等燈燭地等並皆黑色或靑色從月二十三日至月盡日取午時中夜二時念誦夜作護摩眞言曰。

唵者禮主禮準泥﹝令某甲﹞缽囉﹝二合﹞喃伽多野吽發吒

次說準泥佛母畫像法。

取不截白﹝疊﹡毛﹞去毛髮者於淨壁先應塗壇以閼伽飲食隨力供養畫師應受八戒齋淸淨畫像其粉色中勿用皮膠於新器中調色應畫準提佛母像身黃白色結跏趺坐坐蓮華上身佩圓光著輕縠如十波羅蜜菩薩衣上下皆作白色復有天衣角絡瓔珞頭冠臂皆著螺釧檀慧著寶環其像面有三目十八臂上二手作說法相右第二手作施無畏第三手執釰第四手持寶鬘第五手持掌俱緣果第六手持鉞斧第七手執鉤第八手執金剛杵第九手持念珠左第二手執如意寶幢第三手持開敷紅蓮華第四手軍持第五手羂索第六手持輪第七手商佉第八手賢瓶第九手掌般若梵夾蓮華下畫水池池中難陀龍王塢婆難陀龍王柘蓮華座左邊畫持誦者執香鑪瞻仰聖者準提佛母衿湣持誦人眼下顧視上畫二淨居天子一名俱素陀天子手持華鬘向下承空而來供養聖者畫像已隨力僧次請七七僧供養請開光明咒願贊嘆於像下應書法身緣起偈將像於精室祕密供養以帛覆像念誦去覆帛瞻禮供養念誦畢都以帛覆愼勿令人見何以故從師受儀軌畫像法若轉與人畫像從魔得便當須祕密。

七俱胝佛母念誦儀軌一卷

仁平二年九月二十七日未時寫了

覺永

