續藏經阿迦陀密一印千類千轉三使者成就經法

唐不空譯

大興善寺三藏沙門大廣智不空奉詔譯

爾時觀世音菩薩在大眾會座中而起五體投地禮佛雙足而白佛言我有一眞言一印三使者眞言廣大成就之法願爲利益安樂閻浮提諸善男子善女人故惟願世尊哀湣聽許我今說之眞言曰。

那謨羅怛那哆羅夜耶﹝二﹞那謨阿利耶婆嚧枳帝﹝三﹞跢侄他﹝四﹞闍曳闍曳﹝二合﹞闍夜﹝五﹞婆酰你闍楡跢利﹝六﹞迦囉迦羅摩羅摩羅者羅器拏器拏﹝八﹞薩婆羯磨跋羅拏你﹝九﹞迷婆底莎呵

誦此咒已惡業消滅誦至七徧五逆罪滅若滿千徧已罪無不滅滿十萬徧面見觀音種種莊嚴者七日之中初作法時惟得食乳糜蘇最後一日勿食十五日夜佛前念誦無定限數見像搖出聲唱言善哉善哉故光明照曜復以眞珠寶物安咒師頂上卽智成驗面見觀音已得滿一切善願。

又於垂眠中夢見觀音種種莊嚴者一切善事成就一切惡業消滅直轉讀者亦得滅罪。

次說一印亦利益眾生以一印三十二徧種種成辧二手合二火背相合以二母指押二頭指爲鉤以印假使向虛空爲天蓋境界向十方天上隨處成結界向本尊爲普供養作法爲普禮後時爲回向又爲發遣若欲降伏惡人者作手印無二以嗔心誦一百八徧一切外道所作滅。

若人患心病者加持黃土塗於心除差。

若人患頭病加持大黃二十一徧服之除愈。

若人患眼者加持杏子之油塗除差。

若人患腫者香末加持一百八徧塗除愈。

若人欲令遠去魔事加持苦木一百八徧其人遠去次使者三印二十八部總攝左右手掌平向天上以大指來去。

天上使者費迦邏亦名淨滿密語曰。

費迦邏翳酰﹝口﹡皿﹞娑嚩賀

二手合二地來去。

虛空使者大仙亦名嚩斯密語曰。

悉你也娑嚩賀

二手向虛空以二大指來去。

下地使者水火雷電自在亦名大羅惹密語曰。

唵闍曳闍曳娑嚩賀

此三種使者能滅三災能滅三種執能滅生生世世業障生生世世悉地成就。

又此三種使者無相爭力頓生頓滅轉缽結縛木合空缽。

若人得滿咒功者乘空界爲仙人召集天龍藥叉鬼神等任心發遣尢法力也。

阿迦陀密一印千類千轉三使者成就經法一卷

久安五年七月六日辰時許奉受了

金剛佛子辧眞

