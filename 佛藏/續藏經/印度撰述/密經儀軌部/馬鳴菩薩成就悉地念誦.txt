續藏經馬鳴菩薩成就悉地念誦

唐不空譯

大興善寺三藏沙門大廣智不空奉詔譯

爾時菩薩白佛言我有大神力極祕密陀羅尼爲度脫當來末法雜染世界眾生欲說是神咒佛聽許爾時佛世尊贊菩薩言善哉善哉汝諸佛聽許諸菩薩諸天皆悉以隨喜速疾可說卽菩薩從座而起合掌低頭踴躍歡喜右繞佛三匝退坐一面佛前卽說大神咒曰。

曩莫三曼馱沒馱喃迦嚩日羅﹝二合﹞縛多曩吽篤﹝廿／﹝日﹡鳥﹞訖哩﹝二合﹞婆呵

爾時說妙眞言已三千大千世界六種震動天雨曼荼羅華地湧出七寶一切眾生獲得悉地財綿錦繡金寶種如山嶽世間甚以爲希有若有在家出家善男善女受持是妙眞言之中一字及我名一經於耳消滅生生世世極貧窮果報速疾世間出世間榮華樂具滿足成就供養三寶及六親九族乃至一切乞丐給施莫不如意。

若欲受持此法先畫菩薩像其形六臂又二腎色紅蓮華白馬爲座圍繞六大使者菩薩畫已從師傳授眞言先錦繡淨潔衣服乃至妻子眷屬所持財寶用施與師我卽歡喜以一切寶施恩以七寶若是誓願不信爲人不可令聞不可說假令受習修道不感應斯妙眞言價直無央數佛功徳若發信心供養恭敬瑜伽者如佛敬妙句受持之人得大功徳如前所說若有國王大臣及諸小國王國土萬物枯盡五穀不丰登又蠶子不生錦繡財綿乏少時年中三个月修行是法所謂三月三日五月五日九月九日種種妙華散種種肴膳飲食用供養五穀成就萬果丰登國民皆悉天上人中所有樂具滿足其壇法量二肘半用牛糞塗種種名香和泥塗賢瓶四角置十方毗底羅香燒不燒是香不成就法所設供具用至其信心不喚菩薩自來至納受證誠令滿足施主所求願若有信男信女不論淨不淨日日晨朝時受持妙眞言一百八徧並菩薩贊嘆七徧稱誦不離身體世間諸事報示又官位福壽如意成就。

又印相說十指交絞右押左腕相離以印印五處由結印誦眞言力故滅除無量罪報厭眉咒咀惡鬼羅剎亡靈魑魅之毒害一切災難得無量福現世有無量快樂後生往生極樂。

子細次第可見又可受習符書大靈驗速疾術。

一校了

奧書有康和天仁大治保延年號蠧損文字不分明故略之。

以髙山寺藏本寫得畢

文化甲子七月二十七日一校了

慈順

