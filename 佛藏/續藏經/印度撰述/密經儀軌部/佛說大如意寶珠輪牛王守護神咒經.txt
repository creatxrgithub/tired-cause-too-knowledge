續藏經佛說大如意寶珠輪牛王守護神咒經

阿謨伽三藏譯

佛說大如意寶珠輪牛王守護神咒經

阿謨伽三藏奉詔譯

如是我聞。一時佛在波羅捺鹿野園中。爲阿若拘鄰等五人。轉四諦法輪。時會中有一天子。名曰牛王神。卽從座起。曲躬合掌。頂禮雙足而白佛言。世尊。我有隨心自在萬事滿足神咒。及利益諸有情故。惟願世尊。哀湣聽許我今欲說大神咒。爾時佛贊言。善哉速可演說。我欲聞。是時天子卽說咒曰。

唵悉底嚕悉底嚕﹝利﹞伴惹伴惹﹝言﹡曩﹞謨履底伽補瑟底伽阿毗遮阿毗遮眞多摩尼莎賀

時薄伽梵。聞說神咒。普觀一切。爲諸有情利益安樂故。而說偈言。

世間諸眾生

逼切諸貧苦

𨿽求資有福

施與諸眾生

令得無憂惱

術力勝諸獸

哀湣諸眾生

施與諸珍寶

滿足諸希求

齊等諸天眾

福力無等限

時薄伽仙毗吉那仙以歡喜信樂心。奉獻種種香華燈明。四事供養等。敬禮牛王神珠天。而說偈言。

塗香華鬘及燒香

燈明飲食與錢帛

奉獻牛王神獸天

納受悅預增勢力

威徳神通徧諸色

成種種色諸財寶

施與一切眾生類

故我供養神獸天

復次牛王珠天。白佛言世尊。若有諸善男子善女人。受持此經者。彼獲幾所福徳聚。如是說已。佛告牛王珠。受持此經典者。從初發心乃至成佛。身所有福徳聚。是善男子善女人福徳聚。與彼正等。當如是知。彼善男子善女人。從如來口生佛心之子。若是善男子善女人所方所。卽爲有佛施作佛事。是故若樂摧破魔軍利樂一切。是故汝等欲得一切如來眞實智惠者。應當一心讀誦此經。能速成就一切福徳。又於題名。有五種靈驗。何等爲五。第一受持人。能摧破魔軍眾。第二讀誦人。今世後世得福徳無量。第三書寫供養人。今世後世得消滅無量億劫之所犯罪。至阿鼻拔致位。第四消除一切病苦壽命延長。第五得此寶珠一闕之分。致供養祭讀誦恭敬者。生生世世。轉諸貧苦報。能令得祕藏無盡果。爾時佛說此神咒經已。一切眾會。皆大歡喜。信受奉行。

佛說大如意寶珠牛王守護神咒經

元應二年十一月二十八日以快玄得業本寫之竟

金剛資賴心

此書尾城南眞福密寺藏祕本東南院任瑜法親王相傳之古本也。

