續藏經權現金色迦那婆底九目天法

唐菩提畱支譯

權現金色迦那婆底九目天法

三藏菩提畱支譯

先欲作是法者彼像不刻作之若鑄印白鑞銅栴檀及栢松等若奉造時一日一夜莫越過髙三寸五寸七寸若畫彩色勿用皮膠須用香汁及有汁木其金色身正立有三頭各面上三目合成九目其鼻廔至齊頸繞虫皮有四臂左上手把歡喜丸右上手把蘿卜根次左右手作根本印著白衣腳踏金山復次造時莫令雜人見燒名香淸淨不食五辛刻像了於淨室中安置其壇方圓縱廣一肘半髙一指以黃土塗若不敢之作木壇彼像向西方師向於東方置二寶瓶立時菜華燒名香若無名香燒靑木並沈水香室等供物﹝饑﹣幾﹢隨﹞餅乳粥歡喜團蘇蜜蘿卜根煎餅果子種種供養每日三時奉供若咒師白衣著皆驅使並淨衣不淨者不用供養以人口莫火吹以扇不信人死亡事產生家人奴婢諸女人假名僧沙彌弟子莫近觸淨薦莚桶﹝木﹡夕﹞其資具淸淨眞言師於一切眾生起大慈悲心內外淸淨以茅艸爲座順諸住所是法然卽誦金色迦那婆底權現九目天根本大眞言先二手外縛二頭指三合眞言曰。

曩謨卒睹底﹝一﹞迦吒迦吒﹝二﹞麼吒麼吒﹝三﹞起裏﹝二合﹞釁拏﹝二合﹞﹝四﹞釁拏﹝二合﹞釁拏﹝二合﹞﹝五﹞畔惹畔惹﹝六﹞曩謨卒都帝﹝七﹞護嚕捺羅﹝八﹞跛惹曳﹝九﹞娑嚩﹝二合﹞賀﹝十﹞阿部多﹝十一﹞泯拏乞懺﹝二合﹞質多﹝十二﹞曷﹝口﹡皿﹞﹝引﹞娑麼誐磋底﹝丁以反﹞﹝十三﹞諾乞使﹝二合﹞曩﹝十六﹞缽曩缽羅﹝二合﹞句跛野﹝引﹞﹝方﹡耳﹞﹝引﹞﹝十七﹞矩嚕矩嚕﹝十八﹞祖嚕祖嚕﹝十九﹞謨嚕謨嚕﹝二十﹞曩謨曩謨﹝二十一﹞娑嚩﹝二合﹞賀唵娑羅吽娑嚩﹝二合﹞賀

以是眞言誦三時每時一百八徧三日三夜亦七日七夜奉供卽權現迦那婆底九目天王如影隨形順眞言師心驅使示善惡又上品持我者我爲人中王中品持我者我爲王師下品持我者福貴無窮已凡一切善惡事所求願必無不果遂。

安元二年五月二十七日於法住寺法華堂僧坊依院宣法橋增運令書進給以禦本書之了

心惠記之

