續藏經法華十妙不二門示珠指

宋源淸述

法華十妙不二門示珠指卷上

丹丘沙門源淸述

法王髻珠靈山解賜智者得已轉示餘人人有不見者荊溪師指之令見猶有不能隨指而觀者故余今復指其指焉。

初釋題

法華十妙不二門﹝出釋簽第六卷

蓋然師搜括十妙大旨直申開顯一理示所詮極致故自立此名耳﹞初七字題荊溪禪師依玄示立下注三十二字後錄出人示文辧意也。

初略釋法華者所宗之經也具云妙法﹝法也﹞蓮華﹝諭也﹞經今略云爾如玄義備解十妙者標今所依乃迹中十妙也不二門者自今所述謂法體圓妙之門也有本題妙法蓮華經本迹十妙不二門或法華本迹不二門或本迹十妙不二門或但稱本迹者並後人增損今所不用﹝下問答疑中辧之﹞。

二廣釋分三章一示不二惟心實相二示迷悟法界緣起三問答決疑。

初示不二惟心實相者卽示今經開權顯實眾生一念心服眞佛知見也諸佛出世惟爲此事故欲令眾生了十法界皆是自心淸淨知體妙圓覺性耳夫十法界者全卽一念非謂前後相生非謂色含內外一一諸法當體眞如豈是能知所知知性卽體一切法趣色是趣不過色卽法界法界惟心一切法趣香乃至相性體力作因緣果報本末究竟等皆卽法界一一法界法卽一念眞如妙體又此一念體常虛寂非念趣爲明非無念爲靜念卽無念當體叵得諸法本來常寂滅相更無能知異彼諸法全諸法而一念而無無相無相之相是眞實譬摩尼珠珠體圓淨全珠非色是瑩徹空全瑩徹空是摩尼色隨意能雨種種眾寶寶非內有亦非外來是珠體妙具一切寶故玄義云舒之充滿法界不知從何而來捲之莫知所有不知從何而去當知諸法不二惟心惟心無相具一切相故此十門十門之法皆名不二一一諸法當體通入名之曰門若一法入此一法外更無九門之法爲異並我一念淸淨靈知譬一圓珠具有十竅無非一珠若一竅入盡一圓珠無非此竅所入珠體余竅𨿽珠珠體一也是故十門門門通入色心乃至受潤咸然使十妙始終理一﹝此下示六卽不二珠文云一一門下以六卽撿之總述於此﹞佛於諸大乘經中處處宣告言心佛眾生三無差別煩惱性中具如來智如來服徳相備足無所減少佛界眾生界一界無別界一切眾生皆如也一切法趣色受想行識是趣不過色等皆常樂我淨一切眾生皆有佛性譬如力士額珠圓明在體乃理卽佛不二心珠也﹝此是性徳下五修徳﹞又於諸過去佛若有聞一句無一不成佛若佛在世滅度後得聞是經一句乃至一念隨喜皆與授菩薩記大通佛所爲說是經譬如以無價寶珠系著內衣裏此乃名字卽佛不二心珠也﹝曾從經中及從善知識所聞佛名字故云名字卽佛﹞又修攝其心觀一切法空如實相學大乘者𨿽有肉眼名爲佛眼欲得一切法當學般若譬如得如意珠此乃觀行卽佛不二心珠也﹝此有五品位一一念信解卽圓一心三諦也二兼能受持大乘經解典三復廣爲眾生說法﹝正﹞四能說法兼行六度五事理心融正行六度五位俱修圓行同名觀行卽佛﹞又持是經者得六根淸淨下至阿鼻上至有頂及聲聞緣覺菩薩諸佛色像皆身中現惟獨自明了餘人所不見譬如示以所系珠其心大歡喜此卽相似卽佛不二心珠也﹝開顯聲聞案位與六根淨位同故用領解珠也若進入者卽同分眞非此位也此有十倍心位至第七心是正六根淨位十位俱似分眞同名相似卽佛﹞又初發心時更成正覺從佛口生從法化生得佛法分龍女獻珠南方作佛此乃分眞卽佛不二心珠也﹝獻珠表得圓解開佛知見非舉譬也此有四十一位皆破無明證實相而智用不無優劣十住名開十行名示十回向名悟十地等覺名入四十一位本末究竟同名分眞卽位﹞又過荼無字名上士惟佛與佛乃能究盡諸法實相獨王頂上有此一珠此究竟卽佛不二心珠也﹝此惟妙覺位耳上況引諸經明六卽之文不出經自嫌繁故也﹞諸經所明六卽之位自凡極聖一一皆卽始終不二無非一念淸淨摩尼一念外無生佛生佛外無我心故金剛錍云阿鼻依正全處極聖之自心毗盧身土不逾凡下之一念示不二惟心實相已。

二示迷悟法界緣起者一切眾生從無始來一念本具十界諸法淸淨圓湛迷來無始故曰本迷淨名雲從無住本立一切法﹝此指眾生無始恆造非謂中間忽然而造名之爲立也今舉此兩句爲下淸淨緣起張本﹞無住本者卽一念常虛寂體本性叵得無所依止稱無住本無住卽本﹝淨名疏云法性卽無明故法性無住無明卽法性故無明無明今但直示體耳﹞是無住本具一切法故稱法性由性本具緣能生之染緣能生染法淨緣能生淨法譬火水珠向日生火向月生水只一圓珠具水火性日月之緣而能生之一念心性亦復如是﹝上法譬雙明染淨下先明染後明淨﹞如諸眾生無始時來一向不覺恆爲染緣﹝謂無明業緣也﹞或造諸業相備受苦報故有地水火風色香味觸三界依正等法大論云三界無別法惟是一心作以顚倒故不知惟心隨緣反造謂是他物而起愛恚攀緣厭離馳騁流轉六趣四生十生十二因緣修環不息涅盤中譬如春池王時遊玩忽遺明珠於彼池內眾人聞之俱入池中各執瓦礫謂得寶珠﹝經前方便三修﹞此諭諸忘因果也淨名欲令眾生達本惟心眞無住體卽了顚倒所造諸法無非惟心故雲從無住本立一切法﹝上染緣也﹞若諸眾生無始時來或遇淨緣﹝教行緣也﹞卽得成佛經云諸佛兩足尊知法常無性佛種從緣起是故說一乘常無性者卽無住本眞佛性種此有三因佛性卽種也一正因性卽眾生如當體淸淨是毗廬性名法身種﹝卽前苦報﹞二了因性卽貪恚癡性本明了是般若性名報身種﹝卽前癡惑﹞三緣因性卽六趣業性不可得是解脫性名應身種﹝卽前業相﹞譬如摩尼惟一圓體﹝諭法身也﹞金珠瑩徹﹝諭般若也﹞其一切寶﹝諭解脫也﹞是三一相非同非異從緣起者謂此三因性種俱從教行緣起經云若有聞一句無一不成佛卽教緣起若善男子能於此經一念隨喜乃至深心信解受持讀誦解說書寫爲令眾生開示悟入佛之知見究竟一切種智是名智慧莊嚴般若種﹝翻前癡惑﹞經云低頭舉手畫地聚沙皆成佛道卽行緣起經云若善男子住忍辱起柔和善順而不卒暴心亦不驚佛子住是地卽是佛受用行此諸道已來世得作佛是名福徳莊嚴顯解脫﹝翻前業相﹞經云一切眾生皆是吾子凡有心者皆得作佛我心自空罪福無主應觀法界一切惟心破心微塵出大千經卷如其所得法定慧力莊嚴等卽正因種是所莊嚴眞法身也﹝翻前苦報﹞此乃一乘教行起三因性徳佛種故云佛種從緣起是故說一乘然則能覺之智自有深淺如涅盤重四教觀十二因緣凡有四智下智覺不見佛性得聲聞菩提中智觀不見佛性得緣覺菩提上智觀見不了了得菩薩菩提上上智觀卽見佛性得佛菩提﹝四智對四教如玄義﹞譬如雜色裹摩尼珠光隨色變遂玄黃之色隨落二乘緣所見之光悲其本體如來於涅盤會上殷懃顧命令其深觀十二因緣咸見佛性佛性名第一義空空名中道中道名佛佛名涅盤﹝此下翻前地水火風色香味觸三界依正﹞涅盤卽常﹝眞法界性地眞空元我相色﹞樂﹝眞法界性火眞空無相觸﹞我﹝眞法界性風眞空無相味﹞淨﹝眞法界性水眞空無相香﹞毗盧身土﹝一體依正﹞三徳祕藏故云安置諸子祕密藏中我亦不久自住其中淨名雲從無住本立一切法實此意也若能如是深觀見眞佛性祕密藏者是十法界相性體等本無減增應知三際無際不離一念之心十界界如常湛眞如之性故經云是法住法位世間相常住示迷悟法界緣起已。

三問答決疑者

問心佛眾生三無差別爲心與生佛異故云三爲因果異故云三耶。

答夫佛名眞觀生名不覺心卽生佛之心非離生佛外別有心但心爲生佛之本經示本末因果不二故云三無差別如諸子義經論備說今依本宗略示因果玄義中釋法有三謂心佛眾生若定其因果則心法定在因佛法定在因佛法定在果眾生法一往義通因果心定因者心非因果約能造諸法判爲因也何者如華嚴云一切惟心造心造諸如來等豈非十法界法皆由心造因能致果故云定因也佛定果者由覺自心研修究竟名佛故云定果也眾生一往義通因果者由無始本迷不覺自心淸淨知體恆逐妄緣造諸妄業名妄因受諸妄報名妄果故云一往義通因果也若二往而望佛眞果但是於因爲斯義故佛亦惟心因果不二故云無差也。

問若眾生無始本迷必與佛異佛還從迷覺乎若不從迷覺斯有自然佛與眾生異若必從迷覺假如無始諸佛未覺之前誰爲其設教爲乘種緣若云由心本具佛之智眼能自覺者如諸眾生減具覺性何不皆自能覺而云須乘種緣耶又無始旣無其際孰能窮之總斯眾疑請爲開決。

答此由諸佛境界非凡所測然經云學大乘者𨿽有肉眼名爲佛眼能知如來祕密藏故今依了義教亦可比知若欲達無始本際者卽一念是也何者小般若云過去心不可得現在心不可得未來心不可得不可得故卽無住本無住卽無始也𨿽不可得而一念知性常靈常寂故李逸人云十世古今始終不移於當念知者大師云三十相卽一念是若了一念無始何疑旣許眾生本是佛之智眼設爾無始一佛自覺亦何乖也如支佛在凡尙能自覺因緣遷謝以證聖道況諸佛乎且十方世界眾生根性利鈍不等設無始來有一利智之者自能覺了諸法惟止頓修成佛豈非諸法卽是眞教如經云一切諸法皆摩訶衍治生產業卽是實相一色一香無非中道又如諸佛國土備用六塵爲經見色聞聲覺觸皆獲悟道是以玄義解經一字徧歷六塵諸法一一塵塵卽眞法界妙經故結嘆云如此解字手不執捲常是讀經口無言聲徧誦眾典佛不說法恆聞梵音心不思惟普照法界豈非徧了諸法一切惟心由心本具破心微塵出大千經卷胎經云法性如大海不說有是非凡夫賢聖人平等無髙下惟在心垢滅取證如反掌若爾何妨無始一佛自覺展轉化他其根鈍者不能自覺良由無始耽染諸法恆處生死積造諸業癡惑重故也是以諸佛與大慈悲設諸方便木牛楊葉化城寶所與作教行因緣耳法華記云若遠推無始有佛恐墮無窮之過且信過去必有一佛自然悟道譬如羣盲欲過險道中有一盲眼忽開明導彼羣盲過重險處有不隨者墮重險中誰之過矣如來設教導彼羣盲於之可解。

問眾生無始爲一念本性淸淨不覺稱迷爲一念本妄故稱迷乎又諸經論多雲眾生從眞起妄如楞嚴云覺海性澄圓圓澄覺元妙元明照生所所立性亡迷妄有虛空依空立世界等淨名雲從無住本立一切法起信雲從眞如門不變隨緣故有生滅等相豈非皆雲從眞起妄耶若爾則妄起有始何謂無始本妄乎又本旣是眞眞何起妄仍須息妄歸眞者乎。

答此乃是佛起緣之說不可定執是眞是妄何者佛欲示諸眾生令其了妄卽眞故雲從眞起妄耳若佛出世便直云諸法從本來常自寂滅相是法住法位世間相常住而化眾生何由可解如雲我若讀佛乘眾生沒在苦豈非不堪聞是法以方便力故隨順眾生說如玄義有三種意語一隨佛自意語說圓頓乘直云一切諸法惟心法界非眞非妄眾生無始不能自覺稱之爲妄華嚴云應觀法界性一切惟心造輔行雲眾生無始但著諸法爲彼流轉而不了諸法之性豈非眾生不了惟心爲彼所轉菩薩造論亦申佛此意二隨自他意語赴緣亦相種種差別乃說八九等識分別染淨迷悟迥殊修證行位因果碩異菩薩造諸論亦申佛此意或有學此經論不體是佛赴緣之說偏多執諍或謂眾生根身器世間等定須從八識種子燻發識種等故智者大師判屬方便不了義說廣破同外道冥初生覺等過也三隨他意語惟說小乘四阿含等法是也如諸賢聖亦造諸論申佛此意此三意語並法華前赴緣之說乃至法華開權顯實一切諸法皆眞實相咸令眾生開佛知見惟一佛乘隨自意語無彼兼但對帶等法備在玄義止觀一一簡偏示圓可識。

問前示惟心實相始自凡夫終於妙覺減卽不二之性爲只觀惟心便入上位爲更假修戒定慧耶。

答只觀不二卽修戒定慧也如涅盤云能觀心性名爲上定無所犯卽戒能觀妙智卽慧此名如來行一行具一切行矣﹝廣如玄義圓五行中﹞。

問圓修不二得入上位爲一生辦爲多生辦若多生辦與漸何別若一生辦聞不二者其眾辦者誰歟。

答人有三種一根性極利惑障稍輕宿殖敢厚志願堅固才聞卽解頓獲證入此只用世界卽悟第一義也二根性亦利惑障亦輕宿殖未多志願猶弱才聞卽解如聞思修當觀一念卽空假中方獲證入此至爲人而悟第一義也三根性𨿽利惑障頗重宿殖尢薄志願都無以根利故因聞得解以惡彊故觸境隨緣深修理事種種調練方獲證入此備用對治而悟第一義也﹝此第三人具四悉也然四悉不必定須次第隨機宜聞卽用耳﹞故醫子諭及金光明中流水除病有直聞其言卽除差者有授與妙藥方除差者明其意也三人𨿽殊並是圓頓根性證入五品十信等位﹝南嶽天臺等者髙僧輩是﹞經云息心達本源故號爲沙門論云如是尊妙人卽能見般若是其人也余癡鈍者毒气深入聞不能解設解斥言乃作毒鼓之因系之緣耳。

問旣用方便殊調練則是歷車何謂惟心不二觀耶。

答只爲諸法本惟心是故世間相常住舉足七足道場何虛慮歷事不開悟者哉。

問如雲無始來迷遇染淨緣燻習差別致有十界之殊者則是界因迷有何謂世間相常住耶。

答假使十界因迷悟立本旣惟心何妨常住如色相成壞豈令虛空亦隨色成壞耶況十法界性本如如全眞叵得之相卽眞實相本相常住何始終之有乎。

問善惡事殊迷悟緣別莫無始染緣本有無淨緣續有乎。

答二性旣本常二緣皆本有迷則本俱迷悟緣有前後耳。

問迷必斷善悟必斷惡耶。

答闡提不斷性善而斷修善由斷修善惟有修惡莊嚴故恆處惡趣由不斷性善或遇淨緣性善得發能至菩提佛不斷性惡而斷修惡由斷修惡惟有善莊嚴故住無上道由不斷性惡能起余法界身應諸惡趣以覺了故諸惡不生猶出礦金不重爲礦矣﹝備如觀音玄義﹞。

問若斷事惡卽是壞滅諸相何謂不滅癡愛起於明脫。

答圓中論斷不斷而斷旣覺諸法本惟我只種種眾惡皆三昧門豈更有法名爲惡耶。

問若爾只應一斷何故六卽伏斷有異。

答譬如渾水濁源深遠狂風鼓激魚龍出沒卒難可淸應久澄渟萬像乃現斷惡亦爾𨿽頓了煩惱濁水性本菩提淸水而無始本習惡源深遠必須止妄想風息覺觀魚龍眞法性水方澄百千三昧方現故初心人須了妄念並眞我心淸淨知體𨿽諸宿習馳騁﹝言﹡廣﹞繁常了是心恆起現一旦俄澄名根淸淨復體知性徹源明名破無明﹝遲疾如前三種人也﹞當知圓人了惡卽善實無所斷而論斷耳如央堀摩羅遇惡緣時恣行殺害稱惡人後遇佛時聞實際法頓悟惟心成大菩薩和須密多女示行惡法乃至諸善知識示作大坑刀山劍樹等減卽妙三昧門此皆深達罪福無性入善惡不二法門得是妙用矣。

問淨名從無住本立一切法與楞嚴中覺海性澄圓乃至知覺眾生同乎。

答此但逆順之殊何者楞嚴中因佛爲阿難示一切法地水風周徧法界本如來藏是汝眞心淸淨覺性於是富樓那乃問佛一切諸法本旣眞如來藏雲何忽生山河大地等耶時佛廣爲富樓那顯示性覺妙明本覺明妙由諸眾生無始不覺因妄生所則有山河大地眾生之異及廣辧器世間並十二類生復命諸弟子等各說覺因俱陳本解成二十五圓通於後釋迦及十方佛互放光明灌頂普及大會減令十方成七寶色惟一世界復命文殊觀是二十五圓通法門文殊卽於佛前說偈頌出如來所示富樓那無始迷眞覺性逐妄緣生則有山河等相故云覺海性澄圓等及頌二十五圓通惟向取觀音是眞似不二圓通之門豈非先亦示其迷眞起妄修業發現則有妄法泊乎各說圓通方是了妄卽眞復如來藏之意也如淨名中因其示疾佛遣文殊。

問其疾源淨名。

答其疾本由妄所生推妄返眞至無住本豈非從妄逆推歸眞無住示妄卽眞明矣當知二經俱顯諸法本眞法界圓常經體俱二經同方等部猶是對少明大簡於三乘所說非究竟耳。

問諸法旣本眞覺藏皆卽不二應如淨名默然是爲眞入今之顯說莫非眞入乎。

答顯默𨿽殊所入無異智者大師云諸菩薩從化他故以言說入文殊兼自行化他作故以言示無言入淨名惟自行故不以言說不以言示無言但默然而入是以文殊嘆爲眞入亦如楞伽中大慧問佛如世尊言始從得道經至涅盤於其中間不說一字世尊依何密語作如是言佛答我依二密語一自證法二本住法自證法者如被如來所得我亦得之本住法者本有法界常住如道趣城城由道至﹝云云﹞是則常住法界惟心無住名本住也覺此惟心契常合道名自證也故知自證修本住約證亦與楞嚴意同本覺明妙卽自證也性覺妙明卽本住也亦是金光明中明如來所盡之性性卽性也如來卽修也今經云世間相常住道場得知已是法不行示此不可示等並明修性不二皆與淨名所入意同若顯若默者乃示自行化他故爾。

問此與止觀同乎。

答天臺止觀有三謂漸次不定圓頓﹝漸次者亦解圓理但是行漸謂次第修於四禪八定﹝現﹞練燻修及修九種大禪等不從圓發故名漸次不定者亦依漸門而修發不從圓發頓或發漸或前後互發故名不定由宿習漸頓種熟故爾此又不同圓發中十境自是煩惱等互發之相耳﹞此不二門惟與圓頓意同故文云故撮十妙爲觀法大體乃至彼此照著法華行成法華行者卽圓頓止觀也止觀云依修多羅以開妙解圓修一心三觀若根利者聞名卽入快馬見鞭影卽著正路若障重者因觀惟心宿習遂動諸境互發智者大師爲令其一一體達無非惟心安心實相定慧故論文廣明四三昧爲行門十境十乘爲觀法﹝四三昧者一常行二常坐三半行半坐四非行非坐此第四亦名隨自意卽通於善惡舉動常三昧非專一事四種俱稱三昧者三此言正昧此云定又三之言明味之言靜明是觀體靜是止體卽妙定妙慧也﹞是四三昧隨彼事用而得四名皆是一行三昧耳對境乘無非一心三觀不二法門故言與此同也。

問若爾止觀一論惟圓頓行圭峯何故判雲天臺解難宿圓妙而趣不門戶猶是前諸入禪定耶。

答如圭峯所言應是略曾披覽漸次止觀耳脫或曾睹圓頓止觀必不細詳起盡研究大意暗今家全約法華開顯明佛知見惟觀一念卽空假中無相定慧之旨故玆謬判何者論中廣明二十五方便及正修中備列十境互發於禪定境列四禪八定等者一一各有其致如方便中咸約開顯俾一止一作無非實相一一方便並眞法界惟心妙行泊列諸境恐行人因修惟心妙觀而有宿習發動不識其相謂是聖法﹝如比丘得四禪謂得四果之類是也﹞智者大師乃歷於煩惱業魔禪見等諸境一一示之使行人識其所發之相隨而體達無非眞佛法界惟心法門遂委細明之﹝論文見在尋之可見﹞若如圭峯所判卽是都不許師曠說鄭衛之音伯樂話駑駘之狀也若然者圭峯禪詮亦應不合談諸禪行相惟得論於無念之宗耳旣說諸禪行相亦莫令圓頓禪詮成漸次行相門戶耶又況禪詮旣無開顯之意望今止觀幾許遠矣。

問此與金錍及止觀大意同乎。

答金錍宗於涅盤常住荊溪爲破世人執有外色非佛性義備引本經詰難研竅復說設三十六門然後總申一答顯示毗盧藏性心佛眾生三無差別與此不異也大意特爲李華撮止觀樞要直示不思議卽此惟心也。

問前章所明六卽之位經文𨿽備而名義猶昧旣云惟心法界而眾生可自知卽乎。

答法界性徳尙無生佛之名誰復論卽與不卽應知卽者乃諸佛知眾生心本來是佛日用不知故方便示言卽耳況六卽之名獨是天臺依法華諸大乘所立以顯圓位修性始終不二而二二而不二之因果耳故荊溪禪師以六句對成三義釋之一曰理同故卽者卽之一字直指當體卽是如指波卽水也故十六觀云是心是佛又見佛三昧云如實觀眾生卽是佛此理卽性徳佛也事異故六者六之一字顯修性因果事殊如指水卽波也故金光明云如來遊於無量甚深法性過諸菩薩所行淸淨二曰初後俱是故卽者謂六位皆卽佛也如涅盤云發心畢竟二不別始終不濫故六者謂聖凡力用天地懸隔如十六觀云凡夫心想羸劣未得天眼不能遠觀淨名云有佛世尊得眞天眼不以二相見諸佛土三曰但理故不卽者謂不卽修徳果事也如今經云壽命無量久修業所得理是故不離者謂不離性徳因理也如涅盤云一切眾生皆有佛性華嚴云法身流轉五道名爲眾生﹝三釋語異其意大同今欲令調了修性故備述三義仍引經証之﹞智者大師立此六卽二而不二使稟權教佛在果者卽信自心是佛免恥躬不建之非不二而二使學大乘暗證謂齊極聖者卽識次位免墮增上慢之咎也。

問文初解題云後人增損其題今皆不用者只如稱本迹不二門復有何過文云本迹𨿽殊不思議一又云若解迹妙本妙非遙應知但是離合異耳又發端云然此迹門談其因果等旣言迹必對本其文炳者著何不用之。

答名不正則義不顯是不顯則解不生解不生則修證無所措手足矣故先須正其名所以佛說一經諸聖必問此經當何名爲令世諦不亂顯呂有歸也如稱爲本迹不二門者且夫不二之名爲約何法而立若如所引本迹𨿽殊之文中應云本與迹爲二本迹𨿽殊不思議一爲不二此則可名本迹不二也今文中自敍例云若解迹妙本妙非遙乃明二門𨿽古今化事權實之殊而十妙但因果開合之異﹝開合之相文中自解﹞故結云本迹𨿽殊不思議一豈得以結例之語使爲一文立名之大意耶又若言本迹𨿽各十妙只爲因果不二理一無殊從其大綱開迹十妙卽本十妙故得題爲本迹本二者此更爲不可若然者則智者大師徒張名義申佛久成之本限指聞壽增道損生之益使顯本之妙翻成繁剩之文且夫開迹顯本意則不然但是開其所述執近之情耳令達久証之實不滯迹化之權開已本迹成實故云卽迹而本六番權實皆不思議一也豈因開迹便令本妙設其化事乎況本門總別總十六番明本迹之殊復一一番結爲不思議一此豈非本中一十六番不二門何關迹十不二名義耶又若云但了一法不二尙收五章罄盡而本迹何得堅謂非者今之所論非謂不許不二不攝本迹之理但論正明不二之文文無本迹不二之義若然者何意解方便品中古人判題從昔縣額牒州惑亂行人之過乎況本門一一法相名義稍殊豈可以迹十妙不二便作本事而說以爲不二乎如今十不二之名但依十妙而立易其名目或合或開非謂一門對於一妙當知十門都收十妙自他因果罄無不盡矣是以荊溪禪師於文自立其題云法旣教部咸開成妙故此十門不二爲目法之教部卽法華也十門卽依十妙所立之門也不二卽正因所述法體也其意暖然可解何得輙違宗師所立之文擅題本迹不二之稱況本迹乃是古今分節經文科目耳非是經論顯要法相之名豈得立爲十妙不二之題也又若云本迹正是今家判經之鈴鍵如玄義序云玄意述於文心文心莫過本迹正以本迹爲要故得立爲不二題者今謂智者大師豈不知本迹之名爲要何不於諸部文首立爲總題云法華本迹玄義本迹文句等乎文心之語自是章安禪師以蓮華諭於本迹施垂開癈六番合諭得於經旨故云爾此意正在分節經文故經云仰觀斯旨眾義冷然何關今之十不二門歟又引發端然此迹門之言故立爲本迹不二者益知不曉其意只爲發端云然此迹門所以不可題爲本迹﹝思文﹞又若云不二正是心觀何妨觀心本迹以爲題者此亦不然況約文附事之觀非此歒對不二之旨此惟心外更何所觀或曰圓解之者無所不通滯名之徒卽執文字可不聞解則文文解脫執則字字瘡疣若題本迹不二但知圓神體會其意何必桎梏於其名義乎今謂此等人所說不應受若言亡相何本迹而可論若就談詮豈立名而無召故文句云傳詮若謬則文不如文不如則理不是普賢菩薩授與持經人一句一偈令其通利大辧天女益說法者辧才莊嚴次第何不但會其意任意失於句偈次第乎若謂圓解之人不須苦執名者亦應可題爲眞應不二權實不二體用不二待絕空假眞俗等不二又何必獨在於本迹乎全今所論者但正宗師之所立豈彊構於是非儻修理以求索必無矛楯或隨情而文過任自縱橫。

問荊溪禪師立此十不二門爲偈然而作爲別有由致。

答玄義中廣明迹門十妙待絕六十重妙果妙畢復以六十番權實絕結上諸妙然後云若悟理者理卽非權非實不見一法空拳誑小兒說權說實爲兼理則非權非實是故爲妙釋簽解上六十重妙並權實說至此乃解云一切諸法亡泯不二故更約悟開前十妙權實圓一理心性乃識前來若妙若粗若開若施空拳成實因玆復立大音﹝老子云大音希聲﹞顯悟誰少之說咸堪被圓從此便入不二門玄然此迹門等也豈非是見玄義結文惟指悟理爲妙由是搜括十妙大旨示其不二以爲證入之門乎文云故撮十妙爲觀法大體者此乃正述作者之意也問答決疑已初釋題訖。

第二解文先平書本文﹝此文已求多古本釋簽抹勘開卽仍與諸傳教碩徳評定訖今世有別行之本其間二十餘字不同蓋三寫成就耳覽者未審請徵古本釋簽對之無致多惑﹞後分科備解﹝全在下卷﹞。

然此迹門談其因果及以自他使一代教門融通入妙故凡諸義釋皆約四教及以五味意在開教悉入醍醐觀心乃是教行樞機仍且略照寄在諸說或存或沒非部正意故縱有施設托事附法或辧十觀列名而已所明理境智行位法能化所化意在能詮詮中咸妙爲辧詮內始末自他故具演十妙搜括一化出世大意罄無不盡故不可不了十妙大綱故撮十妙爲觀法大體若解迹妙本妙非遙應知但是離合異耳因果義一自他何殊故下文云本迹𨿽殊不思議一況體宗用祇是自他因果故況後教相祇是分別前之四章使前四章與諸文永異若曉斯旨則教有歸一期縱橫不出一念三千世間卽空假中理境乃至利益咸爾則止觀十乘成今自行因果起教一章成今化佗能所則彼此照著法華行成使功不唐捐所詮可識故更以十門收攝十妙何者爲實施權則不二而二開權顯實則二而不二法旣教部咸開成妙故此十門不二爲目一一門下以六卽撿之本文已廣引誠證此下但直申一理使一部經旨皎在目前一者色心不二門二者內外不二門三者修怪不二門四者因果不二門五者染淨不二門六者依正不二門七者自佗不二門八者三業不二門九者權實不二門十者受潤不二門是中第一從境妙立名第二第三從智行立名第四從位法立名第五第六第七從感應神通立名第八第九從說法立名第十從眷屬利益立名一色心不二門者且十如境乃至無諦一一皆有總別二意總在一念別分色心何者初十如中相惟在色性惟在心體力作緣義兼心色因果惟心報惟約色十二因緣苦業兩兼或惟在心四諦則三兼色心滅惟在心二諦三諦皆俗具色心眞中惟心一實及無準此可見旣知別已攝別入總一切諸法無非心性一性無性三千宛然當知心之色心卽心名變變名爲造造謂體同是則非色非心而色而心惟色惟心良由於此故知但識一念偏見己佗佗生佗佛尙與心同況己生佛寧乖一念故彼彼境法著而不差二內外不二門者凡所觀境不出內外外謂詫彼依正色心卽空卽中空中妙故心色體絕惟一實性無空假中色心宛然豁同眞淨無復眾生七方便意不見國土淨穢差品而帝納依正終日炳然所言內者先了外色心一念無念惟內體三千卽空假中是則外法全爲心性心性無外攝無不周十方諸佛法界有情性體無殊一切咸偏誰云內外色心己他是卽用色心不二門成三修性不二門者性徳祇是界如一念此內界如三法具足性𨿽本爾藉知曰修由修照性由性發修在性則全修成性起修則全性成修性無所移修常宛爾修又二種順修逆修順謂了性爲行逆謂背性成迷迷了二心心𨿽不二逆順二性性事恆殊可由事不移心則令迷修成了故須一期迷了照性成修見性修心二修俱泯又曉順修對性有離有合離謂修性各三合謂修二性一修二各三共發性三是則修𨿽具九九祇是三爲對性明修故合修爲二二與一性如水爲波二亦無二亦如波水應知性指三障是故具三修從性成成三法爾達無修性惟一妙乘無所分別法界洞朗此申內外不二門成四因果不二門者眾生心因旣具三軌此因成果名三涅盤因果無殊始終理一若爾因徳已具何不住因但由迷因各自謂實若了迷性實惟住因故久研此因因顯名果只緣因果理一用此一理爲因理顯無復果名豈可仍存因號因果旣泯理性自亡祇由亡智親疎致使迷成厚薄迷厚薄故彊分三惑義開六卽名智淺深故如夢勤加功空名惑絕幻因旣滿鏡像果圓空像𨿽卽義同而空虛像實像實故稱理本有空虛故迷轉性成是則不二而二立因果殊二而不二始終體一若謂因異果因亦非因曉果從因因方克果所以三千在理同名無明三千果成咸稱常樂三千無攺無明卽明三身並常俱體俱用此以修性不二門成。

五染淨不二門者若識無始卽法性爲無明故可了今卽無明爲法性法性之無明徧造諸法名之爲染無明之法性偏應眾緣號之爲淨濁水淸水波浮無殊淸濁𨿽卽由緣而濁成本有濁𨿽本有而全體是淸以二波理通舉體是用故三千因果俱名緣起迷悟緣起不離剎那剎那情常緣起理一一理之內而分淨穢別則六穢四淨通則十通淨穢故知剎那染體悉淨三千未顯驗體仍迷故相似位六根徧照分十界各具灼然豈六根淨人謂十定十分眞垂迹十界亦然乃由果成等彼百界故須初心而遮而照照故三千恆具遮故法爾空中終日雙亡終日雙照不動此念徧應無方隨感而施淨穢斯泯亡淨穢故以空以中仍由空中轉染爲淨由了染淨空中自亡此以因果不二門成六依正不二門者已證遮那一體不二良由無始一念三千以三千中生陰二法爲正國土一千屬依依正旣居一心一心豈分能所𨿽無能所依正宛然是則理性名字二行已有不二依正之相故使自佗因果相攝但眾生在理果𨿽未辧一切莫非遮那妙境然應復了諸佛法體非偏而偏眾生理性非局而局始終不攺大小無妨因果理同依正何別故淨穢之土勝劣之身塵身與法身量同塵國與寂光無異是則一一塵剎一切剎一一塵身一切身廣狡勝劣難思議淨穢方所無窮盡若非三千空假中安能成玆自在用如是方知生佛等彼此事理互相收此以染淨不二門成七自他不二門者隨機利佗事乃憑本本謂一性具足自他方至果位自卽益佗如理性三徳三諦三千自行惟在空中利他三千赴物物機無量不出三千能應𨿽多不出十界十界轉現不出一念身土互生不出寂光眾生由理具三千故能感諸佛由三千理滿故能應應偏機偏欣赴不差不然豈能如鏡現像鏡有現像之理形有生像之性若一形對不能現像則鏡理有窮形事未通若與鏡隔則容有是理無有形體而不像者若鏡未現像由塵所遮去塵由人磨像現非關磨者以諭觀法大旨可知應知理𨿽自佗具足必藉緣了爲利佗功復由緣了與性一合方能稱性施設萬端則不起自性應無方所此由依正不二門成八三業不二門者於化他門自分三密隨順物理得名不同心輪鑑機二輪設化現身說法未曾毫差在身分於眞應在法分於權實二身若異何故乃云卽是法身二說若乖何故乃云皆成佛道若惟法身應無垂世若惟佛道誰施三乘身尙無身說必非說身口平等等彼意輪心色一如不謀而化常冥至極稱物施爲豈非百界一念界界無非三業界尙一念三業豈殊果用無虧因必稱果若信方知三密有本百界三業俱空假中故使稱宜偏赴爲果一一應色一一言音無不百界三業自具足化復作化斯之謂歟故一念凡心已有理性三密相海一塵報色同在本理毗盧遮那方乃名爲三無差別此以自佗不二門成。

九權實不二門者平等大慧常鑑法界亦由理性九權一實實復九界權亦復然權實相冥百界一念不可分別任運常然至果乃由契本一理非權非實而權而實此卽如前心輪自在致令身口赴權實機三業一念無乖權實不動而施豈應隔異對說卽以權實立稱在身卽以眞應爲名三業理同權實冥合此以三業不二門成十受潤不二門者物理本來性具權實無始燻習或實或權權實由燻理恆平等遇時成習行願所資若無本因燻亦徒設遇燻自異非由性殊性𨿽無殊必籍幻發幻機幻感幻應幻赴能應所化並非權實然由生具非權非實成權實機佛亦果具非權非實爲權實應物機契應身土無偏同常寂光無非法界故知三千同在心地與佛心地三千不殊四微體同權實益等此以權實不二門成。

是故十門十門通入色心乃至受潤咸然故使十妙始終理一始境本具三依理生解故名爲智智解導行行解契理三法相符不異而假立淺深設位簡濫法祇是證彼理三下之五章三法起用三法旣是一念三千卽空假中成故有用若了一念十方三世諸佛之法本迹非遙故重述十門令觀行可識首題旣爾覽別爲總符文可知。

法華十妙不二門示珠指卷上

法華十妙不二門示珠指卷下

入文大分三初總敍一期不二宗旨二別立十門歷法解釋三融通文旨結意歸宗﹝初文分三初結示前章教觀宗要又二初略示教觀旁正又二初教正故意周又二初述所談之本意﹞然者是也生前起後之辭此者指定迹門也迹謂影迹諸佛出世化事未顯本之前皆迹也經云是我方便諸佛亦然門卽能通之法也經云以種種法門宣示於佛道談其因果及以自他者此指智者大師以陀羅尼力恣樂說辧說其十妙明法華開權顯實惟一佛乘自行因果化他能所等法也。

十妙者初境妙謂十如十二因緣四諦三二一無諦等卽藏通別圓人所觀之境也二智妙卽四教人各觀諸境之法共有二十智謂四菩提等智也三行妙卽四教人修次第不次第五行謂聖梵天病兒戒定慧等也四位妙卽四教行成各入其位謂藏七賢七聖通十地別五十二位圓六卽位也五三法妙卽四教各至極果所住三軌三身三徳之法也此之五妙𨿽各四教意在門顯無非圓乘自行因果前四爲自因後一爲自果六感應妙卽四教機隨感佛故有四句三十六句十法界機應也七神通妙卽四教佛欲爲四機說法先現神變放光動地警發物情及示身土差別等相也八說法妙卽正爲四機說四種十二部經詮辧諦緣度心佛眾生等法也九眷屬妙卽四教受道之人爲法眷屬也十利益妙卽四教人獲自行因果等益此之五妙一一開顯同前爲化他能所﹝如感爲他應爲自互名能所神通說法偏從能立眷屬利益偏從所立此亦大槪各舉名數而已至下建立所從中更辧﹞故云談其因果等也一代者通指釋迦出世一化始終也﹝二故凡下舉用義以釋成﹞故凡諸等者明用教味之意四教謂橫約化法﹝藏通別圓﹞五味謂豎約化儀﹝頓漸祕密不定﹞華嚴以圓兼別未施小故名頓在初如乳鹿苑但是小乘經律論三藏正施小名漸次乳如酪方等以圓對藏通別之漸次酪如生蘇般若以圓帶通別之漸次生蘇如熟蘇祕密不定者只在前頓漸之中密見密聞悟入不定無別時部法華無兼但對帶之惟一圓頓是顯露非祕密是定非不定純一醍醐味也此則待前三教四味之粗法華得名爲妙相待妙也若前三教四味粗人理教行至法華悉被開顯咸成圓教一味妙人理教行指除糞人卽長者子開方便門示眞實相決了聲聞法是諸經之王汝等所行是菩薩道此開粗卽妙惟一絕待妙也今約絕待故云意在開教悉入醍醐也。

﹝二觀旁故從略﹞樞謂之猥門戶扉樞也機弩互也取其要也五時八教由爲觀心故立了心由教故解譬目足更資方有所至略點下明旁正意觀心莫如止觀明教莫若玄義故云縱有施設托事附法又如辧體章中明四教入體之門各列十乘觀法名同略示引相而已故云或辧十觀列名而已皆是旁述耳。

﹝二總嘆十妙宗旨又三初詮旨咸妙意﹞此明演十妙之意也能所如前解詮卽法華中卽十妙﹝二該叔化意﹞始末卽前五妙境爲始法爲末不可不了者勸辭也綱謂网之所依提綱則目整譬若了十妙一化教意該收皆盡﹝三覽教成觀意﹞大體者爲止觀所修之大體也。

﹝二明後段法義無殊又二初中明迹本離合以顯無殊﹞從華嚴始成正覺鹿苑初轉法輪方等般若已來至法華開顯會入指大通佛所曾說是經今日成佛還爲汝說皆謂實修實證及菩薩地湧彌勒問如來方云我非今始成道舉塵點之諭不能諭其久遠此名爲本中間今日示生示滅並名爲迹𨿽是其迹只用本證因果自化之處處化導更無別法名爲迹法言離合者非謂本望迹名離迹卽本名合乃是本迹十妙因果開合耳如本中合境智行位四妙爲一本果妙迹中𨿽開爲四亦俱是因而本事已成故沒四名合爲一耳又開一三法妙爲本果國土壽命涅盤四妙者本旣至昔必有國土筍事故沒三法一名開爲四也𨿽此開合不出自行因果化他能所更無別法名爲本法故云因果義一自他何殊指此無殊名不思議一也玄義約理事理教教行體用權實今已六重而明本迹六名𨿽異如理事至行只是自因體是自果用及權實是化他能所今已只是時節異耳況三際不離惟心故六重皆不思議一若了此意於迹隨入不二更無他本之法非不二也。

﹝二明五章總別以顯無殊﹞況體宗用三不出十妙宗卽因果體卽所證用卽自他玄義云釋名總論三法體宗用別論三法故知但是總別之殊教相分別前之四章對前四時三教諸部兼但對帶爲異玄義云釋名名異乃至判教教異五章旣是十妙五章之外更無他本十妙之殊也。

﹝三初曉教行旨歸彰所述之意又二初敍教行旨歸又三初明教理融妙﹞若曉斯旨者卽指上所辧五章十妙若一一曉了方爲圓解法華融妙之旨則能會諸教諸味之殊途同於一乘醍醐之圓極也一期者指佛出世一化也五時漸頓爲縱四教化法爲橫又三世爲縱十方爲橫指此縱橫只是一念三千世間卽空假中言三千者謂十法界各其相性體力作因緣果報本末究竟等十如是又一一界互具餘九法界卽百法界法界十如是卽千如是又於此界如復分五陰實法眾生假名各有千如此約正報正各有依復分國土一千是則依正共有三千止觀云三千相相惟性只是一念一念不前三千不後全一念卽三千三千卽一念故云一念三千世間言世間者謂假依正三千有異一一不濫稱爲世間也我之一念具三千法彼彼一念悉具三千地獄眾生無量一一三千乃至諸佛無量一二三千𨿽復彼彼無量全我一念非前後相𨿽無前後彼彼宛然名不思議譬帝釋宮眾寶珠网一目一珠一一珠內現一帝釋宮殿莊嚴如是眾珠互相映入眾珠咸現一現之內一一珠內具眾珠帝釋依正彼彼不雜展轉無窮𨿽復無窮隨舉一珠收之皆盡於一珠外更無餘珠不見其中我之一念亦復如是能如是觀一切諸法惟心無性名眞性空眞空色名妙有假惟一念心名不二中是名一心三觀故云卽空假中中論云因緣所生法我說卽是空亦名爲假名亦名中道義問向明百界千如雲是爾今經不思議境經有百界互現之文否答法師功徳品六根淨人下至地獄上至諸佛皆身中現卽其文也人界旣具彼十彼亦名具人等之十但有明昧之珠諸法未曾增減譬太虛萬像日夜自分森羅豈有異哉﹝二明觀行依憑﹞十乘者一觀不思議境二眞正發菩提心三巧安止觀四破法徧五識通塞六道品調停七對治助開八知次位九能安忍十無法愛此十俱不運而運令諸行人乘是寶乘直至道場故名乘也起教一章者止觀中有十大章謂一大意二釋名三體相四攝法五偏圓六方便七正觀八果報九起教十旨歸今指第九章

也此章全是化他能所大意一章則總明自行因果化他能所餘章則別明自行因果旨歸一章乃自他俱入祕密藏也﹝三嘆功成道著﹞止觀全是法華妙行則修後而證此也所詮卽因果。

﹝二故更下彰所述三意又二初標立門所由﹞可解﹝二辧名義歸趣又三初依義立世名符妙意﹞何者徵起也爲實施權者是法不可示言辭相寂滅以方便力故於一佛乘分別說三故云不二而二開權顯實者𨿽示種種道其實爲佛乘開方便門示眞實相故云二而不二法旣教部咸開成妙者玄義云通則偏圓權實漸頓俱通別則偏圓約法權實約教漸頓根偏者謂藏通別各有所詮生滅無生滅無量諦緣度心佛眾生十界等法圓者卽中道無作諦緣度心佛眾生三無差別一念十界法也權者謂藏通別各有十二分能詮教也實者卽圓十二分能詮教也部卽頓漸四味兼對帶等部若偏法若權教若漸部至法華時悉被開顯融會咸令開示悟入佛之知見十方佛土惟一乘法皆到一切智地一相一味究竟涅盤故云咸成妙也十門不二如釋題﹝二門門六卽簡濫意﹞六卽如釋題﹝三指廣申略結要意﹞本文指云玄義也彼彼一一妙皆引經論誠證若得此十門不二之旨諸佛所證皆我一念心眼﹝初總敍一期不二宗旨訖﹞。

﹝第二別立十門歷法解釋又分三初標列門名﹞如文﹝二建立所從﹞。

第一色心從境妙立名者境有六依今經及涅盤立謂十如十二因緣四諦二諦一諦無諦文中自列以辧色心今就開顯諸方便色心皆成圓色心色與心爲二乘色卽心爲不二也第二內外從智行二妙立者智有二十依大品大論婆娑等立謂世智藏六通五別四圓四行有四依大論涅盤立謂道途增數次第不次第今就開顯諸方便智行皆圓智行以自己一念智行爲內以他彼彼一念依正外示卽內爲不二也第三修性亦從智行立者修卽智行性卽界如一念示修卽性爲不二也第四因果從位法二妙立者位有六依今經立謂三艸二木一地三法依涅盤立謂因三佛性果三涅盤亦有方便等三今就開顯艸木皆地四微無別示諸方便因果皆圓果示因卽果故爲不二也第五染淨第六依正第七自他從感應神通二妙立者感應依正法華立彼土如來所爲感應如是則有別圓等感應神通依今經立經云如來自在神通之力則有業修報不思議等通令就開顯惟妙機應惟圓天心界性之神通變淨穢土現勝劣身故以染淨依正自他各爲二示染卽淨依卽正他卽自爲不二也第八三業第九權實從說法妙立者說法依今經云分別說諸法又云但說無上道卽說權實四教十二部法今就開顯惟說妙法示身口卽意權卽實爲不二也第十受潤從眷屬利益二妙立者眷屬利益依今經立大通佛所曾爲說法世世與師俱生則有業願通應生等者眷屬艸木受潤增長等利益令就開顯示諸方便眷屬稟方便益卽圓頓眷屬同稟妙益一味法雨受潤無偏爲不二也。

﹝三依正釋分十初色心不二又二初標﹞云﹝二釋又二初辧釋總別又三初通標境具總別﹞境是所觀理對能觀智得名十如乃至無諦俱理境也﹝二何者下歷境顯示別相﹞十如者玄義通釋相以據外覽而可別性以據內自分不攺主質爲體堪任爲力構造爲作習因爲因助因爲緣習果爲果報果爲報初相爲本後報爲末俱眞實相爲究竟等今就十如辧其色心相性可知體卽五陰四心一色色心俱力色心俱作色心俱緣故云義兼好習爲因習成爲果故但心報卽善惡好醜貧富貴賤等故色也十二因緣卽三道也無明愛取是煩惱道故但心識名色六入觸受是苦道現報陰故兼色心行有是業道業身口意又業種合果故亦兼色心四諦等可解一實及無但心故也﹝三旣智下攝別入總正示宗歸﹞總者一念也一性卽一念也一念靈知性體常寂故涅盤云能觀心性名爲上定之卽首楞嚴第一義空空卽眞如性也無性卽一念叵得故云無也又無自他共無因之四性也經云諸佛兩足尊知法常無性今指一念知性本來淸淨不生不滅是眞無性以此性令卽十界色心之法故云三千宛然是知一念三千世間相常也。

﹝二結顯不二又三初明卽總三別造體恆回﹞常知者令解總別不二之意也心卽上一性無性也色心卽上三千宛然也之往也非語助也謂全性往趣故云之色心也爾雅云之往也般若云一切法趣色趣不過等備如境妙此則眞如性隨緣起信眞如隨緣義是也止觀大意云隨緣不變名性不變隨緣名心今言心卽眞如性不變也之色心卽隨緣也﹝此不勞辧﹝內﹞﹝搏﹞緣慮等心﹞卽心名變下示心之色心相也金錍解心佛眾生無差別有三義謂變造具彼對四教造通心教藏通但謂造六道別圓造十界變則別圓所變十界具惟在圓本具十界彼𨿽四教俱明常住總顯三無差別之旨令文云變造同三者惟圓爲示迷眞性體起惑業苦相也卽以變釋之以造釋變以同示體變者以顯惑也譬寒能凝水成冰迷法性水變癡惑冰冰爾故云變令示冰卽水指煩惱性卽菩提也造者以顯業也譬火能煉金成器迷法性金造業相器亦爾故云造今示器卽金指結業卽解脫也同者以顯體也譬摩尼珠光寶一體非造迷惟心珠遂異光寶亦爾今示光寶卽珠指生死卽涅盤也此之三諭但顯變造同三義一體惑業苦之色心本不二也又義例云譬如官路土私人堀爲像愚者謂像生智者知路直後時官欲行還將像塡路像本不生滅路亦無新故亦斯謂也故云卽心名變變名爲造造謂體同輔行於不思議境廣釋變造義須者尋之有別行本云造謂體用者近人謬故也旣失義意又違金錍惑者意云造是體之用而不知此文正示色心全眞如變色心不異本性故云體同令了色心不二故下句云他生他佛尙與心同心同之言豈非正以他況己色心不異性體明文若是胡不研尋或苟順人情攺眞從僞恐懵他智眼﹝二是則下明不二而二舉一全收﹞四句結顯向義也非色非心顯上心性也而色而心顯上之色心也惟心顯上體同惟心不二也色卽是心何況心乎不但惟色香等皆惟心也良由之言正結顯由上心之色心體同故也有人用對三觀三諦非色心對空眞而心對假俗惟色惟心對中今謂此是圓法若隨意說何法不通豈止三觀諦耶又消文不便況談不二字字無非三諦此門本依諸諦境立旣攝別入總以明色心惟顯色心不二至內外門對境明智方辧觀智又有人以諸句一一顯不二可則可矣然消文終爲不便或曰若境不可對觀者上總敍中何以云三千世間卽空假中答上總敍爲十門起本故舉三千便言空假中今則別開十門十門相生各有所屬不可混濫然則十門互攝舉一全收但爲消文解義必須如此意則何嘗不通融乎﹝三故知下結示己他三無差別﹞他生他佛者示一一眾生各自心佛三千如上帝珠所諭𨿽他生佛並我一念具足所以果成之時不動一念徧遊十方佛國徧應十界眾生彼者卽指一一眾生各三千法與我無別故云差別而不差有人云是十如等六境名彼彼身今謂不然此正結示他生他佛等惟我一念與金錍釋生佛彼彼相正同也有別行本多一差字亦近人添也彼意謂先立云彼彼境法差方結云差而不差此蓋未曾境法無差之文故爾﹝初門訖﹞。

﹝二內外不二又三初標﹞云﹝二釋又二初辧釋內外又二初通標內外﹞前但約自己色心以不二此約己他而辧內外內卽自己三千外卽彼彼諸法﹝二別釋內外又二初釋內外又三初明境體本妙﹞托寄也寄彼依正明於三觀不二也依正三千是假以空中而亡彼依正之假故云卽空卽中有別行本添卽假二字謬也此正用空中以正彼假安得又云卽假乎下句云心色體絕絕卽亡也又下染淨門雲遮故法爾空中又云亡淨穢故以空以中何不皆添假字耶﹝二明境觀雙泯﹞言空中妙故心色體絕者牒示觀成之相也有別行本於空中上添卽字復添假字謬矣惟一實性示能所都泯也問此旣云無空假中上有假字何妨答此是示觀成惟一心性體能所俱亡故須云無空假中上二句正是以能亡所豈得相例﹝三色心下顯帝网依正﹞此示惟一天然之性不壞森羅如淨璢璃內外瑩徹故云豁同眞淨永嘉豁然如托空惟覺無所得同者似也乃似其分眞卽六根淨也帝网如前釋炳明也經終日互映交涉而珠珠恆各炳煥也有本云終日炳然字之誤也旣云終則知是日字若言自則終字無力思之﹝二釋內又二初外境亡﹞一念尙無豈在色心故云一念無念﹝二惟內下內體顯﹞攝彼三千卽我三千卽空假中也觀師云照體獨立總我皆如﹝二是則下結顯不二又二初心性融攝﹞一舉心性外無他法如舉一珠眾收盡﹝二十方下生佛泯同﹞法界外無法生佛一如空無內外性無己他故云誰云內外等此正示內外不二﹝三結所從﹞可解﹝第二門訖﹞。

﹝三修性不二又三初標﹞云﹝二釋又四初標性因又二初雙標修性又二初標性﹞性卽一念徳卽法身般若解脫皆常樂我淨也今敵體示性徳相謂心性靈虛寂性卽法身虛卽般若寂卽解脫性無生滅故常性無憂喜故樂性無縛脫故我性無染淨故淨性旣四虛寂亦然知體一故一切眾生本性虛寂故稱性徳此內只指一念耳﹝二性難下標修﹞藉假藉也知了性也曰言也說文雲開口動舌爲曰凡有心稱知性也故玄義示諸實相異名亦名虛知也虛知卽心也若然者作善作惡不作善惡皆名知稱此等知曰性今文知者因眞教緣示善惡知卽眞知也乃知諸法惟心故云藉知曰修如作善惡無記只是一知徧造善惡等諸法豈非諸法皆知之如水爲波爲澄波澄皆水之相旣知諸法惟心了無相名眞如相非對性知忽有始知名爲修知若定有始皆不了義說則性不名性今云知者性知卽照稱之曰修故經云爲令眾生開佛知見則有六卽知見圭峯云知一字眾妙之源此性知也永嘉云不須知知但知而已但惟一知卽照體獨立也觀師云以知寂不二之一心契空有雙融之中道則與此全性之修知同也明圓佛知見借如妙有別本云籍智起修者謬也由不曉全知之修故玆妄攺況知體直指惟心而照智名未稱全性成修蓋寫者書知逼曰後人認作智字旣不成又見下句有起修之言遂輙加起字耳﹝二辧相成相卽﹞由修照性者若迷知性則不名修了妄惟心惟心無妄卽照性也如從睡覺照覺無睡睡覺一如由性發修者由睡可覺故也﹝二顯修中逆順又四初示逆順﹞順緣修四教菩提逆緣修六道生死﹝二會事理﹞迷了𨿽卽惟心而逆順性事常別此指染習隨緣成性非眞知性然豈離隨緣別有眞知如水與波隨緣事性故曰恆殊耳﹝三斥謬解﹞可者豈可也乃責辭耳豈可由不移生死涅盤恆殊之性事便仕此爲了修乎是以下句云故須一其迷了照性成修有人將可字作因義解謂因由不移迷了性事便爲了修若爾不更云故須也但詳故須之語自曉可由之言若如彼解則有二失一不識語辭失凡可字有多用今是許否與奪之辭如常語云可如此乎豈可如此不可如此等當知可由卽豈可耳那忽輙謂可字是因義出誰家之詁訓乎二不識文勢血脈失上文旣立建了二修此欲示不二之修故先斥之豈可以逆順二修恆殊便爲了修欲達眞修故須一其迷了二性不二照不二性方名眞修此豈非上下文勢起盡血脈貫通耶且失著述之人必須解文義上下相映端未相成用語辭可否若不爾者並爲猶簡耳﹝四顯眞修﹞故須一其迷了者由上不達語諸法惟心之修今爾令達其性不二修此中道之性以爲眞修則上之生死涅盤二修一時亡泯如止觀安心文云當須以一其意制心一處無事不辦荊溪師引老子天地得一淸淨寧等解焉此文意同也有別行本作要約之期有人云自迷已來爲一期照此一期之性爲修此乃昧於一字是一於上迷了二修爲不二性也只見前文有一期縱橫之言便一旣作要期字釋況下句云見性修心二修俱泯若不一卻迷了二性爲不二之修爲見何性名爲修心乎復泯何二修乎無縱臆說設誤他後學﹝三辧修性離合又二初正明離合又二初明離合相﹞各三謂正了緣也修二謂且置正因但約緣了性一謂且置緣了但約正因此就離合而談故爾舉一必具三如起覺心必有覺慧及諸數等覺心卽正覺慧卽了諸數卽緣皆相扶而起如緣與了從正舉了必不及緣舉緣必正及了故云修二各三舉性一理必具三故云性三也﹝二明離合所以﹞修二各三共發性三故云九也若具論則修三各三性三亦各三今爲辧修性且云修二各三共發性三身然性九只是三修九六只是三故今以緣了六對性三爲九𨿽此開合不出一念﹝二寄諭融通﹞一性如水二修如波修從性成水爲波也全修是性波卽水也故云亦如波水有本云亦無波水誤也若雲波水俱無卽諭修性雙泯非此中意又波水俱無不成譬諭也﹝四結顯不二又二初重示理體﹞三障謂煩惱業報也煩惱卽貪嗔癡等業卽五逆十惡等報卽諸趣五陰身障者謂此三從無始來障獘三徳長輪生死故云性指三障今圓解頓發違障卽徳文句云陰界入苦卽是法身非顯現故名爲法身障卽法身貪恚癡卽是般若非能照故名爲般若性本明了無所可照業行系縛卽解脫無所系體亦無能系如是解者名一念信解也﹝二達無下正彰不二﹞可解﹝三結所從﹞可解﹝第三門訖﹞。

﹝四因果不二又三初標﹞云﹝二釋又三初標不二之宗﹞言三軌者卽三法耳軌者也則也三法可依則故名軌謂眞性軌觀照軌資成軌具如三法妙涅盤具梵語云摩訶般若涅盤那此言大滅度因華果蓮卽自行一乘因果也﹝二徵難釋成又二初徵﹞可解﹝二釋又二初釋因果不二又二初迷了事別因果名殊﹞研謂研竅惟觀此一念迷性卽眞妙性三因頓發理智齊彰名之爲果﹝二隻依下理顯情亡性相俱泯﹞言理性自亡者語之時尙無理性之名豈存因果之號經云諸法從本來常自寂滅相當知契語眞理情智都亡論云念想觀已除言語道皆滅如是尊妙人則見般若﹝二辧惑智淺深又二初正明惑智淺深﹞言亡智親疏者智何親疏由根障願行不等故也此有三謂利根人惑障有輕重志願有深淺殖善有厚薄如釋題問文云由亡智親疎致迷厚薄莫是智有利鈍故云親疎不乎答今辧智親疎非鈍也若是利鈍自成漸頓二根今但就頓根明親疎耳何者是漸頓二根何者爲頓根智有親疎答漸頓二根者謂過去聞漸頓法爲種如涅盤中置毒之諭宿種今熟故成漸頓之根一漸根者過去聞通別大乘爲種如生熟蘇中置毒今世𨿽值正師軌聞圓頓上乘由宿種漸故發解還成於漸如𨿽服醍醐觸藥由發生熟蘇中飲毒故今則難死二頓根者過去聞圓頓上乘爲種如醍醐中置毒今世但眞正師軌聞圓頓上乘由宿種頓故圓頓解發卽破無明如再服醍醐觸藥藥發便死此例如北秀南能同遇五祖示眞心眼而解分漸頓﹝上二種入非今文親疎之人恐有相濫因而明之耳﹞若頓根智有親疎者惟就惑障志願殖善不等而明譬如太虛本暗及有煙雲共翳暗本與太虛同體或暗有重云或時有輕煙或時但暗而無雲煙法性如太虛本淨無始無明如暗塵沙如煙見思如雲圓解如日光頓照眞性太虛體無煙雲故暗則頓朗此諭障輕願深善厚者名智親如雲一生尙超登十地是也若虛空本暗加以煙雲日光𨿽照而本未頓朗須待觀慧之陽气倍際道品之情風稍猛助卷三惑之煙雲方盡眞性之太虛乃明此諭障重願微善薄故名智疎也﹝此是今文親疎人也﹞廣如隨意中又四念處云但觀無明卽是法性如以火治鐵爲器分粗垢自然先落圓人本觀無明卽種智器而見思垢自然先落得六根淨此並諭圓智親疎之相﹝二諭顯智斷因果又二初總諭四法性虛﹞此中四諭夢諭智空諭斷幻諭因像諭果言如夢勤加者正諭能亡之智也如夢本無由泯以故有覺已求夢叵得而夢事宛然諸法本空無明故有圓智頓發達性本無惟觀無性故云勤加經云修攝其心觀一切法空如實相論云諸法不生而般若生智徳成也空名或絕者諭斷徳無明本無實體而但有虛名金光明云無明本自不有妄想因緣和合而有和合豈非但空有其名耶是智圓斷力成契眞性體則空名之惑自絕也有別行本作空冥者後人謬攺耳意謂冥契眞空之理故云惑絕今謂不然豈惟法諭不分抑亦懵於斷徳況下自釋云空虛故迷轉性空虛迷轉豈是眞性空乎故荊溪師釋圓無生文貪恚癡卽般若句云但觀理豈不觀染體自虛本虛名滅故妙體滅不立除名彼云本虛名滅正與此空名或絕義同也豈攺眞作假捨長從短乎幻因者對果通諭智斷之因也故牒云旣滿鏡像者鏡中像也不取鏡但取像諭果之不可得耳如前文云理顯無復果名卽斯義也有人將諸句對六卽夢對觀行空對相似幻對分眞鏡對究竟此乍𨿽似耳其如惑智無歸且如相似位中云空名惑絕此位尙未破一品無明何謂謂名惑絕耶但是諭於智斷而六卽之位自成矣余卽例破﹝二別顯事虛理實又二初重提二諭﹞義同者惑智對辧𨿽但叵得以智性本有感體本無故云空虛像實﹝二像實正合歸﹞感虛故迷轉﹝去聲﹞智實故性成有本云成性誤也若然者則反令果成因也非性因而成智果也乍春則小事細尋誠不可﹝三結顯不二又三初正結不二﹞可解﹝二﹝污﹞謬顯眞﹞因亦非因者不能致果故也果從因致因得因名耳﹝三所以下重示融卽﹞三身並常俱體俱用者三身果滿咸成四徳舉體全用也又本云三千其理亦顯卽體之用三千並常然前之三句是千字果徳似身字便二義無失故但存耳﹝三結所從﹞可解﹝第四門訖﹞。

﹝五染淨不二又三初標﹞云﹝二釋又四初明法界﹝像﹞起熾然染淨又二初明染淨本﹞可解﹝二示染淨相﹞言法性之無明者此染相也之往趣也同上文心之色心也謂全法性趣於無明惟無明起故故徧造造義如前解無明之法性者淨相也準上可解此門依感應神通而立故妙果成能徧應十界之用卽向下淸水之波是有別行本加兩與字云法性之與無明復云無明之與法性若言之與卽語助與猶共也乃是法性共無明造惡也或引起信八識與染淨像和合故起染習種子等得云法性之與無明者今問彼八識爲是染淨識爲非染淨識若是淨識第九眞如識何別若是染識與七識何別若謂非此二識應是法性本淨忽有無明外來共法性和合便起染習而造諸法也若言不爾者何故云法性之與無明乎若是法性與無明共造者下句淨法亦是無明共法性起應如雲徧應眾緣徧應豈非果用此淨果性如何更與無明共方起應乎此則染淨不可分迷悟無以別誠爲可笑如百諭中亦應雲淸水與濁水共方有其波若不爾者則法諭不齊也況圓頓之法談迷說性迥異教道之言若不解之卽二字之義那辧教之權實體別嗚呼荊溪師云自行暗於妙宗何殊無目而導斯言信矣權教八識染淨等具如玄義破古文在第五卷

末須者尋之﹝二明卽用之體非染惟淨又二初立諭﹞濁水之波淸水之波二波𨿽殊而濕性無殊諭迷悟緣起𨿽二惟心不二若達不二之體則了染淨不二之用也淸濁𨿽由緣濁成本有者諭迷悟𨿽俱緣起而迷緣本有如釋題中濁𨿽本有全體是淸者謂濁非濁性本淸故而可淸諭迷性非體是覺故而可覺迷之與覺只惟一心一心無殊迷覺豈二故云二波理通舉體是用﹝二三千下念顯﹞六穢謂六道四淨謂聲聞緣覺菩薩佛也十通淨穢者一界具十界皆九穢一淨百界惟心故云悉淨﹝三三千下約位簡濫又二初辧功能捲淨﹞言豈六根淨人謂十定十者此明相似位人十界於身中現六根旣是人界具餘九界展轉互具可知﹝二示行法勸修﹞釋簽解遮流亡照各分體用照爲體流爲照用亡爲亡用今文卽用卽體亡照一如可解﹝四不動下結顯不二﹞可解今云以空以中空中自亡證前內外門中卽空卽中義善成矣﹝結三所從﹞可解﹝第五門訖﹞。

﹝六依正不二又三初標﹞云﹝二釋又三初明所因﹞由本理一故證極不二﹝二以三下辧行相又二初正釋二而不二之相又二初辧依正﹞如文﹝二依正下示不二﹞可解﹝二是則下約位釋簡又二初約凡位理具釋﹞眾生但性徳而已全無修徳故云未辧𨿽無修徳一理已具故云莫非無也﹝二約生佛理同釋﹞言法體非徧者法界性體不當徧不徧而諸佛果智妙用稱本性體故云而徧十六觀云諸佛如來是法界身疏解云無所不徧者理性非局而局者理性不當局不局而眾生自起限方之見故云而局今經云癡愛故生惱盲冥無所見言始終不攺等者始凡終聖性體一如毫剎含容波海交徹若局若偏恆不二華嚴云法性徧在一切處一切眾生及國土三世悉在無有餘﹝三結顯不二又三初結成不二﹞淨勝佛也穢劣生也諸佛了達非淨穢非勝非劣對眾生不達而去淨勝同前而徧也眾生亦本非淨穢勝劣以不達故但見穢劣同前而局也塵身去顯不二相塵法二身塵寂二土理性如事相事相卽理性論云是法住法位世間相常住治生產業皆與實相不相違背﹝二是則下融難思﹞塵國寂光生佛土塵身法身凡聖容彼彼無礙俱一念各各周徧未曾同欲知事事眞常相一切無生法性空﹝三若非下重示理本﹞可解﹝三結所從﹞可解﹝第六門訖﹞﹝七自他不二又三初標﹞云﹝二釋又三初法正辧又三初明理性三千爲自他本二初標定義宗二物機下明能化所化身土必融﹞土土者謂一淨穢同居二方便有餘三實報無障礙四常寂光如神通妙﹝三眾生下辧機應所由忻赴無爽﹞機忻應赴猶水月聲響如感應妙中﹝二寄諭重明又三初順諭應道交又二初正諭﹞不然者反上也境有現像之理者鏡爲現像之本諭果徳智顯可爲應本如磨鏡已明也形有生像之性者形爲生像之本諭因性理具得爲機本如有形可照也﹝二結釋﹞若一形對而鏡無像現則非鏡也若一機發而佛無垂應則非佛也﹝二形事下反諭因緣未會又二初諭機未會﹞鏡𨿽明而不能現無形之像佛慈𨿽廣而不能度無信之人﹝二諭應未彰﹞鏡爲塵翳未能現像欲令現像須磨去塵磨之鏡明形對必像諭若觀行不勤六根未淨果智未明未能起應必須如理而修惟觀不二之性了性淨鏡本無塵垢名爲眞磨加功不已人法之執雙遣本明之性發現則無物不鑑也問如雲磨鏡去塵則可諭去妄顯眞乃此秀心如明鏡臺時時勤拂拭之意耳答今文磨鏡與彼不同如五祖見其所呈知彼心眼未正不付其衣泊能師有偈云本來無一物何處有塵埃乃知已達心源密付衣缽明知彼乃是驗學人見解非論進行之門今明修觀之人但觀無念之性以後本明之體則能隨機起應故諭塵除像現不得見俱是鏡諭便雷同而解若永嘉云此來塵鏡未曾塵又云心是根法是塵兩種猶如鏡上痕痕垢盡除光始現心法雙亡性卽眞此則與今文同是論修非呈解也言像現非關磨者者鏡明實由磨力像現自因形生故云像現非關磨者此正辧由修觀故性明由機感故應赴有人云鏡有現像之性是談其本性非關於修復移現字於像字上上現像非關磨者今謂設爾移得現字在上又豈是鏡之明性自能現像耶上文云若形對不現像則鏡理有窮形未通與鏡隔則容有是理此自約明鏡而無形對故不現像豈論鏡之明性有隔不隔乎又前文云欣赴不差若云談其本性則上下之文如何消會復有人引前因果中鏡門像果圓之語來釋此文彼自舉鏡中之像叵得以諭果滿無復果名此諭感應道交未交之相非爲允也﹝三總結略今﹞以諭觀法者卽諭今自他不二他由自具故能應由佗具故能感自佗感具則感應不二也以磨鏡諭修觀故欲知﹝三應知下結顯所司又二初示所因二方能下彰他用﹞皆可﹝三結所從﹞可解﹝第七門訖﹞。

﹝八三業不二又三初標﹞云﹝二釋又二初標三輪﹞惟佛三業得名三密及三輪也密謂微密深妙也自等覺而下無能思議佛身口意運用之相故稱密輪者有三義謂權碾義運義轉義自破魔或亦令佗破是摧碾義自到彼岸亦令他到是運義自說法度生亦令佗度是轉義以對身口意故未曾毫差鑑機也﹝二正釋不二又二初約身口二業各辧不二又二初標身口﹞法報但合爲眞身如鏡與明合但云鏡耳言眞應猶言鏡像也法從口演故云在法十界等法不出權實權實不出四教教則三權一實此約教以辧法法爲所詮也﹝二二身下辧不二又二初明二而不二﹞如波卽水﹝二若準下明不二而二﹞如水之波﹝二身尙下約三輪一體總辧不二又二初約果用釋又二初辧三輪化用﹞如來神化非先謀慮而後施爲由本因中發四弘誓修中道無緣大慈至果上任運慈善根力令諸眾生見如是事佛居常寂光實不念度彼化此而化事宛然如鏡現像如月現水故云常眞至極稱物施爲經云微妙淨法身湛然應一切﹝二豈耶下釋成不二﹞可解﹝二果用下約因理釋又二初舉果例成﹞可解﹝二乘法顯相又二初明果必由因又二初示所依理本﹞有本者本卽因也由本因三業一念卽空假中致果成三密不思議用也或有別行本於若信下有因果二字蓋後人昧此文意輙加耳今文自是指上文云若信上一念百界三業之因方知三密有本故文便舉百界等以釋成豈非正由因理本具也何得云信因果耶﹝二辧所成果徳﹞稱應宜機也一一色身也一一書口也起應無量故云一一化復作化者乃無記化化禪卽不謀而化展轉無窮如華嚴一音出無量音一一音復出多音等﹝二顯因理本具﹞一念具一切法豈惟三密此亦名因毗盧﹝三結所從﹞可斛﹝第八門訖﹞。

﹝九權實不二又三初標﹞云﹝二釋又三初總標機應﹞大慧卽應本也法界卽機本也﹝二亦由下辧釋所由又三初明因理常然二至果下明果由因立三此卽下正示化方﹞皆可解﹝三對說下結顯不二﹞權實義通四教眞應多約別圓﹝三結所從﹞可﹝第九門訖﹞。

﹝十受潤不二又三初標﹞云﹝二釋又三初明受潤相又二初明差而無差燻習有異﹞言燻習權實者此須約五時教明種熟脫之緣如涅盤置毒之諭若於過去聞華嚴爲種如乳中之毒今世後聞華嚴宿種成熟便獲悟入無明世諦死法性種智生如再食乳毒發而死聞藏酪方等生蘇般若熟蘇法華涅盤醍醐例知經云如是眾生世世常受我化始見我身聞我所說卽皆信受入如來慧除先修習學小乘者今聞此經亦入佛慧此正明種熟脫也若無本因燻亦徒設者此反顯也由生本具權實之因性可燻故諸佛設權實之教緣燻發遇燻自異者緣習成異心本無殊﹝二性𨿽下辧能化所化權實俱空﹞舉幻以顯中道實慧空也心性不當權實故云無殊𨿽非權實必假幻緣顯眞空性﹝二然由下明感應由又二初正辧所由﹞生由性具得成開顯之機佛由修成能爲不二之應﹝二物機下宜同法界﹞此顯法華種熟脫益如上三世五時悟入並是法華施開癈會之力用故今機應不二身土一如經云𨿽示種種道其實爲佛乘如來殷懃稱嘆良由此也﹝三故知下結顯不二﹞此約三艸二木皆一地所生一雨所潤以顯機應不二也眾生業惑本眞心地具於緣習三艸二木之性種此則因也諸佛修證種智無緣大慈具於權實不二之法雨此則果也艸木性種本乎心地權實法雨本乎大慈地具色香味觸之四微雲雨艸木亦爾四微理同四大性等咸卽常樂我淨眞無住本法界常住故云體同並等經云皆一地所生一雨所潤一相一味所謂味所謂解脫相離滅相究竟涅盤常寂滅相﹝三結所從﹞可解﹝第十門訖﹞。

﹝第三融通文旨結意歸宗又二初融通文旨又二初辧能依十門初後相收﹞一門具九門之法門門互具﹝二故使下明所依十妙始終理﹞境三卽相性體也亦名業惑苦亦名緣了正智謂三智一切智道種智一切種智也亦名三眼慧法佛也在因名三止三觀行謂三行聖梵天戒定慧衣座室也位三謂六卽之位只前境智行三所歷之位位位皆三果上則名三身三徳卽三法也感應神通說法眷屬利益五妙一一妙並三法以利他故雲起用成者謂一念三千卽空假中之觀成也若因若果若自若他皆卽一念三千故上句云始終理一﹝二結意歸宗又二初物結所述﹞所述十門不出自他因果自他因果不出一念但觀一念徧了十方三世諸佛本迹之法非遙顯曰眞覺靈源性混融十方生佛我心中毗盧藏海塵塵徧般若林華處處同一室千燈光令雜太虛萬像色俱空能知十妙惟心寶不二摩尼雨莫窮荊溪禪師述此十門乃舉法華之宏网撮上觀之樞要俾學佛乘者咸至道場故於文初云撮十妙爲觀法大體令結云令觀行可識意後之學者安可聞不思修如貧數室裏糧束足者乎﹝二會歸玄旨﹞首題者卽經題此指釋名一章也別謂體宗用三章也文謂教相一章也今云覽別爲總者卽覽體宗用之別入釋名不二之總使一一咸成不二與教相符契故云符文可知前文云況體宗用只是自他因果法故教相只是分別前之四章使前四章與諸文永異故知此文是結歸五章以顯一經顯旨有人云首題者是此十門之題覽別入總者謂覽前色心等別爲一念之總引前文云旣知別已攝別入總無非心性符文者乃是符契不二之文故云可知令謂太局不收五重玄義失經題旨況文初云直申一理使一部經旨皎在目前豈非離五章之章之意耶復有人解覽別爲總同前令釋而云符文者乃是懸示消釋經文令謂此解亦爲不便覽別爲總旣是四章安得不論教相乎。

法華十妙不二門示珠指卷下﹝終﹞

雍熙三年歲次丙戌孟夏之月餘於錢塘湖之陰講法華玄義解座屬安居時對而未得卽入文句有二三道侶賫不二門別行本至皆云此文訾謬多矣。

幸爲辧惑焉余因校據本宗聊以消諸學生聞已恐有失墜請編錄之餘索非筆削之流尢慚環碩之學但以宿發聞之於師遂允所求書之於紙其科分節逗卽用攜李敏師舊本不復別出庶一句一偈成贊佛乘若見若聞同期佛慧耳筆旣絕矣歲亦暮。

議宋國新書考

本朝文粹﹝十二﹞東陽覺慶座主復宋奉先寺源淸法師書曰大宋至道元年四月日牒到故座主權僧正暹賀領掌未及報陳溘以卽世矣覺慶偏以年臘猥得領眾繼彼前好寫我短懷𨿽無傾蓋之暱語自諳動履之徳音梵志之求道十二年師及二十年智者之閱經十五徧師及五十徧靜言思之匪直也人見贈法華示珠指二卷龍女成佛義一卷十六觀經記二卷佛國莊嚴論一卷心印銘一章見斯文彰外知其才之弼中文章六七聊有注出不敢加雌黃惟是展情緒﹝乃至﹞月日日本國天臺座主阿闍梨僧正法印大和尙位覺慶。

顯要記破文曰分得大宋國奉先寺源和尙觀無量壽經疏顯要記下卷文義備矣理趣明矣捲舒鉆仰慕道欣義今錄疑慮重求幽玄而已天臺山東塔院沙門覺運﹝私曰顯要記上卷慧心僧都破之﹞。

妙玄私記﹝卷七﹞曰昔大宋源淸師自作書並同朋鴻羽所造佛國論等送之本邦慧心檀那等各難一卷其鴻羽論云千華葉勝應是方便土也﹝云云﹞靜照法橋難之。

