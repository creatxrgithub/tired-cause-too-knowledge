續藏經持咒仙人飛缽儀軌

唐不空拔出

持咒仙人飛缽儀軌

大興善寺沙門不空拔出

大阿闍梨云若有善男子善女人欲淸淨加行飛轉應器以作佛事者先擇深山幽谷薜蘿﹝苭﹣力﹢﹞泠柔艸徧地靈禽奇獸之所鳩集仙人飛翔賢聖優達幽遠之地與人求絕將世厭避當取粳米一斗百日子持之安住髙山雲峯若地形體猶如覆缽若如仰缽若幽巖之內無人絕處先四十九日齋戒次一曰斷食次三日斷食次食於米日一合待粳米盡其滿淸淨作法持誦金剛闍黎八大龍王眞言隨力誦之不得忽忽日日夜夜呼大龍王之名字所謂難陀龍王拔難陀龍王娑竭羅龍王和修吉龍王徳叉迦龍王阿那婆達多龍王是八大龍王斯持咒仙人之所乘也隨從一切練行沙門驅使隨命能以其缽三千大千世界一時奔回隨行者念若至欲界六天色界十八天無色界四空處乃至他方無邊世界順臾往還若至大自在天大梵天帝釋天王之前及大轉輪王小輪王十六國王五千小國粟散諸王之宮殿后妃王子公主大臣百官諸臣之家等示行者之所欲行通往來現大神變降伏邪見眾生如是自在皆是龍王威力也是故一心必所護持莫作散心我今當說其眞言。

曩莫三曼多母馱喃難徒優婆難徒曳莎婆訶

當誦是眞言滿三洛叉時大海龍王阿耨達龍王一切諸大龍王一切諸大龍王皆現人形來集行者苦行之處叉手伏地歸命頂禮當於時以缽覆地七徧咒之龍王捧之將玄三千大千世界天上地下乃至阿修羅宮收來山藥行者服之命得千歲從此以後隨心現大神變自在神通威徳一時具足一切天龍王魔王人王皆來歸依若咒缽時不速飛者誦催之咒眞言曰。

曩莫三曼多母馱喃﹝一﹞唵難徒優婆難徒曳﹝二﹞緊旨羅拽徒﹝三﹞缽哩布囉野﹝四﹞緊迦羅赧娑嚩﹝二合﹞缽羅﹝二合﹞底尾然﹝五﹞娑嚩﹝二合﹞賀

誦是眞言龍王達來起大勇猛速疾彊力頂缽飛馳一念之間至十方界隨緣化人我今當誦龍王印明相以其左右掌更互而相加法速成就莫作疑念如是祕法昔大仙人常所執持現大神力若有人依行是法正月五月九月白月一日八日十四日十五日黑月二十三日二十九日三十日淸淨洗浴著新淨衣坐白茅上堅固齋戒不食一切五辛不淨魚肉之類不緣女境遠離一切世間散亂煩惱至淸淨無人處作茅庵室獨好閒靜惟食艸葉木果石啂等之類日夜誦咒未至三年得遣空缽莫誦他咒莫作攀緣一向一心惟誦一咒莫事不辧所得福報莫作慳貪徧施眾生廣作佛事若作貪心伸不復隨缽不得飛行者能愼莫作懈怠。

飛缽儀軌

承久二年正月七日於無動寺大乘院僧正首尾傳受了道覺

文政五年壬午春三月以東睿山眞如院藏本令書寫之自午一校畢龍肝

