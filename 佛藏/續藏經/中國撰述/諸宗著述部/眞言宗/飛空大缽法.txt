續藏經釋迦牟尼如來拔除苦惱現大神變飛空大缽法

唐般若傳

釋迦牟尼如來拔除苦惱現大神變飛空大缽法

三藏法師般若傳

一時釋迦尊住雪山頂。五百比丘。�萬菩薩。天龍八部。無量大眾。俱會聞法。時眾疲勞。飲食難得。爾時世尊入大慈三昧。於光明中。湧出如來之大缽。乘空而去。不知去所。大眾驚疑振。於時佛大缽還來。飯滿缽中。

爾時如來從定而起。告大眾言。汝等皆當食之。說此語已。大眾歡喜。食此缽飯。猶餘無盡。其香徧滿三千大千世界。地獄餓鬼畜生皆得飽滿。

於是文殊師利。白佛言。如來以何神力。飛是大缽。令飽滿大眾。及濟三途八難眾生之苦。我等及未來世求法修道者。何習是法。成能佛事。可利眾生。惟願大聖說是法要。佛事告文殊師利。如此如是。善男子。我當演說其法。利益眾生。饒益行者。我昔作大仙人。住於雪山巖中。久斷衣食。無由得之。時有弟子一萬人。俱住苦行。有一迦樓羅王。來白我言。願持大仙禦缽。往於天上及人間。盛滿衣食。還來供養大眾。時我仙許之。於時迦樓羅王戴缽。飛走大千世界。一時之間。滿缽衣飯還來。大眾隨喜。皆得安隱。可知時仙人者。今我身是也。我今當說其法。先撰淸淨處無人深山幽林髙巖中。大河大海淸泉之邊。斷食練行。服五葉松葉。及諸果食。誦如來大缽眞言。及結其印。晝夜六時。不得絕聲。未至三日。得成就印相。

先以右手當心仰掌。次以右手掌覆。令右掌上其左。當小指頭。與右大指頭相柱。其左大指頭與右小指頭相柱。咒曰。

曩莫三曼多勃馱南唵路迦播羅地瑟恥多馱羅野馱羅野摩訶皤﹝去﹞傳勃馱幡怛羅﹝二合﹞娑婆訶

當誦是咒。滿百萬徧。是法印咒。其大精進。當爲一切如來神力。而加護之。當結是印。並誦此咒。卽得成就。若地獄餓鬼有情。滿百八徧。則得地獄餓鬼。飽滿諸食。若曠野行亦結此印。並誦此咒者。曠野鬼神不相嬈也。故其缽隨心飛行十方。若持是法時。當呼速疾迦樓羅王。以爲使者。如來神力故。彼王能隨奉仕。行者知之。空缽自轉。遣咒。

模呼呵梨疑﹝止／示﹞﹡余﹞提迷頭迷七佛世尊摩訶毗嵐彼莎呵﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞﹝﹖夕﹞莎呵

轉缽咒。

南無佛陀耶南無達摩耶南無僧伽耶南無多羅缽遮羅陀羅尼轉陀羅尼轉莎呵

若作法時。淨治一室。香水灑地。禮四方佛。喚一童子。教洗手面。亦遣禮佛。於其地上。敷一淨氈。又取一缽。香水淨洗。置於氈。取淨衣。盛於缽中。喚童子。上以兩膝頭。案於缽中。以兩手把地。咒師數數誦咒曰。云轉呵﹝口／可﹞卽轉。又請三寶一切神王咒。

南無佛陀耶南無達摩耶南無僧伽耶跢侄他伊弭泥伊弭泥弭泥弭泥莎呵

凡欲誦咒時。先誦三七徧。請已誦所行大驗。

大威徳祕密飛空缽法印﹝竟﹞

