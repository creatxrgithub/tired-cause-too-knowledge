續藏經修習瑜伽集要施食壇儀

淸法藏著

修習瑜伽集要施食壇儀

﹝夫欲徧供普濟者。虔懇至誠。嚴飾道場。隨力備辦香花供養飲食淨水等。已準戌亥二時施之。餓鬼得食。施主獲福。如過其時。徒廢精神。於事無益。斯出本教。亦非胸見。今有違者。地方不寧。卽此過也。若欲深明所以。請觀後注。文備彰矣眾集定舉贊﹞。

鑪香乍爇。法界蒙燻。瑜伽海會悉遙聞。隨處結祥雲。誠意方殷。諸佛現全身。

云來集菩薩摩訶薩﹝三徧﹞。

此一瓣香。不從天降。豈屬地生。兩儀未判之先。根源充塞。三界一气。才分之後。枝葉徧滿十方。超日月之光華。奪山川之秀麗。卽戒卽定卽慧。非木非火非煙。收來在一微塵。散處普燻法界。爇向鑪中。專伸供養。常住三寶。剎海萬靈。歷代祖師。一切聖眾。河沙品類。幽顯聖凡。悉仗眞香。普同供養。

香雲蓋菩薩摩訶薩﹝三徧﹞。

佛面猶如淨滿月

亦如千日放光明

圓光普照於十方

喜捨慈悲皆具足

南無盡虛空徧法界過現未來佛法僧三寶。

登寶座菩薩摩訶薩﹝三徧﹞。

伏以。登瑜伽顯密之座。六度齊修。開濟物利生之門。三壇等施。一心湛寂。全身總是大悲王。三業應兮。脫體俱成﹝口﹡紇﹞哩◇字。果然如是。則是因是果。不出自心。自利利他豈關餘物。化滴水作長河之酥酪。變微食爲大地之斛食。於倐忽際。普濟大地之饑。虛在頃刻間。利益河沙之鬼趣。若也如斯會得。須當普利羣機。其或未然。不免重宣妙偈。所謂道。

大寶華王座

人天普護持

我今登演處

觸目卽菩提

南無大悲觀世音菩薩﹝眾和畢行人祝水文﹞。

夫此水者。八功徳水自天眞。先洗眾生業垢塵。徧入毗盧華藏界。个中無處不超淪。水不洗水。妙極法身。塵不染塵。返作自己。蠲除器界。蕩滌壇場。灑枯木而再逢春。潔穢邦而成淨土。所謂內外中間無濁穢。聖凡幽顯總淸涼﹝教有密言。謹當持誦﹞。

﹝大眾同聲。誦大悲神咒畢。表白舉﹞。

甘露王菩薩摩訶薩﹝三徧﹞。

﹝侍者白雲何梵﹞。

云何於此經

究竟到彼岸

願佛開微密

廣爲眾生說

淨法界眞言

﹝誦眞言時。調伏身心。想頂臍兩處具唵嚂二字。令淸淨故。以表福智圓滿◇唵◇嚂﹞。

唵囕唵嚂莎訶

點淨眞言

﹝誦眞言時。用右手無名指。搵取香水。彈灑虛空。並塗掌。想壇場內外悉令淸淨﹞。

唵啞穆葛拶囉彌麻迎蘇嚕蘇嚕莎訶

加持花米眞言

﹝誦眞言時。手拈花米。三次想成光明種出生金銀碧玉珍寶之云﹞。

唵斡資囉噴﹝口﹡彌﹞啞吽

加持鈴杵眞言

﹝誦眞言時。手拈花米。灑在鈴杵上。想成智慧種﹞。

唵斡資囉薩答啞吽

唵斡資囉看吒啞吽

唵啞吽﹝持杵振鈴誦﹞

我今振鈴杵

聲徧十方處

禮請諸聖賢

悉皆來赴會

此乃一切諸如來

手中執持金剛杵

金剛佛母大勇識

我亦恆常而執持

願滅有情大愚癡

唵賀囉賀囉吽﹝三徧﹞

左手執持微妙七寶鐸

洪音振動十方及三際

梵音嘹喨驚覺魔冤心

摧碎邪妖魍魎諸鬼魅

右手執持金剛降魔杵

威勢力重八萬四千觔

摧壞天與非天魔眷屬

普使回光返照而渴仰

內外冤魔三毒四害等

咒咀魘禱波旬及外道

三尖火輪遣魔變空力

能使顚倒夢想皆遠離

八方四面忿怒諸天魔

聞我作法諦聽而信受

喞﹝口﹡亡﹞叭怛祕密妙伽陀

彈指掃蕩凶惡及禍崇

十二因緣咒

唵耶答兒麻﹝二合﹞兮都不囉﹝二合﹞巴斡兮惇的山答塔葛答歇幹怛的山拶約尼嚕怛耶﹝口﹡邦﹞叭諦麻曷釋囉﹝二合﹞麻納耶莎訶

唵薩哩斡﹝二合﹞答塔葛達囉的捺麻曷曼答囉﹝二合﹞布拶彌渴薩謨的囉﹝二合﹞斯癹囉納三麻耶啞吽

﹝置鈴於案。師舉五佛冠。眾念準提咒。三徧﹞。

五方五佛大威神

結界降魔徧剎塵

今宵毗盧冠上現

一瞻一禮總歸眞

毗盧如來慈悲灌頂﹝以右手取花米誦云﹞。

我及法界一切有情。從今爲始。乃至未證菩提之間。誓願皈依。

金剛上師三寶。

上師三寶眞言

捺謨孤嚕﹝二合﹞毗耶﹝二合﹞捺謨勃塔耶

捺謨達而麻耶捺謨桑渴耶

唵哩哩哈哈吽吽癹怛

唵失哩麻哈歌羅哈哈吽吽癹怛莎訶

唵啞吽

﹝將手持的花米。散灑虛空。想所落寶米悉成花香供養等云﹞。

﹝撫尺云﹞。

羅列香花建寶壇

重重佛境一毫端

心融妙理虛空小

道契眞如法界寬

相好慈悲秋月滿

化身騰處暮云繁

香煙堆裏瞻應現

萬象森羅海印含

釋迦如來證明功徳﹝眾和﹞。

觀世音菩薩密垂加護﹝眾和﹞。

阿難陀尊者興權啟教﹝眾和振鈴念﹞。

自性偈

方便自性不壞體

金剛不壞大勇識

最勝無比超出相

今此所作皆成就

勝慧自性甚深性

演說最上法輪音

以無生現方便身

今此所作願得成

淨地偈

一切方隅所有地

瓦礫砂磧等皆無

琉璃寶地平如掌

柔軟微妙願安住

猶如極樂國莊嚴

妙寶爲地眾花敷

園林池沼無缺少

以大法音願具足

從出世間復能現

種種七寶之所成

無量光明徧照處

諸佛菩薩願安住

音樂咒

唵斡資囉看支夷﹝二合﹞囉納囉納不囉﹝二合﹞囉納不囉﹝二合﹞囉納三不囉﹝二合﹞囉納三不囉﹝二合﹞囉納薩哩斡﹝二合﹞孛答赤的囉﹝二合﹞不囉拶哩答麻曷不囉﹝二合﹞尼牙﹝二合﹞巴囉蔑答那達速巴微薩哩斡﹝二合﹞塔哩麻﹝二合﹞﹝口﹡紇﹞哩﹝二合﹞達耶傘多沙納葛哩吽吽癹吒莎訶﹝置鈴於案﹞

六字大明王

功勛不可量

現前淸淨眾

異口共宣揚

唵牟尼叭﹝口﹡迷﹞吽﹝眾同念一百八徧﹞

緣起文

切以。法不孤起。仗境方生。道不虛行。遇緣卽應。今則羅列華壇。闡揚佛事。香焚寶篆。騰五色之雲霞。燭綻金蓮。燦一天之星斗。法樂奏無生之曲。梵音演最上之宗。歸依五眼六通。迎請千賢萬聖。由是覺王住世。以法利生。不有因緣。無由垂範。是以阿難尊者。林間習定。夜見鬼王口吐火焰。頂發煙生。身形醜惡。肢節如破車之聲。饑火交然。咽喉似鍼鋒之細。見斯怪異。問是何名。答曰面然。汝三日之中。當墮我類。阿難驚怖。歸投大覺慈尊。敍說前因。啟請救苦之法。佛垂方便。利濟洪深。使延年而益算。誦威徳之眞詮。令餓鬼以充資。施甘露之法食。加持必專於神咒。嚴衛須假於壇儀。𨿽然啟請一時。法傳千古。金山修建。不燭自明。摩伽斛食。施周法界。若無靈驗。今古焉傳。有是功勛。方堪演說。梵音演處。上窮有頂之天。唐韻宣時。下極風輪之際。欲明聖理。故白斯文。佛事完成。同歸眞際偈云。

最勝光明自在王

如來宣演妙難量

昔因慶喜生惶怖

焰口雷音報禍殃

稽首殷勤白教主

興慈濟物利生方

如今稽古重拈出

凡聖同遊解脫場

﹝以右手無名指取香水。彈灑曼拏囉上﹞。

唵斡資囉﹝二合﹞麻明啞吽﹝彈三徧﹞

﹝以右手無名指取香水。於曼拏囉上。右旋作一圓相。表福智圓滿故﹞。

唵斡資囉﹝二合﹞烏怛葛啞吽

﹝就念眞言一徧。作圓相一匝。次加持花米。成光明種。如用之時。悉成如意珍寶供具﹞。

唵斡資囉﹝二合﹞普彌啞吽

﹝念眞言時。以右手拈花米。三次畢。次雙手拈花米。放曼拏囉上。右旋散灑。如空注雨﹞。

﹝輪圍山鐵圍山﹞

唵斡資囉﹝二合﹞哩契啞吽﹝右咒俱七徧﹞

金剛地勝金剛地基吽字而作擁護。

﹝次排列花米位從中央起﹞。

唵唅彌囉微捺麻﹝大須彌山﹞

唵唅斯克徹﹝二合﹞麻彌囉微捺麻﹝小須彌山﹞

唵巖晡兒斡﹝二合﹞微的葛耶捺麻﹝東勝神洲﹞

唵巖的葛耶捺麻﹝小勝神洲﹞

唵巖微的葛耶捺麻﹝勝勝神洲﹞

唵﹝廿／覽﹞咱晡的癹耶捺麻﹝南贍部洲﹞

唵﹝廿／覽﹞沙茶耶捺麻﹝諂勝洲﹞

唵﹝廿／覽﹞烏答囉曼的哩﹝二合﹞尼耶捺麻﹝最勝洲﹞

唵藍啞咓囉孤答﹝二合﹞尼耶捺麻﹝西牛賀洲﹞

唵藍拶﹝二合﹞麻囉耶捺麻﹝小拂洲﹞

唵藍斡囉拶﹝二合﹞麻羅耶捺麻﹝妙拂洲﹞

唵鍐烏答囉孤囉尼捺麻﹝北俱盧洲﹞

唵鍐孤囉微捺麻﹝小行洲﹞

唵鍐葛囉斡﹝二合﹞耶捺麻﹝勝道行洲﹞

唵巖葛拶囉的捺﹝二合﹞耶捺麻﹝象寶﹞

唵囕噴嚕沙哳囉的捺﹝二合﹞耶捺麻﹝主藏寶﹞

唵囕斡節囉的捺﹝二合﹞耶捺麻﹝馬寶﹞

唵鍐斯的哩﹝二合﹞囉的捺﹝二合﹞耶捺麻﹝女寶﹞

唵巖葛吒葛﹝二合﹞囉的捺﹝二合﹞耶捺麻﹝將軍寶﹞

唵囕吒喫囉﹝二合﹞囉的捺﹝二合﹞耶捺麻﹝輪寶﹞

唵嚂麻尼囉的捺﹝二合﹞耶捺麻﹝如意寶﹞

唵鍐麻曷聶塔捺耶捺麻﹝寶藏瓶﹞

唵啞斯哩﹝二合﹞牙耶捺麻﹝日宮﹞

唵嚂昝的囉耶捺麻﹝月宮﹞

唵啞吽捺麻﹝眾寶傘﹞

唵薩哩斡﹝二合﹞囉的尼﹝二合﹞毗藥﹝二合﹞捺麻﹝尊勝幢﹞

唵室哩﹝二合﹞麻忒﹝二合﹞斡資囉孤嚕拶囉捺葛麻辣耶三貌克答捺啞斡癹薩拏葛囉﹝二合﹞耶吽捺麻﹝念眞言時。將花米臨曼拏囉上。及散灑虛空。想落寶米。悉成種種宮殿園林池沼傘蓋幢幡衣服纓珞如意珠寶莊嚴等具。如空注雨。相續不斷。供養上師三寶。中圍手取花米。散灑虛空。念云﹞

人天所有種種供物。

唵薩哩斡﹝二合﹞答塔葛達囉的捺麻曷曼答囉﹝二合﹞布拶彌渴薩謨的囉﹝二合﹞斯癹囉納三麻耶啞吽﹝結印念咒﹞

唵薩哩斡﹝二合﹞答塔葛達薩叭哩咓囉﹝啞哩漧巴丹﹞巴囉﹝二合﹞諦拶耶莎訶

﹝轉運結蓮花手印念五供養﹞。

唵薩哩斡﹝二合﹞答塔葛達薩叭哩咓囉

唵斡資囉不思必啞吽﹝花淡紅色﹞

唵斡資囉度必啞吽﹝香是黃色﹞

唵翰資囉啞嚕吉啞吽﹝燈紅赤色﹞

唵斡資囉幹底啞吽﹝塗是白色﹞

唵斡資囉你微的啞吽﹝果紅黃色﹞

唵斡資囉﹝二合﹞捨不答布拶彌葛薩謨的囉﹝二合﹞斯癹囉納三麻耶啞吽﹝樂靑綠色﹞

音樂咒

唵斡資囉﹝二合﹞看支夷囉納﹝二合﹞囉納﹝二合﹞不囉﹝二合﹞囉納不囉﹝二合﹞囉納三不囉﹝二合﹞囉納三不囉﹝二合﹞囉納薩哩斡﹝二合﹞孛答赤的囉﹝二合﹞不囉拶哩答麻曷不囉﹝二合﹞尼牙﹝二合﹞巴囉蔑答那達速巴微薩哩斡﹝二合﹞塔哩麻﹝二合﹞﹝口﹡紇﹞哩﹝二合﹞達耶傘多沙納葛哩吽吽和和啞龕莎訶﹝念咒將畢。手持鈴杵。於曼丹上。緊搖一徧。置鈴於案。次攝授寶錯。左手持於寶錯。右手結三尖印。遣魔徧空。於空性中自心月輪上。想成黃色得浪◇﹝二合﹞字中放光。利益一切有情。光回得浪◇﹝二合﹞字。一念變成黃色寶生佛。手結施印。爲一不二竟。一念變成寶錯。如用之時。而令錯之﹞

寶錯眞言

﹝念眞言時。想寶錯內出生無盡諸天如意珍寶而奉獻之﹞。

唵斯嘛囉﹝二合﹞斯嘛囉﹝二合﹞密嘛曩斯葛囉摩訶拶葛囉吽

撒花米眞言

﹝師念眞時。以左手執寶錯。右手拈米酒。於寶錯上。想落如意珍寶﹞。

唵薩不答﹝二合﹞囉的捺吽

遣魔眞言

﹝以二手作金剛拳。手背相靠。二小指相鉤。二頭指直豎。結印當胸。想手印中出火光遣境界魔﹞。

唵斡資囉﹝二合﹞啞彌哩達昆吒哩曷納曷納吽吽癹吒

遣魔眞言

﹝二手外相義。二頭指直豎。結印當胸。手動似扇。印出火光。而遺諸魔﹞。

唵斡資囉﹝二合﹞牙恰吽

遣魔眞言

﹝以二手內相叉。十指仰上。結印當前。想印中放出金剛焰。令魔遠離﹞。

唵斡資囉﹝二合﹞佐辣啞捺辣曷捺答曷巴拶麼塔班拶囉納吽癹吒

眞空印咒

﹝二手內相叉。進禪力智直豎。念眞言﹞。

唵莎﹝口﹡癹﹞斡順牙﹝二合﹞薩哩斡﹝二合﹞答哩麻﹝二合﹞莎﹝口﹡癹﹞斡順牙

﹝二合﹞達於空性中想。

﹝口﹡﹝隆﹣一﹞﹝口﹡﹝隆﹣一﹞﹝二合﹞噴﹝口﹡﹝隆﹣一﹞◇﹝二合﹞噴﹝口﹡﹝隆﹣一﹞◇﹝二合﹞啞啞啞吽吽吽。

而成十方世界。所有天妙曼。

怛。啞哩幹。

濯足花香燈塗食樂。淸徹無礙。猶如普賢化現種種雲集供養。徧滿虛空。充塞法界。盡輪回際。無有間斷﹝結印念咒﹞。

唵薩哩斡﹝二合﹞答塔葛達薩叭哩咓囉﹝啞哩漧巴丹﹞巴囉﹝二合﹞諦拶耶莎訶﹝運轉結蓮花手印。念五供養﹞

唵薩哩斡﹝二合﹞答塔葛達薩叭哩咓囉

唵斡資囉不思必啞吽

唵斡資囉度必啞吽

唵斡資囉啞嚕吉啞吽

唵斡資囉幹底啞吽

唵斡資囉你微的啞吽

唵斡資囉﹝二合﹞捨不達布拶彌葛薩謨的囉斯癹囉納三麻耶啞吽

音樂咒

唵斡資囉﹝二合﹞看支夷囉納﹝二合﹞囉納﹝二合﹞不囉﹝二合﹞囉納不囉﹝二合﹞囉納三不囉﹝二合﹞囉納三不囉﹝二合﹞囉納薩哩斡﹝二合﹞孛塔赤的囉﹝二合﹞不囉拶哩答麻曷不囉﹝二合﹞尼牙﹝二合﹞巴囉蔑答那達速巴微薩哩斡﹝二合﹞塔哩麻﹝二合﹞紇哩﹝二合﹞達耶傘多沙納葛哩吽吽和和啞龕莎訶

十二因緣咒

耶唵答兒麻﹝二合﹞兮都不囉﹝二合﹞巴斡兮惇的山答塔葛達歇斡怛的山拶約尼嚕怛耶﹝嘟﹣者﹢﹝看﹣目﹞叭諦麻曷釋囉﹝二合﹞麻納耶莎訶

唵啞吽﹝念三徧。就撒花米畢。持鈴念﹞

曼拏囉偈

諦想淸淨廣大曼答辣

四洲充滿無量珠珍寶

一一皆如妙髙摩尼聚

奉獻上師三寶願安住

曼拏囉眞言

唵薩哩斡﹝二合﹞答塔葛達囉的捺﹝二合﹞麻曷曼答辣布拶彌葛薩謨的囉﹝二合﹞斯癹囉納三麻耶啞吽

寶山寶海妙寶座

天衣纓珞如意樹

寶池妙花香燈塗

周徧法界滿虛空

寶珠自性廣大海

七寶之中最殊勝

獻如雲聚妙寶供

我今虔誠而奉獻

中央八峯須彌盧

四大部洲諸形相

以日月等而圍繞

黃金白銀與寶玉

麻薩葛斡及琉璃

赤珠乃至石心等

奉獻上師三寶前

惟願慈悲哀納受

唵薩哩斡﹝二合﹞答塔葛達囉的捺﹝二合﹞麻曷曼答辣布拶彌渴薩謨的囉﹝二合﹞斯癹囉納三麻耶啞吽

我今依教建立曼拏囉

量等虛空金剛爲寶地

字字密言惟心之所成

須彌日月七寶四天下

衣服傘蓋伎樂幢旛云

寶座珍羞樓閣並宮殿

池沼園林名花普徧布

奉獻上師三寶護神等

惟願慈悲納受生歡悅

屏除魔礙集福施安寧

今宵施主所求皆如意

盡未來際吉祥無間斷

唵薩哩斡﹝二合﹞答塔葛達囉的捺﹝二合﹞麻曷曼答辣布拶彌渴薩謨的囉﹝二合﹞斯癹囉納三麻耶啞吽

﹝置鈴於案。以右手持花米。念云﹞。

惟願上師三寶。中圍佛會。慈悲攝授。今辰施主。福慧莊嚴。世出世間吉祥如意。普及法界一切有情。速成無上佛果菩提。

捺謨孤嚕﹝二合﹞毗牙﹝二合﹞捺謨勃塔耶

捺謨達而麻耶捺謨桑渴耶

唵啞吽﹝三徧畢。撒花米。撫尺一下念﹞

三歸依贊

佛法僧寶。體徧十方。恭敬請祈。必蒙感應。將當闡揚施食之初。先須歸敬三寶。要祈法事周隆。庶使勝因成就。大眾虔誠。隨聲應和。

志心信禮佛陀耶兩足尊。三覺圓。萬徳具。天人調禦師﹝唵啞吽﹞。凡聖大慈父。從眞界騰。應質悲化普。豎窮三際時。橫徧十方處。震法雷。鳴法鼓。廣演權實教﹝唵啞吽﹞。大開方便路若歸依能消滅。消滅地獄苦。

志心信禮達摩耶離欲尊。寶藏收。玉函貯。結集於西域﹝唵啞吽﹞。翻譯傳東土。祖師弘。賢哲判。成章疏。三乘分頓漸。五教定宗趣。鬼神欽。龍天護。道迷標月指﹝唵啞吽﹞。除熱眞甘露。若歸依能消滅。消滅餓鬼苦。

志心信禮僧伽耶眾中尊。五徳師。六和侶。利生爲事業﹝唵啞吽﹞。弘法是家務。避囂塵。常宴坐。寂靜處。遮身服毳衣。充腹采薪薇。缽降龍。錫解虎。法燈常徧照﹝唵啞吽﹞。祖印相傳付。若歸依能消滅。消滅旁生苦﹝古本此處宣意畢舉云﹞。

香雲蓋菩薩摩訶薩。

施食壇儀卷上

修習瑜伽集要施食壇儀卷下

眾等發廣大心

歸依金剛上師。歸依佛。歸依法。歸依僧。我今發心。不爲自求人天福報聲聞緣覺。乃至權乘諸位菩薩。惟依最上乘。發菩提心。願與法界眾生。一時同得阿耨多羅三藐三菩提。

先結大輪明王印

加持壇場悉淸淨

我今依教誦密言

令我所作皆成就

默念大輪明王咒七徧

﹝其咒印者。甘露軍荼利菩薩念誦儀云。二手內相叉。直豎二頭指。並以二中指。纏二頭指初節前。各頭相﹝抵﹞。二大指並伸直。結印。當心誦咒曰﹞。

捺謨斯得哩﹝三合﹞野脫夷﹝二合﹞葛喃薩哩斡﹝二合﹞怛塔葛達喃唵微囉積微囉積麻曷拶葛囉﹝二合﹞斡資哩﹝二合﹞斡資哩﹝二合﹞薩怛薩怛薩囉諦薩囉諦得囉﹝二合﹞夷得囉﹝二合﹞夷微馱麻尼三攀拶納禰得囉﹝二合﹞麻禰的席塔﹝口﹡紇﹞哩﹝二合﹞得蘭﹝二合﹞顏席提脫﹝二合﹞夷莎訶

﹝師印咒可知。應想面前空處。離身七肘。髙八肘。現一金色噴﹝口﹡﹝隆﹣一﹞◇﹝二合﹞字。字種變成勝妙宮殿。以大千國土。合爲一國土。以此國土。融成一宮殿。一一莊嚴。皆準華嚴經。說勝妙樂事。問此大千國土合而爲一。云何合耶。答一切國土。體自空寂。誰立疆界。若離眾生見。則國土自一。問此土眾生置於何處。答。是中眾生。卽諸佛心中之眾生。同佛受用。復何用置。問何全依心想便成宮殿。答彼大千國土等。咸是妙明眞心所現。若離眞心。畢竟無有。全依幻化力故。復以大千國土而爲宮殿。是爲萬法由我者也待者白雲﹞。

稽首十方調禦師

演揚淸淨微妙法

三乘四果解脫僧

願賜慈悲臨法會

奉請三寶

﹝表白舉香花迎香花請。眾和畢。首者執鑪舉云﹞。

南無一心奉請盡十方徧法界微塵剎土中。諸佛法僧。金剛密迹。衛法神王。天龍八部。婆羅門仙。一切聖眾。惟願不違本誓。憐湣有情。此夜今時。光臨法會﹝三請畢白雲﹞。

謹依瑜伽教

建置曼拏囉

惟願三寶尊

慈悲哀納受

印現壇儀

﹝千手眼修行儀云。二手各作金剛拳。施進慧力相鉤。胸前微動。誦眞言﹞。

唵斡資囉﹝二合﹞拶裓囉﹝二合﹞吽拶吽﹝口﹡邦﹞斛

﹝師印咒可知。應想心間字種放光。至色究竟天。上奉請智觀世音。來入道場。此智觀世音。卽放無量光。奉請一切三寶。及顯密護神。來至道場。重重無盡。問於此教門。但說果主因伴。今何得因爲主果爲伴耶。答。此有二義。一行者以爲觀音爲所緣熟境故。先契此境。後契諸佛之境。然觀音放光奉請諸佛。亦猶行者奉請觀音者也。今藉觀音請諸佛。非爲主也。二此菩薩卽是過去威徳自在光明王如來。退位度生。卽果位也。若或爲主。亦無過也眾念三十五佛﹞。

毗盧遮那佛

願力周沙界

一切國土中

恆轉無上輪

大眾默念心經一徧。

啟告十方一切諸佛般若菩薩金剛天等。及諸業道無量聖賢。我今﹝某甲﹞以大慈悲。乘佛神力。召請十方盡虛空界。三途地獄諸惡趣中。曠劫饑虛。一切餓鬼。閻羅諸司。天曹地府。業道冥官。婆羅門仙。久遠先亡。曠野冥靈。虛空諸天。及諸眷屬。異類鬼神。惟願諸佛。般若菩薩。金剛天等。無量聖賢。及諸業道。願賜威光。悲增護念。普願十方盡虛空界。天曹地府。業道冥官。無量餓鬼。多生父母。先亡久遠。婆羅門仙。一切冤結。負於財命。種種類族。異類鬼神。各及眷屬。乘如來力。於此時中。決定降臨。得受如來上妙法味。淸淨甘露。飲食充足。滋潤身田。福徳智慧。發菩提心。永離邪行。歸敬三寶。行大慈心。利益有情。求無上道。不受輪回諸惡苦果。常生善家。離諸怖畏。﹝口身意﹞常淸淨證無上道。

伸五供養

十方一切剎

諸佛菩薩眾

無量諸聖賢

及諸業道官

惟願大慈悲

降臨於法會

攝受花香燈塗果樂

微分少供養

吽字湧出﹝啞花香燈啞塗果樂﹞天母一面四臂放光明﹝啞啞﹞上二手印持妙﹝花香燈啞塗果樂啞﹞下二手印輪相交。

吽。唵啞吽。唵啞吽。﹝口﹡紇﹞哩﹝啞﹞。

妙﹝花香燈塗果樂﹞天母供養佛。願佛慈悲哀納受。

因緣自性所出生

所有種種微妙﹝花香燈塗果樂﹞

奉獻上師三寶尊

惟願慈悲哀納受

戶唵薩哩嚩怛他誐耶多﹝布思必度

必啞盧吉幹的

你尾的沙布答﹞在佐銘遏三謨怛囉薩嚩蘭拏三麻曳吽

﹝師印咒可知。應想心間字種出生六个吽◇字。各具一色。以六波羅蜜爲體。化成六天母。窈窕之狀。少年美貌。展左跪右。而作舞勢。奉供諸佛。問六色何所色也。答花淡紅色。香是黃色。燈是紅赤色。塗是白色。果是紅黃色。樂是靑綠色。各相其色故。問曰。如何以六度爲體。答。此有所表。花表布施。布施令人能生歡喜。故表花也。香表持戒。持戒則業行芬馥。故表香也。燈表忍辱。忍辱則轉嗔恚火。爲大光明。故表燈也。塗表精進。精進則潤澤法身。故表塗也。果表禪定。禪定則能成佛果。故表果也。樂表智慧。智慧則能出生種種諸法。故表樂也。問。果有此六天母耶。謂只是依行想成。答。此六天母乃喜金剛中圍內有之。皆佛母也。皆是文殊普賢之儔也﹞。

我以普賢行願力

修設花香燈塗食

微塵剎土諸聖賢

一一徧禮皆供養

次結運心供養印

﹝誦之七徧。其印以兩手外相義。合掌以右壓左。置於頂上。凡作供養。應具此法。及奉瑜伽。皆以眞言手印持誦。及以運心合掌置頂。方成圓滿供養之法﹞。

那麻薩哩斡﹝二合﹞答塔葛的毗牙﹝二合﹞月說穆契毗牙﹝二合﹞唵﹝引﹞薩哩斡﹝二合﹞哩塔烏忒葛﹝二合﹞的斯癹﹝二合﹞囉納兮慢葛葛捺龕莎訶

﹝師印咒可知。應想虛空法界所有人天妙塗花香等燈明幢旛傘蓋種種鼓樂歌舞詠唱眞珠羅网懸諸寶鈴花鬘白拂微妙磬鐸矜羯尼网如意珠寶樹衣服之云。諸天廚食上妙花美種種樓閣寶柱莊嚴。諸天嚴身。頭冠纓絡。如是等云。行者運心。想滿虛空。以志誠心。如是供養。最爲勝妙。依法誦此眞言。及作手印。如上所想供養。悉皆成就﹞。

﹝侍者白雲﹞。

我以志誠心

奉獻甘露食

惟願三寶尊

遣魔哀納受

次結遣魔印

﹝將奉三寶施食。先結三尖印。禪押施度頭。戒忍進疎伸誦﹞。

唵﹝引﹞斡資囉﹝二合﹞拽屹徹﹝二合﹞吽

﹝師印咒可知。應想掌中有赤色吽字。字腳放光。從三尖出。作搖扇勢。遣食器上魔。問。明食器上。有何等魔。答。有尋香食施食等魔礙。故今遣之﹞。

我以佛神力

依教誦密言

加持甘露食

徧滿虛空界

次結變空印

﹝兩羽虛合掌。如蓮花狀。豎立胸前誦﹞。

唵莎癹斡秫塔薩哩斡﹝二合﹞塔哩麻﹝二合﹞莎﹝癹﹣又﹢文﹞斡秫徒﹝亢﹡欠﹞唵﹝引﹞啞吽

﹝師印咒可知。應想食器及食悉皆空寂。問。何用手。答以分段食多染觸故。故今空之。則極令淸淨。於其空處。應想三个噴﹝口﹡﹝隆﹣一﹞﹝二合﹞◇字。字金色變成食器。於食器中。想白色唵◇字變成勝妙飲食。皆醍醐乳酪。及麨蜜等味。點淨念◇◇◇二十一徧。極令廣大已。復念拶吽﹝口﹡邦﹞斛而作手印。想令前來所觀三寶海會。分明顯現。再伸五供養。施寶錯。念思麻囉等咒。想三寶海會諸佛菩薩而攝受之。初一分奉佛並法。次一分奉菩薩聖僧。後一分奉顯密護神﹞。

以此甘露食

奉獻諸聖賢

憐湣我等故

慈悲哀納受

次結奉食印

﹝兩羽相合。作掬水勢。念三徧。各彈指一下﹞。

唵﹝引﹞啞葛嚕穆看薩哩斡﹝二合﹞塔哩麻﹝二合﹞喃啞牒耶﹝二合﹞﹝引﹞奴忒班答奴唵啞吽﹝癹﹣又﹢文﹞吒莎曷

﹝想諸佛菩薩等徧奉供養。生歡喜心。求索願事。必蒙允許。或廣迎聖入壇。委伸供贊已。然後施食。卽以香花燈塗種種供養﹞。

振鈴念奉食偈

我今奉獻甘露食

量等須彌無過上

色香美味徧虛空

上師三寶哀納受

次供顯密護神等

後及法界諸有情

受用飽滿生歡悅

屏除魔礙施安寧

今辰施主眷屬等

消災集福壽延長

所求如意悉成就

一切時中願吉祥

三寶贊

世尊大慈妙莊嚴

明解圓滿一切智

能施福慧如大海

於諸如來我贊禮

自性本體離諸欲

能依此行脫惡趣

以爲甚深玄妙理

於諸妙法我贊禮

解脫道中勝解脫

持淨戒行堪恭敬

勝妙福田生聖處

於彼大眾我贊禮

﹝侍者白雲﹞。

普陀落伽常入定

隨緣赴感靡不周

尋聲救苦度羣迷

故號名爲觀自在

次入觀音禪定

﹝以上供養三寶。是作福門。有福無智。則落人天因果。豈能利生哉。今若修習。此觀音禪定則有智。旣具福智。卽同諸佛。然後於法界眾生。爲作利益。侍者白雲。次入觀音禪定。師作禪定。維那伸偈。其聲貴柔和淸亮。不可雄厲。恐妨觀想。又不可太近世俗兒女之聲。當入定時。閉目澄心。觀想自身中圓滿潔白。猶如淨月。於心淨月上。想﹝口﹡紇﹞哩﹝二合﹞◇字放大光明。其字變成八葉蓮花。花上有觀自在菩薩。相好分明。左手持蓮花。右手作開敷勢。作是思惟。一切有情身中。有此覺悟之花。淸淨法界。不染煩惱。蓮花八葉。葉上各有一如來。入定跏趺而坐。面向觀自在。項佩圓光。身如金色。光明晃耀。想此八葉蓮花漸舒漸大。量等虛空。以此覺花。照觸如來海會。願成廣大供養。若心不移﹞。

﹝於此定。於無邊有情。深生悲湣。以此覺花。蒙照觸者。於諸苦惱。悉得解脫。等同菩薩相好。卽想蓮花漸收。量等己身。結印念咒。加持四處。以此加持。令身堅固。所謂心額喉頂。每於印處。成﹝口﹡紇﹞哩﹝二合﹞◇字。其字印以二手外相義。二頭指相柱。如蓮花葉。二大指並豎。卽誦觀自在菩薩眞言。觀音禪定偈﹞。

南無無盡三寶尊

我今誓發菩提心

惟願菩薩來攝授

速證觀音微妙身

次入觀音三摩地

﹝注曰。次入躡前生後三摩地。卽是聞塵﹞。

澄心閉目觀心中

﹝注曰。澄心則淸淨之時也。內不放出。閉目卽觀想之時也。外緣不入。問曰。心無所在。安得有中。答云此明肉團心也。以靈知之心。棲止於肉團之心內故。師當於此作六禁。反偈之略也。其說應當於心尖上。想一紅色﹝口﹡邦﹞◇字。變成雜色八葉蓮花。花上想白色阿◇字。變成月輪也﹞。

圓滿皎潔淨月上

﹝注曰。圓滿皎潔者。心之體用也。圓而滿。則無徳不備。體也。皎而潔。則無所不照。用也﹞。

字種放光成蓮花

﹝注曰。字種﹝口﹡紇﹞哩﹝二合﹞◇字也。此字乃大悲菩薩取証之理。度生之妙門也。放光成蓮花者。乃所進之花也﹞。

花中有一觀自在

﹝注曰。卽﹝口﹡紇﹞哩心增長自身。成觀自在菩薩之稱也。順逆無礙。故名自在。花乃指所坐之花也﹞。

相好具足無比對

﹝注曰。偈之略也。其說應云。一面二臂。其身金色。花冠纓珞。嚴身。頂戴阿彌陀佛。無比對稱贊之詞﹞。

左手執持妙蓮花

﹝注曰。理能成事。故云持也。花表因果同時也﹞。

右手於葉作開勢

﹝注曰。事能顯理。故能作開勢也。已上並是自覺﹞。

菩薩思惟有情身

各具覺悟之蓮花

﹝注曰。此二句方是覺他。稱菩薩行也。偈意謂。一切眾生與菩薩。本是同體。皆有覺悟之蓮花。但由顚倒執著。而不證也。故菩薩思惟。而起哀救。行者於此處。更不可將菩薩與自身作兩處想。前來旣以字種增長作觀音。此處思惟卽是指行人之言也。如是禪定。若不能念思惟。則向所作法徒勞心力﹞。

淸淨法界無惑染

﹝注曰。當與前兩句。作一片看。不可打成兩橛。淸淨法界一塵不立也。無垢染淸淨。若執著淸淨。卽成垢染矣﹞。

八葉各有一如來

﹝注曰。八葉卽指心間蓮花之八葉。各有一如來者。八識元是一心也。旣是一心。還同正覺。而爲一體。故云各有。一如來者。卽是觀音也。不言菩薩。而言如來。一超直詣也。此二句通自他說。約他則言有情心本淸淨無垢。覺悟蓮花中有八如來。約自則言行人與八如來同時入定也﹞。

如來入定跏趺坐

各各面向觀自在

﹝注曰。問。定有多種。今如來入定。何等定耶。答。卽行人所入之定也。此定名爲剎那大悲禪定。又問。各各面向。前四面向可。後四面豈不背耶。答。向背豈得名爲如來。正所謂妙在轉處矣。若約事相而說。諸佛菩薩身非同眾生分段之身。東向則背西。南向則背北。而菩薩則不然。有隨類意生身。應化無方。背向皆正。豈八如來也。或千佛萬佛向無不正。學者當作是觀。更須向無向背處看﹞。

項佩圓光身金色

光明朗照及晃耀

﹝注曰。上句彰殊勝身。下句彰殊勝境﹞。

次想其花漸舒大

其量周徧虛空界

﹝注曰。從前來七行偈十四句。皆顯法界也。今此二句方入理事無礙法界。次想者令之時也。以事攬理成故。能漸舒大。以理隨事變故。能徧法界。則其大無外也。皆是惟心境界。非分外的事也﹞。

思彼覺花照法界

如來海會共廣大

﹝注曰。此二句正明事事無礙也。覺花事也。海會亦事也。以覺花稱周時。與如來海會同時。廣大而無礙。譬如一室千燈。光光無雜。法界者十法界也。四聖六凡之謂也。意謂。此花舒大時。能照此十法界。同於一眞。更無殊別也﹞。

心若不移於此定

憐湣一切諸眾生

﹝注曰。上句自覺。下句覺他。上來思惟有情。方是起行。至此憐湣一切。方是行行。謂證此無礙。廣大境界。方能行行度生也。深有密焉。學者不可不愼也﹞。

覺花蒙照脫苦惱

﹝注曰。利生之效也﹞。

便同菩薩觀自在

﹝注曰。所獲之果也。初發心時。卽得阿耨多羅三藐三菩提之謂也﹞。

蓮花漸收同己量

﹝注曰。前八句皆舒。此一句惟捲。約密說。卽是增長究竟。準魯余巴現前解云。從正位而起名增長。復歸正位是究竟。亦是始本不二也。上師云。有放不收同凡夫。有收無放名聲聞。有收有放名爲祕密境界。收放總不用。名無戲論。此乃最極本續也。收之一字。不覺如此輕易流布。學者亦不可作等閒見聞也﹞。

復結自在觀音印

加持四處誦密言

﹝注曰。此二句皆約行者。請求智佛冥加之力也。所以密言者。皆指後面手印之密言也﹞。

自身亦等觀自在

﹝注曰。回光返照者。前來旣觀觀音。今恐迷己逐物。復回觀自身。故云亦等。今以何義故復云。最初旣以字種增長。令成觀音。何又云亦等。答云。初來增長。由未離覺。今則眞實究竟之地。是親證親入也。如善財始見文殊等也。又前所想觀音。望因則名因中果也。加持密言之後。則當體果中因也。謂初入壇場。卽頓起觀音慢。今復何故又入此定。豈不濫耶。不也。前是根本定。亦名正位。亦名正體。如在家爲人也。此後所入定。卽是所作定也。如人在邦爲臣也。其實一體。而約處殊也。又如人在朝則朝衣。在戎則戎服。故根本定白色。所作定金色。向下隨一一作法。多有更易身色。常以此理鑑之。故勿疑諸﹞。

以此禪定勝功徳

回向法界諸眾生

同見西方無量光

成就普賢廣大願

唵﹝引﹞斡資囉﹝二合﹞塔囉麻﹝二合﹞﹝口﹡紇﹞哩﹝二合﹞

﹝結自在觀音印。以二手外相義。二頭指相拄。如蓮花葉。二大指並豎。卽誦眞言時。加持四處。頂喉心臍是也。師印咒可知。每處以手印按之。誦眞言一次。復以唵◇字加持。卽當以印按口上。次以吽◇字加頂。得囕﹝二合﹞◇字加臍。﹝口﹡紇﹞哩﹝二合﹞◇字加心。阿◇字加喉。以此加持。令身堅固。所以一切魔礙皆不能害也﹞。

﹝侍者白雲﹞。

若人欲了知

三世一切佛

應觀法界性

一切惟心造

次結破地獄印

﹝兩羽金剛拳。施慧兩相鉤。進力伸相拄。三誦三擊。破地獄眞言﹞。

那麻阿瑟吒﹝二合﹞瑟吒﹝二合﹞攝諦喃三藐三勃塔俱胝喃唵撮﹝引﹞辣﹝引﹞納嚩婆細提哩提哩吽

﹝師印咒可知。應想自身增長紅色觀音。一面二臂。舌上心間。印上三處。皆有紅色﹝口﹡紇﹞哩﹝二合﹞◇字放光紅色。如日初出之光。照觸地獄。悉皆破壞。問云。一處放光。足以破之。何用三乎。答曰。爲彼地獄。是眾生三業之所造故。故今亦用三業放光。以破之也。又問。地獄是眾生別業而成。云何能破。答。𨿽云別業。同是一心。以智照之。眾生亦無。豈有地獄。由迷一心故。妄造眾惡。惡業成熟。妄成地獄。旣墮地獄。妄見受苦。譬如夢中爲虎狼獅子所噬。或爲賊所縛。或遭王難受種種苦。及至夢醒。了無所得。何以故。如夢中實無如是事故。今觀地獄及苦。亦復如是。今假以智照力必破是也。問。地獄旣然本空。何須破而救之也。答云。我𨿽以智照力知其本空。彼無智照。焉得不苦。故圓覺經云。夢時非無。及至於醒。了無所得。今拔救之。正欲破此地獄及苦空也。若推原之。彼以惡業因緣。而成地獄。則知非本有矣。我今以智照因緣而爲之破。豈不破乎。一是禪定。二是手印。三眞言。四作觀。五智照。有此五種因緣。何事不辦。豈惟破地獄乎。今世之學者。惟利是求。濫稱闍黎。爲眾上首。彼是音聲振鈴擊節。慮恐負於請主之意者多矣。可不愼歟﹞。

由此印咒。威神力故。所有諸趣地獄之門。隨此印咒。豁然自開。

奉請地藏王菩薩

﹝表白舉香花迎香花請畢。首者執鑪請云﹞。

南無一心奉請。眾生度盡。方證菩提。地獄未空。誓不成佛。大聖地藏王菩薩摩訶薩惟願不違本誓。憐湣有情。此夜今時。光臨法會。

香花請

南無一心奉請。面如藍靛。發似丹砂。形山腹海。項如鍼。行動破車。聲似吼。今請面然大士焰口鬼王。惟願作不請友。運無緣慈。此夜今時。光臨法會﹝香花請﹞。

南無一心奉請。林間入定安禪座。面前鬼趣告饑虛。冥陽水陸起根源。倒卻剎竿爲二祖。今請啟教大士阿難陀尊者。惟願出三昧定。運六神通。此夜今時。光臨法會。

﹝眾和香花請。師置鑪。伸四轉輪印。念拶吽﹝口﹡邦﹞斛。結印默念。伸五供養﹞。

一心奉請。五通有感。一性無虧。行正直於人間。布聰明於世上。今請府主城隍之神。當方土地正神。並諸部屬等眾。惟願上遵佛勅。下湣凡情。此夜今時。光臨法會。

一心奉請。手擎幡蓋。身掛花幔。導眾生歸極樂之邦。引亡者來赴道場之會。今請幽冥路上引魂王菩薩摩訶薩。惟願不違本誓。憐湣有情。此夜今時。來臨法會。

一心召請。瑤池萬仞。金風動而蓮上生花。寶閣千層。珠簾捲而雲中見佛。回奉三寶。修齋施食﹝慶生報恩﹞。請靈弟子﹝某﹞。是夜虔請金剛上師。設放瑜伽焰口法食。將此良因。初爇名香。初伸召請。召請當齋亡過﹝某某﹞。惟願承三寶力。仗祕密言。此夜今時。來受無遮甘露法食。

一心召請。盧醫謾說長生藥。扃鵲休誇不死方。日月尙有薄蝕難。爲人那个不無常。回奉三寶﹝仝前云云﹞。

一心召請。九江洪波浩渺。九天仙樂來迎。九重光裏見如來。九祖先亡生佛界。回奉三寶﹝仝前云云﹞。

一心召請。累朝帝主。歷代侯王。九重殿闕髙居。萬里山河獨據。﹝白﹞西來戰艦。千年王气俄收。北去鑾輿。五國冤聲未斷。﹝嗚呼﹞杜鵑叫落桃花月。血染枝頭恨正長。如是前王后伯之流。一類金靈等眾。

一心召請。築壇拜將。建節封侯。力移金鼎千鈞。身作長城萬里。﹝白﹞霜寒豹帳。徒勤汗馬之勞。風息狼煙。空負攀龍之望。﹝嗚呼﹞將軍戰馬今何在。野艸閒花滿地愁。如是英雄將帥之流。一類神魂等眾。

一心召請。五陵才俊。百郡賢良。三年淸節爲官。一片丹心報主。﹝白﹞南州北縣。久離桑梓之鄕。海角天涯。遠喪蓬萊之島。﹝嗚呼﹞官況蕭蕭隨逝水。離魂杳杳隔陽關。如是文臣宰輔之流。一類孤魂等眾。

一心召請。黌門才子。白屋書生。探花足步文林。射策身遊棘院。﹝白﹞螢燈飛散。三年徒用工夫。鐵硯磨穿。十載謾施辛苦。﹝嗚呼﹞七尺紅羅書姓字。一抔黃土蓋文章。如是文人才子之流。一類孤魂等眾。

一心召請。出塵上士。飛錫髙僧。精修五戒淨人。梵行比丘尼眾。﹝白﹞黃花翠竹。空談祕密眞詮。白牯黧奴。徒演苦空妙偈。﹝嗚呼﹞經窗冷浸三更月。禪室虛明半夜燈。如是緇衣釋子之流。一類覺靈等眾。

一心召請。黃冠野客。羽服仙流。桃源洞裏修眞。閬苑洲前養性。﹝白﹞三花九煉。天曹未許標名。四大無常。地府難容轉限。﹝嗚呼﹞琳觀霜寒丹竈冷。醮壇風慘杏花稀。如是玄門道士之流。一類遐靈等眾。

一心召請。江湖羈旅。南北經商。圖財萬里遊行。積貨千金貿易。﹝白﹞風霜不測。身膏魚腹之中。途路難防。命喪羊腸之險。﹝嗚呼﹞滯魄北隨云黯黯。客魂東逐水悠悠。如是他鄕客旅之流。一類孤魂等眾。

一心召請。戎衣戰士。臨陣健兒。紅旗影裏爭雄。白刃叢中敵命。﹝白﹞鼓金初振。霎時腹破腸穿。勝敗才分。徧地肢傷首碎。﹝嗚呼﹞漠漠黃沙聞鬼哭。茫茫白骨少人收。如是陣亡兵卒之流。一類孤魂等眾。

一心召請。宮幃美女。閨閣佳人。胭脂畫面爭妍。龍麝燻衣競俏。﹝白﹞雲收雨散。魂消金穀之園。月缺花殘。腸斷馬嵬之驛。﹝嗚呼﹞昔日風流都不見。綠楊芳艸髑髏寒。如是裙釵婦女之流。一類孤魂等眾。

一心召請。懷耽十月。坐艸三朝。初欣鸞鳳和鳴。次望熊羆葉夢。﹝白﹞奉恭欲唱。吉凶只在片時。璋瓦未分。母子皆歸長夜。﹝嗚呼﹞花正開時遭急雨。月當明處覆烏雲。如是血湖產難之流。一類孤魂等眾。

一心召請。蠻夷戎狄。喑瘂盲聾。勤勞失命庸奴。妬忌傷身婢妾。﹝白﹞輕欺三寶。罪愆積若河沙。忤逆雙親。凶惡浮於宇宙。﹝嗚呼﹞長夜漫漫何日曉。幽關隱隱不知春。如是冥頑悖逆之流。一類孤魂等眾。

一心召請。饑寒丐者。刑戮囚人。遇水火以亡身。逢虎狼而失命。﹝白﹞懸梁服毒。千年怨气沈沈。雷擊崖崩。一點驚魂漾漾。﹝嗚呼﹞暮雨靑煙寒鵲噪。秋風黃葉亂鴉飛。如是傷亡橫死之流。一類孤魂等眾。

一心召請。法界五道。十類孤魂。面然所統薜荔。多眾塵沙種類。依艸附木。魑魅魍魎。滯魄孤魂。自他先亡。家親眷屬等眾惟願承三寶力。仗祕密言。此夜今時。來臨法會。受此無遮甘露法食。

上來召請悉已來臨。大眾慈悲齊聲嘆悼。

稽首皈依雄。水月金容住。海岸在閻浮。運廣慈心重。發弘誓願。度脫樊籠。彌陀寶冠纓絡頂戴花玲瓏。三災八難。尋聲救苦。杻械枷鎖。化作淸風。散珍寶普濟貧窮。楊枝手內時時灑滴甘露。潤在亡者喉中。惟願今宵臨法會。接引亡靈。上往天宮。

南無步部帝哩伽哩哆利怛都也他耶薦往生菩薩摩訶薩

嘆孤

覺皇密語壯皇都

大闡宗風何處無

一天佳气彌星斗

萬象騰輝耀燭鑪

接引四生登九品

提攜六道出三塗

此時幸遇良宵會

鐘磬交如可嘆孤

近代先朝。帝主尊榮位。勛戚侯王。玉葉金枝貴。宰執中宮。彩女嬪妃類。夢斷華胥。來受甘露味。

國士朝臣。經緯匡時世。牧化黎民。未遂忠良志。失寵懷憂。謫降邊邦地。戀國遊魂。來受甘露味。

武將戎臣。統領三軍隊。結陣交鋒。鑼鼓喧天地。北戰南徵。失陷沙場內。爲國亡身。來受甘露味。

學古窮經。錦繡文章士。映雪偸光。苦志寒窗內。命運蹉跎。金榜無名字。鬱鬱幽魂。來受甘露味。

割愛辭親。早入空門內。訪道尋師。只爲超生死。暑往寒來。不覺無常。至返照回光。來受甘露味。

羽服黃冠早發修眞志。煉藥燒丹。養性還元气。苦行勞神。指望登仙位。莫戀遺形。來受甘露味。

孝子賢孫。義勇忠良士。列女貞妻。視死如歸去。仗節亡軀。千古畱英气。耿耿靈魂。來受甘露味。

女道尼流。身住黃金地。鸞鳳緣空。不染人間事。未了無爲。流浪虛生死。淸淨幽魂。來受甘露味。

地理天文。醫藥陰陽類。卜卦占龜風鑑。並星士報吉談凶。難免無常。對捨僞歸。眞來受甘露味。

坐賈行商種種經營輩。藝術多能貿易。求財利。背井離鄕。死在他方地。旅夢悠悠。來受甘露味。

犯法遭刑。牢獄長幽。系負命謀。財債主冤家類。腫毒瘟﹝病﹣丙﹢皇﹞凍死饑亡輩。速離黃泉。來受甘露味。

車碾傷殘。馬踏身形。碎墻倒崖崩。自刎懸梁縊。水火焚漂。虎咬蛇傷類。九橫孤魂。來受甘露味。

飲血茹毛。生長蠻夷地。負債償勞。婢妾並奴隸。喑瘂盲聾。殘疾無依恃。受苦冤魂。來受甘露味。

忤逆爹娘。怨黷天和地。謗佛欺僧。毀像焚經偈。邪見深坑。苦報無邊際。十惡狂魂。來受甘露味。

大施門開。薦拔孤魂輩。祖禰先亡五姓冤家類。八難三途平等俱超。濟仗佛光明。來受甘露味。

阿彌陀佛宿有無邊誓。觀見眾生苦海常漂溺。垂手殷懃。特駕慈航濟。普載眾生。同赴蓮池會南無蓮池海會佛菩薩。

我以大悲佛神力

召請冥陽諸有情

曠劫饑虛餓鬼等

不違佛勅來降臨

次結召請餓鬼印

﹝左羽作無畏相。右羽向前豎。四度微曲。進禪度鉤。誦眞言曰﹞。

唵卽納卽葛移希曳﹝二合﹞歇莎訶

﹝師印咒可知。應想左手印上白色﹝口﹡紇﹞哩﹝二合﹞◇字放光。勾彼鬼眾。至於道場。繞佛三匝。禮佛而出至壇外。壇外分爲四門。東門至南門地獄眾。南門至西南隅餓鬼眾。西南隅至西門畜生眾。自西門至西北隅人眾。自西北隅至北門修羅眾。自北門至東門天眾。應當如是而安住之侍者白雲安慰﹞。

旣召請已。普皆雲集。以湣念心。贊嘆慰諭。令歡喜已。渴仰於法﹝鳴尺云﹞。

善來諸佛子。曾結勝緣。故今遇此嘉會。勿得生憂怖。

一心渴仰法。不出於此時。戒品而沾身。速令離苦趣。

汝等諸佛子

得遇道場中

所有一切罪

召入金剛拳

次結召罪印

﹝二羽金剛縛。忍願伸如鍼。進力曲如鉤。召罪眞言曰﹞。

唵薩哩斡﹝二合﹞巴缽羯哩﹝二合﹞沙拏﹝二合﹞月戌馱納斡資囉﹝二合﹞薩埵薩麻耶吽拶

﹝師印咒可知。應於二中指尖上。想白色﹝口﹡紇﹞哩﹝二合﹞◇字出光。入彼身中。出其罪。猶如煙霧而合。問云。罪無實體。云何今說如彼煙霧出有實體者耶。答曰。𨿽無﹞。

﹝實體。能充塞天地。障蔽心目。不能得見諸佛淸淨境界。今借諸霧爲所緣相。以召其罪實。有益於事也﹞。

摧罪諸惡業

由如劫火滅

火滅還曾有

金剛碎微塵

次結摧罪印

﹝八度內相義。忍願伸如鍼。次念摧罪。眞言曰﹞。

唵斡資囉﹝二合﹞巴尼月斯普﹝二合﹞吒耶薩哩斡﹝二合﹞阿巴耶班答拏尼不囉﹝二合﹞穆恰耶薩哩斡﹝二合﹞阿巴耶葛諦毗藥﹝二合﹞薩哩斡﹝二合﹞薩埵南薩哩斡﹝二合﹞答塔葛達斡資囉﹝二合﹞三麻耶吽怛囉吒

﹝師印咒可知。於二中指尖上。左想怛囉﹝二合﹞◇字。右想吒◇字。應當行人自身增長。作靑綠色觀音菩薩之身。每念咒一徧。二中指摩搖。至後一徧義過。拍手作聲。想彼罪山。猶如瓦榻而倒。前來所召之罪如煙霧者。應念而散。問。罪無體相。云何摧耶。答。正謂之無。故摧也。若決定有。豈能摧耶﹞。

定業不可轉

三昧加持力

無始諸障難

一切皆消滅

次結破定業印

﹝二羽金剛掌。進力屈二節。禪智押二度定業。眞言曰﹞。

唵斡資囉﹝二合﹞葛哩麻﹝二合﹞月束塔耶薩哩斡﹝二合﹞阿瓦囉拏你菩塔薩底曳﹝二合﹞納三麻耶吽

﹝師印咒可知。心月輪上。想一靑色﹝口﹡紇﹞哩﹝二合﹞◇字出光。召前諸鬼眾。所有諸佛不通懺悔之業。應想自性淸淨本無作。想觀彼鬼眾及佛與心三無差別。是名破決定業也。此一法正是斷所知障。學者知之侍者白雲﹞。

罪性本空由心造

心若滅時罪亦亡

罪亡心滅兩俱空

此則是名眞懺悔

次結懺悔滅罪印

﹝二羽金剛縛六度外相義。進力屈二節。彈智押二度次念眞言曰﹞。

唵薩哩斡﹝二合﹞巴缽月斯普﹝二合﹞吒怛賀納斡資囉﹝二合﹞耶莎訶

﹝師印咒可知。應想二屈指上有白色﹝口﹡紇﹞哩﹝二合﹞◇字。入彼鬼身。如日爍露之狀。罪垢銷鎔。猶如墨汁。從足流下。滲入地中。至金剛際。問云。前來旣召。旣摧旣破。今復爲懺悔。何耶。答曰。前來並是理上懺悔。今者方是事之懺悔。理事無礙。故不濫也。又問云。何罪猶如墨汁。答。罪者黑業也。故以墨表汁。有流注之義。故云如墨汁也。借事顯理。不可泥也﹞。

諸佛子等。旣懺悔已。百劫積集罪。一念頓蕩除。如火焚枯艸。滅盡無有餘。

一滴淸涼水

能除饑渴痟

彈灑灌頂門

悉令獲安樂

次結妙色身如來施甘露印

﹝觀藏本前後。數手印俱用右手。或戒禪度相彈。或忍禪相彈。或進禪相彈。惟妙色身如來二手印。用左手力。智度相彈。故依藏本。亦云施淸涼印﹞。

那謨蘇嚕癹耶答塔葛達耶怛牒塔唵酥嚕酥嚕缽囉﹝二合﹞酥嚕缽囉﹝二合﹞酥嚕莎訶

﹝師印咒可知。結印誦咒。想右手忍上白色鍐﹝二合﹞◇字。流出甘露。如水銀色。是眞智所成。左手力智點取。﹞。

﹝彈灑虛空。想諸天及人鬼等類。觸此甘露。悉具色相。猛火消滅。普得淸涼。離饑渴。想滅心執慞﹞。

汝等自從無量劫

造諸惡業起慳貪

由此業力閉咽喉

仗此密言悉開通

次結開咽喉印

﹝師印咒可知。應想左手掌中一靑色蓮花。花上想一白色阿◇字。流出性水。極甚淸冷。右手點取。彈灑虛空。想諸鬼眾。得觸此水。咽喉廣大。淸涼潤澤。無所障礙。問云。前來多用﹝口﹡紇﹞哩﹝二合﹞◇字。此獨用何◇字。何也。答。阿字是語種。故依三本續用之也﹞。

唵那謨癹葛咓諦月補辣葛得囉﹝二合﹞耶答塔葛達耶

語諸佛子。今爲汝等。作印咒已。咽喉自開。通達無礙。離諸障難。

諸佛子等。我今爲汝稱贊如來吉祥名號。能令汝等永離三途八難之苦。常爲如來眞淨佛子。

南無寶勝如來

﹝二羽金剛掌六度內相義。進力頭相拄。禪智側豎立。一切有情同稱聖號﹞。

那謨囉怛納﹝二合﹞怛囉耶答塔葛達耶

諸佛子等若聞寶勝如來名號能令汝等塵勞業火悉皆消滅。

南無離怖畏如來

﹝右羽胸前豎。忍禪指相撚。左掌仰垂。下五指舒。誦眞言曰﹞。

那謨微葛怛得囉﹝二合﹞納耶答塔葛達耶

諸佛子等。若聞離怖畏。如來名號能令汝等常得安樂。永離驚怖。淸淨快樂。

南無廣博身如來

﹝左羽曲入掌。力智對肩彈。右手金剛掌。進禪對胸彈﹞。

那謨﹝癹﹣又﹢文﹞葛咓啼月補辣葛得囉﹝二合﹞耶答塔葛達耶

諸佛子等。若聞廣博身如來名號。能令汝等餓鬼鍼咽。業火停燒。淸涼通達。所受飲食。得甘露味。

南無妙色身如來

﹝左羽豎胸前。力智指相彈。右羽曲舒。展手掌皆仰下﹞。

那謨蘇嚕叭耶答塔葛達耶

諸佛子等。若聞妙色身如來名號。能令汝等不受醜陋。諸根具足。相好圓滿。殊勝端嚴。天上人間最爲第一。

南無多寶如來

﹝二羽虛合。如蓮花狀﹞。

那謨波虎囉怛納﹝二合﹞耶答塔葛達耶

諸佛子等。若聞多寶如來名號。能令汝等具足財寶。稱意所須。受用無盡。

南無阿彌陀如來

﹝右羽壓左羽禪。智相拄﹞。

那謨阿彌怛婆耶答塔葛達耶

諸佛子等。若聞阿彌陀如來名號。能令汝等往生西方極樂淨土。蓮花化生。入不退地。

南無世間廣大威徳自在光明如來

﹝右羽曲豎拳。忍禪度相彈。左掌仰上。五指舒誦密咒﹞。

那謨盧迦委斯諦﹝二合﹞呤捺﹝二合﹞苐喞說囉不囉﹝二合﹞﹝癹﹣又﹢文﹞耶答塔葛達耶

諸佛子等。若聞世間廣大威徳自在光明如來名號。能令汝等獲得五種功徳。一者於諸世間最爲第一。二者得菩薩身端嚴殊勝。三者威徳廣大。超過一切外道天魔。如日照世。顯於大海功徳巍巍。四者得大自在。所向如意。似鳥飛空。而無阻礙。五者得大堅固智慧。光明身心。明徹如琉璃珠。

諸佛子等。此七如來。以誓願力。拔濟眾生。永離煩惱。脫三塗苦。安隱常樂。一稱其名。千生離苦。證無上道﹝如是三白已。主者撫尺云﹞。

次與汝等皈依三寶

皈依佛兩足尊。

皈依法離欲尊。

皈依僧眾中尊。

皈依佛。不墮地獄。

皈依法。不墮餓鬼。

皈依僧。不墮傍生。

汝等佛子

皈依佛竟

皈依法竟

皈依僧竟

皈依三寶故

如法堅護持

自離邪見道

是故至心禮

次結三寶印

﹝左羽作拳相豎。力度當胸豎。右手屈進度。誦三寶。眞言曰﹞。

唵婆﹝重呼﹞龕

南無佛。南無法。南無僧。我今發心不爲自求人天福報聲聞緣覺。乃至權乘諸位菩薩。惟依最上乘。發菩提心。願與法界眾生。一時同得阿耨多囉三藐三菩提。

今所發覺心。遠離諸性相蘊處及界等。能取所取執諸法。悉無我平等。如虛空。自心本不生。空性圓寂。故如諸佛菩薩。發大菩提心。我亦如是發。是故至心禮。

次與汝等發菩提心

汝等諦聽。

假使熱鐵輪

於汝頂上旋

終不爲此苦

退失菩提心

次結髮菩提心印

﹝二羽虛合。如蓮花狀﹞。

唵補提卽答沒怛巴達野彌

﹝師印咒可知。應想心佛眾生三無差別。於一念間融成。廣大月輪。如八月十五日夜中宵無雲之時。極甚淸淨。皎潔與虛空齊等。於月輪中。想一金色阿◇字。如秋毫之末。非有非無。故當念之時。不得加於了知。上無佛可成。下無眾生可度。中無行可修。煩惱菩提生死涅盤淨盡。此爲大要妙。宜善用心焉。不惟爲鬼神作利益。行人不久亦卽就此中了解者矣師誦咒眾和三聲次白雲﹞。

今爲汝等。發菩提心竟。諸佛子等。當知菩提心者。從大悲起。成佛正因。智慧根本能破無明。煩惱惡業不被染壞。

次與汝等受三昧耶戒

汝等受佛戒

卽入諸佛位

位同大覺已

眞是諸佛子

次結三昧耶印

﹝二羽金剛縛。六度外相義。忍願伸如鍼。誦眞言﹞。

唵三摩耶薩埵鍐

﹝師印咒可知。應想印中。有白色鍐◇字。放大光明。普照所請一切有情。彼諸有情蒙光照。及三世諸佛。戒波羅蜜一時圓滿法界善法。想爲光明流光灌頂。貯彼身中。身同普賢。坐大月輪。紹諸佛職。爲佛嫡子前緣啟經云。佛告阿難。若欲受持施食之法。應須依瑜伽學。發菩提心。受三昧耶戒。方堪傳受此法。卽斯等咒也。藏本有多注文。學者當自覽之。可得其詳矣﹞。

今爲汝等。受三昧耶戒竟。從今已去。能令汝等入如來位。是眞佛子。從法化生。得佛法分。

汝等冥陽諸有情

吾今施汝甘露食

法力加持徧十方

令汝一一皆飽滿

次結無量威徳自在光明如來印

﹝右羽曲豎拳。戒禪度相彈。左掌仰上。五指舒。誦密神咒﹞。

唵薩哩斡﹝二合﹞答塔葛達阿咓盧揭諦鍐婆囉鍐婆囉三婆囉三婆囉吽

﹝師印咒可知。侍者取水點碗中及桶中。退坐本位。師應以右手怖畏彈指。遣左手魔。卽念云吽吽癹怛念。三徧。問云。手中有何魔耶。答。爲手中有諸屍虫。令回護故。次變空念。云唵﹝亢﹡欠﹞。或三徧。問。變空此手。其意云何。答。以此手是赤白二種不淨所成故空之。令成勝妙功徳莊嚴手也。問。前來所入禪定。則自己是菩薩。今復何故又遣魔變空。答。此乃作定也。向上豈不言乎。今欲知者。且準法華經云。世尊說無量義已。入三昧放光。至開寶塔。又入定放光。豈不濫耶。不也。蓋因一事而彰一法。是乃法之儀也。譬乎世禮。祀宗廟之人。非齋戒沐浴。及至登殿醮之時。卻又盥手。何也。爲表敬也。今再遣魔變空。表慈之深悲之極。用心之切也。次於一念間。頓成勝妙之手。於手掌中。出一紅色﹝口﹡邦﹞◇字。變成紅色蓮花。花上想一白色鍐◇字。明點中流出無盡飲食。想面前水器盡成摩竭陀國之斛。或用七寶嚴飾滿盛勝妙食等。然後想此字種流出無盡飲食。變滿法界。念唵◇阿◇﹝口﹡紇﹞哩﹝二合﹞◇吽◇四字。咒一百八徧。或四十九徧。當自知時。次念變食咒。每一念。於明點中取飲食。彈灑虛空﹞。

語諸佛子。今爲汝等。作印咒已。變此一食。爲無量食。大如須彌。量同法界。終無能盡。

由此眞言力

變食作乳海

普施餓鬼等

身心皆飽滿

復結前印誦乳海眞言

﹝右羽曲豎拳。戒禪度相彈。左掌仰上五指舒﹞。

那麻三鬘哆勃塔喃鍐

﹝師印咒可知。應想明點中流出甘露。以右手點取彈。灑虛空如雨注。下凡所至處。卽成長河酥酪也。問。云何以少小器水等。徧滿法界。答。心力難思故也。況又藉神咒及字種觀想等力。乃至諸佛冥加禪定之力豈不能變小成大。化少爲多也。且又借世間往事爲諭。如樂巴一卮之酒。以術力尙能化爲霖雨。何況神況難思之力者乎。行者亦不可不專注用心也。又問。何故不以飲食施之。卻用水也。答。彼鬼趣多爲業火所燒故。今以水施之。沃滅其業火。佛云。彼鬼等百千萬劫。不聞漿水之名。何況得飲。又云。彼鬼在恆河邊而不見水。設使得見。變成膿血。若飲之時。入腹化爲猛焰熱燒心腹。難堪痛苦。悲哉悲哉。故今以水施之。體此意也。又番本云。蘇嚕巴此雲水施食。則知本乎施水矣。今世俗不知多用施食水亦失也。況今施食亦不專用水。彼器中皆投飯七粒。徧十方是也。故勿疑諸﹞。

語諸佛子。今爲汝等。作印咒已。由此印咒加持威力。想於印中流出甘露。成於乳海。流注法界。普濟汝等一切有情。充足飽滿。

汝等業障鬼

變火不能食

今誦祕密言

法食皆飽滿

次誦障施鬼眞言

唵啞吽拶辣彌擔薩哩斡﹝二合﹞不哩﹝二合﹞的毗牙﹝二合﹞莎訶

﹝師印咒可知。應垂展右羽。想掌中有一鍐◇字。明點中流出甘露。從左掌而下。念唵啞﹝口﹡紇﹞哩◇﹝二合﹞吽◇字。一百八徧。或三七徧。皆可侍者。至師前作禮。取淨瓶出壇。將淨水徐徐注下。師至唱時。想彼障施鬼。悉皆胡跪。師想自身。觀音徧至其前。而施甘露。從頂上入。滅其業火。而得淸涼。咒三徧。彈指各一下。咒三徧或七徧。障施鬼等飽滿歡喜。彈指一下。是時行者卽以右羽。持甘露器。面向東立。瀉於壇前。或淨地上。或於石上。或新淨瓦盆。亦名盂蘭盆。生臺亦得。或泉池河海長流水中。不得瀉於柘橊桃樹之下。鬼神懼怕。不得食之。若聖眾壇中明王諸天。若施飲食。置生臺上。是本法也。若供養諸佛聖眾。於上五更晨朝日出。是供養時。若鬼神法。於人定亥時。本人定時。阿闍黎法。若於齋時。盡於一日。但加持飲食水等布施。飛空鳥獸水族之類。不揀時節。但用施之。若作餓鬼施食之法。當於亥時。若於齋時施餓鬼食者。徒設功勞。終無效也。不是時節妄生。虛誑鬼神不得食也。不從師受自招殃咎。成盜法罪。斯出藏本﹞。

諸佛子等。𨿽復方以類聚。物以羣分。然我所施。一切無礙。無髙無下。平等普徧。不擇冤親。今日勿得以貴輕賤。以彊淩弱。擁遏孤幼。令不得食。使不均平。越佛慈濟。必須互相愛念。猶如父母憶子之想。語諸佛子。汝等各有父母兄弟姊妹妻子眷屬善友親戚。或有事緣來不得者。汝等佛子。慈悲愛念。各各賫持飲食錢財物等。遞相布施。充足飽滿。無有乏少。令發道意。永離三途。長越四流。當捨此身。速超道果。又爲汝等。將此淨食。分爲三分。一施水族。令獲人空。二施毛羣。令獲法寂。三施他方。稟識陶形。悉令充足。獲無生忍。

神咒加持淨法食

普施河沙眾鬼神

願皆飽滿捨慳貪

速脫幽冥生淨土

次結普供養印

﹝二羽直合掌。忍願屈二節。誦眞言曰﹞。

唵葛葛納三婆斡斡資囉﹝二合﹞斛

﹝師印咒可知。應想屈中指處。想白色唵◇字。明點中流出無盡飲食。具足莊嚴。平等供養。同聲念普供養。眞言或五徧七徧。問。最初旣奉獻三寶。施食已竟。今復何故作此供養。答。前來所作。由揀聖凡故。所以奉獻三寶。後施鬼眾。今融之以平等無礙故。聖凡交徹所以普供養也﹞。

諸佛子等。從來所受飲食。皆是人間販鬻生命。酒脯錢財。血肉鮏羴。葷莘臭穢。𨿽復受得。如是飲食。譬如毒藥。損壞於身。但增苦本。沈淪苦海。無解脫時。我今依如來教。請誠罄捨。設此無遮廣大法會。汝等今日遇玆勝事。戒品沾身。於過去世。廣事諸佛。親近善友。供養三寶。由此因緣。值善知識。發菩提心誓願成佛。不求余果。先得道者。遞相度脫。又願汝等晝夜恆常擁護於我。滿我所願。以此施食所生功徳。普皆回施法界有情。共諸有情。同將此福。盡皆回施無上菩提一切智智勿招余果。願速成佛。

﹝維那白。從來所受飲食文畢。師伸五供養。施寶錯。念斯麻囉等咒畢。大眾同音。諷誦尊勝咒﹞。

西域尊者往東來

卻被文殊化引開

東土若無尊勝咒

孤魂難以脫塵埃

唵噴﹝口﹡﹝隆﹣一﹞﹝二合﹞莎訶唵捺謨﹝癹﹣又﹢文﹞葛斡諦薩哩斡﹝二合﹞得囉﹝二合﹞盧迦卜囉﹝二合﹞諦月涉瑟吒﹝二合﹞耶勃塔耶爹捺麻答的牙﹝二合﹞塔唵噴﹝口﹡﹝隆﹣一﹞﹝二合﹞噴﹝口﹡﹝隆﹣一﹞﹝二合﹞噴﹝口﹡﹝隆﹣一﹞﹝二合﹞杓訛塔耶杓訛﹝二合﹞塔耶月杓訛﹝二合﹞塔耶月杓訛﹝二合﹞塔耶啞薩麻薩蠻達啞斡﹝癹﹣又﹢文﹞薩思葩﹝二合﹞囉拿葛諦葛葛拿娑﹝癹﹣又﹢文﹞斡月述提啞撇膻﹝口﹡貲﹞都﹝羊﹡含﹞薩哩斡﹝二合﹞答塔葛達蘇葛答瓦囉斡拶拿啞密哩﹝二合﹞達啞撇釋該而﹝二合﹞馬曷木得囉﹝二合﹞曼特囉﹝二合﹞叭﹝ㄇ﹫﹝企﹣止﹞／木﹞啞曷囉啞曷囉馬麻藹由而﹝二合﹞傘塔囉尼杓訛﹝二合﹞塔耶杓訛﹝二合﹞塔耶月杓訛﹝二合﹞塔耶月杓訛﹝二合﹞塔耶葛葛拿娑﹝癹﹣又﹢文﹞斡月述提烏失﹝二合﹞尼沙月拶耶巴哩述鐵薩葛思囉﹝二合﹞囉思彌﹝二合﹞傘租爹敵薩哩斡﹝二合﹞答塔葛達啞斡嚕結尼煞吒﹝二合﹞巴囉密達巴哩卜囉尼薩哩斡﹝二合﹞答塔葛達麻諦答攝蒲密卜囉﹝二合﹞牒瑟吒﹝二合﹞諦薩哩斡﹝二合﹞答塔葛達赫哩﹝二合﹞達耶啞牒瑟吒﹝二合﹞拿啞牒瑟吒﹝二合﹞諦木得哩﹝二合﹞木得哩馬曷木得哩﹝二合﹞斡資囉﹝二合﹞葛耶三曷達拿叭哩述鐵薩哩斡﹝二合﹞葛哩麻﹝二合﹞啞斡囉拿月述鐵卜囉牒聶斡而達﹝二合﹞耶馬麻藹由而﹝二合﹞月述提﹝二合﹞薩哩斡﹝二合﹞答塔葛達薩麻耶啞牒瑟吒﹝二合﹞拿啞牒瑟吒﹝二合﹞諦唵摩尼摩尼馬曷摩尼月摩尼月摩尼馬曷月摩尼麻諦麻諦馬曷麻諦麻麻諦莎麻諦答塔葛達蒲達戈﹝遣﹣﹝中／一﹞﹢ㄊ﹞巴哩述提月思蒲吒卜鐵述鐵希希拶耶拶耶月拶耶月拶耶思麻﹝二合﹞囉思麻﹝二合﹞囉思葩﹝二合﹞囉思葩﹝二合﹞囉思葩﹝二合﹞囉耶思葩﹝二合﹞囉耶薩哩斡﹝二合﹞勃塔啞牒瑟吒﹝二合﹞拿啞牒瑟吒﹝二合﹞諦述鐵述鐵卜鐵卜鐵斡資哩﹝二合﹞斡資哩﹝二合﹞馬曷斡資哩﹝二合﹞莎斡資哩﹝二合﹞斡資囉﹝二合﹞葛而﹝二合﹞毗拶耶葛而﹝二合﹞毗月拶耶葛而﹝二合﹞毗斡資哩﹝二合﹞左辣葛而﹝二合﹞毗斡資嚕﹝二合﹞忒葩微斡資囉﹝二合﹞三葩微斡資囉﹝二合﹞斡資哩尼斡資嚂﹝二合﹞﹝癹﹣又﹢文﹞斡都麻麻攝哩嚂薩哩斡﹝二合﹞薩埵喃拶葛耶巴囉述提﹝癹﹣又﹢文﹞斡都薩埵彌薩哩斡﹝二合﹞葛諦巴哩述提釋哲﹝二合﹞薩哩斡﹝二合﹞答塔葛達釋哲﹝二合﹞﹝羊﹡含﹞薩麻刷薩顏都卜鐵卜鐵悉鐵悉鐵勃塔耶勃塔耶月勃塔耶月勃塔耶謨拶耶謨拶耶月謨拶耶月謨拶耶杓訛﹝二合﹞塔耶杓訛﹝二合﹞塔耶月杓訛﹝二合﹞塔耶月杓訛﹝二合﹞塔耶薩蠻答謨拶耶謨拶耶薩蠻答囉思彌﹝二合﹞巴哩述提薩哩斡﹝二合﹞答塔葛達赫哩﹝二合﹞達耶啞牒瑟吒﹝二合﹞拿啞牒瑟吒﹝二合﹞諦木得哩﹝二合﹞木得哩﹝二合﹞馬曷木得哩﹝二合﹞馬曷木得囉﹝二合﹞曼特囉﹝二合﹞叭諦莎訶

﹝舉往生咒三徧。此圓滿加持。復有二種。一神咒。圓滿。二善根圓滿。一神咒圓滿者。謂侍者當取花米表已。師資同聲。誦尊勝咒。想彼成光明種。加持花米已。侍者以小楪取花米。出外拋撒。師想鬼神等觸此光者皆得往生極樂世界上品上生也。侍者傾施食淨水。師資等同念六字大明眞言。一百八徧畢。振鈴誦法樂六趣偈﹞。

承斯善利地獄受苦有情者。刀山劍樹變化。皆成如意樹。火團鐵丸變成蓮花。而爲寶吉祥。地獄解脫而能成正覺。

承斯善利餓鬼受苦有情者。口中煙焰燒身。速願得淸涼。觀音手內甘露自然。長飽滿吉祥。餓鬼解脫。而能成正覺。

承斯善利畜生受苦有情者。殺害燒煮楚毒等苦皆遠離。遠離乘騎愚癡。速得大智慧吉祥。畜生解脫。而能成正覺。

承斯善利人間受苦有情者。生時猶如摩耶。右脇而降誕。願具六根。永離八難。修福慧吉祥。人間解脫。而能成正覺。

承斯善利修羅受苦有情者。我慢顚狂拙朴。速疾令柔善。惡心疾妬嗔恚鬥戰。自調伏吉祥。修羅解脫。而能成正覺。

承斯善利天中受樂有情者。欲樂策懃。速發廣大菩提心。天中受盡憂苦自然。生歡悅吉祥。天中解脫。而能成正覺。

承斯善利十方獨覺聲聞者。棄捨小乘四諦十二因緣行。進趣大乘四攝六度。修萬行吉祥。二乘解脫。而能成正覺。

承斯善利初地菩薩勇識者。百福莊嚴。一切行願皆圓滿。頓超十地。證入一生補處位吉祥。大乘速證。究竟成正覺。

發願回向偈

現世之中未證菩提間

願無內外障難惡緣等

恆常遇逢最妙善知識

所修善事行願速成就

最上三寶

臨命終時識性無迷惑

願生西方淨土如來前

依於慧日發光聞思修

斷惑證眞湣念於有情

最上三寶

能回施人回施回施善

所獲一切一切諸功徳

猶如幻化幻化似夢境

三輪體空體空悉淸淨

最上三寶﹝吉祥偈﹞願晝吉祥夜吉祥上師來攝授晝夜六時恆吉祥願諸三寶來攝授一切時中吉祥者護法常擁護

南無西方無量壽如來。諸大菩薩。海會聖眾。惟願法界存亡。等罪消除。同生淨土。回向無上佛菩提﹝鳴尺一下云﹞。

見聞如幻翳

三界若空華

聞復翳根除

塵消覺圓淨

伏以。眞源湛寂。乃罪性之本空。苦海洪深。逐妄波而不息。由眾生之業感。致長劫以沈淪受報。地獄之中永罹苦楚。轉生餓鬼之內。長忍饑虛。旣無解脫之期。寧有超升之路。匪仗如來之慈願。曷解惡趣之倒懸。咒誦眞詮。施甘露之法食。燈燃寶炬燭冥界之幽途。普使迷流俱超極樂。今日道場。以此普施功徳。回向鐵圍山內面燃大士統領三十六部無量無邊恆河沙數諸餓鬼眾。伏願自從曠劫。直至今生。釋業障以消鎔。雪罪愆而淸淨。鑊湯湧沸。變成八徳之蓮池。鑪焰交輝。化作七珍之香蓋。劍樹皆爲玉樹。刀山盡作寶山。徧界鐵牀現菩提之法座。滿釜銅汁化甘露之醍醐。往昔債主以相逢。俱蒙解脫。積劫冤家而共會。各遂逍遙。獄主興慈。冥官持善。多生父母從玆入聖超凡。累世親姻自此承恩獲福。天上五衰不現。人間四相皆空。修羅捨盡嗔心。地獄息諸苦惱。河沙餓鬼化熱惱而作淸涼。十類含生捨迷途而登覺岸。普願此國土他國土無量諸國土一切有情共證眞常。此世界他世界無量諸世界無盡含識齊成佛道。四恩普報。三有均資。法界眾生同圓種智。

諸佛正法菩薩僧

直至菩提我皈依

我以所修諸善根

爲利有情願成佛

世出世間

隨願所成

隨願所成

謹依瑜伽教

建置啟法筵

普施諸有情

皆共成佛道

次結圓滿奉送印

﹝二羽金剛拳。進力兩相鉤主者。於此誦眞言三徧畢。然後除去五佛冠﹞。

唵斡資囉﹝二合﹞穆

﹝師印咒可知。想諸佛菩薩及六道四生。皆悉不現。二善根圓滿。問。旣是奉送已。諸佛菩薩則不現。誰爲作證明。答。此顯來實無來。去實無去也。三寶常住世間。且如法華經云。多寶佛塔還可如故。而妙音菩薩來。多寶佛與塔。未嘗不在也。若夫請之。則實來送之。則實去。何異鬼神乎。學者思之。復念金剛薩埵百字咒三徧。補闕﹞。

金剛薩埵百字咒

唵斡資囉﹝二合﹞薩埵蘇薩麻耶麻納巴辣耶斡資囉﹝二合﹞薩埵諦奴缽諦瑟札﹝二合﹞得哩﹝二合﹞鋤彌﹝癹﹣又﹢文﹞咓蘇度束彌﹝癹﹣又﹢文﹞咓阿奴囉屹都﹝二合﹞彌﹝癹﹣又﹢文﹞咓蘇布蘇彌﹝癹﹣又﹢文﹞咓薩哩斡﹝二合﹞戌提彌不囉﹝二合﹞耶茶薩哩斡﹝二合﹞葛哩麻﹝二合﹞蘇拶彌稷達釋哩﹝二合﹞揚骨嚕吽訶訶訶訶斛﹝癹﹣又﹢文﹞葛灣薩哩斡﹝二合﹞答塔葛達斡資囉﹝二合﹞麻彌們拶斡資囉﹝二合﹞﹝癹﹣又﹢文﹞咓麻訶薩摩耶薩埵阿

﹝此咒補闕。行者手作印不次第。觀想不專注。如是等過。悉皆淸淨。復念阿◇字二十一徧。則前來能想所想一一作法皆不可得。若不如是。則墮於有爲矣。所謂焰口豈易言哉﹞。

薜荔多文

五姓孤魂薜荔多

莫教平地起風波

慈航泛漲須到岸

洗腳上船會也麼

已發覺

未發覺

莫論酆都並泰嶽

罪無輕重盡蠲除

何須一一重懲愨

已結證

未結證

打破閻君臺畔鏡

慈風掃蕩障云消

萬里靑天孤迥迥

諸佛子等會也麼。休休休。更莫造罪結冤讎。釣竿已在閻君手。切莫從前再犯鉤。卽今施食圓滿。功徳周隆。汝等孤魂佛子。向甚麼處。安身立命咦。

處處總成華藏界

從教何處不毗盧

回向偈

施食功徳殊勝行

無邊勝福皆回向

普願沈溺諸有情

速往無量光佛剎

十方三世一切佛

一切菩薩摩訶薩

摩訶般若波羅蜜

皈依三寶上來。設放瑜伽焰口平等甘露法食。功徳圓滿無限。良因普沾沙界和南聖眾。

修習瑜伽集要施食壇儀﹝終﹞

藏本三昧耶戒注文卽此篇也。

旣成大器。堪受寶戒三昧耶者。準大樂金剛三昧經云。三昧名爲本誓。亦名時。亦名期契。亦名曼茶囉。乃異名也。故有四種。一大。二三昧耶。三法。四羯磨。曼茶囉者。此四總攝一切曼茶囉三昧耶。亦四智印。卽大智印。三昧耶智印。法智印。羯磨智印。又神變義釋云。三昧耶者。是平等義。是本誓義。是除障義。是驚覺義。言平等者。謂如來現證此三昧時。一切眾生種種身語意。皆悉與如來等。禪定智慧與實相身亦畢竟等。初發心時。與地波羅蜜滿時亦畢竟等。是故出誠諦言。以告眾生。若我所言。必定不虛者。亦令一切眾生發此忱諦之言時。亦蒙三蜜加持無盡莊嚴。與如來等。以是因緣故。能作金剛事業。故名三昧耶也。言本誓者。如來現證此三昧時。見一切眾生。悉有成佛義故。卽將立大誓願。我今要從普門。以無量方便。令一切眾生皆至無上菩提。劑眾生界未盡已來。我之事業終不休息。若有眾生。隨我本誓。發此忱實言時。亦令彼所爲事業。皆悉成金剛性。故名三昧耶也。言除障者。如來見一切眾生。悉有如來法界。但由一念無明故。常在其前。而不覺知。是故發誠實言。我今要當設種種方便。普爲一切眾生。決除眼膜。若我誓願。必當成就者。令諸眾生隨我方便。說此忱實言時。乃至於一切眾生。獲無垢眼。障蓋都盡。故名三昧耶也。言驚覺義者。如來以一切眾生皆在無明睡中故。於如是功徳。不自覺知。故以銳言感動。令得醒悟。亦以此驚覺諸菩薩等。令發起禪定。學師子頻申三昧。若眞言行人。說此三昧耶者。我等諸佛亦當憶持本誓。不得違越。猶如國王。自制法已。遂自敬順行之。故名三昧耶也。具如是等廣大甚深微妙義。故名三昧耶也凡行法之者。應想印中有白色鍐◇字。放大光明。普照所請一切有情彼諸有情蒙光照。及三世諸佛戒波羅蜜一時圓滿法界善法。想爲光明流光灌頂。貯彼身中。身同普賢。坐大月輪。紹諸佛職。爲佛嫡子前緣啟經云。佛告阿難。若欲受持施食之法。應須依瑜伽學。發菩提心。受三昧耶戒。方堪傳受此法。卽斯等咒也。

重刊瑜伽焰口跋

瑜伽義取相應。謂身口意三精誠合一。方有利益。意卽觀門。身口則眞言手印也。時師觀門如法。與否未易請問。而眞言手印昭然。耳目殊有異同。頗爲後學所疑。鞠其源委。蓋因稟受師承。不出一家。遂並流通。經本大相徑庭紛紜。彼此莫知適從。可嘆也已。玆有存心焰口者。以重梓爲請。因與同事二三。訪求善本。與藏冊對校數過。始授剞劂。𨿽不敢自謂遠勝他刻。然重法微誠。從不艸艸。髙明展捲自能鑑之也。

時康熙二十二年歲次癸亥臘月萬峯寶書閣識

