續藏經多利心菩薩念誦法

南天竺跋折羅菩提集撰

蓮華部多利心菩薩念誦法

南天竺三藏跋折羅菩提集撰摳要念誦門

是中意欲偏成多利心菩薩亦通一切諸部若餘部用時必須就明法者邊諮決刪定明咒印諸餘次第更勿增減此法門與諸經法門及瑜伽門相會紐成爲彼初心求解脫者得階地位故修緝成就彼行修此門者先應入大三昧耶壇受菩薩戒行菩薩行起大悲意捨身命財饒益有情專心希仰佛菩提身不著貪恚懃心勇猛攝心不亂慈悲喜捨恆無暫息心常發願無邊眾生悉令度於彼岸行此法者自身內外淸淨極令嚴潔於諸長宿和上闍梨等處常應尊重心無謟曲語言誠實勿違信命隨分行施莫貪著財施心無間於四威儀莫令缺斷常修梵行勿思色欲放逸恣情及營諸務如是中間剎那剎那時分澄念諦睹諸行皆悉無常略而言之一切諸法猶如鏡像旣知是已當須披精進鎧壞煩惱軍持祕明咒劍破盡﹝梐﹣比﹢﹝髓﹣骨﹞网出生死妄海至菩提場坐金剛座決定自心勿令退轉如是作意之人方應修習此大乘戒藏中最勝法門是故我次第而說欲念誦者先淨於地淨之法量取其地或四肘八肘十一肘十六肘等於是量中隨力取之堀深至膝或深一肘擇去虫蟻及諸瓦礫發骨灰炭糠秕棘刺本根之屬諸穢惡等物已塡滿淨土堅實令平等訖當於其上修妙精舍淨塗其室先定方面若求除災法者其室應當開南門面向北坐坐時當交兩腳脛坐若作求增益法者當開西門面向東結跏趺坐若作瞋怒法者當開北門面向南坐作蹲踞二足左押右若作朋友相親法者當開東門面向西並兩腳豎開二膝而坐此名造精舍及求事意咒師坐起結印作法略以說訖若先有淨室或於露地或在山石等上但作其壇亦得隨所求事一依法作之悉得隨願其室先以有塗飾之處卽取後咒咒之然後方用若欲復淨其地掃令淸淨初掃地時當誦是咒咒曰。

唵訶囉訶囉囉儒揭囉訶囉拏耶莎訶

誦是三徧而掃掃已除上之時復誦後咒曰。

唵﹝一﹞稅提摩訶稅提﹝二﹞戌達你﹝二﹞莎訶

誦咒訖已除其上用牛糞塗壇時咒曰。

唵﹝一﹞羯囉隸﹝二﹞摩訶羯囉隸﹝二﹞莎訶

誦是咒用爲塗壇地洗供養器及香水器等咒曰。

那謨悉底哩那﹝一﹞墜肥迦南薩婆怛他揭多南﹝二﹞唵﹝三﹞尾囉耳尾囉耳﹝四﹞摩訶跋折哩薩多薩多﹝五﹞薩囉帝薩囉帝多羅曳多羅曳﹝六﹞毗陀摩你﹝七﹞三畔闍你﹝八﹞多囉摩底﹝十﹞悉陀﹝九﹞揭哩﹝引﹞帝哩焰﹝十一﹞莎訶

誦是咒三徧已洗諸供具所以誦是咒者爲欲淨除犯三昧耶法一切觸穢之過咎也若食器及香花供養之物未供養中間總集置一淨處誦是明咒結印防護咒曰。

唵﹝一﹞始佉哩﹝二﹞跋折哩﹝三﹞﹝唬﹣兒﹢巾﹞﹝四﹞

結印以右手中指已下三指握大母指爲拳直豎其頭指卽成以此印印其物上右轉揮之以爲防護一切香華燈塗及飲食等訖作法人然後往於浴處作是法時或自作或令弟子作之俱得若欲結印之時先應結三三昧耶印已然後方得結於諸印三昧相者第一佛三昧耶印以二手並側申相著如常掬物以頭指頭附於中指上文次以大母指頭附於頭指下文卽成是印咒曰。

唵﹝一﹞怛他揭睹﹝二﹞納婆皤耶﹝三﹞莎訶

誦此咒以印舉安頂上當作是想是印卽是佛身。

次說蓮花三昧耶印。

以二手腕相著豎兩手散開十指以二大母指並相著二小指亦然卽成以印舉安頂上如近右相當作是想此印卽是聖觀自在菩薩卽說咒曰。

唵﹝一﹞缽頭牟﹝二﹞納婆皤耶﹝三﹞莎訶

次說金剛三昧耶印。

以二手皆右押左卽右小指叉於左大母指右大母指叉於左小指卽成咒曰。

唵﹝一﹞跋折嚧﹝二﹞納婆皤耶﹝三﹞莎訶

以印舉安頂上近左相已想爲金剛作是三三昧耶印已然後方可結於一切諸印當遵三部咒王祕藏當依是法行用更說其要凡修行人於晨朝初起之時未有所爲將欲出者當作是法然後出入應先結印念明咒已然後方行之是明咒曰。

那牟囉怛那怛羅耶夜﹝一﹞那謨始旃荼跋折囉波拏曳﹝二﹞摩訶藥叉棲那波多曳﹝三﹞那牟跋折囉俱嚧陀耶﹝四﹞鄧瑟睹嚧迦吒倍異囉皤耶﹝五﹞怛地他﹝六﹞唵﹝七﹞阿蜜哩多軍荼裏﹝八﹞佉佉﹝九﹞佉酰佉酰﹝十﹞底瑟佗底瑟侘﹝十一﹞畔陀畔陀﹝十二﹞訶那訶那﹝十三﹞揭闍揭闍﹝十四﹞毗悉怖吒耶毗悉怖吒耶﹝十五﹞薩婆毗近那毗那夜迦摩訶伽那跋底﹝十六﹞是比單多羯羅那﹝十七﹞吽泮﹝十八﹞莎訶

誦此咒以兩手各用大母指撚小指甲上申餘三指卽交兩臂右押左各附膊上卽成心中應作想兩腳如八字立脹其腮咬右邊唇作其瞋怒狀誦咒七徧此名辟魔若欲縛諸作障礙鬼神等者卽舉兩手三指卽縛諸障縛諸障時應云畔陀畔陀作此法已然後出房若持誦作法者澡浴時當取淨土以火燒之令熟以爲細末末已盛一器中卽成用印誦咒而更淨之未淨勿用是印相者以二手頭指已下三指右押左向外相叉並合豎二頭指側豎二大母指卽是咒曰。

唵﹝一﹞你佉那﹝二﹞皤蘇第﹝三﹞莎訶

誦此咒已三徧以印觸其土﹝利﹣禾﹢垂﹞上始名爲淨方可受用持法人若往諸處先以印護身是印以二手二小指二無名指右押左向內相叉二中指直豎頭相著二頭指附二中指上文背相去一分並豎二大母指撚其中文卽咒曰。

唵﹝一﹞跋折羅﹝二﹞祇你缽羅撚波多耶﹝三﹞莎訶

用此印印於五處頭二肩上心及喉是名五處方可往也此名護身法若往廁時先應彈指三度驚覺然後上之彈指咒曰。

唵﹝一﹞枳哩枳哩﹝二﹞枳羅勞枳羅﹝三﹞吽泮

一誦一彈指乃至三徧始可往於廁上若洗淨時心中存念想前軍荼利咒及形然後洗手訖已卽嗽口嗽口畢已以印口右手中指無名指屈入於掌中大母指頭指小指直申承水用三度嗽之咒曰。

唵﹝一﹞柱柱禮﹝二﹞俱嚧俱嚧﹝三﹞莎訶

用是印咒嗽已復作淨除身中隱形作障鬼神等印咒二手各爲拳卽舒二頭指以右頭指於左拳中握之左頭指於右亦然咒曰。

唵﹝一﹞訶那訶那﹝二﹞阿蜜哩帝﹝三﹞吽泮

誦咒三徧以印從頭徐徐摩之向下三度爲之能令身中一切魔障悉皆消滅想知諸魔等出已復作縛諸魔印其印是大怒金剛印也當以左手向外托之卽以右手翻背於左手背上以八指各相叉已卽左戾之翻向心上總爲拳已並豎二大母指已當心安之復以右肘內於左肘中向外出之以印安頭上已卽開其印徐徐下卽是咒曰。

唵﹝一﹞枳哩枳哩﹝二﹞毗摩勞達羅﹝三﹞缽羅訖哩帝﹝四﹞摩訶俱嚧陀﹝五﹞毗社耶﹝六﹞你訖﹝口﹡闌﹞多﹝七﹞吽吽﹝八﹞泮﹝九﹞盤陀盤陀莎訶﹝十﹞

以是印咒力故能令一切魔等被縛復想自身披金剛甲使令魔宮震動不安悉來歸降﹝利﹣禾﹢垂﹞又以淨土作其三分分土之時復更作印咒以右手大母指撚小指頭已卽安此印於右腰側左手亦作此印以水灑於土上咒曰。

唵﹝一﹞阿蜜哩啼﹝二﹞吽泮

誦此咒三徧用灑之於後用土又作淨水法以左手大母指屈入掌已卽屈中指無名指押大母指上次屈頭指小指如鉤其二指頭並於中指無名指中節背右手以大母指撚小指頭餘三指直申以手叉腰屈左臂手向外卽是咒曰。

那牟跋折囉吽﹝一﹞訶那度那﹝二﹞摩他尾時奉娑瑜瑳囉耶吽泮

誦此咒七徧作前印入於水中若河若海若池等中皆作是印若用咒貯水時但用是印以觸之然後浴也入於水已卽舉右手不放其以揮下方及四方上方以爲結界揮印之時當誦此咒咒曰。

唵﹝一﹞商羯哩﹝二﹞三昧曳﹝三﹞莎訶

誦是咒三徧用揮結界已卽成界畔又若用淨土之時應以右手大母指撚小指頭餘三指直申以水灑於土上及澡豆等上用之咒曰。

唵﹝一﹞枳哩枳哩﹝二﹞跋折囉﹝三﹞吽泮

又復淨水印者以二手頭指以下三指向內相叉以二頭指屈頭相拄稍圓之勿方二大指並豎咒曰。

唵﹝一﹞訶那跋折囉﹝二﹞跋折哩拏訶

誦上咒三徧以內於水中撓之能令水中一切魚龍及諸毒虫等並諸障等不能爲害。

又若用澡豆等欲揩摩身體之時應以右手中指無名指屈雙入掌以其大指撚其二指甲上頭指小指直申所用澡豆灰土等並安掌內已先用摩頭若洗上分時咒曰。

唵﹝一﹞阿蜜哩帝﹝二﹞吽泮

次洗身下分時咒曰。

唵﹝一﹞步﹝二﹞什皤囉﹝三﹞吽

次若洗身下分已復用前嗽口咒印洗嗽已方觸頭等及洗浴了時洗手嗽口等亦同作如是浴已便用軍荼利甲以被於身是法當以二手中指無名指屈入掌中卽以大指各撚其二指甲上以二手中指無名指背中節相著二頭指二小指頭拄卽成咒曰。

那牟囉怛那怛羅耶夜﹝一﹞那莫始旃荼﹝二﹞跋折羅波拏曳﹝三﹞摩訶藥叉棲那波多曳﹝四﹞那牟跋折囉俱嚧陀那﹝五﹞缽囉什縛裏多撚波多﹝六﹞鄧瑟睹嚕嗢羯吒倍囉皤耶﹝七﹞阿私母婆囉﹝八﹞跋折囉波囉輸波捨訶婆多耶﹝九﹞怛地他﹝十﹞唵﹝十一﹞阿蜜哩多軍荼利﹝十二﹞佉佉佉佉﹝十三﹞佉那佉那佉那佉那﹝十四﹞佉陀佉陀佉陀佉陀﹝十五﹞佉酰佉酰佉酰佉酰﹝十六﹞底瑟侘底瑟侘﹝十七﹞陀訶陀訶﹝十八﹞波遮波遮﹝十九﹞魚﹝口﹡呂﹞訶那魚﹝口﹡呂﹞訶那魚﹝口﹡呂﹞訶那﹝二十﹞盤陀盤陀﹝二十一﹞揭闍揭闍﹝二十二﹞毗悉怖吒耶毗悉怖吒耶﹝二十三﹞婆伽盤阿蜜哩多軍荼利﹝二十四﹞母﹝口﹡栗﹞達那多荼耶﹝二十五﹞跋折哩拏薩婆毗近那毗那夜迦你皤囉﹝二十六﹞摩訶伽那婆底是比單多迦囉﹝二十七﹞吽吽﹝二十八﹞泮泮

誦此咒七徧以印繞身縛之想身擐甲已復用是咒咒水灌頂灌頂印者以二手小指向內右押左相叉卽以二無名指並屈押之二中指頭相著二頭指各附中指上節二大指各附頭指側卽成以印抄取水用爲灌頂咒曰。

唵﹝一﹞鶴佉哩哩﹝二﹞吽﹝三﹞泮

誦此咒三徧灌頂已拭身令乾卽復結於頂發作一結結頂發印以右手爲拳直舒大指卽是結頂發已後方結印咒曰。

唵﹝一﹞始契莎訶

又若澡浴時不應近泥及近棘刺危險等處旋水駛流乃至極深或時極淺皆不應浴若便利涕唾等俱不得於泉池河井皆勿棄不淨河池泉岸上亦然或時踔躑或時咽沒或浮戲或臥或轉或視其形而生欲心此皆不應當一心憶念諸佛菩薩等勿令散亂想本咒天與自身無異想本咒神及三寶等如在目前用所浴水三掬而獻是印當以二手如常爲掬但以二大指與二頭指相撚先奉三寶然及本天獻水咒曰。

唵﹝一﹞帝哩帝哩﹝二﹞勃陀﹝三﹞莎訶

唵﹝一﹞帝哩帝哩﹝二﹞達摩﹝三﹞莎訶

唵﹝一﹞帝哩帝哩﹝二﹞僧伽﹝三﹞莎訶

獻本天水咒曰。

唵﹝一﹞多哩﹝二﹞咄多哩﹝三﹞咄哩﹝四﹞阿哩鉗﹝五﹞婆伽婆帝﹝六﹞缽囉底車噎﹝牟﹡含﹞﹝七﹞莎訶

作是法上水已隨力多少於水中念於本咒已徐徐出水取衣著著衣時用水灑於衣上然後取著但次二手取水爲拳用灑卽是是印咒曰。

唵﹝一﹞薩婆怛他揭多﹝二﹞地瑟恥﹝二合﹞多﹝三﹞阿磨至皤囉﹝四﹞莎訶

次著衣印咒其印惟以二手各爲拳卽是咒曰。

唵﹝一﹞肥摩羅跛哩﹝二﹞皤﹝口﹡栗﹞多﹝三﹞跋折哩﹝四﹞吽

誦是咒著衣並著瓔珞頭冠鐶釧及諸嚴身之具皆同用前咒正澡浴著衣結護於其中間不應起嗔及邪憶念諸一切穢惡及不吉祥等物皆不應視若澡浴了已趣精舍時不可跣足而往心中作想有八葉蓮花承其腳足自身與本天形同類想左右皆備天龍八部神王圍繞侍從想復觀本神在己面前儼然而住三界之中一切持誦之人欲出行時無論遠近路中有生艸及諸畜生等不應乘騎諸供養等物及塔影尊像等影及師僧父母等影皆不應踏至精舍前復更洗嗽口而入精舍初開戶時作一吽聲而入入已作禮禮時作如是心三世諸佛菩薩一切法王常住無變但凡夫肉眼不親睹見作是想已當除三癡發修三福五體投地殷重而禮禮拜之時心口相應作如是言我今歸命一切諸佛及菩薩作是言禮已便雙膝而跪合掌至心懺悔一切過咎自作教他見聞道喜如是等諸惡悉皆懺悔懺悔了復應隨喜一切功徳廣發大願誓修諸善不害於物作是法已卽便右膝著地依前金剛三昧印誦是咒咒曰。

唵﹝一﹞跋折羅蜜﹝二﹞莎訶

作是印時同以三業供養諸佛能令行者速得金剛堅固之身作是法竟當半跏趺坐開其二眼於右目上想一摩字卽此摩字全成輝日於左目上想一吒字卽此吒字全爲皎月作是想已周回四顧如師子王於其目中流射金剛威光熾然奔騰赫焰散燒一切毗那夜迦作是法能令咒神皆悉歡喜作是想時咒曰。

唵跋折囉﹝二﹞達﹝口﹡呂﹞瑟恥摩吒

復更燒香以此香煙逐上方虛空界處一切諸魔咒曰。

唵﹝一﹞缽頭彌你﹝二﹞牟阿耶牟訶耶﹝三﹞闍刈牟訶你﹝四﹞莎訶

誦此咒燒香淨除上方虛空界魔已卽誦部心咒咒末香和水以爲結四方界咒曰。

唵﹝一﹞阿路力﹝二﹞莎訶

作是法已復作是觀一紇哩字無量壽如來從是字起身流妙乳水乃成大海於是海中想一缽羅全此缽羅字化成一龜其形縱廣無量色如黃金於其背上想一紇哩字卽此字復化爲一蓮花其芲赤色皆有八葉葉有三重復於此芲中想蘇字蘇字兩邊各想有一吽字是乃化成一須彌盧山山有八峯眾寶合成於此山中復觀五室中室從胡字起東室從吽字起南室從怛落字起西室從紇哩字起北室從阿字起卽此五室外似有五而內是一室中有八大金剛柱妙寶共成廁塡間錯珍奇瑩飾上有摩竭魚首牙銜寶﹝鋩﹣亡﹢杲﹞懸以金鈴周垂瓔珞張以寶帳覺花莊嚴﹝糸﹡畏﹞网帶萎蕤交連淨光相映頗璃等寶以爲其地於其地上散布妙花俱蘇摩等淨戒塗香馥鬱殊特燒解脫香氤氛超勝智摩尼燈彩光晃耀寶樹行列香風微觸妙俱發綺幡繽紛互相掩映種種無量藥叉羅剎諸天等類前後圍繞奏諸音樂舞金剛舞贊金剛歌瑞云彌漫雨妙香花滿虛空中歷亂徐墜種種飲食安置供養行法之人應常如是澄渟諦觀與心相應入是觀時先誦是咒咒曰。

那牟三曼多勃陀南﹝一﹞薩婆多他欠﹝二﹞嗢那刈諦﹝三﹞悉頗囉酰﹝牟﹡含﹞﹝四﹞伽伽那絙﹝五﹞莎訶

誦是明咒入諸三昧隨心所觀皆悉成就是佛誠言不應疑也所以先作是觀者欲令內外淸淨猶如虛空不著一切自性淸淨爲淨身故復誦此咒與心印俱咒曰。

唵﹝一﹞莎婆皤嚩輸陀﹝二﹞薩婆達摩﹝三﹞莎婆皤婆輸度含

誦此明咒淨身畢已復作是言無量劫來淪流生死溺煩惱泥不逢良友而隨安心不能出離於無上道不起忻求是故今發菩提心應當口稱阿字此字是無生義趣空寂門惟獨此門能遠塵垢順此法者能除行人無量劫中微塵數罪譬如淨空明日善照一切幽暗自然開曉日者慧日空者咒空以斯慧日照於咒空除煩惱暗以澄淨心觀虛空界有諸如來數如胡麻相好周備是諸如來悉現在前彈指驚覺告言善男子汝欲發菩提心者應自觀心爾時行者得斯言已應當踴躍從座而起詣諸佛所五體投地一心敬禮禮諸佛時應誦是咒曰。

唵﹝一﹞薩婆怛他揭多﹝二﹞婆陀盤達那﹝三﹞羯嚧弭

誦是明咒想禮諸如來已卽自觀心觀自心時當誦是咒咒曰。

唵﹝一﹞質多缽囉底吠陀﹝二﹞羯嚧彌

誦是明咒自想心中作月輪相若未分明卽白佛言我所作觀而未分明佛言善男子汝應更誦是咒重觀其心極令明淨咒曰。

唵﹝一﹞菩提質多母怛波陀夜弭

誦是咒觀於心月極明淨已得堅固菩提於月上觀一金剛蓮花觀是花時應誦是咒咒曰。

唵﹝一﹞底瑟侘﹝二﹞跋折羅﹝三﹞缽陀摩

誦此咒用觀於芲於其花上有一金剛以是相故名曰金剛蓮花當作是心卽我此身與金剛花非一非異漸漸開敷光明熾盛過無量界入是金剛蓮花開敷光明三昧之時復誦是咒咒曰。

唵﹝一﹞悉頗囉﹝二﹞跋折羅﹝三﹞缽陀摩

誦是咒觀是開花花之光明照於無量恆河沙數諸佛妙剎於是光中演暢多利菩薩淸朗靑聲諮屈如是方土如來入是花中是諸如來入斯花已卽復徐徐縮斯妙花如舊無異隨力能觀是身大小而使住之作是斂花三昧之時應誦是咒咒曰。

唵﹝一﹞僧訶囉﹝二﹞跋折囉﹝三﹞缽陀摩﹝二合﹞

誦此咒斂花隨其大小住已復入金剛蓮花之身三昧全此蓮花以成我身入是觀時復誦是咒咒曰。

唵﹝一﹞跋折囉﹝二合﹞﹝二﹞缽陀摩﹝二合﹞﹝三﹞恆莽﹝二合﹞句含﹝四﹞三摩庾含﹝五﹞摩訶三摩庾含

觀是金剛蓮花身已卽便觀於此身爲於聖者觀世自在其身相者坐寶蓮花載寶花冠於其冠中有無量壽如來坐寶蓮花作說法相是名冠中如來之相左手執持金剛蓮花其執花手先作蓮花拳已然後申以中指文及頭指頭與大指相撚小指無名指如拳以玆印手執金剛花右亦然惟於花上撚一花葉作翻花勢如是觀者多利心菩薩聖者至觀所以先入斯觀爲欲建立此身速獲堅固金剛之身復欲生生得如聖之身等無有異建立此身用是印咒應以二手頭指已下三指向外相叉以二頭指頭相拄如蓮花葉並申豎二大指咒曰。

唵﹝一﹞訖哩﹝二合﹞薩婆迦哩﹝二﹞阿地瑟佗﹝二合﹞莎縛﹝牟﹡含﹞﹝三﹞紇哩

以是印咒印於四處四處者所謂心上眉間喉上頂上是爲四處次作自灌頂法能令行者速得三身具足成就是印相者當以二手如常合掌已卽蹙頭指已下四指頭相拄偃其指背作寶蓮花葉形咒曰。

唵﹝一﹞地哩摩你缽頭摩﹝二﹞阿毗詵者﹝牟﹡含﹞紇哩

誦此咒舉其印拄於額上便散分手繞頭至頂後已尋身徐徐乃至於心住於心前復以二手爲金剛拳卽申頭指令直於右頭指面想有一唵字於左頭指面想一砧字卽以二指相繞其指字上放以光明甚有威徳復以二手繞身向後至於背上亦復從背上繞至臍上亦然復從臍上繞至於腰後復從腰後旋繞周其坐處復從下向上至於咽喉前亦然復從喉前至於頂後亦然從頂後上至於額上亦然從是額上繞至頂後如是繞已徐徐散其二手十指作是法已一切天龍人非人等皆見行者是金剛身披金剛甲諸魔邪等不敢正視退散馳走不能爲害作是法次復於面前觀本法像自觀音形相如常又復如前所說妙髙山觀五寶室中於其中一心諦觀無量光佛三十二相八十種好光明熾盛於佛右邊有一觀音聖者於佛左邊有一無垢行菩薩於佛前稍近右畔有聖者多利彌陀如來從紇哩字起形觀音菩薩從娑字起形無垢菩薩從皤字起形多利聖者從汷弄字起形多利菩薩右邊有一使者名爲一髻是聖者乃從噎字變起於形於無垢行菩薩右邊有一毗俱胝菩薩是菩薩從於毗字而起於左邊有一馬頭菩薩是菩薩復從何字而起於形如是等形相廣如經說於佛面前有一地天是天從波字而起於形復於四方各想有神以爲侍衛其東方神名曰印達囉是神女容披金剛甲手執金剛而護東方南方有神名曰焰摩是神女容只披衣甲執焰摩杖而護南方西方有神名曰皤嚧你披以甲冑亦作女容執於弓矢而護西方北方有神名曰俱毗哩容狀衣甲一依如前手中執一花棒而護北方如是神等皆有威光必使歷然想觀如對目前作是法觀已復以本明咒中咒字想在於身先以唵字想於頂上次以多字想在於額又以梨字想在於二目復以咄字想安喉上更以多字想在於二肩重以囇字想在心上再以睹字想在臍上又想哩字在於兩脾又想其莎字在二脛又想訶字想於二足之上今想此十字周布於身已然復作寶車印用迎諸聖者等所以先作前本神身觀然後方請聖者所爲一一觀諸天知其相已方請慧身來就法體由是義故先觀請寶車印者當以二手平仰頭指已下三指向內相叉以二頭指側相拄以大母指向內撥其中指頭是名寶車印想是寶車而往諸尊所諸尊皆共乘此寶車而來想於是車上想有寶室眾寶莊嚴張覆寶网鈴佩周垂於其网間皆有妙摩尼寶微光皎映乘五彩色雲飛升而往是印咒曰。

唵﹝一﹞睹嚧睹嚧﹝二﹞吽

誦是咒以前印想往神所已復以本部心咒及印請聖者降赴部心印者以手十指向內相叉爲拳卽抽出其右大母指向內招之咒曰。

唵﹝一﹞阿嚧力﹝二﹞莎訶

前以寶車印咒先往迎之次更以部心咒印請降與其俱來就行者所受供利益人天是來時復以馬頭菩薩印咒而以召之其印二手頭指已下三指向外相叉爲拳二大指右押左相交以二頭指屈中節背相著卽成咒曰。

唵﹝一﹞訶耶吉哩婆﹝二﹞摩訶缽娜摩﹝三﹞矩捨羯哩莎耶﹝四﹞施伽藍﹝二合﹞﹝五﹞薩婆缽頭摩矩羅﹝六﹞三摩衍缽頭摩﹝七﹞矩捨達囉﹝八﹞吽闍﹝入聲呼此印咒出恆僧碣羅訶經﹞

當用是印咒召之召時以頭指招之其車臨至復用本印咒下之以左手握其右手腕以左手安頂上向前招之咒曰。

唵﹝一﹞薩婆薩埵南﹝二﹞噎酰噎酰﹝三﹞莎訶

用是印咒以下寶車下寶車已入寶室時復以此印咒入之以二手虛中合掌令指頭相拄卽交二頭指上文右押左卽是咒曰。

唵﹝一﹞阿牟伽缽達摩波捨﹝二﹞俱嚧陀﹝三﹞阿迦哩沙耶﹝四﹞缽囉吠捨耶﹝五﹞摩訶波輸波底﹝六﹞焰摩婆嚧拏﹝七﹞俱毗囉勃囉摩﹝八﹞唵吠沙達囉﹝九﹞缽頭摩俱囉﹝十﹞三摩衍﹝十一﹞吽吽﹝十二﹞

以是印咒請蓮花中一切諸咒天等入於寶室入已方更設座令坐坐印以二手腕相著直豎十指散開如似開蓮想卽是咒曰。

唵﹝一﹞薩婆缽囉毗瑟吒﹝二﹞菩達那耶﹝三﹞莎訶

以是咒印設座已請諸天坐已當卽獻其香水是水名曰遏迦水也水印者以二手頭指已下三指握大母指爲拳以二頭指屈頭相拄咒曰。

唵﹝一﹞薩婆烏特迦揭囉闍耶﹝二﹞莎訶

以是印香水供養其水當白檀香泥等和之供養水已卽作閉門印以二手虛中合掌已卽屈二頭指上文左押右相叉以二大指右押左相叉各撚其頭指頭咒曰。

唵﹝一﹞缽頭摩﹝二﹞塞怖吒盤陀﹝三﹞薩婆缽頭摩俱囉﹝四﹞三摩衍﹝五﹞此揭藍﹝六﹞吽﹝七﹞蓇

誦是咒用是印而閉於前寶室四門作是法已復作歡喜印咒法令諸聖者等皆大歡喜合二手以二頭指屈頭相拄以大指並屈入掌咒曰。

唵﹝一﹞沙牟佉婆捺俱摩囉﹝二﹞吠沙達囉﹝三﹞缽頭摩健吒耶毗捨耶﹝四﹞薩婆缽頭摩俱囉﹝五﹞三摩衍﹝六﹞薩婆沒搸藍﹝七﹞盤陀耶﹝八﹞薩婆悉地諭彌﹝九﹞缽羅﹝二合﹞曳車﹝十﹞缽頭摩吠捨﹝十一﹞阿阿阿阿﹝十二﹞

作是法已便作淨地結下方金剛橛印以中指左押右相交各以頭安頭指波間二無名指亦左押右相交以頭安小指岐間以二小指頭相拄頭指頭亦相拄二大指頭合相著咒曰。

唵﹝一﹞枳哩枳哩﹝二﹞跋折囉步羅﹝三﹞盤陀盤陀﹝四﹞吽﹝五﹞泮﹝六﹞莎訶

以此印觸地能令下方一切毗那夜迦皆悉遠離作是法已復作結護四方印其印準前惟攺豎二大指卽是咒曰。

唵﹝一﹞娑囉娑囉﹝二﹞跋折囉﹝二﹞缽囉迦囉﹝四﹞吽﹝五﹞泮﹝六﹞莎訶

誦是咒以將此印繞身三轉卽成四方界是法除四方魔鄣作是法已卽結上方界其印準前惟攺二頭指相交以二大指頭與二頭指頭相拄咒曰。

唵﹝一﹞毗悉普囉﹝二﹞捺落訖叉﹝三﹞跋折囉盤闍囉﹝四﹞吽﹝五﹞泮﹝六﹞莎訶

以用此印咒結於上方界訖作是結護法已然��祕密內外四種供養法先說內四種印第一名爲缽達摩羅寫此印相以二手頭指已下四指如常合掌而開於中復張二大指著身咒曰。

唵﹝一﹞缽達摩羅細﹝喜戲﹞囉揭那﹝二﹞摩訶羅底囉揭﹝三﹞布闍三摩曳﹝四﹞吽

第二名勃地那伽摩囉﹝鬘﹞印準前印長申引向前卽是咒曰。

唵﹝一﹞缽達摩摩﹝棣﹣木﹢﹝上／矢﹞﹝二﹞毗詵者﹝三﹞阿毗囇迦﹝四﹞布闍三摩曳﹝五﹞吽

第三名爲缽達摩儗多﹝歌詠﹞印準前印復斂當心徐徐向上開手散之卽成咒曰。

唵﹝一﹞缽達摩儗帝﹝二﹞俄陀儗多﹝三﹞布闍三摩曳﹝四﹞吽

第四名爲缽達摩捺﹝口﹡栗﹞智帝耶﹝舞﹞印是印準前當心前以右手於左手上轉之徐徐上於頭卽是咒曰。

唵﹝一﹞缽達摩捺﹝口﹡栗﹞底耶﹝二﹞薩婆布闍﹝三﹞缽羅婆﹝口﹡栗﹞多那﹝四﹞三摩耶﹝五﹞吽

已上名爲內院四種供養印法外四種者第一燒香印以二手合十指右押左相叉卽徐徐向下開手卽是咒曰。

唵﹝一﹞缽頭摩度波﹝二﹞布闍三摩曳﹝三﹞缽羅訶囉捺耶﹝四﹞缽達摩俱囉乃諦﹝五﹞摩訶揭你﹝六﹞缽頭摩囉帝﹝七﹞吽

第二花印者以二手如常合掌已卽開之向上散之卽是咒曰。

唵﹝一﹞布瑟波布闍三摩曳﹝二﹞缽達摩摩裏你﹝三﹞摩訶室哩曳﹝四﹞缽達摩俱囉﹝五﹞缽囉底訶哩﹝六﹞薩婆遏他﹝七﹞娑達夜﹝六﹞吽

第三燈印者以二手右押左向外相叉爲拳並二大指押其拳上咒曰。

唵﹝一﹞地波布闍三摩曳﹝二﹞缽達摩孫捺哩﹝三﹞摩訶奴底夜﹝四﹞路昏散闍那夜﹝五﹞缽達摩娑囉莎底﹝六﹞吽

第四塗香印是印相者如常合掌虛中卽開其手腕以手向心散之卽是咒曰。

唵﹝一﹞健陀布闍三摩曳﹝二﹞摩訶缽達摩俱羅制胝﹝三﹞俱嚧薩婆羯摩你彌﹝四﹞缽達摩悉地﹝五﹞吽

次說獻食印咒法當以二手平仰側相著卽是咒曰。

唵﹝一﹞薩婆怛他揭多﹝二﹞囉娑囉娑﹝三﹞愚嚧怛羅布闍三摩曳﹝四﹞吽

已上諸印名爲飲食供養印咒。

次說印部身供養法懺悔印以二手如常合掌已卽屈二小指背相著二頭指頭相拄卽是咒曰。

怛地耶﹝二合﹞他﹝一﹞阿哩﹝棣﹣木﹢﹝上／矢﹞多哩﹝二﹞咄多哩﹝三﹞咄哩﹝四﹞酰﹝口﹡闌﹞拏夜揭羅﹝鞥﹣合﹢﹝白﹣日﹢田﹞﹝五﹞囉叉囉叉﹝牟﹡含﹞﹝六﹞薩婆耨契﹝鞥﹣合﹢﹝白﹣日﹢田﹞耶﹝二合﹞﹝七﹞薩婆烏波捺囉吠﹝鞥﹣合﹢﹝白﹣日﹢田﹞耶﹝八﹞莎訶

是名根本印此印對佛前悔過者能滅無量重罪復作心印惟攺二大指撚頭指以當心咒曰。

唵﹝一﹞薩婆訶哩陀耶﹝三﹞三菩陀耶﹝四﹞莎訶

作是供養之時能除行者三業之罪。

次說口印法準前心印惟攺二大指屈入掌中撚小指甲上卽是咒曰。

唵﹝一﹞毗婆囉始﹝二﹞伽伽那﹝三﹞莎訶

此印咒力能除行者一切口過。

次說除一切蓋障印以右手大指撚中指甲上左亦然卽以右手合於左手上咒曰。

唵﹝一﹞薩婆勃陀菩提薩埵耶﹝二﹞莎訶

次說召一切天龍印以左手覆之已長申五指卽以右手向下叉之爲拳以左手指向前招咒曰。

唵﹝一﹞俱嚧陀﹝二﹞婆婆弟婆南﹝三﹞莎訶

誦此咒用召諸天龍八部。

次說結護一切方界辟除障印先以二無名指左押右相叉卽以右中指押於左無名指上以左大指押右小指頭次以左中指頭指及無名指握右中指爲拳以右大指押左中指等上次以右頭指頭與左小指頭相拄以印右繞身揮之隨行者心遠近欲爲防護皆得成就咒曰。

唵﹝一﹞薩婆藥叉囉叉婆﹝二﹞盤陀盤陀﹝三﹞莎訶

次作淨五眼印以二手虛中合掌已卽屈二頭指頭相拄以大指撚之次二無名指附小指甲上咒曰。

唵﹝一﹞薩婆斫芻﹝二﹞建羅羯羅耶﹝三﹞莎訶

結此印者五眼常得淸淨。

次作施願印以左手大指撚頭指頭餘三指申之右手亦然左豎右垂用前身咒作此印時能令六道有情無諸苦惱。

次作召四王印以二手中指已下三指右押左向內相叉屈二大指於掌中以二頭指向內鉤之咒曰。

唵﹝一﹞薩婆弟婆阿羯哩沙耶﹝二﹞莎訶

作此印以召四王天問四天下事皆悉隨意。

次作禁水印以二手十指向內相叉已卽抽豎二頭指頭相拄二小指亦然咒曰。

唵﹝一﹞薩婆弟婆烏特迦﹝上﹞莎訶

作此印時能令水天降伏。

次作禁火印於水印上惟攺頭指小指頭相離少許咒曰。

唵﹝一﹞阿祇那曳﹝二﹞薩婆弟婆多﹝三﹞阿祇那曳﹝四﹞莎訶

次作禁風難印先以右手中指無名指叉入左手無名指背上二頭指小指隨入押左手無名及中指心上左手頭指及小指押右手中指無名指背上出二大母指相去直豎反掌向外作此風印持一切風難皆不爲害風雨神王皆歸伏隨風印咒曰。

唵﹝一﹞摩耶吠﹝二﹞薩婆摩俱嚧陀﹝三﹞你縛多耶﹝四﹞莎訶

次作淨戒印以右膝著地已卽如常合掌而虛其中以二頭指各附二中指背上文二大指各附二頭指下文咒曰。

唵﹝一﹞薩婆波囉提﹝二﹞牟訖叉褐哩陀那夜﹝三﹞莎訶

結此印時能令無盡有情皆得淨戒身。

次作禁賊印以二手頭指中指無名指及小指友鉤左手四指二大指各散直豎作此印時一切賊難皆悉被縛不能爲害咒曰。

唵﹝一﹞薩婆突瑟吒﹝二﹞缽囉突瑟吒喃﹝三﹞瞋陀耶﹝四﹞莎訶

聰明印以兩手大母指各撚二無名指甲上二小指並直豎相博二中指側頭拄屈二頭指附二中指側第二文上指頭相去一寸許作此印當心前若有鈍根者爲作此印供養所求如意頗梨王國內有一大富長者爲性鈍根爲七日求願卽得聰明日誦千偈自余證驗不可具論誦前根本咒。

開地獄門印以二中指無名指各屈在掌中相背二大母指頭指及小指各相去半寸許作此印時地獄門開受苦眾生一時解脫閻摩羅王歡喜贊嘆觀音大悲憐慜蒼生說此法要度苦眾生亦誦根本咒生十方淨土印以合掌當心二大母指並拄心上作此印時爲一切眾生臨命終誦咒一心爲作印法欲樂生何佛國隨意往生誦根本咒。

見觀音菩薩印以二無名指及小指各反相叉右押左二中指並頭直豎頭相拄二頭指各屈第二節

及第三節

兩甲相背二大指押二頭指節上專心正念當現身時見已懺悔觀世音菩薩語行者言汝欲何願隨願皆滿作此法者當誦根本咒。

總攝印兩手腕仰相叉右大母指壓左大母指兩手八持急把拳此印總攝一切母陀羅尼總攝印咒曰。

唵﹝一﹞薩婆那庾多﹝二﹞母陀囉耶﹝三﹞盤陀盤陀﹝四﹞莎訶

滿六度印以兩手反合掌背相著戾腕向外以二大指當眉間向下垂作此印時起菩薩心觀一切蒼生猶如赤子一切眾生皆具足六波羅蜜所願滿足恆沙世界諸佛悉皆歡喜咒曰。

怛侄他﹝一﹞薩婆菩陀耶﹝二﹞薩婆缽哩欀﹝三﹞波羅蜜多曳﹝四﹞唵﹝五﹞訶婆訶娑﹝六﹞莎訶﹝七﹞怛侄他﹝八﹞弭哩多哩﹝九﹞莎訶

神足印先以右手中指無名指屈在掌中以大指押無名指中指甲上誦根本咒以摩兩足日馳千里作此印時地神捧七寶花臺承行者足凡夫肉眼不見但生慈悲救護之心不爲名聞利養必得萬神扶助。

隨心印以右手頭指與左手小指相去開一寸許依此印時誦根本咒所願皆得。

破諸天龍印以右手撚左手背上四指向下相叉以左手四指來去咒曰。

唵﹝一﹞俱嚧陀﹝二﹞薩婆提婆多﹝三﹞莎訶

隱形入六道印以右手大指押無名指中指甲上頭指及小指直豎左手亦然以大指從下向上入於右掌中鉤取左手中指無名指右指押左指咒曰。

唵﹝一﹞俱﹝口﹡﹝鯬﹣魚﹢木﹞耶底﹝二﹞薩婆迦﹝口﹡梨﹞耶你﹝三﹞莎訶

作此法印時隱形遊行自在一切興心悉皆如願多利菩薩身印以中指已下三指內相叉豎二頭指相著並豎二大指咒曰。

唵﹝一﹞多哩多哩﹝二﹞咄多哩﹝三﹞咄多哩﹝四﹞咄哩咄哩﹝五﹞莎訶

若作此一切印時甚須祕密不得於不淨處及露地輕心而結若結印時當以淨衣覆上不令人見及未入三昧壇人亦不得對前結印作此印供養已方始安心念誦念誦之時當誦是咒。

唵﹝一﹞多哩﹝二﹞咄多哩﹝五﹞咄哩﹝四﹞莎訶

若誦此咒或誦前根本咒並得觀此咒字一一從本神口出放七寶光入行者口銜行者心中月上周旋行列觀已卽用蓮花子珠念誦撚珠之時應以大指及無名指相撚之。

念誦初摯珠誦小心咒三徧咒曰。

唵﹝一﹞矩嚕矩隸﹝二﹞莎訶

作是法念誦應隨意多少所樂念之廣發大願隨所爲皆悉陳請或﹝捨﹡巨﹞重結前印者悉當結之若不能總結者但結前三三昧耶印亦得結此印已當誦是咒發遣天等也咒曰。

唵﹝一﹞訖﹝口﹡栗﹞睹皤薩婆薩埵遏他悉地捺多曳他奴伽揭車﹝二﹞睹捨勃陀毗沙焰﹝三﹞布那羅伽﹝四﹞摩那耶睹唵縛曰囉﹝二合﹞缽達摩目

誦是咒結合蓮三昧印舉印安頭上散之如本來時法亦同相復當如前發願回向已禮一切諸佛菩薩等散前自觀自身菩薩想令復本形心常於諸有情起救度心已然後隨意出於精舍樞要。

蓮花部多利心菩薩法一卷

天明二年歲次壬寅仲冬三日之夜二更以靈雲藏本而寫焉且校合之訖卽彼本者寶永中南山補陀洛院義剛以如意輪寺古本而書寫之更以別本而所校點也。

同年十二月十九日以智通譯怛嚩多利隨心陀羅尼經而校閱之訖。

寬政十一歲次己未十月五日寫校畢。東都王子宥應﹝五十有三﹞

