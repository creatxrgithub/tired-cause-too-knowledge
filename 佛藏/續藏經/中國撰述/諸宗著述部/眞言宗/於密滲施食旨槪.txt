續藏經於密滲施食旨槪

淸法藏著

於密滲施食旨槪

三峯法藏著

不參禪無以悟入。不悟入無以深入法門。入法不盡何以忘法。忘法不了何以作用。非作用大無以相應。不相應極何以利生。利生多門。凡一門皆具已上七事。予嘗於焰口施食一法見之。其法名曰瑜伽。梵語瑜伽此云相應。以身口意三業。與所悟之法相應。故能大用現前。興廣利道。蓋名稱其實也。大凡參禪在於徹悟悟道須徹宗旨。宗旨一透。則無量差別法門。皆同其旨趣。故施食一法。從體起用。只在○此中具◇﹝口﹡紇﹞哩字之心體。體上現金緣◇噴﹝口﹡﹝隆﹣一﹞字之華嚴法界。法界化成宮殿。以合大千國土。但○此體不易到得。故先從◇唵◇嚂字從頂臍兩頭坐斷。手到。心到。口到。以點淨法界。法界者具法之界也。法界旣淨。其體已具。而未得其用。故以花米觀成爲諸法之種。然法有主賓。慈威而已。故以鈴談慈。以杵用威。賓主並運。建立道場。一切音樂皆說法之正語。蓋出於鈴也。於鈴悟得。便解咒語。於杵悟得。便解咒力。不思議事於此成矣。欲成最上法。須從十二因緣入大乘無性之門。入其初門。便從無性緣生。入菩薩雙照雙遮。輥入佛地。故五方五佛。顯法界之主。以建法界。法界地成。本是性中淨土。廣以正語音聲之觀音震之。以六字心咒咒之。於法界之無量界中。拈示一界以見大意。然界從○此出。此中一念作用之動。便爲風輪。動則流注。故爲水輪。流極必堅。故爲金輪。堅極必濁。故爲土輪。故建立輪圍。鐵圍。大須彌。小須彌。四大洲。八輔洲。粟散洲。上覆眾寶傘。下立尊勝幢。而輪王八寶具焉。日月星天具焉。此金剛地。從眞性中之勝金剛地基。於◇吽字湧出者也。豈無明建立者哉。於此性地上。一一從花米中拈出。宮殿。園林。池沼。傘蓋。幢旛等物。皆自性法中流出以爲供養。所有香。花。燈。塗。果。樂。以表六波羅蜜。爲大作用。以鈴杵之正語徧告○此中。卽正語中拈出三毒鼓爲三尖火輪。拈出寶錯爲如意種子。於○此中想黃色◇得浪字放出黃光以表正中利益之色。照拂有情。一念回光本字。變成寶生佛。手結施印。持寶錯。廣成施益。凡欲施益。施心卽是障緣。必當以殺佛殺祖手段除之。故先以三尖火燒一徧而入空。然空亦障也。故以雙金剛之毒拳正交放火再燒之。然空盡亦障也。復以外又交力之火燒之。空盡旣了。了亦了在。非障而何。故以金剛內焰燒之。大凡一法立。便有四句法之魔。須用四句法之力火燒之。始見本體之大○相。此相本從◇﹝口﹡紇﹞哩心出。◇無心。皆從心中一念◇噴﹝口﹡﹝隆﹣一﹞字種成就法界。故曰於空性中。想﹝口﹡﹝隆﹣一﹞﹝口﹡﹝隆﹣一﹞。噴﹝口﹡﹝隆﹣一﹞噴﹝口﹡﹝隆﹣一﹞。然噴﹝口﹡﹝隆﹣一﹞無始。而無始之音。從◇◇阿來。◇◇尙無。無中生有。故萬法從◇吽而出。故成十方世界。以流出花香等也。然此花香等。從◇吽字起。◇字須竭不可到之天。天固有母。母有四臂。雙起雙落。上二捧花。下二輪交。妙在四臂輪交。雙開雙結。了不可得而成此法。豈凡夫心識能到者哉。到不得處。力用嚴重。故有◇唵字。力用始全。而◇之法界備矣。故上卷諸法。不過細顯大輪明王中事耳。其印。外指交而內指向外藏。正顯此法界之密也。然此法界旣成。則界中之心佛出現。故以雙金剛之毒拳。前後四指力交。此心之密處也。密處微動◇﹝口﹡紇﹞哩放光。至色究竟處。請本身智觀音來。易我色身。此見心光照徹諸色。凡一色上必至究竟。謂之事究竟處。此卽我本身觀音也。請來易我身者。我非我矣。竟承當自己。起觀音慢。自己爲大法界主。卽盧捨那位。通身坐自在般若中。故嘿念心經。而我坐下有大蓮花。千百億葉。葉葉有佛出現。各各化佛。統諸弟子護神。面面向我。我身四面。面面向佛。主伴同會。然諸佛卽我化身。故觀音。放光以請諸佛也。佛至則伸六供以供養之。此普賢行也。乃運頂結之心以爲供獻。表敬田也。才興供心。卽心魔也。故仍以三尖三印燒之。以變空之無相奉之。皆不出◇吽◇唵者也。𨿽已變空。未入禪定。猶屬見慧之福。須入聞思修定以圓大慧。故於定中閉目澄心。觀想身中。於肉團心尖上。想一紅色◇﹝口﹡邦﹞字。變成八葉雜色蓮花。花上想白色◇阿字。變成圓滿潔白。猶如淨滿之月。於此體上。想◇﹝口﹡紇﹞哩字之心印放光。光成八葉蓮花。以表八識。花上現出自在菩薩爲無礙心王。菩薩左手執花。右手作花葉開勢。言因果事理互爲遮顯以度生也。此花卽八識自佛之上。別出心花。此人人固有者。故菩薩思惟有情眾生。各具此華个个本來成佛。未嘗不悟。以此觀之。則法界本來淸淨。豈有惑染。人人識心情想之中。每一識具一如來。凡夫心識。各有如來。則動心亂想。何曾不定。故八如來。皆向心王一齊入定。光明朗照。其華𨿽眾生心中之小者。然皆與佛不異。故其花漸舒。各各量周法界。眾生之花。同佛海會。皆爲一心。無自無他。以自心不移而湣眾生。故眾生之花。蒙自之照而脫苦惱。皆同我心矣。其所舒之花。漸收卷其法界。而同己量。捲之藏密。故復結自在觀音之印。旣歸一身。則四處加持。先以◇唵字加口。次以◇吽字加頂。以◇得囕字加臍。以◇﹝口﹡紇﹞哩字加心。復以◇阿字加喉。捲至一心。又於身分口頂心臍一一堅固。此定之極則。非心可到之境界也。入此定時。成不思議力。堪破地獄之鐵圍堅固黑暗矣。其印則鐵圍堅固之象。而又卽入定堅固之象非有二也。將破地獄。而觀音作大威勢。渾身赤色。舌尖。印指。心口。放三處赤光。以二手金剛拳下勾上豎。作破獄勢。加持密咒。光觸地獄。地獄頓破。以眾生三業妄造此獄。今以三業眞正法力震而摧之。霍然而殞矣。亦非有二也。然而地獄卽佛心也。豈無主者耶。故獄破而地藏出。作五供養供地藏畢。則轉前赤色威光而爲白色悲光。從左手◇﹝口﹡紇﹞哩字中放光。勾引六道。至道場中。繞佛三匝。禮退。至壇。分六處安處之。旣安處之。乃以堅固印上。大悲心字中。出光入六道頂。令其徧身罪霧蒸現。旣現其罪狀。結成罪山。乃以靑綠動轉色之觀音。於雙指金色◇怛囉◇吒字摩動之。一聲摧碎其山如微塵相似。其不轉之定業。非斷所知障之心。不能盡空。故以心月中◇﹝口﹡紇﹞哩印上出靑色光。照諸罪輩。其千佛不通懺之罪。因無作想。泯彼淨性。故心佛眾生三無差別。定業無從而著落矣。復以白色心種放光入罪人身中。如日爍露。黑業從足而出。流至金剛際。謂之懺悔淸淨。旣各淸淨。只復得本體。未滿其嚴。故復以妙色身之甘露沃之。於無色◇﹝口﹡紇﹞哩字。想一靑蓮華。華乃妙心也。華中白色◇阿字。空性中也。字中流出性水。而鬼咽受之。淸涼無礙。復登寶勝之地。仍離怖畏。得廣博身。證妙色身。富嚴多寶。直至無量之光。回而至於入世間之廣大威徳自在光明。事事無礙。皈依自性。具足三寶。發起阿耨菩提之心。而此心乃心佛眾生。三無差別。融作月輪。圓潔無上。中有金色◇阿字。如秋毫之末。若存若亡。四不可得。無佛可成。無生可度。無行可修。生死涅盤不知何物。一腳踏倒。便得眞戒矣。上猶是戒體。未能作用。故印中有白色◇鍐字。放光普照有情。戒始圓滿。卽證普賢行身。於月輪中。紹諸佛職。至此地位。方堪受佛祖正命之食。豈果食而已哉。前之戒心。了無一念。今以食施。又屬心有。故仍遣魔。變空。空中掌出紅色威徳◇﹝口﹡邦﹞字。變成空假中三不得之蓮華。於威中華。想成本潔白色◇鍐字。明點中流出無中生有妙葉之飲食。以摩伽陀斛散施無窮。甘露無量。成酥酪之乳海。一切鬼眾。皆飽正命食矣。又前者障施鬼眾。每以智慧之火燒之令退。故得成上殊勝之緣。今勝緣旣成。豈障施鬼者爲心外物而不攝耶。乃總前一切字種。以甘露逐一灌諸障鬼。前自三寶而地藏。至六道而障鬼。逐一分齊利益。同歸無上菩提。至此普同供養凡聖一源。復收入◇噴﹝口﹡﹝隆﹣一﹞字中。作廣大回向。極還◇阿字爲大○圓相矣。嗚呼。始從大相空空◇阿字之體。而見◇﹝口﹡紇﹞哩本心。心中發◇噴﹝口﹡﹝隆﹣一﹞之大法界。而興◇◇吽之萬法。每一法上。不離◇唵字之金剛力用。究竟堅固。本來如是。何有諸佛眾生涅盤生死之異哉。以吾人一念妄迷。致落生死。茫不知歸向。故上師指出祖師心印。令返本還源。前後際斷。復其○相於中指◇﹝口﹡紇﹞哩字卽見不得不得之惟心。心中現◇◇噴﹝口﹡﹝隆﹣一﹞以函蓋乾坤。呈◇◇吽以拈出無量作用。隨波逐浪。法法加◇唵以截斷眾流。此之宗旨。全是臨濟雲門手段。方能廣利無利之道。然此宗旨。出於西域諸祖相傳。東流至於忠國師。三傳而爲仰山宗旨。具有九十七○相。故知施食一法。略見相應之用。參禪之旨。寧非一大事因緣者哉。良以此法迷失宗旨已久。玆因究五家宗而及之。嗟嗟直截爲宗者。聞此相應之旨。寧不動於中乎。

施食之法。本如來大悲作用。﹝嘹﹣口﹞﹣日﹢二﹞世傳失旨。竟類俳倡。攙雜歌曲。鄙俚不經。而三觀妙體置之不問。吁可悲也﹝藏﹞。弱冠受此法於眾人中。年二十九深心學戒。願以百堂布施結菩薩緣。偶於座下千燈火現。觀者驚散。因思煩冤之火。非觀力不可沃滅。以故願中止。及參禪十有幾稔之後。幽靈羣起而請於夢者不一。方憶舊願未酬。乃考諸石機圖本。辧諸雲棲校正。細究觀理參合五宗。然後勸數禪者熟觀而力行之。遂有施食旨槪。筆成數葉久矣。時一士王文學昌﹝噪﹣木﹢﹝百﹣日﹢ㄎ﹞。爲薦先翁季和先生。見而欣然求爲如法修設。因以所施懺分鏤板。以廣告夫眞正發菩薩心學施食法者。倘人人如法觀施。則皆心心相契於九蓮華上。請遙質於季和先生。

時天啟六年正月

日三峯﹝法藏﹞記

