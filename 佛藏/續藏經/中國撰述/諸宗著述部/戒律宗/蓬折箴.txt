續藏經蓬折箴

宋妙蓮撰

蓬折箴

傳曰實行韜光髙而不名寡徳適時名而不髙吾宗有鐵翁者自謂實學好揚名於後世髙則不髙名品非名鳥鼠之諭可也羊齒右吾之後聞律亦未我先性好攻異評薄前人爲先師所惡每謂彼輕狂出言無度有束﹝竺﹣二﹢﹝ㄇ﹫人﹞／戌﹞之詣余𨿽知彼天性且爾品可住其勤使學而知之惜乎曾未經遠勃興慢習初無正傳惟自師心妄生穿鑿戕賊祖教傍若無人規攝愚徒斐然著撰甚多紕繆略不缺疑若較之於祖道未嘗染指叨名叨位者彼亦粗有取焉余紹定間退自三山叨濫湖心座司一日忽來相訪袖出所撰文稿一卷口謂求證意意在程伎素知彼不識分量妄作可﹝女﹡血﹞說妙談玄旣無尺寸如遠方村民誇於上國醜婦說少時容貌略無羞灑余正若醒人暗於醉漢只不苦較其是非置於案上經乎載後作一書略示幾件太叨濫處而送還之未知此文今亦流傳否淳佑初於滄洲方丈忽得終南家業一見名題不勝忻仰豈謂宗中有此寧馨及至展捲臨之披讀首章元來恰是懷家之子破題便謂吾祖弘律以妙觀爲本蓋惟律中觀念對治常爾一心念除諸蓋等但猶屬小觀故引惟識妙觀而導之爲弘律本未審吾祖爲弘律耶爲弘觀耶若謂弘律律何無本若謂弘觀何云弘律謂雙弘在人據行無可不可旣言弘律正是約教教有耳在何庸借本斷彼爲心欲顯吾宗非事相之學謂能除究超拔苦賢豈知翻爲不識心境弄巧成拙文中所論衣食四儀諸戒對治用心之處在日用時須故曲盡規猷正明戒行彼謂妙觀乃是迷名不知於何處持戒而論心境卽事而眞除位方能至此地位亦何忘戒祖教專弘所被之人本爲新學除明觀慧酌示境緣是約圓宗而成受體善惡事法正作奉持識對五塵不容微蹤要令博地發趣知歸大小𨿽殊律儀不異會同三聚圓契一乘爲道受隨非同世善所以疏鈔兩文開大乘解緣法界境發上品心納善種體起菩薩行趣涅盤果盡用圓實大乘教受聲聞小戒不分兩分卽權取實始終一貫令成究竟業疏圓宗戒體章中敍述次第無不明顯故文云智知境緣本是心作不妄緣境但惟一識隨緣轉變有彼有此﹝文﹞先示境緣令開大解又云欲了妄情須知妄業故作法受還燻妄心﹝文﹞依解緣境發心受戒又云於本藏識成善種子此戒體也﹝文﹞正示圓宗所發戒體已上同鈔我今發心受戒一句又用以己要期之心與彼妙法相應於彼法上有緣起之義領納在心名爲戒體又用未受戒前惡徧法界今欲進受翻前惡境並起善心故戒發所因還徧法界﹝文﹞又云猶有本種量心故力有常乃至下云成化身佛等﹝文﹞明隨行持犯囑令常思遠期大乘因果同鈔爲成三聚戒故趣三解脫求泥洹果又以此法引導眾生等兩文相照如合符節於但三聚有後受前思之異自非濟緣同答𨿽識圓宗遠致此之二部所明大乘因果皆是三誓而納具戒所發無作業體中具令依修行今文決顯故濟緣云今此直以大乘圓義以決前體故羯磨經引薩婆多論爲正量教論云凡欲受戒先爲說法開導令於一切境起慈悲心便得增上戒業疏云此之戒法出家本務素非懷大定難容納除有由矣﹝文﹞律本家業甚實在此若使外求去道轉遠濟緣因釋教源云教卽律藏律由戒生故戒爲律本﹝文﹞三種理觀隨律之經祖教觀宜用之有處戒觀兩門須分心境戒以防禁爲心罪惡爲境觀以契會爲心寂理爲境𨿽有觀事生滅之句此是事境如智論因緣所生法也非謂諦境若約兩重能所對拾諦觀乃屬所破諦觀相宜如器諸淳朴方名妙觀又復須知修觀之法的指一境不容異念如記主觀經新疏通將三法從寬至狹約心約佛的揀所觀所觀赴四成功豈宜通慢使見十六觀門𨿽本一經亦非文至觀觀之後皆結部正天臺大約四三昧判攝一代經教所詮明從行觀三大部中心觀屬行其餘二部皆是開解𨿽只用觀托事附法也及心觀中前之六章猶屬妙解於正明境的指事中一念爲所觀境專以三千而作指南依經建立方便正修立定日限破妄顯眞慮境觀鉆境觀鉆研所發疑悞須明十境以別邪正修觀大約鄭重如此又復三藏分宗經詮定學專明三昧律詮戒學惟論持犯論詮慧學開二智明不無交至皆名隨說戒學到家究竟三聚定學到家究竟惟識﹝且約今宗﹞皆能至果同成佛慧戒無慧解但是利使觀無慧解乃屬事禪戒是能防業是所防觀是能修定屬所修猶智度故若戒若業若觀若禪無有一法不至果位今部文中或明解慧及示理觀成就圓宗受隨妙戒是以疏鈔或約聖位淺深或約根性利鈍三乘三學相比相比相決想屬開解爲出家本務期成聖道出家之言須約人約行始修論之非約戒約位局初心卽斷故受戒篇及沙彌篇言聖道行元始未曾今是入道初步須知趣向要令進學若懺篇中列三種理觀令任智觀緣化制雙行爲除業本又復所滅乃至成罪當須融導成無生懺不同戒行遮未起非恆須防禁不可妄情戒觀兩分當如此知吾祖設教令開大乘解慧專依小乘受隨無不盡善四儀動用嚴切護持明知於惟識理上縱妄成業欲返妄源作法受具所破旣除嚴禁愈切是戒勝行何言妙觀故業疏云成善種子此戒體也以凡夫妄念執著妄境若非戒解無由得脫故律序云縛著由此解圓妙理觀佛地未妄今令初心爲本持戒如何操趣了妄全眞不可不知也元始未曾誠哉是言若使鐵翁曾於戒觀畱心試采終不有此元稽妄說不識分量誇憚狂言下文至教臨時指示會源列門諸門觀法題下注字急宜去之恐悞新學以致妄戒正文誦習甚益初機弘立標科及諸子注多順己見未可全依餘年老灰懶無心細讀加我數年可爲絆正推功觀行埋沒律宗祖道全眞妄本吾祖著撰自有準繩然歸敬儀淨心觀等解慧通被行業圓宗化制雙弘眞俗並運𨿽許凡學通攝觀機此屬化門無混制教部流布祖意可知孟浪故來不稱正量摘其過濫何可勝言一則律學無本二乃化制不分三三學失次四使後昆越學五攝機不盡六不識所宗七玷辱祖師八全迷戒相九暗托觀門十矯異常途略提此十其失尙多因此忤心余不忍看歲晚赴壇忽聞祖教持癈善戒受大之說旣乖所學甚不入耳下壇歸寺偶得重圓亂道讀主揭倒四重樓閣豁開其義圓門之句不勝傷嘆毀滅大乘謗讟祖教泥梨苦報略無畏忌若謂法花開顯白四須大善戒漸次故爲揭倒旣開五義圓門何獨不至四重樓閣不知開顯正爲於此。

敢問法花開顯惟開聲聞開菩薩否聲聞多種開何聲聞而得作佛開顯當機如何破顯開顯之旨切在於何吾祖今家如何建立開顯之後有聲聞法可修學否如上諸事彼皆冥然誑呼閭閻巧弄唇舌部風一鼓滿座生疑善戒正經無人敢道滅法謗祖盲瞽來蒙是可忍也孰不可忍便力破以救祖乘緣彼新學多所艷慕有訪訓蒙但作一書具禮設諫問答享略彼所爲故不介意後每相見略無擊節自謂聞義能徙宗中之耄後聞有折蓬之作欲見無由近因所見引之盲修習爲徒殊非靜子自無見解任拘牽行廣印流通偶得一家本初讀之甚令人疑次讀之可令人笑再讀之極令人憂據彼折說何足爲破明眼人前自爲笑具但慮末代新學生知者少因此愚迷不極究源流浸成部種若不指斥漸翳祖乘傳布後昆恐成重害未免饒舌聊述所知以示將來非余所好。

欲明此意先定本須知今是依四分律受具足戒但能除用圓實教旨遠取如來本懷緣境契惟識宗乘發心起大慈勝行開明心境融導發門要誓無遺期向遠大所發無作義具三聚所成業體同大乘體故鈔云我令發心受戒爲成三聚戒故趣三解脫門正求泥洹果業疏云是故行人常思此行卽是三聚良以解心旣妙發限莫物願行相扶域心有處論其名位是聲聞人有大聲聞气分只可謂新發意菩薩正如普明菩薩經云如剎利王縱與賤通所懷者貴卽名王子無上發法縱與眾生賤之人合生菩提心名佛其子﹝經文﹞眾生之言說九界所謂人天小善部見嚴王惡逆調達等咸開作佛今是無上發法與賊聲聞夫人合所發業種成佛有分由圓理含容包攝無外卽此小戒當處究竟乃至佛果成名體不轉若將此體爲菩薩體返見聲聞無此圓體所以說主恐迷此於諸文中節節發問此與菩薩戒體爲同爲異必有異同學者尋之或云體同緣異但言其同已是二體況云緣異古徳云所言體同乃據體性若約體相亦所不同圓理具法法全同法無濫若混爲一何爲具法經云七寶大車其數無量人問旣得此體還用受菩薩戒否若不須受約大判持犯耶答云須受無作業重發否若如汝說旣得此體後不須受何不約大準梵网等經依行相奉持卻自甘心而犯諸戒汝云曾釋還看經否若據汝所妄解祖文無可不可無作重否正汝愚迷瞥爾起心殃墜無間具緣受大豈無無作旣本圓極約義已具只一三聚無二三聚爲稟大先容其義在此如投水海中若風中鼓囊𨿽有大聖智只不能分別至納大時無別三聚自非記主具擇法眼深窮化制誰能曉此折蓬愚執正知經中有田舍子見貴人以鹽著食中問云何以故爾貴人答云此鹽能美彼卽自謂尙美初自未必多遂滿口食爲咸所苦返責貴人貴人曰癡人調和可也如何純食彼亦如是一味貪圓樂勝不知所以圓勝吾祖聖智若依當分小乘而受隨者猶在半途未爲究竟或令初步直造大方依大乘經受菩薩戒時長行遠力量未充大行難行終成退墮所以深鑑機宜用大乘心受聲聞戒非令數寶實使成功進大有由不致中輟漸漸修學成佛有期若非究竟我祖乘願信投無地窮理盡性惟在世尊始自鹿野苑中歷於方等般若大機旣發開顯是時斷送聲聞入大人境界卻云卽此便是更不須受旣發大心期向深遠旣納小戒戒行易成大小相資終成佛道非獨終南聖師亦出法正部主權實二智本起佛心巧說發門曲被我等不窮佛祖妄鑿愚情如此狂迷何稱善解折蓬破顯乃至一非文意﹝依律立法之意﹞二共圓旨旣虧斯二言何所憑觀此文意欲自作崖岸令人信重不知返彰醜拙起他輕誚。

蓬云議論非一日矣撿文非不明矣思慮非不細如是畱心技止此耳若使議論之不文撿文之不明思慮之不細又復何如彼云古今傳習之妄謂依善戒而受輙以四樓巧資唇舌甚乖本趣且善戒四重樓閣乃屬經藏自出佛心通明受戒進趣等級誰謂祖師依彼立法而受具戒誰謂進趣不由期道莊人之共談己之短下文節節云他依經立法受具吾祖所宗自是四分準建立法受具足戒何涉彼經云非文意縱使說者能引彼文證今而受四戒次第有何不可今家所行先五次十方堪進具與彼何別若謂今依法美開顯白四預大何須依文先受亦戒重非次第或言始從五戒終吾白四無非圓受第四進大圓受何始豈非佛意何失圓旨善戒四重伏自往古諸佛至今釋迦世尊惟除美嚴通漸通頓泊乎鹿苑小而來終至法花皆是倒受次則四戒皆次圓則四戒皆圓通爲一乘而作弄引若圓若次皆不可逃四重進趣又復須知圓不礙次次不礙圓若據佛意始終在圓但以機緣未了故以三戒疊爲方便令歸大乘只以今家建立家初便令發大慈心其在此故疏云向不緣慈如何容大意在後也此是佛意經亦如之進趣當然豈容別儀法花開顯正緣定性聲聞及退大者保任旣重乖難難入大如來方便調停到此有可開義故說三周開權顯實總使三乘同入一乘豈惟法華是今所依善戒爲今所癈說主自云善戒四重卽法花部從漸受也﹝文﹞汝謂今家癈善戒者癈在何文若據濟緣梵网斥二乘爲絕見善戒指小法爲方便等句自是引據今家立圓宗之意故將二部對校須漸善戒漸機受之皆次圓機受之皆圓但不同法花涅盤能圓獨妙大小圓融故引二經爲今圓宗用大受小而爲亦據豈癈彼耶不分只是一乘妙戒濟緣乃云是知如來惟有一乘圓極妙戒華嚴直與鹿苑曲三世十方莫不皆爾若據法華開顯正是開此漸機諸大聲聞從鹿苑來非漸是何但由法花已前未盡顯說聲聞作佛有乖圓宗點小卽大之義故揀善戒非今亦據何是持癈臺宗自謂法花非漸非頓亦不書云不用受大便爲菩薩經中𨿽云汝等所行是菩薩道乃點化保證引進之意經云舍利弗汝於未來世遇無量無邊不可思議劫奉持正法具足菩薩所行之道當得作佛記家前明法體云於菩薩戒中摘取小分以爲五八十具後旣開顯盡用付之付之盡在何時又云殺盜已制不復重明重明之言爲指何處觀後結文其意自見若如汝說惟是白四得受大戒今梵网經亦不可用無稽妄說如何可依﹝梵网付爲邪見亦是要令入大之意﹞。

蓬云五六百年發門抑塞乃至又缺涅尋何能釋然且大智律師中興發觀正是間生誰不克伏彰汝之勝抑彼之長欲使愚徒稽首加嘆子路賢於仲尼欺罔不小若非此意何出此言說主一出圓宗發旨湛然明白代不立賢主今無昧只如竹溪先祖拙庵宗匠較汝淺陋天地懸殊說妙談玄異稱美汝何輕消謂缺溫尋誑妄來蒙敢此逾分只知開口不覺舌頭長。

蓬云余於他文說之頗譯由是知彼說謬傳誑愚人久矣豈止今日又云未審曾看彼經否彼經依經建立受法爲戒何事首引多論起慈心爲成何法疏釋此文乃云此之戒法者於何戒耶定難容納何時納耶此之四端皆爲受具誰不知之料彼曲見卽此小受便爲納大自謂得意彊設難疑所以下文白四受大無稽橫議混亂髮門勝﹝鬘﹣又﹢萬﹞經中三乘初業不愚於法非彼所知平年始學及至而今不曉發門不分化制不明受隨不識因果圓是理體大屬發門白四納大大小混亂記釋鈔中發心受戒謂卽今所受比丘戒也又釋疏中當思此行謂白四所受聲聞戒也除體發門何曾言大圓實理體化制難分不識義具便爲三聚記中因釋徹縱瞥爾制業分之則無有濫資持又問今此所受爲卽三聚爲非三聚若云卽者後須更受菩薩戒否又復大小混亂如何分別若云非者戒從心發旣發此心那非此戒大見錯解使自求之彼不自求故致錯解何不詳究云卽者以下諸句卻若云非下之言而成迷悞受是願體卽行用大乘因果自行化他要誓深遠業體圓具當於隨行當思修頭遠期進受大乘三聚趣三解脫自行化他同歸究竟受隨交混直成妄執大乘因者諸法實相大乘果者諸法實相受大方是眞因是以法花受聲聞記令無量無數不思議劫行菩薩行當得成佛白四言下三聚究竟彼說因果輕易若此因不識此四種之法是故始終顚倒無歸出家本務慕果修圓自行化他城心有處要在初步因誓發心一時圓具業作無作爲善種子如是立誓猶屬妄念故事鈔中如此發心尙是部堪引智論云始學凡夫部心中悟解心旣妙能契實理實理色容無法不具濟緣得意故會三誓三戒三行三脫三佛三徳在乎一念隨舉一法卽具一切言有前後理無各別如是心受卽發圓體如是心持卽成圓行圓頓之義豈過於此華嚴無上菩提本淨各能如是者是名奉律涅盤欲見佛性證大涅盤必須深心修持淨戒皆此意也下文又云欲正受時徧緣法界畱力發三誓翻業三障由心業力結成種子自爲戒體濟緣正恐執此圓義不分大小故乃問云發有分齊何須此示答云爲成本宗分通義故乃至扶通深之部意爲稟大之先容鈔敍發心爲成三聚此明隨行次對三身願行相扶彼此交映彼則期心後受此乃卽行前修方見圓宗深有來致彼云引余已決之文而生詰難未審此蓬爲如何決又云爲見講學蓬心曲見埋沒祖乘蓬心埋沒正是等汝何推講學汝之所說都是曲巧妄生穿鑿全非正義記云卽行前修汝謂白四納大旣已納大如何論卽疏曰意在後也若非後受望誰爲前是則無聚可成無身可對若謂望果又且無因或云點小卽大復自無小可點無小無大如何論卽然如之卽正是鼠卽但聞卽名不識卽義常思此行卽是小行此卽有小卽是三聚卽是大行此則有大在小思大妙行圓融與大相應然後納大正是祖意豈容妄說記云卽行前修斯言在此下文之云當知卽是發菩提修大慈行求無上果此名實道此卽大乘﹝當知卽是此卽大乘及諸此字畢竟指誰﹞三世如來十方諸佛示生唱滅須開漸誘百千方便無量法門種種施爲莫不由此。

又問云三聚三身爲同爲別語異義一三身卽是三聚三誓心佛無差因果不二能如此者始名圓戒是波羅蜜卽究竟木叉是知行人若發此心若獲此體卽是三世佛種如上記文若因若果自行化他皆是願體具上諸法如地具桃李𨿽未出土枝葉婆娑何分修性善種子者卽是此義斯乃直顯心業圓具之相如何將爲已成三聚若使卽是究竟三聚亦須卽是究竟三佛無量法門皆悉現前是則天然彌勒自然釋迦何故祖師下云修顯名法身佛豈以所發戒體爲已成因果是以疏家恣妄此體約具明卽囑令常思記主云此行卽白四所發聲聞戒也由契圓理立誓稟受故此願體能具諸法前發戒緣中云此之戒法出家本務素非懷大定難容納深有由矣又又向不緣慈如何容大意在後也後結指云今識前緣修歸大乘城心於處故知祖師一部文始終在此約受約隨建立圓宗成就此行正爲受大先容欲成三聚妙戒全不能體佛法大意過過只欲白四受大癈善戒四重彼云白四竟時思願滿足暢遂所期三聚究竟豈非上品受大成就之處。

問正白四時用緣慈否答不用緣無作業體從何而發若用緣者祖師疏中何言爲向若在此時正爲納大祖師何云意在後也今論受戒所立之誓不獨新惡所發之戒不但律儀所行之行不專爲己所成之果不住無學成此圓機堪受大鈔云爲成三聚其意在豈不須受卽便是耶如昔先師全以四分爲大乘故資持破云四分是大時何爲小卽應梵网體行全同菩薩聲聞二戒無別定知不爾是以祖師語意從容義當分通深扶發旨。

又問上品心者爲全是大爲分通耶答扶成本宗分通義耳今彼乃云上品受大𨿽本分通終爲發局立圓決發成於分通上品受小何云受大上品發心是圓義何云𨿽本分通更立圓決須知上品圓受正是要顯本宗分通是則圓宗上品卽是分通三無差別若大乘三聚本來自圓亦何須立只緣此大在小故由分通若使決得成大則亦不用別立故濟緣云旣分通何須別立答義𨿽通大發終局小不可濫通故須別立今詳彼說有三不可一則上品圓受爲小非大二乃上品卽圓不可分二三正決義通何云決發記云發中局小可不明乎故知上品圓受舒之則包大小捲之則惟四分鈔云我今受戒爲成三聚戒故三聚戒者是何法相於瓔珞經云菩薩三聚攝行斯盡攝律儀者律儀禁惡結業煩惱究竟斷故攝善法者世出世間大小修證究竟修故攝眾生者一切含識究竟度故若但因誓發心不曾依經稟細但是虛發解誓不成大戒持犯經令千里求師豈容變易今是凡夫果證未有戒行亦虧𨿽一心要須力進古人所謂解容圓發行爲漸修。

問旣須漸修恐妨圓義答終日漸修終日圓進若不爾者初住圓人尙有四十品無明未破還須漸斷豈非圓耶佛祖正發坦然明白邪人說之成邪法如上祖文正意𨿽顯彼用蓬心曲巧穿鑿恐惑後昆未說斜正更引疏鈔重加釋顯羯磨經中首引多論凡欲受戒於一切境上起慈悲心得增上戒。

問所引多論乃屬有宗起慈納戒卽分通義答說云諸部時有此意但不如四分五義的然今與助顯此見佛祖意非發意也吾佛世尊不覺陋池。

問今旣約圓發上品須具三誓爲戒三戒但雲起慈止是度生答濟緣云然𨿽三戒彼此五具至於修奉恆用攝生則能任用含攝一切豈止余聚耶論云凡欲受戒旣云凡欲必不揀大小非止四分一爲三乘初業二乃出家本務疏家得意在下釋文文云此之戒法出家本務素非懷大定難容納深有由者釋上此之戒法依論起慈乃乘初業不愚於法又云向不緣慈如何容大意在後也釋上出家本務期向遠大得在此莫如折蓬將方便發向不得已而釋此法返責餘四得意何淺淺在老兄何推於我疏云如善戒經菩薩戒本卽七眾所受者是也向不緣慈如何容大意在後也。

蓬云疏家卽是引証之語引証之語何待汝說祖非引證汝妄說也記主自云準此經意凡爲比丘必受菩薩大戒今受小戒向前緣慈爲受大戒故意在後也汝凡見引便謂他人依經立法受具足戒妄雲起慈納大有所承據起慈納小何爲納大正緣記慈納小爲後納大容是故疏記妄曲釋顯全不曾者若經中無一本字亦可如汝穿鑿妄解若七受戒卽菩薩戒何用立本只消便云菩薩七眾所受者今受七眾戒不受菩薩戒者但有能受之本而無所受之法。

蓬云七眾旣許受菩薩戒比丘受具納大何疑除汝一人誰曾不許七眾受菩薩戒比丘受具納大於白何﹝文﹞如瘟病人隼執未退故多亂話謗祖畢竟是誰蓋由不識大是發門圓乃理慧旣圓所髮小體同大乘體記中每云此之體此之一字爲拘於何鈔云我今發心受戒爲成三聚戒故趣三解脫門正求泥洹果又以此法引導眾生今至涅盤令法久住發心受戒卽發大心爲成三聚趣三解脫門正求泥洹果又以此法引導眾生令至涅盤令法久住發心受戒卽發大心爲成三聚趣三解脫卽行大行求泥洹果卽感大果又以此法引導眾生卽起大發令至涅盤卽歸大處﹝與天臺五略暗﹞此是三誓中遠期因果﹝莫知愚人非發心三誓注釋﹞余曾看資持中節文解釋自作三行分之云發心受者卽今正受比丘戒也爲成三聚趣三解脫門遠期大乘三學卽因行也求大涅盤卽圓果也﹝已上皆爲自行﹞又以下﹝化他行﹞今法下﹝談法行﹞汝云除此三句引証之文余無一言關涉善戒想不曾看疏中前明須漸通局中云如善戒經欲受菩薩戒者先當淨心受七眾戒趣菩薩道欲知大戒惟是漸受﹝文﹞且不曾言白四須大也又濟緣云如前善戒受五習十等餘無一言豈非欺誑圓宗癈大文在何處此謗截舌猶不可誓若云不待受大之句是汝不曉下文委示。

敢問上伸受緣猶涉權小者若言所依之發所立之法正是權小爲今所本何云猶涉若據能發之緣能領之心自屬圓大何謂權小經及疏鈔兩處立緣並引多論立緣起慈爲正發重聖行發明盡約大乘圓義記主顯釋更有何圓在此之外汝不曾看卻道是我上品之言論中𨿽說但論心中濃薄不明其相祖師契圓實理髮約義而立作圓宗本何云出論汝說圓宗只知出體之文不了始終一貫文出業疏義該諸文資持約體分發通判一代能詮故云且依業三宗以一家處判乃示臨出文在業疏若爲然者空有兩宗亦惟出此故濟緣引疏鈔兩文對明受隨三聚三身之後結云方見圓宗深有來致豈是圓宗惟出業疏彼又云前依宗出法後卽立圓決通依宗出法正爲依受豈有受已始論決通而分前後是言何言欲不知前約圓宗受後得示圓余所謂我祖得意者得用圓受小是三乘初業出家本務期尙遠大之意汝尙不曉我言豈能了此祖意重關亂道掩耳惡關來此提撕可見無恥須知三聚大義鈔在發心處說疏於隨行中明畢竟二部受隨相貫要識大意不可逐文彼又引祖文大小兩業理無分隔鹿苑雙林大小互益不審彼意知是何發唱小發大顯大成小豈於大小規矩之外別有發耶緣不識此是大機令從小入小機合從大入此乃果佛三密赴機臺宗據此立不定祕密兩發惟佛能說如何將此說法悟道證今約緣發戒此文可破汝之妄執定須修觀方能破惑顯理余所謂圓發章中決顯前受者自謂前旣約圓約體後故得說爲善種子也至此明示故云決顯下疊難意破余所決大決小決體決儀今家旣非依經受盡是野決非實儀論吾祖師立圓宗正爲扶成本宗分通義故爲成三聚何是上決空有決空有者顯圓融之用濟緣所云捨此二經余無此義者正示圓宗師據乃明用大受小非謂用小受大大小圓融惟出二經法花開聲聞作佛涅盤扶小律談常蓋由戒禁業非起心毒四分𨿽禁未窮其本故準二經圓融之意別立一宗開廣戒學窮理盡性進受三聚究竟到家非是依經受戒白四須大也圓宗分通義如前說緣汝不識妄分兩意由不識故堅執爲大言圓不局大言大未必皆圓是故記主正恐迷此特伸問答汝更曲消轉增欺誑記中自云白四聲聞戒也何偸兩字迷惑於人點小卽大汝不識卽故將此小卽彼大戒不知此小由理圓故全體同大方是卽義記云若獲此體此之一字對彼大戒汝因不識返執爲據若使白四受得大戒正合文意何須同決上品受具正是圓義所言決者顯說上品圓受之義汝云未圓待決方圓若依發心納體已竟至後隨行方爲圓戒何有此理若謂後圓決前立法故成圓受祖行排布次第有儀緣境發心依心受戒然後示體始終一貫說有前後理攝絕豈是至後明體章中方立圓決是何議論況答意中所引善戒三爲方便﹝侃﹣口﹞宗通除自能不住立圓扶成爲大先容不識文理妄折記文最爲可惡自初至後故前三戒並名方便先敍善戒次受之相假宗知權之下四句之文顯今圓受正答問意故文四假宗知權不住方便符通除之部意爲稟大之先容汝云假宗知權卽於小法便成究竟文中何不直云不用方便而言不住不住正謂在小慕大豈非先容記中四句文理相貫答釋甚明是何學人爲汝胡酒汝謂我迷汝非是迷直是欺誑又云稟大先容者立圓爲稟具納三聚也據汝立義立圓在後決前師受受居圓前先容何在況今答意正在隨行取圓受圓隨爲稟大先容豈爲稟恩先容耶又云有何一句爲後大先容當面蹉過濟緣明謂鈔敍發心爲成三聚此明隨行次對三身受隨相應無非爲大若如汝妄說何故資持釋爲成三聚爲遠期大乘戒學遠期豈在今受大乘三學何非後大又云期心後受謂在受具此又迷倒猶甚此亦答前用圓之意追釋鈔文爲成三聚所以用圓若指受具豈是於後又云前修乃望果爲前大智律師太欺我哉誰便不知修行在前證果在後特勞指示如此釋義直如兒戲卽行前修者已於具戒能立三誓所發無作義具三聚前修乃由漸之行汝於大乘不知等分一味輕視諸祖大小雙弘如來推實二智無非化導令從小進大全於此義曾未經懷又云受緣大乘且據分通後立圓宗乃論圓受是何說話穿鑿祖乘書中所謂約圓受受後圓者正難此妄卻云我醉立緣何爲若使與後圓宗不問受在何時汝見疏中立圓宗處在後明體章中前所立緣爲受戒否若用受戒又且未圓若不用受卻成虛設所謂大乘正是言今圓宗受隨奪多種誰便不知汝所揀者殊非通論凡言大乘有不同義但在能詮乃有隔歷圓融之異所詮何別故云一切大乘莫不皆以妙理爲體此體之外復有何理爲大乘耶汝引祖文所用不全皆屬前事大乘何別今立圓宗正取一實豈於圓受而分兩樣欲彰深究返成穿鑿疏中作法受者正是迷前緣受之相若乃至此方是圓宗所論受戒謂此圓受與前不同敢問疏中依論起慈鈔敍上而發心無非皆是用大受小大小相卽正是圓義但逐文相不思大意濟緣云𨿽三戒互具至於修奉恆用攝生任運含攝一切豈止三聚含攝一切是圓義否起慈納戒非攝生耶疏鈔兩文一宗論受𨿽包權實祖意在圓若分兩意卻見二部次第排布皆非了義又云疏中提起小法以圓決顯之處與疏鈔乎常引用之文天別此又見汝畱心穿鑿而無遠致此是祖師用圓之處圓何嘗別提與不提但觀文中大小無間卽是用圓緣境起慈皆爲受具善戒七眾爲菩薩本鈔中受小爲戒三聚法花開顯涅盤重扶無非此意汝因不見提起決顯便謂天別朝四暮三小兒見解逐語之徒何見儀道彼破余曰不見排布受儀便語圓無受文彼若不醉何出此言料彼曲見將圓宗於體之文方明圓受不知前論發心惟取上品今明戒體意在圓宗始終相應受隨一貫故致此文究竟敍述前將二部次第融通如合符節其理昭然則知彼欲也能指圓宗受文故假外問謗讟古人設有此問亦何須答外學何知欲顯異又是不曉一宗大意故此穿鑿何不自差先輩歷陳著撰賺人處多囑令我看欲辧是非付之來哲余云分通屬機發者汝何能識如來洞照有此機設此發由其在小不住於小慕大未歸於大是故設髮小中露大大中容小部主知此故立一宗道證無學卽是小理終歸實道卽是大理記云深有兼淺之能發蘊分通之義豈非此意彼引事鈔發三種心收三種發詮三種理三種心非機耶教非發耶性相二空但是推折蓬相不同皆局機也眞空何異只一權理縱是大乘十八空二十空等皆從境立空亦無別受具習大佛祖明文卻敢斥云是何言教若謂破我不曉何不破妄說余云受與不受自屬機者言時人也今或有人𨿽知大爲究竟自識分量不可奇小且守己納未欲進大豈不由他何權妙覺折蓬始末皆是不解文義所以曲巧妄破不思便矩翻怒汲深汝謂濟緣所問菩薩戒同異等文不待詳而自顯爭柰折蓬不能詳何由自顯記主明云必有同異汝何得言恐疑有異佛祖記主皆令後受汝何斥爲不了之師驗汝出言全無準則余云太圓具圓是則未是皆破汝汝都不曉卻推教法白四受大豈非太也但能圓小不能圓大豈欠也將圓爲大是則未是本謂良馬故不注腳今如此釋駑駘亦曉法花開顯祖師立圓記主三義誰云未是有何欠剩餘書云只緣將此大戒推與他家乃至只一待字難消故持將爲癈大正爲點汝愚迷卻將莊做佛祖汝凡見書中說汝短處便祖發祖師謂我今發心受戒爲成三聚戒故何曾不受推與他家若云卽此便是成今納大資持何雲遠期大乘三學遠期之言豈卽耶汝若不肯受大豈得因汝不受三聚絕滅他家盛行豈非推與彼。

蓬破余曰必謂不稟三聚羯磨爲推與他淺局之見也餘四除也非淺局矣汝模不著謂淺局耳只緣汝素不識事理圓是理體受是事用聖人有悟中之事理凡夫有迷中之事理迷悟𨿽殊事理不二理則法法圓融事乃一一不濫理不誰事事非理外事理一如方稱圓極臺宗乃明事理二造性具緣生究竟爲一汝云白四言下尙發三聚是誰亂道引來況釋若使大中缺事則令小內虧圓由汝殘毀祖乘故斥包羅不盡記云前並小教此是大乘以大決小不待受大卽圓頓義此之一字乃指圓體以大決卽小是大故云決也由理圓故故不待受正彰頓義若容不受合言不用妙盡於此雙弘可也何無律本文云今宗教惟開會皆一乘者教旣一乘何須本觀終南妙觀本卽一乘何待開會方稱爲妙便是戒學亦卽如來本有一乘圓極妙戒法華但是開顯而已戒體章中記主深達實異常途折蓬達意𨿽欲返常不能合道凡爲修觀有法有體有行有相不知今律以何爲本吾佛受戒鹿苑最初一乎善來斷惑一輪道證初果不知幾時修觀而亦證聖諸經結益卽座證眞未曾修觀便得悟道鹿苑雙林大小互蓋想此卽是錯修觀道故使大小得益不同十方世界六根六塵皆能入道若不修觀只是世善見取結使封及信讀好自招收無宜推托破余書中以太圓破一乘畫蛇破立觀學之不到一恣意言試問識看此是話誰皮裏無血豈是活漢余云弘律以戒爲本以持犯爲正。

蓬云彼以乳兒通知之語以惑聾盲使其易信余曰𨿽是乳兒通知之語爭柰鐵翁不知祖文自云律宗其惟持犯之相實深非夫積學洞癈窮幽盡理者則斯義難見汝謂易知故多妄解妙觀之義誰不知要用不得處翻成誑妄。

折蓬云余每見吾宗學者以祖師諸文示觀各有別意乃至五例解中曾辧此一段文所謂全迷戒相暗托觀門欲明此意先須定境是約圓宗而論受隨須以法界爲量仍知事理不同不分而分修觀據理受戒緣事不出只是十界依正𨿽事理相卽用與不同不可一槪故事鈔云未受已前惡徧法界今欲進受翻前惡境並起善心故戒發所因還徧法界又復須知圓宗戒限通禁十惡意地瞥起盡屬所防總歸制限未涉觀門此是通論大教限量若約戒觀的示用心所依無過衣食四儀語默動靜然而此境自不能戒善惡業行但由戒觀依此而行戒學言之森然萬境何事非持日用時須不出在此是故祖文備立羣篇廣引三藏欲令謹守無犯所以深切著明決同大小律儀遠受大須先具大故云不待受大後若無待圓須何成不識字義妄云分曉莫污祖文庶免苦報癈大甚明言無畏忌持興謗妄可謂無事造罪也。

彼引書云立圓旣總大小雙弘乃至可令人笑此一段欠半是愚迷半是欺圓法花開權顯實涅盤扶律談常終窮至極純圓獨妙吾祖依此建立圓宗是圓極否用此圓乘是弘大否專權戒律非專弘小那善戒七眾所受爲菩薩本事鈔我今受戒爲成三聚此等雙弘何爲隔歷經云但念空無相無作於菩薩法心不善樂初聞佛法遇便信受思惟取證是辧得小十方佛土中惟有一乘法無二無三是辧得大若我待說所因成就阿耨菩提必以大乘而得度脫汝等所行是菩薩道諸開顯也𨿽是戲汝甚有義焉不肯依經受菩薩戒是不辧大直以白四便發三聚是不辧小中開橫儀皆是綺語何堪推究卻欲笑我何不自笑。

折蓬云吾祖弘律以妙觀爲事相之等聞斯心驚不足怪也非獨余聞而生驚怪記主見說寧無驚乎吾祖得知豈不怪也諸大祖師一切世尊亦必怪汝言無公當聖師自云煩惑難消要由方便致設三學用爲治元律云爲調三毒令盡故制增戒學是知三學皆佛法中公器豈得並爲一疏獨推觀功經中亦云戒爲無上菩提本部主乃云三世諸如來皆共尊敬戒律序云如是諸佛子修行禁戒本終不問耶疏沒溺生死海戒疏云舉宗以明持犯爲正記主云三藏分宗所詮乃異據行𨿽通兼濟在教各有司在如上所引皆不見以觀爲律本便是諸文對破惑論但有勝劣非全無煩惑毗尼者乃其義也。

彼云十方諸佛成因證果本豈越斯佛以五分爲身何獨本於一觀又云三乘賢聖上求下化功惟在此三乘聖行曾受戒否能施戒守道非觀而不別淺深論中何云道品樓觀以戒爲柱行之事理昭然可知何假觀分福慧乘戒化制小大盡是通途法相何總歸觀止觀雙遊眞俗並運吾祖觀學期三聚妙戒推窮過本起自三毒欲絕妄源更深防護故約化制兩門所明觀念對治淫觀不淨煞起慈悲盜懷知足妄思眞實上根利智衣則著著食則口口房則出入常以五觀在心無使臨機異念故律云常爾一心念除諸蓋中下根器通作一觀望上而學漸資後習離犯成持更有業重障深妄情難遣須作假想淫作蛇口大聚食作糞尿虫﹝亨﹣了﹢果﹞缽作血塗髑髏衣作血塗穢皮熱鐵葉等飲作膿血等想無非爲遣妄著圓成淸淨戒行是故疏中囑令常思使域心有處一宗戒學功歸在此所謂假想者大師云卽𨿽未爾想力若成怖畏心起能大助道開發正慧豈非持奉之助戒行乎末學者皆知惟汝不聞若彼連引諸文細推盡歸戒學所收妄謂祖師將爲妙觀豈得持戒全不用心臥地止持何成持犯又引判教屬憶念輪正當戒學何歸觀行又云常爾一心念除諸蓋是用觀破惑蓋由不識三毒諸蓋通於業惑該乎戒觀今旣結犯正屬戒宗業疏恆憶恆持乃無作功用一切戒行皆無作所燻此三恆字要人常持微縱結犯未審制誰所謂觀境者亦是戒學所防之處此爲事境文云觀事生滅者是然於此境若不因觀何成聖行不論大小須明諦觀所以文云知無我人善惡性相觀事是心知之一字能觀觀智無之一字所觀諦境惟識觀中觀是能觀心是所觀皆以理觀契理境方成妙觀故資持云前二性相以空爲理後一以心爲理我人善惡等事皆屬諦觀所破之法四明法師云須分兩重能所如器諸淳朴若使不以理爲境者能觀之觀契合於何我人善惡豈能亡泯但逐事境何能會理須知祖文明觀之處莫不皆具兩重能所逐名言不能推究所以論云說智及智處皆名爲般若以如如智契如如理又復事理兩觀創心修之皆觀事中一念若觀此心卽事之理名爲理觀卽理之事名爲事觀故荊溪云隨緣不變謂之性不變隨緣謂之心生佛依正等境皆可如是論之今宗惟識若總若別亦當依此二義而論略分戒觀大約如此折蓬矯異不落觀絕戒不成戒觀不成觀自迷在汝破他何堪紩翁宗師生平自任輕視同徒持誓家業爲由自欲發揚己見意謂盡理期廣流傳不知罔冒太深翳昏祖教余以長書公心諫諭似是知非猶負抑鬱何以知之書中所說一依祖教於理昭然若不知非何用攺他語言理泛正義廣揚著誓構架折蓬飾邪非重爲程器故於祖文曲巧鉆研全何正理難移轉增私分心邪見大慢一時並發於此文中分明可見故彼文云若不用觀行屬有爲戒成凡移遂引祖文若執戒爲眞道道則戒結所收乃至道在邇而求諸遠宜返思之﹝彼文﹞然吾祖教觀何所不該文體正意惟歸四分良由部主博老三機殷鑑兩曲包括權實統收各理結玆藏通被時賓記曰深有兼淺之能故傍收有卻教蘊分通之義故終會圓乘聖師得意準法花涅盤建立圓宗扶通深之部意爲稟大之先容依此受隨咸歸實道所以制作敷之則包羅法界捲之則惟在一律如星拱北似水朝東若也依汝奪其弘律之本歸乎妙觀之宗正如曾若之宗呼出性澤之門客似主人﹝閽﹣氏﹢由﹞人難辧卻使一家發曲所引三藏大小戒觀化制兩門觀念對治及諸祖戒言發明解慧皆無所歸咸失主伴便是三種理觀隨律之經旣僭爲本隨律何在料得鐵翁但濫逐妙觀虛名不曾畱心實學彼所弘戒旣虧解慧全缺莊嚴豈非任戒集業執則障道自合招受無宜相贈自佛法東漸諸宗諸祖隨所闡揚建立門庭各在其本可嘗交互如此顯異欲自主張妄謂深究祖懷實是埋沒聖教來學易瞞慮成遠害又引四四句義凡論四句欲取雙美汝旣劣於戒尊於觀豈兩得乎余云戒行觀行皆能發於定慧等者因戒生定因定發慧三藏諸祖莫不常談汝固能知但猶不了戒有勝劣行有粗妙一槪相待定須本觀若欲推於觀生定慧甕裏知見但逐文言曾不思修何能曉解須知創心修觀皆以第六王數爲發觀之始豈得便是定慧智論云始學凡夫邪心中語受戒發心亦屬妄想故事鈔云如是發心尙是邪想戒行成功業非不起方發定慧初心修觀定慧未曾梵語三昧翻調直定須以三昧調停進行散則止之昏則照之止觀漸熟定慧旋明止觀二法卽定慧者此約法體修成言之便是觀成進入後位亦須因觀重發定慧次第進入所謂禪定乃有多途諸天所修世間味禪佛弟子修世間淨禪不出皆是四禪四空諸天修者用六行觀厭下苦粗障攀上勝妙出地修居之發未到定生夜摩等能屈於空至於他化發得初禪脫於欲籠得生色界次第修進至非非想皆是六行觀中修發名世間味禪若佛子用無漏心修八勝行名世間淨禪若出世間及出世間上上十種禪皆用無漏智次第修發故攝論云惟識通四位修所謂慧者歸敬儀云無分別智念念利鈍五十餘豈非用觀次第修發觀行能發禪定智慧信不誣矣。

折蓬謂余彼引祖師圓宗一節至於若據諸文戒但止業此文敍戒而云返妄彼之不曉便謂成佛功惟在戒我若不說祖乘何顯今異敍之莫爲顯異當知圓宗言戒卽一佛乘一乘妙戒全體離染全體證凝全體照用三一互融體絕思議乃至考彼前後之文妄意若此﹝彼文﹞余切觀彼一節之文猶如醉醒又若顚狂全無尺寸一味胡來祖師記主皆約圓宗一乘妙戒始終詮辧汝乃每云若不用觀行屬有爲戒成凡福忽於此中言圓宗戒有許多玄妙若醉醒畢竟見何誑妄自稱我若不說祖乘何顯此誰驚張非狂何耶。

問鐵翁此圓宗妙戒爲是吾祖所以爲非吾祖所弘若謂吾祖所弘吾祖弘律以妙觀爲本若不用觀行屬有爲戒成凡福正屬諸文止業之戒豈是返妄圓宗一乘若也非是吾祖所弘今此圓宗是誰建立令誰弘闡若云卽此便是律本妙觀文中自云於本藏識成善種子此戒體也何曾言觀惑謂當體卽是觀者旣言當體卽戒體也能具澄凝照用之徳何推妙觀若言惟在業疏明體章中有此妙戒卻見疏鈔余文祖師記主說圓融處盡屬閒話皆是長語是汝深迷卻云說顯胡滿矯詐誰能信受所言諸文皆心業戒何故圓宗文中亦云欲了妄情須知妄業餘文心業圓宗返妄又見吾祖戒分兩樣當今行受令受何耶任戒集業執則成障但在機情若據佛祖無非爲道誰言成佛獨推戒功誰言戒徳非成佛本全不曾究聖師建立一乘戒觀部文用與始終歸趣只欲顯己有過人處返將祖乘矯異穿鑿迷沒正意卻言我若不說祖乘何顯顚倒若此實見汝心說玄說妙無規無矩取誚傍觀同受斯恥凡爲學者議論發乘無非爲開自他迷昧令成正見且如祖師於部文中破古之處皆以慈悲之心眞實之言詮辧邪正開示後學豈全折蓬以彊勝心陳自制撰聾瞽無知莊彼之失掩己之非蘊慘毒之懷出不遜之語恣我好髙之气緘他不忍之讎便不知如來所化用三學齊功余何嘗言成佛菩提功惟在戒但爲見汝不有律宗獨推觀行凡見祖乘所立法門盡用修觀方成道業不知入道通於余行故曰修觀以戒爲緣菩提以戒爲本見佛性證涅盤深心持戒如來之身以受戒爲本勝鬘智論卽大乘學皆是祖師引證戒謂我不識惟汝知之但執成佛菩提惟在修觀更無餘法此寶見聚返謗於我謂惟在戒若能識彼無公心之論欲莊人失此七自隨任運無得蓬余曰吾祖三觀用之有處﹝取以如前﹞只緣如迷不識解行盡將解慧而爲觀行故爲不局通乎諸文鈔受戒萹三品發心記對三觀蓋是祖乘所論戒觀文義主對解行相當各有三種豈是令修三觀爲三品發心記云初祖護今不令得脫卽二乘心正據小果中品所修以法開解自他兩利度非究竟卽小菩薩𨿽期佛果行處中間上品引導令至涅盤同歸佛道卽大菩薩上釋受戒下乃準顯準沙彌萹三位配之恰然苻合學者至此宜明辧行果分齊學者至乃囑發心受戒期向行果淺深要知遠大豈令修觀安居萹中令修觀者九旬之內通明所行無過事理記因釋鈔靜處思微故曰微之一字兼合事理則憶本受體卽戒學也理則達妄冥眞卽定慧也卽沙彌萹三觀二空卽空爲理惟識卽識爲理此釋思微一夏用心無宜偏局思微是道旣兼事理戒亦有分乃是安居修觀豈是用觀安居福糧餘味才士常談取吐祖乘何求所出恐牧童不曉何疑學子未聞所謂通宵路者資持因釋上品納戒云攬無邊戒法歸無盡識藏成種子作聖道基翻無始惡緣俱爲成善變有漏苦報卽成佛身我等云何不自珍敬佛恩深重粉骨難酬苦海導師朽宅慈父得出火宅得誰苦海何止通宵可諭其疏圓宗言戒旣制心毒此貪瞋癡在惑卽是見思無明在業則有前七後三故文云譬夫伐樹始必利拔豈惟種果無依亦使根株漸朽戒禁業非三毒旣輕進侵惑果須知圓發三惑一體皆貪瞋而爲其本惑業分位煩惱重輕只由妄智誰疎故使惑落前後今宗圓戒會同律儀爲稟大先容故瓔珞經云律儀禁惡結業煩惱究竟斷故況復三聚任運互具成佛有餘稱美之謂汝之局執凡見祖文稍涉理慧使作觀解封後信讀正是老兄且淨心戒觀序云諸部則以發開解斯文乃以觀示修若汝偏見必言諸部只是開解斯文只是示修佛祖發門當求大意片言隻字豈宜妄執觀之不已爲觀行之不已爲行觀行二字豈易承當記主如難故有斯讓余雲沙彌篇大小比決蓋汝不知沙彌建立入道初心出家學本始終期向律觀各立佛祖正宗律觀相須汝不知處待至下文更與細辧余云懺篇所用亦有意焉乃引祖文顯相須之意。

彼云乳兒之見意謂髙了若其然者聖師記主皆乳兒耶資持有人問曰題云懺六聚法耶出事理懺乎是故答云不曉化行二發罪懺相須惟依化懺則制罪不壬若專據制科則業道全在故當化行齊用則業制俱深故鈔云五眾犯罪事理而緣則順教無違惟識理則達妄外塵本無又云篇聚依教自滅業道任自靜思此明五眾犯懺不可事理偏用以事懺制以理懺化但緣折蓬不曉無違惟識一句便將此爲理觀非獨論懺凡見部文才涉理慧便自差排以觀受戒及一切法門須用修觀妄源在此事則順教無違惟識鈔中旣判爲事卽是依發自滅正屬行懺專據制科下云理則達妄外塵本無卽屬業道靜思方是化懺惟識妙觀若也事懺便用妙觀下立理懺又復何爲豈名化行相須不成事理雙用今之懺法旣云化行相須其實事理無混方見聖師戒觀不濫下引攝論證上事理論云惟識義不告不無能取所取上句證上化理下句下制事所以記主廣斥遇迷彼則妄著邪空以致撥因撥果汝乃彊執玄妙翻成無別無分須知理則法法圓融事須一一分齊旣殊趣向豈合用途是汝貪深非全學淺旣知觀是卽事之理何不曉戒爲卽理之事在戒則戒正觀傍在觀則戒傍觀正隨經之律隨律之經斯之謂也須知今宗論戒定慧齊肩各自當家不曾借本祖師記主句句從容鐵翁間生言言局執想因書論忽醒張仍是太圓不分戒觀信之玄妙不易可談。

余云凡論修觀須具境乘﹝有十境十乘﹞又云所引之旨是理境又解慧未見疏記而作觀誚紩翁大災余則慧差只此斥文連攺三字一書之內攺轍甚多境乘攺作境觀理境攺作理觀疏記攺作余記然丈夫凡有破斥須論實事豈應攺他字義且欲成我笑端若使使知而故攺卽是小兒知見不知悞寫元有長書在汝几案旣將開版何不細看以義定之如此艸章知汝所聞亦可見也余云今家所立三觀齊用祖文自云任智彊弱隨事淺深非齊用耶佛祖設化理當如此惟在一乘推佛本懷祖師弘闡故須盡善三種意語汝但學言不知正佛祖所用若據吾祖深鑑當機合用隨他意語故淨心誡觀云於汝見行諸部過患發修對治四十二地空宗眞理惟可知開影像粗相力所未及今惟使汝淨除業障客塵脛等推此文意急於戒學專權律範聖意可知余云三諦三觀非祖師所立豈妄傳持鐵翁意言妄自差排諸祖立觀各有所宗豈將一字半句便爲今取準承凡汝立法輕狂若此吾祖三觀諸篇取用眞俗並觀卽以自行而爲化他。

蓬問惟識空假中耶余卽答云惟識觀也乃隨問依名而答豈是傍若無人汝將修觀能所始終返難問者傍若無人也余前書中列汝所立汝謂理爲戒體乃出祖文蓋爲不識法界有事理故謂余戒觀各有四意戒中四意是汝傍言惑爲迷文觀中四意其理當然請諸學者子細辧明須知祖乘有旨趣有關節所謂旨趣者能詮只是色聞律儀所詮無非比丘戒敷之則包含一佛大化收之則惟歸四分假宗所以疏鈔兩文皆列多論凡欲受戒必先請師開導緣慈爲正發量是故疏釋發心趣向云此之戒法出家本務業非懷大定難容納如善戒經菩薩戒本七眾所受者是向不緣慈如何容大意在後也中間示體文云智知境緣本是心作欲了妄情須知妄業故作法受還燻妄心於本藏識成善種子此戒體也後明隨行雲常思此行卽是三聚大小俱心律儀不異事鈔明受戒云我今發心受戒爲成三聚戒故乃至令至涅盤前論戒體云以此要期之與彼妙法相應於彼法上有緣起義領納在心名爲戒體後示行相云知自身心懷佩聖法下爲六道福田上則三乘因種濟緣約六種三法一一互具明圓體圓行引華嚴涅盤勝鬘智論成圓戒資持問分通之義出何人答如來立發彼此機緣部主深知還符佛意別立成宗是以前後律序法正所安多伸此意豈不明乎又以三種理觀總一切經發所詮三品發心攝三乘行果分齊三宗戒體決兩部受隨持犯此等皆是祖乘旨趣折蓬𨿽不知大途宗旨亦能云提起小法以圓決顯之處興乎常引用天別所謂關節者亦不離於旨趣以三體三品三觀文義主對解行相當決判大小化制受因果戒觀解行持犯重輕等相各無差互非不昭然故濟緣云淸觀前明實宗無一心字次述假宗無一種字始見聖師深體推實自余凡愚未足擬議此明三宗戒體不濫資持云學者至此宜須明辧三心所期行果分齊但由紩翁乃以旨趣混於關節故有白四納大不曉教門觀以律本不分化制善種卽三種聚不明受隨義具爲究竟不識因果上品非圓受分通卽大乘立緣非作法止業非返妄圓宗決教妙觀無別蓬折箴中一一隨破更有於微縱討重緣吉羅制業皆大乘所犯盡屬此失宜自細思。

余晚景惟恨師友凋喪及見後昆爲學易盈實自灰心豈期涉世但以造物顚倒不容自閒鐵翁弘闡誰解抑揚但見大義有妨不容緘默𨿽欲紏正非本所懷念息復興經乎數載今以二三仝志頻欲催成聊述所知以塞其責今寶佑甲寅元宵後十日於靈芝絕筆云耳。

所謂中國失法求之於四垂者斯言有以本是五天竺國爲中東漸至白木條外皆邊方也或此土言中者乃軒轅局談耳佛法漢朝明帝時來九代傳持獨吾祖南山聖師返光前烈蓋能用大弘小得法正之源本如來權實之用所以土一圓宗圓於四分稱達化妙盡於此後得記主大智律師發揚斯旨人到於今成受其賜近或有逞我能彊生穿鑿僭濫無歸全失其本𨿽謂深究誰能曲從噫一百二十州之大訓兩浙僅在其名可謂中間笑法笑法矣妙蓮下壇時日本芿法師來略得識面惜乎不曾與言後見其所出問答知彼解行可歸嘉定至於淳佑果有學律者來惟忍敬二法師相聚連年與之義論頗得稠密一別再化各處天一涯不知其回國之道況何如今有範法師到來疊衣過我曾出疑難有可答者忽問南山宗旨將蓬折箴與看不數日能述一本將來對證已自詳其略有悞處卽與攺之嘉其明敏略敍所由書之於後也乙卯十月旦滄洲祖關上翁妙蓮云爾。

蓬折箴﹝終﹞

