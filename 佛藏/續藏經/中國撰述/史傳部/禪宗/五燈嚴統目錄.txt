續藏經五燈嚴統目錄

明通容集

五燈嚴統序

治有治統。𨿽典午奄有朔南。僅足爲漢唐之閏位。道有道統。𨿽河汾擬經贊述。詎敢姦洙泗之見知。禪有禪統。卽宗分五派。無非紹震旦之初燈。然不面證。一堂未許稱傳衣之法嗣。乃有承虛接響。偶以私淑因而暗易呂嬴甚者。竊玉操戈。漫拾唾餘。幾至叛同楊墨。況定慧妙含萬變。自非合下。領略何異。執火覓燈。而機用指非一端。若第滑突應承。只是摶沙作飯。在吾儒菽粟倫常。爲周行之路。設有奇趨詭服。不難竟斥爲異端。在佛門。鉗錘密義。稱法乳之恩。必與別系正名。才堪親驗其的血。費隱老和尙受記天童。承先啟後惄乎。其有深思焉。此五燈嚴統之所由訂刻也。余於傳燈諸書。愧未夙習。近承塵拂。微聆緒言。益信西方東土諸大聖人了無二義。因思宣聖之教。極之至於無聲無臭。可謂精微之至矣。而究竟範圍之以中庸。若不知此事之甚庸。則索隱索微。總之外道。非中道也。不中庸。不可以爲精微也。佛祖之教。極之至於無量無邊。可謂廣大之至矣。而究竟範圍之以精嚴。若不知此事之甚嚴。則誦佛謗佛。總之亂統。非正統也。不精嚴不可以爲廣大也。自玆統出。而刪僞訂訛。析疑傳信。皎如日星麗而江河行。吾寧惟仰止其婆心。尢服膺其定識。十六字昌言共拜。而亮工熙績。不必盡列。見知千百則公案同參。而南嶽靑原未可越參坐位。噫嚴矣哉。

時。

順治壬辰長至前五日。

明賜進士出身正治卿中奉大夫禮部右侍郎兼侍讀學士掌翰林院事。

經筵日講。

制勅撰文纂修國史侍吳曹勛謹序。

五燈嚴統序

粵聞宗法之傳。旁門岐路。在所必嚴。旁岐一出。不惟冒借遙嗣。成竊玉假雞之謬。漸至以誹謗爲機鋒。以紏劈爲棒喝。而正宗幾希絕矣。不知宗法有源有委有支﹝泳﹣永﹢汞﹞嫡。從自六祖曹溪。後分南嶽靑原二派。其源也。南嶽下臨濟潙仰法眼雲門。曁靑原下曹洞爲五宗。其委也。臨濟之有興化楊岐。雲門之有智門雪竇。曹洞之有投子芙蓉。其支流也。下此如圜悟虎丘。天童長蘆。𨿽嫡從有分。其間塵缽相承。而子若孫。而曾而玄。下及數十代。燈傳焰續。如國之史族之譜。帝王賢聖之統緒。孰敢假一人一字。以濫家乘名器乎。從來住世善知識。因緣大事。或待參提。然誰爲開宗。誰爲建幢。誰爲傳衣。繼拂未有不皎如星布指掌可辯者。是宗法間有能不襲文字。而三藏志名。諸山勒石。以得其派故耳。否則枝葉紛流。宮墻異立。是必依聲附譽。乃克希拈花置缽之初。惜哉申韓楊墨之爲孔孟懼信然矣。余嘗讀宗門正名錄。其論雪庭之望宗雲門一案。如利刃截竹。猝見鋒痕。足爲天下後世承虛接響之戒。故書以考訂宗派爲立說。而三著師承篇。申明大端。其羽翼禪門。功不在禹下。若云無師自悟。此更妄中之妄。何必指狐林兔窟。向盲啞置辯耶。徑山費和尙具大手眼。正五燈絕續之訛。而集嚴統二十五卷。如首序南嶽。細析天皇。凡一切拈香謬妄者。俱屬彈斥。不獨發學者之所未發。而傳燈世譜。咸得江流嶽峙。於上下千古間矣。是願後之學者。讀此書顧名思議。知身所自出與身所自承。明示笑投鍼。仍還鷲嶺龍樹之舊可耳。夫復何贅。

時。

順治八年辛卯秋八月內翰林祕書院纂修實錄編修加一級韋成賢燻沐頓首拜撰。

五燈嚴統序

粵自三教行。而禪道至今日甚盛矣。然禪統至今日漸淆矣。費隱大禪師。有殷憂焉。去秋未赴徑山時。九月旣望。自福嚴抵禾。招餘同詣雲間館於小昆山房。與士材李居士。將舊本五燈。推詳授受。根究來繇。抉從前之疑窟。訂向後之信傳。光明正大。爲開辟來佛教流通一大準則。至洞宗如淨以後。非無續刊。然而影承響接。較儒家之魯魚亥豕。竟評唱訓詁之差訛。殊增浩嘆。餘三人矢公矢愼。遡源析流。采集五卷。皆百禪師。苦心徧索。手錄成帙者。比時深憂任事無人。募貲乏力。余目擊時艱。慨焉擔荷束捲南。還輪金購棃。鳩工寫劂。旋到金粟與百師。又加釐剔。親爲較讎朝催暮逼。至春初竣業。而後喜可知也。共前翻刻計二十五卷。總顏曰五燈嚴統。玆秋孟徑山老人。寄士材序文。至閱之。朗朗揭日。足令售贗鼎者緘口。余不諳且不文。竊於命名至意。不能嘿嘿而處於此。何也。西竺五印禪脈也。東旦五葉禪宗也。一分爲五。𨿽百千萬億。會歸一元。則正統當核五殽於一。則建幢立法。漸至不可思議。則閏統當稽。況別戶分門。慮不無短長簧鼓。則合而分。分而合之。統當辧。夫核也稽也辧也皆嚴也。嚴與刻相反。而毋縱毋濫。刻正所以成其嚴也。余幼習儒。曾選刻歷朝鑑燦明朝芳摹經書指略。行世。可不負儒。長而從佛。未登賢書之籍。先廁密室之名。亦爲選刻。破邪八集。今費老人與百禪師。前引後接。左挈右提。事事相扶。心心相印。个中旣通。消息功名。等若浮雲。遂棄公車。猛圖佛乘。所以玆編。合掌承當。跂足立就。執鞭從事。以心之所欽。樹天下萬世之防。敢曰有功於禪。庶幾不負禪云。

時。

順治辛卯孟秋朔旦武原徐昌治覲周父題於大業堂中。

五燈嚴統序

昔我薄伽梵之道統相承也。西天四七。東土二三。支爲兩派。分爲五宗。宗派彰明。師承的據。曉然起信於當時。確然足徵於後世。是以獅吼滿天下。而假竊者無聞焉。慨自大法垂秋。人心不古。如續略梓行。未免有潦鶴之誤。濫觴宗譜甚。且機緣無據。姓氏彊摭。亂千秋之統。開萬﹝示﹡冀﹞之訛。若決江河。安所底止。嗟夫統系混濫。慧命等於懸絲。凡有血气者。鹹懷亂雅之傷矧百癡禪師。以道統爲己任。能無蒿目深憂乎。倘不力起而正之。將胥後學於陰霾之域矣。不獲已而有玆刻之舉。徵考惟確。筆削惟嚴。親受記莂者。方始登之楮墨。承虛接響者。靡不付之刪鋤。譬諸九天之上。而日星皎如。萬鏡之中。而燈珠燦爾。奏績於祖庭者。匪淺鮮也。或者以多事相規。則亦未知繼往開來。乃慧脈是系。閒邪顯正。實道統攸關。自無容嘿嘿耳。蓋軒轅之鏡懸。而蚩尢失其威。白澤之圖者。而妖狐滅其影。行使掠虛者慚。識法者懼。而百禪師之初心。不已慰耶。計修討是編。炎霜十更。而定本始竣。上自七佛。下迨今玆。凡二十有五卷。庀材鳩工。良非易事。會覲周徐公。香象神駒。法林隆棟。展閱一過。擊節稱善。遂蠲金前導。而一時檀那。莫不聞風興起。且合簪連茹。已俾多子塔前六十八傳之統。奕葉昭明。而假符竊命之侶。浣滌淨盡。嗣今而往。在在染旃檀之香。處處開塗毒之鼓。誠別傳一宗。希有盛事也。嘗聞神呵康樂僧糾奉禦咸人非人等。加護之功。固知是刻告成。幽明並寶。未幾將歸之娑竭龍藏。不其與浩劫偕永久哉。

時。

順治庚寅仲冬朔旦雲間李中梓士材父識。

五燈嚴統序

原夫拈華垂示。微笑投機。剎竿倒卻。乃受金襕。教外別傳之道。自此肇興。以及西天四七。東土二三。莫不以芥輥鍼。用機入彀。道脈於是悠長且久者。良繇承上啟下。所從來之源。允見師資道緣之契。而綿遠世代。多不乏人。不惟聯芳濟美。抑且隆盛繁昌。不勝如日月燈之疊麗。無復間隔。其光明赫奕。所以從上具眼尊宿。猶千嶽萬峯。摩肩輩出。皆各有名言建立。且一時彼此圓照。而成宗旨。遂致前後以有五家並峙於世。然而若子若孫。一皆覿面提持。當陽契悟。乃展轉派衍長流。無或昧其法系。所謂正宗正脈。行於天下者。名固正而言亦順。縱萬億世。皆足徵其源流可據也。柰何世久天長。數之盈虧。道之隱顯。其人稍昧。便訛悞相承。魚魯無辯。致令龍潭信徳山鑑之下若干人。咸謂出自靑原思石頭遷之派。殊不知龍潭信徳山鑑之兒孫多而尢繁。實出馬祖一天王悟。的派親傳。如五燈會元第七卷

所辯。詳析最明。卽人天眼目及佛祖通載二書。亦如是記。近閱宗門正名錄。尢乃證如明鏡。凡法門中明眼之人。靡不共知其訛所差。前輩都漠然不將較正以易其刻。竟成千古一部疑書。終無了日。訛僞自此流下。人法固當考正。蓋此亦自古禪宗法系所攸關也。然從此飛訛傳悞之後。又復有薦福古。因觸發紙上陳言。遂遙繼昔之雲門偃。不止百有餘﹝示﹡冀﹞。認爲法嗣之師。所謂不肯別尋師印。乃爲己甚重。而爲法甚輕。日居月諸。獘積彌深。遺至今日。復突出非人。不明當機契悟之脈。只狥自己交結之私。濫膺代付。杳無識法之懼。此固得罪法門。難以枚舉。不亦甚可嗟嘆乎。猶有毫無干涉。冒認向之何宗何人。亦輙自遠紹。乃稱王稱霸。列皆久假不歸。以墮前之薦福古之覆轍。始則一二者爲之。猶有人頻生驚訛。今也彌漫徧地。亂統莫稽。如稻麻竹葦。到處混擾。致滿世間。人皆不知覺恬不爲怪。不意禪宗一事。重如單絲系鼎。延到於今。如此濁惡。莫可掬其淵源。於戲借哉。教外別傳直指之道。將安寄焉。容也自機契密雲先師以來。主盟此事。已二十餘春。覽此歷來訛僞並見斯世混淆。每捫臆痛心。不能自安。故始一知有宗門中事。便發願欲一展筆。經歷多載。未酬夙志。幸於辛卯秋。承諸縉紳先生。各具隻眼。共相較正。遂將天皇悟一枝。並子若孫。以屬靑原思石頭遷之譜。龍潭信徳山鑑之下。其子若孫。仍歸馬祖一天王悟之派。自此宗眼旣明。而派諜亦淸。又將薦福古之遙繼。列出於未詳法嗣之埒。以及今時。墮車覆轍。如續略之書。著謬集訛。肆出當世。悉皆按栽。惟取今昔正宗的派。而當機契悟親承者。匯輯成帙。題曰五燈嚴統。蓋亦不離一燈。燃出五燈之意。抑亦嚴加勘較。從前相傳道統。不涉紊亂而已。聯舊續新。共二十五卷。然則禪門要典。慧命在斯。以待夫後之賢達。了知單提直指之宗。師承面稟。必如是也。

時。

順治歲次癸巳春王日浙江杭州府余杭縣徑山興聖萬壽禪寺住持傳臨濟正宗第三十一代孫通容費隱述。

五燈嚴統凡例

從上佛祖相傳。靡不面稟親承。必有源流表信。厥後五宗蔚起。千枝競秀。而師承的據。奕葉昭彰。夫是之謂統也。統屬道脈收關。豈容纖毫假借。自非考訂精嚴。將使狐蹤彌布。故夫續筆傳燈。良非眇事。必使當時見信。後世足徵。貴在矢公矢愼。名正辭嚴。庶足以褫承虛接響之魄耳。

曹溪下二派。首列南嶽。次紀靑原。載在會元。炳若日星。近見續略。所以續會元者。反首靑原而次南嶽。豈私尊其所自之祖。而顚倒其所續之書乎。且西天震旦。馬駒兩讖。俱主南嶽。而靑原無聞焉。卽此亦可以定後先之序矣。

別傳一著。不落文言。惟是當機契證。親承記莂者。方譜傳燈。若去聖時遙。從其語句觸發者。斷不容以私心遙續。玄策云。威音以後。無師自悟。盡屬天然外道。故永嘉已徹。猶參叩於曹溪。覺範旣悟。必受印於眞淨。良以師承之不可已也。如薦福古。去雲門百有餘載。而妄稱其嗣。寂音呵之。近世雪嶠信仿其陋轍。亦嗣雲門。是以私意爲師承。而天下後世。將焉據乎。斯風一啟。安所底止。吾爲此懼。不得不起而閒之也。故以兩家並列於未詳法嗣。

傳燈錄紀天皇道悟嗣石頭。悞以龍潭崇信嗣之。致謂雲門法眼二宗出自靑原。一時稽核未詳。千古遂成疑案。今考丘玄素撰碑。謂天王道悟嗣馬佛。而龍潭爲之子。又考符載撰碑。謂天皇道悟嗣石頭。而慧眞接其派。且唐有聞人歸登。著南嶽讓碑。及權徳輿馬祖塔銘。各載天王道悟之名。佛國白續燈錄。亦敍雪竇顯爲馬祖九世孫。佛祖通載所記亦同。故大川著五燈會元。而定其案曰。以二碑參合。應以天皇嗣石頭。而慧眞嗣之。而於馬祖法嗣下。入天王道悟。以崇信嗣之。始爲不差悞矣。嗟乎久而論定。具眼者自當了然。玆刻據碑攺正。匪敢憑臆也。

是編之輯。祇收實契眞傳。而假符者不與焉。近見五燈續略。以普明用嗣興善廣。殊不知興善未嘗得法於車溪。而普明何繇得法於興善乎。蓋因車溪逝世。衲衣爲古卓所藏。而卓遂代付於興善。居無何善故而衣亦不傳。置諸施庵久矣。嗣後普明持衣至金粟求密老人代付。老人云。與麼則吾宗掃地矣。明復持歸乃請石雨代證。嗚呼代付者果屬作家。何不當機面印。旣非具眼。又不知安所取重耶。直筆削去。爲假竊者懲也。

曹洞宗派。考諸世譜。止於靑原下十六世天童淨耳。今閱五燈續略。天童淨之後。更載一十八世。俱有機語。不知從何而得。及天童僧某直抵寶壽麵質乃文。其詞曰。是皆得之少室殿前碑也。夫殿前碑所紀。僅有名氏歲月。絕無語錄等述。祇是評唱之儔。未明本分一著。烏容濫冒祖燈耶。然天童下至大覺。姓氏猶存者。以其十八世後有崛起之賢。俾曹洞一宗絕而復續。則此一十八世。𨿽非宗眼相印。實爲世系相承。故削其機語。以嚴佛法之防。姑存其人。以紀世系所自爾。

近代尊宿。崛起洞宗。如壽昌經雲門澄。固是明眼作家。第壽昌之嗣廩山。雲門之嗣大覺。似覺未妥。廩山從事異教。曾自壽昌親聞。曁剃髮後。未聞參悟也。卽大覺亦傳帕之儔耳。二老傑出宗匠。何曾得法於本師。出世拈香。僅假名色。從上來源。全無可據。若有可據。當時二老必爲拈出。何當時無聞。而今日始見耶。玆刻於壽昌竟列之未詳法嗣於雲門仍列之。大覺派下者。其於宗眼固無機契。而統裔遞沿。猶存譜諜之意云爾。至於兩家嫡骨兒孫。惟面稟親承者。方列於後。

壽昌法嗣。僅者博山元來。如元鏡元謐元賢等。未承付囑。諸方共聞。玆刻也原以嚴核統系。塞近代濫觴之門。何敢私順人情。開後來僭竊之竇。不輕載筆者。蓋愼之也。

是書徵搜業久。匯輯有年。會四方多故。石匱壁函之祕。未遑傾羅緘付簏笥。以俟壁合珠聯玆以續略飛訛。董狐絕響。一回揭幅。賈生之淚。不禁潸然矣。用是弗避讎憎。嚴加斧正。於以明法統之不可或淆。而承虛之不可覬幸。使天下後世知信史猶在今日。其於慧命。未必無小補云。

附錄天皇道悟禪師碑文﹝出佛祖通載第十五卷

第四葉﹞

荊州城東天皇道悟禪師。恊律郎符載撰碑。其略云。姓張氏。婺州東陽人。十四出家。依明州大徳祝發。二十五受戒於杭州竹林寺。初參國一。服勤五年。大歷十一年。隱於大梅山。建中初。謁江西馬祖。二年參石頭乃大悟。遂隱當陽紫陵山。後於荊南城東。有天皇寺。頃因火廢。僧靈鑑將謀修復。乃曰。苟得悟禪師爲化主。必能福我。時江陵尹右僕射裴公稽首問法。致禮迎至。師素不迎送客。無貴賤皆坐而揖之。裴愈加敬。石頭之道。殆盛於此。師患背痛。臨終大眾問疾。師驀召典座近前。師曰會麼。對曰不會。師拈枕子拋於地上。卽便告寂。壽六十。坐三十五夏。法嗣三世。曰惠眞。曰幽閒。曰文賁。實元和二年四月十三日也。

附錄天王道悟禪師碑文﹝出佛祖通載第十五卷

第五葉﹞

元和十三年。四月十三日。天王道悟禪師入寂。唐正議大夫戶部侍郎平章事荊南節度使丘玄素撰碑云。道悟。渚宮人。姓崔氏。子玉之後胤也。年十五。依長沙寺曇翥律師出家。二十三。謁嵩山受戒。三十三。參石頭。頻沐指示。曾未投機。次謁忠國師。三十四。與國師侍者應眞南還謁馬祖。祖曰。識取自心。本來是佛。不屬漸次。不假修持。體自如如。萬徳圓滿。師於言下大悟。祖囑曰。汝若住持。莫離舊處。師蒙旨已。便反荊州。去郭不遠。結艸爲廬。後因節使顧問。左右申其端緒。節使親臨訪道。見其路隘車馬難通。極目荒榛。曾未修削。睹玆發怒。令人擒師拋於水中。旌旆才歸。乃見徧衙火發。內外紅焰。莫可近之。惟聞空中聲曰。我是天王神。我是天王神。節使回心設拜。煙焰都息。宛然如初。遂往江邊見師在水都不濕衣。節使重申懺悔。迎請在衙供養。於府西造寺。額號天王。師常云。快活快活。及臨終時叫苦苦。又云閻羅王來取我也。院主問曰。和尙當時被節使拋向水中。神色不動。如今何得恁麼地。師舉枕子云。汝道當時是如今是。院主無對。便入滅。壽八十二。夏六十三。嗣法一人曰崇信。卽龍潭也﹝更考歷代帝皇佛祖稽古略第三卷

第三十四葉。亦如是載。故不重錄﹞。

附錄人天眼目所載覺夢堂重較五家宗派序

皇朝景徳間。吳僧道原集傳燈三十卷。自曹溪下。別爲兩派。一曰南嶽讓。讓出馬大師。一曰靑原思。思出石頭遷。自兩派下。又分五宗。馬大師出八十四員善知識。內有百丈海。出黃檗運大潙佑二人。運下出臨濟玄。故號臨濟宗。佑下出大仰寂。故號潙仰宗。八十四人又有天王悟。悟得龍潭信。信得徳山鑑。鑑得雪峯存。存下出雲門宗法眼宗。石頭遷出藥山儼天皇悟二人。悟下得慧眞。眞得幽閒。閒得文賁便絕。惟藥山得雲巖晟。晟得洞山價。價得曹山寂。是爲曹洞宗。今傳燈卻收雲門法眼兩宗。歸石頭下誤矣。緣同時道悟有兩人。一曰江陵城西天王寺道悟者。渚宮人。崔子玉之後。嗣馬祖。元和十三年四月十三日化。正議大夫丘玄素撰塔銘。文幾千言。其略云。馬祖祝曰。他日莫離舊處。故還渚宮。一曰江陵城東天皇寺道悟。婺州東陽人姓張氏。嗣石頭。元和二年丁亥化。協律符載所撰碑。二碑所載。生緣出處甚詳。但緣道原采集傳燈之日。非一一親往討尋。不過宛轉托人捃拾而得。其差誤可知也。自景徳至今。天下四海。以傳燈爲據。𨿽列剎據位立宗者。不能略加究辧。惟丞相無盡居士。及呂夏卿二君子。每會議宗門中事。嘗曰。石頭得藥山。山得曹洞一宗。教理行果。言說宛轉。且天王道悟下。出个周金剛。呵風罵雨。𨿽佛祖不敢嬰其鋒。恐自天皇或有差誤。寂音尊者亦嘗疑之云。道悟似有兩人。無盡後於達觀頴處。得唐符載所撰天皇道悟塔記。又討得丘玄素所作天王道悟塔記。賫以徧示諸方曰。吾嘗疑徳山洞山同出石頭下。因甚垂手處。死活不同。今以丘符二記証之。朗然明白。方知吾擇法驗人之不謬耳。寂音曰。圭峯答裴相國宗趣狀。列馬祖之嗣六人。首曰江陵道悟。其下注曰。兼稟徑山。今妄以雲門臨濟二宗競者。可發一笑。略書梗槪以傳。明達者庶知五家之正派如是而已。

附錄雪竇明覺大師語錄後塔銘節略

宋尙書員外郎呂夏卿。撰雪竇明覺大師塔銘。足二千餘言。今節略內數言云。禪師諱重顯字隱之。大寂九世之孫。智門之法嗣也。據此明序雪竇系馬祖九世之孫。則雲門一宗。的出自南嶽派下。又與從上諸家所定宗派相合。尢見兩枝明著無復議矣。

附錄宋覺範洪禪師辧宗派說﹝出林間錄上卷第十三葉﹞

荊州天王寺道悟禪師。如傳燈錄所載則曰。道悟得法於石頭。所居寺曰天皇。婺州東陽人姓張氏。年十四歲出家。依明州大徳披剃。年二十五。杭州竹林寺受具。首謁徑山國一禪師。服勤五年。大歷中抵鍾陵。謁馬大師。經二夏。乃造石頭。元和丁亥四月示寂。壽六十。臘三十五。及達觀禪師所集五家宗派則曰。道悟嗣馬祖。引唐丘玄素所撰碑文幾千言。其略曰。師號道悟。渚宮人。姓崔氏。卽子玉後胤也。年十五。於長沙寺禮曇翥律師出家。二十三。詣嵩山律徳得尸羅。謁石頭扣寂二年。無所契悟。乃入長安親忠國師。三十四。與侍者應眞南還。謁馬大師。大悟於言下。祝曰他日莫離舊處。故復還渚宮。元和十三年戊戌歲四月初示疾。十三日歸寂。壽八十二。臘六十三。考其傳正如兩人然玄素所載曰。有傳法一人崇信。住澧州龍潭。南嶽讓禪師碑。唐聞人歸登撰。列法孫數人於後有道悟名。圭峯答裴相國宗趣狀。列馬祖之嗣六人。首曰江陵道悟。其下注曰。兼稟徑山。今妄以雲門臨濟二宗競者。可發一笑。

附錄宋靈隱大川禪師按傳燈錄考辯兩家宗派說﹝出五燈會元第七卷

第二葉﹞

按景徳傳燈錄稱靑原下出石頭遷。遷下出天皇悟。悟下出龍潭信。信下出徳山鑑。鑑下出雪峯存。存下出雲門偃玄沙備。備再傳爲法眼益。皆謂雲門法眼二宗。來自靑原石頭。𨿽二家兒孫。亦自謂靑原石頭所自出。不知其差悞。所從來久矣。道悟同時有二人一住荊南城西天王寺嗣馬祖。一住荊南城東天皇寺嗣石頭。其下出龍潭信者。乃馬祖下天王道悟。非石頭下天皇道悟也。何以明之。按唐正議大夫戶部侍郎平章事荊南節度使丘玄素所撰天王道悟禪師碑云。道悟渚宮人。姓崔氏。子王之後胤也。年十五。依長沙寺曇翥律師出家。二十三。詣嵩山受戒。三十參石頭。頻沐指示。曾未投機。次謁忠國師。三十四與國師侍者應眞南還。謁馬祖。祖曰。識取自心。本來是佛。不屬漸次。不假修持。體自如如。萬徳圓滿。師於言下大悟。祖囑曰。汝若住持。莫離舊處。師蒙旨已。便返荊門。去郭不遠。結艸爲廬。後因節使顧問左右申其端緒。節使親臨訪道。見其路隘車馬難通。極目荒榛。曾未修削。睹玆發怒。令人擒師拋於水中。旌旗才歸。乃見徧衙火發。內外紅焰。莫可近之。惟聞空中聲曰。我是天王神。我是天王神。節使回心設拜。煙焰都息。宛然如初。遂往江邊見師在水都不濕衣。節使重申懺悔。迎請在衙供養。於府西造寺。額號天王。師常云。快活快活。乃臨終時叫苦苦。又云。閻羅王來取我也。院主問曰。和尙當時被節度使拋向水中。神色不動。如今何得恁麼地。師舉枕子云。汝道當時是。如今是。院主無對。便入滅。當元和三年戊子十月十三日也。年八十二。坐六十三夏。嗣法一人曰崇信。卽龍潭也。城東天皇道悟禪師者。協律郎符載撰碑。乃與景徳傳燈合。其碑云。道悟姓張氏。婺州東陽人。十四出家。依明州大徳祝發。二十五受戒於杭州竹林寺。初參國一畱五年。大歷十一年。隱於大梅山。建中初謁江西馬祖。二年參石頭乃大悟。遂隱當陽紫陵山。後於荊南城東有天皇廢寺。靈鑑請居之。元和二年丁亥四月十三日。以背痛入滅。年六十。坐三十五夏。法嗣三人。曰慧眞曰文賁曰幽閒。今荊南城東有天皇巷存焉。唐聞人歸登撰南嶽讓禪師碑。列法孫數人。於後有天王道悟名。圭峯答裴相國宗趣狀。列馬祖法嗣六人。首曰江陵道悟。權徳輿撰馬祖塔銘。載弟子慧海智藏等十一人。道悟其一也。又呂夏卿張無盡著書。皆稱道悟嗣馬祖。宗門反以爲悞。然佛國白續燈錄敍雪竇顯爲大寂九世孫。祖源通要錄中收爲馬祖之嗣。達觀頴以丘玄素碑証之。疑信相半蓋獨見丘玄素碑。而未見符載碑耳。今以二碑參合。則應以天皇道悟嗣石頭。以慧眞文賁幽閒嗣之。而於馬祖法嗣下。增入天王道悟。以龍潭崇信嗣之。始爲不差悞矣。

附錄宗門正名錄考證禪燈世譜宗派說﹝孝廉王谷著﹞

自曹溪下出二派。一曰南嶽。一曰靑原。南嶽出馬祖。靑原出石頭。自二派下。又分五宗。馬祖出八十四人。內有百丈海。海出黃檗運大潙佑二人。運下出臨濟玄。故號臨濟宗。佑出大仰寂。故號潙仰宗。八十四人內。又有天王悟。悟得龍潭信。信得徳山鑑。鑑得雪峯存。存下出雲門宗法眼宗。石頭出藥山儼天皇悟二人。悟下得慧眞。眞得幽閒。閒得文賁便絕。惟藥山得雲巖晟。晟得洞山價。價得曹山寂。是爲曹洞宗。今傳燈錄以雲門法眼兩宗。歸石頭下者。緣同時道悟有兩人。一曰江陵城西天王寺道悟嗣馬祖。丘玄素所撰之塔銘可據也。一曰江陵城東天皇寺道悟嗣石頭。符載所撰之碑可據也。木陳忞公編禪燈世譜。據二碑以攺正焉。然余觀佛祖歷代通載歷代帝王佛祖稽古略之二書。亦據二碑以定之。非始於忞公也。司理黃公出考定宗派。一示於雪竇山中天童判之。詳見直說中。玆不復贅。第黃公示中云。密雲寄我雪峯廣錄一冊。舟中無事。展玩終篇。及讀至雪峯玄沙答閩王一段因緣內稱。山僧自從先徳山石頭以來。傳此祕密法門。然後信傳燈之有據也。天皇果爲馬祀之子。則雪峯何不徑稱先徳山馬祖以來。反稱先徳山石頭以來耶。天童於此處未以深辯。愚謂雪峯嗣徳山。而及於石頭者。蓋雪峯三登投子。九上洞山。於洞山之法。亦曾染指。而洞山之祖爲石頭。因而及之。見得傳此法門不止於本宗本師耳。一時泛論之見。原非敍述法派。何得卽認爲石頭之裔耶。且取信當從其眾者。又何可以石頭二字。而掃抹諸家之文獻耶。但此等援引剖分。尙在法派上辯明。端以事述爲證據。不知法派之分全繇於宗旨。蓋五家門庭。施設不同。各有師承。印其悟入。據悟入處。爲人提掇。是爲宗旨所在。𨿽流傳之久。不相混濫也。凡若此者。姑不他引。卽以雪峯論之。峯在洞山作飯頭。偶淘米次。山問云。淘沙去米。淘米去沙。峯雲沙米一齊去。山云。大眾喫个什麼。峯遂覆卻盆。山云。觀子因緣不在此。當往徳山。後雪峯果法嗣徳山。繇此觀之。豈非洞山與徳山宗旨不同。故洞山指之參徳山乎。卽宗旨之不同。便見法系之攸異。又何疑焉。余觀諸家議論。猶在事迹證據中。惟張無盡之言。最爲深切。與余所引雪峯因緣有互相發明者。無盡與呂夏卿論宗門中事曰。石頭得藥山。山得曹洞一宗。教理行果。言說宛轉。且天皇道悟下。出个周金剛。呵風罵雨。𨿽佛祖不敢嬰其鋒。恐自天皇。或有差誤。後得丘玄素符載二記。賫以徧示諸方曰。吾嘗疑徳山洞山。同出石頭下。因甚垂手處。死活不同。今以丘符二記証之。朗然明白。方知吾擇法驗人之不謬耳。此則直從施設處勘出。不同明宗旨以正法派一言而定千古之疑。譬如世人子嗣有訛考核宗譜固可辧明。若一滴血則眞僞立剖。無盡之言。可謂滴血而得其眞者矣。

附錄寂音尊者彈斥薦福古遙嗣雲門偃

林間錄云。古塔主去雲門之世。無慮百年。而稱其嗣。靑華嚴未始識太陽。特以浮山遠公之語故嗣之不疑。二老皆以傳言行之自若。其於己甚重。於法甚輕。古之人於法重者。永嘉黃檗是也。永嘉因閱維摩。悟佛心宗。而往見六祖曰。吾欲定宗旨也。黃檗悟馬祖之意。而嗣百丈。故百丈嘆以爲不及也。

僧寶傳曰。古說法有三失。其一判三玄三要。爲玄沙所立三句。其二罪巴陵之語。不識活句。其三分兩種自己。不知聖人立言之難。文字禪題古塔主論玄要云。吾無以徵其失。將撼臨濟起而使痛叱之乃快也。又題論兩種自己云。古蓋吾法中罪人。而自以能嗣雲門。其自欺欺人之狀。不窮而自露。此三言者。又足見目謂得悟立言杜撰師承之不可已。而妄攀宗祖之不可爲也。卽古塔主廁名於傳燈。自是修燈者。無寂音之卓識。故不能奮董狐之筆。以濫入之。爲後人僭竊之口實。然𨿽廁名傳燈。而終不免於種種之彈斥。法門紀綱。如此其肅。後人當以爲鑑。又豈可從而效之哉﹝此段正名錄檢出僧寶傳更多彈斥不具錄﹞。

較正五燈嚴統姓氏

張端。字中柱。學士。山東人。

劉肇國。字阮仙。學士。湖廣人。

劉子壯。字克猷。修撰。湖廣人。

範正脈。字介子。編修。河南人。

宋杞。字小暹。檢討。北直籍湖廣人。

石申。字仲生

北直籍湖廣人。

範周。字端人。翰林。江南吳縣人。

韋克振。字聲玉。刺史。湖廣黃岡人。

韋成賢。字念莪。左春坊。湖廣黃岡人。

曹勛。字莪雪。戊辰會元。歷任禮部侍郎。浙江嘉善。籍江南華亭人。

莊元禎。號玆虞。戊辰進士。官至陜西關西道右參政。江南華亭人。

楊廷鑑。號冰如。癸未狀元。江南常州人。

宋之繩。號其武。癸未榜眼。江南栗陽人。

吳偉業。字駿公。辛未會元。榜眼歷任官詹。江南太倉人。

陸慶衍。子椒頌。癸未進士。江南華亭人。

曹溶。字秋嶽。太僕卿。浙江平湖人。

單恂。號專冰庚辰進士。江南華亭人。

洗荃。字貞蕤。壬辰探花編修。江南華亭人。

李愫。字素心。壬辰傳臚禮部精膳司主事。江南華亭人。

張安豫。號森嶽。杭嘉湖分守道。江南華亭人。

張安苞。號再庵。知縣。江南華亭人。

周茂源。號釜臣。己丑進士。刑部淸吏司郎中。江南華亭人。

王廣心。字伊人。己丑進士。行人司行人。江南華亭人。

張安茂。號蓼匪。丁亥進士。工部主事。江南華亭人。

朱紹鳳。號儀聖。己丑進士。知縣。江南華亭人。

吳琨。號約叟

江南太倉人。

吳克孝。號魯崗。嘉湖道江南太倉人。

孫逢吉。號念莪。封翁。江南太倉人。

胡周鼎。號卣臣。庚辰進士。刑科左給事中。江南太倉人。

孫以敬。號令修。丁丑進士。江南太倉人。

王時敏。號煙客。太僕卿。江南太倉人。

王挺。號周臣

江南太倉人。

錢埴。號令濤。孝廉。江南太倉人。

周昌晉。字衷玄。代巡。浙江鄞縣人。

陳朝輔。字平若。代巡。浙江鄞縣人。

姚應翀。字磊齋。代巡。浙江鄞縣人。

史鼎。字爾鉉。縣令。江南栗陽人。

吳晉錫。號梓授。開府江南吳江人。

龐霦。號象六。知縣。江南吳江人。

葉紹顒。號季若。按臺。江南吳江人。

金之礦。號念庵。刺史。江南吳江人。

周燦。號光甫。按臺。江南吳江人。

吳有涯。號茂申。按臺。江南吳江人。

沈聖揆。號戒凡。學政。江南吳江人。

沈自南。號畱侯。進士。江南吳江人。

周永言。號安仁。中書。江南吳江人。

周永肩。號安石。國學。江南吳江人。

蔡嘉明。字君初。光祿寺。江南華亭人。

朱萬禧。字匏庵。明經。江南華亭人。

李恪。字臣共。明經。江南華亭人。

張文嘉。字仲嘉。文學。浙江錢塘人。

彭賓。字燕又。孝廉。江南華亭人。

蔡聯璧。字子谷。文學。浙江海寧人。

陳章。字惠文。文學。江南華亭人。

董仁緒。字爾潛。文學。浙江海昌人。

陳麟起。字機來。文學。江南靑浦人。

重訂五燈嚴統銜氏

徐昌治。字覲周。孝廉。浙江海鹽人。

李中梓。字士材。明經。江南華亭人。

詳定五燈嚴統名氏

釋通容。字費隱。現住徑山。

輯續五燈嚴統名氏

釋行元。字百癡。現住金粟。

考閱五燈嚴統名氏

五燈嚴統目錄卷上

卷首序文凡例附考序較正銜氏卷一七佛

毗婆屍佛﹝過去莊嚴劫第九百九十八尊﹞

屍棄佛﹝第九百九十九尊﹞

毗捨浮佛﹝第一千尊﹞

拘畱孫佛﹝見在賢劫第一尊﹞

拘那含牟尼佛﹝第二尊﹞

迦葉佛﹝第三尊﹞

釋迦牟尼佛﹝第四尊﹞西天祖師﹝共二十七尊﹞

摩訶迦葉尊者阿難尊者

商那和修尊者憂波鞠多尊者

提多迦尊者彌遮迦尊者

婆須密尊者佛陀難提尊者

伏馱密多尊者脇尊者

富那夜奢尊者馬鳴尊者

迦毗摩羅尊者龍樹尊者

迦那提婆尊者羅睺羅多尊者

僧伽難提尊者伽耶捨多尊者

鳩摩羅多尊者闍夜多尊者

婆修盤頭尊者摩拏羅尊者

鶴勒那尊者師子尊者

婆捨斯多尊者不如密多尊者

般若多羅尊者東土祖師

菩提達摩大師慧可大祖禪師

僧璨鑑智禪師道信大醫禪師

弘忍大滿禪師慧能大鑑禪師卷二四祖大醫禪師旁出法嗣第一世

牛頭山法融禪師四祖下二世融禪師法嗣

牛頭山智巖禪師鍾山曇璀禪師四祖下三世巖禪師法嗣

牛頭山慧方禪師﹝不列章次﹞四祖下四世方禪師法嗣

牛頭山法持禪師﹝不列章次﹞四祖下五世持禪師法嗣

牛頭山智威禪師四祖下六世威禪師法嗣

牛頭山慧忠禪師安國玄挺禪師

天柱崇慧禪師鶴林玄素禪師四祖下七世忠禪師法嗣

佛窟惟則禪師鶴林素禪師法嗣

徑山道欽禪師四祖下八世佛窟則禪師法嗣

天臺云居智禪師徑山欽禪師法嗣

鳥窠道林禪師五祖大滿禪師旁出法嗣第一世

北宗神秀禪師嵩嶽慧安國師

蒙山道明禪師資州智侁禪師﹝不列章次﹞五祖下二世北宗秀禪師法嗣

五臺巨方禪師中條智封禪師

降魔藏禪師壽州道樹禪師

嵩山普寂禪師﹝不列章次﹞嵩嶽安國師法嗣

福先仁儉禪師嵩嶽破竈墮和尙

嵩嶽元珪禪師資州侁禪師法嗣

資州處寂禪師﹝不列章次﹞五祖下三世嵩山寂禪師法嗣

終南山惟政禪師破竈墮和尙法嗣

嵩山峻極禪師資州寂禪師法嗣

益州無相禪師﹝不列章次﹞五祖下四世無相禪師法嗣

保唐無住禪師六祖大鑑禪師旁出法嗣第一世

西域崛多三藏韶州法海禪師

吉州誌誠禪師匾擔曉了禪師

洪州法達禪師壽州智通禪師

江西志徹禪師信州智常禪師

廣州誌道禪師永嘉玄覺禪師

司空本淨禪師婺州玄策禪師

河北智隍禪師南陽慧忠國師

荷澤神會禪師六祖下二世南陽忠國師法嗣

耽源應眞禪師荷澤會禪師法嗣

蒙山光寶禪師磁州法如禪師﹝不列章次﹞六祖下三世磁州如禪師法嗣

荊南惟忠禪師﹝亦名南印不列章次﹞六祖下四世荊南忠禪師法嗣

遂州道圓和尙﹝不列章次﹞六祖下五世遂州圓和尙法嗣

圭峯宗密禪師﹝附﹞西天東土應化聖賢

文殊菩薩天親菩薩

維摩大士善財童子

須菩提尊者舍利弗尊者

殃崛摩羅尊者賓頭盧尊者

障蔽魔王那吒太子

跋陀禪師金陵寶志禪師

雙林善慧大士南嶽慧思禪師

天臺智者禪師泗州僧伽大聖

天臺丰幹禪師天臺寒山大士

天臺拾得大士明州布袋和尙

法華志言大士扣冰澡先古佛

千歲寶掌和尙卷三六祖大鑑禪師法嗣

南嶽懷讓禪師南嶽讓禪師法嗣第一世

江西馬祖道一禪師南嶽下二世馬祖一禪師法嗣

百丈懷海禪師南泉普願禪師

鹽官齊安國師歸宗智常禪師

大梅法常禪師佛光如滿禪師

五泄靈默禪師盤山寶積禪師

麻谷寶徹禪師東寺如會禪師

西堂智藏禪師章敬懷腪禪師﹝舊作暉誤﹞

永泰靈湍禪師﹝不列章次﹞華嚴智藏禪師﹝不列章次﹞

大珠慧海禪師百丈惟政禪師

泐潭法會禪師杉山智堅禪師

泐潭惟建禪師苕溪道行禪師

石鞏慧藏禪師北蘭讓禪師

南源道明禪師酈村自滿禪師

中邑洪恩禪師泐潭常興禪師

汾州無業國師大同廣澄禪師

鵝湖大義禪師伊闕自在禪師

興善惟寬禪師鄂州無等禪師

三角總印禪師魯祖寶云禪師

芙蓉太毓禪師紫玉道通禪師

五臺隱峯禪師石霜大善禪師

龜洋無了禪師西園曇藏禪師

楊歧甄叔禪師馬頭神藏禪師

華林善覺禪師天王道悟禪師﹝語具別捲﹞

水塘和尙蒙溪和尙

佛嶴和尙烏臼和尙

古寺和尙石臼和尙

本溪和尙石林和尙

西山亮座主黑眼和尙

米嶺和尙齊峯和尙

太陽和尙紅螺和尙

百靈和尙金牛和尙

黑澗和尙利山和尙

乳源和尙松山和尙

則川和尙打地和尙

秀溪和尙椑樹和尙

艸堂和尙洞安和尙

興平和尙逍遙和尙

福溪和尙水潦和尙

浮杯和尙龍山和尙﹝亦曰隱山﹞

龐蘊居士卷四南嶽下三世百丈海禪師法嗣

潙山靈佑禪師﹝語具別捲﹞黃檗希運禪師

長慶大安禪師大慈寰中禪師

平田普岸禪師五峯常觀禪師

石霜性空禪師古靈神贊禪師

和安寺通禪師龍雲臺禪師

衛國院道禪師鎭州萬歲和尙

東山慧禪師淸田和尙

百丈涅盤和尙南泉願禪師法嗣

趙州從諗禪師長沙景岑禪師

鄂州茱萸和尙子湖利蹤禪師

白馬曇照禪師雲際師祖禪師

香嚴義端禪師靈鷲閒禪師

洛京嵩山和尙蘇州西禪和尙

日子和尙陸亙大夫

甘贄行者鹽官安國師法嗣

關南道常禪師雙嶺玄眞禪師

徑山鑑宗禪師歸宗常禪師法嗣

芙蓉靈訓禪師漢南髙亭和尙

新羅大茅和尙五臺智通禪師

髙安大愚禪師﹝不列章次﹞大梅常禪師法嗣

新羅迦智禪師杭州天龍和尙佛光滿禪師法嗣

白居易侍郎五泄默禪師法嗣

龜山正元禪師婺州蘇溪和尙盤山積禪師法嗣

鎭州普化和尙麻谷徹禪師法嗣

壽州良遂禪師東寺會禪師法嗣

薯山慧超禪師西堂藏禪師法嗣

虔州處微禪師章敬腪禪師法嗣

薦福弘辯禪師龜山智具禪師

金州操禪師朗州古堤和尙

京兆公畿和尙永泰湍禪師法嗣

上林戒靈禪師五臺祕魔巖和尙

湖南祇林和尙華嚴藏禪師法嗣

黃州齊安禪師南嶽下四世黃檗運禪師法嗣

臨濟義玄禪師﹝語具別捲﹞睦州陳尊宿

千頃楚南禪師烏石靈觀禪師

羅漢宗徹禪師相國裴休居士長慶安禪師法嗣

大隨法眞禪師靈樹如敏禪師

靈云志勤禪師壽山師解禪師

饒州峣山和尙國歡文矩禪師

臺州浮江和尙潞州淥水和尙

文殊圓明禪師趙州諗禪師法嗣

嚴陽善信尊者光孝慧覺禪師

國淸院奉禪師木陳從朗禪師

婺州新建禪師杭州多福和尙

益州西睦和尙長沙岑禪師法嗣

雪竇常通禪師茱萸和尙法嗣

石梯和尙子湖蹤禪師法嗣

臺州勝光和尙漳州浮石和尙

紫桐和尙日容遠和尙關南常禪師法嗣

關南道吾和尙漳州羅漢和尙髙安大愚禪師法嗣

末山尼了然禪師天龍和尙法嗣

金華俱胝和尙南嶽下五世睦州陳宿尊法嗣

刺史陳操尙書光孝覺禪師法嗣

長慶道巘禪師卷五六祖大鑑禪師法嗣

靑原行思禪師靑原思禪師法嗣第一世

石頭希遷禪師靑原下二世石頭遷禪師法嗣

藥山惟儼禪師天皇道悟禪師

丹霞天然禪師潭州大川禪師

大顚寶通禪師長髭曠禪師

京兆屍利禪師招提慧朗禪師

興國振朗禪師汾州石樓禪師

法門佛陀禪師水空和尙

大同濟禪師靑原下三世藥山儼禪師法嗣

道吾宗智禪師雲巖曇晟禪師

船子徳誠禪師椑樹慧省禪師

百巖明哲禪師澧州髙沙彌

刺史李翺居士天皇悟禪師法嗣

慧眞禪師﹝不列章次﹞幽閒禪師﹝不列章次﹞

文賁禪師﹝不列章次﹞丹霞然禪師法嗣

翠微無學禪師孝義性空禪師

米倉和尙丹霜義安禪師

本童禪師潭州川禪師法嗣

仙天禪師福州普光禪師大顚通禪師法嗣

三平義忠禪師馬頰本空禪師

本生禪師長髭曠禪師法嗣

石室善道禪師靑原下四世道吾智禪師法嗣

石霜慶諸禪師漸源仲興禪師

淥淸禪師雲巖晟禪師法嗣

洞山良價禪師﹝語具別捲﹞杏山鑑洪禪師

神山僧密禪師幽溪和尙船子誠禪師法嗣

夾山善會禪師翠微學禪師法嗣

淸平令遵禪師投子大同禪師

道場如訥禪師白雲山約禪師孝義性空禪師法嗣

歙州茂源禪師棗山光仁禪師卷六靑原下五世石霜諸禪師法嗣

大光居誨禪師九峯道虔禪師

湧泉景欣禪師云蓋志元禪師

谷山藏禪師中云蓋山禪師

南際僧一禪師棲賢懷佑禪師

覆船洪薦禪師徳山存徳禪師

吉州崇恩禪師石霜山暉禪師

郢州芭蕉禪師肥田慧覺禪師

鹿苑山暉禪師寶蓋山約禪師

雲門海晏禪師湖南文殊禪師

鳳翔石柱禪師大通存壽禪師

南嶽玄泰禪師潭州云蓋禪師

龍湖普聞禪師張拙秀才夾山會禪師法嗣

洛浦元安禪師逍遙懷忠禪師

蟠龍可文禪師黃山月輪禪師

韶山寰普禪師上藍令超禪師

鄆州四禪禪師太原海湖禪師

嘉州白水禪師天蓋山幽禪師淸平遵禪師法嗣

三角令珪禪師投子同禪師法嗣

投子感溫禪師牛頭山微禪師

香山澄照禪師陜府天福禪師

中梁山古禪師襄州谷隱禪師

安州九嵏禪師盤山一世禪師

九嵏敬慧禪師觀音巖俊禪師

濠州思明禪師鳳翔招福禪師靑原下六世大光誨禪師法嗣

谷山有緣禪師潭州龍興禪師

伏龍一世禪師白雲善藏禪師

伏龍二世禪師陜府龍峻禪師

伏龍三世禪師潭州藤霞禪師﹝不列章次﹞九峯虔禪師法嗣

新羅淸院禪師泐潭神黨禪師

南源行修禪師泐潭山明禪師

吉州禾山禪師泐潭延茂禪師

同安常察禪師泐潭匡悟禪師

禾山無殷禪師泐潭山牟禪師湧泉欣禪師法嗣

六通院紹禪師云蓋元禪師法師

云蓋智罕禪師新羅臥龍禪師

天臺山燈禪師谷山藏禪師法嗣

新羅瑞巖禪師新羅百巖禪師

新羅大嶺禪師中云蓋禪師法嗣

云蓋山景禪師禾山師陰禪師

柘溪從實禪師洛浦安禪師法嗣

烏牙彥賓禪師靑峯傅楚禪師

永安善靜禪師鄧州中度禪師

洞溪戒定禪師京兆臥龍禪師逍遙忠禪師法嗣

福淸師巍禪師白雲無休禪師蟠龍文禪師法嗣

永安淨悟禪師木平善道禪師

崇福院志禪師陜府龍溪禪師黃山輪禪師法嗣

郢州桐泉禪師韶山普禪師法嗣

潭州文殊禪師耀州密行禪師濠州明禪師法嗣

鷲嶺善本禪師靑原下七世潭州霞禪師法嗣

澧州藥山禪師云蓋景禪師法嗣

南臺寺藏禪師云蓋證覺禪師烏牙賓禪師法嗣

大安興古禪師烏牙行朗禪師靑峯楚禪師法嗣

西川靈龕禪師紫閣端己禪師

開山懷晝禪師幽州傳法禪師

淨眾歸信禪師靑峯淸勉禪師﹝附﹞宋世玉音

太宗皇帝徽宗皇帝

孝宗皇帝卷七南嶽下二世馬祖一禪師法嗣

天王道悟禪師南嶽下三世天王悟禪師法嗣

龍潭崇信禪師南嶽下四世龍潭信禪師法嗣

徳山宣鑑禪師泐潭寶峯和尙南嶽下五世徳山鑑禪師法嗣

巖頭全奯禪師雪峯義存禪師

感潭資國禪師瑞龍慧恭禪師

泉州瓦棺和尙髙亭簡禪師南嶽下六世巖頭奯禪師法嗣

瑞巖師彥禪師玄泉山彥禪師

羅山道閒禪師香溪從範禪師

聖壽院嚴禪師靈巖慧宗禪師雪峯存禪師法嗣

雲門文偃禪師﹝語具別捲﹞玄沙師備禪師

長慶慧稜禪師保福從展禪師

鼓山神晏國師龍華靈照禪師

翠巖令參禪師鏡淸道怤禪師

報恩懷嶽禪師安國弘瑫禪師

睡龍道溥禪師金輪可觀禪師

大普玄通禪師長生皎然禪師

鵝湖智孚禪師化度師郁禪師

隆壽紹卿禪師仙宗行瑫禪師

永福從弇禪師云蓋歸本禪師

韶州林泉和尙洛京南院和尙

洞巖可休禪師法海行周禪師

龍井山通禪師龍興宗靖禪師

南禪契璠禪師越山師鼐禪師

福淸玄訥禪師南臺院仁禪師

泉州東禪和尙大錢從襲禪師

福州永泰和尙和龍守訥禪師

建州夢筆和尙極樂元儼禪師

芙蓉如體禪師憩鶴山和尙

大潙山棲禪師潮山延宗禪師

普通普明禪師雙泉山永禪師﹝卽梁家庵主﹞

保福超悟禪師太原孚上座

南嶽惟勁禪師感潭資國禪師法嗣

白兆志圓禪師卷八南嶽下七世瑞巖彥禪師法嗣

南嶽橫龍和尙瑞峯神祿禪師玄泉彥禪師法嗣

黃龍誨機禪師洛京柏谷和尙

玄泉二世和尙妙勝玄密禪師羅山閒禪師法嗣

明招徳謙禪師大寧隱微禪師

華光院範禪師羅山紹孜禪師

西川定慧禪師白雲令弇禪師

天竺義澄禪師淸平惟曠禪師

金柱義昭禪師潭州谷山和尙

道吾從盛禪師羅山義因禪師

灌州靈巖和尙吉州匡山和尙

興聖重滿禪師寶應淸進禪師玄沙備禪師法嗣

羅漢桂琛禪師天龍明眞禪師

仙宗契符禪師國泰院瑫禪師

自龍道希禪師安國慧球禪師

南臺誠禪師螺峯明法禪師

睡龍山和尙雲峯至徳禪師

大章契如庵主蓮華神祿禪師

國淸師靜上座長慶稜禪師法嗣

招慶道匡禪師報恩寶資禪師

翠峯從欣禪師鷲嶺明遠禪師

龍華彥球禪師保安院連禪師

報慈光云禪師開先紹宗禪師

傾心法瑫禪師水陸洪儼禪師

廣嚴咸澤禪師報慈慧朗禪師

長慶常慧禪師石佛院靜禪師

觀音淸換禪師東禪契訥禪師

長慶弘辯禪師東禪可隆禪師

仙宗守玭禪師永安懷烈禪師

閩山令含禪師新羅龜山和尙

資國道殷禪師祥光澄靜禪師

報慈從瓖禪師龍華契盈禪師

太傅王延彬居士保福展禪師法嗣

延壽慧輪禪師保福可儔禪師

海會如新禪師漳江慧廉禪師

報慈文欽禪師萬安淸運禪師

報恩道熙禪師鳳凰從琛禪師

永隆慧瀛禪師淸泉守淸禪師

報恩行崇禪師潭州嶽麓和尙

徳山徳海禪師後招慶和尙

梁山簡禪師建山澄禪師

招慶省僜禪師康山契穩禪師

西明院琛禪師鼓山晏國師法嗣

天竺子儀禪師白雲智作禪師

鼓山智嚴禪師龍山智嵩禪師

鳳凰山彊禪師龍山文義禪師

鼓山智嶽禪師襄州定慧禪師

鼓山淸諤禪師淨徳衝照禪師

報恩淸護禪師龍華照禪師法嗣

瑞巖師進禪師六通誌球禪師

雲龍院歸禪師功臣道閒禪師

報國院照禪師白雲院乃禪師翠巖參禪師法嗣

龍冊子興禪師佛嶴知默禪師鏡淸怤禪師法嗣

淸化師訥禪師南禪遇緣禪師

資福智遠禪師烏巨儀晏禪師報恩嶽禪師法嗣

妙濟師浩禪師安國瑫禪師法嗣

白鹿師貴禪師羅山義聰禪師

安國從貴禪師長慶藏用禪師

永隆彥端禪師瑞峯志端禪師

仙宗院明禪師安國院祥禪師睡龍溥禪師法嗣

保福淸豁禪師金輪觀禪師法嗣

南嶽金輪和尙白兆圓禪師法嗣

大龍智洪禪師白馬行靄禪師

白兆懷楚禪師四祖淸皎禪師

三角志操禪師興教師普禪師

三角眞鑑禪師大陽行衝禪師南嶽下八世黃龍機禪師法嗣

紫蓋善沼禪師黃龍繼達禪師

棗樹二世和尙玄都山澄禪師

嘉州黑水和尙黃龍智顒禪師

昌福院達禪師呂巖洞賓眞人明招謙禪師法嗣

報恩契從禪師普照院瑜禪師

雙溪保初禪師湧泉院究禪師

羅漢院義禪師羅漢琛禪師法嗣

淸涼文益禪師﹝語具別捲﹞淸溪洪進禪師

淸涼休復禪師龍濟紹修禪師

延慶傅殷禪師南臺守安禪師

天龍院秀禪師天龍機禪師法嗣

雪嶽令光禪師仙宗符禪師法嗣

仙宗洞明禪師福淸行欽禪師國泰瑫禪師法嗣

齊云寶勝禪師白龍希禪師法嗣

廣平玄旨禪師白龍淸慕禪師

靈峯志恩禪師東禪玄覺禪師

報劬玄應禪師招慶匡禪師法嗣

報恩宗顯禪師龍光澄忋禪師

永興可休禪師太平淸海禪師

慈云慧深禪師興陽道欽禪師報恩資禪師法嗣

福林院澄禪師翠峯欣禪師法嗣

報恩守眞禪師鷲嶺遠禪師法嗣

鷲嶺通禪師龍華球禪師法嗣

仁王院俊禪師酒仙遇賢禪師延壽輪禪師法嗣

歸宗道詮禪師龍興院裕禪師保福儔禪師法嗣

隆壽無逸禪師大龍洪禪師法嗣

大龍景如禪師大龍楚勛禪師

普通從善禪師白馬靄禪師法嗣

白馬智倫禪師白兆楚禪師法嗣

保壽匡佑禪師南嶽下九世黃龍達禪師法嗣

眉州黃龍禪師淸溪進禪師法嗣

太平從漪禪師圓通緣徳禪師淸涼復禪師法嗣

奉先慧同禪師龍濟修禪師法嗣

河東廣原禪師南臺安禪師法嗣

鷲嶺善美禪師歸宗詮禪師法嗣

九峯義詮禪師隆壽逸禪師法嗣

隆壽法騫禪師卷九

潙仰宗南嶽下三世百丈海禪師法嗣

潙山靈佑禪師南嶽下四世潙山佑禪師法嗣

仰山慧寂禪師香嚴智閒禪師

徑山洪諲禪師雙峯和尙﹝不列章次﹞

定山神英禪師延慶法端禪師

益州應天和尙九峯慈慧禪師

京兆府米和尙晉州霍山和尙

元康和尙三角法遇庵主

常侍王敬初居士南嶽下五世仰山寂禪師法嗣

西塔光穆禪師南塔光湧禪師

霍山景通禪師無著文喜禪師

五觀順支禪師仰山東塔和尙香嚴閒禪師法嗣

吉州止觀和尙壽州紹宗禪師

南禪無染禪師長平山和尙

崇福演教禪師大安淸幹禪師

終南山丰徳和尙武當佛巖暉禪師

雙溪田道者徑山諲禪師法嗣

洪州米嶺和尙雙峯和尙法嗣

雙峯古禪師南嶽下六世西塔穆禪師法嗣

資福如寶禪師南塔湧禪師法嗣

芭蕉慧淸禪師淸化全怤禪師

黃連義初禪師慧林鴻究禪師南嶽下七世資福寶禪師法嗣

吉州貞邃禪師吉州福壽和尙

潭州鹿苑和尙芭蕉淸禪師法嗣

郢州繼徹禪師興陽山讓禪師

幽谷山滿禪師芭蕉山遇禪師

芭蕉山圓禪師承天院確禪師

牛頭山精禪師覺城院信禪師

芭蕉山閒禪師芭蕉山遵禪師慧林究禪師法嗣

韶州靈瑞和尙南嶽下八世報慈韶禪師法嗣

三角山謙禪師興陽詞鐸禪師卷十

法眼宗南嶽下八世羅漢琛禪師法嗣

淸涼文益禪師南嶽下九世淸涼益禪師法嗣

天臺徳韶國師淸涼泰欽禪師

靈隱淸聳禪師歸宗義柔禪師

百丈道恆禪師永明道潛禪師

報恩慧明禪師報慈行言導師

崇壽契稠禪師報恩法安禪師

長安延規禪師云居淸錫禪師

正勤希奉禪師羅漢智依禪師

章義道欽禪師報恩匡逸禪師

報慈文遂導師羅漢守仁禪師

黃山良匡禪師報恩玄則禪師

淨徳智筠禪師髙麗慧炬國師

寶塔紹巖禪師般若敬遵禪師

歸宗策眞禪師同安紹顯禪師

棲賢慧圓禪師觀音從顯禪師

興善棲倫禪師新興齊禪師

慈云匡達禪師薦福紹明禪師

古賢謹禪師興福可勛禪師

上藍守訥禪師撫州覆船和尙

奉先法瑰禪師化城慧朗禪師

永明道鴻禪師髙麗靈鑑禪師

荊門上泉和尙大林僧遁禪師

仁王緣勝禪師南嶽下十世天臺韶國師法嗣

永明延壽禪師長壽朋彥禪師

天寧可弘禪師五云志逢禪師

報恩法端禪師報恩紹安禪師

廣平守威禪師報恩永安禪師

光聖師護禪師奉先淸昱禪師

紫凝智勤禪師雁蕩願齊禪師

普門希辯禪師光慶遇安禪師

般若友蟾禪師智者全肯禪師

玉泉義隆禪師龍冊曉榮禪師

功臣慶蕭禪師稱心敬琎禪師

嚴峯師朮禪師華嚴慧達禪師

淸泰道圓禪師九曲慶祥禪師

開化行明禪師開善義圓禪師

瑞鹿遇安禪師龍華慧居禪師

齊云遇臻禪師瑞鹿本先禪師

興教洪壽禪師永安道原禪師﹝進景徳傳燈錄﹞淸涼欽禪師法嗣

云居道齊禪師靈隱聳禪師法嗣

功臣道慈禪師羅漢願昭禪師

報恩師智禪師瀫寧可先禪師

光孝道端禪師保淸遇寧禪師

支提辯隆禪師瑞龍希圓禪師歸宗柔禪師法嗣

羅漢行林禪師天童山新禪師

功臣覺軻禪師天童淸簡禪師百丈恆禪師法嗣

棲賢澄湜禪師萬壽徳興禪師

雲門永禪師永明潛禪師法嗣

千光環省禪師鎭境志澄禪師

崇福慶祥禪師報恩明禪師法嗣

保明道誠禪師報慈言導師法嗣

云居義能禪師崇壽稠禪師法嗣

雲臺令岑禪師資國圓進山主

淨土惟素禪師﹝不列章次﹞報恩安禪師法嗣

棲賢道堅禪師歸宗慧誠禪師長安規禪師法嗣

長安辯實禪師云蓋用淸禪師云居錫禪師法嗣

般若從進禪師淸化志超禪師南嶽下十一世長壽彥禪師法嗣

長壽法齊禪師云居齊禪師法嗣

云居契環禪師靈隱文勝禪師

瑞嚴義海禪師廣慧志全禪師

大梅居煦禪師南明惟宿禪師

淸溪淸禪師支提隆禪師法嗣

靈隱玄本禪師羅漢林禪師法嗣

慧力紹珍禪師大寧慶﹝王﹡﹝匆／心﹞禪師功臣軻禪師法嗣

堯峯顥暹禪師聖壽志升禪師

功臣守如禪師棲賢湜禪師法嗣

興教惟一禪師西余體柔禪師

定山惟素山主淨土素禪師法嗣

淨土惟正禪師南嶽下十二世靈隱勝禪師法嗣

靈隱延珊禪師薦福歸則禪師瑞巖海禪師法嗣

翠巖嗣元禪師

佛日明方禪師化山明盂禪師

東山明澓禪師百丈明雪禪師

柳湞居士

五燈嚴統目錄卷上

五燈嚴統目錄卷下

卷十一

臨濟宗南嶽下四世黃檗運禪師法嗣

臨濟義玄禪師南嶽下五世臨濟玄禪師法嗣

興化存獎禪師寶壽沼禪師

三聖慧然禪師魏府大覺和尙

灌溪志閒禪師涿州紙衣和尙

定州善崔禪師鎭州萬壽和尙

幽州譚空和尙襄州歷村和尙

滄州米倉和尙智異山和尙

善權徹禪師金沙和尙

齊聳禪師雲山和尙

虎溪庵主覆盆庵主

桐峯庵主杉洋庵主

定上座奯上座南嶽下六世興化獎禪師法嗣

南院慧顒禪師守廓侍者寶壽沼禪師法嗣

西院思明禪師寶壽和尙三聖然禪師法嗣

鎭州大悲和尙淄州水陸和尙魏府大覺和尙法嗣

廬州大覺和尙澄心旻徳禪師

竹園山和尙法華和尙灌溪閒禪師法嗣

魯祖教禪師紙衣和尙法嗣

鎭州談空和尙際上座南嶽下七世南院顒禪師法嗣

風穴延沼禪師頴橋安禪師西院明禪師法嗣

興陽歸靜禪師南嶽下八世風穴沼禪師法嗣

首山省念禪師廣慧眞禪師

長興滿禪師潭州靈泉和尙南嶽下九世首山念禪師法嗣

汾陽善昭禪師葉縣歸省禪師

神鼎洪諲禪師谷隱蘊聰禪師

廣慧元璉禪師三交智嵩禪師

鐵佛智嵩禪師首山懷志禪師

仁王處評禪師智門迥罕禪師

鹿門慧昭山主丞相王隨居士卷十二南嶽下十世汾陽昭禪師法嗣

石霜楚圓禪師瑯邪慧覺禪師

大愚守芝禪師石霜法永禪師

法華全舉禪師芭蕉谷泉禪師

龍華曉愚禪師天聖皓泰禪師

龍潭智圓禪師投子圓修禪師

太子院一禪師葉縣省禪師法嗣

浮山法遠禪師寶應法昭禪師

大乘慧果禪師石門守進禪師﹝不列章次﹞神鼎諲禪師法嗣

開聖寶情山主妙智光云禪師谷隱聰禪師法嗣

金山曇頴禪師洞庭慧月禪師

仗錫修己禪師龍華齊嶽禪師﹝不列章次﹞

大乘徳遵禪師竹園法顯禪師

永福延照禪師景淸居素禪師

仁壽嗣珍禪師雲門顯欽禪師

永慶光普禪師駙馬李遵勗居士

英公夏竦居士廣慧璉禪師法嗣

華嚴道隆禪師慧力慧南禪師

廣慧徳宣禪師文公楊億居士南嶽下十一世石霜圓禪師法嗣

黃龍慧南禪師﹝語具別捲﹞楊歧方會禪師﹝語具別捲﹞

翠巖可眞禪師蔣山贊元禪師

武泉山政禪師雙峯省回禪師

菩提光用禪師﹝不列章次﹞大寧道寬禪師

道吾悟眞禪師蔣山保心禪師

百丈惟政禪師香山蘊良禪師

南峯惟廣禪師大潙徳乾禪師

靈山本言禪師廣法源禪師

靈隱徳章禪師瑯邪覺禪師法嗣

定慧超信禪師玉泉務本禪師﹝不列章次﹞

泐潭曉月禪師姜山方禪師

白鹿顯端禪師瑯邪智遷禪師

涼峯洞淵禪師眞如方禪師

興教坦禪師歸宗可宣禪師

長水子璇講師大愚芝禪師法嗣

雲峯文悅禪師瑞光月禪師

洞山子圓禪師石霜永禪師法嗣

福嚴保宗禪師大陽如漢禪師浮山遠禪師法嗣

淨因道臻禪師興化仁嶽禪師

玉泉謂芳禪師定林慧琛禪師

本覺若珠禪師華嚴普孜禪師

淸隱惟湜禪師衡嶽奉能禪師寶應昭禪師法嗣

瑯邪方銳禪師興陽希隱禪師石門進禪師法嗣

瑞巖智才禪師金山頴禪師法嗣

普慈崇珍禪師瑞竹仲和禪師

金山懷賢禪師石佛顯忠禪師

淨住居說禪師西余拱辰禪師

般若善端禪師節使李端願居士洞庭月禪師法嗣

薦福院亮禪師仗錫己禪師法嗣

黃巖保軒禪師龍華嶽禪師法嗣

西余淨端禪師﹝或出洞庭月下﹞南嶽下十二世翠巖眞禪師法嗣

大潙慕喆禪師西林崇奧禪師蔣山元禪師法嗣

雪竇法雅禪師丞熙應悅禪師武泉政禪師法嗣

慶善宗震禪師﹝不列章次﹞雙峯回禪師法嗣

光國文贊禪師菩提用禪師法嗣

淨土善禪師﹝不列章次﹞定慧信禪師法嗣

穹窿智圓禪師雲峯悅禪師法嗣

壽寧齊曉禪師玉泉本禪師法嗣

護國齊月禪師﹝不列章次﹞淨因臻禪師法嗣

長慶惠暹禪師棲勝繼超禪師興化嶽禪師法嗣

興化紹淸禪師玉泉芳禪師法嗣

慧力善周禪師南嶽下十三世大潙喆禪師法嗣

智海道平禪師泐潭景祥禪師

光孝慧蘭禪師東明仁仙禪師

普照曉欽禪師東林自遵禪師

福巖置禪師東明遷禪師雪竇雅禪師法嗣

光孝普印禪師慶善震禪師法嗣

慶善普能禪師淨土思禪師法嗣

萬壽法詮禪師慶善守隆禪師護國月禪師法嗣

護國慧本禪師南嶽下十四世智海平禪師法嗣

淨因繼成禪師法輪彥孜禪師

開福崇哲禪師泐潭祥禪師法嗣

鴻福徳升禪師萬壽慧素禪師

香山道淵禪師開善道瓊首座

寶峯景淳知藏懷玉用宣首座光孝蘭禪師法嗣

蘆山法眞禪師南嶽下十五世淨因成禪師法嗣

瑞巖如勝禪師冶父道川禪師卷十三

曹洞宗靑原下四世雲巖晟禪師法嗣

洞山良價禪師靑原下五世洞山價禪師法嗣

曹山本寂禪師云居道膺禪師

疎山匡仁禪師靑林師虔禪師

白水本仁禪師白馬遁儒禪師

龍牙居遁禪師華嚴休靜禪師

九峯普滿禪師北院通禪師

洞山道全禪師京兆蜆子和尙

幽棲道幽禪師越州乾峯和尙

吉州禾山和尙天童咸啟禪師

寶蓋山和尙欽山文邃禪師

九峯通玄禪師靑原下六世曹山寂禪師法嗣

洞山道延禪師金峯從志禪師

鹿門處眞禪師曹山慧霞禪師

艸庵法義禪師曹山光慧禪師

曹山智炬禪師育王弘通禪師

華光範禪師廣利容禪師

小溪行傳禪師布水巖和尙

蜀川西禪和尙韶州華嚴和尙云居膺禪師法嗣

同安丕禪師歸宗懷惲禪師

嵇山章禪師云居懷嶽禪師

杭州佛日禪師永光眞禪師

歸宗澹權禪師蘄州濟禪禪師

水西南臺和尙朱溪謙禪師

楊州丰化和尙云居道簡禪師

大善慧海禪師鼎州徳山和尙

南嶽南臺和尙云居山昌禪師

晉州大梵和尙新羅云住和尙

阾玨和尙﹝阾音領﹞疎山仁禪師法嗣

護國守澄禪師靈泉歸仁禪師

五峯遇禪師疎山證禪師

百丈安禪師黃檗慧禪師

伏龍奉璘禪師大安省禪師

百丈超禪師天王和尙

正勤蘊禪師洞山瑞禪師

京兆三相和尙靑林虔禪師法嗣

廣徳延禪師石門獻蘊禪師

龍光諲禪師郢州芭蕉和尙

石藏慧炬禪師白水仁禪師法嗣

重云智暉禪師瑞龍幼璋禪師白馬儒禪師法嗣

靑銼如觀禪師龍牙遁禪師法嗣

報慈藏嶼禪師含珠審哲禪師

西川存禪師華嚴靜禪師法嗣

紫陵匡一禪師九峯滿禪師法嗣

同安威禪師北院通禪師法嗣

京兆香城和尙卷十四靑原下七世洞山延禪師法嗣

上藍慶禪師同安慧敏禪師金峯志禪師法嗣

天池智隆禪師鹿門眞禪師法嗣

谷隱智靜禪師益州崇眞禪師

鹿門譚禪師佛手巖因禪師曹山霞禪師法嗣

嘉州東汀和尙艸庵義禪師法嗣

龜洋慧忠禪師同安丕禪師法嗣

同安志禪師袁州仰山和尙歸宗惲禪師法嗣

歸宗弘章禪師嵇山章禪師法嗣

雙泉道虔禪師云居嶽禪師法嗣

丰化令崇禪師藥山忠彥禪師

梓州龍泉和尙護國澄禪師法嗣

護國知遠禪師智門守欽禪師

大安能禪師薦福思禪師

護國志朗禪師靈泉仁禪師法嗣

大陽慧堅禪師五峯遇禪師法嗣

五峯紹禪師廣徳延禪師法嗣

廣徳義禪師廣徳周禪師石門蘊禪師法嗣

石門慧徹禪師含珠哲禪師法嗣

龍穴山和尙大乘山和尙

延慶歸曉禪師含珠山眞禪師紫陵一禪師法嗣

廣福道隱禪師紫陵微禪師

興元大浪和尙洪州東禪和尙同安威禪師法嗣

陳州石鏡和尙靑原下八世谷隱靜禪師法嗣

谷隱知儼禪師普寧法顯禪師同安志禪師法嗣

梁山緣觀禪師歸宗章禪師法嗣

普淨常覺禪師獲國遠禪師法嗣

云頂徳敷禪師大陽堅禪師法嗣

石門聰禪師北禪契念禪師石門徹禪師法嗣

石門紹遠禪師北禪懷感禪師

靈竹守珍禪師四面津禪師

承天義懃禪師靑峯義誠禪師

廣徳智端禪師石門筠首座靑原下九世谷隱儼禪師法嗣

谷隱契崇禪師梁山觀禪師法嗣

大陽警玄禪師梁山巖禪師

藥山和昱禪師羅紋得珍山主石門遠禪師法嗣

道吾契詮禪師云頂鑑禪師

廣濟方禪師淸居升禪師北禪感禪師法嗣

南禪聰禪師靑原下十世大陽玄禪師法嗣

投子義靑禪師興陽淸剖禪師

福嚴審承禪師羅浮顯如禪師

白馬歸喜禪師大陽慧禪師

雲門靈運禪師云頂海鵬禪師

乾明機聰禪師梁山巖禪師法嗣

梁山善冀禪師道吾詮禪師法嗣

天平契愚禪師靑原下十一世投子靑禪師法嗣

芙蓉道楷禪師大洪報恩禪師

洞山云禪師福應文禪師

龍蟠曇廣禪師靑原下十二世芙蓉楷禪師法嗣

丹霞子淳禪師淨因法成禪師

寶峯惟照禪師石門元易禪師

淨因自覺禪師天寧禧誧禪師

天寧齊璉禪師梅山己禪師

普賢善秀禪師鹿門法燈禪師

資聖南禪師洞山微禪師

太傅髙世則居士大洪恩禪師法嗣

大洪守遂禪師大洪智禪師﹝不列章次﹞靑原十三世丹霞淳禪師法嗣

長蘆淸了禪師天童正覺禪師

大洪慶預禪師治平湡禪師淨因成禪師法嗣

天封子歸禪師吉祥法宣禪師

護國守昌禪師丹霞普月禪師

東京尼慧光禪師寶峯照禪師法嗣

圓通徳止禪師眞如道會禪師

智通景深禪師華藥智朋禪師石門易禪師法嗣

靑原齊禪師天衣法聰禪師

尼佛通禪師淨因覺禪師法嗣

華嚴慧蘭禪師天寧誧禪師法嗣

熊耳慈禪師大洪遂禪師法嗣

大洪慶顯禪師大洪智禪師法嗣

天童樞禪師靑原下十四世長蘆了禪師法嗣

天童宗玨禪師長蘆妙覺禪師

龜山義初禪師保寧興譽禪師

北山法通禪師天童覺禪師法嗣

雪竇嗣宗禪師善權法智禪師

淨慈慧暉禪師瑞巖法恭禪師

石門法眞禪師光孝思徹禪師

大洪法爲禪師長蘆琳禪師大洪預禪師法嗣

惠力悟禪師雪峯慧深首座天封歸禪師法嗣

東林通理禪師天衣聰禪師法嗣

慧日法安禪師護國欽禪師

吉祥元實禪師投子道宣禪師靑原下十五世天童玨禪師法嗣

雪竇智鑑禪師淨慈暉禪師法嗣

華藏慧祚禪師﹝不列章次﹞雪竇宗禪師法嗣

廣福道勤禪師善權智禪師法嗣

超化藻禪師靑原下十六世雪竇鑑禪師法嗣

天童如淨禪師華藏祚禪師法嗣

東谷光禪師﹝不列章次﹞靑原下十七世天童淨禪師法嗣

雪庵從瑾禪師﹝不列章次﹞

鹿門覺禪師東谷光禪師法嗣

直翁舉禪師﹝不列章次﹞靑原下十八世鹿門覺禪師法嗣

靑州一辧禪師直翁舉禪師法嗣

天童岫禪師﹝不列章次﹞靑原下十九世靑州辧禪師法嗣

大明寶禪師﹝不列章次﹞天童岫禪師法嗣

雪竇大證禪師﹝不列章次﹞靑原下二十世太明寶禪師法嗣

王山體禪師﹝不列章次﹞靑原下二十一世王山體禪師法嗣

雪巖滿禪師﹝不列章次﹞靑原下二十二世雪巖滿禪師法嗣

報恩行秀禪師靑原下二十三世報恩秀禪師法嗣

少室福裕禪師﹝不列章次﹞報恩從倫禪師靑原下二十四世少室裕禪師法嗣

少室文泰禪師﹝不列章次﹞靑原下二十五世少室泰禪師法嗣

寶應福遇禪師﹝不列章次﹞靈巖潔禪師﹝不列章次﹞靑原下二十六世寶應遇禪師法嗣

少室文才禪師﹝不列章次﹞靈巖潔禪師法嗣

天界道成禪師﹝不列章次﹞靑原下二十七世少室才禪師法嗣

萬安子嚴禪師﹝不列章次﹞靑原下二十八世萬安嚴禪師法嗣

少室了攺禪師﹝不列章次﹞靑原下二十九世少室攺禪師法嗣

少室契斌禪師﹝不列章次﹞靑原下三十世少室斌禪師法嗣

定國可從禪師﹝不列章次﹞靑原下三十一世定國從禪師法嗣

少室文載禪師﹝不列章次﹞靑原下三十二世少室載禪師法嗣

宗鏡宗書禪師﹝不列章次﹞靑原下三十三世宗鏡書禪師法嗣

少室常潤禪師﹝不列章次﹞靑原下三十四世少室潤禪師法嗣

大覺方念禪師﹝不列章次﹞卷十五

雲門宗南嶽下六世雪峯存禪師法嗣

雲門文偃禪師南嶽下七世雲門偃禪師法嗣

白雲子祥禪師徳山緣密禪師

巴陵顥鑑禪師雙泉師寬禪師

香林澄遠禪師洞山守初禪師

泐潭道謙禪師奉先深禪師

雙泉郁禪師披云智寂禪師

舜峯義韶禪師般若啟柔禪師

妙勝臻禪師淸涼智明禪師

南臺道遵禪師雙峯竟欽禪師

資福詮禪師黃雲元禪師

龍境倫禪師雲門爽禪師

白雲聞禪師淨法章禪師

溫門滿禪師大容諲禪師

羅山崇禪師雲門常寶禪師

林溪竟脫禪師韶州廣悟禪師

華嚴慧禪師長樂政禪師

英州觀音和尙韶州林泉和尙

雲門煦禪師黃檗法濟禪師

康國耀禪師谷山丰禪師

羅漢匡果禪師滄溪璘禪師

洞山淸稟禪師北禪寂禪師

天王永平禪師永安朗禪師

湘潭明照禪師靑城乘禪師

普通封禪師淨源眞禪師

大梵圓禪師藥山圓光禪師

鵝湖云震禪師開先淸耀禪師

奉國淸海禪師韶州慈光禪師

雙峯慧眞禪師保安師密禪師

雲門法球禪師佛陀遠禪師

慈云深禪師化城鑑禪師

廬山護國和尙天王徽禪師

廬山慶雲和尙永福朗禪師

芭蕉弘義禪師趙橫山和尙

西禪欽禪師覺華普照禪師

南天王海禪師鐵幢覺禪師

延長山和尙福化充禪師

黃龍贊禪師大聖守賢禪師

天柱山和尙雲門朗上座

纂子山庵主南嶽下八世白雲祥禪師法嗣

韶州大歷和尙連州寶華和尙

月華山月禪師南雄地藏和尙

樂淨含匡禪師後白雲和尙

白雲福禪師徳山密禪師法嗣

文殊應眞禪師南臺勸禪師

徳山紹晏禪師黑水承璟禪師﹝不列章次﹞

鹿苑文襲禪師藥山可瓊禪師

乾明普禪師中梁山崇禪師

黃龍志願禪師東禪秀禪師

普安道禪師巴陵鑑禪師法嗣

泐潭靈澄散聖興化興順禪師雙泉寬禪師法嗣

五祖師戒禪師福昌重善禪師

乾明居信禪師﹝不列章次﹞四祖志諲禪師

興化奉能禪師天睦慧滿禪師

建福智同禪師延慶宗本禪師

大龍炳賢禪師自巖上座香林遠禪師法嗣

智門光祚禪師灌州羅漢和尙

香林信禪師洞山初禪師法嗣

福嚴良雅禪師開福徳賢禪師

報慈嵩禪師乾明睦禪師

廣濟同禪師東平洪教禪師泐潭謙禪師法嗣

丫山宗盛禪師奉先深禪師法嗣

蓮華峯祥庵主崇勝禦禪師雙泉郁禪師法嗣

徳山慧遠禪師含珠山彬禪師披云寂禪師法嗣

開先照禪師金陵天寶和尙舜峯韶禪師法嗣

桃園曦朗禪師法云智善禪師般若柔禪師法嗣

藍田縣眞禪師妙勝臻禪師法嗣

雪峯欽山主淸涼明禪師法嗣

祥符云豁禪師南嶽下九世文殊眞禪師法嗣

洞山曉聰禪師南臺勤禪師法嗣

髙陽法廣禪師石霜節誠禪師徳山晏禪師法嗣

徳山誌先禪師黑水璟禪師法嗣

黑水義欽禪師五祖戒禪師法嗣

泐潭懷澄禪師洞山自寶禪師

北塔思廣禪師四祖端禪師

云蓋志顒禪師海會通禪師

洞山妙圓禪師義臺子祥禪師

天童懷淸禪師寶嚴叔芝禪師

五祖秀禪師白馬辯禪師

水南智昱禪師福昌善禪師法嗣

上方齊嶽禪師育王常坦禪師

金山瑞新禪師夾山惟俊禪師﹝不列章次﹞乾明信禪師法嗣

藥山﹝雪﹣雨﹞／粉／大﹞肅禪師智門祚禪師法嗣

雪竇重顯禪師延慶子榮禪師

百丈智映禪師南華寶緣禪師

護國壽禪師九峯勤禪師

云蓋繼鵬禪師黃龍海禪師

彰法澄泗禪師雲臺省因禪師福嚴雅禪師法嗣

北禪智賢禪師衡嶽振禪師開福賢禪師法嗣

日芳上座報慈嵩禪師法嗣

興陽遜禪師徳山遠禪師法嗣

開先善暹禪師欽山悟勤禪師﹝不列章次﹞

禾山楚材禪師資聖盛勤禪師

鹿苑圭禪師南嶽下十世上洞山聰禪師法嗣

云居曉舜禪師大潙懷宥禪師

佛日契嵩禪師太守許式郎中泐潭澄禪師法嗣

育王懷璉禪師靈隱云知禪師

承天惟簡禪師九峯鑑韶禪師

西塔顯殊禪師崇善用良禪師

慧力有文禪師雲峯象惇禪師

云居守億禪師洞山永孚禪師

令滔首座洞山寶禪師法嗣

洞山淸辯禪師北塔廣禪師法嗣

玉泉承皓禪師四祖端禪師法嗣

廣明常委禪師云蓋顒禪師法嗣

云居文慶禪師上方嶽禪師法嗣

國慶順宗禪師金山新禪師法嗣

天聖守道禪師夾山俊禪師法嗣

夾山遵禪師﹝不列章次﹞卷十六南嶽下十世下雪竇顯禪師法嗣

天衣義懷禪師稱心省倧禪師

萬壽助禪師﹝不列章次﹞稱心守明禪師﹝不列章次﹞

承天傳宗禪師南明日愼禪師

投子法宗道者寶相蘊觀禪師

君山顯升禪師洞庭惠金典座

修撰曾會居士延慶榮禪師法嗣

圓通居訥禪師百丈映禪師法嗣

慧因懷祥禪師慧因義寧禪師南華緣禪師法嗣

興化延慶禪師寶壽行徳禪師

白虎守升禪師北禪賢禪師法嗣

興化紹銑禪師法昌倚遇禪師

廣因擇要禪師開先暹禪師法嗣

云居了元禪師智海本逸禪師

天章元楚禪師欽山勤禪師法嗣

梁山應圓禪師南嶽下十一世云居舜禪師法嗣

蔣山法泉禪師天童澹交禪師

崇梵余禪師慈云修慧禪師大潙宥禪師法嗣

歸宗慧通禪師興教慧憲禪師育王璉禪師法嗣

佛日戒弼禪師天宮愼徽禪師靈隱知禪師法嗣

靈隱正童禪師承天簡禪師法嗣

智者利元禪師九峯韶禪師法嗣

大梅法英禪師玉泉皓禪師法嗣

興教文慶禪師夾山遵禪師法嗣

福昌信禪師天衣懷禪師法嗣

慧林圓照禪師法云法秀禪師

慧林覺海禪師長蘆應夫禪師

佛日智才禪師天缽重元禪師

瑞巖子鴻禪師棲賢智遷禪師

淨眾梵言禪師三祖衝會禪師

資壽捷禪師觀音啟禪師

天章元善禪師長蘆體明禪師

開元智孜禪師燈照慧慈禪師

法雨慧源禪師崇徳智澄禪師

棲隱有評禪師定慧云禪師

大同旺禪師鐵佛因禪師

報本法存禪師開聖棲禪師

衡山惟禮禪師顯明善孜禪師

啟霞惠安禪師雲門靈侃禪師

太平元坦禪師佛日文祖禪師

望仙宗禪師五峯用機禪師

佛足處祥禪師明因慧贇禪師

西臺其辯禪師侍郎楊傑居士稱心倧禪師法嗣

慧日堯禪師報本蘭禪師法嗣

中際可遵禪師法明上座稱心明禪師法嗣

上藍光寂禪師廣因要禪師法嗣

妙峯如璨禪師云居元禪師法嗣

百丈淨悟禪師善權慧泰禪師

崇福徳基禪師寶林懷吉禪師

資福宗誘禪師智海逸禪師法嗣

黃檗志因禪師大中徳隆禪師

簽判劉經臣居士南嶽下十二世蔣山泉禪師法嗣

淸獻趙抃居士慧林本禪師法嗣

法云善本禪師金山善寧禪師

資壽巖禪師本覺守一禪師

投子修顒禪師地藏守恩禪師

甘露仲宣禪師瑞巖有居禪師

廣靈希祖禪師淨因惟嶽禪師

乾明慧覺禪師長蘆崇信禪師

金山法慧禪師﹝自宣禪師至此不列章次﹞

靈曜辯良禪師香山延泳禪師

道場慧印禪師妙慧文義禪師

靈泉宗一禪師普照處輝禪師

南禪寧禪師石佛曉通禪師法云秀禪師法嗣

法云惟白禪師保寧子英禪師

開先智珣禪師﹝不列章次﹞甘露徳顒禪師﹝不列章次﹞

仙巖景純禪師廣教守訥禪師

慈濟聰禪師白兆圭禪師

淨名法因禪師福嚴守初禪師

徳山仁繪禪師香積用旻禪師

瑞相子來禪師眞空從一禪師

乾明廣禪師慧林沖禪師法嗣

華嚴智門禪師永泰智航禪師

壽聖子邦禪師長廬夫禪師法嗣

雪竇道榮禪師長蘆宗賾禪師

慧日智覺禪師佛日才禪師法嗣

夾山自齡禪師天缽元禪師法嗣

元丰淸滿禪師定慧法本禪師

善勝眞悟禪師瑞巖鴻禪師法嗣

育王曇振禪師棲賢遷禪師法嗣

崇福燈禪師淨眾言首座法嗣

招提惟湛禪師南嶽下十三世法云本禪師法嗣

淨慈楚明禪師長蘆道和禪師

雲峯思慧禪師寶林果昌禪師

資福法明禪師雲峯志璇禪師

慧林常悟禪師道場有規禪師

延慶可復禪師道場慧顏禪師

雙峯宗達禪師五峯子琪禪師

雲門道信禪師天竺從諫講師金山寧禪師法嗣

普濟子淳禪師禾山用安禪師本覺一禪師法嗣

越峯粹珪禪師天臺如庵主

西竺尼海禪師投子顒禪師法嗣

資壽灌禪師崇壽江禪師

香嚴智月禪師丞相富弼居士甘露宣禪師法嗣

妙湛尼文照禪師瑞巖居禪師法嗣

萬年處幽禪師廣靈祖禪師法嗣

仙巖懷義禪師淨因嶽禪師法嗣

鼓山體淳禪師乾明覺禪師法嗣

長慶應圓禪師長蘆信禪師法嗣

慧林懷深禪師萬壽如瑰禪師

天衣如哲禪師智者法銓禪師

徑山智訥禪師金山慧禪師法嗣

報恩覺然禪師法云白禪師法嗣

智者紹先禪師福聖仲易禪師

慧林慧海禪師建隆原禪師保寧英禪師法嗣

廣福惟尙禪師雪竇法寧禪師開先珣禪師法嗣

延昌熙詠禪師開先宗禪師甘露顒禪師法嗣

光孝元禪師雪竇榮禪師法嗣

雪峯大智禪師元丰滿禪師法嗣

雪峯宗演禪師衛州王大夫育王振禪師法嗣

嶽林眞禪師招提湛禪師法嗣

華亭觀音和尙南嶽下十四世淨慈明禪師法嗣

淨慈象禪師雪峯隆禪師長廬和禪師法嗣

甘露達珠禪師靈隱惠淳禪師

雪竇明禪師﹝不列章次﹞雪峯慧禪師法嗣

淨慈道昌禪師徑山了一禪師

金山了心禪師香嚴月禪師法嗣

香嚴如璧禪師慧林深禪師法嗣

靈隱慧光禪師國淸妙印禪師

國淸普紹禪師九座慧邃禪師

圓覺曇禪師﹝不列章次﹞報恩然禪師法嗣

資聖元祖禪師慧林海禪師法嗣

萬杉壽堅禪師開先宗禪師法嗣

黃檗惟初禪師嶽麓海禪師雪峯演禪師法嗣

西禪慧舜禪師南嶽下十五世雪竇明禪師法嗣

嗜山寧禪師淨慈昌禪師法嗣

五云悟禪師靈隱光禪師法嗣

中竺元妙禪師圓覺曇禪師法嗣

靈巖圓日禪師嶽麓海禪師法嗣

玉泉思達禪師南嶽下十六世中竺妙禪師法嗣

光孝深禪師未詳法嗣

實性大師茶陵郁山主

僧肇法師禪月貫休禪師

先淨照禪師公期和尙

唐朝因禪師福州東山云頂禪師

婺州云幽重惲禪師布衲如禪師

投子通禪師法海立禪師

天寧明禪師仁王欽禪師

金陵鐵索山主樓子和尙

神照本如法師

臨安府上竺圓智證悟法師

薦福承古禪師淨戒守密禪師

本嵩律師亡名古宿﹝二十八則﹞

亡名宰官﹝七則﹞亡名行者﹝五則﹞

亡名道婆﹝五則﹞靑州佛覺禪師

圓通善國師

燕京慶壽玄悟玉禪師黃山文儒居士

髙郵定禪師普照寶禪師

杭州徑山云庵慶禪師竹林海禪師

燕京慶壽寺虛明教亨禪師

嘉州來禪師玉溪圓通禪師

五臺鐵勒院子範慧洪大師

建寧府獎山慧空元模禪師

鄭州普照寺佛光道悟禪師

靈隱淳朋禪師

天臺上雲峯無盡燈禪師仙林雪庭禪師

少林無空悟頓禪師金陵永寧古淵淸禪師

伏牛明理禪師達觀紫栢眞可大師

雲棲蓮池袾宏大師曹溪憨山徳淸大師

光州黃檗無念深有禪師

夔州白馬寺儀峯方彖禪師

廣信府鵝湖養庵心禪師

建昌府壽昌無明慧經禪師

廣信府博山無異元來禪師

紹興雲門寺雪嶠圓信禪師卷十七

臨濟宗南嶽下十一世石霜圓禪師法嗣

黃龍慧南禪師南嶽下十二世黃龍南禪師法嗣

黃龍祖心禪師東林常聰禪師

寶峯克文禪師云居元佑禪師

大潙懷秀禪師黃檗惟勝禪師

佑聖法﹝宋﹣木﹢居﹞禪師開元子琦禪師

仰山行偉禪師福嚴慈感禪師

云蓋守智禪師玄沙合文禪師

建隆昭慶禪師報本慧元禪師

觀文王韶居士祕書吳恂居士東林總禪師法嗣

泐潭印乾禪師開先行瑛禪師

圓通可仙禪師象田梵卿禪師

慧力可昌禪師棲眞徳嵩禪師

褒親有瑞禪師萬杉紹慈禪師

衡嶽道辯禪師禾山誌傳禪師

褒親諭禪師龍泉夔禪師

兜率志恩禪師興福康源禪師

慧圓上座內翰蘇軾居士寶峯文禪師法嗣

兜率從悅禪師法云杲禪師

泐潭文準禪師慧日文雅禪師

洞山梵言禪師文殊宣能禪師

壽寧善資禪師上封慧和禪師

五峯本禪師太平安禪師

報慈進英禪師洞山至乾禪師

寶華普鑑禪師九峯希廣禪師

黃檗道全禪師淸涼慧洪禪師

超化靜禪師石頭懷志庵主

隆慶慶閒禪師三祖法宗禪師

泐潭洪英禪師保寧圓璣禪師

五祖曉常禪師黃龍元肅禪師

石霜琳禪師華光恭禪師

上藍順禪師﹝自常禪師至此不列章次﹞

雪峯道圓禪師四祖法演禪師

淸隱淸源禪師興國契雅禪師

靈巖重確禪師廉泉曇秀禪師

髙臺宣明禪師三角慧澤禪師

法輪文昱禪師靈鷲慧覺禪師

積翠永庵主歸宗志芝庵主南嶽下十三世上黃龍心禪師法嗣

黃龍悟新禪師黃龍惟淸禪師

泐潭善淸禪師靑原惟信禪師

夾山曉純禪師三聖繼昌禪師

雙嶺化禪師龜山曉津禪師

保福本權禪師雙峯景齊禪師

護國景新禪師黃龍智明禪師

道吾仲圓禪師太史黃庭堅居士

雙溪印首座卷十八南嶽下十三世下云居佑禪師法嗣

智海智淸禪師﹝不列章次﹞羅漢系南禪師

慈云彥隆禪師子陵自瑜禪師

景福省悅禪師白藻淸儼禪師

寶相元禪師永丰慧日庵主

南峯永程禪師大潙秀禪師法嗣

大潙祖瑃禪師福嚴文演禪師

南臺允恭禪師黃檗勝禪師法嗣

昭覺純白禪師佑聖﹝宋﹣木﹢居﹞禪師法嗣

道林了一禪師﹝不列章次﹞開元琦禪師法嗣

薦福道英禪師尊勝有朋講師仰山偉禪師法嗣

龍王善隨禪師黃檗永泰禪師

慧日明禪師福嚴感禪師法嗣

育王法達禪師云蓋智禪師法嗣

道場法如禪師寶壽最樂禪師

石佛慧明禪師玄沙文禪師法嗣

廣慧達杲禪師建隆慶禪師法嗣

泗州用元禪師報本元禪師法嗣

永安元正禪師隆慶閒禪師法嗣

安化聞一禪師三祖宗祖師法嗣

光孝惟爽禪師泐潭英禪師法嗣

法輪齊添禪師慧明云禪師保寧璣禪師法嗣

育王淨曇禪師眞如戒香禪師五祖常禪師法嗣

壽聖楚淸禪師黃龍肅禪師法嗣

百丈維古禪師月珠祖鑑禪師石霜琳禪師法嗣

靜照庵什庵主華光恭禪師法嗣

萬壽念禪師上藍順禪師法嗣

參政蘇轍居士南嶽下十四世黃龍新禪師法嗣

禾山慧方禪師崇覺空禪師

上封祖秀禪師九頂惠泉禪師

性空妙普庵主鍾山道隆首座

楊州齊謐首座空室智通道人黃龍淸禪師法嗣

上封本才禪師黃龍徳逢禪師

法輪應端禪師長靈守卓禪師

博山子經禪師百丈以棲禪師

光孝曇淸禪師光孝徳周禪師

寺丞戴道純居士泐潭淸禪師法嗣

黃龍道震禪師萬年法一禪師

雪峯慧空禪師育王普崇禪師靑原信禪師法嗣

梁山歡禪師正法希明禪師

嶽山祖庵主夾山純禪師法嗣

欽山普初禪師泐潭乾禪師法嗣

勝因咸靜禪師雪峯有需禪師

天童普交禪師圓通道旻禪師

龍牙宗密禪師東禪從密禪師

二靈知和庵主開先瑛禪師法嗣

慈氏瑞仙禪師大潙海評禪師圓通俺禪師法嗣

淨光了威禪師明招文慧禪師

浮山法眞禪師祥符立禪師﹝目慧禪師至此不列章次﹞象田卿禪師法嗣

雪竇持禪師石佛益禪師褒親瑞禪師法嗣

壽寧道完禪師兜率悅禪師法嗣

疎山了常禪師兜率慧照禪師

丞相張商英居士法云杲禪師法嗣

洞山辯禪師海慧儀禪師

西蜀鑾禪師泐潭準禪師法嗣

雲巖天遊禪師三角智堯禪師慧日雅禪師法嗣

九仙法淸禪師覺海法因庵主洞山言禪師法嗣

洞山擇言禪師文殊能禪師法嗣

徳山瓊禪師智海淸禪師法嗣

四祖仲宣禪師乾峯圓慧禪師大潙瑃禪師法嗣

中巖蘊能禪師云頂宗印禪師昭覺白禪師法嗣

信相宗顯禪師道林一禪師法嗣

大潙智禪師南嶽下十五世上封秀禪師法嗣

文定胡安國居士上封才禪師法嗣

普賢元素禪師鼓山僧洵禪師

鼓山祖珍禪師黃龍逢禪師法嗣

薦福擇崇禪師長靈卓禪師法嗣

育王介諶禪師道場慧林禪師

道場居慧禪師顯寧圓智禪師

烏回良範禪師本寂丈觀禪師黃龍震禪師法嗣

徳山慧初禪師萬年一禪師法嗣

報恩法常首座嶽山祖庵主法嗣

延慶叔禪師勝因靜禪師法嗣

萬壽普信禪師慧日興道禪師

光孝果慜禪師雪峯需禪師法嗣

雪峯慧忠禪師天童交禪師法嗣

蓬萊圓禪師圓通旻禪師法嗣

圓通守慧禪師黃龍觀禪師

左丞範衝居士樞密吳居厚居士

諫議彭汝霖居士中丞盧航居士

左司都貺居士明招慧禪師法嗣

宣祕禮禪師浮山眞禪師法嗣

靈巖徽禪師祥符立禪師法嗣

報慈淳禪師雲巖遊禪師法嗣

徑山智策禪師信相顯禪師法嗣

金繩丈禪師南嶽下十六世育王諶禪師法嗣

萬年曇賁禪師天童了朴禪師

西巖宗回禪師髙麗坦然國師

龍華本禪師道場琳禪師法嗣

東山吉禪師道場慧禪師法嗣

靈隱道樞禪師光孝慜禪師法嗣

光孝初首座南嶽下十七世萬年賁禪師法嗣

龍鳴賢禪師大潙鑑禪師卷十九南嶽下十一世石霜圓禪師法嗣

楊岐方會禪師南嶽下十二世楊岐會禪師法嗣

白雲守端禪師保寧仁勇禪師

石霜守孫禪師比部孫居士南嶽下十三世白雲端禪師法嗣

五祖法演禪師云蓋智本禪師

瑯邪永起禪師保福殊禪師

崇勝珙禪師提刑郭祥正居士保寧勇禪師法嗣

壽聖智淵禪師壽聖楚文禪師

寶積宗映禪師景福日余禪師

上方日益禪師南嶽下十四世五祖演禪師法嗣

昭覺克勤禪師太平慧懃禪師

龍門淸遠禪師開福道寧禪師

大隨元靜禪師無爲宗泰禪師

五祖表自禪師龍華道初禪師

九頂淸素禪師天目齊禪師

元禮首座普融藏主

法閦上座云蓋本禪師法嗣

承天自賢禪師瑯邪起禪師法嗣

金陵兪道婆南嶽下十五世上昭覺勤禪師法嗣

徑山宗杲禪師虎丘紹隆禪師

育王端裕禪師大潙法泰禪師

護國景元禪師玄沙僧昭禪師

南峯云辯禪師靈隱惠遠禪師

洪福子文禪師正法建禪師

華藏安民禪師昭覺道元禪師

中竺中仁禪師象耳袁覺禪師

華嚴祖覺禪師福嚴文演禪師

明因曇玩禪師虎丘元淨禪師

天寧梵思禪師君山覺禪師

寶華顯禪師東山覺禪師

天封覺禪師道祖首座

宗振首座樞密徐俯居士

郡王趙令衿居士侍郎李彌遜居士

祖氏覺庵道人令人明室道人

成都範縣君太平懃禪師法嗣

文殊心道禪師南華知炳禪師

龍牙智才禪師蓬萊卿禪師

何山守珣禪師泐潭擇明禪師

寶藏本禪師祥符淸海禪師

淨眾了璨禪師谷山海禪師卷二十南嶽下十五世下龍門遠禪師法嗣

龍翔士珪禪師云居善悟禪師

西禪文璉禪師黃龍法忠禪師

烏巨道行禪師白楊法順禪師

云居法如禪師歸宗正賢禪師

道場明辯禪師方廣深禪師

世奇首座淨居尼惠溫禪師

給事馮楫居士開福寧禪師法嗣

大潙善果禪師大隨靜禪師法嗣

石頭自回禪師護聖居靜禪師

南巖勝禪師梁山師遠禪師

能仁紹悟禪師子言庵主

南修造禪師尙書莫將居士

龍圖王蕭居士五祖自禪師法嗣

龍華髙禪師天目齊禪師法嗣

懶牛和禪師﹝不列章次﹞南嶽下十六世徑山杲禪師法嗣

教忠彌光禪師東林道顏禪師

西禪鼎需禪師東禪思嶽禪師

西禪守淨禪師開善道謙禪師

育王徳光禪師華藏宗演禪師

天童淨全禪師大潙法寶禪師

玉泉曇懿禪師薦福悟本禪師

育王遵璞禪師能仁祖元禪師

靈巖了性禪師蔣山善直禪師

萬壽自護禪師大潙景暈禪師

靈隱了演禪師光孝致遠禪師

雪峯蘊聞禪師連云道能禪師

靈隱道印禪師竹原宗元庵主

近禮侍者淨居尼妙道禪師

資壽尼妙總禪師侍郎張九成居士

參政李邴居士寶學劉彥修居士

提刑吳偉明居士門司黃彥節居士

秦國夫人計氏虎丘隆禪師法嗣

天童曇華禪師育王裕禪師法嗣

淸涼坦禪師淨慈師一禪師

道場法全禪師延福慧升禪師大潙泰禪師法嗣

慧通淸旦禪師靈巖仲安禪師

正法灝禪師昭覺辯禪師護國元禪師法嗣

國淸行機禪師焦山師體禪師

華藏智深禪師參政錢端禮居士靈隱遠禪師法嗣

東山齊己禪師疎山如本禪師

覺阿上人內翰曾開居士

知府葛郯居士華藏民禪師法嗣

徑山寶印禪師昭覺元禪師法嗣

鳳棲慧觀禪師文殊道禪師法嗣

楚安慧方禪師文殊思業禪師佛燈珣禪師法嗣

稠巖了贇禪師待制潘良貴居士泐潭明禪師法嗣

無爲守緣禪師龍翔珪禪師法嗣

云居徳升禪師狼山慧溫禪師云居悟禪師法嗣

雙林徳用禪師萬年道閒禪師

中際善能禪師云居自圓禪師烏巨行禪師法嗣

薦福休禪師龜峯慧光禪師

長蘆守仁禪師白楊順禪師法嗣

靑原如禪師云居如禪師法嗣

隱靜彥岑禪師報恩成禪師道場辯禪師法嗣

覺報淸禪師何山然首座黃龍忠禪師法嗣

信相戒修禪師慈化印肅禪師西禪璉禪師法嗣

西禪希秀禪師淨居尼溫禪師法嗣

淨居尼法燈禪師大潙果禪師法嗣

玉泉宗璉禪師大潙行禪師

道林淵禪師大洪祖證禪師

泐潭徳淳禪師保安可封禪師

石亭祖璇禪師石霜宗鑑禪師石頭回禪師法嗣

云居徳會禪師南嶽下十七世教忠光禪師法嗣

法石慧空禪師淨慈曇密禪師東林顏禪師法嗣

公安祖珠禪師報恩法演禪師

淨慈彥充禪師智者眞慈禪師

昭覺紹淵禪師西禪需禪師法嗣

鼓山安永禪師龍翔南雅禪師

天王志淸禪師劍門安分庵主東禪嶽禪師法嗣

鼓山宗逮禪師鼓山知玿禪師西禪淨禪師法嗣

乾元宗頴禪師開善謙禪師法嗣

吳十三道人育王光禪師法嗣

靈隱之善禪師淨慈居簡禪師

徑山如琰禪師天童派禪師﹝不列章次﹞

上方銛禪師東禪觀禪師

育王權禪師育王師瑞禪師

淨慈義云禪師育王宗印禪師

鍾山印禪師天童全禪師法嗣

育王妙堪禪師靈隱希夷禪師雪峯然禪師法嗣

如如顏丙居士淨慈一禪師法嗣

天童達觀禪師天童華禪師法嗣

天童咸傑禪師﹝語具別捲﹞南書記

侍郎李浩居士道場全禪師法嗣

華藏有權禪師焦山體禪師法嗣

天童智頴禪師雙林用禪師法嗣

三峯印禪師大潙行禪師法嗣

徳山子涓禪師大洪證禪師法嗣

萬壽師觀禪師竹林寶禪師法嗣

竹林安禪師﹝不列章次﹞卷二十一南嶽下十八世天童傑禪師法嗣

臥龍祖先禪師﹝靈隱崇嶽禪師天童自鏡禪師﹞

薦福源生禪師淨慈慧光禪師

隱靜致柔禪師侍郎張鎡居士南嶽下十九世臥龍先禪師法嗣

徑山師範禪師云居慈覺禪師

靈隱法燻禪師靈隱嶽禪師法嗣

天童文禮禪師龍翔希璉禪師

淨慈谷源道禪師華藏覺通禪師

北海心禪師雪竇仲謙禪師

諾庵肇禪師道場普巖禪師

瑞巖光睦禪師金山善聞禪師

祕監陸遊居士天童鏡禪師法嗣

淨慈淸溪沅禪師薦福生禪師法嗣

徑山道衝禪師隱靜柔禪師法嗣

雙杉元禪師南嶽下二十世徑山範禪師法嗣

仰山祖欽禪師天童祖智禪師

﹝環溪一禪師淨慈妙倫禪師﹞無學元禪師﹝不列章次﹞

天童西巖惠禪師月坡明禪師

希叟曇禪師靈隱退耕寧禪師靈隱燻禪師法嗣

淨慈愚極禪師中竺雪屋禪師天童禮禪師法嗣

育王如珙禪師淨慈行鞏禪師華藏通禪師法嗣

徑山普度禪師雪竇謙禪師法嗣

承天覺庵禪師道場巖禪師法嗣

徑山智愚禪師淨慈石帆衍禪師金山聞禪師法嗣

徑山心月禪師徑山衝禪師法嗣

淨慈簡翁禪師北山隆禪師南嶽下二十一世仰山欽禪師法嗣

天目原妙禪師靈云持定禪師

道場及庵信禪師匡山無極禪師

鐵山瓊禪師淨慈倫禪師法嗣

瑞巖方山寶禪師絕象鑑禪師無學元禪師法嗣

月庭忠禪師髙峯日禪師﹝不列章次﹞育王珙禪師法嗣

紫籜竺元禪師保寧古林禪師淨慈鞏禪師法嗣

靈隱徳海禪師天寧景曇禪師徑山度禪師法嗣

徑山淨伏禪師徑山愚禪師法嗣

閒極云禪師寶葉源禪師徑山月禪師法嗣

南叟茂禪師南巖下二十二世髙峯妙禪師法嗣

天目明本禪師天目了義禪師

天目祖雍禪師白雲以假禪師靈云定禪師法嗣

般若世誠禪師徑山陵禪師法嗣

徑山正源禪師云黃紹大禪師

覺隱本誠禪師道場信禪師法嗣

福源淸珙禪師聖羅石門剛禪師匡山源禪師法嗣

海門惟則禪師鐵山瓊禪師法嗣

香山無聞聰禪師瑞巖寶禪師法嗣

華頂先睹禪師髙峯日禪師法嗣

兜率疎石國師紫籜道禪師法嗣

徑山大宗禪師瑞巖無慍禪師

天童了堂禪師保寧茂禪師法嗣

本覺淸欲禪師瑞云寔庵茂禪師靈隱海禪師法嗣

徑山月林禪師育王慧照禪師天寧曇禪師法嗣

三空居士玉山珍禪師法嗣

蔣山曇芳忠禪師徑山伏禪師法嗣

徑山南楚禪師天童坦禪師法嗣

天界懷信禪師卷二十二南嶽下十八世鼓山永禪師法嗣

淨慈悟明禪師靈隱善禪師法嗣

雪峯善珍禪師龍濟宗鍪禪師

淨慈仲頴禪師淨慈簡禪師法嗣

育王大觀禪師徑山琰禪師法嗣

淨慈廣聞禪師東山源禪師

雙林石朋禪師徑山原肇禪師

弁山阡禪師靈隱普濟禪師﹝輯五燈會元﹞育王瑞禪師法嗣

瑞巖宗壽禪師天童派禪師法嗣

無境徹禪師天童觀禪師法嗣

虎丘善濟禪師天童頴禪師法嗣

靈隱如玨禪師萬壽觀禪師法嗣

黃龍慧開禪師石霜妙印禪師南嶽下十九世徑山珍禪師法嗣

徑山行端禪師淨慈頴禪師法嗣

江心了萬禪師嶽林栯堂禪師育王觀禪師法嗣

仰山元熙禪師淨慈聞禪師法嗣

徑山妙髙禪師天童止泓禪師雙林明禪師法嗣

靈隱祖誾禪師靈隱濟禪師法嗣

雪竇炳同禪師薦福燦禪師法嗣

支提澄鑑禪師華藏淨禪師法嗣

天童西江禪師徑山玨禪師法嗣

天竺空巖禪師黃龍開禪師法嗣

護國臭庵禪師瞎驢無見禪師

放牛余居士孤峯秀禪師法嗣

鼓山正凝禪師雙林一衲介禪師容庵海禪師法嗣

慶壽中和禪師南嶽下二十世徑山端禪師法嗣

靈隱慧明禪師天寧楚石禪師

天衣元淨禪師﹝國淸曇噩禪師徑山智及禪師﹞

萬壽至仁禪師徑山祖銘禪師

靈隱法林禪師徑山福報禪師仰山熙禪師法嗣

龍翔大欣禪師天竺正逵禪師

保寧天倫禪師育王祖英禪師

祥符念常禪師靈隱誾禪師法嗣

東林宗廓禪師鼓山凝禪師法嗣

蒙山異禪師金牛眞禪師法嗣

太湖無用禪師慶壽璋禪師法嗣

慶壽印簡禪師南嶽下二十一世萬壽仁禪師法嗣

徑山文琇禪師徑山銘禪師法嗣

天寧力金禪師徑山仁淑禪師龍翔欣禪師法嗣

天界慧曇禪師天界宗泐禪師

圓通崇裕禪師靈隱輔良禪師

寶相懷渭禪師竺田霖禪師法嗣

道場明徳禪師天池信禪師法嗣

大慈止巖禪師天寶法樞禪師無能教禪師法嗣

妙果水盛禪師無用寬禪師法嗣

龍池永寧禪師縉雲海眞禪師南嶽下二十二世雙林誾禪師法嗣

徑山宗淨禪師天界曇禪師法嗣

靈谷淨戒禪師大慈成禪師法嗣

烏石世愚禪師天寶樞禪師法嗣

雪峯智順禪師縉雲眞禪師法嗣

五臺寶金禪師南嶽下二十三世淨慈聯禪師法嗣

慈光立中禪師烏石愚禪師法嗣

靈谷非幻禪師山交太初禪師卷二十三南嶽下二十三世中峯本禪師法嗣

伏龍元長禪師獅子林惟則禪師

建長印原禪師九峯壽首座般若誠禪師法嗣

仰山正友禪師智者義禪師法嗣

淨慈普仁禪師平山林禪師法嗣

止庵徳祥禪師海門則禪師法嗣

弁山智安禪師華頂睹禪師法嗣

福林智度禪師別源源禪師法嗣

天童原亮禪師天童一禪師法嗣

云居普莊禪師徑山悅禪師法嗣

靈隱來復禪師靈隱明禪師法嗣

淨慈可授禪師南嶽下二十四世伏龍長禪師法嗣

鄧尉時蔚禪師松隱徳然禪師

花山昌庵主白蓮安禪師法嗣

正傳景隆禪師福林度禪師法嗣

八峯俊禪師何密庵居士﹝不列章次﹞南嶽下二十五世鄧尉蔚禪師法嗣

鄧尉普持禪師九峯勝學禪師

果林首座慈舟濟禪師法嗣

杉關本來禪師繁昌俊禪師法嗣

東林悟禪師何密庵居士法嗣

素庵田大士南嶽下二十六世鄧尉持禪師法嗣

東明慧旵禪師壽昌來禪師法嗣

天界會中禪師東林悟禪師法嗣

東山紹琦禪師八峯潭禪師

太崗澄禪師伏牛圓信禪師

西禪瑞禪師浮山善堅禪師南嶽下二十七世東明旵禪師法嗣

東明普慈禪師天界中禪師法嗣

君峯慧通禪師天成琦禪師法嗣

大云興禪師金山寶禪師

湛淵奫禪師濟川洪禪師

海云深禪師海珠意禪師

大心源禪師豁堂裕禪師

隱山云禪師松藩中國師

三池慧禪師天成韶禪師

翠微空禪師香巖澄禪師

玉峯琳禪師珪庵玠侍者廣善源禪師法嗣

大慧覺華禪師太崗澄禪師法嗣

毒峯本善禪師夷峯寧禪師

五臺淨澄禪師西禪瑞禪師法嗣

棠城洪印禪師古庭堅禪師法嗣

五臺淨倫禪師南嶽下二十八世東明慈禪師法嗣

寶峯明瑄禪師君峯通禪師法嗣

君峯淸祥上座天寧宣禪師法嗣

徑山英禪師東方裕禪師法嗣

碧峯顯禪師夷峯寧禪師法嗣

天目進禪師南嶽下二十九世寶峯瑄禪師法嗣

天奇本瑞禪師吉庵祚禪師法嗣

天寧道濟禪師碧峯顯禪師法嗣

天池法聚禪師金﹝膏﹣月﹢土﹞覺禪師法嗣

徑山慧林禪師天目進禪師法嗣

野翁曉禪師壽堂松禪師法嗣

斗峯淨琴禪師南嶽下三十世天奇瑞禪師法嗣

關子明聰禪師淨庵素禪師法嗣

大覺圓禪師天寧濟禪師法嗣

胥山法會禪師精嚴方澤禪師野翁曉禪師法嗣

敬畏如空禪師石門海禪師法嗣

七尖宗隆禪師斗峯琴禪師法嗣

斗峯道覺禪師卷二十四南嶽下三十一世龍泉聰禪師法嗣

笑嚴徳寶禪師大川洪禪師法嗣

五臺寶印禪師楚峯和尙

玉堂和尙敬畏空禪師法嗣

車溪性衝禪師南嶽下三十二世笑巖寶禪師法嗣

龍池正傳禪師東臺師峯和尙

靈谷曇芝禪師南嶽下三十三世龍池傳禪師法嗣

天童圓悟禪師磬山圓修禪師

淨名大蓮禪師南嶽下三十四世天童悟禪師法嗣

潙山如學禪師鄧尉法藏禪師

破山海明禪師徑山通容禪師

金粟通乘禪師寶華通忍禪師

龍池通微禪師天童道文禪師

雪竇通云禪師古南通門禪師

報恩通賢禪師天童通奇禪師磬出修禪師法嗣

夾山本豫禪師報恩通琇禪師

理安通問禪師南嶽通際禪師卷二十五

曹洞宗靑原下三十五世大覺念禪師法嗣

雲門圓澄禪師靑原下三十六世雲門澄禪師法嗣

指南明徹禪師麥浪明懷禪師

佛日明方禪師化出明盂禪師

東山明澓禪師百文明雪禪師

五燈嚴統目錄卷下﹝終﹞

