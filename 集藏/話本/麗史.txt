明代傳奇小說《麗史》

元元統中﹐天下亂﹐林叢中多羣盜。泉之淸溪沃裏淩翁﹐家富百萬﹐以歲甲申﹐攜女無金投城﹐僑居朝天巷街右。無金姿極艷﹐通書﹐能賦﹐曉音﹐靜慧有操﹐生十七年矣。一日﹐私問乳保完婆曰「我生在於沃﹐終當爲沃人乎」完婆曰「父母愛女﹐嫁不離鄕。」無金曰「嗟﹗綠林之木﹐吾之死所也。」

城中士有伊生楚玉者﹐甫弱冠﹐讀書之林寺﹐常道淩翁門﹐無金日迎於簾內。先有淸溪人李姓者爲縣掾﹐坐失囚系﹐當論史﹝死﹞﹐質伊家白金一百﹐自贖竟沒﹐而家貧。伊爲焚券﹐卽楚玉父鶴龕君也。李女如響﹐鬻入淩家翁爲婢﹐因識生﹐知生未婚﹐私達其意。一日﹐生過淩翁門前﹐隊﹝墜﹞扇﹐如響見而拾之。扇上小景題《浣溪沙》詞云﹕

幽思騰騰半空樓﹐﹝﹞臺垂袖倚東風﹐玉簫聲在碧桃中。

天上鵲橋何處渡﹐人間紅葉幾時通﹐欲憑消息托絲桐。

無金嘆曰「昔疑財﹝才﹞不稱﹝貌﹞﹐今見貌不稱才矣。」付如響﹐藏之奩中。一夜獨坐﹐手弄梅花一枝﹐俯欄微吟一絕云﹕

窺眼謾勞鶯探息﹐斷魂空悟蝶偸﹝香﹞。

生成惟有枝頭雪﹐不著塵埃到粉墻。

如響竊聽之﹐慰之曰「東君愛操﹐自解主張也。」生自隊﹝墜﹞扇之後﹐杳無息耗﹐將絕念矣。

無幾﹐上元張燈﹐間宵出遊﹐過淩門﹐怱心動。倏如響開東窗﹐納生。頃之﹐以無金至﹐無金遷延進退﹐身不自容﹐障袂﹐謂生曰「一念之羞﹝差﹞﹐萬罪之由也。君謂之何」生曰「當月不行﹐當風不言﹐何如」無金曰「此非所願也。」生曰「將之以六禮。」無金曰「妾敢諒乎」生﹝曰﹞﹕「無憂。金可與斷﹐石可共穿也。」無金拜謝畢﹐遽揖生還﹐翻﹝翩﹞然而逝。

生歸﹐因詩以記其事﹕

誰寄阿嬌七寶臺﹐金蟬嚙鎖夜偸開。

紅巾日﹝﹞靑鸞舞﹐玉管吹風紫鳳來。

謾﹝漫﹞擬茂陵詞賦客﹐更誇京兆安治才。

分明琴瑟叮嚀語﹐雲雨巫山那夢猜。

越數夜﹐如響復納生﹐無金獻玉軫七枚。已而明﹐相對不及一語﹐生未悟也。怱蛾撲燈花﹐生微笑﹐無金曰「君何哂我也」生曰「燈花無露﹐蛾空著﹝招﹞惹靑燈﹐是以哂之。」無金正色而言曰「妾聞之﹕『事君子如事天。』當明以禮。向者一見之間﹐辭不敢盡﹐恐不見察﹐故復屈邀良躅﹐而獻玉軫。一則欲處君之膝上﹐﹝一﹞則欲君以寒玉相照也。君玆以多露見求﹐豈妾之所望於君哉妾愚幼何知﹐惟君憐之﹐君生之﹐君惠之也。」隨泣下﹐生攺顏謝之。自是杳然。

先是﹐鶴龕有姐氏﹐幼隨外祖任海康令﹐隨外祖入籍不歸。因與尉子爲婚﹐嫁於朝﹝潮﹞陽﹐兄弟參商五十年。至是﹐姐沒且葬﹐甥以書來告日月。鶴龕君悲不致。楚玉請往潮陽會葬。

將行之前一日﹐尋間告別。無金曰「季札以劍過徐﹐徐君心欲之。徐君死﹐季札不以劍歸﹐心許之也。愛莫重於心欲﹐義莫重於心許。君果許妾﹐乞念早歸。」言﹝罷﹞﹐聲淚俱下。生趨而﹝出﹞。

生三月出寓潮州港汊﹐有《鳳凰臺上﹝憶﹞吹簫》詞云﹕

哺母烏啼﹐離羣鴻叫。蕭蕭江畔兼﹝蒹﹞葭﹐厭隔船遼賈。捲葉聽笳﹐眠時三更漁火。柰江闊﹐歸夢難跨。遽然處﹐靑煙籠月﹐﹝﹞泉籠沙。

堪嗟﹐故園難住﹐向水驛漁村﹐作伴魚蝦。令沈腰成瘦﹐潘鬢欲華。惘﹝惆﹞悵當時泰﹝水旁﹢勺﹞﹐自準擬﹑敖﹝傲﹞笑仙家。誰知道﹐萬里今宵﹐流落天涯。

無金別生旣久﹐兒女之情﹐不能自飾。乳門完婆疑之﹐從容屏人﹐出玉環﹐曰「娘子孩時所弄之物也﹐吾爲子藏之﹐無玷。今長矣﹐可惜此環也。」無金鈉﹝納﹞環銀瓶﹐緘其江﹝口﹞而還之﹐曰「願姥終息﹐此江﹝口﹞不密﹐環與瓶共碎矣。」

夏六月﹐生至﹤自﹥潮州﹐居少林寺﹐不得通。題《擷芳詞》於屏間﹕

別神仙﹐相思月如年。腸曲十回腸轉恨﹐無柰俗緣。回首藍橋路﹐迷煙怪。三更月﹐千山雪。幾聲謝豹驚蝴蝶﹐依然隔空。相憶井梧﹐坐對傷心寒魄。

窗友福有道見詞﹐大驚﹕「此子必納於邪﹗儒者教人﹕不可以荒田野艸之悲﹐止其流﹕要當禮義成敗之說﹐防其壞。」乃詔曰「瀆仁不仁﹐自瀆不義。仁義﹐人之幹也﹐無干不立。故防火水中﹐避溺山隅者﹐自修修之明也。彼其宮女誦秀才之詩﹐夫人買《長門》之賦﹐脫暮之年﹐墜坑落塹﹐敗名喪軀﹐足見尢物之無利於人也﹐覽念所爲寒心。」生聳然謝之﹐不能從也。

頃之﹐有致政平章喬公者﹐獨一女珍珍﹐極鐘愛﹐授讀《二南》﹐誡《烈女傳》。喬公因其姑爲伊之從母﹐來求婚。生懼﹐亟托父友先乘間言之。鶴龕辭嬸而聽友﹐卽遣媒以行。淩翁許諾﹐伊遂納幣焉。

無金之母黃氏﹐沃人也。爲淩後妻﹐無子。受伊聘有月餘﹐有嫗自沃來﹐爲黃氏之侄﹐請爲溫嶠故事﹐且願納贅。前子淩宵言曰「婚不可悔﹐服不可亂。」嫗有緩頰﹐將行﹐陰說黃曰「無子而納贅﹐以姑而婿侄﹐此一老婺之利﹐兒舉家固所不欲者也。宜深計之﹐嫗之言不易再得也。」言未畢﹐黃氏色變曰「非嫗見愛﹐其誰爲我慮之」於氏﹝是﹞泣告淩翁﹐求納贅。淩年老﹐不能制﹐力辭。

伊之友曰「無聽三尺之法﹐彼何恃兒敢幹耶﹗」鶴龕笑曰「鼠牙雀角而得婦﹐吾不爲也。」遽命還矜。無金失望﹐白特納生﹐問曰「殉亂與殉義﹐孰美」生曰「殉義哉﹗」又曰「成美與成徳﹐孰賢」生曰「成美哉﹗」無金再拜﹐曰「謹銘君子之命。」生以悟其意﹐業已許之﹐不欲悔﹐而東窗之會遂絕焉。

無金以如響未諭﹐謂之曰「始以護人之亂爲義﹐而終掠亂以取之。鶯鶯處不幸而遇張生也﹐我以世亂驚心﹐自謀女蘿附松之蔭﹐危如鶯鶯矣。伊郎之接於東窗﹐儼然在賓客之間。咨於父母﹐動於媒妁﹐以行先人之禮焉。其視張生﹐何啻犬彘﹐此我之所以生死而銘心者也。夫人施我以柳下之仁﹐雲長之禮﹐而我報之以玉簫之信﹐綠珠之義﹐求其稱耳。若嫁夫不售﹐自恨以碩其軀﹐此眞淫女子也。吾豈爲是哉」如響答曰「………﹐﹝妾罪一也﹞。伊郎求婚﹐娘子不會﹐以妾啟之﹐妾罪二也。東窗見客﹐娘子以爲不可﹐而妾納之﹐妾罪三也。妾階三罪﹐以禍娘子。娘子必殺身以報伊郎﹐妾則殺身以謝娘子。」無金曰「北堂塞﹝寒﹞喧﹐惟子是賴﹐子必勉之。」如響曰「楚宮失火﹐楚宮不下堂﹐以就楚宮保教之﹐以上上也。妾教娘

子不正﹐反賣娘子﹐而獨存世﹐寧有是理耶」如響素端謹﹐復有是言﹐無金益加愛之。

無金自婚姻攺更﹐無復弄姿﹐女工俱廢。見人每羞顏﹐常以疾稱﹐自號白石居士云。至是﹐槐黃在眼﹐伊生有父﹝文﹞戰之行﹐命如響納生一別。是夜﹐無金贈綾襪一裲﹐言曰「妾望以終身爲此﹐今不然矣。」自誦漢宮女詩﹕

晉意多添綫﹐含情更著綫。

今生已過了﹐重結後生緣。

不覺淚下﹐不能止。又贈玉釵一雙﹐曰「睹物思人而已。」如響置酒﹐生辭﹐無金曰「君去後﹐知事如何倘一日出於迫抑﹐寧復得見君乎﹗今夕送君﹐亦君之送妾也。」自歌《薄命詞》以侑之﹐嗚咽而止。生爲怛絕﹐幾不能自去﹐還詩云﹕

何迫促杯酒﹐相見短灼。拂拂徵衫緣﹐百年情乖佳偶。千里望迷芳﹐躅恨正綿綿。愁正續﹐椎碎心頭玉。

楚玉到福州﹐名士皆集其館。時朝綱紊亂﹐名器不惜。寇盜招安﹐實居朝堂之位。同監試者﹐招安人之婿也。楚玉同捨生六人﹐憤不參謁﹐徑遊武夷而去﹐秋盡乃歸。其岑﹑符二生﹐莆氏也﹐愛楚玉之才﹐臨別密指蠟槍﹐謂之曰「天象如此﹐胡運可知。稍待天下之淸﹐不亦可乎﹗他年過莆﹐幸遷玉趾。」

無金自與如響察其心純﹐寢處共之。一日﹐有小婢自如響臥內﹐竊奩中扇去﹐旣而掃地﹐誤墜太湖石畔。淩翁晨起﹐行花得之﹐見有詩﹐疑爲無金所遺﹐怒而甚如。以如響侍寢處﹐拷使言狀。如響應對從容﹐直言﹕娘子托婚之正﹐伊家求婚之明﹐吾家悔婚重婚之非理。淩鞭撲交下﹐幾有不測。

無金將自赴淩所﹐遇妾瓔於閣內。瓔教之﹐曰「娘子卽入﹐但言不知﹐小婢不足惜也。」無金曰「事由無金﹐安敢重爲欺罔夫身爲父母所生﹐心爲父母所疑﹐安用此身爲哉」瓔止之﹐先入﹐泣告於翁曰「古人有言﹕『教女無嗷﹐教女無笑。』大人束溫如此﹐將殺女乎將嫁女乎蹇修之議方成﹐而中冓之言不隱。譬如臨風鮑魚﹐計之未詳者也。」淩遽捨之﹐徐再閱扇上詩﹐不覺嘆曰「背信而失﹝義﹞﹐去福而生禍﹐我爲黃氏所誤至此。」由是提防甚謹。

伊從母喬氏﹐聞淩家辭婚﹐言於生﹐平章再墾﹝懇﹞之主。是喬氏復申前請﹐鶴龕方悔恨﹐遂許之。生到家﹐旣聞喬婚已成﹐又計沃黃聘期亦已迫﹐無金音問復缺﹐絕不知其故﹐欲與無金分棄夙心﹐乃以詩封所遺玉琴軫還之﹕

我愛此玉軫﹐弦髙柰爾何。

無將抱璞意﹐勉彊向春﹝﹞。

無金覽詩﹐笑謂如響曰「項王帳下之歌﹐欲虞姬效死於樽前耳﹗守﹝寧﹞不悟耶」乃答生詩云﹕

妾是笆中竹﹐苦節生髙枝。

君子不我殯﹐不受行露欺。

玆志良有感﹐仁義在息私。

齒此當自敵﹐不齒何生爲。

君其勗明徳﹐黽勉靑陽姿。

鴻鵠萬里翼﹐無爲鵲雀垂。

其夜﹐無金沐浴更衣﹐就房而縊﹐如響繼之。正宛轉間﹐完婆覺﹐乃不死。完婆憂﹐屢苦告之。無金曰「休﹗當信者不言死﹐當義者不信息。」完婆曰「婦人不自失則信﹐順天命則義。違親殉亂﹐信義孰有」無金曰「休﹗是信義則理當死﹐非信義則罪當死﹐當死均也。」黃諭之曰「吾臨老年一女也﹐吾望汝之身﹐猶男之重也。吾命不從﹐死長恨矣。」無金曰「限在違盟﹐不在違命。」黃曰「汝知有身﹐不知有尊。禮云『在家從父』﹐豈云『在家從盟』乎」無金曰「母知其一﹐不知其二。禮云『出嫁從﹝夫﹞』﹐豈云『出嫁從兄』乎」黃語塞。

又兩月﹐伊娶喬婦過門。其嫂歐陽氏﹐亦沃女。沃裏有溫泉﹐夏夜婦女咸俗﹝浴﹞之。因夜聞盜﹐女俗﹝浴﹞者驚潰﹐誤墜湯死者數十人。歐陽與無金同此憂﹐素若無以爲之處。間日﹐待黃洗澡﹐從容問曰「孺人淹畱起居﹐亦頗憶溫泉之樂乎」黃曰「不願顧此陷人坑也。」歐陽曰「田園久荒﹐鵝鴨長﹝常﹞失。淩宵將歸﹐呼妾同行﹐妾其別矣。」黃爲淒久之﹐曰「婢妾較多﹐遣之可也。」歐陽泣曰「孺人攜婦去虎就麟﹐何其愛女不如愛婦哉」黃亦泣曰「吾非不悔之﹐但無及爾。」

至是﹐聞伊生別娶﹐來爲小姑籌曰「伊郎捨小從大﹐今明矣。姑不轉爲計﹐復誰望乎」無金默然而哂。﹝歐﹞陽曰「姑勿哂。世間有白頭妻﹐寧有白頭情人乎」無金曰「有之。」歐陽曰「試言其理。」無金曰「丈夫棄小信而就大倫﹐孝也。父母悔婿而女不悔夫﹐貞也。男女不同權﹐彼行其孝﹐我守其貞﹐固無相襲之理也。且婚姻之道﹐主校和順﹐先至而求者爲婚﹐後至而奪者爲寇。婚則之舊﹐寇則爲虜﹐虜之人而反事之﹐何顏而立於世耶是故父母之命﹐有時而輕﹔路人之情﹐有時而重。」歐陽嘆息﹐無言而去。

初﹐無金從容就義﹐曲盡其計﹐欲剖心自明﹐而難於施手。無何﹐黃侄以母喪來議娶婦入沃。無金私念﹐喜曰「入沃由水﹐吾志行矣。」

至期﹐黃家委禽﹐淩翁迫出見婿。無金擁泣恨絕﹐扶不能進。黃欲掩其情﹐亟扶登轎舁出。淩翁駕後舟﹐及妾瓔﹑完婆皆送之。無金入舟中﹐黃侄來與載。無金大哭﹐沃嫗美言慰之曰「沃﹐爾家也﹔郎﹐你兄也。乃患苦哭耶」無金厲聲應之曰「此非人之所也。」嫗曰「今不必論之矣。」無金曰「沃人𨿽不論﹐天下人必論之。」黃侄與嫗過別舟。無金與如響推篷而起﹐顧太陽中天﹐欣然攜手赴水而死。

時霖雨初過﹐溪流漲急﹐一漂倏怱二三里。沃人率舟救之﹐幾覆﹐但束手而已。二屍相攜﹐並浮水面﹐泛如鴛鳧。三入海而不沒﹐四遇石而不傷。至晚﹐翁後舟繼至﹐二屍漂與相遇。篙師犯浪﹐接而出之。完婆與瓔爲更衣﹐始知皆處子也。淩翁撫屍大哭﹐曰「﹝夫﹞所不攺先結之志者﹐吾子知其義也。夫所不從中表之親者﹐吾子知其禮也。夫彊以不義非禮之命﹐而驅兒以死﹐老悖之罪也。」卽就舟中﹐與黃子絕。

返棹而歸﹐泊於溪畔。怱覺一老人葫蘆掛杖﹐投村暮宿﹐逶迆循溪而來。試問之﹐乃天臺醫道人也﹐亟引登舟軫﹝診﹞視。道人曰「已死矣。」問曰「處子耶息﹝媳﹞婦耶」翁曰「醫處子。」道人曰「處於巽兌﹐未開風﹐遲二十四刻﹐幸猶可爲。」又問﹕「年幾何」翁曰「長者十九﹐少者十八。」道人曰「午時入水﹐孛裕伏吟。單歲遇格則彊﹐雙歲遇格則弱。彊者易﹐而弱者難。」翁曰「太醫但盡心﹕一女活﹐酬金四十﹔二女活﹐酬金倍之。」道人未及答﹐瓔與完婆且泣曰「妾非他人﹐二女之庶母﹑乳母﹐慈母﹑養母也。太醫但盡心﹕一女活﹐妾益十金﹕二女活﹐益倍之。」

道人欣然解囊﹐取藥粉置竹筒中﹐吹人口鼻耳竅﹐覆屍凳上﹐倒垂其首﹐命人不住手撫而揑之。道人步步牛﹝斗﹞作法﹐繞屍數轉﹐與至約曰「女子十二而心气榮﹐心气榮而紅鉛結英於華池﹐乃太陰之眞金也。金入水火不滅﹐死則復歸於心﹐入地化爲碧。吾藥以開周天三千六百五十二之經路﹐以達於心。吾入斗以修三千七十二萬之正气﹐以還於魄。水乃盡出﹐而心气乃通﹐故除瀝旣盡﹐金玉自露形也。」

至夜半﹐中水出盡﹐二女口角皆有江洙﹝口沫﹞﹐如黍朱﹝米﹞之珠﹐光照幌帷。道人撫靠笑曰「俱活矣。」乃攺法安臥於褥﹐以俟气復。

詰旦開舟﹐淩翁三人如約以謝。道人曰「不因有見﹐不敢有問﹐請言二女溺水之故。」翁爲言之﹐無隱。道人曰「二女貴賤不同﹐而謝無厚薄﹐何也」翁曰「吾女父母俱存﹐此婢父母俱沒久矣。吾女專心正色﹐不羞父母﹔此婢能專心正色﹐不羞吾女。吾是不忍其輕於吾子也。」道人嘆息曰「公一家老幼﹐禮義仁慈如此。此老夫所以天涯而相逢也。」道人自擇小金釵一雙﹐收之囊中﹐百金皆不受。翁曰「拊掌而救人﹐而欲﹝卻﹞步於受賞﹐此不可識者也﹐寧嫌少乎吾女妝賄盈舟﹐隨意太醫所取。」道人曰「不然。豈有方寸之藥﹐而直﹝值﹞百金者乎豈有百金之人﹐而獘裘賣藥者乎公之財𨿽無窮﹐公之分則有定。且二女更生﹐實天所起﹐我亦何述﹝術﹞之有」揮手不顧而去。

無金歸﹐欲爲尼﹐左右止之﹕「伊郎得無在乎」無金怒曰「自今與若輩嚴約﹕或以不入耳之言彊相聒者﹐必唾其面。」一日遇節﹐無金綰妝如平日﹐左右私心喜之。旣而妝罷﹐一剪而落三﹐封之篋中﹐見者無不常涕泣。俟生使來﹐無金以封篋付之。封識有詩二首﹐蓋謝絕云﹕

一剪靑絲萬業消﹐雙眉不是舊時描。

及看水底秋菇冷﹐何用音書到寂寞﹝寥﹞。

一卷《密多》一篆香﹐飛花永不戀朝陽。

漁郎休記來時路﹐萬水千山兩岸長。

生啟篋一愴﹐舉家驚嘆﹐咸爲之傷。生與喬氏居一年﹐夫婦之禮不成﹐結志成疾。父母以業已成﹐易軫﹝診﹞無由﹐惟日善曉之。生非不勉從調護﹐終身不能諭之於懷。至是啟篋一愴﹐神傷失魄﹐奄奄伏枕﹐作詩以自挽云﹕

洞口花稀瑣﹝鎖﹞碧姻﹝煙﹞﹐如今仙路不依然。

自漸鶴瘦長移枕﹐作﹝翻﹞恨難飛已入弦。

萬里雲霄書卷罷﹐平生生業酒杯幹。

閒情不是風流賦﹐誰信閒情更可憐。

喬氏侍藥捲﹐問生曰「妾旣待罪箕帚﹐敢不惟志是從有懷則言﹐何必動此念耶」生舉目長吁﹐顧內不語。喬極哀之﹐乃密贈無金膏沐脂粉﹐勸其蓄髮。箋曰「郎君欲爲娘子死﹐娘子不欲爲郎君生耶小星之分﹐珍珍受教於《召南》矣。保無他也﹐敢展布。」

無金答箋曰「無金非不欲事內子也﹐第腐艸朽木﹐已無陽春之想久矣。不敢拜命之辱﹐敢展謝。」

喬復請於姑嫜﹐曰「後不可以逾先﹐新不可以間舊。乞迎淩氏納之﹐妾不敢以客處﹐請逐。」喬婢綠鬟見喬欲自屈﹐共諫曰「吾家三品之貴也﹐門第千年﹐名聲重四海。小姐爲之女﹐甘心綠衣之賤﹐則三品掃地矣。帝秦之議﹐不敢聞命。」

喬出懷中鈹子﹐謂二鬟曰「來﹗郎固屬意淩氏矣﹐不迎則﹝卽﹞郎君不起﹕郎君不起﹐則伊之宗絕﹐而二親負。斯時也﹐我獨立於伊氏之門﹐將爲新婦乎將爲罪人乎我一自屈﹐則郎無妻而有妻﹐淩氏無夫而有夫﹐舅姑無子而有子矣。古者梁惠公﹐子爲人圉﹐女爲人妾﹐夫王公非不尊且貴也﹐而子命不同﹐莫得而逃。我爲伊世之妾﹐亦命也﹐何辱之有卽有破我者﹐吾必殺身以成此義。」遂刺縷血以示。

二鬟凜凜﹐歸白於家。平章局局然而嘆曰「珍珍蓋知有竹帛而慕之也。」乃移書於鶴龕曰「晉文公妻趙襄以狄女叔隗﹐及反口也﹐復妻以女趙姬。姬請迎叔隗與其子質。以質才爲嫡子﹐使三子下之﹕以叔隗爲內婦﹐而己下之。《春秋》以爲賢。弱﹝女﹞有志﹐願卒成之。」鶴龕大喜不勝﹐遺媒修盟。

淩翁樂然﹐曰「一貴一賤﹐一賢一愚﹐尊卑之分定久矣。」卽謂無金曰「往爾伊家﹐以報小姐之義可也。」由是無金感激﹐彊自愛﹐復通書問。粗﹝且﹞載一函於此﹕薄命無金﹐撫心拜敍。妾聞之﹕「墜花戀樹﹐逝水望灘。」此理之所無也。偎蒙君子之徳﹐不遺下體之微。倦倦殷殷﹐矢死不回。噫﹗人情如此﹐一何難哉﹗幽懷易感﹐涕泣自零。兒女之情﹐不知所出夫以成就君子攺過之由﹐作式女兒不貞云戒﹐分之宜也。順就居室﹐立成進修﹐道之正也。拾珠璣以收叱去核﹐智之累也。負塗泥而混姬姜之側﹐冗之尢也。且當君從順之辰﹐是妾掩巾之虧也。卽欲彊施面目負箕帚﹐此實難矣。沈迷滅性之途﹐決計匹夫之諒。以負君子之仁﹐孤賢姬之讓﹐於義有所不可焉耳。進退由人﹐自憐女分。嗚呼﹗古人所悲﹐有含冤而返魂﹐有賚志而更世。由妾觀之﹐自經不殊﹐不食不僵﹐投水不溺﹐亦何返魂更世之易哉﹗中間目君數年﹐離別之苦﹐幽翕之恨﹐詬辱之狀﹐此花木禽烏衾枕幾席之所共知也。君今不欲聞之﹐妾亦不欲言之矣。天日在目﹐順時珍重。不宣。

至元四年丁丑秋﹐無金再笄迎婦。珍珍下堂而迎﹐避堂而寢﹐虛左而坐﹐徐後而行﹐以年相呼爲姐妹。

適是時﹐淸溪候山﹐鳴汀千數。報至﹐無金失色﹐珍珍置酒而賀曰「結義士以托其身﹐不遠嫌而厚於別﹐卒就大倫﹐而兌於難。娘子之智﹐善其節也。夜納處子之交﹐周旋而不及亂﹐卒妻妾序﹐而上下順。郎君之義﹐達其化也。」無金返爵﹐拜曰「容父母所不能容之過﹐成蘇張所不能成之好﹐繼此不死之年﹐無非小姐之生也。」由是二女相愛且篤﹐晝同杼篋﹐夜同書燭。時人稱爲「二喬」。

己卯四月﹐珍珍有娠﹐不幸就館而卒。無金號慟﹐不能自存﹐自攺衣而殯之。無金生女才數月﹐乃斷女乳﹐以乳其孤。每晨昏上食悲泣﹐鄰人聞之﹐輒爲之墜淚。大建水陸齊﹝齋﹞七日夜﹐刺血爲文以祭之。

珍珍眩眩時﹐如響抱疾告天﹐雨中叩頭出血﹐求以身代。府﹝俯﹞伏不能起﹐移更﹐乃興疾﹐亟七日而亡。臨死﹐謂無金曰「妾死無恨﹐惟恩不報爲恨耳。妾父罪當刑﹐郎家贖之以金﹐父貧﹐而金不徵。此何恩也而妾未報。妾父沒﹐不能殯﹐妾自鬻其身﹐娘子憫父爲獄吏﹐旣爲掩骸﹐又薦福焉。此何恩也而妾未報。妾投水三日﹐但知有娘子﹐主翁諸母念妾幼孤﹐捐金以救之﹐無異以救其子﹐死而復生。此何恩也而妾未報。與娘子未當望有今日也﹐小姐忘貴屈身﹐以成郎君之義﹐引刀刺血﹐感動六親﹐使娘子得歸﹐婢子得隨娘子爲完。此何恩也而妾未報。妾告天地﹐願代小姐而死﹐冀所以報於眾也。天不從人﹐柰之何哉﹗娘子善撫其孤﹐妾爲娘子報宣孟矣。」喬公使人臨之﹐賜綾羅以﹝衤﹢盍﹞。嗚呼﹗婦人不妒﹐其相報有如此者﹐使巨鱉聞之北海之陰﹐其愚不亦少瘳哉﹗

七月﹐生赴科場﹐過莆﹐訪岑﹑符二生以謁之。二生已攜家隱遜﹐不知所之矣。東城樓有詩二首﹐不書姓名﹕

風煙相接海天狀﹐正气消沈殺气流。

景略何心沈北海﹐夷吾遺恨見東周。

定知海島余亡客﹐莫遣瓜田濺故侯。

浪靜風括﹝恬﹞何日待﹐壼﹝壺﹞公回首五湖舟。

雞鳴亟﹝函﹞谷駕靑牛﹐垣極妖氛暗九州。

南北堪輿將混沌﹐生淸气候自春秋。

未知誰出藍關路﹐自擬共登五﹝王﹞粲樓。

稚子不須憐遠別﹐洛陽幾度入邊愁。

生胃﹝喟﹞然嘆曰「伯夷西山之志﹐仲連北海之心﹐寥寥百年﹐見斯人耳。惜楚玉不能處白江之累﹐負明哲之教﹐愧何如哉﹗」

是年﹐生登首榜﹐連登第日﹐扈從上都回﹐謂人曰「春秋之世﹐道不行而義猶在。今世道不行﹐斯已矣﹐惟不忍失王之遺民﹐陷矣﹐而無與濟﹐代耕而食﹐豈得已哉﹗」乃以例乞就惠州宣﹤宣﹥教﹐專以《三禮》《春秋》教後學﹐嘗曰「邪世不能亂﹐此二經大爲峻防。」六載﹐君湖州倅﹐辭疾不赴﹐隱居著述。

泉州故多西域人﹐宋季有蒲壽庚﹑﹝山下加成﹞﹐以平海寇得官。壽庚爲招撫使﹐主市舶﹐壽﹝山下加成﹞爲吉州﹐知宋運迄﹐錄不赴。景炎間﹐益王南巡﹐駐蹕泉州港口﹐張世傑以準﹝淮﹞兵三千五百授壽庚﹐武人暴旱無謀﹐只壽﹝山下加成﹞爲畫計。益王篤臨城﹐教壽庚閉門不納﹐盡殺宋室在泉州者三十餘人﹐並準﹝淮﹞水軍無遺者。與州司馬田眞子詣杭州﹐唆都降之。張世傑回攻九十日不能克。

壽﹝山下﹢成﹞部畫旣定﹐並著黃冠野服﹐隱於法名寺。一日晝寢﹐有書生二人﹐自稱自潮州來﹐詩二首謁處士云﹕

梅花落地點蒼苔﹐天意商量要入梅。

蛺蝶不知春已去﹐雙雙飛過粉墻來。

劍戟紛紛扶王日﹐山林寂寂閉門時。

水聲烏語皆時事﹐莫道山翁總不知。

壽﹝山下加成﹞睡覺﹐閽人呈之。壽﹝山下加成﹞駭汗失措﹐亟馳人四出﹐境﹝竟﹞不知所覓。元君制世﹐以功封壽庚平章﹐爲開平海省於泉州﹐壽﹝山下加成﹞亦居甲第﹐一時子孫貴顯冠天下﹐泉人被其薰炎者九十年。至是﹐元政衰﹐四方兵起﹐國命不行。其婿西域那吹﹝口﹢兀﹞吶襲作亂﹐州郡官非蒙古者皆逐之﹐中州士類咸沒。

楚玉遇害﹐無金屬﹝囑﹞其僕伊力曰「吾爲士未﹝夫﹞妻﹐不可辱於犬戎。肆扶孤存後﹐皆由爾矣。」仰藥﹐而力殯葬畢﹐負其孤櫹奔福州。那吹﹝口﹢兀﹞吶旣據城﹐大肆淫虐﹐選民間女兒充其室﹐爲金豆撒樓下﹐命女子攫取﹐以爲戲笑。卽喬平章宅建番佛寺﹐極其壯麗﹐掠金帛﹐佇﹝貯﹞積其中。數年間﹐民無可逃之地﹐而僧居半城。

至正甲午﹐遣騎攻興化。福州行中書省﹐奏檄潯尾﹝美﹞場司亟﹝丞﹞陳﹝馬﹢玄﹞﹑湧州﹝場﹞司亟﹝丞﹞龔名安﹐合兵討之。陳弦﹝馬﹢玄﹞﹑龔名安﹐皆泉名士﹐爲時儒宗師﹐以薦辟不得已姑就小官﹐素得民心﹐故有是命。

伊橚年十七﹐隨福州軍校﹐見陳﹝馬﹢玄﹞曰「作亂者﹐那﹑蒲二氏耳﹐民皆協﹝脇﹞從。若戰﹐必驅協﹝脇﹞從者於前﹐官軍殺之何益請入城行間。」城中千戶金吉﹐亦回回種也﹐守西門。伊橚見之曰「官兵誅回回﹐大至。公爲守臣﹐能誅那﹝口﹢兀﹞吶﹐以迎官兵﹐不世攻﹝功﹞也。若待官兵入﹐而後迎之﹐竊恐亂之際﹐不辧眞僞﹐公進退狼狽也。」金吉大驚﹐與伊橚約就﹐夜開西門﹐密納陳弦﹝馬﹢玄﹞兵入。那﹝口﹢兀﹞吶倉卒突騎出了城﹐扼戰。伊力執巨斧冒陣﹐砍百餘騎﹐擒那﹝口﹢兀﹞吶﹐﹝檻送﹞京師。

是役也﹐凡西域人盡殲之﹐胡發髙鼻有誤殺者。閉門行誅三日﹐民間秋毫無所犯。僧大奎大書彩旗﹐聯句云﹕

將謂一方皆左衽﹐

豈圖今日見王官。

福州軍至﹐發蒲賊諸冢﹐得諸寶貨無計。壽庚長於師文﹐性殘忍﹐殺宋宗子皆決其手﹐壙中寶物尢多。壙志﹐瑪瑙石爲之﹐翰林承首撰文﹐金陵人也。盛稱元君恩寵﹐及歸功壽﹝山下加成﹞文學智謀云。大蚯﹝抵﹞犬戎叛亂﹐出其天性﹐而姦詭飾誣﹐或目﹝因﹞文學所濟﹐亦有之。凡蒲戶皆裸體﹐面西方﹐伊橚悉令具五刑而誅之﹐棄其﹝載去車加肉﹞於豬槽﹐報在宋行拭﹝弒﹞逆也。

頃之﹐僞陳陳有定據福州﹐不知蒲已敗﹐遣兵循泉州﹐欲倚爲援﹐遂攻城。金吉與橚分兵固守﹐南城將陷﹐伊力戰死之。相持月餘﹐聞大明天兵自溫州渡海來取福州﹐乃遁。泉民不遭屠戮者﹐此三人之力也。

洪武七年﹐髙皇帝大赦天下﹐聖旨﹕獨蒲氏餘孽悉配戎伍﹐禁錮﹐世世無得登仕籍﹐監其禍也。杜子美詩云「羯胡事主終無柰。」誠哉言也。伊橚辟賢良方正﹐語在夏西仲《淸源雜誌》。

或者曰﹕元稹記《會眞》﹐虞記《嬌紅》﹐其事傳者﹐其翰傳世。若斯人者﹐炳其翰﹐以紹其傳﹐屬之誰哉君子聞之曰﹕言以文亂弗記﹐智以遂姦弗記﹐行以詭世弗記。若斯人者﹐研削何所施哉﹗惟貴不害明﹐愛不害義﹐喬公其賢乎順可全宗﹐恭可範俗﹐喬氏之女其賢乎貞一不二﹐視死如歸﹐淩氏之女其賢乎智以成美﹐忠以酬恩﹐李氏其賢乎執信守義﹐矢志不回﹐伊楚玉其賢乎僕夫存孤報仇﹐童子出奇靖難﹐伊橚﹝力﹞﹑伊力﹝橚﹞其賢乎忠以事君﹐義以自立﹐萬人之命﹐金吉其賢乎夫不知而不傳猶可也﹐詳其事而揚其辭矣。若斯人者﹐𨿽弗記而自見其顚末。善觀記者﹐觀其所主﹐可以爲勸﹐之其所及﹐可以爲戒。如此而已﹐故題曰《麗史》。

右《麗史》﹐見於淸源之野中﹐作之爲誰﹐舉世無知者。夫事不根於正﹐而辭不以事淫。文不列於教﹐而義不以文﹝女﹢兪﹞。奇識奇行﹐厚徳偉勛﹐足後風導之﹐實又肆陳焉。其傳與否﹐可不可何如哉﹗書其後﹐以貽觀者。

南安簿郡萊闇跋

