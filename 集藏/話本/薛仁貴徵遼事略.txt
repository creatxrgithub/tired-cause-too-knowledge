薛仁貴徵遼事略﹝元﹞不知撰人

三皇五帝夏商周﹐秦漢三分吳魏劉。晉宋齊梁南北史﹐隋唐五代宋金收。

話說昔日唐太宗皇帝卽位﹐貞觀十八年﹐天下太平﹐諸國來朝。海外髙麗國東有四國﹐一曰新羅國﹐一曰伯濟國﹐一曰龜玆國﹐一曰危樓國。一日﹐太宗皇帝設朝升殿﹐文武班齊。合門使出班奏曰「今有海東伯濟王遣使昌黑飛來進奉陛下。」帝令近臣引見帝﹐來使以皂紗蒙面﹐帝不曉其由﹐遂問使﹕「進者何物。」昌黑飛下殿請死。太宗問其故。昌黑飛奏曰「臣有辱國之愆﹐罪當萬死。」帝曰「赦卿無罪﹐當言其故。」昌黑飛曰「臣奉王命﹐將所進陛下寶物前來﹐至海東黑風口﹐從登州蓬萊閣﹐欲循海經過髙麗國﹐遇髙建藏大兵截其路。捧一員將﹐身長一丈﹐披絳獅服﹐跨赤虯馬﹐腰掛兩鞬弓﹐身背飛刀五口﹐乃髙麗虎將葛蘇文也。官封莫離支﹐殺本主髙建藏爲主。挾天子之命﹐威鎭羣臣﹐乃東海王莽也。將臣所進之物盡皆劫去﹐以鍼黑繡其面諷刺陛下﹐臣不敢去其蒙面﹐若陛下見了﹐臣該萬死。」帝曰「赦卿無罪。」昌黑飛去其蒙面之物﹐卻見面上刺著四句言語﹐道甚來﹕

「殺兄前殿﹐囚父後宮﹐將老兵驕﹐不堪成事。」

太宗視之大怒﹐隨問羣臣曰「今髙麗欺朕如此﹐便起兵徵伐﹐誰敢前去。」言未畢﹐殿下一將出班厲聲取奏﹕「陛下。臣非口過﹐若髙麗國去﹐倘逢賊將﹐臣能生擒奉獻陛下。」太宗見了﹐喜不自勝。怎見得。有詩爲證。詩曰﹕

一身踏碎髙麗國﹐兩手生擒莫離支。英風凜凜欺叔寶﹐勇气堂堂賽尉遲。

覷了無不稱心。這將軍卻是燕國公世雄之子﹐乃薛萬徹也。太宗曰「是駙馬也。」薛萬徹願作先鋒。帝曰「兵起﹐卿爲前部先鋒。」

房玄齡﹑杜如晦出班奏曰「勿爲私隙﹐陛下起兵徵遼﹐軍民遭難。況髙麗居於海東﹐路遙地遠。陛下今起軍徵伐﹐軍有帶甲之勞﹐民有轉輸之苦。𨿽若成功﹐得地不足耕耘﹐不堪畜養。何況勝敗難分。昔日煬帝徵遼﹐軍折三萬﹐地退數千里﹐以成後世之笑。陛下熟思之。」太宗曰「非也。二卿所知﹐昔日煬帝不成者﹐蓋不明用兵之法。朕自河東起義兵﹐五載定隋﹐削平羣盜﹐所徵者破﹐所擊者亡。自武徳至貞觀﹐豈有化外粗俗﹐敢欺中原天子。今莫離支殺主奪權﹐欺淩大國。此賊神天不容﹐朕大殺之。請卿勿復再言﹐寡人事已決矣。」

房﹑杜二人不敢再諫﹐出朝﹐忽見一隊頭踏﹐骨朵大劍﹐水罐銀盆﹐近中門來。背後馬上坐一老將﹐鬢如銀絲﹐目若朗星﹐乃是鄂國公敬徳也。見房﹑杜下馬﹐問二人何爲面色不樂。房﹑杜言曰「天子欲徵髙麗﹐諫之不從﹐所以帶憂。」敬徳曰「我當諫之。」房﹑杜再隨入朝來。近臣言鄂國公總管來見帝﹐帝宣上殿賜坐﹐房﹑杜立於殿下。帝問曰「卿不宣何至。」敬徳曰「知陛下欲徵髙麗﹐來諫陛下。」太宗令昌黑飛至殿下﹐敬徳視之﹐面刺﹕「殺兄前殿﹐囚父後宮﹐將老兵驕﹐不堪成事。」敬徳猛叫曰「莫離支賊將安敢如此。」奏曰「從陛下徵此髙麗﹐庶幾報恨。」帝曰「卿若減了十五歲﹐朕何慮也。卿今老矣。」敬徳曰「臣𨿽老﹐二臂尙有千斤之力﹐何其老矣。」帝曰「如何見得卿不老。」以手指殿下石獅子﹐約千斤已上﹕「臣當一臂慣之﹐使陛下知臣不老。」言訖﹐撩起袍﹐用臂慣石獅子平身而起﹐轉殿行步如飛﹐約及數遭﹐擲石獅子於殿下﹐全無气喘。又再取奏﹕「陛下。尉遲老那不老。」只陛下見道歡喜煞。太宗宣左右﹕「將先鋒印來﹐寡人禦駕親徵﹐卿爲前部先鋒﹐只來日軍兵便上來。」各人皆散。怎見得。詩曰﹕

欲破髙麗平海水﹐全憑老將尉遲恭。

房玄齡﹑杜如晦道﹕「他來諫天子﹐被天子倒說了他。」

拜英國公李世績爲元帥﹐敬徳作先鋒﹐起軍三十萬﹐禦駕親徵。打登州蓬萊閣過海黑風口﹐軍才達東岸﹐迎頭的兵來約及三萬有餘。陣前捧一員將﹐頂三叉紫金冠﹐披絳獅服﹐橫一柄大桿刀﹐跨赤虯馬﹐左右帶兵器兩鞬弓﹐身背飛刀五口﹐陣前耀武自言「吾乃莫離支葛蘇文也。」太宗傳聖旨﹕「若擒取賊首者﹐當封萬戶候。」一將出馬交戰數合﹐莫離支刀劈敬徳﹐敬徳閃過﹐左手拿住刀桿狻猊爪﹐不放靑鋒刀﹐腕上颩颩竹節鞭﹐舉起鞭來﹐莫離支背上取出飛刀在手﹐敬徳撥馬歸陣。莫離支催兵掩殺﹐太宗失敗﹐兵荒將亂﹐傘倒旗斜。太宗一騎馬落荒走﹐莫離支背後趕著。海東岸見險峻山勢﹐太宗到近﹐見一坐山下紅綽髙門﹐上安牌一面﹐寫「虹蜺三刀之山」﹐太宗負急縱馬入門﹐莫離支欲追太宗﹐連發數箭皆不中。太宗思著美良川楡靈園也﹐縱馬上坡。莫離支叩坡大叫﹕「李世民下馬受死。」太宗無計免難。向山腳一壁轉過一騎馬來﹐馬上一个年少將軍﹐素袍瑩鎧﹐赤馬朱纓﹐擗轉方天戟﹐取弓箭在手﹐一箭射莫離支墜馬。太宗厲聲問曰「救朕建功者﹐虎將何人也。」白袍年少飛身下馬﹐搠方天戟﹐髙坡直下﹐躬身取奏﹕「臣乃絳州龍門縣人也。」詩曰﹕

黃河流在昆侖下﹐龍虎風雲際會時。

其人欲言姓名﹐忽驟雨大作。帝從馬下坡﹐馬蹶落足﹐太宗墜騎﹐大叫一聲﹐向寢殿睡覺。其時風淸還二鼓﹐月白正三更﹐卻是夢中之事﹐坐而待旦。

帝設朝﹐宣袁天剛﹑李渟風司天臺官圓夢。帝說罷﹐袁天剛曰「虹蜺者絳也﹐三刀者州也。白袍將軍必在布衣當年少﹐在絳者﹐左側必有破遼虎將。」帝曰「應夢之臣﹐如何得之。」李淳風曰「陛下因起義兵而立朝臣﹐若陛下隨路招其義軍而立唐朝﹐必得應夢將軍也。」太宗降詔書天下﹐交三十六路總管府爲招義軍﹐拜英公李世績爲遼大元帥。

英公令長安市心立起義軍旗﹐旗下張掛榜文。百姓仰面看者如簇﹐日當午時﹐見一白袍年少﹐分開人直走至帳下﹐某來投軍。見英公禮畢﹐啟曰「吾乃絳州龍門縣人氏﹐姓薛名延陀。」曰「聖旨招得絳州人﹐當引見帝。」英公將延陀見帝。帝曰「英雄非是夢中見者。」當領頭安排﹐猶想夢中之事。見敬徳立於殿下﹐不見胡國公秦叔寶。帝問叔寶何不入朝。近臣奏曰「在病多日。」帝思美良川之恩﹐兼當今又用人之際﹐帝引敬徳﹑英公親來探叔寶病。

人報秦叔寶言「駕至。」瓊欲起﹐柰病身不能舉動﹐帝已至病榻。瓊曰「臣該萬死。」帝曰「卿病若何。」瓊曰「臣病不能舉動﹐痛哉。」帝曰「卿少年時煞曾徵戰。」瓊曰「昔日破楊玄機﹐後佐李密破張須陀﹐皆臣之力。後歸陛下﹐未嘗暫息。昔戰敬徳美良川﹐臣勝多矣。」在傍鄂國公面如噀血﹐言曰「昔美良川﹐叔寶豈勝恭也。若非主人洪福﹐澗根底作較子七八个死﹐怕當時有伏爾之心﹐咱每兩个﹐今日再敢擗麼。」叔寶聞言﹐忽然離席。太宗急問曰「卿旣在病﹐何緣得起。」瓊曰「適聞敬徳之言﹐使臣得其疾病。」敬徳大怒﹐叔寶似此欲與恭定其髙下。「吾𨿽年老﹐今對天子﹐手提單鞭﹐若三合勝了﹐我觸金階自死。」言未盡﹐屏風後一人叫﹕「鄂國公欺俺父病﹐有甚彊處﹐咱兩个自鬭幾合。」言訖﹐轉過屏風來。其人年少﹐虎體人形﹐腕縣鐵簡﹐身掛綠袍。太宗見了﹐喜不自勝﹐若得此人﹐決擒莫離支。言者秦瓊之子秦懷玉。太宗曰「卿父稍安﹐從朕徵遼。」駕還宮室。

次日駕坐﹐英公奏曰「義軍招足﹐請陛下於灞陵橋看臣教軍。」帝喜。將領百官擺列鑾駕儀從﹐長安百姓歡喜鑾駕看教兵﹐人密密地勿知其數。駕近灞陵橋﹐向百姓叢中見白衣年少﹐把頭上氈笠子撇將起去﹐氈笠子欲落﹐拈弓在手﹐仰射笠子一箭﹐復起去﹐用連珠箭﹐笠子入靑霄之內﹐隱約如寒星之象﹐百姓連珠兒納喊。帝大驚﹐急遣左右近臣往人叢中問曰「射笠子英雄虎將何人也。」其人直至馬前﹐髙聲大叫﹕「取奏陛下。臣乃絳州龍門縣人氏﹐姓薛名延陀。」帝大喜﹐引至教場中。帝坐講武殿﹐宣英公﹑敬徳等坐。帝曰「朕觀薛延陀﹐乃英雄之輩﹐可以加前部之職。」宣至延陀﹐欲賜先鋒印。薛延陀曰「此先鋒印﹐不可便受﹐只許爭。恐眾文武不伏之人﹐於教場中躍馬橫鎗搦三次﹐有爭功者臣與比試﹐無爭者恁時掛印未遲。」帝喜。薛延陀披掛了﹐躍馬橫鎗搦眾官百姓。從長安路上一騎馬來﹐坐著年少將軍﹐走至教場中﹐叫延陀﹕「將那先鋒印與我。」上至太宗﹐下至文武百官﹐無不驚者。來人是誰。詩曰﹕

剛气昂昂誰可同﹐扶持唐世一英雄。曾思跨海徵遼日﹐此將先居第一功。

這將軍﹐乃秦叔寶之子秦懷玉﹐立馬於講武殿下。帝問曰「爾父病體未痊﹐何來。」懷玉曰「知陛下於灞陵橋教兵爭先鋒印﹐父有命﹐交臣來爭印﹐勝者敢見於父﹐敗者教場中就死。」帝大喜﹐教二人接戰﹐無十合﹐薛延陀敗。帝曰「虎父無犬子。」令左右將先鋒印來與秦懷玉。曰「臣不敢受。」帝曰「謂何。」「俺父親有令懷玉道﹕『上至鄂國公﹐下至諸將﹐都贏了後﹐將取先鋒印來見我者。』」殿上敬徳道﹕「這小廝只是搦我。」令左右將披掛來。敬徳曰「你若二十合贏得我鎗頭點地﹐休道先鋒印﹐我這鄂國公職事﹐也與你。」便撩袍下講武殿來。

忽聽背後一年少叫﹕「秦懷玉才欺俺父年老﹐咱兩个爭來。」敬徳大怒﹕「誰道我老來。」見一年少將軍﹐神眉電目﹐面如噀血﹐果然父子不移體﹐是尉遲寶林。「咱兩个爭來。」腕懸鋼鞭﹐亭亭而立。敬徳道﹕「如分毫敗失﹐休來見我﹐得處分。」太宗宣二人至殿下﹐謂曰「朕非令卿等自相吞並﹐便欲重用﹐未知蓋世雄才何以。卿等各無辱父之英名﹐勝者有賞﹐敗者有罰。」二人齊領聖旨﹐向教場中列兵卒五百﹐二人入陣披掛。不移時﹐秦懷玉先出陣﹐百姓納喊﹐斜橫著出白鎗﹐虎腕上雙懸毗楞簡。尉遲寶林出馬懸鞭﹐橫出白鎗。兩騎交鬭約十合之後﹐不用長鎗﹐各拈暗器械﹐一个忙提竹節鞭﹐一个急綽毗楞簡﹐又鬭十合﹐百姓連珠兒納喊﹐太宗喝采不疊。太宗宣二人罷戰﹐宣來謂曰「寶林。從你父臨軍。懷玉。若你父叔寶病痊上邊來者。天下義軍招足﹐然後洛陽取齊。」

帝還宮﹐發使催督三十六路總管招軍使。一宣使往絳州金臺府。張士貴本名忽峯﹐虢州盧氏人也﹐號曰忽峯賊﹐徵肖銑有功﹐封虢公﹐作絳州兵馬總管。張士貴接著使命﹐開詔怵徵遼事﹐招義軍總管府。宣使回﹐張士貴與副總管劉君昂張掛黃榜於絳州市井招義軍﹐百姓看著無數。於人叢裏見一个村婦人﹐年約二十有餘﹐荊釵布襖﹐至甚貧寒。觀其標格﹐非久困之人。問其市中人曰「所看何榜。」或曰「大唐天子欲跨海徵遼﹐招集義軍壯士﹐如願者當納狀書名入官投軍。」貧婦聽言﹐兩手加額﹕「我夫有冠世之才﹐今逢時當顯也。走至莊上﹐俺夫主交赴官投軍一名﹐倘有折箭之功﹐豈不榮家顯祖也。」詩曰﹕

佩劍執圭朝玉闕﹐頂冠徹履上金鑾。

這夫人是柳氏﹐在絳州龍門縣大黃莊分曲村住。婦人奔莊上來﹐通報夫主﹕「我昨日奔絳州去﹐見市中張黃榜﹐言大唐天子徵髙麗見招義軍﹐你敢投軍麼。今邊庭用人之際﹐乃英雄得志之時﹐今日不顯功名富貴﹐更待何時。今可便往絳州總管張士貴處投義軍一名。」仁貴曰「有大事未了。」柳氏曰「何事。」曰「父母在淺土﹐未曾遷葬﹐孝服在身﹐遠離父母墳所﹐乃大不稱心也。」柳氏曰「夫孝始於事親﹐終於事君。你去﹐妾當傭食洗衣﹐亦可苟養一身。公若身居爵位﹐他日無忘也。」仁貴遙辭了父母墳﹐拜別莊院﹐方欲進步。柳氏曰「祝付公。若充軍止作長行﹐妾與公一物﹐愼勿遺失。」言絕﹐舒手懷中﹐取出一物來度與仁貴。覷了﹐兩手加額﹐是甚物也。父母臨危﹐畱下一領汗衫﹐柳氏收得。「公若臨軍﹐披此汗衫﹐其功必建﹐蓋孝感於身。」

仁貴辭柳而去﹐不數日早至絳州﹐分開人叢﹐走至講武廳下﹐戳下方天戟﹐叉手應喏﹕「小人特來此投軍使。」張士貴﹑劉君昴悾然大驚﹐百姓應喊。士貴曰「爾來晚矣。」仁貴曰「告總管。國家用人之際﹐英雄得志之時﹐今日不顯﹐功名何時及身。」士貴曰「爾何姓名。」「姓薛﹐雙名仁貴。」張士貴大叫一聲﹕「這漢怎敢。」劉君昴道﹕「左右。臂口摑更不敢言。」令左右推出教場去者。

仁貴出來﹐低頭自思﹐不知其過。一老人言曰「公犯著總管諱字。」薛仁貴方省﹐鼓掌開言曰「天子徵遼﹐招壯士來投軍﹐爲犯總管諱字﹐將某不用。」仁貴正分辯間﹐向官道上數騎馬來﹐馬上坐著个老將軍﹐生得方面巨口﹐﹖目神眉﹐乃盧國公程咬金帶牌走馬﹐催趕天下義軍。薛仁貴迎著馬頭叫屈﹐程咬金遂問﹕「漢子因甚叫屈。」仁貴叉手立於馬前﹐曰「小子乃絳州龍門縣大黃莊人也﹐姓薛雙名仁貴﹐來投義軍﹐爲犯著總管諱字﹐將其遣趕不用﹐是英勇難施助國之心也﹐願詳察之。」程咬金見說大怒﹕「這老賊怎敢。」道﹕「仁貴隨我去來﹐用你時萬事俱休。」道罷﹐張士貴接來衙內。問張士貴﹑劉君昴﹕「招義軍如何。」士貴曰「義軍招足。」咬金曰「公有何私。」士貴曰「某無私。」「大黃莊薛仁貴﹐爲犯你諱字﹐挾冤不用。昔日李藥師曾有變﹐神堯髙祖反﹐斬家小二百餘口﹐不爲仇﹐反用爲軍師。秦叔寶逼帝於老君堂。今二人皆厚唐祿。爲犯你諱字﹐遣棄良將。」士貴緘口無言。咬金喜曰「此人有良將之才。」眾官問曰「你要充軍﹐有何武藝。」仁貴曰「十八般武藝俺都會。」張士貴聽道罷﹐早不喜。令左右將弓來﹐教仁貴拽試。仁貴左手推靶﹐右手兜弦﹐一推上弓﹐連拽數十滿。士貴問曰「此弓以上更加得幾張。」仁貴道﹕「這弓更添三張。」張士貴大怒曰「你敢猛言﹐怕不信。」「臂膊來粗桑樹﹐砍做弓﹐曾拽四張。」士貴道﹕「除了弓箭﹐別會甚麼。」綽戟在手﹐言曰「除總管以下﹐都敢與他比試。」劉君昴道﹕「這漢正是搦我﹐左右。將披掛來。」歡喜仁貴。望有个成頭的﹐這漢合死﹐一戟戳死這漢﹐然後隨程咬金入洛陽駕前爭先鋒印則个。

這兩个方欲爭鬭﹐見一隊軍約一千有餘﹐捧一員將﹐自言吾乃混天大王董達。咬金道﹕「不須你二人比試﹐張士貴領義軍教你來迎賊兵。」兩陣完﹐混天大王出馬﹐頭頂朱漆笠﹐身披明鎧甲﹐跨赤虯馬﹐橫著宣花斧。董達搦戰﹐劉君昴出馬﹐無數合﹐君昴敗了。賊再搦戰。咬金道﹕「只虧我老了。」背後一人髙叫﹕「總管放心﹐俺生擒賊將﹐奪瑩鎧。」言訖﹐告總管借與我馬﹐橫方天戟﹐不打話便戰。賊將不能措手﹐撥馬便走。薛仁貴追賊﹐散亂奔走。張士貴催軍掩殺﹐賊軍逃走。程咬金鳴鑼﹐諸將皆至﹐不見仁貴。咬金髙坡上視之﹐望見正西下騎馬來﹐馬上白袍年少鞍喬上橫擔著一員賊將﹐直至髙坡下﹐擲賊將於地。薛仁貴活捉將來﹐驚殺了程咬金﹐以鞭碎其腦。咬金曰「吾先往洛陽﹐隨後義軍便起。」將董達瑩鎧赤虯馬賞薛仁貴。

張士貴﹑劉君昴領薛仁貴從事﹐登程上路。天下義軍都至洛陽﹐太宗車駕亦至﹐傳聖旨﹐宣大小總管來日駕登九龍門看諸總管擺行陣。程過門下得聖旨﹐各奔本寨。張士貴﹑劉君昴置營於城外﹐亦蒙帝旨。二人帳上議之﹐士貴曰「吾自年少素攻力戰﹐不曾習兵法﹐擺行陣﹐不知規矩﹐豈能曉會。來日九龍門下惹眾將笑。帝知我爲勇夫也﹐𨿽無罪﹐豈不自恥。」君昴但默然不語。帳下一人髙叫一聲﹕「何須總管憂﹐此乃徵遼建功之日﹐只來日先怕行陣﹐教總管先獲頭功。」二人驚視﹐乃薛仁貴也。帳上問曰「你會排行陣麼。」仁貴曰「稍解孫吳兵法。」士貴大喜﹕「行陣有法﹐當奏帝薦功。」仁貴應聲退候。

次日﹐太宗駕領敬徳與英公文武登九龍門﹐看總管行陣過。次後張士貴過於門下﹐帝與英公大笑言曰「奇哉此陣。見左右方圓﹐內虛外實﹐勢若繩絣剪紙﹐陣形用內虛外實﹐所以孫吳具載。」帝曰「運籌略略如孫子﹐布陣依依似武侯。那老賊焉能會布此陣。方知藝行隨福。」太宗默然瞬目﹐見士貴背後一人素衣白袍瑩鎧﹐赤馬朱纓﹐執戟在前﹐軍於其後。帝乃曰「此士貴是拙主人﹐背後執戟者巧博士。」使一殿官下九龍門交問掛白袍年少卿官姓甚。朕欲用之。比及殿官下門問﹐張士貴行陣已過。帝更不看別路諸侯行陣﹐便下九龍門至朝。駕坐﹐宣英公﹑敬徳至。帝曰「卿等適來見張士貴行陣如何。此陣奇哉。」英公曰「此陣甚好﹐敵避之爲虛﹐擊之爲實﹐得武侯八陣法。」帝問敬徳﹕「此陣如何。」敬徳曰「臣自佐劉武周﹐後歸陛下﹐大小約經二百餘陣﹐𨿽不通兵法﹐也曾見過﹐適來陣勢﹐未嘗見此。」帝曰「老賊焉會此陣。昔日張士貴爲破肖銑﹐𨿽有功力戰﹐何知兵法。惟恐有人所教。」帝疑之。適見執戟白袍年少指引軍兵﹐此人非俗。帝令近臣宣張士貴至於殿下。帝曰「昔日髙祖三封肖相﹐卿知否。」士貴曰「不知。」「因薦韓信進賢﹐卿休諱。適見行陣﹐卿豈能會。必受他人所教﹐卿當言之。朕無髙祖之明﹐卿有肖何之徳。今誰教你行陣來。休諱。」士貴曰「臣不敢諱。」俯伏在地﹐奏曰「非臣之能﹐有一人所教。」帝大喜﹐「問卿誰教你來」。士貴言曰「夜夢神人所教。」帝口中不語。

太宗傳聖旨道與諸路總管上平遼論。張士貴還寨﹐請劉君昴上帳﹐說﹕「帝要平遼論﹐如何。」君昴曰「請仁貴問之。」令人請仁貴至帳坐﹐士貴擎酒問之﹕「帝要平遼論﹐想足下必有髙見。」仁貴曰「今蒙鈞旨﹐敢不盡心﹐魯鈍之才﹐試做一論﹐願求紙筆。」士貴心中大悅﹕「左右。將紙筆來。」仁貴拂開紙﹐一筆揮就看了﹐度與士貴看罷﹐將平遼論收於裏面。仁貴曰「今將此表見帝﹐如蒙問念﹐若何。倘不解文意﹐何以對帝奏之。」士貴言「咱兩个同去見帝﹐你自解說去來。」言訖﹐搭手仁貴之臂﹐同步下帳。怎見得。詩曰﹕

正當龍虎相逢日﹐恰是君臣慶會時。

張士貴將仁貴至內門前﹐畱於宮門外。士貴將平遼論見太宗升殿﹐有英公亦袖其表﹐宣諸路總管至殿下各進平遼論。武士彟獻上﹐帝覷其文。馬三寶言邊關守長自備其境﹐帝不喜。段志賢﹑裴行儉上表﹐不合帝意。英公見帝不喜﹐方欲袖出其表﹐見張士貴亦捧表一道上﹐帝展於禦案﹐令左右宣讀﹐未及一半﹐歡喜煞太宗。使英公袖手碎其表。不知表上說个甚來。表曰﹕

「臣聞黃帝臨朝﹐蚩尢作亂。有虞在位﹐苗裔不君。軒轅豈無徳之君﹐帝舜非不仁之主。蓋亂賊臣子﹐興起干戈。今髙麗者。海東醜類﹐化外之夷。旣不奉上來朝﹐當宜興師問罪。加以葛蘇文殺主奪權﹐恣行凶暴。將百濟國進奉邀奪﹐辱昌黑飛鍼繡其面。欺陵大國﹐諷刺吾皇。若不拜將徵伐﹐難容不原之人。說昔馬援立銅柱﹐蓋南蠻喪膽而服。近李靖至陰山﹐使北狄望風而怯。今欲徵遼﹐可分兵三路﹐南赴明越﹐中赴靑丘道﹐北進先取楡林。若興三路雄師﹐庶使建功神速。臣𨿽愚見﹐伏取聖裁。」

帝看了﹐問士貴﹕「前者排行陣之日﹐朕早疑﹐爾言夢中神人所教。此平遼論有出世之才﹐非常之義﹐此表是甚人做來。」張士貴曰「乃絳州副總管劉君昴做來。」帝命賞金一錠﹐寶帶一條﹐隨張士貴統軍。

太宗分三路。南路越州﹐大將張公謹。中路靑丘道﹐程咬金﹑蘇定方爲副將。北路太宗禦駕兵三十萬。令張士貴前部總管﹐取松亭關。路過遼東﹔帝嘆曰「遼河水﹐西去長安五千里。」帝有悔心。數日至海岸下寨。帝視海水汪洋無窮﹐東望髙麗﹐隔海千里﹐如何得過。悔不納房﹑杜之言。帝宣諸路總管上禦寨﹐問過海之計。敬徳曰「乞問張士貴。」帝問張士貴曰「卿有計否。」士貴曰「臣當思之。」諸總管皆散。

士貴歸寨﹐請劉君昴議之﹕「帝問過海之計﹐敬徳以言窘我﹐若無﹐怎柰何。」君昴曰「乞問仁貴﹐必有奇謀。」士貴請仁貴至帳下﹐謂曰「前者公做平遼論﹐帝大喜﹐言若臨陣有折箭之功﹐當重賜賞。帝宣諸官入禦寨﹐問過海之計﹐諸將緘口﹐吾當思之。公莫有其術﹐教三十萬兵過海。」仁貴見問﹐叉手遂言「告總管。今天子只憂大海爲阻﹐難徵髙麗﹐仁貴用一計﹐教千里海水﹐只來日不見了半點兒。上至太宗﹐下至小卒﹐如登平地﹐安穩過海﹐意下如何。」張士貴欠身離坐﹐下帳執仁貴之手﹐言「引你去禦寨見帝﹐慢慢說道甚。」仁貴付耳低言道與﹐士貴大喜。

諸總管都來見帝﹐太宗再問過海之計有無。近臣奏曰「有一豪民﹐近居海上﹐特來請見駕﹐言三十萬過海軍糧﹐此家獨備之。」帝大喜﹐宣老人至帳上﹐問其言。帝領百官隨海邊來﹐見其萬戶皆一彩帳遮圍。其老人東向到步引帝入室﹐皆彩繡幙﹐地鋪茵褥。帝坐﹐百官進酒﹐帝喜。但覺風聲四面﹐波響如雷﹐杯盞傾側﹐身居動搖良久。帝不曉﹐令近臣揭帳幙視之﹐但見淸淸海水無窮。帝急問曰「此乃是何處。」張士貴起而奏曰「此乃臣過海之計﹐得一風勢﹐三十萬軍乘船過海﹐到東岸矣。」視之﹐果在船上。

將扣東岸﹐見遼兵布陣﹐阻其前路。帝問曰「誰能奪東岸。」言未畢﹐見一戰船兩下裏豁起龍尾。棹上有兵五百﹐戳著絳州義軍旗號﹐飛上岸去﹐執方天戟﹐見白衣年少舉步如飛﹐走至岸上﹐搖白旗一面﹐厲聲髙叫﹕「請車駕速登海岸。」驚煞太宗。急問殺遼將奪海岸者虎將是誰。張士貴奏曰「此乃臣過海之計﹐乃絳州義軍建功。」帝問持戟白袍年少﹐近臣奏曰「絳州一隊義軍﹐隨白袍將殺賊軍往東未回。」太宗領兵過岸﹐遂問諸將﹐前者甚城。昌黑飛奏曰「前者鳳凰城。」帝問曰「如何得之。」近臣奏曰「今被絳州義軍退遼軍奪訖鳳凰城也。在城軍民﹐擔酒牽羊來迎陛下。」帝大喜﹕「此頭功非張士貴﹐皆是白袍持戟者是也。」

太宗入城﹐攺衙爲內。帝坐﹐列文武兩班。帝曰「賞罰國之大事。賞信罰明﹐賞一人﹐天下悅之﹐罰一人﹐天下戒之。今過海水﹐得鳳凰城﹐皆絳州義軍首功。」宣張士貴至殿下﹕「朕當船上親見奪岸建功﹐卿當爲首。只教穿白袍持戟者﹐卿當言其姓名是誰。」詩曰﹕

若非聖主臨天下﹐怎得名賢出世間。

張士貴奏曰「乃絳州義軍都頭目薛懷玉也。此人勇若關張﹐智同伊尹﹐堪當大用。」帝喜﹐令宣薛懷玉至於殿下﹐身穿素衣﹐未嘗加職。帝封爲沂州刺史﹐錦袍一領﹐玉帶一條﹐寶劍一口﹐戰馬一疋。帝令出內遊街﹐以激眾士之心。

薛懷玉謝恩畢﹐擺出來﹐披袍束帶﹐懸劍跨馬。令歌樂前引﹐欲遊街市。薛仁貴往內門接張士貴﹐見懷玉如此顯達﹐仁貴邀截問其故﹕「這人建甚功來﹐如此厚賜。」左右曰「爲獻計過海水﹐殺遼將﹐奪東岸﹐大敗遼軍﹐收復城池﹐乃薛懷玉之功也。」仁貴大怒曰「盡力者是誰。受賞者何人。」仁貴行步如飛﹐拽住馬〓環﹐叫懷玉﹕「咱兩个只到皇帝根前理會去來﹐看這功是誰的。」不由懷玉﹐拖得奔內門來。

帝與英公﹑敬徳文武﹐論懷玉之功。忽見鳳凰落於鼓角樓上立﹐髙九尺﹐生得頭頂毛色五彩﹐乃禽之王也。此鳳凰非竹實不食﹐非梧桐不棲﹐非甘泉不飲﹐非玉石不坐。邦有道則見﹐邦無道則隱。魯麟周鳳﹐周見鳳凰﹐將州攺爲鳳翔府。太宗問羣臣﹕「朕徵髙麗﹐今見鳳凰﹐皆祥瑞也。」張士貴奏曰「靈芝長﹐黃河淸﹐麒麟至﹐鳳凰見﹐祥瑞也。今陛下徵髙麗﹐才過海﹐鳳凰來朝﹐天垂景祥﹐決平髙麗也。」帝大喜﹐正是祥瑞。忽有一人髙﹕「啟陛下﹐麒麟出﹐鳳凰見﹐非爲祥瑞。陛下徵遼﹐謀臣勇將﹐此乃祥瑞也。」有百濟國昌黑飛曰「此城名鳳凰城﹐城北三十里有一鳳凰山﹐有鳳凰作窠哺子﹐巖內飛者動有千數。如陛下不信﹐登髙山看之﹐便有虛實。」帝大喜﹐卽便引文武看鳳凰山。英公曰「不可去。髙麗不比中原﹐恐遇賊兵有失。」帝曰「不暮而還﹐英公何憂。」不從諫﹐領兵將文武百官離鳳凰城﹐奔鳳凰山來。

帝登髙嶺﹐勒馬東顧﹐果有鳳凰飛戲成羣。帝貪看﹐忽聞金鼓喧天﹐喊聲震地﹐旗幡遮天﹐鎗刀耀日。見山四面﹐盡有遼兵所逼﹐更見戳著莫離支旗號。帝曰「悔不聽英公之言﹐果遭難。」敬徳曰「臣等欲保陛下出兵奪陣﹐賊甚大﹐誠恐有失﹐莫若遣人下山求救。」帝曰「賊甚大﹐誰敢出。」言未盡﹐帝後一聲髙叫﹕「啟陛下。咱自取救兵。臣隻身單騎就軍前活挾過那莫離支來﹐其兵自退。」言訖﹐一騎馬注下去﹐太宗問左右﹕「下山者誰也。」近臣奏曰「乃駙馬薛萬徹。」下山橫鎗衝突賊陣。遼將數員﹐攔住薛萬徹﹐不能出陣。

話說鳳凰城外諸總管寨有士貴﹑劉君昴帳上坐。門人報曰「帝領文武看鳳凰山﹐到今未回。」只聽正東金鼓喧天﹐喊聲震地﹐必有遼兵相持﹐阻截車駕。諸將方欲起兵﹐人報曰「白袍將軍薛仁貴領一隊軍馬出寨去。」張士貴﹑劉君昴領兵也往東去。仁貴五百兵﹐方欲行﹐見直東遼兵來到﹐萬餘人列成陣。旗開﹐捧一員將﹐頂三叉冠﹐披絳服﹐跨馬橫刀﹐髙叫﹕「唐將來的遲了﹐唐天子於鳳凰山上被吾擒了﹐將髙麗國去也。」薛仁貴大怒﹕「海外賊將﹐怎敢誑我。」斜橫方天戟﹐縱馬約戰三合﹐擗轉方天戟﹐活捉過來﹐撇在陣前。戟戳在心窠內﹐道﹕「不殺你﹐你是莫離支。」答曰「不是﹐我乃遼將耨撒延壽。」仁貴曰「唐帝安在。」延壽曰「見在鳳凰山﹐遭莫離支大兵所困。」仁貴曰「不殺你﹐待就軍中生擒莫離支﹐保駕西還。」言訖﹐縱馬東去﹐五百兵威嚴隨後。張士貴﹑馬三寶﹑裴行儉﹑武士彟﹑段志賢等諸將皆曰「此是仁貴恐別人成功﹐飛奔遼軍裏來。」忽見十五員將趕駙馬薛萬徹出陣望西。薛萬徹盛走﹐望見唐兵將至﹐連聲髙叫﹕「乃駙馬薛萬徹也。」言「被數遼將所逼﹐力困難敵﹐唐兵救我。」不妨馬蹶前足﹐番身落馬。二遼將持鎗騰至﹐仁貴欲救﹐約二百步之外﹐連放二箭﹐皆中二將墜騎﹐諕眾遼將無敢近前。薛萬徹整身上馬﹐問﹕「救我者何人。」仁貴道﹕「駙馬休問名姓。只大軍中拖過莫離支來﹐救天子駕﹐恁時知名。」言訖﹐策馬去。仁貴不顧萬徹﹐入遼軍裏﹐只尋莫離支。隨後眾將領兵皆至﹐四面掩殺遼兵。

帝在鳳凰山﹐望唐兵四下齊至﹐看唐兵交戰。忽見白袍年少躍馬橫戟﹐衝突遼陣﹐如入無人之境。帝視敬徳﹕「朕見此將﹐如卿往日之勇﹐眞虎將也。見此人﹐便是奪海岸者白衣將軍相似。」敬徳曰「臣下山宣此人。」帝欲去﹐見薛萬徹上山。帝喜﹐問曰「非卿取救﹐不能免朕之危。」萬徹奏曰「非臣之功。臣下山﹐遼將數員﹐臣戰十合﹐方能出陣。眾將逼某甚急﹐遇一隊唐兵﹐逢一白袍年少將軍特來保駕。臣馬蹶前足﹐墮落地上﹐二遼將來取我﹐被白袍將軍連飛二箭﹐皆中二將墜騎﹐救臣得免。臣問姓名﹐言得莫離支見帝未遲。」帝曰「卽此山下衝殺遼兵者﹐白袍將軍是麼。」萬徹曰「啟陛下。正是此人。」「卿當下山﹐與朕急宣。」萬徹領聖旨下山﹐叫﹕「白袍年少﹐有聖旨宣你。」仁貴殺遼兵趕東往﹐萬徹疊鞭而追﹐至近﹐言有聖旨。仁貴下馬。問﹕「將軍姓甚。」答曰「姓薛名仁貴﹐系絳州龍門縣人也﹐投張士貴作義軍。」萬徹曰「曾建甚功。」曰「某就絳州﹐對程咬金捉了混天大王董達。次到洛陽﹐擺陣於九龍門下。獻平遼論。用計使三十萬兵過海。殺遼將﹐奪東岸﹐取鳳凰城﹐救鳳凰山。皆是薛仁貴之功也。」曰「你建如此大功﹐也消得一鎭諸侯﹐公當上馬﹐同赴山上見帝。」比及二人到山﹐帝歸鳳凰城去了。萬徹曰「公且歸寨。」萬徹入城見帝﹐帝歸帳歇泊﹐等來日天曉見帝。

五更催軍鼓響﹐帝領百官前進。張士貴﹑劉君昴前取楡林城﹐逢遼兵來﹐捧一員將﹐使偃月刀﹐頂三叉金冠﹐銀葉鎧﹐陣前叫﹕「我乃莫離支也。」諕張士貴大怕。君昴道﹕「放心。」橫刀出馬陣前﹐道﹕「莫離支乃東海王莽也。」莫離支大怒﹐橫刀躍馬飛上劉君昴來﹐鬭數合﹐君昴走敗。催兵掩殺﹐張士貴望西北走﹐遼兵隨後趕。忽見一隊義軍橫截﹐當住遼兵﹐捧一員將﹐素袍瑩鎧﹐赤馬繁纓﹐橫方天戟﹐聲如哮雷﹐言「賊將莫離支且住﹐薛仁貴在此。」遼將出馬與仁貴相見。「爾乃東海莫離支麼。」將曰「某不是﹐吾乃手下虎牙將也﹐姓梁名建勛。」仁貴道﹕「你退﹐教莫離支來﹐你枉污我兵器。」建勛大怒﹐與仁貴交戰數合﹐未分勝敗。張士貴遣人報曰「被薛仁貴橫截住遼兵﹐教君昴倒兵擊遼陣。」梁建勛領兵急回﹐望楡林城走﹐背後張士貴兵追殺﹐直至城下。

張士貴收兵歸寨﹐上表奏帝﹐被小臣殺遼梁建勛﹐大敗之﹐奪金鼓旗幡無數。帝看罷﹐轉驚﹐張士貴直恁的彊。帝遣使臣傳聖旨﹕「道與張士貴者。今徵遼累建大功﹐宜加旌賞﹐可掛三路都統軍印者。」士貴方欲謝恩﹐向帳下一人髙叫﹕「告使臣。這隻不是張士貴的功也﹐有他別人的。」諕殺那張士貴。使臣遂言「漢子。怕不有你的功。」言者﹐王君廓之子王孫諤﹐叉手言曰「國家只用張士貴﹐敢用其餘將軍則个。」使臣問﹕「此人是誰。」張士貴責曰「爾父爲廬江王李瑗反情相累﹐遭國家罪責﹐未得詔爭敢用你。且軍中待吾秉奏﹐若得詔用你。」使臣回見帝﹐奏曰「與張士貴三路都統軍印。」欲謝恩﹐一人髙叫道﹕「這功不是張士貴的﹐也有別人的功。」乃王君廓之子王孫諤。未得帝詔﹐不敢用﹐遂令退。帝視敬徳﹐奏﹕「他爺被反臣相累﹐他人須無過犯﹐如何不用他。臣疑張士貴功詐。賞罰者國之綱紀﹐不爭建功者不賞﹐枉怨國家不平﹐海東何日平安。從張士貴建功﹐亦賴眾兵之力。」帝曰「如何則可。」敬徳曰「臣將禦酒三車入張士貴寨賞軍﹐有功者飲酒﹐建功者自爭﹐如此見端的。」帝令鄂國公押禦酒三車至士貴寨。接著﹐敬徳上帳坐﹐言帝賜禦酒賞軍。上至眾將﹐下至小卒﹐有功者賞酒﹐納金鼓旗幡人頭鼻耳者賞及百人﹐從轅門外入手下。遂言「告總管。若論建功飲酒﹐這三車酒只小人都喫了。」驚殺敬徳。遂問張士貴﹕「這人是誰。」張士貴道﹕「這人是絳州龍門縣人也﹐姓薛名延陀。」「昔日帝於長安招義軍﹐某先投軍。自隨張士貴過海﹐累建大功不蒙賞賜。」敬徳問曰「所建者何功。」延陀曰「昨日立斬旗頭﹐使兵挫銳﹐乃某功也。」士貴曰「非爲大功﹐敢將眾誇口。」敬徳曰「𨿽功不多﹐亦合賞。」連賞三杯﹐延陀退去﹐敬徳低頭。況今數建大功﹐旣非士貴﹐合無爭者。

賞軍已畢﹐寨門外立著二人﹐乃薛仁貴﹑王孫諤。論曰「適來對大臣欲整大功﹐帳下不言﹐何也。」仁貴曰「徵遼應有功勞﹐都與張士貴﹐怕見莫離支﹐或一戟兩箭﹐恁時成功﹐對帝受賞。」王孫諤曰「公言非也。比及擒莫離支未得﹐或髙麗王先降﹐恁時帝已班師﹐更不誤爾功名也。今鄂國公將禦酒三車入咱寨賞軍﹐今日不告﹐何時再得相見。」幾句兒言﹐喚回薛仁貴﹐著白戰汗衫﹐待入寨﹐從寨門裏見敬徳﹑張士貴並馬出來﹐仁貴唱喏不定﹐喫緊的王孫諤兩手推倒馬頭前面。敬徳問﹕「漢子告甚的。」仁貴欲言﹐張士貴便道﹕「這漢不早來﹐禦酒已盡也﹐你好窮口。」仁貴素無一言﹐只惱殺王孫諤﹐曰「道你言。」仁貴曰「非建大功﹐何告之有。」

士貴隨敬徳入寨見帝﹐言「賜錦袍玉帶﹐卿兵取楡林城。」士貴領聖旨還寨﹐請君昴議事。士貴曰「我楡林城何能得之。」君昴曰「當告仁貴。」士貴曰「數次不薦﹐必恨在心﹐焉能竭力。」君昴道﹕「仁貴如戰鬭﹐若用美言撫之﹐必捨命當先﹐楡林城立破之。」言無數句﹐這般使用。士貴大喜﹐召仁貴至帳下。士貴曰「數次不薦足下﹐莫不懷怨麼。非不待薦公﹐恐帝重用﹐爾必離我﹐怎柰何老拙也。以此畱公保我。若平遼畢其功﹐奏帝未晚。」仁貴曰「余功皆不要﹐若逢莫離支﹐或一戟兩箭建功﹐恁時肯奏仁貴麼。」歡喜煞張士貴﹕「自與公結爲心友。」

有探事人到帳下﹐遂言離楡林城不遠﹐排著三萬來遼軍﹐當頭捧一員將﹐貌如惡虎﹐雄賽獰神﹐自言莫離支特來搦戰。歡喜煞薛仁貴﹕「告總管。這件功﹐早了與小人。」離帳下階﹐綽戟上馬﹐領兵東來。怎見得。詩曰﹕

堪愛白袍年少將﹐領軍活捉莫離支。

薛仁貴搦戰﹐願殺莫離支。遼兵陣前一將出來﹐刀橫偃月﹐馬跨赤虯﹐頂三叉冠﹐披銀甲﹐乃遼將梁建勛。仁貴曰「莫離支在何處。」建勛曰「在城中。」「緣何不出。」建勛曰「射鼠豈消虎箭。」仁貴怒曰「若三合外勝你﹐非爲英雄。」言訖﹐縱馬交戰﹐不三合﹐建勛敗走。仁貴乃唐之棟梁﹐只曾見日月交蝕﹐幾曾見仁貴中箭。仁貴望箭又來﹐右手綽其箭﹐左手將戟搠於地上﹐拈弓在手﹐搭箭當弦。建勛自見仁貴側偃了﹐道箭中﹐撥馬來取。仁貴曰「這箭妨主人。」叫一聲著﹐應弦而箭中﹐正中气喋﹐建勛墮馬而死。

張士貴大兵掩殺﹐敗兵入城﹐閉門不出。張士貴大兵扣城下寨﹐寫表奏帝。帝驚﹐怎見許多功。發使來摧張士貴來日取楡林城。「如何得。」仁貴曰「不難﹐今晚寨中造云梯數十个﹐來日天曉立於城下﹐仁貴先登城﹐當奪乳口。」士貴依言﹐遂令工匠造之。回奏天子﹐來日決取楡林城。薛仁貴指揮士卒﹐欲立云梯。柰西北圓樓上列十數个遼將﹐箭如雨箭﹐使兵不能近前。仁貴大怒﹐下馬戳戟於地﹐臂圓牌直叫火號﹐仰望圓樓上﹐連發五箭﹐射遼將五个墮於城下。驚殺了太宗。他能發弓箭的﹐見後怕不怕﹐言李廣復生也。太宗驚問﹕「見三處云梯皆於城下﹐比及別人動﹐但有發箭者。」白袍年少上城﹐望見失聲驚叫﹕「若非虎將﹐安有此勇。」敬徳曰「這功早了﹐不是張士貴的。」縱馬下坡﹐徑到張士貴馬前。「今有聖旨交來問你﹐爲首登云梯奪城建功者是誰。」張士貴曰「待破城之後﹐詢問建功者﹐方知是誰﹐然後奏帝。」敬徳曰「見三處云梯一發爭功﹐皆薛仁貴先上城﹐先占圓樓﹐然後眾兵上城﹐殺軍開門。」張士貴﹑劉君昴領兵入城﹐奏帝奪城建功者﹐又是絳州義軍。傳聖旨﹕「守城眾官勿傷百姓。」開門﹐仁貴入城﹐使人叫百姓勿出。忽聞大街上喊一聲﹐仁貴急問爲何。報曰「從楡林城大衙內一隊兵來﹐約一千餘人﹐捧一員遼將﹐威勢若虎。」仁貴交馬無一合﹐戟刺楡林太守髙昌墮馬而死。勝殺遼兵出城而走﹐追殺數里﹐方回楡林城。安撫以定﹐張士貴收兵還寨。

天晚﹐敬徳領從者三二人私往士貴寨。疑士貴匿他人之功﹐昨日功勞稍見分毫﹐將士貴對帝理會。令從者把馬於門外﹐獨提單鞭信步而入。把門人誰敢當他﹐時行方轉﹐聽探動靜。軍馬早來攻擊楡林城﹐身疲力困﹐熟睡者甚多。敬徳一壁裏處﹐聽一人彈劍作歌。歌曰﹕

未逢時運且蹉跎。茅舍兩三間﹐數株雕殘柳。紅葉落林間﹐悶對樽前酒。書劍兩無功﹐使我慵開口。又不得橫戟陣前﹐笑斬遼東元帥首。又不得長驅大眾疾如雷﹐掃蕩妖塵淸宇宙。英雄智力不能施﹐空將憤气沖牛斗。

叫﹕「張士貴﹐你誤了我也。」敬徳大叫一聲﹕「彈劍作歌的壯士﹐你休埋怨張總管﹐你敢告我來。」敬徳走向前來﹐圪塌的把那白袍扯住。「將軍。你不是白衣人麼。」仁貴恐反遭罪責﹐不想是鄂國公﹐頓衣而走。敬徳忿恨而還﹐候天曉求見帝。

敬徳見帝﹐說﹕「昨日取楡林城人﹐不是張士貴之功。天晚入寨察之﹐聞一人彈劍作歌﹐埋怨張士貴。臣拽衣而問姓名﹐其人頓衣而起走脫。明知張士貴匿人之功﹐虛作他功﹐賞不明﹐深爲國患﹐願陛下詳之。」太宗曰「朕方思之。」差一近臣往張士貴寨﹐急宣張士貴來見帝。帝宣至帳下﹐帝曰「舉賢薦能﹐必有安身之處。卿當實奏寡人﹐昨日楡林城下﹐見五箭射五遼將墮樓﹐首登云梯﹐奪城建功者﹐白衣將軍是誰。」張士貴奏﹕「陛下。臣昨日攻破楡林城首先建功者﹐姓薛名延陀﹐官授沂州節度副使。」近臣奏帝﹐領眾官前近安地嶺下寨。

帝升禦帳﹐急報馬至﹐言遼兵列陣搦戰。禦駕領大兵親出對陣﹐捧一員遼將出馬﹐冠颩雜尾﹐袍繡團花﹐鎗橫素練﹐馬跨驛虯﹐自言遼將﹐乃伊那射也。帝問誰出馬。段志賢出馬交戰。柰志賢年邁力怯﹐撥馬回﹐敗走。伊那射追趕﹐帝問誰可再戰。急於帝後面一箭飛出﹐射遼將墜騎。帝急問發箭者何人。近臣奏曰「乃絳州文喜縣人裴行儉。」帝大喜﹐封爲禮部尙書。帝教混戰﹐遼兵東走﹐帝收兵歸寨。

帝升帳﹐因裴行儉建功﹐又見張士貴立於帳下﹐帝曰「如此彊者。絳州總管張士貴先獻平遼論﹐後過海奪東岸﹐取鳳凰城﹐救鳳凰山﹐攻破楡林城﹐邀駕東來﹐皆張士貴之功。大小眾總管﹐誰似士貴之勇。」敬徳叫曰「然張士貴累建大功﹐亦有他人助來。臣隨陛下徵戰賊兵﹐擒世充﹐誅建徳﹐皆臣之功也。徒然陛下褒譽張士貴﹐挫滅眾官﹐恐傷士卒之心。」帝不語。一人髙叫﹕「敬徳你不彊。」爭目視之﹐乃皇叔任城王李道宗。昔日敬徳殺者李孝機﹐乃道宗親兄也。道宗言「你往日曾建功﹐今次徵遼﹐素無一功﹐何敢輕慢張士貴。」敬徳對曰「柰帝不用恭﹐若某戰﹐豈容張士貴也。」帝曰「卿老矣。因此不用。」恭曰「臣不老﹐倘逢莫離支﹐若不生捉﹐無面見陛下。」前有報急馬至﹐言「莫離支領遼兵下安地嶺來搦戰。」敬徳大叫曰「陛下使臣交戰﹐生捉賊將。若不教臣戰﹐觸階而死。」太宗曰「總管在意者。」敬徳領聖旨﹐領兵出寨﹐與遼兵對陣。遼將出馬﹐敬徳不問名姓﹐一合生挾了。敬徳還寨見帝。帝喜曰「楡窠園之勇﹐尙由不減。」敬徳視任城王﹕「某往日彊今日也。」問﹕「除皇叔之貴﹐敢似恭一合捉遼將麼。」道宗曰「我𨿽力弱﹐今與你爭气則个。」親問帳下諸將﹕「敢助吾戰賊將麼。若成功﹐把我任城職便分付與你。」言末絕﹐一人髙叫﹕「皇叔放心﹐某𨿽不才﹐願隨皇叔戰。」歡喜煞皇叔。是絳州義軍薛延陀。道宗奏帝﹐要兵一萬。帝與道宗領延陀出寨﹐與遼兵對陣。一員遼將出馬﹐薛延陀不打話﹐交戰數合﹐遼將敗走﹐延陀急追。忽見四伏兵起﹐困住任城王。人報曰「任城王被遼將兵困住。」帝視敬徳﹐敬徳恐傷帝心﹐當帳下搦張士貴﹕「今次徵遼﹐你功最大﹐惟我不伏。今任城王遭困﹐爾與吾各領兵三千﹐往遼陣救皇叔。先建功者﹐帝前教乞賞﹐不建功者﹐就帝前納頭。休教人替咱兩个去來。」張士貴不敢去﹐帝疑前功是詐﹐今言不敢﹐其實心怯。方猶豫間﹐傍有一人髙叫﹕「張總管放心﹐某助總管。」覷了﹐爭功是誰。卻是劉君昴。言「當官不讓父﹐今者惜甚人情﹐當與爭救任城王﹐先建功者賞﹐敗者斬。」

各點軍三千出寨﹐敬徳爲左軍﹐張士貴爲右軍。望遼兵至近﹐士貴覷劉君昴﹕「被你送了我也。」君昴曰「重賞之下﹐必有勇夫。」付耳低言這般者。士貴解腰間金帶﹐用手提定﹐回顧眾將曰「如先入陣救任城王的賞此帶。」言未盡﹐見一人下馬戳定戟﹐用手取的帶腰間便系。士貴大怒﹕「你功未建﹐先取其賞。」白袍年少曰「總管理會的﹐敢先要賞﹐須便建功。休道只救任城王﹐和那莫離支拖將過來﹐須直總管一條金帶。」言訖﹐綽戟在手﹐跨上赤虯馬﹐飛奔軍陣前去。敬徳大叫﹕「奪吾功者是誰。」再覷了﹐便喜道﹕「好將軍。旣不是張士貴﹐把這一件功卻與這漢。」仁貴縱馬入陣﹐見一員將使一條鎗來。仁貴曰「吾乃唐將薛仁貴。」遼將笑曰「無名將退者。」問曰「爾是莫離支麼。」「吾乃遼將耨撒延壽。」仁貴曰「莫離支安在。」延壽曰「今陣中捉了任城王﹐親送髙麗平壤城去也。」仁貴大怒﹐橫戟交戰﹐未分勝敗。聽背後喊聲大震﹐仁貴回視﹐見敬徳催兵﹐也奔遼陣裏來。仁貴恐被敬徳奪功﹐催兵掩殺﹐遼兵四散亂走。

仁貴過陣﹐並不聞任城王消息﹐莫非遭莫離支所擒。倘皇叔有失﹐吾亦不能回見總管。縱馬東行﹐忽聞金鼓亂鳴﹐喊聲大震。仁貴曰「任城王必在此處遭困。」單馬欲臨遼陣﹐見陣中一騎馬出來﹐仁貴覷了﹐言「任城王果被賊所殺﹐我來的不濟事也。」走出來的人﹐乃唐將小卒﹐滿身流血﹐痛遭傷損。仁貴曰「爾旣出陣﹐任城王安在。」其人言曰「將軍願回﹐遼兵勢大﹐將非一人可動。」仁貴再問﹕「任城王如何。」答曰「見被遼將數員逼困﹐末能得出﹐三四百人出來﹐惟我得脫﹐其餘皆折了。」仁貴曰「爾當西去﹐若張士貴問﹐但言仁貴先入陣﹐保皇叔﹐總管兵速來。」言訖﹐縱馬入陣﹐手執戟左右撞遼陣。驀見山邊一騎馬來﹐馬上一將鎧甲雕零﹐身帶十數箭﹐背後著了兩三鎗﹐認的是唐將﹐不辧是誰。後有一遼將﹐追之甚速。仁貴道﹕「唐將休走﹐我救你者。」乃是任城王。見仁貴縱馬前來﹐遼將撥馬結斜走﹐仁貴來趕﹐背後有薛延陀復追遼將。延陀叫曰「休殺皇叔。」遼將被薛延陀追及﹐拈弓箭在手﹐番身背射﹐薛延陀墮騎﹐遼將撥馬來取。仁貴道﹕「莫非是莫離支。誰有這般弓箭。如得此將﹐髙麗平矣。」橫戟騰到根底﹐叫﹕「莫離支略住﹐薛仁貴在此。」遼將見仁貴縱馬至前﹐不顧延陀﹐只趕李道宗。仁貴下馬﹐扶延陀起﹐見射中左臂。仁貴急問﹕「皇叔安在。」延陀曰「適來遼將追趕﹐身帶重傷者便是任城王。」仁貴道﹕「誤了皇叔。」綽戟在手﹐上馬來趕遼將。

卻說任城王身帶十數傷﹐血流不止﹐遼將追及﹐驀見髙坡一樹木成叢﹐任城王急不擇路﹐縱馬而走﹐遼將趕至﹐任城王轉樹而走。忽見白袍將軍縱馬橫戟騰至坡下﹐大叫曰「賊將勿殺皇叔。」其遼將不免回戰仁貴。任城王勒馬回頭看二人交戰﹐只一合﹐戟刺遼將墬騎而死。仁貴下馬﹐戳戟叉手﹐遂言「絳州義軍小卒薛仁貴也。賴王叔虎威。」歡喜煞李道宗。忘卻身邊疼痛。「我與敬徳爭气力﹐帝曾言如勝遼將者﹐便分付任城王職位﹐何況救吾一命。將軍上馬。」道宗問曰「爾旣在絳州義軍﹐隨士貴曾建功麼。」仁貴言「絳州捉了混天大王董達﹐次洛陽擺行陣﹐後獻平遼論﹐用計過海﹐奪東岸﹐首登云梯﹐攻取楡林城﹐皆小人之功也。柰張士貴不薦其功﹐只作義軍小卒。身無微職﹐托皇叔特薦﹐倘或重用﹐某殺身報國。」道宗曰「放心。我不比別人﹐乃是皇叔。蒙君之恩﹐豈敢忘也。」仁貴﹑皇叔西來﹐見遼兵與張士貴交戰。未過陣﹐仁貴縱馬橫戟﹐殺一條齋巷﹐保皇叔出陣。逢張士貴﹐見皇叔身帶重傷﹐下馬動問道﹕「先遣仁貴救皇叔﹐大兵助其勢﹐方殺遼兵過陣﹐今逢皇叔﹐得免此圍﹐張士貴之功也。」任城王馬上道﹕「誤國之棟梁也。前建功十數件﹐今保吾一命﹐皆薛仁貴之功也。你反爲諂佞之臣﹐吾若奏帝﹐你必該死。」張士貴叉手遂言「非不教仁貴見帝﹐柰未得便﹐旣是皇叔有薦之心﹐某願同往。」歡喜煞李道宗﹕「公旣有此心﹐情願上馬﹐回歸禦寨。」李道宗﹑張士貴領兵﹐和那薛仁貴也奔禦寨。

卻說帝思敬徳﹑士貴救任城王﹐不知消息。近臣奏曰「有隨皇叔去戰者薛延陀復回。」帝宣至帳下﹐身帶重傷。問﹕「皇叔安在。」延陀曰「敗於遼陣﹐被遼將所逼皇叔甚急﹐臣往前去救﹐臣中箭落馬﹐其遼將追皇叔不知何處﹐臣撞陣出來﹐身帶重傷。」帝大怒曰「送皇叔一命﹐皆爾匹夫也。」令左右推轉斬訖。延陀告陛下﹕「臣乞領兵﹐再保皇叔。」近臣奏曰「今皇叔被張士貴保入禦寨。」帝道﹕「張士貴又建功。」遂免延陀﹐令宣皇叔﹑張士貴。見數个小卒扶皇叔入寨至帳下﹐張士貴在後。帝視之﹐見任城王渾身血不能舉動。帝不忍之﹐離禦座﹐急問皇叔﹕「若不爭气﹐安有此傷。」道宗曰「臣竭力戰賊將﹐能死無憾。柰扶江山陣中遭遼將所逼﹐身帶重傷﹐口中吐血不止﹐死內得生﹐臣賴一虎將所救﹐臣方得免。今對陛下﹐可當舉薦。」驚煞太宗﹕「救皇叔者虎將姓甚。」李道宗方欲言﹐僕然倒地﹐口中吐﹐滿身搐手拳。帝驚曰「皇叔爲何。」張士貴曰「皇叔是破傷風發。」帝令扶歸帳﹐令醫官治療。帝問士貴曰「建功救皇叔者虎將是誰。」士貴曰「臣怎做得虎將。托陛下洪福﹐累次建功。」帝曰「又是士貴也。」遂重賞。近臣奏曰「被敬徳追殺遼兵﹐上安地嶺去也。」敬徳邀駕於安地嶺下寨。

帝宣元帥英公議事﹐若過安地嶺﹐去髙麗平壤城近也。英公自思﹐帝拜爲將﹐今次徵遼﹐我無寸功﹐豈不羞見唐兵權印也。英公曰「臣當領兵取安地嶺﹐力取不得﹐可以謀之。」帝親領大兵﹐與英公諸將皆至安地嶺。旣至嶺下﹐見上二十里遠上列軍兵弓弩﹐旗號遮天。太宗曰「若非韓信﹑武侯在者﹐此嶺亦不能取。」英公一騎馬親奔嶺下﹐仰頭望了﹐不知見甚來。大叫一聲﹐墮於馬下。口中一道血出﹐似絳橋一般。驚煞太宗。叫苦不疊﹕「若英公有失﹐教寡人怎歸本國。」和大小眾官向前﹐是見甚的來。帝令扶英公上車歸寨。煩惱煞太宗。遂問隨軍醫官巢論﹐奏曰「臣先視其容﹐後察其脈。」巢論遂胗脈取奏﹐曰「此證兩得﹐先中海毒﹐後傷心气。此病可治。臣有藥料﹐缺藥引子。」帝曰「何物。」巢論曰「中原巴豆杏子毒﹐以菉豆湯解之。旣中海毒﹐以龍須燒灰入藥解之。今英公先中海毒﹐後中心气﹐非龍須灰不可下藥。」帝問曰「何處有龍須。」巢論曰「海內有龍須。」太宗自思﹐撩袍離禦座﹐轉屏風後﹐歸帳去﹐頃刻復回﹐手將龍須賜與巢論。道﹕「卿燒爲灰﹐與英公下藥。」

太宗七徳安天下﹐翦須燒藥賜功臣

果然聖感動天﹐英公立愈﹐帝設宴相慶。近臣奏曰「有定州三路供糧艸﹐皇太子遣使將珍珠粉特來進上﹐言此粉食之﹐不中海毒。」太宗賜粉與三十六路總管﹕「卿等旣受其粉﹐當思取安地嶺之計。」

張士貴將粉歸寨﹐令左右制成。召仁貴至﹐賜坐﹐將粉分爲三椀﹐士貴﹑君昴三人共食其粉。仁貴不曉其義﹕「敢問總管此粉何爲。」士貴曰「今皇太子進此粉﹐能解海毒。禦賜三十六路總管﹐某旣得之﹐不敢獨享﹐與公共之。」喫罷方欲致謝﹐人報遼兵下安地嶺來。仁貴聞報不謝而去。君昴怒曰「古人言蒙一飯之恩﹐尙殺身爲報﹐今總管賜禦粉﹐此匹夫不謝而去。」士貴曰「必有他幹。」言未盡﹐人報薛仁貴領一隊軍殺遼兵至安地嶺去了。張士貴曰「昔日羊羹不均﹐駟馬奔躑。今涼粉一椀﹐唐將竭力建功。急點大兵背後助將去﹐怎生取安地嶺。」

仁貴領五千兵殺眾將上安地嶺去﹐遼兵不能當﹐只辦前走﹐仁貴後追不捨。行追行殺﹐相纏到安地嶺上。仁貴大喜﹐卻又得安地嶺﹐遼兵過嶺去﹐仁貴方欲前進﹐仰頭覷了前面山口﹐被遼兵屯柴薪燒阻﹐不能前進。回嶺上盤桓猶豫﹐忽見東南山有一條小路﹐仁貴與眾兵曰「吾當前進﹐爾等後隨。」言訖﹐橫戟信馬而進。

轉山約行二十里﹐仁貴自思﹐這般小路﹐卻奔那里去。正進之次﹐忽至一髙峯。仁貴勒馬視之﹐把兩手頂禮不疊﹐背後髙叫﹕「都上來﹐咱大家看則个。」用鞭指眾軍一發向前﹐覷見向山下樓臺殿閣﹐此乃蓬萊三島也。眾兵曰「非也。旣是蓬萊三島﹐何居陸地。此乃是一所宮觀。」仁貴引兵尋盤道山去﹐至觀門前﹐見樓臺森聳﹐玉殿瑤階﹐翠竹蒼松﹐奇花異卉。到三門外﹐見左靑龍﹐右白虎﹐護其觀門﹐並無人迹。仁貴下馬﹐令眾兵排門而入﹐仁貴向前﹐眾兵在後。見七寶碾玉妝成﹐富貴繁華﹐非塵世有。仁貴疑此蓋造﹐乃無道者所爲。正尋思﹐忽於正殿一壁﹐轉過一个婦人﹐鴉須堆云﹐素肌削玉﹐杏臉凝脂﹐柳眉拂翠。只疑是芙蓉城下﹐子髙適會瓊姬﹔洛水堤邊﹐鄭子初逢龍女。眾人持劍﹐方欲向前﹐那婦人不荒不忙﹐著手指定﹐遂言「來者唐兵﹐不得無禮﹐自家共你親戚。」驚殺薛仁貴。提劍舉步﹐撩衣走向前﹐自問婦人﹕「咱兩个卻是甚親。」婦人曰「告將軍。」詩曰﹕

啟開一點櫻桃口﹐噴出滿堂蘭麝香。

婦人曰「俺姑又與唐天子親﹐是你皇帝姑姑。」仁貴不敢無禮。其婦引仁貴至方丈中﹐見道姑數人﹐誦黃庭經。禮畢﹐請仁貴坐。婦人曰「我乃髙劍之妹﹐建藏之姑。唐帝貞觀初﹐髙麗爲我侄﹐與唐帝姑姑親。」仁貴曰「公主爲皇姑﹐何居於此。」公主曰「爲莫離支葛蘇文殺其兄﹐立我侄爲主。那漢縱橫行事﹐不問朝廷﹐眞乃海東王莽也。今反唐朝﹐非由我主﹐皆蘇文賊弄權。髙麗無主﹐因此出家修道。今居此觀﹐在地嶺下﹐此山乃髙麗也。過此山別無險阻﹐散漫平坦﹐直到平壤城。今在於此﹐知唐兵駕來﹐教天子明我髙麗不反。今唐兵旣到此﹐此遼人不達。將軍姓氏何人也。」仁貴曰「我乃絳州義軍薛仁貴。」公主曰「身居何職。」仁貴曰「身在布衣。」公主曰「何無貴品也。」仁貴曰「所建功勞﹐柰總管不薦﹐不得重用。今欲歸本帳﹐若取安地嶺﹐柰無路可取。敢問皇姑﹐願求一計。」公主見問﹐笑而言曰「將軍欲過此嶺﹐何難之有。依我一言﹐大功必建。」仁貴躬身﹐遂言「惟命是聽。」其婦人言無數句﹐使仁貴兩手加額﹐則不止取了安地嶺﹐和那莫離支亦拿了。仁貴不信﹐公主引於觀背後﹐指此便是海水。公主曰「此海水遶安地嶺過﹐至安地城﹐亦可往平壤府。」仁貴告曰「𨿽有海水﹐又無船隻﹐安能得過。」公主曰「將軍放心。我侄來日生辰﹐想見髙麗國王今日必發使駕船來宣我也。若髙麗使來﹐將軍可就船取安地嶺城。旣至城下﹐次取平壤城﹐殺莫離支﹐除髙麗之患。」仁貴曰「安有此事。」公主曰「實無虛誑﹐不待須臾﹐髙麗必至。」

方語話中﹐見一海船從東而來﹐上有小卒百餘人。其船直至觀後岸﹐爲首使命髙叫﹕「當報皇姑得知。今王子有命﹐宣公主添壽。」言訖﹐撩衣便下船上來。仁貴自思﹐心間大喜﹐殺來使﹐我建功﹐提劍舉步如飛﹐騰至使命根底﹐捽住衣袍﹐放劍在鼻凹中。「我不殺你﹐將公主平壤去﹐和我也去走一回。」公主附耳﹕「待教殺莫離支。」遼使道﹕「和俺髙麗王也送了也。」遼使道﹕「甚。」公主急指曰「將軍不可無禮。髙麗作亂者﹐葛蘇文也。公殺遼使何益。」仁貴曰「你姓甚。」遼使曰「我乃烏伊達﹐奉王子命來宣公主添壽﹐將軍大兵何至於此。」仁貴曰「吾奉張總管命來取安地嶺﹐被遼兵焚其山口﹐使吾進退不能﹐今至於此。恰問公主﹐聽知說了遼人不反﹐爾可爲吾大建其功。公主見帝﹐你若不從﹐吾先殺你。」遼使曰「惟命是聽。」仁貴曰「此海遶安地嶺﹐過安地城。爾將吾百人到城中﹐賺開門﹐一兵襲之﹐得此安地城﹐別無險阻。邀駕東來﹐殺莫離支﹐平髙麗之患。」烏伊達不敢不從。

仁貴將兵五百上船﹐辭公主奔安地嶺城來﹐捲了唐兵旗號﹐開船離岸﹐遶安地山到安地城下﹐見城上嚴備﹐密布著軍兵。烏伊達船著岸﹐夾帶仁貴叩城﹐使人髙叫﹕「城上休放箭﹐我乃烏伊達﹐王命來宣公主添壽﹐正打此過。」門人見﹐上下同開放門﹐仁貴一騎稍出在前﹐飛到甕城門﹐迎頭見了﹐叫苦不疊。怎見得。詩曰﹕

安排香餌魚還至﹐準備窠弓虎到來。

仁貴見二重門掩然猶閉﹐背後卻早拽起弔橋﹐放落賺板﹐遶城圍樓﹐列開弓弩。門樓上立著一个將軍﹐厲聲髙叫﹕「孩兒每。梆子響﹐一齊發箭便射。」仁貴聽得﹐擡頭看了﹐咽气吞聲﹐卻到使人碎心﹐莫被別人先取此城成功了。薛仁貴認得城上是唐家兵將﹐且不得放箭。「我乃義軍薛仁貴﹐今奉張士貴命來取安地城。怕城上是遼兵﹐可當放箭﹐怕是唐兵﹐須言姓名。」驚煞將軍。止住弓弩﹐放開城門﹐荒速下城﹐與仁貴相見。見仁貴鳳姿端雅﹐體貌非俗。將仁貴入城﹐於帳中同坐。仁貴問曰「將軍何人也。」對曰「昔過海分兵三路﹐今程咬金兵取登靑丘道口過﹐今我大兵十萬取胡越﹐我乃南路元帥張公謹。」薛仁貴請死。公謹曰「我騙海先取安地城﹐後程咬金和天子駕至。將軍何至於此。」仁貴曰「奉張總管命取安地嶺﹐爲遼兵焚其山口﹐遂不能回。下山過髙麗﹐遇公主﹐將遼使烏伊達海船來﹐賺安地城﹐不知元帥先建大功。」張公謹曰「公隨駕﹐身居何職。」仁貴曰「止是義軍小卒。」公謹曰「曾建何功。」仁貴曰「累建大功﹐被總管匿功不薦﹐未曾見帝。」公謹大怒﹕「老賊敢誤國家棟梁也。將軍隨我下安地城﹐同共見帝來。」詩曰﹕

若非今日逢公謹﹐安得白身朝太宗。

元帥下嶺﹐嘆曰「此險阻有失﹐何日平安遼國。某當領本部兵下嶺﹐先將接駕表﹐與張士貴共邀駕至此。」問﹕「元帥如何。」公謹曰「比及駕至﹐亦下嶺接駕。」領兵離安地城下﹐正逢張士貴﹑劉君昴領兵來嶺下體察仁貴消息。仁貴下馬﹐見總管施禮。士貴大驚﹕「將軍上嶺者何爲。」亦言前事﹕「今南路元帥張公謹遣某見帝﹐上接駕表﹐隨後他領兵離安地嶺來。」張士貴見言﹐心內自思﹐張公謹若見帝﹐那得不薦仁貴。把似別人薦﹐不如我做一面人情薦仁貴。自過海徵遼﹐非我之功﹐同共見帝舉賢一奏。言罷﹐將仁貴奔禦寨來。畱仁貴禦寨外﹐張士貴將接駕表入禦寨來見帝。帳下欲奏﹐見帝與英公論說。英公曰「昔日楚君退朝晚﹐楚夫人問曰﹕『大王退朝何晚。』楚君曰﹕『與賢相道話來。』夫人曰﹕『賢相是誰。』楚君曰﹕『於丘子。』夫人曰﹕『非賢相也。』楚君曰﹕『何爲。』夫人曰﹕『居相位三十餘年﹐未嘗薦一賢者﹐豈爲賢相。』於是遂薦孫叔敖。」有詩爲證。詩曰﹕

測影頻移未退朝﹐喜逢賢相日尢髙。當時不是楚姬問﹐今日何由進叔敖。

英公目視張士貴﹕「今日國家用人之際﹐何不薦一人似於丘子也。」士貴道﹕「英公只道我裏。」隨躬身立於帳下。太宗問曰「卿奏何事。」士貴曰「臣薦一人。」英公問曰「勝如楚夫人﹐賢如於丘子﹐莫不薦仁貴麼。」士貴戀祿爵﹐又匿不言仁貴之功。帝曰「卿薦者誰也。」士貴曰「領兵安地嶺﹐今南路元帥張公謹先取訖安地城﹐將表特來奏帝。」帝知﹐實時領兵過安地嶺下寨﹐前取胡越城。

言「遼莫離支將弟葛延禧出馬橫刀。」帝曰「若斬此賊者﹐當封萬戶侯。」言未盡﹐一將出馬橫刀﹐勝臨賊陣交戰。帝急問﹕「出馬者何人。」奏曰「乃番將李思摩。」勝負未分﹐又一將出馬。薛萬徹付能出馬﹐葛延禧不能敵﹐撥馬歸陣﹐領兵東走﹐奔胡越城來。遼兵將叩城遂火壕一壁。一隊軍來﹐當先截住弔橋﹐列開陣勢。旗開﹐捧一員將﹐素袍瑩鎧﹐赤馬繁纓﹐兜住馬﹐橫方天戟﹐髙叫﹕「賊將且住﹐仁貴在此。」怎結末。葛延禧又敢迎敵。張士貴領兵至城下﹐使人叫﹕「城上開門﹐今天子駕至﹐遼將敗走﹐城中百姓何不迎風而降。」移時鼓樂﹐官民開門來降﹐張士貴領兵先入城。

有人奏帝﹕「張士貴已得了胡越城也。」帝大喜。士貴邀駕入胡越城﹐攺衙爲內﹐帝宴文武排筵慶賀。告急馬至﹐取奏曰「皇太子遣二將押送糧艸﹐過安地嶺下﹐被遼兵截住﹐不能進前﹐遣人求救﹐要虎將保糧艸。」帝曰「如之柰何。」張士貴離筵﹕「臣領兵保糧艸。」帝大喜﹕「非卿不能幹此功。」士貴﹑君昴將仁貴領兵一萬﹐出城西來保糧艸。張士貴問仁貴﹕「公今保糧艸無失﹐決當薦某。」仁貴曰「賴總管虎威﹐願竭力死戰。」

又報急馬至﹐莫離支親領大兵十萬﹐離城不遠﹐排兵搦戰。帝領兵出城對陣﹐莫離支出馬﹐唐兵納喊不疊。名不虛傳﹐頭頂三叉紫金冠﹐身披團花絳獅服﹐橫靑銅偃月刀﹐跨千里追風馬﹐左右弓掛兩鞬﹐身背飛刀五口﹐搦戰。太宗曰「此賊若得﹐髙麗平矣。」一將出馬﹐絳州人氏﹐乃裴行儉﹐交戰數合敗走。馬三寶出﹐又敗。段志賢出﹐又敗。番將李思摩出﹐亦敗。不移時﹐連敗唐將五人歸陣﹐使帝汗濕渾身。「英勇莫離支。旣不能勝此將﹐寡人如何還國。」又一老將髙叫﹕「不著尉遲恭難敵﹐當殺這漢。」言訖﹐一騎馬出鞭打﹐莫離支閃過﹐再戰數合﹐敬徳力怯﹐帝令鳴金歸陣。莫離支催兵掩殺﹐唐兵稍折其銳。

歸城﹐帝曰「怎柰何。」文武奏曰「非士貴不能當莫離支。」帝曰「今張士貴未回﹐誰可過陣宣張士貴。」敬徳奏曰「臣願去。」帝曰「卿老矣。恐有失。」一年少遂奏曰「臣保父親過陣。」乃尉遲寶林。帝令父子二人﹐點兵一千出城打陣。帝上城﹐望見敬徳﹑寶林入陣殺遼兵﹐左右無敢當者。曰「虎父無犬子。」移時父子二人領兵過陣﹐望正西去。帝卽悔﹐若父子二人在城﹐可保朕﹐不合交敬徳去了﹐誰當莫離支英雄也。

帝方憂慮﹐忽聞城上發喊﹐帝急問﹕「何爲。」文武皆言「陛下試望則个。」忽正西一隊白衣將軍﹐約疊五百﹐當頭捧著一員白袍年少﹐武勇非常。縱馬入陣﹐如饑鷹餓虎﹐遼人無敢犯者。殺一條齋巷﹐領兵騰至城下。太宗覷了﹐手摑圓樓﹐叫一聲﹕「得此虎將﹐莫離支休也。」急傳聖旨﹐遂問﹕「來軍白袍年少姓氏。」小將跳下馬來﹐昂頭取奏﹕「啟陛下。問小臣姓名﹐急令開門﹐放臣入城。」帝宣上城﹐太宗覷了大驚﹕「是懷玉也。卿如此結束。」懷玉曰「父亡也。奉太子殿旨﹐教臣來邊上﹐特來保駕。」帝大慟不止﹐懷玉也慟不止。懷玉曰「父死有遺言﹐臣當戰之。」帝喜問曰「領兵出離火壕對陣戰莫離支麼。」懷玉出陣﹐便似掛孝關平也。莫離支道﹕「黃口嬰童﹐何堪成事。」懷玉大怒﹐縱馬向前﹐交戰數合﹐莫離支敗走。懷玉趕莫離支﹐飛刀在手﹐暗算懷玉。怎見得。詩曰﹕

飛起一條素練﹐落來三尺銀泉。

懷玉見刀來﹐詐落馬下。莫離支見成功﹐撥馬來取。懷玉整身上馬﹐於莫離支叩前﹐手綽鐵簡髙叫﹕「飛刀傷我不著﹐你喫我一簡。」約鬭一百合﹐懷玉力不能加﹐撥馬歸陣。太宗恐小將軍有失﹐急鳴金收兵入城。候張士貴保糧艸回來﹐然後再和莫離支戰。

話說張士貴領兵奔正西安地嶺來﹐忽聞西南喊聲。士貴曰「此處必有唐兵與遼兵戰﹐領兵保之。」仁貴曰「某當領兵先去﹐總管大兵後來。」言訖﹐薛仁貴領兵五百奔西南來。忽見遼兵列陣﹐一遼將臨軍髙叫﹕遂問﹕「將軍何人。」仁貴出馬﹐遼將道﹕「你來晚矣。唐將已遭殺矣。」仁貴曰「如何見得。」遼將遂使一小卒﹐將一个人頭血瀝瀝和鎧甲衣袍撇在陣前。薛仁貴認的﹐問﹕「害了的唐將是誰。」遼將曰「乃運糧頭目官鄭從虎之首。將軍速回﹐你唐家糧艸盡被俺兵奪了也。」仁貴大怒﹐當與虎將報仇。言訖﹐縱馬出戰﹐無三合﹐戟刺遼將墮騎。掩殺遼兵﹐奔安地嶺下來﹐見塵頭起﹐仁貴兵陣至近﹐認的是唐將旗號。仁貴遂問﹕「來將何人。」一將出馬﹐身帶重傷。言曰「吾乃運糧將﹐和遼兵戰﹐亂軍中折了鄭從虎﹐吾保糧艸不疊﹐今遇唐將殺退遼兵者。將軍姓氏何人。」答曰「某乃絳州義軍薛仁貴。今奉帝命﹐交總管張士貴來保糧艸。前途適遇一遼將﹐無數合﹐敗了﹐兵走了﹐別無邀阻﹐請將軍進發。」其人大驚﹕「將軍如此英雄﹐身居何職。」仁貴曰「見在白身。」「我奉賢一薦者。」是誰。有詩爲證。詩曰﹕

昔日馬周貧且賤﹐等閒不入俗人面。被吾一紙薦賢書﹐布衣走上黃金殿。

今日仁貴白衣見帝﹐乃是馬步軍常何將仁貴回來﹐正逢張士貴﹐常何與士貴相見﹐言「昔日公享富貴﹐此日一武勇所取﹐見今英雄可以相愛﹐反以相妬而匿其功﹐不見於帝﹐此理若何。」士貴曰「是誰。」常何曰「仁貴之功不顯﹐士貴通將仁貴之功附於籍簿﹐備準奏帝﹐當加其賞﹐何爲不見。」

方話間﹐又聽的直東殺聲交鬧。常何道﹕「爲甚。」探人報曰「今鄂國公奉帝旨﹐宣張士貴戰莫離支﹐出陣又逢遼兵﹐將父子困住﹐不能得出﹐當領兵救之。」常何謂士貴曰「公按兵於此﹐看守糧儲﹐我將仁貴往救敬徳父子。」言訖﹐將兵三千奔正東來﹐逢賊將﹐常何出馬﹐遂叫遼將相戰。言未盡﹐一將出馬。常何望見﹐連珠兒叫苦不疊﹕「我救不得敬徳﹐長竿已折。」虧殺仁貴走至陣前﹐爭目視之﹐出馬是誰。乃遼將﹐身披雪白袍燦爛﹐玉色光明﹐仁貴甚愛。自思﹐我體堪掛此袍﹐問天買卦﹐若殺遼將﹐奪白袍﹐臨軍掛體﹐必能見帝也。不問敬徳消息﹐橫戟縱馬入陣。見遼將﹐鬭無數合﹐遼將不能當﹐撥馬便走﹐仁貴趕無數里﹐遼將墮於澗上。仁貴下馬﹐戳戟提劍﹐下土澗不殺遼將﹐就身上剝得白袍﹐實時穿了。大喜﹐不期早晚見帝。綽戟上馬﹐回歸本寨。

天晚到寨門下﹐一人叫曰「來將何人。」仁貴認的是劉君昴﹐荒速下馬﹐向前施禮。君昴心下道﹕「我和士貴賴得他功﹐不穩殺了這漢﹐功不是俺的。」拈鎗在手﹐望仁貴前心便搠。正欲舉鎗﹐寨門一壁一人髙叫轉過﹐乃常何。班住劉君昴臂膊﹐徹劍在手﹐著劍尖指定劉君昴鼻凹﹐問﹕「你著鎗搠的是誰。」君昴曰「夜深見白衣人入寨﹐此爲不祥﹐當殺之。」仁貴叫﹕「副總管錯了也。我乃薛仁貴。」君昴道﹕「你不早言語﹐兀的不險﹐休怪。」常何遂問仁貴﹕「將軍單馬追賊﹐來何晚矣。」仁貴曰「某見賊將身掛白袍﹐某心愛之﹐因此不捨﹐追及土澗﹐遼將馬失墬騎﹐被某殺之﹐因奪此袍﹐來之晚矣。」常何聽罷﹐曰「此英雄也。」遂引仁貴入寨。

時士貴帳下燈燭獨坐﹐人報太尉常何來﹐士貴急出帳忙接﹐置坐﹐遂問﹕「太尉何來。」常何召仁貴至於帳下﹐謂士貴曰「此人奇功蓋世﹐驍勇徵遼﹐到今未付爵祿﹐蓋賢臣不早薦﹐怕公懶對帝奏﹐我將此人見帝﹐先薦馬周﹐後薦仁貴則个。」常何欠身便起。荒殺張士貴。「把似別人舉薦﹐不如我做面人情。」便傳令起寨﹐比及天明﹐到胡越城。被常何一夜飲酒﹐論薦仁貴之事。

帝於胡越城﹐天曉與文武議事。昨日敬徳父子出城﹐宣張士貴﹐爲遼兵勢大﹐不能得過﹐只恁地空來。想士貴緣何至﹐忽聞發喊。近臣奏曰「被張士貴義軍殺退遼兵﹐保糧艸已至城下。」太宗大喜。士貴禮畢﹐帝曰「非卿糧艸不能至﹐眞乃虎將也。」帝賜禦衣一套﹐玉帶一條﹐良馬一疋。士貴欲受﹐近臣奏曰「運糧艸馬步軍太尉常何求見。」張士貴思常何見帝﹐必薦仁貴﹐不如我先薦。「啟陛下。臣不敢受賜﹐非臣之力﹐皆是他人相助。」帝急問﹕「卿道建功者誰也。」張士貴道﹕「聽臣所奏﹐亦有是劉君昴之功。」帝亦重賞。常何欲見帝﹐聖旨教歸本寨歇泊。

帝亦起兵﹐令張士貴兵在前﹐取白灌城﹑天山谷。遼兵出陣﹐一遼將出馬﹐頂狼頭冠﹐披毳袍﹐橫鎗搦戰﹐自言乃突遼將白文虎也。昔日佐國無功﹐今退唐兵﹐可保髙麗﹐願求勇者出陣。仁貴出馬﹐一戟番於地上。有王孫諤道﹕「此功早了是誰的。」士貴大怒﹐吾平日徵遼累建大功﹐今爭气在前。仁貴欲助﹐被二人攔住。乃王孫諤﹑薛延陀道﹕「將軍爭此建功不顯﹐所圖者何也。咱三个莫動﹐教他張士貴﹑劉君昴建功則个。」三人按兵不動。移時叫殺聲漸近﹐王孫諤﹑薛延陀道﹕「張劉二人必建功也。」仁貴曰「深入重地﹐必遭困也。」小卒來報﹐被遼兵困張總管於天谷山外﹐不得出。王孫諤﹑薛延陀道﹕「戰殺將軍。請俺不救去。」仁貴曰「非也。咱挾私仇悞國家大事﹐臣乃小人也。只看國家重用爲三路都統軍。若士貴有失﹐我從前功勞一旦休了﹐到折卻本﹐總管怎回去見天子。令就遼兵陣裏救出總管來﹐教他不錯者。」言訖﹐縱馬向前﹐隨後二將領兵來也。三將過陣﹐仁貴在前﹐天谷山外正逢劉君昴。厲聲遂問﹕「來將何人。」仁貴曰「義軍薛仁貴來救張總管。」認得﹐君昴拈弓箭在手﹐只一箭射仁貴下馬﹐仰面在地。荒殺背後二將﹐薛延陀急求救仁貴。王孫諤一騎飛到劉君昴根底﹐一柄刀放在鼻凹裏。問﹕「副總管。你射番的是誰。」劉君昴道﹕「是射遼兵。」延陀扶仁貴起﹐其箭中左股。君昴曰「是咱手下軍﹐何不下馬。」答曰「兵陣間怎生認的。」二將大恨。仁貴曰「某之過也。」亦不挾仇。仁貴上馬﹐橫戟在手﹐復蕩遼兵。張士貴得出﹐背後遼兵復追。士貴謂仁貴曰「爾要今功﹐當退遼兵。」仁貴得命﹐領兵而回﹐張士貴從後攻之。

薛延陀謂王孫諤曰「將軍道可見劉君昴所爲﹐二將爲邊功相妬﹐必陷良將。公當保仁貴前功﹐我往禦寨搪突天子去。」言訖﹐薛延陀單馬奔禦寨來。望見正西兵一隊來﹐當頭捧著段志賢﹐薛延陀迎頭叫屈。段志賢勒馬遂問﹕「叫屈者何人。」薛延陀下馬叉手﹐對段志賢言是﹕「薛仁貴累建大功﹐今被張士貴﹑劉君昴欲陷虎將﹐徑入禦寨搪突天子去也。正逢總管﹐願與仁貴作主。」段志賢聽罷﹐雪髯皆乍﹐怒气飄飄。「這一賊怎敢。我奉帝命求探張總管消息﹐誰知老賊如此所爲﹐當亦還相見。我與你把張士貴倒拖見帝﹐教薦仁貴則个。」言訖﹐遂引薛延陀直東來天谷山﹐來尋張士貴老賊。怎見得。詩曰﹕

怒生安嶺橫山獸﹐惱亂錢塘混浪龍。一片心懷遼國恨﹐兩條眉系大唐愁。

話說總管段志賢引薛延陀忿恨領兵前來體察薛仁貴﹐被張士貴詐謀所逼﹐知仁貴先引王孫諤殺遼兵入天谷山去。約數里﹐王孫諤勸曰「將軍復回﹐恐遭遼人所詐。」急退﹐咱軍回﹐見柴薪屯合發火燒。仁貴只猜遼兵﹐爭知張士貴﹑劉君昴點火燒谷。

段志賢將薛延陀已至天谷山外。人報張士貴﹑劉君昴﹐言段志賢至﹐二人急接。段志賢旣見二人﹐忿气飄飄﹐上衝牛斗。縱馬至前﹐一隻手扯住張士貴﹐一手拽住劉君昴。「你兩个實道這谷口發火燒的甚人。」縱有蘇張舌辯﹐也難啟口道甚的。「發火燒者是遼兵。」志賢曰「薛仁貴安在。」二將相視﹐言不知其故。「疑谷門內燒者﹐必是薛仁貴。」士貴﹑君昴道﹕「不知。」志賢曰「有甚難見。左右。扯旗腳寫﹐問是遼兵﹐或是唐將。射三隻箭﹐大書寫隔火射入谷去。」不移時卻射出數十隻箭來﹐帶其書。仁貴用刀刺其馬足出血﹐扯旗腳寫字﹐乃薛仁貴也。段志賢令左右取箭﹐展開旗腳﹐上有血字「唐兵薛仁貴」。段志賢拽住張士貴﹐薛延陀拖住劉君昴。「只此爲證﹐咱每見帝去來。」士貴等曰「此是遼兵僥幸﹐倘因總管先書名問﹐遼兵幸寫言薛仁貴﹐此乃詐也。」志賢曰「候火滅自見端的。」

仁貴仰告曰「若某忠心爲國﹐被唐兵所陷﹐願天降神靈﹐表我冤枉。」忽見雲霧並生﹐大雨忽作﹐移時復息﹐其火已滅。忽聞谷外金鼓喊聲。仁貴曰「此處必有唐兵﹐與遼兵交戰。」撞出山谷﹐正逢遼將。薛仁貴引王孫諤殺入陣來﹐見段志賢困於陣中﹐身遭重傷。志賢見仁貴出谷﹐叫曰「將軍莫非薛仁貴麼。我乃唐總管段志賢也。因救你被遼兵所困﹐願當保我。」仁貴遂卸盔袒甲酣戰﹐遼兵稍退。欲下馬參見段志賢﹐驀回頭覷﹐不見王孫諤。仁貴方思陷在谷中﹐惟我獨出﹐縱免其災﹐我心爭忍﹐我保王孫諤出谷。便不辭段志賢﹐撥馬卻入天谷山來。不見王孫諤﹐忽見馬﹐橫臥三兩人重傷小卒。仁貴曰「王孫諤安在。」小卒不能言﹐用手指松林﹐臥王孫諤之屍。仁貴大慟﹐旣畢﹐縱馬卻出山谷來﹐尋段志賢不見。忽於戰場中死屍內見一人言語﹐仁貴見重傷﹐認得是薛延陀﹐急救﹐微微气出。問﹕「段志賢安在。」延陀開目見仁貴淚下﹐手指東北上﹐「被遼將殺奔白灌城去也。」言訖死了。仁貴含悲而上馬﹐往白灌城救段總管來。

話說帝禦帳上坐悶﹐爲遣段志賢去探士貴不回。恭曰「臣當領兵前去體察。」帝許。敬徳領五千軍將﹐寶林父子二人出寨﹐奔正東。忽聞坡上動樂﹐至近﹐認的是張士貴。軍人報士貴﹕「有鄂國公來也。」接著﹐恭曰「段志賢安在。」士貴曰「不曾見。」敬徳方疑慮間﹐一人報曰「有一將軍從白灌城來也。言遼將見困段志賢﹐特來取救。那將軍身帶重傷﹐取救者自言是薛仁貴。」遮當不住﹐被敬徳早叫到面前﹐卻是薛懷玉。見敬徳﹐言其段志賢在白灌城下﹐被遼兵所困。謂士貴曰「公只此按兵休動﹐我當持兵救志賢去。」恭隨懷玉望白灌城來。

卻說仁貴單馬殺入遼陣內﹐見段志賢身帶重傷﹐不能得出。仁貴髙叫﹕「總管隨仁貴來。」撥馬回撞遼陣﹐移時保志賢並餘兵得出。志賢曰「勇哉仁貴。縱我兄懷寶在﹐也無此英雄。」志賢曰「我重傷也﹐不克薦爾﹐某旣出陣﹐背後遼兵復襲。」仁貴曰「總管領兵先往﹐某當獨戰遼兵。」志賢喚不住﹐仁貴復殺遼兵﹐漸遠路遙。敬徳急問﹕「緣何得免。」志賢曰「賴絳州義軍薛仁貴單騎保免﹐今爲再趕遼兵未回。」敬徳大驚﹕「那个薛仁貴。」志賢曰「昔日建功非張士貴﹐皆薛仁貴。某今遭逢痛傷﹐惟恐我不死﹐某於帝前明奏此事。倘未及也﹐遂說賴功者張士貴﹐建功者薛仁貴也﹐賴眾總管薦之。」敬徳聽罷﹐一雙眼指拐的早爭圓﹐滿面雪霜﹐髯生忿气﹐一根根皆乍噀了。手綽起剛鞭來﹕「我走到寨裏﹐問老賊張士貴﹐已前建功看是誰的。若還錯道了半句兒﹐比及見帝﹐我與先打五十鞭。」縱馬引段志賢便回來。敬徳旣理會的﹐須沒干休﹐看張士貴怎的支吾。敬徳復回﹐忽聞嶺崖一壁喊聲發﹐遼兵截住歸路。寶林欲戰﹐從背後一員將騰至﹐飛臨遼陣髙叫﹐見一騎馬殺將入去。段志賢覷了﹐叫﹕「總管。建功者此人。」敬徳令人急去叫﹐仁貴早殺入去。敬徳又令寶林在前﹐他﹑段志賢在後﹐衝突遼陣。仁貴回時﹐唐兵不能得出﹐欲回助之﹐柰力已困﹐恐有失也﹐當入寨取救。

仁貴旣至士貴寨外﹐下馬﹐令人報總管﹐言仁貴至。劉君昴道﹕「總管。聞早將仁貴斬了者﹐怕敬徳那老子知的﹐咱兩个休了也。」召仁貴至帳下﹐呼刀斧手把下者。仁貴曰「某有何罪。」曰「你收兵不到﹐違令當斬。」仁貴道﹕「去救段志賢來。」張士貴道﹕「我不理會得。」推轉﹐仁貴曰「功勞如何。」士貴曰「奏過天子﹐交墓頂上封官。」令左右推出﹐君昴親爲監斬。付能到得寨門外納坐﹐仁貴不問時辰便斬。

方欲下手﹐正東一隊軍來﹐當頭捧著敬徳。劉君昴望見﹐諕了三魂﹐急令將仁貴收在一壁。君昴接敬徳至﹐敬徳馬上舒首﹐扯住劉君昴右手腕﹐颩起鞭來。「恰才斬者莫不是薛仁貴麼。」「是犯將令人。」敬徳入寨﹐張士貴急接。敬徳向前扯住張士貴衣領﹕「我不敢斷你﹐咱每見帝去來。」拽衣入禦寨來見帝。敬徳說﹕「前功皆薛仁貴之功﹐是此賊匿之。」帝曰「卿何知。」敬徳曰「此賊與劉君昴燒天谷山困仁貴﹐被段志賢說與臣﹐他願爲證。」帝曰「宣段志賢。」有人奏曰「比及到寨﹐身亡。」帝嗟嘆不已。

帝問仁貴之功﹐有張士貴曰「寨中並無薛仁貴之功﹐如陛下不信﹐檢功勞簿看之。」帝令退﹕「朕當察之。」懋公令人請敬徳至帳﹐乃曰「我疑士貴矣。總管今夜入士貴寨﹐私問軍兵﹐必知端的。」敬徳曰「然。」天晚入寨﹐敬徳二三人到士貴寨門外﹐令從者控馬﹐提鞭自入﹐謂兵士曰「勿得髙聲。」問曰「仁貴本寨安在。」左右兵士引總管至仁貴帳外﹐側耳傾聽仁貴帳中彈劍作歌。歌曰﹕

未逢時運且蹉跎。茅舍兩三間﹐數株凋殘柳。紅葉落林間﹐悶對杯中酒。書劍兩無功﹐使我慵開口。旣不橫劍躍馬往陣中﹐笑斬遼東元帥首。又不得長驅大眾疾如雷﹐掃蕩煙塵淸宇宙。英雄智力不能施﹐空將忿气沖牛斗。

歌罷﹐猛叫一聲﹕「張總管誤了我也。」仁貴嗟呀﹐敬徳也言語﹐撩衣而至燈火下﹐叫﹕「將軍。我乃開國儀同三司鄂國公尉遲恭﹐奉旨特來宣你。」仁貴旣見敬徳﹐施禮。敬徳引仁貴禦寨來﹐見懋公參禮畢﹐遂大喜。召仁貴至﹐問﹕「爾實具言前功。」仁貴曰「若非總管和元帥﹐此冤仇難訴。」懋公聽說罷﹐猛叫一聲﹕「老賊焉敢。左右。與吾召張士貴至於帳下。」尉遲恭﹕「休教人去﹐我親去做勾事人﹐卻至寨﹐將那老賊一步一鞭直打到元帥前者。」詩曰﹕

保舉全憑李世績﹐報仇除是尉遲恭。

敬徳欲去﹐懋公指住﹕「總管且慢行。張士貴爲三路總管﹐更爲都統﹐軍職非小。然仁貴𨿽有功﹐未見虛實。若是端的賴功﹐然後奏帝降罪未遲。」天曉﹐元帥升帳。人報張士貴﹐懋公請至帳下﹐置坐﹐欲言﹐未見元帥本情﹐不敢告情言。士貴偸目見元帥面色有似怒意﹐不曉其由。有人報曰「摩天嶺上有隊遼兵來﹐形勢威雄。當頭捧一員將﹐自言莫離支﹐嶺上排兵求戰。此陣若勝﹐髙麗決定。誰敢出敵。」言未絕口﹐一將應聲而出﹐立於帳下﹐叉手遂言「告元師。仁貴願往。」張士貴看了半餉﹐埋冤這漢﹐卻這里來。敬徳回頭﹐遂問張士貴﹕「你識這人麼。」懋公著言曰「敬徳錯了也。張士貴三路都統軍﹐怎認軍中小卒也。」元帥謂仁貴曰「今次爲敵﹐吾自有上將﹐你退。」仁貴更不敢言。張士貴目視劉君昴教出﹐君昴會意﹐立於帳下。「某當領兵五千﹐生擒莫離支。」元帥許君昴領兵﹐領兵出寨去﹐遼兵對陣﹐有一遼將出馬﹐不打話交戰數合﹐遼兵走﹐君昴趕上摩天嶺去。人報曰「劉君昴趕遼兵上摩天嶺去了也。」敬徳道﹕「今番顯出建功元帥。」再問﹕「誰敢領兵探劉君昴取摩天嶺。」一將出﹐乃應聖將軍光祿大夫馬三寶﹐領兵五千出寨﹐上摩天嶺去。人報曰「馬三寶不知消息也。」懋公正憂。

今有中路元帥程咬金﹑蘇定方取登州靑丘道過海來見元帥﹐大軍亦到。英國公見罷﹐邀至帳下。仁貴認得﹐此乃當日催義軍宣使﹐看認得我麼。故立於人叢後。程咬金帳下驀然看了﹐迎頭望見﹐失聲猛叫﹕「虎將在此。」回頭問張士貴﹕「此人隨你建了幾件功也。」驚煞敬徳。道﹕「程咬金識這人﹐從一萬里近遠來做證﹐見士貴道甚。」英公遂問﹕「此人那里識來。」程咬金遂言「當時奉帝命催天下義軍﹐因到絳州見此人來﹐告某爲犯著張總管諱字﹐將此人不用。某見仁貴武藝髙彊﹐曾拽三張弓﹐捉了混天大王董達。某到洛陽﹐對帝欲薦﹐爭柰不見此人。後教某爲中路元帥﹐常記此人在心。今隨總管曾建甚功。」士貴曰「不曾。」敬徳曰「只枉死段志賢若在﹐怎柰何爾有。」仁貴見二人致問﹐更不敢添言。程咬金曰「你休叫怕﹐有遼兵搦戰﹐教仁貴爲敵﹐便見虛實。」英公曰「此言道得是。今馬三寶取摩天嶺消息不聞﹐若仁貴保二將得還﹐奪得摩天嶺﹐向前功勞簿上把張總管功攺做了仁貴功﹐去帝面前具細取奏。」歡喜煞仁貴。今日好竭力﹐叉手立於帳下﹕「薛仁貴願往。」敬徳﹑程咬金言「張總管。今番便見端的。」英公問仁貴﹕「用兵多少。」「用兵五百。」英公欲差五百兵。仁貴曰「若抑勒著教往﹐難建功﹐可要自願而去者。」元帥教自問。仁貴問數聲﹐並無去者。敬徳道﹕「好。無好漢。」英公曰「非也。爲此仁貴身無寸職﹐難服眾人。」仁貴曰「只要舊日張士貴手下義軍五百﹐只此原軍知我心腹。」眾義軍髙叫﹕「告元帥。願隨薛仁貴去﹐勝者當助其功﹐敗者就陣砍殺。」薛仁貴道﹕「快活煞我也。」道罷﹐領兵出寨。

仁貴一騎當前﹐爭半里地遠近﹐用戟招眾人﹕「慢功也。」眾兵曰「將軍馬快﹐趕不上將軍。」近摩天嶺有一谷軍﹐約及一萬人﹐旗號遮天﹐鎗刀晃日。薛仁貴背後五百軍﹐叫﹕「將軍且住。」驚煞仁貴。回頭急問﹕「卻是誰適來教將軍。今日逢這一路兵來﹐上至皇帝﹐下至眾兵﹐沒一个還國的。」「將軍休問爲將是誰。看這一谷旗。」仁貴看了﹐乃遼三髙也。仁貴不曉﹐遂問眾兵。說﹕「昔日煬帝徵遼﹐先鋒麥鐵杖﹐爲此三將所殺﹐善千里爲盜﹐後爲禦傘子﹐煬帝驗之﹐果夜行千里﹐遂賜金一提。兼有萬夫之勇﹐後徵遼爲先鋒健將﹐遇此三人所殺﹐煬帝敗兵有言。」詩曰﹕

仍可騎驢倒上刀﹐莫教逢著遼三髙。

卻說髙延廣弟兄三人出陣﹐叫曰「來犯摩天嶺者﹐唐將何人。」仁貴曰「你眾兵不願隨吾﹐蓋未知心腹。今日我自戰遼三髙﹐若勝者當助我功﹐如敗殺我。」言訖﹐下馬結束了﹐綽戟上馬。這將軍素袍瑩鎧﹐赤馬紅纓﹐便直飛到三將根底。喜殺五百兵。睜眼的看﹐三將不能立馬﹐領兵上摩天嶺去了。

仁貴襲後上安地嶺﹐更爭兩接兒髙。遼三髙兵到半腰裏﹐從上飛石頭塊來。仁貴道﹕「只是這般擺布。」今兵兩向放過石頭去﹐在上又用石頭打﹐再閃過﹐爭柰嶺上矢石如雨。仁貴恐損軍兵﹐下嶺來﹐離鞍下馬﹐令軍暫歇。三髙不肯下來﹐仁貴不肯回去。望西一隊軍來﹐至近﹐認的是程咬金總管﹐仁貴急接。咬金問仁貴曰「矢石如雨﹐若取不得此嶺﹐保不得二將﹐元帥疑功是詐。」仁貴曰「托總管虎威﹐某當效死。」言訖﹐綽戟在手﹐飛上摩天嶺。叫﹕「眾軍休來。某自戰。」一騎馬上摩天嶺去。喜煞程咬金﹕「勇哉仁貴。前後絕倫。」復上嶺﹐石頭復打﹐躲過又上。到嶺頭一壁﹐石頭打不著處下馬。拈弓箭在手﹐望上軍兵﹐約二百步遠﹐仁貴發連珠箭﹐不空射﹐嶺上軍兵無敢拒敵。仁貴見遼兵稍退﹐飛身上馬。綽戟在手﹐吼一聲如虎﹕「我乃絳州義軍薛仁貴。當我者死﹐避我者生。」一騎馬上嶺去﹐趕遼兵逼下嶺走﹐勢如摧山。程總管叫軍兵不上﹐候等信。背後五百兵見得勝而上﹐遼兵皆退。

仁貴大喜﹐旣得此嶺不遠﹐勒馬嶺上顧望。忽見左右二條道﹐言澗裏是一半﹐小孤山分道﹐向南熟﹐向北﹖。仁貴猶預間﹐忽思之﹐不見了唐二將消息﹐欲往南路﹐誠恐北有﹐欲往北行﹐誠恐南有﹐徘徊不已。

忽聽一棒鑼聲﹐聒谷而響﹐向孤山掩映處﹐騰出一隊軍來﹐三般兩樣甲﹐到陣阻路。仁貴見了﹐想二將必遭殺也。來將是誰。乃賊兵五百﹐旗開﹐一將出馬﹐見身如虎軀磊落﹐怪貌鄒搜﹐便似衝開霧陣滲沙神﹐踏落云軒大力鬼。這將頭頂獬豸盔﹐身披連環甲﹐騎卷毛馬﹐手橫賓鐵刀。髙叫﹕「來將莫非唐將薛仁貴麼。」仁貴勒馬﹕「我乃唐將薛仁貴﹐非是搜山﹐奉元帥將令﹐差某來取摩天嶺。被某退了遼三髙﹐領兵至此。將軍何爲阻某。莫不見唐二將麼。」賊將曰「我知下落。」仁貴道﹕「將軍當言何在。」賊將曰「爾退三髙﹐敢與吾交戰。若勝﹐我言二將所在。」仁貴道﹕「原無冤仇﹐爲何交戰。」賊將曰「不與吾戰﹐終須不道。」仁貴百般告﹐賊將不說。仁貴大怒﹕「吾當殺爾。」縱馬來取﹐交戰百合﹐未分勝敗﹐各歸陣歇。仁貴大驚﹐遼將無當某三合者﹐此賊百合﹐未能取勝。又戰十合﹐賊將力怯。髙叫﹕「仁貴虎將也。速下馬。將軍。我說二將下落。」仁貴下馬﹐叉手問也﹕「遼將無當我三合的﹐敢問將軍姓氏。」那漢道﹕「本中原人﹐入遼國爲盜﹐某乃吳黑達。」遂言「二道路明修﹐北路入海套無路出﹐南道滑熟﹐奔南下去﹐恐有遼兵所困﹐將軍速往。」仁貴曰「將軍相逐同往﹐稍建功﹐賞汝富貴﹐豈不勝盜也。」吳黑達曰「將軍在白衣﹐何提攜他人。若一日富貴﹐尋將軍未晚。將軍速往﹐救二將有失。」吳黑達領兵去了。

仁貴縱馬向前﹐背後軍叫﹕「將軍且慢者。怕有失。」仁貴道﹕「救人如救火。」前逢遼兵﹐仁貴橫戟入陣﹐左右衝突。後五百兵掩殺﹐遼兵散走。仁貴見馬三寶﹑劉君昴兵損大半。仁貴下馬參見畢﹕「某奉元帥令﹐教仁貴來保二將軍。」馬三寶下馬致謝﹕「若非仁貴﹐其危怎免。」仁貴見君昴施禮﹐馬上安坐若太山。三寶怒責曰「古人言蒙一飯之恩﹐尙殺身以報﹐兼將軍救我一命﹐其恩非小﹐何敢無禮。」君昴曰「乃某手下小卒﹐焉能答禮。」三寶大怒﹕「我聞張士貴賴功者﹐皆匹夫所教。殺了這匹夫﹐去見元帥﹐只言陣前殺了﹐不能降其罪。」扯劍在手﹐欲殺君昴。三寶自思﹐殺這匹夫無疑﹐恐傷仁貴之功。還劍入鞘﹐不言而上馬。隨後仁貴領兵保二將下摩天嶺來。

程咬金掩然駐馬而待﹐馬三寶與程咬金相見怵問﹐復言仁貴之功。程咬金大喜﹐待回見元帥﹐同見帝以薦仁貴。方欲回兵﹐從嶺上騰一隊兵來﹐搠遼三髙旗號。程咬金排成陣﹐髙延壽﹑延廣﹑延淸三人出馬。程咬金謂仁貴曰「將軍欲成全功﹐當退遼三髙。」薛仁貴應聲而出﹐不待交戰﹐三將一時墜騎。驚殺程咬金。諕殺馬三寶。一發齊看﹐怎生建功來。連飛二矢﹐射番遼將延壽﹑延廣﹐一戟戳殺延淸﹐遼兵不擊而自走。

咬金﹑三寶﹑仁貴歸寨見元帥。程咬金曰「某自催義軍﹐見薛仁貴捉了混天大王董達﹐今又見殺遼將三髙﹐皆仁貴之功也。」馬三寶曰「今見仁貴取摩天嶺﹐退遼兵﹐皆仁貴之功也。」張公謹曰「昔見取安地嶺﹑安地城﹐皆仁貴之功。」敬徳曰「昔見發云梯取楡林城﹐救鳳凰山保駕﹐今救段志賢取白灌城﹐皆仁貴之功也。」元帥眾將欲見帝﹐忽有人報皇叔任城王到來。元帥眾官荒接入帳來﹐見仁貴立於帳下。李道宗就眾將裏用手拽仁貴之衣﹕「昔日救吾一命﹐恩人在此。」尉遲恭回看張士貴﹐倒了賴薛仁貴功不得也。有功者必封﹐有罪者天子道甚來。怎結末。張士貴眾官皆欲往﹐英公曰「不須恁眾官致怒﹐我當見帝薦之。」眾官隨英公來見帝。

帝見諸將立﹐兼有程咬金﹑張公謹出﹐施君臣禮畢。帝大喜﹐三路兵已到﹐帝便領兵過摩天嶺下寨。帝與英公論﹐便無人薦仁貴者。

帝令探其前路取甚處去也。探人復回奏曰「禦寨約行三十里﹐前望一山﹐色如白玉﹐照日光輝﹐未知何名。一路綠水如藍﹐前無橋梁﹐舡楫不能得渡。」此復回奏帝得知。旁觀山水多矣﹐水綠皆有﹐未嘗見此山瑩白。帝甚疑之﹐當看其實。帝引敬徳兼千騎輕兵而往﹐英公諫曰「不可去。恐逢遼兵。」帝不聽﹐遂令英公守禦寨。帝恐無舡只備載糧艸﹐儲車輛數千而行﹐摘了腳子便是憹。帝行半捨之地﹐果見前有白玉山﹐欲進﹐被綠水攔其路﹐水淺深未測﹐帝令拆車做舡而過。帝方至中流﹐忽然風波湧起﹐於綠水中見一人金盔銀甲﹐玉帶紅纓﹐攔住帝駕﹐呼三聲萬歲﹕「小臣特來唐突。」驚煞太宗。揚聲遂問﹕「卿姓氏何人。」那將軍正欲通名﹐帝傍走過敬徳來﹐提鞭便ò﹕「孽畜敢驚禦駕。」其神人水中復滅。帝曰「欲言名姓﹐卿何此云。」敬徳曰「妖鬼。恐爲國邪事也﹐有傷聖駕﹐臣當保之。」

至東岸﹐見一副骨殖﹐石碑有字﹐乃隋將麥鐵杖也。帝不曉﹐敬徳說﹕「鐵杖到此﹐被遼三髙所殺﹐必是人憐﹐故用石碑葬之於水中。今唐突陛下﹐欲言別葬。」帝曰「今至文喜近也。」時剩看白玉山﹐乃人骨殖娚而成山。帝謂敬徳曰「北人火葬﹐中原人土葬。」帝馬上沈吟﹐忽於人骨山下見一白衣老翁策杖而來﹐鶴髮霜髯﹐身著素衣。帝令宣老人至於山前﹐問此人骨如山爲何。老人見問﹐垂淚而奏﹕「啟陛下。此白骨﹐乃煬帝徵遼時﹐到此折軍二十萬﹐後積骨成山。老人啟陛下。今何至此。」太宗見了﹐其言不利﹐欲令左右擒之。忽化風一陣﹐旋轉不散。太宗看了﹐大叫一聲﹐墮於馬下。荒煞鄂國公。提單鞭指著旋風處走將來﹐其風已散﹐卻來保駕。左右扶起帝來。恭奏曰「陛下見甚來。」帝曰「爲聽老人說話﹐兼見怪風忽起﹐心驚墮馬。」

帝不樂﹐欲回。忽聞樂聲盈耳﹐帝審之﹐乃中原之樂。移時﹐見百姓數十﹐牽羊擔酒﹐歌樂聲喧﹐香煙靄靄﹐和气融融﹐來迎聖駕。帝傳聖旨﹐宣十數个老人問曰「卿等乃中原之人否。」皆曰「然。」帝曰「何至於此。」老人曰「昔日煬帝兵敗﹐乃於此者娚骨成山。臣等乃重傷者也﹐後活者﹐因遼人不殺﹐另建此城﹐號曰思鄕城。」帝謂敬徳曰「朕若徵遼事畢﹐必將此百姓還鄕﹐兼移載骨殖﹐往中原葬之。」今登州至文喜縣﹐沿海至家遠近卽是也。眾父老曰「臣等乃中原之人也﹐旣見中原本主﹐何無一禮待之﹐請陛下入思鄕城內。」帝欲往﹐敬徳曰「不可﹐恐遼兵知﹐有禍。」帝曰「無礙。」百姓引入思鄕城來。方到城中﹐敬徳曰「恐有兵來。」言未盡﹐忽聞金鼓喧天。有人奏曰「莫離支領兵圍了城也。」帝領兵上城。

有守禦寨英公升帳﹐怪帝不至﹐遂問眾將曰「今天子將鄂國公往看白玉山﹐到今未回﹐吾想必遭遼兵所困。諸將等。誰敢探其消息。」言未盡﹐一將素袍瑩鎧﹐虎气飄飄﹐立於帳下﹐叉手遂言「告元帥。薛仁貴願往。」英公大喜﹐此功若建﹐不索我薦﹐你自能見帝。復喚仁貴曰「公要兵多少﹐求自願者去。」仁貴試問﹐應聲五百人出﹐卻是義軍。元帥與令箭一隻﹕「爾見帝何處受困﹐便來勾兵﹐吾準備等爾。」仁貴得令箭﹐出寨﹐前至綠水﹐望東岸有兵看舡憹。仁貴髙叫﹕「舡憹奔西岸﹐我奉元帥令來探天子消息。」五百人棹舡憹著西岸﹐急令兵擺渡﹐未及過得﹐遼兵東來﹐把住東岸。仁貴立於憹上﹐拈弓箭在手﹐有三百步遠﹐射弓箭﹐箭不空﹐遼兵無敢停立。憹著岸﹐五百人隨仁貴上岸來對陣。遼將出馬曰「我乃渤海人天繼鵬也。」問﹕「唐將何人。」仁貴道﹕「活捉此賊﹐必知帝消息。」不曾打話﹐戰一合﹐把天繼鵬生擒之﹐撇在陣前﹐著劍尖按住前心﹕「我不殺你﹐好生道俺皇帝駕在何處。」那漢言無數句﹐使仁貴叫苦不疊。道﹕「來的遲了也。救皇帝駕不得﹐今被莫離支困你天子於思鄕城。此處城小﹐不禁此圍﹐比及將軍到﹐城必破了。」仁貴不殺天繼鵬﹐令引路。使眾兵守把東岸﹐單馬奔思鄕城。

太宗上城﹐見遼兵甚大。與敬徳曰「此禍安免。」敬徳曰「不假兵將之力﹐難出此城。元帥又不知﹐臣當下城過陣勾兵去。」帝曰「卿老矣。焉同楡窠園之勇。」敬徳對曰「臣𨿽年邁﹐遼兵尙若嬰孩﹐願陛下無慮。」言訖﹐結束了下城﹐左右開門﹐提鞭稍馬﹐縱馬飛上弔橋﹐叫陣開著﹐教太宗立於團樓上﹐視見敬徳之勇。嘆曰「老人之威不減。」敬徳𨿽入遼陣﹐未能得出。忽見陣勢分開﹐一騎馬殺將入來﹐迎見來者一人﹐素袍瑩鎧﹐赤馬繁纓。敬徳迎見﹐乃問﹕「來者唐將何人也。」仁貴髙叫﹕「總管。吾乃絳州義軍薛仁貴。」敬徳曰「何來。」仁貴曰「奉元帥將令﹐來探皇帝消息。」敬徳道﹕「今番這功又是你﹐更休言﹐隨我入城見帝去來。這里須無張士貴﹐教君臣兩个相見則个。」敬徳令仁貴在前﹐他在後﹐復撞遼陣。仁貴橫戟於鞍﹐取弓箭在手﹐左右發一箭﹐射遼兵墮馬﹐紛紜無數﹐射的二百步之外﹐馬不停蹄。敬徳曰「吾當年少﹐也本會這般本事﹐不用長戟﹐只憑弓箭。」開條齋巷﹐二人直到思鄕城下。

時帝憂敬徳不能出陣﹐忽見白衣在前﹐皂袍在後﹐兩騎馬直叩城來。敬徳揚聲髙叫﹕「陛下。城上開門﹐今有唐將特來保駕。」仁貴問敬徳曰「城上有帝否。」敬徳曰「有。」仁貴下馬﹐躬身山呼萬歲。帝視之﹐白衣將軍﹐大聲叫曰「昔日夢中所見﹐正是此人。」帝大喜﹐道﹕「一个應夢將軍來也。」帝問﹕「卿姓氏。」仁貴奏曰「臣乃絳州義軍薛仁貴也。臣得元帥令箭﹐只來探車駕何往。若知端的﹐便當勾軍。臣若上城見帝﹐恐違元帥令。」帝曰「不妨。」仁貴曰「臣爲兵卒﹐未爲天子宣﹐只知將軍令﹐便索勾兵去。」綽戟在手﹐上馬辭鄂國公﹐撞陣復回。帝曰「賢將也。左右開門。」敬徳入城。

仁貴渡綠水就兵來﹐見元帥具言前事。英公令大小諸將起兵十萬﹐奔思鄕城來救駕。過綠水﹐正行﹐遇遼兵一陣。有一遼將出馬﹐使偃月刀﹐自言「吾乃莫離支弟葛全武﹐願求唐將出馬。」英公欲問﹐仁貴出馬﹐不打話﹐戰不到數合﹐遼將力怯﹐望陣便走﹐仁貴趕﹐那漢便取標鎗在手﹐望仁貴便標﹐鞍上閃過﹐那漢只道標鎗中﹐撥馬來取﹐仁貴在陣中﹐生擒猛虎將﹐不用戟搠﹐舒兩隻手﹐就馬挾過來。英公已下諸將睜目而望﹐撇於陣前﹐取戟在手﹐撞遼兵﹐殺死無數。背後英公領大兵掩殺﹐遼兵皆走散﹐直到城下。

帝上城望見唐兵將皆至﹐帝曰「朕禍免矣。」不移時﹐英公至城下﹐望帝下馬欲施禮﹐事急﹐那能見罪。禮畢﹐開門放大兵入城來。諸將邀天子至衙內來﹐旁在禦帳方坐﹐英公恨無門路薦仁貴。天子先言﹐英公奏﹕「陛下。乃絳州義軍薛仁貴也。」帝曰「朕已知之﹐見在何處。」英公曰「見在禦帳外﹐未得詔旨﹐未敢自擅。」太宗道﹕「宣來對。」帝怎生任用。加甚職位。詩曰﹕

平生懷卻英雄志﹐今日白衣朝太宗。

看加仁貴甚官。至帳下﹐施臣禮畢。帝視仁貴﹐果然英雄之輩。𨿽骨格雄威﹐柰容貌瘦弱。帝問曰「卿有病否。」奏曰「臣無病。」帝曰「旣無病﹐緣何瘦。」奏曰「臣自臨軍以來﹐未嘗得飽。」帝曰「爲何。」「臣喫一頓飽食﹐可待十人之餐。旣爲義軍長行﹐焉有丰容。」曰「卿食幾何。」仁貴曰「臣一飯斗米﹐肉十斤。」帝曰「朕與禦食﹐可充十人之餐。」帳下教食﹐仁貴謝恩食之﹐如餓虎啖食﹐未如此猛﹐不遺一粒之飯也。太宗曰「有廉頗之食﹐亦有廉頗之勇。」帝方議官賞﹐人奏帝曰「今有遼兵莫離支﹐知唐將殺其弟葛全武﹐親領大兵來也。已臨城下。」仁貴聞報﹐不辭帝而出帳。英公曰「眞勇士也。帝賜禦食不謝﹐料未解其禮。」帝曰「非仁貴不辭而去﹐必與朕建功。」言未絕﹐人報薛仁貴領五百軍﹐開城門殺莫離支去也。帝聽奏﹐大喜﹐先教薛仁貴喫了茶飯﹐復看薛仁貴廝殺則个﹐領大小眾將一發出城。

英公列一字陣未圓﹐見遼兵早至﹐仁貴勒馬當前﹐望遼兵三旗頭引軍前來﹐約二百步遠﹐仁貴連飛三箭﹐射三旗頭墜騎﹐使遼兵生恐懼之心。橫戟大叫﹕「我乃絳州薛仁貴也。當我者死。」獨退遼兵東走﹐移時復回﹐下馬見帝。帝欲賜賞﹐英公大怒﹐令左右把下者﹐推轉斬訖。帝曰「何罪。」英公曰「吾陣未圓﹐不得將令﹐擅求徵戰﹐倘若有失﹐爲之柰何。葛蘇文虎將也。違將令當誅。」帝曰「然。如此﹐亦可將功折過。」

帝宣仁貴直至馬前﹐對大小總管問﹕「卿如此驍勇﹐自從過海﹐不曾別建甚功。」仁貴自思﹐這里不敢唐突對帝奏﹐後幾時再奏。目視張士貴﹐咱兩个做不得人情﹐我須索奏。「啟陛下。臣自前建功者﹐首殺混天大王董達﹐九龍門擺陣﹐上平遼論﹐至思鄕城保駕﹐皆是臣功也。」帝大怒﹐令左右推轉張士貴來﹐欲見其罪。仁貴奏曰「非張士貴不薦小臣。」帝曰「何爲。」仁貴曰「臣曾言﹐自過海凡所建功﹐臣皆不要。若見莫離支建功後﹐見帝不遲。小臣今日白衣能見陛下﹐托陛下之洪福﹐豈待人之薦也。」帝曰「乃賢將也。」遂收兵還思鄕城。

帝加薛仁貴掌兵三千﹐封爲遊擊將軍﹐三路行軍先鋒使﹐遙授並州大司馬。隨薛仁貴五百兵﹐皆賞賜畢﹐眾官設宴相慶。有人報曰「莫離支親領兵﹐離城不遠﹐列成堅陣﹐特來搦戰。」仁貴立於帳下﹕「啟陛下。願往出陣。」帝大喜曰「壯士也。」帝謂英公曰「朕此舉﹐不稱朕願。」英公曰「當計之。」元帥遂召諸將皆至﹐謂曰「此思鄕城﹐東有駐驆山﹐於山下當擒葛蘇文。」諸將聽令便行﹐東路元帥程咬金﹑張公謹﹐西路元帥馬三寶﹑蘇定方﹑武士彟﹑裴行儉﹑李思摩。英公謂仁貴曰「理會得麼。末後用你﹐待把莫離支兩手分付與你。」曰「告元帥。願從將令。」英公道﹕「近來談聞善戰。」歡喜煞太宗。仁貴曰「這一陣喚駐驆山大戰﹐怎生拿莫離支。」英公曰「上將之機﹐非爾所料﹐不得吾令﹐愼勿出陣交戰﹐違令者斬。」仁貴不喜而退。

帝領大兵與英公出思鄕城﹐英公排陣圓。東陣上莫離支出馬﹐唐兵皆納喊。遼將頂三叉紫金冠﹐披團花絳獅服﹐橫靑銅偃月刀﹐跨骨輕蹄健馬﹐左右弓掛二鞬﹐身背飛刀五口。莫離支搦戰﹐帝問諸將誰敢迎敵。李思摩出馬﹐戰數合﹐敗。馬三寶出﹐又敗。裴行儉出﹐亦敗。連敗唐將﹐帝拍鞍大叫﹕「傷哉。眾將皆老﹐敗於遼將﹐似此安能還國。」帝言未了﹐一將髙叫﹕「啟陛下。諸將皆老﹐人叢中須有彊的。」道罷﹐一騎馬迸將出去。驚煞太宗。問﹕「出馬者誰也。」「鄂國公也。」敬徳出馬﹐莫離支言「總管老也。教後生的來者。」敬徳大怒﹕「昔日子牙破紂﹐莫非老矣﹐吾一臂常有千斤之力﹐豈爲老也。」飛來取莫離支﹐交戰十合﹐勝負未分﹐各歸本陣。莫離支又出馬搦戰﹐敬徳欲出﹐一將髙叫﹕「總管且慢。非總管不英雄﹐柰昔日建功多矣﹐敢借這件功與薛仁貴麼。𨿽不得將令﹐待活捉莫離支﹐亦索將功折過。」言訖﹐一騎馬出﹐素袍瑩鎧﹐赤馬繁纓﹐厲聲大叫﹕「賊將莫離支﹐敢當薛仁貴麼。」二將交馬﹐敬徳當陣喝采﹕「我少時一當百夫﹐老不及仁貴﹐怎生建功。」莫離支言「你是誰。」仁貴言姓名。莫離支言「無名之將。」仁貴曰「休說舊日功﹐今得你﹐可全我大功。」各言訖﹐交馬﹐二將未分勝負。於遼背後﹐唐將諸總管卻殺將來。莫離支急回陣﹐與唐將混戰。太宗領英公文武上駐驆山上看﹐仁貴恐別人奪其功﹐不放﹐只纏定莫離支﹐混戰到駐驆山下。帝視見仁貴白袍赤馬﹐來往軍中如神。帝謂英公曰「喜得遼東﹐是此虎將。」忽見仁貴趕莫離支直臨山下﹐莫離支當不得薛仁貴之勇﹐只辦得走﹐趕上﹐莫離支綽飛刀在手﹐仁貴拈弓在手。怎見得。詩曰﹕

刀撇起滿空素練﹐箭飛來一點寒星。

向駐驆山下﹐驚煞太宗。不轉眼觀个先落馬的﹐箭先著﹐刀先中﹐一个非是先落馬﹐一个是鐙裏藏身﹐薛仁貴閃過刀﹐莫離支躲過箭﹐再戰﹐莫離支又敗﹐領兵望東走﹐仁貴領兵趕將來。英公怕仁貴深入重地﹐遂鳴金收兵。仁貴不采﹐今番走了莫離支﹐幾時再見﹐盛趕莫離支。從山後一壁轉過兩騎馬﹐張士貴在前﹐劉君昴在後。君昴曰「總管見麼。仁貴這漢﹐今番再見帝﹐其功不小﹐這里使不得好心的﹐須索先下手。」劈轉兵器﹐取弓箭在手﹐曰「仁貴腦後無眼﹐兀的是明鎗易躲﹐暗箭難逃。」劉君昴弓箭發﹐望仁貴後心便射﹐道應弦而著﹐射仁貴馬後面的箭中左臂上﹐不曾墮騎﹐回視知劉君昴發箭。張士貴在後﹐一箭射起仁貴心上火來﹕「二賊匿人之功﹐更傷吾之命﹐箭射我不死﹐一家喫我一戟。」便不趕莫離支﹐撥馬的回來﹐迎頭遂問﹕「二總管。發箭射某者何意。」仁貴欲殺二賊﹐反復尋思﹐不如對帝辧之。一騎馬奔駐驆山上﹐仁貴帶箭見帝。宣至仁貴﹐問﹕「元帥收軍﹐卿何不回來。」仁貴曰「臣將自前建功盡與張士貴﹐只擒莫離支﹐其功要建﹐旣見此賊﹐臣肯放回。」帝曰「逼賊何所。」仁貴曰「正東十數里遠近﹐漸得其賊。」帝曰「何爲不得其賊。」仁貴曰「被唐將救了。」帝問﹕「何人救之。」「臣追賊方及﹐背後二將發箭射臣左臂﹐急不墮騎﹐回頭認得是唐將。」帝曰「莫非張士貴﹑劉君昴也。」仁貴曰「然。」帝曰「何驗也。」仁貴曰「臣故帶箭見陛下。」帝令取箭視之﹐上有劉君昴號帖。帝大怒曰「二賊怎敢如此。卿與朕擒來。」仁貴領聖旨數次﹐只不退。帝曰「何爲。」仁貴曰「臣立身於張士貴﹑劉君昴下軍﹐𨿽蒙聖旨﹐臣焉敢失上下之禮。」帝曰「良將也。」遂問﹕「眾總管。卿等誰敢隨仁貴捉二賊去。」有一將應聲出﹕「啟陛下。尉遲恭願往。」敬徳將仁貴欲往﹐英公喚敬徳﹕「且慢去。」付耳低言這般者﹐敬徳稱善。

卻說張士貴﹑劉君昴歸寨。帳上論話。士貴問君昴﹕「公射仁貴一箭﹐那漢莫不奏帝去也。此事若何。」君昴道﹕「若帝見罪﹐和總管也休。」士貴曰「怎柰何。」君昴曰「不如投遼背唐。」士貴曰「髙麗君安肯納之。」劉君昴道﹕「將三路都統軍印來﹐某往平壤城去見髙建藏去。」士貴遂摘印﹐度與君昴。劉君昴曰「某先往﹐總管後來﹐恐唐兵將拿咱。」君昴領兵出寨﹐往平壤路上來﹐心情恍惚﹐甚怯甚怕。正到峻嶺巖映箭處﹐聞一喊發﹐一隊唐兵阻其去路﹐旗開﹐捧一員將﹐髙叫﹕「劉君昴略住。鄂國公在此。」敬徳遂問﹕「君昴何在。正西有禦寨﹐直東待那里去。」君昴曰「我奉總管命巡綽去。」敬徳笑曰「爾等射仁貴一箭﹐正中左肩﹐今帝知其事﹐今遣兵擒爾等。今領兵東往﹐莫不背唐投遼乎。」君昴曰「不敢。」敬徳曰「爾不反﹐可下馬受縛﹐見帝便休。」君昴知罪大﹐撥馬歸遼﹐領兵便走。敬徳曰「這匹夫實反。」催軍便趕﹐君昴卻更走十數里遠近。海島一隊軍來﹐當住劉君昴﹐二將出馬﹐一个雪白袍﹐遮藏了鐵鎧﹐一个皂羅袍﹐籠罩了虎﹐一个掛孝秦懷玉﹐一个尉遲寶林。髙叫﹕「來將何人。」君昴覷了﹐不顧眾軍﹐一騎馬落荒便走﹐背後敬徳領二年少將軍趕將來﹐盛走裏﹐忽然聽一棒鑼聲﹐有五百人截了去路。旗開﹐捧一員將﹐素袍瑩鎧﹐赤馬繁纓﹐橫方天戟﹐按住馬﹐叫﹕「劉君昴略住。薛仁貴在此。」便似報恨伍員逢伯嚭﹐兩个相見﹐結怎末。劉君昴結下馬告仁貴﹐被仁貴生致君昴﹐將見尉遲總管。

話說張士貴帳上道﹕「莫不漏泄了也。」正尋思間﹐人報君昴領兵回。張士貴思之﹐何來之早。左右道﹕「欲去平壤城﹐路逢莫離支﹐獻了三路都統軍印﹐遼家受降﹐劉君昴入寨﹐特來見總管。」張士貴令左右請來﹐言未了﹐轅門外二將騰至﹐面前敬徳﹐後面是仁貴。敬徳髙叫﹕「老賊匿仁貴之功﹐其罪非小。敢遣劉君昴卻將三路都統軍印逢遼兵投降﹐罪當滅族﹐老賊下帳來。」張士貴撩衣便往帳後欲走﹐仁貴舉步如飛﹐騰至扯住徵袍﹐道﹕「總管休走。奉聖旨特來宣總管﹐有折證的事。」怎見得。詩曰﹕

往日賴功情可恕﹐今朝反國罪非輕。

卻說敬徳將二人入禦寨﹐至太宗帳下﹐敬徳具奏其事。君昴曰「臣不敢射仁貴﹐射遼將誤中仁貴。」帝問士貴曰「爾令君昴將三路都統軍印何往。」「臣不知君昴盜去。」折證未定﹐有戶部尙書褚遂良出班奏曰「臣爲勘官﹐問二人。」帝許遂良﹐令左右將二人退。

帝設宴賞勞仁貴﹐封爲南郡公﹐三路都統軍兵職﹐掛了印。仁貴謝恩罷﹐依班次列坐飲宴。敬徳見皇叔李道宗坐於筵上共飲﹐敬徳怒曰「任城王有甚功勞﹐坐於眾官之上。」道宗曰「我乃皇叔。」敬徳曰「有貴無功﹐亦大丈夫之恥也。」道宗默然不語。褚遂良見帝奏曰「臣勘二賊﹐已招伏了。」帝看招狀﹐士貴匿仁貴之功﹐君昴射仁貴一箭﹐欲反唐歸遼﹐迢伏是實。帝大怒曰「把二匹夫推轉速斬。」任城王起而奏曰「不可爲軍卒斬二功臣。」敬徳怒曰「今士貴造反﹐皇叔發言占護﹐莫非同反也。」道罷﹐欠身離座﹐拽扭袍袖﹐用拳便打﹐正中左目﹐血流滿面﹐墮於地下。帝怒曰「總管怎敢。呼金瓜把下者。」

座上諸官皆赤面﹐筵前文武盡低頭。

帝令左右扶任城王起﹐急令醫官用藥貼住其血。召敬徳至前﹐問曰「朕觀漢史﹐常怪髙祖時功臣少全者﹐今視卿所爲﹐乃知韓彭夷戮﹐非髙祖之過也。光武不以功臣用事﹐明聖者也。」恭奏曰「臣乞一言而死。今任城王與張士貴新作對門﹐士貴造反﹐按法當誅﹐皇叔發言占護﹐與反者同也。莫道打其一目﹐只不打下頭來﹐臣無罪。」帝宣任城王至前﹐謂曰「朕之富貴﹐卿之富貴﹐敬徳所爲也。卿看天下面。」帝免敬徳罪。拖張士貴﹑劉君昴至帳下﹐帝見之﹐轉怒曰「二賊有何詞訴。」士貴曰「匿仁貴之功是實﹐餘外虛訴也。」斬訖劉君昴。太宗拈筆在手﹐於張士貴招後﹐只寫四个字道﹕「遞流海島。」

至次日﹐帝並三路兵起來﹐逼平壤城下禦寨畢。遣使將文字看了﹐諕煞了遼王﹐遂問羣臣﹕「今唐兵已至都城﹐卿等有何計。」一大臣白全斌出班奏曰「唐帝聖徳﹐斯兵浩大﹐若不歸降﹐安免此危。」王曰「與吾同意。」令近臣寫降表來。有人奏曰「莫離支兵敗﹐入闕見王。」王急宣至殿下。「今唐帝將文字至﹐卿當視之。」莫離支曰「王頗有懼意。」王答曰「吾已令寫表﹐欲降於唐。」莫離支曰「誰教大王。」王曰「白全斌教降唐。」莫離支曰「爲甚爾有降唐之心。」白全斌曰「王有懼心﹐若不投降﹐怎退唐兵。」莫離支用劍一揮﹐白全斌頭落地。莫離支曰「臣當寫其計﹐要退唐兵﹐寸甲不畱。」寫就計策﹐度與髙建藏看了﹐大悅。此陣迎敵唐兵﹐主軍等全在葛蘇文。計道甚。髙建藏卽發使下戰書去﹐約來日見陣。

太宗大怒。次日領兵三十萬出寨﹐兩陣圓﹐莫離支出馬。帝謂諸將曰「此賊若得﹐天下平定﹐誰敢建功。」薛仁貴出馬﹐ò﹕「賊將勿走。」言訖交馬﹐莫離支气力不加﹐撥馬歸陣﹐仁貴領兵混戰。帝令英公﹑敬徳上髙坡望﹐軍兵交戰﹐旗號交雜﹐鎗刀混鬧﹐金鼓喧天﹐喊聲振地﹐混戰多時﹐勝敗未分。忽觀正北塵頭遮日﹐土霧騰空﹐大兵數萬﹐如今至近﹐太宗髙阜處覷了旗號﹐連聲叫苦不疊﹐旗上寫著天山軍﹐乃莫離支所借也。昔煬帝之敗﹐皆因此兵。帝與英公便收兵還寨議事。近臣奏曰「天山射鵰王頡利可罕領三將元龍﹑元虎﹑元鳳﹐兼大兵三萬﹐來助髙麗下戰書﹐搦善射者來日對陣﹐較量弓馬。」太宗曰「比及誰能。今唐將皆老﹐難對此人弓箭。」薛仁貴應聲而出﹕「陛下放心。小臣當射。」

次日帝親領大兵出﹐與天山兩兵對陣射。頡利可罕立於陣前﹐謂唐兵曰「番遼鄰國﹐特來解鬭﹐吾以弓箭伏於爾等﹐可還本國。」言訖﹐取弧矢﹐望空中羣鴈過﹐連發數箭﹐皆中其鴈落地。唐將皆恐﹐帝見失色﹐似此弧矢﹐冠絕古今﹐想匹夫是養由基番地復生。門旗影內立著薛仁貴﹐心內自思﹐此功不建﹐名姓難揚﹐擗轉方天戟﹐取弓箭在手﹐搭箭當弦﹐望番王約二百步遠近﹐發箭便射。怎見得。詩曰﹕

弓拽滿輪秋月﹐箭飛一點寒星。

軍兵發喊一聲﹐驚煞太宗。綽旗望見﹐失聲便叫﹕「從天地﹐那里有這弓箭來。抵三千个養由基﹐賽一萬个李廣。」仁貴功在何處。三箭天山定太平。兀的是第一箭﹐怎的著箭﹐正中其胸﹐墮騎而死﹐頡利可罕陣中先亡。元龍見本主先亡﹐欲報其恨。元虎撥馬﹐搦發箭者出。仁貴出馬﹐元虎曰「爾旣弓箭熟﹐休得力戰﹐較弧矢者。」仁貴曰「何以較之。」元虎曰「各射三箭。」仁貴道﹕「射何物。」元虎曰「爾射我﹐我射爾。」仁貴道﹕「誰先發箭。」元虎曰「爾先射。」仁貴曰「饒爾三箭。」太宗驚曰「怎柰何。」元虎曰「先戰幾合﹐得便者發箭。」仁貴應命﹐交馬數合。從元虎走﹐仁貴趕﹐見那漢連珠發三箭﹐仁貴皆躲了﹐元虎撥馬來取﹐仁貴道﹕「你射我三箭﹐我只一箭﹐這箭防著。」拿住三隻箭﹐取六鈞弓﹐迎頭只一箭﹐元虎墮騎。元鳳來救﹐仁貴道﹕「你也喫我一箭。」元鳳不曾爭揣﹐只一箭射在馬下。薛仁貴道﹕「這根箭便不著﹐交元龍喫我一戟。」道罷﹐縱馬飛奔元龍根底來。怎結末。詩曰﹕

凜凜威風冠世雄﹐扶持唐世定遼東。能交海外煙塵靜﹐皆在天山三箭中。

元龍措手不及﹐被仁貴戟刺落馬。太宗親督大兵掩殺天山軍。仁貴盛趕敗軍﹐結斜一隊遼兵來﹐打莫離支旗號。仁貴不趕天山軍﹐來迎莫離支。兩陣圓﹐薛仁貴出馬﹐叫﹕「髙氏非吾敵也。願求莫離支出陣。」葛蘇文應聲出馬﹐仁貴曰「天山軍一隊旣敗﹐爾若不從﹐別無所托﹐下馬受降﹐唐帝寬厚﹐亦赦其過。爾不投降﹐置於砧刀﹐悔之晚矣。」蘇文曰「大丈夫死而不辱﹐吾刺昌黑飛之面﹐譏諷唐帝﹐縱吾拜降﹐亦只免死﹐何如死內逃生。」言訖﹐與仁貴交戰﹐無數合﹐莫離支敗走﹐仁貴便趕﹐綽飛刀在手﹐仁貴見刀來﹐下馬閃過﹐整身上馬﹐見飛刀又至﹐仁貴用手接其刀﹐再趕﹐一口刀漫頭來﹐仁貴急躲不疊﹐怎見得。詩曰﹕

刀飛三尺寒泉﹐血濺滿袍紅雨。

當時驚煞太宗。諕殺眾總管。不爭仁貴有失。怎結末。大唐天下﹐飛刀中仁貴左肩﹐𨿽傷不重﹐恨心轉加﹐大叫﹕「誓報一刀之恨。」縱馬入遼陣﹐殺遼兵四散奔走。太宗見仁貴有傷﹐收兵還寨。宣仁貴上帳﹐帝用金瘡藥塗之﹐仁貴誓死以報國﹐次日金瘡藥痛不止。莫離支知仁貴臥病﹐每日領兵搦戰。方及旬日﹐仁貴金瘡痊愈﹐帝賜禦宴﹐與仁貴起病。方飲宴間﹐有探馬探報曰「莫離支又來搦戰。」仁貴曰「一刀之恨﹐今日可報。」離禦筵下帳﹐披掛了上馬﹐一似大虫中箭。太宗親領三員上將﹐數十萬大軍出寨。怎見得。詩曰﹕

可愛白袍年少將﹐發心活捉葛蘇文。

莫離支出馬搦戰﹐仁貴出曰「前者飛刀算吾﹐看今番再試。」交戰無十合﹐莫離支敗走。仁貴趕﹐飛刀一口﹐仁貴左手接著﹐又飛一口刀﹐右手接了﹐復一刀來﹐下馬閃過﹐連飛三刀皆不中。仁貴放心﹐一直趕至平壤城下。莫離支髙叫﹕「城上有髙建藏麼。」遂曰「卿何敗失。」曰「葛蘇文爲仁貴之勇而敗﹐大王急開門。」建藏曰「卿休怪﹐此城已獻與別人也。」莫離支曰「獻與誰。」向圓樓上轉過英公﹐髙ò曰「逆賊。你主降吾﹐此城屬唐也。」叫左右發箭射﹐莫離支轉城欲走﹐向城西角上騰至一隊兵來﹐當其歸路。旗開﹐捧一員將﹐皂袍鐵甲﹐烏騅馬﹐大叫﹕「莫離支略住。鄂國公在此。」背後英雄薛仁貴﹐前面猛勇尉遲恭﹐兩勢並攻夾擊﹐莫離支領兵撞陣得出﹐約有千兵﹐背後唐兵追襲不捨。

趕至天晚﹐前有大莊﹐令兵歇泊﹐呼其莊主﹐一老人出迎。眾人簇問﹐曰「我乃莫離支也。」莊主問﹕「因何至此。」莫離支曰「因與唐兵交戰﹐誤敗於此﹐暫假一宵﹐天曉便去。」老人曰「請將軍入莊正堂上﹐則著嘉殽美酒待之。」老人向正堂一壁小閣中﹐喚至年少約二十餘歲﹐老人言曰「吾兒天交咱父報仇﹐爾兄白全斌因勸遼王降唐﹐被此賊殺﹐今爲唐兵所敗﹐誤至於此。」更不別言﹐將劍在手。飛奔正堂上來。誰知道﹐莫離支沒興。正是﹕

私渡過船遇船漏﹐孤莊求宿遇仇人。

卻說白全斌弟白全榮提劍在手﹐欲出﹐老人急止﹕「吾兒略住﹐莫離支勇﹐非不知也﹐可候圖之。」老人上堂來﹐與莫離支道話﹐一宵中不得便﹐天方曉﹐忽聞金鼓之聲﹐人報唐將薛仁貴至莊外。莫離支便不顧眾軍﹐單騎走至北方﹐心悔昌黑飛之事誤矣。盛走至前面﹐逢著二年少將軍﹐一个體掛皂羅袍﹐腕懸竹節鞭﹐一个身掛白衣﹐雙懸水磨簡。兩个截住﹐髙叫﹕「賊將略住。尉遲寶林﹑秦懷玉在此。」莫離支不迎二將﹐結斜走去。背後薛仁貴合二將兵趕莫離支走﹐馬上叫苦三聲﹐只見一漫漫的海水當其路頭。曰「吾亡於此。」言未盡﹐唐兵騰至﹐喊一聲﹐圍三路﹐北有海水﹐東有尉遲寶林﹐西有秦懷玉﹐南有薛仁貴。白全榮髙叫﹕「您三將略住。你不知我有冤仇﹐被此賊殺吾兄﹐今日當報其冤。」言訖出馬。仁貴曰「休奪我功﹐天子斬了劉君昴﹐害了張士貴﹐皆爲匿吾功也。」言訖﹐斜方天戟出馬﹐騰至莫離支面前﹐不打話﹐交戰無二合﹐生擒莫離支於馬上﹐將至平壤城見帝。

帝令宣至殿下。太宗曰「爾是莫離支﹐作大罪知否。一殺本主髙建武﹐二欺弱髙建藏﹐三奪下番進奉之物﹐詐言謗朕。朕驅兵五十餘萬﹐非貪疆好土﹐侵犯外國﹐因汝興師﹐令軍民勞役。今遭擒執﹐何言所訴。」葛蘇文曰「陛下乞赦小臣﹐使我王服大國﹐更不闕進奉之禮。」帝冷笑曰「傷人猛虎旣制﹐安能復縱。朕若還國﹐安用於汝。」令左右武士推轉斬訖。

太宗傳聖旨﹐加封髙建藏爲髙麗國王。太宗班師還國。正是﹐詩曰﹕

鞭敲金凳轉﹐人唱凱歌回。

怎見得。又有詩爲證。詩曰﹕

將軍三箭定天山﹐壯士長歌入漢關。永息煙塵淸淨宇﹐太宗車駕卻西還。

