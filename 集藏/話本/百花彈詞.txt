百花彈詞錢塘錢濤怒白

自古名花號美人﹐嬌紅嫩白鬥芳春。每誇金穀千秋麗﹐更道隋宮五色新。把酒常須花在眼﹐現花莫便酒離唇。明朝試向花前看﹐滿地殘紅最愴神。花落花間最有情﹐間將筆墨譜花名。千紅萬紫都評徧﹐分付花神仔細聽。問誰人開辟就花花世界更那个創造下艸艸乾坤。百年中無非是香花陽炎。一日裏不可少檀板金尊。慨世間有無數名花異卉﹐普天下知多少花朵花名。君不見錦堤邊千般爛熳﹐君不見紅嬌畔萬種精神﹐君不見上陽宮蜂喧蝶攘﹐君不見宜春苑燕送鶯迎。一種種﹐一般般﹐看他妖艷。紅者紅﹐白者白﹐聽我評論。有客能將雁柱排﹐花前髙唱獨徘徊。春風春雨𨿽相妒﹐看取名花指下開。第一種牡丹花﹐天生富貴﹐號花王﹐稱國色﹐花裏爲尊。姚家黃﹑魏家紫﹐而今罕見。得君王帶笑看﹐傾國傾城。醉楊妃﹐倚闌干﹐沈香亭北李靑蓮﹐題妙句三調淸平。芍藥花﹐比牡丹𨿽然少遜﹐一般的斗春華﹐越樣鮮新。金帶圍﹐廣陵城預知宰相﹐不知道洧水畔﹐贈與何人。露桃花﹐倚東風﹐深紅淺白。武陵溪﹐元都觀﹐到處藏春。蓬萊山﹐三千載開花結果。天臺路﹐盼著了阮肇劉晨。最可惜暮春時﹐一番紅雨。眞堪嘆﹐今日里人去題門﹐桃花謝﹐杏花開。艷妝春色﹐壘亂霞﹐飄微散﹐根倚深云。碎錦坊﹐裴晉公午橋遺愛。廬山上﹐董神仙五樹成林。探花宴﹐上林中﹐賦詩爭快。狀元去﹐馬如飛﹐踏碎香塵。桃花紅﹐杏花紅﹐李花偏白。白如霜﹐白如雪﹐無月自明。怎知道王家郎一朝鉆核﹐倒不如李家兒萬古盤根。世間花還又數梨花﹐潔白似何郎曾傅粉﹐一樣消魂。鶯來窺﹐蝶來認。新妝淡淡淚闌千﹐愁寂寞春雨盈盈。薔薇花在墻東﹐春紅零亂。想經年未架﹐卻心緒縱橫。無人處﹐折一枝﹐常防刺手。夜深時﹐才經過﹐兜住羅裙。玉蘭花﹐分明是苕華刻就。玉堂前﹐爭春色﹐香气氤氳繡球花﹐在風前﹐誰能踢弄。玉簪花﹐滿地上﹐若个遺簪。金雀花﹐一般兒飛飛欲動。蝴蝶花﹐可也是栩栩身輕。丁香花﹐豆豌花﹐念愁不破。夜合花﹐合歡花﹐最苦多情。有一種水中蓮﹐又名菡荽﹐照秋波﹐窺明鏡﹐冉冉亭亭。細端詳﹐綠雲中宛如仙子。𨿽然是在污泥﹐不染埃塵。太華峯﹐藕如船﹐曾開十丈。太液池﹐花能語﹐紅白芳芬。似六郎好龐兒親承兒女後﹐怪潘妃一步步喜殺東昏。只有那老嫦娥一枝丹桂﹐有誰人攀得著﹐兩袖香生。紅狀元﹐白探花﹐黃爲榜眼。寶龍涎﹐欺鳳餅﹐老翠連云臯塗山種將成﹐儲備株齊挺廉寒宮﹐斫不去家載重生。晚霜天﹐東籬畔﹐菊花開放。想從來稱如知己﹐只有淵明。問尊前子細看花如我瘦﹐吟澤畔﹐靈均氏問夕餐英。秋江上﹐芙蓉花淩波弄影﹐一枝枝翻江浪﹐別有風情。紫薇花端只許仙郎相對﹐紫荊花再不教兄弟輕分。木筆花描不出千般春色﹐金錢花買不得萬種春情。玉階前雞冠花那能報曉﹐三更裏杜鵑花啼得傷心。並不見金燈花夜深照影﹐只有那鼓子花雨打無聲。我愛他十姊妹要他窈窕﹐我愛他千日紅不肯凋零。我愛他剪春羅剪開羅帶﹐我愛他紫羅欄裁作羅巾。誰得似淩霄花干云直上﹐誰得似蜀葵花向日傾城。誰知道萱艸花兒兒女女﹐誰知道棠樣花弟弟兄兄。茉莉花偏偏只是秋香不散﹐荼縻花全不能春夢難醒。山丹花山茶花十分春色﹐瑞香花木香花滿座香薰。鳳仙花細看時﹐恍如鳳彩。牽牛花﹐試聽花﹐不見牛鳴。蠟梅花是誰把黃酥細染﹐石梅花問誰將紅粉調勻。眞堪嘆木槿花朝榮暮瘁﹐怎能似菖蒲花不老長生。有一个著蘆花﹐花中孝子﹔有一个敢松花﹐花裏仙人。眞難得款冬花三冬獨茂﹐眞難得長春花四季長新。紅蓼花一點點離人淚血﹐楊柳花一絲絲蕩子春魂。朱藤花盡道是輕盈不俗﹐水仙花又自會瀟灑離塵。棣棠花𨿽不是黃金煉就﹐玫瑰花卻眞个紫玉雕成。棗子花橘子花終須結實﹐碧桃花海棠花可惜飄零。梔子花帶妙香三分嫩白﹐櫻桃花垂紫帶一樹買笑﹐幾萬貫楡莢錢不會通神。萬種花總不如寒梅獨異﹐又淸香﹐又髙古﹐無與爲羣點就了壽陽妝。一時丰韻﹐做醒了羅浮夢﹐千古消魂。尙記得在他鄕﹐寄歸驛使﹔不知道是何年﹐嫁與林君。聞道花開不易看﹐一時說出許多般。不知尙有名花在﹐聽我從頭仔細彈。還有那幽蘭花行於空谷﹐縱無人﹐香自在﹐不受塵埃。還有那蕃觀瓊花一本﹐是天花豈肯在人世沈論。還有那優曇花奇香妙品﹐在西方億萬劫與物爲鄰。還有那虞美人花開古墓﹐立風前﹐情脈脈﹐欲笑還顰。還有那雁來紅老年忽少﹐還有那吉祥艸到處爲禎﹐還有那美人苴偎紅倚綠﹐還有那映山紅徧谷彌陵。鶯粟花媚藥中實名鴉片﹐珠蘭花七碗內堪伴茶星。一丈紅五尺攔剛遞半段﹐木蘭花船上望原是花身。漢宮秋﹐那知道長門秋怨﹔秋海棠﹐最堪憐腸斷秋砧。梧桐花放下著六根六隻﹐木棉花識就了千緯千經。月季花﹐月月紅﹐四時不斷。含笑花﹐朝朝樂﹐一笑生春。一般的菜花開﹐遊蜂隊隊。直等的槐花黃﹐舉子紛紛。石竹花﹐篆竹花﹐迥於異樣。朱蘭花﹐若蘭花﹐各自相分。苜蓿花﹐靛靑花﹐近於野艸。王瓜花﹐白豆花﹐瑣碎難論。筆尖頭寫不盡許多數目﹐四季花那能彀悉記其名。倒不如隋煬帝宮中剪彩代天工﹐補就了一霞陽春。又不如唐天子服軒擊鼓﹐好春光判斷了不費天心。洛陽城到春來名花開徧﹐河陽縣號花封仙吏傳名。黃四娘有的是千枝萬朵﹐蘇公堤鎭一片紫霧紅雲。說不盡自古來繁華境界﹐收拾些從今後花柳心情。君不見霎時間催花風雨。粉墻邊﹐蒼苔上﹐都是殘英。金穀園剩得些荒苔野鮮﹐百花洲只是些蔓茸靑憐。彩雲中望不見散花天女。春宮內難覓个花蕊夫人﹐覷得破假機關﹐花開花落﹔悟得著眞消息﹐非色非聲。坐談間描寫盡花情花態﹐東風裏不知道花喜花嗔。滿詞場又添了一番佳話﹐慚愧殺江郎筆五色花生。百歲光陽易白頭﹐花開花落幾時休。且將膝上琶琵語﹐彈盡胸中一段愁。最好春光二月天﹐驚紅哭紫各紛然。那能化作花間蝶﹐日向花房自在眠。

今列女傳

◇母儀孝聖憲皇后﹐純皇帝之母也。始在母家﹐居承徳城中﹐家貧無奴婢。六七歲時﹐父母遣詣市賣漿酒粟面﹐所至店肆輒大讎﹐市人敬異焉。十三歲時入京師﹐值中外姊妹當選入宮﹐隨往觀之。門者初以爲在籍中﹐旣而引見十人爲列﹐始覺之。主者懼譴﹐令入末班。孝聖容體端頎中選﹐分皇子邸﹐得在雍府﹐卽世宗憲皇帝王宮也。憲皇帝肅儉僅學﹐靡有聲色侍禦之好。福晉別居﹐進見有時﹐會夏被時疾﹐禦者多不樂往。孝聖奉妃命﹐旦夕服事惟謹﹐連五六旬﹐疾大愈﹐遂得畱侍﹐生髙宗焉。及爲太后﹐約皇帝以禮﹐率六宮以慈﹐福壽仁賢﹐形於四海。準回之平也﹐有女藉於宮中﹐生有美色﹐專得上寵﹐號曰回妃。然準女懷其家國﹐恨於亡破﹐陰懷逆志﹐因侍寢而驚宮禦者數矣。詰問具對以必死報父母之讎。上益悲壯其志﹐思以恩養之。太后知焉﹐每召回女﹐上輒左右之。會郊祭齋宿﹐子夜駕出﹐太后乘平輦﹐直至上宮﹐入便閉門。宦侍奔告﹐上遽命駕還。叩門不得入﹐以額觸扉臣禦號泣﹐聞於內外。太后當門坐﹐促召回女﹐絞而殺之﹐待其气絕﹐撫之巳冷﹐乃啟門。上入號泣﹐俄而大寤﹐頓首太后前。太后亦持上流涕﹐左右莫不感動泣下。海內聞者皆歡息﹐相謂天子有聖母也﹐靜而有化而疆於教誨。詩曰君子萬年﹐景命有僕﹐此之謂也。◇節義織笠女者﹐河南人也。其縣婦女采臺艸織笠以爲事。女自十二三時﹐每織﹐擇精好細潔之艸別藏之。旣多﹐復擇其尢。當嫁之歲﹐自制一笠﹐旣成昏﹐用獻其夫而語其勤焉。夫載以出﹐市人見者無不誇也。久之旁縣亦聞之。它日夫出﹐有自後呼之者﹐公子也。問之﹐曰「物以難得而珍﹐貨以有用爲貴。今子之笠﹐婦所織也。冠之不可以卻暑﹐無貪不可以爲炊。子誠賣之﹐願論其價。可乎﹖」其夫心惜之而以客爲佯言﹐姑應之曰「吾笠不賣。客幸欲之﹐若得錢八萬﹐當以與客。不然﹐無相問也。」公子大喜﹐遽下錢八萬﹐取笠而去。於是其夫輦錢而歸﹐喜告其婦曰「笠已賣矣﹐乃得八萬。若先斬之﹐十萬可致也。」女問其故﹐默然內悲而無言。其夫出﹐遂闔月目經而死。君子以織笠女爲識微﹐夫古之婦也﹐義可求去﹐今也不然。一入其門﹐榮辱隨之。至於見賣逼淫而求死興獄者﹐有司日有聞也。女之死﹐可謂達時矣。使龍比如之﹐則其君無殺諫之名。屈平知之﹐則其行無左徒之寵。君子興其待敗而俱傷也﹐不若自潔以全其交。詩曰﹕反是不思﹐亦巳焉哉。此之謂也。◇辯通直辭女童滿洲人﹐其父爲京營四品官﹐則未知其爲參領與﹐佐領與。咸豐九年冬選良家女入宮﹐引見內殿。上親臨視﹐女童以父官品例在籍中。晨入﹐天寒﹐上久不出。諸女立階下﹐冰凍縮蹙﹐莫能自主。女童家貧衣薄﹐不堪其寒﹐屢欲先出。主者大愼怪﹐固畱止之。稍相爭論﹐女童大言曰「吾聞朝廷立事﹐各有其時。今四方兵寇﹐京餉不給﹐城中人衣食日困﹐恃粥而活。吾等家無見糧﹐父子不相保。未聞選用將相﹐召見賢士。今日選妃﹐明日挑女。吾聞古有無道昏主﹐今其是邪。」於是上在屏後微聞之﹐出則詔問誰言者。諸女恐怖失色莫能對。女童前跪稱奴適有言。上問曰「汝何所云﹖」女童前對奴等當引見﹐駕久不出﹐誠不勝寒。欲出不得而總管以朝廷禁令相責。奴誠死罪﹐忘其軀命﹐具言朝廷立事﹐各有其時。今四方兵寇﹐京餉不給。城中人衣食日困﹐恃粥而活。奴等家無見糧﹐父子不相保。未聞選用將相﹐召見賢士。今日選妃﹐明日挑女。竊聞古有無道昏主﹐竊以論皇上﹐願伏其罪。於是上默然良久。曰「汝不願選者﹐今可出矣。」女童叩頭退位﹐上遂罷選。當女童前後言時與在旁者﹐莫不惶急﹐流汗咋舌﹐不敢卒聽。及得溫旨遣出﹐或猶戰悚不能正步。以此女童名聞京師﹐君子以爲能直辭。詩曰「匪饑匪渴﹐徳音來括」﹐此之謂也。女童旣出﹐上它曰以事降其父一階。欲令後選時﹐女可不豫也。君子以爲女童以一言而悟主﹐成文宗之寬明﹐顯名於後世。詩曰「靜女其變﹐貽我彤管」﹐女童可以煒彤管矣。○附錄《國風報春》《冰室野乘》載此三事﹐據云得之﹐達縣吳季淸先生所著筆記﹐吳又聞諸王﹐壬秋先生云云。玆讀《湘綺樓》《今列女傳》筆意謹嚴﹐敍述得體﹐事實與吳稍異﹐惟吳文斐亦有可觀﹐因附錄之。皓皓子識回部王刀某氏者﹐國色也。生而體有異香﹐不假燻沐﹐國人號之曰香妃。或有繩其美於中土者﹐髙宗純皇帝微聞之。西師之役﹐將軍兆惠陛辭﹐上從容語及香妃﹐命兆惠一窮其異。回疆旣平﹐兆惠果生得香妃﹐致之京師﹐先密疏奏聞。上大喜﹐命沿途地方官吏﹐護視起居維謹。慮風霜跋涉﹐致損顏色﹐兼以防其自殊也。旣至﹐處之西內。妃在宮中﹐意色泰然﹐若不知有亡國之恨者。惟上至則凜如霜雪﹐與之語﹐百問不一答。無已﹐令宮人善言詞者諭以指。妃慨然出白刃袖中﹐示之曰「國破家亡﹐死志久決。然決不肯效兒女子﹐汶汶徒死﹐必得一當以報故主。上如彊逼我﹐則吾志遂矣。」聞者大驚﹐謔其侶﹐欲共削而奪之。妃笑曰「無以爲也。吾袒衣中尙有如此刃者數十計﹐安能悉取而奪之乎﹖且汝輩如彊犯我者﹐吾先飲刃﹐汝輩其柰何﹖」宮人不得要領﹐具以語白上。上亦無如何﹐但時時幸其宮中﹐坐少選卽復出﹐猶冀其久而復仇之意漸怠也﹐則命諸侍者日夜邏守之。妃旣不得遂所志﹐乃思自戕。而監者昕夕不離側﹐卒無隙可乘而止。妃至中土久﹐每歲時令節﹐思故鄕風物﹐輒潛然泣下。上聞之﹐則於西苑中妃所居樓外﹐建市肆室廬禮拜堂﹐具如西域式﹐以悅其意。今其地尙無恙也。時孝聖憲皇后春秋髙﹐微聞其事﹐數戒上毋往西內。且曰「彼旣終不肯自屈﹐曷弗殺之以成其志﹐無已則權歸其鄕裏乎﹖」上𨿽知其不可屈﹐而卒不忍捨也。如是者數年﹐會長至圜丘大祀﹐上先期赴齋宮。太后間上已出﹐急令人召妃詣慈寧宮。妃旣至﹐則命宮門﹐𨿽上至不得納。乃召妃至前﹐問之曰「汝不肯屈志﹐終當何爲耶﹖」對曰死耳。曰「然則今日賜汝死可乎﹖」妃乃大喜﹐再拜頓首曰「太後天地恩﹐竟肯遂臣妾志耶。妾間關萬里﹐所以忍辱而至此者﹐惟不欲徒死﹐計得一當以復仇雪恥耳。今旣不得遂所志﹐此身眞贅旒﹐無寧一瞑不視﹐從故主地下之爲愈矣。太後天地恩﹐竟肯遂臣妾志。臣妾地下﹐感且不朽。」語罷﹐泣數行下。太后亦爲惻然﹐乃令人引入房室中縊之。是時﹐上在齋宮﹐已得報﹐倉皇命駕歸。至則宮門已下鍵﹐不得入﹐乃痛哭門外。俄而門啟﹐傳太后命﹐引上入﹐則妃已絕矣。膚色如生﹐在色猶含笑也。乃厚其棺簽以妃禮葬之。旗人某氏女者﹐父爲驍騎校﹐夫婦老而無子﹐且家赤貧﹐恃女鍼黹以養。縫浣氵廚之事﹐悉一身兼之。女略識文字﹐有暇﹐則聚鄰童﹐教以識字﹐藉博升合資。時咸豐初年也﹐一日禁中選秀女期屆﹐女名在籍中﹐聞報﹐抑父母慟哭。念已入宮﹐父母老無依﹐日展轉死溝壑﹐欲奉親以遁者數矣。故事﹐無問官民家女﹐旣當選﹐則以官監守之﹐慮其遁也。女旣不克脫﹐不得已﹐屆期﹐隨眾往﹐排班候駕於坤寧宮門外﹐時天甫黎明也。是時金陵甫失守﹐羽書絡繹至﹐上憂勞旰食﹐每樞臣入見﹐議戰守事﹐輒至日昃﹐乃退。民家女初入宮禁﹐已戰栗不自勝。又俟駕久﹐罷倚不能耐﹐重以饑渴交迫﹐相向飲泣。監者叱之曰「聖駕行且至﹐何敢若此﹖不畏鞭笞耶。」眾聞言﹐愈戰懼欲絕。女勃然起﹐萬聲語監者曰「去室家﹐辭父母﹐以入宮禁﹐果當選﹐卽終身幽閉﹐不復見其親。生離死別﹐爭此晷刻﹐人孰無情﹐安得不涕泣﹖吾死且不畏﹐況鞭笞乎﹖且赭寇起粵嶠間﹐不數載﹐悉長江而有之。今遂陷金陵﹐天下已失其半﹐天子不能求將帥之臣﹐汲汲謀戰守﹐以遏賊鋒﹐保祖宗大業﹐而猶畱情女色﹐彊護民家女﹐幽之宮禁中。俾終身不獲見天日﹐以縱已一日之欲﹐而棄宗社於不顧。行見寇氛迫宮闕﹐九廟不血食也。吾死且不畏﹐況鞭笞乎﹖」監者大驚﹐急掩其口。而上適退朝﹐禦輦已至前矣。因共縛其手﹐牽詣上前﹐抑之跪。女猶倔彊﹐不肯屈膝。初女所言﹐上已微聞之。至是復笑﹐問其故。女仍侃侃然奏如前語。上欣然喜曰「此眞奇女子也。」職責命釋其縛﹐令引入宮中﹐朝見皇后。時某邸方喪偶﹐謀續娶﹐因以女指昏焉﹐而罷所選秀女﹐使皆寧其家。某氏者﹐河南民家女也。生而奇慧﹐鄕裏以鍼神譽之﹐少失怙恃﹐鞠於兄嫂﹐兄嫂皆鍾愛之﹐爲擇配甚苛。故及笄猶無人委禽也。女一日以麥艸織雨笠﹐窮工極巧﹐鉤心鬥角﹐竭數十日力﹐僅成一具。持付兄﹐俾詣市售之。曰「第索介百金無增減。有購者﹐卽詢其裏居姓字而謹識之。」兄訝曰「一笠耳﹐惡能直百金。持以過布﹐人不將疑我狂耶﹖」女曰「第如我言行之﹐必有購者。如其竟無人﹐不怨兄也。」嫂在側﹐墨諭其意﹐知女意在擇偶也。因促其夫如妹言。兄不得己﹐持以出。閱三日﹐無人問價者﹐意女特佯言耳。日暮﹐倦欲歸﹐忽一少年翩然來﹐迎與語﹐衣履修潔﹐神宇間雅。兄故所相識﹐鄰村某髙材生也。見所持笠﹐異之。把玩不釋手﹐問持此何爲﹖以求售對。詢其價﹐以百金對。生沈思久之﹐恍然司﹐卽邀兄詣其家﹐出百金授之﹐而畱其笠。兄微以言叩之﹐則生猶未娶也。歸告妻﹐使以語妹﹐女果首肯。亟以媒氏往﹐婚遂成。卜日親迎以歸﹐伉儷果綦篤。婿家故我舅姑﹐惟夫婦二人﹐倡隨之樂﹐誠萬戶侯不與易也。生寶愛艸笠甚﹐令女爲制錦﹐韜藏其中。出必冠之﹐無間晴雨。歸必手自拂拭﹐韜而懸之帷中﹐以爲常。數年後﹐女舉一子﹐已呀呀學語矣。生有所善某富室子者﹐嘗求昏於女﹐女以其無行﹐卻之。至是益妒生之得美婦也。謀所以閒之者乃陽納交焉。恆招生爲詩酒會﹐因道之爲狹邪遊﹐生惑焉。出輒數日不歸﹐女憂之﹐乃婉語曰「昨某君來吾家﹐吾於屏後窺其人﹐目動而言肆﹐是殆有異圖﹐不可近也。」生未以爲然﹐笑置之。一日醉歸﹐忽易笠而帽﹐女訝問之﹐則已爲某乘醉攫去矣。女默然亦無一言。生倦而酣寢﹐曉始醒﹐則獨臥於牀。訝女胡蚤作﹐呼之不應﹐亟起視﹐巳縊於窗欞間矣。生駭極木立﹐大痛﹐茫不知其故。俯視碎錦狼藉地上﹐拾審之﹐卽所以韜香者。始司女所以死﹐乃大痛悔﹐號泣數日﹐亦感疾死。

李師師外傳

李師師者﹐汴京東二廂永慶坊染局匠王寅之女也。寅妻旣產女而卒﹐寅以菽漿代乳乳之﹐得不死﹐在𦇤褓未嘗啼。汴俗凡男女生﹐父母愛之﹐必爲扌捨身佛寺。寅憐其女﹐乃爲捨身寶光寺。女時方知孩笑。一老僧目之曰「此何地﹐爾亦來耶﹖」女至是忽啼﹐僧爲摩其頂﹐啼乃止。寅竊喜曰「是女眞佛弟子。」爲佛弟子者﹐俗呼爲師﹐故名之曰師師。師師方四歲﹐寅犯罪擊獄死。師師無所歸﹐有娼籍李姥者收養之。比長﹐色藝絕倫﹐遂名冠諸坊曲。徽宗旣卽位﹐好事奢華﹐而蔡京章王黼之徒﹐遂假紹述爲名﹐勸帝復行靑苗諸法﹐長安中粉飾爲饒樂气象﹐市肆酒稅﹐日計萬緡﹔金玉繒帛﹐充溢府庫。於是童貫﹑朱π輩﹐復導以聲色狗馬宮室園囿之樂。凡海內奇花異石﹐搜采殆偏。築離宮於汴城之北﹐名曰艮獄﹐帝般樂其中﹐久而厭之﹐更思微行爲狹邪遊。內押班張迪者﹐帝所親幸之寺人也﹐未宮時爲長安狎客﹐往來諸坊曲﹐故與李姥善。爲帝言隴西氏色。藝雙絕﹐帝艷心焉。翌日﹐命迪出內府紫葺二匹﹐霞勰二端﹐瑟瑟珠二顆﹐白金廿鎰﹐詭云大賈趙乙願過廬一顧。姥利金幣﹐培諾。暮夜﹐帝易服﹐雜內侍四十餘人中﹐出東華門二里許﹐至鎭安坊。鎭安坊者﹐李姥所居之裏也。帝麾止餘人﹐獨與迪翔步而入。堂戶卑庳﹐姥出迎﹐分庭抗禮﹐慰問周至。進以時果數種﹐中有香雪藕﹑水晶頻婆﹐而鮮棗大如卵﹐皆大官所未供者﹐帝爲各嘗一枚。姥復款洽良久﹐獨未見師師出拜。帝延佇以待。時迪已辭退﹐姥乃引帝至一小軒﹐茶几臨窗﹐縹緗數帙。窗外新篁﹐參差弄影。帝悠然兀坐﹐意興間適﹐獨未見師師出侍。少頃﹐姥引帝到後堂﹐陳列鹿炙雞酢魚羊簽等肴﹐飯以香子稻米﹐帝爲進一餐。姥侍旁款語移時﹐而師師終未出見。帝方疑異﹐而姥忽復請浴﹐帝辭之。姥至帝前耳語曰「兒性好潔﹐勿忤。」帝不得已﹐隨姥至一小樓下氵室中。浴竟﹐姥復引帝坐後堂﹐肴核水陸﹐杯盞新潔﹐勸帝歡飲﹐而師師終未一見。良久﹐姥才執燭引帝至房﹐帝搴帷而入。一燈熒然﹐亦絕無師師在﹐帝益異之。爲徒倚幾榻間又良久﹐見姥擁一姬姍姍而來﹐不施脂粉﹐衣絹素﹐無艷服。新浴方罷﹐嬌艷如出水芙蓉。見帝意似不屑﹐貌殊倨不爲禮。姥與帝耳語曰「兒性頗愎﹐勿怪。」帝於燈下凝睇物色之﹐幽姿逸韻﹐閃爍驚眸。問其年不答﹐復彊之﹐乃遷至於他所。姥復附帝耳曰「兒性好靜坐﹐唐突勿罪。」遂爲下帷而出。師師乃起解玄絹褐襖衣輕綈﹐捲右袂﹐援壁間琴﹐隱幾端坐。而鼓平沙落雁之曲﹐輕攏漫然﹐流韻淡遠。帝不覺爲之傾耳﹐遂忘倦。比曲三終﹐雞唱矣。帝急披帷出﹐姥聞亦起﹐爲進杏酥飲棗糕飠不飠乇諸點品。帝飲杏酥杯許﹐旋起去。內侍從行者皆潛候於外﹐卽擁衛還宮。時大觀三年八月十七日事也。姥語師師曰「趙人禮意不薄﹐汝何落落乃爾。」師師怒曰「彼賈奴耳﹐我何爲者。」姥笑曰「兒彊項﹐可令禦史裏行。」已而長安人言藉藉﹐皆知駕幸隴西氏。姥聞大恐﹐日夕惟啼泣。泣謂師師曰「洵是夷吾族矣。」師師曰「無恐。上肯顧我﹐豈忍殺我。且疇昔之夜﹐幸不見逼。上意必憐我﹐惟是我所竊自悼者﹐實命不猶﹐流落下賤﹐使不潔之名﹐上累至尊﹐此則死有餘辜耳。若夫天威震怒﹐橫被誅戮﹐事起佚遊﹐上所深諱﹐必不至此﹐可無慮也。」次年正月帝遣迪賜師師蛇附琴者。蛇附琴者﹐琴古而漆マ﹐則有紋如蛇之附﹐蓋大內珍藏寶器也。又賜白金五十兩。二月帝復微行如隴西氏。師師仍淡妝素服﹐俯伏門階迎駕。帝喜﹐爲執其手令起。帝見其堂戶勿華廠﹐前所禦處﹐皆以蟠龍錦繡覆其上。又小軒攺造佶閣畫棟朱欄都無幽趣。而李姥見帝至﹐亦匿避。宣至﹐則體顫不能起﹐無復向時調寒送暖情態﹐帝意不悅﹐爲霽顏﹐以老娘呼之﹐諭以一家子無拘畏。姥拜謝﹐乃引帝至大樓。樓初成﹐師師伏地叩帝賜額。時樓前杏花盛放﹐帝爲書「醉杏樓」三字賜之。少頃置酒﹐師師侍側﹐姥匍匐傳樽爲帝壽。帝賜師師隅坐﹐命鼓所賜蛇付琴﹐爲弄《梅花三弄》。帝銜杯飲聽﹐稱善者再。然帝見所供肴饌﹐皆龍鳳形﹐或鏤或繪﹐悉如宮中式﹐因問之。知出自尙食房廚夫手﹐姥出金錢倩制者。帝亦不懌﹐諭姥今後悉如前﹐無矜張顯著。遂不終席﹐駕返。帝嘗禦畫院﹐出詩句賜諸畫工﹐中式者歲間得一二。是年九月﹐以「金勤馬嘶芳艸地﹐玉樓人醉杏花天」名畫一幅﹐賜隴西氏﹐又賜藕絲燈﹑暖雪燈﹑芳以燈﹑大鳳銜珠燈各十盞﹔鸕鶿杯﹑琥珀杯﹑琉璃杯﹑金偏提各十事﹔月團鳳轉蒙頂等茶百斤﹔杯托寒具銀壇餅數盒﹔又賜黃白金各千兩。時宮中已盛傳其事。鄭後聞而諫曰「妓流下賤﹐不宜上接聖躬。且暮夜微行﹐亦恐事生叵測﹐願陛下自愛。」帝頷之。閱歲者﹐再不復出。然通問賞賜﹐未嘗絕也。宣和二年﹐帝復幸隴西氏﹐見懸所賜畫於醉杏樓﹐觀玩久之﹐忽回顧見師師戲語曰「畫中人乃呼之欲出孜孜不倦。」卽日﹐賜師師辟寒金鈿﹑映月珠環﹑舞郁靑鏡﹑金虯香鼎﹐次日﹐以賜師師端溪鳳朱硯﹑李廷圭墨﹑玉管宣毫筆﹑剡溪綾紋紙﹐又賜李姥錢百千緡。迪私言於上曰「帝幸隴西﹐必易服夜行﹐故不能常繼。今艮獄離宮東偏﹐有官地﹐袤延二三里﹐直接鎭安坊。若於此處爲潛道﹐帝駕往還珠便。」帝曰「汝圖之。」於是迪等疏言離宮宿衛人﹐向多露處﹐臣等願出貲若干﹐於官地﹐營室數百楹﹐廣築圍墻﹐以便宿衛。帝可其奏。於是羽林巡軍等﹐布列至鎭安坊止。而行人爲之屏迹矣。四年三月﹐帝始從潛道幸隴西﹐賜藏鬮雙陸等具﹐又賜片玉棋盤碧白二色玉棋子﹐畫院宮房屋九折五花之簟﹐鱗文葫葉之席﹐湘竹綺簾五采珊瑚鉤。是日帝與師師雙陸不勝﹐圍棋又不勝﹐賜白金二千兩。嗣後師師生辰﹐又賜珠鈿金條脫各二事﹐璣一篋﹐毳錦數端﹐鷺毛繒翠羽緞百匹﹐白金千兩。後又以滅遼慶賀﹐大賫州郡﹐加恩宮府﹐乃賜師師紫綃絹幕﹑五彩流蘇﹑冰蠶神錦被﹑卻塵錦褥﹐麩金千兩﹐良醞則有桂露流霞香蜜等名﹐又賜李姥大府錢萬緡計。前後賜金銀錢繒帛器用食物等不下十萬。帝嘗於宮中集宮眷等﹐宴坐。韋妃私問曰「何物李家兒﹐陛下悅之如此﹖」帝曰「無他。但令爾等百人攺艷妝﹐服玄素﹐令此娃雜處其中﹐迥然自別﹐其一種幽姿逸韻﹐要在色容之外耳。」無何﹐帝禪位﹐自號爲道君教主﹐退處太乙宮﹐佚遊之興﹐於是衰矣。師師語姥曰「吾母子嘻嘻﹐不知禍之將及。」姥曰「然則柰何﹖」師師曰「汝第勿與知﹐惟我所欲。」是時金人方啟釁﹐河北告急﹐師師乃集前後所賜金錢﹐呈牒開封尹﹐願入官助河北餉。復賂迪等代請於上皇﹐願棄家爲女冠。上皇許之﹐賜北郭慈云觀居之。未幾金人破汴﹐主帥達賴索師師。云金主知其名﹐必欲生得之。乃索累日不得﹐張邦昌爲蹤迹之﹐以獻金營。師師罵曰「吾以賤妓﹐蒙皇帝眷﹐寧一死無他志。若輩髙爵厚祿﹐朝廷何負於汝﹐乃事事爲斬滅宗社計﹐今又北面事醜虜﹐冀得一當爲呈身之地﹐吾豈作若輩羔雁贄耶﹖」乃脫金簪自刺其喉﹐不死﹐折而吞之﹐乃死。道君帝在五國城﹐知師師死狀﹐猶不自禁其涕泣淚瀾也。論曰﹕李師師以娼妓下流﹐猥蒙異數﹐所謂處非其據矣。然觀其晚節﹐烈烈有俠士風﹐不可謂非庸中佼佼者也。道君奢侈無度﹐座召北轅之禍﹐宜哉。◎附錄道君北狩在五國城﹐或在韓州。凡有小小吉凶喪祭節序﹐北人必有賜頰。一賜必要一謝表﹐北人集成一帙﹐在榷場﹐傳寫四五十年。士大夫皆有之﹐余曾見一本﹐更有《李師師小傳》﹐同行於時。道君北狩在五國城﹐幸李師師家﹐偶周邦彥先在焉﹐知道君至﹐遂匿於牀下。道君自攜新橙一顆云江南初進來﹐遂與師師謔語。邦彥悉聞之﹐隱括成少年遊雲﹕並刀如水﹐吳鹽勝雪。纖手破新橙﹐後云城上已三更。馬滑霜濃﹐不如休去﹐直是少年行。李師師因歌此詞﹐道君問誰作李師師奏云﹕周邦彥詞。道君大怒﹐坐朝宣諭蔡京云﹕開封府有監稅周邦彥者﹐聞課額不登﹐如何尹京不案發來。蔡京罔知所以﹐奏支容臣退京尹叩問。續得復奏。京尹至﹐蔡以禦前聖旨諭之﹐京尹云「惟周邦彥課額增羨。」蔡云「上意如此﹐只得遷就將上。」得旨周邦彥職事廢馳﹐可日下押出國門。隔一二日﹐道君復幸李師師家﹐不見李師師﹐問其家﹐知送周監稅。道君方以邦彥出國門爲喜旣至不遇﹐坐久至更初﹐李始歸﹐愁眉淚睫﹐憔翠可掬。道君大怒﹐云爾往那里去。李奏臣妾萬死﹐知周邦彥得罪﹐押出國門﹐略致一杯相別﹐不知官家來。道君問曾有詞否。李奏云﹕有蘭陵王詞今柳陰直者是也。道君云﹐唱一徧看。李奏云「容臣妾奉一杯﹐歌此詞爲官家壽。」曲終﹐道君大喜﹐復召爲大晟樂正﹐後官至磊晟樂樂府待制。邦彥以詞行當時皆稱美成詞﹐殊不知美成文筆﹐大有可觀。作汴都賦﹐如箋奏雜著﹐皆是傑作。可惜以詞掩其他文也。當時李師師家﹐有二邦彥﹐一周美成﹐一李士美﹐皆爲道君狎客。士美因而爲審相﹐吁君臣遇合於倡優下賤之家﹐國之安危治亂﹐可想而知矣。﹝《貴耳集》﹞《讀書敏求記吳郡錢功甫祕冊》﹐藏有李師師小傳。牧翁曾言懸百金購之﹐而不獲見。偶聞邑中蕭氏有此書﹐急假錄一冊。文殊雅潔﹐不類小說家言。師師不第色藝冠當時﹐觀其後慷慨捐生一節﹐饒有烈丈夫槪﹐亦不幸陷身娼賤﹐不得與墜崖斷臂之儔﹐爭輝彤史也。張端義《貴耳集》﹐載有師師佚事二則﹐傳文例舉其大﹐故不載﹐今並附錄於後。又宣和遺事﹐載有師師事﹐亦與此傳不盡合﹐可並參觀之。

