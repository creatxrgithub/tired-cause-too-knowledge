唐傳奇選輯目錄板橋三娘子補江總白猿傳

長恨歌傳陳鸞鳳陳義郎楚兒崔護崔愼思崔書生崔思兢

崔煒崔玄微崔張自稱俠鄧廠鄧甲定婚店

東城老父傳

東陽夜怪錄竇乂杜牧

杜子春樊夫人

板橋三娘子佚名唐汴州西有板橋店﹐店娃三娘子者﹐不知何從來。寡居﹐年三十餘﹐無男女﹐亦無親屬。有捨數間﹐以鬻餐爲業﹐然而家甚富厚﹐多有驢畜。往來公私車乘﹐有不逮者﹐輒賤其估以濟之。人皆謂之有道﹐故遠近行旅多歸之。元和中﹐許州客趙季和﹐將詣東都﹗」﹐過是宿焉。客有先至者六七人﹐皆據便榻。季和後至﹐最得深處一榻﹐榻鄰比主人房壁。旣而三娘子供給諸客甚厚﹐夜深致酒﹐與諸客會飲極歡。季和素不飲酒﹐亦預言笑。至二更許﹐諸客醉倦﹐各就寢。三娘子歸室﹐閉關息燭。人皆熟睡﹐獨季和展轉不寐。隔壁聞三娘子悉窣﹐若動物之聲。偶然隙中窺之﹐卽見三娘子向覆器下﹐取燭挑明之。後於中箱中﹐取一副耒﹐並一木牛﹐一木偶人﹐各大六七寸。置於竈前﹐含水噀之﹐二物便行走。木人則牽牛駕耒﹐遂耕牀前一席地﹐來去數出。又於箱中取出一裹養麥子﹐授於木人種之。須臾生﹐花發麥熟。令木人收割待踐﹐可得七八升。又安置小磨子﹐硬成面訖﹐卻收木人子於箱中。卽取面作燒餅數枚。有頃雞鳴﹐諸客欲發。三娘子先起點燈﹐置新作燒餅於食牀上﹐與諸客點心。季和心動遽辭﹐開門而去﹐卽潛於戶外窺之。乃見諸客圍牀﹐食燒餅未盡﹐忽一時踣地作驢鳴﹐須臾皆變驢矣。三娘子盡驅入店後﹐而盡沒其貨財。季和亦不告於人﹐私有慕其術者。後月餘日﹐季和自東都回﹐將至板橋店﹐預作養麥燒餅﹐大小如前。旣至﹐復寓宿焉。三娘子歡悅如初。其夕更無他客﹐主人供待愈厚。夜深﹐殷勤問所欲。季和曰「明晨發﹐請隨事點心。」三娘子曰「此事無疑﹐但請穩便。」半夜後﹐季和窺見之﹐一依前所爲。天明﹐三娘子具盤食﹐果實燒餅數枚於盤中訖﹐更取他物﹐季和乘間走下﹐以先有者易其一枚﹐彼不知覺也﹐季和將發﹐就食﹐謂三娘子曰「適會某自有燒餅﹐請撤去主人者﹐畱待他賓。」卽取已者食之﹐方飲次﹐三娘子送茶出來。季和曰「請主人嘗客一片燒餅。」乃揀所易者與啖之。才入口﹐三娘子據地﹗」作驢聲﹐卽立變爲驢﹐甚壯劍季和卽乘之發﹐兼盡收木人﹑木牛子等。然不得其術﹐試之不成。季和乘策所變驢﹐周遊他處﹐未嘗阻失﹐日行百里。後四年﹐乘入關﹐至華嶽廟東五六里。路旁忽見一老人﹐拍手大笑曰「板橋三娘子﹐何得作此形骸﹖」因捉驢謂季和曰「彼𨿽有過﹐然遭君亦甚矣﹐可憐許﹐請從此放之。」老人乃從驢口鼻邊﹐以兩手擘開。三娘子自皮中跳出﹐宛復舊身﹐向老人拜訖﹐走去﹐更不知所之。補江總白猿傳

佚名

梁大同未﹐遣平南將軍藺欽南徵﹐至桂林﹐破李師古﹑陳徹。別將歐陽紇﹗」略地至長樂﹐悉平諸洞﹐罙入深阻。屹妻纖白﹐甚美。其部人曰「將軍何爲挈麗入經此﹖地有神﹐善竊少女﹐而美者尢所難免﹐宜謹護之。」屹甚疑懼﹐夜勒兵環甚廬﹐匿婦密室中﹐謹閉甚固﹐而以女奴十餘伺守之。

爾夕﹐陰風晦黑﹐至五更﹐寂然無聞。守者怠而假寐﹐忽若有物驚悟者﹐卽己失妻矣。關扃如故﹐莫知所出。出門山險﹐咫尺迷悶﹐不可尋逐。迨明﹐絕無其迹。絕大憤痛﹐誓不徒還。因辭疾﹐駐其軍﹐日往四遐﹐卽深淩險以索之。

旣逾月﹐忽於百里之外叢筱上﹐得其妻繡履一雙。𨿽浸雨濡﹐猶可辧識。紇尢淒悼﹐求之益堅。選壯士三十人﹐持兵負糧﹐巖棲野食。又旬餘﹐遠所捨約二百里﹐南望一山﹐蔥秀迥出﹐至其下﹐有深溪環之﹐乃編木以度。

絕巖翠竹之間﹐時見紅彩﹐聞笑語音。們蘿引縆﹐而涉其上﹐則嘉樹列植﹐間以名花﹐其下綠蕪﹐丰軟如毯。淸遇岑寂﹐杳然殊境。東向石門﹐有婦人數十﹐帔服鮮澤﹐嬉遊歌笑﹐出入其中。見人皆慢視遲立。至則問曰「何因來此﹖」紇具以對。相視嘆曰「賢妻至此月餘矣。今病在牀﹐宜遣視之。」

入其門﹐以木爲扉。中寬辟若堂者三。四壁設牀﹐悉施錦薦。其妻臥石榻上﹐重茵累席﹐珍食盈前。紇就視之。四眸一眸﹐卽疾揮手令去。諸婦人曰「我等與公之妻﹐比來久者十年。此神物所居﹐力能殺人﹐𨿽百夫操兵﹐不能制也。幸其未返﹐宜速避之。但求美酒兩斛﹐食犬十頭﹐麻數十斤﹐當相與謀殺之。其來必以正午。後愼勿太早﹐以十日爲期。」因促之去。紀亦遽退。

遂求醇醪與麻犬﹐如期而往。婦人曰「彼好酒﹐往往致醉。醉必騁力﹐俾吾等以彩練縛手足於牀﹐一踴皆斷。嘗紉三幅﹐則力盡不解﹐今麻隱帛中柬之﹐度不能矣。徧體皆如鐵﹐惟臍下數寸﹐常護蔽之﹐此必不能禦兵刃。」指其傍一巖曰「此其食廩﹐當隱於是﹐靜而伺之。酒置花下﹐犬散林中﹐待吾計成﹐招之卽出。」如其言﹐屏气以俟。日晡﹐有物如匹練白他山下﹐透至若飛﹐徑入洞中﹐少選﹐有美髯丈夫長六尺餘﹐白衣曳杖﹐擁諸婦人而出。見犬驚視﹐騰身執之﹐披裂吮咀﹐食之致飽。婦人競以玉杯進酒﹐諧笑甚歡。

旣飲數斗﹐則扶之而去﹐又聞嘻笑之音。良久﹐婦人出招之﹐乃持兵而入﹐見大白猿﹐縛四足於牀頭﹐顧人蹙縮﹐求脫不得﹐目光如電。競兵之﹐如中鐵石。刺其臍下﹐卽飲刃﹐血射如注。乃大嘆吒曰「此天殺我﹐豈爾之能﹖然爾婦已孕﹐勿殺其子。將逢聖帝﹐必大其宗。」言絕乃死。

搜其藏﹐寶器丰積﹐珍羞盈品﹐羅列案几。凡人世所珍﹐靡不充備。名香數斛﹐寶劍一雙。婦人三十輩皆絕其色﹐久者至十年。云「色衰必被提去﹐莫知所置。又捕采惟止其身﹐更無黨類。旦盥洗﹐著帽﹐加白擡﹐被素羅衣﹐不知寒暑。徧身白毛﹐長數寸。所居常讀木簡﹐字若符篆﹐了不可識。已﹐則置石蹬下。晴晝或舞雙劍﹐環身電飛﹐光圓若月。其飲食無常﹐喜啖果栗。尢嗜犬﹐咀而飲其血。日始逾午卽帔然而逝﹐半晝往返數千里﹐及晚必歸﹐此其常也。所須無不立得。夜就諸牀嬲戲﹐一夕皆周﹐未嘗寐。」言語淹詳﹐華旨會利。然其狀卽猳玃類也。今歲木葉之初﹐忽愴然曰「吾爲山神所訴﹐將得死罪。亦求護之於眾靈﹐庶幾可免。」前月哉生魄﹐石瞪生火﹐焚其簡書﹐悵然自失曰「吾已千歲而無子。今有子﹐死期至矣。」因顧諸女泡瀾者久﹐且曰「此山復絕﹐未嘗有人至。上髙而望不見樵者。下多虎狼怪獸。今能至者﹐非天假之。何那﹖」紇卽取寶玉珍麗及婦人以歸﹐猶有知其家者。紇妻周歲生一子﹐厥狀肖焉﹗」。後紇爲陳武帝所誅﹐素與江總善﹐愛其子聰悟絕人﹐常畱養之﹐故免於難。及長果文學善書﹐知名於時。

長恨歌傳

陳鴻

開元中﹐泰階平﹐四海無事。玄宗在位歲久﹐倦於旰食宵衣﹐政無大小﹐始委於右丞相﹐稍深居遊宴﹐以聲色自娛。先是元獻皇后﹑武淑妃皆有寵﹐相次卽世。宮中𨿽良家子千數﹐無可悅目者﹐上心忽忽不樂。時每歲十月﹐駕幸華淸官﹐內外命婦﹐熠耀景從﹐浴日餘波﹐賜以湯沐﹐春風靈液﹐澹蕩其間。上心油然﹐若有所遇﹐顧左右前後﹐粉色如上。詔髙力士潛搜外宮﹐得弘農楊玄琰女於壽邸﹐旣笄矣。鬢髮膩理﹐纖穠中度﹐舉止閒冶﹐如漢武帝李夫人﹗」。別疏湯泉﹐詔賜藻瑩﹐旣出水﹐體弱力微﹐若不任羅綺。光彩煥發﹐轉動照人。上甚悅﹐進見之日﹐奏《霓裳羽衣曲》以導之﹔定情之夕﹐授金釵鈿合以固之。又命戴步搖﹐垂金璫。明年﹐冊爲貴妃﹐半後服用。由是冶其容﹐敏其詞﹐婉孌萬態﹐以中上意。上益嬖焉。時省風九州﹐泥金五嶽﹐驪山雪夜﹐上陽春朝﹐與上行同輦﹐止同室﹐宴專席﹐寢專房。𨿽有三夫人﹑九嬪﹑二十七世婦﹑八十一禦妻﹐曁後宮才人﹑樂府妓女﹐使天子無顧盼意。自是六宮無復進幸者。非徒殊艷尢態致是﹐蓋才智明慧﹐善巧便佞﹐先意希旨﹐有不可形容者。叔父昆弟皆列位淸貴﹐爵爲通侯。姊妹封國夫人﹐富埒王宮﹐車服邸第﹐與大長公主侔矣﹐而恩澤勢力﹐則又過之﹐出入禁門不問﹐京師長吏爲之側目。故當時謠詠有云「生女勿悲酸﹐生男勿喜歡。」又曰「男不封侯女作妃﹐看女卻爲門上楣。」其爲人心羨慕如此。

天寶末﹐兄國忠盜丞相位﹐愚弄國柄。及安祿山引兵向闕﹐以討楊氏爲詞。潼關不守﹐翠華南幸﹐出咸陽﹐道次馬嵬亭。六軍徘徊﹐持戟不進。從官郎吏伏上馬前﹐請誅晁錯以謝天下。國思奉犛纓盤水﹐死於道周。左右之意未快。上問之﹐當時敢言者﹐請以貴妃塞天下怨。上知不免﹐而不忍見其死﹐反袂掩面﹐使牽之而去。倉皇展轉﹐竟就死於尺組之下。旣而玄宗狩成都﹗」﹐肅宗受禪靈武。明年大凶歸元﹐大駕還都。尊玄宗爲太上皇﹐就養南宮。自南宮遷於西內。時移事去﹐樂盡悲來。每至春之日。冬之夜﹐池蓮夏開﹐宮槐秋落。梨園弟子﹐玉琯發音﹐聞《霓裳羽衣》一聲﹐則天顏不怡﹐左右歔欷。三載一意﹐其念不衰。求之夢魂﹐杳不能得。

適有道士自蜀來﹐知上心念楊妃如是﹐自言有李少君之術。玄宗大喜﹐命致其神。方士乃竭其術以索之﹐不至。又能遊神馭气﹐出天界﹐沒地府以求之﹐不見。又旁求四虛上下﹐東極天海﹐跨蓬壺。見最髙仙山﹐上多樓闕﹐西廂下有洞戶﹐東向﹐闔其門﹐署曰「玉妃太眞院」。方士抽簪扣扉﹐有雙鬟童女﹐出應其門。方士造次未及言﹐而雙鬟復入。俄有碧衣侍女又至﹐詰其所從。方士因稱唐天子使者﹐且致其命。碧衣云「玉妃方寢﹐請少待之。」於時雲海沈沈﹐洞天日曉﹐瓊戶重闔﹐悄然無聲。方士展息斂足﹐拱手門下。久之﹐而碧衣延入﹐且曰「玉妃出。」見一人冠金蓮﹐披紫綃﹐珮紅玉﹐曳鳳舄﹐左右侍者七八人﹐揖方士﹐問「皇帝安否」﹐次問天寶十四載以還事。

言訖﹐憫然。指碧衣取金釵鈿合﹐各析其半﹐授使者曰「爲我謝太上皇﹐謹獻是物﹐尋舊好也。」方士受辭與信﹐將行﹐色有不足。玉妃固徵其意。復前跪致詞﹕「請當時一事﹐不爲他人聞者﹐驗於太上皇﹐不然﹐恐鈿合金釵﹐負新垣平之詐也。」玉妃茫然退立﹐若有所思﹐徐而言曰「昔天寶十載﹐侍輦避暑於驪山宮。秋七月﹐牽牛織女相見之夕﹐秦人風俗。是夜張錦繡﹐陳飲食﹐樹瓜華﹐焚香於庭﹐號爲乞巧。宮掖間尢尙之。時夜殆半﹐休侍衛於東西廂﹐獨侍上。上憑肩而立﹐因仰天感牛女事﹐密相誓心﹐願世世爲夫婦。言畢﹐執手各嗚咽。此獨君王知之耳。」因自悲曰「由此一念﹐又不得居此。復墮下界﹐且結後緣。或爲天﹐或爲人﹐決再相見﹐好合如舊。」因言「太上皇亦不久人間﹐幸惟自安﹐無自苦耳。」使者還奏太上皇﹐皇心震悼﹐日日不豫。其年夏四月﹐南宮宴駕。

元和元年冬十二月﹐太原白樂天—自校書郎尉於盩厔任。鴻與瑯玡王質夫家於是邑﹐暇日相攜遊仙遊寺﹐話及此事﹐相與感嘆。質夫舉酒於樂天前曰「夫希代之事﹐非遇出世之才潤色之﹐則與時消沒﹐不聞於世。樂天深於詩﹐多於情者也。試爲歌之﹐如何﹖」樂天因爲《長恨歌》﹐意者不但感其事﹐亦欲懲尢物﹐窒亂階京﹐垂於將來者也。歌旣成﹐使鴻傳焉。世所不聞者﹐予非開元遺民﹐不得知。世所知者﹐有《玄宗本紀》在。今但傳《長恨歌》云爾。

附錄

《長恨歌》

白居易

漢皇重色思傾國﹐禦字多年求不得。楊家有女初長成﹐養在深閨人未識。

天生麗質難自棄﹐一朝選在君王側。回眸一笑百媚生﹐六宮粉黛無顏色。

春寒賜浴華淸池﹐溫泉水滑洗凝脂﹐侍兒扶起嬌無力﹐始是新承恩澤時。

雲鬢花顏金步搖﹐芙蓉帳暖度春宵。春宵苦短日髙起﹐從此君王不早朝。

承歡侍宴無聞暇﹐春從春遊夜專夜﹔後宮佳麗三千人﹐三千寵愛在一身﹐

金屋妝成嬌侍夜﹐玉樓宴罷醉和春。姊妹弟兄皆列土﹐可憐光彩生門戶﹔

遂令天下父母心﹐不重生男重生女。驪宮髙處人靑雲﹐仙樂風飄處處聞。

緩歌慢舞凝絲竹﹐盡日君王看不足。漁陽鼙鼓動地來﹐驚破霓裳羽衣曲。

九重城闕煙塵生﹐千乘萬騎西南行﹐翠華搖搖行復止﹐西出都門百餘里﹐

六軍不發無柰何﹐宛轉峨眉馬前死。花鈿委地無人收﹐翠翹金雀玉搔頭﹐

君王掩面救不得﹐回看血淚相和流。黃埃散漫風蕭索﹐云棧縈紆登劍閣﹐

峨眉山下少人行﹐旌旗無光日色薄。蜀江水碧蜀山靑﹐聖主朝朝暮暮情﹐

行宮見月傷心色﹐夜雨聞鈴腸斷聲。天旋日轉回龍馭﹐到此躊躇不能去﹐

馬嵬坡下泥土中﹐不見玉顏空死處。君臣相顧盡沾衣﹐東望都門信馬歸。

歸來池苑皆依舊﹐太液芙蓉未央柳﹐芙蓉如面柳如眉﹐對此如何不淚垂﹖

春風桃李花開夜﹐秋雨梧桐葉落時﹐西宮南苑多秋艸﹐宮葉滿階紅不掃。

梨園弟子白髮新﹐椒房阿監靑娥老。夕殿螢飛思悄然﹐孤燈挑盡未成眠﹐

遲遲鐘漏初長夜﹐耿耿星河欲曙天。鴛鴦瓦冷霜華重﹐翡翠衾寒誰與井﹖

悠悠生死別經年﹐魂魄不曾來入夢。臨邛道士鴻都客﹐能以精誠致魂魄﹐

爲感君王展轉思﹐遂教言士殷勤覓。排空馭气奔如電﹐升天入地求之徧﹐

上窮碧落下黃泉﹐兩處茫茫皆不見。忽聞海上有仙山﹐山在虛無縹緲間。

樓殿玲玫五雲起﹐其中綽約多仙子。中有一人字太眞﹐雪膚花貌參差是。

金闕西廂叩玉扃﹐轉教小玉報雙成。聞道漢家天子使﹐九華帳裏夢魂驚。

攬衣推枕起徘徊﹐珠箔銀屏迆邐開。三鬢半偏新睡覺﹐花冠不整下堂來。

風吹仙袂飄飄舉﹐猶似霓裳羽衣舞。玉容寂寞淚闌干﹐梨花一枝春帶雨。

含情凝睇謝君王﹐一別音容兩渺茫﹐昭陽殿裏恩愛絕﹐蓬萊宮中日月長。

回頭下望人寰處﹐不見長安見塵霧。惟將舊物表深情﹐鈿合金釵寄將去。

釵畱一股合一扇﹐釵孽黃金合分鈿。但令心似金鈿堅﹐天上人間會相見。

臨別殷勤重寄詞﹐詞中有誓兩心知﹐七月七日長生殿﹐夜半無人私語時﹕

「在天願作比翼鳥﹐在地願爲連理枝。」天長地久有時盡﹐此恨綿綿無絕期﹗

陳鸞鳳裴鉶唐元和中﹐有陳鸞鳳者﹐海康人也﹐負气義﹐不畏鬼神﹐鄕黨咸呼爲「後來周處」。海康舊有雷公廟﹐邑人虔潔祭祀﹐禱祝旣淫﹐妖妄亦作。邑人每歲聞新雷日﹐記某甲子﹐一旬復值斯日﹐百工不敢動作﹐犯者不信宿必震死﹐其應如響。時海康大旱﹐邑人禱而無應。鸞鳳大怒曰「吾之鄕﹐乃雷鄕也﹐爲神不福﹐況受人奠酬如斯﹗稼穡旣焦﹐陂池已涸﹐牲牢饗盡﹐焉用廟爲﹗」遂秉炬爇之。其風俗﹐不得以黃魚彘肉﹐相和﹐食之亦必震死。是日﹐鸞鳳持竹炭刀﹐於野田中﹐以所忌物相和啖之﹐將有所伺。果怪云生﹐惡風起﹐迅雷急雨震之。鸞鳳乃以刃上揮﹐果中雷左股而斷。雷墮地﹐狀類熊豬﹐毛角﹐肉翼靑色﹐手執短柄剛石斧﹐流血注然﹐雲雨盡滅。鸞鳳知雷無神﹐遂馳赴家﹐告其血屬曰「吾斷雷之股矣﹐請觀之。」親愛愕駭﹐共往視之﹐果見雷折股﹐而已又持刀﹐欲斷其頸﹐嚙其肉。爲羣眾共執之曰「霆是天上靈物﹐爾爲下界庸人﹐輒害雷公﹐必我一鄕受禍﹐」眾捉衣袂﹐使鸞鳳奮擊不得。逡巡﹐復有云雷﹐裹其傷者﹐和斷股而去。沛然雲雨﹐自午及西﹐涸苗皆立矣。遂被長幼共斥之﹐不許還捨。於是持刀行二十里﹐詣舅兄家。及夜﹐又遭霆震﹐天火焚其室。復持刀立於庭﹐雷終不能害。旋有人告其舅兄向來事﹐又爲逐出。復往僧室﹐亦爲霆震﹐焚爇如前。知無容身處﹐乃夜秉炬﹐入於乳穴嵌孔之處﹐後雷不復能震矣。至曙﹐然後返舍﹐自後海康每有旱﹐邑人卽醵金與鸞鳳﹐請依前調二物食之﹐持刀如前﹐皆有雲雨滂沱﹐終不能震。如此二十餘年﹐俗號鸞風爲雨師。至大和中﹐刺史林緒知其事﹐召至州﹐詰其端倪。鸞風雲﹕「少壯之時﹐心如鐵石﹐鬼神雷電﹐視之若無當者。願殺一身﹐請蘇萬姓﹐卽上玄焉能使雷鬼敢騁其凶臆也﹗」遂獻其刀於緒﹐厚酬其值。

陳義郎溫庭筠陳義郎父彜爽﹐與周茂方﹐皆東洛福昌﹣人﹐同於三鄕年習業。彜爽擢第歸﹐娶郭愔女。茂方名竟不就﹐惟與彜爽交結相誓。唐天寶中﹐彜爽調集受蓬州儀隴令。其母戀舊居﹐不從子之官。行李有日﹐郭氏以自織染縑一匹裁衣﹐欲上其姑。誤爲交刀傷指﹐血沾衣上。啟姑曰「新婦七八年溫淸晨昏﹐今將隨夫之官﹐遠違左右﹐不勝咽戀。然手自成此衫子﹐上有剪刀誤傷血痕。不能澣去。大家見之﹐卽不忘息婦。」其姑亦哭。彜爽固請茂方同行。其子義郎才二歲﹐茂方見之﹐甚於骨肉。及去儀隴五百里裏﹐磴石臨險﹐巴江浩渺。攀蘿遊覽﹐茂方忽生異志﹐命僕夫等先行﹕「爲吾郵亭具饌。」二人徐步﹐自牽馬行﹐忽於山路斗拔之所﹐抽金錘擊彜爽碎顙﹐擠之於浚湍之中。佯號哭云「某內逼北回﹐見馬驚踐長官殂矣﹐今將何之﹖」一夜會喪﹐爽妻及僕禦致酒感慟。茂方曰「事旣如此﹐如之何」況天下四方﹐人一無知者﹐吾便權與夫人乘名之官﹐且利一政俸祿﹐逮可歸北﹐卽與發哀。」僕禦等皆懸厚利﹐妻不知本末﹐乃從其計到任﹐安帖其僕。一年以後﹐謂郭曰「吾志已成﹐誓無相背。」郭氏藏恨﹐未有所施。茂方防虞甚切﹐秩滿移官﹐家於遂州長江。又一選﹐授遂州曹掾。居無何﹐已十七年﹐子長十九歲矣。茂方謂必無人知﹐教子經業﹐旣而學成。遂州秩滿﹐挈其子應舉。是年東都舉選﹐茂方取北路﹐令子取南路﹐茂方意令覘故園之存沒。塗次三鄕﹐有鬻飯媼畱食﹐再三瞻矚。食訖﹐將酬其直。媼曰「不然﹐吾憐子似吾孫姿狀。」因啟衣篋﹐出郭氏所畱血污衫子以遺﹐泣而送之。其子祕於囊﹐亦不知其由﹐與父之本末。明年﹐下第歸長江。其母忽見血迹衫子﹐驚問其故。子具以三鄕媼所對。及問年狀﹑卽其姑也。因大泣﹐引子於靜室﹐具言之﹕「此非汝父﹐汝父爲此人所害。吾久欲言﹐慮汝之幼。吾婦人﹐謀有不臧﹐則汝亡﹐父之冤無復雪矣﹐非惜死也。今此吾手畱血襦還﹐乃無意乎﹖」其子密礪霜刃﹐侯茂方寢﹐乃斷吭﹐仍挈其首詣官。連帥義之﹐免罪。卽侍母東歸。其姑尙存﹐且敍契闊﹐取衫子驗之﹐歔欷對泣。郭氏養姑三年而終。

楚兒孫棨楚兒﹐字潤娘﹐素爲三曲之尢﹐而辯慧﹐往往有詩句可稱。近以退暮﹐爲萬年浦賊官郭鍛所納﹐置於他所。潤娘在娼中狂逸特甚﹐及被拘系﹐未能悛心。鍛主繁務﹐又本居有正室﹐至潤娘館甚希每有舊識過其所居﹐多於窗牖間相呼﹐或使人詢訊﹐或以巾箋送遺。鍛乃親仁諸裔孫也﹐爲人異常凶忍且毒﹐每知必極答辱。潤娘𨿽甚痛憤﹐已而殊不少革。嘗一日自曲江與鍛行﹐前後相去十數步﹐同版使鄭光業﹝原注﹕昌國﹞時爲補衰﹣﹐道與之遇﹐楚兒遂出簾招之﹐光業亦使人傳語。鍛知之﹐因曳至中衢﹐擊以馬箠﹐其聲甚冤楚﹐觀者如堵。光業遙視之﹐甚驚悔﹐且慮其不任府矣。光業明日特取路過其居偵之﹐則楚兒已在臨街窗下弄琵琶矣。駐馬使人傳語﹐已持彩箋送光業﹐詩曰「應是前生有宿冤﹐不期今世惡因緣。蛾眉欲碎巨靈掌﹐雞肋難勝子路拳。只應嚇人傳鐵券﹝原注﹕汾陽王有鐵券﹐免死罪﹐今則無矣﹐蓋恐嚇之詞﹞﹐未應教我踏金蓮﹣。曲江昨日君相遇﹐當下遭他數十鞭。」光業馬上取筆答之曰「大開眼界莫言冤﹐華州參軍畢世甘他也是緣。無計不煩於偃蹇﹐有門須是疾連拳。據論當道加嚴箠﹐便合披緇念法蓮。如此興情殊不減﹐始知昨日是蒲鞭。」光業性疏縱﹐且無畏憚﹐不拘小節﹐是以敢駐馬報復﹐仍便送之﹐聞者爲縮頸。鍛累主兩赤邑捕賊﹐故不逞之徒﹐多所效命﹐人皆憚焉。

崔護孟棨博陵崔護﹣﹐資質甚美﹐而孤潔寡合。舉進士下第。淸明日﹐獨遊都城南。得居人莊﹐一畝之宮﹐而花木叢萃﹐寂若無人。扣門久之。有女子自門隙窺之﹐問曰「誰耶﹖」以姓字對﹐曰「尋春獨行﹐酒渴求飲。」女入﹐以杯水至﹐開門﹐設牀命坐。獨倚小桃斜柯佇立﹐而意屬殊厚﹐妖姿媚態﹐綽有餘妍。崔以言挑之﹐不對﹐彼此目注者久之。崔辭去﹐送至門﹐如不勝情而入。崔亦眷盼而歸。爾後絕不復至。及來歲淸明日﹐忽思之﹐情不可抑﹐徑往尋之。門墻如故﹐而已鎖扃之。崔因題詩於左扉曰「去年今日此門中﹐人面桃花相映紅﹔人面不知何處去﹐桃花依舊笑春風。」後數日﹐偶至都城南﹐復往尋之。聞其中有哭聲﹐扣門問之。有老父出曰「君非崔護邪﹖」曰「是也。」又哭曰「君殺吾女﹗」崔驚怛﹐莫知所答。老父曰「吾女笄年知書﹐未適人。自去年以來﹐常恍惚若有所失。比日與之出﹐及歸﹐見左扉有字﹐讀之﹐入門而病﹐遂絕食數日而死。吾老矣﹐此女所以不嫁者﹐將求君子﹐以托吾身。今不幸而殞﹐得非君殺之耶﹗」又持崔大哭。崔亦感慟﹐請入哭之﹐尙儼然在牀。崔舉其首﹐枕其股﹐哭而祝曰「某在斯﹗某在斯﹗」須臾開目﹐半日復活矣。父大喜﹐遂以女歸之。

崔愼思皇甫氏博陵崔愼思﹐唐貞元中﹐應進士舉。京中無第宅﹐常賃人隙院居止。而主人別在一院﹐都無丈夫﹐有少婦年三十餘﹐窺之亦有容色﹐惟有二女奴焉。愼思遂遣通意﹐求納爲妻。婦人曰「我非仕人﹐與君不敵﹐不可爲他時恨也。」求以爲妾﹐許之﹐而不肯言其姓。愼思遂納之。二年餘﹐崔所取給﹐婦人無倦色。後產一子﹐數月矣﹐時夜﹐崔寢﹐及閉戶垂帷﹐而已半夜﹐忽失其婦。崔驚之﹐意其有姦﹐頗發忿怒﹐遂起堂前﹐彷徨而行。時月朧明﹐忽見其婦自屋而下﹐以白練纏身﹐其右手侍匕首﹐左手攜一人頭﹐言其父昔枉爲郡守所殺﹐入城求報﹐已數年矣﹐未得﹐今旣克矣﹐不可久畱﹐請從此辭。遂更結束其身﹐以灰囊盛人首攜之﹐謂崔曰「某幸得力君妾二年﹐而已有一子﹐宅及二婢﹐皆自致﹐並以奉贈﹐養育孩子。」言訖而別﹐遂逾墻越捨而去。愼思驚嘆未已﹐少頃卻至﹐曰「適去﹐忘哺孩子少乳。」遂入室﹐良久而出﹐曰「餵兒已畢﹐便永去矣。」愼思久之﹐怪不聞嬰兒啼﹐視之﹐已爲其所殺矣。殺其子者﹐以絕其念也﹐古之俠莫能過焉。

崔書生牛僧孺開元天寶中﹐有崔書生者﹐於東都邏谷口居﹐好植花竹﹐乃於戶外別蒔名花﹐春暮之時﹐英蕊芬郁﹐遠聞百步。書生每晨必盥漱獨看。忽見一女郎自西乘馬東行﹐靑衣老少數人隨後。女郎有殊色﹐所乘馬駿。崔生未及細視﹐而女郎已過矣。明日又過﹐崔生於花下先致酒茗尊杓﹐鋪陳茵席﹐乃迎馬首曰「某以性好花木﹐此園無非手植。今香茂似堪流盼。伏見女郎頻自過此﹐計僕馭當疲﹐敢具簞醪﹐希垂憩息。」女郎不顧而過。其後靑衣曰「但具酒饌﹐何憂不至。」女郎顧叱曰「何故輕與人言﹗」言訖遂去。崔生明日又於山下別致醪酒﹐俟女郎至﹐崔生乃鞭馬隨之﹐到別墅之前﹐又下馬拜請。良久﹐一老靑衣謂女郎曰「單馬甚疲﹐暫歇無傷。」因自控女郎馬至堂寢下﹐老靑衣謂崔生曰「君旣未婚﹐予爲聘可乎﹖」崔生大悅﹐再拜跪﹐請不相忘。老靑衣曰「事卽必定﹐後十五日大吉辰﹐君於此時﹐但具婚禮所要﹐並於此備酒饌。小娘子阿姊在邏谷中﹐有微疾﹐故小娘子日往看剩某去﹐便當咨啟﹐至期則皆至此矣。」於是促行。崔生在後﹐卽依言營備吉席所要。至期﹐女郎及姊皆到。其姊亦儀質極麗。遂以女郎歸於崔生。母在舊居﹐殊不知崔生納室。以不告而娶﹐但啟聘媵à。母見女郎﹐女郎悉歸之禮甚具。經月餘日﹐忽有一人送食於女郎﹐甘香特異。後崔生覺慈母顏衰瘁﹐因伏問幾下﹐母曰「吾有汝一子﹐冀得永壽。今汝所納新婦﹐妖美無雙。吾於土塑圖畫﹗」之中﹐未嘗識此﹐必恐是狐媚之輩﹐傷害於汝﹐遂致吾憂。」崔生入室見女郎﹐女郎涕淚交下﹐曰「本侍箕帚﹐便望終天﹐不知尊夫人待以狐媚輩﹐明晨卽便請行﹐相愛今宵耳。」崔生掩淚不能言。明日﹐女車騎復至。女郎乘馬﹐崔生從送之﹐入邏谷三十餘里﹐山間有川﹐川中異香珍果﹐不可勝紀。館宇屋室﹐侈於王者。靑衣百許﹐迎拜女郎曰「小娘子﹐無行崔生﹐何必將來﹗」於是捧入﹐畱崔生於門外。未幾﹐一靑衣傳女郎姊言曰「崔生遣行﹐使太夫人疑阻﹐事宜便絕﹐不合相見。然小妹曾奉周旋﹐亦當奉屈。」俄而召崔生入﹐責誚再三﹐辭辯淸婉﹐崔生但拜伏受譴而已。遂坐於中寢對食﹐食訖﹐命酒﹐召女樂洽飲﹐鏗鏘萬變。樂闋﹐其姊謂女郎曰「須令崔郎卻回﹐汝有何物贈送﹖」女郎遂出白玉合子遺崔生﹐崔生亦自畱別。於是各嗚咽而出﹐行至邏谷﹐回望幹巖萬壑﹐無徑路﹐自慟哭歸家。常見玉合子﹐鬱鬱不樂。忽有胡僧扣門求食﹐崔生出見﹐胡僧曰「君有至寶﹐乞相示也。」崔生曰「某貧士﹐何有見請﹖」僧曰「君豈不有異人奉贈。貧道望气知之。」崔生因出合子示胡僧﹐僧起拜請曰「請以百萬市之。」遂將去。崔生問僧曰「女郎是誰﹖」曰「君所納妻﹐王母第三十女玉卮娘子﹐他姊亦負美齊推女名於仙都﹐況復人間。所惜君娶之不得久遠。倘往一年﹐君舉家必仙矣。」崔生嘆怨迨卒。

崔思兢劉肅崔思兢﹐則天朝或告其再從兄宣謀反﹐付禦史張行直接之。告者先誘藏宣家妾﹐而云妾將發其謀﹐宣乃殺之﹐投屍於洛水。行岌按﹐略無狀。則天怒﹐令重按。行岌奏如初。則天曰「崔宣反狀分明﹐汝寬縱之。我令俊臣勘。汝毋悔﹗」行發曰「臣推事不若俊臣﹐陛下委臣﹐須實狀。若順旨妄族人﹐豈法官所守﹖臣必以爲陛下試臣爾。」則天厲色曰「崔宣若實曾殺妾﹐反狀自然明矣。不獲妾﹐如何自雪﹖」行炭懼﹐逼宣家令訪妾。思兢乃於中橋南北﹐多置錢帛﹐募匿妾者。數日﹐略無所聞。而其家每竊議事﹐則告者輒知之。思兢揣家中有同謀者﹐乃佯謂宣妻曰「須絹三百匹﹐顧刺客殺告者。」而侵晨伏於臺前。宣家有館客﹐姓舒﹐婺州人﹐言行無缺﹐爲宣家服役﹐宣委之同於子弟。須臾﹐見其人至臺﹐賂閽人﹐以通幹告者。告者遂稱云「崔家顧人刺我﹐請以聞。」臺中驚憂。思兢素重館客﹐知不疑﹐密隨之﹐到天津橋。料其無由至臺﹐乃罵之曰「無賴險獠﹗崔崔家破家﹐必引汝同謀﹐何路自雪﹖汝幸能出崔家妾﹐我遺汝五百縑﹐歸鄕足成百年之業。不然﹐則亦殺汝必矣﹗」其人悔謝﹐乃引思兢於告者之家﹐搜獲其妾﹐宣乃得免。

崔煒

裴鉶

貞元中﹐有崔煒者﹐故監察向之子也。向有詩名於人間﹐終於南海從事。煒居南海﹐竟豁然也。不事家產﹐多尙豪俠﹔不數年﹐財業殫盡﹐多棲止佛捨。時中元日﹐番禺人多陳設珍異於佛廟﹐集百戲於開元寺。煒因窺之﹐見乞食老嫗﹐因蹶而覆人之酒甕﹐當壚者歐之。計其直﹐僅一緡耳﹐煒憐之﹐脫衣爲償其所直。嫗不謝而去。異日又來﹐告煒曰「謝子爲脫吾難。吾善炙贅疣。今有越井岡艾少許奉子﹐每遇贅疣﹐只一炷耳。不獨愈苦﹐兼獲美艷。」煒笑而受之﹐嫗倏亦不見。

後數日﹐因遊海光寺﹐遇老僧贅於耳。煒因出艾試炙之﹐而如其說。僧感之甚﹐謂煒曰「貧道無以奉酬﹐但轉經以資郎君之福祐耳。此山下有一任翁者﹐藏鏹巨萬﹐亦有斯疾。君子能療之﹐當有厚報。請爲書導之。」煒曰「然。」任翁一聞﹐喜躍﹐禮請甚謹。煒因出艾﹐一爇而愈。任翁告煒曰「謝君子痊我所苦﹐無以厚酬﹐有錢十萬奉子﹐幸從容﹐無艸艸而去。」煒因畱彼。煒善絲竹之炒﹐聞主人堂前彈琴聲。詰家童﹐對曰「主人之愛女也。」因請其琴而彈之。女潛聽而有意焉。

時任翁家事鬼曰獨腳神﹐每三歲必殺一人饗之。時已逼矣﹐求人不獲。任翁俄負心﹐召其子計之曰「門下客旣不來﹐無血屬可以爲饗。吾聞大恩尙不報﹐況愈小疾耳。」遂令具神饌﹐夜將半﹐擬殺煒。已潛肩煒所處之室﹐而煒莫覺。女密知之﹐潛持刃﹐於窗隙間告煒曰「吾家事鬼﹐今夜當殺汝而祭之﹐汝可持此破窗遁去。不然者﹐少頃死矣。此刃亦望持去﹐無相累也﹗」

煒恐悸汗流﹐揮刃攜艾﹐斷窗欞躍出﹐拔鍵而走。任翁俄覺﹐率家僮十餘輩﹐持刃秉炬﹐追之六七里﹐幾及之。煒因迷道﹐失足墜於大枯井中﹔追者失蹤而返。煒𨿽墜井﹐爲槁葉所藉而無傷。及曉視之﹐乃一巨穴﹐深百餘丈﹐無計可出。四旁嵌空宛轉﹐可容千人。中有一白蛇盤屈﹐可長數丈﹐前石臼﹐巖上有物滴下﹐如飴蜜﹐注臼中﹐蛇就飲之。煒察蛇有異﹐乃叩首祝之曰「龍王﹐某不幸墜於此﹐願王憫之﹗」幸不相害。因飲其餘﹐亦不饑渴。細視蛇之唇吻﹐亦有疣焉。煒感蛇之見憫﹐欲爲炙之﹐柰無從得火。旣久﹐有遙火飄入於穴。煒乃燃艾﹐啟蛇而炙之﹐是贅應手墜地。蛇之飲食久妨礙﹐及去﹐頗以爲便﹐遂吐徑寸珠酬煒。煒不受而啟蛇曰「龍王能施雲雨﹐陰陽莫測﹐神變由心﹐行藏在己﹐必能有道拯援沈淪。倘賜摯維﹐得還人世﹐則死生感激﹐銘在肌膚。但得一歸﹐不願懷寶。」蛇遂咽珠﹐蜿蜒將有所適。

煒遂再拜跨蛇而去。不由穴口﹐只於洞中行。可數十里﹐其中幽暗若漆﹐但蛇之光燭四壁﹐時見繪畫古丈夫﹐咸有冠帶。最後觸一石門﹐門有金獸嚙環﹐洞然明朗。蛇低首不進﹐而卸下煒﹐煒將謂已達人世矣。入戶﹐但見一室﹐空闊可百餘步。穴之四壁﹐皆鐫爲房室。當中有錦繡煒帳數間﹐垂金泥紫﹐更飾以珠翠﹐炫晃如明墾之連綴。帳前有金鑪﹐鑪上有蚊龍﹑鸞鳳﹑龜蛇﹑鸞雀﹐皆張口噴出香煙﹐芬芳蓊郁。旁有小池﹐砌以金壁﹐貯以水銀﹐鳧鷖之類﹐皆琢以瓊瑤而泛之。四壁有牀﹐咸飾以犀象﹐上有琴瑟﹑笙篁﹑鞀鼓﹑柷敔﹐不可勝記。煒細視﹐手澤尙新。煒乃恍然﹐莫測是何洞府也。良久﹐取琴試彈之﹐四壁戶牖咸啟。有小靑衣出而笑曰「玉京子已送崔家郎君至矣。」遂卻走入。須臾﹐有四女﹐皆古鬟髻﹐曳霓裳之衣﹐謂煒曰「何崔子擅入皇帝玄宮耶﹖」

煒乃捨琴再拜﹐女亦酬拜﹐煒曰「旣是皇帝玄宮﹐皇帝何在﹖」曰「暫赴祝融﹣宴爾。「遂命煒就榻鼓琴﹐煒乃彈胡笳。女曰﹕」何曲也﹖「曰﹕」胡笳也。「曰﹕」何謂胡笳﹖吾不曉也。「煒曰﹕」漢蔡文姬﹣﹐卽中郎邕之女也﹐沒於胡中﹐及歸﹐感胡中故事﹐因撫琴而成斯弄﹐象胡中吹笳哀咽之韻。「女皆怡然曰﹕」大是新曲。「遂命酌醴傳觴。煒乃叩首﹐求歸之意頗切。女曰﹕」崔子旣來﹐皆是宿分﹐何必匆遽﹐幸且淹駐。羊城使者少頃當來﹐可以隨往。「謂崔子曰﹕」皇帝已許田夫人奉箕帚﹐便可相見。「崔子莫測端倪﹐不敢應答。遂命侍女召田夫人。夫人不肯至﹐曰﹕」未奉皇帝詔﹐不敢見崔家郎也。「再命不至。謂煒曰﹕」田夫人淑徳美麗﹐世無儔匹﹐願君子善奉之﹐亦宿業耳。夫人﹐卽齊王女也。「崔子曰﹕」齊王何人也﹖「女曰﹕」王諱橫﹐昔漢初亡齊而居海島者。「逡巡有日影入照座中。煒因舉首﹐上見一穴﹐隱隱然睹人間天漢耳。四女曰﹕」羊城使者至矣。「遂有一白羊自空冉冉而下﹐須臾至座。背有一丈夫﹐衣冠儼然﹐執大筆﹐兼封一靑竹簡﹐上有篆字﹐進於香幾上。四女命侍女讀之曰﹕」廣州刺史徐紳死﹐安南都護趙昌充替。「女酌醴飲使者曰﹕」崔子欲歸番禺﹐願爲挈往。「使者唱喏。回謂煒曰﹕」他日須與使者易服緝宇﹐以相酬勞。「煒但唯唯。四女曰﹕」皇帝有敕﹐令與郎君國寶陽燧珠﹐將往至彼﹐當有胡人具十萬緡而易之。「遂命侍女開玉函﹐取珠授煒。煒載拜捧授﹐謂四女曰﹕」煒不曾朝謁皇帝﹐又非親戚﹐何遽貺遺如是﹖「女曰﹕」郎君先人有詩於越臺﹐感悟徐紳﹐遂見修緝﹐皇帝愧之﹐亦有詩繼和。賚珠之意﹐已露詩中﹐不假僕說﹐郎君豈不曉耶﹖「煒曰﹕」不識皇帝何詩﹖「女命侍女書題於羊城使者筆管上云﹕」千歲荒臺隳路隅﹐一煩太守重椒塗。感君拂拭意何極﹐報爾美婦與明珠。「煒曰﹕」皇帝原何姓字﹖「女曰﹕」已後當自知耳。「女謂煒曰﹕」中元日須具美酒丰饌於廣州蒲澗寺靜室﹐吾輩當送田夫人往。「

煒遂再拜告去﹐欲躡使者之羊背。女曰「知有鮑姑艾﹐可畱少許。」煒但畱艾﹐卽不知鮑姑是何人也。遂畱之。瞬息而出穴﹐履於平地﹐遂失使者與羊所在。望星漢﹐時已五更矣。俄聞蒲澗寺鐘聲﹐遂抵寺﹔僧人以早糜見餉﹐遂歸廣州。崔子先有捨稅居﹐至日往捨詢之﹐曰「已三年矣。」主人謂崔煒曰「子何所適﹐而三秋不返﹖」煒不實告。開其戶﹐塵榻儼然﹐頗懷淒愴。問刺史﹐則徐紳果死﹐而趙昌替矣。乃抵波斯邸﹐潛鬻是珠。有老胡人一見﹐遂匍匐禮手曰「郎君的入南越王趙佗墓中來。不然者﹐不合得斯寶。」蓋趙佗以珠爲殉故也。崔子乃具實告﹐方知皇帝是趙佗。佗亦曾稱南越武帝故耳。遂具十萬緡易之。崔子詰胡人曰「何以知之﹖」曰「我大食國寶陽燧珠也。昔漢初趙佗使異人梯山航海﹐盜歸番禺﹐今僅千載矣。我國有能玄象者﹐言來歲國寶當歸﹐故我王召我具大舶重資抵番禺而搜索。今日果有所獲矣。」遂出玉液而洗之﹐光鑑一室。胡人遽泛舶歸大食去。

煒得金﹐遂具家產。然訪羊城使者﹐竟無影響。後有事於城隍廟﹐忽見神像有類使者﹐又睹神筆上有細字﹐乃侍女所題也。方具酒脯而奠之﹐兼重粉繪及廣其字。是知羊城卽廠州城﹐廟有五羊焉。又徵任翁之室﹐則村老云「南越尉任囂之墓耳。」又登越王殿臺﹐睹先人詩云「越井岡頭松柏老﹐越王臺上生秋艸。古墓多年無子孫﹐野人踐踏成官道。」兼越王繼和詩﹐蹤迹頗異。乃詢主者。主者曰「徐大夫紳﹐因登此臺﹐感崔侍禦詩﹐故重粉飾臺殿﹐所以煥赫耳。」後將及中元日﹐遂丰潔香饌甘醴﹐畱蒲澗寺僧室。夜將半﹐果四女伴田夫人至。容儀艷逸﹐言旨雅淡。四女與崔生進觴諧謔﹐將曉告去。崔子遂再拜訖﹐致書達於越王﹐卑辭厚禮﹐敬荷而已。遂與夫人歸室。煒詰夫人曰「旣是齊王女﹐何以配南越人﹖」夫人曰「某國破家亡﹐遭越王所虜﹐爲嬪禦。王崩﹐因以爲殉﹐乃不知今是幾時也。看烹酈生﹐如昨日耳。每憶故事﹐輒一潸然。」煒問曰「四女何人﹖」曰「其二甌越王搖所獻﹐其二閩越王無諸所進﹐俱爲殉者。」又問曰「昔四女云鮑姑﹐何人也﹖」曰「鮑靚女﹐葛洪妻也。多行灸於南海。」煒方嘆駭昔日之嫗耳。又曰「呼蛇爲玉京子﹐何也﹖」曰「昔安期生長跨斯龍而朝玉京﹐故號之玉京子。」煒因在穴飲龍余沫﹐肌膚少嫩﹐筋力輕健。後居南海十餘載﹐遂散金破產﹐棲心道門﹐乃挈室往羅浮連訪鮑姑﹐後竟不知所適。崔玄微段成式唐天寶中﹐處士崔玄微洛東有宅。耽道﹐餌術及茯苓三十載。因藥盡﹐領僮僕輩入嵩山采芝﹐一年方回。宅中無人﹐蒿萊滿院。時春季夜間﹐風淸月朗。不睡﹐獨處一院﹐家人無故輒不到。三更後﹐有一靑衣云「君在院中也。今欲與一兩女伴過﹐至上東門表姨處﹐暫借此歇﹐可乎﹖」玄微許之。須臾﹐乃有十餘人﹐靑衣引入。有綠裳者前曰「某姓楊。」指一人﹐曰「李氏。」又一人﹐曰「陶氏。」又指一緋小女﹐曰「姓石﹐名阿措。」各有侍女輩。玄微相見畢﹐乃坐於月下﹐問行出之由。對曰「欲到封十八姨數日﹐云欲來相看﹐不得。今夕眾往看之。」坐未定﹐門外報﹕「封家姨來也。」坐皆驚喜出迎。楊氏云「主人甚賢﹐只此從容不惡﹐諸亦未勝於此也。」玄微又出見封氏﹐言詞泠泠﹐有林下風气遂揖入坐。色皆殊絕。滿座芳香﹐馥馥襲人。諸人命酒﹐各歌以送之﹐玄微志繹其二焉。有紅裳人與白衣送酒﹐歌曰「皎潔玉顏勝白雪﹐況乃當年對芳月。沈吟不敢怨春風﹐自嘆容華暗消歇。」又白衣人送酒﹐歌曰「絳衣披拂露盈盈﹐淡染胭脂一朵輕。自恨紅顏畱不住﹐莫怨春風道薄情。」至十八姨持盞﹐性頗輕佻﹐翻酒污阿措衣。阿措作色曰「諸人卽奉求﹐余卽不知奉求耳。」拂衣而起。十八姨曰「小女弄酒﹗」皆起﹐至門外別﹔十八姨南去﹐諸人西入苑中而別。玄微亦不知異。明夜又來﹐云「欲往十八姨處。」阿措怒曰「何用更去封嫗捨﹐有事只求處士﹐不知可乎﹖」阿措又言曰「諸侶皆住苑中﹐每歲多被惡風所撓﹐居止不安﹐常求十八姨相庇﹔昨阿措不能依回﹐應難取力。處士倘不阻見庇﹐亦有微報耳。」玄微曰「某有何力﹐得及諸女﹖」阿措曰「但處士每歲歲日﹐與作一朱幡﹐上圖日用五星之文﹐於苑東立之﹐則免難矣。今歲已過﹔但請至此月二十一日平旦﹐微有東風﹐卽立之﹐庶夫免患也。」玄微許之。乃齊聲謝曰「不敢忘徳。」拜而去。玄微於月中隨而送之﹐逾苑墻﹐乃入苑中﹐各失所在。依其言﹐至此日立幡。是日東風振地﹐自洛南折樹飛沙﹐而苑中繁花不動。玄微乃悟﹕諸女曰姓楊﹑李﹑陶﹐及衣服顏色之異﹐皆眾花之精也﹔緋衣名阿措﹐卽安石橊也﹔封十八姨﹐乃風神也。後數夜﹐楊氏輩復至愧謝。各裹桃李花數斗﹐勸崔生﹕「服之可延年卻老。願長如此住﹐衛護某等﹐亦可致長生。」至元和初﹐玄微猶在﹐可稱年三十許人。又﹐尊賢坊田弘正宅中門外﹐有紫牡丹成樹﹐發花千餘朵﹔花盛時﹐每月夜﹐有小人五﹑六﹐長尺餘﹐遊於花上。如此七﹑八年。人將掩之﹐輒失所在。

崔張自稱俠馮翊子進士崔涯﹑張祜下第後多遊江淮﹐常嗜酒侮諺時輩﹐或乘飲興卽自稱豪俠。二子好尙旣同﹐相與甚洽。崔因醉作俠士詩云﹕太行嶺上三尺雪﹐崔涯袖中三尺鐵﹔一朝若遇有心人﹐出門便與妻兒別。由是往往播在人口﹕「崔張眞俠士也。」以此人多設酒饌待之﹐得以互相推許。一旦﹐張以詩上牢盆使﹐出其子授漕渠小職﹐得堰﹐俗號冬瓜。張二子﹕一椿兒﹐一桂子。有詩曰「椿兒繞樹春園裏﹐桂子尋花夜月中。」人或戲之曰「賢郎不宜作此等職。」張曰「冬瓜合出枯子。」戲者相與大哂。後歲餘﹐薄有資力。一夕﹐有非常人﹐裝飾甚武﹐腰劍﹐手囊貯一物﹐流血於外。入門謂曰「此非張俠士居也﹖」曰「然。」張揖客甚謹。旣坐﹐客曰「有一仇人﹐十年莫得﹐今夜獲之﹐喜不可言。」指其囊曰「此其首也。」問張曰「有酒否﹖」張命酒飲之。客曰「此去三數里﹐有一義士﹐余欲報之﹐則平生恩仇畢矣。聞公气義﹐可假餘十萬緡﹐立欲酬之﹐是余願矣﹗此後赴湯蹈火﹐爲狗爲雞﹐無所憚。」張且不吝﹐深喜其說﹐乃傾囊燭下﹐籌其縑素中品之物﹐量而與之。客曰「快哉﹐無所恨也﹗」乃畱囊首而去﹐期以卻回。及期不至﹐五鼓絕聲﹐東曦旣駕﹐沓無蹤迹。張慮以囊首彰露﹐且非己爲﹐客旣不來﹐計將安出﹖」遣家人將欲埋之﹐開囊出之﹐乃豕首徧也。因方悟之而嘆曰「虛其名﹐無其實﹐而見欺之若是﹐可不戒歟﹗」豪俠之气自此而喪矣。

鄧廠佚名鄧廠﹐封教之門生。初比隨計﹐以孤寒不中第。牛蔚兄弟﹐僧孺之子﹐有气力﹐且富於財﹐謂廠曰「吾有女弟未出門﹐子能婚乎﹖當爲君展力﹐寧一第耶﹖」時廠已婿李氏矣﹐其父常爲福建從事﹐官至評事﹐有女二人皆善書﹐廠之所行捲﹐多二女筆迹。廠顧己寒賤﹐必能致騰踔﹐私利其言﹐許之。未旣登第﹐就牛氏親。不日﹐廠挈牛氏而歸。將及家﹐廠紿牛氏曰「吾久不到家﹐請先往俟卿﹐可乎﹖」牛氏許之。洎到家﹐不敢泄其事。明日﹐牛氏奴驅其輜囊直入﹐卽出牛氏居常所玩好幙帳雜物﹐列於庭廡間。李氏驚曰「此何爲者﹖」奴曰「夫人將到﹐令某陳之。」李氏曰「吾卽妻也﹐又何夫人焉﹖」卽撫膺大哭﹐頓地。牛氏至﹐知其賣己也﹐請見李氏曰「吾父爲宰相﹐兄弟皆在郎省﹐縱嫌不能富貴﹐豈無一嫁處耶﹖其不幸豈惟夫人乎﹖今願一與夫人同之。夫人縱憾於鄧郎﹐寧忍不爲二女計耶﹖」時李氏將列於官﹐二女共牽挽其袖而止。後廠以祕書少監分司﹐慳嗇尢甚。黃巢入洛﹐避亂於河陽﹐節度使羅元果請爲副使。後巢寇又來﹐與元果竄焉﹐其金帛悉藏於地中﹐並爲羣盜所得。

鄧甲裴鉶寶歷中﹐鄧甲者﹐事茅山道士峭巖。峭巖者﹐眞有道之士﹐藥變瓦礫﹐符召鬼神。甲精懇虔誠﹐不覺勞苦﹐夕少安睫﹐晝不安牀。峭巖亦念之﹐教其藥﹐終不成﹔受其符﹐竟無應。道士曰「汝於此二般無分﹐不可彊學。」授之禁天地蛇術。寰字之內﹐惟一人而已。甲得而歸焉。至烏江﹐忽遇會稽宰遭毒蛇螫其足﹐號楚之聲﹐驚動閭裏﹐凡有術者﹐皆不能禁。甲因爲治之﹐先以符葆其心﹐痛立止。甲曰「須召得本色蛇﹐使收其毒﹐不然者﹐足將刖矣﹐是蛇疑人禁之﹐應走數里。」遂立壇於桑林中﹐廣四丈﹐以丹素周之。乃飛篆字﹐召十里內蛇。不移時而至﹐堆之壇上﹐髙丈餘﹐不知幾萬條耳。後四大蛇﹐各長三丈﹐偉如汲桶﹐蟠其堆上。時百餘步艸木﹐盛夏盡皆黃落。甲乃跌足攀緣上其蛇堆之上﹐以靑筱敲四大蛇腦曰「遣汝作五主﹐掌界內之蛇﹐焉得使毒害人﹖是者卽住﹐非者卽去。」甲卻下﹐蛇堆崩倒﹐大蛇先去﹐小蛇繼往﹐以至於荊只有一小蛇﹐土色﹐肖箸﹐其長尺餘﹐倍然不去。甲令異宰來﹐垂足﹐叱蛇收其毒。蛇初展縮﹐難之。甲又叱之﹐如有物促之﹐只可長數寸耳﹐有膏流出其背﹐不得已而張口向瘡吸之。宰覺其腦內有物﹐如鍼走下。蛇遂裂皮成水﹐只有脊骨在地。宰遂無苦﹐厚遺之金帛。時維揚有畢生﹐有常弄蛇於條﹐日戲於闤闠﹐遂大有資產﹐而建大第。及卒﹐其子鬻其第﹐無柰其蛇﹐因以金帛召甲。甲至﹐與一符﹐飛其蛇過城垣之外。始貨得宅。甲後至浮梁縣﹐時逼春風﹐有茶園之內﹐素有蛇毒﹐人不敢啜其茗﹐斃者已數十人﹐邑人知甲之神術﹐斂金帛﹐令去其害。甲立壇﹐召蛇王﹐有一大蛇如股﹐長丈餘﹐煥然錦色﹐其從者萬條﹐而大者獨登壇﹐與甲較其術。蛇漸立﹐首隆數尺﹐欲過甲之首﹔甲以杖上拄其帽而髙焉。蛇首竟困﹐不能逾甲之帽﹐蛇乃路爲水﹐余蛇皆斃。倘若蛇首逾甲﹐卽甲爲水焉。從此茗園遂絕其毒虺。甲後居茅山學道﹐至今猶在焉。

定婚店李復言杜陵韋固﹐少孤﹐思早娶婦﹐多岐求婚﹐必無成而罷。元和二年﹐將遊淸河﹐旅次宋城顚南店。客有以前淸河司馬﹣潘昉女見議者﹐來日先明﹐期於店西龍興寺門。固以求之意切﹐旦往焉﹐斜月尙明。有老人倚布翼﹐坐於階上﹐向月撿書。固步覘之﹐不識其字﹔旣非虫篆八分科斗之勢﹐又非梵書。因問曰﹕」老父所尋者何書﹖固少小苦學﹐世間之字﹐自謂無不識者﹐西國梵字﹐亦能讀之﹐惟此書目所未睹﹐如何﹖「老人笑曰﹕」此非世間書﹐君因何得見﹖「固曰﹕」非世間書則何也﹖「曰﹕」幽冥之書。「固曰﹕」幽冥之人﹐何以到此﹖「曰﹕」君行自早﹐非某不當來也。凡幽吏皆掌人生之事﹐掌人可不行冥中乎﹖今道途之行﹐人鬼各半﹐自不辧爾。「固曰﹕」然則君又何掌﹖「曰﹕」天下之婚牘耳。「固喜曰﹕」固少孤﹐常願早娶﹐以廣胤嗣。爾來十年﹐多方求之﹐竟不遂意。今者人有期此﹐與議潘司馬女﹐可以成乎﹖「曰﹕」未也﹐命苟未合﹐𨿽降衣纓而求屠博﹐尙不可得﹐況郡佐乎﹖君之婦﹐適三歲矣。年十六﹐當入君門。「因問﹕」囊中何物﹖「曰﹕」赤繩子耳。以系夫妻之足。及其生﹐則潛用相系﹐𨿽仇敵之家﹐貴賤懸隔﹐天涯從宦﹐吳楚異鄕。此繩一系﹐終不可綰。君之腳﹐已系於彼矣。他求何益﹖「曰﹕」固妻安在﹖其家何爲﹖「曰﹕」此店北﹐賣菜陳婆女耳。「固曰﹕」可見乎﹖「曰﹕」陳嘗抱來﹐鬻菜於市。能隨我行﹐當卽示君。「及明﹐所期不至。老人卷書揭囊而行。固逐之﹐入菜市。有眇嫗﹐抱三歲女來﹐獘陋亦甚。老人指曰「此君之妻也。」固怒曰「煞之可乎﹖」老人曰「此人命當食天祿﹐因子而食邑﹐庸可煞乎﹖」老人遂隱。固罵曰「老鬼妖妄如此。吾上大夫之家﹐娶婦必敵﹐苟不能娶﹐卽聲伎之美者﹐或援立之﹐柰何婚眇嫗之陋女﹖」磨一个刀子﹐付其奴曰「汝素幹事﹐能爲我煞彼女﹐賜汝萬錢。」奴曰「諾。」明日﹐袖刀入菜行中﹐於眾中刺之﹐而走。一市紛擾。固與奴奔走﹐獲免。問奴曰「所刺中否﹖」曰「初刺其心﹐不幸才中眉間。」爾後﹐固屢求婚﹐終無所遂。又十四年﹐以父蔭參相州軍。刺史王泰俾攝司戶掾﹐專鞫詞獄﹐以爲能﹐因妻以其女。可年十六七﹐容色華麗。固稱愜之極。然其眉間﹐常貼一花子﹐𨿽沐浴閒處﹐未嘗暫去。歲餘﹐固訝之﹐忽憶昔日奴刀中眉間之說﹐因逼問之。妻潸然曰「妾郡守之猶子也﹐非其女也。疇昔父曾宰宋城﹐終其官。時妾在𦇤褓﹐母兄次沒。惟一莊在宋城南﹐與乳母陳氏居去店近﹐鬻蔬以給朝夕。陳氏憐小﹐不忍暫棄。三歲時﹐抱行市中﹐爲狂賊所刺﹐刀痕尙在﹐故以花子覆之。七八年前﹐叔從事盧龍﹐遂得在左右。仁念以爲女嫁君耳。」固曰「陳氏眇乎﹖」曰「然。何以知之﹖」固曰「所刺者固也。」乃曰「奇也﹐命也。」因盡言之﹐相欽愈極。後生男鯤﹐爲雁門﹣太守﹐封太原郡太夫人。乃知陰騭人之定﹐不可變也。宋城宰聞之﹐題其店曰「定婚店」。

東城老父傳

陳鴻

老父姓賈名昌﹐長安宣陽里人。開元元年癸丑生。元和庚寅歲﹐九十八年矣。視聽不衰﹐言甚安徐﹐心力不耗﹐語太平事歷歷可聽。父忠﹐長九尺﹐力能倒曳牛﹐以材宮爲中宮幕士。景龍四年﹐持幕竿隨玄宗入大明宮﹐誅韋氏﹐奉睿宗朝羣後﹐遂爲景云功臣。以長刀備親衛。詔徒家東雲龍門。

昌生七歲﹐蹻捷過人﹐能摶柱乘梁﹐善應對﹐解鳥語音。玄宗在藩邸時﹐樂民間淸明節鬥鷄戲。及卽位﹐治雞坊於兩宮間。索長安雄鷄﹐金毫鐵鉅髙冠昂尾千數﹐養於雞坊﹐選六軍小兒五百人﹐使馴擾教飼。上之好之﹐民風尢甚。諸王世家﹐外戚家﹐貴主家﹐侯家﹐傾帑破產市雞﹐以償雞直。都中男女﹐以弄雞爲事﹔貧者弄假雞。帝出遊﹐見昌弄木雞於雲龍門道旁﹐召入﹐爲雞坊小兒﹐衣食右龍武軍。三尺童子﹐入雞羣﹐如狎羣小﹐壯者﹐弱者﹐勇者﹐怯者﹐水谷之時﹐疾病之候﹐悉能知之。舉二雞﹐雞畏而馴﹐使令如人。護雞坊中謁者王承恩言於玄宗。召試殿庭﹐皆中玄宗意。卽日爲五百小兒長。加之以忠厚謹密﹐天子甚愛幸之。金帛之賜﹐日至其家。開元十三年﹐籠雞三百﹐從封東嶽。父忠死太山下﹐得子禮奉屍歸葬雍州。縣官爲葬器喪車﹐乘傳洛陽道。十四年三月﹐衣鬥鷄服﹐會玄宗於溫泉。當時天下號爲「神雞童」。時人爲之語曰「生兒不用識文字﹐鬥鷄走馬勝讀書。賈家小兒年十三﹐富貴榮華代不如。能令金鉅期勝負﹐白羅繡衫隨軟輿。父死長安千里外﹐差夫持道挽喪車。」

昭成皇后之在相王府﹐誕聖於八月五日。中興之後﹐制爲千秋節。賜天下民牛酒樂三日﹐命之曰酺—﹐以爲常也。大合樂於宮中﹐歲或酺於洛。元會與情明節﹐率皆在驪山。每至是日﹐萬樂具舉﹐六宮畢從。昌冠雕翠金華冠﹐錦袖繡襦袴﹐執鋒拂道。羣雞敍立於廣場﹐顧眄如神﹐指揮風生。樹毛振翼﹐礪吻磨距﹐抑怒待勝﹐進退有朝﹐隨鞭指低昂﹐不失昌度。勝負旣決﹐彊者前﹐弱者後﹐隨昌雁行﹐歸於雞坊。角牴萬夫﹐跳劍尋橦—﹐蹴球踏繩﹗」﹐舞於竿顚者﹐索气沮色﹐逡巡不敢入。豈教猱擾龍之徒歟﹖二十三年﹐玄宗爲娶梨園弟子潘大同女﹐男眼佩玉﹐女服繡懦﹐皆出禦府。昌男至信﹑至徳。天寶中﹐妻潘氏以歌舞重幸於楊貴妃。夫婦席寵四十年﹐恩澤不渝﹐豈不敏於伎﹐謹於心乎﹖上生於乙酉雞辰﹐使人朝服鬥鷄﹐兆亂於太平矣。上心不悟。

十四載﹐胡羯陷洛﹐潼關不守。大駕幸成都﹐奔衛乘輿。夜出便門﹐馬路道阱。傷足﹐不能進﹐杖入南山。每進雞之日﹐則向西南大哭。祿山往年朝於京師﹐識昌於橫門外。及亂二京﹐以千金購昌長安﹑洛陽市。昌變姓名﹐依於佛捨﹐除地擊鐘﹐施力於佛。洎太上皇歸興慶宮﹐肅宗受命於別殿﹐昌還舊裏。居室爲兵掠﹐家無遺物。布衣憔悴﹐不復得入禁門矣。明日﹐復出長安南門﹐道見妻兒於招國裏﹐菜色黯焉。兒荷薪﹐妻負故絮。昌聚哭﹐決於道。遂長逝息長安佛寺﹐學大師佛旨﹐大歷元年﹐依資聖寺大徳僧運平住東市海池﹐立陁羅尼石幢。書能紀姓名﹔讀釋氏經﹐亦能了其深義至道﹐以善心化市井人。建僧房佛捨﹐植美艸甘木。晝把土擁根﹐汲水灌竹﹐夜正觀於禪室。建中三年﹐僧運平人壽盡。服禮畢﹐奉舍利塔於長安東門外鎭國寺東偏﹐手植松柏百株。構小捨﹐居於塔下﹐朝夕焚香灑掃﹐事師如生。

順宗在東宮﹐捨錢三十萬﹐爲昌立大師影堂及齋捨。又立外層﹐居遊民﹐取傭給。昌因日食粥一杯﹐漿水一升﹐臥艸席﹐絮衣。過是﹐悉歸於佛。妻潘氏後亦不知所往。貞元中﹐長子至信衣並州甲﹐隨大司徒燧矣入覲﹐省昌於長壽裏。昌如己不生﹐絕之使去。次子至徳歸﹐販繒洛陽市﹐來往長安間﹐歲以金帛奉昌﹐皆絕之。遂俱去﹐不復來。元和﹗」中﹐潁川陳鴻祖攜友人出春明門﹐見竹柏森然﹐香煙聞於道﹐下馬覲昌於塔下。聽其言﹐忘良之暮。宿鴻祖於齋捨﹐話身之出處﹐皆有條貫。遂及王制。鴻祖問開元之理亂。昌曰「老人少時﹐以鬥鷄求媚於上。上倡優畜之﹐家於外宮﹐安以知朝廷之事。然有以爲吾子言者。老人見黃門侍郎杜暹出爲磧西節度﹐攝禦史大夫﹐始假風憲以威遠。見哥舒翰之鎭涼州也﹐下石堡﹐戍靑海城﹐出白龍﹐逾蔥嶺﹐界鐵關﹐總管河左道﹐七命始攝禦史大夫。見張說之領幽州也﹐每歲入關﹐輒長轅挽輻車﹐輦河間﹑薊州庸調繒布﹐駕連﹐坌入關門。輸於王府﹐江淮綺縠﹐巴蜀錦繡﹐後宮玩好而已。河州惇煌道歲屯田﹐實邊食﹐余粟轉輸靈州﹐漕下黃河﹐入太原倉﹐備關中凶年。關中粟米﹐藏於百姓。天子幸五嶽﹐從官千乘馬騎﹐不食於民。老人歲時伏臘得歸休﹐行都市間﹐見有賣白衫白疊布。行鄰比廛間﹐有人禳病﹐法用皂布一匹﹐持重價不克致﹐竟以襆頭羅—代之。近者﹐專人扶仗出門﹐閱街衢中﹐東西南北視之﹐見白衫者不滿百。豈天下之人皆執兵乎﹖開元十二年﹐詔三省侍郎儀有缺﹐先求曾任刺史者。郎官缺﹐先求曾任縣令者。及老人見四十﹐三省郎吏﹐有理刑才名﹐大者出刺郡﹐小者鎭縣。自老人居大道旁﹐往往有郡太守休馬於此﹐皆慘然不樂朝廷沙汰使治郡。開元取士﹐孝弟理人而已。不聞進士宏詞拔萃之爲其得人也。大略如此。」因泣下。復言曰「上皇北臣穹廬﹐東臣雞林顙﹐南臣滇池﹗」﹐西臣昆夷﹐三歲一來會。朝覲之禮容﹐臨照之恩澤﹐衣之錦絮﹐飼之酒食﹐使展事而去﹐都中無畱外國賓。今北胡與京師雜處﹐娶妻生子。長安中少年﹐有胡心矣。吾子視首飾靴服之制﹐不與向同﹐得非物妖呼﹖」鴻祖默不敢應而去。

東陽夜怪錄

唐﹖王洙

前進士王洙字學源﹐其先瑯琊人﹐元和十三年春擢第。嘗居鄒魯間名山習業。洙自云﹐前四年時﹐因隨籍入貢﹐暮次滎陽逆旅。值彭城客秀才成自虛者﹐以家事不得就舉﹐言旋故里﹐遇洙﹐因話辛勤往復之意。自虛字致本﹐語及人間目睹之異。是歲﹐自虛十有一月八日東還﹝乃元和八年也﹞﹐翼日﹐到渭南縣﹐方屬陰曀﹐不知時之早晚。縣宰黎謂畱飲數巡﹐自虛恃所乘壯﹐乃命僮僕輜重﹐悉令先於赤水店俟宿﹐聊踟躕焉。東出縣郭門﹐則陰風刮地﹐飛雪霧天。行未數里﹐迨將昏黑。自虛僮僕﹐旣悉令前去﹐道上又行人已絕﹐無可問程﹐至是不知所屆矣。路出東陽驛南﹐尋赤水谷口道﹐去驛不三四里﹐有下塢﹐林月依微﹐略辧佛廟。自虛啟扉﹐投身突入﹐雪勢愈甚。自虛竊意佛宇之居﹐有住僧﹐將求委焉﹐則策馬入。其後才認北橫數間空屋﹐寂無燈燭。久之傾聽﹐微似有人喘息聲﹐遂系馬於西面柱﹐連問「院主和尙﹐今夜慈悲相救。」徐聞人應﹕「小病僧智髙在此。適僮僕已出使村中教化﹐無従以致火燭。雪若是﹐復當深夜﹐客何爲者﹖自何而來﹖四絕親鄰﹐何以取濟﹖今夕脫不惡其病穢﹐且此相就﹐則免暴露。兼撤所藉芻槁分用﹐委質可矣。」自虛他計旣窮﹐聞此內亦頗喜。乃問「髙公生緣何鄕﹖何故棲此﹖又俗姓雲何﹖旣接恩容﹐當還審其出處。」曰「貧道俗姓安﹐﹝以本身肉鞍之故也。﹞生在磧西。本因捨力﹐隨緣來詣中國。到此未幾﹐房院疏蕪﹐秀才卒降﹐無以供待﹐不垂見怪爲幸。」自虛如此問答﹐頗忘前倦。乃謂髙公曰「方知探寶化城﹐如來非妄立諭﹐今髙公是我導師矣。髙公本宗﹐固有如是降伏其心之教。」俄則沓沓然若數人聯步而至者﹐遂聞云「極好雪﹐師丈在否﹖」髙公未應間﹐聞一人云「曹長先行。」或曰「朱八丈合先行。」又聞人曰「路甚寬﹐曹長不合苦讓﹐偕行可也。」自虛竊謂人多﹐私心益壯。有頃﹐卽似悉造座隅矣。內謂一人曰「師丈此有宿客乎﹖」髙公對曰「適有客來詣宿耳。」自虛昏昏然﹐莫審其形質﹐惟最前一人﹐俯檐映雪﹐仿佛若見著皂裘者﹐背及肋有搭白補處。其人先發問自虛云「客何故瑀瑀﹝丘圭反﹞然犯雪﹐昏夜至此﹖」自虛則具以實告。其人因請自虛姓名﹐對曰「進士成自虛。」自虛亦従而語曰「暗中不可悉揖淸揚﹐他日無以爲子孫之舊﹐請各稱其官及名氏。」便聞一人云「前河陰轉運巡官﹐試左驍衛冑曹參軍盧倚馬。」次一人云「桃林客﹐副輕車將軍朱中正。」次一人曰「去文姓敬。」次一人曰「銳金姓奚。」此時則似周坐矣。初因成公應舉﹐倚馬旁及論文。倚馬曰「某兒童時﹐卽聞人詠師丈聚雪爲山詩﹐今猶記得。今夜景象﹐宛在目中﹐師丈有之乎﹖」髙公曰「其詞謂何﹖試言之。」倚馬曰「所記云﹐誰家掃雪滿庭前﹐萬壑千峯在一拳。吾心不覺侵衣冷﹐曾向此中居幾年。」自虛茫然如失﹐口呿眸貽﹐尢所不測。髙公乃曰「雪山是吾家山﹐往年偶見小兒聚雪﹐屹有峯巒山狀﹐西望故國悵然﹐因作是詩。曹長大聰明﹐如何記得﹐貧道舊時惡句。不因曹長誠念在口﹐實亦遺忘。」倚馬曰「師丈騁逸步於遐荒﹐脫塵機於維系﹐巍巍道徳﹐可謂首出儕流。如小子之徒﹐望塵奔走﹐曷敢窺其髙遠哉﹖倚馬今春以公事到城﹐受性頑鈍。闕下桂玉﹐煎迫不堪。旦夕羈旅﹐𨿽勤勞夙夜﹐料入況微﹐負荷非輕﹐常懼刑責。近蒙本院轉一虛銜﹝謂空驅作替驢﹞﹐意在苦求脫免。昨晚出長樂城下宿﹐自悲塵中勞役﹐慨然有山鹿野麋之志。因寄同侶﹐成兩篇惡詩﹐對諸作者﹐輒欲口占﹐去放未敢。」自虛曰「今夕何夕﹐得聞佳句。」倚馬又謙曰「不揆荒淺﹐況師丈文宗在此﹐敢呈醜拙邪﹖」自虛苦請曰「願聞﹐願聞。」倚馬因朗吟其詩曰「長安城東洛陽道﹐車輪不息塵浩浩。爭利貪前競著鞭﹐相逢盡是塵中小﹝其一﹞。日晚長川不計程﹐離羣獨步不能鳴。賴有靑靑河畔艸﹐春來猶得慰羈情。」合座咸曰「大髙作。」倚馬謙曰「拙惡﹐拙惡。」中正謂髙公曰「比聞朔漠之士﹐吟諷師丈佳句絕多﹐今此是穎川﹐況側聆盧曹長所念﹐開洗昏鄙﹐意爽神淸。新制的多﹐滿座渴詠﹐豈不能見示三兩首﹐以沃羣矚﹖」髙公請俟他日。中正又曰「眷彼名公悉至﹐何惜兔園。雅論髙談﹐抑一時之盛事。今去市肆若遠﹐夜艾興余﹐杯觴固不可求﹐炮炙無由而致﹐賓主禮闕﹐慚恧空多。吾輩方以觀心朵頤﹝謂齕艸之性﹐與師丈同﹞﹐而諸公通宵無以充腹﹐赧然何補﹖」髙公曰「吾聞嘉話可以忘乎饑渴﹐秪如八郎﹐力濟生人﹐動循軌轍﹐攻城犒士﹐爲己所長。但以十二因緣﹐皆従觴起﹔茫茫苦海﹐煩惱隨生。何地而可見菩提﹖何門而得離火宅﹝亦用事譏之﹞﹖」中正對曰「以愚所謂﹐覆轍相尋﹐輪回惡道﹔先後報應﹐事甚分明。引領修行﹐義歸於此。」髙公大笑﹐乃曰「釋氏尙其淸淨﹐道成則爲正覺﹐覺則佛也。如八郎向來之談﹐深得之矣。」倚馬大笑。自虛又曰「適來朱將軍再三有請和尙新制﹐在小生下情﹐實願觀寶。和尙豈以自虛遠客﹐非我法中而見鄙之乎﹖且和尙器識非凡﹐岸谷深峻﹐必當格韻才思﹐貫絕一時﹔妍妙淸新﹐擺落俗態。豈終祕咳唾之餘思﹐不吟一兩篇﹐以開耳目乎﹖」髙公曰「深荷秀才苦請﹐事則難於固違﹐況小僧殘疾衰羸﹐習讀久廢﹐章句之道﹐本非所長﹐卻是朱八無端挑抉吾短。然於病中偶有兩篇自述﹐匠石能聽之乎﹖」曰「願聞。」其詩曰「擁褐藏名無定蹤﹐流沙千里度衰容。傳得南宗心地後﹐此身應便小雙峯。爲有閻浮珍重因﹐遠離西國赴咸秦。自従無力休行道﹐且作頭陀不系身。」又聞滿座稱好聲。移時不定﹐去文忽於座內云「昔王子猷訪戴安道於山陰﹐雪夜皎然﹐及門而返﹐遂傳何必見戴之論。當時皆重逸興﹐今成君可謂以文會友﹐下視袁安﹑蔣詡。吾少年時﹐頗負雋气﹐性好鷹鸇﹐曾於此時﹐畋遊馳騁。吾故林在長安之巽維﹐禦宿川之東畤﹝此處地名苟家觜也﹞。詠雪有獻曹州房一篇﹐不覺詩狂所攻﹐輒污泥髙鑑耳。因吟詩曰﹕『愛此飄搖六出公﹐輕瓊洽絮舞長空。當時正逐秦丞相﹐騰躑川原喜北風。』獻詩訖﹐曹州房頗甚賞僕此詩﹐因難云﹕『呼雪爲公﹐得無檢束乎﹖『余遂徵古人尙有呼竹爲君﹐後賢以爲名論﹐用以証之。曹州房結舌﹐莫知所對。然曹州房素非知詩者﹐烏大嘗謂吾曰﹕』難得臭味同。』斯言不妄。今涉彼遠官﹐參東州軍事﹝義見《古今注》﹞﹐相去數千。苗十﹝以五五之數﹐故第十﹞气候啞吒。憑恃羣親﹐索人承事。魯無君子者﹐斯焉取諸﹖」銳金曰「安敢當。不見苗生幾日﹖」曰「涉旬矣﹐然則苗子何在﹖」去文曰「亦應非遠。知吾輩會於此﹐計合解來。」居無幾﹐苗生遽至。去文僞爲喜意﹐拊背曰「適我願兮。」去文遂引苗生與自虛相揖﹐自虛先稱名氏﹐苗生曰「介立姓苗。」賓主相諭之詞﹐頗甚稠沓。銳金居其側曰「此時則苦吟之矣﹐諸公皆由﹐小奚詩病又發﹐如何如何﹖」自虛曰「向者承奚生眷與之分非淺﹐何爲尙吝瑰寶﹐大失所望﹖」銳金退而逡巡曰「敢不貽廣席一噱乎﹖」輒念三篇近詩云「舞鏡爭鸞彩﹐臨場定鶻拳。正思仙仗日﹐翹首仰樓前。養斗形如木﹐迎春質似泥。信如風雨在﹐何憚迹卑棲。爲脫田文難﹐常懷紀涓恩。欲知疏野態﹐霜曉叫荒村。」銳金吟訖﹐暗中亦大聞稱賞聲。髙公曰「諸賢勿以武士見待朱將軍﹐此公甚精名理﹐又善屬文﹐而乃猶無所言﹐皮裏臧否吾輩﹐抑將不可。況成君遠客﹐一夕之聚﹐空門所謂多生有緣﹐宿鳥同樹者也。得不因此畱異時之談端哉﹖」中正起曰「師丈此言﹐乃與中正樹荊棘耳。苟眾情疑阻﹐敢不惟命是聽。然盧探手作事﹐自貽伊戚﹐如何﹖」髙公曰「請諸賢靜聽。」中正詩曰「亂魯負虛名﹐遊秦感寧生。候驚丞相喘﹐用識葛盧鳴。黍稷滋農興﹐軒車乏道情。近來筋力退﹐一志在歸耕。」髙公嘆曰「朱八文華若此﹐未離散秩﹐引駕者又何人哉﹖屈甚﹐屈甚。」倚馬曰「扶風二兄﹐偶有所系﹝意屬自虛所乘﹞﹐吾家龜玆蒼文斃甚﹐樂喧厭靜﹐好事揮霍﹐興在結束﹐勇於前驅﹝謂般輕貨首隊頭驢﹞。此會不至﹐恨可知也。」去文謂介立曰「胃家兄弟﹐居處匪遙﹐莫往莫來﹐安用尙志。《詩》云﹕『朋友攸攝﹐』而使尙有遐心﹐必須折簡見招﹐鄙意頗成其美。」介立曰「某本欲訪胃大去﹐方以論文興酣﹐不覺遲遲耳。敬君命予﹐今且請諸公不起﹐介立略到胃家卽回。不然﹐便拉胃氏昆季同至﹐可乎﹖」皆曰「諾」。介立乃去。無何﹐去文於眾前﹐竊是非介立曰「蠢玆爲人﹐有甚爪距。頗聞潔廉﹐善主倉庫。其如蠟姑之醜﹐難以掩於物論何﹖」殊不知介立與胃氏相攜而來﹐及門﹐瞥聞其說。介立攘袂大怒曰「天生苗介立﹐斗伯比之直下﹐得姓於楚遠祖棼皇茹。分二十族﹐祀典配享﹐至於《禮經》﹝謂《郊特牲》八蠟﹐迎虎迎貓也﹞。柰何一敬去文﹐盤瓠之餘﹐長細無別﹐非人倫所齒。只合馴狎稚子﹐獰守酒旗﹐諂同妖狐﹐竊脂媚竈﹐安敢言人之長短。我若不呈薄藝﹐敬子謂我咸秩無文﹐使諸人異日藐我。今對師丈念一篇惡詩﹐且看如何﹖」詩曰「爲慚食肉主恩深﹐日晏蟠蜿臥錦衾。且學志人知白黑﹐那將好爵動吾心。」自虛頗甚佳嘆。去文曰「卿不詳本末﹐厚加矯誣。我實春秋向戌之後﹐卿以我爲盤瓠衤啇﹐如辰陽比房﹐於吾殊所華闊。」中正深以兩家獻酬未絕爲病﹐乃曰「吾願作宜僚以釋二忿﹐可乎﹖昔我逢丑父﹐實與向家棼皇﹐春秋時屢同盟會。今座上有名客﹐二子何乃互毀祖宗﹖語中忽有綻露﹐是取笑於成公齒冷也。且盡吟詠﹐固請息喧。」於是介立卽引胃氏昆仲與自虛相見﹐初襜襜然若自色﹐二人來前﹐長曰胃藏瓠﹐次曰藏立。自虛亦稱姓名。藏瓠又巡座云「令兄令弟。」介立乃於廣眾延譽胃氏昆弟﹕「潛迹艸野﹐行著及於名族﹔上參列宿﹐親密內達肝膽。況秦之八水﹐實貫天府﹐故林二十族﹐多是咸京。聞弟新有題舊業詩﹐時稱甚美﹐如何得聞乎﹖」藏瓠對曰「小子謬廁賓筵﹐作者雲集﹐欲出口吻﹐先增慚怍。今不得已﹐塵污諸賢耳目。詩曰﹕『鳥鼠是家川﹐周王昔獵賢。一従離子卯﹝鼠兔皆變爲蝟也﹞﹐應見海桑田'。」介立稱好﹕「弟他日必負重名﹐公道若存﹐斯文不朽。」藏瓠斂躬謝曰「藏瓠幽蟄所宜﹐幸陪羣彥﹐兄揄揚太過﹐小子謬當重言﹐若負芒刺。」座客皆笑。時自虛方聆諸客嘉什﹐不暇自念己文﹐但曰「諸公淸才綺靡﹐皆是目牛遊刃。」中正將謂有譏﹐潛然遁去。髙公求之不得﹐曰「朱八不告而退﹐何也﹖」倚馬對曰「朱八世與炮氏爲仇﹐惡聞發硎之說而去耳。」自虛謝不敏。此時去文獨與自虛論詰﹐語自虛曰「凡人行藏捲舒﹐君子尙其達節。搖尾求食﹐猛虎所以見幾﹐或爲知己吠鳴﹐不可以主人無徳﹐而廢斯義也。去文不才﹐亦有兩篇言志奉呈。詩曰﹕『事君同樂義同憂﹐那校糟糠滿志休。不是守株空待兔﹐終當逐鹿出林丘。』『少年嘗負饑鷹用﹐內願曾無寵鶴心。秋艸毆除思去宇﹐平原毛血興従禽。』」自虛賞激無限﹐全忘一夕之苦﹐方欲自誇舊制﹐忽聞遠寺撞鐘。則比膊鍧然聲盡矣。注目略無所睹﹐但覺風雪透窗﹐臊穢撲鼻。惟窣颯如有動者﹐而厲聲呼問﹐絕無由答。自虛心神恍惚﹐未敢遽前捫攖。退尋所系之馬﹐宛在屋之西隅﹐鞍韉被雪﹐馬則齕柱而立。遲疑間﹐曉色已將辧物矣。乃於屋壁之北﹐有橐駝一﹐貼腹跪足﹐亻顯耳﹤齒司﹥口。自虛覺夜來之異﹐得以徧求之。室外北軒下﹐俄又見一瘁瘠烏驢﹐連脊有磨破三處﹐白毛茁然將滿。舉視屋之北拱﹐微若振迅有物﹐乃見一小雞蹲焉。前及設像佛宇塌座之北﹐東西有隙地數十步。牖下皆有彩畫處﹐土人曾以麥穩之長者﹐積於其間﹐見一大駁貓兒眠於上。咫尺又有盛餉田漿破瓠一﹐次有牧童所棄破笠一﹐自虛因蹴之﹐果獲二刺蝟﹐蠕然而動。自虛周求四顧﹐悄未有人﹐又不勝一夕之凍乏﹐乃攬轡振雪﹐上馬而去。繞出村之北﹐道左經柴欄舊圃﹐睹一牛踣雪齕艸。次此不百餘步﹐合村悉輦糞幸此蘊崇。自虛過其下﹐羣犬喧吠﹐中有一犬﹐毛悉齊裸﹐其狀甚異﹐睥睨自虛。自虛驅馬久之﹐值一叟﹐辟荊扉﹐晨興開徑雪﹐自虛駐馬訊焉。對曰「此故友右軍彭特進莊也。郎君昨宵何止﹖行李間有似迷途者。」自虛語及夜來之見﹐叟倚篲驚訝曰「極差﹐極差。昨晚天气風雪﹐莊家先有一病橐駝﹐慮其爲所斃﹐遂覆之佛宇之北﹐念佛社屋下。有數日前﹐河陰官腳過﹐有乏驢一頭﹐不任前去。某哀其殘命未捨﹐以粟斛易畱之﹐亦不羈絆。彼欄中瘠牛﹐皆莊家所畜。適聞此說﹐不知何緣如此作怪。」自虛曰「昨夜已失鞍馱﹐今餒凍且甚﹐事有不可率話者﹐大略如斯﹐難於悉述。」遂策馬奔去﹐至赤水店﹐見僮僕﹐方訝其主之相失﹐始忙於求訪。自虛慨然﹐如喪魂者數日。竇乂溫庭筠扶風竇乂﹐年十三﹐諸姑累朝國戚﹐其伯檢校工部尙書交﹐閒廏使﹑宮苑使﹐於嘉會坊有廟院。乂親與張敬立任安州長史﹐得替歸城。安州土出絲履﹐敬立賫十數輛散甥侄﹐競取之。惟乂獨不齲俄而所餘之一輛﹐又稍大﹐諸甥侄之剩者。乂再拜而受之。敬立問其故﹐乂不對﹐殊不知殖貨有端木之遠志。遂於市鬻之﹐得錢半千﹐密貯之。潛於鍛鑪作二枝小鍤﹐利其刃。五月初﹐長安盛飛楡莢﹐乂掃聚得斛餘。遂往詣伯所﹐借廟院習業。伯父從之。乂夜則潛寄褒義寺法安上人院止﹐晝則往廟中。以二鍤開隙地﹐廣五寸﹐深五寸﹐密布四千餘條﹐皆長二十餘步﹐汲水漬之﹐布楡莢於其中。尋遇夏雨﹐盡皆滋長。比及秋﹐森然已及尺餘﹐千萬餘株矣。及明年﹐楡栽已長三尺餘﹐乂遂持斧代其並者﹐相去各三寸。又選者條枝稠直者﹐悉畱之。所間下者﹐二尺作圍束之﹐得百餘束。遇秋陰霖﹐每束鬻值十餘錢。又明年﹐汲水於舊偸溝中。至秋﹐楡已有大者如雞卵。更選其稠直者﹐以斧去之﹐又得二百餘束﹐此時鬻利數倍矣。後五年﹐遂取大者作屋椽﹐僅千餘莖﹐鬻之﹐得三四萬餘錢。其端大之材﹐在廟院者﹔不啻千餘﹐皆堪作車乘之用。此時生涯﹐已有百餘。自此市帛﹐布裘百結﹐日歉食而已。遂買蜀靑麻布﹐百錢个疋﹐四尺而裁之﹐雇人作小袋子。又買內鄕新麻鞋數百輛﹐不離廟中。長安諸坊小兒及金吾家小兒等﹐日給餅三枚﹐錢十五丈﹐付與袋子一口。至冬﹐拾槐子實其內﹐納焉。月餘﹐槐子已積兩車矣。又令小兒拾破麻鞋﹐每三輛﹐以新麻鞋一輛換之。遠近知之﹐送破麻鞋者雲集。數日﹐獲千餘輛。然後鬻楡材中車輪者﹐此時又得百餘千。雇日傭人﹐於崇賢西門水澗﹐從水洗其破麻鞋﹐曝漧﹐貯廟院中。又坊門外買諸堆棄碎瓦子﹐令功人於流水澗洗其泥滓﹐車載積於廟中。然後置石嘴難五具﹐剉碓三具﹐西市買油靛數石﹐雇庖人執爨。廣召日傭人﹐令剉其破麻鞋﹐粉其碎瓦﹐以疏布篩之﹐合槐子油靛﹐令役人日夜加功爛搗﹐候相乳入﹐悉看堪爲挺﹐從臼中熟出﹐命工人井手團握。例長三尺已下﹐圓徑三寸﹐垛之得萬餘條﹐號爲法燭。建中初﹐六月﹐京城大雨﹐尺燼重桂﹐巷無車輪。義乃取此法燭鬻之﹐每條百文﹐將燃炊爨﹐與薪功倍。又獲無窮之利。先是西市秤行之南﹐有十餘畝坳下潛污之地﹐目曰小海池﹐爲旗亭之內﹐眾穢聽聚。又遂求買之。其主不測﹐又酬錢三萬。旣獲之﹐於其中立標﹐懸幡子。繞池設六七鋪﹐制造煎餅及棚子。召小兒擲瓦礫﹐擊其幡標﹐中者以煎餅糰子啖。不逾月﹐兩街小兒竟往﹐計萬萬﹐所擲瓦已滿池矣。遂經度﹐造店二十間﹐當其要害﹐日收利數千﹐甚獲其要。店今存焉﹐號爲竇家店。又嘗有胡人米亮﹐因饑寒﹐乂見輒與錢帛﹐凡七年﹐不之間。異日﹐乂見亮﹐哀其饑寒﹐又與錢五千文。亮因感激而謂人曰「亮終有所報大郎。」乂方閒居﹐無何亮且至﹐謂乂曰「崇賢裏有小宅出賣﹐直二百千文﹐大郎速買之。」又西市櫃坊﹐鏁錢盈餘﹐卽依直出錢市之。書契日﹐亮與乂曰「亮攻於覽玉﹐嘗見宅內有異石﹐人罕知之﹐是搗衣砧﹐眞於闐玉﹐大郎且立致富矣。」乂未之信。亮曰「延壽坊召玉工觀之。」玉工大驚曰「此奇貨也﹗攻之當得腰帶銙二十副﹐每副百錢﹐三千貫文。」遂令琢成﹐果得數百於價。又得合子執帶頭尾諸色雜類﹐鬻之﹐又計獲錢數十萬貫。其宅井元契﹐乂遂與米亮﹐使居之以酬焉﹕又李晟太尉宅前﹐有一小宅﹐相傳凶甚﹐直二百十千﹐乂買之。築園打墻﹐拆其瓦木﹐各垛一處﹐就耕之。太尉宅中﹐傍其地有小樓﹐常下瞰焉。晟欲並之爲擊球之所。他日乃使人問乂﹐欲買之。乂確然不納﹐云「某自有所要。」候晨休沐日﹐遂具宅契書﹐請見晟。語晟曰「某本置此宅﹐欲與殺戚居之﹐恐俯逼太尉甲第﹐貧賤之人﹐固難安矣。某所見此地寬閒﹐其中可以爲戲馬。今獻元契﹐伏惟俯賜照納。」晟大悅﹐私謂乂﹕「不要某微力乎」乂曰「無敢望﹐猶恐後有緩急﹐再來投告令公。」晟益知重。乂遂搬移瓦木﹐平治其地如砥﹐獻晟。晟戲馬﹐荷乂之所惠。乂乃幹兩市選大商產巨萬者﹐得五六人﹐遂問之﹕「君豈不有子弟嬰諸道及在京職事否﹖」賈客金語乂曰「大郎忽與某等致得子弟庇身之地﹐某等共率艸粟之直二萬貫文。」乂因懷諸賈客子弟名謁晟﹐皆認爲親故。最忻然覽之﹐各置諸道膏腴之地重職。乂又獲錢數萬。崇賢裏有中郎將曹遂興﹐堂下生一大樹。遂興每患其經年枝葉﹐有礙庭宇﹐伐之又恐損堂室。乂因訪遂興﹐指其樹曰「中郎何下去之﹖」遂興答曰「誠有礙耳﹐因慮根深本固﹐恐損所居室字。」乂遂請買之﹕「仍與中郎除之﹐不令有損﹐當令樹自失。」中郎大喜。乃出錢五千文﹐以納中郎。與斧所匠人議伐其樹﹐自梢及根﹐令各長二尺餘斷之﹐厚與其直。因選就眾材﹐及陸博局數百﹐鬻於本行﹐又計利百餘倍。其精幹率是類也。後乂年老無子﹐分其見在財等﹐與諸熟識親友。至其餘千產業﹐街西諸大市各千餘貫﹐與常住法安上人經管﹐不揀日時﹐供擬其錢﹐亦不計利。乂卒時﹐年八旬餘﹐京城和會裏有邸﹐弟侄宗親居焉。諸孫尙在。

杜牧髙彥休唐中書舍人杜牧﹐少有逸才﹐下筆成詠。弱冠擢進士第﹐復捷制科。牧少雋﹐住疏野放蕩﹐𨿽爲檢到﹐而不能自禁。會丞相牛僧孺出鎭揚州﹐辟節度掌書記。牧供職之外﹐惟以宴遊爲事。揚州勝地也﹐每重城向夕﹐倡樓之上﹐常有絳紗燈萬數﹐輝耀羅列空中。九里三十步街中﹐珠翠塡咽﹐邈若仙境。牧常出沒馳其間﹐無虛夕。復有卒三十人﹐易服隨後﹐潛護之﹐憎孺之密教也。而牧自謂得誰人不知之﹐所至成歡﹐無不會意。如是且數年。及徵拜侍禦史﹐僧孺於中堂餞﹐團戒之曰「以侍禦史气槪達馭固當自極夷途﹐然常慮風情不節﹐或至尊體乖和。」牧因謬曰「某幸常自檢收﹐不至貽尊憂耳。」僧孺笑而不答﹐卽命侍兒取一小書麓﹐對牧發之﹐乃街卒之密報也。凡數十百﹐悉曰「某夕杜書記過某家﹐無恙。某夕宴某家﹐亦如之。」牧對之大慚﹐因位拜致謝﹐而終身感焉。故僧孺之薨﹐牧爲之志﹐而極言其美﹐報所知也。牧旣爲禦史﹐久之﹐分務洛陽。時李司徒願﹣﹐罷鎭閒居﹐聲妓豪華﹐爲當時第一。洛中名士﹐咸謁見之。李乃大開宴席﹐當時朝客髙流﹐無不臻赴﹐以牧持憲﹐不敢邀致。牧遣座客達意﹐願預期會。李不得己馳書。方對酒獨斟﹐亦己酣暢﹐聞命近來。時會中已飲酒﹐女妓百餘人﹐皆絕藝殊色。牧獨坐南行﹐瞪目注視﹐引滿三爵﹐問李云﹕」聞有紫雲者孰是﹖「李指示之。牧復凝睇良久曰﹕」名不虛得﹐宜以見惠。「李俯而笑﹐諸妓皆回首破顏。牧又自飲三爵﹐朗吟而起曰﹕」華堂今日崎筵開﹐誰喚分司禦史來﹖忽發狂言驚滿座﹐兩行紅粉一時回。「意气閒逸﹐旁若無人﹐牧又自以年漸遲暮﹐常追賦感舊詩曰﹕」落魄江湖載酒行﹐楚腰纖細掌中情。三年一覺揚州夢﹐贏得靑樓薄倖名。「又曰﹕」觥船一棹百分空﹐十載靑春不負公。今日鬢絲禪榻伴﹐茶煙輕颺落花風。"太和末﹐牧復自恃禦史出佐沈傅師江西宣州幕。𨿽所至輒遊﹐而終無屬意﹐咸以非其所好也。及聞湖州名郡﹐風物妍好﹐且多奇色﹐因甘心遊之。湖州刺史某乙﹐牧素所厚者﹐頗諭其意。及牧至﹐每爲之曲宴周遊。凡優倡女﹐力所能致者﹐悉爲出之。牧注目凝視曰「美矣﹐未盡善也。」乙復候其意。牧曰「願得張水嬉﹐使州人畢觀﹐候四面雲集﹐某當閒行寓目﹐冀於此際﹐或有閱焉。」乙大喜﹐如其言。至日﹐兩岸觀者如堵。迨暮﹐竟無所得。將罷﹐舟蟻岸。於叢人中﹐有裏姥引頭女﹐年十餘歲。牧熟視曰「此眞國色﹐向誠虛設耳。」因使語其母﹐將接致舟中。母女皆懼。牧曰「且不卽納﹐當爲後期。」姥曰「他年失信﹐復當何如﹖」牧曰「吾不十年﹐必守此郡。十年不來﹐乃從爾所適可也。」母許諾﹐因以重市結之﹐爲盟而別。故牧歸朝﹐頗以湖州爲念﹐然以官秩尙卑﹐殊未敢發。尋拜黃州﹑他州﹐又移睦州﹐皆非意也。牧素與周墀善﹐會墀爲相﹐乃並以三箋幹墀﹐乞守湖州。意以弟目疾﹐冀於江外療之。大中三年﹐始授湖州刺史。此至郡﹐則已十四年矣。所約者﹐已從人三載﹐而生三子。牧旣卽政﹐函使召之。其母懼其見奪﹐攜幼以同往。牧詰其母曰「曩旣許我矣﹐何爲反之﹖」母曰「向約十年﹐十年不來而後嫁﹐嫁已三年矣。」牧因取其載詞視之﹐俯首移晷曰「其詞也直﹐彊之不祥。」乃厚爲禮而迫之。因賦詩以自傷曰「自是尋春去較遲﹐不須惆悵怨芳時。狂風落盡深紅色﹐綠葉成陰子滿枝。」

杜子春

李復言

杜子春者﹐蓋周﹑隋間人﹐少落拓不事家產。然以志气閒曠﹐縱酒閒遊﹐資產蕩盡﹐投於親故﹐皆以不事事見棄。

方冬﹐衣破腹空﹐徒行長安中﹐日晚未食﹐仿惶不知所往﹐於東市西門﹐饑寒之色可掬﹐仰天長吁。有一老人策杖於前﹐問曰「君子何嘆﹖」春言其心﹐且憤其親戚之疏薄也﹐感激之气﹐發於顏色。老人曰「幾緡則丰用。」子春曰「三五萬﹐則可以活矣。」老人曰「未也。」更言之﹕「十萬。」曰「未也。」乃言「百萬。」亦曰「未也。」曰「三百萬。」乃曰「可矣。」於是﹐袖出一緡﹐曰「給子今夕。明日午時﹐候子於西市波斯邸﹐愼無後期。」及時﹐子春往﹐老人果與錢三百萬。不告姓名而去。子春旣富﹐蕩心復熾。自以爲終身不復羈旅也。乘肥衣輕﹐會酒徒﹐徵絲管﹐歌舞於倡樓﹐不復以治生爲意。一﹑二年間﹐稍稍而盡。衣服車馬﹐易貴從賤﹐去馬而驢﹐去驢而徒﹐倏忽如初。

旣而﹐復無計﹐自嘆於市門。發聲而老人到﹐握其手曰「君復如此﹐奇哉﹗吾將復濟子幾緡方可﹖」子春慚不應。老人因逼之。子春愧謝而已。老人曰「明日午時來前期約處。」子春忍愧而往﹐得錢一千萬。未受之初﹐憤發﹐以爲從此謀身治生﹐石季倫猗頓小豎耳。錢旣入手﹐心又翻然。縱適之情﹐又卻如故。不一﹑二年間﹐貧過舊日。

復遇老人於故處。子春不勝其愧。掩面而走。老人牽據止之﹐又曰「嗟乎﹐拙謀也﹗」因與三千萬﹐曰「此而不痊﹐則子貧在膏盲矣。」子春曰「吾落拓邪遊﹐生涯罄盡﹐親戚豪族﹐無相顧者。獨此叟三給我﹐我何以當之﹖」因謂老人曰「吾得此﹐人間之事可以立﹐孤孀可以衣食﹐於名教復圓矣。感叟深惠﹐立事之後﹐惟叟所使。」老人曰「吾心也。子治生畢﹐來歲中元見我於老君雙檜下。」子春以孤孀多寓淮南﹐遂轉資揚州﹐買良田百頃﹐郭中起甲第﹐要路置邸百餘間﹐悉召孤孀分居第中。婚嫁甥侄﹐遷祔族親﹐恩考煦之﹐仇者復之。旣畢事。及期而往。

老人者方嘯於二檜之陰。遂與登華山雲臺峯﹐入四十里餘﹐見一處室屋嚴潔﹐非常人居。彩雲遙覆﹐驚鶴飛翔。其上有正堂﹐中有藥鑪﹐髙九尺餘。紫焰光發﹐灼煥窗戶。玉女九人﹐環鑪而立。靑龍白虎﹐分據前後。其時日將暮﹐老人者不復俗衣﹐乃黃冠縫帔士也。持白石三丸﹐酒一卮﹐遺子春﹐令速食之。訖﹐取一虎皮鋪於內西壁﹐東向而坐。戒曰「愼勿語﹐𨿽尊神﹑惡鬼﹑夜叉﹑猛獸﹑地獄﹐及君之親屬所困縛萬苦﹐皆非眞實。但當不動不語﹐宜安心莫懼﹐終無所苦。當一心念吾所言。」言訖而去。

子春視庭﹐惟一巨甕﹐滿中貯水而已。道士適去﹐旌旗戈甲﹐千乘萬騎﹐徧滿崖谷﹐呵叱之聲﹐震動天地。有一人稱大將軍﹐身長丈餘﹐人馬皆著金甲﹐光芒射人。親衛數百人﹐皆杖劍張弓﹐直入空前﹐呵曰「汝是何人﹐敢不避大將軍﹖」左右竦劍而前﹐逼問姓名﹐又問作何物﹐皆不對。問者大怒﹐摧斬爭射之聲如雷﹐竟不應。將軍者極怒而去。

俄而﹐猛虎﹑毒龍﹑狻倪﹑獅子﹑蝮蠍萬計﹐哮吼拿攫而爭前﹐欲搏噬﹐或跳過其上。子春神色不動﹐有頃而散。旣而﹐大雨滂澍﹐雷電晦瞑﹐火輪走其左右﹐電光掣其前後﹐目不得開。須臾﹐庭際水深丈餘﹐流電吼雷﹐勢若山川開破﹐不可制止。瞬息之間﹐波及坐下。子春端坐不顧。

未頃﹐而將軍音復來﹐引牛頭獄卒﹐奇貌鬼神﹐將大鑊湯麵置子春前。長槍兩叉﹐四面周匝。傳命曰「肯言姓名﹐卽放。不肯言﹐卽當心取又置之鑊中。」又不應。因執其奏來﹐拽於階下﹐指曰「言姓名免之。」又不應。及鞭捶流血﹐或射或斫﹐或煮或燒﹐苦不可忍。其妻號哭曰「誠爲陋拙﹐有辱君子。然幸得執巾櫛﹐奉事十餘年矣。令爲尊鬼所執﹐不勝其苦。不敢望君匍匐拜乞﹐但得公一言﹐卽全性命矣。人誰無情﹐君乃忍惜一言﹗」雨淚庭中﹐且咒且罵。春終不顧﹐將軍且曰「吾不能毒汝妻耶﹖」令取銼碓﹐從腳寸寸銼之。妻叫哭愈急﹐竟不顧之。將軍曰「此賊妖術已成﹐不可使久在世間。敕左右斬之。」斬訖﹐魂魄被領見閻羅王﹐曰「此乃雲臺峯妖民乎﹖捉付獄中。」於是熔銅﹑鐵杖﹑碓搗﹑碨磨﹑火坑﹑鑊湯﹑刀山﹑劍樹之苦﹐無不備嘗。然心念道士之言﹐亦似可忍﹐竟不呻吟。

獄卒告受罪畢。王曰「此人陰賊﹐不合得作男﹐宜令作女人﹐配生宋州單父縣丞王勸家。」生而多病﹐鍼炙藥醫﹐略無停日。亦嘗墜火墜牀﹐痛苦不齊。終不失聲。俄而長大﹐容色絕代﹐而口無聲﹐其家目爲啞女。親戚押者﹐侮之萬端﹐終不能對。同鄕有進士盧硅者﹐聞其容而慕之。因媒氏求焉。其家以啞辭之﹐盧曰「苟爲妻而賢﹐何用言矣。亦足以戒長舌之婦。」乃許之。盧生備六禮親迎爲妻。數年﹐恩情甚篤。生一男﹐僅二歲﹐聰慧無故。盧抱兒與之言﹐不應﹐多方引之﹐終無辭。盧大怒曰「昔賈大夫之妻﹐鄙其夫﹐才不笑。然觀其射雉﹐尙釋其憾。今吾又不及賈﹐而文藝非徒射雉也。而竟不言。大丈夫爲妻所鄙﹐安用其子。」乃持兩足﹐以頭撲於石上﹐應手而碎﹐血濺數步。子春愛生於心﹐忽忘其約。不覺失聲云「噫﹗」喧聲未息﹐身坐故處。道士者亦在其前。初五更矣。見其紫焰穿屋上﹐大火起四合﹐屋室俱焚。

道士嘆曰「錯大誤余乃如是﹗」因提其發投水甕中。未頃﹐火息。道士前曰「吾子之心﹐喜﹑怒﹑哀﹑懼﹑惡﹑欲﹐皆忘矣。所未臻者﹐愛而已。向使子無噴聲。吾之藥成﹐子亦上仙矣。嗟乎﹐仙才之難得也﹗吾藥可重煉﹐而子之身猶爲世界所容矣。勉之哉﹗」遙指路使歸。子春彊登基觀焉﹐其鑪已壞。中有鐵柱大如臂﹐長數尺。道士脫衣﹐以刀子削之。

子春旣歸﹐愧其忘誓。復自劾以謝其過。行至雲臺峯﹐絕無人迹﹐嘆恨而歸。樊夫人裴鉶樊夫人者﹐劉綱妻也。綱仕爲上虞令﹐有道術﹐能檄召鬼神﹔禁制變化之事﹐亦潛修密證﹐人莫能知。爲理尙淸靜簡易﹐而政令宣行﹐民受其惠﹐無水旱疫毒鷙暴之傷﹐歲歲大丰。暇日﹐常與夫人較其術用﹕俱坐堂上﹐綱作火﹐燒客碓屋﹐從東起﹐夫人禁之卽滅。庭中兩株桃﹐夫妻各咒一株﹐使相鬥擊﹔良久﹐綱所咒者不如﹐數走出籬外。綱唾盤中﹐卽成鯉魚﹔夫人唾盤中成獺﹐食魚。綱與夫人入四明山﹐路阻虎﹐綱禁之﹐虎伏不敢動﹐適欲往﹐虎卽滅之﹔夫人徑前﹐虎卽面向地﹐不敢仰視﹐夫人以繩系虎於牀腳下。綱每共試術﹐事事不勝。將升天﹐縣廳側先有大皂莢樹﹐綱升樹數丈﹐方能飛舉﹐夫人平坐﹐冉冉如雲气之升﹐同升天而去。後至唐貞元中﹐湘潭有一媼﹐不雲姓氏﹐但稱湘媼﹐常居止人捨﹐十有餘載矣。嘗以丹篆文字救疾於閭裏﹐莫不響應。鄕人敬之﹐爲結構華屋數間而奉媼。媼曰「不然﹐但土木其字﹐是所願也。」溫鬢翠如雲﹐肥潔如雪﹐策杖曳履﹐日可數百里。忽遇里人女﹐名曰逍遙﹐年二八﹐艷美﹐攜筐采菊﹐遇媼瞪視﹐足不能移。媼目之曰「汝乃愛我﹐可同之所止否﹖」逍遙欣然擲筐﹐斂衽稱弟子﹐從媼歸室。父母奔追及﹐以杖擊之﹐叱而返舍﹔逍遙操益堅﹐竊索自縊。親黨惇諭其父母﹐請縱之﹐度不可制﹐遂捨之。復詣媼﹐但帚塵﹑易水﹑焚香﹑讀道經而已。後月餘﹐媼白鄕人曰「某暫之羅浮﹐扃其戶﹐愼勿開也。」鄕人問﹕「逍遙何之﹖」曰「前往。」如是三稔﹐人但於戶外窺﹐見小松迸筍而叢生階砌。及媼歸﹐召鄕人同開鎖﹐見逍遙懵坐於室﹐貌若平日﹐惟蒲履爲竹梢串於棟宇間。媼遂以杖叩地曰「吾至﹐汝可覺。」逍遙如寐醒﹐方起﹐將欲拜﹐忽遺左足﹐如刖於地。媼遽令無動﹐拾足勘膝﹐噀之以水﹐乃如故。鄕人大駭﹐敬之如神﹐相率數百里皆歸之。媼貌甚閒暇﹐不喜人之多相識。忽告鄕人曰「吾欲往洞庭救百餘人性命﹐誰有心爲我設船一隻﹐一兩日可同觀之。」有里人張拱﹐家富﹐將具舟楫﹐自駕而送之。欲至洞庭前一日﹐有大風濤蹙一巨舟﹐沒於君山島上而碎﹐載數十家﹐近百親人﹐然不至損﹐未有舟楫來救﹐各星居於島上。忽有一白鼉﹐長丈餘﹐遊於沙上﹐數十人攔之﹐撾殺﹐分食其肉。明日﹐有城如雪﹐圍繞島上﹐人家莫能辧。其城漸窄狹﹐束島上人﹐忙怖號叫﹐囊囊皆爲齏粉﹐束其人爲簇﹐其廣不三數丈﹐又不可攀援﹐勢已緊急。嶽陽之人﹐亦遙睹雪城﹐莫能曉也。時媼舟已至岸﹐媼遂登島攘劍﹐步罡噀水﹐飛劍而刺之﹐白城一聲如霹靂﹐城遂崩﹐乃一大白鼉﹐長十餘丈﹐婉蜒而斃﹐劍立其胸﹐遂救百餘人之性命﹐不然﹐頃刻卽拘束爲血肉矣。島上之人﹐咸號泣禮謝。命拱之舟返湘潭﹐拱不忍便去。忽有道士與媼相遇﹐曰「樊姑﹐爾許時何處來﹖」甚相慰悅。拱詰之﹐道士曰「劉綱眞君之妻﹐樊夫人也。」後人方知媼卽樊夫人也。拱遂歸湘潭。後媼與逍遙一時返眞。

