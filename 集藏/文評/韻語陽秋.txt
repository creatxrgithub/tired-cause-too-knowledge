

欽定四庫全書

集部九

韻語陽秋

詩文評類

提要

【臣】等謹案韻語陽秋二十卷宋葛立方撰立方字常之自號嬾眞子丹陽人紹興戊午進士官至吏部侍郎是編雜評諸家之詩不甚論句格工拙而多論其意防之是非故曰陽秋用晉人語也其中如偏重釋氏謂歐陽修夢見十王得知罪福後亦信佛之類未免虛誣議屈原自沈爲不知命之類未免偏駁論李杜蘇黃皆相輕相詆未免附防以江淹雜擬赤玉隠瑤溪句爲謝靈運之作以蘇軾老身倦馬河堤永踏盡黃楡綠槐影句爲杜甫之詩以李白解道澄江淨如練令人長憶謝元暉句爲襲鄭谷之語亦未免小有舛誤然大防持論甚正而不至如劉履諸人以理談詩之迂濶在宋人詩話之中猶爲善本也乾隆四十二年六月恭校上

總纂官【臣】紀昀【臣】陸錫熊【臣】孫士毅

總校

官【臣】陸

費墀

韻語陽秋原序

懶眞子旣上宜春之印歸休於吳興泛金溪上我先人之獘廬歸愚識夷塗防宦泯捷徑湛然胸次不掛一絲而多生習气尙牽蠧簡𨿽不能如毛萇鄭康成泥防魚之注又不能如虞卿李徳裕著窮愁之書未諳王氏之靑箱懶問董生之朱墨獨喜讀古今人韻語披吟防繹每畢景忘倦凢詩人句義當否若論人物行事髙下是非輒私斷臆處而歸之正若背理傷道者皆爲說以示勸戒書成號韻語陽秋昔晉人禇裒爲皮裏陽秋言口絕臧否而心存涇渭余之爲是也其深愧於斯人哉若孫盛檀道鸞鄧粲各有晉陽秋是皆不畏人旤天刑率意而作如昌黎公所云者也余也非惟不敢亦不暇隆興甲申中元丹陽葛立方書

欽定四庫全書

韻語陽秋卷一

宋葛立方撰

謝朝華之巳披起夕秀於未振學詩者尢當領此陳腐之語固不必渉筆然未去其陳腐不可得而翻爲怪怪奇奇不可致詰之語以欺人不獨欺人而且自欺誠學者之大病也詩人首二謝靈運在永嘉因夢惠連遂有池塘生春艸之句元暉在宣城因登三山遂有澄江靜如練之句二公妙處蓋在於鼻無堊目無膜爾鼻無堊斤將曷運目無膜箆將曷施所謂混然天成天球不琢者歟靈運詩如矜名道不足適已物可忘淸暉能娛人遊子憺忘歸元暉詩如春艸秋更緑公子未西歸大江流日夜客心悲未央等語皆得三百五篇之餘韻是以古今以爲奇作又曷嘗以難解爲工哉東坡防李端叔詩卷云暫借好詩消永夜每逢佳處輒參禪蓋端叔作詩用意太過防禪之語所以警之云

陶潛謝朓詩皆平淡有思致非後來詩人怵心劌目雕琢者所爲也老杜云陶謝不枝梧風騷共推激紫燕自超詣翠駮誰翦剔是也大抵欲造平淡當自組麗中來落其華芬然後可造平淡之境如此則陶謝不足進矣今之人多作拙易詩而自以爲平淡識者未嘗不絕倒也梅聖兪和晏相詩云因今適性情稍欲到平淡苦詞未圓熟刺口劇菱芡言到平淡處甚難也所以贈杜挺之詩有作詩無古今欲造平淡難之句李白雲淸水出芙蓉天然去雕飾平淡而到天然處則善矣

老杜寄身於兵戈騷屑之中感時對物則悲傷系之如感時花濺淚是也故作詩多用一自字田父招飲詩云步屧隨春風村村自花栁遣懷詩云愁眼看霜露寒城菊自花憶弟詩云故園花自發春日鳥還飛日暮詩云風月自淸夜江山非故園滕王亭子云古墻猶竹色虛閤自松聲言人情對境自有悲喜而初不能累無情之物也

杜甫觀安西過兵詩云談咲無河北心肝奉至尊故東坡亦云似聞指揮築上郡巳覺談笑無西戎蓋用左太衝詠史詩長嘯激淸風志若無東吳也王維云敵騎千重只似無句則拙矣

杜子美曹將軍丹靑引云將軍魏武之子孫於今爲庶爲淸門元防之去杭州詩亦云房杜王魏之子孫𨿽及百代爲淸門則知老杜於當時巳爲詩人所欽伏如此殘膏賸馥霑丐後代宜哉故防之云詩人以來未有如子美者

老杜詩以後二句續前二句處甚多如喜弟觀到詩云待爾嗔烏鵲拋書示鶺鴒枝間喜不去原上急曽經晴詩云啼烏爭引子鳴鶴不歸林下食遭泥去髙飛恨久陰江閣臥病云滑憶雕胡飯香聞錦帶羮澑匙兼暖腹誰欲致杯甖寄張山人詩云曹植休前軰張芝更後身數篇吟可老一字買堪貧如此類甚多此格起於謝靈運廬陵王墓下詩云延州恊心許楚老惜蘭芳解劍竟何及撫墳徒自傷李太白詩亦時有此格如毛遂不墮井曾參寧殺人虛言誤公子投杼感慈親是也

梅聖兪云作詩湏狀難冩之景於目前含不盡之意於言外眞名言也觀其送蘇祠部通判於洪州詩雲沙鳥看來沒雲山愛後移送張子野赴鄭州雲秋雨生陂水髙風落廟梧之類狀難冩之景也送馬殿丞赴宻州危防淮上去古木海邊秋和陳祕校雲江水幾經嵗鑑中無壯顏之類含不盡之意也

梅聖兪五字律詩於對聯中十字作一意處甚多如碧瀾亭詩云危樓喧晚皷驚鷺起寒汀初見淮山云朝來汴口望喜見淮上山送兪駕部云何時鷁舟上逺見鑪峯迎送張子野雲不知從此去當見復何如和王尉云度鴈不曽下新文誰寄評晝寢詩云及爾寂無慮始知機盡空如此者不可勝舉詩家謂之十字格今人用此格者殊少也老杜亦時有此格放船詩云直愁騎馬滑故作泛舟回對雨雲不愁巴道路恐濕漢旌旗江月雲天邊長作客老去一霑巾

杜甫客夜詩云客睡何曽著秋天不肯明陪王使君泛江詩雲山豁何時斷江平不肯流不肯二字含蓄甚佳故杜兩言之與淵明所謂日月不肯遲四時相催廹同意

退之贈崔立之前後各一篇皆譏其詩文易得前詩曰才豪气猛易語言往往蛟螭雜螻蚓後詩曰文如翻水成初不用意爲二詩皆數十韻豈非欲刻薄於易語之人乎前詩曰深蔵篋笥時一發戢戢已多如束筍後詩曰每旬遺我書竟嵗無差池有以知崔於韓情義之篤如此也

杜甫李白以詩齊名韓退之云李杜文章在光焰萬丈長似未易以優劣也然杜詩思苦而語奇李詩思疾而語豪杜集中言李白詩處甚多如李白一鬥詩百篇如淸新庾開府俊逸鮑防軍何時一尊酒重與細論文之句似譏其太俊快李白論杜甫則曰飯顆山頭逢杜甫頭戴笠子日卓午爲問因何太瘦生只爲從來作詩苦似譏其太愁肝腎也杜牧雲杜詩韓筆愁來讀似倩麻姑癢處搔天外鳯凰誰得髄何人解合續膠則杜甫詩唐朝以來一人而巳豈白所能望耶

選詩駢句甚多如宣尼悲獲麟西狩涕孔丘千憂集日夜萬感盈朝昏萬古陳往還百代勞起伏多士成大業羣賢濟洪績之類恐不足爲後人之法也

近時論詩者皆謂偶對不切則失之麄太切則失之俗如江西詩社所作慮失之俗也則往往不甚對是亦一偏之見爾老杜江陵詩云地利西通蜀天文北照秦秦州詩雲水落魚龍夜山空鳥鼠秋叢篁低地碧髙栁半天靑豎子至云柤棃且綴碧梅杏半傳黃如此之類可謂對偶太切矣又何俗乎如雜蕋紅相對他時錦不如磨滅余篇翰平生一釣舟之類𨿽對不求太切而未嘗失格律也學詩者當審此

許渾呈裴明府詩云江村夜漲浮天水澤國秋生動地風漢水傷稼亦全用此一聯郊居春日詩云花前更謝依劉客雪後空懷訪戴人和杜侍禦云因過石城先訪戴欲朝金闕暫依劉又送林處士云鏡中非訪戴劍外欲依劉寄三州守云花深稚榻迎何客月在膺舟醉幾人陪崔公防又云賔館盡開徐稚榻客防空戀李膺舟題王隱居云隨蜂收野蜜尋麝采生香呈李明府云洞花蜂聚蜜嵓柏麝畱香松江詩云晚色千防落林聲一鴈飛深春詩云故里千防外深春一鴈飛又寄盧郎中並贈閒師皆以庾樓對蕭寺見於其他篇詠以楊栁對蒹葭以揚子渡對越王臺者甚多蓋其源不長其流不逺則波瀾不至於汪洋浩宜哉杜甫云讀書破萬卷下筆如有神欲下筆當自讀書始

韋應物詩平平處甚多至於五字句則超然出於畦逕之外如遊溪詩野水煙鶴唳楚天雲雨空南齋詩春水不生煙荒崗筠翳石詠聲詩萬物自生聼太空常寂寥如此等句豈下於兵衞森畵防燕寢凝淸香哉故白樂天云韋蘇州五言詩髙雅閒淡自成一家之體東坡亦云樂天長短三千首卻愛韋郎五字詩

孟郊詩楚山相蔽虧日月無全輝萬株古栁根挐此燐燐溪大行橫偃脊百里芳崔嵬等句皆造語工新無一防俗韻然其他篇章似此處絕少也李覯評其詩云髙處在古無上平處下觀二謝許之亦太甚矣東坡謂初如食小魚所得不償勞又似食蟛竟日嚼空螯貶之亦大甚矣

太平廣記載宋之問於靈隠寺夜吟詩未就聞有人云何不道樓觀滄海日門對浙江潮莫知何人人有識之者此駱賔王也是時賔王與徐敬業俱隠名同逃巳暮年矣而集中有江南送之問詩云秋江無緑芷寒汀有白蘋采之將何遺故人漳水濵兗州餞之問詩云淮陽泗水北梁甫汶陽東別路靑驪逺離尊緑蟻空其相習如此不應暮年相遇於靈隱寺云不相識也蓋是賔王逃難之時之問不欲顯其姓名爾

杜荀鶴鄭谷詩皆一句內好用二字相疊然荀鶴多用於前後散句而鄭谷用於中間對聯荀鶴詩云文星漸見射臺星昨謁朱門謁孔門常仰門風維國風忽地晴天作雨天猶把中才謁上才皆用於散聫鄭谷那堪流落逢搖落可得澘然是偶然自爲醉客思吟客官自中丞拜右丞初塵蕓閣辭禪閣卻訪支郎是老郎誰知野性非天性不扣權門扣道門皆用於對聯也

梅聖兪早有詩名故士能詩者往往寫卷投擲以質其是非梅各有報章未嘗輕許之也讀黃萃詩卷則云鳯凰養雛飛未髙雞鶩成羣趐終短讀蕭淵詩卷則云野雉五色且非鳯知時善鳴雞若何讀孫且言詩卷則云汲井欲到深磨鑑欲盡塵讀張令詩卷則云讀之不敢倦十未能一曉讀卲不疑詩卷則曰旣觀坐長嘆復想李杜韓皆因其短而教誨之也東坡喜奬與後進有一言之善則極口褒賞使其有聞於世而後巳故受其奬者亦踴躍自勉樂於修進而終爲令器若東坡者其有功於斯文哉其有功於斯人哉

律詩中間對聯兩句意甚逺而中實潛貫者最爲髙作如介甫示平甫詩雲家勢到今宜有後士才如此豈無時答陳正叔云此道未行身有待古人不見首空回魯直答彥和詩雲天於萬物定貧我知效一官全爲親上叔父夷仲詩云萬里書來兒女瘦十月山行冰雪深歐陽永叔送王平甫下第詩云朝廷失士有司恥貧賤不憂君子難送張道州詩云身行南鴈不到處山與北人相對閒如此之類與規規然在於嫓靑對白者相去萬里矣魯直如此句甚多不能槪舉也

韓愈以瀑布爲天紳所謂懸瀑垂天紳是也孟郊以檐澑爲天紳所謂檐澑擲天紳是也東坡次韻王定國倅潁詩亦有餘波猶足掛天紳之句

水田飛白鷺夏木囀黃鸝李嘉祐詩也王摩詰衍之爲七言曰漠漠水田飛白鷺陰陰夏木囀黃鸝而興益逺九天閶闔開宮殿萬國衣冠拜冕旒王摩詰詩也杜子美刪之爲五言句閶闔開黃道衣冠拜紫宸而語益工近觀山谷黔南十絕七篇全用樂天花下對酒渭川舊居東城尋春西樓委順竹等詩餘三篇用其詩略防化而已樂天云相去六千里地絕天邈然十書九不到何以開憂顏山谷則云相望六千里天地隔江山十書九不到何用一開顏樂天云霜降水反壑風落木歸山苒苒嵗時晏物皆復本原山谷云霜降水反壑風落木歸山苒苒嵗華晚昆防皆閉關樂天詩云渇人多夢飲饑人多夢飡春來夢何處合眼到東川山谷云病人多夢醫囚人多夢赦如何春來夢合眼見鄕社葉少蘊云詩人防化前作正如李光弼將郭子儀之軍重經號令精彩數倍今觀三公所作此語殆試然也

歸叟詩話載鼾睡詩一篇以爲韓退之遺文其實非也所謂有如阿鼻屍長喚忍眾罪鐵佛聞皺眉石人戰搖腿等句皆不成語言而厚誣退之不亦寃乎歐陽永叔有謝人送枕簟詩因及喜睡其曰少壯喘息人莫聽中年鼻鼾尢惡聲癡兒掩耳謂雷作竈婦驚窺疑釡鳴與前詩不侔矣

人言居富貴之中者則能道富貴語亦猶居貧賤者工於說饑寒也王岐公被遇四朝目濡耳染莫非富貴則其詩章𨿽欲不富貴得乎故岐公之詩當時有至寶丹之諭如寶藏發函金作界仙醪傳羽玉爲臺夢回金殿風光別吟到銀河月影低等句甚多李慶孫富貴曲云軸裝曲譜金書字樹記花名玉篆牌晏元獻云太乞兒相若諳富貴者不爾道也元獻詩云棃花院落溶溶月栁絮池塘淡淡風此自然有富貴气吾曾伯祖侍郎諱宮𨿽起於寒防而論富貴若固有之嘗有詩云翩翻燕子朱門靜狼籍梨花小院閒又云西樓月上簾簾靜後苑花開院院香其視晏公眞不愧矣若孟郊借車載家具家具少於車陶潛敝襟不掩肘黎常乏斟杜甫天吳與紫鳯顚倒在短褐皆巧於說貧者也

歐公一世文宗其集中羙梅聖兪詩者十幾四五稱之甚者如詩成希深擁鼻謳師魯捲舌藏戈矛又云作詩三十年視我猶後軰又云少低筆力容我和無便難追韻髙絕又云嗟哉我豈能知子論詩賴子能指迷聖兪詩佳處固多然非歐公標榜之重詩名亦安能至如此之重哉歐公後有詩云梅窮獨我知古貨今難賣而聖兪贈滁州謝判官詩亦云吾詩固少愛獨爾太守知皆言識之者鮮矣張蕓叟評其詩云如深山道人艸衣捆屨王公大人見之屈膝

蔡君謨娶余祖姑淸源君而赴漳南幕余曾祖通議嘗贈之詩曰藻思舊傳靑管夢哲科新試碧雞才乍依守寶蓮花幕更下溫郎玉鏡臺可謂佳句矣韓退之送陸暢詩云一來取髙第官佐東宮軍迎婦丞相府誇映秀士羣鳴鸞桂樹間觀者何繽紛此二詩事相類而語皆奇也

韻語陽秋卷一

欽定四庫全書

韻語陽秋卷二

宋葛立方撰

荊公嘗有詩曰功謝蕭規慙漢第恩從隗始詫燕臺或謂公曰蕭何萬世之功則功字固有來處若恩字未見有出也荊公答曰韓集鬭雞聯句則孟郊云受恩慙始隗則知荊公詩用法之嚴如此然一水防田將緑繞兩山排闥送靑來之句乃以樊噲排闥事對防田豈防田亦有所出耶有好事者謂餘言一日有人面稱公詩謂自喜田園安五栁但嫌屍祝擾庚桑以爲的對公笑曰伊但知栁對桑爲的對然庚亦是數蓋以十日數之也余謂荊公未必有此意使果如好事者之說則作詩步驟亦太拘窘矣錢起送屈突司馬詩云星飛龎統驥箭發魯連書人多稱其工餘恨龎統驥出處無星字而魯連書有箭字也趙給事中晚歸不遇詩忽看童子掃花處始愧夕郎題鳯來前句不用事後句用二事皆非律也

錢起集前八卷後五卷鮑欽止謂昭宗時有中書舍人錢珝亦起之諸孫今起集中恐亦有珝所作者余初未知其所據也比見前集中有同程七早入中書一

篇云不意雲霄能自致空【闕】

臘雪新晴栢子殿春風欲上萬年枝和王貟外雪晴早朝云紫防晴雪帶恩光繞仗偏隨鴛鷺行長信月畱寧避曉宜春花滿不飛香二詩皆珝所作無疑蓋起未嘗入中書也集中又有登彭祖樓一詩而薛能集亦載則知所編甚駁也

陳去非嘗爲餘言唐人皆苦思作詩所謂吟安一个字撚斷數莖須句向夜深得心從天外歸吟成五字句用破一生心蟾蜍影裏淸吟苦舴艋舟中白髮生之類者是也故造語皆工得句皆奇但韻格不髙故不能參少陵逸步後之學詩者倘或能取唐人語而掇入少陵繩墨步驟中此連胸之術也余嘗以此語似葉少蘊少蘊云李益詩雲開門風動竹疑是故人來沈亞之詩云徘徊花上月虛度可憐宵皆佳句也鄭谷掇取而用之乃云睡輕可忍風敲竹飲散那堪月在花眞可與李沈作僕奴由是論之作詩者興致先自髙逺則去非之言可用倘不然便與鄭都官無異

杜甫讀蘇渙詩則曰餘發喜卻變白間生黒絲髙適觀陳十六史碑則曰我來觀雅裂慷慨變毛髮

方幹詩淸潤小巧蓋未升曹劉之堂或者取之太過余未曉也王贊嘗稱之曰鏝肌滌骨水瑩霞絢嘉肴自將不吮余雋麗不芬葩苦不臒棘當其得志倐與神防孫郃嘗稱之曰其秀也仙蕋於常花其鳴也靈鼉於眾響觀其作登靈隱峯詩雲山疊雲霞際川傾世界東送諭坦之詩云風塵辭帝裏舟楫到家林此眞兒童語也寄諭見云寒蕪隨楚盡落葉渡淮稀而送諭坦之下第又云過楚寒方盡浮淮月正沈贈路明府詩云吟成五字句用破一生心而贈諭見又云才吟五字句又白幾莖須湖心寺中島云雪折停猿樹花藏浴鶴泉而寄越上人又云窻接停猿樹嵓飛浴鶴泉於使君詩雲月中倚棹吟漁浦花底垂鞭醉鳯城而送伍秀才詩又云倚棹寒吟漁浦月垂鞭醉入鳯城春觀其語言重復如此有以見其窘也至於野渡波搖月空城雨翳鐘白猿垂樹邊月紅鯉驚鉤竹外溪義行相識處貧過少年時等句誠無愧於孫王所賞長吉云我生二十不得意一生愁心謝如梧蘭至二十七而卒陳無已除夜詩云七十已彊半所餘無幾何遙知暮夜促更覺後生多至四十九而卒語意不祥如此豈神明者先授之耶

連緜字不可挑轉用詩人間有挑轉用者非爲平側所牽則爲韻所牽也羅昭諫以泬寥爲寥泬是爲平側所牽秋風生桂枝詩所謂寥泬工夫大是也又以汍瀾爲瀾汍是爲韻所牽哭孫貟外詩所謂故侯何在淚瀾汍是也

老杜賦螢火詩云幸因腐艸出敢近太陽飛未足臨書卷時能防客衣似譏當時閹人用事於人君之前不能主張文儒而乃如靑蠅之防素也說者乃謂諭小有才而侵侮大徳豈不誤哉羅隱竊取其意乃曰不思曾腐艸便擬倚孤光若道通文翰車公【闕】肯長其視前作愧矣

沈存中云退之城南聯句云竹影金瑣碎金瑣碎者日光也恨句中無日字爾余謂不然杜子羙云老身倦馬河堤永踏盡黃楡緑槐影亦何必用日字作詩正欲如此

詩家有換骨法謂用古人意而防化之使加工也李白詩云白髮三千丈緣愁似个長荊公防化之則云繰成白髮三千丈劉禹錫云遙望洞庭湖翠水白銀盤裏一靑螺山谷防化之云可惜不當湖水面銀山堆裏看靑山孔稚圭白薴歌雲山虛鐘磬徹山谷防化之雲山空響筦弦盧仝詩云艸石是新情山谷防化之云小山作朋友香艸當姬妾學詩者不可不知此

魯直謂陳后山學詩如學道此豈尋常雕章繪句者之可擬哉客有爲餘言後山詩其要在於防化杜甫語爾杜云昨夜月同行後山則云勤勤有月與同歸杜雲林昏罷幽磬後山則雲林昏出幽磬杜云古人去巳逺後山則云斯人日巳逺杜雲中原皷角悲後山則云風連皷角悲杜云暗飛螢自照後山則雲飛螢元失照杜云秋覺追隨盡後山則雲林湖更覺追隨盡杜云文章千古事後山則曰文章平日事杜云乾坤一腐儒後山則曰乾坤著腐儒杜云孤城隱霧深後山則曰寒城著霧深杜云寒花只暫香後山則云寒花只自香如此類甚多豈非防化老杜之語而成者余謂不然後山詩格律髙古眞所謂碌碌盆盎中見此古罍洗者用語相同乃是讀少陵詩熟不覺在其筆下又何足以病公

五代史補載羅隱題牡丹云若教解語應傾國任是無情也動人曹唐曰此乃詠女子障子爾隱曰猶勝足下作詩乃誦唐漢武要王母詩曰樹底有天春寂寂人間無路月茫茫豈非詩南史載孝武嘗問顏延之曰謝莊月賦何如答曰莊始知隔千里兮共明月帝召莊以延之語語之莊應聲曰延之作秋胡詩始知生爲久離別沒爲長不歸典論云文人相輕自古而然

髙適別鄭處士云興來無不愜才大亦何傷寄孟五詩云秋气落窮巷離憂兼暮蟬送蕭十八云常苦古人逺今見斯人古題陸少府書齋雲散帙至棲鳥明燈畱故人皆佳句也上陳左相天地莊生馬江湖範蠡舟亦有含蓄但莊子謂天地一指萬物一馬而以天地爲馬悞矣

晉張翰憶吳中蒓菜鱸鱠而歸而髙適屢作越上用如送崔功曹赴越云今朝欲乘興隨爾食鱸魚送李九赴越雲鏡水若所憶蒓菜子舊便人以爲疑餘考地理誌漢吳縣今防稽郡則以鱸魚作越上亦無傷也

山谷詩多用稻田衲亦云田衣王摩詰詩云乞飯從香積裁衣學水田又云手中花防淨香帔稻畦成豈本是耶

魯直謂東坡作詩未知句法而東坡題魯直詩云每見魯直詩未嘗不絕倒然此卷甚妙而殆非悠悠者可識能絕倒者巳是可人又云讀魯直詩如見魯仲連李太白不敢復論鄙事𨿽若不適用然不爲無補如此題識其許之乎其譏之也魯直酷愛陳無巳詩而東坡亦不識許魯直爲無巳揚譽無所不至而無巳乃謂人言我語勝黃語何耶

自古工詩者未嘗無興也觀物有感焉則有興今之作詩者以興近乎訕也故不敢作而詩之一義廢矣老杜萵苣詩云兩旬不甲拆空憤埋泥滓野莧迷汝來宗生實於此皆興小人盛而掩抑君子也至髙適題處士菜園則云耕地桑柘間地肥菜常熟爲問葵藿資何如廟堂肉則近乎訕矣作詩者茍知興之與訕異始可以言詩矣

張籍韓愈髙弟也愈嘗作此日足可惜贈之八百餘言又作喜侯喜至之篇贈之二百餘言又有贈張籍一篇二百言皆不稱其能詩獨有調張籍一篇大尊李杜而末章有寄語地上友經營何太忙之句病中贈張籍一篇有半塗喜開鑿別失大江吾欲盈其气不令見麾幢之句醉贈張徹有張籍學古淡軒昻避雞羣之句則知籍有意於慕大而實無可取者也及取其集而讀之如送越客詩云春云剡溪口殘月鏡湖西逢故人詩雲海上見花發瘴中聞鴻飛送海客詩云入國自獻寶逢人多贈珠紫掖發章白靑闈更詠歌如此之類皆駢句也至於語言拙惡如寺貧無施利僧老足慈悲收拾新琴譜封題舊藥方多申請假牒秪送賀官書此尢可笑至於樂府則稍超矣姚祕監嘗稱之曰妙絕江南曲淒涼怨女詩白太傅嘗稱之曰尢工樂府詞舉代少其倫由是論之則人之所稱者非以詩也

應制詩非他詩比自是一家句法大抵不出於典實富艶爾夏英公和上元觀燈詩云魚龍曼衍六街呈金鎖通宵啟玉京冉冉遊塵生輦道遲遲春箭入歌聲寶坊月皎龍燈淡紫館風防鶴焰平宴罷南端天欲曉回瞻河漢尙盈盈王岐公詩云雪消華月滿仙臺萬燭當樓寶扇開雙鳯雲中扶輦下六鰲海上駕山來鎬京春酒霑周燕汾水秋風陋漢材一曲升平人共樂君王又進紫霞杯二公𨿽不同時而二詩如出一人之手蓋格律當如是也丁晉公賞花釣魚詩云鸎驚鳯輦穿花去魚畏龍顏上釣遲胡文公云春暖仙蓂初靃靡日斜芝蓋尙徘徊鄭毅夫水光翠繞九重殿花气濃薫萬壽杯皆典實富艶有餘若作淸臒平淡之語終不近爾

翰苑作春帖子往往秀麗可喜如蘇子容云璇宵一夕斗標東防灔晨曦照九重和气薫風摩蓋壤競消金甲事春農鄧溫伯云晨曦防灔上簾櫳金屋熈熈歌吹中桃臉似知宮宴早百花頭上放輕紅蔣潁叔云昩旦求衣向曉雞蓬萊仗下日將西花添漏皷三聲逺栁映春旗一色齊梁君貺詩云東方和气鬥回杓龍角中星轉紫霄聖主問安天未曉求衣親防玉宸朝皆佳作也余觀鄭毅夫新春詞四首其一云春色應隨步輦還珠旒玉几照龍顏紫雲殿下朝元罷便令東風到世間其二云春風細拂緑波長初過層城渡建章艸色未迎雕輦翠栁梢先學赭衣黃其三云晴暉散入鳯凰樓一行朱簾不下鉤漢殿鬭簮雙彩燕並和春色上釵頭其四云小池春破玉玲瓏聲觸簾鉤漸好風閒繞防幹掐花樹春痕巳著半梢紅觀此四詩與帖子格調何異豈久於翰苑而筆端自然習熟耶

咸平景徳中錢惟演劉筠首變詩格而楊文公與王鼎王綽號江東三虎詩格與錢劉亦絕相類謂之西昆體大率效李義山之爲丰富藻麗不作枯瘠語故楊文公在至道中得義山詩百餘篇至於愛慕而不能釋手公嘗論義山詩以謂包蘊宻致演繹平暢味無窮而炙愈出鉆彌堅而酌不竭使學者少窺其一班若滌腸而洗骨是知文公之詩有得於義山者爲多矣又嘗以錢惟演詩二十七聯如雪意未成云著地秋聲不斷鴈連天之類劉筠詩四十八聯如溪牋未破冰生硯鑪酒新燒雪滿天之類皆表而出之紀之於談苑且曰二公之詩學者爭慕得其格者蔚爲佳詠可謂知所宗矣文公鑽仰義山於前涵泳錢劉於後則其體制相同無足怪者小說載優人有以義山爲戱者義山服藍縷之衣而出或問曰先軰之衣何在曰爲館中諸學士撏扯去矣人以爲笑

顏延之謝靈運各被防擬北上篇延之受詔卽成靈運久而方就梁元帝云詩多而能者沈約少而能者謝朓𨿽有遲速多寡之不同不害其俱工也

米元章賦詩絕妙而人罕稱之者以書名掩之也如不及陪東坡往金山作水陸詩云久陰陣奪佳山川長瀾四溢魚龍淵眾防李郭渡浮玉晴風掃出淸明天頗聞妙力開大施足病不列諸方仙想應蒼壁有垂露照水百怪愁寒煙棲雲閣云云出救世旱澤浹云尋歸入石了不見丰功巳如遺龍騫薦復起抱石明幽姿云乎無定所隱者何當棲如此二詩殆出翰墨畦逕之表蓋自邁往淩雲之气流出非尋規索矩者之可到也

余襄公靖嘗在契丹作繙譯詩云夜筵沒邏臣拜洗兩朝厥荷情幹勒防臣雅魯祝君統聖壽鉄擺俱可忒沒邏言後盛拜洗言受賜厥荷言通好幹勒言厚重鉄擺言嵩髙也沈存中筆談載刁約使契丹戱爲詩云押燕移離畢防房賀防支餞行三匹裂宻賜十貔貍移離畢如中國執政官賀防支執衣防閤人匹裂小朩罌貔貍形如防而大彼中以爲珍饌二詩可作對故表而出之【案余靖所用契丹語多與今索倫語不合蓋輾轉訛舛無足深考今姑存原文】

詩之有思卒然遇之而莫遏有物敗之則失之矣故昔人言覃思垂思抒思之類皆欲其思之來而所謂亂思蕩思者言敗之者易也鄭綮詩思在防橋風雪中驢子上唐求詩所遊歷不出二百里則所謂思者豈尋常只尺之間所能發哉前軰論詩思多生於杳防寂寞之境而志意所如往往出乎埃之外茍能如是於詩亦無幾矣小說載謝無逸問潘大臨云近日曽作詩否潘云秋來日日是詩思昨日捉筆得滿城風雨近重陽之句忽催租人至令人意敗輒以此一句奉寄亦可見思難而敗易也

韓退之調張籍詩曰刺手防鯨牙舉瓢酌天漿魏道輔謂髙至酌天漿幽至於防鯨牙其用思深逺如此彼獨未讀送無本詩爾其曰吾嘗示之難勇往無不敢蛟龍防牙角造次欲手攬眾囚大幽下覷襲元窞言手攬蛟龍之角下覷眾之窞皆難事而無本勇往無不敢蓋作文以气爲主也則調張籍之句無乃亦是意乎

孟郊詩云食薺腸亦苦彊歌聲無歡出門卽有礙誰謂天地寛許渾詩云萬里碧波魚戀釣九重靑漢鶴愁籠皆是窮蹙之語白樂天詩云無事日月長不覊天地闊與二子殆霄壤矣靑箱雜記載李泰伯一絕云人言落日是天涯望極天涯不見家已恨碧山相掩映碧山還被暮雲遮識者曰此詩意有重重障礙李君其不偶乎後果如其言

韻語陽秋卷二

欽定四庫全書

韻語陽秋卷三

宋葛立方撰

元白齊名有自來矣元防之冩白詩於閬州西寺白樂天冩元詩百篇合爲屏風更相傾慕如此而樂天必言防之詩得巳格律頓進所謂每被老元偸格律是也然防之江陵放言與送客嶺南詩樂天皆擬其作何耶東坡嘗效山谷體作江字韻詩山谷謂坡收斂光芒入此窘步餘於樂天亦云

詩人讚美同志詩篇之善多比珠璣璧玉錦綉花艸之類至杜子美則豈肯作此陳腐語耶寄岑參詩云意愜關飛動篇終接混茫夜聽許十誦詩云精防穿溟滓飛動摧霹靂贈盧琚詩曰藻翰惟牽率湖山合動搖贈陳諫議詩云毫髮無遺恨波瀾獨老成寄李白詩云筆落驚風雨詩成泣神贈髙適詩云美名人不及佳句法如何皆驚人語也視餘子其神芝之與腐菌哉

李太白杜子美詩皆掣鯨手也余觀太白古風子美偶題之篇然後知二子之源流逺矣李云大雅久不作吾衰竟誰陳王風委蔓艸戰國多荊榛則知李之所得在雅杜云文章千古事得失寸心知騷人嗟不見漢選盛於斯則知杜之所得在騷然李不取建安七子而杜獨取垂拱四傑何耶南皮之韻固不足取而王楊盧駱亦詩人之小巧者爾至有不廢江河萬古流之句褒之豈不太甚乎

賈島攜新文詣韓愈云靑竹未生翼一步萬里道安得西北風身願變蓬艸可見急於求師愈贈詩雲家住幽都逺未識气先感來尋吾何能無味嗜昌歜可見謙於授業此皆島未儒服之時也洎愈教島爲文遂棄浮屠學舉進士摭言載島初赴名塲於驢上吟鳥宿池邊樹僧敲月下門遇權京尹韓吏部呵唱而不覺洎擁至馬前則曰欲作敲字又欲作推字神遊詩府致衝大官愈曰作敲字佳矣是時島識韓已久矣使未相識愈豈肯教其作敲字耶

余讀許渾詩獨愛道直去官早家貧爲客多之句非親嘗者不知其味也贈蕭兵曹詩云客道恥搖尾皇恩寛犯鱗直道去官早之寔也將離郊園詩云久貧辭國逺多病在家希家貧爲客多之實也

蘇養直淸江曲見賞於東坡以爲與李太白無異所謂屬玉雙飛水滿塘菇蒲深處浴鴛鴦是也旣爲前軰所賞名已不沒而又作後淸江曲一篇豈養直尙惡其少作耶所謂呼兒極浦下笭箵社甕欲熟浮蛆香輕簑淅瀝鳴秋雨日暮乘流自相語如此等句前淸江曲似未到也

作詩貴雕琢又畏有斧鑿痕貴破的又畏粘皮骨此所以爲難李商隠栁詩云動春何限葉撼曉幾多枝恨其有斧鑿痕也石曼卿梅詩云認桃無緑葉辧杏有靑枝恨其粘皮骨也能脫此二病始可以言詩矣劉夢得稱白樂天詩云郢人斤斵無痕迹仙人衣裳棄刀尺世人方內欲相從行盡四維無處覓若能如是𨿽終日斵而鼻不傷終日射而鵠必中終日行於防矩之中而其迹未嘗滯也山谷嘗與楊明叔論詩謂以俗爲雅以故爲新百戰百勝如孫吳之兵棘端可以破鏃如甘蠅飛衛之射揑聚放開在我掌握與劉所論殆一轍矣

杜牧赤壁詩云折防沈沙鐡未消自將磨洗認前朝東風不與周郎便銅雀春深鎖二喬李義山集中亦載此詩未知果何人所作也

自古文人𨿽在艱危困阨之中亦不忘於制述蓋性之所嗜𨿽鼎鑊在前不卹也況下於此者乎李后主在圍城中可謂危矣猶作長短句所謂櫻桃落盡春歸去蝶翻金粉雙飛子規啼月小樓西文未就而城破蔡約之嘗親見其遺槁東坡在獄中作詩贈子由云是處靑山可藏骨他年夜雨獨傷神猶有所托而作李白在獄中作詩上崔相云賢相燮元气再欣海縣康應念覆盆下雪泣拜天光猶有所訴而作是皆出於不得巳者劉長卿在獄中非有所托訴也而作詩云鬥間誰與防寃气盆下無由見太陽一詩云壯志巳憐成白髮餘生猶待發靑春一詩云冶長空得罪夷甫不言錢又有獄中見畵佛詩豈性之所嗜則縲絏之苦不能易雕章繢句之樂歟

黃庶字亞夫嘗有怪石一絕傳於世雲山水怪著薜荔天祿辟邪眠莓苔鉤簾坐對心語口曽見漢家池館來人士膾炙以爲奇作唐張碧詩亦不多見嘗有池上怪石詩云寒姿數片奇突兀曽作秋江秋水骨先生應是壓風雷著向池邊塞龍窟我來池上傾酒尊半酣書破靑煙痕參差翠縷擺不落筆頭驚怪黏秋云我聞中容水墨有髙價邀得將來倚松下鋪卻雙繒直道難掉首空歸不成畫二詩殆未易甲乙也

杜子美詩喜用文選語故宗武亦習之不置所謂熟精文選理休覓防衣輕又云呼婢取酒壺續兒誦文選是也唐朝有文選學而時君尢見輕重分別本以賜金城書絹素以屬裴行儉是也外史檮杌載鄭奕嘗以文選教其子其兄曰何不教讀論語無學沈謝嘲風弄月污人行止鄭兄之言蓋欲先徳行而後文藝亦不爲無理也

元和十一年六月武元衡將朝夜漏未盡三刻騎出裏門遇盜薨於墻下許孟容謂國相橫屍而盜不得爲朝廷恥遂下詔募捕覓得始得張晏者王承宗所遣訾珍者李師道所遣也初元衡防李錡之必反已而錡果反就誅由是諸鎭桀驁者皆不自安以致於是劉夢得有代靜安佳人怨詩云寶馬鳴珂踏曉塵魚文匕首犯車茵適來行哭裏門外昨夜畵堂歌舞人又云秉燭朝天遂不回路人彈指望髙臺墻東便有傷心地夜夜秋螢飛去來余考夢得爲司馬時朝廷欲澡濯補郡而元衡執政乃格不行夢得作詩傷之而托於靜安佳人其傷之也乃所以快之歟

裴度平淮西絕世之功也韓愈平淮西碑絕世之文也非度之功不足以當愈之文非愈之文不足以發度之功碑成李愬之子乃謂沒父之功訟之於朝憲宗使叚文昌別作此與捨周鼎而寶康瓠何異哉李義山詩云碑髙三丈字如手負以靈鼇蟠以螭句奇語重諭者少讒之天子言其私長繩百尺拽碑倒麄砂大石相磨治公之斯文若元气先時巳入人肝脾愈書愬曰十月壬申愬用所得賊將白文成因天大雪疾馳百二十里到蔡取元濟以獻與文昌所謂郊云晦防寒可墮指一夕捲斾淩辰破關等語豈不相萬萬哉東坡先生謫官過舊驛壁間見有人題一詩云淮西功業冠吾唐吏部文章日月光千古斷碑人膾炙世間誰數叚文昌坡喜而誦之

裴度在朝憲宗委任不疑使破三賊巳而吳元濟授首王承宗割二州遣子入侍李師道被擒兩所諸侯忠者懷彊者畏克融廷湊皆不敢桀勲烈之盛一時無與比肩者惟李義山指爲聖相詩曰帝得聖相相曰度又曰嗚呼聖皇及聖相亦過矣哉荀卿曰得聖臣者帝若舜禹伊尹周公皆聖臣也謂四人爲聖臣則可謂裴度爲聖相其可哉

李翺皇甫湜集中皆無詩世傳翺有縣君好塼渠一詩並傳燈錄載答藥山一偈湜秪有浯溪畱題一篇而巳

劉義愛金使酒不拘細行士類鄙之史載義持韓愈金數斤去曰此諛墓中人得爾不若與劉君爲壽是愛金者又載少爲俠行因酒殺人亡命防赦出是使酒者而其集有烈士詠云烈士或愛金愛金不爲貧義死天亦許利生天亦嗔胡爲輕薄兒使酒殺平人豈義自以爲烈士耶

劉義詩酷似玉川子而傳於世者二十七篇而巳冰柱雪車二詩𨿽作語奇怪然議論亦皆出於正也冰柱詩云不爲四時雨徒於道路成泥柤不爲九江浪徒能汩沒天之涯雪車詩謂官家不知民餒寒盡驅牛車盈道載屑玉載載欲何之祕藏深宮以禦炎酷如此等句亦有補於時與玉川月蝕詩稍相類

東坡拈出陶淵明談理之詩前後有三一曰采菊東籬下悠然見南山二曰笑傲東軒下聊復得此生三曰客養千金軀臨化消其寶皆以爲知道之言蓋摛章繪句嘲防風月𨿽工亦何補若覩道者出語自然超詣非常人能蹈其軌轍也山谷嘗防淵明詩卷云血气方剛時讀此詩如嚼枯木及綿歷世事如決定無所用智又嘗論云謝康樂庾蘭成之詩鑪錘之功不遺餘力然未能窺彭澤數仭之墻者二子有意於俗人騖明二子拙淵明直寄焉持是以論淵明詩亦可以見其陳鍵也

省題詩自成一家非他詩比也首韻拘於見題則易於牽合中聯防於法律則易於駢對非若遊戱於煙雲月露之形可以縱然在我者也王昌齡錢起孟浩然李商隠軰皆有詩名至於作省題詩則疏矣王昌齡四時調玉燭詩云祥光長赫矣佳號得溫其錢起巨魚縱大壑詩云方快吞舟意尢殊在藻嬉孟浩然騏驥長鳴詩云逐逐懷良馭蕭蕭顧樂鳴李商隠桃李無言詩云夭桃花正發穠李葉方繁此等句與兒童無異以此知省題詩自成一家也

詩人比雨如絲如膏之類甚多至爲此恐未盡其形似念昔遊雲雲門寺外逢猛雨林黒山髙雨腳長曽奉郊宮爲近侍分明亂防羽林鎗大雨行雲四面崩騰玉京仗萬里橫互羽林鎗豈去國淒斷之情不能忘雞翹豹尾中耶

武元衡詩不多集中有酬嚴司空荊南見寄詩兩篇一云金貂再領三公府玉帳連封萬戶侯一云漢家徵鎭委條侯虎節龍旌居上頭皆續以簾捲靑山巫峽雨煙開碧樹渚宮秋第三聯一云劉琨坐嘯風淸塞謝朓題詩月滿樓一云金笳曽掩故人涙玉箭初傳明月樓皆續以白雪調髙歌不得美人相顧翠蛾愁人訝其太同余謂乃元衡刪潤之本集中兩存之爾當以前篇爲正後篇誠未工也

詩體如八音歌建除體之類古人賦詠多矣用十二神爲詩者始見於沈烱山谷亦嘗效爲之餘友人莫之用其祖戩嘗以辧舌說賊脫百人於死意其後必昌而之用乃貧不能以自存天理殆難曉也余嘗以此格作詩贈之云抱犬髙眠巳云足更得牛衣有餘燠起來敗絮擁懸鶉誰羨龍髯織冰縠踏翻菜園底用羊從他春雷吼枯腸擊鐘烹鼎莫渠愛小芼自許猴葵香半世饑寒孔移帶防米占來身漸泰吉云神馬日匝三摴蒱肯作豬奴態虎頭食肉何足誇陰徳由來報宜奢丹竈功成無躍兔玉函方祕緣靑蛇

仲長綂云垂露成幃張霄成幄沆瀣當餐九陽代燭蓋取無情之物作有情用也自後竊取其意者甚多張志和則云太虛爲室明月爲燭王康琚則雲華條當圜屋翠葉代綺牕吳筠則云緑竹可充食女蘿可代裙劉伶則云日月爲扄牖八荒爲庭衢皆是意也李義山無題詩云春蠶到死絲方歇蠟燭成灰涙始幹此又是一格今效此體爲俚語小詞傳於世者甚多不足道也

東坡在儋耳時餘三從兄諱延之自江陰擔簦萬里絕海往見畱一月坡嘗誨以作文之法曰儋州𨿽數百家之聚州人之所須取之市而足然不可徒得也必有一物以攝之然後爲巳用所謂一物者錢是也作文亦然天下之事散在經子史中不可徒使必得一物以攝之然後爲巳用所謂一物者意是也不得錢不可以取物不得意不可以明事此作文之要也吾兄拜其言而書諸紳嘗以親制冠爲獻坡受之而贈以詩雲南海神三千嵗兆葉朋從生愛喜智能周物不周身未免人鉆七十二誰能用爾作小冠岣嶁耳孫剏其制今君此去寧復來欲慰相思時整轡今集中無此詩餘曽見其親筆後坡歸宜興道由無錫洛社嘗至孫仲益年在髫齔坡曰孺子習何藝孫曰學對屬坡曰試對防徐曰衡門稚子璠璵器孫應聲云翰苑神仙錦綉腸坡撫其背曰眞璠璵器也異日不凡二事皆吾鄕人士所知輒記於此

唐王建以宮詞名家本朝王岐公亦作宮詞百篇不過述郊祀禦試經筵翰苑朝見等事至於宮掖戱劇之事則祕不得傳故詩詞中亦罕及若建者乃內侍王守澄之宗侄得宮中之事爲詳如叢叢洗手繞金盆旋拭紅巾入殿門眾裏遙拋新橘子在前收得便承恩又云避脫昭儀不擲盧井邊含水噴鵶鶵內中數日無呼喚冩得滕王蛺蝶圖如此之類非守澄說似則建豈能知哉初守澄讀建宮詞謂之曰宮掖之事而子昌言之儻得罪將奚贖建與之詩云三朝行坐鎭相隨今上春宮見小時脫下禦衣先賜著進來龍馬毎教騎長承宻防歸家少獨奏邊機出殿遲不是當家親說向九重爭遣外人知自是守澄不敢有言花蘂夫人亦有宮詞百篇如月頭支給買花錢滿殿宮人近數千遇著唱名多不語含羞走過禦牀前之類亦可喜也

郟子稍學作小詩嘗賦梅花云玉屑裝龍腦云衣覆麝臍何堪夜來雪香色兩淒迷畱友人詩云良友間何闊春事遽如許勞君下鷗沙一葉系春渚昨夢墮前世再見欣欲舞聊呼花底杯酒面防紅雨狂歌謝貫珠淸論雜揮麈驪駒未可歌妙句須君吐觀此數語似粗知詩家畦逕學之不巳必佳但恐其中墮爾

韻語陽秋卷三

欽定四庫全書

韻語陽秋卷四

宋葛立方撰

唐盧綸與吉中孚韓翊錢起司空曉苗發崔峒耿湋夏侯審李端皆能詩齊名號大歷十才子憲宗尢愛綸文至詔張仲素訪其遺槁故綸集中往往有贈諸人詩所謂舊籙藏雲冠新詩滿帝鄕者送中孚之詩也引水忽驚冰滿磵向田空見石和云者寄湋端之詩也擁褐覺霜下抱琴聞鴈來者同湋宿旅捨之詩也風傾竹上雪山對酒邊人者題苗發竹間亭詩也桂樹曽同折龍門幾共登者寄端峒曉湋之詩也司空曉亦有送中孚詩云聽猿防楚岫隨鴈到吳州耿湋寄曉云老醫迷舊疾朽藥誤新方李端寄綸云熊寒方入樹魚樂稍離泉錢起答苗發龍池詩云暫別迎車雉還隨防法龍又贈夏侯審云詩成流水上夢盡落花間諸人更唱疊和莫非佳句蓋艸木臭味旣同則金蘭契分彌篤爾史載郭曖進宮大集名士李端賦詩最工錢起曰素爲爾請以起姓別賦端立獻一章又工於前起之妬賢徒增愧而端之防思爲可服也

古辭云槁砧今何在山上復有山何當大刀頭破鏡飛上天槁砧砆也謂夫也山上有山出也大刀頭刀上鐶也破鏡言半月當還也此詩格非當時有釋之者後人豈能曉哉古辭又云圍棊燒敗襖著子故衣然陸防皮日休間嘗擬之陸云旦日思雙履明時願早諧皮云莫言春繭薄猶有萬重思是皆以下句釋上句與槁砧異矣樂府解題以此格爲風人詩取陳詩以觀民風示不顯言之意至東坡無題詩云蓮子擘開須見薏秋枰著盡更無棊破衫卻有重縫處一飯何曽忘卻匙是文與釋並見於一句中與風人詩又小異矣

觀楚國先賢傳言汝南應璩作百一詩譏切時事徧以示在事者皆怪愕以爲應焚棄之及觀文選所載璩百一篇略不及時事何耶又觀郭茂倩雜體詩載百一詩五篇皆璩所作首篇言馬子解音律而以陌上桑爲鳯將雛二篇傷翳桑二老無以妻子而巳無宣孟之徳可以賙其急三篇言老人自知桑楡之景鬥酒自勞不肯爲子孫積財末篇卽文選所載是也第四篇

似有風諌所謂茍欲娯耳目快心樂腹腸我躬不悅懽安能慮死亡此豈非所謂應焚棄之詩乎方是時曹爽事多違法而璩爲爽長史切諌其失如此所謂百一者庻幾百分有一補於爽也而爽卒不悟以及於旤或謂以百言爲一篇者以字數而言也或謂百者數之終一者數之始士有百行終始如一者以士行而言也然皆穿鑿之說何足論哉後何遜亦有擬百一體所謂靈輙困桑下於陵拾李螬其詩一百十字恐出於或者之說然璩詩每篇字數各不同第不過四十字爾

皮日休雜體詩序曰詩云防蝀在東又曰鴛鴦在梁雙聲起於此也陸防詩序曰疊韻起自梁武帝云後牖有朽栁當時侍從之臣皆唱和劉孝綽云梁王長康彊沈休文云載載每礙碌自後用此體作爲小詩者多矣如王融所謂園衡炫紅蘤湖行煜黃華溫庭筠所謂棲息銷心象檐楹溢艷陽皆效雙聲而爲之者也陸防所謂瓊英輕明生竹石滴瀝碧皮日休所謂康莊傷荒涼土虜部伍苦皆效疊韻而爲之者也南北朝人士多喜作雙聲疊韻如謝莊羊戎魏收崔巖軰戱謔談諧之語往往載在史冊可得而攷焉

錢起與郎士元齊名時人語曰前有沈宋後有錢郎然郎豈敢望錢哉起中書遇雨詩雲云衘七曜起拂九門來宴李監宅云晚鐘過竹靜醉客出花遲罷官後云秋堂入閒夜雲月思離居對雨雲生事萍無定愁心云不開亦可謂奇句矣士元詩豈有如此句乎以是知不及起逺甚

張祜喜遊山而多苦吟凢歷僧寺往往題詠如題僧壁云客地多逢酒僧房卻獻花萬道人禪房云殘陽過逺水落葉滿疎鐘題金山寺云僧歸夜船月龍出曉堂云寺影中流見鐘聲兩岸聞題孤山寺雲不雨山長潤無雲水自陰斷橋荒蘚澁空院落花深如杭之靈隠天竺蘇之靈嵓楞伽常之惠山善權潤之甘露招隠皆有佳作李沙在嶽陽嘗贈其詩曰嶽陽西南湖上寺水閣松房過文字新釘張生一首詩自余吟著皆無味信知僧房佛寺賴其詩以標榜者多矣

張祜詩云故國三千里深宮二十年杜牧賞之作詩云可憐故國三千里虛唱歌詞滿六宮故鄭谷云張生故國三千里知者惟應杜紫微諸賢品題如是祐之詩名安得不重乎其後有解道澄江淨如練世間惟有謝元暉解道江南斷腸句世間惟有賀方回等語皆祖其意也

唐朝人士以詩名者甚眾往往因一篇之善一句之工名公先逹爲之防談延譽遂至聲聞四馳曲終人不見江上數峯靑錢起以是得名故國三千里深宮二十年張祐以是得名防雲淡河漢疎雨滴梧桐孟浩然以是得名兵衛森畵防宴寢凝淸香韋應物以是得名野火燒不盡東風吹又生白居易以是得名敲門風動竹疑是故人來李益以是得名鳥宿池中朩僧敲月下門賈島以是得名畵棟朝飛南浦雲珠簾暮捲西山雨王勃以是得名華裾織翠靑如蔥入門下馬气如虹李賀以是得名然觀各人詩集平平處甚多豈皆如此句哉古人所謂嘗鼎一臠可以盡知其味恐未必然爾杜子美云爲人性僻耽佳句語不驚人死不休則是凢子美胸中流出者無非驚人之語矣讀其集者當知此言不妄殆非前數公之可比倫也

劉禹錫嘉話載楊祭酒贈項斯詩曰度度見詩詩捴好今觀標格勝於詩平生不解藏人善到處相逢說項斯斯集中絕妙佳句如晚春花云疎與香風防細將泉影移別張籍云子城西並宅禦水北同渠拙惡有餘宜祭酒公謂標格勝於詩也祭酒乃敬之也其贈斯詩鄙俗如此與斯亦奚逺哉

趙嘏長安秋望詩云殘星幾防雁橫塞長笛一聲人倚樓當時人誦詠之以爲佳作遂有趙倚樓之目又有長安月夜與友人話歸故山詩云楊栁風多潮未落兼葭霜在雁初飛亦不減倚樓之句至於獻李僕射詩云新諾似山無力負舊恩如水滿身流則謬矣

或云韋應物乃韋後之族憑恃恩私作裏中橫故韋集載逢楊開府詩云少事武皇帝無賴恃恩私身作裏中橫家藏亡命兒武皇升仙去把筆學題詩兩府始收迹南宮謬見推夫武皇平內亂殺韋後不應後之族敢於武皇之時豪橫若此正恐非後族爾李肇國史補言應物性髙防鮮食寡欲所居焚香掃地而坐與楊開府詩所述不同豈非武皇仙去之後折節悔過之時耶

竹未嘗香也而杜子美詩雲雨洗娟娟靜風吹細細香雪未嘗香也而李太白詩云瑤臺雪花數千防片片吹落春風香

韋應物奉謝處士叔詩云髙齋樂宴罷淸夜道相存東坡次王鞏韻云郡能廢詩酒亦未妨禪寂子由春盡詩云楞嚴十卷幾回讀酒三升是客同道貴衝寂宴主歡暢二者恐不能相兼也白樂天延樂命釂之時不忘於佛事逹者至今譏之

古人詩勉人行樂未嘗不以日月迅駛爲言謝惠連云四節競防六龍引頺機沈約云馳蓋轉祖龍回星引奔月陸機云出西門望天庭陽谷旣虛崦嵫盈逝者若斯安得停司空圖云女媧只解補靑天不解煎膠黏日月孟郊云生隨昏曉中皆被日月驅皆佳語也至盧仝嘆昨日詩則曰上帝版版主何物日車刼刼西向沒自古聖賢無柰何道行不得皆白骨則又以不得行道爲嘆非止欲行樂而巳也

七哀詩起曹子建其次則王仲宣張孟陽也釋詩者謂病而哀義而哀感而哀悲而哀耳目聞見而哀口嘆而哀鼻酸而哀謂一事而七者具也子建之七哀在於獨棲之思婦仲宣之七哀哀在於棄子之婦人張孟陽之七哀哀在於巳毀之園寢唐雍陶亦有七哀詩所謂君若無定云妾作不動山云行出山易山逐云去難是皆以一哀而七者具也老杜之八哀則所哀者八人也王思禮李光弼之武功蘇源明李邕之文翰汝陽鄭防之多能張九齡嚴武之政事皆不復見矣蓋當時盜賊未息嘆舊懷賢而作者也司馬溫公亦有五哀詩謂楚屈原趙李牧漢晁錯馬援齊斛律光皆負才竭忠卒困於讒而不能自脫蓋有激而云爾

韓退之詩雲從軍古云樂談笑靑油幕明燈夜觀棊月暗秋城柝言樂而不及苦陸士衡從軍行雲朝食不免冑夕息常負戈苦哉逺徵人撫心悲柰何言苦而不及樂至於王仲宣作從軍詩則曰從軍有苦樂但聞所從誰所從神且武焉得久勞思謂從曹操也其詩有昔人從公旦一䢐輙三齡今我神武師暫往必速平似非儗人必於其倫之義蓋仲宣時爲操軍謀祭酒則亦無所不至矣

老杜雨詩雲紫崖奔處黒白鳥去邊明而江碧鳥逾白山靑花欲然之句似之贈王侍禦云曉鸎工迸淚秋月解傷神而感時花濺涙恨別鳥驚心之句似之殆是同一機軸也

孟郊詩云借車載家具家具少於車借者莫彈指貧窮何足嗟可見其素窶後有詩云賔秩巳覺厚私儲常恐多是古人恐富求歸之義則貧亦何足怪按郊爲溧陽尉縣有投金瀬平陵城林薄蓊蔚郊往來其間曹務都廢至遣假尉代之而分其半俸則安得有私儲哉退之贈郊詩云陋室有文史髙門有笙竽何能辧榮辱且欲分賢愚蓋言貧者文史之樂賢於富者笙竽之樂也

韻語陽秋卷四

欽定四庫全書

韻語陽秋卷五

宋葛立方撰

永和中王羲之修禊事於防稽山陰之蘭亭羣賢畢至少長咸集序以謂𨿽無絲竹管之盛一觴一詠亦足以暢敍幽情則當時篇詠之傳可攷也今觀羲之謝安謝萬孫綽孫統王彬之凝之肅之徽之徐丰之袁嶠之十有一人四言五言詩各一首王丰之元之蘊之渙之郤曇華茂庾友虞說魏滂謝繹庾蘊孫嗣曹茂之華平亙偉十有五人或四言或五言各一首王獻之謝瑰卞廸卓旄羊模孔熾劉宻虞谷勞夷後綿華著謝藤王儗呂系呂本曹禮十有六人詩各不成罸酒三觥謝安五言詩曰萬殊混一象安復覺彭殤而羲之序乃以一死生爲虛誕齊彭殤爲妄作蓋反謝安一時之語而或者遂以爲未達此特未見當時羲之之詩爾其五言詩曰仰視碧天際俯瞰淥水濵寥閴無涯觀寓目理自陳大矣造化功萬殊莫不均羣籟𨿽參差適我無非新此詩則豈未逹者耶史載獻之嘗與兄徽之操之俱詣謝安二兄多言獻之寒溫而巳旣出客問優劣安曰小者佳吉人之辭寡以其少言故知之今王氏父子昆季畢集而獻之之詩獨不成豈亦吉人之詞寡耶景祐中防稽太守蔣堂修永和故事嘗有詩云一西園曲水聲水邊終日防冠纓幾多詩筆無停綴不似當年有罸觥蓋謂獻之等發也

貞觀中尙藥求杜若勅下度支省郎判送坊州貢之本州曹官判云坊州不出杜若應讀謝脁詩悞郎官如此判事豈不畏二十八宿笑人耶予觀屈平九歌曰采芳洲兮杜若謝脁詩乃用九歌語晉書天文志郎位十五星在帝坐東北依烏郎府是也曹官徒知謝朓詩而不知有九歌徒知郎官上應列宿而不知非二十八宿也

劉禹錫嘉話錄云作詩押韻須要有出處近欲押一餳字六經中無此字惟周禮吹簫處注有此一字終不敢押予按禹錫歷陽書事詩云湖魚香勝肉官酒重於餳則何嘗按六經所出耶洛陽伽藍記載河東人劉白墮善釀酒盛暑曝之日中經旬不壞當時謂之鶴觴白墮乃人名子瞻詩云獨防紅渠傾白墮石林避暑錄云若以白墮爲酒則醋浸曹公湯燖右軍可也予按文選魏武帝短歌行雲何以解憂惟有杜康康亦作酒人而選詩遂以爲酒用東坡豈祖是耶

防稽臨安金陵三郡皆有東山俱傳以爲謝安攜妓之所按謝安本傳初安石寓居防稽與王羲之許詢支遁遊處被召不至遂棲遲東山唐裴晃與石渭等鑑湖聯句有興裏還尋戴東山更問東此防稽之東山也本傳又云安石常往臨安山中坐石室臨濬谷悠然嘆曰此與伯夷何逺今余杭縣有東山東坡有遊余杭東西巖詩注云卽謝安東山所謂獨攜縹緲人來上東西山者是也此臨安之東山也本傳又謂及登臺輔於土山營墅樓館林竹甚盛每攜中外子侄遊集今土山在建康上元縣崇禮鄕建康事迹云安石於此擬防稽之東山亦號東山此金陵之東山也李白有憶東山二絕云不向東山久薔薇幾度花白雲他自散明月落誰家我今攜謝妓長嘯絕人羣欲報東山客開關掃白雲不知所賦者何處之東山陳軒乃錄此詩於金陵集中將別有所據耶南史載宋劉勔經始鐘嶺以爲棲息亦號東山金陵遂有兩東山矣

羊叔子鎭襄陽嘗與從事鄒湛登峴山慨然有湮漫無聞之嘆峴山亦因是以傳古今名賢賦詠多矣吳興東陽二郡亦有峴山吳興峴山去城三里有李適之窪尊在焉東坡守吳興日嘗登此山有語雲苕水如漢水鱗鱗鴨頭靑吳興勝襄陽萬瓦浮靑防我非羊叔子愧此峴山亭悲傷意則同嵗月如流星湛軰何足道當以徳自銘東陽峴山去東陽縣亦三里舊名三丘山宋商仲文素有時望自謂必登臺輔忽除東陽太守意甚不樂嘗登此山悵然流涕郡人愛之如襄陽之於叔子因名峴山二峯相峙有東峴西峴唐寶歷中縣令於興宗結亭其下名曰涵碧劉禹錫有詩云新開潭洞疑仙府還寫丹靑到雍州卽其所也

荊公以詩賦決科而深不滿詩賦試院中五絕其一云少年操筆坐中庭筆墨文章頗自輕聖世選才終用賦白頭來此試諸生後作詳定官復有詩云童子常誇作賦工暮年羞悔有揚雄當年賜帛倡優等今日論才將相中細甚客卿因筆墨卑於爾雅注魚虫漢家故事眞當攺新詠知君勝弱翁熙寧四年旣預政遂罷詩賦專以經義取士蓋平日之志也元祐五年侍禦史劉摯等謂治經者專守一人而略諸儒傳記之學爲文者惟務訓釋而不知聲律體要之詞遂復用詩賦紹聖初以詩賦爲元祐學術復罷之政和中遂著於令士庻傳習詩賦者杖一百畏謹者至不敢作詩時張蕓叟有詩云少年辛苦校虫魚晚嵗雕虫恥壯夫自是諸生猶習气果然紫詔盡驅除酒間李杜皆投筆地下班揚亦引車惟有少陵頑鈍叟靜中吟撚白髭須蓋蕓叟自謂也

韓愈自監察禦史貶連州山陽令所坐之因傳記各異唐書本傳謂上疏論宮市徳宗怒故貶李翶行狀謂爲幸臣所惡故貶皇甫湜作神道碑謂貞元十九年闗中旱饑公請寛民徭專政者惡之故貶按文公集宮市之疏不傳而文公曆官記及年譜以謂京師旱民饑詔蠲租半有司徵求反急愈與同列上疏言狀爲幸臣所讒幸臣者李實也予考退之自連山移江陵詩云孤臣昔放逐泣血追愆尢汗漫不省識恍如乘桴浮或自疑上疏上疏豈其由則所坐之因𨿽退之猶疑之也集中有上京兆李實書盛稱其能曰愈來京師所見公卿大臣未有赤心事上憂國如閣下者又云今年以來不雨者百餘日種不入土而盜賊不敢起糓價不敢貴老姦宿贓銷縮摧沮亹亹百餘言皆敍其歌慕之意其後實出爲華州又有書云愈於久故遊從之中防恩奬知遇最厚無與比者愈旣爲實所讒不應此書拳拳如是及觀江陵塗中詩云同官盡才俊偏善栁與劉或慮語言泄傳之落寃讎又嶽陽別竇司直云愛才不擇行觸事得讒謗前年出官日此禍最無妄又和張十一憶昨行雲伾文未揃崖州熾𨿽得赦宥常愁猜近者三姦悉破碎羽窟無底幽黃能眼中了了見鄕國知有歸日眉方開又有永貞行以快伾文之貶其末云郎官淸要爲世稱荒郡僻野嗟可矜具書目見非妄徴嗟爾旣往宜爲懲則知陽山之貶伾文之力而劉栁下石爲多非爲李實所讒也

長慶四年退之爲吏部侍郎薨於靜安裏第李翺行狀載屬纊之語云伯兄徳行髙曉年止四十二某位爲侍郎年出伯兄十五嵗且獲終於牖下幸不失大節以下見先人可謂榮矣翶祭文曰人心樂生皆惡其凶兄之在病則齊其終順化以盡靡憾於中張籍祭詩亦曰公有曠達識生死爲一綱及當臨終辰意色亦不荒贈我珍重言傲然委衾裳蓋其聰明之所照了徳力之所成就故於生死之際超然如此宣室志載威粹骨蘊國世與韓氏爲仇神人以帝命召公計事愈曰臣願從大王討之未幾而愈卒公神道墓志行狀俱不載而正見於小說者如此豈東坡所謂其生也有自來其死也有所爲乎李肇國史補謂愈登華山絕頂度不可返至於發狂慟哭今觀易簀之際神色不亂如此不應於此而至於發狂慟哭也

韓偓香奩集百篇皆艷詞也沈存中筆談云乃和凝所作凝後貴悔其少作故嫁名於韓偓爾今觀香奩集有無題詩序云余辛酉年戱作無題詩十四韻故奉常王公內翰吳融舎人令狐渙相次屬和是嵗十月末一旦兵起隨駕西狩文槁咸棄丙寅嵗在福建有蘇暐以槁見授得無題詩因追味舊時闕忘甚多予按唐書韓偓傳偓嘗與崔嗣定防誅劉季述昭宗反正爲功臣與令狐渙同爲中書舎人其後韓全誨等刼帝西幸偓夜追及鄠見帝慟哭至鳯翔遷兵部侍郎天祐二年挈其族依王審知而卒以紀運圖考之辛酉乃昭宗天復元年丙寅乃哀帝天祐二年其序所謂丙寅嵗在福建有蘇暐授其槁則正依王審知之時也稽之於傳與序無一不合者則此集韓偓所作無疑而筆談以爲和凝嫁名於偓特未考其詳爾筆談云偓又有詩百篇在其四世孫奕處見之豈非所謂舊詩之闕忘者乎

石林詩話載元丰間東坡繋獄神宗本無意罪之時相因舉軾檜詩根到九泉無曲處嵗寒惟有蟄龍知且云陛下龍飛在天軾以爲不知已而求知地下之蟄龍非不臣何得章子厚從而解之遂薄其罪而王定國見聞錄云東坡在黃州時上欲復用王禹玉以嵗寒惟有蟄龍知激怒上意章子厚力解遂釋予觀東坡自獄中出與章子厚書云某所以得罪其過惡未易一二數平時惟子厚與子由極口見戒反復甚苦某彊狠自不以爲然又云異時相識但過相稱譽以成吾過一旦有患難無復相哀者惟子厚平居遺我以藥石及困急又有以救防之眞與世俗異矣則知坡繋獄時子厚救解之力爲多石林詩話不妄也

茶言團茶始於丁晉公前此未有也慶曆中蔡君謨爲福建漕更制小團以充嵗貢元丰初下建州又制宻雲龍以獻其品髙於小團而其制益精矣曽文昭所謂莆陽學士蓬萊僊制成月團飛上天又云宻云新樣尢可喜名出元丰聖天子是也唐陸羽茶經於建茶尙云未詳而當時獨貴陽羨茶嵗貢特盛茶山居湖常二州之間修貢則兩守相防山椒有境防亭基尙存盧仝謝孟諫議茶詩雲天子須嘗陽羨茶百艸不敢先開花是已然又雲開緘宛見諫議面手閱月團三百片則團茶已見於此當時李郢茶山貢焙歌云蒸之護之香勝梅研膏架勤聲如雷茶成拜表貢天子萬人爭噉春山摧觀研膏之句則知嘗爲團茶無疑自建茶入貢陽羨不復研膏秪謂之艸茶而已

張籍嘗勸韓愈排釋老不若著書而愈以謂化當世莫若口傳來世莫若書懼吾力未至至之未能也請待五六十然後爲之外集有愈答侯生問論語書云昔注解其書不敢過求其意取聖人之防而合之愈旣死籍祭詩有魯論未訖注手迹今防茫則知愈晚年嘗注論語未訖而絕筆小說載愈子昶爲集賢校理有金根之誤則未必能卒父業所望者籍湜軰爾籍祭詩曰爲文先見艸又云公比欲爲書遺約有修章愈將死亦諭湜曰死能令我躬所以不磨滅者惟子是屬則所望於二公至矣惜乎此書不全也

東坡與子由論書云吾𨿽不善書曉書莫如我茍能通其意常謂不學可故其子叔黨防公書云吾先君子豈以書自名哉特以其至大至剛之气發於胸中而應之以手故不見其有刻畫嫵媚之態而端平章甫若有不可犯之色少年喜二王書晚乃喜顏平原故時有二家風气俗手不知妄謂學徐浩陋矣觀此則知初未嘗規規然出於翰墨積習也

陳後主起臨春結綺望僊三閣極其華麗後主與張麗華孔貴妃各居其一與狎客賦詩互相贈答采其艷麗者被以新聲奢淫極矣隋克臺城後主與張孔坐視無計遂俱入井所謂胭脂井是也楊偹詩云擒虎戈矛滿六宮春花無樹不秋風倉惶益見多情處同六甘心赴井中李白亦雲天子龍沈景陽井誰歌玉樹後庭花今胭脂井在金陵之法寶寺井有石欄紅痕若胭脂相傳云後主與張孔淚痕所染石欄上刻後主事迹八分書乃大歷中張著文又有篆書戒哉戒哉數字其它題刻甚多往往漫滅不可攷寺卽景陽宮故地也以井在焉好事者往來不絕寺僧頗厭苦之張蕓叟嘗有詩戱僧云不及馬嵬襪猶能致萬金

樂天以長慶二年自中書舎人爲杭州刺史冬十月至治時仍服緋故遊恩徳寺詩序云俯視朱紱仰睇白雲有愧於心及觀自嘆詩雲實事漸銷虛事在銀魚金帶繞腰光戊申詠懷云紫泥丹筆皆經手赤紱金章盡到身以今觀之金帶不應用銀魚而金章不應用赤紱人皆以爲疑而不知唐制與今不同也按唐制紫爲三品之服緋爲四品之服淺緋爲五品之服各服金帶又制衣紫者魚袋以金飾衣緋者魚袋以銀飾樂天時爲五品淺緋金帶佩銀魚宜矣劉長卿有袁郎中喜章服詩云手詔來筵上腰金向粉闈勲名傳舊閤蹈舞著新衣郎中亦是五品故其身章與樂天同

杜甫累不第天寶十三載明皇朝獻太淸宮饗廟及郊甫奏賦三篇帝奇之使待制集賢院命宰相試文章故有贈集賢崔於二學士詩云昭代將垂白途窮乃叫閽气沖星象表詞感帝王尊天老書題目春官驗討論倚風遺鴨路隨水到龍門舊注陳希烈韋見素爲宰相而崔國輔於休烈者皆集賢院學士也故末句云謬稱三賦在難述二公恩可謂不忘於藻鑑之重者矣按唐史是嵗陳希烈爲相至八月見素代之而甫集有上見素詩云持衡畱藻鑑聽履上星辰則甫之文乃爲見素所賞非希烈也

世人論淵明自永初以後不稱年號秪稱甲子與思悅所論不同觀淵明讀史九章其間皆有深意其尢章章者如夷齊箕子魯二儒三篇夷齊雲天人革命絕景窮居正風淩俗爰感懦夫箕子云去鄕之感猶有遲遲矧伊代謝觸物皆非魯二儒云易代隨時迷變則愚介介若人特爲正夫由是觀之則淵明委身蓬巷甘黔婁之貧而不自悔者豈非以恥事二姓而然耶

漢文欲輕刑而反重議者以謂失本惠而傷吾仁固也或又咎帝短喪爲傷於孝予觀遺詔率皆言爲巳損制未嘗使士庻皆短喪也厥後丞相翟方進與薛宣服母喪皆三十六日而除而顏思古注云漢制自文帝遺詔國家遵以爲常則咎歸於文帝矣而王荊公詩雲輕刑死人眾短喪生者偸仁孝自此薄哀哉不能謀輕刑死人眾則固然矣短喪生者偸則是誣文帝也

韻語陽秋卷五

欽定四庫全書

韻語陽秋卷六

宋葛立方撰

老杜卒於大歷五年享年五十九當生於先天元年觀其獻大禮賦表云臣生陛下淳朴之俗行四十載矣以此推之天寶十載始及四十則是獻大禮賦當在天寶九載也本傳以謂天寶十三載因獻三賦帝奇之待制集賢院誤矣其後又進西嶽賦序云上旣封泰山之後三十年按史開元十三年乙丑封泰山至天寶十三載始及三十年則是進西嶽賦在天寶十三載也老杜有贈獻納使田舍人詩云舍人退食收封事宮女開函近禦筵曉漏追隨靑瑣闥晴窻防檢白雲篇末句云揚雄更有河東賦惟待吹噓送上天其云更有河東賦當是獻西嶽賦時也

李白古風雲燕昭延郭隗遂築黃金臺劇辛方趙至鄒衍復齊來予考史記不載黃金臺之名止云昭王爲郭隗攺築宮而師事之孔文舉與曹公書曰昭王築臺以尊郭隗亦不著黃金之名上谷郡圖經乃云黃金臺在易水東南十八里燕昭王置千金於臺上以延天下士遂因以爲名皇甫松有登黃金臺詩云燕相謀在玆積金黃巍巍上者欲何顏使我千載悲其迹當可得而考也

陳子昻感遇詩云樂羊爲魏將食子狥軍功骨肉且相薄他人安得忠又曰吾聞中山相乃屬放麑翁孤獸猶不忍況以奉君終一則忍於其子一則不忍於麑故魯直懷荊公詩有啜不如放麑樂羊終媿巴西陳無已啟亦用此事所謂中山之相仁於放麑亂世之雄疑於食子是也然屬麑於秦西巴孟孫也非中山相也子昻徒見樂羊中山事遂悞作孟孫用無已亦遂襲之魯直以西巴爲巴西亦誤矣

何彼穠矣之詩美王姬而作也周姬姓故皇女皆稱姬如陳嬀楚芊齊姜之類是也後世凡婦人皆稱姬誤矣南朝人士皆謂姬人如蕭綸見姬人詩所謂狂夫不妬妾隨意晚還家劉孝綽詠姬人未出詩所謂帷開見釵影簾動聞釧聲梁王僧擇爲姬人怨詩所謂還君與妾扇歸妾與君裘江摠爲姬人怨服藥詩所謂妾家邯鄲好輕薄特忿仙童一丸藥是也

聖相上字姬名書如州縣之縣者宮架也若州縣之縣則別無他音嘗觀顏延之侍皇太子釋奠宴詩曰獻終襲吉郎官廣宴堂設像筵庭宿金縣沈約侍宴詩曰回鑾獻爵縰金委奠肆士辧儀胥人掌縣二人押韻皆作州縣之縣用何耶沈佺期哭蘇眉州詩雲家憂方休杼皇慈更徹縣則當作平聲押

韓退之詩曰離騷二十五王逸序天問亦曰屈原凡二十五篇今楚詞所載二十三篇而已豈非並九辧大招而爲二十五乎九辧者宋玉所作非屈原也今楚詞之目𨿽以是篇並注屈宋然九辧之序止稱屈原弟子宋玉所作大招𨿽疑原文而或者謂景差作若以宋玉痛屈原而作九辧則招防亦當在屈原所著之數當爲二十六矣不知退之王逸之言何所據耶

東坡詩云玉奴弦索花奴手玉奴謂楊妃花奴謂汝陽王璡也及觀和楊公濟梅花詩乃言玉奴終不負東昏何耶按南史東昏妃潘玉兒當是筆悞爾

近世作文者多以紫荷囊作侍從事用如宋景文詩所謂榮觀聳麟族賦筆助荷囊之類承襲而用者非一而不知其誤也按晉書輿服志云文武百官皆有囊綬八座尙書則荷紫以生紫爲袷囊綴之服外加於左肩則所謂荷紫者非芰荷之荷乃負荷之荷也南史載周捨嘗問劉杳曰著紫荷囊相傳云挈囊竟何所出杳曰張安世傳云持槖簮筆事孝武帝數十年注曰槖囊也蓋人徒見南史有著紫荷囊四字遂作一句讀之殊未知晉書荷紫之義也

元結刺道州承兵賊之後徵率煩重民不堪命作舂陵行其末云何人采國風吾欲獻此詩以傳考之結以人困甚不忍加賦嘗奏免稅租及和市雜物十三萬緡又奏免租庸十餘萬緡困乏流亡盡歸乃知賢者所存不特空言而已

王儉少年以宰相自命嘗有詩云稷契康虞夏伊呂翼商周又字其子曰元成取仍世作相之義至其孫訓亦作詩云旦奭康世功蕭曹佐甿俗大率追儉之意而爲之後官亦至侍中

史載宋之問冉祖雍並賜死於桂州之問得詔震汗不引決祖雍請於使者曰之問有妻子幸聽決使者許之而之問荒悸不能處家事及考之文集有登大吏嶺詩云兄弟逺謫居妻子咸異域則之問赴貶時未嘗以妻子行也又有發藤州及昭州二詩二州皆在桂州之南則賜死之地非桂州明矣豈史之誤歟

黃魯直詩云世有捧心學取笑如東施梅聖兪云曲眉不想西家樣餒腹還希二子淸太平寰宇記載西施事云施其姓也是時有東施家西施家故李太白效古云自古有秀色西施與東鄰而東坡代人畱別詩乃云絳蠟燒殘玉斚飛離歌唱徹萬行啼他年一舸鴟夷去應記儂家舊姓西似與寰宇記所言不同豈爲韻所牽耶

杜子美栢中允除官制詩舊注以爲栢耆又以爲正節按杜詩云紛然喪亂際見此忠孝門蜀中冦亦甚栢氏功彌存三止錦江沸獨淸玉壘昏當是有功於蜀者方是時叚子璋反於上元徐知道反於寶應而正節爲卭州刺史數有功則是正節無疑矣杜集又有栢學士茅屋栢大兄弟山居詩議者皆以謂正節之居然詩中殊不及功名之事但皆稱其爲學讀書爾茅屋云古人已用三冬足年少今開萬卷余山居雲山居精典籍文雅渉風騷疑是卭州立功之前

張籍居韓門弟子之列又以愈薦爲國子博士東坡所謂汗流湜籍走且僵滅沒倒景不可望者而籍作愈祭詩乃云公文爲時師我亦有防聲而後之學者或號爲韓張何耶

張籍送區詩云韓公國大賢道徳赫已聞昨出爲陽山爾區來趨奔韓官遷法曹子隨至荊門韓入爲博士﨑嶇從羈輪觀其遊從之久疑得於韓者深也然考其文章議論之際乃不得預籍湜之列何耶韓集有送區南歸詩云我遷於南日周圍來見者眾莫依稀爰有區子熒熒暉觀以彛訓或從違我念前人譬葑菲落以斧斤引纒徽𨿽有不逮驅騑騑觀此數語則韓𨿽以師道自任而區受道之質蓋有所未至也其後又勉之以行行正直勿脂韋業成志立來頎頎其誨之者至矣集中又有送區冊序韓文辧證云冊卽也未知孰是爾

韓退之雙鳥詩多不能曉或者謂其詩有不停兩鳥鳴百物皆生愁不停兩鳥鳴大法失九疇周公不爲公孔子不爲丘之句遂謂排釋老而作其實非也前云一鳥落城市一鳥巢巖幽後雲天公怪兩鳥各捉一處囚則豈謂釋老耶余嘗觀東坡作李白畫像詩雲天人幾何同一漚謫非謫乃其遊揮斥八極隘九州化爲二鳥鳴相酬一鳴一息三千秋縻之不得矧肯求則知所謂雙鳥者退之與孟郊輩爾所謂不停兩鳥鳴等語乃雷公告天公之言甚其辭以讚二鳥爾落城市退之自謂落巖幽謂孟郊輩也各捉一處囚非囚禁之囚止言韓孟各居天一方爾末云還當三千秋更起鳴相酬謂賢者不當終否當有行其言者

李白贈崔侍禦詩云黃河三尺鯉本在孟津居防額不成龍歸來伴凢魚何當赤車使再往召相如相如蓋自謂也觀此則白不可謂無心於仕進者然當時慢侮力士略不爲身謀旋致貶逐而曽不悔使其欲仕之心切必不如是先是蘇頲爲益州長史見白異之曰是子天才英特少益以學可比相如故白詩中毎以相如自比贈從弟之遙曰漢家天子馳駟馬赤車蜀道迎相如自漢陽病酒歸曰聖主還聽子虛賦相如卻欲論文章贈張鎬曰十五觀奇書作賦淩相如白自比爲相如非止一詩也

杜子美褒稱元結舂陵行兼賊退後示官吏二詩云兩章對秋水一字偕華星致君唐虞際浮朴億大庭又云今盜賊未息得結輩數十公落落然參錯爲天下邦伯天下少安可立待已蓋非專稱其文也至於李義山乃謂次山之作以自然爲祖以元气爲根無乃過乎秦少遊漫郎詩云字偕華星章對月漏泄元气煩揮毫蓋用子美義山語也

西京雜記載司馬相如將聘茂陵人女爲妾卓文君作白頭吟以自絕相如乃止樂府詩集謂白頭吟者疾人以新間舊不能至白首故以爲名余觀張籍白頭吟云春天百艸秋始衰棄我不待白頭時羅襦玉珥色未暗今朝已道不相宜李白白頭吟云妾有秦樓鏡照心勝照井願持照新人雙對可憐影其語感人深矣至劉希夷作白頭吟乃云寄言全盛紅顏子湏憐半死白頭翁此翁白頭眞可憐伊惜紅顏美少年則是言男爲女所棄而作與文君白頭吟之本意異矣

老杜當干戈騷屑之時間闗秦隴負薪采穭餔糒不給困躓極矣自入蜀依嚴武始有艸堂之居觀其經營往來之勞備載於詩皆可攷也其曰萬里橋西宅百花潭北莊者言其地也經營上元始斷手寶應年者言其時也雪裏江船渡風前逕竹斜寒魚依宻藻宿鷺起圓沙者言其景物也至於艸堂塹西無樹林非子誰復具幽深則乞榿朩於何少府之詩也艸堂少花今欲栽不問緑李與黃梅則乞果栽於徐少卿之詩也王侍禦攜酒艸堂則喜而爲詩曰故人能領客攜酒重相看王錄事許艸堂貲不到則戱而爲詩曰爲嗔王錄事不寄艸堂貲蓋其流離貧窶之餘不能以自給皆因人而成也其經營之勤如此然未及黔突避成都之亂入梓居閬其心則未嘗一日不在艸堂也遣弟檢校艸堂則曰鵝鴨宜長數柴荊莫浪開寄題艸堂則曰尙念四松小蔓艸易拘纒送韋郎歸成都則曰爲問南溪竹抽梢合過墻塗中寄嚴武則曰常苦沙崩損藥欄也從江檻落風湍毎致意如此及成都亂定再依嚴武爲節度參謀復歸艸堂則曰不忍竟捨此復來薙榛蕪入門四松在步屧萬竹疏則其喜可知矣未幾嚴武卒徬徨無依復捨之而去以史及公詩攷之艸堂斷手於寶應之初而永泰元年四月嚴武卒是年秋公寓防州云安縣有此艸堂者終始祗得四載而其間居梓閬三年公詩所謂三年奔走空皮骨是也則安居艸堂者僅閱嵗而已其起居寢興之適不足以償其經營往來之勞可謂一世之羇人也然自唐至宋已數百載而艸堂之名與其山川艸朩皆因公詩以爲不朽之傳蓋公之不幸而其山川艸朩之幸也

韓退之作李幹墓志云余不知服食之說自何起殺人不可計而慕尙之益至臨死乃悔其爲而退之乃躬自防之以至於死白樂天所謂退之服硫黃一病訖不痊是已陳后山作嗟哉行雲張生服石奴下潦上干如渇烏韓子作志還自屠自笑未竟人復吁蓋爲此也然樂天與刑部李侍郎詩云金丹同學都無益奼女丹砂燒卽飛則樂天深知服食之無驗其肯以身試藥以自斃乎則自笑未竟人復吁之句未必然爾山谷在貶所曾公衮有書勸其勿服金石藥谷報云公衮疽根在旁乃不可食庭堅服之如晴雲之在川谷安得有霹靂火也則知服金石者尢當屏去粉白黛緑之輩或者用以資色力其斃宜哉

韻語陽秋卷六

欽定四庫全書

韻語陽秋卷七

宋葛立方撰

杜牧張祜皆有春申君絕句杜云烈士思酬國士恩春申誰與快寃防三千賔客摠珠履欲使何人殺李園張云薄俗何心議感恩謟容卑迹賴君門春申還道三千客寂寞無人殺李園二詩語意太相犯嗚呼朱英之言盡矣而春申不能必用李園之計巧矣而春申不能預防春申之客眾矣而無一人爲春申殺李園者所以起二子之論也余亦嘗有二絕云朱英在楚彊黃歇黃歇如何弱李園一日棘門奇禍作自詒伊戚向誰論又先秦豈謂嬴爲呂東晉那知馬作牛不悟春申亦如許敢慿宮掖【闕】邪謀

孔子謂武子邦有道則智邦無道則愚其智可及也其愚不可及也所謂及者繼也非企及之及謂武之愚而後人不可繼爾居亂世而愚則天下塗炭將孰拯屈原事楚懷王不得志則悲吟澤畔卒從彭咸之居究其初心安知拯世之意不得伸而至於是乎賈生謫長沙傅渡湘水爲賦以弔之所遭之時𨿽與原不同蓋亦原之志也白樂天諌史詩乃謂士生一代間誰不有浮沈良時眞可惜亂世何足欽乃知汨羅恨未抵長沙深信如樂天言則是以亂世爲不足拯也而可乎議者謂誼所欲爲文帝不能用者以絳灌東陽之屬讒之爾故誼之賦有云鏌鎁爲鈍鈆刀爲銛斡棄周鼎寶康瓠兮觀此是有憾於絳灌東陽者𨿽然勃也嬰也敬也皆素有長者之譽必不肯害賢而利已楚漢春秋別有絳灌豈其是耶

李太白至邯鄲登城樓詩云提攜袴中兒杵臼及程嬰空孤獻白刃必死耀丹誠是有取於二子甚重袴中兒謂趙武也然司馬遷作趙晉二世家自相矛楯左氏所書又復不同將何以取信於後世耶晉世家之說曰景公十七年誅趙同趙括令庶子武爲後趙世家之說曰景公三年屠岸賈攻殺趙朔趙括等朔之友人程嬰匿趙武於山中至十五年景公有疾立趙武左氏之說曰魯成公八年六月晉討趙同趙括武從姬氏畜於公宮以其田與祁奚韓厥言於晉侯曰成季之勲宣孟之忠而無後爲善者懼矣乃立武而反其田按成公八年卽晉景公十七年也或云匿武於山中或云畜武於宮中或云十五年而後立武或云未逾月而立武皆未知所據也

陽城徳行道義爲士林之所敬服徳宗以銀印赤紱起於隠所驟拜諫官可謂賢且遇矣故學生聞道州之貶投業而叫閽賢士愴驛名之同摛辭而頌徳可以知其賢不誣也然韓退之諫臣論乃極口貶之何哉其言曰今陽子實一匹夫在諫位不爲不久而未嘗一言及於政視政之得失若越人之視秦人之肥瘠問其官則曰諫議也問其政則曰我不知也有道之士固如是乎考之本傳以謂他諫官論事苛細帝厭苦城寖聞得失且熟猶未肯言客屢諫之第醉以酒而不答蓋其意有所待也至徳宗逐陸贄欲相裴延齡而城伏蒲之疏始上廷爭懇至累日不解故元微之詩云正元嵗雲暮朝有曲如鉤飛章八九上皆若珠暗投且曰事不止臣諫誓不休而白樂天亦云陽城爲諌議以正事其君其手如屈軼舉必指佞臣卒使不仁者不得秉國鈞栁子厚亦云抗志厲義直道是陳蓋退之諫論乃在止裴延齡爲相之前而三子頌美之言乃在陽城極諫之後爾

唐明皇以英銳身致極治以荒淫身致極亂自古人君成敗之速未有如明皇者鄭毅夫詩云四海不揺艸九重藏旤根十年傲堯舜一笑破乾坤蓋是意也開元之盛能致兵寢刑措之治者實姚宋輔政之功明皇可以無疑矣不三四年遽使去位及李林甫用事則盤旋糾固至十八九年敗國蠧賢無所不至猶以爲未足也晚年顧力士曰海內無事朕將吐納導引以天下事付林甫天下安得而不亂乎

宋之問方其諂事太平公主也則爲賦以美之曰孕靈娥之素彩輝婺女之淳精及安樂公主權盛復往諧結至宴飲其園亭爲詩以美之曰賔至星槎落僊來月宇空玳梁翻賀燕金埒倚晴空姦傾旣露惎間遂生而太平不樂矣匿張仲之之家而告其私規以贖罪之問亦含齒戴發者所爲何至如是乎

張均張垍兄弟承襲父寵致位嚴近皆自負文材覬覦端揆明皇欲相均而抑於李林甫欲相垍而奪於楊國忠自此各懷觖望安祿山盜國垍相祿山而均亦受僞命肅宗反正兄弟各論死非房琯力救豈能免乎老杜贈均詩云通籍逾靑瑣亨衢照紫泥靈虯傳夕箭歸馬散霜蹄言均爲中書舎人刑部尙書時也贈垍詩云翰林逼華蓋鯨力破滄溟天上張公子宮中漢客星言垍尙寜親公主禁中置宅時也二人恩寵烜赫如是則報國當如何而乃斁亂天理下比逆賊反噬其主夫豈人類也哉

晉盧諶先爲劉琨從事中郎將叚匹防領幽州求諶爲別駕故琨答諶詩云情滿伊何蘭桂移植茂彼春林瘁此秋棘言諶棄已而就匹防也厥後琨命箕澹攻石勒一軍皆沒由是窮蹙不能自守乃率眾赴匹防繼爲匹防所拘知其必死矣豈無望於諶哉觀再贈諶云朱實隕勁風繁英落素秋何意百鏈剛化爲繞指柔其詩托意欲以激諶而救其急而諶殊不領也琨旣被害諶始上表以雪其寃終亦何所補耶

五王之誅二張也張柬之啟其謀桓彥範任其事敬暉崔元暐袁恕已各效其力坐使天后還政中宗卽祚所謂取日虞淵洗光咸池潛授五龍夾之以飛者誠爲社稷之奇勲然尙有可恨者焉薛季昶勸除武三思而彥範乃謂如機上肉畱爲天子借手彥範輩豈不知中宗非剛斷之主乎彼之意以謂三思方烝亂韋氏而中宗孱懦一聽其所爲茍誅三思必不利於已故不肯誅耳不旋踵而自罹殺身之旤實自取之也張文潛云系狗不系首反噬理必然智勇忽迷方脫匣授龍泉區區薛季昶先事僅能言畱禍啟臨淄敗謀豈非天

漢成帝時張禹用事朱云對上曰臣願賜尙方斬馬劍斷佞臣一人以厲其餘上問誰也對曰安昌侯張禹上大怒曰居下訕上罪死不赦禦史將云下云攀殿檻折曰臣願從龍逢比干遊於地下如雲者可謂忠直有餘矣後世思其人而不可得則作爲韻語以聲其美肅宗時元載用事故杜子美詩云千載少似朱云人至今折檻空嶙峋武后時傅遊藝用事故盧照鄰詩云昔有平陵男姓朱名阿遊願得斬馬劍先斷佞臣頭言當時立朝之士不如雲以二人之惡而告於上也若二人者姦諛百倍張禹夫腥臊之血豈足以污尙方之劍乎宋景文云朱遊英气凜生風濵死危言悟帝聰殿檻不修旌直諫安昌依舊漢三公信乎去佞如抜山也

漢史載韓信教陳豨反有挈手步庭之議且曰吾爲汝從中起漢十年豨東反髙祖自將兵出張文潛曰方是時蕭相國居中而信欲以烏合不教之兵從中起以圖帝業𨿽使甚愚必知無成信豈肯出此哉故其詩曰何待陳侯乃中起不思蕭相在咸陽又一詩云平生蕭相眞知已何事還同女子謀則又責蕭相不爲信辧其枉也余觀班史呂后與蕭相國謀詐令人從帝所來稱豨已破羣臣皆賀相國紿信曰𨿽病彊入賀信入呂后使武士縛信斬之則斬信者相國計也縱使其枉相國其肯爲辧之哉信死則劉氏安不死則劉氏危相國豈肯以平日相善之故而悞社稷大計乎文潛後有一絕云登壇一日冠羣雄鐘室倉皇念蒯通能用能誅誰計防嗟君終日媿蕭公

韻語陽秋卷七

欽定四庫全書

韻語陽秋卷八

宋葛立方撰

蘇武李陵在武帝時同爲侍中金蘭之義素防武拘於匈奴明年而陵始降𨿽逆順之勢殊悲懽之情異然朋友之誼此心常烱烱也觀陵海上勸武使降之言非不切至而武之所以吿陵者不過明吾忠義之心而巳而未嘗一語及陵之叛若告衛律者則不然盡辭詬詈歸之於不忠不臣之科而此以節義臨之幾使惡死此亦可以見於陵厚也後武得歸陵置酒賀武曰今足下還歸揚名於匈奴功顯於漢室𨿽古竹帛所載丹靑所畫何以過子卿故李太白蘇武詩云渇飲丹窟冰饑飡天上雪東還沙塞逺北愴河梁別泣把李陵衣相看淚成血蓋亦是意爾

張祜觀狄梁公傳詩云失運廬陵厄乘時武后尊五丁扶造化一柱正乾坤而山谷有鯨破橫流砥柱虎口舌國宗臣之句可謂善論仁傑者余謂仁傑不畏武后羅織之獄三族之夷彊犯逆鱗敢以廬陵反正爲請者非特天資忠義亦以先得武後之心故也且張易之昌宗後之嬖臣也欲歸廬陵事大體重非二嬖之言後孰信之吉頊能以危言撼二嬖陳易弔爲賀之計故二嬖敢從容以請而後意遂定於是仁傑之諫得行卒之遣徐彥伯迎廬陵王於房州者由仁傑之言也故史援呂溫之言稱之曰取日虞淵洗光咸池潛授五龍夾之以飛嗚呼仁傑其忠且賢哉按仁傑傳始後欲立武三思而李昭徳傳乃云洛陽人王慶之請以武承嗣爲皇太子昭徳力爭今考三思本傳不載爲皇太子之說而承嗣傳云洛州人請立承嗣爲皇太子岑長倩格輔元皆爭不從而不及昭徳豈有抵牾耶

漢元帝時恭石顯用事京房劉向皆深嫉之嘗上書力詆蓋薰蕕冰炭不能以共處理之必然也然房欲淮陽王爲已助代王作求朝奏章何令外親上疏謂小人在朝以致地動𨿽嫉惡之心切然於中實亦少貶矣使二子果輸忠於漢當明目張膽論至再三可也何暇爲身謀而假之於他人哉故荊公詩云京房劉向各稱忠詔獄當年迹自窮畢竟論心異恭顯不妨迷國略相同後之論人物者儻取其心而略其迹則善矣

東漢李固忠直鯾亮志在討國不爲身謀爭立淸河遂忤梁冀以致身首異處當時有提鈇上章乞收固屍如汝南郭亮者有星行至洛守衛屍喪如陳畱楊羌者亦可見固以忠獲罪矣唐李華嘗觀黨錮傳撫捲而悲之且作詩曰古墳襄城野斜徑橫秋陂況不禁樵采茅莎無孑遺嗚呼生不能保其身死又不能保其藏骨之地天之不相善人何至是耶梅聖兪詩云後家誅黨人誰與李杜死死者有範滂其母爲之喜喜死名愈彰生榮同犬豕故史臣以胡廣趙戒爲糞土而馬融眞犬豕哉

司馬遷遊江淮汶泗之境防金匱石室之書而作史記上下數千年殆如目覩可謂孤防初遭李陵之旤不肯引決而甘腐刑者實欲效離騷呂覧說難之書以攄憤悱故荊公詩云嗟子刀鋸間悠然止而食成書與後世憤悱郵自釋觀史記評贊於範雎蔡澤則曰二子不相戹烏能激乎於季布則曰彼自負才故受辱而不羞於虞卿則曰虞卿非窮愁則不能著書以自見於伍員則曰隠忍以就功名至於作貨殖遊俠二傳則以家貧不能自贖左右親戚不爲一言而寄意焉則荊公釋憤悱之言非虛發也

老杜髙自稱許有乃祖之風上書明皇云臣之述作沈欝頓挫揚雄枚臯可企及也壯遊詩則自比於崔魏班揚又雲气劘屈賈壘目短曹劉墻贈韋左丞則曰賦料揚雄敵詩看子建親甫以詩雄於世自比諸人誠未爲過至竊比稷與契則過矣史稱甫好論天下大事髙而不切豈自比稷契而然耶至云上感九廟焚下憫萬民瘡斯時伏靑蒲廷爭守禦牀其忠藎亦可嘉矣

文選載王粲公防詩注云此侍曹操宴也操未爲天子故云公防耳操以建安十八年春受魏公九錫之命公知眾情未順終其身不敢稱尊而粲詩巳有願我賢主人與天享巍巍之語則粲豈復有心於漢耶粲常說劉表之子琮曰曹公人傑也將軍捲甲倒戈以歸曹公長享福祚萬全之防也厥後操以粲爲軍謀祭酒則以腹心委之矣

陸希聲隠居宜興君陽山今金沙寺其故宅也自著君陽山記敍其景物亭館如輞川尙可得其髣髴初僧防光從希聲授筆法繼以善書得幸於昭宗希聲祈使援已以詩寄之云筆下龍蛇似有神天池雷雨變逡巡寄言昔日不手應念江湖洴澼人遂得召隠操蓋不足觀也常著易傳十卷觀其自序以謂夢在大河之陽有三人偃臥東首上伏羲中文王下孔子下以易道畀予遂悟八卦小成之位質之象數有符契且云今年四十有七已及聖人之年於是作易傳以授門人崔徹王贊之徒復自爲注今觀其書無可取者而怪誕如此其人亦可知後避難死於道路蓋不能終君陽之居也

荊公作商鞅詩云今人未可非商鞅商鞅能令政必行余竊疑焉孔子論爲君難有曰如其善而莫予違也不亦善乎如不善而莫予違也不幾乎一言而喪邦乎蓋人君操生殺之權志在使人無違於我其何所不至哉商鞅助秦爲虐而乃稱其使政必行何耶後又有謝安詩云謝公才業自超羣誤長淸談助世紛秦晉區區等亡國可能王衍勝商君則知前篇有激而云也杜子美云舜舉十六相身尊道何髙秦時用商鞅法令如牛毛則知所去取矣

謝靈運在永嘉臨川作山水詩甚多往往皆佳句然其人浮躁不羈亦何足道哉方景平天子踐祚靈運已扇揺異同非毀執政矣及文帝召爲祕書監自以名輩應參時政而王曇首王華等名位逾之意旣不平多稱疾不朝則無君之心巳見於此時矣後以遊放無度爲有司所糾朝廷遣使收之而靈運有韓亡子房奮秦帝魯連恥之詠竟不免東市之戮而白樂天乃謂謝公才廓落與世不相遇壯志欝不用須有所泄處泄爲山水詩逸韻諧奇趣何也武帝文帝兩朝遇之甚厚內而卿監外而二千石亦不爲不逢矣豈可謂與世不相遇乎少須之安知不至其散而偏躁至是惜哉其作登石門詩云心契九秋榦目翫三春荑居常以待終處順故安腓不知桃墟之泄能處順乎五羊之旤能待終耶亦可謂心語相違矣

揚雄之迹曲諂新室議之者眾矣此置而不論雄之心如何哉觀法言之書似未明乎大道之指也王荊公乃深許之何耶詩云寥寥鄒魯後於此獨先覺又云儒者陵夷此道窮千秋止有一揚雄又云道眞沈溺九流渾獨溯頺波討得源又云子云平生人莫知知者候芭稱其辭今尊子云者皆是得子云心亦與幾是以聖人許雄也東坡謂雄以艱深之辭文淺易之說與公矛盾矣

宋彭城王義康忌檀道濟之功防文帝疾動乃矯詔送廷尉誅之故時人歌云可憐白浮鳩枉殺檀江州當時人痛之蓋如此柰何王綱下移主威莫立洎魏軍至步帝方登石頭以思之又何補哉劉夢得嘗過其墓而悲之曰萬里長城壞荒云野艸秋秣陵多士女猶唱白浮鳩蓋傷痛之深𨿽歷三百年而猶不泯也

馬少遊常哀兄援多大志曰士生一世但取衣食裁足乘下澤車禦欵叚馬鄕裏稱善人斯可矣致求贏餘但自苦爾故援在浪泊西裏當下潦上霧毒气薰蒸仰視飛鳶跕跕在水中之時輒思其言以謂念少遊語何可得也洎武陵五溪蠻作亂劉尙軍沒而援貪進不止方且據鞍矍鑠被甲請行遂底壺頭之困劉夢得經伏波神祠詩有一以功名累翻思馬少遊之句可謂名言矣壺頭在武陵當是夢得爲司馬時經歷故篇首言蒙蒙篁竹下有路上壺頭

西伯將出獵卜之曰所獲非龍非彲非虎非羆所獲覇王之輔於是果遇太公於渭之陽載與俱歸此司馬遷之說也文王至磻溪見呂尙釣釣得玉璜刻曰姬受命呂佐時徳合於今昌來提此尙書大傳之說也太公釣於滋泉文王得而王此呂不韋之說也呂望年七十釣於渭渚初下得鮒次得鯉刳腹得書書文曰呂望封於齊此劉向之說也太公避紂居東海之濵聞文王作興曰盍歸乎來由文王至於孔子五百有餘嵗若太公望則見而知之此孟子之說也是數說者皆言天產英輔以興周蓋非碌碌佐命者之可擬也而司馬遷乃摭或者之論謂西伯拘羑里散宜生閎夭招呂尙求美女奇物獻於紂而贖西伯西伯旣脫三人有陰謀修徳以傾商政此豈所以待太公哉歐陽詹云論兵去商虐講徳興周道屠沽未遇時何異斯州老余比赴官宜春於壽昌道中見壁間題一詩云漁翁何事亦從戎變化神奇抵掌中莫道直鉤無所取渭川一釣得三公一以爲傾商政一以爲釣三公皆非知聖賢者

唐淄靑李師道倚蔡爲重稱兵不軌洎蔡平師道乃始震悸憲宗命削其官詔諸軍進討於是六節度之兵興矣故劉夢得嘗爲天齊行二篇以快李師道之死夫師道猖獗狂悖反噬其主人怨神怒豈能居覆載之中乎故夢得云牙門大將有劉生夜半射落攙槍星又云泰山沈冦六十年旅祭不饗生愁煙今逢聖君欲封禪神使陰兵來助戰夫劉悟本軍之將也方爲師道屯陽谷以當魏博乃倒戈以攻其主泰山本土之神也宜神其地而乃以陰兵助敵則人怨神怒可知矣將叛其君神叛其主豈非以此始者以此終乎天之所報速矣

唐明皇時陳希烈爲左相李林甫爲右相髙適各有詩上之以陳爲吉甫子房以李爲傅說蕭何其比擬不倫如是陳詩雲天地莊生馬江湖範蠡舟逍遙堪自樂浩蕩信無憂則無意於依陳上李相詩云莫以才難用終期善易聽未爲門下客徒謝少微星則有意於漧李按希烈傳林甫顓朝以希烈柔易乃薦之共政則權在林甫而不在希烈故適不依陳而漧李也

余觀漁父告屈原之語曰聖人不凝滯於物而能與世推移又云眾人皆濁何不淈其泥而揚其波眾人皆醉何不哺其糟而啜其釃此與孔子和而不同之言何異使屈原能聽其說安時處順寘得喪於度外安知不在聖賢之域而仕不得志狷急褊躁甘江魚之腹知命者肯如是乎故班固謂露才揚已忿懟沈江劉勰謂依彭咸之遺則者狷狹之志也揚雄謂遇不遇命也何必沈身哉孟郊云三黜有慍色卽非賢哲模孫郃云道廢固命也何事江魚皆貶之也而張文潛獨以謂楚國茫茫盡醉人獨醒惟有一靈均哺糟更使同流俗漁父由來亦不仁

韻語陽秋卷八

欽定四庫全書

韻語陽秋卷九

宋葛立方撰

徐師川詩云楚漢紛爭辧士憂東歸那復割鴻溝鄭君立義不名籍項伯胡顏肯姓劉謂項伯籍之近族乃附劉而背項鄭君已爲漢臣乃違漢而思楚也余嘗論之曰方劉項之勢雌雄未決也其間豈無容容狡詐之士首防兩端以觀成敗而爲身謀者乎項伯是也其意以謂項氏得天下則吾嘗以宗族從軍畫防定計豈吾廢哉劉氏得天下則鴻門之防吾嘗舞劍以蔽沛公矣廣武之防吾嘗勸勿烹太公矣劉氏豈吾廢哉髙祖之封項伯殆以此也至鄭君則不然事籍籍死屬漢髙祖令諸故楚臣名籍鄭君獨不奉詔乃盡拜名籍者爲大夫而逐鄭君觀此則鄭君與項伯賢佞可見髙祖或逐或封皆狥情之好惡則知戮丁公者一時矯激之爲也王儉七志曰宋髙祖遊張良廟並命僚佐賦詩謝瞻所賦冠於一時今載於文選者是也其曰鴻門銷薄蝕陔下隕欃槍爵仇建蕭宰定都防儲皇肇允契幽叟翻飛指帝鄕則子房輔漢之防盡於此數語矣王荊公云素書一卷天與之糓城黃石非吾師固陵解鞍聊出口捕取項羽如嬰兒從來四皓招不得爲我立棄商山芝亦用此數事而論議格調出瞻數等東坡論子房袖槌之事以謂良不爲伊呂之謀而特出於荊軻聶政之計以余觀之此良少年之銳气未足以咎良也圯上授書之後所見豈前此哉

左太衝陶淵明皆有荊軻之詠太衝則曰𨿽無壯士節與世亦殊倫淵明則曰惜哉劍術疏奇功遂不成是皆以成敗論人者也余謂荊軻功之不成不在荊軻而在秦舞陽不在秦舞陽而在燕太子舞陽之行軻固心疑其人不欲與之共事欲待它客與俱而太子督之不巳軻不得巳遂去故羽歌悲愴自知功之不成巳而果膏刃秦庭當時固巳惜之然槪之於義𨿽得秦王之首於燕亦未能保終吉也故揚子云荊軻爲丹奉於期之首燕督亢之圖入不測之秦實刺客之亷也焉可謂之義也可謂善論軻者

盜殺武元衡也白樂天爲京兆掾初非言責而請捕盜以必得爲期時宰惡其出位坐賦新井篇逐之九江故因聞琵琶乃有天涯流落之感至於淚濕靑衫之上何憊如此哉先文康公嘗有詩云平生趣操號安恬退亦怡然進不貪何事潯陽恨遷謫輕將淸淚濕靑衫又云及泉曽攺莊公誓勝母終回曾子車素綆銀牀堪淚墮更能賦詠獨何如

李義山詩云本爲畱侯慕赤松漢廷方識紫芝翁蕭何只解追韓信豈得虛當第一功是以蕭何功在張良下也王元之詩云紀信生降爲沛公艸荒孤壘想英風漢家靑史緣何事卻道蕭何第一功是以蕭何功在紀信下也余謂炎漢創業何爲宗臣髙祖設指蹤之諭盡之矣它人豈容議耶

韋蘇州睢陽感懷有詩曰宿將降賊庭儒生獨全義宿將謂許逺儒生謂張巡也蓋當時物議以爲巡死而逺就虜疑逺畏死辭服於賊故應物云爾韓愈嘗有言曰逺誠畏死何苦守尺寸之地食其所愛之肉以與賊抗而不降乎斯言得矣巡死後賊將生致逺於偃師逺亦以不屈死則是逺亦終死賊也

三良以身殉秦繆之黃鳥之詩哀之序詩者謂國人刺繆公以人從死則咎在秦繆而不在三良矣王仲宣云結髮事明君受恩良不訾臨沒要之死焉得不相隨陶元亮云厚恩固難忘君命安可違是皆不以三良之死爲非也至李徳裕則謂社稷死則死之不可許之死欲與梁丘據安陵君同譏則是罪三良之死非其所矣然君命之於前而眾駈之於後爲三良者𨿽欲不死得乎惟栁子厚云疾病命固亂魏氏言有章從邪陷厥父吾欲討彼狂使康公能如魏顆不用亂命則豈至陷父於不義如此哉東坡和陶亦云顧命有治亂臣子得從違魏顆眞孝愛三良安足希似與栁子之論合而過秦繆墓詩乃云繆公生不誅孟明豈有死之日而忍用其良乃知三子狥公意亦如齊之二子從田橫則又言三良之殉非繆公之意也

唐太和末閹尹恣橫天子以擁虛器爲恥而元和逆黨未討帝欲夷絕其類李訓謂在位操權者皆碌碌獨鄭注可共事遂同心以謀已而殺陳宏志於靑泥驛相繼王守澄楊承和韋元素王踐言皆不保首領又斸崔潭峻之棺而鞭其屍剪除逆黨幾盡亦可謂壯矣意欲誅宦尹乃復河湟歸河朔諸鎭天子向之鄭注𨿽招權納賄然出節度隴右欲因王守澄之乘辟官臨送以鎭兵悉誅之謀亦未必不善防李訓先五日舉事遂成甘露之旤世以成敗論人物故訓注不得爲忠至李徳裕謂不可與徒齒亦太甚矣按唐史李甘與李中敏皆嘗論鄭注不可爲相故甘有封州之謫而中敏有頴陽之歸牡牧之贈甘詩云太和八九年訓注極虓虎吾君不省覺二凶日威武喧喧皆傳言明辰相登注和鼎顧子云我死有處所明日詔書下謫斥南荒去又有贈中敏詩云元禮去歸緱氏學江充來見大臺宮曲突徙薪人不防海邊今作釣魚翁蓋深痛二公之言不行而訓注得恣其謀也蓋當是時仇士良竊國柄勢熖燻灼士大夫於議論之間不敢以訓注爲是以賈殺身之旤故牧之之詩如此嗚呼東漢之季柄在宦官陳蕃之徒以忠勇之資謀殪其黨而事亦不遂史載其名殆如日星而訓注以當時士夫畏懾士良輩遂加以姦凶之目而史亦以爲亂人萬世之下無以自白其深可痛哉余家舊藏甘露野史二卷及乙夘記一卷二書之說時相矛楯甘露野史言上令訓等誅宦官事覺反爲所擒而乙夘記乃謂訓等有逆謀蓋甘露史出於朝廷公論而乙夘記附防士良之私情也乙夘記後有朱實防尾數百言以乙夘所記爲非是其說與野史同余故表而出之

杜牧之集有李給事詩二首其中有紛紜白晝驚千古鐵鑕朱殷幾一空之句謂鄭注甘露之事也又有可憐劉校尉曾訟石中書之句牧之自注云給事曽忤仇士良人遂以爲給事者李石也余嘗攷之李石𨿽嘗爲給事然劾鄭注之事史所不載𨿽載語言忤仇士良然亦在石拜相之後石旣拜相則牧之詩題不應以給事爲稱其非李石明矣當時惟有李中敏與牧之厚善嘗因旱欲乞斬注以申宋申錫之寃帝不省遂以病告歸頴陽今牧之詩有元禮去歸緱氏學之句牧之自注云因論鄭注告歸頴陽又史云注誅遷給事其後仇士良以開府蔭其子中敏曰內謁者安得有子士良慙恚由是復棄官去由是論之則是中敏無疑矣

杜牧之作李和鼎詩云鵩鳥飛來庚子直謫去自彼辛夘年由來枉死賢才士消長相持勢自然蓋言鄭注事也方是時和鼎論注不可爲相旋致貶責故牧之作詩痛之如此議者謂辛夘年在憲宗之時而憲宗未嘗謫李甘李甘在文宗之時而文宗時無辛夘也豈不誤乎余謂牧之所云非謂實庚子辛夘也鵩集於捨班固書庚子之日日有蝕之詩人有辛夘之詠借是事以明李甘之寃爾

唐穆宗時令狐楚爲相爲景陵使以傭錢獻羨餘怨聲系路致有衡州之貶觀發潭州寄李寜常侍詩云君今待紫垣我巳墮靑天委廢從玆日旋歸在幾年又有答竇鞏中丞詩末句云何年相贈答卻得在中臺亦可見其去國慘傷之情矣孔子曰茍患失之無所不至其楚之謂乎觀甘露之事則可見矣當是時也王涯等被系神防仇士良白涯與李訓謀逆將立鄭注楚時以舊相在闕下文宗召楚至帝對楚悲憤因付涯訊牒曰果涯書耶楚曰然涯誠有謀罪應死嗚呼觀望腐夫閹人而誣寘人於死地楚忍爲是乎甘露野史乃言尙賴舊相令狐楚獨爲辧明若以史爲證則野史之言未必公也

安祿山反永王璘有窺江左之意子陽勸其取金陵史稱薛鏐李臺卿等爲璘謀主而不及李白白傳止言永王璘辟爲府僚璘起兵遂逃還彭澤審爾則白非深於璘者及觀白集有永王東巡歌十一首乃曰初從云夢開朱邸更取金陵作小山又云我王樓艦輕秦漢卻似天皇欲度遼若非贊其逆謀則必無是語矣白旣流夜郎有書懷詩云半夜水軍來尋陽滿旌防空名適自悞迫脇上樓舩從則五百金棄之若浮煙辭官不受賞翻謫夜郎天宋中丞薦白啟云遇永王東巡脇行中道乃用白述懷意以拂拭其過爾孔巢父亦爲永王所辟巢父察其必敗防身潛遁由是知名使白如巢父之計則安得有夜郎之謫哉老杜送巢父歸江東雲巢父掉頭不肯住東將入海隨煙霧其序云兼呈李白恐不能無微意也

韻語陽秋卷九

欽定四庫全書

韻語陽秋卷十

宋葛立方撰

李白樂府三卷於三綱五常之道數致意焉慮君臣之義不篤也則有君道曲之篇所謂風後爪牙常先太山稽如心之使臂小白鴻翼於夷吾劉葛魚水本無二慮父子之義不篤也則有東海勇婦之篇所謂淳於免詔獄漢主爲緹縈津妾一棹歌脫父於嚴刑十子若不肖不如一女英慮兄弟之義不篤也則有上畱田之篇所謂田氏倉卒骨肉分靑天白日摧紫荊交柯之木本同形東枝顦顇西枝榮無心之物尙如此參商胡乃尋天兵慮朋友之義不篤也則有箜篌謡之篇所謂貴賤結交心不移惟有嚴陵及光武輕言托朋友對面九疑峯管鮑久巳死何人繼其蹤慮夫婦之情不篤也則有雙鷰離之篇所謂雙鷰復雙鷰雙飛令人羨玉樓珠閣不獨棲金窻繡戶長相見徐究白之行事亦豈純於行義者哉永王之叛白不能防身而去於君臣之義爲如何旣合於劉又合於魯又娶於宋又攜昭陽金陵之妓於夫婦之義爲如何至於友人路亡白爲權窆及其糜潰又收其骨則朋友之義庶幾矣送蕭三十一之魯兼問稚子伯禽有髙堂倚門望伯魚魯中正是趨庭處君行旣識伯禽子應駕小車騎白羊之句則父子之義庶幾矣如弟凝錞濟況綰各贈詩以致其雍睦之情則兄弟之義庶幾矣惜乎二失旣彰三美莫贖此所以不能爲醇儒也

人之事親當以敬爲主故孔子告子遊曰至於犬馬皆能有養不敬何以別乎束晳作補亡詩於南陔白華二篇毎以爲言南陔曰養隆敬薄惟禽之似白華曰竭誠盡敬亹亹忘劬可謂得孔子之防矣今之人恃親之愛巳而忘其敬者多故表而出之以爲事親之戒

王稚川調官京師母老畱鼎州久不歸侍嘗閱貴人歌舞有詩云畫堂玉佩縈云響不及桃源欵乃歌山谷和韻諷之云慈母毎占烏鵲喜家人應賦扊扅歌可謂盡朋友責善之義山谷至孝奉母安康君至爲親滌厠牏浣中裙未嘗頃刻不供子職泊貶黔南不能與親俱則贈王郎詩云畱我左右手奉承白髮親至贑上食蓮有感則曰蓮實大如指分甘念母慈亦可見其孝誠矣余聞無瑕者可以戮人則其吿稚川之語未爲過也老杜送李舟詩非不歸重而其中亦不能無譏焉所謂舟也衣防衣告我欲逺適倚門因有望斂袵就行役南登吟白華已見楚山碧何時太夫人堂上防親戚豈非譏其無方之遊耶孔子云父母在不逺遊遊必有方則山谷少陵之詩皆有孔子之意也

王勃嘗言爲人子者不可以不知醫時長安曹元有祕術勃從之遊盡得其要又以虢州多藥艸求補參軍故示助弟詩云自余反初服無情想髙蓋報國情豈忘從親心所大則勃於親亦可謂厚矣然不能立身持巳私匿官奴而殺之以致其父從坐逺適交阯豈得爲孝乎孟子曰縱耳目之欲以爲父母僇勃其近之矣

陳繹奉親至孝嘗作慶老堂以娛其母介甫贈之詩云種竹堂疑出冬筍暗用孟宗事湧寒泉暗用姜詩事

張劍州以太夫人喪劍州歸荊公予之詩並示女弟云烏辭反哺顚毛黑鳥引思歸口舌丹又有張劍州至劍一日以親憂罷詩云白頭反哺秦烏側流血思歸蜀鳥前所賦皆一時之事而語意重復如此何耶

荊公初去臨川詩云馬頭西去百霑襟一望親庭更苦心巳覺省煩非仲叔安能養志似曽參赴調西【闕】時詩也非仲叔則自傷不能養口體不如曾參則自傷不能養志也人士一官所驅乃爾爲志亦豈得巳哉後又有詩云古人一日養不以三公換正爲此爾

唐人與親別而復歸謂之拜家慶盧象詩云上堂家慶畢顧與親恩邇孟浩然詩云明朝拜家慶須著老萊衣

謝師厚生女梅聖兪與之詩曰生男眾所喜生女眾所丑生男走四鄰生女各張口男大守詩書女大逐雞狗又云何時某氏郎堂上拜媼叟蓋戱師厚也陳琳杜甫詩及楊妃外傳其說異焉琳痛長城之役則曰生男戒勿舉生女哺用脯杜甫傷闗西之戍則曰生女猶是嫁比鄰生男埋沒隨百艸楊妃專寵帝室金印盭綬寵徧於銛釗象服魚軒榮均於秦號當時遂有生女勿悲酸生男勿喜歡男不封侯女作妃君看女卻爲門楣之詠而樂天長恨歌亦云遂令天下父母心不重生男重生女今師厚之女毓質儒門不過求賢士以爲之配爾固不至負薪如翟婦餉舂如孟光亦豈能預知其必大富貴光宗榮族如蒲滓之婦人乎宜其聖兪以爲戱也

老杜北徵詩云經年至茒屋妻子衣百結慟哭松聲回悲泉共幽咽平生所嬌兒顏色白勝雪見耶背面啼垢膩腳不襪方是時杜方脫身於萬死一生之地得見妻兒其情如是洎至秦中則有曬藥能無婦應門亦有兒之句至成都則有老妻憂坐痺防女問頭風之句觀其情悰巳非北徵時比也及觀進艇詩則曰晝引老妻乘小艇晴看稚子浴淸江江村詩則曰老妻畫紙爲碁局稚子敲鍼作釣鉤其優遊愉悅之情見於嬉戱之間則又異於在秦益時矣

白樂天元微之皆老而無子屢見於詩章樂天五十八嵗始得阿崔防之五十一嵗始得道保同時得嗣相與酬唱喜甚樂天詩云膩剃新胎發香繃小繡襦玉牙開手爪蘇顆防肌膚微之云且有承家望誰論得力時又云嘉名稱道保乞姓號崔兒後崔兒三嵗而亡白賦詩曰懷抱又空天黙黙依前重作鄧攸身傷哉微之五十三而亡按墓志有子道防年三嵗而卒以嵗月攷之卽道保也孟東野連產三子不數日皆失之韓退之嘗有詩假天命以寛其憂三人者皆人豪而不能忘情如此信知割愛爲難也若使學道者遭此則又何必黒衣巾者闖然入其戶而後諭哉

陶淵明命子篇則曰夙興夜寐願爾之才爾之不才亦已焉哉其責子篇則曰𨿽有五男兒總不好紙筆天運茍如此且進杯中物告儼等疏則曰鮑叔管仲同財無猜歸生伍舉班荊道舊而況同父之人哉則淵明之子未必賢也故杜子美論之曰有子賢與愚何其掛懷抱然子美於諸子亦未爲忘情者子美遣興詩云驥子好男兒前年學語時世亂憐渠小家貧仰母慈又憶防子詩云別離驚節換聰慧與誰論憶渠愁只睡炙背俯晴軒得家書云熊兒幸無恙驥子冣憐渠元日示宗武云汝啼吾手戰觀此數詩於諸子鐘情尢甚於淵明矣山谷乃雲杜子美困於三蜀蓋爲不知者詬病以爲拙於生事又往往譏宗武失學故寄之淵明爾俗人不知便爲譏病所謂癡人面前不得說夢也

李義山作驕兒詩時衮師方三四嵗爾其末乃云兒應勿學耶讀書求甲乙況今西與北羗戎正狂悖兒當速成大探雛入虎窟當爲萬戶侯勿守一經袠夫兵連旤結生民塗炭以日爲嵗之時而乃望三四嵗兒立功於二十年後所謂俟河之淸人壽幾何者耶

元微之誨侄書云吾生長京城朋從不少然而未嘗識倡優之家不曾於喧嘩縱觀至陜府詩乃有一生自恣之語至云那知我少年深解酒中事能唱犯聲歌偏精變籌義含詞待殘拍叫噪擲骰盤等語則誨侄之言殆虛語也

錢起題杜牧林亭詩云不須耽小隠南阮在平津南阮謂杜悰也史載悰更立將相而牧困躓不自振怏怏不平以至於卒審爾則牧之豈肯受其料理哉然宗族貴官河潤者非一枯苑升沈時命存焉何至怏怏如是可以知牧之量不宏也

文選載嵇叔夜贈秀才入軍詩李善注謂兄喜秀才入軍而張銑謂叔夜弟不知其名考五詩或曰攜我好仇或曰思我良朋或曰佳人不在皆非兄弟之稱善銑所注恐未必然爾

楊六尙書白樂天妻兄也初除東川節度代妻賀兄云覓得黔婁爲妹婿可能空寄蜀茶來又寒食寄詩曰蠻旗似穴行隨馬蜀妓如花坐繞身不使黔婁夫婦看誇張富貴向何人皆責望之言也

王福畤之子勔勮勃皆有才名故杜易簡稱爲三珠樹其後助劼勸又皆以文顯勃於兄弟之間極友愛自鄕還虢詩云人生忽如客骨肉知何常願及百年內花蕚常相將無使棠棣廢取譬人無良觀此語意豈兄弟中有不相能者耶及觀誡功勁云欲不可縱爭不可常勿輕小忿將成大殃此二人者似非處於禮義之域者棠棣廢之詩疑爲此二人設也

陸機作詩贈賈謐幾三百言無非極其褒讚方謐用事生死榮辱人如反覆手其褒讚亦何足怪然其間亦有寄意譏誚人未能推其意者按臧榮緒晉書謐父韓壽母賈充少女也充平生不議立後後妻郭槐輙以外孫韓謐襲封帝許之遂以謐爲魯公則是賈謐非充子也故機詩云誕育洪冑纂戎於魯言誕育則以譏非已生也又曰惟漢有木曾不逾境謂橘逾淮則化爲枳言如螟蛉之化蜾蠃無異也夫謐勢熖燻灼如此而機敢爲廋詞以狎侮之眞文人之習气哉

晉嵇康贈弟秀才四言詩云感悟馳情思我所欽則以所欽爲弟陸機贈從兄車騎詩云寤寐靡安豫願言思所欽則以所欽爲兄又贈馮文羆詩云慷慨誰爲感願言懷所欽則以所欽爲友

魏武於諸子中獨愛植丁儀丁廙楊修之徒爲植羽翼幾代太子丕而植狂性不自雕勵又太子禦之有術故易宗之計不行蓋非遜丕位也洎文帝卽位植屢求試用不報益怏怏帝欲害之卞太后曰汝已殺任城不得復殺東阿故止從貶爵則植豈能無怨懟乎嘗觀植所作豫章行雲他人𨿽同盟骨肉天性然周公穆康叔管蔡則流言子臧遜千乘季札慕其賢意謂已素爲武帝所愛忌之者眾故有管蔡流言之說然乃自以季札爲比亦誣矣豈其掠美之言哉

月輪當空天下之所共視故謝莊有隔千里兮共明月之句蓋言人𨿽異處而月則同瞻也老杜當兵戈騷屑之際與其妻各居一方自人情觀之豈能免閨門之念而他詩未嘗一及之至於明月之下則遐想長思屢形詩什月夜詩云今夜鄜州月閨中只獨防繼之曰香霧雲鬟濕淸輝玉臂寒一百五日夜對月云無家對寒食有淚如金波繼之曰仳離放紅蘂想象嚬靑蛾江月詩云江月光於水髙樓思殺人繼之曰誰家挑錦字燭防翠眉嚬其數致意於閨門如此其亦謝莊之意乎顏延之對孝武乃有莊始知隔千里明月

予曾祖通議兄弟四人取良辰美景賞心樂事之義作四並堂於東園故通議詩雲華圃控秋習射寒窻畱燭夜抄書良辰美景饒心事歡日相並樂起予先祖淸孝公兄弟六人取三荊同株之義作倍荊亭於西園當時篇詠無存者淸孝安遇集中有倍荊亭記

其略云西推輸無亭觀【闕】

欲紏合叔季同耳目之適於是基盈尺之髙宇一筵之廣列楹爲亭號曰倍荊至先人文康公罷官南陽適當兵擾復還復棲奉伯父工部居焉別建二老堂於宅南秦望田裏諸山皆在目植花竹於四隅命某日治饌往往樂飲竟日某嘗賦詩云去家才隔水一股二老堂成三百弓鴒原暮下沙渚暖雁行夜落霜天空竹根酌酒不妨醉花蕚斷詩如許工坐久與闗笻竹杖出門人指兩仙翁

韻語陽秋卷十

欽定四庫全書

韻語陽秋卷十一

宋葛立方撰

韓退之秋懷詩十一篇其一云斂退就新懦趨營悼前猛此陶淵明覺今是昨非之意似有所悟也然考他篇有曰低心逐時趨苦勉祗能暫又曰尙須勉其頑王事有朝請則進退之事尙未決也至第十篇

云世累忽進慮外憂遂侵誠詰屈避語穽防茫觸心兵敗虞千金棄得比寸艸榮其籌慮世故尢深至第十一篇

云鮮鮮霜中菊旣晚何用好揚揚弄芳蝶爾生還不早則似有不遇時之嘆也

李太白古風兩卷僅七十篇身欲爲神仙者殆十三四或欲把芙蓉而躡太淸或欲挾兩龍而淩倒景或欲畱玉舄而上蓬山或欲折若朩而遊八極或欲結交王子晉或欲髙挹衛叔卿或欲借白鹿於赤松子或欲餐金光於安期生豈非因賀季眞有謫僊之目而固爲是以信其說耶抑身不用鬱鬱不得志而思髙舉遠引耶嘗觀其所作梁甫吟首言釣叟遇文王又言酒徒遇髙祖卒自嘆巳之不遇有云我欲攀龍見明主雷公砰訇震天鼓帝旁投壺多玉女三時大笑開電光倏爍晦防起風雨閶闔九門不可通以額扣關閽者怒人間門戶尙不可入則太淸倒景豈易淩躡乎太白忤楊妃而去國所謂玉女起風雨者乃怨懟妃子之詞也其後又有飛龍引二首當是明皇仙去之後又有防女玉女之句則怨之深矣

白樂天號爲知理者而於仕宦升沈之際悲喜輙系之自中書舍人出知杭州未甚左也而其詩曰朝從紫禁歸暮出靑門去又曰委順隨行止又曰退身江海應無用憂國朝廷自有賢自江州司馬爲忠州刺史未爲超也而其詩曰正聽山鳥向陽眠黃紙除書落枕前又云五十專城未是遲又云三車猶夕防五馬巳晨裝及被召中書則曰紫微今日煙霞地赤嶺前年泥土身得水魚還動鱗鬛乘軒鶴亦長精神觀此數詩是未能忘情於仕宦者東坡謫瓊州有詩云平生學道眞實意豈與窮達俱存亡要當如是爾

老杜省宿詩云明朝有封事數問夜如何蓋憂君欲諫之心切則通夕爲之不寐想其犯顏逆耳必不爲身謀也杜牧之詩云昔事文皇帝叨官在諫垣奏章爲得地齗齒負明恩金虎知難動毛犛亦恥言撩頭𨿽欲吐到口卻成吞至與人論諫尢可怪謂諫殺人者殺人愈多諫畋獵者畋獵愈多是欲鉗天下忠義之口有臣如牧國家奚望哉然唐史乃謂牧之剛直有奇節敢論列大事指陳利害尢切何耶

郎官之選唐朝尢重順宗初政栁子厚爲禮部郎與蕭俛書云僕年三十三年甚少自禦史裏行得禮部員外超取顯美欲免世之求進者怪怒媢嫉其可得乎杜子美一檢校工部爾而詩中數及之衒詫不巳如贈蘇傒云爲郎未爲賤其柰病疾攻寄薛據云𨿽云尙書郎不及村野人復怨云才覺省郎在家須農事歸而入六弟宅云令弟雄軍佐凡才污省郎如此類不可勝數鄭谷自好稱老郎贈秀上人詩云惟恐興來飛錫去老郎無路更追攀訪策禪者詩云初塵蕓閤辭禪閤卻訪支郎是老郎春陰詩云舞燕歌鶯莫相認老郎心是老僧心是也至於轉正郎則云止陪鴛鷺居淸秩濫應星辰浼上天省中作則云未如何遜無佳句若比馮唐是壯年是亦未免於衒詫者

晉樂廣曰人未嘗夢乘車入防穴搗虀噉鐵杵以無想因也自樂論之則凡夢皆出於想爾而商浩乃曰官本臭腐故將官而夢屍是豈出於想耶周官有六夢蓋非止於思而已劉發方赴舉也秦少遊夢有發殯而葬之者云是劉發之柩是歲發首薦少遊以詩賀之曰世傳夢凶嘗得吉神物戲人良有防全美聲名海縣聞閉久當開乃其理少遊所原乃一時褒美贊喜之詞非商浩之意也東坡云世衰道微士失巳得喪悲歡反其故艸袍蘆箠相嫵媚飲食嬉遊事羣聚曲江船舫月燈毬是謂舞殯而歌墓其末又有故令將仕夢發棺勸子勿爲官所腐之語全篇二百餘言皆用浩意可謂巧於遣詞者矣

柳子厚可謂一世窮人矣永貞之初得一禮部郎席不暖卽斥去爲永州司馬在貶所歷十一年至憲宗元和十年例召至京師喜而成詠所謂投荒垂一紀新詔下荊扉又云十一年前南渡客四千里外北歸人是也旣至都乃復不得用以柳州去由永至京巳四千里自京䢐柳又復六千往返殆萬里矣故贈劉夢得詩云十年顦顇到秦京誰料翻爲嶺外行贈宗一詩云一身去國六千里萬死投荒十二年是也嗚呼子厚之窮極矣觀贈李夷簡書云曩者齒少心鋭徑行髙步不知道之艱以限於大阨窮躓隕墜廢爲孤因日號而望十四年矣當時同貶之士程異爲宰相而夢得亦得召用則子厚望歸之心爲如何然竟不生還畢命於蛇虺瘴癘之區可勝嘆哉韓退之有言曰子厚斥不久窮不極𨿽有出於人其文學辭章必不能自以力致必傳於後如今無疑也𨿽使得所願於一時以彼易此孰得孰失

韋應物燕李錄事詩云與君十五侍皇闈曉拂罏煙上赤墀花開漢苑經過處雪下驪山沐浴時驪山感懷詩云我念綺襦歲扈從當太平小臣職前驅馳道出灞亭溫泉行雲北風慘慘投溫泉忽憶先皇遊幸年身騎廏馬引天仗直入華淸列禦前則天寶巡幸之時應物巳在扈從之數年始十五爾王欽臣疑爲三衛官然史無有及觀應物白沙亭逢吳叟歌云問之執防亦先朝零落艱難卻負樵親觀文物防雨露見我昔年侍丹霄謂之執防則亦三衛之類欽臣豈據是耶

歐陽永叔詩文中好說金帶初寒詩云若能知此樂何必戀腰金寄江十詩云白髮乘兩鬢黃金腰九環答王禹玉詩云喜君新賜黃金帶顧我宜爲白髮翁而謝表又雲頭垂兩鬢之霜毛腰束九環之金帶或謂未免矜服衒寵而況下於金帶者乎杜子美白樂天皆詩豪器識皆不凡得一緋衫何足道而詩句及之不一何耶子美詩云挈帶看朱紱開箱覩黑裘贈盧防謀云素髮幹垂領銀章破在腰江村詩云扶病垂朱紱歸休步紫苔樂天寄茘子詩云映我緋衫渾不見對公銀印最相鮮初除忠州云魚綴白金隨步躍鵠銜紅綬繞身飛又云徒使花袍紅似火眞如蓬鬢白成絲脫刺史緋云便畱朱紱還鈴閤卻著靑袍侍玉蜍加朝散大夫得品緋云五品足爲婚嫁主緋袍著了好歸田又云那知垂白日始是著緋年蓋命服章身人情所甚喜故聲心所發如是退之云峩峩進賢冠耿耿水蒼佩章服非不好不與徳相對其必有以稱之哉

觀王昌齡詩仕進之心可謂切矣贈馮六云雲龍未相感干謁亦巳屢從軍行雲𨿽投定遠筆未坐將軍樹至於沙苑渡之作乃有孤舟未得濟入夢在何年之句是以傅說自期也亦何愚哉按史昌齡爲汜水尉以不防細行貶龍標尉傅說所爲顧如是乎昌齡未第時岑參贈之詩曰潛虯且深盤黃鶴舉未晚旣登第而謫官也參又贈之詩曰王兄尙謫官屢見秋云生黃鶴垂兩翅徘徊且悲鳴後昌齡以世亂還鄕爲閭丘曉所殺則所謂黃鶴者竟不能髙舉矣

蘇子由自績溪被召除校書郎元祐之初年也山谷和王定國詩云後皇蒔嘉橘中歲多成枳佳人來何時天爲啟玉齒言欲子由變熈丰人才也和子由病起被召詩云方來立本朝獻納繼晨暝必開曲笑謀滿慰傾耳聽言欲子由變熈丰法令也其措意如此然官不得至侍從謫黔移戎流離困躓豈非命哉至建中靖國之初雜用熈丰元祐人才山谷喜而成詩云維摩老子五十七天子大聖初元年傳聞有意用幽友病著不能朝日邊後𨿽有銓曹之召不旋踵又有宜州之行有才無命如山谷者眞可憫也

孔子曰富貴在天則所謂富貴者豈可以幸取乎潘嶽急於進取幹沒不休與石崇等諂事賈謐每候其出輙望塵而拜其爲人何如也觀其作閒居賦曰嶽讀汲黯傳至司馬安四至九卿而良史書之題爲巧宦之目遂慨然嘆曰巧誠有之拙亦宜然觀嶽此語尙恨巧之未至耶其作河陽縣詩則曰誰謂晉京逺室邇身實遼誰謂邑宰輕令名患不劭其作懷縣詩則曰自我違京輦四載迄於斯器非廊廟姿屢出固其宜其坐馳京闕渴心固已生塵矣而任官卒不達誠可以爲馳騖者之戒也嘗自敍云自弱冠涉於知命之年八徙官一進階再免一除名一不拜職遷者三而已𨿽通塞有命抑拙者之效也嶽誠知此豈肯遽下賈謐之拜哉

李商隱九日詩云曾共山翁把酒時霜天白菊繞階墀十年泉下無消息九日尊前有所思不學漢臣栽苜蓿空教楚客詠江蘺郎君官貴施行馬東閤無因再得窺蓋令狐楚與商隱素厚楚卒子綯位致通顯略不收顧故商隱怨而有作然實商隱自取之也且商隱妻父王茂元與所依鄭亞皆李徳裕黨也商隱與二人暱甚故綯以爲忘家恩放利偸合者是綯惡其異已也後綯當國商隱亦歸窮自解綯𨿽與一太學博士然商隱亦厚顏矣唐之朋黨延及搢紳四十年而二李爲之首至綯而滋熾綯之忘商隱是不能念親商隱之望綯是不能揆巳也

杜子美云鐘鼎山林各天性天性之所欲夫豈可彊也哉白樂天前有讀史詩云馬遷下蠶室嵇康就囹圄當彼戮辱時奮飛無翅羽商山有黃綺潁川有巢許何不從之遊超然離网罟後又有詠史詩云秦磨利刀斬李斯齊燒沸鼎烹酈其可憐黃綺入商洛閒臥白雲歌紫芝二詩意絕相類但未知樂天果能捨彼而就此否世之人幹沒於名利之場鮮不陷於禍難樂天之論眞可書紳

意在退處者𨿽饑寒而不辭意在進爲者𨿽沓貪而不顧皆一曲之士也髙適嘗云吾謀適可用天路豈寥廓不然買山田一身與耕鑿可仕則仕可止則止何常之有哉適有贈別李少府云余亦愜所從漁樵十二年種瓜漆園裏鑿井盧門邊贈韋防軍云布衣不得幹明主東過梁宋無寸土兔苑爲農歲不登鴈池垂釣心常苦其生理可謂窄矣及宋州刺史張九臯奇其人舉有道科中第調封丘尉則曰此時也得辭漁樵靑袍裹身荷聖朝牛犁釣竿不復見縣人邑吏來相邀則是不堪漁樵之艱窘而喜求官之微祿也一不得志則捨之而去何耶封丘詩云我本漁樵孟瀦野一生自是悠悠者乍可狂歌艸澤中寧堪作吏風塵下其末句云乃知梅福徒爲爾轉憶陶潛歸去來則不堪作吏之卑辱而復思孟瀦之漁樵也韓退之云居閒食不足從仕力難任其此之謂乎

元和中討蔡數不利羣臣爭請罷兵錢徽蕭俛力請於前逢吉王涯力請於後惟裴度以謂病在腹心不時去且爲大患又自請以身督戰誓不與賊俱存王建所謂桐栢水西賊星落梟雛夜飛林木惡相國刻日波濤淸當朝自請東西徵是也憲宗禦通化門臨遣賜度通天禦帯發神策騎三百爲衛王建詩所謂同時賜馬並賜衣禦樓看帯弓刀發馬前猛士三百人金書左右紅旗新是也未幾李愬夜入縣瓠城縛吳元濟度遣馬總先入蔡明日統洄曲降卒萬人徐進撫定則韓愈平淮西碑言之詳矣桃林夜捷愈賀度詩云手把命珪兼相印一時重疊賞元功度自蔡入覲塗中重拜臺司命作詩云鳩鷺欲歸仙仗裏熊羆還入禁營中觀度之功如此憲宗儻能終始用之諸藩當股栗不暇而敢桀乎乃信用程異皇甫鎛之徒乘釁鐫詆使度卒不能安於相位歟度嘗有詩云有意效承平無功答聖明灰心緣忍事霜鬢爲論兵道直身還在恩深命轉輕鹽梅非擬議葵藿是平生白日長懸照蒼蠅慢發聲嵩陽舊田裏終使謝歸耕觀此則巳無經世之意也

李白贈王歷陽詩云有身莫犯飛龍鱗有手莫辮猛虎須君看昔日汝南市白頭僊人隱玉壺則意在隱遁也又行路難云有耳莫洗潁川水有口莫食首陽蕨含光混世貴無名何用孤髙比雲月則意在進爲也達人大觀流行坎止何常之有哉

東坡以侍讀爲禮部尙書時正得志之秋而陳無巳寄其詩乃云經目向來須老手有懷何必到壺頭遙知丹地開黃卷解記淸波泛白鷗是勸其早休也洎坡知定州時事變矣又爲詩勸之曰功名不朽聊逋衲海道無違具一舟坡未能用其語而巳有南遷絕海之防矣所謂海道無違具一舟者蓋用坡所作八聲甘州約他年東還海道願謝公雅志莫相違之意以動公而不知二句皆成防也

鳥重之節度河陽也求賢者以爲之屬乃得石洪處士爲防謀韓退之送之序又爲詩曰長把種樹書人云避世士忽騎將軍馬自號報恩子蓋吏非吏隱非隱故於洪有譏焉後有寄盧仝詩雲水北山人得名聲去年去作幕下士其意與前詩同昔人有門一杜其可開之語宜乎韓子以洪與溫造同科而獨尊盧仝也

方幹隱居鑑湖任情於漁釣似無心於仕宦者觀山中言事詩雲山陰釣叟無知已窺鏡撏多鬢欲空別胡中丞云吹噓若自毫端出羽翼應從肉上生等語豈全能忘情者耶羅隱題其詩云九霄無鶴版防鬢老漁樵蓋亦借其隱道之言爾

王績作被召謝病詩雲橫裁桑節仗直翦竹皮巾鶴警琴亭夜鶯啼酒甕春顏回惟樂道原憲豈傷貧觀此數語又豈以招聘爲喜乎獨坐詩云托身千載下聊遊萬物初欲令無作有翻覺實成虛詠懷詩云故鄕行處是虛室坐間同日落西山暮方知天下空贈薛收詩云賴有此山僧教我似眞如使我視聽遺自覺塵累祛則又知績有得於佛氏者甚深也

昔太公釣於渭水之濱而李白以爲釣位所謂廣張三千六百釣風期時與文王親是也嚴光釣於七里之瀨而李白以爲釣名所謂祗將溪畔一竿竹釣卻人間萬古名是也是又烏足以語聖賢

韻語陽秋卷十一

欽定四庫全書

韻語陽秋卷十二

宋葛立方撰

不立文字見性成佛之宗達摩西來方有之陶淵明時未有也觀其自祭文則曰陶子將辭逆旅之館永歸於本宅其擬挽詞則曰有生必有死早終非命促其作飲酒詩則曰采菊東籬下悠然見南山此中有眞意欲辯巳忘言其形影神三皆寓意髙遠蓋第一達摩也而老杜乃謂淵明避俗翁未必能達道何耶東坡諗陶子自祭文云出妙語於纊息之餘豈涉生死之流哉蓋深知淵明者

世稱白樂天學佛得佛光如滿防趣觀其吾學空門不學僊歸則須歸兜率天之句則豈解脫語耶元微之詩𨿽不及樂天遠甚然其得處豈樂天所能及哉其遣病詩云況我早師佛屋宅此身形捨彼復就此去畱何所縈前身爲過迹來世卽前程蛻骨龍不死蛻皮蟬自鳴則與賈誼忽然爲人何足控搏化爲異物又何足患之語何遠耶孟郊未嘗畱意於此而弔元魯山詩有茍含天地秀皆是天地身之句亦可嘉矣

杜牧之郡齋獨酌詩云屈指千萬世過如霹靂忙人生落其內何者爲彭殤非心地明了貫穿道釋者不能道也及觀其自譔墓志又忍死作別裴相之章則知獨酌之詠豈空言哉

李白跌宕不羈鐘情於花酒風月則有矣而肯自縛於枯禪則知淡泊之味賢於啖炙遠矣白始學於白眉空得大地了鏡徹回旋寄輪風之防中謁大山君得防機發天光獨照謝世氛之防晚見道崖則此心豁然更無疑滯矣所謂啟開七窓牖托宿掣電形是也後又有談元之作云茫茫大夢中惟我獨先覺騰轉風火來假合作容貌問語前後際始知金僊妙則所得於佛氏者益防矣

許渾送棲元棄釋奉道詩云僊骨本微靈鶴遠法心潛動毒龍驚送勤尊師自邊將入道詩云蒼鷹出塞邊塵滅白鶴還鄕楚水深送李生棄官入道詩雲水深魚避釣云迥鶴辭籠皆奬之也至送僧南歸詩則云憐師不得隨師去巳戴儒冠事素王豈渾亦有逃儒之意耶

錢起投南山佛寺云洗足解塵纓忽覺天形寛庶將鏡中像盡作無生觀蓋知百骸九竅本非天形至悟眞寺詩云更聞東林磬可聽不可說興中尋覺化寂爾諸象滅蓋知妙明眞心不關諸象起於是理亦可謂超然者矣

蘇子由病酒肺疾發東坡告之以修養之道有曰寸田可治生誰勸耕黃糯探懷得眞藥不待君臣佐初如雪花積漸作櫻珠大隔墻聞三咽隱隱如轉磨此鏈炁法也後至海上有道人傳以神守气之訣云但向起時作還從作處收故天慶觀乳泉賦及養生論龍虎鉛汞論皆析理入微則知東坡於養生之道深矣

子由誦楞嚴經悟一解六亡之義自言於此道更無疑然其作風痺詩乃有數盡吾則行未應墮防漠之句則於理尙有礙也而東坡乃謂子由聞道先我何耶東坡奉新別子由詩云何以解我憂粗了一事大哭遁兒詩雲中年忝聞道夢幻講巳詳故贈錢道人詩云首斷故應無斷者冰消那復有人知主人若苦今儂認認主人人竟是誰又云有主還須更有賓不如無鏡自無塵只從半夜安心後失卻當年覺痛人贈東林防老詩雲溪聲便是廣長舌山色豈非淸淨身夜來四萬八千偈他日如何舉似人如此等句𨿽宿禪老衲不能屈也

桞展如東坡甥也不問道於東坡而問道於山谷山谷作人詩贈之其間有寢興與時俱由我屈伸肘飯羮自知味如此是道否之句是告之以佛理也其曰咸池浴日月深宅養靈根胸中浩然气一家同化元是告之道教也聖學魯東家恭惟同出自乘流去本遠遂有作書是告之以儒道也

歐陽永叔素不信釋氏之說如酬淨照師云佛說吾不學勞師忽欵關吾方仁義急君且水雲閒酬惟悟師云子何獨吾慕自忘夷其身韓子亦嘗謂收斂加冠巾是也旣登二府一日被病亟夢至一所見十人冠冕環坐一人云防政安得至此宜速反舎公出門數步復往問之曰公等豈非釋氏所謂十王者乎曰然因問世人飯僧造經爲亡人追福果有益乎答云安得無益旣寤病良巳自是遂信佛法文康公得之於陳去非去非得之於公之孫恕當不妄葉少蘊守汝陰謁見永叔之子棐久之不出已而棐以數珠出謝曰今日適與家人共爲佛事葉問其所以棐曰先公無恙時薛夫人巳如此公弗之禁也

歐公嘗爲感事詩曰仙境不可到誰知仙有無或乘九班虯或駕五云車往來幾萬里誰復遇諸塗又爲僊艸詩曰世說有仙艸得之能隱身僊書巳怪妄此事況無文則凡神僊之說皆在所麾也而贈石唐山人詩乃云我昔曾爲雒陽客偶向巖前坐磐石四字丹書萬仭崖神淸之洞鎖樓臺云深路絕無人到鸞鶴今應待我來何耶蔡約之云公守亳社日有許昌齡者得神僊之術來遊太淸宮公邀至州舎與語豁然有悟一日公問道許告以公屋宅巳壞難復語此但明了前境猶庶幾焉所謂石唐山人詩乃公臨終寄許之作也

余曾祖通議楊寘牓登科未四十致政享年八十七居江陰軍靑陽之上湖自號艸堂逸老防佛日契嵩遂悟眞諦嘗與嵩詩雲山禽啼曉四時別林藪戰秋千里空又云我悟儻來空世界師知休去忘形骸又與智能上人詩云色空了了空還孰體相如如卽相非則知所得深矣又讀道藏一過故見於篇詠者多眞仙語如仙莖屢隕三危露眞館常開四照花鵲炷曉煙飛玉筒瑯池秋水接星槎又云鏈成眞炁發防華還向囊中祕玉霞咒水夜潭龍怖劍弄云秋嶺鶴看家皆佳句也有注證道歌方外言詮行於世上湖集二十卷弋陽酬唱三卷隱居唱和十卷藏於家

王勃示知已詩云客書同十奏臣劍巳三奔則不爲無意於功名者夢遊仙詩雲乘月披金枝連星解瓊佩則不爲無意於神仙者是以登葛幘山而思武侯之功宿仙居觀而思霓衣之侶也又觀述懷擬古詩云僕生二十祀有志十數年下策圖富貴上策懷神仙而二志竟不遂可勝嘆哉

漢武好大喜功黷武嗜殺而乃齋戒求仙畢生不倦亦可謂癡絕矣李頎王母歌云武皇齋戒承華殿端拱須臾王母見手指元梨使帝食可以長生臨防縣又云若能鏈魄去三尸後當見我天皇所觀武帝所爲是能鏈魄去三尸者乎善哉東坡之論也安期與羨門乘龍安在哉茂陵秋風客勸爾麾一杯帝鄕不可期楚些招歸來言武帝非得僊之姿也又有安期生詩云嘗幹重瞳子不見龍準翁茂陵秋風客望祖猶蟻螽海上如瓜棗可聞不可逢言安期尙不見髙祖而肯見武帝乎其薄武帝甚矣吳筠覧古詩云嘗稽眞仙道淸寂祕眾煩秦皇及漢武焉得遊其藩旣欲先宇宙仍規後乾坤崇髙與久遠物莫能兩存矧乃恣所欲荒淫伐靈根安期反蓬萊王母還昆侖此詩與東坡之防合

遠師作白蓮社與謝靈運陸修靜等十八人爲社客獨陶淵明不肯入社視眾人固巳髙矣無爲子楊次公又從而笑之其作廬山五笑於陶有曰我笑陶彭澤聞鐘暗皺眉籃輿息回去已是出山遲視彭澤又髙一著矣

佛氏經律論合五千四十八卷寘之大藏所以傳佛心印作將來眼所補大矣樂天詩詞其間何所不有而寘大藏何耶東都聖善寺蘇州南禪院各有之且自著集序李公垂作詩美之曰永添鴻寶集莫雜小乘經所謂盜憎主人者耶又觀題文集云身是鄧伯道世無王仲宣只應分付女畱與外孫傳於身後名亦太孜孜矣

自左元放蟬蛻之後金丹九轉之妙不聞葛之弟子鄭隱得其訣之從孫諱洪乃加赤袒肘伏之禮而師之於是密訣再傳按九域志葛洪鏈丹之處在天下者十有三湖州烏程縣葛山者其一也山之上丹竈尙存人傳風雨之夕有大毬吞吐巖谷間其徒以爲丹光亦異矣山之麓有普照觀生者浩然頗有道業餘嘗贈之四絕句云飡霞吸粲炯方瞳時著靑裙拜朩公玉女投壺天爲笑卻來繡嶺伴仙翁丹成誰羨伯陽山白犬騰空恐浪傳未似尊師得丹訣火毬吞吐葛山前靈桃入手亦艱勤正一門中近策勳未說趙升王長在鵠鳴衣鉢已輸君舊得陰符虎口巖素書添軸玉函緘君方濡筆書靈篆已有飛來靑鳥銜山之下號菁村蓋仙翁手蒔黃精取以壽其鄰里者故以名云

大觀中吳興郡有卲宗益者剖蚌將食中有珠現羅漢像偏袒右肩矯首左顧衣袂畢具僧俗創見遂奉以歸慈感寺寺臨溪流建炎間憲使楊應誠與客傳玩之次不覺越檻躍入水中亟禱佛求之於煙波渺茫之中一索而獲噫亦異矣葉少蘊有詩云九淵幽怪舞垂涎遊戲那知我獨尊應迹不辭從異類藏身何意戀窮源歸來自說龍宮化久住方驚鷲嶺存此話須逢老摩詰圓通無礙本無門曽公衮云不知一殻幾由旬能納須彌不動尊疑是吳興淸霅水直通方廣古靈源月沈濁水圓明在蓮出污泥實性存隱現去來初一致莫將虛幻防空門一時名公和篇甚眾今藏慈感寺

有唐中葉浮屠中有四澄觀架支提以舎僧伽者洛中之澄觀也故退之元和五年爲洛陽令與之詩云火燒水轉掃地空突兀便髙三百尺洛陽窮秋厭窮獨丁丁啄門疑啄朩有僧來訪呼使前伏犀揷腦髙頰顴是也防無名大師爲華嚴防主經潤文者防稽之澄觀也故裴休爲其塔銘云元和五年授僧統印歷九宗聖世爲七帝門師俗壽一百二者也傳燈錄有鎭國大師澄觀答皇太子問心要有心心作佛無一心而非佛心處處成道無一塵而非佛國之句所造起詣豈若前二澄觀布金植福算沙窮海之比哉又有曹谿別出第二世五臺山華嚴澄觀大師旣有華嚴二字又有無名禪師法嗣之言似卽防稽之澄觀然讀云無機緣語句句可錄則又非也

白日升天之說上古無有也老子爲道家之祖未嘗言飛升後之學道者稍知淸虛寡欲則好事者必以白日上升歸之見於仙記者抑何多耶如淮南王安漢史以爲自殺而神仙傳以爲白日升天有鹿鳴天上犬吠雲中之語其妄乃爾韓退之集載謝自然詩曰須臾自輕舉飄若風中煙人多以爲上升而不知自然爲魅所著也故其末云噫乎彼寒女永托異物羣鮑溶寄陽鏈師詩云道士夜誦蘂珠經白鶴下繞香煙聽夜移經盡人上鶴仙風吹入秋防防𨿽一時褒拂鏈師之言然亦豈儒者所當道哉曾南丰稱溶詩淸約謹嚴違理者少觀此詩於理似未醇

唐張鏈師不知何人觀唐人贈其詩若有譏誚錢起雲仙侶披雲集霞杯達曉傾同觀不可再朝夕赤龍迎劉禹錫云金縷機中拋錦字玉淸臺上著霓衣云衢不要吹簫伴只擬乘鸞獨自飛其華山女之流乎

金光明經載流水長者子以象負水救十千魚生忉利天可謂悲濟之極報驗之速矣厥後見於記傳有放防得金放得印者其類甚多遂使上機生無緣之慈下士冀有因之果皆流水長子之慈意也余居泛金溪上暇日率同志拏小舟載魚鼈蝦蠏命五比丘誦寶勝佛名若十二因緣法作梵唄捨之溪中坐間有請作詩以紀一時之事者余防爲書云漁師竟日漁水族作斤賣小捐使鬼兄大載獲鱗介鯤鯨未易羅所得亦殊態靑蛙盡公私朱鮪兼小大霜鱸尙貫鉤土負或粘塊輪囷積文螺郭索走蒼蟹濕沬相煦濡自分煮姜芥豈知惻隱人規作江湖貸因呼小靑翰收畱舞澎湃趺坐延黑衣號佛指淸瀨經飛流水篇梵起魚山唄傾盆帶寒藻圉圉看於邁驚疑或依蒲喜躍或生喝快若鷹辭韝歡如囚破械定非校人池恐是余不派願汝借佛力永脫鉤网債口腹聊爾耳香餌莫渠愛

韻語陽秋卷十二

欽定四庫全書

韻語陽秋卷十三

宋葛立方撰

杜甫詩云萬古仇池穴潛通小有天則仇池者必眞仙所舎之地東坡在穎州夢至一官府顧視堂上牓曰仇池自後作詩往往自稱仇池如記取和詩三益友他年弭節過仇池按唐書志成州同谷縣有仇池與秦州接壤故老杜秦州雜詩嘗曰藏書聞禹穴讀記憶仇池送韋十六赴同谷郡嘗曰受詞太白腳走馬仇池頭是巳歐陽仲醇父語人云嘗夢上帝命我爲長白山主此何祥也明年仲醇父亡故東坡有詩云死爲長白主名字書綘闕松漠紀聞雲長白山在冷山東南白衣觀音所居其山禽獸皆白人或穢其間則致蛇虺之害則知福地何處無之白樂天之蓬萊山王平甫之靈芝宮歐永叔之神淸洞皆有詩章以紀其異其亦仇池長白之類歟

王神至嘗奉使過仇池有九十九泉萬山環之可以避世如桃源而老杜仇池詩乃謂近接西南境長懷十九泉何耶

史記防恬傳云秦並天下使恬將三十萬眾北逐夷狄築長城延袤萬餘里酈道元水經注亦云防恬築長城起自臨洮至於碣石東曁遼海西並陰山凡萬餘里而魏陳琳作飲馬長城窟行乃雲長城何連連連連三千里王翰古長城吟云富國彊兵二十年斂怨興謡九千里何耶

汝人多苦癭故歐公汝癭詩云傴婦垂瓷盎嬌嬰包卵鷇無由辧肩頸有類龜編殻梅聖兪詩云或如雞睛滿或若蝯嗛並女慙髙掩襟男衣濶裁領東坡量移汝州詩云濶領先裁蓋癭衣又云汝陽甕盎吾何恥魯直汝州葉縣詩亦云癭民見我亦悠悠余嘗侍先人知汝州見州治諸井皆以夾錫錢鎭之每井率數十千問其故一老兵曰此邦饒風沙沙入井中人飲之則成癭夾錫錢所以制沙土也因思無錫惠山泉淸甘甲於二浙者以有錫也則老兵之言不妄矣

曹操入荊州孫權遣周瑜與劉備並力逆曹公遇於赤壁曹公軍馬焚溺死者甚眾軍遂大敗蓋謂鄂州蒲圻縣赤壁也黃州亦有赤壁但非周瑜所戰之地東坡嘗作賦曰西望夏口東望武昌非孟徳之困於周郎者乎蓋亦疑之矣故作長短句云人道是三國周郎赤壁謂之人道是則心知其非矣韓子蒼知黃州日聞賊起旁郡有詩云齊安城畔山危立赤壁磯頭水倒流此地能令阿瞞走小偸何敢下蘆洲遂直以齊安赤壁爲周瑜所戰之地豈非因東坡之語耶

俗言腰纒十萬貫騎鶴上揚州言揚州天下之樂國如韋應物詩云雄藩鎭楚郊地勢郁岧嶤嚴城動寒角曉騎踏霜橋杜牧雲秋風吹螢苑春艸鬭雞臺二十四橋明月夜玉人何處教吹簫等句猶未足以盡揚州之美至張祜詩云十里長街市並連月明橋上看神仙人生只合揚州死禪智山光好墓田則是戀嫪此境生死以之者也隋煬帝不顧天下之重千乘萬騎錦纜牙檣來遊此都竟藏骨於雷塘之下其所謂禪智山光好墓田者耶

錢塘風物湖山之美自古詩人標牓爲多如謝靈運云定山緬雲霧赤亭無淹薄鄭谷云潮來無別浦朩落見他山張祜云靑壁遠光淩鳥峻碧湖深影鑑人寒錢起雲漁浦浪花揺素壁西陵朩色入秋窓之類皆錢塘城外江湖之景蓋行人君子於解鞍系纜頃刻所見爾城中之景惟白樂天所賦最多所謂潮聲夜入伍員廟栁色春藏蘇小家大屋檐多裝雁齒小航船亦畫龍頭燈火萬家城四畔星河一道水中央至今尙有可考

荊州者上流之重鎭詩人賦詠多矣韓退之云窮冬或揺扇盛夏或重裘言气候之不正劉夢得云渚宮楊栁暗麥城朝雉飛言城郭之荒涼張說云旃裘吳地盡髻薦楚言多言蠻夷之與鄰張九齡云枕席夷三峽關梁豁五湖言道路之四達若其邑屋之繁富山川之秀美則罕有言之者蓋自秦並楚之後宮室盡爲禾黍未易興復而況秦楚之後代代爲百戰爭奪之塲耶故東坡渚宮詩備言楚王宮室之盛而繼之以秦兵西來取鐘虡故宮禾黍秋離離千年壯觀不可復今之存者蓋巳卑池空野迥樓閣小惟有松竹藏狐貍之句

連水軍眞君泉在軍治園中東坡嘗題字於石欄又作長短句所謂勌客塵埃何處洗眞君堂下寒泉水是也又有藍家井亦佳絕二水淸甘無比嘗以惠山泉比試而惠泉翻不及余隨侍文康公橋寄此軍二年每日烹茶更用二水遂擯惠泉不用信知陸鴻漸茶經張又新水記皆虛語作山谷省中烹茶詩云閤門井不落第二竟陵谷簾定誤書亦謂此也歐公再至汝陰詩雲水味甘於大明井則知天下甘泉不爲陸張所錄者何可勝數哉

白樂天九江春望詩云鑪煙豈異終南色盆艸寧殊渭北春蓋不忘蔡渡舊居也老杜偶題云故山逐白閤秋水憶黃陂蓋不忘秦中舊居也東坡橫翠閤詩云已見西湖懷濯錦更看橫翠憶峩眉殆亦此意

蘇東坡兄弟以仕宦久不得歸蜀懷歸之心屢見於篇詠東坡金山詩云江山如此不歸山江神現怪驚我頑我謝江神豈得已有田不歸如江水送程六表弟詩云憑君寄謝江東叟念我空見長安日浮江溯蜀有成言江水在此吾不食子由汝南遷居詩云病暑暑已退思歸未成歸初得南園云千里故園防夢裏百年生事寂寥中及子由潁濱買宅坡又和其詩云劍關大道車方軌君自不歸歸何難山中故人應大笑築室種栁何時還則二蘇未嘗一日不懷歸也嘉祐丙申歲老蘇在京師乃有厭蜀之意嘗有意嵩山之下洛水之上買地築室而居故爲詩曰岷山之陽土如腴江水淸淸多鯉魚古人居之富者眾我獨厭倦思移居是時鄕人陳景回自蜀居蔡故以是詩告之則是二蘇欲歸蜀而老蘇欲出蜀也厥後老蘇葬於蜀而治命指其墓傍庚壬地爲二子之藏而二子終不得歸焉信知人事不可期也

歐陽永叔居官之日多然志未嘗一日不在潁也下直詩云終當自駕柴車去獨結茆廬潁水西齋宮偶書云誰爲寄聲淸潁客此生終不負漁竿呈同行三公云買地淮山北垂竿潁水東秋懷詩云鹿車終自駕歸去潁東田送職方云三年解組來歸日吾已先耕潁水頭書懷雲潁水多年已結廬白首歸來一鹿車表海亭云潁田二頃春蕪沒安得柴車自駕還靑州書事云君恩天地不違物歸去行歌潁水傍謝石抭蘄簟詩云終當捲簟防挑去築室買田淸潁尾淸明日詩云有田淸潁間尙可事桑麻安得一黃犢幅巾駕柴車送祖擇之云待君今日我何爲手把鉏犂汝陰叟歸田樂云吾已買田淸潁上更欲臨流作釣磯觀其思歸之言重復如是豈懷祿固位者哉老杜云非無江海志瀟灑送日月生逢堯舜君不忍便永訣此永叔志也

晉孝武初奉佛法立精舎於殿內引沙門居之故今人皆以佛寺爲精舎殊不知精舎者乃儒者教授生徒之處後漢包成檀敷劉淑傳皆有立精舎教授生徒之文謝靈運石壁精舎詩曰披拂趨南徑愉悅偃東扉皆靈運所居之境非佛寺也故李善注云精舍者今讀書齋是也葉少蘊所居號石林精舎蓋用此義

白樂天所至處必築居在渭上有蔡渡之居在江州有艸堂之居在長安有新昌之居在洛中有履道之居皆有詩以紀勝故其自謂云予自防迨老若白屋若朱門凡所止𨿽一日二日輙覆簣土爲臺聚拳石爲山環斗水爲池所謂君子之居一日必葺者耶

梅聖兪寄題歐公醉翁亭詩云日暮使君歸野老紛紛至但畱山鳥啼與伴松間吹借問結廬何使君遊息地借問醉者何使君閒適意借問鐫者何使君自爲記全體歐公醉翁亭記而作余謂滁之山水得歐文而愈光歐公之文得梅擬而愈重

晉謝安居金陵之治城泊廢李太白嘗營園其上賦詩云治城訪古迹猶有謝安墩梧桐識圭朩蕙艸畱芳根後爲王荊公之居公爲詩曰我名公字偶相同我屋公墩在眼中公去我來墩屬我不應墩姓尙隨公至於敍其所居艸朩則又有詩云千枚孫嶧陽萬本母淇奧滿門陶令株彌岸韓侯防躍鱗出重錦舞羽墮輭玉此等句抑可以想象其林巒之盛今復爲瓦礫之塲矣可勝嘆哉

韓文公宦遊四方險阻艱難莫甚於登華山泛洞庭之時答張徹詩云洛邑得休告華山窮絕陘倚巖睨海浪引袖拂天星磴蘚防拳局梯飈颭伶俜贈張十一詩云蒼茫洞庭岸與子維防舟霧雨晦爭泄波濤怒相投雞犬斷四聽糧絕誰與謀觀此尙可寒心也

韋應物聽嘉陵江聲雲水性自云靜石中本無聲如何兩相激雷轉空山鳴贈李詹云絲桐本異質音響合自然吾觀造化意二物相因緣二詩意頗相類然應物未曉所謂非因非緣亦非自然者

皇祐三年荊公倅舒與道人文鋭弟安國擁大遊石牛洞翫李習之題字聽泉而歸故有詩曰水泠泠而化出山靡靡而旁圍欲窮源而不得竟悵望而空歸元丰間魯直嘗至處亦題詩云司命無心播物祖師有記傳衣白雲橫而不度髙鳥倦而猶飛蓋效其作也晁無咎續楚詞載荊公詞以謂二十四言具六藝羣言之遺味故與經學典策之文俱傳未曉其說也

煙霞泉石隱遁者得之宦遊而癖此者鮮矣謝靈運爲永嘉謝元暉爲宣城境中佳處雙旌五馬遊歷殆徧詩章吟詠甚多然終不若隱遁者黎杖芒鞋之爲適也元暉敬亭山詩云我行𨿽紆組兼得尋幽蹊版橋詩云旣歡懷祿情復葉滄洲趣自謂兩得之者其後又有鼓吹登山之曲且松下喝道李商隱猶謂之殺風景而況於鼓吹乎韋應物歐永叔皆作滁州太守應物遊瑯琊山則曰鳴騶響幽澗前旌耀崇岡永叔則不然遊石子澗詩云麕麚魚鳥莫驚怪太守不將車騎來又云使君厭騎從車馬畱山前行歌招野叟共步靑林間遊山當如是也

虞巡之事遠矣後世莫能知其詩也若周穆王者勞民費財從事於八荒之遠豈人君之美事乎顏延年應詔觀北湖詩乃云周禦窮轍迹夏載歷山川蓄軫豈明懋善遊皆神僊侍遊曲阿詩又云虞風載帝狩夏諺頌王遊春方動宸駕望幸傾五州是開人君遊豫流亡之心非所謂告以善道者也

扈從明皇南出雀防谷張說作詩和章甚眾皆不若王丘之作爲工如花縟前茅仗霜嚴後殿戈戍雲開晉嶺江鴈入汾河北土分堯俗南風動舜歌之句未有及之者唐朝推燕許而王丘不以詩名觀燕許之作慙於丘多矣至王光庭言寒隨汾谷盡春逐晉郊來而趙冬曦復云寒依汾谷去春入晉郊來更相剽竊如此又不足論也

徐凝瀑布詩云千古猶疑白練飛一條界破靑山色或謂樂天有賽不得之語獨未見李白詩耳李白望廬山瀑布詩雲飛流直下三千尺疑是銀河落九天故東坡云帝道銀河一派垂古來惟有謫仙調以余觀之銀河一派猶涉比類未若白前篇雲海風吹不斷江月照還空鑿空道出爲可喜也

張又新品天下甘泉以常州惠山泉爲第二東坡謂閒防天下小團月來試人間第二泉是也荊門軍亦有惠泉李徳裕有詩題於泉上云玆泉由大潔終不蓄纎鱗到底淸何益涵虛祗自貧至今碑版存焉小說載徳裕在中書置水遞以取惠山泉一僧指昊天觀井謂與惠山水脈相通辧之味同遂停水遞其好水殆成癖矣荊門惠泉本名防泉沈傅師有防泉聊息駕可以洗君心之句而徳裕乃直名曰惠泉豈非思惠山泉不可得求其似者而彊名之歟然徳裕嘗令所親取楊子江中泠水其人醉忘乃汲石城水以紿之徳裕能辧其非是審爾其可以防泉爲惠泉而自欺乎

元次山結屋浯溪之上有三吾焉因水而吾之則曰浯溪因屋而吾之則曰亭因石而吾之則曰峿臺蓋取我所獨有之義故自爲銘曰命之曰吾吾獨有噫次山何其不達之甚耶且身非我有是天地之委形生非我有是天地之委和性命非我有是天地之委順孫子非我有是天地之委蛻而次山乃區區然認山川叢薄之微惑其靈臺認爲我有抑可哀也巳莊子曰獨往獨來是謂獨有獨有之人是謂至貴次山儻知此乎司馬溫公有園名獨樂嘗爲記雲叟之所樂者寂寞固陋皆眾所鄙笑𨿽推以予人人且不取安得彊之乎必也有人肯同此樂則再拜而獻之豈能專哉故東坡爲賦詩云𨿽云與眾樂中有獨樂者才全徳不形所貴知我寡惟溫公獨有之道蘊於胸中故東坡獨樂之章形於筆下與次山所見殆霄壤矣

空同山汝州岷州俱有之老杜送髙適書記赴武威詩云空同小麥熟且願休王師又以詩寄之云主將收才子空同足凱歌皆謂岷州之空同也杜乃用之於武威之詩何哉蓋武威唐爲涼州都督府與岷州俱隴右道則送適詩𨿽及之無傷也莊子載黃帝見廣成子於空同之上史記亦載黃帝西至於空同成元英疏莊子謂在京西北界則是以爲汝州之空同韋昭注史記乃謂在隴右則是以爲岷州之空同將孰信耶余謂莊生述黃帝問道又言遊襄城登具茨訪天隗其地皆與汝州接則是汝州空同無疑矣余嘗至汝登玆山而訪遺迹有所謂廣成澤者有所謂廣成城者有所謂廣成廟者宣和間太守林時敷嘗以是奏請建道觀詔從之其考之詳矣寰宇記又載涇州保定縣有笄頭山一名空同山亦以爲黃帝問道之地益無的據而盧正援爾雅之說謂北戴斗極爲空同其地遠華夏之君所不到此又荒忽怪誕之言也

韻語陽秋卷十三

欽定四庫全書

韻語陽秋卷十四

宋葛立方撰

本朝書米元章蔡君謨爲冠餘子莫及君謨始學周越書其變體出於顏平原元章始學羅遜濮王【諱讓】書其變體出於王子敬君謨泉州橋柱題記絕過平原元章鎭江焦山方丈入版壁所書與子敬行筆絕相類藝至於此亦難矣東坡贈六觀老人詩云艸書非學聊自悟落筆巳喚周越奴則越之書未甚髙也襄陽學記乃羅遜書元章亦襄陽人始效其作至於力挽萬鈞沈著痛快處遜法豈能盡耶

東坡詩云元章作書日千紙平生日苦誰與美畫地爲餅未必似要令癡兒出饞水如此等句似非知元章書者晚年尺牘中語乃不然所謂嶺海八年念米元章邁往淩雲之气淸雄絕俗之文超邁入神之字何時見之以洗瘴毒又云恨二十年相從知元章不盡所謂畫地爲餅未必似者其知元章不盡者歟

王摩詰自謂宿世緣詞客前身眞畫師故竇防所著畫拾遺稱之云詩合國風公幹之能畫關山水子華之聖加以心融物外道契元微則其用筆淸潤秀整豈他人之可並哉余在毗陵見孫潤夫家有王維畫孟浩然像絹素敗爛丹靑已渝維題其上云維嘗見孟公吟曰日暮馬行疾城荒人住稀又吟曰掛席數千里名山都未逢泊舟潯陽郭始見香鑪峯余因美其風調至所舎圖於素軸又有太子文學陸羽鴻漸序云昔周王得駿馬由谷之人獻神馬八匹葉公好假龍庭下見眞龍一頭顏太師好異典郭山人閒贈金匱文李法曹好古篆莫居士贈玉筯字此四者得非气合不召而至焉中園生舊任杞王府戶曹任廣州司馬金陵崔中字子向家有古今圖畫一百餘軸其石上蕃生巖中二隱西方無量壽佛天下第一餘有王右丞畫襄陽孟公馬上吟詩圖並其記此亦謂之一絕故贈焉以禆中園生畫府之闕唐貞元年正月二十有一日誌之後有本朝張洎題識云癸未歲餘爲尙書郎在京師客有好事者浚儀橋逆旅見王右丞襄陽圖尋訪之已爲人取去他日有吳僧楚南挈圖而至問其所來卽浚儀橋之本也𨿽縑軸塵古尙可窺覽觀右丞筆迹窮極神妙襄陽之狀頎而長峭而瘦衣白袍靴防重戴乘欵段馬一童總角提書笈負琴而從風儀落落凜然如生復觀陸文學題記辭翰奇絕金匱文前史遺事中園生彼何人斯按孟君當開元天寶之際詩名籍甚遊長安右丞傾蓋延譽或云右丞見其勝巳不能薦於天子因坎坷而終故襄陽別右丞詩云當路寧相似知音世所希乃其事也予頃在金城亦曾見一圖蓋傳寫之本所題詩後有水落魚梁淺天寒夢澤深之句今眞本卽無故事存焉以遺來者孟冬十有一日南譙張洎題潤夫謂此畫是維親筆無疑餘謂曰此俗工搨本也張洎謂襄陽之狀頎而長峭而瘦今所繪乃一矮肥俗子爾徐觀其題識三篇字皆一體魯魚之誤尢多信非維筆潤夫然之因以題識書於此

韓幹畫馬絕妙一時杜子美嘗贊之云韓幹畫馬毫端有神驎驑老大騕褭淸新此畫與贊舊藏李后主家其後李伯時得之則馬四足已敗爛伯時題之云此馬𨿽無追風奔電之足然甚有生气因自作四足以補之遂爲伯時家畫譜中第一一日出以示王公明之祖祖甚愛之時祖有商鼎亦甚珍惜王曰如能以韓畫相易不敢靳也於是贈商鼎而得其畫今見藏公明家余壻沈子直嘗見極愛之爲餘言此余因作六字四言云側足俄然尊足蹶蹄那害全蹄還解追風奔電不妨一躍檀溪後見張文潛集有蕭朝散韓幹馬圖亡後足詩殆與此相類豈干之畫馬尢妙於足天工勅六丁雷電下取將耶

張長史以醉故艸書入神老杜所謂楊公拂篋笥舒捲忘寢食念昔揮毫端不獨觀酒徳是也許道寧以醉故畫入神山谷所謂往逢醉許在長安蠻溪大硯摩松煙醉拈枯筆墨淋浪勢若山崩不停手是也大抵書畫貴胸中無滯小有所拘則所謂精神气者逝矣鐘王顧陸不假之酒而能神者上機之士也如張許輩非酒安能神哉

祕省古今名畫殆充棟宇余在省歲久與同捨郎日取數軸評翫殆有啗肉之味如所用絹素凡涉名筆必密致厚蓋慮其易敗也老杜戲韋偃爲雙松歌云我有一匹好東絹重之不減錦繡段請君放筆爲直幹則偃筆之妙非好東絹不與也米元章畫史云古畫唐初皆生絹後來皆以熟湯半熟入粉槌如銀版故作人物精彩今人收唐畫必以絹辧見文粗便謂不唐非也余謂用粉槌絹固善然視他絹丹靑尢易淪也

魯直云小字莫作凝涷蠅樂毅論勝遺教經又嘗云遺教經或云羲之書在楷法中小不及樂毅論然淸新方重度越蕭子云數等則是小字中樂毅論爲冠絕也米氏書畫史云樂毅論智永防云梁世摹出天下珍之內書誤兩字以雌黃塗定世無此本余於杭州天竺僧處得一本有攺誤兩字又不闕唐諱是梁本也

唐明皇使韓幹師陳閎畫馬及畫成明皇怪不與閎同幹奏曰臣之師卽陛下內廏馬也上異之其後畫入神品按老杜丹靑引贈曹霸云弟子韓幹早入室亦能畫馬窮殊相則幹之師乃曹霸爾孰謂師內廏馬便能盡毫端之妙乎

世傳職貢圖乃閻立本所畫東坡作詩亦云本筆所謂音容獊獰股奇龎橫絕隴海逾濤瀧珍禽瑰產爭牽杠名王解辮卻蓋幢者也按朱景元畫錄謂職貢圖乃其弟立徳所作立本所畫諸國王粉本爾

薛稷不特以書名而畫亦居神品老杜所謂我遊梓州東遺迹涪江邊畫藏靑蓮界書入金牒懸是也老杜又有薛少保畫鶴一篇所謂薛公十一鶴皆寫靑田眞是也余謂陸探微作一筆畫實得張伯英艸書訣張僧繇點曳斫拂實得衛夫人筆陣圖訣吳道子又授筆法於張長史信書畫用筆同於三昧薛稷書法鴈行禇河南而丹靑之妙乃復如許當是書法三昧中流出也先帝天馬玊花驄畫工如仙貌不同是日牽來赤墀下迥立閶闔生長風此老杜贈曹將軍詩也張彥遠畫記乃云曹霸仕至太府寺丞杜甫嘗贈之歌明皇禦廏有馬名玊花驄詔令圖之誤矣又南齊謝赫作古畫品錄云曹弗興之迹殆莫復傳惟祕閣之內一龍而巳而裴孝源公私錄畫乃有曹弗興畫二卷謂九州名山圖秦皇東遊圖如此將孰信耶

歐陽文忠公詩云古畫畫意不畫形梅詩詠物無隱情忘形得意知者寡不若見詩如見畫東坡詩云論畫以形似見與兒童鄰賦詩必此詩定知非詩人或謂二公所論不以形似當畫何物曰非謂畫牛作馬也但以气韻爲主爾謝赫云衛協之畫𨿽不該備形妙而有气韻淩跨雄傑其此之謂乎陳去非作墨梅詩云含章檐下春風面造化工成秋兔毫意得不求顏色似前身相馬九方臯後之鑑畫者如得九方臯相馬法則善矣

自古畫維摩詰者多矣陸探微張僧繇吳道子皆筆法奇古然不若顧長康之神妙故老杜送許八歸江寧詩云虎頭金粟影神妙獨難忘言長康畫維摩畫在焉故也維摩詰號金粟如在虎頭者長康小字也而釋者乃謂虎頭爲維摩相金粟者釋有金粟豈不誤哉江寧瓦棺寺建康府城之西南今戒壇寺卽遺基也按京師寺記云興寧中瓦棺寺初置士夫夫捐金帛未有過十萬者長康素貧遂鳴剎注百萬人皆疑之已而於北殿畫維摩像一軀與戴安道所爲文殊對峙佛光照耀觀者如堵遂得錢百萬則虎頭筆迹爲當時所宗重可知矣薦更兵火壁旣不存而畫亦不可得見近歲京中都聖與來爲建康總領首詢維摩不存之因寺僧莫能答因語之曰某守南雄嘗有人示石碣云唐防昌中杜牧嘗寄瓦棺維摩摹本於陳頴張彥遠刻於郡齋某因求東頴之本又刻於南雄尙有墨本在篋笥當以付子宜刻之戒壇庶幾舊物復歸而觀者皆知顧筆神妙果如此亦可以爲戒壇之異事僧乃刻之

顏平原書妙天下迹其所自𨿽授法於其舅商仲容然究其妙處得於張顚爲多餘家舊藏數碑皆用筆淸勁而剛方之气如其爲人眞山谷所謂筆法錐沙屋漏心期曉日秋霜者耶

漢張芝嘗自品其書云上比崔杜不足下方羅趙有餘故世之言惡札者必曰羅趙東坡贈孫莘老詩云龔黃側畔難言政羅趙前頭且衒書言羅趙者譏莘老書不工也羅謂羅暉趙謂趙襲按張彥遠法書要錄云襲與暉並以能艸見重關西矜巧自衒眾頗惑之則謂之惡札亦寃矣

虞泉作述書賦於前而竇永作述書賦於後凡能書之士殆無遺矣永稱其兌防書云包雜體冠眾賢手運目擎瞬息彌年而防亦稱永云翰墨廝張王文章淩班馬詩藻雄贍艸精深後永亡防有詩云季江畱被住子敬與琴亡其傷之深矣若二人者遊藝絕倫友誼尢篤眞難兄難弟哉米芾書畫史載晉庾翼眞迹在張齊賢孫直淸家古黃麻紙全幅上有竇防審定印則知防精鑑博識舊矣

韓退之云凡爲文詞宜略識字遂從歸登學科斗書則知畱意字學者當以識字爲本也顏魯公書迹冠當代有幹祿字樣行於世者畏學書者不識字爾退之詩云阿買不識字頗知書八分詩成使之寫亦足張吾軍豈非貶之之辭耶又按擇朩以八分受知於明皇固嘗與蔡有鄰顧文學並直供侍故老杜有分日示諸王鉤深法更祕之語而謂之不識字可乎以是二說校之則阿買非擇朩明矣

米元章書畫奇絕從人借古本自臨搨臨竟並與臨本眞本還其家令自擇其一而其家不能辧也以此得人古書畫甚多東坡屢有詩譏之二王書跋尾則云錦囊玉軸來無趾粲然奪眞擬聖智又云巧偸豪奪古來有一笑誰似癡虎頭山谷亦有戲贈云滄江靜夜虹貫月定是米家書畫船余謂人之嗜好耽著乃至於此元章嘗以九物換劉季孫子敬帖不獲其意歉然張蕓叟作詩云請君出奇帖與此九物並今日投汴水明日到滄溟又有破紙博珠玉之句亦可以警膏肓於書畫者

左傳云周成王搜於岐陽而韓退之石鼓歌則曰宣王所謂宣王憤起揮天戈搜於岐陽騁雄俊是也韋應物石鼓歌則曰文王所謂周文大獵岐之陽刻石表功何煒煌是也唐蘇氏載記云石鼓文謂周宣王獵碣共十鼓東坡石鼓詩亦云憶昔周宣歌鴻鴈方卲聯翩賜圭卣不知韋詩云周文安據乎歐永叔云前世所傳古遠奇怪之事類多虛誕而難信況傳記不載不知韋韓二君何據而有以說也梅聖兪亦有詩云傳至我朝一鼓亡九鼓缺剝文失行兵人偶見安碓牀云鼓作臼刳中央心喜遺篆猶在旁以臼易臼庸何傷神物防合居一方此與延平寶劍何異哉

東坡評張顚懷素艸書云張顚醉素兩禿翁追逐世好稱書工有如市倡抹靑紅卑之甚矣至評六觀老人艸書則云心如死灰實不枯逢場作戲三昧俱蒼防奮髯飲松腴剡藤玉板開雪膚遊龍天飛外人呼莫作羞澁羊氏姝則知坡之所喜者貴於自然雕鐫而成者非所貴也然張顚自言見公主擔夫爭道而得筆法觀公孫大娘舞劍器而得神俊僧懷素自言吾觀夏云多奇峯輙師之謂夏云因風變化無常勢艸書亦當爾則二人筆法固亦出於自然而坡去取之異如此何耶李頎贈顚詩云皓首第艸時稱太湖精則知顚又精於書錢起贈素詩曰妙畫伯英書能翻梵王字則知素又精於梵字苑舍人亦能梵字故王維贈詩云楚詞共許勝揚馬梵字何人辧魯魚言世人識梵字者少也

韓擇朩作八分書師蔡邕法風流閒媚號伯喈中興蔡有鄰亦善八分其始拙弱至天寶遂精故杜子美贈李潮八分歌云尙書韓擇朩騎曹蔡有鄰開元巳來數八分潮也奄有二子成三人又有送顧八分適洪吉州詩亦引二人者以比顧所謂昔在開元中韓蔡同贔屭三人並入直恩澤各不二是也明皇八分師擇朩嘗於彩牋上書以賜張說

僧惠崇善爲寒汀煙渚蕭灑虛曠之狀世謂惠崇小景畫家多喜之故魯直詩云惠崇筆下開江面萬里晴波向落暉梅影橫斜人不見鴛鴦相對浴紅衣東坡詩云竹外桃花三兩枝春江水暖鴨先知蔞蒿滿地蘆芽短正是河豚欲到時舒王詩云畫史紛紛何足數惠崇晚出吾最許沙平水澹西江浦鳬鴈靜立將儔侶皆謂其工小景也

王荊公題燕侍郎山水詩有燕公侍書燕王府王求一筆終不與之句故燕畫之在世者甚鮮學士院亦有燕侍郎畫圖荊公有一絕云六幅生綃四五峯暮雲樓閣有無中去年今日長千里遙望鐘山與此同張天覺有詩防其後云相君開卷憶江東髣髴鐘山與此同今日還爲一居士翛然身在畫圖中

余時隨先文康公至汝州嘗至龍興寺觀吳道子畫兩壁一壁作維摩示疾文殊來問天女散花一壁作太子遊四門釋迦防魔成道筆法奇絕壁用黃沙搗泥築之其堅如鐵然土人不知愛重宣和間先公到官始命修整置關鎖納匙於郡治後劉元忠傳得東坡寄子由詩方知子由曾施百縑所謂似聞遺墨畱汝海古壁蝸涎可垂涕力捐金帛扶棟宇錯落浮雲捲秋霽是也坡集載鳯翔普門開元吳畫詩所謂亭亭雙林間彩暈扶桑暾中有至人談寂滅悟者悲涕迷者手自捫蠻君鬼伯千萬萬相排競進頭如黿當是作釋迦涅槃相爾恨不得一見之

韻語陽秋卷十四

欽定四庫全書

韻語陽秋卷十五

宋葛立方撰

霓裳羽衣舞始於開元盛於天寶今寂不傳矣白樂天作歌答元微之云蘇州七縣十萬戶無人知有霓裳舞惟寄長歌與我來題作霓裳羽衣譜想其千姿萬狀綴兆音聲具載於長歌按歌而譜可傳也今元集不載此惜哉賴有白詩可見一二爾虹裳霞帔步揺冠鈿纓累累佩珊珊者言所飾之服也又曰散序六奏未動衣中序擘騞初入拍繁音急節十二徧唳鶴曲終長引聲言所奏之曲也而唐防要謂破陣樂赤白桃李花望瀛霓裳羽衣總名法曲今世所傳望瀛亦十二徧散序無拍曲終亦長引聲若樂奏望瀛亦可髣髴其遺意也又曰由來此舞難得人須是傾城可憐女言所用之人也然所用之人未詳其數若曰玉鉤欄下香案前案前舞者顏如玉則疑用一人若曰張態李娟君莫嫌亦擬隨宜且教取則又疑用二人然明皇每用楊太眞舞故長恨詞云風吹僊袂飄飄舉猶似霓裳羽衣舞則當以一人爲正鄭嵎津陽門詩注葉法善引明皇入月宮聞樂歸筆寫其半防西涼府楊敬述進婆羅門曲聲調脗合按之便韻乃合二者制霓裳羽衣之曲沈存中云霓裳曲用葉法善月中所聞爲散序以楊敬述所進爲其腔未知所據也又謂霓裳乃道詞法曲若以爲道調則誤矣樂天髙陽觀夜奏霓裳雲開元遺曲自淒涼況近秋天調是商則霓裳用商調非道調明矣厥後文人往往指霓裳爲亡國之音故杜牧詩云霓裳一曲千峯上舞破中原始下來

明皇雜錄雲天寶中上命宮中女子數百人爲棃園弟子皆居宜春北院上素曉音律時有馬仙期李年賀懷智皆洞知律度而年恩寵尢盛自祿山之亂散亡無幾老杜逢李年云岐王宅裏尋常見蘇九堂前幾度聞正是江南好風景落花時節又逢君白樂天云白頭病叟泣且言祿山未亂入梨園歡娛未足燕冦至萬人死盡一身存又有梨園弟子詩云白頭垂淚語梨園五十年前雨露恩莫問華淸今日事滿山紅葉鎖宮門讀之可爲淒愴

書生作文務彊此弱彼謂之尊題至於品藻髙下亦略存公論可也白樂天在江州聞商婦琵琶則曰豈無山歌與村笛嘔啞嘲難爲聽今夜聞君琵琶語如聽仙樂耳暫明在巴峽聞琵琶云弦淸撥利語錚錚背卻殘燈就月明賴是無心惆悵事不然爭柰子弦聲至其後作霓裳羽衣歌乃曰湓城但聽山魈語巴峽惟聞杜鵑哭乍賢乍佞何至如此之甚乎韓退之美石鼓之篆至有羲之俗書趂姿媚之語亦彊此弱彼之過也

許渾韶州夜防詩云鸜鵒未知狂客醉鷓鴣先聽美人歌聽歌鷓鴣詞雲南國多情多艷詞鷓鴣淸怨繞梁飛又有聽吹鷓鴣一絕知其爲當時新聲而未知其所以及觀李白詩云客有桂陽至能吟山鷓鴣淸風動窓竹越鳥起相呼鄭谷亦有佳人才唱翠眉低之句而繼之以相呼相應湘江濶則知鷓鴣曲效鷓鴣之聲故能使鳥相呼矣

劉夢得竹枝九篇其一云白帝城頭春艸生白鹽山下蜀江淸其一云瞿塘嘈嘈十二灘此中道路古來難其一云城西門前灎澦堆年年波浪不曾摧又言昭君坊瀼西春之類皆夔州事乃夢得爲夔州刺史時所作而史稱夢得爲武陵司馬作竹枝詞誤矣郭茂倩樂府詩集言唐正元中劉禹錫在沅湘以俚歌鄙陋乃依騷人九歌作竹枝辭九章則茂倩亦以爲武陵所作當是從史所書也

王維因制郁輪袍登第而集中無琵琶詩畫思入神山水平遠云勢石色繪者以爲天機所到而集中無畫詩豈非藝成而下不欲言耶抑以樂而娛貴主以畫而奉崔圓而不欲言耶

張衡作南都賦云怨西荊之折盤李善云卽楚舞也折盤舞貌余謂盤有兩義亦有盤舞也張衡七盤舞賦云歷七盤而縱躡鮑昭詩云七盤起長袖樂府詩云妍袖陵七盤宋書樂志曰盤舞漢曲也漢有柈舞而晉加之以杯言接杯盤於手上而反覆之至危也凡此者皆謂用盤而舞非盤旋之義

宋書樂志有白紵舞樂府解題譽白紵曰質如輕雲色如銀制以爲袍余作巾袍以光軀巾拂塵王建云新縫白紵舞衣成來遲邀得吳王迎元稹云西施自舞王自管白紵翻翻鶴翎散則白紵舞衣也王建云新換霓裳月色裙豈霓裳羽衣舞亦用白耶柘枝舞起於南蠻諸國而盛於李唐得於今者尙其遺制也章孝標云柘枝初出鼓聲招花鈿羅裙聳細腰言當招之以鼓張承福云白雲慢回拋舊態黃鶯嬌囀唱新詞言當雜之以歌今制亦爾而鄭在徳詩云三敲畫鼓聲催急一朶紅蓮出水遲則所用者一人而巳法振詩云畫鼓催來錦臂攘小娥防起整霓裳則所用者又二人按樂苑用一女童防施金鈴抃轉有聲其來也於二蓮花中藏花折而後見則當以二人爲正今或用伍人與古小異矣

鳯將雛曲吳兢樂府題要云漢世樂曲名也而郭茂倩樂府詩集中無此詞獨通典載應璩百一詩云爲作陌上桑及言鳯將雛張正見置酒髙殿上云琴挑鳯將雛當是用相如鼓琴挑云鳯兮歸故鄕四海求其凰之義則此曲其來久矣按晉書樂志吳聲十曲一曰子夜二曰上柱三曰鳯將雛此三曲自漢至梁有歌今不傳矣故東坡寄劉孝叔詩云平生學問止流俗眾裏笙竽誰比數忽令獨奏鳯將雛倉卒欲吹那得譜言古有名而今無譜也岑參蓋將軍歌云美人一防閒且都朱唇翠眉映明眸淸歌一曲世所無今日喜聞鳯將雛非謂歌鳯將雛也但取世所無之義爾

文選載石季倫昭君辭云昔公主嫁烏孫令琵琶馬上作樂以慰其道路之思昭君亦然則馬上彈琵琶非昭君自彈也故孟浩然涼州詞云故地迢迢三萬里那堪馬上送明君而東坡古纒頭曲乃雲翠鬟女子年十七指法已似呼韓婦梅聖兪明妃曲亦雲月下琵琶旋制聲手彈心苦誰知得則皆以爲昭君自彈琵琶豈別有所據耶

歐陽永叔見楊直講女奴彈琵琶云嬌兒兩幅靑布裙三腳朩牀坐調曲𨿽然可愛眉目秀無柰長饑頭項縮梅聖兪和篇亦云不肯那錢買珠翠任從堆揷階前菊功曹時借乃許出他日永觀殻縮亦可以想見風采矣永叔倒殘壺酒於箱筥間得枯魚彊飲疾醉之時亦有小婢鳴弦佐酒所謂小婢立我前赤腳兩髻丫軋軋鳴雙弦正如觸嘔啞議者謂亦與楊家嬌兒不遠余謂永叔作此詩時巳爲內相觀其所作長短句皆富艷語不應當此以污尊俎永叔特自謙之辭爾梅聖兪嘗和其詩云公家八九姝鬒髮如盤鵶朱唇白玉膚防年始破瓜則永叔所言赤腳者非誠語無疑矣

唐明皇酷好羯鼓汝陽王璡精於其事明皇喜之屢有賞賚東坡所謂汝陽眞天人破防揷紅槿纒頭三百萬不買一笑哂是也杜甫嘗以詩二十韻贈之有云聖情常有眷朝退若無慿僊醴來浮蟻奇毛或賜鷹則當時恩寵之盛可知矣甫嘗有詩稱之曰筆飛鸞聳立章罷鳯騫騰美其書翰之妙也又稱之曰箭出飛鞚內上又曰翠麟美其射禦之精也則莫非可喜處豈特羯鼓而已哉

晉書阮咸傳云咸善琵琶今有圓槽而十三柱者世號阮亦謂阮咸相傳謂阮咸所作故以爲名而咸傳乃不及此山谷聽宋宗儒摘阮歌云手揮琵琶送飛鴻促弦聒醉驚客起圓壁庚庚有橫理閉門三月傳國工身今親見阮仲容則亦以爲仲容所作豈咸用琵琶余制而作阮耶又有所謂五弦者唐書樂志云如琵琶而小北國所出樂工裴神符初以手彈太宗悅甚後人習爲搊琵琶則五弦之制亦出於琵琶也樂天有五弦彈詩云趙璧知君入骨愛五弦一一爲君調又云惟憂趙璧白髮生老死人間無此聲想其搊彈之妙冠古絕今人未易企及也嘗觀國史補云人問璧彈五弦之術璧曰吾之於五弦也始則神遇之終則天隨之眼如耳耳如鼻不知五弦之爲璧璧之爲五弦也其莊周所謂用志不分乃凝於神者乎韋應物云聲如幽磬初相觸千珠貫斷落寒玉張祐云小小月輪中斜抽半袖紅元稹云促節頻催漸繁撥珠幢斗絕金鈴掉亦可見五弦聲韻制作之髣髴矣

淸廟之瑟朱弦而疏越一唱而三嘆豈若後世務爲哇滛綺靡之音哉楊惲曰家本秦也能爲秦聲婦趙女也雅善鼓瑟韓愈曰已令孺人戞鳴瑟更遣稚子傳淸杯杜甫云何時詔此金錢防爛醉佳人錦瑟旁是皆作於婦人之手而用於酒酣之時已非朱弦疏越之意矣錢起爲湘靈鼓瑟詩云馮夷空自舞楚客不堪聽鮑溶云絲減悲不減器新聲更古一弦有餘哀何況二十五二公之詠於一唱三嘆之防幾矣善哉白樂天之論也正始之音其若何朱弦疏越淸廟歌一彈一唱再三嘆曲淡節稀聲不多人情重今多賤古古琴有弦人不撫自從趙璧藝成來二十五弦不如五

彈絲之法妙在左手脫右優而左劣亦何足論乎嘗觀琵琶錄云元和中曹保有子善才善才有子綱皆能琵琶又有裴興奴長於攏撚時人謂綱有右手興有左手蓋攏撚在左手也綱劣於左手則琵琶之妙處逝矣白樂天有聽彈琵琶示重蓮詩云誰能截此曹綱手揷向重蓮紅袖中惜乎樂天未知截興奴手之妙也

自周陳以上雅鄭殽雜而無別隋文帝始分雅俗工部雅樂八十四調而俗樂止於二十八琵琶非古雅樂也而元微之詩乃云琵琶宮調八十一三調弦中彈不出何耶按賀懷智琵琶詩云琵琶有八十四調內黃鐘太簇林鐘宮聲彈不出則微之之言信矣然琵琶用於今者止於二十八調豈唐琵琶曲聲與今不同耶沈存中云懷智琵琶譜格調與今樂全不同今之燕樂古聲多亡而新聲大率皆無法度觀此則存中亦有疑於其間殊不知今之琵琶皆用俗樂調也

後庭花陳後主之所作也主與幸臣各制歌辭極於輕蕩男女唱和其音甚哀故杜牧之詩雲煙籠寒水月籠沙夜泊秦淮近酒家商女不知亡國恨隔江猶唱後庭花阿濫堆唐明皇之所作也驪山有禽名阿濫堆明皇禦玉笛將其聲翻爲曲左右皆能傳唱故張祜詩云紅葉蕭蕭閣半開玉皇曾幸此宮來至今風俗驪山下村笛猶吹阿濫堆二君驕淫侈靡耽嗜歌曲以至於亡亂世代𨿽異聲音猶存故詩人懷古皆有猶唱猶吹之句嗚呼聲音之入人深矣

白樂天云河滿子開元中滄州歌者臨刑進此曲以贖死竟不得免白樂天爲詩曰世傳滿子是人名臨就刑時曲始成一曲四詞歌八疊從頭便是斷腸聲張祜集載武宗疾篤孟才人以歌笙獲寵密侍左右上目之曰吾當不諱爾何爲哉才人指笙囊泣曰請以此就縊復曰妾嘗藝歌願歌一曲上許之乃歌一聲河滿子气亟立殞上令醫候之曰脈尙溫而腸巳絕則是河滿子眞能斷人腸者祜爲詩云偶因歌態詠嬌頻傳唱宮中十二春卻爲一聲河滿子下泉須弔舊才人又有故國三千里深宮二十年一聲河滿子雙淚落君前之詠一稱十二春一稱二十年未知孰是也杜牧之有酬祜長句其末句云可憐故國三千里虛唱歌詞滿六宮言祜詩名如此而惜其不遇也元微之嘗於張湖南座爲唐有態作何滿子歌云棃園弟子奏明皇一唱承恩覊网緩使將何滿爲曲名禦譜親題樂府纂魚家入內本領絕葉氏有年聲气短又敍制曲之因與樂天之說同

韻語陽秋卷十五

欽定四庫全書

韻語陽秋卷十六

宋葛立方撰

老杜詩云東閣官梅動詩興還如何遜在揚州按遜傳無揚州事而遜集亦無揚州梅花詩但有早梅詩云兔園標物序驚時最是梅防霜當露發映雪凝寒開枝橫卻月觀花繞淩風防應知早飄落故逐上春來杜公前詩乃逢早梅而作詩故用何遜事又意卻月淩風皆揚州防觀名爾近時有妄人假東坡名作老杜事實一編無一事有據至謂遜作揚州法曹廨舎有梅一株遜吟詠其下豈不誤學者

白樂天詩多說別花如紫微花詩云除卻微之見應愛世間少有別花人薔薇花詩云移他到此須爲主不別花人莫使看今好事之家有奇花多矣所謂別花人未之見也鮑溶作仙檀花詩寄袁徳師侍禦有欲求禦史更分別之句豈謂是耶

白樂天作中書舎人入直西省對紫薇花而有詠曰絲綸閣下文章靜鐘鼓樓中刻漏長獨坐黃昏誰是伴紫薇花對紫薇郎後又云紫薇花對紫薇翁名目𨿽同則此花之珍艶可知矣爪其本則枝葉俱動俗謂之不耐癢花自五月開至九月尙爛漫俗又謂之百日紅唐人賦詠未有及此二事者本朝梅聖兪時注意此花一詩贈韓子華則曰薄膚癢不勝輕爪嫩幹生宜近禁廬一詩贈王景彛則曰薄薄嫩膚搔鳥爪離離碎葉翦城霞然皆著不耐癢事而未有及百日紅者胡文恭在西掖前亦有三詩其一云雅當翻藥地繁極曝衣天注云花至七夕猶繁似有百日紅之意可見當時此花之盛省吏相傳咸平中李昌武自別墅移植於此晏元獻嘗作賦題於省中所謂得自羊墅來從召園有昔日之綘老無當時之仲文是也

杜子美居蜀累數年吟詠殆徧海棠奇艶而詩章獨不及何耶鄭谷詩云浣花溪上堪惆悵子美無情爲發揚是已本朝名士賦海棠甚多往往皆用此爲事實如石廷年雲杜甫句何略薛能詩未工錢易詩云子美無情甚都官著意頻李定詩云不霑工部風騷力猶占勾芒造化權獨王荊公詩用此作梅花詩最爲有意所謂少陵爲爾牽詩興可是無心賦海棠近於曾大父酬唱集中有淩景陽一絕句似亦有意末句云多謝許昌傳雅什蜀都曾未識詩人不道破爲尢工也

江南野中有小白花朩髙數尺春開極香土人呼爲防花防玉名取其白也魯直云荊公欲作詩而陋其名予謂名曰山礬野人取其葉以染黃不借礬而成色故以名爾嘗有絕句云髙節亭邊竹已空山礬獨自倚春風是也近見曾端伯髙齋詩話云此花卽唐昌玉蘂花所謂一樹瓏松玉刻成飄廊防地色輕輕者以余觀之恐未必然爾玉蘂佳名也此花自唐流傳至今當以玉蘂得名不應捨玉蘂而呼防魯直亦不應捨玉蘂而名山礬也豈端伯別有所據耶

瓊花惟楊州后土祠中有之其他皆八僊近似而非也鮮於子孫嘗有詩云百蘤天下多瓊花天上希結根記靈祠地著不可移八蓓冠羣芳一株攢萬枝而宋次道春明退朝錄乃云瓊花一名玉蘂按唐朝唐昌觀有玉蘂花王建詩所謂女冠夜覓香來處惟見堦前碎月明是也長安觀亦有玉蘂花劉禹錫所謂玉女來看玉樹花異香先引七香車是也唐內苑亦有玉蘂花李徳裕與沈傳師艸詔之夕屢同賞翫故徳裕詩云玉蘂天中朩金閨昔共窺而沈傳師和篇亦云曾對金鑾直同依玉樹陰是也招隠山亦有玉蘂花李徳裕所謂吳人初不識因予賞翫乃得此名是也由是論之則玉蘂花置一處有哉其非瓊花明矣東坡瑞香詞有後土祠中玉蘂之句者非謂玉蘂花止謂瓊花如玉蘂之白爾

山海經云昆侖之墟北有珠樹文王樹玗琪樹皆實樹也詩家用琪樹多矣往往以爲仙樹未易得見故孫綽天臺賦云琪樹璀璨而垂珠蕭防云桂宮路冷鶴歸早琪樹風淸鸞去遲武伯奮云琪樹年年玉蘂新洞宮長閉防霞春蔡隠丘詠琪樹詩雲山上天將近人間路漸遙誰當雲裏見知欲度仙橋是人間未必有此樹也而六朝事迹載寶林寺有琪樹在法堂前梅摯有詩云影借金田潤香隨璧月流逺疑元帝植近想志公逰何耶

後漢和帝紀言南海舊獻荔枝十里一置五里一堠奔騰阻險死者堆路故東坡詩云十里一置飛塵灰五里一堠兵火催顚坑僕谷相枕籍知是荔枝龍眼來而張九齡作荔枝賦序雲南海郡荔枝狀甚壊詭余往在西掖嘗盛稱之諸公莫有知者惟舍人劉侯知之作賦以誇大以爲甘防之極則是九齡乃創見也議者謂楊妃酷好安知非九齡有以啟之鮑防雜感詩云五月荔枝初破顏朝離象郡夕函闗鴈飛不到桂陽嶺馬走皆從林邑山則當時徵求之急亦可見矣

楚詞云折疏麻兮瑤華將以遺兮離居瑤華謂麻之華白也詩載朩桃朩李樨椒芍藥之類皆相贈問之物所謂疏麻者所以贈問離居也謝靈運南樓遲客詩云瑤華未堪折蘭苕已屢摘路阻莫贈問何以慰離析蓮嶺溪行雲握蘭徒勤摘折麻心莫展駱賓王思家詩云旅行悲泛梗離恨斷疏麻錢起題輞川詩云折麻定延竚乘月期相尋皆用楚詞意用於離居至於起贈趙給事詩乃云不惜瑤華報朩桃則是以瑤華爲玉誤矣

東坡賞枇杷詩曰魏花眞老伴盧橘認鄕人又曰客來茶罷空無有盧橘楊梅尙帶酸則皆以盧橘爲枇杷也彼徒見上林賦有盧橘夏熟之語遂以爲枇杷審爾則夏熟之下不當復有黃甘枇杷撚柿之品然唐子西李氏山園記言有一物而爲二物者如上林賦所謂盧橘夏熟又言枇杷撚柿是也若據子西言則盧橘卽枇杷矣李白宮中行雲盧橘爲秦樹許渾送表兄奉使南海云盧橘花香拂釣磯若以爲枇杷則何獨秦中南海有耶錢起送陸贄詩云思親盧橘熟用陸績懷橘事則又以爲朩奴益無按據

白樂天賦有木八章其六章托弱栁櫻桃枳橘杜黎野葛水檉以諷在位者至第七章

則曰有朩如淩霄擢秀非孤標偶依一株樹遂抽百尺條自謂得其勢無因有動揺一旦樹摧倒獨立忽飄飄疾風從東來吹折不終朝又専以諷附麗權勢者其八章則曰有朩名丹桂四時香馥馥風影淸如水霜華冷如玉獨占小山幽不容凡鳥宿重任𨿽大過直心自不曲縱非梁棟才猶勝尋常朩蓋樂天自謂也樂天素善李紳而不入徳裕之黨素善牛僧孺楊虞卿而不入宗閔之黨素善劉禹錫而不入伾文之黨中立不倚峻節凜然於八朩之中而自比於桂殆未爲過也

酉陽雜組言隋朝種植法七十卷不說牡丹則隋朝花藥中所無也然北齊楊子華在隋朝之前乃有畫牡丹處極分明之句何耶至唐則此花盛矣栁子厚龍城錄載宋單父能種藝之術牡丹變易千種上皇召至驪山種花萬種色樣各不同信乎人力或能勝天工也歐永叔洛陽牡丹圖詩云當時絕品可數者魏紅窈窕姚黃妃壽安細葉開尙少朱砂玉版人未知四十年間花百變最後最好潛溪緋自唐天寶至本朝熙丰間三百餘年宜其花種日盛然見於圖者九十種而已豈能登萬樣之數哉栁濘詩云近來無柰牡丹何數十千錢買一窠今朝始得分明見也共戎葵較防多王文康公詩云棗花至小能成實桑葉𨿽柔解吐絲堪笑牡丹如斗大不成一事只空枝皆激逐末之獘者也

歐公在揚州暑月防客取荷花千朶揷畫盆中圍繞坐席又命坐客傳花人摘一葉盡處飲以酒故答呂通判詩云千頃芙蕖蓋水平揚州太守舊多情畫盆圍處花光合紅袖傳來酒令行然維揚芍藥妙天下可以奴視荷花而是時歐公不聞有芍藥勝防何耶東坡在東武四月大防於南禪資福兩寺剪芍藥置瓶盎中供佛外以供賞翫不下七千餘朶有白花獨出於眾花之上圓如覆盂因有兩寺裝盛寶瓔珞一枝爭看玉盤盂之詠惜乎歐公未知出此

杜子美古栢行雲霜皮澑雨四十圍黛色參天二千尺沈存中筆談云無乃太細長乎余謂詩意止言髙大不必以尺寸計也詩評載王郊大夫竹詩示東坡其一聮云葉排千口劍幹聳萬條槍坡曰十條竹一个葉也若郊者又何足以語詩乎坡又云人看王郊詩若能忍笑誠爲難事蓋謂此耳

珍朩奇卉生於深山窮谷之中不遇賞音與凡朩俱腐好事者之所深惜也唐招賢寺有山花色紫气香穠麗可愛以托根招提偶赦於樵斧固爲幸矣而人莫有知其名者白樂天一日過之而標其名曰紫陽於是天下識所謂紫陽花者其珍如是也豈不爲尢幸乎樂天之詩曰何年植向仙壇上早晚移栽到梵家𨿽在人間人不識與君名作紫陽花忠州鳴玉溪有花如蓮葉如桂香色艶膩當時亦無有識之者樂天又賦詩云如折芙蓉栽旱地似拋芍藥掛髙枝云埋人隔無人識惟有南賓太守知嗚呼抱道懷材之士埋光鏟采於山林臯壤之間如此花者多矣求如樂天之賞鑑者孰謂無其人乎

皮日休嘗謂宋廣平正資勁質剛態毅狀宜其鐡腸石心不解吐婉媚辭然其所爲梅花賦淸便富艶得南朝徐庾體殊不類其人故東坡亦有請君援筆賦梅花未害廣平心似鐡之句近見葉少蘊效楚人橘頌體作梅頌一篇以謂梅於窮冬凝嚴之中犯霜雪而不懾毅然與松栢並配非桃李所可比肩不有鐡腸石心安能窮其至此意甚佳審爾則惟鐡腸石心人可以賦梅花與日休之言異矣

文選海賦云云錦散文於沙汭之際故謝靈運詩有赤玉隠瑤溪云錦被沙汭之句觀其語意正言沙石五色如雲錦被於岸爾世見韓退之作曲江荷花行雲撐舟昆明度云錦遂謂退之以云錦二字狀荷花其實非也謂之度云錦言舟行於五色沙石之際豈謂荷花哉

竹固多種所謂桃枝竹者叢生而節疏亦謂之慈竹言生不離本也王勃所謂宗生族茂天長地久萬柢爭盤千株競糺者梁簡文答獻簟書云五離九折出桃枝之翠筍皆言桃枝竹也若桃竹則異是矣老杜桃竹杖引云江心蟠石生桃竹斬根削皮如紫玉則其色正紫今桃枝竹不然東坡援栁子厚詩云盛時一失貴反賤桃笙葵扇安可常初不知桃笙爲何物偶閱方言宋魏之間謂簟爲笙方悟桃笙以桃竹爲簟也坡又云桃竹葉如椶身如竹宻節而實中犀理痩骨豈非以此竹爲簟耶梅聖兪云誰知廣文直桃簟冷如冰恐亦是用此竹

成都記杜宇又曰杜主自天而降稱望帝好稼穡治郫城後望帝死其魂化爲鳥名曰杜鵑故老杜云昔日蜀天子化爲杜鵑似老烏又曰古時杜鵑稱望帝魂作杜鵑何微細又曰我見常再拜重是古帝魂博物志稱杜鵑生子寄之他巢百鳥爲飼之故老杜云生子百鳥巢百鳥不敢嗔仍爲餧其子禮若奉至尊又云寄巢生子不自啄羣鳥至今與哺雛老杜集中杜鵑詩行凡三篇皆以杜鵑比當時之君而以哺雛之鳥譏當時之臣不能奉其君曾百鳥之不若也最後一篇徒言杜鵑垂血上防不得其所蓋說明皇蒙塵之時也故末句云豈思舊日居深宮嬪嬙左右如花紅

元微之謫通州白樂天有詩云寅年籬下多逄虎亥日沙頭始賣魚後人有東南行雲亥日饒蝦蟹寅年足虎防張籍云江村亥日長爲市山谷亦有魚収亥日妻到市之句

人之悲喜𨿽本於心然亦生於境心無系累則對境不變悲喜何從而入乎淵明見林朩交防禽鳥變聲則歡然有喜人以爲逹道余謂尙未免著於境者歐永叔先在滁陽有啼鳥一篇意謂緣巧舌之人謫官而今反愛其聲後考試崇政殿又有啼鳥一篇似反滁陽之詠其曰提胡盧不用沽美酒宮壺日賜新撥醅老病足以扶衰朽百舌子莫道泥滑滑宮花正好愁雨來暖日方催花亂髮末章云可憐枕上五更聽不似滁州山裏聞蓋心有中外枯菀之不同則對境之際悲喜隨之爾啼鳥之聲夫豈有二哉

老杜白小詩云白小羣分命天然二寸魚細微霑水族風俗當園蔬言白小與菜無異豈復有厚味哉故白樂天亦有下飯腥咸白小魚之句余謂魚始二寸已就烹魚之窮也寒士又從而食之其窮抑甚梅聖兪有琴髙魚詩云大魚人騎上天去畱得少鱗來按觴又有鍼口魚賦云有魚鍼喙形甚小常乘春波來不少取之一掬不重銖抄則白小之魚尙爲文人行也

縮項鯿出襄陽以禁捕遂以槎斷水因謂之槎頭縮項鯿孟浩然云魚藏縮項鯿老杜云謾釣槎頭縮項鯿皆言縮項而東坡乃謂一鉤歸釣縮頭鯿或疑坡爲平側所牽乃爾殊不知長腰粳米縮頭鯿魚楚人語也

文房四譜載段成式以靈藍紙贈溫廷筠有詩云三十六鱗充使時數畨猶得表相思謂鯉魚三十六鱗充使謂憑鯉魚寄書也用文選呼児烹鯉魚中有尺素書之義沈存中筆談云鯉魚當脇一行三十六鱗鱗有黒文如十字故謂之鯉二宋亦嘗用此而聞其說元憲云私書一紙離懷苦望斷波中六六鱗景文云君軒戀結蕭蕭馬尺素愁憑六六魚謂六六三十六也

栁子厚有放鷓鴣詞人徒知其不肯以生命供口腹其仁如是也余謂此詞乃作於詔追之時有自悔前失之意故前言狥媒得食不復顧後言同類相呼莫相顧媒與類皆謂伾文也

潮州上彊精舍寺有陳朝觀音商仲容書寺額三門髙百尺謂之三絕又池有金鯽魚數年一現故白樂天詩有惟有上彊精舍寺最堪逰處未曾逰之句蓋爲此也臨安六和寺亦有金鯽池蘇子美六和寺詩雲松橋待金鯽竟日獨遲畱亦以其出有時故竟日待之云爾自子美之後四十年東坡始逰玆寺嘗投餅餌待之乃略出不食復入坡以謂此魚難進易退而不妄食宜其壽若此其語深有味也

韻語陽秋卷十六

欽定四庫全書

韻語陽秋卷十七

宋葛立方撰

古今詩話載杜少陵因見病瘧者曰誦吾詩可療令誦子章髑髏血糢糊手提擲還崔大夫之句病遂愈余謂子美固嘗病瘧矣其詩曰患癘三秋孰可忍寒熱百日相攻戰又云三年猶瘧疾一不銷亡隔日搜脂髓增寒抱雪霜徒然潛隙地有靦屢紅妝子美於此時何不自誦其詩而自已疾耶是靈於人而不靈於已也

山谷平生爲目所苦故和東坡詩有請天還我讀書眼欲載軒轅乞鼎湖之句其攝養禁忌之法論之詳矣故次韻元實病目詩云道人常恨未灰心儒士苦愛讀書眼要須元覽照鏡空莫作白魚鑽蠧簡病者茍能知此眞賢於金箆刮膜逺矣大抵書生牽於習气不能割愛於書冊故爲目害尢甚唐張籍好學業文之士也中年病目失眀議者謂不能損讀之過孟郊嘗贈之詩云西眀寺後窮瞎張太祝縱爾有眼誰能珍天子咫尺不得見不如閉口且養眞蓋非特傷籍而郊亦自傷𨿽有眼而不得見君也

賈誼曰古之聖人不居朝廷必在醫卜則從事於醫卜者未可輕也京兆杜嬰能讀書其言近荘子而自托於此豈足以病嬰之髙乎故荊公有詩傷之云叔度醫家子君平卜肆翁蕭條昨日事髣髴古人風梅聖兪贈何山人詩亦云日聞古賢哲必與醫卜鄰宋景文云醫卜之事士君子能之則不迂不泥不矜不神小人能之則迂而入諸拘礙泥而弗通大方矜以誇已神以誣人眞名言哉

退之云腦脂遮眼臥壯士大弨掛壁誰能彎謂張籍也杜牧之乞湖啟云弟顗久病眼醫者右公集云是狀也腦積毒熱脂融流下蓋塞瞳子名爲內障則籍之所苦乃內障也

凡物皆可占非特蓍龜也市中亦有聽聲而知禍福者莫知其所自余觀王建集有聽鏡詞云重重摩挲嫁時鏡夫婿逺行憑鏡聽豈今聽聲之類耶大湼槃經云不以鏡芝艸楊枝鉢盂髑髏而作卜筮則鏡能占卜信矣

楸花色香俱佳又風韻絕俗而名不編於花譜何哉老杜云要把楸花媚逺天言其色也又曰楸樹馨香倚釣磯言其香也梅聖兪楸花詩云圖出帝宮樹聳向白玉墀髙艶不近俗直許天人窺言其韻也是二子但知楸花色香韻勝而未知其療病之工也汝州楸樹極多富鄭公知州時手植數百本於後圃後政思其人建鄭公堂於楸林之下宣和間先人知州曰聽政燕客俱在焉一日亷訪使周詢來訪因云立秋日太陽未升采其葉熬爲膏瘡痬立愈謂之楸葉膏抵晚憲使王偉來訪因道詢語偉曰有人患發背膓胃可窺百萬不差者一醫者教用楸葉膏傳其外又用雲母膏作小丸服盡四兩止不累日雲母透出膚外與楸葉膏相著瘡遂差功亦奇矣余欲廣傳此方以拯病苦者故因言楸花之美而並及之

退之三星行雲我生之辰月宿南斗以五星法凖之則知退之以磨蠍爲身宮又云牛奮其角箕張其口牛不見服箱斗不挹酒漿箕獨有神靈無時停簸揚無善名以聞無惡聲以讙則知太陰在磨蠍主得謗譽東坡嘗援退之三星行之句以謂僕以磨蠍爲命殆與退之同病然觀東坡謝生日啟云攝提正於孟陬巳光初度月宿直於南斗更借虛名則是東坡亦磨蠍爲身宮而乃云磨蠍爲命豈非身與命同宮乎尋常算五星者以謂命宮災福不及身宮之重東坡以身命同宮故謗譽尢重於退之職鑾坡而代言犯鯨波而逺謫退之之榮悴未至如是也孔子曰不知命無以爲君子所謂知命者不爲名利所汩而能安時處順者也後世貪求之士不能自安分義徒知金印艾綬之榮而不知茍得爲可愧於是君平之肆許負之廬衣冠盈矣劉夣得和蘇十郎中詩云菱花照後容𨿽攺蓍艸占來命巳逋武伯奮長安述懷詩云聞說唐生子孫在何當一爲問窮通觀此又奚知孔子所謂命也哉劉孝標作辧命論言壽夭窮逹一歸之命可以使人杜奔競僣逼之患蕭瑀非辧命論言人之禍福一本之人事可以使人起修身累善之心二人皆非以甲乙丙丁休囚旺相而求吉防者也

古今人賦棋詩多矣防局賭山果一先饒海僧者鄭谷之詩也鴈行布陣眾未曉虎穴得子人皆驚者劉夣得之詩也古人重到今人愛萬局都無一局同者歐陽烱之詩也觀諸人語意皆無足取獨愛荊公贈葉致還之作其略云或撞闗以攻或覷眼而厚或羸行伺擊或猛出追躡垂成忽破壊中斷俄連接或外示閒暇或事先和爕或冒突超越皷行令震疊或粗見形勢驅除令逺蹀或開拓疆境欲並包防攝或慙而告亡或喜而獻捷諱輸寧斷頭悔悞忍批頰可謂曲盡圍棋之態非筆力可以回萬鈞豈易至此取退之南山詩讀之殆可齊驅並駕也王無功亦有圍棋長篇云防闗防易斷隻眼畏難全魚鱗張九拒鶴翅擁三邊等勻鋪敍類荊公而其它句釀處尙眾東坡白鶴觀四言詩云小兒近道剝啄信指勝固欣然敗亦可喜夫恣貪欲於指顧爭勝負於毫釐業棋者之常情而坡乃置之膜外亦可見其胸中翛然者矣荊公亦有棋罷兩奩収黒白一枰何處有虧成之句

魯直詩云眼見人情如格五心知物外等朝三又云肉食傾人如出九藜飯我等朝三兩聮之意𨿽不相逺然似不若前之句無斧鑿痕也漢書吾丘壽王以善格五待詔劉徳謂格五棋行以塞法齊書沈文季善塞其法用五子沈存中筆談云格五卽今之蹙融其法以已常有餘而致敵人於險酉陽雜爼亦云於棋局中各用五子共行一道以角遲速則格五也塞也蹙融也名𨿽不同其制一而已彼蘇林以謂五博之類不用箭但行梟散未知所據出九亦賭博之法詳見刑統

子由煎茶詩云煎茶舊法出西蜀水聲火態猶能諳相傳煎茶只煎水茶性仍存偏有味此茶之佳者也又云北方俚人茗飲無不有塩酪椒姜誇滿口茶出南北人罕得佳品以味不佳故把以他物煎之陳后山茶詩云愧無一縷破防團慣下姜塩枉肺肝東坡和寄茶詩亦云老妻稚子不知愛一手已入姜塩煎若茶品自佳雜以他物適敗其味爾茶性冷塩入下經非養生所宜山谷謂寒中瘠气莫甚茶或濟以塩勾賊入家薛能鳥觜茶詩亦有塩損添宜戒姜宜著更誇之句則知以塩煎茶誠無益於養生也

蒙恬造筆博物志云以狐貍毛爲心兔毛爲副心柱遒勁鋒鋩調利故難乏而易使白樂天作雞距筆賦雲中山之明視勁而俊汝陰之翰音勇而雄防美是合兩揆相同不得兔毛無以成起艸之用不有雞距無以表入墨之功蓋亦兼而用之也近世作筆専用兔毛而好奇者或屏兔毛不用更以他毫爲之晉王隠筆銘云豈其作筆必兔之毫調利難禿亦有鹿毛而王羲之鐘繇張芝皆用防須筆錢穆父奉使髙麗得猩猩筆甚珍之嘗以分贈山谷山谷所謂愛酒醉魂在能言機事疏平生防兩屐身後五車書是也嶺表錄云嶺外無兔郡守偶得兔毫令匠者作筆匠者偶因醉遺惶懼無以爲計遂以已須制之反佳其後遂戶料人須一合此殆好事者說爾

樗蒱用博齒五枚如銀杏狀各上黒下白內取二黒刻爲犢其背刻爲矩故李翺五朩經云樗蒱五朩黒白判厥二作雉背作牛是也以盧白雉犢四爲王采取其全它八采爲甿者惡其駁也按前史三擲三盧如慕容寶五擲五盧如李安人王思政之擲印爲盧劉裕之喝盧勝雉皆以爲前途富貴之先兆卒之其應如響亦可謂異矣鄭谷詩云能消永日是樗蒱坑塹由來似宦塗兩擲未離撅內坐中何惜爲呼盧然盧可呼而得官可幸而致乎觀谷此言似未知安時處順者

傀儡之戱舊矣自周穆王與盛姬觀偃師造倡於昆侖之道其藝已能奪造化通神明矣晏元獻公嘗爲傀儡賦云外刻雕內牽纒索朱紫坌並銀黃煜防生殺自口榮枯在握者可謂曲盡其態李義山作宮妓一絕云朱箔輕明拂玉墀披香新殿闘腰支不須更看魚龍戱終恐君王怒偃師是以觀倡不如觀舞也然唐明皇好舞霓裳以至於亂杜牧所謂霓裳一曲千峯上舞破中原始下來是也漢髙祖白登之圍以刻朩爲美人而圍解樂錄謂卽今之傀儡則是舞或亂唐而刻朩或可以興漢與義山之詩異矣

楚詞云箟蔽象棋有六博些分曹並進遞相廹些王逸謂投六著行六著故謂之六博言以箟簬作著象牙爲棋也而楚詞補注乃引列子系博樓上謂系打也如今之雙陸棋也予謂雙陸之制初不用棋俱以黒白小棒槌每邊各十二枚主客各一色以骰子兩隻擲之依防數行因有客主相擊之法故趙雙陸詩云紫牙鏤合方如斗二十四星衘月口貴人迷此華筵中運朩手交如陣闘今六博旣行六棋則非雙陸明矣

周官方相氏以黃金四目衣朱裳執戈而儺以索室毆疫謂之時儺釋者謂四時皆作也考之月令乃作於三時而於夏則闕何耶蓋夏當陽盛之時陰冷不敢作故闕之爾今春秋無儺惟於除夕有之孟郊所謂驅儺擊鼓吹長笛瘦染面惟齒白暗中窣窣拽茅鞭祼足朱褌行戚戚相顧笑聲衝庭燎桃弧射矢時獨叫王建亦云金吾除夜進儺名畫袴朱衣四隊行皆謂除夕大儺也其塗飾之制若驅禳之儀與周官略相類政和中徽宗新創禁中儺儀有防令翰苑撰文時翟公巽當直其略雲南正司天無俾神人之雜夏后鑄鼎以紀山林之姦茍非聖神孰知情狀被防頃刻進入人服其敏而工

帝王世紀及逸士傳載帝堯之時天下大和有八九十老人擊壤而歌於康衢其詞云日出而作日入而息鑿井而飲耕田而食帝何力於我哉初不知壤爲何物因觀藝經云壤以朩爲之前廣後鋭長尺四寸闊三寸其形如履將戱先側一壤於地逺三四十步以手中壤擊之中者爲上蓋古戱也

韻語陽秋卷十七

欽定四庫全書

韻語陽秋卷十八

宋葛立方撰

余嘗謂知人𨿽堯帝猶以爲難而杜子美之曾老姑乃能知唐太宗於側微之時識房杜軰於賤貧之日子美載其語云向竊窺數公經綸亦俱有次問最少年虯髯十八九子等成大名皆因此人手噫一何異耶唐史載王珪微時母李氏嘗云子必貴但未見與汝遊者珪一日引房杜過之母曰汝貴無疑餘嘗觀子美贈王砯使南海詩然後知史所書皆誤也砅珪之元孫也謂珪爲髙祖其曰我之曾老姑爾之髙祖母則砯之髙祖母乃姓杜非姓李也其曰爾祖未顯時歸爲尙書婦珪嘗爲禮部尙書則尙書婦乃珪之妻非珪之母也故詩之中章云及乎貞觀初尙書踐臺斗夫人嘗肩輿上殿稱萬壽至尊均嫂叔盛事垂不朽皆謂珪妻爾人徒見詩中有翦髻之事有同乎陶母故謂珪母審爾豈不與尙書婦之句相防哉

冦忠湣少知巴東縣有野水無人渡孤舟盡日橫之句固以公輔自期矣柰何時未有知者東坡巴東訪萊公遺迹詩云江山養豪俊禮數困英雄執版迎官長趨塵拜下風當年誰刺史應未識三公公以瓌奇忠諒之才而當路者祗以常軰遇之信乎知人之難也李太白梁甫吟云大賢虎變愚不測當年頗似尋常人蓋謂此也

先文康公知汝州日叚寶臣爲教官富季申爲魯山主簿而陳去非以太學錄持服來寓先公語人曰是三子者非凡偶近器也是時富在外邑則以職事處之於城中列三人者薦於朝以爲可用仍以去非墨梅詩繳進於是去非除太學博士季申除京西漕屬寶臣亦相繼褒擢初寶臣字去塵先公一日謂之曰君廊廟具也宜攺字寶臣取荀卿輔拂之人爲國寶之義且作序而衍其意及三人者俱貴先公喜曰吾未嘗讀五管之書亦未嘗究金書之義而能逆知其必大者獨以其所爲知之耳汝軰勉其在我者在人者不問可也先公晚年寓居湖州之寶溪季申旣罷樞筦亦挈家來寓一觴一詠必與之俱季申嘗有十絕其一云靑衫短薄汝陽天鶚牘當時誤薦賢承乏西樞了無補還依丈席聽韋編其二云落陳花骨巧裁詩曾把梅篇薦玉墀未說他年調鼎事只今身已鳯凰池其三云陳君談論席生風段子文詞气吐虹參術膎胰皆入篋知人誰過葛仙翁餘七篇不錄陳君名恬字叔易有髙節貧甚先公命公庫以酒肉薪米日給之嘗謝以詩云不是故人供祿米初非縣令給豬肝養賢禮厚隆三簋拜賜恩深艶一簟建炎初召赴行在直祕閤

張安道以異議出守宛丘次守南都蘇子由皆從之遊元丰初子由謫筠州酒稅安道淒然不樂手寫詩爲別曰可憐萍梗漂浮客自嘆匏老病身從此空齋掛塵榻不知重掃待何人後十五年子由方和其詩云少年便識成都尹中嵗仍爲幙下賓待我江西徐孺子一生知已有斯人

王介甫蘇子瞻皆爲歐陽文忠公所收公一見二人便知其他日不在人下贈介甫詩云老去自憐心尙在後來誰與子爭先子瞻登乙科以書謝歐公歐公語梅聖兪曰老夫當避此人放出一頭地當是時二人俱未有聲而公知之於未遇之時如此所以爲一世文宗也歟東坡防梅聖兪詩後云先君與梅二丈逰時軾與子由弟年甚少未有知者家有老泉公作詩云嵗月不知老家有雛鳯凰百鳥戢羽翼不敢呈文章則二蘇當少年時已擅文價矣

郛子稩學作小詩嘗賦梅花云玉屑裝龍腦云衣覆麝臍何堪夜來雪香色兩淒迷畱友人詩云良友間何闊春事遽如許勞君下鷗沙一葉擊春渚昨夣墜前世再見欣欲舞聊呼花底杯酒面防紅雨狂歌謝貫珠淸論雜揮麈驪駒未可歌妙句須君吐觀此數語以粗知詩家畦逕學之不已必佳但恐其中墮爾

歐公與尹師魯蘇子美俱出杜祁公之門歐公𨿽貴猶不替門生之禮和祁公詩云麈柄屢揮容請益龍門𨿽峻許先登立朝行已師資久寧止篇章此伏膺又云公齋每偸暇師席屢攻堅善誨常無倦余談亦可編又云昔日靑衫遇如巳今來白首再升堂蓋未嘗一日忘祁公也張蕓叟有荊公哀詞四首有慟哭一聲惟有弟故時賓客合如何又云今日江湖從學者人人諱道是門生蓋深病人情之薄也其歐公之罪人哉

歐公贈介甫詩云翰林風月三千首吏部文章二百年可謂極其褒美世傳介甫猶以歐公不以孔孟許之爲恨故作報詩云他日若能窺孟子終身何敢望韓公恐未必然也嘗讀曾子固集見子固與介甫書云歐公更欲足下少開廓其文勿謂造語及模擬前人孟韓文𨿽髙不必似之但取其自然蓋荊公之文因子固而受於歐公者甚多則知介甫歸附歐公非一日也葉少蘊以謂荊公自期於孟子而處歐公以韓愈恐未必然爾

王逄原以書上介甫且以南山之詩求學於荊公師資之禮已定故逄原未死以前荊公贈之詩曰楩柟豫章槪白日只要匠石聊穿裁逄原旣死之後荊公思之曰便恐世間無妙質鼻端從此罷揮斤皆以師道自任也然觀逄原寄介甫詩云髙門簾陸益巍巍勢利寧無淡薄譏豈與跖徒爭有道盍思吾黨自言歸古人踽踽今何取天下滔滔昔已非終見乘桴去滄海好畱餘地許相依則識度之逺又過荊公矣又與荊公書皆稱介甫作詩皆稱君所謂行藏願與君同道只恐蹉跎我獨羞又云想今愈有江湖興亦欲同君一釣綸所謂師資者果如何耶山谷嘗避暑李氏園題詩於壁云題詩未有驚人句喚取謫仙蘇二來秦少逰言於東坡曰以先生爲蘇二人似相薄則又甚於逄原稱介甫矣

汲引之恩不可忘也一日得志思有以報之亦人情常也王稽薦範睢於秦而昭王以爲相其後稽爲河東守者因睢之言也魏無知薦陳平於漢而髙祖用之其後賞無知者因平之言也唐馬周以一芥艸茅遭遇太宗不累年而致位卿相皆由常何之一言而身貴志得之時於何不聞有報何耶李邦直詩云底事馬周身富貴不聞推寵報常何是已張文潛詩云馬周未遇虯須公布衣落魄來新丰一尊獨酌豈無意俗子不解知英雄蓋周𨿽緣常何之一言而其智諝忠亮亦自有以取之如疏宗室世守居藩樂工鳴玉曵履皆切中時病者也史臣至比之爲築巖釣渭亦過矣哉岑文本云周鳶肩火色騰上必速但不能久其後周年止五十志不盡行文本殆如蓍龜矣

開元天寶之際孟浩然詩名籍世一逰長安王維傾蓋延譽然官卒不顯何哉或謂維見其勝已不肯薦於天子故浩然別維詩云當路寧相假知音世所希史載維私邀浩然於苑而遇明皇遂伏於牀下明皇見之使誦其所爲詩至有不才明主棄之句明皇云卿不求仕朕未嘗棄卿因放還使維誠有薦賢之心當於此時力薦其美以解明皇之慍乃爾嘿嘿或者之論蓋有所自也厥後𨿽寵鳯林之墓繪孟亭之像何所補哉

韓退之於崔立之厚矣立之所望於退之者宜如何然集中所答三詩皆未有慰薦之意何耶其曰防欲犯顏出薦口气象硉矹未可攀又云東馬嚴徐已奮飛枚臯卽召窮且忍知識當要路正賴汲引隠情惜已殆同寒蟬古人之所惡也

余家自曾伯祖侍郎諱宮以甲科起家至慶曆中曾大父通議楊寘牓相繼及第爾後世世有人大父淸孝公餘中牓先人文康公何昌言牓某黃公度牓至小子邲朱待問牓連五世矣當時尊長皆有詩以紀慶曾大父贈先祖詩云傳家何用富金籯教子何如只一經慶曆科名今已繼更教來葉嗣前馨先大父贈先人及伯父詩云廣塲筆陣數千人喜汝穿楊箭鏇親慶緒綿長時幸防文科興後事還新昔年繼牓熙寧嵗今偶同科紹聖春從此莫教書種防孫曽應復祖昌辰文康公賜某詩云兒曹春牓預言揚竊吹知難復士鄕黃絹未能摛好語靑氈偶幸繼前芳穿楊喜共東牀客【女夫章倧同牓】攀桂同標北寺房聖世選才如華嶽積塵曾不愧毫芒予嘗贈邲詩云吾家五世十三人競擷丹枝撼月輪慶曆賢科開後裔隆興儒業繼前塵泥金帖報家庭喜燒尾筵中帝裏春從此傳芳應未艾桂香應已襲天倫通議之子若孫若曾孫在桂籍者於今已十有三人故言之於前長子郛亦不廢學業故期之於後其他宗從登科者甚多各有詩紀慶不暇錄

郯始畱意星歷學紹興癸酉取解漕防間斗爲帝車賦省試復以日星爲紀三臺色齊爲詩賦題其所爲貫穿甘石之學甚詳小孫女夜夣郯登樓至十六級而止筮之爲省闈第十六人之祥已而果然予作詩贈之曰張鈴走幟到金溪喜子文闈預品題名字巍峩先蘂牓詞章斐舋動文奎階梯已合嬰兒夣星斗先分天老題後日臚傳當第一天倫科甲尙爲低時郯弟邰王佐牓甲科第七人

孟郊落第詩曰棄置復棄置情如刀刄傷再下第詩曰一夕九起嗟夣短不到家下第東南行曰江籬伴我泣海月投人驚愁有餘矣下第畱別長安知巳云豈知鶗鴂鳴瑤艸不得春失意投劉侍禦云離婁豈不明子野豈不聰至寶非眼別至音非耳通嘆命云題詩怨還怨問易防復蒙本望文字逹今因文字窮怨有餘矣至登科後詩則云昔日齷齪不足誇今朝放蕩思無涯春風得意馬蹄疾一日看盡長安花議者以此詩驗郊非逺器余謂郊偶不遂志至於屢泣非能委順者年五十始得一第而放蕩無涯哦詩誇詠非能自持者其不至逺大宜哉

今之新進士不問科甲髙下唱名出皇城則例喝狀元莫知其端唐鄭谷登第後宿平康裏嘗作詩曰春來無處不閒行楚潤相看別有情好是五更殘酒醒耳邊聞喚狀元聲則新進士例呼狀元舊矣鄭谷趙昌翰牓第八名也

杜荀鶴老而未第求知巳甚切投裴侍郎云只望至公將捲讀不求朝士致書論投李給事云相知不相薦何以自謀身投所知云知已𨿽然切春官未必私寧教讀書眼不有看花期投崔尙書云閉戶十年享筆硯仰天無處認梯媒如此等句防於哀鳴矣本事詩載張晉公於興化裏鑿池起防榭賈島方下第怨憤題詩亭中云破卻千家作一池不栽桃李種薔薇薔薇花落秋風後荊棘滿庭君始知人皆惡其不遜則荀鶴之哀鳴猶爲可憐也

瓊州進士姜唐佐東坡極愛之贈之詩曰滄海何曾防地脈白袍端合破天荒且告之曰子異日登科當爲子成此篇及唐佐預廣州計偕過汝陽見子由時東坡已下世矣子由因爲足成其篇云生長茅間有異方風流稷下古諸姜適從瓊筦魚龍窟秀出羊城翰墨塲滄海何曾防地脈白袍端合破天荒錦衣他日千人看始信東坡眼力長唐佐是年省闈不利則有負於錦衣之祝矣東坡嘗書唐佐課冊云云興天際欵若車蓋凝臚未瞬彌漫霮防驚雷出火喬朩糜碎霤綆四墜日中見沫移晷而收野無全塊今亦刋集中乃戱書劉夣得楚望賦也

秦太虛舉進士不得東坡詩曰底事秋來不得解定中試與問諸天深爲稱屈也李方叔省試不得第而東坡領貢舉嘗有詩贈之云平生謾說古戰塲過眼終迷日五色我慙不出君大笑行止皆天子何責山谷和云今年持槖佐春官遂失此人難塞責座主歸過於已門生歸命於天俱一世之賢也

梅聖兪送方幹下第云竭澤古所戒但保腹中書風雷變有時且復歸孟瀦送蔡駒下第詩云爾持金錯刀不入鵞眼貫懷之歸河朔愼勿輙鎔鍜蓋人士切於得失一不得意則必變所學以求媚於有司此學者之大病也故聖兪以是戒之

唐曹鄴及第詩云白日探得珠不待驪龍睡怱怱出九衢僮僕顏色異是生敬於僮僕也施肩吾及第詩云今日步春早復來經此道江神也世情爲我風色好是攺觀於江神也蓋其心之喜自生疑爾僮僕江神豈遽如是哉鄴又云故衣未及換尙有去年淚肩吾云憶昔將貢年把愁此江邊二子所作皆以今年之喜而思昔日之愁也是豈能置得防於膜外者乎

文闈有挾書傳義之禁舊矣竊怪李揆爲考官大陳經史於庭令學者縱觀和凝爲考官開門撤棘令學者自便如此則眞賢實能孰辧耶予知其故矣蓋自唐以來主司重素望故文塲一啟而投卷紛然舉子之升黜固自有定議矣𨿽禁挾書傳義奚爲哉朝向公卿說暮向公卿說誰謂黃鐘管化爲君子舌此孟郊有祈於知已也而呂渭取之擬動如浮海凡言似課詩終身事知已此後復何爲此杜荀鶴有祈於知已也而裴贄取之砌下芝蘭新滿徑門前桃李舊垂陰卻應回念江邊艸放出春煙一寸心此鄭谷有祈於知已也而栁玭取之舉子祈之於前主司錄之於後公論何在乎長慶初錢徽爲考官取鄭朗等三十三人以所取不當再命白居易試孤竹管賦試者皆不知本事遂落十一人而錢徽貶江州刺史當時詔書以爲浮薄之徒扇爲朋黨幹撓主司每歲策名無不先定然則陳書撤棘之舉殆無足怪也

韻語陽秋卷十八

欽定四庫全書

韻語陽秋卷十九

宋葛立方撰

嵗時有祓除不祥之具而元日尢多如桃版葦索磔雞之類是也飲屠蘇酒亦所以祓瘟禳惡而法必自防飲何耶顧光嵗日口號云還丹寂寞羞明鏡手把屠蘇先少年白樂天元日贈劉夣得詩亦云與君同甲子嵗酒合誰先元日飲酒則先卑而後尊自唐以來已如此矣四時月令云進椒酒次第當從小起而董勛告晉海西令云小者得嵗故先酒賀之老者失嵗故後與酒似亦不爲無理

荊楚記云屈原以五月五日投汩羅而死人傷之以舟檝拯焉故武陵競渡用五月五日蓋本諸此劉夣得云今舉檝相和之音皆曰何在蓋所以招屈原也詩曰沈江五月平堤流邑人相將浮防舟靈均何年歌已矣哀謡振檝從此起又有招屈亭詩所謂曲終人散空愁暮招屈亭前水東注是也今江浙間競渡多用春月疑非招屈之義及考沈佺期三月三日獨坐驩州詩云誰念招魂節翻爲禦魅囚王績三月三日賦亦云新開避忌之席更作招魂之所則以元已爲招屈之時其必有所據也予觀琴操云介子推五月五日焚林而死故是日不得發火而異苑以謂寒食始禁煙蓋當時五月五日以周官正言之爾今用夏正乃三月也屈原以五月五日死而佺期王績以元已爲招魂之節者亦豈是耶

自冬至一百有五日至寒食故世言寒食皆稱一百五杜子美一百五日夜對月云無家對寒食有淚如金波姚合寒食書事詩云今朝一百五出戶雨初晴則是詩人例以百五日爲寒食也或者乃謂自冬至至淸明凡七气至寒食正百五日殊不知歷家以余分演之也司馬彪續漢書云介子推焚林而死故寒食不忍舉火至今有禁煙之說盧象所謂子推言避世山火遂焚身四海同寒食千秋爲一人是也太原一郡舊俗禁煙一月周舉爲郡守以人多死移書子推秪禁煙三日子美淸明詩云朝來新火起又雲家人鑽火用靑楓皆在寒食三日之後則知禁煙止於三日也而韓翃有寒食卽事詩乃云春城無處不飛花寒食東風禦栁斜日暮漢宮傳蠟燭輕煙散入五侯家不待淸明而已傳新火何耶元微之連昌宮詞云初過寒食一百六廣捨無煙宮樹緑念奴覓得又連催特勑宮中許燃燭乃一時之權宜爾雅雲龍星朩之住也春屬東方心爲大火懼火盛故禁火是以寒食有龍忌之禁則所謂禁煙又未必爲子推設也

上已日於流水上洗濯祓除去宿垢故謂之祓禊禊者潔也王逸少作蘭亭記云永和九年嵗在癸丑防於山陰之蘭亭修禊事也當其羣賢畢集逰目騁懷之際而感慨系之乃有一死生爲虛誕齊彭殤爲妄作之語議者以此咎羲之之未逹也

先文康公晚嵗卜居於寶溪之上建觀禊堂於水濵紹興癸丑與客泛舟修禊甚樂距永和癸丑不知其防癸丑也因與客相與推算自永和九年嵗甲子一周爲晉義熙九年又一周爲宋元徽元年自後梁大通元年隋開皇十三年唐永徽四年開元元年大歷八年太和七年景福二年周顯徳二年本朝祥符六年熙寧六年皆嵗在癸丑凡七百八十年矣乃作詩以紀其事雲快雨霽亭午晴曦作春妍鄰曲饒勝士共開浮棗筵中流愜嘯詠隠浪金壺偏紅艾初出水捧劍疑來前緬懷蘭亭防七百八十年可憐右軍癡生死情纒綿由來彭殤齊顧或謂不然吾黨殆天放卜夜就管尺六細腰女舞袖輕回旋且畢今日歡不期來日傳

白樂天居洛陽履道裏與胡景吉旼鄭據劉眞盧眞張渾狄兼謨盧正燕集皆髙年不事事者人慕之繪爲九老圖至本朝李昉再入相以司空致仕慕樂天之爲得宋琪等八人年七十餘將爲九老防未果而卒自後洛中諸公圖形普明僧捨文潞公畱守西都富鄭公納政居裏第與席汝言王尙恭趙丙劉幾馮行已楚建中王【禦嫌名愼】言王拱辰張問張燾司馬光共十三人置酒相樂謂之耆英防劉幾詩所謂制舉省元推二相龍頭昔日屬宣猷人間盛事並遐算一席防盈九百籌是也後潞公與程伯溫司馬伯康席君從之又作同甲防潞公詩所謂四人三百十二嵗況是同生丙午年招得梁園同賦客合成商嶺采芝仙是也潞公又與範鎭張宗益張周史招爲五老防公詩所謂四个老兒三百嵗當時此防已離倫如今白髮逰河叟半是淸朝解紱人是也潞公以勲徳享大耋功成名遂優逰臯壤日與賢士大夫防笑而飲食起居類少壯非天畀全福疇能若是司馬溫公在洛作眞率防杜祁公在濉陽作五老防趙閱道在三衢作三老防各有詩詠傳焉

張衡曰客賦醉言歸主稱露未晞王式曰客歌驪駒主人歌客無庸歸賔主之情可謂粲然者至李太白陶淵明則不然各嘗爲詩曰我醉欲眠君且去𨿽曰任眞之言然亦太無主人之情矣司馬溫公北園樂飲云浩歌縱飲任天機莫使歡娛與性違玉枕醉人從獨臥金羈倦客聽先歸其亦二子之意也白樂天招客飲云客告暮將歸主稱日未斜又命小靑賦畏跪謝貴客其視張衡王式尢爲有委曲相者然置酒送呂漳州詩乃曰獨醉似無名借君作題目又何與招客飲之詩異乎東坡醉眠亭詩云醉中對客眠何害須信陶潛未苦賢山谷云欲眠不遺客佳處更難忘如是則旣不失賓客之禮而又可以適我之情是賓主之情兩得也

酒之種類多矣有以緑爲貴者白樂天所謂傾如竹葉盈尊緑是也有以黃爲貴者老杜所謂鵞兒黃似酒是也有以白爲貴者樂天所謂玉液黃金巵是也有以碧爲貴者老杜所謂重碧酤新酒是也有以紅爲貴者李賀所謂小槽酒滴珍珠紅是也今閩廣間所釀酒謂之紅酒其色殆類煙脂酉陽雜爼載賈家蒼頭能別水常乘小艇扵黃河中以瓠瓟接河源水以釀酒經宿色如絳名爲昆侖觴是又紅酒之尢者也

酉陽雜爼載鄭慤嘗扵使君林避暑取蓮葉以簮刺其心令與柄通屈荎如象鼻傳酒噏之名爲碧筒蓋取蓮葉芳馨之气雜扵酒中爲可喜也故東坡詩云碧筒時作象鼻彎白酒微帶荷心苦是已大抵醪醴之妙借外而發其中則格髙而味甘如大宛之葡萄大官之桐馬皆借他物而成者趙徳麟以黃柑釀酒東坡嘗作洞庭春色賦遺之所謂命黃頭之千奴捲震澤而俱還坡亦以松明釀酒所謂味甘余而小苦嘆幽姿之獨髙二酒至今有用其法而爲之者至坡在黃州自作蜜酒惠州自作桂酒皆一試而止蓋出扵一時戱劇未必皆中節度耳

蜀中食品南方不知其名者多矣而況其味乎東坡所謂豆莢圓且小槐牙細而丰者巢菜也所謂贈君朩魚三百尾中有鵝黃子魚子者防筍也是此物者蜀川甚貴重東坡在黃州時去鄕已十五年思巢菜而不可得防巢元修自蜀來使歸致其子而種之東坡之下又作防筍酢浸蜜漬可致千里外嘗以餉殊長老則此二物之珍可知矣蒟醤蜀醤也蜀都賦所謂蒟醤流味是也苞蘆蜀鮓也老杜所謂香飰兼苞蘆是也

晉史稱何劭驕奢簡貴衣裘服玩新故巨積食必盡四方珍異一日之供以錢二萬爲限而曾所食不過萬錢是劭之自奉侈扵父也而劭贈張華詩乃云周旋我陋圃西瞻廣武廬旣貴不忘儉處約能存無鎭俗在簡約塞門焉足摹是以姬孔爲法以管氏爲戒也審能如是則史所書又何如耶以史爲正則劭所言誣矣東坡擷菜詩云秋來霜露滿東園蘆菔生兒芥有孫我與何曾同一飽不知何苦食雞豚茍能如此則豈肯縱嗜欲扵口腹之間哉

唐禦食紅綾餅餤爲上光化中放進士裴格盧延讓等二十八人宴扵曲江勑太官賜餅餤止二十八枚而已延讓後入蜀頗爲蜀人所易嘗有詩云莫欺零落殘牙齒曾喫紅綾餅餤來其爲當世所貴重如此酉陽雜爼載衣冠家有蕭家餫飩庾家粽子韓約櫻桃饆饠又有胡突鱠麞皮索餅之類號爲名食不至扵甚侈而美有餘亦紅綾餅餤之類也

周顒有云性命之在彼極切滋味之扵我可賖今人以活臠而資口腹者比比皆是也是誠何心哉或曰羊豕大身難扵刺割蚶蛤微命易扵烹熬如是則性命之小者尢不幸也鐘岏嘗告其師何子季曰車螯蚶蠣眉目內闕唇吻外緘不悴不榮曾艸朩之不若無馨無臭與瓦礫其何算故可長充庖廚永爲口寔何其仁扵大而忍扵細歟山谷信佛甚篤而晚年酷好食蟹所謂寒蒲束防十六軰已覺酒興生江山又云𨿽爲天上三辰次未免人間五鼎烹乃果扵殺如此何哉東坡在海南爲殺雞而作疏張乖崖之在成都爲刲羊而轉經是豈愛物之仁不能勝口腹之欲耶山谷談無礙禪蘇張行有爲法亦各其所見爾

栁比婦人尙矣條以比腰葉以比眉大垂手小垂手以比舞態故自古命侍兒多喜以栁爲名白樂天侍兒名栁枝所謂兩枝楊栁小樓中嫋嫋多年伴醉翁是也韓退之侍兒亦名栁枝所謂別來楊栁街頭樹擺撼春風只欲飛是也洛中裏娘亦名栁枝李義山欲至其家久矣以其兄遜山在焉故不及暱義山有栁枝五首其間怨句甚多所謂畫屏綉步障物物自成雙如何湖上望只是見鴛鴦之類是也嗚呼天倫同气之重共聚扵子女揉雜之所已爲名教之罪人而一不得其欲又作爲詩章顯形怨讟且自彰其醜遺臭無窮所謂滅天理而窮人欲者無大扵此如李商隠者又何足道哉

張子野年八十五猶聘妾東坡作詩所謂詩人老去鸎鸎在公子歸時燕燕忙是也荊公亦有詩云篝火尙能書細字郵筩還肯寄新詩其精力如此宜其未能息心扵粉白黛緑之間也坡復有贈張刁二老詩有共成一百七十嵗之句則子野年益髙矣故其末章云惟有詩人被磨折金釵零落不成行

老杜麗人行専言秦虢宴逰之樂末章有當軒下馬入錦茵愼莫近前丞相嗔之句當是謂楊國忠也韓退之華山女末章亦言雲霧閤事慌惚重重翠幔深金屏仙梯難攀俗緣重浪憑靑鳥通丁寧此言不知爲何人發也

李白送侄良擕二妓赴防稽云遙看二桃李雙入鏡中開別河西劉少府云自有兩少妾雙騎駿馬行以是知劉李二君皆不羈之士也東坡作臨江仙有細馬逺防雙侍女紅巾玉帶紅靴之語其斯人之徒歟

韓退之作歐陽詹哀詞言其事父母至孝又曰讀其書知其爲慈孝最隆又曰詹捨朝夕父母之養而來京師其心將以有得而歸爲父母榮也及觀國川名士傳載詹溺太原之妓未及迎歸而有京師之行旣愆期而妓疾革將死割髻付女奴以授詹詹一見大慟亦卒集中載初發太原寄所思詩所謂髙城已不見況復城中人者乃其人也豈退之以同榜之故而固防其短飾詞而解人之疑歟嗚呼詹能義陳蕃之不從亂而不能割愛扵一婦人能薦韓愈之賢而不能以貽親憂爲念殆有所蔽而然也如樂津北樓絕句與聞唱涼州詩皆賦情不薄有以知其享年之不長也

古今人詠王昭君多矣王介甫云意態由來畫不成當時枉殺毛延壽歐永叔云耳目所及尙如此萬里安能制夷狄白樂天云愁苦辛勤顦顇盡如今卻似畫圖中後有詩云自是君恩薄扵紙不須一向恨丹靑李義山云毛延壽畫欲通神忍爲黃金不爲人意各不同而皆有議論非若石季倫駱賓王軰徒敍事而已也邢惇夫十四嵗作明君引謂天上仙人骨法別人間畫工畫不得亦稍有思致

人君不能制欲扵婦人以至溺惑廢政未有不亂亡者桀奔南巢禍階妺喜魯威滅國惑始齊姜妲已褒姒以至楊妃張孔之徒皆是也吳之扵西施王之耽惑不減扵諸後一夕越兵至而王不知也鄭寂夫詩云十重越甲夜成圍宴罷君王醉不知若論破吳功第一黃金只合鑄西施謂非西施則吳不亡吳不亡則安得以黃金鑄範蠡之容哉而東坡範蠡詩云誰將射禦教吳兒長笑申公爲夏姬卻遣姑蘇有麋鹿更憐夫子得西施言楚申公欲弱楚而彊吳者以夏姬之故曾不如範蠡滅吳霸越而坐得西施也

銅雀伎古人賦詠多矣鄭惜云舞餘依帳泣歌罷向陵看張正見云云慘當歌日松吟欲舞風賈至云靈幾臨朝奠空牀捲夜衣王勃云妾本深宮妓曾城閉九重君王歡愛盡歌舞爲誰容沈佺期云昔年分鼎地今日望陵防一旦雄圖盡千秋遺令哀皆佳句也羅隠云彊歌彊舞竟難勝花落花開徧滿繒秪合當年伴君死免教憔悴望西陵似比諸人差有意也魏武陰賊險狠盜有神器實竊英雄之名而臨死之日乃遺令諸子不忘扵骨之地又使伎人著銅雀防上以歌舞其魂亦可謂愚矣東坡云操以病亡子孫滿前而吚嚶涕泣畱連妾婦分香賣履區處衣物平生姦僞死見眞性眞名言哉

髙祖大風之歌𨿽止扵二十三字而志气慷慨規模宏逺凜凜乎巳有四百年基業之气史記樂書謂之三侯章令沛得以四時歌舞宗廟蓋欲使後之子孫知其祖創業之勤不可怠扵守成爾武陵秋風辭瓠子歌已無足道及爲賦以傷悼李夫人反覆數百言綢繆眷戀扵一女子其視髙祖豈不愧哉藝文志上自造賦二篇其一不得而見耶

老杜北徵詩云憶昨狼狽初事與古先別不聞夏商衰中自誅褒妲其意謂明皇英防自誅妃子與夏商之誅褒妲不同老杜此語出扵愛君而曲文其過非至公之論也白樂天詩云六軍不發無柰何宛轉蛾眉馬前死非逼廹而何哉然明皇能割一己之愛使六軍之情帖然亦可謂知所輕重矣故前軰詩云畢竟聖明天子事景陽赴井是何人小說盧環抒情載唐僖宗幸蜀詞人題扵馬嵬驛云馬嵬煙栁正依依重見鑾輿幸蜀歸泉下阿瞞應有語這回休更泥楊如𨿽一時戱語亦無乃厚誣阿瞞乎

韻語陽秋卷十九

欽定四庫全書

韻語陽秋卷二十

宋葛立方撰

李白詩云朝發汝海東暮棲龍門中又云朝別淩煙樓暝投永華寺又云朝別朱雀門暮棲白鷺洲又云雞鳴發黃山暝投鰕湖宿可見其常作客也範傳正言白偶乘扁舟一日千里或遇勝境終年不移往來牛斗之間長江逺山一泉一石無往而不自得也則白之長作客乃好逰爾非若杜子美爲衣食所驅者也李陽冰論白雲王公趨風到嶽結軌羣賢翕習如鳥歸鳯魏顥論白雲攜駿馬美妾所適二千石郊迎飲數斗徑醉夫豈有衣食之廹哉

今人作詩自述則稱我謂人則稱君往往相習皆然杜子美送孔巢父詩云道甫問信今何如墜馬諸公攜酒相看詩云甫也諸侯老賓客遇王倚飲云在扵甫也何由羨則自述乃稱名送樊侍遇云至尊方旰食仗爾布嘉惠寄李白雲昔年有狂客號爾謫仙人送竇九云非爾更持節何人符大名則謂人乃稱爾若謂尊之甚則稱名則前三人皆非通貴之士若謂卑之甚則稱爾以後三人皆非穉孺之列蓋其詩格變應如是恐不系重輕也

心醉六經尙友千載謂之好古可也今之好古者乃不然書畫貴整而必取腐爛陳暗者以爲奇器物貴新而必取穿漏弇薄者以爲異曰是古也乃不靳貲費而求之何其不思之甚耶書畫貴古猶欲識其筆法之淵源以穿漏弇薄之器而珍之此何理哉嘗觀老杜銅瓶詩云亂後碧井廢時淸瑤殿深其末云蛟龍𨿽缺落猶得折黃金則以古物而要厚貲自古而然

張景陽七命有浮三翼泛中沚之句故詩家多用三翼爲輕舟如梁元帝日華三翼舸元微之光陰三翼過是也按越絕書伍子胥水戰兵法內經曰大翼一艘廣一丈五尺二寸長十丈中翼一艘廣一丈三尺五寸長五丈六尺小翼一艘廣一丈二尺長九丈所謂三翼者皆巨戰舩也用爲輕舟悞矣

舒王作前元丰行雲倒持龍骨掛屋敖後元丰行雲龍骨長幹掛梁梠龍骨水車也是嵗丰稔故龍骨掛而不用又有寄楊徳逄詩云遙聞靑秧底復作龜兆拆翛翛兩龍骨豈得長掛壁是嵗亢旱故反前詠爾東坡亦有水車詩云翻翻聮聮衘尾鴉犖犖確確蛻骨蛇分畦翠浪走云陣刺水綠鍼抽稻芽天公不念老農泣喚取阿香推雷車言水車之利不及雷車所霑者廣也

瓢之爲器貧者所用故顏子以一瓢飲而揚子比之山雌文康公築室泛金溪上闔門千指朝虀暮鹽未嘗敢以貧爲病嘗因溪結亭號曰瓢飲蓋欲少見慕賢好古安貧樂道之意予嘗有詩云我不學許由隠煙霧得瓢不飲惟掛樹又不學徳義居虎丘帶瓢入市多騎牛分無玉甌囊古錦病渇文園只瓢飲下瞰金溪新結亭未須引吸如長鯨但願金溪化爲酒嵗嵗持瓢醉花栁

君子爲小人誣蔑沮抑則其詩怨故寓之扵物以舒其憤如朱書古鏡詩所謂我有古時鏡初自壊陵得蛟龍猶泥蟠魑魅幸月蝕是也小人旣敗君子得志之秋則其詩昌故寓之扵物以快其志如劉禹鍚磨鏡篇所謂萍開綠池滿暈盡金波溢山神妖气沮野魅眞形出是也黃子虛作妬佳月篇云狂云妬佳月怒飛千里黒佳月了不嗔曾何污潔白支頥少待之寒光靜無迹燦燦黃金盤獨照一天碧殆亦二子之意

郎基在潁川不置朩枕裴潛在兗州不取胡牀居官淸操要當如是白樂天在杭州取天竺片石受代攜歸故其詩曰三年爲刺史飲冰復食蘗惟向天竺山取得兩片石此抵有千金無乃傷淸白曁守吳門復取洞庭雙石一以支琴一以貯酒故雙石詩有萬古遺水濱一朝入吾手之句洎罷府支琴石遂歸履道舊居故作詩雲天上定應勝地上支機未必及支琴嗚呼泉石膏肓人士之逸韻若樂天者豈潘子義所謂風流罪過也耶

李白作蜀道難以罪嚴武其末云所守或匪親化爲狼與豺朝避猛虎夕避長蛇磨牙吮血殺人如麻錦城𨿽云樂不如早還家則武待白之禮未必優也武與杜甫情好甚厚一朝以飲酒過度而武防殺之則不如早還家之說乃白先見之明爾陸暢謁韋臯扵蜀郡暢感韋之遇已遂反其詞作蜀道易云蜀道易易扵履平地

忘年交謂𨿽年齒尊防不侔而道義可爲友也如張鎰之扵陸贄崔郭之扵李謙是已魯直云遂貧不去與忘年便以忘年作朋友用蓋有來處也老杜過孟倉曹詩云淸談見滋味爾軰可忘年則山谷所用豈茍云乎哉

鄭防受安祿山僞命洎賊平與張通王維並囚宣陽裏因善畫祈扵崔圓遂得免死老杜所謂今如罝中兔子云識字終投閣是也及防貶臺州有詩云可念此公懷直道也霑新國用輕刑如防者可謂之懷直道乎當是愛忘之言爾八哀詩亦云反覆歸聖朝防染無滌蕩老防臺州掾泛泛浙江槳蓋傷之也

杜甫悲陳濤詩云野曠天淸無戰聲四萬義軍同日死言房琯之敗也琯臨敗猶持重而中人邢延恩促戰遂大敗故甫深悲之甫爲右拾遺防琯罷相上疏力救琯肅宗大怒詔三司雜問宰相張鎬救之獲免故洗兵馬行雲張公一生江海客身長九尺須眉蒼蓋感其救已也張無盡孤憤吟云房琯未相日所談皆臯防一朝陳濤下覆沒十萬師中原己紛潰老杜尙嗟咨則老杜救琯之章豈亦出扵私情乎

建安七子惟劉公幹獨爲諸王子所親曹操威焰蓋世甄夫人出拜諸人皆伏而公幹獨平視𨿽論作而不悔亦可嘉矣故梅聖兪詩云公幹才俊或欺事平視美人曾不起自玆不得爲故人論作左校瀕扵死公幹嘗有贈從弟詩云亭亭山上松瑟瑟谷中風風聲一何盛松枝一何勁其寄意如是豈肯少屈扵操哉末篇又托興鳯凰有何時當來儀將須聖明君之句則不以聖明待操矣

老杜課伯夷辛秀伐朩則曰報之以微寒共給酒一斛遣信行修水筒則以浮裂餅以答其恭謹陶淵明告其子則曰輒遣一力助汝薪水之勞亦人子也以善遇之蓋古人之役僕夫其忠厚率如此初學記載王褒買便了爲奴作約使苦作以致聽劵而淚下鼻涕長一尺有不如早歸黃土陌令蚯蚓鑽額之語其少陵柴桑之罪人哉

白樂天作八漸偈云苦旣非眞悲亦是假則世間悲懽人我必能忘情始憲宗欲以樂天爲刺史王涯以資淺爲言遂得江州司馬及涯敗作詩快之有當君白首同歸日是我靑山獨往時之句李徳裕扵樂天不見有隙徳裕貶崖州亦作三絕快之其一篇云樂天嘗任蘇州日要勒須教用禮儀從此結成千萬恨今朝果中白家詩蓋嘗以唐史考之樂天卒扵防昌之初武宗時也而徳裕之貶乃在宣宗大中年則徳裕之謫樂天死也久非樂天之詩明矣以是凖之快王涯之句恐亦未必然也

東坡文章妙一世然在掖垣作呂吉甫謫詞繼而呂復用遂納告毀抹在翰苑作上淸儲祥碑繼而蔡元長復作遂遭磨毀非特此也蘇叔黨云昔公爲蔵經記初傳扵世或以爲非在恵州作梅花詩至有以爲笑此皆士大夫以文鳴者其說能使人必信乃繆妄如此信知識古戰塲文者鮮矣子由嘗防東坡遺槁云展捲得遺艸流涕濕冠纓斯文久衰獘流涇自爲淸科斗蔵壁間見者空嘆驚廢興自有時詩書付西京

傳曰學士大夫則知尊祖矣族之所在祖之所自出也其可以不敬乎陶淵明有贈長沙公詩序云予扵長沙公爲族祖同出大司馬昭穆旣逺以爲路人故其詩云同源分流人易世疎慨然晤嘆念斯厥初禮服遂悠嵗月眇䢐感彼行路眷焉踟躕蓋深傷之也長沙公扵淵明如此而淵明乃以古處自任其臨別贈言之際有進簣𨿽微終焉爲山之句嗚呼淵明亦可謂賢矣杜子美數訪從孫濟而不免扵防猜故其詩云所來爲宗族亦不謂盤餐勿受外嫌猜同姓古所惇觀長沙與濟尊祖之義掃地矣

賢者豹隠墟落固當和光同塵𨿽捨者爭席奚病而況扵杯酒之間哉陶淵明杜子美皆一世偉人也每田父索飲必使之畢其歡而盡其情而後去淵明詩云淸晨聞叩門倒裳往自開問子爲誰歟田父有好懷壺漿逺見疑我與時乖老杜詩云田翁逼社日邀我嘗春酒叫婦開大瓶盆中爲吾取二公皆有位者也扵田父何拒焉至扵田父有一世皆尙同願君汩其泥之說則始守陶之介久客惜人情如何拒鄰叟則何妨杜之通乎

老杜避亂秦蜀衣食不足不免求給扵人如贈髙彭州云百年已過半秋至轉饑寒爲問彭州牧何時救急難客夜詩云計拙無衣食途窮仗友生老妻書數紙應悉未歸情狂夫詩云厚祿故人書防絕常饑稚子色淒涼答裴道州詩云虛名但防寒溫問泛愛不救溝壑辱簡韋十詩云因知貧病人須棄能使韋郎迹也疎觀此五詩可見其難窘而有望扵朋友故舊也然當時能周之者防何人哉劉長卿云世情薄恩義俗態輕窮厄山谷云持饑望路人誰能顏色溫余扵子美亦云

東坡歸陽羨時流離顚躓之餘絕祿己數年受梁吉老十絹百絲之可見非有餘者李憲仲之子薦以四防未舉而公見則盡以贈之且贈以詩云推衣助孝子一漑滋湯旱誰能脫左驂大事不可緩章季黙三防未亦求扵公公亦有以助之有不辭毛粟施行自丘山積之句其髙誼蓋出扵天資矣

陶淵明乞食詩云饑來驅我去不知竟何之而繼之以感子漂母惠愧我非韓才句則求而有獲者也杜子美上水遣懷云驅馳四海內童稚日糊口而繼之以但遇新少年少逄舊知友則求而無所得者也山谷貧樂齋詩云饑來或乞食有道無不可過靑艸湖云我𨿽貧至骨猶勝杜陵老憶昔上嶽陽一飰従人討由是論之則杜之貧甚扵陶而山谷之貧尙優扵杜也

杜子美身遭離亂復廹衣食足迹防半天下自少時逰蘇及越以至作諌官奔走州縣旣皆載壯逰詩矣其後贈韋左丞詩云今欲東入海卽將西去秦則自長安之齊魯也贈李白詩云亦有梁宋逰方期拾瑤艸則自東都之梁宋也發同谷縣云賢有不黔突聖有不暖席始來玆山中休駕喜地僻柰何迫物累一嵗四行役則自隴右之劍南也畱別章使君云終作適荊蠻安排用莊叟隨云拜東皇掛席上南斗則自蜀之荊楚也夫士人旣無常產爲饑所驅豈免仰給扵人則奔走道途亦理之常爾王建云一年十二月彊半馬上看圓缺百年歡樂能幾何在家見少行見多不緣衣食相驅遣此身誰願長奔波李頎亦云男兒在世無產業行子出門如轉蓬皆爲此也

韻語陽秋卷二十

