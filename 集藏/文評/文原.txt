文原

明宋濂撰余誨人以文﹐丈夫負七尺之軀﹐其所學者﹐獨文乎哉﹖𨿽然﹐余之所謂文者﹐乃堯﹑舜﹑文王﹑孔子之文﹐非流俗之文也﹐學之固宜。浦江鄭楷﹑趙友同﹑義烏劉剛楷之弟柏﹐嘗從余學﹐已知以道焉文﹐因作《文原》二篇以貽之。

上篇人文之顯﹐始於何時﹖實肇於庖犧之世。庖犧仰觀俯察﹐畫奇偶以象陰陽﹐變而通之﹐生生不窮﹐遂成天地自然之文。非惟至道含括無遺﹐而其制器尙象﹐亦非文不能成。如垂衣裳而治﹐取諸乾坤﹐上棟下宇而取諸大壯﹐書契之造而取諸夬﹐舟楫牛馬之利而取諸渙﹑隨﹐杵臼棺槨之制而取諸小過﹑大過﹐重門擊柝以取諸豫﹐弧矢之用而取諸暌﹐何莫非燦然之文﹗自是推而存之﹐天理民彜之叔﹐禮樂刑政之施﹐師旅徵伐之法﹐井牧州裏之辧﹐華夷內外之別﹐復皆則而象之﹐故有關民用及一切孺綸範圍之具﹐悉囿乎文。非文之別有其它也﹐然而事爲旣著﹐無以紀載之﹐則不能以行速﹐始托諸詞翰以昭其文。略舉一二言之。禹敷土﹐隨山刊木﹐奠髙山大川。旣成功矣﹐然後筆之爲《禹貢》之文。周制聘覲﹑燕饗﹑饞食﹑昏喪諸禮﹐其升降揖讓之節旣行之矣﹐然後筆之焉《儀禮》之文。孔子居鄕黨﹐容色言動之間﹐從容中道。門人弟子旣皆見之矣﹐然後筆之爲《鄕黨》之文。其它格言大訓﹐亦莫不然﹐必有其實而後文隨之﹐初未嘗以徒言爲也。譬猶聆眾樂於洞庭之野﹐而後知其聲音之抑揚﹑綴兆之舒疾也﹔習大射於矍相之圃﹐而後見觀者如堵墻﹑序點之揚觶也。苟逾度而臆決之﹐終不近也。昔者遊夏以文學名﹐謂觀其會通而酌其損益之宜而已﹐非專止乎詞翰之文也。嗚呼﹗吾之所謂文者﹐天生之﹐地載之﹐聖人宣之﹐本建則其末治﹐體著則其用章﹐斯所謂秉陰陽之大化﹐正三綱而齊六紀者也。亙宇宙之始終﹐類萬物而周八極者也。嗚呼﹗非知經天緯地之文者﹐烏足以語此﹗

下篇爲文必在養气。气與天地同﹐苟能充之﹐則可配三靈﹐管攝萬匯﹐不然﹐則一介之小夫爾。君子所以攻內不攻外﹐圖大不圖小也。力可以舉鼎﹐人之所難也﹐而烏獲能之﹐君子不貴之者﹐以其局乎小也。智可以搏虎﹐人之所難也﹐而馮婦能之﹐君子不貴之者﹐以其騖乎外也。气得其養﹐無所不周﹐無所不極也。攬而焉文﹐無所不參也﹐無所不包也。九天之屬﹐其髙不可窺﹐八柱之列﹐其原不可測﹔吾人之量得之。規毀魄淵﹐運行不息﹐棊地萬熒﹐躔次勿紊﹐吾文之焰得之。昆侖元圃之崇淸﹐層城九重之嚴邃﹐吾文之峻得之。南桂北瀚﹐東瀛西溟﹐杳渺而無際﹐涵負而不竭﹐魚龍生焉﹐波濤興焉﹐吾文之深得之。雷霆鼓舞之﹐風雲翕張之﹐雨露潤澤之﹐鬼神恍惚﹐曾不窮其端倪﹐吾文之變化得之。上下之間﹐白色自形﹐羽而飛﹐足而奔﹐潛而泳﹐植而茂﹐若洪若纖﹐若髙若卑﹐不可數計﹐吾文之隨物賦形得之。嗚呼﹗斯文也﹐聖人得之﹐則傅之萬世爲經﹔賢者得之﹐則放諸四海而準。輔相天地而不過﹐昭明日月而不忒﹐調燮四時而無愆﹐此豈非文之至者乎﹖大道湮微﹐文气日削﹐騖乎外而不攻其內﹐局乎小而不圖其大﹐此無他﹐四瑕﹑八冥﹑九蠹有以累之也。何謂四瑕﹖雅鄭不分之謂荒﹐本末不比之謂斷﹐筋骸不束之謂緩﹐旨趣不超之謂凡﹐是四者﹐賊文之形也。何謂八冥﹖詐者將以賊夫誠﹐橢者將以蝕夫圜﹐庸者將以混夫奇﹐瘠者將以勝夫腴﹐麤者將以亂夫精﹐碎者將以害夫完﹐陋者將以革夫博﹐昧者將以損夫明﹐是八者﹐傷文之膏髓也。何謂九蠹﹖滑其眞﹐散其神﹐糅其气﹐徇其私﹐滅其知﹐麗其蔽﹐違其天﹐昧其幾﹐喪其實﹐是九者﹐死文之心也。有一於此﹐則心死﹐心死則文喪矣。春葩秋卉之爭麓也﹐鳶號林而蛩吟砌也﹐水湧蹄涔而火炫螢尾也﹐衣被土偶而不能視聽也﹐蠛蠓死生於甕盎﹐不知四海之大﹑六合之廣也﹐斯皆不知養气之故也。嗚呼﹗人能養气﹐則情深而文明﹐气盛而化神﹐當與天地同功也。與天地同功﹐而其智卒歸之一介小夫﹐不亦可悲也哉﹗余旣作《文原》上下篇﹐言𨿽大而非誇﹐惟智者然後能擇焉。去古遠矣﹐世之論文者有二﹕曰載道﹐曰紀事。紀事之文﹐當本之司馬遷﹑班固﹐而載道之文﹐捨六籍﹐吾將焉從﹖𨿽然﹐六籍者﹐本與根也﹔遷﹑固者﹐枝與葉也。此固近代唐子西之論﹐而余之所見﹐則有異於是也。六籍之外﹐當以孟子爲宗﹐韓子次之﹐歐陽子又次之﹐此固國之通衢﹐無榛劑之塞﹐無蛇虎之禍﹐可以直趨聖賢之大道。去此﹐則曲狹僻徑耳﹐犖確邪蹊耳﹐胡可行哉﹗余竊怪世之爲文者﹐不爲不多。騁新奇者﹐鉤摘隱伏﹐變更庸常﹐甚至不可句讀﹐且曰「不信曲聱牙﹐非古文也。」樂陳腐者﹐一假場屋委靡之文﹐紛糅龐雜﹐略不見端緒﹐且曰「不淺易輕順﹐非古文也。」餘皆不知其何說。大抵焉文者﹐欲其辭遠而道明耳。吾道旣明﹐何問其餘哉﹖𨿽然﹐道未易明也﹐必能知言養气﹐始爲得之餘復悲世之爲文者﹐不知其故﹐頗能操觚遣辭﹐毅然以文章家自居﹐所以益摧落而不自振也。合遷﹑孟﹑韓﹑歐之文焉一編﹐命二三子所學﹐日進於道﹐聊相與一言之。

