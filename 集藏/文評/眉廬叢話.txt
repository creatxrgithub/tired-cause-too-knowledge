

《眉廬叢話》淸況周頤

舉止安詳﹐攸關福澤。常熟翁文端未達時﹐家貧鄕居﹐偶與二三父老爲葉子戲﹐適雨著釘鞋﹐竟夕坐博。驗其履印﹐曾不一移。南皮張文襄督江鄂日﹐士有呈贈詩文者﹐當時未卽閱看。俟其人來謁﹐寒暄畢﹐輒命侍者取出﹐卽於座間從容展誦﹐自首至末﹐一字不遺。遇有佳處﹐一一獎許﹔稍涉稱頌﹐必致謙詞。𨿽文系長篇﹑詩至百韻亦然。閱畢﹐仍交侍者﹐並諭以存貯某處毋忽。卽此二事徵之﹐如文端者﹐所謂安也﹔如文襄者﹐所謂詳也。二公皆富貴壽考﹐極遇合之隆﹐是其驗也。

以翎枝爲冠飾﹐自明時已有之。江彬等承日紅笠之上﹐植靛染天鵝翎爲貴飾﹐貴者三翎﹐次二翎。兵部尙書王瓊得賜一翎﹐自謂殊遇。是翎之名始於明﹐但植立於笠上﹐與曳於冠後者﹐其式異耳。

道光朝﹐曹太傅當國﹐陶文毅督兩江﹐兼鹽政。時以商人藉引販私﹐國課日虧﹐私銷日暢﹐至有根窩之名﹐謀盡去之﹐而太傅世業鹺﹐根窩殊夥﹐文毅又出太傅門下﹐投鼠之忌﹐甚費躊躇。因先奉書取進止﹐太傅覆書﹐略曰「苟利於國﹐決計行之﹐無以寒家爲念﹐世寧有餓死宰相乎﹖」文毅遂奏請攺章﹐盡革前獘﹐其廉澹有足多者。惟其生平薦歷要津﹐一以恭謹爲宗旨﹐深惡後生躁妄之風。門生後輩﹐有入諫垣者﹐往見﹐輒誡之曰「毋多言﹐豪意興。」由是西臺務循默守位﹐浸成風气矣。晚年恩禮益隆﹐身名俱泰。門生某請其故﹐曹曰「無他﹐但多磕頭﹐少開口耳。」道﹑咸以還﹐仕途波靡﹐風骨銷沈﹐濫觴於此。有無名氏賦《一剪梅》詞云「仕途鉆刺要精工﹐京信常通﹐炭敬常丰。莫談時事逞英雄﹐一味圓融﹐一味謙恭。大臣經濟在從容﹐莫顯奇功﹐莫說精忠。萬般人事要朦朧﹐駁也無庸﹐議也無庸。」其二云「八方無事歲年丰﹐國運方隆﹐官運方通。大家襄贊要和衷﹐好也彌縫﹐歹也彌縫。無災無難到三公﹐妻受榮封﹐子蔭郎中。流芳身後更無窮﹐不謚文忠﹐便謚文恭。」損剛益柔﹐每下愈況﹐孰爲之前﹐未始非太傅盛徳之累矣。

牛奇章鎭維揚﹐每冬﹐令街卒衛杜書記夜遊﹐報帖盈篋。尙書靈巖畢公撫陜﹐孫淵如居幕府。淵如好治遊﹐節署地嚴﹐漏三商必下鍵﹐公自督視之。淵如則夜逾垣出﹐翌晨歸﹐以爲常。或訁以告公﹐弗問也。二公相距千餘年﹐晚節蹉跎﹐後先一轍﹐論者惜之。然其雅意憐才﹐則固有未容湮沒者。

道州何暖爰叟書名重海內﹐達官殷賈賫重金求之﹐弗可得。一日﹐之永州﹐訪楊息柯。距城數里﹐忽饑疲﹐因憩食村店。食已﹐主人索值﹐時資裝已先入城﹐乏腰纏﹐無以應。請作書爲償﹐主人弗許。竟典衣而後行。息柯聞之﹐笑曰「何先生法書﹐亦有時不博一飽耶﹖」

淸之初年﹐洪文襄以勝朝魁碩﹐翊贊新猷﹐幕府超﹐極一時之選。泊薨於位﹐行述之作﹐諸名士各殫所長﹐於其仕明﹑仕淸﹐前後勛績﹐咸能稱述爛然﹐惟於中間去故就新﹐措詞極難得體。商略再三﹐莫衷一是。爰醵重金爲濡潤﹐募有能圓其說者。某名士落拓京師﹐聞之﹐褒然往﹐約字一直金百﹐先索金而後秉筆。略云「歲甲申﹐聞賊陷京師﹐烈皇帝殉國。北庭徇平西王之請﹐爰舉義旗﹐入關破賊﹐元凶授首。公於是投袂而起曰﹕」殺吾君者吾仇也﹐誅吾仇者吾君也。「下卽接敍是年拜某官之命云云。諸名士爲之擱筆﹐稿遂定。按﹕《公羊。昭公三十一年傳》曰﹕」顏夫人者﹐嫗盈女也﹐國色也﹐其言曰「有能爲我殺殺顏者﹐吾爲其妻。『叔術爲之殺殺顏者﹐而以爲妻。」是某之說之所本也。

宋陳藏一﹐名郁﹐字仲文﹐所著《話腴》﹐醇雅可誦﹐中有一則云「今言命者有曰﹕」醜爲破田﹐戌爲負戈﹐丙丁爲平頭﹐辛卯﹑甲申爲懸鍼。『嘗以滕彊恕命考之丙戌﹑丙申﹐丙戌﹑丙申﹐平頭矣﹐官至侍從而無子﹔以金輝命考之甲午﹑辛卯﹐甲午﹑辛卯﹐懸鍼矣﹐故初爲海寇﹐三遭決配﹐後爲都統制﹐贈武義大夫。「按﹕」子平《家言》以五行生克決人生休咎﹐未聞以字形爲說者。此說絕新﹐亟記之。

杜鵑﹐一名杜宇﹐一名子規﹐一名謝豹。自唐已後﹐多入詩詞﹐曰啼血﹐曰勸春歸﹐曰紅鵑﹑綠鵑﹐與紫燕﹑黃鸝並用﹐殆禽類中之絕韻絕怨者也。乃宋車若水雲﹕「杜鵑﹐鷂屬﹐梟之徒也。飛入鳥巢﹐鳥見而去。因生子於其巢。鳥歸﹐不知是別子也﹐遂爲育之。旣長乃欲敢母。」誠如所云﹐詎非甚不宜稱耶﹐抑同名而異物耶﹖

《石林燕語》云「及第必有賜詩﹐惟莫儔一榜不賜。政和末﹐禦史李彥章言﹐士大夫多作詩﹐有害經術﹐詔送敕局立法。何丞相執中爲提舉官﹐遂定命官習詩賦杖一百﹐故是榜官家不賜詩而賜箴。未幾﹐知樞密院吳居厚﹐喜雪禦筵進詩﹐稱口號。是後上聖作屢出﹐士大夫亦不復守禁。或問何立法之意﹐何無以對﹐乃曰﹕」非謂今詩﹐乃舊科場詩耳。『「作詩獲罪﹐乃至於杖﹐誠事之絕可笑者。

梁吳均《吳城賦》﹕「不見春荷夏槿﹐惟聞秋蟬冬蝶。」荷非春花﹐未知叔庠何所本也。

俗謂事勢舛戾而決裂者曰糟。糟義甚古﹐《大戴禮記。少間第七十六》云「糟者猶糟﹐實者猶實﹐玉者猶玉﹐血者猶血﹐酒者猶酒。」注﹕「糟以諭惡﹐實以諭善﹐玉者諭善人﹐血憂色也﹐酒以諭樂﹐猶憂其可憂﹐而樂其所樂。」

烏程張秋水《冬靑館詩》《山塘感舊》句云「東風西月燈船散﹐愁絕空江孛相人。」孛相﹐吳語﹐今訛爲「白相」也。

富陽董文恪少時﹐以優貢畱滯京師﹐寓武林會館。資盡﹐無以給饔飧﹐館人藐之甚。不復可忍﹐乃徙於逆旅﹐益復不見容﹐窘迫無所歸。有劉媼者﹐自號精風鑑﹐奇其貌﹐謂必不長貧賤也。屬假館余屋﹐善視之。俾俟京兆試﹐董日夕孟晉﹐冀博一第自振拔﹐且副媼厚期。榜發﹐仍落第﹐恚甚﹐恥復詣媼。徘徊衢市﹐饑且疲。道左一髙門﹐惘然倚而立﹐不知時之久暫也。俄有人啟門﹐問爲誰﹐董以實告。其人色然喜﹐延入。少憩﹐出紅箋﹐屬書謝柬﹐署名則侍郎某也。書畢﹐持以入﹐須臾出﹐殷勤具雞黍﹐食次﹐通款曲﹐則侍郎司閽僕﹐以薦初至﹐適書謝柬﹐主人亟獎許﹐因請畱董代筆﹐薄酬資斧。董方失路﹐欣然諾之。自是一切書牘﹐悉出董手﹐往往當意。僕輒掠美以自固﹐日見信任﹐不與他僕伍。居頃之﹐侍郎有密事﹐召僕至書室﹐命擬稿。僕惶窘﹐良久﹐不能成一字。侍郎窮詰﹐得實﹐大駭。亟具衣冠出廳事﹐延董入見﹐且謝曰「辱髙賢久混廝養﹐某之罪也。」因請爲記室﹐相得甚歡。侍郎夫人有細直婢﹐性慧敏﹐略通詞翰﹐及笄矣﹐將嫁之﹐婢不可。彊之﹐則曰「身𨿽賤﹐匹輿隸﹐非所堪﹐乃所願﹐必如董先生﹐又安可得﹐寧終侍夫人耳。」侍郎聞之﹐昕然曰「癡婢﹐董先生躡雲驥﹐指顧騰上﹐寧妻婢者﹖」會中秋﹐侍郎與董飲月下﹐酒酣﹐從容述婢言﹐且願作小紅之贈﹐勸納爲室。董慨然曰「鯫生落魄﹐盡京師﹐不獲一靑睞。見拔於明公﹐殊非望。彼弱女子能憐才﹐甚非錄錄者﹐焉敢妾之﹖正位也可。」侍郎益重之﹐謀於夫人﹐女婢而婿董焉。逾年﹐董連捷成進士﹐官至禮部尙書﹐生子卽富陽相國。相國登庸時﹐太夫人猶健在。知其事者﹐傳爲彤管美談云。

湘陰郭筠仙侍郎學問賅博﹐明於古今治亂升降之故﹐尢詳究海外各國形勢。咸豐朝﹐隨郡王僧格林沁籌防津沽﹐王於兩岸築炮臺﹐綿數里﹐博數丈。輦炮三千具以塡之﹐大者逾萬斤﹐小者亦二三千斤。又伐巨木﹐列柵海口﹐沈以鐵錨﹐格以鐵ㄌ。無何﹐敵艦至﹐遺書爲媾﹐王不許。嵩燾曰「戰未必勝﹐不如姑與之和﹐徐圖自彊。」王不聽。嵩燾知邊禍且亟﹐言之再四﹐至於涕Д﹐王執不聽。越日﹐敵以書來曰「亟撤爾柵﹐我將以某日時至。」屆期﹐王率將佐登臺望之﹐敵以三艦來﹐距柵里許﹐自相旋繞。頃之﹐柵皆浮起﹐王大驚﹐急發巨炮﹐彈如雨雹﹐海水沸騰﹐竟沈其艦。敵引去。明年復來﹐遂有北塘之敗。嵩燾家居時﹐好危言激論。攸縣龍汝霖作《聞蟬》詩規之曰﹕商气滿天地﹐金飈生汝涼。撩人秋意聒﹐忤夢怨聲長。

畏濕悉霜露﹐知時熟稻粱。隱情良自惜﹐莫忘有螂螳。

嵩燾和曰﹕飽諳蟬意味﹐坐對日蒼涼。天地一聲肅﹐樓臺萬柳長。

杳冥通碧落﹐慘澹夢黃粱。吟嘯耽髙潔﹐無勞引臂螂。

又﹕樹木千章暑﹐山河一雨涼。蔭濃棲影悄﹐風急咽聲長。

秋气г微物﹐天心飫早粱。居髙空自遠﹐塵世轉蜣螂。

後十餘年﹐邊事日棘﹐嵩燾以禮部侍郎出使英吉利國﹐至倫惇﹐上書李文忠﹐論列中外得失利病﹐準時度勢﹐洞見癥結﹐凡所謀畫﹐皆簡而易行。其論當時洋務﹐謂佩蘅相國能見其大﹐丁禹生能致其精﹐沈幼丹次之﹐亦稍能盡其實。又自言平生學問皆在虛處﹐無致實之功﹐其距幼丹尙遠﹐皆克知灼見﹐閱歷有得之言。全書四千二百餘言﹐玆不具錄。

揚子江中泠水﹐世所稱第一泉﹐其質輕淸﹐非他水所及。然或運致遠方﹐舟車顚頓﹐則色味不免稍變﹐可以他處泉水洗之。其法以大器貯水﹐鍥志分寸﹐而入他水攪之。攪定﹐則濁皆下沈﹐而上浮之水﹐色味復故矣。其沈與浮也﹐其重與輕爲之也﹐挹而注之﹐不差累黍。以水洗水之法﹐世鮮知之。

和當國時﹐京朝官望風承指﹐趨蹌恐後。帷所至﹐俊彩星馳﹐織文鳥章﹐夾道鵠立﹐此補子胡同所由名也。無名氏《詠補子胡同》云﹕繡衣成巷接公衙﹐曲曲彎彎路不差。

莫笑此間街道窄﹐有門能達相公家。

道光壬寅﹐粵海戒嚴﹐果勇侯楊芳爲參贊﹐懾敵艦炮利﹐下令收糞桶及諸穢物﹐爲厭勝計。和議成﹐不果用。有無名氏作詩嘲之曰﹕楊枝無力愛南風﹐參贊如何用此公。

糞桶當年施妙計﹐穢聲長播粵城中。

咸豐庚申﹐車駕幸熱河﹐變起倉卒﹐警衛不周﹐從官﹑宮人﹐極流離困瘁之狀﹐詔天下勤王﹐訖無應者。漢陽黃文琛《秋駕》詩云「秋駕昆侖疾景斜﹐盤空輦道莽風沙。

檀車好馬諸王宅﹐翠褥團龍上相家。

剩有殘流憤血﹐寂無哀淚落髙牙。

玉珂聲斷城西路﹐槐柳荒涼怨暮鴉。

此詩聲情激越﹐骨榦堅蒼﹐置之老杜集中﹐不復可辧。

宋談鑰《吳興志》﹕「菱湖﹐在歸安縣東南四十五里﹐唐崔元亮開﹐卽淩波塘也。」又徳淸縣永和鄕管﹐有雅詞裏﹐地名並韻絕。

魏明帝樂府詩﹕「種瓜東井上﹐冉冉自逾垣。與君新爲婚﹐瓜葛相結連。」世謂戚誼較疏者爲瓜葛﹐與詩意不甚合。

乾隆朝﹐髙文恪由詹事賜同博學鴻儒科﹐文恪得君最深﹐當出特賜。未審他人有同受此賜者否。

「色卽是空空是色﹐卿須憐我我憐卿。」某說部謂是平陽中丞詩句﹐爲卿憐作﹐余疑非是。上句尢不稱﹐特卿憐命名﹐本此下句耳。相傳某太史得京察一等﹐當簡道員﹐顧髙尙不屑就﹐旋擢卿曹﹐空乏不能自給。友人某戲爲詩贈之﹐有句云「道不遠人人遠道﹐卿須憐我我憐卿。」語殊工巧。

昆山顧亭林先生本明季諸生﹐國變後﹐間關補被﹐謁南北兩京舊陵。所過訪山川險要﹐郡國利病﹐納交其魁傑。時或畱止耕牧﹐致富巨萬﹐輒復棄去﹐人莫測其用意。按﹕此與陶朱公已事略同。理財爲百度之根本﹐亭林固畱心經濟者﹐亦爲是牛刀小試﹐自考驗耳。

淸之季年﹐某相國總制閩浙﹐政體開通﹐人才樂爲之用﹐刷新滌舊﹐百廢具興。相國以龍馬之精神﹐備鴛鴦之福祿。𨿽憂勞於國是﹐公爾忘私﹐而頤豫其天和﹐興復不淺。相國勤民如冒﹐經武如陶公﹐力矯大僚簡重之習﹐不數日必駕出。迨其歸也﹐炮聲砰訇於轅﹐鼓聲淵塡於堂﹐節署各色人等無崇卑疏戚外內﹐故事必班而迎﹐二堂東班﹐則文案委員﹐內而京曹﹐外而監司已次﹐咸鵠立﹐必補服數珠。西班稍前﹐則內文案委員﹐洋務委員﹐電報房學生等﹔稍後則衙官﹐材官﹐戎裝劍佩﹐仡仡之勇夫。咸出一膝﹐去地不能以寸。相國拾級盡﹐略佇立﹐與東班首員周旋數語﹐略回顧西班首員﹐仍目注東班﹐若爲皆頷之者﹐徐行而入。一十三四齡童子肅掖之。二堂東班及西班稍前者﹐惟朔望謁廟則然。其西班稍後﹐及在三堂﹑四堂者﹐則每出皆然。然當時冀幸承顏之輩﹐往往不以爲優異而以爲疏逖﹐因而不自慊者有之。三堂則司閽典簽﹐紀綱之僕﹐面必田﹐須必澤﹐一視聽﹐屏气息﹐或傴僂呈敬恭﹐或矜作表幹練。倍其盥漱﹐時其冠服﹐部領其次﹐奔走給使令者如幹人﹐各以其職司。而立﹐皆鞠跽至地﹐相國夷然入﹐目不屬。然設有遲誤不到者必知之﹐以故無敢或脫疏。四堂則粉白F14綠者﹐珥瑤碧﹐曳綺羅﹐爲數逾數十。肥者環﹐瘦者燕﹐澹者妝﹐濃者抹﹐南洲翡翠﹐北地胭脂﹐如箏雁之成行﹐若梁鴛之戢翼﹐莫不袖低鬟﹐曼立遠視。相國及階﹐略佇立﹐掖者童子肅退休。首班者亭亭捧杖進﹐左掖之﹐右拄杖﹐步益徐。自玆已還﹐燕寢深﹐如何如何﹐外間僅得之傳聞﹐未必能歷歷如繪矣。於斯時也﹐相國之風度﹐莊者和﹐肅者溫﹐斂者舒。進咫﹐立於咫者隨之﹔進尺﹐立於尺者隨之。魚貫而鴻翩﹐花團而錦簇﹐鬢影如霧﹐衣香成風。履整則前者卻﹐巾墮而後者蹴。蠃屏乍轉﹐麝薰微聞。有精室焉﹐俗稱內簽押房﹐相國之所憩也。相國之杖﹐未至精室數武﹐卽已授之隨而右者﹐則左掖者若爲逾謹。相國固矍鑠﹐無須杖﹐並無須掖﹐而必杖必掖﹐亦故事也。入室﹐則自脫其冠﹐授掖者﹐置之架﹐展紅巾謹覆之。由是而數珠﹐而褂﹐而糸集佩﹐而帶﹐而領﹐而袍﹐皆解者﹑接者各一人。或一人攝二事﹐惟承侍日深體便手敏者爲能﹐往往新進持愼﹐弗敢兼也。其以褻服進者﹐人之數﹐視衣服之重數。同時巾者﹐茗者﹐淡巴菇者﹐尢爭先恐後﹐以有事爲榮。則就養和坐﹐脫鞋者﹐左右各一人﹐又一人以舄進。而巾者﹐茗者﹐淡巴菇者荑其手﹐蘭其息﹐亦盈盈而前。相國或先巾﹐或先茗﹐本無所爲厚薄﹐而先焉者若爲色然喜﹐則從容就榻坐。榻設阿芙蓉﹐相國夙不嗜此﹐而具乃絕精﹐不嗜而必設之﹐亦故事也。相國自駕出至是﹐或逾一二時矣。當是時﹐自四堂來者﹐咸集此精室﹐立者﹐坐者﹐所事已畢而如劇者﹐宜身至前而乍卻者﹐若喜而淺笑﹐倦而輕顰者﹐同輩相關而喁喁私語者﹐面窗而徘徊﹐近案而徙倚者﹐位置筆硯﹐拂拭書牘﹐爲殷勤者﹐弄姿而掠鬟絲﹐選事而撥鑪灰者﹐非霧非花﹐溫﹛麻香﹜四塞﹐相國若欠伸﹐微呼某名﹐指煙具謂之曰「若曷整理此。」又呼某名﹐謂之曰「曷相助整理此。」則二人者獨畱﹐其餘皆出。精室之窗﹐皆嵌白頗黎﹐淺色綢爲衣。迨相助整理煙具者亦出﹐則窗衣之弛者張﹐疏者密矣。時則午夢﹐簾垂柳絮風前﹔隱隱春聲﹐門掩梨花雨外。燕欲歸而詎待﹐香未散而仍畱。後出者只伺於窗外。久之﹐又久之﹐見窗衣啟者﹐約一方頗黎之半﹐則款步入﹐捧沃盥﹐進燕窩湯。先是﹐相國駕出時﹐傳諭庖人整備者﹐湯凡三進。相助整理煙具者﹐亦在朵頤之列。蓋此人卽下次整理煙具者。若舊制﹐簡授差缺﹐此次擬陪者﹐下次必擬正﹐亦故事也。已上各節﹐或目驗所經﹐或耳郵所得﹐不必皆據爲事實﹐而又無祕辛焚椒之筆﹐足以傳之。言之無文﹐負此雅故已。

遂寧張船山太守移疾去官﹐僑寓吳閶﹐別營金屋藏嬌﹐夫人不知也。一日﹐攜遊虎丘﹐而夫人適至﹐事遂敗露。大守戲作一詩云﹕秋菊春蘭不是萍﹐故教相遇可中亭。

明修蜀道連秦隴﹐暗畫蛾眉斗尹邢。

梅子含酸都有味﹐倉庚療妒恐無靈。

天孫應被黃姑笑﹐一角銀河露小星。

此詩近人傳爲韻事﹐或譜院本以張之﹐不知船山夫人林氏乃奇妒。相傳船山納姬后﹐其夫人索諸查小山家﹐不得﹐船山之弟山攜婦歸視兄嫂。山婦見林盛怒﹐因勸之曰﹕如此男子﹐謂之已死可耳。「因而一室大哄。故船山有句云﹕」買魚自擾池中水﹐抵雀兼傷樹上枝。「山之友某寄船山句云﹕」苦爲周旋緣似續﹐更無遺行致譏彈。「皆爲此事而發。船山有《二月二日預作生子》詩云﹕三十生兒樂有餘﹐精神仿佛拜官初。

頻年望眼情何急﹐他日甘心我不如。

爪細難勝斑管重﹐發稀輕倩小鬟扶。

繞牀大笑呼奇絕﹐似讀生平未見書。

﹝見《船山詩補遺》﹞

其後船山卒無嗣﹐則亦家庭孛攵﹐乖戾之气﹐有以致之。才人風味﹐詎悍婦所能領略。可中亭之詩﹐略同粉飾太平之具﹐「倉庚療妒恐無靈」﹐行間句裏﹐流露於不自覺矣。

江都汪容甫嘗江行﹐與洪北江同舟論學。北江專崇馬﹑鄭﹐容甫兼涉積﹑朱。辯爭良久﹐容甫口舌便捷不逮北江﹐屢爲所屈﹐憤甚﹐ㄏ北江墮水﹐舟人救之﹐僅乃得免。吳縣張商言《碧簫詞》自序云「故人蔣舍人心余乞假還﹐過吳門﹐飲予舟中﹐喜讀予詞﹐納於袖﹐以醉墮江﹐寒星密霧﹐篙工挽救﹐羣呼如沸鼎。旣得無恙﹐而此卷亦不就漂沒。明日心餘詞﹐所謂『一十三行眞本在﹐衍波紋縐了桃花紙』也。」洪﹑蔣二公﹐一則意气忿爭﹐一則興會泰甚﹐其不與波臣爲伍幾稀﹐然至今思之﹐殊饒有風味也。汪洪亻京爭之烈﹐視黃蕘圃﹑顧千里世經堂用武﹐尢爲奇特。

道光間﹐有侍郎平恕者﹐蒙古人﹐督學江蘇﹐賄賂公行﹐貪聲騰於士論。當時或編雜劇﹐付梨園以刺之。托姓名曰幹如﹐其上場科白雲﹕「忘八喪心﹐下官幹如是也。」拆字離合﹐甚見匠心。

乾隆季年﹐朱文正督學浙江﹐以古學見賞拔者﹐臨海洪地齋﹑蕭山王畹馨﹑東陽樓更一齊名﹐稱爲「浙東三傑」。樓君姓名及字就唐人詩一句錯綜爲之﹐求之載籍中﹐不能有二。

無錫錢礎日別號十峯主人﹐明諸生﹐甲申後棄去。縣令以事夾其足脛至折﹐礎日笑曰「夔一足﹐庸何傷。」遂爲跛足生﹐自號東林遺老﹐年八十卒。艾子好飲﹐少醒日﹐門人謀曰「此未可口舌爭﹐宜以險事怵之。」一日﹐大飲而噦﹐門人密袖彘膈置噦中﹐持以示曰「凡人具五臟﹐今公因飲而出一臟矣﹐何以生耶﹖」艾子熟視而笑曰「唐三藏尙可活﹐況四髒乎﹖」「唐三髒尙可活﹐夔一足庸何傷。」屬對工絕。

名人有潔癖者夥矣﹐亦有以不潔爲髙者。錢塘陸麗京文采昭爛﹐吐屬閎雅。客有詣之者﹐塵羹粗飯﹐捫虱而談﹐亦不覺其穢也。羽岑山民垢面而談詩書﹐不屑盥漱﹐嘗作竹西之遊﹐下榻魏氏園之秋實軒。默深先生﹐給兩走祗伺之。一日晨興﹐呼主人急。出則怒甚﹐曰「若僕嬲我﹐吾不習沫沐。疇則不知﹐乃以水數數混我﹐是輕我也﹐賢主人乃用此僕乎。」默翁笑謝之。比聞吳郡某方伯﹐自其太夫人三朝洗兒以還﹐未嘗試浴。其裏衣自新制乃至於朽敝﹐未或經浣濯。方伯嗜書﹐尢嗜宋元本。其觀書也﹐少以案﹐多以榻。尋常之書﹐經摩挲循覽者﹐如覆醬瓿代綫夾久﹐趾之雪者黝﹐角之楞者垸﹐字之銀鉤鐵畫者﹐如霧花雲月﹐無復分明朗晰﹐惟宋元本不可知﹐容或信有而皆祕之﹐不可得而見也。鄕來劬學妮古之士﹐其心力有所專壹﹐朝斯夕斯﹐往往不暇自潔治﹐然而若是其甚者亦僅﹐其諸以告者過歟。

林文忠扶蘇時﹐有續立人者﹐官蘇州同知兼廁幕僚﹐頗見信任。或忌之﹐黏聯語於其門云「尊姓本來貂不足﹐大名倒轉豕而啼。」續恚憤﹐白文忠請究﹐文忠笑曰「蘇州設同知久矣﹐官此者﹐寧無勝流佳士﹐顧姓名孰傳焉﹖君托此聯﹐庶幾不朽。且屬對工巧﹐不失爲雅謔﹐何慍爲﹖」續默然退。今事隔數十年﹐苟無此聯﹐世孰知續立人者。文忠之言﹐有至理存焉﹐何止釋紛之佳妙而已。

同孫王半塘微尙淸遠﹐博學多通﹐生平酷嗜倚聲﹐所著《袖墨》《味梨》《蜩知》等集﹐及晚年自定詞均經刻行﹐其他著述﹐身後乏人收拾﹐殆不復可問。曩見其《四印齋筆記》﹐褒然巨帙﹐詳於同﹑光兩朝軼聞故事﹐稍涉憤世嫉俗之言﹐偶憶一則﹐略云「翰林院衙門在前門內以東﹐世所稱木天冰署也。大門外有壘培﹐髙不逾尋。相傳中有土彈﹐能自爲增減。適符閣署史公之數﹐或有損壞其一﹐則必有一史公赴天上修文者。是說流傳已久﹐至於土彈之有無﹐有究作何狀﹐要亦未經目驗。惟是環柵以衛之﹐置隸以守之﹐則固愼之又愼也。某年伏陰﹐大雨破塊﹐竟有數土彈被衝決而出﹐余詢之往觀者﹐其形蓋如卵云。」

道﹑咸間﹐京朝士夫太半好名﹐猶善俗也。或有科目進身﹐以不治古文爲恥﹐乃捃摭帖括浮詞﹐雜以案牘中語﹐牽合成篇﹐當時目爲「京報古文」。曾文正督兩江時﹐開閣延賓﹐羣才云湧﹐淸奇濃澹﹐莫名一格。有同鄕某太史﹐記問極博﹐倚馬萬言﹐惟矜才使气﹐自放於繩尺之外﹐文正戲以「土匪名士」稱之。同﹑光以還﹐朴學凋謝﹐小慧之士﹐粗諳叶韻﹐輒髙談風雅﹐自詡名流。間或占一絕句﹐塡一小令﹐書畫一扇頭﹐怏然自足﹐不知井外有天﹐於是乎有「斗方名士」之目﹐出於輕薄者之品題﹐要亦如其分以相償也。土匪名士﹐斗方名士﹐皆可與京報古文作對。

梁蕭宏有錢癖﹐百萬一黃榜﹐千萬一紫標﹐當時有「錢愚」之目。然以厚封殖﹐非以供賞鑑也。光緒季年﹐剛毅南下﹐調查江﹑鄂等省財政﹐怙勢黷貨﹐賄賂公行。剛尢酷嗜紙幣﹐盈千累萬﹐裝潢成冊﹐暇輒展玩﹐若吾人對於法書名畫者然。往往省局銀數皆同之幣﹐亦務累牘連篇﹐以多爲貴。蓋其貪鄙之性﹐與生俱來﹐有未可以常情衡論者。相傳﹐剛爲刑部尙書﹐初蒞任﹐接見諸司員。談次﹐稱臯陶爲「舜王爺駕前刑部尙書臯大人臯陶」﹐又提牢廳每報獄囚瘐斃之稿件﹐輒提筆攺「瘐」爲「瘦」﹐而司員且以不識字受申斥。蓋入於彼必出於此﹐二者無一﹐不成其爲剛毅矣。

「相思病」三字﹐元人制曲﹐有用之者。以曲之爲體﹐不妨近俗也。按﹕《周易》疏﹕「損卦六四﹐損其疾﹐使遄有喜。」正義曰「疾者﹐相思之疾也。」元曲中語乃與經疏暗合﹐當然雅訓﹐何止非俗。

王夢樓有五云﹐曰素云﹑寶云﹑輕雲﹑綠云﹑鮮云﹐年皆十三四﹐垂髫弓足﹐善歌舞。越數年﹐輕﹑綠﹑鮮三云各遣嫁﹐自攜素﹑寶二云至鄂﹐以贈靈嚴畢公。諦審﹐則美男耳。爲返初服﹐署爲小史﹐絕警慧解人意。

閩縣王可莊﹐文勤之孫﹐丁丑狀元。造科名之極峯﹐兼勛舊之嫡裔。傳聞玉音褒美﹐指顧「大用可期」。會館課﹐賦題《輔人無苟》﹐中有一聯云「危不持﹐顚不扶﹐焉用彼相。進以禮﹐退以義﹐我思古人。」觸閱卷者之忌﹐以竟體工麗﹐得置一等末。王固知名士﹐下月課題﹐名士如畫餅賦﹐則爲王而發也。未幾﹐外放蘇州遺缺知府﹐終鎭江府知府﹐論者以未竟其用惜之。

織業盛於蘇﹑杭﹐皆有機神廟。蘇州祀張平子﹐廟在祥符寺巷。杭州祀褚登善﹐廟在張禦史巷。相傳登善子某遷居錢塘﹐始教民織染﹐後遂奉爲機神﹐並其父祀之。今猶有褚姓者爲奉祀生﹐卽居廟側。阮文達撰《褚公廟碑記》﹐詳載此事﹐當必有本。惟蘇州祀張平子不知其由。史稱平子善機巧﹐嘗作渾天儀﹑候風地動儀等。崔瑗爲撰碑文﹐稱其制作侔造化。又云﹐運情機物﹐有生不能參其智。意者﹐機杼之制當時或有所發明。而載籍弗詳﹐未可知耳。按﹕唐時以七月七日祭機杼﹐奉織女爲機神﹐則尢名誼允葉﹐所謂禮亦宜之也。

長洲沈文愨少時家貧﹐無僮僕﹐每晨必攜一筐自向市中購物﹐售者索值若干﹐悉照付﹐無稍爭執。久之﹐市人知其寬厚﹐亦無復敢欺者。吳縣某巨公未達時﹐每晨沽米於市﹐輒脫破帽如盂仰而盛之﹐捧持以歸。衣敝而貌臒﹐離F15如病鶴也。未幾﹐廷對首選﹐官至大學士。晉秩師傅﹐其貴盛視文愨有加。乃至世易滄桑﹐猶安富尊榮如故。閶門父老﹐多有能言其軼事者。凡此皆士林佳話﹐獨惜名徳碩學﹐未免文愨專美於前耳。

某太守加道銜﹐有貽書稱觀察者。一小史粗諳文義﹐見之憤然曰「彼藐吾官已甚。觀察者﹐捕役之別名也。」眾皆不解﹐則檢《水滸傳》「緝捕使臣何觀察」云云爲證﹐眾亦不能非之。蓋元﹑明之際固確有此稱也。按﹕世俗稱謂﹐一經研究﹐舛戾良多。如中丞爲唐女官之名﹐宗伯非禮部尙書﹐司空非工部尙書﹐沿用皆爲未合。至大帥尢賊渠之稱﹐而可屬之疆圻長吏乎。又小姐二字﹐古者以稱宮人侍姬﹐《玉堂逢辰錄》﹕「有宮人韓小姐。」下至於樂妓﹐今時爲宦女之美稱﹐失之甚矣。

咸豐朝﹐變起金田﹐東南鼎沸﹐練兵籌餉﹐日不暇給﹐疆臣節帥﹐握吐求賢﹐縉紳先生咸出而相助爲理。向所謂仰望林泉者﹐亦復手版腳靴﹐隨班聽鼓。大約爲鄕閭計者十之二三﹐爲身家計者十之七八﹐或作《字字雙》曲嘲之曰﹕花翎紅頂气虛囂﹐闊老。

打恭作揖認同僚﹐司道。

釐金軍務一包糟﹐胡鬧。

果然有事怎開交﹐完了。

劉蔥石屬校《荊釵記》﹐見一字絕新﹐左從骨﹐右從上皮下川﹐在第二十九出﹐錢孫交哄曲文中叶韻處。此字各字書所無﹐云齋博洽﹐必有所本。

宋代神弩弓﹐亦曰克敵弓。立於地而踏其機﹐可三百步外貫鐵甲。元滅宋﹐得其式﹐曾用以取勝﹐至明乃失傳。《永樂大典》載其圖說。又紀文達筆記﹐載前明萬曆時﹐浙江戴某有巧思﹐好與西洋人爭勝﹐嘗造一鳥銃﹐形若琵琶﹐凡火藥鉛丸皆貯於銃脊﹐以機輪開閉。其機有二﹐相銜如牝牡﹐扳一機﹐則火藥鉛丸自落筒中﹔第二機隨之並動﹐石激火出而銃發矣﹐計二十八發﹐火藥鉛丸乃盡。據此﹐則制造槍炮之法﹐吾中國舊亦有之﹐特道徳之蓄念﹐仁厚之善俗深入人心﹐由來已久﹐或尼以好生惡殺﹑因果報施之說﹐遂不復精研擴充之﹐尢不肯傳之子孫。其人往﹐其半生精力所寄﹐乃與之俱往﹐爲可惜耳。戴某曾官欽天監﹐以忤南懷仁坐徙。

靑浦王述庵侍郎少時家綦貧﹐體貌不逾中人﹐瘦削而修長﹐玉樓峻聳。鄕人無親疏﹐以寒乞相目之﹐遭白眼者數矣。未幾﹐捷南宮﹐入詞林﹐謁假錦旋﹐則曰「王公鶴形﹐故應貴也。」二十年前舊板橋﹐薄俗炎涼﹐又奚責焉。其後薦歷淸華﹐益復斂抑。某年﹐省親珂裏﹐肩輿過外館驛﹐適值某典史到任﹐輿衛儼然﹐鉦釒英而蓋飛揚也。亟命停輿讓道﹐而騶從或呼之出﹐重譙呵之。公於是局路隅﹐而珊珠孔翠與靑金練雀相照映也。典史駭絕﹐亟降輿﹐蒲伏泥途﹐俟公登輿去遠﹐而後敢起。吾謂典史或過矣﹐典史𨿽末秩﹐地方命官也﹐述庵誠巨公﹐在籍薦紳也﹐停輿讓道﹐卽謂禮亦宜之﹐可也﹐爲典史者當坦然乘輿行﹐抵署﹐亟懲責此冒昧之從者﹐以謝王公﹐庶不失卑亢之宜焉。述庵通人﹐爲裏計﹐得如是風力之典史﹐方契賞之不暇﹐而顧有意督過之乎﹖吾知述庵必不然矣。

有致書何秋輦者﹐誤書「輦」爲「輩」﹔書中用「研究」字﹐又誤「究」爲「宄」。秋輦友人某君﹐戲撰聯語云「輦輩同車﹐夫夫竟作非非想﹔究宄各蓋﹐九九還將八八除。」又某君爲之攺定云「輦輩同車﹐人盡知非矣﹔究宄各蓋﹐君其忘八乎。」攺聯尢雋妙﹐然而虐矣。

癸卯日俄之戰﹐戰地屬中國領土﹐而中國乃以中立國自居﹐誠千古五洲未有之奇局也。明年﹐有俄國兵艦三艘﹐一名阿斯歌﹐一名奧斯科﹐一名滿州﹐爲日本春日艦所迫﹐駛入吳淞口。當道嚴守中立﹐盡收其器械軍火及艦中行駛緊要機器﹐存制造局﹐而任保護其艦隊。是時南洋大臣爲周玉山﹐蘇松太道爲蔡和甫﹐洋務律法官爲羅誠伯。一日﹐洋務局得俄領事公牘﹐謂「該艦兵士等離家日久﹐歸國尙未有期﹐比以陰陽失調﹐多生疾病﹐非醫藥所能奏功。敝國向章﹐凡海軍士卒﹐每月準其上岸遊戲運動數次﹐所以便衛生﹐示體卹也。夙仰貴國尙武卹兵﹐凡可以加惠赤籍者﹐無微不至。王道不外人情﹐區區法外之意﹐用敢爲兵請命。查《萬國國際公法》﹐彼國一切人等﹐居畱此國﹐營業之暇﹐出入行院﹐例所弗禁。從前貴國廣東省濱海地方聞有一種土妓﹐名曰戶﹐頗能熟習外情﹐外國商民孑身旅寄者﹐常有與之往還。現在上海地方﹐有無前項妓﹐能否設法暫時招集﹐以應急需。貴國昔在姬周時代﹐晏嬰相齊﹐設女閭七百﹐以招徠遠人。今推而仿之﹐至於交通中外﹐僅範圍加闊耳﹐於政體無傷也。敝領事爲優待軍人﹑愼重衛生起見﹐事𨿽瑣屑﹐情實迫切﹐爲此商請貴洋務局﹐查照辦理。實爲公便﹐立候惠覆施行。」牘文到局﹐法律官已下咸駭笑。繼思之﹐亦屬實情。不得已﹐商同滬道﹐具稟南洋大臣﹐並抄錄原牘黏附。未幾﹐奉準南洋批飭﹐遵於東淸碼頭以南﹐覓隙地一區﹐圈拓廣場﹐爲該兵士練習之所。並搭蓋蘆柵﹐俾資憩息﹐惟不許越界他往﹐以免日人嘖有煩言。建設甫畢﹐一時妓寓滬者﹐聞風集﹐不待洋務局之羅致也。彼於思棄甲者流﹐不得爲跋浪之鯨﹐差幸爲得水之魚﹐凡爲畱髡而來者莫不纏頭而去﹐絕無嗔鶯叱燕﹐搗麝拗蓮之舉﹐殆勢絀情見使然耶。是誠海邦師律之異聞﹐而亦震旦外交之趣史矣。

某名士遊寓日本有年﹐近甫歸國。據云﹐曩在彼都﹐曾見秦火已前古本《孟子》﹐與今世所傳七篇之本多有不同。因舉其首章云「孟子見梁惠王﹐王曰﹕」叟﹐不遠千里而來﹐仁義之說﹐可得聞乎﹖『孟子對曰「王﹐何必仁義﹐亦有富彊而已矣。』」

中國以跪拜爲禮﹐禮無重於跪者﹐跪亦有可傳者。松陵吳漢槎兆騫﹐以事戍寧古塔﹐其友錫山顧梁汾貞觀極力營救﹐嘗賦﹝金縷曲﹞二闋寄之﹐詞意惋至。納蘭容若成徳者﹐相國明珠公子﹐亦善漢槎﹐見顧詞﹐殊感動。顧因力求容若﹐爲言於相國。而漢槎遂於五年內得賜環。旣入關﹐過容若所﹐見齋壁大書顧梁汾爲吳漢槎屈膝處﹐不禁大慟。此跪之攸關風義者矣。句吳錢梅溪泳﹐藏漢「楊惲」二字銅印﹐歙汪訁刃庵啟淑欲得之﹐錢不許﹐汪遂長跪不起。錢不得已﹐笑而贈之。此跪之饒有風趣者也。

鄕先生林貞伯官貴州臬使時﹐有卽用知縣某﹐到省未久﹐詣撫軍衙參﹐誤入兩司官廳。值藩司先在﹐貿然一揖。時丁國制﹐彼此著靑袍褂無少異﹐而於其頂珊瑚﹐則未遑措意也。旋促坐﹐問姓字﹐藩司以實對﹐某亦不甚了了﹐惟曰「兄乃與藩臺同姓乎﹖」又問貴班﹐藩司怫然曰「余布政司也。」某駭絕﹐亟趨出﹐適貞伯至﹐甫及門﹐某力阻之﹐曰「老兄切不可入﹐藩臺在內﹐弟頃冒昧獲重咎﹐決非欺兄。」貞伯曰「吾正欲見藩臺﹐吾入﹐無妨也。」某仍力挽之﹐再申前說﹐意若甚誠懇者。伯貞不得已﹐實告之。某益惶駭﹐釋手﹐大奔。貞伯亟呼之﹐欲稍加慰藉﹐不復聞。此事余聞之貞伯之公子﹐當時能舉其姓名﹐非杜撰也。寒士甫膺一命﹐來自田間﹐未節少疏﹐爰又奚責﹖其人天良未斫﹐本色猶存﹐得賢長官因材造就之﹐深之以閱歷﹐而後試之以事﹐以視工顰妍笑﹐輕身便體者﹐宜若可恃焉。勿以其亻塞陋而遽棄之如遺也。

乾隆丙戌﹐甘肅髙臺縣民胡爰﹑楊洪得等於武威縣山中掘得金山一座﹐經山西民任天喜引驗繳官。此卽金礦也。當時風气未開﹐幾詫爲祥異矣。宋彭百川《太平治迹統類》云「北漢鴻臚卿劉融於伯谷置銀治﹐募民鑿山取礦烹銀﹐北漢主取其銀以輸契丹﹐歲千斤。因卽其冶﹐建寶興軍。」此卽銀礦也。烹銀二字絕新。吾中國礦政舊矣﹐曩撰《惠風﹛移﹜二筆》﹐嘗謂疇若予上下艸木鳥獸﹐上下是礦字誤寫爲令橫﹐又誤分兩字。

吳孫休時﹐烏程人﹐有得困病。及瘥﹐能以響言者﹐言於此而聞於彼。自其所聽之﹐不覺其聲之大也﹔自遠聽之﹐如與對言﹐不覺甚聲之自遠來也。聲之所往﹐隨其所向﹐遠者至數十里。其鄰有責息於外﹐歷年不還﹐乃假之使責讓﹐懼以禍福﹐負物者以爲鬼神﹐卽畀還之。其人亦不自知所以然也。事見《晉史》。此必電气之作用﹐不儼然無綫電話乎﹖顧何以必得之困病之後﹖世之精研電學者﹐必能推究其故矣。

中外交通之初﹐西國某文學士遊寓北京﹐於廠肆購新科狀元策﹐譯而讀之﹐佩仰甚至。謂中國狀元誠曠世鴻才也。及次科又購之﹐亦大同小異焉。於是詫絕﹐謂三科狀元策﹐何如出一手也。同治癸亥殿試﹐南皮張之洞策﹐盡意敷奏﹐不依常格。先是﹐江蘇貢生吳大應詔上書﹐言殿試對策﹐或有儻論﹐試官匿不以聞﹐請申壅蔽之罰。及見張策﹐讀卷官頗疑怪。久之﹐乃擬第十進呈﹐及臚唱﹐則拔置第三人﹐蓋特達之知也。

辜鴻銘部郎居張文襄幕府久﹐向知其精通西國語言文字。及見所作《尊王篇》及《葉成忠傳》﹐則於國文亦復擅長。其葉傳之作﹐以諷世爲宗旨﹐尢卓然可傳。傳曰「自中國弛海禁﹐沿海編氓﹐因與外人通市。而暴起致資財者不一而足。然或攻剽椎埋﹐弄法買姦﹐宗︹比周﹐欺淩孤弱﹐類皆鄙瑣齷齪不足道。獨滬上富人葉氏﹐初赤手掉扁舟﹐而卒起致巨萬。又慷慨好義﹐淸刻矜已諾﹐猶是古之任俠﹐隱於商且隱於富者也。葉氏名成忠﹐字澄衷﹐先世居浙之慈溪﹐後遷鎭海沈郎橋﹐遂家焉。父志禹﹐世爲之邱氓。後因成忠﹐三代皆贈榮祿大夫。成忠六歲失怙﹐母洪氏撫諸孤﹐刻苦僅以自給。成忠九歲始就學﹐未幾﹐以貧故﹐仍從母兄耕。年十一﹐受傭鄰里。居三年﹐主婦遇之酷﹐成忠慨然曰﹕」我以母故﹐忍此辱﹐丈夫寧餓死溝壑耶﹖「遂辭去﹐欲從鄕人往上海。臨行﹐無資斧﹐母指田中秋禾爲抵﹐始成行。時海禁大開﹐帆船輪舶﹐集滬瀆。成忠自黎明至暮﹐棹扁舟往來浦江﹐就番舶貿有無。外人見其誠篤﹐樂與交易﹐故常獲利獨厚。同治元年﹐始設肆虹口﹐迎母就養。肆規綦微﹐然節飲食﹐忍嗜欲﹐與傭婦共操作﹐又能擇人任事。越數年﹐肆業益擴充﹐乃推廣分肆﹐徧通商各步。又在滬北漢鎭創設繅絲﹑火柴諸廠﹐以興工業。且養無數無業遊民。旣饒於資﹐自奉一若寒素﹐絕無豪侈气象﹐若構洋樓﹑集珍玩之類。言必信﹐行必果﹐交友必誠。與巨公大人言﹐りり如也﹐絕無諂諛意。又好引重後輩﹐善體人情﹐各如其意之所欲﹐故人樂爲用。性好施予﹐無倦容﹐無徳色。客外𨿽久﹐戚倘有緩急﹐罔不亻次助。待族人尢篤﹐捐金置祠田﹐建義莊﹐以贍貧乏。附以義塾﹑牛痘局﹐蕆事﹐則曰﹕」是吾母之志也。「凡裏中善舉﹐必力任其成。購大地滬北﹐立蒙學堂﹐教貧窮子弟﹐撥十萬金充經費﹐又倡捐二萬金建懷徳堂。凡肆業中執事﹐身後或有孤苦無告者﹐必歲時存問﹐俾免饑寒。各省有水旱偏災﹐必出巨資助振款。疆吏髙其義﹐請於朝﹐屢邀寵賜。光緒己亥十月﹐在滬病篤。詔其子七人曰﹕」吾昔日受惠者﹐各號友竭誠助吾任事者﹐汝曹皆當厚待勿替﹐以繼吾志。「卒年六十。先是﹐由國子監生加捐候選同知﹐賞戴花翎﹐薦升候選道﹐加二品頂戴。余謂王者馭貴馭富之權﹐操之自上﹐日漸陵夷﹐則不馴至一商賈之天下而不已﹐悲乎。然世之賢豪不能立功名﹑布徳澤於蒼生﹐若富而好行其徳者﹐此猶其次耳。故司馬遷曰﹕」無巖處奇士之行。而長貧賤﹐同好語仁義﹐亦足羞也。「云云。

蕙風曰﹕據余所聞﹐葉氏起家販果。其致富之由﹐無辜傳殆猶有未盡。若如辜氏所云﹐則亦惟是勤奮惇篤﹐積累而底於成﹐無甚異聞奇節也。

駱文忠撫湖南﹐左文襄居幕府﹐言聽計從﹐將吏憚而忌之。曾文忠嚴劾總兵樊燮﹐燮疑出自文襄主持﹐訴之京師﹐復構之督部。事竟上聞﹐幾陷文襄於罪。賴南書房翰林郭嵩燾﹑大理寺卿潘祖蔭斡旋之力﹐僅乃得免。其後曾文正力薦之﹐授太常卿﹐督兵浙江。初﹐文忠疏辯文襄無罪﹐奉有「劣幕把持」之諭﹐不逞者或署左門曰「欽加劣幕銜幫辦湖南巡撫左公館。」及閩﹑浙敉平﹐文襄大用﹐聲譽日隆。昔之謗之者﹐羣起而趨承恐後矣。

左文襄體貌魁梧﹐丰於肌﹐腋气頗重。某年述職入都﹐兩宮召對﹐文襄陳奏西北軍務情形及善後方略﹐縷析條分﹐爲時過久。值庚伏景炎﹐兼衣冠束縛﹐汗出如沈﹐僅隔垂簾﹐殊蒸騰不可耐。語次﹐玉音謂﹕「左大臣殊勞苦﹐宜稍憩息。未盡之意﹐可告軍機王大臣。」隨命內監扶掖之。文襄不得已﹐退出﹐意極憤懣﹐謂身爲大臣﹐乃不見容傾吐胸臆﹐而不知其別有所爲也。

道光時﹐疆圻大吏猶知宏獎風流。有湖南廣文某﹐博學工詩﹐撰《湘沅耆舊集》﹐文名藉甚﹐交流綦廣。無名氏嘲之以詩曰﹕藩司昨日拜區區﹐頃接中丞片紙書。

南省無如卑職者﹐東齋敢說憲綱乎。

一聯春海傳家寶﹐兩字如山鎭宅符。

惟有新來陶太守﹐揭開手本罵糊塗。

光緒初元﹐以曾惠敏言﹐選派部員傅雲龍﹑繆孫等出洋遊歷。丁丑歸國﹐雲龍﹑孫各著有日記﹐可資考鏡。孫階主事﹐遊歷俄國。甫抵俄境﹐謁某總督﹐已出見矣﹐忽返身入﹐遣侍者語翻譯曰「此人戴白頂﹐官太小﹐我見之何爲﹖曩吾在中國﹐見金將軍執水菸桶之侍者﹐亦皆戴白頂矣。」翻譯爲辯明﹕「此人之白頂﹐系由考試得來﹐與金將軍之侍者之白頂﹐迥乎不同。」乃復出見。語次﹐猶屈以屈在下位﹐爲孫惜。蓋當時交通未久﹐吾中華制度文爲﹐外人猶未深知也。

張文襄督鄂時﹐提倡學堂不遺餘力。某年﹐某學堂行畢業禮﹐ト省官僚﹑各學堂教員﹑學生畢集。某書院監督﹑粵人太史某特制長篇訟詞﹐道揚盛美﹐令畢業學生劉某朗誦之﹐環而肅聽者數百人﹐𨿽咳唾弗聞也。誦甫畢﹐忽有狂生某﹐應聲續曰「嗚呼哀哉﹐尙饗。」聞者莫不駭笑﹐羣集視於發聲之一隅。頃之﹐亟斂笑收視﹐肅立如初。某監督則艴然變色者久之。惟文襄夷然自若﹐若充耳不聞者﹐亦未嘗旁瞬也。

常熟翁叔平相國﹐少時由監生應鄕試。某年﹐同潘文勤典試陜西﹐內廉正副考官分住東西房﹐每日同在堂上閱卷。至第三日﹐叔平曰「吾明日在房閱卷﹐不到堂上矣。」文勤問其故﹐叔平曰「君閱卷﹐見不佳者﹐則曰﹕」此監生捲也。『棄之。吾亦監生也﹐豈監生而皆不佳者乎﹖「相與一笑而散。明日﹐仍同在堂上閱卷。不時許﹐文勤見不佳者﹐又如昨者之言矣。老輩眞率﹐不斤斤於世故﹐風趣可想。

咸豐軍興﹐鮑忠壯超本胡文忠部曲﹐其鄕人李申甫﹐曾文正門人也﹐薦之於文正。未幾﹐由文忠給咨﹐率所部﹐詣文正大營。初進見﹐文正以兩營相屬。鮑少之﹐退而言於李曰「曩胡帥之遇我也﹐推心置腹﹐視諸將佐有加。兵若干﹐餉若干﹐凡吾陳乞﹐不吾稍靳也。吾兵有功﹐則賞賫隨頒﹔有疾﹐則醫藥立至。吾乏衣甲﹐帥解衣衣我﹔我闕鞍馬﹐帥易騎騎我。以是感激﹐遂許吾帥以馳驅﹐而所向亦往往克捷。今吾觀曾帥﹐未若胡帥之待人以誠也。且兩營何能爲役﹖君愛我﹐速爲我辦咨文﹐願仍歸胡帥。」李溫語慰勸之﹐爲言於文正。文正曰「鮑某未有橫艸之勞﹐何遽嫌兵少﹖姑先帶兩營﹐儻稍著成效﹐𨿽十倍之﹐吾何吝﹖」李再三言之﹐乃得加一營﹐覆於鮑﹐且語之曰「吾帥待人﹐未遽不如胡公。公獨初至﹐未款洽耳。姑少安﹐觀其後。」鮑僅不言去﹐意殊未慊也。明日﹐文正招鮑飲﹐文正嗜肚膾﹐宴客則設肚膾﹐佐以家常雞鶩而已。席間﹐鮑首座﹐屢以兵少爲言。文正輒曰「今日但鬯飲﹐勿言兵﹐且食肚膾。」於是舉杯相屬﹐殷勤勸進﹐鮑竟不得復言。退而又謂李曰「曩胡帥宴我﹐皆盛饌﹐列珍羞。寧爲口腹之欲﹐禮意重也。吾非孟嘗食客﹐彈鋏歌無魚者﹐而顧以肚膾屢勸進﹐殆所謂大烹養賢者非歟﹖幸則晤對﹐又不令布胸臆。僕武夫﹐性忄亢爽﹐安能鬱鬱久居此。君愛我﹐速爲我辦咨文﹐願仍歸胡帥。」李又慰勸之﹐至於舌敝唇焦﹐而去住之間﹐鮑猶徘徊歧路也。俄警報至﹐賊攻撲某城急﹐文正檄鮑赴援﹐竟全勝以歸。文正亟獎藉之﹐立加數營﹐禮貌優異。自是﹐始絕口不言去﹐而文正亦倚之如左右手矣。其後﹐文正克復金陵﹐論功行賞﹐鮑忠壯與彭剛直未得膺五等之榮。後人滋遺議焉﹐謂夫當日者﹐苟無剛直水師及忠壯遊擊之師﹐則金陵之克復﹐或猶需以歲時也。

挽聯之作﹐有措詞極難得體者。曾文正挽其門生某婦云「得見其夫爲文學侍從之臣﹐𨿽死何恨﹔側聞人言於父母昆弟無間﹐其賢可知。」語莊而意賅﹐斯爲合作。

道光壬寅﹐海氛不靖。弈山以靖逆將軍駐廣東﹐弈經以揚威將軍駐浙江﹐擁兵自衛﹐久而無功。二弈﹐兄弟也。時浙撫劉韻珂竭蹶籌防﹐畢殫心力﹐輿論翕然。浙人某制聯云「逆不靖﹐威不揚﹐兩將軍難兄難弟﹔波未寧﹐海未定﹐一中丞憂國憂民。」

友人某君告余﹕某年﹐謁某大府﹐同見者六人。有知縣饒某與焉﹐昔爲大府幕僚﹐今選安徽池州府屬某縣者也。坐間﹐各問對數語。次及饒﹐問何日赴任﹐則鞠躬對曰「卑職情願伺候大帥﹐不願到任﹐專候大帥分示﹐求大帥栽培﹐不作赴任之想﹐故尙未有期也。」。頃之﹐六人者皆辭畢﹐已舉茶送客矣。饒忽作而言曰「卑職尙有要話回大帥。」則又皆坐。饒乃繼續言曰「卑職此次投供在京﹐見日本小田公使﹐渠佩仰大帥甚至。」大府輒曰「渠佩仰我者何也﹖」饒於是歷舉興學﹑練兵﹑理財﹑外交各大政﹐洋洋灑灑﹐舌本瀾翻﹐其辭不能殫述。大府爲之掀髯笑樂﹐歡愜而散。某君出而詫駭者久之﹐謂夫某大府﹐信非不學錄錄者﹐而顧可罔非其道若是﹐所謂大人不失其赤子之心者非耶。好腴惡直﹐賢直不免﹐而況其下焉者耶。

唐人飲酒貴新不貴陳。白居易詩﹕「綠蟻新醅酒。」儲光羲詩﹕「新丰主人新酒熟。」張籍詩﹕「下藥遠求新熟酒。」皆以新酒爲言。杜甫詩﹕「尊酒家貧只舊醅。」且於酒非新醅﹐深致歉仄。李白詩﹕「吳姬壓酒勸客嘗。」白以飲中仙稱﹐而嘗吳姬新壓之酒﹐尢爲酒不貴陳之確證。白又有句云「白酒新熟山中歸。」

康熙朝﹐舉行鴻博特科﹐一時俊彩星馳﹐得人稱盛﹐乃《鄭寒村集》云「時新任臺省者﹐俱補牘續薦﹐內多勢要子弟。聞有鴻儒一名﹐價值二十四兩﹐遂作《告求舉博學鴻儒》二詩云﹕博學鴻儒本是名﹐寄聲詞客莫營營。

比周休得尢臺省﹐門第還須怨父兄。

補牘因何也動心﹐紛紛求薦竟如林。

總然博得虛名色﹐袖裏應持廿四金。

按﹕鄭寒村﹐名梁﹐字禹湄﹐慈溪人﹐黃梨洲弟子﹐所著見黃集﹐爲受業梨洲已後作﹐有《曉行》詩最佳﹐稱爲「鄭曉行」。此二詩𨿽諷切時事﹐難免打油釘鉸之誚。

校勘之學﹐近儒列爲專門﹐非博極羣書﹐而性復沈靜能伏案者不辦。故遐稽載稽﹐以武人而多藏書者有之﹐以武人而能校書者未之聞焉。余舊藏《百川書志》二十卷﹐明古涿髙儒子醇撰。其自序作於嘉靖庚子﹐有云「叨承祖蔭﹐致身武弁。」此武人多藏書者也。其武人能校書者﹐惟康熙朝武進士楊愷﹐儀徵人﹐以文學受特達之知﹐召入南書房﹐同蔣文恪﹑何屺瞻諸名輩校讎書史﹐時論榮之。愷後提督荊湖﹐許登濂作聯贈之云「天祿校書名進士﹐嶽陽持節老將軍。」

某學使喜割裂試題﹐某場試兩屠﹐以「牛未」﹑「馬皆」爲題。一卷《牛未》題破云「物有生於丑者﹐可以觀其所衝也。」一卷《馬皆》題破云「午與戌合﹐純乎火局矣。」並用子平家言﹐新穎殊絕。某場﹐以「鱉生焉」爲題。一卷破云「以鱉考生﹐生眞不測矣。」此場蓋試生員者﹐破題語涉機鋒﹐亦出題者有以自取矣。又咸豐朝﹐某學使以試題割裂褫職。其最觸忌諱者﹐嘗試某屬﹐以「賢聖之君六」爲題。其他題𨿽割裂﹐罪猶不至褫職也。

南陽銓部刻《雙梅景ウ叢書》﹐首列異書三種﹐曰《素女經》﹐曰《玉房祕訣》﹐附《玉房指要》﹐曰《洞玄子》﹐皆絕艷奇麗之文。求之古人﹐非庾﹑鮑以次克辦﹐而至理所寓﹐尢玄之又玄﹐通乎天人性命之故﹐合大《易》微言﹑《黃庭》內景而一以貫之﹐其殆庶幾乎。刻成﹐以贈某尙書﹐尙書語人曰「南陽之才信美﹐獨惜其不莊耳。」南陽之友聞之曰「不莊者見之謂之不莊。」曩余得見是書於十齋﹐求之南陽﹐至於再三﹐弗可得也。

曩閱各說部﹐見百文敏菊溪軼事三則。

其一云﹕總制江南時﹐閱兵江西﹐胡果泉中初與之宴﹐百嚴厲威肅﹐竟日無言。自中丞以下莫不震懾。次日再宴演劇﹐有優伶荷官者舊在京師﹐色藝冠倫﹐爲百所暱。是日承值﹐百見之色動﹐顧問﹕「汝非荷官耶﹐何以至是﹖年稍長矣﹐無怪老夫之鬢皤也。」荷官因跪進至膝﹐作捋其須狀﹐曰「太師不老。」蓋依院本貂嬋語。百大喜﹐爲之引滿三爵﹐曰「爾可謂荷老尙餘擎雨蓋﹐老夫可謂菊殘猶有傲霜枝矣。」荷官叩謝﹐是日﹐四座盡歡。核閱營政﹐少所推劾。

其二云﹕有女伶來江寧﹐在莫愁湖亭演劇﹐聞者若狂﹐皆走相告。公飭縣令驅之出境﹐並占一絕示僚屬云﹕宛轉歌喉一串珠﹐好風吹出莫愁湖。

誰教打槳匆匆去﹐煮鶴焚琴笑老夫。

其三云﹕乾隆五十八年﹐公陳臬浙江﹐李曉園河帥知杭州府﹐兩公皆漢軍﹐甚相得也。忽以事齟齬﹐李大慍﹐至一月不稟見﹐告病文書已具矣。時屆伏暑﹐公遺以扇﹐並書一詩﹐有句云「我非夏日何須畏﹐君似淸風不肯來。」李見詩釋然﹐遂相得如初。

閒嘗綜而論之﹐其第二事﹐若與第一事相反﹐其實無足異也。一則春明夢華﹐偶然之棖觸﹔一則憲司風紀﹐當然之維持。而且禁令之具﹐卽寓風雅之貽﹐其於道徳齊札﹐庶乎近焉。其第三事﹐尢爲溫厚和平﹐非挽近巨公所及。嘗謂「薄俗」二字相連﹐「厚雅」二字亦相連﹐不雅不能厚也。文敏之爲人﹐要不失爲賢者﹐風趣亦復爾爾。

滇﹑黔﹑蜀﹑粵各土官﹐娶妻以五色瓔珞盛印爲聘﹐過門時懸之項下﹐謂之掛印夫人。娶後印卽掌於其妻﹐呼爲護印夫人。築髙樓以居之﹐曰印樓。民間稅契﹐例價千錢外﹐折錢百五十﹐名印色錢﹐護錢夫人之花粉錢也。光緒朝﹐兩淮都轉某公﹐其先官漢黃徳道。某年﹐道署不戒於火﹐時夜逾半﹐而覺察又甚遲﹐振臂一呼﹐熊熊者燭霄漢矣。羣驚起睡夢中﹐太半索褲履弗及。其文孫甫周歲﹐由乳媼倒抱而出﹐其匆遽可想。當是時﹐火正熾於上房﹐親丁畢集於大堂﹐查點未竟。俄幕府某君疾趨至﹐問印救出否﹐眾無以應﹐都轉惶急不知所云。蓋印若被毀﹐則處分彌重也。先是﹐都轉長公子娶於延陵﹐有媵婢艷而慧﹐袖低鬟﹐輒顧影自負﹐謂必不久居人下也。是日以印故﹐自都轉已下﹐舉相覷無策﹐則亭亭自眾中出﹐近都轉立﹐從容出印懷袖中﹐莊肅而奉上之﹐黃袱宛然﹐薌澤溫香﹐微聞鼻觀。都轉喜極﹐若無可爲之獎藉者﹐第髙舉其印﹐以示眾人﹐其爲欣慰﹐殆並未熄之火﹐而亦忘之。凡所損失﹐一切金玉錦繡﹐耳目玩好﹐微塵視之弗若矣。錢塘某尙書﹐都轉兒女姻也。方枋樞要﹐道署之火﹐印與大堂皆未毀。樞臣復爲之地﹐僅予薄譴。未幾﹐擢都轉兩淮﹐而昔者護印之功人﹐始猶肅抱衾稠﹐繼且榮膺珈服。蓋都轉久虛嫡室﹐至是竟敵體中閨。其後數舉丈夫子﹐皆成立﹐女亦作嬪名門﹐每年都轉攬揆之晨﹐祝百齡﹐稱雙壽﹐以及元辰令節﹐舞彩稱觴﹐延陵少夫人﹐當然領子婦班行﹐不能獨異﹐亦無可如何也。揚人士作《護印緣》院本事張其事﹐謂夫以護印得夫人﹐非尋常護印夫人比。夫人性慷慨﹐樂施予﹐禦下以寬﹐而內政殊井井﹐持滿戒溢﹐絕無驕奢侈靡之習。飛上枝頭變鳳凰﹐要亦其徳有以致之。其護印一節﹐《參同契》所謂神明告人﹐心靈自悟﹐偶然而非偶然也。

淸之季年﹐財政紊亂。如某省官報局﹑某省官書局皆冗散之尢﹐而虛糜絕巨﹐獘竇甚多。往往盤踞數年﹐因而致富者有之。某太守起家翰林﹐爲某省官書局總辦﹐而總纂則某紳也。一日﹐某書刻成﹐呈樣本於總辦﹐甫幡﹐見第一卷

弟字﹐不作「第」﹐遽加寸許紅勒﹐並於書眉批「白字」二字。總纂大慍﹐白之中丞。中丞不得已﹐攺委某守某府釐金局總辦。約計每歲所入﹐視官書局相差五千金﹐總笑語局員曰「俗云﹐一字值千金。今吾一白字﹐乃竟值五千金耶。」

托活洛忠敏官霸昌道時﹐有直隸順徳府知府重陽谷﹐與端午橋作對﹐天然巧合。又歪﹑扁二字﹐昔人以狀隸書者﹐或以對忠敏之名﹐亦工。

靈巖畢公撫陜﹐孫淵如居幕府。淵如素狂﹐靈巖實能容之。然亦有時匡正靈巖﹐非惟阿取容而已。有長安生員某﹐揭咸陽生員某僞造妖書﹐結黨謀逆﹐已捕置獄中矣﹐並搜獲妖書及名冊﹐刑幕縱臾窮治之﹐將興大獄。淵如聞有妖書﹐約洪稚存同往﹐就請假觀﹐則皆剽襲佛門福利之說﹐爲誘脇箕斂計﹐並無悖逆字樣﹐名冊乃編造門牌底稿也。時方隆寒﹐鑪火甚熾﹐二公出其不意﹐遽雜燒之。刑幕以白中丞﹐中丞坦然﹐事竟冰釋。

嘉慶朝﹐四川簡州牧宋靄若﹐佚其名。有積案猾賊﹐不畏嚴刑﹐以不能得其實事﹐乃於公案取錦箋十幅﹐詩韻一部﹐前列四役﹐旁侍一童﹐以訊賊事。賊無言﹐先作絕句二首。再訊之﹐賊無言﹐繼作五七律各一首﹔又訊之﹐賊無言﹐乃作短古一首。賊竟無言﹐更作長七古一首﹐朗誦不已。遂不復訊賊。時漏已三轉﹐役倦如醉﹐童癡如木﹐而賊不覺泣下﹐自言賊不畏嚴而畏淸也﹐乃具言所事。大興舒立人作《折獄篇》﹐而爲之序如此。余意此案得其情實信有之﹐此賊殆意气豪邁者﹐靜夜聞咿喔聲﹐其爲不可耐﹐有甚於桁楊刀鋸﹐故不惜傾吐底裏﹐藉免目前之厄﹐安所謂不畏嚴而畏淸者﹐且公案吟詩﹐亦何與於淸也。

錢塘陳退庵《熙道堂詩。題李香小影序》云「丙寅冬日﹐梅庵宮保勘河云梯關﹐於安東行館壁間得明李香小影﹐寫在聚頭扇面上。長身玉立﹐著澹紅衣﹐碧襦﹐白練裙。圖中梅樹二﹐映以奇礓。憑梅佇立﹐眉宇間有英气恨色。」後署「辛卯四月﹐爲香君寫照」。款曰「洛生」﹐印曰「馬振」。按﹕余澹心《板橋雜記》云「李香身軀短小﹐膚理玉色﹐慧俊婉轉﹐調笑無雙﹐人名之爲香扇墜。」澹心贈詩﹐有「懷中婀娜袖中藏」之句。此云身軀短小﹐彼雲長身玉立﹐詎初時嬌小﹐後乃苗條耶﹖辛卯香君年約十九二十。

柳如是勸錢牧齋殉節﹐牧齋不聽。牧齋卒﹐如是殉焉。方芷生歸楊龍友﹐勸龍友殉節。陳退庵《秦淮雜詠》有云「勸郎殉國全忠義﹐更有當年方芷生。」葛嫩﹐字蕊芳﹐歸桐城孫克咸。江上之變﹐克咸移家雲間﹐間道入閩﹐授監中丞楊文驄軍事﹐兵敗被執﹐並縛嫩。主將欲犯之﹐嫩不從﹐嚼舌碎﹐含血巽其面﹐將手刃之。克咸見嫩抗節死﹐乃大笑曰「孫三今日仙登矣。」亦被殺﹐何舊曲之多烈媛也。意者﹐明之季年﹐士大夫惇尙气節﹐一時眉嫵西家﹐燕支南部﹐舞餘歌闋﹐多聞忠義憤發之談﹐有以潛移默化於不覺耶。

秦淮校書王翹云嘗以舌血染絹素﹐贈汪紫珊。松壺道人仿《桃花扇》故事加點綴焉。郭頻伽﹑陳竹士並有詞紀之。陳退庵《後秦淮雜詠》云﹕畫筆空勞點染工﹐尙畱餘恨在春風。

桃花潭水深千尺﹐不及羅巾一撚紅。

睢陽殺妾﹐後人或議其忍﹐不圖後世﹐乃有仿而行之者。甘文﹐遼東人﹐康熙十二年爲雲貴總督。吳三桂反﹐致書貴州提督李本深﹐慷慨數千言﹐約共剿禦﹐而本深以安順應賊。甘知貴陽不可守﹐遂馳下鎭遠﹐殺其妾以饗士﹐冀招楚兵扼隘。而副將姜議先已從賊。甘知事不可爲﹐乃自縊於吉祥寺。事聞﹐贈兵部尙書﹐謚忠果。

五代時﹐梁將王彥章以鐵槍稱﹐𨿽屢建奇功﹐躋身將帥﹐而不令其終。嘉慶朝﹐淮寧有張鐵槍﹐名永祥。丁巳二月﹐白蓮教賊婦齊王氏自楚掠豫﹐勢將南趨襄城葉。賊五千人﹐張以鄕兵三百﹐破之於盧氏。賊遂潰竄秦蜀間﹐而中州無賊矣。當事者給張把總銜﹐棄之而去。又十年﹐儀徵文達阮公撫河南﹐乃羅致麾下。洎文達再撫浙﹐命從行﹐教習溫寧營槍法。文達內召﹐張送別至儀徵﹐乃應儀徵知縣屠孟昭之聘﹐捕縛蔣光斗等若干人置諸法﹐皆十餘載漏网之戎首也。其他渠梟積滑﹐擒治略盡。張諸技皆長﹐而槍法尢絕﹐其人則恂謹若書生﹐忠信出於天性。大興舒立人賦詩贈之﹐當是時﹐蓋猶在儀徵縣署也。夫王鐵槍見用而非其時﹐張鐵槍懷才而不見用﹐其爲不盡其才﹐一也。夫張鐵槍挾不可一世之慨﹐落拓風塵﹐至樂爲儀徵縣令之用﹐若猶有知己之感然﹐詎不重可悲夫。

光緒戊子﹐滿洲文鏡堂以潼商道兼權陜西巡撫。越十年﹐戊戌在川臬任﹐值將軍出缺﹐總督藩司﹐均新簡﹐未到任﹐文又得護督篆。向來臬司首道﹐護理督撫﹐亦事之常﹐無足異者。惟至於再則僅見﹐亦遇合之奇也。

某督部初蒞任﹐凡候補道稟見﹐延入廳事﹐必令先寫履歷呈閱﹐然後出見。某道員曾榷鹽綱﹐所寫履歷於鹽字鹵中之四點﹐布置不勻﹐幾不成字。無名氏作詩嘲之云﹕鹽差原不是鹽差﹐鹵莽塗成艸艸鴉。

一个臣兮猶簡便﹐何如點爾怪紛拿。

毫揮苦恨歪田窄﹐汗出應沾半面麻。

屬吏風流喬太守﹐鴛鴦簿上也交加。

光緒乙未﹑丙申間﹐張文襄權江督﹐幕僚多才俊。值幕春佳日﹐觀察數公相約踏靑﹐訪隨園故址﹐謁簡齋先生墓﹐七姬墓亦在焉。隨園大門外有石碣﹐刻王夢樓先生撰序﹐姚姬傳先生題名﹐或摩挲憑弔久之。歸途集顧石公寓園﹐縱談遊事﹐石公亦秣陵耆宿也。某觀察者夙有通才之目﹐席間謂石公曰「袁公七姬﹐其一姓姚﹐頃見石碑上有姚姬傳字樣。此傳公曾讀過否﹖」否公瞠目不能答﹐越日而此事乃盛傳白下。

曩余少時﹐往往於行用制錢中得古小平錢佳品﹐如平當五銖﹐永安五銖﹐二面乾封泉寶﹐二面天啟之類﹐占畢之餘﹐以爲至樂。自銅元盛行﹐孔方戢影﹐此樂不復可得。比閱某官書有云「廣東雷州府向來行用古錢。」就令其說信然﹐今亦未必然矣。

曩寓京師﹐於廠肆得舊鈔三冊﹐皆考論金石書畫之作﹐太半未經刻行。內有潘文勤與諸侄論書數葉﹐老輩風趣﹐流露於楮墨之表﹐玆錄一則如左。

天涼後﹐吾欲令侄輩看吾寫大字。凡此七人﹐吾當各爲寫一扁一對一屏﹐須用昔箋﹑白昔黃昔均可﹐勿用生紙﹐紙由尊處備﹐墨由尊處研﹐若伺候則兄帶人來。蓋尊處人﹐向不慣伺候寫字。兄寫字易怒﹐如《儒林外史》末捲﹐季君一怒﹐則不能寫。𨿽在懋勤殿寫字﹐亦未嘗攺乎此度﹐而太監等亦服者。蓋伺候三十年﹐深知之也。若不知者﹐越巴結﹐越怒﹐則一字亦不能寫。吳人自以爲機靈﹐其實大愚也﹐但能放膽作契耳﹐此外何能哉﹗侄輩小字可以言說﹐大字必須目睹﹐乃能得其旨也。𨿽不必好﹐亦勝於盲人瞎寫焉。若不須﹐則亦不必﹐兄非以此求售。侄輩卽能書﹐亦無用﹐人之勛名不在書﹐且亦封不到我。

《板橋雜記》云「劉元佻達輕盈﹐有一過江名士與之同寢﹐元避面向裏帷﹐不與之接。拍其肩曰﹕」汝不知我爲名士耶﹖『元轉面曰「名士是何物﹐值幾文錢耶﹖』相傳以爲笑。」臯蘭朱香孫《瞑庵二識》云「某官素惡名士﹐嘗曰﹕」名士名士﹐能辟穀乎﹖『余聞之﹐戲爲詩曰「名士原無辟穀方﹐貴人休替達人忙。冰山我有天公在﹐勝似人家沈部堂。』」同一鄙夷名士之言﹐受之美人可忍﹐聞之俗吏不可耐﹐彼拍肩人﹐博得劉元一轉面﹐寧非幸乎。

純廟晚年﹐每多忌諱。當修乾淸宮上梁之日﹐預敕奏事處﹕「是日凡直省章奏﹐不必進呈。」蓋恐有觸忌語也。時和管奏事處﹐獨進直隸總督一折﹐折中皆吉祥事﹐督臣梁肯堂也。卽日和與梁皆蒙嘉獎。和之揣摩迎合﹐大率類此。

庚寅正月某日﹐中班入直﹐過廠肆東火神廟﹐匆匆入內瀏覽。見地攤有篆隸書一冊﹐用極精竹紙﹐間黏髙麗箋。篆徑不逾四分﹐隸稱是。所書或古文一段﹐或陶詩﹑杜詩一二首﹐必兩段相同﹐後段末署「臣汪由惇書」﹐前段蓋宸翰也。議定價五金﹐約翌日往取﹐因未攜資﹐又不能返寓﹐迨下直則向夕矣。明日以午前往﹐甫抵廟門﹐值常熟相國自內出﹐手攜此冊﹐詢其價﹐則十金矣。常熟行走毓慶宮﹐購此冊以進呈﹐甚爲得體也。

繆嘉蕙﹐字素筠﹐雲南人﹐善篆隸書﹐尢工畫。歸於陳﹐早孀。光緒十五年五月四日﹐奉特宣入儲秀宮﹐供奉繪事。庚子西幸﹐隨駕至長安﹐仍居宮中。太后幾暇無事﹐輒召入寢宮﹐賜坐地上﹐閒論今古。內監皆稱爲繆先生。有兄嘉玉﹐由舉人教習某官學﹐期滿可得知縣﹐嘉蕙爲言不勝外任﹐冀特予京秩﹐詎竟以教職用。未幾﹐入資爲內閣中書舍人﹐事在壬辰﹑癸巳間。嘉蕙隨駕至秦﹐有侄畱滯北都﹐侄婦年二十餘﹐嘉蕙攜以自隨﹐居於太后寢宮東偏小室中﹐終日不得出戶。嘉蕙參承禁闥﹐入陪淸宴﹐出侍宸遊﹐垂二十餘年﹐國變後不聞消息矣。有《供奉畫稿》﹐武進屠寄爲之敍。

大凡中人以上之姿﹐大都具有慧根焉。能善葆其淸气﹐涵養其性靈﹐可以通於神明﹐彰往察來﹐而知變化之道。吳縣潘功甫舍人﹐文恭冢子﹐值文恭當國﹐深自韜匿﹐就所居鳳池園﹐構一椽曰船庵﹐鍵關謝人事﹐終日焚香讀書﹐澆花洗竹﹐一家如在深山中。一童子應門﹐客至受柬門隙﹐無貴賤一不報。中間省視京邸者再﹐往返數千里﹐亦不見一客。俗所用署名小紅箋﹐擯不具者二十餘年。中歲以後﹐長齋禮佛﹐究心內典。生平不爲術數之學﹐而自言夢輒驗﹐仿東坡《夢齋》﹐作正續《三十六夢龕圖》。弟曾瑩舉京兆﹐從子祖蔭捷南宮﹐咸預知次第不爽。壬子春﹐趣工治義井﹐鑿新渫舊﹐凡四五十區﹐人莫測也。無何﹐秋八月不雨﹐至冬十有一月﹐城中擔水值百錢﹐遠近賴以得飲﹐始大異之。殆佛家所謂習虛靜而成通照耶﹖抑吾儒所謂至誠之道﹐可以前知耶﹖見馮桂芬撰墓志。又石埭楊仁山生平耽悅內典﹐寓江寧碑亭巷有年﹐專以刻經爲事。辛亥八月十八日﹐置酒集親朋鬯飲。談次﹐屢示話別之意﹐皆以爲暮年人常態也。翌日﹐竟無疾而逝。其屬纊之時﹐卽革命起事之時﹐亦云異矣。

閻文介性喜朴質。管戶部日﹐吾邑謝春谷官主事﹐雲南司主稿﹐兼北檔房。一日﹐文介謂謝曰「取名何必用華字﹐謝固別有奧援者。」從容對曰「中堂以華字爲嫌﹐然則取名當用夷字耶﹖中堂異日若奉命轉文華殿﹐抑亦拜命焉﹖否耶﹖」文介默然﹐未嘗以爲牾也。某司員工於揣摩﹐故用舊憲書﹐夾名片置袖中﹐於堂見時﹐誤墜於地。文介問攜此何爲﹐則對曰「買一護書﹐需京錢數千﹐爲節費計﹐以此代之。」文介獎藉有加﹐自後屢予烏布。相傳其撫晉時﹐屬吏中有以衣冠華整及帶時辰表名列彈章者﹐官無大小﹐皆著布袍褂。有知縣某﹐獨綢袍緞褂﹐文介大不謂然﹐亟以崇儉去奢誡之﹐詞色俱厲。某鞠躬對曰「卑職非敢不儉也﹐近來布袍褂﹐未易購求。有之﹐價亦絕巨﹐以購者眾也。卑職貧寒弗克辦﹐綢緞者﹐屬舊有﹐故用之。」文介亦無以難也。嗟乎﹐其在於今﹐華服帶表之風﹐亦已古矣。采采西人之衣服﹐熒熒寶石之約指﹐不知文介見之﹐又將何如。

慧由靜生﹐一切不學而能。釋敬安﹐字寄禪﹐楚人﹐農家子。幼誓出家﹐然指求法﹐精進甚苦。初識字無多﹐未幾﹐忽通曉經論﹐尢工吟詠﹐以《白梅》詩得名﹐詩十首﹐錄其六云﹕一覺繁華夢﹐惟畱澹泊身。意中微有雪﹐花外欲無春。

冷入孤禪境﹐淸於遺世人。卻從煙水際﹐獨自養其眞。¤而我賞眞趣﹐孤芳只自持。澹然於冷處﹐卓爾見髙枝。

能使諸塵淨﹐都緣一白奇。含情笑松柏﹐但保後凋姿。¤寒雪一以霽﹐浮塵了不生。偶從溪上過﹐忽見竹邊明。

花冷方能潔﹐香多不損淸。誰堪宣淨理﹐應感道人情。¤了與人境絕﹐寒山也自榮。孤煙澹將夕﹐微月照還明。

空際若無影﹐香中如有情。素心正宜此﹐聊用慰平生。¤絕壑無尋處﹐髙寒是我家。苦吟終見骨﹐冷抱尙嫌花。

白業宜薰習﹐淸芬底用誇。卻憐林處士﹐只解詠橫斜。¤人間春似海﹐寂寞愛山家。孤嶼淡相倚﹐髙枝寒更花。

本來無色相﹐何處著橫斜。不識東風意﹐尋春路轉差。

詩境淸空衝穆﹐非不食人間煙火不辦。有《八指頭陀詩集》二冊刻行﹐其他作亦稱是。王湘綺爲之序﹐以賈島﹑姚合比之﹐非溢美也。惜乎行間字裏﹐間有某中丞﹑某尙書﹑某布政﹑某考功﹐爲明鏡之塵埃耳。

沈文肅夫人﹐林文忠之女也。咸豐丙辰﹐文肅守廣信﹐時發逆楊輔靑連陷貴溪等縣﹐郡城危在旦夕。文肅適赴河口勸捐﹐歸恐無及﹐夫人刺臂血作書﹐乞援於饒總兵廷選。饒得書﹐星夜馳赴﹐甫抵郡而文肅亦歸﹐城賴以全。向來閨媛工詩詞者夥矣﹐能文者不數遘。夫人此書﹐尢爲義正詞嚴﹐不能有二之作﹐亟錄之。「將軍漳江戰績﹐嘖嘖人口﹐裏曲婦孺﹐莫不知海內有饒公矣。此將軍以援師得名於天下者也。此間太守﹐聞吉安失守之信﹐預備城守﹐偕廉侍郎往河口拜餉招募。但爲勢已迫﹐招募恐無及﹔縱倉卒得募而返﹐驅市人而戰之﹐尢爲難也。頃來探報﹐知昨日貴溪失守﹐人心皇皇﹐吏民鋪戶﹐遷徙一空﹐署中童僕﹐紛紛告去。死守之義不足以責此輩﹐只得聽之﹐氏則倚劍與井爲命而已。太守明早歸郡﹐夫婦二人荷國厚恩﹐不得藉手以報﹐徒死負咎﹐將軍聞之﹐能無心惻乎﹖將軍以浙軍駐玉山﹐固浙防也。廣信爲玉山屏蔽﹐賊得廣信﹐乘勝以抵玉山﹐孫吳不能爲謀﹐賁育不能爲守﹐衢嚴一帶﹐恐不可問。全廣信卽以保玉山﹐不待智者辧之﹐浙省大吏不能以越境咎將軍也。先宮保文忠公奉詔出師﹐中道賫志﹐至今以爲心痛。今得死此﹐爲厲殺賊﹐在天之靈﹐實式憑之。鄕間士民﹐不諭其心﹐以輿來迎﹐赴封禁山避賊﹐指劍與井示之﹐皆泣而去。太守明晨得餉歸後﹐當再專牘奉迓。得拔隊確音﹐當執爨以犒前部﹐敢對使幾拜﹐爲七邑生靈請命。昔睢陽嬰城﹐許遠亦以不朽。太守忠肝鐵石﹐固將軍所不吝與同傳者也。否則賀蘭之師﹐千秋同恨﹐惟將軍擇利而行之。刺血陳書﹐願聞明命。」云云。光緒甲申﹐江西撫臣潘﹛尉﹜奏請以夫人附祀廣信府文肅專祠﹐報功也。

同治﹑光緒間﹐寶文靖當國﹐有內閣中書蘇州人吳﹐因與文靖同名﹐攺名均金。適其婿某捷禮闈﹐得內閣中書﹐無名氏撰聯云「女婿頭銜新內翰﹐丈人腰斬老中堂。」相傳以爲笑。

道光朝﹐風尙柳誠懸書法﹐時稱翰林院爲柳衙﹐南書房爲深柳讀書堂﹐淸祕堂爲萬柳堂。當時士夫猶稍知名節爲重。迨同治朝﹐則專取光圓。光緒朝﹐尢競尙姿媚﹐而風骨日見銷沈。仕途爲之波靡﹐勿謂藝事罔關風會也。

淸太廟在午門內﹐廟內樹木陰森﹐歷二百數十年。不惟禁止翦伐﹐卽損其一枝一葉﹐亦有罪。樹上棲鴉﹐亦托芘蕃育﹐爲數以萬億計﹐日飼以肉若干。有成例﹕凡鴉晨出暮歸﹐必在開城之後﹑閉城之前﹐由禁門內經過﹐絕無飛越城垣之上者。余嘗目驗之﹐信然。自辛亥已還﹐未知鴉類亦革命否耳。

桑有寄生﹐葡萄﹑枇杷有寄生﹐皆入藥。吾廣右興安﹑全州一帶有紅蘭﹐寄生古松樹上﹐開時香聞數里﹐奇矣。此植物類之寄生也。鰻乃寄生烏鱧鬣上﹐春深有細虫卽鰻﹐稍能游泳卽脫去﹐銀魚亦蜆蚌口上寄生﹐此動物類之寄生也。

徳宗某年謁東陵﹐帶二山羊回京﹐不知何所用也﹐以牧養之處問禦前太監。某監以社稷壇對﹐謂地方空曠﹐且多靑艸。時福相爲內務府大臣﹐以羊付之﹐福唯唯遵旨﹐牽羊至壇﹐交九品壇官徳某。徳毅然曰「社稷壇何地﹐乃可牧羊乎﹖有上諭否﹖」福以僅奉玉音對。徳不受﹐福無以難之﹐遂置羊他所﹐羊旋斃。後有旨索羊﹐福輒購二頭以進。此壇官殊可傳﹐惜其名記憶不全矣。

光緒中葉﹐內監李蓮英怙寵滋甚。儀鸞殿側有斗室﹐爲大臣內直憩息之所。一日﹐李在此室﹐於頗黎窗中見福相將至﹐故含余茶於口俟福至。甫及廉﹐李驟揭廉﹐對福噴茶﹐若吐漱然﹐淋漓滿面﹐亟笑謝曰「不知中堂到此﹐殊冒昧。」福無可如何﹐徐徐拭漧而已。李之藐視大臣﹐所以示威福﹐福尢其所狎而玩之者也。

公主尊貴﹐視親王有加。京朝官遇親王於途﹐停車讓道而已﹔惟遇公主杏黃轎﹐則車若向東﹐必須勒回向西。凡執禦者知之﹐無庸車中人爲之區別也。相傳公主下嫁﹐閫闥之內禮節煩苛﹐絕無伉儷之樂。惟九公主力矯此習﹐對於額駙﹐悉脫略繁文﹐夫唱婦隨﹐與尋常家庭無以異。宮眷或嘲笑之﹐不以爲意也。

淸時雲貴兩省公車例得馳驛。人各一車票﹐若二人共乘一車﹐則其一車票可轉售與人﹐得資貼補旅費﹐計甚得也。道光間﹐有貴州王生肇桂﹑陳生浚明﹐平素交情款洽﹐鄕闈同捷﹐遂同車北上﹐不第﹐仍同車南旋。次科復同車北上﹐則乙巳恩科也。甫頭場﹐陳忽於號捨自縊﹐於試卷上寫冤單﹐略謂﹕「己與王舉人肇桂交誼甚深﹐前科北上南旋﹐及本科北上﹐皆同車﹐事誠有之。詎有不逞之徒﹐捏造穢褻不堪之言﹐橫加誣蔑﹐至謂吾二人互相待遇﹐有同余桃斷袖之爲。肇桂慚憤至極﹐因而自縊。其鬼有靈﹐來索同死。吾二人情同膠漆﹐肇桂死﹐某原不願獨生。」云云。一時外簾各官莫不傳聞此異。明日﹐二場點名﹐至貴州省﹐乃竟有王肇桂其人。當事者大異之﹐亟舉陳事以問。肇桂對曰「姑無論事之有無﹐舉人固生存﹐何嘗自縊也﹐何庸辯﹖」榜發﹐肇桂竟中式﹐旋以殿試懷挾﹐褫革貢士﹐交刑部枷杖。此事誠奇絕古今。王﹑陳方同應會試﹐安得有王之鬼索陳之命﹐而陳固眞死。荒唐中之荒唐﹐誠百思不得其解。曩閱某說部載有一事﹐某甲與某乙積憾甚深﹐甲之膂力彊於乙。某日向夕﹐相遇於某橋。甲四顧無人﹐亟擠乙墮水﹐惶遽而歸。越數日﹐下流數里﹐有屍浮出﹐男也﹐面目已不可辧。甲聞之殊忐忑﹐而人固未有疑之者。未幾﹐甲忽發狂疾﹐時時自撾撲﹐甚至刀蠡刂錐刺﹐幾無完膚﹐並誦言其隱事﹐謂乙之鬼來索其命也。乙家鄕僻寒微﹐本無力訴訟﹐鄕愚之見﹐謂早已罹冥罰﹐必不久於人世﹐益復姑置之﹐乃乙忽挾靑蚨數貫歸。蓋墮水後﹐被救於舟人﹐第委頓不遽能語。載至二十里外某村﹐值農忙﹐遂畱於彼傭工。田事畢﹐始告歸﹐靑蚨則傭資也。聞甲病狀﹐亟自往見之﹐詢解明白﹐甲病亦尋愈﹐彼此釋夙怨焉。此與王﹑陳事略相類﹐然較王﹑陳事爲有因﹐而王﹑陳事尢離奇。其殆挽近新學家所謂關涉心理者非耶﹖又某醫案﹐謂凡病人昏瞀中見神鬼﹐無論如何奇特﹐皆不可信﹐仍是髒府發見之疾﹐其消息至微﹐於此等事可參。

黟縣兪理初博學多通﹐久困膠癢﹐夙蜚聲譽。道光辛巳﹐江南鄕闈監臨蘇撫某公徧諭十六同考官﹐某字號試卷切須畱意。是科正主考湯金釗﹐副主考熊遇泰﹐同考某﹐呈薦於副主考﹐並面稟中丞之言﹐熊公大怒曰「他人得賄﹐而我居其名﹐吾寧爲是。中丞其如我何﹖」竟擯棄不閱。同考不敢再瀆﹐默然而退﹐以爲捲旣薦﹐吾無責焉矣。塡榜日﹐監臨主考各官畢集至公堂﹐中丞問兩主考﹕「某字號曾中式否﹖」湯公曰「吾未之見也。」熊公莞爾而笑曰「此徽州捲﹐其殆鹽商之子耶﹖」中丞曰「鄙人誠愚陋﹐亦何至是。乃黟縣兪正燮﹐皖省績學之士﹐無出其右者也。」熊公爽然﹐亟於中卷中酌撤一卷﹐易以兪捲﹐未嘗閱其文字也。凡人意气太盛﹐往往誤事。熊公誠侃侃剛直﹐惜乎稍未審愼出之。向使監臨以面問爲嫌﹐不幾屈抑眞才耶﹖越十二年﹐癸巳會試﹐阮文達以雲貴總督入爲總裁﹐異數也。理初捲﹐同考王菽原薦於曹文正﹐文正素惡漢學﹐抑之。文達以未得見﹐深爲扼腕。菽原爲刻所著《葵巳類稿》十五卷﹐而爲之序。夫科第𨿽微物﹐信有命焉。文達以未見理初捲爲惜﹐就令見之﹐安知不爲東坡之目迷五色者。惟是當理初時﹐有一文達而不克遇爲可惜耳。若並無文達之可遇﹐不更無怨無尢哉。

在昔通人韻士未嘗以貧爲諱﹐往往形諸楮墨﹐藉可考見其淸徳﹐而亦流傳爲佳話。明王雅宜借銀券文曰「立票人王履吉﹐史文壽承作中﹐借到袁與之白銀五十兩。按月起利二分﹐期至十二月﹐一並納還﹐不致有負。恐後無憑﹐書此爲證。嘉靖七年四月日﹐立票人王履吉押﹐作中人文壽承押。」錢竹汀爲賦七言長篇﹐有云「詩人多窮乃往例﹐四壁蕭然了無計。雅宜山色難療饑﹐下策區區憑約契。」朱竹宅析產券云「竹宅老人𨿽曾通籍﹐父子只知讀書﹐不治生產﹐因而家計蕭然﹐但瘠田荒地八十四畝零。今年已衰邁﹐會同親族分撥付桂孫﹑稻孫分管﹐辦糧收息。至於文恪公祭田﹐原系公產﹐下徐蕩續置蕩七畝﹐並荒地三分﹐均存老人處辦糧﹐分給管墳人飯米。孫等須要安貧守分。回憶老人析箸時﹐田無半畝﹐屋無寸椽﹐今存產𨿽薄﹐能勤儉﹐亦可稍供飠粥﹐勿以祖父無所遺﹐致生怨尢。儻老人餘年再有所置﹐另以績析。」此可與蘇文忠馬券﹐香光居士鬻田契並傳不朽矣。

仁和繆蓮仙所輯文章遊戲多至四十餘卷﹐𨿽無關大雅﹐而海內風行。蓮仙工艷體詩﹐有《春日郊行卽事》云「阿誰行露手雙攜﹐窄窄弓鞋滑滑泥。願化此身作筇杖﹐替伊扶過板橋西。」爲時傳誦﹐有「繆板橋」之稱﹐或曰當攺「繆筇杖」﹐可與「蘇繡鞋」作確對也。曩余賦﹝臨江仙﹞詞有句云「願爲油壁貯嬋娟﹐願爲金勒馬﹐寧避紫絲鞭。呼我爲馬﹐應之曰馬﹐可耳。」

先輩有言﹐文藝之事﹐惟燈謎與圍棋。今人突過古人﹐機心勝也。先大父花工公有《燈謎》二巨冊﹐大都渾雅有餘﹐尖巧不足。錄謎詩四首如左﹕永嘉徐照與徐璣﹐翁捲還連趙紫芝。

解奉唐人爲軌範﹐是何名譽在當時。

﹝《禮記》一句﹐謂之四靈。﹞

鹵汁元灰細酌量﹐摶沙不惜屢探湯。

黃金變作瑯色﹐白玉凝爲琥珀光。

圓象渾成丸可擬﹐花紋隱映畫難方。

縱然融化如膠漆﹐也合黎祈與共嘗。

﹝物一﹐皮蛋。﹞

楮生滿腹貯比糠﹐野艾從玆不擅長。

旣有微云生气焰﹐全無利喙肆鋒芒。

解嘲權比梅花帳﹐謬獎居然龍腦香。

昔日髙郵如此﹐露筋何至嘆紅妝。

﹝物一﹐紙蚊煙。﹞

又一字至七字詩云﹕好﹐工。

是寶﹐非銅。

堪拂拭﹐謝磨礱。

分臨秋水﹐近隔眉峯。

邊隨長纜系﹐上有小橋通。

說者名爲﹐看來不復朦朧。

助彼綠窗挑繡姥﹐資予幾讀書翁。

﹝物一﹐眼鏡。﹞

詩體平正穩成﹐𨿽餘事末技﹐亦具先正風格。

李季﹐宋人﹐見《廣川書跋》。林材﹐明人﹐著《福州府誌》七十六卷﹐見《千頃堂書目》。二人姓名﹐可稱絕對﹝季增李一筆﹐材減林一筆﹞﹐不能有二。

半臂非胡服也。葉石林云「卽褙子﹐古武士之服﹐後又引長其兩袖。」云云。

江陰炮臺官吳祖裕以營謀得差﹐對於所部軍隊嘗以利歆動之。未幾﹐臺兵嘩變﹐祖裕竟被戕﹐時四月十三日也。先是﹐祖裕之祖名瑛﹐字仲銘﹐於咸豐庚申督鄕兵禦發逆殉難﹐亦四月十三日。無名氏制聯云「正款一萬二千﹐雜款一萬二千﹐好兄好弟大家來﹐靑天鵝肉。陰曆四月十三﹐陽曆四月十三﹐乃祖﹑乃孫同日死﹐泰山鴻毛。」

道光壬寅﹐朝議與英吉利媾和。蒲城王相國文恪力爭不獲﹐遂仰藥死﹐以屍諫。遺疏力薦林文忠﹐痛劾琦善。其門人渭陽張文毅芾以危詞恫喝其公子漑﹐竟匿不上。漑官編修﹐以此事爲時論所輕﹐迄不復能顯達。芾後守江西最有功﹐江西人作廟祀之﹐比於許旌陽。而玆事實爲盛徳之累﹐論者惜之。

咸豐時﹐駱文忠撫湖南﹐左文襄居幕府﹐適總兵樊燮以貪懦被嚴劾﹐燮疑文襄所爲﹐因熒惑某督部﹐構文襄急。值庚申會試﹐亟入都以避之。闈中各考官相約毋失文襄。未幾﹐得湖南一卷﹐文筆絕瑰瑋﹐皆決爲文襄﹐亟取中之。及揭曉﹐乃湘潭黎培敬也。後由編修官貴州學政。時貴州大亂﹐培敬募壯士百餘人﹐擊賊開道。三年按試皆畢﹐朝廷以爲能﹐授貴州布政使﹐經營戰守十餘年。賊平﹐擢巡撫﹐盡心民瘼﹐黔人至今思之。

偶與藝風繆先生談「而」字典故﹐有兩事絕可笑。某甲作八股文一篇﹐自鳴得意。其友請觀﹐不許﹔請觀其半﹐亦不許。乃至小講﹑承題﹑破題﹐至於一句﹐皆不許。請觀其第一字﹐許之。及其鄭重出示﹐乃是「而」字。又道光戊戌科﹐江南鄕試﹐首題「博學而篤志﹐切問而近思」。解元鄭經文﹐平分四比﹐拋荒兩「而」字﹐似「博學篤志﹑切問思思」題文。殿軍甘熙文純用交互之筆﹐於四項之首﹐一律作轉語﹕似「而博學而篤志而切問而近思」題文。說者謂解元文﹐題目中兩「而」字移置殿軍文題目二句之首矣。昔有人讀《大學》﹕「知止而後有定定﹐而後能靜靜﹐而後能安定﹐而後能慮慮﹐而後能得。」謂「」句「末少一」得「字。迨後讀《論語》﹕」少之時﹐血气未定﹐戒之在﹐色及其壯也﹐血气方剛﹐戒之在。鬥及其老也﹐血气旣衰﹐戒之在。「謂衍一」得「字。忽恍然悟曰﹕」原來《大學》中所少『得』字﹐錯簡在此。「因第二事牽連記之。

曩閱某說部有云「阮元初入翰林時﹐和爲掌院學士。一日﹐玉音從容謂曰﹕」眼鏡別名﹐近始知之﹐『退以語元﹐且曰「上不禦此也。』未幾大考﹐詩題卽」「﹐元詩獨工﹐得蒙睿賞﹐拔置第一。不數年﹐遂躋淸要。」

余意此殆當時薄夫嫉忌﹐誣蔑文達之詞。眼鏡別名未爲癖典﹐淵博如文達﹐寧有不知﹐卽其詩句﹕「眸奚須此﹐瞳重不恃他。」云云﹐亦非理想所萬不能到。詩家詠物﹐用筆稍能超脫﹐命意略有翻騰﹐安見弗克辦者。謂之無心巧合則可﹐詎必受之於和。文達夙賦雅性﹐對於庸庸視肉者流﹐或不免爲靑白眼。卽如晚歲恆貌聾以避俗﹐惟龔定F16至﹐則深談竟日夕。揚人士爲之語曰「阮元耳聾﹐逢龔則聰。」若斯之類﹐出於少年﹐卽招尢府怨之道矣。

友人某君告余﹐光緒壬寅﹑癸卯間﹐於役吳門﹐偶遊八旗會館﹐見壁間黏絕句二十首﹐惜記憶不全﹐僅記其較有風趣者。詩云﹕進士居然以大稱﹐南天仗鉞勢がテ。

三吳自昔推繁盛﹐鏟地長也不勝。

又﹕低昂價值視漕糧﹐州縣繁多費審詳。

一任貪聲騰眾口﹐奧援賴有慶親王。

又﹕專差妥速走京華﹐十萬腰纏辦咄嗟。

此次並非因節壽﹐尋常盤盒送親家。

又﹕今朝南匯昨陽湖﹐幾輩寒酸合向隅。

侍婢匆匆傳諭帖﹐專差上海買珍珠。

又﹕口脂面藥學紅人﹐幾輩爭妍巧笑顰。

畢竟承恩難恃貌﹐也須腰橐富金銀。

又﹕紛紛新政絕張皇﹐警察徵兵辦學堂。

入告總言經費絀﹐幾多膏血潤貪囊。

又﹕千萬纏腰飽更饞﹐天威不畏況民巖。

全憑獨斷成公事﹐那許兼圻不會銜。

又﹕銀燭髙燒簽押房﹐牙牌端正未登場。

芙蓉香霧氤氳裏﹐髙唱時聞京二簧。

又﹕此事由來甚畫眉﹐斷無兄弟可怡怡。

劇憐艸艸埋香日﹐冠玉陳平淚暗垂。

又﹕名花召到近黃昏﹐小轎直穿東角門。

歸去娘姨傳好語﹐大人恩典會溫存。

又﹕臉兒小白辮長靑﹐袖窄腰纖態鯽伶。

直恁風流似張緒﹐教人掩鼻是銅腥。

又﹕漂亮誰如大紈絝﹐輕儇合作小司官。

才庸尙是南中福﹐只夠貪頑不夠姦。

曾文正嘗自言「百歲之後﹐墓碑任人爲之﹐惟銘詞則自撰﹕不信書﹐信運气。公之言﹐告萬世。」云云。文正斯言﹐可謂窮理盡性﹐以至於命者矣。命者﹐轉移運气者也。運气者﹐命之否泰之所流行也。凡人智慧具足﹐事理通達﹐假我斧柯﹐烏在弗能展布者。是故阮籍窮途之哭﹐非哭窮途也﹐時命不猶﹐所如輒阻﹐𨿽有裁云鏤月之才華﹐補天浴日之襟抱﹐亦惟置之無用之地﹐甚至俯仰不能以自給。俾吾生有用可貴之光陰﹐長銷磨於窮愁抑塞中﹐寧不圖尺寸之進稍自振拔﹐其於運气何哉。是則感士不遇﹐昔人所爲廢書而三嘆也。

唐王之渙《出塞》詩可作長短句讀﹐惟末句之下﹐須疊首三字方能成調﹕黃河遠﹐上白雲間一片﹐孤城萬仞山﹐羌笛何須怨﹐楊柳春風﹐不度玉門關。「黃河遠」﹐近人有仿之者﹐卽以﹝黃河遠﹞名調﹐亦可詩﹑詞兩讀﹐見張玉《昭代詞選》。

和侍姬卿憐﹐吳姓﹐蘇州人。先爲浙江巡撫王望妾﹐望字味兼﹐平陽人。官浙蕃時﹐曾刻「米帖」凡四集﹐梁山舟爲之跋﹐亦大僚中風雅者也。後擢巡撫﹐適丁憂﹐應回籍。朝廷以海寧攺建石塘﹐王在浙肯擔當事務﹐令其在工督辦。與李質穎共事﹐意見不合。李赴京奏王居喪攜眷﹐安住杭州。旋奉諭旨﹐有云「伊父王師﹐品行甚正﹐不應有此等忘親越禮之子﹐褫王職﹐仍畱工效力。」未幾﹐甘肅收捐監糧案發﹐竟服上刑﹐卿憐爲蔣戟門侍郎錫所得。時和方枋用﹐以獻於。嘉慶己未﹐敗﹐卿憐沒入官。作絕句八首﹐敍其悲怨云﹕◇其一曉妝驚落玉搔頭﹝自注﹕正月初八日﹐曉起理鬟﹐驚聞籍沒﹞﹐宛在湖邊十二樓﹝王中丞撫浙時﹐起樓閣﹐飾以寶玉﹐浙人相傳﹐謂之迷樓。和相池館﹐皆仿禁苑﹞。

魂定暗傷樓外景﹐湖邊無水不東流。

◇其二香稻入唇驚吐日﹝自注﹕和府查封﹐有方餐者﹐因驚吐哺﹞﹐海鼎列陳厭嘗時﹝自注﹕王處查封﹐庖人方進燕窩湯﹐列屋皆然﹐食厭多陳幾上。兵役見之﹐紛紛大嚼﹐謂之洋粉云﹞。

峨眉屈指年多少﹐到處滄桑知不知。

◇其三緩歌慢舞畫難圖﹐月下樓臺冷繡襦。

終夜相公看不足﹐朝天懶去倩人扶。

◇其四蓮開並蒂豈前因﹐虛擲鶯梭廿九春。

回首可憐歌舞地﹐兩番俱是个中人。

◇其五最不分明月夜魂﹐何曾芳艸怨王孫。

梁間燕子來還去﹐害殺兒家是戟門。

◇其六白雲深處老親存﹐十五年前笑語溫。

夢裏輕舟無遠近﹐一聲款乃到吳門。

◇其七村姬歡笑不知貧﹐長袖輕裾帶翠顰。

三十六年秦女恨﹐卿憐猶是淺嘗人。

◇其八冷夜癡兒掩淚題﹐他年應變杜鵑啼。

啼時休向漳河畔﹐銅雀春深燕子棲。

以詩考之﹐卿憐歸王時年十四﹐和籍沒時﹐年二十九。自玆以往﹐處境奚若﹐不復可考。詩筆隱秀﹐亦賀雙卿﹑邵飛飛之流亞﹐閨閣中未易才也。時命不猶﹐曷勝可惜。陳雲伯《卿憐曲》云﹕卿憐本是琴河女﹐生小玲瓏花解語。

十三嬌小怨琵琶﹐苦向平陽學歌舞。

平陽歌舞醒繁華﹐移出雕闌白玉花。

幸免罡風吹墮混﹐從今不願五侯家。

侍郎華望殷勤顧﹐移入侯門最深處。

欲使微名達相公﹐從今卻被東風誤。

言先歸王后歸和也。又云﹕獨有紅閨絕代人﹐网絲塵迹弔殘春。

將軍西第凝紅淚﹐阿母南樓夢白雲。

哀詞宛轉吟香口﹐珠啼玉泣嗟誰某。

昨日才歌相府蓮﹐今朝已嘆旗亭柳。

言和籍沒後賦詩悲怨也。曲長不具錄。

桂林相國陳文恭宏謀﹐乾隆三十二年三月授東閣大學士﹐始奏請將原名上一字攺用「宏」字﹐前此揚歷中外﹐一切折奏書名﹐均未攺避。乾隆朝政體較雍正爲寬大﹐此其一驗也。文恭精研宋學﹐著述閎富﹐《培遠堂全書》爲冊百﹐余家舊有之﹐後聞書板歸岑襄勤家﹐稍有殘缺﹐襄勤爲之修補。襄勤逝後﹐其後人不知愛惜。廣右地濕易蠹﹐今殆不復可問矣。

自海禁開通已還﹐吾國出使大臣往往離奇怪誕﹐騰笑異邦﹐某大臣身負工詩﹐嘗用西法攝影﹐以正坐不露翎頂﹐因而側坐﹐並自題絕句云﹕巍巍一柱獨擎天﹐體自尊崇勢自偏。

正是武鄕侯气象﹐側身謹愼幾多年。

又過某國時﹐暫駐使館﹐與某大臣唱和﹐詩中有一「夜」字﹐「夜」下一字寫法在「邑」與「色」之間﹐自云「典故本此字不淸﹐作邑作色皆可﹐故兩從之。」淸之季年﹐官場辦公以模稜爲要訣﹐此公更通之於吟事矣。

蘇東坡詩有神智體《晚眺》一首﹕長亭短景無人畫﹐老大橫拖瘦竹筇。

回首斷雲斜日暮﹐曲江倒蘸側山峯。

其法﹕「亭」字寫極長﹐「景」字寫極短﹐「畫」寫作「■」﹐「■」無人﹐「老」字寫稍大﹐「拖」字橫寫﹐「筇」字竹頭寫極細﹐「首」字反寫﹐「云」字上雨下雲﹐中間距離稍遠﹐「暮」字下日斜寫﹐「江」字寫作■﹐「蘸」字倒寫﹐「峯」字山旁側寫﹐與「暮」字下日同式。此體後人未有仿之者。先大父花工公嘗撰《春景》一聯云「靑山綠水紅橋小﹐紫燕黃鸝白日長。」「山」用靑色寫﹐「水」用綠色寫﹐「橋」用紅色寫小﹐「燕」用紫色寫﹐「鸝」用黃色寫﹐「日」用素紙雙鉤寫長﹐此擬神智體別開一境也。

燈謎有絕巧者﹐亦有奇拙者。以「慘睹」二字﹐隱《四書》人名六﹐卽唐詩一句﹕「襄陽回望不勝悲。」此謎底不能有二。按﹕《慘睹》﹐乃《千鐘祿》院本之一出﹐演明建文帝出亡事。𨿽據野史﹐近於不經﹐然詞筆甚佳也。此出情景﹐建文飄泊襄陽﹐回首南都﹐極傷心慘目之致。原曲云《傾杯玉芙蓉》﹕「收擡起大地山河一擔裝﹐四大皆空相。歷盡了渺渺程途﹐漠漠平林﹐壘壘髙山﹐滚滚長江。但見那寒雲慘霧和愁織﹐受不盡苦雨淒風帶怨長。雄城壯﹐看江山無恙。誰識我一瓢一笠到襄陽。《尾聲》﹕路迢迢﹐心怏怏﹐何處得穩宿碧梧枝上。忽飄來一杵鐘聲﹐錯聽了野寺鐘鳴當景陽。」曩寓京師﹐一夕過某胡同﹐見一家門首設有燈謎﹐亟下車觀之﹐有人揭去一條。其一去﹕「身爲萬乘之尊﹐還挑破銅爛鐵擔子。」底《書經》一句﹕「朕不肩好貨。」余嘗謂宋人詞拙處不可及﹐此謎拙處亦不可及。

孝欽顯皇后六旬萬壽﹐內閣撰擬諭禮部敕書﹐有云「爰從歸政﹐始遂安貞。萃五福於三辰﹐屆六旬之萬壽。」呈稿於宗室相國。麟曰「貞字是孝貞顯皇后尊謚﹐不可用。」遽提筆攺「榮」字﹐點金成鐵﹐令人輒喚柰何。向來撰擬文字以平正皇爲得體﹐字句稍涉奧衍﹐卽在擯棄之列﹐本不容有佳構也。

孝欽顯皇后萬機之暇﹐畱意風雅﹐精繪事﹐工吟詠﹐尢擅長試帖詩。每歲春闈及殿廷考試﹐輒有擬作。相傳同治乙丑科會試﹐詩題「蘆筍生時柳絮飛」﹐得「生」字﹐擬作云﹕南浦篙三尺﹐東風笛一聲。

鷗波連夜雨﹐萍迹故鄕情。

又同治癸酉科考差﹐詩題「江南江北靑山多」﹐得「山」字﹐擬作雲﹕雨後螺深淺﹐風前雁往還。

捨連春水泛﹐峯雜夏雲間。

惜全首不傳。

同治庚午科﹐濟寧孫尙書文恪典試四川﹐順徳李若農侍郎副之。考官例應馳驛﹐值秦蜀間盜氛未靖﹐攺道溯荊湖西上。由宜昌遵陸赴萬縣﹐山路絕險﹐有地名火風箭嶺﹐尢斗峻無倫。文恪肩輿竟於是傾跌。輿夫後二人﹐墜崖致斃。幸輿前有牽夫十六名﹐並力撐持﹐賴以不墜﹐輿前二夫亦幸免。其後﹐順徳嘗語人﹕「當時情形奇險﹐幸山神有靈﹐雙手托住軍機大臣﹐僅乃無恙。」是夕駐節荒村﹐庖人無以爲饌﹐於山家得一雞﹐醢以煮粥﹐順徳食而甘之﹐自後非雞粥不飽也。

姓名筆畫最少者﹐同治朝﹐內閣中書丁乃一﹐三字只五筆﹐不能有二。

合肥龔芝麓尙書主持風雅﹐振拔孤寒﹐廣廈所需﹐至稱貸弗少吝。其卒也﹐朱竹挽詩有云「寄聲逢掖賤﹐休作帝京遊。」其軼事屢見前人記載中。馬世俊未遇時﹐落拓京華﹐無以自給。公閱其文﹐嘆曰「李嶠眞才子也。」贈金八百﹐爲延譽公卿間﹐明年辛丑﹐馬遂大魁天下。又尙書女公子卒﹐設醮慈仁寺。一士人寓居僧寮﹐僧請作挽對﹐集梵二語曰「旣作女子身﹐而無壽者相。」公詢知作者﹐卽並載歸﹐面試之﹐時春聯盈幾﹐且作且書﹐至混廁一聯云「吟詩自昔稱三上﹐作賦於中可十年。」乃大咨賞﹐許爲進取計。久之﹐以母老辭歸。瀕行﹐公贈一匣﹐竊意爲行李資﹐發之﹐則士人家書﹐具云「某年月日﹐收銀若干。」蓋密遣人常常饋遺﹐無內顧憂久矣。乃頓首謝﹐依倚如初﹐卒亦成其名。曩閱武進湯大奎《炙硯瑣談》﹐有云「龔芝麓牢籠才士﹐多有權術。」嗟乎﹐何晚近巨公大僚﹐欲求有是權術者﹐而亦不可復得耶。尙書姬人顧媚﹐字橫波﹐識局明拔﹐通文史﹐善畫蘭﹐尙書疏財養士﹐顧夫人實左右之。某年﹐尙書續燈船之勝﹐命客賭鼓吹詞﹐杜茶村立成長歌一百七十四句﹐一座盡傾﹐夫人脫纏臂金釧贈之。

吳江吳漢槎幼卽恃慧狂恣。在塾中﹐輒取同輩所脫帽溺之。塾師責問﹐漢槎曰「籠俗人頭﹐不如盛溺之爲愈也。」師嘆曰「此子他日﹐必以髙名賈奇禍。」後捷順治丙申北闈﹐坐通榜﹐謫戌寧古塔﹐居塞外念餘年。其友人顧梁汾爲之地﹐乃得賜環。按﹕《史記。酈食其傳》﹕「沛公不好儒﹐諸客冠儒冠來者﹐輒解其冠﹐溲溺其中。」此與漢槎事絕類。稍不同者﹐彼竟解其冠﹐此則其所自解耳。沛公梟雄當別論﹐漢槎尢不可爲訓。

宗室祭酒伯熙大雅閎達﹐立朝有侃侃之節。其母夫人博爾濟吉特氏通經術﹐嫻吟詠﹐有《蕓香館遺詩》二卷梓行。光緒中葉﹐某學士承要人風旨﹐摭《蕓香館集》中《送兄》詩﹐謂爲忘本。請旨削板﹐將以傾昱﹐朝廷不允所請。文字之禍﹐浸涉﹠lt﹔門爲﹠gt﹔闥﹐亦甚矣哉。

彭剛直中興名將﹐丰功亮節﹐世稱道弗衰﹐未聞有登諸白簡者。光緒九年﹐補兵部尙書﹐疏辭不允。講官盛昱以不應朝命劾之﹐奏云﹕兵部尙書彭玉麟﹐奉命數月﹐延不到任。而在浙江干預金滿之事。現在兵制未定﹐中樞需人﹐該尙書曉暢戎機﹐理宜致身圖報。較之金滿之事﹐孰重孰輕﹐無論所辦非是﹐卽是亦不可也。該尙書托言與將士有約﹐不受實官﹐實則自便身圖﹐徜徉山水耳。古之純臣﹐似不如此。且現在握兵宿將各省甚多﹐該尙書抗詔鳴髙﹐不足勵仕途退讓之風﹐反以開功臣驕蹇之漸﹐更於大局有礙。請旨惇迫來京﹐不準逗畱﹐以尊主權而勵臣節。云云。《春秋》責備賢者﹐要亦詞嚴而義正也。

道﹑咸間﹐蘇州顧千里黃堯圃皆以校勘名家﹐兩公里同﹐嗜好同﹐學術同。顧嘗爲黃撰《﹠lt﹔百百﹠gt﹔宋一廛賦》﹐黃自注﹐交誼甚深。一日﹐相遇於觀前街世經堂書肆﹐坐談良久。俄談及某書某字﹐應如何勘定之處﹐意見不合﹐始而辯駁﹐繼乃詬詈﹐終竟用武﹐經肆主人侯姓極力勸解乃已。光緒辛卯冬﹐余客吳門﹐世經堂無恙﹐侯主人尙存﹐曾與余談此事﹐形容當時忿爭情狀如繪。洎甲辰再往訪世經堂﹐則閉歇久矣﹐爲之惘然。憶余曩與半塘同客都門﹐夜話四印齋﹐有時論詞不合﹐亦復變顏爭執﹐特未至詬詈用武耳﹐往往指衣而別﹐翌日和好如初。余或過晡弗詣﹐則傳箋之使﹐相屬於道矣。時異世殊﹐風微人往﹐此情此景﹐渺渺餘懷。

孝欽顯皇后盛時﹐每逢由宮還海﹐文武百官跪迎﹐皆在西苑門外﹐惟總管太監李蓮英﹐三品冠服﹐獨跪於西苑門內。遠而望之﹐覺其寵異無比。

慈輿由宮還海﹐各官先在宮門外跪送﹐旋由間道馳赴西苑門跪迎﹐望見前驅鹵簿﹐立刻雅雀無聲﹐呼吸可聞﹐非復尋常之肅穆。夾道笙簧﹐更覺悠揚入聽。迨駕過不數武﹐則跪者起﹐默者語﹐眼架鏡﹐手揮扇﹐而關防車方絡繹不絕也。

午門坐班典禮﹐猶沿前明之舊﹐告朔之餼羊耳。各衙門堂派者皆資淺無烏布之員。屆時﹐齊集朝房﹐俟糾儀禦史至。傳呼上班﹐則各設品級墊﹐盤膝列坐﹐糾儀禦史巡視一周。有頃﹐退班﹐各投遞銜名而散。

考太醫院醫士亦用八股試帖﹐以楷法工拙爲去取。時人爲之語曰「太醫院開方﹐只要字迹端好﹐𨿽藥不對癥無妨也。」曩余在京時﹐值考試醫士﹐題爲「知者樂水﹐仁者樂山」。聞取第一者之文有云「知者何取於水﹐而竟樂夫水﹔仁者何取於山﹐而竟樂夫山。」只此一卷最佳﹐通場無出其右。

咸﹑同間都門有斌半聾者﹐旗人﹐工篆刻﹐不輕爲人作。半聾不聾﹐意謂時人之言﹐太半不堪入耳﹐故以「半聾」自號﹐惜其名記憶不全。稍後有宗予美官兵部主事﹐亦旗人﹐善詩詞﹐亦工篆刻﹐品行端潔。

某大僚述職入都﹐夙有煙癖。一日﹐召對候久﹐癮作﹐不復可耐﹐商之內監﹐求可以禦癮者﹐吸煙非所望也。監曰「大人貴重﹐煙非吸奚可者。卽吸煙亦非難﹐顧賞賫何如耳。」某出千金紙幣示之。監欣然曰「重賞若斯﹐敢不勉效綿薄。」遽導之﹐稍東北迆邐行﹐歷殿閣數重﹐路極紆折﹐間不逢人﹐逢亦弗問﹐旋至一精室。室中陳設及榻上煙具﹐悉精絕﹐監就榻半臥﹐爲燃燈燒著。煙尢精美﹐超越尋常。大僚平日所禦不逮遠甚。頃之﹐氤氳鬯滿﹐精神煥然﹐亟付紙幣﹐匆匆出。中途問監曰「汝曹所吸之煙與夫吸煙之室﹐何講究一至於此﹖」監曰「吾儕安敢有此﹖此室此煙﹐吸之者何人﹐大人若先知之﹐殆必不敢往矣。」某聞之憬然悟﹐爲之舌撟不下久之。返至原候處所﹐心猶震悚不寧﹐幸未誤召對。蓋駕山時刻早晏﹐監輩訁之熟矣。

光緒己丑﹐太和門災。傳聞內府貂皮﹑緞匹﹑鋪墊各庫皆在門之左近﹐歷年庫儲﹐盜賣略盡。值大婚典禮﹐需用各物﹐典守者懼罹於罪﹐因而縱火﹐希冀延燒滅迹。此說未知確否。嘗見太和門之柱之巨﹐約計三四人不能合抱﹐卽輦致薪蘇﹐繞之三匝。拉雜而摧燒之﹐未易遽尾。乃以赤一怒﹐曾不一二時頃﹐頓成瓦礫之場﹐殆亦不盡關於人事矣。

每歲元旦﹐太和殿設朝﹐金鑪內所香名四棄香﹐淸微澹遠﹐迥殊常品﹐以梨及蘋婆等四種果皮曬漧制成。歷代相傳﹐用之已久﹐昭儉徳也。

王半塘淸通溫雅﹐饒有晉人風格。惟早歲放情﹐增口於羣小﹔中年讜論﹐刺骨於要津。𨿽遭遇因而屯﹐亦才品資其磨練﹐官禮科掌印給事中。某年﹐屆試俸期滿﹐百計籌維﹐得數百金﹐捐免歷俸﹐截取道員﹐旋奉旨以簡缺道員用。向來京曹截取道府﹐皆以繁缺用﹐以簡缺用者﹐不用之別名也﹐爲自有截取之例以來所僅見﹐半塘泊然安之。是歲樵米之需轉因而奇絀﹐夫亦甚可笑矣。未幾﹐復嚴劾某樞相﹐不見容於朝列﹐補被出都﹐潦倒以沒。山陽鄰笛之痛﹐何止文字交情而已。

髙陽相國李鴻藻以理學名臣自居﹐飾貌矜情﹐工於掩著。相傳其曾受孝哲皇后跪拜。春明士夫﹐多有能言之者。當穆宗升遐時﹐孝哲力爭立嗣﹐孝欽意指已定﹐殊難挽回。正哀痛迫切間﹐適髙陽入內﹐孝哲向之泣告﹐且謂之曰「此事他人可勿問﹐李大臣先帝之師傅﹐理當獨力維持。我今爲此大事﹐給師傅磕頭。」髙陽亟退避而已﹐卒緘默無言。論者謂髙陽受此一拜﹐不知何日償還也。淸季理學名臣吾得二人焉﹐曰李鴻藻﹐曰徐桐﹐庶幾如驂之靳矣。

蘇州名妓賽金花﹐有一事絕可傳。本名傅彩雲﹐光緒中葉﹐曾侍某閣學﹐出使徳意志國。歐西國俗﹐男女通交際酬酢。賽尢瑤情玉色﹐見者盡傾。徳武弁瓦徳西﹐其舊識中之一人也。庚子聯軍入京﹐瓦竟爲統帥﹐賽適在京﹐循歐俗通鄭重﹐舊雨重逢﹐同深今昔之感。自後輕裝細馬﹐晨夕往還﹐於外人蹂躪地方﹐多所挽救。琉璃廠大賈某姓﹐持五千金爲壽﹐以廠肆國粹所關﹐亟應保全﹐乞賽爲之道地。賽慨然曰「玆細事﹐何足道。矧義所當爲﹐阿堵物胡爲者。」竟毅然自任﹐卻其金﹐亟婉切言於瓦。明日﹐下毋許騷擾之令﹐而百城縹帙﹐萬軸牙簽﹐賴以無恙﹐皆賽之力也。比者﹐滬濱妻屑﹐憔悴堪憐﹐集菀集枯﹐如夢如幻﹐或猶捕風捉影﹐捃摭莫須有之談﹐形諸楮墨﹐恣情污蔑。嗟嗟﹐無主殘紅﹐亦旣隨波墮混。彼狂風橫雨﹐必欲置之何地﹐而後快於心耶。

近撰《輯藏書話》﹐得一事絕奇﹐絕可笑亟錄如左。閱者勿以剿說爲罪﹐經芟繁節要﹐俾文省事具﹐非徑剿說也。

常熟毛斧季嗜書不減其父﹐嘗手跋趙孟奎《分類唐歌詩》殘本﹐略云「此書乃先君藏本﹐按照目錄僅存十一。因思天下之大﹐好事者眾﹐豈遂無全書。傳聞武進唐孔明有之﹐托王石谷往問﹐無有也。先是﹐托王子良訪於金壇。甲辰二月﹐子良從金壇來﹐述於子荊之言曰﹕」唐氏舊有是書﹐索價百金。因思於與唐﹐姻婭也﹐果能得之﹐鳩工付梓﹐公之天下﹐樂事孰逾於此﹐盍再訪諸。『內兄嚴拱侯曰「此韻事﹐亦勝事﹐吾當往。』翌日卽行。道丹陽﹐宿旅店。丙夜聞戶樞聲﹐雞初鳴﹐鄰壁大呼失金﹐諸商旅皆起。將啟行﹐戶皆扃﹐不得出。天明﹐伍伯來﹐追宿店者二十三人﹐拱侯居首﹐與失金者比屋也。匍匐見縣令﹐命客各出囊金﹐布滿堂下﹐多者數百﹐最少者﹐拱侯也。召失金者驗之﹐皆非﹐遂出。拱侯曰﹕」可以行矣。『曰「未也。當質之於神。』舁神像坐廣庭﹐架巨鍋熾炭上﹐傾桐油於中﹐火熊熊出油上﹐趣拱侯浴。拱侯嘆曰﹕」毛斧季書癖害人﹐一至此乎﹖《唐歌詩》有無未可知﹐予其死於沸油乎。『一老人曰「若無恐﹐苟盜金﹐必糜爛﹔否﹐無傷也。』以手探之﹐痛不甚劇﹐醮油塗體殆徧﹐無恙。以飲二十二人驗皆畢。拱侯曰﹕」人謀鬼謀﹐計殆無復﹐今可行矣。『又一人亦去﹐其二十一人與旅店哄。及事白﹐盜金者店家也。拱侯抵金壇﹐促子荊寓書孔明﹐答曰無之﹐竟不得書以歸。予趨迎﹐問《唐歌詩》﹐拱侯曰「焉得歌﹐不哭﹐幸矣。』因縷述前事。」云云。

按﹕此事尢奇者﹐沸油不灼﹐豈鬼神之說﹐竟可信乎。拱侯雅人﹐且身自嘗試﹐宜非F20言也。

光緒戊申某月﹐金陵訛言聚寶門城門上現巨人影如繪﹐兼目有淚痕﹐似聞往觀者甚眾﹐末詳果有所見否也。不數月﹐兩宮升遐﹐或云兆朕在是矣。洎辛亥國變及癸丑亂事﹐金陵以衝要必爭之地首攖其鋒﹐劫掠淫殺之慘﹐誠有如昔人所云﹐𨿽鐵石亦爲之垂淚者﹐尢目有淚痕之應矣。國家將亡﹐必有妖孽﹐民之訛言﹐殆亦古時童謠之類﹐有觸發於幾先﹐不知其所以然而然者耶。

都門石刻有絕香艷者。香冢碑陰題云﹕浩浩劫﹐茫茫月﹐短歌終﹐明月缺﹐鬱鬱佳城﹐中有碧血。碧亦有時盡﹐血亦有時滅﹐一縷煙痕無斷絕。是耶非耶﹐化爲蝴蝶。

又詩云﹕飄零風雨可憐生﹐煙艸迷離綠滿汀。

落盡夭桃又濃李﹐不堪重讀瘞花銘。

有絕模稜者﹐五道廟碑云﹕有天地然後有萬物﹐五道廟者﹐萬物中之一物也。人謂樹在廟前﹐吾謂廟在樹後﹐何則。謹將捐資芳名﹐開列於左。

香艷可愛﹐模稜尢不俗﹐細審其筆端﹐饒有疏宕簡勁之致﹐非不能文者之所爲也。滑稽玩世耶﹐抑有所爲而然耶﹐殆不可知矣。

內閣撰擬文字多主於慶﹐如恩詔﹑誥命﹑敕命之類。翰林院撰擬文字多主於弔﹐如諭祭文之類。惟南書房應制之作﹐不在此例。

禦前大臣翻穿之皮外褂有上下兩截﹐用兩種皮聯綴而成者。遠而望之﹐第見其顏色不同﹐不獲審定其皮之名類也。

大祀天於圜丘﹐受福胙後﹐必須納之懷中﹐帶回齋宮﹐以示祗承天庥帝賫。惟時長至屆節﹐北方隆寒﹐胙肉冰淩堅結﹐不至沾漬衮衣也。

歲首禦殿受賀﹐鑾儀衛陳設鹵簿﹐太半故敝不堪﹐蓋舊制相傳﹐每逢登極攺元置備一次﹐自後不再更新﹐亦毋庸添補修整。卽如光緒中葉所用﹐已歷十有餘年﹐乃至傘扇之屬或用繒帛繢畫者﹐僅撐持空架而已。在昔康﹑乾晚季﹐六十年前之法物﹐其爲故敝﹐當又何如。

東華門向明而啟﹐屠者驅豕先入﹐是日膳房所需用也。次奏事禦史隨之入﹐次百官及供差人等皆入。入不先豕﹐由來已久﹐不知其故何也。曩待漏東華門﹐宿黃酒館中﹐東方未明﹐反側無寐﹐遠聞豕聲呦呦﹐則館人趣起盥漱﹐館門之外﹐車馬漸殷塡矣。

軍機直房門簾非軍機人員﹐擅揭者罪。內閣早班中書每日到軍機處領事﹐行抵簾次﹐必先聲明職事﹐然後揭簾而入。直日章京起立﹐彼此一揖﹐出黃綾匣﹐當面啟封。諭旨共若干件﹐一一點交。旋出簿冊﹐俾領事中書簽名畫押畢﹐然後捧持而出﹐回內閣直房﹐上軍機檔。少遲﹐六科筆帖式到內閣領事﹐亦有簿冊﹐簽名畫押。按﹕山陽阮吾山《茶余客話》﹕「明制﹕六科隸通政司﹐雍正朝始攺隸都察院。」科員到閣領事﹐蓋尙沿明制也。

順治朝﹐曲阜世職知縣孔允醇以居官廉能加東昌府通判銜﹐仍任知縣事。道光五年﹐蒲城王相國文恪以一品銜署戶部左侍郎。通判銜﹑一品銜及銜上冠以地名今並罕見。康熙朝﹐江寧黃虞稷﹑慈溪姜宸英以諸生薦入館修史﹐加七品銜。乾隆朝﹐先曾祖纓傳公諱世榮由世襲云騎尉攺七品監生﹐一體鄕試﹐七品諸生﹐七品監生﹐亦皆僅見。

黃大癡《陡壑密林圖》嚴岫郁盤﹐云嵐蒼潤。王煙客舊藏﹐後歸石谷﹐吳漁山久假不歸。石谷索之亟﹐幾至變顏。漁山語人曰「石谷﹐吾友也﹔《陡壑密林圖》﹐吾師也。師與友孰重﹖全友而棄師﹐吾弗能也。」二人竟因是絕交。漁山名歷﹐又號墨井道人﹐繪事與四王齊名。《琴川志》云「晚年不知所之。」其人品不無遺議﹐此猶其小焉者耳。

偶閱近人說部﹐載龍陽易哭庵所著《王之春賦》﹐其起聯云「石頭長巷﹐繩匠胡同。」謂石頭﹑繩匠﹐皆妓女集合之所。其實繩匠胡同﹐絕無妓女。哭庵亦久客京華﹐此誤甚不可解。又一聯云「劉坤一﹐劉坤二﹐劉坤三﹐劉坤四﹔王之春﹐王之夏﹐王之秋﹐王之冬。」杜撰牽合﹐毫無誼意﹐何如見身說法﹐卽以魂東集﹑魂西集﹑魂南集﹑魂北集屬對乎﹖哭庵又有《上張文襄短章》云「三十三天天上天﹐玉皇頭戴平天冠。平天冠上豎旗竿﹐中堂更在旗竿巓。」此詩可謂形容盡致﹐恭維得體﹐文襄見之﹐爲之掀髯笑樂。

張文襄於儷體文﹑近體詩極喜對仗工巧。曩余購得文襄手書楹聯﹐句云「未忘塵尾淸談興﹐常讀蠅頭細字書。」卽此可見一斑。

兩湖節署對聯﹐間有佳構﹐偶憶其一二。大堂聯云「冒勤民﹐篳路山林三代化﹔陶公講武﹐營門官柳四時春。」十桂堂聯云「六曲闌干春晝永﹐萬家臺笠雨聲甘。」又織布局聯云「經綸天下﹐衣被蒼生。」籌防局聯云「財力雄富﹐士馬精妍。」

姓名三字同韻或韻近﹐古有田延年﹑髙敖曹﹑劉幽求﹑張邦昌﹑郭芍藥﹐淸光緒中葉有進士蹇念典。比閱浙江道光《縉雲志。藝文錄》「碑碣」下《元儒學題名碑》有虞如愚﹐姓名三字同音﹐尢爲罕見。

洪秀全﹑李秀成輩崛起艸澤﹐一無憑藉﹐蹂躪八九省﹐奔走天下豪傑垂二十年僅乃克之﹐不可謂非一世之雄也。獨惜其以逆取﹐不能以順守﹐據有金陵大都﹐長江天塹之形勝﹐而無通人正士爲之匡弼﹐日持其天父﹑天兄之邪說﹐以寇盜目封﹐卒乃底於滅亡﹐而徒貽東南全盛之區﹐以刻骨剝膚之痛﹐則不學無術﹐不諳治體﹐有以致之。然而狼居虎穴之間﹐亦猶有藝文之屬可資談柄。且皆渠酋梟桀者之所自爲﹐而非當時脇從諸文士潤飾諛媚之筆。玆據得之傳聞者﹐綴錄如左。僞天王府正殿聯云「維皇大徳曰生﹐用夏變夷﹐待驅歐美非澳四洲人﹐歸我版圖一乃統。於文止戈爲武﹐撥亂反正﹐盡沒藍白紅黃八旗籍﹐列諸藩服千斯年。」寢殿聯云「馬上得之﹐馬上治之﹐造億萬年太平天國於弓刀鋒鏑之間﹐斯誠健者。東面而徵﹐南面而徵﹐救廿一省無罪順民於水火倒懸之會﹐是曰仁人。」又楹聯云「先主本仁慈﹐恨玆污吏貪官﹐斷送六七王統緒。藐躬實慚徳﹐望爾謀臣戰將﹐重新十八省江山。」

相傳正殿聯及楹聯﹐秀全自撰﹐寢殿聯則秀成手筆。秀成有《國士吟》一卷﹐其《感事》兩章云﹕舉杯對客且揮毫﹐逐鹿中原亦自豪。

湖上月明靑篛笠﹐帳中霜冷赫連刀。

英雄自古披肝膽﹐志士何嘗惜羽毛。

我欲乘風歸去也﹐卿雲橫亙鬥牛髙。¤鼙鼓軒軒動未休﹐關心楚尾與吳頭。

豈知劍气升騰日﹐猶是胡塵擾攘秋。

萬里江山多築壘﹐百年身世獨登樓。

匹夫自有興亡責﹐肯把功名付水流。

每歲值霜降日﹐建醮追祭陣亡軍士﹐秀成自擬靑詞云「魂兮歸來﹐三藐三菩提﹐梵曲依然破陣樂﹔悲哉秋也﹐一花一世界﹐國殤招以巫咸詞。」金陵﹑蘇州同時被圍甚急﹐秀成守蘇﹐不能分兵救援金陵。書一短札寄秀全﹐略云「嬰城自守﹐刁鬥驚心﹐沈竈產蛙﹐莫饋饋麯之藥。析骸易子﹐疇爲庚癸之呼﹐傷哉入甕鱉﹐危矣負虎。金陵公所定鼎﹐本動則枝搖﹔金閶公之輔車﹐唇亡則齒敝。一俟重圍少解﹐便當分兵救援。錦片前程﹐伏惟珍重。磨盾作字﹐無任依馳。」札爲官軍某弁截獲。弁故重李﹐賊平﹐出札鉤勒上石﹐拓贈戚友。書兼行艸﹐類南宋姜堯章也。

又僞翼王石達開亦通詞翰﹐曾文正嘗致書勸其歸降﹐石答以詩五首云﹕曾摘芹香入泮宮﹐更攀桂蕊趁秋風。

少年落拓雲中鶴﹐陳迹飄零雪裏鴻。

聲價敢云空冀北﹐文章今已徧江東。

儒林異代應知我﹐只合名山一卷終。

不策天人在廟堂﹐生慚名位掩文章。

淸時將相無傳例﹐末造乾坤有主張。

況復仕途多幻境﹐幾多苦海少歡場。

何如著作千秋業﹐宇宙長畱一瓣香。

揚鞭慷慨蒞中原﹐不爲仇讎不爲恩。

只覺蒼天方憒憒﹐莫憑赤手拯元元。

三年攬轡悲羸馬﹐萬眾梯山似病猿。

我志未酬人亦苦﹐東南到處有啼痕。

若个將才同衛霍﹐幾人佐命等蕭曹。

男兒欲畫麒麟閣﹐早夜當嫻虎豹韜。

滿眼河山增歷數﹐到頭功業屬英豪。

每看一代風雲會﹐濟濟從龍畢竟髙。

大帝勛華多頌美﹐皇王家世盡鴻氵蒙。

賈人居貨移神鼎﹐亭長還鄕唱大風。

起自匹夫方見異﹐遇非天子不爲隆。

醴泉芝艸無根脈﹐劉裕當年田舍翁。

又洪大全﹐衡山人﹐與秀全聯宗誼。起事之初﹐被擒於永安﹐獻俘京師。作中賦《臨江仙》詞云「寄身虎口運籌工﹐恨賊徒不識英雄﹐漫將金鎖綰飛鴻。幾時生羽翼﹐萬里禦長風。一事無成人漸老﹐壯懷要�問天公﹐六韜三略總成空。哥哥行不得﹐淚灑杜鵑紅。」

又撚酋苗沛霖亦能畫工詩﹐嘗爲人畫一巨石﹐自題二絕句云﹕星精耿耿列三臺﹐謫墮人間大可哀。

知己縱邀顚米拜﹐摩挲終屈補天才。

位置豪家白玉闌﹐終嫌格調太孤寒。

何如飛去投榛莽﹐畱與將軍作虎看。

詩筆亦李﹑石伯仲﹐故連類書之。

江都吳園次順治朝由拔貢生薦授祕書院中書舍人﹐奉詔譜楊椒山樂府﹐遷武選司員外郎﹐蓋卽以椒山原官官之。出知湖州﹐人號爲「三風太守」﹐謂多風力﹑尙風節﹑饒風雅也。合肥龔芝麓尙書疏財養士﹐廣廈所需﹐至稱貸弗少吝。晚歲囊無餘資﹐身後蕭條﹐兩文孫伶俜孤露﹐幾至落拓窮途。平日門生故吏無過存者。園次獨亻次助之﹐以愛女妻其幼者﹐飲食教誨﹐至於成立。其惇風義又如此﹐當號爲「四風太守」矣。

偶閱近人筆記有云﹕吳縣潘尙書文勤喜誘掖後進。光緒己丑會試前﹐吳門名孝廉許某薄遊京師﹐文名藉甚。一日﹐文勤治筵﹐邀許及同裏諸公暢飲。酒闌﹐出古鼎一﹐文曰眉壽寶鼎﹐銘字斑駁可辧﹐顧謂座客曰「盍各錄一紙﹐此中大有佳處也。」客諭意﹐爭相傳寫而出。迨就試時﹐文勤總司閱卷事﹐二場經文﹐有《介我眉壽》一題。先期則將眉壽鼎文撫印若干紙﹐徧致同考官﹐令有用銘語入文者一律薦舉。各房奉命惟謹﹐而某房獨與文勤牾﹐有首場已薦﹐因二場用銘文而擯棄者﹐則許某是也。

按﹕許某﹐名玉琢﹐號鶴巢﹐吳中耆宿。文勤夙所引重﹐官內閣中書有年﹐非薄遊京師﹐後遷刑部員外郎。工儷體文﹐有《獨弦詞》﹐刻入《薇省同聲集》﹐與江寧端木子疇齊名。當時闈作﹐不肯摭用鼎銘﹐自貶風格﹐而文筆方重﹐又不中試官﹐故未獲雋﹐非因某房考與文勤牾之故。而房考中﹐尢斷無能牾文勤者。

徳宗瑾嬪﹐志伯愚都護之女弟也。一日﹐志府庖丁自制籠餅﹐饋進宮中。徳宗食而甘之﹐謂瑾嬪曰「汝家自制點心﹐乃若是精美乎﹐胡不常川進奉也﹖」不知宮門守監﹐異常需索﹐卽如此次呈進籠餅﹐得達內廷﹐所費逾百金矣。

大淸門爲大內第一正門﹐規制極其隆重。自太后慈駕﹑皇帝乘輿外﹐惟皇后大婚日﹐由此門入。文武狀元傳臚後﹐由此門出﹐此外無得出入者。

有淸一代﹐科第官階惟旗人進取易而升轉速﹐其於文理太半空疏。相傳壽耆考差﹐詩題《華月照方池》﹐有句云「卿士職何司。」接坐者不解﹐問之﹐壽曰「我用《洪範》『卿士惟月』典。君荒經已久﹐宜其不知出處。」當時傳以爲笑。紹昌爲江南副主考﹐撰劉忠誠祠聯云「應保半壁地﹐乃舀九原靈﹐功無愧乎。君子歟﹐君子也﹔可托六尺孤﹐合寄百里命﹐利其溥矣。如其仁﹐如其仁。」又闈中《中秋卽景》詩云「中秋冷冷又淸淸﹐明遠樓頭夜气橫。借問家鄕在何處﹐髙升遙指北京城。」則並壽耆而弗若矣。

吳園次《藝香詞》有「把酒祝東風﹐種出雙紅豆」二語。梁溪顧氏女子﹐見而悅之﹐日夕諷詠﹐四壁皆書二語﹐人因目園次爲「紅豆詞人」。紅粉憐才﹐允推佳話。相傳明臨川湯若士撰《牡丹亭》院本成﹐有婁江女子兪二娘讀而思慕﹐矢志必嫁若士﹐𨿽姬侍無怨。及見若士﹐則頹然一衰翁耳。兪惘然﹐竟自縊。若士作詩哀之曰「畫燭搖金閣﹐眞珠泣繡窗。如何傷此闋﹐偏只在婁江。」此其愛才之專一﹐亦不可及。妙年無柰是當時﹐若士何以爲懷耶。淸季某相國侏儒眇小﹐貌絕不揚。少時作《春城無處不飛花》賦﹐香艷絕倫。某閨秀夙通詞翰﹐見而愛之。晨夕雒誦不去口﹐示意父母﹐非作賦人不嫁。時相國猶未娶﹐屬蹇修附蔦蘿焉﹐及卻扇初見﹐乃大失望﹐問相國曰「《春城無處不飛花賦》﹐汝所作乎﹖」背影回燈﹐嚶嚶啜泣不已。不數月﹐竟抑鬱以歿。此則以貌取人。頓攺初心﹐適成兒女子之見而已。

吳文節可讀爲立儲事﹐以屍諫。遺摺經某當道更易太半﹐然後呈進。其眞本必有觸忌諱破扃譎之語﹐惜不可得見矣。相傳其《絕命詩》云﹕回頭六十八年中﹐往事空談愛與忠。

А土已成黃帝鼎﹐前星還祝紫薇宮。

相逢老輩寥寥甚﹐到處先生好好同。

欲識孤臣戀恩所﹐五更風雨薊門東。

歲在甲午﹐東敗於日﹐割地媾和。李文忠忍辱蒙垢﹐定約馬關。一日宴會間﹐日相伊藤博文謂文忠曰「有一聯能屬對乎﹖」因舉上聯曰「內無相﹐外無將﹐不得已玉帛相將。」文忠猝無以應﹐憤愧而已。翌日乃馳書報之﹐下聯曰「天難度﹐地難量﹐這才是帝王度量。」則隨員某君之筆。某君浙人﹐向不蒙文忠靑眼者﹐相將度量﹐系鈴解鈴﹐允推工巧。

鮑子年《內閣中書題名跋》﹕「嘉慶初﹐李鼎元曾充冊封琉球國王副使﹐賜一品麒麟莽服。」相傳此項品服﹐惟自陛辭之日始﹐至復命之日止﹐得用之﹐所以示威重也。又淸初視翎支極重﹐凡賞戴花翎者﹐必有非常之功。其花翎確由內廷頒給﹐只準戴此一支﹐自己不得購用。

方子嚴《內閣中書題名跋》大庾戴文端云「和相執政時﹐兼掌院事﹐淸祕堂中風气爲之一變﹐往往有趨至輿前迎送者﹐獨閣中一循舊例﹐不爲動。用是和相雅不喜閣中人﹐曾以微事黜張蘭濤倉場。而汪舍人履基﹑趙靑州懷玉﹑朱溫處文翰皆一時名宿﹐亦思有以摧抑之。迨和相敗﹐而閣中無一人波及者。」

京朝大僚因公獲咎﹐傳旨申飭者﹐必須納賄於內監﹐則屆時一到午門﹐跪聽內監口宣上諭﹐卽傳旨申飭云云﹐奉行故事而已。賄之多寡以缺之肥瘠爲衡。相傳某年﹐某總督述職入都﹐忽因事傳旨申飭。某督未歷京曹﹐不知行賄﹐及赴午門跪聽傳旨時﹐該內監竟盡情辱詈﹐有僕隸所難堪者﹐亦無可如何也。

文淵閣但聞其名﹐不知所在﹐或云在大內﹐或云卽內閣大庫。庫中儲藏書籍書畫甚多﹐惜太半損壞。有一種白綿紙書﹐版本皆絕精舊﹐黴朽尢甚。遠而望之似乎完整﹐偶一幡﹐輒觸手斷散如絲﹐不復成葉。蓋北地𨿽無潮﹐而深廊大廈﹐錮陰沈鬱﹐亦能腐物。兼此種白綿紙尢致而不韌﹐當制造之時﹐捶抄之工﹐殆未盡善耳。

每科會試﹐由內閣舉人中書中式者﹐殿試日﹐領題後﹐得攜捲回直房塡寫。書籍文具先存直房﹐不必臨時攜帶﹐一便也。几案視席地爲適﹐二便也。饌茗有廚役候伺﹐三便也。刮補托能手代勞﹐四便也。傍晚得隨意列燭﹐五便也。惟地屬中祕﹐外人未便闌入﹐刮補等事﹐必同僚相切者爲之。卽試策中條對排比﹐亦可相助爲理。俾得專力精寫﹐不至限於晷刻﹐有此種種使宜。故每科鼎甲由中書中式者﹐往往得與其選。相傳光緒中葉﹐某修撰書法能工而不能速﹐殿試日﹐甚瞑暗矣﹐猶有一行半未畢﹐目力不復克辦。正惶急間﹐適監場某貝勒至﹐悅其字體婉美﹐竟旁立﹐燃吸煙之紙煤照之﹐屢盡屢易其紙煤﹐且屢慰安之﹕「姑徐徐﹐勿亟也。」迨竣事而紙煤亦罄矣。殿撰感恩知己﹐臚唱後﹐以座師禮謁某貝勒。蓋旗人務觀美﹐稍髙異者﹐固猶知愛字﹐尢能愛狀元字也。此殿撰設由中書中式者﹐則何庸乞靈於紙煤耶。

對聯有絕不喫力而工巧無倫者。某名士少時隨其師入浙﹐日暮抵武林關﹐關閉不得入﹐小飲旅店。師出對曰「開關遲﹐關關早﹐阻過客過關。」某應聲曰「出對易﹐對對難﹐請先生先對。」師爲之欣然浮白。

近人江浦陳亮甫瀏所著《雅》有云「香瓷種類不一﹐凡泥漿胎骨者﹐發香較多﹐瓷胎亦偶一有之。要必略磨底足﹐露出胎骨﹐而後香气噴溢。鑑家又安肯一一試之耶。」又云「香瓷最不易得﹐有土胎香者﹐有泥漿胎香者﹐有瓷胎香者﹐此自然之古香也。有藏香胎者﹐有沈香胎者﹐有各種香胎者﹐此人工之香也。然亦稀世之珍。有梳頭油香者﹐古宮奩具﹐別是一種風流佳話。亮甫嘗得一蘋果綠之印盒﹐康熙六字雙行直款﹐顏色妍麗﹐異香郁發﹐非蘭非麝﹐爲撰《瓷香館記》﹐並謂惲南田甌香館﹐非云茶香﹐直是甌香。」大抵古物皆有香﹐惟書之香﹐尢醇而穆﹐澹而雋。

某說部云「阮文達受和之指﹐以眼鏡詩得蒙睿賞﹐薦躋淸要。」余前已辯之矣。又按﹕文達以干隆辛亥大考第一﹐由編修升少詹事。是年大考﹐題爲擬張衡《天象賦》﹐擬劉向《封陳湯甘延壽疏》﹐並陳今日同不同﹐賦得眼鏡詩﹐閱卷大臣極賞擬賦博雅﹐而不識賦中﹛山企﹜字音義竟置三等。旋查字典﹐始置一等二名﹐奉諭﹕「第二名阮元﹐比一名好﹐疏更好﹐是能作古文者。」親攺擢爲一等一名。文達嘗自謂所以得攺第一者﹐實因疏中所陳今日三不同﹐最合聖意。審是﹐則文達當日仰邀親擢﹐實以疏非以詩﹐詎亦受之於和耶。竊意文達贍博﹐心目中何有於大考﹐何至乞靈和以自污。髙宗明察﹐和對於其私人﹐平日厚賂固結者﹐或猶不敢多所漏泄﹐而獨何厚於寒儒冷宦之文達。誠如某說部所云「吾恐反以﹠lt﹔司見﹠gt﹔探幹罪戾﹐文達通人﹐斷乎不出此也。」

場屋以字編號﹐未詳始自何時﹐名臣奏疏﹐司馬光論F21氈兩號所對策﹐辭理俱髙﹐是宋時取士編號之字。又劉昌世《蘆浦筆記》載所編字號﹐尙有弓﹑﹠lt﹔多農﹠gt﹔﹑﹠lt﹔角免﹠gt﹔﹑F22﹑五字﹐編號必以僻字﹐殆亦愼密關防之一道歟。

咸豐間﹐順天闈中﹐哄傳大頭鬼事。據稱其頭大逾五斗栲栳﹐門之小者﹐不能容出入。同考官有悸而死者。迨後同﹑光朝鄕會闈﹐大頭鬼猶間一示現﹐人亦習聞而不畏之。相傳其面閃閃作金光﹐團團如富翁﹐見者試官必升遷﹐士子必中式﹐咸謂爲勢利鬼裝絕大面孔者。

乾隆朝﹐陽湖孫淵如星衍以一甲第三授編修﹐散館題爲《厲志賦》﹐孫用「F23F23如畏。」時和當國﹐指爲別字﹐抑置二等應攺官。故事﹕一甲授編修者﹐散館居下等﹐或仍畱館﹐卽攺官﹐可得員外。有勸孫謁和者﹐孫不往﹐遂攺主事。自後凡散館攺部﹐皆以主事用。乾隆庚戌以前﹐會試有明通榜﹐例得內閣中書﹐猶鄕試之有副榜也。長洲王惕甫芑孫素有才名﹐上計時﹐和相欲致之門下﹐王拒之﹐不通一刺﹐和銜之甚深。會試王中明通榜﹐和特奏停止﹐竟將榜撤回。會試明通榜﹐遂自庚戌永遠停止矣。和權力之偉﹐能以私意屈抑人才﹐變更舊制若此。

長洲何屺瞻學士焯博極羣書﹐長於考訂﹐其手校書籍﹐今人不惜重金購之。康熙朝以李文貞薦﹐特賜舉人進士﹐授編修。及散館﹐竟列下等﹐應攺官﹐奉旨著畱館再教習三年。蒙古烏爾吉時帆祭酒﹐亦負風雅重名﹐乾隆朝由檢討薦歷淸華。二十餘年未嘗得與直省學政﹐及鄕會典試分校之役﹐兩試翰詹﹐並以三等左遷。相傳祭酒不工書﹐學士則書名藉甚﹐號稱能品者也。考試得失不足爲據﹐其信然耶。

每科各直省鄕試﹐故事揭曉後﹐中式者謁見典試﹐斷無不第者與焉。惟錢塘陳句山太修兆侖﹐文章徳業爲世儒宗。乾隆丙辰薦鴻博﹐授編修。某科﹐典湖北試﹐闈中落卷﹐亦一一別其純疵﹐明白批示。髮卷後﹐下第士子﹐多來求見﹐咸指以要領﹐各得其意而去。有劉龍光者﹐聞公講論﹐感激欣喜﹐至於泣下﹐次科聯捷成進士﹐歷官禦史﹐終其身執弟子禮弗衰。

古以猥褻語入史書者﹐嘗匯記之﹐得四事。

一《戰國策》宣太后謂尙子曰「妾事先王也﹐先王以其髀加妾之身﹐妾困不疲也﹔盡置其身妾之上﹐而妾弗重也。何也﹐以其少有利焉。」

一《後漢書。襄楷傳》﹕「襄上桓帝疏云﹕」前者﹐宮崇所獻神書專以奉天地﹑順五行爲本﹐亦有興國廣嗣之術。其文易曉﹐參同經典﹐而順帝不行。「章懷太子注﹕《太平經典。帝王篇》曰﹕」問曰「今何故其生子少也﹖『天師曰﹕」善哉﹐子之言也。但施不得其意耳。如令施其人欲生也﹐開其玉戶﹐施種於中﹐比若春種於地也﹐十十相應﹐和而生。其施不以其時﹐比若十月種物於地也﹐十十盡死﹐固無生者。眞人欲重知其審。今無子之女﹐𨿽日百施其中﹐猶無所生也。不得其所生之處﹐比若此矣。是故古者聖賢不妄施於不生之地也﹐名爲亡種﹐竭气而無所生成。今太平气到﹐或有不生子者﹐反斷絕天地之統﹐使國少人。「云云。

一則天朝﹐張﹑薛承辟陽之寵﹐右補闕朱敬則上書切諫﹐中有「陛下內寵﹐已有薛懷義﹑張易之﹑昌宗﹐固應足矣。近聞尙食奉禦柳模﹐自言子良賓﹐潔白美須眉﹔左監門衛長史侯祥自云陽道壯偉﹐過於薛懷義﹐專欲自進﹐堪充宸內供奉。無禮無義﹐溢於朝聽」云云。則天勞之曰「非卿直言﹐朕不知此。賜彩百段。

一《金史。后妃傳》﹕「海陵私其從姊妹莎裏古眞余都。莎裏古眞在外爲淫佚。海陵聞之﹐大怒曰﹕」爾愛貴官﹐有貴如天子者乎﹖爾愛人才﹐有才兼文武似我者乎﹖爾愛娛樂﹐有丰富偉岸過於我者乎﹖「又海陵嘗曰﹕」余都貌𨿽不揚﹐而肌膚潔白可愛。「

已上四事﹐宣太后之言﹐托誼罕譬。古人質朴﹐不以此等語爲諱﹐要亦無傷大雅。《襄楷傳》注近於房中家言﹐通乎陰陽化生之旨﹐不得以猥褻論。惟朱敬則一疏及金海陵之言﹐則誠猥褻不堪﹐不當載之史冊。敬則疏尢以諫爲薦﹐逢惡導淫﹐其人品卑污至極﹐而則天勞之﹐且厚賜之﹐可謂有是君有是臣矣。

《春明舊事》以著人姓名屬對﹐有工巧絕倫者﹐張之洞陶然亭「烏拉布﹑蠶吐絲」之類。曩余戲仿之﹐以《花心動》對葉志超﹐拳匪對準良。比又以白墮對黃興。此種對尢難於半虛半實之字﹐銖兩悉稱。興對墮﹐猶匪對良也。漚尹以文官果對武士英﹐亦佳。

趙秋谷以丁卯國喪﹐赴洪思寓觀劇﹐被黃給事疏劾落職﹐都人有口號詩云「國服𨿽除未免喪﹐如何便入戲文場。自家原有三分錯﹐莫把彈章怨老黃。」相傳黃給事家豪富﹐欲附名流。初入京﹐以土物並詩稿徧贈諸名士。至秋谷﹐時方與同館爲馬弔之戲﹐適家人持黃刺至﹐秋谷戲云「土物拜登﹐大稿璧謝。」家人不悟﹐遂書柬以復。秋谷被劾後﹐始知家人之誤也。見阮吾山《茶余客話》。董東亭《東臯雜鈔》云「錢唐洪思﹐著《長生殿》傳奇﹐康熙戊辰中﹐旣達禦覽﹐都下艷稱之。一時名士﹐張酒治具﹐大會生公園﹐名優內聚﹐班演是劇。主之者爲眞定梁相國淸標﹐具柬者爲益都趙贊善執信。虞山趙星瞻徵介﹐館給諫王某所﹐不得與會﹐因怒﹐乃促給諫入奏﹐謂是日系皇太后忌辰﹐爲大不敬。上先發刑部拿人﹐賴相國挽回。後發吏部﹐凡士大夫除名者﹐幾五十餘人。」按﹕「此事他書記載﹐多沿阮說。董云啟釁由趙徵介﹐挽回賴梁棠村﹐可補阮氏所略。

近人有以顯宦姓名屬對者﹐或工巧絕倫﹐不亞都門曩所稱述。朱介人對赤髮鬼﹐朱桂辛對白瓜子﹐又對赤松子﹐劉心源對弓背路﹐蔡鍔對蛇矛﹐陸鳳石對九龍山﹐阿穆爾靈圭對又求其寶玉﹐劉幼丹對康長素﹐汪精衛對周自齊。又昔人以萬靑藜對三白瓜﹐藜瓜皆平聲﹐殊乖對體﹐不如雙紅豆﹐亦工亦韻。

光緒季年﹐某貝子陳請開去差缺一摺﹐外間頗有抄傳者﹐略云「伏念奴才派出天潢﹐素叨門蔭﹐誦詩不達﹐乃專對而使四方﹐恩寵有加﹐遂破格而躋九列。方滋履薄臨深之懼﹐本無資勞才望可言。卒因更事之無多﹐以致人言之交集﹐𨿽水落石出﹐聖明無不燭之私。而地厚天髙﹐局有難安之隱﹐所慮因循戀棧﹐貽衰親後顧之憂﹐豈惟庸鈍無能﹐負兩聖知人之哲。思維再四﹐展轉旁皇﹐不可爲臣﹐不可爲子。惟有仰懇天恩﹐準予開去禦前大臣農工商部尙書要缺﹐以及各項差使。願此後閉門思過﹐得長享光天化日之優容。儻他時晚蓋前愆﹐或尙有墜露輕塵之報稱﹐所有瀝陳下悃。」云云。按﹕此摺於宛轉乞憐之中寓牢騷不平之意﹐𨿽非由衷之言﹐亦可謂善於詞令者矣。

新學家言最重腦﹐謂腦滿則智慧足﹐凡人屬文構思﹐汨汨然來時﹐皆若自腦中來者。乾隆時﹐天臺齊次風召南性彊記﹐讀書一過﹐卽終身不忘。試宏詞髙等﹐由編修官至禮部侍郎﹐以文學被寵眷。久之﹐墮馬傷腦﹐腦迸出﹐垂死﹐蒙古醫取牛腦合之﹐敷以珍藥﹐數月始痊﹐自是神智頓衰﹐讀書越日卽忘矣。此可爲腦主慧之確證。

孫淵如由一甲二名授編修﹐散館攺刑部主事。相傳因《厲志賦》中用「■■如畏」語﹐和指爲別字﹐抑置二等。無錫丁杏ぎ紹儀《聽秋聲館詞話》云「淵如自恃文思敏捷﹐散館前﹐戲與友人約﹕」日午交卷出﹐當宴於某所。『致誤引﹐登九餘三﹐爲』登三餘九『。攺官比部。「此又一說也。淵如以干隆丁未第二人及第﹐散館攺部曹﹐出爲山東兗沂曹濟道﹐乞病歸。越六十年﹐宛平袁訁刃庵績懋以道光丁未第二人及第﹐亦緣事降部曹﹐出爲福建候補道﹐權延建邵道。值發逆擾閩﹐稱守順昌﹐歿於陣。二公科第官階﹐如驂之靳﹐惟晚節不同﹐則遭時之常變使然耳。訁刃庵亦工詞章﹐原籍常州。

唐代博學宏詞與諸科並列﹐不甚貴異。淸朝則爲特科﹐垂三百年﹐僅再舉行。康熙己未﹐初試於體仁閣﹐特命賜宴﹐並髙卓倚﹐殿廷常考所無也。乾隆丙辰再試﹐恩禮如康熙時。一時儒彥彬彬﹐得人稱盛﹐媲兩漢焉。偶閱昆山朱以載厚章《多師集》﹐有《賦得三才萬象各端倪﹐得才字》七言十二韻詩﹐自注﹕「江南三院考取博學鴻詞科。」按﹕以載系乾隆時徵士﹐未及廷試先卒﹐當其薦舉之初﹐須由本省考試﹐則亦未極隆重﹐曰考取﹐殆猶有考而不取者矣。未審康熙徵士如彭羨門﹑陳其年﹑朱竹﹑汪苕文諸名輩﹐亦曾經本省院試否。

嘗記某說部云﹕毛西河能五官並用﹐嘗右手攺門生課作﹐左手撥算珠﹐耳聽門生背誦﹐目視小僮澆花﹐口旋答門生問難﹐旋與夫人詬誶。比閱《多師集》﹐沈徳潛序﹕「藥亭故豪於才﹐古歌詩雜文及駢體小詞俱合格﹐又工八法﹐嘗於其座間見旁列二人﹐各執筆磨墨操紙以待﹐藥亭口授﹐一成四六序﹐一攺友人長律﹐而己又譽寫某《孝子傳》﹐約千餘言。中有得﹐令二人參錯書之。頃之﹐序成﹐多新語﹐長律亦完善﹐己所謄寫﹐極工楷﹐無脫誤。中又與予道別後相思語﹐以是知五官並用﹐驚其才能。」云云。則西河不得專美於前矣。西河康熙己未徵宏詞﹐試列二等。

明孝廉海寧查伊璜繼佐﹐甲申後家居﹐放情詩酒﹐識吳六奇於窮途風雪中﹐解衣贈金﹐以國士相蘄許。迨後伊璜因史案罹禍﹐六奇感恩圖報﹐旣飛章爲之昭雪﹐復持贈至於縐云﹐豪情髙誼﹐垂三百年﹐播爲美談。獨惜六奇以萬夫之雄﹐列貳臣之傳﹐蒙順恪之謚。六奇誠能報伊璜﹐其所自處﹐固有重如泰山者。而惟伊璜之死生禍福是計﹐乃至於起居玩好﹐尢末之末矣。𨿽然﹐不能得之大雅宏達之君子﹐而顧以繩蹶張亻次飛之勇夫﹐不已苛乎。據《貳臣傳》﹕「吳六奇﹐廣東丰順人。明亡﹐附桂王爲總兵﹐以舟師踞南澳。順治七年﹐平南王尙可喜等自南雄下韶州﹐六奇與碣石總兵蘇利迎降。」當是得伊璜亻次助後﹐先投效桂藩﹐後歸命淸室。蔣心余作《雪中人》傳奇及《鐵丐傳》﹐第云梅關途次﹐投見帥幕﹐而不及其仕明一節﹐蓋爲六奇諱﹐且諒之深矣。伊璜詩稿名《釣業》﹐甚新。

江陰繆筱珊先生夙學碩望﹐並世宗仰。辛亥已還﹐避地申江﹐寓虹口謙吉東裏。甲寅十月某日﹐余偕吳遁庵閒步新閘橋迆東﹐見路南一家﹐門題「繆筱山醫室」橫扁﹐大小各一。何同時同地﹐姓字巧合若是。戲占一律云﹕點檢同書費審詳﹐教人錯認藝風堂。

杏林未必畱云在﹐藥籠何因拾藕香。

緗素家珍標難素﹐顧黃學派衍岐黃。

還疑史筆餘淸暇﹐得似宣公錄祕方。

他日先生見之﹐當必爲之解頤。

科場故事有絕新者。康熙甲午﹐準文武生員互鄕試一次﹐文武舉人互會試一次。乾隆丙辰﹐準文監生入武場。辛酉﹐福建武生某以懷挾文字預藏試院﹐竟以五經中元﹐事發﹐置於理﹐因停互試及文監生入武場例。

廣西鄕試題名﹐每名下注官至某官。順治丁酉科第六名鄧開泰。注云「湖北有瘴令。」蓋當時知縣缺﹐有有瘴無瘴之分。以粵人耐煙瘴﹐故專補有缺﹐亦故事也。又康熙十一年壬子科廣西鄕試﹐中式第十二名賈錫爵﹐滿洲人。是時﹐隨宦子弟﹐準與所在省試。

宋版書凡「恆」字﹐皆作「■」。恆缺末筆﹐避眞宗諱。按﹕■本同恆。朱子曰「人心一日爲Ｆ■。」《周禮。冬官考工記》﹕「弓人■角而短。」亦用此F24字﹐第音義異耳。又「■」爲淸時避諱缺筆字。按﹕《說文》﹕「安■■字﹐本無末筆。」注﹕「安也﹐從宀﹐從心﹐在皿上﹐皿﹐人之飲食器﹐所以安人也。」或攺寫作「寧」﹐誼亦近古。《前漢書。王莽傳》﹕「永以康寧﹐『第」宀「下從」必「不從」心「耳。

慈溪姜西溟宸英﹐以布衣薦入史館﹐仁廟嘗謂近臣﹕「姜西溟古文﹐當今作者。」每榜發﹐輒遣問宸英舉否。年七十﹐始以第三人及第。西溟不食豬肉﹐見人食豬肉輒惡避之﹐致有以回教疑之者。朱竹宅戲曰「假食豬肉﹐得淡墨書名﹐則何如﹖」西溟不答。相傳竹宅自定詩集﹐不肯刪《風懷》二百韻﹐曰「我寧不食兩廡特豚耳。」若西溟乃眞不食特豚者。

武進黃仲則景仁才气駿發﹐洪北江以李靑蓮比之。乾隆丙甲﹐駕幸山東﹐以獻詩召試﹐選武英殿書簽﹐敍勞授主薄。陜撫靈嚴畢公爲入資得縣丞﹐僅八品枝官﹐卻歷中外﹐兼考試勞績損納三途﹐亦不數覯也。

或問杜於皇貧狀﹐於皇曰「往日之窮﹐以不舉火爲奇﹔近日之窮﹐以舉火爲奇。」於皇斯言﹐可謂不著一字﹐盡得風流。於皇名浚﹐黃岡人﹐性孤傲﹐好詆訶俗人﹐著有《變雅堂集》。

宋劉龍洲詠美人足《沁園春》詞﹐「洛浦淩波」一闕﹐膾炙人口久已。明徐文長《菩薩蠻》詞有「莫去踏香堤﹐遊人量印泥」之句﹐皆詠纖足也。若今美人足﹐則未聞賦詠及之者。始安周笙頤夔《念奴嬌》云﹕踏花行徧﹐任匆匆﹐不愁香徑苔滑。六寸圓膚天然秀﹐穩稱身材玉立。襪不生塵﹐版還疊玉﹐二妙兼香潔。平頭軟繡﹐風翹無此寧帖。花外來上秋遷﹐那須推送﹐曳起湘裙摺。試仿鞋杯傳綺席﹐小戶料應愁絕。第一銷魂﹐溫存鴛被底﹐柔如無骨。同偕讖好﹐向郎乞﹐借吟舄。

又吳縣某閨媛《醉春風》云﹕頻換紅幫樣﹐低展湘裙浪。鄰娃偸覷短和長﹐放﹑放﹑放。檀郎雅謔﹐戲書尖字﹐道儂眞相。步嬌無恙﹐何必運鉤仿。登登響さ畫樓西﹐上﹑上﹑上。年時記得﹐扶教小玉﹐畫闌長傍。

兩詞並皆佳妙﹐亟錄之。

咸豐時﹐巡檢某﹐家本素封﹐非升斗是需﹐而以一命爲榮者也。所治扼衝要﹐而戶籍無多。一日﹐欽差過。欽差者﹐勝保也。權焰燻灼﹐不可一世。巡檢奉嚴飭﹐募人夫六百﹐翌晨開差﹐百計■■弗克辦。方忄匈忄矍失厝﹐忽聞諸亻兼從﹐翌日爲欽差誕辰。巡檢喜曰「得間矣。」詰朝﹐欽差坐堂皇﹐召巡檢跪堂下﹐問人夫齊集未。對曰「未也。」欽差則怒甚﹐謂﹕「而何人﹐敢誤吾差﹖當以軍法從事。」巡檢殊夷然﹐跪進近膝﹐從容稟曰「六百人夫﹐誠咄嗟未易辦。值欽差華誕﹐竊願帷暫駐﹐少伸嵩祝之忱。屬王程匆促﹐卽亦未敢挽畱﹐謹薄具折席﹐伏乞賞收。」詞畢﹐叩首至地者再﹐袖出紅箋封﹐捧持以進﹐欽差色稍霽。啟紅封﹐稍注目﹐則萬金券也。當是時﹐左右鵠侍者﹐﹛比土﹜而集。欽差重轉圜﹐則厲聲詰巡檢﹕「吾生日﹐汝烏知者﹖」則叩首對曰「欽差生日﹐猶父母生日﹐烏敢弗知。」巡檢固六品頂戴﹐頂車磲。欽差指其頂﹐若爲斥責之者﹐謂之曰「汝知吾生日﹐胡戴白頂來﹐其速歸﹐換藍頂來見我。」巡檢崩角肅退。頃之﹐欽差啟節﹐巡檢戴藍頂往送。未幾﹐以人才保薦﹐以知縣用﹐加四品頂戴矣。勝保作威作福﹐大率類此。及其敗也﹐朝廷命將軍忠勇多公來拿問﹐卽爲之代。將至矣﹐偵者以聞﹐勝方擁艷姬﹐縱羔酒﹐殊不爲意﹐曰「彼來﹐隸吾調遣耳。」俄而忠勇捧詔至﹐開讀畢﹐仍傳諭旨﹐問勝保是否奉詔。勝泥首仗罪稱萬死。隨納印綬﹐易冠服﹐卽日就道﹐乘二人竹輿﹐ㄌ以鐵索十數匝。忠勇推情﹐特許辦裝資﹐爲馱十有二﹐寵姬一﹐得之賊中者﹐挈以行。從行者﹐都門數舊僕﹐及幕僚親厚者一二輩。距節轅數里許﹐其地某都司駐守﹐先是﹐都司固提督﹐與勝不相能﹐以微罪﹐謫今職﹐奉檄駐守是。勝道出是﹐當勘驗然後行。都司曰「而犯官﹐何得挾重裝﹐攜眷屬。」旣皆扣畱﹐益復促勝行﹐勝無如何。幕僚者爲緩頰﹐執弗許。亟返奔﹐陳乞於忠勇﹐得給還裝資。寵姬者以賊孥﹐弗得請。勝泣涕如雨﹐踉蹌北行﹐聞者快之。其平日養寇自重﹐誤國殃民﹐尢不止弄權怙勢而已。

揚州鹽商皆官也﹐自咸豐朝開捐納翎枝例﹐則又皆戴花翎﹐每日宴集平山堂﹐翎頂輝煌﹐互相誇耀。朋從往來﹐不以輿而以馬﹐取其震炫道途也。狂生某亦戴其銅頂破帽﹐帽之後檐﹐綴以楮鏹﹐策禿尾瘦驢﹐日逐隊驪黃孔翠間﹐或先之﹐或後之﹐或並駕齊驅﹐自謂備極形容之妙。旁觀者輒軒渠。鹽商病焉﹐而無如何。集資厚賂之﹐僅乃中止。狂生夙寒﹐自是稍潤澤矣。張丈午橋說。丈眞州人﹐家郡垣。

世俗異姓結爲兄弟﹐各具紅柬﹐備書生年月日﹐裏居官位﹐及其三代名氏﹐兄弟妻妾子女﹐一一詳載。撰吉蒞盟﹐彼此互換收執﹐謂之換帖﹐或云拜把。殆取手足之誼﹐願以道義結合者殊鮮。大都揣勢利之見﹐爲不由衷之周旋。往往兄若弟躋貴顯﹐則卑下者必躬自退帖﹐受之者亦岸然不以爲泰。尢有因以爲便﹐肆行殘賊之姦謀。原之急﹐無望紓其難﹔虎日之噬﹐轉以戕其生。古今來駭魄恫心之事﹐寧有過於是者乎。

光緒初年﹐四川東鄕縣民袁騰蛟聚眾抗糧一案﹐方事初起﹐東鄕令沈某適公出﹐令之弟某具牘會垣﹐以民變告﹐張皇請兵﹐意在邀功。時護川督鐵嶺文格﹐字式崖﹐素性卞急﹐漫不加察﹐輒檄提督李有恆帶兵馳赴﹐檄文內有「痛加剿洗」云云。有恆尢奉檄操切﹐戕斃無辜數千百人。適南皮相國張文襄督學西蜀﹐任滿回京﹐據情疏劾﹐有旨交新督丁文誠查辦。或爲有恆危﹐有恆殊夷然﹐謂人曰「吾固遵憲檄辦理﹐吾何患焉。」陜人田秀栗﹐字子實﹐於有恆爲換帖兄弟﹐時權成都令﹐承護督指﹐蘄賺取前檄﹐歸罪有恆﹐別爲檄同式﹐惟「痛加剿洗」攺「相機剿撫」﹐爲得間掣換地。一日﹐秀栗詣有恆﹐談次及東鄕案﹐有恆曰「吾固遵憲檄辦理﹐吾何患焉。」秀栗曰「檄安在﹐曷示我﹖則是案結束奚若﹐可一言而決。」有恆武人﹐無遠慮﹐重秀栗兄弟行﹐益坦率﹐遽入內﹐出檄示秀栗。當是時﹐日向夕矣﹐客座稍暗﹐秀栗則持檄從容就門次﹐若爲審諦者﹐亟納袖中﹐易別檄﹐歸有恆﹐則慰之曰「誠然﹐老哥信無患也。」適有他客至﹐秀栗匆匆遂行。迨有恆覺察﹐則已痛悔無及矣。未幾獄具﹐有恆及沈令皆大辟。秀栗以易檄功﹐擢刺瀘州﹐旋調忠州。某日﹐送客至門﹐忽神色慘變﹐自言見有恆來索命﹐從者掖以入﹐俄暴卒。此事凡宦蜀者能言之。夫秀栗﹐狗彘耳﹐烏足責﹔獨惜文誠以屏臣碩望﹐與聞陰賊之謀﹐又復賞惡勸姦﹐升擢秀栗﹐對於「誠」字一字﹐其能無愧色否乎﹖

文人短視者夥矣﹐林璐撰《丁藥園外傳》云「藥園先生名澎﹐杭之仁和人﹐以詩名。與宋荔裳﹑施愚山﹑嚴灝亭輩稱燕臺七子。其讀書處﹐曰攬雲樓。客乍登樓﹐樂園伏案上﹐疑晝寢﹐迫而視之﹐方觀書﹐目去紙不及寸﹔驟昂首﹐又不辧誰某。客嘲之﹐藥園戲持杖逐客﹐客匿屏後﹐誤逐其僕﹐藥園婦聞之大笑。一夕娶小婦﹐藥園逼視光麗﹐心喜甚﹐出與客賦定情詩﹐夜半披幃﹐薌澤襲人﹐小婦卒無語﹐詰旦視之﹐爨下婢也。知爲婦所紿﹐則又大笑。藥園世奉天方教﹐及官法曹﹐猶守教惟謹﹐同官故以豬肝一片置匕箸﹐藥園弗察。吏人以告﹐獲免。嘗晨入東省﹐侍郎李公棠從東出﹐藥園從中入﹐瞠目相視﹐侍郎遣騶卒問訊﹐藥園趨謝。侍郎笑曰﹕」是公耶﹐吾知公短視﹐奚謝爲。「《外傳》又云﹕」藥園謫居塞上﹐茆屋數椽﹐日晡﹐山鬼夜啼﹐饑鼯聲咽。忽聞叩門客﹐翩然有喜。從隙中窺之﹐則一虎﹐方以尾擊戶。「

藥園短視若彼﹐門隙聽見﹐殆未必明確以爲虎﹐容或非虎也。余聞某名士﹐觀書軋黔其準﹔又二人皆短視﹐相見爲禮﹐各俯其首﹐額相觸﹐則藥園之流亞矣。相傳乾隆朝﹐某省知府某﹐入都展覲﹐召對畢﹐頓首言「臣猶有下忱。」上曰「何也﹖」曰「臣有老母﹐臣來京﹐別母。母命臣﹐必仰瞻聖顏﹐歸以告母。」上曰「而目朕可。」曰「臣短視。」曰「攜眼鏡未﹖」曰「有之。」曰「帶鏡目朕可。」某頓首遵旨。有頃﹐上曰「審未﹖」曰「審矣。」頓首謝恩出﹐上嘉其質直。未幾﹐竟大用﹐亦短視之佳話也。

乾﹑嘉以還﹐金石專門之學﹐偃師武虛谷與錢塘黃小松齊名。虛谷博洽工考據﹐尢好金石﹐同縣農家掘井﹐得晉劉韜墓志﹐虛谷急往買之﹐自負以歸﹐石重數十斤﹐行二十餘里﹐到家憊頓幾絕。性迂僻善哭﹐嘗遊京師﹐主大興朱文正家。除夕﹐文正饋彘肩﹑蒙古酒﹐虛谷食已大哭。主宅驚怪﹐疑其久客思家﹐亟慰問之。則曰「無他﹐遠念古人﹐近傷洪稚存﹑黃仲則不偶耳。」乾隆五十七年﹐當和政﹐兼步軍統領﹐遣提督番役至山東﹐有所訁察。其役攜徒眾﹐持兵刃於民間淩虐爲暴﹐歷數縣莫敢呵問。至靑州博山縣﹐方飲博恣肆﹐知縣武君聞卽捕之。至庭不跪﹐以牌示知縣曰「吾提督差也。」君詰曰「牌令汝合地方官捕盜﹐汝來三日何不見吾﹖且牌止差二人﹐而率多徒何也﹖」卽擒而杖之﹐民皆爲快﹐而大吏大駭﹐卽以杖提督差役參奏﹐副奏投和。而番役例不當出京城﹐和還其奏﹐使易。於是以妄杖平民劾革武君職。博山民老弱﹐謁大府畱君者千數﹐卒不獲。然和遂亦不使番役再出。虛谷之風趣如彼﹐而其風骨如此。相傳虛谷得《劉韜志》於桃園莊﹐珍祕特甚。亟仿造一贗石﹐應索觀及索拓本者﹐眞者則什襲而藏於匱。虛谷歿後﹐其猶子某﹐疑其重寶器也﹐夜盜之出﹐竭畢生力﹐幾弗克負荷﹐及啟視﹐石也。則怒而委之河。此事殊殺風景﹐然亦未嘗不有風味﹐因牽連記之。

張文襄開府兩湖﹐值六十壽辰。仁和譚仲修時主經心書院講席﹐撰壽文逾二千言﹐竟體不用「之」字﹐避文襄名上一字。文襄亟稱賞之。

滇南大觀樓長聯﹐膾炙人口久已。庚子五月﹐北京義和拳匪設立神壇於淸涼庵﹐無名氏仿其體作楹聯云﹕五百石糧儲﹐助來壇裏﹐登名造冊﹐亂紛紛香火無邊。看師尊孫臏﹐祖托洪鈞﹔神上太公﹐單傳大士。伸拳閉目﹐總言靈爽憑依。趁古剎平臺﹐安排些蘆棚槁薦﹐便書符念咒﹐遮蔽那鉛彈鋼鋒。莫辜負腰纏黃布﹐首裹紅巾﹐背繞赤繩﹐手持白刃。萬千人性命﹐付與團頭。濃夢酣眠﹐明晃晃刀槍何用。想焚毀教堂﹐圍攻使館﹐摧殘民捨﹐蹂躪官衙﹐張膽喪心。那得天良發現﹐矧殺人越貨﹐直自同犭制犬貪狼。縱作怪興妖﹐今已化沙虫腐鼠。只贏得臺偃龍旗﹐門隳魚鑰﹔宮屯虎旅﹐道走翠華。

滿人多工於應對﹐而苛其中之所有。無名氏詠四品宗室詩﹐句云「胸中烏黑口明白﹐腰際鵝黃頂暗蘭。」又某君贈某國人詩﹐有云「窺人鷺眼蘭花碧﹐映日蜷毛茜艸黃。」並工麗絕倫。

某縣童試﹐詩題「多竹夏生寒」。某卷句云「客來加暖帽﹐人至戴皮冠。」學使某亟稱賞之﹐謂吐屬華貴﹐非尋常寒能道。又「潤物細無聲」題﹐句云「開門知地濕﹐閉戶鬧天晴。」某名士亦亟賞之﹐謂「無聲」二字﹐熨帖入妙。

同治初年﹐洪秀全虎踞金陵﹐號稱延攬英傑。江南處士熊倔﹐字屈人﹐嘗挾策幹秀全。秀全奇其才﹐而不能用﹐僞翼王石達開與語﹐悅之﹐乘間屢言於秀全﹐卒弗聽﹐而熊感石氏知己甚深。會洪﹑楊構釁﹐楊被收﹐熊聞耗獨先﹐亟貽書報石﹐趣宵遁。石得書﹐卽日微服過熊﹐欲約與俱﹐至則已先行矣。石之去洪也﹐匆匆弗克辦裝﹐然盡篋所攜﹐多金玉寶器﹐所值殊巨。昏夜單騎﹐走丰碭間﹐竟爲流寇所困﹐掠其裝資﹐並致石於其主帥﹐石亦不自道誰何。帥遙見石﹐跣而逆﹐握手若平生歡。石諦視﹐則熊也﹐愕眙出意外。熊曰「公來何暮﹖僕爲公營菟裘久矣。太平非王霸之器﹐性又多疑忌﹐不受善﹐以逆取不能以順守﹐『一片降幡出石頭』﹐指顧間事耳。我公誠有意﹐僕不才﹐竊願從三軍之後﹐效一得之愚。如其不然﹐或遁迹煙霞﹐放情山水﹐亦願陪尊俎﹐奉笑言。僕生平落落難合﹐所如輒阻﹐淒愴江潭﹐生意盡矣。不惜須臾忍死﹐圖有以報公﹐冀公不我遐棄耳。」當是時﹐石固指別有在﹐無畱志﹐詰旦辭去﹐熊揮涕送之。未幾﹐披剃皈釋氏﹐行腳不知所終。夫石達開﹐而亦被掠於流寇﹐絕奇。因被掠而遇熊﹐頗涉世俗小說窠臼﹐然而皆事實也。宇內不乏熊生﹐或並一石達開而弗克相遇﹐悲夫。

上海新閘橋迆東﹐有繆筱山醫寓﹐揭櫫其門者再﹐與江陰繆筱珊先生姓字巧合﹐余嘗作詩賦其事。越翼月﹐先生至自都門﹐見而賞之。因再占一詞﹐《調寄點絳唇》云﹕男女分科﹐霜紅龕主原耆宿﹐藕香盈菊﹐何用參苓。

八代文衰﹐和緩功誰屬。醫吾俗﹐牙簽玉軸﹐乞借閒中讀。

日本和文名詞﹐東云﹐天曉也﹔珠霰﹐雹也﹔年玉﹐新年饋贈之物也﹔粟散國﹐小國也﹔裙野﹐山腳也﹔裙分﹐分配也﹔門並﹐比屋而居也﹔雪隱﹐廁也﹔素讀﹐但讀而不求解也﹔蓍書﹐抄本也﹔歌道﹐學作詩也﹔作言﹐理想小說也﹔辛抱﹐堅志也﹔言葉﹐言語也﹔珍聞﹐奇聞也﹔米壽﹐八十八歲也﹔金持﹐富翁也﹔花取﹐新婦也﹔箱入娘﹐不出戶之少女也﹔引眉﹐畫眉也﹔步銀﹐行商所得利也﹔紺屋﹐染坊也﹔蒔繪﹐金漆也﹔郎從﹐侍從也﹔猿松﹐多言也﹔淺猿﹐愚拙也﹔淺暮﹐無智也﹐豬武﹐過猛而野也﹔手遊﹐玩具也﹔鼻唄﹐微聲也﹔鮫肌﹐粗皮膚也﹔玉代﹐纏頭金也﹔姿見﹐大鏡也﹔玉垂﹐繩綫也﹔竹流﹐錢也﹔立花﹐養於瓶內之花也﹔徒花﹐華而不實也﹔花守﹐守花園之人也﹔靑立﹐發芽也﹔韓紅﹐大紅也﹐若綠﹐新綠也﹔萌黃﹐淡靑色也﹔鶯茶﹐合綠色﹑棕色﹑灰色而爲色也﹔茸狩﹐采菌也﹔蓼酢﹐醬油之一種也﹔卯花﹐豆渣也﹔皆新雋可喜。又天武四年﹐彼國方崇尙浮屠教﹐禁食獸肉﹐有疾則食肉﹐疾止復初。於吾國《禮經》所云﹐殆斷章取義焉。市肉者隱其名﹐曰藥食﹐亦曰山鯨。所懸望子﹐畫牡丹者﹐豕肉也﹔書丹楓落葉者﹐鹿肉也。弛禁後遂不復見。黃公度《日本雜事詩》云「甚囂塵上逐人行﹐日本橋頭晚市聲﹔別有菜場魚店外﹐丹楓落葉賣山鯨。」夫牡丹﹐花之富貴者也﹐乃以爲豕肉之標識﹐未審托誼何居。

貴池劉蔥石得唐制大小兩忽雷﹐築雙忽雷閣﹐繪《枕雷圖》﹐徵題詠以張之。余爲撰匯刻傳奇序﹐附三絕句。其一云「取次瑯敖按拍來﹐尋常弦管莫相催。挑燈笑問雙紅袖﹐參昴星邊大小雷。」蓋蔥石二姬人龍嬋﹑柳娉﹐兩忽雷歸其掌記也。甲寅九月初四﹐值蔥石四十生日﹐湘陰左子異贈聯云「菊酒稱觴﹐先重陽五日。楚園奏雅﹐撥四弦雙雷。」殊工切。蔥石滬上所居﹐名楚園也。

光緒庚子﹑辛丑間﹐友人錄示萍齋主人《感懷》八章﹐步野秋閣學原韻﹐藏之篋衍久已﹐玆錄如左﹕一夜西風萬木凋﹐繞枝烏鵲去迢迢。

愁邊淚落銀河水﹐夢裏心翻碧海潮。

日月乾坤雙照外﹐干戈天地一身遙。

江關蕭瑟尋常事﹐銅狄摩挲恨不銷。

又﹕太息回天力尙微﹐乘秋便欲破空飛。

一身詎忍言功罪﹐萬口偏難定是非。

大澤龍蛇終啟蟄﹐故山猿鳥莫相違。

三千死士田橫島﹐南望中原涕淚揮。

又﹕軍符一道下從容﹐宜有升平答九重。

誰料廣寒修月斧﹐卻教洛浦應霜鐘。

越禽向暖孤飛去﹐桀犬驕人反噬凶。

落日營門敞秋色﹐喧喧笳鼓頌時雍。

又﹕久已分封向醉鄕﹐又憑射獵入長楊。

渭涇淸濁雙流合﹐門第金張七葉昌。

君子何辭化猿鶴﹐中朝從此有蜩螗。

逢人莫道頭顱好﹐鏡裏相看半是霜。

又﹕漢南司馬今人傑﹐萬事應非築室謀。

歌舞能銷君國恨﹐死生空廑友朋憂。

功名白髮仍持節﹐霄漢丹心失借籌。

遙領頭銜是橫海﹐忍隨李蔡爵通侯。

又﹕周宣車馬中興日﹐漢武樓船鑿空年。

奉使更無蘇屬國﹐談兵偏罪杜樊川。

風雲淮海行看盡﹐子弟湖湘亦可憐。

昨夜槍又西指﹐仗誰搔首問蒼天。

鄭111111重見詞源三峽傾﹐幾人聯袂又蓬瀛。

欲隨幕燕營新壘﹐已與江鷗背舊盟。

未死秦灰猶有焰﹐僅存魯壁更無聲。

關山直北多金鼓﹐要借弦歌寫太平。

又﹕當年亦是鳳鸞姿﹐雪壓霜欺歷幾時。

宦味乍同雞肋戀﹐壯懷應有馬蹄知。

濁醪味薄愁難破﹐故劍情深夢所思。

風景不殊悲舉目﹐買山何處采華芝。

八詩皆雋婉可誦﹐托誼甚顯﹐可推按得之。惜萍齋姓名﹐弗可得而詳耳。

浙人有字亞伯者﹐以京卿致仕家居﹐頗不理於鄕評。無名氏制聯嘲之云「包藏惡心﹐違父命﹐奪弟財﹐枉作京堂四品﹔圈成霸道﹐拜中丞﹐揖明府﹐得來洋餅三千。」惡字藏下心爲亞﹐伯字圈去聲同霸﹐語殊工巧。

甲午中東之役﹐北洋海軍不戰而降敵。未幾﹐割地媾和。李文忠蒞約馬關﹐爲彼人不逞者所狙擊﹐致傷面部。日本皇后一條美子遣使慰問﹐饋賜藥物﹐恩禮周至。無名氏《甲午雜詩》其一云﹕憐才雅意出椒房﹐靑鳥傳言到上方。

爲說深恩銜次骨﹐唐家面藥尋常。

凡上飭下曰仰﹐惟官文書則然﹐未聞見於諭旨者。庚子拳匪之變﹐矯詔南中疆吏﹐仇逐外人。五月某日﹐鄂督奉廷寄﹐有「仰該督撫等」云云﹐一望而知其爲僞﹐不奉詔之計益決。

光緒朝﹐有詔釐正文體﹐無名氏仿制藝體﹐書其後云「聖朝崇正學﹐國本不搖矣。夫文體﹐固與國體攸關者也。釐而正之﹐不綦要歟﹖且夫八股之學﹐創自有宋﹐盛於有明﹐至本朝而斐然可觀﹐燦然大備﹐因文章之極軌﹐郅治之鴻規也。乃自喜事之徒﹐鄙爲無用﹔趨時之士﹐棄焉如遺。聖人有憂之﹐光復典章﹐釐正文體﹐煌煌朱諭﹐炳日星焉。君子曰﹕是之謂女中堯舜。夫人皆知廢八股﹑復八股之說之是非矣﹐曾亦知八股之文體﹐固何在乎。八股爲孔教之眞傳﹐待後守先﹐直延堯舜禹湯之一脈。點竄典謨之字﹐出入風雅之辭﹐語貴不離宗。願志士名流﹐唐宋以來書勿讀。八股爲聖朝之定制﹐震今鑠古﹐直合學問經濟爲一家﹐局則擬行世之文﹐調則效登科之稿﹐言之如有物﹐恐矜奇好異。朝廷從此法難寬﹐可勿正哉。論坐言起行之理﹐儒士精神虛耗﹐八股誠足以誤人。似也﹐而不然也。彼則謂大而能通天人之奧﹐小亦足包格致之精﹐苟能養到功深﹐儒將名臣﹐由此其選﹐所謂學有本原者視此也。彼習非所用之言﹐老成者早鄙爲惑世之妄談矣。挽旣倒狂瀾﹐不幾賴彤廷之釐剔乎。論拘文牽義之爲﹐學子固執鮮通﹐八股或足以病國。似也﹐而不然也。彼則謂出𨿽無濟世之良才﹐處可爲安貧之願士。苟能讀書守分﹐人心風俗﹐卽有所裨﹐所謂學無浮慕者視此也。觀」民可使由「之語﹐有國者早奉爲馭才之妙術矣。作中流砥柱﹐不仰藉深宮之訂正乎﹐士刁之衰之不可回也。聲光化電﹐甘師巧藝之爲﹔西地愛皮﹐競效橫行之字﹔棼棼泯泯﹐謬誇有用材焉﹐恨不能令讀八股耳。今得聖母當陽矣﹐講求正學﹐綸頻宣﹐語好新奇﹐功令有所必黜。吾知培閭左之佳子弟﹐蔚朝右之賢公卿﹐在此一舉也。列祖列宗﹐在天之靈﹐實式憑之已﹐聖治之隆之萬不替也。金陳章羅﹐頒爲程式﹐譚林楊宋﹐在所誅鋤﹐穆穆皇皇﹐羣上無疆頌焉﹐何莫非重視八股哉。今又懿旨下降矣﹐誥誡試官﹐稟承有自﹐鑑衡偶舛﹐磨勘之咎難辭。吾知保四千年中國之文明﹐壯四千萬士林之元气﹐恃此一策也。周公孔子﹐斯文未喪﹐保佑命之已﹐猗歟盛矣哉。文明以正﹐有道萬年﹐他邦人士﹐拭目俟之矣。」

此文寓諧於莊﹐聲調气機﹐鈴圓磬澈﹐允推墨裁上乘。

某省某學堂學生季考﹐《四書》義題「堯舜之道﹐孝弟而已矣」。某卷句云「夫堯舜﹐豈非古今大舞臺上之一大英雄哉﹗」閱卷者商之監督﹐監督曰「筆勢尙佳。」遂置髙等。

禾中朱竹﹑徐勝力兩先生爲同徵友﹐竹居梅裏﹐勝力居城東裏。勝力嘗邀竹飲﹐或竹攜壺就飲勝力家。二公嘗以名相戲﹐有「今日朱移尊」﹐明日徐家筵之謔。見於辛伯《鐙窗瑣話》。曩在金陵﹐一日宴集﹐南陵徐積余﹐丹徒陳善余兩君在座﹐適登盤之品﹐有鯽魚﹑鱔魚﹐座中他客﹐亦舉以爲笑也。

乙巳﹑丙午間﹐山陰某君字鳳樓薄遊金陵。汝南制府絕禮重之﹐公餘陶寫絲竹﹐爲秦淮校書小五脫籍。同僚某集句制聯贈之云「小樓一夜聽春雨﹐五鳳齊飛入翰林。」並鳳﹑樓二字﹐亦作回鸞舞鳳格﹐分嵌句中﹐珠聯綺合﹐妙造自然。

新曆四年元旦﹐蕙風搦管續《叢話》。是日也﹐風日妍和﹐云物髙朗。俯仰身世﹐聊樂我員。口占一律﹐卽以實《從話》﹕陽生一九葉龍躔﹐寶欣開泰運先。

吉語桃符春駿發﹐淸輝桂魄昨蟾圓。

衣冠萬國同佳節﹐歌管千門勝昔年。

晴日茜窗揮彩筆﹐歲華多麗入新編。

向來酒價至賤﹐以杜少陵詩「速須相就飲一斗﹐恰有三百靑銅錢」爲最。其次則漢昭帝罷榷酤之時﹐賣酒升四錢。又其次則唐楊凝詩云「湘陰直與地陰連﹐此日相逢憶醉年。美酒非如平樂貴﹐十升不用一千錢。」至李太白雲「金尊淸酒斗十千」﹐則唐詩人用此語者多矣。米價至賤﹐以漢宣帝元康間谷斗五錢爲最。其次東魏元象﹑興和中﹐谷斛九錢。又次唐元和六年﹐天下米斗有值二錢者。唐太宗時﹐米斗三錢﹐後世以爲美談。蓋未考尢有賤於此者。新年善頌善禱﹐以醉飽爲第一要義﹐故記之。

乾﹑嘉間﹐大興朱相國文正介節淸風﹐纖塵不染﹐𨿽居臺鼎﹐無殊寒素﹐與新建裘尙書文達爲文字至交。某年﹐歲雲暮矣﹐偶詣文達。談次嘆曰「貧甚﹐可若何﹖去冬蒙上方賜貂褂﹐比亦付質庫矣。」文達笑曰「君貧甚﹐由自取﹐可若何。欲一擴眼界乎﹖」因出所領戶部飯食銀千兩﹐陳之幾上﹐黃封﹠lt﹔黃亢﹠gt﹔然。文正略注視﹐輒起自座間﹐手攫二巨鏹﹐登車遂行。玆事誠至有風趣﹐苟非文達﹐文正斷不出此。其陳銀幾上也﹐固欲周之也。文正會其旨﹐故取之弗疑。莊生所謂「相視而笑﹐莫逆於心」﹐晚近無此交情也。

甲寅四月﹐日本澀澤靑淵男爵來遊滬上﹐先之杭州﹐拜明儒朱舜水先生祠墓。將遊京師﹐取道曲阜﹐謁孔林。自言其生平得力﹐不出《論語》一部﹐誠彼國貴遊中錚佼者。余嘗賦詞贈之﹐《調寄千秋歲》﹐云「雲帆萬里﹐人自日邊至。桑海後﹐登臨地。湖猶西子笑﹐江更春申醉。誰得似﹐董陵澆酒平生誼。

九點齊煙翠﹐指顧停徵轡。洙泗遠﹐宮墻峙。乘桴知有願﹐淑艾嘗言志。道東矣﹐蓬山回首呈佳气。「

按﹕日本自魏明帝時通中國﹐其主文武天皇﹐釋奠於先聖先師﹐尊崇孔子。彼國名儒著有《先哲叢談》一書﹐恪守程朱之說﹐於性理之學﹐多所發明。蓋聖學東漸﹐由來舊已。又同治時﹐有雅裏各者﹐籍英吉利國﹐曾遊歷京師﹐先迂道山東﹐謁曲阜孔林。金匱王紫詮《送雅君回國序》稱其注全力於《十三經》﹐取材於馬﹑鄭﹐折衷於程﹑朱﹐於漢﹑宋之學﹐兩無偏袒。譯有《四子書》《尙書》二種﹐彼國儒者﹐咸嘆其詳明賅洽﹐奉爲南鍼云云。則西懦亦向風慕義﹐尢爲難能可貴矣。

淸制視翰林至重﹐庶常散館列二等者﹐輒以部曹攺官。康熙十七年﹐新城王尙書文簡由戶部四川司郎中召對懋勤殿賦詩﹐次日﹐遂攺侍講﹔未任﹐轉侍讀。由部曹攺詞臣自文簡始﹐實異數也。

咸豐十一年八月﹐曾文正克復安慶﹐部署粗定﹐命莫子大令﹐采訪遺書﹐商之九弟沅圃方伯﹐刻《王船山遺書》。旣復江寧﹐開書局於冶城山﹐延博雅之儒﹐校讎經史。政暇﹐則肩輿經過﹐談論移時而去。住冶城者﹐有南匯張文虎﹑海寧李善蘭﹑唐仁壽﹑徳淸戴望﹑儀徵劉壽曾﹐寶應劉恭冕﹐此江南官書局之ㄈ落也﹝《蕙風﹛移﹜二筆》﹞。按﹕杭州錢東生《文獻徵存錄》云「黃儀﹐字子鴻﹐常熟人﹐尙書徐乾學開書局於江南洞庭山﹐儀與顧祖禹﹑閻若璩﹑胡渭並入幕。」此江南官書局之先河﹐特在蘇不在寧耳。

林璐撰《丁藥園外傳》﹐屢形容其短視﹐余前節錄並連綴短視雅故﹐玆又得二事。昭文邵荀慈目短視﹐每作書﹐望之若隱幾臥者。冬月脫履擁鑪坐﹐俄客至﹐卒覓履不得﹐躡他履以出。履左右各異﹐客匿笑﹐荀慈亦自笑﹐已且復然﹐不以屑意。吳江吳漢槎性耽書﹐然短於視﹐每鼻端有墨﹐則是日讀書必數寸矣﹐同學者往往以此驗其勤否。

宋政和末﹐禦史李彥章言「士大夫多作詩﹐有害經術﹐詔送敕局立法﹐官習詩賦杖一百﹐事絕可笑。余前記之﹐然不過立法而已﹐未聞受杖者誰也。比閱《文獻徵存錄》﹐有云﹕」周﹐字靑士﹐嘉興人﹐遭亂棄舉子業﹐受廛糶於市。一日﹐市有鬻故家遺書者﹐買得一船﹐筐斗斛權衡紛陳滿肆﹐每讀之糠乞中﹐意陶然自適也。嘗客遊嘉善﹐借寓柯氏園﹐月夜詩興絕佳﹐輒吟哦達旦。適郡丞某﹐以事至部﹐寓與園鄰﹐攪吟聲不寐。詰旦﹐遣隸拘靑士至﹐撻而逐之。「此則吟詩見撻﹐竟成事實﹐不尢可笑耶。一說﹐靑士自陳與竹善﹐僅乃得免。余意不如並不自陳﹐撻則撻﹐逐則逐﹐乃益髙絕。昔倪雲林被毆於精徒﹐彊忍弗呼囂。或問之﹐曰﹕」出聲便俗。「其旨遠矣。

凡人記憶力彊﹐則讀書事半功倍﹐然而天之所賦﹐不可彊也。玆略舉見於記載者﹕顧亭林在京師邸捨﹐王阮亭曰「先生博學彊記﹐請誦古樂府《蛺蝶行》﹐可乎﹖」卽朗念一過﹐同坐皆驚。吳江潘次耕幼有聖童之目﹐覽歷日一過﹐卽能暗誦﹐無所訛脫﹐首尾不遺一字。錢塘陳句山幼好學淸警﹐嘗遊西湖淨慈寺﹐讀門榜三篇﹐還家試誦﹐略無遺脫。甘泉焦裏堂八歲至人家﹐客有舉馮夷音如縫尼者﹐曰「此出《楚辭》﹐馮讀皮冰切。」客大驚。陽湖孫淵如年十四﹐能背誦《文選》全部。之五君者﹐其資質得於天者獨優﹐故其才力過乎人者甚遠。又玉峯徐大司寇凡人有一面者﹐終身不忘﹐無材藝者﹐不入門下﹐有執贄者﹐先繕帙以進。公十行俱下﹐頃刻終篇﹐其有不善處﹐則折角志之。其人進見﹐公面命指示﹐一字不爽﹐則尢能記憶人之面貌﹐往往善讀書者之所難也。相傳乾隆時﹐和記性絕佳﹐每日諭旨﹐一見輒能默記﹐乃至中外章奏﹐連篇累牘﹐和倉猝披閱﹐能一一提綱挈領﹐批卻導。以故與聞密勿﹐奏對咸能稱旨﹐所謂才足濟姦﹐聰明誤用者矣。

凡人於己所擅長﹐未可自以爲至﹔卽至矣﹐或反不如未至者之爲愈。則夫學問器識之間﹐深識者必窺之於微焉。比余甄述古人之記性過人者﹐續獲二事﹐綴錄如左﹐而其故可推矣。吳長元宸垣《識余》云「南宋肅王樞﹐與沈元用同使金﹐館於燕山憫忠寺。寺有唐碑﹐詞皆偶麗﹐逾三千言。元用素彊記﹐卽朗誦一再。肅王不視﹐且聽且行﹐若不經意。元用欲矜其敏﹐取紙背書之﹐失記者闕之﹐僅十四字。肅王取筆盡補之﹐並攺正元用數誤字﹐置筆他語﹐無矜色。元用爲之駭服。」

黃蛟起西神《叢話》云「丁松年﹐字壽夫﹐惠遠﹐字懷明﹐與邵文莊公少皆絕穎。嘗偕遊洞虛宮﹐見庭有鵝羣﹐入弄之。道士某﹐戲謂欲爲籠鵝右軍耶﹖因笑指屏風曰﹕」此王學士耐軒壽先師祖文﹐幾三千言。向聞三君敏妙﹐能誦十徧背之﹐當烹鵝以餉。「松年曰﹕」一徧足矣。「卽起略觀﹐背之如流﹐不失一字。惠遠朗誦二徧﹐訛三四字。文莊細讀三徧﹐訛八九字。道士甚喜﹐急宰鵝治具﹐出佳釀佐之﹐盡歡而散。謂弟子曰﹕」邵子深沈不苟﹐必大臣也。二子質𨿽敏﹐气太浮﹐恐非遠到器。「後松年以儒士第一人應舉﹐不第﹐忄屯郁遽卒。惠遠登成化癸卯科﹐仕終京兆通判。惟文莊登第爲宗伯﹐悉如道士言。」

前話述朱文正攫金事﹐謂苟非裘文達﹐文正斷不出此。玆又得一事略相類﹕北平崔靑蚓能詩善書﹐居恆介節自持﹐簞瓢屢空﹐晏如也。史閣部忠正家居﹐過其捨﹐見靑蚓絕食﹐乃畱所騎馬歸﹐靑蚓牽於市賣之﹐沽酒﹐招其友飲曰「此酒自史道鄰來﹐非盜泉也。」一日而金盡。蓋可取而不取﹐焉有君子。而爲是矯情﹐卻之爲不恭﹐對於知己﹐尢非所敢出也。

北齊所刻佛經﹐文字勁偉﹐拓本𨿽非艱致﹐然往往不全﹐爲可惜耳。相傳陽曲傅靑主晚隱於醫﹐一日﹐走平定山中爲人視疾﹐失足墮崖穴﹐僕夫驚哭。靑主傍徨四顧﹐見有風峪﹐中通天光﹐石柱林立﹐數之得一百二十六﹐則髙齊時佛經也。摩挲視之﹐終日而出﹐欣然忘食﹐其嗜奇如此。

《文獻徵存錄》錄洪思引趙秋谷之言曰「思爲《長生殿》傳奇﹐非時演於查樓﹐觀者召如雲﹐而言者獨劾予﹔予至考功﹐一身任之﹐褫還田裏﹐座客皆得免。思亦被逐歸。」按﹕《長生殿》被劾事﹐見於記載數矣。惟秋谷獨任其咎﹐俾免他客云云﹐爲他書所未載﹐是不可弗傳也。

雍正時﹐錢塘汪積山善爲詩﹐尢工五言。論者謂覽其詩﹐非徒有雅致﹐乃別見貞白之性。有《積山集》六卷。少補諸生﹐好潔成癖﹐每受知於學使者﹐終不肯畢鄕試﹐以場屋儲積污猥﹐易沾垢漬也。嘗考昔人以潔癖著者﹐莫如米海嶽﹑倪雲林﹐二公未嘗廁身場屋﹐從事科舉﹐殆亦不屑不潔之故歟﹖

康熙時﹐王漁洋詩弟子許子遜由進士官福建知縣。許𨿽文士﹐絕擅拳勇﹐嘗補武平令﹐縣境與粵東某縣毗連﹐兩縣民因爭山地械鬥﹐許馳赴塡戢。粵民殊獷悍﹐羣起歐扌失許﹐則敗於許﹐皆賓服﹐弗敢肆。後以年老乞疾歸﹐息影裏閭﹐逾古稀矣。一日﹐有老僧山東人﹐踵門請角藝。許延見﹐從容語之曰「若與僕皆老矣﹐心雄發短﹐胡競勝爲﹖矧兩敗必有一傷﹐夙非怨仇﹐卽亦何忍出此。何如各奏爾能﹐以優劣爲勝負也。」僧韙之。於是會射﹐則皆中的﹔較力﹐則舉任相若。旁觀者末由稍稍軒輊。許窺於微﹐知僧實有勝己處﹐則與之約﹕「吾曹孰勝負﹐以翌日爲期。視一事之能否爲斷。」則置酒召賓朋﹐許忽默坐運气﹐令髮辮上指﹐卓立若植竿然。其辮繩﹛艸到﹜垂飄拂﹐若矛戟之繁飾也。僧無辮﹐謝不敏﹐竟伏退。此沛公所謂「吾寧鬥智﹐不能鬥力也」。子遜有《竹素軒詩集》﹐淸新俊逸﹐不墜漁洋宗法。

寒食禁火﹐相傳因介之推事。猶端午競渡﹐因屈原也。洪武《本艸堂詩餘》﹐陸放翁《春遊摩訶池》《水龍吟》「禁煙將近」句注云「《周禮。司ピ氏》﹕」仲春以木鐸﹐犭旬火禁於國中。『「此別一說也。

錢塘梁山舟學士父文莊﹐官至大學士。文莊未達﹐居鳳凰山麓﹐夫人夜織﹐兒嬉於旁。虎突入戶﹐夫人驚絕﹐山舟戲如故﹐神色自若。亟問之﹐曰「有大獸來﹐四顧而去﹐亦不知爲虎也。」其後乾隆五十五年﹐以在籍侍講﹐入都祝釐﹐不肯詣時相門﹐有以禍福怵之者﹐勿顧也。其威武弗屈﹐已於幼不畏虎時徵之矣。靈嚴尙書畢公自楚贈大硯﹐不納﹐使人委之而去。越數年﹐友有宦於楚者﹐仍附還畢公。夫所贈僅大硯﹐且贈者爲畢公﹐宜若可受矣。而介介若是﹐詎預知其功名之不終耶。

歸安嚴九能生而識字﹐四歲作書徑尺﹐有規矩﹐十齡於屏風上爲四體書﹐擅其藝者莫能及﹐號爲嚴氏奇童。昔白香山七月識「之﹑無」﹐元王恂三歲識「風﹑丁」﹐蓋亦經人指授﹐且僅識此二字耳。若夫生而識字﹐則嚴先生而外﹐未之有聞。先生父樹萼﹐聚書至數萬卷﹐其涵育有自來矣。

仁和葉登南﹐乾隆十六年成進士﹐攺庶吉士﹐散館補江西建昌令﹐居官口不言阿堵物﹐避俗如仇﹐人以爲迂﹐而民甚安之。藩狀貌臒瘠甚﹐趨府白事﹐在公所罕與人言﹐人常怪之。一日﹐值貲郎在坐﹐藩殊不耐﹐閉目坐久。同官問何爲﹐閉目不答﹐微語曰「癡人去否﹖」郎大恨﹐卒爲所中﹐以微譴罷歸。夫貲郎誠癡﹐亦復可人﹔貲郎而不癡﹐則益弗可耐耳。

曾文正官翰林時﹐一日﹐閱海王村書肆。同時買書者先有二人在。其一人遺一錢於地﹐一人亟躡之。俟遺錢者行﹐亟俯而拾之﹐亦遂行﹐意若甚得者。文正微詢肆中人﹐皆得二人姓名。迨後文正開府江南﹐有知縣新到省來見者﹐閱其姓名﹐則當年拾錢人也。文正愀然曰「若人一錢如命﹐一旦膺民社﹐欲無剝民脂膏﹐得乎﹖」亟劾罷之。大臣畱意人才﹐淑慝之鑑﹐操之有素。卽其憶力過人﹐亦迥乎弗可及已。

滬語謂男女私識曰姘頭。按﹕《倉頡篇》﹕「男女私合曰姘。」玆字意乃絕古。《漢律》云「與妻婢姦曰姘。」又別一義。

友人某君告余﹐某日送某參政北行﹐歸途宴集某所﹐晤東陽方伯。東陽自言「日來甚欲塡詞﹐因叩以近作﹐則擬賦《鷓鴣天》﹐僅得起句云﹕」從此蕭郎是路人。『適案頭有《北山移文》﹐雒誦至再。俄而客至﹐遂不竟作。「此七字含意無盡﹐眞黃絹幼婦也。

吾廣右古文家﹐平南彭子穆﹐永福呂月淪﹐馬平王定甫﹐臨桂唐子實﹑朱伯韓﹑龍翰臣皆得桐城嫡傳﹐所作多名言精理﹐不同率爾操觚。地本偏僻﹐士惟治朴學﹐不屑標榜通聲气﹐以故姓名或不出裏﹐而其流獘所極﹐乃至不惟不標榜﹐而反相傾軋。一二穎異少俊稍脫略邊幅﹐輒局不見容﹐往往垂老殊鄕﹐不敢言旋邦族﹐言之增於邑焉。因論諸鄕先生﹐不能無感。定甫先生有《龍壁山房文集》梓行﹐其《計豢龍傳》一首﹐事屬異聞﹐移錄如左。

「計豢龍﹐馬平人。先世山東﹐祖國選﹐從徵粵西蠻﹐至柳州﹐以功授五都都亳鎭巡檢。卒﹐子仲政貧不能以歸﹐家焉﹐而熟知瑤壯情。知縣張霖薦其材﹐以諸生承父職。溪洞反者﹐多所擒滅﹐諸蠻畏之。仲政卒﹐子永淸業於農﹐日行龍溪隴上﹐拾巨卵異之。歸翼以鵝﹐生龍子﹐畜之缽﹐缽盈﹐泳以池﹐將溢焉﹐乃縱之衝豪山潭間﹐日投飲以牛羊之血﹐人皆馴之。一日﹐女紅裳者過潭側﹐龍謂血也﹐起吞之。永淸怒﹐僞爲投牛羊血者﹐龍出飲﹐而遽手刃斷其尾﹐龍自是潛不出。或言大風雨晦冥之日﹐升天行矣。永淸死﹐將出葬﹐龍降於庭﹐家人駭奔﹐徐寤其爲缽中物也。前而祝曰﹕」爾不忘豢者耶﹖「則往卜諸幽。將舁葬焉﹐龍蜿蜒﹐眾尾之﹐龍伏計東寨山之崖下﹐眾以永淸窆焉。」

余幼聞諸父老言﹐與志傳小異。吁﹐亦神怪矣哉。嗣計氏子孫﹐爲馬平望族﹐天順﹑成化間﹐登甲乙科者不絕云。

閱蕭山湯紀尙《文乙集》﹐有《紫韁頌》一首﹐爲合肥相國李文忠作。偶與漚尹談及﹐謂羌無故實﹐殊難工也。漚尹因言近有一紫韁掌故。先是﹐浙中某閨秀矢志﹐非極品大臣不嫁﹐職是桃夭梅В﹐芳期屢愆﹐迨後仁和相國王文勤由樞相告歸﹐有續膠之舉﹐竟如願相償焉。文勤曾蒙賞用紫韁﹐結日﹐其公子某先意承歡﹐備極優禮﹐彩輿八座﹐特換紫韁﹐其他鹵簿稱是。旁觀者咸嘖嘖稱羨﹐新夫人尢躊躇滿志云。

海虞沈石友自號鈍居士﹐有硯癖﹐藏硯絕夥。比貽餘二拓本﹐因記之。玉溪生像硯﹐髙七寸五分﹐寬五寸二分﹐厚一寸三分。琢池方式﹐近趾處稍狹﹐背面琢圓式凹下﹐而像凸起。像半身右向﹐結帶巾﹐衣後有花紋方式﹐略如補服而稍下﹐其上方題云「予得宋人寫無題詩卷子﹐首列玉溪像﹐脫失過半﹐落墨瀟灑﹐非龍眠一輩子不能到。因屬包山子摹此硯背﹐及刻成而陸已謝世矣。仲石記。」右下角有「香心賞」白文印。左邊稍下﹐有「憲成」朱文印。右側題云「香兄以玉溪生像硯拓本求題﹐視其神采飛騰如女子﹐制作之精﹐可想見矣。愚有上官周《唐宋詩人像》一冊﹐至玉溪谷微病其多態﹐今始知上官氏之學有淵源﹐非妄爲者。仲石不可考。嘉慶二年﹐歲次丁巳﹐秋八月二日﹐北平翁方綱。」「蘇齋」白文印﹐硯趾左偏﹐石友題云﹕我讀韓碑詩﹐頂禮玉溪像。

千古翰墨緣﹐神交結遐想。

阿翠像硯﹐髙六寸七分﹐寬四寸四分﹐厚一寸五分﹐池琢圓式。四周隆起而中凹下﹐上方蓄水處亦凹下﹐占髙一寸六分﹐凹中左偏﹐有「半山一侶」白文印。背面刻阿翠像﹐倚幾右向側坐﹐右手持卷軸﹐全身不露足。左方題「咸淳辛未阿翠」六字﹐分書﹐像及題款皆凸。右側題云「綠玉宋洮河﹐池殘歷劫多。佳人畱硯背﹐疑妾舊秋波。己丑三月得此硯﹐墨池魚損去之﹐背像眉目似妾﹐面右頰亦有一痣﹐妾前身耶﹖阿翠疑蘇翠﹐果爾﹐當祝發空門﹐願來生不再入此孽海。守貞記。」

馬字朱文橢圓小印﹐左側石友題云﹕片石歷四朝﹐兩美合一影。

想見畫長眉﹐露滴玉蟾冷。

洗汲綠珠井﹐貯擬黃金屋。

若問我前身﹐爲疑王百谷。

刻畫入精微﹐脂香泛墨池。

漢家麟閣上﹐圖像幾人知。

硯趾安吉吳昌碩跋云「石友示蘇翠像硯﹐馬守貞題﹐可稱雙絕。翠樂籍﹐工墨竹﹑分隸。咸淳辛未﹐宋度宗七年。己丑﹐明萬曆十七年也。」

蕙風按﹕《畫史會要》云「蘇氏﹐建寧人。淳間流落樂籍﹐以蘇翠名。嘗寫墨竹﹐旁題八分書。如倚云拂云之類﹐頗不俗。亦作梅蘭。」今此硯像題款﹐正作分書﹐則阿翠卽蘇翠無疑。《畫史》云淳間﹐則咸淳之誤也。

嘉慶《涇縣誌》﹐洪北江爲總修﹐體例精審﹐卓然可傳。其《人物志。志壽考》有云「明查萬綱﹐九都人﹐年一百二歲﹔季弟萬采﹐年一百歲。萬綱兄弟四人﹐仲萬紀﹐叔萬芒﹐皆年九十餘。子友爵﹐年八十餘﹐五老一堂。知縣何大化贈以扁額云『壽星五聚』。又查永闊﹐九都人﹐年百歲﹐知縣李日文﹐以」天賜百齡「扁額旌之﹐縣誌記永闊﹐與萬綱相連﹐蓋爲時相去不遠也。」夫人壽期頤﹐世不多覯﹐若查氏一門﹐躋百齡者三人﹐誠山川間气所鐘﹐求之志乘中﹐殆不能有二焉。

有淸之將亡也﹐叉雀之嬉成爲風气﹐無賢愚貴賤﹐捨此末由推襟抱﹐類性情﹐而其流獘所極﹐乃不止敗身謀﹐或因而誤國計。相傳靑島地方﹐淪棄於徳﹐其原因則一局之誤也。當時靑島守臣文武大員各一﹕文爲山東道員蔣某﹐武則總兵章髙元也。歲在丁酉﹐蔣以闔差調省﹐髙元實專防務。某日日中﹐炮臺上守兵﹐偶以遠鏡了望海中﹐忽見外國兵艦一艘鼓浪而來﹐亟審睇之﹐則更有數艘﹐銜尾繼至﹐急報髙元。髙元有雀癖﹐方與幕僚數人合局﹐聞報夷然曰「彼自遊弋﹐偶經此耳﹐胡張皇爲﹖」俄而船已下碇﹐辧爲徳國旗幟﹐移時卽有照會抵髙元署﹐勒令於二十四點鐘內﹐撤兵離境﹐讓出全島。髙元方專一於雀﹐無暇他顧﹐得照會﹐竟姑置幾上﹐其鎭靜情形﹐視謝安方圍棋得驛書時﹐殆有甚焉。彼特看畢無喜色﹐此則並不拆視也。久之﹐一幕客觀局者﹐取牘欲啟封﹐髙元尙尼之﹐而牌已出矣。幕客則極口狂呼怪事。髙元聞變﹐推案起﹐倉皇下令開隊﹐則敵兵已布通衢踞藥庫矣。將士皆挾空槍﹐無子藥。旣不能戰﹐詣徳將辯論﹐亦無效﹐遂被幽署中。於是徳人不折一矢而靑島非復中國有矣。事後﹐髙元疊電總署﹐謂被徳人誘登兵艦﹐威脇萬端﹐始終不屈﹐皆矯飾文過之辭耳。嗟乎﹐靑島迄今再易主矣。吾中國亦陵谷變遷﹐而惟看竹之風﹐日盛一日。尢足異者﹐舊人號稱操雅﹐亦復未能免俗。羣居終日﹐無復气類之區別﹐則此風伊於胡底也。俯仰陳迹﹐感慨系之矣。

宜興許午樓囑審定其尊人《木民漫筆》﹐泰半詩話及異聞﹐間涉災祥果報之說﹐關系掌故者絕少。玆節錄數事如左﹕壽陽相國祁文端易簀日﹐胸微溫﹐越六日復蘇﹐索筆題詩云「聖駕臨軒選異才﹐八方平靖物無災。上元世業十年後﹐自有賢豪應運來。」

長白靑墨卿督學江蘇﹐無名氏制聯云「白旗丁偏心眞可怕﹐靑瞎子無目不成睛。」頗工﹐然非實錄。靑公鑑衡殊允也。

周迪號藕塘﹐鄕試薦卷﹐以「心腹腎腸」﹐爲滿洲某公所黜﹐曰醫書不可入文。曹鐵香太中朝考以「」字見抑﹐鐵香詩云「禦頒詩韻從頭檢﹐字何曾作蘊書。」

楚某貴人﹐蚤歲不善治生﹐簞飄屢空﹐髙尙其志﹐不受嗟來之食。有戚某官江蘇﹐往探﹐兼爲山水之遊。抵金陵﹐其戚早引歸。資用旣罄﹐幸逆旅主人不甚索逋﹐且時來就談﹐曰「相君之貌﹐非久困風塵者。」因教以卜﹐設肆於店門﹐日用粗給無贏餘。開年首春﹐主人致酒曰「今歲值大比﹐請復理舊業。」主人日來勸讀﹐若師保﹐端陽後餞行﹐贐白金三十兩。貴人歸而舉於鄕。次年成進士﹐入翰林﹐卽郵書報主人而未得達。後十數年﹐貴人總制兩江﹐微服訪之﹐主人老不復識客。久之始悟﹐握手如平生歡。出酒同飲﹐貴人徐告之故。主人驚起欲拜﹐貴人捺令坐曰「貧賤交勿拘形迹。」遂邀主人爲食客。甚長子固營卒﹐旋擢守備﹔次子略識字﹐爲納資得縣丞﹐官於浙﹐後至司馬。

漚尹言﹐朱九江有猶子酷嗜錢。一日﹐九江謂之曰「錢之爲物﹐有何佳處﹐汝顧愛之若是﹖」猶子者亦請問九江曰「錢之爲物﹐有何不佳處﹐叔顧不愛之若是﹖」斯言饒有哲理﹐猶子者亦復不凡。因憶吾鄕桂林﹐淸議絕可畏。捨兄東橋所居﹐距吾廬不數武﹐某日向夕詣兄﹐值盛暑﹐未易長衣。甫出門﹐遇一友﹐遽訶余曰「汝何故著短衣出門﹖」余亦笑詰之曰「汝何故著長衣出門﹖」當時此友﹐竟急切不能答也。

余年十三四﹐不知詩爲何物﹐輒冒昧屢爲之﹐有句云「薄酒並無三日醉﹐寒梅也隔一窗紗。」姊丈蔣君梓材﹐見而誡之曰「童子學詩﹐胡爲是衰颯語﹖」因舉似其近作﹐句云「有酒且拌今夕醉﹐好花不斷四時春。」自謂興會佳也。詎蔣君不數年卽下世﹐余𨿽坎廩無成﹐然而垂垂老矣。因憶及訶余之友﹐牽連記之。蔣君雅人﹐其規我﹐其愛我也。

近人某氏撰野乘﹐有「某太史遺事」兩則。某太史者﹐故相國某之館賓也。相國晚節不可道﹐方隆盛時﹐則然講學家也。太史貌理學迎合之﹐其遺事野乘殊未備。相國邸第﹐在前門內東城根﹐太史寓所在前門外西河沿﹐相距非甚遠﹐而亦未爲甚近。太中固英年﹐堂上猶具慶﹐自到館已還﹐下榻相國邸﹐每日授讀餘閒﹐必回寓省親一次。往還時間﹐不差繭發。且無論寒暑風雨﹐必步行不乘車﹐相國以是益重之。而不知其去時﹐出相邸數武卽顧車﹔回時﹐未至相邸數武﹐僅捨車而徒。且未必果回寓﹐卽回寓﹐亦未必非別有所爲也。太史尊人近耄耋﹐患失明。一日﹐太史夫人炙牛脯﹐雜紫蘭丹椒﹐芬馨撲鼻觀。尊人問焉﹐且曰「幸分而翁一杯羹也。」適太史省親在寓﹐則對曰「吾家近戒食牛犬﹐安有是﹖其殆東鄰殺牛乎﹖」太史以相國奧援﹐入淸祕堂﹐京察一等﹐出守大郡。嘗語友人曰「居官要訣﹐惟穩﹑冷﹑狠三字。」友人徐曰「其如別有三字﹐不能兼顧何﹖」曰「何也﹖」曰「君﹑親﹑民也。」太史慍甚﹐而無如何。先是﹐太史之捷於鄕也﹐年甫十七﹐其尊人持重特甚﹐囑一老僕衛之北行。老僕者﹐與太史尊人年相若﹐其尊人幼年入塾時﹐僕卽爲僮伴讀者也。其行也﹐以仲冬﹐由東大道遵陸。當是時﹐風气猶未甚開﹐視航海猶畏途也。太史爲節費計﹐與友人共賃一車﹐而命老僕徒步以從﹐風雪長途﹐踉蹌歷十八站。甫抵都門﹐僕以積勞病歿﹐太史夷然﹐薄斂叢葬之而已。太史自應童子試﹐至於散館考差﹐皆出手得廬﹐未嘗枉拋心力。年未三十﹐一麾出守﹐東南繁富﹐宦橐甚充﹐其福命誠加人一等。國變以後﹐不聞消息。意者﹐坐擁厚資﹐優遊林下矣。

有淸一代﹐滿大臣昏庸陋劣﹐見於載籍﹐不勝僂指。定遠方子嚴《蕉軒隨錄》所記一事﹐尢爲奇絕。雍正間﹐陜西巡撫西琳接見僚屬﹐有二裁縫旁坐縫衣﹐不但司道恭輯﹐二裁縫穩坐﹐至府廳以下﹐或長跪白事﹐二裁縫穩坐如故﹐凡地方緊要事事件﹐一一聽聞。大小官員﹐莫不駭異。見陜西糧鹽道杜濱奏折。意者﹐滿人好修飾邊幅﹐𨿽苛其中之所有﹐而於章身之具﹐務求熨帖安詳。玆事非裁縫不辦﹐宜其待之有加禮也。𨿽然﹐若西琳者﹐殆猶有質直之風焉。優禮裁縫﹐卽不妨令眾人見之﹐以視工於掩著﹐貌爲尊嚴﹐而其中不可問者﹐猶爲襟懷坦白已。

滿大臣軼事﹐尢有絕可笑者。乾隆季年﹐山東巡撫國泰年甫逾冠﹐玉貌錦衣。在東日﹐酷嗜演劇﹐適藩司於某﹐亦雅擅登場﹐嘗同演《長生殿》院本。國去玉環﹐於去三郎﹐演至「定情窺浴」等出﹐於自念堂屬也﹐過褻或非宜﹐弄月嘲花﹐略存形式而已﹐詎舞餘歌闋。國莊容責於曰「曩謂君達士﹐今而知迂儒也。在官言官﹐在戲言戲﹐一關目﹐一科諢﹐戲之精神寓焉。苟非應有盡有﹐則戲之精神不出﹐卽扮演者之職務未盡。君非頭腦冬烘者﹐若爲有餘不敢盡﹐何也﹖」於唯唯承指。繼此再演﹐則形容盡致﹐唐突西施矣。國意殊愜﹐謂循規赴節﹐當如是也。其後國爲禦史錢南園所劾﹐旋解任去﹐而鵲華明湖間﹐猶有流風餘韻﹐令人低徊不置云。

光緒朝﹐江西巡撫徳馨酷嗜聲劇﹐優伶負盛名者﹐𨿽遠道必羅致之。節轅除忌辰外﹐無日不笙歌沸地也。新建令汪以誠者﹐有能吏名﹐專爲撫轅主辦劇政﹐卽俗所謂戲提調也。邑署中事無大小﹐悉付他員代之。是時贛人爲制聯曰「以酒爲緣﹐以色爲緣﹐十二時買笑追歡﹐永夕永朝酣大夢﹔誠心看戲﹐誠意聽戲﹐四九旦登場奪錦﹐雙麟雙鳳共銷魂。」額曰「汪洋欲海。」四九旦﹑雙麟雙鳳﹐皆伶名也。稍後﹐柯逢時撫粵西﹐頗不洽輿情。無名氏制聯云「逢君之惡﹐罪不容於死﹔時日曷喪﹐予及女偕亡。」額曰「執柯伐柯。」兩聯額皆嵌姓名同格﹐粵聯集句尢渾成。

道光時﹐浙江巡撫烏某蒞任有年﹐惟畱意海塘工程及考試書院二事﹐浙人作對譏之曰「畢生事業三書院﹐蓋世功名一海塘。」康熙朝﹐商丘宋牧仲撫吳十九年﹐嘗修滄浪亭﹐刻《滄浪亭小志》﹐又修唐伯虎墳﹐然似有不慊輿情處。其撫署東西兩轅門榜曰「澄淸海甸﹐保障東南。」時有加三字成聯句云「澄淸海甸滄海水﹐保障東南伯虎墳。」右兩事略相類﹐然如烏某者﹐固猶有一二善政﹔如宋公者﹐尢不失文采風流。求之晚近巨公中﹐殆猶未易多得焉。又宋中丞題滄浪亭聯曰「共知心似水﹐安見我非魚。」或攺水爲火﹐攺魚爲牛﹐暗合其名﹐亦堪一噱也。

客歲秋冬間﹐纂《陳圓圓事輯》﹐得萬餘言。比閱長沙楊朋海《詞余叢話》﹐有云﹕嘉慶間﹐蘇州鄭生客遊滇﹐春日踏靑商山﹐訪圓圓墓不得﹐崩榛荒葛中﹐忽迷歸路。俄而落照西沈﹐暮煙籠樹﹐遙望前途﹐似有人家﹐思往借宿。至則朱門洞開﹐玉金鋪﹐儼然王侯第宅。乃使閽者轉達﹐良久而出﹐導入東廂。爲設食﹐尊酒簋貳﹐亦極精潔。飯已﹐有老嫗出問﹕「客操吳音﹐是何鄕貫﹖」具告之。少頃﹐嫗秉燭而出﹐肅客登堂﹐有女子容色絕代﹐羽服霓裳﹐如女冠裝束﹐降階而迎曰「妾卽邢氏﹐埋香地下﹐百有餘年。時移物換﹐丘隴就平。念君是妾同鄕﹐有小詩十首求爲傳播。」因命侍女取詩付鄭。其末章云「鴛鴦化盡魚鱗瓦﹐難覓當年竺落宮。」鄭問「竺落」之義﹐曰「竺落皇笳天﹐爲十八色界天之一。載在《道經》﹐妾舊時所居宮名也。」取翠笛一枝以贈﹐並吟一詩曰「嘆息滄桑易變遷﹐西郊風雨自年年。感君弔我商山下﹐冷落平原舊墓田。」遂命送鄭出。時東方微明﹐向之第宅﹐俱無所見。惟西面隱隱若有垣墉﹐諦視之﹔則深林掩映而已。然袖中玉笛故在﹐視其詩箋﹐則多年敗紙﹐觸手欲腐﹐墨色亦暗澹﹐迥非人世之物。鄭以幽會荒唐﹐刻圓圓遺詩﹐托諸箕筆。東海劉古石傅會作《商山鸞影》傳奇﹐彌失其眞。蘇人蔣敬臣爲予言如此。

右楊氏《叢話》所述﹐迹涉幽渺﹐未可據爲事實。曩閱長樂謝枚如《賭棋山莊詞話》﹐載朱淑眞降箕﹐賦《浣溪沙》詞﹐其後段云「漫把若蘭方淑女﹐休將淸照比眞娘。」朱顏說與任君詳﹐余嘗輯《淑眞事略》﹐亦未采入。

康南海寵姬何女士ヤ理﹐殤於滬寓邸第。其門下客某制聯恭挽云「天若有情亦老﹐人難再得爲佳。」南海亟獎藉之﹐時方歲晚﹐饋遺有加。

近人某筆記載吳三桂爲前明武舉﹐出江南某公門。某公歿﹐其子奉母貧甚﹐間關抵滇﹐旣半載﹐寄食於藩下護衛。得間通謁﹐吳立待以殊禮﹐畱邸第數月。旋以母老告歸﹐則大集賓僚祖道﹐饋贐逾二萬金﹐別扃一篋爲母壽﹐皆珠寶。某歸﹐遂爲富人。按﹕延陵軼事﹐此類非一。少時曾爲毛文龍部將﹐旣貴﹐與毛氏久不相聞。浙帥李某﹐彊奪毛氏宅﹐毛無如何。事聞於吳﹐立責令李還宅﹐且輸金謝毛氏。傅宗龍亦三桂舊帥﹐其子汝視之如兄弟。王府門禁嚴﹐汝非時出入﹐無敢詰者。寧都曹應遴於三桂有恩﹐其子傅燦遊滇﹐以十四萬金贈行。三事見南昌劉健《庭聞錄》。

北京政事堂地望髙絕﹐以簡爲重。某君擬撰楹聯云「竟日淹畱佳客坐﹐兩朝開濟老臣心。」屬對工切﹐集杜工部句﹐尢天然巧合。

曩撰《臼辛漫筆》﹐有「瓊花艷遇」一則﹐蓋聞之於皖友。歲在甲寅﹐晤廣陵吳嵇翁爲言此事丁道﹑咸間﹐事之究竟﹐有出吾舊聞外者﹐因並前所記述焉﹕瓊花觀未尾時﹐皖人米客某春日獨遊﹐忽逢麗人﹐相與目成。夕詣客所﹐自言我仙女也﹐遂諧燕好。客設肆仙女廟﹐挈女同歸﹐它人不之見也。其後漸泄﹐同人有求見者﹐客爲之請﹐女曰可。某日會坐﹐忽聞香風郁然﹐仿佛麗人立數步外﹐宮裝繡裙﹐腰如約素﹐雙翹纖削若菱﹐腰已上輕雲蔽之﹐神光離合﹐倏忽不見。會客經營失意﹐謂女曰「卿仙人﹐曷爲我少紓生計﹖」女曰「世間財物各有主﹐詎可妄求﹖」郡城有售呂宋票者﹐囑客往購﹐謂當稍竭綿薄﹐比客詣郡購票歸﹐不復見女﹐票亦旋負。一月後﹐消息杳如﹐望幾絕矣。女忽自空飛墮﹐短衣帶劍﹐雲鬢蓬飛﹐气息僅屬﹐謂欲飛渡呂宋﹐爲君斡旋﹐詎該國多神人守護﹐斥逐良苦﹐歸途又爲毒龍所劫﹐僅乃得免。客亟捧持慰藉之﹐女亦從容復其故常。自是﹐與居越二稔﹐𨿽琴瑟在禦﹐未足方其靜好也。一日﹐客因事外出﹐洎歸﹐女則置酒曲房﹐囑客共飲。江東之霍﹐漢南之雋﹐紫翼靑﹐瓊漿玉膏﹐不知其致奚自也。酒間﹐自取洞簫吹之﹐聲不同於引鳳﹐曲乃犯乎離鸞。蘇長公所謂如怨如慕﹐如泣如訴﹐其爲愴恍淒悒﹐殆無以逾焉。簫闃﹐復倚聲而歌之﹐歌曰「明月淸風兮夜如何其﹐醉不成歡兮我心傷悲。執子之手兮黯然將離﹐桑田滄海兮後會難期。更進一杯兮勸君勿辭﹐千秋萬歲兮人天相思。」歌畢﹐捧觴囑客﹐哽咽而言曰「離多會少﹐恩深怨長。吁嗟郎君﹐緣盡今夕。比以巨涇之國﹐將丁末運﹐應運降才﹐天帝殊難其人。不圖仙官某﹐率以吾輩進﹐謂夫有媚骨﹐無剛腸﹐膺斯選至宜稱也﹐帝可其議。吾祖師方侍直上淸﹐奉敕下﹐籍所屬﹐候進止﹐業發遣如幹輩﹐皆以男身降生浮提。妾幸名叨牒末﹐稍得稽遲﹐今則無可復延﹐蓋天符已下矣。夫以應龍建馬之末裔﹐無健走千里之殊能﹐而一代托以興亡﹐九閽知其名姓﹐誠曠古罕有之奇遇。矧帝心慈恕﹐念玆殘劫﹐𨿽假手吾輩造成﹐然實運會使然﹐不當吾輩任咎。迨至紅桑閱盡﹐銷除位業﹐特許從容騎鶴﹐逍遙海上仙山。徐俟乘化歸眞﹐仍還本來面目。妾與君聚處數年﹐𨿽金鑪其香﹐瓊佩同照﹐甚愧未能有益於君。然微審陽消陰息之間﹐庶幾秕糠去而精粹大來﹐非復天壤王郎﹑吳下阿蒙可比。君幸自愛﹐勸力前修﹐天上人間﹐未必不復相見。悲莫悲兮生別離﹐此時此際難爲情耳。」語次﹐淚隨聲下﹐客亦涕泗ォ瀾﹐因問巨涇之國何在。女曰「此天機﹐時未至﹐毋泄也。」於時四目相注﹐依黯無語﹐聞雲中隱隱有笙鶴聲。俄而樺燭異色﹐光景淒戾﹐若金風鐵雨將至﹐而瓊云璧月不可復畱也。客爲之心目震眩﹐一徊徨間﹐遽失女所在。亟開戶引睇﹐惟見彩雲如蓋﹐冉冉向東南而去。久之﹐回精斂魂﹐收視返﹠lt﹔耳壬﹠gt﹔﹐惟有月落參橫﹐秋聲在樹而已。客悲惋垂絕﹐旋亦謝絕人事﹐披髮入山﹐不知所終。

有淸一代﹐視翰林至重。一若人而翰林﹐則無論徳行節操﹐學問事功﹐無一不登峯造極者。持此見解﹐深入肺肝﹐根深蒂固﹐牢不可拔﹐𨿽通儒巨子不免。光緒甲午恩科會試﹐有欽賜進士湘人某翁﹐年一百十四歲﹐殿試後﹐欽賜國子監司業﹐蓋寵異之也。某翁意殊不慊﹐謂某某年僅百齡﹐某某且未逮百齡﹐皆蒙欽賜翰林﹐何獨於吾靳弗予也。時余客京師﹐偶與半唐老人夜談及此﹐余曰「卜哉是翁﹐惟其不知司業翰林秩位之崇卑﹐乃能壽命延長至是。」半塘亟拊掌然余說。迨後己亥﹑庚子間﹐余客荊湖﹐聞是翁猶健在矣。

《禹貢》九州﹕冀﹑兗﹑靑﹑徐﹑揚﹑荊﹑豫﹑梁﹑雍。按﹕《淮南子。墜形訓》云﹕天地之間﹐九州八極。何謂九州﹖東南神州曰農土﹐正南次州曰沃土﹐西南戎州曰滔土﹐正西州曰並土﹐正中冀州曰中土﹐西北臺州曰肥土﹐正北濟州曰成土﹐東北薄州曰隱土﹐正東陽州曰申土。

此九州之名與《禹貢》不同。

北語詈人曰雜種﹐此二字見《淮南子。墜形訓》云﹕暖濕生容﹐暖濕生於毛風﹐毛風生於濕元﹐濕元生羽風﹐羽風生暖介﹐暖介生鱗薄﹐鱗薄生暖介。五類雜種興乎外﹐肖形而蕃。

始安周笙頤撰錄宋已來詠美人詞爲《寸瓊詞》﹐得一百七十闋﹐凡前人未備之題﹐皆自作以補之。其詠今美人足《念奴嬌》一闋﹐已錄前話矣《菩薩蠻。美人辮髮》云﹕同心三綹靑絲綰﹐絲絲比並情長短。背立畫圖中﹐巫云一段松。羅衫防污去卻﹐巧制烏綾托。私問上鬟期﹐平添阿母疑。

《定風波。美人渦》云﹕容易花時輾玉顏﹐柔情如水語如煙。春意欲流人意軟﹐深淺﹐藏愁不夠恰嫣然。都說个儂禁酒慣﹐防勸﹐無端掩笑綺筵前。吹面東風梨暈懶﹐妝晚﹐鏡波無賴學人圓。

《減字浣溪沙。美人唇》云﹕記向瑤窗寫韻成﹐重輕音裏識雙聲﹐石橊嬌欲競珠櫻。笛孔膩分脂暈﹐繡絨香帶唾花凝﹐憐卿吻合是深情。

《沁園春。美人舌》云﹕慧茁心苗﹐欲度靈犀﹐溫香自然。恰鸚簾客去﹐香畱茶釅。鸞箋句秀﹐粲說花妍。金鑰深扃﹐玉津蜜漱﹐消得神方長駐顏。圍曾解﹐羨瀾翻淸辯﹐巾幗儀運。簪花格最嬋娟﹐更妙吮香毫越恁圓。甚小玉偏饒﹐幽懷易泄。阿侯乍學﹐泥語輕憐。一角溪山﹐廣長眞諦﹐只在紅樓斜照邊。閒憑弔﹐憶楚宮淒怨﹐捫竟三年。

《減字浣溪沙。美人頸》云﹕延秀洛川鶴未翔﹐蝤蠐玉映鏡中妝。低垂膩粉卻羞郎。書雁遲回勞引望﹐繡鴛偎傍慣交相。澑釵情味鬟香。

《鳳凰臺上憶吹簫。美人胸》云﹕酥嫩云饒﹐蘭薰粉著﹐羅裙半露還藏。乍領巾微褪﹐一縷幽香。依約玉山髙並﹐皚皚雪﹐宛在中央。難消遣﹐塡膺別恨﹐積臆春傷。閨房﹐別饒光霽﹐只風月叨陪﹐僥幸檀郎。更三生慧業﹐錦繡羅將。云是掃眉才子﹐渾不讓﹐列宿文章。論丘壑﹐遙山澹濃﹐占斷眉場。

《減字浣溪沙。美人腹》云﹕妙相規前寫祕辛﹐圓肌粉致麝臍溫。个中常滿玉精神。郎若推心誰與置﹐天教貯恨不堪捫。周饑可柰別經春。

《白蘋香。前題》云﹕屬稿未須鳳紙﹐兜羅穩稱瓊肌。宣文艷說女宗師﹐不數便便經笥。玉抱香詞慣倚﹐珠胎消息還疑。畫眉也不合時宜﹐約略檀奴風味。

《減字浣溪沙。美人臍》云﹕可可珠容半寸餘﹐麝薰溫膩較何如。帶羅微勒惜凝酥。酒到暫能酡絳靨﹐藥香長藉暖瓊膚。夢中日入葉禎符。

前調《美人肉》云﹕絲竹平章總不如﹐屏風誰列十眉圖。收藏慣帖是郎書。

似燕瘦才能冒骨﹐如環丰卻不垂腴。雞頭得似軟溫無。

《減字木蘭花。美人骨》云﹕陽秋皮裏﹐何止肉勻肌理膩。玉瑩冰淸﹐無俗偏宜百媚生。銀屏讀曲﹐藥店飛龍爲誰出。袒腹才難﹐消得文章比建安。

《金縷曲》前題云﹕畫筆應難到﹐稱冰肌﹐淸涼無汗。摩訶秋早﹐妙像應圖天然秀﹐難得神淸更好﹐憐巢掌中嬌小。不把畫場雙眉斗﹐恰靑衫未抵紅裙傲。論髙格﹐九仙抱。

嗤他皮相爭顰笑﹐漫魂銷﹐花柔疑沒﹐肉勻足冒﹐可柰相思深如刻﹐瘦損香桃多少。怕玉比玲瓏難肖﹐知己半生除紅粉﹐莫艱難市駿金臺道。無俗﹐是同調。

《滿庭芳。美人色》云﹕倚醉微赧﹐倦羞淺絳﹐相映妒煞桃花。艷名增重﹐顰莫效西家。旭日F27窗穿照﹐光艷射﹐和雪朝霞。東風裏﹐紅紅翠翠﹐生怕繡簾遮。嫌他﹐脂粉污﹐蛾眉淡掃﹐芳澤無加。更佳如秋菊﹐鮮若晨葩。任爾芙蓉三變﹐濃和淡﹐莫漫驚誇。蘭閨靜﹐秀餐長飽﹐相對茜窗紗。

已上各闋﹐置之《茶煙閣體物集》中﹐允推佳構﹐《寸瓊詞》未經印行﹐故錄之。

京師名伶梅巧玲色藝冠時﹐丰姿俠骨﹐都人士稱道弗衰。今日聲名藉甚之梅蘭芳﹐其父曰竹芬﹐巧玲其大父也﹐歿於光緒壬午冬﹐先桑尙書文恪一日。文恪壽逾八秩﹐梅年僅四十耳。京曹某撰挽聯云「隴首一枝先折﹐成都八百同凋。」殊典雅工切。相傳某省孝廉某﹐以下第畱京師﹐與梅暱﹐罄其資﹐長物悉付質庫﹐幾不能具饔餐。惟一僕依戀不忍去。會春闈復屆﹐竟不能辦試事﹐方躊躇無措間﹐俄梅至﹐僕憤懣﹐В之門外﹐且謂之曰「爲汝兔故﹐𨿽典質亦無物﹐卽功名亦何望矣。汝兔胡爲乎來﹐豈尙有所希冀耶。」梅婉言遜謝之﹐至於再三﹐僅乃得見。則袖出百金遺孝廉﹐囑屏當赴試﹐並盡索其質券﹐及中空之行篋﹐鄭重別去。比孝廉試畢返寓﹐梅則以篋至﹐而向之珠者還﹐璧者歸矣。榜發﹐孝廉捷﹐壹是所需﹐梅獨力任之﹐若李桂官之於畢靈嚴也。孝廉感且愧﹐僕尢感激涕零﹐鞠跪亟謝﹐稱之如其主﹐且謂之曰「曩唐突﹐謬兔君﹐誠吾過。幸恕吾﹐兔吾可。」梅仍遜謝之﹐然無得色。此事梅固難能﹐此僕亦豈易得耶。又某太史﹐亦以暱梅故致空乏﹐顧舉債於梅數百金﹐旋逝世﹐無以斂。諸同鄕同官集而爲之謀。久之﹐殊無緒。俄傳梅至﹐以謂理債來也。梅入﹐哭甚哀﹐出數百金券﹐當眾焚之﹐並致賻二百金﹐敍述生平﹐聲淚俱下。聞者多其風義﹐爲之感動﹐咸慨慷脫驂﹐咄嗟而成數集﹐得舉賓返妻孥焉。梅之軼事﹐類此尙多﹐此尢犖犖者。

曩集六朝文爲聯云「翡翠筆牀﹐琉璃硯匣﹔芙蓉玉碗﹐蓮子金杯。」又集王子安文賀某友新婚聯云「花鳥縈紅﹐蘋魚漾碧﹔芝房疊翠﹐桂廡流丹。」兩聯皆艷絕。友所居﹐院中有叢桂﹐尢妙合。

余客揚州三年﹐聞艷異之事二。其一卽前所述瓊花艷遇。又紅水汪某巨宅﹐常見怪異﹐主人弗敢居﹐曠廢已久。花傭某僦其後圃居之﹐雜蒔羣芳﹐兩年來竟無恙。有方塘闊畝許﹐徧種紅蓮。戊戌夏﹐花尢繁密。每瓣上皆作美人影﹐勾勒纖致﹐若指甲掐印者然。一時傾城往觀﹐或詫爲妖異﹐或驚爲艷迹﹐有形諸歌詠者﹐余聞之某分司云。

蘭陵酒﹐出常州﹐比紹興酒稍濃釅。郁金香酒﹐出嘉定南翔鎭﹐色香味並佳﹐略似日本紅葡萄酒。兩種酒名﹐恰合「蘭陵美酒郁金香」之句。

梁周興嗣《千字文》﹐後人多仿之者﹐錯綜組織﹐極勾心鬥角之妙。光緒丙申﹐南皮張相國文襄六秩壽辰﹐黃岡令楊葆初重次千文爲祝云﹕盛績若虛﹐舊弦斯攺。海內龍門﹐朝端鳳彩。

吹垢巨卿﹐釣大老。化贊璣衡﹐身眞國寶。

羲農禦宇﹐嶽牧效忠。要荒遐服﹐罔敢不同。

冠弁百僚﹐淩駕萬物。迹邇陶桓﹐道遵羊叔。

鑑操人倫﹐慕者神往。周甲筵歡﹐見丙星朗。

孝達張公﹐八州制府。尹切匡時﹐榮能稽古。

皇都近邑﹐世宙植槐。璇樓篤祜﹐玉燕投懷。

光祿封君﹐貴陽霸寵。伯捨棠貽﹐庭階蘭拱。

英姿俊顙﹐實育令儀。五事作﹐四箴愼宜。

少侍父誠﹐受母言。淸席暑退﹐眠牀冬溫。

劭弟恭兄﹐餘力遊藝。讀典玩墳﹐筍束鱗次。

疑意杷疏﹐辧釋涇渭。晝昃匪餐﹐夜寂寡寐。

性耽丸墨﹐秦莽唐妍。紙筆驅遣﹐隸邈艸顚。

累葉組纓﹐易猶取芥。綺歲調笙﹐名場獲解。

驤舉招﹐仙裳聚會。當空扶搖﹐唱傳殿陛。

獨對廊垣﹐霜嚴白簡。屬稿藏箱﹐射的持滿。

抗奏論嫡﹐嗣位則正。伏闕悚惶﹐兩宮動聽。

譏彼挈楹﹐笑顰隨俗。史牒照垂﹐晦微洞燭。

川楚臨安﹐使歷稅。靈隱禪心﹐劍南驢背。

耳熟鐘琴﹐瑟居想漢。浴色染藍﹐面執羔雁。

浮辭息韓﹐徘體誚幾。愛士等李﹐逸羣立稽。

仁主躬勞﹐孰荷巨任。適被旁求﹐羸車入晉。

戶傷索漠﹐飯飫沙糠。條黜納貢﹐察薄畝糧。

秉節領表﹐俯字象郡。靑犢凋散﹐野黎綏定。

法羌短髮﹐厥貌甚殊。藉途伐虢﹐律罪必誅。

璧恐毀趙﹐將恃廉頗。巾扇指顧﹐千營濟河。

文淵旣克﹐賊渠縻焉。矢翦滅此﹐飛信遙宣。

聖慈量惻﹐謂且姑容。新飄翠羽﹐答女之庸。

方城寥曠﹐宅市紛羅。假通馳路﹐墳益終多。

密陳廟堂﹐帳帷卽止。惠政始聞﹐外懼續起。

日本處東﹐臣節素守。壹旦肆叛﹐竟甘禍首。

獸逐鳥駭﹐奄覆髙麗。陪京嘯逼﹐邙洛振基。

維王特命﹐催履建業。輦轂無驚﹐知囊有策。

寓箋比得﹐潛資默助。說妙轉環﹐伊呂相傅。

和戎魏絳﹐更辱親行。枝梧侈口﹐溪谷難盈。

訓語煌乎﹐尺寸勿讓。委土柰何﹐師丹善忘。

畫約夕出﹐率與設盟。孤軍深壁﹐誰似田橫。

感戚悲鳴﹐上弗云可。非直是矜﹐盡其在我。

西塞魚肥﹐回軻過再。輕蓋徊翔﹐水曲如帶。

薪積常虞﹐湯熱思去。莫以逍閒﹐而亡遠慮。

昆岫沈冥﹐气杳郁。鼓運洪鈞﹐良金載躍。

懸機左斡﹐抽綿紡絲。男丁婦巧﹐紈布靡虧。

厭造銀圓﹐獘矯疲弱。致富阜民﹐於玆ㄈ落。

磨利用長﹐飽騰所據。欲曜聲威﹐刻興火器。

談兵每精﹐戚果推最。武學豫修﹐承平攸賴。

杜夏池房﹐樂並貳省。廣匹實歸﹐尊經並永。

商務亦詳﹐竭理充極。分骸別毛﹐諸音坐習。

流離困殆﹐禹稷己饑。勸穡增稼﹐施食及衣。

盜發禽捕﹐淑問審刑。養目治翳﹐惡竹斬根。

雞黍念友﹐石貞漆堅。俠腸夙具﹐優孟豈煩。

賓從雨集﹐亭臯欣踐。桐門陰涼﹐鞠寒華晚。

陟弔升嚴﹐尋碑摩碣。銘眺岱阿﹐歌聆敕勒。

恬靜謙畏﹐悅淡恥咸。糟姜烹菜﹐膳佐杯盤。

義莊潔祀﹐木枇幸存。祭嘗足給﹐惇睦故園。

兒號寧馨﹐家駒譽好。右啟後昆﹐賢書登早。

庶美合觀﹐徳猷交祉。佳矩景林﹐茂規超阮。

中秋初吉﹐酒奉觴稱。辰暉映煒﹐月魄生明。

九重露沛﹐珍異競來。云章寫福﹐詩詠孔皆。

帝曰康哉﹐功惟嘉乃。賞紫圖形﹐爲天下宰。

蒙也列職﹐自謝愚賤。地攝黃岡﹐仕志赤縣。

泰仰宗工﹐霄澄珠宿。夫子墻瞻﹐卑官才陋。

引爵接步﹐願結因緣。誠傾元禮﹐情移成連。

拜手謹頓﹐敬慶松季。

又相國門下士姚汝說集《漢書》句爲壽序﹐尢工巧典重﹐爲相國所擊賞云。

定遠方蓮舫《蔗余偶筆》云「李復堂﹑鄭板橋書畫精絕。復堂爲人題大士像云﹕」巧笑倩兮﹐美目盼兮。『或訝其不倫﹐復堂窘甚。板橋曰「何不云﹕彼美人兮﹐西方之人兮。』」按﹕宋龐元英《談藪》云「甄龍友云卿﹐永嘉人﹐滑稽辯捷爲近世冠。嘗遊天竺寺﹐集時句贊大士﹐大書於壁云﹕」巧笑倩兮﹐美目盼兮。彼美人兮﹐西方之人兮。『孝廟臨幸﹐一見賞之。詔侍臣物色其人。或以甄姓名聞曰「是溫州狂生﹐用之且敗風俗。』上曰﹕」惟此一人﹐朕自舉之。『甄時爲某邑宰﹐趨召登殿。上迎問曰「卿何故名龍友﹖』甄罔然不知所對﹐旣退乃得之曰﹕」君爲堯舜之君﹐故臣得與夔龍爲友。『由是不稱旨﹐猶得添ヘ。後至國子監簿。「方氏所記李﹑鄭二公之事﹐殆與昔人暗合耶﹖抑板橋曾見《談藪》﹐值復堂詞窘﹐遂舉以相語耶﹖

蘭陵先生言﹐江陰舊俗惇尙節義﹐女子或在室喪所夫﹐𨿽未經納采問名﹐但有片言婚約﹐亦必矢死靡他。有巨室某氏女﹐早失怙恃﹐僅依兄嫂。已聘未字﹐俄聞婿訃﹐誓守不字之貞。經婿族婉謝﹐兄嫂諄勸不爲動。稍彊之﹐則以委身江流﹑畢命索爲言﹐自是無敢以不入耳之言相勸勉者。女婉孌明慧﹐固掃眉才子也﹐詠絮無慚謝女﹐頌椒不數臻妻。日惟閉閣焚香﹐遊思竹素﹐消遣歲月。會郡城創立女校﹐重女才徳﹐聘爲教習。女謂吾斯能信﹐欣然稅駕﹐遂擁臯比。甫及半年﹐而向之風骨稜稜者﹐今則言笑晏晏矣﹔向之凜然難犯者﹐今則溫然可卽矣。嫂氏窺之於微﹐微語其兄﹐謂可因勢利導也。適同邑某明經方謀膠續﹐姑試婉商於女﹐女則不置可否﹐嫣然一笑而已。則亟托蹇修爲之作合﹐匝月而嘉禮告成﹐攺歲而寧馨在抱矣。慨自廉恥道喪﹐綱常弁髦。明達士夫﹐不幸而丁易姓攺步﹐往往回迹心染﹐首陽之節不終﹐而托爲一說以自解。矧考之《禮經》﹐婦未廟見無守誼﹐𨿽宋儒亦謂然﹔女之攺弦易轍﹐卽謂禮亦宜之可也。惟是學堂之變化气質﹐神奇朽腐﹐開通閉塞﹐何其神速一至於斯也。其諸明效大驗﹐可以舉一反三﹐有移風易俗之責者﹐當知所先務矣。

近於某友處見某校書寄某君函稿﹐詞旨淸麗﹐尢有風格﹐亟錄如左﹕某君足下﹕瀛需判衤藝﹐弦柱句更。馳依依﹐興懷昔柳。伏維藎畫﹐管鑰雄�。丹霞白雲﹐並峙芳譽。謝巖只赤﹐春艸未歇。公暇舒嘯﹐宜多遙情。猥以蒲姿﹐曩承靑睞。落紅身世﹐托護金鈴。香桃刻骨﹐未諭銜感。近狀乏淑﹐途窮多艱。六月䢐暑﹐嬰垂絕。叨蔭慈云﹐僅續殘喘。蠶絲未盡﹐鮒轍滋甚。顧影自悼﹐畫眉不時。烏衣薄遊﹐寧少王謝。玉鐘彩袖﹐難爲殷勤。空谷足音﹐益復岑寂。有帖乞米﹐無人賣珠。夕薰不溫﹐年矢復促。蹙蹙末路﹐髙髙訁移臺。百﹛直心﹜相煎﹐半籌莫展。支離病骨﹐誠何以堪。遙夜易淒﹐怨魄流照。俯仰今昔﹐悲從中來。捲盡蕉心﹐誰復知者。言念君子﹐文章巨公。情生於文﹐自極斐。不揣葑菲﹐輒呼鞠窮。寧忘非分﹐所恃過愛。貽書付雁﹐損惠舒鳧。鵠﹠lt﹔來矣﹠gt﹔徳音﹐若望云霓。歇浦�江﹐程不五日。孱軀粗適﹐甚願趨侍。帷蒞止﹐彌切忭迎。淸冬Ё寒﹐伏冀珍攝。

末署「沐愛某名肅拜」。淸時軍府末弁﹐對於所隸自稱「沐恩」﹐此「沐愛」二字仿之﹐殊新雋。

某君贈彩雲校書聯云「風采南都卞賽賽﹐舊遊京洛李師師。」

近人某筆記云「道光二年﹐山東某縣令登泰山﹐觀沒字碑﹐剔蘚摩挲﹐忽於碑肋見一『帝』字﹐筆畫古秀﹐拓數十紙﹐流傳京師。後甘泉謝佩禾曾目驗之﹐故有句云﹕」偶讀一碑惟帝字。『「按﹕此說信然﹐則與中嶽嵩髙廟石人頂上」馬「字同爲瑰寶矣。又江蘇上元甘家巷梁安成康王蕭秀西碑﹐相傳惟碑額及碑陰曹吏等題名尙存﹐碑則全泐。余嘗命工精拓數紙﹐完整者猶數十字矣。

外國銀幣﹐品類至繁﹐花紋各異﹐不下三千餘種﹐略舉其名﹕英曰先令﹐行於印度者曰羅比﹔法曰佛郎﹐行於越南者曰比阿斯徳。徳曰馬克﹐俄曰羅般﹐奧曰福祿林﹐意曰賴兒﹐荷曰結利特﹐葡與巴曰密勒﹐丹麥與瑞典曰列斯大拉﹐班曰祕西■﹐祕曰沙而勒﹐美利堅﹑智利﹑科侖比亞等國﹐皆行墨西哥之祕瑣。其他小國﹐或自鑄幣﹐或奉大國之制﹐弗可得而詳也。銀幣輕重之差﹐較之中權﹐自一錢余至七錢有奇不同。然最以墨西哥之祕瑣﹐重七錢二分爲中制﹐卽中國通用之鷹洋也。又銅幣之名﹐英曰本士﹐法曰生丁﹐徳曰弗尼﹐俄曰古貝﹐奧曰紐扣而哲。余未詳。

西國近事有盧森堡女王爲俘一則。女王年甫及笄﹐嬌雩絕倫。徳人攻入盧森堡﹐王率其大臣數人督軍過橋以阻之﹐徳人囚之於魯倫堡附近之某邸。夫孵石不敵﹐而竟敢與抗﹐誠美而有勇﹐𨿽囚猶榮矣。考盧森堡國與比﹑法爲鄰﹐爲徳﹑法往來必經之路﹐全國九百九十九方英里﹐人民二十六萬﹐陸軍一百五十人﹐歲入英金六十八萬鎊﹐一至小之獨立國也。因憶吾國從前藩服﹐有坎巨提者﹐回疆部落也。《新疆識略》及《西域水道記》謂之乾竺特﹐《大淸一統輿圖》謂之喀楚特﹐《中俄交界圖》謂之棍雜﹐向來臣服中朝。光緒十七年﹐英人有事於回疆﹐欲假道坎中﹐辟一通衢﹐以固興都哥士山門戶﹐使俄人不得越帕米爾東行。坎王稱兵拒戰﹐屢經敗北﹐率其眷屬而逃﹐英人遂欲據其版圖。適薛叔耘京卿出使英﹑法﹑義﹑比﹐屢經爭辯﹐僅得存宗┙﹐別立新王摩韓美徳拿星。自後恪奉正朔﹐每年入貢沙金一兩五錢﹐例賞大緞二匹﹐視同霍罕安集延巴勒提拔達克之類﹐謂之朝貢之國。考坎巨提地僅百餘里﹐人民一萬餘﹐更小於盧森堡十分之九。迄今時異世殊﹐區區徼外彈丸﹐當軸宜未遑措意﹐其得免於蠶食鯨吞與否﹐在不可知之數矣。

曩余客京師九年﹐四印齋夜談之樂﹐至今縈系夢魂焉。半塘老人工雅謔﹐多微辭﹐嘗曰「余聞文字與事之至不貫穿者有三﹕法越之役﹐媾和伊始﹐法人多所要求﹐吾國悉峻拒﹐不稍假借。某報紙著論有云﹕」我皇上天威震怒﹐一毛不拔。『又內閣茶人作燭籠﹐一面書』世掌絲綸『四字﹐蓋直廬有是扁額也﹔一面苦無所仿﹐則率用』花鳥怡情『四字。近會典館纂修闕員﹐初擬屬之會稽李蒓客侍禦﹐蒓客辭﹐則以屬之黎陽部郎。此事較之報紙之論﹑燭籠之字﹐尢爲不貫穿之至者也。「

曩余客京師時﹐燕蘭妙選﹐首推四云﹕曰秦云﹐以娟靜勝﹔曰華云﹐以濃粹勝﹔曰怡云﹐以瑩潤勝﹔曰素去﹐以秀慧勝。秦﹑華早馳芳譽丁光緒壬午﹑癸未間。怡﹑素稍晚出﹐素尢工書法﹐往往契合騷雅。寧鄕程子大《都門雜詩》云﹕舊遊閒憶道州何﹐索畫憑肩幾按歌。

今日四云寥落盡﹐更誰拋髻唱黃河。

光緒辛卯春﹐寧鄕程子大﹑同江夏鄭湛侯﹑長沙袁菽瑜﹑道州何棠蓀﹑龍陽易中實﹑寧鄕程海年﹑保山吳元刂其﹑益陽王伯璋﹑善化姚壽慈﹑寧鄕周蓮父﹑龍陽易菽由﹑益陽王仲蕃結吟社於長沙周氏之蛻園﹐有《湘社集》四卷刻行。其第三卷

﹐皆詩鐘斷句﹐分事對﹑言對二門﹐而言對又分各格﹐玆各撰錄警句如左﹕事對金日單反鏡云「榮珥貂冠歸漢後﹐巧回蝤領試妝初。」

曹孟徳詩韻云「漢祚竟移銅雀瓦﹐唐文惜佚采鸞書。」

杜甫眉云「空期驥子詩能繼﹐誰似鴻妻案與齊。」

黃鶯云「三輔漢圖雄渭北﹐雙文唐記艷河東。」

言對烏魯木齊云「深杯魯酒靑齊道﹐古木斜陽烏夜村。」

又長沙縣學云「牛背學傳周苦縣﹐龍沙地接漢長城。」

《奴兒令》云「醜如張載慚潘令﹐奴到蘇家字雪兒。」

吳道子云「鈴語上皇悲蜀道﹐网絲西子出吳江。」

天陌云「天女花隨病摩詰﹐陌頭桑憶媚羅敷。」

又白漆云「白羽江東都督扇﹐漆燈燕北故王陵。」

熱峯云「內熱蔗漿和露啖﹐中峯蓮瓣倚雲開。」

虞畫﹝鳶肩﹞云「戈倚虞淵回赤日﹐詩畱畫壁唱黃河。」

步虛﹝蜂腰﹞云「地窮亥步迹難徧﹐賦就子虛才必奇。」

亭古﹝鶴膝﹞云「字老老聃亭毒義﹐緯傳孫轂古微書。」

海年﹝鷺脛﹞云「紅淚珠明滄海月﹐黃昏人約去年花。」

客星﹝雁足﹞云「綠繅仙繭來園客﹐紅竊蟠桃笑歲星。」

馬房﹝魁斗﹞云「馬史文章邁班固﹐犧經術數出京房。」

又十通云「十年學道靑牛客﹐一代談經白虎通。」

子大﹝蟬聯﹞云「徵士書年存甲子﹐大夫覽揆降庚寅。」

《玉臺新詠》﹝碎流﹞云「玉人病起樓臺冷﹐愁倚新妝詠落花。」

詩鐘之作﹐挽近極盛﹐樊樊山一代宗工﹐比應召赴春明﹐翊贊餘閒﹐尢多雅集。吟壇甲乙﹐膺首選者十有三﹐樊老殊自喜﹐貽書滬上舊遊﹐有「詩鐘僥幸十三元」云云。而龍陽易中實爲昔年湘社俊侶﹐與樊山工力悉敵﹐比亦盍簪京國﹐猶角逐於鐘聲燭影間矣。

易中實著作﹐以最初所刻《眉心室悔存稿》《天影事譜》戊己之間行捲爲最佳。余最賞會者﹐《春明惜別》詞云「負汝驚鴻絕代姿﹐朝朝博得他人醉」最爲沈痛。又云「累儂刻骨相思處﹐是爾顰眉不語時。」又《無題》云「再從翡翠簾前過﹐惟見紅襟掠地飛。」又《鳳凰臺上憶吹簫》詞云「向綠波低照﹐憐我憐卿。」曩余戲語中實﹕「讀君此詞﹐直令我海棠開了﹐想到如今也。」

明莆田學士陳公音終日誦讀﹐脫略世故。一日﹐往謁故人﹐不告從者所之﹐竟策騎而去。從者素知其性﹐乃周回街衢﹐復引入故捨﹐下馬升座曰「此安得似我居﹖」其子因久候不入﹐出見之。曰「渠亦請汝來耶﹖」乃告以故捨﹐曰「我誤耳。」又嘗考滿﹐當造吏部﹐乃造戶部﹐見徵收錢糧﹐曰「賄賂公行﹐仕途安得淸。」司官見而揖之﹐曰「先生來此何爲﹖」曰「考滿來耳。」曰「此戶部﹐非吏部也。」乃出﹐見趙鼎卿所著《林子》。又光緒初年﹐刑部郎某﹐某日入署﹐其禦者與人哄鬥於署前﹐聞於署。值日者呼之入﹐屬部郎自治之。部朗諦視﹐弗識也。禦者自言「爲主人執鞭﹐如幹年矣。」部郎殊躊躇﹐則令回身相其背﹐曰「是矣。」蓋部郎每日乘車﹐禦者坐車沿﹐視其辮髮至審也。此部郎之模稜﹐略與明陳先生等。

作詩而至試帖﹐可云甚無謂矣。比余得海鹽陳氏桐花鳳閣所刻《宮閨百詠》﹐道光時﹐當途黃小田﹑樂平汪小泉﹑陽湖汪衡甫﹑漢軍蔣紫玖﹑太谷溫笛樓﹑上海李小瀛六君之作﹐詩仿試帖體﹐以宮閨雅故爲題﹐如皇娥夜織﹑湘妃竹淚﹑伏女傳經﹑班昭續史之類﹐計百題﹐存詩一百七十首﹐莫不藻思綺合﹐淸麗芊綿。目錄悉列捲端﹐自各有注。甄采華縟﹐可當奩史﹐誠試帖之別開生面者。袖珍精鍥﹐楮潔裝雅。姬人西河﹐極喜誦之﹐寶愛甚至﹐宜乎其寶愛也。又近人來雪珊《錄香館稿》有試帖詩二卷﹐亦多香艷之題﹐詩亦熨帖可誦。

前話記舊曲烈媛﹐考《板橋雜記》﹐載楊龍友侍姬殉難者名玉耶﹐而方芷生事不具。比偶閱《諧鐸》﹐有「俠妓教忠」一則﹐卽芷生事﹐亟節錄如左﹕方芷有慧眼﹐能識英雄﹐與李貞麗女阿香最洽。阿香屈意侯公子﹐一日﹐芷過其室曰「胃得所矣。但名士止傾倒一時﹐妾欲得一忠義士﹐與共千秋。」阿香哂之。楊文驄耳其名﹐命駕過訪。芷浼其畫梅﹐楊縱筆掃圈﹐頃刻盈幅。芷大喜﹐竟與訂終身約。文驄黨馬阮﹐士林所不齒﹐聞芷許事之﹐大惋惜﹐卽香亦竊笑。定情之夕﹐芷正色而前曰「君知妾季身之意乎﹖妾前見君畫梅花瓣﹐盡作嫵媚態﹐而老榦橫枝﹐時露勁骨﹐知君脂韋隨俗﹐而骨气尙存﹐妾欲佐君大節﹐以全末路。奩具中帶異寶來﹐他日好相贈也。」楊漫應之。無何﹐國難作﹐馬阮駢首﹐侯生攜李香遠竄去。芷出一鏤金箱﹐從容而進曰「曩妾許君異寶﹐今可及時而試矣。」發之﹐中貯艸繩約二丈許﹐旁有物瑩然﹐則半尺小匕首也。楊愕然﹐遲回未決。芷厲聲曰「男兒流芳貽臭﹐爭此一刻﹐柰何艸間偸活﹐遺兒女子笑哉。」楊亦慷慨而起﹐引繩欲自縊。芷曰「止﹐止。罪臣何得有冠帶。」急去之﹐楊乃幅巾素服﹐自系於窗欞間。芷視其气絕﹐鼓掌而笑曰「平生志願﹐今果酬矣。」引匕首刺喉死。後李香聞其事﹐嘆曰「方姊﹐兒女而英雄者也﹐何作事不可測乃如是耶。」乞侯生爲作傳﹐未果。而稗官野乘﹐亦無有紀其事者。

蕙風按﹕侯朝宗撰《李姬傳》敍次至田仰以三百金邀姬一見﹐姬固卻不赴而止。當是時﹐姬固猶在舊F28也﹐其於國難後攜姬遠竄弗詳焉。據《諧鐸》云云﹐則龍友﹑方芷同殉後﹐姬猶與侯生聚處矣。向余嘗惜侯李之究竟不可得﹐今乃得之《諧鐸》﹐爲之大快。

嘉興李旣氵方《校經稿》﹐讀國初諸公文集成斷句十二首。其一云「侯生才思郁縱橫﹐下筆千言坐客驚。一代董狐誰得並﹐金陵歌管不勝情。」自注﹕「朝宗置酒金陵﹐戟手罵阮大鋮﹐越五年而祝作。康熙中葉﹐曲阜孔東塘撰《桃花扇》傳奇﹐於復社諸君子﹐排斥馬阮﹐形容盡致。惟是李香罵馬阮則有之﹐殊無侯生罵大鋮事﹐未審旣氵方何所本也。

前話記乾隆朝髙士奇由詹事賜同博學鴻儒科﹐未審他人有同受此賜者否。比閱《校經文稿》﹐書己未詞科薦舉目後云「全謝山吉士《公車徵士錄》予曾於山舟侍講處借閱﹐廑鈔有一冊﹐只中選五十人﹐有賜同博學鴻儒科髙士奇﹑勵杜訥﹐在南書房賦詩一首。」據此﹐知當時同膺寵命者﹐惟髙勵二公而已﹐勵官至刑部侍郎﹐謚文恪。

《校經文稿》有名醫軼事記﹐略云「雍正癸卯秋﹐裏中金晉民﹐以應鄕試寓虎林﹐臨場患時疾﹐類躁壯熱絕食﹐人以傷寒目之。延老醫張獻夫視之﹐與大劑桂附﹐晉民從子玉有難色。張曰﹕」非此不能入試矣。『日晡﹐張又至﹐曰「紹興太守亟請渡江﹐此證惟閔思樓能接手也。」玉卜之吉﹐卽依方頻頻與之﹐覺煩躁消而能寐也。翌晨﹐閔思樓至﹐用犀角地黃湯﹐人咸駭異。閔曰「非此不能入試矣。』索張先生方觀之﹐笑曰﹕」昨桂附惟張能下﹐今犀角惟某能下。安排入闈可也。『因服數劑﹐卽舉動如常﹐不數日入試﹐獻夫亦不復至。「一人患疾﹐數日之間﹐桂附與犀黃並用﹐絕奇。

《淮南子。道應訓》﹕「盧敖遊乎北海﹐經乎太陰﹐入乎元闕﹐至於蒙谷之上。」髙誘注﹕「盧敖燕人﹐秦始皇召以爲博士﹐使求神仙﹐亡而不反也。」按﹕《史記。秦始皇本紀》﹕「三十二年﹐始皇之碣石﹐使燕人盧生求羨門髙誓﹐盧生亡去。始皇大怒﹐使禦史悉案問諸生四百六十餘人﹐皆坑之咸陽。」史稱盧生﹐不詳其名。據《淮南子》﹐知其名敖矣。又秦有博士盧敖﹐見《唐書。宰相世系表》﹐亦一佐證。

曩寓蜀東萬縣﹐得《小桃溪館文鈔》殘本﹐蜀人陳某所作﹐名待考﹐有《記塔將軍戰馬》一首﹐略云﹕塔公戰馬﹐本總兵烏蘭泰之馬也。烏蘭泰陣亡後﹐馬爲賊有。塔公爲湖南都司時﹐與賊戰﹐其卒得此馬﹐不能騎﹐乃獻之公。公命圉人畜之﹐馬見圉人﹐是蹶欲噬。彊被以鞍屜﹐則人立而號﹐聲若虎豹﹐一營皆驚。公聞往視﹐馬悚立不敢動。其色黝潤如髹﹐髙七尺﹐長丈有咫﹐兩耳如削筒﹐四蹄各有肉爪出五分許﹐徧體旋毛﹐作鱗之而。公曰「此龍種也。」試乘之﹐疾如驚電﹐一塵不起。亭午時出營﹐行五十里回﹐日尙未晡。蓋兩時許﹐往還已百里矣。公大喜﹐自是戰必乘之。公旣饒勇敢戰﹐馬又翹駿倍常﹐每酣戰時﹐公提刀單騎突出﹐馬振鬣嘶鳴﹐馳驟如風雨﹐將士恐失主將也﹐輒奔命從之。賊愕眙失措不能當﹐往往以此取勝。由是賊望見卽駭曰「黑馬將軍來矣。」或不戰遂潰云。公一日輕騎遇伏賊百餘人﹐追急﹐乃避道旁逆旅中﹐以馬匿於芋窖內﹐覆以艸﹐祝曰「一鳴則我與爾俱死矣。」而公自易服爲爨者狀﹐坐竈前。部署甫定﹐而追者至。問公曰「見黑馬將軍乎﹖」公曰「未也。」追者徧迹屋前後﹐至芋窖數數﹐馬竟無聲﹐獲免。公之卒也﹐馬哀鳴數日乃食﹐然受鞍則踢蹶如故﹐無敢乘之者﹐遂令從公櫬歸於京師。陳子曰「公圍九江久﹐弗克﹐募卒黑夜縋城襲之﹐令卒粉墨塗面﹐爲古猛將像﹐欲驚賊於倉卒也。卒將行矣﹐公喚前授機宜﹐一見大駭﹐急揮卒去﹐遂病﹐須臾卒。是日卒所塗抹者﹐唐鄂國公尉遲敬徳像也。」或曰﹐公鄂國後身也﹐然則馬亦自有由來歟﹖

《宣室志》「僧契虛」一則﹕「有道士喬君﹐謂契虛曰﹕」師神骨甚孤秀﹐後當遊仙都中矣。師可備食於商山逆旅中﹐遇扌子﹐卽犒於商山而饋焉。或有問師所詣者﹐但言願遊稚川﹐當有扌子導師而去矣。『「自注﹕」扌子﹐卽荷竹橐而販者﹐扌音奉。「《夷堅志》」華陽洞門「一則﹕」李大川﹐以星禽術遊江淮。政和間﹐至和州﹐值歲暮﹐不盤術。「自注﹕」俚語謂坐肆賣術爲鉤司﹐遊市爲盤術。「扌子﹐鉤司﹐盤術﹐字皆絕新。

蘇俗賽神﹐輿神而遊於市﹐前導有臂香者﹐袒裼張兩臂﹐以銅絲穿臂肉﹐僅累黍﹐懸銅錫香鑪﹐ヤ檀其中。或懸巨銅鉦﹐皆重數十斤。乃至數十人﹐振臂而行﹐歷遠而弗墜﹐亦足異矣。《髙僧傳》云「梁僧智泉﹐鐵鉤掛體然千燈。」殆其濫觴歟﹖

同治時﹐蜀人有西昆熊子者﹐著《藥世》十三萬言﹐力辟婦女纏足之非﹐其中引經以經之﹐據史以緯之﹐不憚苦口藥石﹐欲以菩薩寶筏﹐徧度優婆尼﹐亦足見救世苦心矣。其家女公子三﹐皆能稟承父志﹐不屑以纖纖取容﹐特請自隗始﹐當時不免目笑﹐而適以開今日風气之先。惜其書未經見﹐未審曾梓行否。

南皮相國張文襄﹐撰《戒纏足會序》﹐論中國女子纏足之獘﹐最爲切中。謂﹕「極貧下戶﹐無不纏足﹐農工商賈畋漁之業﹐不能執一。虺弱傾倒﹐不能植立。不任負戴﹐不利走趨﹐凡機器紡紗織布繅絲﹐皆不便也。與刑而刖之﹐幽而禁之等。」又謂﹕「若婦女纏足﹐貧者困於汲爨抱子﹐富者侈於修飾﹐資用廣而疾病多。遇水火兵亂﹐不能逃免﹐且母气不足﹐所生之子女﹐自必脆弱多病﹐數十百年後﹐吾華之民﹐幾何不馴致人人爲病夫﹐盡受殊方異俗之蹂踐魚肉﹐而不能與校。」文襄此論﹐所謂仁人之言﹐不惜苦心疾口﹐極言獘病﹐以冀眾民之聽﹐凡提倡不纏足者﹐當稱述而闡明之者也。又有極言纏足之害﹐據所聞見﹐尢爲沈痛者﹐楊子劉恭冕《廣經室文鈔》有云﹕當咸豐癸丑後﹐發逆徧擾江南北各省﹐吾鄕以多水獲免。他省之來吾邑者﹐率多大足婦人﹐而裹足者卒鮮。且必皆富貴之家﹐先賊未至出走者也。若貧窮之士﹐遷延無計﹐及賊大至﹐而男女踉蹌就道。彼婦人自知不良於行﹐未及賊而自盡者有之﹐爲賊追迫而自死才有之﹐求死不得﹐爲賊所虜脇者有之。又或子爲母累﹐夫爲妻累﹐父母爲兒女累﹐兄弟爲姊妹累﹐駢首就戮﹐相及於難者指不勝屈。歲乙丑﹐予遊皖南﹐每至一村﹐屋宇或如故﹐而不滿二三十人﹐多者不過百人﹐就中則九男而一女焉。此一女者﹐非必少壯有夫能生育。是更二十年﹐而今所謂九男者﹐或無遺種焉﹐豈不可哀也哉。夫自古至今﹐婦女死於兵者﹐莫可殫述﹐而皆未有知其死之多累於裹足者。故予著之﹐不啻痛哭流涕言之﹐爲天下後世仁人告也。

昔人載籍有關系考證纏足之原始者﹐略具如左﹕《宋書。禮志》﹕「男子履圓﹐女子履方。」

《北史》﹕「任城王楷刺並州﹐斷婦人以新靴換故靴。」

宋張邦基《墨莊漫錄》「道山新聞」云「李后主宮嬪娘﹐纖麗善舞﹐以帛裹足﹐令纖小屈上如新月狀﹐由是人皆效之。以此知紮腳五代以來方有之。如熙寧﹑元丰前﹐人猶爲者少﹐近年則人人相效﹐以不爲者爲恥也。」

宋車若水《腳气集》﹕「婦人纏腳﹐不知起於何時。小兒未四五歲﹐無罪無辜﹐而使之受無限之苦。纏得小來﹐不知何用。後漢戴良嫁女﹐練裳布裙﹐竹笥木屐﹐是不幹古人事。或言自唐楊太眞起﹐亦不見出處。」

宋王明淸《揮麈餘話》﹕「建炎時﹐樞密議官向宗厚﹐纏足極彎﹐長於鉤距。王佾戲之﹐謂腳似楊貴妃。」

宋張世南《遊宦紀聞》﹕「永福鄕有一張姓僧﹐有富室攜少女求頌。僧曰﹕」好弓鞋﹐敢求一雙。『裂其底﹐襯紙乃佛經也。「

《宋史。五行志》﹕「理宗朝﹐宮女束足纖直﹐名『快上馬』。」

宋吳自牧《夢粱錄》﹕「小腳船﹐專載賈客﹑小妓女﹑荒鼓板﹑燒香婆嫂。」

宋周去非《嶺外代答》﹕「安南國婦人﹐足加鞋襪﹐遊於衢路﹐與吾人無異。」

宋百歲寓翁《楓窗小牘》﹕「汴京閨閣﹐宣和以後﹐花鞋弓履﹐窮極金翠。今擄中閨飾復爾﹐瘦金蓮方﹐瑩面丸﹐徧體香﹐皆自北傳南者。」

元陶九成《輟耕錄》﹕「程鵬舉﹐宋末被擄﹐配一宦家女﹐以所穿鞋易程一履。」

元沈某《鬼董》﹕「紹興末﹐臨安樊生﹐遊於湖上寺閣﹐得女子履絕弓小﹐張循王妾履也。」

元白湛《淵靜語》﹕「程伊川六代孫淮居池陽﹐婦人不裹足﹐不貫耳﹐至今守之。」

《明史。輿服志》﹕「皇后靑襪舄﹐飾以描金雲龍皂純﹐每舄首加珠五顆。皇妃﹑皇嬪及內命婦靑襪舄﹐皇太子妃襪舄同﹐命婦九品靑襪舄﹐宮人則弓樣鞋﹐上刺小金花。」

明黃道周《三事紀略》云「弘光選婚﹐懿旨以國母須不束足。」

明沈徳符《野獲編》﹕「向聞禁掖中被選之女﹐入內皆解去足紈﹐別作弓樣。後遇掃雪人從內拾得宮婢敝履﹐始信其說不誣。」又云「明時浙東丐戶﹐男不許讀書﹐女不許裹足。」

明胡應麟《筆叢》﹕「婦人纏足﹐謂唐以前無之。余歷考未得其說。古人風俗流傳﹐如墮馬﹑愁眉等﹐史傳尙不絕書﹐此獨不著。太白至以素足詠女子﹐信或起於唐末﹐至宋﹑元而盛矣。

至詩詞可資印證者﹐唐明皇《詠錦襪》云「瓊鉤窄窄﹐手中弄明月。」

白香山詩﹕「小頭鞋履窄衣裳﹐天寶末年時世裝。」

杜牧詩﹕「鈿尺裁量減四分﹐碧琉璃滑裹春云。」

北宋徐積《詠蔡家婦》云「但知勤四支﹐不知裹兩足。」

《花間集》詞云「慢移弓底繡羅鞋。」

宋趙徳麟《商調。蝶戀花》云「繡履彎彎﹐未省離朱戶。」

劉龍洲有《沁園春》詞﹐詠美人足「洛浦淩波」云云。

汪碧巢《粵西叢載》引林坤《誠齋雜記》云「廣西婦人衣裙﹐其後曳地四五尺﹐行則以兩婢前攜。」按﹕此西國婦女時裝也。近滬上有仿之者﹐不圖吾廣右自昔有之。獨吾居裏十數年﹐殊未見曳長裙者。吾家會垣﹐詎省外有是俗耶。抑古有之﹐而今也則無耶﹖行必兩婢攜裙﹐非富厚之家不辦。粵地貧瘠﹐竊意安得有是﹐則書之未可盡信也。

元末四川韓氏女遭明玉珍之亂﹐易男子服飾﹐從徵雲南七年﹐人無知者。後遇其叔﹐始攜以歸。又明時金陵女子黃善聰﹐十二失母﹐父以販香爲業﹐恐其無依﹐詭爲男裝﹐攜之廬﹑鳳間。數年父死﹐善聰變姓名爲張勝﹐仍習其業。有李英者﹐亦販香﹐自金陵來﹐與爲火伴﹐同臥起三年﹐不知其爲女也。後歸見其姊﹐姊詬之。善聰以死自矢﹐呼媼驗之果然﹐乃返女服。英聞大駭﹐怏怏如有所失﹐托人致聘焉﹐女不從﹐鄰里交勸﹐遂成夫婦。此二事﹐焦氏《筆乘》所載﹐前事甚似木蘭﹐後事甚似祝英臺。

云郎者﹐冒巢民家僮紫雲﹐字九靑﹐儇巧善歌﹐與陳迦陵狎。迦陵爲畫云郎小照﹐徧索題句。相傳迦陵館冒氏﹐欲得云郎﹐見於詞色﹐冒與要約﹐一夕作《梅花詩》百首。詩成﹐遂以爲贈。偶閱鹽官談孺木《棗林雜俎》﹐有云「屠長卿禮部求友人侍兒﹐令卽席賦《梅花詩》百首﹐長卿援筆立成﹐因歸之。」與迦陵﹑云郎事絕類﹐其作合皆臒仙之力也﹐惜侍兒不詳其名。

鄭芝龍小名鳳姐﹐見《棗林雜俎》。男人女名﹐如《孟子》所稱馮婦﹐《莊子》所稱禹女﹐《史記。荊軻傳》有徐夫人﹐《漢書。郊祀志》有丁夫人﹐夥矣﹐未有若是其艷者。《春秋傳》之石曼姑﹐《三國誌。陸抗傳》之曁艷﹐庶幾近之。而乃屬之縱橫海上之鄭芝龍尢奇。又按﹕以姐爲名者﹐《後周書。蔡佑傳》有夏州首望彌姐。

歲在戊戌﹐偶閱《彼得堡譯報》﹐其一則云「亞美利洲南境產一種藥材﹐名曰金雞納﹐專治瘧疾。初時該處人民只知此樹有用﹐恆剝其皮﹐而不知培其根本。後有智者至其國﹐移種各處﹐迄今二十餘載﹐枝葉榮盛﹐利濟無窮。又英屬荷蘭地有一種樹﹐名曰尢喀利葛﹐髙十餘丈﹐其葉寬長。美國舊金山亦有一種樹﹐其樹身之髙大相同﹐惟枝葉不甚榮盛﹐滋長時異﹐其木質最堅﹐堪爲棟梁舟楫﹐雕鏤篆刻﹐歷久不朽。虫不能傷﹐火不能尾。或種於低窪處﹐頗可收地之潮濕。現英人頗得其利﹐並與此樹爲鄰之民﹐從無瘧疾﹐始知此樹之性﹐與金雞納同爲治瘧之妙品。近年俄國多購此樹﹐移種於齊業弗城鄕間﹐日形蕃郁云。」

按﹕金雞納霜已瘧﹐夫人知之。而尢喀利葛﹐則未之前聞。曩錄附筆記﹐刻筆記時汰之﹐玆記如右。

西儒最精天算﹐卽其巾幗中﹐亦往往擅此專門之學﹐如英之侯氏﹐以西方羲和著和。自侯維廉﹐始馳名天算﹐創尋新星﹐其得力於臣妹者正不少也。同時英倫孀婦﹐有松美妃者﹐亦以天算格致諸學﹐著書立說﹐流布各國。嘗親詣法國大觀象臺﹐謁掌臺拉哥拉斯學士。學士深爲器重﹐隆禮相待﹐因謂松曰「各國才女﹐能解我天算者二人﹐哥拉斯之外﹐卽吾子也。」松不禁莞爾笑曰「焉有二人﹐松美妃我也﹐哥拉斯亦豈異人哉。」又數十年前﹐美國提倪智爾氏掌大觀象臺。提𨿽善在璣衡﹐而亦藉助於其妹﹐實不啻侯氏兄妹也。夫吾國在昔﹐班昭續《漢書》﹐不過補兄所未竟﹐若西國侯﹑提兩媛﹐或且匡兄所弗及﹐不尢難能可貴哉﹗同治十有三年﹐金星過日﹐美國欽派學士華徳孫來中國北京測驗﹐其夫人偕行﹐實襄推步各務﹐聞其精審出華上。西國婦女之於天文若是﹐他可知矣。

得《二陸詞鈔》海寧查氏舊藏寫本。陸鈺﹐字眞如﹐萬曆戊午舉人﹐攺名藎誼﹐字忠夫﹐晚號退庵。甲申﹑乙酉遭變﹐隱居貢師泰之小桃源。未幾﹐絕食十二日卒。其詞曰《陸射山詩餘》。陸宏定﹐字紫度﹐眞如公次子﹐髙潔不仕﹐其詞曰《憑西閣長短句》。皆淸雋髙渾﹐與明詞纖庸少骨者不同。捲端各有小傳﹐載紫度夫人周氏﹐名瑩﹐字西■﹐喜涉獵經史百家﹐工詩詞。其《別母渡錢塘》句云「未成死別魂先斷﹐欲計生還路恐難。」《詠杏》詩﹕「萱艸北堂回畫錦﹐荊花叢地妒嬌姿。」《送夫子入燕。減字木蘭花》云「莫便忘家莫憶家。」皆閨秀所不能道﹐惜全什遺去﹐此冊亟應梓行﹐姑志其略如右。

《朱柏廬先生家訓》世或誤爲文公作﹐金壇於鶴泉《淸漣文鈔》有《柏廬先生傳》﹐略云「柏廬先生者﹐昆山人﹐朱氏﹐名用純﹐字致一。父集璜﹐明末貢生﹐國變殉難。柏廬性堅挺﹐於書無所不讀﹐以父故﹐終身不求仕﹐結廬山中﹐授徒自給。髙巾寬服﹐猶守舊制﹐邑中重之﹐以子弟受業者幾五百人。會舉賢良方正﹐邑人有貴顯者﹐以先生名首列上之。先生時方集徒講《易》﹐或以告且賀﹐諸生請斂資爲束裝具。先生笑曰﹕」甚善。「講罷入室﹐久之不出﹐排闥視之﹐則已自經矣。諸生大驚﹐解之﹐中夜始蘇。嘆曰﹕」吾姜桂之性﹐已決必無生也。「諸生乃致語邑令﹐追還所上姓名。令髙其節﹐命駕見之者三﹐固辭弗見。一日風雪抵暮﹐令度先生在室﹐輕騎詣之。甫登堂而先生逾垣遁。或怪其迂﹐先生曰﹕」吾冠服如此﹐詎可見當事乎﹖必欲易之﹐吾不忍也。「以四月十三日生﹐及卒亦以此日﹐年八十餘﹐里人稱爲節孝先生。」

按﹕《靑漣文鈔》第二﹑三﹑四卷皆律館纂述﹐備載朝會﹑宴饗﹑導迎﹑鐃歌﹑祭祀各樂章﹐可考見一朝樂制。

凡一字之爲用﹐有深求而更進一解者。《華聞修書紳要語》云「謙﹐美徳也﹐過謙者多詐﹔默﹐懿行也﹐過默者藏姦。」有淺解而自爲一說者。桂林陳相國文恭任司道時﹐與上憲論事不合﹐上憲斥以迂闊﹐公謝不敢當。上憲訝問之﹐公曰「迂者遠也﹐闊者大也﹐憲蘄以遠大﹐安得不謝。」

汪容甫先生。經術湛深﹐文采召爛﹐而恃才傲物﹐多所狎侮。靈嚴畢公撫陜時﹐知先生名而未之見也﹐先生忽以尺書報之﹐書僅四句云「天下有中﹐公無不知之理﹔天下有公﹐中無窮乏之理。」畢公閱竟大笑﹐卽以五百金馳送其家﹐當時曠達之士若孫淵如﹑若汪容甫﹐非畢公不能羅致也。

容甫夫人孫氏工詩﹐有句云「人意好如秋後葉﹐一回相見一回疏。」見阮文達《廣陵詩事》。

金偉軍《金陵待徵錄》云「隨園有二﹕一爲焦茂慈之園。顧文莊詩云﹕」常憶牛鳴白下城﹐宋朝宰相此間行。『應在東冶亭左右。一爲隨織造之園﹐在小倉山﹐則袁太中所得而增飾者也。「揚州亦有隨園。《廣陵詩事》云﹕」方坦庵寓揚州之隨園。「汪舟次詩云﹕」廣陵秋色在隨園。「

陳其年以梅花詩百首得云郎於冒巢民﹐繪影徵題﹐傳爲韻事。《廣陵詩事》云「又有楊枝﹐亦極妍媚。後二十年﹐楊枝已老﹐其子尢丰艷﹐因呼小楊枝。邵靑門題其捲云﹕」唱出陳髯絕妙詞﹐鐙前認取小楊枝。天公不斷消魂種﹐又值春風二月時。「

張士《詠胭脂詩》云「南朝有井君王辱﹐北地無山婦女愁。」呼「張胭脂」。鄭中翰《新婚北上畱別閨中》云「年來春到江南岸﹐楊柳靑靑莫上樓。」情韻絕佳﹐呼「春柳舍人」。吳園次工詞﹐有毗陵閨秀日誦其「把酒祝東風﹐種出雙紅豆」二語﹐謂秦七﹑黃九不能過也﹐因號「紅豆詞人」﹐皆韻絕。

漢石闕二﹐在寶應。其一爲汪君容甫以錢五十千募人竊歸﹐石刻孔子見老子﹐及力士﹑庖廚等物象。容甫自榜其門曰「好古探周禮﹐嗜奇竊漢碑。」亦曠達者之所爲也。其一爲寶應縣令某沈之水中﹐不知其處。

揚州梅蘊生孝廉能詩﹐又善琴。方弱冠﹐琴已擅名﹐喜夜深獨坐而彈。一夕﹐曲未終﹐見窗紙無故自破﹐覺有穴窗竊聽者﹐俄而花香撲鼻﹐已入室矣。乃言曰「果欲聽琴﹐吾爲爾彈﹐吾固不願見爾也。」急滅其燈﹐曲終乃寢云云。蘊生藏唐田府君亻先並夫人合兩志石﹐吳讓翁爲撰楹聯云「家有貞元石﹐人彈叔夜琴。」對句亦紀實也。

《廣陵詩事》云「厲樊榭久客揚州﹐由湖州納姬歸杭州﹐名曰月上﹐作《碧湖雙槳圖》﹐揚州詩人多題之。」又《眾香集》云「尼靜照﹐字月上﹐宛平人﹐曹氏良家女。泰昌時選入宮﹐在掖庭二十五年﹐作《宮詞》百首。崇禎甲申﹐祝發爲尼﹐有《西江月》詞云﹕」午倦懨懨欲睡﹐篆煙細細還燒。鶯兒對對語花梢﹐平地把人驚覺。有恨慵彈綠綺﹐無情懶整云翹。難禁愁思勝春潮﹐消減容光多少。「

又按﹕《五燈會元》﹕「舍利弗尊者﹐因入城﹐遙見月上女出城﹐舍利弗心口思惟﹐此姊見佛﹐不知得忍不得忍否。」樊榭姬人之名﹐殆用梵語﹐與明宮媛暗合耳。

錢竹汀先生《潛研堂文集》記先大父逸事云「有客舉王子安《滕王閣詩序》『蘭亭已矣﹐梓澤丘墟』二句﹐對屬似乎不倫。先大父曰﹕」已矣疊韻也﹐丘墟雙聲也﹐疊韻雙聲﹐自相爲對。古人排偶之文﹐精嚴如此。『「按﹕《宋史》梅溪壽《樓春詞》﹕」幾度因風飛絮﹐照花斜陽。「」風飛「雙聲﹐」花斜「疊韻﹐於詞律爲一定而不可易﹐塡此調者﹐必當遵之﹐近人罕有知者。

昔人載籍往往不可盡信﹐五代胡嶠《陷北記》云「契丹迆北﹐有牛蹄突厥﹐人身牛足。其地尢寒﹐水曰瓠﹠lt﹔盧瓜﹠gt﹔河﹐夏秋冰厚二尺﹐春冬冰徹底﹐常燒器泮冰乃得飲。又北狗國﹐人身狗首﹐長毛不衣﹐手搏猛獸﹐語爲犬嗥﹐其妻皆人﹐能漢語。生男爲狗﹐女爲人。自爲婚嫁﹐穴居食生﹐而妻女人食。常有中國人至其國﹐其妻憐之﹐使逃歸。與其箸十餘只﹐教其走十餘里遺一箸﹐狗夫追之見其家物﹐則銜而歸﹐則不能追矣。」言之似甚確鑿者。迄今中外鬯通﹐山陬海ㄛ﹐電轍飈輪﹐無遠弗屆﹐殊未聞牛蹄狗首其人者。豈其種族不蕃﹐歷久乃底滅亡耶﹖抑或人禽之間﹐屢變而臻純備耶﹖

上海喬鷺洲《陔南池館選集》有《除蟒公傳》﹐事絕奇偉﹐節其略如左。

除蟒公﹐姓氏裏居皆不傳。少年任俠﹐好擊刺﹐父爲人陷死﹐除蟒公年十六七﹐逃去﹐學於少林僧﹐十年而成。歸﹐手扌甚仇人﹐抉其首﹐告父墓﹐遁居吳會空山中。久之﹐徙居松之峯泖間﹐築艸屋兩楹﹐傭山民之田以自食。郡之南﹐朱涇者﹐巨鎭也﹐屬華亭轄。時天久旱﹐不雨者七閱月。天馬橫佘之間﹐深山大澤﹐故有巨蟒二﹐數百年伏處﹐未嘗爲人害﹐至是一蟒忽自山中出﹐至鎭之野﹐戕雞犬﹑嬰兒無算。蟒巨甚﹐盤伏農人田﹐禾苗盡偃﹐鳥槍擊之不能中﹐反爲蟒斃﹐官民惶窘無所計。邑令懸千金募力者斬之。鄰以公告﹐令乃具禮詣公。公年已六十餘﹐發禿盡﹐見人不知寒暄﹐口訥訥若無所能者。次日﹐手一杖以出﹐至蟒所﹐蟒方仰首噴毒樹間﹐鳥皆墮落﹐公伺其不備﹐擊其首不中﹐急躍至百步外﹐蟒已及兩肘間﹐肘後衣寸寸裂矣。又回擊之﹐中其背﹐而蟒已繞公身六七匝﹐縛若巨ㄌ﹐幸一手向外﹐亟扼其頸。有頃﹐公狂呼一聲﹐手足劃然開﹐蟒骨節皆裂﹐殲矣。令具千金爲壽﹐造其廬﹐而公已不知所往。於是人始相傳誦爲除蟒公云。後廿年﹐雌蟒出求其雄﹐復至故所﹐噬人畜尢多。人爭思除蟒公﹐顧慮公年愈髙﹐當不復在人間﹐或龍鐘非蟒敵。會有販湖綿者﹐言湖州中客狀﹐偵之﹐果公﹐聘不至。時涇民數百詣山中﹐環其居﹐日夕號﹐若申包胥之泣秦庭者。公曰「吾服气煉形﹐無求人世﹐冀百齡從赤松子遊。今若此﹐不復歸矣。」乃出。手不持寸鐵﹐詢蟒所在﹐遽躍近蟒﹐蟒盤旋纏縛如前﹐仍以手握其頷﹐騰躍去地尋有咫﹐居民皆閉戶惕息不敢出﹐但聞砰匍跳躍一晝夜。視之﹐人與蟒皆死。居民感其徳﹐醵金肖公像﹐立祠祀之﹐題曰「除蟒公祠」。

按﹕除蟒公英勇冠世﹐可與晉周子隱殺長橋蛟事並傳﹐矧得之手斃父仇之孝子﹐尢足增重。據喬氏傳贊云﹐稽之郡邑志皆弗翔也。陋哉﹗

秀水王仲瞿孝廉倜儻負奇气﹐文詞敏贍﹐下筆千言立就。在京師時﹐法梧門祭酒重其才﹐與孫子瀟太史﹑舒鐵云孝廉稱爲三君﹐作《三君詠》。適川楚教匪不靖﹐王之座師﹐南匯吳白化總憲薦王知兵﹐且以能作掌心雷諸不經語入告﹐嚴旨斥吳歸裏﹐而王應禮部試如故﹐卒憔悴失意死﹐識者悲之。按﹕錢塘陳退庵《頤道堂文鈔。王仲瞿墓志》云「仲瞿好談經濟﹐尢喜論兵。嘉慶初﹐川楚不靖﹐總憲雲間吳公﹐君座主也﹐倚某相國。相國怙勢敗﹐懼罪及﹐因薦君知兵﹐以不經語入奏﹐冀以微罪避位﹐非愛君也。」此說直抉其隱。某相國者﹐和也。《墓志》又云「君性豪逸﹐嘗於除夕攜眷屬﹐泛舟臯亭梅花下度歲。又嘗建琵琶館於吳門﹐延海內善彈者﹐品其髙下﹐其逸事大率類此。

舒鐵云《瓶水齋詩集》《幺妹》詩有序﹐略雲「水西土千總龍躍﹐其先以從討吳三桂有功﹐世襲斯職。犭中苗之畔﹐幕府檄調領土兵來赴。適躍臥疾﹐懼逗撓﹐乃遣其幺妹率屯練二百人﹐馳詣軍門從徵﹐前後凡二十餘戰﹐禽馘最夥。歲除蕆事﹐獎以牛酒銀牌﹐令還本寨﹐而加躍軍功一級。妹年十有八﹐形貌長白﹐結束上馬﹐出沒矢石間﹐指揮如意﹐亦絕徼之奇兵也。凡苗以行第最稚者爲幺云。」

陳裴之撰《舒君行狀》云「君客黔西觀察王朝梧幕﹐會南籠苗反﹐大將軍威勤侯勒保檄觀察從徵﹐君爲治文書﹐侯大賞之﹐數召至軍中計事。苗女從徵者曰龍幺妹﹐欲以歸君。君辭曰﹕」非所堪也。「侯益深器之。夫幺妹誠奇女子﹐附鐵云而名益顯矣。」

偶閱王仲瞿詩﹐自注﹕「南籠之役﹐妖巫黃囊仙旗鼓最盛﹐時檄調雲南土練中﹐有龍土官之幺妹者﹐美麗善戰﹐冒其兄品服﹐矛槍所及﹐槊一斃十﹐黃氏所部遂不能成軍﹐乃至成禽。囊仙者﹐蠻語謂姑娘也。」

據此﹐則當日幺妹所獻之俘﹐亦一女子﹐尢奇。

有淸一代﹐得三元二人。一長洲錢湘ぎ﹐一臨桂陳蓮史﹐傳爲科第盛事。常熟孫子瀟以干隆乙卯二名鄕舉﹐以嘉慶乙丑二名登禮榜中式﹐殿試二甲二名進士﹐舒鐵云﹑王仲瞿賦詩贈之﹐同用「臣無第三亦復無第一」之句﹐竊疑三元尙有二人﹐若孫原湘者﹐殆未必有二。

嘉興沈匏廬《交翠軒筆記》云「宋何執中微時﹐從人筮窮達﹐其人云﹕」不第五否﹖『曰「然。』其人拊掌大笑﹐連稱奇絕。因云﹕」公凡遇五﹐卽有嘉慶﹐何以熙寧五年鄕薦﹐余中榜第五人及第﹐五十五歲隨龍﹐崇寧五年作宰相。每遷官或生子﹐非五年卽五月﹐或五日『。見《梁溪漫志》及朱《可談》。

金田彥實﹐所居裏名半十﹐行第五﹐以五月五日生﹐小字五兒﹐二十五年﹐鄕﹑府﹑省﹑禦四試﹐皆中第五﹐年五十五﹐八月十五日卒。見《困學齋雜錄》。「

句吳錢梅溪《履園叢話》去﹕「有楊沂秀者﹐貴州定遠人﹐嘉慶甲戌進士﹐幼時應童子試﹐縣﹑府﹑院考俱列第五﹐後鄕會榜亦俱中第五﹐挑選陜西縣知縣﹐制簽亦第五名﹐人稱爲『楊第五』。

三事相符﹐古今如出一轍﹐尢奇。

淸制﹕凡鄕試主考﹑會試總裁﹐皆朱筆親除。榦隆末年﹐有滿洲京卿名八十者﹐每科必膺簡命。時純廟耄期倦勤﹐取其名僅四畫﹐便於宸翰也。

吳缶廬言﹐十數年前有湖南廩生樂樂樂﹐曾囑缶廬刻印。此印姓名三字皆同﹐章法殊難布置。

今湖南巡按使劉幼丹﹐前於光緒中葉由翰林一麾出守﹐領袖益部﹐政號廉平。有妾虐婢案﹐尢膾炙人口。先是﹐州別駕某﹐僑寓蓉會﹐室某氏﹐某官執拂妓也。官死﹐某納之﹐恃寵而驕﹐權侔女君焉。蓄一婢﹐姿首明麗﹐懼奪己寵﹐日淩虐之。輒鞭撲以百數﹐火鍼烙之無完膚﹐死而密瘞諸野。事聞於鄰﹐鄰白諸官﹐往驗之﹐鱗傷宛然。太守聞之怒﹐將拘氏窮治之。適氏有身﹐弗卽讞。旣免﹐坐堂皇﹐廉得其情﹐摑之二十。飭別駕領歸管束。按﹕《南史》﹕「豫章內史劉休妻王氏甚妒﹐帝聞之﹐賜休妾﹐敕與王氏二十杖。」太守執法﹐毋乃類是。一時輿論所歸﹐謂夫五馬之威能伏六虎。其風力得未曾有﹐而拄杖落手者流或感恩托庇於無形云。

吳縣王惕甫夫人曹墨琴像印﹐橢圓形象牙印﹐直徑八分﹐橫徑六分彊。左方刻時裝﹠lt﹔門爲﹠gt﹔秀小像﹐右近邊刻「墨琴」二字﹐朱文。邊款云「墨琴淑妹小影﹐菽子作。」按﹕陳文述撰《王井菽傳》云「繼娶曹﹐字小琴﹐墨琴夫人弟梧岡女。」據此﹐知墨琴有弟字梧岡﹐而其兄不可考。

近人撰述有名《絳雲樓俊遇》者﹐專記河東君事﹐顧多所闕佚﹐𨿽載在《牧齋集》中者﹐亦弗能翔焉。偶閱昭文顧虞東所撰《周翁傳》﹐得一事絕瑰偉﹐亟節錄如左﹐以餉世之好談河東君逸事者﹕翁字伯甫﹐姓周氏﹐芝塘里人。形體魁碩﹐修八尺餘﹐不持寸鐵﹐以徒手搏人﹐出入千百羣中﹐如無人也。然翁自謂以手攫搏﹐非能者事。嘗拱手鶴立﹐而侮之者倏忽顚躓﹐頭腫鼻豁﹐若有鬼神呵之﹐未知何術也。又嘗謂以力駕人﹐無力者當坐受困乎﹐因力於敵﹐而我無所用其力﹐斯至爾。邑中推大力者爲陳氏子﹐能立水中以只手迎巨艦﹐當風急浪湧﹐飽帆揚ぎ﹐如矢直注﹐觸陳手輒止﹐無勇怯皆懾其力。嫉翁之能也﹐欲得而甘心焉。倉卒遇諸隘﹐避之弗及﹐陳遽躡翁﹐致銳前撲。翁率繞陳左右﹐盤辟回舞。陳足蹴拳舉﹐盡力揮斥﹐卒不能近。久之﹐翁倏攫身空際﹐如疾鷹急隼倒攫凡鳥。陳驚顧﹐目未承睫﹐翁已舉身撞其胸﹐陳遂不支﹐頹然就傾﹐乃匍匐稽首﹐願稱弟子。大將某者﹐號萬人敵﹐聞翁名﹐延致之﹐願與角技﹐翁固遜。彊之﹐笑曰「請以數十氍毹藉地。」問何用﹐曰「恐公僕爾。」大將怒發﹐一擊不中。翁復笑曰「公毋再擊﹐再擊僕矣。」大將者愈怒﹐再擊翁。翁大呼曰「倒﹗」應口伏地﹐然未見翁之舉手也。由是延爲上客﹐欲盡其技﹐顧弗能﹐乃厚贈遣之。時錢宗伯受之負海內望﹐卜居紅豆莊﹐客翁。翁止其莊者數歲。河東君者﹐宗伯之愛姬也﹐才名甚噪。宗伯故豪侈﹐重以文章致厚賄﹐投遺無虛日﹐所受金悉貯河東所。會宗伯適邑居﹐劇盜數十輩謀劫河東﹐因致其資。夜圍莊﹐勢張甚。顧重畏翁﹐欲先制之。翁方浴﹐聞變遽起﹐右足入褲中﹐左未遑也。浴所仄﹐門半掩﹐盜數人挺槍入﹐翁攜尺許布擲其槍﹐數槍並落。徐約衣結帶﹐持槍奮呼出。盜震失气﹐兔脫鼠竄。翁尾之﹐連刺數盜中要害。宅遼闊﹐盜眾﹐家人伏匿不敢動。盜益猖﹐或抉垣毀戶﹐直闖其室﹐凡四五處所﹐叫囂室中﹐索河東急。翁捨前所追盜﹐還擊室中盜﹐盜紛藉﹐殺一二人不止﹐後至益眾。翁計河東倘被劫﹐𨿽彊力者無能役矣。遂排闥負河東決圍出﹐匿之善所﹐還逐盜。盜失河東﹐莫能發所藏金﹐去囊衣數十篋去。值翁還﹐爭棄擲道際﹐泅水脫命。盜旣去﹐徐呼其家人收┑之﹐迎河東還﹐實不失一物。宗伯捐館﹐河東縊﹐翁去錢氏﹐浮沈裏間﹐最後客虞東大父所﹐年九十餘矣﹐兩目盡盲﹐猶倔彊不扶杖﹐每飯盡升粟。翁言初得異僧指授﹐積二十年乃成。嘗屬虞東錄其法爲《拳譜》一卷﹐後失去。又數年卒於家。無子﹐族子某嗣。虞東論曰「錢宗伯以文章毀譽人﹐顧不一及翁﹐或謂宗伯欲祕其盜劫之事者近是﹐余爲表之﹐無使沒沒焉。」

蕙風曰﹕周翁誠大勇﹐其自謂因力於敵﹐而我無所用其力﹐未足爲其至也。其應變之識與智﹐不尢難能可貴耶。翁計河東徜被劫﹐𨿽彊力者無能役﹔負之決圍出﹐匿之善所﹐而後還逐盜。當危機眉睫間﹐何輕重緩急之權衡至當也。夫河東信非尋常巾幗者流﹐其於精徒央夫﹐必有以使之魄懾而不敢犯。然而挺蘭玉之芳潔﹐萬一稍激烈而遽摧隕﹐則後日勸忠﹑殉節兩大端﹐不獲表見於世﹐詎不重可惜哉﹐微翁孰拯於危而成其美也。嗟乎﹐歲月不居﹐英雄老去﹐翁當蔽明收視﹑卻杖彊飯時﹐而回首昔年喑嗚叱詫﹑千人辟易之雄槪﹐殆將何以爲情耶。

又《虞東文錄》有書任三殺虎事﹐亦瑰偉可喜﹐略云﹕歲壬戌﹐余館大臺莊黎氏。一夕﹐主人飲客﹐客皆短衣科跣﹐箕踞作牛飲﹐撞搪號呶﹐如沸羹焉。有任三者﹐年七十許﹐頭禿齒缺﹐猶勝酒數十斗。酒中﹐自言灤州殺虎事。

灤猝有虎入村捨﹐自晨至食﹐殺十九人﹐或折手足斷顙破腹出腸﹐旋棄去。復擇人噬﹐咆哮籬落間。民鍵戶竄伏﹐道無行者。三適有約﹐將過其裏﹐親故咸尼之。三慨然曰「虎爲患若此﹐𨿽無事﹐猶當赴之﹐況與人約而更爲虎避耶。」遂挾二矢往。遇虎﹐發一矢中足。時虎方蹲大樹下﹐被矢怒甚﹐奮牙爪撲三。三竦踞樹巓﹐虎昂首望樹吼﹐葉墮地如密雨。三兩足帖樹枝﹐以手撩去其翳﹐徐抽矢注射﹐志其喉﹐鏃出喉間者數寸﹐虎掊地陷盡余斃。三躍下樹﹐操空過所約者。門閉不得入﹐亟叩之﹐大呼虎已斃﹐始啟門。備言殺虎狀﹐不卽信。其鄰里數十輩﹐相約執械覘虎所。見虎伏地﹐猶惴栗莫敢前。一二悍者稍卽之﹐輒反走。已而偵其果死﹐因共舁至隙地﹐刳其皮﹐臠分之。於是知三之能殺虎也。

方三言時﹐客共屏气注目﹐屬耳於三。三掀髯抵掌﹐且飲且談。余壯之﹐且喜其靜客喧也﹐爲之浮一大白。

《文錄》又有《中書舍人趙君行狀》﹕「趙君諱森﹐字再白﹐一字素存﹐籍常熟﹐雍﹑乾間人。賣文長安中﹐來乞者肩踵相望﹐新故紙積几案間以千計﹐歲用墨丸數斤。有欲羅致門下者﹐啖以好語﹐笑不應。嘗大書榜其壁云﹕」聖賢豪傑﹐是我做出來的﹐不干命事﹔功名富貴﹐是命生成就的﹐不干我事。『「

昔人賣文托始子云﹑相如。相如得千金﹐售《長門賦》﹔子云作《法言》﹐蜀富賈人賫錢千萬﹐願載於書﹐子云不聽﹐曰「夫富無仁義﹐猶圈中之鹿﹐欄中之羊也﹐安得妄載。」見《論衡》。又《潛居錄》云「子云以賣文自贍﹐文不虛美﹐人多惡之。及卒﹐其怨家取《法言》益之曰﹕」周公已來﹐未有漢公之懿也﹐勤勞則過於阿衡。『「云云。自唐已還﹐賣文獲財﹐未有如李邕者。邕早擅才名﹐尢長碑頌﹐𨿽貶職在外﹐中朝衣冠﹐及天下寺觀﹐多賫持金帛﹐往求其文﹐前後受納饋遺﹐多至巨萬﹐見《舊唐書》本傳。杜少陵計《聞斛斯六官未歸》云﹕」故人南郡去﹐去索作碑錢。本賣文爲活﹐翻令室倒懸。荊扉深蔓艸﹐土銼冷疏煙。「何斛斯翁之生涯寥落﹐一至於此。其無當於圈鹿欄羊﹐視子云殆有甚耶。若韓退之諛墓中人得金﹐則訾次如苴何難矣。

蕭山湯紀尙《〗文甲集》有書二俠﹐略云﹕俠者孫據徳﹐蕪湖人﹐工畫山水﹐與蕭尺木爲友。少偕某客揚州﹐某以事系獄。據徳思脫其罪﹐無資﹐懸所畫於市﹐連不售﹐憤甚﹐裂焚之。有過者於烈焰中攫一幅﹐委金而去﹐據徳追還之。徒步歸蕪湖﹐盡斥產﹐得千金﹐卒出某於獄。遂焚筆硯﹐終身不復畫。同時歙人周翼聖亦工畫﹐居蕪湖﹐少負技擊。嘗獨行泰山﹐遇盜﹐行且及﹐周飛喬僕盜墮水。縱之﹐投邸店。夜剝扉急﹐啟門﹐盜也。盜固逆旅主﹐周念無可逸﹐出勞之。盜喜﹐置酒﹐請爲弟子。酒酣﹐周剌剌述生平任俠事。盜益喜﹐出金爲周壽。晨熹微﹐周辭盜ε履去﹐盜尾送數十里﹐喜極而悲﹐泣請曰「某無賴﹐幸遇君﹐不然死矣﹐自今願易行。」周與指陳大義﹐且曰「大豪傑無他﹐不諱過耳。」盜竭誠聽受﹐鄭重而別。

向來俠士皆勇夫﹐若孫據徳者獨能以藝事行其俠﹐乃至斥產脫友罪﹐近於惇勵庸行者所爲。卽以俠論﹐亦加人一等矣。若夫周翼聖所遇之盜﹐何其遷善攺過之果且速也。人孰生而爲盜﹐甘心爲盜者﹐往往老死不聞徳義之言﹐乃至陷溺﹐終其身而不克自拔﹐詎不重可哀哉﹗

偶閱《延綏志》﹐有云「崇禎癸未仲冬﹐闖賊陷延安城﹐畱賊將河南人張某據守。明年五月﹐張某叛﹐闖遣悍賊名小瞎子者﹐率兵萬餘圍城。城破﹐將屠之﹐令已下矣﹐則索故所狎妓妙玉兒出﹐告之故。玉兒泣請收回成命﹐弗許﹐因盡出其所贈繡襦珠瑙﹐蓬發囚首﹐匍匐以死請。賊意解﹐乃得免屠﹐城賴以全﹐坐罪張某一人而已。」此與光緒庚子聯軍之役﹐吳娘賽金花﹐自過於徳帥瓦徳西﹐保全東南宦族及廠肆書籍事略同。國變後﹐賽猶淪落滬濱。甲寅六月﹐嬰疾幾殆﹐方沈頓間﹐其老母年逾七十矣﹐爲禱於某女巫。巫托神語決無患﹐謂夫夙種善因﹐事在十數年前。巫固駔婦﹐絕不省北都事﹐漫爲無稽之言﹐乃與事實暗合。未幾﹐賽亦竟占勿藥﹐絕奇。

漚尹言﹐有人傳誦宗室瑞臣近作詩鐘句﹐帝時燕頷云「髙帝子孫龍有種﹐舊時王謝燕無家。」何言之沈痛乃爾。又漚尹舊作《黃山谷蠹魚分詠》云「特派縱橫不羈馬﹐書叢生死可憐虫。」亦渾雅。

相傳吳郡某方伯﹐淸之季年﹐開藩江右。一日﹐在簽押房接見僚屬。值春陰﹐室稍暗﹐見方伯兩足一靴一鞋﹐咸駭異。明日再見亦如之。或審諦﹐則非一靴一鞋﹐乃襪一黑一白耳﹐顧襪黑特甚。微詢之侍者﹐則數日前甚雨初霽﹐方伯散步後圃﹐誤插足泥淖中﹐泥污其襪及脛﹐尙未經更易也。辛亥已還﹐方伯避地滬上﹐僦居一樓。方伯不輕下樓﹐非位望與方伯若﹐亦毋庸上樓。某日卓午﹐某巨公過訪﹐值方伯晨興﹐近案坐﹐著襪未竟﹐案陳寒具二。客至﹐方伯輟襪﹐起迎客﹐隨手置襪寒具上。客坐定﹐方伯從容著襪竟﹐自手一寒具﹐而以其一囑客﹐客亟敬謝弗遑云。

常熟相國翁叔平﹐相國文端公子﹐濟寧大司寇孫文恪﹐大司徒文定公子﹐翁孫固通家﹐誼夙厚。同治壬戌﹐兩公子同捷禮榜。文端以狀頭期相國﹐顧文恪﹐勁敵也。方意計間﹐俄文恪造謁﹐文端亟出見﹐禮貌彌殷懇。因語文恪﹕「世兄寓京日淺﹐於廷試規則或未盡諳悉。小兒幸同譜﹐曷暫移寓敝齋﹐俾晨夕互切琢。老夫公餘獲暇﹐亦貢愚一二也。」於是文恪移居翁邸﹐與相國共硯席﹐每日練習殿試卷﹐或作試帖詩。文端輒獎藉指陳﹐不遺餘力。未幾﹐殿試期屆。先一日﹐輟課休息。旣夕﹐相國入內寢﹐文恪宿外舍。甫就枕﹐則文端出﹐與深談試事逾時許﹐始鄭重別去﹐文恪又就枕。頃之﹐則又出﹐問筆墨整飭未﹐筆堪用否耶。則就所書殿試卷余幅﹐親爲試筆﹐蟬聯如干行。每畢一行﹐輒自審諦﹐謂老眼幸無花也。久之﹐試筆竟﹐又從容久之﹐乃曰「明日試期﹐當及時安息矣。」匆匆竟去﹐則夜已逾丙矣。文恪仍就枕﹐稍展轉反側﹐俄聞傳呼﹐促庖人進饌矣﹐促圉人駕車矣﹐亻兼從伺者皆起﹐語聲紛然。文恪竟不得寐﹐匆匆遽起﹐食畢﹐登車而去。是日以精神較遜﹐弗克畢殫能事。洎臚唱﹐得第二人﹐而相國以第一人及第矣。淸之季年﹐朝野竟尙科第﹐尢醉心鼎甲﹐乃至耆臣碩望爲繼體策顯榮﹐不卹詭道達勝算﹐晚近世風不古﹐不亦甚可慨哉。

乾隆壬子科﹐侍郎吳省欽典試江西。榜發﹐士子有「少目豈能觀文字﹐欠金切莫問科名」之聯。見髙安朱鐵梅《江城舊事》。

《江城舊事》引《續表忠記》云﹕劉糸廷家居﹐嘗乘畫舫﹐將之旁郡。巖上有少林僧自矜拳勇﹐索敵無偶。糸廷船尾一老嫗呼僧曰「吾船上第七娘子來。」忽少婦帕首絝褶﹐面微紫﹐年可十八九﹐登岸與僧周旋者三。僧舒左臂從後髙舉少婦﹐聚觀者大噪。婦曰「少下。」僧如其言﹔婦曰「再少下。」語未畢﹐忽旋身以足尖蹴僧喉﹐僕地幾死﹐少婦神色不動。糸廷在船中憑幾大笑。婦從容回船﹐解纜去。有識者咋舌曰「此南昌劉大刀也﹐門下多蓄異人﹐禿乃敢捋虎須耶。」

又引《明季北略》云﹕無錫秦燈﹐力舉千斤﹐聞滁州武狀元陳錫多力﹐往與之角。將柏木八仙臺﹐列十六簋﹐果盒悉具﹐設酒二爵。秦燈只手握案足﹐能舉而不能行﹐陳錫則能行﹐力較大矣﹐然僅數步而止耳。惟劉糸廷繞庭三匝﹐而爵簋如故﹐其力更有獨絕者。

又自注有云﹕糸廷姬妾二十餘﹐極燕趙之選﹐皆善走馬彈械。糸廷每出巡﹐諸姬戎裝﹐著小皮靴﹐跨善馬爲前導﹐四勇士共舉刀架繼之﹐糸廷在其後。旁觀者意气亦爲之豪。

據此﹐則岸次蹴僧之少婦﹐屬虎帥擁紈之列矣。鶯燕導前﹐貔貅擁後﹐求之古名將中﹐得未曾有﹐而鶯燕卽貔貅﹐尢奇。

《江城舊事》又有「葉節母以詩擇婿」一則﹐尢雅故也。略云﹕汪輦云《魚亭集》有《納徵》詩﹐自序云﹕軔孤且貧﹐賣文無所售﹐有南昌節母葉孺人者重予詩﹐延課二子。予病疫濱死﹐命二子謹護予﹐獲更生焉。越一歲﹐察予之恪也﹐托媒氏字予以女﹐且曰「吾以詩擇婿﹐請仍以詩爲儀﹐他無所需。」於是敬賦《納徵》詩二章﹐因盛水師熊浣靑往聘焉﹕鏤金作鳳凰﹐兩兩張奇翼。欲盡玆鳥神﹐頗費工人力。

相許在髙枝﹐桐花爲結實。好風萬里來﹐文彩共相惜。¤東南有嘉木﹐上生連理枝。雲中有好鳥﹐息此育華姿。

朱陽深照耀﹐錦翰互參差。請看雙飛翼﹐翺翔度天池。

世人擇婿多計家資﹐故貧士往往不得妻。若其破庸俗之見﹐別具藻鑑﹐𨿽丈夫難之﹐況婦女乎。軔爲一時名下士﹐而貧不自振﹐憐才如葉母﹐可謂巾幗中之絕特者矣。

錢塘戴文簡數理最精﹐滿屋列小泥人﹐暇則爲之推算﹐云其成毀﹐亦如人生死也。相傳明萬曆間﹐內廷造觀音像大小各一﹐命日者推算﹕大像壽命不甚綿長﹐小像合受數百餘年香火。神宗敕大者供養禁中﹐小者龕置前門外市廟。迨崇禎甲申﹐大像爲闖賊所毀﹐而市廟之像﹐俗傳簽卜最靈。乃至淸之末年﹐猶香火甚盛﹐膜拜者踵相接也。則推算泥人﹐明人有能之者﹐不自戴文簡始。

北京前門城樓﹐相傳有狐仙居之。樓前窗﹐今日此開彼闔﹐明日彼開此闔﹐累日未有同者。曩余常川入直﹐前門爲必由之路﹐畱心覘之﹐誠然。竊意地髙風勁﹐窗未經牢閂﹐自必因風開闔﹐無庸故神其說也。

有淸一代﹐天澤之分綦嚴﹐往往繁文縟節﹐近於苛細﹐然亦有禮行自上者。故事﹕𨿽內臣奏事﹐主上不冠﹐則不進見。盛暑除冠﹐則有一小內侍捧立於旁﹐見臣下亦不用扇。俟一起畢﹐稍揮數扇﹐仍納於袖﹐再見一起。

內閣漢票簽處﹐壁懸橫幅一紙﹐爲「攀龍鱗附鳳翼」六字。字徑三尺﹐而不署款﹐白紙黑字﹐印畫甚眞。閱蔣苕生《忠雅堂集》﹐知爲虞永興書。碑二片﹐在趙州ヤ林寺﹐列東西墀。寺壁尙有吳道子畫水﹐贗筆也。又「攀龍附鳳」四大字﹐在今西安貢院﹐爲虞世南書﹐系明時所翻。原刻四川中江巖上﹐曾訪之未得。按﹕已上二家所記﹐未知是一是二﹐當是永興此書﹐翻撫不止一處。韓氏云云﹐或誤奪「鱗﹑翼」二字耳。

金陵隨園有二﹐揚州亦有隨園﹐見前話。又關中羅賢亦有隨園。其自記云﹕余辟地誅茆﹐偶有怪石﹐便疊爲山﹔偶臨水﹐便浚爲池﹔偶折柳﹐植而環之。有艸不除﹐落花不掃。讀《易》其中﹐喟然嘆曰「隨之時義大矣哉﹐隨地而安之﹐亦隨地而樂之。孔子曰﹕」樂亦在其中矣。『「遂自號曰隨園云。

見《無事爲福齋隨筆》﹐則隨園有四矣。

昆山朱以載《多師集。楊九娘廟歌自序》略云「《嘉定縣誌》﹕」楊九娘性至孝﹐父命守桔橰﹐苦爲蚊嚙﹐不易其處﹐竟以羸死。土人立廟祀之。『「按﹕此與露筋祠事絕類﹐彼以貞﹐此以孝﹐後先輝映矣。

諸葛武侯在隆中時﹐客至﹐囑妻治面﹐坐未溫而面具﹐侯怪其速。後密覘之﹐見數木人斫麥﹐運磨如飛﹐因求其術﹐演爲木牛流馬云。此說絕新﹐見明謝在杭《五雜俎》﹐不知其何所本也。

名士有潔癖者﹐至米海嶽﹑倪雲林﹐殆蔑以加矣。閨閣中人亦多有潔癖。其尢甚者﹐《五雜俎》云「汪伯玉先生夫人﹐繼娶也﹐蔣姓﹐性好潔﹐每先生入寢室﹐必親視其沐浴﹐令老嫗以湯從首澆之﹐畢事卽出。翌日﹐客至門﹐先生則以發辭﹐人咸知夜有內召矣。」似此潔癖﹐殆復不能有二。設令易釵而弁﹐庶幾駕米﹑倪而上之矣。

《五雜俎》云「漢卜式﹑司馬相如皆入資爲郎﹐則知古者鬻爵之制其來已久。蓋亦當時開邊治河﹐軍國之需不足﹐而取給於是也﹐然止於爲郎而已。至桓﹑靈時﹐始賣至三公。」按﹕淸制﹐捐納一途﹐京官亦至郎中止﹐庶幾媲美西京﹐賢於東漢末造遠矣。然而桓﹑靈時之三公﹐特誦言賣耳﹐君子謂其直道猶存也。

機器制造﹐吾國古亦有之。璇璣﹑玉衡﹐以齊七政﹐萬世巧藝之祖﹐無出歷山老農矣。皇帝之指南車﹐周公之欹器﹐其次也。公輸之云梯﹐武侯之木牛流馬﹐又其次也。南齊祖衝之因武侯有木牛流馬﹐乃造一器﹐不因風水﹐施機自運﹐不勞人力﹔又造千里船﹐於新亭江試之﹐日行百里﹐及欹器﹑指南車之屬﹐皆能制造。北齊胡太后使沙門靈昭造七寶鏡臺﹐三十六戶各有婦人﹐手各執鎖﹐才下一關﹐三十六戶一時自閉﹔若抽此關﹐諸門皆啟﹐婦人皆出戶前。唐馬登封爲皇后制妝臺﹐進退開合皆不須人﹐巾櫛香粉﹐次第疊進﹐見者以爲鬼工。元順帝自制宮漏﹐藏壺櫃中﹐運水上下。櫃上設三聖殿﹐腰立玉女﹐按時捧籌。二金甲神擊鼓撞鐘﹐分豪無舛。鐘鼓鳴時﹐獅鳳在側﹐飛舞應節。櫃兩旁有日月宮﹐飾以金烏玉兔。宮前飛仙六人﹐子午之交﹐仙自耦進﹐度橋進三聖殿﹐已復退﹐立如常。今廣州猶有銅壺滴漏﹐亦元人制﹐第略仿其意﹐不能如宮漏之精美耳。

上元梅伯言先生《柏梘山房文鈔》有標題曰《記聞》者﹐事絕奇偉可傳﹐文尢簡重﹐足以傳之﹐移錄如左﹕杜奎熾﹐昌黎狂生也﹐以狂死。嘉慶戍辰應鄕試﹐書策後千餘言。言直隸官吏不能奉宣徳意﹐旗民買漢人田﹐免租﹐漢人買旗民田﹐沒其田﹐且治罪﹐非普天下王臣王土之意。又民遇饑饉﹐毋得攜族過山海關﹐非古人移民移粟之道。又言後之人君不以一權與人﹐大小事必從中覆﹐臣下皆無所爲作﹐委成敗於天子﹔不能給﹐則委之律例﹐故權之名出於天子﹐而其實則出於吏。與其權出於吏﹐無寧分其權於臣。書聞﹐大臣訊之曰「當年少﹐不知爲此。」言指使者免罪﹐奎熾大言曰「奎熾所言﹐皆忠孝事。天生之﹐孔孟教之﹐何者爲指使。奎熾生十八年﹐今乃知孔孟爲千古忠孝訟師。」訊者皆噤且怒﹐或叱曰「汝沽名耳﹐何知忠孝。」奎熾曰「然。奎熾誠沽名﹐然奎熾今死矣。公等爲宰輔受大恩﹐萬一樹牙頦﹐論列是非﹐朝廷念大體﹐當不死。輕者罰一歲俸﹐至款段出都門﹐極矣。公等愛一歲俸不沽名﹐奎熾以性命沽名﹐奎熾誠沽名。」遂罷訊。

按﹕杜生之論﹐得之百數年前﹐𨿽朝陽鳴鳳曷逮焉。

淸有兩張國梁﹐一雍正朝﹐雲南提督贈右都督張國梁﹐謚勤果。一咸豐朝﹐江南提督幫辦軍務張國梁﹐謚忠武﹐見《謚法考》。

前話記塔忠武戰馬﹐又有陳都督義馬﹐亦可傳也。道光辛丑﹐英艦犯廣州﹐都督陳建升禦之沙角之炮臺﹐死之。馬爲英軍所得﹐飼之他顧不肯食﹔乘之﹐蹶是弗克止﹔棄之﹐悲鳴跳擲而死。三水歐陽雙南爲賦《義馬行》云﹕有馬有馬﹐公忠馬忠。公心惟國﹐馬心惟公。

公殲羣醜﹐馬助公斗。羣醜傷公﹐馬馱公走。

馬悲馬悲﹐公死安歸。公死無歸﹐馬守公屍。

賊牽馬怒﹐賊飼馬吐。賊騎馬拒﹐賊棄馬舞。

公死畱釒誇﹐馬死畱髁。死所死所﹐一公一馬。

滬上愚園有長短人各一﹐短人非甚短﹐長亦未足爲長。按﹕宋嶽珂《呈史》云「姑蘇民唐姓者﹐兄妹俱長一丈二尺。」又《五雜俎》云「明時口西人﹐長一丈一尺﹐腰腹十圍﹐其妹亦長丈許。」倘愚園之長人見之﹐殆猶不敢望其項背矣。

歐洲各國﹐僧皆娶妻生子﹐與常人無異。吾國亦有之。《五雜俎》云「天下僧﹐惟鳳陽一郡﹐飲酒食肉娶妻﹐無別於凡民﹐而無差徭之累。相傳太祖湯沐地﹐以此優卹之也。至吾閩之邵武汀州﹐則僧眾公然蓄髮﹐長育妻子矣。寺僧數百﹐惟當戶者一人削髮﹐以便於入公門﹐其他雜處四民之中﹐莫能辧也。按﹕陶《淸異錄》謂僧妻曰梵嫂。《番禺雜記》載廣中僧有室家者﹐謂之火宅僧﹐則他處亦有之矣。又《百粵風土記》云﹕」僧多不削髮﹐娶妻生子﹐名曰在家僧。「

《四庫全書總目存目。交友論》一卷﹐明利瑪竇撰。萬曆己亥﹐利瑪竇遊南昌﹐與建安王論友道﹐因署是編以獻。有云「友者過譽之害﹐大於仇者過訾之害。」此中理者也。又云「多有密友﹐便無密友。」此洞悉物情者也。自余持論醇駁參半。西洋人入中國﹐自利瑪竇始。利瑪竇所著書﹐又有《二十五言》一卷。西洋宗教傳中國﹐自《二十五言》始。

東坡樂府《菩薩蠻。詠足》云﹕途香莫惜蓮承步﹐長愁羅襪淩波去。只見舞回風﹐都無行處蹤。偸穿宮樣穩﹐並立雙趺困。纖妙說應難﹐須從掌上看。

按﹕詩詞專詠纖足﹐自長公此詞始﹐前乎此者﹐皆斷句耳。

吾國人精建築學者﹐嘗匯記之得數事。宋時木工諭皓以工巧蓋一時﹐爲都料匠﹐著有《木經》三卷﹐識者謂宋三百年一人而已。皓最工制塔﹐在汴起開寶寺塔﹐極髙且精﹐而頗傾西北﹐人多惑之﹐不百年平正如一。蓋汴地平無山﹐西北風髙﹐常吹之﹐故也。其精如此。錢氏在杭州建一木塔﹐方兩三級﹐登之輒動。匠云「未瓦﹐上輕﹐故然。」及瓦布﹐動如故。匠不知所出﹐走汴﹐賂皓之妻﹐使問之。皓笑曰「此易耳﹐但逐層布板訖﹐便實釘之﹐必不動矣。」如其言﹐乃定。皓無子有女十餘歲﹐臥則交手於胸﹐爲結構狀。或云《木經》﹐女所著也。

明徐杲以木匠起家﹐官至大司空﹐嘗爲內殿易一棟﹐審視良久﹐於外別作一棟。至日斷舊易新﹐分毫不差﹐都不聞斧鑿聲也。又魏國公大第傾斜﹐欲正之﹐計非數百金不可。徐令人囊沙千餘石置兩旁﹐而自與主人對飲。酒闌而出﹐則第已正矣。以伎倆致位九列﹐固不偶然。

又唐文宗時有正塔僧﹐履險若平地﹐換塔杪一柱﹐不假人力。傾都奔走﹐皆以爲神。宋時眞定木浮圖十三級﹐勢尢孤絕﹐久而中級大柱壞欲傾﹐眾工不知所爲。有僧懷丙﹐度短長﹐別作柱﹐命眾維而上﹐已而卻眾工﹐以一介自隨。閉戶良久﹐易柱下﹐不聞斧鑿聲也。明姑蘇虎丘寺塔傾側﹐議欲正之﹐非萬緡不可。一遊僧見之曰「無煩也﹐我能正之。」每日獨攜木楔百餘片﹐閉戶而入﹐但聞丁丁聲。不月餘﹐塔正如初﹐覓其補綻痕迹﹐了不可得也。三事極相類﹐而皆出遊僧﹐尢奇。

至於浙人項升﹐爲隋煬帝起迷樓﹐凡役夫數萬﹐經歲而成。樓閣髙下﹐軒窗掩映。幽房曲室﹐玉闌朱﹐互相連屬﹔回環四合﹐曲屋自通﹔千門萬牖﹐上下金碧。金虯伏於棟下﹐玉獸蹲於戶旁。璧砌生光﹐瑣窗射日。工巧之極﹐自古無有。人誤入者﹐𨿽終日不能出。帝大喜﹐因以迷樓目之云云。則𨿽失之導淫逢惡﹐然其經營締造之窮工極致﹐要亦迥乎弗可及矣。

竊意西人之於建築﹐惟是髙堅巨麗﹐是其能事﹔若夫五步一樓﹐十步一閣﹐鉤心鬥角﹐藻周慮密﹐則吾中國古之良匠﹐殆未遑多讓焉。乃至諭皓﹑徐杲輩之神明變化﹐不可方物﹐不尢古今中外所難能耶。

世俗稱美人之材勇﹐輒曰十八般武藝﹐無一不精。斯語也﹐傳奇演義家多用之﹐蓋在百年或數十年前。迄今滄桑變易﹐火器盛行﹐往往一彈加遺﹐烏獲孟賁無能役﹐快劍長戟失其利﹐卽斯語亦等諸務去之陳言矣。考明英宗正統乙巳夏﹐詔陳懷井源等練京軍備瓦刺﹐招募天下勇士。山西李通者﹐行教京師﹐試其技藝十八般﹐皆無人可與爲敵﹐遂膺首選。十八般之名﹐一弓﹑二弩﹑三槍﹑四刀﹑五劍﹑六矛﹑七盾﹑八斧﹑九鉞﹑十戟﹑十一鞭﹑十二簡﹑十三槁﹑十四殳﹑十五叉﹑十六杷頭﹑十七綿繩套孛﹑十八白打。

平南黎謙亭﹐乾隆戊子舉人﹐官涇州知州﹐著有《素軒詩集》梓行。其《甕玉行》有序云「於闐貢大玉三﹐大者重二萬三千餘斤﹐小者亦數千斤﹐役人畜挽拽﹐率以千計﹐至哈密有期矣。嘉慶四年﹐奉詔免貢﹐詩以紀事。」詩云﹕於闐飛檄馳京都﹐大車小車大小圖。

軸長三丈五尺咫﹐塹山導水堙泥途。

小玉百馬力﹐次乃百十逾。

就中甕玉大第一﹐千蹄萬引行踟躇。

日行五里七八里﹐四輪生角千人扶。

又云﹕詔書寶善不寶玉﹐嵯峨巨卜輕錙銖。

所到之處卽棄置﹐毋重百姓罹無辜。

又云﹕大玉雕琢鐫其瑜﹐小玉鏟鑿爲龜趺。

大書己未卹民詔﹐金寒石泐玉不渝。

按﹕貢玉大至二萬三千餘斤﹐殆古昔所未有。此詩足備掌故﹐因節錄之。

俗謂婦妒爲喫醋。按「喫醋」二字見《續通考》﹕「獅子日食醋酪各一瓶。」世以妒婦比河東獅吼﹐故有此語。嘗聞北地橐駝嗜鹽﹐日必飼以若干斤﹐否則遠行弗健。以橐駝喫鹽例之﹐則獅子喫醋﹐亦事所或有。

臨桂倪云臒《桐陰淸話》﹕阮文達平蔡牽﹐得其兵器﹐悉鑄秦檜夫婦鐵像﹐跪於嶽忠武廟前。好事者戲撰一聯﹐制兩小牌題之﹐作夫婦二人追悔口吻﹐其一系秦檜頸上曰「咳﹐僕本喪心﹐有賢妻何至若是。」其一系王氏頸上曰「啐﹐婦𨿽長舌﹐非老賊不到今朝。」公謁廟時見之﹐不覺失笑。

按﹕《檐曝雜記》﹕「李太虛﹐南昌人﹐吳梅村座師也。明崇禎中爲列卿﹐國變不死﹐降李自成。本朝定鼎後﹐乃脫歸。有舉人徐巨源者﹐其年家子也﹐嘗撰一劇﹐演太虛及某巨公降賊後﹐聞大淸兵入﹐急逃而南。至杭州﹐爲追兵所躡﹐匿於嶽墳鐵鑄秦檜夫人胯下﹐值夫人方入月﹐迨兵過而出﹐兩人頭皆血污。此劇已演於民間﹐稍稍聞於太虛。」云云。據雜記﹐則嶽墳鐵像明末淸初已有之﹐倪云阮文達所鑄﹐未詳何本。

《桐陰淸話》又云「秦淮舊院教坊規條碑﹐余嘗見其拓本。略云﹕」入教坊者﹐準爲官妓﹐另報丁口賦稅。凡報明脫籍過三代者﹐準其捐考。官妓之夫﹐綠巾綠帶﹐著豬皮靴﹐出行路側﹐至路心被撻勿論。老病不準乘輿馬﹐跨一木﹐令二人肩之。『「云云。此碑入金石話﹐絕新。

某觀察號鳳樓﹐行五。光緒乙巳﹑丙午間﹐薄遊江南﹐參某督幕。公暇陶情絲竹﹐爲秦淮名妓小五寶脫籍。其友某贈聯云「小樓一夜聽春雨﹐五鳳齊飛入翰林。」署名「鳳倒鸞顚客」。扁云「二五爲偶」。按﹕宋陳藏一《話腴》﹕「昌黎伯《和裴晉公東徵》詩云﹕」旗穿曉日雲霞雜﹐山倚秋空劍戟明。『蓋以我之旗﹐況彼雲霞﹔以彼之山﹐況我劍戟﹐回鸞舞鳳格也。「鳳倒鸞顚﹐略與回鸞舞鳳﹐體格暗合。又小五寶之姊名小四寶﹐亦擅艷名﹐或贈以聯云﹕」小南彊﹐大北勝。四美具﹐二難並。「亦工巧典雅。

錢唐張勤果由軍功起家﹐官至河南布政使﹐爲禦史劉寶楠所劾。疏有「目不識丁」語﹐竟對調潮州鎭總兵﹐旋擢廣東提督﹐轉山東巡撫。勤果夙工書法﹐模《聖教序》﹐得右軍神髓﹐自被劾後﹐刻「目不識丁」小印﹐凡爲人作書輒於署名下鈐用之。

江寧諸生李仙根﹐名光節。咸豐間﹐闔門殉發賊之難﹐僅以身免。仙根工詩詞﹐擅丹靑﹐跌宕饒風趣。有小印﹐文曰「自成一家」。凡繪事愜心之作﹐輒鈐用之﹐殊忍俊不禁。

宋時廬陵永和市﹐有舒翁以陶器著稱﹐工爲玩具。翁女尢善﹐號曰舒嬌。其壚甕諸色幾與柴哥等價。按﹕專書談瓷故者﹐世不多覯﹐間見數種﹐亦不具舒嬌之名﹐亟記之。

前話載淸乾﹑嘉間於闐國貢大玉﹐重二萬三千餘斤。自來玉之大者﹐殆無逾此。相傳內廷節愼庫有大銀﹐猶爲明代遺物﹐其重幾何﹐弗可得而考也﹐陟其巓必以梯。曩余客京師﹐聞之友人云云。

黃伐檀集《妒芽說》﹕「客有語予﹐人有以桃爲杏者﹐名曰接。其法斷桃之本﹐而易以杏。春陽旣作﹐其枝葉與花皆杏也。桃之萌亦出於其本﹐蓊然若與杏爭盛者。主人命去之﹐此妒芽也。」又《蜀語》﹕「七夕漬綠豆令芽生﹐名巧芽。」妒芽﹑巧芽﹐語並絕新。

蕙風曰「吾廣右花匠最擅接花之技﹐如以櫻桃花接垂絲海棠﹐則先植櫻桃於盆﹐其本必蟠倔有姿致﹐僅畱一二枝條﹐壯約指許。屆淸明前﹐則就海棠撰其枝气王者﹐壯相若者﹐與櫻桃之本姿致宜稱者﹐審定長短距離﹐削去其半﹐約寸許﹐同時於櫻桃枝近本處﹐亦削去其半﹐亦寸許﹐速就兩枝削處﹐密切黏合﹐以薴皮緊束之﹐外用海棠根畔土﹐調融塗護﹐勿露削口。若所接海棠枝距地較髙﹐則植木爲架﹐支櫻桃盆﹐務令兩花髙下相若﹐無稍拗屈彊附。迨至夏初﹐兩枝必合而爲一﹐薴皮暫不必解﹐於海棠枝削口稍下﹐徐徐鋸斷。俾兩花脫離﹐卽將削口稍上之櫻桃枝鋸棄﹐則本櫻桃而花葉皆海棠矣。他花接法並同。比見日本櫻花絕佳﹐竊意可以中國海棠之本接之。

宋人稱他人妻曰閣中﹐孫覿《鴻慶集。與惠次山帖》云「忽聞閣中臥病﹐何爲遽至此也。伉儷之重﹐追慟柰何。」元人稱妾曰少房﹐黃氵晉爲義門鄭氏撰《靑連居士鄭君墓銘》云「娶傅福﹐字世昌﹐少房徐偉﹐字妙英﹐皆前君卒﹐同葬縣東金村。」又宋濂撰《宣政院照磨鄭府君墓志》云「越四年﹐夫人吳氏卒。越一十五日﹐少房勞氏又卒﹐葬府君之穴。」

漁洋山人《詩話》云「李滄溟先生身後最爲寥落﹐其寵姬蔡﹐萬曆癸卯﹐年七十餘矣﹐在濟南西郊賣胡餅自給。叔祖季木考功見之﹐爲賦詩云﹕」白雪髙埋一代文﹐蔡姬典盡舊羅裙。「滄溟淸節可知矣。《西山日記》云﹕」李於鱗解組後﹐構白雪樓﹐樓三層﹐最上其吟詠處﹐中以居一愛姬﹐最下延客。四面環以水﹐有山人來謁﹐先請投其所作詩文﹐許可﹐方以小舴艋渡之﹔否者﹐遙語曰「亟歸讀書﹐不煩枉駕也。『山人所記賣餅蔡姬﹐豈卽第二樓中人耶。」又於源《鐙窗瑣話》云「嘉興張叔未解元嘗寓西埏裏酒肆﹐其姬人母家也。後寓餅店內翟氏別業﹐有句云﹕」不妨司馬當壚客﹐來寓公羊賣餅家。』「是亦雅故關於賣餅者﹐而於鱗蔡姬事﹐尢令人棖觸。

徐東癡隱君居系水之東﹐髙尙其志。李容庵爲新城令﹐最敬禮之﹐與相倡和。李罷官﹐僑居歷下。繼之者東光馬某﹐亦知東癡之名﹐然每有詩文之役﹐輒發朱票﹐差隸囑其結撰﹐稍遲則簽捉無差限比。隸畏撲責﹐督迫良苦﹐東癡亦無計避之。時傅彤臣侍禦裏居﹐數以爲言。馬唯唯﹐然終不悛也。容庵知之﹐乃遣人迎往歷下﹐及馬罷官始歸。此與周靑士館嘉善柯氏園﹐月夜吟詩﹐被郡丞季某杖逐事絕類。雅流遇傖父﹐冰炭齟齬﹐率非情理可諭﹐思之令人軒渠。

淸時以科舉取士﹐往往文人遣興﹐棘闈遊戲之作﹐或詩詞散曲﹐𨿽備極形容﹐太半俚詞滑調﹐不足登大雅之堂。偶閱《柳南隨筆》﹐載陳亦韓《別號捨文》﹐吐屬雅近名雋﹐風趣亦復乃爾﹐其辭曰﹕試士之區﹐圍之以棘。矮屋鱗次﹐百間一式。其名曰號﹐兩廊翼翼。有神尸之﹐敢告余臆。余入此捨﹐凡二十四。偏袒徒跣﹐擔囊貯備。聞呼唱喏﹐受卷就位。方是之時﹐或喜或戚。其喜維何﹐爽塏正直。坐肱可橫﹐立頸不側。名曰老號﹐人失我得。如宦善地﹐欣動顏色。其戚維何﹐厥途孔多。一曰底號﹐糞混之窩。過猶唾之﹐寢處則那。嘔泄昏忄屯﹐是爲大瘥。誰能逐臭﹐搖筆而哦。一曰小號﹐廣不容席。檐齊於眉﹐墻逼於跖。庶爲僬僥﹐不局不脊。一曰席號﹐上雨旁風。架構綿絡﹐藩籬其中。不戒於火﹐延燒一空。凡此三號﹐魑魅所守。余在舉場﹐十遇八九。黑髮爲白﹐韶顏變醜。逝將去汝﹐湖山左右。抗手告別﹐毋掣余肘。

陳作是文之年﹐丁雍正癸卯﹐是科受知北平黃昆圃少宰﹐聯捷禮部試﹐偶病足未與廷對而歸。益讀書講學﹐肆力古文辭云。

《帶經堂詩話》又云「朱相國平涵《湧幢小品》載其嘗館一貴人家﹐其人奉齋。一日怒廚人﹐凡易十餘品﹐俱不稱意。朱笑謂之曰﹕」何不開齋﹖『「玆語誠足解頤。相傳乾﹑嘉間﹐京師某大叢林方丈某僧﹐以髙行聞於時﹐尢善圍棋﹐某樞相亦有棋癖﹐過從甚密。其香積所供素面﹐風味絕佳﹐樞相食而甘之﹐輒命庖丁仿制。弗若也﹐則撲責之﹐屢矣﹐庖丁窘且憤﹐變姓名傭於僧。久之﹐乃得其法﹕則選雞雛肥美者﹐擘析其至精﹐縷而屑之入面中﹐故汁濃而無脂﹐味鮮弗膩﹐蓋自是而髙僧之譽驟衰矣。又輦下諸宅眷﹐一日﹐集某尼庵﹐爲禮佛誦經之舉﹐虔誠齋潔。庖人以饌蔬至﹐經婢嫗輩露索﹐然後入﹐𨿽滌器之布﹐亦必易其新者﹐而不知此新布之兩面﹐卽滿塗雞脂。入廚後﹐沃以沸湯﹐可得最濃厚之雞法﹐蓋非此則筍菌瓜瓠之屬﹐不能使之悅口。凡玆之類﹐皆甚可笑也。

金陵張可度﹐字筏。《廬山》詩云「父居黃閣女崆峒﹐流水桃花石室中。多少男兒淪落盡﹐神仙卻讓李騰空。」見《漁洋詩話》。騰空者﹐林甫之女。李太白有《送內之廬山訪女道士李騰空》詩。相傳李林甫有女六人﹐各擅姿態﹐雨露之家﹐求之不允。於廳事壁間﹐拓一窗欞﹐障以茜紗﹐日使六女戲於窗下。每有貴族子弟來謁﹐卽使諸女於窗中﹐自擇當意者﹐托蹇修焉。若騰空固得道者﹐當不在此六女之列﹐其殆雞羣之鶴耶。又茆山有秦檜女繡大士像甚靈異﹐居人不敢托宿﹐見《蔣說》。又王安石女最工詩﹐見《覺範》詩云云﹐此浪子和尙耳﹐見《能攺齋漫錄》。又蔡卞妻﹐亦安石女﹐工文詞。何權姦之多奇女子也。

煙艸名淡巴菇﹐又名金絲薰﹐明萬曆時始有之。崇禎嚴禁弗能止﹐《樊榭山房詞》序云「自閩海外之呂宋國移種中土。」按﹕「姚旅露書﹐關外人相傳本於髙麗國。其妃死﹐國王哭之慟﹐夜夢妃告曰﹕」冢生一卉﹐名曰煙艸﹐細言其狀﹐采之焙漧﹐以火燃之﹐而吸其煙﹐則可止悲﹐亦忘憂之類也。『王如言采得﹐遂傳其種。「云云。煙艸之生﹐其事絕韻﹐後人更美其名爲相思艸云。

前話載梅巧玲義俠事﹐玆又得程長庚軼事一則﹐亦可以風勵薄俗﹐愧當世士夫﹐亟記之。方長庚之掌北京三慶班也﹐有道員某﹐以非罪被劾﹐當褫職﹐旨將下矣。某憤不欲生﹐兼仰事俯蓄﹐惟一官是恃﹐挽回乏術﹐則凍餒隨之﹐實亦無以爲生也。戚友來慰問者﹐爲之百計圖惟﹐殊未得一當。友人某﹐尢躊躇久之﹐忽拍案而起曰「道在是矣﹗」則羣起亟問之﹐友曰「玆事回天大不易﹐非樞府斡旋不爲功。方今黜陟大柄﹐操之恭王。惟程長庚﹐爲王所最賞識﹐最信任。得其片言﹐冤可立白﹐曷姑試求之﹖」某亦瞿然曰「誠然。幸嘗與長庚通鄭重。」則亟偕友往﹐婉切白長庚。長庚曰「僕混迹軟紅﹐惟曲藝進身是愧﹐自好益復﹐向於王公大人﹐𨿽促膝氐掌﹐未嘗幹以私﹐尢不敢與聞官事。矧人微言輕﹐言之亦未必有濟﹐敢敬謝不敏﹐幸原諒﹐勿以諉卸爲罪也。」某固請不已﹐友亦爲之陳懇﹐至於再三。長庚曰「幸被劾誠非罪﹐差可措詞﹐當勉效綿薄﹐視機會何如耳。」則亟謁恭邸﹐值王憩寢﹐良久﹐僅乃得達﹐王則訶謁者﹐謂將命胡遲遲也﹐並爲長庚道歉仄。長庚白來意﹐主始有難色﹐謂旨已交擬﹐恐不易保全。旣而曰「爾固不輕幹人﹐事𨿽難﹐吾當盡力圖之。」長庚稱謝肅退﹐王曰「少休﹐勿亟﹐吾正欲與爾閒談也。」詰朝﹐諭旨下﹐竟無某道褫職事﹐則參折已畱中矣。某徳長庚甚﹐賫厚幣﹐自詣謝。長庚拒弗見﹐饋物悉返璧﹐命侍者出傳語曰「請某官還以此整頓地方公事﹐毋以民脂民膏作人情也。」且從此不與某道相見。有人問此事者﹐長庚力辧其必無雲。長庚字玉山。

梅巧玲名芳﹐其孫名蘭芳。按﹕王右軍父子﹐名並用之﹐例可通矣。

《賭卦》﹐淸初王先生戒子弟之作﹕賭凶﹐無攸利。彖曰﹕賭﹐妒也。妒人之有﹐而先罄其藏。勝者偶而敗其常﹐獲者寡而失不可償。是以凶﹐無攸利。君子賭而業隳資亡﹐小人賭而離於桁楊﹐賭之爲殃大矣哉。象曰﹕上慢下賊賭﹐後以嚴刑懲慝。初九﹐童蒙之嬉吝。象曰﹕童蒙之戲﹐漸不可長也。義方有訓﹐用豫防也。六二﹐誘賭以迷﹐往卽於泥凶。象曰﹕誘賭﹐朋之傷也﹐往入其類﹐自戕也。六三﹐燕樂ぅぅ﹐乃賭乃戰﹐士以喪名虧行。象曰﹕燕樂ぅぅ﹐賭起爭也。喪名虧行﹐大無良也。六四﹐迷賭﹐晡不食﹐貲亡有疾。象曰﹕迷賭﹐夜以爲明也﹐旣亡其貲又疾﹐無常也。六五﹐夫迷不復﹐婦嗟於屋﹐良友弗告。象曰﹕夫迷不復﹐婦用傷也﹔良友弗告﹐不可匡也。上九﹐鑑賭有悔﹐出涕沱若﹐戚嗟若吉。象曰﹕自鑑其禍﹐斷用剛也﹐中心有悔﹐易否爲藏也。正義曰﹕賭者﹐小人之事﹐陰之類也。童蒙之嬉﹐陰未甚盛﹐有義方之訓以豫防之﹐則初吝可以終吉。鑑賭有悔﹐來復之象﹐故初上皆陽爻。

西藏燈具﹐狀如弓鞋﹐俗傳爲唐公主履﹐見《衛藏圖識》。夫曰俗傳﹐則其由來亦已久矣。是亦謂唐時已有弓鞋﹐不自南唐始也。

凡人有專長﹐則眾長爲所掩。右軍善畫﹐而惟以書名﹔李白工書﹐而僅以詩顯。至如朱紫陽畫﹐深得吳道子筆法﹐則尢世所罕知矣。

巫山神女朝雲暮雨之說﹐向來詞賦家多用之﹐艷矣﹐然而褻甚。按﹕路史《集仙錄》云「雲華告禹曰﹕」太上湣汝之志﹐將授靈寶之文﹐陸策虎豹﹐水刂蛟龍﹐馘邪檢凶﹐以成汝功。『因授上淸寶文﹐又得庚辰虞余之助﹐遂導波決川。奠五嶽﹐別九州﹐天錫元圭﹐以爲紫庭眞人。「虞余庚辰﹐據《楚辭》﹐乃益稷之字。雲華者﹐云王母之女﹐巫山神女也。據此﹐則巫陽之靈﹐上淸莊嚴之神﹐詎可以褻語厚誣之。曩余作《七夕》詞﹐用銀河鵲駕等語﹐端木子疇前輩見而規誡之﹐評語云﹕」牛主耕﹐女主織﹐建申之月﹐田功告畢。織事托始﹐故兩星交會﹐明代謝以成歲功。世俗傳訛﹐以妃偶離合爲言﹐瀆甚矣。「余佩服斯言﹐垂三十年未嘗賦《七夕》詞也。

阮吾山《茶余客話》云「毛氏汲古閣藏書甚富﹐模刻亦多。王駙馬以金錢輦之去﹐其板多在昆明。駙馬者﹐平西婿也。」按﹕王名永康﹐蘇州人﹐錢梅溪《履園叢話》云「初﹐三桂與永康父同爲將校﹐許以女妻永康﹐尙在𦇤褓。未幾父死﹐家無擔石﹐寄養鄰家。比長﹐飄流無依﹐年三十餘﹐猶未娶也。有親戚老年者知其事﹐始告永康。時三桂已封平西王﹐聲威赫奕。永康偶檢舊篋﹐果得三桂締姻帖﹐遂求乞至雲南﹐書子婿帖詣府門。越三宿﹐乃得傳進。三桂沈吟良久﹐曰﹕」有之。『命備公館﹐授爲三品官﹐供應器具立辦﹐選日成婚﹐奩贈甚盛。一面移檄蘇撫﹐爲買田三千畝﹐大宅一區﹐在齊門內拙政園﹐相傳爲張士誠婿僞駙馬潘元紹故宅也。永康在雲南﹐不過數月﹐卽攜新婦回吳﹐終未接三桂一面。永康旣歸﹐窮奢極欲﹐與當道往來﹐居然列公卿間。後三桂敗﹐永康先歿﹐家產入官﹐眞如邯鄲一夢矣。「按﹕據錢氏云云﹐永康在滇僅數月﹐阮云書板多在昆明﹐殆未必然矣。

杭縣徐女士《彤芬室筆記》云「長沙芙蓉鏡照相館曾爲柳某攝照﹐其已故之妾﹐亦現影身側﹐形容宛肖。十年前﹐芙蓉鏡尙重攝以出售﹐湘人類皆知之。」玆事絕奇﹐其信然耶﹐則古者李少君﹑楊通幽﹑稠桑王老﹑趙十四輩召亡之術﹐何難能可貴之有。

明髙則誠撰《琵琶記》﹐演蔡中郎贅入牛府﹐屬假托非事實﹐前人辧之詳矣。或謂其罵王四﹐因琵琶二字有四王字﹐亦臆說﹐無確據。按﹕唐盧仝《玉泉子》「鄧廠」一則略云「廠初比隨計﹐以孤寒不中第。牛蔚兄弟﹐僧孺之子﹐有气力﹐且富於財﹐謂廠曰﹕」吾有女弟﹐未出門﹐子能婚﹐當爲展力﹐寧一第耶。『時廠已婿李氏矣﹐有女二人皆善書﹐廠之行捲﹐多二女筆迹。廠顧己寒賤﹐私利其言﹐許之﹐旣登第﹐就牛氏姻﹐不日挈牛氏歸。將及家﹐紿牛氏曰「吾久不到家﹐請先往俟卿。』洎到家﹐不敢泄其事。明日﹐牛氏奴驅其輜橐直入﹐列庭廡間。李氏驚曰﹕」此何爲者﹖『奴白夫人將到﹐令某陳之。李曰「吾卽妻也﹐又何夫人﹖』卽拊膺哭頓地。牛氏至﹐知其賣己也﹐請見李氏曰﹕」吾父爲宰相﹐兄弟皆在郎省﹐縱不能富貴﹐豈無一嫁處。其不幸豈惟夫人乎﹖夫人縱憾於鄧郎﹐寧忍不爲二女計耶。『時李氏將列於官﹐二女共牽挽其袖而止。後廠以祕書少監分司。黃巢入洛﹐避亂於河陽﹐其金帛悉爲羣盜所得。「據此﹐則再婚牛氏﹐實鄧廠事。而院本以誣中郎﹐其故殆不可知。

唐蘇聰悟過人﹐才能言﹐有京兆尹過父環﹐命詠「尹」字。乃曰「醜𨿽有足﹐甲不全身。見君地口﹐知伊少人。」卽燈迷之拆字格也。

江淹夢五色筆事﹐自昔艷稱。按﹕馬總《大唐奇事》﹕「廉廣者﹐魯人也。因采藥於泰和﹐遇風雨﹐止大樹下。及夜半雨晴﹐信步而行﹐逢一人若隱士﹐問廣曰﹕」君何深夜在此﹖『仍林下共坐。語移時﹐忽謂廣曰「我能畫﹐可奉君法﹐與君一筆﹐但密藏焉。』卽隨意而畫﹐當通靈﹐因懷中取一五色筆授之。廣拜謝訖﹐此人忽不見。爾後畫鬼兵能戰﹐畫龍能致雲雨﹐畫大鳥能乘之而飛﹐尋復見神還筆﹐因不復能畫」云云。此又一事也﹐特彼文筆此畫筆耳。

《千字文》「律呂調陽」﹐「呂」當作「召」。按﹕唐《南阜羯鼓錄》云「玄宗洞曉音律﹐由之天縱﹐凡是管弦﹐必造其妙。若制作調曲﹐隨意卽成﹐不立章度。取適短長﹐應指散聲﹐皆中點指。至於淸濁變轉﹐律呂呼召﹐君臣事物﹐疊相制使﹐𨿽古之夔曠﹐不能過也。」律召﹐卽「律呂呼召」意。

道光季年﹐京師有人制聯云「著﹑著﹑著﹐祖宗洪福穆鶴舫﹐是﹑是﹑是﹐皇上天恩卓海帆。」扁曰「如何是好」。蓋二相饒有伴食之風﹐造膝時絕鮮獻替﹐惟阿容悅而已。然穆相嘗汲引曾文正﹐每於禦前稱曾某遇事畱心﹐可大用。一日﹐文正忽奉翌日召見之諭﹐是夕宿穆相邸。及入內﹐由內監引至一室﹐非平時候起處。逾亭午矣﹐未獲入對﹐俄內傳諭﹐明日再來可也。文正退至穆宅﹐穆問奏對若何﹐文正述後命以對﹐並及候起處所。穆稍凝思﹐問曰「汝見壁間所懸字幅否﹖」文正未及對﹐穆悵然曰「機緣可惜。」因躊躇久之﹐則召幹僕某﹐諭之曰「汝亟以銀幣四百兩﹐往貽某內監﹐屬其將某處壁間字幅﹐炳燭代爲錄出﹐此金爲酬也。」因顧謂文正﹐仍下榻於此﹐明晨入內可。洎得覲﹐則玉音垂詢﹐皆壁間所懸歷朝聖訓也。爰是奏對稱旨﹐並諭穆相曰「汝言曾某遇事畱心﹐誠然。」而文正自是向用矣。

曾文正初入翰林﹐僦居繩匠胡同伏魔寺﹐自顏所居之室曰藏雲洞﹐蓋寓出山爲霖之意﹐及何桂淸喪師失地﹐江南京僚聯銜請公督師﹐卒成偉業。故文正於江南人至爲契合云。

曾文正官翰林時﹐亦日書小楷﹐以備考差。適介弟忠襄讀書京邸。一日﹐有友薦僕至﹐文正不欲畱用﹐而僕固求不已。文正曰「此僕殊糾纏﹐吾竟無術遣之。」忠襄曰「但以所書白折示之﹐彼必恝然捨去也。」文正怒之以目﹐所謂善戲謔兮﹐此固無傷怡怡之雅。

咸豐初年﹐左文襄以在籍舉人就張石卿中丞之幕。張公去位﹐駱文忠繼之﹐信任文襄尢專。文忠每公暇適幕府﹐值文襄與幕僚數人﹐慷慨論事﹐援古證今﹐風發泉湧。文忠靜聽而已﹐未嘗置可否。世傳文忠一日聞轅門鳴炮﹐顧問何事。左右對曰「左師爺發軍報折也。」文忠頷之﹐徐曰「盍取折稿來一閱﹖」當繕發之前﹐未嘗寓目也。當時楚人或以「左都禦史」戲稱文襄﹐意謂文忠官銜不過右副都禦史﹐而文襄權尙過之也。文襄練習兵事﹐智深勇沈﹐感激文忠國士之知遇﹐爲之集餉練兵﹐選用賢將﹐兩敗石達開數十萬之眾。復分兵援黔﹑援粵﹑援鄂﹑援江西﹐而卽以爲屏蔽吾■之至計。文忠得以雅歌坐嘯﹐號爲全楚福星。天下不患無才﹐患知才不能用﹐用才不能盡﹐若文忠之有文襄﹐信乎能盡其才者矣。

咸豐初年﹐蜀中童謠云「四川軍務惡﹐硝磺用不著。若要川民樂﹐除非馬生角。」末幾﹐朝命蕭啟江﹑黃熙先後籌辦防剿﹐迄無成績。蕭黃﹑硝磺同音﹐所謂「硝磺用不著」也。迨駱文忠開府﹐內而藍朝鼎﹑李短衲成擒﹐外而石達開授首﹐星周甫易﹐而全蜀肅淸。駱字從馬從各﹐蜀音各與角同﹐所謂「馬生角」也。華陽王息塵廉坊云「文忠之薨也。先數日寢疾﹐息翁之居﹐距督署只赤。某夕深坐﹐俄聞靈風颯然﹐聲振屋瓦﹐若龍陣之驟驚也。頃之﹐聞節轅鳴炮九﹐知驂鸞騰天矣。」生爲屏臣﹐歿爲明神﹐可知傳說騎箕﹐詎謬悠之說耶。相傳文忠督川時﹐蜀民見其摧陷廓淸﹐用兵神速﹐以爲諸葛復生。其後雙目失明﹐僚屬來謁者﹐或手捫其面目﹐耳聽其聲音﹐輒辧爲某人﹐與之談論公事﹐百不失一云。

石達開﹐廣東花縣人﹐與駱文忠同縣。相傳達開被擒﹐有幼子﹐求文忠宥之。文忠畱養署中數年﹐𨿽教誨備至﹐頗桀驁露圭角。或與之言志﹐則曰「惟有爲父復仇耳。」或以告文忠﹐乃揮涕密鴆之。達開固英物﹐擅文武才﹐甚可念。文忠之未能恝然﹐非必推情桑梓也。

合肥相國李文忠﹐生平未膺文柄。光緒乙未春﹐由直督召入﹐寓賢良祠。令人於廠肆購《講義》《制藝》等書﹐爲會試總裁之預備。乃竟未得簡﹐亦缺憾也。

李文忠之封翁﹐諱文安﹐道光戊戌進士。官刑曹時﹐爲提牢廳坐辦﹐著有《提牢紀事詩》﹐蓋旨在卹囚也。吳縣潘尙書文勤爲開板於京師。論者謂文忠位極人臣﹐爲積善之餘慶雲。

李文忠督直隸時﹐某年﹐以「麥秀兩歧」入告﹐禦史邊壽民劾之﹐有「陽爲歸美於朝廷﹐陰實自譽其政績」之語﹐文忠致函謝過焉。

李文忠任直督時﹐某年壽辰﹐僚屬制錦稱祝﹐天津守某領銜所撰壽文﹐先呈文忠閱定﹐文集葩經﹐用「我公東歸」句﹐誤作「我公西歸」﹐文公戲作公牘語批其後云「本部堂何日西歸﹐仰該守查明稟覆。」太守見之﹐主臣無已。

蘇州潘蔚如中丞初以巡檢需次保定﹐每衙參﹐恆以市車往﹐有禦者某姓輒受顧﹐習矣。某日﹐值某禦者不在﹐潘遂顧用他車。越日見而問之﹐禦者言「因妻病﹐弗遑執鞭也。」問何病﹐則絆戀愆期。圜的不施﹐數閱月矣﹐於婦科爲險證﹐往往弗治。潘固夙諳歧黃家言﹐謂禦者﹕「我善醫﹐曷禦我往診﹖」禦者亟鞠跪謝﹐禦潘至家﹐爲診之。方再易而病愈。明年﹐潘補蘆溝橋巡檢﹐時那文誠總督直隸。一日﹐潘忽奉五百里札調﹐大驚﹐不解其故。星夜晉省﹐面謁首府探詢﹐亦不知所爲。第爲先容﹐則立予傳見。蓋文誠之女公子﹐已拴婚恭邸爲福晉﹐嘉禮將屆﹐乃嬰疾﹐與某禦者之妻同﹐﹛比土﹜歷諸醫﹐悉窮於術。適某禦者執役督署﹐知潘之善醫也﹐輒稱道弗去口﹐輾轉達於文誠﹐故亟札調。洎入診﹐益復澄思研慮﹐竭盡所長﹐蓋未幾而霞侵鳥道﹐月滿鴻溝﹐女公子當浣濯矣。及旣爲福晉﹐徳潘甚。旋恭邸枋鈞﹐潘蒙不次遷擢﹐竟開府貴州﹐所謂一藝成名者矣。

武進湯貞湣由蔭生起家武職﹐工詩善畫﹐篤嗜風雅﹑著有《琴隱園集》。咸豐初年﹐官江寧副將﹐日與赳桓者處。有寅僚某﹐好讀《三國誌演義》﹐自詡知兵。一日談次﹐謂貞湣曰「凡人作善﹐子孫亦必善人。故孔子之後﹐生孔明也。」忠湣微笑曰「或亦未必盡然。孔子下便是孟子﹐何孟子之後﹐乃有孟徳耶﹖」聞者爲之忍俊不禁。

相傳胡文忠撫鄂﹐長白文恭領兼圻﹐兩公稍不相能。旣而文恭欲媾解﹐顧未得當。會文忠太夫人板輿就養﹐文恭親自督隊郊迎﹐文忠感其禮意﹐成見冰釋。由是事無巨細﹐悉銳身任之﹐遂成中興大業云。

王逋《蚓庵瑣語》云「崇禎甲申﹐有吳江薛生號君亮者﹐能李少翁追魂之術﹐又善寫照。其法書亡者生歿忌日﹐結壇密室﹐懸大鑑於案南﹐設胡牀於案下﹐牀黏素紙﹐持咒焚符七七日。視鑑中煙起﹐則魂從案下冉冉而升﹐容貌如平生。對魂寫照畢﹐魂復冉冉而下。亡四十年外者﹐不能追矣。此可與長沙芙蓉鏡照相事消息互參。

滬上熟肉店不下數十家﹐無一非陸稿薦者。相傳陸氏之先設肆吳閶﹐有丐者日必來食肉﹐不名一錢﹐主人弗責償也。後竟寄宿店廡﹐亦不以爲嫌也。丐無長物﹐惟一稿薦﹐一日﹐忽棄之而去。久之﹐店偶乏薪﹐析薦以代﹐則燔炙香聞數十里﹐因以馳名。繼此凡營是業者﹐卽非陸姓﹐亦假托冀增重云。

從漚尹假觀秀水王仲瞿《煙霞萬古樓時文》﹐奇作也。其《彌子之妻題》一首尢藻采斑連﹐如古蕃錦。甚惜。福州梁氏《制藝叢話》中乏此珍祕﹐亟錄如左﹕幸臣得其女妻﹐怨耦也。蓋彌子嬖人﹐而妻則顏氏子也。妻者齊也﹐何其遇人不淑耶。嘗謂婦人從夫﹐淑女而竟適弄臣﹐亦閨房不幸事哉。腐木不可以爲柱﹐卑人不可以爲主﹐亻辰子狡童﹐袒腹而登女之牀﹐君子讀《詩》至「雉鳴求牡」﹐鮮不嘆靜女仳離﹐而乃有東家之子﹐且爲蛩蛩巨虛﹐負而走者。衛靈公﹐煬竈之君也﹐狎比狡童﹐老而好色﹐愛彌子瑕者﹐一朝眾蔽。而其時顏讎由﹐實有季妹﹐待年未嫁﹐瑕一美丈夫也。矯駕君車﹐入門布幣﹐爰是禦輪三周﹐居然牢食﹐終成婦禮。衛人醜之﹐以爲聘則爲妻。彌子瑕之鄕裏也﹐男子而行婦道﹐則淫而不交﹐人笑其臀無膚也。彌子私後車之情﹐豈不曰與爲雞口﹐寧爲牛後耶。婦人吉而夫子凶﹐君子不與艾﹠lt﹔豕﹠gt﹔慶家人之卜。丈夫而薦男歡﹐則女而不婦﹐人笑其尻益髙也。彌子戀前魚之愛﹐豈不曰與爲雄飛﹐寧爲雌伏耶。子南夫而子皙美﹐君子且與婁豬傷歸妹之窮。夫彌子﹐以色事人者也﹐萬歲千秋之後﹐且樂得身蓐螻蟻﹐於妻何愛。則魚网鴻離﹐安知爲彌子者。不巽在牀下﹐而彌子妻者﹐不鶼鶼鰈鰈﹐東家食而西家宿也。烏鳥寵雌雄之愛﹐馬牛奔臣妾之風﹐此狡兔三窟﹐所謂髙枕而臥者﹐亦彌子莫須有之計﹐而妻亦危矣。拔茅茹以其匯徵﹐使二難可並﹐何不貫魚而並寵﹐況鰥梁笱敝﹐君妃亦愛少男﹐則尢物移人﹐臣敢獨修其帷薄。而妻則愀然憂曰「是謂我不祥人也﹐妾自明詩習禮以後﹐絕未嘗私遘狐綏﹐豈今日履兩雙﹐忽欲乞國母禁臠﹐分驪姬之夜半乎。」密雲不雨﹐命蹇而遇其配主﹐則怒呼役夫。一與齊而終身不攺﹐此賈氏如臯﹐三年不笑者也。太甲戒比頑之箴﹐而女歡嘗不敝席﹐食含桃以其餘進﹐使兩美可合﹐何妨嚙臂而同盟。況宋野人歌﹕「君淫又多外嬖﹐則雞晨家索。」臣敢不獻其衤曰衣。而妻則戚然悲曰「彼何其不丈夫也。妾自施衿結縭以來﹐絕未始偸幹吠﹐豈今日苕黃桑落﹐復欲托雌兔迷離﹐續枯楊之衰梯乎。」童牛不牿﹐色荒而見此金夫﹐則泣訕良人。吾見憐而何況老奴﹐此息嬀生子﹐三年不言者也。丹朱爲朋淫之祖﹐而鳥獸猶不失儷。噫﹐連稱媵仲妹於宮﹐而顏氏棄其良娣﹐則當日鴆媒不好﹐亦宜如向姜絕莒而歸﹐而何以鶉雀無良﹐必欲同偕其老。聲伯嫁從妹於人﹐而顏氏愛其臠婿﹐則當日羊無﹛亡血﹜﹐亦宜如紀姬寧阝而去﹐而何以F29髦難棄﹐不能自下其堂。由此觀之﹐宋司徒女赤而毛﹐尙得自求佳配﹔徐吾犯妹喜而艷﹐猶能自擇良姻。顏非敝族﹐何至使靜女包羞﹐失身箕帚﹐反不如嬰兒子至死不嫁﹐爲北宮氏之老女也。向使彌子瑕者﹐色不衰﹐愛不弛﹐靈公虎欲逐逐﹐蒙輦歸閎﹐則亦若齊懿公納閻職之妻﹐命其故夫驂乘﹐而彌妻脫簪珥待罪永巷﹐速蒯聵操刀之禍﹐亂豈不自婢子始哉。故曰「幸臣得其女妻﹐怨耦也﹐非嘉耦也。」或曰「彌子﹐賤臣也。室有伉儷﹐儼然與雞冠劍佩之大賢﹐爭良娣袂﹐夫亦何幸。」《詩》云「瑣瑣姻婭﹐則無無仕。」婦人從夫﹐而後人傷其失身﹐此士君子不求巷遇﹐大丈夫不肯枉尺而直尋。

康熙六十年辛丑﹐臺灣民朱一貴作亂。先是﹐一貴於康熙五十二年之臺灣﹐居母頂艸地﹐飼鴨爲生。其鴨旦暮編隊出入﹐愚民異焉。相傳一貴能以兵法部勒其鴨﹐此視蝦蟆教書﹑蠅虎舞涼州﹐尢爲奇絕。

咸豐辛酉十月﹐賊陷諸曁。有包立身者﹐縣之包村人﹐倡集義團﹐遠近附之。賊屢以大隊擊之輒敗。同治壬戌三月﹐僞侍王約湖州賊僞梯王﹐由富陽進攻包村﹐環數十里爲營。立身善以少擊眾﹐相持數月﹐先後殺賊十餘萬人。是夏大旱水涸﹐汲道爲賊所遏。村中人眾﹐食不繼﹐賊又絕其糧道﹐勢危甚。然主客萬餘人無一降者。七月朔﹐賊由隧道攻之﹐村陷﹐立身與妹美英率親軍潰圍出。賊追及之﹐立身中炮死。美英手刃數賊﹐知不免﹐自刎死。中興以來﹐世多知有包立身之名﹐乃諸曁人所傳﹐則其事甚怪。立身本農家子﹐形體甚長﹐髙於常人者幾二尺許﹐有膂力﹐且善走。年二十許時﹐往往兀立田間﹐若有所思﹐見者咸以爲癡。咸豐庚申六月﹐夜宿場圃﹐聞有呼其名者﹐視之﹐一老翁也。翁問﹕「識我乎﹖」曰「不識。」翁曰「某年月日﹐汝甫七齡﹐爲墻所壓不死﹐我救汝也﹐頗憶之乎﹖汝他日當爲大將﹐我汝師也。某日遲明﹐我待汝於紹興昌安門外石橋上﹐毋爽約。」言已別去﹐行數武﹐忽不見。明日﹐詢之父母﹐則幼時墻壓不死固有之。屆期﹐立身欲赴約﹐父母不可﹐是夜轉展不成寐。同榻者聞之﹐曰「欲至紹興訪友﹐苦無舟資耳。」其人探枕底錢予之。雞初鳴﹐攜錢去﹐至山陰劉龔溪﹐適有小舟﹐遂乘之往。至昌安門﹐天未明也。自包村至紹興郡城﹐地近百里﹐亦不知何以迅速如此。而老翁已待於橋上﹐曰「俟子久矣。」拉之行﹐至一山中﹐有廬﹐導之入﹐有二少年在焉。老翁出酒肴共食﹐酒色赤﹐肴則皆白。食畢﹐延入後堂﹐見西階下有大刀。翁曰「試舉之。」力弗勝也。翁命一少年舉刀舞﹐光閃閃如電繞室﹐寒風肅然。翁曰「余初授彼刀﹐彼亦如汝忄匡怯。天下事苟不畏難﹐自能勝之﹐汝曷再試一舉乎﹖」立身如其教﹐果輕如一釒句金矣。翁乃授以刀法及咒語曰「此先天一目斗咒也。」立身辭歸﹐則父母已遣其兄往尋之﹐至劉龔溪﹐問舟子﹐咸曰「今晨無放棹者。」兄乃返﹐而立身已在家中矣。具道其事﹐共怪之。越日﹐又失立身﹐次日而返。詢之﹐謂翁引至諸曁南鄕斗子巖﹐樓閣院宇﹐迥非人世。有數儒士讀書堂上﹐數武士角力堂下﹐皆翁之徒也。翁以香與之﹐曰「焚此可降上界眞仙。」又曰「吾白鱟仙人也。明初助戰有功﹐受封金井。上帝使我掌霧於此﹐又使至巖巓望气﹐見諸曁一邑﹐四面皆黑气﹐惟東面稍淡。曰﹐此殺气也。淡處當小減耳。汝歸﹐宜勸世人勉爲善事。」自是邑人皆呼爲包神仙﹐遂緣此起義兵﹐臨陣白衣冠而出﹐賊輒披靡。戰前一夕﹐必焚紙錢﹐曰陰兵也。又或賊至不出戰。曰「天香未發﹐非戰時也。」俄而曰「可矣。」各鄕兵亦如聞異香﹐勇气百倍。故戰無不勝﹐賊中訛傳包神仙能飛竹刀斷敵人頭云。

《續眉廬叢話》淸。況周頤

《續眉廬叢話》淸。況周頤癸丑﹑甲寅間﹐蕙風賃廬眉壽裏﹐所撰《叢話》﹐以眉廬名。乙卯四月﹐移居迆西靑雲裏。客問蕙風﹕「《叢話》殆將更名耶﹖」蕙風曰「客亦知夫眉壽之誼乎﹖眉於人之一身﹐爲至無用之物﹐此其所以壽也。蕙風之居可移﹐蕙風之無用﹐寧復可攺。」抑更有說焉﹕《洪範》﹕「五福﹕一壽二富。」蕙風之旨﹐將使二者一焉﹐其如靑雲非黃金何。孔子曰「富而可求也﹐𨿽執鞭之士﹐吾亦爲之。」如不可求﹐續吾《叢話》。

咸豐初年﹐太考翰詹﹐詩題《半窗殘月夢鶯啼》。萬文敏時官編修﹐有句云「九重開曙色﹐萬戶動春聲。」拔置第一﹐蓋題近衰颯﹐而句殊興會也。

臨川李小湖侍郎著有《好雲樓集》﹐嘗集經句爲試帖﹐絕工巧﹐《賣劍買牛》題句云「又求其寶劍﹐誰謂爾無牛。」《善旌諫鼓》題句云「見羽毛之美﹐毋金玉爾音。」

前話載水洗水之法﹐謂水之上浮者輕淸﹐下沈者重濁。按﹕《水經》云「太宗朝﹐李季卿刺湖州﹐至維揚﹐遇陸處士鴻漸。李曰﹕」陸君善茶蓋天下﹐揚子江南零水又殊絕﹐今者二妙﹐千載一遇﹐何曠之乎﹖『命軍士信謹者挈瓶操舟﹐詣南零取水﹐陸挈器以俟。俄水至﹐陸以杓揚水﹐曰「江則江矣﹐非南零﹐』似臨岸者。使曰﹕」某掉舟深入﹐見者累百人﹐敢紿乎﹖「陸不言﹐旣而傾諸盆至半﹐陸遽止。又以杓揚之﹐曰﹕」自此南零者矣。「使大駭﹐馳下曰﹕」某自南零賚至岸﹐舟蕩半﹐懼其鮮﹐挹岸水以增之。處士之鑑神鑑也﹐其敢隱欺乎﹖「據此﹐則又以下沈者爲佳﹐二說未知孰是﹐然而陸說古矣。

常州府屬縣八﹐惟靖江介在江北。淸之初年﹐某親貴出守常州﹐聲勢ピ赫﹐僚屬備極嚴憚。一日﹐以壽演劇﹐七邑皆來稱祝。靖江令獨後至﹐懼甚﹐囑閽者爲畫策﹐遂重賂伶人。時方演《八仙上壽》劇﹐七人者先出﹐李鐵拐獨後﹐七人問曰「來何暮也﹖」鐵拐曰「大江風阻﹐故爾來遲。」閽人卽於是時﹐以靖江令手版進。太守大喜延入﹐盡歡而罷。

常俗有搖會之說﹐其法數人醵錢﹐取決於瓊﹐色勝者得之。相傳莊殿撰存與﹐將計偕入都﹐苦乏資斧﹐不得已﹐糾合一會。屆期﹐戚友咸集﹐僕告主人有疾﹐不可以風﹐請諸客先擲﹐而主人於帳中擲之。蓋殿撰仿狄武襄兩面錢故智﹐預置一骰盆同式者﹐布置六赫﹐俟移盆帳中﹐故爲一擲﹐俾眾聞聲﹐則亟易預置之盆﹐出以示客﹐弗疑也﹐咸稱賀﹐遂得資。洎客散﹐視頃間故擲之盆﹐則亦六色皆緋﹐殊自喜。是科以第一人及第。

萍鄕文道希學士﹐夙負盛名。壬辰廷對﹐誤書「閭閻」爲「閭面」﹐經讀卷大臣簽出。而常熟翁叔平協揆言「『閭面』二字﹐確有來歷。」或猶稍爭曰「殆筆誤耳。」協揆曰「曩吾嘗以閭面對檐牙﹐詎誤耶。」廷式竟以第二人及第。

寧波招寶山爲浙海形勝地﹐中法之役﹐敵艦來犯﹐知府杜冠英﹑參將吳傑施巨炮擊中之﹐並有殲其大將孤拔之說。當是時﹐朝命旌二臣功﹐得畫像紫光閣。未幾﹐吳爲某營統領﹐而提督歐陽利見﹐竟劾罷之。適寧紹臺道薛福成奉召入都﹐將出使﹐力言吳之功﹐得旨送部引見﹐賞還遊擊﹐薦升總兵﹐終於管帶寧波炮臺之任﹐不竟其用﹐時論惜之。杜亦未聞通顯。

瓷器之有窯變﹐舊矣。曩北京倉場﹐有廒變之說﹐亦異聞也。南漕供各官食俸﹐而京倉紅朽實多。相傳禦膳房所供玉食﹐或爲某廒某倉所變﹐則一廒之米﹐悉成潔白圓勻。倉丁白坐糧廳﹐糧廳白倉督﹐取以進禦。而各官於此廒中演劇稱慶﹐相沿爲故事。蓋廒之變屢矣﹐非若窯變之偶然也。或曰「直隸玉田縣所產米﹐較南漕所運﹐實更粲美﹐先期儲寺廒中也。」

世傳張文敏晚年右臂不能書﹐易以左臂﹐書尢遒勁。又髙西園能左手書﹐大氐皆行艸耳。惟張涇南司寇﹐方奉敕書《落葉倡和詩》﹐俄墜馬傷右臂﹐遂用左手作小楷﹐極端凝蘊藉之致。張南華學士贈以詩云「驟馬天街一蹶中﹐險將折臂兆三公。翻身學士疑成瓦﹐擎掌仙人不是銅。漫笑莊生虛攫右﹐早誇杜老妙書空。斷碑半截渾難補﹐天遣重完賴國工。」

萬文敏官尙書時﹐自起宅第﹐髙其閎。其對門旗人某所居殊卑隘﹐惑於風水之說﹐嫉萬宅軒峻﹐勢若憑陵己也﹐日必詈於其門。公子輩欲與校﹐文敏則設幾門內而坐鎭焉﹐諭闔宅人等毋許出外與人爭。久之。詈益肆﹐語侵及所生。公子曰「至是寧尙可忍乎﹗」文敏曰「彼所詈者若而人﹐我非若而人﹐則彼非詈我也。何不可忍之有﹖」公子輩聞之釋然﹐所謂非義相干﹐可以理遣者也。

吾廣右灌陽唐氏﹐薇卿﹑文簡﹑禹卿當同治朝﹐同懷昆季﹐先後入翰林。其封翁猶應禮部試﹐屢下第﹐輒憤懣無已。每值考試試差﹐封翁則幾於門而坐焉﹐尼公子輩毋許赴試﹐恐獲分校會闈﹐則親父須回避也。未幾﹐遇覃恩﹐膺誥命﹐封翁則盛怒﹐索大杖﹐杖三太史。亟走避﹐並浼同鄕數輩爲之緩頰再三﹐僅乃得免。

朝邑相國閻文介﹐光緒初年告歸裏門﹐屢徵不起。其謝折中有云「宋臣王安石﹐小官則受﹐大官則辭﹐況臣不及安石萬一乎﹖」名臣引退﹐在昔多有﹐乃以拗相公自況﹐絕奇。

明初﹐秀才衤闌衫﹐飛魚補﹐騎驢﹐靑絹傘。永樂朝﹐教習庶士甚嚴﹐曾子啟等二十八人不能背誦《捕蛇者說》﹐令拽大木。何秀才之幸﹐而翰林之不幸也。按﹕明祝允明《猥談》云「諺語起於今時者﹐永樂中取庶吉士﹐比二十八宿﹐已具。周文襄公乞附列﹐時稱挨宿﹐遂乞今名彊附麗者。」曾子啟等二十八人﹐殆卽上應列宿者非耶。乃拽大木﹐何前榮而後辱也。彼附列之周文襄﹐容亦不得免焉﹐不甚悔多此一乞耶。

比年滬上行院中人競效男裝。按﹕《路史後紀》云「帝履癸伐蒙山﹐得妹嬉焉。一笑百媚﹐而色厲少融﹐反而男行﹐弁服帶劍。」此女子男裝之初祖也。

洪北江《外家紀聞》﹕「甌香館爲穎若字啟宸從舅氏宅中臨溪小築﹐惲南田居士貧時常賃居之﹐故所作書畫﹐多署甌香館。余幼時曾於外祖父亂書帙中﹐得南田居士《乞米帖》﹐今尙存。字仿褚河南﹐古秀入骨﹐故世傳南田三絕」云云。據此﹐則甌香館並非南田所自有。近人江浦陳亮甫撰《雅》﹐謂館名甌香﹐是甌香﹐非茶香﹐殆未必然也。《乞米帖》可與雅宜山人借銀券並傳﹐惜未得見。

王仲瞿以「煙霞萬古」名所居樓﹐樓無梯﹐飲饌皆縋而上。客至﹐則仲瞿躍而下﹐與立談﹔稍不入耳﹐聳身遽上﹐不復顧客﹐客逡巡自去。或片言契合﹐則臂挾與俱升﹐必傾談屢日夕﹐然後得去。去亦仲瞿挾與俱下。仲瞿之興末盡﹐客欲去﹐末由也。相傳顧梁汾詣納蘭容若登樓去梯﹐深談屢日﹐兩事皆可喜。容若款深﹐仲瞿豪宕。

小姐非宦女之稱﹐說見前話。以小姐稱宦女﹐不知始自何時﹐按﹕明楊循吉《蓬軒吳記》﹕「孟小姐﹐校官澄女﹐嘗過慧日庵訪某女冠﹐書其亭曰﹕」矮矮圍墻小小亭﹐竹林深處晝冥冥。紅塵不到無餘事﹐一炷香消兩卷經。『此詩殊雅。「云云﹐則明時有此稱矣。

咸豐戊午科場案﹐諸家記述詳略不一﹐玆貫穿其說如左﹕戊午順天鄕試﹐監臨梁矩亭﹑提調蔣霞舫﹐甫入闈﹐卽以供應事﹐議論不合﹐互相詆訁其。八月初十日﹐頭場開門﹐蔣貿然出。各官奏參﹐蔣褫職﹐梁降調﹐識者已知其不祥。榜發﹐謠諑紛起﹐天津焦桂樵時以五品卿充軍機領班章京﹐爲其太夫人稱壽湖廣會館﹐大僚太半在座。程楞香﹐本科副主考也﹐談及正主考析公有攺換中卷事﹐載垣﹑端華﹑肅順﹐皆不滿於柏﹐思中傷之﹐以蜚語聞。適禦史孟傳金奏﹐第七名舉人平齡﹐素系優伶﹐不諳文理﹐請推治。上愈疑﹐飭侍衛至禮部﹐立提本科中式朱墨卷﹐派大臣復勘﹐簽出詩文悖謬之捲甚多。載垣等乘間聳動﹐下柏相家人靳祥於獄﹐旋褫柏職。特派載垣﹑端華﹑全慶﹑陳孚恩會訊﹐又於案外訪出同考官浦安與新中式主事羅鴻繹交通關節。鴻繹對簿﹐吐供不諱﹐而居間者乃鴻驛鄕人兵部主事李鶴齡也﹐於是並逮鶴齡。時羅織頗嚴﹐都城內外﹐無敢以科場爲言者。未幾﹐察出程楞香子炳采有收受熊元培﹑李旦華﹑王景麟﹑潘惇儼並潘某代謝森墀關節事﹐程父子亦入獄。訊程時﹐程面語孚恩曰「公子卽曾交關節在我手。」孚恩嗒然。翌日具折檢舉﹐並請回避。得旨逮孚恩子景彥﹐孚恩勿庸回避全案。孚恩以兒子事甚不樂。潘某者﹐侍郎某之子﹐孚恩知潘與程往來密﹐遂以危詞挾侍郎自首。侍郎恐﹐如其教﹐而某亦赴獄中矣。李古廉侍郎告病在籍﹐程供牽連其子旦華﹐解京審辦﹐古廉憂懼病劇死。己未二月﹐會訊王大臣等﹐請先結柏與鴻繹等一案。上禦勤政殿﹐召諸王大臣入﹐皆惴惴﹐麟公魁竟至失儀。旨下﹐柏與浦安﹑鴻繹﹑鶴齡同日棄西市。刑部尙書趙光偕肅順監視行刑。是日﹐柏相坐藍呢後檔車﹐服花鼠皮褂﹐戴空梁帽﹐在半截胡同口官廳坐候諭旨。浦安等皆坐席棚中﹐項帶大如意頭鎖﹐數番役夾視之。肅順自圓明園內閣直廬登輿﹐大聲曰「今日殺人了﹗」錢揆初中翰在直廬親聆之。抵菜市下輿至官廳﹐與柏攜手寒暄數語﹐出會同趙公宣旨﹐意气飛揚﹐趙惟俯首而已。先是﹐是年彗星見﹐長亙天﹐肅順等建言必殺大臣以塞天變。及獄成﹐文宗流涕曰「宰執重臣﹐豈能遽殺耶﹖」肅順言「此殺考官﹐非殺宰相也。」陽湖呂定子編修乃道光丙午科﹐柏相與趙蓉舫尙書同典江南鄕試所取士也。趙告呂曰「皇上昨日問我﹐曩與柏同爲考官﹐柏之操守如何﹖」光對﹕「柏身充軍機大臣﹐何事不可納賄﹐必於科場舞獘﹐身犯大辟乎。」文宗頷之﹐方冀柏之可邀末減也﹐詎談次忽接孚恩密柬﹐言某人駢首﹐朱革職﹐缺明日放﹐趙持柬慟哭﹐卽囑定子往爲料理云云。秋七月﹐庭桂父子案結﹐載垣等以刑部定擬未平允﹐奏稱送關節﹐無論已未中﹐均罪應斬決。孚恩先乞憐於兩王﹐乃先開脫送關節之陳﹑潘﹑李諸人﹐而以程父子擬斬決。旨下﹐決庭桂子炳采﹐發庭桂軍臺效力。庭桂出獄﹐暫寓彰儀門外華嚴寺。孚恩飛輿來候﹐一見卽伏地哭不起。庭桂曰「勿庸勿庸﹐你還算好﹐肯饒這條老命。」孚恩顏而去。此案主考柏正法﹐程發遣﹐惟朱僅褫職﹐旋卽以侍講學士銜﹐仍直書房﹐獸淸名素著也。同考監試及收掌﹑彌卦﹑謄錄﹑對讀等官處分殆徧。自是﹐孚恩一意諂事肅順。及文宗升遐﹐端﹑肅等僞詔顧命﹐逆謀叵測。俄兩宮內斷﹐雷霆驟驚﹐肅順大辟﹐孚恩遣戍。肅之就戳也。趙尙書仍爲監斬官﹐遣人邀柏相之子﹐侍郎鐘濂﹐載諸車中﹐同往菜市。俾目睹元惡授首﹐少紓不共戴天之恨﹐事之相去僅二年耳。其陳孚恩新疆遣戍之日﹐卽程庭桂軍臺賜環之日﹐天道好還如此。

陳孚恩之人直樞廷也﹐江寧何愼恪嘗汲引之。某日同亻暴直﹐何步履稍龍鐘﹐行時偶觸銅鑪﹐鏘然作響。孚恩於愼恪固誼托師門﹐徐曰「老師﹐只有人讓火鑪﹐火鑪不能讓人也。」何知陳將排己﹐遂伊郁遘疾。昔人有句云「直到天門最髙處﹐不能容物只容身。」慨乎其言之已。

近人所撰新小說﹐有名《九尾龜》者﹐書中某回自述命名所由﹐蓋托誼罕譬。不知九尾龜﹐固確有是物。明吳郡陸粲《庚己編》云「海寧百姓王屠與其子出行﹐遇漁父持巨龜﹐徑可尺餘。買歸﹐系著柱下﹐將羹之。鄰居有江右商人見之﹐告其邸翁﹐請以千錢贖焉。翁怪其厚﹐商曰﹕」此九尾龜﹐神物也。欲買放去﹐君縱臾成此﹐功徳一半﹐是君領取。「因偕往驗之。商踏龜背﹐其尾之兩旁﹐露小尾各四。便持錢乞王﹐王不肯。遂烹作羹﹐父子共啖。是夕﹐大水自海中來﹐平地髙三尺許﹐牀榻盡浮﹐十餘刻始退。明日及午﹐翁怪王屠父子不起﹐壞戶入視之﹐但見衣衾在牀﹐父子都不知去向。人咸云﹐害神龜﹐爲水府攝去殺卻也。吳人仇寧客彼中﹐親見其事。

鳥名絕韻者﹐如綠毛幺鳳﹐桐花鳳﹐詞賦家向來艷稱。又桃花出儀徵﹐桃花盛開﹐輒來翔集。又有鳥長尾五色﹐如錦雞而小﹐每於盛夏菱葉冒水時﹐因叢葉之凹﹐伏卵出雛﹐人謂之菱雛。

明淸末季皆禁煙﹐特煙之品類不同耳。明王逋《蚓庵瑣語》﹕「煙葉出自閩中﹐邊上人寒疾﹐非此不治。關外人至以馬一匹易煙一斤。崇禎癸未﹐下禁煙之令﹐民間私種者問徒﹐法輕利重﹐民不奉詔。尋令犯者斷﹐然不久因邊軍病寒無治﹐遂停是禁。」云云。

長洲徐俟齋《居易堂集》有《討蟣虱檄》﹐典贍可誦﹐移錄如左﹕爾﹛麻骨﹜虫蟣虱者﹐身慚蚊睫﹐質細暝。夤緣綫索以爲生﹐依附毫毛而自大。聚族而處﹐豈知蛾子之君臣﹔遷徙不常﹐詎有蜂王之國邑。紀昌善射﹐懸之而貫心﹔王猛雄談﹐捫之以揮塵。固垢穢之滋孽﹐實鋒鏑之餘生。將軍有血戰之功﹐汝依甲冑﹔窮士貴蠖藏之用﹐爾處褲襠。厥有常居﹐毋宜越境﹔苟爲曼衍﹐必致侵漁。故設湯鑊之嚴刑﹐重捕獲之功令。十日大索﹐五丁窮追﹐爾無捍玆三章﹐人亦寬其一面。爾乃頭足方具﹐便爾鴟張﹔耳目未定﹐胡然作孽。慘人肌膚以爲樂﹐吮人膏血以自肥。腹旣果然﹐貪饕未已﹔形同混沌﹐蹣跚可憎。投隙抵纖﹐無微不入﹔呼朋引類﹐實煩有徒。時尋蠻觸之爭﹐罔睹蜉蝣之旦。以鶉衣爲兔窟﹐髙枕安眠﹔望毛孔爲屠門﹐朵頤大嚼。但知口腹﹐不畏死亡。爾常噬臍﹐人猶芒背。遂使袍之士﹐手不停搔﹔伏枕之夫﹐臥難帖席。不耕而食﹐徒知膏吻磨牙﹔剝牀以膚﹐自侈茹毛飲血。猶恨天衣之無縫﹐生憎荀令之薰香。嗜膚比於割鮮﹐矢口矜其食肉。蠕蠕蠢動﹐曾玷叔夜之龍章﹔點點殷紅﹐時污麻姑之鳥爪。朗誦阿房之賦﹐正如蒼蠅之泄赦文﹔僭登宰相之須﹐何異妖狐之升禦座。罪維滿貫﹐惡極滔天﹐誠罄竹難盡﹐續發莫盡者也。玆者﹐渠魁旣獲﹐斧鉞將施﹐事急求生﹐乞憐恨其無尾。計窮就戮﹐大患以我有身。或憤燃其臍﹐或戲切其舌。或咀其肉以雪恨﹐若劉邕之嗜痂﹔或數其罪而甘心﹐若張湯之磔鼠。然而未爲合律﹐不足蔽辜。乃選五輪以爲兵﹐排左車以爲陣﹐斂衽成甲﹐褰裳作旗﹐巨擘若博浪之椎﹐利齒同斬蛇之劍。雷訇電擊﹐風掃云馳。夫以槐安國之巖城﹐猶然馘醜﹔兜離國之形勝﹐尙爾犁廷。況乎烏合一旅之師﹐羣居四戰之地﹐裸身無蜣甲之蔽﹐脆弱無螗臂之搏。將視斬級功多﹐眾擬長楊之獻獸。血流漂杵﹐慘同云夢之染輪。仗我爪牙﹐窮其巢穴﹐無易種於新邑﹐必殄滅之無遺。提湯趣烹﹐殺之無赦。

都門三閘地方﹐𨿽在軟紅塵中﹐饒有水鄕風趣。每值春光明媚﹐遊女如雲。其地有靈官廟﹐香火稱盛。道光時﹐住持女冠廣眞者﹐姿首修雩﹐幽扃梵唄﹐徒侶綦繁。其居室則繡幕文茵﹐窮極侈麗。往還多達官貴人﹐而莊邸與容貝子過從尢密﹐物議頗滋。往往巨公宅眷﹐入廟燒香﹐輒畱飫香積﹐羅列珍羞﹐咄嗟而辦。尢奇者﹐其酒易醉﹐醉必有夢。廟中器具﹐率容貝子喜捨。相傳有榻名幻仙﹐機括靈捷﹐殆出鬼工﹐則醉者憩焉。事祕﹐弗可得而詳也。廣眞又交通聲气﹐賄結權要﹐朝士熱中干進者﹐日奔走其門﹐冀系援致通顯。或師事母事之﹐勿卹也。有禦史馮某﹐久困烏臺﹐亦竭蹶措資﹐囑廣眞爲道地。某日通謁﹐適廣眞以事它出﹐其徒二尼畱禦史飯﹐意殊殷懇。酒數行﹐尼忽愀然曰「以君淸秩令名﹐而顧爲是齷齪行﹐詎倚吾師爲泰山耶。幸不可長﹐恐冰山弗若耳。」馮愕眙﹐亟請其說。尼曰「君爲言官﹐寧不能レ姦發伏﹐以直聲邀主知﹐致卿相耶﹖」遂舉廣眞姦狀﹐及賄賂各節﹐均有記錄﹐悉以付之﹐且曰「止此已足﹐君幸好自爲之﹐毋瞻顧。幸得當﹐毋相忘。禦史果幡然變計﹐促駕歸﹐炳燭屬稿﹐待旦封奏。事聞﹐上震怒﹐有旨派九門提督﹑順天府尹拿問廣眞情實﹐立正典刑。莊王褫爵﹐容貝子圈禁髙墻。禦史馮某以直言敢諫﹐不避親貴﹐得晉秩躋九列﹐亟輾轉爲二尼營脫﹐置少房焉。

滬上藥肆﹐輒大書其門曰「杜煎虎鹿龜膠」﹐或問余「杜煎」之意﹐弗能答也。漚尹言﹐杜煎﹐猶杜撰﹐卽自煎﹐吳語也。蘇州蹋科菜有二種﹐本地自種曰杜菜﹐自常州來曰客菜。客菜佳於杜菜﹐以「杜」對「客」而言﹐可知與「自」同意。

《臺灣誌》言﹐其地產金沙﹐然金沙出則地必易主。曩邵筱村撫臺時﹐金沙徧地﹐土人淘金者赴撫署領照﹐每人納制錢二百文﹐歲可贏十餘萬云。

蜀友某言﹐四川省城外有隙地數十畝﹐附近居民專以金葉鍛紅﹐槌成金箔。計金一兩﹐可成箔闊如三畝﹐無論何官鹵簿經過﹐砰訇之聲﹐未嘗或輟﹐惟總督過﹐則停讓三槌以致敬。此專門工業也﹐亟記之。

蜀南產墨猴﹐大如拳﹐毛如漆﹐性嗜墨﹐置之案頭﹐硯有宿墨﹐則舔咂淨盡﹐可代洗滌。

相傳閩縣王可莊修撰會館課﹐賦題《輔人無苟》﹐押「人」字韻云「危不持﹐顚不扶﹐焉用彼相﹔進以禮﹐退以義﹐我思古人。」觸閱卷者之忌﹐以竟體工麗﹐得置一等末云云。按﹕錢塘梁晉竹《兩般秋雨庵隨筆》「四書偶語」一則﹐有《拄杖銘》云「用之則行﹐捨之則藏﹐惟我與爾有是夫﹔危而不持﹐顚而不扶﹐則將焉用彼相矣。」晉竹道光朝人﹐時代在可莊之前﹐可莊賦句﹐殆構思暗合耶﹖又某說部云﹐當時閱卷者﹐爲吳縣沈文定﹐頗賞其寄托遙深﹐並無觸忌之說。可莊之一麾出守﹐蓋別有爲。

閱四川《巴州誌》﹐載一事絕艷異﹕巴州﹐隋之恩陽縣也﹐縣治有恩陽山﹐山有髙低三峯﹐其最髙峯上建一閣﹐環閣植梅﹐因名曰紅梅閣。巴州刺史王﹐有子名鶚﹐讀書山下﹐每課余遊覽﹐步至閣前﹐忽見閣上窗欞悉啟﹐有一紅衣女郎俯眺山下﹐蓋絕代姝也。鶚以此閣終年扃﹐四無居人﹐心頗異之。潛謀移居閣中﹐了無所見。惟閒步山坳回時﹐每於窗畔﹐見女郎在焉﹐及入室則闃無其人。值梅盛開﹐鶚流連樹下﹐見梅一樹﹐花獨繁密﹐鶚因折取﹐插於瓶中。一日偶自外歸﹐見案上素紙題句云「南枝向暖北枝寒﹐一樣春風有兩般。步上髙樓莫吹笛﹐大家畱取倚闌干。」下署款張笑桃﹐墨沈末漧﹐袖香猶。鶚諷誦再三﹐極意艷羨﹐香禱之。越日薄暮﹐鶚自外歸﹐躡迹登樓﹐果見女郎拈毫伏案﹐鶚突前抱持﹐極道愛慕。女郎亦不避匿﹐自道姓名爲張笑桃﹐由是兩情歡洽﹐再易庚﹛帥虫﹜。某日﹐鶚與笑桃攜手遊行﹐俯視山下﹐笑桃神色忽異﹐顧謂鶚曰「君知黑霧彌漫者何也﹖」鶚謂此或雲气使然。笑桃曰「嘻﹐吾兩人情緣殆將盡矣。」鶚亟問其故﹐笑桃曰「此山有洞﹐名爲巴洞﹐蛇精名巴潛者居之﹐修煉數百年矣。能幻形爲人﹐覬覦妾貌﹐彊委禽焉。以彼蘊毒之尢﹐純陰之類。實生深山大澤﹐習居丰艸長林。妾誠蒲柳之姿﹐亦何至爲蔦蘿之托。巴潛涎甚滋恚﹐必欲得妾而甘心。今知侍君巾櫛﹐益復妒冒﹐以故噴薄妖氛﹐冀墮君五里霧中﹐因而攝妾。君以血肉文弱之軀﹐萬不能當其狂焰﹐宜速下山謹避。明年大比﹐君必連捷成進士﹐外授峨嵋縣令。倘不忘故劍﹐抵峨嵋時﹐暫緩赴官﹐迂道峨嵋山下﹐見鐵冠道人趺坐蒲團﹐君以情哀告﹐當得援手。或使我兩人破鏡重圓也。」言次﹐霧益騰湧﹐蔽山谷﹐笑桃促鶚速行﹐鶚揮淚下山﹐數十步間﹐回首瞻戀﹐猶見笑桃凝顰佇立﹐淒黯如霧中花也。逾日再至﹐則林壑依然﹐人面不知何處去矣﹐懊喪垂絕。爰謝絕人事﹐閉幃攻苦﹐翌歲登第授官﹐悉如笑桃言。往訪峨嵋山下﹐果道人鐵冠者在焉。鶚陳意惇懇﹐道人曰「巴潛何敢乃爾﹐吾念汝至誠﹐今付汝寶劍一﹐靈符三。汝卽至恩陽山下﹐斬荊辟萊﹐覓得巴洞﹐以一符置洞門﹐又一符焚化吞之﹐仗劍入洞﹐必得與意中人相見也。」鶚如其教﹐入其洞﹐綿亙數里﹐豁然開朗﹐有屋舍華美﹐珠簾四垂﹐則笑桃在焉。相見之下﹐悲喜交集﹐問知巴潛外出﹐亟挈笑桃以行﹐之官四年﹐燕好綦篤。一日晨興﹐笑桃忽謂鶚曰「妾近屢心悸﹐若有奇警﹐恐巴潛訁知所在﹐未能漠然於懷也。」屬鶚劍勿去身﹐戒閽人﹕「有巴潛者來﹐務拒勿納。」無何﹐鶚鶚在典室﹐有投刺者﹐未及置詞﹐而客已闖然入﹐厲聲語鶚曰「吾巴潛也﹐王鶚何人﹐奪人之室而據爲己有﹐久而不歸﹐直是理乎﹖」鶚急起索劍與鬥﹐而巴潛已入內室﹐指顧腥霾四合﹐只赤不辧面目﹐𨿽亻兼衛畢集﹐舉徨惑無能爲力。頃之﹐霧消客去﹐而笑桃亦杳矣。鶚竟棄官再訪峨嵋﹐則空山無人﹐曩道人鐵冠者﹐亦無復蹤迹。𨿽眞眞萬喚﹐惟有空谷應聲﹐泉咽云荒﹐悵惋而已。

右據州誌原文﹐潤色十之四五。竊意笑桃﹐其殆仙乎。其於王鶚﹐殆有前緣﹐緣到則合﹐緣盡則離﹐巴洞蛇精﹐峨嵋道人﹐舉非眞有﹐大抵仙家幻化之妙用。所以澹鶚之感戀﹐而振拔之情网之中也。不然﹐巴潛之初攝笑桃﹐何必待二年之後﹔再攝笑桃﹐何必待四年之後﹐矧笑桃固有道者﹐素紙題句﹐不昧慧根﹐登第授官﹐更能預決。何獨對於巴潛﹐略無自衛之力﹐欲攝則竟攝之耶﹐是皆可尋之間也。夫笑桃知鶚之必感戀﹐而預示幻化以澹之﹐何情之一往而深也。事具志乘﹐未必爲無稽之談﹐梅閣之遺址尙存乎﹐殊令人低徊欲絕已。

光緒中葉﹐吏部有二雷﹕一名天柱﹐陜西人﹐一名祖迪﹐廣西人﹐皆官文選司主事。陜西雷之夫人奇妒﹐常恐外子或有藏嬌謬舉﹐別營金屋﹐爰是外而僕禦﹐內而婢嫗﹐日必屢諄飭。稍有可疑﹐必訁以聞。僕媼輩夙嚴憚之﹐微特罔敢徇隱﹐或猶欲因緣以爲功。廣西雷早斷弦不復續﹐一妾隨侍京邸﹐寓城西羊肉胡同。都門舊習﹐曹司揭紅箋於門﹐題曰某署某寓。二雷之門﹐則皆曰吏部雷寓也。陜西雷之僕某﹐不知其主同官別有廣西雷也。偶過羊肉胡同﹐見門箋而疑焉。亟詢諸比鄰﹐則曰「吏部雷老爺亦太太之居也。」則亟歸報夫人。夫人震怒﹐趣駕車往。廣西雷之如夫人﹐以謂女賓至也﹐亟整衣出迎。詎來者一見卽痛摑之﹐重之以辱詈﹐絕愕眙不知所爲。來者益孛攵叫呶﹐弗容辯﹐辯亦弗聞﹐沸騰久之。俄廣西雷自署歸﹐來者覺有異﹐稍鎭靜﹐因諮白得其情﹐始自知誤會﹐窘怍幾無所容。如夫人者徐曰「夫人幸息怒﹐主人固在是﹐請鬯敍伉儷情。繼自今﹐賤妾不敢當夕。」則垂首至臆弗能仰﹐汗出如沈﹐繼之以泣。廣西雷尢局促難爲情。俄陜西雷衣冠至﹐蓋亦甫自署歸。門者以告﹐遽踉蹌奔赴﹐欲更衣未遑也。二雷寅好故款洽﹐而是時相見﹐不無彊顏﹐道款仄者﹐覺向來無此歉仄﹔致遜謝者﹐覺玆事難爲遜謝。情至不平﹐不能怒﹐不怒何以堪﹔一堪發噱﹐不能笑﹐不笑不可忍。幸如夫人者謹而願﹐客至斂抑遽入﹐夫人者亦爲傭嫗牽挽登車。陜西雷稍從旁促之行﹐第聲色弗敢厲也。旣媾解﹐二雷復枝梧數言。洎客去﹐廣西雷仍門送如儀焉。尢足異者﹐陜雷妻之始肆也﹐粵雷妾頗順受。蓋粵雷妾﹐固量珠燕市者﹐性又近溫婉﹐頗疑粵雷舊有嫡室﹐向或匿不以告﹐今乃至自南中﹐其忍辱弗與較﹐蓋亦由於誤會。然而賢矣﹐倘並事白之後﹐揶揄之數言﹐而亦無之﹐詎不理厚而莊乎。惟是綠衣抱衾之儔﹐何能以純特之行爲責備也。此事絕新奇﹐當時傳播殆徧﹐軟紅香土中﹐往往茶余酒半﹐資爲談柄云。

同治朝﹐吳文節直諫垣﹐以烏魯木齊提督成祿縱兵戕戮平民數千﹐具折嚴劾﹐有「請斬成祿之頭﹐以謝無辜百姓﹔並斬臣頭﹐以謝成祿」等語。廷議以謂訐刺時政﹐飭回原衙門行走﹐而此折爲時傳誦﹐朝野想望風采。同時有雲南舉人謝煥章年逾六十﹐甫捷鄕闈﹐入都會試﹐其復試題「性相近也」二句。謝文理境深奧﹐閱卷者李某幾不能句讀﹐以爲文理欠通﹐竟坐褫革。謝固滇中名宿﹐有及門八人﹐同上公車﹐咸憤不與試﹐羣起揭控。事聞於朝﹐特派大臣復閱﹐謝得開復﹐作爲本應罰停會試一科﹐而開復已後試期﹐應無庸再議﹐然謝之文名由是盛傳日下。人言李某誠疏陋﹐話以玉之於成焉。而菊部名伶十三旦者﹐亦於是時以色藝特聞。時人爲之語曰「都門有三絕﹕吳侍禦之折﹐謝煥章之文﹐十三旦之戲也。」

淸文宗之季年﹐東南淪胥於太平﹐京津見逼於英艦。內憂外患﹐宵旰靡寧﹐駕幸熱河﹐以「且樂道人」自號﹐帝王處境一至於斯﹐自古罕有。

淸時「宮門鈔」﹐有「某日推班」云云。考舊制﹐部院衙門當直日﹐堂官各將銜名書牌進呈﹐是日召見何人﹐卽將其牌提出﹐奏事處卽遵照名次宣入。直日次序﹕首吏部翰林院侍衛處﹐次戶部通政司詹事府﹐次禮部宗人府欽天監﹐次兵部太常寺太僕寺﹐次刑部都察院大理寺﹐次工部鴻臚寺﹐次內務府國子監﹐次理藩院鑾儀衛光祿寺。每九日一轉﹐若奉旨推班﹐則本日當直者﹐推下一日。翰林院直日﹐侍讀學士遞牌﹐緣掌院學士﹐乃兼官也。滿稱翰林院爲筆帖黑衙門﹐稱侍讀學士爲筆帖黑答﹐翰林院之長也。

同治初年﹐丁文誠撫山東﹐俄同監安得海由都南下﹐在徳州登陸﹐儀從喧赫﹐並有女樂一部﹐載之以行。時徳州知州爲趙晴嵐﹐具稟以聞。時安已過東昌﹐文誠飛檄截畱﹐並專折糾參﹐有「查例載凡內監出京六十里﹐卽斬罪。該太監如此喧赫﹐水陸登程﹐公然南下﹐顯違祖制。必矯詔所爲﹐可否由臣拿獲﹐就地正法﹐抑解內府﹐請旨辦理」等語。時恭邸曁相國文忠枋樞要﹐奏入﹐亟請示慈宮。玉音第云「如所奏。」殆竟欲殺之耶。則遽出擬旨﹐著山東巡撫及江督蘇撫一體截拿﹐就地正法﹐如有疏虞﹐惟該撫等是問。旨下﹐安已行抵泰安。知縣何毓福﹐詭詞誘之到省﹐其輜重凡大車八輛﹐轎車二十輛﹐均畱泰安。安至省謁文誠﹐僅立談數語。文誠曰「吾已具奏﹐汝第歸寓所候旨可耳。」文誠以月之初八日拜折﹐十五日奉批﹐中間一來復﹐寢不安席﹐食不甘味﹐慮或奉諭解京﹐則安固側媚工讒﹐充其造膝之陳﹐切膚之訴﹐其爲禍殆不可測。時徳州趙牧密晉省﹐夕詣節轅﹐爲文誠謀﹕「安若奉諭解京﹐則文誠三月內必乞退﹐萬不可畱。」文誠曰「汝將柰何﹖」趙言「新一小知州﹐渠未必介意﹐惟是除惡務盡﹐寧我謀人﹐任彼跋扈飛揚﹐不容越山東一步。」蓋趙已決策﹐不卽梟者﹐必鴆之矣。文誠嘉其能斷﹐與趙約爲昆季﹐迨就地正法之旨下﹐則亦以僥天之幸交相慶也。初﹐安之至徳州也﹐索供張無厭﹐且呵斥官吏。趙稟有云「其在舟中﹐品竹傳歌﹐連宵達旦。尢敢陳設龍衣﹐招搖震炫﹐兩岸觀者如堵。其自泰安至省﹐何令躬伴送之﹔在逆旅中按牙譜曲﹐宴飲甚歡﹐並言回京後當令超遷不次。」又言「渠曾求帝禦書﹐帝書『女』字與之。『女』乃『安』字無頭﹐意者非佳讖耶。」而不知卽應於目前也。安正法後﹐文誠並令暴屍三日﹐途人好事者﹐輒褫其下裳觀之﹐則信蠶室之刑余也。其輜重車輛﹐押至省城﹐文誠派委員八人﹐在濟南府署查點﹐寶器珍玩﹐多目所未睹。有良馬日行六百里﹐身純黑而四銀蹄﹐其尾閭別生毛一簇﹐以紅絲綰之﹐步視神駿﹐據稱得自內廏。及其女樂一部﹐小內監四名﹐悉解回京﹐保鏢者八人。當地發落。是役也﹐文誠丰采動宇內﹐同時曾﹑李諸賢﹐尢極意推重云。

謚法「襄」字最隆重。咸豐三年十月﹐壽陽祁相國文端面奉諭旨﹕「文武大臣或陣亡﹐或軍營積勞病故﹐而武功未成者﹐均不得擬用『襄』字。」自是無敢輕擬矣。同光重臣﹐如曾忠襄﹐岑襄勤﹐左﹑張二文襄﹐皆美謚也。考《謚法。臣謚》﹕「辟地有徳曰襄﹐甲冑有勞曰襄﹐因事有功曰襄。」

嘉慶朝﹐彊克捷子逢泰之妻徐氏﹐道光朝﹐方振聲之妻張氏﹐陳玉威之妻唐氏均蒙特旨予謚節烈。有淸一代婦人得謚止此﹐方僅佐萃﹐陳尢末弁﹐夫婦雙烈﹐誠佳話也。

淸制﹕內閣擬謚﹐舊隸典籍廳。咸豐初﹐卓相國攺歸漢票簽﹐只遵飾終諭旨褒嘉之語﹐每謚撰進八字﹐選用二字﹐惟「文正」不敢擬﹐悉出特旨﹐得者以爲殊榮焉。凡圈出之二字﹐列第二第三者居多﹐亦故事也。

朝鮮國王謚號向由內閣撰擬﹐後因所擬之字有誤用該國王先代名諱者﹐攺由該國自行撰擬八字進呈﹐恭候欽定。又凡誥敕文字﹐向亦閣臣所司。光緒甲午﹐萬壽覃恩﹐總稅務司赫徳頻年宣力﹐屢晉崇階﹐至是依例具呈﹐請領誥軸。內閣以無故事可循﹐其制詞由典籍廳移請總理衙門撰擬﹐取其惇素嫻﹐篇中命意遣詞﹐易合客卿性質﹐於恩禮之中寓懷柔之旨焉。

淸制﹕大學士及翰林授職之員﹐始得謚文。至庶吉士﹑翻譯翰林﹐並由部郎攺官翰林者亦不謚文﹐蓋隆重之至。按﹕《謚法考》﹕「康熙朝﹐賜號巴克式領侍衛內大臣﹐一等公索尼﹐謚文忠」有淸二百數十餘年﹐文臣謚武多有﹐武臣謚文﹐僅此一人﹐誠異數也。巴克式卽筆帖式﹐爲滿人進身之初階。然索尼以上公之尊﹐而膺此賜號﹐則亦鄭而重之矣。又順治朝﹐文館大學士達海﹐額爾徳尼本遊擊副將世職﹐以精通國書﹐追贈巴克式﹐後攺筆帖式﹐亦見《謚法考》。其筆帖式夷爲末秩﹐大約自雍﹑乾後矣。

相傳純廟於歲暮偶微行至內閣﹐見一典籍官﹐獨宿閣中﹐寒瘦如郊島﹐彼不識聖顏也。問何不回寓度歲﹐對曰「薄宦都門﹐妻子均未至﹐重以檔案塡委﹐職掌乏人﹐懼萬一疏虞﹐因畱宿閣中耳。」純廟頗重之﹐詳詢其籍貫科分﹐並志其年貌﹐於次日召見。某趨入﹐天顏溫霽﹐知卽昨與接談者﹐屏營之下﹐蒙賜一封口函。諭云「速持至吏部大堂﹐但有堂官在﹐卽傳旨面交。」某叩頭遽出﹐亦未諭何意。將出東華門﹐俄腹痛奇劇﹐僵僕道旁﹐屢扌耆拄弗能興﹐慮封函關機要﹐脫遲誤幹未便也。傍徨無策間﹐適同官某經過﹐呼而告之﹐托其將封函投交﹐千萬毋誤。及部堂啟視﹐乃朱諭﹕「本日如有知府缺出﹐卽著來員補授。」於是吏部遵旨銓注。越日謝恩﹐乃並非其人﹐問之﹐始據實陳奏﹐純廟喟然曰「《語》云﹐君相不能造命﹐其信然耶。」

右據近人筆記﹐潤色入《叢話》﹐竊意玆事未必盡然﹐召見面交之欽件﹐何能付托於同官﹐典籍𨿽末曹﹐亦嘗簪豪中祕﹐何至模稜乃爾。當雍﹑乾全盛時﹐此等事容或有之﹐中間情節或傳聞異詞﹐無庸丁確而求其必是也。

翰林院例於編檢中﹐奏派四人辦理院事﹐謂之辦事翰林﹐遇京察﹐皆保列一等﹐此道府之基也。每議派旣定﹐掌院以名柬延請﹐使者曰「請赴淸祕堂﹐不以公牘。」尊而重之也。淸祕堂﹐辦事處也。有髙尙其志不屑外任者﹐則先事辭之。又道﹑咸以前﹐翰林傳禦史﹐亦薄爲小就﹐其志趣髙邁者𨿽掌院保送﹐往往考試屆期﹐謁假弗與。晚季四五十年﹐絕不聞此髙風。至於淸祕堂﹐尢百計營謀不可得﹐亦斷無不營謀而得者。

《池北偶談》載歸熙甫與門人一帖云「東坡《書》《易》二傳﹐曾求魏八不與。此君殊俗惡﹐乞爲書求之。畏公作科道﹐不敢祕也。」漁洋山人以借書亦須勢力爲嘆﹐鄙意竊不直借書者﹐昔人有豪奪﹐此非豪借耶﹖

阮文達嘗教習庶吉士﹐大課詩題《天下太平》﹐皆不知出處。納捲後﹐方悟是《禮記。孔子答子張問政》﹕「君子力此二者﹐以南面而立﹐夫是以天下太平也。」又某年﹐金臺書院開課﹐詩題《冰與水精比玉》﹐亦無知出處者。詩皆類於詠物﹐不知出《孟子序說》﹐程子曰「且如冰與水精﹐非不光﹐比之玉﹐自是有溫潤含蓄气象﹐無許多光耀也。」六經之文﹐甚非祕籍﹐讀者往往忽略﹐自不記省耳。

世俗祀神﹐案上正中設鑪焚香﹐鑪之兩旁設臺燃燭﹐不知何自仿也。宋人小說載司馬溫公在永興﹐一日﹐國忌行香﹐幕中客某﹐有事欲白公﹐誤解燭臺﹐倒在公身上﹐公不動﹐亦不問﹐知北宋時已然矣。

前話載北京節愼庫有大銀﹐自注﹕「卽俗所謂元寶。」以元寶字俗不入文。按﹕《續通考》﹕「至元三年﹐楊上言﹐平淮行用白金﹐出入有偸盜之獘﹐請以五十兩鑄爲錠文曰元寶。」元寶之名始此﹐亦已古矣。

海棠木瓜﹐出南京明孝陵衛﹐花如鐵梗海棠﹐實較尋常木瓜大者約十分之二。香淡永﹐微酢澀﹐以﹛山黑﹜鼻煙陳幹者良。比閱《摶沙拙老日記》﹕「木瓜必偕鐵梗海棠對栽方茂﹐否則結實不繁﹐且易隕落﹐聞之曹州人說。」據此﹐則木瓜之於海棠﹐信有气類相需之雅﹐乃至舊京嘉植﹐能兼華實於春秋﹐幾與化工而競巧。世謂艸木無知﹐艸木無情﹐殆猶格致之學﹐有未至耳。

唐熙朝有兩於成龍﹐一字北溟﹐山西永寧人﹐官至兩江總督﹐謚淸端。一字振甲﹐漢軍旗人﹐官至河道總督﹐加兵部尙書﹐謚襄勤。古今同姓名者夥矣﹐兩公時代官位並同﹐殊僅見。

淸時各直省軍府﹐例稱綠營。緣其旗纛通用綠﹐惟於邊際以紅繒飾之。

同治甲子克復金陵﹐曾文正建議開科。於十一月中﹐舉行鄕試﹐上下江士子﹐北闈下第者悉赴試南旋。有人於臺兒莊旅店見題壁詩云「萬山叢裏駕雙F30﹐斷澗危梁次第過。落日牛羊西下急﹐秋風鴻雁北來多。霜餘村屋畱紅葉﹐獲後田園覆絳莎﹐此去果然歸故土﹐年華且喜未蹉跎。」十一月初五六等日﹐和煦如仲春﹐至初八日﹐羣集龍門下﹐則漸聞淅瀝聲﹐知已雨雪﹐至初十日晴霽。是時貢院新修﹐朱闌綠曲﹐明蟾照映﹐多士角逐文壇﹐復睹承平景象。𨿽嚴寒砭骨﹐亦欣欣若挾纊焉﹐則五十年前之天時人事﹐固如是也。

同治癸酉﹐順天鄕試﹐都下喧傳熒惑入文昌﹐科場有不利。是科中式第十九名徐景春﹐以策內不識《公羊》爲何書﹐竟將《公羊》二字拆開﹐爲廣東梁伯器所磨勘。梁初簽出﹐禮部查則例﹐徐景春應罰停會試三科﹐主考官降二級畱任﹐同考官革職畱任。照此辦理﹐片咨吏部。詎吏部咨行禮部﹐必欲將徐景春褫革。禮部覆稱﹐如革徐景春﹐則主考皆應降調。時吳縣潘文勤署吏部右侍郎﹐一日﹐文勤到署﹐司官持稿回堂。潘怒﹐投稿於地曰「吾知有人圖全小汀缺耳。」蓋其時全文定爲協辦﹐而寶文靖官吏尙也。方齟齬間﹐文靖適至﹐問司官因何遺稿在地﹐司官以潘語質告﹐文靖默然。未幾﹐景春竟斥革﹐同考陸編修亦革職﹐主考全文定﹑胡總憲﹑童﹑潘侍郎皆降二級調用。適潘文勤管戶部三庫﹐三庫印忽失落。事覺﹐文勤革職畱任。至是又得降調處分﹐遂無任可畱﹐因而革職﹐旋特旨賞編修﹐仍在南書房行走。胡小蘧總憲降調後﹐又因與江西巡撫劉忠誠以田賦事互揭﹐部議劉革職﹐胡再降四級調用﹐終鴻臚寺少卿。

徐景春旣因磨勘褫革﹐內簾各官降革有差﹐是科各直省試卷磨勘綦嚴。於是江南則革去舉人楊楫﹐以其《春秋》題﹐集經爲文﹐語欠聯貫﹐謂爲文理荒謬。而江西全榜中式墨卷﹐其第二開﹐首行之首﹐末行之末﹐皆各塗攺一字。若人之名號拆開者然﹐謂是筆誤﹐何以每捲皆同﹔以文理論﹐則又必無誤書此二字之理﹐情獘顯然﹐無可徇隱﹐因請旨暫行斥革。一面行文確查﹐實則士子與譽錄生爲識別﹐囑其加意精寫﹐惟恐目迷五色故也。然此事頗難斡旋﹐兼值功令森嚴﹐幾無復保全之策。嗣監臨撫臣覆稱﹕「該省試卷紙質最薄﹐其紅格兩面一式﹐而印捲官關防在捲後幅﹐士子入闈﹐匆遽之中﹐往往反寫﹐故領捲後﹐卽各於第二開寫此二字﹐以別正反。歷屆相沿﹐亦不自本科始﹐實屬無關獘竇。」云云。奏入﹐事乃得解。是由撫署司章奏者善於措詞﹐否則一榜皆占澤火之象矣。

光緒朝﹐揚州陳六舟京兆巡撫安徽﹐條陳便民如幹事﹐有「令民稱貸公家﹐春借秋還」一條。得旨中飭﹐謂直是宋臣王安石靑苗法矣﹐以是攺任浙江學政。當是時﹐合肥伯府族人某擅殺人﹐知縣宋某必欲置之法﹐伯府大嘩﹐宋竟罷斥。太邱適於是時攺官﹐人咸謂得罪巨室使然﹐而不知其別有爲也。施轉順天府尹﹐稱疾南歸﹐頗極林泉頤養之樂。

都門各衙署﹐舊有小禁忌。三十年前﹐落拓軟紅﹐猶及聞之。內閣大堂有泥硯一方﹐相傳爲嚴分宜物﹐胥役人等般弄無妨﹐惟官僚切忌入手。新到閣者﹐前輩輒申誡焉。翰林院衙門﹐大門外有壘培﹐髙不逾尋﹐環柵以衛之﹐置隸以守之。相傳中有土彈﹐形如卵﹐能自爲增減﹐適符闔署史公之數﹐或有損壞其一﹐則必有一史公赴天上修文者。又有井名劉井﹐新到館庶常﹐或俯而照影﹐則必無畱館之望。刑部衙門有「順天無縫﹐直隸不直」之說﹐順天司中門終年扃閉﹐司務廳每日必以紙黏之﹐如稍漏縫﹐則印稿必獲處分。直隸司向不設公座﹐設則必興大獄。又刑部大堂爲白雲亭﹐亭前影壁有一方孔﹐每早晚司務必躬自掃除之。據云﹐其中或畱纖芥﹐則不利於堂官。又刑部當月司員﹐監管堂司各印﹐印各緘F31﹐千萬不可啟視。如啟視﹐則必有監犯病斃﹐屢經試驗﹐其理殊不可解。

合肥龔芝麓尙書女公子卒﹐設醮慈仁寺﹐一士人寓居僧寮﹐僧倩作挽對。集梵二語曰「旣作女子身﹐而無壽者相。」公詢知作者﹐卽並載歸﹐面試之。時春聯盈幾﹐且作且書﹐至混廁聯云「吟詩自昔稱三上﹐作賦於中可十年。」乃大咨賞﹐許爲進取計。按﹕《兩般秋雨F16隨筆》﹕「魏善伯徵士題範覲公中丞廁上對云﹕」成文自古稱三上﹐作賦而今遇十年。『「卽僧寮士人之作﹐僅有數字不同耳。

無錫鄒壯節初授廣西桂林知府﹐薦擢巡撫﹐以發逆之亂罷歸﹐掌教東林書院。偶因細故與諸生齟齬。某日﹐忽見廳事題一聯云「部院難爲爲掌院﹐桂林不守守東林。」公曰「是不可一日居矣。」遂出而從戎。後殉難﹐易名壯節﹐並開復原官﹐人謂諸生一激之力也。

咸豐間﹐有廣東運使鐘建霞者﹐起家寒微﹐以賣油爲業。時漕運方盛﹐日必擔油赴糧艘沽售。一日﹐以索值往﹐適司帳者方句稽款目﹐盤珠格格不已﹐鐘﹠lt﹔司見﹠gt﹔其旁久之。司帳者問何人﹐以索油值對﹐並謂君帳某某等處有誤﹐故不符合。司帳囑鐘代算﹐其數悉付﹐則大喜﹐詢其姓名裏居﹐畱之舟中﹐相助爲理﹐月酬辛金﹐視擔油丰且逸矣。數年後糧艘裁撤﹐司帳者言「吾今亦無所事﹐我二人盍業賈﹖」遂托以三千金﹐往來販運﹐贏利倍蓰。其人欲與均分﹐鐘不可﹐但計月取辛資﹐固與而固辭焉。因爲納粟得巡檢﹐選授湖北副底司。未幾﹐胡文忠駐兵新堤﹐餉糈支絀﹐鐘以隨辦捐輸﹐保升沔陽州同﹐旋擢知州﹐積官至廣東運使﹐養尊移體﹐以精明綜核見稱。其餘事尢兼工染翰﹐新堤州同署中有所書「無愧我心」四字﹐筆力遒勁﹐非尋常俗吏克辦﹐而謂出自錐刀競貿者流﹐鮮不目爲齊東野人之語矣。

武進劉葆楨檢討﹐光緒戊子會元。於會試前﹐自更此名﹐同人莫之知也。及榜發首捷﹐報錄至靑廠武陽會館﹐館人曰「吾武陽無此劉可殺也。」由是人輒以「可殺」戲呼之﹐劉每忽忽不樂﹐常攬鏡自照曰「吾名詎眞成讖耶﹖」庚子拳匪亂作﹐葆楨先已出京﹐俄復折回﹐亂後蹤迹杳如﹐傳聞於通州遇害矣。

同邑王半塘侍禦﹐光緒庚辰應禮部試﹐詩題《靜對琴書百慮淸》﹐得「淸」字﹐乃末聯用「離﹑塵」二字叶韻。捲經房薦﹐而堂批謂此卷擬中三日﹐復閱詩末出韻﹐擯之可惜。半塘雅擅倚聲﹐夙研宮律﹐四聲陰陽﹐剖析精審﹐乃至作試帖詩而眞庚混淆﹐詎非咄咄怪事耶。半塘嘗曰「進士者﹐器之貴重而華美者也。是有命焉﹐不可幸而致也。」

李文忠於曾文正爲年家子﹐甫通籍﹐卽赴曾營﹐文正每言李志盛气銳﹐思有以挫抑之﹐俾成大用。洎削平發逆﹐文正由直督調兩江﹐文忠竟代其任。文正之督直隸也﹐因法教士丰大業一案﹐以天津守令遣戍﹐頗不滿於眾望。湘籍京官聯名致書詆訁其﹐並將湖南全省會館中所有文正科第官階扁額悉數拆卸﹐文正鬱鬱無如何。及調任兩江﹐與知交書﹐有「內疚神明﹐外慚淸議」語。值六旬壽誕﹐方演劇稱觴﹐忽遞到一封口文書﹐亟拆閱之﹐僅詩一首云「笙歌鼎沸壽筵開﹐丞相登壇亦快哉。誰念黑龍江畔路﹐漫天風雪逐人來。」文正亦不究所從來﹐亟納諸袖以入﹐自是目疾增劇﹐俄薨於位。文正筆記曾力辧泰西教堂中刳眼剖心之事之誣﹐著爲論說﹐惜其稿失傳。當時亦以丰大業案﹐有爲而發也。

宋云州觀察使楊業﹐戲文中稱楊繼業﹐又稱業妻曰佘太君﹐不知何本。按﹕《遼史。聖宗紀》及《耶律斜軫傳》俱作楊繼業﹐鎭洋畢秋帆尙書《關中金石記。折武恭公克行神道碑跋》云「折太君﹐徳之女﹐楊業之妻也。墓在保徳州折窩村。」折﹑佘殆音近傳誤。又《續文獻通考》云「使槍之家十七﹐一曰楊家三十六路花槍。」《小知錄》曰「槍法之傳﹐始於楊氏﹐謂之曰梨花槍。」小說家盛稱楊家槍法﹐蓋亦有本。

無錫朱氏﹐相傳其先世業農﹐偶掘地﹐得一人頭﹐乃金所鑄成﹐不知何代物也。朱氏因居積致富﹐族姓綦蕃﹐號爲「金頭朱家」云。

回教之初入中國也﹐所訂教規曰諸肉不食。嗣徒黨不能遵守﹐乃攺爲豬肉不食。或駁是說﹐謂回語名彘﹐不曰與諸同音之豬。然對於中國教徒而言﹐固宜作中國語矣。凡由回籍服官者﹐薦擢至三品﹐卽須出教。以例得蒙賞喫肉﹐不能辭也。

朱竹《靜志居琴趣》《繡鞋詞》云「假饒無意與人看﹐又何用描金ㄓ繡。」語意刻深﹐令人無從置辯﹐羅泌《詠釣臺詩》云「一著羊裘便有心。」通於斯旨矣。

九言詩﹐昔人間有作者。長句勁气﹐於古體爲宜﹐若作九言律體﹐亦如七言律之妥帖易施﹐則求之名人集中﹐殆亦僅見。明楊升庵《詠梅花》云﹕元冬小春十月微陽回﹐綠萼梅蕊早傍南枝開。

折贈未寄陸凱隴頭去﹐相思忽到盧仝窗下來。

歌殘水調沈珠明月浦﹐舞破山香碎玉淩空臺。

錯認髙樓三弄叫云笛﹐無柰二十四番花信催。

是詩餘舊喜誦之。

相傳趙次山尙書開潘皖省時﹐訪聞有僞造關防者﹐以象箸合並鍥刻成文﹐無繭發炙F32。箸凡二十一﹐不用﹐則二十一人分藏之﹐亦防其敗露也。尙書偵得其鈐用之頃﹐掩捕之﹐無一脫者﹐皆自知罪重﹐涕泣莫敢仰視。尙書第令立尾其箸﹐其人則發往書局﹐供剞劂之役﹐皆巧工也。

氵更陽托活絡尙書忠敏生平撰著﹐以考訂金石爲大宗﹐其它有韻妃麗之文間見一二﹐率工整熨帖﹐甚似詞流藻構﹐不類屏臣政暇之作。《遊盤山》詩云﹕十萬松聲夕吹哀﹐稠雲大霧一時開。

方知雨後淒涼絕﹐悔不花時次第來。

壘石成棋天景巧﹐結松如笠化工才。

田盤仙去田疇老﹐空見巋然般若臺。

黃鶴樓集句楹聯云「我輩復登臨﹐昔人已乘黃鶴去﹔大江流日夜﹐此心吾與白鷗盟。」

康熙十六年﹐內廷始設南書房﹐凡供奉之員﹐不論官職崇卑統稱南書房翰林﹐內廷供奉﹐惟南書房翰林稱之。上書房行走者﹐不得同此稱也。

淸制﹕各直省儒學廩膳生員歲支廩餼。翰林院庶常館﹐月之所支亦曰廩餼。雍正十年﹐張相國文和議奏﹕「庶吉士廩餼銀每人每月四兩五錢。」蓋庶常未經散館﹐官未眞除﹐其隸翰林院亦猶夫肄業生也。

友人廣徳李曉暾奉其先徳忠壯公家傳書後﹐囑節要入《叢話》。公諱臣典﹐先是﹐從曾忠襄吉安軍轉戰數省﹐每上功輒首列﹐屢拯忠襄於危。從攻江寧﹐圍合﹐久不下。時蘇﹑常俱復﹐忠襄恥獨後﹐憤欲死之﹐再鑿龍膊子地道﹐募死士先登﹐公與諸將誓如約。地道火發﹐城揭二十餘丈。公冒煙火磚石直進﹐傷及要害﹐城克而病﹐遂死。去城破僅十許日﹐曾文正上公首功。奉諭﹕「李臣典誓死滅賊﹐從倒口首先衝入﹐眾軍隨之﹐因而得手。實屬謀勇過人﹐著加恩封一等子爵﹐賞穿黃馬褂﹐並戴雙眼花翎。」而公已先殞﹐不及拜命。忠襄咨於文正﹐奏請優卹。有旨將戰功宣付史館﹐並於吉安﹑安慶﹑金陵建立專祠。一時公私記載咸無異同。雲南鶴麗鎭總兵朱公洪章者﹐先登九將之一也。後諸將死﹐落不偶﹐與劉公聯捷﹐爲忠襄檄畱江南防營﹐陰以報之。劉死﹐朱畱營如故。甲午﹐張文襄權江督﹐令朱募十營守吳淞﹐以創發卒於軍。朱在江南久﹐鬱鬱不自得﹐念昔與李公誓死登城﹐李獨膺懋賞﹐身猶錄錄與偏裨伍﹐所奉主帥及同列諸將無一在者。思傾李爲己地﹐昌言於人。謂「曩者之役﹐余實先登﹐李資髙﹐適猝死﹐主帥與朝廷務張之﹐以勵將士﹐故李獨屍大名。李克城次日傷殞﹐忠襄慰己﹐以李列首。後謁忠襄﹐語稍不平﹐忠襄出靴刀授之曰﹕」奏名易次﹐吾兄主之﹐實幕客李某所爲﹐盍刃之﹖『又言王氏運《湘軍誌》乖曾氏旨﹐後囑王氏定安攺訂﹐亦沿官書未攺「云云。其盡屏文正原奏﹐及公私紀載﹐爲此系風捕影之詞﹐甚可駭怪。夫攻金陵﹐提鎭效命者甚夥﹐何獨於公以死旌伐。文正手書《日記》云﹕」至信字營見李臣典﹐該鎭爲克城第一首功。日內大病﹐甚爲可憫。「又云﹕」聞李祥雲病故﹐沅弟傷感之至。蓋祥雲英勇絕倫﹐克復金陵﹐論功第一。「據此﹐則奏名列首固忠襄意。幕客李者﹐中江李鴻裔也。論功之奏﹐核及殿最﹐李安敢以私見撓之。又王氏定安修《湘軍記》時﹐忠壯子孫不在顯列﹐無所顧忌。湘潭之志﹐旣乖曾旨﹐本非官書﹐東湖覬再起﹐一意媚曾﹐又何不可攺之有。凡此皆不考情實之過也。

蕙風按﹕薛福成《庸庵筆記》﹕「曾威毅之圍金陵也﹐旣克僞天堡城﹐卽所謂龍膊子者﹐在太平門外。髙踞鐘山之巓﹐俯瞰城中。提督李臣典與曾公密商﹐排巨炮三層於其上﹐晝夜對城轟擊﹐此發彼貯﹐無一息停﹐城堞皆頹。賊不能立足﹐始下令軍士各持柴艸一束﹐擲之城下﹐髙與城齊﹐若爲恃此登城者﹐賊並力嚴備﹐不暇他顧。又隔於柴艸﹐不能望。山下舊有隧道﹐乃前數月所開﹐被賊覺察而中廢者。至是﹐賊不復防此道﹐派遣千人﹐接續開掘﹐至於城下﹐實火藥三萬斤於其中。築完以土﹐封固以石。口門畱一穴﹐以大布苦幹匹﹐包火藥入粗竹爲導綫。竹長數丈﹐貫穿穴中。及期﹐各軍嚴陣以待。火始入時﹐但聞地中隆隆若殷雷﹐俄而寂然﹐眾以爲不發矣。頃之﹐砰訇一聲﹐震撼坤軸﹐城垣二十餘丈﹐隨煙直上。大石壓下﹐擊人於二三里外﹐死者數百人。諸軍由缺口衝入。」云云。據此﹐則掘隧轟城﹐發策實由忠壯﹐何止奮勇先登而已。故朝廷亦有謀勇過人之諭﹐推爲功首﹐孰曰非宜。

曉暾嗜歌﹐歌者樂得而從之遊﹐遂亦善歌。某夕﹐興之所至﹐竟結束而登滬張園之歌臺。余愧非知音﹐幸此曲之得聞焉。寧鄕程子大賦長句贈之﹐有云「有時舉酒歌莫哀﹐酒酣還上海邊臺。天吳象罔作儔侶﹐乃自驚濤落日之中來。」曉暾之歌之聲情激越﹐吾得而聞之﹐而其中之所蘊蓄﹐則吾子大知之矣。

閱近人某筆記﹐有「二百四十年前之孫文」一則﹐略雲「水月老人﹐姓孫﹐名文﹐字文若﹐水月其號也﹐會稽人﹐明末諸生。」。蓋隱逸者流而狷介之士也。見王文簡《池北偶談》及吳谷人《祭酒詩集》。按﹕《明外史。兪孜傳》﹕「孫文﹐余姚人﹐幼時父爲族人時行箠死﹐長欲報之而力不敵﹐乃僞與和好﹐時行坦然不復疑。一日﹐值時行於田間﹐卽以田器擊殺之﹐坐戍。未幾﹐遇赦獲釋。」此又一孫文﹐嘉靖間人也。見《圖書集成。氏族典》。

又《圖書集成》引《陜西通誌》﹕「黃種﹐隆徳人﹐永樂中貢士﹐除戶科給事中﹐資性鯁介不苟合﹐久居淸要。及歸﹐行李蕭然。」按﹕今日所稱黃種﹐明朝人心目中﹐斷無此等詞意﹐當是讀作種植之種耳。

晚季春明巨公往往有戲癖。光緒庚寅﹑辛卯間﹐戶部有小吏曰魏耀庭﹐能演劇去花旦。似聞其人年近不惑﹐及掠削登場﹐演《鴻鸞禧》等劇﹐則嫣然十四五﹠lt﹔門爲﹠gt﹔娃也﹐惜齒微涅不瓠犀耳。南皮張相國文達極賞之。相國書畫至不易求﹐有人見其贈魏耀庭精Ψ﹐一面蠅頭小楷﹐一面靑綠山水﹐並工致絕倫。

光緒初年﹐朝邑相國閻文介﹐南皮相國張文達同入軍機。閻字丹初﹐年六十八﹐張字子靑﹐年七十二。時尙書烏拉布﹐孫毓汶查辦江皖贛豫事件未歸﹐烏字少云﹐孫字萊山﹐有人集杜詩爲聯云「丹靑不知老將至﹐雲山況是客中過。」絕渾成工巧。

冬月所鬻之牡丹﹑碧桃等﹐宋周公謹《癸辛雜識》謂之馬塍塘花﹐今都門名曰唐花。「唐」卽「塘」之本字﹐可通也。

癸丑﹑甲寅間﹐余客滬上﹐始識長沙葉奐彬。素心晨夕﹐一見如故﹐窮不見疑﹐狂不爲牾﹐是在气類﹐弗可彊爲謀也。奐彬有書癖﹐書在長沙﹐其收藏如何美富﹐余未得見也。所著《藏書十約》﹐無一語不當行。又《書林淸話》尢澹博精審﹐稿將及寸﹐余曾暇觀。當時尙未卒業﹐刻未審鍥行否矣。閱近人某筆記﹐載有《奐彬買書行》一首﹐書癡面目﹐刻書妙肖。余喜誦之﹐移錄如左﹕買書如買妾﹐美色自怡悅。妾衰愛漸弛﹐書舊香更烈。

二者相頡頏﹐妄念頗相接。有時妾專房﹐不如書滿篋。

買收如買田﹐連牀抵陌阡。田荒防惡歲﹐書足多丰年。

二者較得失﹐都在子孫賢。它日田立券﹐不如書易錢。

吾年已半百﹐終日爲書役。大而經史子﹐小者名家集。

二十萬卷奇﹐宋元相參積。明刻又次之﹐嗜古久成癖。

道藏及佛經﹐儒者偶乞靈。藏本多古字﹐佛說如座銘。

百川匯巨﹐不擇渭與涇。來海舶通﹐日本吾元功。

時有唐卷子﹐模刻稱良工。新法頗黎版﹐貌似神亦同。

俾我肆饕餮﹐四庫超乾隆。又有惇煌室﹐千年藏祕密。

忽然山洞崩﹐光焰燭天日。魯殿絲竹遺﹐汲冢科斗迹。

疆吏誠聵聾﹐坐令懷寶失。西儒力搜求﹐傳鈔返趙壁。

此事頗稀聞﹐朝士言紛紜。軒使者出﹐殘篇稍得分。

我友王柯輩﹐持贈殊殷勤。列架充遠物﹐豈是坊帕羣。

譬如豪家子﹐戀色拌一死。粉黛充後庭﹐復重西方美。

更嬖東都姬﹐愛聽橐橐履。書中如玉人﹐眞眞呼欲起。

又如多田翁﹐槁臥鄕井中。一朝發奇想﹐乘槎海西東。

胡麻獲仙種﹐玉樹來靑蔥。不問誰耕種﹐倉廩如墉崇。

買書勝買妾﹐書淫過漁色。朝夕與之俱﹐不聞室人謫。

買書勝買田﹐寢饋在一氈。祈谷長恩神﹐報賽脈望仙。

吾求仙與神﹐日日居比鄰。有棗必先祀﹐有酒長先陳。

導我瑯環夢﹐如此終其身。一朝隨羽化﹐洞犬爲轉輪。

世亂人道滅﹐處富不如貧。買書亦何樂﹐聊以酬癡人。

相傳吳淞間﹐有巨蜃吐珠之異。崇明與吳淞相隔百里﹐一水相望﹐海上屢見珠光﹐見則數日內必有風雨。其色紫赤﹐上燭霄漢﹐倏忽開闔﹐不可名狀。其光若此﹐珠之大不知凡幾﹐蜃之巨更不知凡幾也。海舟篙師﹐長得見之。見光而已﹐不見珠與蜃也﹐謂之野火。見則三二年中﹐其地必有漲沙﹐成沃壤焉﹐屢驗不失。考之志乘﹐唐武徳中﹐海上巨蜃吐气成紫雲﹐卽有漲沙﹐名以天賜﹐實爲崇邑所自始。天蜃樓海市﹐皆幼境也﹐乃至漲沙﹐因而置邑﹐則眞而非幻矣。龍之靈可以興雲雨﹐蜃之气更能拓幅員。充類至義﹐則夫鰲戴四維﹐知非謬悠之說矣。

昔人以詩得名﹐如崔鸚鵡﹑鄭鷓之類﹐載籍多有﹐惟閨秀殊僅見。長洲李紉蘭著有《生香館集》﹐其《秋雁》詩最佳﹐名李秋雁﹐見錢塘陳雲伯《頤道堂》詩自注﹐《秋雁詩》二首云﹕無端燕市起悲歌﹐帶得商聲又渡河。

千里歸心隨月遠﹐一年愁思入秋多。

水邊就夢云無影﹐天際驚寒夜有波。

屈宋風流零落盡﹐那堪重向洞庭過。

又﹕誰倚髙樓一笛橫﹐憑空吹落苦吟聲。

能鳴未必眞爲福﹐有迹多嫌累此生。

入世豈容繳避﹐就人終覺羽毛輕。

越鳧楚F33從題品﹐識字何曾爲近名。

見完顏惲珠《閨秀正始集》。又長洲陳琳簫《秋雁》二首云﹕洞庭昨夜逗微霜﹐回首天涯合斷腸。

蹩眼無非黃葉渡﹐安身除是白雲鄕。

流年逝水催何速﹐病翮西風怯乍涼。

一宿荒池菱芡密﹐雙棲猶得傲鴛鴦。

又﹕一行秋影渡銀河﹐又向滄江尾棹歌。

繳有人何太急﹐稻粱昔歲已無多。

忽驚葭葦花如雪﹐正是關山月始波。

早識天南蕭瑟甚﹐回峯斗絕悔經過。

其第二首﹐用紉蘭第一首韻﹐當是紉蘭囑和之作﹐詩亦工力悉故。

《正始集》撰錄錢塘江允莊詩﹐有《秦溝粉黛磚硯歌》﹐序云﹕皖涇某氏藏古硯﹐澄泥也。紅白靑翠﹐斑剝錯落若珠璣﹐上有建業文房印﹐余忠宣銘注﹐以爲秦阿房宮溝﹐宮人傾粉澤脂水所成﹐誠異物也。紀之以詩﹐句云「四園錯落珠璣細﹐粉暈斑斑黛痕翠。臨波想見捲衣人﹐玉姜艷逸文馨麗。」

曩余藏《絕妙好詞》初印本﹐每詞皆用脂粉相和圈斷句﹐自始至終﹐不遺一闋。蓋出閨人手筆﹐香艷絕倫。惜不獲與此硯並陳几案間也。汪允莊﹐陳雲伯子裴之室﹐著有《自然好學齋詩集》﹐曾選《明人三十家詩》。

秦淮古佳麗地﹐樓臺楊柳﹐門巷枇杷﹐丁明季稱極盛。李香君以碧玉華年能擇人而事﹐抗卻奩之義﹐髙守樓之節﹐俠骨柔情﹐香艷千古。康熙間﹐曲阜孔東塘撰《桃花扇》院本以張之。惟其兼通詞翰﹐則向來記載﹐未之前聞。《正始集》有香君詩一首﹐亟錄如左﹐《題女史盧允貞寒江曉泛圖》﹕瑟瑟西風淨遠天﹐江山如畫鏡中懸。

不知何處煙波叟﹐日出呼兒泛釣船。

唐王之渙《出塞》詩﹐可作長短句讀。彼特七絕﹐隨意讀作長短句﹐詞譜固無是調也。《正始集》有張芬《寄懷素窗陸姊》七律一首﹐回文調寄《虞美人》詞﹐聲調巧合﹐尢見慧心。詩云﹕明窗半掩小庭幽﹐夜靜燈殘未得畱。

風冷結陰寒落葉﹐別離長望倚髙樓。

遲遲月影移斜竹﹐疊疊詩餘賦旅愁。

將欲斷腸隨斷夢﹐雁飛連陣幾聲秋。

詞云﹕秋聲幾陣連飛雁﹐夢斷隨腸斷。欲將愁旅賦餘詩﹐疊疊竹斜﹐移影月遲遲。樓髙倚望長離別﹐葉落寒陰結。冷風畱得未殘燈﹐靜夜幽庭﹐小掩半窗明。

芬字紫蘩﹐號月樓﹐江蘇吳縣人﹐著有《兩面樓偶存稿》。

紅閨吟詠﹐大都穎慧絕倫﹐故凡雜體之作﹐尢爲可喜。《正始集。吳學素小傳》云「字位貞﹐江蘇婁縣人﹐編修顧偉權室﹐著有《蔭綠閣詩艸》。位貞詩才敏捷﹐相傳徐澹園尙書雅集東山﹐以《閨怨》命題﹐限溪﹑西﹑雞﹑齊﹑啼韻﹐中用一﹑二﹑三﹑四﹑五﹑六﹑七﹑八﹑九﹑十﹑百﹑千﹑萬﹑兩﹑丈﹑尺﹑半﹑雙等十八字。一時名宿均棘手﹐顧太史以語位貞。援筆伸紙﹐立就一律﹐藝林傳誦。詩云﹕百尺樓頭花一溪﹐七香車斷五陵西。

六橋遙望三湘水﹐八載空驚半夜雞。

風急九秋雙燕去﹐雲開四面萬山齊。

子規不解愁千丈﹐十二時中兩兩啼。

又《正始續集》載藍燕同題同體一首﹐自注見茅應奎絮吳羹﹐詩云﹕六七鴛鴦戲一溪﹐懷人二十四橋西。

半生書斷三秋雁﹐萬里心懸五夜雞。

蠶作百千絲已盡﹐鳥生八九子初齊。

誰憐方寸愁盈丈﹐刀尺拋殘雙玉啼。

又許琛《和閨詞》八音體云﹕金烏乍墜到窗西﹐石徑淸幽碧艸萋。

絲管誰家風細細﹐竹牀深院月低低。

匏尊燈下三更酒﹐土鼓聲敲半夜雞。

革得塵心無一事﹐木棉花底聽鵑啼。

琛字徳瑗﹐號素心﹐福建侯官人﹐著有《疏影樓稿》。

又張嗣謝《擬閨情用花名》云﹕躑躅閒庭思悄然﹐合歡無計祗髙眠。

夜殘子午迷蝴蝶﹐花謝長春怨杜鵑。

流水空傳桃葉渡﹐歸人何處木蘭船。

抽將碧玉簪頭鳳﹐卜當金錢問遠天。

嗣謝字詠雪﹐號小韞﹐安徽桐城人﹐著有《繭松閣遺稿》﹐見《正始續集》。

又汪紉蘭《曉起》五平五仄體云﹕木落野鳥散﹐天髙寒風鳴。

遠樹日未出﹐重樓山初晴。

塞外雁影亂﹐江邊蘆花聲。

曉起有靜趣﹐憑闌新詩成。

紉蘭字佩之﹐號畹芬﹐江蘇吳縣人﹐著有《睡香花室詩稿》﹐見《正始續集》。

又黃卣《詠愁》一字至七字體云﹕愁﹐旅館﹐吟樓。閒處惹﹐冷相句。曲傳心孔﹐重壓眉頭。鵑啼黃葉雨﹐虫語碧梧秋。蓽篥軍中按拍﹐琵琶江上停舟。金釵暗卜人千里﹐玉杵敲殘月半鉤。

卣字香﹐浙江富陽人﹐見《正始續集》。

又無名氏《閨怨》﹐以霜﹑飄﹑枝﹑結﹑淚﹑花﹑落﹑蝶﹑含﹑愁十字仿離合體﹐選錄其二雲﹕雨滴空階落井梧﹐木蘭枝上咽啼烏。

目中愁見淸秋景﹐霜染楓林落葉枯。

木樨花發柰秋何﹐十幅鸞箋寫恨多。

又向紅闌閒處立﹐枝頭風露濕輕羅。

見《正始續集》。自注﹕「見女史完顏兌《花果叢談》。

又女史楊繼端《口占漫成》云﹕十二闌干水半溪﹐千紅萬紫六橋西。

兩峯黛黯三春夢﹐一院花飛五夜雞。

鶴到九霄雙翮健﹐書分四體八行齊。

道人殷七歸何處﹐百尺髙枝鶯又啼。

此詩亦限溪﹑西﹑雞﹑齊﹑啼韻﹐中用一﹑二﹑三﹑四﹑五﹑六﹑七﹑八﹑九﹑十﹑百﹑千﹑萬﹑兩﹑半﹑雙﹑尺等十七字﹐視前吳學素﹑藍燕兩媛之作﹐僅少用一丈字耳。見《雜體詩鈔》。繼端字古雪﹐四川遂寧人。

又範姝《閨怨詞》調寄夏初臨《集藥名和周羽步》云﹕竹葉低斟﹐想思無限﹐車前細問歸期。織女牽牛﹐天河水界東西。比似寄生天上﹐勝孤身﹐獨活空閨。人言郎去﹐合歡不遠﹐半夏當歸。徘徊郁金堂北﹐玳瑁牀西。香燒龍麝﹐窗飾文犀。稿本拈來﹐緗囊故紙畱題。五味慵調﹐懨懨病﹐沒藥能醫。從容待﹐烏頭變黑﹐枯柳生ㄗ。

姝字洛仙﹐江蘇如臯人﹐著有《貫月舫集》。此詞見《眾香集》。

又湯萊《春閨詞》調寄滿庭芳《集美人名》云﹕曉霧非煙﹐朝云初霽﹐枝頭開徧紅紅。莫愁春去﹐梨雪未飛瓊。誰控雙鉤碧玉﹐見小小﹐檐雀窺籠。傷情處﹐無知小妹﹐琴操弄焦桐。

東東﹐卻渾似﹐琵琶抱月﹐簫管風。柰鴛鶯語澀﹐燕燕飛慵。欲寫麗春無計﹐正桃葉。飛下花叢。紅橋畔﹐芳姿灼灼﹐淸照碧潭中。

萊字萊生﹐江蘇丹陽人﹐著有《憶蕙軒詞》見《眾香集》。

芝艸無根﹐醴泉無源﹐卽閨秀何莫不然。吳荔娘﹐字絳卿﹐福建莆田人﹐本庖人女﹐幼敏慧﹐有潔癖﹐著有《蘭陂剩稿》《春日偶成》云﹕瞳瞳曉日映窗疏﹐荏苒韶光一枕余。

深巷賣花新雨後﹐閒門插柳嫩寒初。

鶯兒有語遷喬木﹐燕子多情覓舊廬。

那用踏靑郊外去﹐芊芊艸色上階除。

見《正始集》。又蔣氏﹐安徽和州人﹐《水曹淸暇錄》﹐稱氏父業縫皮匠﹐夫業箍桶﹐而氏獨通文墨﹐殆天授也。《昭關懷古》云﹕潰楚復親仇﹐當年气吐不。

英雄知父子﹐臣道失春秋。

山自無今古﹐祠誰定去畱。

不知經此者﹐又白幾人頭。

見《正始續集》。

《三峯集》﹕「李固言未第前﹐行古柳下﹐聞彈指聲﹐問之﹐曰﹕」吾柳神九烈君也﹐以柳汁染子衣矣﹐科第無疑﹐得藍袍﹐當以棗糕祀我﹐『固言許之﹐未久狀元及第。「《正始集。周瑤小傳》云﹕」瑤字蕖卿﹐浙江嘉善人﹐尙書姚文田室﹐文田嘉慶己未狀元。蕖卿未笄時﹐嘗夢柳汁染衣袂。於歸後﹐姚果大魁﹐與古事合﹐亦佳話也。「蕖卿《寄外詩》云﹕」香撥金猊冷﹐春深子夜中。一襟楊柳月﹐雙鬢杏花風。鴛繡此時倦﹐魚箋幾日通。嬌兒方睡穩﹐緘意托飛鴻。「殊婉麗可誦﹐末聯尢情景逼眞。

詩題有絕絕艷新者﹐《正始集》錄邱捲珠詩﹐有題云《拾花瓣砌情字﹐忽被東風吹去》詩云﹕爲情憔悴蘭言情﹐聊把閒情付落英。

香雨團成絲一縷﹐雪泥證到夢三生。

芳菲已謝空憐惜﹐飄泊難禁易變更。

寄語封姨更吹聚﹐前生元是許飛瓊。

捲珠字荷香﹐福建閩縣人﹐著有《荷窗小艸》。

張船山夫人林氏性奇妒﹐事見前話。據《正始集》﹐夫人名佩環﹐順天宛平人﹐布政使亻女﹐有《夫子爲余寫照﹐戲題絕句》云﹕愛君筆底有煙霞﹐自拔金釵付酒家。

修到人間才子婦﹐不辭淸瘦似梅花。

曩余撰《蕙風﹛移﹜二筆》﹐一則云﹕嘗記某說部云﹐毛西河夫人絕獷悍﹐西河藏宋元版書甚夥﹐摩挲不忍釋手。夫人病焉﹐謂此老不卹米鹽生計﹐而般弄此花花綠綠者胡爲也。一日﹐西河出﹐竟付之一炬。又云﹐西河五官並用﹐嘗右手攺門生課作﹐左手撥算珠﹐耳聽門生背誦﹐目視小僮澆花﹐口旋答門生問難﹐旋與夫人詬誶。夫人告門生曰「汝輩謂毛奇齡博學乎﹖渠作二十八字詩﹐輒獺祭滿幾﹐非出自心裁也。」又西河姬人曼殊﹐爲夫人淩虐致死﹐此事尢於記載中屢見之。比閱《閨秀正始集》﹐乃有夫人詩一首。夫人姓陳﹐名何﹐蕭山人。《子夜歌》﹕「一去已十載﹐九夏隔千山。雙珥依然在﹐如何不得環。」又﹕「白露收荷葉﹐淸明種藕枝﹐君行方歲暮﹐那有見蓮時。」夫人旣能詩﹐何至爲焚琴煮鶴之事。各說部所云﹐殆未可盡信耶﹐抑西河不止一夫人﹐有元妃繼室之殊耶﹖當再詳考。

玆以張夫人事例之﹐大抵能詩自能詩﹐妒自妒﹐妒才非必不能詩﹐容或能詩乃益妒﹐未可以常情衡論耳。

《眾香集。顧媚小傳》云「媚字眉生﹐號橫波﹐秦淮名校書﹐歸合肥龔尙書芝麓。尙書雄豪蓋代﹐視金玉如泥沙﹐得眉娘佐之﹐益輕財好客﹐憐才下士﹐名譽盛於往時。丁酉歲﹐尙書挈橫波重過金陵﹐寓市隱園。值夫人生辰﹐張燈開宴﹐召賓客數十輩﹐命老梨園郭長春等演劇。酒客丁繼之﹑張燕築及二王郎串《王母瑤池宴》。夫人垂珠簾﹐召舊日同居南曲呼姊妹行者與宴。時尙書門人楚南嚴某赴浙監司任﹐逗𨖻居尊下﹐褰簾長跪捧卮﹐稱賤子上壽﹐坐客皆離席伏。夫人欣然﹐爲罄三爵﹐尙書意甚得也。陳其年﹑吳園次﹑鄧孝威﹑余曼翁並作長歌紀其事﹐藝林傳爲佳話。按﹕朱遠山夫人有《千秋歲詞》﹐題云《別橫波龔年嫂南歸》。據此詞題﹐知橫波當日﹐儼然敵體端毅。嚴某之造膝稱觴﹐蓋禮亦宜之矣。遠山南昌宗媛﹐侍朗李元鼎室﹐尙書振裕母﹐著有《鏡閣新聲》。

在昔閨秀撰述﹐有但聞其名﹐而其書不可得見者﹐殊令人作滄海明珠之想。據《正始集》小傳﹐如臯董小宛有《奩艷》﹐滿洲完顏悅姑有《花果叢談》﹐並裒集古今閨幃軼事。金匱楊蕊淵曾輯古今閨閣詩話﹐爲《金箱薈說》。安嶽蔡玉生選錄古才媛百人﹐各系以詩﹐名《百玉映》。已上各書世間容有傳本﹐亦可遇不可求。比歲冒鶴亭刻《冒氏一家集》﹐亦未能得《奩艷》﹐付諸手民也。

曩嘉﹑道﹑咸﹑同間﹐往往湖山勝處﹐名流雅集﹐有西泠七子﹐明湖四客﹐黏湖十子等名目。《正始集。林以寧小傳》﹕「以寧字亞淸﹐錢唐人﹐與同裏顧啟姬﹑柴季嫻﹑馮又令﹑錢云儀﹑張槎云﹑毛安芳倡蕉園七子之社﹐執騷壇之牛耳﹐傳彩筆於娥眉﹐尢藝林佳話也。

古今閨秀以材武著稱者﹐間見載籍﹐若能詩而兼有勇﹐則尢罕覯。《正始集。小傳》云「畢著﹐字韜文﹐安徽歙縣人﹐布衣王聖開室。韜文年二十﹐隨父宦薊邱。父與流賊戰死﹐屍爲賊擄﹐韜文身率精銳劫賊營﹐手刃其渠。眾貴﹐輿父屍還﹐葬金陵之龍潭。於歸後﹐夫婦偕隱。」沈來遠序其詩稿﹐有「梨花槍萬人無敵﹐鐵胎弓五石能開」云云。又許氏﹐奉天鐵嶺人﹐鎭平將軍一等男謚襄毅徐治都夫人﹐精韜鈐﹐善騎射。偕襄毅出兵﹐每自結一隊﹐相爲犄角﹐以故戰功居最。康熙十三年﹐吳逆犯湖南﹐襄毅往援彜陵﹐夫人駐防江口。十五年﹐鎭將楊來嘉叛應譚洪﹐夫人脫簪珥犒師﹐曉以大義﹐沿江剿殺﹐屢卻之。八月﹐猝犯鎭署﹐夫人中炮歿。將軍蔡毓榮等具狀以聞﹐特旨優卹﹐予云騎尉世職﹐以次子永年襲。又髙氏﹐四川華陽人﹐大將軍威信公謚襄勤嶽鐘琪夫人﹐嫻弓馬﹐善理軍政﹐亦能詩。襄勤著有《姜園蛩吟》二集﹐多與夫人唱和之作。考《正始集》二十二卷﹐《續集》十二卷﹐著錄閨秀﹐最一千五百二十六家。據《小傳》所稱﹐兼精韜略﹐僅此三人。其確有事實可紀﹐尢畢﹑許二氏而已。蓋才兼文武﹐求之須眉猶難﹐況巾幗乎﹖畢韜文以綠鬢韶年﹐手刃悍賊﹐輿返忠骸﹐孝女奇才﹐尢不可及。其自作紀事詩云﹕吾父矢報國﹐戰死於薊邱。

父馬爲賊乘﹐父屍爲賊收。

父仇不能報﹐有愧秦女休。

乘賊不及防﹐夜進千貔貅。

殺賊血漉漉﹐手握仇人頭。

賊眾自相殺﹐屍橫滿坑溝。

父屍輿櫬歸﹐薄葬荒山陬。

相期智勇士﹐慨然賦同仇。

蛾賊一掃盡﹐國家固金甌。

讀之凜凜有英气。徐夫人《馬上吟》云﹕快馬輕刀夜斫營﹐健兒疾走寂無聲。

歸來金鐙齊敲響﹐不讓須眉是此行。

蜀錦徵袍﹐桃花駿馬﹐亦復英姿颯爽﹐不可一世。

閨秀王瑤娟﹐漢軍人﹐有《斷炊日讀書歌》﹐悅其風味與余略同也﹐亟錄如左﹕塵世渾渾兮俗眼茫茫﹐乾坤浩大兮各有行藏。

至人存誠兮不在色莊﹐大道昭昭兮修之吉祥。

我心自許兮坦然順適﹐冰霜貞潔兮堪比圭璋。

蓮葆馥鬱兮名方君子﹐不染污泥兮豈並羣芳。

誰能識我兮與我無與﹐不是知音兮於我何傷。

恕人責己兮能耕方寸﹐去短存長兮何用不臧。

境之不足兮惟富與貴﹐志不在此兮饑餓何妨。

包函宇宙兮人天莫測﹐樂我詩書兮發其古香。

詩境衝澹﹐求之閨閣中﹐未易多得。

閨人幼慧者﹐多靈秀之所鐘毓也。陽湖惲淸於﹐年十三卽作畫﹐花卉瓴毛﹐能傳南田翁家學﹐作已輒題小詩﹐風韻蒼秀。

桐廬殳墨姑﹐七歲通《孝經》﹐九歲能詩。年十五﹐隨父母入九峯山﹐制《步虛詞》﹐有「多緣誤折瓊枝樹﹐謫下瓊臺十五年」句。

興化李韞庵﹐九歲賦《落花詩》﹐有「鶯聲喚轉夢中人」句。

錢塘陸纘任﹐七歲《同父母兄姊送呈公錦雯司李吳郡》絕句云﹕自憐嬌小不知詩﹐執手臨行彊置詞。

盼煞歸鴻傳錦字﹐吳江楓落正愁時。

錢塘顧重楣﹐年十二﹐卽能應聲詠梅花云「小閣月初斜﹐東風透碧紗。枝頭應有信﹐春意在梅花。」

太原張羽仙﹐十歲爲《采蓮賦》﹐兼工繪事。

桂林劉智圓﹐十歲能背誦《全唐詩》千首。

婁縣王蕙田﹐七歲作《夜坐偶成》詩﹐有「月上千峯靜」句。

錢塘周吉媛﹐年十二﹐呈其戚某公歸林下者云﹕久辭榮祿賦歸田﹐瀟灑林泉志渺然。

一路雲山尋勝景﹐小園燈火話當年。

消寒最好三杯酒﹐掃雪剛逢二月天。

窗外梅花開徧否﹐艸堂今夕臥詩仙。

常熟蘇紉香﹐知州去疾女。去疾字園公﹐有文名。紉香幼而穎悟﹐九歲時﹐值中秋夜月﹐園公抱置膝上﹐命卽景賦詩﹐應聲成絕句云﹕秋宇極髙迥﹐月華明且淸。

瓊樓在何處﹐昨夜夢瑤京。

錢唐孫碧梧年八歲﹐父春巖出對云「關關雎鳩。」卽應聲曰「鳴雁。」大奇之。

徳州宋素梅﹐乾隆十六年﹐聖駕南巡。素梅年甫十二﹐迎鑾獻詩。召入內帳﹐又面試一律﹐賚賜甚厚。《迎鑾詩》云﹕海晏河淸代﹐堯天舜日時。

不辭川路遠﹐肯慰士民思。

紫气欽皇輦﹐黃雲護聖騎。

迎鑾來獻頌﹐萬壽浩無涯。

《應詔詩》云﹕山左羣情切﹐江南望幸頻。

九重深保大﹐五載舉時巡。

浩蕩韶光麗﹐蔥蘢物色新。

彩雲晴有象﹐瑞靄靜無塵。

淑气迎仙仗﹐祥風繞禦輪。

衢歌欣擊壤﹐共祝萬年春。

吳縣董綺琴十歲時﹐塾中以「闌中蘭」屬對﹐卽應聲曰「簾外蓮。」頃之﹐又曰「籬外梨。」

錢塘汪允莊著有《自然好學齋詩》﹐其卷首十六章﹐皆十歲已前作。七歲《賦春雪》云﹕寒意遲初燕﹐春聲靜早鴉。

未應吟柳絮﹐漸欲點桃花。

微濕融鴛瓦﹐新泥鈿車。

何如謝道韞﹐羣從詠芳華。

吳縣戈如芬﹐諸生載女﹐《詠鳳仙花九歲作》云﹕鳳在丹山穴﹐仙尋碧海家。

如何謫塵世﹐偏作女兒花。

臨桂況月芬﹐蕙風詞隱之女兄也。年十二三﹐作楷仿率更﹐手抄《爾雅》全部﹐秀勁可。嘗秋日侍先母疾﹐夜半起煮茗﹐仰見彩雲如折疊扇﹐繞月不周半輪﹐賦詩云﹕冰輪皎潔彩雲開﹐疑是嫦娥倚扇才。

我欲筆花分五色﹐瓣香低首祝瑤臺。

閨秀擅淸才者夥矣﹐而惟具卓識者僅見。蔡琬﹐字季玉﹐漢軍人﹐尙書謚文良髙其倬夫人﹐著有《蘊眞軒詩艸》。夫人才識過人﹐魚軒所至﹐幾半天下﹐文良名重一時﹐奏疏移檄﹐每與夫人商定﹐閨閣中具經濟之才者。《隨園詩話》載文良與某要津不合﹐屢爲所撼﹐嘗詠白燕至第五句云「有色何曾相假借」﹐沈思未對。夫人至﹐代握筆云「不羣仍恐太分明。」蓋規之也。

明徐文長撰《四聲猿》院本四折。其第三折《替父從軍》演木蘭事。據曲中關目﹐木蘭立功寧家﹐與王司訓之子成婚。王中賢良﹑文學兩科﹐官校書郎云云。按﹕嘉興沈向齋《濼源問答》云﹕問﹕《木蘭詞》﹐說者謂唐初人記六朝事﹐別有事迹可徵否﹖答曰﹕少聞之吾鄕前輩諸艸廬先生云﹕木蘭﹐隋煬帝時人﹐姓魏﹐本處子﹐亳之譙人也。時方徵募兵﹐木蘭痛父耄﹐弟妹皆稚﹐慨然代行。服甲冑﹐操戈躍馬而往。歷十二年﹐閱十有八戰﹐人莫之識。後凱旋﹐天子嘉其功﹐除尙書郎不受﹐奏懇省視。及還﹐釋戎服﹐衣女衣﹐同行者駭然。事聞﹐召赴闕﹐煬帝欲納之。對曰「臣無媲君之禮。」拒迫不已﹐遂自盡。帝驚憫﹐贈孝烈將軍。土人立廟﹐以四月八日致祭﹐蓋其生辰也。

據此﹐則院本云云﹐唐突已甚矣。惜沈氏所引艸廬之說﹐未詳何本。

吳槎客《拜經樓詩話》引初白庵主云﹕髙郵露筋祠本名鹿筋梁。相傳有鹿至此﹐一夕爲白鳥所嘬﹐至曉見筋﹐故名。事見《酉陽雜俎》及江徳藻《聘北道記》﹐不知何時始訛爲女郎祠也。初白詩曰「古驛殘碑幼婦詞﹐飛蚊爭聚水邊祠。人間多少傳訛事﹐河伯年年娶拾遺。」詩見《敬業堂手稿》。

按﹕露筋祠有米海嶽所書碑﹐則玆事沿訛﹐亦已久矣。

明時自稱香光居士者有二。一董文敏﹐夫人知之矣。《拜經樓詩話》云﹕明明秀上人﹐號雪江﹐嗣法於海鹽天寧寺。嘗與朱西村﹑陳句溪諸老結社唱和。予嘗得其手迹《蘿壁山房圖詩並記》﹐略云「《蘿壁山房圖》﹐乃香光居士爲元津濟公所繪﹐筆法精妙。國初諸老宿皆賦詠之。若干年﹐爲西宗意公所得﹐亦有紀識。復若干年﹐傳於大云慶公。今歸東啟昕公﹐昕因號之曰蘿壁﹐蓋有慕於昔人者也。嗚呼﹐未百五十年﹐此卷不知幾易主﹐慨時異世殊﹐而人生猶夢幻也。然則此卷閱人﹐誠一傳捨耳。東啟聊亦坐香光之境﹐觀諸老之言﹐而進於淸淨法性中﹐則斯捲之功不爲少矣。嘉靖七年三月﹐題於嘉會堂。」記中所謂香光居士者﹐王叔明也。

按﹕元王蒙﹐字叔明﹐吳興人﹐號黃鶴山樵﹐趙松雪之外孫也。素好畫﹐師巨然﹑王維﹐秀潤深至﹐以黃鶴山樵著稱﹐其一號香光居士﹐世殆鮮有知者。

《拜經縷詩話》云「唐詩人李﹐本名虯﹐將赴舉﹐夢名上添一畫成」虱「字。及寤﹐曰﹕虱者﹐也。乃更名﹐果登第。可補《唐詩紀事》之遺。」按﹕昔人命名﹐取用麟﹑鳳﹑龍﹑虎等字夥矣。卽龜字﹐宋已前人猶多用之﹐不以爲諱。至降而用幺眇之昆虫﹐若氏蛙﹐範蠡﹑田﹐大都近古朴質之風﹐卽亦不甚多見。唐則僅有髙蟾﹑韋蟾﹐宋有劉蛻﹐「蛻」從虫旁﹐非虫名也﹐此外無聞焉。更名必托意於「虱」﹐詎非奇絕﹖且必更名與「虱」同訓之字﹐乃得登第﹐其理尢不可解。考今字書﹐「」亦無「虱」訓。《玉篇》云「珠名。」《書。禹貢》「淮夷珠曁魚」疏﹕「是蚪之別名﹐字又作『蚍』。」《韻會》又作比。《廣韻》《集韻》並同《玉篇》﹐無它訓。李唐人﹐當時所據字書﹐容有訓「」爲「虱」者﹐今其書已佚矣。

在昔科舉之世﹐士子因夢兆更名﹐往往擢髙第﹐記載非一﹐絕無理解可言。意者﹐適逢其會﹐因而故神其說﹐藉驚世駭俗耶。吾邑陳哲臣先生嘉慶癸酉以第一人舉於鄕﹐名守﹠lt﹔睿聖﹠gt﹔。迨庚辰春﹐更名繼昌﹐亦以夢﹐是科遂捷會狀。有淸一代﹐三試皆元者﹐惟先生與長洲錢二人而已。邑故因山爲城﹐東北曰伏波門﹐有山曰伏波﹐山下有洞瀕江曰還珠。明正徳二年﹐雲南按察司副使包裕石刻詩云﹕巖中石合狀元徵﹐此語分明自昔聞。

巢鳳山鐘王世則﹐飛鸞峯毓趙觀文。

應知奎聚開昌運﹐會見臚傳現慶雲。

天子聖神賢哲出﹐廟廊繼步策華勛。

後注云「伏波巖有石如柱﹐向離石二尺許。讖云﹕」巖石連﹐出狀元。『先生大魁之歲﹐石果相連﹐蓋滴乳積漸黏屬也。「先生名與字之四字﹐見於包詩後四句者凡三﹐亦奇。又先生初應童子試﹐縣府院試皆第一﹐時謂」大小三元「云。

王昭平先生寄內書見《拜經樓詩話》﹐朴而雅﹐語淺而情深﹐讀之令人增伉儷之重﹐離合之感。書云﹕深秋離家﹐今又入夏﹐京中酷暑﹐五月如伏。每出門灰汗相並﹐兩鼻如煙﹐黏塗滿面。冷官苦守﹐殊可嘆﹐殊可笑。屈指歸期﹐尙須半載。日望一日﹐月望一月﹐身則北地﹐夢則家鄕﹐言之則又可悲也。你第二封書久已收﹐第一封目下才到﹐寄物尙未收。每欲寄你書﹐動筆增淒楚﹐勉彊數字﹐眞不知愁腸幾回﹐故不多寄﹐非忙也﹐非忘也。你當家辛苦不必言﹐況未足支費。我一日未歸﹐遺你一日焦心耳。新兒安否﹖善視之。計我歸﹐已周歲﹐可想離別之感。老娘常接過﹐庶慰我念。只簡慢不安﹐夜間失被﹐且念及新兒之母﹐何況於兒﹐不相顧柰何。我自拜客應酬﹐彊親書籍之外﹐惟有對天凝思﹐仰屋浩嘆而已。近來索書者甚多﹐案頭堆積﹐總心事不舒﹐皆成煩擾。幸我身如舊﹐不必念我。惟願你善攝平安﹐勝於念我。八姑好否﹖常隨你身伴﹐勿嬉笑無度﹐勿看無益唱本。

先生少倜儻﹐脫略邊幅﹐攻詩古文﹐能書﹐嗜詞曲﹐雅擅登場﹐舉天啟辛酉經魁。榜發﹐方雜梨園演《會眞記》「艸橋驚夢」出﹐去張君瑞﹐關目未竟﹐移宮換羽間﹐促者屢至﹐遂著戲衣冠﹐周旋賀客﹐時目爲狂。見查東山《浙語》。

韓冬郎《香奩詩》﹕「蜂偸崖蜜初嘗處﹐鸚啄含桃欲咽時。」槎客謂卽古樂府「寧斷嬌兒乳﹐不斷郎殷勤」意。思之思之﹐誠艷絕膩絕致絕﹐非三生閱歷﹐半生熨帖不能道。

向來艷體詩﹐無過「束皙補白華﹐鮮侔晨葩﹐莫之點辱」二語。描摹美入姿態﹐無過曹子建《洛神賦》「動無常則﹐若危若安﹔進止難期﹐若往若還」四語。

馬雞出秦州﹐大倍於常雞﹐形如馬﹐徧體蒼翠﹐耳毛植豎﹐面足赤若塗朱。宋荔裳觀察在北平時﹐署中嘗畜之﹐爲之賦詩。錢塘李考叔和作云﹕珍禽元不產龍城﹐隴右攜來司五更。

種並岐陽丹鳳出﹐名同天廏血駒生。

耳毛削竹靑驄立﹐距汗夭桃赤兔行。

我亦不甘終伏櫪﹐披星擁劍待伊鳴。

按﹕「馬雞」可對「麋鳥」。郭卜《翡翠贊》﹕「翠雀麋鳥﹐越在南海。」

雜劇﹑傳奇之屬﹐元人分若干折﹐後人作﹠lt﹔齒句﹠gt﹔。明王伯良校注古本《西湘記》凡例﹐謂﹕「元人從折﹐今或作出﹐又或作﹠lt﹔齒句﹠gt﹔。出旣非古﹐﹠lt﹔齒句﹠gt﹔復杜撰﹐字書從無此字。近訁令《癡符傳》﹐以爲『﹠lt﹔齒句﹠gt﹔』蓋『﹠lt﹔齒臺﹠gt﹔』字之誤﹐良是。其言謂牛食已復出嚼曰﹠lt﹔齒臺﹠gt﹔﹐音『笞』﹐傳寫者誤以『臺』爲『句』。『﹠lt﹔齒句﹠gt﹔』﹑『出』聲相近﹐至以『出』易『﹠lt﹔齒臺﹠gt﹔』。」又引元喬夢符云「『牛口爭先﹐鬼門讓道』語﹐遂終傳皆以『﹠lt﹔齒臺﹠gt﹔』代折。不知《字書》『﹠lt﹔齒臺﹠gt﹔』本作『﹠lt﹔齒司﹠gt﹔』﹐又作『司』﹐以『﹠lt﹔齒司﹠gt﹔』作『﹠lt﹔齒句﹠gt﹔』﹐筆畫誤在毫釐﹐相去更近﹐非直『臺』﹑『句』之混已也。卽用『﹠lt﹔齒司﹠gt﹔』﹐元劇亦不經見。故標上方者﹐亦止作折」云云。蓋元明人制曲以通俗爲得體﹐遣詞且然﹐何論用字。必欲一一訂正之﹐或詞意轉不可曉﹐聲調亦復失諧﹐大氐梨園傳讀之本﹐詎可與若輩談小學耶。

東鄕羅提督戰功見於魏默深《聖武記》詳矣。相傳羅公臨陣不避槍炮﹐所服戰袍爲鉛丸火燒圓孔無數﹐然卒不死。嘗云「自顧何人官爵至此﹐若得死於疆場﹐則受恩當更渥﹐苦我無此福分耳。」以不能死於兵爲無福﹐誠忠勇之言也。富陽周蕓臯述其逸事一則﹕公嘗率兵入南山搜餘賊﹐村人苦猴羣盜食田糧﹐晨發火器驚之。公問故﹐令獲一猴來﹐剃其毛﹐畫面爲大眼﹐備諸醜怪狀﹐銜其口。明晨﹐俟羣猴來﹐縱之去﹐皆驚走。猴故其羣也﹐急相逐﹐益驚﹐越山數十重﹐後竟不復至。玆事頗涉遊戲﹐然亦足徵智計云。

同﹑光朝狀元﹕戊辰洪鈞﹑辛未梁耀樞﹑甲戌陸潤庠﹑丙子曹鴻勛﹑丁丑王仁堪。都門有人出對云「五科五狀元﹐金木水火土。」或對云「四川四等位﹐公侯伯子男。」蜀人膺爵賞者﹐威信公嶽鐘琪﹑昭勇侯楊遇春﹑壯烈伯許世亨﹑子爵鮑超﹐男爵未考。

查伊璜識吳順恪於風雪中﹐迨後因史案罹禍﹐順恪爲之昭雪﹐僅乃得免﹐玆事艷稱至今。然據伊璜所作《敬修堂同學出處偶記》﹐似乎並無是說。豈當日以其旣貴﹐而故爲之諱耶﹖記云﹕己亥﹐余客長樂﹐潮鎭吳葛如以厚幣邀余至其軍﹐爲語南鄙夙昔艱難諸狀。方在席無所指顧﹐而境內不軌﹐猝縛至階下。告余曰「吾徵發而彼遁矣。吾密行內間﹐不失一矢。未幾﹐而不軌之所恃豪﹐爲戢它不靖幾圍﹐奉飛符報命。」葛如曰「是又內間之轉行也。吾左右尙不知之。」葛如能詩﹐自比武侯﹐故以六奇爲名。大率用兵以計勝﹐顧名知之矣。時令其長君啟晉﹐晉弟啟丰﹐偕侍余座。晉字長源﹐啟字文源。長源已登丁酉賢書生﹐而韶秀玉立﹐工詩﹐所至輒流連興懷古昔﹐疾行五指﹐篇什繁富﹐不勝舉也。余嘗敍其爲文﹐有關戢安之大者﹐嗣餘詩可之選﹐凡仕宦遊歷所賦無不及之。專帙東粵﹐遂入葛如《湞陽峽》一詩。別久之﹐投余遠問﹐則葛如病而長君晉已修文去矣。葛如隨物故﹐世相傳余初有一飯之徳﹐葛如方布衣野走﹐懷之而思厚報﹐其實無是事也。

順恪字葛如爲它書所未見。按﹕某說部云﹕吳興莊某作《明史》﹐以查伊璜列入校閱姓氏。伊璜知卽檢舉﹐學道發查存案。次年七月﹐歸安知縣吳某﹐持書出首﹐累及伊璜。伊璜辯曰「查繼佐系杭州舉人﹐不幸薄有微名。莊某將繼佐列入校閱﹐繼佐一聞﹐卽同檢舉﹐事在庚子十月。吳令爲莊某本縣父母﹐其出首在辛丑七月。若以出首早爲功﹐繼佐之功當在吳某上﹔若以檢舉遲爲罪﹐則繼佐早而吳某後﹐吳某之罪不應在繼佐下。今吳某以罪受賞﹐而繼佐以功受戮﹐則是非顚倒極矣。諸法臺幸爲參詳。」各衙門俱以查言爲是。到部對理﹐竟得昭雪。遂與吳某同列賞格﹐分莊氏籍產之半。

據此﹐則伊璜連系﹐緣庭辧得脫﹐信無順恪爲力之說矣。竊意當時文网峻密﹐奉行者尢操切﹐苟非彊有力者爲之斡旋﹐𨿽欲置辯﹐詎可得乎﹖矧英石峯巋然尙存﹐是其一證矣。

閨秀陳翠君﹐海鹽馬靑上室﹐工長短句。《蝶戀花過拍》云「郎似東風儂似絮﹐天涯辛苦相隨處。」爲吳兔牀所擊賞。曩閱淸初人詞﹐有《減字浣溪沙換頭》云「妾似飛花郎似絮﹐東風攪起卻成團。」語非不佳﹐惜風格落明已後﹐視翠君詞句渾成不逮也。

前話錄閨秀詩﹐有限﹑溪﹑西﹑雞﹑齊﹑啼韻﹐嵌用數目﹑丈﹑尺等字﹐作者極見巧思。檢《雜體詩鈔》﹐又有徐兆奎《閨怨》二首﹐亦仿此體﹕萬里三州百粵溪﹐樓臺六七畫橋西。

八千書寄九秋雁﹐十二腸回五夜雞。

何日半簾雙膝半﹐幾時一案兩眉齊。

纖纖丈室尋刀尺﹐散四愁還嬌淚啼。

又﹕兒童六七戲前溪﹐二八佳人住閣西。

尺素夢來千里鯉﹐半牀愁絕五更雞。

九秋十稔期難定﹐四達三條路不齊。

百萬回腸繞丈室﹐一擡兩眼淚雙啼。

明余姚朱先生﹐字魯﹐號舜水﹐謚文恭。系出玉牒﹐避地日本﹐客於水府以歿。遺命必俟淸室運終﹐然後歸骨中土。比歲癸丑﹐克踐斯言﹐卜佳城於杭之西湖。翌歲甲寅﹐日人猶有來拜祠墓者。北總原善公道號念齋者﹐彼都績學士也﹐著《先哲叢談》﹐專錄日東耆宿嘉言懿行﹐先生與焉。所錄凡十三條﹐節錄如左﹕舜水家世宦於明﹐父正﹐字存之﹐號定寰。爲總督漕運軍門。舜水生萬曆二十八年﹐早喪父。及漸長從朱永﹑張肯堂﹐吳鐘巒學﹐遂擢恩貢生。尋屢徵不就﹐以故被劾﹐乃避之舟山﹐而始來此邦。移交趾﹐復還舟山。是時國祚旣蹙﹐舜水知事不可爲﹐將之安南﹐而風利不便。再來此邦﹐不久又還舟山。其意素在得海外援兵以舉義旗﹐乃三來此邦﹐而援兵不可得。去復至安南﹐欲尋歸故國﹐以察民情。時淸旣混壹四方﹐義不食其粟﹐四來此邦﹐終不復還﹐時萬治二年也。

又云﹕至安南日﹐館人供張甚盛﹐舜水從容不撓。安南王召見﹐欲令拜﹐而長揖不屈。其人或以爲不解事至此﹐畫沙作一「拜」字以見之。舜水卽加「不」字於其上。於是怒囚之﹐遂將殺﹐而守死自誓﹐王終感動赦死﹐以嘉其義烈。此事舜水自錄之﹐名《安南於役紀事》。

又云﹕舜水冒難而輾轉落魄者十數年﹐其來居此邦﹐初窮困不能支﹐柳河安東省庵師事之﹐贈祿一半。久之﹐水戶義公聘爲賓師﹐寵待甚厚﹐歲致饒裕﹐然儉節自奉無所費﹐至人或詬笑其嗇也。遂儲三千餘金﹐臨終盡納之水戶庫內。嘗謂曰「中國乏黃金﹐若用此於彼﹐一以當百矣。」新井白石謂舜水縮節積餘財﹐非苟而然矣﹐其意蓋在充舉義兵以圖恢復之用也。然時不至而終﹐可憫哉。

又云﹕在彼與經略直浙兵部左侍郎王翊同志﹐偕謀恢復﹐而翊與淸兵戰敗而死﹐實八月十五日也。數年後﹐舜水聞之於邑﹐作文祭之。從是﹐每歲中秋﹐必杜門謝客﹐抑鬱無聊。《答田犀書》曰「中秋爲知友王侍郎完節之日﹐慘逾柴市﹐烈倍文山。僕至其時﹐備懷傷感﹐終身遂廢此令節。」

又云「舜水有二男一女﹐長大成﹐字集之﹐次大咸﹐字咸一﹐共殉節不事淸﹐而先舜水卒。大成亦舉二男﹐曰毓仁﹐曰毓徳。延寶六年﹐毓仁慕舜水而來長崎﹐義公遣今井宏濟往通消息﹐然終不得與舜水相見而歸。

又云﹕安澹泊《湖亭涉筆》曰「文恭酷愛櫻花﹐庭植數十株﹐每花開賞之﹐謂覺等曰﹕」使中國有之﹐當冠百花。「乃知或者仞爲海棠﹐可謂櫻花之厄。義公環植櫻樹於祠堂旁側﹐在遺愛也。

又云﹕舜水居東歷年所﹐能倭語﹐然及其病革也﹐遂復鄕語﹐則侍人不能了解。

又﹕「安東守約」一條云﹕歲在乙未﹐朱舜水來長崎﹐時人未及和其學﹐惟省庵往師焉。時舜水貧甚﹐乃割祿之半贈之﹐至今稱爲一大髙誼。其詳見舜水《與孫男毓仁書》中﹐曰「日本禁畱唐人﹐已四十年﹐先年南京七船﹐同往長崎﹐十九富商連名具呈懇畱﹐累次不準。我故無意於此﹐乃安東省庵﹐苦苦懇畱﹐轉展央人﹐故畱駐在此﹐是特爲我一人﹐開此厲禁也。旣畱之後﹐乃分半俸供給我﹐省庵薄俸二百石﹐實米八十石。去其半﹐止四十石矣。每年兩次到崎省我﹐一次費銀五十兩﹐二次共一百兩。苜蓿先生之俸﹐盡於此矣。又土宜時物﹐絡繹差人送來。其自奉敝衣糲飯菜羹而已﹐或時丰腆﹐則魚弱數枚耳。家止一唐鍋﹐經時無物烹調﹐塵封鐵銹。其宗親朋友﹐咸共非笑之﹐諫沮之﹐省庵夷然不顧。惟日夜讀書樂道已爾。我今來此十五年﹐稍稍寄物表意﹐前後皆不受。過於矯激﹐我甚不樂﹐然不能攺。此等人中原亦自少有﹐汝當銘心刻骨﹐世世不忘也。此間法度嚴﹐不能出境奉候﹐無可如何。若能作書懇懇相謝甚好﹐又恐汝不能也。」

武林陳元ど﹐字義都﹐號旣白山人﹐丁明淸之間﹐亦避地日本﹐客於尾藩。《叢談》云﹕元ど不詳其履歷﹐生於萬曆十五年﹐崇禎進士弗第。及其國亂﹐逃來此邦﹐遂應徵至尾張﹐乃後時時入京。又來江戶﹐與諸名人爲文字交。初﹐萬治二年於名古屋城中﹐與僧元政始相識﹐契分尢厚。其平生所唱酬者﹐匯爲《元元唱和集》行於世。

又云﹕元ど能嫻此邦語﹐故常不用唐語﹐元政詩有「人無世事交常澹﹐客慣方言譚每諧」句。

又云﹕元ど善拳法﹐當時世未有此技﹐元ど創傳之﹐故此邦拳法﹐以元ど爲開祖矣。正保中﹐於江戶城南西久保國正寺教授生徒﹐盡其道者﹐爲福野七郎左衛門﹐三浦與次右衛門﹐義貝次郎左衛門。國正寺後徙麻布二本賈﹐多藏元ど筆迹﹐尾於火﹐無復存者。

夫日本﹐以其所謂武士道雄環瀛﹐不圖其武技﹐有創傳自我者﹐出於彼都儒者之記載﹐是誠信而有徵矣。我則放廢所自有﹐歷久而並不自知﹐則夫積彊弱之勢﹐匪伊朝夕之故矣。

向來劬學嗜古之士﹐大都孜孜﹐惟日不足﹐其心力有所專營﹐其精神無暇旁鶩﹐乃至人情物曲﹐輒昏然若無所知﹐當時傳爲笑談﹐後世引爲佳話。比閱《原氏叢談》﹐不圖中東耆宿﹐乃有異地同符者。趙鼎卿《林子》云﹕嘗聞莆田學士陳公音終日誦讀﹐脫略世故。一日往謁故人﹐不告從者所之﹐竟策騎而去。從者素知其性﹐乃周回街衢﹐復引入故捨。下馬升座曰「此安得似我居﹖」其子因久候不入﹐出見之曰「渠亦請汝來耶﹖」乃告以故捨﹐曰「我誤耳。」又嘗考滿當造吏部﹐乃造戶部。見徵收錢糧﹐曰「賄賂公行﹐仕途安得淸﹖」司官見而揖之曰「先生來此何爲﹖」曰「考滿來耳。」曰「此戶部﹐非吏部也。」乃出。

《原氏叢談》云﹕仁齋自幼挺發異羣兒﹐始習句讀﹐己欲以儒耀一世。稍長﹐堅苦自勵﹐而家素業賈﹐故親串以爲迂於利﹐皆沮之﹐而其志確乎不變。嘗過花街﹐娼家使婢邀入﹐仁齋不肯。婢曰「小憩而去﹐於事無害﹐郎君其勿辭。」直牽袂上樓。仁齋固不知爲娼家﹐心中私揣﹕「是非內交於吾﹐又非要譽於鄕黨朋友﹐蓋輕財敷徳﹐施及路人也。」啜茶喫煙﹐厚致謝而去。渠亦見其狀貌﹐殊不類冶郎﹐不彊畱也。仁齋歸﹐謂弟子曰「今日偶過市﹐一家使小女迎余途﹐延上其樓。則綺窗繡簾﹐殆爲異觀﹐書幅琴箏﹐陳設具趣。而婦女六七人﹐盛妝艷服﹐不知其內人耶﹐將其閨愛耶﹐出接余頗款洽。臨去間其庖中﹐亦美酒嘉肴﹐備辦宴席。不意今之世﹐有樂善好施如此者。」

又云﹕東涯經術湛深﹐行誼方正﹐粹然古君子也。嘗謂集會弟子曰「昨買一匣於骨董肆﹐置之幾側﹐以藏鈔冊甚爲便。」乃使童子取之﹐陳於前曰「余欲令工新制如是器者有年﹐不意旣有鬻者也。」弟子視之﹐則藏接柄三弦之匣也。於是﹐互相目而不答。奧田三角進曰「先生未知耶﹖此物娼妓藏三弦之匣﹐請卻。」東涯正色曰「小子勿妄語﹐三弦柄長﹐柰何藏此短匣﹖」

原氏所述兩伊藤先生逸事如此﹐則吾國陳先生之流亞矣。之三君者﹐時代不甚相遠﹐模稜闊疏﹐亦復相類。設令云萍遇合﹐晤對一堂﹐則夫周旋酬答間﹐必有奇情妙論﹐超軼耳目恆蹊者。其在如今﹐此風已古﹐凡號爲惺惺者﹐其乃滋甚﹐卽彼都亦何莫不然。

雍﹑乾間﹐漕督施公﹐靖海侯施襄壯之次子也。先是﹐歷守揚州﹑江寧﹐子諒正直﹐不侮鰥寡﹐不畏彊禦﹐所至民懷。將去任﹐士民遮道乞畱﹐不得請﹐乃人投一錢﹐建雙亭以志去思﹐名一文亭。又大興朱竹君編修督學福建﹐於使院西偏爲小山﹐號笥仙山﹐諸生聞之﹐爭來﹐人致一石﹐刻名其上﹐凡九府二州五十八縣咸具﹐刻名地三百餘人﹐因名其山之亭﹐曰三百三十有三亭﹐而爲之記。兩事相類﹐皆可傳也。

光緒季年﹐閩人某太史督學中州﹐卸任回京﹐道出保定﹐宴於某方伯衙齋。太史與方伯舊交也﹐酒間﹐方伯笑問﹕「此行宦囊幾何矣﹖」太史則據實以二萬金對﹐蓋應得之數﹐無庸諱者也。又問﹕「將何所用之﹖」對曰「冷官淸苦﹐回京後﹐十年樵米資取辦於此。十年之內﹐或冀續放差。否則比其罄也﹐亦去開坊不遠矣。」方伯覺怫然﹐搖其首者再﹐仍笑謂曰「幸勿責冒昧﹐吾兄殆無志於大有爲也。」言之﹐又重言之。太史瞿然請問﹕「如尊旨奚若﹖」方伯曰「一言以蔽之﹐曰﹕」花『﹐且以速爲貴。「太史曰﹕」奚爲繼矣﹖「方伯曰﹕」公獨未知花之爲道﹐與其效耳。舉二萬而花之﹐則四萬至﹔又花之﹐則八萬至。循是有加無已﹐花無盡數亦無盡。則推行盡利﹐左右逢源﹐得心應手之妙﹐有非可意計言詮者。第患花不勝花耳﹐而於爲繼乎何有﹖「語畢﹐仍搖其首而笑謂曰﹕」吾兄殆無志大有爲也。「太史生於世家﹐才具發皇﹐襟抱開展﹐而方伯顧不滿之若是。方伯由七品官﹐五年而薦陟兼圻﹐凡其所言﹐皆得自躬行實踐﹐而非漫爲閎議也。惟是壺觴談宴間﹐片言而心傳若揭﹐𨿽曰微舊交之誼弗及此﹐要猶有直諒之風焉。曩張相國文襄督鄂日﹐嘗考官僚月課﹐策題《問理財之道開源與節流孰優》﹐試卷中凡注重開源﹐力辟節流者悉髙第﹐是亦以花爲宗旨者也。

乾隆時﹐海寧故相陳氏之安瀾園﹐圓明園中﹐曾仿其景而構造之。迨後圓明園被外兵焚掠﹐安瀾園亦蕪廢﹐房廊樹石﹐爲其後人拆賣幾盡﹐論者謂園囿之興廢﹐關家國之盛衰。觀於兩國之已事﹐有若銅山西傾﹐洛鐘東應﹐是亦奇矣。又鄞縣範氏《天一閣書目》阮元序云﹕其藏書在閣之上﹐閣通六間爲一﹐而以書廚間之。其下乃分六間﹐取「天一生水﹐地六成之」之義。乾隆間詔建七閣﹐參用其式。乾隆三十九年六月奉上諭﹕「浙江寧波範懋柱家所進之書最多。聞其家藏書處曰天一閣﹐純用磚瓷﹐不畏火燭﹐自前明相傳至今﹐並無損壞﹐其法甚精。著諭寅著親往該處﹐看其房間制造之法若何﹐是否專用磚石﹐不用木植﹐並其書架款式若何﹐詳細詢察﹐燙具準樣﹐開明丈尺呈覽。」云云。

當時尙方營繕﹐取裁於閥閱舊家﹐蓋建築胥關學術﹐丘壑別具胸襟﹐乃至縹緗藏去F7之精﹐尢非悉心研究不辦。若夫名園如夢﹐傑閣僅存﹐則右文稽古之流澤孔長也。

古今人命名絕奇﹐無過兩宋宗室。嘗閱《宋史。宗室世系表》﹐其命名所用字﹐屬字書所無﹐不可識無音義者﹐尢觸目陸離﹐指不勝僂矣。卽以其命意審之﹐亦多反常觸諱﹐微特無當於雅訓﹐抑且大拂乎世情。姑略舉如左﹐不具十之一二也。如希塋﹑希怨﹑希僞﹑希吝﹑希褥﹐伯迫﹐師僕﹑師裙﹑師桌﹑師槍﹑師辱﹑師崽﹐與駝﹑與擠﹑與拚﹑與謚﹐善詛﹑善訃﹑善眚﹑善俘﹑善拐﹑善ζ﹑善斫﹑善終﹐孟逝﹐崇俘﹑崇﹛死土﹜﹑崇扒﹑崇掠﹐必跛﹑必扯﹑必滚﹑必﹛死土﹜﹐汝坑﹑汝彘﹑汝花﹑汝忄昏﹑汝臭﹑汝懟﹑汝撲﹐亻臺夫﹑鄙夫﹑否夫﹑鬧夫﹑誑夫﹑怒夫﹐混夫﹑詛夫﹑莠夫﹑若溲﹑若逃之類﹐皆甚足異也。蓋當時玉牒宗親﹐子生﹐則入告宮府而賜之名﹐大氐幡字書﹐隨檢一字與之﹐而於字義奚若﹐未經斟酌選擇耳。

宋葉夢﹐建安人﹐應聘赴臨安﹐少帝北行﹐遂隱於西甌﹐以講學爲事。有《經史旨要》及文集。明董轟﹐字文雷﹐奉化人﹐博通經史。永樂朝爲承天門待詔﹐有集三卷。此二名亦甚新。

《玉茗堂四夢》﹐明臨川湯苦士撰﹐曰《牡丹亭》﹑曰《紫釵記》﹑曰《邯鄲記》﹐曰《南柯記》﹐蜚聲曲苑久矣。明上虞車尼齋亦有《四夢》﹐曰《髙唐》﹑曰《邯鄲》﹑曰《南柯》﹑曰《蕉鹿》﹐特玉茗《四夢》系傳奇﹐而尼齋所作雜劇耳。

日本有所謂倭歌者﹐彼都人士能爲之。《原氏叢談》中不一見﹐而曾經自譯者二首。「鳴鳳卿」一條云「錦江又善倭歌﹐傳自冷泉公﹐其集名曰《密郁訥捺密》﹐言三代波也。蓋歷泉家三代點定﹐故以名云。屋木歇獨木﹐兮篤訥襪﹛薛足﹜暱襪﹐葛及栗遏栗﹐質葛剌屋速謁郁﹐遏蔑貲質訥葛密。斯枯捺兒屋﹐亻密木兒篤吉結跋。捺匿﹠lt﹔走﹠gt﹔篤木﹐葛密匿亻密葛斯兒﹐密谷速鴉斯結列。」移錄如右﹐備洽聞者參考焉。

在昔狹斜才女﹐銅街麗人﹐其香奩中物流傳至今﹐令人摩挲想望不置。據余所見聞﹐以馬湘蘭之物爲最多。一阿翠像硯﹐髙六寸七分﹐寬四寸四分﹐厚一寸五分。背面刻阿翠像﹐左方題「咸淳辛未阿翠」六字﹐分書。右側題云「綠玉宋洮河﹐池殘歷劫多。佳人畱硯背﹐疑妾舊秋波。己丑三月得此硯﹐墨池魚損去之﹐背像眉目似妾﹐面右頰亦有一痣﹐妾前身耶。阿翠疑蘇翠﹐果爾當祝發空門﹐願來生不再入此孽海﹐守貞記。」「馬」字朱文橢圓小印﹐余藏有拓本。一薰鑪﹐銘曰「薰透鴛衾﹐香添鳳餅﹐一點春犀管領。」回環刻於蓋側﹐貴池劉蔥石藏﹐余有詞詠之﹐調《綠意》。一「聽鸝深處」印﹐石方徑一寸弱﹐髙一寸七分彊﹐白文﹐邊款﹕「五百谷先生索篆贈湘蘭仙史﹐何震。」今年五月﹐吳Т庵購得於杭州﹐余有詞詠之﹐調《眉嫵》。一星星硯﹐硯背有雙眼﹐並王百谷小篆「星星」二字。湘蘭自銘云「百谷之品﹐天生妙質。伊以惠我﹐長居蘭室。」錢塘項蓮生《憶云詞乙稿》有《髙陽臺》詠之。一「浮生半日閒」印﹐壽山石﹐方徑寸四五分﹐厚三分余﹐瓦紐﹐白文﹐邊款「壬子谷日﹐偕藍田叔﹑崔羽長﹑董元宰﹑梁千秋社集西湖舟中﹐女史馬湘蘭索刊﹐雪漁。」見南昌彭介石《搏沙拙老筆記》。一牙印﹐佘侶梅以唐蘭陵公主碑宋拓本﹐就趙晉齋易馬湘蘭牙印﹐錢塘陳雲伯有詩賦其事﹐見《頤道堂集》﹐至湘蘭所畫蘭花﹐近人書畫記﹐著錄非一﹐玆不具述。

南陵徐積余得小銅印﹐文曰「石家侍兒」﹐白文方式﹐以拓本見貽。報之以詞﹐調《四字令》﹕石家侍兒﹐綠珠宋。當年畢竟阿誰﹐捺銀箋紫泥。香名未知﹐鄕親更疑。願爲宛轉紅絲﹐系裙腰恁時。

宋陳無已宿齋宮驟寒﹐或送綿半臂﹐卻之不服。按﹕宋子京不敢著半臂事﹐人皆知之﹐此事罕有知者。

