藝苑卮言明王世貞余讀徐昌《談藝錄》﹐嘗髙其持論矣﹐獨怪不及近體﹐伏習者之無門也。楊用搜遺響﹐鉤匿迹﹐以備覽核﹐如二酉之藏耳。其於雌黃曩哲﹐橐鑰後進﹐均之乎未暇也。手宋人之陳編﹐輒自引寐。獨嚴氏一書﹐差不悖旨﹐然往往近似而未﹐余固少所可。旣承乏﹐東晤於鱗濟上﹐思有所揚扌乞﹐成一家言﹐屬有軍事﹐未果。會偕使者按東牟﹐牘殊簡﹐以暑謝吏杜門﹐無賫書足讀﹐乃取掌大薄躓﹐有得輒筆之﹐投簏箱中。浹月﹐簏箱幾滿。已淮海飛羽至﹐棄之﹐晝夜奔命﹐卒卒忘所記。又明年﹐復之東牟﹐簏箱者宛然塵土間﹐出之﹐稍爲之次而錄之﹐合六卷﹐凡論詩者十之七﹐文十之三。余所以欲爲一家言者﹐以補三氏之未備者而已。旣成﹐乃不能當也。其辭旨固不甚謬戾謬戾於本﹐特其漶漫散雜﹐亡足采者﹐非以解頤﹐足鼓掌耳。管公明曰「善《易》者不論《易》。」吾甚愧其言。戊午六月敍。余始有所抨騭於文章家曰《藝苑卮言》者﹐成自戊午耳。然自戊午而歲稍益之﹐以至乙丑而始脫稿。裏中子不善祕﹐梓而行之。後得於鱗所與殿卿書云「姑蘇梁生出《卮言》以示﹐大較俊語辧博﹐未敢大盡。英雄欺人﹐所評當代諸家﹐語如鼓吹﹐堪以捧腹矣。」彼豈遂以董狐之筆過責余﹐而謂有所阿隱耶﹖余所名者﹐《卮言》耳﹐不必白簡也。而友人之賢者書來見規曰「以足下資在孔門﹐當備顏閔科﹐柰何不作盛徳事﹐而方人若端木哉﹗」余愧不能答。已而遊往中二三君子﹐以余稱許之不至也﹐恚而私訾之。未已﹐則請絕訊訊﹐削名籍。余又愧不能答。嗟夫﹗卽其人幸而及余之不明而以拙收﹐不幸而亦及余之不明而以美遺﹐余不明時時有之﹐然烏可以恚訾力迫而奪也。夫以余之不長譽僅爾﹐而尙無當於於鱗。令余而遂當於鱗﹐其見恚寧止二三君子哉﹗屈到嗜芰﹐點嗜羊棗﹐叔夜嗜鍛﹐玄徳嗜結毛﹐性之所好﹐習固不能彊也。毋若余之益甚嗜歟。蓋又八年而前後所增益又二卷﹐黜其論詞曲者﹐附它錄﹐爲別捲﹐聊以備諸集中。壬申夏日記。●卷一泛瀾藝海﹐含咀詞腴﹐口爲雌黃﹐筆代衮鉞。𨿽世不乏人﹐人不乏語﹐隋珠昆玉﹐故未易多﹐聊摘數家﹐以供濯衤。語關系﹐則有魏文帝曰「文章經國之大業﹐不朽之盛事。年壽有時而盡﹐榮樂止於其身。二者必至之常期。未若文章之無窮。」鍾嶸曰「气之動物﹐物之感人﹐搖蕩性情﹐形諸舞詠。照燭三才﹐暉麗萬有﹐靈待之以致飧﹐幽微藉之以昭告﹐動天地﹐感鬼神﹐莫近於詩。」沈約曰「姬文之徳盛﹐《周南》勤而不怨。太王之化淳﹐《風》樂而不淫。幽厲昏而《板蕩》怒﹐平王微而《黍離》哀。故知歌謠文理與世推移﹐風動於上﹐波震於下。」李攀龍曰「詩可以怨﹐一有嗟嘆﹐卽有永歌。言危則性情峻潔﹐語深則意气激烈。能使人有孤臣孽子擯棄而不容之感﹐遁世絕俗之悲﹐泥而不實﹐蟬蛻污濁之外者﹐詩也。」語賦﹐則司馬相如曰「合綦組以成文﹐列錦繡而爲質。一經一緯﹐一宮一商。此賦之迹也。賦家之心﹐包括宇宙﹐總覽人物﹐致乃得之於內﹐不可得而傳。」揚子云曰「詩人之賦典以則﹐詞人之賦麗以淫。」語詩﹐則摯虞曰「假象過大﹐則與類相遠。造辭過壯﹐則與事相違。辧言過理﹐則與義相失。靡麗過美﹐則與情相悖。」範曄曰「情志所托﹐故當以意爲主﹐以文傅意。以意爲主﹐則其旨必見﹔以情傅意﹐則其辭不流。然後抽其芬芳﹐振其金石。」鍾嶸曰「陳思爲建安之傑﹐公仲宣爲輔。陸機爲太康之英﹐安仁景陽爲輔。謝客爲元嘉之雄﹐顏延年爲輔。」又曰「詩有三義。酌而用之﹐之以風力﹐潤之以丹彩﹐使味之者無極﹐聞之者動心﹐是詩之至也。若專用比興﹐則患在意深﹐意深則詞躓﹔專用賦體﹐則患在意浮﹐意浮則詞散。」又云「『思君如流水』﹐旣是卽目﹔『髙臺多悲風』﹐亦惟所見﹔『淸晨登隴首』﹐羌無故實﹔『明月照積雪』﹐詎出經史。觀古今勝語﹐多非補假﹐皆由直尋。」劉勰曰「詩有恆裁﹐體無定位﹐隨性適分﹐鮮能通圓。若妙識所難﹐其易也將至﹔忽之爲易﹐其難也方來。」又曰「情者﹐文之經﹔辭者﹐理之緯。經正而後緯成﹐理定而後辭暢。」又曰「文之英雄蕤﹐有秀有隱。隱也者﹐文外之重旨﹔秀也者﹐篇中之獨拔。」又曰「意授於思﹐言授於意﹐密則無際﹐疏則千里。或理在方寸﹐而求之域表﹔或議在咫尺﹐而思隔山河。」又曰「詩人篇什﹐爲情而造文辭人賦頌﹐爲文而造情。爲情者要約而守眞﹐爲文者淫麗而煩濫。」又曰「四序紛回﹐而入興貴閒﹔物色𨿽煩﹐而析辭尙簡。使味飄而輕舉﹐情曄曄而更新。」江淹曰「楚謠漢風﹐旣非一骨﹔魏制晉造﹐固亦二體。璧猶藍朱成彩﹐錯雜之變無窮﹔宮商爲音﹐靡曼之態不極。」沈約曰「天機啟則六情自調﹐六情滯則音韻頓舛。」又曰「五色相宣﹐八音協暢﹐由乎玄黃律呂﹐各適物宜。欲使宮羽相變﹐低昂舛節﹐若前有浮聲﹐則後須切響。一篇之內﹐音韻盡殊﹔兩句之中﹐輕重悉異。妙達此旨﹐始可言文。」又云「情者﹐文之經﹔辭者﹐理之緯。」又曰「自漢至魏﹐詞人才子﹐文體三變﹕一則啟心閒繹﹐托辭華曠﹐𨿽存工綺﹐終致迂回﹐宜登公宴﹐然典正可采﹐酷不入情。此體之源﹐出靈運而成也。次則緝事比類﹐非對不發﹐博物可嘉﹐民拘制﹐或全借古語﹐用申今情﹐崎嶇牽引﹐直爲偶說﹐惟睹事例﹐頓失精采。此則傅咸五經﹐應璩指事﹐𨿽不全似﹐可以類從。次則發唱驚挺﹐操調險急﹐雕藻淫艷﹐傾炫心魂﹐猶五色之有紅紫﹐八音之有鄭衛。斯鮑照之遺烈也。」庾信曰「屈平宋玉﹐始於哀怨之深﹔蘇武李陵﹐生於別離之代。自魏建安之末﹐晉太康以來﹐虫篆刻﹐其體三變。人人自謂握靈蛇之珠﹐抱荊山之玉矣。」李仲蒙曰「敍物以言情謂之賦﹐情物盡也。索物以托情謂之比﹐情附物也。觸物以起情謂之興﹐物動情也。」又曰「麗辭之體﹐凡有四對。言對爲易﹐事對爲難﹐反對爲優﹐正對爲劣。」獨孤及曰「漢魏之間﹐𨿽已朴散爲器﹐作者猶質有餘而文不足。以今揆昔﹐則有朱弦疏越大羹遺味之嘆。沈詹事宋考功始裁成六律﹐彰施五彩﹐使言之而中倫﹐歌之而成聲。緣情綺靡之功﹐至是始備。𨿽去《雅》浸遠﹐其利有過於古﹐亦猶路鞀出土鼓﹐篆籀生於鳥迹。」劉禹錫曰「片言可以明百意﹐坐馳可以役萬景﹐工於詩者能之。《風雅》體變而興同﹐古今調殊而理一﹐達於詩者能之。」李徳裕曰「古人辭髙者﹐蓋以言妙而工﹐適情不取於音韻﹔意盡而止﹐成篇不拘於只耦。故篇無足曲﹐詞寡累句。」又曰「璧如日月﹐終古常見﹐而光景常新。」皮日休曰「百煉成字﹐千煉成句。」釋皎然曰「詩有四深﹑二廢﹑四離。四深謂气象氛氳﹐深於體勢﹔意度薄﹐深於作用用律不滯﹐深於垢對﹔用事不直﹐深於義類。二廢謂𨿽欲廢巧尙直﹐而神思不得直﹔𨿽欲廢言尙意﹐而典麗不得遺。四離謂欲道情而離深僻﹐欲經史而離書生﹐欲髙逸而離閒遠﹐欲飛動而離輕浮。」梅聖兪曰「思之工者﹐寫難狀之景﹐如在目前﹐含不盡之意﹐見於言外。」嚴羽曰「詩有別才﹐非關書也﹔詩有別趣﹐非關理也。然非多讀書﹐多窮理﹐則不能極其至。」又曰「盛唐諸公惟在興趣﹐羚羊掛角﹐無迹可求。故其妙處透徹玲瓏﹐不可輳泊﹐如空中之音﹐相中之色﹐水中之月﹐鏡中之象﹐言有盡而意無窮。」唐庚云「律傷嚴﹐近寡恩。大凡立意之初﹐必有難易二塗﹐學者不能彊所劣﹐往往捨難而取易。文章罕工﹐每坐此也。」葉夢得云「古今談詩者多矣﹐吾獨愛湯惠休『初日芙蓉』﹑沈約『彈丸脫手』兩語﹐最當人意。初日芙蓉﹐非人力所能爲﹐精彩華妙之意﹐自然見於造化之外。彈丸脫手﹐𨿽是輸寫便利﹐然其精圓之妙﹐發之於手。作詩審到此地﹐豈昨更有餘事﹖又有引禪宗論三種曰﹕」其一『隨波逐浪』﹐謂隨物應機﹐不主故常﹔其二『截斷眾流』﹐謂超出言外﹐非情識所到﹔其三『函蓋乾坤』﹐謂泯然皆契﹐無間可俟。」陳繹曾曰「情眞﹐景眞﹐意眞﹐事眞。澄至淸﹐發至情」。李夢陽曰「古人之作﹐其法𨿽多端﹐大抵前疏者後必密﹐半闊者半必細﹐一實者一必虛﹐疊景者意必二。」又云「前有浮聲﹐則後須切響。一簡之內﹐音韻盡殊﹔兩句之中﹐輕重悉異。卽如人身以魂載魄﹐生有此體﹐卽有此法也。」何景明曰「意象應曰合﹐意象乖曰離。」徐禎卿曰「因情以發气﹐因气以成聲﹐因聲而繪詞﹐因詞而定韻﹐此詩之源也。然情實﹝A103﹞渺﹐必因思以窮其奧﹔气有粗弱﹐必因力以奪其偏﹔詞難妥帖﹐必因才以致其極﹔才易飄揚﹐必因質以定其移。此詩之流也。若夫妙聘心機﹐隨合節﹐或鈞旨以植義﹐或宏文以盡心﹐或緩發如朱弦﹐或急張如躍栝﹐或始迅以中畱﹐或旣優而後促﹐或慷慨以任壯﹐或悲淒而引泣﹐或因拙以得工﹐或發奇而似易﹐此輪扁之超悟﹐不可得而詳也。」又曰「朦朧萌折﹐情之來也﹔汪洋曼衍﹐情之沛也﹔連翩絡屬﹐情之一也。馳軼步驟﹐气之達是練揣摩﹐思之約也。頡頏累貫﹐韻之齊也。混純貞粹質之檢也。明雋淸圓﹐詞之藻也。」又云「古詩三百﹐可以博其源。遺篇十九﹐可以約其趣。樂府雄髙﹐可以厲其气。》離騷《深永﹐可以裨其思。」李東陽曰「詩必有具眼﹐亦必有具耳。和﹐耳主聲。」又曰「法度旣定﹐溢而爲波﹐變而爲奇﹐乃有自然之妙。」王維禎曰「蜩螗不與蟋蟀齊鳴﹐不與貂裘並服。戚殊愫﹐泣笑別音﹐詩之理也。乃若局方切理﹐事配景﹐以是求眞﹐又失之隘。」黃省曾曰「詩歌之道﹐天動神解﹐本於情流﹐弗由人造。古人構唱﹐眞寫厥衷﹐如春蕙秋華﹐生色堪把﹐意態各暢﹐無事雕模。末世風頹﹐矜虫斗鶴﹐遞相述師﹐如圖繒剪錦﹐飾畫𨿽嚴﹐割彊先露。」謝榛曰「近體誦之行雲流水﹐聽之金聲玉振﹐觀之明霞散綺﹐講之獨繭抽絲。詩有造物﹐一句不工則一篇不純﹐是造物不完也。」又曰「七言絕句﹐盛唐諸公用韻最嚴。盛唐突然而起﹐以韻爲主﹐意到辭工﹐不暇雕飾﹐或命意得句﹐以韻發端﹐混成無迹。宋人專重轉合﹐刻意精煉﹐或難於起句﹐借用旁韻﹐牽彊成章。」又曰「作詩繁簡﹐各有其宜﹐譬諸眾星麗天﹐孤霞捧日﹐無不可觀。」皇甫氵方曰「或謂詩不應苦思﹐苦思則喪其天眞﹐殆不然。方其收視反聽﹐研精殫思﹐寸心幾嘔﹐修髯盡枯﹐深湛守默﹐鬼神將通之。」又曰「語欲妥貼﹐故字必推敲。一字之瑕﹐足以爲砧﹔片語之類﹐並棄其餘。」何良俊云「六義者﹐旣無意象可尋﹐復非言筌可得。索之於近﹐則寄在冥漠﹔求之於遠﹐則不下帶衽。」語文﹐則顏之推曰「文章者﹐原出《五經》﹕詔命策檄生於《書》者也﹔序述論議﹐生於《易》者也﹔歌詠賦頌﹐生於《詩》者也﹔祭祀哀誄﹐生於《禮》者也﹔書春天箴銘﹐生於《春秋》者也。」韓愈曰「養其根而俟其實﹐加其膏而然其光。根之茂者其實遂﹐膏之沃者其光曄。」又曰「和平之聲淡薄﹐愁思之聲要妙﹐歡愉之辭難工﹐窮苦之言易好。」柳宗元曰「本之《書》以求其質﹐本之《詩》以求其情﹐本之《禮》以求其宜﹐本之《春秋》以求其斷﹐本之《易》以求其動﹐參之梁氏以厲其气﹐參之《孟荀》以暢其支﹐參之《老莊》以肆其端﹐參之《國語》以博其趣﹐參之《離騷》以致其幽﹐參之太史以著其潔。」蘇軾曰「吾文如萬斛之珠﹐取之不竭﹐惟行於所當行﹐止於所不得不止耳。」陳師道曰「善爲文者﹐因事以出奇。江河之行﹐順下而已。至其觸山赴谷﹐風搏物激﹐然後盡天下之變。子云惟好奇﹐故不能奇也。」李塗云「莊子善用虛﹐以其虛虛天下之實。太史公善用實﹐以其實實天下之虛。」又曰「《莊子》者﹐《易》之變。《離騷》者﹐《詩》之變。《史記》者﹐《春秋》之變。」李攀龍曰「不朽者文﹐不晦者心。」總論﹐則魏文帝曰「文以气爲主。气之淸濁有體﹐不可力彊而致。」張茂先曰「讀之者盡而有餘﹐久而更新。」陸士衡曰「其始也﹐收視反聽﹐耽思旁迅﹐精騖八極﹐心遊萬仞。其致也﹐精而彌宣﹐物昭晰而互進﹐傾羣言之瀝液﹐嗽六藝之芳潤﹐浮天淵以安流﹐濯下泉而潛進。」又曰「離之則雙美﹐合之則兩傷。」又曰「石韞玉而山暉﹐水懷珠而川媚。」殷曰「文有神來﹑气來﹑情來﹐有雅體﹐有野體﹑鄙體﹑俗體﹐能審鑑諸體﹐委詳所來﹐方可定其優劣。」柳晚曰「善爲文者﹐發而爲聲﹐鼓而爲气。直與气雄﹐精則气生﹐使五采並用﹐而气行於其中。」姜夔云「雕刻傷气﹐敷演傷骨。若鄙而不精﹐不雕刻之過也﹔拙而無委曲﹐不敷演之過也。」又云「人所易言﹐我寡言之。人所難言﹐我易言之。」何景明曰「文靡於隋﹐韓力振之﹐然古文之法亡於韓。詩溺於陶﹐謝力振之﹐然古詩之法亦亡於謝。」已上諸家語﹐𨿽深淺不同﹐或志在揚扌乞﹐或寄切誨誘﹐擷而觀之﹐其於藝文思過半矣。四言詩須本《風雅》﹐間及韋﹑曹﹐然勿相雜也。世有白首鉛槧﹐以訓故求之﹐不解作詩壇赤幟。亦有專習潘陸﹐忘其鼻祖。要之﹐皆日用不知者。擬古樂府﹐如《郊祀房中》﹐須極古雅﹐發以峭峻。《鐃歌》諸曲﹐勿便可解﹐勿遂不可解﹐須斟酌淺深質文之間。漢魏之辭﹐務尋古色。《相和瑟曲》諸小調﹐系北朝者﹐勿使勝質﹔齊梁以後﹐勿使勝文。近事毋俗﹐近情毋纖。拙不露態﹐巧不露痕。寧近無遠﹐寧朴無虛。有分格﹐有來委﹐有實境﹐一涉議論﹐便是鬼道。古樂府﹐王僧虔云「古曰章﹐今曰解﹐解有多少。當時先詩而後聲﹐詩敍事﹐聲成文﹐必使志盡於詩﹐音盡於曲。是以作詩有丰約﹐制解有多少。又諸調曲皆有辭有聲﹐而大曲又有艷﹑有趨﹑有亂。辭者﹐其歌詩也。聲者﹐若『羊』﹑『吾』﹑『韋』﹑『伊』﹑『那』﹑『何』之類也。艷在曲之前﹐趨與亂在曲這後﹐亦猶《吳聲西曲》﹐前有和﹐後有送也。」其語樂府體甚詳﹐聊志之。世人《選》體﹐往往談西京建安﹐便薄陶謝﹐此似曉不曉者。毋論彼時諸公﹐卽齊梁纖調﹐李杜變風﹐亦自可采﹐貞元而後﹐方足覆瓿。大抵詩以專詣爲境﹐以饒美爲材﹐師匠宜髙﹐捃拾宜博。西京建安﹐似非琢磨可到﹐要在專習凝領之久﹐神與境會﹐忽然而來﹐渾然而就﹐無岐級可尋﹐無色聲可指。三謝固自琢磨而得﹐然琢磨之極﹐妙亦自然。七言歌行﹐靡非樂府﹐然至唐始暢。其發也﹐如千鈞之弩﹐一舉透革。縱之則文漪落霞﹐舒捲絢爛。一入促節﹐則淒風急雨﹐窈冥變幻。轉折頓挫﹐如天驥下阪﹐明珠走盤。收之則如橐聲一擊﹐萬騎忽斂﹐寂然無聲。歌行有三難﹐起調一也﹐轉節二也﹐收結三也。惟收爲尢難。如作平調﹐舒徐綿麗者﹐結須爲雅詞﹐勿使不足﹐令有一唱三嘆意。奔騰洶湧﹐驅突而來者﹐須一截便住﹐勿畱有餘。中作奇語﹐峻奪人魄者﹐須令上下脈相顧﹐一起一伏﹐一頓一挫﹐有力無迹﹐方成篇法。此是祕密大藏印可之妙。五言律差易得雄渾﹐加之二字﹐便覺費力。𨿽曼聲可聽﹐而古色漸稀。七字爲句﹐字皆調美。八句爲篇﹐句皆穩暢。𨿽復盛唐﹐代不數人﹐人不數者。古惟子美﹐今或於鱗﹐驟似駭耳﹐久當論定。七言律不難中二聯﹐難在發端及結句耳。發端﹐盛唐人無不佳者。結頗有之﹐然亦無轉入他調及收頓不住之病。篇法有起有束﹐有放有斂﹐有喚有應﹐大抵一開則一闔﹐一揚則一抑﹐一象則一意﹐無偏用者。句法有直下者﹐有倒插者﹐倒插最難﹐非老杜不能也。字法有虛有實﹐有沈有響﹐虛響易工﹐沈實難至。五十六字﹐如魏明帝淩雲臺材木﹐銖兩悉配﹐乃可耳。篇法之妙﹐有不見句法者﹔句法之妙﹐有不見字法者。此是法極無迹﹐人能之至﹐境與天會﹐未易求也。有俱屬象而妙者﹐有俱屬意而妙者﹐有俱作髙調而妙者﹐有直下不對偶而妙者﹐皆興與境詣﹐神合气守使之然。五言可耳﹐七言恐未易能也。勿和韻﹐勿拈險韻﹐勿傍用韻。起句亦然﹐勿偏枯﹐勿求理﹐勿搜僻﹐勿用六朝彊造語﹐勿用大歷以後事。此詩家魔障﹐憤之愼之。絕句固自難﹐五言尢甚離首卽尾﹐離尾卽首﹐而腰腹亦自不可少﹐妙在愈小而大﹐愈促而緩。吾嘗讀《維摩經》得此法﹕一丈室中﹐置恆河沙諸天寶座﹐丈室不增﹐諸天不減﹐又一剎那定作六十小劫。須如是乃得。和韻聯句﹐皆易爲詩害而無大益﹐偶一爲之可也。然和韻在於押字渾成﹐聯句在於才力均敵﹐聲華情實中不露本等面目﹐乃爲貴耳。《騷》賦𨿽有韻之言﹐其於詩文﹐自是竹之與艸木﹐魚之與鳥獸﹐別爲一類﹐不可偏屬。《騷》辭所以總雜理復﹐興寄不一者﹐大抵忠臣怨夫惻恆深至﹐不暇致詮﹐亦故亂其敍﹐使同聲者自尋﹐修隙者難摘耳。今若明白條易﹐便乖厥體。作賦之法﹐已盡長卿數語。大抵須包蓄千古之材﹐牢籠宇宙之態。其變幻之極﹐如滄溟開晦﹐絢爛之至﹐如霞錦照灼﹐然後徐而約這﹐使指有所在。若汗漫縱橫﹐無首無尾﹐了不知結束之妙。又或瑰偉宏富﹐而神气不流動﹐如大海乍涸﹐萬寶雜廁﹐皆是瑕璧﹐有損連城。然此易耳。惟寒儉率易﹐十室之邑﹐借理自文﹐乃爲害也。賦家不患無意﹐患在無蓄﹔不患無蓄﹐患在無以運之。擬《騷》賦﹐勿令不讀書人便竟。《騷》覽之﹐須令人裴回循咀﹐且感且疑﹔再反之﹐沈吟欷﹔又三復之﹐涕淚俱下﹐情事欲絕。賦覽之﹐初如張樂洞庭﹐褰帷錦官﹐耳目搖眩﹔已徐閱之﹐如文錦千尺﹐絲理秩然﹔歌亂甫畢﹐肅然斂容﹔掩卷之餘﹐徨追賞。物相雜﹐故曰文。文須五色錯綜﹐乃成華采﹔須經緯就緒﹐乃成條理。天地間無非史而已。三皇之世﹐若泯若沒。五帝之世﹐若存若亡。噫﹗史其可以已耶﹖《六經》﹐史之言理者也。曰編年﹐曰本紀﹐曰志﹐曰表﹐曰書﹐曰世家﹐曰列傳﹐曰之正文也。曰敍﹐曰記﹐曰原先﹐曰碣﹐曰銘﹐曰述﹐史之變文也。曰訓﹐曰誥﹐曰命﹐曰冊﹐曰詔﹐曰令﹐曰教﹐曰﹐曰上書﹐曰封事﹐曰疏﹐曰表﹐曰啟﹐曰箋﹐曰彈事﹐曰春天記﹐曰檄﹐曰露布﹐曰移﹐曰駁﹐曰諭﹐曰尺牘﹐史之用也。曰論﹐曰辧﹐曰說﹐曰解﹐曰難﹐曰議﹐史之實也。曰贊﹐曰公布﹐曰箴﹐曰哀﹐曰誄﹐曰悲﹐史之華也。𨿽然﹐頌卽四詩之一﹐贊﹑箴﹑銘﹑哀﹑誄﹐皆其餘音也。附之於文﹐吾有所未安﹐惟其沿也﹐姑從眾。吾嘗論孟荀以前作者﹐理苞塞不諭﹐假而達之辭﹔後之爲文者﹐辭不勝﹐跳而匿諸理。《六經》也﹐四子也﹐理而辭者也。兩漢也﹐事而辭者也﹐錯以理而已。有也﹐辭而辭者也﹐錯以事而已。首尾開闔﹐繁簡奇正﹐各極其度﹐篇法也。抑揚頓挫﹐長短節奏﹐各極其致﹐句法也。點掇關鍵﹐金石綺彩﹐各極其造﹐字法也。篇有百尺之錦﹐句有千鈞之弩﹐字有百煉之金。文之與詩﹐固異象同則﹐孔門一惟﹐曹溪汗下後﹐信手拈來﹐無非妙境。古樂府﹑《選》體歌行有可入律者﹐有不可入律者﹐句法字法皆然。惟近體必不可入古耳。才生思﹐思生調﹐調生格。思卽才之用﹐調卽思之境﹐格卽調之界。李獻吉勸人勿讀唐以後文﹐吾始甚狹之﹐今乃信其然耳。記聞旣雜﹐下筆之際﹐自然於筆端攪擾﹐驅斥爲難。若模擬一篇﹐則易於驅斥﹐又覺局促﹐痕迹宛露﹐非斷輪手。自今而後﹐擬以純灰三斛﹐細滌其腸﹐日取《六經》《周禮》《孟子》《老》《莊》《列》《荀》《國語》《左傳》《戰國策》《韓非子》《離騷》《呂氏春秋》《淮南子》《史記》﹑班氏《漢書》﹐西京以還至六朝及韓柳﹐便須銓擇佳者﹐熟讀涵泳之﹐令其漸漬汪洋。遇有操觚﹐一師心匠﹐气從意暢﹐神與境合﹐分途策馭﹐默受指揮﹐臺閣山林﹐絕迹大漠﹐豈不快哉﹗世亦有知是古非今者﹐然使招之而後來﹐麾之而後卻﹐已落第二義矣。詩有常體﹐工自體中。文無定規﹐巧運規外。樂《選》律絕﹐句字殊﹐聲韻各協。下迨塡詞小技﹐尢爲謹嚴。《過秦論》也﹐敍事若傳。《夷平傳》也﹐指辧若論。至於序﹑記﹑志﹑述﹑章﹑令﹑書﹑移﹐眉目小別﹐大致固同。然《四詩》擬之則佳﹐《書》《易》放之則醜。故法合者﹐必窮力而自運﹔法離者﹐必凝神而並歸。合而離﹐離而合﹐有悟存焉。《風雅三百》《古詩十九》﹐人謂無句法﹐非也。極自有法﹐無階級可尋耳。《三百篇》刪自對手﹐然旨別淺深﹐詞有至未。今人正如目滄海﹐便謂無底﹐不知湛珊瑚者何處。詩不能無疵﹐𨿽《三百篇》亦有之﹐人自不敢摘耳。其句法有太拙者﹐「載獫歇驕」﹔﹝三名皆田犬也。﹞有太直者﹐「昔也每食四簋﹐今也每食不飽」﹔有太促者﹐「抑罄控忌」﹐「旣亟只且」﹔有太累者﹐「不稼不嗇﹐胡取禾三百廛」﹔有太庸者﹐「乃如之人也﹐懷昏姻也﹐大無信也﹐不知命也」﹔其用意有太鄙者﹐如前「每食四簋」之類也﹔有太迫者﹐「宛其死矣﹐他人入室」﹔有太粗者﹐「人而無儀﹐不死何爲」之類也。《三百篇》經聖刪﹐然而吾斷不敢以爲法而擬之者﹐所摘前句是也。《尙書》稱聖經﹐然而吾斷不敢以爲法而擬之者﹐《盤庚》諸篇是也。孔子曰「辭達而已矣。」又曰「修辭立其誠﹐蓋辭無所不修﹐而意則主於達。」今《易系》《禮經家語》《魯論》《春秋》之篇存者﹐抑何嘗不工也。揚雄氏避其達而故晦之﹐作《法言》﹐太史避其晦﹐故譯而達之﹐作帝王本紀﹐俱非聖人意也。聖人之文﹐亦寧無差等乎哉﹖《禹貢》﹐千古敍事之祖。如《盤庚》﹐吾未之敢言也。周公之爲詩也﹐其猶在周書上乎﹖吾夫子文而不詩﹐凡傳者或非其眞者也。《易》奇而法﹐《詩》正而葩。韓子之言固然。然《詩》中有《書》《書》中有《詩》也。「明良喜起」﹐《五子之歌》﹐不待言矣。《易》亦自有詩也﹐姑舉數條以例之。《詩》語如「齊侯之子﹐平王之孫」﹐「威儀棣棣﹐不可選也」﹐「父母這言﹐亦可畏也」﹐「天實爲之﹐謂之何哉」﹐「中之言﹐不可道也」﹐「送我乎淇之上矣」﹐「大夫夙退﹐毋使君勞」﹐「反是不思﹐亦已焉哉」﹐「匪報也﹐永以爲好也」﹐「知我者謂我心憂﹐不知我者謂我何求」﹐「心之憂矣﹐其誰知之」﹐「他山之石﹐可以攻玉」﹐「皇父卿士。家伯冢宰。仲允膳夫﹐﹛取木﹜子內史」﹐「發言盈庭﹐誰敢執其咎」﹐「如匪竹行邁謀﹐是用不得於道」﹐「心之憂矣﹐云如之何」﹐「或出入諷議﹐或靡事不爲」﹐「成王之孚﹐下土之式」﹐「文王曰咨﹐咨女殷商﹐而秉義類」﹐「白圭之玷﹐尙可磨也。斯言之玷﹐不可爲也」﹐「於乎不顯﹐文王之徳之純」﹐「學有緝熙於光明」﹐「至於文武﹐纘太王之緒」﹐以入《書》﹐誰能辧也。《書》語如「日中星鳥﹐以殷仲春」﹐「蕩蕩懷山襄陵﹐浩浩滔天」﹐「明試以功﹐車服以庸」﹐「無怠無荒﹐四夷來王」﹐「任賢勿貳﹐去邪勿疑﹐疑謀勿成﹐百志惟熙」﹐「四海困窮﹐天祿永終。朕志先定﹐謀僉同。鬼神其依﹐龜筮協從」﹐「百僚師師﹐百工惟時」﹐「臣哉鄰哉﹐鄰哉臣哉」﹐「罔晝夜雒雒﹐罔水行舟」﹐「下管鞀﹐合止」﹐「《簫韶》九成﹐鳳爲儀」﹐「萊夷作牧﹐厥篚絲﹐厥艸惟夭﹐厥木惟喬」﹐「火炎昆岡﹐玉石俱焚」﹐「佑賢輔徳顯忠遂良。兼弱攻昧﹐取亂侮亡。推亡固存﹐邦乃其昌」﹐「聖謨洋洋﹐嘉言孔彰。惟上帝不常﹐作善降之百祥﹐作不善降之百殃」﹐「惟天無親﹐克敬惟親。民罔常懷﹐懷於有仁」﹐「一人元良﹐萬邦以貞」﹐「厥徳靡常﹐九以亡」﹐「若作和羹﹐爾惟鹽梅。罔俾阿衡﹐專美有商」﹐「我武惟揚﹐侵於之疆﹐取彼凶殘﹐殺伐用張﹐於湯有光」﹐「如虎如貔﹐如熊如羆」﹐「月之從星﹐則以風雨」﹐「式敬爾由獄﹐以長我王國」。又「無偏無陂」以至「歸其有極」﹐總爲一章。《易語》如「見龍在田﹐天下文明」﹐「終日乾乾﹐與時偕行」﹐「西南得朋﹐乃與類行。東北喪朋﹐乃終有慶」﹐「密雲不雨﹐自我四郊」﹐「其亡其亡﹐系於苞桑」﹐「伏戎於莽﹐升其髙陵﹐三歲不興」﹐「賁如皤如﹐白馬翰如」﹐「君子得輿﹐小人剝廬」﹐「見輿曳﹐其牛掣﹐其人天且劓」﹐「見豕負塗﹐載鬼一車。先張之弧﹐後脫之弧」﹐「困於石﹐據於蒺藜﹐入於其宮﹐不見其妻」﹐「震來﹐笑言啞啞﹐旅人先笑後號兆」﹐「乾剛坤柔﹐比樂師憂﹐臨觀之義﹐或民或求」﹐以入《詩》誰能辧也﹖抑不特此﹐凡《易》卦爻辭彖小象﹐叶韻者十之八﹐故《易》亦《詩》也。秦以前爲子家﹐人一體也﹐語有方言而字多假借﹐是故雜而易晦也。左馬而至西就﹐洗之矣。相如﹐《騷》家流也。子云﹐子家流也。故不盡然也。六朝而前﹐材不能髙﹐而厭其常﹐故易字﹐易字是以贅也。材不能髙﹐故其格下也。五季而後﹐學不能博﹐而苦其變﹐故去字﹐去字是以率也。學不能博﹐故其直賤也。●卷二「關關雎鳩﹐在河之洲。窈窕淑女﹐君子好逑。」「采采捲耳﹐不盈頃筐。嗟我懷人﹐彼周行。」「我姑酌彼金壘。」「未見君子﹐如調饑。」「厭行露。豈不夙夜﹐謂行多露。」「ィ彼小星﹐三五在東。肅肅宵徵﹐夙夜在公﹐命不同。」「日居月諸。」「靜言思之﹐不能奮飛。」「燕燕於飛﹐差池其羽。」「先君之思﹐以﹛曰助﹜寡人。」「擊鼓其鏜﹐踴躍用兵。」「土國城漕。」「鳴雁﹐旭日始旦。」「習習谷風﹐以陰以雨。」「采葑采菲﹐無以下體。」「誰謂荼苦﹐其甘如薺。」「我躬不閱﹐遑卹我後。」「碩人俁俁﹐公庭萬舞。有力如虎﹐執轡如組。」「云誰之思﹐西方美人。彼美人兮﹐西方之人兮。」「北風其涼﹐雨雪其。惠而好我﹐攜手同行。」「愛而不見﹐搔首踟躕。」「玉之玩具也﹐象之扌帝也﹐揚且之皙也。胡然而天也﹗胡然而帝也﹗」「良馬五之。」「手如柔荑﹐膚如凝脂﹐領如蝤蠐﹐齒如瓠犀﹐螓首蛾眉。巧笑倩兮﹐美目盼兮。」「自我䢐樂﹐三歲食貧。」「誰謂河廣﹖一葦杭之。」「伯也執殳﹐爲王前驅。」「自伯之東﹐首如飛蓬。豈無膏沐﹐誰適爲容﹗」「其雨其雨﹐杲杲出日。」「適子之館兮﹐還予授子之粲兮。」「巷無居人﹐豈無居人﹖不如叔也﹐洵美且仁。」「將叔無狃﹐戒其傷汝。」「兩服上襄﹐兩驂雁行。」「淸人在彭﹐駟介旁旁﹐二矛重英﹐河上乎翺翺。」「左旋右抽。」「女曰雞鳴﹐士曰昧旦。子興視夜﹐明星有爛。」「子不我思﹐豈無他人。」「雞旣鳴矣﹐朝旣盈矣。匪雞則鳴﹐蒼蠅之聲。」「蟋蟀在堂﹐歲聿其莫。今我不樂﹐日月其隊。無已太康﹐職思其居。」「綢繆束薪﹐三星在天。今夕何夕﹖見此良人。」「悠悠蒼天﹗曷其有極﹖」「予美亡此﹐誰與獨旦﹗」「駟﹝A164﹞孔阜﹐六轡在手。公之媚子﹐從公於狩。」「遊環脇驅。」「陰引鋈續﹐文茵暢轂。」「言念君子﹐溫其如玉。」「蒹葭蒼蒼﹐白露爲霜。所謂伊人﹐在水一方。溯洄從之﹐道阻且長。溯遊從之﹐宛在水中央。」「交交黃鳥﹐止於棘。誰從穆公﹖子車奄息。維此奄息﹐百夫之特。臨其穴﹐惴惴其栗。彼蒼者天﹐殲我良人﹗如可贖兮﹐人百其身﹗」「憂心如醉。」「豈曰無衣﹖與子同袍。」「衡門之下﹐可以棲遲。泌這洋洋﹐可以樂饑。」「豈其食魚﹐必河之魴。」「蜉蝣之羽﹐衣裳楚楚。」「我來自東﹐零雨其。」「皇駁其馬。」「其新孔嘉﹐其舊如之何﹖」「鴻飛遵渚﹐公歸無所。於女信處。」「四牡﹐周道倭遲。豈不懷歸﹐王事靡監。我心傷悲。」「伐木丁丁﹐鳥鳴嚶嚶。」「昔我往矣﹐楊柳依依。今我來思﹐雨雪霏霏。」「豈不懷歸﹐畏此簡書。」「和鸞﹐萬福攸同。」「我有嘉賓﹐中心貺之。」「織文鳥章﹐白旗幟央央。元戎十乘﹐以先啟行。」「文武吉甫﹐萬邦爲憲。」「四騏翼翼﹐路車有。簟﹛弗﹜魚服﹐鉤膺﹛攸革﹜革。」「方叔蒞止﹐其車三千。央央﹐方叔率止。約氐錯衡﹐八鸞。服其命服﹐朱芾斯皇﹐有蔥珩。」「蠢爾荊蠻﹐大邦爲讎。方叔元老﹐克壯其猶。」「蕭蕭馬鳴﹐悠悠旆旌。徒禦不驚﹐大庖不盈。」「吉日維戊。」「夜如何其﹖夜未央。庭燎之光﹐君子至止﹐鸞聲將將。」「鶴鳴於九臯﹐聲聞於天。」「他山之石﹐可以攻玉。」「其人如玉。」「毋金玉爾音﹐而有遐心。」「爰居爰處﹐爰笑爰語。」「載寢之牀﹐載衣之裳﹐載弄之璋。」「節彼南山﹐維石巖巖。赫赫師尹﹐民具爾瞻。」「正月繁霜。」「父母生我﹐胡俾我愈﹗不自我先﹐不自我後。」「彼月而微﹐此日而微。」「髙岸爲谷﹐深谷爲陵。」「發言盈庭﹐誰敢執其咎﹖」「明發不寐﹐有懷二人。」「周道﹐鞠爲茂艸。我心憂傷﹐焉如搗。」「維憂用老。」「君子無易由言﹐耳屬於垣。」「我躬不閱﹐遑卹我後。」「他人有心﹐予忖度之。」「職爲亂階。」「瓶之罄矣﹐維壘之恥。」「周道如砥﹐其直如矢。君子所履﹐小人所視。」「小東大東﹐杼柚其空。糾糾葛屨﹐可以履霜。」「彼織女﹐終日七襄。𨿽則七襄﹐不成報章。彼牽牛﹐不以服箱。」「東有啟明﹐西有長庚。」「維南有箕﹐不可以簸揚。維北有半﹐不可以挹酒漿。」「明明上天﹐照臨下土。」「自貽伊戚。」「我疆我理﹐南東其畝。」「上天同雲﹐雨雪。益之以﹐旣優旣渥。旣г旣足﹐生我百。」「祀事孔明﹐先祖是皇。」「有氵萋萋﹐興雨祁祁。雨我公田﹐遂及我私。」「六轡沃若。」「蔦與女蘿﹐施於松柏。」「有者弁。」「君子來朝﹐何錫予之﹖𨿽無予之﹐路車乘馬。﹕」「鸞聲ィィ。」「雨雪氵キ々﹐見見曰消。」「卷髮如蠆。」「終朝采綠﹐不盈一。予發曲局﹐薄言歸沐。」「中心藏之﹐何日忘之」「羊墳首﹐三星在。」「何不日鼓瑟。」「民亦勞止﹗汔可小康。惠此中國﹐以綏四方。」「式遏寇虐﹐よ不畏明。」「王欲玉女。」「天之方難﹐無然憲憲。天之方蹶﹐無然泄泄。」「天之牖民﹐如塤如篪﹐如璋如圭﹐如取如攜。」「價人維藩﹐大師維垣﹐大邦維屏﹐大宗維翰﹐懷徳維寧﹐宗子維城。」「女い於中國。」「天不湎爾以酒。」「𨿽無老成人﹐尙有典刑。」「︳謨定命﹐遠猶辰告。」「無言不讎﹐無徳不報。」「神之格思﹐不可度思﹐矧可射思。」「匪面命之﹐言提其耳。」「誰生厲階﹐至今爲梗。」「誰能執熱﹐逝不以濯。其何能淑﹐載胥及溺。」「進退維谷。」「聽言則對﹐誦言如醉。」「倬彼云漢﹐昭回於天。」「靡神不舉﹐靡愛斯牲。」「旱魃爲虐﹐如忄炎如焚。」「瞻昊天﹐有ィ其星。」「維嶽降神﹐生甫及申。維申及甫﹐維周之翰。」「士民其瘵。」「哲夫成城﹐哲婦傾城。」「婦有長舌﹐維厲之階。」「人之云亡﹐邦國殄瘁。」「十千維耦。」「萬億及秭。」「設業設ね﹐崇牙樹羽。應田縣鼓﹐鞀磬圉。旣備乃奏﹐簫管備舉。」「皇々厥聲﹐肅和鳴。」「有來﹐至止肅肅。相維辟公﹐天子穆穆。」「龍陽陽﹐和鈴央央﹐﹛攸革﹜革有。」「無曰髙髙在上。陟降厥士﹐日監在玆。」「載芟載柞﹐其耕澤澤。千耦其耘﹐䢐隰䢐畛。」「厭厭其苗﹐綿綿其キ。」「其崇如墉﹐其比如櫛﹐以開百室。」「旨酒思柔。」「於鑠王師﹐遵養時晦。」「牡馬﹐在之野。薄言者﹐有有皇﹐有驪有黃﹐以車彭彭。」「振振鷺﹐鷺於下。鼓咽咽﹐醉言舞。」「無小無大﹐從公於邁。」「永錫難老。」「食我桑﹛黑甚﹜﹐懷我好音。」「白牡も剛﹐犧尊將將。毛い﹐籩豆大房。萬舞洋洋﹐孝孫有慶。」「不虧不崩﹐不震不騰。三壽作朋﹐如岡如陵。」「公車千乘﹐朱英綠﹐二矛重弓。公徒三萬﹐貝冑朱�﹐徒增增。」「黃髮齒。」「鞀鼓淵淵﹐ィィ管聲。旣和且平﹐依我磬聲。」「天命玄鳥﹐降而生商﹐宅殷土芒芒。」「相土烈烈﹐海外有截。」「不競不糸求﹐不剛不柔。敷政優優﹐百祿是遒。」「苞有三蘗﹐莫遂莫達。九有有截﹐韋顧旣代﹐昆吾夏桀。」「撻彼殷武﹐奮伐荊楚﹐�入其阻。」「赫赫厥聲﹐濯濯厥靈。壽考且寧﹐以保我後生。」詩旨有極含蓄者﹑隱惻者﹑緊切者﹐法有極婉曲者﹑淸暢者﹑峻潔者﹑奇詭者﹑玄妙者。《騷》賦古選樂府歌行﹐千變萬化﹐不能出其境界。吾故摘其章語﹐以見法這所自。其《鹿鳴》《甫田》《七月》《文王》《大明》《綿》《或朴》《旱麓》《思齊》《皇矣》《靈臺》《下武》《文王》《生民》《旣醉》《鳧》《假樂》《公劉》《捲阿》《民》《韓奕》《江漢》《常武》《淸廟》《維天》《烈文》《昊天》《我將》《時邁》《執競》《思文》﹐無一字不可法﹐當全讀之﹐不復載。古逸詩箴銘謳謠之類﹐其語可入《三百篇》者﹕「翹翹車乘﹐招我以弓。豈不欲往﹐畏我友朋。」「君子有酒﹐小人鼓缶。」「𨿽有絲麻﹐無棄菅蒯。𨿽有姬姜﹐無棄蕉萃。」「祈招之﹐式昭徳音。思我王度﹐式如玉﹐式如金。」「俟河之淸﹐人壽幾何﹖」「馬之剛矣﹐轡之柔矣。馬亦不剛﹐轡亦不柔。志气キキ﹐取予不疑。」「棠棣之華﹐翩其反而。豈不爾思﹐室是遠而。」「魚在在藻﹐厥志在餌。」「九變復貫﹐知言之選。」「皎皎練絲﹐在所染之。」──右逸詩「立我民﹐莫匪爾極。不識不知﹐順帝之則。」﹝《康衢》﹞「黃之池﹐其馬�沙。皇人威儀。黃之澤﹐其馬�玉。皇人受。」﹝「白雲在天﹐山�自出。」﹝《白雲》﹞──右謠「卿云爛兮﹐�縵縵兮。日月光華﹐旦復旦兮。」﹝《卿云》﹞「南山有烏﹐北山有張羅。烏自髙飛﹐羅當柰何﹗」﹝《烏鵲》﹞「日月昭昭兮寢已馳﹐與子斯兮蘆之漪。」﹝《漁父》﹞──右歌「習習谷風﹐以陰以雨。之子於歸﹐遠送於野。」﹝《漪蘭》﹞「隴頭流水﹐流離四下。念我行役﹐飄然曠野。」﹝《隴頭》﹞──右操「皇皇惟敬口﹐口生垢﹐口戕口。」﹝口﹞「與其溺於人也﹐寧溺於淵。溺於淵﹐猶可遊也。溺於人﹐灑中救也。」﹝�盤﹞「毋曰胡傷﹐其禍將長。」﹝楹﹞「一命而僂﹐再命而傴﹐三命而俯﹐循墻而走﹐亦莫敢余侮。�於是﹐粥於是﹐以�余口。」﹝鼎﹞──右銘「荷花長耜﹐耕彼南畝。四海俱有。」﹝舜祠田﹞「皇皇上天﹐照臨下土。集地之靈﹐降甘風雨。庶物羣生﹐各得其所。」﹝用祭天﹞──右辭「鳳凰於飛﹐和鳴鏘鏘。有嬀之後﹐將育於姜。」﹝懿氏﹞──右繇「涓涓不塞﹐將爲江河。」﹝黃帝語﹞「吾王不遊﹐吾何以休﹖吾王不豫﹐吾何以助﹖一遊一豫﹐爲諸侯度。」「畏首畏尾﹐身其餘幾。」──右諺漢魏人詩語﹐有極得《三百篇》遺意者﹐謾記於後﹕「非惟雨之﹐又潤澤之。非惟彳扁之﹐我汜布之。」「般般之獸﹐樂我君囿。」「總齊羣邦﹐以翼大商。疊彼大彭﹐勛績惟光。」「誰謂華髙﹐企其齊而。誰謂徳難﹐厲其其庶而。」「金支秀華﹐庶毛翠旌。」「王侯秉徳﹐其鄰翼翼﹐顯明昭式。」「惟徳之臧﹐建侯之常。」「如山如嶽﹐嵩如不傾。如江如河﹐澹如不盈。」「大海蕩蕩﹐水所歸。髙賢愉愉﹐民所懷。」「陽春布徳澤﹐萬物生光輝。」此二《雅周頌》和平之流韻也。「犖犖紫芝﹐可以療饑。」「月出皎兮﹐君子之光。君有禮樂﹐我有衣裳。」「胡馬依北風﹐越鳥巢南枝。」「衣帶日以緩。」「淸商隨風發﹐中曲正徘徊。」「秋蟬鳴樹間﹐玄鳥逝安適。」「棄我如遺迹。」「盈盈一水間﹐脈脈不得語。」「弦急知柱促。」「去者日以疏﹐來者日以親。」「愁多知夜長。」「著以長相思﹐緣以結不解。」「出戶獨徨﹐憂思當告誰。」「明明如月﹐何時可掇。憂從中來﹐不可斷絕。」「不惜年往﹐憂世不治。」「山不厭髙﹐海不厭深。」「海水知天寒。」「入門各自媚。」「豈伊不虔﹐思於天衢。豈伊不懷﹐歸於楡。天命不忄舀﹐疇敢以渝。」「自惜袖短﹐內手知寒。」「憂來無方﹐人莫之知。」「徨忽已久﹐白露沾我裳。」「民之多僻﹐政不由己。」「泳彼長川﹐言息其滸。陟彼髙岡﹐言刈其楚。」此《國風》淸婉之微旨也。「靈之來﹐神哉沛。先以雨﹐般裔裔。」「志ㄈ儻﹐精權奇。浮雲﹐ㄙ上馳。」「今安匹﹐龍爲友。」「臨髙臺以軒。」「江有香艸目以蘭。」「昌樂肉飛。」「采虹垂天。」「水何澹澹﹐山島竦峙。」「日月之行﹐若出其中。」「孤獸走索羣﹐銜艸不遑食。」「世無萱艸﹐令我哀嘆。」此秦齊變風奇峭之遺烈也。秦始皇時﹐李斯所撰《嶧山碑》﹐三句始下一韻﹐是《采苡﹜》第二章

法。《瑯芽臺銘》﹐一句一韻﹐三句一換﹐是老子「明道若昧」章法。太公《陰謀》有《筆銘》﹐云「毫毛茂茂﹐﹝葉記月切﹞陷水可脫﹐陷文不活。」於鱗取之。余謂其言精而辭甚美﹐然是鄧析以後語也。「毫毛茂茂」﹐是蒙恬以後事也﹐必非太公作。屈氏之《騷》《騷》之聖也。長卿之賦﹐賦之聖也。一以風﹐一以頌﹐造體極玄﹐故自作者﹐毋輕優劣。《天問》𨿽屬《離騷》﹐自是四言之韻﹐但詞旨散漫﹐事迹惝﹐不可存也。延壽《易林》﹑伯陽《參同》﹐𨿽以數術爲書﹐要之皆四言之懿﹐《三百》遺法耳。楊用言《招魂》遠勝《大招》﹐足破宋人眼耳。宋玉深至不如屈﹐宏麗不如司馬﹐而兼撮二家之勝。《大風》三言﹐气籠宇宙﹐張千古帝王赤幟﹐髙帝哉﹖漢武故是詞人﹐《秋風》一章﹐幾於《九歌》矣。《思李夫人賦》﹐長卿下﹐子云上﹐是耶﹖非耶﹖三言精絕﹐落葉哀蟬﹐疑是贗作。幽蘭﹑秀簟﹐的爲傅語。「《大風》安不忘危﹐其霸心之存乎﹖《秋風》樂極悲來﹐其悔心之萌乎﹖」文中子贊二帝語﹐去孔子不遠。《垓下歌》正不必以「虞兮」爲嫌﹐悲壯烏咽﹐與《大風》各自描寫帝王興衰气象。千載而下﹐惟曹公「山不厭髙」﹐「老驥伏櫪」﹐司馬仲達「天地開辟」﹑「日月重光」語﹐差可嗣響。《柏梁》爲七言歌行創體﹐要以拙勝。「日月星辰」一句﹐和者不及。「宗室廣大日益滋」﹐爲宗正劉安國。「外家公主不可治」﹐爲京兆尹。按當作內史。「三輔盜賊天下危」﹐爲左馮翊咸宣。「盜起南山爲民災」﹐爲右扶風李成信。其語可謂彊諫矣﹐而不聞逆耳。郭舍人「妃女唇甘如飴」﹐淫褻無人臣禮﹐而亦不聞罰治﹐何也﹖若「枇杷橘栗桃李梅」﹐𨿽極可笑﹐而法亦有所自﹐蓋宋玉《招魂》篇內句也。漢時衛霍營平﹐糾糾虎臣﹐然《柏梁詩》「郡國士馬羽林材」﹑「和撫四夷不易哉」語﹐無愧七言風雅。《封建三王有》及屯田諸疏﹐兩漢文章皆莫能及﹐然《三王表》或幕客所爲。柏梁歌詠﹐咸依位序﹐獨驃騎在丞相前﹐大將軍在丞相後﹐昔人云「去病日貴」﹐此亦一徵。按《古文苑》注稱臺成於元鼎二年﹐登臺賦詩乃元封三年﹐而霍去病以元狩六年卒﹐是時靑蓋兼二職也。然則「郡國士馬」之詠﹐亦出靑口耶﹖韋孟玄成《雅公布》之後﹐不失前規﹐繁而能整﹐故未易及。昌少之﹐私所不解。鍾嶸言「行行重行行」十四首「文溫以麗﹐意悲而遠。驚心動魄﹐幾乎一字千金。」後並「去者日以疏」五首爲十九首﹐爲枚乘作。或以「洛中何鬱鬱」﹑「遊戲宛與洛」爲詠東京﹐「盈盈樓上女」爲犯惠帝諱。按臨文不諱﹐如「總齊羣邦」﹐故犯髙諱﹐無妨。宛洛爲故周都會﹐但王侯多第宅﹐周世王侯﹐不言第宅﹔「兩宮」「雙闕」﹐亦似東京語。意者中間雜有枚生或張衡蔡邕作﹐未可知。談理不如《三百篇》﹐而微詞婉旨﹐遂足並駕﹐是千古五言之祖。「相去日以遠﹐衣帶日以緩」﹐「緩」字妙極。又古歌云「離家日趨遠﹐衣帶日趨緩。」豈古人亦相蹈襲耶﹖抑偶合也﹖「以」字雅﹐「趨」字峭﹐俱大有味。「東風搖百艸」﹐「搖」字稍露崢嶸﹐便是句法爲人所窺。「朱華冒綠池」﹐「冒」字更捩眼耳。「靑袍似春艸」﹐復是後世巧端。李少卿三章﹐淸和調適﹐怨而不怒。子卿稍似錯雜﹐第其旨法﹐亦魯衛也。「上山采蘼蕪」「四坐且莫喧」「悲與親友別」「穆穆淸風至」「橘柚垂華實」「十五從軍徵」「靑靑園中葵」「雞鳴髙樹顚」「日出東南隅」「相逢狹路間」「昭昭素明月」「昔有霍家奴」「洛陽城東路」「飛來雙白鵠」「翩翩堂前燕」「靑靑河邊艸」﹐「《悲歌》《緩聲》《八變》《艷歌》《紈扇篇》《白頭吟》﹐是兩漢五言神境﹐可與《十九首》《蘇》﹑李並驅。《詩譜》稱漢郊廟十九章﹐煆意刻酷﹐煉字神奇﹐信哉﹗然失之太峻﹐有《秦風小戎》之遺﹐非《頌》詩比也。唐山夫人雅歌之流﹐調短弱未舒耳。《鐃歌》十八中有難解及迫詰屈曲者﹐「如孫如魚乎﹖悲矣」﹑「堯羊蜚從王孫行」之類﹐或謂有缺文斷簡﹐「妃呼」﹑「收中吾」之類﹐或謂曲調之遺聲﹐或謂兼正辭塡訊﹐大小混錄﹐至有直以爲不足觀者。「巫山髙」﹑「芝爲車」﹐非三言之始乎﹖「臨髙臺以軒」﹑「桂樹爲君船」﹑「靑絲爲君笮」﹑「雙珠玳瑁簪」﹐非五言之神足乎﹖「駕六飛龍四時和」﹐「江有香艸目以蘭﹐黃鵠髙飛離哉翻」﹐非七言之妙境乎﹖其誤處旣不能曉﹐佳處又不能識﹐以爲不足觀﹐宜也。《鐸舞》《巾舞》﹐歌俳歌政﹐如今之《琴譜》及樂聲車公車之類﹐絕無意誼﹐不足存也。錄蘇李雜詩十二首﹐𨿽總雜寡緒﹐而渾朴可詠﹐固不必二君手筆﹐要亦非晉人所能辦也。如「人生一世間﹐貴與願同俱」﹐「紅塵蔽天地﹐白日何冥冥」﹐「招搖西北指﹐天漢東南傾」﹐「短褐中無緒﹐帶斷續以繩」﹐「瀉水置瓶中﹐焉辧淄與澠」﹐「仰視雲間星﹐忽若割長帷」﹐仿佛河梁間語。楊用錄古詩逸句及書語可入詩者﹐不能精﹐亦有遺漏。余擇而錄之﹕「紅塵蔽天地﹐白日何冥冥。」「安知鳳皇徳﹐貴其來見稀。」﹝皆李陵﹞「泛泛江漢萍﹐飄蕩永無根。」「靑靑陵中艸﹐傾葉朝日。」﹝作「希」乃妙。﹞「天霜木葉下﹐鴻雁當南飛。」「人遠精神近﹐寤寐見容光。」「初秋北風至﹐吹我章華臺。浮雲多暮色﹐似從崦嵫來。」「石上生菖蒲﹐一雨八九節。仙人勸我冫食﹐令我好顏色。」「去歸不顧門﹐萎韭不入園。」﹝諸葛孔明﹞「探懷授所歡﹐願醉不顧身。」﹝王仲宣「皎月垂素光﹐玄云爲仿佛。」﹝劉公﹞「金荊持作枕﹐紫荊持作牀。」「黃鳥鳴相追﹐咬咬弄好音。」「翕如翔云會﹐忽若驚風散。」﹝刺腆﹞「迅飈翼華蓋﹐飄若鴻飛。」﹝石崇﹞「爭先非吾事﹐靜照在忘求。」﹝右軍﹞「遙看野樹短。」﹝虞騫﹞「浴景出東氵亭。」﹝《仙詩》﹞已上皆古詩。「生無一日歡﹐死有萬世名。」﹝《列子》﹞「片玉可以琦﹐奚必待盈尺。」「駿馬養外廏﹐美人充下陳。」﹝《陳國策》﹞「薰以香自燒﹐膏以明自煎。」﹝《龔勝傳》﹞「孔子辭廩丘﹐終不盜帶鉤。許由讓天下﹐終不利封侯。」「日回而月周﹐終不與時遊。」「南遊罔﹛穴良﹜野﹐北息沈墨鄕。」﹝俱《淮南子》﹞「跣跗被商舄﹐重譯吟詩書。」﹝王充﹞「新霽淸升﹐天光入隙中。」﹝佛經﹞「隴阪縈九曲﹐不知髙幾里。」﹝《三秦記》﹞「喬木知舊都。」﹝《呂覽》﹞「新林無長木。」﹝同﹞「素湍如委練。」﹝羅含《記》﹞「揮袖起風塵。」﹝劉邵﹞「蘭葩豈虛鮮。」﹝郭璞﹞「文禽蔽綠水。」﹝應璩﹞「兩雄不並棲。」﹝《三國誌》﹞已上雜書語。《孔雀東南飛》質而不俚﹐亂而能整﹐敍事如畫﹐敍情若訴﹐長篇之聖也。人不易曉﹐至以《木蘭》並稱。《木蘭》不必用「可汗」爲疑﹐「朔气」「寒光」致貶﹐要其本色﹐自是梁陳及唐人手段。《胡笳十八拍》軟語似出閨﹐而中雜唐調﹐非文姬筆也﹐與《木蘭》頗類。余讀《琴操》所稱記舜禹孔子詩﹐咸淺易不足道。《拘幽》﹐文王在系也﹐而曰「殷道��﹐浸濁煩。朱紫相合﹐不別分。迷亂聲色﹐信讒言。」卽無論其詞已﹐內文明﹐外柔順﹐蒙難者固如是乎﹖「瞻天案圖﹐殷將亡。」豈三分服事至徳人語﹗「望來羊」固因眼如望羊傅也。他如《獻玉退怨歌》謂楚懷王子平王。夫平王﹐靈王弟也﹐歷數百年而始至懷王。至乃謂玉人爲樂正子﹐何其俚也。《窮劫曲》言楚王乖劣﹐任用無忌﹐誅夷白氏﹐三戰破郢﹐王出奔。用無忌者﹐平王也。奔者昭王也。太子建已死﹐有子勝﹐後封白公﹐非白氏也。其辭曰「畱兵縱騎虜京闕。」時未有騎戰也。《河梁歌》﹕「舉兵所伐攻秦王。」句踐時秦未稱王也﹐句踐又無攻秦。夫僞爲古而傳者﹐未有不通於古者也。不通古而傳﹐是豈僞者之罪哉﹗詞賦非一時可就。《西京雜記》言相如爲《子虛上林》﹐遊神蕩思﹐百餘日乃就﹐故也。梁王兔園諸公無一佳者﹐可知矣。坐有相如﹐寧當罰酒﹐不免腐毫。「入不言兮出不辭﹐乘回風兮載云旗。」𨿽爾忽﹐何言之壯也。「悲莫悲兮生別離﹐樂莫樂兮新相知」。是千古情語之祖。《卜居》《漁》你﹐便是《赤壁》。諸公作俑﹐作法於涼﹐令人永慨。長卿《子虛》諸賦﹐本從《髙唐》物色諸體﹐而辭勝之。《長門》從《騷》來﹐毋論勝屈﹐故髙於宋也。長卿以賦爲文﹐故《難蜀封禪》綿麗而少骨﹔賈傅以文爲賦﹐故《弔屈鵬鳥》率直而少致。太史公千秋軼才﹐而不曉作賦。其載《子虛上林》﹐亦以文辭宏麗﹐爲世所珍而已﹐非眞能賞詠之也。觀其推重賈生諸賦可知。賈暢達用世之才耳﹐所爲賦自是一家。太史公亦自有《士不遇賦》﹐絕不成文理。荀卿《成相》諸篇﹐便是千古惡道。雜而不亂﹐復而不厭﹐其所以爲屈乎﹖麗而不俳﹐放而有制﹐其所以爲長卿乎﹖以整次求二子則寡矣。子云𨿽有剽模﹐尙少逕。班張而後﹐愈博愈晦愈下。子云服膺長卿﹐嘗曰「長卿賦不是從人間來﹐其神化所至恥﹖」研摩白首﹐竟不能逮﹐乃謗言欺人云「雕虫之技﹐壯夫不爲。」遂開千古藏拙端﹐爲宋人門戶。《國風》好色而不淫﹐《小雅》怨誹而不亂。《長門》一章﹐幾於並美。阿嬌復幸﹐不見紀傳﹐此君深於愛才﹐優於風調﹐容或有這﹐史失載耳。凡出長卿手﹐靡不麗工至﹐獨《琴心》二歌淺稚﹐或是一時匆卒﹐或後人傅益。子瞻乃謂李陵三章亦僞作﹐此兒童之見。夫工出意表﹐意寓法外﹐令曹氏父子猶尙難之﹐況他人乎﹖《子虛》《上林》材極富﹐辭極麗﹐而運筆極古雅﹐精神極流動﹐意極髙﹐所以不可及也。長沙有其意而無其材﹐班張潘有其材而無其筆﹐子云有其筆而不得其精神流動處。《長門》「邪气壯而攻中」語﹐亦是太拙。至「揄長袂以自翳﹐數昔日之﹛侃言﹜殃」以後﹐如有神助。漢家雄主﹐例爲色﹐或再幸再棄﹐不可知也。孟堅《兩都》﹐似不如張平子。平子𨿽有衍辭﹐而多佳境壯語。「�薄怒以自持﹐曾不可乎犯幹。目略微盼﹐精彩相授﹐志熊橫出﹐不可勝記。」此玉之賦神女也。「意密體疏﹐俯仰異觀。含喜微笑﹐竊視流盼。」此玉之賦登徒也。「神光離合﹐乍陰乍陽。進止難期﹐若往若還。轉盼流精﹐光潤玉顏。含辭未吐﹐气若幽蘭。」此子建之賦神女也。其妙處在意而不在象﹐然本之屈氏「滿堂兮美人﹐忽與余兮目成。」「旣含睇兮又宜笑﹐子慕余兮善窈窕」﹐變法而爲之者也。宋玉《諷賦》與《登徒子好色》一章﹐詞旨不甚相遠﹐故昭明遺之。《大言》《小言》﹐枚臯滑稽之流耳。《小言》無內之中本騁辭耳﹐而若薄有所悟。班姬《搗素》如「閱絞練之初成﹐擇玄黃之自出。準華裁於昔時﹐疑形異於今日」﹐又「書旣封而重題﹐笥已緘而更結」﹐皆六朝鮑謝之所自出也。昭明知選彼而遺此﹐未審其故。子云《逐貧賦》固爲退之《送窮文》梯階﹐然大單薄﹐少變化。內貧答主人「茅茨上階﹐瑤臺瓊榭」之比﹐乃以儉答奪得﹐非貧答主人也。退之橫出意變﹐而辭亦雄贍﹐末語「燒車與船﹐延之上坐」﹐亦自勝凡。子云之爲賦﹑爲《玄》﹑爲《法言》﹐其旁搜酷擬﹐沈想曲換﹐亦自性近之耳﹐非必材髙也。傅武仲有《舞賦》﹐皆托宋玉爲襄王問對。及閱《古文苑》宋玉《舞賦》﹐所少十分之七﹐而中間精語﹐如「華飛﹛髟肖﹜而雜纖羅」﹐大是麗語。至於形容舞態﹐如「羅衣從風﹐長袖交橫。駱驛飛散﹐颯沓合並。綽約閒靡﹐機迅體輕」﹐又「回身還入﹐迫於急節。紆形赴遠﹐ㄘ以摧折。纖蛾飛﹐繽若絕。」此外亦不多得也。豈武仲衍玉賦以爲己作耶﹖抑後人節約武仲之賦﹐因序語而誤以爲玉作也﹖枚乘《菟園賦》﹐記者以爲王薨後﹐子臯所爲。據結尾婦人先歌而後無和者﹐亦似不完之篇。「淒唳辛酸﹐嚶嚶關關﹐若離鴻之鳴子也。含胡單諧﹐雍雍喈喈﹐若羣雛之從母也。」其《笙賦》之巧詣乎﹖﹝「鳴」作「命」。﹞「器和故響逸﹐張急故聲淸﹐間遼故音Φ﹐弦長故微鳴。」其《琴賦》之實用乎﹖「揚和顏﹐攘皓腕」以至「變態無窮」數百語﹐稍極形容﹐蓋叔夜善於琴故也。子淵《洞簫》﹑季長《長笛》﹐才不勝學﹐善鋪敍而少發揮。《洞簫》孝子慈母之諭﹐不若安仁之切而雅也。楊用所載七仄﹐如宋玉「吐舌萬里唾四海」﹐緯書「七變入臼米出甲」﹐佛偈「一切水月一切攝」﹐七平如《文選》「離飛綃垂纖羅」﹐俱不如老杜「梨花梅花參差開」﹑「有客有客字子美」和美易讀﹐而楊不之及。按傅武仲《舞賦》﹐家有《古文苑文選》﹐皆云「華飛綃雜纖羅」﹐不言「垂纖羅」也。東方曼倩管公明郭景純俱以奇才挾神術﹐而宦俱不達。景純以舌爲筆者也﹐公明以筆爲舌者也﹐曼倩筆舌互用者也。若其超物之哲﹐曼倩爲最﹐公明次之﹐景純下矣。●卷三《檀弓》《考工記》《孟子》﹑左氏﹑《戰國策》﹑司馬遷﹐聖於文者乎﹖其敍事則化工之肖物。班氏﹐賢於文者乎﹖人巧極﹐天工錯。莊生﹑《列子》《楞嚴》《維摩詰》﹐鬼神於文者乎﹖其達見﹐峽決而河潰也﹐窈冥變幻而莫知其端倪也。諸文外﹐《山海經》《穆天子傳》亦自古健有法。太史公之文﹐有數端焉。帝王紀﹐以己釋《尙書》者也﹐又多引圖緯子家言﹐其文衍而虛﹔春秋諸世家﹐以己損益諸史者也﹐其文暢而雜﹔儀秦鞅睢諸傳﹐以己損益《戰國策》者也﹐其文雄而肆﹔劉項《紀》﹑信越諸《傳》﹐志所聞也﹐其文宏而壯﹔《河渠》《平準》諸書﹐志所見也﹐其文核而詳﹐婉而多風﹔《刺客遊俠》《貨殖》諸傳﹐發所寄也﹐其文精嚴而工篤﹐磊落而多感慨。西京之文實。東京之文弱﹐猶未離實也。六朝之文浮﹐離實矣。唐之文庸﹐猶未離浮也。宋之文陋﹐離浮矣﹐愈下矣。元無文。韓柳氏振唐者也﹐其文實。歐蘇氏振宋者也﹐其文虛。臨川氏法而狹。南丰氏飫而衍。老氏談理則傳﹐其文則經。佛氏談理則經﹐其文則傳。《圓覺》之深妙﹐《楞嚴》之宏博﹐《維摩》之奇肆﹐乎《鬼谷》《淮南》上矣。枚生《七發》﹐其原玉之變乎﹖措意垂竭﹐忽發觀潮﹐遂成滑稽。且辭气跌蕩﹐怪麗不恆。子建而後﹐模擬牽率﹐往往可厭﹐然其法存也。至後人爲這而加陋﹐其法廢矣。《檀弓》簡﹐《考工記》煩。《檀弓》明﹐《考工記》奧。各極其妙。𨿽非聖筆﹐未是漢武以後人語。孟軻氏﹐理之辧而經者。莊周氏﹐理之辧而不經者。公孫僑﹐事之辧而經者。蘇秦﹐事之辧而不經者。然材皆不可及。吾嘗怪庾子嵩不好讀《莊子》﹐開卷至數行﹐卽掩曰「了不異人。」以爲此本無所曉﹐而漫爲大言者﹐使曉人得這﹐便當沈湎濡首。《呂氏春秋》文有絕佳者﹐有絕不佳者﹐以非出一手故耳。《淮南鴻烈》𨿽似錯雜﹐而气法如一﹐當由劉安手裁。揚子云稱其一出一入﹐字直百金。《韓非子》文甚奇。如《亢倉冠》之流﹐皆僞書。賈太傅有經國之才﹐言言蓍龜也。其辭而開﹐健而飫。西京之流而東也﹐其王褒爲之導乎﹖由學者靡而短於思﹐由才者俳而淺於法。劉中壘宏而肆﹐其根雜。揚中散法而奧﹐其根晦。《法言》所云「故眼之」﹐是何語﹖東京之衰也﹐其始自敬通乎﹖蔡中郎之文弱﹐力不副見﹐差去浮耳。王充野人也﹐其識瑣而鄙﹐其辭散郵﹐其旨乖而稚。中郎愛而欲掩之﹐亦可推矣。嗚呼﹗子長不絕也﹐其書絕矣。千古而有子長也﹐亦不能成《史記》﹐何也﹖西京以還﹐封建﹑宮殿﹑官師﹑郡邑﹐其名不雅馴﹐不稱書矣﹐一也﹔其詔令﹑辭命﹑奏書﹑賦頌﹐鮮古文﹐不稱書矣﹐二也﹔其人有籍信荊的嘗無忌之流足模寫者乎﹖三也﹔其詞有《尙書》《毛詩》左氏《戰國策》韓非呂不韋之書足薈蕞者乎﹖四也。嗚呼﹗豈惟子長﹐卽尼父亦然﹐《六經》無可著手矣。孟堅敍事﹐如堆氏上官之﹐廢昌邑王春天事﹐趙韓吏迹﹐京房術敗﹐𨿽不得如化工肖物﹐猶是顧凱之陸探微寫生。東京以還﹐重可得乎﹖陳壽簡質﹐差勝範曄﹐然宛縟詳至﹐大不及也。曹公莽莽﹐古直悲涼。子桓小藻﹐自是樂府本色。子建天才流麗﹐𨿽譽冠千古﹐而實遜父兄。何以故﹖材太髙﹐辭太華。魏武帝樂府﹕「東臨碣石﹐以觀滄海。水何澹澹﹐山島竦峙。秋風蕭瑟洪濤湧起。日月之行﹐若出其中﹔星漢燦爛﹐若出其裏。」其辭亦有本。相如《上林》云「視之無端﹐察之無涯。日出東沼﹐月生西陂。」馬融《廣成》云「天地虹洞﹐因無端涯。大明出東﹐月生西陂。」揚雄《校獵》云「出入日月﹐天與地沓。」然覺揚語奇﹐武帝語壯。又「月生西陂」語有何致﹐而馬融復襲之﹖子建「謁帝承明廬」﹑「明月照髙樓」﹐子２「西北有浮雲」﹑「秋風蕭瑟」﹐非鄴下諸子可及。仲宣公遠在下風。吾每至「謁帝」一章﹐便數十過不可了。悲婉宏壯﹐情事理境﹐無所不有。《洛神賦》﹐王右軍大令各書數十本﹐當是晉人極推之耳。淸徹圓麗﹐神女之流﹐陳王諸賦﹐皆《小言》無及者。然此賦始名感甄﹐又以蒲生當其塘上﹐際此忌兄﹐而不自匿諱﹐何也﹖《蒲生》實不如《塘上》﹐令洛神見之﹐未免笑子建傖父耳。《塘上》之作﹐朴茂眞至﹐可與《紈扇》《白頭》姨姒。甄旣摧折﹐而芳譽不稱﹐良爲雅嘆。「莫以豪賢幫﹐棄捐素所愛。莫以魚肉賤﹐棄捐蔥與薤。莫以麻賤﹐棄捐菅與蒯。」其語意妙絕﹐千古稱之。然《左傳》逸詩已先道矣﹐云「𨿽有絲麻﹐無棄菅蒯。𨿽有姬姜﹐無棄蕉萃。」陳思王《贈白馬王彪》詩全法《大雅》《文王》之什體﹐以故首二章不相承耳。後人不知﹐有欲合而爲一者﹐良可笑也。楊徳祖《答臨淄侯書》中有「猥受顧錫﹐教使刊定。《春秋》這成﹐莫能損益。呂氏《淮南》﹐字直千金。弟子扌甘口﹐市人拱手」﹐及覽臨淄侯書﹐稱「往僕少小所著辭賦一通」﹐不言刊定。惟所云「丁敬禮嘗作小文﹐使僕潤飾之。僕自以才不過若人﹐辭不爲也。敬禮謂僕﹕『卿何所疑難﹖文之佳惡﹐吾自得之﹐後世誰相知定吾文者』」﹐此植相托意耶﹖當時孔文舉爲先達﹐其於文特髙雄﹐徳祖次之。孔璋書檄饒凶瑜次之。而詩皆不稱也。劉楨王粲﹐詩勝於文。兼至者獨臨淄耳。正平子建直可稱建安才子﹐其次文舉﹐又其次爲公仲宣。讀子桓「客子常畏人」及答吳朝歌鍾大理書﹐似少年美資負才性﹐而好貨好色﹐且當不得恆享者。桓靈寶技藝差相埒﹐而气尙過之。子桓乃得十年天子﹐都所不解。孔文舉好酒及客﹐恆曰「坐上客長滿﹐樽中酒不空﹐吾無憂矣。」桓靈寶爲義興大守﹐不得志﹐嘆曰「父爲九州伯﹐兒爲五湖長。」遂棄官歸。孔語便是唐律﹐桓句亦是唐選。而桓尢爽俊﹐其人不作逆﹐一才子也。子桓之《雜詩》二首﹐子建之《雜詩》六首﹐可入《十九首》﹐不能辧也。若仲宣公﹐便覺自遠。古樂府﹕「悲歌可以當泣﹐遠望可以當歸。」二語妙絕。老杜﹕「玉仍當歌。」「當」字出此﹐然不甚合作﹐可與知者道也。用引孟徳「對酒當歌」云「子美一闡明之﹐不然﹐讀者以爲該當之當矣。」大聵聵可笑。孟徳正謂遇酒卽當歌也﹐下云「人生幾何」可見矣。若以「對酒當歌」作去聲﹐有何趣味﹖阮公《詠懷》﹐遠近之間﹐遇境卽際﹐興窮卽止﹐坐不著論宗佳耳。人乃謂陳子昂勝之﹐何必子昂﹐寧無感興乎哉﹗嵇叔夜土木形骸﹐不事雕飾﹐想於文亦爾。如《養生論絕交書》﹐類信筆成者﹐或遂重犯﹐或不相續﹐然獨造之語﹐自是奇麗超逸﹐覽之躍然而醒。詩少涉矜持﹐更不如嗣宗。吾每想其人﹐兩腋習習風舉。平子《四愁》﹐千古絕唱﹐傅玄擬之﹐致不足言﹐大是笑資耳。玄又有《日出東南隅》一篇﹐汰去精英﹐竊其常語﹐尢有句厭者。本詞﹕「使君自有婦﹐羅敷自有夫。」於意已足﹐綽有餘味。今復益以天地正位之語﹐正如低措大記舊文不全﹐時己意續貂﹐罰飲墨水一斗可也。陸士衡翩翩藻秀﹐頗見才致﹐無柰俳弱何。安仁气力勝之﹐趣旨不足。太衝莽蒼﹐《詠史招隱》﹐綽有兼人之語﹐但太不雕琢。子卿第二章

﹐弦歌商曲﹐錯疊數語。十九首﹕「齊心同所願﹐含意俱未申。」亦大重犯﹐然不害爲古。「奚必絲與筆﹐山水有淸音。何事待嘯歌﹐灌木自悲吟。」乃害古也。然使各用之﹐山水淸音﹐極是妙詠﹐灌木悲吟﹐不失佳語﹐故曰「離則雙美﹐合則兩傷。」李令伯《陳情》一表﹐天下稱孝。後起拜漢中﹐自以失分懷怨﹐應制賦詩云「人亦有言﹐有因有緣。仕無中人﹐不如歸田。明明在上﹐斯語豈然﹗」謝公東山捉鼻﹐恆恐富貴逼人。旣處臺鼎﹐嫌隙小構﹐見桓子野彈琴撫怨詩一曲﹐至捋須流涕。殷深源臥不起﹐及後敗廢﹐時云「會稽王將人上樓﹐著去梯。匹如始作養劉不出山時觀﹐有何不可﹖」乃知向者都非眞境。王武子讀孫子荊詩而云「未知文生於情﹐情生於文﹖」此語極有致。文生於情﹐世所恆曉。情生於文﹐則未易論。蓋有出之者偶然﹐而覽之者實際也。吾平生時遇此境﹐亦見同調中有此。又庾子嵩作《意賦》成﹐爲文康所難﹐而云「正在有意無意之間。」此是Т辭﹐料子嵩文必不能佳。然有意無意之間﹐卻是文章妙用。「以彼徑雨莖﹐蔭此百尺條。」是涉世語。「貴者𨿽自貴﹐棄之若埃塵。」是輕世語。「振衣千仞岡﹐濯足萬里流。」是出世語。每諷太衝詩﹐便飄欲仙。石衛尉縱橫一代﹐領袖諸豪﹐豈獨以財雄之﹐政才气勝耳。《思歸引》《明君辭》情質未離﹐不在潘陸下﹐劉司空亦其儔也。《答盧中郎》五言﹐磊塊一時﹐涕淚千古。沈休文云「子建『函京』之作﹐仲宣『灞岸』之篇﹐子荊『零雨』之章﹐正長『朔風』之句﹐並直舉胸情﹐非傍詩史﹐正以音律取髙前式。」然則少陵以前﹐人固有「詩史」之稱矣。實境詩於實境讀之﹐哀樂便自百倍。東陽旣廢﹐夷然而已﹐送甥至江口﹐誦曹顏遠「富貴他人合﹐貧賤親戚離」﹐泣數行下。余每覽劉司空「豈意百煉剛﹐化爲繞指柔」﹐未嘗不掩卷酸鼻也。嗚呼﹗越石已矣﹐千載而下﹐猶有生气。彼石勒段﹐今竟何在。王處仲每酒間歌「老驥伏櫪﹐志在千里。烈士暮年﹐壯心不已」﹐其人不足言﹐其志乃大可憫矣。余自庚申以後﹐每讀劉司空二語﹐未嘗不欷罷酒。至少陵「千秋萬歲名﹐寂寞身後事」﹐輒黯然低回久之。王處仲賞詠「老驥伏櫪」之語﹐至以如意擊唾壺爲節﹐唾壺盡缺。卽玄徳悲髀肉生意也。桓玄子恆言「不能流芳百世﹐亦當貽臭萬年」﹐至今爲書生罵端﹐然直是大英雄語。庾道季云「廉頗藺相如𨿽千載上死人﹐懍懍恆如有生气。曹蜍李志𨿽見在﹐厭厭如泉下人。」人𨿽不相蒙﹐意實有會。偶閱士龍與兄書﹐前後所評�者云「《二祖頌》甚爲髙偉﹐《述思賦》深情至言﹐實爲淸妙﹐恐故未得爲兄賦之最。《文賦》甚有辭﹐綺語頗多﹐文多體﹐便欲不淸。﹝老杜詩云﹕」陸機二十作《文賦》。「當已過二十也。﹞《祖徳頌》甚復盡美。《漏賦》可謂精工。」又云「張公父子亦語云﹕『兄文過子安。』云謂兄作《二京》﹐必傳無疑。」又云「張公賦誄自過五言詩耳。《玄泰誄》自不及《士祚誄》﹐兄《丞相箴》小多﹐不如《女史箴》耳。」又云「《登樓》名髙﹐恐未可越。《祖徳頌》無乃諫語耳﹐然靡靡淸工﹐用辭緯澤﹐亦未易恐兄未熟視之耳。」又云「蔡氏所長﹐惟銘頌耳。銘之善者﹐亦復數篇﹐其餘平平。兄詩賦自興絕域﹐不當稍與比較。」按張爲司空﹐蔡則中郎也。又云「嘗聞湯仲嘆《九歌》。昔讀《楚辭》﹐意不大愛之。頃日視之﹐實自淸絕滔滔﹐故自是識者。古今來爲如此文﹐此爲宗矣。眞元盛稱《九辧》﹐意甚不愛。」其兄弟間議論如此﹐大自可采。孫興公云「潘文淺而淨﹐陸文深而蕪。」又云「潘文爛若披錦﹐無處不善﹔陸文若排沙揀金﹐往往見寶。」又先嘗謂士衡曰「人患才少﹐子患才多。」然則陸之文病在多而蕪也。余不以爲然。陸病不在多而在模擬﹐寡自然之致。晉史不載夏侯孝若《東方朔贊》而載其《訓弟文》﹐眞無識者也。晉《拂舞歌》《白鳩》《獨漉》得孟徳父子遺韻﹐《白舞歌》已開齊梁妙境﹐有子桓《燕歌》之風。「奄忽隨物化﹐榮名以爲寶。」不得已而托之名也。「千秋萬歲後﹐榮名安所之。」名亦無歸矣﹐又不得則歸之酒﹐曰「使我有身後名﹐不如且飲一杯酒。」「服食求神仙﹐多爲藥所誤」﹐亦不得已而歸之酒﹐曰「不如飲美酒﹐被服紈與素。」至於被服紈素﹐其趣愈卑﹐而其情益可憫矣。倚馬事﹐乃桓溫徵慕容時﹐喚袁虎倚馬前作露布﹐文不輟筆。今人罕知其事﹐至有自謙爲「倚牛者」﹐可笑也。陸士衡之「來日苦短﹐去日苦長」﹐傅休奕之「志士惜日短﹐愁人知夜長」﹐張季鷹之「榮與壯俱去﹐賤與老相尋」﹐曹顏遠之「富貴他人合﹐貧賤親戚離」﹐語若卑淺﹐而亦實境所就﹐故不忍多讀。渡江以還﹐作者無幾﹐非惟戎馬爲阻﹐當由淸談間之耳。景純《遊仙》﹐曄曄佳麗﹐第少玄旨。《江賦》亦工﹐似在木玄虛下。玄虛《海賦》﹐人謂未有首尾﹐尾誠不可了﹐首則如是矣﹐或作九河乃可用此首﹐今卻不免孤負大海。「翕波則洪連�﹐吹澇則百川倒流。」此玄虛之雄也。「舉翰則宇宙生風﹐抗鱗則四瀆起濤。」此興公之雄也。「湍轉則日月似驚﹐浪動則星河如覆。」此思光之雄也。三《海賦》措語無大懸絕﹐讀之令人轉憶揚馬耳。融之此賦﹐本傳載之甚明。又有「增」「鹽」二韻﹐出於應手﹐以爲佳話。而用云「恨不見全文」﹐何也﹖用無史學﹐如「張浚」﹑「張俊」﹐三尺小兒能曉﹐以爲祕聞﹐何況其它。淵明托旨衝澹﹐其造語有極工者﹐乃大入思來﹐琢之使無痕迹耳。後人苦一切深沈﹐取其形似﹐謂爲自然﹐謬以千里。「問君何爲爾﹖心遠地自偏。」「此還有眞意﹐欲辧已忘言。」淸悠淡水﹐有自然之味。然坐此不得入漢魏果中﹐是未妝嚴佛階級語。謝靈運天質奇麗﹐運思精鑿﹐𨿽格體創亦﹐是潘陸之餘法也﹐其雅縟乃過之。「淸暉能娛人﹐遊子澹忘歸。」寧在「池塘春艸」下耶﹖「掛席拾海月」﹐事俚而語雅。「天雞弄和風」﹐景近而趣遙。延之創撰整嚴﹐而斧鑿時露﹐其才大不勝學﹐豈惟惠休之評﹐視靈運殆更霄壤。如《應詔曲水燕》﹐而起語云「道隱未形﹐治彰旣亂。帝迹懸衡﹐皇流共貫。惟王創物﹐永錫洪算。」與題有毫髮干涉耶﹖至於《東宮釋尊》之篇起句「國尙師位﹐家崇儒門」﹐老生板對﹐唐律賦之不若矣。古詩四言之有冒頭﹐蓋不始延年也﹐二陸諸君爲之俑也。如《皇太子宴宣猷堂應令》﹐而士衡起句曰「三正疊紹﹐洪聖啟運。自昔哲王﹐先天而順。」凡十六韻而始及太子。《大將軍宴會》﹐而士衡起句曰「皇皇帝﹐誕駿命。四祖正家﹐天祿安定。」凡八韻而始入晉亂﹐齊王ぁ始平之。又士衡《贈斥丘令》而曰「於皇聖世﹐時文惟晉。受命自天﹐奄有黎獻。」《答賈常侍》而曰「伊昔有皇﹐肇濟黎蒸。先天創物﹐景命是膺。」潘安仁爲賈答而曰「肇自初創﹐二儀煙カ。爰有生民﹐伏羲始君。」晉武《華林園宴集》而應吉甫起句云「悠悠太上﹐民之厥初。皇極肇建﹐彜倫攸敷。」若爾則不必多費此等語﹐但成一冒頭﹐百凡宴會酬贈﹐可舉以貫之矣。若韋孟之《諷諫》﹐思王之《責躬應詔》﹐靖節之《贈族》﹐叔夜之《幽憤》﹐仲宣之《贈蔡睦文始》﹐越石之《贈盧諶》﹐寧有是耶其他仲宣之《思親》云「穆穆顯妣﹐徳音徽止。」閭丘衝之《三月宴》云「暮春之月﹐春服旣成。」裴季彥之《大蠟》曰「日躔星紀﹐大呂司辰。」開口見咽﹐豈不快哉﹗而《選》都未之及﹐何也﹖延年《五君》忽自秀於它作﹐如「沈醉似埋照﹐寓辭類托諷。鸞翮有時鍛﹐龍性誰能馴」﹐以比己之骯髒也﹔「韜精日沈飲﹐誰知非荒宴」﹐以解己之任誕也﹔「屢薦不入官﹐一麾乃出守」﹐以感己之濡滯也。語意旣雋永﹐亦易吟諷。「明月照積雪」﹐是佳境﹐非佳語。「池塘生春艸」﹐是佳語﹐非佳境。此語不必過求﹐亦不必深賞。若權文公所論「池塘」「園柳」二語托諷深重﹐爲廣州之禍張本﹐王介甫取以爲美談﹐吾不敢信也。﹝按權云「池塘者﹐泉水瀦漑之池。今曰生春艸﹐是王澤竭也。《豳》詩所配一虫鳴則一候﹐今曰變鳴禽者﹐候將變也。」﹞玄暉不叭工發端﹐撰造精麗﹐風華映人﹐一時之傑。靑蓮目無往古﹐獨三四稱服﹐形之詞詠。《登九華山》云「恨不攜謝驚人詩來。」特不如靈運者﹐匪直材力小弱﹐靈運語俳而气古﹐玄暉調俳而气今。謝山人謂玄暉「澄江淨如練」﹐「澄」「淨」二字意重﹐欲攺爲「秋江淨如練」。余不敢以爲然﹐蓋江澄乃淨耳。宋髙祖每欲除異己﹐必令壯士丁午拉殺。午卽樂府所謂丁都護者也。時人爲之語曰「莫跋扈﹐付丁午。」蕭齊主道成亦然﹐其所任者桓康也。時人亦語曰「莫張﹐付桓康。」二字旣同而字亦對﹐又皆協韻﹐甚奇。晉史載謝安石語亦有韻﹐曰「天子有道﹐守在四鄰﹐明公何須屋後著人。」正可破此二主。自昔倚馬占檄﹐橫槊賦詩﹐曹孟徳李少卿桓靈寶楊處道之外﹐能復有幾﹖自非本色故足貽姍。敖曹《行路難》﹐猶堪放浪﹔崇文酵兒﹐有愧祖武。至於權龍褒輩﹐供盧胡而已。獨《南史》所載梁曹景宗目不知書﹐好以意作字。及當上燕﹐朝賢以曹兜鍪﹐不煩倡和。曹固請不已﹐許之。僅餘「競」「病」二韻﹐卽賦云「去時兒女悲﹐歸來笳鼓兌。借問行路人﹐何如霍去病﹖」一座賞服。宋沈慶之目不知書﹐每將署事﹐輒恨眼不識字。上嘗歡飲羣臣﹐逼令作詩﹐慶之請顏師古執筆﹐口授之曰「微生遇多幸﹐得逢時運昌。朽老筋力盡﹐徒步還南岡。辭榮此聖世﹐何異張子房。」上悅﹐眾坐稱美。北齊斛律金不解書﹐有人教押名曰「但五屋四面平正卽得。」至作《敕勒歌》曰「敕勒川﹐陰山下﹐天似穹廬蓋四野。天蒼蒼﹐野茫茫﹐風吹艸低見牛羊。」爲一時樂府之冠。宋野史載韓蘄王世忠目不知書﹐晚年忽若有悟﹐能作字及小詞﹐皆有宗趣。一日﹐蘇仲虎尙書方宴客香林園﹐韓乘小騾逕造﹐劇歡而散。次日﹐餉尙書一羊羔﹐仍手書《臨江仙南鄕子》二詞遺之﹐瀟灑超脫﹐詞多不載。此四事頗相類。又蜀將王產識不過十字﹐後周將梁臺識不過百字﹐而口授書令﹐辭旨俱可觀。噫﹗豈釋氏所謂宿習余因耶﹖梁氏帝王﹐武帝簡文爲勝﹐湘東次之。武帝之《莫愁》﹐簡文之《烏棲》﹐大有可諷﹐余篇未免割裂﹐且佻浮淺下﹐建業江陵之難﹐故不虛也。昭明鑑裁有餘﹐自運不足。王籍「鳥鳴山更幽」﹐𨿽遜古質﹐亦是雋語﹐第合上句「蟬噪林逾靜」讀之﹐遂不成章耳。又有可笑者﹐「鳥鳴山更幽」﹐本是反不鳴山幽之意﹐王介甫何緣復取其本意而反之﹖且「一鳥不鳴山更幽」﹐有何趣味﹖宋人可笑﹐大槪如此。何水部柳吳興篇法不足﹐時時造佳致。何气淸而傷促﹐柳調短而傷凡。吳均起語頗多五言律法﹐餘章綿麗﹐不堪大雅。吳興﹕「庭臯木葉下﹐隴首秋雲飛。」又﹕「太液滄波起﹐長楊髙樹秋。」置之齊梁月露間﹐矯矯有气﹐上可以當康樂而不足﹐下可以淩子安而有餘。範詹事《獄中》一篇﹐𨿽太自標榜﹐其持論亦有可觀。範沈篇章﹐𨿽有多寡﹐要其裁造﹐亦昆季耳。沈以四聲定韻﹐多可議者。唐人用之﹐遂足千古。然以沈韻作唐律可耳﹐以己韻押古《選》﹐沈故自失之。楊用謂七始卽今切韻﹐宮﹑商﹑角﹑徵﹑羽之外﹐又有半商﹑半徵。蓋牙齒舌喉唇之外﹐有深淺二音故也。沈約以平上去入爲四聲﹐自以爲得天地祕傳之妙﹐然辧音𨿽當﹐辧字多訛﹐蓋偏方之舌﹐終難取裁耳。卽無論沈約﹐今四《詩騷》賦之韻﹐有不出於五方田婦之所就乎﹖而可據以爲準乎﹖古韻時自天淵﹐沈韻亦多矛盾﹐至於葉音﹐眞同舌。要之爲此格﹐不能捨此韻耳。天地中和之气﹐似不在此。沈休文所載「八病」﹐如平頭﹑上尾﹑蜂腰﹑鶴膝﹑大韻﹑小韻﹑旁紐﹑正紐﹐以上尾﹑鶴膝爲最忌。休文之拘滯﹐正與古體相反﹐惟近律差有關耳﹐然亦不免商君之酪。今按「平頭」謂第一字不得與第六字同平聲﹐律詩如「風勁角弓鳴﹐將軍獵渭城」﹐「風」之與「將」﹐何損其美﹖「上尾」謂第五字不得與第十字同聲﹐如古詩「西北有髙樓﹐上與浮雲齊」﹐𨿽隔韻﹐何害﹖律固無是矣﹐使同韻如前詩「鳴」之與「城」﹐又何妨也。「蜂腰」謂第二字與第四字同上去入韻﹐如老杜「望盡似猶見」﹐江淹「遠與君別者」之類﹐近體宜少避之﹐亦無妨。「鶴膝」第五字不得與第十五字同﹐如老杜「水色含君動﹐朝光接太虛﹐年侵頻悵望」之類﹐八句俱如是﹐則不宜﹐一字犯亦無妨。五「大韻」﹐謂重疊相犯﹐如「胡姬年十五﹐春日獨當鑪」﹐又「端坐苦愁思﹐攬衣起西遊」﹐「胡」與「鑪」﹐「愁」與「遊」犯。六「小韻」﹐十字中自有韻﹐如「薄帷鑑明月﹐淸風吹我襟」﹐「明」與「淸」犯。七「傍紐」﹐十字中已有「田」字﹐不得著「宣」﹑「延」字。八「正紐」﹐十字中已有「壬」字﹐不得著「衽」﹑「任」。後四病尢無謂﹐不足道也。《白狼木》﹐夷詩也。夷語有長短﹐何以五言﹖蓋益部太守代爲之也。諸佛經偈﹐梵語也。梵語有長短﹐何以五言﹖鳩摩羅什玄奘輩增損而就漢也。諸仙詩在漢則漢﹐在晉則晉﹐在唐則唐﹐不應爲格乃爾﹐皆其時人僞爲之也。道經又有命張良注《度人經》敕表﹐其文辭絕類宋人之下俚者﹐至官秩亦然﹐可發一笑。庚開府事實嚴重﹐而寡深致。所賦《枯樹》《哀江南》﹐僅如郗方回奴﹐小有意耳﹐不知何以貴重若是。江總徐陵淫麗之辭﹐取給杯酒﹐責花鳥課。只後主君臣唱和﹐自是景陽宮井中物。張正見詩律法已嚴於「四傑」﹐特作一二扌幻語爲六朝耳。士衡康樂已於古調中出俳偶﹐總持孝穆不能於俳偶中出古思﹐所謂「今之諸侯﹐又五霸之罪人」也。陶淵明《止酒》用二十「止」字﹐梁元帝《春日》用二十三「春」字﹐鮑泉和至用二十九「新」字﹐僧���用十七「化」字﹐一時遊戲之語﹐不足多尙。梁元帝詩有「落星依遠戍﹐斜月半平林」﹐陳後主有「故鄕一水隔﹐風煙兩岸通」﹐又「日月光天徳﹐山河壯帝居」﹐在沈宋集中﹐當爲絕唱。隋煬帝﹕「寒鴉千萬點﹐流水繞孤村。」是中唐佳境。古樂府如「護惜加窮﹐防閒托守宮」﹐「朔气傳金柝﹐寒光透鐵衣」﹐「殺气朝朝衝塞門﹐胡風夜夜吹邊月」﹐全是唐律。北朝戎馬縱橫﹐未暇篇什。孝文始一倡之﹐屯而未暢。溫子升寒山一片石足語及﹐爲當塗藏拙﹐𨿽江左輕薄之談﹐亦不大過。薛道衡足號才子﹐未是名家﹐惟楊處道奕奕有風骨。王簡棲《頭陀寺碑》﹐以北統之筆鋒﹐發南宗之心印﹐𨿽極俳偶﹐而絕無牽率之病。溫子升之《寒陵》﹐尙自退舍﹐江總持之《攝山》﹐能不隔塵﹖昭明取捨﹐良不誣也。吾於文𨿽不好六朝人語﹐𨿽然﹐六朝人亦那可言。皇甫子循謂藻艷之中有抑揚頓挫﹐語𨿽合璧﹐意若貫珠﹐非書窮五車﹐筆含萬花﹐未足云也。此固爲六朝人張價﹐然如潘左諸賦及王文考之《靈光》﹑王簡棲之《頭陀》﹐令韓柳授觚﹐必至奪色。然柳州《晉問》﹑昌黎《南海神碑》《毛穎傳》﹐歐蘇亦不能作﹐非直時代爲累﹐抑亦天授有限。《晉書》《南北史》《舊唐書》﹐稗官小說也。《新唐書》﹐贗古書也。《五代史》﹐學究史論也。《宋》《元史》﹐爛朝報也。與其爲《新唐書》之簡﹐不若爲《南北史》之繁﹔與其爲《宋史》之繁﹐不若爲《遼史》之簡。正史之外﹐有以偏方爲紀者﹐如劉知幾所稱地理﹐當以常璩《華陽國誌》﹑盛弘之《荊州記》第一﹔有以一言一事爲記者﹐如劉知幾所稱瑣言﹐當以劉義慶《世說新語》第一﹔散文小傳﹐如伶元《飛燕》𨿽近褻﹐《虯髯客》𨿽近誣﹐《毛穎》𨿽近戲﹐亦是其行中第一。它如王粲《漢末英雄》﹑崔鴻《十六國春秋》﹑葛洪《西京雜記》﹑周稱《陳畱耆舊》﹑周楚之《汝南先賢》﹑陳壽《益部耆舊》﹑虞預《會稽典錄》﹑辛氏《三秦》﹑羅含《湘中》﹑朱贛《九州》﹑闞る《四國》《三輔黃圖》《西陽雜俎》之類﹐皆流亞也。《水經注》非注﹐自是大地史。自古博學之士﹐兼長文筆者﹐如子產之別臺駘﹐卜氏之辧三豕﹐子政之記貳負﹐終軍之﹤鼠廷﹥鼠﹐方朔之名藻廉﹐文通之職科斗﹐茂先景純種種該浹﹐固無待言。自此以外﹐𨿽鑿壁恆勤﹐而操觚多繆﹐以至陸澄書廚﹐李邕書簏﹐傅昭學府﹐房暉經庫﹐往往來藝苑之譏﹐乃至使儒林別傳﹐其故何也﹖毋乃天授有限﹐考索偏工﹐徒務誇多﹐不能割愛﹐心以目移﹐辭爲事使耶﹖孫搴謂邢劭「我精騎三千﹐足敵君羸卒數萬」﹐則又非也。韓信用兵多多益辦。此是化工造物之妙﹐與文同用。吾覽鍾記室《詩品》﹐折衷情文﹐裁量事代﹐可謂允矣﹐詞亦奕奕發之。第所推源出於何者﹐恐未盡然。邁凱約濫居中品。至魏文不列乎上﹐曹公屈第乎下﹐尢爲不公﹐少損連城之價。吾獨愛其評子建「骨气奇髙﹐詞采華茂﹐情兼雅怨﹐體被文質」﹔嗣宗「言在耳目之內﹐情寄八荒之表」﹔靈運「名章迥句﹐處處間起。麗典新聲絡驛奔會」﹔越石「善爲淒忄戾之詞﹐自有淸拔之气」﹔明遠「得景陽之詭訁叔﹐含茂先之磨。骨節彊於謝混﹐丘邁疾於顏延。總四家而並美﹐跨兩代而孤出」﹔玄暉「奇章秀句﹐往往警遒。足使叔源失步﹐明遠變色」﹔文通「詩體總雜﹐善於摹擬﹐筋力於王微﹐成就於謝」。此數評者﹐贊許旣實﹐錯撰尢工。●卷四唐文皇手定中原﹐籠蓋一世﹐而詩語殊無丈夫气﹐習使之也。「雪恥酬百王﹐除凶報千古。」「昔乘匹馬去﹐今驅萬乘來。」差彊人意﹐然是有意之作。《帝京篇》可耳﹐餘者不免花艸點綴﹐可謂遠遜漢武﹐近輸曹公。中宗宴羣臣「柏梁體」﹐帝首云「潤色鴻業寄賢才。」又﹕「大明禦宇臨萬方。」和者皆莫及﹐然是上官昭容筆耳。內薛稷云「宗伯秩禮天地開。」長寧公主云「鸞鳴鳳舞向平陽。」太平公主云「無心爲子輒求郎。」閻朝隱云「著作不休出中腸。」差無愧古。明皇藻艷不過文皇﹐而骨气勝之。語象﹐則「春來津樹合﹐月落戍樓空」﹔語境﹐則「馬色分朝景﹐雞聲逐曉風」﹔語气﹐則「翠屏千仞合﹐丹嶂五丁開」﹔語致﹐則「豈不惜賢達﹐其如髙尙心」。𨿽使燕許艸創﹐沈宋潤色﹐亦不過此。盧駱王楊﹐號稱四傑。詞旨華靡﹐固沿陳隋之遺﹐翩翩意象﹐老境超然勝之。五言遂爲律家正始。內子安稍近樂府﹐楊盧尙宗漢魏﹐賓王長歌𨿽極浮靡﹐亦有微瑕﹐而綴錦貫珠﹐滔滔洪遠﹐故是千秋絕藝。《蕩子從軍》﹐獻吉攺爲歌行﹐遂成雅什。子安諸賦﹐皆歌行也﹐爲歌行則佳﹐爲賦則醜。五言至沈宋﹐始可稱律。律爲音律法律﹐天下無嚴於是者﹐知虛實平仄不得任情而度明矣。二君正是敵手。排律用韻稱妥﹐事不傍引﹐情無牽合﹐當爲最勝。摩詰似之﹐而才小不逮。少陵彊力宏蓄﹐開闔排蕩﹐然不無利鈍。餘子紛紛﹐未易悉數也。兩謝《戲馬》之什﹐瞻冠羣英﹔沈宋《昆明》之章﹐問收睿賞。𨿽才俱匹敵﹐而境有神至﹐未足遂槪平生也。時小許公有一聯云「二石分河寫﹐雙珠代月移。」一聯亦自工麗﹐惜全篇不稱耳。沈宋中間警聯﹐無一字不敵﹐特期結語是累句中累句﹐之問結語是佳句中佳句耳﹐亦不難辧也。沈詹事七言律﹐髙華勝於宋員外。宋𨿽微少﹐亦見一斑﹐歌行覺自陟健。裴行儉弗取四傑﹐懸斷終始﹐然亦臆中耳。彼所重王劇﹑王π﹑蘇味道者﹐一以鉤黨取族﹐一以模稜貶竄﹐區區相位﹐何益人毛髮事﹐千古肉食不識丁﹐人舉爲談柄﹐良可笑也。杜審言華藻整栗小讓沈宋﹐而气度髙逸﹐神情圓暢﹐自是中興之祖﹐宜其矜率乃爾。「梅花落處疑殘雪」一句﹐便是初唐。「柳葉開時任好風」﹐非再玩之﹐未有不以爲中晚者。若萬楚《五日觀伎》詩﹕「眉黛奪將萱艸色﹐紅裙妒殺石橊花。」眞婉麗有梁陳韻。至結語﹕「聞道五絲能續命﹐卻令今日死君家。」宋人所不能作﹐然亦不肯作。於鱗極嚴刻﹐卻收此﹐吾所不解。又起句「西施漫道浣春少」﹐旣與五日無干﹐「碧玉今時鬥麗華」﹐又不相比。陳正字陶洗六朝鉛華都盡﹐托寄大阮﹐微加斷裁﹐而天韻不及﹐律體時時入古﹐亦是矯枉之過。開元彩筆﹐無過燕許﹐制冊碑頌﹐舂容大章。然比之六朝﹐明易差勝而淵藻遠卻﹐敷文則衍﹐徵事則狹。許之應制七言﹐宏麗有色﹐而他篇不及李嶠。燕之嶽陽以後﹐感慨多工﹐而實際不如始興。李於鱗評詩﹐少見筆札﹐獨選唐詩序云「唐無五言古詩﹐陳子昂以其古詩爲古詩﹐弗取也。七言古詩﹐惟杜子美不失初唐气格﹐而縱橫有之。太白縱橫﹐往往彊弩之末﹐間雜長語﹐英雄欺人耳。」此段褒貶有至意。又云「太白五七言絕句﹐實唐三百年一人。蓋以不用意得之﹐卽太白亦不自知其所至﹐而工者顧失焉。五言律﹑排律﹐諸家槪多佳句。七言律體﹐諸家所難﹐王維李頎頗臻其妙﹐卽子美篇什𨿽眾﹐ㄨ焉自放矣。」余謂七言絕句﹐王江陵與太白爭勝毫﹐俱是神品﹐而於鱗不及之。王維李頎𨿽極風雅之致﹐而調不甚響。子美固不無利鈍﹐終是上國武庫﹐此公地位乃爾﹐獻吉當於何處生活。其微意所鍾﹐余蓋知之﹐不欲盡言也。李杜光焰千古﹐人人知之。滄浪並極推尊﹐而不能致辧。元微之獨重子美﹐宋人以爲談柄。近時楊用爲李左袒﹐輕俊之士往往傅耳。要其所得﹐俱影響之間。五言古﹑選體及七言歌行﹐太白以气爲主﹐以自然爲宗﹐以俊逸髙暢爲貴﹔子美以意爲主﹐以獨造爲宗﹐以奇拔沈雄爲貴。其歌行之妙﹐詠之使人飄揚欲仙者﹐太白也﹔使人慷慨激烈﹐欷欲絕者﹐子美也。《選》體﹐太白多露語率語﹐子美多犀語累語﹐置之陶謝間﹐便覺傖父面目﹐乃欲使之奪曹氏父子位耶﹗五言律﹑七言歌行﹐子美神矣﹐七言律﹐聖矣。五七言絕者太白神矣﹐七言歌行﹐聖矣﹐五言次之。太白之七言律﹐子美之七言絕﹐皆變體﹐間爲之可耳﹐不足多法也。太白古樂府﹐窈冥惝﹐縱橫變幻﹐極才人之致然自是太白樂府。十首以前﹐少陵較難入﹐百首以後﹐靑蓮較易厭。揚之則髙華﹐抑之則沈實﹐有色有聲﹐有气有骨﹐有味有態﹐濃淡深淺﹐奇正開闔﹐各極其則﹐吾不能不伏膺少陵。髙岑一時﹐不易上下。岑气骨不如達夫﹐遒上而婉縟過之。《選》體時時入古﹐岑尢陟健。歌行磊落奇俊﹐髙一起一伏﹐取是而已﹐尢爲正宗。五言近體﹐髙岑俱不能佳。七言﹐岑稍濃厚。摩詰才勝孟襄陽﹐由工入微﹐不犯痕迹﹐所以爲佳。間有失點檢者﹐如五言律中「靑門」﹑「白社」﹑「靑菇」﹑「白鳥」一首互用﹔七言律中「暮云空磧時驅馬」﹑「玉靶角弓珠勒馬」﹐兩「馬」字覆壓﹔「獨坐悲雙鬢」﹐又云「白髮終難變」。他詩往往有之﹐𨿽不妨白璧﹐能無少損連城﹖觀者須略玄黃﹐取其神檢。孟造思極苦﹐旣成乃得超然之致。皮生擷其佳句﹐眞足配古人。第其句不能出五字外﹐篇不能出四十字外﹐此其所短也。「居庸城外獵天驕」一首﹐佳甚﹐非兩「馬」字犯﹐當足壓捲。然兩字俱貴難易﹐或稍可攺者﹐「暮云」句「馬」字耳。李頎「花宮仙梵」﹑「物在人亡」二章﹐髙「黃鳥翩翩」﹑「嗟君此別」二詠﹐張謂「星軺計日」之句﹐孟浩「懸城南面」之篇﹐不作奇事麗語﹐以平調行之﹐卻足一倡三嘆。於鱗選老杜七言律﹐似未識杜者﹐恨曩不爲極言之﹐似非忠告。靑蓮擬古樂府﹐以己意己才發之﹐尙沿六朝舊習﹐不知少陵以時事創新題也。少陵自是卓識﹐惜不盡得本來面目耳。謝氏俳之始也﹐陳及初唐俳之盛也﹐盛唐俳之極也。六朝不盡俳﹐乃不自然﹐盛唐俳殊自然﹐未可以時代優劣也。七言絕句﹐盛唐主气﹐气完而意不盡工﹔中晚唐主意﹐意工而气不甚完。然各有至者﹐未可以時代優劣也。「元公遁迹廬山岑」﹐刻本下皆云「開山幽居」﹐不惟聲調不諧﹐抑亦意義無取。吾弟懋定以爲「開士」﹐甚妙﹐蓋言昔日遠公遁迹之岑﹐今爲開士幽居之地。「開士」見佛書。盛唐七言律﹐老杜外﹐王維李頎岑參耳。李有風調而不甚麗﹐岑才甚麗而情不足﹐王差備美。六朝之末﹐衰颯甚矣。然其偶儷頗切﹐音響稍諧﹐一變而雄﹐遂爲唐始﹐再加整栗﹐便成沈宋。人知沈宋律家正宗﹐不知其權輿於三謝﹐橐鑰於陳隋也。詩至大歷﹐髙岑王李之徒﹐號爲已盛﹐然才情所發﹐偶與境會﹐了不自知其墮者。如「到來函谷悉中月﹐歸去蟠溪夢裏山」﹐「鴻雁不堪愁裏聽﹐雲山況是客中過」﹐「艸色全經細雨濕﹐花枝欲動春風寒」﹐非不佳致﹐隱隱逗漏錢劉出來。至「百年彊半仕三已﹐五畝就荒天一涯」﹐便是長慶以後手段。吾故曰「衰中有盛﹐盛中有衰﹐各含機藏隙。盛者得衰而變之﹐功在創始﹔衰者自盛而沿之﹐獘繇趨下。」又曰「勝國之敗材﹐乃興邦之﹔熙朝之佚事﹐卽衰世之危端。此𨿽人力﹐自是天地間陰陽剝復之妙。」何仲默取沈云卿「獨不見」﹐嚴滄浪取崔司勛《黃鶴樓》﹐爲七言律厭捲。二詩固甚勝﹐百尺無枝﹐亭亭獨上﹐在厥體中﹐要不得爲第一也。沈末句是齊梁樂府語﹐崔起法是盛唐歌行語。如織官錦間一尺繡﹐錦則錦矣﹐如全幅何﹖老杜集中﹐吾甚愛「風急天髙」一章﹐結亦微弱﹔「玉露凋傷」﹑「老去悲秋」﹐首尾勻稱﹐而斤兩不足﹔「昆明池水」﹐麗況切﹐惜多平調﹐金石之聲的微乖耳。然竟當於四章求之。李於鱗言唐人絕句當以「秦時明月漢時關」壓捲﹐余始不信﹐以少伯集中有極工妙者。旣而思之﹐若落意解﹐當別有所取。若以有意無意可解不可解間求之﹐不免此詩第一耳。有一貴人時名者﹐嘗謂予﹕「少陵傖語﹐不得勝摩詰。所喜摩詰也。」予答言「恐足下不喜摩詰耳。喜摩詰又焉能失少陵也。少陵集中不啻數摩詰﹐能洗眼靜坐三年讀之乎﹖」其人意不懌去。「峨眉山月半輪秋﹐影入平羌江水流。夜發淸溪向三峽﹐思君不見下渝州。」此是太白佳境。然二十八字中﹐有峨眉山平羌江淸溪三峽渝州﹐使後人爲之﹐不勝痕迹矣﹐益見此老鑪錘之妙。摩詰七言律﹐自《應制》《早朝》諸篇外﹐往往不拘常調。至「酌酒與君」一篇﹐四聯皆用仄法﹐此是初盛唐所無﹐尢不可學。凡爲摩詰體者﹐必以意興發端﹐神情傅合﹐渾融疏秀﹐不見穿鑿之迹﹐頓挫抑揚﹐自出宮商之表可耳。𨿽老杜以歌行入律﹐亦是變風﹐不宜多作﹐作則傷境。孟襄陽「欲尋芳艸去﹐惜與故人違」﹐「林花掃更落﹐徑艸踏還生」﹐韋左司「身多疾病思田裏﹐邑有流亡愧俸錢」﹐𨿽格調非正﹐而語意亦佳。於鱗乃深惡之﹐未敢從也。太白《鸚鵡洲》一篇﹐效顰《黃鶴》﹐可厭。「吳宮」「晉代」二句﹐亦非作手。律無全盛者﹐惟得兩結耳﹕「總爲浮雲能蔽日﹐長安不見使人愁」﹔「借問欲棲珠樹鶴﹐何年卻向帝城飛」。太白不成語者少﹐老杜不成語者多﹐如「無食無兒」﹑「舉家聞」﹑「若」之類。凡看二公詩﹐不必病其累句﹐不必曲爲之護﹐正使瑕瑜不掩﹐亦是大家。七言排律創自老杜﹐然亦不得佳。蓋七字爲句﹐束以聲偶﹐气力已盡矣﹐又欲衍之使長﹐調髙則難續而傷篇﹐調卑則易冗而傷句﹐合璧猶可﹐貫珠益艱。楊用駁宋人「詩史」之說而譏少陵云「詩刺淫亂﹐則曰『鳴雁﹐旭日始旦』﹐不必曰『愼莫近前丞相嗔』也﹔憫流民﹐則曰『鴻雁於飛﹐哀鳴嗷嗷』﹐不必曰『千家今有百家存』也﹔傷暴斂﹐則曰『維南有箕﹐載翕其舌』﹐不必曰『哀哀寡婦誅求盡』也﹔敍饑荒﹐則曰『羊賁首﹐三星在』﹐不必曰『但有牙齒存﹐所堪骨髓乾』也。」其言甚辯而﹐然不知向所稱皆興比耳。《詩》固有賦﹐以述情切事爲快﹐不盡含蓄也。語荒而曰「周餘黎民﹐靡有孑遺」﹐勸樂而曰「宛其殆矣﹐它人入室」﹐譏失儀而曰「人而無禮﹐胡不遄死」﹐怨讒而曰「豺虎不受﹐投畀有昊」﹐若使出少陵口﹐不知用何如貶剝也。且「愼莫近前丞相嗔」﹐樂府雅語﹐用烏足知之。劉隨州五言長城﹐如「幽州白日寒」語﹐不可多得。惜十章以還﹐便自雷同﹐不耐檢。錢劉並稱故耳﹐錢似不及劉。錢意揚﹐劉意沈﹔錢調輕﹐劉調重。如「輕寒不入宮中樹﹐佳气常浮仗外峯」﹐是錢最得意句﹐然上句秀而過巧﹐下句寬而不稱。劉結語「匹馬翩翩春艸綠﹐邵陵西去獵平原」﹐何等風調﹔「家散萬金酬士死﹐身畱一劍答君恩」﹐自是壯語。而於鱗不錄﹐又所未解。李長吉師心﹐故爾作怪﹐亦有出人意表者。然奇過則凡﹐老過則稚此君所謂不可無一﹐不可有二。韋左司平淡和雅﹐爲元和之冠。至於擬古﹐如「無事此離別﹐不如今生死」語﹐使枚李諸公見之﹐不作區耶﹖此不敢與文通同日﹐宋人乃欲令之配陶陵謝﹐豈知詩者。柳州刻削𨿽工﹐去之稍遠﹐近體卑凡﹐尢不足道。韋左司「今朝郡齋冷」﹐是唐選佳境。韓退之於詩本無所解﹐宋人呼爲大家﹐直是勢利他語。子厚於《風》《雅》《騷》賦﹐似得一斑。退之《海神廟碑》﹐兒有相如之意﹔《毛穎傳》﹐尙規子長之法。子厚《晉問》﹐頗得枚叔之情﹐《段太尉逸事》﹐差存孟堅之造﹐下此益遠矣。子厚諸記﹐尙未是西京﹐是東京之潔峻有味者﹔《梓人傳》﹐柳之懿乎﹖然大有可言。相職居簡握要﹐收功用賢﹐在於形容梓人處已妙﹐只一語結束﹐有萬鈞之力可也﹐乃更喋喋不已。夫使引者發而無味﹐發者冗而易厭﹐奚其文﹖奚其文﹖張爲稱白樂天「廣大教化主」。用語流便﹐使事平妥﹐固其所長﹐極有冗易可厭者。少年與元稹角靡逞博。意在警策痛快﹐晚更作知足語﹐千篇一律。詩道未成﹐愼勿輕看﹐最能易人心手。《連昌宮辭》似勝《長恨》﹐非謂議論也﹐《連昌》有風骨耳。玉川《月蝕》是病熱人囈語﹐前則任華﹐後者盧仝馬異﹐皆乞兒唱長短急口歌博酒食者。唐人有佳句而不成篇者﹐如孟浩然「微云澹河漢﹐疏雨滴梧桐」﹐楊汝士「昔日蘭亭無艷質﹐此時金穀有髙人」﹐尉遲匡「夜夜月爲靑冢鏡﹐年年雪作黑山花」﹐每恨不見入集中。楊用嘗爲「靑冢」「黑山」補一首﹐終不能稱。近顧氏編《國雅》﹐乃稱爲用得意語﹐可笑。白香山初與元相齊名﹐時稱「元白」。元卒。與劉賓客俱分司洛中﹐遂稱「劉白」。白極重劉「雪裏髙山頭早白﹐海中仙果子生遲」﹐「沈舟側畔千帆過﹐病樹前頭萬木春」﹐以爲有神助。此不過學究之小有致者。白又時時頌李頎「渭水自淸涇至濁﹐周公大聖接輿狂」﹐欲模擬之而不可得。徐凝「千古長如白練飛﹐一條界破靑山色」﹐極是惡境界﹐白亦喜之﹐何也﹖風雅不復論矣﹐張打油胡釘鉸﹐此老便是作俑。劉禹錫作詩﹐欲入「餳」字﹐而以《六經》無之乃已。不知宋之問已用押韻矣﹐云「馬上逢寒食﹐春來不見餳。」劉用字謹嚴乃爾。然其答樂天而有「筆底心猶毒﹐杯前膽不﹤豕豕﹥」。﹤豕豕﹥﹐呼關反。此何謂也﹖款頭詩﹑目連變﹑破船﹑衛子如廁﹑失貓﹑白日見鬼﹐固是謔語﹐然亦詩之病。元輕白俗﹐郊寒島瘦﹐此是定論。島詩﹕「獨行潭底影﹐數息樹邊身。」有何佳境﹐而三年始得﹐一吟淚流。如《並州》及《三月三十日》二絕乃可耳。又﹕「秋風吹渭水﹐明月滿長安。」置之盛唐﹐不復可別。昔人有言﹕元和以後文士﹐學奇於韓愈﹐學澀於樊宗師。歌行則學放於張籍﹐詩句則學矯激於孟郊﹐學淺易於白居易﹐學淫靡於元稹﹐俱謂之「元和體」。絕句﹐李益爲勝﹐韓次之。權徳輿武元衡馬戴劉滄五言﹐皆鐵中錚錚者。「猿啼洞庭樹﹐人在木蘭舟。」眞不減柳吳輿《回樂峯》一章﹐何必王龍標李供奉。「可憐無定河邊骨﹐猶是深閨夢里人。」用意工妙至此﹐可謂絕唱矣。惜爲前二句所累﹐筋骨畢露﹐令人厭憎。「葡萄美酒」一絕﹐便是無瑕之璧。盛唐地位不凡乃爾。劉駕「馬上續殘夢」﹐境頗佳。下云「馬嘶而復驚」﹐遂不成語矣。蘇子瞻用其語﹐下云「不知朝日升」﹐亦未是。至復攺爲「瘦馬兀殘夢」﹐愈墜惡道。杜詩善本勝者﹐如「把君詩過目」作「把君詩過日」﹐「愁對寒云雪滿山」作「愁對寒云白滿山」﹐「關山同一照」作「關山同一點」﹐「娟娟戲蝶過閒幔」作「娟娟戲蝶過開幔」﹐「曾閃朱旗北斗閒」作「曾閃朱旗北斗殷」﹐「緣貧病人須棄」作「不知貧病關何事」﹐「握節漢臣回」作「禿節漢臣回」﹐「新炊間黃粱」作「新炊聞黃粱」﹐又《麗人行》「珠壓腰衤及稱稱身」下有「足下何所著﹖紅渠羅襪穿鐙銀」﹐皆泓氵亭有妙趣。「天闕象緯逼」﹐當如舊字﹐作「天窺」﹑「閱」﹐咸失之穿鑿。王勃﹕「河橋不相送﹐江樹遠含情。」杜荀鶴﹕「承恩不在貌﹐教妾若爲容。」皆五言律也﹐然去後四句作絕乃妙。天寶妓女唱髙達夫「開篋淚沾臆」﹐本長篇也﹐刪作絕唱﹔白居易「曾與情人橋上別」一首﹐乃六句詩也﹐亦刪作絕﹐俱妙。獨蘇氏欲去柳宗元「遙看天際」﹐朱氏欲去謝玄暉「廣平聽方籍」二語﹐吾所未解耳。王摩詰﹕「酌酒與君君自寬﹐人情翻覆似波瀾。白首相知猶按劍﹐朱門先達笑彈冠。艸色全經細雨濕﹐花枝欲動春風寒。世事浮雲何足問﹐不知髙臥且加餐。」岑嘉州﹕「嬌歌急管雜靑絲﹐銀燭金尊映翠眉。使君地主能相送﹐河尹天明坐莫辭。春城月出人皆醉﹐野戍花深馬去遲。寄聲報爾山翁道﹐今日河南異昔時。」蘇子瞻﹕「我行日夜見江海﹐楓葉蘆花秋興長。平淮忽迷天遠近﹐靑山久與船低昂。壽州已白石塔﹐短棹又轉黃茅岡。波平風軟望不到﹐故人久立天蒼茫。」八句皆扌幻體也﹐然自有唐宋之辧﹐讀者當自得之。岑參李益詩語不多﹐而結法撰意雷同者幾半﹐始信少陵如韓淮陰﹐多多益辦耳。謝茂秦謂許渾「荊樹有花兄弟樂」勝陸士衡「三荊歡同株」﹐此語大大。陸是《選》體中常人語﹐許是近體中小兒語﹐豈可同日﹗宋延淸集中《靈隱寺》一律﹐見《駱賓王集》﹔《落花》一歌﹐見《劉希夷集》。所載老僧及害劉事﹐余已有辯矣。若究其詞气格調﹐則《靈隱》自當屬宋﹐落花故應歸劉。盧照鄰語如「衰鬢似秋天」﹐駱賓王語如「候月恆持滿﹐尋源屢鑿空」﹐絕似老杜。僧皎然著《詩式》﹐跌宕格二品﹕一曰越俗﹐一曰駭俗。內駭俗引王梵志詩﹕「天公彊生我﹐生我復何爲﹖還你天公我﹐還我未生時。」此俗語所不肯道者﹐何以駭爲﹖杜紫微掊擊元白不減霜臺之筆﹐至賦《杜秋》詩﹐乃全法其遺響﹐何也﹖其詠物﹐如「仙掌月明孤影過﹐長門燈暗數聲來」﹐亦可觀。唐自貞元以後﹐藩鎭富彊﹐兼所辟召﹐能致通顯。一時遊客詞人﹐往往挾其所能﹐或行捲贄通﹐或上章陳公布﹐大者以希拔用﹐小者以冀濡氵未。而幹旄之吏﹐多不能分別黑白﹐隨意支應。故剽竊云擾﹐諂諛泉湧﹐敢辦俄頃以爲捷﹐使事以爲工。至於貢舉﹐本號詞場﹐而牽壓俗格﹐阿趨時好。上第巍峨﹐多是將相私人﹐座主密舊。甚乃津私禁臠﹐自比優伶﹐關節幸﹐身爲軍吏﹐下第之後﹐尙爾乞憐主司﹐冀其復進。是以性情之眞境﹐爲名利之鉤途﹐詩道日卑﹐寧非其故﹖人謂唐以詩取士﹐故詩獨工﹐非也。凡省試詩﹐類鮮佳者。如錢起《湘靈》之詩﹐億不得一﹔李肱《霓裳》之制﹐萬不得一。律賦尢爲可厭。白樂天所載玄珠斬蛇﹐並韓柳集中存者﹐不啻村學究語。杜牧《阿房》﹐𨿽乖大雅﹐就厥體中﹐要自崢嶸擅場﹐惜哉其亂數語﹐議論益工﹐面目益遠。樂府之所貴者﹐事與情而已。張籍善言情﹐王建善徵事﹐而境皆不佳。「還君明珠雙淚垂﹐恨不相逢未嫁時」﹐可謂能怨矣。宋人乃以系雙羅襦少之。若爾﹐則所謂「舒而兮﹐毋使ζ也吠」﹐可稱難犯之節乎哉﹖義山浪子﹐薄有才藻﹐遂工儷對。宋人慕之﹐號爲「西昆」。楊劉輩竭力馳騁﹐僅爾窺藩。許渾鄭谷厭厭有就泉下意﹐渾差有思句﹐故勝之。今人以賦作有韻之文﹐爲《阿房》《赤壁》累﹐固耳。然長卿《子虛》已輕衍﹐《卜居》《漁父》實開其端。又以俳偶之罪歸之三謝﹐識者謂起自陸平原﹐然《毛詩》已有之﹐曰「覯閔旣多﹐受侮不少。」七言歌行長篇須讓盧駱﹐怪俗極於《月蝕》﹐卑冗極於《津陽》﹐俱不足法也。薛徐州詩差勝蔡邕州詩差勝蔡邕﹐其佻矜相類。蔡之譏四皓曰「如何鬢髮霜相似﹐更出深山定是非﹖」薛之譏孔明曰「當時諸葛成何事﹐只合終身作臥龍。」二子功名不終﹐亦略相等﹐當是口業報。晚唐詩押二「樓」字﹐如「山雨欲來風滿樓」﹐「長笛一聲人倚樓」﹐皆佳。又「湘潭云盡暮煙出﹐﹝時本皆作「山」。﹞巴蜀雪消春水來」﹐大是妙境。然讀之﹐便知非長慶以前語。李義山《錦》瑟中二聯是麗語﹐作怨淸和解﹐甚通。然不解則涉無謂﹐旣解則意味都盡。以此知詩之難也。謝茂秦論詩﹐五言絕以少陵「日出籬東水」作詩法。又宋人以「遲日江山麗」爲法。此皆學究教小兒號嗄者。若「打起黃鶯兒﹐莫教枝上啼。啼時驚妾夢﹐不得到遼西」﹐與「山中何所有﹖嶺上多白雲。只可自怡悅﹐不堪持贈君」一法﹐不惟語意之髙妙而已﹐其篇法圓緊﹐中間增一字不得﹐著一意不得﹐起結極斬絕﹐然中自紓緩﹐無餘法而有餘味。王少伯﹕「吳姬緩舞畱君醉﹐隨意靑楓白露寒。」「緩」字與「隨意」照應﹐是句眼﹐甚佳。王子安「九月九日望鄕臺﹐他席他鄕送客杯」﹐與於鱗「黃鳥一聲酒一杯」皆一法﹐而各自有風致。崔敏童「一年又過一年春﹐百歲曾無百歲人」﹐亦此法也﹐調稍卑﹐情稍濃。敏童「能向花前幾回醉﹐十千沽酒莫辭貧」與王翰「醉臥沙場君莫笑﹐古來徵戰幾人回」﹐同一可憐意也。翰語爽﹐敏童語緩﹐其喚法亦兩反。賈島「三月正當三十日」﹐與顧況「野人知愛山中宿」同一法﹐以拙起﹐喚出巧意﹐結語俱堪諷詠。靈武回天﹐功推李郭﹔椒香犯蹕﹐禍始田崔。是則然矣。不知僖昭困蜀鳳時﹐溫李許鄭輩得少陵太白一語否﹖有治世音﹐有亂世音﹐有亡國者﹐故曰聲音之道與政通也﹐大力者爲之﹐故足挽回頹運﹐沈幾者知之﹐亦堪髙蹈遠引。宋詩如林和靖《梅花》詩﹐一時傳誦。「暗香」「疏影」﹐景態𨿽佳﹐已落異境﹐是許渾至語﹐非開元大歷人語。至「霜禽」「粉蝶」﹐直五尺童耳。老杜云「幸不折來傷歲暮﹐若爲看去亂鄕愁。」風骨蒼然。其次則李君玉云「玉鱗寂寂飛斜月﹐素手亭亭對夕陽。」大有神采﹐足爲梅花吐气。詩格變自蘇黃﹐固也。黃意不滿蘇﹐直欲淩其上﹐然故不如蘇也。何者﹖愈巧愈拙﹐愈新愈陳﹐愈近愈遠。歐陽公自言《廬山髙明妃曲》﹐李杜所不能作。余謂此非公言也﹐果爾﹐公是一夜郎王耳。《廬山髙》僅玉川之淺近者﹐無論其他。只「半壁見海日﹐空中聞天雞」﹐太白率爾語﹐公能道否耶﹖二歌警句﹐如「紅顏勝人多薄命莫怨春風彊自嗟」﹐建黨閨ト﹐不足形容明妃也﹖「耳目所及尙如此﹐萬里安能制夷狄」﹐論學繩尺﹐公從何處削去之乎拾來﹖永叔不識佛理﹐彊辟佛﹔不識書﹐彊評書﹔不識詩﹐自標譽能詩。子瞻𨿽復墮落﹐就彼趣中﹐亦自一時雄快。魯直不足小乘﹐直是外道耳﹐已墮傍生趣中。南渡以後﹐陸務觀頗近蘇氏而粗﹐楊萬里劉攺之俱弗如也。謝臯羽微見翹楚﹐《鴻門行》諸篇﹐大有唐人之致。讀子瞻文﹐見才矣﹐然似不讀書者。讀子瞻詩﹐見學矣﹐然似絕無才者。懶倦欲睡時﹐誦子瞻小文及小詞﹐亦覺神王。剽竊模擬﹐詩之大病。亦有神與境觸﹐師心獨造﹐偶合古語者。如「客從遠方來」﹐「白楊多悲風」﹐「春水船如天上坐」﹐不妨俱美﹐定非竊也。其次裒覽旣富﹐機鋒亦圓﹐古語口吻間﹐若不自覺。如鮑明遠「客行有苦樂﹐但問客何行」之於王仲宣「從軍有苦樂﹐但問所從誰」﹐陶淵明「雞鳴桑樹顚﹐狗吠深巷中」之於古樂府「雞鳴髙樹顚﹐狗吠深宮中」﹐王摩詰「白鷺」「黃鸝」﹐近世獻吉用亦時失之﹐然尙可言。又有全取古文﹐小加裁剪﹐如黃魯直《宜州》用白樂天諸絕句﹐王半山「山中二主﹐雨晴門始開。坐看蒼苔色﹐欲上人衣來」﹐後二語全用輞川﹐已是下乘﹐然猶彼我趣合﹐未致足厭。乃至割綴古語﹐用文己漏﹐痕迹宛然﹐如「河人分岡勢」「春入燒痕」之類﹐斯丑方極。模擬妙者﹐分歧逞力﹐窮勢盡態﹐不惟敵手﹐兼之無迹﹐方爲得耳。若陸機《辧亡》﹑傅玄《秋胡》﹐近日獻吉「打鼓鳴鑼何處船」語﹐令人一見匿笑﹐再見嘔噦﹐皆不免爲盜跖優孟所訾。唐人詩云「海色晴看雨﹐鐘聲夜聽潮。」至周以言﹐則云「海色晴看近﹐鐘聲夜聽長。」唐僧詩云「經來白馬寺﹐僧到赤烏年。」至皇甫子循﹐則云「地是赤烏分教後﹐僧同白馬賜經時。」𨿽以剽語得名﹐然猶未見大決撒。獨李太白有「人煙寒橘柚﹐秋色老梧桐」句﹐而黃魯直更之曰「人家圍橘柚﹐秋色老梧桐。」晁無咎極稱之﹐何也﹖余謂中只攺兩字﹐而醜態畢具﹐眞點金作鐵手耳。又有點金成鐵者﹐少陵有句云「昨夜月同行。」陳無己則云「勤勤有月與同歸《」少陵云「暗飛螢自照。」陳則曰「飛螢元失照。」少陵云「文章千古事。」陳則云「文章平日事。」少陵云「乾坤一腐儒。」陳則云「乾坤著腐儒。」少陵云「寒花只暫香。」陳則云「寒花只自香。」一覽可見。宋詩亦有單句不成詩者﹐如王介甫﹕「靑山捫虱坐﹐黃鳥挾書眠。」又黃魯直﹕「人得交遊是風月﹐天開圖畫卽江山。」潘老﹕「滿城風雨近重陽。」𨿽境涉小佳﹐大有可議﹐覽者當自得之。昔人謂崔塗「漸與骨肉遠﹐轉於僮僕親」﹐遠不及王維「孤客親僮僕」﹐固然。然王語𨿽極簡切﹐入選尙未﹐崔語𨿽覺支離﹐近體差可﹐要在自得之。談理而文﹐質而不厭者﹐匡衡。談事而文﹐俳而不厭者﹐陸贄。子瞻蓋慕贄而識未逮者。文至於隋唐而靡極矣﹐韓柳振之﹐曰斂華而實也。至於五代而冗極矣﹐歐蘇振之﹐曰化腐而新也。然歐蘇則有間焉﹐其流也使人畏難而好易。楊劉之文磨而欲﹐元之之文旨而弱﹐永叔之文雅而則﹐明允之文渾而勁﹐子瞻之文爽而俊﹐子固之文腴而滿﹐介甫之文峭而潔﹐子由之文暢而平。於鱗云「憚於修辭﹐理勝相掩。」誠然哉﹗談產有優劣焉﹐茂叔之簡俊﹐子厚之沈深﹐二程之明當﹐紫陽其稍冗矣﹐訓詁則無加焉。或謂紫陽《居》大勝拾遺《感遇》﹐善乎用言之也﹐曰「靑裙白髮這節婦﹐乃與靚妝ㄚ服之冶女角色澤哉﹖」詩自正宗之外﹐如昔人所稱「廣大教化主」者﹐於長慶得一人﹐曰白樂天﹔於元丰得一人焉﹐曰蘇子瞻﹔於南渡後得一人﹐曰陸務觀﹔爲其情事景物之悉備也。然蘇之與白﹐塵矣﹔陸之與蘇﹐亦劫也。「所以嵇中散﹐至死薄殷周。」易安此語﹐𨿽涉議論﹐是佳境﹐出宋人表。用故峻其掊擊﹐不無矯枉之過。子瞻多用事實﹐從老杜五言古排律中來。魯直用生拗句法﹐或拙或巧﹐從老杜歌行中來。介甫用生重字力於七言絕句及頷聯內﹐亦從老杜律中來。但所謂差之毫﹐謬以千里耳。骨格旣定﹐宋詩亦不妨看。嚴滄浪論詩﹐至欲如那吒太子析骨還父﹐析肉還母﹐及其自運﹐僅具聲響﹐全乏才情﹐何也﹖七言律得一聯云「晴江木落時疑雨﹐暗浦風多欲上潮。」然是許渾境界。又「晴」﹑「暗」二字太巧稚﹐不如別本作「空江」﹑「別浦」差穩。嚴又云「詩不必太切。」予初疑此言﹐及讀子瞻詩﹐如「詩人老去」「孟嘉醉酒」各二聯﹐方知嚴語之當。又近一老儒嘗詠道士號一鶴者云「赤壁橫江過﹐靑城被箭歸。」使事非不極親切﹐而味之殆如嚼蠟耳。元裕之好問有《中州集》﹐皆金人詩也。如宇文太學虛中﹑蔡丞相松年﹑蔡太常﹑黨承旨懷英﹑周常山昂﹑趙尙書秉文﹑王內翰庭筠﹐其大旨不出蘇黃之外。要之﹐直於宋而傷淺﹐質於元而少情。元詩人﹐元右丞好問﹑趙承旨孟ぽ﹑姚學士燧﹑劉學士因﹑馬中丞祖常﹑範應奉徳機﹑楊員外仲弘﹑虞學士集﹑揭應奉斯﹑張句曲雨﹑楊提舉廉夫而已。趙稍淸麗﹐而傷於淺。虞頗健利。劉多傖語﹐而涉議論﹐爲時所歸。廉夫本師長吉﹐而才不稱﹐以斷案雜之﹐遂成千里。元文人﹐自數子外﹐則有姚承旨樞﹑許祭酒衡﹑吳學士澄﹑黃侍講氵晉﹑柳國史貫﹑吳山長淶﹑危學士素﹐然要而言之曰「無文」可也。●卷五髙皇帝神武天授﹐生目不知書﹐旣下集慶﹐始厭馬上。長歌短篇﹐操筆輒韻﹐有魏武樂府風。制詞質古﹐一洗駢偶之習。仁宗皇帝在東宮時﹐獨好歐陽氏之文﹐以故楊文貞寵契非淺。又喜王贊善汝玉詩﹐聖學最爲淵博。宣宗天縱神敏﹐長歌短章﹐下筆卽就。每遇南宮試﹐輒自艸程式文曰「我不當會元及第耶﹖」而一時館閣諸公﹐無兩司馬之才﹐稀向之學﹐不能將順黼黻﹐良可嘆也。勝國之季﹐業詩者﹐道園以典麗爲貴﹐廉夫以奇崛見推。迨於明興﹐虞氏多助﹐大約立赤幟者二家而已。才情之美﹐無過季迪﹔聲敢之雄﹐次及伯溫。當是時﹐孟載景文子髙輩實爲之羽翼。而談者尙以元習短之﹐謂辭微於宋﹐所乏老蒼﹐格不及唐﹐僅窺季晚。然是二三君子﹐工力深重﹐風調諧美﹐不得中行﹐猶稱殆庶﹐翩翩乎一時之選也。樂代熙朝﹐風不在下﹐斥沈思於宇外﹐摭流景於目前﹐志逞則滔滔大篇﹐尙裁則寂寂數語﹐武陵人之不知有晉﹐夜郎王之漢孰與大﹐非虛語也。其後成弘之際﹐頗有俊民﹐稍見一斑﹐號爲巨擘。然趣不及古﹐中道便止﹐搜不入深﹐遇境隨就﹐卽事分題﹐一惟拙速。和章累押﹐無患才多。北地矯之﹐信陽嗣起﹐昌上翼﹐庭實下毗﹐惇古自建安﹐華止於三謝﹐長歌取裁李杜﹐近體定軌開元﹐一掃叔季之風﹐遂窺正始之途。天地再辟﹐日月爲朗﹐詎不美哉﹗然而正變云擾﹐剽擬雷同﹐信陽之舍筏﹐不免良箴﹐北地之效顰﹐寧無私議﹖以故嘉靖之季﹐尙辭者醞風雲而成月露﹐存理者扶感遇而兌攵詠懷﹐喜華者敷藻於景龍﹐畏深者信情於元和﹐亦自斐然﹐不妨名世。第感遇無文﹐月露無質﹐景龍之境旣狹﹐元和之蹊太廣﹐浸淫諸派﹐混爲下流。中興之功﹐則濟南爲大矣。今天下人握夜光﹐途遵上乘﹐然不免邯鄲之步﹐無復合浦之還﹐則以深造之力微﹐自得之趣寡。詩云「有物有則。」又曰「無聲無臭。」昔人有步趨華相國者﹐以爲形迹之外學之﹐去之彌遠。又人學書﹐日臨《蘭亭》一帖﹐有規之者云「此從門而入﹐必不成書道。」然則情景妙合﹐風格自上﹐不爲古役﹐不墮蹊逕者﹐最也。隨質成分﹐隨分成詣﹐門戶旣立﹐聲實可觀者﹐次也。或名爲閏繼﹐實則盜魁﹐外堪皮相﹐中乃膚立﹐以此言家﹐久必敗矣。文章之最達者﹐則無過宋文憲濂﹑楊文貞士奇﹑李文正東陽﹑王文成守仁。宋庀材甚博﹐持議頗當﹐第以敷腴朗暢爲主﹐而乏裁剪之功﹐體流沿而不返﹐詞枝蔓而不修﹐此其短也。若乃機軸﹐則自出耳。楊尙法﹐源出歐陽氏﹐以簡澹和易爲主﹐而乏充拓之功﹐至今貴之曰「臺閣體」。李源出虞道園﹐於楊而法不如﹐簡於宋而學不足﹐豈非天才固優﹐憚於結撰故耶﹖王資本超逸﹐𨿽不能湛思﹐而緣筆起趣﹐殊自斐斐然﹐晚立門戶﹐辭達爲宗﹐遂無可取。其源實出蘇氏耳。烏傷王﹑金華胡翰雜用歐曾蘇黃家語﹐空於文憲而力勝這。劉誠意用諸子。蘇伯衡方希古皆出眉山父子。方才似髙﹐然少波瀾耳。解大紳文實勝詩﹐頗自足發﹐不知所裁。胡光大﹑楊勉仁﹑金幼孜﹑黃宗豫﹑曾子啟﹑王行儉諸公﹐皆廬陵之羽翼也。劉文安充而近﹐丘文莊裁而俗﹐楊文懿該而凡﹐彭文思達而易。復有程克勤吳原博王濟之謝鳴治諸君﹐亦李流輩也。王稍知慕昌黎﹐有體要﹐惜才短耳。南城羅景鳴欲振之﹐其源亦出昌黎﹐務抉奇奧﹐窮變態﹐意不能似也。吳中祝允明始亻放諸子﹐習六朝﹐材更僻澀不稱﹐皆似是而非者﹐然古文有機矣。何李之外﹐始有康徳涵。康源出秦漢﹐然粗率而弗工﹐有質木者可取耳。王子衡出諸子﹐然拘碎而弗暢。崔子鍾出《左氏》《檀弓》﹑柳氏﹐才力綿淺﹐而能以法勝之﹐精簡有次。陸浚明出班史韓柳氏﹐閒雅有法﹐小窘變態。黃勉之出潘陸任庾﹐整麗而不圓。王允寧出史漢﹐善敍事﹐工句而不曉篇法﹐神采不流動。髙子業陳約之出東京雜史﹐筆雅潔可喜﹐气乃不長。江以達屠升文袁永之亦是流派。江豪而雜﹐屠法而冗﹐袁雅而弱。鄭繼之出西京﹐頗蒼老而短。晉江出曾氏而太繁﹐昆陵出蘇氏而微濃﹐皆一時射雕手也。晉江開闔旣古﹐步驟多贅﹐能大而不能小﹐所以遜曾氏也。毗陵從偏處起論﹐從小處起法﹐是以墮彼雲霧中。余嘗序文評曰「國初之業﹐潛溪爲冠﹐烏傷稱輔。臺閣之體﹐東裏辟源﹐長沙道流。先秦之則﹐北地反正﹐歷下極深﹐新安見裁。﹝汪伯玉也。﹞理學之逃﹐陽明造基。晉江毗陵藻六朝之華﹐昌示委﹐勉之泛瀾。」大要盡之矣。七言律至何李始暢﹐然曩時亦有一二佳者。如髙季迪《送沈左司》﹕「函關月落聽雞度﹐華嶽雲開立馬看。」《京師秋興》﹕「伎同北郭知應濫﹐俸比東方愧已多。梁寺鐘來殘月落﹐漢宮砧斷早鴻過。」《送鄭都司》﹕「賜履已分無棣遠﹐舞戈還見有苗來。」《送行邊》﹕「兵馳空壁三千幟﹐客宴髙堂十萬錢。」《西塢》﹕「松風吹壁鶴瓴墮﹐梅雨過溪魚子生。」《謝送酒》﹕「欲沽百錢不易得﹐忽送一壺殊可憐。梳頭好鳥語窗下﹐洗盞流水到門前。」《梅花》﹕「雪滿山中髙士臥﹐月明林下美人來。」「簾外鐘來初月上﹐燈前角斷忽霜飛。」「不共人言惟獨笑﹐忽疑君到正相思。」《淸明》﹕「白下有山皆繞郭﹐淸明無客不思家。」郭子章﹕「家在淮南靑桂老﹐門臨湖水白蘋深。」王忠文《憶蕭山》﹕「夕陽玄度飛輪塔﹐曉雨文通夢筆橋。」劉誠意《侍宴》﹕「萬里玉關傳露布﹐九霄金闕絢云旗。」又﹕「夜永星河低半樹﹐天淸猿鶴響空山。」宋潛溪《送張翰林歸娶》﹕「紅錦裁云朝奠雁﹐紫簫吹月夜乘鸞。」袁海叟《白燕》﹕「月明漢水初無影﹐雪滿梁園尙未歸。」楊按察《春艸》﹕「六朝舊恨斜陽外﹐南浦新愁細雨中。」孫左司《遊仙》﹕「天與數書皆鳥迹﹐家傳一劍是龍精。」董良史《海屋》﹕「過橋云磬天臺寺﹐泊岸風帆日本船。」楊訓文《采石》﹕「千山落日送樵笛﹐萬里長風吹客衣。」又《江上》﹕「小孤殘照收江左﹐大別寒煙鎖漢陽。」郭舟屋《登太華寺》﹕「湖勢欲浮雙塔去﹐山形如湧五華來。」徐遂﹕「郢中《白雪》無人和﹐湖上靑山有夢歸。」唐愚士﹕「葡萄引蔓靑緣屋﹐苜蓿垂花紫滿畦。」顧觀《送人》﹕「重經白下橋邊路﹐頗憶玄都觀裏花。」又《吳江》﹕「鴻雁一聲天接水﹐蒹葭八月露爲霜。」張士行《湖中觀月》﹕「地與樓臺相上下﹐天隨星斗共沈浮。」又《送人之安慶》﹕「年丰米上街賤﹐日落魚蝦入市鮮。」浦長源《送人》﹕「云邊路繞巴山色﹐樹裏河流漢水聲。」又﹕「衣上暮寒吳苑寸﹐馬頭秋色晉陵山。」謝元功《韓信城》﹕「天日可明歸漢志﹐風雲猶似下齊兵。」方行《登秦住山》﹕「采窮江海無靈藥﹐歸到驪山有劫灰。」瞿佑《書事》﹕「射虎何年隨李廣﹐聞雞中夜舞劉琨。」吳子愚《遺興》﹕「摩挲藥籠三年艾﹐落人寰五石瓢。」陳汝言《秋夜》﹕「佳人搗練秋如水﹐壯士吹笳月滿城。」顧文昱《白雁》﹕「錦瑟夜調冰作柱﹐玉關晨度雪沾衣。」解大紳《挽筠澗》先生﹕「山河百二歸眞主﹐泉石東南隱少微。黃菊花時髙士醉﹐靑門瓜熟故侯歸。」胡虛白《送人之甘州》﹕「馬援橐中無薏苡﹐張騫槎上有葡萄。」髙秉﹕「旌旗半捲天河落﹐閶闔平分曙色來。」王文安《贈李將軍》﹕「夜斬單於冰上渡﹐曉驅番馬雪中騎。」謝復古﹕「鶯聲盡入新丰樹﹐柳色遙分太液波。」貝瓊﹕「白雪作花人面落﹐靑山如鳳馬頭看。」劉崧﹕「林花落處頻中酒﹐海燕飛時獨倚樓。」陶瑾《山居》﹕「江燕定巢來自熟﹐巖花落子結還稀。」甘瑾東風門巷桃花落﹐流水池塘燕子飛。」又《錢唐懷古》﹕「秦關璧使星馳夕﹐漢苑銅仙露泣秋。」王悅《關山月》﹕「漠北徵人齊倚劍﹐城南思婦獨登樓。」曾《維揚懷古》﹕「玉樹聽殘猶有曲﹐錦帆歸去已無家。」吳志淳﹕「燕來已覺社日近﹐寒退始知春意深。」林子羽﹕「樓當太乙星辰近﹐樹拂勾陳雨露香。」又﹕「堤柳欲眠喚起﹐宮花乍落鳥銜來。」劉欽謨﹕「一春空自聞啼鳥﹐半夜誰來問守宮﹖」陳思賢﹕「山雲映水搖秋色﹐浦樹含風送晚涼。」王希範《免客》﹕「歸去天涯雙白髮﹐夢回江上一靑山。」朱琉《舟曉》﹕「幾椽茅屋生春色﹐無數桃花燒野村。」牟倫《別友》﹕「天上故人靑眼在﹐蜀中諸弟素書稀。」任原《送舒從事還海南》﹕「珠日落天低海﹐銅柱雲寒雨過城。」陳景祺《憶蕭山友》﹕「石巖晝暖花偏好﹐江樹春晴酒自香。」許彬《送人陜西》﹕「黃河九曲天邊落﹐華嶽三峯馬上來。」郭登《送嶽正》﹕「靑海四年羈旅客﹐白頭雙淚倚門親。」谷宏《經華陰》﹕「遠道雁聲寒雨外﹐離宮艸色暮煙中。」又《登嶽陽》﹕「中流雨散君山出﹐故國風多夢澤寒。」鐂績《寄人》﹕「歌鐘暗度新丰柳﹐遊騎晴驕上苑花。」僧來復《寄洞庭人》﹕「丹過於泉舂云碓藥﹐橘林風掃石牀花。」張光啟《送人入蜀》﹕「云深蜀魄呼名語﹐月冷猿聲傍客啼。」姚廣孝《寄僧》﹕「林封蘿屋長疑雨﹐泉響松巖半是風。」晏振之《登樓》﹕「靑山遠戍寒煙積﹐芳艸平洲夕照多。」史明古《贈別》﹕「華發鏡中看漸短﹐故人天際信全稀。黃梅雨少河流澀﹐綠樹陰多日景微。」時用章《吳中》﹕「野店喚呼雙骰酒﹐漁舟爭買四腮鱸。」劉文安英宗挽詩﹕「天傾玉蓋旋從北﹐日昃金輪卻復中。」沈啟南《從軍》﹕「匈奴久自忘甥舅﹐僕射今誰托弟兄﹖云外旌旗娑勒渡﹐月中刁鬥受降城。」馬東田《有感》﹕「衰信已憑雙鬢寄﹐世緣聊作一枰看。」童軒《九日》﹕「黃菊酒香人病後﹐白蘋風冷雁來時。」劉忠宣《遊西山》﹕「幾處白雲前代事﹐數村流水野人家。」吳文定《遊東園》﹕「繁花落盡畱紅藥﹐新﹛旬﹜叢生帶綠苔。」文太僕﹕「相思人在靑山外﹐盡日舟行細雨中。」趙寬《偶成》﹕「槁木嗒然聊隱幾﹐飛蓬搔盡不勝簪。」秦廷韶《和人》﹕「羅雀已空廷尉宅﹐沐猴誰制楚人冠。」石熊峯《早朝》﹕「煙靄著衣如過雨﹐禦溝搖月欲生潮。」單句﹐如張南安「六朝遺恨曉山靑」﹐邵工部「半江帆影落樽前」。此等語入弘正間不復可辧﹐參之貞元長慶﹐亦無愧色。五言律﹐淸雅如「浮雲看富貴﹐流水澹須眉」﹐「已歸仍似客﹐投老漸如僧」﹐「老來諸事廢﹐歸去此身全」﹐「往事愁人問﹐虛名畏客稱」﹐「雨花知佛境﹐流水識禪心」﹐「涼風動疏竹﹐明月在髙樓」﹐「聖代身全老﹐秋天景易悲」﹐「霜林收橘柚﹐風磴坐莓苔」﹐「分符來五馬﹐如練照雙旌」﹐「一燈今夜雨﹐千里故人心」﹐「樹從京口斷﹐山到海門稀」﹐「野蠶成繭盡﹐江燕引雛回」﹐「亂山黃葉寺﹐孤棹白蘋洲」﹐「啼鳥醒人夢﹐流泉淨客心」﹐「身世雙蓬鬢﹐功名一釣竿」﹐「古路無行客﹐閒門有白雲」﹐「聽雨愁如海﹐懷人夜似年」﹐「已知如意事﹐不逐苦吟人」﹐「臥云歌酒徳﹐對雨著《茶經》」﹐「野岸隨流曲﹐山門隱樹深」﹐「雲煙謝家墅﹐松柏禹陵祠」﹐「避難疏狂客﹐長貧少定居」﹐「酒盡尋僧捨﹐書來問客船」﹐「泉聲溪碓急﹐山色野墻低」﹐「鳥靑呼作使﹐鶴白養成君」﹐「看人兒女大﹐爲客歲年長」﹐「月從今夜滿﹐人在異鄕看」﹐「功成百戰後﹐老去一身輕」﹐「鄕淚看花落﹐愁腸縱酒寬」﹐「落日在髙樹﹐涼風生客衣」﹐「夜月柯亭市﹐涼風鏡水波」﹐「雲气千峯暝﹐秋聲一院涼」﹐「旅況頻看月﹐鄕心獨聽潮」﹐「獨醒愁對寸﹐多病怕逢春」﹐「風塵仍作客﹐寒暑易成翁」﹐「雁宿蘆中月﹐人歸艸際煙」﹐「種黍都爲酒﹐誅茅小作庵」﹐「海闊疑天近﹐山空得月多」﹐「斷雲京口樹﹐殘月廣陵鐘」﹐「白日羲皇世﹐靑山綺皓心」﹐「夕鳥衝船過﹐寒波背郭流」﹐「艸芳經雨歇﹐虫響入秋多」。壯麗如「水吞三楚白﹐山接九疑靑」﹐「故國秋云合﹐大江春水深」﹐「風旗春獵野﹐雪帳夜收兵」﹐「王者應無敵﹐胡塵不敢飛」﹐「舊射雙雕落﹐新乘五馬行」﹐「中郎長戟衛﹐丞相小車來」﹐「千山懸落日﹐一騎出孤城」﹐「新成賜將第﹐更築候神臺」﹐「河山千古在﹐登眺幾人同」﹐「馬嘶秋艸闊﹐雕沒暮云平」﹐「地登南極盡﹐波撼北溟回」﹐「山色元來蜀﹐江聲直到吳」﹐「千林喧客杵﹐一嶂起茶煙」﹐「入云蒼隼健﹐坐浪白鷗閒」﹐「山雨虫蛇出﹐江天くぐ懸」﹐「天地兵聲合﹐關河秋色來」﹐「建鳳黃金榜﹐疏龍白玉除」。起句﹐五言如「春色醉巴陵﹐闌干落洞庭」﹐「江東風日晴﹐把酒送君行」﹐「全家離故鄕﹐萬里謫窮荒」﹐「別路繞珠林﹐秋來落葉深」﹐「落日敞朱樓﹐春云暝不流」﹐「煙靄散春晴﹐亂鴉深處鳴」﹐「斜日在松杉﹐千暝色酣」﹐「長嘯拂吳鉤﹐南圖惜壯遊」﹐「聖恩寬逐客﹐不遺過輪臺」﹐「不寐月當戶﹐起行風滿天」﹐「今夕爲何夕﹐他鄕說故鄕」﹐「長樂鐘聲動﹐平津樹色開」﹐「別離知不遠﹐情亦潸然」﹐「涼風起江海﹐萬樹盡秋聲」﹐「靑山行不盡﹐深樹見僧房」﹐「東源山色好﹐聞說似終南」﹐「我住湖西寺﹐君歸湖上山」﹐「別淚不可忍﹐杯行到手空」﹔七言如「故人已乘赤龍去﹐君獨羊裘釣月明」﹐「八月十五夜何其﹐鵝湖漾舟人未歸」﹐「今年南國天气暖﹐十月赤城桃有花」﹐「日暮山風吹女蘿﹐故人舟楫定如何」﹐「督亢陂荒蔓艸生﹐廣陽宮廢故城平」﹐「牛渚磯頭煙水生﹐蛾眉亭下大江橫」。七言結句﹐如「沅湘一帶皆秋艸﹐欲采芙蓉柰晚何」﹐「見說蘭亭依舊在﹐今王謝少風流」﹐「天邊楊柳𨿽無數﹐短葉長條非故園」﹐「趙家姊妹多相忌﹐莫向昭陽殿裏飛」﹐「前朝冠蓋皆黃土﹐翁仲淒涼石馬嘶」﹐「知爾西行定回首﹐如今江左是長安」﹐「近來聞說有奇事﹐買藥修琴曾到城」﹐「祭罷鱷魚歸去晚﹐刺桐花外中鉤」﹐「瑣窗獨對東風樹﹐歲歲花開它自春」﹐俱有意味。吾所以錄此者﹐謂溪Ρ澗芷﹐亦可客席耳。非若二李輩之爲三八﹛艸俎﹜也。又其全章﹐亦未盡稱﹐故聊摘之耳。楊孟載有一起一聯﹐甚足情致﹐而不及之者。「判醉望愁醉﹐愁因醉轉增」﹐是詞中《菩薩蠻》調語﹔「尙短柳如新折後﹐已殘花似未開時」﹐是《浣溪沙》調語故也。湯惠休﹑謝琨﹑沈約﹑鍾嶸﹑張說﹑劉次莊﹑張蕓叟﹑鄭厚﹑敖陶孫﹑松雪齋﹐於詩人俱有評擬﹐大約因袁昂評書之論而模仿之耳。其宋人自相標榜﹐不足準則。吾獨愛湯惠休所云「初日芙蕖」﹐沈約云「彈丸脫手」﹐鍾嶸云「宛轉淸便﹐如流風白雪﹔點綴映媚﹐如落花在艸」。其次則張蕓叟云「春服乍成﹐發醅初熟﹔登山臨水﹐竟日忘歸」﹐鄭厚云「秋蛩艸根﹐春鶯柳陰」﹐不必盡當﹐而語頗造微。松雪齋不知爲何人﹐大似不知詩者。敖陶孫評魏武帝如「幽燕老將﹐气韻沈雄」﹔曹子建如「三河少年﹐風流自賞」﹔鮑明遼如「饑鷹獨出﹐奇矯無前」﹔謝康樂如「東海揚帆﹐風日流麗」﹔陶彭澤如「絳雲在霄﹐舒捲自如」﹔王右丞如「秋水芙蓉﹐倚風自笑」﹔韋蘇州如「園客獨繭﹐暗合音徽」﹔孟浩然如「洞庭始波﹐木葉微落」﹔杜牧之如「銅丸走阪﹐駿馬注波」﹔白樂天如「山東父老課農桑﹐事事言言皆著實」﹔元微之如「龜年說天寶遺事﹐貌悴而神不傷」﹔劉夢得如「鏤冰周瓊﹐流光自照」﹔李太白如「劉安雞犬﹐遺響白雲﹐其歸存﹐恍無定處」﹔韓退之如「囊沙背水﹐惟韓信獨能」﹔李長吉如「武帝食露盤﹐無補多欲」﹔孟東野如「埋泉斷劍﹐臥壑寒松」﹔張籍如「優工行鄕飲﹐酬獻秩如﹐時有詼气」﹔柳子厚如「髙秋獨眺﹐齊晚孤吹」﹔李義山如「百寶流蘇﹐千絲鐵网﹐綺密環妍﹐要非適用」﹔宋朝蘇東坡如「屈注天潢﹐倒連滄海﹐變眩百怪﹐終歸雄渾」﹔公如「四瑚八璉﹐正可施之宗廟」﹔荊公如「鄧艾縋兵入蜀﹐要以險絕爲功」﹔山谷如「陶弘景入官﹐析理談玄﹐而松風之夢故在」﹔梅聖兪如「關河放澑﹐瞬息無聲」﹔秦少遊如「時女步春﹐終傷婉弱」﹔陳后山如「九臯獨淚﹐深林孤芳﹐衝寂自步求識賞」﹔韓子蒼如「梨園按樂﹐排比得倫」﹔呂居仁如「散聖安禪﹐自能奇逸」。其他作者﹐未易殫陳。獨唐杜工部如周公制作﹐後世莫能擬議。語覺爽俊﹐而評似穩妥﹐叭少爲宋人曲筆耳﹐故全錄之。余於國朝前輩名家﹐亦偶窺一斑﹐聊附於此﹐以當鼓腹。○詩髙季迪如射雕胡兒﹐伉健急利﹐往往命中﹔又如燕姬靚妝﹐巧笑便辟。劉伯溫如劉宋好武諸王﹐事力旣稱﹐服藝華整﹐見王謝衣冠子弟﹐不免低眉。袁可潛如師手鳴琴﹐流利有情﹐髙山尙遠。劉子髙如雨中素馨﹐𨿽復嫣然﹐不作寒梅老樹風骨。楊孟載如西湖柳枝﹐綽約近人﹐情至之語﹐風雅掃地。汪朝宗如胡琴羌管﹐𨿽非太常樂﹐瑯瑯有致。徐幼文張來儀如鄕士女﹐有質有情﹐而乏體度。孫伯融如新就銜馬﹐步驟未熟﹐時見輕快。孫仲衍如豪富兒入少年場﹐輕脫自好。浦長源林子羽如小乘法中作論師﹐生天而可﹐成佛甚遙。解大紳如河朔大俠﹐髟髯戟張﹐與之周旋﹐酒肉傖父。楊東裏如流水平橋﹐粗成小致。曾子啟如封節度兵東徵﹐鮮華雜沓﹐精騎殊少。湯公讓劉原濟如淮陰少年﹐斗健作敢人狀。劉欽謨如村女簪花﹐艷羞澀﹐正得各半。夏正夫如鄕墻夫衣繡見達官﹐𨿽復整飭﹐時露本態。李西涯如陂塘秋潦﹐汪洋澹沲﹐而易見底裏。謝方石如鄕里社塾師﹐日作小兒號嗄。吳匏庵如學究出身人﹐𨿽復閒雅﹐不脫酸習。沈啟南如老農老圃﹐無非實際﹐但多俚辭。陳公甫如學禪家﹐偶得一自然語﹐謂爲遊戲三味。莊孔陽佳處不必言﹐惡處如村巫降神﹐裏老罵坐。陸鼎儀如喫人作雅語﹐多在咽喉間。張亨父如作勞人唱歌﹐滔滔中俗子耳。張靜之如小棹急流﹐一瞬而過﹐無復雅觀。楊文襄如老弋陽會﹐發喉甚便而多鼻音﹐不復見調。桑民懌如洛陽博徒﹐家無擔石﹐一擲百萬。林待用如太湖中頑石﹐非不具微致﹐無乃癡重何。喬希大如漢官出臨遠郡﹐亦自粗具威儀。祝希哲如盲賈人張肆﹐頗有珍玩﹐位置總雜不堪。蔡九逵如灌莽中薔薇﹐汀際小鳥﹐時復娟然﹐一覽而已。王敬夫如漢武求仙﹐欲根正染﹐時復遇之﹐終非實境。石少保如披沙揀﹐金﹐時時見寶。文徵仲如仕女淡妝﹐維摩坐語﹔又如小閣疏窗﹐位置都雅﹐而眼境易窮。康徳涵如靖康中宰相﹐非不處貴﹐忄匡擾粗率﹐無大處分。蔣子云如白蠟糖﹐看似甘美﹐不堪咀嚼。王欽佩如小女兒帶花﹐學作軟麗。唐佐如苦行頭陀﹐終少玄解。王子衡如外國人投唐﹐武將坐禪﹐威儀解悟中﹐不免露抗浪本色。熊士選如寒蟬乍鳴﹐疏林早秋﹐非不淸楚﹐恨乏他致。張琦如夜蛙鳴露﹐自極聲致﹐然不脫淤泥中。唐伯虎如乞兒唱《蓮花樂》﹐其少時亦復玉樓金埒。邊庭實如洛陽名園﹐處處綺卉﹐不必盡稱姚魏﹔又如五陵裘馬﹐千金少年。顧華玉如春原盡花﹐﹛艸﹜蘼不少。劉元瑞如閩人彊作齊語﹐多不辧。朱升之如桓宣武似劉司空﹐無所不恨。殷近夫如越兵縱橫江淮間﹐終不成霸。王新建如長爪梵志﹐彼法中錚錚動人。陸子淵如入貲官作文語雅步﹐𨿽自有餘﹐未脫本來面目。鄭繼之如冰淩石骨﹐質勁不華﹔又如天寶父老談喪亂﹐事皆實際﹐時時感慨。孟望之如貧措大置酒﹐寒酸澹泊﹐然不至鮏羴。黃勉之如假山池﹐𨿽爾華整﹐大費人力。髙子業如髙山鼓琴﹐沈思忽往﹐木葉盡脫﹐石气自靑﹔又如衛洗馬言愁﹐憔悴婉篤﹐令人心折。薛君采如宋人葉玉﹐幾奪天巧﹔又如倩女臨池﹐疏花獨笑。胡孝思如驕兒郎愛吳音﹐興到卽謳﹐不必合板。馬仲房如程衛尉屯西宮﹐斥堠精嚴﹐甲仗雄整﹐而士乏樂用之气。丰道生如沙苑馬﹐駑駿相半﹐姿情馳騁﹐中多敗蹶。王舜夫如敗鐵网取珊瑚﹐用力堅深﹐得寶自少。孫太初如雪夜偏師﹐間道入蔡﹔又如鳴蜩伏蚓﹐聲振月露﹐體滯泥壤。施子羽如寒鴉數點﹐流水孤村﹐惜其景物蕭條﹐迫晚意盡。王履吉如鄕少年久遊都會﹐風流詳雅﹐而不盡脫本來面目﹔又似揚州大宴﹐𨿽鮭珍水陸﹐而時有宿味。常明卿如沙苑兒駒﹐驕嘶自賞﹐未諧步驟。張文隱如藥鑄鼎﹐燦爛驚人﹐終乏古雅。王稚欽如良馬走阪﹐美女舞竿﹐五言尢自長城。陳約之如靑樓小女﹐月下箜篌﹐初取閒﹐終成淒楚﹔又如過雨殘荷﹐𨿽爾衰落﹐嫣然有態。楊用如暴富兒郎﹐銅山金埒﹐不曉喫飯著衣。李了中如刁家奴﹐赫車馬﹐施散金帛﹐原非己物。謬鳴吾如新決渠﹐浮楚濁泥﹐一瞬皆下。皇甫子安如玉盤露悄﹐淸雅絕人﹐惜輕縑短幅﹐不堪裁剪。袁永之如王謝門中貴子弟﹐動止可觀。黃才伯如紫瑛石﹐大似﹐晚年不無可恨。周以言如中智芘芻﹐𨿽乏根具﹐不至出小乘語。施平叔如小邑民築室﹐器物俱完。張以言如甘州石斗﹐色澤似玉﹐膚理粗漫。胡承之如病措大習白猿公術﹐操舞如度﹐擊刺未堪。華子潛如盤石疏林﹐淸溪短棹﹐𨿽在秋冬之際﹐不廢楓橘。張孟獨如罵陣兵﹐嗔目揎袖﹐果勢壯往。張愈光如拙匠琢山骨﹐斧鑿宛然﹔又如束銅錮腹﹐滿中外道。湯子重如鄕三老入城﹐威儀興﹐終少華冶態。傅汝舟如言《法華》作風話﹐凡多聖少。喬景叔如淸泉放澑﹐新月掛樹﹐然此景殊少﹐不耐縱觀。蔡子木如驕女織流黃﹐不知絲理﹐彊自斐然。王道思如驚弋宿鳥﹐撲刺遒迅﹐殊愧幽閒之狀。許伯誠如賈胡子作狎遊﹐隨事揮散﹐無論中節。陳羽伯如東市倡﹐慕靑樓價﹐微傅粉澤﹐彊工顰笑。王允寧如馬服子陳師﹐自作奇正﹐不得兵法﹔又如項王嘔嘔未了﹐忽發喑鳴。徐昌如白雲自流﹐山泉冷然﹐殘雪在地﹐掩映新月﹔中飛天仙人﹐偶遊下界﹐不染塵俗。何仲默如朝霞點水﹐芙蕖試風﹔又下班季毛嬙﹐毋論才藝﹐卻扇一顧﹐粉黛無色。李獻吉如金擘天﹐神龍戲海﹔又如韓信用兵﹐眾寡如意﹐排蕩莫測。李於鱗如峨眉積雪﹐閬風蒸霞﹐髙華气色﹐罕見其比﹔又如大商舶﹐明珠異寶﹐貴堪敵國﹐下者亦是木難﹑火齊。宗子相如渥窪神駒﹐日可千里﹐未免嚙決之累﹔又如華山道士﹐語語煙霞﹐非人間事。梁公實如綠野山池﹐繁雅習適﹔又如漢司隸衣冠﹐令人驚美﹐但非全盛儀物。吳峻伯如子陽在蜀﹐亦具威儀﹔又如初地人見聲聞則入﹐大乘則遠。馮汝行如幽州馬行客﹐𨿽見伉亻良﹐殊乏都雅。馮汝言如晉人評會稽王﹐有遠體而無遠神。張茂參如荒傖度江﹐揖讓簡略﹐故是中原門第。盧少便如翩翩濁世佳公子﹐輕俊自肆。朱子價如髙坐道人﹐衩衣躡屐﹐忽發胡語。陳鳴野如子玉兵﹐過三百乘則敗。彭孔嘉如光祿宴使詳整﹐而中多宿物。徐汝思如初調鷹見擊鷙﹐故難獲鮮。黃淳父如北裏名姬作酒糾﹐才色旣自可觀﹐時出俊語﹐爲客所賞。謝茂秦如太官舊庖﹐爲小邑設宴﹐𨿽事饌非奇﹐而不苟。魏順甫如黃梅坐人﹐談上乘縱未透汗﹐不失門宗。○文宋景濂如酒池肉林﹐直是丰饒﹐而寡芍藥之和。王子充胡仲申二公如官廚內醞﹐差有風法﹐而不堪淸絕。劉伯溫如叢臺少年入說社﹐便辟流利﹐小見口才。髙季迪如拍張檐幢﹐急迅眩眼。蘇伯衡如十室之邑﹐粗有街市﹐而乏委曲。方希直如奔流滔滔﹐一瀉千里﹐而瀠洄氵養之狀頗少。解大紳如遞夾快馬﹐急速而少步驟。楊士奇如措大作官人﹐雅步徐言﹐詳和中時露寒儉﹔又如新廷尉牘﹐有法而簡。丘仲深如太倉粟﹐陳陳相因﹐不甚可食。李賓之如開講法師上堂﹐敷腴可聽﹐而實寡精義。陸鼎儀如何敬容好整潔﹐夏月熨衣焦背。程克勤如假面弔喪﹐緩步嚴服﹐動止舉舉﹐而乏至情。吳原博如茅舍竹籬﹐粗堪坐起﹐別無偉麗之觀。王濟之如長武城五千兵﹐閒整堪戰﹐而傷於寡。羅景鳴如藥鑄鼎﹐𨿽古色驚人﹐原非三代之器。桑民懌如社劇夷歌﹐亦自滿眼充耳。楊君謙如夜郎王小具君臣﹐不知漢大。羅彜正如姜斌道士升霽壇﹐語不離法﹐而玄趣自少。陳公甫如坐禪僧聖諦一語﹐東塗西抹﹐亦自動人。祝希哲如喫人气迫﹐期期艾艾﹔又如拙工制錦﹐絲理多恨。王伯安如食哀家梨﹐吻咽快爽不可言﹔又如飛瀑布巖﹐一瀉千尺﹐無淵氵亭沈冥之致。崔子鍾如古法錦﹐文理黯然﹐雅殆可愛﹐惜窘邊幅。湛源明如乞食道人﹐記經唄數語﹐沿門唱誦。李獻吉如樽彜錦綺﹐天下環寶﹐而不無追蝕絲理之病。何仲默如雉五彩﹐飛不百步﹐而能鑠人目睛。徐昌如風流少年﹐顧景自愛。鄭繼之如孔北海言事﹐志大才短。王子衡如絲笮旄牛﹐珍貴能負﹐而不曉步驟。康徳涵如嘶聲人唱《霓裳》散序﹐格髙音卑。王敬夫如孤禪鹿仙﹐亦自縱橫。髙子業如玉盤露屑﹐故是淸貴﹐如寒淡何。夏文湣如登小丘﹐展足見平野﹐然是疏議耳。王稚欽書牘如麗人訴情﹐他文則攺鼠爲璞﹐呼驢作衛。江景昭如入鴻臚館﹐鳥語佚亻離﹐一字不曉。謬鳴吾如屠沽小肆﹐彊作富人紛紜﹐殊增厭賤。郭價夫如鄕老敍事﹐粗見。丰道生如骨董肆﹐眞贗雜陳﹐時亦見寶﹐而不堪儇詐。李舜臣如盆池中金魚﹐政使足玩﹐江湖空闊﹐便自渺然。陳約之如小徑落花﹐衰悴之中﹐微有委艷。黃徳兆如山徭彊作漢語﹐不免舌。黃勉之如新安大商﹐錢帛米金銀俱足﹐獨法書名畫不眞。陸浚明如捉塵尾人﹐從容對談﹐名理不乏。江於中試風雛鷹﹐矯健自肆。袁永之如王武子擇有才兵家兒﹐命相不厚。呂仲木如夢中囈語不休﹐偶然而止。馬伯循如河朔餐羊酪漢﹐膻肥逆鼻。顏惟喬如暴顯措大﹐不堪造作。楊用如繒彩作花﹐無種種生气。屠文升如小家子充烏衣諸郎﹐終不甚似。王允寧如下邑工﹐琢玉器非不奇貴﹐痕迹宛然﹔又如王子師學華相國在形迹間﹐所以愈遠。羅達夫如講師參禪﹐兩處著腳﹐俱不堪髙坐。王道思如金市中甲第﹐堂構華煥﹐巷空宛轉﹐第匠師手不讀木經﹐中多可撼。許伯誠如通津郵﹐資用本少﹐供億不虛。薛君采如嚼白蠟﹐杖靑蘆﹐不勝淡弱。朱子價如小兒吹蘆笙﹐得一二聲似﹐欲隸太常。喬景叔如江東秀才﹐文弱都雅﹐而气不壯。吳俊伯如佛門中講師﹐𨿽多而不識本面目。歸熙甫如秋潦在地﹐有時汪尖﹐不則一瀉而已。盧少便如春水橫流﹐滔蕩從逸﹐而少歸宿。梁公實如貧士好古器﹐非不得一二醒眼者﹐政苦難繼耳。宗了相如駿馬多蹶﹐又如妙音聲人﹐止解唱《渭城》一曲﹐日日在耳。李於中商彜周鼎﹐海外環寶﹐身非三代人與波斯胡﹐可重不可議。●卷六髙帝嘗謂宋濂﹕「浙東人才﹐惟卿與王耳。才思之雄﹐卿不如﹔學部之博﹐不如卿。」又嘗與劉誠意論文﹐誠意謂﹕「宋濂第一﹐其次﹐臣不敢多讓﹐又其次張孟兼。」孟兼性剛愎﹐好出人上。爲按察副使﹐上冢歸﹐邑令謁之﹐不爲禮。帝聞之弗善也。又與布政使吳印爭﹐帝大怒﹐摘捶之幾絕﹐乃賜死。當是時﹐詩名家者﹐無過劉誠意伯溫髙太史季迪袁侍禦可師。劉𨿽以籌策佐命﹐然爲讒邪所間﹐主恩幾不終﹐又中胡惟庸之毒以死。髙太史辭遷命歸﹐教授諸生﹐以艸魏守觀《上梁文》腰斬。袁可師爲禦史﹐以解懿文太子忤旨﹐僞爲風癲﹐備極艱苦﹐數年而後得老死。文名家者﹐無過宋學士景濂王待制子充。景濂致仕後﹐以孫愼詿誤﹐一子一孫大辟﹐流竄蜀道而死。子充出使雲南﹐爲元孽所殺﹐歸骨無地。嗚呼﹗士生於斯﹐亦不幸哉﹗劉誠意伯溫與夏煜孫炎輩﹐皆以豪詩酒得名。一日﹐遊西湖﹐望建業五色雲起﹐諸君謂爲慶雲﹐擬賦詩。劉獨引大白慷慨曰「此王气也。後十年有英主出﹐吾當輔之。」眾皆掩耳。尋髙皇帝下金陵﹐劉建帷幄之勛﹐爲上佐﹐開茅土﹐其言若契。吾昆山顧瑛﹑無錫倪元鎭﹐俱以猗卓之資﹐更挾才藻﹐風流豪賞﹐爲東南之冠﹐而楊廉夫實主斯盟。倪繪事尢稱絕倫。髙皇帝徵廉夫修《元史》﹐欲官之﹐廉夫作《老客婦謠》示不屈﹐乃放之歸。時危素太朴爲弘文館學士﹐方貴重。上一日聞履聲﹐問爲誰﹐太僕率然曰「老臣危素。」上不懌曰「吾以爲文天祥耶﹖」謫佃臨濠死。人以定楊危之優劣。倪顧各散家資﹐顧仍畫其像﹐題曰「儒衣僧帽道人鞋﹐天下靑山骨可埋。若說少年豪俠處﹐五陵鞍馬洛陽街。」至今人傳之。夫以顧倪之富與廉夫之豪縱而若此﹐其於陶靖節﹐可謂異軌同操。當勝國時﹐法网寬﹐人不必仕宦。浙中每歲有詩社﹐一二名宿如廉夫輩主之﹐刻其尢者爲式。饒介之仕僞吳﹐求諸彥作《醉樵歌》﹐以張仲簡第一﹐季迪次之。贈仲簡黃金十兩﹐季迪白金三斤。後承平久﹐張洪修撰每爲人作一文﹐僅得五百錢。解大紳十八舉鄕試第一﹐以進士爲中書庶吉士﹐上試詩稱旨﹐賜鞍馬筆札。而縉率易無所讓﹐嘗入兵部索皂人﹐不得﹐卽之﹐尙書所罵。尙書以聞﹐上弗責也﹐曰「縉逸當爾耶。」苦以禦史﹐卽除禦史。久之﹐事文皇帝入內閣﹐詞筆敏捷﹐爲一時冠﹐而意气闊疏﹐又性剛多忤﹐上聞之﹐亦弗善也。出參議廣西﹐日與王檢討探奇山水自。上書請鑿章江水﹐便來往﹐上大怒﹐徵下獄。三載﹐命獄吏沃以燒灑﹐埋雪中死。曾學士子啟﹐上嘗召試《天馬歌》﹐援筆立就﹐佳之﹐賜寶帶。又因醉遺火﹐延燒民居﹐上弗罪也。後病卒﹐且气絕﹐呼酒飲至醉﹐題曰「宮詹非小﹐六十非天。我以爲多﹐人以爲少。易簀蓋棺﹐此外何求﹖白雲靑山﹐樂哉斯丘。」景泰中﹐稱詩豪者十才子﹐而劉溥湯胤爲之首。劉太醫吏目﹐湯參將也。湯尢縱誕﹐每稱杜陵無好句﹐然與劉論詩﹐伏不出一語。劉欽謨載其事及溥《白鵲詩》甚詳。成化中﹐郎署有詩名者﹐無過於劉昌欽謨﹐夏寅正夫。欽謨《無題》與正夫《虔州懷古》詩﹐《懷麓堂詩話》亦載之﹐然俱平平耳﹐他作愈不稱。桑民懌家貧﹐亡所蓄書﹐從肆中鬻得﹐讀過輒焚棄之。敢爲大言﹐不自量﹐時銓次古人﹐以孟軻自況﹐原遷而下﹐弗論也。而更非蒲韓愈氏曰「此小兒號嗄。」何傳問翰林文今爲誰﹐曰「虛無人﹐舉天下亦叭悅﹐其次祝允明﹐又次羅圯。」悅髻椎而補博士弟子﹐部使者按水利下邑﹐悅前謁之﹐書刺「江南才人桑悅」。博士弟子業不當刺﹐又厚自譽﹐使者大駭。已問﹐知悅素﹐乃延之校書﹐而預刊落以試。悅校至不屬﹐卽索筆請書﹐亡誤﹐使者大悅服﹐折節交悅矣。十九舉鄕試﹐再試﹐禮部奇其文﹐至閱《道統論》﹐則曰「夫子傳之我。」縮舌曰「得非江南桑生耶﹖大狂士。」斥不取。時丘爲尙書﹐慕悅名﹐召令具賓主。已﹐出己文令觀﹐紿曰「某先輩訁巽。」悅心知之﹐曰「公謂悅爲逐穢也耶﹖柰何得若文而令悅觀。」曰「生試更爲之。」歸訁巽以奏﹐稱善。已令進他文﹐未嘗不稱善也。悅名在乙榜﹐請謝不爲官。俟後試﹐而時竟以悅狂﹐抑弗許﹐調邑博士。悅爲博士逾歲﹐而按察視學者別丘﹐曰「吾故人桑悅﹐幸無以屬吏視也。」按察旣行部抵邑﹐不見悅﹐顧問長吏﹕「悅今安在﹐豈有恙乎﹖」長吏素恨悅﹐皆曰「無恙﹐自負不肯迎耳。」乃使吏往召之﹐悅曰「邊宵旦雨淫﹐傳捨圮﹐守妻子亡暇﹐何候若﹗」按察久不待﹐更兩吏促之﹐悅益怒曰「若眞無耳者。卽按察力能屈博士﹐可屈桑先生乎﹗爲若期三日先生來﹐不三日不來矣。」按察欲遂收悅﹐緣不果。三日﹐悅詣按察﹐長揖立﹐不跪。按察厲聲曰「博士分不當得跪耶﹖」悅前曰「漢汲長孺長揖大將軍﹐明公貴豈逾大將軍﹖而長孺固亡賢於悅﹐柰何以面皮相恐﹐寥廓天下士哉﹗悅今去﹐天下自謂明公不容悅﹐曷解耳﹖」因脫帽徑出﹐按察度亡已﹐乃下畱之。他日當選兩博士自隨﹐悅在選﹐故事博士侍左右立竟日﹐悅請曰「犬馬齒長﹐不能以筋力爲禮﹐亦不能久任立﹐願假借﹐且使得坐。」卽移所便坐。禦史聞悅名﹐數召問﹐謂曰「匡說《詩》﹔解人頤。子有是乎﹖」曰「悅所談玄妙﹐何匡鼎敢望﹗卽鼎在﹐亦解頤。公幸賜淸燕﹐畢頃刻之長。」禦史壯之﹐令坐講。少休﹐悅除襪﹐跣而爬足垢。禦史不能禁﹐令出。尋復薦之﹐遷長沙ヘ﹐再調柳州﹐悅實惡州荒落﹐不欲往。人問之﹐輒曰「宗元小生﹐擅此州名久﹐吾一旦往﹐掩奪其上﹐不安耳。」爲柳州歲餘﹐父喪歸。服除﹐遂不起。居家益任誕﹐褐衣楚制﹐往來郡邑間。楊君謙爲儀部主事﹐與郎中不相得﹐因謝病歸。久之﹐病良已﹐起復除原官。循吉多病而好讀書﹐最不喜人間酬應﹐嘗開卷至得意﹐因起踔掉不休﹐人遂相目呼顚主事云。復官彌月﹐再乞病告﹐吏部以格不可﹐曰「郎病已﹐復病耶﹖安得告﹖而可爲者致仕耳。」循吉恚曰「吾難致仕何﹗」卽自謐罷﹐時僅三十餘。旣以歸﹐益亡順外事﹐而蹤蹤益詭怪寡合﹐出敝冠服羸與馬﹐故以起人易而更侮之﹐又級文章語中傷人。正徳末﹐循吉老且貧﹐嘗識伶臧賢﹐爲上所幸愛。上一日問﹕「誰爲善詞者﹖與偕來。」賢頓首曰「故主事楊循吉﹐吳人也﹐善詞。」上輒爲詔起循吉。郡邑守令心知故﹐彊前爲循吉治裝﹐見循吉冠武人冠﹐戎錦﹐已怪之。又乘勢語多侵守令。已見上畢﹐上每有所幸燕﹐令循吉應制爲新聲﹐咸稱旨受賞﹐然賞亡異伶伍。又不授循吉官與秩﹐間謂曰「若嫻樂﹐能爲伶長乎﹖」循吉愧悔﹐汗洽背﹐謀於賢﹐乃以他語懇上放歸。歸益不自懌﹐諸後進少年非薄之﹐亡禮問者。而其文亦漸落﹐不復進。卒窮老以死﹐所著《奚囊雜纂》﹐未成書。祝希哲生而右手指枝﹐因自號枝指生。爲人好酒色六博﹐不修行檢。嘗傅粉黛﹐從優伶酒間度新聲﹐俠少年好慕之﹐多賫金遊允明甚洽。舉鄕薦﹐從春官試下第。是時海內漸熟允明名﹐索其文及書者接踵。或輦金幣至門﹐允明輒以疾辭不見﹐然允明多醉﹐伎館中掩之﹐𨿽累紙可得﹐而家故給﹐以不問僮奴作業。又捐業蓄古法書名籍﹐售者或故昂直欺之﹐弗算。至或畱客﹐計無所出酒﹐窘甚﹐以所蓄易置﹐得初直什一二耳。當其窘時﹐黠者持少錢米乞文及手書輒與﹐已小饒﹐更自貴也。嘗遺黑貂裘甚美﹐欲市之﹐或曰「靑女至矣﹐何故市之﹖」允明曰「昨蒼頭言始識﹐不市而忘﹐敝之篋﹐何益﹖」後拜廣中邑令歸﹐所請受橐中裝可千金﹐歸日張酒﹐呼故狎遊宴﹐歌呼爲壽﹐不兩年都盡矣。允明好負逋責﹐出則羣萃而訶誶者至接踵﹐竟弗顧去。唐伯虎與裏中生張夢晉善。張才大不及唐﹐而放誕過之﹐恆曰「日休小豎子耳﹐尙能稱醉士﹐我獨不耶﹗」一日遊虎丘﹐會數賈飲山上亭﹐且詠。靈曰「此養物技不過弄杯酒間具﹐何當論詩﹐我且戲之。」事更衣爲丐者﹐上丐賈。食已﹐前請曰「謬勞君食﹐無以報。𨿽不能句﹐而以狗尾續﹐柰何﹖」賈大笑﹐漫舉詠中事試之﹐如響。賈不測﹐始令賡。張復丐酒﹐連舉大白十數﹐揮毫頃而成百首﹐不謝竟去。易維蘿陰下﹐賈陰使人伺之﹐無見也﹐大駭﹐以爲神仙云。張度賈遠則上亭﹐朱衣金目﹐作胡人舞﹐形狀殊絕。伯虎舉鄕試第一﹐坐事免。家以好酒益落﹐有妒婦﹐斥去之﹐以故愈自棄不得。嘗作《答文徵明書》及《桃花庵歌》﹐見者靡不酸鼻也。文徵仲太史有戒不爲人作詩文書畫者三﹕一諸王國﹐一中貴人﹐一外夷。生平不近女色﹐不干謁公府﹐不通宰執書﹐誠吾吳傑出者也。吾少年時不經事﹐意輕其詩文﹐𨿽與酬酢﹐而甚鹵莽。年來人其次孫請﹐爲作傳﹐亦足稱懺悔文耳。長沙公少爲詩有聲﹐旣得大位﹐愈自喜﹐攜拔少年輕俊者﹐一時爭慕歸之。𨿽模楷不足﹐而鼓舞攸賴。長沙之於何李也﹐其陳涉之啟漢髙乎﹖獻吉才气髙雄﹐風骨遒利﹐天授旣奇﹐師法復古﹐手辟艸昧﹐爲一代詞人之冠。要其所詣﹐亦可略陳。騷賦上擬屈宋﹐下及六朝﹐根委有餘﹐精思未極。擬樂府自魏而後有逼眞者﹐然不如自運﹐滔滔莽莽。《選》體﹑建安以至李杜﹐無所不有﹐第於謝監未是初日芙蓉﹐僅作顏光祿耳。七言歌行縱橫如意﹐開闔有法﹐最爲合作。五言律及五七言絕時詣妙境﹐七言雄渾豪麗﹐深於少陵﹐抵掌捧心﹐不能厭服眾志。文酷亻放左氏司馬﹐敍事則奇﹐持論則短﹐間出應酬﹐頗傷率易。仲默才秀於李氏﹐而不能如其大。又義取師心﹐功期捨筏﹐以故有弱調而無累句。詩體翩翩﹐俱在雁行。顧華玉稱其「咳唾珠璣﹐人倫之雋」。騷賦啟發擬六朝者頗佳﹐他文促薄﹐似未稱是。昌少卽ゼ詞﹐文匠齊梁﹐詩沿晚季﹐迨舉進士﹐見獻吉大悔攺。其樂府﹑《選》體﹑歌行﹑絕句﹐咀六朝之精旨﹐采唐初之妙則﹐天才髙朗﹐英英獨照。律體微乖整栗﹐亦是浩然太白之遺也。《騷》誄頌﹐宛爾潘陸﹐惜微短耳。今中原豪傑﹐師尊獻吉﹔後俊開敏﹐服膺何生﹔三吳輕雋﹐復爲昌左袒。摘瑕攻﹐以模剽病李﹐不知李才大固苞何孕徐不掩瑜也﹐李所不足者﹐刪之則精﹔二子所不足者﹐加我數年﹐亦未至矣。徐昌有六朝之才而無其學﹐楊用有六朝之學而非其才。薛君采才不如徐﹐學不如楊﹐而小撮其短﹐又事事不如何李﹐樂府﹑五言古可得伯仲耳。昌之於詩也﹐黃鵠之於鳥﹐瓊瑤之於石﹐松桂之於木也。髙叔嗣空谷之幽蘭﹐崇庭之鼎彜也。髙季迪之流暢﹐邊庭實之開麗﹐鄭繼之之雄健﹐王衡之宏大﹐孫太初之奇拔﹐顧華玉之和﹐李賓之之通爽﹐馬仲房之華整﹐皆其次也﹐可謂兼能而不足。薛君采兪仲蔚之於五言古﹐王稚欽吳明卿之於五言律﹐又明卿子與之於七言律﹐髙子業之於五言古近體﹐各極妙境﹐可謂專至而有餘。李文正爲古樂府﹐一史斷耳﹐十不能得一。黃才伯辭不稱法﹐顧華玉邊庭實劉伯溫法不勝辭。此四人者﹐十不能得三。王子衡差自質勝﹐十不能得四。徐昌𨿽不得叩源推委﹐而風調髙秀﹐十不能得五。何李乃饒本色﹐然時時己調雜之﹐十不能得七。於鱗字字合矣﹐然可謂十不失一﹐亦不能得八。何仲默與李獻吉交誼良厚﹐李爲逆瑾所惡﹐仲默上書李長沙相救之﹐又畫策令康修撰居間﹐乃免。以後論文相掊擊﹐遂致小間。蓋何晚出﹐名遽抗李﹐李漸不能平耳。何病革﹐屬後事﹐謂墓文必出李手﹐時張以言孟望之在側﹐私曰「何君沒﹐恐不能得李文﹐李文恐不得何意﹐吾曹與戴仲樊少南共成之可也。」今望之銘﹐亦寥落不甚稱。李獻吉爲戶部郎﹐以上書極論壽寧侯事下獄﹐賴上恩得免。一夕遇醉侯於大市街﹐罵其生事害人﹐以鞭梢擊墮其齒。侯恚極﹐欲陳其事﹐爲前疏未久﹐隱忍而止。獻吉後有詩云「半醉唾罵文成侯。」蓋指此事也。李獻吉旣以直節忤時﹐起憲江西﹐名重天下。兪中丞諫督兵平寇﹐用二廣例﹐抑諸司長跪﹐李獨植立。兪怪﹐問﹕「足下何官耶﹖」李徐答﹕「公奉天子詔督諸軍﹐吾奉天子詔督諸生。」竟出。後與禦史有隙﹐卽率諸生手鋃鐺﹐欲鎖禦史﹐禦史杜門不敢應。坐構免﹐名益重。方嶽部使過汴﹐必謁李﹐年位旣不甚髙﹐見則據正坐﹐使客侍坐﹐往往不堪﹐乃起寧藩之獄﹐陷李幾死。林尙書待用力救得免﹐自是不復振。何仲默謂獻吉振大雅﹐超百世﹐書薄子云﹐賦追屈原。王子衡云「執符於《雅謨》﹐遊精於漢魏﹐以雄渾爲堂奧﹐以蘊藉爲神樞﹐思入玄而調寡和。如鳳矯龍變﹐人罔不知其爲祥﹐亦罔不駭其異。」黃勉之云「興起學士﹐挽回古文﹐五色錯以彪章﹐八音和而協美。如玄造包乎品物﹐海渤匯夫波流。」又云「江西以後﹐愈妙而化﹐如玄造範物﹐鴻鈞播气﹐種種殊別﹐新新無已。」其推尊之可謂至矣。然王敬夫薛君采各有《漫興》詩﹐王詠何云「若使老夫須下拜﹐便教獻吉也低頭。」薛云「俊逸終憐何大復﹐粗豪不解李空同。」則似有不盡然者。及觀何之駁李詩﹐有云「詩意象應曰合﹐意象乖曰離。空同丙寅間詩爲合﹐江西以後詩爲離。試取丙寅作﹐叩其音﹐尙中金石﹐而江西以後之作﹐辭艱者意反近﹐意苦者辭反常﹐色黯淡而中理﹐披慢讀之﹐若搖な鐸耳。」李之駁何則曰「如摶沙弄泥﹐散而不瑩﹐闊大者鮮把持。文又無鍼綫。」又云﹕如仲默『《神女賦》《帝京篇》﹐南遊日﹐北上年』﹐四句接用﹐古有此法乎﹖蓋彼知神情會處下筆成章爲髙﹐而不知髙而不法﹐其勢如搏巨蛇﹐駕風螭﹐步驟𨿽奇﹐不足訓也。君詩結語太咄易﹐七言律與絕句等﹐更不成篇﹐亦寡音節﹐百年萬里﹐何其層見疊出也。七言若剪得上二字﹐言何必七也。」二字之言﹐𨿽中若戈矛﹐而功等藥石﹐特何謂李江西以後爲離﹐與勉之言背馳﹐此未識李耳。李自有二病﹐曰﹕模亻放多﹐則牽合而傷迹﹔結構易﹐則粗縱而弗工。獻吉之於文﹐復古功大矣。所以不能厭服眾志者﹐何居﹖一曰操撰易﹐一曰下語雜。易則沈思者病之﹐雜則顓古者卑之。獻吉文﹐如譜傳《於肅湣康長公碑》﹑封事數章佳耳﹐其他多涉套﹐而送行序﹐尢率意可厭。殷少保正甫爲於鱗志銘云「能不爲獻吉也者﹐乃能爲獻吉者乎﹖」惟於鱗自云亦然。歌行之有獻吉也﹐其猶龍乎﹖仲默於鱗﹐其麟鳳乎﹖夫鳳質而龍變﹐吾聞其語矣﹐未見其人也。賦至何李﹐差足吐气﹐然亦未是當家。近見盧次便繁麗濃至﹐是伊門第一手也。惜應酬爲累﹐未盡陶洗之力耳。余與李於鱗言盧是一富賈胡﹐君寶悉聚﹐所以乏陶朱公通融出入之妙﹐李大笑以爲知言。然李材髙﹐不肯作賦﹐不知何也。兪仲蔚小﹐乃時得佳者﹐其爲誄贊﹐辭殊古。余嘗於同年袁生處﹐見獻吉與其父永之僉憲書﹐極言其內弟左國璣猜忌之狀。末有云「此人尙爾﹐何況邊李耶﹖」邊蓋尙書庭實﹐與獻吉素稱國士交者。又獻吉晚爲其甥曹嘉所厄良苦﹐豈文士結習﹐例不免中人忌耶﹖仲默《別集》﹐亦不能佳﹐惟《空同集》是獻吉自選﹐然亦多駁雜可刪者。余見李嵩憲長稱其「黃河水繞漢宮墻﹐河上秋風雁幾行。客子過壕追野馬﹐將軍韜箭射天狼。黃塵古渡迷飛免﹐白月橫空冷戰場。聞道朔方多勇略﹐只今誰是郭汾陽」一首。李開先少卿誦其逸詩凡十餘首﹐極有雄渾流麗﹐勝其集中存者﹐爾時不見選﹐何也﹖余往被酒跌宕﹐不能請錄之﹐深以爲恨。昌自選《迪功集》﹐咸自精美﹐無復可憾。近皇甫氏爲刻《外集》﹐袁氏爲刻《五集》。《五集》卽少年時所稱「文章江左家家玉﹐煙月揚州樹樹花」者是已﹐餘多稚俗之語﹐不堪覆瓿。世人猥以重名﹐遂槪收梓﹐不知舞陽絳灌旣貴後﹐爲人稱其屠狗吹簫﹐以爲佳事﹐寧不Г顙。五七言律至仲默而暢﹐至獻吉而大﹐至於鱗而髙。絕句俱有大力﹐要之有化境在。獻吉有《限韻贈黃子》一律云「禁煙春日紫煙重﹐子昔爲云我作龍。有酒每邀東省月﹐退朝曾對掖門松。十年放逐同梁苑﹐中夜悲歌泣孝宗。老體幸彊黃犢健﹐柳吟花醉莫辭從。」昌有《寄獻吉》一律云「汝放金雞別帝鄕﹐何如李白在潯陽﹖日暮經過燕市曲﹐解裘同醉酒鑪傍。徘徊桂樹涼風發﹐仰視明河秋夜長。此去梁園逢雨雪﹐知予遙度赤城梁。」李𨿽自少陵﹐徐自靑蓮﹐而李得靑蓮長篇法﹐徐得崔沈琢句法﹐當爲本朝七言律翹楚。而諸家選俱未及﹐於鱗亦遺之﹐皆所未解也。國朝習杜者凡數家﹐華容孫宜得杜肉﹐東郡謝榛得杜貌﹐華州王維楨得杜一支﹐閩州鄭善夫得杜骨﹐然就其所得﹐亦近似耳。惟夢陽具體而微。李少卿《報蘇屬國書》﹐不必論其文及中有逗脫者﹐其傅合史傳﹐纖毫畢備﹐贗作無疑。第其辭感慨悲壯﹐宛篤有致﹐故是六朝髙手。明唐伯虎《報文徵明》﹑王稚欽《答余懋昭》二書﹐差堪叔季。伯虎他作俱不稱﹐稚欽於文割裂﹐比擬亡當者﹐獨尺牘差工耳。講學者動以詞藻爲雕搜之技﹐工文者則舉拙語爲談笑之資﹐若柄鑿不相入﹐無論也。七言最不易工﹐吾姑舉諸公數聯﹐如「翼軫眾星朝北極﹐岷れ諸嶺導南條」﹐「天連巫峽常多雨﹐江過潯陽始上潮」﹐此薛文淸句也。「溪聲夢醒偏隨枕﹐山色樓髙不礙墻」﹐「狂搔短髮孤鴻外﹐病臥髙樓細雨中」﹐「千家小聚村村暝﹐萬里河流處處同」﹐「殘書漢楚燈前壘﹐小閣江山霧裏詩」﹐「化石未成猶有淚﹐舞鸞𨿽在不驚塵」﹐此莊孔句也。「竹林背水題將彳扁﹐石﹛旬﹜穿沙坐欲平」﹐「出墻老竹靑千个﹐泛浦春鷗白一雙」﹐「時時竹幾眠看客﹐處處桃符寫似人」﹐「竹徑傍通沽酒寺﹐桃花亂點釣魚船」﹐此陳公甫句也。「萬里滄江生白髮﹐幾人燈火坐黃昏」﹐「半空虛閣有云住﹐六月深松無暑來」﹐「春山日暮成孤坐﹐遊子天涯正憶歸」﹐「沙邊宿鷺寒無影﹐洞口流云夜有聲」﹐「春巖過雨林芳淡﹐暗水穿花石澑分」﹐「且畱南國春山興﹐共聽西堂夜雨聲」﹐「天迥樓臺含气象﹐月明星斗避光輝」﹐「幽人月出每孤往﹐棲鳥山空時一鳴」﹐「山色古今余王气﹐江流天地變秋聲」﹐「棋聲竹裏消閒晝﹐藥裹窗前對病僧」﹐「月繞旌旗千嶂暗﹐風傳鈴柝九溪寒」﹐此王文成句也﹐何嘗不極其致。公甫少不甚攻詩﹐伯安少攻計而未就﹐故公甫出之若無意者﹐伯安出之不免有意也。公甫微近自然﹐伯安時有警策。顧華玉才華在朱鄭之上﹐特以其調少下耳。如「君王自信圖中貌﹐靜女虛迎夢裏車」﹐又「古寺頻來僧盡老﹐重陽欲近蟹爭肥」﹐無論體裁﹐俱雋婉有味。至「禦前卻輦言無忌﹐眾裏當熊死不辭」﹐尢覺矯矯壯麗。朱句如「寒菊抱花餘舊摘﹐慈鴉將子試新飛」﹐亦自楚楚。華玉塡楚﹐詔修《承天志》﹐以王廷陳顏木應﹐後不稱旨﹐一時人亦以爲非宜。自今思之﹐自不可及﹐華玉能識今江陵公於未冠時﹐足稱具眼。王敬夫七言律有「出門二月已三月﹐騎馬陳州來亳州」一首﹐風調佳甚﹐而選者俱不之知﹐何也﹖邊庭實聞己卯南徵事云「不信土人傳接駕﹐似聞天語詔班師。」此欲爲古人惻怛忠厚之語﹐而未免紐造也。至結語「東海細臣瞻巨斗﹐北樞終夜幾曾移」﹐愈有理趣而愈不佳。「東海」「北樞」猶爲彼善﹐「細臣」「巨斗」二字何出﹖吾最愛其「庭際何所有﹖有萱復有芋。自聞秋雨聲﹐不種芭蕉樹」。於鱗《詩刪》亦收之。然芭蕉豈可言樹﹐芋豈庭中佳物﹐且獨無雨聲乎﹖俱屬未妥。若作「自憐秋雨滴﹐不復種芭蕉」﹐或云「自聞秋雨聲﹐不愛芭蕉色」﹐則上韻亦自可押﹐而意尢深婉。如《題文山祠》﹕「花外子規燕市月﹐柳邊精衛浙江潮。」卻甚精麗。邊庭實以按察移疾還﹐每醉﹐則使兩伎肩臂﹐扶路唱樂﹐觀者如堵﹐了不爲怪。關中許宗魯何棟﹑西蜀楊名無夕不縱倡﹐漸以成俗。有規楊用者﹐答書云「文有伏境生情﹐詩或托物起興。如崔延伯﹐每臨陣則召田僧趣爲壯士歌﹔宋子京修史﹐使麗豎﹛難火﹜椽燭﹔吳元中起艸﹐令遠山磨兪糜。是或一道也﹐走豈能執鞭﹖古人聊以耗壯心﹐遣餘年﹐所謂老顚欲裂風景者﹐良亦有以。不知我者不可聞此言﹐知我者不可不聞此言。」康徳涵六十﹐要名會百人﹐爲百歲會。旣會畢﹐了無一錢﹐第持箋命詩送王邸處置。時杜王敬夫名位差亞﹐而才情勝之﹐倡和章詞﹐流布人間﹐遂爲關西風流領袖﹐浸淫汴洛間﹐遂以成俗。崔子鍾好劇飲﹐嘗至五鼓﹐踏月長安街﹐席地坐。李文正時以元相朝天﹐偶過早﹐遙望之曰「非子鍾耶﹖」崔便趨至輿傍拱曰「老師得少住乎﹖」李曰「佳。」便脫衣行觴﹐火城漸繁﹐始分手別。崔每一舉百餘觥船不醉﹐醉輒呼﹕「劉伶小子﹐恨不見我﹗」楊用自滇中戍暫歸瀘﹐已七十餘﹐而滇士有讒之撫臣者。俗戾人也﹐使四指揮以鋃鐺鎖來。用不得已至滇﹐則已墨敗。然用遂不能歸﹐病寓禪寺以沒。明興﹐稱博學饒著述者﹐蓋無如用。其所撰﹐有《升庵詩集》《升庵文集》《升庵玉堂集》《南中集》《南中續集》《廿十行戍稿》《升庵長短句》《陶情樂府》《洞天玄記》《滇載記》《轉注古音略》《古音叢目》《古音獵要》《古音復字》《古音駢字》《古音附錄》《異魚圖贊》《丹鉛余錄》《丹鉛續錄》《丹鉛摘錄》《丹鉛閏錄》《丹鉛別錄》《丹鉛總錄》《墨池瑣錄》《書品》《詞品》《升庵詩話》《詩話補遺》《箜篌新詠》《月節詞》《檀弓叢訓》《堇戶錄》《瀑布泉行須候記》《夏小正錄》《升庵經說》《楊子卮言》《卮言閏集》《敝帚》《病榻手欠》《﹤谷瓦﹥》《六書索隱》《六書練證》《經書指要》。其所編纂﹐有《詞林萬選》《禪藻集》《風雅逸編》《藝林伐山》《五言律祖》《蜀藝文志》《唐絕精選》《唐音百絕》《皇明詩抄》《赤牘淸裁》《赤牘拾遺》《經義模範》《古文韻語敍》《管子錄》《引書晶釒乇》《選詩外編》《交遊詩錄》《絕句辧體》《蘇黃詩體》《宛陵六一詩選》《五言三韻詩選》《五言別選》《李詩選》《杜詩選》《宋詩選》《元詩選》《羣書麗句》《名奏菁英》《羣公四六節文》《古今風謠》《古韻詩略》《說文先訓》《文海釣鰲》《禪林鉤玄》《塡詞選格》《百明珠》《古今詞英》《塡詞玉屑》《韻藻古諺古雋》《寰中秀句》《六書索隱》《六書練證》《逸古編》《經書指要》《詩林振秀》。楊工於證經而疏於解經﹐博於稗史而忽於正史﹐詳於詩事而不得詩旨﹐精於字學而拙於字法﹐求之宇宙之外而失之耳目之前﹐凡有援據﹐不妨墨守﹐稍涉評擊﹐未盡輸攻。用謫滇中﹐有東山之癖。諸夷酋欲得其詩翰﹐不可﹐乃以精白綾作衤戒﹐遺諸伎服之﹐使酒間乞書。楊欣然命筆﹐醉墨淋漓裙袖﹐酋重賞伎女購歸﹐裝潢成捲。楊后亦知之﹐便以爲快。用在瀘州﹐嘗醉﹐胡粉傅面﹐作雙丫髻插花﹐門生舁之﹐諸伎捧觴﹐遊行城市﹐了不爲怍。人謂此君故自﹐非也。一措大裹赭衣﹐何所可忌﹖特是壯心不堪牢落﹐故耗磨之耳。予少時嘗見傳楊用《春興》﹐末聯云「虛擬短衣隨李廣﹐漢家無事勒燕然。」甚美其意﹐爲之擊節。又讀陸子淵《聞警》一聯云「大將能揮白羽扇﹐君王不愛紫貂裘。」紫貂事𨿽稍涉宋﹐然不其露。其使事之工﹐駢整含蓄﹐殊不易匹。後得全什讀之﹐俱不稱也。因記於此。常明卿多力善射﹐𨿽爲文法吏﹐時韋跗注兩騎而馳於郊。諸徹侯子弟從俠少年飲﹐常前突據上坐﹐起角射﹐咸不及。問﹐稍知爲常評事﹐敬之﹐奉大白爲歸壽﹐常引滿沾醉﹐竟馳去弗顧。又時遇倡家宿﹐至日髙舂徐起﹐或參會不及﹐長吏訶之﹐敖然曰「故賤時過從胡姬飲﹐不欲居薄耳。」竟用考調判陳州﹐庭詈禦史﹐以法罷歸﹐益縱酒自放。居恆從歌伎酒間度新聲﹐悲壯艷麗﹐稱其爲人。又好彭老禦內術﹐自謂得之﹐神仙可立致。一日省墓﹐從外男滕洗馬飲﹐大醉﹐衣紅﹐腰雙刀﹐馳馬塵絕﹐從者不及前。渡水﹐馬顧見水中影﹐驚蹶墮水﹐刃出於腹﹐潰腸死﹐年僅三十四。平陽守王溱其故人﹐爲收葬之。常有詩弔韓信曰「漢代稱靈武﹐將軍第一人。禍奇緣躡足﹐功大不謀身。帶礪山河在﹐丹靑祠廟新。長陵一А土﹐寂寞亦三秦。」至今爲中原豪俠之冠。丰坊者﹐初字存禮﹐舉進士髙第﹐爲禮部主事﹐以無行黜歸家。坐法竄吳中﹐攺名道生﹐字人翁﹐年老篤病死。坊髙材博學﹐精法書。其於《十三經》﹐自爲訓詁﹐多所發明﹐稍誕而僻者﹐則托名古注疏﹐或創稱外國本。於構詩文﹐下筆數千言立就﹐則多刻它名士大夫印章。僞撰字稍怪拙﹐則假曰「此甘原先甘原先體也。」又爲人撰定法書﹐以眞易贗﹐不可窮詰。又用蓄毒蛇藥殺人﹐彊淫子女﹐奪攘財產﹐事露﹐人畏而恥之。吾友沈嘉則云「蓄毒蛇以下事無之﹐第狂僻縱口﹐若含沙之蠱﹐且類得心疾者。」因舉其一端云「嘗要嘉則具盛饌﹐結忘年交。居一歲﹐而人或惡之曰﹕『是嘗笑公文者。』卽大怒﹐設醮詛之上帝。凡三等﹕云在世者宜速捕之﹐死者下無間獄﹐勿令得人身。一等皆公卿大夫與有睚眥者也﹔二等文士或田野布衣﹐嘉則爲首﹔三等鼠蠅蚤虱景也。」此極大可笑。●卷七髙子業少負淵敏﹐生支幹與僞漢友諒同。旣遷楚臬﹐恆邑邑不自得﹐發病卒﹐實友諒彭湖之歲也。其詩如「積賤詎有基﹐履榮誠無階」﹐「旣妨來者途﹐誰明去矣懷」﹐「茫然大楚國﹐白日失兼城」﹐「久臥不知春﹐茫然怨行役」﹐「爲客難稱意﹐逢人未敢言」﹐「失路還爲客﹐他鄕獨送君」﹐「眾女競中閨﹐獨退反成怒」﹐「寒星出戶少﹐秋露墜衣繁」﹐「以我不如意﹐逢君同此心」﹐「當軒畱駟馬﹐出戶倚雙童」﹐「裏中夷門監﹐墻外酒家胡」﹐「爲農信可歡﹐世自薄耕稼」﹐「問年有短髮﹐逐世無長策」﹐「林深得日薄﹐地靜覺蟬多」﹐又「文章知汝在﹐功名何物是」﹐「騎馬問春星﹐殘雨夕陽移」﹐淸婉深至﹐五言上乘。王稚欽少爲文﹐頃刻便就﹐多奇气﹐然好狎遊﹑黏竿﹑風鴟諸童子樂。又蹶不可馴﹐父每扌失撲之﹐輒呼曰「大人柰何輒虐海內名士耶﹖」爲翰林庶吉士﹐詩已有名﹐其意不可一世﹐僅推何景明﹐而好薛蕙鄭善夫。故事﹕學士二人爲庶吉士師﹐甚嚴重。稚欽獨心易之﹐時登院署中樹而窺﹐學士過故作聲驚使見﹐大恚﹐然度無如何﹐佯爲不知也﹐乃已。當授官給事中﹐用言事﹐故詔特予外補裕州守。旣中不屑州﹐而以諫出﹐知當召﹐益驕甚﹐臺省監司過州﹐不出迎﹐亦無所托疾。人或勸之﹐怒曰「齷齪諸盲官受廷陳迎邪當不愧死﹗」一日出候其師蔡潮﹐以他藩道者﹐潮好謂曰「生來候我固厚﹐而分守從後來﹐亦一見否﹖且生厚我以師故﹐卽分守﹐君命也。」稚欽曰「善。」乃前迎分守。而分守旣下車﹐數州吏微過﹐當稚欽笞之十。稚欽大罵曰「蔡師忄吳王先生見辱﹗」挺身出﹐悉呼其吏卒從守﹐勿更侍﹐一府中忄伏﹐亡敢畱者。分守窘不能具朝饢﹐謀於蔡潮。潮爲謝過﹐稍給之﹐僅得夜引之去。於是監司相戒﹐莫敢道裕州﹐而恨稚欽益甚﹐爲文致逮下獄﹐削歸。家居愈益自放﹐達官貴人來購文好見者﹐稚欽多蓬首垢足囚服應之。間衣紅窄衫﹐跨馬或騎牛﹐嘯歌田野間﹐人多望而避者。晚節詩律尢精﹐好縱倡樂﹐有《聞箏》一首﹕「花月可憐春﹐房櫳映玉人。思繁纖指亂﹐愁劇翠蛾顰。授色歌頻變﹐畱賓態轉新。曲終仍自敍﹐家世本西秦。」又一書答人云「綺席屢攺﹐伎倆雜陳﹐絲肉競奏﹐宮徵暗和。羲和旣逝﹐蘭膏嗣輝。逸興狎﹐幹霄薄雲﹐禮廢罰弛﹐履遺纓絕。」俱妙極形容﹐可謂才子。顏惟喬爲亳守﹐有聲﹐與武帥構訐﹐罷歸。故人爲分守﹐至﹐隨訪之﹐屏迹不可復見。旣行部他邑﹐有田父荷擔以只雞擔而去。追問邸舍人﹐莫能蹤迹。惟喬艸《隨志》﹐稱良史﹐余讀這殊不稱。又徐子與致其全集若干捲﹐亦平平耳﹐遠不逮王裕州。鄭郎中善夫初不識王儀封廷相﹐作《漫興》十首﹐中有云「海內談詩王子衡﹐春風坐徧魯諸生。」後鄭卒﹐王始知之﹐爲位而哭﹐走使千里致奠﹐爲經紀其喪﹐仍刻其遺文。人之愛名也如此。孫太初玉立美髯﹐風神俊邁﹐嘗寓居武林。費文憲罷相東歸﹐訪之﹐值其晝寢﹐孫故臥不起。久之﹐費坐語益恭﹐孫乃出﹐又了不謝。送之及門﹐第矯首東望曰「海上碧雲起﹐遂接赤城﹐大奇大奇。」文憲出﹐謂馭者曰「吾一生未嘗見此人。」吳中如徐博士昌詩﹐祝京兆希哲書﹐沈山人啟南畫﹐足稱國朝三絕。楊修撰之《南中稿》﹐麗婉至﹐華學士之《巖居稿》﹐淸淡簡遠﹐俱遠勝玉堂之作。然楊稿自南充王公刻外﹐絕不能佳。貴精不貴多﹐寧獨用兵而已哉﹗胡孝思嘗爲吾吳郡守﹐才敏風流﹐前後罕儷。公暇多遊行湖山園亭間﹐從諸名士一觴一詠﹐題墨淋漓﹐徧於壁石。後遷禦史中丞﹐撫河南。肅帝幸楚﹐爲一律紀事云「聞道鑾輿曉渡河﹐嶽雲縹緲護晴珂。千官玉帛嵩呼盛﹐萬國衣冠禹貢多。鎖鑰北門畱統制﹐璣南極扈羲和。穆天八駿空飛電﹐湘竹英皇淚不磨。」刻之石。後以他事坐罷家居者數載矣﹐嘗撲一貪令王聯﹐其人爲戶部主事﹐以不職免﹐殺人下獄當死﹐乃指「穆天」﹑「湘竹」爲怨望兄詛﹐而所繇成獄及生平睚眥﹐皆指爲孝思姦黨﹐春天之﹐上大怒﹐悉捕下獄﹐欲論死﹐分宜相陶眞人力救解﹐久之乃罷免﹐猶摘杖孝思三十。當是時﹐孝思將八十矣﹐了不怖懾﹐取錦衣獄中柱械之類八﹐曰制獄八景﹐爲詩紀之。眾爭咎孝思﹐掣其筆曰「羣正坐詩至此耳﹐尙何吾伊爲﹗」孝思澹然詠不輟﹐曰「坐詩當死﹐今不作詩﹐得免死耶﹖」出獄時﹐謝茂秦貽之詩﹐有云「白首全生逢聖主﹐靑山何意見騷人。」孝思方病杖創甚﹐呻吟間﹐猶口占韻以謝。人謂孝思意气差勝蘇長公﹐才不及耳。孝思守吳日﹐於諸生最好黃勉之王履吉袁永之﹐而不能知陸浚明。黃王俱不振以死﹐而永之領解甲第臚傳。浚明再魁省會試﹐館選第一﹐爲給事中﹐主試浙江﹐時孝思以左參政與鹿鳴宴﹐頗遭譏訕﹐人兩不與也。勉之爲人本任誕﹐而矜局自位置﹐時引勝流爲重﹐最稱博洽﹔於文多擬古而不出自然﹐好持論而不甚當﹐負經濟而寡切用﹐然視吳人膚立皮相者天壤矣。履吉玉立秀雅﹐饒酒徳﹐使人愛而思之﹔詩筆翩翩華麗﹐足稱名家。浚明髙爽奇逸﹐尙气慷慨﹐急人之難甚於己﹐頗負用世才而不究。永之髙狷自好﹐時有恪聲。然二子文實淸雅典則﹐非它瑣瑣比也。浚明不長於詩﹐亦不以詩自顯。黃才伯詩亦有佳語﹐如「靑山知我吏情澹﹐明月照人歸夢長」﹐又「長空贈我以明月﹐海內知心惟酒杯」﹐「門前馬躍簫鼓動﹐柵上雞啼天地開」﹐「倦遊卻憶少年事﹐笑擁如花歌《落梅》」﹐𨿽格不甚古﹐而逸宕可取。然至末句﹐乃自注云「欲盡理還之諭。」蓋此公作美官講學﹐恐人得而持之也﹐可發詞林一笑。少陵句云「淮王門有客﹐終不愧孫登。」頗無關涉﹐爲韻所彊耳﹐後世不解事人翻以爲法。至於北地所謂「鄭綮騎驢﹐無功行縣」﹐行縣﹑騎驢旣非實事﹐王續鄭綮又否通人﹐生俗無謂﹐大可戒也。近代謝茂秦大有此病﹐蓋不學之故。江暉字景﹐文昭公瀾子也。以翰林修撰爲按察僉事﹐年三十六死。有文集曰《爰子集》。按《山海經》曰「爰之山﹐多水﹐無艸木﹐不可以上。有獸焉﹐其狀如貍而有發﹐名曰類﹐自爲牝牡。食者不妒。」取以名集﹐別無深義。暉好以奇癖字作文﹐初若不易解者﹐解之得平平耳。王稚欽有詩嘲之云「江生突兀揚文風﹐千奇萬怪難與窮。博物豈惟精《爾雅》﹐識字何止過揚雄。古心已出《江丘索》上﹐邃旨或與神明通。求深索隱苦不置﹐一言忌使流俗同。令弟大篆逼鐘鼎﹐絕藝恥作斯邕等。生也爲文遺弟書﹐一出皆稱二難並。縱有楚史不可讀﹐滿堂觀者徒張目。少年往往致譏評﹐生也不言但捫腹。君不見好醜從來安可期﹐豪傑有時翻自疑。伯牙竟爲知音惜﹐卞氏能無抱璞悲。請羣寶此無易轍﹐聖人復起當相知。」讀此大略可見。黃五嶽省曾言南城羅公好爲奇古﹐而率多怪險俎之辭。居金陵時﹐每有撰造﹐必棲踞於喬樹之巓﹐霞思天想。或時閉坐一室﹐客有於隙間窺者﹐見其容色枯槁﹐有死人气﹐皆緩履以出。都少卿穆乞伊考墓銘﹐銘成﹐語少卿曰「吾爲此銘﹐瞑去四五度矣。」今其所傳《圭峯稿》者﹐大抵皆樹巓死去之所得也。「宮采初傳長命縷﹐中官競插辟兵符。」「衡陽刺史新除道﹐濟北藩王已上書。」「雪後錦裘行塞外﹐有淸嘯滿樓中。」「賜第近連平樂觀﹐入朝新給羽林兵。」「儒生東閣承顏色﹐酋長西羌識姓名。」「繁花向日宜供笑﹐幽鳥逢春各異啼。」「老去自吹秦栗﹐西徵曾比漢嫖姚。」「水落盡如雷電過﹐山回俱作鳳皇飛。」「山學翠屏開作畫﹐水從金穀瀉成春。」「門逕近連馳道樹﹐池塘遙接漢宮流。」「云裁玉葉和煙潤﹐瀑油珠花映雨飛。」此嘉靖時爲初唐者也。「細寸薛蘿侵石徑﹐深秋更稻滿山田。」「業淨六根成丰盛眼﹐身無一物到茅庵。」「空庭廬嶽晴雲色﹐燕坐潯陽江水聲。」「虎患已從鄰境去﹐猿聲偏近郡齋前。」「萬里辭家身是夢﹐三年作郡口爲碑。」「繞院松林嵐翠重﹐滿庭蕉葉雨聲多。」「淸樽自對叢花發﹐髙枕無如啼鳥何。」此其稍變而中唐者也。吾友宗子相﹐天姿奇秀﹐其詩以气爲主﹐務於勝人﹐間有小瑕及遠本色者﹐弗卹也。吳明卿才不勝宗﹐而能求詣實境﹐務使首尾勻稱﹐宮商諧律﹐情實相配。子相自謂勝吳﹐默已不戰屈矣。徐子與斟酌二子﹐頗得其中﹐已是境地﹐精思便達。梁公實工力故久﹐才亦稱之﹐嘗爲別余輩詩一百韻﹐膾炙人口。惜悟汗未幾﹐中道摧殞﹐每一念之﹐不勝威明絕鍔之痛。子相自閩中手一編遺余﹐乃五七言近體﹐予摘其佳句書之屏間﹐𨿽沈侯采王筠之華﹐皮生推浩然之秀﹐不是過也。世言古今不相及﹐殊﹐有識者當辧之耳。中聯寄贈予者﹐如「萬里蘼蕪色﹐秋風一夜深」﹐又「一身詩作癖﹐萬事酒相捐」﹐「枕簟疏秋雨﹐江山隔暮煙」﹐又「金山一柱立﹐滄海萬波隨」﹐又「愁來失俯仰﹐書去畏江河」﹐又「屢書心盡折﹐一字眼堪枯」﹐又「袖中芳艸寒相負﹐馬首梅花春自憐」﹐「孤角千家滄海戍﹐故人雙鬢薊門煙」。他作如「開尊銷夜燭﹐聽雨長春蔬」﹐又「爾輩甘云臥﹐吾生豈陸沈」﹐又「宦情疏病後﹐世事得愁先」﹐又「靑山移病遠﹐白雁寄書輕」﹐又「忽雨新楓橘﹐如雲長蕨薇」﹐又「江樹低從密﹐溪流曲更分」﹐又「雨气千江入﹐秋聲萬木多」﹐又「日落中原紫﹐天髙北斗垂」﹐又「夜立殘砧杵﹐園行久薛蘿」﹐又「江平低雁翼﹐潮落進漁竿」﹐又「星河雙杵夕﹐風雨七陵秋」﹐又「戰伐乾坤色﹐安危將相功」﹐又「白雪孤調世﹐黃金巧識人」﹐又「種橘開新澑﹐尋芝數落霞」﹐又「生難看白髮﹐死豈負靑山」﹐又「誰家羌笛吹明月﹐無數梅花落早春」﹐又「愁邊鴻雁中原去﹐眼底龍蛇畏路多」﹐又「衝泥匹馬時時立﹐入俯寒云片片孤」﹐又「絕壁晝開風雨色﹐斷虹秋掛薛蘿長」。結句如「登樓知有賦﹐莫向眾人傳」﹐又「浮生同遠近﹐斟酌向鸕鶿」﹐又「泰陵千古淚﹐一灑翠華東」﹐又「吾將付風雨﹐片片作龍鱗」﹐﹝賦﹛旬﹜。﹞又「自知寒色甚﹐不敢怨明珠」﹐又「薊門舊侶能相憶﹐八月雙鴻起太湖」﹐又「衣裳歲暮吾將換﹐好與靑山長薛蘿」﹐又「浮生轉覺江湖窄﹐難把衣裳任蕓荷」﹐又「醉來偃蹇三湘裏﹐更是何人《白雪篇》」﹐又「江門十里垂楊色﹐莫把時名負釣綸」﹐精言秀語﹐髙處可掩王孟下亦不失錢劉。謝茂秦曳裾趙藩﹐嘗謁崔文敏銑﹐崔有詩贈之。後以救盧次便﹐北遊燕﹐刻意吟詠﹐遂成一家。句如「風生萬馬間」﹐又「馬渡黃河春艸生」﹐皆佳境也。其排比聲偶﹐爲一時之最﹐第興寄小薄﹐變化差少。僕嘗謂其七言不如五言﹐絕句不如律﹐古體不如絕句﹐又謂如程不識兵﹐部伍肅然﹐刁鬥時擊﹐而寡樂用之气。吾嘗合刻盧次便兪仲蔚及茂秦集﹐蓋取次便騷賦﹐兪五言古﹐謝近體爲一耳。然歌行旣乏﹐絕句亦少。兪嘗有《寶劍篇》﹐中云「海內嘗令萬事平﹐匣中不惜千年死。」如此語亦不可多得。徐子與之於各體﹐無所不工。明卿乃有獨至。李於鱗文﹐無一語作漢以後﹐亦無一字不出漢以前。其自敍樂府云「擬議以成其變化。」又云「日新之謂盛徳。」亦此意也。若尋端議擬以求日新﹐則不能無微憾﹐世之君子﹐乃欲淺摘而痛訾之﹐是訾古人矣。文繁而法﹐且有委﹐吾得其人曰李於鱗。簡而法﹐且有致﹐吾得其人曰汪伯玉。余嘗有《漫興》十絕﹐其一云「野夫興到不復刪﹐大海回風生紫瀾。欲問濟南奇絕處﹐峨眉天半雪中看。」於乎﹗此義邈矣﹐寥寥誰解者。於鱗與子與書云「許殿卿《海右集》屬某中尉爲序﹐不佞嘗欲畀諸炎火﹐乃周公瑕亦曰是。旣已﹐不能禁其傳﹐然不可以欺智者﹐亦惟任之。」昨歐楨伯訪海上云﹕某謂於鱗近過一國尉園亭賦詩﹐落句云「司馬相如字長卿」﹐鄙不成語乃爾﹐定虛得名耳。此正是遊戲三昧﹐似稚非稚﹐似拙非拙﹐似巧非巧﹐不損大家﹐特此法無勞模擬耳。於鱗之欲焚某序﹐的然不錯也。於鱗才可謂前無古人﹐至於裁鑑﹐亦不能無意。向余爲其《古今詩刪》序云「令於鱗而輕退古之作者﹐間有之﹔於鱗捨格而輕進古之作者﹐則無是也。」此語𨿽爲於鱗解紛﹐然亦大是實錄。始見於鱗選明詩﹐余謂如此何以鼓吹唐音。及見唐詩﹐謂何以衿裾古《選》。及見古《選》﹐謂何以箕裘《風雅》。乃至陳思《贈白馬》﹑杜陵李白歌行﹐亦多棄擲。豈所謂英雄欺人﹐不可盡信耶﹖於鱗爲按察副使﹐視陜西學﹐而鄕人殷者來巡撫。殷以刻名﹐尢傲而無禮﹐嘗下檄於鱗代撰奠章及送行序﹐於鱗不樂﹐移病乞歸﹐殷固畱之。入謝﹐乃請曰「臺下但以一介來命﹐不則尺躓見屬﹐無不應者﹐似不必檄也。」殷愕然起謝過﹐有所屬撰﹐以名否則往。而久之復移檄﹐於鱗恚曰「彼豈以我重去官耶﹗」卽上疏乞休﹐不待報竟歸。吏部惜之﹐用何景明例﹐許養疾﹐疾愈起用﹐蓋異數也。於鱗歸杜門﹐自兩臺監司以下請見不得。去亦無所報謝﹐以是得簡倨聲。又嘗爲詩﹐有云「意气還從我輩生﹐功名且付兒曹立。」諸公聞之﹐有欲甘心者矣。於鱗一日酒間﹐顧余而笑曰「世固無無偶者﹐有仲尼﹐則必有左丘明。」余不答﹐第目攝之遽曰「吾誤矣。有仲尼﹐則必有老聃耳。」其自任誕如此。於鱗嘗爲朱司空賦《新河》詩﹐中一聯曰「春流無恙桃花水﹐秋色依然瓠子宮。」不知者以爲上單下重。按三月水謂之桃花水﹐爲害極大。此聯不惟對偶精切﹐而使事用意之妙﹐有不可言者。闞る《九州記》﹕「正月解凍水﹐二月白蘋水﹐三月桃花水﹐四月瓜蔓水﹐五月麥黃水﹐六月山礬水﹐七月豆花水﹐八月荻苗水﹐九月霜降水﹐十月後槽水﹐十一月走淩水﹐十二月蹙淩水。」於鱗自棄官以前﹐七言律極髙華﹐然其大意﹐恐以字累句﹐以句累篇﹐守其俊語﹐不輕變化﹐故三首而外﹐不耐雷同。晚節始極旁搜﹐使事該切﹐措法操縱﹐𨿽思探溟海﹐而不墮魔境。世之耳觀者﹐乃謂其比前少退﹐可笑也。歌行方入化而遂沒﹐惜其不多﹐寥寥絕響。余爲比部郎﹐嘗與蔡子木臬副﹑徐子與主事﹑吳明卿舍人﹑謝茂秦布衣飲。謝時再遊京師﹐詩漸落﹐子木數侵之﹐已被酒﹐髙歌其夔州諸詠﹐亦平平耳。甫發歌﹐明卿輒鼾寢﹐鼾聲與歌相低昂﹐歌竟﹐鼾亦止﹐爲若初醒者﹐子木面色如土﹐𨿽予輩亦私過之。子與復與子木論文﹐不合而罷。後五歲﹐子木以中丞撫河南﹐子與守汝寧﹐明卿謫歸徳司理﹑張肖甫謫裕州同知﹐皆屬吏也。子木張宴﹐備賓主﹐身行酒炙﹐曰「吾烏得有其一以慢三君子。」尋具疏薦之。余謂子木雅士不俗﹐居然前輩風﹐近更寥寥也。王允寧爲修撰時﹐余嘗一再識之﹐長大白皙﹐談說時事﹐慷慨激烈﹐男子也。遠則祖述司馬少陵﹐近則師稱北地而已﹐意不可一世士。又好罵人﹐人多外慕而中畏之。其所最善者﹐孫尙書升﹐時爲中允。其同年敖祭酒﹐以書規切之﹐允寧答云「僕猶夫故吾耳。顧於南中不宜﹐且南中亦不宜於吾﹐以故人取其近似者以爲名﹐曰伉厲守髙也。且僕戇直朴略﹐受性已定﹐猶僕之貌﹐修廣顙﹐昂首掀眉﹐揭膺闊步﹐皆造化陶冶﹐不可移易。古之挾仙術者﹐能蛻人骨﹐不能易人貌。今公責僕勿髙忽卑﹐擇中而居之﹐亦嘗有以裏婦之效顰聞於公者乎﹖僕卽死勿願也。」允寧後念其母老病﹐乞南﹐得國子祭酒。歸省﹐道經華山﹐爲文祭之﹐大約以母素敬神而不蒙庇﹐卽愈吾母病﹐吾太史也﹐能爲文以不朽神﹐其辭頗支離怪誕。居無何﹐以地震死。西安李戶部愈素恨允寧﹐假華山神爲文詈而﹃之﹐今並傳關中。謝茂秦的來益老訁孛﹐嘗寄示擬李杜長歌﹐醜俗稚鈍﹐一字不通﹐而自爲序﹐髙自稱許﹐甚略云「客居禪宇﹐假佛書以開悟。曁觀太白少陵長篇﹐气充格勝﹐然飄逸沈鬱不同﹐遂合之爲一﹐入乎渾淪﹐各塑其像﹐神存兩妙﹐此亦攝精奪髓之法也。」此等語何不以溺自照。又兪仲蔚古調本是名家﹐五言律亦不惡﹐沾沾爲七言律不已﹐何也﹖乃知宇宙大矣﹐無所不有。王允寧生平所推伏者﹐獨杜少陵。其所好談說﹐以爲獨解者﹐七言律耳。大要貴有照應﹐有開闔﹐有關鍵﹐有頓挫其意主興主比﹐其法有正插﹐有倒插。要之杜詩亦一二有之耳﹐不必盡然。予謂允寧釋杜詩法如朱子注《中庸》一經﹐支離聖賢之言﹐束縛小乘律﹐都無禪解。於鱗擬古樂府﹐無一字一句不精美﹐然不堪與古樂府並看﹐看則似臨摹帖耳。五言古﹐出西京建安者﹐酷得風神﹐大抵其體不宜多作﹐多不足以盡變﹐而嫌於襲﹔出三謝以後者﹐峭峻過之不甚合也。七言歌行﹐初甚工於辭﹐而微傷其气﹐晚節雄麗精美﹐縱橫自如﹐燁然春工之妙。五七言律﹐自是神境﹐無容擬議。絕句亦是太白少伯雁行。排律比擬沈宋﹐而不能盡少陵之變。志傳之文﹐出入左氏司馬﹐法甚髙﹐少不滿者﹐損益今事以附古語耳。序論雜用《戰國策韓非》諸子﹐意深而詞博﹐微苦纏憂。銘辭奇雅而寡變。記辭古峻而太琢。書牘無一筆凡語。若以獻吉並論﹐於鱗髙﹐獻吉大﹔於鱗英﹐獻吉雄﹔於鱗潔﹐獻吉冗﹔於鱗艱﹐獻吉率。令具眼者左右袒﹐必有歸也。馮汝言纂取古詩﹐自穹古以至陳隋﹐無所不采﹐且人傳其略﹐可謂詞家之苦心﹐藝苑之功人矣。然遠則延壽《易林》《山海經圖贊》﹐近而周興嗣《千文》﹐皆在所遺﹐恐當補錄。喬景叔世寧己酉歲以楚藩參入賀萬壽﹐余時見之﹐短而髯﹐溫然長者也。所有行捲﹐僅百餘篇耳﹐頗膾炙人口。又十餘年﹐景叔卒。近有以其《丘隅集》來者﹐云景叔所自選。余猶記其行捲內一七言律《寄王太史元思謫戍玉壘》者云「學士兩朝供奉年﹐《上林》詞賦萬人傳。一從玉壘長爲客﹐幾放金雞未擬還。聞道買田臨灌口﹐能忘歸馬向秦川。五陵他日多豪俊﹐空望在南尺五天。」詞頗佳﹐而集不之選﹐何也﹖集詩小弱不稱﹐豈梓行者有長吉友人之恨耶﹖聞康徳涵卒後﹐佳文章俱爲張孟獨摘取﹐今其集殊不滿人意。以此﹐予於於鱗﹐不爲刪削耳。太原兄弟﹐俱擅菁華﹔﹝貢上衝﹑司直氵孝﹑司勛氵方﹑虞部濂。﹞汝南父子﹐嗣振騷雅。﹝省曾姬水。﹞徵仲三絕﹐彭嘉有二。道復二妙﹐括得其一。吳中一時之秀﹐海內寡儔。皇甫子安之東覽﹐古《選》頗勝﹔子遁之禪棲﹐近體爲佳。子安卒﹐蔡子木以計哭之云「五字沈吟詩品絕﹐一官憔悴世途難。」可謂實錄。蔡生對余讀﹐輒哽咽淚。又華先生哭施子羽云「生前獨行殊寡諧﹐死後遺文更誰輯。」比之「一領靑衫消不得」者﹐更神傷矣。餘十五時﹐受《易》山陰矣行簡先生。一日﹐有鬻刀者﹐先生戲分韻教餘詩﹐余得「漠」字﹐輒成句云「少年醉舞洛陽街﹐將軍血戰黃沙漠。」先生大奇之﹐曰「子異日必以文鳴世。」是時畏家嚴﹐未敢染指﹐然時時取司馬班史﹑李杜詩竊讀之﹐毋論盡解﹐意欣然自愉快也。十八舉鄕試﹐乃間於篇什中得一二語合者。又四年成進士﹐隸事大理﹐山東李伯承燁燁有俊聲﹐雅善余持論﹐頗相下上。明年爲刑部郎﹐同捨郎吳峻伯王新甫袁履善進余於社。吳時稱前輩﹐名文章家﹐然每餘一篇出﹐未嘗不擊節稱善也。亡何﹐各用使事﹐及遷去﹐而伯承者前已通余於於鱗﹐地時爲餘言於鱗也﹐久之﹐始定交。自是詩知大歷以前﹐文知西京而上矣。已於鱗所善者布衣謝茂秦來﹐已同捨郎徐子與梁公實來﹐吏部郎宗子相來﹐休沐則相與揚扌乞﹐冀於探作者之微﹐蓋彬彬稱同調云。而茂秦公實復又解去﹐於鱗乃倡爲五子詩﹐用以紀一時交遊之誼耳。又明年而余使事竣還北﹐於鱗守順徳出﹐茂秦登吳明卿﹐又明年同捨郎余徳甫來﹐又明年戶部郎張肖甫來﹐吟詠時流布人間﹐或稱「七子」或「八子」﹐吾曹實未嘗相標榜也。而分宜氏當國﹐自謂得旁采風雅權﹐讒者間之﹐眈眈虎視﹐俱不免矣。余自遘家難時﹐橐飠之暇﹐杜門塊處﹐獨新蔡張助甫爲驗封郎﹐旬一再至。余固卻之﹐張笑曰「足下乃以一吏部榮我乎﹖」余歸﹐張亦竟左遷以去。自是吾黨有「三甫」﹐肖甫之雄爽流暢﹐助甫之奇艇超詣﹐徳甫之精嚴穩稱﹐皆吾所不及也。吾弟世懋﹐自家難服除後﹐一操觚﹐遂爾靈異﹐神造之句﹐憑陵作者。惟未爲古樂府耳﹐其他皆具體而微。吾偶遺信問於鱗漫及之曰「家弟軼塵而奔﹐咄咄來逼空﹐賴其好飲﹐稍自寬耳。」於鱗亦云「敬美視助甫輩自先驅﹐視元美雁行也。嘗取謝句『花萼嚶鳴』標君家兄弟﹐不然耶﹖」又一書云「敬美乃負包宗含吳之志﹐稱天下事未可量﹐眈眈欲作江南一小英雄。尋將火攻伯仁﹐柰何不善備之也。」其見賞如此。吳人顧季狂頗豪於詩﹐不得志吳﹐出遊人間﹐每謂余不滿吳子輩﹐至有筆之書者﹐間一有之﹐而未盡然也。記中年掛冠時﹐命遊屐與諸子周旋。章道華用短﹐不入卑調﹔劉子威用長﹐不作凡語﹔周公瑕挫名割愛﹐潛心吾黨﹔黃淳父麗句精言﹐時時驚坐﹔王百苟能去巧去多﹐便足名世﹔魏季朗滔滔洪藻﹔張幼於朗朗警思﹔伯起正自斐然﹔魯望必爲娓娓。對陸叔平兪仲蔚﹐便似見古人。又雲間莫云卿練川殷無美詞翰淸麗﹐時時命駕吾廬。步武之外﹐有曹甥子念者﹐近體歌行酷似其舅。王君載者﹐能爲《騷》賦古文﹐饒酒徳﹐亦何嘗落莫也。吾在晉陽有感云「借問吳閶詩酒席﹐十年雞口有誰爭。」殆是實錄。吾於詩文不作專家﹐亦不雜調﹐夫意在筆先﹐筆隨意到﹐法不累气﹐才不累法﹐有境必窮﹐有證必切﹐敢於數子云有微長﹐庶幾未之逮也﹐而竊有志耳。有氏二女﹐居九成之臺﹐得天燕﹐覆以玉筐。旣而發視之﹐燕遺二卵﹐飛去不返。二女作歌﹐始爲北音。禹省南土﹐塗山之女令其媵候禹於塗山之陽。女乃作歌﹐始爲南音。夏后孔甲田於東陽山﹐天大風晦﹐入民室﹐其主方乳﹐或曰「後來﹐良日也﹐必吉。」或曰「不勝之﹐必有殃。」孔甲曰「以爲餘子﹐誰敢殃之。」後折﹐斧斷其足。孔甲曰「嗚呼命矣﹗」乃作《破斧》之歌﹐始爲東音。周昭王之右辛余磨﹐有功﹐封於西翟﹐徙西河而思故處﹐始爲西音。所謂四方之歌﹐風之始也。若在朝而春天者﹐被之鐘鼓管龠爲《雅頌》。秦靑響遏行雲﹐虞公梁上塵起﹐韓娥之音﹐繞梁三夜﹐臨乘老姥﹐傅谷數日﹐綿駒王豹之流﹐皆咸歌之聖者﹐然亦單歌不合樂。以後《江南》《子夜》《前溪》《團扇》《懊》這屬﹐是其遺響。唐妓女所歌王之渙髙及伶工歌元白之詩﹐皆是絕句。宋之詞﹐今之南北曲﹐凡幾變而失其本質矣。叭吳中人棹歌﹐𨿽俚字鄕語不能離俗﹐而得古風人遺意。其辭亦有可采者﹐如陸文量所記﹕「月子彎彎照九州﹐幾家歡樂幾家愁﹖幾人夫婦同羅帳﹖幾人飄散在它州﹖」又所聞﹕「約郎約到月上時﹐只見月上東方不見渠。﹝音其。﹞不知奴處山低月上早﹐又不知郎處山髙月上遲。」卽使子建太白降爲會晤談﹐恐亦不能過也。然此田紅和勞之歌﹐長年樵靑﹐山澤相和﹐入城市間﹐愧汗塞吻矣。然則聽古樂而恐臥者﹐寧獨一魏文侯也﹖正徳間有妓女﹐失其名﹐於客所分詠﹐以骰子爲題﹐妓應聲曰「一片寒微骨﹐翻成面面心。自從遭點﹐拋擲到如今。」極淸切感慨可喜。又一妓得一聯云「故國五更蝴蝶夢﹐異鄕千里子規民。」亦自成語。潮陽蘇福八歲賦《初月》詩﹕「气朔盈虛又一初﹐嫦娥底事半分無。卻於無處分明有﹐恰似先天太極圖。」惜乎十四而夭。令陳白沙莊定山白首操觚﹐未必能勝。●卷八自三代而後﹐人主文章之美﹐無過於漢武帝魏文帝者﹐其次則漢文宣光武明肅﹑魏髙貴鄕公﹑晉簡文﹑劉宋文帝孝武明帝﹑元魏孝文孝靜﹑梁武簡文元帝﹑陳陵後主﹑隋煬帝﹑唐文皇明皇徳宗文宗﹑南唐元宗後主﹑蜀主衍﹑孟主昶﹑宋徽髙孝﹐凡二十九主。而著作之盛﹐則無如蕭梁父子。髙祖著《孝經》《周易》《樂社》《毛詩》《春秋》《中庸》《尙書》《孔》《老》義疏﹑正言﹑答問二百卷﹐《涅》《大品》《淨名》《三慧》等經義復數百卷﹐《通史》六百卷﹐文集百二十卷﹐《金海》三十卷﹐《三禮斷疑》一千卷。昭明太子文集二十卷﹐撰古今典誥文言爲《正序》十卷﹐五言詩之善者爲《文章英華》二十卷﹐《文選》三十卷。簡文帝《昭明太子傳》五卷﹐《諸王傳》三十卷﹐《禮大義》二十卷﹐《老莊義》各二卷﹐《長春義記》一百卷﹐《法寶連璧》三百卷﹐《易簡》五十卷﹐詩文集一百卷﹐雜著《光明符》等書五十九卷。元帝《孝徳》《忠臣傳》各三十卷﹐《丹陽尹傳》十卷﹐注《漢書》一百十五卷﹐《易講疏》十卷﹐《內典博要》一百卷﹐《連山》三十卷﹐《洞林》三卷﹐《玉韜》《金樓子》《補闕子》各十卷﹐《老子講疏》四卷﹐《全徳》《懷舊志》各一卷﹐《荊南志》《江州記》《職貢圖》《古今同姓錄》各一卷﹐《筮經》十二卷﹐《式贊》三卷﹐文集五十卷。昭明才不足而識有餘﹐簡文才有餘而識不足。武元二主﹐才識小不逮﹐而學勝之。人則昭明美矣。自古文章於人主未必遇﹐遇者政不必佳耳。獨司馬相如於漢武帝春天《子虛賦》﹐不意其令人主嘆曰「朕獨不得此人同時哉﹗」奏《大人賦》則大悅﹐飄飄有淩雲之气﹐似遊天地間。旣死﹐索其遺篇﹐得《封禪書》﹐覽而異這。此是千古君臣相遇﹐令傅粉大家讀之﹐且不能句矣。下此則隋煬恨空梁於道衡﹐梁武絀徵事於孝標﹐李朱崖至屏白香山詩不見﹐曰「見便當愛之。」僧虔拙筆﹐明遠累辭﹐於乎﹐忌則忌矣﹐後世覓一解忌人﹐了不可得。孝成帝玩弄眾書﹐善揚子云﹐出入遊獵﹐子雲乘從。又以桓君山藏書多﹐待詔門下。時人語曰「玩揚子云之篇﹐樂於居千石之官﹔挾桓君山之書﹐富於積猗頓之財。」王充有云「韓非之書傳在秦廷﹐始皇嘆不得與此人同時。陸賈《新語》春天一篇﹐髙祖稱善﹐左右呼萬歲。王莽時﹐郎吏上奏﹐劉子駿章尢美﹐因至大用。永平中﹐神雀羣集﹐孝明詔上《爵頌》﹐百官文皆經瓦石﹐惟班固賈逵傳毅楊終侯諷五頌若金玉﹐孝明覽而異焉。」當時人主自曉文藝﹐作主試﹐令人躍然。孝成讀《尙書》百篇﹐博士莫曉﹐徵天下能爲《尙書》者。東海張霸通《左氏春秋》﹐以左氏訓義解《尙書》百二篇﹐上覆案祕書﹐無一應者﹐吏當霸辜大不謹﹐帝奇其才﹐赦其辜﹐亦不廢其經。楊子山爲郡上計吏﹐見三府爲《哀牢傳》﹐不能成篇﹐歸郡重作上﹐孝明奇之﹐徵在蘭臺。然則永樂中之罪朱季支﹐嘉靖中之罪林希元﹐弘治中之罪薦董文玉者﹐似亦未盡右文之意也。梁武帝令謝吏部景滌與王侍中柬卽席爲詩答贈﹐善之。仍使復作﹐復合旨﹐乃賜詩曰「雙文卽後進﹐二少實名家。豈伊止棟隆﹐信乃俱聲華。」又於九日朝宴﹐獨命蕭景陽曰「今云物甚美﹐卿得不斐然﹖」乃賦詩。詩成﹐又降旨曰「可謂才子。」陳後主在東宮集官僚宴詠﹐學士張譏在坐。時新造玉柄塵尾成﹐後主親執之﹐曰「當今𨿽復多士如林﹐堪執此者﹐獨譏耳。」卽手授之﹐仍令於溫文殿講《莊老》髙宗臨聽﹐賜禦所服衣一襲。魏孝靜人日登雲龍門﹐崔悛侍宴﹐疊春子瞻令近禦坐﹐亦有應詔詩。帝問邢邵曰「此詩何如其父﹖」邢曰「悛博雅弘麗﹐瞻气調淸新﹐並詩人之冠。」燕罷﹐共嗟賞之﹐咸曰「今日之燕﹐並爲崔瞻父子。」煬帝爲諸王時﹐每有文什﹐輒令柳藻潤﹐學士百餘﹐爲之冠。旣卽位﹐彌見幸重﹐與諸葛穎等﹐離宮曲殿﹐狎宴淸遊﹐靡不在坐。猶念昏夜銅龍易乖﹐爰命偃師之流爲木偶﹐效面目﹐施以機械﹐使能坐起﹐續對酣飲﹐往往丙夜。事𨿽不經﹐可謂寵異矣。燕公大雅﹐稱三兄第一﹔萬回聖僧﹐呼詹事才子。外議似不專宋﹐獨應制爭標﹐往往擅場﹐如昆明夜珠入上官之選﹐龍池錦袍奪東方之气﹐聲華艷羨﹐遂無其偶。延淸詩達如此﹐直得一橫死耳。又有武平一者﹐以正月八日立春彩花應制詩成﹐中宗手敕批云「平一年𨿽最少﹐文甚警新﹐悅紅蕊之先開﹐訝黃鶯之未囀﹐循環吟咀﹐賞嘆兼懷﹐今更賜花一枝﹐以彰其美。」所賜學士花並插﹐後復以謔詞賜酒一杯﹐當時嘆羨。讀《中宗紀》﹐令人懣懣气塞﹐惟於詩道﹐似有小助。至離宮列席﹐領略佳候﹐使才士操觚﹐次第稱賞﹐亦是人主快事﹐爲詞林佳話。開元帝性旣豪麗﹐復工詞墨﹐故於宰相拜上﹐嶽牧出鎭﹐往往親禦宸章﹐普令和贈﹐爲一時盛事。四明狂客以庶僚投老得之﹐尢足佳絕。靑蓮起自布素﹐入爲供奉﹐龍舟移饌﹐獸錦奪袍﹐見於杜詩。及他傳奇﹐所載天子調羹﹐宮妃捧硯﹐晚𨿽淪落﹐亦自可兒。柳誠懸「淚痕」之詠與虞永興「調憨」計絕相類﹐不惟見人主親狎詞臣﹐邇時祕密﹐亦所不避。唐時伶官伎女所歌﹐多采名人五七言絕句﹐亦有自長篇摘者﹐如「開篋淚沾臆﹐見君前日書。夜臺猶寂寞﹐疑是子云居」之類是也。王昌齡王之渙髙微服酒樓﹐諸名伎歌者咸是其詩﹐因而歡飲竟日。大歷中﹐賣一女子﹐姿首如常﹐而索價至數十萬﹐云「此女子誦得白學士《長恨歌》﹐安可他比﹗」李嶠汾水之作﹐歌之﹐明皇至爲泫然曰「李嶠眞才子。」又宣宗因見伶官歌白《楊柳枝詞》﹕「永丰坊裏千條柳。」趣令取永丰柳兩株﹐栽之禁中。元稹《連昌宮》等辭凡百餘章﹐宮人咸歌之﹐且呼爲元才子。李賀樂府數十首﹐流傳管弦。又李益與賀齊名﹐每一篇出﹐輒以重賂購之入樂府﹐稱爲二李。嗚呼﹗彼伶工女子者﹐今安在乎哉﹖宋王岐公爲學士﹐嘗月夜上召入禁中﹐對設一榻賜坐﹐王謝不敢。上曰「所以夜相命者﹐正欲略去苛禮﹐領略風月耳。」旣宴﹐水陸奇珍﹐仙《韶》《霓羽》﹐酒行無算。左右姬嬪﹐悉以領巾紈扇索詩﹐王一一爲之﹐咸以珠花一枝潤筆﹐衣袖皆滿。五夜﹐乃令以金蓮歸院。翌日﹐都下盛傳天子請客。宣政以還﹐京攸王李﹐諧謔唱和﹐寵焰一時﹐徳壽重華史衛公吳郡王曾覿張侖亦復接踵﹐然皆亡國之徵﹐或是偏安逸豫﹐不足多載。明興﹐髙帝創自馬上﹐亦復優禮儒碩﹐至親調甘露漿及禦撰《醉學士歌》賜金華宋承旨濂。宣宗與蹇夏三楊遊萬歲山。少保黃淮﹐時以致仕趨朝謝恩﹐特令從燕﹐仍賜肩輿。賡歌贊詠﹐爲一時盛事﹐有光前古。梁時使臣至吐谷渾﹐見牀頭數卷﹐乃《劉孝標集》。天后朝﹐日本丁番重用金寶購張文。大歷中﹐新羅國上書﹐請以蕭夫子穎幹爲師。元和中﹐雞林賈人鬻元詩云「東國宰相以百金易一篇﹐僞者輒能辧。」元丰中﹐契丹使人俱能誦蘇子瞻文。洪武中﹐日本安南俱上章﹐以金幣乞宋景濂碑文。嘉靖初﹐朝鮮國上言﹐願頒示關西呂某馬某文以爲式。所謂一蟹不如一蟹。王方慶髙曾二十八祖俱擅臨池﹐劉孝綽羣從七十餘人咸工藻﹐盛哉﹗孝綽有三妹﹐王叔英張嵊徐悱﹐有文學﹐悱妻尢淸拔。王元禮與諸兒論家集云「史稱安平崔氏及汝南應氏並累世有文才﹐所以範蔚宗稱世扌玄雕龍﹐然不過兩三世耳﹐非有七葉之中﹐名徳重光﹐爵位相繼﹐如吾世者也。彼梁鄧金張﹐貂綿蟬聯者﹐何足道哉﹗」何憲等諸學士於王仲寶第隸事﹐賭巾箱几案雜服飾﹐人人各一兩物。陸彥深後成﹐隸出人表﹐一時奪去。憲又於仲寶隸事獨勝﹐仲寶賞以五花簟白團扇﹐意殊自得。王ゼ後至﹐操筆使成﹐事旣奧博﹐辭亦華美﹐眾皆擊賞。ゼ乃命左右抽簟﹐手自掣扇﹐登車而去。憲之犯對﹐便是後來東方虯﹐然亦一時佳事。袁彥伯伏玄度在桓公府﹐俱有文名。孝武當大會﹐伏預坐還﹐下車先呼子系之曰「百人髙會﹐天子先問伏滔在否﹐爲人作父定何如﹖」府中呼爲「袁伏」。然袁恆恥心﹐每嘆曰「公之厚恩﹐未優國士﹐而與伏滔比肩﹐何辱如之﹗」魏收從叔季景﹐有才學﹐名位在收前。頓丘李庶謂曰「霸朝便有二魏。」收對曰「以從叔見比﹐便是耶輸之比卿。」耶輸者﹐庶癡叔也。淮南《鴻寶》﹐謂挾風霜之气﹔興公《天臺》﹐云有金石之聲。吳邁遠嘗語人﹕「吾詩可爲汝詩父。」每於得意語﹐擲地呼﹕「曹子建何足道哉﹗」杜必簡死謂沈武﹕「吾在久壓公等。」又云「吾文章可使屈宋作衙官。」王融謂劉孝綽﹕「天下文章﹐若無我﹐當歸阿士。」丘靈鞠見人談沈約文﹐進曰「何如我未進時。」近代桑民懌見丘相公﹐問天下文人誰髙者﹐曰「惟桑悅最髙﹐其次祝允明﹐其次羅耳。」文人矜誇﹐自古而然﹐便是气習。崔信明﹕「楓落吳江冷。」以它句不稱投地。崔顥﹕「十五嫁王昌。」得小兒無禮之呵。世固有好面折人者。楊君謙每以文示人﹐其人曰「佳。」卽掩卷曰「何處佳﹖」其人卒不能答﹐便去不復別。蔡九逵每對人罵杜家小兒。王允寧一日謂余曰「趙刑部某治狀何如﹖」余曰「循吏也。甚慕公詩﹐且苦吟。」王大笑曰「循吏可作﹐詩何可便作。」又謂余曰「見王某詩否﹖」曰「見之。」又曰「曾示我一冊﹐吾欲與評之﹐渠意不受評﹐渠欲吾延譽﹐令吾無可譽。」李於鱗守順徳時﹐有胡提學者過之。其人﹐蜀人也。於鱗往訪﹐方掇茶次﹐漫問之曰「楊升庵健飯否﹖」胡忽云「升庵錦心繡腸﹐不若陳白沙鳶飛魚躍也。。」於鱗拂衣去﹐口咄咄不絕。後按察關中﹐過許中丞宗魯﹐許問今天下名能詩何人﹐於鱗云「惟王某。﹝謂余也。﹞其次爲宗臣子相。」時子相爲考功郎。許請子相詩觀之﹐於鱗忽勃然曰「夜來火燒卻。」許面赤而已。李昌符《婢僕》詩五十韻﹐路敬延《稚子》詩一百韻﹐皆可鄙笑者﹐然曲盡形容﹐頗見才致。昌符至以取上第﹐而敬延觸怒沈河而死﹐幸不幸乃如此。要之﹐死者可用爲戒。寶月盜東陽《柴廓》之什﹐其子幾成構訟。延淸愛劉希夷之詠﹐遂至殺人。魏收邢劭交罵爲任沈約之賊楊衡行捲爲人竊以進取。至生剝少陵﹐ㄎ扌奢義山﹐今世何李﹐亦遂體無完膚﹐可供一笑。巧遲拙速ゼ辭與用兵﹐故絕不同。語曰「枚臯拙速﹐相如工遲。」又曰「工而速者﹐惟士簡一人。」士簡﹐張率也﹐第一時賞譽之稱耳。皇甫氏以入談﹐何也﹖時蘭陵蕭文琰﹑吳興丘令楷﹐一擊銅缽響滅而詩成。唐溫飛卿八叉手而成八韻小賦。俱不足言。蓋有工而速者﹐如淮南王禰正平陳思王王子安李太白之流﹐差足倫耳。然《鸚鵡》一揮﹐《子虛》百日﹐《煮豆》七步﹐《三都》十年﹐不妨兼美。文通裂錦還筆入夢以來﹐便無佳句﹐人謂才盡。鮑照亦謂才盡﹐殆非也。昔人夜聞歌渭城甚佳﹐質明迹之﹐乃一小民亻庸酒館者﹐捐百緡予使鬻酒﹐久之不復能歌渭城矣。近一江右貴人﹐彊仕之始﹐詩頗淸淡﹐旣涉貴顯﹐𨿽篇什日繁﹐而惡道坌出。人怪其故。予曰﹔「此不能歌渭城也。」或云「鮑是避禍令拙耳。」謝安石見阮光祿《白馬論》﹐不卽解﹐重相咨盡。阮嘆曰「非惟能言人不可得﹐正索解人亦不可得。」杜公有云「文章千古事﹐得失寸心知。」亦謂此耳。夫劌釒術心腑﹐指摘造化﹐如探大海出珊瑚﹐柰何令逐臭吠聲之士輕讀之也。至於有美必賞﹐如響之應﹐連城隱璞﹐卞生動容﹐流水離弦﹐鍾子拊心﹐古人所以重知己而薄感恩﹐夫豈欺我。謝靈運移籍會稽﹐修營別業﹐傍山帶江﹐盡幽居之美。每一詩至都﹐貴賤莫不競寫﹐宿昔之間﹐士庶皆彳扁。梁世﹐南則劉孝綽﹐北則邢子才﹐雕虫之美﹐獨步一時。每一文出﹐京師爲之紙貴﹐讀誦俄徧遠近。靈運尢吾所賞﹐惜其不終﹐所謂東山誌立﹐當與天下推之﹐豈惟鼻祖。每嘆嵇生琴夏侯色﹐今千古他人覽之﹐猶爲不堪﹐況其身乎﹗與陶徵士自祭免﹐皆超脫人累﹐默契禪宗﹐得蘊空解證無生忍者。陶云「但恨在生時﹐飲酒未和。」此非牽障語﹐第乘謔去耳。孔文舉「生存何所慮﹐長寢萬事畢」﹐歐陽堅石「窮達有定分﹐慷慨復何嘆」﹐石季倫「天下殺英雄﹐卿亦何爲爾」﹐潘安仁「俊士塡溝壑﹐餘波來及人」﹐謝靈運「邂逅竟幾何﹐修短非所湣」﹐苻朗「冥心乘和暢﹐未覺有終始」﹐元眞興「何以明是節﹐將解七尺身」﹐皆能驅使大雅﹐以豁至怖﹐便未眞得﹐猶足過人。若乃息夫絕命於玄云﹐蔚宗推醜於一丘﹐可謂利口﹐則吾誰欺﹖左太衝謝靈運邢子才篇賦一出﹐能令紙貴。王元長徐孝穆蘇道衡朝所吟諷﹐夕傳遐方﹐雞林購白學士什﹐至值百金。蜀﹛棘火﹜獲梅都官詩﹐繡之法錦。而子云寂寞玄亭﹐元亮徘徊東籬﹐子美躑躅浣花﹐昌齡零落窮障﹐寄食人手﹐共衣酒家。共工部云「名豈文章著﹖」悲哉乎其自解也﹐令數百歲後有人無所復虞。第作者不賞﹐賞者不作﹐以此恨恨耳。《雲溪友議》稱章仇劍南爲陳拾遺雪獄﹐髙侍禦爲王江寧申冤﹐此事殊快人﹐足立藝林一幟﹐但不見正史及他書耳。古人云「詩能窮人。」究其質情﹐誠有合者。今夫貧老愁病﹐流竄滯畱﹐人所不謂佳者也﹐然而入詩則佳。富貴榮顯﹐人所謂佳者也﹐然而入詩則不佳。是一合也。泄造化之祕﹐則眞宰默讎﹔擅人羣之譽﹐則眾心未厭。故呻占椎琢﹐幾於伐性之斧﹐豪吟縱揮﹐自傅爰書之竹﹐矛刃起於兔鋒﹐羅网布於雁池。是二合也。循覽往匠﹐良少完終﹐爲之愴然以慨﹐肅然以恐。曩與同人戲爲文章九命﹐一曰貧困﹐二曰嫌忌﹐三曰玷缺﹐四曰偃蹇﹐五曰流竄﹐六曰刑辱﹐七曰夭折﹐八曰無終﹐九曰無後。一貧困﹕顏淵簟食瓢飲﹔原思藜藿不糝﹔子夏衣若懸鶉﹔列子不足嫁衛﹔莊周貸粟臨河﹐枯魚自擬﹔黔婁被不覆形﹔東方朔苦饑欲死﹐願比侏儒﹔司馬相如家徒壁立﹐典裘﹐陽昌家亻庸酒﹔太史公無賂贖罪﹐乃至就腐﹔匡衡爲人傭書﹔東郭先生履行雪中﹐足指盡露﹔王章病無被﹐臥牛衣中﹔王充遊市肆﹐閱所賣書﹔範史云釜中生塵﹔第五頡無田宅﹐寄上靈臺中﹐或十日不炊﹔郭林宗以衣一幅障出入﹐入則護前﹐出則掩後﹔孫晨有槁一束﹐暮臥旦捲﹔吳瑾傭作讀書﹔趙壹言文籍𨿽滿腹﹐不如一囊錢﹔束皙債家相惇﹐乞貸無處﹔王尼食車牛﹐竟餓死﹔董京殘絮覆體﹐乞モ於市﹔夏統采求食﹔詵養雞種蒜﹐以給治喪﹔陶潛驅饑乞食﹐思效冥報﹔應璩屠蘇發徹﹐機翕見謀﹔﹛夭日﹜道元與天公箋﹐言布衣粗短﹐申腳足出﹐攣捲脊露﹔張融寄居一小船放岸上﹔虞和遇雨舒被覆書﹐身乃大濕﹔王智深嘗五日不得食﹐掘莞根食之﹔劉峻家有悍室﹐軻憔悴﹔子野借民地二畝﹐蓋茅屋數間﹔盧叟每作一布囊﹐至貴家飲啖後﹐余肉餅付螟蛉﹔杜甫浣花蠶月﹐乞人一絲兩絲﹔鄭虔履穿四明雪﹐饑拾山陰橡﹔蘇源明薪照字﹐垢衣生蘚﹔陽城屑楡作粥﹐不幹鄰里﹔賈島嘆鬢絲如雪﹐不堪織衣﹔孟郊苦寒﹐恨敲石無火﹔盧仝長須赤腳﹐灌園自資﹔周朴寄食僧居﹐不能娶婦。國朝如聶大年唐寅輩﹐咸旅食廛居﹐不堪其憂。邇來謝客糊口四方﹐兪子換影寒廬﹐盧生無立錐之地以死。余嘗有詩貽謝云「隱士代失職﹐達者慚其故。」二嫌忌﹕屈原見忌上官﹐孫臏見忌龐涓﹐韓非見忌李斯﹐莊周見忌惠子﹐荀卿見忌春申﹐賈誼見忌絳灌﹐董仲舒見忌公孫﹐蔡邕見忌王允﹐邊讓孔融楊見忌魏武﹐曹植見忌文帝﹐虞翻見忌孫權﹐張華見忌荀﹛曰助﹜﹐陸機見忌盧志﹐謝混見忌宋祖﹐劉峻見忌梁髙﹐薛道衡王冑見忌隋煬﹐柳見忌諸葛穎﹐張九齡李邕蕭穎士見忌李林甫﹐顏眞卿見忌元載﹐武元衡見忌王叔文﹐韓愈見忌李逢吉﹐李徳裕見忌李宗閔﹐白居易見忌李徳裕﹐溫庭筠李商隱見忌令狐﹐韓見忌崔胤﹐楊億見忌丁謂﹐蘇軾見忌舒﹐李定石介見忌夏竦。或以材髙畏逼﹐或以詞藻慚工。大則斧質﹐小猶貝錦。近代如李獻吉薛君采輩﹐亦遭讒沮﹐不可悉徵。三玷缺﹕顏光祿《家訓》云「自古文人﹐多陷輕薄。屈原顯暴君過﹐宋玉見遇俳優﹐東方曼倩滑稽不雅﹐司馬長卿竊貲無操﹐王褒過彰僮約﹐揚雄徳敗美新﹐李陵降辱夷虜﹐劉歆反覆莽世﹐傅毅黨附權門﹐班固盜竊父史﹐趙元叔抗竦過度﹐馮敬通浮華擯壓﹐馬季長佞媚獲誚﹐蔡伯喈同惡受誅﹐吳質底忤鄕裏﹐曹植悖慢犯法﹐杜篤乞假無厭﹐路粹隘狹已甚﹐陳琳實號粗疏﹐繁欽性無檢格﹐劉楨屈彊輸作﹐王粲率躁見嫌﹐孔融禰衡傲誕致殞﹐楊修丁е扇動取斃﹐阮籍無禮敗俗﹐嵇康陵物凶終﹐傅玄忿斗免官﹐孫楚矜誇淩上﹐陸機犯順履險﹐潘嶽乾沒取危﹐顏延年負气摧黜﹐謝靈運空疏亂紀﹐王元長凶賊自貽﹐謝玄暉侮慢見及。𨿽天子有才華者﹐漢武魏太祖文帝明帝宋孝武﹐皆負世議。」予謂顏公談尙未悉﹐如儀秦代厲權謀翻覆﹐韓非刻薄招忌﹐李斯臾虐覆宗﹐劉安好亂亡國﹐陸賈納賂夷荒﹐枚臯輕冶媒賤﹐楊惲怨望被刑﹐匡衡阿比中貴﹐劉向誣罔黃白﹐谷杜宗傅戚裏﹐王充狂誕非聖﹐陳壽售米史筆﹐劉琨少沒權遊﹐孫綽人稱穢行﹐王一儉市國取相﹐沈約乘時徼封﹐張纘杯酒殺人﹐謝超宗邑納間﹐伏挺納賄削髮﹐魏收淫婢徵賄﹐江總獻諂麗詞﹐世基從臾荒君﹐世南遨遊二帝﹐四傑皆競輕浮﹐沈宋並馳險獪﹐李嶠浮沈致責﹐蘇味道模稜充位﹐張說大肆苞苴﹐賀知章縱心沈湎﹐王維﹑鄭虔陷身逆虜﹐柳宗元﹑劉禹錫躁事權臣﹐劉長卿怨懟多忤﹐嚴武驕矜無上﹐李白見辟狂王﹐崔顥數棄伉偶﹐元稹攺節奧援﹐李徳裕樹黨掊擊﹐王建連姻貂﹐李益感恩藩鎭﹐楊億謔侮同捨﹐曾鞏陵鑠維桑﹐歐陽修乖名濮議﹐蘇軾取攻蜀黨﹐王安石元丰斂怨﹐陸遊平原失身。人主如梁武﹑隋煬﹑湘東﹑長城違命昏徳﹐不足言矣。以唐文玄之賢﹐而閨門之行﹐不可三緘﹐況其他乎﹗卽如吳邁遠杜必簡之流﹐不能盡徵。邇時李獻吉﹐气誼髙世﹐亦不免狂簡之譏。他若解大紳﹑劉原傅﹑桑民懌﹑唐伯虎﹑王稚欽﹑常明卿﹑孫太初﹑王敬夫﹑康徳涵﹐皆紛紛負此聲者﹐何也﹖內恃則出入弗矜﹐外忌則攻摘加苦故爾。然寧爲有瑕璧﹐勿作無瑕石。四偃蹇﹕荀卿垂老蘭陵﹐避讒引卻﹔孟氏再說不合﹐徨出晝﹔長卿爲郎數免﹐婆娑茂陵﹔仲舒旣罷江都﹐衡門教授﹔賈生長沙卑濕﹐作《鵬賦》﹔東方朔久困執戟﹐作《客難》﹔揚雄白首校書﹐作《解嘲》﹔馮衍老廢於家﹐作《顯志賦》﹔陳壽以謗議﹐再致絀辱﹔孫楚以輕石苞﹐湮廢積年﹔夏侯湛中郎不調﹐作《抵疑》﹔正三十年不過六百石﹐作《釋譏》﹔潘安仁三十年一進階﹐再免﹐一除名﹐一不拜﹐作《閒居賦》﹔卞彬擯棄形骸﹐仕旣不遂﹐作《蚤虱》《蝸虫賦》﹔劉峻爲梁武所抑﹐不見用﹐作《辧命論》﹔何亻間宦遊不進﹐作《拍張賦》﹔盧思道宦途遲滯﹐作《孤鴻賦》﹔盧詢祖斥修邊堠﹐作《長城賦》﹔王沈爲掾鬱鬱﹐作《釋時論》﹔蔡凝爲長史不得志﹐作《小室賦》﹔劉顯六十餘﹐曳裾王府﹔丘靈鞠不樂武位﹐欲掘顧榮冢﹔劉孝綽前後五免﹔蕭惠開仕不得志﹐齋前悉種白楊﹔庚仲容王籍謝幾卿俱久不調﹐沈酣以終﹔伏挺十八出仕﹐老而不達﹐其了以恚恨從賊﹔侯白欲用輒止﹐得五品食﹐旬日而終﹔四傑惟盈川至令長﹔李杜淪落吳蜀﹔孟浩然以禁中忤旨﹐放還終老﹔薛令之以苜蓿致嫌奪官﹔蕭穎士及第第三十年﹐才爲記室﹔王昌齡詩名滿世﹐棲遲一尉﹔賈島溫飛卿皆以龍鱗魚服﹐顚躓不振﹔孟郊公乘億溫憲劉言史潘賁之徒﹐老困名場﹐僅得一第﹐或方鎭一辟﹐憔悴以死﹐至其詩所謂「鬢毛如雪心如死﹐猶作長安下第人」﹐「十上十年皆下第﹐一家一半已成塵」﹐「一領靑衫消不得﹐著朱騎馬是何人」﹐又有「揶揄路鬼」﹐「憔悴波臣」﹐「獼猴騎土牛」﹐「鮎魚上竹竿」之諭。噫﹗其窮甚矣。胡仲申聶大年劉欽謨卞華伯李獻吉康徳涵王敬夫薛君采常明卿王稚欽皇甫子安子循王道思﹐皆邇時之偃蹇者。五流貶﹕流徙則屈原﹑呂不韋﹑馬融﹑蔡邕﹑虞翻﹑顧譚﹑薛榮﹑卞鑠﹑諸葛﹑張溫﹑王誕﹑謝靈運﹑謝超宗﹑劉祥﹑李義府﹑鄭世翼﹑沈期﹑宋之問﹑元萬頃﹑閻朝隱﹑郭元振﹑崔液﹑李善﹑李白﹑吳武陵﹐明則宋濂﹑瞿佑﹑唐肅﹑丰熙﹑王元﹑楊愼﹔貶竄則賈誼﹑杜審言﹑杜易簡﹑韋元旦﹑杜甫﹑劉允濟﹑李邕﹑張說﹑張九齡﹑李嶠﹑王勃﹑蘇味道﹑崔日用﹑武平一﹑王翰﹑鄭虔﹑蕭穎士﹑李華﹑王昌齡﹑劉長卿﹑錢起﹑韓愈﹑柳宗元﹑李紳﹑白居易﹑劉禹錫﹑呂溫﹑陸贄﹑李徳裕﹑牛僧孺﹑楊虞卿﹑李商隱﹑溫庭筠﹑賈島﹑韓﹑韓熙載﹑徐弦﹑王禹﹑尹洙﹑歐陽修﹑蘇軾﹑蘇轍﹑黃庭堅﹑秦觀﹑王安中﹑陸遊﹐明則解縉﹑王九思﹑王廷相﹑顧﹑常倫﹑王愼中輩﹐俱所不免。窮則窮矣﹐然山川之勝﹐與精神有相發者。六刑辱﹕孫臏刖足﹐範折肋﹐張儀捶至數百﹐司馬遷腐刑﹐申公胥靡﹐禰衡鼓吏﹐劉楨尙方磨石﹐張溫幽系﹐馬融蔡邕班固之流﹐至謝莊崔慰祖袁彖陸厥輩﹐咸髡鉗短後﹐城旦鬼薪。諸葛﹛曰助﹜有《東野徒賦》﹐酈炎有《遺令》四帖﹐髙爽有《鑊魚賦》﹐杜篤有《吳漢誄》﹐鄒陽江淹俱有上書﹐皆是囚系中成者。明初文士﹐往往輸作耕佃﹐邇來三木赭衣﹐亦所不免。七夭折﹕揚烏七歲預《玄》文﹐九歲卒﹔夏侯榮七歲屬文﹐十三歲戰歿﹔範攄子七歲能詩﹐十歲卒﹔王子晉十五對師曠﹐十七上賓於帝﹔周不疑蕭子回十七被殺﹔林傑六歲能文﹐十七歲卒﹔夏侯稱﹑劉義眞﹑蕭鏗﹑陳叔愼﹑陳伯茂俱十八﹐義眞及鏗俱賜死﹔袁著十九﹔陸瓚邢居實二十﹔王寂﹑蕭二十一﹔徐份九歲爲《夢賦》﹐與何炯俱二十二﹔劉宏二十三﹔王弼﹑王﹑王延壽﹑王絢﹑何子朗俱二十四﹔袁耽﹝字彥道﹞﹑劉景素二十五﹔禰衡﹑王訓﹑李賀俱二十六﹔衛﹑王融﹑俱二十七﹔酈炎﹑陸厥﹑崔長謙俱二十八﹔楊經﹑沈友﹑王勃俱二十九﹔陶丘洪﹑阮瞻﹑到鏡﹑到伉﹑劉苞﹑歐陽建俱三十﹔梁昭明﹑劉︳俱三十一﹔顏淵﹑陸績﹑劉敲﹑盧詢祖俱三十二﹔賈誼﹑王僧綽俱三十三﹔陸琰三十四﹔蕭子良﹑謝瞻﹑崔慰祖俱三十五﹔駱統﹑王洽﹑劉琰﹑王錫﹑王僧達﹑謝俱三十六﹔謝晦﹑王曇首﹑謝惠連﹑蕭緬﹑陸俱三十七﹔王瑉﹑王儉﹑王肅俱三十八﹔王古十九﹔嵇康﹑歐陽詹俱四十。近代髙啟﹑鄭善夫﹑何景明﹑髙叔嗣俱三十九﹔王謳﹑殷雲霄﹑林大欽及友人宗臣俱三十六﹔梁有譽三十五﹔常倫三十四﹔徐禎卿﹑陳束俱三十三﹔李兆先二十七﹔梁懷仁﹑馬拯僅二十餘。又有蘇福年十四﹐蔣燾十七。蘭摧玉折﹐信哉﹗八無終﹕韓非﹑蒙毅﹑晁錯﹑楊惲﹑京房﹑賈捐之﹑班固﹑袁著﹑崔琦﹑蔡邕﹑孔融﹑楊﹑禰衡﹑邊讓﹑張裕﹑周不疑﹑酈炎﹑夏侯玄﹑髙岱﹑沈友﹑韋曜﹑賀邵﹑韋昭﹑嵇康﹑呂安﹑張華﹑裴﹑石崇﹑潘嶽﹑孫拯﹑歐陽建﹑陸機﹑陸云﹑苻朗﹑謝混﹑顏峻義﹑劉眞﹑劉景素﹑沈懷文﹑謝﹑劉之遴﹑王僧達﹑王融﹑檀超﹑丘巨源﹑謝超﹑宗荀﹑丕蕭鏘﹑蕭鑠﹑蕭鋒﹑蕭賁﹑崔浩﹑荀濟﹑王昕﹑宇文﹝A102﹞﹑楊汪﹑陸琛﹑王斤﹑楊﹑溫子升﹑虞綽﹑傅糸宰﹑章華﹑王冑﹑薛道衡﹑劉逖﹑歐陽﹑張蘊古﹑劉之﹑李福業﹑王無競﹑王劇﹑王π﹑範履冰﹑苗神客﹑陳子昂﹑王昌齡﹑李邕﹑王涯﹑舒元輿﹑盧仝﹑姚漢衡﹑劇燕﹑路徳延﹑汪臺符﹑離昭慶﹑鍾謨﹑潘佑﹑髙啟﹑張羽﹑張孟兼﹑孫ナ﹑解縉以冤﹔李斯﹑劉安﹑主父偃﹑息夫躬﹑何晏﹑鄧﹑隱蕃﹑桓玄﹑殷仲文﹑傅亮﹑謝晦﹑謝靈運﹑範曄﹑孔熙先﹑謝綜﹑王偉﹑伏知命﹑張衡﹑鄭﹑宋之問﹑崔﹑蕭至忠﹑薛稷﹑蘇渙﹑江爲﹑宋齊丘﹑鄭首俱以法﹔屈原﹑杜篤﹑周處﹑劉琨﹑郭璞﹑任孝恭﹑袁淑﹑袁粲﹑王僧綽﹑陳叔愼﹑許善心﹑駱賓王﹑張巡﹑顏眞卿﹑溫庭皓﹑周朴﹑孫晟﹑陳喬﹑文天祥﹑余闕﹑王﹑方孝孺以義﹔陳遵﹑鍾會﹑蔣顯﹑夏侯榮﹑衛恆﹑曹據﹑王衍﹑庾ο﹑袁翻﹑袁山松﹑殷仲堪﹑羊之﹑沈警﹑沈穆之﹑鮑照﹑袁嘏﹑張纘﹑江簡﹑鮑泉﹑尹式﹑孔徳紹﹑王由﹑韋諛﹑蕭﹑王﹑祖君彥﹑虞世基﹑皮日休以亂。他如王筠以井﹔王延壽﹑何長瑜﹑盧照鄰以水﹔張始均以火﹔伊以猛獸。近代常倫以狂刃﹔韓邦奇﹑馬理﹑王維禎以地震。至若髙貴鄕公﹑梁簡文湘東王﹑魏孝靜﹑隋煬﹐所不敢論。九無後﹕叔向之鬼旣餒﹐中郎之女僅存﹔劉﹑劉並廢蒸嘗﹐劉敲﹑劉︳﹑何胤﹑何點先虛伉儷﹔李太白﹑蕭穎士有子而獨﹐孫女流落﹐俱爲市人妻﹔崔曙一女名星﹐白公一侄曰龜﹐王維四弟無子﹐陽城三昆不娶﹔孔融女子髫年被刑﹐機云會曄期功駢﹃﹔王筠闔門盜手。神理荼酷﹐於斯極矣。邇來宗臣王維楨﹑髙岱亦然。吾於丙寅歲﹐以瘡瘍在牀褥者逾半歲﹐幾殆。殷都秀才過而戲曰「當加十命矣。」蓋謂惡疾也。因援筆志其人﹕伯牛病癩﹔長卿消渴﹔趙岐臥蓐七年﹔朱超道歲晚沈こ﹔玄晏善病至老﹔照鄰惡疾不愈﹐至投水死﹔李華以風痺終楚﹔杜臺卿聾廢﹔祖胡旦瞽廢﹔少陵三年瘧疾﹐一鬼不消。蔡景明問余﹕「古亦有貴而壽者乎﹖」余對﹕「有之。公孫弘﹑韋賢﹑匡衡拜相封侯﹔胡廣周曆三公﹐至太傅﹔弘賢廣皆八十﹔謝安以太保﹐王儉以開府﹐沈約以尙書令﹐範云徐勉以僕射﹐朱異以領軍﹐江總以尙書令﹐徐陵以宮傅﹐各秉政﹔髙允爲中書令﹐年九十八﹔範長生爲丞相﹐年百餘歲﹔楊素將相二十載﹔唐世宰輔魏徵﹑李嶠﹑蘇味道﹑張說﹑蘇﹑韓休﹑張九齡﹑陸贄﹑武元衡﹑權徳輿﹑令狐楚﹑元稹﹑左僕射王起年八十八﹔尙書白居易年七十六﹔宋世宋庠﹑司馬光﹑周必大俱拜相﹔範仲淹﹑歐陽修俱執政﹔必大年七十九﹔元世趙孟ぽ﹑許衡﹑竇默﹑姚樞﹑王磐﹑姚燧﹑歐陽玄俱登一品﹔王磐年九十﹔明興﹐劉誠意﹑王新建至開茅土﹔楊文貞﹑丘文莊﹑李文正﹑王文恪俱歷師臣﹔楊壽八十﹐丘李王皆七十之上。毋論許敬宗﹑蔡京及近分宜相﹐要以寵冠絕﹐並有遐齡。」蔡匿笑不答。余乃謂曰「伊尹﹑太公﹑周公﹑畢公﹑召公不拜相乎﹖衛武公不爲侯伯乎﹖不皆至百歲乎﹖」蔡乃曰「善。」顏之推云「文章之體﹐標舉興會﹐發引性靈﹐使人矜伐﹐故忽於持操﹐果於進取。今世文士﹐此患彌切。一事愜當﹐一句淸巧﹐神厲九霄﹐志淩千載﹐自吟自賞﹐不覺更有傍人。加以砂礫所傷慘於矛戟﹐諷刺之禍速於風塵﹐深宜防慮﹐以保元吉。」吾生平無進取念﹐少年時神厲志淩之病亦或有之﹐今老矣﹐追思往事﹐可爲捫舌。大抵世之於文章﹐有挾貴而名者﹐有挾科第而名者﹐有挾他技如書畫之類而名者﹐有中於一時之好而名者﹐有依附先達﹐假吹噓之力而名者﹐有務爲大言﹐樹門戶而名者﹐有廣引朋輩﹐互相標榜而名者。要之﹐非可久可大這道也。邇來狙狙獪賈胡﹐以金帛而買名﹐淺夫狂豎﹐至用詈罵謗訕﹐欲以脇士大夫而取名。唉﹐可恨哉﹗

