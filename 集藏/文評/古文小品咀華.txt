古文小品咀華淸吳門王符曾錫周評次

原序

學者髫年受書﹐將角力於藝苑之場﹐求古文大家以開拓其心胸﹐激發其志气。多爲貴乎﹐少爲貴乎﹖則必曰﹕貴多。貫通於有得之後﹐專精於旣博之餘﹐洗髓伐毛﹐陳言務去。少爲貴乎﹐多爲貴乎﹖則又曰﹕貴少。夫貴少者﹐非寒儉之謂﹐非滲漏之謂﹐謂其能遺糟粕而存精液也﹐謂其能由馴熟而臻平淡也。擇焉精者﹐語焉必詳﹐至約之中﹐至博存焉。世有會心人﹐決不河漢斯言也。是以庖犧氏之畫卦也﹐始以一畫而萬象包涵乎其中﹔虞書載兩朝之事﹐僅比夏商什之一二﹐然云爛星華﹐輝映萬祀。左﹑國﹑公﹑谷﹑檀弓﹐皆以簡貴勝﹐若出後人手﹐摘其片言隻字﹐可衍爲萬語千言。然則今人生古人之後﹐觀古人之遺範﹐而究其指歸﹐掇其菁英﹐由博返約﹐卓然成一家言。寧患不能多哉﹐但患不能少耳﹗譬之於物﹕山中頑石﹐海上遺礫﹐卻車而載。而隨侯之珠﹐和氏之璧﹐僅玩弄於掌握之間﹐然光焰可照前後十二乘﹐而價重乎連城。譬之於戰﹕班超以三十六騎﹑攻鄯善﹐入虎穴而取虎子﹔劉先主之伐吳也﹐七百里連營﹐而撓敗於秭歸。兵貴精﹐不貴多﹐此其大彰明較著者也。嘗試論之文章一道﹕學步者﹐丰滿毛羽﹐矜奇炫異。其繼也﹐則渙然水釋﹐怡然理順。逮乎入室之後﹐筆墨矜貴﹐必斂才就法﹐以馴至於入化出神而後已。務得貪多﹐曷足貴哉﹗善乎柳子厚有言﹕出我文於筆硯之伍﹐其有評我太簡者﹐愼勿以知文許之。宋劉克莊亦云﹕古人名世之文﹐或以一字而傳﹐如梁鴻之噫是也﹔或以二字而傳﹐如元道州之欸乃是也。而後之文士﹐馳說騁辭﹐誇多斗靡﹐動至累千萬言﹐而不一傳何耶﹖豈非貴精而不貴多之明驗耶﹗𨿽然﹐多寡亦何常之有﹐昔人出言有章﹐吐辭爲經﹐本不膠於一定﹐而文之至者﹐亦未可以形求也。今試取集中所次讀之﹐𨿽惜墨如金﹐而光燭萬丈﹔𨿽心細如髮﹐而气雄宇宙。金熔玉琢﹐節短音長。人以爲至約而寶之者﹐子獨以爲至博而賞之也。支公愛馬﹐嘆共神駿。其所以欣賞不置者﹐固在牝牡驪黃之外也哉。吳門王符曾序贅言

吳門後學王符曾述

予自戊子初夏﹐旣輯左傳問世﹐復釆公谷﹑檀弓﹑國策﹑史記﹑兩漢﹑三國﹑六朝﹑及唐宋諸名家鴻文巨篇﹐合爲一編﹐句櫛字比﹐選勝搜奇﹐一依《左傳咀華》例。成帙之後﹐久束髙閣。玆因坊客惇請﹐乃匯聚古文短幅若干首付之梓﹐艸艸評點﹐不嫌簡陋﹐蓋藉是爲乘韋焉。

秦漢以來﹐文章體制無不原本六經﹐騷﹑詞﹑歌﹑賦本乎《詩》﹐詔﹑敕﹑書﹑令本乎《書》﹐論﹑說﹑問﹑答本乎《禮》﹐考﹑議﹑辧﹑解本乎《易》﹐記﹑序﹑傳﹑志本乎《春秋》﹐一代制作大手﹐太上羽翼經傳﹐其次維持世道﹐其次抒發情性。若夫交結要津﹐通款深閨﹐乞憐之態﹐褻暱之音﹐齷齪卑瑣﹐狼藉紙上﹐乃名教之罪人﹐亦詞壇之蟊賊﹐尙堪濫列於古文也哉﹗

鵝足短而鶴脛長。古來愛鶴者﹐未易更僕數。若愛鵝者﹐惟右軍一人而已。然使起右軍而問之﹐則愛鵝之故與愛鶴之意將毋同。

作家聚精匯神﹐全在起伏轉接處﹐扼要爭奇﹐長篇短幅﹐其揆一也。譬之祟山峻嶺﹐固多嵚奇瑰偉之觀﹐卽米公袖中石﹐亦必層巒聳翠﹐剔透玲瓏﹐方令人心醉耳。

予量不甚洪﹐而性極嗜酒。飲三四升﹐卽酕醄矣。間從靑州從事遊﹐狂言瞽論﹐頗有可供笑談者。《小品咀華》之成﹐大約皆醉鄕遣興也。靑燈一盞﹐殘書數卷﹐酒中佳趣﹐摸索殆徧。如揚雄酒箴﹑孔融論酒禁書﹑劉伶酒徳頌﹑陳暄與兄子秀書﹑王績五斗先生傳﹑白居易醉吟先生傳﹑蘇軾書東臯子傳後諸篇﹐兼收並蓄﹐聊以自娛焉。暇則引糟丘以望﹐念二三知己﹐俱散之四方﹕或貿遷有無﹐集孔方兄所﹔或窮經皓首﹐爲重館人﹔或策蹇裹糧﹐欲登瀛洲而未至。而吾弟協鈞﹐獨挾其才技﹐捐棄人間﹐下至重泉﹐音容日邈﹐相見無期﹐撫膺悲慟﹐烏能已已。友人有曲生者﹐彊予歸老於酒泉。予亦心動欲往﹐又恨畢阮旣歿﹐達人罕至﹐風景蕭條﹐無復曩時觴詠之盛。惟廬陵歐陽子號醉翁者﹐巋然僅存﹐因品隲其文數首﹐以舒憤懣云。

自昭明有文選﹐而唐﹑宋以來﹐迄乎元明﹐評定古文者﹐無慮數百家﹐集翠編珠﹐稱極盛矣。獨恨射利之輩﹐以贗亂眞﹐借昔賢名字﹐點竄成書﹐不嫌濫惡。是編雅意搜奇﹐拂落俗塵三斗許﹐縱有譙訶﹐不卹也。

浸淫於佛老二氏之言者﹐𨿽工不錄。

連珠七體﹐半山所訶﹐入集恐不倫﹐故芟之。

閨媛能文章者極多﹐然畢竟帶巾幗气﹐略登一二﹐以見一斑。

淫詞艷曲﹐壞人心術。流禍中於文章﹐尙可言耶﹖予輯古文﹐凡漸染月露風雲﹐及道兒女閨房之事者﹐盡汰之﹐防其漸也。

蕭統文選﹑姚鋐唐文粹﹑呂祖謙宋文鑑﹐詩文並載﹐蔚然大觀。是編論文耳﹐未暇旁及。並騷﹑賦﹑歌詞﹐槪不敢登。

牛鬼蛇神﹐裨官惡趣也。插利打渾﹐傖父面目也。皆大方所弗尙﹐辭而辟之﹐亦藝林一大快事。

孫月峯先生不喜古文中連用四字句﹐最與鄙趣合。至於四六對偶﹐尢爲可陋。司馬溫公云﹕臣不能爲四六。昌黎﹑廬陵﹑眉山父子俱恥爲之。非好立異也﹐亦謂自左﹑國至秦﹑漢﹐本無此體耳。

依宋子京例﹐經﹑史﹑子﹑集﹐各爲一編。凡史傳之文﹐加左氏﹑國語﹑公谷﹑史記﹑兩漢書﹑三國誌﹑晉書﹑魏書﹑宋齊梁陳隋書﹑新唐書﹑五代史﹐俱不敢妄意節取﹐致掛一而漏萬也。獨列《國策》者﹐以其爲戰國遊說之書﹐本非正史也。從國策起﹐故《家語》《檀弓》另列。

諸子之中﹐可愛者甚多。集中但登愼子﹑韓子﹑於陵子﹑呂覽數首者﹐因其可列於先秦耳。他日當薈萃百家﹐掇其菁華﹐別成一集﹐以就正有道云。

六朝駢儷惡習﹐破壞文章體格﹐是刻痛加掃除﹐庶幾昌黎起衰遺意。

長篇之患在懈散﹐短篇之患在局促。集中所載﹐𨿽寥寥短幅﹐而規模闊大﹐局陣寬展﹐如尺水興波﹐亦復汪洋無際﹐是能以少許勝人多多許者。

兩漢詔令﹐煌煌巨篇也﹐似不應列小品中。摯友周隆吉曰﹕讀書要放開眼界。若慣用皮相之法﹐則四卷中所臚列者﹐大半不得謂之小品矣﹐何獨漢詔耶。

凡纖巧家數﹐墮入優俳習气﹐如陶九成雕傳﹑李淸補柳下惠三黜說﹐俱不入選。

是編之成﹐不過應坊客之請﹐非有心於求工也。見聞寡陋﹐心气粗浮﹐必見嗤於識者。憶前賢羅陳思八斗﹑貯長吉錦囊二語﹐深自愧悔云。

遊騰爲周謝楚周策

秦令樗裏疾以車百乘入周﹐周君迎之以卒﹐甚敬。楚王怒﹐讓周﹐以其重秦客。遊騰謂楚王曰「昔智伯欲伐仇音求由﹐遺之大鐘﹐載以廣車﹐因隨入以兵﹐厹由卒亡﹐無備故也。桓公伐蔡也﹐號言伐楚﹐其實襲蔡。今秦者﹐虎狼之國也﹐兼有吞周之意﹔使樗裏疾以車百乘入周﹐周君懼啞劇﹐以蔡﹑仇由戒之﹐貫串妙故使長兵在前﹐彊弩在後﹐名曰衛疾﹐妙妙而實囚之也。周君豈能無愛國哉﹖臨風綽約恐一日之亡國﹐而憂大王。」楚王乃悅。

尋常意思﹐經其咳吐﹐便如露滚綠荷。戰國第一妙舌也﹗錫周衛鞅彊秦秦策

衛鞅亡魏入秦﹐孝公以爲相﹐封之於商﹐號曰商君。商君治秦﹐法令至行﹐公平無私﹐罰不諱彊大﹐賞不私親近﹐法及太子﹐黥劓其傅。期年之後﹐道不拾遺﹐民不妄取﹐兵革大彊﹐諸侯畏懼。然刻深寡恩﹐特以彊服之耳。孝公行之八年﹐疾且不起﹐欲傳商君﹐辭不受。孝公已死﹐惠王代後﹐蒞政有頃﹐商君告歸。人說惠王曰「大臣太重者國危﹐左右太親者深危。今秦婦人嬰兒皆言商君之法﹐莫言大王之法。是商君反爲主﹐大王更爲臣也。且夫商君﹐固大王仇讎也﹐願大王圖之。」商君歸還﹐惠王車裂之﹐而秦人不憐。

寫出刑名家果報。泰之韓非﹑李斯﹐漢之張湯﹑趙禹﹐唐之周興﹑來俊臣﹐想未讀此耳﹗以議論行敍事﹐後人論贊之祖。錫周陳軫解讒秦策

張儀謂秦王曰「陳軫爲王臣﹐常以國情輸楚。儀不能與從事﹐願王逐之。卽復之楚﹐願王殺之。」王曰「軫﹐頓得妙安敢之楚也﹗」王召陳軫告之曰「吾能聽子言﹐子欲何之﹖請爲子車約。」對曰「臣願之楚。」險絕王曰「儀以子爲之楚﹐吾又自知子之楚。子非楚﹐且安之也﹗」軫曰「臣出﹐必故之楚﹐故字妙以順王與儀之策﹐而明臣之楚與否也。攻其中堅﹐壁壘盡破楚人有兩妻者﹐人挑其者﹐詈之﹔挑其少者﹐少者許之。居無幾何﹐有兩妻者死。客謂挑者曰﹕『汝取長者乎﹖少者乎﹖』省文『取長者。』客曰﹕『長者詈汝﹐少者和汝﹐汝何爲取長者﹖』曰﹕『居彼人之所﹐則欲其許我也。入情入理今爲我妻﹐則欲其爲我詈人也。』今楚王明主也﹐而昭陽賢相也。軫爲人臣﹐而常以國輸楚王﹐王必不畱臣﹐昭陽將不與臣從事矣。以此明臣之楚與不。應前」

乘潮弄險慣家也。慣斯巧﹐巧斯妙矣﹗錫周醫諫秦策

醫扁鵲見秦武王﹐武王示之病﹐扁鵲請除。左右曰「君之病﹐在耳之前﹐目之下﹐除之未必已也﹐將使耳不聽﹐目不明。」君以告扁鵲。扁鵲怒而投其石曰「君與知之者謀之﹐吐气而與不知者敗之。使此知秦國之政也﹐則君一舉而亡國矣。」

滿腔郁勃﹐卻以痛快出之。讀之當滿飲一斗。錫周甘茂自托於蘇代秦策

甘茂亡秦﹐且之齊﹐出關遇蘇子﹐曰「君聞夫江上之處女乎﹖」蘇子曰「不聞。」曰「夫江上之處女﹐有家貧而無燭者﹐處女相與語﹐欲去之。家品行無燭者將去矣﹐低回有致謂處女曰﹕『妾以無燭﹐故常先至﹐掃室布席﹐何愛余明之照四壁者﹖妙語幸以賜妾﹐何妨欲處女﹖喁喁爾汝﹐宛然香口妾自以有益於處女﹐何爲去我﹖』處女相語以爲然而畱之。今臣不肖﹐棄遂於秦而出關﹐願爲足下掃室布席﹐幸無我遂也。」蘇子曰「善。請重公於齊。」

異常嫵媚。讀者但憐其錦心繡口﹐不復憎搖尾恧態也﹗錫周秦割河東秦策

三國攻秦﹐入函谷。秦王謂樓緩﹐曰「三國之兵深矣﹐寡人欲割河東而講。」對曰「割河東﹐大費也﹔免於國患﹐大利也。此父兄之任也。王何不召公子池而聞焉﹖」王召公子池而問焉﹐對曰「講亦悔﹐不講亦悔。」奇文王曰「何也﹖」對曰「王割河東而講﹐三國𨿽去﹐王必曰﹕『惜矣﹗三國且去﹐吾特以三城從之。』此講之悔也﹔王不講﹐三國入函谷﹐咸陽必危﹐王又曰﹕『惜矣﹗吾愛三城而不講。』此又不講之悔也。」熟於世故之言王曰「鈞吾悔也﹐寧亡三城而悔﹐無危咸陽而悔也。寡人決講矣。」卒使公子池以三城講於三國﹐三國之兵乃退。

縱逸而有天然之味。孫月峯

不斷之斷深於斷﹐不勸之勸深於勸。此其立言之妙也。前路語有低昂﹐中間格用兩平﹐此其謀篇之妙也。若出後人手﹐必無樓緩一小段作引子矣。古今文不相及處在此。錫周應侯散金鬥士秦策

天下之士﹐合從相聚於趙﹐而欲攻秦。秦相應侯曰「王勿憂也﹐請令廢之。秦於天下之士非有怨也﹐相聚而攻秦者﹐以己欲富貴耳。看透王見大王之狗﹐臥者臥﹐起者起﹐行者行﹐止者止﹐毋相與鬭者﹔投之一骨﹐輕起相牙者﹐何則﹖有爭意也。」於是唐雎載音樂﹐予之五千金﹐居武安﹐髙會相與飲﹐謂邯鄲人「誰來取者﹖」於是其謀者固未可得予也﹐其可得與者﹐與之昆弟矣。「公與秦計功者﹐不問金之所之﹐金盡者功多矣。今令人復載五千金隨公。」唐雎行﹐行至武安﹐散不能三千金﹐咥其笑笑天下之士﹐大相與鬭矣。

打破此關﹐方見眞人品﹐眞力量。彼相與鬥者﹐本非佳士耳。𨿽然﹐士風至今日而愈不可問矣。無論其他﹐秀才觀風﹐季考搶饅頭﹐便有斗意﹐不可不戒。錫周鄒忌諷齊王納諫齊策

鄒忌修八尺有餘﹐而形貌昳麗。朝服衣冠﹐窺鏡﹐春云初展謂其妻曰「我孰與城北徐公美﹖」其妻曰「君美甚﹐徐公何能及君也﹖」城北徐公﹐齊國之美麗者也。春云再展忌不自信﹐而復問其妾曰「吾孰與徐公美﹖」妾曰「徐公何能及君也﹖」春云三展旦曰﹐客從外來﹐與坐談﹐問之﹕「吾與徐公孰美﹖」客曰「徐公不若君之美也。」春云四展明日﹐徐公來﹐孰視之﹐自以爲不如﹔窺鏡而自視﹐又弗如遠甚。暮寢而思之﹐曰「吾妻之美我者﹐私我也﹔妾之美我者﹐畏我也﹔客之美我者﹐欲有求於我也。」妙在接得無干﹐妙在接得恰好於是入朝見威王﹐曰「臣誠知不如徐公美。臣之妻私臣﹐臣之妾畏臣﹐臣之客欲有求於臣﹐皆以美於徐公。春云五展今齊地方千里﹐百二十城﹐宮婦左右莫不私王﹐朝廷之臣莫不畏王﹐四境之內莫不有求於王﹕由此觀之﹐王之蔽甚矣。」王曰「善。」乃下令﹕春云六展「羣臣吏民能面刺寡人之過者﹐受上賞﹔上書諫寡人者﹐受中賞﹔能謗譏於市朝﹐聞寡人之耳者﹐受下賞。」春云七展令初下﹐羣臣進諫﹐門庭若市﹔數月之後﹐時時而間進﹔期年之後﹐𨿽欲言﹐無可進者。燕﹑趙﹑韓﹑魏聞之﹐皆朝於齊。云翳消盡﹐一碧萬里此所謂戰勝於朝廷。

通篇俱用三疊﹐凡七層﹐而文法變換令人不覺﹐如水上波紋回合蕩漾﹐只一水耳。文章之妙極矣﹗茅鹿門

今試語於眾曰﹕海旁蜃气象樓臺﹐必笑而不應﹐謂其說太矜奇而炫異也。及與之身至海上﹐目擊夫滄溟浩渺中﹐矗如奇峯﹐聯如疊巘﹐列如碎岫﹐隱現不常﹐移時城郭臺榭驟變歘起﹐其隨物肖形﹐一一如天造地設﹐而後知蜃气之象樓臺非天地間必無事。所謂奇者非奇﹐而所謂異者非異也。假令予未讀此文之先有來告者曰﹕國策載鄒忌擬形貌與徐公孰美而入朝見威王。予當笑而不應﹐謂其說太矜奇而炫異矣。及得此文﹐自首至尾﹐密詠恬呤﹐爲之三復焉﹐爲之畱連焉﹐詫其前半之憑空結撰﹐能令後半如雲收霧散也。詫其後半之妙手空空﹐偏令前半如霞蔚云蒸也。詫其中間界限分明﹐劃沙印泥而又天然斗筍﹐痕迹盡化也。而後知鄒忌之擬形貌與徐公孰美而入朝見威王﹐乃古今來絕妙之文﹐所謂奇者何奇﹐而所謂異者何異也。噫﹐今人作文﹐病蛙徐步﹐蝜蝂緣木﹔古人作文﹐鳳凰翔舞﹐龍文耀日。錫周淳於髡一日見七士齊策

淳於髡一日而見七人於宣王。王曰「子來﹐寡人聞之﹐千里而一士﹐是比肩而立﹔百世而一聖﹐若隨踵而至也。今子一朝而見七士﹐則士不亦眾乎﹖」淳於髡曰「不然。夫鳥同翼者而聚居﹐造句佳獸同足者而俱行。今求柴葫﹑桔梗於沮澤﹐則累世不得一焉。及之睪黍﹑梁父之陰﹐則郤車而載耳。夫物各有疇﹐今髡﹐賢者之疇也。文辭不遜﹐髙自稱譽王求士於髡﹐譬若挹水於河﹐而取火於燧也。髡將復見之﹐跌進一步作結豈特七士也。」

便利極矣﹐卻出之以賣弄聲口﹐故佳。錫周淳於髡諫伐魏齊策

齊欲伐魏。淳於髡謂齊王曰「韓子廬者﹐天下之疾犬也。東郭逡者﹐海內之狡兔也。韓子廬逐東郭逡﹐環山者三﹐騰山者五﹐二語聲焰俱有﹐卻無一字塗抹﹐天姿國色也兔極於前﹐犬廢於後﹐犬兔俱罷﹐各死其處。田父見之﹐無勞倦之苦﹐而擅其功。今齊魏久相持以頓其兵﹑獘其眾﹐臣恐彊秦大楚承其後﹐有田父之功也。」齊王懼﹐謝將休士。

卽鷸蚌相持之說﹐而此更健峭可喜。不著色而自有華﹐一幅潑墨山水也。錫周淳於髡受魏璧馬齊策

齊欲伐魏﹐魏使人謂淳於髡曰「齊欲伐魏﹐能解魏患﹐惟先生也。敝邑有寶璧二雙﹐文馬二駟﹐請致之先生。」淳於髡曰「諾。」入說齊王曰「楚﹐齊之仇敵也﹔魏﹐齊之與國也。說王語只略寫﹐不著意夫伐與國﹐使仇敵制其餘敝﹐名醜而實危﹐爲王弗取也。」齊王曰「善。」乃不伐魏。客謂齊王曰「淳於髡言不伐魏者﹐受魏之璧馬也。」王以謂淳於髡曰「聞先生受魏之璧馬﹐有諸﹖」曰「有之。」「然則先生之爲寡人計之何如﹖」淳於髡曰「伐魏之事不便﹐魏𨿽刺髡﹐於王何益﹖若誠便﹐魏𨿽封髡﹐於王何損﹖且夫王無伐與國之誹﹐魏無見亡之危﹐百姓無被兵之患﹐髡有璧馬之寶﹐一滚說來﹐爲公爲私﹐合同而化於王何傷乎﹖」

不呆拈璧馬﹐亦不拋荒璧馬﹐旁敲側打﹐不卽不離。錫周顏斶論貴士齊策

齊宣王見顏斶﹐曰「斶前﹗」斶亦曰「王前﹗」宣王不悅。左右曰「王人君也﹐斶人臣也。王曰『斶前』﹐斶亦曰『王前』﹐可乎﹖」斶對曰「夫斶前爲慕勢﹐王前爲趨士。與使斶爲趨勢﹐不如使王爲趨士。」王忿然作色曰「王者貴乎﹖士貴乎﹖」對曰「士貴耳﹐耳字有致王者不貴。」王曰「有說乎﹖」斶曰「有。昔者秦攻齊﹐令曰﹕『有敢去柳下季隴五十步而樵采者﹐死不赦。』令曰﹕『有能得齊王頭者﹐封萬戶侯﹐賜金千鎰。』由是觀之﹐生王之頭﹐曾不若死士之隴也。天驚」宣王曰「嗟乎﹗君子焉可侮哉﹐寡人自取病耳﹗願請受爲弟子。且顏先生與寡人遊﹐食必太牢﹐出必乘車﹐妻子衣服麗都。」顏斶辭去曰「夫玉生於山﹐制則破焉﹐非弗寶貴矣﹐然大璞不完。較莊生曳尾塗中之論﹐自勝一籌士生乎鄙野﹐推選則祿焉﹐非不尊遂也﹐然而形神不全。斶願得歸﹐晚食以當肉﹐安步以當車﹐無罪以當貴﹐淸靜貞正以自虞。更有山中白雲味﹐可自怡悅願得賜歸﹐安行反臣之邑屋。」則再拜辭去。君子曰﹕斶知足矣﹐歸眞反朴﹐則終身不辱也。

精思綺論﹐妙絕古今。當時田子方﹑段幹木輩不肯爲此言﹐亦不能爲此言。錫周王斗譎諫齊策

先生王斗造門而欲見齊宣王﹐宣王使謁者延入。王斗曰「斗趨見王爲好勢﹐王趨見斗爲好士﹐於王何如﹖」使者復還報。王曰「先生徐之﹐寡人請從。亦趣」宣王因趨而迎之於門﹐與入﹐曰「寡人奉先君之宗廟﹐守社稷﹐聞先生直言正諫不諱。其辭尙未畢」王斗對曰「王聞之過。斗生於亂世﹐事亂君﹐焉敢直言正諫。故作戇語」宣王忿然作色﹐不說。有間﹐王斗曰「昔先君桓公所好者﹐九合諸侯﹐一匡天下﹐天子授籍﹐立爲太伯。今王有四焉。又奇」宣王悅曰「寡人愚陋﹐守齊國﹐惟恐夫抎之﹐焉能有四焉﹖」斗曰「先君好馬﹐王亦好馬。先君好狗﹐王亦好狗。先君好酒﹐王亦好酒。絕倒。後人六竅俱通之說﹐似從此脫化先君好色﹐王亦好色。先君好士﹐是王不好士。」宣王曰「當今之世無士﹐寡人何好﹖」王斗曰「世無騏驎騄耳﹐王之駟已備矣。世無東郭俊﹑廬氏之狗﹐王之走狗已具矣。世無毛嬙﹑西施﹐王宮已充矣。王亦不好士也﹐何患無士﹖」宣王謝曰「寡人有罪國家。」於是舉士五人任官﹐齊國大治。

讀中幅絕妙文情﹐令我憶髯參軍﹑短主簿﹐令公喜﹐令公怒也。勝處正在宣王每發一言﹐便陡然喝住﹐復抽妙緒﹐有絕處逢生之奇。錫周

譏田駢齊策

齊人見田駢﹐曰「聞先生髙義﹐設爲不宦﹐而願爲役。」田駢曰「子何聞之﹖」對曰「臣聞之鄰人之女。」幻甚﹐然只是借客形主法田駢曰「何謂也﹖」對曰「臣鄰人之女﹐設爲不嫁﹐行年三十而有七子﹐不嫁則不嫁﹐然嫁過畢矣。如何是嫁過畢﹐思之定當匿笑今先生設爲不宦﹐訿養千鐘﹐徒百人﹐不宦則然矣﹐而富過畢矣。句法微變」田子辭。

只一設爲生出斧鉞。口角尖俏之極﹐又在一畢字上。張賓王

張評妙矣﹐然未競其說。設爲者﹐裝模做樣之謂。過畢者﹐敗壞決裂之謂。大抵裝模做樣之人﹐必至敗壞決裂而止。而敗壞決裂之人﹐皆由裝模做樣而起。從來處女生男﹐處士出山﹐同坐此病。此文兩兩相形激射最毒。錫周

田需對管燕齊策

管燕得罪齊王﹐謂其左右曰「子孰而語辭與我赴諸侯乎﹖」左右默然莫對。管燕連漣同然流涕曰「悲夫﹗士何其易得而難用也﹗」田需對曰「士三食不得饜﹐撫膺痛哭而君鵝鶩有餘食﹔下宮糅羅紈﹐曳綺縠﹐而士不得以爲緣。且財者君之所輕﹐死者士之所重﹐較量得妙君不肯以所輕與士﹐而責士以所重事君﹐非士易得而難用也。」

士者﹐難得而易用者也。以爲易得﹐便失之矣。張子登

拈出輕重﹐折倒難易﹐大爲千古失意人吐气。錫周

諫城薛齊策

靖郭君將城薛﹐客多以諫。靖郭君謂謁者無爲客通。齊人有請者曰「臣請三言而已矣﹗奇想益一言﹐臣請烹。」靖郭君因見之。客趨而進曰「海大魚。妙﹐妙﹗」因反走。君曰「客有於此。言無走」客曰「鄙臣不敢以死爲戲。妙﹗妙﹗」君曰「亡﹐更言之。」對曰「君不聞大魚乎﹖网不能止﹐鉤不能牽﹐蕩而失水﹐則螻蟻得意焉。今夫齊﹐亦君之水也。君長齊﹐奚以薛爲﹖失齊作失﹐𨿽隆薛之城到於天﹐亦是奇語猶之無益也。」君曰「善。」乃輟城薛。

絕妙入門訣。彼莽男子上書十二字﹐眞是彊人嚼蠟。顧宋梅

遊戲之文﹐乃爾恢奇﹐所謂別有天地非人間。妙在競不止三言﹐妙在何嘗非三言﹐又妙在精選三言﹐減一寧便無情﹐增一字卽少味。錫周

靖郭君知人齊策

靖郭君善齊貌辧。一篇提綱便重靖郭君齊貌辧之爲人也多疵﹐門人弗悅。士尉以證靖郭君﹐靖郭君不聽﹐士尉辭而去。孟嘗君又竊以諫﹐靖郭君大怒曰「剗翦也而類﹐破吾家。極摹大怒神吻茍可慊齊貌辧者﹐吾無辭爲之。」於是舍之上捨﹐令長子禦之﹐旦暮進食。數年﹐宣王薨﹐閔王立。靖郭君之交﹐大不善於閔王﹐辭而之薛﹐與齊貌辧俱畱。更妙﹐直是生死與俱無幾何﹐齊貌辧辭而行﹐請見閔王。靖郭君曰「王之不說嬰甚﹐公往必得死焉。眞實愛才」齊貌辧曰「固不求生也﹐請必行。已拼一死。蓋數年之感激深矣﹗」靖郭君不能止。齊貌辧行至齊﹐閔王聞之﹐藏怒以待之。齊貌辧見﹐閔王曰「子﹐靖郭君之所聽愛夫﹗」齊貌辧曰「愛則有之﹐聽則無有。推開愛字﹐從聽字乘勢趕入王之方爲太子之時﹐辧謂靖郭君曰﹕『太子相不仁﹐過頤豕視﹐若是者信反。不若廢太子﹐更立衛姬嬰兒郊師。』靖郭君泣而曰﹕『不可﹐吾不忍也。』若聽辧而爲之﹐必無今日之患也。巧妙絕倫此爲一。至於薛﹐昭陽請以數倍之地易薛﹐辧又曰﹕『必聽之。』靖郭君曰﹕『受薛於先王﹐𨿽惡於後王﹐吾獨謂先王何﹗且先王之廟在薛﹐吾豈可以先王之廟與楚乎』﹐又不肯聽辧。換筆此爲二。」閔王太息﹐動於顏色﹐曰「靖郭君之於寡人﹐一至於此乎﹗寡人少﹐殊不知此﹐客肯爲寡人來靖郭君乎﹖」齊貌辧對曰「敬諾。」靖郭君衣宣王之衣冠﹐帶其劍﹐閔王自迎靖郭君於郊﹐望之而泣。靖郭君至﹐請相之﹐靖郭君辭﹐不得已而受之。七日﹐謝病﹐彊辭不得﹐三日而聽。當是時﹐靖郭君可謂能自知人矣﹗特表靖郭君﹐是此文主意能自知人﹐故人非之不爲沮。此齊貌辧之所以外生樂患趣趨同難者也。

須知此文全是出色寫靖郭君﹐中間敍貌辧﹐正爲襯出靖郭君賞鑑不謬耳。不得誤謂主客並重也。「愛則有之﹐聽則無有」﹐較蒯通「孺子不聽臣之計」﹐二語更有回天之力。錫周

蘇代止孟嘗君入秦齊策

孟嘗君將入秦﹐止者千數而弗聽。蘇代欲止之﹐孟嘗曰「人事者﹐吾已盡知之矣﹔吾所未聞者﹐獨鬼事耳。」蘇代曰「臣之來也﹐固不敢言人事也﹐固且以鬼事見君。便跌入」孟嘗君見之。謂孟嘗君曰「今臣來﹐過於淄上﹐有土偶人與桃梗相與語。桃梗謂土偶人曰﹕『子﹐西岸之土也﹐挻子以爲人﹐至歲八月﹐降雨下﹐淄水至﹐則汝殘矣。』土偶曰﹕『不然。吾西岸之土也﹐土則復西岸耳。語妙﹗今子﹐東國之桃梗也﹐刻削子以爲人﹐降雨下﹐淄水至﹐流子而去﹐則子漂漂者將何如耳。正諭雙關』今秦四塞之國﹐譬若虎口﹐而君入之﹐則臣不知君所出矣。」孟嘗君乃止。

大蘇彊人說鬼﹐未必有此情趣。錫周

魯連論逐客齊策

孟嘗君有舍人而弗悅﹐欲逐之。魯連謂孟嘗君曰「猿猴錯捨也木據水﹐則不若魚鱉處﹔謂法參差可喜歷險乘危﹐則騏驥不如狐貍。曹沫奮三尺之劍﹐一軍不能當﹔使曹沫釋其三尺之劍而操銚耨﹐更質奧與農人居隴畝之中﹐則不若農夫。故物捨其所長﹐之其所短﹐堯亦有所不及矣。今使人而不能﹐則謂之不肖﹔教人而不能﹐則謂之拙。拙則罷之﹐不肖則棄之﹐使人有棄逐﹐不相與處﹐而來害相報者﹐豈非世之立教首也哉﹗言棄逐而不相與處者﹐自他國來而害我以相報﹐將爲人所戒」

有意通作歷落奧古之調﹐益深以四六對偶爲可醜也。篇中一諭再諭﹐而無雜沓之患﹐其气走﹐其魄大耳﹗錫周

魯連論攻狄齊策

田單將攻狄﹐往見魯仲子。仲子曰「將軍攻狄﹐不能下也。」田單曰「臣以五里之城﹐七里之郭﹐破亡餘卒﹐破萬乘之燕﹐復齊墟。攻狄而不下﹐何也﹖」上車弗謝而去。遂攻狄﹐三月而不克之也。齊嬰兒謠曰「大冠若箕﹐修劍拄頤﹐攻狄不能﹐下壘枯丘葉欺。」田單乃懼﹐問魯仲子曰「先生謂單不能下狄﹐請聞其說。」魯仲子曰「將軍之在卽墨﹐坐而織蕢﹐立則杖插﹐爲士卒倡﹐曰﹕『何往矣﹐宗廟亡矣﹗亡日尙矣﹗歸於何黨矣﹗』當此之時﹐將軍有死之心﹐而士卒無生之气﹐聞若言﹐莫不揮泣奮臂而欲戰﹐此所以破燕也。當今將軍東有夜邑之奉﹐西有甾上之虞﹐黃金橫帶﹐而馳乎淄﹑澠之間﹐有生之樂﹐無死之心﹐所以不勝者也。」田單曰「單有心﹐先生志之矣。」明日﹐乃厲气循城﹐立於矢石之所﹐乃援桴鼓之﹐狄人乃下。

點綴有情﹐橫插一謠一歌﹐尢得左氏金鍼。錫周

趙威後問齊使齊策

齊王使使者問趙威後。書未發﹐威後問使者曰「歲亦無恙耶﹖民民字一篇之骨亦無恙耶﹖王亦無恙耶﹖」使者不悅﹐曰「臣奉使使威後﹐今不問王而先問歲與民﹐豈先賤而後尊貴者乎﹖」威後曰「不然。茍無歲﹐何有民﹖茍無民﹐何有君﹖句句生稜﹐字字有角故有問﹐捨本而問末者耶﹖」乃進而問之曰以下有問無對﹐妙甚﹗﹕「齊有處士曰鐘離子﹐總出使者意想之外無恙耶﹖是其爲人也﹐有糧者亦食﹐無糧者亦食﹔有衣者亦衣﹐無衣者亦衣。是助王養其民者也﹐何以至今不業也﹖葉陽子無恙乎﹖是其爲人﹐哀鰥寡﹐卹孤獨﹐振困窮﹐補不足。是助王息其民者也﹐何以至今不業也﹖北宮之女嬰兒子無恙耶﹖忽及一奇女﹐妙甚﹗蓋不如此便不是威後問也徹其環瑱﹐至老不嫁﹐以養父母。是其率民而出於孝情者也﹐何爲至今不朝也﹖此二士弗業﹐一女不朝﹐忽作一束﹐奇﹗何以王齊國﹑子萬民乎﹖於陵子仲尙存乎﹖更幻﹐更險﹐可謂出奇無窮是其爲人也﹐上不臣於王﹐下不治其家﹐中不索交諸侯。此率民而出於無用者﹐何爲至今不殺乎﹖」

妙在處處是問體﹐尢妙在齊使默無一語。威後說得盡髙興﹐齊使聽得極敗興。無一疲軟語。如畫猛虎者﹐四旁林木都作勁勢。此媼胸中﹐全合聖賢作用。篇首先問歲﹑民﹐便知民爲國本﹐食爲民天。至末欲殺於陵子仲﹐竟是夫子誅少正卯手段。錫周

君王后之賢齊策

齊閔王之遇殺﹐其子法章變姓名﹐爲莒太史家庸夫。太史敫女奇法章之狀貌﹐以爲非常人﹐憐而常竊衣食之﹐與私焉。莒中及齊亡臣相聚﹐求閔王子欲立之﹐法章乃自言於莒﹐共立法章爲襄王。襄王立﹐以太史氏女爲王后﹐生子建。太史敫曰「女無媒而嫁者﹐非吾種也﹐污吾世矣。」終身不睹。有此一波﹐令通篇增無限色澤君王后賢﹐不以不睹之故﹐失人子之禮也。襄王卒﹐子建立爲齊王﹐君王後事秦謹﹐與諸侯信﹐以故建立四十有餘年不受兵。秦昭王嘗遣使者遺君王后玉連環﹐曰「齊多知﹐而解此環不﹖」君王后以示羣臣﹐羣臣不知解。君王后引椎椎破之﹐謝秦使曰「謹以解矣。」及君王后病且卒﹐誡建曰「羣臣可用者某。」建曰「請書之。」君王后曰「善。」取筆牘受言﹐君王后曰「老婦已忘矣。」君王后死﹐後後勝相齊﹐多受秦間金﹐王使賓客入秦﹐皆爲變辭﹐勸王朝秦﹐不修攻戰之備。

不拘謹﹐不瑣碎﹐無張皇之狀﹐無描摹之態。如佳花美木﹐根株枝葉﹐俱覺淸翠可人。錫周

江乙論昭奚卹楚策

荊宣王問羣臣曰「吾聞北方之畏昭奚卹也﹐果誠何如﹖」羣臣莫對。江乙對曰「虎求百獸而食之﹐得狐。狐曰﹕『子無敢食我也。天帝使我長百獸﹐今子食我﹐是逆天帝命也。子以我爲不信﹐吾爲子先行﹐子隨我後﹐似癡似黠﹐絕妙文心觀百獸之見我而敢不走乎﹖』虎以爲然﹐故遂與之行。獸見之皆走。諧語解頤﹐讀之愁城可破虎不知獸畏己而走也﹐以爲畏狐也。今王之地方五千里﹐帶甲百萬﹐而專屬之昭奚卹﹔故北方之畏奚卹也﹐其實畏王之甲兵也﹐猶百獸之畏虎也。」

無端捏造﹐便如眞有。東方曼倩有此舌鋒﹐無此文心也。其諧趣處尢在饒有癡態。錫周

安陵君請從死楚策

江乙說於安陵君曰「君無咫尺之功﹐骨肉之親﹐處尊位﹐受厚祿﹐一國之眾﹐見君莫不斂衽而拜﹐撫委而服﹐何以也﹖此君出口便尖利」曰「王過舉以色。不然﹐無以至此。」江乙曰「以財交者﹐財盡而交絕﹔透以色交者﹐華落而愛渝。是以嬖色不敝席﹐寵臣不避軒。今君擅楚國之勢﹐而無以自結於王﹐竊爲君危之﹗」安陵君曰「然則柰何﹖」「願君必請從死﹐以身爲殉﹐以賒死博現寵﹐計絕狡獪如是必長得重於楚國。」曰「謹受令。」三年而弗言。頓住。蓄勢江乙復見曰「臣所爲君道﹐至今未效。君不用臣之計﹐臣請不敢復見矣。」安陵君曰「不敢忘先生之言﹐未得間也。再頓。蓄勢」於是楚王遊於云夢﹐結駟千乘﹐旌旗蔽日﹐野火之起也若云霓﹐兕虎嗥之聲若雷霆﹐文瀾壯闊﹐如火如荼﹐讀之覺紙上有聲有色﹐有景有情﹐眞奇觀也有狂兕牂車依輪而至﹐王親引弓而射﹐壹發而殪。王抽旃旄而抑兕首﹐仰天而笑曰「樂矣﹐今日之遊也。寡人萬歲千秋之後﹐誰與樂此矣﹖」安陵君泣數行下而進曰「臣入則編席﹐出則陪乘。大王萬歲千秋之後﹐願得以身試黃泉﹐蓐螻蟻﹐試字妙﹐蓐字又妙。回盼魂銷又何如得此樂而樂之。」王大說﹐乃封壇爲安陵君安陵名。君子聞之曰「江乙可謂善謀﹐安陵君可謂知時矣。雙結」

名妓哄孤老﹐慣用此法﹐不謂割袖承恩者亦然。先秦筆墨必有一段經營慘淡﹑躊躇滿志之文﹐令人讀之可歌﹑可喜﹑可驚﹑可愕。其法在起處﹐筆筆作態﹐筆筆蓄勢﹐忽然幻出一番云堆浪湧境界﹐如蜃樓海市﹐光怪陸離﹐萬千气象﹐得未曾有。後代文宗﹐惟韓歐解此﹐魏晉齊梁﹐求工字句﹐專精聲律﹐宜乎神气去而萬里。華贍典麗﹐已爲屈宋騷賦開山﹐文章固有風气哉。錫周

蘇秦見楚王楚策

蘇秦之楚﹐三日﹐乃得見乎王。談卒﹐辭而行。楚王曰「寡人聞先生﹐若聞古人。今先生乃不遠千里而臨寡人﹐曾不肯畱﹐願聞其說。」對曰「楚國之食貴於玉﹐薪貴於桂﹐謁者難得見如鬼﹐王難得見如天帝。今令臣食玉炊桂﹐因鬼見帝。八字分看合看俱佳」王曰「先生就捨﹐寡人聞命矣。」

趣而已。錫周

奪不死藥楚策

有獻不死之藥於荊王者﹐何不自服﹖謁者操以入。中射之士問曰「可食乎﹖」曰「可。」因奪而食之。王怒﹐使人殺中射之士。中射之士使人說王曰「臣問謁者﹐謁者曰可食﹐臣故食之。是臣無罪﹐而罪在謁者也。且客獻不死之藥﹐臣食之﹐而王殺臣﹐王卽殺臣﹐臣亦不死是死藥也。王殺無罪之臣﹐而明人之欺王。」王乃不殺。

一開口𨿽有諧趣﹐然失之太纖。入後妙論粲化﹐讀之津津味流頤頰﹐有瑕有瑜﹐會須分別觀之。自古人主服金石而腐腸胃者甚多﹐何處更覓不死藥﹖只有催命丹耳。中射之士想曾熟春秋﹐恐蹈許世子弒君之譏﹐故爲君嘗藥末可知。錫周

汗明見春申君楚策

汗明見春申君﹐候問三月﹐而後得見。談卒﹐春申君大悅之。汗明欲復談﹐春申君曰「僕已知先生﹐先生太息矣。」汗明蹙焉﹐曰「明願有問君而恐固陋也。不審君之聖﹐孰與堯也﹖」春申君曰「先生過矣﹐臣何足以當堯。」汗明曰「然則君料臣孰與舜﹖」春申君曰「先生卽舜也。」汗明曰「不然﹐臣請爲君終言之。不憚煩極矣﹐翻吐出妙語君之賢實不如堯﹐臣之能不及舜。夫以賢舜事聖堯﹐三年而後乃相知也。今君一旦而知臣﹐是君聖於堯而臣賢於舜也。妙」春申君曰「善。」召門吏爲汗先生著客籍﹐只如此應付﹐終不復談﹐絕倒五日一見。汗明曰「君亦聞驥乎﹖夫驥之齒至矣﹐淋漓感慨﹐唾壺擊碎服鹽車而上太行。蹄申膝折﹐尾湛胕同腑潰﹐漉汁灑地﹐白汗交流﹐外阪遷延﹐負棘而不能上。此等處盡可節省﹐偏不肯省﹐故妙伯樂遭之﹐下車攀而哭之﹐解紵衣以冪之。驥於是俯而噴﹐仰而鳴﹐聲達於天﹐若出金石聲者﹐何也﹖一气盤旋彼見伯樂之知己也。今僕之不肖﹐厄於州部﹐堀穴窮巷﹐沈浮鄙俗之日久矣﹐君獨無意湔音箋袚僕也﹐使得爲君髙鳴屈於梁乎﹖」

感慨之文﹐卻出之以興會淋漓﹐自足動人。相傳昌黎每讀此策﹐必爲之撫膺慟哭。他日出所著雜說示孟東野﹐其第四首云﹕世有伯樂﹐然後有千里馬。千里馬常有﹐而伯樂不常有。東野笑曰﹕公此文全從慟哭國策得來。錫周

觸詟說趙太后趙策

趙太后新用事﹐秦急攻之。趙氏求救於齊。齊曰「必以長安君爲質﹐兵乃出。」太后不肯﹐大臣彊諫。太后明謂左右﹕「有復言令長安君爲質者﹐老婦必唾其面。」左師觸詟願見﹐太后盛气而揖之﹐入而徐趨﹐至而自謝﹐曰「老臣病足﹐曾不能疾走﹐不得見久矣。竊自恕﹐恐太后玉體必有所郤也﹐故願望見。」太后曰「老婦恃輦而行。」曰「日食飲得無衰乎﹖」曰「恃粥耳。」曰「老臣今者殊不欲食﹐乃自彊步﹐日三四里﹐少益嗜食﹐和於身。」曰「老婦不能。」太后之色少解。左師公曰「老臣賤息﹐舒祺最少﹐不肖。而臣衰﹐竊愛憐之。願令補黑衣之數﹐以衛王官﹐沒死以聞。」太后曰「敬諾。年幾何矣﹖」對曰「十五歲矣。𨿽少﹐願及未塡溝壑而托之。映長安君如花影暗橫窗」太后曰「丈夫亦愛憐其少子乎﹖」對曰「甚於婦人。」太后笑曰「婦人異甚。」對曰「老臣竊以爲媼之愛燕後﹐賢於長安君。」曰「君過矣﹗不若長安君之甚。」左師公曰「父母之愛子﹐則爲之計深遠。媼之送燕後也﹐持其踵爲之泣﹐又映長安君如花影暗橫窗念悲其遠也﹐亦哀之矣。已行﹐非弗思也﹐祭祀必祝之﹐祝曰﹕『必勿使反。』豈非計久長﹐有子孫相繼爲王也哉﹖」太后曰「然。」左師公曰「今三世以前﹐至於趙之爲趙﹐逼入﹐如素月移花影趙主之子孫侯者﹐其繼有在者乎﹖」曰「無有。」曰「微獨趙﹐諸侯有在者乎﹖再逼入﹐如素月移花影」曰「老婦不聞也。」「此其近者禍及身﹐遠者及其子孫。豈人主之子孫則必不善哉﹖暗香浮動位尊而無功﹐奉厚而無勞﹐而挾重器多也。今媼尊長安君之位﹐而封之以膏腴之地﹐多予之重器﹐而不及今令有功於國。和盤托出一旦山陵崩﹐長安君何以自托於趙﹖老臣以媼爲長安君計短也﹐故以爲其愛不若燕後。找到燕後﹐文心婉細」太后曰「諾﹐恣君之所使之。」於是爲長安君約車百乘﹐質於齊﹐齊兵乃出。子義聞之曰「人主之子也﹐骨肉之親也﹐猶不能恃無功之尊﹐無勞之奉﹐偏不從正意收繳。國策每每如此以守金玉之重也﹐而況人臣乎﹖」

月影映花﹐花彤浸月﹐更得微風搖動﹐而月魄花魂愈覺淡雅宜人﹐文致似之。錫周

虞卿論從趙策

魏使人因平原君請從於趙。三言之﹐趙王不聽。出遇虞卿﹐曰「爲入必語從。」虞卿入﹐王曰「今者平原君爲魏請從﹐寡人不聽。其於子何如﹖」虞卿曰「魏過矣。」王曰「然﹐故寡人不聽。」虞卿曰「王亦過矣。」王曰「何也﹖」曰「凡彊弱之舉事﹐彊受其利﹐弱受其害。今魏求從﹐而王不聽﹐是魏求害﹐而王辭利也。臣故曰﹐魏過王亦過。」

與愼子全東地篇同一匠巧﹐但彼長而此短耳。錫周

平原君誡平陽君趙策

平原君謂平陽君曰「公子牟遊於秦﹐且東﹐而辭應侯。應侯曰﹕『公子將行矣﹐獨無以教之乎﹖』曰﹕『且微君之命命之也﹐臣故且有效於君。夫貴不與富期而富至﹐富不與梁肉期而梁肉至﹔梁肉不與驕奢期﹐而驕奢至﹔四者何故畢竟相連﹖吾甚不解驕奢不與死亡期﹐而死亡至。悚然累世以前﹐坐此者多矣。』應侯曰﹕『公子之所以教之者厚矣。』僕得聞此﹐不忘於心。願君之亦勿忘也。各人自檢點足矣﹗」平陽君曰「敬諾。」

熱鬧場中一服淸涼散。魯連﹑顏斶而外﹐不謂尙有知之者。召公危王叔而已更甚焉。韓非論說難而身死於秦。凡人長於料人﹐而疏於自鑑。應候云﹕願君之亦勿忘也。有味哉﹗錫周

或說張相國重趙趙策

說張相國曰「君安能少趙人﹐憑空而起而令趙人多君﹖君安能憎趙人﹐而令趙人愛君乎﹖夫膠漆至粘也﹐而不能合遠﹔鴻毛至輕也﹐而不能自舉。諭意精透而筆最輕倩﹐兼擅諸子所長夫飄於淸風﹐則橫行四海。故事有簡而成功者﹐因也。今趙﹐萬乘之彊國也﹐前漳﹑滏﹐右常山﹐左河間﹐北有代﹐帶甲百萬﹐嘗抑彊秦四十餘年﹐而秦不能得所欲。由是觀之﹐頓挫趙之於天下也不輕。今君易萬乘之彊趙﹐而慕思不可得之小梁﹐臣竊爲君不取也。」君曰「善。」自是之後﹐眾人廣坐之中未嘗不言趙人之長者也﹐一結﹐姿態橫生未嘗不言趙俗之善者也。

起如奮翮摩空﹐結如斂翼趨巢﹐而情態溢乎其間。錫周

魏牟短建信君趙策

建信君貴於趙。公子魏牟過趙﹐謂趙王曰「王之先帝﹐駕犀首而驂馬服﹐句法異樣奇麗﹐犀首﹑馬服謂公孫衍﹑趙奢﹐借用都妙以與秦角逐。當時避其鋒。今王憧憧﹐說來令人發粲乃輦建信以與彊秦角逐﹐臣恐秦折王之輢車旁曰輢也。」

駕犀首而驂馬服七字﹐天然精巧﹐光彩異常。犀首﹑馬服﹐恰與駕字﹑驂字掩映生趣﹐故妙。古文有此佳句﹐覺晉人淸談﹐乃成屎橛。錫周

爲建信君謀困葺趙策

或謂建信君﹕「君之所以事王者﹐色也。葺之所以事王者﹐知也。色老而衰﹐知老而多。精﹗以日多之知﹐而逐衰惡之色﹐君必困矣。」建信君曰「柰何﹖」曰「並驥而走者﹐五里而罷﹔名論層出乘驥而禦之﹐不倦而取道多。君令葺乘獨斷之車﹐禦獨斷之勢﹐以居邯鄲﹔令之內治國事﹐外刺諸侯﹐則葺之事有不言者矣。君因言王而重責之﹐葺之軸令折矣。」建信君再拜命﹐入言於王﹐厚任葺以事﹐而重責之。未期年而葺亡走矣。

出奇何減曲逆。我服其胸藏智珠﹐而畏其舌有龍泉。錫周

文侯戒鄴令魏策

西門豹爲鄴令﹐而辭乎魏文侯。文侯曰「子往矣﹐必就子之功﹐而成子之名。」西門豹曰「敢問就功成名﹐亦有術乎﹖」文侯曰「有之矣。鄕邑老者而先受坐之士老者坐先於眾﹐子入而問其賢良之士而師事之﹐求其好掩人之美而揚人之醜者而參驗之。夫物多相類而非也﹐幽莠之幼也似禾﹐驪牛之黃也似虎﹐白骨疑象﹐武夫類玉﹐正意不復贅﹐超甚此皆似之而非者也。」

競陵萬空上人盆玩最富﹐偶指一小樹曰﹕此仿倪髙士筆也。然佳處全在參差離卽間。予謂萬空斯言﹐暗合行文妙訣。如此篇幽莠四語﹐對偶也﹐而偏饒跌宕之致﹐傾側之態﹐決非六朝人所能領取。錫周

孫臣諫割地講秦魏策

華軍之戰﹐魏不勝秦。明年﹐將使段幹崇割地而講。孫臣謂魏王曰「魏不以敗之上割﹐可謂善用不勝矣﹔而秦不以勝之上割﹐可謂不善用勝矣。今處期年乃欲割﹐是羣臣之私而王不知也。且夫欲璽者﹐段幹子也﹐語爽快﹐並剪哀梨王因使之割地﹔欲地者﹐秦也﹐而王因使之授璽。夫欲璽者制地﹐而欲地者制璽﹐其勢必無魏矣。且夫姦臣固皆欲以地事秦。以地事秦﹐譬猶抱薪而救火也。老泉六國論全祖此薪不盡﹐則火不止。今王之地有盡而秦之求無窮﹐是薪火之說也。」魏王曰「善。」

比虞卿論講秦篇少數倍﹐而工力悉敵。錫周

季梁諫魏攻邯鄲魏策

魏王欲攻邯鄲﹐季梁聞之﹐中道而反﹐衣焦不申﹐便有致頭塵不去﹐往見王曰「今者臣來﹐見人於大行﹐方北面而持其駕﹐寫出憨趣。二句連讀方見其妙告臣曰﹕『我欲之楚。』臣曰﹕『君之楚﹐將奚爲北面﹖』曰﹕『吾馬良。』臣曰﹕『馬𨿽良﹐此非楚之路也。』曰﹕『吾用多。』臣曰﹕『用𨿽多﹐此非楚之路也。』曰﹕『吾禦者善。』『此是者愈善﹐而離楚愈遠耳。』今王動欲成霸王﹐舉欲信於天下。恃王國之大﹐兵之精銳﹐而攻邯鄲﹐以廣地尊名﹐王之動愈數﹐而離王愈遠耳。猶至楚而北行也。」

酷描憨趣﹐愈轉愈妙﹐如噉蔗尾﹐漸入佳境。自是國策擅場處。錫周

龍陽君泣前魚魏策

魏王與龍陽君共船而釣﹐龍陽君得十餘魚而涕下。王曰「有所不安乎﹖便摹溺愛口角如是﹐何不相告也﹖」對曰「臣無敢二字媚不安也。」王曰「然則何爲涕出﹖」曰「臣爲臣之所得魚也。」王曰「何謂也﹖」對曰「臣之始得魚也﹐臣甚喜﹐後得又益大﹐今臣直欲棄臣前之所得矣。今以臣之凶惡﹐而得爲王拂枕席。今臣爵至人君﹐走人於庭﹐辟人於途。四海之內﹐美人亦甚多矣﹐聞臣之得幸於王也﹐必褰裳而趨大王。臣亦猶曩臣之前所得魚也﹐悟徹語。然悟者當付之一笑﹐何爲泣也﹖臣亦將棄矣﹐臣安能無涕出乎﹖」魏王曰「誤﹗有是心也﹐何不相告也﹖」於是布令於四境之內曰「有敢言美人者族。」由是觀之﹐近習之人﹐其摯讒也固矣﹐其自冪系也完矣。今由千里之外﹐欲進美人﹐所效者庸必得幸乎﹖假之得幸﹐庸必爲我用乎﹖而近習之人相與怨我﹐見有禍未見有福﹐見有怨未見有徳﹐非用智之術也。

艷麗中帶妖媚。南漢主劉鋹嬖波斯女﹐賜號媚豬。世間俊童皆媚豬也。好潔者宜思割愛﹐一笑。錫周

唐雎使秦魏策

秦王使人謂安陵君曰「寡人欲以五百里之地易安陵﹐安陵君其許寡人。」安陵君曰「大王加惠﹐以大易小﹐甚善。𨿽然﹐受地於先王﹐願終守之﹐弗敢易。」秦王不悅。安陵君因使唐雎使於秦。秦王謂唐雎曰「寡人以五百里之地易安陵﹐安陵君不聽寡人﹐何也﹖且秦滅亡魏﹐而君以五十里之地存者﹐以君爲長者﹐故不錯意也。今吾以十倍之地請廣於君﹐而君逆寡人者﹐輕寡人與﹖」唐雎對曰「否﹐陡喝﹐如聞裂帛非若是也。安陵君受地於先王而守之﹐𨿽千里不敢易也﹐豈直五百里哉﹖急投」秦王怫然怒﹐謂唐雎曰「公亦嘗聞天子之怒乎﹖」唐雎對曰「臣未嘗聞也。緩受」秦王曰「天子之怒﹐伏屍百萬﹐流血千里。」唐雎曰「大王嘗聞布衣之怒乎﹖妙﹗」秦王曰「布衣之怒﹐亦免冠徒跣﹐以頭搶地爾。」唐雎曰「此庸夫之怒也﹐非士之怒也。突如其來﹐風雲變色夫專諸之刺王僚也﹐彗星襲月﹔聶政之刺韓傀也﹐白虹貫日﹔要離之刺慶忌也﹐倉鷹擊於殿上。此三子者﹐皆布衣之士也﹐懷怒未發﹐休祲降於天﹐與臣而將四矣。若士必怒﹐伏屍二人﹐流血五步﹐天下縞素﹐今日是也。」挺劍而起。秦王色撓﹐長跪而謝之曰「先生坐﹐何至於此﹗寡人諭矣。夫韓﹑魏滅亡﹐而安陵以五十里之地存者﹐涉筆成趣徒以有先生也。」

須知此文有數樣聲口﹐數樣气色。秦王使人謂安陵君﹐第一樣。安陵君對秦使﹐第二樣。秦王謂唐雎﹐第三樣。唐雎對秦王﹐第四樣。秦王怫然怒﹐第五樣。唐雎挺劍起﹐第六樣。秦王長跪謝﹐第七樣。要寫秦王裝模作樣﹐便活畫出一恣睢暴戾之秦王。要寫秦王心驚膽戰﹐便活畫出一低聲下气之秦王。要寫安陵受制於人﹐便活畫出笑啼不敢之安陵。要寫唐雎聲勢獰惡﹐便活畫出一怒容可掬之唐雎。種種奇妙﹐何處得來﹖專諸之刺王僚一段﹐並不如荊卿所云左手把袖﹐右手揕胸也﹐只從四面八方盤旋烘染﹐而紙上己岌岌搖動。令人一讀一擊節﹐眞奇筆也。錫周

顏率以術見公仲韓策

顏率見公仲﹐公仲不見。顏率謂公仲之謁者曰「公仲必以率爲陽也﹐故不見率也。公仲好內﹐率曰好士﹔公仲嗇於財﹐率曰散施﹔公仲無行﹐率曰好義。自今以來﹐率且正言之而已矣。」公仲之謁者以告公仲﹐公仲遽起而見之。

世間有幾个胡存齋。閉門謝客者﹐會須以此法誘之。錫周

張翠說秦師下崤韓策

楚圍雍氏五月。韓令使者求救於秦﹐冠蓋相望也﹐姿態如鶴舞空霄秦師不下崤。韓又令尙靳使秦﹐謂秦王曰「韓之於秦也﹐居爲隱蔽﹐出爲雁行。今韓已病矣﹐秦師不下崤。臣聞之﹐唇揭者其齒寒﹐願大王之熟計之。」宣太后曰「使者來者眾矣﹐獨尙子之言是。」召尙子入。宣太后謂尙子曰「妾事先王也﹐先王以其髀加妾之身﹐妙語奇談﹐令人但賞其嬌艷﹐不覺其褻慢也妾困不支也﹔盡置其身妾之上﹐而妾弗重也。何也﹖妙語可味以其少有利焉。今佐韓﹐兵不眾﹐糧不多﹐則不足以救韓。夫救韓之危﹐日費千金﹐獨不可使妾少有利焉。」尙靳歸書寄書歸也報韓王﹐韓王遣張翠。張翠稱病﹐日行一縣。張翠至﹐甘茂曰「韓急矣﹐先生病而來。」張翠曰「韓未急也﹐且急矣。」甘茂曰「秦重國﹐智王也。韓之急緩莫不知﹐今先生言不急﹐可乎﹖」張翠曰「韓急則折而入於楚﹐一語已透臣安敢來﹖」甘茂曰「先生毋復言也。」甘茂入言秦王曰「公仲柄得秦師﹐故敢捍楚。今雍氏圍而秦師不下崤﹐是無韓也。公仲且抑首而不朝﹐公叔且以國南合於楚。楚﹑韓爲一﹐魏氏不敢不聽﹐是楚以三國謀秦也。如此則伐秦之形成矣。不識坐而待伐﹐亦明晰孰與伐人之利﹖」秦王曰「善。」果下師於崤之救韓。

他人擱筆之處﹐獨能曲折言之﹐而風趣在筆端跳躍﹐絕奇。少有利三字﹐妙不可言。世人淸晨忙到昏暮﹐爲他人居間調停﹐不惜聾耳敝舌﹐忘餐廢寢﹐想只爲此。錫周

賣美人事秦韓策

秦﹐大國也。韓﹐小國也。韓甚疏秦﹐而見親秦。世人相親類如此韓計之﹐非金無以也﹐感慨故賣美人。美人之價貴﹐諸侯不能買﹐故秦買之三千金。韓因以其金事秦﹐秦反得其金與韓之美人。轉一勝筆轆轤不足以似之韓之美人因言於秦曰「韓甚疏秦。此轉更奇」從是觀之﹐韓之美人與金﹐其疏秦乃始益明。咥其笑矣故客有說韓者曰「不如止淫用﹐以是爲金以事秦﹐是金必行﹐而韓之疏秦不明。美人知內行者也﹐故善爲計者﹐不見內行。」

本爲事秦大費周折﹐其實因阿堵物大費周折矣。非金無以落紙﹐慨然﹗但解幾个虛字作轉折者﹐此村童學捉筆也。玩此文幾無句不轉﹑無字不轉矣﹐卻何嘗慣用然而等字﹐只緣全以神行耳。幾轉中有極世法處﹐有極窘澀處﹐有極懊恨處﹐有極揶揄處﹐一一須眉畢現。眞咄咄怪事也﹗司馬遷全部史記﹐稱傳神絕技﹐然未能攀躋到此。錫周

郭隗說昭王燕策

燕昭王收破燕後卽位﹐卑身厚幣﹐以招賢者﹐欲將以報仇。故往見郭隗先生曰「齊因孤國之亂而襲破燕。孤極知燕小力少﹐不足以報。然得賢士與共國﹐以雪先王之恥﹐孤之願也。敢問以國報仇者柰何﹖」郭隗先生對曰「帝者與師處﹐王者與友處﹐霸者與臣處﹐亡國與役處。詘指而事之﹐北面而受學﹐則百己者至。先趨而後息﹐先問而後默﹐則什己者至。人趨己趨﹐則若己者至。憑幾據杖﹐眄視指使﹐則廝役之人至。若恣睢奮擊﹐呴籍叱咄﹐則徒隸之人至矣。此古服道致士之法也。王誠博選國中之賢者﹐而朝其門下﹐天下聞王朝其賢臣﹐天下之士必趨於燕矣。」昭王曰「寡人將誰朝而可﹖」郭隗先生曰「臣聞古之君人﹐有以千金求千里馬者﹐三年不能得。涓人中涓言於君曰﹕『請求之。』君遣之。三月得千里馬﹐馬已死﹐買其骨五百金﹐反以報君。君大怒曰﹕『所求者生馬﹐安事死馬而捐五百金﹖』涓人對曰﹕『死馬且買之五百金﹐況生馬乎﹖天下必以王爲能市馬﹐馬今至矣。』有此佳思﹐隗亦奇人於是不能期年﹐千里馬之至者三。今王誠欲致士﹐先從隗始﹔隗且見事﹐況賢於隗者乎﹖豈遠千里哉﹖」於是昭王爲隗築宮而師之。樂毅自魏往﹐鄒衍自齊往﹐劇辛自趙往﹐士爭湊燕。

排調都成峯巒﹐設色俱化煙雲。錫周

蘇代止趙王伐燕燕策

趙且伐燕﹐蘇代爲燕謂惠王曰「今者臣來﹐過易水﹐發端便像蚌方出曝﹐而鷸啄其肉﹐蚌合而箝其喙。鷸曰﹕『今日不雨﹐明日不雨﹐卽有死蚌。』蚌亦謂鷸曰﹕『今日不出﹐明日不出﹐卽有死鷸。』搏兔亦用全力。後人無此情致﹐只緣心粗耳兩者不肯相捨﹐漁者得而並禽之。今趙且伐燕﹐燕﹑趙久相攻﹐以獘大眾﹐臣恐彊秦之爲漁父也。願王熟計之也。」惠王曰「善。」乃止。

卽韓盧東郭之說﹐而此更曲暢有味﹐誕謾有情。其妙全在過易水三字﹐不爾便孟浪矣。錫周

惠王讓樂毅書燕策

先王舉國而委將軍﹐將軍爲燕破齊﹐報先王之仇﹐天下莫不振動。寡人豈敢一日而忘將軍之功哉﹗會先王棄羣臣﹐寡人新卽位﹐左右誤寡人。寡人之使騎劫代將軍者﹐爲將軍久暴露於外﹐故召將軍且休計事。將軍過聽﹐以與寡人有隙﹐遂捐燕而歸趙。將軍自爲計則可矣﹐而亦何以報先王之所以遇將軍之意乎﹖

故用長句﹐搖曳作態﹐如百丈遊絲﹐裊裊空際。錫周

說魏王見衛客衛策

衛使客事魏﹐三年不得見。衛客患之﹐乃見梧下先生﹐許之以百金。梧下先生曰「諾。」乃見魏王曰「臣聞秦出兵﹐未知其所之。秦﹑魏交而不修之日久矣。願王專事秦﹐無有他計。」魏王曰「諾。」客趨出﹐至郎門而反曰「臣恐王事秦之晚。」王曰「何也﹖」先生曰「夫人於事己者過急﹐於事人者過緩。今王緩於事己者﹐安能急於事人﹖」「奚以知之﹖」魏王問「衛客曰﹐梧下答事王三年不得見。臣以是知王緩也。」魏王趨見衛客。

結撰亦奇。國策小品中﹐拔戟自成一隊。錫周

衛新婦三言衛策

衛人迎新婦﹐婦上車﹐問﹕「驂馬﹐誰馬也﹖」禦曰「借之。」新婦謂僕曰「拊驂﹐無笞服。」千錘百煉一字一句車至門﹐扶﹐教送母曰「滅竈﹐將失火。」入室見臼﹐曰「徙之牖下﹐妨往來者。」主人笑之。此三言者﹐皆至言也﹐有此一頓﹐下句便有情味然而不免爲笑者﹐蚤晚之時失也。

峭勁如精金百煉。與韓非子參看﹐方知國策筆力﹐迥非他書可及。質言之﹐只是交談言深四字耳。一經點染﹐似覺意味無窮﹐何也﹖錫周

壺飧得士中山策

中山君饗都士﹐大夫司馬子期在焉。羊羹不徧﹐司馬子期怒而走於楚﹐說楚王伐中山﹐中山君亡。有二人挈戈而隨其後者﹐中山君顧謂二人﹕「子奚爲者也﹖」二人對曰「臣有父﹐嘗餓且死﹐君下壺飧臣父。臣父且死﹐曰﹕『中山有事﹐汝必死之。』故來死君也。」中山君喟然而仰嘆曰「與不期眾少﹐其於當厄﹔怨不期深淺﹐其於傷心。吾以一杯羊羹亡國﹐以一壺飧得士二人。」

著墨無多﹐而沈快莫此。錫周

李克論相愼到

魏文侯謂李克曰「先生嘗教寡人曰﹕『家貧則思良妻﹐國亂則思良相』。便作態今所置﹐非成則璜﹐二子何如﹖」李克對曰「臣聞之﹔卑不謀尊﹐疏不謀戚。臣在闕門之外﹐不敢當命。」文侯曰「先生臨事勿讓。」李克曰「君不察故也。居視其所親﹐富視其所與﹐達視其所舉﹐窮視其所不爲﹐貧視其所不取。五者足以定之矣﹐偏不說明﹐妙何待克哉。」文侯曰「先生就捨﹐寡人之相定矣。亦含蓄」李克趨而出﹐過翟璜之家﹐翟璜曰「今者聞君召先生而卜相﹐果誰爲之﹖」李克曰「魏成子爲相矣。偏說明﹐妙」翟璜忿然作色曰「以耳目之所睹記﹐臣何負於魏成子﹗西河之守﹐臣之所進也﹔君內以鄴爲憂﹐臣進西門豹﹔君謀欲伐中山﹐臣進樂羊﹔中山旣拔﹐無使守之﹐臣進先生﹔君之子無傅﹐臣進屈侯鮒。臣何以負於魏成子﹖復筆一」李克曰「且子之言﹐克於子之君者﹐獨接臣進先生句﹐劈口喝住﹐妙﹗豈將比周以求大官哉﹗君問而置相﹐非成則璜﹐二子何如﹖復筆二克對曰﹕君不察故也。居視其所親﹐富視其所與﹐達視其所舉﹐窮視其所不爲﹐貧視其所不取。五者足以定之矣﹐何待克哉﹗是以知魏成子爲相也。妙﹐妙﹗且子安得與魏成子比乎﹖跌進一筆﹐愈出愈奇魏成子食祿千鐘﹐什九在外﹐什一在內﹐是以東得卜子夏﹑田子方﹑段幹木﹐此三人﹐君皆師之﹔子之所進五人者﹐君皆臣之﹐子惡得與魏成子比乎﹖」翟璜逡巡再拜曰「璜鄙人也﹐失對﹐願卒爲弟子。」

前半枚卜﹐如天半神龍﹐爪牙鱗角﹐忽隱忽現﹔後半解疑﹐如廣陵怒潮﹐洶湧澎湃﹐忽起忽落﹔而音節之精妙﹐意味之圓足﹐間架之麗都﹐色色神奇﹐古今獨絕。公羊﹑國策俱善用復﹐如「宋人及楚人平晉」﹑「趙盾衛孫免侵陳」﹑「齊侯唁公於野井」﹑「愼子全東地五百里」﹑「陳軫解讒」等篇﹐膾炙人口。然其妙處﹐只在不辭費﹐不犯手耳。惟此文﹐每用一復筆﹐各有一種天然奇趣﹐飛舞筆端﹐可意會而不可言傳也。錫周

馮諼市義愼到

孟嘗君出記﹐問門下諸客﹕「誰習計會﹐能爲文收責於薛者乎﹖」馮諼署曰「能。」孟嘗君怪之﹐曰「此誰也﹖」左右曰「乃歌夫長鋏歸來者也。」孟嘗君謝曰「文倦於事﹐憒於憂﹐而性懧愚﹐沈於國家之事﹐開罪於先生。先生不羞﹐乃有意欲爲收責於薛乎﹖」馮諼曰「願之。」於是約車治裝載券契而行﹐辭曰「責畢收﹐以何市而反﹖」孟嘗君曰「視吾家所寡有者。」驅而之薛﹐使吏召諸民當償者﹐悉來合券。券徧合赴﹐矯命以責賜諸民﹐磊磊落落﹐怪怪奇奇﹐紙上亦有風馳電閃之勢因燒其券﹐民稱萬歲。長驅到齊﹐晨而求見。孟嘗君怪其疾也﹐衣冠而見之﹐曰「責畢收乎﹖來何疾也﹗」曰「收畢矣。」「以何市而反﹖」馮諼曰「君云『視吾家所寡有者』﹐臣竊計﹐君宮中積珍寶﹐狗馬實外廏﹐美人充下陳。君家所寡有者以義耳﹗此物人家頗少竊以爲君市義。」孟嘗君曰「市義柰何﹖」曰「今君有區區之薛﹐不拊愛子其民﹐侃侃正論﹐但不知其藏之胸中幾何時矣因而賈利之。臣竊矯君命﹐以責賜諸民﹐因燒其券﹐民稱萬歲。乃臣所以爲君市義也。」孟嘗君不說﹐曰「諾﹐先生休矣﹗」後期年﹐齊王謂孟嘗君曰「寡人不敢以先王之臣爲臣。」孟嘗君就國於薛﹐未至百里﹐民扶老攜幼﹐迎君道中終日。孟嘗君顧謂馮諼﹕「先生所爲文市義者﹐乃今日見之。回眸一笑百媚生」

搜奇選勝﹐盡態極妍。末贅鑿窟一段﹐翻嫌蛇足。余乙亥歲在荊溪劉丈家﹐見架上有古本愼子四卷﹐亦載國策此篇﹐但記馮諼收責一事﹐致爲明淨﹐喜而從之。錫周

漁父屈平

屈原旣放﹐遊於江潭﹐行吟澤畔﹐顏色憔悴﹐形容枯槁。漁父見而問之曰「子非三閭大夫歟﹖何故至於斯﹖」屈原曰「世人皆濁我獨淸﹐眾人皆醉我獨醒﹐是以見放。」漁父曰「聖人不凝滯於萬物﹐而能與世推移。見到世人皆濁﹐何不淈其泥而揚其波﹔眾人皆醉﹐何不餔其糟而歠其醨﹖何故深思髙舉﹐自令放爲﹖」屈原曰「吾聞之﹐新沐者必彈冠﹐新浴者必振衣。安能以身之察察﹐受物之汶汶者乎﹖寧赴湘流﹐葬於江魚腹中﹐安能以皓皓之白﹐而蒙世俗之塵埃乎﹗」漁父莞爾而笑﹐鼓枻而去﹐乃歌曰「滄浪之水淸兮﹐可以濯我纓。滄浪之水濁兮﹐可以濯我足。」遂去﹐不復與言。

讀此一過﹐居然覺山月窺人﹐江云罩笠。李長吉

皓月當空﹐萬籟俱寂﹐取此文朗吟三徧﹐令我飄然有遺世之想。錫周

對楚王問宋玉

楚襄王問於宋玉曰「先生其有遺行與﹖何士民眾庶不譽之甚也﹖」宋玉對曰「惟﹐然﹐有之。連應三句﹐筆勢紆徐﹐折出下文來願大王寬其罪﹐使得畢其辭。客有歌於郢中者﹐其始曰『下裏』『巴人』﹐國中屬而和者數千人﹔其爲『陽阿』『薤露』﹐國中屬而和者數百人﹔其爲『陽春』『白雪』﹐國中屬而和者不過數十人﹔此處先分後總引商刻羽﹐雜以流徵﹐國中屬而和者﹐不過數人而已。是其曲彌髙﹐其和彌寡。故鳥有鳳而魚有鯤﹐此處先總後分鳳凰上擊九千里﹐絕云霓﹐負蒼天﹐翺翔乎杳冥之上﹔夫蕃籬之鷃﹐豈能與之料天地之髙哉﹗鯤魚朝發昆侖之墟﹐暴鰭於碣石﹐暮宿於孟諸﹔夫尺澤之鯢﹐豈能與之量江海之大哉﹖故非獨鳥有鳳而魚有鯤也﹐士亦有之。夫聖人瑰意琦行﹐超然獨處﹔世俗之民﹐又安知臣之所爲哉﹗」

水無波瀾曲折者﹐非大觀也。山無層巒疊嶂者﹐非名勝也。文章無步驟層次者﹐非至文也。故文章之妙在步驟﹐而步驟之妙在陪襯。如此文宋玉對楚王問﹐若出俗筆﹐只「末世俗之民安知臣之所爲」一筆可了﹐此偏將客歌郢中陪起。客歌郢中﹐若出俗筆﹐只「曲髙和寡」一筆可了﹐此偏將數千人﹑數百人﹑數十人陪出數人﹐便實說出天壤間徳修謗興﹑道髙毀來一種道理來。卻不肯竟說正意﹐更將鳳凰﹑鯤魚陪起。鳳凰﹑鯤魚亦一筆可了﹐此偏將鳳凰﹑鯤魚細細洗髮一番﹐便實說出天壤間鴻翔寥廓﹑人視藪澤一種道理來。然後接入正意﹐不費辭說﹐自有水到渠成之妙矣。似此請陪客﹐方是善請陪客。然陪客請之甚易﹐遣之甚難。看此文﹐以客歌郢中陪起﹐便將「曲髙和寡」一句結定﹔以鳳凰﹑鯤魚陪起﹐便將「非獨鳥有鳳魚有鯤」一句繳過﹐隨手拈來﹐隨手放倒。此之謂請得來﹑遣得去﹐無客礙於主之病。東西京不善學之﹐信手亂塡﹐不能收拾﹐至末乃挨次呆束一番﹐如劉向封事﹑班彪王命論猶然﹐何況餘子﹗主意說得醒﹐全在客意襯得起。故何等主人﹐須用何等客作伴。譬如良辰美景﹐嘉賓滿座﹐主人之賢自見矣﹗錫周

人問於陵子仲

齊楚有重丘之役。人問於於陵子曰「齊﹐子產也。楚﹐子居也。得失子具焉。今二國構兵﹐子將奚直﹖」於陵子曰﹕古者﹐公侯擅誅伐﹐天子得按其罪而輕重之。然殷湯殲葛﹐桀未放也﹔西伯戡黎﹐紂未亡也。彼所謂聖人者﹐且首幹而靡悔焉﹗矧蔑天子未有如今者乎﹖昔者﹐泰山與江漢爭王兩京不下﹐泰山矢曰﹕『弗讓﹐吾飄塵以實彼溝澮﹐且不爲齊主。』江漢亦矢曰﹕『弗汜﹐吾餘瀝以蕩彼培螻﹐且不爲楚雄。』於是有中州之蝸﹐將起而責其是非。欲東之泰山﹐會程三千餘歲﹔欲南之江漢﹐亦會程三千餘歲。因自量其齒﹐則不過旦暮之間。於是悲憤莫勝﹐而枯於蓬蒿之上﹐爲螻蟻所笑也。今天子且拱手不能按其輕重﹐而一匹之夫非有萬乘之號﹐誅賞之權﹐輒欲起而議之﹐則何以異於中州之蝸爲螻蟻所笑也﹖」

省卻人多少妄念。其筆致全學蒙莊。錫周

矢日韓非

紂爲長夜之飲﹐懼以失日﹐問其左右﹐盡不知也。乃使人問箕子﹐箕子謂其徒曰「爲天下主﹐而一國皆失日﹐天下其危矣。一國皆不知﹐而我獨知之﹐妙﹐妙吾其危矣。」辭以醉而不知。

筆妙如轉圜。三閭稱眾人皆醉我獨醒﹐可謂失言。錫周

前識韓非

詹何坐﹐弟子侍﹐有牛鳴於門外。弟子曰「是黑牛也而白題。」詹何曰「然﹐是黑牛也而白在其角。」使人視之﹐果黑牛而以布裹其角。以詹子之術﹐嬰眾人之心﹐華焉殆矣。故曰﹕道之華也。嘗試釋詹子之察﹐略一轉掉﹐無窮意味俱從筆尖中透出﹐最耐咀嚼而使五尺之愚童子視之﹐亦知其黑牛而以布裹其角也。故以詹子之察﹐苦心傷神﹐而後與五尺之愚童子同功﹐是以曰愚之首也。故曰﹕前識者﹐道之華也﹐而愚之首也。

觸若妙諦﹐引而伸之﹐意味俱長。廬陵作文﹐獨饒雋永炎致者﹐會得此訣也。錫周

逐利韓非

鱣似蛇﹐蠶似蠋。人見蛇則驚駭﹐見蠋則毛起。漁者持鱣﹐婦人拾蠶﹐利之所在﹐皆爲賁﹑諸。

筆力直欲駕國策而上之。後代惟柳河東有此﹐韓歐未逮也。錫周

九石弓呂不韋

齊宣王好射﹐悅人之謂己能用彊弓也。其嘗所用﹐不過三石。以示左右﹐左右皆試引之﹐中關而止﹐皆曰「此不下九石﹐非王其孰能用是。」宣王之情﹐所用不過三石﹐而終身自以爲用九石﹐豈不悲哉﹗

人苦不自知﹐往往而然。𨿽然﹐豈無用九石﹐而終身自以爲用三石者﹖錫周

愼小呂不韋

賢主謹小物以論好惡。巨防容螻而漂邑殺人﹐突泄一熛而焚宮燒積﹐將失一令而軍破身死﹐主過一言而國殘民辱﹐爲後世笑。衛獻公戒孫林父﹑寧殖食。公如囿射鴻﹐二子待君﹐日晏﹐公來﹐不釋皮冠而見二子。二子不悅﹐逐獻公﹐立公子黚。衛莊公立﹐欲逐石圃。登臺以望﹐見戎州﹐而問之曰「我姬姓也﹐戎人安敢居國﹖」使奪之宅﹐殘其州。晉人適攻衛﹐戎州人因與石圃殺莊公﹐立公子起。此小物不審也。人之情﹐不蹶於山﹐而蹶於垤。

論亦警拔。中引衛事稍迂緩。錫周

諫始皇書扶蘇

天下初定﹐遠方黔首未集﹐諸生皆誦法孔子。今上皆重法繩之﹐臣恐天下不安﹐惟上察之。

漢之蕭曹﹐唐之房魏﹐爲始皇計﹐不過爾爾。錫周

與李斯書馮去疾

山東羣盜大起﹐而上方治阿房宮。阿房者﹐阿亡也。想路奇君前以不直諫阿上意﹐謂爵祿可以永終﹐然今上數誚讓君﹐君其危哉﹗

阿房命名﹐本不可解﹐而此特附會得妙﹐有裁云鏤月之奇。錫周

入關告諭髙祖

父老苦秦苛法久矣﹐軒軒而來誹謗者族﹐偶語者棄巿。舉其盛者吾與諸侯約﹐先入關者王之﹐吾當王關中。與父老約﹐法三章耳﹕殺人者死﹐傷人及盜抵罪。十字抵三章法余悉除去秦法﹐吏民皆安堵如故。凡吾所以來﹐爲父兄除害﹐非有所侵暴﹐無恐﹗且吾所以軍灞上﹐轉出還軍意﹐文心周正待諸侯至而定要束耳。」

入關一詔﹐不獨四百年帝業所基﹐實一代文章之祖。唐荊川

髙視闊步﹐籠罩萬千﹐能使拔山者喪魄。錫周

告爲義帝發喪髙祖

天下共立義帝﹐響北面事之。今項羽放殺義帝於江南﹐大逆無道。寡人親爲發喪﹐義旗兵皆縞素。悉發關內兵﹐收三河士﹐大有興會南浮江淮以下﹐願從諸侯王擊楚之殺義帝者。筆力透紙筆

如雷如霆之筆。陳明卿

順風而呼﹐聲焰十倍。寶劍出尙方﹐雄色動九軍﹐豈其是耶﹗錫周

卹民詔文帝

方春和時﹐艸木羣生之物﹐皆有以自樂。而吾百姓﹐鰥寡孤獨窮困之人﹐或阽於死亡﹐而莫之省憂。爲民父母﹐將何如﹖其議所以振貸之。

只如一句﹐不解作一气讀﹐恐非讀書種子。平易近人極矣﹐偏覺髙不可卽﹐何也﹖妙悟者會須解得。錫周

卻千里馬詔文帝

鸞旗在前﹐屬車在後﹐吉行日五十里﹐師行五十里﹐古甚﹐趣甚﹗朕乘千里之馬﹐獨先安之﹖

著眼千里二字﹐極蘊藉風流。錫周

除肉刑詔文帝

蓋聞有虞氏之時﹐畫衣冠異章服以爲戮﹐而民弗犯﹐其故可思何治之至也﹗今法有肉刑三﹐而姦不止﹐其咎安在﹖毋乃朕徳之薄而教不明歟﹖吾甚自愧。故夫訓道不純而愚民陷焉。詩曰「愷悌君子﹐民之父母。」今人有過﹐教未施而刑已加焉﹐或欲攺行爲善而道亡繇至。體貼至此﹐令人感泣朕甚憐之。夫刑至斷肢體﹑刻肌膚﹐終身不息﹐何其刑之痛而不徳也﹗何等沈摯豈稱爲民父母之意哉﹖其除肉刑﹐有以易之。

不忍人之心﹐昭然呈露﹐幾致刑措。宜哉﹗錫周

日食引咎詔文帝

人主不徳﹐天示之災﹐直截痛快﹐覺桑林自貴爲煩以戒不治。天下治亂﹐在予一人。朕下不能治育羣生﹐上以累三光之明。累字妙絕﹐雋絕﹗其悉思朕之過失﹐槪以啟告﹐及舉賢良方正能直言極諫者﹐以匡朕之不逮。

引咎如此﹐如方蝕便吐﹐民皆仰之矣。錫周

令二千石修職詔景帝

雕文刻鏤﹐傷農事者也﹔錦繡纂組﹐害女紅者也。農事傷﹐則饑之本也﹔女紅害﹐則寒之原也。夫饑寒並至而能無爲非者寡矣。跌宕朕親耕﹐後親桑﹐以奉宗廟粢盛祭服﹐爲天下先。不受獻﹐減太官﹐省繇賦﹐欲天下務農蠶﹐素有畜積以備災害。彊毋攘弱﹐眾毋暴寡﹐老耆以壽終﹐幼孤得遂長。今歲或不登﹐民食頗寡﹐其咎安在﹖或詐僞爲吏﹐吏以貨賂爲市﹐漁奪百姓﹐侵牟萬民。縣丞﹐長吏也﹐又跌宕姦法與盜盜﹐甚無謂也。其令二千石各修其職﹐不事官職耗亂者﹐丞相以聞﹐請其罪。布告天下﹐使明知朕意。

精峭處兼饒姿態﹐百讀不厭。錫周

下州郡求賢詔武帝

蓋有非常之功﹐必待非常之人﹐故馬或奔踶而致千里﹐士或有負俗之累而立功名。夫泛駕之馬﹐跅弛之士﹐亦在禦之而已。大局面其令州郡察吏民﹐舉茂材異等可爲將師及使絕國者。

武帝雄心露於非常二字。文景用人﹐必求長者之意。至此索然矣。鐘伯敬

相馬於驪黃牝牡之外﹐固是九方臯遺法。錫周

定儀禮詔武帝

蓋受命而王﹐各有所由興﹐殊路而同歸﹐謂因民而作﹐追俗爲制也。議者咸稱太古﹐百姓何望。豪邁不羈漢亦一家之事﹐典法不傳﹐謂子孫何﹖化隆者閎博﹐治淺者褊狹﹐可不勉與﹖

意甚邈﹐气甚岸﹐大有髙祖風烈。湯玉茗

寥寥數語﹐而低昂有態﹐斷續有情﹔川流嶽峙﹐總非恆境。錫周

益小吏祿詔宣帝

吏不廉平﹐則治道衰。今小吏皆勤事而俸祿薄﹐欲無侵漁百姓﹐難矣。其益吏百石以下俸十五。

吏治民隱﹐洞若觀火。錫周

議律令詔元帝

夫法令者﹐所以抑暴扶弱﹐欲其難犯而易避也。今律令煩多而不約。自典文者不能分明﹐而欲羅元元之不逮﹐斯豈刑中之意哉﹗其議律令可蠲除輕減者條奏﹐惟在便安萬姓而已。喫緊爲人

極合刑期無刑之意﹐而意味深長﹐耐人諷詠。錫周

遺章邯書陳余

白起爲秦將﹐南徵鄢郢﹐北坑馬服﹐攻城略地﹐不可勝計﹐而竟賜死。蒙恬爲秦將﹐北逐戎人﹐開楡中地數千里﹐竟斬陽周。何者﹖功多秦不能盡封﹐因以法誅之。得情今將軍爲秦將三歲矣﹐所亡失以十萬數﹐而諸侯並起﹐滋益多。彼趙髙素諛日久﹐今事急﹐亦恐二世誅之﹐故欲以法誅將軍以塞責﹐使人更代將軍以脫其禍。今將軍居外久﹐多內郤﹐有功亦誅﹐無功亦誅。明目張膽且天之亡秦﹐無愚智皆知之。今將軍內不能直諫﹐外爲亡國將﹐孤特獨立而欲常存﹐豈不哀哉﹗將軍何不還兵與諸侯爲從﹐約共攻秦﹐分王其地﹐南面稱孤。此孰與身伏鈇質﹐妻子爲僇乎﹖

勝魯連遺燕將書。錫周

諫封淮南四子疏賈誼

竊恐陛下接王淮南諸子﹐直起曾不與如臣者孰熟同計之也。淮南王之悖逆無道﹐天下孰不知其罪﹐陛下幸而赦遷之﹐自疾而死﹐天下孰以王死之不當。今奉尊罪人之子﹐適足以負謗於天下耳。此人少壯﹐豈能忘其父哉﹗白公勝所爲父報仇者﹐大父與伯父﹑叔父也。白公爲亂﹐非欲取國代王也﹐發忿快志﹐剡手以衝仇人之胸﹐固爲俱靡而已。危言悚動﹐切中情事淮南𨿽小﹐黥布嘗用之矣﹐漢存特幸耳﹗夫擅仇人足以危漢之資﹐於策不便。快甚﹐讀之可療鬱結𨿽割而爲四﹐四子一心也。予之眾﹐積之財﹐此非有子胥﹑白公報於廣都之中﹐卽疑有專諸﹑荊軻起於兩柱之間﹐說得怕人所謂假賊兵爲虎翼者也。願陛下少畱計。直收

漢文中無有更爽﹑更快於此者。他家競采司馬長卿諫獵書﹐吾不欲以彼易此。錫周

上武帝書東方朔

臣朔少失父母﹐長養兄嫂﹐年十二﹐學書三冬﹐文史足用。十五學劍術﹐十六學詩書﹐誦二十二萬言。十九學孫吳兵法﹐戰陣之具﹐鉦鼓之教﹐亦誦二十二萬言。凡臣朔固已誦四十四萬言﹐總計一筆﹐若莊若戲又常服子路之言。所服何語﹖含糊得妙臣朔年二十二﹐長九尺三寸﹐近於戲矣﹐然聲光卻極俊偉目若懸珠﹐齒若編貝﹔勇若孟賁﹐捷若慶忌﹐廉若鮑叔﹐信若尾生﹐若此可以爲天子大臣矣。便擬身都卿相﹐覺毛遂尙帶秀才气臣朔昧死再拜以聞。

疏宕有奇气。錫周

遺公孫弘書鄒長倩

夫人無幽顯﹐道在則尊。𨿽生芻之賤也﹐不能脫落君子﹐新聲雅韻故贈君生芻一束。先譽詩所謂﹕生芻一束﹐其人如玉。五絲爲襵﹐倍襵爲升﹐倍升爲緎﹐倍緎爲紀﹐倍紀爲綜﹐倍綜爲襚。此自少之多﹐自微至著也。士之立功勛﹑效名節﹐亦復如之。勿以小善不足修而不爲也。故贈君素絲一襚。次勉撲滿者﹐以土爲器﹐以蓄錢具。其有入竅而無出竅﹐滿則撲之。土粗物也﹐錢重貨也。入而不出﹐積而不散﹐故撲之。士有聚斂而不能散者﹐將有撲滿之敗﹐可不誡歟﹖故贈君撲滿一枚。次規山川阻修﹐加以風露﹐敍寒燠偏畱在末幅﹐盡佳次卿足下﹐勉作功名。竊在下風﹐以俟嘉譽。

閒雅中自帶嚴栗處﹐可稱雅人深致矣。楊維斗

韻幽色秀﹐使人之意也消。錫周

論治道疏公孫弘

陛下有先聖之位﹐而無先聖之民﹔有先聖之民﹐而無先聖之吏。歸重吏治﹐筆意挺拔是以勢同而治異。先世之吏正﹐故其民篤﹔今世之吏邪﹐故其民薄。政獘而不行﹐令倦而不聽。夫使邪吏行獘政﹐用倦令﹐治薄民﹐孫云﹕總得緊切民不可得而化﹐此治之所以異也。撇一筆臣聞周公旦治天下﹐期年而變﹐三年而化﹐五年而定。惟陛下之所志。結法老

節短而味長﹐言簡而意完。西京短幅中絕唱也。錫周

與相如書卓文君

羣華競芳﹐五色淩素﹐竟是妒琴尙在禦﹐而新聲代故。錦水有鴛﹐漢宮有木﹐彼木而親﹐嗟世人之兮﹐瞀於淫而不悟。朱弦嚙﹐明鏡缺﹐朝露晞﹐芳時歇。白頭吟﹐傷別離。努力加餐勿念妾。錦水湯湯﹐與君長決。

宜嗔宜喜春風面。劉越石

哀音繚亂﹐急管繁弦。錫周

請使匈奴書終軍

軍無橫艸之功﹐得列宿衛﹐食祿五年。邊境時有風塵之警﹐臣宜被堅執銳﹐可兒﹐可兒﹗當矢石﹐啟前行﹐駑下不習金革之事。今聞將遣匈奴使者﹐臣願盡精厲气﹐奉佐明使﹐書吉凶於單於之前。臣年少材下﹐孤於外官﹐不足以亢一方之任﹐竊不勝憤懣。

其雄在气﹐其奇在骨。後生讀此訶爲平淡者﹐決當痛與三十棒。錫周

與蘇武書李陵

子卿名聲冠於圖籍﹐分義光於二國﹐形影表於丹靑﹐爵祿傳於王室﹔家獲無窮之寵﹐永明白於千載。夫行志志立﹐求仁得仁﹐頓筆有致𨿽遭困厄﹐死而後已﹐將何恨哉﹗陵前提步卒五千﹐深入匈奴右地三千餘里﹐𨿽身降名辱﹐下計其功﹐豈不足以免老母之命耶﹖此語殊可入耳嗟乎子卿﹐世事謬矣﹗功者福主﹐今爲禍先﹔忠者義本﹐今爲重患。是以彭蠡赴流﹐屈原沈身﹐子欲居九夷﹐此不由感怨之志耶﹖行矣子卿﹐恩若一體﹐分爲二朝﹐悠悠永絕﹐何可爲思。陵獨何心﹖能不悲哉﹗人殊俗異﹐死生斷絕﹐何由復達。

彼此相形﹐愈增淒楚﹐較後重答書﹐差不失體。錫周

項羽本紀贊司馬遷

吾聞之周生曰﹕舜目蓋重瞳子﹐又聞項羽亦重瞳子。羽豈其苗裔邪﹖何興之暴也﹗夫秦失其政﹐陳涉首難﹐豪傑蜂起﹐相與並爭不可勝數。然羽非有尺寸﹐乘勢起隴畝之中﹐三年遂將五諸侯滅秦﹐分裂天下而封王侯﹐政由羽出﹐號爲霸王﹐位𨿽不終﹐近古以來未嘗有也。及羽背關懷楚﹐放逐義帝而自立﹐怨王侯叛己﹐難矣。自矜功伐﹐奮其私智而不師古﹐謂霸王之業﹐欲以力徵經營天下﹐卒亡其國。身死東城﹐尙不覺悟﹐而不自責﹐過矣。乃引「天亡我﹐非用兵之罪也」﹐豈不謬哉﹗

抑揚盡致﹐一種惋惜之情﹐呼之欲出。錫周

孔子世家贊司馬遷

詩有之﹕髙山仰止﹐景行行止。𨿽不能至﹐然心鄕往之。余讀孔氏書﹐想見其爲人。適魯觀仲尼廟堂﹑車服﹑禮器﹐諸生以時習禮其家﹐余低回畱之不能去云。天下君王至於賢人眾矣﹐當時則榮﹐沒則已焉。孔子布衣﹐傳十餘世﹐學者宗之。自天子王侯﹐中國言六藝者﹐折中於夫子﹐可謂至聖矣﹗

贊孔子一若想之不盡說之不盡也者﹐所謂觀海難言也。金聖嘆

荊公議史遷列孔子於世家爲進退失據。今觀其贊語﹐則固以仲尼之道爲可以世天下矣。錫周

蕭相國世家贊司馬遷

蕭相國何﹐於秦時爲刀筆吏﹐碌碌未有奇節。及漢興﹐依日月之末光﹐何謹守管籥﹐因民之疾﹐奉法順流﹐與之更始。淮陰黥布等皆以誅滅﹐襯而何之勛爛焉。位冠羣臣﹐揚聲施後世﹐與閎夭﹑散宜生等爭烈矣。分寸

不滿百字﹐包括一篇世家﹐而抑揚贊嘆﹐邈然神遠。錫周

伍子胥列傳贊司馬遷

怨毒之於人甚矣哉﹗王者尙不能行之於臣下﹐況同列乎。向令伍子胥從奢俱死﹐何異螻蟻﹖棄小義﹐雪大恥﹐名垂於後世﹐悲夫﹗方子胥窘於江上﹐道乞食﹐志豈嘗須臾忘郢邪﹖故隱忍就功名﹐非烈丈夫孰能致此哉﹗白公如不自立爲君者﹐其功謀亦不可勝道者哉﹗

隱忍就功名﹐是作全部史記宗旨。故反復言之。錫周

信陵君列傳贊司馬遷

吾過大梁之墟﹐求問其所謂夷門。許多驚天動地事迹﹐獨拈出夷門二字。妙筆﹐絕妙﹗夷門者﹐城之東門也。天下諸公子﹐亦有喜士者矣﹐然信陵君之接巖穴隱者﹐長言之不恥下交﹐有以也。名冠諸侯不虛耳。嗟嘆之髙祖每過之﹐而令民奉祀不絕也。借證作結﹐餘韻繞梁

三四筆內﹐諸法畢備﹐眞古文中拱璧也。宜乎杜樊川飲食坐臥必與之俱。錫周

平原君虞卿列傳贊司馬遷

平原君﹐翩翩濁世之佳公子也﹐然未觀大體。鄙語曰﹕利令智昏﹐平原君貪馮亭邪說﹐使趙陷長平兵四十餘萬眾﹐邯鄲幾亡。虞卿料事揣情﹐爲趙畫策﹐何其工也。及不忍魏齊﹐卒困於大梁。庸夫且知其不可﹐況賢人乎﹖然虞卿非窮愁﹐亦不能著書以自見於後世云。

長平之役﹐府獄平原﹐亦責備賢者之意。贊虞卿﹐忽然又說到窮愁著書﹐極似國策篇末論斷。錫周

屈原賈生列傳贊司馬遷

余讀離騷﹑天問﹑招魂﹑哀郢﹐悲其志。一層適長沙﹐觀屈原所自沈淵﹐未嘗不垂涕﹐想見其爲人。兩層及見賈生弔之﹐插入賈生﹐妙﹗若無此二層意﹐文章便枯索少味又怪屈原以彼其材﹐遊諸侯﹐何國不容﹐而自令若是。三層讀鵩鳥賦﹐同死生﹐輕去就﹐又爽然自失矣。言盡意長

贊三閭而長沙已該﹐合傳文之最奇者。敍次頓跌都臻化境。錫周

蒙恬列傳贊司馬遷

吾適北邊﹐自直道歸﹐行觀蒙恬所爲。秦築長城亭障﹐塹山堙谷﹐通直道﹐固輕百姓力矣。閒中一擊夫秦之初滅諸侯﹐天下之心未定﹐痍傷者未瘳﹐而恬爲名將﹐不以此時彊諫﹐振百姓之急﹐養老存孤﹐務修眾庶之和﹐侃侃正論而阿意興功﹐此其兄弟遇誅﹐不亦宜乎﹗沒躲閃何乃罪地脈哉﹖

太史公每有刺譏﹐不爲深刻﹐自令人帖然心服。如此篇及管晏列傳贊﹐皆獨辟偉論。小儒見之﹐咸當咋舌。孟堅﹑蔚宗﹐妄思學步﹐過矣。錫周

諭渤海吏民龔遂

農桑衣食之源﹐而農爲尢重。太守至郡﹐民有帶持刀劍﹐而家無畜牧者﹐是帶牛佩犢也。腐而妙﹗其賣劍買牛﹐賣刀買犢﹐以副太守之望。懇切至此毋忽。

眞率語。直令人感激泣下。當是千古第一風流太守。錫周

與朱邑薦士書張敞

明主遊心太古﹐廣延茂士﹐此誠忠臣竭思之時也。值敞遠守劇郡﹐馭於繩墨﹐胸臆約結﹐固無奇矣。𨿽有亦安所施﹖感慨足下以淸明之徳﹐掌周稷之業﹐猶饑者甘糟糠﹐穰歲餘粱肉﹐何則﹖有無之勢異也。昔陳平𨿽賢﹐得魏倩而後進﹔韓信𨿽奇﹐賴蕭何而後信。故事各達其時之英雋。若必伊尹呂望而後薦之﹐則此人不因足下而進矣楊維斗云﹕劈盡藉口無材之輩

奇郁之思﹐淩厲之口。陳明卿

快吐以舒憤懣﹐後人上宰相書﹐無此膽气。錫周

移金馬碧雞文王褒

持節使者敬移南崖﹕金精神馬﹐縹縹碧雞﹐處南之荒﹐深溪回谷﹐非土之鄕。歸來歸來﹐漢徳無疆﹗諷廡平唐虞﹐澤配三皇。黃龍見兮﹐白虎仁。渲染固佳﹐托意更妙歸來歸來﹐可以爲倫。歸兮翔兮﹐何事南荒也﹖

宣帝聞益州蜻蛉縣山有碧雞金馬之神﹐可祭而獲。因遣褒持節往求之﹐不經甚矣﹗篇中稱述功徳﹐言人主但當修徳﹐不應崇信幻妄﹐又引黃龍白虎﹐隱隱諷帝復蹈武帝前轍。不必讀聖主得賢臣頌﹐始解其寓意深遠也。錫周

與友人書賈捐之

大丈夫以淩雲之气﹐而俯首書案之間。午夜一燈﹐辰窗萬字﹐蓋將學爲有用之文﹐以歌太平﹐頌中興﹐嗟乎﹐有志者當如此矣否亦策治安﹐演絲綸耳。豈肯爲此沾沾﹐徒作酸文耶﹗虛辱君命﹐戲筆橫斜。

作家須如此自期待﹐方可謂不辱吾筆。𨿽然﹐文至今日﹐酸或變而爲臭腐矣﹗柰何彊天下有志之士攢眉掩鼻而讀之﹖錫周

報元帝書王嬙

臣妾幸得備員禁臠﹐謂身依日月﹐死有餘芳﹐而失意丹靑﹐遠竄異域。誠得捐軀報主﹐得體何敢自憐。惟惜國家黜陟﹐移於賤工﹐南望漢關﹐徒增愴結耳﹗有父有弟﹐惟陛下幸少憐之。

昭君遠嫁文姬老﹐乃古來大缺陷事。然文姬胡可比昭君﹖錫周

奏罷郡國廟韋玄成

臣聞祭非自外至者也﹐繇中出﹐生於心也。精當語﹐可補祭義故惟聖人爲能饗帝﹐孝子爲能饗親。立廟京師之居﹐躬親承事﹐四海之內﹐各以其職來助祭﹐尊親之大義﹐五帝三王所共﹐不易之道也。詩云﹕有來雍雍﹐至止肅肅﹐相維辟公﹐天子穆穆。春秋之義﹐父不祭於支庶之宅﹐引據確切君不祭於臣僕之家﹐王不祭於下土諸侯。臣等愚以爲宗廟在郡國宜無修﹐結語勁臣請勿復修。

皆名貴語﹐無注疏气。錫周

續卜筮列傳褚少孫

臣爲郎時﹐與太卜待詔爲郎者同署﹐言曰﹕孝武帝時﹐聚會占家問之﹕某日可取婦乎﹖五行家曰可﹐堪輿家曰不可﹐建除家曰不吉﹐叢辰家曰大凶﹐歷家曰小凶﹐天人家曰小吉﹐太乙家曰大吉。辯訟不決﹐以狀聞。制曰﹕避諸死忌﹐以五行爲主。亦自有見﹐洪範稽疑原從五行中來人取於五行者也。

兩徒讀此﹐一曰筆妙﹐一曰意妙﹐相持久之。予笑云﹕筆意俱妙。錫周

衛將軍靑傳贊褚少孫

平陽主寡居﹐當用列侯尙主。主與左右議長安中列侯可爲夫者﹐皆言大將軍可。主笑曰「此出我家﹐常使令騎從我出入耳﹐柰何用爲夫乎﹖亦可不用否﹖」左右侍禦者曰「今大將軍姊爲皇后﹐三子爲侯﹐富貴振動天下﹐感慨主何以易之乎﹖」於是主乃許之。言之皇后﹐令白之武帝﹐乃詔衛將軍尙平陽公主焉。褚先生曰﹕丈夫龍變。四字佳傳曰「蛇化爲龍﹐不變其文﹔家化爲國﹐不變其姓。」丈夫當時富貴﹐百惡滅除﹐光耀榮華。奇情恣筆﹐令人浩嘆貧賤之時﹐何足累之哉﹗

靑雲泥塗﹐感慨無限。贊語似激似嘲﹐讀之破涕。錫周

敕掾功曹教王尊

各自砥厲﹐助太守爲治。其不中用﹐趣自避退﹐毋久妨賢。先令人無處躲閃夫羽翮不修﹐則不可以致千里﹔闑內不理﹐無以整外。府丞悉署吏行能﹐分別白之。賢爲上﹐毋以富。一片冰心賈人百萬﹐不足與計事。昔孔子治魯﹐七日誅少正卯﹐今太守視事已一月矣﹐五月掾張輔﹐懷虎狼之心﹐貪污不軌﹐一郡之錢盡入輔家﹐然適足以葬矣。怕人語﹐文官愛錢﹐果爲此否﹖今將輔送獄﹐直符史詣閣下﹐從太守受其事。丞戒之戒之﹐相隨入獄矣。更可駭

風霜之語。千載下讀之猶不寒而栗﹐況丰采在當日哉﹗顧瑞屏

文章令人喜﹐令人怒﹐令人哀﹐令人樂者﹐自來多有。若令人怕者惟此而已。錫周

論傅喜書何武

喜行義修潔﹐忠誠憂國﹐內輔之臣也。今以寢病﹐一旦遣歸﹐眾庶失望﹐皆曰﹕傅氏賢子﹐以論議不合於定陶太后故退﹐百寮莫不爲國恨之。忠臣﹐社稷之衛﹐千錘百煉之句魯以季友治亂﹐楚以子玉輕重﹐魏以無忌折衝﹐項以範增存亡。故楚跨有南土﹐帶甲百萬﹐鄰國不以爲難。子玉爲將﹐則文公側席而坐﹐及其死也﹐君臣相慶。百萬之眾﹐不如一賢﹐故秦行千金以間廉頗﹐漢散萬金以疏亞父。喜立於朝﹐陛下之光輝﹐更不煩稱傅氏之廢興也。

風度端凝﹐溢爲文章﹐放行間自有堅光。錫周

酒箴揚雄

雄作《酒箴》以諷諫成帝﹐其文爲酒客難法度士﹐譬之於物﹐曰﹕子猶瓶矣。觀瓶之居﹐居井之湄水邊也﹐處髙臨深﹐動常近危﹐酒醪不入口﹐臧水滿懷﹐不得左右﹐牽於纆徽。一旦奆音絹﹐懸也。瓽﹐井甃。轠﹐擊也礙﹐爲瓽所轠﹐身提黃泉﹐骨肉爲泥。自用如此﹐不如鴟夷韋囊。鴟夷滑稽﹐腹如大壺﹐盡日盛酒﹐人復借酤。常爲國器﹐托於屬車﹐出入兩宮﹐經營公家。由是言之﹐酒何過乎﹗

箴也﹐幾於勸矣。然故是諷體。錫周敕馮異詔光武帝

三輔遭王莽﹑更始之亂﹐重遇赤眉﹑延岑之獘﹐兵家縱橫﹐百姓塗炭。將軍今奉辭討諸不軌﹐兵家降者﹐遣其渠帥皆詣京師﹐散其小民令就農桑﹐壞其營壁無使復聚。要著徵伐非在遠戰掠地多得城邑﹐要在平定安集之耳。大哉王言吾諸將非不健斗﹐然多好虜掠爲小民害。卿本能簡飭吏民﹐勉自修整﹐毋爲郡縣所苦。

善將將﹐亦善將兵。錫周

勞馮異詔光武帝

赤眉破平﹐士吏勞苦﹐始𨿽垂翅回溪﹐終能奮翼澠池﹐垂翅奮翼四字借用﹐甚趣可謂失之東隅收之桑楡。方論功賞﹐以答大勛。

只四十字﹐而丰美潤澤﹐照耀千古。摻縱處俱有分寸﹐覺一字增減不得。錫周

勞耿弇詔光武帝

昔韓信破歷下以開基﹐今將軍攻祝阿以發迹﹐此皆齊之西界﹐天然妙義功足相方。而韓信襲擊已降﹐將軍獨拔勁敵﹐其功又難於信也。推進一層又田橫烹酈生﹐及田橫降﹐髙帝詔衛尉不聽爲仇。張步前亦殺伏隆﹐若步來歸命﹐吾當詔大司徒釋其怨﹐又事尢相類也。較量到底﹐局陣最奇將軍前在南陽建此大策﹐常以爲落落難合﹐恣意贊揚﹐語尢警拔有志者事竟成也﹗

帝以馬上得之﹐而文采秀發如許。是篇格調尢爲特創﹐西京已來無此體制也。昌黎起八代之衰﹐亦只是不襲前人間架﹐每作一文﹐必別開生面耳。錫周

與江南守臣光武帝

昔許由髙箕穎之節﹐惟彼陶唐無相知之素耳。子陵﹐朕故人也﹐宜不吝一見。其令所在官司物色之﹐以悉朕意。

敬之至﹐愛之至﹐更有誇耀臣民之意﹐躍躍言表。錫周

與子陵書光武帝

古大有爲之君﹐必有不召之臣。朕何敢臣子陵哉﹗謙甚﹐然身分越髙惟此鴻業﹐若涉春冰﹐辟之瘡痏﹐須杖而行。若綺裏不少髙皇﹐柰何子陵少朕也。語妙天下箕山潁水之風﹐非朕之所敢望。丰姿絕世

接落轉折﹐活虎生龍。兩漢詔令﹐當以此爲第一。有意作闊大語﹐最易失之廓落。此偏字字精悍﹐奇哉﹗曰何敢﹐恭敬得妙。曰柰何﹐埋怨得妙。曰非所敢﹐決絕得妙。搬運虛字﹐出神入化﹐不可思議。錫周

手詔東平王歸國明帝

辭別之後﹐獨坐不樂﹐因就車歸﹐伏軾而吟﹐瞻望永懷﹐實勞吾心。如讀葩詩誦及《采菽》﹐以增嘆息。日者問東平王處家何等最樂﹐王言爲善最樂。其言甚大﹐副是要同腰﹐想王狀貌偉岸﹐故戲之腹矣。今送列侯印十九枚﹐諸王子年五歲已上能趨拜者﹐皆令帶之。

眞有家人父子之樂﹐絕無尊貴气。陳大樽

一派天趣。錫周

申明科禁詔明帝

昔曾﹑閔奉親﹐竭歡致養﹔仲尼葬子﹐有棺無槨。喪貴致哀﹐禮存寧儉。極合稱家有無之意今百姓送終之制﹐競爲奢靡﹐生者無擔石之儲﹐而財力盡於墳土﹔伏臘無糟糠﹐而牲牢兼於一奠。糜破積世之業﹐以供終朝之費﹐子孫饑寒﹐絕命於此﹐豈祖考之意哉﹗道出積獘﹐可以破愚又車服制度﹐恣極耳目﹔田荒不耕﹐遊食者眾。有司其申明科禁﹐宜於今者﹐宣下郡國。

粹然儒者之言﹐知其積學深矣。錫周

河內詔章帝

車駕行秋稼﹐觀收獲﹐因涉郡界﹐皆精騎輕行﹐無它輜重。不得輒修橋道﹐遠離城郭﹐遣使逢迎﹐刺探起居﹐出入前後﹐以爲煩擾。不得二字直貫至此動務省約﹐但患不能脫粟瓢飲耳。所過欲令貧弱有利﹐無違詔書。

筆存冷趣﹐恍乎秋風之行艸。鐘伯敬

實從肺腑流出﹐並非紙上浮談﹐卻何嘗一字不風流。錫周

敕三公詔章帝

方春生養﹐萬物莩甲﹐大學問宜助萌陽﹐以育時物。其令有司﹐罪非殊死﹐且勿案驗﹐及吏人條書相告﹐不得聽受﹐冀以息事寧人﹐敬奉天气。立秋如故。夫俗吏矯飾外貌﹐似是而非﹐揆之人事則悅耳﹐誠然論之陰陽則傷化﹐朕甚厭之﹐甚苦之。安靜之吏﹐悃愊無華﹐日計不足﹐月計有餘。議論精切﹐得未曾有如襄城令劉方﹐吏人同聲謂之不煩﹐𨿽未有它異﹐斯亦殆近之矣。間敕二千石各尙寬明﹐而今富姦行賂於下﹐貪吏枉法於上﹐使有罪不論﹐而無過被刑﹐甚大逆也。夫以苛爲察﹐以刻爲明﹐以輕爲徳﹐以重爲威﹐四者或興﹐則下有怨心。平平無奇﹐每讀一過﹐覺紙上如有聲響﹐何也﹖吾詔書數下﹐冠蓋接道﹐而吏不加理﹐人或失職﹐其咎安在﹖勉思舊令﹐稱朕意焉。

讀之如竹林謖謖。陳明卿

王言汗渙﹐直與小民家人婦子叮嚀告戒語相似﹐而情致之纏綿﹐識見之精透﹐能今讀者恐盡﹐聽者忘疲﹐亦大怪事。錫周

賜東平王蒼及瑯琊王京書章帝

中大夫奉使親聞動靜﹐嘉之何已。歲月驚過﹐山陵浸遠﹐孤心淒愴﹐如何如何﹗間饗衛士於南宮﹐因閱視舊時衣物﹐聞於師曰﹕其物存﹐其人亡﹐不言哀而哀自至。信矣。宛轉動人﹐後賢作情致語﹐總不出其範圍惟王孝友之徳﹐亦豈不然。今送光烈皇后假紒帛巾各一﹐及衣一篋﹐可時奉瞻﹐以慰凱風寒泉之思﹐又欲令後生子孫﹐得見先後衣服之制。今魯國孔氏﹐尙有仲尼車輿冠履﹐明徳盛者﹐先靈遠也。忽用一襯﹐文情飛動其光武皇帝器服﹐中元二年已賦諸國﹐故不復送。並遺宛馬一匹﹐血從前髆上小孔中出。常聞武帝歌天馬﹐沾赤汗﹐閒﹐妙今親見其然也。頃反虜尙屯﹐將帥在外﹐憂念遑遑﹐未有間寧。願王寶精神﹐加供養。苦言至戒﹐聖主望之如渴。

詔令中如此咳唾點綴﹐眞千古絕唱也﹗楊升庵

秀媚如飛鳥依人。蓋西京雄邁之气﹐至此而變爲淸麗矣。錫周

戒侯霸書嚴光

君房足下﹕致位臺鼎甚善。懷仁輔義天下悅﹐阿諛順旨要領絕。不衫不履﹐徜徉自得

君子謂之善頌善禱。錫周

與彭寵書朱浮

蓋聞知者順時而謀﹐愚者逆理而動﹐常竊悲京城大叔﹐便雋以不知足而無賢輔﹐卒自棄於鄭也。伯通以名字典郡﹐有佐命之功﹐臨人親職﹐愛惜倉庫。而浮秉徵伐之任﹐欲權時救急﹐二者皆爲國耳。卽疑浮相譖﹐何不詣闕自陳﹐而爲族滅之計乎﹖駁得醒朝廷之於伯通﹐恩亦厚矣﹐委以大郡﹐任以威武﹐事有柱石之寄﹐情同子孫之親。匹夫媵母﹐尙能致命一餐﹐豈有身帶三綬﹐職典大邦﹐而不顧恩義﹐生心外畔者乎﹖伯通與吏民語﹐何以爲顏﹔行步拜起﹐何以爲容﹔坐臥念之﹐何以爲心﹔引鏡窺影﹐何施眉目﹔舉措建功﹐何以爲人﹖惜乎﹐棄休令之嘉名﹐造梟鴟之逆謀﹔捐傳世之慶祚﹐招破敗之重災。髙論堯舜之道﹐不忍桀紂之性﹐生爲世笑﹐死爲愚鬼﹐不亦哀乎﹗伯通與耿俠遊﹐俱起佐命﹐同被國恩。俠遊廉讓﹐屢有降挹之言﹐而伯通自伐以爲功髙天下。往時遼東有豕﹐生子白頭﹐異而獻之﹐行至河東﹐見羣豕皆白﹐懷慚而還。若以子之功論於朝廷﹐則爲遼東豕也。謂之嬉笑可﹐謂之怒罵可今乃愚妄自比六國﹐六國之時﹐其勢各盛﹐廓土數千里﹐勝兵將百萬﹐故能據國相持﹐多歷年世。今天下幾里﹐列郡幾城﹐柰何以區區漁陽而結怨天子﹖刻意詼諧﹐何其便於手而捷於口也此猶河濱之人﹐捧土以塞孟津﹐多見其不知量也﹗方今天下適定﹐海內願安﹐士無賢不肖﹐皆樂立名於世。而伯通獨中風狂走﹐自損盛時﹐內聽驕婦之失計﹐外信讒邪之諛言﹐長爲羣後惡法﹐永爲功臣鑑戒﹐豈不誤哉﹗定海內者無私仇﹐勿以前事自誤。願畱意顧老母幼弟﹐更惡凡舉事無爲親厚者所痛﹐而爲見仇者所快。

用意極深刻﹐而運筆極輕逸。西京渾厚之气﹐被此文汨沒盡矣。錫周

誠兄子書馬援

吾欲汝曹聞人過失﹐如聞父母之名﹐奇諭。謹言妙訣耳可得聞﹐口不可得言也。好論議人長短﹐妄是非正法﹐此吾所大惡也﹐寧死不願聞子孫有此行也。汝曹知吾惡之甚矣。所以復言者﹐施衿結褵﹐申父母之戒﹐欲使汝曹不忘之耳。何等肫懇龍伯髙惇厚周愼﹐口無擇言﹐謙約節儉﹐廉公有威。吾愛之重之﹐願汝曹效之。杜季良豪俠好義﹐憂人之憂﹐樂人之樂﹐淸濁無所失﹐父喪致客﹐數郡畢至。吾愛之重之﹐不願汝曹效也。效伯髙不得﹐猶爲謹敕之士﹐所謂刻鵠不成尙類鶩者也。效季良不得﹐陷爲天下輕薄子﹐所謂畫虎不成反類狗者也。極意痛詆迄今季良尙未可知﹐郡將下車輒切齒﹐州郡以爲言﹐吾常爲寒心﹐是以不願子孫效也。結出本義

輕則品低﹐薄則福淺。世之爲輕薄子者﹐不自知其類狗耳。錫周

與官屬馬援

吾從弟少遊﹐嘗哀吾慷慨多大志﹐曰「士生一世﹐但取衣食裁足﹐乘下澤車﹐禦款段馬﹐爲郡掾史﹐守墳墓﹐鄕裏稱善人﹐斯可矣。致求盈餘﹐但自苦耳。只是借作話頭﹐固非伏波所願聞也」當吾在浪泊﹑西裏間﹐虜未滅之時﹐下潦上霧﹐毒气燻蒸﹐仰視飛鳶跕跕墮水中﹐情景逼眞臥念少遊平生時語﹐何可得也﹗極激昂感慨之致今賴士大夫之力﹐被蒙大恩﹐猥先諸君紆佩金紫﹐且喜且慚。

雲臺諸將﹐不登文淵﹐近者以爲恨。觀此一段風致﹐正不勞繪畫而掩映無窮。孫月峯

英雄自鳴得意﹐矍鑠哉是翁﹗錫周

乞歸疏班超

臣聞太公封齊﹐五世葬周﹐狐死首丘﹐代馬依風。夫周齊同在中土千里之間﹐況於遠處絕域﹐小臣能無依風首丘之思哉﹗蠻夷之俗﹐畏壯侮老。臣超犬馬齒殲﹐常恐年衰﹐奄忽僵僕﹐孤魂棄捐。昔蘇武畱匈奴中尙十九年﹐今臣幸得奉節﹐帶金銀﹐護西域﹐如自以壽終屯部﹐誠無所恨﹐然恐後世或名臣爲沒西域。臣不敢望到酒泉郡﹐但願生入玉門關。如讀古樂府﹐令人墮淚臣老病衰困﹐冒死瞽言﹐謹遣子勇隨獻物入塞。及臣生在﹐令勇目見中土。淸夜猿啼

透辟如利鏃穿骨﹐凜冽似驚沙入面。錫周

自訟書孔僖

臣之愚意﹐以爲凡言誹謗者﹐謂實無此事而虛加誣之也。至如孝武皇帝﹐政之美惡﹐顯在漢史﹐坦如日月。是爲直說書傳實事﹐非虛謗也。妙夫帝者爲善﹐則天下之善咸歸焉﹔其不善﹐則天下之惡亦萃焉﹔斯皆有以致之﹐故不可以誅於人也。且陛下卽位以來﹐政教未過﹐而徳澤有加﹐天下所具也﹐臣等獨何譏刺哉﹗假使所非實是﹐則固應悛攺﹔侃侃正論﹐不遜湯鑊儻其不當﹐亦宜含容﹐又何罪焉﹖陛下不推原大數﹐深自爲計﹐徒肆私忿﹐以快己意。臣等受戮﹐死卽死耳﹐顧天下之人﹐必回視易慮﹐以此事窺陛下心。自今以後﹐苟見不可之事﹐終莫復言者矣。慮得是臣之所以不愛其死﹐猶敢極言者﹐誠爲陛下深惜此大業。陛下若不自惜﹐則臣何賴焉﹖齊桓公親揚其先君之惡以唱管仲﹐然後羣臣得盡其心。今陛下乃欲以十世之武帝遠諱實事﹐甚無謂也豈不與桓公異哉﹖臣恐有司卒然見構﹐銜恨蒙枉﹐不得自敍﹐使後世論者﹐擅以陛下有所方比﹐文筆曲折﹐文心細膩﹐八面俱到寧可復使子孫追掩之乎﹖謹詣闕伏待重誅。

絕不抵賴。偏於他人開不得口處﹐反覆辯論﹐文之避易而就難者。錫周

請復刺史奏事疏張酺

臣聞王者法天﹐熒惑奏事太微﹐援據奇警故州牧刺史入奏事﹐所以通下問知外事也。數十年以來﹐重其道歸煩撓﹐故時止勿奏事﹐今因以爲故事。臣愚以爲刺史視事歲滿﹐可令奏事如舊典。韓詩外傳曰﹕王者﹐必立牧方三人﹐所以使窺遠牧眾也。刺史奏事做事﹐只引韓詩外傳敍去﹐化板爲活遠方之民﹐有饑寒而不得衣食﹐獄訟而冤失職﹐賢而不舉者﹐入告天子。天子於其君之朝也﹐揖而進之曰﹕意朕之政教﹐有不得爾者邪﹖如何乃有饑寒而不得衣食﹐獄訟而冤失職﹐賢而不舉﹖然後其君退而與其卿大夫謀之。遠方之民聞皆曰﹕誠天子也夫﹐心細如牛毛繭絲我居之辟﹐見我之近也﹔我居之幽﹐見我之明也。可欺乎哉﹗故牧者﹐所以明四目﹐通四聰。

極華瞻而無點塵。王淑士

典雅是漢文本色﹐一種委曲之致﹐纖回之態﹐則別調自彈矣。錫周

被劾自訟書虞詡

法禁者﹐俗之堤防﹔刑罰者﹐民之銜轡。禹金雲衰世自不可少今州曰任郡﹐郡曰任縣﹐更相委遠﹐百姓怨窮。以苟容爲賢﹐盡節爲愚。臣所發舉﹐臧罪非一。二府恐爲臣所奏﹐遂加誣罪。臣將從史魚死﹐卽以屍諫耳。

千載下讀之猶有生气。錫周

立後疏胡廣

竊見詔書﹐以立後事大﹐謙不自專﹐欲假之籌策﹐決疑靈神﹔篇籍所記﹐祖宗典故﹐未嘗有也。恃神任筮﹐旣不必當賢﹔就值其人﹐猶非徳選。夫歧嶷形於自然﹐俔天必有異表﹐眞實了義宜參良家﹐簡求有徳﹐徳同以年﹐年鈞以貌﹔稽之典經﹐斷之聖慮。政令猶汗﹐往而不返﹐詔文一下﹐形之四方。臣職在拾遺﹐憂深責重﹐是以焦心﹐冒昧陳聞。

選言樹義﹐妙有汁漿。錫周

遺黃瓊書李固

常聞語曰「峣峣者易缺﹐皦皦者易污。《陽春》之曲﹐和者必寡﹐盛名之下﹐其實難副。最確」近魯陽樊君﹐被徵初至﹐朝廷設壇席﹐猶待神明。𨿽無大異﹐而言行所守﹐亦無所缺。而毀謗布流﹐應時折減者﹐豈非觀聽望深﹐聲名太盛乎﹖自頃徵聘之士胡元安﹑薛孟嘗﹑朱仲昭﹑顧季鳴等﹐其功業皆無所采﹐是故俗論皆言處士純盜虛聲。願先生弘此遠謨﹐令眾人嘆服﹐一雪此言耳。

愛黃故規黃﹐不似他人但解標榜也。錫周

與弟圄書李固

固年五十七﹐鬢髮已白﹐所謂容身而遊﹐滿腹而去﹐周觀天下﹐但未見益州耳。昔嚴夫子嘗言﹕經有五﹐涉其四﹔州有九﹐遊其八。胸次眼界﹐自不尋常欲類此子矣。

不作一凡語。錫周

遺矯愼書吳蒼

仲彥足下﹕勤處隱約﹐𨿽乘雲行泥﹐棲宿不同﹐每有西風﹐何嘗不嘆﹗敍寒暄殊別蓋聞黃老之言﹐乘虛入冥﹐藏身遠遁﹐亦有理國養人﹐施於有政。至如登山絕迹﹐神不著其證﹐人不睹其驗。吾欲先生從其可者﹐於意何如﹖只作商量語﹐好昔伊尹不懷道以待堯舜之君﹐方今明明﹐四海開辟﹐巢許無爲箕山﹐夷齊悔入首陽。足下審能騎龍弄鳳﹐翔嬉雲間者﹐亦非狐兔燕雀所敢謀也。

篇中引用黃老家言﹐及乘龍弄鳳等語﹐仲彥大約陶隱居﹑陳圖南一流人。作者只通盤打算﹐不喬作主張。蓋一片野心﹐白雲畱住﹐固非紆紫拖靑輩所能勸駕也。此君言語妙天下﹐自是風塵外物﹐魏晉流爲淸談﹐色香俱減﹐不耐吟賞矣。錫周

重答夫秦嘉書徐淑

旣惠音令﹐兼賜諸物﹐厚顧殷勤﹐出於非望﹐鏡有文彩之麗﹐釵有殊異之觀﹐芳香旣珍﹐素琴益好﹐惠異物於鄙陋﹐割所珍以相賜﹐非丰恩之厚﹐孰肯若斯。覽鏡執釵﹐情想仿佛﹔操琴詠詩﹐思心成結﹐敕以芳香馥身﹐諭以明鏡鑑形﹐此言過矣﹐未獲我心也。昔詩人有飛蓬之感﹐班婕妤有誰榮之嘆﹐素琴之作﹐當須君歸﹔明鏡之鑑﹐當待君還﹐未奉光儀﹐則寶釵不列也﹔幽閒中有激烈之致未侍帷帳﹐則芳香不發也。

釵﹑鏡﹑琴﹑香﹐安放熨貼﹐是閨閣中極細心文字。前書言情﹐故旖旎﹔此書言志﹐故潔淸。嫌前書語無倫次﹐作法稍欠老成﹐競汰之。錫周

女訓蔡邕

心猶首面也﹐兒曹能解是以甚致飾焉。面一旦不修﹐則塵垢穢之﹔心一朝不思善﹐則邪惡入之。咸知飾其面﹐不修其心﹐惑矣。夫面之不飾﹐愚者謂之醜﹔心之不修﹐賢者謂之惡。愚者謂之醜猶可﹐賢者謂之惡﹐將何容焉﹖故覽照拭面﹐則思其心之潔也﹔傅脂﹐則思其心之和也﹔加粉﹐則思其心之鮮也﹔澤發﹐則思其心之潤也﹔用櫛﹐則思其心之理也﹔立髻﹐則思其心之正也﹔攝鬢﹐則思其心之整也。芬芳襲人

講明理學﹐卻確是訓誡閨秀﹐化腐爲奇。錫周

答詰王充

王充閉門著書。或詰其學無所本﹐曰﹕母驪犢騂﹐無害犧牲﹔祖濁裔淸﹐不牓奇人。鯀惡而禹聖﹐瞍頑而舜神﹔或詰其書詭於俗﹐曰﹕雅歌於鄭爲人悲﹐禮舞於趙爲人鄙﹔或咎其學非醇美﹐曰﹕美實者不飾華﹐調行者不飾辭。丰艸多落英﹐茂林多枯肄﹔或詰其辭不類古﹐曰﹕美色不同面﹐皆佳於目﹔悲音不共響﹐皆穆於耳。舜眉何必復八其采﹖禹目何必再重其瞳﹖或詰其所著之書過多﹐曰﹕河水沛沛﹐比夫眾川﹐孰者爲大﹖虫繭疊疊﹐稱其出絲﹐孰者爲多﹖或詰其云何爲而不仕﹐曰﹕願與憲共廬﹐不慕與賜同衡﹔樂與夷共侶﹐不貪與跖並趨。或詰其著書與立功孰愈﹐曰﹕齊論﹑魯論而外﹐天何言哉﹗周士﹑秦士自分﹐民之質矣。

王充論衡極爲伯喈所珍。今錄其答詰一首﹐奇情異采﹐略見一斑。錫周

與申屠蟠書黃忠

大將軍何進幕府初開﹐徵辟海內﹐並延英俊﹐𨿽有髙名盛徳﹐不獲異遇。至如先生﹐特加殊禮﹐優而不名﹐申以手筆﹐設幾杖之坐﹐引領東望﹐日夜以冀。彌秋歷冬﹐經邁二載﹐深拒以疾﹐無惠然之顧。重令爰同袁中郎﹐昭暢殷勤﹐至於再三﹐而先生抗志彌髙﹐所執益固。將軍於是憮然失望而有愧色﹐自以徳薄﹐深用咎悔。情致斐疊僕竊論之﹐先生髙則有餘﹐智則不足。當今西戎作亂﹐師旅在外﹐軍國異容﹐動有刑憲。今潁川荀爽﹐輿病在道﹔北郡鄭玄﹐北面受署。彼豈樂羈牽者哉﹗知時不可佚豫也。且昔人之隱﹐𨿽遭其時﹐猶放聲絕迹﹐巢棲茹薇。其不遇也﹐則裸身大笑﹐被髮狂歌。今先生處平壤﹐遊人間﹐吟典籍﹐襲衣裳﹐行與昔人謬﹐而欲蹈其迹﹐擬其事﹐不亦難乎﹖僕願先生優遊俯仰﹐貴處可否之間﹐孔氏可師﹐何必首陽﹖名論備托臭味﹐庶同休戚。是以假飛書以諭左右。

賢人駢首就戳之餘﹐馳書招隱﹐大難措辭﹐偏說得委婉有態﹐曲折有味﹐豈非詞令能品﹖錫周

與曹操論盛孝章書孔融

歲月不居﹐時節如流。五十之年﹐忽焉已至。公爲始滿﹐融又過二。海內知識﹐零落殆盡﹐惟有會稽盛孝章尙存。其人困於孫氏﹐妻孥湮沒﹐單孑獨立﹐孤危愁苦。若使憂能傷人﹐此子不得復永年矣。聲淚俱下春秋傳曰﹕諸侯有相滅亡者﹐桓公不能救﹐則桓公恥之。今孝章實丈夫之雄也﹐天下談士依以揚聲﹐而身不免於幽執﹐命不期於旦夕﹐是吾祖不當復論損益之友﹐而朱穆所以絕交也。公誠能馳一介之使﹐加咫尺之書﹐則孝章可致﹐友道可弘矣。今之少年﹐喜謗前輩﹐或能譏評孝章﹐孝章要爲有天下大名﹐九牧之人所共稱嘆。燕君市駿馬之骨﹐非欲以騁道裏﹐乃當以招絕足也。濯濯如楊柳﹐鮮妍可愛惟公匡復漢室﹐宗社將絕﹐又能正之。正之之術﹐實須得賢。珠玉無脛而自至者﹐以人好之也﹐況賢者之有足乎﹖昭王築臺以尊郭隗﹐隗𨿽小才而逢大遇﹐竟能發明主之至心﹐故樂毅自魏往﹐劇辛自趙往﹐鄒衍自齊往。向使郭隗倒懸而王不解﹐臨溺而王不拯﹐則士亦將髙翔遠引﹐莫有北首燕路者矣。凡所稱引﹐自公所知﹐而復有云者﹐欲公崇篤斯義也。因表不悉。

國色天香﹐超然拔俗﹐有餘妍﹐無點塵也。錫周

論酒禁書孔融

昨承訓答﹐陳二代之禍﹐及眾人之敗﹐以酒亡者﹐實如來誨。𨿽然﹐徐偃王行仁義而亡﹐今令不絕仁義﹔燕噲以讓失社稷﹐今令不禁謙退﹔魯因儒而損﹐今令不棄文學﹔夏商亦以婦人失天下﹐今令不斷婚姻。而將酒獨急者﹐疑但惜谷耳﹐非以亡王爲戒也。

北海嘗云﹕坐上客常滿﹐尊中酒不空。吾始無憂矣。聞此厲禁﹐固應著忙。其趣在諧謔﹐其奇在放誕﹐比前書較勝。錫周

弔張衡辭禰衡

南嶽有精﹐君誕其姿﹔淸和有理﹐君達其機﹔故能下筆繡辭﹐揚手文飛。昔伊尹值湯﹐呂望遇旦﹔嗟矣君生﹐而獨值漢﹔蒼蠅爭飛﹐鳳凰已散﹔錦囊佳句﹐不可多得元龜可羈﹐神龍可絆。石堅而朽﹐星華而滅﹔惟道興隆﹐悠永靡絕。君音永浮﹐君聲永流﹐卓犖爲傑餘生𨿽後﹐身亦存遊。士貴知己﹐君其勿憂。

「蒼蠅爭飛﹐鳳凰已散」﹐絕妙好辭也﹗勝「黃鐘毀棄﹐瓦釜雷鳴」句多矣。微吟一過﹐覺庾﹑鮑遜其神韻。錫周

卹將士令曹操

吾起義兵﹐爲天下除暴亂。舊土人民﹐死喪略盡﹐國中終日行﹐不見所識﹐使吾淒愴傷懷。其舉義兵以來﹐將士絕無後者﹐求其親戚以後之﹐授土田﹐官給耕牛﹐置學師以教之。爲存者立廟﹐使祀其先人﹐魂而有靈﹐吾百年之後何恨哉﹗

細玩結語﹐阿瞞畢竟怕死。賣履分香﹐有自來矣。錫周

臨終遺表諸葛亮

伏念臣賦性拙直﹐遭時艱難﹐興師北伐﹐未獲全功﹐何期病在膏盲﹐命垂旦夕。伏願陛下淸心寡欲﹐約己愛民﹐達孝道於先君﹐布仁心於寰宇﹐提拔隱逸以進賢良﹐屏黜姦讒以厚風俗。臣家成都有桑八百株﹐薄田十五頃﹐子孫衣食﹐自有餘饒。臣身在外﹐別無調度﹐隨時衣食﹐悉仰於官﹐不別治生以長尺寸。臣死之日﹐不使內有餘帛﹐外有盈財﹐以負陛下也。

死而後已之言驗矣。其人𨿽沒﹐其文猶當擲地作金石聲也。錫周

答曹公書關羽

明公布大義於天下﹐而速取自樹﹐非某之所敢知。君猶是漢也﹐羽敢不臣漢哉﹖大義凜凜。阿瞞膽落矣﹗敢拜嘉命之辱。

只此已足千古。錫周

諫伐孫權疏趙雲

國賊是曹操﹐一語破的非孫權也﹐且先滅魏﹐則吳自服。更有定算操身𨿽斃﹐子丕篡盜﹐當因眾心﹐早圖關中﹐居河﹑渭上流以討凶逆﹐關東義士﹐必裹糧策馬以迎王師。不應置魏﹐先與吳戰﹔兵勢一交﹐不得卒解也。先見

是非成敗﹐了了分明。起句可誅姦雄於旣死﹐讀之便欲滿飲一斗。錫周

鵜鶘集靈芝池詔魏主丕

此詩人所謂污澤也。曹詩刺恭公遠君子而近小人﹐今豈有賢智之士處於下位者乎﹖否則斯鳥何爲而至﹖其博舉天下雋徳茂才﹐以答曹人之刺。

秀色可餐。錫周

遺令戒子郝昭

吾爲將﹐知將不可爲也。確吾數發冢﹐取其木以爲攻戰具﹐又知厚葬無益於死者也。確汝必斂以時服。且人生有處所耳﹐死復何在耶﹖今去本墓遠﹐東西南北﹐在汝而已。

解作此語﹐定是光風霽月一流﹐具見眞力量﹐眞學問。錫周

與弟書虞翻

長子容當爲求婦﹐其夫如此﹐誰肯嫁之者。涉筆成趣遠求小姓﹐足使生子﹐天其福人﹐不在舊族。有此卓識﹐遠勝孫興公用詐揚雄之才﹐非出孔氏之門。芝艸無根﹐醴泉無源。家聖受禪﹐父頑母囂。虞世家法﹐反出癡子。

結引虞世家法﹐的系翻作﹐假借不得。一本刻山濤﹐疑誤。錫周

與所親書張裔

近者涉道﹐晝夜接賓諸葛亮駐漢中﹐裔領畱府長史﹐不得寧息。人自敬丞相長史﹐男子張君嗣裔字附之﹐疲倦欲死。

透快之論﹐非詼諧也。熱鬧場中﹐作如是觀。錫周

上許芝事髙堂隆

太史許芝﹐遠不度於古﹐近不儀於今﹐每祭與吏爭肉﹐自取百斤﹐猶恨其少也。

較之過屠門而大嚼者﹐畢竟此公得計。錫周

上言積粟鄧艾

國之所急﹐惟農與戰﹐國富則兵彊﹐兵彊則戰勝。然農者﹐勝之本也。孔子曰足食足兵﹐食在兵前也。上無設爵之勸﹐則下無財畜之功。今使考績之賞﹐在於積粟富民﹐則交遊之路絕﹐浮華之原塞矣。評缺

答桓溫詔簡文帝

若晉室靈長﹐明公便宜奉行此詔。如大運去矣﹐請避賢路。

不斧鉞而股栗﹐非冰霜而膽寒﹐愈玩愈奇。錫周

白起降趙卒論何晏

白起之降趙卒﹐詐而坑其四十萬﹐豈徒酷暴之謂乎﹖後亦難以重得志矣。一篇定案向使眾人皆豫知降之必死﹐則張空拳猶可畏也﹐況於四十萬被堅執銳哉﹗天下見降秦之將頭顱似山﹐歸秦之眾骸積成丘﹐則後日之戰﹐死當死耳﹐何眾肯服﹐何城肯下乎﹖是爲𨿽能裁四十萬之命﹐而適足以彊天下之戰﹐欲以要一朝之功而乃更堅諸侯之守。故兵進而自伐其勢﹐軍勝而還喪其計。何者﹖設使趙眾復合﹐馬服更生﹐則後日之戰必非前日之對也﹐況今皆使天下爲後日乎﹖其所以終不敢復加兵於邯鄲者﹐非但憂平原君之補袒﹐患諸侯之救至也﹐徒諱之而不言耳。窺破底裏若不悟而不諱﹐則毋所以遠智也。可謂善戰而拙勝。長平之事﹐秦民之十五以上者皆荷戟而向趙矣﹐秦王又親自賜民爵於河內。夫以秦之彊﹐而十五以上死傷過半者﹐此爲破趙之功小﹐傷秦之敗大﹐又何以稱奇哉﹗

律以酷暴﹐人云亦云也。篇首便將此意撇開﹐而言皆破的﹐語必驚人。至謂勝趙之後﹐武安亦以殺降自諱﹐尢爲誅心之論。錫周

與弟書羊祜

旣定戎事﹐便當角巾東路﹐歸故里﹐爲容棺之墟。以白士而居重位﹐何能不以盛滿受責乎﹗二疏廣是吾師也。

丰姿瀟灑﹐鶴舞蹁躚。錫周

酒徳頌劉伶

有大人先生者﹐以天地爲一朝﹐萬朝爲須臾﹐日月爲扃牖﹐八荒爲庭衢。行無轍迹﹐居無室廬﹐幕天席地﹐縱意所如。止則操卮執觚﹐動則挈榼提壺﹐惟酒是務﹐焉知其餘﹗有貴介公子﹐縉紳處士﹐聞吾風聲﹐議其所以﹐乃奮袂攮襟﹐怒目切齒﹐亦復來敗人意陳說禮法﹐是非蜂起。先生於是方捧罌承糟﹐銜杯漱醪。奮髯箕踞﹐枕麯藉糟﹐無思無慮﹐其樂陶陶。兀然而醉﹐豁爾而醒。八字天造地設靜聽不聞雷霆之聲﹐熟視不睹泰山之形﹐不覺寒暑之切肌﹐利欲之感情。俯觀萬物﹐擾擾焉如江漢之載浮萍﹔醉鄕妙境二豪侍側焉﹐隨手銷繳如蜾蠃之與螟蛉。

眞闊大﹐眞風流。拂落俗塵三斗許矣。不識酒中趣﹐不能道隻字也。錫周

錢神論魯褒

昔神農氏沒﹐黃帝堯舜教民農桑﹐以幣帛爲本。上智先覺變通之﹐乃掘銅山﹐俯視仰觀﹐鑄而爲錢﹐故使內方象地﹐外員象天。錢之爲體﹐有乾有坤﹐其積如山﹐其流如川﹐動靜有時﹐行藏有節。市井便易﹐不患耗折﹐難朽象壽﹐不匱象道。故能長久﹐爲世神寶。親愛如兄﹐字曰孔方﹐失之則貧弱﹐得之則富彊。無翼而飛﹐無足而走﹐解嚴毅之顏﹐開難發之口﹐錢多者處前﹐錢少者居後。嬉笑甚於怒罵詩云﹕哿矣﹗富人。哀哉﹐煢獨。豈是之謂乎﹖錢之爲言泉也﹐百姓日用﹐其源不匱﹐無遠不往﹐無深不至。京邑衣冠﹐疲勞講肆﹐厭聞淸談﹐對之睡寐﹐見我家兄﹐莫不驚視。善戲謔不爲虐錢之所祐﹐吉無不利。何必讀書﹐然後富貴﹖由是論之﹐可謂神物。無位而尊﹐無勢而熱﹔排朱門﹐入紫闥﹐錢之所在﹐危可使安﹐死可使活俗謂之買命錢﹔錢之所去﹐貴可使賤﹐生可使殺。是故忿諍辯訟﹐非錢不勝﹔孤弱幽滯﹐非錢不拔﹔怨仇嫌恨﹐非錢不解﹔感慨淋漓﹐眞堪破涕令聞笑談﹐非錢不發。諺云﹕錢無耳﹐可暗使。豈虛也哉﹗

武穆以不惜死﹑不愛錢並舉﹐猶爲中人以上說法。看來不惜死難﹐不愛錢更難。自古以身殉財之輩﹐寧捐生﹐不捐貲也。錫周

弔孟嘗君文潘嶽

人罔貴賤﹐士無眞僞﹐延入如歸﹐望賓若企。只此是田文傾動千古處出握秦機﹐入專齊政﹐右眄而嬴彊﹐左顧而田兢。且以造化爲水﹐天地爲舟﹐樂則齊喜﹐哀則同憂。先揚豈區區之國而大邦是謀﹐瑣瑣之身而名利是求﹐畏首畏尾﹐東奔西囚﹐志撓於木偶﹐命懸於狐裘。

覷著空隙﹐予奪在手。自令田文心死。荊公讀孟嘗君傳﹐便不能出其範圍。錫周

上湣帝請北伐表劉琨

形畱所在﹐神馳寇庭。秋谷旣登﹐胡馬已肥﹐前鋒諸軍﹐並有至者。臣當首啟戎行﹐身先士卒﹐臣與二虜勢不並立﹐聰勒不梟﹐臣無歸志。庶憑陛下威靈﹐使微意獲展﹐然後隕首謝國﹐沒而無恨。

識膽俱豪。固不使祖生先著鞭也。錫周

與從弟孝徵書鈕滔母孫氏瓊

省爾譏我以養鵠鵠鵝古同﹐乃戒以衛懿滅斃之禍﹐斯言惑矣﹐吾未之取。彼衛懿之好﹐民無役車之載﹐鵠有乘軒之飾﹐禍敗之由﹐由乎失所。若乃開圃匹於靈囿﹐沃池矩乎神沼﹐文魚躍於白水﹐素鳥翔乎神州﹐豈非周文之徳﹐大雅所修哉﹖夫嘉肴旨酒﹐非不美也﹐跳筆夏禹盛以陶豆﹐殷紂貯以玉杯﹐而此聖以興﹐彼愚以滅。蓋置之失所﹐如其無失﹐災難可施乎﹖

作文須解跳筆﹐便如生龍活虎。不然恐只在死水裏浸著。錫周

與庾安西書王胡之

此間萬頃江湖﹐撓之不濁﹐澄之不淸。而百姓投一綸﹑下一筌者﹐皆奪其漁具﹐不輸十匹﹐則不得放。不知漆園吏何得持竿不顧﹐漁父何得鼓枻而歌滄浪也。

關市有徵﹐漁鹽有稅﹐歸公帑者什一﹐充私橐者什九﹐吏笑而民暗泣﹐民哀而吏方怒﹐乃秦漢以來極不平事。書巢小史載桑弘羊夢與白起同變爲豬﹐爲計臣者不可不戒。錫周

桃花源記陶潛

晉太元中﹐武陵人捕魚爲業。緣溪行﹐忘路之遠近。寫出忘機妙境忽逢桃花林﹐夾岸數百步﹐中無雜樹﹐芳艸鮮美﹐落英繽紛。漁人甚異之﹐復前行﹐欲窮其林。興復不減林盡水源﹐便得一山﹐山有小口﹐仿佛若有光。便捨船從口入。初極狹﹐才通人﹐復行數十步﹐豁然開朗。土地平曠﹐屋舍儼然﹐有良田美池桑竹之屬﹐阡陌交通﹐雞犬相聞。其中往來種作﹐男女衣著﹐悉如外人。黃髮垂髫﹐並怡然自樂。見漁人﹐乃大驚﹐問所從來﹐具答之。便要還家﹐設灑殺雞作食﹐村中聞有此人﹐咸來問訊。自云先世避秦時亂﹐著眼在此率妻子邑人來此絕境﹐不復出焉﹐遂與外人間隔。問今是何世﹐乃不知有漢﹐無論魏晉。此人一一爲具言所聞﹐皆嘆惋。餘人各復延至其家﹐皆出灑食。停數日﹐辭去﹐此中人語云「不足爲外人道也﹗」睥睨一切旣出﹐得其船﹐便扶向路﹐處處志之。及郡下﹐詣太守說如此。太守卽遣人隨其往﹐尋向所志﹐遂迷不復得路。南陽劉子驥﹐髙尙士也﹐聞之欣然規往﹐未果﹐須知此乃文章出路尋病終。後遂無問津者。

此元亮先生粲花妙論﹐也認眞不得。玩中間避秦亂等語﹐悲憤襟懷﹐不覺流露。錫周

五柳先生傳陶潛

先生不知何許人也﹐此種起法﹐豈魏晉人所有亦不詳其姓氏。宅邊有五柳樹﹐因以爲號焉。閒靜少言﹐不慕榮利﹐好讀書﹐不求甚解﹔每有會意﹐便欣然忘食。性嗜酒﹐家貧不能常得﹐親舊知其如此﹐或置酒而招之。造飲輒盡﹐期在必醉。旣醉而退﹐曾不希情去畱。環堵蕭然﹐不蔽風日﹔短褐穿結﹐簞瓢屢空﹐晏如也。常著文章自娛﹐頗示己志。忘懷得失﹐以此自終。竟住髙絕贊曰﹕黔婁有言﹐不戚戚於貧賤﹐不汲汲於富貴。其言玆若人之儔乎﹖銜觴賦詩﹐以樂其志﹐無懷氏之民歟﹖葛天氏之民歟﹖山在虛無飄渺間

不衫不履中極瀟灑風流。錫周

答索商書張天賜

吾非好行﹐行有得也。觀朝榮槿花﹐則敬才秀之士﹔玩芝蘭﹐則愛徳行之臣﹔睹孤松﹐則思貞操之賢﹔臨淸流﹐則貴廉潔之行﹔覽蔓艸﹐則賤貪污之吏﹔逢颶風﹐則惡凶狡之徒。若引而伸之﹐無遺漏矣。

比物連類﹐風人之遺。錫周

耿恭傳贊範曄

余初讀蘇武傳﹐感其茹毛窮海﹐不爲大漢羞。後覽耿恭疏勒之事﹐喟然不覺涕之無從。嗟哉﹐義重於生﹐以至是乎﹖昔曹子抗質於柯盟﹐相如申威於河表﹐蓋以決一旦之負﹐異乎百死之地也。以爲二漢當疏髙爵﹐宥十世﹐而蘇君恩不及嗣﹐恭亦終塡牢戶。追誦龍蛇之章﹐有遺音者矣﹗以爲嘆息。

沈鬱頓挫﹐餘韻飛揚﹐史家傳贊﹐班固力追龍門而不能﹐此何其曲肖也。錫周

修竹彈甘蕉文沈約

渭川長兼淇園貞幹臣修竹稽首﹕臣聞芟夷蘊崇﹐農夫之善法﹔無使滋蔓﹐剪惡之良圖。未有蠹苗害稼﹐不加窮伐者也。切尋姑蘇臺前甘蕉一叢﹐宿漸云露﹐荏苒歲月﹐擢本盈尋﹐垂蔭含丈。階緣寵渥﹐銓衡百卉。而予奪乖爽﹐髙下在心﹐每叨天功以爲己力。風聞籍聽﹐非復一塗﹐猶謂愛憎異說﹐所以未掛嚴綱。今月某日﹐有臺西階澤蘭﹑萱艸﹐到園同訴﹐自稱﹕𨿽漸杞梓﹐頗異蒿蓬﹐陽景所臨﹐由來無隔。今月某日﹐巫岫斂云﹐秦樓開照﹐乾光弘普﹐罔幽不矚。而甘蕉攢莖布影﹐獨見障蔽。𨿽處臺隅﹐遂同幽谷。臣謂偏辭難信﹐敢察以情﹐登攝甘蕉左近﹐杜若﹑江蘺﹐依原辧釋﹐兩艸各處﹐異列同款﹐旣有證據﹐差非風聞。切尋甘蕉出自艸藥﹐本無芳馥之香﹐柯條之任﹐非有松柏後凋之心﹐蓋闕葵藿傾陽之識。憑藉慶會﹐稽絕倫等﹐而得人之譽靡卽﹐稱平之聲寂寞﹐遂使言樹之艸﹐忘憂之用莫施﹔無絕之芳﹐當門之獘斯在。妨賢敗政﹐孰過於此﹖而不除戮﹐憲章安用﹖請以見事徙根剪葉﹐斥出臺外﹐庶懲彼將來﹐謝此眾屈。

不甚著意﹐故流利可喜。六朝文此種絕少﹐大約有意求工﹐反增醜拙耳﹗錫周

袁友人傳江淹

友人袁炳﹐字叔明﹐陳郡陽夏人。其人天下之士﹐幼有異才﹐學無不覽。文章倜儻淸澹出一時。任心觀書﹐不爲章句之學﹐其篤行則信義惠和﹐意罄如也。常念蔭松柏﹐詠詩書﹐志气跌蕩﹐不與俗人交。俯眉暫仕﹐歷國常侍員外郎﹑府功曹﹑臨湘令﹐粟之入者﹐悉散以贍親﹐其爲節也如此﹐數百年未有此人焉。至乃好妙賞文﹐獨絕於世也。又撰晉史﹐奇功未遂﹐不幸卒官﹐春秋二十有八﹐與余有靑雲之交﹐非直銜杯酒而已。嗟乎﹗斯才也﹐斯命也﹐天之報施善人何如哉﹐何如哉﹗

筆意淸贍﹐矯矯拔俗。錫周

答謝中書書陶弘景

山川之美﹐古來共談。髙峯入云﹐淸流見底﹐兩岸石壁﹐五色交暉﹐靑林翠竹﹐四時俱備。曉霧將歇﹐猿鳥亂鳴﹔夕日欲頹﹐沈鱗競躍。實是欲界之仙都﹐自康樂以來﹐未復有能與其奇者。

髯蘇與毛維瞻柬云﹕歲行盡矣﹐風雨淒然。紙窗竹屋﹐燈火靑熒。時於此問得少佳趣﹐無由持獻﹐獨享爲愧。吾以移贈此文。錫周

與兄子秀書陳暄

旦見汝書與孝典﹐陳吾飲酒過差。吾有此好五十餘年耳。昔吳國張長公亦稱耽嗜﹐吾見張時﹐伊已六十﹐自言引滿大勝少年時。吾今所進﹐亦多於往日﹐老而彌篤﹐惟吾與張季舒耳。吾方與此子交歡於地下﹐甚矣﹐同調之難得耶﹗汝欲笑吾所志邪﹖昔周伯仁渡江﹐惟三日醒﹐吾不以爲少﹔鄭康成一飲三百杯﹐吾不以爲多。破庸人之論然洪醉之後﹐有得有失﹕成廝養之志﹐是其得也﹔使次公之狂﹐是其失也。吾常譬酒之猶水﹐亦可以濟舟﹐亦可以覆舟﹐故江諮議有言﹕酒猶兵也﹐兵可千日而不用﹐不可一日而不備﹔酒可千日而不飲﹐不可一飲而不醉。偉論驚人﹐酒中之聖美哉江公﹐可與共論酒矣。汝驚吾墮馬侍中之門﹐陷池武陵之第﹐徧布朝野﹐自言焦悚。丘也幸﹐苟有過﹐人必知之。吾生平所願﹐身沒之後﹐題吾墓云「陳故酒徒陳君之神道」。此公志願亦太奢若斯志意﹐豈避南徵之不復﹐賈誼之慟哭者哉﹗速營糟丘﹐吾將老焉。興復不減爾無多言﹐非爾所及。

若無一種夷曠之致流露行間﹐便只是酒家覆瓿布耳。似此天機淸妙﹐涉筆成趣﹐劉杜風流﹐尙有嗣音也。錫周

帝京篇序太宗

予以萬機之暇﹐遊息藝文﹐觀歷列聖之皇皇﹐考當時之行事﹐軒昊舜禹之上﹐信無間然矣。至於秦皇周穆﹑漢武魏明﹐峻宇雕墻﹐窮侈極麗﹐九城無以稱其求﹐江海無以贍其欲﹐覆亡顚沛﹐不亦宜乎﹖嗚呼﹐溝洫可悅﹐何必江海之濱﹔麟閣可玩﹐何必兩陵之間﹔忠良可接﹐何必海上神仙﹔丰鎬可遊﹐何必瑤池之上。蔣新又云﹕絕大道理以詠嘆抑揚出之釋實求華﹐以人從欲﹐亂於大道﹐君子恥之。故選帝京篇以明雅志云爾。

錫周

五斗先生傳王績

有五斗先生者﹐以酒徳遊於人間。有以酒請者﹐無貴賤皆往﹐往必醉﹐醉則不擇地斯寢矣。醒則復起飲也。常一飲五斗﹐因以爲號焉。先生絕思慮﹐寡言語﹐不知天下之有仁義厚薄也。忽焉而去﹐倏然而來。其動也天﹐其靜也地﹐故萬物不能縈心焉。嘗言曰﹕天下大抵可見矣。生何足養﹐而嵇康著論﹔途何爲窮﹐而阮籍慟哭。較竹林更出一頭地故昏昏默然﹐聖人之所居也。遂行其志﹐不知所如。

時賢誚人云﹕不知天地爲何物。東臯子胸中乃只愛此七字。錫周

春夜宴桃李園序李白

夫天地者﹐萬物之逆旅﹔光陰者﹐百代之過客。而浮生若夢﹐爲歡幾何﹖古人秉燭夜遊﹐良有以也。曲曲引出夜宴﹐妙筆﹗況陽春召我以煙景﹐大塊假我以文章。會桃李之芳園﹐序天倫之樂事。羣季俊秀﹐皆爲惠連﹔吾人詠歌﹐獨慚康樂。幽賞未已﹐髙談轉淸。開瓊筵以坐花﹐切桃李園飛羽觴而醉月。切春夜不有佳作﹐何伸雅懷﹖如詩不成﹐罰依金穀石崇園名酒數。

未脫六朝駢麗習气﹐然與堆砌者殊異。錫周

山中與裴迪書王維

近臘月下﹐景气和暢﹐故山殊可過。足下方溫經﹐猥不敢相煩。輒便往山中﹐憩感化寺﹐與山僧飯訖而去。北涉玄灞﹐淸月映郭。夜登華子岡﹐輞水淪漣﹐與月上下。寒山遠火﹐明滅林外。深巷寒犬﹐吠聲如豹。村墟夜舂﹐復與疏鐘相間。如在畫圖此時獨坐﹐僮僕靜默﹐多思曩昔﹐攜手賦詩﹐步仄徑﹐臨淸流也。當待春中﹐艸木蔓發﹐春山可望﹐輕倏出水﹐白鷗矯翼﹔露濕靑臯﹐麥隴朝雊。斯之不遠﹐倘能從我遊乎﹖非子天機淸妙者﹐選略云﹕淸妙是摩詰自許豈能以此不急之務相邀﹐然是中有深趣矣。領會得無忽。

每讀—過﹐覺淸冷之與耳謀。錫周

蘇渙訪江浦序杜甫

蘇大侍禦渙﹐靜者也。旅於江側﹐不交州府之客﹐人事都絕久矣。覺世人眞好動而不好靜肩輿江浦﹐忽訪老夫。舟楫而已。伯敬云﹕眼裏看不得貴人與從久矣茶酒內余請誦近詩﹐肯吟數首﹐才力素壯﹐詞句動人。接對明日﹐憶其湧思雷出﹐書篋幾杖之外﹐殷殷畱金石聲﹐賦八韻記異﹐亦記老夫傾倒於蘇至矣。賴此破岑寂

髙人最得意事﹐出之以簡貴之筆﹐眞有得意境界。錫周

賊退示官吏詩序元結

癸卯歲﹐西原賊入道州﹐焚燒殺掠﹐幾盡而去。明年﹐賊又攻永破邵﹐不犯此州邊鄙而退。豈力能制敵歟﹖蓋蒙其傷憐而已。諸使何爲忍苦徵斂﹖故作詩一篇以示官吏。

賊尙矜憐﹐諸使何忍徵斂﹖竟有官不如賊之意。錫周

唐亭記元結

浯溪之口﹐有異石焉。髙六十餘丈﹐周回四十餘步。面在江口﹐東望浯臺﹐北臨大淵﹐南枕浯溪。唐亭當乎石上﹐異木夾戶﹐疏竹傍檐﹐瀛洲言無﹐由此可信。若在亭上﹐目所厭者﹐遠山淸川﹔耳所厭者﹐水聲松吹﹔霜朝厭者零雨﹐方暑厭者淸風。嗚呼﹐厭不厭也﹐厭猶愛也。命曰唐亭﹐旌獨有也。

脫盡窠臼﹐卓爾不羣﹐當將柳州諸記並駕。錫周

貽子弟書顏眞卿

吾去歲中言事得罪﹐以不能違道徇時﹐爲千古罪人也。字奇﹐他人不肯下﹐亦不能下𨿽貶居遠方﹐終身不恥。汝曹當須會吾之志﹐不可不守也。崛彊猶昔

姜桂之性﹐到老愈辣。錫周

哀囝顧況

囝音蹇生閩方﹐閩吏得之﹐乃絕其陽。爲臧爲獲﹐致金滿屋﹔爲髡爲鉗﹐如視艸木。天道無知﹐我罹其毒﹔神道無知﹐彼受其福。怨得無謂﹐妙郎罷閩人呼父爲郎罷﹐子爲囝別囝﹐吾悔生汝。及汝旣生﹐人勸不舉。不從人言﹐果獲是苦。囝別郎罷﹐心摧血下﹐隔地絕天﹐及至黃泉﹐不得在郎罷前。悲莫悲兮生別離﹗

斷腸﹐聽不得﹗錫周

應科目時與人書韓愈

天地之濱﹐起得怪絕大江之濆﹐曰有怪物焉﹐蓋非常鱗凡介之品匯匹儔也。其得水﹐變化風雨﹐上下於天﹐不難也。其不及水﹐蓋尋常尺寸之間耳﹐無髙山大陵﹑曠途絕險爲之間隔也。然其窮涸﹐不能自致乎水﹐爲獱獺之笑者﹐蓋十八九矣。如有力者﹐哀其窮而運轉之﹐蓋一舉手一投足之勞也。然是物也﹐負其異於眾也﹐且曰「爛死於沙泥﹐吾寧樂之﹖若俯首貼耳﹐搖尾而乞憐者﹐非我之志也。賴此方堪傳世﹐不然文章更無气骨」是以有力者遇之﹐熟視之若無睹也。其死其生﹐固不可知也。今又有有力者當其前矣﹐聊試仰首一鳴號焉。庸詎知有力者不哀其窮﹐而忘一舉手﹐一投足之勞﹐而轉之淸波乎﹖其哀之﹐命也﹔其不哀之﹐命也﹔知其在命﹐而且鳴號之者﹐亦命也。愈今者實有類於是﹐點睛飛動是以忘其疏遠之罪﹐而有是說焉。閣下其亦憐察之。

風雲吐於行間﹐珠玉生於字裏。此種文﹐良由寢食國策得來。錫周

爲人求薦書韓愈

木在山﹐馬在肆﹐過之而不顧者﹐𨿽日累千萬人﹐未爲不材與下乘也。及至匠石過之而不睨﹐伯樂遇之而不顧﹐然後知其非棟梁之材﹐超逸之足也。以某在公之宇下非一日﹐而又辱居姻婭之後﹐是生於匠石之園﹐長於伯樂之廏者也。於是而不得知﹐假有見知者﹐千萬人亦何足云。今幸賴天子每歲詔公卿大夫貢士﹐若某等比﹐咸得以薦聞。是以冒進其說﹐以累於執事﹐變不自量已。然執事其知某何如哉﹐昔人有鬻馬不售於市者﹐知伯樂之善相也﹐從而求之。伯樂一顧﹐增價三倍。某與某事頗相類﹐是故始終言之耳。

在今日已成習套﹐在當時簇簇生新。錫周

答呂醫山人書韓愈

惠書責以不能如信陵執轡者﹐夫信陵﹐戰國公子﹐欲以取士聲勢傾天下而然耳。如僕者﹐自度若世無孔子﹐不當在弟子之列。大而非誇以吾子始自山出﹐有朴茂之美意﹐恐未礱以世事。又﹐自周後文獘﹐百子爲書﹐各自名家﹐亂聖人之宗﹐後生習傳﹐雜而不貫﹐故設問以觀吾子。其已成熟乎﹐將以爲友也﹔其未成熟乎﹐將以講去其非而趨是耳。不如六國公子有市於道者也。方今天下入仕﹐惟以進士明經及卿大夫之世耳。其人率皆習熟時俗﹐工於語言﹐識形勢﹐善候人主意。故天下靡靡﹐日入於衰壞﹐恐不復振起。務欲進足下趨死不顧利害去就之人於朝﹐以爭救之耳。非謂當今公卿間無足下輩文學知識也﹐不得以信陵比。須索拈破然足下衣破衣﹑系麻鞋﹐率然叩吾門﹔吾待足下﹐𨿽未盡賓主之道﹐不可謂無意者。足下行天下﹐得此於人蓋寡﹐乃遂能責不足於我﹐此眞僕所汲汲求者。議𨿽未中節﹐其不肯阿曲以事人者﹐灼灼明矣。方將坐足下三浴而三燻之﹐趣甚聽僕之所爲﹐少安無躁。

山人錯認陶潛﹐所以妄自尊大。公以趣語答之﹐而佐以恢奇之气﹐山人見此何施眉目耶。錫周

送董邵南序韓愈

燕趙古稱多感慨悲歌之士。須認古稱二字董生舉進士﹐連不得志於有司﹐懷抱利器﹐鬱鬱適玆土﹐吾知其必有合也﹐董生勉乎哉﹗夫以子之不遇時﹐苟慕義彊仁者﹐皆愛惜焉﹐矧燕趙之士出乎其性者哉﹗以上只算客意然吾嘗聞風俗與化移易﹐吾烏知其今不異於古所云邪﹖聊以吾子之行卜之也。董生勉乎哉﹗圜轉如珠吾因之有所感矣。爲我弔望諸君樂毅之墓﹐而觀於其市﹐復有昔時屠狗荊軻愛燕之狗屠者乎﹖爲我謝曰﹕明天子在上﹐可以出而仕矣﹗

起句極似許可河北﹐妙在暗下「古稱」二字﹐便只是贊嘆幾百年以前燕趙之士﹐與田悅朱滔輩了無關涉也。中言安知今不異於古所云﹐竟是當面譏刺矣。但筆意隱躍使人不覺。昌黎伯口齒之妙﹐眞堪獨步千古。轉折頓挫﹐意態淋漓﹐篇愈短意愈長﹐字愈少味愈多。文與可自品畫竹﹐所謂數尺而有千尋之勢者也。錫周

送殷員外序韓愈

唐受天命爲天子﹐黃河九曲﹐發源天上凡四方萬國﹐不問海內外﹐無小大﹐咸臣順於朝。時節貢水土百物﹐大者特來﹐小者附集。元和睿聖文武皇帝旣嗣位﹐次序悉治方內就法度。十二年詔曰﹕四方萬國﹐惟回鶻於唐最親。丞相其選宗室四品一人﹐持節往賜君長﹐告之朕意。又選學有經法﹑通知時事者一人﹐與之爲貳。由是殷侯侑自太常博士遷尙書虞部員外郎兼侍禦史﹐朱衣象笏﹐妙有渲染承命以行。朝之大夫﹐莫不出餞。酒半﹐右庶子韓愈執盞言曰﹕殷大夫﹐叫得妙今人適數百里﹐出門惘惘有離別可憐之色。持被入直三省﹐丁寧顧婢子﹐語剌剌不能休。平地生波﹐大奇大奇今子使萬里外國﹐獨無幾微出於言面﹐豈不眞知輕重大丈夫哉﹗丞相以子應詔﹐眞誠知人矣。不漏士不通經﹐果不足用。於是相屬爲詩﹐以道其行雲。

鹿門謂其全學班掾﹐我謂其全學史記。中間一段興會淋淳﹐中夜讀之﹐令人起舞。不知是情生文﹐文生情。情文相生﹐如環無端。然則天地間至文﹐卽天地間至情歟﹖錫周

送王含秀才序韓愈

吾少時讀《醉鄕記》﹐佳文名公必讀私怪隱居者無所累於世﹐而猶有是言﹐豈誠旨於味耶﹖及讀阮籍﹑陶潛詩﹐乃知彼𨿽偃蹇﹐不欲與世接﹐然猶未能平其心﹐或爲事物是非相感發﹐於是有托而逃焉者也。若顏氏子操瓢與簞﹐曾參歌聲若出金石﹐彼得聖人而師之﹐汲汲每若不可及﹐其於外也固不暇﹐尙何曲蘗之托﹐而昏冥之逃耶﹖更上一層。然只是閒語﹐因其取道甚道也吾又以悲醉鄕之徒不遇也。建中初﹐天子嗣位﹐有意貞觀開元之丕績﹐在廷之臣爭言事。當此時﹐醉鄕之後世又以直廢。在尋根珠吾旣悲醉鄕之文辭﹐而又嘉良臣之烈﹐思識其子孫。今子之來見我也﹐無所挾﹐吾猶將張之﹐況文與行不失其世守﹐渾然端且厚。惜乎吾力不能振之﹐而其言不見信於世也。於其行﹐姑與之飲酒。

痕迹未化﹐非公匠心之文也。錫周

送溫處士赴河陽軍序韓愈

伯樂一過冀北之野﹐破空而來﹐靈妙異常而馬羣遂空。夫冀北馬多於天下﹐伯樂𨿽善知馬﹐安能空其羣耶﹖解之者曰﹕吾所謂空﹐非無馬也﹐無良馬也。伯樂知馬﹐遇其良﹐輒取之﹐羣無畱良焉。苟無良﹐𨿽謂無馬﹐不爲虛語矣。東都﹐固士大夫之冀北也。接筆入化恃才能深藏而不市者﹐洛之北涯曰石生﹐其南涯曰溫生。大夫烏公以鈇鉞鎭河陽之三月﹐以石生爲才﹐以禮爲羅﹐羅而致之幕下。未數月也﹐以溫生爲才﹐於是以石生爲媒﹐以禮爲羅﹐又羅而致之幕下。照顧石生便銷繳石生。筆法神奇﹐一時無兩東都𨿽信多才士﹐朝取一人焉﹐拔其尢﹔暮取一人焉﹐拔其尢﹔自居守河南尹以及百司之執事﹐與吾輩二縣之大夫﹐政有所不通﹐事有所可疑﹐奚所諮而處焉。看他筆勢寬展處﹐極得大踏步法士大夫之去位而巷處者﹐誰與嬉遊。小子後生﹐於何考徳而問業焉。縉紳之東西行過是都者﹐無所禮於其廬。若是而稱曰﹕大夫烏公一鎭河陽﹐而東都處士之廬無人焉﹐豈不可也﹖一語千鈞﹐挽彊手段夫南面而聽天下﹐其所托重而恃力者﹐惟相與將耳。相爲天子得人於朝廷﹐將爲天子得文武士於幕下﹐求內外無治﹐不可得也。愈縻於玆﹐不能自引去﹐資二生以待老﹐方說到自己﹐他人已曉得半日矣今皆爲有力者奪之﹐其何能無介然於懷耶﹖生旣至﹐拜公於軍門﹐其爲吾致前所稱爲天下賀﹐以後所稱爲我致私怨於盡取也。

通幅只贊嘆烏公而溫生之賢自見。若呆從溫生著筆﹐定當減色多多許。只一起句便落定全局﹐目無全牛﹐皆因胸有成竹也。尢妙在認淸是送第二个處士赴河陽軍﹐所以筆筆是送溫造文字﹐移不得石江篇去。錫周

藍田縣丞廳壁記韓愈

丞之職所以貳令於一邑﹐無所不當問。其下主簿尉﹐主簿尉乃有分職。丞位髙而偪﹐例以嫌不可否事。文書行﹐吏抱成案詣丞﹐捲其前﹐鉗以左手﹐右手摘紙尾﹐雁鶩行以進﹐冷淡生涯﹐寫來好笑平立﹐睨丞曰﹕當署。丞涉筆占位署﹐惟謹。目吏﹐問﹕可不可﹖吏曰﹕得。則退。不敢略省﹐漫不知何事。官𨿽尊﹐力勢反出主簿尉下。諺數慢﹐必曰丞﹐至以相訾謷。丞之設﹐豈端使然哉﹗博陵崔斯立﹐種學績文﹐以蓄其有﹐泓涵演迆﹐日大以肆。貞元初﹐挾其能﹐戰藝於京師﹐再進再屈於人。元和初﹐以前大理評事言得失黜官﹐再轉而爲丞玆邑。始至﹐喟曰﹕官無卑﹐顧材不足塞職。旣噤不得施用﹐則又喟曰﹕丞哉﹐丞哉﹗余不負丞﹐而丞負余。憤而雋則盡枿去牙角﹐一躡故迹﹐破崖岸而爲之。丞廳故有記﹐壞漏污不可讀。斯立易椎與瓦墁治壁﹐悉書前任人名氏。庭有老槐四行﹐南墻鉅竹千挺﹐儼立若相持﹐水虢虢音革循除鳴。斯立痛掃漑﹐對樹二松﹐日哦其間。賢豪失意﹐只得如此有問者﹐輒對曰﹕余方有公事﹐子姑去。

斯立作丞﹐已如九尺丈夫坐矮檐下﹐況又噤不得施用耶﹖不哭而哦﹐以哦當哭耳﹗昌黎乃更以謔浪笑傲之致﹐狀寂寞無聊之況﹐迸作血淚﹐染成杜鵑。錫周

毛穎傳贊韓愈

太史公曰﹕毛氏有兩族﹐其一姬姓﹐文王之子﹐封於毛﹐所謂魯衛毛聃者也。閒趣戰國時有毛公毛遂。獨中山之族﹐不知其本所出﹐譜出族系﹐托想非非子孫最爲蕃昌。《春秋》之成﹐見絕於孔子﹐而非其罪。趣﹗及蒙將軍拔中山之豪﹐始皇封諸管城﹐世遂有名﹐而姬姓之毛無聞。穎始以俘見﹐卒見任使﹐秦之滅諸侯﹐穎與有功﹐賞不酬勞﹐以老見疏﹐神似史遷論贊秦眞少恩哉﹗

遊戲三昧﹐具大神通。錫周

獲麟解韓愈

麟之爲靈﹐昭昭也。此段將麟之爲靈四字領起詠於《詩》﹐書於《春秋》﹐雜出於傳記百家之書。𨿽婦人小子﹐皆知其爲祥也。先以祥字斷定﹐後三段解不祥然麟之爲物﹐此段將麟之爲物四字領起不畜於家﹐不恆有於天下。其爲形也不類﹐非若馬牛犬豕﹑豺狼麋鹿然﹐然則𨿽有麟﹐不可知其爲麟也。寄慨在此角者﹐吾知其爲牛﹔鬣者﹐吾知其爲馬﹔犬豕豺狠麋鹿﹐吾知其爲犬豕豺狼麋鹿﹔惟麟也不可知。不可知﹐則其謂之不祥也亦宜。解不祥𨿽然﹐麟之出﹐此段將麟之出三字領起必有聖人在乎位﹐麟爲聖人出也。聖人者必知麟﹐麟之果不爲不祥也。解不祥又曰﹕麟之所以爲麟者﹐此段將麟之所以爲麟六字領起以徳不以形。若麟之出不待聖人﹐則謂之不祥也亦宜。解不祥

截然四段﹐望之卻似無限曲折在內﹐如帆隨湘轉﹐望衡九面。獲麟解者﹐解春秋哀十四年西狩獲麟之文也﹐三傳言之備矣。此文但取左氏傳中「以爲不祥」四字﹐反覆辯論也。外間讀書不尋來歷﹐竟似昌黎無端將祥與不祥糾纏不了矣。處處有「吁嗟麟兮」四字在言外﹐讀者味之。錫周

雜說之一韓愈

龍噓气成云﹐云固弗靈於龍也。然龍乘是气﹐茫洋窮乎玄間﹐薄日月﹐優光景﹐感震電﹐神變化﹐水下土﹐汨陵谷﹐云亦靈怪矣哉﹗云﹐龍之所能使爲靈也﹐若龍之靈﹐則非云之所能使爲靈也。然龍弗得云﹐無以神其靈矣。失其所憑依﹐信不可歟﹗異哉﹐其所憑依﹐乃其所自爲也。易曰﹕雲從龍。旣曰﹕龍﹐雲從之矣。

一轉一意﹐一字一珠﹐文亦靈怪矣哉。錫周

雜說之四韓愈

世有伯樂﹐然後有千里馬。起法超卓千里馬常有﹐而伯樂不常有。一篇大旨故𨿽有名馬﹐只辱於奴隸人之手﹐駢死於槽櫪之間﹐不以千里稱也。馬之千里者﹐一食或盡粟一石﹐食馬者不知其能千里而食也。是馬也﹐𨿽有千里之能﹐食不飽﹐力不足﹐才美不外見﹐且欲與常馬等不可得﹐安求其能千里也﹗老驥伏櫪﹐古今同慨策之不以其道﹐食之不能盡其材﹐鳴之而不能通其意﹐千古奇冤。非公妙筆﹐不能快吐執鞭而臨之曰﹕天下無馬。嗚呼﹗其眞無馬耶﹐其眞不知馬也﹗

滿腔郁勃﹐出之以盤旋曲折。三首宰相書﹐一篇進學解﹐包括無遺。錫周

對禹問韓愈

或問曰﹕堯舜傳諸賢﹐禹傳諸子﹐信乎﹖曰﹕然。然則禹之賢﹐不及於堯與舜也歟﹖曰﹕不然。堯舜之傳賢也﹐欲天下之得其所也﹔禹之傳子也﹐憂後世爭之之亂也。堯舜之利民也大﹐禹之慮民也深。曰﹕然則堯舜何以不憂後世﹖曰﹕舜如堯﹐堯傳之﹔禹如舜﹐舜傳之。得其人而傳之﹐堯舜也﹔無其人﹐慮其患而不傳者﹐禹也。舜不能以傳禹﹐堯爲不知人﹔禹不能以傳子﹐舜爲不知人。堯以傳舜爲憂後世﹐禹以傳子爲慮後世。曰﹕禹之慮也則深矣﹐傳之子而當不淑﹐則柰何﹖曰﹕時益以難理﹐傳之人則爭﹐未前定也﹔傳之子則不爭﹐前定也。前定𨿽不當賢﹐猶可以守法﹔不前定而不遇賢﹐則爭且亂。天之生大聖也不數﹐其生大惡也亦不數。卽孟子「匹夫而有天下」二節意﹐此更透快絕倫傳諸人﹐得大聖﹐然後人莫敢爭﹔傳諸子﹐得大惡﹐然後人受其亂。禹之後四百年﹐然後得桀﹔亦四百年然後得湯與伊尹。推算都確湯與伊尹不可待而傳也。與其傳不得聖人而爭且亂﹐孰若傳諸子﹐𨿽不得賢﹐猶可守法。曰﹕孟子之所謂「天與賢則與賢﹐天與子則與子」者﹐何也﹖曰﹕孟子之心﹐以爲聖人不苟私於其子以害天下。求其說而不得﹐從而爲之辭。

一言而萬世承祧之法定。囚气鎖辭者﹐應以此種爲萬金良藥。錫周

殿中少監馬君墓志韓愈

君諱繼祖﹐司徒贈太師北平壯武王之孫﹐一起便定全局少府監贈太子少傅諱暢之子。生四歲﹐以門功拜太子舍人。積三十四年﹐五轉而至殿中少監﹐年三十七以卒。有男八人﹐女二人。始子初冠﹐應進士﹐貢在京師﹐窮不自存﹐以故人稚弟拜北平王於馬前﹐尺水興波王問而憐之﹐因得見於安邑裏第。王軫其寒饑﹐賜食與衣﹐召二子使爲之主﹐其季遇我特厚﹐少府監贈太子少傅者也。掩映生姿。方知起手便敍譜系之妙姆抱幼子立側﹐眉眼如畫﹐發漆黑﹐肌肉玉雪可念﹐殿中君也。當是時﹐見王於北亭﹐猶髙山深林巨谷﹐龍虎變化不測﹐傑魁人也。此處寫得色色令人羨慕﹐後文越覺周謝堪憐退見少傅﹐翠竹碧梧﹐鸞鵠停峙﹐能守其業者也。幼子娟好靜秀﹐瑤環瑜珥﹐蘭茁其芽﹐稱其家兒也。後四五年﹐吾成進士﹐去而東遊﹐哭北平王於客捨。看他耐心細寫後十五六年﹐吾爲尙書都官郎分司東都﹐而分府少傅卒﹐哭之。又十餘年至今﹐哭少監焉。嗚呼﹐吾未耋老﹐自始至今﹐未四十年﹐而哭其祖子孫三世﹐一篇結文於人世何如也﹗淋漓感慨﹐落紙有聲人欲久不死﹐而觀居此世者﹐何也﹖

將祖父來夾說﹐斗成異樣花樣﹐此文家善於設色處。至其局陣之奇﹐幾疑出自先秦人手。錫周

河中府法曹張君墓碣韓愈

有女奴抱嬰兒來﹐起直率而奇致其主夫人之語曰﹕妾張圓之妻劉也。妾夫常語妾﹐云吾常獲私於夫子。且曰夫子﹐天下之名能文辭者﹐凡所言必傳世行後。今妾不幸﹐夫逢盜死途中﹐將以日月葬。妾重哀其生志不就﹐恐死遂沈泯﹐敢以其稚子汴見先生﹐辭令能品將賜之銘﹐是其死不爲辱﹐而名永長存﹐所以蓋覆其遺胤子若孫。且死萬一能有知﹐將不悼其不幸於土中矣﹗又曰﹕妾夫在嶺南時﹐嘗疾病﹐泣語曰﹐吾志非不如古人﹐吾才豈不如今人﹐而至於是﹐而死於是耶﹖亦復悲壯若爾吾哀﹐必求夫子銘﹐是爾與吾不朽也。愈旣哭弔辭﹐遂敍次其族世名字事始終而銘

布勢摹情虛妙。鐘伯敬

最是碌碌未有奇節人墓道碑志﹐大不易作。善用筆者﹐在虛虛實實之間﹐固知鐘先生評﹐眞甘苦之言。錫周

祭房君文韓愈

維年月日﹐愈遣舊吏皇甫悅﹐以酒肉之饋﹐展祭於五官蜀客之柩前。嗚呼﹗君乃至於此﹐吾復何言。有說不得光景若有鬼神﹐吾未死﹐無以妻子爲念。言止此嗚呼﹐君其能聞吾此言否﹖當喚柰何尙饗。

提起便气盡。昌黎自注

一兩行內包括萬千冤慘﹐亙古奇筆。錫周

陋室銘劉禹錫

山不在髙﹐有仙則名。水不在深﹐有龍則靈。斯是陋室﹐惟吾徳馨。苔痕上階綠﹐艸色入簾靑。寫景不難﹐妙在恰描出陋室佳處談笑有鴻儒﹐往來無白丁。可以調素琴﹐閱金經。無絲竹之亂耳﹐無案牘之勞形。南陽諸葛廬﹐西蜀子云亭。天然陪客孔子云﹕何陋之有。結語泠然﹐善﹗

占得地步盡髙。諸葛廬﹐子云亭﹐尢見劉郎逸韻。錫周

送辛殆庶下第遊南鄭序柳宗元

吾聞焚舟而克孟明﹑手劍而盟曹沫者﹐皆敗北之餘也。子之厄困而往﹐霸心勇气﹐無乃發於是行乎﹖成拜賜之信﹐刷壓境之恥﹐無乃果於是舉乎﹖往愼所履﹐如志遄返﹐勉自固植﹐以遂子之欲。姑使談者謂我言而中﹐不猶愈乎﹖

設想精切﹐便成異采。自來送下第者﹐當以此爲第一。錫周

送獨孤申叔侍親往河東序柳宗元

河東﹐吾故土也﹐起得超絕家世遷徙﹐莫能就緒。聞其間有大河﹑條山﹐气蓋關左﹐文士往往彷徉臨望﹐特下文士二字﹐全爲下半作綫坐得勝槪焉。吾固翹翹褰裳﹐奮懷舊都﹐日以滋甚。好頓﹗獨孤生﹐周人也﹐好接往而先我﹐且又愛慕文雅﹐甚達經要﹐才與身長﹐志益彊力。挾是而東﹐夫豈徒往乎﹖溫淸奉引之隙﹐帶侍親必有美制。倘飛以示我﹐我將易觀而待﹐所不敢忽。古之序者﹐期以申導志義﹐不爲富厚﹐而今也反是。生至於晉﹐出我斯文於筆硯之伍﹐其有評我太簡者﹐愼勿以知文許之。何等气槪﹗

河東得罪遠斥﹐政與史遷相類﹐故其爲文感慨激昂﹐亦與史記相似。大率文人遭時不遇﹐往往肆志文章以舒憤懣﹐窮而後工﹐豈欺我哉﹗錫周

送李渭赴京師序柳宗元

過洞庭﹐上湘江﹐非有罪左遷者罕至。又況逾臨源嶺﹐下漓水﹐出荔浦﹐名不在刑部而來吏者﹐起語突兀﹐如層巒聳翠其加少也固宜。前予逐居永州﹐李君至﹐固怪其棄美仕﹑就丑地﹐無所束縛﹐自取瘴癘。後予斥刺柳州﹐至於桂﹐君又在焉﹐方屑屑爲吏。噫﹗何自苦爲是耶﹖明時宗室屬子﹐當尉畿縣。今王師連徵不貢﹐二府方汲汲求士。李君讀書爲詩有幹局﹐久遊燕﹑魏﹑趙﹑代間﹐知人情﹐識地利﹐能言其故。以是入都幹丞相﹐益國事﹐不求獲乎己﹐而己以有獲。予嫉其不爲是久矣。今而曰﹕將行﹐請予以言。行哉﹐行哉﹗左傳云﹕嘻﹐速駕﹗言止是而已。

河東本羨李君此行﹐但說明苦無意味。妙從李君本宗室子﹐不宜久吏遠惡落想﹐而胸中悲涼寂寞之況﹐俱隱躍於言表。學者當於無字句處求之。突然而起﹐戛然而止。柳州短幅﹐較長篇結構更精嚴。錫周

送澥序柳宗元

人咸言吾宗宜碩大﹐淩空而起有積徳焉。徳字是主在髙宗時﹐並居尙書省二十二人。遭諸武﹐以故衰耗。武氏敗﹐猶不能興。爲尙書吏者﹐間數十歲乃一人。永貞年﹐吾與族兄登並爲禮部屬。吾黜﹐而季父公綽更爲刑部郎﹐則加稠焉。又觀宗中爲文雅者﹐炳炳然以十數﹐仁義固其素也。合上積徳意者其復興乎﹖自吾爲僇人﹐居南鄕﹐後之穎然出者﹐吾不見之也。其在道路幸而過餘者﹐接落俱非恆境獨得澥。澥質厚不諂﹐惇朴有裕﹐若器焉﹐必隆然大﹐而後可以有受﹐擇所以入之者而已矣。其文蓄積甚富﹐好慕甚正﹐若澥焉﹐必基之廣而後可以有蔽﹐過來人語擇其所以出之者而已矣。勤聖人之道﹐輔以考悌﹐復向時之美﹐照應完密吾於澥焉是望。確是對族人語汝往哉﹗見諸宗人﹐爲我謝而勉焉。無若太山之麓﹐止而不得升也。其惟川之不已乎﹗吾去子﹐終老於夷矣﹗以慘語結﹐餘音不絕

全在起束處淩厲頓挫﹐旁若無人。孫月峯

通身筋節﹐精悍絕倫。錫周

小石城山記柳宗元

自西山道口徑北﹐逾黃茅嶺而下﹐有二道﹕其一西出﹐尋之無所得﹔其一少北而東﹐不過四十丈﹐土斷而川分﹐有積石橫當其垠。其上爲睥睨梁欐之形﹐其旁出堡﹑塢﹐有若門焉。窺之正黑﹐投以小石﹐洞然有水聲﹐其響之激越﹐良久乃已。環之可上﹐望甚遠﹐無土壤﹐而生嘉樹美箭﹐益奇而堅﹐其疏數偃仰﹐類智者所施設也。噫﹗吾疑造物者之有無久矣﹐及是愈以爲誠有。又怪其不爲之中州﹐而列是夷狄﹐更千百年不得一售其伎﹐是故勞而無用。神者﹐倘不直如是﹐則其果無乎﹖或曰﹕以慰夫賢而辱於此者。或曰﹕其气之靈﹐不爲偉人﹐而獨爲是物﹐故楚之南少人而多石。若迂誕﹐若詼諧﹐總是無聊是二者﹐予未信之。

才人失路﹐寂寞無聊之況﹐開口便見。錫周

蝜蝂傳柳宗元

蝜蝂者﹐善負小虫也。行遇物﹐輒持取﹐昂其首﹐負之背。愈重﹐𨿽困劇不止也。其背甚澀﹐物積因不散﹐卒躓僕不能起。人或憐之﹐爲去其負﹐苟能行﹐又持取如故。又好上髙﹐極其力不已﹐至墜地死。今世之嗜取者﹐遇貨不避﹐以厚其室。不知爲己累也﹐惟恐其不積。及其怠而躓也﹐黜棄之﹐遷徙之﹐亦以病矣。苟能起﹐又不艾﹐日思髙其位﹐大其祿﹐而貪取滋甚﹐以近於危墜﹐觀前之死亡不知戒。𨿽其形魁然大者也﹐其名人也﹐而智則小虫也。亦足哀夫﹗

偶爾遊戲之筆﹐然力追龍門而奴視蘭臺﹐所以久傳。錫周

桐葉封弟辯柳宗元

古之傳者有言﹐成王以桐葉與小弱弟戲﹐曰「以封汝。」周公入賀。王曰「戲也。」周公曰「天子不可戲。」乃封小弱弟於唐。一言斷定吾意不然﹕王之弟當封耶﹐周公宜以時言於王﹐不待其戲而賀以成之也﹔不當封耶﹐周公乃成其不中衷同之戲﹐以地以人與小弱弟者爲之主﹐其得爲聖乎﹖且周公以王之言不可苟焉而已﹐必從而成之耶﹖設有不幸﹐王以桐葉戲婦寺﹐亦將舉而從之乎﹖凡王者之徳﹐在行之何若。設未得其當﹐𨿽十易之不爲病﹔要於其當﹐不可使易也﹐而況以其戲乎﹖若戲而必行之﹐是周公教王遂過也。吾意二字接得妙。若用他字接便呆周公輔成王宜以道﹐從容優樂﹐要歸之大中而已﹐必不逢其失而爲之辭。又不當束縛之﹐馳驟之﹐使若牛馬然﹐急則敗矣。且家人父子尙不能以此自克﹐況號爲君臣者耶﹖是直小丈夫缺缺者之事﹐非周公所宜用﹐故不可信。繳足或曰﹕封唐叔﹐史佚成之。餘霞成綺

理足機圓﹐神淸气渾。結處忽作一掉﹐更覺通體皆靈。錫周

羆說柳宗元

鹿畏貙﹐貙畏虎﹐虎畏羆。羆之狀﹐被髮人立﹐絕有力而甚害人焉。楚之南有獵者﹐能吹竹爲百獸之音。寂寂持弓矢罌火﹐而卽之山﹐爲鹿鳴以感其類﹐伺其至﹐發火而射之。貙聞其鹿也﹐趨而至。其人恐﹐因爲虎而駭之。貙走而虎至﹐愈恐﹐則又爲羆﹐虎亦亡去﹐羆聞而求其類﹐至則人也﹐捽搏挽裂而食之。今夫不善內而恃外者﹐未有不爲羆之食也。

此百煉精金也。不愧與韓並駕。中﹑晚以後絕響矣。錫周

臨江之麋柳宗元

臨江之人﹐畋得麋麑﹐畜之。入門﹐羣犬垂涎﹐揚尾皆來。其人怒怛之。自是日抱就犬﹐習示之﹐使勿動﹐稍使與之戲。積久﹐犬皆如人意。麋麑稍大﹐忘己之麋也﹐以爲犬良我友﹐哀哉抵觸偃僕益狎。犬畏主人﹐與之俯仰甚善﹐然時啖其舌。寫出羣犬性格三年﹐麋出門﹐見外犬在道甚眾﹐此種從來蕃衍走欲與爲戲。外犬見而喜且怒﹐共殺食之﹐狼籍道上。麋至死不悟。淡遠有致

狀物之工﹐幾於繪影繪聲。韓柳二公旣往﹐此種筆意﹐絕響久矣。外間不知愛惜﹐何也﹖此戒依勢以干非類也。子厚一蹶不復振﹐正坐此病。昌黎云﹕使子厚在臺省時﹐自持其身﹐已能如司馬刺史時﹐亦自不斥。知言哉。錫周

黔之驢柳宗元

黔無驢﹐有好事者船載以入。至則無可用﹐放之山下。虎見之﹐龐然大物也﹐以爲神。波折蔽林間窺之﹐稍出近之﹐慗慗然莫相知。他日﹐驢一鳴﹐虎大駭﹐遠遁﹐以爲且噬己也﹐甚恐。波折然往來視之﹐覺無異能者。尖甚益習其聲。又近出前後﹐終不敢搏。稍近﹐益狎﹐蕩倚衝冒。驢不勝怒﹐蹄之。敗矣虎因喜﹐計之曰「技止此耳。」因跳踉大闞﹐斷其喉﹐盡其肉﹐乃去。噫﹗形之龐也﹐類有徳﹔聲之宏也﹐類有能。向不出其技﹐虎𨿽猛﹐疑畏卒不敢取。處士盜虛聲﹐一出山便決裂矣今若是焉﹐悲夫﹗

妙有波折﹐斗成異樣花色。不然﹐𨿽文思泉湧﹐終是直港行船也。錫周

永某氏之鼠柳宗元

永有某氏者﹐畏日﹐拘忌異甚。以爲己生歲直子﹐鼠﹐子神也﹐因愛鼠﹐不畜貓犬﹐禁僮勿擊鼠。倉廩庖廚﹐悉以恣鼠不問。由是鼠相告﹐皆來某氏﹐飽食而無禍。鼠輩由來如此某氏室無完器﹐椸無完衣﹐飲食大率鼠之餘也。晝累累與人兼行﹐夜則竊嚙斗暴﹐暢言之其聲萬狀﹐不可以寢﹐終不厭。數歲﹐某氏徙居他州。後人來居﹐鼠爲態如故。簡盡其人曰「是陰類惡物也﹐定案盜暴尢甚﹐且何以至是乎哉﹗」假五六貓﹐闔門﹐撤瓦灌穴﹐購童羅捕之﹐殺鼠如丘﹐棄之隱處﹐臭數月乃已。嗚呼﹗彼以飽食無禍爲可恆也哉﹖冷語作結﹐悠然不盡

菩薩心腸和盤托出。合觀三則﹐隨物賦形﹐盡態極妍﹐闖入史遷之室矣。予摩挲把玩﹐不忍釋手。世人因習舉子業﹐謂無所用此﹐遂廢置不顧﹐良可悼也。錫周

故禦史周君碣柳宗元

在天寶年﹐有以諂諛至相位﹐賢臣放退。公爲禦史﹐抗言以白其事﹐得死於墀下﹐史臣書之。貪位苟祿而終於正寢者﹐大半未得死所公之死﹐而佞者始畏公議。嗚呼﹗古之不得其死者眾矣﹐若公之死﹐志匡王國﹐气震姦佞﹐動獲其所﹐斯蓋得其死者與﹗公之徳之才﹐洽於傳聞﹐卒以不試﹐而獨申其節﹐猶能奮百代之上以爲世軌。第令生於定﹑哀之間﹐轉出佳境則孔子不曰「未見剛者」﹔出於秦楚之後﹐則漢祖不曰「安得猛士」。以敢諫爲猛士標名﹐獨奇而存不及興王之用﹐沒不遭聖人之嘆﹐誠立志者之所悼也。故爲之銘。

以雋思逸筆﹐發潛徳幽光﹐覺味美在酸鹽之外。錫周

箕子碑柳宗元

嗚呼﹗當其周時未至﹐殷祀未殄﹐比干已死﹐微子已去﹐向使紂惡未稔而自斃﹐武庚念亂以圖存﹐論古解得此法﹐不勞翻案﹐無非新諦矣國無其人﹐誰與興理﹖是固人事之或然者也。能參活句然則先生隱忍而爲此﹐其有志於斯乎。

拈出妙解。於想當然得之﹐故堪光景常新。錫周

與孟簡書吳武陵

古稱一世三十年﹐子厚之謫十二年﹐殆半世矣。可憐霆砰電射﹐天怒也﹐奇諭不能終朝。安有聖人在上﹐畢世而怒人臣邪﹖

代柳州稍舒抑鬱。其言溫厚和平﹐而恢奇之致咄咄逼人。錫周

送前長水裴少府歸海陵序梁肅

秋風木落﹐臨水一望﹐遠客之思多矣。而裴侯復告予將歸故國﹐傷懷贈別之詩﹐於是乎作也。夫道勝則遇物而適﹐文勝則緣情而美。裴侯溫粹在中﹐英華發外﹔旣乘興而至﹐亦虛舟而還。與夫泣窮途詠式微者﹐不同日矣。若悲秋送遠之際﹐宋玉之所以流嘆也﹐況吾儕乎﹗

來得突兀﹐去得安閒。錫周

荔枝圖序白居易

荔枝生巴峽間﹐樹形團團如帷蓋﹐葉如桂﹐冬靑﹔華如橘﹐春榮﹔實如丹﹐夏熟。朵如蒲萄﹐核如枇杷﹐殼如紅繒﹐膜如紫綃﹐瓤肉瑩白如冰雪﹐漿液甘酸如醴酪。大略如彼﹐其實過之。若離本枝﹐一日而色變﹐二日而香變﹐三日而味變﹐四五日外﹐色香味盡去矣。寫出品格元和十五年夏﹐南賓守樂天﹐命工吏圖而書之﹐蓋爲不識者﹐與識而不及一二日者云。爲荔枝便有一片熱腸﹐髙人不同如此

特爲荔枝立傳﹐想見太守風流。昔東坡有空寓嶺表之嘆﹐對此﹐眞令人恨不生巴峽也。錫周

冷泉亭記白居易

東南山水﹐余杭郡爲最。就郡言﹐靈隱寺爲尢﹔由寺觀﹐冷泉亭爲甲。出冷泉亭如剝蕉心亭在山下水中央﹐寺西南隅。髙不倍尋﹐廣不累丈﹐而撮奇得要﹐地搜勝槪﹐物無遁形。春之日﹐我愛其艸薰薰﹐木欣欣﹐可以導和納粹﹐暢人血气。夏之夜﹐我愛其泉渟渟﹐風泠泠﹐可以蠲煩析醒﹐起人心情。山樹爲蓋﹐巖石爲屏﹐雲從棟生﹐水與階平﹐絕妙好辭。作者其有賦心乎坐而玩之者可濯足於牀下﹐臥而狎之者可垂釣於枕上。矧又潺湲潔澈﹐粹冷柔滑﹐若俗士﹐若道人﹐眼耳之塵﹐心舌之垢﹐不待盥滌﹐見輒除去﹐潛利陰益﹐可勝言哉﹗斯所以最余杭而甲靈隱也。一語挽前﹐健峭可喜杭自郡城抵四明﹐叢山復湖﹐易爲形勝。先是領郡者﹐有相裏君造虛白亭﹐有韋僕射臯作候仙亭﹐有裴庶子棠棣作觀風亭﹐有盧給事元輔作見山亭﹐及右司郎中河南元藇最後作此亭。於是五亭相望﹐如指之列﹐可謂佳境殫矣﹐能事畢矣。後來者𨿽有敏心巧目﹐無所加焉﹐故吾繼之﹐述而不作。老气無敵

記冷泉亭﹐夏月讀之四坐風生﹐眞造五鳳樓手。文章無寄托者﹐大不易作。此文一無寄托﹐而波瀾老成﹐經營匠心﹐洵稱毫無遺憾。似此才情﹐不知何以列於八家之外﹖錫周

陸長源鄭通誠哀辭白居易

伊大化之無形兮﹐浩浩而茫茫。中有禍兮﹐若機之張。梁之亂兮﹐陸受其毒﹔徐之難兮﹐鄭罹其殃。惟善人兮﹐邦之紀綱。邦之瘁兮﹐正人先亡。謂天之惡下民兮﹐胡爲乎生此忠良﹖問天而天不言謂天之愛下民兮﹐胡爲乎生此豺狼﹖我欲階冥冥﹐問蒼蒼。神來之筆蒼蒼之不可問兮﹐俾我心之衋傷。悲夫﹐而今而後﹐吾知夫天難忱而命靡常耶﹗

造物每畱此種不平事﹐持贈千秋萬世後騷人遷客於吟風弄月時感傷懷抱。江州司馬情種也﹐作此靑衫又濕。錫周

寫眞自題裴度

爾才不長﹐爾貌不揚﹐胡爲將﹐胡爲相﹖一點靈臺﹐丹靑莫狀。

似光而實寄傲。錫周

畫諫盧碩

漢文帝時﹐未央宮永明殿﹐畫古者五物屈軼艸﹑進善旌﹑誹謗木﹑敢諫鼓﹑獬豸冠﹐成帝陽朔中嘗坐羣臣於下﹐指之曰﹕予慕堯舜理﹐故目是以自況。大司馬陽平侯王鳳拜舞而賀﹐曰﹕陛下法古爲治﹐上稽唐虞﹐仁遠乎哉﹗行之斯至。旌鼓之屬﹐在陛下建之而已矣。至於神艸靈獸﹐臣知不日當產於明庭﹐以彰上天之允答也。微臣不勝鳧藻之抃。禦史大夫張忠出次而言曰﹕斯無用之物也﹐臣請卽日圬之。且是畫肇於太宗之時﹐凡入聖矣﹐開眼而睹之者﹐背面而違之﹐未聞有裨於治也。臣敢爲陛下條舉﹕臣嘗聞文帝時﹐雒陽人賈誼爲博士﹐能誦詩屬書﹐嘗爲上陳古先帝王之道﹐漢朝正朔之法。上以公卿之任無以易誼﹐俄絳﹑灌﹑馮敬之伍﹐害其賢而毀之﹐遂疏而不信﹐傅卑濕之國﹐後𨿽徵還﹐卒不得大用﹐喪志而死。至今負才藏器之徒﹐猶以爲憤﹐此則善𨿽進而不能用也。帝又降詔﹐除誹謗之令﹐許人言事。迨中宗朝﹐大臣楊惲﹑蓋寬饒以譏刺辭語﹐皆坐大辟。先帝在東宮﹐言其法太深刻﹐中宗竟不悔﹐此則木𨿽旁午﹐人不敢上書也。初﹐元帝時﹐弘恭石顯專權亂政﹐前將軍望之嫉其姦邪﹐諷上除之﹐不從。望之反羅其愆過以自殺。此又邪不可觸之驗也。前日安昌侯禹﹐居陛下師傅之尊﹐不能率己以儉﹐而乃決涇引渭﹐廣開田疇﹐便身娛耳﹐多置侈樂。平陵朱云上書﹐請斬其首﹐陛下怒不可忍﹐遽將誅之。云倉卒無據﹐乃至喪膽失魂。臣意列聖用此乃類是乎﹖臣之狂瞽﹐欲陛下言而必行﹐丹臒之設﹐不足以畱連聖念也。且大司馬親勛之望﹐朝野所倚﹐不能因事而諫﹐返以爲賀﹐佞孰甚焉﹗臣謹以指之﹐若斧鑕將及﹐是陛下誤屈軼也。臣不敢就僇。

小臣折檻﹐正言碎衣﹐畱以旌直﹐俱成畫餅。固知此論極中肯綮。錫周

復性書李翺

人之不力於道者﹐從他人說起昏不思也。天地之間萬物生焉﹐人之於萬物﹐一物也﹐其所以異於鳥獸虫魚者﹐豈非道徳之性全乎哉﹗受一气而成形﹐唐時無人能見及此一爲物而一爲人﹐得之甚難也。生乎世﹐又非深長之年也。以非深長之年﹐行甚難得之身﹐而不專專於大道﹐肆其心之所爲﹐則其所以自異於禽獸虫魚者亡幾矣。昏而不思﹐其昏也終不明矣。吾之生二十有九年矣﹐以下從自己說思十九年時﹐如朝日也﹐思九年時﹐亦如朝日也。人之受命﹐其長者不過七十八十年﹐九十百年者則希矣。當百年之時﹐而視乎九十年時也﹐與吾此日之思於前也﹐遠近其能相懸也﹖其又能遠於朝日之時耶﹖不意說理之文偏有如此快筆然則人之生也﹐𨿽享百年﹐若雷電之驚相激也﹐若風之飄而旋也﹐可知矣。況百千人而無一及百年者哉﹗故吾之終日誌於道徳﹐猶懼未及也。彼肆其心之所爲者﹐獨何人耶﹖

快如並剪﹐爽若哀梨﹐惜不令濂洛關閩諸先生有此妙舌。錫周

諫憲宗服金丹疏裴潾

臣聞除天下之害者﹐受天下之利﹔同天下之樂者﹐饗天下之福。自黃帝林云﹕眞善服金丹者及於文武﹐享國壽考﹐皆用此道也。自去歲已來﹐所在多薦方士﹐轉相汲引﹐其數浸繁。借令天下眞有神仙﹐彼必深潛巖壑﹐惟畏人知﹐妙凡候俟權貴之門﹐經大言自炫奇伎驚眾者﹐皆不軌徇利之人﹐豈可信其說而餌其藥耶﹖夫藥以愈疾﹐非朝夕嘗餌之物﹐況金石酷烈有毒﹐又益以火气﹐殆非人腑臟所能勝也。古者君飲藥﹐臣先嘗之。乞令獻藥者先自餌一年﹐宋曹克明試蠻人藥祖此則眞僞自可見矣。

塵世安得有神仙﹖神仙曷嘗有金丹﹖金丹柰何輕送他人﹖願以此三言贈天下方以外者。錫周

李賀小傳李商隱

長吉將死時﹐忽晝見一緋衣人﹐駕赤虯﹐持一板﹐書若太古篆或霹靂石文者﹐云當召長吉。長吉了不能讀﹐欻下榻叩頭﹐言阿你老且病﹐賀不願去。緋衣人笑曰﹕帝成白玉樓﹐立召君爲記。天上差樂﹐不苦也﹗長吉獨泣。邊人盡見之。少焉﹐長吉气絕。常所居窗中﹐勃勃有煙气﹐聞行車嘒管之聲﹐太夫人急止人哭﹐待之如炊五斗黍許時﹐長吉竟死。嗚呼﹗天蒼蒼而髙也﹐上果有帝耶﹖帝果有苑圃宮室觀閣之玩耶﹖苟信然﹐則天之髙邈﹐帝之尊嚴﹐亦宜有人物文采愈此世者﹐何獨眷眷於長吉﹐而使其不壽耶﹖激昂淒楚﹐不堪卒讀噫﹐又豈世所謂才而奇者﹐不獨地上少﹐卽天上亦不多耶﹖長吉生二十七年﹐位不過奉禮太常中﹐當時人亦多排擯毀斥之。又豈才而奇者﹐帝獨重之﹐而人反不重耶﹖又豈人見會勝帝耶﹖

借長吉作文﹐言下時有激昂意﹐直壯心不堪牢落耳。方胥城

東坡﹑靑蓮﹐不過暫來人間作白玉樓賦耳。當世不知愛惜﹐卽當騎箕尾歸天上矣。錫周

舊臣論李徳裕

或問先王論道之臣﹐事後王乎﹖曰﹕不攺先王之道則事之﹐攺先王之道則去之。以事堯之心事舜禹者﹐其臯陶﹑益稷乎﹗以事武王之心事成王者﹐其周﹑召乎﹗以事漢髙之心事惠帝者﹐其蕭﹑曹乎﹗曹參尙不易蕭何之規﹐況髙祖之道﹖昔區區楚國﹐醴酒不設﹐穆生先去。且穆生豈爲己也﹐蓋傷廢先王之道﹐不忍見後王之面﹐其不去者﹐焉得免胥靡之恨哉﹗魏晉以降﹐居相位者﹐皆靦面愧心而已。又有攘臂於其間者﹐掎摭先王之道以諱舊過﹐攺張先王之道以媚新君﹐棄先王之故老以掩其羞﹐用先王之罪人以協其志﹐若天地間無神明則已﹐倘有神明﹐鬼得而誅之矣。

大意似爲牛僧儒﹑李宗閔而發﹐然其議論崇宏﹐自足著蔡千古。錫周

玉筯篆志舒元輿

斯去千年﹐冰趙郡人李陽冰工秦篆生唐時。冰復去矣﹐後來者誰﹖後千年有人﹐誰能待之﹔後千年無人﹐篆止於斯。嗚呼主人﹐爲吾寶之。

筆蹤墨迹﹐直透紙背。錫周

與京西幕府書劉蛻

漢武帝聞《子虛賦》﹐初恨不與相如同時﹐旣而復喜其人之在世也。若然者﹐居蓬蒿而名聞於天子﹐富貴固不足疑其來﹐爵土固不足畏其大。今按其本傳云﹐官則止於使者﹐居家初則甚貧。嗚呼﹗有才如相如者﹐好才如漢武帝﹐然而不達者﹐蛻知之矣。於時武帝以四境爲心﹐中國耗弱﹐爵土酬於謀臣﹐金帛竭於戰士。𨿽念一篇之《子虛》﹐固不能減十夫之口食﹐宜矣。妙想天開。因念才人讀書善語﹐古人簡冊中尙藏無窮好文章蛻也生值當時﹐天下無事﹐以文爭勝﹐得居第一。然蛻居家甚困﹐白身過於相如者﹐蓋無人先聞子虛於天子。今又不然﹐使有聞之於藩翰大臣﹐則其人自不廢棄老死者也。嗚呼﹗時異矣﹐事古矣。相如之時﹐𨿽遇天子﹐不能致富貴。摶結有力於今之時﹐遇藩翰大臣﹐則足以敍材用。伏惟執事以文學顯用﹐士之得失無不經於心。謂小子之言何如哉﹖

漢家要一篇子虛何用﹗百相如不敵一史遷也。錫周

冶家子言陸龜蒙

武王旣伐殷﹐懸紂首。有泣於白旗之下者﹐有司責之。其人曰﹕吾冶家孫也。數十年間﹐載易其容範矣。今又將易之﹐不知其所業﹐故泣。吾祖始鑄田器﹐歲東作必大售。殷賦重﹐秉耒耜者一撥不敢起﹐吾父易之爲工器。屬宮室臺榭侈﹐其售倍。民凋力窮﹐土木中輟﹐吾易之爲兵器。會諸侯伐殷﹐師旅戰陣﹐其售又倍前也。今周用鉞斬獨夫﹐四海將奉文理﹐吾之業必壞﹐吾亡無日矣。武王聞之懼﹐於是包干戈﹐親農事。冶家子復祖之舊。

左氏屨賤踴貴只四言﹐此文衍至一百六十餘言﹐凡三轉而俱有寄托。吾亦不能言其妙﹐但見慧業文人讀之﹐無不點頭會意者﹐想必捉著些子耳。錫周

太甲論陳越石

殷甲不惠於天下﹐其臣放之。後能攺過﹐亦爲臣之所立。或曰﹕社稷之臣﹐必當如是。淺於國者之爲論也。至若承湯之教﹐全殷之統﹐立臣之節﹐豈如是耶﹖君上之不肖與賢智﹐豈臣下之有不知耶﹖擇其嗣﹐當求賢而立之﹐不知其非賢﹐以爲不明﹔因而放之﹐令其自新﹐如日蝕不吐﹐河淸難俟﹐中原之鹿將軼﹐時乘之龍待駕。文心如綺於臣之業何如哉﹖況乎體非金石﹐而冒霧露。如懷失國之詬以損其身﹐則弒君之謗﹐消無日矣。陳子曰﹕臣之忠﹐不幸而忠者也。君之立﹐有幸而立者也。如殷之君臣﹐皆幸而成者。噫﹐浞浞接踵﹐羿羿比肩﹐造句奇崛﹐自成一子君可放乎哉﹗其後﹐新取於西﹐魏成於東﹐司馬氏之有天下﹐其始也未嘗不伊不周﹐其終也未嘗不羿不浞。皆取伊周以爲嚆矢也。孟子曰﹕無伊尹之心則篡也。有旨哉﹗

不刊之論﹐其稱述伊尹事﹐則猶局於時見也。看來阿衡當日﹐並非放君。按商書但云﹕營於桐宮﹐密邇先王﹐其訓無俾世迷而已﹐何得競以爲放耶﹖放太甲於桐句﹐出公孫丑口中﹐不可爲訓。讀古人書﹐須放開眼界﹐識解自臻絕頂。錫周

梅先生碑羅隱

漢成帝時﹐綱紐頹圯﹐先生以書諫天子者再三。夫火政𨿽去﹐而劍履間健者猶數百位﹐尙不能爲國家出力以斷佞臣頭﹐復何南昌故吏憤憤於其下﹐得非南昌遠地也﹖尉下僚也﹖苟觸天子网﹐突侫臣牙﹐止於殛一狂人﹐噬一單族而已。彼公卿大夫﹐有生殺喜怒之任﹐有朋黨蕃衍之大。出一言﹐作一事﹐必與妻子謀﹔苟不便其家﹐𨿽妾人婢子亦攖挽相制﹐而況親戚乎﹖況骨肉乎﹖故𨿽有憂社稷心﹐亦噤而不吐也。嗚呼﹐寵祿所以勸功﹐而位大者不語朝廷事。沈痛余讀先生書﹐未嘗不爲漢朝公卿恨。今南遊復過先生裏。吁﹐何爲道之多也﹗

借一梅先生﹐以痛罵漢朝公卿﹔借漢朝公卿﹐以痛罵唐末公卿。讀書人須有此種妙悟。位卑祿薄﹐不足以感其心﹔位髙祿厚﹐適所以鉗其口。篇中寵祿所以勸功二語﹐眞血淚交迸之談。錫周

蒙叟遺意羅隱

上帝旣剖混沌氏﹐以支節爲山嶽﹐以腸胃爲江河﹐一旦慮其掀然而興﹐則下無生類矣。於是孕銅鐵於山嶽﹐滓魚鹽於江河﹐俾後人攻取之﹐設想都奇且將以苦混沌之靈﹐而致其必不起也。嗚呼﹐混沌氏則不起矣﹐而人力殫焉。冷語。有無限神味

皮裏陽秋﹐神似公谷。唐文粹載此種文極多﹐然皆未脫艸野倨侮气﹐故不可錄。錫周

銘秦坑司空圖

秦術戾儒﹐厥民斯酷。秦儒旣坑﹐厥祀隨覆。天復儒仇﹐儒祀而家。秦坑儒邪﹐儒坑秦邪﹖妙解

托想非非。錫周

記劉聰辱懷湣失名

晉懷湣之被執也﹐漢王劉聰每出﹐則使之執蓋而前導﹐每飲則使之捧爵而跪進焉。二人見有難色﹐聰斥曰﹕吾漢淵聰附會姓劉﹐心事如揭四百年鴻基﹐遭時之不淑﹐僅保蜀山一隅﹐以俟再興。何仇於爾家﹐而以緣崖之計﹐鑿破天險﹐奪去宸位﹐令昭烈不血食﹐而髙﹑光在天之靈含憤﹗吾將斬爾頭以爲犧﹐取爾血以上薦於吾先祖。今特被爾靑衣﹐使爾爲我行酒﹐而爾不甘之耶﹖於是二人懼﹐執卮膝行而前。聰又制爲歌﹐遇行酒則令歌之。歌曰﹕皇天兮蒼﹐后土兮黃﹐乾坤有主兮﹐卯金之煌煌。典午何爲兮﹐攘攘兮攘兮殃。遊魂遺魄兮﹐爲人捧觴。歌辭奇絕又制爲歌﹐遇執蓋則令歌之。歌曰﹕皇天兮蓋﹐后土兮輿。宇宙有家兮﹐五銖之夷夷。典午何爲兮﹐欺欺兮欺兮迷。殘骸朽裔兮﹐爲人驅車。二人往往羞爲歌﹐聰鞭之﹐至背流血。其捧卮秉蓋時﹐則使眾人指之曰﹕此故長安天子也。一日聰謂二人曰﹕昔我髙祖起西漢﹐及光武起東漢﹐吾今起爲北漢。芒芒大地山河﹐吾祖孫疊起而主之。於爾晉人何有哉﹗吾將斬爾﹐爾順我耶﹖

懷死而湣降。兩人拘執﹐並不同時﹐篇中所稱﹐非實錄也。其意不過爲蜀漢吐气耳。然文情恣肆﹐令人讀之﹐耳目一新。大約唐末人手筆。錫周

敕曹彬伐南唐藝祖

江南之事﹐一以委卿﹐切勿暴掠生民﹐務廣威信﹐使自歸順﹐不須急擊也。陷落之日﹐愼無殺僇﹐設若困斗﹐則李煜一門﹐不可加害。朕今匣劍授卿﹐忽如疾雷破柱﹐宜潘美等相顧失色副將以下﹐不用命者斬之。

惠懷至矣﹐卻英風襲人﹐故奇。錫周

睡答陳摶

白雲先生臥華山之顚﹐方醒。有衣冠子金勵問曰「先生以一睡收天地之混沌﹐以一覺破今古之往來。二語可作睡鄕佳聯妙哉﹐睡也。睡亦有道乎﹖」先生答曰「有道。凡人之睡也﹐先睡目﹐後睡心﹔確吾之睡也﹐先睡心﹐後睡目。精凡人之醒也﹐先醒心﹐後醒目﹔更確吾之醒也﹐先醒目﹐後醒心。更精心醒﹐因見心乃見世﹔心睡﹐不見世並不見心。宇宙以來﹐治世者以玄圭封﹐以白魚勝﹔出世者以黃鶴去﹐以靑牛度﹔訓世者以赤字推﹐以綠圖畫。吾盡付之無心也。睡無心﹐醒亦無心。其訣在此」勵曰「睡可無心﹐醒焉能無心﹖」先生答曰「凡人於夢處醒﹐故醒不醒﹔吾心於醒處夢﹐故夢不夢。故善吾醒﹐乃所以善吾睡﹔善吾睡﹐乃所以善吾醒。舌底瀾翻﹐子書佳境」勵曰「吾欲學至無心﹐如何則可﹖」先生答曰「對境莫任心﹐對心莫任境﹐消息從此領取如是已矣﹐焉知其他。」因示以詩云﹕常人無所重﹐惟睡乃爲重。舉世此爲息﹐魂離神不動。覺來無所知﹐知來心愈用。堪笑塵世中﹐不知夢是夢。

古來髙蹈之士﹐元亮醉菊﹐和靖妻梅﹐子陵垂釣﹐君平賣卜﹐各有寄托。先生乃獨以髙臥傳﹐其眞得睡鄕三昧者耶﹐抑借睡以覺世之夢夢者耶﹖錫周

黃岡竹樓記王禹偁

黃岡之地多竹﹐大者如椽﹐竹工破之﹐刳去其節﹐用代陶瓦﹐比屋皆然﹐以其價廉而工省也。子城西北隅﹐雉堞圮毀﹐蓁莽荒穢﹐因做小樓二間﹐與月波樓通。遠吞山光﹐平挹江瀨﹐確是樓幽闃遼夐﹐不可具狀。夏宜急雨﹐有瀑布聲﹔冬宜密雪﹐有碎玉聲。確是竹樓宜鼓琴﹐琴調和暢﹔宜詠詩﹐詩韻淸絕﹔宜圍棋﹐子聲丁丁然﹔宜投壺﹐矢聲錚錚然。皆竹樓之所助也。一語鎖住公退之暇﹐被鶴氅衣﹐戴華陽巾﹐手執周易一卷﹐焚香默坐﹐消遣世慮。四字著眼江山之外﹐第見風帆沙鳥﹑煙雲竹樹而已。寫景不奇﹐奇在安放一竹字﹐眞覺漢川修竹賤如蓬也待其酒力醒﹐茶煙歇﹐送夕陽﹐迎素月﹐亦謫居二字已帶起末段意之勝槪也。彼齊云﹑落星﹐髙則髙矣﹔井幹﹑麗譙﹐華則華矣。止於貯妓女﹐藏歌舞﹐非騷人之事﹐吾所不取。吾聞竹工云﹕竹之爲瓦僅十稔﹐若重覆之﹐得二十稔。噫﹐吾以至道乙未歲﹐自翰林出滁上﹐丙申移廣陵﹐丁酉又入西掖﹐戊戌歲除日有齊安之命﹐己亥閏三月到郡。四年之間﹐奔走不暇﹐未知明年又在何處﹐豈懼竹樓之易朽乎﹖此亦世慮之一﹐說得髙曠﹐雅與通幅相稱後之人與我同志﹐嗣而葺之﹐庶斯樓之不朽也。

竹樓﹐韻事﹔竹樓記﹐韻文也。必極力擺脫俗想方佳。此作妙在用消遣世慮四字擺脫一切﹐紙上亦覺幽闃遼夐﹐不可具狀也。確是樓﹐確是竹樓﹐確是默坐竹樓。令人讀之如在畫圖。錫周

嚴先生祠堂記範仲淹

先生﹐光武之故人也﹐從先生說起相尙以道。總贊一句。以下一路將帝與先生兩兩形擊及帝握赤符﹐乘六龍﹐得聖人之時﹐臣妾億兆﹐天下孰加焉﹖惟先生以節髙之。旣而動星象﹐歸江湖﹐得聖人之淸﹐泥塗軒冕﹐天下孰加焉﹖惟光武以禮下之。在蠱之上九﹐眾方有爲﹐而獨「不事王侯﹐髙尙其志」﹐先生以之。在屯之初九﹐陽徳方亨﹐而能「以貴下賤﹐大得民也」﹐光武以之。蓋先生之心﹐出乎日月之上﹔光武之量﹐包乎天地之外。微先生不能成光武之大﹐微光武豈能遂先生之髙哉﹗而使貪夫廉﹐懦夫立﹐是大有功於名教也。獨歸到先生仲淹來守是邦﹐始構堂而奠焉﹐乃復爲其後者四家以奉祠事。又從而歌日﹕雲山蒼蒼﹐江水泱泱﹐先生之風﹐山髙水長。

中間對偶處仍流走﹐有節節相生之妙。先生立朝﹐風度端凝﹐而爲文亦如之。先生文章﹐湛深經術﹐而爲人亦如之。字句都擔斤兩。錫周

嶽陽樓記範仲淹

慶曆四年春﹐滕子京謫守巴陵郡。越明年﹐政通人和﹐百廢俱興﹐乃重修嶽陽樓﹐增其舊制﹐刻唐賢﹑今人詩賦於其上﹐屬予作文以記之。予觀夫巴陵勝狀﹐在洞庭一湖。銜遠山﹐吞長江﹐浩浩湯湯﹐橫無際涯﹔朝暉夕陰﹐气象萬千。數語已盡嶽陽之勝此則嶽陽樓之大觀也﹐前人之述備矣。人詳我略然則北通巫峽﹐南極瀟湘﹐遷客騷人﹐多會於此﹐覽物之情﹐得無異乎﹖並出妙境。全學元之待漏院記若夫霪雨霏霏﹐連月不開﹔陰風怒號﹐濁浪排空﹔日星隱耀﹐山嶽潛形﹔商旅不行﹐檣傾楫摧﹔薄暮冥冥﹐虎嘯猿啼﹐登斯樓也﹐則有去國懷鄕﹐憂讒畏譏﹐滿目蕭然﹐感極而悲者矣。此淒愴悲懷之嶽陽樓至若春和景明﹐波瀾不驚﹐上下天光﹐一碧萬頃﹔沙鷗翔集﹐錦鱗游泳﹐岸芷汀蘭﹐鬱鬱靑靑。而或長煙一空﹐皓月千里﹐浮光耀金﹐靜影沈璧﹐漁歌互答﹐此樂何極﹗登斯樓也﹐則有心曠神怡﹐寵辱皆忘﹐把酒臨風﹐其喜洋洋者矣。此遊目騁懷之嶽陽樓嗟夫﹐予嘗求古仁人之心﹐或異二者之爲﹐何哉﹖不以物喜﹐不以己悲﹐居廟堂之髙﹐則憂其民﹔處江湖之遠﹐則憂其君。是進亦憂﹐退亦憂﹐然則何時而樂耶﹖其必曰﹕先天下之憂而憂﹐後天下之樂而樂歟﹗方揭出主意噫﹐微斯人﹐吾誰與歸﹗

不屑屑記述﹐而獨發髙論﹐憂君愛國﹐宰相之文。錫周

儀舞辧宋祁

夔曰﹕蕭韶九成﹐鳳皇來儀﹐擊石拊石﹐百獸率舞。敢問何謂也﹖對曰﹕以爲虞氏之徳﹐上奉天﹐下法地﹐中得人。萬物字茂﹐寒而寒﹐暑而暑﹐殺之不暴﹐貸之不私﹐挈天下納於仁壽。若奠器在壚﹐以其成功。次之歌詩﹐轟然寫金石﹐入匏竹﹐無所加其徳可矣。鳳未始來也﹐獸未始感也。且樂作之朝﹐起波作之廟﹐作之郊乎﹖朝有宮室之嚴﹐廟有垣壖之護﹐郊有營衛之禁﹐則獸何自而至焉﹖自山林來﹐則必淩突淮河﹐戢戢林林﹐躨泥躑躅﹐頓足掉首﹐騰踏盤桓﹐何其怪也﹗羣瞽在廷﹐百工雁行﹐而獸參其間﹐所謂儀舞者必在張樂之處耶﹖固哉﹐子京吾以爲怪而不祥。曰﹕然則孔子何爲不刪而著之﹖曰﹕樂主成功。不得不盛推古昔﹐侈吾言以肆之。有如祖考來格﹐又將見顓頊﹑堯﹑瞍闖然於堂上耶﹖曉人當如是

和气致祥﹐非理所必無。然呆看不如活看。得此妙解﹐圓通無礙。錫周

與富鄭公書歐陽修

有蜀人蘇洵者﹐文學之士也。自云奔走徳望﹐思一見而無所求。畫出老泉髙品然洵達人﹐以爲某能取信於公者﹐求爲先容。旣不可卻﹐亦不忍欺。是待富蘇二公法輒以冒聞﹐可否進退﹐則在公命也。

自來作曹丘生﹐未有光明磊落如公者﹐文之妙在此。錫周

送田畫秀才序歐陽修

五代之初﹐天下分爲十三四。及建隆之際﹐或滅或微﹐其在者猶七國﹐而蜀與江南地最大。以周世宗之雄﹐三至淮上不能舉李氏﹐而蜀亦恃險爲阻﹐秦隴山南皆被侵奪﹐而荊人束手歸峽﹐不敢西窺以爭故地。及太祖受天命﹐用兵不過萬人﹐舉兩國如一郡縣吏﹐何其偉歟﹗當此時﹐文初之祖﹐從諸將西平成都﹐及南攻金陵﹐功最多。於時語名將者稱田氏。田氏功書史官﹐祿世於家﹐至今而不絕。及天下已定﹐將無所用其武﹐士君子爭以文儒進。故文初將家子﹐反衣白衣﹐從鄕進士舉於有司。彼此一時﹐亦各遭其勢而然也。慨然文初辭業通敏﹐爲人惇潔可喜。歲之仲春﹐自荊南西拜其親於萬州﹐維舟夷陵﹐予與之登髙以遠望﹐遂遊東山﹐窺綠蘿溪﹐坐磐石。文初愛之﹐數日乃去。夷陵者﹐其地誌云﹕北有夷山以爲名。或曰﹕巴峽之險﹐至此地始平夷。蓋今文初所見﹐尙未爲山川之勝者﹐情閒致逸﹐絕妙文心由此而上﹐溯江湍﹐入三峽﹐險怪奇絕﹐乃可愛也。當王師伐蜀時﹐兵出兩道﹕一自鳳州以入﹐一自歸州以取忠﹑萬以西。今之所經﹐皆王師向所用武處﹐覽其山川﹐可以慨然而賦矣。逸興遄飛

無心出岫之云﹐忽然來鳴之鳥﹐皆於閒處見妙。歐公此文﹐情閒致逸﹐君從何處看得此無人態耶﹖錫周

謝氏詩序歐陽修

天聖七年﹐予始遊京師﹐得吾友謝景山。景山少以進士中甲科﹐以善歌詩知名。其後予於他所﹐又得今舍人宋公所爲景山母夫人之墓銘﹐言夫人好學通經﹐自教其子﹐乃知景山出於甌閩數千里之外﹐負其藝於大眾之中﹐一賈而售﹐遂以名知於人者﹐繄其母之賢也。天然層次今年予自夷陵至許昌﹐景山出其女弟希孟所爲詩百餘篇﹐然後又知景山之母﹐不獨成其子之名﹐而又以其餘遺其女也。月移花影景山嘗學杜甫杜牧之文﹐以雄健髙逸自喜。希孟之言尢隱約深厚﹐守禮而不自放﹐有古幽閒淑女之風﹐非特婦人之能言者也。然景山嘗從今世賢豪者遊﹐故得聞於當時﹐而希孟不幸爲女子﹐莫自章顯於世。昔衛莊姜﹑許穆夫人錄於仲尼﹐而列之國風。大頭腦﹐非公不解拈出今有傑然巨人﹐能輕重時人﹐而取信後世者﹐一爲希孟重之﹐其不泯沒矣。予固力不足者﹐復何爲哉﹐復何爲哉﹗希孟嫁進士陳安國卒時年二十四

拈出莊姜﹑許穆夫人錄於仲尼﹐敍閨閣詩第一妙義﹐已被永叔占去。前路從景山引出景山母﹐從景山母引出景山女弟﹐襯托旣絕工﹐立言尢有體也。錫周

仁宗禦飛白記歐陽修

治平四年夏五月﹐余將赴亳﹐假道於汝陰﹐因得閱書於子履之室﹐而云章爛然﹐輝映日月﹐爲之正冠肅容﹐再拜而後敢仰視﹐蓋仁宗皇帝之禦飛白也。出飛白何等鄭重曰﹕此寶文閣之所藏也。胡爲於子之室乎﹖子履曰﹕曩者天子宴從臣於羣玉﹐而賜以飛白﹐余幸得與賜焉。予窮於世久矣﹐少不悅於時人﹐流離竄斥十有餘年﹐而得不老死江湖之上者﹐蓋以遭時淸明﹐天子向學﹐樂育天下之材﹐而不遺一介之賤﹐使得與羣賢並遊於儒學之館。而天下無事﹐歲時丰登﹐民物安樂﹐天子優遊淸閒﹐不邇聲色﹐方與羣臣從容於翰墨之娛﹐金碧其色﹐鏗鏘其音﹐掌絲綸大手也而余於斯時竊獲此賜﹐非惟一介之臣之榮遇﹐亦朝廷一時之盛事也。子其爲我志之。余曰﹕仁宗之徳澤涵濡於萬物者﹐四十餘年。𨿽田夫野老之無知﹐猶能悲歌思慕於壠畝之間﹐而況儒臣學士﹐得望淸光﹑蒙恩寵﹑登金門而上玉堂者乎﹖纏綿切至﹐何等聲情於是相與泫然流涕而書之。夫玉韞石而珠藏淵﹐其光气常見於外也﹐故山輝如白虹﹐水變而五色者﹐至寶之所在也。今賜書之藏於子室也﹐吾知將有望气者言榮光起而燭天者﹐餘霞成綺必賜書之所在也。

歐公之文所以獨步一時者﹐涉筆便有聲響﹐落紙都成煙雲﹐故非曾﹑王可及。錫周

伶官傳論歐陽修

嗚呼﹗盛衰之理﹐𨿽曰天命﹐豈非人事哉﹗陡喝原莊宗之所以得天下﹐與其所以失之者﹐可以知之矣。世言晉王之將終也﹐以三矢賜莊宗﹐而告之曰「梁﹐吾仇也﹔燕王﹐吾所立﹔契丹﹐與吾約爲兄弟﹐而皆背晉以歸梁。此三者﹐吾遺恨也。與爾三矢﹐爾其無忘乃父之志﹗」莊宗受而藏之於廟。其後用兵﹐則遣從事以一少牢告廟﹐請其矢﹐盛以錦囊﹐負而前驅﹐乃凱旋而納之。方其系燕父子以組﹐函梁君臣之首﹐入於太廟﹐還矢先王﹐而告以成功﹐其意气之盛﹐可謂壯哉﹗議論橫生﹐如風起水湧及仇讎已滅﹐天下已定﹐一夫夜呼﹐亂者四應﹐倉皇東出﹐未及見賊而士卒離散﹐君臣相顧﹐不知所歸﹔至於誓天斷髮﹐泣下沾襟﹐何其衰也﹗沈鬱頓挫豈得之難而失之易歟﹖抑本其成敗之迹而皆自於人歟﹖《書》曰﹕滿招損﹐謙受益。憂勞可以興國﹐逸豫可以亡身﹐名言可佩自然之理也。故方其盛也﹐舉天下之豪傑莫能與之爭﹔及其衰也﹐數十伶人困之﹐而身死國滅﹐爲天下笑。反覆言之﹐感慨惋惜都有夫禍患常積於忽微﹐而智勇多困於所溺﹐喚醒一切豈獨伶人也哉﹗作《伶官傳》。

始爲變徵之音﹐繼爲羽聲。慷慨讀之﹐不覺起舞。錫周

讀李翺文歐陽修

予始讀翺《復性書》三篇﹐曰此中庸之義疏爾。智者識其性﹐當復中庸﹐愚者𨿽讀此﹐不曉也﹐不作可焉。又讀《與韓侍郎薦賢書》﹐以爲翺窮時憤世無薦己者﹐故丁寧如此。使其得志﹐亦未必然。以韓爲秦漢間好俠行義之一豪雋﹐亦善論人者也。最後讀《幽懷賦》﹐然後置書而嘆﹐嘆已復讀﹐不自休。恨翺不生於今﹐不得與之交﹔又恨予不得生翺時﹐與翺上下其論也。況乃翺一時有道而能文者﹐莫若韓愈。愈嘗有賦矣昌黎有二鳥賦﹐不過羨二鳥之光榮﹐嘆一飽之無時爾。推是心﹐使光榮而飽﹐則不復云矣。其賦曰﹕眾囂囂而雜處兮﹐咸嘆老而嗟卑。視予心之不然兮﹐慮行道之猶非。又怪神堯以一旅取天下﹐後世子孫不能以天下取河北﹐以爲憂。嗚呼﹐使當時君子皆易其嘆老嗟卑之心爲翺所憂之心﹐則唐之天下豈有亂與亡哉﹗隨手生波﹐絕妙文心然翺幸不生今時﹐一掉﹐忽然無際見今之事﹐則其憂又甚矣﹐柰何今之人不憂也﹗余行天下﹐見人多矣﹐脫有一人能如翺憂者﹐阿誰又皆疏遠與翺無異。其餘光榮而飽者﹐一聞憂世之言﹐不以爲狂人﹐則以爲病癡子﹐不怒則笑之矣。無限感慨嗚呼﹐在位而不肯自憂﹐又禁他人使皆不得憂﹐有遺音者矣可嘆也夫﹗

何人不讀習之文﹐公獨感觸乃爾耶﹗予嘗論東坡作文有訣﹐曰隨物賦形﹔廬陵作文亦有訣﹐曰觸景生情。錫周

石曼卿墓表歐陽修

嗚呼曼卿﹗寧自混以爲髙﹐不少屈以合世﹐可謂自重之士矣。士之所負者愈大﹐則其自顧也愈重。自顧愈重﹐則其合愈難。看他生出層折然欲與共大事﹐立奇功﹐非得難合自重之士﹐已寓痛惜意不可爲也。古之魁雄之人﹐未始不負髙世之志﹐故寧或毀身污迹﹐卒困於無聞。或老且死﹐而幸一遇﹐猶克少施於世。若曼卿者﹐非徒與世難合﹐而不克所施﹐亦其不幸﹐不得至乎中壽﹐天實爲之﹐謂之何哉﹖其命也夫﹗其可哀也夫﹗

哭豪邁不羈之人﹐政不得效兒女態﹐數行中固生气教勃也。錫周

愛蓮說周惇頤

水陸艸木之花﹐可愛者甚蕃。晉陶淵明獨愛菊。自李唐來﹐世人甚愛牡丹。予獨愛蓮之出淤泥而不染﹐濯淸漣而不妖﹐中通外直﹐不蔓不枝﹐香遠益淸﹐亭亭靜植﹐可遠觀而不可褻玩焉。予謂菊﹐花之隱逸者也﹔牡丹﹐花之富貴者也﹔蓮﹐花之君子者也。噫﹐菊之愛﹐陶後鮮有聞﹔蓮之愛﹐同予者何人﹖牡丹之愛﹐宜乎眾矣。冷而雋

逢年云﹕不意先生作文乃爾倜儻風流。予謂茂叔窗前艸不除﹐殊有奇趣﹐世間眞道學本無頭巾气。錫周

諫院題名記司馬光

古者諫無官﹐起極髙聳自公卿大夫至於工商﹐無不得諫者。後世何以有越職言事之禁﹖漢興以來﹐始置官。夫以天下之政﹐四海之眾﹐得失利病﹐萃於一官﹐使言之﹐其爲任亦重矣。落定有力居是官者﹐當志其大﹐捨其細﹐先其急﹐後其緩﹐專利國家而不爲身謀。彼汲汲於名者﹐猶汲汲於利也﹐其間相去何遠哉﹗並掃落好名一輩人﹐眼界胸次俱髙天禧初﹐眞宗詔置諫官六員﹐責其職事。先諫官慶曆中﹐錢君始書其名於版。次題名光恐久而漫滅﹐嘉祐八年刻著於石。次勒名後之人將歷指其名而議之曰﹕某也忠﹐某也詐﹐某也直﹐某也曲。說出關系﹐凜若嚴霜嗚呼﹐可不懼哉﹗

必有一種臺閣气象﹐而後其文乃貴﹔必有一副漧淨肚腸﹐而後其文乃潔﹔必有一管嚴冷筆伏﹐而後其文乃遒﹔必有一段不朽議論﹐而後其文乃精。兼四美者﹐其斯文乎﹗前從古者起﹐末用後人結。想曩賢作文﹐便欲與天地日月並壽﹐決不苟作。錫周

上王長安書蘇洵

天下無事﹐天子甚尊﹐公卿甚貴﹐士甚賤。從士而逆數之﹐至於天子﹐其積也甚厚﹐其爲變也甚難。是故天子之尊﹐至於不可指﹐而士之卑﹐至於可殺。嗚呼﹐見其安而不見其危﹐如此而已矣。宕折衛懿公之死﹐非其無人也﹐以鶴辭而不與戰也。方其未敗也﹐天下之士望爲其鶴而不可得也。偉論佐以語妙﹐故饒風趣及其敗也﹐思以千乘之國與匹夫共之﹐而不可得也。人知其卒之至於如此﹐則天子之尊﹐可以慄慄於上﹐而士之卑可以肆志於下﹐又焉敢以勢言哉﹗故夫士之貴賤﹐其勢在天子。天子之存亡﹐其權在士。此種議論全學孟子﹐其气骨亦神似世衰道喪﹐天下之士學之不明﹐持之不堅﹐於是始以天子存亡之權﹐下而就一匹夫貴賤之勢。甚矣夫﹐天下之惑也﹐持千金之璧﹐以易一瓦缶﹐幾何其不舉而棄諸溝也﹗反覆慨嘆﹐意態淋漓古之君子﹐其道相爲徒﹐其徒相爲用。故一夫不用乎此﹐則天下之士相率而去之﹐使夫上之人有失天下士之憂﹐而後有失一士之懼。夢卜求賢﹐想應爲此今之君子﹐幸其徒之不用﹐以苟容其身﹐故其始也輕用之﹐而其終也亦輕去之。嗚呼﹐其亦何便於此也﹖又宕折當今之世﹐非有賢公卿﹐不能振其前﹐非有賢士﹐不能奮其後。洵從蜀來﹐明日將至長安﹐見明公而東。伏惟讀其書而察其心﹐以輕重其禮。只爭此幸甚幸甚﹗

髙談雄辯﹐從讀書養气得來。較昌黎上執政書﹐更覺俊偉。錫周

名二子說蘇洵

輪﹑輻﹑蓋﹑軫﹐皆有職乎車﹐而軾獨若無所爲者。負乘致寇﹐乃長公受病處𨿽然﹐去軾則吾未見其爲完車也。謂之冷眼可﹐謂之熱腸可軾乎﹐吾懼汝之不外飾也。吾輩亦須外飾耶﹖天下之車﹐莫不由轍﹐而言車之功﹐轍不與焉。寵辱皆忘﹐是次公受用處𨿽然﹐車僕馬斃﹐而患亦不及轍。是轍者﹐善處於禍福之間也。轍乎﹐吾知免矣。

讀此及辧姦論乃知老泉有大見識。鐘伯敬。

只從軾﹑轍二字發論﹐而長公﹑次公全身都現。賓主雙彰﹐小品中絕唱也。兩𨿽然字﹐極轉得好﹐便覺紙上無限曲折頓挫。錫周

族譜引蘇洵

蘇氏族譜﹐譜蘇氏之族也。蘇氏﹐出於髙陽﹐而蔓延於天下。唐神堯初﹐長史味道刺眉州﹐卒於官﹐一子畱於眉。眉之有蘇氏﹐自是始。而譜不及焉者﹐親盡也。捷甚親盡則曷爲不及﹖譜爲親作也。凡子得書而孫不得書﹐何也﹖以著代也。自吾之父以至吾之髙祖﹐仕不仕﹐娶某氏﹐享年幾﹐某日卒﹐皆書﹐而他不書者﹐何也﹖詳吾之所自出也。自吾之父以至吾之髙祖﹐皆曰諱某﹐而他則遂名之﹐何也﹖尊吾之所自出也。譜爲蘇氏作﹐而獨吾之所自出得詳與尊﹐何也﹖譜吾作也。一筆鉤出嗚呼﹗觀吾之譜者﹐孝悌之心可以油然而生矣。情見於親﹐親見於服﹐服始於衰﹐而至於緦麻﹐而至於無服。無服則親盡﹐親盡則情盡﹐情盡則喜不慶﹐憂不弔。喜不慶﹑憂不弔則途人也。吾所與相視如途人者﹐其初兄弟也﹐兄弟其初一人之身也。反覆盡致悲夫﹐一人之身﹐分而至於途人﹐此吾譜之所以作也。味足則語雋其意曰﹕分至於途人者﹐勢也。勢﹐吾無如之何也。幸其未至於途人也﹐使其無至於忽忘焉可也。嗚呼﹐觀吾之譜者﹐孝悌之心﹐可以油然而生矣。

紆徐雋永﹐有歐陽俯仰揖讓之態﹐有先秦向背往來之致﹐不徒以學公谷見長。錫周

道旁父老言王令

道旁父老髯而黑瘠﹐天甚寒﹐衣破上而露下。王子遇而嗟之。父老曰﹕小子何爲嗟﹖答曰﹕翁老矣﹐衣食不足以勝寒饑﹐筋力已疲﹐不肖竊有志者﹐故敢嗟。父曰﹕子來前﹐吾語爾。夫畜牛者求芻﹐食犬者懷誼﹐然則尸之者宜若然耶﹖且不知吾輩又尸之誰也。無乃亦宜馬牛其思歟﹖答曰﹕太平之世﹐明天子在上﹐四民各獲其利﹐衣食所不足者﹐遊惰之民爾。𨿽然﹐翁胡爲至是﹖父曰﹕天時連凶﹐有田不足以償租賦﹐子孫散去﹐不能見保。然則﹐爲老人者尙有罪耶﹖謝之曰﹕翁無多怨﹐歲饑爾﹐柰之何﹗父怒曰﹕饑何罪耶﹖受人之羊﹐匪牧是思。十羊其來﹐九反而歸。曰羊病死﹐奚牧之非﹖然則可乎﹖小子未可與語也﹐又何志之有耶﹗投其杖而去﹐追而謝之不復應。

直窮到底﹐齒牙尖利。錫周

同學一首別子固王安石

江之南有賢人焉﹐字子固﹐非今所謂賢人者﹐予慕而友之。淮之南有賢人焉﹐字正之﹐非今所謂賢人者﹐予慕而友之。二賢人者﹐足未嘗相過也﹐口未嘗相語也﹐辭幣未嘗相接也。其師若友﹐豈盡同哉﹖予考其言行﹐其不相似者何其少也﹗曰學聖人而已矣。學聖人﹐則其師若友必學聖人者﹐聖人之言行﹐豈有二哉﹖其相似也適然。予在淮南﹐爲正之道子固﹐正之不予疑也。還江南﹐爲子固道正之﹐子固亦以爲然。予又知所謂賢人者﹐旣相似﹐又相信不疑也。子固作《懷友》一首遺予﹐其大略欲相扳以至於中庸而後已。正之蓋亦常云爾。側落夫安驅徐行﹐轥中庸之庭﹐而造於其室﹐捨二賢人者而誰哉﹗予昔非敢自必其有至也﹐亦願從事於左右焉爾。輔而進之﹐其可也。噫﹐官有守﹐私有系﹐會合不可以常也﹐作同學一首別子固以相警﹐且相慰云。

扯正之來作伴﹐牽合不無痕迹﹐然文亦秀發﹐不近凡俗。錫周

讀孟嘗君傳王安石

世皆稱孟嘗君能得士﹐斗然起士以故歸之﹐而卒賴其力以脫於虎豹之秦。嗟乎﹐孟嘗君特雞鳴狗盜之雄耳﹐斗然斷豈足以言得士﹖不然﹐斗然轉擅齊之彊﹐得一士焉﹐宜可以南面而制秦﹐妙﹐何必三年﹗尙何取雞鳴狗盜之力哉﹗雞鳴狗盜之出其門﹐斗然結此士之所以不至也。

鑿鑿只是四筆﹐筆筆如一寸之鐵﹐不可得而屈也。金聖嘆

雞鳴狗盜之客猶勝呂惠卿﹑鄧綰一輩人。公生平與客無緣﹐故其議論如此。公生平好爲大言﹐如陛下當遠法堯舜之類是也﹐按之卻毫無實際。篇中云宜可以南面而制秦﹐蓋故爲大言以駭人聽聞耳。不如此便不足以壓倒田文。錫周

讀孔子世家王安石

太史公敍帝王﹐則曰本紀﹐公侯傳國則曰世家﹐公卿特起則曰列傳﹐此其例也。其列孔子爲世家﹐奚其進退無所據耶﹖孔子﹐旅人也﹐棲棲衰季之世﹐無尺土之柄﹐此列之以傳宜矣﹐曷爲世家哉﹖豈以仲尼躬將聖之資﹐其教化之盛﹐舄奕萬世﹐故爲之世家以抗之﹖又非極摯之論也。夫仲尼之才﹐帝王可也﹐何特公侯哉﹖仲尼之道﹐世天下可也﹐定論何特世其家哉﹖處之世家﹐仲尼之道不從而大﹔置之列傳﹐仲尼之道不從而小。兩路夾說﹐更無躲閃而遷也自亂其例﹐所謂多所抵牾者也。

翻駁盡致﹐劉安所稱筆挾風霜者也。孔子大聖人﹐乃與陳涉輩並列世家﹐史遷本自納敗闕﹐宜其爲荊公所訾。但腐史佳處﹐在敍述﹐不在論斷﹐孟堅因各立門戶﹐故有意羅織其失﹐究不足爲良史病也。錫周

鄭公夫人李氏墓志王安石

夫人敏於徳﹐詳於禮﹐事皇姑稱孝﹐內諧外附﹐上下裕如。鄭公夫人之翁大姓﹐嘗以其富主四方之遊士﹐至侍郎夫人之夫﹐則始貧而專於學。夫人又故富家﹐盡其資以助賓祭﹐補紉浣濯﹐饎爨朝夕。人有不任其勞苦﹐夫人歡終日﹐如未嘗貧。故侍郎亦以自安於困約之時﹐如未嘗富。鄭氏蓋將日顯矣﹐而夫人不及其顯祿。嗚呼﹐良可悲也﹗於其葬﹐臨川人王某爲銘。

只就境遇著筆。筆妙如環。錫周

比部陳君墓銘王安石

於此有木焉﹐一本而中分﹐其材均﹐樹之時又均﹐或斷而文﹐或剖以爲犧尊。莊生齊物論可以不作誰令然耶﹖其偶然邪﹖吾又何嗟﹗

淩空飛舞﹐不染纖塵。錫周

寶文閣待制常公墓表王安石

公學不期言也﹐正其行而已﹔行不期聞也﹐信其義而已。所不取也﹐可使貪者矜焉﹐而非雕斫以爲廉﹔所不爲也﹐可使弱者立焉﹐而非矯抗以爲勇。官之而不事﹐召之而不赴﹐或曰必退者也﹐終此而已矣。鹿門云﹕忽作一折﹐文勢方不平及爲今天子所禮﹐則出而應焉。於是天子悅其至﹐虛己而問焉﹐使蒞諫職以觀其迪己也﹐使董學政以觀其造士也。以虛運實﹐妙手空空公所言乎上者無傳﹐然皆知其忠而不阿﹔所施乎下者無助﹐然皆見其正而不苟。總無一筆呆塡詩曰﹕胡不萬年﹐轉接處如有神惜乎旣病而歸死也。自周道隱﹐觀學者所取捨﹐大抵時所好也。違俗而適己﹐獨行而特起。嗚呼﹐公賢遠矣﹗澹宕傳載公久﹐莫如以石﹐石可磨也﹐亦可泐音勒也﹐謂公且朽﹐不可得也。

人皆知其化實爲虛﹐而不知其化虛爲實也。中間轉接跌宕處﹐玲瓏跳脫﹐具見筆力﹐以手捫之﹐猶有窪窿。錫周

贈黎安二生序曾鞏

趙郡蘇軾﹐余之同年友也。自蜀以書至京師遺余﹐稱蜀之士曰黎生﹑安生者。旣而黎生攜其文數十萬言﹐安生攜其文亦數千言﹐辱以顧余﹐讀其文﹐誠閎壯雋偉﹐善反復馳騁﹐窮盡事理﹐而其材力之放縱﹐若不可極者也。二生固可謂魁奇特起之士﹐而蘇君固可謂善知人者也。輕點有法頃之﹐黎生補江陵府司法參軍。將行﹐請餘言以爲贈。余曰「余之知生﹐旣得之於心矣﹐乃將以言相求於外邪﹖」黎生曰「生與安生之學於斯文﹐裏之人皆笑以爲迂闊。今求子之言﹐蓋將解惑於里人。」余聞之﹐自顧而笑。夫世之迂闊﹐孰有甚於予乎﹖知信乎古而不知合乎世﹐知志乎道而不知同乎俗﹐此余所以困乎今而不自知也。世之迂闊﹐孰有甚於予乎﹗今生之迂﹐特以文不近俗﹐迂之小者耳﹐患爲笑於裏之人。若余之迂大矣﹐使生持吾言而歸﹐且重得罪﹐趕進一步﹐好﹗庸詎止於笑乎﹖然則﹐若余之於生﹐將何言哉﹖謂余之迂爲善﹐則其患若此﹔謂爲不善﹐則有以合乎世﹐必違乎古﹐轉出相規正意有以同乎俗﹐必離乎道矣。生其無急於解里人之惑﹐則於是焉﹐必能擇而取之。遂書以贈二生﹐並示蘇君﹐以爲何如也﹖回顧篇首﹐有閒致

和平溫厚﹐盛世之音。行文亦詳略行法。錫周

墨池記曾鞏

臨川之城東﹐有地隱然而髙以臨於溪﹐曰新城。新城之上﹐有池窪然而方以長﹐曰王羲之之墨池者﹐荀伯子《臨川記》云也。羲之嘗慕張芝臨池學書﹐池水盡黑﹐此爲其故迹﹐豈信然邪﹖方羲之之不可彊以仕﹐而嘗極東方﹐出滄海﹐以娛其意於山水之間﹐豈有徜徉肆恣而又嘗自休於此邪﹖閒情逸致羲之之書晚乃善﹐則其所能﹐蓋亦以精力自致者﹐非天成也。然後世未有能及者﹐豈其學不如彼邪﹖則學固豈可以少哉﹐況欲深造道徳者邪﹖小中見大墨池之上﹐今爲州學捨﹐教授王君盛恐其不章也﹐書晉王右軍墨池之六字於楹間以揭之。又告於鞏曰﹕願有記。推王君之心﹐豈愛人之善﹐𨿽一能不以廢﹐而因以及乎其迹邪﹖其亦欲推其事以勉其學者邪﹖夫人之有一能﹐而使後人尙之如此﹐跌宕多姿況仁人莊士之遺風餘思﹐被於來世者何如哉﹗

因墨池會得羲之學書﹐從此落想﹐便爲天地間大有關系文字。錫周

書與賈明叔書後呈崔徳符田畫

此書成﹐與諸弟讀之﹐相對悲不自勝。嗟乎﹐身長七尺﹐气塞天地﹐不能飽一母﹗富家僮僕﹐厭飫粱肉﹐吾道非耶﹖奚爲而至此。然折節售文章﹐眞鄙夫事﹐賴此一轉。不然便無气骨此書遲遲未投﹐尙惜此也。其勢正如提孤軍﹐薄堅敵﹐矢窮力盡﹐餉道不繼﹐伏兵又從而乘之。永叔言文初將家子﹐故言之舋舋乃爾當是時﹐不折北者鮮矣。公其籌之。

牢落中有剛勁之致。讀其文﹐想見其人。錫周

黠鼠賦蘇軾

蘇子夜坐﹐有鼠方嚙。拊牀而止之﹐情景宛然旣止復作。使童子燭之﹐有橐中空﹐嘐嘐聱聱﹐聲在橐中。曰﹕嘻﹗此鼠之見閉而不得去者也。發而視之﹐寂無所有﹐舉燭而索﹐中有死鼠。童子驚曰﹕是方嚙也﹐而遽死耶﹖向爲何聲﹐豈其鬼耶﹖覆而出之﹐墮地乃走﹐𨿽有敏者﹐莫措其手。形容曲盡蘇子嘆曰﹕異哉﹐是鼠之黠也﹗次黠鼠閉於橐中﹐橐堅而不可穴也。故不嚙而嚙﹐以聲致人﹔不死而死﹐以形求脫也。雋巧。子書所少吾聞有生﹐莫智於人。攏龍伐蛟﹐登龜狩麟﹐役萬物而君之﹐渲染卒見使於一鼠﹔墮此虫之計中﹐驚脫兔於處女﹐烏在其爲智也。坐而假寐﹐私念其故﹐若有告餘者曰﹕汝惟多學而識之﹐望道而未見也。不一於汝而二於物﹐是從靜中解得故一鼠之嚙而爲之變也。人能碎千金之璧﹐不能無失聲於破釜﹔能搏猛虎﹐不能無變色於蜂蠆﹐此不一之患也。以蘇注蘇﹐滑稽之雄言出於汝﹐而忘之耶﹖余俛而笑﹐仰而覺。使童子執筆﹐記余之作。

呆拈黠鼠﹐不成文理矣。會得有黠鼠便有爲黠鼠所愚者﹐從此發揮﹐筆如遊龍﹐見役黠鼠﹐不堪現身說法﹐故借童子作陪。著作文者化板爲活﹐所爭只在一筆兩筆﹐切勿輕易看過。錫周

遊赤壁賦蘇軾

壬戌之秋﹐七月旣望﹐已藏下圓月矣﹐勝遊固不可無此君蘇子與客泛舟遊於赤壁之下。淸風徐來﹐水波不興。絕妙好辭﹐三都兩京所無舉酒屬客﹐誦《明月》之詩﹐歌《窈窕》之章。少焉﹐月出於東山之上﹐擁出一輪冰魄徘徊於斗牛之間。白露橫江﹐水光接天。好句似仙縱一葦之所如﹐淩萬頃之茫然。浩浩乎如憑虛禦風﹐而不知其所至﹔飄飄乎如遺世獨立﹐羽化而登仙。於是飲酒樂甚﹐伏下愀然扣舷而歌之。歌曰「桂棹兮蘭槳﹐擊空明兮溯流光。渺渺兮予懷﹐望美人兮天一方。」客有吹洞簫者﹐倚歌而和之﹐其聲嗚嗚然﹐如怨如慕﹐如泣如訴﹐餘音裊裊﹐不絕如縷﹐舞幽壑之潛蛟﹐泣孤舟之嫠婦。蘇子愀然﹐正襟危坐而問客曰「何爲其然也﹖」客曰「月明星稀﹐烏鵲南飛﹐此非曹孟徳之詩乎﹖西望夏口﹐東望武昌﹐山川相繆﹐郁乎蒼蒼﹐此非孟徳之困於周郎者乎﹖方其破荊州﹐下江陵﹐順流而東也﹐舳艫千里﹐旌旗蔽空﹐釃酒臨江﹐橫槊賦詩﹐固一世之雄也﹐感慨系之而今安在哉﹖況吾與子漁樵於江渚之上﹐侶魚蝦而友麋鹿﹔他人只此一便了﹐更無下文。一段海闊天空之文駕一葉之扁舟﹐舉匏樽以相屬。寄蜉蝣於天地﹐渺滄海之一粟﹐哀吾生之須臾﹐羨長江之無窮。挾飛仙以遨遊﹐抱明月而長終﹔知不可乎驟得﹐托遺響於悲風。」蘇子曰「客亦知夫水與月乎﹖逝者如斯﹐而未嘗往也。盈虛者如彼﹐而卒莫消長也。蓋將自其變者而觀之﹐則天地曾不能以一瞬﹔自其不變者而觀之﹐則物與我皆無盡也。實有妙悟。晉髙八達從不解此而又何羨乎﹖且夫天地之間﹐物各有主﹐苟非吾之所有﹐𨿽一毫而莫取。惟江上之淸風﹐與山間之明月﹐耳得之而爲聲﹐目遇之而成色。取之無禁﹐用之不竭。髙談卓識﹐絡繹紛披﹐乃知先生浩浩落落中具有一番眞實學問是造物者之無盡藏也﹐而吾與子之所共適。」客喜而笑﹐洗盞更酌。肴核旣盡﹐杯盤狼藉。相與枕席乎舟中﹐不知東方之旣白。

前賦寫初秋﹐後賦寫初冬。前賦全從赤壁著筆﹐後賦全從復遊落想。前賦雄渾﹐後賦幽峭。而總以一輪皓月出沒其間﹐𨿽起東坡而問之﹐亦應以吾言爲然。集中不錄騷賦﹐而獨登先生三作者﹐喜其豪邁不羈﹐不規撫司馬﹑班﹑揚也。蓋司馬﹑班﹑揚人工也﹐東坡三賦﹐仙筆也。彼此相較﹐敻乎遠矣﹗錫周

重遊赤壁賦蘇軾

是歲十月之望﹐便承前篇末步自雪堂﹐將歸於臨臯。二客從予﹐過黃泥之阪。霜露旣降﹐木葉盡脫﹐人影在地﹐仰見明月﹐月明﹐故影在地。以倒句出之﹐眞仙筆也顧而樂之﹐行歌相答。已而嘆曰「有客無酒﹐有酒無肴﹐月白風淸﹐如此良夜何﹖」客曰「今者薄暮﹐舉网得魚﹐巨口細鱗﹐狀似松江之鱸。顧安所得酒乎﹖」歸而謀諸婦﹐婦曰「我有鬥酒﹐藏之久矣﹐以待子不時之需。」於是攜酒與魚﹐復遊於赤壁之下。江流有聲﹐斷岸千尺﹐山髙月小﹐水落石出。是舟行﹐是初冬﹐是月夜﹐是復遊曾日月之幾何﹐而江山不可復識矣﹗顧此茫茫﹐百端交集予乃攝衣而上﹐履巉巖﹐披蒙茸﹐踞虎豹﹐登虯龍﹐攀棲鶻之危巢﹐俯馮夷之幽宮﹐蓋二客不能從焉。閒中忽逗二客劃然長嘯﹐艸木震動﹐山鳴谷應﹐風起水湧﹐讀此令人賦懷泉湧予亦悄然而悲﹐肅然而恐﹐凜乎其不可畱也。反而登舟﹐放乎中流﹐寫遊興暢滿聽其所止而休焉。時夜將半﹐四顧寂寥。適有孤鶴﹐橫江東來﹐忽作此閒散之筆﹐意者自諭其文心之靈異歟﹖卸二客翅如車輪﹐玄裳縞衣﹐戛然長鳴﹐掠予舟而西也。須臾客去﹐予亦就睡。夢一道士﹐羽衣蹁躚﹐過臨臯之下﹐揖予而言曰「赤壁之遊樂乎﹖」問其姓名﹐俛而不答。嗚呼噫嘻﹗我知之矣﹗「疇昔之夜﹐飛鳴而過我者﹐非子也耶﹖」道士顧笑﹐予亦驚寤。開戶視之﹐不見其處。

確是第二次遊赤壁文﹐其設色之工﹐覺潘﹑鮑﹑江﹑庾有其才情﹐遜其神韻也。自來坊本﹐顏曰前赤壁賦﹑後赤壁賦。予覽之﹐輒欲笑來﹐妄以鄙意較正之。錫周

與米元章書蘇軾

嶺海八年﹐親友曠絕﹐亦未嘗關念。獨念吾元章邁往淩雲之气﹐淸雄絕俗之文﹐超妙入神之字﹐何時見之﹐以洗我積年瘴毒耶﹖浩浩落落﹐與晉人曠達全別今眞見之矣﹐余無足云者。

空諸所倚﹐獨往獨來。一片明光錦也。錫周

答秦太虛書蘇軾

所居對岸武昌﹐山水佳絕﹐有蜀人王生在邑中﹐往往爲風濤所隔﹐不能卽歸﹐則王生能爲殺雞炊黍﹐至數日不厭。又有潘生者﹐作酒店樊口﹐棹小舟徑至店下﹐村酒亦自醇釅。柑橘椑柿極多﹐大芋長尺餘﹐不減蜀中。外縣米斗二十﹐有水路可致。羊肉如北方﹐豬﹑牛﹑獐﹑鹿如土﹐魚﹑蟹不論錢。岐亭監酒胡定之﹐載書萬卷隨行﹐喜借人看。黃州曹官數人﹐皆家善庖饌﹐喜作會。太虛視此數事﹐吾事豈不旣濟矣乎﹖趣絕欲與太虛言者無窮﹐但紙盡耳。展讀至此﹐想見掀髯一笑也。

風致嫣然﹐如雨後佳花﹐迎人而笑。錫周

答王敏仲書蘇軾

某垂老投荒﹐無復生還之望﹐昨與長子邁訣﹐已處置後事矣。今到海南﹐首當作棺﹐次便作墓﹐乃畱手疏與諸子﹐死則葬於海外﹐庶幾延陵季子贏博之義。父旣可施之子﹐子獨不可施之父乎﹖生不挈家﹐死不扶柩﹐此亦東坡之家風也。先生一笑而起﹐渺海闊而天空此外燕坐寂照而已。

是之謂威武不能屈﹐是之謂無入而不自得。勿誤與劉伯倫死卽埋此同看。錫周

獵會詩序蘇軾

雷勝﹐隴西人。以勇敢應募得官﹐爲京東第二將。武力絕人﹐騎射敏妙﹐按閱於徐。徐人欲觀其能﹐爲小獵城西。又有殿直鄭亮﹑借職繆進者﹐皆騎而從﹐弓矢刀槊﹐無不精習。而駐泊黃宗閔﹐舉止如諸生﹐戎裝輕騎﹐出馳絕眾。客皆驚笑樂甚。只此正敍已足是日小雨甫晴﹐土潤風和﹐觀者數千人。曹子桓云﹕妙接﹐若再自措一語﹐便是鈍漢建安十年始定冀州﹐濊貊貢良弓﹐燕代獻名馬。時歲之春﹐勾芒司節﹐和風扇物﹐弓燥手柔﹐艸茂獸肥﹐與兄子丹獵於鄴西﹐手獲獐鹿九﹐狐兔三十。以此代當日所獲﹐文心靈妙馳騁之樂﹐邊人武吏日以爲常。如曹氏父子橫槊賦詩﹐以傳於世﹐乃可喜耳。只贊曹氏﹐終不肯鈍置一筆也眾客旣各自寫其詩﹐一筆合上文﹐情致已足因書其末﹐以爲異日一笑。

不過借客形主耳。倒轉用之﹐便異常靈變。錫周

淮陰侯廟記蘇軾

應龍之所以爲神者﹐以其善變化而能屈伸也。夏則天飛﹐效其靈也。冬則泥蟠﹐避其害也。當嬴氏刑慘网密﹐毒流海內﹐銷鋒鏑﹐誅豪俊﹐將軍乃辱身污節﹐避世用晦﹐志在鵲起豹變﹐食全楚之租﹐故受饋於漂母。抱王霸之略﹐蓄英雄之壯圖。志輕六合﹐气蓋萬夫。故忍恥跨下。洎乎山鬼反璧﹐天亡秦族﹐遇知己之英主﹐陳不世之奇策﹐崛起蜀漢﹐席捲關輔。戰必勝﹐攻必克﹐掃彊楚﹐滅暴秦﹐平齊七十城﹐破趙二十萬。乞食受辱﹐惡足累大丈夫之功名哉﹖然使水行未殞﹐火流猶潛﹐將軍則與艸木同朽﹐糜鹿俱死﹐安能持太阿之柄﹐雲飛龍驤﹐起徒步而取侯王﹖噫﹐自古英津之士﹐不遇機會﹐委身艸澤﹐名堙滅而無稱者﹐可勝道哉﹗

前路先將人所同有之意﹐演說一番。著眼在末幅一掉﹐無限感慨。錫周

放鶴亭記蘇軾

熙寧十年秋﹐彭城大水﹐雲龍山人張君之艸堂﹐水及其半扉。明年春水落﹐遷於故居之東﹐東山之麓。升髙而望﹐得異境焉﹐作亭於其上。彭城之山﹐岡嶺四合﹐隱然如大環﹐獨缺其西十二﹐而山人之亭﹐適當其缺。佳境果奇﹐而妙筆足以達之春夏之交﹐艸木際天﹔秋冬雪月﹐千里一色﹐風雨晦明之間﹐俯仰百變。山人有二鶴﹐甚馴而善飛﹐旦則望西山之缺而放焉﹐縱其所如﹐或立於陂田﹐或翔於云表﹐暮則傃東山而歸﹐故名之曰放鶴亭。郡守蘇軾﹐時從賓客僚吏往見山人﹐飲酒於斯亭而樂之。揖山人而告之曰「子知隱居之樂乎﹖𨿽南面之君﹐未可與易也。想路奇易曰鳴鶴在陰﹐其子和之。詩曰鶴鳴於九臯﹐聲聞於天。蓋其爲物﹐淸遠閒放﹐超然於塵垢之外﹐故易﹑詩人以比賢人君子﹑隱徳之士﹐狎而玩之﹐宜若有益而無損者。然衛懿公好鶴﹐則亡其國﹑周公作酒誥﹐衛武公作抑戒﹐以爲荒惑敗亂無若酒者。而劉伶阮籍之徒﹐以此全其眞而名後世。嗟夫﹐南面之君﹐𨿽淸遠閒放如鶴者﹐猶不得好﹐好之則亡其國﹔而山林遁世之士﹐𨿽荒惑敗亂如酒者﹐猶不能爲害﹐而況於鶴乎﹗天然奇趣﹐供其揮霍由此觀之﹐其爲樂未可以同日而語也。」山人忻然而笑曰「有是哉﹗」乃作放鶴招鶴之歌。

絕妙思路。仲長統樂志論﹐念不到此。錫周

記承天夜遊蘇軾

元丰六年十月十二日夜﹐解衣欲睡﹐月色入戶﹐欣然起行。念無與爲樂者﹐遂至承天寺尋張懷民﹐亦未寢﹐同調相與步中庭。庭下如積水空明﹐水中藻荇交橫﹐蓋竹柏影也。如此寫月﹐便是仙筆何夜無月﹐何處無竹﹐但少閒人如吾兩人者耳。

試問有甚麼忙﹐還是人不肯閒﹖錫周

方山子傳蘇軾

方山子﹐光﹑黃間隱人也。少時慕朱家﹑郭解爲人﹐閭裏之俠皆宗之。稍壯﹐折節讀書﹐欲以此馳騁當世。然終不遇。晚乃遁於光﹑黃間﹐曰岐亭。庵居蔬食﹐不與世相聞。棄車馬﹐毀冠服﹐徒步往來﹐山中人莫識也。見其所著帽﹐方聳而髙﹐曰「此豈古方山冠之遺像乎﹖」因謂之方山子。偏不露余謫居於黃﹐過岐亭﹐適見焉﹐曰「嗚呼﹐此吾故人陳慥季常也﹗何爲而在此﹖忽點出」方山子亦矍然問余所以至此者﹐余告之故﹐俯而不答﹐仰而笑﹐呼余宿其家。環堵蕭然﹐而妻子奴婢皆有自得之意。余旣聳然異之。略頓獨念方山子少時﹐使酒好劍﹐用財如糞土。韓歐大蘇傳作﹐必有一段淩空盤旋﹐警策異常之文﹐是其精神團結處也前十有九年﹐余在歧下﹐見方山子從兩騎﹐挾二矢﹐遊西山﹐鵲起於前﹐使騎逐而射之﹐不獲。方山子怒馬獨出﹐一發得之。因與余馬上論用兵及古今成敗﹐自謂一時豪士。今幾日耳﹐精悍之色﹐猶見於眉間﹐而豈山中之人哉﹗排宕可喜然方山子世有勛閥﹐當得官﹐使從事於其間﹐今已顯聞。而其家在洛陽﹐園宅壯麗與公侯等﹐河北有田﹐歲得帛千匹﹐亦足以富樂。皆棄不取﹐獨來窮山中﹐此豈無得而然哉﹖余聞光﹑黃間多異人﹐往往徉狂垢污﹐不可得而見。方山子倘見之歟﹖不了

曲折頓挫﹐慷慨淋漓﹐全部史記供其驅使。文至髯蘇﹐眞如挾飛仙以遨遊。錫周

日諭蘇軾

生而眇者不識日﹐問之有目者。或告之曰「日之狀如銅盤。」扣盤而得其聲﹐他日聞鐘﹐以爲日也。或告之曰「日之光如燭。」捫燭而得其形﹐他日揣龠﹐以爲日也。日之與鐘﹑龠亦遠矣﹐而眇者不知其異﹐以其未嘗見而求之人也。道之難見也甚於日﹐而人之未達也無以異於眇。達者告之﹐𨿽有巧譬善導﹐亦無以過於盤與燭也。似爲洛黨而發自盤而之鐘﹐自燭而之龠﹐轉而相之﹐豈有旣乎﹖故世之言道者﹐或卽其所見而名之﹐或莫之見而意之﹐皆求道之過也。

掇百家之英﹐而雋異過之。錫周

書臨臯亭蘇軾

東坡居士酒醉飯飽﹐倚於幾上﹐白雲左繚﹐淸江右洄﹐重門洞開﹐林巒坌入。當是時﹐若有思而無所思﹐卽此便是羲皇上人以受萬物之備。慚愧﹐慚愧﹗

得自在樂。錫周

定州辭諸廟文蘇軾

軾得罪於朝﹐將適嶺表。𨿽以謫去﹐敢不告行。未免有情區區之心﹐神所鑑聽。尙饗﹗

有一種說不得光景。錫周

王子立墓志銘蘇軾

知性以爲存﹐不壽非其怨也。知義以爲榮﹐不貴非其羨也。而未能忘於文﹐妙轉則猶有意於傳也。嗚呼﹐百世之後﹐其姓名與我皆隱顯也。才人自信如此

極力擡髙子立﹐而己亦置身百尺樓矣。錫周

惠州官葬暴骨銘蘇軾

有宋紹聖二年﹐官葬暴骨於是。是豈無主﹖仁人君子﹐斯其主矣。東坡居士銘其藏曰﹕人耶天耶﹖隨念而䢐。有未能然﹐宅此枯顱。後有君子﹐無廢此心。其言藹如﹐只此已足陵谷變壞﹐復棺衾之。

寓滋味於澹泊。錫周

答人約觀狀元蘇轍

聖天子策天下英豪而賜之官﹐爲首選者﹐旣拜命﹐擁出麗正門。黃旗塞道﹐丹彩被體﹐馬蹄蹀躞﹐望壩頭而去。觀者云合﹐吁﹐亦榮矣。然子觀人者乎﹐欲爲人所觀乎﹖若欲爲人所觀﹐則移其所以觀人者觀書。

狀元必觀書乎﹖觀書必狀元乎﹖自得子云觀狀元固極無謂﹐然觀書亦其扯淡。錫周

蔡叔論蘇轍

世俗之說曰﹕舜囚堯﹐不得其死﹔禹逐舜﹐終於蒼梧之野。周公將弒成王﹐二叔譏之﹐乃免於亂。彼以小人之情﹐度君子之心﹐亦何所不至哉。今夫聖人𨿽與世同處﹐而其中浩然與天地同量﹐彼其食粟衣帛﹐蓋有不得已耳﹐跟前妙論﹐如香山詩﹐老嫗亦解而況與人爭利哉﹗諸葛孔明受托昭烈以相孺子﹐𨿽使取而代之﹐蜀人安焉。然君臣之義﹐沒身不替。孔明尙然﹐好襯托而況於聖人乎﹖彼小人﹐何以知之。

筆有斷制﹐語無枝葉。髙談雄辯驚四筵﹐正不在衮衮多言也。錄此爲短篇金科玉律。買菜求益者當自崖而返。錫周

燕論蘇轍

燕召公之後﹐然國於蠻貊之間﹐禮樂微矣。春秋之際﹐未嘗出與諸侯會盟﹐至於戰國亦以耕戰自守﹐安樂無事﹐未嘗被兵。文公二十八年﹐蘇秦入燕﹐始以縱橫之事說之。自是兵交中國﹐無復寧歲﹐六世而亡。吳自太伯至壽夢﹐十七世不通諸侯。自巫臣入吳﹐教吳乘車戰射﹐與晉﹑楚力爭﹐七世而亡。燕﹑吳𨿽南北絕遠﹐而興亡之迹﹐大略相似。彼說客策士﹐借人之國﹐以自快於一時﹐可矣﹐澹宕而爲國者因而徇之﹐猖狂恣行﹐以速滅亡﹐何哉﹖夫起於僻陋之中﹐而奮於諸侯之上﹐如商周先王以徳服人則可﹐探原之論不然﹐皆禍也。至太子丹不聽鞠武﹐而用田光﹐欲以一匕首斃秦﹐𨿽使荊軻能害秦王﹐亦何救秦之滅燕﹐發人所未發而況不能哉﹗此又蘇秦之所不取也。

論不必驚人﹐但中窾耳。更能於他人極忽略處著精神。錫周

答宋殿直書黃庭堅

人胸中久不用古今澆灌之﹐則俗塵生其間﹐照鏡則覺面目可憎﹐對人亦語言無味也。

人與花卉不同﹐灌花用糞穢﹐灌人心源還須雅馴。外間偏以腐爛時文錮蔽子弟靈府﹐何耶﹖錫周

祕承章蒙明發集序張耒

古之論人者﹐考其人不計其功﹐士固有其才可以有爲﹐而不幸不及施﹐與旣施而中奪者﹐何可勝數。而中才常人乘時以功名顯者﹐世常有之。孟子曰﹕若夫成功則天也﹐夫成敗系天者﹐其未可以賢不肖必也。司馬子長論李將軍爲將﹐其言哀痛反覆﹐深悲其無功﹐以謂百姓知不知﹐皆爲垂涕。至論霍去病﹐無他美﹐獨曰常有天幸﹐不至乏絕。夫子長不少假借於屢勝之去病﹐而獨拳拳於老死之李廣﹐何哉﹖何人不讀史記妙悟者會心乃爾彼惟深痛夫庸人冒時以取名﹐而豪傑之士制於命而不得少就其志﹐故其與奪之際如此。皆前人所未發者﹐讀之新奇而可喜嗟夫﹐豈獨人事哉﹖凡物亦然。夫夏生殖﹐而叢棘能有所庇﹐疾風烈寒﹐大木百圍﹐僵僕而死。秋水時至﹐溝畎有一漑之功﹐而歲寒淵竭﹐江河不足活魚鱉。物固系其所遭者哉﹗今年春﹐予遇友人會稽章邦老於宛邱﹐一見予﹐再拜泣涕﹐出其先人祕承君詩文三編﹐及其行狀﹐求予文以爲之序。其文章議論甚髙﹐而嘆其不大設施也。

歐公﹑江鄰幾梅聖兪文集序﹐不過悲其不遇﹐作楚囚相對之態耳。此獨從大處立議論﹐窮源溯流﹐殊令人耳移目換。錫周

漢景帝論張耒

景帝稱竇嬰沾沾自喜多易﹐不足以任宰相因持重﹐而相衛綰。夫自喜多易固不足以持重﹐是也﹐而求持重者必如衛綰﹐則已甚矣。古之知人者﹐不觀其形而察其情﹐得其妙而遺其似。夫天下之善惡﹐其似者固未必是﹐而其眞者或不可以形求也。閱歷有得之談綰﹐車戲之賤士也﹐其椎魯庸鈍﹐偶似夫惇厚長者之形耳。夫惇厚之士﹐其用之也必有蒙其利者矣﹐豈謂其無是非可否﹐如偶人而已哉﹖茍以是爲長者而用之﹐則世之可謂持重者多矣。夫惡馬之奔踶也﹐求其無奔踶可矣﹐得偶馬而愛之﹐可乎﹖醒豁之至景帝之相綰也﹐是愛偶馬之類也。帝之惡周亞夫也﹐曰﹕此鞅鞅非少主臣也﹐卒殺之。夫天下之情﹐其未見於利害之際者﹐舉不可知﹔而要之易劫以勢者﹐易動以利。善論不輕許人之私者﹐不輕行其私。亞夫之不納文帝於細柳﹐與夫不肯侯王信﹐可謂不可以勢劫﹐而無私意矣。仗節死義﹐與夫見利而心不動﹐非輕勢而滅私者莫能。可以相少主﹑共危難者﹐意非亞夫不可﹐而帝乃反之。是徒以其剛勁不茍﹑其形若難制而嫚上者﹐故殺之而不疑。嗚呼﹐景帝者﹐求人於形似而失之者也﹗斷定蓋昔者髙祖求傳如意者而不可得﹐一周昌能彊項面折﹐而髙祖遂以趙王委之。夫昌之不能脫如意於死﹐其勢蓋有所迫﹔而所以任昌者﹐固相危弱之道也。嗟夫﹐周昌以此見取﹐而亞夫乃用是不免﹐則景帝之與髙祖﹐便全學蘇家體制其觀人也亦異矣﹗

眉山父子﹐作論巨靈手也。其才情固堪推倒一世﹐然雄放中不免有武斷气﹐亦安能曲爲昔人諱耶﹖文潛出大蘇門下﹐有蘇之見解﹐有蘇之才气﹐而爾雅溫文﹐溢於言論風旨之間。今披其集中諸論﹐可謂談言微中﹐而紆徐卓犖﹐兼而有之者矣。恨限於卷帙﹐不能備載耳。錫周

古硯銘崔鶠

知其白﹐守其黑﹐似老。學不厭﹐教不倦﹐似孔。其實﹐墨家者流﹐摩頂放踵。

諧趣而奇確﹐勝唐子西作。唐錫周。按原文如此﹐是書序末有唐符曾印﹐抑唐其本姓﹐而繼於王氏乎﹖

鄭默字序唐庚

鄭子以其名默﹐求字於余。余爲之說曰﹕韓非作說難﹐竟以說死。箕子過商﹐欲哭而不敢。梁子作五噫之歌﹐明帝聞而非之。近世蔡常山以笑貶海上。甚矣﹐處世之難也﹗言﹑笑﹑歌﹑哭﹐皆有所禁﹐則子之欲默也宜哉。𨿽然﹐孟子不與右師言﹐右師不悅。由是言之﹐默遂可以免乎﹖字之曰時言。

尼父垂訓於春秋之世﹐未嘗以言招尢。立議者宜知所折衷矣。錫周

射象記唐庚

政和三年三月乙卯﹐有象逸於惠州之北門﹐惠人相與攻之﹐操戈戟弓弩火炬者至數百人﹐而空手旁觀鼓噪以助勇者﹐亦以千計。旣至﹐皆逡巡不進。有監稅蒙順國者﹐邕州邊人﹐以趫捷自矜﹐短衣踴躍﹐挾數十矢射之﹐中項背如蝟毛﹐象厖然不動﹐徐以鼻捲去。最後中左耳﹐流血被面﹐象怒馳之﹐順國棄弓反走﹐未數步﹐象以鼻鉤其膝﹐盤之於地﹐蹂踐之。眾潰走散﹐象亦緩緩引去。少焉﹐吏卒就視﹐則順國已碎首折脇﹑陷胸流腸死矣。吾時方食﹐聞之投箸嘆息。鎖一筆起下嗟夫﹐使象得入城﹐則鼻之所觸﹐齒之所拂﹐足之所蹴﹐豈復有邑屋居民聚落也哉﹗爲萬人排難﹐而以一身死之﹐此吾所以嘆也。以排難救人爲己任然吾聞交趾捕象﹐必用機阱﹐未有直決者。吾嘗識其形矣﹕其立如屋﹐其臥如堤﹐其行如舟﹐是豈可與力競也哉﹖若人者﹐可謂愚矣﹐此吾所以又嘆也。不量事力然向使百數人者協心戮力﹐齊奮而共擊之﹐亦未必不勝。脫令不勝﹐猶當不至於此。此吾所以又嘆也。困於無助𨿽然﹐古之不量事力﹐奮區區之忠﹐以排難救人爲己任﹐而困於無助﹐以至碎首折脇陷胸流腸而死者﹐亦安可勝數﹗總上三者﹐推開說凡有志而無成者﹐皆是也﹐何獨此哉﹗可爲長太息此吾所以又嘆也。作射象記。

不說破﹐不說完﹐一唱三嘆﹐邈然神遠。錫周

謁昭烈廟文王十朋

嗚呼﹐東都之季﹐盜窺神器﹐分鼎者三﹐不刊之論帝乃劉氏有髙皇度﹐有光武志﹐確有王佐臣﹐無中原地。以區區蜀﹐抗大國二﹐天厭漢徳﹐壯圖弗遂。功𨿽少貶﹐四海歸義。永安故宮﹐遺迹可紀。君臣有廟﹐英雄墮淚。歲月浸遠﹐棟宇莫治。某來守是邦﹐過而興喟﹐一新廟貌﹐薄薦肴胾。旁觀八陣﹐細讀三志﹐我𨿽有酒﹐不祀孫吳。我𨿽有肴﹐不饗曹魏。膽識俱臻絕頂

三分鼎峙﹐昭烈獨令人憐。蜀爲正統﹐豈待紫陽奮筆哉﹗錫周

東方智士說朱惇儒

東方有人﹐自號智士﹐才多而狂心﹐凡古昔聖賢﹐與當世公卿長者﹐皆摘其短缺而非笑之。然地寒力薄﹐終歲不免饑凍。裏有富人﹐建第宅甲其國中﹐車馬奴婢﹑鐘鼓帷帳惟備。一旦富人召智士語之曰「吾將遠遊﹐今以居第貸子。凡室中金寶資生之具無乏﹐皆聽子用不記。期年還﹐則歸我。」富人登車而出﹐智士杖策而入﹐入夢僮僕伎妾﹐羅拜堂下﹐各效其所典簿籍以聽命﹐號智士曰假公。奇稱﹐卽守財虜之別名智士因徧觀居第﹐富貴偉麗過王者﹐喜甚。忽更衣東走圊﹐仰視其捨卑狹﹐俯閱其基湫隘﹐心郁然不樂﹐病根在此召紀綱僕讓之曰「此第髙廣而圊不稱。」僕曰「惟假公教。」智士因令徹舊營新﹐狹者廣之﹐卑者增之﹐曰「如此以當寒暑﹐如此以蔽風雨。」旣藻其棁﹐又丹其楹。至於聚籌積灰﹐扇蠅攘蛆﹐皆有法度。事或未當﹐朝移夕攺﹐必善必奇。智士躬執斤帚﹐與役夫雜作﹐手足瘡繭﹐頭蓬面垢﹐晝夜忘眠食﹐世之所謂勤儉作家者如此忉忉焉惟恐圊之未美也。不覺閱歲﹐成未落也。忽閽者奔告曰「阿郎至矣﹗」泡影須臾事智士倉皇棄帚而趨迎富人於堂下﹐富人勞之曰「子居吾第樂乎﹖」智士恍然自失﹐曰「自君之出﹐吾惟圊是務﹐初不知堂中之溫密﹐別館之虛涼。北榭之風﹐南樓之月﹐西園花竹之勝﹐吾未嘗經目﹐後房歌舞之妙﹐吾未嘗舉觸。虫网琴瑟﹐塵棲鐘鼎﹐不知歲月之及﹐夜來眞大夢耶﹗子復歸而吾當去也。」富人揖而出之。此時並不復號假公矣智士還於故廬﹐且悲且嘆﹐悒悒而死。市南宜僚聞而笑之﹐以告北山愚公。愚公曰﹕子奚笑哉﹖世之治圊者多矣﹐子奚笑哉﹗

造物顚倒世人﹐奇矣﹗此文結撰出造物愚人之巧﹐更奇。大約古人錦心繡口﹐有絕非淺學所能夢見者。史記李斯列傳﹐以鼠起﹐以犬結﹐而李斯人品依稀可見。其神奇全在有意無意間﹐不肯稍露圭角也。吾友朱子昆發語予云﹕鴻文以斬關奪隘爲難﹐小品以不落言詮爲髙。有味哉﹗予愛古文﹐丹黃甲乙﹐樂不爲疲﹐然淸夜自思﹐殊覺無謂。至於人間富貴﹐尢非所願﹐行將避迹深山﹐妻梅友竹﹐從赤松子遊耳﹗錫周

蕭何論楊時

髙皇帝收民於暴秦傷殘之餘﹐而何秉國鈞﹐盡革秦苛法﹐與之更始﹐天下宜之。作畫一之歌﹐其法令終漢世守之﹐莫能損益也。班固謂爲一代宗臣﹐豈虛語哉﹗然髙皇帝旣平天下﹐於功臣尢多忌刻﹐何爲宰輔﹐至出私財以助軍﹐買田宅以自污﹐以是媚上﹐僅能免矣﹐甚至於械系之﹐猶不知引去。豈工於爲天下而拙於謀身耶﹖蓋不學無聞﹐暗於功成身退之義﹐貪冒榮寵﹐惴惴然如持重寶﹐惟恐一跌﹐然而幾踣者亦屢矣。蓋髙皇帝慢而侮人﹐而輕與人爵邑﹐故不能得廉節之士﹐商山四皓所以義不辱而一時頑鈍嗜利無恥者多歸之。以何之賢﹐猶不免是﹐惜夫﹗

作論不中要害﹐滿紙鋪排﹐皆浮談耳。龜山此篇﹐胸如照妖鏡﹐舌如龍泉劍﹐直令人開口不得。錫周

與叔興書韓駒

浮江二千里﹐艱厭旌旗﹐不料到此復見攏擾也。然駒間關自賊中來﹐最能言其情狀﹐若無內應﹐決不能入﹐故須靜以俟之。擾則民怨﹐驚則民駭。二者足以召變﹐不可不知也。

要言不煩。然所謂靜以俟之者﹐必須有備﹐然後無患。亞夫軍難犯﹐嶽家軍難撼﹐皆先謀定﹐故能靜鎭耳。錫周

記交趾進異獸蘇過

麒麟鳳凰﹐天所生也﹐虎豹蛇蠍﹐亦天所生也。生麟鳳矣﹐必復生虎豹蛇蠍﹐蒼蒼者或自有說。眞不可解然天之生麟鳳也不數﹐而虎豹蛇蠍害人之物﹐往往蕃衍於深山大澤間﹐耽耽焉﹐逐逐焉﹐肆其爪牙之利﹐以逞其口腹之欲﹐亙古不平宜乎麒麟鳳凰髙飛遠引﹐不一遊於世也。無限感憤

不得其平則鳴﹐較之東坡﹐鋒芒更露。錫周

跋韓晉公牛陸遊

予居鏡湖北渚﹐每見村童牧牛於風林煙艸之間﹐便覺身在圖畫。自奉詔紬史﹐逾年不復見此﹐寢食皆無味。今行且奏書矣﹐奏後三日﹐不力﹐求去求不聽﹐輒止者﹐有如日。

髙蹈之思﹐奇特之气﹐拂拂從十指間出。錫周

祭朱元晦文陸遊

某有捐百身起九原之心﹐有傾長河注東海之淚﹐路修齒耄﹐神往形畱。公歿不亡﹐尙其來饗。

文章恢奇至此﹐尙有一字未脫否﹖錫周

勸學說朱熹

勿謂今日不學而有來日﹐勿謂今年不學而有來年﹐日月逝矣﹐歲不我延。嗚呼已矣﹗是誰之愆﹖

此學人通病也。錄之當晨鐘暮鼓﹐功匪淺鮮。錫周

跋蘇子美四時歌眞迹周必大

同時則妒賢嫉能﹐異世乃哀窮悼屈﹐古今殆一律也。使劉元瑜輩見子美詞翰於百年之後﹐則所謂一网之舉﹐安知不轉爲什襲之藏乎﹖

絕妙思致。不肯作悲涼寂寞語﹐使人讀之垂首喪气。錫周

送郭銀河序楊萬里

予聞郭銀河妙於數﹐其談禍福多奇中﹐其言杉溪先生﹑尙書劉公﹐又其奇中之尢者也。乾道戊子十一月二十日來謁予﹐貌甚古﹐辭甚辯﹐如軒轅彌明之長頸楚語也。於十二子五運六气﹐言之如漢廷諸先生之論治也﹐如秦醫和緩﹑漢太倉公之知病也。予驚且奇之﹐與舊所聞無所不及而有加焉。予問之曰「子之技前於人﹐而子之貧亦前於人﹐獨何歟﹖」銀河仰而笑﹐俯而嘆曰「技不負予也﹐予惟恐負技也。惟恐負技﹐故以人徇技﹐而不以技徇人。其於人也﹐不有所迎而有所攖﹐以至於斯也。然予之貧可守﹐而予之守不可悔。雅與鄙趣合」予益奇之﹐如銀河者﹐其隱於技者歟﹖挾技者必有求﹐求不得則罪其技。自技而之貧﹐自貧而之悔﹐自悔而無所不之也。不爲此者希矣﹗窮且益聖者幾人﹖如銀河者﹐其隱於技者歟﹗

數學﹐小技耳。作者乃另立議論﹐爲世間輕於貶節者痛下一鍼﹐所以久傳。錫周

祭吳履齋文季苾

潞公不能不疏﹐溫公不能不毀﹐趙忠簡不能不遷﹐寇萊公不能不死。爾民無祿﹐豈天厭之﹖嗚呼﹐後世而無先生者乎﹐孰能志之﹖後世而有先生者乎﹐孰能待之﹖

爽籟發而淸風生。錫周

跋紹興辛巳親徵詔艸辛棄疾

使此詔見於紹興之前﹐可以無事仇之大恥﹔使此詔行於隆興之後﹐可以卒不世之大功。今此詔與此虜﹐猶俱存也﹐悲夫﹗

宗畱守連呼過河﹐嶽武穆惋憤泣下﹐同是一副眼淚。錫周

相者張仲思覓序程珌

孔明﹑公瑾﹑祖豫州﹑謝幼度諸人﹐固未嘗死﹐但浮沈梁﹑益﹑荊﹑吳耳﹗如君眼明﹐不患不識﹐但患足未徧耳。盍行乎﹐倘得之﹐悉與俱來﹗

雄放髙古﹐子長得意生也。眼界不髙﹐胸次不闊﹐決不能道隻字。錫周

嶽飛論章如愚

天未厭宋﹐王秉忠肝義膽以生﹔天未亡金﹐王抱赤心憤气以死。雄偉之思﹐平允之論天乎﹐丰其才矣﹐使不嗇其用﹔大其任矣﹐使不狹其成。𨿽九廟之恥﹐立譚可雪﹐何但紓一邑之難﹐𨿽河北二百州之版圖﹐不崇朝而復。何至悠悠歲月﹐尙守江南十數道之疆域耶﹖

天旣生飛﹐何生檜耶﹖卽檜亦無詞殺王﹐而僅以莫須有三字文致其罪。是天亦幾不能殺王也。且天誠欲殺王﹐何不殺以疾病﹐殺以成陣﹐而必使之斃於賊檜之手耶﹖是皆不可解也。旣不可解矣﹐又何必贊論乎哉﹗錫周

祭方孚若寶謨文劉克莊

公沒旬浹﹐小君偕逝﹐髙年之母煢然獨存。語之土木﹐猶當流涕﹐況平生交友之情哉﹗嗚呼﹐昔與公飲﹐常恨酒少﹔今舉此觴﹐公不能釂﹐然則良朋聚會﹐柰何不飲嗚呼哀哉﹗

淺語自爾情至。錫周

贈祕閣修撰陳公東贊劉宰

陳公以布衣叩閽﹐恨不手鋤姦佞。今𨿽死﹐垂紳正笏﹐生气凜凜。姦佞者盍少避﹐終不減段太尉無恙時。

寥寥三四語﹐陳公已須眉畢現﹐令讀者並忘其爲像贊矣。錫周

塔燈記車若水

臺之巾山有塔焉﹐朔望之夕﹐羣燈環之﹐光閃半空。問之僧﹐曰檀越祈福﹐一夕銅鏹三萬。予曰﹕嘻﹐此三百人一日之糧也。鰥﹑寡﹑孤﹑獨﹐癃老﹑廢夕﹐與我同生爲人﹐及門呼叫﹐不能得一錢。至於飯伊蒲﹐給遊手﹐猶曰人受用之。施膏燃塔﹐比閭不足以照織﹐冥行不足以測路。以其可以活人者﹐棄之髙山之巓﹐暴殄之罪﹐斯造物之所怒﹐而何福之祈﹖且浮屠嘗自言﹐長竿大白﹐懸幡迎風﹐不如以衣親戚之窮人﹐眞可惜也。友人蔣叔亨聞之曰﹔子久違江湖﹐可謂淺眼。近日天下雄剎﹐髙觚傑楹﹐金泥翠木﹐一日之役﹐輦寶如山﹐銅鏹三萬可言耶﹖予默然。

無甚髙論﹐錄之以破悖愚。錫周

贈汪水雲周方

余讀水雲詩﹐至丙子以後﹐爲之骨立。再嫁婦人望故夫之隴﹐神銷意在﹐而不敢出聲哭也。山陽夜笛﹐聞之者四壁皆爲哽咽﹔正平禰衡操撾﹐聽之者三臺俱無聲韻。噫﹐水雲之詩﹐眞能使人至如是﹐至如是其感哉﹗

摹擬絕工﹐有景有情。錫周

劉靜修畫像贊歐陽玄

微點之狂﹐而有春風沂水之樂﹔資由之勇﹐而無北鄙鼓瑟之聲。於裕皇之仁﹐而見不可畱之四皓﹔以世祖之略﹐而遇不能致之兩生。嗚呼﹐麒麟鳳凰﹐固宇內之不常有也﹐然一鳴而六典作﹐一出而春秋成﹐霞鋪錦上則其志不欲遺世而獨往也﹐明矣﹗亦將從周公孔子之後﹐爲往聖繼絕學﹐爲萬世開太平者耶﹗

詞華鮮秀﹐風韻流美。揚子云艸太玄﹐好以艱深文淺易語﹐畢竟難傳。錫周

跋唐太宗六馬圖贊王渾

物之賢否一定﹐論其遇不遇可也。昭陵六馬﹐天降毛龍﹐授之英王﹐俾剪隋亂。及其成功﹐琢石爲像﹐題眞以贊﹐用傳不朽﹐何其幸也﹗宜其聲華气焰﹐上與房駟爭光。其文亦有晶光射人故潼關之役﹐備體流汗﹐又何神哉﹗如昭烈之的盧﹐冉閔之朱龍﹐名𨿽存而形何在焉﹖無限感慨太史公曰﹕閭閻之人﹐𨿽砥行立名﹐非附靑雲之士﹐烏能施於後世﹖

六馬竟與淩煙閣功臣同傳﹐而伏櫪老驥﹐不獲邀伯樂之一顧。升爲天﹐降爲淵﹐可勝慨哉﹗錫周

題蘭亭帖劉基

王右軍抱濟世之才而不用﹐一語包括觀其與桓溫戒謝萬之語﹐可以知其人矣。放浪山水﹐抑豈其本心哉﹖千秋知己臨文感痛﹐良有以也。筆筆宕折而獨以能書稱於後世﹐卻正是極贊其書悲夫﹗

抑揚跌宕﹐直逼史遷信陵君傳。錫周

里社祈晴文方孝孺

民之窮亦甚矣﹗樹藝畜牧之所得﹐將以厚其家而吏實奪之。旣奪於吏﹐不敢怨怒﹐而庶幾償前之失者﹐望今歲之有秋也﹐亦孔之哀而神復罰之。嘉谷垂熟﹐被乎原隰﹐淫雨暴風﹐旬月繼作﹐盡撲而捋之。今𨿽已無可柰﹐然遺粒委穗﹐不當風水沖者﹐猶有百十之可冀。神曷不亟訴於帝而遏之﹖吏貪肆而昏冥﹐視民之窮而不卹﹐民以其不足罪﹐固莫之罪也。神聰明而仁閔﹐何乃效吏之爲﹐而不思拯且活之﹖直言無諱民𨿽蠢愚﹐不能媚順於神﹐然春秋報謝以答神貺者﹐茍歲之丰未嘗敢怠。使其靡所得食﹐則神亦有不利焉﹗泥神亦應點頭天胡爲而不察之﹖民之命懸於神﹐非若吏之暫而居﹑忽而代者之不相屬也。隱而不言﹐民則有罪﹔知而不卹﹐其可與否﹖神尙決之。敢告。

之字押句﹐如聞羯鼓。廬陵醉翁亭嗣音也。錫周

獨坐軒記桑悅

予爲西昌校官﹐學圃中築一軒大如斗﹐僅容臺椅各一。臺僅可置經史數卷﹐賓至無可升降﹐弗肅以入﹐因名之曰獨坐。予訓課暇﹐輒憩息其中﹐上求堯舜禹湯﹑文武周公孔子之道﹐次窺關閩濂洛數君子之心﹐又次則咀嚼左傳﹑荀卿﹑班固﹑司馬遷﹑揚雄﹑劉向﹑韓柳歐蘇曾王之文﹐更暇則取秦漢以下古人行事之迹﹐少加褒貶﹐以定萬世之是非。悠哉悠哉﹐以永終日。日長否﹖軒前有池半畝﹐隙地數丈﹐池種芰荷﹐地雜植松﹑檜﹑竹﹑柏。予坐是軒﹐塵坌不入﹐胸次日拓﹐又若左臨太行﹐逆補右挾東海﹐而蔭萬間之廣廈也。且坐惟酬酢千古﹐奇波矗起遇聖人則爲弟子之位﹐若親閱訓誨﹔遇賢人則爲交遊之位﹐若親接膝而語﹔遇亂臣賊子﹐則爲士師之位﹐若親降誅罰於前。坐無常位﹐接無常人﹐日覺紛拏糾錯﹐坐安得獨﹖再逆補𨿽然﹐急轉予之所紛拏糾錯者﹐皆世之寂寞者也。而天壤之間﹐坐予坐者寥寥﹐不謂之獨﹐亦其予同。白眼看世人作獨坐軒記。

孤芳自賞。民懌先生才丰遇嗇﹐而不作感憤無聊之態﹐其得力於獨坐者夥矣﹗錫周

答寇子焞書康海

放逐後﹐流連聲伎﹐不復拘檢﹐垂二十年。人苦不自知﹐僕旣自知之﹐而又自忘之﹐此則深惑爾矣。有醜婦被黜者﹐借鄰女之飾﹐更往謂夫曰「曩以不修﹐子故棄妾。今修矣﹐子何辭焉﹖」世間盡多此種人﹐勿遽掀唇而笑也其夫拒趨而出。其姊尢之曰「一出已羞﹐更復何求﹖」其言𨿽鄙﹐可以理諭﹐惟萬萬念之。

似學國策﹐而實明文之矯矯者。錫周

祭少保胡公文徐渭

嗚呼﹐痛哉﹐公之律己也﹐則當思公之過﹔而人之免亂也﹐則當思公之功﹔今而兩不思也﹐遂以罹於凶。嗚呼﹐痛哉﹐公之生也﹐渭旣不敢以律己者而奉公於始﹔今其歿也﹐渭又安敢以思功者而望人於終。蓋其微且賤之若此﹐是以兩抱志而無從。惟感恩於一盼﹐潛掩涕於蒿蓬。

論其受恩深處﹐當有溢美之詞。然褒貶予奪﹐絲毫不苟。文士可謂有權。錫周

題元祐黨碑倪元璐

此碑自靖國五年毀碎﹐遂稀傳本﹐今獲見之﹐猶欽寶籙矣。當毀碑時﹐蔡京厲聲曰「碑可毀﹐名不可滅也。」嗟乎﹐烏知後人之欲不毀之更甚於京乎﹗此轉不測諸賢自涑水﹑眉山數十公外﹐凡二百餘人﹐史無傳者﹐不賴此碑﹐何由知其姓名哉﹖故知擇福之道﹐莫大乎與君子同禍﹐有激之談小人之謀﹐無往不福君子也。偉論驚人﹐千古不刊石工安民﹐乞免著名﹐今披此籍﹐覺諸賢位中﹐赫然有安民在。林西仲云﹕咄然而止﹐筆力橫甚

崚嶒气骨﹐韶美丰姿﹐已盡韓柳諸公能事。何云古今人不相及耶﹖似爲東林諸賢立赤幟。錫周

讀宋史禮樂志艾南英

嗚呼﹐漢﹑唐而後﹐禮之見於史者﹐果可謂之禮歟﹖予讀其書﹐不過有司之儀注已耳。辣古之帝王﹐修身﹑齊家﹐以及於天下。殷﹑周之興遠自稷﹑契﹐積功累仁千有餘年﹐而後禮樂興。宋之爲宋﹐規模褊淺﹐蓋可知矣。郊禘之事﹐至不能舉其太祖之所自出﹐而所爲因仍附會﹐緣飾先代之禮以自文者﹐中更二三大儒﹐不能正其非﹐豈當代之君﹐儒者固有所不盡言歟﹖司馬遷作史記禮樂書﹐於髙﹑惠﹑文﹑景之制﹐缺而不詳。或曰﹕十篇有錄無書﹐書蓋褚氏所補。予謂遷特諱言之﹐而槪取荀卿諸儒禮論樂記以當之﹐且以寓追古慨今之意﹐非缺也。史公之才非不能明禮定樂者﹐述而不作﹐想因爾爾其意曰﹕是安得有禮樂云爾﹐然後知遷之意微遠矣。昔夫紹興而後﹐寄國於山谿海嶠之間﹐庶事苟且﹐忘親事仇﹐其於禮樂之本何如也﹖折得倒予欲更定其名曰宋禮儀注﹐而正其先後議禮之言﹐使是非有所究﹐蓋史遷之意也。老气無敵

自孔子成春秋﹐而後之作者皆侈然自附。如晏子春秋﹑虞氏春秋﹑呂氏春秋之類﹐幾數十家﹐何其僭也。司馬遷史記有禮書樂書﹐班固作禮樂志﹐而歷代史官﹐後先效顰。千子先生揭出史公微意﹐直令不知而作者﹐爽然自失。大可稱快。錫周

