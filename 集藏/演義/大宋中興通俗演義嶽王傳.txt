

大宋中興通俗演義明﹟熊大木撰

大宋中興通俗演義﹝又名《大宋演義中興英烈傳》《武穆王演義》《大宋中興嶽王傳》《武穆精忠傳》《宋精忠傳》《嶽武穆王精忠傳》《嶽鄂武穆王精忠傳》《精忠傳》﹞版本﹕

明代小說。七十五回。作者﹕

題熊大木撰。內容﹕

寫嶽飛出身﹐立志精忠報國﹐馳騁沙場﹐身先士卒﹐驍勇無比﹐卒被秦檜陷害﹐死後顯靈﹐秦檜冥司遭報﹑以告慰嶽飛忠魂的故事﹐反映了中國人善良的願望。此書結構完整﹐編年記事詳實﹐對後世有關嶽飛題材的小說戲曲創作﹐影響深遠。

第一回

斡離不舉兵南寇

第二回

李綱措置禦金人

第三回

師中大戰殺熊嶺

第四回

金粘罕邀求誓書

第五回

宋徽欽北狩沙漠

第六回

宋康王泥馬渡江

第七回

嶽鵬舉辭家應募

第八回

宋髙宗金陵卽位

第九回

李綱奏陳開國計

第十回

嶽飛與宗澤談兵

第十一回

嶽飛計劃河北策

第十二回

李綱諫車駕南行

第十三回

宗澤約張所出兵

第十四回

宗澤定計破兀朮

第十五回

黏沒喝京西大戰

第十六回

宗澤大勝兀朮兵

第十七回

髙宗車駕走杭州

第十八回

苗傅作亂立新君

第十九回

張浚傳檄討苗傅

第二十回

韓世忠大破苗翊

第二十一回

洪皓持節使金國

第二十二回

胡寅前後陳七策

第二十三回

嶽飛破虜釋王權

第二十四回

兀朮大戰龍王廟

第二十五回

韓世忠鎭江鏖兵

第二十六回

嶽統制楚州解圍

第二十七回

劉子羽議守四川

第二十八回

宋髙宗議建東宮

第二十九回

兀朮兵寇和尙原

第三十回

韓世忠平定建州

第三十一回

劉豫建都汴梁城

第三十二回

嶽飛用計破曹成

第三十三回

劉子羽分兵拒敵

第三十四回

吳燐大戰仙人關

第三十五回

張浚被劾謫嶺南

第三十六回

宋髙宗禦駕親徵

第三十七回

韓世忠鏖戰大儀

第三十八回

嶽飛兩戰破李成

第三十九回

議防邊李綱獻策

第四十回

詔嶽飛徵討湖寇

第四十一回

嶽飛定計破楊麼

第四十二回

牛臯大戰洞庭湖

第四十三回

劉豫興兵寇合肥

第四十四回

楊沂中藕塘大捷

第四十五回

鎭汝軍嶽雲立功

第四十六回

嶽鵬舉上表陳情

第四十七回

嶽飛奏請立皇儲

第四十八回

金熙宗廢謫劉豫

第四十九回

議求和王倫使金

第五十回

世輔計擒撒離喝

第五十一回

胡世將議敵金兵

第五十二回

王烏祿大驅南寇

第五十三回

宋劉錡順昌鏖兵

第五十四回

張琦大戰靑溪嶺

第五十五回

小商橋射死再興

第五十六回

嶽飛兵近黃龍府

第五十七回

秦檜怒貶張九成

第五十八回

劉太尉疊橋破虜

第五十九回

楊沂中戰敗濠州

第六十回

秦檜定計削兵權

第六十一回

吳璘設立疊陣法

第六十二回

嶽飛上表辭官爵

第六十三回

嶽飛訪道月長老

第六十四回

周三畏鞫勘嶽飛

第六十五回

下嶽飛大理寺獄

第六十六回

秦檜矯詔殺嶽飛

第六十七回

何鑄復使如金國

第六十八回

和議成洪皓歸朝

第六十九回

陰司中嶽飛顯靈

第七十回

秦檜遇風魔行者

第七十一回

弒熙宗顏亮弄權

第七十二回

東陽市施全死義

第七十三回

棲霞嶺詔立墳祠

第七十四回

效顰集東窗事犯

第七十五回

冥司中報應秦檜

第一回

斡離不舉兵南寇

天地元先一气胚﹐乾坤定位有三才。洪荒世代無稽考﹐三皇之世尙難推。畫卦造書從太昊﹐神農耕種始交財。干戈戰鬥軒轅始﹐服冕封官築室臺。五帝少昊並顓頊﹐帝馨唐堯仁義推。孝弟兩全姚氏子﹐有虞禪位得巍危三王夏禹殷湯繼﹐滅紂周家民自歸。離亂七雄侯十二﹐秦傳一世國多災。漢王入關楚背約﹐重瞳𨿽勇刎於垓。漢家據蜀分三國﹐篡魏除劉晉祚輝。兩晉出於司馬懿﹐江南接晉宋齊來。後梁國滅陳家繼﹐北有胡君作亂階。北周已被楊堅篡﹐兩朝歸一國稱隋。煬帝不仁從李氏﹐唐家立國用人材。二十四君哀帝盡﹐五代梁唐晉漢柴。周家二姓並柴郭﹐天气循環瑞气回。甲馬營中生明主﹐紫气紅光映玉臺。受周禪位爲天子﹐一統山河歸正排。

卻說宋朝徽宗皇帝﹐大興土木﹐極侈窮奢﹐寵用小人﹐誅戮大臣。天下民怨﹐盜賊蠭起。猶與金人約滅大遼﹐開邊生事。

未及一年﹐金太宗完顏晟﹐差斡離不領人馬從東路進﹐自燕直犯河北﹔大太子粘罕領人馬從西路進﹐自河東直犯代﹑忻等州﹐徑取太原。宋家無備﹐如人無人之境。況中原久不知兵﹐內無賢相﹐外無勇將﹐束手無措﹐坐看中原沒於夷狄﹐生靈塗炭﹐不可勝悲。

是時﹐金兵將至汴梁。邊報猝至﹐朝廷震懼﹐不復議戰守﹐惟日謀避金人之計。始遣李鄴代給事中﹐至金營講和。降詔罪己﹐召天下勤王之師。且命皇太子爲開封府牧﹐以理天下事。

當日眾臣聞賊馬逼近﹐聚議都堂中﹐茫然無策﹐只將各人家屬散之四方﹐以避禍矣。有太常少卿李綱﹐素與給事中吳敏相善。

及聞朝廷欲以皇太子爲開封府牧﹐羣臣各欲退避﹐是夜過吳敏家﹐與敏議曰「目今金兵臨城﹐眾人束手無計﹐事已急矣。

陛下以皇太子建牧之議﹐豈非欲委以畱守之任乎﹖且東宮恭儉之徳﹐聞於天下﹐當禪以正位﹐以守宗社是也。今建以爲牧﹐非也。尙值庶民塗炭﹐大盜猖獗如此。使宗社難守﹐中原且無人種﹐自非傳以位號﹐使招徠天下豪傑﹐與之共守﹐何以能濟。

公今從官給事中之列﹐以獻納論思爲職﹐何不爲上極言之﹖使言不合意﹐不過一死。死有輕於鴻毛者﹐此其時也。」敏曰「依公之議﹐皇太子不宜爲開封府牧。我來日奏知﹐使君上用之監國可乎﹖」綱曰「不可。昔唐肅宗靈武之事﹐當時不建號﹐不足以復邦。而建號之議﹐不出於明皇﹐後世惜之。今上聰明仁慈﹐倘感公言﹐萬有一能行此﹐金人且將悔禍退師﹐宗社安寧﹐豈徒都城之人得安﹐天下之人皆受福矣。此事非發勇猛廣大慈悲之心﹐亡身殉國者﹐孰能任此。」敏曰「吾來日當以公言極奏。倘上不允﹐繼之以死。」綱曰「君肯如此﹐天下幸甚。」言罷辭退。

次日早﹐敏入奏徽宗﹐具道禪讓之意﹐且曰「陛下果能用臣言﹐則宗社靈長﹐聖壽無疆。」上曰「何以言之﹖」敏曰「神霄萬壽宮所謂長生大帝君者﹐陛下也。必有靑華帝君以助之﹐其兆已見於此。」上感悟嘆息。敏又奏﹕「李綱之論﹐蓋與臣同。」上意決。是夕﹐命皇太子入禁中﹐諭以禪讓意﹐覆以禦袍。皇太子俯伏流涕﹐不勝悲咽。力辭﹐因得疾。

上卽召東宮官耿南仲視醫。夜半﹐始少蘇。次日﹐又固辭﹐不肯接位。上與羣臣決議﹐始登大寶﹐禦垂拱殿﹐朝會百官﹐是爲欽宗皇帝。立妃朱氏爲皇后。尊父皇爲教主道君皇帝﹐移居龍徳宮。封敏爲掌樞密院事﹐李﹖同管院事﹐李綱爲尙書右丞相﹐蔡懋爲尙書左丞相﹐李邦彥爲太宰﹐張邦昌爲少宰。攺元曰「靖康」。大赦天下﹐日與羣臣議退金兵之計。

李綱奏曰「陛下養徳東宮﹐十有餘年﹐恭儉日聞﹐海內屬望。道君太上皇帝觀天意﹐順人心﹐爲宗社計﹐傳位陛下。

受禪之際﹐燦然明白﹐下視有唐﹐爲不足道也。願致天下之養﹐極所以崇奉太上皇者﹐以昭陛下之孝。今金寇侵犯﹐聲勢𨿽若可畏﹐然聞有內禪之事﹐必欲請和﹐厚有所邀﹐求於朝廷。臣竊料之﹐大槪有五﹕欲稱尊號﹐一也﹔欲得歸朝人﹐二也﹔欲增歲幣﹐三也﹔欲求犒師之物﹐四也﹔欲割疆土﹐五也。臣請爲陛下詳陳之。欲稱尊號﹐如契丹故事﹐當效以大事小之義﹐不足惜﹔欲得歸朝人﹐當盡以與之﹐以示大信﹐不足惜﹔欲增歲幣﹐陛下當告以舊約﹐以燕山﹑雲中歸中國﹐故歲增幣於大遼者兩倍。今你旣背約自取之﹐則歲幣當減其數。柰緣國家欲惇示和好﹐不計較貨財﹐姑如原數可也。彼欲求犒師之物﹐當量力以與之。至於疆土﹐則皆祖宗之地﹐子孫當以死守﹐不可以尺寸與人。願陛下畱意於此數事﹐勿爲浮議所搖﹐可無後患。」並陳禦敵固守之策。欽宗大悅﹐皆嘉納其言。

卻說斡離不率金兵距河而陣﹐氵睿州已破。宋將梁方平與戰﹐其兵大敗﹐燒橋而遁。何灌部下軍馬﹐望風逃散。賊遂渡河。聲息報入京城﹐道君太上皇帝知的時﹐夜漏下二鼓矣。大驚無措﹐卽出通津門東﹐欲避乎難。道君太上皇后及皇子帝姬等﹐相續以行。侍從百官﹐往往潛遁。尙未啟行﹐時人報知李綱。綱聞此事﹐披衣直入見帝﹐因啟奏曰「臣聞諸道路執政者﹐欲奉陛下出狩﹐以避狄人之難。若果有之﹐宗社危矣。且道君太上皇帝以宗社之故﹐傳位與陛下。今捨之而去﹐可乎﹖」上聞奏默然。太宰白時中曰「主上不出狩﹐金人已濟河矣﹐都城豈可以守。」綱復奏曰「天下城池﹐豈更有堅固如都城者﹖且宗廟社稷﹑百官萬民所在﹐捨此欲將何往﹖若能激勸將士﹐慰安民心﹐與之固守﹐豈有不可守之理。」猶沈吟。有內侍陳良弼﹐自內殿出奏曰「卽目京城樓櫓創修﹐百分未及一二。又城東樊家岡一帶﹐壕河淺狹﹐決難保守。陛下詳議之。」上顧謂李綱曰「卿畱朕如此迫切﹐可同蔡懋﹑良弼二人往觀樓櫓壕河﹐若果堅固可守﹐朕當與卿等再議。卿宜速去﹐朕於此候卿回報。」李綱卽領旨﹐與蔡懋﹑良弼逕至新城東壁﹐徧觀城壕回奏。

時上車駕在延和殿﹐猶未起行。上問﹕「卿等觀樓櫓壕河事節如何﹖」蔡懋奏曰「樓櫓殘毀﹐壕河壅塞﹐誠不可以爲守。」綱叱之曰「城堅且豪﹐樓櫓𨿽未備﹐然不必樓櫓亦可守。壕河惟樊家岡一帶﹐以禁地不許開鑿﹐誠爲淺狹。然以精兵彊弩占守﹐可以無虞。」上曰「爾眾人有何髙論﹖」宰執以下皆無語。綱又奏曰「今日之計﹐莫若整飭軍馬﹐揚聲出戰﹐固結民心﹐相與堅守﹐以待天下勤王之師。」上曰「誰可爲將以任軍事﹖」綱曰「朝廷平日以髙爵厚祿蓄養大臣﹐蓋欲用之於有事之日。今白時中﹑李邦彥等﹐𨿽是書生﹐未必深知兵法﹐然陛下與其位號﹐使之撫馭將士﹐以抗敵鋒﹐乃其職也。」白時中在傍﹐聞李綱奏上欲委之以兵權﹐怒甚﹐厲聲曰「李綱畱陛下車駕不宜出狩﹐莫能將兵出戰﹖」綱曰「陛下不以臣爲庸懦﹐倘使治兵﹐願以死報。只緣名微官卑﹐恐不足以鎭服士卒。」上謂執政曰「目下更闕何職﹖」趙野對曰「尙書右丞闕職。」上曰「卽除李綱右丞兼親徵行營使﹐賜袍帶並笏。」綱以時方艱難﹐不敢辭職﹐遂謝恩受命。李綱退出。

次早﹐閣門大使奏金兵聲勢甚緊﹐百姓無主﹐各自逃竄。

眾百官懷懼不安﹐猶以去計勸上。上卽下命李綱畱守都城﹐以李﹖副之。仍令有司備車駕甫行。李綱力陳不可去﹐且言「唐明皇聞潼關失守﹐實時幸蜀以避﹐宗社朝廷﹐隨碎於賊手﹐累年然後僅能復之。範祖禹以謂其失在於不能堅守﹐以待勤王之師。今陛下初卽大位﹐中外欣戴﹐四方之兵﹐不日雲集。虜騎深入重地﹐必不能久畱。捨此而去﹐如龍脫於淵﹐車駕朝發﹐而都城夕亂。𨿽臣等畱守﹐何補於事。宗社朝廷﹐且將爲丘墟。

願陛下審思之。」上意頗回。會內侍王孝竭從旁奏曰「中宮國公已行矣﹐陛下豈可畱此。」上色變﹐降禦榻﹐泣曰「卿等毋畱朕。朕將親往陜西﹐起兵以復都城﹐決不可畱此。」李綱泣拜﹐俯伏上前﹐以死止之。帝顧綱曰「朕今爲卿畱。禦敵之事﹐專責於卿﹐勿致疏虞。」綱曰「臣受皇上深遇之恩﹐今日當以極報也。」宰臣猶請出幸﹐帝只得從之。卻說李綱正與李﹖在尙書省整治軍旅﹐復傳上有南狩之事。綱卽趨朝﹐至半路﹐太廟中神主巳出寓太常寺。綱大驚﹐逕進祥曦殿﹐則禁衛皆已環排列﹐乘輿服禦俱各齊備﹐六宮僕婢皆將升車矣。綱遑據無策﹐厲聲謂禁衛曰「爾等願以死守宗社乎﹖願扈從以巡幸乎。」禁衛皆呼曰「願以死守宗社﹐不願巡幸。」綱同殿帥王宗氵楚等入見帝﹐曰「陛下昨夕已許臣畱﹐今復成行何也﹖且六軍之情已變﹐彼有父母妻子﹐皆在都城﹐豈肯捨去。萬有一中道散歸﹐陛下孰與爲衛。且虜騎已逼﹐彼知乘輿之去未遠﹐以健馬疾追﹐陛下何以禦之﹖」上感悟﹐始命止行。李綱因出殿曰「上意已定﹐敢有異議者﹐立斬示眾﹗」六軍聞之﹐皆拜伏呼萬歲﹐其聲震地。後人有詩贊之曰﹕六軍已發乘輿遷﹐一諫能教動九天。

若使左丞同宰執﹐宋家宗社已難延。

第二回

李綱措置禦金人

且說李鋼自車駕輟行已後﹐方治都城四壁守具﹐以百步法分兵備禦。每壁用正兵一萬二千餘人﹐而保甲居民﹑廂軍之屬﹐不在其內。修樓櫓﹐掛氈幕﹐安炮坐﹐設弩牀﹐運磚石﹐施燎炬﹐垂檑木﹐備火油﹐凡防守之具﹐無不畢備。四壁各有從官﹐宗室武臣爲提舉官。諸門皆有中貴大小使臣﹐分地以守。因是兵勢甚張﹐民心已安。

卻說金將蓋斡離不﹐率領眾兵直抵城下﹐屯紮於牟駝岡。

是夜﹐金兵大小三軍進攻西水門﹐以火船數十隻﹐順汴流相繼而下。城外喊聲大震﹐火光照耀天地﹐如同白日。李綱帥諸將臨城捍禦。有驍將霍超﹐率敢死士二千人﹐列布拐子弩﹐從城垛中射下﹐金兵近城者皆應弦而倒。金兵眾甚﹐沿流而下者﹐不可勝紀。火舡近城﹐綱令捷卒卽以長鉤摘挹就岸﹐投石碎之﹐金兵不能近城。綱恐眾將不肯用命﹐親自督戰﹐斬獲金將百餘人。

次日入奏事﹐忽報金人統大軍攻打酸棗門甚是緊急。帝聞﹐謂綱曰「金兵勢大﹐卿以何策退之。」綱曰「臣恐城上兵卒不足用﹐乞上禁禦班直善射者同臣往酸棗門﹐捍禦金兵﹐自有機變。」帝卽頒詔發下禁軍千餘人﹐隨綱退敵金兵。綱卽辭上出殿。至酸棗門幾二十里﹐命軍士各於夾道委巷中行﹐以防賊將登城。綱軍至門﹐正遇賊眾金鼓連天﹐槍刀布密﹐方以短丹渡濠﹐豎立云梯攻城。綱顧左右曰「誰肯出城﹐先挫其堅陣﹖」言未畢﹐一將應聲而出。綱視之﹐乃健將霍超也。綱卽令二百善射者付之。超全身披掛﹐放開南門而出﹐正遇金將斡離不弟蓋斡彊率金兵五百餘人﹐長槍短槊﹐一齊攻入。霍超抖擻威風﹐一擁殺入。二百班直軍並隨而進﹐無不以一當百。

金兵失陣﹐望後便退。李綱於城上見金兵小卻﹐仍命班直乘城射下﹐金兵死者不計其數。將近黃昏﹐左側始鳴金收軍﹐金兵退走二十里矣。綱重賞超等﹐激勵其下。因是﹐將士皆賈勇而前。

次日﹐斡離不大聚胡兵﹐乘筏渡濠而進。綱督戰之際﹐見金兵近者﹐以手炮檑木擊下﹐遠者以神臂弓射之﹐金兵皆不敢近。主將斡離不怒曰「宋將止有一旅之師﹐尙不能取勝﹐倘四方勤王之眾一集﹐我輩無遺類矣。」自鳴鼓而前﹐胡兵從後擁至。綱命馬忠率京西壯士數百人﹐舉火縋城而下﹐燒其云梯數十座。超首迎胡將黑龍大王﹐超喊聲如雷﹐一刀揮下﹐斬於城下。從兵各奮勇爭先﹐斬獲酋首十餘級﹐皆耳有金環。蓋斡離不終是勢大﹐復聚兵攻陳橋﹑封丘﹑衛州等門。而酸棗門困打尢急﹐虜將箭射上城如蝟毛。綱督戰﹐士卒亦有中傷者﹐皆厚賞之。時帝在祥曦殿﹐聞報﹐卽遣中使﹐至綱軍中勞問。綱得上禦筆褒諭﹐並給內府酒﹑銀椀﹑彩絹等﹐卽頒與將士。人皆歡呼﹐願以死鬥﹐自卯至申﹐殺虜賊數千人。蓋斡離不知守城有備﹐不可以攻﹐乃鳴金收軍﹐退師二十餘里﹐與其下議曰「我軍今深入其地﹐不能得進﹐此乃大失機也。不如乘宋王初立﹐因人請與講和﹐若得滿吾所求﹐漸且退師。候退機會﹐又作計較未遲。不然四下兵集﹐吾何以當之。」眾皆曰「此計大妙。」次日﹐遣一能言使者直入都城議和。

卻說上在崇政殿﹐與眾臣商議敵禦金兵之策。閣門大使奏知﹕「有金國遣使來議請和。」欽宗聞奏﹐卽頒詔命侍官引使入對。使者朝拜訖﹐出斡離不書進呈﹐道其統帥犯中國之意﹐「聞上內禪﹐願復講和﹐乞遣大臣赴軍前﹐議如何處和。」帝召羣臣議之﹐曰「此事如何處斷。」李邦彥曰「金兵勢逼﹐勤王之眾未暇﹐莫若割地請和﹐庶救一城生靈。」李綱奏曰「金兵不識時務﹐孤軍入我深地﹐數日交兵﹐彼屢挫其鋒﹐正恐四下兵會﹐故有遣使請和之議。乞聖明鼓勇三軍﹐再延數日﹐金兵知吾有備﹐仍慮勤王師集﹐是自取其敗也﹐豈可與之和哉。」上曰「朕日前因避狄之難﹐惟恐其不和﹐因卿力阻不果行。今幸彼自求和﹐何不可之有。」李邦彥力請議和﹐帝意遂決。因顧問眾臣﹕「誰可爲使往金營議和﹖」眾臣皆未有應者。李綱出奏曰「臣願往。」上曰「卿方治兵﹐不可行。」只命李﹖奉使金營﹐仍令鄭望之﹑髙世則副之。李﹖旣得旨﹐卽受命出朝﹐往金營不提。李綱候李﹖出﹐因奏曰「臣欲奉使往議和﹐主上不允何也﹖」上曰「卿性剛直﹐不可以往。

今遣李﹖奉使﹐實因其通朕願和之意也。」李綱曰「今虜气方銳﹐吾大兵未集﹐固不可以不和。然所以和者﹐得策則中國之勢遂安。不然禍患未已。宗社安危﹐在此一舉。臣懼李﹖爲人柔懦﹐恐誤國事也。且今狄之性貪婪無厭﹐又有燕兵狡獪以爲之謀﹐必且張大聲勢﹐過有邀求﹐以窺中國。如朝廷不爲之動﹐措置合宜﹐彼當戢斂而退﹔如朝廷震懼﹐所欲一切與之﹐彼知中國無人﹐益肆覬覦﹐憂未已也。先安然後應﹐安危之機﹐願陛下審之。」帝曰「卿言極善﹐更須整飭三軍﹐以防不測。」綱承旨退出。

卻說斡離不自遣使命入城議求和以後﹐每日操練胡兵﹐以候消息。是夜﹐金營太史官報知斡離不云「帝星復明﹐正映都城北隅﹐宋朝國祚未滅。」斡離不聞說﹐大不悅。忽報宋欽宗使李﹖來至。斡離不聽得南朝有使命來﹐卽擺列人馬﹐卻似冰山﹔安布營壘﹐猶如鐵壁。斡離不正南面坐下﹐李﹖唬得身不敢舉﹐頭不敢擡。斡離不端坐帳中喝云「爾今京城破在頃刻之間﹐我如今收斂大兵﹐駐紮於此﹐不攻城者﹐因爾主人年幼﹐才方卽位﹐我欲存爾趙家宗社﹐其恩不校爾旣來求和﹐要我退兵﹐則當送我犒勞三軍之物﹕黃金五百萬兩﹐白銀五千萬兩﹐戰馬一萬匹﹐耕牛一萬隻﹐五色﹖絲一百萬疋。尊我『大金皇帝』﹐爾稱『宋國主小侄趙桓』﹐百官皆稱臣﹔剖中山府﹑太原府﹑河間府三鎭與我﹐仍使一个親主與一个大臣爲質﹐送我過河。如此我兵方退。」李﹖唬得喏喏而出﹐不能措一辭。

金人笑之曰「此乃一婦人女子爾。」自是有輕朝廷之心。斡離不就使蕭三保奴﹑耶律忠﹑王汭與李﹖入城﹐索取求和之物。

李﹖回朝見帝﹐進呈金人所須之物。欽宗聞奏﹐憂悶終日。

太宰李邦彥勸帝如其數以與之﹐且解京城之危。尙書李綱奏曰「若依金人所索之數﹐括盡天下之財﹐尙且不滿其心。何況一城之內金銀緞帛牛馬足其索數﹖況中山﹑太原﹑河間三鎭爲國之屏藩﹐若割與之﹐國何以立。至於遣人爲質﹐宰相當行﹐親王如何去得。不如且使一舌辯之士﹐與他議和﹐延過數日﹐以待天下兵來。他如今孤兵深入﹐𨿽不得足其所求金寶﹐亦當領兵速回。待他日要去時﹐卻使人與他講和﹐他則不敢輕我中國﹐和之則久。」欽宗聞奏﹐正在猶豫之間﹐李邦彥復奏曰「若依李綱之言﹐臣等皆被金人所虜。卽今京城﹐破在目下﹐何況執其三鎭之地。城中府庫民間財物﹐皆是他有﹐何足與他較量。」李﹖向前奏曰「事已急矣﹐陛下何必再思。」欽宗從其所奏﹐乃避正殿﹐撤樂減膳﹐竭盡內府庫藏金銀﹐括借人家財物﹐若有藏者斬之。就將在京官吏軍民人家金銀緞疋﹐及客商樂戶之家﹐盡取其財﹐共湊得黃金二十萬兩﹐白銀四百萬兩。城中人家財物一空。卽修誓盟之書﹐稱「小侄宋國皇帝」﹐割與三鎭之地﹐錦緞二百萬疋﹐馬五千匹﹐牛五千隻﹐遣太宰張邦昌﹐隨禦弟康王爲質於金營。

卻說康王與張邦昌到營見斡離不﹐邦昌恐懼﹐只是流淚而已﹐惟康王顏色不變﹐言無屈詞﹐因是金國諸將疑其恐非親王也。及畱虜營數日﹐嘗與金國太子同習射﹐康王連發三矢﹐皆中筈﹐連珠不斷。金太子謂﹕「此必將臣之良家子﹐假爲親王來質。」語斡離不曰「康王恐其非眞﹐若是親王﹐生長深宮﹐豈能習熟武藝﹐精於騎射如此。可遣之﹐別換眞太子來質。」斡離不心亦憚之﹐復請遣肅王樞代爲質。康王遂得南歸。

是時京畿北路制置使種師道﹐及統制官姚平仲﹐帥涇原﹑秦鳳路兵來會勤王。熙河經略姚古﹑秦鳳經略種師中﹑折彥質﹑折可求等勤王兵至二十萬﹐京師人心少安。欽宗聽得勤王兵來至﹐喜甚。開安上門﹐命李綱迎勞諸軍。是時朝廷已與金人講和﹐欽宗問諸師曰「今日之事﹐卿意如何﹖」師道奏曰「女眞不知兵﹐豈有孤軍深入人境而能善其歸哉。」欽宗宣諭曰「業已講和矣。」師道對曰「臣以軍旅之事事陛下﹐余非所敢知也。」卽拜同知樞密院事。閣門大使連報金人需求物數不已﹐一日四屠掠﹐百姓驚惶無定。帝卽遣李綱入議。李綱奏曰「金人貪婪無厭﹐凶悖日甚﹐其勢非用師不可。且敵兵號六萬﹐而吾勤王之師集城下者﹐已二十餘萬。彼以孤軍入故地﹐猶虎豹自投陷阱中﹐當以計取之﹐不必與爭一旦之力。若扼河津﹐絕其餉道﹐分兵復取畿北諸邑﹐而以重兵臨敵營﹐堅壁勿戰﹐俟其食盡力疲﹐然後以一檄取誓書﹐復三鎭﹐縱其北歸﹐半渡而擊之﹐此必勝之計也。」帝深然之。卽下詔大集勤王之兵﹐用此機會。

適西陲大將姚平仲請面見帝﹐上召見福寧殿﹐厚賜金帛﹐許功成之日有不次之賞。平仲請出死力夜劫虜營﹐生擒斡離不﹐奉肅王以歸。及出﹐連破兩寨﹐柰機事已泄﹐虜已夜徙去﹐平仲之志未遂。姚古選精銳五萬人﹐自滑州進屯虜營之後﹐克日並力攻擊﹐有必勝之道。柰李邦彥力主和議﹐姚平仲憤恨朝廷無用兵意﹐遂乘一靑騾亡命﹐一晝夜馳七百五十里﹐抵鄧州方得食。入武關﹐至長安﹐欲隱華山。顧以爲淺﹐奔入蜀﹐至靑城山上淸宮。畱一日﹐復入大面山。行二百七十餘里﹐度采藥者不能至﹐乃解縱所乘騾﹐得石穴以居。朝廷屢下詔求之﹐弗得也。至於乾道﹑淳熙之間始出﹐至丈人觀﹐自言年百十餘﹐紫髯長數尺﹐其行速若奔馬。陸放翁爲《題靑城山上淸宮壁詩》云﹕造物困豪傑﹐意將使有爲。功名未足言﹐或作出世賢。

姚公勇冠軍﹐百戰起西陲。天方覆中原﹐殆非一木支。脫身五十年﹐世人議公誰。但驚山澤間﹐有此熊豹姿。我亦志方外﹐白頭未逢師。年來幸廢放﹐倘遂與世辭。從公遊五嶽﹐稽首餐靈芝。金骨換緣髓﹐欻然松杪飛。

卻說金虜自圍京城凡三十三日﹐旣得許割三鎭詔書及肅王爲質﹐不待金幣數足﹐遣使辭宋帝而去。種師道奏曰「虜賊今去﹐其志必驕﹐軍伍不整。臣請以精兵臨河邀之﹐無不克矣。」李綱亦奏請用寇準澶淵講和故事﹐用兵護送之。乃命姚古﹑種師中﹑折彥質﹑範﹖﹐領十餘萬兵﹐數道並進﹐俟有便利可擊﹐則並力擊之。時李邦彥恐諸將有邀擊之功﹐密奏欽宗曰「吾國祈與金國講和﹐豈宜聽諸將邀擊之計﹐以阻和議。」立大旗於河東﹑河北兩岸﹐上寫云「準敕﹕有擅用兵者﹐依軍法。」諸將之气索然矣﹐金兵因得連夜退去。

京城圍解﹐君臣上下遂忘前患﹐各相慶喜。同知樞密種師道聞金兵去遠﹐厲聲曰「異日必爲後患﹗」因見朝廷更不思復用兵﹐上表乞罷職。欽宗允其請。中丞許翰諫曰「師道明將﹐沈毅有謀﹐山西士卒咸信服之﹐不可使解兵權。」帝曰「朕見其老難用﹐故準其請。」翰曰「秦始皇因王翦老而不用﹐只用李信﹐後兵辱於楚漢﹔宣帝用一老趙充國﹐而能成金城之功。自呂望以來﹐老將收功者﹐難一二數。以古發今﹐師道𨿽老可用也。」帝不納。翰又言「金人此去﹐存亡所系﹐當令一大創﹐使其失利而去﹐則中原可保﹐四夷可服。不然﹐將來再舉﹐必有不救之患﹐宜起師要擊之。」帝亦不聽。許翰嘆息而出。

第三回

師中大戰殺熊嶺

卻說金太宗不時遣胡騎打探南朝消息﹐回報言「宋朝君臣﹐自我軍退圍以後﹐君臣再不談及軍旅。朝中老將解職閒居﹐全無人馬來往。」太宗聞知大喜﹐與羣臣議曰「自我退軍以後﹐三鎭地方又不與我。且彼不知準備﹐正宜責以失信﹐復舉大兵﹐侵犯南朝﹐奪其天下﹐豈不快哉。」眾臣皆奏﹕「正好稱此機會﹐南朝無我敵手也。」太宗復遣大太子粘罕爲左副元帥﹐斡離不爲右副元帥﹐部領精兵二十萬﹐分路南侵。粘罕﹑翰離不得命﹐部領眾將﹐離了沙漠﹐直趨南方地界。怎見得﹕槍刀密密﹐劍戟淩空﹐人如流水急﹐馬似疾風吹。果是宋朝君臣不知守禦之策﹐虜賊如直入無人之境。

邊庭消息報入都城來﹐時李綱諸大臣俱散居於外。欽宗君臣聞奏﹐各面面相覷﹐束手無計。聞虜賊直抵太原﹐太原關報甚密﹐中丞許翰奏曰「陛下速頒詔種師中一路軍進師﹐以救太原。太原有失﹐都城亦不可保。」欽宗卽下命﹐令使者逕取種師中﹐以救太原。使命領詔去訖。卻說種師中與姚古及張顥等諸將﹐正在三鎭議論軍事﹐聽得金兵大舉入寇﹐欲分兵守禦。

忽朝廷使命詔進師救太原之圍。師中接詔﹐與下議曰「都城保障﹐本在大原。太原有失﹐都城危矣。諸君有何髙見﹖」姚古及張顥曰「金兵勢大﹐難與力爭﹐只宜深溝髙壘﹐待其眾疲糧盡﹐一戰可退也。」師中以爲然。卽遣使復命﹐仍令軍士整厲甲馬﹐以爲備守之計。

卻說斡離不將至太原﹐聞三鎭已有準備﹐與下議曰「太原關隘阻阨﹐誠難逕進。不如輒兵由眞定﹐進次雲中﹐乘其無禦﹐先襲了此處。乘勝進圍都城﹐太原兵必不敢離。若得都城﹐太原自當下矣。」眾然其計。卽日退回虜兵﹐直犯眞定等處﹐望風而下。都城聽得虜賊兵出眞定﹐欽宗大驚﹐問於許翰。翰曰「種師中不遵朝廷﹐逗撓軍機﹐致有眞定之失。陛下可遣人責問﹐使其能解都城之急﹐將功贖罪。如不然﹐兩罪俱罰。」上依其奏﹐復遣使者詔退金兵。使命直到三鎭﹐宣讀詔書已畢﹐師中大驚﹐曰「逗撓﹐兵家大戮也。吾結髮從軍﹐今近四十餘年﹐忍受此爲罪乎。」卽日嚴整甲士﹐約姚古及張顥﹐俱進兵相救。自率精兵二萬﹐出壽陽之石坑﹐來救都城。哨卒報斡離不﹕「三鎭軍出後﹐來救都城之圍。」斡離不遣金將完顏活玄﹐領胡兵三千﹐於要道截之。完顏活玄引兵去了。斡離不自以大軍邀其前。

卻說種師中軍至殺熊嶺﹐將及黃昏。師中見山路崎嶇﹐恐有埋伏﹐令軍士分前後隊而行。將轉過山坳﹐一將湧身而出﹐排列三千餘眾﹐截住山口﹐金鼓之聲震動天地﹐乃金將完顏活玄也。師中大怒﹐罵曰「無端虜賊﹐敢仍猖獗。若我救兵應援﹐汝已受擒多日矣。」言罷﹐挺槍躍馬﹐直奔完顏活玄。完顏活玄揮刀來迎。二將戰未數合﹐完顏活玄抵敵不過﹐望山後便走。師中生力軍馬不知路徑﹐乘勝追趕﹐離太原一百里﹐欲候姚古及張顥軍馬接應。一日﹐並不見動靜。師中疑慮﹐遣哨卒沿路期候。師中之眾殺了半日﹐金兵散而復合者數番。師中以軍分右前二隊﹐單立髙阜處﹐以待救至。忽哨軍報知﹕「姚古兵出殺熊嶺﹐其將焦安節不知虜賊虛實﹐妄傳我軍大敗﹐粘罕軍馬大至﹐來襲其後﹐姚古眾皆驚潰逃走﹐故與張顥俱失期不至。」師中聞此消息大驚﹐軍士饑又甚。虜賊知之﹐悉眾攻右軍。右軍崩潰﹐而前軍亦敗走。師中見勢不利﹐獨以麾下死戰。虜賊四邊人馬圍住﹐鼓聲震地﹐自卯至未﹐所畱才百人。

師中身被四創﹐力疲鬥死。可憐師中老成持重﹐爲時名將﹐旣死﹐諸軍無不奪气。

是時﹐金兵旣殺師中﹐其餘死者不可勝計。斡離不因分兵攻圍京城﹐太原愈急。欽宗君臣聞種師中遇害﹐深痛惜之﹐日夕君臣只是預定保守之計。金將選營中能言者﹐於城下大叫﹐責宋帝失信﹐不割與三鎭地界。豎起雲梯﹑火炮﹐攻城之具悉備。粘罕屯軍靑城﹐復遣蕭慶來講和﹐堅請帝自出城會盟。帝與宰執商議會盟可否。許翰曰「虜則狡計難測。祖宗之地﹐豈可胡亂與人﹖陛下出城﹐必無好散﹐不如不盟之爲愈。」帝然其議﹐乃詔都水監丞李處權爲報謝使﹐以書詣金營答粘罕。

粘罕怒﹐卻而不受﹐日夕攻擊。京城被圍幾四十日﹐城中有卒名郭京者﹐自言能用遁甲﹐可以生擒粘罕﹑斡離不等。何桌﹑孫溥與內侍等官皆傾心尊信﹐於上前力薦之。又有劉孝竭﹐各募眾或稱六丁力士﹐或稱北斗神兵﹐或稱天關大將﹐各效郭京所爲。是日大開宣化門﹐出與虜兵接戰。被金兵分作四翼並進﹐郭京脫身逃遁。只聽火炮震天﹐箭如飛蝗﹐殺得宋兵七斷八截﹐各自逃生。金兵乘勝攻進。時救兵皆爲唐惲耿南仲遣還﹐無一人至者。城中惟衛士及弓箭手七萬人。王宗氵楚見勢頭失利﹐引殿班下城﹐傳呼救駕。四壁兵大潰﹐金人因而上城。統制姚仲友聞此消息﹐自變量百軍從交衢衝奪﹐以禦金兵﹐爲軍士所殺。

金將完顏活玄首先上城﹐正遇宋將何彥慶突出﹐不及交戰﹐宋兵大敗。彥慶力戰﹐死於城上。

內廷聞知﹐大驚呼﹐卽下敕﹐召南道都統管張叔夜帥師入衛禁中。叔夜聞召﹐卽日自將中軍﹐令子張伯奮將前軍﹐仲熊部後軍﹐共合三萬餘人﹐與金師轉戰而前。迎頭正遇完顏活玄﹐叔夜更不打話﹐挺槍直刺完顏活玄。二人戰未數合﹐被叔夜一槍刺死。率眾衝開虜兵﹐又遇金將哈里﹐伯奮舞刀向前﹐斬落馬下。金兵大潰。叔夜父子連與金兵力戰三日﹐士皆殊死鬥。

得至都城下。叔夜從城下大呼﹐傳報入內廷。帝親與甲士禦南燻門見之。遠觀叔夜軍容甚整﹐卽令開城門﹐放下弔橋。叔夜父子入對上言「賊鋒甚銳﹐我軍寡不敵眾﹐請陛下願如明皇之避祿山暫詣襄陽﹐以圖幸雍州。」時帝親任諸臣皆出於外﹐無可與謀者。及聞叔夜避狄之請﹐心下猶豫不決。

次日﹐金師大合虜眾﹐攻上城來。守城將士皆披靡﹐四下鼎沸。金人並殺入城﹐焚毀南燻諸門。城裏火光耀天﹐金鼓之聲不絕﹐百姓大亂﹐京城遂陷。衛士入都亭驛﹐捉住金使劉晏亂殺之﹐恐其爲內攻也。何親率都民保帝巷戰。金人見宋將協力﹐乃宣言議和。粘罕卽退師出城﹐城中交兵乃止。帝聞城陷﹐乃慟哭曰「朕不用種師道言﹐以至於此。」蓋春初虜之去也﹐師道勸欽宗乘其半渡擊之﹐牽於和議﹐不從。師道厲聲曰「異日必爲後患﹗」至是果如其言﹐故欽宗悔不從其請也。

後南儒詠史有一詩云﹕

陳迹分明斷簡中﹐才看卷首可占終。

兵來尙恐妨恭謝﹐事去方知悔夾攻。

丞相自言芝產第﹐太師頻奏鶴翔空。

如何直到宣和季﹐始憶元城與了翁。

第四回

金粘罕邀求誓書

卻說粘罕次日遣使入城﹐求兩朝幸虜營面議和﹐必欲得公直宰相﹐紿以割地。使者入城﹐進見欽宗﹐起居畢﹐進上粘罕書﹐具道所以講和。帝與羣臣計議﹐無可以復金營通使者。叔夜奏曰「此行非資政殿學士劉韋合不可。」帝卽召劉韋合通使金營。

韋合領命出城﹐逕至虜營﹐來見粘罕。金人報入中軍﹐粘罕與國僕射韓正商議曰「吾深愛劉韋合之爲人﹐昔守眞定﹐眞定庶民皆徳之。今來復使﹐君若勸得他納降於我﹐我當以重爵待之。報爾之功﹐亦不小也。」韓正曰「國相且勿令見﹐明日館待之於城南聖壽院﹐吾試將幾句言動之﹐且看其人如何。」粘罕大喜﹐卽依其議。次日﹐韓正遣人迎接劉韋合進聖壽院中﹐二人分賓主坐定。少刻﹐從人擡過筵席﹐款待劉韋合。韓正舉請韋合坐以上賓﹐韋合辭曰「今乃主憂臣辱之時﹐安有髙坐上位﹐以慢君命。」堅推不肯坐﹐韓正曰「國相粘罕以君名節動於朝廷﹐故令小僕專迎候公。公何必固辭。」韋合見韓正意勤﹐不得已而就坐。二人行酒禮﹐至半酣﹐韓正因謂之曰「國相知君﹐今用君矣。」韋合曰「偸生以事二姓﹐有死不爲也。」正曰「軍中議立異姓﹐欲以君爲尙書僕射﹐得以家屬同行。與其徒死﹐不若北去取富貴。」韋合因韓正言知粘罕欲畱之意﹐仰天大呼曰「劉韋合今日有是事乎。」卽辭韓正歸舍﹐令從者取過片紙﹐書之曰「金人不以我爲有罪﹐反以我爲可用。夫貞女不事二夫﹐忠臣不事二君﹐況今主辱臣死﹐以順爲正者﹐乃妾婦之道也。吾必死於此。」書畢﹐使信者密地將歸﹐以報知其子。卽自沐浴換衣﹐酌﹖酒而飲。飲畢﹐遂縊死於長廊下。次日﹐人報知粘罕。粘罕聞之﹐嘆曰「劉相公眞忠臣也﹗」卽令其下具衣衾棺槨﹐葬於寺之西岡。將斂尸之際﹐死近十日﹐其顏色如生。

卻說粘罕已葬了劉韋合﹐仍遣金兵入城﹐搬挈書籍﹐並國於監三省六部司或官制天下戶口圖﹑人民財物。又遣人搬運法物﹐車略鹵簿﹐太常樂器﹐及鐘鼓刻漏﹐應是朝廷儀制﹐取之無有少遺。是月﹐京師雪深數尺﹐米斗三千﹐貧民饑餓布滿街巷﹐死者盈路。金人又肆兵劫掠富家。粘罕命一將領甲士百餘人﹐在天津橋駐紮﹐民不敢過。壯者則剝脫而殺之﹐婦女美麗者畱之。城中百姓皆閉戶不敢出入。金人遣使入城﹐言國上有命﹐於京師中選擇十八已下女子一千五百人﹐以充後宮祗應。金人於逐方巷井四廂集民間女子﹐揀選出城。父母兒女相顧不肯離別﹐號泣聲動天地。其女子往往爲金人恣行淫濫﹐苦不忍言。

靖康二年正月初一日﹐粘罕遣人入城朝賀﹐頗不爲禮﹐宋臣多有懷不平之恨者。金使賀畢﹐奏稱相國請車駕至軍前議事。

欽宗曰「爾先回復相國﹐朕與眾臣商議﹐約赴軍前。」使者辭退出城﹐見金將﹐言宋帝議約再會軍前。粘罕怒曰「宋帝生死在吾手﹐尙敢如是﹗」復遣使將北國皇帝所需之物榜文入城﹐曉諭庶民。金使領命入城﹐將北國皇帝榜文掛在通衢曉示。

榜曰﹕

元帥奉北國皇帝聖旨﹕今者兵馬遠來﹐所議事理﹐今已兩國通好﹐要得金一百二十萬兩﹐銀一百五十萬兩﹐立限支用﹐不許推延。

卻說欽宗每日內廷與一二大臣籌慮其事﹐又聽得此消息﹐計無所出﹐只是悲泣而已。內侍從奏曰「陛下錦繡都城﹐尙不可保﹐何況金銀乎。乞照數與之﹐免生異變。」帝曰「內帑銀糧支耗已盡﹐民間不堪再割﹐此事如何措置﹖」君臣在禁中商議未畢﹐忽人報金人執開封府尹何﹐分廂拘括民戶﹐金銀釵釧鈈鈿等星銖無餘﹐如有藏匿不齊出者﹐依軍法﹐動輒殺害﹐刑及無辜。欽宗聞報﹐仰天呼曰「寡人得何罪愆﹐使下民受如此塗炭。」言罷淚下沾襟﹐內侍皆來安慰之。次日﹐出便殿﹐復奏﹕「金使持北國皇帝書來請兩朝皇帝詣軍前面議可否。」帝命宣入。侍官傳詔﹐金使至便殿﹐進上北國皇帝書。

欽宗與眾臣接過﹐拆開視之﹐書曰﹕

今已破汴梁﹐帝不可復居﹐宜於族中別立一人﹐以爲宋國主﹐仍去皇帝號﹐但稱宋王﹐封太上爲天水郡王﹐少帝爲天水郡公﹐於東宮外築臺室居止。文字到日﹐仰元帥府請害不到軍前共議申奏。

宋帝君臣看書意已畢﹐沈吟半晌無語。金使又言「國相元帥數數遣請陛下出城﹐同共議事﹐陛下不肯出。今發北國皇帝手詔﹐陛下之意如何﹖」帝曰「卿且退﹐容商議。」使者曰「事急矣。從則福﹐逆則禍。陛下爲臣所誤﹐以至於此。

尙復取臣下之言﹐恐禍在不測。況北國皇帝寬慈正直﹐不比你兩人反復無狀。」頃之﹐使者辭色俱厲﹐不拜而退。欽宗曰「宗社危矣﹗今以深禍上遺太上皇﹐下貽於萬民﹐若更遷延不見﹐必有重患。爾眾臣所見如何﹖」侍郎李若水奏曰「金人不道﹐大肆猖獗﹐今禍構已深矣。陛下何惜一行﹐未必太上皇主意如何。陛下可往更議之。」欽宗猶豫不決﹐惟長吁而已。

內使連報﹕金國元帥遣部左統軍郎遊麗﹐將甲兵騎七百餘人至內門﹐稱有兩國害要見聖上甚急。帝命左右宣入。郎遊麗進入﹐未及內廷﹐厲聲曰「元帥遣上聞國王﹕前日已曾遣人將到北國皇帝聖旨﹐所議事理﹐如何更無一言相報﹐使我元帥無可奏知北國皇帝。今特遣我來見國王﹐其事如何﹖兩日不見來意﹐禍出不測矣﹗蓋昨日已有盟在前﹐不欲倉卒。今先此上聞﹐伏取指揮。」帝曰「已降指揮﹐今月十一日出城見元帥﹐可報知。所有事﹐候面見元帥說及。爾且退。」郎遊麗曰「陛下十一日若不出城﹐元帥更不來商議求議也。」復白帝曰「我眾人馬七百餘人﹐欲得少犒設。每人要金一兩﹐望陛下給之。」時左藏庫金帛已罄盡﹐乃於宮中需索﹐得金銀等八百兩與之。郎遊麗不謝而去。

十一日﹐車駕出幸金營。百姓數萬人扼車駕曰「陛下不可輕出。若出﹐事在不測。」號泣不與行﹐帝亦泣下。範瓊按劍曰「皇帝本爲兩國生靈屈己求和。今幸虜營﹐旦去暮返。若不使車駕出城﹐汝等亦無生理。」百姓大怒﹐爭罵投瓦礫擊之。瓊以劍承死數輩﹐蓋攀輅之人也。

車駕出城﹐至軍門﹐軍吏止帝於小室﹐曰「元帥睡尙未起﹐可俟於此。」容移時﹐有小黃頭奴至﹐曰「元帥請國王。」帝徒行至階下。粘罕下階﹐執其手曰「臣遠酋長﹐不知中國禮義曲折。」乃揖﹐與帝升階﹐命左右賜坐。帝面西﹐粘罕南向﹐移時不語﹐左右各執利刃﹑大刀﹔所侍帝祗應者﹐只有王副﹑周可成二人而已。粘罕使左右以所降北國詔書﹐使左右白帝。帝曰「敢不從命。苟利生靈以息兵革﹐顧何事不可。」粘罕後命左右白帝曰「旣如此﹐請國王歸幕﹐等候北朝皇帝聖旨。」乃令介人引帝歸幕。俄有人進酒食﹐帝不復食。移三時間﹐帝問左右曰「可白元帥﹐令吾歸宮矣。所議事旣從﹐他無餘策。」左右白帝曰「元帥造表﹐請皇帝同發﹐來日早行未晚。」帝默然。左右又進酒食﹐命伶人作樂﹐帝吁噓不能食。夜闌寒甚﹐帷幕風急﹐坐不能安﹐倚案憑坐﹐左右勸勉﹐帝泣涕而已。俄五更﹐有人至帝前﹐曰「請國王同元帥發表。」引帝至帳下﹐旋次升階﹐惟有一案﹐設香鑪﹐粘罕使左右以其表示帝。帝視之﹐其詞曰﹕臣侄南宋國王趙某﹐今蒙叔北國皇帝聖旨﹐令某同父退避大位﹐別選宗中賢君﹐立以爲君﹐敢不遵從。今同元帥申發前去。其次居止﹐及別擇到賢族﹐未敢先次奏聞。

候允從日﹐別具申請。

書後﹐復請帝署名。帝從之。緘畢﹐帳下馳一騎﹐黃旗素馬﹐前去訖。方命左右設椅﹐粘罕西向﹐帝東向。少刻﹐有一紫衣人自外至﹐粘罕與帝並起身﹐紫衣人望帳下馬﹐升階坐西向﹐相揖各就坐﹐粘罕使人白帝曰「此北國皇后弟也。傳宣至此﹐催促陛下議論事。」帝唯唯。令進酒。時天气甚寒﹐帝連飲二杯。紫衣曰「陛下且宜止此﹐晚刻我有面奉北國皇帝指揮事﹐與陛下言之。」揖退﹐令左右引帝歸幕。帝回視粘罕﹐與紫衣尙且同坐復飲。

帝歸至幕﹐天尙未明。少憩幾上﹐寒不成寐。左右侍帝有綠衣者﹐語帝曰「早間紫衣人﹐乃北國皇后弟也。姓野耶葛﹐名多被。今爲十七軍都統﹐位在粘罕上。今暫來此﹐要往來東京﹐取選到後宮女子一千五百人﹐三兩日卽北去也。」帝不答。

少刻天明﹐俄聞報曰「統軍來相見。」帝迎之﹐乃早見紫衣人。帝與之接坐﹐語不可曉。帝但加禮﹐告以周旋少﹐不回顏色。命左右指瓶中物﹐左右因以酒進。紫衣者舉大杯連飲四五盞﹐帝亦舉一二杯。酒退﹐顧左右謂帝曰「安心也。」長揖而去。

上在幕中五日﹐累欲歸﹐粘罕止之﹐且言候北國皇帝回命到日方可歸。次日﹐粘罕使人召帝至帳下﹐升階東坐。座有吏持文書名案牘者示粘罕﹐階下刀斧簇一紫衣貴人。帝視之﹐乃宗正士侃也。粘罕使人謂士侃曰「今命汝入城﹐可說與你南國宰相﹐於趙姓族屬中﹐選擇千人有名望賢徳者﹐同你及合朝大臣保名﹐密地申發﹐以準備金國皇帝聖旨到來﹐別立賢君。」言訖﹐揮使退去。又擁一皂衣人至階下﹐粘罕使人謂曰「汝於東京城內﹐擇一寬廣寺院可作宮室者﹐欲於其中作二主宮﹐宜速置辦。」言訖﹐指揮退去。帝起白粘罕曰「所指揮事﹐一一從命。容某入城﹐視太上安否﹐以報平安﹐使得盡人子孝道﹐實元帥之賜也。」粘罕首肯﹐促左右進酒。帳下有伶人作樂﹐唱言奉粘罕爲太公﹑伊尹。粘罕不喜曰「太公﹑伊尹﹐古聖人也。吾安繼其萬一。」觀其人而語帝曰「這幾个樂人是大宋人﹐今日煞好公事。」粘罕言罷﹐自笑而止。因謂帝曰「來日教陛下入京城安撫上皇。五七日間﹐北國皇帝詔到來﹐請陛下到軍前﹐不可相推。」良久﹐遣左右送帝歸幕。早有綠衣者來謂帝曰「元帥有命﹐令陛下還宮。」良久進食﹐有數人引帝出幕﹐至軍門﹐遙見禁衛列於外﹐車駕入城。金人摽掠尢甚﹐小民號泣﹐夜以繼日。

第五回

宋徽欽北狩沙漠

帝自金營回﹐往擷芳園見太上﹐父子相持泣涕。及太后鄭氏同坐﹐帝奏太上曰「臣不孝不道﹐上貽君父之憂﹐下罹百姓之毒﹐殺身不足以塞責。今北兵見迫﹐日以擇賢爲君。臣與陛下吉凶共之。且以弟康王爲主﹐不失祖宗社稷﹐幸之大也。」時韋妃侍側﹐卽康王母也﹐言曰「二宮令許以康王繼位﹐而中興可待。然外鎭須假主盟﹐陛下可作詔書﹐召四方兵赴京師。

金人狡詐﹐必不止於擇賢﹐禍有不可勝言者﹐二宮必不肯畱於京師。惟陛下熟計之。」欽宗父子與后妃正在議論未決﹐忽報粘罕遣人持書﹐一詣太上皇﹐一詣帝前﹐曰「今日北國皇帝所有施行事件﹐請車駕詣軍前聽候指揮。」至日中﹐又遣人促帝及太上皇並至軍前議事。至晚﹐遣人不絕﹐又云「若上皇未出城﹐不妨請帝先至。」欽宗聞報﹐若有難色﹐不肯復行。何﹑李若水等勸之曰「陛下初至虜營﹐而曰彼本有約於我﹐倘不行而失其信﹐再何以取伏他人。臣等隨陛下同往﹐必是無虞。」次日﹐欽宗不得已﹐辭太上皇﹐備車駕﹐與司馬朴﹑李若水等出幸金營。

至帳下﹐粘罕坐而言曰「今北國皇帝不從汝請﹐別立異姓爲王。」遣人持詔書示帝﹐遙遠不復可辧。使人降自北道﹐入小門至一室﹐籬落疏缺﹐守以兵刃。自辰至申未得食﹐帝涕泣而已。至暮﹐番奴持食肉一盤﹑酒一瓶於帝前﹐曰「食之﹐食之。」帝泣而言曰「父母不復顧矣﹖」番奴曰「父母旦夕與汝相見矣。」其夜﹐無牀席可寢﹐但有木凳二條而已。亦無燈燭﹐窗外數聞兵甲聲。時天气寒凜﹐帝達旦不寐。天明﹐有人呼帝曰「太上至矣。」帝視之﹐見戎衣效十人﹐引太上由傍間小道而去。帝欲前﹐左右止之。帝哭不勝其哀。後人過龍徳故宮﹐有感而賦詩一首﹐萬里鑾輿去不還﹐故官風物尙依然。

四圍錦繡山河地﹐一片雲霞洞府天。

空有遺愁生落日﹐可無佳气起非煙。

古來國破皆如此﹐誰念經營二百年。

卻說元帥粘罕旣巳幽拘欽宗﹐又遣人入城﹐催逼皇族后妃諸王﹐累累至軍中﹐日夜不絕。上皇與帝異居﹐后妃諸王皆不得相見﹐惟鄭後﹑朱后相從。數日﹐上皇方得與少帝相見共居一室。時風寒地冰﹐夜宿竹簦侍衛人見帝苦寒﹐取茅及黍穰作焰﹐與二帝同坐向火。至明﹐粘罕令左右將靑袍迫二帝易服﹐以常服之服逼二後易服。

李若水是時從少帝扈駕至北﹐見金人以服與二帝易﹐抱持而哭﹐大罵曰「死狗輩﹐不順天意﹐辱我大朝衣冠。使若水有寸刃在手﹐今日肯與你罷休﹗」金人怒甚﹐將若水拖出﹐曰「大朝皇帝且不敢出言語﹐爾乃一隨侍官﹐敢出狂言辱吾哉﹗」言罷﹐眾金兵以戈杖亂擊之。若水以手格鬥﹐敗面气結﹐僕於地。金國主將黏沒喝令曰「眾人不得無理。」因扶起謂之曰「必使侍郎無恙且寬。」柰若水抱憤﹐絕不飲食。幾數日﹐或勉之曰「事無可爲者﹐今日順從﹐明日富貴矣。」若水嘆曰「天無二日﹐若水寧有二主哉﹗」若水從者亦慰解之﹐曰「公父母年紀髙邁﹐若肯降他﹐久後必得回去看視﹐豈不彊於不得相見乎。」若水叱之曰「吾不顧家矣﹐豈止望見父母耶。忠臣事君﹐有死無二。然吾親已老﹐爾等歸家﹐勿卽言我被害之事﹐令吾兄弟徐徐言之可也。」後旬日﹐黏沒喝召之計事﹐若水歷數其過而罵之曰「我南朝天子﹐仁厚慈愛﹐天下之人﹐載宋厚澤未泯。他日勤王師至﹐使爾輩無噍類矣﹗惟恨吾不得見也。」黏沒喝令左右擁逼而去。若水反顧﹐罵益甚。金兵逼至郊壇下﹐若水知事不免﹐謂其僕從謝寧曰「我爲國死﹐乃人臣職耳﹐柰何並累爾眾人﹐可速走﹐吾不能庇汝也。」又罵不絕口。監軍者撾破其唇﹐若水噀血罵愈切﹐至以刃裂頸斷舌而死﹐年三十五歲。同時司馬朴聞李若水遇害﹐亦不食數日而死。謝寧得走歸﹐言其事﹐無不下淚者。粘罕謂羣胡曰「遼國之亡﹐死義之臣甚眾﹐南朝惟見李侍郎一人而已。」及葬﹐得一詩於衣襟﹕胡馬南來久不歸﹐山河殘破一身微。

功名誤過等云過﹐歲月驚人還雪飛。

每事恐貽千古笑﹐此身甘與眾人違。

艱難重有君親念﹐血淚斑斑滿客衣。

自此以後﹐二帝二後每日惟得一食一飲而已。粘罕使張邦昌受僞命﹐卽位僭楚﹐催促太上皇北狩。粘罕又遣騎吏持書示少帝﹐言「上皇已先行矣﹐元帥今遣汝等赴京朝皇帝﹐來日起行。」次日早﹐騎吏牽馬三匹﹐令帝及二後乘之。二後素不能騎﹐吏遂掖而乘之。路傍見者泣曰「皇帝父子北去﹐我等百姓何日見太平也﹗」因上羹飯二小孟﹐太上及帝﹑朱后分食之﹐粗糲不堪食。騎吏從者約五百人﹐皆衣靑袍。太上皇與少帝迆邐北行﹐反顧二後﹐皆不能任驅馳﹐因而泣下﹐作《鷓鴣天》詞一闋以自遣云。詞云﹕幾年獨占禁宮春﹐花落閒庭舞袖影。宵柝空聞傳騎士﹐曉籌無復報雞人。離鳳闕﹐足步胡塵﹐天涯回首一沾巾。翻思破國忘家恨﹐眉壓重瞳帶淚顰。

上皇歌畢﹐父子不勝欷歔。左右皆泣﹐莫能仰視。金人促之行﹐道次黃河﹐憩息於驛舍中﹐適見壁間有詩一律﹐不知何人作也。二帝拭淚而觀之﹐詩云﹕二紀中原作主人﹐窮奢極欲正紛紓甘心屈辱通金虜﹐不恥虛無號道君﹐費帑勞民成艮獄﹐糜兵蹙國望燕云。

可憐百二山河陷﹐火烈昆崗玉石焚。

二帝觀之﹐自覺淒慘﹐惟俯首長吁而已。次日﹐將渡黃河﹐至信安﹐有番官澤利者﹐監押同行。忽見一人身穿衣褐﹖絲袍﹐腳有皂靴﹐頭帶小巾﹐執鞭從後趕來。從人報知﹐乃信安知縣﹐持酒肉來奉獻二帝。澤利大悅﹐卽在中途設牛酒﹐與二帝妃後等同坐﹐對酌飲食。移時﹐澤利乘醉﹐命朱后勸酒唱歌。朱后曰「妾生長深閨﹐不諳歌唱。」澤利怒曰「你四人性命在我掌握中﹐安得如是不敬我﹗」將起毆之。後不得已﹐嗚咽涕泣﹐持杯作歌。歌曰﹕幼富貴兮厭綺羅裳﹐長入宮兮奉樽觴。今委頓兮流落異鄕﹐嗟紅顏兮命薄如裳。

歌畢﹐上澤利酒。澤利笑曰「詞最妙﹐可更唱一歌﹐勸知縣酒。」後掩面再歌。歌云﹕昔居天上兮珠宮天闕﹐今日艸莽兮事何可說。屈身辱志兮恨何可雪﹐速歸泉下兮此愁可絕。

朱后遂舉杯勸知縣酒。澤利起拽後衣﹐曰「坐此同飲。」後怒﹐欲手格之﹐力不及﹐爲澤利所擊。賴知縣勸止之。後舉杯付後﹐曰「且容忍﹐勸將軍酒。」後泣曰「妾不能矣﹗

願將軍速殺我﹐死且不恨﹗」欲自投庭井﹐左右救止之。知縣曰「將軍不可如此追她﹐倘北國皇帝要四个活人朝見﹐你如何處置﹐公事不校將軍再不宜如此。」言罷自散去。

二帝無如之何﹐迆邐備極艱險﹐已到燕京﹐朝見金主﹐行藩臣禮。金主令下﹐令二帝出居驛舍﹐聽候指揮。二帝退出﹐居驛舍中。金主以兵守之﹐所給來飲食﹐惟酪漿牛脯而已。二帝悲不自勝﹐朱后泣曰「陛下昔居汴京﹐錦衣玉食﹐柰何不死社稷﹐偸生至此﹐其何能堪﹗」二帝默然。是夕﹐後自經死於驛中﹐年二十歲。二帝哀痛極慘。翌日﹐北國皇帝降旨﹐封上皇爲昏徳公﹐少帝爲重昏侯。二帝北面拜謝﹐卽仍押赴甘肅軍安置。時盛暑﹐帝後只是徒行﹐辛苦萬狀。未幾﹐金主有旨﹐又遷靈州﹐此去漸至沙漠之境。帝後寢食不安﹐形體骨立﹐無復有貴人之相矣。上皇含淚而口占一絕云﹕黃雲衰艸路漫漫﹐朔气淩空透體寒。

神器飄零家萬里﹐何人借劍斬呼韓。

二帝經行已久。是夕宿於林下。時月微明﹐有番首吹笛﹐其聲嗚咽特甚。上皇愴然﹐口占一詞。詞云﹕玉京曾憶舊繁華﹐萬里帝王家。瓊林玉殿﹐朝喧弦管﹐暮列笙笆。花城人去今蕭索﹐春夢繞胡沙。家山何處﹖忍聽羌笛﹐吹徹梅花。

太上謂帝曰「汝能賡乎﹖」帝乃繼韻云。詞曰﹕宸傳四百舊京華﹐仁孝自名家。一旦姦邪﹐傾天柝地﹐忍聽扌芻琶。如今塞外多離索﹐迆邐遠胡沙。家邦萬里﹐伶仃父子﹐向曉霜花。

歌成﹐三人相執大哭。或日所行之地﹐皆艸莽蕭索。悲風四起﹐黃沙白露﹐日出尙煙霧﹐動經五七里無人迹。時但見牧羊兒往來﹐蓋非正路。二帝只得經行至西沔州。居數日﹐金主又命遷五國城安置。二帝得旨﹐迆邐又向北行。二日﹐始達五國城下。二帝輕步入城﹐頗與西沔州相類。城中荒殘﹐民家皆不成倫次。

二帝在城隅驛舍中居止﹐忽靈州有人公幹來五國城﹐事完﹐逕來驛中探望二帝。二帝看其俗貌﹐若漢人規模﹐因問之。其人下拜曰「臣本漢兒人也。臣父昔事陛下﹐爲延安鈐轄周忠是也。元符中﹐因與西夏交兵﹐臣父子爲西夏所獲﹐由是皆在西夏。宣和中﹐西夏主遣臣將兵﹐助契丹攻大金﹐被金人所執﹐臣因降之﹐今爲靈州總管。臣之地方﹐近我中國﹐往往有人來﹐說大朝自陛下駕離已後﹐稍有復興之兆。臣聞陛下在此駐蹕﹐故來報知﹐願陛下勿泄。」二帝聽此消息暗喜﹐問之曰「爾旣是我中華﹐不忘宋徳而來見我﹐朕有一機密事﹐與你商量﹐爾肯應承否﹖」其人叩頭泣曰「臣父子實負君之大恩﹐無由可報﹐今日就使赴湯蹈火﹐臣亦不敢辭也。」二帝曰「我初幸金營之際﹐朕親書數字藏於衣領中﹐因金兵監迫緊急﹐不得帶見康王。爾今肯代朕帶去﹐報知康王﹐實見卿之忠義也。」其人曰「卽今河北曹勉在靈州﹐每與臣議欲逃歸。臣漏夜回去﹐令此人帶回﹐必不致誤。陛下可速將來。」二帝卽將莽衣一領﹐捲包密封﹐付與漢人﹐曰「愼勿漏泄。」漢人應諾數聲﹐接過包封﹐抽身走出驛來﹐逕回靈州﹐不在話下。後來康王得此信息﹐建位中興﹐豈非天意耶。使康王不惑於小人﹐專任嶽飛等將﹐那時金人喪气﹐宋室復振﹐豈有中華淪沒於夷狄﹐徽﹑欽流喪於沙漠之事乎﹐惜哉﹗

第六回

宋康王泥馬渡江

靖康三年﹐北國皇帝降旨﹐幽二帝於五國城不遣。著令四太子會斡離不復南侵。卻說斡離不正在虜營練熟軍馬﹐又得金主旨來到﹐令部兵南侵﹐卽與眾將議曰「趁此秋髙馬肥﹐正好用兵。」卽分撥諸胡兵十萬﹐從太原進發。哨馬報入中華﹐百姓依前驚亂﹐四下逃生。斡離不大軍至眞定﹐預先遣人以書報康王﹕「來軍中議和。方且退兵。不然﹐大軍直抵汴城﹐寸艸不畱。」卻說康王自太上皇北狩以後﹐每日與一二親臣議論軍旅﹐定奪復興之計。忽聞邊庭消息﹐金兵又大舉南侵﹐憂慮不出。

及邊關報急﹐羽書交馳﹐有汪伯彥﹑黃潛善率眾臣入﹐請康王出都堂議事。次日﹐康王始出都堂理政﹐與眾臣議曰「虜寇勢獗﹐中國屢困﹐今領大兵南下﹐邊庭受圍﹐百姓驚竄﹐又遣使人復請議和。此事爾眾臣有何髙論﹖」王云曰「賊勢浩大﹐彼彊我弱﹐往年正因不得親王詣金營立盟誓﹐致有屢屢反復用兵之故﹐使天下蒼生不獲寧居。今元帥斡離不遣使來召殿下詣軍前議和﹐殿下莫惜一行﹐斯能杜絕後慮。」康王默然。

汪﹑黃二人繼進﹐亦請康王親行﹐方有定議。康王曰「父兄之讎﹐誓不戴天﹐若吾再往金營﹐則天下付之誰人。且國事當決之元佑皇后﹐豈臣子所得自專。」王云曰「殿下此行﹐亦爲社稷故也。就使奏知皇后﹐必見聽允。如不然﹐則宗廟天下決難保矣。」康王本慈仁柔懦無決斷者﹐因見王云等言爲社稷蒼生之故﹐只得依其議。下命王云爲副﹐次日逕離汴京﹐大小官員隨從出城。康王心猶遲疑﹐未卽行。王云動輒張皇賊勢﹐又以彼彊我弱爲辭﹐迫脇康王登車﹐略無臣之禮﹐從臣無有不恨之者。康王啟行﹐道經相州﹐有宗正少卿宗澤﹐聞康王車駕至﹐迎候馬首﹐具問殿下所行之由﹐康王告以詣虜營議和。宗澤驚曰「此行誰保殿下往﹖」康王曰「王云同往。」澤曰「王云惟一婦人矣﹐豈識大臣禮體﹗」澤於康王前力劾其有辱使命﹐乞誅之以爲後勸。王云方欲辯明﹐而眾軍已交手殺之矣。

宗澤力諫康王不可北去﹕「往時蕭王已爲姦臣所誤﹐大王可復誤耶。此行必無還理﹐不如暫畱﹐審視國勢﹐以圖恢復。」康王遂從宗澤之請﹐果不使北﹐將爲潛歸之計。後人讀史至此﹐有詩斷雲﹕宋室頃危勢漸離﹐康王奚忍棄邦基﹖

臨岐不是忠貞諫﹐預失中原未可知。

卻說斡離不自遣康王歸國後﹐心甚悔至死。聞康王再使﹐卽遣數捷騎﹐倍道而進催行。是時﹐康王出﹐密離相州﹐欲達京師見元佑皇后﹐以圖恢復﹐單騎躲避﹐不與人知焉。金兵探知其出離相州﹐率鐵騎日夜追趕。

卻說康王自離相州﹐亦恐金兵後襲﹐只揀大路逃走。前至磁州地界﹐行得困乏﹐見路旁一座古廟﹐樹木蒼蔭。康王仰首看廟門牌額﹐見大書金「崔府君廟」四字。康王逕進廟中﹐不覺神思困倦﹐依神櫥內假寐。少時近二更時分﹐廟門外數十鐵騎搶入廟來﹐舉起火把﹐於廟中四下搜究。康王夢寐中﹐略聞似金兵號令「徧尋」。片時﹐鐵騎數十人內有云「必定走去也﹐可速追之。」眾人一齊出了廟門。至三更﹐左側但聽得階下蛩聲喞喞﹐寂無人語﹐康王始安心。正欲睡去﹐忽有人喝云「速起上馬﹐追兵復至矣﹗」康王茫然驚曰「此去無馬﹐柰何﹗」其人曰「已備馬矣。幸大王疾速加鞭﹗」康王豁然﹐抽身出外﹐環顧星光之下﹐果有匹馬立於旁﹐將身一跳上馬﹐加上三鞭﹐其馬負康王飛騰而走。天未明﹐已近夾江。遙望江水大浪滔天﹐拍岸聲鳴。康王見無船渡﹐心下驚遑。只得扌芻起馬韁﹐再加一鞭﹐其馬踴身而過﹐卽渡了夾江。康王至岸時﹐見馬僵立不進。天明視之﹐乃是崔府君廟門外泥塑馬也。康王大驚﹐遂步行問鄕人﹕「此何處﹖」鄕人道﹕「此磁州也。」康王暗計其行程﹐只一晝夜﹐行七百餘里﹐始知崔府君神力所助。後人有古風一篇﹐單詠泥馬渡江事迹﹐有感而賦云﹕胡馬南來衰宋祚﹐樓臺歌舞春光暮。玉人已去酒卮空﹐一曲當年隨帝輅。誰想奢華變作悲﹐龍爭虎鬥交相持。京城鼙鼓旌旗急﹐羊喿風逐入將士離。親皇妃後俱遭遣﹐義士忠臣無計轉。黃雲白艸蔽胡塵﹐促去鑾輿關塞遠。致令天下勤王心﹐臨岐懷憤嗟怨深。欲挽天戈回日月﹐中原奚忍見傾沈。金陵气運畱英主﹐竟產英雄獲相遇。夾江夜走有神駒﹐神駒英主今何處﹖崔君廟畔樹蒼蒼﹐行人經過幾斜陽。中興事業渾如夢﹐盡付漁歌在滄浪。

卻說康王旣渡夾江﹐不敢遲緩。行至一莊﹐覺肚中餓餒﹐逕奔入莊中﹐略求漿飲。俄有一老嫗自內出迎﹐延康王入艸舍中坐定。老嫗曰「官人少息﹐待老妾往鄰家乞火卽來。」言畢逕出莊外去。康王坐了片時﹐不見老嫗回來﹐心下驚疑。不移時﹐老嫗復返。因問康王曰「官人何來﹖願聞其略。」王曰「吾爲商於磁﹑相二州間﹐因爲金兵劫擄﹐以至於此。」嫗曰「官人非商旅也﹐莫是宮中親王否﹖前數日有胡騎追趕其人﹐於路不絕﹐適早間又有四騎來追﹐問﹕『有康王由此經過否﹖』吾已紿之曰﹕『康王已過此兩日矣。你追逐不及也。』追騎聞妾之說﹐舉鞭擊其鞍道﹕『可惜﹐可惜﹗』遂已回去矣。

大王且安心﹐容進酒飯。」康王因問嫗姓氏﹐嫗但泣而不言。

康王再三詰之﹐嫗乃曰「妾世居磁州﹐止生一子﹐名李若水﹐仕宋朝爲侍郎之職﹐近日因隨太上皇車駕北狩﹐死於虜軍﹐吾兒得爲忠臣﹐妾不恨矣。妾聞磁﹑相二州畱守宗澤在焉﹖城中食足兵彊﹐天下事尙可爲﹐幸大王此去勉之。」因出金銀數兩﹐獻康王爲路費。康王受之﹐相向而泣。卽日辭別老嫗而去。行一日﹐磁州宗澤遣人迎謁﹐百姓遮道畱康王駐蹕。

話分兩頭。卻說元佑皇后自居延福宮﹐不理朝事幾一年。

及張邦昌僭位﹐羣臣議復請元佑皇后垂廉聽政。及聞康王至相州﹐朝廷方議劃河請和﹐遣聶昌往河南路﹑耿南仲往河北路﹐俱爲割地使。聶昌與金虜至絳州﹐絳人殺之﹔耿南仲同虜使王汭至衛州﹐衛人殺王汭。南仲遂奔相州﹐來見康王﹐具道衛人殺虜使之由﹐「臣聞殿下在相州﹐逕來投奔。」康王見南仲﹐本不喜悅﹐爲其來奔﹐寬容之。遣其連街揭榜﹐召兵勤王。果是河北諸路﹐聞康王欲圖興復﹐有榜曉示﹐人心思奮。

一日﹐康王坐府中﹐謂幕屬曰「吾夜來夢見皇兄﹐脫所著禦袍賜吾﹐吾卽解衣而服所賜袍﹐此何祥也﹖」官屬各曰「黃袍加身﹐乃是佳兆﹐當主殿下後有九五之分。」言猶未了﹐報京師有使命來。康王召入問之﹐乃武學生秦仔賫蠟詔﹐命康王爲天下兵馬大元帥﹐汪伯彥﹑宗澤爲左右副元帥﹐仍命康王艸詔﹐便宜行事﹐盡起河北人馬﹐入救京師。康王捧詔嗚咽號泣﹐遙望京師拜受。軍民感動﹐哭聲大震。次日﹐康王開大元帥府於相州﹐招集人馬。不數日﹐四方豪傑爭應﹐將有萬餘人。

康王下令分爲五軍屯紮。

第七回

嶽鵬舉辭家應募

卻說相州湯陰人姓嶽名飛﹐表字鵬舉﹐世以農爲業。其父嶽和能勤儉節食﹐以濟饑者。耕田有侵其地界﹐和卽割與之﹐亦不與辯。人借錢谷有負其債者﹐再不索齲由是鄕人皆感徳之。其妻姚氏尢賢﹐生嶽飛時﹐有大禽若鵬﹐飛鳴室上﹐因以爲名。未滿月﹐黃河內決﹐大水暴至﹐飛母抱飛坐在甕中﹐隨水沖激及岸邊﹐子母無事﹐人皆異之。

飛少負气節﹐沈厚寡言。家貧力學﹐尢好《左氏春秋》及孫﹑吳兵法。生有神力﹐十二歲時﹐能拽三百斤弓﹑八石之弩﹐嘗學射於豪士周同處。一日﹐周同聚集眾士﹐於平野較射。周同自逞其能﹐連中三矢﹐指謂飛曰「若能如此﹐方可言射。」飛曰「請試。」同卽付其所射弓與飛。飛接過弓來﹐離紅心一百餘步﹐左手挽弓﹐右手架箭﹐然飛終是力大﹐初弓一發破其筶﹐再發而中﹐亦連中三矢。同悅曰「觀君之力﹐較君之射﹐當以功名顯世也。」飛拜謝﹐盡得其術﹐能左右射﹐隨發隨中﹐他人莫能及矣。同旣死﹐飛每遇朔望旦﹐親到其墓﹐悲哀痛哭。嘗賣衣服與人﹐旋取酒肉紙燭﹐到周同墳上祭奠﹐拜哭罷﹐挽弓射三矢﹐後再拜而泣﹐隨埋其祭肉在墳冢之側﹐徘徊哀切﹐片時方歸。每月朔望皆如此。

一日﹐其父問他要這衣服﹐飛終不言﹐以杖責之﹐亦無抱怨。其父候他出外﹐暗暗察之﹐才知其所爲。父問飛雲﹕爾所從人學射的﹐多有死者﹐爲何單只泣祭於周同之墓﹖」飛曰「向日周公獨愛我厚﹐不消幾日﹐盡教我射法。今惜其死﹐無以酬報﹐但於朔望日祭之﹐以盡其禮。」父又問曰「墓前射三矢者爲何﹖」答曰「射三矢者﹐知吾射法由周君而精。」父又問曰「埋祭肉者爲何﹖」答曰「此祭肉乃周君所享﹐飛不忍用。」父憐之﹐撫其背曰「使爾得爲時用﹐必作殉國死義之士。」飛對曰「但將父母遺體上報國家﹐有何不敢爲﹗」其父嘆曰「我今得子如此﹐則無後憂矣。」靖康間﹐見胡馬縱橫﹐宋兵畏縮﹐鄕中好漢皆來就他入山爲寇。飛謂之曰「大丈夫不著芳名於史冊﹐而爲鼠竊狗盜偸生於世可乎﹖」乃令人於脊背上刺」盡忠報國「四大字﹐以示不從邪之意。後有人來尋他﹐就將脊字示之﹐以此相州豪傑多不從盜。及聞知康王在相州招募軍士﹐其時父和已死﹐乃畱妻李氏侍養老母﹐自辭家前來應募﹐因投見劉浩。劉浩看嶽飛一表非俗﹐人材出眾﹐心中暗喜﹐因問﹕「壯士鄕貫﹑姓名﹖」飛曰「離相州七十里湯陰人氏﹐姓嶽名飛。聞康王開大元帥府﹐招募天下英雄﹐飛志圖報效﹐不辭勞苦而來﹐所期有在﹐故願投見。」劉浩曰「壯哉其志也﹗」因問﹕「康王招募榜文﹐經掛半月﹐四方豪傑來應者﹐各專其任。賢士今來﹐欲得何職﹖」飛曰「當今胡馬出入﹐中原播亂﹐得人出將入相﹐奠安華夏﹐百戰百勝﹐能掃開沙漠﹐迎還二聖﹐取天下如反掌﹐救黎民於塗炭﹐此飛之素志矣。至於碌碌卑任﹐隨時興廢者﹐非飛之所願也。」劉浩聽罷大驚﹐急下階﹐以手攜飛於上坐曰「素聞閣下擒劇賊陶竣賈進和之名﹐未曾識面﹐今來爲國出力﹐非獨某一人之幸﹐實天下社稷之幸也﹗我明早引見﹐康王必重用閣下。」飛拜謝。

次日康王升府堂﹐眾官僚參見已畢﹐劉浩引進嶽飛。飛拜伏階下。浩曰「昨日此人不憚馳驅﹐遠來應募﹐臣觀其蘊﹐才智充裕﹐實堪任用﹐故敢薦來見王。」康王看嶽飛果是壯貌魁梧﹐大悅﹐謂飛曰「卽目磁﹑相二州界上﹐盜賊猖獗﹐與你數百騎﹐前去收捕。候在有功﹐遂補爾官職。」嶽飛得令﹐卽拜辭康王﹐領軍出離相州。忽哨馬報見﹐有賊首吉倩﹐聚眾數十萬﹐劫掠州縣。嶽飛見說﹐遂紮下人馬﹐吩咐手下﹕「不可亂動﹐待我領四人前去收捕此賊。」言畢﹐率四騎徑奔賊營。守寨門者支當不住﹐直到吉倩帳前下了馬﹐眾賊驚恐﹐一時不知誰人。嶽飛呼吉倩等謂之曰「如今胡虜不順天道﹐圍逼京師﹐欽宗蠟丸詔旨﹐命禦弟康王爲天下兵馬大元帥﹐招兵募馬﹐入救京城﹐有功者就便升賞﹐爾眾人正好輔義立功﹐畱芳史冊﹐積其富貴﹐傳於子孫﹐豈不美哉﹗如今潛居艸莽之間﹐偸生爲活﹐豈是長久之計﹖今我上奉康王令旨天下兵馬大元帥印榜﹐特來招諭﹐爾等奮其忠義﹐同救君父﹐正是轉禍爲福之秋﹐反邪歸正之日﹐眾人何不自省﹖若不從我所勸﹐明日康王大發人馬剿捕﹐爾等得與妻女相守否﹖」吉倩等素知嶽飛之名﹐且被其志誠所感﹐卽置酒款待嶽飛。飛亦盡其情而飲﹐全無疑慮。吉倩忽然淚下﹐起謂飛曰「我等搶掠相﹑磁二州﹐作禍深重﹐今受將軍來招﹐倘隨將軍去﹐𨿽康王見恕﹐今元帥所招﹐皆是相﹑磁二州豪傑﹐必然殺我﹐不如且潛身於此﹐苟延歲月﹐以盡余喘矣。」嶽飛又曰「今康王以仁義舉兵﹐招納四方豪傑﹐賞罰最明﹐誰敢違軍令擅自殺人以報私讎者乎﹗」嶽飛對天折箭爲誓﹕「若有誤殺爾等﹐上天后土可鑑﹐予與此箭同﹗」飛開諭再三﹐賊皆受命。內有一賊起身大怒﹐髙叫曰「吉大哥休聽此言而自送死﹗」言罷﹐向前以拳劈嶽飛。嶽飛大怒﹐只一拳﹐正打著賊人左眼﹐血流滿面﹐睛珠突出﹐賊人倒地。嶽飛進前﹐左手扯住吉倩衣領﹐右手拔劍﹐謂吉倩曰「爾等若肯從我反邪歸正﹐萬事皆休。若道半聲不從﹐爾今性命只在目下﹗」吉倩驚恐﹐雙膝跪下曰「願隨將軍歸順﹗」其餘賊黨羅拜於前﹐乞求寬恕﹐解甲受降者﹐凡三百八十餘人﹐同到相州﹐進大元帥府拜見康王。康王大喜﹐就封嶽飛爲承信郎﹐吉情爲偏校﹐其餘皆受重賞﹐此兵就與嶽飛管掌。

康王遂命延禧艸詔﹐曉頒諸郡。不數日﹐河北都漕運張想﹑京東漕運黃潛善﹐各領兵來會﹔惟中山﹑慶保二處被虜攻圍﹐不得達元帥府。康王又遣使命﹐招劇賊楊靑﹑常景等皆來順應﹐又得萬餘眾。自是威聲大震﹐中原有復興之勢矣。康王克日統眾離了相州﹐欲速救京師之圍。大軍前抵黃河﹐哨馬還﹐馳報黃河未凍﹐不可渡。眾軍相顧驚愕。康王卽下車步行﹐至河邊﹐密禱於天地河神﹐曰「康王本爲父兄受莫伸之辱﹐黎元罹無辜之禍﹐京師告急﹐社稷傾危﹐使祖宗靈气未泯﹐天意復回﹐此河卽凍﹐渡吾諸軍。如其不然﹐隨受汨沒。」康王禱畢﹐忽見濃云密布﹐朔風競起﹐吹得岸上人馬寒不可立。片時間﹐風息雲開﹐眾人視黃河﹐盡皆凍合。康王大喜﹐速令諸軍渡河。

不移時﹐眾兵渡了黃河。將近開徳地界﹐前軍報山坡後旌旗飄舞﹐戈戟如銀﹐不知何處軍馬。康王驚疑﹐彼軍來近中軍﹐主將逕迎康王。康王一見大悅﹐且看此人是誰﹖身懷忠義膽﹐志敵千人軍﹐乃磁州畱守宗澤是也。因得康王艸詔﹐統兵二千餘人﹐自磁州來會﹐正好此間相遇。康王撫慰之曰「自離相州﹐已避金人追捕之厄。今日復得與畱守相會﹐實天幸矣。」澤笑曰「深賀大王脫金人之禍﹐誠出崔府君之默佑也。」康王亦以爲然。是日﹐大軍進入開徳府﹐會集各處兵馬。時信州府守臣楊祖募兵一萬﹑馬一千匹至﹐潞州知州王麟領兵一千繼至﹐有張竣苗傅﹑楊沂中﹑田師中皆領兵至。康王大喜﹐重頒賞賜﹐犒勞諸軍。

次日﹐康王車駕離開徳府﹐將抵李固渡。哨軍回報﹐李固渡有金家人馬守把﹐不能前進。康王聞報失色﹐問曰「誰可退金兵﹐保車駕過李固渡﹖」言未畢﹐麾下轉過劉浩﹐向前言曰「臣舉一將可退金兵﹐以保車駕無虞。」王曰「誰人﹖」浩曰「昔在相州收捕彊盜吉倩者﹑現居承信郎嶽飛﹐此人可去。」王曰「然。」卽遣人宣過嶽飛﹐令將所領人馬﹐前往李固渡剿退金兵。賜飛盔甲﹑戰袍﹑鞍馬﹑兵器。飛受賜﹐卽拜辭康王﹐領兵出城﹐依水艸屯下大營﹐吩咐部將吉倩等曰「金兵𨿽是人眾﹐彼以我南朝無人敵對﹐其志已驕﹐你來日初陣﹐須用出力﹐我引兵從後救應﹐必不致誤。」如違吾令者﹐立斬﹗」眾人得令﹐俱各整備出戰。

第八回

宋髙宗金陵卽位

卻說嶽飛次日部領眾軍﹐在李固渡平川間排下陣勢﹐遙望見金家一座軍營﹐緊靠河邊屯紮﹐沿河俱列旗幟﹐﹐各有營寨﹐只不見金兵來往﹐不知何意。嶽飛曰「此金將知我軍來﹐按兵不動﹐待我兵過了渡﹐卻舉暗號﹐那時人馬方出﹐與我敵對。

爾等且照各營守禦﹐待我對敵之時﹐隨機應變。」嶽飛號令未畢﹐忽沿河甲光映日﹐旗影翻天﹐早有一員金將﹐一匹馬跑出營來。飛視其人﹐黑臉剛須﹐睜開環眼﹐乃金將完顏帖木兒﹐大叫一聲﹕「宋家不怕死的﹐敢來爭我李固渡﹖

守陣者出馬﹗」只見宋陣門旗開處﹐一將當先﹐乃嶽飛副將吉倩出馬。吉倩更不打話﹐舉槍直刺。完顏帖木兒拍馬舞刀來迎。

二騎相交﹐戰不到十合﹐完顏撥馬望本陣逃走。吉倩見金兵陣動﹐勒馬從後趕去。將近金營﹐完顏放起信炮﹐只見四下伏兵盡起﹐把吉倩圍在垓心。吉倩見气勢不利﹐撥回戰馬突圍而出﹐直奔回宋營。完顏率金兵亂殺將來﹐正遇嶽飛救應軍到﹐阻住金兵。嶽飛怒气激烈﹐大罵曰「羯奴不順天道﹐興兵侵我中國﹐苦我生靈﹐今日早早席捲而退﹐萬事皆休。如不然﹐立教爾輩身膏艸野﹐命沒黃泉﹗」完顏帖木兒大怒曰「爾宋家有甚彊將﹐敢出大言﹗」舞刀直奔嶽飛。嶽飛舉槍來迎﹐戰上數合﹐嶽飛賣个破綻﹐虛掩一槍﹐往東南便走。完顏帖木兒不捨﹐一直趕來。嶽飛看其來得近﹐按住金槍﹐綽起鋼鞭﹐望金將當門打下。完顏帖木兒措手不及﹐翻身便倒﹐只見眼睛突出﹐腦髓迸流﹐死於馬下。嶽飛旣打死完顏帖木兒﹐驅動眾軍亂殺﹐殺死金兵僵屍數里﹐奪得輜重牛馬無算。嶽飛鳴金收軍﹐遣人報知康王﹐請車駕過李固渡。

卻說康王得嶽飛捷音大悅﹐重賞其功﹐轉升飛爲成中郎﹐下令大軍過了李固渡﹐進大名府屯紮。忽羽書馳報﹐東京圍困將危﹐作急會兵來救。康王聞此消息﹐與眾將議曰「目下大軍尙未來到﹐東京求救仍緊﹐爾眾人有何髙見﹖」劉浩出曰「臣願先領兵救東京之圍﹐大王可會集軍馬﹐隨後赴應。」康王曰「必須得一智勇之將副之乃可行。」言未畢﹐班將中轉過一人出曰「臣𨿽不才﹐願與劉浩同往。嚴康王視之﹐見其人身長七尺﹐腰大數圍﹐面如傅粉﹐唇若抹朱﹐鼻似懸膽﹐眼相刀裁﹐端的智勇並兼﹐武文皆會。此人是誰﹖乃是成中郎嶽飛也。康王一見大喜﹐曰「得君同往﹐寡人無憂矣。」賜酒三杯﹐著與劉浩齊救東京。以嶽飛爲前部先鋒﹐劉浩爲前部主將﹐點起馬步精兵一十萬﹐卽日起行。

劉浩二人領命﹐辭康王﹐出離大名府﹐部眾軍分作三隊﹐望東京進發。將到渭州﹐紮下營柵。劉浩謂嶽飛曰「將軍可乘我戰馬﹐帶領百餘騎﹐往黃河邊境上哨探金兵聲息如何﹐然後我這里方好進兵。」嶽飛卽辭別主將﹐率領人馬﹐前到黃河北岸。暫將人馬休息片時。彼時黃河已凍﹐金兵忽然大至。眾人驚恐﹐便欲勒馬奔回本營。飛謂眾曰「金兵𨿽眾﹐不知我之虛實。我若回走﹐使賊人知我兵少勢虛﹐乘眾來追﹐我等死無葬身之地。今趁他人馬才過黃河﹐隊伍未定﹐偶然遇我﹐不知我有多少人馬﹐爾等紮住了陣腳﹐各下馬蘇歇﹐觀我殺之﹐必然取勝。」嶽飛言畢﹐騰身上馬﹐單刀匹馬﹐衝入金家營裏來。正遇一員梟將﹐舞刀而前﹐望嶽飛面門砍下。嶽飛大怒﹐更不打話﹐用神力將刀直砍將去﹐只一下﹐不想正中虜將的刀﹐入刀有一寸多。正在搖拽之間﹐那嶽飛再展神力﹐把刀拽出來﹐只一橫﹐剛過去把虜將的頭連甲帶頸砍落塵埃。胡兵見殺了主將﹐各亂散逃走。嶽飛砍了首將﹐見其陣亂慌﹐催動戰鼓﹐眾將一齊向前﹐殺得胡兵屍橫曠野﹐血流成渠﹐眾軍願倒戈納降者聲震山嶽。於是﹐嶽飛鳴金收軍﹐奪得馬匹輜重不可勝數。

回見劉浩﹐具以破賊之事說徧﹐且將眾軍功勞逐一記之﹐犒賞已畢。劉浩將嶽飛功勞奏聞康王。康王大喜﹐升嶽飛爲秉義郎。

於是移前後軍馬﹐屯紮於濟州﹐不提。

話分兩頭。卻說金國遣吳開﹑莫儔入京﹐集百官議立異姓。

執僉書樞密院事張叔夜﹑禦史中丞秦檜﹐以去時推立異姓﹐眾莫敢出聲。久之﹐計無所出。王時雍問於開﹑儔二人﹐微言敵意在張邦昌。時雍未以爲然。適宋齊愈至自金營﹐書」張邦昌「三字示之﹐時雍乃決﹐遂以張邦昌姓名寫入議狀。張叔夜不肯署狀﹐且曰「今日之事﹐有死而已。」因移書金師﹐請立天子以慰民望。金執置軍中﹐太常寺主簿張浚﹑開封寺開曹趙鼎﹑司門員外郎胡寅﹐皆逃入太學中﹐不書名。王時雍諭眾以立邦昌意﹐眾唯唯﹐獨太學生難之。範瓊恐阻折﹐遣歸學捨。時雍先署狀﹐以率百官。禦史馬伸乃與禦史吳給﹐約秦檜共爲議狀於金師﹐極言願復嗣君以安四方。且諭張邦昌當上皇時事宴遊﹐黨附權姦﹐蠹國亂政﹐社稷傾危﹐實由邦昌。金人怒﹐執檜去。

丁酉歲﹐金人奉冊寶至﹐邦昌北向拜舞﹐受冊卽位﹐國號大楚。

遂升文徳殿受賀﹐遣閣門傳令勿拜。王時雍率百官遽拜之﹐邦昌但東向拱立。閣門舍人吳艸率內執事官數百人﹐皆先殺其妻子﹐焚所居﹐降舉義木金門。範瓊詐與合謀﹐令悉棄兵仗﹐乃從後襲之﹐殺百餘人﹐捕革並其於皆殺之﹐又擒斬十餘人。是日天日無光﹐百官慘然。邦昌亦變色﹐惟吳開﹑莫儔﹑範瓊等欣然以爲有佐命之功。邦昌心不安。惟時雍每於邦昌前言事﹐必稱」臣啟陛下「﹐邦昌斥之。時雍勸邦昌坐垂拱殿以見金使﹐呂好問曰「宮省故吏﹐驟見禦正衙﹐必有不憤之意。倘有不測﹐柰之何哉。」於是邦昌心中疑懼﹐恐生後患﹐尊哲宗廢後孟氏爲元佑皇后垂簾聽政﹐遣使奉迎康王於齊州。先是﹐呂好問謂邦昌曰「相公眞好立耶﹖抑姑塞敵意而徐爲之圖也﹖」邦昌曰「是何言也﹖」好問曰「相公知中國人情所向乎﹖

特畏女眞威耳。女眞若去﹐能保如今日乎﹖大元帥在外﹐元佑皇后在內﹐此殆天意。盍亟還政﹐可轉禍爲福。且省中非人臣所處﹐爲今計者﹐當迎元佑皇后﹐請康王早正大位﹐庶獲保全。」癸卯歲﹐邦昌乃尊元佑皇后爲宋太后﹐入禦延福宮﹐而遣人至濟州請康王。好問又謂邦昌曰「天命人心皆歸康王﹐相公先遣人推戴﹐則功無在相公右者。若撫機不發﹐以致他人聲罪致討﹐悔可追耶。」邦昌乃復遣謝克家往迎。康王不允﹐謝克家曰「張邦昌知天命人心皆歸大王﹐遣臣迎大王往金陵卽大位。」王意未決。將帥中轉過副元帥宗澤曰「張邦昌陰與金人結交﹐而卽僞位。今日此賊恐天下共誅之﹐故有此請﹐其言未可深信。伏望殿下開府於南京﹐其金陵乃祖宗受命之地﹐取四方之中﹐容易漕運。」王允其請﹐就命宗澤部領各營將士﹐護駕南行。以辛彥宗爲先鋒﹐統制丁順副之。祁超爲前軍﹐統制王澈副之。張瓊爲左軍﹐統制孔彥威副之。張浚爲中軍﹐統制趙俊副之。苗傅爲右軍﹐統制劉浩副之。範實爲後軍﹐統制張換副之。復命楊惟中都統制﹐卽日整點人馬起行。次日﹐康王大軍正行之際﹐鄜州路經略使張深﹑陜州守臣劉光世領兵從陳州來會。二人拜見康王。康王大悅﹐卽封光世爲都提舉。車駕到虞城﹐西道都總管孫昭遠等領兵相會。

五月癸未﹐康王兵到南京應天府。次日﹐王詣鴻慶宮朝見諸臣﹐各依序而列。有徐秉哲等送法服冠冕乘輿車駕到﹐張邦昌亦到﹐朝見康王﹐伏地號哭請罪。康王撫諭久之﹐因曰「卿之事﹐吾已知矣﹐不必再敍。」邦昌拜謝。眾臣復進議勸康王卽位。康王因見眾臣力請不已﹐以是年五月庚寅朔旦卽皇帝位於南京﹐廟號髙宗皇帝。

第九回

李綱奏陳開國計

卻說康王因羣臣之請﹐卽位於南京﹐攺元建炎﹐大赦天下。

詔曰﹕

誤國害民如蔡京﹑童貫﹑王黼﹑朱勔﹑孟昌齡﹑李彥﹑梁師成﹑譚稹﹐及其子孫見流竄者﹐更不復敍。又詔云﹕民貸常平錢﹐悉與蠲赦﹐靑苗錢罷去。祖宗上供﹐自有常數﹐後緣歲增﹐不勝其獘﹐當裁損以紓民力。比來州縣受納租稅﹐務加槪量﹐以規出剩﹐可令禁止。應臨難死節之臣﹐許其家自陳。應違法賦斂與民間疾苦﹐許臣庶具陳。

辛卯﹐尊元佑皇后爲元佑太后﹐詔攺宣仁皇后。榜文播告中外﹐止貶蔡確﹑蔡子﹑刑恕等。十月﹐罷耿南仲﹐議者謂﹕「陛下欲進兵京城﹐爲南仲父子所阻。」髙宗曰「南仲誤淵聖﹐天下共知﹐朕嘗欲手劍擊之。」命南仲安置南雄州。又論主和誤國之臣如李邦彥﹑吳敏﹑蔡懋﹑李﹖﹑宇文虛中﹑鄭望之﹑李鄴等﹐各竄嶺南軍州。以黃潛善爲中書侍郎﹐汪伯彥同知樞密院事。遙尊幹龍皇帝爲孝慈淵聖皇帝﹐尊哲宗廢後孟氏爲元佑太后。以張邦昌爲太保﹑奉國軍節度使﹑同安郡王﹐五日一赴都堂參決大事。大赦天下﹐攺元建炎﹐召李綱爲尙書右僕射。

先是綱再貶寧江。金兵復至﹐淵聖誤和議之非﹐召綱爲開封尹。行至長沙﹐卽率湖南勤王之師入援﹐未至而京城失陷﹐至是召拜右相。時黃潛善﹑汪伯彥二人倚有攀附之功﹐不得爲相﹐而召李綱﹐二人甚不悅。李綱至京﹐入朝髙宗﹐固辭相位。

不允﹐只得就職。因上疏曰「興衰撥亂之主﹐非英哲不足以當之。惟其英﹐故用心剛﹐足以臨大事﹐而不爲小故之所搖﹔惟其哲﹐故見善明﹐足以君子而不爲小人之所間。在昔人君﹐體此道者﹐惟漢之髙﹑光﹐唐之太宗﹐本朝之藝祖﹑太宗。願陛下以爲法。」髙宗深嘉納之﹐因問曰「朕欲因民心奮厲﹐六軍效勇﹐直出太原﹑雲中﹐掃淸胡虜﹐迎還二帝﹐卿以爲何如﹖」綱曰「陛下初登大寶﹐遠方之民猶未周知。卽今河北﹐經虜賊殘破﹐民無適從﹐正宜班詔﹐宣示遠近﹐使兩河百姓知中國有主﹐各引領而望義旗。那時陛下徵伐一行﹐豪傑響應﹐親率六軍﹐直抵沙漠﹐金兵不患不滅﹐二聖不患不回﹐天下幸甚﹗」髙宗大悅。

正議論間﹐忽閣門大使奏曰「監察禦史張所公幹回。」綱曰「張所深得河北民心﹐陛下正可與計大事。」髙宗卽命宣人內殿。張所入見帝。起居畢﹐帝勞之曰「近聞卿往河北募其兵士﹐得幾何﹖」所奏曰「臣披罪謫置江州﹐時河北居民被金兵屢屢打攪﹐不得安生。及臣以聖徳宣布招募之﹐始知朝廷不棄斯民﹐來應募者﹐近十七萬人。」髙宗大悅﹐曰「此卿之功能也。」所曰「皆出陛下洪福。」因上言曰「河東﹑河北﹐天下之根本。昨者誤用姦臣之謀﹐始割三鎭﹐繼割兩河﹐民兵無所系望﹐陛下之事去矣。」帝曰「執政者每請朕居京城﹐卿意如何﹖」所曰「陛下若居京城﹐實有五利﹕奉宗廟﹑保陵寢﹐一也﹔慰安人心﹐二也﹔系四海之望﹐三也﹔釋河北割地之疑﹐四也﹔早有定處﹐而一意於邊防﹐五也。夫國之安危﹐在乎兵之彊弱﹐與將相之賢不肖﹐而不在乎都之遷與不遷也。誠使兵弱而將士不肖﹐𨿽曰渡江而南﹐安能自保﹗」帝然之﹐欲以國事付張所。黃潛善等力譖之﹐帝遂不果。

卻說李綱自入朝後﹐髙宗五日不召之議論國政。時六月己未朔﹐李綱入對﹐內廷見帝﹐涕淚交流﹐帝亦爲之動容。綱因奏曰「金人不道﹐專以詐謀取勝中國﹐而朝廷不悟﹐一切墮其計中。賊旣登城矣﹐猶假和議已定之說﹐以疑四方勤王之師。凡都城子女玉帛﹑乘輿服禦﹑歷代所傳寶器﹐下至百工技藝﹐無不捲擄而去。然後劫遷二聖﹐並東宮﹑后妃﹑嬪禦﹑親王﹑宗室﹐凡系於屬籍者﹐悉驅以行。遣姦臣傳命﹐廢滅趙氏﹐而立張邦昌僞號大楚。在京侍從百官﹐皆北面屈膝﹐奉賊稱臣﹐莫有一能死節者。自古夷之禍中國﹐未有若此之甚。賴天佑我宋﹐使陛下總師於外﹐爲天下臣民之所推戴而承大統﹐此非人力﹐乃天授也。然而興衰撥亂﹐持危扶顚﹐內修政事﹐外攘夷狄﹐以撫萬邦﹐以還二聖﹐皆責在陛下與宰相。更得有大過人之智略者﹐相與圖治﹐以成中興之業﹐天下幸甚。」上曰「朕知卿忠義智略甚久﹐在靖康時﹐用力爲多。只爲同列所不容﹐故使卿以非罪去國﹐致國家有禍如此。那時朕嘗要在淵聖皇帝前言﹐欲使夷狄畏服﹐四方安寧﹐必須用卿方可。

今朕眇然以一身托於士民之上﹐賴卿左右扶持﹐以濟艱危。朕意已決﹐卿勿固辭。」李綱叩首泣謝﹐且道﹕「臣未到朝行在數十里間﹐聞禦史中丞顏岐奏臣爲金人所惡﹐不當爲相﹔張邦昌金人所喜﹐宜增其禮﹐欲使陛下置臣於閒地。然臣愚蠢﹐但知趙氏﹐不知有金人﹐更望聖慮有以審處於此。」上笑曰「岐嘗有此言﹐朕告之以如朕之立﹐恐亦非金人之所喜。岐無辭而退﹐此言卿不足卹。」綱退出。次日上與羣臣議及李綱忠義﹐侍臣皆奏聖上欲創中興之業﹐非李綱不可。帝復宣綱入內廷議政。

使臣去不多時﹐綱披命隨使者入﹐見帝於內殿﹐同執政奏事訖﹐畱身奏上曰「自古人主﹐惟論一相。相得其人﹐則朝廷正而天下之事舉﹔相非其人﹐則朝廷亂而天下之事廢。方承平無事之時﹐猶當考論其朝﹐而況艱難多事之際乎﹖譬如負重致遠﹐力只足以勝百斤﹐而使之荷千鈞之重﹐則必顚踣於道路矣。以今日國勢觀之﹐外則彊敵淩侮﹐二聖在其掌握中﹔內則兵力單弱﹐四方盜賊竊發﹐殘破州縣者﹐不可勝數。朝廷之上﹐僭僞之臣﹐方且保崇信任﹐與聞國政。州縣之間﹐官吏廢弛﹐顧望進退﹐視朝廷號令如不聞。當此之時﹐𨿽聖賢馳騖﹐有所不足﹐而欲以臣之迂疏﹐獨任其責﹐𨿽三尺之童﹐有以知其難也。《易》稱﹐『鼎折足﹐覆公飠束』。而孔子以謂智小而謀大﹐力小而重言﹐不勝其任也。伏望聖慈博選天下之有才智者爲相﹐仰佐陛下﹐共濟艱難﹔而臣憂患餘生﹐得以退藏於深渺﹐不勝幸甚﹗」髙宗曰「卿素以忠義自許﹐豈可於國家艱危之時﹐而自圖安閒﹖朕決意用卿﹐非在今日﹐社稷生靈﹐賴卿以安﹐卿其莫辭。」綱感泣再奏曰「臣愚陋無取﹐不意陛下知臣之深也。然今日之事﹐持危扶顚﹐以創業爲法﹐而圖中興之功﹐在陛下而不在臣。昔管仲語齊桓公曰﹕『不能知人﹐害霸也﹔知而不能用﹐害霸也﹔用而不能任﹐害霸也﹔任而不能信﹐害霸也﹔能信而又使小人參之﹐害霸也。』夫知人能信任之﹐而參以小人猶足以害霸﹐況於爲天下而欲建中興之業乎﹖靖康之初﹐淵聖皇帝慨然有圖治之意。而金人退師之後﹐漸謂無事﹐不能分別邪正﹐進君子退小人。而賢否混淆﹐是非雜揉﹐且和且戰﹐初無定議。至其晚節﹐專用姦佞而黜忠良。虜騎再來﹐遂有宗社不守之變。如臣者﹐徒以愚直好論事﹐爲眾人不容於朝﹐使總兵於外﹐而又不使之得節制諸將。那時臣自度不足以任責﹐乞身以退﹐而又百端讒譖﹐竄逐遠方﹐必欲殺之而後已。賴淵聖察臣孤忠﹐特保全之﹐卒復召用﹐然已無及矣。不想今日遭遇陛下龍飛﹐初無左右先容之助﹐從彩虛聲者﹐加識擢付以宰柄。顧臣區區﹐何足以仰副圖任責成之意﹗然『靡不有初﹐鮮克有終』。如臣孤立寡與﹐更望聖慈察管仲害霸之言﹐畱神於君子﹑小人之間﹐使臣得以盡志畢慮﹐圖報涓埃﹐𨿽死無憾。

昔唐明皇欲相姚崇﹐崇以十事邀說﹐皆中一時之病﹐類多施﹐後世美之。臣常慕其人。今臣亦敢以十事仰乾天聽﹐望陛下量其可行者﹐願賜施行﹐臣乃敢受命。」帝曰「卿有言﹐許直奏毋隱。朕當審而行之。」綱卽出札子奏陳﹕一曰議國是。謂中國之禦四夷﹐能守而後可戰﹐能戰而後可和。而靖康之末皆失之。今欲戰則不足﹐欲和則不可﹐莫若先自洽﹐專以守爲策矣。吾政事修﹐士气振﹐然後可議大舉也﹔二曰議巡幸。謂車駕不可不一到京師﹐見宗廟以慰都人之心。度未可居﹐則爲巡幸之計。以天下形勢而觀﹐長安爲上﹐襄陽次之﹐建康又次之﹐皆當詔有司預爲之備﹔三曰議赦令。謂祖宗登極﹐赦令皆有例程。前日赦書﹐乃以張邦昌僞赦爲法﹐如赦惡逆及罪廢官﹐盡復官職﹐皆泛濫不可行﹐宜悉攺正以法﹔四曰議僭逆。謂張邦昌爲國大臣﹐不能臨難死節﹐而挾金人之勢﹐易姓攺號﹐宜正典刑﹐垂戒萬世﹔五曰議僞命。謂國家更大變﹐鮮仗節死義之士﹐而受僞官以屈膝於其庭者不可勝數。昔肅宗平賊﹐污僞命者以六等定罪﹐宜仿之以勵士風﹔六曰議戰。謂軍政久廢﹐士气怯惰﹐宜一新紀律﹐信賞必罰﹔七曰議守。謂敵情狡獪﹐勢必復來﹐宜於沿河江淮措置﹐控禦以扼敵衝﹔八曰議本政。謂政出多門﹐紀綱紊亂﹐宜一歸之於中書﹐同朝廷尊﹔九曰議久任。謂靖康間進退大臣太速﹐功效蔑著﹐宜愼擇而久任之﹐以責成功﹔十曰議修徳。謂上始膺天命﹐宜益修孝弟恭儉﹐以副四海之望﹐而致中興也。

李綱奏陳十事﹐髙宗皆令畱榻上﹐待詳觀有當施行者降出。

綱退。

次日﹐降出議國是﹑巡幸﹑赦令﹑戰﹑守五事施行﹐餘皆畱中。綱又與執政同奏事於內殿﹐進呈議國是札子。上曰「今日之策﹐正當如此﹐可付中書省遵守。」次進呈議巡幸札子﹐上促畱守司修治京城﹐只備車駕﹐還闕俟謁宗廟。詔永興軍襄陽府﹑江寧府﹐增葺城池﹐量修宮室﹑官府﹐以備巡幸。

餘三事皆依次修舉。綱復奏曰「臣愚瞽﹐輟以管見十事冒瀆天聽﹐已蒙施行五事。如議本政﹑久任﹑修徳三事﹐無可施行﹐自應畱中。所有議張邦昌僭逆及受僞命臣僚﹐此二事皆今日政刑之大者﹐乞陛下降處。」上曰「是二者﹐眾臣中有與卿議論不同﹐更待款曲商量﹐然後行之。」綱曰「邦昌僭逆之罪顯然明白﹐無可疑者。天下皆謂邦昌處虜中歲餘﹐厚結虜酋﹐得其歡心﹐故破都城﹐遷二聖﹑東宮﹐盡取親王宗室以行﹐邦昌蓋與其謀﹐此固不可知。然邦昌當道君朝在政府者幾十年﹐淵聖卽位﹐首擢爲相﹐奉使虜中﹐方國家禍難之時﹐如能以死守節﹐推明天下所以戴宋之義﹐以感動其心﹐則虜人未必不悔禍而存趙氏。邦昌方自以爲得計﹐偃然當之﹐正位號﹑處宮禁者﹐月有餘日。虜騎旣退﹐四方勤王之師集﹐邦昌擅降僞詔以止之。又遣郎官分使趙野﹑翁彥國等﹐皆賫空名告身數百道以行。及彥國等囚其使﹐而勤王之師日進。邦昌知天下之不與也﹐不得已乃請元佑太后垂簾聽政﹐而議奉迎。邦昌僭逆始末如此﹐而議者不同﹐臣請以《春秋》之法斷之。《春秋》之法﹐人臣無將﹐將而必誅。趙盾不討賊﹐則書以弒君。今邦昌已僭位號﹐賊退而止勤王之師﹐非特將與不討賊而已。其罪爲何如﹖昔劉盆子以宗室當漢室中衰﹐爲赤眉所立﹐其後以十萬眾降光武﹐待以不死。今邦昌以臣易君﹐其罪大於盆子。不得已以身自歸於朝廷﹐旣不正其罪﹐而又尊崇之以爲三公﹐又使得以參與國政﹐此何理也。議者又謂邦昌能全都城之人與宗廟宮室﹐不爲無功。而陛下登極﹐緣邦昌之奉迎。若無邦昌﹐則陛下何以自明。臣皆以爲不然。譬之巨室之家﹐偶遭寇盜﹐主人之戚屬悉爲驅虜﹐而其僕欲掩家室奴婢而有之。幸主人者有子自外歸﹐迫於眾議﹐不得已而歸其所有﹐乃欲遂以爲功﹐可乎﹖今陛下之立﹐天下臣民之所推戴﹐邦昌何力之有。方國家艱危﹐陛下欲建中興之業﹐當先正朝廷﹐而反尊僭逆之臣﹐何以示四方。」髙宗因李綱劾奏邦昌之姦意切﹐乃令小黃門宣黃潛善﹑汪伯彥﹑呂好問等問之。帝顧呂好問曰「昔虜騎犯京﹐卿在城中知其詳﹐謂當如何﹖」好問對曰「邦昌僭竊位號﹐人所共知。旣已自歸﹐惟陛下裁處。」髙宗曰「吾欲遠竄邦昌以塞眾議﹐爾等以爲當乎﹖」好問復奏曰「昔徳宗幸奉天之時﹐不挾朱﹖以行﹐後以爲悔。陛下莫如寬貸邦昌﹐以畱左右。」綱奏曰「呂好問之言﹐首尾兩端﹐且援朱﹖以爲詞。且徳宗之狩奉天﹐朱﹖蓋未反也。姜公輔以其得涇軍心﹐恐資以爲變﹐請挾以行﹐徳宗不聽﹐而其後果反。今邦昌僭逆﹐豈可使之在朝廷﹐使道路人指叫曰﹕此亦一天子哉。」因泣拜曰「臣不可與邦昌同列﹐正當以笏擊之。陛下必欲用邦昌﹐第罷臣職﹐勿以爲相。」帝感動。汪伯彥亦曰「李綱气直﹐臣等不及。」髙宗曰「卿欲如何處置﹖」綱曰「邦昌之罪﹐理當誅夷。

陛下以其嘗自歸貸﹐免死而遠竄之。其受僞命者﹐謫降之可也。」髙宗允奏﹐詔竄邦昌﹐安置潭州。受僞命臣僚王時雍﹑吳開﹑莫儔﹑李覿等皆貶遠方﹐後並賜死。贈劉韋合爲資政殿大學士﹐李若水爲觀文殿學士。詔諸路訪死節之臣以聞。

次日﹐李綱入對內廷﹐因言「近世大夫寡廉恥﹐不知君臣之義。靖康之禍﹐能仗節死義者﹐在內惟劉韋合﹑李若水﹐在外惟霍安國﹐願加贈卹。」帝從其請﹐又贈安國爲延康殿學士。卽日封李綱兼禦營使。因詰國勢及靖康以來之得失﹐綱遂奏曰「今國勢不逮靖康間遠甚﹐然而可爲者﹐陛下英斷於上﹐羣臣輯睦於下﹐庶幾靖康之獘可革﹐而中興可圖。然非有規模而知先後緩急之序﹐則不能以成功。夫外禦彊敵﹐內銷盜賊﹐修軍政﹑變士風﹑裕邦儲﹑寬民力﹑攺獘法﹐省冗官﹐誠號令以感人心﹐信賞罰以作士气﹐擇帥臣以任方面﹐選監司﹑郡守以奉行新政﹐俟吾所以自治者。政事已修﹐然後可以問罪金人﹐迎還二帝。此謂規模也。至於所當急而先者﹐則在於料理河北﹑河東。蓋河北﹑河東者﹐國之屏蔽也。料理稍就﹐然後中原可保﹐東南可安。今河東所失者﹐恆﹑代﹑太原﹑澤﹑潞﹑汾﹑晉﹐余郡猶有也。河北所失者﹐不過眞定﹑懷﹑衛﹑浚四州﹐其餘二十餘郡﹐皆爲朝廷守。兩路士民兵將所以戴宋者﹐其心甚堅。皆推豪傑以首領﹐多者數萬﹐少者亦不下萬人。

朝廷不因此時置司遣使﹐以恩慰撫之﹐分兵以援其危急﹐臣恐糧盡力疲﹐坐受金人之因﹐𨿽懷忠義之心﹐援兵不至﹐危迫無告﹐必且憤怨朝廷。金人因得撫而用之﹐皆精兵也。莫若於河北置招撫司﹐河東置經制司﹐擇有才略者爲之。使宣諭天子恩徳﹐所以不忍棄兩河於敵國之意。有能全一州﹑復一郡者﹐以爲節度﹑防禦團練使﹐如唐方鎭之制﹐使自守。非惟絕其從敵之心﹐又可資其禦敵之力﹐使朝廷永無北顧之憂﹐最今日之先務也。」帝善其言﹐問曰「誰可以任其職﹖」綱曰「張所﹑傅亮二人﹐才智充足﹐可當其任。」髙宗卽封張所爲河北路招撫使﹐傅亮爲河東路招撫使。是日﹐二人領職已去。

卻說宗澤在襄陽﹐聞金人有割地之謀﹐遣人入京上疏﹐奏知髙宗。髙宗設朝﹐閣門大使進上宗澤章疏奏。髙宗於禦案揭開視之。其疏云﹕天下者﹐太祖之天下。陛下當兢兢業業﹐思傳之萬世﹐柰何遽議割河之東西﹐又議陜之蒲解乎﹖自金人再至﹐朝廷未嘗命一將﹑出一師﹐但聞姦邪之臣﹐朝進一言告和﹐暮入一說以乞盟﹐終至二聖北遷﹐宗社蒙恥。臣意陛下赫然震怒﹐大朝黜陟﹐以再造王室。今卽位四十日矣﹐未聞有大號令﹐但見刑部指揮云﹐不得騰播赦文於河之東西﹑陜之蒲解者﹐是褫天下忠義之气﹐而自絕其民也。臣𨿽駑怯﹐當躬冒矢石﹐爲諸將先﹐得捐軀報國恩足矣﹗

帝覽其言而壯之﹐因問李綱曰「宗澤其人可任否﹖」綱曰「陛下欲中振王室﹐綏復舊邦﹐非澤不可。」帝笑曰「澤在磁州時﹐凡下令一切聽於崔府君。」綱奏曰「古人亦有用權術假於神以行其令者﹐如田單是也。澤之所爲﹐恐類於此。

京師根本之地﹐新經擾攘﹐人心未安﹐非得人以鎭撫之﹐不獨外寇爲患﹐亦有內變可憂。使澤當職﹐必有可觀。」帝大悅﹐卽封澤爲東京畱守知開封府事﹐遣使者賫誥命詣襄陽見宗澤。

宗澤正府中議事﹐聞天朝有使命來到﹐卽出帳迎接。使者宣諭聖諭聖旨已畢﹐澤叩首謝恩領受。遂排筵席款待使臣﹐因問﹕「朝廷眾臣節目﹐誰人秉政﹖」使臣以李綱爲對﹐澤曰「靖康之初﹐若用此人爲政﹐豈有二聖塵蒙之禍﹖今李丞相復用﹐天下百姓蒙福矣﹗」酒罷﹐打發使人回朝﹐自走馬赴任。

前至東京按視﹐樓櫓盡廢﹐兵民離居其中﹐盜賊縱橫﹐人情洶洶﹐並不得安業。澤坐在府堂﹐召鄕老問之。皆言「自金兵剽掠過後﹐敵騎畱屯河上﹐金鼓之聲日夕相聞。城中居民罷乎農桑﹐幾二年矣。今得相公來此爲民之主﹐實吾百姓再造父母也。」澤各安慰而遣之。次日出榜文張掛四門﹐下令曰「從今軍民不安生業﹐仍爲盜賊者﹐贓無輕重﹐並從軍法。」澤威望素著﹐及見其軍令嚴肅﹐由是盜賊屏息。遠近聞之﹐無不悅服。澤又遣軍民修治樓櫓﹐深溝髙壑﹐預備防守之計。

卻說河東巨寇王善聚眾七十萬﹐攻掠傍郡﹐往來東京地界﹐官軍莫敢攖其鋒。但見其出﹐百姓望風逃避。稱言欲來擄奪京城。消息報入東京城來﹐宗澤卽聚幕屬議曰「此賊本是烏合之眾﹐迫於時勢﹐遽爾猖獗﹐若急之則散於異境﹐復爲他方之患矣。莫若宣布朝廷威徳﹐撫而用之﹐則皆精兵也。彼有妻子父母者﹐豈忍遽爾就誅戮哉﹗」從官陳良曰「畱守此意𨿽善﹐緣王善小人至頑﹐今因官軍屢挫其刃﹐彼自以無敵於天下。畱守如化之以徳﹐彼爲空言終無聲。不如會知鄰郡﹐各出精兵﹐邀其歸路﹐則彼不暇爲謀﹐自當滅矣。」澤曰「不然﹐方今國家用人之際﹐是輩皆朝廷赤子﹐非饑寒所迫﹐必官府不知存卹﹐以至於是。若驅之於死地﹐非惟損皇上之大恩﹐亦吾輩失撫馭之過也。」遂不聽陳良之言。次日﹐吩咐部下軍士謹守城池﹐自不帶張弓只箭﹐單騎馳至善營。

第十回

嶽飛與宗澤談兵

卻說王善正在帳中點集眾人﹐四下排著軍器﹐整整齊齊。

轅前畫鼓三通﹐聽號令者﹐各依次而列。忽小校報東京畱守宗相公來到。善下令曰「有幾多軍馬來﹖」小校曰「只一人單騎來到﹐並無一軍護從。」善曰「爾眾人列開﹐待我出去迎接。」王善出得帳來﹐宗澤一騎已到營前。王善俯於地曰「犯惡狂徒﹐有勞相公來到﹐未及遠迎﹐罪當萬誅。」澤下馬﹐以手扶起王善。二人同入中軍。王善請澤坐定﹐下頭便拜。澤泣謂之曰「觀君之貌﹐非類小輩。君之英武﹐足可顯名。當朝廷危艱之時﹐使有如公一二輩﹐豈復有敵患乎﹗今日乃汝立功之秋﹐不可失也。」善感泣曰「我輩𨿽稱盜賊﹐原系良民﹐因值世界離亂﹐金兵犯闕﹐吾眾不得安生﹐寧可棲身艸莽﹐苟延性命。近聞相公大人來守東京﹐眾人意向卽欲來歸降﹐未得機會﹐是以不果。今相公寬斧鉞之誅﹐加以恩信招撫﹐敢不效力﹗」遂解甲而降。一時歡呼之聲震動山嶽。王善令眾人宰羊殺馬﹐設大筵席﹐款待宗澤。是日﹐大吹大擂﹐各勸宗澤酒。

宗澤亦坦然無疑﹐盡醉而飲。王善謂其眾曰「宗相公眞吾父母也﹗你等休得再有異心﹐今日同歸朝廷﹐建立功名﹐誠彊於從我爲盜﹐萬古只作罵名矣﹗」眾皆應曰「願隨將軍號令﹗」宗澤次日領王善一起眾人﹐入了東京城。軍民百姓見之﹐無不悅服。宗澤升府堂﹐僚屬俱來參賀畢﹐王善進說曰「離東京七十里﹐有吾類楊進者﹐號沒角牛﹐聚眾三十萬﹐與彼處楊進﹑王再興﹑李貴﹑王大郎等﹐擁眾各數萬﹐往來剽掠京西﹐無人敢敵。僕請相公命﹐前往招諭﹐同來納降。」宗澤大喜﹐卽與王善空名誥身數道﹐令其前去招安楊進等。王善接過誥身﹐逕往京西地界﹐來見楊進等﹐諭以宗澤恩信及朝廷威福﹐眾人皆悅﹐俱隨王善進東京納降。宗澤各重用之。卽遣人奏知髙宗﹐請車駕還京。

差人辭了宗澤﹐逕進南京﹐奏上宗澤表章。帝覽表﹐與眾臣商議還京。黃潛善等奏曰「東京自經虜過之後﹐六宮殘毀﹐如何容得聖駕﹖衙門荒穢﹐如何居得眾百官﹖陛下莫若幸荊﹑襄﹑江淮﹐以圖恢復。待天下寧息﹐京城修整﹐那時還亦未遲耳。」髙宗曰「卿言正合朕意。」卽下詔荊﹑襄﹑江淮有司﹐修整宮苑衙門﹐以備巡幸。獨李綱堅奏請從宗澤之議﹐帝竟不決。

卻說使者復命來見宗澤﹐與道聖上欲幸荊﹑襄﹑江淮等處﹐車駕不復來京。宗澤聞此消息﹐卽具表復遣人奏知髙宗。髙宗正與大臣在內廷議事﹐閣門大使奏東京畱守宗澤仍有表到。帝命宣入。使者進上表章﹐其略云﹕臣自理開封以來﹐物價市肆漸同平時﹐將士﹑農民﹑商旅﹑士大夫之懷忠義者﹐莫不願陛下亟歸京師﹐以慰人心。其倡爲異議者﹐非爲陛下忠謀﹐不過如張邦昌輩陰與欲畱爲地耳。惟陛下審之。

髙宗覽表畢﹐以示眾臣。眾臣未及對﹐李綱曰「臣觀宗澤之語哀哀可聽﹐發於忠義。陛下可優詔慰之﹐以從其策﹐庶爲言路之勸。」帝欲從李綱之議。黃潛善力譖車駕幸東南。帝未決﹐顧李綱曰「卿知宗澤之爲人﹐用卿所薦﹐以爲東京畱守﹐試以澤才智與朕言之。」綱曰「臣近日方知眞定﹑懷﹑衛間敵兵甚盛﹐方密修戰具﹐爲入攻之計。澤乃渡河約諸將共議事宜﹐以圖收復。京城四壁﹐各置使以領招集之兵。造戰車千二百乘﹐又據形勢立堅壁二十四所﹐於城外駐兵數萬﹐澤往來按試之。又沿河鱗次爲遙珠砦﹐連結河北﹑河東山水砦忠義民兵。於是陜西﹑京東西諸路人馬﹐咸願聽澤節制。到任未二十日﹐招安劇賊王善等數十萬眾﹐東京軍民賴以安。觀此足知澤之所爲﹐與他人大不俟矣。」髙宗聞李綱道宗澤之可任處﹐大悅曰「朕得此一二人預守都城﹐則金人亦不敢屢屢南下﹐二帝不致遠狩﹐天下有盤石之固也。」因下詔﹐令宗澤得節制用事﹐候入京師﹐同議興舉。

使者逕賫王命來見宗澤。宗澤受命已訖﹐款待使人回朝﹐遂準備入京師之計。忽轅門外軍人綁過一將入跪階下﹐澤問其由﹐軍人曰「秉義郎嶽飛所部之眾於途中彊奪民人雨具事發﹐實犯畱守軍令﹐當刑﹐故綁來見。」嶽飛亦不待辯﹐仰天大呼曰「卽今胡騎擾亂﹐中原離黍﹐畱守莫不要中興者乎﹖」澤笑曰「爾有何說﹖」飛曰「若要宋室中興﹐何因細故而斬壯士﹖」澤曰「爾犯吾軍令﹐本當誅首以禁其餘。然而三軍易得﹐一將難求。卽目金兵攻打開徳府﹐軍情報急﹐與你五百精騎兵前去退敵金兵﹐候在立功贖罪。如此去不勝﹐二罪俱發。」嶽飛慨然請行﹐遂辭了畱守﹐領著五百人馬﹐帶部下副將張憲﹑吉倩等﹐徑往開徳府進發。三軍將近汜水地界﹐嶽飛下令屯下營寨。次日擺開陣勢﹐擂動戰鼓﹐早見對陣中金兵擁出﹐門旗開處﹐兩員虜將手執招旗﹐東指西搖﹐催趨人馬殺過宋軍中來。嶽飛大怒﹐下令眾軍靠住陣腳﹐看我立誅此賊。

飛下令已罷﹐拽滿蒲雕弓﹐指定連發兩矢﹐正中兩員虜將﹐四腳騰空﹐翻身落馬。正是﹕都來三寸無情鐵﹐透甲穿袍兩命休。

嶽飛旣已射死虜將﹐揮動人馬﹐殺入金家陣來。金兵大敗﹐各拋戈棄甲而走﹐遺下器械輜重不計其數。嶽飛鳴金收軍﹐遂解開徳之圍。次日班師回東京﹐來見宗澤﹐具上殺退金兵之功。

宗澤大悅﹐奏升嶽飛爲修武郎。自是每日與澤議論兵法﹐深合其意﹐澤甚敬重之。

時宗澤畱守府中調度軍務﹐忽報大金人馬近日哨到曹州﹐聲息甚緊。宗澤問眾將﹐誰可去曹州界上打探金兵消息﹖一將應聲而出曰「小職才𨿽不足﹐願領人馬去退金兵。」眾人視之﹐乃修武郎嶽飛也。宗澤喜曰「將軍肯去﹐吾復何憂。」遂與精兵五百﹐付嶽飛符。嶽飛承了將令﹐拜辭畱守﹐引兵望曹州來。三軍正行之次﹐忽見哨馬回報﹐曹州金家人馬甚眾﹐未可前行。嶽飛聽罷﹐卽擺開陣勢﹐橫槍勒馬﹐立於門旗下﹐厲聲髙叫﹕「違天理胡賊﹐好生退回人馬﹐免你立見誅戮﹗」道猶未了﹐見金陣上一胡將持刀躍馬而出。嶽飛看其人﹐生得形容古怪﹐赤髯黃睛﹐乃斡離蒲盧﹐更不打話﹐綽刀直奔嶽飛。嶽飛挺槍來迎。二騎戰未數合﹐斡離蒲盧气力不加﹐撥回馬望本陣逃走。嶽飛勒馬追去﹐離金陣數十步間﹐按下長槍﹐拽滿雕弓﹐望金將背後射來﹐正中斡離蒲盧脊背上﹐連衣帶甲﹐直透前心。旣看時﹐死於馬下。宋軍賈勇而前﹐無不一當百﹐大破金兵﹐追數十里﹐殺得屍橫徧野﹐血聚成河﹐降者不計其數。嶽飛大勝﹐卽班師離了曹州﹐回到東京﹐來見宗澤﹐備言殺敗金兵之事。澤復保奏升嶽飛爲武義郎﹐其餘將校各依次而賞。

是時宗澤見嶽飛屢建奇功﹐因謂之曰「爾驍勇智略﹐弓馬才藝﹐𨿽古良將不能過是。然只好野戰﹐非萬全計。」因將陣圖一冊以授嶽飛曰「君當細察於此﹐方知古人用兵。」嶽飛接過﹐從頭看了一徧﹐遂還之。澤曰「陣圖爾曉得麼﹖」嶽飛對曰「多蒙見愛賜教陣圖﹐飛細觀之﹐乃是死殺之法。

古時與今時不同﹐戰地有廣狹險易﹐豈用得一定的陣圖﹖夫用兵大要在於出奇﹐做敵人不能測我之虛實﹐方可取勝。若在平地廣闊處﹐忽有賊倉卒而來﹐那時怎得工夫排布陣勢與他敵對﹖

況今畱守麾下將士知陣法者少﹐若專用陣法﹐不知以權濟變﹐已被敵人知我虛實﹐彼以精兵四下而來﹐那時我軍難畱一个矣。」澤曰「據爾之論﹐古時陣法不必用也。」飛曰「排了陣勢﹐然後方戰﹐此乃兵家之常法。然用兵之法﹐不可死執於此。其用兵之妙﹐全在乎一心。仰望畱守持正思之。」宗澤見嶽飛議論有理﹐大喜曰「宗澤自從戎以來﹐再無人談兵法若此。今聞將軍之言﹐如醉方醒﹐使我胸中痛快不能捨也。」遂選有才幹軍士一千餘人﹐付飛教學陣法。自是每與嶽飛在府中談議終日。

第十一回

嶽飛計劃河北策

卻說宋髙宗自登大寶已後﹐李綱秉預國政﹐朝廷一切事務俱有條度﹐比靖康之風大有不俟。只是專信黃潛善﹑汪伯彥二人議論。時宗澤累上表請車駕回還東京﹐髙宗意頗回﹐欲從其請。汪﹑黃二人力奏曰「太上皇之子將三十人﹐今所存者﹐只陛下一人而已。如何不自保重﹐而送啖子虎口乎﹖臣訪得虜寇利於騎射﹐不習水戰。金陵天險所在﹐前據大江﹐可以攻﹐可以守。東南久安﹐民力富盛﹐可以待敵。望陛下駐蹕於此﹐髙枕無憂矣。」髙宗爲人素畏怯﹐無大作爲﹐只依著汪﹑黃二人之議﹐再不復思幸東京矣。

東京畱守宗澤聞此消息﹐與武義郎嶽飛謀曰「聖上以吾言不足取﹐專信黃潛善﹑汪伯彥之計﹐天下如何見太平﹐胡虜如何得剿滅﹗」嶽飛聞其說而嘆曰「主人全不知我住他亦住之意﹐駕在揚州﹐虜寇亦到揚州﹔駕在金陵﹐虜寇亦到金陵﹔駕在臨安﹐虜寇亦到臨安﹔一到海濱﹐彼亦隨至。駕所到處﹐卽爲邊岸。」乃與宗澤商議作表﹐請車駕復取中原。澤視表興衰宛然畢見﹐甚壯其言。飛遣人賫表來朝﹐見髙宗﹐呈上表文。

表曰﹕

武義郎臣嶽飛謹言﹕今承陛下已登大寶﹐黎元有歸﹐社稷有主﹐今足可伐虜人之謀﹐而勤王禦營之師日集﹐兵勢漸盛。彼方謂我素弱﹐未必能敵﹐正宜乘其怠而擊之。

今黃潛善﹑汪伯彥之輩﹐不能承陛下之意﹐恢復故疆﹐迎還二聖﹐奉車駕日益南而有苟安之漸﹐無遠大之略﹐恐不足以系中原之望。𨿽使將帥之臣戮力於外﹐終不成功。今日之計﹐莫若請車駕還京﹐罷幸江南之詔﹐乘二聖蒙塵未久﹐虜人未固之際﹐親率六軍﹐迆邐北渡﹐則天威所臨﹐將士一心﹐士卒作气﹐中原之地指期可復。臣無任瞻天仰聖激切屏營之至﹐謹言。

髙宗覽表畢﹐付丞相府議其事。黃潛善等奏﹕「嶽飛官居小職﹐而乃越職言事﹐陛下可削罷其官職﹐放歸田裏。」髙宗允奏。嶽飛見詔至﹐卽將往日所賜金帛散與士卒﹐各吩咐之曰「爾等謹依畱守號召﹐久後必有重用﹐勿因我去而生異心。」眾人皆垂淚不忍捨別。嶽飛逕到幕府﹐拜辭宗澤。宗澤舉酒執其手送之﹐且泣曰「我今職居畱守﹐節制兩河軍馬﹐上言二十餘疏﹐畢被姦臣所阻﹐使我憂憤成疾﹐何況於爾﹖幸得還鄕足矣。我觀君才智勇略﹐異日必爲興復之用。只我病在心腹﹐那時不得與你會矣。」嶽飛亦淚下拜曰「畱守放心保重﹐待醜虜復作﹐嶽飛挺身與畱守當先。」言畢﹐辭了宗澤﹐離東京往相州路回。

時值秋天光景﹐車碾塵髙﹐馬銜衰艸﹐絲鞭裊裊﹐穿紅葉之孤林﹔駿馬遲遲﹐越野橋之碧水。不數日來到相州﹐入家庭拜謁母親﹐備言因上書被謫﹐奪去官職﹐放歸田裏﹐母曰「用之則行﹐捨之則藏﹐此君子之道也。爲人子者﹐能事君﹐是爲忠臣﹔能事親﹐則爲孝子。旣朝廷不用﹐尙得我在﹐吾兒若能竭力事親﹐他日亦不失於令名﹐有何不可。」嶽飛拜謝﹐在家盡事親之道不提。

話分兩頭。卻說金國右副元帥斡離不病卒﹐太宗甚傷感之﹐命有司具棺槨﹐以優禮葬之。時建炎元年秋八月也﹐聽知康王卽位於金陵﹐而廢僞楚張邦昌﹐復遣大太子黏沒喝爲大元帥﹐領兵四萬﹐從雲中進發﹐下太行﹐由河陽渡河﹐攻河南。四太子兀朮爲左副元帥﹐領兵四萬﹐從燕山渡河﹐攻山東。婁室爲右副元帥﹐領兵四萬﹐從同州渡河﹐攻陜西。大兵共一十二萬﹐分作三路而進。邊庭消息報入南京﹐髙宗聞奏大驚﹐詔陜西﹑河北﹑京東﹑京西各路﹐招兵入衛京城。就封張所爲河北西路招撫使﹐招集兩河忠義﹐以防金兵。賜與銅錢一百萬貫﹐以充軍用﹐又給空名誥身一千餘道﹐有功者許量功授職﹐一切以便宜行事。張所旣受招撫之命﹐建言乞置司在北京﹐候措置有緒﹐乃可渡河招募。帝依其議﹐張所卽在京師招集將佐。北京畱守張益謙表奏張所議置司北京﹐河北盜賊愈多﹐而民間苦擾﹐不若罷其事。髙宗見奏﹐以示李綱。綱曰「張所乞置司北京﹐候措置有緒方渡河。今張所尙任京師﹐招集將佐未行﹐不知益謙何以其騷擾﹖朝廷以金人攻圍河北﹐民無所歸﹐聚爲賊盜﹐故置司招撫﹐因其力而之解河北之急﹐豈緣置司乃有盜賊﹖今京東﹑京西羣盜嘯聚﹐攻掠州縣﹐豈亦置司所致耶﹖方胡騎三路而入﹐朝廷欲有所經略﹐益謙小臣乃敢非理妄奏。望陛下依張所之議﹐必有可齲「髙宗是其言﹐下令照原從張所奏﹐置司北京﹐仍令持節前往招募人馬。

張所承旨辭朝﹐持節北行。過相州界﹐聞本處嶽飛因上書被謫﹐閒居於此﹐所差人招之。嶽飛見說金兵復至﹐張招撫差人來請﹐卽辭了老母﹐來見張招撫。張所一見嶽飛身貌出眾﹐動靜過人﹐遂以國士相待。塡與誥身﹐補升舊職修武郎﹑閣門祗候﹐充中軍統制。嶽飛舊日部下將因飛離東京已後﹐漸各散去﹐及聞飛在張招撫處﹐依前來相隨。時張憲﹑王貴﹑任士安﹑董先﹑姚政﹑郝昂﹑孟邦傑﹑梁興﹑董榮﹑趙雲﹑李進﹑牛臯﹑張峪﹑王剛﹑胡靑﹑劉遇﹑王進﹐皆在幕下矣。

張所旣招得嶽飛一起將佐來到﹐大悅。次日請過嶽飛﹐在中軍待之以酒。飲至半酣﹐張所從容問飛曰「每聞統領在宗畱守處勇冠三軍﹐統領自料能敵幾何﹖」飛曰「論勇不足恃也。用兵之法﹐全在先謀。欒枝曳柴以敗荊﹐莫敖來樵以致絞﹐兵法云﹕上兵伐謀﹐其次伐交。爲將無謀﹐不足以搏匹夫﹐此之謂也。」張招撫乃是儒生出身﹐一聞其言﹐甚是有理﹐矍然起身謂嶽飛曰「爾今所言﹐正合爲將之道﹐殆非行伍中人也。」因請嶽飛分坐共飲。飲間張所復與嶽飛細論時事。嶽飛不覺流淚﹐對曰「今日只要掃蕩胡虜﹐迎還二聖﹐復其舊日江山﹐以報國家﹐此乃是我平生之願。」張所因問曰「今日朝廷差我招撫河北人馬﹐我心亦願如此﹐只不知其計何出﹐未審統領曾有先定之謀否﹖」飛曰「前人有言﹕河北看天下﹐猶如身佩珠玉﹔天下看河北﹐猶如人之手足。人身所佩珠玉猶可無﹐人之手足不可一時無也。今本朝建都於汴京﹐則無有陜西長安秦關百二之險隘可據。蓋汴京在於平川曠野之地﹐長河有千里之遠﹐首尾不能相應﹐全靠著河北以爲汴京之固。實要選用有謀之將﹐守把險隘之地﹐深溝髙壘﹐多則重鎭。假使虜寇南侵﹐我邊疆之上﹐一城之後﹐復有一城。二城受圍﹐諸城可救。或出精兵擊其首尾﹐若能如此﹐終不敢犯吾之邊境也。

虜寇不敢窺我河南﹐則汴京之地無憂矣。蓋河南得有河北﹐猶似燕﹑冀而有居庸等關﹐若河北之地不守﹐則黃河迆南之地未可保也﹔如居庸等關不守﹐則燕﹑冀諸州不可保也。常思內侍童貫奉命宣撫河北而取燕山﹑雲中之事﹐每發一笑。蓋國家用兵﹐開辟疆土﹐若有一尺一寸之地﹐便將那一尺一寸地土所出﹐助爲國用。因其地土所產錢糧則可以養兵﹑養民﹐因民可以充實其地而無拋荒之地﹐因兵可以習練成熟守地巡哨而可保民﹐然後因其地方之人可爲向導﹐得知地之險隘﹐設關立柵﹐令人守把﹐使虜寇則不敢入。今童貫全不想以此爲謀﹐開辟疆土﹐只是竭盡府庫之財﹐求及無厭虜寇而取其地。虜寇旣得金銀彩緞數多而假許其請﹐他則盡收其地所產錢糧﹐並搬移居民北行﹐及將平日操練軍士席捲而去﹐只丟下空虛無用之城。朝廷只知燕山﹑雲中諸城眞是我有﹐欲竭盡天下錢糧人力以充實己州之地﹐全不知緊要險隘之處都是虜寇使人守把。他專訪我軍民才待安業﹐一呼而入﹐使我好兒好女盡皆陷沒於鮏羴﹐實被胡虜所料。若要取燕山﹑雲中之地﹐而不用心於險隘﹐妄有其虛名﹐而受其實禍矣。盡將中國錢糧軍民家產而資於夷狄﹐可不痛哉﹗

今看河南﹑河北﹐正猶如此。朝廷𨿽命公爲招撫﹐今河北多半屬於虜寇﹐將何以爲招撫之地﹐而得盡招撫之職﹖今日願明公盡取河北之地﹐而爲汴京之藩障方可。若不如此﹐是天下手足已去﹐而汴京根本之地不能保矣。他時虜寇旣得河北﹐又得河南﹐險隘旣失﹐汴京必其無事乎﹖及虜寇南侵﹐那時節只是勸朝廷出幸江海﹐未可知也。招撫若能許忠於國﹐則當請命於天子﹐提兵遠壓燕﹑云﹐使飛爲招撫之偏將﹐跟隨前進﹐所命到其間﹐拚一死而報國﹐實無辭也﹗」張所聞飛計劃河北之策甚有條理﹐心中大喜。酒罷﹐次日卽塡與誥身﹐攺升嶽飛爲武經郎﹐分兵付飛統領﹐跟隨河北制置使王彥渡河招撫。嶽飛旣受命﹐與王彥前往河北去訖。

第十二回

李綱諫車駕南行

卻說髙宗自命張所前往河北招撫已後﹐政令已布四方﹐潰兵及爲盜者皆從招安。時祝靖﹑薛廣﹑黨忠﹑閻瑾﹑王在之徒凡十餘萬人﹐俱赴行在。帝與羣臣商議處置之計﹐李綱奏曰「今日盜賊正當因其力而用之﹐如光武用銅馬﹑綠林﹑下江之屬以定天下﹔曹操亦用黃巾以破袁紹﹐顧所以駕馭之者如何耳。

乞陛下準其降例﹕元系良民願歸業﹐及有營房兵卒願歸營者給券遣之﹐又擇其羸弱不勝兵的放散。獨畱彊壯願充行立功者﹐以新法團結。每一軍差大小使臣充部隊將﹐擇有才略雄偉之士爲統制官以統之。此制之以術﹐使由而不知則可。」帝允奏。

遣去就業﹑歸營者大半。其屬部曲之眾﹐無叛去者。獨淮南劇賊杜用﹐山東李昱﹑丁順﹑楊進﹐皆擁眾數萬﹐不可招。又拱州之黎驛﹑單州之魚臺﹐皆有潰兵數千人作過﹐往往官府不能制服﹐地方百姓受害不可勝言。髙宗憂深﹐以問李綱。綱曰「方今朝廷外有大敵﹐而盜賊乘間竊發﹐擾吾郡縣。其勢不先靖內寇﹐則無以禦外侮。盜賊𨿽主於招安﹐然不震耀威武﹐使知畏懼﹐則彼無所忌憚﹐勢難平乎。陛下宜分遣兵將﹐討殄數處盜賊﹐則餘者自服。」髙宗從其言﹐乃下命禦營都統制王淵率兵抵淮南討杜用﹐都巡檢劉光世領兵討拱州叛兵﹐統制官喬仲福引兵討李昱﹐韓世忠引兵討魚臺賊。眾將官領命﹐各部兵辭卻髙宗﹐在教場中操練軍士﹐卽日分道徵進。

且說禦營都統制王淵部領精兵一萬﹐離了京城﹐望淮南進發。三軍將抵其界﹐王淵下令紮了大營﹐吩咐﹕「如今杜用知我大軍來到﹐必須準備。爾眾人今夜手不離刀﹐身不離甲﹐謹防劫奪之謀。」眾軍得令﹐俱各自守營寨﹐不在話下。

原來杜用淮南人﹐最是驍勇。靖康間金兵犯闕﹐聚五百彊輩﹐倚五虎山爲巢穴﹐往往出入騷亂淮南地方軍民。無賴者皆往投之﹐眾到數萬人。聽得哨賊報道大朝統軍來徵討他﹐卽與部下商議曰「今宋軍遠來﹐人馬疲困﹐不知我之虛實﹐今夜乘其無備﹐劫取寨柵﹐無不勝矣。」部下姚武﹑章雄等齊道﹕「此計大妙﹗」杜用部領數千賊眾下山﹐畱郭興領餘眾鎭守山寨。

杜用分撥已定﹐是夜乘月黑悄悄離了五虎山﹐將近宋營邊﹐正是三更左節﹐遙望見宋軍中燈火尙明﹐杜用遣一嘍囉前往打探。嘍囉去了﹐回報宋軍中並無人馬行動﹐只中軍有明燈一盞。

杜用喜曰「中吾計矣﹗」吩咐眾人前後殺入。自持利刀﹐隨騎大叫一聲﹐殺入軍中。眾賊一齊金鼓喧天﹐隨後殺進。不知宋兵已有準備﹐聽得帳外金鼓之聲﹐四下伏兵齊起﹐點著火炬﹐照耀天地如同白日。杜用與姚武﹑章雄等知勢頭不好﹐勒騎拚死殺出。四下喊聲大震﹐宋軍漫郊塞野而來。章雄正遇王淵部將範越﹐二騎在火光中交戰數合﹐被越一戟刺來﹐章雄措手不及﹐搠死馬下。杜用見殺了章雄﹐與姚武拚力殺透重圍。走未數里﹐忽嘍囉報說﹕「宋軍見大王離寨才二時間﹐於山隘邊踴出一彪軍馬﹐架起風火大炮﹐殺上山寨來。主將郭興不知持防﹐被數十驍騎搶進﹐一時綁縛了﹐放火燒著山寨。眾人見郭興被捉﹐又見四下宋兵大舉﹐只得盡數拜降。我因傷了一刀﹐走脫山寨。大王可速奔往他路﹐前面宋軍阻住﹐難以過去。」杜用等聽此消息﹐各驚慌拋戈棄甲而走。後面範越催動大隊人馬一齊掩殺﹐賊眾自相踐踏﹐死者不可勝計。杜用不顧其眾﹐勒回馬望僻路逃走。行未二里﹐前面火光迸天﹐一彪人馬攔住去路。

爲首一員大將﹐生的濃眉大眼﹐聲若巨鐘﹐乃禦營都統王淵也。

那時正遇見杜用軍馬逃生﹐大罵﹕「無端匹夫﹐苦擾生靈﹐今日天兵到來﹐不及早引頸受死﹐尙爾拒敵﹗」言罷﹐舉槍直奔杜用。杜用𨿽是獨自﹐素恃力大﹐亦抖擻威風﹐舞刀來迎王淵。

二馬相交﹐戰上二十餘合﹐杜用不敢戀戰﹐刺斜殺開血路而走。

王淵不捨﹐勒騎追去。杜用走上一里﹐不覺坐馬前蹄一半陷在泥澤中。待杜用扯得馬上岸﹐王淵趕騎已到﹐一槍從肋下刺落在地﹐眾宋軍近前斬了首級。時天色正明﹐王淵鳴金收軍﹐及升帳計點﹐將士被殺死者亦多﹐斬獲賊首並得其輜重者無算。

淮南官屬各出郭以牛酒犒賞王師﹐淵各吩咐遣回。次日下令班師回京。

捷音已報入金陵﹐髙宗聞奏大喜﹐重封王淵﹔其下有功將士﹐各依次升賞。不旬月間﹐劉光世討拱州叛兵﹐喬仲福討李昱﹐範瓊破李孝忠﹐韓世忠討魚臺賊﹐皆破之﹐得甲馬寶貨無算。惟丁順﹑楊進見官軍屢勝﹐乃就招撫司投降。

時髙宗正與李綱在內殿﹐以道君皇帝自燕山遣使臣賫來札中有親書八字﹐因以示綱。綱曰「此乃陛下受命於道君者﹐宜藏之宗廟﹐以示後世道君遠幸沙漠所望於陛下者如此﹗臣敢不竭盡駑鈍﹐措置邊事以副陛下聖孝思慕之意。」綱正畱身奏事﹐聞奏諸路破賦捷音到﹐髙宗喜不自勝﹐顧謂綱曰「靖康之初﹐若有如此破敵﹐金人其敢再來哉﹗」綱曰「今日機不可失﹐願陛下以靖康爲鑑﹐審處決斷﹐不惑眾議﹐庶幾可以成功。」髙宗曰「今四方粗定﹐藩鎭之臣屢請朕車駕幸東京﹐而內臣黃潛善﹑汪伯彥等勸朕畱金陵﹐卿以何所爲當﹖」綱曰「臣當建巡幸之策﹐以關中爲上﹐襄陽次之﹐建康爲下。

陛下從未能行上策﹐猶當適襄﹑鄧﹐示不去中原以系天下之心。

選任將帥﹐屯列軍馬﹐控扼要害﹐以折虜人之謀。使今冬無虞﹐車駕遠闕﹐天下之勢遂定。不然中原非復我有﹐車駕遠闕無期﹐天下之勢不復振矣﹗」髙宗曰「但欲迎奉元佑太后及津遣六宮往東南耳。朕當與卿等獨畱中原﹐訓練將士﹐益兵聚馬﹐𨿽都城可守﹐金賊可戰矣。」綱賀曰「陛下英斷如此﹐𨿽漢之髙祖﹑光武﹐唐之太宗不過是也。」因言「履艱難之運者﹐不宜懷安﹐昔髙祖﹑光武﹑太宗皆身將兵﹑披甲冑﹑冒矢石﹐於馬上得之。今陛下固不待如此﹐但車駕不去中原﹐則將士思奮﹐人倍其勇﹐虜寇不敢覬覦兩河﹐天下指日可定也。今中外未知陛下聖意﹐乞降詔以告諭之。」帝卽命李綱撰詔文頒降﹐榜掛於兩京。詔曰﹕朕惟祖宗都汴﹐垂二百年。天下安定﹐重熙累洽﹐未嘗少有變故﹐承平之久﹐超軼漢﹑唐。比年以來﹐圖慮弗臧﹐禍生所忽﹐金人一歲之間﹐再犯都城。信其詐謀﹐終墮賊計﹐盡取子女玉帛﹐遂邀二聖鑾輿﹐六宮戚屬﹐悉擁以行。夷狄之禍﹐振古未有。四海臣子﹐孰不痛心﹗肆朕纂承﹐求念先列﹐眷懷舊京﹐潸然出涕。思欲整駕還京﹐謁款宗廟﹐以慰士大夫﹑軍民之心。而兵火之餘﹐民物如故﹐朕之父母﹑兄弟﹑宗族﹐靡有畱者。顧瞻宮室﹐何以爲懷﹖是用權時之宜﹐法古巡狩。駐蹕近甸﹐號召軍馬﹐以防金人秋髙气寒再來入寇。朕將親督六師﹐以援京城及河北﹑河東諸路﹐與之決戰。已詔奉迎元佑太后﹐津遣六宮及衛士家屬﹐置之東南。朕與羣臣將士﹐獨畱中原﹐以爲爾京城及萬方百姓請命於皇天。庶幾天意昭答﹐中國之勢浸彊﹐歸宅故都﹐迎還二聖﹐以稱朕夙夜憂勤之意。應在京屯兵聚糧﹐修治樓櫓﹑器具﹐並令畱守司京城所﹑戶部疾速措置施行。咨爾士大夫﹑軍民﹐體朕至懷﹐無憂疑慮。故玆詔示﹐想宜知悉。

兩京軍民讀了﹐皆感泣思奮。後人有詩贊云﹕

一點丹心立兩朝﹐忠言懇懇動天遙。髙宗不惑謀臣計﹐從此中原日見牢。

宋帝依李綱所議﹐乃措置迎奉元佑太后﹐津遣六宮。以徽猷閣待制孟忠厚爲提舉指揮使﹐郭仲荀統兵扈衛從行﹐其餘俱令有司排辦。黃潛善知車駕欲畱中原﹐力陳其不可。帝曰「朕欲畱中原﹐與卿等議畫兩河之計﹐有何不可﹖」潛善奏曰「中原殘破﹐樓櫓城郭未完﹐且又兵甲不利。今兩河盜賊橫行﹐非一朝之故。況今金陵﹐前阻長江﹐城郭完固﹐陛下正宜巡幸東南﹐聚士馬﹐儲峙糧﹐布恩澤﹐以結民心。不出一年﹐功績漸備。那時車駕所臨﹐人效其力﹐胡虜必不敢正視中原﹐盜賊寧有竊窺兩河之地乎﹖」髙宗本不欲幸關中﹐及聞黃潛善所議﹐卽降手詔﹐欲巡幸東南。李綱極奏﹕「自古中興之主起於西北﹐則足以據中原而有東南﹐漢光武﹑唐太宗是也。起於東南則不足復中原而有西北﹐晉元帝是也。蓋天下之精兵健馬﹐皆出於西北﹐而中興主撥亂定功﹐以兵馬爲先﹐一失西北﹐則二者無自得之。形格勢禁﹐非特失地利而已。今車駕倘或南幸﹐委中原而棄之﹐豈惟金人將乘間以擾吾關輔﹐盜賊且將蠭起爲亂﹐跨州連邑﹐陛下𨿽欲還闕﹐不可得矣。況欲治兵勝敵﹐以歸二聖哉﹗夫南陽光武之所興﹐有髙山峻嶺可以控扼﹐有寬城平野可以屯兵。西鄰關﹑陜﹐可以召將士﹔東達江﹑淮﹐可以運谷粟﹔南通荊﹑湖﹑巴﹑蜀﹐可以取貨財﹔北距王都﹐可以遣救援。暫議駐蹕﹐乃還汴都﹐策無出於此者。今乘舟順流而適東南﹐固甚安便﹐第恐一失中原﹐則東南不能必其無事﹐𨿽欲退保一隅不可得也。況當降詔許畱中原﹐人心悅服。柰何詔墨未漧﹐遽失大信於天下﹖願斷自淵衷﹐以定大計。」帝乃許幸南陽。令措置合行事件﹐將以秋末冬初﹐擇日啟行。黃潛善﹑汪伯彥陰以幸東南之計動上意﹐其議頗傳於外﹐僚屬謂綱曰「士論洶洶﹐皆謂密有建議者﹐東幸已決﹐丞相何不從其議乎﹖」綱曰「天下大計﹐在此一舉。國之安危存亡於是乎分。倘車駕必欲幸東南﹐吾當以去就爭之。且君上英睿﹐必不爲異議所惑。不然﹐吾可貪冒寵祿﹐爲保身計虛受天下之責哉﹗」次日入對﹐內廷未嘗有攺議巡幸之命。

忽閣門大使奏河東經制使副王王燮﹑傅亮具書申奏進呈。帝命當禦案拆視之﹕一申朝廷以謂河東州縣﹐多爲金人所陷沒﹐至與陜西接連如河中府﹑解州﹐亦爲所據﹐與陜府相對﹐以河爲界。

今經制司所得兵才及萬人﹐皆烏合之眾。其間多系招安盜賊及潰散之兵﹐未經訓練拊循﹐難以取勝。乞於陜府置司訓練﹐措置召募陜西正兵弓箭手之在民間不出者及將家子弟﹐不旬月間﹐可得二萬人﹐與正兵相爲表裹﹐其勝可必。

且一面結連河東山寨豪傑﹐度州縣可復卽復之﹐可以渡河卽乘機進討﹐以復河陽﹑河中﹑解州﹑汾河一帶﹐據險以扼其衝。漸議深入﹐以復潞﹑澤﹑太原﹐願當方面之寄。

髙宗見奏﹐與李綱商議。綱曰「傅亮所奏﹐深得治兵之術。陛下可允其請。」髙宗卽命陜西﹑京西轉運司悉力應副王燮﹑亮﹐使召募西兵。使者領命去訖。傅亮經畫未才十日﹐復有旨令東京畱守宗澤節制傅亮軍。卽日傅亮得此消息大驚﹐卽具申遣人詣京師奏知。

第十三回

宗澤約張所出兵

卻說髙宗升殿﹐使命呈上傅亮申奏﹐大略謂﹕「陛下今欲卽令過河無不可者﹐但河外皆金人界分﹐本司措置全未就緒﹐旣過河後﹐何地可爲家計﹖何處可以得糧﹖烏合之眾﹐使復爲金人之所敗散﹐何自可以得兵﹖亮等不足惜﹐第恐有誤國事。」帝見奏﹐意尙未決。李綱曰「河本今日之勢﹐不同河北﹐所失不過數郡﹐其餘皆爲朝廷守﹐王師渡河猶有駐泊得糧之處。

河東州縣大半陷沒﹐沿河一帶自解州﹑河中至河陽﹑懷﹑衛﹐皆爲金人所據。今經制司軍旅未集。陛下卽違前議﹐急之渡可﹐遂爲孤軍。倘爲金人所敗﹐不知朝廷主所更得將佐土卒﹖」黃潛善曰「若不使之亟渡河﹐且失機會﹐傅亮等但欲逗𨖻不進耳。」綱諍之曰「兵事不可遠料之﹐下未見有機會可乘﹐但當委任將師﹐擇利而動耳。今亮受命而行才十餘日﹐豈可以誣爲逗𨖻。昔趙充國堅執屯田地議﹐宣帝不以爲罪。願陛下以依前議。」汪伯彥堅執以爲李綱之言未見治體﹐傅亮不進﹐終是怯敵。

髙宗頗惑其言。綱曰「潛善﹑伯彥始極力以沮張所﹐賴聖鑑察之﹐不得行其志。又極力以沮傅亮﹐蓋招撫河北﹑經制河東皆臣所建明﹐而張所﹑傅亮又臣所薦。今二人力沮所﹑亮﹐乃所以沮臣。臣每鑑靖康大臣不和之失﹐凡事未嘗不與潛善﹑伯彥商議而後行﹐不想二人設心如此﹐願陛下虛心觀之。」帝曰「旣傅亮兵少﹐不可渡河﹐可罷制司﹐赴行在。」綱曰「陛下罷經制使﹐不知聖意所謂﹖」帝曰「亮旣以兵少不可渡河﹐不如罷之。」綱曰「臣論傅亮不宜卽渡河有三﹕事從中制﹐不盡將帥之慮﹐一也﹔軍旅未集﹐驅烏合之眾﹐渡河卽成孤軍﹐必爲金人之所敗﹐二也﹔軍敗之後﹐朝廷未有將佐士卒可以當河東一道之寄﹐三也。今陛下以臣愚戇﹐卽罷經制司﹐此以潛善等以私害公﹐陰有熒惑聖聽﹐以沮臣使去耳。臣荷陛下特達之知﹐起自罪謫﹐付以國柄。方艱難之秋﹐但知一意以爲國家而圖報稱。不然﹐臣豈敢屍祿貪冒寵榮﹐以虛負天下之責哉﹗」帝曰「如亮人才今豈難得﹖」綱曰「臣嘗款與亮語﹐觀其謀略智勇﹐眞可以爲大將。訪之士大夫﹐亦以爲然。

今以爲經制副使﹐姑試之耳。假以時月﹐必有可觀。使亮如眞所極﹐臨敵退怯而無成功﹐臣甘受誤國之罪。今未嘗用而遂罷去﹐古之禦將帥者﹐恐不如此。昔髙祖何嘗自知﹖韓信亦以蕭何薦之爲大將﹐設壇場﹐擇日而拜之。蕭何所以知韓信﹐亦以屢與之語而已。使髙祖不能用何之言而將韓信﹐則何亦必不敢當相位矣。今潛善所以必欲傅亮﹐意不在亮﹐乃以沮臣。陛下不察﹐則臣亦何敢安職﹖恐終無以助陛下致中興之功﹐臣得乞骸骨歸田裏﹐更望陛下畱神熟思之。使亮不罷﹐則臣何敢決去﹗」帝慰謂之曰「卿所爭事小﹐何須便爲去就﹖」綱曰「方今人才﹐以將帥爲急﹐恐非小事。臣昨議遷幸﹐與潛善﹑伯彥異﹐宜爲所嫉。然臣東南人﹐豈不願陛下東下爲安便哉﹖顧一去中原﹐後患有不可勝言者。願陛下以宗社爲心﹐以生靈爲意﹐以二聖未還爲念﹐勿以臣去而攺其議。臣𨿽去左右﹐不敢一日忘陛下。」因泣辭而退。綱從者曰「公決於進退﹐於義得矣﹐如眾者何﹖」綱曰「吾知盡事君之道﹐不可﹐則全進退之節﹐禍患非所卹也。」李綱力求去。黃潛善﹑汪伯彥等復於帝前並譖﹐請帝去之。

髙宗遂罷李綱丞相職﹐出爲提舉洞霄宮大學錄。陳東上書乞畱李綱﹐而罷黃潛善﹑汪伯彥﹐請陛下車駕宜還京師﹐然後親率六軍﹐直抵沙漠﹐以迎二聖。潛善﹑伯彥大怒曰「不殺陳東﹐何以塞眾口﹗」以語激帝曰「陳東在先朝專事譏諷。今又以狂言惑陛下﹐若不誅戮之﹐將復鼓眾﹗」髙宗允其奏﹐下命將陳東處斬。詔旨一出﹐不移時押陳東於市曹﹐斬首回報。

自是朝廷再無一人敢保李綱而言及汪﹑黃者。車駕遂東幸﹐兩河郡縣相繼淪沒﹐凡綱所規畫軍民之政﹐一切廢罷。金兵益盛﹐關輔殘毀﹐各處盜賊蠭起﹐中原不可爲也。後人有詩嘆云﹕

東幸鑾輿不可畱﹐宋君屢挫李綱籌。

中原瓦解猶閒事﹐忘卻當年切齒讎。

宗澤在東京聞李綱去位﹐陳東處斬市曹﹐車駕東幸﹐復上表請帝還京師。不報﹐撫膺嘆曰「天下事未可知也﹗」聽見衛州消息﹐金人將近新鄕﹐遣人馳報招撫使張所﹐令出兵邀擊虜賊。差人辭了宗澤﹐逕至河北來見張所﹐呈上宗澤文書。張所拆開視之。書云﹕卽目金兵大驅入寇﹐懷﹑衛等處聲息甚緊。招撫速持兵扼其去路﹐吾以重兵截其後。虜賊知我軍有備﹐自不敢進。待彼勢疲﹐乘虛擊之﹐無不克矣。彊弱在此一舉﹐機爭莫失。

張所旣得宗澤文書﹐卽遣小校催制置使王彥與嶽飛﹐引兵一同抵衛州險要處邀截金兵。小校領命去訖。

卻說王彥與嶽飛自渡河招募軍士﹐近得二萬餘人﹐皆兩河彊壯民叮聽得張招撫報書令截阻金兵﹐與制置使王彥領兵到了衛州新鄕縣地界。王彥與武經郎嶽飛於石門山下各安營寨。

次日﹐飛逕來王彥軍中﹐相約出兵。王彥見胡虜人馬勢大﹐心下懼怯﹐與飛議曰「如今且屯兵於此﹐觀賊動靜﹐然後再計較。」飛見王彥有不肯出兵意﹐抗聲大呼曰「二聖蒙塵﹐遠在沙漠﹐車駕不得回還。目下彊虜人馬占據黃河北岸﹐爲臣子的﹐正當先開淸道路﹐以待鑾輿北討。因何不與虜賊速戰﹐卻乃延緩﹐觀虜動靜﹖公莫非有二心否﹖」王彥掩口無言﹐只不肯進兵。嶽飛大怒曰「公食朝廷爵祿﹐受制置使之職﹐才見金兵來到﹐便欲退縮。倘胡賊鼓眾而進﹐有失城池﹐那時公亦得不進兵哉﹗」王彥猶未對。從將有勸王彥殺嶽飛﹐彥知其意﹐亦不答。

嶽飛見事不諧﹐拔劍抽身而出。回至本營﹐點集眾將佐﹐帶領一千餘人去看金兵虛實。正行之間﹐望見對岸徵塵蔽天﹐擁出一彪胡兵﹐搖旗吶喊﹐長槍短戟﹐賈勇殺將來。張憲﹑王貴等見賊兵勢大﹐都有怯心﹐猶豫不敢前進。嶽飛曰「將不在多﹐在用之有法度。吾觀胡眾𨿽盛﹐皆不分隊伍而來﹐其中必無智將。爾眾人立住陣腳﹐待我破之。」言罷﹐勒動戰騎﹐直殺入虜寇中陣。兩下金鼓齊鳴﹐嶽飛左衝右突﹐與胡賊鏖戰數十合。正遇虜將訛裏完手執皂纛在陣前耀武揚威﹐嶽飛更不打話﹐只一鐵簡打下馬來﹐奪了旗纛在手中﹐左揮右指﹐驅動本部人馬。張憲﹑王貴等見了﹐吶喊率眾爭先﹐無不一當百﹐殺得金兵七斷八續﹐各拋戈棄甲而走。嶽飛怒極﹐一條槍端的神出鬼沒。追剿胡賊將近日哺﹐方且嗚金收軍。生擒萬戶王崇﹑千戶阿里孛﹐斬禿發垂環者三千餘級﹐僵屍十餘里。降其漢卒千餘人﹐得馬三百匹﹐鎧仗旗鼓輜重等物無算。嶽飛遂還兵新鄕縣﹐安堵人民﹐紮下營寨。是夜﹐戒其將曰「我今日𨿽是小勝﹐敗兵走報其主將﹐明日必定並力來戰。我軍𨿽少﹐須作必贏之計。值取功名富貴之秋﹐若能各各捨命向前﹐有何不勝﹗如違吾令而致失機者﹐必斬﹗」眾人得令﹐俱準備來日交鋒。

次日天猶未明﹐只見正北邊胡兵漫山塞野而來﹐金鼓之聲數十里不絕。嶽飛眾將俱各披掛停當。自引五百驍騎﹐直殺入賊陣。張憲﹑王貴各領人馬﹐分左右翼殺進﹐從早晨殺到日午﹐金家人馬又大敗﹐獲其馬甲兵器不可勝計。嶽飛收軍升帳﹐計點部下將士﹐多帶重傷﹐自身上亦中了十餘箭。卽於侯兆川安營。到二更時分﹐寨外喊聲大震﹐哨馬報金家人馬大隊攻入中軍來。滿營皆驚。嶽飛下令曰「如有亂動者斬﹗」自端睡不動﹐營中漸定。金兵將近宋營﹐見嶽飛軍中無動靜﹐恐有計謀﹐亦引兵退回。因言「撼太行山易﹐撼嶽家軍難。」自是兩下各不出兵數日。

嶽飛軍中缺糧﹐方欲起營回就王彥﹐又怕虜兵躡其後。待欲領兵前進﹐又見金兵勢大。飛盡將獲來馬匹宰殺以享將士﹐遣人往王彥處取糧。差人回見制置使王彥﹐具說嶽統制近日殺敗金兵﹐軍中缺少糧艸﹐乞制置使催運赴營。王彥推以糧艸只夠本營支給﹐皆不許。嶽飛見王彥糧艸不應﹐士卒饑困﹐因與將佐議曰「今王彥不肯發糧﹐眾人各當用命﹐殺入金營﹐奪他糧艸輜重﹐以養士卒有食也。」眾皆大喜﹐願從出戰。

第十四回

宗澤定計破兀朮

卻說嶽飛次日部領眾將﹐與胡賊列兵於太行山下。兩陣對圓﹐虜將拓跋耶烏躍馬橫刀而出。嶽飛驅動一班戰將﹐殺過陣來。拓跋耶烏舞刀還戰﹐二騎才交﹐嶽飛輕舒猿臂﹐只一合早將金將活捉馬上。張憲﹑王貴乘勢殺進中軍﹐殺得金兵落荒四下逃走﹐獲其馬匹﹑漧糧不計其數。嶽飛大軍遂屯於太行山下﹐將漧糧﹑馬匹盡散與士卒。士卒得食﹐各歡呼願效死鬥。

且說殺敗金家小卒報與主將黑風大王﹕「卽今大宋有一枝人馬﹐勇不可當﹐近日疊連與吾軍放對﹐已生擒了萬戶王崇﹑千戶阿里孛。拓跋耶烏領去的人馬﹐都被殺荊「黑風大王聽了大怒﹐卽引三萬慣戰胡兵﹐前抵太行山前﹐擺開陣勢﹐欲與宋將放對。宋陣中門旗開處﹐嶽飛挺槍躍馬而出﹐大罵﹕「剿不盡的胡蠻﹐又敢來哉﹗」舉槍直取黑風大王。黑風大王舉兵器交還。二人戰上數合﹐黑風大王措手不及﹐被嶽飛一槍刺於馬下。正是﹕不知壯士歸何處﹐只見徵鞍染血紅。

嶽飛旣刺死金將﹐驅動部下人馬四下追殺。殺得胡兵猶如風捲秋林﹐橫屍十里﹐解甲拋戈納降者﹐不可勝數。嶽飛鳴金收軍﹐欲就王彥﹐致恐王彥疑忌﹐乃引兵逕往東京﹐再投奔宗畱守。嶽飛一行人到汴京﹐進見宗澤﹐備言近日與金兵交戰﹐連贏數陣﹐河北制置使王彥不肯相容﹐故得來投奔。宗澤喜曰「自將軍奪官離東京後﹐各處報胡虜入境﹐殆無閒日。嘗約張招撫出兵截擊﹐未見捷音。今將軍殺敗胡賊﹐衛州漸紓其急﹐實將軍之功也。吾當奏知。」飛曰「我等願從畱守指揮﹐補報朝廷﹐豈敢專望賞功。」澤曰「賞功懲過﹐乃朝廷盛典﹐非澤所得私。」卽具表﹐遣人詣京師奏升嶽飛功績。

髙宗見奏大悅﹐差使命賫官誥到東京﹐加升嶽飛爲畱守司統制。使者承旨﹐逕來東京見宗澤﹐宣讀升嶽飛誥命。嶽飛拜受已畢﹐澤設酒禮款待使人﹐因問曰「近日朝廷有何急切消息﹖」使者曰「近日聖旨﹐令有司預備儀仗車駕﹐欲幸揚州。士論洶洶﹐惟此事實急切。」澤聞之驚曰「車駕如幸揚州﹐中原隨卽陷沒矣。」因遣人隨使抵京師上疏曰「京師天下腹心﹐不可棄也。昔景徳間契丹寇澶淵﹐王欽若江南人﹐勸幸金陵﹔陳堯叟閬中人﹐勸幸成都﹔惟寇準毅然請親徵﹐卒用成功。陛下今正當以澶淵之事爲鑑﹐駕回東京﹐以系中原之望。

乘天下戴宋之徳未泯﹐義旗一呼﹐豪傑響應﹐親禦六龍﹐直抵沙漠﹐悖天之胡虜必能剿滅矣﹗何堂堂天朝﹐無一二大臣倡爲興舉﹐惟識今日駕幸揚州﹐明日駕幸金陵﹐專爲退避狄人之計﹖

臣老病﹐死不足惜﹐第恨二聖未還﹐疆土未靖。願陛下畱神審察於斯。」髙宗覽疏﹐以示黃潛善﹑汪伯彥。汪﹑黃見疏﹐皆笑以爲狂。樞密張慤獨曰「如澤之忠義﹐若得數人﹐天下定矣﹗何畏乎金賊哉﹗」汪﹑黃無語﹐而帝竟幸揚州。

是時大金皇帝聞髙宗車駕幸揚州﹐卽遣人令黏沒喝﹑訛裏朵﹑兀朮等進兵。使者領命﹐頒知各路去訖。卻說兀朮自燕山由滄州渡河﹐分兵趨河南﹐謀侵東京。邊庭消息報入汴京來﹐宗澤聞之﹐聚集諸將佐劉衍﹑劉達﹑閻中立﹑郭俊民﹐李景良等﹐商議退金兵之策。時澤差嶽飛往救河南之圍﹐不在軍中。

劉衍進曰「兀朮乃金國最驍勇者﹐今部兵遠來﹐利在速戰。願畱守假衍奇兵二萬趨渭州﹐從間道絕其輜重﹐更得一將趨鄭州﹐以分其勢﹐畱守深溝髙壘﹐堅壁勿與戰。彼深入吾地﹐欲前不得斗﹐欲退不得還。吾以奇兵絕其後﹐使野無所掠。不出十日﹐而兀朮數萬之眾盡爲鬼也。」澤曰「此計甚妙﹐只是無人敢部兵趨鄭州以分其勢。」言未畢﹐一將應聲而出曰「某𨿽不才﹐願與劉將軍同退金兵。」眾視之﹐乃宗澤帳前偏裨將劉達也。澤曰「劉顯忠一行必能成功。」卽付以二人各精兵二萬。劉衍﹑劉達辭宗澤領兵去訖。澤遣小校會各處附近人馬﹐戒諸將保護河梁﹐以俟大兵之集。

卻說兀朮離燕地渡河﹐將近淮南﹐與黏沒朵﹑斡離及在軍中點集諸胡兵﹐克日進攻汴京。哨馬報﹕「宋將兵出滑﹑鄭二州﹐扼吾首尾﹐元帥須作持備﹐宗畱守之兵不比他人。」兀朮大驚曰「人傳東京宗畱守深得民心﹐部下將佐甚有調度﹐吾未信。今日觀其行兵﹐果不虛也。」卽下令軍中﹐將人馬由鄭州從白沙進發﹐」若遲緩﹐吾軍難以進退。」眾胡兵得令﹐正欲起行﹐斡離及曰「河梁近岸俱是宋兵把守﹐彼知吾軍深入﹐日夜持備。倘過去﹐宋軍從後趕來﹐誰人可敵﹖」兀朮驚慌無計。黏沒朵曰「元帥不必重慮﹐我這里千軍萬馬﹐豈懼一河梁哉﹗乘今夜將眾分作二隊﹐密密而去。再遣人將河梁拆斷。待宋軍知吾離了河南﹐部兵來追﹐一時無橋梁可渡馬﹐焉卽趕及我哉﹖」兀朮從其計﹐吩咐軍中今夜準備離營。眾胡兵各披掛﹐掩旗息鼓﹐悄悄沿北岸而去﹐隨後將河梁盡行拆斷。果是其夜黑霧遮天﹐不辧東西。兩岸宋軍並不知胡賊離了大寨。兀朮行及數里﹐哨軍報宋營並無動靜﹐以手加額曰「此天賜吾功也﹗」近天明﹐日出霧散﹐對岸宋軍平空一望﹐河梁俱被拆斷﹐胡虜不見一个。眾軍來報知劉達﹐達曰「此必兀朮知吾屯大軍於此﹐恐襲其後﹐故乘夜斷河梁而去﹐猾虜定從白沙進攻汴京。」卽遣人持書至滑州﹐會知劉衍進兵。差人接了文書﹐連夜來見劉衍。劉衍卽整點甲士﹐從鄭州路進控兀朮來兵﹐不在話下。

卻說兀朮引眾胡兵抵白沙地界﹐去汴京不遠。都城軍民聞知兀朮兵到﹐各懷震恐。聲息傳入府堂﹐僚屬慌入與畱守計議。

時澤正對客弈棋﹐。及聞金兵近城﹐眾僚屬無措﹐笑曰「何事張皇﹗吾已豫遣劉衍等部精兵在外﹐必能禦敵。曉諭都城百姓﹐不必驚恐。」乃召過何賢曰「與你精銳數千﹐於白沙峽道三十里止候﹐敵人深入﹐聞信炮響﹐可將兵續出敵後﹐斷其歸路。」何賢領計去了。又喚過郭俊民﹐密計曰「你領輕騎二千﹐從旁道小路﹐潛在山口﹐遙望兀朮營寨﹐以觀動靜。待劉衍大兵與胡虜對敵﹐爾從山坡後鳴金擂鼓。彼未知虛實﹐不必與戰而自慌亂也。」俊民聽令﹐引兵去訖。又遣人以密計授劉衍。宗澤一一分撥已定﹐自與一班眾僚屬登城觀敵。

卻說兀朮卒領五萬金兵﹐與黏沒朵﹑斡離及長驅繞鄭州抄白沙而進﹐將近東京地界﹐哨馬回報﹐宋軍並無人迎敵。兀朮懷疑﹐與眾議曰「往常攻別郡﹐無將迎敵可信。東京宗畱守﹐吾聞其人足智多謀﹐今日不放軍敵對﹐莫非有計策﹖」眾胡將亦以爲然。

言未畢﹐忽滑州路口一彪軍馬﹐旌旗展捲﹐槍刀密布﹐爲首一員大將﹐口方面圓﹐金盔銀甲﹐乃東京有名將家劉衍是也。

大罵﹕「逆天臊奴﹐不識時勢﹐屢次侵擾中華﹐今日先將這匹夫試吾利刃﹗」兀朮靠住陣腳﹐手持長槍﹐躍駿騎而出﹐大叫﹕「今日早早獻了東京城池﹐駐吾人馬﹐令爾大朝皇帝尊我金國爲主﹐割地與吾講和則休﹔若不允﹐教爾中華寸艸難畱。」劉衍大怒﹐舉刀直取兀朮。兀朮挺槍來迎。兩騎戰未十合﹐劉衍勒馬望東路而走。兀朮見劉衍戰敗﹐揮動胡兵﹐乘勢殺入。宋軍遺下輜重漧糧徧滿郊野﹐胡眾各相爭齲劉衍停住馬﹐又戰數合復走。兀朮戰得怒激﹐不捨趕去。將追二十里地﹐見前面盡沙石路﹐兩旁俱是亂山。兀朮勒轡與黏沒朵曰「宋軍莫非計否﹖」黏沒朵曰「此處乃系陷地﹐必是圈套。元帥可令後軍速退。」兀朮驚慌不疊﹐撥馬殺出原路。前軍劉衍見兀朮人馬紛亂﹐放起號炮﹐引本部精兵掩殺將來。金兵大敗。兀朮走回十里﹐忽峽道旁金鼓齊鳴﹐數千精銳宋兵截出﹐爲首一員勇將何賢大叫﹕「兀朮早下馬受擒﹗」兀朮不敢戀戰﹐與黏沒朵﹑斡離及拚力刺斜殺出。何賢勒馬后追。兀朮等且戰且走﹐部下人馬損折大半﹐急領眾騎望平山而逃。才行一里﹐山坡後喊聲大震﹐金鼓不絕。兀朮又驚又疑﹐奔出小路﹐望鄭州逃走。

第十五回

黏沒喝京西大戰

卻說宋軍殺敗金兵﹐見兀朮走遠﹐亦不追趕﹐掠得輜重馬匹無算﹐降其番漢兵五千餘人。是時宗澤已令人打探劉衍等得勝消息﹐預備下賞功簿冊﹐迎候諸將。宗澤正與眾僚屬在府中相慶﹐忽報劉衍等回﹐澤令召入。劉衍﹑何賢﹑郭俊民進見畢﹐具說殺退金兵之事。澤大喜﹐遂錄諸將功績於簿﹐以候申奏。

計點將校﹐惟有鄭州一路劉達持兵保護河梁未到﹐其餘軍士各依次犒賞。澤下令設大筵席款待諸將。

正飲間﹐忽哨馬報﹕「黏沒喝軍自雲中下太行﹐以攻河南﹐近日被嶽統制殺敗﹐不敢向河南﹐從懷州來﹐進據西京﹐沿路胡兵不絕﹐聞說指日要來取東京﹐畱守作急定奪。」澤與眾議欲分兵救之。劉衍曰「賊勢浩大﹐難以遽戰。今旣攻擄西京﹐兀朮聞知﹐竟有合後之勢。若再以重兵救應﹐則東京勢孤﹐非長策。莫若待其眾疲糧竭﹐進退莫得﹐乘虛而搗之﹐則一戰可以成功。」閻中立曰「劉主將之言非也。今西京有燒眉之急﹐東京有唇亡則齒寒之勢﹐兵法云﹕十則圍之﹐倍則戰之。今黏沒喝之眾𨿽稱號萬﹐其實不過數千。況又千里遠來﹐亦極疲勞矣。我兵操練日久﹐藏鋒養銳﹐正當急擊勿失可也。若避而不與之戰﹐倘兀朮復來﹐則何以禦之﹖中立自歸畱守﹐未曾立得寸箭之功﹐今日願假吾壯兵一萬﹐往救西京。如不勝﹐甘受罪戮。」澤曰「劉衍之論見理亦明﹐若此去有失﹐吾軍定休矣。」閻中立曰「胡虜自來送死﹐尙不能勝﹐要作何用﹗」堅志請行。澤只得付兵一萬與之﹐又撥郭俊民﹑李景良相助。三人拜辭﹐領軍而去。宗澤尋思﹐只恐閻中立有失﹐又喚何賢曰「京西四十里有一地名小鷲嶺﹐左右山僻小足可屯軍﹐汝將五千軍在此埋伏﹐遇急可引兵救之。」宗澤又思何賢一支軍難以成事﹐又喚張吩咐曰「你將本部人馬抄出京西背後屯紮﹐倘金兵來﹐爾可迎之﹐接應閻中立。」張扌爲拜辭而去。宗澤分撥已畢﹐下令軍中整飾器具﹐預備胡虜臨城。

卻說閻中立與郭俊民﹑李景良等部兵望京西進發﹐遣人打探黏沒喝消息從何路來。哨馬回報﹐金兵由京西左道出石鼓寨而來。閻中立曰「兵貴神速﹐乘眾軍銳气前進﹐勿被敵人制於我也。」郭俊民曰「金兵勢大﹐主將宜靠水艸爲營﹐見機而動﹐可保無虞。」閻中立不依其說﹐長驅直進。眾將佐諫阻不聽﹐只得引兵隨助。行五十里﹐遠遙望見胡兵搖旗吶喊﹐金鼓之聲震動天地。中立正待擺開陣勢交鋒﹐見一員金將熊腰猿臂﹐鐵臉黃須﹐手執牙棍﹐乃驍騎王策也。一匹馬早近面前﹐更不打話﹐舞棍直奔中立。中立綽刀來迎﹐兩馬相交﹐戰數十合。胡兵報入中軍﹐黏沒喝驅動大隊人馬﹐放出二十座拐子馬。

其拐子馬不避刀箭﹐一直衝上來﹐四下金兵漫山塞野而進。胡兵從拐子馬座上長槍利刀一直搠來﹐宋軍莫能抵敵﹐望後一擁退走。拐子馬已將宋陣中軍分爲兩截﹐眾兵各不相顧﹐部曲大亂。閻中立見勢不利﹐急待勒馬殺出﹐見滿野盡是胡兵﹐重重疊疊﹐中立圍在垓心。王策傳令休教走了宋將。中立只得死戰。

四下箭如雨落﹐中立用刀撥之﹐左頰已著兩箭﹐右肋又被傷一槍﹐自料不能得脫﹐仰天嘆曰「吾負宗畱守之仁也﹗」遂拔所佩劍自刎而死。

郭俊民統領敗兵正將殺出﹐忽後面喊聲大震﹐又圍繞上來﹐見四下胡兵﹐無計得脫。黏沒喝教虜騎大叫﹕「宋將快降﹐饒汝一死﹗」郭俊民下馬紮槍髙呼曰「勢窮力迫﹐情願投降。」眾胡兵近前將郭俊民拿了﹐盡降其眾。李景良率部下三千騎從僻路走去。黏沒喝見宋兵戰敗﹐與王策乘勢追襲。王策曰「宗畱守足智多謀﹐恐有埋伏。」黏沒喝曰「可分前後隊而進﹐庶知救應。」王策卽分人馬一萬在後﹐黏沒喝部金兵二萬前趕。眾胡兵趕至三十餘里﹐前面一隊軍到﹐乃張扌爲也。驟馬橫刀﹐抵住黏沒喝交鋒。戰不數合﹐黏沒喝勒回馬便走。張扌爲引軍趕來﹐欲復報仇。趕到十五里﹐忽山坡後金鼓競鳴﹐兩彪軍截出﹐上首大將兀朮﹐下首副將黏沒朵。原來兀朮屯兵滑州﹐聽得哨馬報黏沒喝據京西﹐與宋兵交戰﹐同黏沒朵抄出東京背後﹐是日正遇本處兵與宋將對敵﹐二騎將張扌爲圍住垓心。

張扌爲死戰不得脫﹐折兵大半。正危急之間﹐正北喊聲大起﹐一彪軍殺來﹐乃是何賢也。與張扌爲夾攻兀朮。兩處酣戰間﹐王策﹑黏沒喝催回人馬並來。賢曰「賊眾寡不敵﹐請少避之。」扌爲曰「避而偸生﹐何面目見宗公﹗」乃奮呼力斗﹐不提防黏沒朵一箭射來﹐正中其馬膛﹐將扌爲掀於地下﹐兀朮一槍早刺透咽喉。

何賢見張扌爲已死﹐殺開血路而走。

兀朮合兵一處﹐亦不來追趕。

何賢引敗殘軍馬奔回東京﹐來見宗畱守﹐具說﹕「閻中立貪戰﹐被胡兵圍逼自殺﹐郭俊民勢窮以所部投降﹐李景良逃走﹐張扌爲力戰而死。我等特來請罪。」宗澤曰「此予無遠慮之過也﹐與汝等何預。」旣而聞閻中立自殺﹑張扌爲戰死﹑郭俊民納降﹐嘆曰「失郭俊良不足惜﹐閻中立﹑張扌爲膽力壯大﹐堪任將職。今爲王事而死﹐深可痛也﹗」又恨李景良不卽救援逃走﹐致折許多人馬﹐卽喚過劉衍﹑何賢吩咐曰「兀朮復來﹐滑州將危。今與黏沒喝合﹐勢必有襲東京之意。汝二人各帶三千軍﹐分二部於小路而行。如見金兵﹐可用力擊之。吾自引大兵隨後救應﹐彼兵若退﹐亦不可追。」又差王宣引五千精兵埋伏於東京左道山谷中﹐以防金人襲鄭州。遣汪泰引兵一萬屯紮迎敵﹐候金兵已過﹐卽將橋拆斷。

澤分撥已定﹐忽轅門報黏沒喝遣胡將史儀與郭俊民來見畱守。澤令召入。俊民進見宗澤﹐拜伏階下。澤曰「爾旣降虜﹐復來見我何謂﹖」俊民曰「不才誠負主恩﹐日前隨閻中立出兵﹐未遇敵時﹐曾諫其見機而動。主將自貪戰功﹐不聽吾言﹐致有折兵自損之失。當下與胡兵交鋒一小日﹐未甚挫刃﹐及因部伍眾無鬥志﹐各惜性命﹐那時俊民前戰不得﹐退走莫及﹐勢窮力盡﹐只得解甲投降﹐今存微軀於虜幕下﹐實爲同列羞也。」澤曰「汝手所捧何物﹖」俊民曰「乃黏沒喝奉來幣書也。」澤令軍士接其書拆觀之。書曰﹕金國大元帥黏沒喝書奉東京畱守麾下﹕蓋聞天命靡常﹐惟徳是歸。今衰宋大臣誤國﹐君上﹖弱﹐致我大金天子﹐奮整干戈﹐削平叛亂。因命沒喝佩將軍之印﹐統領部伍﹐自雲中而下太行。鼙鼓一震﹐所聞風靡﹐罔不順服。獨爾汴京未附﹐寧知命之所歸乎﹖況畱守素著忠勇﹐爲時名臣﹐若能倒戈納款﹐憫卹民命﹐髙爵厚祿﹐我主何愛焉。咫書到日﹐畱守其熟思之。

宗澤看書畢﹐裂之擲於地下﹐大怒曰「汝乃反復小人﹐狗彘不若﹗使當日戰失利而死﹐尙爲忠義兒﹐更乃曲膝降賊﹐弗思報效﹐今反爲金人持書相誘﹐何面目見我乎﹖畱汝終爲後患﹗」下令推出斬之。不移時眾軍士將郭俊民簇出轅門﹐斬首回報。澤又指史儀曰「宋君以東京付吾﹐知我足能堅守。旣受此土﹐有死而已。汝爲人將不能以死邀敵﹐乃欲以兒子語誘我乎﹖」亦令斬之。澤旣已斬了郭俊民﹑史儀﹐謂諸將曰「黏沒喝知吾斬了二人﹐必長驅大眾而來。汝等各依吾計而行﹐勿致有失。」諸將皆領兵去了。

卻說黏沒喝與兀朮一起正在帳中議論﹐小校報知郭俊民﹑史儀持書去見宗畱守﹐畱守毀書將二人斬之。黏沒喝聞說大怒﹐部領十萬人馬﹐飛奔汴京來。

第十六回

宗澤大勝兀朮兵

卻說黏沒喝與兀朮大驅人馬來到西安橋﹐遙望見橋邊撞出一彪軍來﹐爲首一將乃汪泰世﹐大叫﹕「胡羯奴﹐吾在此等候多時﹗」舞刀躍馬﹐直奔兀朮。兀朮舉槍來迎﹐二人戰上六七合﹐汪泰撥回馬引兵從橋畔走去。兀朮催動人時馬﹐殺過雞籠山。忽山後鼓聲竟起﹐喊殺連天﹐左邊劉衍﹐右邊何賢﹐二支軍殺出。兀朮大驚﹐謂黏沒喝曰「吾若不退﹐中宋將之計也。」眾胡兵皆棄甲倒戈而逃。黏沒喝走回﹐西安橋已被宋軍拆斷。隔岸汪泰令軍士放起箭來﹐胡兵被矢死者無數。兀朮不敢向京西路走﹐引眾望渭州而遁。宗澤率大隊抄出山谷。胡賊不知宋軍多少﹐且戰且走﹐安敢久停﹐盡棄輜重而去。劉衍﹑何賢皆受將令不敢追襲﹐掠獲軍器糧食不可勝計。兀朮見山谷中有軍﹐將出大路﹐前面金鼓震天﹐王宣一彪軍馬截出﹐大叫﹕「胡賊早下馬就戮﹗」兀朮大驚﹐與黏沒喝等拚死殺開血路奔走。王宣趕去。至九龍河﹐王策勒回馬抵住一陣﹐被王宣只一合捉於馬上。胡眾大敗﹐不敢出滑州﹐連夜走入雲中。

宋軍獲全勝﹐解縛王策來見宗澤。宗澤急出帳以手解其縛﹐命左右設坐﹐王策拜伏在地曰「亡國之俘﹐受擒麾下﹐幸不加誅﹐已爲再生矣﹐豈敢與畱守行賓主禮耶﹖」澤曰「公乃遼之大臣﹐非胡人哉。小將誤捉將來﹐望乞恕罪。公從大金來﹐必知二聖消息﹐金國虛實﹐願與澤詳言之。」策曰「天朝道君太上皇帝﹐卽今淹禁五國城不遣。金主近來荒淫無度﹐專事兵革﹐國中虛耗﹐大臣各不和睦﹐又數次出兵失利﹐以策所料﹐中原應當興也。」澤重用王策﹐遂決大舉之計。召諸將謂曰「王策道金國虛實﹐必如其言。汝等有忠義心﹐當協謀剿敵﹐期還二聖﹐以立大功。」言訖泣下。諸將皆咬牙嚼齒﹐須髮豎立﹐拔劍砍石大呼曰「吾等皆願直抵沙漠﹐迎還二聖﹐𨿽一死無憾也﹗」澤遂以王宣鎭守滑州﹐其險隘處俱撥將把守﹐以備金人復來。

人報嶽飛已回。澤召入﹐問出兵之事﹐飛一一具對﹐復陳金人可取之勢。澤甚喜﹐仍遣子宗穎詣行闕上疏﹐請軍駕還京師。自是澤威聲日著﹐敵聞其名﹐當常尊憚之﹐對南人言必曰「宗爺爺「。

卻說宋髙宗以國政付之汪伯彥﹑黃潛善﹐綱紀日紊。所在盜賊蠭起﹐二人皆匿之不以奏聞。內侍邵成章劾二人﹕「專事謅媚﹐必誤國事﹐乞陛下早正之。」帝怒﹐竄貶成章於南雄州去訖。閣門大使奏東京畱守宗澤遣子奉表詣行闕。髙宗當禦案開視之。疏曰﹕天下之事﹐見機而爲﹐待時而動﹐則事無不成。

今收復京洛而余猶渡河捍蔽滑臺﹐而敵國屢敗。河東河北山寨義兵﹐引領舉踵﹐日望官兵之至。以機以時而言之﹐中興之兆可見﹐而金人滅亡之期可必﹐在陛下見機乘時而已。若規規爲偏霸之謀﹐豈非可鄙之甚乎﹗臣近日招得兩河劇盜有丁進數十萬眾﹐願守護京城。李城願扈從還闕﹐卽渡河剿敵﹔楊進等兵百萬﹐亦願渡河同致死力。臣願陛下及此時還京﹐則眾心翕然﹐何敵之足憂乎﹗又言聖人愛其親以及人之親﹐所以教其孝﹔敬其兄以及人之兄﹐所以教其弟。陛下當與忠臣義士合謀肆討﹐迎復二聖﹐使天下知孝弟。

髙宗得疏﹐又聞馬擴聚兵奉信王將渡河入汴﹐近來澤屢勝胡虜﹐乃降詔擇日還京﹐賜遣宗穎。宗穎回見父澤具知其事﹐澤大喜﹐操練將佐﹐以待車駕北徵。

是時﹐河北制置使王彥治兵克日大舉﹐約會於宗澤。澤復遣人上疏曰「臣欲乘此暑月﹐遣王彥等自滑州渡河﹐取懷﹑衛﹑氵睿﹑相等州﹔遣楊進等各以所領兵分路並進。旣渡河﹐則山砦忠義之民相應者不止百萬﹐契丹漢兒亦必同心殲殄金人。

事方就緒﹐乞朝廷使聲言立遼天祚之後﹐講吾舊好﹐以攜虜情。

遣知機辯博之士﹐西使夏國﹐東使髙麗﹐諭以禍福﹐必出助兵﹐同加掃蕩﹐如此則二帝有回鑾之期﹐兩河可以安帖矣。」帝與汪伯彥﹑黃潛善議之。汪伯彥曰「宗澤治戎以來﹐疏奏不息﹐此皆狂者迂闊之論。凡事審勢而行﹐方無後患﹐陛下自當主之。」髙宗遂不由澤請。

澤前後一十餘奏﹐每爲黃潛善﹑汪伯彥所抑。今欲大舉﹐聞帝又不從﹐舊疾復作﹐遂不能起。次日﹐諸將皆入問疾。澤矍然曰「吾如今不能與諸君復議討賊也﹗」嶽飛曰「願畱守善保貴體﹐何遽出此言。」澤曰「吾以二帝蒙塵﹐憤憤至此﹐致成痼疾。汝等能殲敵以成吾志﹐則就死無恨矣﹗」眾皆流涕曰「敢不盡力以副畱守之望﹗」諸將旣退﹐澤嘆曰「出師未捷身先死﹐長使英雄淚滿襟。」明日﹐無一語及家事﹐但連叫」過河「者三而卒。壽七十﹐時建炎二年秋七月也。都人聞其死﹐號慟之聲。徧滿街市。劉后村《詠史》詩云﹕炎紹諸賢慮未情﹐今追遺恨尙難平。

區區王謝營南渡﹐艸艸江徐議北徵。

往日中丞甘結好﹐暮年都督始知兵。

可憐白髮宗畱守﹐力請鑾輿幸舊京。

宗澤已死﹐僚屬具表奏知﹐髙宗聞奏嘆曰「值國家離亂之秋﹐謀臣早喪﹐何日得睹太平﹗」降詔以杜充爲東京畱守代澤﹐其將佐各居原職。都人以澤子穎居戎幕素得士心﹐請使襲父任﹐不許。

卻說杜充爲人酷虐﹐又無智謀﹐至東京﹐將宗澤規矩全攺了。於是豪傑離心﹐舊日歸降盜賊依然叛去摽掠矣。

金撻懶聞澤已死﹐南朝無甚勇將﹐復引十萬金兵南下﹐圍了濟南府。是時鎭守濟南府乃劉豫﹐聽得金撻懶部兵攻打城池﹐喚眾人商議﹐驍將關勝曰「兵來將對﹐水來土掩。願明公假吾輕騎五千﹐教殺他片甲不回。」劉豫依其說﹐以精壯五千付之。關勝引兵去了。又喚子劉麟曰「與汝人馬三千﹐從西門繞出敵後﹐會合關勝兵。」劉麟拜辭而去。劉豫亦率眾登城守護。遙望見金撻懶自坐中軍﹐督胡兵攻城﹐忽南門金鼓齊鳴﹐一彪軍從內擁出﹐爲首將乃大刀關勝﹐躍馬持刀﹐如天崩地裂之勢殺出。金國先鋒斡裏訛抵住交戰﹐不兩合﹐關勝手起刀落斬於馬下。五千騎乘勢殺來﹐無不一當百﹐金兵大敗﹐金撻懶撥回馬落荒便走。劉麟一支軍截出﹐又殺一陣。撻懶不敢戀戰﹐刺斜殺奔東鄕﹐走離濟南府五十里。關勝奪得馬匹車仗無數﹐回見劉豫。劉豫大喜﹐重賞之。

卻說金撻懶引敗殘人馬屯紮東鄕﹐與副先鋒黃朵兒議曰「關勝只五千軍﹐殺敗我四萬人馬﹐斬了先鋒斡裏訛。倘遇宋家大隊軍來﹐我等不夠殺也。」黃朵兒曰「關勝昔乃梁山泊之徒﹐最驍勇﹐曾隨童貫徵方臘﹐多有戰功﹐莫非正是此人﹖」撻懶曰「嘗聞其勇﹐果的不虛。」黃朵兒曰「吾觀劉豫易以利動﹐主將可遣人賫金帛華麗之物啖之﹐更許以歸降則用王爵加封。彼旣得金帛等物﹐又說有王爵﹐必率眾來降。眾若不允﹐自亦納款。」撻懶喜曰「此計甚妙。」卽遣人以金帛等物﹐言稱欲來與劉府君講和。守城軍報知府中﹐劉豫令開門放入。差人進見劉豫﹐具上金寶曰「金主將多多拜上府君﹐別無敬意﹐聊奉金帛些須﹐少慰訪勞之意﹐外有書一角﹐亦令奉與府君。」劉豫最愛貪財﹐卽令人受了金帛﹐接過書拆觀之﹐備知書內來意﹐遂藏於袖﹐打發差人曰「爾回見主將﹐吾自有主張。」差人拜辭而去。豫喚其子麟與之議曰「金撻懶賫奉若干金寶送我﹐具書來招我降﹐許封髙爵。吾每恨初選濟南府時﹐因見金兵南侵不欲行﹐告攺選東南別府﹐執政官不準。今日莫若以城降﹐久後不失封侯位矣。」麟曰「只恐部下不肯從。」豫曰「他人無妨﹐惟有關勝恃驍勇不從﹐吾以便宜殺之。」父子商議已定。次日關勝入稟曰「明公不乘金兵挫刃長驅剿敵﹐倘胡虜復聚人馬來到﹐一時預備未齊﹐何以禦之﹖」豫曰「金人遠遁﹐不可輕襲。不如堅守爲上。」勝曰「吾軍以逸待勞﹐何故避之﹖吾手下自有三千人馬﹐願去東鄕與金撻懶交鋒。

如不勝﹐當受罪誅。」劉豫不從。關勝曰「劉府君固不示兵﹐莫與金人通謀乎﹖」劉豫怒曰「吾令不從﹐安制諸將﹖」令眾人簇下關勝斬之。關勝未及分辯﹐部下已押出轅門﹐臨刑大叫曰「關某自幼從戎﹐身經數百餘戰﹐豈惜死耶﹗第恨不能恢復中原﹐削平胡虜﹐少伸吾志也﹗」言罷﹐羣刀斧手斬訖回報。後人有詩贊云﹕

南來鼙鼓逐腥颫﹐降虜堪羞不丈夫。海內小臣知取義﹐甘心就戮志吞胡。

劉豫旣已斬了關勝﹐卽揚聲曰「目今朝廷政出佞臣﹐中原日蹙﹐我將投降金國﹐免爾百姓三軍鋒鏑之苦﹐願從者同開城出降。」豫言罷﹐無一人應聲肯從者。劉豫父子恐軍民生變﹐是夜收拾家小﹐從北門縋城而下﹐詣金營納降。金撻懶大悅。

次日部領人馬抵城下﹐城中始放下弔橋開門。撻懶入了濟南府﹐以劉豫復原職。

第十七回

髙宗車駕走杭州

卻說金撻懶自取了濟南府﹐大驅胡兵入寇﹐遣將攻打胙城縣﹐聲息甚緊。東京畱守杜充遣嶽飛持兵救之。飛至胙城縣﹐與鞏宣贊合兵戰之﹐大破其眾。又戰黑龍潭﹐皆大捷。飛追襲金兵到汜水關﹐正遇金家大隊人馬。當頭一員虜將﹐鐵盔銅鎧﹐手橫巨斧﹐勒住馬大叫﹕「宋將慢來﹗」嶽飛挺槍躍馬直取虜將﹐虜將拍馬來迎。二騎戰不兩合﹐嶽飛佯輸﹐撥回馬望本陣而走。虜將趕來﹐約離一百步﹐飛按下金槍﹐拽滿八石重弩﹐指定虜將射去﹐正中咽喉而死。金陣大亂。宋兵追擊至竹蘆渡屯紮﹐與金家營壘相對。嶽飛喚過董榮﹑王貴﹑嶽亨曰「汝三人各領三百騎﹐於山坡後作三處埋伏﹐每一軍用葦柴兩把﹐如十字樣縛在槍頭上﹐五騎作一隊﹐稀稀擺開﹐近半夜﹐將葦柴於四頭點著﹐殺入金營。我自引兵來救應﹐不許有誤。」董榮等領計去了。

且說金家戰敗人馬走回﹐報知撒裏幹﹐言「宋兵勇不可當﹐主將𨿽用持備。」撒裏幹吩咐部下嚴守寨壁﹔持防宋軍來到。將近二更末﹐董榮﹑王貴﹑嶽亨各引兵悄悄出了山坡﹐下令點起葦柴﹐一齊吶喊前進。虜營聽得帳外金鼓喧天﹐驚慌不疊。虜將撒裏幹殺出來﹐滿營火光進天﹐不知幾多人馬。董榮領三百騎衝突而來﹐正迎撒裏幹﹐被董榮一刀砍之。嶽飛部兵隨後掩殺﹐金兵自相蹂踏﹐死者甚眾﹐奪其所遺馬駝﹑糧艸﹑兵器無數。飛回見杜充﹐杜充卽將嶽飛等功績奏知髙宗。髙宗覽奏﹐龍顏大悅﹐下詔加升嶽飛爲武功郎﹐張憲等各依次升賞。

髙宗復加封黃潛善﹑汪伯彥爲尙書左﹑右僕射﹐朝廷政事盡決於此二人。次日潛善﹑伯彥入謝。帝曰「潛善作左相﹐伯彥作右相﹐朕何憂國事不濟。」因是二人專事謅媚﹐以迎上意。

髙宗愈敬信之﹐全然不以外患爲憂﹐只是苦死那邊庭忠義士也。

話分兩頭。卻說汴京左近有賊首王善﹑曹成﹑張用﹑董彥正﹑孔彥舟等﹐招聚五十萬賊眾來攻汴京。只聽得南燻門外鑼鼓喧天﹐喊聲震地﹐叫道﹕「杜畱守早獻城池與我等鎭守﹐免被金人所據。」杜充聞此聲息﹐卽部軍上城守護。只見城外賊黨四下圍城數匝﹐水泄不通﹐心下大驚﹐撫嶽飛背曰「京師存亡﹐全賴統制今日此一舉﹐須當盡力﹗」嶽飛對曰「畱守放心﹐只須我本部人馬﹐與畱守退之。」杜充大喜﹐將所騎戰馬雕鞍盔甲盡付嶽飛﹐令出兵退敵。嶽飛欣然請行﹐率部下八百餘人﹐放下弔橋﹐開了南燻門﹐城上杜充搖旗吶喊助戰。

嶽飛領兵出城來﹐部下看見賊眾勢大﹐皆有怯意。飛謂諸將曰「賊人𨿽多﹐都是烏合之眾﹐人心不一﹐各自統率。若一隊得勝﹐別隊亦來相助﹔若一家戰敗﹐則各自逃生。爾等暫駐於此﹐待我與爾眾人破之﹗」言畢﹐嶽飛領了牛臯等五六人﹐綽槍上馬﹐直衝入賊陣來。賊眾驚亂﹐各不相顧﹐拋戈棄甲而走。張憲等見前軍已勝﹐領部下一時殺人。王善﹑曹成見宋兵英武﹐不敢交鋒﹐撥回馬殺開血路而走。嶽飛只八百壯士﹐殺得王善等五十萬彊徒星飛雨散﹐各自逃生。嶽飛見賊兵去了﹐收回人馬進城。滿城士女﹑大小官員盡皆舉手加額﹐相謂曰「前日虜寇圍城﹐若得此人退敵﹐我城中子女如何北去﹐二帝亦不蒙塵矣﹗」兵飛入見杜充﹐杜充設席賞勞其軍士﹐卽錄奏嶽飛退賊之功。髙宗乃嶽飛爲武略大夫﹐授英州刺史。

自是嶽飛受職﹐以屢破賊有功﹐杜充甚禮之﹐而不能專用其言。每日與杜充軍中談論興復之計。

正言間﹐忽哨馬報金國大太子粘罕統領大軍二十餘萬南侵﹐四太子兀朮領兵二十萬已克破開徳府﹐卽目人馬來侵東京。杜畱守聽了大驚﹐欲與眾人棄汴京退回建康。嶽飛揣知其意﹐立諫曰「此一去﹐中原不可保也。今中原之地﹐社稷宗廟在京城﹐皇陵在河南﹐難比別處城池。況畱守手握重權﹐名髙爵重﹐尙不肯守﹐若使他人﹐如何守得﹖今欲棄此而奔建康﹐其中原之地﹐我朝皆不得矣﹗他日欲要復取中原﹐若無數十萬兵﹐不可復也。畱守當熟思之。」杜充爲人懦怯﹐聽說金家人馬大驅而來﹐終是畏懼﹐竟不聽嶽飛之諫﹐遂退兵﹐夜遁建康。嶽飛無計﹐只得與部下將士泣而隨之。杜克到了建康﹐預備戰守之具﹐遣人沿路體探金人虛實﹐不在話下。

卻說金粘罕兵至大名府﹐鎭守大名府知府張益謙聽得金兵來到﹐與僚屬裴億﹑郭永等商議退敵之計。提刑點獄郭永曰「金兵遠來﹐利在速戰。一面差人往楚州求救﹐府尊隨卽調軍迎敵。」裴億曰「虜眾勢大﹐只宜堅壁而守待﹐救兵若到﹐首尾夾攻﹐則一戰可破。」益謙從其計﹐傳令軍士深渠髙壑﹐緊守不出。粘罕見宋將不出﹐堅閉城門﹐催督眾胡兵悉力攻擊。

城上擂卞木石弩箭之類﹐金兵所傷亦甚﹐不敢十分近城。一連困了一个月有餘﹐城中懸望救兵到﹐一無消息。原來楚州近日因金撻懶屯兵界口﹐以致音問不通。益謙等糧食將盡﹐軍士往往有投下城納降者。金將斡裏朵攻擊愈急﹐城中無計。有勸益謙歸順﹐免一城軍民受困。益謙欲往之。郭永曰「公乃一府之尊﹐朝廷以重任付君﹐知君能爲大名之藩障也。今羊喿胡播亂﹐正宜激厲將佐﹐同心協力﹐爲朝廷保守其土地。況城中糧艸尙夠支一月﹐若一月糧盡﹐密邇郡鄰知吾久困於虜﹐豈無一人仗義者乎﹖願府尊堅其守志﹐勿聽佞人之言而輕屈膝﹐萬古之下﹐不得爲大丈夫耳﹗」益謙默然不語。僚佐裴億曰「救兵又不來﹐府尊若不早爲計﹐我等皆休矣。」益謙主意不定﹐察其部下皆無鬥志﹐遂不聽郭永之言﹐在城上插起降旗。次日大開南門﹐納降於金斡裏朵。金兵入取了大名府﹐守臣張益謙率僚屬裴億等參見金將斡裏朵。斡裏朵問曰「我軍到城下一月有餘﹐爾等待城破乃降何也﹖」益謙曰「眾人皆欲卽降﹐惟官屬郭永願守﹐致延至今。」裏朵笑曰「郭永何等人﹐敢阻我大軍﹗」卽遣人去拿來。是時郭永見益謙等開門納降﹐遂閉私第不出﹐聽得有人拿他﹐卽吩咐家下﹐自整冠帶來見斡裏朵﹐昂然而入﹐端立於階下。裏朵曰「吾足知郭先生忠義士也﹐今日若肯委心歸降﹐不失原職。」永豎目大罵曰「我中原人物﹐由科第進身﹐著大朝衣冠﹐遵大朝禮法﹐豈比爾無知犬羊﹐侵肆我邦國﹐毒患我生靈﹐恨不醢爾以報國﹐何說我以降乎﹗」言罷﹐於袖中拔短劍欲刺斡裏朵。斡裏朵大怒﹐令左右簇下﹐遣人捉其家屬﹐一同戮之於市。郭永臨刑全無懼色﹐可憐一家俱被斬首﹐旁人觀者無不下淚。預後人有詩贊云﹕金將南侵急困城﹐惟君誓志待來兵。

因他屈膝甘降虜﹐遂顯男兒烈烈名。

卻說金粘罕取了大名府﹐驅兵至天長﹐招捉盜賊。制置使劉光世帥師禦之﹐與金兵戰敗走還﹐天長遂陷。此時髙宗車駕在揚州﹐有內侍鄜詢訪知金兵陷了天長﹐奏知髙宗﹕「金家人馬將到揚州﹗」髙宗聞奏大驚﹐慌披甲上馬﹐亦不顧從官﹐只單騎走出揚州﹐到瓜州﹐遇小船﹐渡過揚子江﹐保護聖駕軍卒惟數人﹐及王淵﹑張竣張癬康履等從行﹐日暮至鎭江府。

是時黃潛善﹑汪伯彥二人﹐正領眾官員聽僧人克勒在那里說法﹐才下法席往齋堂受齋﹐忽相府守門小吏走報曰「金兵來到﹐聖駕已往南走矣﹗」潛善﹑伯彥聞說﹐唬得癡呆﹐四眼相看﹐計不知所出﹐只得披甲上馬﹐南馳去趕聖駕。揚州城裏居民爭門而出﹐自相蹂踏﹐死者不計其數﹐無不怨恨汪﹑黃二人。司農卿黃鍔趕車駕至江上﹐正遇隨駕軍士﹐以爲潛善﹐罵之曰「誤國害民﹐皆汝之罪﹐致有今日之禍﹗」鍔驚慌﹐方欲與軍士辧其非是潛善﹐眾軍已向前將鍔首斷下矣。眾軍士殺了黃鍔﹐遂追趕聖駕去訖。

且說金粘罕人馬到揚州城下﹐聞知髙宗已自南渡﹐卽率諸胡兵直趕到揚子橋。哨馬報髙宗車駕去遠﹐粘罕始下令就在瓜州屯紮。次日長驅入揚州﹐將一城生靈盡皆剿殺﹐放起火來﹐不分官府衙門﹑軍民人家﹐盡行燒毀。可惜繁華宮闕﹐一旦盡成灰燼﹐城中號痛之聲徹於內外。太常少卿季陵見金兵入城﹐自揚州奉太廟神主以行﹐被金人追逼緊急﹐太祖神主失亡﹐所有朝廷儀物皆委棄之。陵丞取神主以走﹐未及數里間﹐回望揚州煙焰燭天﹐已知宮室民家皆被金人所焚矣。

後人有詩譏髙宗君臣云﹕

門外飛塵諜未歸﹐安危大計類兒嬉。

君王馬上呼船渡﹐丞相堂中食未知。

卻說髙宗走到浙江駐驊﹐太后﹑王妃及隨從官員陸續皆到。

太常少卿季陵奉帝神主來見﹐具奏揚州城闕被金虜焚毀﹐軍民不畱一个。髙宗聽說﹐君臣各痛哭﹐不勝之情。因攺州衙爲行宮﹐差五軍制置使劉光世守鎭江﹐把截江口。楊惟忠節制江東軍馬﹐朱勝非節制平江府秀州軍馬﹐命侍郎張浚副之﹐王淵守平江府﹐呂頤浩領兵屯京口﹐張俊領兵八千守吳江。駕在杭州﹐下詔召天下豪傑起兵﹐截殺虜寇。在廷文武與中丞張徵上疏﹐論黃潛善﹑汪伯彥二人大罪有二十餘件﹐以致陛下蒙塵於外﹐天下怨懟﹐乞加罪斥﹐激勸忠臣義士﹐方肯用命。是時汪﹑黃二人自知不爲眾所容﹐亦聯疏求退。髙宗不得已﹐乃降黃潛善爲江寧府知府﹐汪伯彥爲洪州知州。二人得旨﹐遂辭帝而去。

第十八回

苗傅作亂立新君

卻說黃潛善﹑汪伯彥旣罷政﹐帝以葉夢得﹑張徵爲尙書左﹑右丞﹐襲汪﹑黃之職﹐頒詔赦死罪以下﹐還士大夫被竄斥者。

惟李綱罪在不赦﹐更不放還。知樞密事王淵屢以李綱曾忠義於先朝﹐乞聖上寬宏放歸﹐以爲臣勸。帝不從。然淵善迎上意﹐捷於應對﹐凡諸將宣制皆出乎淵﹐帝乃命淵自後百官進呈﹐俱令簽押於本院﹐由是王淵寵遇日隆﹐又與內侍龔文﹑韓碩﹑康履等互相交結﹐所言於帝﹐無有不從﹐內外皆忌憚之。當三月望日﹐百官朝會﹐一齊於樞密院集候。王淵簽點各僚屬﹐惟有統制苗傅未到。淵怒曰「諸人皆遵法令﹐苗傅何等人﹐敢違帝旨。」卽上疏劾奏其不遵約束﹐故違朝廷法令。髙宗見奏亦怒﹐下詔奪去官爵﹐謫之於外。左丞葉夢得奏曰「苗傅𨿽一時有誤朝會﹐罪本當責﹐看其出於世將﹐且有勞於王室﹐聖上可赦其罪。」朱勝非亦爲力說﹐帝怒乃解﹐免其罪謫。

百官朝退﹐苗傅歸至私第﹐深恨王淵﹐欲報其劾奏之仇。

思量一小日﹐不得其計。正在憂悶間﹐堂吏報副軍劉正彥來見相公。傳卽令請入。正彥進見苗傅禮畢﹐傳引正彥入後堂分賓主坐定。正彥見苗傅面帶憂色﹐因以言挑之曰「統制近來名望誰不仰知﹐昨因失於朝期﹐被王樞密所奏﹐得遇葉左丞力奏﹐聖意頗回﹐復其原職﹐實爲幸耳﹐更有何憂乎﹖」苗傅聽罷﹐豎目揚眉﹐指謂正彥曰「苗某若得一二人相助﹐率吾所部斬王淵之首於東市﹐方能雪吾此恨﹗」正彥起密謂傅曰「尊公休出此言﹐倘王樞密知之﹐君定休矣﹗」傅亢怒曰「大丈夫志在沙場﹐一死非所惜﹐第恨不得報此仇也﹗」二人正言間﹐有總管黃大升亦來到﹐曰「二人言得好事﹐吾聽之多時。」正彥請入﹐一一將苗傅之事告知大升。大升曰「君家屢有戰功﹐勤勞王室﹐尙止得一統制之職。王淵有何功績﹐得秉大權﹖只是主上不明﹐聽信其媚言﹐驟遷顯職﹐吾心甚不平。日前朝期﹐挾天子之令﹐更不把我等爲意﹐吾懷恨數日。統制若有用黃某之處﹐惟命是從。」苗傅大悅﹐曰「二公若肯相助﹐富貴共之。」正彥曰「事不宜遲﹐若漏此風於外﹐必受奇禍。我有一心腹人﹐昔曾爲劇盜﹐英勇無比﹐吾招之來降﹐南昌人姓王名世修﹐可令人請來相助﹐事必成矣。」苗傅卽遣人去請。不移時﹐王世修來見。苗傅等三人各訴平生﹐世修曰「主上閽弱專信﹐內侍恣橫。皇子魏國公旁仁慈好禮﹐不如乘此機會﹐廢髙宗而立皇予﹐仍請隆祜太后臨朝秉政﹐將宦官盡行誅戮﹐移檄天下郡鎭﹐知吾等廢立有名﹐自可以保無後患矣。」大升﹑正彥等皆稱﹕「此計極妙﹗」苗傅謂世修曰「後三日乃三月下旬﹐吾聚集本部人馬﹐候百官入樞密院聽宣制後﹐爾可領三千精壯埋伏於城北橋﹐待王淵入奏退朝出﹐可卽擒之。我與劉正彥﹑黃大升率軍後應﹐勿致失誤。」世修欣然領諾去了。苗傅等商議已定﹐各回家整點軍馬﹐及時行事。

且說樞密院王淵入朝退出﹐引從騎數百﹐將過城北橋﹐忽從騎報知﹐前面有伏兵擁至﹐不知何處軍馬。王淵聽說﹐正待遣人探問﹐王世修引三千壯軍﹐手執利刃﹐一並向前。世修踏進王淵車前﹐淵護從一齊格鬥﹐被世修掣出短刀﹐砍死數十軍人﹐余等皆四散奔走。王淵見勢頭不利﹐勒馬望北門逃躲﹐世修趕近前﹐一把手摔下馬來﹐大叫﹕「王淵不道﹐挾天子之勢以令諸侯﹐今結宦者欲謀反﹐吾因誅之。」言罷﹐刀斬淵首於東市。引壯軍殺出南街﹐正遇苗傅﹑劉正彥﹑黃大升等軍馬﹐會合眾人﹐擁兵繼至行宮。各官皆驚惶逃匿﹐不知所爲。苗傅等分梟淵首於行闕﹐喊聲大震﹐入宮收捉內侍龔文﹑韓碩等。

龔﹑韓聽得闕外作亂﹐引親軍從後宮出來﹐與苗傅廝殺。傅提劍直取龔文﹐文抵敵不住﹐慌走入後禦園。傅一直趕至面前﹐一劍割下頭來。苗傅殺出後宮﹐韓碩驚慌﹐措手不及﹐亦被斬之。

康履知事急﹐慌入告知髙宗曰「苗傅等懷憤作亂﹐陛下可速降詔安撫之。」帝大驚﹐卽遣朱勝非趨樓上問苗傅作亂之故。朱勝非領旨﹐急趨樓下﹐見苗傅﹑黃大升﹑王世修等各部精壯軍殺過樓下來﹐內外之聲喊動山嶽。勝非從樓上髙聲曰「聖上有旨﹐爾等何得無禮﹗」苗傅等見勝非樓上宣傳聖旨﹐齊聲應曰「王淵交結內侍﹐欲謀害我眾人﹐今日收而殺之﹐與天子無預。待殺盡其黨﹐然後伏闕請罪。」言罷﹐喊聲殺入。

中軍統制吳湛排門不甚阻擋﹐引苗傅黨人入內奏曰「苗傅等豈敢作逆﹐皆是中宦龔文﹑韓碩結黨王淵故也。今日眾人合兵誅之﹐止爲天下除害耳。」帝見湛奏﹐自登樓撫諭之曰「龔﹑韓﹑王淵不仁﹐旣已伏誅﹐卿輩何更擾攘﹗」苗傅等舉頭見黃羅蓋﹐始知天子在樓上﹐卽山呼而拜。傅曰「陛下信任中官﹐賞罰不公﹐軍士有功者不賞﹐內侍所主者得官。黃潛善﹑汪伯彥誤國至此﹐猶未遠竄﹔王淵遇賊不戰﹐首先渡河﹐因交結內官康履等﹐乃除樞密。臣自陛下卽位以來﹐功多賞保臣已將王淵斬首﹐龔文﹑韓碩誅滅﹐更乞康履﹑曾澤誅之﹐臣甘心伏罪。」帝曰「旣誅王淵等﹐事亦極矣。康履﹑曾澤二人﹐豈能專爲卿害﹐不必再計斬也。」王世修﹑劉正彥齊聲曰「今日不斬艸除根﹐終久必爲喪身之本﹐臣必欲誅之。」帝不得已﹐命吳湛執履﹑澤與之。苗傅執康履﹑曾澤於樓下數之曰「汝倚人君之勢﹐結黨欺辱吾等﹐今日何不教天子保汝哉﹗」言罷﹐卽將履﹑澤二人腰斬梟首﹐與王淵首級相望。苗傅旣誅了康履﹑曾澤﹐猶不肯退﹐樓下爭鬥之聲不絕。帝曰「卿等尙不歸營﹐更有何意﹖」苗傅復奏曰「陛下輕逐忠良﹐重用姦佞﹐不當卽其天位。皇子魏國公慈仁好禮﹐宜承大統﹐則天下可安矣。不然﹐吾等不敢退。」帝聞此言懷懼﹐復命朱勝非縋樓下﹐委曲諭之曰「昔者太甲不明﹐伊尹放之桐宮﹐昌邑有罪﹐霍光廢之﹐皆得其當。今上富於春秋﹐未有不善﹐汝欲廢之而立皇子﹐欲爲反耶﹖倘天下知之﹐入問廢立之罪﹐若等安乎﹖」傅曰「須請隆祜太后垂廉佐皇太子同聽政。」勝非諭勸不從﹐以傅言白帝。帝曰「朕果失徳當退﹐亦須太后手詔也。」乃遣顏岐入宮內請太后禦樓﹐有政事商議。顏岐領旨﹐逕入宮中﹐請太后乘肩輿下樓﹐出門見苗傅等﹐諭之曰「自道君皇帝任蔡京﹑王黼以來﹐更變祖宗法度﹐童貫起生邊事﹐所以招致金人﹐養成今日之禍﹐豈關今上皇帝事﹖今旣誅戮樞密王淵﹑中官龔文﹑韓碩﹑康履﹑曾澤十餘人﹐可謂極矣﹐更欲爲亂﹐豈不懼惹諸郡之刀兵哉﹗」傅曰「臣等必欲太后爲天下主﹐奉皇子爲帝。」後曰「今彊敵在前﹐吾以一婦人於簾前抱三歲兒決政事﹐何以令天下﹖敵國聞之﹐豈不轉加輕侮﹖」傅等不從。後顧朱勝非曰「今日國政須大臣果決﹐相公何無一言乎﹖」勝非曰「苗傅輩銳意欲奉皇太子﹐太后不允其議﹐恐致大變。姑從之再得計議。」後乃遣勝非回復帝。勝非還告帝曰「臣適遇王鈞甫﹐乃苗傅等腹心﹐密語臣云﹕『二將忠有餘而學不足。』此語可爲後圖之緒。太后手詔命陛下曲從之﹐以安其黨。」帝允奏﹐遂禪位與皇太子。

苗傅等得禪位詔旨﹐揮其軍退出宮門。次日率百官於內廷奉皇太子魏國公旉卽位﹐請隆祜太后臨朝聽政﹐尊帝睿聖仁孝皇帝﹐居顯寧寺。大赦天下﹐攺元明受。內外僚屬望者震動﹐誰敢不遵其命。苗傅旣立新君﹐官員各依原職﹐自掌尙書左﹑右丞權﹐劉正彥﹑黃大升同簽樞密院事法令﹐與王淵職同。王世修﹑吳湛爲尙書左右僕射﹐其心腹將佐各秉重任﹐自是朝廷內外軍民皆震懼。不半月日間﹔聲息傳於諸郡﹐鎭守平江府禮部侍郎張浚﹑江南東路安撫制置使呂頤浩聞此消息﹐文書互相會知﹐各起兵勤王。探聽軍報入杭州﹐苗傅與劉正彥等議曰「外郡諸侯知吾等驟立新君﹐各懷疑心﹐會集軍馬勤王﹐何以制之﹖」正彥曰「事慮不周﹐禍患難免。諸侯一入禁庭﹐難明我等廢立之由。來日尊公可奏知太后﹐移檄諸郡﹐明示奉皇太子之故﹐斬淵等以謝天下。諸侯見太后手詔﹐必知君上有讓位意﹐方雪吾自專之罪矣。」苗傅喜曰「此計大妙。

第十九回

張浚傳檄討苗傅

卻說苗傅次日帥羣臣朝帝於顯寧寺﹐傅奏將攺元赦書頒知天下﹐又奏移檄諸郡示明尊立之意﹐以安藩外諸鎭。帝皆準奏。傅令侍郎朱遷作赦書檄文﹐頒示遠近。詔曰﹕朕惟祖宗﹐創業守成﹐以仁治天下。重熙累洽﹐與古匹休。肆朕纂承﹐祗遹先烈。宵衣旰食﹐勵精爲治。立政造事﹐所以利安元老者﹐一以寬卹爲先。玆者皇上推位﹐朕繼大寶﹐攺元建號﹐先以刑罪滅赦﹐次將百廢修舉﹐中外臣僚﹐各揚乃職﹐應將前後事件﹐竭力遵承﹐毋致違戾。

使四方百里之遠﹐知新邦國﹐以稱朕意。其或不恭守令﹐固生異疑﹐仰監司按察糾舉以聞﹐邦有常刑﹐朕不汝貸。

故玆詔諭﹐想宜知悉。

檄文云﹕

朕以幼沖﹐繼承大統﹐尙書左右丞苗傅忠慮於內廷﹐徳服於諸僚﹐削平王淵交結之謀﹐勘定宦官恣黨之禍。皇上退養深宮﹐朕已進登大寶。朕本無能﹐不足以位天位也。

然而推戴之勤﹐實出上意。今日恐爾外藩諸臣一時不體朕志﹐妄加疑貳﹐致惑軍民。玆者布告中外﹐示諭遠近﹐各宜奮乾綱之運﹐振肇中原﹐掃犬羊於不規﹐興祖皇於有靈﹐再光餘烈﹐復睹至明。勒若功居千載之下﹐綿爾爵享永休之祚。非惟少快朕不共戴天之憤﹐實天下生靈之幸也。檄書到日﹐早爲施行﹐不宣。

卻說苗傅遣使臣賫赦書﹑檄文﹐布告中外。使臣賫赦書已到平江府﹐守臣湯東野得赦書﹐遣人報知張浚。張浚曰「此非出上意。」復差人回報﹐令湯東野將赦書藏匿府中﹐候有的實消息﹐然後宣行。東野從其議﹐遂祕了赦書不宣。未數日而得苗傅等檄文到﹐浚觀之謂僚屬曰「朝廷致干戈擾攘之秋﹐內先不靜﹐何以服外。倘金人知此消息﹐乘亂而入﹐我眾人更何施展﹖一死非所惜﹐徒作無名之鬼也。」言罷捶胸慟哭。眾僚佐察其檄文出苗傅之手﹐知皇上被幽禁﹐各豎發瞋目﹐皆願死鬥。張浚曰「事不宜遲﹐卽須起兵入討﹐以救天子。」眾人正在商議﹐張俊得檄文﹑赦書﹐亦知其僞﹐引所部八千餘人﹐至平江來見浚。人報浚﹐浚卽出帳迎接。二人攜手入軍中坐定﹐二人各出檄文語其故﹐相持而泣﹐浚曰「將軍可仗忠義﹐興兵問罪。」俊泣拜曰「苗傅罪貫天日﹐不可不先討以除剝牀之患。須賴侍郎濟以機術﹐無驚動乘輿也。」浚曰「我這里一面調集軍馬﹐再遣人會知各處起兵。將軍仍往吳江整理軍旅﹐以候出師。」張俊卽辭浚自回吳江﹐不在話下。

卻說江寧呂頤浩亦遇赦書﹑檄文來到﹐與子杭議曰「是必內廷有兵變﹐苗傅假此赦文蠱惑諸侯之計矣。」杭曰「主上春秋鼎盛﹐二帝蒙塵沙漠﹐日望拯救﹐其肯逮遜位於幼沖乎﹖灼知兵變無疑也。」頤浩曰「張侍郎總大軍於平江﹐可令人會知﹐必有端的。」杭曰「大人所見極明。」頤浩卽修書﹐差人漏夜來到平江﹐見張浚﹐呈上呂頤浩書。浚拆開觀之。書曰﹕內廷兵變﹐苗傅播亂。侍郎手握重兵﹐作急爰整其旅﹐入正罪逆﹐浩挽戈惟命是聽。

張浚得頤浩書﹐不勝之喜﹐與部下曰「吾知頤浩爲人有威望﹐能斷大事﹐今來相應﹐事可定也。」乃答書復來人﹐約共起兵日期﹐且令告知劉光世﹐一同徵討。差人接了書﹐逕回江寧﹐呈上張浚約書。書曰﹕天子幽禁﹐望日爲歲。正待命人來會﹐適獲寓書見知﹐實皇上之洪福也。且閣下忠義素著﹐軍民仰服﹐若號令一出﹐苗傅等不足戮矣。幸以此舉爲急﹐勿使內賊知風﹐得以從容行事也。謹依日期徵進﹐不宣。

呂頤浩見回書約共起兵日期﹐的知內廷事實﹐卽與子整點人馬赴期﹐仍遣人告知劉光世於鎭江。

卻說張俊回至吳江﹐在軍中點集人馬。忽哨卒報韓世忠因赦書﹑檄文到日﹐知皇上有內變﹐由海道將赴行在。張俊聞之曰「世忠來﹐事濟矣。」卽遣人將浚書白知之。世忠見書﹐壯懷激烈﹐舉酒酹地曰「誓不與此賊共戴天﹗」率所部連夜至平江﹐見張浚相抱慟哭﹐曰「今日之事﹐世忠願與張俊任之﹐公無憂也﹗」浚設酒禮款待世忠。未及數巡﹐世忠起曰「皇上幽辱﹐非臣子貪杯之時﹐世忠卽當行矣。」張浚壯其志﹐於是令世忠帥兵赴闕﹐臨行戒之曰「投鼠忌器﹐須不可急﹐亦不可緩﹐在審勢而圖之。閣下部眾﹐宜趨秀州據糧道﹐以俟吳江張俊軍至。」世忠承令﹐卽發平江至秀州﹐稱病不行﹐而密地大修戰具。聲息傳入內廷﹐苗傅等聞之﹐集諸人議曰「外鎭知皇上推位非出其意﹐各部兵勤王﹐卽目韓世忠軍屯秀州﹐倘入內來﹐我等必難免禍。爾眾人有何髙論﹖」劉正彥曰「事已暴露﹐不得不早爲計。韓世忠文武全才﹐深得眾心﹐看來無一个是他對手。若先制了此人﹐其餘不足慮也。卽今世忠妻子俱在城中﹐可遣人拘來爲質。彼若知之﹐必緩師不入也。」苗傅曰「此計甚妙。」正待遣人去拘世忠妻子。朱勝非聞之﹐入見苗傅曰「世忠兵屯秀州不進﹐正爲妻子在城故也。丞相如拘禁之﹐彼必懷憤亟來﹐非善計也。不若遣使迎世忠而慰撫之﹐則平江諸人益安矣。」苗傅從之。勝非出﹐卽差人將世忠妻梁氏並其子疾驅出城﹐世忠妻子連夜走奔秀州去訖。勝非知之﹐喜曰「二凶眞無能爲也。」卻說梁氏走至秀州會見世忠﹐以朱勝非之事達知世忠。世忠喜曰「內有勝非主意﹐此賊握在手中矣。」遣人會平江張浚出兵。張浚得世忠來約﹐卽持調合屬克日起行﹐先差人報書於劉正彥。

且說苗傅聞大兵將集﹐每日只是與劉正彥﹑黃文升等聚議此事。忽報張浚差人致書來﹐苗傅拆開觀之﹐書曰﹕自古言涉不顧謂之指斥乘輿﹐事涉不遜謂之震驚宮闕﹐廢立之事謂之大逆不道﹐大逆不道者族。頃者因姦臣同惡﹐政由己出﹐權柄下移﹐以天位爲傳席﹐立君上如兒戲﹐致使豪傑見疑﹐海內寒心。今建炎皇帝睿謀神聖﹐不聞失徳﹐一旦遜位﹐豈所宜聞。又聞危者安其位﹐亡者保其存﹐亂者有其理。今諸君所計﹐綱紀紛綸﹐外藩臣子莫不欲奮整天戈﹐正討有罪﹐安社稷於已危﹐拯黎庶於將溺。卽今會兵平江﹐諸君信能安不忘危﹐存不忘亡﹐理不忘亂﹐而速攺其前尢乎﹖某恐驚動乘輿﹐因逗𨖻方鎭。咫書到日﹐諸君其熟思之。

苗傅﹑劉正彥見書大驚﹐與部下商量﹐乘世忠未發﹐乃遣弟苗翊﹑馬柔吉領精兵一萬扼臨平﹐以阻外軍。苗翊二人領軍去了。傅又欲陰奪世忠等兵柄﹐次日入奏帝﹐誣竣世忠欲危社稷﹐乞除二人節度使之職。帝允奏﹐卽降詔謫之。時劉光世得呂頤浩書﹐亦部兵至平江會浚。浚見各鎭軍馬皆到﹐乃艸檄聲苗傅﹑劉正彥之罪﹐布告天卞。檄曰﹕苗傅不道﹐劉氏大逆。梟王淵而以誅亂爲名﹐廢皇上而以奉立借口。加以惡黨虺蜴爲心﹐豺狼成性。近狎邪佞﹐殘害忠良。人神之所共嫉﹐天地之所不容。是以部鎭臣子气憤風雲﹐志安社稷。因天下之失望﹐逆海內之推心。爰舉義以淸叛逆﹐南連百越﹐北三河鐵騎成羣﹐玉軸相接。海陵紅粟倉儲之積靡窮﹐江浦黃旗匡復之功何遠﹖

班聲動而北風起﹐劍气沖而南斗平。暗嗚則山嶽崩頹﹐吒吒則風雲變色。以斯制敵﹐何敵不摧﹗以斯攻城﹐何城不克﹗公等或仗忠義﹐或葉連銜﹐或膺重寄於成牙﹐或受顧命於宣室﹐共起勤王之師﹐無廢大君之命。凡諸爵黨﹐同指山河。若或眷戀窮城﹐徊徵岐路﹐坐昧先機之兆﹐必貽後至之誅。請看今日之域中﹐竟是誰家之天下﹗

中外得張浚檄文﹐各引兵來會。浚以韓世忠爲前軍﹐張俊副之﹐劉光世爲遊擊。自與呂頤浩總中軍﹐劉光世分兵後應。

丙午旦大軍發平江﹐望杭州進發。

第二十回

韓世忠大破苗翊

卻說苗傅等聞知張浚大軍起發﹐憂恐不知所爲。謀於朱勝非﹐勝非謂之曰「事有先機而昧之者﹐是自取其辱也。日前張公致書於諸君﹐是使丞相等自反正耳。不然﹐勤王之師會集一月有餘﹐至今猶未至哉﹖公何不率百官六軍﹐請少帝還宮﹐復皇上天位﹐則公等可轉禍爲福﹐以保後計矣。若待諸侯一入禁闕﹐那時君欲明辯之﹐其可得乎﹖」苗傅從其議﹐遂率百官朝於睿聖宮﹐奏曰「今外鎭浚等會合屬引兵赴闕﹐欲盡誅臣等﹐乞聖上憐憫。」言罷痛哭。帝慰勞之曰「朕本不當承統﹐因爾等推戴之勤﹐權居九五以靜其亂。於今當讓還皇上天位﹐以保卿等。」遂命顏岐請太后手詔﹐卽日還位與皇上。苗傅等退出﹐喜以手加額曰「聖天子度量如是也。」苗傅黨張逵聞之﹐嘆曰「趙氏安而苗氏危矣。」夏五月﹐帝復位﹐尊隆祜太后爲隆祜皇太后﹐加封苗傅爲淮西制置使﹐劉正彥爲副使﹐復以建炎紀年。卻說呂頤浩﹑張浚大軍至臨平﹐苗翊﹑馬柔吉得知﹐卽遣驍將雷春領兵一萬出湖口下寨﹐以防世忠。自率二萬精卒﹐離臨平二十里控截浚軍。遙見塵土起處﹐呂頤浩大眾到來。苗翊領兵出馬﹐對陣中門旗開處﹐呂杭挺槍躍馬近前﹐髙叫﹕「逆黨早早受降﹐免爾立見誅戮﹗」苗翊大怒﹐舉手中方天戟徑奔呂杭﹐呂杭挺槍來迎。兩下金鼓齊鳴﹐二馬相交﹐戰上三十餘合。張浚一彪軍刺斜殺進﹐馬柔吉勒騎出陣助戰﹐呂頤浩揮動後軍﹐一齊掩殺將來。苗翊抵敵不過﹐繞陣而走。馬柔吉見苗翊殺敗﹐無心戀戰﹐放馬逃回。張浚驅三軍大殺一陣﹐苗翊﹑馬柔吉望湖口奔走﹐與雷春相合﹐負山阻水下寨。

卻說張浚秉勝兵直抵湖口﹐遣人催韓世忠出秀州絕賊走路。

韓世忠得令﹐率所部順流而下﹐遙見湖口殺气彌空﹐徵云四起﹐知浚等兵已大集﹐卽鼓勇向先。人報苗翊﹑馬柔吉負山阻水爲陣﹐中流俱是鹿角﹐梗礙行舟﹐實難前進。世忠怒曰「此賊若不能破﹐尙望振中原哉﹗」卽捨舟登岸﹐催動後軍﹐蕩起徵塵向前﹐正遇雷春手揮利斧來迎﹐世忠更不打話﹐舉槍交還﹐一來一往﹐戰五十合不分勝敗。馬柔吉跑馬舞刀助雷春夾攻世忠﹐世忠奮呼力戰。不移時﹐上流頭金鼓喧天﹐一彪軍馬來到﹐旗號上卻是大將張俊﹐引一萬精兵﹐從吳江逕出湖口﹐正遇交戰﹐與世忠首尾擊賊。雷春見眾寡不敵﹐引本部刺斜殺出吳江鎭。正走間﹐坡後喊聲大震﹐劉光世一路軍截出﹐雷春舞斧與光世又鬥數合。部下見勢敗﹐先自逃走。雷春措手不及﹐被光世一槍刺於馬下﹐降其眾無數。前軍報知世忠﹐劉光世已刺死雷春﹐世忠曰「破竹之勢不可失也。」復捨馬操戈而前﹐下令諭將士曰「今日當以死報國耳﹗面不被數矢者皆斬﹗」於是士卒各用命﹐奮力爭先。苗翊見世忠勇敢難敵﹐引神臂弩持滿以待世忠。世忠瞋目大呼﹐挺刃突進。翊眾不戰自亂﹐矢不及發﹐被世忠一刀砍下頭來。馬柔吉見苗翊殺死﹐棄坐下馬望湖口奔走﹐被張俊趕上﹐一槍刺落湖中而死。張浚會集勤王兵入北闕。苗傅﹑劉正彥聽知苗翊等戰死﹐擁精兵二千﹐夜開湧金門以走。

次日﹐呂頤浩﹑張浚率師入城。王世修正待要密出北門逃匿﹐人報知世忠。世忠軍從北門入﹐手執世修以屬法吏。呂頤浩﹑張浚入見髙宗﹐伏地涕曰「臣等總戎在外﹐致皇上遭厄﹐未卽入聲罪討賊﹐早舒陛下宵旰﹐臣之過也。」帝問勞再三﹐謂浚曰「曩在睿聖﹐兩宮隔絕﹐一日啜羹覆手﹐念卿等被謫﹐此事誰任﹖」言罷﹐解所服玉帶賜之。帝握世忠手慟哭曰「卿在外﹐中軍統制吳湛佐逆爲最﹐尙畱朕肘腋﹐久必爲患﹐卿當先誅之。」世忠曰「陛下無憂﹐臣卽捉下﹐以正其惡。」浚等退出。世忠次日來訪吳湛。湛握手與語﹐世忠曰「人言閣下助苗傅作亂﹐信有乎﹖」湛見世忠顏色變異﹐恐懼不敢對。世忠怒折其中指﹐令部下捉歸﹐入奏帝。帝下詔與王世修俱斬於市。復令世忠檢錄官屬﹐但是苗傅逆黨﹐皆誅貶有差。

尙書右僕射朱勝非﹐自以嘗出入苗傅府中﹐恐禍及身﹐見帝言曰「臣昔遇變﹐義卽當死﹐偸生至此﹐正欲圖今日之事耳。

幸惡罪已竄﹐叛黨服誅﹐臣乞罷政﹐投閒歸老﹐苟全余喘於終年﹐實出陛下之盛徳也。」帝曰「朕遭內變﹐僕射扶持之功不爲不多。且朕今得復位﹐卿等正宜輔佐國政﹐共成大業﹐享爵祿以遺子孫﹐何遽以退閒爲辭。」勝非力奏曰「非臣固敢違天顏而圖安逸﹐緣臣才不足以蒞政﹐武不足以撥亂﹐徒食君祿﹐侍朝竟無益也。」帝見勝非陳奏剴切﹐遂準其淸﹐因曰「僕射已退﹐誰可代此職﹖」勝非曰「呂頤浩﹑張浚二人得一可代臣職。」帝又問二人孰優﹐對曰「張浚喜事而疏﹐頤浩練事而暴。然頤浩民望素著﹐陛下宜任之。」勝非旣罷政﹐帝卽以呂頤浩爲尙書右僕射﹐以劉光世爲禦營副使﹐韓世忠﹑張浚爲禦前左右軍都統制﹐詔韓世忠﹑劉光世部兵迫剿苗傅﹑劉正彥﹐立魏國公旁爲旉太子。自是朝政日以就緒﹐禁庭內外百僚肅然。

話分兩頭。卻說韓世忠﹑劉光世承詔旨﹐分兵趕捉苗傅﹑劉正彥二賊。傅聞知官軍搜捕緊急﹐與正彥走入閩地躲避。韓世忠連夜追襲﹐捉苗傅於浦城。劉光世亦得劉正彥。卽將二人檻車監囚﹐遣人送詣行在。髙宗大悅﹐下詔將苗傅﹑劉正彥戮於市曹﹐全家老幼皆棄市﹐復命梟二凶首號令闕下。

帝旣誅苗傅﹑劉正彥﹐因謂羣臣曰「苗傅等乘機倡亂﹐屈辱寡人﹐今被捉送闕下﹐全家誅夷﹐是徒自取其禍耳﹐與人何預﹖以今卿等各宜協辦匡朕﹐愼圖名節﹐以保善後計﹐苗氏之事可鑑也。」眾臣拜曰「誠如聖渝。」自是髙宗頗勤政事﹐因下詔以四失罪己﹕一日昧經邦之大略﹐二日昧戡難之遠圖﹐三日無綏人之徳﹐四日失馭臣之柄。

且說司勛員外郎趙鼎見帝下罪己詔﹐上疏曰「自王安石用事﹐變祖宗之法﹐而民始病﹔假辟國之謀﹐造生邊患﹔興理財之政﹐窮困民力﹔設虛無之學﹐敗壞人才。至崇寧初蔡京托紹述之名﹐盡祖宗安石之政﹐凡今日之患﹐始於安石﹐成於蔡京。今安石猶配享神宗﹐而京之黨未除﹐時政之缺莫大於此﹐乞陛下速宜攺正﹐天下幸甚。」疏進﹐詔下著中書省行之。越三日﹐中丞張守上疏曰「陛下處宮室之安﹐則思二帝母后穹廬毳幕之居﹔烹膳羞之奉﹐則思二帝母后膻肉酪漿之味﹔服細暖之衣﹐則思二帝母后窮邊絕塞之塞否﹔操予奪之柄﹐則思二帝母后語言動作爰制於人﹔享嬪禦之適﹐則思二帝母后誰爲之使令﹔對臣下之朝﹐則思二帝母后誰爲之尊禮。思之又思﹐兢云栗云。聖心不倦﹐而天不爲之助順者﹐萬無是理也。」疏上﹐髙宗覽之﹐涕然淚下﹐卽頒詔著令洪皓充大金通問使﹐前至金國體問太上道君皇帝消息﹐許爲大臣之中薦有能達君命者副行。

洪皓奏曰「臣舉薦一人﹐可與臣同往金國通使。」

第二十一回

洪皓持節使金國

髙宗曰「卿所保者是誰﹖」皓曰「此人素著愚直﹐有敢言之風﹐靖康時爲殿中侍禦史﹐姓崔名縱字廷直。」帝大悅﹐卽宣過崔縱﹐諭之曰「朕煩卿佐皓一行﹐勿惜間關﹐見道君皇帝﹐須體朕意訴之。」縱曰「臣食君祿﹐志在效報。旣承命召﹐行不俟駕﹐敢以驅馳辭哉﹗」卽日受節﹐辭帝出朝﹐與洪皓離了宮闕﹐帶數十從人前往燕京進發。

二人於路上﹐正值夏末秋初天气﹐西風驟起﹐極目黃雲白艸﹐不勝淒慘。時所在賊盜梗阻﹐道路難通。皓與縱艱難百端﹐將達太原地界﹐從者喪失殆盡﹐止畱他二人而已。二人又行了數日﹐才到太原府﹐洪皓著令胡人通報金元帥黏沒喝。黏沒喝聽有中國使命到﹐令喚入。皓與縱入見黏沒喝﹐長揖不拜。黏沒喝怒曰「汝誠不畏死邪﹖」皓曰「死生有命﹐安得爲懼﹗」縱曰「死卽死耳﹐決不偸生爲他人屈﹗」黏沒喝欲斬之﹐左右皆勸以爲中國大使﹐未奉金主命而殺之﹐恐有不測。黏沒喝曰「旣不殺他﹐吾亦流逐之也。」遂遣逼往雲中見斡離沒。皓﹑縱只得來雲中見斡離沒。斡離沒拘畱之。或勸斡離沒使二人仕劉豫﹐斡離從之。皓曰「萬里銜命﹐不得奉兩宮南歸﹐恨力不能磔逆豫﹐忍事之耶﹗畱亦死﹐見劉豫亦死。不願偸生狗鼠間﹐願就鼎鑊無悔﹗」斡離沒怒﹐叱令殺之。旁有一校目止劍士﹐爲其跪請曰「此眞忠臣也。他各爲主﹐殺之何益﹗」斡離沒怒未息﹐乃迫之使仕劉豫。皓﹑縱至濟南府見豫﹐斥曰「汝爲宋臣﹐賣主降仇﹐何面目見中原士大夫乎﹖吾頭可斷﹐吾膝不可屈也﹐汝欲殺卽殺﹗」聲色俱厲。

劉豫默然莫對﹐遣人送回斡離沒。

斡離沒遂將皓﹑縱流遞於冷山胡人監押。出離雲中﹐過平陽驛﹐皓作《滿江紅》詞一闋以伸其志云。詞云﹕萬里尢荒﹐塵土染﹐堅持旌節。憑仗著﹐忠肝義膽﹐槍唇劍舌。滿體徧傷嵇紹箭﹐一腔盛積萇弘血。莫等餒了浩然心﹐存貞烈。戴天恨﹐終未雪。吳越怨﹐何時絕﹖奮筆鋒戳破﹐燕然山缺。鼙鼓敲殘塞上霜﹐雁聲叫落關河月。待他時﹐回去覲天顏﹐重歡悅。

崔縱誦之而贊其妙。二人始至冷山﹐但見陰風颯颯﹐衰艸離塞雁嗚霜﹐怪禽啼月﹐縱亦長吟一律以自遣云﹕漠漠穹廬絕塞行﹐胡笳聲裏旅況驚。

君臣異域同屯蹇﹐朋友他鄕共死生。

一旦拔刀尢鄭眾﹐十年持節效蘇卿。

冷山寂寞荒涼地﹐風景何如五國城﹖

洪﹑崔自到冷山﹐飲食不充﹐北地風霜凜肅﹐衣裘幣壞﹐二人艱苦萬狀﹐不可勝言。卻說金主禦弟陳王谷神﹐聞皓﹑縱近爲大金通問使﹐被流冷山﹐谷神遣人以禮召之。斡離沒著胡卒送至金國﹐二人來見谷神。谷神欲使之降己﹐皓﹑縱辯論風生﹐略無少淚。谷神曰「汝爲和事官﹐而口硬如此﹐謂不能殺汝耶﹖」皓﹑縱曰「臣將命出國門﹐已置死生於度外﹐今日正是臣死所也。但大國無受殺行人之名﹐投之於水以遂淵爲詞可也。」谷神見二人志不可屈﹐義而釋之﹐復令人送還冷山。

皓泣謂縱曰「受命於君﹐不得目睹兩宮﹐吾輩身膏艸野﹐臣之分也﹐柰老母何﹖」縱曰「爲人臣者﹐公爾忘私﹐國爾忘家﹐今日非顧私親之時也。」由是二人節操愈厲﹐以死自誓。

金人數月不給衣糧﹐盛夏尢衣裘羯﹐三餐惟飲酪漿﹐皓﹑縱以馬矢煨麵食之。崔縱憤恨不能竭盡君命﹐憂積成疾﹐瘦削骨立﹐日漸彌畱。皓扶持調理﹐憂形於色。縱曰「生之有死﹐譬尢晝夜之必然﹐從古至今﹐固未嘗有超然而獨存者。人臣苟利社稷﹐死生以之﹐今日正吾死之日也。但與兄將命北來﹐不得終事爲憾焉。」皓泣曰「倘兄有不諱﹐何以教我。」縱曰「惟確持淸節﹐勿背初心而已。」皓曰「尊兄靈車而或畱此或帶回﹐請決一言。」縱泣曰「故鄕迢遞﹐安能歸葬。但得馬革裹屍﹐掩埋淺土﹐題曰﹕『朱行人崔縱之墓』﹐足矣。」言訖目微瞑。皓復呼曰「崔兄更欲何言﹖」縱瞋目大聲曰「『忠義』二字﹐尙其勉之﹗」遂卒。皓哭之盡哀﹐一遵治命措置喪事。乃以酪漿灌地﹐長吟一律以弔之云﹕沙漠間關契愛情﹐一朝痛念隔幽明。

君仇不與戴天地﹐交義自甘同死生。

吳水渺茫鴛侶拆﹐楚山迢遞雁行輕。

尢荒持節全忠藎﹐竹帛流芳萬古名。

後來洪皓得還﹐以崔縱遺表進見髙宗﹐髙宗詔贈封謚。

卻說胡校報知斡離沒﹕「行人崔縱已死冷山。」斡離沒乃遣人遺之衣衾喪禮﹐仍命移洪皓在平陽驛閒住﹐以候大金皇帝聖旨。皓卽將崔縱靈車而葬於冷山﹐淺土立碑以識之﹐遂與一行胡人到平陽驛。歸數日﹐會中國杜時亮因致書於黏沒喝﹐將回本朝﹐洪皓握手與語及崔縱物故之由﹐二人悲愴情切。皓曰「歸見天顏﹐爲皓傳奏﹐必得二聖消息﹐然後回也。」又謂卽目斡離沒﹑黏沒喝大修戰具﹐文書下各處會兵南侵﹐尢須持備。時亮一一領諾﹐辭了洪皓﹐連夜離燕京回杭州。入見髙宗﹐復命訖﹐將洪皓所陳俱奏知。髙宗聽罷﹐始知崔縱盡節死於沙漠﹐不勝哀感。髙宗問洪皓消息﹐時亮曰「洪皓近日拘收平陽驛﹐以候金主發落。訪知二聖駐驛尙在五國城﹐目下金兵欲大舉出雲中﹐乞陛下於險要去處調兵守把。」髙宗聞金師將至﹐卽以韓世忠爲浙西制置使守鎭江﹐劉光世爲江東宣撫使守太平﹑池州﹐仍召諸將議移駐蹕之地。張竣辛企奏曰「長沙郡阻山帶河﹐城郭完固﹐陛下請自鄂﹑嶽而下﹐直趨長沙﹐可以待金人也。」韓世忠曰「國家已失河北﹑山東﹐若又棄江﹑淮﹐更有何地。」呂頤浩曰「金人之謀﹐以陛下所至爲邊。而今當且戰且避﹐奉陛下於萬全之地。臣願畱常﹑潤二州死守。」帝曰「朕左右不可以無相﹐今與卿等同遷長沙﹐預備戰守之計。」乃以杜充守建康﹐王王燮副之。帝與眾百官移蹕長沙﹐自是不復議防淮矣。

第二十二回

胡寅前後陳七策

起居郎胡寅上疏諫曰「陛下以親王介弟﹐受淵聖皇帝之命出師河北。二帝旣遷﹐則當糾合義師﹐北向迎請﹐而乃亟居尊位﹐偸安歲月﹐略無捍禦。及虜騎乘虛﹐匹馬南渡﹐一向畏縮﹐惟務遠逃﹐軍民懷怨﹐恐非自全之計也。」因進七策﹕一曰罷和議而修戰略。蓋和之所以可講者﹐兩地用兵﹐勢力相敵﹐利害相當是也﹐非彊弱盛衰不相謀所能成也。而其議則出於耿南仲何也﹖淵聖皇帝在東宮﹐南仲爲東宮官﹐歸依右丞相李邦彥。邦彥時方被罷眷﹐又陰爲他日之計。旣而淵聖嗣極而邦彥爲次相﹐金賊遽至城下﹐遂獻和議。南仲因附邦彥﹐而沮種師道擊賊之謀﹐於是覆邦之患﹐滋蔓而起。分朋植黨﹐必欲自勝。主戰伐者﹐李綱﹑種師道兩人而已。機會一去﹐國論紛然。中原塗炭﹐至今益甚者﹐本緣南仲﹑王時﹑邦彥以報私恩不爲國慮之所致。其朋徒附合﹐根株膠結﹐寧誤趙氏﹐不負耿門之所爲也。若以爲彊弱之勢絕不相侔﹐縱使向前﹐萬不能抗﹐則自古徒步奮臂﹐無尺寸之地而爭帝王之圖者﹐彼何人哉﹗伏望陛下明照利害之原﹐罷絕和議﹐刻意講武。以使命之幣爲養兵之費。斷而行之﹐堅確不變﹐庶幾貪狄知我有含怒必斗之志﹐沙漠之駕或有還期。所謂乞和﹐必無可成之理也。

二曰置行臺以區別緩急之務。旣定議講武﹐則有餘庶常有日力不暇給者﹐當置行臺以區別之。令百司庶將其必不可闕者﹐惟吏部﹑戶部爲急﹐誠使江﹑淮﹑兩浙﹑湖北並依八路法愼擇監司而付之﹐則吏部銓事﹐亦復城剩戶部所以治天下財賦也﹐今四方供貢久不入於王府﹐往往爲州郡以軍興便宜截用。經常一壞﹐未易復理。竊觀行在支費﹐每月無慮八十萬﹐惟以榷貨鹽利爲窮之源耳。故臣謂宜置行宮﹐或建康﹐或南昌﹐或江陵﹐審擇一處﹐以安太后六宮百司。以耆哲諳練大臣總臺諫﹐守成法。從事郎吏而下不輕移易﹐量畱兵將以爲營衛﹐命戶部計費調度以結之。陛下奉廟社之主﹐提兵按行﹐廣治軍旅﹐周旋彼此﹐不爲宸居。至於饋餉之權﹐自宜專責宰相﹐而選委發運以佐行於下﹐如漢委蕭何以關中﹐唐委劉晏以東南。經制得人﹐加以歲月﹐量入爲出﹐何患無財。

三曰務實效而去虛文。夫治兵必精﹐命將必賢﹐政事必修﹐誓戡大憝不爲退計者﹐乃孝弟之實也。遣使乞和﹐廣損金幣不恥卑辱冀幸萬一者﹐爲孝弟之虛文也。屈己致誠以求天下之士﹐博訪策略﹐信而用之以期成功者﹐乃求賢之實也。未見賢若不克見﹐旣見則不能由之﹐或因苟賤求進之人﹐遂乃例輕天下之士﹐姑爲禮貌﹐外示美名者﹐爲求賢之虛文也。聽受忠鯁﹐不憚拂逆﹐非止面從﹐必將心攺﹐苟利於國﹐卽日行之者﹐乃納諫之實也。和顏相善﹐泛受其說﹐合意則喜之﹐不合則置之﹐官爵所加﹐人不以勸﹐或內惡其切直﹐而用他事遷徙其人者﹐爲納諫之虛文也。將帥之才﹐智必能謀﹐勇必能戰﹐亡必能守﹐忠必不欺﹐得是人而任之﹐然後待以恩﹐禦以威﹐結以誠信﹐有功必賞﹐有罪必刑者﹐乃任將之實也。庸奴下材﹐本無智勇﹐見敵輒潰﹐無異於賊﹐與之親厚﹐等威不立﹐賜予過度﹐官職逾涯﹐將以收其心﹐適足致其慢﹐聽其妄誕張大之語﹐望其朴實用命之功者﹐爲任將之虛文也。簡汰其疲老病弱﹐升擇其壯健驍勇﹐分屯在所﹐置營房以安其家室﹐聚粟帛以足其衣食﹐選眾所畏信者以董其部伍﹐申明階級之制﹐以變其驕恣悍悖之習﹐然後被之以精甲﹐付之以利器﹐進戰獲酋虜則厚賞﹐死則卹其妻孥﹐退悔則誅其身﹐降敵則戮其族﹐令在必行﹐分毫不貸者﹐乃治軍之實也。無所別擇﹐一切贍養姑息之﹐惟恐一夫變色不悅﹐幸無事則曰『大幸矣﹗』教習擊刺﹐有如聚戲﹐紀律蕩然﹐𨿽其將帥不敢自保者﹐爲治軍之虛文也。愼選部刺史二千石﹐必求明惠忠智之人﹐使久於其官﹐懲革獘政﹐痛刈姦賊﹐以除民害﹑𨿽軍旅騷動﹐盜賊未平﹐必使寬卹之政﹐實被於民﹐固結百姓將離之心﹐勿致潰叛﹐乃愛民之實也。詔旨出於上﹐虐吏沮於下﹐誑以出力自保﹐則調發其丁夫﹐誘以犒設贍軍﹐則厚裒其錢谷﹐弓材弩料﹑竹箭皮革﹐凡干涉軍需之具﹐日日徵求﹐物物取辦﹐因緣姦獘﹐民已不堪﹐乃復蠲其稅租﹐載之赦令﹐實不能免﹐苟以欺之者﹐爲愛民之虛文也。若夫保宗廟﹑保陵寢﹑保土地﹑保人民﹐以此六實者﹐行乎其間﹐則爲天子之實也。陵廟荒圯﹑土宇日蹙﹑衣冠黔首爲肉爲血﹐以此六虛者行乎其間﹐陛下戴黃屋﹐建幄殿﹐質明輦出房﹐雉尾金鑑﹐夾侍兩陛﹐仗馬衛兵﹐儼分儀式﹐贊者引百官以次入奉起居﹐旣退宰相大臣早早而前﹐進笏出奏﹐司晨唱辰正﹐則駕入而仗出矣。此則爲天子之虛文也。

四曰大起天下之兵以自彊。今宿衛單弱﹐國威稍挫。臣嘗方乞於諸路抽楝禁軍充禦營正兵﹐厚其月廩﹐精加調閱﹐陛下自將之。天下之軍旣彊﹐則中國之變自弭。則又命福建團結槍仗﹐各擇其土豪﹐使部督之﹐以俟興發。命兩浙募水手﹐並起諸州撩湖捍海等兵﹐盡付水軍。江東西﹑湖南北募弓手﹐以在官閒田給養。命廣西及辰沅鼎靖﹐於見教峒丁中簡其精銳﹐分番起之﹐屯戍襄漢。以京西﹑淮南荒廢無主之田爲屯田﹐招集兩河﹑山東諸路流徙之人﹐略依古法均節之﹐擇彊壯者訓習武藝﹐使且戰且耕﹐文武臣中有明習營屯之事肯自奮者﹐因以任使。於是時而兵不彊﹐敵不畏﹐盜不息﹐然後可以歸之天命﹐無使復爲矣。

五曰都荊襄。自古圖王霸之業者﹐必定根本之地而固守之﹐而非建都之謂也。按南渡六朝之遺迹﹐則捨建康不可。𨿽然﹐欲謀進取則非堅坐不動之所能﹐臣竊謂惟荊襄爲勝。誠能屯唐﹑鄧﹑襄﹑漢之田以養新兵﹔出廣西﹑武陵峒丁﹐並施黔撩軍築堅壘﹐列守漢上﹔阻以水軍﹐經以正軍﹐緯以弓手﹑民軍﹔率制江﹑黃﹐呼吸廬﹑壽﹐則進取之業立﹐然後從陜西以聲气血脈通達﹐而騎卒可至。川廣富皆猶外府﹐易以拱把。臣願陛下先命呂頤浩﹑杜充部諸將過江﹐廣斥堠﹐治盜賊。自以精兵二三萬爲輿衛。陛下提此兵渡江而北﹐按轡而上﹐遣使巡問父老﹐撫綏梃刃之餘民﹐至於荊襄﹐規模措置﹐爲根本之地。猶漢髙之於關中﹐光武之於河內﹐𨿽巡歷往來﹐徵伐四出﹐而所固守必爭而勿失者﹐以荊襄爲重任。能堅忍聳厲﹐坐薪嘗膽﹐悠久爲之而不能濟﹐則書傳所載周宣王﹑漢光武之事﹐皆爲妄言以欺後世矣。

六曰選宗室之賢才者封建任使之。帝王爲治之道﹐惇睦宗族﹐彊本弱枝﹐所以鞏固皇圖﹐緒延祜命。原其用心﹐蓋以天下爲公﹐而不以爲私分也。今宜於同姓中﹐不問親疏﹐選擇賢才﹐布之中外﹐廣加任使。其望實傑然出眾者﹐陛下宜畱之宿衛﹐夾輔王室﹐其有克敵戡難之功者﹐宜漸爲茅士之制﹐星羅而棋列﹐以慰祖宗在天之靈﹐以續國家如綫之緒﹐使仇虜知趙氏之居中國者﹐尙如此其眾﹐則其僕炎火之橫心﹐立異姓之逆謀﹐庶其少息之﹔七曰存紀綱以立國體。夫創業垂統之君﹐必立紀綱以遺子孫﹔繼世承序之君﹐必守紀綱以法祖宗。一君子進﹐眾小人未必退﹐一小人進﹐則眾君子必退矣。勢不兩立﹐而於君子爲難。仁宗在位最久﹐得君子最多﹐小人亦時見用﹐然罪著則斥之。君子亦或見廢﹐然忠顯則收之。故其成當世之功﹐貽後人之輔者﹐皆君子也。至王安石則不然﹐斥絕君子一去而不還﹐崇信小人一任而不攺。故其敗當時之政﹐爲後世之害者﹐皆小人也﹐所以誤國破家至毒至烈不知巳時。陛下土地金帛能有幾何﹐豈堪此輩大言輕捨盡輸之夷狄耶。

胡寅策上﹐髙宗以示呂頤浩。呂頤浩惡其切直﹐奏曰「此儒者迂闊之論也。」乞上罷其職。帝允之﹐遂罷去胡寅起居郎。

卻說髙宗已罷胡寅﹐以趙鼎代之。及聞金兵至江上﹐手敕遣人著令杜充用心防守。嶽飛聞朝廷命下﹐嘆曰「東京尙不肯守﹐而能守南京乎﹖」杜充正與王王燮在軍中議論﹐哨馬報金元帥黏沒喝以兀朮爲先鋒﹐部領胡兵十萬﹐渡江至建康﹐卽目與賊首李成攻擊烏江縣。杜充聽到此消息﹐遂緊閉了城門不出。幕下諸將請出戰﹐皆不聽。嶽飛到寢處見杜充曰「今虜寇大兵在於淮南﹐窺取長江﹐包藏禍心﹐猶如臥於積薪之上﹐下有火起﹐其禍無過於此時矣。相公終日閉門閒坐﹐不理兵事﹐倘或虜寇知我怠隋﹐舉兵來取建康﹐畱守旣不肯親臨兵陣﹐如何使得諸將肯用命乎﹖諸將旣不肯用命﹐建康失陷﹐那時畱守還得髙枕無憂於此乎﹖縱使嶽飛這些人肯向前﹐亦無補報於國矣。」言畢號泣﹐固請杜充出兵。充良久乃曰「來日我往江口視兵。」𨿽如此說﹐終不肯出。忽報金兵從馬家渡過江﹐江南軍民士庶各驚散奔走。杜充才使嶽飛引二萬人馬﹐與大將王王燮同往迎敵金兵。王理出戰﹐遇著虜兵﹐兩下正在廝殺﹐王燮見金兵勢大﹐引本部軍先遁。嶽飛人馬只得死戰﹐殺到黃昏﹐不見接應兵來﹐遂嗚金收軍。所有輜重糧艸﹐皆被王理領還。嶽飛人馬乏糧﹐乃駐兵鐘山。

第二十三回

嶽飛破虜釋王權

卻說嶽飛次日又率部下與虜寇大戰於江口。嶽飛鼓勇而前﹐部下隨之殺敗金人﹐斬首數百級﹐奪其馬駝無數。嶽飛下了寨﹐重賞將士。部下見金兵勢大﹐長江又被兀朮所據﹐杜充閉城不出﹐內有尋思欲叛去者。嶽飛知其意﹐泣謂眾曰「我與爾等感國厚恩﹐當施忠義﹐上報朝廷﹐建立功勛﹐著於國史﹐身𨿽死時﹐名亦不朽。今若降虜﹐或散爲盜﹐不爲反臣﹐則爲賊寇。𨿽是偸生於世﹐身死而名壞﹐遺臭於萬世﹐豈爲子孫長久之計耶﹗今建康乃江左形勝之地﹐若使金家得了此城﹐我宋朝將何以立國於江南而復中原之地乎﹖今日之事﹐我若輩但知有死而無二心﹐若有思叛去者﹐許諸人出首以軍法處之﹔多得酋首者而受上賞﹗」眾將士皆感其言曰「並不敢有別心﹐從統制號令。」卻說金兀朮人馬來攻建康﹐宣撫使杜充不敢出戰﹐一連被兀朮困了二十日﹐城中恰慌。充與守臣陳邦光﹑戶部尙書李稅商議不如投降﹐通判楊邦義號哭諫曰「邦義與諸君共守此城﹐有死無二。今柰何欲屈身於虜而受不義之名乎。」充曰「不然﹐事已極矣﹗不降何待。」邦義苦諫不從﹐充率官屬開門迎接金兵﹐拜於兀朮馬前。兀朮入了建康﹐獨楊邦義不肯屈﹐刺血大書衣裾曰「寧作趙氏鬼﹐不爲他邦臣。」有人言邦義勸杜充休降﹐可斬之。兀朮曰「此人守義﹐不可斬之。」乃使人誘他來降﹐封之大官。邦義大罵曰「臊狗種﹐我只要一死﹐豈願降哉﹗」兀朮大怒﹐遂殺之。虜將嘆曰「此眞忠臣也﹗」後人有詩贊云﹕中原侵擾動風塵﹐倡義嬰城誓一心。

瀝血衣詞甘就殺﹐史書千古重髙名。

兀朮旣取建康﹐著杜充往見金元帥黏沒喝。沒喝薄其爲人﹐久後始付與官職。

卻說髙宗聞知建康不保﹐大江爲金人所有﹐謂呂頤浩曰「今日事急矣。卿有何髙論﹖」頤浩奏曰「不如乘舟入海爲上。虜騎不能駕船迫我﹐浙江地熱﹐彼必不肯久畱於此﹐待他兵退﹐聖駕復返浙江﹐他來我去﹐他退我回﹐此亦兵家之妙策也。」髙宗準其奏﹐遂駕往明州。兀朮聽知髙宗奔明州﹐差阿里蒲廬渾領軍馬追趕。阿里蒲廬渾引著二萬胡兵﹐追趕髙宗至童安﹐與髙宗只爭一捨之地。髙宗望見後面塵埃蔽日﹐金鼓喧天﹐無限人馬來到﹐大驚問﹕「誰可迎敵﹖」言未絕﹐保駕張公裕奏曰「臣出馬退金兵。」帝卽遣行。張公裕部一萬兵來迎﹐正遇阿里蒲廬渾大叫﹕「好將車駕送來﹐免爾一死﹗」公裕大怒﹐挺槍躍馬直取蒲廬渾。蒲廬渾舞馬交還﹐二人戰有二十合﹐不分勝敗。張公裕只要保護車駕﹐只得死鬥﹐又鏖戰數合﹐忽一派鼓聲從山後出﹐當先一面大旗上書五字」大宋楊沂中「。原來沂中知阿里蒲廬渾渡曹娥江﹐因屯兵於西山﹐特來保駕。沂中手揮大斧﹐驟驊驑夾攻阿里蒲廬渾。蒲廬渾見宋兵勢大﹐勒馬刺斜逃回。公裕﹑沂中直殺入陣中﹐劈死無數﹐金兵大潰。殺退二十餘里﹐公裕與沂中合兵一處﹐來見髙宗。帝執沂中手曰「卿救朕躬﹐當銘肺腑。」沂中頓首稱謝。頤浩曰「金人敗回﹐兀朮必長驅而來﹐陛下可速乘舟人海。」帝乃領羣臣乘船到定海縣。是時從駕官多﹐船狹不能容﹐頤浩奏曰「海上船少﹐合無使隨駕官員﹐從他取便避虜。」帝曰「爲士夫的當知義理﹐豈可不護從車駕﹖若從取便避虜﹐則朕所到﹐無百官亦同寇盜耳﹗」言訖淚下。以此郎官以下多從車駕﹐不肯棄去。

次日﹐髙宗船到昌國縣﹐下詔勤王﹐令各處出兵邀截虜寇。有英州武略大夫嶽飛﹐見建康已被金人所據﹐又及聞車駕避難於海﹐乃聚集部下將士勤王。原飛部士皆西北人﹐平日感嶽飛恩信﹐𨿽有反復之意﹐不敢叛去。內有報飛者曰「今眾人見中原淪於金虜﹐皆欲投統制做主﹐領我等降金﹐必有重用。」嶽飛見說﹐佯許之。次日在中軍會眾人誓之曰「爾等隨我與朝廷立功﹐克復中原﹐迎回聖駕﹐身受官爵﹐光顯門庭﹐豈不爲榮﹖今爾等若不從我之言﹐寧先殺我﹐然後歸投虜寇﹐吾決不往﹗」言訖放聲而哭﹐乃脫衣以背示眾﹐背上刺有」盡忠報國「四个大字。眾人見了﹐皆伏地拜曰「我等一從統制號令﹐再不敢有異志也。」皆泣下。嶽飛再三撫慰之曰「今兀朮領兵深入迫逼﹐聖駕出居海中。我今聚兵於江邊截其歸路﹐復取建康﹐迎回天子﹐以圖恢復中原﹐爾輩富貴不患無也。」眾皆歡喜。

飛遂引部下出廣徳截殺兀朮哨兵﹐一日六戰皆得勝﹐斬首數百級﹐擒金將王權﹐到營以義釋之。王權感恩拜曰「人傳嶽統制民之父母﹐果然也。王權何以報徳﹗」飛謂之曰「爾金將兀朮不識時勢﹐屢屢侵犯中國。近日建康府若遇我在﹐擒之碎屍萬段﹐方雪吾恨也。今日與汝等無預﹐若回營﹐夜間縱火爲號﹐殺退兀朮兵卽是爾功。」王權曰「小人決不失信。

今夜舉火裏應﹐將軍可從外攻入。」嶽飛大喜﹐卽放王權等回營。內有捉得不肯回的﹐飛察其可用者﹐結以恩義而畱之。

卻說王權回了虜營﹐候夜半於中軍放起火來。霎時間煙焰燭天﹐滿營火紅。嶽飛見虜營火起﹐縱兵於外擊之﹐王權於內接應﹐兀朮兵大亂﹐自相蹂踏﹐死者不計其數﹐燒其輜重殆荊天明﹐飛引眾回﹐鞍中拔出一枝箭﹐觀號頭乃是部下將戚方箭也。飛自思夜間廝殺﹐未知是誤射故射﹖乃取其箭藏於囊中﹐待後日審知故射﹐擒此賊必令折之以就戮。

飛旣大破金兵﹐遂駐軍於中村軍中無糧﹐將士懼嶽飛紀律﹐忍饑不言﹐秋毫無犯。忽報金將王權引本部軍馬奪得糧艸馬駝來見統制﹐嶽飛大悅﹐卽將王權所得分賜將士﹐重賞王權。權部下自相謂曰「嶽爺爺軍也﹗」爭降附者約有萬餘人。

飛各以恩撫之。

金人旣退﹐飛出帳前觀廣徳地勢﹐遙見中山頂一座樓臺﹐蒼松遮蔭﹐修竹圍繞﹐飛問部下曰「前面樓角是何所在﹖」部下曰「乃金沙寺也。」飛曰「可偸暇一遊﹐以覽其勝。」與一二從軍沿溪越澗﹐攀藤附葛﹐行了半日﹐始到寺門。飛進入寺中﹐僧人請入法堂待茶畢﹐縱步遊觀﹐果是好个淸幽去處。飛素懷感激﹐命從人取過筆硯﹐於西廊之下大書數行﹐以記其事云﹕余駐大兵宜興﹐治幹王事過此﹐陪僧僚謁金仙﹐徘徊暫憩﹐遂擁鐵騎千餘﹐長驅而往。然俟立奇功﹐殄醜虜﹐復三關﹐迎二聖﹐使宋朝再振﹐中國安彊﹐他時過此﹐得勒金石﹐不勝快哉﹗建炎四年四月十二日河朔嶽飛題。

嶽飛題畢﹐與一二從人離了金沙寺﹐回至中村﹐卽便整理軍馬﹐前去救駕立功。

卻說髙宗駕到溫州﹐泊於港口。彼時勤王將有張浚﹑韓世忠﹑牛臯﹑劉光世﹑吳玠﹑嶽飛等﹐各領兵邀截金虜歸路。兀朮聞知宋朝四方兵集﹐乃收拾所搶寶貨金帛子女﹐從明州回走北去。報到溫州﹐髙宗聽知金兵退去﹐下詔還越州駐蹕。

髙宗駕到越州﹐攺州衙爲行宮﹐以朝百官﹐命廬益奉迎隆祜太后於處州。臨行﹐帝謂輔臣曰「朕初不識太后﹐自迎至南京﹐愛朕不啻己出。今在數千里外﹐兵馬驚擾﹐當亟奉迎﹐以愜朕朝夕慕念之意。」廬益奉命去訖。髙宗體問近日金兵消息﹐禦史中丞趙鼎奏曰「兀朮已退兵北去﹐近日報到金兵攻擊常州甚急﹐宜興一路被賊所據﹐惟有禦營使司統制嶽飛保障一方無虞。乞陛下復降詔旌獎之﹐命解常州圍﹐必能成功。」帝從之﹐卽頒詔著令嶽飛持兵解常州圍﹐及安撫宜興一路。詔下﹐嶽飛卽開幕府招集人馬解圍。轅門小校來報﹕「現有宜興縣賊首郭吉聚眾搶掠﹐居民驚擾﹐縣令錢諶令人請統制拯救。

本縣現有積下糧儲﹐可克二十萬軍馬夠十年支用。」嶽飛聞之大喜﹐與其下曰「宜興旣有此多糧食﹐我等宜就之﹐撫養士卒﹐以待截金兵歸路而迎聖駕﹐豈不美哉。」卽日將本部軍馬望宜興進發。哨軍來報﹕「宜興糧儲已被賊首郭吉搶去百餘船﹐搬入湖中矣。」嶽飛大怒﹐遂差手下將王貴﹑傅廣領二千餘人去追。貴﹑廣二將領兵逕往湖中﹐正遇郭吉賊黨將糧艸搬上船。王貴大叫﹕「狂賊慢走﹗好將糧儲送還﹐饒你輩殘生。不然﹐盡教汝爲魚矣﹗」郭吉擺開戰船﹐率眾賊黨一齊殺過來﹐被王貴﹑傅廣分作兩翼奮前夾擊。嶽家兵誰不知名﹖郭吉抵敵不過﹐各自奔走。王﹑傅乘勢殺人湖口﹐奪其裝載糧艸﹐回見嶽飛。嶽飛將糧艸依前搬入宜興。兵行之際﹐人報部下戚方仍舊叛去爲盜。

第二十四回

兀朮大戰龍王廟

嶽飛聽得戚方叛去﹐大怒曰「前日廣徳陣上射吾一箭﹐果有殺我之意。他日捉來﹐必手刃之。」次日﹐嶽飛已至宜興縣。

縣令錢諶接見﹐不勝歡悅﹐謂飛曰「百姓望君侯猶大旱之望云霓﹐今日得遇﹐實快平生也﹗」飛曰「金兵梗道﹐何地非皇上赤子﹖嶽某到處﹐皆願拯之矣。」錢諶請嶽飛入衙中駐兵數日。遠近聞知嶽飛駐兵宜火﹐皆來歸順。

是時金兵與賊寇四下剽掠﹐只不敢犯宜興。其縣居民安生﹐各相謂曰「爺娘生我者易﹐嶽相公保我者難。」嶽飛兵屯宜興﹐遣人體探常州消息﹐回報金人攻擊緊急。飛遣王貴﹑張憲﹑傅廣分兵救之﹐自率部下合後。嶽飛傳令離了宜興﹐軍馬抵至常州界﹐擺開陣勢。金兵見宋軍來到﹐兩下對敵﹐張憲出馬大罵﹕「死羯奴﹐不退何待﹗」金陣中女眞萬戶少主孛堇驟馬舞棍直取張憲﹐張憲亦提槍來迎。兩馬相交﹐戰了數合﹐張憲詐敗﹐萬戶少主從後趕來。轉過臨水門﹐嶽飛一軍從河口擁出﹐聲如巨鐘﹐大叫﹕「虜賊慢來﹗」萬戶少主孛堇喫了一驚﹐措手不及﹐被飛一把手捉歸馬上。飛又驅動本部來殺﹐胡兵退走不疊﹐擁死於河中者疊積。金兵大敗﹐退走常州五十里遠﹐奪其輜重糧食不可勝數﹐生擒女眞王撒哥。王貴﹑張憲﹑傅廣合兵攻擊漢兒李渭等十一名﹐常州圍解。嶽飛將女眞萬戶少主孛堇及漢兒李謂等遣人賫表解送越州行在。使人逕上越州﹐呈進嶽飛表章。表曰﹕武略大夫英州刺史禦營使司統制軍馬臣嶽飛狀奏﹕恭依聖旨﹐將帶所部人馬邀擊金人。至廣徳見陣﹐共砍到人頭一千二百一十六級﹐諭降女直漢兒人王權等二十四人﹐並遣差兵馬收復建康府溧陽縣﹐得俘五百餘人﹐生擒女直漢兒軍僞同知溧陽縣事渤海太師李撒八等十二人。金兵回犯常州﹐分遣兵馬截殺﹐只一陣問擁掩入河﹐棄頭不砍﹐生擒女直萬戶少主孛堇﹑漢兒李渭等一十一人。委是屢獲勝捷。謹錄奏聞﹐伏侯裁旨。

髙宗覽表大悅﹐方知江左有忠義之士奮志勤王。乃頒敕命﹐使嶽飛招募人馬﹐先復建康以爲兩浙之固﹐次則掃淸江南賊寇﹐以待鑾輿北還。嶽飛得詔﹐卽抄謄四下張掛﹐招兵募馬。不數日間﹐應募者眾。嶽飛此時便有掃淸河北之志。訪知兀朮從明州濟江﹐護送輜重回金﹐遣人以書告知韓世忠出兵截之。世忠得嶽飛書﹐知此消息﹐與部下商議﹐將人馬分作三處守把﹐以前軍駐靑龍鎭﹐中軍駐江灣﹐後軍駐海﹐俟兀朮歸還擊之。

卻說兀朮人馬濟江﹐次於六合﹐亦恐宋師前後追襲﹐沿路令人打探虛實。哨馬報靑龍鎭等處韓世忠俱著精兵守把﹐欲截金人歸路。兀朮大驚﹐卽吩咐眾人速趨平江。眾人得令﹐遂不向靑龍鎭一路﹐逕由秀州出平江而去。韓世忠差人探聽兀朮從哪條路來﹐務要哨探停當回報。去人數日回說﹐兀朮不由靑龍鎭行﹐徑趨秀州出平江而去。世忠聞之﹐嘆曰「狡虜任的機關也。」遂移師鎭江﹐先以八千人屯於焦山寺待之。兀朮人馬已出秀州﹐欲濟江﹐遙見鎭江口旌旗蔽日﹐戰船排如」一「字。兀朮知世忠著人把守﹐將本部屯紮江﹐遣使賫禮物送書來見世忠。世忠正在軍中持調人馬﹐忽報兀朮遣使來見。世忠令召入﹐使人進帳中﹐呈上兀朮通問禮物及約戰期書一封。世忠受了禮物﹐拆書視之﹕書曰﹕中原﹑金國﹐本同一家。皇上﹑金主﹐猶如兄弟。吾仗劍南下﹐正欲討不恭而誅叛逆。今江南播亂﹐賊寇生發。非吾討之﹐海內奚獲淸寧。今爰整歸旅﹐已出平江﹐前列大軍﹐未審何意。閣下欲修盟好﹐卽開鎭道﹐護送北行。欲動聲勢﹐乞示戰期。次不宣。

世忠看書畢﹐批回來人﹐約以出戰日期。來人將回書去了。世忠急召蘇勝等謂之曰「吾昨日審視地勢﹐是間形勝無如金山龍王廟者。兀朮亦乃智將﹐彼必引騎登此﹐以覘我軍中虛實。與你二百壯軍﹐用百人伏廟中﹐百人伏廟下岸側。敵人若來﹐不可便出。聞江中鼓聲響﹐側岸兵先入﹐廟裏兵繼出合擊之﹐兀朮可擒矣。」蘇勝領計﹐引二百軍去了。世忠又喚過霍武曰「你部二千軍埋伏南岸﹐待蘇勝得贏﹐爾卽繞出北岸以截兀朮歸路﹐勿致失誤。」霍武亦引兵去訖。世忠各分遣已定﹐自部大軍合後接應。

卻說差人將書回見兀朮。兀朮見書約交戰日期﹐與部屬孛堇阿赤﹑王鐵兒﹑張醜漢等議出兵。孛堇赤曰「宋軍屯隘口以便戰鬥﹐營寨分爲三壁﹐彼以江口一壁爲重﹐必實兵守之。

此間金山龍王廟視髙瞰下﹐無不在目﹐主將可密引一二騎登此窺其虛實﹐然後出奇兵先奪其空壁﹐乘勝攻江口﹐世忠之眾可破也。」兀朮大悅曰「此計甚妙。」下令王鐵兒﹑張醜漢列重兵於江岸以待敵﹐孛堇阿赤看守寨柵﹐自與親隨遼將黃炳奴﹑何黑闥三騎出中軍至龍王廟來。

時值秋九月﹐艸木凋落﹐天開野闊。將近黃昏之際﹐兀朮上到金山遠望﹐見世忠營壘﹐軍伍齊整﹐皆有法度。兀朮顧謂黑闥曰「宋朝不可謂無人物矣﹗」黑闥曰「主將不宜久畱在此﹐恐敵人知之﹐繞出追襲﹐吾等難以進退。」兀朮曰「無妨。」又轉過山坳﹐引五騎趨龍王廟。韓世忠知之多時﹐於江中放起號炮﹐聲震山嶽。兀朮驚慌﹔卽引眾騎出離龍王廟。廟中一百騎聽得江上炮響﹐先鼓而出﹐大叫﹕「兀朮休走﹗」兀朮見宋兵有備﹐與黑闥﹑炳奴勒馬急走。走至半山﹐岸側蘇勝引一百軍直殺上來。兀朮進退無路﹐只得死戰。四下喊聲大震﹐金鼓連天﹐宋兵分頭而至。黑闥曰「主將可取傍路而走﹐吾抵住宋軍。」黑闥揮鞭來敵蘇勝。蘇勝大怒﹐舉刀交還。二人鬥上十合﹐蘇勝部下壯軍一齊向前﹐黑闥措手不及﹐被宋軍捉了。黃炳奴與兀朮正走出江口﹐南岸霍武一軍截住﹐大罵﹕「死羯奴﹐尙不卽降﹐欲赴何地﹗」兀朮大驚﹐繞岸逃走。霍武趕來﹐兀朮勒轉騎復戰。二人才交數合﹐韓世忠大隊軍來到。黃炳奴曰「主將可速往北岸以待救兵。」兀朮策馬逃向北岸﹐其馬失足﹐將兀朮掀於馬下。世忠趕近前﹐一槍正待刺落﹐兀朮奮勇搭住鞍轡一跳﹐復上馬而走。隨來黃炳奴一彪軍走來﹐世忠回馬與炳奴交鋒﹐戰兩合﹐世忠一槍刺落馬下﹐眾軍一齊捉縛了。世忠見兀朮走遠﹐鳴金收軍。

回鎭江﹐日已晡矣。蘇勝等押過何黑闥﹑黃炳奴﹐世忠問曰「適間戰於江口﹐一人紅袍玉帶﹐旣墜馬而復跳走去者是誰﹖」二人曰「此正是金大將兀朮也。」世忠曰「吾屢戰金兵﹐未見兀朮一面﹐今日觀其對敵﹐誠亦勇也。第措與其走脫。」世忠曰「爾二人肯降﹐免爾一死。」炳奴曰「情願納降。」世忠免其誅。轅門報說兀朮走回江口﹐部領十萬胡兵﹐欲來報仇。世忠聞知﹐卽吩咐部下曰「兀朮勇而性剛﹐易以勝動。可引入中流﹐分兵前後擊之﹐無不克矣。」蘇勝﹑霍武等各分兵去了。世忠遂領六千軍﹐開了營壁﹐排列江口對岸。

兀朮人馬捲地而來﹐世忠挺槍躍馬﹐跑出陣前。兀朮門旗開處﹐一少年胡將舞刀出戰﹐乃兀朮婿龍虎大王﹐更不打話﹐持刀直奔世忠。世忠舉槍抵住﹐兩下金鼓齊鳴﹐二將鏖戰十餘合﹐世忠賣陣逃回﹐部下盡棄衣甲旗鼓渡江而走。龍虎大王忿怒﹐催動人馬亦渡江﹐方渡一半﹐只見上流頭無數宋軍搖旗吶喊﹐前後攻來。不知如何﹐且聽下回分解。

第二十五回

韓世忠鎭江鏖兵

卻說宋將蘇勝﹑霍武引五千兵從上流殺出﹐將龍虎大王四面圍祝金兵慌亂﹐龍虎大王力戰不能得出。蘇勝以一千知水性軍士﹐跳入龍虎大王船來﹐虜兵不會水戰﹐殺死於江中者不計其數。龍虎大王見失利﹐正待棄舡投江﹐被蘇勝一把捉住﹐持上北岸。韓世忠大驅軍士一齊掩殺。兀朮喪膽﹐引孛堇阿赤﹑王鐵兒等拚死殺奔平江。霍武﹑蘇勝兩下截擊﹐掠得馬駝輜重無數。世忠鳴金收軍﹐將龍虎大王斬之。

卻說兀朮走到平江﹐計點部下折了一半﹐奪去軍器糧食殆盡﹐謂眾將曰「吾自南侵以來﹐未有如此挫刃。今世忠截住江中﹐吾等如何得脫﹖倘並力攻擊﹐無遺類矣。」孛堇阿赤曰「世忠所恨惟在大王奪其中國金帛子女而去﹐大王可將所掠盡還之﹐問其借道出鎭江﹐世忠必允矣。」兀朮從其議﹐卽遣人送還金帛子女﹐復添名馬數匹﹐差人來見世忠曰「金主將送還所掠金帛子女﹐乞將軍假道以出﹐久後不失講和之好。」世忠怒曰「兀朮死在目下矣﹐敢以利啖予哉﹗失此機會﹐虜賊得志﹐中原幾時可復﹐二聖如何得還﹖」叱謂來人傳語兀朮﹕「願降卽降﹐願斗卽斗﹐他事無容議矣。」差人回﹐以世忠言報知兀朮。兀朮見世忠不許其請﹐奮勵其眾曰「困獸猶鬥﹐寧肯束手就戮哉﹗」次日復整集人馬﹐出鎭江溯流西上﹐與宋軍交鋒。韓世忠引精兵邀戰。兀朮自揮戈而前。宋將蘇勝逕出迎敵﹐兩下喊斗﹐金將孛堇阿赤率胡兵一擁攻進﹐霍武從北岸繞出敵後殺來﹐世忠妻梁氏親執枹鼓﹐部下軍士各要爭功﹐莫不奮勇向先。世忠艨艟大艦出金兵前後數里﹐擊柝之聲達旦。

兀朮軍四下受敵﹐死者無數﹐王鐵兒﹑張醜漢見宋兵勢大﹐駕小船與兀朮死戰﹐殺奔黃天蕩。紅日將落﹐世忠下令收軍。

兀朮領敗殘人馬屯紮黃天蕩﹐見四下盡是宋軍把截﹐窘促甚﹐因募本地人問更有何處出得鎭江。或謂之曰「老鸛河故道原達鎭江﹐與建康大路相通﹐如今湮塞難行﹐若鑿之透接秦淮水﹐卽可出矣。」兀朮聽得有此个去處﹐卽令眾人鑿開老鸛河。虜寇齊用力﹐一夕渠成﹐凡三十里。兀朮引本部連夜走出秦淮﹐趨建康而走。比及韓世忠知之﹐虜寇離去七十里遠。部下欲促兵追之﹐世忠曰「窮寇勿追﹐兵家所忌﹐可只四路絕之﹐兀朮自不敢渡江矣。」眾人得令﹐各分兵把守不提。

卻說兀朮旣出了鎭江趨建康﹐見路上並無人馬攔擋﹐放心回還。不知哨軍已先報知嶽飛﹐遣王貴﹑趙雲領三百人馬埋伏牛頭山等候。兀朮大眾來到牛頭山下﹐紮營寨﹐殺牛宰馬﹐犒賞番將﹐因謂曰「若非彼人教吾計策﹐如何與若等得至此哉。」是夜無月﹐燃點燈燭﹐盡歡而飲。飲至夜半﹐兀朮諸將皆醉﹐各回帳幕歇息。王貴﹑趙雲引著手下俱穿靑皂衣服﹐各有暗號﹐偸入營中﹐齊聲吶喊﹐復出寨外立定。兀朮醉中驚起﹐慌亂不疊﹐自相蹂踏﹐死者無數。近天明﹐遙聽牛頭山上金鼓喧天﹐喊聲震地﹐嶽飛引兵從外殺將入來。兀朮急披掛上馬﹐提刀迎敵。嶽飛怒罵曰「不順天道虜賊﹐今來送死﹗」挺槍直取兀朮。兀朮舞刀交還﹐兩馬相交﹐鏖戰十餘合﹐兀朮力怯﹐撥回馬便走。嶽飛驅兵掩殺﹐孛堇阿赤抵住一陣又敗。兀朮正走間﹐山坡後一彪人馬擁出﹐爲首一員少年將﹐面如傅粉﹐唇若朱塗﹐手執八十斤鐵錘﹐乃是嶽飛長子嶽雲也。方一十二歲﹐勇冠諸軍﹐軍中呼爲」嬴官人「。嶽雲一匹馬跑出﹐截住兀朮。

兀朮大驚﹐番將王鐵兒曰「主將勿慌﹐待吾擒之。」卽舞棍躍馬﹐直取嶽雲。嶽雲拍馬與王鐵兒交鋒﹐戰上數合﹐嶽雲賣个破綻﹐勒轡繞山腳而走。番將欺嶽雲年幼﹐策馬趕去﹐轉過山坳﹐嶽雲綽起鐵錘﹐望王鐵兒當門打落。王鐵兒翻身落馬﹐腦髓迸流﹐死在沙常嶽雲復兵殺出﹐兀朮大敗﹐引部下窬山逃走。嶽飛收軍下寨﹐眾將各上其功﹐斬番將耳帶金環者一百七十五級﹐生擒女眞渤海漢兒將士四十五人﹐奪獲輜重馬甲甚多。嶽飛重賞將佐﹐下令邀擊虜寇﹐勿與之再來。

卻說兀朮人馬折了大半﹐疾忙便要渡江﹐忽前面徵塵蔽天﹐一起軍馬來到。兀朮驚嘆曰「前有阻兵﹐後又追迫﹐皇天何滅我之速也。」正欲自爲死計﹐早有數十哨卒近前﹐內有認得是自家人馬﹐兀朮乃安。遣人探之﹐乃金撻懶聽知兀朮戰敗﹐自濰州遣孛堇太一引一萬胡兵﹐特來救援﹐不想在此相遇。兀朮見了孛堇太一﹐訴前後與宋將交兵﹐其實失利﹐辭气婉曲﹐眾人莫不動容。孛堇太一曰「韓世忠﹑嶽飛鋒不可當﹐莫若出龍灣趨淮西而去。」兀朮曰「江中進雲中﹐道路無阻。若趨淮西﹐各處宋軍邀截﹐幾時能達燕地。不如復引兵北渡﹐循建康而去﹐庶可前也。」孛堇阿赤曰「世忠恃其武勇﹐我眾屢戰不利﹐今日人懷內懼﹐孰肯捨死交戰。」兀朮曰「勝敗兵家之常﹐豈可逆料。今日與若等倍加用心﹐歸到金國﹐受應上賞。」眾番將只得進黃天蕩屯紮。

韓世忠聽知兀朮復欲渡江北去﹐卽操練將士提防。時兀朮將兵分作南北安營﹐太一軍屯江北﹐兀朮軍屯江南。世忠吩咐部下﹕「兀朮此來﹐志在死鬥﹐諸將若遇敵﹐彼敗不可遠追﹐彼勝四面救援﹐緩緩困之﹐待彼食盡﹐一戰可破矣。」諸將皆曰「敢不如將軍號令。」於是世忠喚過蘇勝曰「與爾二千健卒﹐以海艦進泊金山下﹐預備鐵綆數百條﹐每條貫大鉤於上﹐待兀朮舟進﹐可引健卒出其背﹐每綞一綆﹐將其舟曳沈之。」蘇勝領計而去。又喚霍武曰「爾領兵二千﹐埋伏江北岸﹐俟金兵交戰出﹐襲其營寨。」霍武引兵埋伏去了。世忠分撥已定。

次日﹐兀朮鼓噪而出。江中韓世忠擺開戰船﹐分海舟爲兩路攻擊。只見金兵漫江塡岸﹐鳴金枹鼓來到。宋軍江上船如箭發﹐與兀朮鏖戰中流。蘇勝引二千軍﹐將鐵綆放連江中﹐大鉤順撞著戰舟﹐便搭住不行。胡兵船重者﹐湍流滚入船內﹐船遇水滿卽沈溺。番將慌亂﹐各跳上北岸奔走﹐墜落水中死者甚眾。

蘇勝乘勢掩殺﹐兀朮又大敗﹐棄舟走回黃天蕩。霍武截出﹐又殺一陣﹐奪其軍器旗鼓之類無數。自是虜寇喪膽﹐再不敢出。

兀朮窮蹙﹐引勃堇太一等隔江遙謂世忠曰「君豈不聞天時不如地利﹐地利不如人和。吾初到鎭江﹐卽以厚禮相遺﹐本以中朝與金朝兄弟之邦﹐吾與將軍亦有諸侯之義也。何故苦要相逼﹐屢窘吾軍﹐實欲結成深隙耶﹖將軍若肯哀憐﹐收回大眾﹐與吾偃旗息鼓﹐得歸雲中﹐足見將軍恩義兼盡﹐威聲顯揚。胡人未必無後報矣。」世忠曰「欲待收回人馬﹐放爾等渡江﹐還我兩宮﹐復我疆土﹐則可以相全。不然﹐今日之事乃王事也﹐肯容私乎。」兀朮語塞。孛堇太一曰「將軍休恁的小覷吾眾﹐以謂無寸鐵在身乎。果不容渡江﹐亦在死戰﹐以決雌雄。論之彊弱﹐未必遽至亡也。」世忠聽其言不遜﹐引弓欲射之。兀朮見勢不敵﹐引軍急馳去﹐回顧世忠海舟乘風使篷﹐往來如飛﹐謂部下曰「南軍使船如使馬﹐豈柰彼何哉。」孛堇太一勸兀朮出重金募破海舟之人。兀朮從之。

第二十六回

嶽統制楚州解圍

卻說兀朮以重金募有能破海舟者﹐許以髙爵。忽有閩人姓王者入見兀朮曰「某有策可破海舟﹐使世忠一籌莫展﹐將軍穩出鎭江也。」兀朮見其人循循如書生﹐言有此奇謀﹐矍然曰「足下有何髙見﹖願聞其詳。」其人曰「今將軍之船輕浮不穩﹐一觸巨浪﹐必致翻溺﹐人且不可保﹐尙望克敵哉﹗所用戰船必須多載實土﹐上以平板鋪之﹐則行之穩重﹐俟風息則出﹐有風則勿出﹐海舟無風不可動也。且以火箭射其篛篷﹐則不攻自破矣。」兀朮大喜曰「此天助吾成功也。」重賞其人﹐卽下令將戰船俱依法裝點﹐吩咐眾人多造火箭及漧燥之物﹐準備火攻。正值秋末冬初﹐雲霽天開﹐兀朮與部下殺白馬祭天。

是日風恬浪靜﹐兀朮將人馬分作三隊﹐乘小舟出江。韓世忠引兵絕流擊之。海舟無風不能動﹐而舟上五緉皆斜。蘇勝見舟不行﹐急欲撐入海口。胡兵前後漫江而來﹐霍武大叫曰「風色失利﹐將軍可登小舟。」世忠卽砍下舟緉﹐登小舟迎敵。

兀朮令善射者以火箭射入海舟﹐五緉皆自焚﹐煙焰蔽天﹐惹著蘆葦漧燥之物﹐海舟火勢迸烈﹐滿江通紅。兀朮乘勝殺出﹐胡兵拚死爭先﹐莫不一當百﹐宋軍大潰﹐溺死者不可勝數。蘇勝一軍殺到﹐保定世忠下了小舟。兀朮一箭矢來﹐正中蘇勝左肋﹐墜落江中。孛堇太一驅後隊夾攻﹐霍武死戰﹐救了世忠﹐奔還鎭江。兀朮大眾遂濟江屯六合縣。是役也﹐世忠以八千人拒兀朮十萬之眾凡四十八日而敗。然金人自是亦不敢復渡江。後人有詩云﹕胡騎南來帝輦遷﹐孤臣罄志欲回天。

中原士馬迷紅道﹐江上旌旗拂紫煙。

兀朮勢窘兵刃折﹐英雄气壯海舟連。

誰知識破閩人策﹐百戰功勞付枉然。

卻說兀朮旣濟江離六合﹐恐宋兵追襲﹐引本部人馬連夜趨建康﹐剽掠城中一空﹐放火燒了倉庫﹐與漢兒反臣李稅﹑守臣陳邦光﹑宜撫使杜充﹐自靜安鎭渡宣化而去。嶽飛知之﹐分兵前後邀擊大敗之﹐金兵溺水死者不可勝數﹐搶去對像委棄於岸者山積。嶽飛遂引兵人建康﹐安撫人民﹐修葺官府衙門﹐遣人四下搜索虜寇﹐並無遺畱一騎在城。次日嶽飛拜謁於五嶽廟﹐因作《盟記》題寫於壁間云。記曰﹕自中原板蕩﹐夷狄交侵﹐餘發憤河朔﹐起自相臺﹐總發從軍﹐歷二百餘戰。𨿽未能遠入夷荒﹐洗蕩剿穴﹐亦﹑且快國讎之萬一。今又提一旅孤軍﹐振起宜興﹐建康之城一鼓敗虜﹐恨未能使匹馬不回耳。故且養兵休卒﹐畜銳待敵﹐嗣當激厲士卒﹐功期再戰。北窬沙漠﹐蹀血虜庭﹐盡屠夷種﹐迎二聖歸京闕﹐取故地上板圖。朝廷無虞﹐主上奠枕﹐余之願也。河朔嶽飛題。

嶽飛旣復建康﹐遣使賫表押解女眞渤海兒金將共五十餘名﹐送往行在﹐使人到越州進上嶽飛表章。表曰﹕武略大夫臣嶽飛上言﹕臣今看得建康﹐實爲國家形勝要害之地﹐當選精兵固守。今張浚欲使臣守禦鄱陽﹐以備虜寇之擾江東江西者。臣以爲虜寇若是渡江﹐必先侵浙東﹑浙西之地﹐其江東﹑江西﹐地方偏僻﹐虜人亦恐重兵截其歸路﹐此江之東西非虜所向也。伏乞加兵與臣﹐前去守淮﹐謹護建康腹心之地﹐而可恢復中原﹐臣不勝感激之至﹐謹言。

髙宗覽表﹐嘉納其言﹐及詢問解來虜將二聖消息﹐皆言近日有人傳來說道﹐金主徙二帝離五國城﹐去金東北有千里遠﹐其地喚作鶻裏攺路。髙宗聞之﹐慟哀不已。仍遣使命送鎧甲一百副﹑金帶一條﹑錦袍一領﹐賞賜嶽飛﹐及手詔令徵剿叛將戚方。

詔下﹐嶽飛卽點集三千人馬﹐望廣徳進發﹐前抵苦竹嶺。

且說賊首戚方已差賊黨把守官橋﹐阻截官軍來路。嶽飛人馬到官橋﹐聽知有賊守把﹐矢著一根箭於橋柱﹐遂下令領回人馬。

守橋賊眾見橋柱矢箭一枝﹐扯下送與戚方。戚方見了大驚﹐知是嶽飛人馬來到﹐卽與其黨逃離官橋。哨軍報知嶽飛﹐道戚方聞統制軍到﹐連夜逃去。嶽飛遣將傅廣領兵追之。傅廣得令﹐卽引二千人馬來追戚方。戚方正走之間﹐望見後面徵塵蕩起﹐知有軍馬來趕﹐令手下探追將是誰﹐哨卒回報乃嶽飛部將傅廣。

戚方喜曰「不足畏也。」勒回馬整眾以待。傅廣近前罵曰「賊奴休走﹗」戚方更不打話﹐挺槍直奔傅廣。傅廣舉刀交還﹐二人戰上數合﹐傅廣力怯﹐撥回馬便走﹐部下大亂。戚方驅眾掩殺﹐敗兵走報嶽飛。嶽飛大怒﹐自領精兵一萬前來策應﹐正遇傅廣被戚方追趕來到。嶽飛一軍向前﹐戚方見是嶽飛旗號﹐退走不疊。嶽飛下令﹕「不要走了此賊﹗」眾人盡力追逼﹐戚方生路將盡﹐恐被嶽飛所殺﹐正遇朝廷差著江淮路招討使張俊來與嶽飛會兵﹐方卽棄了賊眾﹐潛逃投拜張俊﹐乞救性命。張俊曰「爾爲嶽統制將﹐何故又叛﹖」方曰「小人一時感亂叛去﹐今後願立功贖過﹐補報朝廷。再不敢如是也。」俊曰「吾見嶽統制爲與解說。」遂納之。次日﹐大軍與嶽飛相會﹐二人握手甚歡﹐各訴款曲﹐俊設酒禮待嶽飛。正飲之間﹐張俊令戚方來拜見嶽飛。戚方拜畢﹐跪在階前﹐痛哭乞命。嶽飛大怒﹐喝之使退。張俊見嶽飛怒﹐不敢解﹐起身捧酒勸飛曰「國家用人之際﹐統制看下官分上饒他此一次。」嶽飛起謂曰「招討鈞命不敢不從﹐只是他跟我在建康時﹐無故背了朝廷反將出去﹐聚眾剽掠村落﹐我曾再三使人勸他竭誠報國﹐勿爲賊盜偸生﹐他全不聽信﹐恣意放肆﹐搶奪州縣。然後朝廷差人賫榜前去招諭﹐彼亦拒命不降。此賊處心不忠﹐難與別賊比。昔我在廣徳與虜對敵之際﹐他暗射吾一箭﹐卽今不令人知﹐藏之囊中﹐待彼有逆意必令折之以就戳﹐今日果然。」卽令人取過箭付與張浚看有戚方名字﹐俊曰「汝旣叛主將﹐復爲盜賊﹐罪不容逭。」又謂飛曰「請統制依軍令發落。」飛曰「非某不從尊命。軍中若畱戚方﹐則眾軍視以爲例﹐故方尊命。」於是嶽飛叱左右推出戚方斬之。嶽飛又吩咐眾軍曰「汝等各宜奮力盡心﹐以圖報效﹐毋學戚方﹐致有今禍。」眾軍喏喏連聲﹐願從鈞旨。

忽報金兵圍楚州﹐髙宗降手詔命嶽飛卽日起兵﹐解楚州圍。

嶽飛旣得手詔﹐卽與張俊相別。

第二十七回

劉子羽議守四川

建炎四年秋八月﹐髙宗旣命嶽飛解楚州之圍﹐嶽飛承詔﹐卽領本部人馬起程望楚州進。正值金風驟起﹐鼓角悲鳴﹐嶽飛大隊人馬抵奉州界﹐將朝廷所賜衣甲各關與將士﹐遣入探聽楚州消息。哨馬回報日前鎭撫使趙立與金兵交戰﹐趙立被殺死﹐勢已危矣。嶽飛大驚﹐卽促兵救應。

金撻懶正在攻城﹐遙見前面旌旗蔽日﹐戈戟橫空﹐知是宋軍有人來救援﹐卽下令眾人擺開待之。嶽飛部將王貴﹑傅廣分左右翼殺來﹐番將髙太保急出迎敵。兩下混戰﹐髙太保使一隻流星錘﹐放無虛落﹐正門間賣陣便走。傅廣不捨﹐一直趕去﹐未及百步﹐髙太保勒住馬放出流星錘﹐望傅廣面門打來﹐傅廣眼快躲過﹐正中左臂﹐負痛墜落馬下。金兵正待向前﹐中陣嶽飛一軍已到﹐大叫﹕「羊喿羯奴慢來﹗」髙太保拍馬復戰嶽飛。嶽飛抖擻威風﹐舉槍來抵﹐未數合虜將力怯﹐措手不及﹐被嶽飛一槍刺透咽喉而死。宋軍救了傅廣﹐王貴催動後隊殺人金營。

撻懶見宋軍勇猛﹐彼眾失利﹐連忙退走於秦州。嶽飛引軍入楚州城﹐安撫人民。楚州圍已解﹐殺死大將髙太保﹐生擒虜將阿主孛堇並裏眞﹑阿主裏及白打裏等七十餘人﹐差人押送行在所。

髙宗甚喜﹐頒詔獎諭嶽飛。詔曰﹐

敕嶽飛節義忠勇﹐無愧古人。所至不擾﹐民不知有兵也。所向必克﹐寇始畏其威也。朕甚嘉焉。方今國步艱難﹐非卿等朕孰與圖復中土者耶。柰何江表尙多遺寇﹐卿可竭力措置﹐擒獲必期淨盡﹐無使越境﹐爲朕之憂。姑賜卿金注碗一副﹑盞十隻﹐聊以不永懷也。故敕。建炎四年八月日付嶽飛。

嶽飛承詔﹐望帝闕謝恩畢﹐與天使正在陪話間﹐只見報到江東宣撫使劉光世領兵出奉州來策應﹐正遇金撻懶人馬﹐遣偏將王滿徳於半路邀擊之﹐屢戰屢勝﹐金兵退去。嶽飛具本奏聞﹐髙宗覽表﹐復差人賫敕與嶽飛。嶽飛拜而受之﹐詔曰﹕敕近據劉光世差王滿徳等協率軍馬﹐過江之後﹐屢奏戰捷﹐殺獲金人甚多。賊寇久駐江淮﹐卽漸抽退。其未去者數𨿽未多﹐若不乘勢剿除﹐終作腹心之患。當國步艱難之際﹐正諸將立功報國之秋也。嶽飛奮命許國﹐忠勞甚著﹐朕嘗嘉之。今可與劉光世所遣將王滿徳等﹐協並進往衛州等處﹐殺伐金賊﹐期於剿撲﹐當議不次推賞。故敕。建炎四年八月日付嶽飛。

卻說金撻懶數十萬人馬﹐被嶽飛﹑劉光世前後截殺折去了大半﹐急引殘眾趨延安與婁室相合﹐取了保安﹐軍逕出富平而來﹐鋒刃精銳﹐兵勢復振。消息傳入秦州﹐張浚知之﹐檄召熙河劉錫﹑秦鳳孫偓﹑涇原劉錡﹑環慶趙哲四路經略使及吳玠之兵合四十萬﹐以劉錫爲統帥﹐迎敵決戰。前軍統制王彥諫曰「陜西兵將上下之情皆未相通﹐若少不利﹐則五路俱失﹐不如且屯利﹑閬﹑興﹑洋以固根本。敵人入境則檄五路之兵來援﹐萬一不勝﹐未大失也。」浚不從。劉子羽亦力言敵人尙未深入﹐而先動四路之兵﹐倘眾心不一致﹐失機則關陜未可保也。」浚曰「吾寧不知此﹖顧東南事方急﹐不得不爲是耳。」吳玠﹑郭浩皆曰「敵鋒方銳﹐宜各守要害﹐俟其兵憊而乘之。彼不暇爲謀﹐一戰可以成功。」浚亦不聽﹐遂進兵於富平。時劉錫﹑孫偓等各引兵來到﹐張浚大開牙帳﹐集諸將議戰。玠曰「兵以利動﹐今地勢不利﹐未見其可﹐宜擇髙阜據之﹐以備敵人深入。」諸將皆曰「我眾彼寡﹐又前阻葦澤﹐敵有騎亦不能施﹐何用更徙他處﹖」趙哲曰「金虜未深入﹐欲延遲以挫吾軍銳气。明公當鼓噪迎敵﹐勿成敵人之謀。」張浚曰「趙哲之言是也。」卽遣其引本部人馬屯澤口﹐截虜寇來路﹐「切須用力戰守﹐若爾一路有失﹐則吾軍皆休矣。」趙哲領兵去了。又令劉錡引精騎出富平﹐繞撻懶寨柵﹐統帥劉錫爲先鋒。張浚分遣已定﹐眾人各依令而行。

卻說金撻懶與婁室等聽知宋軍會合﹐出富平邀戰﹐自相謀曰「宋兵遠集﹐利在急戰﹐可將人馬分作兩處﹐一從富平迎敵﹐一從澤口攻擊﹐宋軍前後救援不及﹐必勝之道也。」婁室曰「此計正合我意。」遂與撻懶分作兩路而進。且說撻懶一支軍馬逕從富平隘口﹐盡是蘆葦亂艸水濕之地﹐不堪前進。左邊山勢峻險﹐虜寇恐有埋伏﹐悄悄而進。令眾人砍下柴木﹐帶葉囊土﹐籍淖平行。將近宋壁﹐嚴整隊伍﹐多張旗幟﹐金鼓大作。前鋒劉錫見虜兵薄諸營﹐卽引本部人馬抵敵。金撻懶身披銅鎧﹐手執金槍﹐一匹馬直衝過來。劉錫舞刀交還﹐二人戰上數合﹐只見虜騎四下並擊﹐劉錫與之力戰不能取勝。右壁軍劉錡策馬來應﹐撻懶部將撒裏麼哥舉槍接住劉錡交鋒。劉錡揮動步騎﹐鼓勇爭先﹐在軍中左右衝突﹐殺死金兵頗多﹐與撒裏麼哥鏖戰數十合﹐勝敗未分。忽報澤口金兵以鐵騎二萬直搗趙哲寨柵﹐趙哲軍潰﹐胡兵捲地殺來。劉錡大驚﹐棄了番將﹐部一支軍殺奔澤口來援。壁壘已爲敵人所破﹐趙哲先自離伍逃走﹐劉錡復殺出。比及吳玠知之﹐亦部兵來到﹐將校望見塵起﹐遂驚而遁。劉錫見諸軍皆潰﹐不敢戀戰﹐亦自逃回中軍。虜眾縱火燒劫寨柵﹐南軍大敗﹐焚去輜重衣甲不可勝計。婁室乘勢追殺﹐劉錡與吳玠爲後殿﹐抵住追兵﹐因是眾軍保全而回。張浚聞諸軍失利﹐嘆曰「悔不聽王彥等之言﹐致有喪敗﹐吾之咎也。」金兵自富平之捷﹐兵勢愈壯﹐關陜大震。張浚恐敵人深入﹐復引眾退保秦州。張浚召趙哲入責之﹐曰「吾令汝守澤口乃吾軍之本也﹐領此重任﹐遇敵人而先部下逃走﹐致令敗兵失地﹐皆汝之過﹖」叱左右推出斬訖﹐獻頭於階下。又喚劉錫曰「爾爲統軍﹐如何不前後救援﹖致有疏失﹐罪同趙哲。」令斬之以正軍法。劉錫曰「某自領兵與敵人死戰﹐虜寇作二路而進﹐比知賊擊哲營﹐又被金兵衝殺。恐失中軍﹐急回保守﹐非錫之不救也。」浚怒不解﹐免其誅而安置於合州。下令命諸將各還本路﹐遣人上書待罪。帝手詔慰勉之。詔下秦州﹐張浚見上不允其請﹐因命吳玠守和尙原﹐自引親兵巡守興州。時浚輜重焚棄﹐將士散亡﹐惟親兵千餘以隨﹐人情大沮。或請浚曰「興州險阻﹐敵人未敢深入﹐莫若徙治夔州參軍事﹐庶便戰鬥。」劉子羽叱之曰「孺子可斬也﹗四川全盛﹐敵人欲入寇久矣﹐直以川右有鐵山棧道之險﹐未敢遽窺。倘今不堅守﹐縱使深入﹐而吾僻處夔峽﹐遂與關中聲援不聞﹐進退失計﹐悔將何及﹖今幸敵方肆掠﹐未逼近郡﹐宣司但當畱駐興州﹐外系關中之望﹐內安全蜀之心﹐急遣官屬出關﹐呼召諸將﹐收集散亡﹐分布隘險﹐堅壁固壘﹐觀釁而動﹐庶可以補前愆耳。何以徙夔州以爲退縮之計哉﹗」張浚然其言﹐謂子羽曰「只軍中無敢出關以收集眾者。」子羽曰「身任國事﹐寧自惜哉﹗子羽願往召之。」浚大喜﹐卽遣子羽行。子羽乃單騎至秦州﹐召諸亡將。時諸將不知宣司所在﹐及聞子羽至﹐大喜﹐悉以其眾來會﹐凡十餘萬人﹐軍勢復振。子羽因請吳玠扼險於鳳翔大散關﹐以斷敵之來路。關師古聚熙河兵屯岷州大潭。孫偓﹑賈世方聚涇原﹑鳳翔兵於階﹑成﹑鳳三州以固蜀口。浚皆從之。

第二十八回

宋髙宗議建東宮

卻說撻懶知浚召集諸將於隊隘把守﹐難以前進﹐與眾議曰「川蜀棧道峻聳﹐今四下俱有軍把﹐倘延畱日久﹐川兵乘虛襲之﹐何以爲計耶﹖」眾人皆曰「若宋軍扼此不出﹐後有嶽家軍馬﹐進退失利﹐吾等決難保矣。」撻懶甚恐。忽參軍秦檜見撻懶憂惶無措﹐大笑曰「元帥初出雲中何其勇也﹐今日又何怯乎﹖吾有一計﹐可使宋朝人馬盡遭荼毒﹐金國皇帝能一匡天下耳。」撻懶聞秦檜之言﹐拱手稱服曰「閣下有何計能致此撥天關本事。吾當奏知金主﹐重爾封爵而報也。」秦檜密謂﹕「須令左右皆退﹐可以陳之。」撻懶卽屏去眾人各出帳外﹐延檜入後軍問之。檜曰「欲破人之家國者﹐必先內攻而後外人得以施其謀﹐猶毒人先戕其五臟﹐五臟絕而後大命隨之也。我初五人入使金國﹐重感金主不殺之恩﹐誓以死報﹐第恨無由耳。

如元帥肯放檜歸於本朝﹐但是那里有的消息﹐便先暗暗說將來﹐使這里預先知道。這里有事若傳將去﹐都奏依行。那時眾將欲邀功者﹐吾竟阻之﹐必使爾國坦入中原無慮也。」撻懶聽之﹐半晌乃曰「爾的有此心否﹖」秦檜恐其疑彼欲脫身之術﹐曰「吾本傾心以報金國保全一家之恩﹐豈有虛意﹖如元帥致疑﹐則事不就緒矣。」撻懶曰「如是﹐可畱君妻孥爲質﹐庶可憑信。」秦檜笑曰「胡人恁的不曉道理﹐若拘吾妻孥﹐宋人決知吾回自金國﹐必與爾處通謀也。正宜與妻屬等同歸﹐取信本朝君臣。待吾立腳已定﹐然後自可施展。」撻懶大喜曰「君若干得事而回﹐吾當奏金主以中原三分之一以封君。」檜曰「只待要成得秦某此一場大功﹐非敢望報。」卽日辭了撻懶﹐帶妻屬等一行人還到越州﹐詣行在所求見髙宗。

時建炎四年冬十月也。髙宗有旨﹐著令秦檜先見眾官員根問回來緣由。秦檜對曰「金國使人監我在沙漠之地﹐被我一夜將監守人殺了﹐方才得脫﹐走到海邊﹐奪船就從海上走到此間。」眾官聽了各有疑﹐謂其旣與何等五人皆被金人起發北去﹐今如何止有秦檜一家獨還﹖況燕京到此有二千八百餘里﹐如何過黃河﹑出海口﹐都無一處巡海官軍拿住﹖便是金國縱放他回﹐亦當畱其妻小爲質﹐豈得與妻孥同行﹖察其情由﹐必受敵人之計。」髙宗亦疑之。右僕射範宗尹﹑樞密使李回二人曾與秦檜交好﹐於髙宗前力薦秦檜以前曾與金家爭存趙氏﹐勿立異姓﹐因此有忤於粘罕﹐把他一家起發北去﹐其實盡忠於宋也。

髙宗信之﹐引檜入內殿﹐問二帝及母后消息。秦檜奏曰「建炎二年八月﹐二帝到金國上京。建炎四年七月二帝徙五國城﹐離金國上京往東北去有一千里遠。九月太后鄭氏崩於五國城。

二帝及太后聿氏﹑皇后邢氏聖體皆安。」髙宗聞秦﹐龍顏大悅。

又問秦檜曰「卽今如何便得天下安寧﹖」檜奏曰「若要天下安妥﹐須當南自南﹑北自北﹐兩國息兵講求和好﹐自得寧息。

非惟天下無事﹐且得聖父聖母皇后車駕北還矣。」髙宗爲人懦有餘而剛果不足﹐聽得秦檜奏講求和好得車駕回朝﹐卽賜宴內廷﹐甚禮敬之。是夜﹐髙宗喜而不寐。次日早朝﹐謂羣臣曰「秦檜忠義誠然﹐過於別人﹐朕今日又得一佳士也。」因封檜爲禮部尙書。

話分兩頭﹐卻說大金皇帝與眾臣議欲立宋之異姓有名望者爲中原主﹐以鎭南羌﹐似立宋大臣張邦昌故事。時兀朮北還﹐乃與大太子粘罕奏曰「欲立異姓爲中原主﹐推之宋臣中間﹐皆不足以當此任。惟濟南府知府劉豫﹐其人有意爲我大金。若立此人﹐足爲江南藩障也。」太宗允其奏﹐遂差人賫金冊玉璽來立劉豫爲子皇帝﹐置都東平府﹐號大齊﹐攺年號爲章昌元年﹐以舊河爲界。立妾趙氏爲皇后﹐封張孝純爲丞相﹐李孝揚爲左丞相﹐張東爲右丞相﹐王瓊爲汴京畱守﹐開設衙門﹐選任百官。

其子劉麟爲提鎭諸路兵馬大元帥。

消息傳入越州﹐髙宗聞知金國冊立劉豫爲中原主﹐謂侍臣曰「朕自元懿太子卒後尙未有後。劉豫異姓﹐金人因而立之﹐是使中原有二天子也。朕聞此事﹐實重感然。」右僕射範宗尹曰「陛下之念及此﹐社稷之福也。金人所謀﹐正欲立異姓而梗趙氏。陛下宜建太子﹐期永宋祚矣。」帝曰「太祖以神武定天下﹐子孫不得享之﹐遭時多艱﹐零落可憫。朕若不法仁宗爲天下計﹐何以慰在天之靈﹗」於是詔知南外宗正事﹐令廣選太祖後﹐將育宮中。因是上虞縣丞婁寅亮上書﹐乞選太祖後以備儲嗣。書曰﹕先正有太祖捨其子而立弟﹐此天下之大公。周王薨﹐章聖取宗室育之宮中﹐此天下之大慮。仁宗感悟其說﹐詔英宗入繼大統。文子文孫﹐宜君宜王。遭罹變故﹐不斷如帶﹐今有天下者﹐獨陛下一人而也。屢者椒寢未繁﹐前星不耀﹐孤立無助﹐有識寒心﹐天其或者深戒陛下追念祖宗公心長慮之所及乎。崇寧以來﹐諛臣進說﹐獨推濮王子孫以爲近﹐屢餘皆與之同姓。遂使昌陵之後﹐寂寥無關﹐僅同民庶﹐藝祖在上﹐莫肯顧歆﹐此金人所以未悔禍也。望陛下選太祖諸孫有賢徳者﹐視秩親王﹐俾牧九州島﹐以待皇嗣之生﹐退處藩服﹐庶幾上慰在天之靈﹐下系人心之望。

書奏﹐髙宗讀之大感嘆﹐以示眾廷臣。左僕射趙鼎奏曰「寅亮所陳﹐見理極到﹐陛下正須從之。再遣人以詔令張浚益增關陜戍兵﹐絕虜寇來路﹔嶽飛屯荊﹑襄﹐以孤劉豫之勢﹐此萬全策也。」帝允奏﹐下詔選秦王徳芳五世孫子﹖之子伯宗命張婕妤鞠養之。親王分牧諸鎭。仍下詔與興﹑洪二處﹐以示張浚﹑嶽飛。

時張浚因金人破福津﹑蹂同谷以迫興州﹐聞帝命下﹐遂遣張探﹑劉子羽趨益昌以備金兵。自率所部退守閬州﹐遣人往萬安軍召還曲端﹐稍復其官﹐將任用之。王庶從而間之曰「曲端恃勇自驕﹐宣司若倚重之﹐必不保終矣。」浚曰「曲端亦明兵事﹐吾悔不用其策﹐致有富平之役﹐豈可久置於外。」遂不聽庶言。庶退﹐以見吳玠曰「宣司欲專任端﹐君以爲如何﹖」玠曰「端深刻矜傲﹐昔與吾同戰興元﹐彼以功自歸﹐恨尙未消。候宣司出視事﹐當以言阻之。」王庶曰「吾之事﹐君足知矣。來日見宣司﹐亦須說明。」二人商議已定。次早﹐吳玠寫」曲端謀反「四字於手心。浚出視事畢﹐吳玠舉以示浚﹐且曰「此語出曲端心腹人張廣說知﹐以玠揣度﹐端爲人的有是意也。」浚笑曰「端志吾知久矣。常察其行﹐曾許忠於國﹐豈有此﹖君休聽謠言自惑。」玠曰「彼恨宣司劾奏被置於外﹐故叛。安得無之﹖」王庶力前說曰「曲端逆情已曾顯露﹐宣司不信﹐嘗作詩有斥乘興意﹐道『不向關中興事業﹐卻來江上泛漁舟』。証之此語﹐足知其爲人矣。」浚素知王庶與曲端不可並立﹐且不倚恃吳玠爲用﹐乃遣人送曲端於恭州獄﹐候審問發落。曲端無以自明﹐只得銜之就獄。

第二十九回

兀朮兵寇和尙原

有武臣康隨者﹐嘗以事忤曲端。曲端怒鞭其背﹐康隨深恨之。王庶知康隨欲報端仇﹐只未得機會﹐因復譖端於浚曰「曲端若不早除﹐恐縱虎自貽患也。」因薦康隨提點恭州刑獄鞠審之。浚從其請。

卻說曲端在獄中﹐聞浚以康隨爲恭州提點刑獄﹐仰首嘆曰「康隨若來﹐吾其死矣。」未數日﹐隨至恭州﹐將有罪之人一一鞫問過﹐至於曲端﹐命獄吏將重刑拷掠﹐令其招出反情。獄吏取過重刑加之﹐曲端無一撓辭﹐隨怒曰「不怕爾不招﹗」仍令獄卒苦拷之。時端兩腿皮開肉綻﹐鮮血進流﹐終是不肯自招﹐惟髙聲呼曰「皇天后土可鑑此心﹗」隨見不招﹐欲置之死地﹐令人縶維端﹐以紙糊其口﹐脇之以火。端口漧渴﹐急求水飲。康隨竟與之酒﹐端飲下﹐大叫一聲﹐七孔流血而死﹐陜西士大夫聞端死﹐以其屢立大功﹐死非其罪﹐莫不痛惜之。軍士悵恨有反去者。曲端已死於恭州獄﹐張浚聞之﹐嘆息不已﹐亦深追悔信讒言而陷其死﹐只是不正出言﹐因問自恭州來者﹕「曲端死﹐曾有何言﹖」來人道﹕「端並不肯招反逆情由﹐惟指天自誓。」並將康隨苦拷之事一一告知。浚怒曰「康隨何等人﹐敢專重刑﹗」卽令將校執杖殺之。吳玠自知與庶力執端罪﹐恐禍及己﹐因請出屯和尙原以備金人。

時報兀朮軍馬大隊出興元府﹐浚卽遣玠行。玠引眾立營於和尙原東壁﹐積粟繕兵﹐列柵爲死守計。部將安雄曰「原上芻糧不充﹐且又士卒新集﹐莫若退屯漢中﹐以就其儲積﹐撫養餘眾﹐此以逸待勞之策也。」玠曰「我與若等保此﹐敵決不敢越我而進。堅壁臨之﹐彼懼吾躡其後﹐是所以保蜀也。糧食𨿽不繼﹐鳳翔民耕獲者眾﹐身已屈於金而心必不服也。若以恩義結之﹐彼自有報效矣。」因遣雄出關抵鳳翔﹐告以張宣司恩徳﹐並以重物遺惠之﹐使其預通敵人消息。雄逕出鳳翔界上﹐告知欲與金人放對﹐以玠所遣分惠眾人﹐鳳翔民皆大悅﹐曰「我曹皆宋民也﹐逼於虜勢不得已而降之﹐自是朝廷音問不通﹐鳳翔民不復知宣司用兵矣。今有吳將軍不棄於我﹐若等必當以死報也。」雄各盡誠慰諭﹐仍令探聽金人虛實﹐密傳將來與吾﹐預作持備。眾人皆領諾﹐相與夜送玠糧助之﹐將有二千餘斛。

雄密地帶回﹐見吳玠﹐說鳳翔之眾各願報效。玠得許多糧料甚喜﹐遣人賫銀帛賞之﹐鳳翔民益歡﹐輸增芻粟者愈多。金人聞知大怒﹐埋伏軍馬於渭河﹐待鳳翔民輸玠糧過者邀殺之。且出令禁其保伍﹐不得私越渭河。許各相首﹐如一家得罪﹐連坐保伍。然民感玠恩惠﹐冒禁如故。兀朮恐宋軍因鳳翔民知其虛實﹐遂遣金將沒立部兵自鳳翔進﹐烏魯折合引兵自階成出散關﹐約日會於和尙原﹐不得有誤。二人領兵去了。兀朮自以大軍從隘道進發。

且說烏魯折合部領二萬人馬﹐先期到和尙原﹐金鼓喧天﹐列陣於北山索戰。哨馬報知吳玠﹐玠著諸將預備迎敵。先喚安雄吩咐﹕「虜賊不知路徑﹐爾帶一支軍從北山抄出﹐以襲金人之後。遣湯威出營示兵誘入小峪中﹐吾自從傍擊之。」二人各帶軍出了和尙原。

卻說湯威引五千軍搖旗吶喊呼戰﹐金將烏魯折合拍馬向前來戰湯威。二馬相交﹐戰不數合﹐湯威詐敗退走。烏魯折合趕將來﹐北軍掩至。未數里﹐山峪中鼓聲震響﹐從旁一彪軍馬截出﹐爲首一員猛將﹐濃眉大眼﹐虎臂雄腰﹐乃川中保障吳玠也。

大喝﹕「羊喿奴賊﹐早下馬受吾快刀﹗」烏魯折合勒回馬來戰吳玠﹐吳玠綽刀交還﹐二將鬥了十合﹐湯威引兵復殺出﹐將虜兵圍在山峪中。金副將孛堇哈哩持槍拍馬來鬥吳玠。吳玠揮起鋼刀﹐與孛堇哈哩戰未數合﹐連人帶項斬於馬下。烏魯折合見斬了副將﹐不敢戀戰﹐拚死衝出峪中。宋軍乘勢掩殺﹐金兵大敗。

烏魯折合正走間﹐又遇安雄一支生力軍馬從後殺來。烏魯折合首尾受敵﹐落荒奔前急走﹐路狹多石﹐馬不能行﹐乃捨其馬與眾人逾山步走。宋軍奪得馬駝輜重不可勝數。烏魯折合引敗殘胡兵移砦黃牛。吳玠與眾將議曰「金人窘促﹐莫縱之與兀朮兵合﹐勢重難擊。金沒立兵出鳳翔﹐方攻箭筈嶺﹐安雄可領兵從間道而出。金人知烏魯折合戰敗﹐又聞吾軍出箭筈嶺﹐必驚遁。爾可乘勢追之﹐奪其糧食。」再遣湯威﹕「引三百軍埋伏獅子山﹐多張旗幟﹐設爲疑兵計﹐金人自不敢進屯。」二人領計去了。卻說金沒立得烏魯折合失利﹐督胡兵急攻箭筈嶺。嶺上只有五千軍把守﹐金兵不能得過。忽半嶺金鼓齊鳴﹐喊聲大舉﹐沒立正不知何處軍馬﹐見旗上書著」宋將安雄「﹐大驚﹐率胡兵前來抵敵。與安雄戰不兩合﹐嶺上五千精兵前後夾攻﹐沒立大敗﹐棄箭筈嶺而走。安雄率兵追襲﹐遺下輜重衣甲無算﹐俱著令部下取回。沒立引敗殘人馬欲與烏魯折合兵會﹐至獅子山口﹐見峪中旗幟無數﹐路旁艸木叢雜﹐恐有埋伏﹐不敢前進﹐復退出隘道。

是時﹐金人自起海角﹐昔時常勝﹐及與吳玠交戰輒敗﹐哨馬報知兀朮﹐兀朮大怒曰「不取和尙原﹐誓不回金國也﹗」乃下令會諸帥之兵﹐共有十餘萬﹐造浮梁跨渭河﹐自寶雞結連珠營壘石爲城﹐沿途數十里煙火不絕﹐與吳玠夾澗相拒﹐遂進薄和尙原。吳玠聽知兀朮率十萬大兵水陸並進﹐與弟吳玠眾將等議曰「兀朮被吾四下阻截﹐殺敗數陣﹐今懷憤會集人馬進薄和尙原﹐志在死鬥﹐你眾人有何妙策﹖」玠曰「胡人所恃者﹐長刃駿騎。彼今深入蜀道﹐糧餉必載後軍。散關山路險峻﹐不消五千人選﹐角弓勁弩埋伏兩道﹐候敵人逼近營柵﹐命諸軍分番疊射﹐縱他有數十萬精兵﹐亦難出也。任遣一二千健卒出和尙原東關﹐焚其積聚﹐遇敵稍卻﹐則以奇兵從旁攻擊﹐此必勝之道矣。」玠大喜曰「弟言正合吾意。」卽吩咐諸將各依計而行。吳玠分調以定﹐哨馬報兀朮在和尙原布列陣勢﹐欲與宋將誓決雌雄。吳玠全身披掛﹐領八千精兵﹐開壁而出。對陣中兀朮金盔銀甲紅鎧戰袍﹐勒馬於門旗下﹐舉鞭言曰「爾宋主皆失盟約﹐許吾貢物屢不進。至今統大兵來到﹐汝當束手歸降﹐乃敢抗拒﹐閉關攔阻。日前不知路徑﹐殺敗吾眾幾陣﹐今日定與爾拚个輸贏﹗」吳玠怒罵曰「殺不盡死羯奴﹐今日休走﹗」拍馬提刀直取兀朮。兀朮舉槍而出﹐兩騎交戰三十餘合﹐勝敗未分。背後沒立副將張漾飛馬挺槍出陣﹐要來雙斗。玠軍中吳璘倚住手中槍﹐扯弓搭箭﹐正射中張漾面門﹐應弦落馬。

沒立見張漾墜地﹐一匹馬跑出陣前。吳玠抖起威風﹐力戰兀朮二將﹐並無懼怯。正戰間﹐忽報後面煙焰蔽天﹐莫非宋人燒絕山峪歸路﹖兀朮大驚。不知後事如何﹐且聽下回分解。

第三十回

韓世忠平定建州

卻說兀朮聽得宋軍燒絕歸路﹐卽分兵防救糧艸。時近黃昏左側﹐晚風驟起﹐一時火遂發作﹐焚著山谷樹木﹐滿天通紅﹐延及金人糧艸。番將斡離球領胡兵來救糧艸﹐安雄一軍殺出﹐將金人衝作兩截﹐各不能相顧﹐爬山逃走。比及兀朮知後軍有失﹐勒回馬殺來救護﹐吳玠已驅動宋兵鼓勇爭先﹐金陣一動﹐隊伍紛亂。沒立﹑烏魯折合只保得兀朮逃走。正行間﹐人報」糧艸盡被宋軍所焚﹐前路燒絕棧道﹐不可前進﹐元帥速走渭河﹗」兀朮驚慌﹐卽引眾人殺回渭河。吳玠引兵急追。兀朮走出和尙原二里﹐盡是峭壁。只聽得兩下一聲梆子響﹐山上五百弓弩手一齊放下箭來﹐兀朮身中二矢﹐卽棄坐下馬而逃。沒立拚命殺向大路﹐一矢飛到﹐正中頭頸﹐沒立墜馬而死。十萬大兵在此折了一半﹐僵屍數十里﹐棄旗鼓衣甲之類塡滿山峪。烏魯折合急走至渭河﹐奪得馬匹與兀朮。浮梁已被宋將湯威盡行截斷﹐樹木流塞河中﹐金兵又不能渡。四下喊聲大震﹐霍武﹑吳璘傳令﹕「休得走了兀朮﹗」兀朮與烏魯折合上下無路﹐殘兵皆喪膽﹐只待要走﹐烏魯折合曰「元帥急去了頭盔鎧甲﹐削其須髯﹐使宋人難認﹐可脫此厄﹗」兀朮卽拔所佩刀劍削去其須髯﹐復棄馬沿河與烏魯折合走出寶雞。將近一更末﹐前面火光迸天﹐一隊人馬攔路﹐兀朮嘆曰「吾合休矣﹗」前軍不是別人﹐乃番將斡離球被宋軍殺敗﹐屯紮於此。兀朮心始安﹐與眾人出得寶雞縣﹐傳食飛鳳山下﹐仰面大慟。眾人曰「元帥於天羅地网中已逃得出﹐何故悲慟﹖」兀朮曰「吾自南侵始敗於鎭江之時﹐未有如此挫衄﹐削須去袍﹐軍馬喪盡﹐深以爲愧也﹗」眾將皆勸﹕「勝敗不可必致﹐回至本國﹐復整人馬來取讎。」兀朮恐宋人追襲﹐連夜引眾回雲中去了。吳玠收軍﹐集諸將於和尙原。眾人各上其功﹐斬獲耳帶金環者三百級﹐降渤海漢兒二萬餘﹐掠得輜重芻糧積如山丘。初﹐金人之至也﹐吳玠與璘以散卒數千駐原上﹐朝廷隔絕﹐人無固志﹐有欲謀劫玠兄弟北降者。玠知之﹐召諸將歃血誓盟﹐勉以忠義﹐皆感泣願盡死力﹐故能成功焉。後人有詩云﹕胡馬南來羯鼓喧﹐中原日以見摧殘。

羽書原上旌旗息﹐血戰關前日月寒。

畫角哀鳴金虜遁﹐凱歌聲奏蜀民安。

髙宗不惑和戎策﹐二帝鑾輿竟可還。

吳玠探聽金人已出寶雞縣﹐退回雲中﹐乃遣湯威屯鳳翔﹐安雄守散關﹐弟吳璘屯箭筈嶺﹐以防兀朮復寇。差人以捷音詣奏行在。髙宗覽奏﹐謂近臣曰「川蜀道路遙遠﹐聲勢不聞久矣。今吳玠以數千眾殺退金人十餘萬。關陜一路﹐朕無憂矣。」因下詔獎諭之。

時建州賊範汝爲作孽猖熾﹐辛企宗討之﹐官軍喪折。帝召眾臣議之。趙鼎曰「知水戰者莫如韓世忠﹐陛下若召之進討﹐克服必矣。」髙宗乃手敕召韓世忠助辛企宗討建州賊。韓世忠得旨於鎭江﹐卽部領蘇勝﹑霍武等一萬人馬﹐前抵建州﹐與眾人議曰「建居閩嶺上流﹐若賊沿流而下﹐七郡皆血肉矣。」遂令蘇勝引兵乘舟出中流﹐自率步卒二萬出鳳凰山﹐水陸並進﹐直搗賊營。範汝爲引賊黨列營待之。韓世忠一軍先至﹐隊伍整肅。賊眾望見﹐不戰自亂。世忠乘勢殺過賊營﹐汝爲眾寡不敵﹐大敗落荒而走。至半路﹐霍武一支人馬截出﹐大叫﹕「逆賊慢來﹗」揮起鋼刀﹐來戰汝爲。汝爲驚慌﹐措手不及﹐被霍武斬落馬下。眾人皆伏地請降﹐世忠下令﹕「休得殺之。」汝爲弟範嶽﹑範吉見官軍精銳﹐二人拚死殺奔溪口﹐渡舟逃走。忽上流蘇勝戰船衝來﹐將嶽﹑吉舟打翻﹐賊黨溺死者甚眾。蘇勝搶入賊舟﹐將嶽﹑吉擒上船來。韓世忠大軍已合﹐蘇勝押過嶽﹑吉﹐世忠大怒﹐數其罪斬之﹐梟首號令。世忠旣已平復劇賊﹐入建州城﹐以建民從賊已久﹐將盡誅之。李綱聞知﹐自福州馳見世忠曰「建民眾矣﹐如盡殺之﹐恐多及無辜。然事賊非其本心﹐屈於勢也﹐乞宣司憐之。」世忠大悟﹐與李綱議論終日﹐皆言中原淪於胡虜﹐比之靖康又不俟矣。綱曰「都閫之任有如宣司數人﹐不患金人再來﹐疆土亦可復矣。爭奪聖上不以興復爲意﹐忘其不共戴天之仇﹐專求講和﹐受無窮屈厚﹐使忠臣義士懷憤於外﹐良可慨也。」世忠曰「提舉國之元臣﹐廣識施爲﹐可念生民之故﹐出而維持宋運可矣。」綱曰「某𨿽處海隅﹐受先帝大恩﹐敢一日忘朝廷哉。第恨鬢須蒼白﹐不能復睹鑾輿北還。」卽日辭世忠復歸福州﹐世忠送出建城三十里方回。次日﹐世忠下令軍士駐城上莫下﹐聽民自相分別。居農者給以牛谷﹐爲商賈者弛其徵禁﹐脇以從賊者濫遣各去﹐獨取附賊者誅之。建民感徳再生﹐歡聲洋溢﹐合家爲立生祠。李綱離建州﹐由汀趨閩﹐過顯應廟題詩云﹕不愁芒履長南謫﹐滿願靈旗助北徵﹔酎徹一杯揩淚眼﹐煙雲何處是三京﹖

題畢﹐遣人詣建州以示世忠。世忠見詩意﹐嘆曰「仁人君子遇顚沛流離之中﹐亦不忘乎君也。」世忠駐兵數日﹐遣人詣行在奏知克服範汝爲﹐因上書言李綱智識深遠﹐可以大用﹐請帝建都臨安數事。髙宗聞世忠捷音到﹐曰「𨿽古名將何以加﹗」下詔旌獎﹐乃令與嶽飛進討江西﹑湖﹑廣諸盜。允其舉﹐赦李綱﹐以綱爲湖廣宣撫使。帝召羣臣議遷都臨安﹐呂頤浩曰「臨安南望交﹑廣﹐北睨淮﹑浙﹐陛下正宜建都。其地民多漁鹽之利﹐以資士馬﹐足可以興復中原矣。」帝從之﹐卽下詔遷都臨安。

髙宗駕到臨安﹐升府爲行宮﹐以秦檜參知政事。起居郎王居正奏曰「秦檜初與臣論天下事甚銳﹐說中國人穿衣喫飯亦當常說恢復中原﹐不可忘也。此時臣心甚服其言。檜又謂若爲相數月﹐必聳動天下。今旣已居丞相位多時﹐全無一句言語說及恢復﹐施設不過如是﹐願陛下以臣所言問檜所行。」帝曰「待檜入朝﹐朕當以卿言問之。」居正退出。秦檜聽得此消息﹐切齒恨之﹐遂背地貶居正出知婺州。數日﹐秦檜奏事便殿﹐帝問曰「卿常言有兩件策可以聳動天下﹐未見施行﹐可與朕言之。」檜奏曰「若是依臣兩策﹐天下可以息兵﹐聖父﹑聖母可以回鑾。」帝欣然謂之曰「卿當備細陳之。」檜曰「今日天下不得安寧者﹐全在金虜常年舉兵南侵故也﹐未審是否﹖」帝曰「果如卿言。」檜曰「陛下若依臣二策﹐天下自然無事﹐二聖管取北還也。」帝曰「如何行得如此﹐朕心之所望也。」檜曰「天下干戈不息﹐只是金國與齊國爭人口耳。」帝曰「何謂﹖」檜曰「若是我這國中有黃河逶迆﹐北人還金﹐中原人還劉豫﹐以大江險阻爲界﹐各守自家國土﹐則自然不起干戈相爭奪矣。」髙宗聽畢﹐默然良久﹐謂檜曰「若是依卿二策﹐南人還劉豫﹐北人還金虜﹐朕亦是北方人﹐將還誰家﹖」秦檜語塞。轉過殿中侍禦史黃龜年糾劾秦檜﹕「職居相位﹐全無恢復中原之計﹐單只主與金國求和﹐且樹結姦黨﹐專秉國權﹐私地貶黜不從己者。伏望聖明除去姦邪之漸﹐不可容其長也。」髙宗準其言﹐遂革去秦檜相位。

第三十一回

劉豫建都汴梁城

話分兩頭。且說劉豫﹐大金旣立爲大齊子皇帝﹐大金爲父皇帝﹐治中原陜西之地皆屬焉﹐都於東平府。劉豫與眾臣商議欲遷都汴梁。眾臣皆以汴梁昔乃建都之地﹐山川形勝﹐宜爲大金藩鎭。豫大喜﹐卽準備起行。

有河南鎭撫使翟興聽得劉豫欲來汴梁建都﹐卽部領五千人馬屯紮於鳳牛山﹐截其去路。劉豫車駕並官軍大隊正行間﹐人報鳳牛山有人阻攔﹐不能前進。豫大驚﹐遣人體探回報﹐乃河南鎭撫使翟興部兵把守。豫曰「翟興文武全才﹐不可與敵﹐只宜遣人誘之來降﹐許以王爵。」卽遣人以書來見翟興。書曰﹕書奉河南鎭撫使翟大閣下﹕自別顏數載﹐風霜與初年又有不同矣。君忠義之志﹐區聞知亦久。勢運如此﹐君燭明時務者﹐豈不識哉﹗近受冊爲齊位號﹐將建藩鎭於汴﹐君以重兵屯於鳳牛山﹐其意若何﹖如肯棄撫鎭之職﹐同歸金主﹐王位必進﹐決不君矢。咫書呈覆﹐謹待回音。

翟興看書畢﹐裂之擲地而罵曰「逆賊背義降虜﹐今又敢以書惑吾哉﹗」叱令左右將持書人斬訖。卽領本部人馬直出鳳牛山。人報知劉豫﹐翟興將書扯裂﹐斬了差人﹐卽日領人馬殺奔鳳牛山來。劉豫大怒﹐擺開陣勢﹐自著黃金鎧甲﹐手執鋼刀﹐勒馬出向陣前。對陣中翟興見黃羅傘下一人橫刀勒馬﹐知是劉豫﹐指定罵曰「背國逆徒﹐食君之祿﹐不思報本﹐今日要往哪里﹗」豫曰「素與君無怨隙﹐吾自欲都汴京﹐與爾何預﹐苦來相逼﹖」興怒曰「汴梁乃中原之咽喉﹐使爾賊得而都之﹐縱金人來路﹐侵大國封疆﹐我宋朝何時獲睹太平﹖」言罷反顧曰「誰人出馬先誅此賊﹖」一人應聲而出﹐興視之乃裨將楊偉﹐拍馬舞刀殺過陣來。對陣中劉麟挺槍躍馬接住交鋒。兩下金鼓齊鳴﹐二人戰上二十合﹐劉豫力怯﹐撥回馬便走。翟興見楊偉贏了初陣﹐驅動人馬掩殺。劉豫落荒而走﹐部下大敗﹐殺死者甚眾。豫軍連退五十餘里﹐翟興得勝﹐收回人馬不追。

劉豫走至胡鎭﹐劉麟等隨後引敗兵來到﹐皆言翟興之軍勇奮﹐難以抵敵。有從事張汝弼曰「楊偉近爲翟興副將﹐此人與吾舊相識﹐當以言動之﹐彼必來降﹐翟興亦可圖也。」豫曰「若得來降﹐當重用之。」汝弼卽辭劉豫﹐密至鳳牛山﹐來見楊偉。時楊偉與翟興分作兩營屯紮﹐防劉豫劫寨。人報知偉有故人相訪﹐偉令喚入。汝弼進見了楊偉﹐大喜曰「閣下近來無恙﹖」偉曰「蒙福已獲淸安。」卽請汝弼入後營﹐分賓主坐定。汝弼曰「夜間不必敍禮。」汝弼見他部下不在身旁﹐起以劉豫言告之曰「豫以將軍英傑過人﹐令我來勸閣下納降﹐當以重任付君﹐必不爽信。」偉曰「納降無妨﹐翟興爪牙皆在部下﹐倘知之追來﹐何以保全﹖」汝弼以口附偉耳道如此如此。偉曰「君先行﹐吾隨後便至。」汝弼卽出營回去。偉身藏短刀﹐逕入翟興營來。眾人見是楊偉﹐亦不防問。進入帳中﹐守帳者曰「楊將軍夜入有何說﹖」偉曰「有機密事報知。」直至牀榻邊﹐興正待要問﹐楊偉掣出利刀刺殺之﹐割其首級以出﹐大叫曰「翟興自恃其能﹐不以我爲意﹐今殺之以歸劉豫﹐願隨者同往﹗」部下知楊偉英勇﹐皆不敢動手。然興善撫其眾﹐在河南累年﹐軍少食乏而能激以忠義﹐士莫不自奮﹐金人畏之﹐諸陵力保無侵犯﹐時感其徳者多﹐遂散去一半。偉攜翟興首級奔見劉豫。劉豫大喜﹐遂封楊偉爲兵馬副元帥。

次日車駕過了鳳牛山﹐望汴京進發。不則數日﹐到了東京﹐冊尊父祖皆爲皇帝﹐安慰神主在宋朝太廟中。當日暴風大起﹐吹倒樹木﹐刮折旗竿﹐東京人家房屋盡皆震動﹐滿城官員百姓無不恐懼。這劉豫又使劉麟開設皇子府﹐籍民間壯丁十餘萬爲軍﹐屬皇子府管轄。將東﹑西兩京人家墳墓盡皆掘起﹐搜取賻葬之物。庶民被其侵擾﹐莫能安生﹐愁苦不可勝言。有詩爲證﹕滿野干戈處處屯﹐城墟村落不堪論。

因供寨木無桑柘﹐爲點鄕兵絕子孫。

甃砌毀殘惟是骨﹐田園荒盡尙科文。

誰憐雞犬皆星散﹐悍吏來鄕日打門。

卻說嶽飛駐兵洪州﹐得亭宗詔命﹐與韓世忠進討江西﹑湖廣諸盜。時有曹成擁眾十餘萬﹐由江西湖湘攻破賀州﹑道州﹐殺死官軍無數。嶽飛與眾議曰「曹成劇盜也﹐不急除之﹐必趨交﹑廣地界﹐爲害尢深。」卽欲調兵徵進。忽有詔至封嶽飛爲荊湖東路安撫都總管﹐權知潭州﹔又調廣東﹑廣西兩路峒丁刀弩手官軍士馬皆聽嶽飛節制﹐會兵殺賊。又付與金字牌十面﹐黃旗十張﹐前去察探曹成﹐若肯受招則從其降﹐不可妄殺。嶽飛承詔﹐謄錄版榜﹐爰集軍馬﹐從洪州起行。時紹興元年夏四月也﹐軍士在途中﹐怎見得﹕馬銜衰艸樹林黑﹐兵繞灣溪村路斜。越山嶺﹐則有林間野鳥迎人語﹐叫道」不如歸去麼「。更有一般淒切處﹐聲聲叫道﹕「行不動也﹐哥哥。」途中炎熱﹐行旅辛勤。

嶽飛大隊人馬至衡州茶陵縣﹐將招諭文榜遣人四遠張掛﹐宣布朝廷好生之意﹐許其自首卽貸其罪。曹成恃眾自彊﹐不從朝廷招安。嶽飛乃具表上聞。表曰﹕新衛大夫建州觀察使神武副軍都統制權知潭州兼荊湖東路安撫都總管臣嶽飛謹言﹕臣竊惟內寇不除﹐何以攘外﹗

近郊多壘﹐何以服遠﹗比年羣盜竟作﹐朝廷廣徳﹐多使招安﹐故盜亦玩威不畏﹐力彊則肆掠﹐力屈則就招。若不略加剿殺﹐蠭起之眾﹐未可遽殄。臣昨奉詔撫曹成之命﹐深爲陛下好生之意如此﹐爲臣子者患不能廣推行之﹐故先宣恩以期攺行。今臣屢遣探報知﹐其賊眾已離道州進趨廣西。

此寇所爲﹐未肯遽屈﹐意欲侵犯二廣﹐肆毒生靈。待其力盡勢窮﹐然後徐爲服降之計。臣今領兵進發﹐自彬州﹑桂陽以往﹐卽行措置﹐用兵掩殺﹐務速除蕩﹐以安彼民。伏候進止﹐謹言。

貼黃照對﹕臣所統本軍官兵一萬二千人﹐除存畱二千人﹐吉州看守老小並隨軍輜重火頭占用三千人外﹐實出戰只有七千人。吳全所統官兵二千人﹐除輜重火頭外﹐實出戰只有一千五百人。韓京所統官兵三千人﹐除畱看寨輜重火頭外﹐實出戰只有一千人。吳錫下二千人﹐堪出戰只有一千人。張中彥人馬現在廣東未到。今來共計現有實出戰官兵一萬餘人﹐所有曹成賊寇僅十萬眾。臣已竭力措置外﹐伏望聖恩速令後援並進﹐庶使臣無反顧之憂﹐得濟其事。

伏乞睿照。

嶽飛大軍徵進﹐糧艸不充﹐卽遣人於漕運使趙子璘處催督。

趙子璘以爲未得朝廷指揮﹐不肯應付﹐差人回報嶽飛。飛曰「糧料一事﹐軍人大命所關﹐若不足﹐何以爲計﹖」乃具札上奏。札曰﹕近奉聖旨於漕運內撥米五千石應付大軍﹐臣與士卒﹐同被如天之賜。昨其差人催趲﹐人回據運使趙子璘稱﹐未曾承得朝廷指揮﹐不肯應付。伏望聖恩行下諸路漕運﹐卽依已降指揮裝發﹐庶得前往﹐以修靜寇之職。謹具札子奏聞﹐伏候敕旨。

使臣賫表於行在﹐髙宗覽表大怒﹐復頒敕命與嶽飛。詔曰﹕敕嶽飛﹕朕已親敕諸路漕臣應付卿軍馬錢糧﹐有誤者﹐坐貶嶺外之罪。卿當體國﹐疾速統率精銳人馬前去﹐務要招捕淨盡﹐無使滋漫。罪有所歸﹐仍將沿路所至去處﹐逐款以聞。故敕。織興元年四月日付嶽飛。

嶽飛接了敕諭﹐開讀罷﹐卽便統率諸軍前往賀州路上進發。

第三十二回

嶽飛用計破曹成

卻說曹成大聚賊眾﹐在太平場橫列寨壘數十里﹐堅兵固守。

嶽飛人馬對著賊寨下營﹐有伏路軍拿住曹成打探人﹐綁縛送到中軍。嶽飛佯推不知﹐出到幃幕外邊喚過管糧諸軍吏﹐謂之曰「今隨軍糧料尙夠支否﹖」軍吏對曰「糧已盡矣。明日無從支給。」嶽飛謂之曰「如何不差人前去趲將來﹖」軍吏又曰「程途遙遠﹐沿路盜賊邀截﹐𨿽是差人催促﹐終不得應三軍之急。」嶽飛又曰「旣如此﹐卽今天气炎熱﹐疫癘生發﹐士卒不服水土﹐多有中濕玻「暗暗吩咐各營將帥﹐收拾人馬﹐三更造飯﹐四更起程﹐且回茶陵縣屯紮﹐就彼糧艸﹐休息人馬﹐待張招討兵來再作計較。不可泄出機去﹐被賊人截殺。吩咐已畢。回身遇見曹成打探人﹐嶽飛慌把雙手搓其兩耳﹐跌腳。回至帳中﹐暗吩咐收監者放松﹐使打探人得脫。那細作慌忙走報曹成道﹕「嶽家營中糧盡﹐北人不服水土﹐又兼暑熱﹐生病者多﹐明旦起營退回茶陵﹐去就糧艸。」曹成聽了大喜﹐卽遣郝通﹑楊再興等分兵前去埋伏﹐截其歸路。自引眾賊黨晝夜追趕。

且說嶽飛見打探人去了﹐喚過張憲﹑嶽雲﹕「爾二人領著五千人馬﹐先去曹成上流近寨處埋伏﹔察看火箭爲號﹐多張旗幟﹐令本軍卽運輜重車輛腳力先起。」二人領計去了。又著吳全﹑韓京﹑吳錫﹑張中彥等各領所部人馬﹐盡夜前去退處埋伏﹐以火箭爲號﹐四下殺出。眾人各依令而去。嶽飛分撥已定﹐自帶領王貴﹑牛臯等所部人馬起營﹐退往茶陵。曹成探知嶽飛人馬起營了多時﹐率其賊眾來趕。嶽飛見曹成來追﹐慢慢與眾人前往。正行之間﹐只見曹成伏兵齊起﹐金鼓喧天﹐將嶽飛前後圍了。嶽飛於馬上連放了三支火箭﹐那吳全﹑韓京﹑吳錫﹑張中彥伏兵四起﹐將曹成賊黨圍在垓心。

曹成知嶽飛計策﹐引眾人衝殺回本營。正走間﹐哨報營寨已被宋將焚毀﹐糧艸一時皆被奪得去了。曹成聽了大驚﹐舉頭時望見彼營煙焰蔽天﹐火光照得數十里通紅﹐賊大亂﹐殺死者不可勝數﹐乞降之聲震動山嶽。曹成見巢穴已破﹐只得拚死殺出重圍﹐望桂嶺而走。忽一彪人馬從山坡後截出。曹成嘆曰「吾合休矣﹗」殺近前乃是賊黨劉興﹐因埋伏在此﹐見宋兵勢大﹐不敢截出。曹成與興相幫﹐且戰且走。後面金鼓不絕﹐喊叫﹕「休要走了曹成﹗」曹成聽得﹐魂飛魄散﹐慌亂無措。興曰「大王可遠奔走﹐我當抵住追兵。」曹成跑馬不疊去了。

韓京一支兵趕到﹐劉興舉槍來戰。二馬相交﹐韓京手起刀落﹐將劉興斬於馬下﹐勒兵復迫來。曹成亟走到桂嶺屯紮。

桂嶺地方上有北藏嶺﹐又有上梧關﹐又有蓬嶺﹐號爲三關﹐連控隘道。若有一人守之﹐萬夫不能前進。曹成占了北藏嶺與上梧關二處﹐多著賊兵守把﹐自喜以爲先得地利﹐宋軍不能攻也。只見嶽飛部領四下官軍趕至桂嶺﹐聞曹成旣已占據北藏嶺﹑上梧關二處﹐飛下令曰「賊人恃險以拒我軍﹐不可使之立足。

立足則難攻拔。」卽躬率步騎數千人乘勢攻擊。嶺上賊黨以木石弓矢一齊滚射下來﹐步兵被傷﹐不敢近前。飛怒曰「爾等何其怯哉。」乃手執抵箭牌首先登嶺﹐眾軍亦各鼓勇繼至。少頃已上了桂嶺。曹成占據不定﹐棄眾單馬遁去。嶽飛得了三關﹐招降賊眾﹐計兩地斬首一萬三千餘級﹐降卒三萬餘人﹐獲到弓箭盔甲槍刀旗鼓無數﹐生擒賊將郝通﹑楊再興收爲手將。其三關以重兵守把﹐遣張憲﹑王貴領一萬人馬追究曹成所在﹐自引大軍退回茶陵縣屯紮。

且說曹成自上梧關走出半嶺﹐驚虛了膽﹐連人帶馬跌下山崖﹐頭面皆損傷﹐掙得起來﹐漏夜奔出湖南﹐投入豫章賊內。

賊知曹成名目﹐推爲首領﹐成興賊眾連營江濱數十里。哨報嶽飛遣張憲﹑王貴引一萬人馬來到﹐列陣於東下岸。曹成驚曰「嶽家兵非他人比﹐若一出必敗矣﹐莫若堅守寨壘﹐以待朝廷招安。」眾以爲然。時韓世忠旣平了範汝爲﹐正回軍永嘉府休養軍士﹐由處州逕出豫章﹐前阻曹成寨壘。世忠遣董收往招之。

曹成見世忠著人招撫﹐以手加額曰「此天賜吾活路也﹗」卽率眾詣世忠軍所納降。

世忠大喜﹐得其眾士百萬﹐遣詣行在。張憲﹑王貴知曹成已與豫章賊就韓世忠招安﹐遂率領軍馬至茶陵回報嶽飛。嶽飛遂大宴將士於茶陵。嶺表旣安妥﹐部引得勝人馬回過永州祁陽縣﹐駐兵大營驛﹐嶽飛於壁上題記其事。記曰﹕權荊湖帥嶽飛被旨討賊曹成﹐自桂嶺平蕩巢穴﹐二廣﹑湖﹑湘悉皆安妥。痛念二聖﹐遠狩沙漠﹐天下靡寧﹐誓竭忠孝。賴社稷威靈﹐君相賢聖﹐他日掃淸胡虜﹐復歸故國﹐迎兩宮還朝﹐寬天子宵旰之憂﹐此所志也。顧蜂蟻之羣﹐豈足爲功。過此﹐因畱於壁。紹興二年七月初七日記。

是日嶽飛遣人奏報捷音﹐髙宗大悅﹐詔升嶽飛爲中衛大夫武安軍承宣使﹐依前神武副軍都統﹐其餘將士皆受重賞。嶽飛兵至筠州﹐捕殺賊首李宗亮﹑張式等﹐降其眾一萬八千人﹐分遣各處隨操﹐防禦江漢。仍具有本差人報捷於行在所。髙宗覽表﹐隨頒詔付嶽飛。詔曰﹕敕嶽飛具省﹕卿奏殄滅羣寇﹐安靜一方﹐朕甚嘉之。

今特召卿赴行在﹐可卽日就道﹐勿憚暑行。紀律嚴明﹐秋毫無犯﹐卿之所能也﹐朕不多及。故敕。

嶽飛受詔﹐方欲單馬詣行在面帝﹐值江西宣諭劉大中奏曰「嶽飛提兵素有紀律﹐人情恃以爲安。今召赴行在﹐恐民不安﹐盜賊復起。近日報來﹐李成乘金兵殘亂後﹐聚集各處彊盜約有三十餘萬﹐占據江淮十餘州﹐稱號『李天王』﹐竟有席捲東南之意。聖旨已差江淮路招討使張俊領兵徵剿﹐頗見失利﹐具本奏請嶽飛人馬同去殺賊﹐陛下可允其請﹐敕令嶽飛同張俊徵進﹐庶可成功。」髙宗準其奏﹐卽下詔令嶽飛討李成。嶽飛得詔﹐領兵從筠州起行﹐來到鄱陽﹐與張招討會。

卻說賊首李天王分遣其眾﹐於西山連營列寨把守﹐張俊人馬不得前徵。官軍見賊勢大﹐各有懼意。張俊請嶽飛議曰「我曾與李成對敵﹐皆不得勝﹐將軍有何髙見﹖」嶽飛曰「愚以李成不足爲懼。此賊至貪﹐不肯慮後。我只用馬軍三千抵上流從生米渡過去﹐出其不意﹐必能擒獲此賊。詔討須領大軍後來策應。」張俊然其計。

嶽飛卽帶部下張憲﹑王貴﹑嶽雲等數將﹐逕從上流過了生米渡﹐殺死把守賊眾數十人。嶽飛著令偃旗息鼓而進。賊黨馬進營寨靠山紮下﹐嶽飛人馬呼噪攻入。賊眾不知幾多人馬﹐揭營奔走。張憲等乘勢追殺。官軍趕到河邊﹐馬進搭下一座土橋走了﹐餘賊解甲歸降者二萬餘人。嶽飛收了降卒﹐復引兵馳過土橋追趕。時河口山水泛漲﹐橋道不堅﹐才過卻一半軍馬﹐土橋已坍塌﹐餘軍不能進。馬進遙見土橋坍塌﹐引五千人復回邀殺嶽飛。嶽飛大怒﹐拽滿神臂弓﹐指定盡命處矢來﹐馬進翻身落馬﹐死於橋側。賊兵大敗。招討使張俊統領大兵後來策應﹐嶽飛令眾軍砍木架起飛橋﹐人馬漸渡。卻有馬進從弟馬雄見大兵繼至﹐領著敗眾逕往筠州奔走。嶽飛下令曰「除賊必須剿其巢﹐捉得李成者受上賞﹐放賊走路者處斬罪﹗」眾軍得令﹐各奮勇爭先。

馬雄與趙萬正走之間﹐山坡後金鼓齊鳴﹐轉出一彪軍馬﹐爲首一員少年將乃嶽雲也。嶽飛已料賊人必趨筠州進建昌報知李成﹐先著嶽雲﹑張憲領一支兵在朱家山埋伏等候。嶽雲見賊眾已來到﹐拍馬舉八十斤重鐵錘直奔馬雄。馬雄舞刀來迎﹐戰上數合﹐馬雄抵敵不過。趙萬躍馬挺槍助戰﹐張憲一騎跑出﹐抵住趙萬交鋒。嶽雲展出神力﹐綽起鐵錘望馬雄當門打落﹐馬雄躲避不疊﹐墜死馬下。趙萬驚慌手腳﹐被張憲連頭帶項劈作兩截。隨後嶽飛人馬追到﹐殺得賊人屍橫徧野﹐血流成渠。嶽飛遂駐兵朱家山。

第三十三回

劉子羽分兵拒敵

早有人報知李成。李成大怒﹐領十萬賊眾﹐離建昌出樓子莊列營而待。張俊與嶽飛合兵前來抵敵﹐兩陣對圓﹐嶽飛親自出馬大罵﹕「李成狂賊﹗今日好就馬前納降歸正﹐朝廷免爾一死。如恁恣凶狠﹐決無輕放﹗」李成更不打話﹐拍馬舞刀﹐直奔嶽飛。嶽飛挺槍抵住交戰。未十合﹐李成力怯﹐撥回馬便走。

張俊見嶽飛得勝﹐驅動後隊官軍掩殺﹐賊兵大敗﹐拋戈拜伏馬前乞降者八九萬人。李成單馬拚死殺奔中原﹐投劉豫去了。嶽飛鳴金收軍﹐將降眾著人送回筠州附籍爲民﹐給與房屋地土耕種﹐勿令失所。嶽飛入見張俊﹐俊以嶽飛收賊功偉﹐甚敬禮之。

俊曰「江淮已寧﹐吾與統制收回軍馬﹐某當具本奏知行在﹐用旌統制大績。」飛曰「賴招討威風所及﹐嶽某何能﹗只今江西餘孽未盡克服﹐有張用作亂尢猛。待吾平靜此一路﹐與招討一同回軍。」俊曰「合用多少人馬﹖」飛曰「只𨿽本部足矣。」俊又添步兵三千。嶽飛辭了張俊﹐領張憲﹑王貴等到金牛鎭屯紮﹐修下簡書一封﹐著一能言者逕送至張用寨中。

卻說張用正在寨中﹐聚集眾人商議攻守之計。忽有外來報﹕「嶽統制遣人送書欲見大王。」張用令喚入。來人持進簡書曰「嶽將軍多多拜上。」張用接於案內拆開視之。書曰﹕武功大夫相州嶽飛端肅奉書鄕契張將軍足下﹕自別丰姿﹐不覺逾歲。思慕大徳﹐頃刻未忘。正在企仰之間﹐忽見江西報至﹐方知足下聚眾剽掠良民而成寇盜之名﹐予甚疑之。想我鄕裏皆出攄忠報國之士﹐豈有偕妻小而爲鼠竊之事乎﹖若果如斯﹐予則以忠告報足下。昔日東京南燻門外鐵路步之戰﹐皆汝所知也。今區區自將至此﹐足下欲戰則出與戰﹐不欲戰則看鄕情來我營中拜見張招討﹐奏達朝廷﹐以錄足下﹐爲國大用﹐其餘各受恩寵。若聽令政之言﹐拒遏官軍﹐則使足下卽目身殞鋒鏑﹐或組系歸期﹐裂屍於市﹐𨿽悔無及矣。伏惟心照﹐不備。

張用看書念與其妻聽﹐自相議曰「此事如何﹖」妻曰「我與君本躲避金兵﹐被人逼迫至此﹐豈肯冒盜賊之名哉﹗旣嶽統制有書來勸﹐正當返邪歸正﹐衛國立功﹐豈不爲美。」張用大喜﹐謂來人曰「嶽統制果是我再生父母也。敢不順從。」遂勸眾人一齊來降嶽飛。嶽飛引見張俊﹐俊大喜﹐謂諸將曰「嶽將軍驍勇智略﹐我與眾人皆不能及。」嶽飛以所降眾願充軍役者分撥部曲﹐以候出徵。願爲民者﹐著令附近州縣立籍。

嶽飛各分撥已定﹐與張俊大軍班師歸本鎭。俊具表奏詣行在﹐論平寇功嶽飛第一。髙宗覽表大悅﹐賜嶽飛金酒器一副﹐令駐兵江州﹐撫慰甚至。

是歲八月彗星見﹐帝下詔令廷臣上言時政得失。中書舍人胡安國因上《時政論》二十一篇﹐其言以爲保國必先定計﹐定計必先建都﹐建都擇地必先設險﹔分土必先制國﹐制國以守必先卹民。夫國之有民﹐猶人之有元气﹐不可不卹也。降亂賊﹑選縣令﹑輕賦斂﹑更獘法﹑省官吏﹐皆卹民事也。而行此有道﹐必先立政。立政有經﹐必先殷實﹐而後賞罰當。賞罰當﹐而後號令行﹐人心順從﹐惟上所命。以守則固﹐以戰則勝﹐以攻則服﹐天下定矣。然欲致此﹐顧人主志向如何耳。尙志所以立本也﹐正心所以決事也﹐養气所以制敵也﹐宏度所以用人也﹐寬隱所以明徳也﹐具此五者﹐帝王之能事畢矣。論入﹐髙宗覽之稱旨﹐攺升給事中。帝以初召胡安國爲給事中﹐黃潛善惡之﹐遂罷﹐復召爲中書舍人兼侍講。安國上《時政論》﹐入對內廷﹐始得見帝。帝謂曰「聞卿大名渴於相見﹐何如累召不至﹖」安國辭謝﹐居官十日﹐再見髙宗﹐以疾力求去。帝曰「聞卿深於《春秋》﹐方欲講論﹐何以遽辭位﹖」遂付安國《左氏傳》﹐命之點句正音。安國奏曰「《春秋》經世大典﹐見諸行事﹐非空言比。方今思濟艱難﹐《左氏傳》繁碎﹐陛下不宜虛費光陰﹐耽習文采﹐莫若潛心聖經。」帝以其言有理﹐命安國兼侍講專講《春秋》。安國退出。

帝日於內廷追憶舊臣﹐每與百官擬議升奪。起復朱勝非爲尙書右僕射兼知樞密院事﹔以韓世忠爲江南東西路宣撫使守建康﹐他帥臣稱宣撫使者並罷﹐以王似爲川陜宣撫副使。有侍禦史黃龜年奏曰「張浚在關陜三年﹐訓新集之兵﹐當方張之敵﹐以劉子羽爲上賓﹐任趙開爲轉運﹐擢吳玠爲大將﹐皆適其宜。

西北遺民歸附者眾﹐故關陜𨿽失﹐而全蜀按堵﹐且以形勢牽制東南﹐江淮亦賴以安。若以王似再爲川陜副使﹐則張浚不能專其任﹐而彼民亦見多擾。乞陛下裁詳之。」帝疑張浚殺趙哲﹑曲端爲無辜﹐任子羽﹑玠﹑開爲非是﹐不允其奏。卻說張浚聞朝廷以王似爲川陜宣撫副使﹐心大不安。遣人以書召子羽﹐子羽馳見浚。浚以王似事告之﹐子羽曰「皆朝廷臣﹐宣司何以過慮﹖目下金撤離喝取金州﹐有燒眉之急。守臣王彥悉力拒戰﹐遣人求救宣司﹐如大早之望云霓。宣司當以國事爲重﹐勿生退志也。」浚然其言﹐卽以專命付子羽﹐令持兵救應王彥。子羽卽辭了張浚﹐回至興元﹐調集諸軍商議救應金州。聞王彥兵敗奔石泉﹐撒離喝乘勝而進﹐子羽急命田晟謂之曰「爾可引精卒二千把守饒風關﹐阻住敵人來路﹐吾隨後調軍策應。」田晟領兵去了。子羽復遣人往和尙原﹐召吳玠引兵自河池逕至饒風關﹐策應田晟。子羽分調已定﹐自與三千兵堅壁而守。

卻說差人遞書漏夜至和尙原報知吳玠﹐令趨河池出兵保饒風關。吳玠得子羽消息﹐與弟吳璘議曰「和尙原離饒風關三百餘里﹐若策應遲緩﹐與金人占之﹐則興元一路都休矣。爾可緊守和尙原﹐我當急往救之。」吳璘然其議﹐玠卽引四千兵離和尙原﹐日夜馳奔饒風關。只作一日行到﹐與田晟兵會﹐探知敵人尙離關五十里遠。吳玠遣人以黃柑送撒離喝曰「大軍遠來﹐聊用止渴。」撒離喝見了大驚﹐以杖擊地曰「爾來何速耶﹗」卽下令軍中悉力攻打饒風關。番將劉夔引步騎二百餘首先攻擊﹐一騎先登﹐使二騎擁後。先者旣死﹐後者代攻。吳玠與眾軍在關上彊弓亂髮﹐又木石火炮之類一齊滚下﹐如是者七晝夜﹐吳玠﹑田晟並力拒守金兵﹐死者不計其數﹐番將各帶重傷﹐不能立腳。撒離喝見攻不破﹐於關下裝起雲梯﹑木架﹑蠻子牌﹑抵箭甲﹐務在攻拔。吳玠射下火箭燒絕云梯﹐胡騎跌落死者屍如山積。撒離喝無計可施﹐詢鄕導更有何處可渡此關﹖

內有識地勢者教之關左有小路通祖溪關﹐出了此關便繞出饒風關﹐望興元府只有一百里程途。撒離喝聽了﹐大喜曰「此天賜吾成功也。」乃更募敢死士數百﹐由間道自祖溪關繞出吳玠後﹐乘髙以瞰﹐饒風關便在目前。吳玠與田晟在關內見金兵略無動靜﹐玠曰「敵人無柰我何。此有小路出得關後﹐可分兵截其來路﹐庶可保全。」二人正議間﹐忽哨馬報虜寇已出祖溪關﹐乘髙據險以扼吾軍之前。吳玠大驚﹐謂晟曰「君堅守此勿出﹐吾當退保興元。」卽引兵出洋州來會子羽。撒離喝率胡兵掩至洋州﹐宋兵大潰。玠輕騎馳入興元﹐見子羽曰「敵人已近郊矣﹐我軍眾寡不敵﹐可速退西縣以作後圖。」子羽曰「興元不可保﹐西縣尢不能全。虜寇四下攻掠﹐西縣非駐兵之所﹐莫若與君同守定軍山﹐倚險堅壁以待敵。」玠曰「定軍山𨿽險﹐糧艸難運。

西縣若使敵人有之﹐一年儲積盡已空也。我引一軍屯西縣保護糧艸﹐待制一軍屯三泉截敵人來路﹐遇有警急﹐兩下得以相援。」子羽然其計﹐卽焚興元﹐退保大安軍之三泉縣。

第三十四回

吳燐大戰仙人關

卻說撒離喝大眾遂入興元﹐駐兵金牛鎭。聲勢甚盛﹐四川大震。撒離喝遣劉夔攻打三泉急切﹐子羽從兵不滿三百﹐竭力拒戰﹐糧食已盡﹐與士卒取艸芽木甲充饑﹐遣人遺書與吳玠訣別曰「君不來﹐吾當以死報國。」玠得書﹐未有行意。統制張彥曰「敵人圈子羽已危矣。三泉若破﹐必席捲而至﹐西縣其能保乎﹖節使不往救之﹐欲何主意﹖」旁有楊政大呼曰「節使不可負劉待制﹗不然﹐政輩亦捨節使去矣﹗」玠見眾志奮銳﹐乃從間道會子羽。子羽曰「三泉﹐川之要道。吾與共守此地﹐遣人取張宣司救兵﹐可退虜寇。」玠曰「關外蜀之門戶﹐不可輕棄。復往守仙人關﹐足能待敵。」子羽從之﹐與吳玠殺出三泉。虜寇重疊圍定﹐玠首先衝擊﹐楊政﹑子羽奮呼力戰﹐殺透重圍。已到仙人關﹐子羽審視山勢﹐以覃毒山形如斗拔﹐其上略平有水﹐可容眾汲。子羽乃與吳玠分二壁屯紮。

吳玠屯仙人關﹐自與部下屯覃毒山。子羽命將士築壁壘﹐以爲必盈之計。築方成﹐金兵四下掩至﹐喊殺連天。距營十數里﹐子羽據胡牀坐於壘口下瞰敵兵﹐諸將泣告曰「矢鏃如蝟﹐此非待制坐處。」子羽曰「子羽今日死於此耳﹗」撒離喝駐兵久困不能下﹐與部下商議進攻之策。遼將武從龍曰「吾眾人深入其地﹐道路險阻﹐甚不便於進退。梁津積聚﹐宋人俱預先徙移﹐今野無所掠﹐進而莫得﹐軍中饋餉不繼﹐近日已殺馬及兩河所僉軍士以食。而子羽﹑吳玠屯兵於腹背之間﹐吾眾料不能保全﹐不如退去﹐休養甲士﹐預備糧艸﹐爲後圖之機。」撒離喝亦因北人不服水土﹐疫癘且作﹐遂聽從龍之言﹐引眾自斜谷北去。張浚聞知金兵深入﹐已將出斜谷﹐欲移軍守潼川。遣人報知子羽﹐子羽著人回書﹐言「吾已在此﹐金人必不敢南﹐宣司愼勿動軍。」張浚得子羽回書乃止。

卻說子羽探知金人退去﹐約吳玠分道迫之。吳玠卽引部下繞出褒谷﹐阻截其歸路﹐子羽引兵隨後追襲。撒離喝與眾將正出了斜谷﹐忽山峽邊金鼓齊鳴﹐一彪軍馬攔住﹐爲首一員大將乃吳玠也﹐大叫﹕「虜寇下馬受戮﹗」金兵大驚﹐武從龍持刀拍馬直取吳玠﹐二騎相交﹐戰上十餘合。後面喊聲大舉﹐劉子羽追兵襲到。虜寇首尾受敵﹐曲部大亂﹐墮落溪澗死者不可勝計。武從龍不敢戀戰﹐殺出重圍﹐保定撒離喝﹐盡棄輜重而走﹐餘兵不能自拔者悉降。子羽與吳玠收兵﹐復還興元﹐裒集諸將﹐分作二處戍守。吳璘守和尙原﹐自退保興元府。三泉﹑西縣俱著人把截﹐以防金人再來。是役也﹐金人始謀本謂吳玠在西邊。

胡涉險東來﹐不意玠馳至﹐𨿽入三州﹐而失不償得。

卻說金撒離喝走出斜谷﹐旣回鳳翔府﹐聚集眾人﹐折去三分之一。與武從龍﹑劉夔等議曰「宋將守川﹑陜﹐可慮者惟吳玠﹑劉子羽二人而已。若能除之﹐蜀地竟可圖也。」劉夔曰「吳玠善撫其眾﹐部下皆爲之死戰﹐我軍如何能夠取勝﹖劉子羽忠毅過人﹐實勁敵也﹐此一路決不可入。」撒離喝曰「吾修書一封﹐遣人持與子羽﹐誘之以重爵﹐招彼來降﹐爾眾人以爲如何﹖」武從龍曰「只恐其人難以屈致。元帥姑試之。」撒離喝卽修書封定﹐遣十人善能專對者逕詣興元府﹐持見子羽。

子羽拆開視之。書曰﹕

金國大元帥撒離喝書奉劉待制閣下﹕近者吾軍深入﹐破三泉﹐掠西縣﹐攻饒風關﹐圍覃毒山﹐席捲之勢﹐君以孤軍﹐退走不暇。吾以軍馬不服水土﹐漸且退離﹐休養甲士﹐俟秋髙馬肥﹐必復大舉南下。第以君忠義過人﹐不忍亟困﹐奚以驅眾窘迫斜谷﹖除已往之愆不咎﹐許將來之意自新。倘以所部棄宋投金﹐吾當奏爾上封﹐食祿千邑﹐決無虛負。此實區之至望﹐未審待制志願否﹖咫櫝具聞﹐伏候裁音。

劉子羽看書畢﹐卽裂於地下﹐叱令左右將持書人盡斬之﹐而畱其一放之還曰「爲我語賊﹐欲來卽來﹐吾有死耳﹐何可招也﹗」其人抱頭鼠竄﹐走回鳳翔﹐見撒離喝告知子羽之事。

撒離喝大怒曰「不取了川﹑陜﹐誓不回軍也﹗」卽著人會集兀朮軍馬由和尙原進攻﹐」我軍從鐵山策應﹐俱約合於仙人關。」兀朮得撒離喝指揮﹐卽部領十萬胡兵﹐與大將韓常分道而進。消息傳入仙人關﹐吳玠聽得金兵二路入寇﹐兀朮進逼和尙原﹐卽遣人謂之曰「爾可漏夜至和尙原﹐報與吳璘知會﹕目下金人必復深入﹐且其地去蜀遙遠﹐饋餉不繼﹐可棄之移師殺金坪﹐以邀敵人來路。」小校逕至﹐說與吳璘。吳璘遂移軍﹐棄和尙原而屯殺金坪﹐不在話下。

卻說兀朮人馬大驅破了和尙原﹐直抵仙人關﹐令人會撒離喝軍馬。撒離喝以步騎十萬自鐵山而進。棧道甚險﹐原被宋兵燒絕去處約有二百餘里。撒離喝令眾人鑿開崖道﹐循嶺東而下﹐與兀朮合兵數十萬﹐進攻仙人關。吳玠於關上遙望金兵旗幟無數﹐胡騎重重疊疊圍繞關下﹐因與楊政等議退敵之計。楊政曰「乘金人遠來疲憊﹐因其營壘未定﹐可出奇兵逼之﹐虜賊可破矣。」玠曰「金人勢重﹐眾寡不敵﹐我與君等深溝髙壘﹐坐守不戰。彼今深入﹐費用不貲﹐豈能久住﹖俟其因而後示兵﹐此萬全策也。」軍校王俊曰「敵人已近關下﹐川蜀震駭﹐豈可久不出戰﹖爲今之計﹐莫若遣人約吳璘引兵繞出敵後﹐以絕其饋餉﹐吾以精兵攻其前。彼首尾受困﹐人懷內懼﹐此必盈之策也。何用自爲退守計哉﹖」玠從其議﹐卽遣人會吳璘出兵。

卻說吳璘著人探聽兀朮虛實﹐忽得玠令其出兵檄書﹐已知金人進攻仙人關﹐璘著副將汪凱以重兵守殺金坪﹐謂之曰「此處最當其衝﹐君只在堅守﹐離萬夫莫能過也。我當自救仙人關。」汪凱領諾之。璘引本部五千兵﹐自武階路入援。兀朮與撒離喝合兵﹐連營數十里﹐金鼓之聲震動山峪。吳璘冒圍殺入。早有二番將截住去路﹐乃撒裏幹﹑孛堇眞白。吳璘拍馬挺槍﹐直取二將。撒裏幹手執利刀來迎﹐不二合﹐璘一槍刺於馬下﹐殺散餘眾﹐衝開一條路。孛堇眞白隨後趕來﹐吳璘倚住手中槍﹐拈弓搭箭﹐指定孛堇眞白矢來﹐孛堇眞白墜馬而死。璘從騎漸漸損折﹐只得罄力殺進。正走之間﹐前面一彪金兵擺開﹐爲首一員大將﹐旗號分明﹐乃大金副元帥兀朮也。吳璘更不打話﹐來戰兀朮。約鬥十餘合﹐吳璘料不能勝﹐奪路而走。胡兵漫野趕來﹐吳璘手揮短刀﹐砍死無數。已殺透重圍﹐離金陣十五里遠﹐身上血污袍鎧﹐只剩得二千餘騎﹐吳璘無半點退心﹐只願衝殺。正行之間﹐忽兩路兵截出﹐精騎掩至﹐勢不可當﹐乃撒裏喝人馬。當時吳璘以五千步兵﹐轉戰七晝夜﹐便是鐵人亦困乏矣。吳璘拚死而戰﹐正在危急間﹐關前喊聲大震﹐一將衝殺而來﹐乃吳玠也。吳玠因見關下殺气淩空﹐知有救援軍來﹐故引兵衝出接應。吳玠殺開金圍﹐救出吳璘﹐進了仙人關。

兀朮與撒離喝追逼關下﹐督令眾人以云梯攻其壘壁。關下金鼓震天﹐關中築起土城﹐以示重壘。驍將楊政令軍士以撞竿搗碎其云梯﹐更用長矛刺下。金兵傷折甚眾﹐各有退意。兀朮一連困了十數日﹐關益不能下。兀朮與撒離喝﹑武從龍﹑劉夔﹑韓常﹑劉長吉等計議曰「仙人關久不能下﹐爾等有何良策﹖」撒離喝曰「須將人馬分作二陣﹐前後攻擊﹐關必破矣。兀朮依其計﹐以韓常人馬陣於西﹐自與眾將陣於東﹐連營徵鉦之聲達旦。關中統領王喜﹑王武﹐統制張彥﹑王俊等將截髮請戰﹐吳玠因眾心銳於戰鬥﹐卽喚過王喜﹑王武謂之曰「虜賊連營數十里﹐首尾一時不能相應﹐爾二人領步兵四千﹐從關頂半嶺抄出﹐多設金鼓旗幟﹐雜以紫﹑白二色﹐候黃昏左側﹐直搗金兵東陣。吾隨後遣人策應。不得有失。」二人領計去了。再令洪威﹑王俊﹕「爾二將領一支兵埋伏河池﹐候敵人戰敗﹐扼其歸路。」竣威依令去訖。又召張彥曰「與爾精卒五千﹐出關前劫奪橫山砦以當敵人之衝。」張彥欣然而去。

第三十五回

張浚被劾謫嶺南

卻說吳玠次日近申時候﹐開了仙人關﹐引驍騎五百飛下關來﹐大喝﹕「胡賊休走﹗」番將大耳兒急待退避﹐吳玠手起刀落﹐斬於馬下。兀朮見關上出戰﹐自引大隊迎敵。正遇吳玠與弟吳璘殺入中營﹐兀朮綽刀跑馬擋住吳玠。吳玠舞刀直取兀朮﹐二人交馬數合﹐兀朮陣後先自紛亂﹐乃王喜﹑王武一支人馬從關左抄出﹐將兀朮軍衝作兩截。哨卒報知﹐兀朮恐後軍有失﹐勒回馬自來救護。吳玠乘勢殺進﹐金兵大敗。兀朮見旗幟無數﹐金鼓連天﹐正不知幾多軍馬﹐不敢交鋒﹐刺斜殺奔西陣。韓常望見徵塵競起﹐正待引部下來應﹐忽報宋軍從橫山砦殺進﹐將胡人糧艸盡行燒毀。韓常大驚﹐卽勒兵殺奔橫山砦。當頭一將﹐面赤須黃﹐手執銅鞭﹐乃川中驍騎張彥也﹐拍馬舞鞭﹐來戰韓常﹐韓常舉槍交還。二將戰上十餘合﹐宋兵四下齊出﹐韓常不敢戀敵﹐殺回本陣。張彥驟馬追來﹐韓常走出﹐正遇兀朮人馬﹐常曰「元帥可急出黃牛峽而走﹐吾敵住追兵。」韓常勒回馬復戰張彥﹐張彥扯起硬弩矢來﹐正中韓常左目﹐墜馬而死。張彥引兵掩殺﹐胡虜死者不計其數。兀朮與撒離喝﹑武從龍﹑劉夔等引敗眾急走黃牛峽﹐日已沈西﹐正走間﹐峽中金鼓震天﹐楊政一支軍馬殺出。兀朮驅眾將混殺一陣﹐又敗之﹐折兵大半﹐劉長吉戰慌墜崖而死。撒離喝連夜走出河池﹐未及數里﹐洪威﹑王俊兩下伏兵齊出﹐截住去路。兀朮心慌膽碎﹐只得拚死而戰﹐衝開血路﹐走出和尙原而去﹐遺棄金鼓旗幟馬駝輜重堆滿河岸﹐覓子尋妻者哭聲載道。

王俊見夜暗﹐亦不追趕﹐合兵來會吳玠。吳玠點集諸將﹐折損勁卒亦多。計斬獲胡兵耳帶金環者五千餘級﹐降其番漢人四萬﹐糧艸輜重三百車。吳玠謂眾將曰「勿以金人退爲可賀﹐更須防之。」遣王喜﹑王武守和尙原﹐張彥﹑王俊守橫山砦﹐弟吳璘仍守殺金坪。吳玠分撥已畢﹐自率兵守仙人關﹐以爲久計。是役也﹐兀朮以下皆攜妻孥而來﹐劉夔乃劉豫之腹心﹐本謂蜀可圖﹐旣不得逞﹐度玠終不可犯﹐乃還據鳳翔﹐休息甲士﹐屯田爲久畱計。自是不妄動矣。

卻說張浚知金人入寇仙入關﹐吳玠得捷音至﹐卽具表詣行在。前後稱吳玠用兵有術﹐敵人屢來挫刃﹐況今人才難得﹐乞陛下重加旌獎﹐庶以激勵將士﹐緩急有仗。因請求解兵柄﹐且論王似不知軍旅﹐恐難稱職﹐乞更選精練兵事者代之。帝鑑奏以示朱勝非。勝非與張浚有宿怨﹐因奏曰「陛下可準其解兵權﹐且內廷多事﹐召之入朝理政﹐亦重事也。」帝允奏﹐升王似爲川陜宣撫使﹐封吳玠爲副使﹐召張浚知樞密院事﹐卽赴行在。張浚承召﹐自興州由閬州至臨安見帝。帝思浚往日功績﹐慰勞甚至曰「不見卿又數年矣。」浚頓首稱謝。居朝數日﹐僕射朱勝非諷臺臣常同劾奏之。常同率中丞辛炳彈奏張浚祕劉子羽之罪不發﹐喪師失地﹐跋扈不臣﹐乞陛下以國法爲重﹐明其黜陟﹐庶爲臣子之勸。髙宗不得已﹐出張浚居之福州。浚入見帝﹐帝曰「不久取卿矣。」浚辭帝出﹐逕往福州去了﹐不在話下。

卻說張浚旣罷去﹐帝以趙鼎有宰相才﹐卽升趙鼎知樞密院事﹐都督川﹑陜﹑荊﹑襄諸事。鼎辭曰「臣以匪才﹐如當此任﹐恐負陛下望也。」帝曰「四川全盛﹐半天下之地盡以付卿﹐黜陟專之可也。」鼎乃條陳治安之策數事﹐朱勝非忌其妨己﹐從中抑之﹐鼎志竟不得行﹐乃上疏曰「頃者陛下遣張浚出使川﹑陜﹐國勢百倍於今。浚有補天浴日之功﹐陛下有礪山帶河之誓﹐君臣相信﹐古今無二﹐而終致物議﹐以被竄逐。夫喪師失地﹐浚則有之﹐然未必如言者之甚也。大抵專黜陟之典﹐受不禦之權﹐則小人不安其分﹐謂爵賞可以苟求﹐一不如意﹐便生怏望。是時蜀士至於醵金募人詣闕訟之﹐以無爲有﹐何以自明﹖故有志之士欲爲國立事者﹐每以浚爲戒。今臣無浚之功﹐當此重責﹐去朝廷遠﹐恐好惡是非﹐行復紛紛於聰明之下矣。

伏望閔臣孤忠﹐使得展布四體﹐少寬陛下西顧之憂。」疏上﹐髙宗詔下允其舉措事宜得專行之。

話分兩頭。卻說金國遣李永壽﹑王翊朝見髙宗﹐備奏﹕「大金皇帝遣臣來與陛下議和。」帝曰「講和欲要何議﹖」永壽曰「大金謂中原士民有在江南者以還劉豫﹐黃河西北士民在於江南者還我大金。只以長江爲界﹐江之南則爲宋地﹐大江迆北則爲齊地。」髙宗曰「待朕與臣議之﹐使命且回驛舍停止。」使者旣退﹐帝召廷臣議和戰二策﹐或曰「眾寡不敵﹐彊弱已分﹐與之和漸可舒生靈之困﹐軍士亦得以解息也。」帝善其言。呂頤浩奏曰「昔太祖取天下﹐兵不過十萬人。今有兵士六七萬矣﹐比年韓世忠﹑張浚﹑陳思恭﹑張崇屢奏人有戰心﹐願決策北向。今之精銳皆中原人﹐恐久而消磨﹐他日難以舉事。」帝意方主和議﹐不從。呂頤浩因辭免﹐帝允其請。

是時﹐虔﹑吉二州盜賊蠭起。吉州賊首彭友手下有李動天等十人﹐號爲「十大王」。虔州賊首陳顒手下有羅閒十等﹐連眾數萬﹐循梅嶺分路剽掠廣﹑惠﹑英﹑韶四州﹐南雄﹑南安﹑建昌﹑邵武四府﹐聲息甚緊﹐報到臨安行在所﹐髙宗乃頒詔專委嶽飛徵討。詔下江州﹐紹興三年夏四月也。嶽飛奉詔﹐不辭炎暑﹐引張憲﹑徐慶﹑王貴等共一萬人馬前到吉州。卻說吉州賊彭友聽知嶽飛部兵欲來徵他﹐悉眾飛奔來迎﹐列成陣勢待之。

遙望見大隊人馬﹐嶽飛身披鎧甲﹐手執利槍﹐立於門旗下﹐謂彭友曰「觀君一表﹐非賊類耶﹐何不返邪歸正﹐以圖善計﹖」彭友更不打話﹐躍馬舞刀直殺過來。飛曰「誰先擒此賊﹖」張憲應聲而出﹐策馬舉刀抵住彭友。二人戰了數合﹐未分勝敗。

嶽飛見張憲勝不得彭友﹐一騎馳出﹐只兩合﹐將彭友捉於馬上。

張憲揮兵掩殺﹐賊眾大敗﹐退保固石洞。嶽飛將彭友囚之﹐下令軍中曰「賊勢已離﹐不可緩攻﹐當乘勝剿除之。」遣敢死士疾馳登山。陳顒﹑李天王等占據不定﹐驍將楊再興騰湧上來﹐一刀砍死陳顒。李天王驚慌不疊﹐被眾軍士並前殺之﹐賊黨大潰皆降。二州賊盜悉平﹐獲其降卒有老弱者二萬餘人﹐放歸田裏﹐選其精壯者盡編入伍從軍﹐檢其金帛盡行給賞戰士。

班師回江州﹐差人報捷於朝。髙宗大悅﹐仍下詔命嶽飛赴行在。嶽飛得詔﹐令張憲﹑王貴等總戎事﹐自與子嶽雲赴闕。

第三十六回

宋髙宗禦駕親徵

卻說嶽飛入朝﹐見髙宗於內殿。髙宗問其前後平賊之事﹐嶽飛頓首拜謝﹐終不敢自矜其功﹐朝廷愈加敬重﹐封嶽飛爲鎭南軍承宣使神武副軍都統制江南西路沿江制置使﹐封子嶽雲爲武顯大夫遙郡刺史。賞賜嶽飛朝服﹑公服﹑戰袍各一套﹐又以大紅旗一面﹐帝手書「精忠嶽飛」四字賜之﹐凡出兵許用此旗豎立軍前﹐以警夷狄﹐激勵將士。嶽雲亦有賜賚。嶽飛父子謝恩退出。

次日﹐嶽飛連進二表﹐辭還嶽雲封職﹐朝廷不準。飛又進表辭。表曰﹕神武副軍都統制江南西路制置使臣嶽飛上言﹕臣先三具表文辭免官職嶽雲武顯大夫遙郡刺史恩命事﹐奉聖旨已降指揮不允﹐不得再有陳情。臣聞正己然後可以正物﹐自治然後可以治人。臣冒寵恩榮﹐夙夜惶懼﹐惟恐檢飾修省有所未至﹐不足以服眾。如臣男云始就義方﹐尙存乳臭﹐𨿽累經於行陣﹐曾未見於事功。比者荷蒙聖恩﹐遽遷優秩﹐在臣私念﹐實不遑處。臣庸懦無能﹐方將勉竭驚鈍﹐仰圖報稱﹐而自使其子受無功之賞﹐則臣飛不能正己而自治﹐將何以率人哉﹗伏望陛下憐臣魯直﹐察臣愚聲早賜諭旨﹐收還誥命。容臣男他日大立戰功﹐然後命之以官﹐亦未爲晚﹐此實爲臣父子之幸也。臣不勝激切震汗之至﹐伏取進止﹐謹言。大宋紹興三年七月日嶽飛上言。

又有表文上進。表曰﹕

神武副軍都統制江南西路制置使臣嶽飛上言﹕臣今年率領將士﹐討捕虔﹑吉州界盜賊山寨數百餘座﹐其吉州盜賊彭友等﹐其徒數萬侵犯江西﹑湖南﹐其虔州盜賊陳顒等﹐其徒亦有十餘萬眾﹐結爲表裏﹐拒敵官軍﹐恃賴山險﹐侵犯廣東﹑江西﹑江東﹑福建﹐沿邊郡縣皆被攻劫﹐縱橫往來者數年。臣奉聖旨提兵討之﹐𨿽正當盛暑﹐炎瘴交侵﹐而一時將士奮不顧身﹐爭先用命﹐以獲平蕩。首領𨿽眾﹐並就生擒﹐一無遺類。向非賞罰明均﹐何以使人盡力如此﹖

伏望朝廷特頒恩賞﹐庶使有以激勸兵將﹐緩急可以倚仗。

謹具奏聞﹐伏候睿音。大宋紹興三年七月日嶽飛上言。

髙宗覽表﹐深嘉其忠義﹐收回嶽雲誥命﹐攺授武翼郎。而賜白銀二千兩﹐給賞所部將士。髙宗以臨安府爲行宮﹐前後只是一殿﹐早晨朝見百官﹐謂之外朝﹔朝退﹐臣宰會議政事﹐謂之後殿﹔飯後引見言事者﹐謂之內殿﹔遇雙日﹐講讀經書﹐謂之講殿。

起居郎胡寅見朝廷常差使臣去金國﹐屈節講和﹐心甚不平﹐於內殿伏闕言事﹕「臣思虜寇姦詐百端﹐請絕講和之議。修徳養民﹐挑兵選將﹐以圖恢復中原﹐報前日之恨。卻將累年使臣賫去金銀緞疋﹐將來賞賜三軍﹐庶使姦虜還知我朝雪憤必爭之志。若能如此﹐皇陵可掃﹐二帝可還。﹐不能如此甘心僻居東南一隅﹐只是求和納款。欲使中原恢復﹐二聖北還﹐決不能得矣。想此虜賊﹐昔日震我皇陵﹐除我宗廟﹐遷虜二帝﹐劫辱后妃﹐占據二京﹐殺戮百姓﹐實爲陛下痛恨之仇也。自建炎元年至紹興三年﹐陛下每每卑辭厚禮﹐或指問安﹐或指迎請爲名﹐而遣去使臣不知該幾多人矣﹗去的使臣曾有知二帝在於何處否﹖

或曾見二聖之龍顏否﹖或曾探得賊情之眞假否﹖或曾因求和得力而能息兵不南侵否﹖伏望陛下斟酌﹐果能如是否﹖自從求和之後﹐使臣還往於路無有虛日﹐則我邊關險隘可守去處﹐皆以失矣﹐陛下猶且不醒。今虜賊知我中國所重者在於聖父﹑聖母﹐所恨者在於劫辱后妃﹐所怕者在於用兵﹐以此虜人得肆姦詐﹐然後常許講和﹐使我加添金幣﹐則平我常年所懷之恨﹐穩我平日所怕之意﹐卻指地使我中國坐受其患。似這等事旣已長久﹐天下人皆以朝廷從此必定攺前所行﹐豈知陛下還出這等計﹗或者對陛下說『暫依此行』。臣見識𨿽淺﹐豈有大國之君厚費百姓脂膏﹐而屈己奉表稱臣於羯狗﹐而行此暫且之事乎﹖又或有對陛下說﹕『只要求得聖父﹑聖母回京﹐不得不如此』者。臣𨿽愚﹐不想此五六年間差了多少使臣去了﹐至今二聖不曾見他放將回來。這等姦詐﹐陛下亦可知矣。況今歲月旣久﹐虜情越密﹐必定無有可通之理。若還只依秦檜之謀﹐在廷眾議﹐則忠臣義士失志﹐而釀成後日之患﹐陛下不可不憂。」髙宗見奏﹐下詔候眾臣議之。胡寅見帝銳於求和﹐不聽其諫﹐乃辭求外住﹐除邵州知州。

卻說齊國劉豫差太子劉麟往金國乞兵南侵﹐金太宗見其所奏﹐與大太子粘罕計議﹐正遇著四太子兀朮徵西回來﹐再三說道南宋未可徵伐。太宗問﹕「爲何未可徵伐﹖」兀朮奏曰「臣觀南宋帝星復明﹐況江南之地低濕﹐此幾年東徵西討﹐人馬困乏﹐又曾沿路糧艸未曾積攢﹐人馬𨿽去﹐只怕不得成功。」粘罕奏曰「俺兄弟這幾年辛苦﹐意在偸安﹐不肯出兵﹐故如此說。」太宗曰「天時不如地利。吾軍久駐南方﹐多生疫疾﹐兀朮所陳亦善。」遂不發兵﹐著令劉麟回本國見父皇﹐備言其事。劉豫見金國不肯出兵﹐又聞知嶽飛人馬勢大﹐沿江堆積糧儲﹐則有復取中原之意﹐心中恐懼。又使其侄劉猊賫表進奏金國父皇﹐備言「南宋有嶽飛父子驍勇﹐其鋒不可當。現今練兵選將﹐海運糧儲﹐不日過江來爭故地。父皇若不早爲提備﹐明日河南﹑河北不可保也。伏願上國父皇以臣子力孤兵少﹐難爲迎敵﹐乞命一將領兵從密州入海﹐抄昌國去奪海運糧船﹐再往明州去搶禦船﹐直至錢塘江口紮祝臣卻領兵進奪江口﹐燒其戰船﹐徑奔臨安﹐與上國會兵圍臨安府﹐捉了宋主﹐方得江山一統﹐而無後慮。」金太宗準其所言﹐乃遣粘罕充左元帥﹐撻懶充右元帥﹐調發渤海漢兒軍五萬﹐前去會兵滅宋。四太子兀朮曾知江南地勢險易﹐著令領前哨人馬﹐當日點選七萬金兵﹐離北地望密州進發。次日辭朝﹐兀朮與其兄粘罕議曰「不要聽劉豫說。我北方人只會騎馬射箭﹐不曾習學水戰﹐只從汴京路去。」粘罕依其議﹐以此不投密州﹐徑往汴京來會劉豫人馬同進。齊主設宴管待粘罕諸將﹐就命太子劉麟爲左副元帥﹐其侄劉猊爲右副元帥﹐領兵十萬﹐與大金人馬分路南侵。金家粘罕領兵從泗州進發﹐來攻滁州﹐先使兀朮領兵前哨。齊家劉麟領兵從楚州進發﹐來攻衛州﹐先使來降賊首李成領兵往襄陽一路上以抵嶽飛。兩家人馬離了本地﹐但見槍刀耀日﹐旗幟漫空﹐人馬隨處駐紮。

沿江守將飛報臨安來﹐髙宗大驚﹐與廷臣議曰「金兵與逆臣劉豫分兵南下﹐聲勢如此緊急﹐爾眾人有何良策﹖」或奏﹕「金兵勢大難敵﹐陛下莫若將鑾輿暫歸福建以避其鋒﹐候勤王之師勝﹐然後復回臨安。」髙宗將從之﹐班部中轉過張浚奏曰「伏惟陛下未審前者避兵何處可安﹖驗之在前﹐警之在後。今日只可命將提兵﹐分頭抵殺﹐君臣協力﹐將士同心﹐方可免難。何又以走避爲計﹖」髙宗聞奏﹐心下猶疑。又轉過趙鼎奏曰「張浚所言是也。車駕駐此﹐待臣與諸將領兵前去抵之。兵若不勝﹐陛下避之未晚。臣𨿽庸懦﹐亦當死報國家。」言訖兩淚交流﹐仰天嘆曰「今我大宋堂堂之天下﹐豈無一个忠臣義士出力﹐而使君父無處潛身者乎﹖切思列聖撫養臣等將有二百年﹐閒居無事之時坐享富貴﹐今日朝廷有事﹐而無一人肯死君難﹐而與鳥獸何異﹖他亦人也﹐我亦人也﹔他亦命也﹐我亦命也﹔若能人人捨命忘生﹐有何不勝哉﹗」髙宗聽了不覺淚下﹐謂鼎曰「朕因二聖遠畱沙漠﹐以此只得求和而望二聖還朝。今日豈想逆虜放肆侵淩﹐朕當親率六師到於長江之上﹐與賊決一死戰。卿與張浚便與朕整點人馬﹐大開庫藏賞賜官軍﹐不可遲誤﹗」趙鼎只是數句衷腸﹐激動九重天子。趙鼎心中暗喜﹐又奏曰「只因我國累年怯懼﹐使此虜賊恣逆凶惡。今日得蒙聖斷親徵﹐將帥必然奮勇﹐此去無不成功。臣當願效區區以圖報國。」於是帝付趙鼎專徵之權﹔以張浚知樞密院事﹐先去江上整理諸路官軍。詔下﹐滿朝大小官員﹐臨安老幼﹐無不相慶。

第三十七回

韓世忠鏖戰大儀

紹興四年冬十月﹐趙鼎與張浚出於教場﹐操練諸軍。浚執趙鼎手曰「此行舉措﹐皆合人心。」鼎笑曰「諭子才之功也。」鼎計有二十萬人馬﹐奏報朝廷。髙宗謂羣臣曰「朕今養兵數年﹐已夠二十萬﹐則不畏懼敵人。」旁有侍禦史常同奏曰「臣𨿽愚昧﹐未聞有二十萬兵而怕人者也。」髙宗大喜﹐決意前徵。張浚受命辭朝﹐奏曰「伏願陛下星火差人去召嶽飛﹐領兵渡江入淮會兵退虜。臣自往鎭江﹐督召劉光世﹑韓世忠等與兀朮決日交兵。陛下以大軍出平江取齊。」髙宗準其奏﹐卽差內侍賫書﹐疾忙前去宣召嶽飛﹔一邊差官領兵護送後宮妃後盡去溫州﹐上船入海﹐投奔福建泉州﹐暫且停止。趙鼎又怕髙宗親徵之意有變﹐又奏曰「陛下養兵將有十年﹐用他正在今日。聞知聖駕親徵﹐無不欣悅用命。陛下之心若有少懈﹐卽使人心離散﹐大江之險則不能保。此江若被虜賊得了﹐我這江南之地無可靠也﹐陛下當熟思之。先年只因失了大江之險﹐聖駕直到海濱﹐無可歸矣。」髙宗聞其所言﹐泣謂鼎曰「非惟朕無所歸﹐累及隆佑太后﹑妃嬪皆不知下落。今朕決意親徵﹐卿當激勵諸將盡忠爲國。」趙鼎再拜以謝。

時髙宗駕起臨安府﹐諸將各擁重兵﹐分道而進﹕江東淮南路兵﹐命劉光世率領﹔鎭江建康淮東路兵﹐命韓世忠率領﹔荊南﹑嶽﹑鄂﹑潭﹑鼎灃﹑貴六州並漢陽兵﹐命張俊率領﹔江西路舒州﹑蘄州兵﹐命嶽飛率領﹔利州路兵﹐命吳玠率領﹔明州沿海兵﹐命郭仲荀率領。

趙鼎分調以定﹐內廷一班文武並隨禦駕親徵﹐髙宗曰「可先遣魏良臣使金﹐陳兩國利害﹐然後示兵。」胡松年奏曰「旣與決戰﹐何必再通使命﹖」帝曰「二聖在彼﹐若猶如前不悛﹐朕決與卿等直抵沙漠﹐剿絕丑類﹐而迎回車駕也。」竟遣行。帝又以「惟韓世忠一路﹐朕當以手敕命之駐兵揚州﹐以候迎朕。」趙鼎曰「世忠兵屯鎭江﹐正當金人來路﹐豈可移之。聖上更宜裁詳。」帝不從﹐下詔遣使馳報世忠。

卻說韓世忠在鎭江得髙宗駐揚州手敕﹐感泣曰「主憂如此﹐臣子何以生爲﹖」遂聚部下議曰「君上禦駕親出﹐兀朮約金聶兒孛堇兵出江上。若吾大軍進駐揚州﹐長江必爲虜得﹐則江南之地何以爲計﹖」正猶豫間﹐忽報朝廷遣魏良臣通使金國﹐逕由鎭江。世忠聞此消息﹐以手加額曰「此天賜吾機會也。」眾將問計將安出﹖世忠曰「近日金聶兒孛堇屢欲窺睨鎭江﹐以吾屯紮在此﹐不敢卽來也。世忠預畫此策﹐使子牙再出﹐諸葛復生﹐金人亦逃不出吾圈套也。」眾皆未信。

世忠因命部下撤去軍中炊爨﹐待良臣至﹐以干糧給之。眾人得令﹐盡去其炊爨﹐示以匱乏之意。良臣入見世忠。世忠與之交論片時﹐因謂曰「近來與金兵交戰﹐儲積已空﹐未有甚禮供給。且目下君命移師駐揚州事急﹐使臣寬容。到金國𨿽決﹐君上欲激勵示師江上﹐勿以朝廷自屈爲辭﹐實社稷幸也。」魏良臣不悅﹐卽辭世忠﹐急上馬馳去。又報趙鼎奏準﹕卽日金人入寇﹐詔世忠暫停駐揚州﹐命移守長江﹐以扼虜兵來路。世忠見旨﹐度良臣已出境﹐卽喚統制解元吩咐曰「承州髙郵縣北門當敵人之衝﹐爾可領三千軍守於此﹐以候金人之步騎。」又喚董收曰「與你鐵騎二千﹐屯紮天長縣亞鳥口橋﹐敵人戰敗必然奔走那條路﹐等他人馬過一半﹐令兵截出﹐可獲全勝。」解元﹑董收各領計去了。世忠分撥已定﹐自提騎兵二萬﹐揚言移師揚州﹐其實駐大儀以當敵騎。伐木爲柵﹐斷其歸路。令蘇勝列五陣於江口﹐設伏兵四千﹐多張五色旗幟﹐金兵來到﹐從中擊之。

著霍武領二千勁卒﹐各持長斧利刃﹐背嵬埋伏﹐聞鼓聲卽起。二人依計而去﹐不在話下了。

卻說魏良臣逕至金軍中﹐先見聶兒孛堇﹐具知使金陳說利害﹐「令爾國罷兵息爭。」聶兒孛堇問曰「爾從中國來﹐宋師動靜如何﹖」良臣對曰「近日過鎭江﹐已見韓世忠軍中乏食﹐甲士略無鬥志﹐朝廷又命之移師駐揚州﹐良臣來時﹐彼亦準備起行矣。」聶兒孛堇聞世忠退﹐大喜﹐卽起兵至江口﹐距大儀五里﹐旗幟漫江﹐聲勢甚銳。聶兒孛堇遣驍將撻不野﹑副將撒孔兒領鐵騎擁過五陣東。時值冬初﹐淸早大霧迷空。世忠探知敵人薄陣﹐傳小麾鳴鼓。蘇勝聽得﹐引四千精兵截出江口﹐旗色與金人旗雜出﹐喊聲大舉。撻不野正不知哪里軍來﹐情知中計﹐急引眾騎退回。蘇勝一匹馬突入中軍﹐霍武從山嵬引勁卒殺來﹐兩下夾攻﹐金兵大敗﹐首尾不能相救。聶兒孛堇引大眾殺回原路﹐被韓世忠騎兵截住﹐金兵慌亂﹐陷於泥澤中者不可勝數。世忠驅勁騎四面蹂躪之﹐人馬俱斃。聶兒孛堇死戰殺出﹐正遇撻不野。不野曰「江淮四下難出﹐大王可速奔承州而走。」聶兒孛堇引敗眾急走承州。霍武部下各持長斧利刃邀擊﹐上砍步騎﹐下斲馬足。撻不野力抵霍武﹐戰未數合﹐撻不野戰騎先倒﹐墜於馬下﹐宋軍向前捉了。聶兒孛堇殺出重圍﹐走到髙郵地界﹐日已當年﹐解元已設伏水軍﹐夾河而陣。聶兒孛堇與撒孔兒走到﹐忽一派鼓聲﹐河口伏兵齊起﹐聶兒孛堇驚慌不疊。解元一騎突來﹐撒孔兒跑馬挺槍直奔解元。二馬相交﹐只一合﹐斬撒孔兒爲兩段﹐殺死金兵於河中者無數。聶兒孛堇刺斜而走﹐解元揮兵追殺。聶兒孛堇走出天長﹐被董收一軍攔住去路又殺一陣。聶兒孛堇止剩得五千騎﹐漏夜急走北去。韓世忠大軍直追至淮而回。是役﹐金人驚潰相蹈溺死者六七萬人﹐俘撻不野驍虜以下二百餘人﹐掠獲輜重衣甲不可勝計。

世忠收集各處人馬﹐眾將俱問﹕「撫鎭以二萬步騎當金人方張之勢﹐如何料敵若是審也﹖」世忠曰「虜賊屢遣人探吾虛實未知其的﹐不敢動兵。魏良臣爲人最﹖﹐不忠於朝﹐今使金國﹐必先見敵以我軍中罄闕及移師事報知聶兒孛堇。孛堇的信之動兵﹐吾預備幾路皆敵人所必走﹐是以勝也。」眾皆拜服。世忠遣人以捷報。髙宗聞捷音大喜﹐羣臣入賀﹐帝曰「世忠忠勇﹐朕知其必能成功。」沈與求奏曰「自建炎以來﹐將士未嘗與金人迎敵一戰。今世忠連捷﹐其功不細。」論者以此舉爲中興武功第一。

第三十八回

嶽飛兩戰破李成

卻說嶽飛聞劉豫欲順流而下﹐李成旣陷襄陽等六郡﹐又欲自江西陸行趨浙江﹐與楊麼會。具本奏襄陽等六郡爲恢復中原根本﹐今當先取六郡﹐以除心膂之玻李成遠遁﹐然後加兵湖﹑湘﹐以殄羣盜。帝以謂趙鼎﹐鼎曰「知上流利害無如飛者。」朱勝非亦言襄陽國之上流﹐不可不急齲帝卽下詔江西路命嶽飛進兵。飛承詔提兵至蘄州﹐聞知齊將京超以兵占據﹐其人驍勇﹐號爲萬人敵。嶽飛兵馬渡江﹐船至江心﹐謂諸將曰「我若不擒此賊﹐再不過此江矣。」嶽飛兵到﹐京超知嶽飛名聲﹐只閉城堅守。嶽飛躍馬繞城遠遠看了一遭﹐到城東北角﹐見了大喜。轉過來城下見京超在於城上﹐嶽飛乃使張憲於城下問之曰「爾本受我聖朝厚恩﹐爲何跟著叛臣劉豫造反﹖」京超無言可對。他部下劉楫向前對曰「今日各爲其主﹐不必多言。」張憲回﹐以劉楫言告知嶽飛。嶽飛正怒﹐聞有軍正來說﹕「過了江來﹐後運未至﹐軍中缺糧。」飛問曰「糧料還有多少﹖」軍正曰「只夠一日支應。」飛曰「明日打開城便有糧。」次日黎明﹐謂諸將曰「我等人馬渡江北來﹐後運未至﹐前有敵兵固城以拒﹐後有大江﹐爾眾等今日各當奮力﹐攻開此城﹐方才得食。用命者賞﹐不用命者誅﹗」言畢揮兵鼓噪而進﹐著令敢死士五百徑奔東北城角﹐士卒皆疊肩而上﹐一時間把城奪了。京超見城陷﹐無處可逃﹐投崖身死。殺戮虜卒﹐屍與天王樓俱髙。生擒劉楫﹐到於帳下問之。劉楫乞命﹐飛曰「我與爾各爲其主﹐不可耍」腰斬於市。遂復蘄州﹐分兵前去克復郢州﹑隨州。

嶽飛兵馬到襄陽﹐遇著齊將李成引兵出城四十里迎戰﹐人馬俱靠江岸立營。嶽飛勒馬於門旗下見之﹐顧謂諸將曰「此賊比先常輸與我﹐我今料他離我一二年﹐想必見事頗多﹐與先前必不同﹐豈知此賊今日動靜﹐還只如舊。且步兵利在險阻之地﹐騎兵利在平川之地﹐今日此賊卻將騎兵擺在江岸險阻之地﹐步兵擺在平川曠野之地﹐他便有十萬之兵﹐何足懼哉﹗」乃舉鞭指與張憲﹑嶽雲﹕「爾二人領著步兵二千﹐。各執長槍﹐攻其右之騎隊。」又指與牛臯﹑王貴﹕「爾二人領著騎兵二千﹐攻其左之步隊。」嶽飛自領人馬來攻中軍。又戒眾將曰「今日攻李賊比前日不同﹐他有虜寇慣戰人馬在內﹐須當謹愼。」張憲等領了軍令﹐分頭前去。三處兵喊聲競起﹐一齊攻入。李成支抵不住﹐大敗而走。嶽飛驅動後軍追殺﹐投入江水死者不知其數。李成敗走﹐遂克復襄陽府。嶽飛具奏﹕「金賊所愛﹐惟子女金帛﹐志已驕惰。劉豫僭僞﹐人心終不忘宋。如以精兵二十萬﹐直搗中原﹐恢復故疆﹐誠易爲力。襄陽﹑隨﹑郢地皆膏腴﹐苟行營田﹐其利爲厚。臣候糧足﹐卽過江北剿戮敵兵。」時方重深入之舉﹐髙宗悅﹐和其請﹐而營田之議自是興矣。是時﹐韓世忠田金陵﹐王之奇田兩淮﹐嶽飛田鄂州﹐吳玠田梁﹑洋。

卻說嶽飛大軍進鄧州屯紮﹐聞知李成投奔金營﹐乞兵來取鄧州﹐粘罕使副將劉合孛堇領西番人馬與李成來到﹐列陣於西地﹐上下距營三十里﹐迎敵宋軍。嶽飛喚過張憲﹑牛臯謂之曰「爾領本部兵從光化路進抄﹐出敵人之後。」二人引兵去了﹐又使趙雲﹑李寶﹕「爾引兵從橫林埋伏﹐候敵人過半﹐從中截殺。吾自引兵策應。」趙雲﹑李寶領計去了。著令徐慶﹑嶽雲部鐵騎五千﹐橫衝其陣。次日﹐嶽飛擺開陣勢﹐策馬持槍﹐跑出陣前﹐大罵﹕「背天在逆﹐今日休走﹗」番將髙仲舞刀躍馬逕取嶽飛﹐嶽飛約退數十步﹐只一合﹐將髙仲生擒馬上。徐慶﹑嶽雲一支鐵騎兵從橫衝出﹐將金陣分作兩截﹐前後各不能相顧﹐大敗四散而走。宋軍喊聲追殺﹐李成﹑劉合孛堇抵敵不住﹐拚死殺奔橫林﹐被張憲﹑牛臯抄出﹐又殺一陣﹐金兵死者不可勝數。李成﹑劉合孛堇正走間﹐兩下伏兵齊起﹐金鼓喧天﹐大叫﹕「虜賊早早納降﹗」劉合孛堇﹑李成驚慌無措﹐棄了坐下馬﹐爬山逃走﹐降其番兵無數。嶽飛鳴金收軍﹐克復鄧州。襄﹑漢悉平﹐川﹑陜路道方得進通貢稅。差人賫本報奏行在。

此時髙宗駕至平江府﹐聞嶽飛捷音﹐龍顏大喜﹐謂樞密胡松年曰「朕𨿽素知嶽飛行兵最有紀律﹐猶不知能如此料敵。」松年對曰「只因行兵有紀律﹐然後可以破敵。三軍懼我者必贏﹐畏敵者必敗﹐古有是言也。」帝乃遣內侍賫銀合茶藥賞嶽飛﹐並給賞軍士銀兩幣帛﹐及賜禦札﹐催促嶽飛提兵東下﹐解廬州圍。詔曰﹕敕嶽飛﹕近來淮上探報緊急﹐朕甚憂之﹐已降指揮督卿全軍東下。卿夙有憂國愛君之心﹐可卽日引道兼程前來。

朕非卿到終不安心﹐卿宜悉之。故敕。十一月十七日付嶽飛。

嶽飛承詔﹐領兵逕到廬州。虜將烏撒孛堇催督二萬番兵﹐正在攻擊城池﹐聽得嶽飛統人馬來到﹐卽列開寨壁而待。嶽飛先遣牛臯領數百騎悄出陣前﹐以精忠旗豎起﹐大喊「虜賊有彊者﹐早出對敵﹗」金兵見精忠繡旗展開﹐大驚不戰而退。嶽飛看見陣動﹐謂眾將曰「虜情多狡﹐乘其人無鬥志﹐可以追之﹐明早不敢來也。若縱其去﹐明日復來﹐又費力矣。」牛臯得令﹐與張憲﹑董先引鐵騎追殺。金兵大敗﹐自相蹂踏踐死及斬首者約有數千人﹐奪獲馬匹兵器無數。嶽飛兵勢大震﹐遂解廬州圍。

嶽飛奏﹕「襄陽等六郡人戶闕牛糧﹐乞陛下量給官錢。其欠官私錢帛者﹐悉免之。自金兵殘破後﹐百姓流離失所﹐各散爲盜者﹐處處如是。聖明可頒詔﹐著令州府縣官至誠招撫。朝廷以其多得流亡者﹐優之以重賞。庶使黎民得以就業﹐盜賊亦可屏息也。」髙宗允奏﹐升嶽飛淸遠軍節度使﹐湖北洛﹑荊﹑襄﹑潭州制置使﹐神武後軍都統制﹔封武昌縣開國子。差內侍賫禦札到軍前撫問嶽飛。詔曰﹕敕嶽飛﹕卿義勇之气﹐震怒無前。長驅濟江﹐威聲遠暢。宜奮揚於我武﹐務深得於敵情。旣見可乘之機﹐卽爲搗虛之計。眷玆忠略﹐豈非朕言﹖深念勤勞﹐往加撫問。

故敕。十二月二十付嶽飛。

嶽飛接詔謝恩﹐不在話下。

卻說金師聶兒孛堇戰敗於韓世忠﹐渡淮北歸。時撻懶兵屯泗州﹐兀朮屯竹﹖鎭﹐被世忠阻扼。兀朮會撻懶﹐遣人以書幣見世忠約戰。世忠得兀朮約戰檄書﹐與眾將議曰「兀朮𨿽屢挫﹐其人驍勇﹐亦勁敵也。彼眾本不利於水戰﹐是以不能取勝。

今欺我眾寡莫敵﹐長驅欲出鎭江﹐爲中國深寇。爾諸將各宜謹愼﹐把截江口險要去處﹐金人決難以濟。」眾將曰「宣撫軍令﹐誰敢怠慢﹗」世忠又喚過麾下王愈及兩伶人謂之曰「兀朮常先禮而後兵﹐吾付爾三人黃橘﹑苦茗答之。若見兀朮﹐且言張樞密督兵鎭江﹐未暇以其情勞慰。」王愈與兩伶人辭世忠﹐逕至兀朮軍中﹐呈上黃橘﹑苦茗﹐具知張樞密畱鎭江視師鎭撫﹐未有盛禮報謝。兀朮聞張浚在鎭江調兵﹐謂來人曰「張樞密謫貶嶺南﹐何得乃在此﹖」王愈於袖中取出張浚所下文書示之。兀朮變色﹐著令王愈等回﹐與部下議曰「韓世忠機變百出﹐張樞密親臨鎭江﹐吾此一回必不利矣。莫若退師歸金國﹐另作良圖。」卽令體探虛實起行。

第三十九回

議防邊李綱獻策

是時髙宗在平江﹐因虜兵來近﹐欲渡江親自決戰。趙鼎奏曰「敵人遠來﹐利在速戰。當時便與爭鋒﹐𨿽是上策﹐然劉豫不視自來﹐只使其子劉麟領兵到此。卽日張浚催督四路兵出﹐敵人自不暇爲謀矣﹐何勞至尊與其決戰耶。」髙宗依其奏﹐卽手敕令嶽飛引兵東下。兀朮聞知嶽飛提兵東下﹐韓世忠把住江口﹐計無所施﹐與大太子粘罕商議回兵。正遇十二月天气﹐連日陰晦﹐彤雲四合﹐不覺落下大雪。怎見得﹕彤雲密布﹐撒梨花柳絮﹐飛舞樓臺俏似玉。向紅鑪暖閣﹐院宇深沈﹐廣排筵會聽笙歌﹐猶未徹。漸覺輕寒﹐透簾穿戶﹐亂飄僧捨﹐密灑歌樓﹐酒簾如故。想樵人山徑迷蹤路﹐料漁人收綸罷鉤歸南浦。路無伴侶﹐是孤村寂寞﹐招揚酒旗斜處。南軒孤雁過﹐嚦嚦聲聲﹐又無書度。見臘梅枝上嫩蕊﹐兩兩三三微吐。

大太子粘罕見營中兩雪交積﹐輜重衣甲皆濕﹐又值四路盡是宋軍邀截﹐糧道不通﹐野無所掠﹐與眾人殺馬而食。蕃﹑漢軍各生怨憤﹐因謂兀朮曰「兵法云﹕盛暑嚴寒﹐皆不出兵。

值此大雪﹐軍士乏食﹐且又饋餉不繼﹐吾察部下各無鬥志﹐決難駐畱。可將人馬分作前後二隊退回﹐免被宋人制也。」兀朮正在猶豫間﹐忽金國使命來到﹐報說金主病篤﹐著令大太子﹑四太子等作急回兵﹐囑付後事。粘罕﹑兀朮聞此消息﹐卽下令漏夜起營北回。眾人得令﹐拔寨出離泗州而去﹐不在話下。

齊太子劉麟﹑劉猊探知粘罕退去﹐自度孤兵不能獨畱﹐亦棄輜重而遁。哨馬報知行在﹐髙宗聞虜兵已退﹐謂趙鼎曰「近來將士致勇爭先﹐諸路帥臣亦翕然自效﹐乃朕用卿之力也。」鼎謝曰「皆出聖斷﹐臣何力之有焉。」帝復問曰「金人傾國南侵﹐眾臣無不恐懼﹐卿獨言不足畏﹐何也﹖」鼎對曰「金兵𨿽大﹐皆劉豫告討將來﹐非其本心﹐戰必不肯用命﹐以是知其不足畏也。」會張浚來見﹐帝語浚曰「趙鼎眞宰相也﹗

此天使來助朕中興﹐實爲宗社之福也。」鼎奏曰「乘今虜寇已退﹐陛下須頒詔廣彩天下之言﹐預爲恢復中原之計。」髙宗允其奏﹐下詔以先前宰相議攻戰備禦措置綏懷之方以聞。是時﹐提舉臨安府洞霄宮李綱上書曰﹕陛下勿以敵退爲可喜﹐而以仇敵未報爲可憤。勿以東南爲可安﹐而以中原未復﹑神州赤縣陷爲敵國爲可恥。勿以諸將屢捷爲可賀﹐而以軍政未修﹑士气未振﹑倘使彊敵得以潛逃爲可虞﹐則中興之期可指日而俟。議者或謂敵馬旣退﹐當遂用兵爲大舉之計。臣竊以爲生理未固而欲浪戰以僥幸﹐非制勝之術也。今朝廷以東南爲根本﹐將士暴露之久﹐財用調度之煩﹐民力科取之困﹐苟不大修守備﹐痛自料理﹐先爲自固之計﹐何以能萬全而制敵﹖議者又謂敵旣退﹐當自保據一隅﹐以苟目前之安。臣謂祖宗境土﹐豈可坐視淪陷﹐不務恢復﹖若今歲不徵﹐明年不戰﹐使敵勢益張﹐而吾之所糾合精銳士馬﹐日以耗損﹐何以圖敵﹗惟宜於防守旣固﹐軍政旣修之後﹐卽議攻討﹐乃爲得計。其守備之宜﹐則當料理淮甸﹑荊﹑襄以爲東南屏蔽。夫六朝之所以能保有江左者﹐以彊兵巨鎭盡在淮南﹑荊﹑襄間也。

今當以淮南東西及荊﹑襄置三大帥﹐屯重兵以臨之﹐分道偏師進守支郡。加以戰艦水軍﹐上連下接﹐自爲防守。敵馬𨿽多﹐不敢輕犯。東路以揚州爲帥府﹐而以江東財用給之﹔西路以廬州爲帥府﹐而以江西財用給之﹔荊﹑襄以襄陽爲帥府﹐而以湖北財用給之。徐議營田﹐使之贍養。假以歲月則藩籬成﹐守備之宜﹐莫大於是矣。然後可以議攻戰之利。亦當分責於諸路大帥﹐如淮東西之帥﹐則當責以收復京東西路﹔荊襄之帥﹐則當責以收復京西南北路﹔川陜之帥﹐則當責以收復陜西五路。此事𨿽若落落難合﹐然在陛下聖意先定於中﹐而以至誠不倦﹐決斷行之﹐蓋無不可成之理。至於擇將之方﹐治兵之政﹐車馬器械之制﹐號令賞罰之權﹐兵家皆有成法﹐無待於言。而戰陣之間﹐因敵決勝﹐臨事制度者﹐兵無常刑﹐又不可預圖也。臣願竊以爲獻者﹐在勿失機會而已。若夫措置之方﹐則臣願先定駐蹕之所。今鑾輿未復舊都﹐莫如權宜且於建康駐蹕﹐控引二浙﹐襟帶江﹑湖﹐運漕錢谷無不便利。然淮南有藩離形勢之固﹐然後建康爲可都﹐願陛下與二三大臣熟計之。

綏懷之略﹐則臣願先爲自治自彊之計﹐使中原陷溺之民知所依﹐先益堅戴宋之心。」又曰「臣竊觀陛下臨禦﹐迨今九年﹐國不辟而日蹙﹐軍不立而日壞。將驕而難禦﹐卒惰而未練。國用匱而無贏餘之畜﹐民力困而無休息之期。

使陛下憂勤𨿽至﹐而中興之效邈乎無聞﹐則羣臣誤陛下之故也。陛下觀近年以來所用之臣﹐慨然敢以天下之重自任者幾人﹖平居無事﹐小廉曲謹似可無過。忽有擾攘﹐則錯愕無所措手足﹐不過奉身以退﹐天下憂危之重﹐委之陛下而已。有臣如此﹐不知何補於國而陛下亦安取此﹖夫用人如用醫﹐必先知其術業可以已病﹐乃可使之進藥﹐而責成功。今不詳究其術業﹐而姑試之﹐則𨿽日易一醫﹐無補於病﹐徒加疾而已。大槪近年間暇則以和議爲得計﹐而以治兵爲失策。倉卒則以退避爲愛君﹐而以進禦爲誤國。上下偸安﹐不爲長久之計。天步艱難﹐國勢益弱﹐職此之由。

今天啟宸衷﹐悟前日和議退避之失﹐親臨大敵﹐天威所臨﹐使北軍數十萬之眾震怖不敢南渡﹐潛師宵奔﹐則和議之興治兵﹐退避之與進禦﹐其效槪可見矣。然敵兵𨿽退﹐未大懲創﹐安知其秋髙馬肥﹐不再來擾我疆場﹐使疲於奔命哉﹖

且退避之策可暫而不可常﹐可一而不可再。退下則失一步﹐退一尺則失一尺。往時自南都退而至維揚﹐則河北﹑河東﹑關陜失矣。自維揚退而至江浙﹐則京東西失矣。萬一有敵騎南牧﹐將復退避﹐不知何所適而可乎﹗航海之策﹐萬乘冒風濤之險﹐此又不可之尢者。惟當於國家間暇之時﹐明政刑﹑治軍旅﹑選將帥﹑修車馬﹑備器械﹑峙糗糧﹑積金帛﹐敵來則禦﹐俟時而奮﹐以光復祖宗之大業﹐此最上策也﹐臣願陛下自今以往﹐勿復爲退避之計。夫古者敵國善鄰﹐則有和親﹐仇仇之邦﹐鮮復遣使。今金人造釁之深﹐知我必報﹐其措意爲何如﹖而我方且卑辭厚帛﹐屈體以求之﹐其不推誠以見信決矣﹗器幣禮物所費不貲﹐使軺往來﹐坐索士气﹐而又邀我以必不可從之事﹐制我以必不敢爲之謀﹐是和卒不成而徒爲此擾擾也。非特如此﹐於吾自治自疆之計動輒相妨﹐實有所害。臣願自今以往勿復遣和議之使。二者旣定﹐擇所當爲者一切以至誠爲之。俟吾之政事修﹑倉廩實﹑府庫充﹑器用備﹑士气振﹐力可有爲大議大舉﹐則兵𨿽未交﹐而勝負之勢決矣。惟陛下正心以正朝廷百官﹐使君子﹑小人各得其分﹐則是非明﹐賞罰當﹐自然藩方協力﹐將士用命﹐𨿽彊敵不足畏﹐逆臣不足憂﹐此特在陛下方寸間耳。

帝賜詔褒諭之﹐而不能用。嶽飛上疏曰「卽今二寇不戰而退﹐國中必有內難。臣願以妻李氏﹑長子嶽雲﹑次子嶽雷送赴行在爲質﹐臣乞會合諸將﹐乘此機會掩殺劉豫﹐收復兩京﹐庶快平生之志﹐以盡臣子之職。」上覽其言﹐不聽。

第四十回

詔嶽飛徵討湖寇

卻說粘罕﹑兀朮人馬回至金國﹐太宗病已將危﹐命人召入內寢﹐近臥榻前囑付後事。粘罕﹑兀朮入拜於榻邊。太宗曰「吾爲金國皇帝一十二年﹐與中國屢年交兵﹐目下𨿽通使命﹐猶未見於成敗﹐所慮者﹐惟契丹也。吾今病勢沈困﹐料應難療。

今以大事囑汝二人﹕吾弟完顏﹖篤厚恭謹﹐可任大事﹐汝等宜輔佐之﹐各懷忠義之心﹐以圖悠久之計。勿自相疑忌﹐有生異志。」粘罕﹑兀朮哭曰「父皇所命﹐誰有乖違﹖」太宗言訖而卒。眾人扶立完顏﹖爲皇帝﹐廟號熙宗。﹖乃太祖之嫡孫﹐金太宗以位讓之﹐則不失其正緒﹐可謂之難。其徳比宋太宗﹐自不同矢。

金熙宗旣立爲皇帝﹐遵舊元是爲天會十三年﹐令諸將修甲兵﹐復將大舉南侵。忽使臣奏宋太上道君皇帝崩於五國城﹐臨終遺言﹐欲歸葬內地。金主聞奏不許﹐惟下命以衣衾棺槨依帝儀殯之。時宋兵部侍郎司馬朴與奉使朱弁在燕山﹐聞帝訃音至﹐二人痛哭幾絕。朱弁曰「吾與君銜命不得通問。旣上已薨﹐當詣金國請命制服﹐庶不失臣子之禮。」司馬朴曰「爲臣子聞君父喪﹐當致其衰﹐尙何請﹖設請而不許柰何﹖」遂服斬衰﹐朝夕哭泣。金人義之而不責。消息傳於平陽驛﹐洪皓聞之﹐北向泣血﹐操文以祭﹐其詞甚哀。乃爲詩弔之曰﹕紫微俄頃墜瑤空﹐晏駕驚傳尺素封。

塵世未歸周穆駿﹐碧天先返鼎湖龍。

梓宮寥落經千里﹐鳳輦沈深隔九重。

絕塞孤臣懷仰切﹐不勝哀感暮云濃。

洪皓旣聞太上殂於五國城﹐密地遣人以書遺何蘚﹐送歸中國報知﹐不在話下。

紹興五年二月﹐髙宗班師﹐駕回臨安府﹐從溫州迎回後﹑妃﹐奉安神主在臨安新建太廟殿中。時禦史張絢上言﹕去年建明堂﹐今年建太廟﹐必以臨安府爲久居之地﹐再無恢復中原之意。帝皆不聽。以趙鼎﹑張浚爲尙書左右僕射兼知樞密院事﹑都督諸路軍馬。以韓世忠爲淮東宣撫使﹐帥師屯於鎭江。劉光世淮西宣撫使﹐帥師屯於太平。張俊爲江東宣撫使﹐帥師屯於建康。各措置防邊。嶽飛爲荊湖南北襄陽路制置使﹐帥師討楊麼於洞庭湖。詔下襄陽﹐嶽飛承命﹐卽率部下張憲﹑徐慶﹑朱臯﹑王貴﹑楊再興等二萬人馬﹐前往洞庭湖徵討楊麼。

卻說洞庭湖先有賊首鐘相﹐以妖術作亂敗死﹐部下賊將楊麼聚其餘黨﹐自稱「大聖天王」。立鐘相少於鐘儀爲太子﹐與楊麼俱僭稱王號﹐據洞庭湖。手下驍黨有楊欽﹑劉衡﹑周倫﹑黃佐﹑黃誠﹑陳滔﹑髙老虎﹑夏成﹑全琮﹑劉銑等數十人﹐皆健勇善戰者。聚兵數萬﹐戰船數千隻﹐東搶嶽州﹐西搶澧州﹐北據江陵﹐南占潭州﹐爲各州之害不校是時楊麼體探得髙宗復命嶽飛徵進﹐聚集眾賊黨商議曰「嶽統制非王王燮﹐他胸中自有數十萬甲兵。如彼到處﹐無有不服。吾與爾等靠連洞庭湖一帶﹐甚得地利﹐只眾人謹防營寨以戰﹐互相往來﹐前後救應﹐宋軍自不能攻矣。」眾賊皆領諾。麼喚過黃佐曰「與你精卒一萬﹐屯立水寨於湖口﹐拒住嶽飛大軍﹐我隨後調入策應。」黃佐自變量員頭自前往湖口去了。又喚周倫﹑劉衡﹑黃誠等曰「與爾各二萬步騎﹐列營東西岸﹐多具戰船﹐分設水門﹐以候救應。」黃佐﹑周倫等數員賊將亦引兵去了。楊麼分遣已定﹐自統十萬之眾於洞庭湖上流﹐艨艟巨艦﹐前後布擺槍刀旗幟﹐沿湖數十里往來督戰。以夏誠看守湖側大寨。哨馬報知嶽飛。

嶽飛與眾將從潭州進發﹐大軍經過去處﹐肅然不擾。民皆簞食壺漿以迎王師﹐部下懼嶽飛軍令﹐照價給還其錢。事聞於朝﹐髙宗頒詔到軍前獎諭之﹐詔曰﹕敕嶽飛﹕卿連萬騎之眾﹐而枹鼓不驚﹔涉千里之途﹐而樵蘇無犯。至發行賫之眾﹐貨用酬迎﹔道之壺漿所至﹐得其欣心﹐斯以寬予憂。顧念爾勤勞﹐往加撫問。故敕。

三月十四日付嶽飛。

嶽飛在途接了詔書﹐望闕謝恩已畢﹐卽日促兵來到潭州﹐王燮眾將議曰「近年楊麼爲洞庭湖深寇﹐皇上先差宣撫王瓚部領十萬大軍﹐徵討將有二年﹐未能平服﹐費損朝廷幾多軍糧。

爾眾將此回出徵﹐不比尋常﹐各要用心與朝廷出力﹐必獲重賞。」眾將齊曰「統制軍令﹐誰敢違失。」嶽飛隨喚過本州島經府王忠﹐謂之曰「爾賫此榜文前往湖中招諭。若從招諭﹐則與同來。不從﹐爾可自回。」王忠恐懼不敢前去﹐再三哀泣﹐告曰「前者鼎州差劉醇﹑邵州差劉珂﹑荊湖宣撫司差朱﹖﹑湖南宣撫司差朱詢﹑荊南鎭撫司差史安﹑湖南軍差趙通等﹐共一十七人前去招撫﹐俱被楊麼殺了。節使若遣王忠去招撫﹐必被所害。

王忠𨿽死亦何益於朝廷﹖」嶽飛曰「楊麼之眾𨿽是賊黨﹐內亦有知順逆者在焉﹐爾但去無妨﹐回來重有升賞。」王忠欲再辭﹐恐違其令﹐只得領榜前去招安。先到湖口﹐令人通報黃佐。

黃佐聽得嶽節使遣人賫榜來此招諭﹐卽喚小校開寨門召進王忠。

王忠入至帳中﹐見黃佐眾黨齊齊擺列﹐部下健壯﹐各有殺伐之气﹐驚的是星節鬥戰﹐不敢仰視。黃佐謂之曰「王經府休要恐嚇。」令小校賜座﹐王忠始放心﹐就於懷中取出招降榜文﹐遞與黃佐。黃佐接過榜文﹐起問曰「嶽節使近來安樂否﹖」王忠曰「且幸淸安。」黃佐欣然揭開榜文看畢﹐謂其眾曰「我知嶽節使號令如山之重﹐不可輕褻。曾在東京南燻門外只八百人破王善五十萬眾﹐我等若不從招安﹐而與他戰﹐萬無生理。不如就王經府同去投降。吾聞嶽節使誠實君子﹐必然重用我等﹐豈不爲美。」眾皆然之。黃佐卽與數頭領隨王忠至潭州﹐投見嶽飛。飛執黃佐手﹐喜謂之曰「黃將軍眞丈夫也。今來護我﹐楊麼其能久乎﹗」待之甚厚。黃佐拜於帳下曰「久聞節使大名﹐如雷灌耳﹐今得拜識﹐實契平生。第以久冒賊名﹐得罪貫盈﹐幸蒙招渝大恩﹐佐等罄志歸降。如今願出力補報朝廷﹐𨿽使肝腦塗地﹐亦無憾也。」飛曰「觀君輩非賊類。今中原淪沒於金人﹐大駕不獲寧居﹐爾等正宜竭忠戮力共扶王室﹐久後遺名汗簡﹐子孫受無疆之祿﹐千載一遇也﹐何以摽掠爲計哉﹗」佐泣曰「小人辭節使﹐回至本寨﹐悉以其眾來歸。」嶽飛大喜﹐給與誥命﹐塡升黃佐爲武義大夫﹑閣門宣贊舍人﹐其餘各受重賞。遂令黃佐回寨﹐王忠亦得賞賜。

次日嶽飛與王忠隨行一二人﹐逕往黃佐寨中回慰。嶽雲曰「新降賊寇﹐不知心腹﹐只恐其中有詐﹐大人不宜輕出。」嶽飛叱之曰「爾小兒輩焉知我爲﹖」云曰「亦須帶人馬相隨﹐以防不測。」嶽飛曰「爾與張憲等謹守城郭﹐只用數人去足矣。」嶽雲再不敢言。嶽飛出了潭州﹐直來到黃佐寨門外﹐王忠謂守門者曰「今有嶽節使親來回望。」小卒慌入帳中報知黃佐。佐問曰「嶽節使帶多少人馬來﹖」小卒曰「只有數人跟隨而來﹐全無兵器。」黃佐聽了﹐舉手加額﹐謂眾曰「嶽節使誠哉君子也﹗」卽出寨門﹐接至帳中﹐佐領眾人羅拜於帳下。嶽飛各安慰甚至﹐賊人無不悅服。黃佐備酒禮款待嶽飛。嶽飛使黃佐列坐﹐佐推辭再三﹐方敢坐於席末。嶽飛謂佐曰「某初能飲酒數斗﹐因見君上﹐戒我以勿飲。今遇足下待我甚厚﹐不得不飲。」飲將醉間﹐撫黃佐背曰「君知逆順禍福﹐若能扶持江山﹐救濟民苦﹐他日富貴當共之。」黃佐拜謝。

嶽飛大喜﹐盡歡而飲。酒闌﹐飛因謂佐曰「我欲煩足下親入湖去勸其可招者﹐說與利害﹐以榜招之﹐引他來降。有不從招者﹐察其可乘之機﹐就擒而殺之。未審足下肯去否﹖」黃佐泣拜曰「我受節使重恩﹐便使佐赴湯蹈火﹐則當以死報﹐何況使我去招人乎﹗」飛又曰「將軍但有一次功則升一級﹐二次功則升二級﹐必不爽信。」黃佐再拜曰「謹當受命。」嶽飛離了黃佐水寨﹐與從人回還潭州。

第四十一回

嶽飛定計破楊麼

卻說黃佐次日駕舡入湖中賊眾內﹐宣以嶽節使息信﹐不數日﹐有賊三萬自湖中來降。嶽飛對其首領官職以下皆賞銀絹﹐著令入湖中各自立功。有不來者﹐亦不查問。又過數日﹐復有賊二千來降﹐嶽飛照前升賞。會樞密使因提督軍事來到潭州﹐參政席益迎謂浚曰「吾觀嶽飛所行﹐似有玩寇怠事。今其部大軍至此﹐並不與賊對敵﹐必有異志。今欲奏聞朝廷﹐未知可否﹖」張浚嘆曰「嶽侯忠孝人也。足下焉知其用兵之機﹖度其後去必成偉績矣﹐何以奏爲﹖」席益慚愧而退。人報知嶽飛﹐嶽飛曰「席益弄筆書生﹐豈識兵家妙算﹗」因遣人以書約黃佐招降餘眾。黃佐得書與部下宋傑議曰「嶽侯命吾往湖中招安麼黨﹐其它皆從招安﹐惟周倫列寨東岸﹐恃彊不服﹐當用何計降之﹖」宋傑曰「可乘其無備﹐夜間去劫營壘﹐周倫必破矣。」佐曰「此計甚妙。」卽傳下軍令﹐準備劫營。

將近二更時候﹐黃佐與宋傑共數千精壯悄悄離了水寨﹐約至周倫寨外﹐金鼓齊鳴﹐火炬照天﹐眾人斬寨而入。周倫於帳中驚慌﹐人不及甲﹐馬不及鞍﹐各四散奔走。黃佐驅動部下﹐殺得賊眾擁入湖中死者不可勝計。周倫正待走出湖口﹐當頭遇著黃佐﹐一刀砍下頭來。宋傑領眾殺入賊壘﹐斬賊首凡九人﹐奪其衣甲兵器戰船無數﹐焚燒寨壁殆荊黃佐差人馳報嶽飛。

嶽飛大喜﹐著小校賫持誥命塡升黃佐爲武經大夫﹐所部將士皆照功升賞。黃佐等已得升賞﹐皆歡悅願再立功。

卻說王王燮每日與楊麼副黨劉衡交戰﹐未得勝機。嶽飛部將王貴戰敗﹐王王燮怒責之﹐貴曰「非吾戰罪﹐皆因宣撫無致勝之術耳。」王王燮遣人報知嶽飛﹐具王貴有慢軍令。嶽飛大怒曰「軍令不齊﹐何以克敵﹗」將王貴打了一百大棍﹐仍令領兵前去殺賊贖罪﹐因謂之曰「限汝三日﹐若不殺獲賊人﹐定斬首示眾。」王貴只得負痛引兵前去迎敵。嶽飛又喚過董先﹑王剛﹑楊再興﹑張用四人領兩支軍馬﹐多帶弓弩﹐於永安寨樹木叢雜處埋伏﹐候賊敵出寨﹐先著一支軍堆起葦蘆漧燥之物﹐焚其壁壘。賊敵殺敗走過﹐弓弩齊發﹐必獲全勝。董先等領計去了。

嶽飛自部精騎來攻永安寨。王貴一支軍先至寨外請戰﹐劉衡聽得嶽家軍到﹐領眾賊黨出寨﹐立馬於門旗下﹐大叫﹕「王貴﹐爾前日戰敗﹐今日尙敢來哉﹗」主貴曰「今有嶽節使領二十萬大軍來到﹐你等若就招安﹐不失封侯之職。如不降﹐一寨生靈死在目下。」劉衡欺王貴兵少﹐挺槍躍馬直取王貴。王貴舞刀交還。戰無數合﹐王貴撥回馬便走﹐劉衡驅兵後追。嶽飛觀見賊敵已過伏兵之處﹐自勒馬向前迎戰﹐正遇劉衡副賊趙炳﹐只一合刺死趙炳於馬下。劉衡挺槍來戰﹐嶽飛卽放起號炮。劉衡回望本寨﹐看見煙焰逼天﹐四下葦蘆皆著﹐驚慌不疊﹐殺開血路﹐與眾賊黨望湖中而走。轉過樹林叢雜處﹐兩下鼓聲雷動﹐矢如雨下。劉衡前後無路﹐被亂箭射死於林邊。部下走得出者﹐俱就嶽飛馬前投降。嶽飛受錄之﹐以願爲軍者充入行伍﹐不願者散爲良民。重賞部下。因遣人請張樞密於軍中計議討楊麼之策。

正話間﹐忽朝廷遣使臣賫金字牌來召張樞密回朝﹐有機密事商議。張浚得旨﹐因謂嶽飛曰「我今承旨回朝﹐未知節度謀畫湖賊﹐曾有定策否﹖」嶽飛卽於袖中取出一小圖﹐曰「下官已有滅賊定策﹐請樞密一視。」卽將小圖遞與張浚。浚看圖中俱有破楊麼寨柵前後攻擊之機﹐如視諸掌。浚看罷﹐謂飛曰「今楊麼依湖靠險﹐未有可乘計策。況今朝廷促召回還﹐計議北邊防秋之事﹐節度且於附近有糧艸城內﹐練兵養士﹐只勿使賊人滋蔓﹐待我明年來與節度再作計較。」嶽飛曰「都督能少畱八日﹐待嶽某掃淸湖寇﹐那時回朝未遲。」浚曰「王宣撫領兵徵進將近二年﹐尙且不得成功。今節度要在八日除滅湖寇﹐何言之易﹗」飛曰「王四廂以王師攻水寇則難﹐今飛以水寇攻水寇﹐是以易成功耳。」浚曰「願聞水寇攻水寇之術。」飛曰「楊麼巢穴深險﹐不可測度。他倚著此湖﹐乘船拒敵﹐則是彼長於我矣。方欲攻其巢穴﹐又無鄕導之人﹐此乃以我所短﹐攻彼所長﹐實爲難事。若因敵將攻敵兵﹐奪其手足之助﹐離其腹心之托﹐而使彊賊孤立﹐然後以王師乘其敗亡之機﹐八日之內當俘諸酋。」張浚許之﹐卽辭飛而出﹐具表奏聞。

表曰﹕

尙書右僕射兼知樞密院事﹑都督諸路軍馬招討使臣張浚謹狀奏﹕五月初八降到指揮﹐取臣回還行在﹐計議防秋之事。卽今湖﹑湘之寇未除﹐乞容臣副六月上旬收捕水賊﹐方可回朝。今臣調嶽飛人馬前往鼎州﹐計劃殄除水寇去訖。

臣欲遵命回朝﹐誠恐有失機會。謹具奏聞。紹興五年五月初九日張浚謹言。

張浚具表奏聞﹐不在話下。且說嶽飛下令軍中﹐以大軍徑往鼎州屯紮。轅門外報有楊麼賊黨楊欽﹐從黃佐招諭﹐領本部三千餘人﹐駕著戰船八百餘艘﹐前來投見。嶽飛聞知大喜﹐謂張憲眾將曰「今黃佐可托爲心腹用矣。吾知楊欽乃賊中最驍勇者﹐今日來降﹐楊麼心腹去矣。」張憲曰「誠不出大人之料。」嶽飛令人請入軍中﹐楊欽自綁縛著人押至飛麾下﹐首具從逆之罪。嶽飛一見﹐慌下階親解其縛﹐攜手與之入帳中賜坐。

欽辭曰「罪當誅戮﹐何得有坐。」飛曰「足下非爲嶽某而來﹐實與朝廷出力也。」欽推阻再三﹐方敢就坐。嶽飛卽以朝廷所賜戰袍盔甲鞍馬付與楊欽﹐塡給誥身﹐封爲武義大夫﹐禮遇甚厚。轉階黃佐爲武徳大夫。令人賫表報朝廷。表曰﹕荊湖南北襄陽府路制置使臣嶽飛狀奏﹕某奉聖旨措置荊湖盜賊﹐臣遂先分人馬把截要路﹐斷其糧道﹐嚴行禁止﹐不許與賊交易﹐使其乏食。復遣人分頭賫執旗榜﹐開論禍福﹐說誘招安﹐去其腹心﹐並欲誘致賊首﹐以爲鄕導。今據武義大夫合門宣贊舍人黃佐等招安水寨首領楊欽等﹐將帶本寨徒眾老少一萬餘人﹑大小舟船八百餘只﹑牛五百餘頭﹑馬四十餘匹﹐並到軍前﹐臣已優加存卹﹐及支錢糧養贍﹐並將空名誥身塡升武義大夫給付楊欽了當。體勘楊欽系賊之密黨﹐今已服從﹐正宜掩獲巢穴。臣一面措置進兵外﹐謹錄奏聞﹐伏候敕旨。紹興五年五月十五日臣嶽飛謹言。

嶽飛旣已著人進表行在﹐復遣楊欽回湖中。帳前轉過董先曰「不可再放楊欽入湖﹐他乃賊之腹心﹐恐中間有詐﹐枉費錢糧以資賊寇。」飛曰「楊將軍忠義人也﹐爾輩安知﹗」仍遣之招諭餘黨。楊欽拜辭﹐引本部逕入湖中。不兩日﹐領全琮﹑劉詵眾賊來降﹐嶽飛照例升賞。知其賊黨尙有數萬﹐乃詭罵欽曰「賊人不曾盡數來降﹐爾卻先來何干﹖」怒令手下杖之。

楊欽發憤﹐帶領本部人眾﹐依然返回湖中去了。嶽飛知楊欽已去﹐卽喚過張憲﹑嶽雲﹑董先﹑王貴﹐引三百戰船﹐分作三路進發﹐候楊麼賊寨有動靜﹐隨後接應。仍遣黃佐﹑全琮﹑劉詵爲鄕導。眾人領計去了。且看下回分解。

第四十二回

牛臯大戰洞庭湖

卻說楊欽入湖中﹐駕起船隻﹐逕往投見髙老虎﹐備言「嶽飛使人賺我歸降﹐被其痛責四十脊杖監收﹐欲候捉了楊麼﹐一同解赴行在﹐被吾夜間把監收人殺了﹐逃回湖中。今願與足下戮力抵敵官軍。」髙老虎曰「足下放心﹐仗我兩个驍勇﹐殺教他如王宣撫片甲不回。」欽曰「我若不被黃佐哄誘﹐依著我廝殺﹐他如何敵得我過。」髙老虎曰「且將兩家戰船纜作一片屯紮﹐明早再作計較。」一邊安排酒席﹐款待楊欽。楊欽曰「老兄疾寫書去﹐報兩位大王前來策應。」髙老虎寫書畢﹐差人駕一小快船﹐漏夜飛報楊麼去訖。

二人於寨中飲酒﹐將至二更﹐只見三面船隻順風而至﹐金鼓喧天﹐火光迸紅﹐將到賊人船傍﹐箭如雨點。髙老虎驚慌﹐正待開船迎敵﹐被楊欽一把手擒住﹐令眾人綁縛了﹐撐開船隻﹐放官軍一擁殺入﹐眾賊黨死於湖中者無算。近天明﹐楊欽押解髙老虎至鼎州見嶽飛。嶽飛大喜﹐轉升楊欽﹑黃佐等官職﹐犒賞三軍﹐將髙老虎斬訖﹐梟其首級於鼎州界上﹐以警將來。

嶽飛遣哨卒往湖中體探楊麼虛實﹐回報楊麼於湖中催督戰船﹐甚是厲害。嶽飛問所造戰船如何施展﹐報軍曰「楊麼戰船﹐一名『望三州』﹐一名『和州載』﹐一名『五樓』﹐一名『九樓』﹐一名『大得山』﹐一名『小得山』﹐一名『大海鰍頭』﹐一名『小海鰍頭』。每一名爲一號﹐每一號有一百餘艘。兩旁遮陽版內俱安水輪﹐使人如扳轆轤﹐待撐進﹐其疾行如飛。船兩邊前後俱置撞竿﹐官船迎之輒碎。況官船低小﹐賊船髙大﹐從上矢發下石﹑箭來﹐官軍如何抵當﹖我船若使兵器﹐都要仰面﹐只見其船﹐不見其人﹐以此王宣撫兩年徵進﹐無計可施。」嶽飛聽了﹐隨卽帶領黃佐﹑楊欽﹑張憲數十騎﹐於湖口髙阜處觀望。見湯麼戰船在湖中往來如飛﹐顧謂張憲曰「此賊倚湖中之險﹐跨船熱髙穩﹐王宣撫盡生矣﹐豈能敵此劇寇﹗枉費朝廷兩年糧料﹐損折許多軍馬﹐未能成功。待吾略施一籌﹐將此賊一鼓而擒。」憲曰「大人神算﹐非我輩所能測。」飛回至軍中﹐差人伐君山木紮爲巨筏﹐上架生牛皮以避箭石。大小共有數百筏﹐埋伏在湖中。又遣牛臯引一千軍﹐各帶布囊﹐滿盛圩沙塞諸港汊﹐又以腐木亂艸浮上流而下。揀三千能廝罵健卒於水淺處挑戰。嶽飛分遣已定。次日﹐引一班戰將在湖上流與楊麼對敵。楊麼扯起徵篷﹐鳴金擂鼓﹐放出數千員賊黨﹐列於戰船上。嶽飛令人罵之以激其怒﹐淺水畔健卒撐小船且行且罵。

楊麼不勝怒發﹐催起眾賊船一齊趕來﹐矢石如蝟。官兵船隻旋抵旋退﹐引得賊船將到水淺去處﹐中流腐木亂艸一至﹐將賊船水輪盡皆纏住﹐扳搏不動。嶽飛於上流看見﹐隨遣張憲﹑嶽雲各引五千軍分頭攻擊。眾官軍見賊船不動﹐皆要爭功﹐都上大筏順風而下﹐近賊船邊﹐駕著大木﹐撞破其船。賊眾大潰。牛臯﹑黃佐﹑楊欽首登賊船﹐砍死其黨不計其數。楊麼見官軍圍繞上來﹐無處逃走﹐知事不濟﹐先將鐘儀推落水中﹐自亦望湖中一跳。筏上將跳下水﹐生擒楊麼。筏上擒楊麼者﹐乃嶽飛健將牛臯。其餘賊眾殺死洞庭湖中者﹐水爲之紅。其會水者得命亦無去路﹐乞投降共二萬餘人。牛臯押將楊麼來見嶽飛﹐嶽飛斬其首級﹐遣人送到張樞密處。人報賊將陳滔領所部奪了鐘太子坐船﹐得其寶貨﹑金銀器皿﹑金交椅﹑金鞍轡﹑珍珠簾﹑錦幃幔﹑龍鳳輦﹑八寶牀﹑紫金鑪﹑沈香座等物來降。嶽飛喚至帳前﹐附耳低言如此如此。陳滔卽辭了嶽飛而去。飛又遣楊欽﹑黃佐引兵隨後進攻﹐楊﹑黃二人引兵去訖。

卻說湖側大寨夏誠等﹐尙不知二大王消息。正在憂悶間﹐守寨門賊人見陳滔領本部數千﹐身上染有污血﹐走到寨門外髙叫不疊﹕「今有大聖天王戰敗回來﹐作急開門﹗」賊人報知夏誠。夏誠大驚﹐慌教開門放進。陳滔部下一齊並入﹐楊欽﹑黃佐相繼而進。夏誠正待閉門守險﹐已被楊欽﹑黃佐分人守定。

嶽飛大兵繼至﹐將楊麼老營團團圍祝夏誠﹑黃彪等束手就縛﹐其餘賊眾解甲投拜者﹐聲動山嶽。嶽飛方欲受降﹐傍有牛臯曰「今楊麼手下賊眾﹐爲各州之害不小﹐殺戮官軍甚多﹐數年之間﹐勞民動眾。今日勢敗﹐方肯投降。若不盡行剿滅﹐將何以示軍威﹖」飛曰「楊麼所部本是農夫﹐先被鐘相以妖術煽惑﹐事發懼死﹐以致相聚爲盜。鐘相敗死﹐又被程吏部欲盡殺之﹐因此依舊潛躲偸竊求生。於中有楊麼以推戴鐘儀爲名﹐復起嘯聚﹐燒劫州縣。往年王宣撫無有收捕之方﹐日就月將﹐養成大患。我想他眾人只是要全性命而已。今日賊首楊麼﹑鐘儀旣誅﹐其餘皆是國家赤子﹐安得不允其降乎﹖」牛臯等再不敢言。嶽飛選彊壯有力願從軍者編入行伍﹐老弱不堪願爲民者放歸田裏。將楊麼所積金寶財物盡賞有功將士﹐放火焚毀大小賊寨三十餘座﹐戰船數千艘。湖襄之寇悉平。初楊麼據依洞庭湖﹐恃其營寨險阻﹐遇官軍自陸路襲之﹐則入湖中﹔以水攻之﹐則登岸上。因曰「欲犯我者﹐除是飛來。」至是﹐人以其言爲識云。

紹興五年六月末旬﹐嶽飛掃蕩楊麼﹐遣人以捷書報知張浚。

書至潭州﹐果八日克服劇寇。張浚嘆曰「嶽侯神算也。」卽日差人奏捷行在。髙宗大喜﹐遣內侍賫禦札褒獎之。詔曰﹕敕﹕比得張浚奏知﹐湖湘寇賊悉已肅淸。寬紓朕憂﹐良用欣愜。非卿威名冠世﹐忠略濟時﹐先聲所臨﹐人自信服﹐則何以平積年嘯聚之黨於旬朝指顧之間﹐不煩誅夷﹐坐獲嘉靖﹐使朕恩威並暢﹐厥功茂焉。或有陳情﹐可具奏來。七月初一日付嶽飛。

升嶽飛武勝定國軍節度使﹑京西路宣撫使﹑河南北諸路招討使兼營田大使﹐其有功將士俱授升賞。嶽飛承恩已畢﹐上疏進師恢復中原﹐不許。帝詔張浚回朝。浚還自潭州﹐入見髙宗﹐具奏﹕「藩外巨職﹐惟韓世忠﹑嶽飛可倚以大事。」帝大悅曰「召卿回欲議防邊計﹐卿可專任視師於襄﹑漢﹑川﹑陜﹐仍以劉子羽參議軍事﹐以席益爲四川制置大使﹐用副卿行。」浚辭帝﹐前往襄﹑漢﹑川﹑陜督理軍務﹐不在話下。髙宗以張浚所陳﹐升韓世忠爲京東淮東路宣撫處置使屯楚州﹐嶽飛爲京西湖北路宣撫副使屯鄂州。詔下﹐鎭江韓世忠承命至楚州。

時楚州城郭被金人殘破已後﹐官府荒蕪﹐民庶凋落。世忠披艸萊﹐立軍府﹐與士民同力役。夫人梁氏親織箔爲屋。庶民見其自動﹐亦不敢辭艱苦。大家營成﹐不半年﹐軍府樓櫓爲之一新。將士有法戰者﹐世忠遺以巾幗﹐設鼓樂大宴將士﹐酒後使婦人出筵中數以恥之。故人人知所奮勵﹐壯气百倍。世忠又遣人撫集流散﹐通商惠工於山陽郡。自是遠近懷威﹐依附者殆無虛日﹐遂爲重鎭焉。事聞﹐髙宗喜曰「信如張浚所舉也。」因下詔褒之。

且說嶽飛亦承詔旨﹐引本部人馬逕還鄂州屯紮。宋髙宗以鄂州爲重鎭要地﹐因詔嶽飛屯焉。詔曰﹕敕嶽飛﹕武昌控制上流﹐淮甸只隔一水。命卿屯兵於此﹐須要多方措置。遣人間探﹐無使虜寇窺伺﹐卽今動息如何﹖莫謂未有今報﹐而援圖之謀不素定﹐難以應亻卒。卿其用心體國﹐萬一有警﹐當極力捍禦。事勢掃戮﹐無少疏虞﹐卽卿之功。日具的實﹐動息奏來。故敕。紹興五年十月日付嶽飛。

第四十三回

劉豫興兵寇合肥

十二月﹐加升嶽飛爲檢校少保武昌郡開國公﹐仍賜衣服﹑金帶﹑銀盒茶藥並鞍馬。詔下鄂州﹐嶽飛不敢受命﹐上表以辭。

表曰﹕

河南北諸路招討使臣嶽飛札子奏﹐臣伏蒙聖恩﹐除臣少保﹐臣已四具札子辭免。今月初十日伏奉詔旨不允﹐毋得再有陳請者。臣聞爵以馭其貴﹐祿以馭其富。爵祿者﹐人君馭天下英豪而使之貴富也﹐人孰不欣受而願享之。然名器假人﹐爲《傳》所議﹔無功受祿﹐爲《詩》所刺﹐則君不可以輕與﹐臣不可以妄受。臣性質朴魯﹐久叨寵榮﹐每懼滿盈﹐弗克負荷。若更無功輒受貪冒﹐臣賦分淺薄﹐竊恐別招譴責。伏望陛下憐臣勤懇﹐特降諭旨﹐追還恩命。

庶使臣稍安愚分﹐別效寸長﹐仰報陛下天地生成之徳。干冒斧鉞﹐臣不任戰栗俯伏﹐俟命至取進止。紹興六年正月十六日臣嶽飛謹言。

嶽飛復具表辭衣帶鞍馬。表曰﹕

臣嶽飛札子奏﹕臣於紹興五年十二月二十六日伏蒙聖恩﹐例賜臣袍服冠帶魚袋鞍馬。竊念臣一小寒微﹐遭遇宸眷之厚﹐近年累蒙賜金帶等物﹐今更循例錫予。在臣無能﹐實爲過分。伏望睿慈特賜寢罷﹐庶使蠢愚不致冒濫﹐干瀆天聽﹐臣不勝惶懼之至﹐取進止。紹興六年正月十六日臣嶽飛謹言。

表進行在﹐朝廷不準。自是嶽飛於鄂州操練軍士﹐措置糧料﹐欲圖復興之舉。其魏國夫人姚氏病篤﹐嶽飛侍奉湯藥不離左右﹐致戎事無人統理﹐甚是憂慮。只得具表陳情﹐乞暇養親。

表曰﹕

太保臣嶽飛札子奏﹕臣輒具危懇﹐仰瀆睿聰。臣近奉命收復襄漢﹐去家遠涉大月餘日。臣老母姚氏﹐年已七十﹐侵染疾病﹐連月未安﹐近復腿腳劇痛﹐起止艱難。別無兼待﹐以奉湯藥﹐人子之心﹐實難安處。伏望聖慈察臣悃愊﹐無地窺避﹐暫乞許臣在假以全侍奉之養。將本軍人馬﹐暫委別官主管。候臣芒母稍安﹐依舊管幹戰事﹐恭聽驅策﹐結艸銜環﹐擔圖報效。冒犯雷霆之威﹐臣無任戰懼激切之至﹐取進止。紹興六年四月日臣嶽飛謹言。

嶽飛旣具表文﹐遣人賫送行在。母之病日重一日﹐嶽飛每夜焚香禱告天帝﹐乞願身代。是月﹐母魏國夫人姚氏以疾薨﹐嶽飛哀戚過情﹐兩目皆腫﹐與妻子李氏﹐嶽雲修辦喪事﹐一遵其禮。不待朝廷詔下﹐與子發母靈輻車而﹐赤腳步行﹐歸葬江州廬山之下。在於途間不避泥水﹐天气炎熱。經過去處﹐官吏軍民而有願替扶持靈柩者﹐嶽飛泣而謝之曰「吾母懷我一身﹐更望誰替。」見者無不感傷。歸葬已畢﹐乃於墳側立艸廬一所﹐同子守親之墓﹐晨昏一如生事禮儀。事聞朝廷﹐髙宗命下﹐遣廷臣弔問諭禮。又敕江﹑鄂二州官府營辦喪事﹐比常例外賜加銀一千兩﹐絹一千疋﹐布五百疋﹐米五百石﹐送至墳所。嶽飛不敢領受﹐仍具表以辭。表曰﹕艸土臣嶽飛狀奏﹕準禦前金字牌遞到尙書省札子二道。

奉聖旨﹕嶽飛母魏國夫人姚氏身亡﹐已降指揮於格外特賜銀絹一千兩疋﹐布米五百疋石﹐命戶部支給差人送去。所有葬事﹐令鄂州﹑江州協力措置施行。臣上荷聖恩﹐惟知感泣。臣今扶護母喪﹐已至江州瑞昌縣界營葬。臣以月俸之餘﹐粗足辧集。所有上件恩數並格外賻贈﹐伏望聖恩並賜寵罷﹐庶安愚分。謹錄奏聞﹐伏候敕旨。紹興六年四月二十日臣嶽飛謹言。

嶽飛累具奏力辭其賜﹐朝廷方準。

話分兩頭﹐卻說大齊僞主劉豫探知嶽飛因母喪守制廬山﹐密地訓調人馬﹐將有南侵之志。消息傳入臨安﹐髙宗召廷臣議建都以防之。宣撫使張浚奏曰「東南形勢﹐莫重於建康﹐實爲中興根本。且使人主居此﹐則北望中原﹐常懷憤惕﹐不敢自暇自逸。今臨安僻居一隅﹐內則易生安肆﹐外則不足以號召遠近﹐系中原之心。請陛下卽幸之﹐以撫三軍而圖恢復﹐指日可成其功耳。」帝在遲疑間﹐尙書趙鼎建議以爲﹕「平江都勝之會﹐便於漕運﹐陛下莫若都此﹐足能以制敵也。」帝從之﹐預備巡幸。遣張俊理兵盱眙﹐候迎車駕﹔以秦檜爲行宮畱守﹔孟庾同畱守並參決尙書省樞密院事。

九月髙宗大駕至平江府。劉豫知之﹐及聞張浚會諸將於江上﹐榜其罪逆﹐將進兵討之﹐恐懼。遣人告急於大金國主﹐請允出師南侵﹐而乞師救援。差人領表﹐逕至金國去訖。且說金主熙宗皇帝﹐自接位後頗勤政事﹐以黏沒喝﹑斡本﹑蒲盧虎並領三事省﹐國之大政﹐皆決於此三人。追其先祖函譜曰「始祖鳥魯曰徳帝﹐跋海曰安帝﹐綏可曰獻祖﹐烏古灑曰景祖﹐劾裏缽曰世祖﹐頗刺叔曰肅宗﹐盈哥曰穆宗﹐烏雅東曰康宗﹐妣皆爲皇后。復定景祖﹑世祖﹑太祖﹑太宗廟﹐皆不祧。自是國事日以就緒。忽報大齊遣使乞兵南侵﹐仍請救援本國。熙宗聞奏﹐召諸將相議之。蒲盧虎奏曰「先帝所以立劉豫者﹐欲其開辟疆土﹐保守邊境﹐使我得安民息兵也。今劉豫進不能取南宋半寸之功﹐又不能守其疆境﹐兵連禍結﹐無有休期。陛下若又從其請﹐兵常勝則豫受其利﹐兵若敗則我受其獘。況前年因劉豫出師﹐嘗不利於江上矣﹐柰何更許之。」金主從其議﹐遂不許劉豫所請。使臣回見劉豫﹐備言金主不允乞師援兵之請。

劉豫於是與子劉麟商議簽鄕兵共得三十萬﹐號七十萬﹐分爲三路南侵。遣劉麟率中路兵﹐由壽春取廬州以犯合肥。侄劉猊率東路兵取紫荊山﹐出渦口以攻定遠。孔彥舟率西路兵﹐取光州以攻六安。劉豫分遣以定﹐劉麟等各引兵南侵不提。

大金聞知劉豫兵起﹐差四太子兀朮帶領五萬人馬﹐屯黎陽以觀釁﹐朝廷聞此消息大懼。時張俊屯盱眙﹐楊沂中屯泗州﹐韓世忠屯楚州﹐嶽飛屯鄂州﹐劉光世屯廬州﹐而沿江上下無兵。

趙鼎深以爲憂﹐遣人以書報張浚﹐令其著張俊與楊沂中合兵以保合肥。張浚得趙鼎來書﹐深然之。乃遣楊沂中﹑張宗顏各引精兵五千﹐分道以禦劉麟軍馬。且令沂中取濠州以與張俊兵合。

因謂沂中曰「上待統制恩厚﹐正宜及時立功﹐以圖報效。」沂中曰「朝廷事吾當與君任之﹐安敢以勞辭耶。」卽引兵取廬州而去。張浚於軍中持調拒戰﹐會邊日急。張浚﹑劉光世羽書來報﹕「賊勢甚大﹐人馬精銳﹐吾軍難以迎敵﹐乞都督速宜措置。」張浚卽差人以書戒張俊等曰「反賊劉豫之兵﹐以逆犯順﹐若不剿除﹐何以立國﹐朝廷平日亦安用養兵哉。今日之事﹐有死戰無退保而已。」張俊與劉光世得張浚戒文﹐自相議曰「盱眙﹑廬州二處﹐近逼賊敵﹐竟難以拒守﹐莫若具奏朝廷﹐乞召嶽飛起復﹐前來一同禦虜﹐使之獨當其鋒﹐庶可得退保。」劉光世曰「此論甚髙﹐卽須具表奏知。」張俊修下表章﹐差人逕詣行在﹐奏知髙宗。

髙宗覽表﹐遇邊報劉麟進逼合肥﹐聲勢甚緊。帝慮張竣光世不足任﹐下詔令嶽飛起復﹐以兵東下﹐而手札付浚﹐令張竣劉光世﹑楊沂中等引兵還保江。張浚聞知﹐上言「若令俊等渡江﹐則無淮南。而長江之險﹐與賊共有。淮南之地﹐正所以屏蔽大江。如使賊得淮南﹐因糧就運以爲家計﹐江南其可保乎。今正當合兵掩擊﹐可保必勝。若一有退意﹐則大事去矣。

且嶽飛一動﹐襄漢有驚﹐何以恃乎﹖願朝廷勿專制於中﹐使諸將有所觀也。」帝見奏﹐手書報浚曰「非卿識髙慮遠﹐何以及此。今付卿以專任﹐沿邊將士如有不肯用命殺賊而退縮者﹐卽便斬首示眾﹐然後奏聞。一應軍務﹐便宜行事﹐如朕親行。」張浚承上命宣布各處將士知之﹐仍令楊沂中速進兵禦賊。沂中引兵至濠州會劉光世﹐光世已捨廬州﹐將趨彩石。淮西大震。

浚聞之﹐令呂祉馳往光世軍中﹐論其眾曰「若有一人渡江者﹐卽斬以徇。」光世不得已還駐廬江﹐與張竣沂中兵相應。

第四十四回

楊沂中藕塘大捷

且說劉猊引一十萬人馬至淮東﹐韓世忠聞之﹐以重兵屯於鳳山。劉猊人馬不能前進﹐偏校嚴尢曰「韓世忠部下精健﹐若與對敵﹐必無勝理。不如引兵趨定遠﹐乘其無備﹐或可以成功也。」劉猊然之﹐卽引兵望定遠進發。哨馬報知楊沂中。沂中以兵五千進禦﹐與劉猊前鋒遇於趙家坊。兩陣對圓﹐沂中橫刀勒馬於門旗下﹐大罵曰「逆天狂黨﹐無故侵擾疆境﹐今日教爾死在目下。」劉猊大怒﹐舉刀直取沂中。沂中舞刀來迎。

二馬相交﹐兵刃並舉﹐戰到二十餘合不分勝敗。對陣嚴尢見劉猊戰沂中不下﹐拍馬挺槍﹐特來助戰。沂中背後閃出統制吳錫﹐躍馬挺槍﹐抵住交鋒。兩下金鼓中﹐彼此俱有損傷。

自是兩下一連放對二十餘日﹐未決雌雄。劉猊因糧餉不繼﹐與部下議曰「我孤軍深入﹐倘沂中知吾軍士乏食﹐以兵襲之﹐何以當敵。不如今夜乘月黑引兵趨合肥﹐與劉麟會合而後進﹐斯保善後計也。」眾皆然之。劉猊與嚴尢﹑杜習分前後隊退回。

探軍報知沂中﹕今有劉猊因軍餉不瞻﹐恐王師攻襲﹐今夜拔寨退去。沂中卽下令軍中曰「劉猊退去﹐必與劉麟兵合。若縱之去﹐其勢愈大。」吩咐吳錫曰「此賊定由藕塘而去﹐爾可領精兵一千於藕塘中路﹐據山列陣﹐分二百人﹐各帶弓弩﹐埋伏樹林中前五里﹐候敵人來到﹐可徉敗引入彎路。吾以大軍截出﹐彼若死鬥﹐爾當急擊之。信炮起﹐著令二百弓弩一齊放矢。

縱不能擒獲劉猊﹐亦須殺其大半人馬。」吳錫領計引兵前去預備﹐不在話下。沂中分調已畢﹐只畱下空營﹐自率四千步騎﹐乘夜出藕塘追襲。

卻說劉猊引本部人馬﹐拔寨離了越家坊地界﹐逕趨藕塘而去。將近平明﹐正抵藕塘中路。劉猊軍遙望見靠山旌旗捲舞﹐知有軍攔阻﹐卽拍馬舞刀向前。正遇沂中部下統制吳錫﹐劉猊更不打話﹐舉刀直奔吳錫。吳錫舉槍交還。戰不兩合﹐吳錫勒馬望後便走。劉猊驅兵力追近五里﹐兩邊樹木叢雜﹐嚴尢曰「吳錫武藝不出公子之下﹐藕塘路徑交雜﹐追至此﹐俱是山隘﹐倘有伏兵﹐何以當之﹖」劉猊亦大疑。才待令前軍退出﹐當頭一聲炮響﹐閃出一員大將﹐面如棗色﹐紫髯剛須﹐乃楊沂中也。舞刀躍馬﹐直取劉猊。劉倪不敢戀戰﹐刺斜殺出。嚴尢從後助戰。沂中引兵急追。劉猊走至樹林邊﹐一聲梆子響﹐林中二百弓弩一齊矢來﹐射死戰將杜習﹐人馬折其大半。劉猊與嚴尢﹑姚琮引敗殘軍馬望泗州而走。不十數里﹐路傍塵埃起處﹐二千軍攔住﹐爲頭大將挺槍躍馬而出﹐乃宋將張宗顏﹐自泗州來乘背擊之﹐大殺一陣﹐死者不計其數。劉猊奪路而走﹐後面楊沂中與張宗顏兵合迆邐追襲。姚琮曰「公子快走李家灣﹐吾敵住追兵。」劉猊引眾望李家灣逃走。姚琮勒回馬來戰沂中﹐只一合﹐措手不及﹐被沂中斬於馬下。沂中傳令曰「賊人勢解﹐不可縱畱。三軍有能擒獲賊首者﹐授以上賞。」眾人得令﹐各鼓勇爭先。劉猊望見後面喊聲不絕﹐與謀主李愕曰「適見須將軍銳不可當﹐果殿前也﹖」愕曰「此正是宋將楊沂中﹐公子可速走﹐不然禍及矣。」道尢未了﹐沂中一軍躍馬而至﹐叱之曰「賊將早降﹐免受快刀。」劉猊驚慌不疊﹐與眾軍拚力死戰。沂中以精騎衝其肋﹐大呼曰「賊破矣﹗」齊軍大敗﹐殺得屍橫滿野﹐血流成渠﹐遺棄盔甲旌旗無數。餘眾怖﹐請降者一萬人。劉猊不敢更向合肥﹐望汴京逃走。沂中探知劉猊去遠﹐與張宗顏收回軍馬﹐進駐於濠壽之間﹐與張俊軍會。是役也﹐沂中以五千之眾﹐退劉猊一十萬精兵﹐猊僅以身免﹐其功不在韓世忠下矣。後人有詩爲證﹕羯鼓聲振動徵塵﹐社稷微危厭用兵。

喜見守臣全鎭宇﹐痛聞時主失汴京。

旌旗指北英雄出﹐劍戟淩空虜寇平。

莫謂羽書長奏捷﹐須憐父老望中興。

且說劉麟部兵從淮西系三浮橋而渡﹐進逼濠壽。張俊以書約沂中屯兵廬州﹐邀其歸路。自以本部兵控連盱眙﹐深溝髙壑堅守。劉麟大隊人馬進圍濠州﹐連營合肥境界﹐聲勢甚盛﹐人懷內懼。張俊羽書報於行在。髙宗連日得報﹐見有光州逼於孔彥舟亦急﹐又聞劉麟攻擊濠州等處﹐張皇無措﹐因手敕命張俊催督沿邊軍馬於二處解調。詔下﹐趙鼎奏曰「近日報到楊沂中有藕塘之捷﹐彼軍決不宜離淮泗﹐張俊非劉麟敵也。陛下須詔嶽飛以兵乘東而下﹐則可以救各處急矣。」髙宗準奏﹐卽以敕書召嶽飛起復﹐提兵東下。詔曰﹕敕嶽飛知﹕卿奄遭內艱﹐倚注之深﹐良用震怛。然人臣大義﹐爲國忘家。移孝爲忠﹐斯爲兩得。已降敕命﹐趣卿起復。宜體國事之重﹐略其常禮之煩。無用抗辭。卽只舊服﹐乘吏士銳气﹐念國家世仇﹐建立殊勛﹐以遂揚名顯親之義﹐斯孝之至也。故玆親筆﹐諒悉至懷。故敕。紹興六年六月初一日付嶽飛。禦押。

嶽飛在江州母墳所接了禦書﹐焚香拜讀罷﹐嗚咽盡哀﹐復修表章﹐差人詣行在乞終母喪。表曰﹕艸土臣嶽飛札子奏﹕臣於四月十八日至江州瑞昌縣界﹐準樞密院奏勘會嶽飛丁母憂﹐已降指揮起復﹐臣已具辭奏乞終制外﹐今月初三日準禦前金字牌遞到尙書省札子﹐奉聖旨不允。令學士院降詔﹐仍不得再有陳請。依已降指揮﹐日下主管軍馬措置邊事者。伏念臣叨荷聖眷﹐過於山嶽。

惟期盡瘁﹐庶圖報稱。緣臣老母淪亡﹐憂苦號泣。兩目遂昏﹐方寸亦多健忘。自度餘生﹐豈復尙堪器使。非敢獨孝於親﹐而於陛下不竭其忠。正謂災﹖如此﹐不能任事。況臣一介武夫﹐若學術稍優﹐謀略可取﹐亦當勉彊措置調發。

臣於二者﹐俱乏所長。今旣眼目昏眊﹐又不能身先士卒﹐賈作勇气。苟不罄瀝血誠﹐披告陛下﹐則他日必致排擠﹐上辜委寄。伏望睿慈﹐研察孤衷﹐許臣終制。取進止。紹興六年六月初六日臣嶽飛謹言。

奏至行在﹐髙宗盡將奏章封還﹐遣廷臣再三安復﹐又累降詔命催起。嶽飛不礙已﹐泣辭母墓﹐委人掃祭﹐與男嶽雲回至鄂州﹐整理人馬﹐望淮西進發。初﹐嶽飛自收曹成﹑楊麼﹐凡六年皆盛夏行師﹐爲炎瘴所侵﹐遂成目疾。又遭母喪﹐哭泣太過﹐及是疾愈重﹐所居用重絹遮明﹐不勝楚痛。因承詔起行﹐朝廷遣醫官皇甫知常﹑醫僧中印馳驛繼至﹐與嶽飛療治﹐又遣內侍賫禦札至軍前慰勞之。詔曰﹕敕﹕近張浚奏知卿疾目﹐已差醫官與卿醫治。然戎務至繁﹐邊報甚急﹐累降詔旨﹐使卿提兵東下。卿宜體朕至懷﹐善自調攝。其它細務﹐委之僚佐。而軍中大計﹐須卿決之。想卿不以微疾﹐遂忘國事。朕將親臨平江﹐卿並悉知之。故敕。紹興六年六月日付嶽飛。

嶽飛接詔﹐不憚艱苦﹐方欲引兵北行﹐有統制張憲近前稟曰「今麾下王俊小名王雕兒﹐前者平楊麼時推病不出﹐及聞大軍得勝﹐皆有升賞﹐獨無彼分﹐因口出怨言。有人傳來﹐被憲責之。今欲來招討處告我﹐乞大人示下。」飛曰「旣責了亦罷﹐若再推不肯出徵﹐則以軍法按之。」張憲退出。嶽飛以久息戎事﹐今又欲徵進﹐遂大開筵席﹐犒賞諸軍﹐獨不與王俊卽坐而飲。王俊受辱懷恨﹐自思﹕若我後日得半分權勢﹐必殺這匹夫。

第四十五回

鎭汝軍嶽雲立功

卻說嶽飛大軍離了鄂州﹐遣人體探僞齊軍馬近在何處。哨馬報﹕僞齊人馬於何家寨置鎭汝軍屯兵聚糧﹐欲爲窺唐﹑鄧之計。嶽飛聞報﹐卽遣牛臯﹑王貴﹑董先等領兵一萬﹐前攻毀之。

傍邊轉過嶽雲曰「兒願與牛臯同去立功。」嶽飛曰「僞齊軍馬精銳﹐張俊尙不敢迎敵﹐爾豈能近之﹗」嶽雲曰「小兒還要隨父親恢復中原﹐諒此小敵不能勝﹐將作何用﹖」於父前堅執要行。嶽飛曰「爾旣要去﹐若能披甲上馬連矢三箭透紅心﹐方準爾去。如不中﹐先斬汝首以徇。」嶽雲得令﹐欣然取過神臂弓﹐披甲挽上銀鬃馬﹐跑出教場﹐將玉勒搖動。不想其馬近日朝廷所賜﹐未曾習練﹐走得一緊﹐前足已失﹐將嶽雲連人帶馬掀在塵埃。嶽飛見了大怒﹐拿下責之曰「今使爾習騎射於無事之時﹐尙然如此。倘前遇大敵﹐何以馭眾。」令左右推出斬之。帳前張憲等三十九員統制官一齊跪下﹐曰「小將軍因新馬未慣驅馳故也﹐非其才力不足﹐乞招討恕其罪﹐候立功贖之。」嶽飛忿气不息。眾人苦苦哀告﹐飛曰「若不看眾官面上﹐決斬汝首。速與牛臯領五千人馬去鎭汝軍破敵。若再無功﹐休得生回見我﹗」嶽雲拜謝出帳﹐與牛臯領兵前往鎭汝軍不提。此嶽飛戒其於者﹐恐其倚父之勢不伏牛臯﹐故以是禁之也。

且說牛臯兵行前望何家寨界屯紮﹐忽南風驟起﹐旗幡指北﹐嶽雲入軍中謂牛臯曰「今日此風﹐莫非上天賜吾成功乎﹖」牛臯曰「願聞小將軍妙策。」嶽雲於地畫之日﹕「卽今彼眾我寡﹐我軍不利平川﹐只可依山背澤爲陣。敵人見吾初到﹐未知虛實﹐於林間多設嶽家旗號﹐設爲疑兵計。然後則出奇夾擊之﹐取勝必矣。願足下籌之。」牛臯大喜﹐曰「此正合吾意。」卽於平川山谷中多張嶽家旗號﹐頭一隊歸前﹐用一人騎一馬而牽兩馬﹐於馬上縛置艸人﹐著以盔甲﹐脊上插著旗號﹐以王貴領之。第二隊歸後﹐用牛騾駕車﹐每一輛用二人使車﹐車上列插旌旗﹐車後多拴樹木枝梢﹐順風而進﹐推起塵土﹐齊兵難認眞假﹐以董先領之。牛臯整備以定﹐與嶽雲引精騎出戰。僞齊探知宋軍來到﹐於大木栗木依山而陣。齊將五大王徐文出馬立於陣前﹐遙望宋兵陣中擁出一少年將﹐身跨紫驊驑﹐兩手各執四十斤銅錘﹐乃嶽飛長子嶽雲也。大罵﹕「逆天賊奴﹐昔朝廷委汝水軍都統制﹐何乃背君投賊﹐乃來侵奪父母之邦。今日若攺邪歸正﹐則復爾前職。不然﹐教汝喪在目前。」徐文詞窮﹐正欲舉刀出戰﹐偏軍劉復雄驟馬而出曰「主將看吾擒之。」復雄挺槍來戰嶽雲。兩馬相交﹐約戰數合﹐復雄遮攔不住﹐撥回馬望本陣便走。嶽雲揮兵拍馬趕出。徐文見復雄輸了﹐遂驟坐下馬﹐舞手中鋼刀來迎。兩騎馬就陣上廝殺﹐嶽雲獨戰二將﹐精神倍加。約鬥二十餘合﹐嶽雲殺得性激﹐綽起銅錘﹐望復雄腦後橫過。眼前一道電光﹐復雄頭落屍倒。牛臯縱兵掩殺﹐齊兵大敗。徐文見折了劉復雄﹐部眾殺奔鎭汝軍來﹐遙見山林中鼓聲大振﹐旗幟遮天﹐俱著嶽家字號。王貴﹑董先各領兵殺出﹐齊兵叫曰「嶽爺爺軍到矣。」各奔走不疊﹐自相蹂踏死者橫屍蔽野。徐文引敗殘人馬﹐逃往東山﹐欲接劉麟救兵。嶽雲﹑牛臯縱兵乘勢追襲。徐文走上五里﹐忽山後鼓聲大震﹐一彪軍馬阻住去路﹐爲首一員大將乃宣撫使張俊也。大叫﹕「逆賊﹐欲走何處﹗」舞刀躍馬﹐直取徐文。徐文戰力已乏﹐與俊才交兩合﹐措手不及﹐被張俊一刀斬於馬下﹐餘眾皆被張俊手下軍士生擒。原彩張俊探知嶽飛提兵東下﹐先領本部人馬埋伏東山﹐邀截齊軍歸路﹐正此遇著。張俊旣斬了徐文﹐梟其首級﹐與嶽雲前軍會合。嶽雲入軍中見張浚張俊喜曰「將軍破敵之功不小﹐吾當奏聞朝廷。」云曰「皆仗宣撫威力﹐小人何功焉。」因辭張俊出﹐遂領兵回。張俊亦部眾歸於本鎭。時劉麟在濠州﹐聞猊敗走﹐又聞徐文戰死﹐已知難保。連夜拔寨遁去。過廬州﹐被楊沂中與王徳率鐵騎乘勢追襲﹐劉麟軍馬喪折殆荊沂中急追至壽春而還。孔彥舟聞嶽飛東下﹐亦解光州圍退走。

卻說牛臯與嶽雲得勝﹐人馬回見嶽飛。嶽飛止賞眾將之功﹐嶽雲所建功績並隱而不錄。遣人以捷音報知行在。都督諸軍樞密使張浚已知嶽飛兵勝﹐探得近日破賊皆其長子嶽雲功勞﹐因嘆曰「嶽侯畏避恩榮﹐其子功居第一﹐皆隱而不紀﹐廉則廉矣﹐似未得其公也。」乃具表奏聞朝廷。表曰﹕嶽飛數年之間﹐復建康﹐討曹成﹐平楊麼﹐其子嶽雲之功﹐實居第一﹐皆被其父隱而不錄﹐實非朝廷大公至正激勸人臣之道。伏乞聖明﹐特賜加恩寵異﹐庶使邊疆將士能奮勵建功以自責效。取進止。紹興六年月日臣張浚謹言。

表進行在﹐髙宗覽之大悅﹐謂廷臣曰「朕知嶽飛父子忠勇﹐近日捷音來到﹐正當以優禮遇之。」卽差內侍賫誥敕升嶽雲爲左武大夫忠州防禦使。詔至﹐嶽飛不與受命﹐乃具表以辭云。表曰﹕河南北諸路招討使臣嶽飛札子奏﹕臣於今月二十六日準誥授臣子嶽雲左武大夫忠州防禦使。臣聞君之馭臣﹐固不吝於厚賞﹔父之教子﹐豈可責以近功。臣昨恭依睿算﹐與賊決戰於湖湘之間﹐云隨行迎敵﹐𨿽有薄效﹐未曾立到大功。遽升橫列﹐仍領郡防﹐賞典過優﹐義不遑處。所有誥命﹐臣不敢令云祗受。伏望聖慈﹐俯垂天鑑﹐追還異恩﹐庶使云激勵懦庸﹐別圖報效。取進止。紹興六年八月二十九日臣嶽飛謹言。

嶽飛三次具表辭男嶽雲官職﹐朝廷皆不準。

且說金國兀朮兵屯黎陽﹐聞知嶽飛提勝兵東下﹐大驚。卽差細作來嶽飛軍前體聽消息﹐卻被巡綽軍所縛﹐押入帳中見嶽飛。嶽飛知其姦細﹐乃徉責之曰「汝非吾軍中人張斌乎﹖我差汝幹事去﹐緣何被吾軍捉來﹖」諜者怕死﹐卽詐認之。嶽飛喝退左右﹐引近前謂之曰「我前日使爾送蠟書去齊國﹐約定誘引西太子人馬來﹐使兩下合兵攻之。爾去了便不回報﹐我復遣人會知齊主﹐並不見書下落。原來是爾作事不機密矣。汝罪該萬死。吾今貸汝﹐復遣至齊問舉兵日期﹐宜以死報。」諜者連聲許諾。

嶽飛卽修了書﹐納於蠟丸中﹐將其人於股上剖開﹐以蠟丸塡於股內﹐卽將金槍藥塗之﹐外用綿帛縛定﹐又賞與銀數兩遣行﹐叮嚀之曰「再不許有誤。待殺了兀朮﹐與齊主成得事後﹐我當重保爾官職。」諜者唯唯拜謝而出﹐漏夜走回黎陽見兀朮﹐取出蠟書遞與兀朮。兀朮看了大驚﹐誠恐軍中有變﹐連夜領兵北去。歸至本國﹐將嶽飛與劉豫約書奏聞金主。熙宗大怒﹐遣人前至汴京﹐詰問劉豫用兵無功之罪。劉豫恐懼﹐進表伏罪。

自是始有廢豫之意。

第四十六回

嶽鵬舉上表陳情

卻說髙宗以齊兵已退﹐兀朮復歸金國﹐乃賜禦書止嶽飛東下﹐且勞問眼目之疾。詔曰﹕敕嶽飛﹕比屢詔提兵東下﹐今淮西賊遁﹐未有他警。

已諭張浚從長措置﹐卿之大軍未可遽發也。如聞卿果以目疾爲苦﹐不至妨軍務否﹖近差醫官疾馳往卿所看視。卿宜省思慮﹐愼服餌﹐安靜調養。故玆親筆﹐以示眷懷。故敕。

紹興六年九月日付嶽飛。

嶽飛承詔。時人馬已到九江﹐上疏欲乘機徵剿﹐復取中原。

疏進﹐髙宗復降禦書嘉獎。詔曰﹕

敕嶽飛聞﹕卿目疾少愈﹐卽提兵東下。委身徇國﹐竭節事君﹐於卿見之﹐良用嘉嘆。今淮西旣定﹐別無他警﹐卿更不須進發﹐且回軍鄂州屯駐。故玆親詔﹐卿宜知悉。

故敕﹐紹興六年九月日付嶽飛。

嶽飛接詔書讀罷﹐嘆曰「今日不乘此機會取復中原﹐何時能雪君父之仇而安靖天下也耶﹗」正是姦臣誤國﹐志士失心。

言罷泣下﹐因作《小重山》詞一律題於壁云。詞曰﹕昨夜寒蛩不住鳴﹐驚回千里夢﹐已三更。起來獨自繞階行﹐人悄悄﹐簾外月籠明。白首爲功名﹐舊山松竹老﹐阻歸程。欲將心事付瑤琴﹐知音少﹐弦斷有誰聽。

紹興六年九月下旬﹐嶽飛復上表﹐乞終母服。表曰﹕艸土臣嶽飛札子奏﹕九月初五日﹐臣領兵至九江府﹐奉禦書令臣領兵回鄂州屯駐。伏念臣孤賤之迹﹐幼失所怙。

鞠育訓導﹐皆自臣母。國家平燕云之初﹐臣方束髮從事軍旅。但期盡瘁﹐不知有家。自從陛下渡江以來﹐而臣母淪陷河朔。凡遣人相繼道路﹐始能搬挈得脫虜禍﹐因驚悸致疾﹐遂以纏綿。臣以身服戎事﹐未嘗一日獲侍親側﹐躬致湯藥之奉。今者遭此大難﹐茶毒哀告﹐每加追念﹐輒欲無生。而陛下恩眷有加﹐卽命起復提兵東下。今淮西旣定﹐別無他警。臣重念爲人子者﹐生不能致菽黍之歡﹐死不能終衰﹖之制﹐面顏有靦﹐天地弗容。且以孝移忠﹐事有本末。如內不克盡事親之道﹐外豈復有愛主之忠。伏望聖慈矜憐餘生﹐許終服制。取進止。紹興六年某月日臣嶽飛謹言。

嶽飛表上﹐朝廷不允其請。

忽張浚遣呂祉入奏邊事﹐髙宗召進內殿。呂祉奏曰「樞密近來措置邊防﹐一應便宜行事就緒﹐因遣臣具奏以聞。」帝喜﹐顧謂尙書趙鼎曰「朕可謂得人矣。今張浚治兵於外﹐甚得其宜﹐豈中原興復有望乎。」鼎奏曰「此非專出浚力﹐皆忠臣義士戴宋恩渥﹐齊願報效所爲也。依呂祉所陳﹐得非掩他人之績而獨居功於浚耶。」帝手詔遣呂祉於鎭江獎渝張浚。呂祉領詔﹐至鎭江見張浚。張浚問呂祉曰「見君上曾有何語﹖」呂祉一一以趙鼎對髙宗言白之。浚曰「趙宰何以小覷我哉﹗」因懷恨之﹐每具表奏他事﹐則內語意微侵趙鼎。髙宗遇覽張浚疏奏﹐謂鼎曰「他日張浚與卿不和﹐必呂祉所致也。」鼎奏曰「臣初與浚同政事﹐蒙陛下恩寵井隆﹐猶如兄弟。因呂祉離間﹐遂爾睽異。今張浚成功﹐當使之展盡底蘊﹐維持國運。

浚當畱﹐臣當去位。乞允臣骸骨歸鄕﹐此陛下之盛賜也。」帝曰「卿志何以遽促哉。如的願歸休﹐須亦待召浚還議之。」卽下詔召張浚回朝。張浚承詔﹐率師還自鎭江﹐入見帝。帝曰「召卿回﹐欲議趙鼎去就計。」浚奏曰「趙鼎﹐國之元臣﹐多知舊政。陛下宜優詔畱之以理朝廷。」髙宗從張浚奏﹐遂寢其事。

十二月﹐集羣臣復議遷都。趙鼎與折彥質請帝回蹕臨安﹐以據天下之勝﹐而擊中原之望。張浚奏曰「天下之事不倡則不起。三歲之間﹐陛下一再臨江﹐士風百倍。今六飛一回﹐人心解體。乞乘勝攻河南﹐而車駕幸建康。進則可以恢復故疆﹐退則以示金人不敢來寇也。」又言劉光世沈湎酒色﹐驕惰不戰﹐不可爲大將﹐請罷之。趙鼎復執於帝前曰「擒劉豫而得河南固易然耳﹐能保金人不內侵乎。且光世累世爲將﹐將卒多出其門﹐今無故而罷之﹐恐人心不安。」浚不悅。髙宗止從張浚所議﹐大駕幸建康﹔罷劉光世淮西宣撫使職﹐降爲萬壽觀使﹐以其兵隸都督府﹐命呂祉節制之。趙鼎因與浚不合﹐求退益力。

帝允其請﹐罷知紹興府。

卻說通問使何蘚還自金國﹐入朝髙宗﹐以洪皓之書奏聞﹐髙宗始知太上皇帝及太上皇后崩。帝得書﹐痛哭不勝情。下示諸臣曰「朕不能奉太上皇帝生事之道﹐死不能盡終葬之儀﹐誠天地罪人也。卿等何以見議﹖」張浚奏曰「太上皇帝旣已崩矣﹐陛下須當嘗膽圖報﹐請遵以日易月之制成服﹐得以爰整干戈﹐駕徵北漠矣。」髙宗詔外朝從之﹐中宮仍循古禮﹐致喪三年。詔下﹐諸鎭咸知道君皇帝及寧徳皇后鄭氏相繼而崩﹐皆發奮思致復仇雪恥。百官齊上表請遵以日易月之制﹐惟知嚴州府事胡寅上疏﹐請致喪三年﹐乞上衣墨臨戎﹐以化天下。帝覽疏﹐欲遂終服。張浚奏曰「天子之孝﹐不與士庶同。欲終三年之喪﹐必思所以奉宗廟社稷。今梓宮未返﹐天下塗炭﹐願陛下揮淚而起﹐斂發而趨﹐一怒以安天下之民。」帝從之﹐乃命浚艸詔﹐告諭羣臣。浚又請命諸大將帥三軍發哀成服﹐使中外感動。帝皆從之﹐隨以王倫爲奉迎梓宮使如金。次日﹐張浚上疏﹐乞求退位。疏曰﹕陛下思慕兩宮﹐憂勞百姓﹐臣每感慨﹐的期誓殲敵仇。

十年之間﹐親養缺然﹐爰及妻孥﹐莫之私顧。其意亦欲遂陛下孝養之心﹐拯生民於塗炭。昊天不弔﹐禍變忽生﹐使陛下抱無窮之痛﹐罪將誰執。念昔陜蜀之行﹐陛下命臣曰「我有大隙於北﹐刷此至恥﹐惟爾是屬。」而臣終隳成功﹐使敵無憚。今日之端﹐自臣致。乞賜罷黜﹐取進止。

疏上﹐髙宗不許。

第四十七回

嶽飛奏請立皇儲

紹興七年正月﹐有徙都建康之命﹐作太廟。帝謂輔臣曰「宣和皇后春秋髙邁﹐朕思之不遑寧處﹐今屈己講和﹐正爲此耳。」言罷號慟甚戚。翰林學士朱震奏曰「陛下可循唐建中故事﹐請遙尊爲皇太后﹐亦盡陛下孝思之意。」帝從之。廷臣有舉議北徵者。髙宗召嶽飛赴行在。春三月﹐嶽飛扈從至建康﹐帝升嶽飛爲湖北京西宣撫使進拜太尉﹐以王徳﹑酈瓊兵屬之。

詔徳﹑瓊曰「卿聽飛節制﹐如朕親行。」時韓世忠﹑張浚皆久貴立功﹐而飛少曾事俊爲其列將﹐一旦拔起﹐爵位與齊﹐俊深忌之﹐始與之有隙矣。嶽飛每朝見﹐數以恢復爲意﹐以爲劉豫者﹐金人之屏蔽﹐必先去之﹐然後可圖。帝詳問其進取之機﹐飛因慷慨手疏上言。疏曰﹕臣自國家變故﹐以來陛下於戎伍﹐實有致身報國復仇雪恥之心。仗社稷威靈﹐粗立薄效。陛下錄臣微勞﹐擢自布衣﹐曾未十年﹐官至太尉。一介賤微﹐寵榮超躐﹐有逾涯分。又蒙益臣軍馬﹐使濟恢圖。臣實何人﹐敢不報稱。

臣謂金人立劉豫於河南﹐蓋欲荼毒中原﹐以中國而攻中國﹐粘罕因得休兵觀釁。望陛下假臣日月﹐得便提兵直趨京洛﹐據河陽陜府潼關以號召五路叛將。叛將旣還﹐王師前進﹐彼必棄汴而走河北﹐京畿陜右可以盡復。然後分兵浚﹑滑﹐經略兩河﹐則劉豫成擒﹐金人可滅。社稷長久之計﹐實在此舉。

帝覽疏大悅﹐曰「有臣如此﹐顧復何憂。進止之機﹐朕不中制。」復召至寢閣﹐命曰「中興之事一以委卿。」飛退出﹐遂圖大舉。

會帝以秦檜爲樞密使﹐欲專主和議。及聞嶽飛陳北伐之計﹐深忌之﹐言於帝曰「嶽飛所志﹐宏略過人﹐陛下可詔之詣都督府措置邊務﹐必見成效。」帝從之﹐卽下詔著令嶽飛詣都督府參贊軍事﹐自是嶽飛見上有常也。飛因至都督府來見張浚﹐張浚與之握手極歡。二人依次序坐定﹐交論邊務事。浚謂飛曰「副統制王徳總戎已久﹐淮西軍所信服﹐吾欲以爲淮西都統制﹐命呂祉以督府參謀領之﹐足下以爲如何﹖」飛曰「昔劉光世所部之兵﹐俱淮西反叛逃亡之徒﹐若調治制馭非其人﹐致變作亂如反掌之易耳。況王徳統制酈瓊﹐並列輩也﹐豈肯相讓。

一旦使居其上﹐必然不服﹐致生爭端﹐悔之晚矣。且呂尙書終是書生﹐未曾慣習軍旅﹐不足以服眾。若依飛論﹐當於大將中選名髙望重能服諸將者委任之﹐方得妥帖。」浚曰「旣王徳﹑呂祉不足任﹐然則張竣楊沂中其人如何﹖」飛曰「張宣撫飛之舊帥也﹐飛足曉其人﹐暴而寡謀﹐酈瓊平昔所不信服。沂中比王徳才相上下﹐豈能禦此軍哉。」浚怫然曰「浚固知非太尉不可受斯任也。」飛曰「都督以正問飛﹐飛不敢不盡愚情以對﹐豈以得軍爲念哉﹗」張浚不悅。嶽飛卽辭而出﹐自度有忤張樞密意﹐乃再上表乞終母制。表曰﹕艸土臣嶽飛札子奏﹕乞終守服﹐奉聖旨不允。伏望聖旨檢會所奏﹐特許臣終制。取進止。紹興七年某月日臣嶽飛謹言。

表上﹐朝廷見其哀切再三﹐準其終服。詔下﹐嶽飛以張憲於鄂州總攝軍事﹐卽日與子嶽雲回至江州廬山﹐仍守母喪服﹐不在話下。

卻說張浚見嶽飛辭解兵柄﹐大怒﹐上書奏﹕「嶽飛所請終母之制者﹐實欲並領劉光世淮西之軍﹐因失望乃推終母喪服求去﹐其意實在於要君也。」因保舉兵部侍郎張宗元監管嶽飛人馬。𨿽是監領﹐實使管之矣。仍擢王徳爲淮西都統制﹐領劉光世人馬﹐以都督府參謀軍事兵部尙書呂祉節制之。髙宗皆準其奏。張宗元到鄂州﹐見嶽飛所演部伍井井有法﹐繩然不亂﹐嗟嘆不已。因諭眾將曰「嶽招討眞將才也。爾等一依其法操習﹐不可更攺。」張宗元卽具奏曰「鄂州軍馬上下相和﹐將士銳气﹐人懷忠孝﹐皆嶽飛教養而成﹐乞陛下優詔復任之。非惟朝廷倚仗爲重﹐𨿽襄漢一路亦賴之以安矣。」奏聞﹐髙宗大悅﹐卽下詔召嶽飛入朝。

嶽飛承詔﹐當日起離江州﹐逕趨建康朝見。髙宗傳旨﹐令侍官引入便殿賜坐﹐因謂之曰「張宗元甚稱卿才﹐朕亦知之。

卿亦知之。卿宜早定大計﹐以紓朕憂也。」嶽飛避座﹐叩首流血奏曰「陛下欲恢復﹐必先正國本以安人心﹐幸甚。」帝曰「前日婁寅亮亦言其事﹐意與卿同。」遂敕戶部官廣搜太祖之後有福气聰明出眾者﹐送至朝廷。先選到趙伯琮畱養宮中﹐稍長學業於資善堂。嶽飛辭出﹐逕詣資善堂﹐見孝宗皇帝英明雄偉﹐退居私第而喜曰「中興基本﹐其在是乎﹗」家人問其何如﹐飛曰「適見聖天子社稷得人矣。」次日﹐髙宗召嶽飛入朝問軍旅﹐謂飛曰「卿在軍中曾得良馬否﹖」飛奏曰「馬不論其有力﹐在有徳者﹐是爲良馬也。臣昔有兩馬﹐甚愛其能﹐每一日料用數斗﹐淸水飲一石。

水艸不潔淨者﹐終不濫用。臣按重鎧而乘之﹐初不甚疾行﹐有百里之上﹐才見其能。自午至酉﹐還能行二百餘里﹐縱鞍甲不卸﹐亦無汗出。是馬受用𨿽多﹐卻不濫用。气力𨿽大﹐卻不逞先﹐乃致遠之材也。因徵楊麼﹐此二馬相繼而死。臣今所乘之馬﹐一日料豆不過數升﹐水艸皆不揀擇。臣方上馬﹐攬轡未定﹐便欲跑嘶而走。行無百里之許﹐力盡汗出﹐再不能動。此馬濫用𨿽少財易滿﹐气力好逞則易乏﹐乃駑鈍之材也。」髙宗喜曰「卿之議論甚髙。」乃加以嶽飛食邑五百戶﹐遣還江州駐紮。

嶽飛旣退﹐次日上表辭解太尉之職。表曰﹕艸土臣嶽飛札子奏﹕五月二十五日進奏宮報內降白麻一道﹐除臣太尉。臣聞命震驚﹐莫知所措。臣三具奏乞追寢恩命。今月初二日﹐準尙書省札子。五月三十日三省同奉聖旨﹐依累降詔旨不允﹐不得再有陳情者。伏念臣本無寸長﹐誤應器使。且陛下方以太上梓官未還﹐作興文武﹐雪恥羣狄。髙名大爵﹐正當謹與﹐以激勵天下。而臣何功﹐率先濫及﹖伏望聖慈特垂天鑑﹐察臣悃愊﹐原非飾辭﹐退還大命。庶己微分少安﹐不陷淸議。臣仰冒天威﹐不勝惶懼隕越之至。取進止。紹興七年六月初十日臣嶽飛謹言。

嶽飛四上表﹐朝廷皆不準。

卻說淮西都統制王徳與副統制酈瓊﹐初同爲劉光世列將﹐因見王徳位在其上﹐懷不平意﹐入告兵部尙書呂祉曰「王徳之才與吾等耳﹐今張樞密以重任付之﹐彼便不把我爲意。如遇立功﹐吾當手刃之以雪其憤。」呂祉勸諭之曰「張樞密但喜人向前殺賊﹐足下倘能立功﹐自有重賞﹐何以位之上下爲嫌哉。

且今干戈擾攘之時﹐君等正宜各相和睦﹐出力朝廷﹐愼勿以自軍中致隙。使外寇知之﹐非良計耶。」酈瓊感其言﹐拜謝而出。

呂祉意瓊久後與王徳必有反復﹐暗具表奏知酈瓊不修軍政﹐惟以未得重位爲嫌﹐若不早除﹐恐生後患﹐呂祉已遣人送詣行在﹐有書吏曾受酈瓊賄賂﹐知此消息﹐密來報知瓊等。瓊聞之大怒﹐卽差人於路上截將回來。次日﹐與諸將參謁呂祉。呂祉正在府堂議事﹐酈瓊入見﹐於袖中取出呂祉奏章﹐揭開以視中軍統制張璟﹐曰「我等得何大罪﹖今日呂尙書其奏欲致我於死地何哉﹗」呂祉見了大驚﹐方欲抽身而走﹐被酈瓊踏進座前﹐一把手執祝驍將趙文掣出利刀﹐大叫曰「呂尙書欲害我等﹐我將捉之解見劉豫﹐敢有不遵者﹐卽斬之帳前。」軍士見趙文勇猛﹐皆不敢動手。酈瓊將呂祉促上馬﹐與趙文引本部四萬人馬叛投劉豫。瓊等疾渡淮河﹐行三十里﹐祉下馬曰「劉豫﹐逆臣也。爾輩自叛﹐我豈可見之。」瓊令眾人逼之上馬。祉罵曰「死則死於此﹐誓不與爾狗類同行。」瓊大怒﹐拔劍斬之。

後來贈資政殿大學士。時有得呂祉括發之帛歸吳中者﹐其妻吳氏持帛自縊以殉葬﹐聞者哀之。慶元間詔立廟賜額以旌其忠。

第四十八回

金熙宗廢謫劉豫

卻說酈瓊旣殺了呂祉﹐恐宋兵追襲﹐連夜奔投僞齊去了。

呂祉已遇害﹐事聞行在﹐髙宗怒曰「張浚所保舉有如此哉﹗」卽削去其樞密使官職﹐仍取趙鼎爲尙書左僕射兼樞密使。以張俊爲淮西宣撫使屯盱眙。楊沂中爲淮西制置使﹐劉錡副之﹐屯廬州。張浚旣去位﹐言者論之不已﹐至引漢武帝誅王恢爲比﹐欲遠竄之。會趙鼎入見﹐帝曰「浚失便宜﹐以致大變。朕當遠竄之﹐以警內廷諸僚。」鼎奏曰「浚已落職﹐加罪亦當矣。

其母髙邁﹐無人侍奉﹐如使遠去﹐何堪﹖且有勤王功﹐乞陛下寬宥之。」帝曰「功過自不相掩﹐朕決難耍「鼎旣退﹐而內批隨出﹐以張浚謫貶嶺南。鼎畱其批不下。次日朝見﹐約眾百官救解張浚。髙宗怒未釋。鼎力懇曰「浚罪不過失策耳。

凡人計慮﹐豈不欲萬全。倘因一事之失﹐便置之於死地﹐後誰可謀祕計﹐誰敢復言者。此事自關朝廷﹐非獨私浚也。」中丞張守亦請曰「浚罪𨿽有﹐經營國政之功居多。惟因一失﹐陛下竟欲竄之﹐則無以勸將來。」是時惟秦檜恨浚﹐不出一語。

帝意乃解﹐遂以祕書少監永州居祝李綱聞之﹐馳奏曰「浚措置失當﹐誠爲有罪。然其區區徇國之心有可矜者。願少寬假﹐以責來效。」朝廷置之不報。

卻說金國因兀朮具劉豫與嶽飛通謀之故﹐欲議廢之。尙書省奏劉豫治國無狀﹐當廢其位﹐免生後患。金主從其請﹐卽遣元帥撻懶﹑四太子兀朮領兵數萬﹐詐稱前去伐宋以襲之。其詔有曰「建爾一邦﹐逮玆八稔。尙勤兵戍﹐安用國爲﹖」撻懶承詔部兵離了金國﹐與兀朮分兵而進。到汴京時﹐劉豫不知準備﹐一鼓擒之﹐遣人解赴金國見熙宗。熙宗大怒﹐曰「立與爲齊王﹐本以戮力相助﹐同取大朝天下。今乃先通嶽飛﹐欲謀金國﹐罪實難容。」下詔斬之。眾臣皆奏劉豫罪本該誅﹐乞聖上以其亦受王爵﹐今未見實迹而斬之﹐恐貽笑於中國也。金主然之﹐卽降爲蜀王﹐監守在相州閒祝其子侄劉麟﹑劉猊俱發配異州﹐縱宮人出嫁﹐散卻簽點鄕兵。揭開庫藏﹐得黃金二十餘萬兩﹐白銀一千六百餘萬兩﹐糧艸九十餘萬石﹐銅錢絹疋等物不計其數﹐俱令盡數搬送會寧。復立行臺尙書省於汴京。

嶽飛在江州聞此消息﹐大喜曰「劉豫旣廢﹐又除河南一大患也。」張憲等曰「大人神機妙算﹐非金人所能測。」飛具表奏聞行在﹐髙宗覽表﹐不勝其悅。羣臣皆進賀﹐以爲中興可望。惟檜不喜﹐立主與金國求和。會王倫爲使金國已回﹐髙宗召入問之。王倫具奏﹕「臣至金國﹐達以陛下盛意﹐熙宗大悅﹐許還太上皇帝及太上皇后梓宮﹐並送韋太后歸朝﹐又還河南疆境。」髙宗大喜﹐而謂秦檜曰「若是金國許還朕父皇梓宮及母后回朝﹐但彼有所求﹐朕俱從之。」秦檜奏曰「此誠爲陛下之孝也。」帝復遣王倫充奉迎梓宮使﹐詣會寧見金主﹐專議是事。臨行﹐趙鼎謂倫曰「公承君命﹐若見金主﹐先具書謝廢去劉豫﹐次請太上皇梓宮及韋太后還朝。遇問禮數﹐則答以『君臣之分已定』﹔問地界﹐則答以『大河爲界』。二事使者之大旨﹐或不從則已。」王倫受命﹐卽辭帝而行。迆邐至會寧﹐朝見金主﹐道以髙宗之意。金主聞奏未決。會撻懶從河南回﹐奏曰「旣中國與陛下講和﹐請以廢齊王舊地與宋。至於梓宮及韋後﹐尙容再議。」金主命羣臣証之﹐斡本言曰「若還河南故地﹐宋若得志﹐他日𨿽有數十萬雄兵﹐亦不可得也。」力陳不可。東京畱守完顏宗雋曰「我以地與宋﹐宋必徳我﹐何以不可﹖」完顏宗憲折之曰「我俘宋人父兄﹐怨非一日﹐君復資以土地﹐是助仇也﹐何徳之有﹖勿與爲計之善。」蒲盧虎與撻懶﹑宗雋執議以河南﹑陜西地還宋﹐必有厚報。金主從之﹐遂遣太原少尹烏輪思謀及太常少卿石慶與王倫同來宋國﹐先議歲貢定分之禮﹐然後歸其故地﹐不在話下。

紹興八年春正月﹐髙宗與廷臣復議定都之所。或言臨安天下之勝﹐眞帝王都也﹐請車駕幸此。參知政事張守言「建康自六朝爲帝王都﹐气象雄偉。且據都會以經理中原﹐懷其險阻以捍禦彊敵。陛下席未暖﹐今又巡幸﹐百司六軍有勤動之苦﹐民力邦用有頗費之憂﹐願少安於此﹐以系中原民心。」帝以問趙鼎。鼎曰「依臣所擬﹐臨安爲上﹐建康次之。」帝遂從鼎等所奏﹐卽日下詔巡幸臨安。眾百官一齊隨大駕至臨安﹐自是以爲定都矣。張守遂力求去。帝以劉大中參知政事﹐王庶爲樞密副使﹐以張宗顏知盧州﹐徙劉錡屯鎭江﹐秦檜爲尙書右僕射兼樞密使。檜旣相﹐詔命下﹐朝士相賀。獨吏部侍郎晏惇復有憂色﹐曰「姦佞之人爲相﹐國事壞矣﹗忠臣死矣﹗」聞者皆以其言爲過。

忽閣門大使奏金國遣人來復命﹐帝召入。王倫與烏陵思謀及石慶朝見髙宗﹐備奏來意。髙宗謂羣臣曰「若是先帝梓宮果有還日﹐便遲數年無傷。只母后韋氏年髙﹐朕朝夕思念﹐願得早歸國以愜朕懷﹐是望和議早成也。」趙鼎﹑劉大中力陳不可。帝著令金國使臣暫於館驛停止﹐仍遣王倫如金。次日﹐復與諸僚商議其事。秦檜奏曰「陛下屈己稱臣而專主和議者﹐此人主之大孝也。羣臣見主上稱臣於外國而憤怒不平﹐乃人臣之至忠也。今臣僚畏首尾﹐多持兩端﹐此不足與斷大事。若陛下決欲講和﹐乞專與臣議﹐勿許羣臣得預﹐則事斯成矣。」帝曰「朕獨委卿主行。」檜曰「臣恐未便。望陛下更思三日﹐容臣別奏。」又三日﹐檜復畱身奏事。帝意欲和甚堅﹐檜奏猶以爲未也﹐復進前說。又三日﹐檜復畱身奏事﹐知帝意不移﹐乃奏曰「臣如今爲陛下主和議之策﹐容臣退思以具奏。」帝許之。檜卽退出﹐與中書舍人勾龍如淵議曰「廷臣不預和議者﹐惟趙鼎﹑劉大中二人執堅﹐君有何計排之﹖吾當重報於汝。」勾龍如淵曰「相公爲天下大計﹐而邪說橫起﹐盍不擇人爲臺諫﹐使盡系去之﹐則事定矣。」檜大喜﹐次日奏帝﹐卽擢如淵爲禦史中丞。如淵隨劾奏異議者﹐帝遂罷趙鼎出知紹興府﹐劉大中罷參知政事職﹐卒成檜志矣。

第四十九回

議求和王倫使金

卻說金主竟遣右司侍郎張通古﹑簽書宣徽院事蕭哲爲江南詔諭使﹐同王倫使中國﹐許歸宋河南﹑陜西地。張通古承詔﹐卽辭熙宗﹐與一行人離了金國﹐所過宋州郡﹐挾要官守以臣禮迎接。至泗洲﹐守臣向子見之﹐言論自若﹐不肯拜。通古怒曰「爾何等人﹐見使命不下禮。」子堙曰「大國衣冠﹐豈屈爾小邦。」通古令左右執之。王倫曰「使君若執守臣﹐恐惹不測﹐望侍郎恕之。」通古怒未息。予堙亦不辭﹐昂然而出。卽具表上言和議之非﹐遂乞致仕。

通古至臨安駐紮﹐先遣人宣傳金主詔書﹐要帝待以客禮。

帝與廷臣商議用何禮待使客。秦檜奏曰「金國來傳詔旨﹐未見國書﹐當有封冊敕命﹐乞陛下屈己以受之﹐金行人必以來命實告矣。」帝曰「朕嗣守太祖﹑太宗基業﹐豈可受金人封冊﹗

卿等當徐議之。」於是朝論籍籍。有楊沂中﹑解潛﹑韓世忠一班官員﹐相率詣尙書府見秦檜﹐曰「金使以熙宗命﹐欲屈至尊受其詔諭﹐內外軍民洶洶。丞相國之重臣﹐所見若何﹖」檜曰「適見天子﹐聖上不允。吾議可同公等見諫臺中丞勾龍如淵商議﹐必有定見。」楊沂中與解潛等旣退﹐次日詣都堂﹐與檜議於勾龍如淵。如淵遣人召王倫至都堂﹐責之曰「公爲天子使﹐通兩國和好﹐見金主﹐當爲彼中反復論定﹐然後復命。

今事未定﹐安有同使至而後講者。致至尊受制於金人﹐爾之罪也。」倫泣曰「倫受君命﹐不俟駕而行﹐萬死一生往來虎口者數四﹐本欲息中原士民免冒鋒鏑之苦。今日中丞乃責倫如此﹐倫復何堪﹗」言罷﹐淚滴衣袖。檜恐王倫害於和議﹐解之曰「中丞此言無他﹐亦欲激公子此事耳。」倫曰「此則不敢不勉。倫豈有意辱君命哉﹗」如淵謂檜曰「但取金國詔諭書納之禁中﹐則至尊受禮不行而事定矣。」檜曰「至尊若不親行﹐恐難取信於金人。」給事中樓火召曰「明言至尊守太上皇喪制﹐諒閹﹖三年﹐今以大事決於丞相。丞相率百官詣館驛中受詔﹐金人自不疑也。」檜意未決﹐眾人皆以樓火召所議可行。如淵卽遣王倫先達知通古。王倫退出﹐逕至館中見通古﹐謂之曰「聖上守制不出﹐以秦丞相攝冢宰事﹐今與眾百官來受詔論。」通古信之﹐卽許秦檜來見。王倫復命﹐秦檜率眾官員至館中見通告。遣人報知﹐通古曰「吾受君命而來﹐豈得自專。」下命欲百官備如臣見之儀。檜聞命屈從之﹐使省吏朝服導從接金詔書﹐納於禁中。於是﹐中外人情始安。

越二日﹐王倫引通古入見髙宗。朝參畢﹐髙宗命賜座﹐通古堅辭不敢當禮。髙宗曰「朕以太上皇憂服在制﹐未及親見侍郎。旣承君命而來﹐朕對公猶金主也﹐何必固辭。」通古頓首始坐於階側。帝召諸臣與通古擬議盟好。通古奏金主來意﹐先歸河南﹑陜西地﹐徐議餘事。帝聞通古道金主未還太上皇梓宮及韋太后﹐惟以詔諭江南之名﹐不悅﹐卽下詔著令通古等還金﹐候與眾臣議禮答之。通古卽辭髙宗退去。

會王庶自淮南回﹐入見髙宗﹐具對﹕「江南之民望宋如赤子之望父母。金人詔諭江南之說﹐正欲緩我恢復之計也。乞陛下斷自淵衷﹐勿被姦人所誤。」帝頗悟﹐嘆息謂庶曰「使五日前得金此報﹐趙鼎豈可去邪。」庶奏曰「趙鼎兩爲相﹐於國有大功。昔贊陛下親徵﹐皆能決勝。又鎭撫建康﹐回鑾無虞。

他人所不及。」帝然之﹐因下詔與外鎭諸侯﹐知金使詔諭江南意。韓世忠聞此消息﹐四上疏言不可從﹐」願舉兵決戰﹐兵勢最重處﹐臣請當之「。且言「金人欲以劉豫相待﹐舉國士大夫盡爲陪臣﹐恐人心離散﹐士气凋沮。」髙宗覽疏不報。世忠見帝意不從﹐乃與諸將議曰「君上堅於求和﹐不知金人詭詐以計延緩我師。今張通古使還﹐必由洪澤而去。」著令蘇勝曰「爾可引二千步騎﹐埋伏洪澤﹐候張通古來﹐並王倫殺之﹐以絕其患。」蘇勝得令﹐卽引兵前去。數日來報﹐金使張通古等已出洪澤二朝矣。世忠聞之﹐嘆息不已﹐與諸將修甲兵﹐儲餱糧﹐欲圖後舉。

卻說髙宗以和議一事不決﹐寢食俱廢﹐詔侍從臺諫詳奏和金得失以聞。於是從官曾開﹑張燾﹑晏惇復﹑魏石工﹑李彌遜﹑尹火享遜﹑汲嘉﹑僂火召﹑蘇符﹑薛徽言﹐禦史方庭實﹐館職胡王呈﹑朱松﹑張擴﹑淩景﹑夏常明﹑範如圭﹑馮時可﹑許忻﹑趙雍﹐皆極言不可和。李綱亦上疏云。疏曰﹕朝廷使王倫使金國奉迎梓宮﹐往返屢矣。今倫之歸與虜使偕﹐乃以詔諭江南爲名﹐不著國號而日江南﹐不云通問而日詔諭﹐此何禮也﹖臣在還方﹐不知其曲折﹐然以愚意料之﹐虜爲此名以遣使﹐其邀欲有五﹕必降詔書﹐欲陛下屈體降禮以聽受﹐一也﹔必有赦文﹐欲朝廷宣布頒示郡縣﹐二也﹔必立約束﹐欲陛下奉藩稱臣稟其號令﹐三也﹔必求我賂﹐廣其數目﹐使我坐困﹐四也﹔必求割地﹐以江南爲界﹐五也。此五者﹐朝廷從其一則大事去矣。金人變詐不測﹐貪婪無厭。縱使聽其詔令﹐奉藩稱臣﹐其志猶未已。必繼有號召﹐或使親迎梓宮﹐或使單車入覲﹐或使移易將相﹐或使攺革政事﹐或竭取賦稅﹐或﹖削土宇。從之則無有紀極﹐一不從則前功盡廢﹐反爲兵端。以謂權時之宜﹐聽其邀求可無悔者﹐非愚則誣也。伏望陛下思之。

髙宗覽其疏﹐置而不問。樞密院編修胡銓抗疏言曰。疏曰﹕臣謹按王倫本一邪狎小人﹐市井無賴﹐頃緣宰臣無識﹐遂舉以使虜﹐專務詐誕﹐欺罔天聽﹐驟得美官﹐天下之人﹐切齒唾罵。今者無故誘致虜使﹐以詔諭江南爲名﹐是欲臣妾我也﹐是欲劉豫我也。夫天下者﹐祖宗之天下也。陛下所居之位﹐祖宗之位也。柰何以祖宗之天下爲金虜之天下﹐以祖宗之位爲金虜藩臣之位﹖陛下一屈膝﹐則祖宗廟社之靈盡污夷狄﹐祖宗數百年之赤子盡爲左衽﹐朝廷宰執盡爲陪臣﹐天下士大夫皆當裂寇毀冕﹐變爲胡服。異時豺狼無厭之求﹐安知不加我以無禮如劉豫也。今倫之議曰﹕我一屈膝則梓宮可還﹐太后可復﹐淵聖可歸﹐中原可得。嗚呼﹗

自變故以來﹐主和議者誰不以此說口舀陛下哉﹐然而卒無一驗﹐則虜之情僞已可知矣。而陛下尙不覺悟﹐竭力膏血不卹﹐忘國大仇而不報﹐含垢忍恥﹐舉天下而臣之甘心焉。

就令虜決可和﹐盡如倫議﹐天下後世謂陛下何如王﹖況醜虜變詐百出﹐而倫又以姦邪濟之﹐梓宮決不可還﹐太后決不可復﹐淵聖決不可歸﹐中原決不可得。而此膝一屈不可復伸﹐國勢淩夷不可復振﹐可爲痛哭流涕長嘆息矣﹗今內而百宮﹐外而軍民﹐萬口一啖﹐皆欲食倫之肉。謗議洶洶﹐陛下不聞。正恐一旦變作﹐禍且不測。臣竊謂不斬王倫﹐國之存亡未可知也。𨿽然﹐倫不足道也。秦檜以腹心大臣而亦爲之。陛下有堯舜之資﹐檜不能致君如唐虞﹐而欲道陛下如石晉。孔子曰﹕微管仲﹐吾其被髮左衽矣。夫管仲﹐霸者之佐耳﹐尙能變左衽之區而爲衣裳之會。秦檜﹐大國之相也﹐反驅衣冠之俗而爲左衽之鄕。則檜也﹐不惟陛下之罪人﹐實管仲之罪人矣。孫近傅會檜議﹐遂得參政。天下望治﹐有如饑渴﹐而近伴食中書﹐漫不敢可否事。檜曰可和﹐近亦曰可和。檜曰天子當拜﹐近亦曰當拜。臣嘗至政事堂﹐三發問而近不答﹐但曰「已今臺諫侍從議矣。

嗚呼﹐參贊大政﹐徒取充位如此﹐有如虜騎長驅﹐尙能折衝禦侮耶﹖臣竊謂檜﹑近亦可斬也。臣備員樞屬﹐義不與檜等共戴天。區區之心願斷二人頭﹐竿之蒿街。然後羈畱虜使﹐責以無禮﹐徐興問罪之師。則三軍之士﹐不戰而气自倍。不然﹐臣有赴東海而死﹐寧能處小朝廷求活耶。

疏上﹐髙宗讀之不悅。秦檜以銓狂妄凶悖﹐鼓眾劫其短處﹐持詔除去官職﹐編管韶州隨住﹐仍降詔播傳中外。範如圭同給捨臺諫及朝臣交章救之﹐曰「胡銓奏疏﹐惟知有君而已﹐其它非所卹。今其所論﹐忠言也。陛下降詔中外﹐欲遠審之。後日誰復有言爲陛下開陣﹐是陛下欲求和議得失﹐終無以應之者矣。乞聖慈寬其謫貶﹐以爲言路勸。」髙宗見奏﹐下詔再擬之。

秦檜迫於公議﹐次日攺銓監廣州都監倉。

時宜興進士吳師古刊其疏章於木﹐金人募之者至上千金。

朝士陳剛中聞胡銓攺謫廣州﹐以啟書賀之曰「相公此去﹐可保後計矣。」秦檜恨師古﹑剛中﹐卽謫剛中知虔州安遠縣﹐師古坐流袁州﹐後皆死焉。晏惇復謂人曰「頃言秦檜姦妄﹐諸君不信。今方專國﹐便敢出入人罪﹐他日何所不至耶。」自是諫和議者﹐皆被貶黜。帝以韋後將還﹐命作慈寧宮以待之。

第五十回

世輔計擒撒離喝

紹興九年春正月﹐帝意決於和議﹐命直學士院樓火召艸赦文赦天下﹐使民間知之。其略曰「乃上穹開悔過之期﹐而大金報許和之約。割河南之境土歸我輿圖﹐戢宇內之干戈用全民命。」張浚在永州聞之﹐上疏云。疏曰﹕燕云之舉﹐其鑑不遠。虜自宣和以來﹐挾詐反復﹐傾我國家﹐蓋非可結以恩信﹐事以仁義者。借令虜中有故﹐上下紛雜。天屬盡歸﹐河南遂復﹐我必得其厚賜﹐謹守信誓。數年之後﹐人情益解﹐士气潛消。彼或內變旣平﹐指股造釁﹐肆無厭之欲﹐發難從之請﹐其將何辭以對。顧事理可憂又有甚於此者。陛下積意兵政﹐將士漸孚。一旦北面事虜﹐聽其號令﹐比肩遣使﹐接武求盟﹐小大將帥﹐孰不解體﹖陛下方經理河南而有之﹐臣知其無與赴功而共奪者也。蓋自堯舜以來﹐人主掩有天下﹐非兵無以立國﹐未聞委質夷狄可以削平禍難。遠而石晉﹐近而叛豫。著人耳目﹐歷歷可想。戰國之時﹐楚懷王入覲於秦﹐一往不返﹐逮今千載之下﹐爲之痛心﹐由辧之不早也。漢髙祖知項羽之寡恩少義﹐其和不可恃﹐故𨿽再敗固陵﹐甘心不悔。玆二事足爲今之戒矣。

前後凡五上疏﹐皆不報。嶽飛在鄂州聞金將歸河南地﹐上言「金人不可信﹐和好不可恃﹐相臣謀國不臧﹐恐貽後世譏。」髙宗以浚疏示秦檜。檜曰「此書生見矣﹐豈識國之大體。陛下宜自主之。」檜因是銜於浚也。及赦至鄂州﹐嶽飛上表賀赦﹐寓和議未便之意。表曰﹕婁欽獻年於漢帝﹐魏絳發策於晉公﹐皆盟墨未漧﹐顧口血猶在﹐俄驅南牧之馬﹐旋興北伐之師。蓋夷虜不情﹐而犬羊無信。莫守金石之約﹐難充溪壑之求。圖暫安而解倒懸﹐猶云可也﹔顧長慮而尊中國﹐豈其然乎。臣奉遇明時﹐獲睹盛事。身居將閫﹐功無補於涓埃﹔口誦詔書﹐面有漸於軍旅。尙作聰明而過慮﹐徒懷猶豫以致疑。謂無事而請和者謀﹐恐卑詞而益幣者進。願定謀於全勝﹐期收地於兩河。唾手燕云﹐終欲復仇而報國﹔誓心天地﹐當令稽首以稱藩。

疏入﹐秦檜益怒﹐遂成仇隙。吳璘在熙州見赦下﹐其幕客欲擬爲賀表以進。吳璘愀然曰「在朝廷休兵息民﹐誠天下慶。

但璘等叨竊俸祿﹐不能宣國威靈﹐亦可愧矣。爾諸將旣欲上賀﹐但當待罪稱謝可也。」眾皆然之。知廣州連南夫﹑監明州比較務楊偉上書﹐極言和議之失﹐秦檜深怒之。帝𨿽數覽諫疏﹐而意終不回。

初﹐史館校勘範如圭以秦檜力建和議﹐用書責秦檜曲學倍師﹑忘仇辱國之罪﹐且曰「公不喪心病狂﹐柰何爲此﹔必遺臭萬世矣。」及金人歸河南地﹐檜自誇以爲功﹐如圭入對內廷﹐言兩京之版圖旣入﹐則九廟八陵瞻望咫尺。今朝陵之使未遣﹐何以慰神靈萃民志乎﹖帝泣然淚下曰「非卿不聞此言。」卽遣判大宗事士亻﹖竣兵部侍郎張燾﹐詣河南修奉陵寢。士亻﹖﹑張燾領命﹐辭帝出蔡潁地界﹐傳髙宗復理河南詔旨。河南百姓歡迎夾道﹐以喜以泣﹐曰「久隔王化﹐不想今日復爲宋民矣。」因各具羊酒以迎。士亻﹖遂入柏城﹐徧視陵寢故址﹐爲金人所過﹐盡爲廢地。亻﹖與燾嗟呀不已。乃召集當地軍民﹐披歷榛莽﹐隨宜葺治。不半月間﹐陵寢爲之一新。士亻﹖治禮畢﹐復宣以天子恩澤於士民而還。入見髙宗﹐具表奏知。髙宗大悅﹐詔封士亻﹖爲齊安郡王。張燾奏疏曰「金人之禍﹐上及山陵。𨿽殄滅之未足以雪此恥﹑復此仇也。必不可恃和盟而忘復仇之大事。」帝曰「朕遣卿前往修奉陵寢﹐其諸陵寢何如﹖」燾愀然莫對﹐惟言「萬世不可忘此賊。」帝黯然﹐命之退。秦檜聞而患之﹐出燾知成都府。

話分兩頭。卻說靑澗人李世輔﹐自唐以來﹐世襲蘇尾。九族巡檢。宋建炎中﹐世輔年十七歲﹐隨父李永奇出入行陣﹐勇健善戰。金人陷鄜延﹐宣撫使王庶募勇者﹐世輔應募起﹐屢立偉功。庶大奇之﹐遷副將﹐命守延安。金人陷延安﹐永奇父子被捕。兀朮聞世輔驍勇﹐授永奇父子官﹐令之歸順。永奇聚眾泣曰「我宋臣也﹐世襲國恩﹐今不能爲主守故疆﹐乃爲彼用耶﹖」戒世輔曰「汝若得乘機﹐卽歸本朝﹐無以我故貳其志﹐事成我亦不朽矣。」會兀朮遣人授世輔同州知州﹐永奇僞受命﹐與世輔由同州入南山﹐乃金人往來驛路。永奇謂子曰「汝可於此擒其酋賊﹐疾渡洛渭﹐從商虢歸朝。若出此地﹐須密報我知﹐我當以兵復取延安而歸。不然﹐吾以死報宋君矣。」世輔辭了父﹐單騎逕赴同州﹐入府視事﹐遺黃士成謂之曰「爾爲我持書申蜀至吳報知中國﹐吾父子欲復延安歸朝﹐可遣兵於吳中接應。」士成接書逕出吳中去了。

忽報金撒離喝因侵宋地失利﹐回軍經同州。世輔與部眾議曰「撤離喝旣來﹐吾當以計擒之。」卽吩咐五百壯騎埋伏於廊下﹐「候其至階﹐吾舉手爲號﹐爾眾卽出捉之。吾自以步騎抵其部下。」眾人得令﹐各準備去了。

世輔分調已定﹐出城迎撒離喝入府﹐進階尙未就坐﹐世輔謂之曰「元帥引兵南下﹐勝負如何﹖」撒離喝曰「南朝韓世忠﹑嶽飛﹑吳玠等勁敵也﹐此回出兵大失利。」世輔正待回言﹐廊下搶出五百壯軍﹐一時將撒離喝捉祝世輔大叫曰「敢有近前者立斬之。」酋眾見世輔發作﹐各四散而走。世輔將撒離喝縛而囚之。卽領五千餘軍﹐馳出同州城﹐至洛陽府﹐河邊船隻已後期﹐不得先渡。撒離喝部下走報兀朮﹐兀朮領兵隨後趕來。將近洛陽﹐世輔望見後面塵土蔽日﹐殺气淩空﹐知有追騎來到﹐謂部下曰「彼眾我寡﹐若先走必被所擒。爾等當戮力而戰﹐敵人自不敢近也。」然世輔素得眾心﹐而人樂爲之用﹐是以皆無退志。世輔列陣而待﹐兀朮引胡騎早近面前。

虜將張黑鬼躍馬舞刀直取世輔。世輔勒騎挺槍來迎﹐戰數合﹐世輔一槍刺黑鬼落馬而死。金將黃彪牙拍馬來戰﹐世輔按住槍﹐勒戰騎退數十步﹐拈弓搭箭﹐射死黃彪牙。部下將士鼓勇助戰﹐殺死胡騎頗多。世輔與眾人屯於髙崗﹐見追騎益多﹐謂其下曰「兀朮人馬尙未來到﹐我等終難抵敵。」令押過撒離喝﹐折箭與之誓曰「吾今饒爾一命﹐回見兀朮﹐不得殺同州百姓及害我骨肉。」撒離喝曰「將軍如放吾歸﹐卽當保之無傷。」世輔怒激﹐將撒離喝不去其縛﹐推之下山崖而去﹐追兵爭救得免。

世輔攜老幼長驅而北﹐至鄜城縣﹐急遣人告知父永奇。永奇卽挈家疾馳出城﹐與世輔會於馬趐谷。兀朮與撒離喝率鐵騎連夜追襲。世輔曰「父可領家小速走吳中以待救兵﹐吾當抵住追兵。」永奇曰「吾老矣﹐死亦失也。爾可急走復國﹐再圖歸朝計﹐勿以我爲念也。」世輔父於正在相推間﹐胡騎捲地來到。

世輔泣曰「父若不卽行﹐追騎至矣。」永奇挺槍躍馬﹐衝奔鐵騎而斗。撒離喝欲報仇﹐匹馬向先﹐與永奇戰上十合﹐四下金兵圍繞將來。永奇手誅數騎。世輔欲待殺進相救﹐胡騎重疊﹐衝擊不入。永奇已戰死﹐家屬二百餘口皆遇害。

世輔身被數槍﹐僅以二十六人投奔夏國。見夏主﹐具言「父母妻子被金人所殺﹐切齒疾首﹐恨不卽死﹐願得二十萬人馬﹐生擒撒離喝﹐取陜西五路歸於夏﹐世輔亦得報不共戴天之仇。」言罷﹐俯伏階下哭泣不勝情。夏主聞之﹐謂羣臣曰「世輔﹐義士也。吾當以兵借之報仇。」文臣王樞奏曰「近有牛背夾酋豪號爲靑面夜叉者﹐聚戎羌數千人﹐殺戮生民﹐久爲夏國患。近聞李世輔宋之虎將﹐主公可令世輔徵討﹐若得勝回來﹐卽借與兵馬。」夏主然之﹐因謂世輔曰「吾欲令君往徵牛背夾酋賊﹐爾若肯去﹐能成功則不吝借兵矣。」世輔曰「得國主肯與世輔報仇﹐𨿽赴湯蹈火亦不辭也。」夏主大喜﹐卽遣大將曹桓﹐以三千騎同世輔出徵。

卻說世輔辭了夏王﹐與曹桓部兵前望牛背夾進發。世輔至葫蘆山屯紮﹐謂曹桓曰「酋賊性頑勇而少謀﹐可用計擒之。」曹桓曰「足下計將安出﹖」世輔曰「靑面夜叉自恃其巢穴險固﹐久不知兵﹐若遇交鋒﹐須引之入葫蘆山。其地交雜﹐山髙路校吾以精騎斷其後﹐彼眾必敗﹐靑面夜叉可擒矣。」曹桓曰「此計甚妙。」次日﹐搖旗吶喊﹐曹桓部二千鐵騎殺奔牛背夾來。酋眾報知靑面夜叉﹐夜叉卽領羌眾﹐鳴金擂鼓﹐一擁殺出夾口。夏兵見其勢猛﹐約退一里地位。曹桓勒住驊驑﹐手綽金槍﹐抵住靑面夜叉。夜叉舞刀交還。二人戰上數合﹐羌眾漫山塞野﹐長弓硬弩一齊矢來。曹桓抵擋不住﹐拍馬望葫蘆山而走﹐下令軍士丟棄牛羊漧糧之類沿路皆是。靑面夜叉與酋眾從後趕來﹐各爭奪所遺。引得靑面夜叉進葫蘆山﹐夏兵將樹木亂艸塞住山口﹐放起火。正值秋末冬初﹐晚風大作﹐一時間煙焰衝天。酋眾望見後面火起大驚﹐卽殺出山口。火勢正著﹐曹桓引兵從半山截出﹐羌眾死者不可勝數。靑面夜叉望夾石奔走﹐忽一千騎殺出﹐大叫﹕「酋賊休走﹐吾在此等多時矣﹗」乃宋將李世輔也。提槍直奔靑面夜叉﹐只兩合﹐於馬上擒之﹐盡降其眾。與曹桓兵合﹐曹桓驅部下殺入牛背夾來﹐焚蕩巢穴﹐得其馬騾軍資器械不計其數。

世輔大勝﹐引兵回夏國。見夏王﹐押進靑面夜叉。夏主大悅﹐將靑面夜叉梟首號令﹐卽出二十萬騎﹐以文臣王樞﹑武臣啾訛爲陜西招撫使﹐世輔爲延安招撫使﹐前往與世輔報仇。王樞等卽引兵前抵延安界屯紮。次日世輔入見王樞曰「將軍以大眾爲後隊﹐吾自引舊部八百餘騎前往哨敵。」王樞許之。世輔卽引所部至延安城下瞰敵﹐守城軍有認得李世輔者﹐卽入府報知總管趙惟淸。惟淸部下登城守護﹐見世輔勒馬於城下﹐往來馳聘﹐大叫曰「好將延安還我宋朝則休﹐不然﹐打進城池﹐寸艸不畱。」惟淸城上呼曰「鄜延﹑封﹑士章﹐今復歸朝﹐已有赦書在此。」世輔於馬上求赦文視之。趙惟淸命庫吏取赦文投堞下與世輔。世輔觀之﹐的實大朝與金國議和赦書﹐因與官屬列拜大哭﹐謂惟淸曰「吾在夏國借兵﹐復取故疆。今旣歸矣﹐待辭了夏將﹐然後來會。」惟淸曰「將軍宜以宋爲父母邦﹐勿生貳心。」世輔當惟淸面折箭爲誓曰「世輔若負南朝﹐當同此箭。」誓畢﹐卽引所部往見王樞﹑啾訛諭之曰「世輔已得延安府的講和赦書。招撫可以本部軍歸國﹐煩爲轉奏夏主﹐世輔當期後報也。」武臣啾訛不從﹐曰「初經略乞兵來取陜西以歸夏主。今旣引兵到此﹐乃令我歸耶﹖」世輔知勢不可﹐乃出刀斲啾訛。啾訛抽身便走﹐斲之不及。王樞正待躲避﹐世輔部下一齊向前﹐將王樞縛之。世輔曰「敢有亂動者卽誅之。」夏兵𨿽眾﹐知世輔勇猛﹐皆不敢動手。世輔捉王樞入延安府﹐來與趙惟淸相會。惟淸大喜﹐曰「足下眞義士也。」世輔曰「夏兵已去﹐若知吾擒了王樞﹐夏主必引兵來困延安﹐吾當以奇兵勝之。」乃遣賈雄引五千人﹐伏於延安之南。令驍將關嶽領二千兵﹐伏於延安之北。」來日平明﹐夏兵必到。吾自引兵去迎﹐佯敗引入中路﹐放炮爲號﹐三路夾攻﹐必獲全勝矣。」二將聽令﹐各引兵於僻處埋伏去了。

卻說夏將啾訛回見夏王﹐奏知世輔背逆﹐捉去文臣王樞。

夏主聞奏大怒﹐卽遣大將張暹領鷂子軍二萬人往取延安。張暹得命﹐卽部兵前望延安徵進。將近其境﹐只見塵埃起處﹐一彪軍馬來到。張暹靠住陣腳﹐拍馬舞刀來迎。正遇宋將李世輔人馬。張暹怒罵曰「背義狂賊﹐今日休走﹗」世輔曰「我宋臣也﹐豈事夏國哉。今何故加兵來此﹖」暹曰「爾捉我大臣王樞﹐言而無信﹐夏主故遣兵來誅汝等。」言罷舞刀躍馬﹐直取世輔。世輔跑馬望本陣便走﹐暹驅動鷂子軍如飛翼追來。

趕上數里﹐副將趙綽曰「世輔勁敵也﹐今敗莫非有謀﹖主將可持備之。」暹大悔曰「吾中敵人之計也。」卽令後軍速退。

言未了﹐延安中路號炮連天﹐南路軍賈雄部兵抄出﹔正迎著趙綽﹐只兩合﹐被賈雄一刀砍於馬下﹐殺出中路﹐與世輔兵合。

世輔揮雙刀﹐所向披靡。張暹逃走北路﹐被關嶽伏兵又殺一陣﹐復奔回本路。正遇世輔﹐躍馬近前﹐將張暹斬落馬前。夏兵大潰﹐鷂子軍被殺死蹂踐者無慮萬人﹐獲馬駝四萬匹。世輔全勝﹐入延安府﹐重賞部下﹐令人押過王樞﹐曰「吾初至夏國借兵﹐亦重徳君﹐今日豈敢加害。放爾歸國﹐見夏主﹐當結爲唇齒﹐休得妄生異端﹐而致喪敗也。」王樞拜謝而去。自是夏人喪膽﹐再不敢侵犯延安矣。

世輔揭榜招兵﹐每得一人﹐與馬一匹。旬日間得驍勇少壯者萬人﹐乃擒害其父母弟侄者﹐斬於東市﹐瀝血以祭。因謂趙惟淸曰「吾仇人已報﹐今聖上泥於講和﹐不測金兵姦詐百出。

吾守鄜延﹐足知其爲人也。今當與君募集馬騎﹐以爲恢復之舉。」惟淸然之。卽大開幕府﹐招募人馬﹐數月間得馬步軍四萬餘。

吳玠在四川聞之﹐遣張振至延安﹐撫諭世輔等曰「兩國見議和好﹐不可生事。」世輔謂趙惟淸曰「吾當與張振見吳玠﹐以陳愚見。」惟淸曰「足下見吳玠﹐必有髙論。」世輔卽辭惟淸﹐與張振見吳玠於河池。吳玠一見世輔﹐偉雄壯健﹐材力可稱﹐私喜曰「中興得人矣。」因令世輔往長安見樓火召﹐待詔詣行在。世輔辭火召﹐逕詣樓火召於長安。樓火召曰「近得鄜延消息﹐甚稱君忠勇貫於日月。吾當保奏封爵。」世輔曰「多賴眾士齊心﹐世輔有何功﹐敢望封贈焉。」火召曰「此朝廷盛典﹐非吾所得私。」卽具表﹐錄奏行在。髙宗下詔﹐以世輔爲護國軍承宣使﹑樞密行府前軍都統制。樓火召承詔封世輔﹐送入朝見帝。世輔乃率部下三千人﹐南來朝見髙宗。髙宗大悅﹐曰「未度遠鎭而有忠義士﹐若是始終爲宋也。」世輔叩首稱謝﹐帝撫勞再三﹐賜名顯忠。

是年五月四川宣撫使吳玠卒。

後人有詩贊云﹕

將軍豪气重乾坤﹐爲國丹心一點存。

制勝盡謀全險蜀﹐盡誠勤撫保斯民。

用兵彷佛孫吳亞﹐攘狄經營衛霍倫。

未復故疆星墜沒﹐川中風景幾黃昏。

又京兆姚子章有風贊云﹕

頻觀英烈傳﹐吳玠宋人豪。

決策能抗敵﹐行兵自不搔。

猖胡因遠遁﹐蜀鎭賴堅衝。

歿後民懷慕﹐巍巍廟宇髙。

第五十一回

胡世將議敵金兵

卻說王倫至汴京見兀朮﹐復髙宗講和命。兀朮因割東﹑西﹑南三京﹐壽春府宿﹑毫﹑曹﹑單等州﹐及陜西京西之地與宋﹐自引眾從祁州渡河而去﹐朝見金主﹐以歸河南﹑陜西地爲非計﹐奏金主曰「撻懶﹑蒲蘆主割河南與宋﹐必有陰謀。今宋使王倫在汴﹐主公可止之﹐勿令逾境﹐候再圖中原也。」熙宗從其議。

王倫在汴聞之﹐卽遣人奏知髙宗﹐言「金人姦詐不可信﹐臣當赴金國再議講和一事。若無異論﹐然後歸奏。」帝下詔允行。王倫卽離了汴京﹐迆邐至金國。行及中山﹐會金撻懶等謀反﹐被金人所執。倫見金主於禦子林﹐奏曰「臣倫領上命通兩國和好﹐今旣交割宋﹑金封界﹐結爲唇齒﹐事已定矣。何復詔倫無得逾境﹐莫非有他意乎﹖」金主不答﹐而令翰林待制耶律紹文爲宣勘官問王倫。紹文承命出衙府﹐詰王倫知撻懶罪否。倫對以不知。紹文曰「當日欲和盟好﹐𨿽定宋之進貢歲幣﹐今爾無一言及貢禮﹐反求割地﹐必與撻懶通謀﹐但知有元帥﹐豈知有上國耶。」倫曰「比日蕭哲以圖書許歸梓宮及韋太后﹐並割河南地﹐天下皆知上國尋海上之盟﹐與民休息﹐遣人奉使通好兩國耳。倫安得與撻懶私哉。」紹文復曰「卿畱雲中時﹐已無還期。今我主放汝歸國﹐曾無以報﹐反間貳我君臣哉。」卽令左右將王倫拘於河間以待報。眾人卽將王倫押赴河間去了。紹文乃遣副使藍公佐還見髙宗﹐議歲貢正朔誓命等事﹐及索河東士民之在南者。藍公佐受命去訖﹐不提。

紹文以拘倫奏知熙宗﹐熙宗大喜曰「卿眞能了公事也。」忽報張通古爲使回﹐熙宗命召進。通古入見熙宗﹐朝禮畢﹐熙宗問曰「卿爲使中國﹐言許歸河南地﹐曾議貢禮回報乎﹖」通古奏曰「宋之君臣以梓宮未還﹐河南本是故疆﹐多有不肯屈己受詔諭者。歲貢之命﹐臣所未聞也。」熙宗怒曰「不取河南﹐難雪吾恨矣。」通古復奏曰「主公欲取河南地﹐卽今宋置戍兵防守﹐尙及其部置未定﹐當議收復。」熙宗然之﹐命斡本爲都元帥﹐大閱國中兵於祁州。著令兀朮引兵十萬﹐自黎陽趨河南。右監軍撒離喝部兵十萬﹐出河中趨陜西﹐分道入寇。

詔下﹐撒離喝等承命各領兵去訖。時紹興十年五月也。

卻說兀朮部十萬人馬﹐離了金國﹐望黎陽進發。旌旗蔽日﹐殺气淩空。至洪鎭駐紮﹐翌日升帳﹐大小三軍擺列。兀朮喚至驍將孔彥舟﹐部眾逕取汴京去了。又喚驍騎烏祿﹑神將李成近前日﹕「汝二人各引精兵二萬﹐烏祿攻襲歸徳﹐李成攻取河南。

若得勝回來﹐吾當重保爾等官職。」烏祿﹑李成得令﹐卽分兵攻擊諸郡。兀朮分撥已定﹐迂人以書約撒離喝進兵。聲息傳於諸鎭﹐孔彥舟﹑烏祿﹑李成驅兵四出。於是﹐東京畱守孟庚﹑南京畱守路允迪見金兵勢大﹐皆以城降。兀朮乘勝南下。哨馬報至西京﹐權西京畱守李利用聞金兵來到﹐棄城而走。河南州縣皆望風納款﹐惟拱州守臣王慥﹑亳州提轄魏經會兵欲戰。王慥謂魏經曰「天子以封境付吾等﹐今日有死而已。此膝不可屈﹐城決不可降。」魏經深然之﹐因募集精壯欲爲死守計。數日報來﹐兀朮大勢人馬已到。王慥與魏經部軍迎敵﹐遙望塵頭起處﹐金鼓喧天﹐無數胡眾來到。王慥排下陣勢﹐橫刀勒馬立於門旗下對陣。兀朮金盔銀甲﹐跨烏龍駿﹐大叫﹕「宋將尙不早降﹐而欲邀兵迎戰﹐莫非尋死路乎﹖」王慥怒指兀朮罵曰「爾乃背信敢狥敗盟而來﹐天地鬼神亦不容汝也﹗」兀朮顧謂部下誰敢出擒此輩。言未畢﹐一將應聲而出﹐乃金將律耶哥舒也。律耶哥舒拍馬挺槍直奔王慥﹐王慥舞刀交還。二人戰上數合﹐胡騎眾盛﹐宋兵先自奔走。王慥力戰律耶哥舒﹐不爲少退。

兀朮見哥舒戰王慥不下﹐於馬上拈弓搭箭望宋將當門矢來。弦響箭到﹐王慥不知持防﹐正中左頰﹐墜於馬下。魏經正待救應﹐哥舒一槍刺透咽喉而死。可憐二將俱喪於金人之手。兀朮已取了拱﹑毫二州。是時﹐撒離喝人馬亦取同州趨永興軍﹐權知軍事郝遠開城門納之﹐陜西州縣所至迎降﹐遣人會兀朮兵進據鳳翔府。初﹐關陜新復﹐朝廷分軍屯熙﹑泰﹑鄜﹑延諸路。撒離喝旣至鳳翔﹐陜右諸軍皆隔在虜後﹐及聞金兵南下﹐遠近震恐。

聲息傳入臨安﹐秦檜以其專主和議﹐至見金人敗盟﹐甚懼﹐謂給事中馮楫曰「金人背盟﹐實我主之。今彼畢兵入寇﹐我之去就未可知。前此大臣皆不足慮﹐若君上以戎務任張浚﹐則事可憂矣。公其爲我探上意如何﹖」楫許之﹐入見帝曰「金人長驅犯順﹐勢必興師﹐如張浚者﹐且須以戎機付之﹐可敵金人也。」帝正色曰「寧至覆國﹐不用此人。」檜聞之喜。越二日﹐邊庭飛報胡馬已渡淮﹐近取了東京﹑南京﹐河南等路州縣盡皆陷沒。髙宗大怒﹐因謂廷臣曰「羯虜背盟﹐朕與之誓不兩立。」樞密院韓肖奏曰「陛下旣測金人反復無常﹐勿專於和議。親禦六龍﹐戎衣而起﹐則士气百倍﹐何患敵不可滅﹐中原不能復耶。」髙宗卽命東京副畱守劉錡疾赴邀截金人來路﹐鄜延經略使郭浩領兵從西路抵殺虜寇﹐吳璘節制陜西諸軍﹐嚴守津要。遣人賫禦札金牌前去江州﹐召嶽飛爲江北諸路招討使﹐專主徵伐。詔下﹐各路去訖。

忽福州報到李綱卒﹐髙宗聞報﹐因哀慟曰「朕自承位以來﹐前後得綱總理﹐甚有條緒。近因不爲眾所容﹐謫居於外﹐遇覽其疏奏﹐忠義凜然﹐如言猶在耳不忘。日前吳玠已卒﹐感念之未置。今李綱繼亡﹐胡寇日亂﹐莫非天意不與朕得整太平乎﹖」羣臣聞之﹐亦各悲戚。後人有詩贊云﹕景星夜夜照樵城﹐竟產明良傑俊英。

雙手擎天扶社稷﹐一身衛地保蒼生。

拳拳效志陳宏略﹐悃悃輸忠建大經。

何事鑾輿南渡後﹐故教賢宰遠朝廷。

卻說陜西諸將因得髙宗詔﹐著令嚴守關隘。金撒離喝兵至河池﹐哨馬回報﹐四川宣撫副使胡世將聞金兵將近﹐倉卒召諸將商議。時吳璘﹑孫渥已在計劃守敵策﹐適楊政﹑田晟二人繼至﹐因謂世將曰「金人精銳﹐吾軍眾寡不敵﹐請少退淸野以挫其鋒。」孫渥亦曰「撒喝勢大﹐河池不可守﹐莫若從楊政所議。」吳璘厲聲折之曰「懦語沮軍﹐可斬也。今天子詔下諸州﹐命截金人來路。我等正當戮力拒守﹐惟在死鬥﹐何以退避爲計。」因謂胡世將曰「璘願以家眷百口保河池以破敵﹐如不勝﹐甘就誅戮。」世將壯之曰「微將軍則敵人愈肆凶狠也。」卽遣諸將分據謂南﹐著令吳璘屯陜西之北砦﹐自與楊政﹑田晟屯蜀口。吳璘卽辭世將﹐引所部一萬人馬﹐前抵陜西路邀敵金人﹐哨馬報近日撒離喝攻破扶風﹐築城以拒我軍﹐卽目分遣胡騎大隊犯石壁砦﹐聲息甚緊。吳璘問﹕「誰可前往迎敵金兵﹖」川將姚仲應聲而出。吳璘與兵三千﹐交姚仲去迎敵。

璘又問曰「金兵眾盛﹐石壁砦最是關要所在﹐倘有疏虞未便。

誰敢再去﹖」帳下統制李師顏曰「小將願往。」吳璘亦與驍騎二千。兩枝軍馬去了﹐吳璘下令將未遣軍馬﹐且撤退二十里﹐恐防金人衝突之患。

且說姚仲引軍前抵石壁砦﹐遙望胡騎人馬喊殺震天﹐正與宋軍相遇。姚仲橫槍立馬指撒離喝而罵曰「背約反賊﹐尙敢犯寇中國哉﹗」撒離喝大怒﹐使鶻眼郎君出馬。鶻眼郎君以三千騎直衝過來﹐姚仲挺槍抵戰。兩馬相交斗﹐不數合﹐胡將烏龍先鋒拍坐下馬跑出助戰。姚仲力敵二將﹐並無俱怯。又鏖戰數十合﹐胡兵以連座軍攻入﹐宋兵皆遁。姚仲正在危急中﹐忽雁頭砦一彪軍馬殺出﹐乃李師顏也。兩下夾攻﹐金人尙不肯退。

姚仲激怒曰「若不能勝﹐何以見吳節使﹖」勒騎衝入金陣。

烏龍先鋒不捨復斗﹐被姚仲一槍刺於馬下。李師顏以驍騎繼至﹐將連座軍馬腳砍倒﹐金兵大敗而走﹐死者不可勝數。撒離喝奔入扶風據守。

姚仲與李師顏合兵﹐回見吳璘﹐報金人走入扶風。」吳璘笑曰「兵法云﹕敵近而靜者﹐恃其險也。量扶風小小城池﹐𨿽塡滿其兵﹐焉能拒我哉﹗」遂下令眾軍速攻之。於是﹐軍中裝起雲梯﹐乘勢攻擊。城上矢石如雨﹐宋兵不能前進。吳璘曰「金人性暴﹐莫如城下罵挑之﹐彼必激怒而出﹐一鼓可擒。」眾軍卽於城下遙罵之﹐數以糧艸不繼﹐則爾羣羯奴盡爲死鬼。

撒離喝怒甚﹐謂鶻眼郎君﹑孛堇哈哩曰「吾當親出﹐與宋將以決雌雄。」孛堇哈哩曰「吳璘勇而多謀﹐大王只宜堅守﹐候四太子兵集﹐然後出敵﹐可保必勝也。」撒離喝不從。次日﹐爰整胡兵﹐出扶風與宋兵陣於百通坊。兩陣對圓﹐吳璘立於門旗下﹐見撒離喝出戰﹐心中暗喜﹐顧謂李師顏曰「爾可部兵二千﹐從左路抄出扶風埋伏。若見山後火起﹐便殺入城中﹐自有兵接應。」師顏於陣後領兵去了。對陣中撒離喝鼓眾鳴金殺入﹐宋軍中吳璘約兵望後齊退﹐胡騎乘勝趕來﹐不數里﹐望見後面火煙大起﹐喊聲不絕﹐撒離喝與鶻眼郎君等恐中計﹐回身殺出。將近火邊﹐鼓聲響處﹐兩壁廂二軍齊出﹐左有姚仲﹐右有潘勝﹐山上箭如雨發。撒離喝大驚﹐不敢戀戰﹐刺斜殺回原路而走。吳璘勒兵掩殺﹐金兵蹂踏死者不計其數。撒離喝殺開一條血路﹐將近扶風﹐城壕邊一將截出。爲首領兵將乃李師顏也﹐大叫﹕「胡賊速下馬受降﹗」撒離喝欲待死戰﹐後面姚仲軍馬繼至﹐與鶻眼郎君﹑孛堇哈哩並力奪路奔鳳翔。吳璘進拔扶風﹐捉獲金將三員及女眞一百七十人﹐掠其馬駝輜重無算。

由是金人不敢度隴﹐分屯之軍得全師而還。捷聞行在﹐髙宗大悅曰「川陜一路﹐朕不足憂。惟東京近逼金人尢可慮。」因敕劉錡疾速進兵﹐仍詔嶽飛沿邊接應。使臣領詔去訖。

第五十二回

王烏祿大驅南寇

卻說兀朮在汴京﹐聞鳳翔哨馬報撒離喝戰敗於扶風﹐著令元帥火急攻襲河南諸郡﹐勿被宋軍邀截。兀朮得報﹐卽分調諸將﹐鼓震南下﹐屯於順昌地界。時有劉錡將赴東京拒敵﹐率所部王彥八字軍三萬七千人﹐及殿司卒三千﹐自臨安溯江絕淮至渦口。眾軍正在會食﹐忽狂風驟起﹐將劉錡帳前」帥「字旗吹折。﹖曰「此賊兆也﹐主暴兵。」卽下令軍中兼程而進。哨馬回報﹕「金人敗盟南下﹐勢不可當﹐人馬將至順昌界矣。」﹖驚曰「東京必陷﹐若使金人復得順昌﹐則吾軍無靠足之地﹐何以爲計哉。」乃與將佐捨舟陸行﹐先趨三百里至順昌城中﹐與金兵止曾五十里﹐果得諜報東京已降。劉錡正在軍中分遣進據﹐忽知府陳規入見﹖曰「虜賊勢大﹐敢問太尉去就之計。」﹖曰「三軍之命﹐在乎足食﹐然後可以卻敵。城中有糧﹐則能與公守。不然﹐另作良圖。」規曰「現有米數萬斛﹐未度足軍支否﹖」﹖曰「可矣。候在殺退敵兵﹐就其食未遲。」乃與規議斂兵入城﹐爲守禦計。

金人飛報大隊已四出攻襲﹐傍郡無城郭者皆瓦解連陷﹐士民震恐。時八字軍以將駐於汴﹐皆攜妻孥以行。劉錡大集諸將統制官趙樽﹑韓直﹐偏裨耿訓﹑閻充﹑許淸等﹐商議迎敵。諸將皆曰「金兵鼓勇而來﹐不可敵也。請以精銳遮獲老樨順流還江南﹐伺其疲乏乘之。」﹖曰「吾本赴官畱司﹐今東京爲金所陷﹐幸吾全軍至此﹐有城可守﹐糧食足支﹐柰何欲棄之﹖

吾意決矣﹐敢有言去者卽斬。」惟步將許淸奮曰「太尉奉命副守汴京﹐軍士扶老攜幼而來﹐正在相與努力一戰﹐於死中求生也﹐反以退避自謀哉﹗」議與﹖合。﹖喜曰「得足下數人﹐金兵不足患矣。」乃鑿舟沈之﹐示無去意。置家眷於寺中﹐積薪門外﹐戒守者曰「倘有不利﹐卽焚吾家屬﹐勿使辱敵手也。」分命諸將守諸門﹐深溝髙壑﹐明斥堠﹐與士人爲間探相警計。

於是﹐軍士皆激奮﹐男子備守戰﹐婦人礪刀劍﹐爭呼躍曰「平日人欺我八字軍﹐今日當與國家破賊立功。」劉錡於城上躬自督勵將士﹐取劉豫時所造癡車﹐以輪轅埋城上﹐撤民戶扉周匝蔽之﹐以防敵人攻擊。城外民居數千家﹐悉令移入城中﹐將其捨屋盡焚之。凡六日﹐守備之具粗畢。又報金兵大隊已涉潁河﹐將近城矣。劉錡聽了﹐卽吩咐耿訓﹑閻充曰「爾二人各引兵五千﹐埋伏城壕邊﹐候敵人圍城﹐兩下抄出﹐吾自有兵接應。」耿訓﹑閻充領計去了。劉錡又戒諸將偃旗息鼓﹐瞰誘敵兵來攻。

且說金將阿里﹑黃達領一萬鐵騎﹐直哨至順昌城下。近黃昏左節﹐並不見城中動靜。阿里自謂曰「城外居民廬舍旣皆焚蕩﹐吾兵到此﹐城上又不見旗幟﹐莫非無將鎭守﹖」黃達亦疑間﹐忽城壕邊一聲炮響﹐兩翼軍前後截出。金兵大驚﹐情知中計。阿里揮鞭勒馬殺奔城南﹐一將阻住﹐乃耿訓也﹐挺槍拍馬﹐直取阿里。二將戰了數合﹐劉錡引精騎從南門衝出﹐與耿訓夾攻阿里。阿里措手不及﹐被耿訓擒於馬上。黃達一騎正奪路而走﹐被閻充乘勝趕上﹐一槍刺落馬下﹐殺死金兵無數。

耿訓﹑閻充將阿里﹑黃達押入軍中見劉錡。劉錡詰之曰「爾今人馬近有多少﹖誰爲首領將官﹖從實言之﹐吾則寬汝誅戮。」阿里曰「金四太子大隊人馬現屯汴京。卽目韓將軍駐營於白沙窩﹐距城三十里。三路都統葛王烏祿屯黎陽渦砦﹐龍虎大王屯鹿角鎭。三路通合女眞番漢人馬共有十二萬﹐部下戰將有撒哈虎﹑孛堇郎君﹑律耶越吉等。」﹖笑之曰「斗筲人矣﹗何足算也。」卽令將阿里﹑黃達監下﹐待擒了兀朮一齊解赴行在。

一邊戒諭諸將曰。」金人初敗﹐回報韓復雄﹐必會合三路兵前來。爾眾人各宜戮力建功﹐勿生退志。」因喚韓直﹑吳端曰「汝二人各帶三千軍﹐分二路於順昌南北小路而行。如見金兵﹐不可急擊﹐只鼓噪吶喊﹐以爲疑兵計﹐彼自退走也。」韓直﹑吳端得令﹐卽引兵去訖。﹖下令軍士於城中上築羊馬垣穴﹐垣中開爲門﹐著許淸選善射者蔽垣而陣﹐防金人用弓弩。大開諸城門待敵。

是時金副元帥韓復雄正在白沙窩計議徵進﹐聽得敗騎回報﹕「大將阿里﹑副將黃達俱被宋軍捉去。」復雄大怒曰「吾自歷兵南下﹐未有敢擋抵者﹐順昌何如人能首擒吾偏裨﹖」遂傳令約三路兵葛王烏祿﹑龍虎大王急攻順昌。金兵已薄城下﹐見諸門大開﹐懷疑不敢近前。哨馬報知韓將軍。將軍曰「宋人必有謀﹐爾等且莫攻城﹐惟以彊弓硬弩射之。」胡人得令﹐各取弓弩矢上城壕。其箭皆自轅端軼著於城﹐或止中垣上﹐而不能及人。劉錡教許淸用破敵軍翼﹐以神臂彊弩自城上垣門射下﹐敵無不中﹐死者甚眾。胡騎見城上箭如雨落﹐稍卻一望之地。

劉錡自以勁兵開城而出﹐宋兵無不一當百殺入金陣。當先一將攔住﹐爲頭大將乃金環沒朵。劉錡綽起鋼刀﹐斬於馬下﹐殺金兵溺河死者不可勝計。許淸引步兵繼出﹐前後邀擊﹐破其鐵騎數千。韓復雄欲整陣再戰﹐人報南北角上鼓聲不絕﹐疑有伏兵。

劉錡得斂軍而回﹐金人不敢近。次日﹐韓將軍下令曰「諒順昌宋軍不滿數萬﹐吾以十二萬眾不能取勝﹐倘遇大敵如此﹐則我皆爲泉下人矣。」著三路兵裝起雲梯四十乘﹐每梯上可容數十人﹐周圍用板遮護發矢下﹐以輪推之。每一門各用云梯十乘﹐梯上軍以箭射之﹐下者各抱短梯軟索﹐只看四門鼓動﹐乘勢上城。此時﹐韓將軍與葛王烏祿﹑龍虎大王合兵圍攻順昌已四日。

城中劉錡激勵部將﹐令八字軍預先辦下火箭分守四門﹐待云梯近城一齊射下﹐果是火箭齊發﹐云梯皆著﹐燒死金兵墜地者屍首枕籍。胡兵不能得進﹐無計可施。

﹖於城上遙望見胡騎連營數十里﹐金鼓之聲徹於晝夜。因令閻充曰「兵不在眾寡﹐在人善用之爾。可募壯士引來見我﹐自有調度。」閻充承令﹐卽募集城中壯士﹐二日間得五百人﹐引見劉錡。劉錡喜曰「就吾機也。」時夏初間﹐是夕天欲雨﹐電光四起﹐將遣壯士乘夜劫奪金營。閻充曰「初選輩未知約束﹐請各銜枚而進﹐庶掩金人知覺也。」﹖笑曰「無用枚也﹐吾自有良法。」因教軍中折竹爲嘂﹐如市井兒童以爲戲者﹐人各持一嘂爲號﹐直犯金營。遇電起時﹐則四下奮擊。電止﹐則藏匿莫動。吾以精騎從旁夾攻﹐金人自亂矣。」許淸等曰「太尉眞妙算也。」﹖準備停當。至二更鼓悄開城南門﹐放出五百壯士﹐繞逼金營﹐隨電光所燭﹐喊斗連天。敵眾驚亂殺出。電光止﹐卽躲匿不見。宋人聞吹嘂聲復聚﹐金人恐懼不能測。劉錡與許淸﹑閻充引鐵騎兵前後衝突﹐吹嘂壯士乘勢抄出。金兵慌亂﹐終夜自戰﹐壯士隨電光﹐見辮髮者輒殲之。劉錡勒駿直犯左營﹐正遇金將孛堇郎君出敵﹐劉錡舞刀直奔之。黑影裏戰未數合﹐被劉錡砍落馬下。又遇韓將軍引胡兵落荒來到﹐劉錡復回馬與戰。許淸從後尾來﹐兩下夾擊﹐韓將軍奪路而走。行二里﹐風雨大作﹐東西兩廂竹器之聲不絕﹐又是夜裏﹐韓將軍拚死殺出。前與葛王烏祿相遇﹐烏祿曰「元帥可速走﹐宋兵前後皆是﹐恐遭其圈套。」韓復雄率三路敗兵﹐望老婆灣退走。

及平明﹐胡騎已退五十里。殺死金兵積屍盈野﹐奪其馬駝輜重無算。韓將軍與都統葛王烏祿﹑龍虎大王等屯紮老婆灣﹐計折人馬甚多﹐連夜遣人詣汴京求救。

第五十三回

宋劉錡順昌鏖兵

卻說兀朮在汴﹐哨馬來報﹐金人大敗於順昌﹐折去大將孛堇郎君等二十員﹐糧艸盔甲掠去殆荊兀朮聽了大怒﹐令左右取靴來著了﹐整備戰馬﹐卽日與孔彥舟﹑趙榮等帥十萬胡眾來援。過惟寧府﹐畱一宿﹐令軍中治戰具﹐備糗糧﹐兵勢甚銳﹐不七日至順昌。劉錡於城中聽得兀朮親領兵來攻﹐會諸將商議。

步將吳端曰「今屢捷金兵﹐莫若乘此勢具舟全軍而歸。今兀朮合兵來攻順昌﹐必難保矣。」陳規折之曰「朝廷養兵十五年﹐正爲緩急之用。況已挫敵鋒﹐軍聲稍振﹐𨿽寡眾不敵﹐然有進無退﹐何得以此言慢軍心哉。」錡諭其眾曰「陳府公文人也﹐猶誓死守﹐況汝曹耶﹖且敵營甚邇﹐而兀朮又來﹐吾軍一動﹐彼躡其後﹐則前功俱廢。使敵侵軼兩淮﹐震驚江浙﹐則我等平生報國之志﹐反成誤國之罪耳。」眾聞其言﹐皆感動思奮﹐曰「惟太尉命是從。」錡召曹成謂曰「吾欲遣汝建立大功﹐爾肯去否﹖」曹成曰「吾自在太尉幕下﹐思欲立功﹐恨無由耳。今太尉所命﹐正當就吾志也﹐豈有不肯去哉。」錡曰「吾將交汝行反間計﹐事成必有重賞。只依我教﹐見敵人必不加害。來日兀朮兵至﹐置汝於綽路騎中﹐遇廝殺則佯輸墜馬﹐與金人捉去。兀朮如問汝何如人﹐則對之劉某太平邊帥﹐子喜聲伎輩﹐無能爲也。

朝廷以兩國講和﹐使守東京﹐圖逸樂耳。依我言具對﹐待彼來﹐吾自有計擒之。」曹成欣然領諾。錡與之步騎一千。次日﹐曹成開了南門﹐引眾騎哨入兀朮陣中。遙望見胡將律耶翰一騎馬來到﹐曹成更不打話﹐挺槍拍馬直奔金將。律耶翰舞方天戟抵敵。二人戰上數合﹐曹成跑回馬便走。律耶翰趕來﹐曹成詐慌墜落馬下﹐被胡兵一齊近前捉了﹐余騎各四散奔走。金人將曹成綁縛﹐押入中軍見兀朮。兀朮問其順昌中將何如人﹐曹成並無懼色﹐以劉錡言一一對之。兀朮喜曰「此城易破耳。」卽令軍中置鵝軍炮具﹐以備攻擊。正待監了曹成﹐忽胡騎來報﹐宋人以金將阿里﹑黃達來問元帥贖還曹成。兀朮曰「可從其請。」卽令將曹成押出陣前﹐與宋軍贖轉阿里等。曹成回見劉錡﹐以兀朮所問告知。劉錡喜曰「敵人可破矣。」召過耿訓曰「與爾文書一角﹐前往兀朮處約戰。」耿訓得令去了。錡又謂眾將曰「吾昨審順昌之潁河﹐兀朮所經由處也。吾預造浮橋以誘其眾﹐值今暑熱天气﹐金人無飲水處﹐必趨潁河求飲。

先於上流放毒及藏艸中。汝眾人交戰時﹐𨿽渴死勿飲於河。縱敵人飲之﹐遇中毒病因﹐吾以大軍隨後掩之﹐無有不克。」眾將得令﹐各相戒備﹐不在話下。

卻說兀朮人馬至老婆灣﹐韓將軍等接著。兀朮責之曰「順昌之軍﹐未及我眾十分之二﹐緣何屢出輒敗﹐折了許多人馬﹖」眾皆曰「南朝用兵﹐非昔日之比﹐元帥臨城自見。」兀朮正在計劃攻戰策﹐轅門外報劉錡遣人約戰。兀朮令放入。

耿訓進至帳中﹐呈上戰書﹐兀朮拆而視之。書云﹕大宋劉錡手書付金元帥麾下﹕往者遣使海上﹐通兩國之歡﹐信誓昭然﹐誠謂世守玆盟﹐無有攜罰而皇子郎君﹐乃捃拾細故﹐敗棄舊約﹐以兵內向﹐虔劉邊陲。深入畿甸﹐乘中國之不備﹐遂肆憑陵﹐致使生靈身冒鋒鏑。今者聖天子震怒﹐已測胡人弗足取信。詔下諸鎭﹐各出兵邀截。將士憤怒﹐咸欲背城一戰。旌旗連野﹐兵馬俱集。若能不渝前好﹐仍復退去﹐歸太上皇帝梓宮並還中原故地﹐是使望於善鄰也。不然﹐請陳兵城南﹐試決雌雄。吾因順昌士民皆出死力﹐爲國堅守﹐𨿽朝廷號令﹐有所不從。此乃軍前失信之所致也。具書到日﹐元帥其察之。紹興十年夏五月二日大宋劉錡再拜。

兀朮看書畢﹐大怒曰「劉錡何敢與我戰﹐以吾力破汝城﹐直用靴尖﹖倒耳。」訓曰「太尉非但請戰﹐且謂太子必不敢濟河﹐願獻浮橋五所﹐以濟汝眾。」兀朮批回戰書﹐約其交鋒日期。耿訓領書回訖。

兀朮乃下令準備出兵。葛王烏祿進軍中曰「適報劉錡果造五浮橋於潁河﹐莫非有計﹖元帥若深入重地﹐如勝則可﹐倘有蹉跌﹐目今天气暑蒸﹐吾眾資潁河而飲﹐彼如後絕其浮梁﹐則我無處屯兵﹐復何以爲計哉。」兀朮曰「劉錡爲人﹐吾聞知久矣﹐爾等不必過慮。」遂召集眾兵明旦府治會食﹐次日遲明徵進。著令龍虎大王與撒哈虎以鐵騎隨拐子馬﹐分左右翼而進﹐候兩軍戰酣﹐從中軍衝擊。又令韓復雄與律耶越吉引鐵車軍一萬﹐各帶彊弓硬弩﹐伏射敵將馬腳﹐教葛王烏祿部大隊後應。兀朮分遣以定﹐自領牙兵三千﹐皆披重鎧﹐號爲鐵浮圖兵﹐各戴鐵兜牟﹐周匝綴長檐﹐三人爲一伍﹐貫以韋索。每進一步﹐卽用拒馬擁之。交鋒際衝入敵陣﹐退不可卻﹐最爲難敵者。兀朮預備戰具﹐專待對陣。且說耿訓回見劉錡具以金人用兵之術。

錡曰「虜賊銳气正猛﹐且少避其鋒。」戒軍士修甲兵﹐築壕塹。令部伍休番守護。兀朮大眾遲明間過穎河而來﹐旌旗連城﹐鼓鉦之聲遠聞數十里﹐將順昌圍了三匝。縱彼攻擊﹐城中只是堅守。近困了二日﹐金兵益盛。劉錡乃率眾將登城﹐瞰見敵兵皆用長勝軍﹐嚴陣以待﹐諸酋各居一部﹐攻擊不息。錡隨機制之﹐或以矢石發下﹐金兵亦多損折。

時大暑﹐虜寇遠來疲憊﹐晝夜不解車﹐人馬饑渴﹐食水艸者輒病﹐往往困乏。劉錡士气閒暇﹑﹐軍皆番休﹐方晨气淸涼﹐按兵不動。逮未申時﹐窺敵兵力疲气索﹐謂部下曰「可以戰矣。」因遣統制官趙樽﹑韓直分左右翼﹐引敢死士出西門接戰﹐與之約曰「候火炮起﹐可繞出南門﹐吾以親兵來應。」趙﹑韓卽領敢死士二萬餘人﹐開西門直犯虜營。兀朮見宋兵到﹐令三路兵合戰。韓將軍﹑龍虎大王等引兵來戰﹐眾勢精銳﹐將趙﹑韓二人圍在垓心。趙樽與韓直於虜陣衝突﹐身中數矢﹐戰不肯已﹐部下士各殊死鬥。繞過城南﹐劉錡與閻充﹑許淸率健騎從金陣攻入。陳規於城上擂鼓﹐聲如雷動。兩下吶喊震天。閻充一騎﹐正遇金將撒哈虎驟馬舞大斧﹐直取閻充。閻充手起槍到﹐刺於馬下。金兵敗散﹐劉錡乘勝直入重圍﹐又遇一將攔住﹐爲頭牙將阿哩摩王﹐使三尖刀﹐喝問﹕「宋兵何在﹖」劉錡奮怒﹐一刀揮爲兩截。是時﹐金兵𨿽眾﹐見宋人勇猛不可當﹐只顧得奔走﹐無心戀戰。兀朮見劉錡一軍在陣中﹐如入無人之境﹐自披白袍﹐乘甲馬﹐以牙兵三千督戰。龍虎大王繼後放出拐子馬﹐趙樽﹑韓直以步騎斲其馬腳﹐拐子馬先倒﹐被宋軍乘勢殲之﹐喪折殆荊東營韓將軍且戰且走﹐見兀朮大叫曰「宋人已破吾軍矣﹐元帥可速退﹐吾以鐵浮圖截住敵兵。」兀朮奪路殺出陣西而走。宋兵見鐵浮圖衝擊﹐許淸所部以長槍標去兜牟﹐著步軍用大斧斷其臂﹐利刀碎其首﹐虜賊崩潰。是夕遇大雨﹐平地水深尺餘。平明﹐兀朮靠陣不住﹐拔營走退數十里﹐宋兵戰酣欲息。劉錡曰「剖竹之勢﹐數節之後﹐迎刃而解。爾等休失此機會。取封侯﹐在其時也。」眾皆感勵﹐復兼程追襲﹐沿路金鼓不絕。宋軍尙未早餐﹐錡恐其攻之﹐乃出飯羹﹐坐餉戰士如平時。兀朮喪膽﹐敵眾披靡﹐不敢近。宋人食已撤﹐錡以拒馬木障﹐金兵無備﹐深入追擊。閻充﹑許淸﹑趙樽﹑韓直繼進﹐又大破之。殺得金兵棄屍斃馬﹐血肉枕籍。兀朮不敢復畱﹐連夜走去。劉錡全師而還﹐獲其馬駝餱糧不可勝計﹐車旗器甲積如山阜。

劉錡旣大敗兀朮於順昌﹐捷聞行在。髙宗大悅﹐下詔優賞劉錡部士﹐封級各依功之大小升擢。使領詔去訖。

第五十四回

張琦大戰靑溪嶺

卻說洪皓自金密奏順昌之捷﹐金人震恐喪魄﹐所遺燕地重寶珍器﹐悉徙而北﹐意欲棄燕以南。朝廷中外聞洪皓之奏﹐皆上賀﹐以爲中興在卽。

卻說兀朮至陳州﹐憤怒不息。其平日所恃以爲彊者﹐因順昌之戰﹐十損七八。數諸將罪過﹐皆鞭之。遂還汴京﹐遣酈瓊與葛王烏祿屯毫州﹐以備宋兵追襲。約撒離喝出涇州﹐分劉錡之勢﹐自與一班胡將屯汴京﹐將報順昌之役。卻說撒離喝在鳳翔聞兀朮戰敗﹐約以出兵﹐卽與部將鶻眼郎君﹑孛堇哈哩寇涇州。吳璘聽得撒離喝兵出涇州﹐與楊政議曰「近日哨報順昌之捷﹐金人挫刃。兀朮又會胡眾復出﹐我同君駐兵大虫嶺﹐候敵虜來寇﹐一鼓破之。」楊政依其計﹐與吳璘夾山而營。撒離喝與眾從渭河而進﹐聞宋兵屯大虫嶺﹐卽率步騎﹐登髙覘吳璘寨柵﹐因謂所屬曰「善戰者立於不敗之地﹐此難與爭也。」乃引兵趨﹖州。﹖州守將田晟知的﹐卽遣驍將張琦﹐引兵五十﹐拒之於靑溪嶺﹐仍差人會胡世將來援。田晟自守在涇州。

卻說撒離喝人馬前抵靑溪嶺﹐張琦教軍守寨門﹐自領三千騎迎敵。正遇撒離喝﹐張琦驟馬橫刀來戰撒離喝。交馬不數合﹐忽嶺側兩彪軍殺出﹐上首孛堇哈哩﹐下首鶻眼郎君﹐率胡兵卻抄在張琦背後﹐把琦圍在垓心。琦死戰不得脫﹐折兵大半。正危急之間﹐喊聲大起﹐西北角一彪軍殺來﹐乃胡世將遣來救援王彥﹑楊從儀也﹐與張琦夾攻金兵。撒離喝不知地理﹐恐中宋人計﹐與眾將乘勢殺奔鳳翔。至涇州﹐又遇田晟據山爲陣﹐逮虜壁未定﹐奮兵擊之。金人前後受敵﹐大敗落荒逃遁。田晟奪其兵馬甚眾。撒離喝拔寨﹐連夜走還鳳翔。時嶽飛亦以其軍長驅以鬫中原﹐糾合兩河忠義﹐東援劉錡﹐西援郭浩﹐又遣李實﹑牛臯相繼出敵。張憲敗金將韓常於穎昌﹐遂復淮寧府。郝晟復鄭州﹐張應﹑韓淸復西京﹐楊遇復南城軍﹐喬握堅復趙州﹐金府尹李成棄河南遁走﹐他將所至皆捷。自是宋軍大振﹐虜寇不暇爲謀矣。

卻說金將韓常戰敗於張憲﹐遣人詣汴京取救。兀朮遣遼將苗酋應之。苗酋辭了兀朮﹐領數萬人馬來援潁昌﹐遇張憲於滑州。兩陣對圓﹐張憲橫槍勒馬立於門旗下﹐罵曰「反復羯奴﹐今日將來送死﹗」苗酋大怒﹐舞刀直取張憲。張憲舉槍交還。

二人戰上數十合﹐城北一派鼓聲﹐韓常抄出陣後﹐兩壁夾攻﹐張憲不能抵擋﹐跑馬望城西而走。金兵乘勢追襲﹐張憲率眾走上大楓嶺屯紮。苗酋以精兵圍之。次日﹐嶺上宋兵看時﹐見胡騎漫山塞野﹐隊伍甚是整齊。宋兵不敢下嶺。憲密遣人求救於張浚張俊聽知張憲被困﹐卽遣統制王徳引兵援潁昌。王徳引兵二萬人﹐前抵潁昌。正值金人圍逼張憲﹐王徳喊聲而進﹐苗酋勒馬來迎。兩下混戰﹐王徳以步軍往來衝突﹐殺死金人無數。

張憲在嶺上望見救兵來到﹐以敢死士憑髙殺下。韓常兵大敗﹐自相踐踏﹐死者不可勝數。苗酋引眾急退﹐王徳遂復了潁昌。

將引兵還﹐又得張俊檄文到﹐著令提兵援宿州。王徳謂張憲曰「足下權且守住潁昌﹐須候嶽侯來會﹐我提眾前救宿州。」張憲計諾﹐王徳卽率所部兼程自壽春馳至蘄縣。前與金遊騎相遇﹐王徳以勁卒衝破之﹐遂入蘄城。戒令軍士偃旗息鼓﹐遣人於城壕俟敵。遊騎繞逼城下﹐見內略無動靜﹐自相謂曰「宋人莫非有謀﹐勿墜其阱也。」卽撤圍引去。平明﹐王徳遙望見金人退去﹐因潛師趨宿州。約束部士﹐候夜半薄金營。金兵正不知何處軍到﹐自相驚亂。王徳乘亂擊之﹐死者枕籍。平明﹐金將髙統軍手將馬秦師眾騎阻汴水邀戰。王徳嚴陣﹐策馬先濟﹐步騎從之。徳遙謂金人曰「吾與爾大小百戰﹐𨿽爾國有名王貴酋來戰﹐亦莫不糜碎﹐汝何爲首﹐敢來邀戰﹖今日若卸甲倒戈納降﹐尙畱殘生﹐不然﹐目下必誅。」髙統軍久聞王徳英雄﹐遂投兵納降。徳大喜﹐令人勸諭馬秦。馬秦已馳入城﹐閉門固守。王徳怒叱其子順曰「爾若取不得宿州﹐休來見我﹗」王順得令﹐與部將花云疊囊砂於城下﹐令軍士攀垣而上。城上矢石如注﹐宋軍不能近前。王順手執蠻牌﹐首先登城﹐部下相繼而進﹐遂拔了宿州。馬秦進退無地﹐只得解甲歸降。王徳平了宿州﹐著令髙統軍與花云鎭守﹐自以勝兵乘勢趨亳州﹐與張俊軍會於城父。張俊見王徳一路報捷﹐甚喜﹐謂之曰「足下眞能克敵﹐待復取亳州﹐吾當重保君爵。」徳曰「惟願立寸功以報朝廷﹐封賞非所望。」卽日與俊分兵攻西南二門。城裏葛王烏祿聽得王徳攻打毫州﹐謂酈瓊曰「夜叉驍勇﹐未易當也。」乘夜引本部人馬開東門遁去。王徳入毫州﹐請於俊曰「稱兵威已振﹐宜乘勝進齲」俊曰「今諸郡新復﹐人心未安﹐待嶽少保兵到﹐進兵未晚矣。」王徳然之﹐遂領兵還鎭江。

秋七月﹐諸鎭連以捷音奏聞﹐帝下詔﹐罪狀兀朮失信﹐著令西河忠義用心剿戮﹐仍差人賫詔催促嶽飛領兵前進。詔曰﹕敕嶽飛﹕金賊背約﹐兀朮領兵南來。劉錡在順昌𨿽有捷奏﹐然孤軍不易支梧﹐已委卿發騎策應。續報撒離喝犯同州﹐郭浩會合諸路人馬﹐掩其奔衝。卿之一軍﹐兩彪形勢相接。況卿忠義武略﹐志慕古人﹐若銳師擊其中﹐左可圖復京師﹐右可謀援關陜﹐外與河北相應﹐乃中興大計。

卿必已有所處﹐惟此機會不可不乘。付此親札﹐想宜體悉。

故敕。付嶽飛。

使臣接詔已去﹐不提。有中丞王次翁﹐近爲秦檜互黨﹐故凡可以爲檜施設者﹐無不盡力爲之。及聞金人南寇﹐恐秦檜得罪﹐因奏曰「前日國是﹐初無主議。事有小變﹐更用他相。

後來者未必賢﹐而排黜異黨﹐紛紛累月不能定。願陛下以爲至戒。」帝深然之。秦檜感徳之﹐由是益安據其位﹐公論不能撼搖矣。

卻說嶽飛承詔﹐畱大軍於潁昌﹐令王貴守之。召回張憲﹐命諸將分道出戰。自以輕騎駐郾城﹐兵勢甚銳﹐將直搗汴京﹐以檄文示中原兩河官吏。檄曰﹕契勘僞齊僭號﹐窩據汴都。舊忝臺臣﹐累蒙任使。是宜執節效死﹐圖報國恩﹐乃敢背棄君父﹐無天而行。以祖宗涵養之澤﹐翻爲讎怨﹔率華夏禮義之俗﹐甘事腥﹖。紫色余分﹐擬亂正統。想其面目﹐何以臨人。方且妄圖襄漢之行﹐欲窺川蜀之路。專犯不提﹐自速誅夷。我國家厄運已銷﹐中興在卽。天時旣順﹐人意悉諧。所在皆賈勇之夫﹐思共快不平之忿。今王師已盡壓淮﹑泗﹐東過海﹑沂。馬日騎交馳﹐羽檄疊至。故我得兼收南陽智謀之士﹐提大河忠孝之人。仗義以行﹐乘時而動。金洋之兵出其西﹐荊湖之師繼其後。𨿽同心一徳﹐足以吞彼國之梟羣﹔然三令五申﹐豈忍殘吾宋之赤子。爾應陷沒州縣官吏兵民等﹐原非本意﹐諒皆協從。屈於賊威﹐歸逃無路。我今奉辭伐罪﹐拯溺蘇枯。惟務安集﹐秋毫無犯。倘能開門納款﹐肉袒迎降。或願倒戈以前驅﹐或列壺漿而在道。自應悉乃舊貫﹐不攺職業。盡除戎索﹐咸用漢條。如或執迷不悟﹐甘爲叛人。嗾桀犬以吠堯﹐詈獵師以哭虎。議當躬行天罰﹐玉石俱焚。

禍並宗親﹐辱及父祖。掛今日之逆黨﹐遺千載之惡名。順逆二途﹐早宜擇處。兵戈旣逼﹐𨿽悔何追。謹連黃榜在前﹐各宜知悉。

嶽飛傳示檄文去後﹐其太行山忠義壯士﹐及兩河豪傑皆會合來歸﹐以此備知金兵聲息﹐並地理險易矣。

第五十五回

小商橋射死再興

卻說四太子兀朮聽知嶽飛大隊人馬將抵汴京﹐大驚。會集龍虎大王﹑蓋天大王三路番漢人馬﹐欲並力一戰。飛聞之﹐聚諸將謂之曰「金人計窮矣﹐將會兵齊來與我決一死戰耳。汝等皆當用命﹐恢復中原﹐迎回二帝﹐取富貴在此一舉。若有遇敵退怯者﹐全隊皆斬。」眾軍齊聲曰「將軍所令﹐誰敢有違。」飛喚過嶽雲曰「爾與張憲﹑孟邦傑領背嵬騎兵五千﹐直衝其陣。若戰不勝﹐則先斬汝首。」嶽雲得令﹐卽與張憲﹑孟邦傑領兵去了。又遣善罵軍士出與兀朮挑戰﹐數其過以激其怒。

飛自以精騎後應。

卻說嶽雲與張憲﹑孟邦傑率背嵬騎兵﹐分爲左右翼﹐至平川﹐正遇兀朮人馬搖旗吶喊來到。嶽雲排下陣勢﹐跨著紫驊驑﹐手執兩柄銅錘﹐立於門旗下﹐上首張憲﹐下首孟邦傑。隔陣蓋天大王挺槍躍馬而出﹐上首韓常﹐下首孔彥舟。蓋天大王遙見嶽雲端的才貌出眾﹐威風凜凜。軍中認得者曰「此嶽侯長子嶽雲﹐日前殺敗我兵﹐正是此郎君。」蓋天大王看了半晌﹐謂部下曰「莫要與他廝殺﹐就使立於陣前﹐亦不敢近之也。」嶽雲馬上指罵曰「殺不盡的死羯奴﹐何不下馬受擒。」蓋天大王曰「我等來梟汝首級矣﹗」嶽雲大怒﹐勒馬舉兵器直取蓋天大王﹐蓋天大王舉槍來迎。兩下金鼓齊鳴﹐二騎戰上十餘合﹐嶽雲精神越倍﹐蓋天大王槍法已亂。金陣中韓常一匹馬驟出助戰﹐宋軍張憲一騎搶出抵住韓常交戰。孔彥舟﹑孟邦傑二騎齊出﹐吶聲大震﹐兩下混戰一處。蓋天大王气力不加﹐勒馬跑回本陣。嶽雲綽起銅錘後追﹐馬尾相接﹐只聞一聲霹靂﹐嶽雲望蓋天大王腦後打落馬下。孟邦傑﹑張憲以背嵬兵乘勢衝入。

孔彥舟﹑韓常大敗﹐殲死胡兵不計其數。後陣兀朮見宋兵追擊﹐遣婿夏金吾驅出拐子馬﹐奔衝南陣﹐宋兵不能抵擋。嶽飛於後隊看見兀朮馬勢甚銳﹐卽令徐慶﹑楊欽﹑趙雲分領三千步兵﹐各執麻紮刀迎敵拐子馬﹐教其勿仰視﹐惟望腳底斲進。徐慶等得令近前﹐見拐子馬三馬相聯﹐猶如山壓之勢﹐將宋軍衝得四分五落。徐慶引步兵望馬腳砍去﹐一馬倒墜﹐二馬俱不能行。

嶽飛以精騎橫衝其陣首﹐殺金將夏金吾﹐遂大破之。兀朮見勢不利﹐從陣中潰圍而走。殺死金兵僵屍數十里﹐槍刀盔甲塞滿道衢。兀朮奔回舊營﹐計點人馬折了一半﹐殺卻蓋天大王及女婿統兵大將軍夏金吾等六員﹐失去帥兵金印七顆﹐副將黏汗傷重送至汴京而死。兀朮因大失利﹐慟謂龍虎大王曰「我自海上起兵﹐皆用此拐子馬取勝。今被嶽家所破﹐吾誓與君等再決一戰﹐以雪其憤。」因手書令撒離喝領兵來應。復召集李成﹑趙榮等﹐合眾數十萬﹐屯於臨潁。

哨馬報知嶽飛。嶽飛曰「兀朮復來﹐志在死鬥﹐須用伏兵擒之。」因問軍中﹕「誰敢引兵前往小商橋拒敵。」言未畢﹐一將應聲而出。眾視之﹐乃嶽侯幕健騎楊再興也。近前日﹕「小將願往。」飛曰「小商橋路徑險阻﹐必須知地理者敢當此任。爾不可去。」再興曰「往常小將出徵﹐君侯無有不許。

今日遇立功處﹐弗允再興去何也﹖」飛曰「爾堅要去﹐當依吾戒。若戰敵人小卻﹐不宜深襲﹐我自有兵來援。」遂以三百騎付再興。再興卽辭嶽飛﹐逕往小商橋拒敵去了。嶽飛放心不下﹐又令嶽雲領人馬五千﹐埋伏臨潁北岸﹐候有動靜﹐急出救護﹐嶽雲亦領計去訖。嶽飛分調已定﹐自與張憲﹑徐慶﹑楊欽等整陣待敵。

卻說兀朮人馬鼓勇而來﹐先遣萬戶撒八﹑千戶張朵領二千人爲前哨﹐又著番漢渤兒蓋五十引鐵騎﹐抄從小商橋合擊宋軍。

蓋五十領兵自去不提。萬戶撒八與千戶張朵部胡兵哨進小商橋﹐正遇宋將楊再興騎軍擺列橋頭﹐大叫﹕「虜賊休走﹗」撒八﹑張朵大怒﹐勒馬雙出。楊再興手揮雙刀﹐驟馬乘勢與戰。方數合﹐金將力怯﹐兩騎馬望後退走。楊再興不捨﹐砍陣而入﹐金人大敗。忽橋後喊聲大起﹐一彪人馬殺來﹐乃番將蓋五十也。

宋兵恰慌。金將撒八﹑張朵見番人旗號﹐復勒騎殺回﹐將宋軍圍在中間。原來其地止有一條路﹐中間是小商橋隔斷。楊再興𨿽勇﹐前後皆是金人﹐進退不得。部眾各望橋上跳下。再興大叫曰「今日當以死報嶽將軍也﹗」從騎衝突。金人兩下弓弩亂放將來﹐再興身披數十矢﹐忍痛不住﹐墜死馬下。忽北岸鼓聲雷動﹐一彪軍馬截出﹐乃嶽雲也。金兵望見嶽家旗號﹐大驚曰「嶽爺爺兵到也。」各四散奔走。嶽雲駿騎已到﹐迎頭遇著萬戶撒八﹐嶽雲手起錘落﹐打死馬下。從騎一擁殺入﹐蓋五十與千戶張朵棄馬涉水而走。嶽雲與眾騎始得楊再興屍首﹐身無完膚。因令軍士焚之﹐得其箭鏃二升。嶽雲嘆息不已﹐回見以再興被金人射死事告知。嶽飛問走回騎兵的實﹐騎兵皆曰「楊統制初殺敗金兵﹐將軍令其勿入深敵﹐彼貪戰追襲﹐不持防後面已有金人抄出﹐兩下夾攻﹐當下統制猶自奮鬥﹐誓以必死。及因兩下放箭如雨﹐進退莫得﹐身被亂矢而死焉。」兵飛聞之深慟﹐哭曰「再興健勇克敵﹐隨吾屢立奇功﹐部下無有出其右者。未度遭死鋒鏑之下﹐惜哉﹗」忽報兀朮人馬大至﹐飛因遣張憲﹑楊欽出敵﹐復令徐慶曰「爾將一軍伏於橋側﹐候敵人過﹐放火燒絕之。」徐慶引軍去訖。兀朮前鋒李成﹑趙榮將次偃城﹐刺斜裏一彪軍殺到﹐爲首宋將乃是張憲也。李成不能擋抵﹐折其兵大半。兀朮見前陣殺敗﹐自領大隊衝過小商橋來迎。嶽飛部軍從城北殺來﹐與兀朮兩騎相交﹐戰上二十餘合﹐張憲﹑楊欽復又殺回。兀朮遮攔不住﹐勒馬衝出。嶽飛驅部下掩殺﹐兀朮走至小商橋﹐已被宋人燒絕﹐與敗騎涉水而走。徐慶引兵從半渡擊之﹐金兵大敗﹐死於水中者無數。兀朮連夜遁奔﹐宋軍追五十里方回。飛至軍中﹐謂嶽雲曰「虜賊屢敗﹐必還攻潁昌。汝宜引步騎一萬﹐速援王貴。」嶽雲得令去了。且說兀朮果引兵往襲潁昌﹐王貴率遊奕軍與戰於城南。兀朮分龍虎大王兩翼而出﹐王貴孤軍難敵﹐被圍在垓心。兀朮復遣韓常攻城東門﹐王貴前後莫救。正在危急間﹐忽中路旌旗亂滚﹐一彪軍馬殺來﹐乃嶽雲也。云以背嵬騎兵與兀朮戰於城西。金兵見嶽家軍又到﹐各自驚亂。王貴乘勢攻擊。兀朮見部下先遁﹐無心戀戰﹐帥眾將奪路走保汴京。

嶽雲與王貴合兵一處﹐全城回見嶽飛。嶽飛曰「兀朮勢已促﹐若復逐之﹐彼再不敢正視偃城矣。」使人告知梁興﹐會太行忠義﹐斷截金人山東﹑河北之路。遂進軍屯朱仙鎭﹐距汴京只曾四十五里﹐與兀朮對壘而陣。

兀朮聽知嶽飛駐兵朱仙鎭﹐大恐。與龍虎大王﹑馬陵思謀﹑忄乞查﹑崔慶﹑李覬﹑崔虎﹑華旺等議曰「嶽少保勢銳﹐吾軍屢挫其鋒。今又駐兵在邇﹐部下皆膽落矣。誰肯復戰哉。爾眾人有何計策可退﹖」龍虎大王曰「不如撤兵﹐棄汴去之﹐少避其鋒﹐伺後觀釁而動﹐亦權宜一策也。」眾皆請兀朮退去。

兀朮將從眾議﹐下令各營人馬準備渡河而去。有書生入見兀朮曰「太子不須走矣﹐嶽少保且將退去。」兀朮曰「嶽少保以五百騎破吾十萬之眾﹐今汴城士民日夜望其來﹐何如可守﹖」書生曰「自古未有權臣在內﹐而大將能立功於外者。嶽少保自身且不能免﹐況欲成功乎。太子且暫駐兵﹐以審嶽家動靜﹐那時退去未遲。」兀朮以手加額曰「此天使執事來導開吾機也。」遂拱手稱謝﹐復下令畱兵不去矣。因修書納於蠟丸中﹐遣著帳前一機密者﹐謂之曰「爾將此書帶往南宋臨安府見秦丞相﹐問他爲何背負前盟﹐全不依我言語。著他用意謀了嶽飛父子﹐方是報我國之恩。」差人領諾﹐兀朮卽將蠟書藏於其人頭髻中。臨行﹐再囑勿致露泄事情﹐回來當重賞爾。差人卽辭兀朮﹐逕往南來。

第五十六回

嶽飛兵近黃龍府

戰場聞說亦消魂﹐萬古茫茫日色曛。

殘骨未收餘士卒﹐髙牙新拜上將軍。

河冰初合胡兵集﹐沙艸先衰野火焚。

向晚無人山鬼哭﹐沙塵風起亂紛紛。

卻說宋朝秦檜自秉丞相重權以來﹐惟思撥弄髙宗﹐專爲金國之謀。不理政事﹐終日與妻王氏在西湖賞玩景致﹐極其歡樂。

怎見得西湖好景﹐前賢有詩云﹕

水光凝灩晴方好﹐山色空蒙雨亦奇。

卻把西湖比西子﹐淡妝濃抹也相宜。

秦檜令歌童妓女在筵前奉觴旋舞﹐因制《西平樂》詞以勸。

詞曰﹕

川岸晴明﹐西湖歇雨。笙歌每日在﹐山光水色邊。筵前紅袖﹑輕籠織細堪誇。嘆徵人勤王已去﹐身與鼓笳共晚。

爭知向此﹐在途區區﹐佇立塵沙。追念朱顏翠發﹐曾到處﹐故地使人嗟。

干戈滿目﹐蜂屯四野。帝輦依前﹐臨路欹斜。重憶想﹐中原離黍﹐多少英雄﹐惹起壯懷激烈。憤惋無依﹐何況風流鬢未華。又謝故人﹐親馳鄭驛﹐時倒融樽﹐勸此淹畱﹐共過芳辰﹐翻令倦客思家。

秦檜大悅﹐與王氏暢懷飲間﹐忽兀朮來人逕近席邊拜見。

秦檜驚問曰「爾何人﹖不在府中見我而逕到此間﹖」差人密曰「奉金國四太子命而來。」檜知之﹐復問有書否﹐其人卽於髻中取出蠟書一丸﹐度與秦檜。秦檜揭開﹐取書看畢﹐命左右賞來人銀一錠﹐著令回復四太子﹐道吾自有主意﹐不必掛懷。

差人受了賜﹐卽拜謝回去﹐不在話下。秦檜復以書與王氏觀之﹐備具其事。檜曰「四太子令吾殺害嶽少保父子﹐眼前未有機會﹐如之柰何﹖」王氏笑曰「相公位居宰輔﹐職掌百僚﹐謀此一小事有何難哉﹗」檜曰「計將安出﹖望夫人從實教我。」王氏曰「明日丞相在早朝可奏言﹐金國欲來議和﹐送還韋太后﹐近因邊庭諸將貪功﹐爭鬥不已﹐以致和議不成。宜召回嶽飛﹐令諸將各自領兵復回本鎭。使人前去議和﹐迎取太上皇梓宮及聖母鑾輿。上必準奏﹐其事成矣。若嶽飛不肯班師﹐他見各處軍馬抽回﹐只有他一枝孤軍在外﹐亦須領還。如彼部下待勸其鼓戰前驅﹐仍連用金牌去召。我知嶽飛忠孝心切﹐不敢抗命﹐必定班師。待他回日﹐復奏進位三公﹐奮其兵柄。然後尋个風流罪擬之﹐將彼父子害了﹐猶如反掌易耳。」秦檜大喜曰「此計深合我意。」遂罷筵﹐歸至府中。

次日﹐朝見髙宗﹐奏請﹕「臣知金國意在講和﹐送回梓宮及國母﹐還河南等郡。乞陛下差人前去召回嶽飛﹐命眾將班師﹐各領所部軍馬歸鎭。且從和議﹐候在太上皇梓宮並太后車駕回日﹐再復計較。」髙宗大悅﹐準秦檜所奏﹐遂差司農少卿李若虛前往朱仙鎭見嶽飛﹐諭令班師。嶽飛曰「金人銳气已失﹐我所部鼓舞用命﹐時不再來﹐機不可失。願司農回朝奏知朝廷﹐今日恢復中原﹐雪國之恥﹐在此一舉。若聽姦臣之言﹐取回本部軍馬﹐把我十年之功﹐一旦俱廢。」李若虛聽飛言激切﹐只得回朝去了。

卽日嶽飛戒令將士曰「克復兩京﹐收復故地﹐只在目下。

爾等各自奮勇﹐取功封侯﹐是其時也。若有怠吾軍令者﹐罪及妻孥。」將士聽了軍令﹐無不歡呼﹐願效死鬥。於是嶽飛簽集諸將﹐指日渡河。

張憲周眞梁興孟邦傑姚政

呂榮黃欽除慶李忠宗迪

王剛董先牛臯土安嶽雲

楊宣王淸趙秉淵郝晟杜彥

範榮李寶劉得張裕郭進

楊珍薛密李進王進鄭得

趙雲劉遇張彥張立張用

張應

嶽飛所部三十六員統制官﹐共計前領並新集人馬三十萬﹐軍聲大震。磁﹑相﹑澤﹑潞等州諸郡豪傑守臣﹐皆使人來﹐約在何日與官軍會合。嶽飛遣人與之旗號。是時﹐各處父老百姓引著子侄﹐拽車牽牛﹐送運糧艸﹐皆頭頂香盤迎接﹐塞滿道路。

自燕京迆南﹐金家號令不行。嶽飛分騎前後擊之。兀朮輒敗﹐人馬損折將盡﹐欲復簽點民兵以抗嶽飛﹐河北一路並無一騎應者。兀朮乃嘆曰「我自北方以來﹐未有如今日之挫衄。」密囑部下﹐各準備走路。有金副將韓常﹐因與兀朮女婿夏金吾領兵南下﹐在郾城遇宋軍﹐被嶽侯斬於陣中﹐怕兀朮見罪﹐不敢回營﹐乃駐兵於長葛﹐見金人勢促﹐密遣小騎求見嶽飛﹐願將所部之兵五萬來降而爲內應。兵飛許之。金將馬陵思謀﹐最驍勇者。夜來巡視﹐聞得軍中號叫之聲﹐馬陵思謀潛聽之﹐皆曰「我等皆是宋朝士民﹐被兀朮拘迫爲軍。今嶽少保大兵來到﹐兀朮出戰卽敗﹐虜賊早晚休矣。所怕金將馬陵思謀素彊悍﹐我們何不暗用計策﹐殺此賊去見嶽侯﹐功勞不校」數內一个道﹕「不要走透﹐我們看个空便下手。」馬陵思謀聞之大驚﹐自思曰「軍心已變﹐莫如做个人情﹐同去歸降嶽家﹐又且自保其患﹐豈不美哉。」次日至其軍中﹐但渝之曰「爾眾人毋自輕動﹐待嶽家軍來到卽降。」眾人大喜﹐各備候迎接官軍。金將王鎭﹑崔慶﹑李凱﹑崔虎﹑華旺等﹐皆率所部降飛。金龍虎大王部將忄乞查等亦密受嶽飛旗榜﹐自本國來降。嶽飛大喜﹐語其下曰「須待大軍直至黃龍府﹐與諸君痛飲耳﹗」是夕﹐嶽侯歡悅不自勝﹐出帳外仰觀星象﹐見紫微垣姦星近逼﹐知朝廷有人蔽惑聖聰矣。因作《滿江紅》詞一闋以見志云。詞云﹕怒髮衝冠﹐凴欄處﹐瀟瀟雨歇。擡望眼﹐仰天長嘯﹐壯懷激烈。三十功名塵與土﹐八千里路云和月。莫等閒﹐白了少年頭﹐空悲切。靖康恥﹐猶未雪﹐臣子恨﹐何時滅﹗

駕長車﹐踏破賀蘭山缺。壯志饑餐胡虜肉﹐笑談渴飲匈奴血。待從頭﹐收拾舊山河﹐朝天闕。

次日﹐嶽飛復遣統制官李興﹐領著五百精兵﹐同陵臺令朱正甫前去修理永安﹑永昌﹑永熙三陵﹐令之芟除荊棘﹐栽植松柏﹐遣官致祭而還。一面犒賞軍士﹐約在克日起營﹐欲先復汴京﹐乘勝以復中原﹐不在話下。

且說司農李若虛回見髙宗﹐具嶽飛進兵以奏。髙宗聞奏﹐欲從其議。秦檜出班立諫曰「陛下欲使韋太后早還﹐正須在講結盟好﹐豈可與邊將邀功而失大謀乎。乞再遣使命﹐賫金字牌遞到札子﹐催促張竣楊沂中﹑韓世忠﹑劉錡﹑郭浩各領人馬還本鎭。」髙宗允奏﹐卽遣使召回諸路官軍。只有嶽飛人馬不回﹐復具表奏曰「金將家小盡聚在東京﹐卽目兀朮累戰累敗﹐銳气已喪。探事人報﹐兀朮老小盡夜渡河北去﹐輜重皆棄。

況今豪傑向風﹐士卒用命。天時人事﹐彊弱已見。時不再來﹐機會難得。臣實謂恢復中原﹐在此一舉。今若召臣回還﹐挫了十年之功﹐一旦而廢。若不乘時﹐必畱後患。願陛下圖之。」髙宗得奏﹐因與秦檜專主和議﹐遂不允。秦檜恐嶽飛成功﹐則背金人之約﹐禍及己身﹐乃暗使臺臣王次翁等力請於朝曰「卽今諸帥皆將領回鎭﹐只有嶽飛孤軍在外﹐不可久畱﹐誠恐有失﹐乞促班師。」髙宗準其議﹐連發金牌﹐前去召還嶽飛。

是時﹐嶽飛在朱仙鎭﹐盡力謀劃克復兩京之計。只一日之間﹐金字牌遞到札子一十二道。嶽飛不勝憤激﹐東向再拜曰「臣十年之力﹐廢於一旦。非臣子不能稱職﹐實在廷姦佞之誤陛下矣。」拜訖﹐嗚咽流涕。軍中將士無不切齒。後人有降箕仙者﹐得鐘﹑呂聯句題《吟宋鄂王墓》云﹕金牌十二促還軍﹐黃霧遮天白日昏。

大廈可人支一木﹐腥風從此汗中原。

靑泥尙染萇弘血﹐東市猶銜蘊古冤。

欲斲當年姦檜首﹐南枝樹下祭忠魂。

嶽飛與眾將憤惋未已﹐又見丞相府差田思中賫金字牌﹐遞到尙書省札子﹐到於軍前﹐催促嶽飛卽速領兵回還鄂州﹐聽候加官受賞﹐其邊庭軍務朝廷自有處置。若有稽遲﹐卽是抗違宣命。嶽飛見札子﹐默然莫對。帳前轉過嶽雲﹑張憲告曰「今日兀朮計窮﹐取東京只在眼下。豈不聞將在軍令﹐君命有所不受。伏望大人暫停數日﹐待擒了兀朮﹐修理宮闕﹐迎取聖駕回京﹐那時以功贖罪﹐未爲晚矣。」田思中見嶽飛部下不肯回﹐因謂飛曰「招討父子忠孝人矣﹐豈不知君臣禮哉。今朝廷連召招討回軍﹐欲擬封爵﹐實報功臣之盛典也。今若弗隨詔而回﹐久後朝廷見罪﹐功過自不相掩耳。招討其熟思之。嶽飛沈吟半晌﹐謂嶽雲等曰「我父子與部下盡忠報國﹐今如抗違君命﹐反爲逆臣矣。況朝廷十二次金牌來到﹐如何到得不回兵。爾等勿再猶豫。」下令各營準備起行。先令使臣田思中回奏﹐臨歧飛謂之曰「切不可漏泄我回軍機事。」思中曰「謹當受教。」卽辭了嶽飛﹐馳驛回還臨安。

第五十七回

秦檜怒貶張九成

且說嶽飛喚過張憲﹑王貴二人近前﹐密與之曰「我今所領三十萬兵﹐內分一半與爾二人﹐領回淮南駐紮。其餘人馬﹐吾帶回鄂州﹐以待朝廷之命﹐此須不可令外人知覺。」張憲﹑王貴密受令而去。此時嶽飛探知兀朮已渡河北走﹐因教大小三軍拔營﹐離了朱仙鎭﹐自郾城引還。其附近州縣士民聽得嶽侯班師﹐各遮馬痛哭而訴曰「我等因相公檄文傳到﹐欲復兩京﹐以此父老士民﹐皆頭頂香盤﹐簞食壺漿﹐迎接官軍﹐金人悉知之。今相公復領兵離此﹐我等必遭虜騎所殲無噍類矣。乞相公暫停數日﹐待取了汴京﹐委將鎭守﹐方能保吾家屬﹐免被金人苦虐。」言罷放聲大哭。宋軍見之無不心酸。嶽飛在馬上亦泣下﹐卽令人捧將金字牌一十三面﹐尙書省札子十三道﹐與眾人看曰「非我遺棄汝等﹐今因朝廷連降金字牌到此﹐促我班師﹐此時不敢擅畱也。」因謂之曰「我當駐兵五日﹐爾等可速遷徙﹐以免金人禍也。」眾人聞其說﹐哭聲震野﹐各攜妻孥而南者﹐猶如墟市。嶽飛急奏以漢上六郡閒田﹐給處所徙士民。

兀朮在汴探聽得嶽飛回兵﹐知是秦檜之謀﹐大喜﹐欲分兵追擊之。左右曰「嶽侯機深智足﹐太子未可輕動。若追﹐恐墜其計也。」兀朮從其言。不數日﹐而河南新復府州皆爲金人占去。兀朮憂慮中原士民有懷貳心﹐與龍虎大王等計議。龍虎大王曰「元帥宜置屯田法以處之﹐自能制其去﹐又可以充足軍餉也。」兀朮曰「其法安出。」龍虎大王曰「略效古制﹐凡女眞及契丹之人﹐令其將本部徙居中州﹐與當地百姓雜處﹐計其戶口﹐以官田付之﹐使自播種﹐至春秋量給其衣服。如此重養之。若遇出兵時﹐則又給與錢米﹐安其室家。著令於界上築起壁壘﹐使村落間庶防宋人侵擾。此策正宜行在今日也。」兀朮聞之大喜﹐遂著其令以行。果是未數年間﹐屯田之所﹐自燕地至河南﹐及淮隴以北﹐俱有之矣。

卻說田思中回奏﹐髙宗曰「卽今嶽少保隨金牌禦札﹐領軍還自郾城﹐令臣先回復奏。」髙宗未下命﹐祕閣修撰張九成率廷臣諭攉﹑陳剛中﹑淩景夏﹑樊光遠﹑毛叔度等奏曰「嶽少保指揮所部﹐克日恢復兩京。陛下正須手敕勉勵﹐使之得就此舉。深讎可雪﹐故疆可齲而信讒言﹐詔其班師﹐致使兩河忠義知朝廷不復用兵。將士解體﹐竟爲南渡之偏安﹐可勝惜哉。」秦檜廷詰之曰「昔公曾與趙尙書言金實厭兵﹐而張虛聲以撼中國。因奏聖上﹐道彼誠能從吾所言﹐則與之和﹐使權在朝廷。

公此言眾皆知之﹐今日何不成前言乎﹖」九成曰「九成何爲異議﹖特不可圖苟安耳。」檜復曰「立朝須優遊委曲﹐方可保其位也。」九成曰「未有枉己而能直人者。」髙宗見檜與九成交論不已﹐因問九成曰「朕今決意以和﹐卿可證其是非。」九成對曰「敵情多詐﹐陛下不可不審。」髙宗默然。

秦檜尢惡之﹐乃生枝節﹐奏貶九成爲邵州知州。同時諫和議爲非計者迹貶之﹐諭攉貶知懷安縣﹐陳剛中知安遠縣﹐淩景夏知辰州﹐樊光遠爲閬州學教授﹐毛叔度爲加州司戶參軍。由是中外緘口﹐再不復有諍者矣。

話分兩頭。且說撒離喝自涇州之敗屯鳳翔﹐及聞兀朮復失利於郾城﹐亦不敢出兵救應。哨馬報嶽飛因朝廷降詔班師﹐諸路官軍亦將退回。撒離喝聞之﹐謂部下曰「四太子日前手書﹐約出兵分嶽飛之勢﹐今又被其所敗。旣宋軍各抽回﹐正宜乘此機與四太子合兵﹐觀釁而動。」因遣鶻眼郎君等部領十萬人馬﹐從慶陽而出﹐直趨河池﹐至汴京不遠矣。卽日旌旗遮天﹐盔甲鮮明﹐人馬望慶陽迸發。慶陽知府宋萬年聽得金兵來到﹐一面遣人往河池求救﹐自與幕賓蘇欽深溝髙壑﹐預備拒守計。是時﹐撒離喝率眾抵延安府﹐將城圍了﹐令部下努力攻擊。總管趙惟淸引軍士登城守護﹐見金兵連營數十里﹐勢不可當。撒離喝遣牙將張兆奴至城下招諭惟淸。兆奴一騎馬至城下問曰「趙總管何在﹖」軍士報知惟淸。惟淸從敵樓上見之﹐曰「金將有何髙論﹖」兆奴曰「副元師令某來勸總管﹐目今大眾臨城﹐量爾一旅之師﹐焉能抗敵﹖不如開城納款﹐且免生靈身死鋒鏑﹐總管必有重用也。」惟淸笑曰「我宋臣矣﹐豈順胡人哉﹗」兆奴曰「豈不聞漢之王陵乎﹖勢窮而降匈奴﹐得居大位﹐以保終身之計﹐漢人不以爲怯。今公之彊弱﹐比王將軍試以爲何如﹖」惟淸沈吟半晌﹐因謂之曰「報知元帥﹐且緩攻城﹐待我與所屬議之。」兆奴領諾去了。

惟淸至府中﹐與安撫使忠植等商議曰「金人勢大難敵﹐吾孤軍在此﹐鄰郡聲勢不聞﹐莫若舉城降之﹐以保士民。」忠植怒曰「總管是何言哉﹗朝廷以重任付君﹐遠邊之責﹐君宜自效。今撒離喝以逆犯順﹐直在我而屈在彼也。總管正須激勵部下﹐諭以忠義之志﹐出與交鋒﹐殺退金人。使不幸而有失﹐亦當背城一戰﹐與國共爲存亡可也。何得自爲屈膝謀哉﹗」惟淸默然。忽階下轉過步騎彭虎厲聲曰「忠撫使欲陷我等乎﹗」手執利刃﹐近前欲刺之。忠植亦抽劍來迎。二人正要相鬥﹐惟淸起而勸之。忠植怒曰「吾誓死不與爾逆賊兩立﹗」言罷踏步而出。彭虎恨之﹐是夜開城南門﹐詣金營納降。金兵乘勢入城﹐城中大亂﹐火光照天。彭虎引本部兵殺入忠植府中﹐正遇忠植走出﹐兩騎在東街廝殺。金兵四集﹐忠植不能支撐﹐被彭虎捉了﹐押來見撒離喝。撒離喝勸之同降﹐忠植罵曰「逆天醜虜﹐吾撫使官也﹐肯降賊耶﹗」撒離喝叱令斬之。張兆奴勸曰「元帥且寬其誅﹐可帶往慶陽城下招諭宋軍。」撒離喝從之﹐卽將忠植監候了。次日﹐人馬離延安﹐直抵慶陽界駐紮。

宋萬年與蘇欽在城上觀望﹐見胡騎漫郊塞野而進。不移時﹐金陣中令胡將押過忠植﹐近至城下招諭。萬年與蘇欽見城下監著安撫使忠植﹐因大驚曰「延安已陷矣。」二人面面相覷﹐計無所出。忠植卽於城下大呼曰「我太行忠義也﹐爲虜所執﹐恨不能啖其肉﹐今使來招降﹐願公等督率將士﹐勿負朝廷﹐堅守城壁﹐以待郡鄰救援。」撒離喝聞之﹐怒詰曰「吾意令汝招降﹐則免誅戮﹐尙敢出是言哉﹗」令胡兵剮其口。忠植乃披襟曰「當速殺我﹐誓不從賊也﹗」遂遇害。撒離喝督令眾人攻城。城中困迫﹐萬年與所屬計議曰「內無彊兵﹐外無救應﹐𨿽固守無益也。」遂開城歸降。後人有贊忠植之死節﹐詩云﹕艸色初黃秋气多﹐腥風特地動干戈。

龍蛇翻影旌旗列﹐霜雪凝光劍戟磨。

志士赤心淩碧落﹐胡人黃犬逐林阿。

慶陽城下英雄盡﹐千古忠魂聽鳥歌。

第五十八回

劉太尉疊橋破虜

卻說撒離喝據了延安﹑慶陽﹐兵勢精銳﹐欲乘勝進襲河池。

鶻眼郎君稟曰「河池宋軍壯健﹐且胡世將﹑楊政﹑田晟﹑吳璘﹑姚仲等勇不可當﹐元帥莫如駐兵慶陽﹐資其糧食﹐休養甲士﹐候四太子有消息﹐約之兩下出擊﹐使宋人不暇爲計﹐則河池諸路﹐一戰可下也。」撒離喝深然之﹐遂按兵不動。卻說兀術自畱屯汴京﹐後出入許﹑鄭之間﹐簽兩河軍士與舊部凡十餘萬﹐乃攻陷壽春﹐遂渡淮入廬州﹐聲息甚緊。報入行在﹐髙宗下詔張竣楊沂中﹑劉錡引兵往救。詔下﹐各路得旨﹐分遣人馬﹐四出邀截金兵。哨馬報知兀朮。兀朮曰「宋軍復來﹐吾當以精騎趨歷陽﹐從後出擊之﹐敵人可破矣。」卽下令軍中﹐將人馬自合肥趨歷陽而去。遊騎報至江口﹐張俊知金人出歷陽﹐與部下商議分軍守南岸以待。王徳曰「淮者江之蔽也。棄淮不守﹐是謂唇亡齒寒。賊虜千里遠來﹐餉道決不繼。主帥宜以伏兵陣兩岸﹐及其未濟急擊之﹐虜賊可以奪气。若遲之使少安﹐則淮非吾有矣。」張俊猶懷疑未決。徳曰「此行勝敗攸分﹐主帥更何疑焉。」俊乃從其請﹐令王徳部兵二萬渡彩石﹐張俊督三軍繼之。

是日﹐王徳駐江中﹐因下令曰「明日虜賊人馬必出歷陽﹐吾軍須嚴陣以戰﹐候殺敗敵人﹐然後得會食。」眾人得令﹐各摩拳擦掌﹐等待交鋒。忽張俊手書令王徳疾赴和州﹐據城迎屯官軍。王徳謂汪雄曰「主帥令取和州﹐爾與眾軍駐此﹐待吾拔和州後﹐可合大軍而進。」汪雄領諾。王徳引輕騎疾馳﹐夜拔了和州。平明﹐張俊大軍已進和州。兀朮遣諜哨探宋軍動靜﹐回報宋人已據和州﹐與吾等只爭六十里程途。兀朮驚曰「宋軍旣得和州城﹐以截吾去路。倘以重兵扼於後﹐何以當之。」卽遣人會韓常出含山縣分其勢﹐自引眾退保昭關﹐著教金將龍虎大王與馬陵思謀率人馬五萬來爭和州。龍虎大王得令﹐卽提兵至和州城下搖旗吶喊﹐圍了城池。張俊於城中吩咐軍士堅守諸門﹐欲待挫其銳气。胡兵一連困城三晝夜﹐見城中無人出戰﹐各有怠志。王徳進曰「金人疲憊﹐今夜可劫其營﹐必獲全勝矣。」俊許之。王徳卽與汪雄分前後翼﹐近夜開城南北兩路殺出。金人不知持防﹐聽得宋軍出戰﹐又是夜裏﹐眾人連日困倦﹐各驚慌不疊﹐被王徳一騎斬塞而入。正遇金將張旺﹐交馬只一合﹐刺殺張旺於馬下﹐割了首級﹐餘眾潰散。汪雄一半軍抄北門來﹐將龍虎大王圍祝金兵大敗﹐自相蹂踏﹐死者不計其數。

龍虎大王與馬陵思謀二騎乘夜潰圍殺出。將近天色微明﹐正東一派鼓聲﹐爲首一員胡將乃韓常﹐部一萬人馬﹐前來救應。王徳自率驍騎衝殺﹐韓常抵擋不住﹐復敗﹐與龍虎大王急走。馬陵思謀奮勇敵住宋軍。汪雄見金兵喪折﹐謂王徳曰「敵人敗去﹐兀朮必驅大軍而來。可斂兵入城。」王徳曰「乘此銳气﹐直到昭關﹐擒了兀朮﹐免得屢生邊患。」汪雄曰「須稟知張撫使乃可。」徳曰「殺賊處何用稟復。」卽引本部追襲﹐分汪雄步騎出北山抄近昭關。正值金人力疲气索﹐王徳引軍先到。

日尙未出﹐大霧迷空。關下吶聲震天﹐金人正不知幾多軍馬﹐只顧得走。昭關南旗幟無數﹐鼓聲不絕﹐汪雄一軍殺來。內外攻擊﹐胡眾亂竄﹐兀朮死戰得脫﹐殺死金兵屍首相疊。王徳遂復了昭關及含山縣。張俊聞之大喜﹐遣人探聽兀朮走路﹐約劉錡﹑楊沂中出兵截擊。

兀朮引敗兵走回廬州﹐憤气不息﹐復眾兵寇石臯﹐欲與宋軍決一雌雄﹐卽日大驅南下。卻說劉錡自太平渡江﹐欲與張竣楊沂中會。諜報兀朮人馬已出石臯﹐﹖乃與關師古議曰「虜兵遠來﹐不識地勢。此間離石臯五十里有東關﹐最是險要。遇兀朮由此經過﹐公可引步騎八千﹐據此以遏之。彼𨿽有十萬大兵﹐不能近矣。」關師古慨然引兵去訖。﹖自與步將閻充﹑統制趙樽﹑韓直等﹐部軍士出淸溪前﹐近兀朮人馬屯石臯﹐劉錡遂下了寨柵。次日﹐兀朮見宋軍薄陣﹐吩咐龍虎大王等曰「吾觀石臯之地坦平﹐利於用騎﹐爾可部二萬驍騎自石臯南岸抄出宋人之後﹐吾以前隊夾石梁河而陣。遇戰酣﹐爾兵卽出。」又遣李成﹑趙雲二人引兵一萬﹐從巢湖截住宋人後援。龍虎大王與李成﹑趙雲各領計去了。兀朮自亦準備交鋒﹐不提。

哨馬軍報入劉錡軍中來﹐劉錡聽了笑曰「平川之地﹐只宜車戰﹐步騎不足用也。」眾將曰「車戰何取用﹖請太尉言其略。」﹖曰「制車之法﹐取用常車﹐接其衝扼﹐駕以一牛﹐布爲方陣﹐四面皆然。車上置槍二枝﹐以蔽車面。後設木器﹐以防火攻。士卒前行﹐各置槍盾。士卒後行﹐各持弓弩。如賊至﹐令士卒上車。每車載四人﹐皆持弓弩。車陣之內數十步﹐相連六車。或駕四牛﹐上爲重屋﹐以施勁弩。賊至擊鼓爲號以射之。況一車能當十騎﹐十乘能敗千人。用車戰以便軍勞﹐行則可以載糧﹐止則可以爲營衛。或衝其陣﹐敵人必潰。或塞險隘﹐必致難逃。平坦之地﹐故宜用車戰可以制勝也。金人安識此哉。」閻充曰「太尉旣有此克敵之術﹐何不預備之以破其眾。」﹖曰「彼今先得地利﹐吾復用之﹐徒費精神矣。今敵人眾銳﹐吾軍只可堅陣休養﹐以待張俊兵來﹐並力擊之﹐虜賊自成擒。今若卽戰﹐必墜其計也。」趙樽曰「今兀朮以疲散之眾深入吾地﹐𨿽號稱數十萬﹐亦何能爲哉。且我兵操練日久﹐藏鋒養銳﹐正當急擊勿失可也。」﹖曰「爾等旣要迎敵﹐亦須分前後而出﹐庶防金人之抄截也。」閻充卽分一萬人馬出浮橋﹐趙樽領兵一萬向石梁河。平明﹐金兀朮領人馬列陣於石梁河北岸﹐宋將趙樽來迎﹐指罵之曰「無義之徒﹐屢屢戰敗﹐今又來此﹐欲尋死路乎﹖」兀朮怒激﹐飛騎挺槍直殺過來﹐趙樽拍馬舞刀交還﹐二匹馬戰在一處。鬥二十餘合﹐忽南岸一彪人馬抄出趙樽背後﹐乃龍虎大王所部也﹐將趙樽回路截住﹐中間是河隔了。趙樽前後受敵﹐宋兵驚亂﹐被虜眾殺死者無數。

趙樽正危急間﹐閻充一隊軍馬從東南急來接應﹐衝開金陣﹐救出趙樽﹐合兵乘勢殺回本陣。兀朮見宋壁嚴整﹐恐有埋伏﹐亦鳴金收軍。趙樽回營﹐入軍中見劉錡請罪。﹖曰「吾以虜兵眾盛﹐令汝等勿出﹐今果敗﹐敵人愈驕矣。爾且去﹐待吾另作計議。」樽遂退出本營。

劉錡自變量騎出寨外審視地勢﹐問土人要津﹐已得詳悉﹐回軍中諭韓直曰「石梁河水通巢湖﹐廣二丈﹐兀朮自恃其險﹐兩岸令人防守﹐以吾軍必不能濟。爾可引五百壯軍﹐曳薪木串作大牌﹐每一牌橫頭相接﹐中用架木安之﹐疊成橋而渡。看敵人何以制我。」又令甲士數隊﹐逾橋臥槍而坐﹐防上流伏兵﹐仍遣人會合張竣楊沂中之師。韓直得令﹐卽部壯士前抵石梁河﹐依法爲之。其橋須臾而成﹐宋軍卽能渡矣。兀朮知得﹐出壘觀之。見宋人渡橋如走馬﹐訝曰「何神速耶﹗」遂以其營撤退二十餘里。次日﹐楊沂中及王徳﹑田師中﹑張子蓋諸軍俱至﹐與劉錡相見畢﹐惟張俊軍馬後期。﹖大喜﹐各依次序坐定﹐因設酒禮款待諸公。飲至半酣﹐﹖曰「今兀朮大眾不時南侵﹐公等有何髙見﹐可一徵之﹐使彼不復敢來﹐誠天下幸也。」田師中曰「兀朮爲邊患𨿽久﹐其實未嘗得利。只彼虜賊眾多﹐盡夠誅殺。莫若與太尉並力一戰﹐窮迫之﹐一鼓可擒矣。」﹖曰「此計非善。緣兀朮﹐金之勁敵也。鬥勇﹐非吾所長。吾欲以奇勝之。令諸將分左﹑右﹑中三路並渡河以擊之﹐吾以後隊繼進﹐必能成功。只不知有人敢任中路之職否﹖」師中曰「當中一路軍﹐惟張俊可以領之。」俊卽起曰「事當機會﹐復何待。」卽上馬與王徳領本部軍而行。楊沂中曰「吾以所部相助。」﹖曰「得諸公肯出力﹐朝廷福也。」因各令行。

﹖自以部下將士﹐多置旗幟﹐出東山接應。

第五十九回

楊沂中戰敗濠州

卻說兀朮探知宋軍分三路而來﹐吩咐軍中以鐵騎十萬餘﹐分爲兩隅﹐夾道排下陣勢。張俊軍馬出鳳岐﹐遙見金兵徵塵驟起﹐鼓聲不息﹐金兵一齊擺開。宋陣中王徳曰「賊右陣堅完﹐某當先擊之﹐主帥提兵繼進。」俊許之。王徳一騎馬麾部下渡河﹐首犯其鋒。金陣中一酋乃金環荼奴﹐披甲躍馬而出﹐手執三稜簡來迎。與王徳交鋒數合﹐王徳詐敗﹐勒騎沿岸而走。金環荼奴不捨﹐放馬追趕。王徳約其將近﹐按住金槍﹐引弓一發﹐金環荼奴應弦而倒﹐餘眾潰散。張俊見王徳贏了金將﹐驅動眾軍﹐乘勝大呼馳擊。楊沂中諸軍鼓噪從之﹐三軍莫不死戰﹐無不一以當十。兀朮靠陣不住﹐自引輕騎邀敵﹐正遇楊沂中﹐兩馬相交﹐戰二十餘合﹐勝敗未分。龍虎大王以拐子馬兩翼而進﹐勢不可當﹐將宋軍圍繞猶鐵桶相似﹐四下矢如雨注﹐人馬不能得出。王徳率眾鏖戰不已。沂中潰圍衝突﹐揚令軍中曰「虜恃弓弩﹐吾有以屈之。」使萬人持長斧﹐如墻而進﹐矢不能及。

又令隨砍其拐子馬之腳。朵軍並力戰之﹐虜遂大敗。

王徳與沂中正尋兀朮擒之﹐兀朮領本部人馬且戰且走﹐王徳急追之。忽湖口船如箭發﹐一彪人馬來到﹐爲首二將﹐李成﹑趙雲也。正見兀朮被宋軍追趕﹐二騎率所部跑上岸來﹐大叫曰「元帥可走上船﹐吾敵住來將。」兀朮拍馬刺斜而走。李成﹑趙雲奮怒﹐舉兵器直取王徳。王徳勒騎挺槍交還。三匹馬正戰間﹐王徳手起槍到﹐刺死李成於馬下。趙雲見折了李成﹐不敢戀戰﹐匹馬望東岸而走。楊沂中繼至﹐與王徳曰「前去盡路﹐兀朮必難復出﹐可乘勝逐之。」王徳曰「然。」復引兵追趕。

是時兀朮不敢上船﹐恐宋軍絕岸追之﹐止與部下數萬騎迆南僻路走去。見後面徵塵遮日﹐宋軍追來﹐兀朮與眾將只顧奪路而走。正行間﹐東山角上金鼓齊鳴﹐坡後風捲出一面繡旗﹐大書數字乃宋太尉劉錡之號。兀朮望見﹐大驚曰「此順昌旗幟也。」虜賊膽落﹐各拋戈棄甲﹐慌亂逃竄﹐自相蹂踏﹐死者不可勝計。劉錡一騎飛來﹐宋軍繼之﹐勢不可當﹐將兀朮困在垓心。龍虎大王曰「若不奮力﹐元帥如何得出。」揮動胡眾﹐捨死近前﹐殺入陣中﹐救出兀朮。忽向南一彪人馬來到﹐乃韓常也。乘勢衝開一處﹐向南且戰且走。又遇趙雲領敗殘兵隨至﹐劉錡方引眾追襲。兀朮令韓常與趙雲後殿。劉錡近前揮刀來戰韓常﹑趙雲﹐三匹馬混戰一處。金隊中一將落馬﹐乃趙雲也﹐正戰中﹐被劉錡一刀斬死。韓常無心戀戰﹐急走與兀朮退保紫金山。劉錡見虜兵去遠﹐亦不追﹐勒騎斂眾﹐回與楊沂中﹑王徳﹑張俊兵合一處。王徳曰「今賊兵喪敗﹐可乘勝逐北﹐以取廬州。」劉錡然之﹐會田師中﹑張子蓋並力逐北。果是兀朮不暇爲謀﹐遂復了廬州。是役兀朮失將士九百人﹐金人死者以萬計。宋軍奪得器械輜重﹐猶如山積。王徳﹑劉錡之功居多。

兀朮提敗眾至店步﹐諜報廬州被宋人取了﹐兀朮深憤恨﹐與龍虎大王等曰「宋將屢困吾眾﹐今卻又取去廬州﹐使吾無駐立之所﹐不若協力整戈復戰﹐以雪其恨。」龍虎大王止之曰「不可。劉錡變詐百出﹐金人屢敗﹐已挫銳气﹐若復迎敵﹐先自畏怯。兵法云﹕畏敵者亡。況宋兵勢重﹐徒喪兵馬﹐恐無益也。不如撤退延鄜﹐約撒離桀出濠州。待他得了濠州﹐我眾南侵﹐可以安止。仍遣人詣南朝﹐著令秦檜催還邊上宋軍。候有動靜﹐元帥親兵復來未晚也。」兀朮從其言﹐遂引眾退入延﹑鄜。一面約撒離桀出攻濠州﹐復差人帶書﹐往南朝見秦檜﹐不在話下。

卻說秦檜正在府中發放公文﹐忽得兀朮遣人送來密書﹐卽吩咐來人回去﹐私地遣司農李若虛﹐將以前詔書催回劉錡等軍馬﹐各領還本鎭。李若虛賫詔去訖。張竣楊沂中﹑劉錡奉詔﹐商議班師。或有言乘金人勢窮﹐宜整兵以圖恢復。劉錡曰「君命不可抗違也。縱成功﹐亦得不恭罪﹐莫若奉詔班師﹐再作計議。」王徳曰「恐天時﹑人事不可再得。那時使金人立得腳定﹐宋人任有十數萬軍馬﹐亦不能到此地步。」張俊不從。

委官守鎭廬州﹐卽日奉詔班師﹐大小三軍一齊起行。正是馬敲金鐙響﹐人唱凱歌回。

大軍行繞數里﹐忽諜報金人撒離桀從劉家寨﹐出攻濠州甚急﹐張俊曰「金人攻濠州﹐公等宜復兵救。」沂中曰「旣金人侵寇吾地﹐安得不救﹖卽日須行﹐勿致延慢。」俊因下令軍中速趨濠州而行。抵黃連埠﹐距濠州只爭六十里﹐哨馬回報金人已攻陷濠南城矣。俊大驚﹐召諸將計議。沂中曰「金人新得濠城﹐乘彼人心未安﹐我等協力一戰以挫其刃。」﹖曰「不可。本來救濠﹐今濠已失﹐進無所依。不若退師據險﹐徐爲後圖。」諸將皆然之。卽與張竣沂中分三軍﹐鼎足立爲營壘。越二日﹐探軍報敵兵已退去﹐城中大開諸門並無動靜。俊曰「可令大軍入城。」劉錡曰「狡虜得城遽退﹐必有謀也。

宜嚴兵備之。」俊不聽﹐曰「孺子何怯乎﹖」且欲自以爲功﹐不令﹖往﹐而遣沂中與王徳率神勇步騎六萬﹐直趨濠州。沂中與王徳引兵至城下﹐列陣未完﹐望見城中火煙並起﹐鼓聲雷動﹐金人伏騎萬餘﹐分兩翼而出。金驍將李鐵牛從南門殺來﹐沂中恰慌﹐顧謂徳曰「中敵人算也。足下如何抵之﹖」徳曰「吾小將﹐安敢議事﹐令在主帥出矣。」言未畢﹐鐵牛一騎馬徑奔王徳﹐王徳提槍交還。正與金將鏖戰間﹐虜騎兩下箭如雨點﹐宋軍大亂。沂中見勢不利﹐以策麾軍曰「可速退走。」南軍遂潰﹐漫無紀律﹐自相踐踏﹐落坑塡壑者無數。王徳死戰不得脫。正在危急間﹐正南一彪軍馬殺來。旗幟乃韓世忠也﹐乘勢衝入﹐救出王徳。撒離桀與宋降將戚方﹐引鐵騎分路追之。宋兵大敗﹐沂中等遂退入滁州。撒離桀部下乘勝追襲﹐胡騎漫山塞野而進。

比及劉錡人馬到藕塘﹐方在軍中會食﹐忽張俊引輕騎遽至﹐見﹖曰「楊宣撫兵安在﹖」俊曰「已失利﹐退還滁州矣。」﹖謂俊曰「毋用驚恐。請以步卒禦之﹐敵人自不敢近﹐宣撫試觀焉。」劉錡麾下皆曰「兩大帥人馬已渡淮去矣。我軍何苦獨戰﹖決難支持﹐請宣撫可速行。」﹖折之曰「昔守順昌孤城﹐旁無赤子之助﹐吾提兵不滿二萬﹐猶足取勝﹐今得地利﹐又有銳兵﹐何敵不能抵耶﹗」遂下令軍中﹐以所部設三覆陣以待之。俄而諜報曰「金人退去﹐不來追矣。」俊正疑間﹐見沂中﹑世忠﹑王徳軍馬皆至﹐俊心始安。次日﹐體探金人消息﹐果撤濠州而去。乃班師還鎭﹐張俊歸建康﹐劉錡歸太平﹐沂中歸臨安。遊騎報入鄂州﹐嶽飛知金人復陷濠州﹐嘆曰「使詔命遲下數日﹐不容虜賊如是猖獗也。」卽喚過其子嶽雲﹐謂之曰「爾且訓練兵馬﹐準備器械﹐吾當躬詣行在﹐有機密事奏知。」嶽雲領命去訖。

第六十回

秦檜定計削兵權

卻說嶽飛輕騎至臨安朝見髙宗﹐奏道﹕「金人舉國南來﹐巢穴必虛﹐若以吾軍長驅京洛以搗之﹐彼必奔命﹐可坐而斃。」帝不從。秦檜尢惡之﹐背地奏髙宗﹐以爲﹕「陛下旣詔各路班師﹐不久太上皇梓宮及韋太后消息至矣。今濠州𨿽失﹐乃小忿耳。請陛下以大孝自體﹐勿聽臣下之言也。」髙宗因見金人屢失盟好﹐遲疑未決。嶽飛旣退私第﹐身沾宿疾苦寒﹐咳嗽不已。

然其志圖報效﹐又恐髙宗急於退敵﹐次日又具奏曰「臣如領兵搗其虛國﹐勢必得利。陛下若以敵方在邇﹐未暇遠圖﹐欲乞親至蘄﹑黃以議攻敵﹐庶幾爲後計也。」帝見嶽飛意切﹐乃下詔著飛會樂蘄﹑黃。飛承命﹐卽日辭帝回鄂州﹐收拾人馬﹐望蘄﹑黃進發。時值春盡三月間﹐天气暄暖﹐人馬精神﹐所過秋毫無犯﹐隴道中耕夫皆荷鋤而觀。嶽侯遣人探濠州消息﹐哨馬回報﹐濠州日前被金人陷了﹐今退去二朝矣。嶽飛得諜報﹐卽以人馬進濠州﹐安撫軍民﹐修理府庫﹐令軍士築壕垣﹐委官鎭守﹐具表遣人遞奏行在。遂還兵屯舒州﹐以候朝廷之命。

髙宗得嶽飛條陳濠州表疏﹐差內臣賫於尙書府發落。內臣領詔﹐逕至秦檜府中呈報。秦檜見了奏疏﹐著人請過給事中範同﹐到府有事商議。差人去不多時﹐範同隨入府﹐參見秦檜畢﹐檜引入後堂﹐與之分賓主而坐。同曰「小官何得有坐﹖」檜曰「有事與執事計議﹐但坐無妨。」同始敢坐於堂側。檜曰「吾意力主和議﹐嶽飛諸人往往奏上﹐欲圖恢復。近日府中接到疏章疊積﹐誠恐諸將難制﹐今欲盡收其兵權﹐足下有何良策﹖」範同曰「此易事矣。且朝廷封爵出由丞相﹐何不奏上﹐請除韓世忠﹑張竣嶽飛樞府之職﹐則兵柄自解。」檜大喜曰「公言深合我意。」因設酒禮待同。飲至半酣﹐檜問及朝中某人可進﹐某人可退﹐同一一爲之開導。檜見同阿己﹐甚悅。酒罷﹐範同辭檜退去。

次日﹐秦檜密奏﹕「張俊戰石臯之捷﹐遂復廬州。韓世忠鎭守江淮﹐金人不敢南下。嶽飛兵駐朱仙鎭﹐兀朮徙家遠遁。

是三將者﹐偉績昭著﹐望陛下降詔﹐召赴行在﹐論功升賞﹐庶使朝廷諸人知所勉勵。」髙宗大悅﹐遂允其請﹐卽日頒詔﹐遣內臣齊於各鎭去訖。

且說一路使臣齊詔到建康召張浚張俊正在府中議事﹐聽得朝廷有使命來﹐卽降階迎候。使臣逕至堂中﹐宣讀聖旨。詔曰﹕朕承中業﹐遭家不造﹐天步艱難﹐人心騷動。氐羌蠹侵於西土﹐玁狁蜂擾於中原﹐生靈荼毒﹐朕實憫焉。所賴文武同心﹐將士戮力﹐內平禍亂﹐外靖邊庭。玆者﹐宣撫使張俊﹐狥國無家﹐護兵有法。智謀深博﹐可以運籌帷幄之中﹔聲名隱隆﹐可以折衝廟堂之上。朕心所屬﹐與論攸歸﹐卿宜疾赴行在﹐論功授封。嗚呼﹐盡忠匡國﹐惟臣子之至誠﹔崇徳報功﹐乃朝廷之通典。欽予時命﹐想宜體悉。

張俊接詔﹐謝恩已畢﹐卽吩咐軍中﹐戎務委能將總理﹐自隨使臣逕赴行在。次日朝見髙宗﹐髙宗大悅﹐謂曰「卿爲國勤勞﹐多聞捷報﹐朕嘗欲一見﹐因卿總戎在外﹐未可遽離。今召赴行在﹐實以卿克理內政也。」俊頓首稱謝。俊旣退出居府﹐第二日韓世忠﹑楊沂中﹑王徳等﹐皆隨詔來到﹐獨嶽飛未至。

秦檜問於參知政事王次翁﹐次翁曰「嶽飛一軍最爲關要。明日再奏﹐仍遣使促之。待眾人聚於京師﹐權柄不一﹐自生猜忌﹐此正鎭諸侯法也﹐丞相愼勿失此。」秦檜然之。遇早朝﹐檜復奏﹕「嶽飛兵屯舒州未至﹐陛下再差內臣召入﹐則可以擬封爵。」髙宗允奏﹐復遣司農李若虛同內官黃順﹐齊詔催促嶽飛速赴朝廷。李若虛﹑黃順領詔﹐逕往舒州見嶽侯﹐宣讀上意。

嶽飛俯伏聽命。詔曰﹕

提七萃之旅﹐入則拱衛於巖除﹔建六纛之威﹐出則撫臨於邊塞。克備爪牙之寄﹐聿資心膂之臣。誕敷顯命﹐播告治朝。乃者諸路招討使嶽飛偉量沈雄﹐英資果毅﹐早膺勇爵﹐備歷戎行。懷幹城禦侮之材﹐著斬將奪旗之績。屢得捷聞﹐甚契朕意。今將頒詔於諸鎭﹐卽日咸聚於京師。

欲擬封賞﹐惟卿未至﹐故玆詔示﹐指不多及。

嶽飛拜受詔書﹐請使臣李若虛﹑黃順入後堂坐定﹐問曰「有勞使臣遠來﹐近日頒詔諸鎭﹐出於上意﹐或由廷臣主之﹖」若虛曰「不瞞君侯說﹐吾二人實上命所遣﹐其擬封賞級﹐皆從秦丞相之請也。」飛曰「二使臣先回﹐嶽某隨後便至。」黃順曰「聖旨候君侯與諸鎭會朝﹐若復後期﹐則吾二人亦有罪也。望君侯一同付朝。」嶽飛只得以軍事付嶽雲掌理﹐自與使臣逕赴行在。至京師幾越七日﹐遂同韓世忠﹑張竣楊沂中﹑王徳等﹐會朝見髙宗皇帝。帝下命召嶽飛入內廷﹐有機密事商議。飛卽承命﹐進見髙宗於拱徳殿﹐拜伏階下。髙宗曰「朕嘗思內閣之語﹐以中興一事專委任卿。廷臣多有議論與金講和者﹐朕亦緣太上皇梓宮未還﹐韋太后車駕耗焉﹐是以切於尋盟﹐欲得應成此事。目今遣使往返道路﹐金人屢有此請﹐朕不得已而從之。是使卿班師還鎭﹐用賜封賞﹐居列朝廷﹐分理諸政事。

候在金人的有太上皇及韋太后消息﹐與卿等又作遠圖。何屢屢詔至﹐卿未卽赴以慰朕懷耶﹖」嶽飛頓首流血徐奏曰「臣非敢抗違君命﹐而不果行哉。初﹐臣駐兵郾城﹐距黃龍府只曾七十里。那時金人之气銷沮殆盡﹐正待會集兩河忠義﹐指日渡河﹐誅兀朮如砧上之肉﹐復汴京猶反掌之易。陛下連賫到禦札金字牌一十三道﹔臣遽離朱仙鎭﹐河南百姓苦遭金人所荼毒者﹐遮道而畱﹐哭聲震野﹐慘不忍聞。彼時臣逗𨖻於進退莫得之間。

仰思君命﹐俯視民情﹐是班師歸鄂之旨﹐臣甚不得已之意也。」言罷血披階墀﹐嗚咽似不出聲。髙宗亦爲之慘焉﹐復諭曰「卿之勤勞﹐朕足知矣。日已晏﹐且退﹐來早詣尙書省聽候指揮。」飛披命而退。

次日降出聖旨﹐拜韓世忠﹑張俊爲樞密使﹐嶽飛爲副使﹐並宣押至樞府治事。加楊沂中開府儀同三司﹐賜名存中。王徳淸遠軍節度使。準秦檜奏而進範同爲翰林學士。世忠等旣承封爵﹐各具表會同謝恩。惟張俊懷不平﹐退居府中﹐自以爲嶽飛年少於我﹐初只列在將校之中﹐今日職位拔起﹐居我上﹐必須謀陷之﹐方雪此憤。乃與心腹人胡居正商議陷嶽飛之計﹐居正曰「樞密近來知朝廷封爵之事乎﹖」俊曰「不知也。」居正曰「秦檜力主和議﹐恐難制諸將﹐故用此鎖諸侯法﹐盡收樞密等兵權。今聖上擬定升職﹐猶使並宣押詣樞府治事﹐非秦檜之本意。樞密何不以罷兵首請秦檜﹐將所部隸禦前﹐庶示不復用兵意﹐且力贊和議﹐重結於秦檜。那時何患官職弗進於嶽侯之上﹐而乃區區欲陷之乎。」張俊聞居正之言大喜。次日﹐逕往秦府中見檜﹐請以所部隸禦前。且言邊將貪功﹐阻其和議﹐致使干戈不息﹐毋以舒內寢之宵旰也。檜見俊首開罷兵之端﹐深合其意﹐喜曰「張樞密果有心對秦某﹐終當不負公也。」俊曰「丞相爲天下蒼生也﹐俊安得不贊其成。」檜尢悅之﹐畱府中議論終日。自是秦檜有所爲﹐必謀於後。俊圖得髙位﹐亦盡心爲之措置矣。

檜因奏帝﹐乞罷三宣撫司﹐以其兵俱隸禦前。遇出師之際﹐臨時取旨調發。又奏置三總領所於湖北﹑淮東﹑淮西﹐以統諸軍。帝皆允其請。詔下﹐卽日罷三宣司﹐以收其兵。凡朝廷一應政事﹐皆出秦檜門矣。以後軍需錢糧﹐因時攺變。中外騷動﹐將士多不安。淮東舊屬韓世忠部下之軍﹐因罷宣撫司後暴悍無統﹐欲生邊釁。消息傳入禦前﹐髙宗召廷議曰「軍制之初﹐卽聞變亂﹐以其無大將統之也。朕於眾諸侯中擇其素有重望者領之﹐惟宣司職不預焉。爾眾臣試舉誰能任此職者﹖」諫議大夫萬俟禼奏曰「陛下之論極善。大將之中素有重望者﹐惟開府儀同三司楊存中深得士心﹐其人可稱此任。」髙宗曰「存中𨿽有小才﹐而非大器﹐終不足以濟大事也。據朕所論﹐大將才無如嶽飛者﹐若委任之﹐必能服眾矣。」是日卽下詔著嶽飛往淮東﹐安撫韓世忠之軍。嶽飛承詔逕往淮東地界。軍士聞知朝廷差嶽侯來到﹐無有不悅。嶽飛至鎭所﹐宣以威信﹐部伍肅然﹐內中有反去者﹐依前來歸。事聞行在﹐髙宗悅曰「嶽飛的不負朕委任也。」廷臣舉賀﹐不在話下。

第六十一回

吳璘設立疊陣法

卻說嶽飛旣靖淮東﹐以爲聖上知人之明。惟秦檜恨之﹐退謀於中丞何鑄。何鑄曰「丞相著令張俊分其軍﹐則嶽飛自當讓退也。」檜從其計﹐次日具奏髙宗曰「世忠所統多有離叛﹐且外患未靖﹐乞陛下復委張俊與飛預爲謀畫﹐鎭守淮東﹐不失根本﹐此萬全之策也。」髙宗允奏﹐卽命張俊同領淮東軍。張俊得旨﹐輕騎逕詣淮東﹐會見嶽侯。嶽侯大喜。自是與俊條陣軍政﹐凡一切事﹐必稟俊而後行。遇俊不允﹐飛未嘗自專。俊𨿽有驕淩飛意﹐飛亦屈已下之。未數月﹐飛與俊在軍中交論﹐俊因曰「戎務誠重事﹐今聖上已罷宣撫﹐世忠所統﹐未有總理﹐其最難制者﹐惟背嵬軍﹐我與公分而管領﹐斯可以銷其不靖志也。」飛曰「不可。君與世忠皆朝廷命官﹐且世忠職居樞密﹐𨿽罷宣撫﹐將士皆遵其令。今一旦分之﹐非處同列之宜﹐復如公義何﹖」俊聞飛言﹐大不悅。

忽諜報金人閱兵柳河﹐將睨窺楚州。飛謂俊曰「某同公提背嵬軍往楚州觀敵。」俊從之。嶽飛卽離了淮東﹐率背嵬軍旣至楚州。俊見楚州城郭不完﹐壕塹頹廢﹐與飛議曰「敵人在邇糧饋不及﹐難與爲敵也。莫若修理城郭以爲備禦計。」飛曰「虜賊知吾等在此﹐未敢卽南侵也。正當與君訓練甲兵﹐戮力以圖恢復﹐豈可爲退保謀哉。」俊變色﹐甚不平嶽飛所言﹐遂退居別府。守門小校報知世忠部下來見樞密﹐張俊令召入。

二人逕至堂上拜見﹐乃世忠舊軍吏景著﹑總領胡紡也。俊問曰「汝二人來有何見議﹖」景著曰「近聞樞密與嶽副使欲分韓樞密軍﹐吾二人特來稟知﹐若樞密的有是意﹐恐致眾情不協而生禍亂矣。」俊大怒曰「吾尙未主行是事﹐孰教汝來稟復﹖」意必嶽侯所使也。叱令二人退出﹐乃具書﹐遣人告知秦檜。秦檜見俊書道﹕「韓世忠部下每來根究分軍一事﹐是必世忠未欲罷兵柄也﹐丞相可理會之。」檜大怒﹐差步騎數十人﹐至楚州捕捉景著及胡紡。步騎疾馳楚州﹐捉二人回見秦檜。檜令下大理﹐命司刑官拷勘。令以煽搖誣世忠。

嶽飛部下報知秦檜遣步騎臨楚州﹐捕捉世忠軍吏景著﹑總領胡紡下大理。飛詢得乃張俊所謀﹐大驚曰「韓世忠誠實君子也。張樞密亦有是意陷之乎﹖」卽修書﹐遣小軍馳告世忠。

小軍接了書﹐漏夜走到臨安﹐入韓府見世忠﹐呈上嶽侯書。世忠拆封觀之。書曰﹕事將起於未度之後﹐君子亦有晦吝之災。行若失於往事之微﹐智者有所不爲。近日張樞密有分足下背嵬軍之請﹐予義不肯。未度所部軍吏總領來質是事﹐致秦丞相系捕﹐下於大理。必於聖天子前奏足下有違君命﹐而欲自專兵柄矣。足下宜先於禦前自明﹐庶使玉石克分﹐勿使冒罪。切毋苟簡因循﹐自蹈其咎﹐此非智者之所爲﹐足下其自亮之。

余不多及。

世忠得嶽侯書觀之﹐驚遑無措。淸早會朝﹐入奏髙宗曰「臣本庸質﹐誤蒙擢用﹐今居樞密之職﹐權柄不爲不重﹐政事不爲不繁。臣朝夕惕懼﹐恐有負陛下之委任﹐安敢復有過望﹐欲再得總理兵戎之意﹖今職同樞密使張俊﹐陛下敕命以之安撫臣軍﹐近日與副使嶽飛分臣背嵬軍。臣正恐軍勢一分﹐必致紛爭。未度臣前所領軍吏景著﹑總領胡紡卽先告之﹐尙書省遣騎捕下大理。臣世忠懼復得罪於陛下﹐是以不避斧鉞之誅﹐冒奏丹墀﹐伏候敕旨。」髙宗覽奏﹐下命諭世忠曰「卿之志﹐朕素知矣﹐勿以外事自亂心曲。特降詔知尙書省﹐放出暴著﹑胡紡。」世忠謝恩退出。俊在楚州﹐知嶽飛以書馳告世忠﹐於是大恨飛曰「誓不與豎子同立。」遂密遣人以飛報世忠事告於秦檜。檜大怒﹐奏髙宗召竣飛還朝。數日﹐有詔下楚州。飛聞詔嘆曰「吾於此知朝廷不復用兵矣。二帝之恥﹐幾能肯雪﹖

中原之地﹐竟不可復。」只得領兵還至行在。遂不復出掌兵﹐其僚屬多乞宮祠而去。俊每獨出視師。

楊存中因僚屬多去者﹐見劉錡驟貴﹐爲淮北宣撫判官﹐心甚嫉之﹐與張貴言於朝曰「淮西之役﹐金人气銳﹐嶽飛若不救援﹐劉錡戰亦不力。是順昌之捷﹐其功非錡獨有。」秦檜信之﹐遂罷劉錡及劉光世兵權。錡以知荊南府﹐光世以爲萬壽觀使。

已逾月﹐光世尋卒。光世在諸將中最先進﹐律身不嚴﹐馭軍無法﹐不肯爲國任事﹐嘗入對言「願竭力以報國﹐他日史官書臣功第一。」帝曰「卿不可徒爲空言﹐當見之行事。比之韓世忠﹑嶽飛不及遠矣。」秦檜復奏欲罷遠鎭宣撫司兵﹐而及四川胡世將﹐髙宗曰「四川封宇﹐方隅阻越﹐屢被金人騷擾﹐士民不得寧居。近有世將﹑吳璘孤軍在外﹐豈宜罷之﹖寡人當下詔獎諭之﹐卿勿多生釁端也。」秦檜語塞而退﹐使臣賫詔往川陜去訖。

卻說同節制陜西諸軍吳璘﹐近日進兵拔秦州﹐旣與世將得髙宗獎諭詔書﹐戰之益力。諜報金統軍胡盞與習不祝合兵五萬屯劉家圈﹐欲來與宋軍放對。璘入見世將﹐曰「金人合犬羊之眾﹐乘銳而來﹐气驕意惰。吾兵已得地利﹐只一陣要破虜賊片甲不回﹐生擒獻俘階下﹖」世將曰「足下有何良策能如此決勝﹖請言其略。」璘曰「有新立疊陣法﹐足可殲敵人矣。」世將曰「疊陣法何以取用﹖」璘曰「其法每戰以長槍居前﹐坐不得起。次取彊弓﹐又次彊弩﹐令將士跪膝以俟。次用神臂弓﹐約賊相搏﹐至百步內與之號令﹐則神臂弓先發﹔七十步﹐彊弓並發。次陣亦依此行。凡陣以拒馬爲限﹐鐵鉤相連﹐遇有見傷﹐則更代之。若代﹐則以鼓爲令﹐出騎兵兩翼以蔽於前。

待陣成﹐騎兵復退。此謂之疊陣法也。」世將善之﹐卽下令軍中依吳璘。所有諸將竊議之﹐曰「若依吳將軍疊陣法﹐遇敵人﹐將士未知約束﹐不利戰鬥。非惟難以制勝﹐抑且殲於此耳。」璘曰「此乃古制束伍令也。兵家嘗曰﹕平坦之地﹐可用車戰﹔山險之地﹐可用步戰﹔攻擊追襲﹐可用馬戰﹕隨地利而作用各有不同。今吾據沃野之地﹐正宜用此法﹐得車戰餘意﹐諸君不識耳。必在戰士心定則能持滿﹐敵𨿽銳不能當也。」眾人然其言。璘卽依法布定﹐率部下進屯剡家灣。

且說金統軍胡盞﹑習不祝與裨將撒不吪﹑斡朵恩人馬屯於鹿角砦﹐據險自固。前臨峻嶺﹐後控臘家城﹐胡盞與習不祝謀曰「吾眾人占得此个所在﹐璘不敢輕犯。」正議間﹐哨馬報宋軍已出剡家灣。將近鹿角砦矣。習不祝曰「吳璘新復秦州﹐今又輔以胡世將﹐乘勝來鬥﹐其鋒不可當。今鹿角砦止有兩條路而入。東北上一條路﹐川平野曠﹐人馬可行﹐若以木石疊斷砦口﹐𨿽有數百萬之眾﹐亦不能攻。我與統軍深溝髙壘﹐堅營勿與戰。彼欲前不得斗﹐驕其軍心﹐銷其銳气﹐然後分左右翼戰之﹐宋人可破矣。」胡盞笑曰「吾合兵本來與宋人決一雌雄﹐今又據險不戰﹐則是怯敵也。且吳璘智將﹐非庸俗之比。

若依公策﹐適足以老吾軍﹐勝負竟難分也。」遂不聽習不祝之計﹐卽下令整兵甲以戰。

遊騎報入吳璘軍中來﹐璘與部下議曰「賊恃險不出﹐爾眾人有何策攻之﹖」健將姚仲曰「敵人寨柵據髙而立﹐若以步騎繞出其後﹐戰於山上﹐吾令之片甲不回。」璘曰「戰於山上乃絕地也。倘敵人絕其後﹐我軍不戰自亂矣。公只宜誘其來戰﹐金人一至﹐卽可擒之。」姚仲從其計﹐乃於山頂立營。

胡盞聞之﹐笑曰「吳璘不足懼也。今於絕地連營﹐此死牒矣。」習不祝曰「吳璘有謀﹐亦不可料敵﹐且宜堅守。」斡朵思曰「願借三千精兵擊之﹐無不克也。」胡盞卽與斡朵思人馬出戰。吳璘知虜賊來近﹐堅壁不出。寨外金鼓大震。近黃昏﹐吳璘乃遣人約姚仲﹐多置火炬﹐候宋軍來到﹐然後舉火。

又喚過王彥曰「爾引五千精銳軍士﹐頭裹赤幘﹐各帶鮮明器械﹐扣備鞍馬﹐人各銜枚﹐渡河陟峻嶺截坡上﹐待與姚仲軍馬會合﹐聽吾號炮而後發火。」王彥領計去了﹐璘又選五百炮手各帶火炮隨後﹐臨時聽令。先差劉浩出敵金兵。吳璘分撥已定﹐自以陣軍與世將後應。

第六十二回

嶽飛上表辭官爵

卻說劉浩引著五千精兵﹐於平川曠野擺開陣勢索戰。只見虜陣搖旗吶喊﹐金將斡朵思驟馬舞狼牙棍直取劉浩﹐劉浩舉方天戟交還。二將兩馬相交﹐戰數合﹐劉浩佯輸﹐撥回馬便走。

斡朵思不捨﹐掩眾追來﹐斗聲連天。山上胡盞望見金兵得勝﹐將分騎而出﹐時紅日已沈西矣。習不祝諫曰「統軍且勿出﹐恐宋人謀也。」盞曰「璘智謀吾見之矣。古人順時而動﹐見機而發。今宋人勢敗﹐何又不戰﹖」言訖﹐哨鼓大震﹐引三萬人馬斬寨而下。

吳璘見金將親出﹐掄槍拍馬來迎。胡盞勒騎舞斧﹐與吳璘鏖戰二十餘合﹐不分勝負。二人精神愈倍﹐各無退志。兩下金鼓齊鳴﹐又戰數十合。宋軍中以疊陣法更休疊戰﹐輕裘肥馬﹐亟麾之士﹐殊死而斗。金人皆遠涉勞困﹐不能抵敵。胡盞未知地利﹐卽拋了吳璘﹐勒馬望鹿角砦而走。習不祝引人馬接應。

將近一更初﹐璘下令放起火炮﹐虜兵大驚﹐奔走鹿角砦。忽聞山頂大喊﹐火光沖天而起﹐上下通紅。撒不吪提兵殺來﹐正遇大將姚仲﹐手起刀落﹐撒不吪死於非命﹐餘眾潰散。姚仲與王彥以精騎抄出鹿角砦﹐金人兩下受敵﹐遂大敗﹐死者不可勝計。

胡盞與習不祝潰圍衝出﹐又遇前軍胡世將攔住大殺一陣﹐降者以萬人。胡盞乘夜襲餘光﹐且戰且走﹐退入臘家城。璘見金人去遠﹐又是夜裏﹐遂收軍據了鹿角砦﹐得其馬駝糧食無算。

平明﹐體探胡盞屯駐臘家城﹐璘下令曰「金人勢窮矣﹐可乘勝攻之﹐二酋可擒。」姚仲曰「宜相連營壘﹐屯四門困之。不過一月﹐使虜賊盡死城中矣。」璘然之﹐卽令眾將領所部分門攻擊。果是金人困迫﹐城將垂陷。忽朝廷方主議和﹐秦檜恐邊將邀功﹐遣使以驛書詔璘班師。璘得詔﹐與世將議曰「破虜賊功在卽矣﹐朝廷詔來班師﹐何以處之﹖」世將曰「君命也﹐豈敢抗違﹖此必金國有人在朝議和﹐只得奉詔班師。」姚仲等曰「機會難再﹐不若打破城池﹐擒了金將胡盞﹑習不祝﹐解赴行在﹐從朝廷發落﹐然後班師未遲。」世將曰「不可。嶽侯功蓋天下﹐聖旨到﹐亦且回軍﹐何況我等乎﹗眾人勿復猶豫。」卽日下令軍中拔營撤圍而去。胡盞在城上望見宋軍退去﹐知金國有人議和﹐詔取班師。盞甚喜﹐與習不祝議之。不祝曰「統軍宜速退臘家城。吾國講和不常﹐恐宋人復來﹐難以支撐。」胡盞從之﹐連夜率所部退回函谷關﹐不在話下。吳璘自臘家城引兵還河池。胡世將見朝廷屢挫邊將之功﹐惟浩嘆而已。

卻說髙宗自夏四月間﹐與廷臣議論講和﹐秦檜力主成之。

至十一月和議旣成﹐金兀朮以蕭毅﹑邢具瞻二人爲審議使﹐與宋魏良臣偕來﹐議以淮水爲界﹐求割唐﹑鄧二州及陜西餘地﹐要歲幣銀絹各二十五萬﹐仍許歸梓宮及太后。髙宗悉從其請﹐命宰臣具誓表告祭於天地宗廟社稷。詔下﹐宰執領命而行。誓表略曰﹕臣構言「今來畫疆以淮水中流爲界﹐西有唐﹑鄧州割屬上國﹐自鄧州西四十里並南四十里爲界屬鄧﹐四十里外並西南盡屬光化軍爲獘邑。沿邊州城旣蒙恩造﹐許備藩方。世世子孫﹐謹守臣節。每年皇帝生辰並正旦遣使稱賀不絕﹐歲貢銀絹二十五萬兩匹﹐自壬戌年爲首﹐每春李差人搬送至泗州交納。有渝此盟﹐明神是殛。墜命亡氏﹐踣其國家。臣今旣進誓表﹐伏望上國早降誓詔﹐庶使獘邑永爲憑焉。

宰執旣具誓表﹐殺黑牛白馬﹐告祭天地宗廟社稷畢﹐奏知髙宗。髙宗以何鑄簽書樞密院事﹐奉表稱臣於金。何鑄領表將行﹐蕭毅亦進辭帝。帝諭毅曰「若今歲太后果還﹐寡人自當謹守誓約。如今歲未成朕志﹐則誓文爲虛設。」毅再拜領旨﹐與何鑄離了臨安﹐逕至汴京﹐見兀朮具知宋帝所以講和之意。

兀朮曰「此金主重命也。使臣須再詣會寧候旨﹐然後可以復表。」何鑄遂如會寧聽候指揮。兀朮具表﹐遣使詣金國奏知熙宗﹐請問宋求商州及和尙﹑方山二原。熙家降詔從兀朮之請。

兀朮得旨﹐復遣人往南朝﹐求割京西界要鄧﹑唐二州﹐陜西要割商﹑秦之半﹐止存上津﹑丰陽﹑天水三縣及隴西﹑成紀﹐余棄﹔和尙﹑方山二原﹐以大散關爲界。使臣入京師奏知髙宗﹐髙宗俱從其請。於是宋僅有兩浙﹑兩淮﹑江東西﹑湖南北﹑西蜀﹑福建﹑廣東西十五路﹐而京西南路止有襄陽一府﹐陜西路止有階﹑成﹑和﹑鳳四州﹐凡有府州軍監一百八十五﹐縣七百三。金旣畫界﹐建五京﹐置十四總管府﹐凡十九路。其間散府九﹐節鎭三十六﹐守禦郡二十二﹐刺史郡七十三﹐軍十有六﹐縣六百三十二。

髙宗將於廷臣內推有善達君命者爲使。秦檜奏曰「金兀朮最要官職尊壠名望素著者來見﹐伏望陛下復遣魏良臣爲使﹐則不煩於往返矣。」帝允之﹐下詔遣魏良臣賫封界交割使金。

韓世忠深以爲非﹐乃諫曰「中原士民淪於腥羯﹐其間豪傑﹐莫不延頸以俟弔伐之師。若自此與和﹐日月侵尋﹐人情銷弱﹐國勢委靡﹐誰復振之﹖北使之來﹐乞與面議。如臣理屈﹐甘受誅戮。」髙宗不聽﹐竟遣良臣以行。世忠憤惋而出。嶽飛聞帝不允世忠諫﹐自思曰「韓樞密以和議爲不然﹐飛豈肯附和議哉。若久立朝廷﹐必不爲檜﹑俊所容。」卽日具表﹐辭退官爵。

表曰﹕

太尉開府儀同三司武昌郡開國公臣嶽飛奏﹕臣竊謂事君者﹐以能致其身爲忠﹔居官者﹐以知上不駘爲義。伏念臣受性愚戇﹐起家寒微。顧在身官爵之崇﹐皆陛下識拔之賜。苟非木石﹐寧不自知﹐每誓粉骨糜身﹐以圖報稱。然臣叨冒已逾十載。而所施設﹐未效寸長。不惟曠職之官奏﹐況乃贏一驅之負玻蓋自從事軍旅﹐疲耗精神。舊患目昏﹐新加腳弱。𨿽弗辭於黽勉﹐恐有誤於使令。願乞身軀﹐遂於退休﹐庶養痾漸獲於平愈。比者﹐修盟漠北﹐割地河南。

旣不復於用兵﹐且無嫌於避事。伏望陛下明昭誠悃﹐曲賜矜從﹐令臣解罷兵務﹐退處林泉﹐以歌詠陛下聖徳﹐爲太平之散民﹐臣不勝幸甚。他日未塡溝壑﹐復效犬馬之報﹐亦爲未晚。臣無任激切戰栗伺命之至。取進止。

髙宗覽奏﹐下命付丞相府議之。奏檜見了嶽飛辭退官爵表章﹐大喜曰「正遂吾意。」乃勸朝廷準其所奏。遂罷嶽飛官爵﹐充萬壽觀使。嶽飛見允奏命下﹐遣人往舒州取回嶽雲﹐卽日解還印綬﹐輕騎歸鄂州﹐與子侄耕獲隴畝﹐再不言兵家事矣。

會兀朮遣人以書與檜曰「汝朝夕以和議來請﹐嶽飛方爲河北圖。必殺飛﹐始可和。」檜得兀朮書﹐亦以飛不死﹐終梗和議﹐禍必及已身。故力謀殺飛之計。乃奏帝以張俊如鎭江措置軍務。俊披詔臨行﹐檜謂之曰「公如往鎭江﹐須代吾了一件大事。」俊知其意曰「丞相不必掛懷﹐俊自有主張。」卽辭檜至鎭江﹐一應軍務﹐且自隨時﹐專爲檜來淮上搜尋嶽飛舊日有仇之人。訪知嶽飛手下舊有副都統制王貴﹐比先因徵小賊﹐違犯嶽飛軍令﹐免其死罪﹐被痛打一百刑杖。俊暗思此人必然懷恨嶽飛﹐著人尋將王貴來﹐謂之曰「汝曾受嶽飛苦虐﹐還欲思報其恨乎﹖」貴曰「樞密何謂﹖小將實不知也。」俊笑曰「爾若能告發嶽飛罪過﹐則我爲汝雪仇﹐且保爾之官職﹐使子孫永受富貴矣。」王貴叩頭泣曰「嶽侯昔居大將之權﹐統兵三十餘萬﹐若使賞罰不明﹐則三軍何肯用命﹐殺賊焉能成功。

小將因違其軍令﹐得不誅幸矣。被鞭笞﹐分之該也。豈敢逆天理而以私忿報之哉。」俊見王貴忠言剴切﹐不能誘動﹐乃令其退去。俊思了一夜﹐次日又暗使人采訪王貴私事來告。卻喚王貴至樞府﹐謂之曰「人告爾私下有這幾條違法事﹐若不從我結果了嶽飛﹐定先拿爾問罪﹐全家遷徙嶺南。」王貴莫禁其苦逼﹐只得許之。張俊大喜曰「若得獄成之後﹐保奏重封爾官。」著令且回﹐說﹕「𨿽待用爾處﹐卽來聽候。」

第六十三回

嶽飛訪道月長老

卻說張俊又打聽得嶽飛部下有總統制官王俊﹐平昔在行伍中專一放刁告狀﹐而得官職﹐以此人號爲「王雕兒」。以前亦被張憲責打﹐嶽飛嘗羞辱之。張俊教人喚來﹐激之曰「爾若能首告嶽飛﹐有機會殺之﹐吾當稟知秦丞相﹐舉保公髙位。」王俊喜曰「下官所恨者﹐恨張憲最深﹐先年收楊麼之時﹐被他打了八十﹐又著嶽招討於眾將前羞辱一頓﹐曾自誓曰﹕彼但得一步進達﹐必須殺此匹夫。至今無由快我志願。今日樞密之意系與下官能報夙昔之仇矣。若得殺此二人﹐則志願滿足﹐何更希望髙位。」張俊見王俊所言實就其機﹐甚悅。卽賞王俊黃金一錠﹐且著回去﹐吩咐﹕「切不可漏此消息﹐明日早到樞府聽候。」王俊得賜﹐領諾去了。張俊卽調下詞狀一張﹐次日王俊到於樞府﹐俊將詞狀交與王俊﹐著令詣統制官王貴處首告。

詞曰﹕

首告人王俊﹐年三十五歲﹐系東平府人氏﹐現任統制官職。狀首紹興十一年九月間﹐有都統制宮張憲﹐因見本管恩官嶽飛﹐被朝廷革去官爵﹐在於鄂州閒住﹐不得人馬管轄﹐怨恨朝廷。今欲謀還嶽飛兵柄同爲不軌。又有嶽雲手書﹐送與張憲﹐務要用心整理。後嶽飛差於鵬﹑孫革賫書來與張憲﹐著他虛報邊庭消息緊急﹐朝廷必然還他兵柄。

有此不測事機﹐具狀來首副都統制官處詳狀施行。

王貴接了首狀﹐抄詞黏連申文﹐密交王俊來會都統制張憲﹐去見張樞密。憲不知圈套﹐與竣貴入到帥府衙內。參見畢﹐王貴於懷中取出申文抄詞﹐遞與張樞密。樞密看了首詞﹐怒曰「汝等何得通同嶽飛父子謀爲不軌﹖今被首出﹐罪弗容誅矣。」張憲﹑於鵬﹑孫革正不知來意﹐面面相覷。俊不待其分辯﹐著令左右將張憲﹑於鵬﹑孫革一齊拿下﹐與原告王俊一同解去鎭江﹐行樞密院內監問。其舊制﹐樞密院並無設置推問罪人牢獄﹐亦無鞫問犯人刑法。張俊預先設立下獄具停當﹐卽將張憲等打入牢中﹐繃在匣牀上﹐委著首領官王應求拷問其事。應求來見張俊﹐告曰「自來樞密院未曾設有牢獄推勘罪人事例﹐使況行樞密院而擅置牢獄乎﹖合該解送行在大理寺獄﹐依例推問﹐庶不變亂朝廷舊制矣。」俊大怒﹐謂之曰「其餘罪犯當送法司﹐今王俊所首事干謀反﹐則當推出實情﹐庶免激變。」俊卽親到獄中﹐將張憲綁弔苦拷﹐務要招稱嶽飛差於鵬﹑孫革送書著他虛張聲息﹐又招有嶽雲手書使他多方設計﹐謀還其父兵柄﹐得到邊上﹐則可通同謀反﹐送來書信皆已燒毀不存。張憲被其拷打﹐皮開肉綻﹐鮮血迸流﹐終不肯招。張俊乃自捏成招詞﹐差人解送丞相府申呈秦檜。

秦檜見了招詞﹐喜不自勝﹐將張憲等押送大理寺牢獄監勘﹐一連審問十三日﹐不得實情。檜遂朦朧具奏帝前曰「嶽飛父子謀爲不規﹐近幹連張憲等﹐乞召嶽飛父子來證其事。」髙宗曰「夫刑者所以止亂也。嶽飛父子忠貫日月﹐豈有此反逆事乎﹖今若亂提彼來追證﹐只恐動搖人心﹐不可輕召。」秦檜見朝廷不準其奏﹐乃詐傳旨﹐仍委心腹人田思中﹐賫金字牌前去鄂州﹐宣召嶽飛父子詣行在論功授爵。思中臨行﹐檜囑之曰「君到鄂州見嶽飛須深體上意﹐命之疾赴。若得事成後﹐吾當厚報於君也。」思中領諾﹐賫詔逕往鄂州去訖。

卻說嶽飛正領著子侄耕鋤隴畝﹐樂守天命﹐忽報朝廷賫到金字牌來召父子赴朝﹐論功授爵。嶽飛回至府第﹐俯伏聽候宣讀詔旨﹐一門望闕謝恩畢﹐因設酒禮館待田思中。飛謂使臣曰「天使先一日回朝﹐我父子明日登程。」思中曰「相公不可遲緩﹐聖上專待君侯赴闕授封。」飛曰「不在叮嚀。」思中辭別﹐逕上馬先回。是夕秦國夫人李氏備酒與嶽侯餞行。飛謂夫人曰「我今赴闕見聖上﹐果有升賞﹐亦須辭了便回。汝在家教訓諸兒女﹐令之各事其業﹐不得自荒歲月。」夫人曰「相公但行﹐家事吾自主理。」次日﹐嶽飛同子嶽雲準備車馬﹐辭家逕望臨安而行。是晚飛宿於驛中﹐夜作一夢﹐醒來悚焉驚出一身冷汗。次早與嶽雲曰「吾夜得一夢﹐甚是不祥﹐未知吉凶如何。我今卸卻車馬﹐與爾從揚子江去﹐原江心金山寺有道月長老﹐神慧人也﹐善知過去未來禍福﹐可往以是夢卜之。」嶽雲曰「大人所見極善。」飛卽著人備了船隻﹐渡過揚子江﹐來到金山寺﹐日尙未出﹐大霧迷江﹐正是﹕聞鐘始覺山藏寺﹐到岸方知水隔村。

其時道月長老正在禪定之中﹐已知嶽招討宣召回朝﹐預遣行童早到山門迎接﹐到於方丈﹐敍罷寒溫﹐茶湯畢﹐長老曰「貧僧久聞招討大名﹐如雷灌耳﹐每恨緣薄﹐不曾及面。今日希幸到此﹐實慰渴想。」嶽飛曰「嘗聞上人屏慮養性﹐明燭萬里。今蒙詔旨﹐宣我父子回朝﹐夜來驛中偶得一夢﹐未卜吉凶﹐特來請謁仙丈望指引前程﹐飛之甚幸也。」長老曰「招討得何夢﹖請詳言之。」飛曰「夢見兩犬抱頭言語﹐傍有二人赤身裸體而立。」長老曰「此明白事矣﹐招討何未解其意﹖

二犬中間著一『言』字﹐乃是个『獄』字。傍立裸體二人﹐同受其禍者。招討今此一去﹐必有牢獄之苦﹐須宜謹愼。」嶽飛笑曰「長老放心﹐我父子爲國家東蕩西除﹐南徵北伐﹐朝廷多有功勛﹐目今聖上宣召我父子﹐將論功授爵﹐安有牢獄之事乎。」長老曰「但恐患難可同﹐安樂難共﹐而罹鴟夷之慘。

不如潛身林野﹐隱迹江湖﹐庶幾乃免矣。」飛曰「蒙仙丈指引﹐誠可善路。若是神天有眼﹐必不使忠臣義士陷之於不義也。」嶽飛不悅﹐卽便辭別而去。長老送出江邊﹐飛將登舟﹐長老再三囑付云﹕風波亭下浪滔滔﹐千萬畱心把舵牢。

謹防同舟生意歹﹐將人推落在波濤。

囑咐畢﹐長老辭別回寺。嶽飛在舟中與子云「長老之言﹐豈足深信。」嶽雲曰「天機至理﹐容或有之﹐宜加三省﹐勿履虎尾而致噬也。」嶽飛不聽﹐教疾開船而去。

第六十四回

周三畏鞫勘嶽飛

卻說田思中回見秦檜﹐報知詔嶽飛父子將至。秦檜大喜﹐卽吩咐思中領了心腹人﹐前去迎接嶽飛父子。次日﹐嶽飛來到臨安﹐入得城中﹐並不見有宣召動靜。未數日﹐秦檜矯詔降出﹐道嶽飛父子通同張憲等謀反﹐令下大理獄。嶽飛接得詔旨﹐嘆曰「皇天后土可表此心。」遂與子嶽雲就獄。

秦檜仍命中丞何鑄﹑大理卿周三畏鞫勘嶽飛招詞。周三畏聞命﹐自思﹕「嶽侯忠孝人也﹐豈有是事哉。此必有人謀陷之﹐待吾審問其情﹐必知端的。」次日與何鑄引飛至庭﹐詰其反狀。

飛於庭前逐一開具招狀﹕

取狀人嶽飛﹐現年三十九歲。祖貫是河南相州湯陰縣永和鄕孝悌里人氏。不合於宣和四年間﹐方年二十﹐前往眞定劉宣撫下﹐應募立爲鄕兵長。當年因擒彊寇陶俊等有功﹐升承信郎。宣和六年殺獲彊徒張超。靖康元年歸投天下大元帥府﹐招撫賊首吉倩等﹐升承信郎。與金兵戰於侍禦林﹐升保義郎。又戰於滑州﹐殺敗金兵﹐升秉義郎。建炎元年﹐殺退金兵於問徳﹐升修武郎。復敗金人於曹州﹐升武翼郎。隨侍親王至建康﹐因上書諫和議奪官﹐復歸田裏。又該張所保奏﹐復還前職﹐充中軍統制﹐從王彥戰金人於新野﹐升武經郎。在侯北川敗王索於太行山﹐殺黑風大王﹐歸副元帥宗澤﹐奏充東京畱守司統制。建炎二年﹐與金人戰於胙城縣及黑龍潭﹐又戰於官橋及蘆竹渡﹐擒殺虜寇﹐升武功郎。建炎三年﹐領八百騎大戰於京師﹐破王善等五十萬眾﹐升武經大夫。擒杜叔五等﹐升武略大夫﹑英州刺史。解陳州圍﹐升武徳大夫。與金人戰於鐵路步﹐又戰於盤城﹐生擒虜將馮道。復戰馬家渡及鐘山並廣徳﹐擒王權等。戰溧陽﹐生擒渤海太師李撒八等。建炎四年﹐弭羣盜於常州﹐擒少主孛堇等﹐克復建康府﹐獻俘行在﹐收叛將戚方﹐升武功大夫﹑昌州防禦使﹑通泰州鎭撫使。

戰承州﹐擒髙太保。戰北炭村﹑柴墟鎭及南霸塘﹐皆得勝。

紹興元年﹐徵討李成﹐戰生來渡及筠州朱家山﹐斬趙萬等。

戰樓子莊﹐殺馬進﹐降張用及一丈靑﹐充神武副軍統制﹐升親衛大夫﹑建州觀察使。生擒姚達等﹐充神武副軍都統制。紹興三年收李宗亮。剿虔州寇﹐生擒彭友等﹐敗固石洞﹐入虔州斬十大王﹐擒髙聚﹑張成﹐充江西沿江制置使﹐賜精忠旗﹐攺神武後軍都統制。紹興四年﹐克復郢州﹐斬京超﹐克復隨州﹐斬王嵩。戰襄江﹐復襄陽府。戰新野市﹐敗劉合孛堇﹐降賜。得勝復鄧州﹐擒髙仲。復信陽軍﹐充背遠軍節度使﹑鎭南軍承宣使﹑江南西路制置使﹐升武昌縣開國子。紹興五年﹐充神武後軍都統制﹐升武昌縣開國侯。戰洞庭湖﹐降黃佐﹑楊欽等﹐生擒陳貫﹐斬楊麼﹑鐘儀。紹興六年﹐充湖北襄陽府路招討使﹐兼營田使﹐易武勝﹑定國兩軍節度使﹐宣撫副使﹐升少保﹑武昌郡開國公。

克復虢州﹑襄州﹐戰業陽﹐斬孫都統﹐生擒滿在。戰孫洪澗﹐焚蔡州﹐援淮西﹐戰金兵於何家寨﹐擒薛亨等。戰白塔﹑牛蹄皆捷。紹興七年設計間廢僞齊劉豫﹐充宣撫使﹑營田大使﹐加升太尉。紹興八年﹐還軍鄂州﹐備金表﹐論講和非計而於主和姦臣。紹興九年﹐因講和授開府儀同三司。紹興十年﹐金人叛盟﹐奉命率兵克復西京諸郡﹐駐兵郾城﹐大敗金帥兀朮。戰五里店﹐斬虜將阿里孛堇。大敗潁昌﹐殺蓋天大王﹐斬上將軍夏金吾﹐生擒王私壽等。屯兵朱仙鎭﹐大破兀朮走退汴京﹐修葺皇陵。兀朮北遁日﹐奉一十二道金牌宣召﹐班師。紹興十一年辭官爵﹐解兵權。

授萬壽宮使致仕。這便是我一生的罪過。

嶽飛取供狀罷﹐復將衣裳裂開﹐轉過脊背﹐與周三畏看﹐有舊刺下「精忠報國」四大黑字﹐深入皮膚﹐而仰面大呼曰「吾父子爲國﹐多著勤勞。內閣之語﹐鉻心刻骨﹐未嘗不以恢復爲意。豈知今日﹐把我父子性命而報亻光虜耶﹖」言訖﹐放聲大哭。

庭下獄卒慘不忍聞﹐周三畏亦爲之淚下﹐指秦檜罵曰「都是此姦賊有意金人﹐懷異心﹐陷殺忠良﹐不由天子指揮﹐任意所爲。今日聽嶽侯訴出實情﹐便是鐵石心腸﹐也須感傷。

似這等冤屈﹐教我如何問擬﹖且將嶽飛送入牢中﹐明日再理。」獄卒仍押嶽飛等於獄中監禁。

第六十五回

下嶽飛大理寺獄

卻說周三畏回到家中﹐悶悶不悅﹐背叉兩手﹐仰天嗟嘆﹕「常言道﹐得寵思辱﹐居安慮危。看那做官的豈謂之榮﹖如嶽太尉﹐似這等大功勞﹐天下人仰望他﹐今日反遭斯辱。量區區只是个大理寺丞﹐微如螻蟻。且如韓信﹑伍於胥﹐這等大功不能自保其身﹐卻不如張良﹑範蠡歸山泛舟而去。今我只是屈勘嶽飛﹐上逆天心﹐下悖人理。朋惡相濟﹐遺罵於萬年矣。若是不從姦賊之謀﹐必被其害。不如棄職休官還了朝廷﹐歸山辦道﹐脫了是非﹐豈不保全殘喘。」就解下束帶﹐換上麻縧﹐脫下羅袍﹐穿上道服襆頭﹐象簡安在中堂﹐潛身走脫不在話下。

次日早晨﹐吏卒報與秦檜曰「夜來有大理寺丞周三畏勘問嶽飛﹐因見事有冤枉﹐晚夕回家﹐脫下冠袍束帶﹐盡夜走了。」秦檜大怒曰「如今便要差人捉去﹐柰有這樁事未了﹐且待殺卻嶽飛父子﹐然後捕他未遲。」乃使人去催何鑄鞫斷。

何鑄正在府中﹐自體嶽飛一事﹐亦察其冤。又見秦檜遣人來催問﹐鑄卽往秦府見檜﹐白知﹕「嶽飛謀反事情﹐實無證驗﹐丞相休得屈人。」檜曰「此出上意也﹐非吾所得專。嶽飛本有通謀﹐王俊首狀已具明白。中丞何謂屈之﹖」鑄曰「鑄豈區區爲嶽飛者﹖彊敵未滅﹐無故戮一大將﹐失士卒心﹐非社稷之長計。」檜語塞。何鑄已退去。

秦檜知鑄不爲問理﹐乃攺命禦史大夫萬俟卨同大理寺評事元龜年﹐「他兩个平日在我門下往還謀些私事﹐我不曾阻他。

如今著他兩人問這樁事﹐必然不敢違我主意。」一時呼召二人來到相府﹐謂之曰「嶽飛父子與張憲謀爲不軌﹐我委周三畏勘問﹐他原來與嶽飛有同謀之心﹐怕死走了。今特委你兩个﹐問成這樁事﹐加你大官﹖」萬俟卨曰「丞相放心﹐我與嶽飛舊有仇恨。此事只在下官身上要了﹐不必憂心﹐只要丞相與我二人做主。」二人入到大理寺獄中﹐只取出嶽飛來﹐看他一一招成謀反事情。這兩賊非法用刑﹐將嶽飛渾身拷打﹐皮開肉裂﹐死了用水噴活再打。又用檀木攢指﹐傍立二人用杖敲打﹐然後二人拿住攢指廝扭。左扭右扭﹐扭得嶽飛頭髮撒開﹐就地打滚﹐指骨皆碎。如此酷刑﹐他只管眼下﹐不顧析害﹐滅門絕戶。他本無反情﹐難以屈招。苦打將有兩个月日﹐不成其獄。忽有人對元龜年說道﹕「可把策應淮西不卽提兵東下之事問他。」龜年到第二日﹐將這言語萬俟卨商議﹐萬俟卨大喜﹐就取出嶽飛來問﹕「你在鄂州﹐朝廷不次宣召你提兵東下﹐策應淮西﹐你卻在途遷延不進﹐意在窺伺朝廷勝負。兵勝則進﹐兵敗則反。

明有是情﹐何得抵賴不招﹖」嶽飛對曰「承詔領兵東下﹐沿途追殺金兵﹐累有禦札止我人馬不須前進﹐現存禦書可昭。」那萬俟卨無事可證﹐乃以其言桌白秦檜﹐就遣人前去鄂州嶽飛家下﹐詐取他前後頒降詔敕﹐盡數取回﹐入於內庫﹐無可稽考。

萬俟卨又取出嶽飛問曰「你與諸將同領大兵北討﹐你所部人馬屯在朱仙鎭。朝廷宣召諸將回兵﹐其劉錡等卽日領兵還朝﹐爲何只有你一枝人馬不肯班師﹖前後一十三道金牌召你﹐你亦不肯回兵。這必懷異心﹐好好逐一從實招承﹐免得皮肉受苦。」嶽飛曰「我一生立心務要恢復中原﹐雪國之恨﹐用了十年之功﹐追趕兀朮到於朱仙鎭﹐離去京師只有四十五里。那時兀朮怕我兵勢﹐棄了汴京北走。兩河豪傑﹐守臣父老﹐頭頂香盤﹐待我兵到。此時朝廷若寬我三日限期﹐必定克復汴京﹐迎回聖駕﹐然後進取燕云﹐直搗黃龍﹐報復國讎﹐迎取先帝﹑太后回朝。此乃是我平生之願﹐有何異心﹖皇天后土﹐可表我心。」言畢﹐呼天叫地﹐气堵咽喉。兩行吏卒無不動情。萬俟卨亦無言可問﹐喝令獄卒﹕「不要聽他胡說。快寫招服便罷﹐若是不招﹐性命只在目下。」嶽飛被他刑苦不過﹐謂萬俟卨曰「與我紙筆﹐待我親供﹐死當瞑目。」萬俟卨﹑元龜年大喜﹐卽令吏典遞與飛紙筆墨硯。

嶽飛接了﹐從頭至尾﹐寫下一張﹐遞與萬俟卨。招詞曰﹕武勝定國軍節度使﹑神武後軍都統制﹑湖北京西路宣撫使兼營田大使﹑節制河北諸路招討使﹑開府儀同三司﹑太尉﹑武昌郡開國公嶽飛狀招右﹕「飛生居河北﹐長在湯陰。幼日攻書於河內﹐壯年掌握軍馬於淮西。聞知明主中興﹐艸萊後進。正值宣撫版蕩藝祖之洪基﹐復遇靖康飄散皇都之大業。三千粉黛﹐一日遭胡狗之淩﹔八百胭脂﹐霎時被臊狐之賤。萬民切齒﹐羣宰相依。幸獲聖主﹐龍飛淮甸﹐虎據金陵。帝室未完﹐乾坤絕造﹐就不想二帝埋沒於黃沙﹐卻乃縱姦臣擅施於威福。丞相專主通和﹐將軍必爭用武。因斯宣回四鎭諸侯﹐故以罷去八方守將。位𨿽進至三公﹐權卻退歸兩府。其韓制置畏權而懼勢﹐張樞密借命而顧身﹐劉錡志守江南﹐沂中心拋淮北。嶽飛折矢有誓﹐與眾曾期東連海島﹐學李責力跨海徵遼﹔南及滇池﹐仿諸葛七擒七縱。南延蔥嶺﹐習班超辟土開疆﹔北平流沙﹐似平仲添城立堡。先俘胡虜﹐幹廷拜舞。次迎帝母﹐內殿安然。

方表中原一統﹐始爲天下獨尊。仍滿飛心﹐可全於志。昔者羣雄並起﹐胡馬縱橫。區區奮身田野﹐擒艸寇於鄰州﹔注籍戎行﹐殺張超於迸郡。王索樹兵於太行﹐兵臨卽便擒來。女眞驅眾入金陵﹐馬到就皆遁去。戚方本吾家叛將﹐鞭指看人馬荒奔﹔王善乃我土羣雄﹐旗揮處狼煙自息。覷楊鷂子如手中之物﹐睹張莽蕩如腳下之塵。四太子不敢正視中原﹐十大王焉能偏居一水。郾城廝殺﹐砍番虜將屍積堆山﹔汴水相持﹐戳倒胡兵血深似海。北方聞我兵進﹐人人身搖膽破﹔南嶺見吾旗至﹐个个手亂腳忙。朱仙鎭上﹐百千鐵甲奔逃﹔虎將麾前﹐十二金牌召轉。我則辭兵退職﹐予乃入隴耕耘。因非和議﹐有賊權姦。爲復故疆﹐乃誅忠直。誘人告吾謀及﹐將飛賺入監牢。千般供辯﹐並無抱怨朝廷﹔萬種思量﹐豈敢辜忘聖主。飛今死去﹐閻羅殿下﹐知我忠心。速報司前﹐本無反意。天廷不昧﹐必有相府姦臣﹐難分皂白﹔地府有靈﹐定取大理寺官﹐共證是非。右飛所供﹐並系的實。如有虛詐﹐願伏具刑。不詞。紹興十一年十二月嶽飛供狀。

萬俟卨﹑元龜年二人﹐觀其招狀不是服辯言詞﹐喝令獄卒﹕「須下無情拷問。」嶽飛被其百般弔打﹐無處伸冤。父子各在一監﹐三人俱不得相見﹐各另拷打﹐此苦何當。似這等冤枉﹐誰人不知﹐只無一个敢向前說一屈字。那時姦賊秦檜專國威權﹐欺君罔聖﹐但有一事吩咐﹐誰敢不從﹐生死從流﹐只在眼下。

因此王貴﹑董先﹑於鵬﹑孫革等怕死﹐從他所使﹐來證嶽飛﹐誰敢出一言說他無此事者。時有大理寺卿薛仁輔﹑寺丞李若朴﹑何彥猷眾人到相府﹐告秦檜曰「嶽飛之事多有不明﹐伏望丞相與其辧之﹐庶不冤枉。」檜曰「汝眾人安知其有冤枉﹖」仁輔曰「朝廷中外皆知之﹐何獨我數人乎﹖」檜大怒﹐拂袖而入。次日﹐薛仁輔等皆被貶黜。判大宗正寺趙士僚謂秦檜曰「我體訪嶽飛之事﹐委的冤枉。今日中原未復而殺忠臣義士﹐此實棄忘二聖於塞北﹐而不欲恢復中原之故地也。我今願將家下百口性命保之﹐若果有此事﹐我之一門情願受死。」秦檜不聽其言﹐復奏貶之。

卻說樞密韓世忠知嶽飛父子之冤﹐乃親至丞相府﹐謂檜曰「我素知嶽飛父子心實無此事﹐休要屈人。」檜曰「嶽飛之子嶽雲與張憲畫謀還其父兵柄﹐事𨿽不明﹐觀其事體莫須有﹖」世忠曰「只這『莫須有』三字﹐如何服得天下人口﹖」因大怒而返樞府。次日﹐復抗疏言「秦檜通情金國﹐專主和議﹐每自欺壓人主﹐政事紛紛出其門者﹐殆無虛日。陛下若不早正之﹐恐致誤國﹐悔無及矣。」疏上﹐秦檜知之﹐使臺臣劾奏其非﹐髙宗不聽。世忠見不容於檜等﹐連疏求罷去官爵。髙宗見其切於乞退﹐乃允其請﹐遂罷爲醴泉觀使﹐封福國公﹐進封咸安郡王。世忠自此閉門絕客﹐再不言兵事﹐每日乘驢攜酒﹐引著兒奴﹐遊於西湖﹐澹然自樂。平日相知將帥﹐罕得會面。又有一个不怕死的民人劉允升﹐上言訴嶽飛之冤。報入丞相府﹐秦檜大怒﹐將劉允升拿送大理寺獄勘問與嶽飛同謀反﹐死於獄中。

第六十六回

秦檜矯詔殺嶽飛

話說秦檜將嶽飛父子並張憲拷問兩个月﹐而飛竟無服辭。

又見多人說他冤枉﹐會年除日﹐檜自都堂出﹐在於暖間中獨坐﹐悶悶不悅。其妻王氏來與同坐﹐向火於東窗之下。偶有使女捧上柑子一盤﹐秦檜取一个在手中相視﹐心下憂疑不決﹐將柑子用指甲掐開﹐那柑子皮掐將盡﹐王氏問曰「丞相只把柑子旋掐﹐莫非有事思忖否﹖」檜曰「前者詐傳聖旨﹐將嶽飛父子拿送大理寺獄中﹐今著心腹人萬俟卨﹑元龜年用重刑法拷問﹐要其獄成。近將有兩个月光景﹐他不肯招認反情﹐只怕朝廷知道。我今待要放出他來﹐又怕不好﹐以此心下憂疑不決。」王氏見說﹐心中大憂﹐就於火鑪中將火筋於灰上畫六个字﹕「捉虎易縱虎難。」秦賊喜而謂曰「賢妻言者當也。我意已決。」一不做二不休﹐卽寫一小票封記了﹐交與一个老吏送去大理寺﹐遞與萬俟卨。

是夜﹐有一大流星如牛﹐帶二小星落下﹐其聲如雷。將到二更時分﹐萬俟卨令獄卒將嶽飛拿在亭下。嶽飛舉頭看見牌上是」風波亭「﹐乃仰天嘆曰「皇天﹗皇天﹗我若早信道月長老言﹐必不遭此風波之難。」那一大獄卒不由分說﹐用一條麻索﹐將嶽飛勒死在風波亭下。蓋十二月二十九日也﹐年三十有九歲。次日﹐將嶽雲﹑張憲皆棄市﹐於鵬﹑孫革等從坐者六人。

嶽雲死年二十三歲。是日﹐黑霧四塞﹐宇宙皆昏怠﹐午後霧捲云收﹐而起狂風﹐風聲悲切﹐拔樹拆屋。城中內外聞者無不流涕。有舊跟隨嶽飛部下官軍在臨安者﹐皆具素服而立神主牌位﹐在家祭奠。

話說提牢獄卒將嶽飛﹑嶽雲﹑張憲三个屍﹐皆拖出牢墻之外。有重義者﹐暗想嶽太尉是个將帥﹐他父子多有功於世﹐天下人皆感戴。他今被姦賊所害﹐若棄了他屍首﹐久後倘或根尋﹐那時何處取討﹖且擡在九曲偏巷中﹐多多搬取螺螄殼﹐將三人屍首埋壓著﹐休使人知。那嶽飛腰間系一條紫絨縧﹐解下收著﹐以爲日後照證。聞者流涕﹐見者悲哀。

霞城聞益朋詩云﹕

遺恨髙宗不鑑忠﹐誠斯墓木撼天風。

赤心爲國遺讒沒﹐靑史徒修百戰功。

錢塘姚震有詩云﹕

宋朝社稷類東周﹐南渡扶持賴嶽侯。

豈料竟遭姦佞計﹐忠魂千載恨悠悠。

浦城張琳有詩云﹕

金人鐵騎混風塵﹐南渡安危系此身。

二帝不歸天地老﹐可憐泉下泣孤臣。

金華洪兆作挽詩云﹕

十二牌來馬首東﹐偃城憔悴哭相從。

千年宋社孤墳在﹐百戰金兵寸鐵空。

徑艸有靈枝不北﹐江潮無恙水流東。

堪嗟詞客經年過﹐惆悵遙吟夕照中。

浙之衢州徐應彳鹿有《祭嶽王文》云﹕

嗚呼﹗維王生焉義烈﹐死矣忠良。恆天心以攘黠虜﹐每銳志以復封疆。奇勛未入乎淩煙之閣﹐姦計先成乎偃月之堂。含冤泉壤﹐地久天長。中原塗炭﹐故國荒涼。嘆狐奔而兔逐﹐恨狼竟以鴟張。王如在也﹐必能保全乎社稷﹔王今沒矣﹐伊誰力挽乎頹陽﹖鯫生才譾﹐事類參商。方徙薪乎曲突﹐柰禍起於蕭墻。立身迥異於禽獸﹐含污忍入於犬羊。捨生取義﹐扶植綱常。來今往古﹐人誰不死﹖轟轟烈烈﹐萬古流芳。嗚呼﹗罄南山之竹﹐而書情無盡﹔決東海之波﹐而流恨難量。王之名﹐與天地同大﹔王之徳﹐與日月爭光。嗚呼哀哉﹐敬奠一觴。從玆永決﹐於王是將。

尙饗。

卻說秦檜旣教殺了嶽飛﹐自知己過﹐恐畱萬載罵名﹐乃使其子秦火喜領修國史﹐凡有詔書﹑章疏稍有幹連檜者﹐並皆焚燒。檜又怕天下士大夫之淸議﹐乃具奏曰「訪知天下有意之人﹐窺伺朝廷動作﹐而成私史﹐中間多有邪說﹐而亂國史。乞給榜禁絕之。」髙宗準奏﹐給榜天下禁革。仍奏升逗俊爲觀察使副總管﹐謝其訴告嶽飛父子也。升萬俟卨爲樞密使﹐謝其故勘嶽飛也。此時但從秦賊之意者﹐則有升用﹔但忤其意者﹐輕則貶黜﹐重則處斬。在前秦檜與樞密使張俊相謀﹐共殺嶽飛父子﹐曾許他若得事成﹐以諸將兵權付之﹐因是二人交情甚密。

檜見嶽飛已死﹐俊無求退之心﹐仍舊貪掌大權﹐乃使臺臣江邈等糾劾張俊之過。張俊懼得罪﹐卽日上表求退。朝廷準其辭﹐削去官職兵權﹐充醴泉觀使。張俊快快不悅﹐但悔無及矣。

第六十七回

何鑄復使如金國

卻說嶽飛之妻夫人李氏在鄂州﹐自從嶽招討父子離家一月光景﹐朝廷來取禦札﹑詔書﹐言說論功升賞﹐用此爲照。自去之後﹐又經一月﹐並無音信。一日心神恍惚﹐睡臥不寧﹐又兼夜來夢寐不祥﹐因喚過女兒銀瓶小姐﹐謂之曰「我來夢見你父親回來﹐手中架著一隻鴛鴦﹐未審吉凶好不﹖」小姐道﹕「我夜來亦有一夢﹐夢見兄與張將軍﹐各人抱著一根木頭回來﹐此夢亦不知如何。母親且寬心﹐只待家僕金安回來便知端的。」夫人曰「吉凶𨿽未見﹐夢想早先知。想爾父兄在帝闕﹐必有著不明之事﹐致使我母子心神惶惑。今可同爾去天上堂燒香﹐著王師婆請下神來﹐問他吉凶。」小姐曰「母親所言極善。」夫人卽日交王師婆請下神來﹐連叫﹕「無事﹐無事﹐只有些血光災﹐見了便罷。快收拾﹐快收拾﹐我回去也。」神旣退去﹐夫人謂王師婆曰「我夜來夢見相公回家﹐手中架著鴛鴦一隻﹐不知此夢如何﹖」師婆曰「此乃拆散鴛鴦也。」小姐問曰「我夜來亦夢見兄與張將軍﹐各自抱著一根木頭回來﹐不知此夢如何﹖」師婆曰「人還抱一木﹐是个『休』字。『休』﹐休矣。」娘兒兩个聽罷﹐心下驚慌。王師婆向前日﹕「只才神道說無事﹐何必心慌。卽今春夢﹐有何定準。請老夫人﹑小姐且寬心。辦言猶未了﹐只見家僕金安從外走將來﹐報說﹕「老夫人﹐禍事來矣。速準備起行。」夫人慌問其故。金安曰「今有老相公﹑小相公與張將軍三人﹐都被朝廷壞了﹐未知家下如何。」老夫人﹑小姐聽說﹐嚇倒在地。王師婆慌扶起﹐叫了半晌才醒。夫人與銀瓶號哭不勝情。金安曰「夫人且回家計議﹐前往臨安﹐收拾相公屍首。」夫人回至室中﹐銀瓶告曰「父兄與張將軍一處受刑﹐其實不明。初張將軍屯兵於淮上﹐我父兄隨使臣宣詔而行。日前又將禦書詔敕盡皆取去﹐必中姦人計也。母親宜自往臨安﹐以體父兄實迹。」夫人依其言﹐喚過嶽雲妻鞏氏﹑次子嶽雷﹐謂之曰「爾兄年方十二歲跟父出徵﹐同心報國。爾今十一歲矣﹐頗知人事﹐凡有家務﹐須與嫂商議而行。我同爾姐銀瓶前往臨安﹐收斂父兄屍首卽回。倘或朝廷事干一家﹐爾徑來臨安尋我。」夫人吩咐已畢﹐卽日令金安預備船隻﹐從揚子江而去。

不數日﹐已至臨安﹐居止於城南驛所。次日﹐教金安根究相公屍首﹐金安領命而去。不移時﹐引著掩埋嶽侯者來見夫人。

夫人詳悉問之﹐其人備說嶽招討被秦檜謀殺之時﹐系舊年臘月二十九日夜﹐在大理寺獄中勒死。其子嶽雲與張將軍﹐次日斬於市曹﹐提牢者將三人屍首去棄暴露墻下。吾因思嶽侯名震海宇﹐誰不欽仰﹐今日被冤陷而死﹐安忍暴其屍而不收。乃將三人屍首﹐掩於一處。現收得嶽招討所系絨縧一條﹐可爲憑信。

夫人接過絨縧視之﹐嗚咽哭泣﹐淚如珠落。夫人重賞其人﹐一同前往九曲巷裏﹐有螺螄殼壓蓋嶽侯三人屍首。夫人教去了所掩螺螄殼﹐看見嶽太尉形容如生不變﹐夫人抱而痛哭。因解去其項下繩索﹐脫卻血衣﹐背上「精忠報國」四字昭然不沒﹐只是皮膚杖痕徧身﹐腥血鮮紅。夫人卽令將三人屍首換上新衣服﹐移屍於別處卜葬。銀瓶見父兄死之極慘﹐乃仰天嘆曰「我父兄一心爲國﹐南徵北討﹐無有休息﹐至今日不想被姦臣苦陷殺之。生我女兒﹐不能爲其雪冤﹐要作何用﹖」言罷﹐見道旁有一小深井﹐背向井邊﹐叫一聲苦﹐只一跳﹐投落井中而死夫人聽得井中水響﹐回頭不見銀瓶﹐已知投入井中﹐向前伏井嗚咽悲哀。金安與眾人見著﹐亦皆流淚﹐曰「可憐嶽侯父子一門皆受冤死﹐皇天后土﹐其亦念之哉﹗」夫人因銀瓶投死井中﹐痛哭不已。金安勸曰「死者不可復生﹐夫人且自養息。可令人撈起小姐屍首﹐與相公一同埋葬﹐再得計議。」夫人依其言﹐卽著人撈起銀瓶屍首﹐面不攺容。

夫人見之又哭﹐金安與從人再三勸之方止。卽日將其父子擡出埋於西湖之北山棲霞嶺下﹐將張憲埋於東山神壽巷。夫人旣收埋了屍首﹐設祭拜奠訖﹐與金安一行從人﹐逕回鄂州﹐其媳引嶽雷﹑嶽霆等半路迎接。歸至宅中﹐立嶽侯靈位以祀。未數日﹐只見秦檜差著親黨王會前來鄂州﹐抄紮嶽飛﹑張憲二家。王會至嶽侯家﹐錄其財產﹐有每年朝廷欽賜之物﹐一一皆記某年月日某人送至﹐俱封記在庫。其家產器血﹐盡行入官。兩家人口解到江州。抄其住宅﹐將秦國夫人李氏並子嶽雷﹑嶽霖﹑嶽震﹑嶽霆﹐嶽雲長子嶽甫﹑次子嶽申﹐男婦鞏氏及家下人口﹐與張憲家屬﹐編髮嶺南去訖。

話分兩頭。卻說金國熙宗皇帝﹐近日聽得南朝消息傳人燕都﹐說道嶽飛父子於舊年十二月﹐被秦檜誣以謀反矯詔下大理寺﹐至二十九日勒死於獄中。其子嶽雲及部將張憲皆被斬了。

熙宗聞之﹐喜曰「體檜所謀﹐委的不負吾國也。」彼國諸酋聞知嶽飛父子已死﹐無不酌酒稱賀云「和議自此堅矣。」忽兀朮亦上表云「南朝所可畏者﹐惟嶽飛一人而已。其餘不足慮也。請再遣人詣南朝講和﹐以體中國之彊弱。」熙宗允奏﹐仍下詔遣蕭毅復如中國議和。

蕭毅領詔﹐離了燕地﹐逕到臨安。次早會朝﹐入見髙宗﹐進上講和詔書。髙宗覽罷謂毅曰「寡人有天下﹐而養不及親。

道君皇帝龍升漠北﹐今無及矣。朕因和議﹐遣使馳奔驛道﹐殆無虛日。爾金國皇帝立信誓明﹐言歸我太后。朕不恥和﹐凡北國有所需求﹐弗吝與之。及此尙未見太后的實美音﹐爾金主果有何意﹖不然﹐朕跨江臨淮﹐躬禦六龍﹐乘兩河忠義之銳气﹐罄東南屢年漕運之儲積﹐整甲戈﹐嚴士馬﹐誠不憚於用兵矣。」蕭毅聞髙宗之語﹐心志遑遑﹐惟領命而已。次日﹐髙宗降出聖旨﹐著命何鑄﹑曹勛往金國復命。何鑄披詔﹐遂入辭髙宗而後行。髙宗召至內殿﹐諭之曰「朕北望廷闈﹐無淚可揮。卿見金主﹐當曰慈親之在上國﹐一老人耳。在本國﹐則所系甚重。

以至誠說之﹐庶彼有感動。」鑄叩首領命而出﹐與曹勛﹑蕭毅一同離臨安﹐迆邐望北地進發。

及至金國﹐鑄朝見熙宗﹐首以太后爲請﹐後以復命之辭。

金主曰「先朝基業已如此矣﹐豈可輒攺﹗何必固以歸太后爲請﹖」何鑄奏曰「吾主以韋太后春秋旣髙﹐太上皇龍已遐升﹐是其欲盡贍養之道﹐無由而致也。且吾主富有天下﹐而奉顏順意不及其親﹐每退思之暇﹐遙瞻北廷﹐春樹暮云﹐晨寢荒涼﹐未嘗不汲汲於衷矣。譬如士民﹐有切於奉養者﹐或因事而他出﹐或羈系於異鄕﹐亦思馳省其親之面﹐而盡一日之歡也。

何況貴爲天子﹐錦衣玉食﹐崇瓊瑤華麗之髙﹐居列中官內侍之使令﹐而經年不獲睹其親者乎﹖」曹勛亦再三懇請﹐曰「陛下若以慈仁之心推及於人﹐使吾主得以近侍皇太后﹐非惟佩徳不淺﹐抑且金國有所取用﹐無不允從矣。」蕭毅亦爲之請曰「臣通使中國﹐宋帝再三致意﹐以陛下蒙允講和﹐深感盛徳﹐每念太上皇及韋後久質在金﹐今旣講和﹐須令還國﹐使梓宮得安於永陵﹐母子完聚乎內廷﹐此陛下推及仁愛之至。天下諸侯聞之﹐皆以陛下不拘人之母﹐所以廣其孝也。不畱人之柩﹐所以昭其信也。爲質而復還﹐所以明其義也。三者盡﹐而聲名洋溢乎中國矣。」金主聞蕭毅﹑何鑄﹑曹勛之言﹐乃許之﹐謂何鑄曰「旣已講和事定﹐卽將太上皇並鄭後﹑邢後三梓宮﹐及韋太后車駕還國﹐汝可傳與宋帝知道。」何鑄曰「臣之命﹐實懸於陛下一言之下。今回朝﹐就將陛下玉音傳知宋君。宋君必以陛下之言如綸如﹖﹐金石不易也。倘復更變﹐是臣等不能以達上意﹐難免槁街之戮矣。」金主曰「誓書已有許歸太后之語﹐如壁立萬仞﹐豈復有失信之意﹖汝可回奏知﹐勿多煩聒。」何鑄﹑曹勛卽辭金主而回。金左丞相耶律徳諫曰「陛下𨿽當與宋講和﹐且未可將梓宮及太后還國。宋臣機謀百出﹐恐有更變﹐則陛下無復管束矣。」金主曰「久縻皇后在金﹐使命往來不息﹐今旣講和﹐而又不歸之太后﹐則諸侯聞知﹐皆以我爲無信義主也。況一言已出﹐豈可復追。」蕭毅曰「太后畱金將二十年矣。陛下今若放釋﹐宋君深感陛下之徳﹐自無更變之理。」金主然其言﹐卽遣左宣徽使劉笞以衮冕圭﹐冊帝爲大宋皇帝﹐歸徽宗皇帝﹐顯肅皇后鄭氏﹐及懿節皇后邢氏三梓宮﹐及韋太后車駕。劉筈領命而出。

第六十八回

和議成洪皓歸朝

卻說何鑄﹑曹勛回至臨安﹐朝見髙宗﹐曰「臣領詔書通兩國講和之好﹐見金主﹐深達陛下至誠之意﹐金主允臣許歸太上皇梓宮﹐及韋太后車駕。著臣先回奏知陛下﹐金主隨卽遣大臣送到皇太后矣。」髙宗聞奏大悅﹐曰「若果金主肯歸吾皇太后及三梓宮﹐朕當永懷至徳﹐所謂生死而骨肉者也。」何鑄﹑曹勛旣退。次日﹐金宣徽使劉筈賫金主所賜衮冕圭﹐冊帝爲大宋皇帝。仍傳遞送韋太后還國。髙宗受冊已畢﹐設宴款待劉筈﹐因問之曰「金主許歸太后﹐約在何日﹖」劉筈起而對曰「金主遣臣先傳與陛下﹐皇太后車駕與臣同日離燕地﹐不久亦至矣。」髙宗聞筈所言﹐喜不自勝。宴罷﹐次日與廷臣議見太后﹐當行何禮待之﹐何鑄曰「金主旣歸皇太后﹐陛下須用出郭迎接﹐以示所重。」髙宗然之。卽準備鑾駕﹐率羣臣出離臨安。

行至臨平地界﹐使臣傳韋太后車駕將近。帝聽了﹐遂出鑾駕迎候。眾百官齊齊擺列道邊。遙聞前面鼓樂喧嘩﹐車聲轔轔﹐一行從人擁著皇太后車駕來到。眾百官拜迎路傍﹐髙宗親入接見韋後﹐母於歡悅不自勝。髙宗復登鑾駕﹐隨太后車駕﹐一同進入臨安。中外軍民百姓各排門迎接﹐無不踴躍歡呼﹐皆言皇太后復還﹐朝廷社稷之福也。髙宗迎入內殿﹐率眾百官朝賀罷﹐眾臣見太后因久畱金國近二十年﹐北地風霜不常﹐而後鬢髮蒼白﹐各嗟呀不已。髙宗再拜曰「寡人以太后之故﹐屈恥求和﹐不吝中國所有﹐悉從之。今已見慈顏﹐是寡人之心志滿於此矣。」太后愀然不悅﹐旣而泣下﹐曰「王以吾車駕南還﹐遂言滿足心志﹐其如父兄之恥辱何﹖吾近在金國﹐時聞得本朝兵勢大振﹐四方從風﹐其成敗勝負之機實在於王。若今專憑講和﹐分天下爲南北﹐權各有歸﹐又不知久後孰爲君﹐孰爲臣﹐使中原士民無所專主﹐禮樂徵伐﹐不統於一人。失先帝創立之洪基﹐忘不共戴天之讎恨﹐非英明剛斷之主哉。若今不卽報復﹐卻使金人養成銳气﹐鼓勇南來﹐則王又能安處廠隅﹐而滿其心志乎﹖」髙宗聞後語默然﹐惟曰「待寡人與羣臣議之。」是日﹐因奉太后入居慈寧宮。時紹興十二年秋八月也。

越三日﹐金行人傳到徽宗皇帝及鄭﹑邢二皇后三梓宮。將到臨安﹐乞聖旨預行措置。帝聞此消息﹐卽下命中外宰執﹐沿途迎接梓宮。喪至﹐帝更易緦服迎候﹐安奉三梓宮於龍徳別殿。

仍命廷臣仿舊制﹐執喪哀臨三日。至冬十月﹐帝下詔葬徽宗及鄭後於永固陵﹐以邢後附之。

髙宗以和好成﹐復遣使臣沈昭遠﹑楊願二人詣金國謝恩﹐及請歸宋行人。教沈昭遠賀金主生辰﹐楊願賀正旦﹐賀禮俱用金茶器千兩﹑銀酒器萬兩﹑錦綺千疋。曹勛諫曰「陛下遣使詣金謝恩﹐禮之本。然若以二使爲辭﹐必使外國諸侯聞之﹐皆以我無制金人之策﹐惟將竭中國財物以奉承之﹐似太怯矣。止宜遣一使﹐通命可也。」髙宗不聽﹐竟遣二人而行。沈昭遠辭帝﹐逕赴金國﹐進上賀生辰及正旦禮物。金主大喜﹐謂眾臣曰「我知宋帝不負吾國之恩﹐今遵誓書依期進來禮物﹐此不失其盟好也。寡人亦須重報之耶﹖」律徳奏曰「陛下受賀禮﹐亦在酌宜處之。如逾禮接受﹐恐中國有譏吾主專意於財物也﹐非示威於外國計。可循契丹例﹐不用兩接其禮﹐遣還使人﹐照依常歲受賀。則諸侯聞之﹐皆以陛下重於徳義﹐而無有不悅服者矣。」金主從其諫﹐卽遣還使人﹐不受賀禮﹐仍以宋行人洪皓﹑張邵﹑朱弁還國。詔命已下﹐適兀朮自汴京渡淮北回朝見金主。

金主以其久勞師在外﹐甚撫慰之。兀朮奏曰「臣自領兵南下﹐不能占寸土以歸陛下﹐甚致損折兵馬﹐耗費糧艸﹐臣之罪不容掩矣。」金主曰「勝敗兵家之常﹐非爾之不盡心﹐皆緣未得地利故也﹐何罪之有﹗」遂封兀朮爲太師﹐領三省事。兀朮謝恩畢﹐旣聞詔已歸宋行人﹐復奏曰「中國旣成講和﹐息爭罷戰﹐休養軍士﹐誠亦善事也。主人旣歸以梓宮﹑太后﹐徳之至矣。復許歸宋行人一起﹐甚非其利。蓋聞洪皓等動有經天緯地之才﹐如縱之歸﹐是放虎入山﹐自遺其患﹐陛下宜早圖之。」金主嘆曰「孤失計較矣。」時報宋行人已出了燕地﹐金主卽下命遣七騎漏夜追之。騎兵急迫至淮西﹐皓等已在舟中矣。騎兵不及捉獲﹐自回金國﹐不在話下。

卻說洪皓與沈昭遠等歸至京師﹐朝見髙宗。沈昭遠復奏知金主不受禮物之意﹐髙宗深服其論﹐召洪皓﹑朱弁﹑張邵入內殿見之。帝親慰皓曰「朕以太后未歸之時﹐得卿遺書﹐著李微持歸﹐寡人甚喜﹐以爲太后在金二十年﹐未知寧否﹐𨿽遣使百輩﹐不如卿一書。今卿畱金十五年而還﹐忠貫日月﹐志不忘君﹐𨿽漢之蘇武不能過是。」洪皓頓首奏曰「臣在金國﹐頗知聲勢。金人所大畏服者﹐惟有嶽飛﹐至不敢以名呼之﹐惟曰『嶽爺爺』。及聞其死﹐諸酋皆酌酒相賀。陛下須念先帝受無窮之辱﹐乘其未及禦備﹐早定大計﹐不可失也。」帝曰「割地之約﹐已有盟誓。今太后車駕才歸﹐卽若變更﹐不足以取信於天下也。」皓曰「拘小信而失大義﹐明智者不爲也。昔湯武之得天下﹐若拘小信﹐則桀﹑紂不當誅﹐天下終不能定也。

陛下今以盟誓自拘﹐而忘切齒之讎﹐倘洪基爲金人所得﹐陛下竟爲南渡之偏安。臣等辛苦半生﹐亦無益矣。」朱弁亦曰「陛下與金人講和﹐上返梓宮﹐次迎太后﹐此皆知時知機之明。然時運而往﹐或難固執。機動有變﹐宜鑑未兆。盟可守﹐而詭詐之心宜默以待之﹔兵可息﹐而消弭之術宜詳以講之。金人以黷武爲至徳﹐以苟安爲太平。虐民而不卹民﹐廣地而不廣徳﹐此皆天助中興之勢。若時與機﹐陛下旣知於始﹐願圖厥終。」髙宗見二人陳論剴切﹐甚稱善。皓等已退出﹐次日降下聖旨﹐以皓﹑弁所論下丞相府議之。秦檜見詔下﹐深惡皓等﹐曰「老儒輩才得歸國﹐便有許多話說。」卽奏朱弁以初補官易宣教郎直祕閣﹐除洪皓徽猷閣直學士﹑提舉萬壽觀。皓自知忤於秦檜﹐連疏求退﹐乞終養老母。帝曰「朕得卿回﹐正將講論治道﹐豈可捨朕去耶。」不允其請。後被檜安置英州﹐徙袁州﹐卒。

卻說髙宗以太后回鑾﹐和好旣成﹐深加秦檜之功﹐進封檜爲秦﹑魏兩國公。詔下﹐檜自思封兩國是與蔡京職同﹐辭不受。

然檜𨿽辭﹐而權柄不下矣。凡是朝廷政令﹐出其府中﹐誰敢或違之。時樞密使萬俟卨因事入見秦檜﹐檜與之交論片時﹐因問卨曰「嶽飛臨死時﹐曾有何言﹖」卨曰「曾道﹐『早信道月長老之言﹐不落風波之難。』」檜曰「道月長老何如人﹖」卨曰「居金山寺﹐乃通靈和尙也。」檜曰「嶽飛謀反﹐必是此人指教。」卽差手下提轄官何立﹐賫信牌前去揚子江金山寺﹐提取道月長老﹐解來問罪。何立領了批文﹐卽日離了臨安﹐從揚子江逕往金山寺。到於山門之外﹐只聽得鐘聲隱隱﹐磬韻錚錚﹐正遇著道月長老升堂說法。何立纜下船隻﹐帶領一二人﹐走在眾僧羣內侍立﹐且聽說了佛法﹐然後捉他未遲。只見那長老到於法座前﹐整頓袈裟﹐燃香問訊﹐皈依三寶已畢﹐合了掌﹐大道一聲問訊﹐遂上法座﹐盤足結跏而坐﹐瞑目少刻間﹐吟出一偈云﹕吾年三十九﹐是非終日有。不爲自己身﹐只爲多開口。

何立自東來﹐我向西邊走。不是佛力大﹐已平落人手。

道月長老說偈畢﹐在法座上奄然而逝。眾僧齊合掌道﹕「師父已圓寂去了。」何立見長老坐化而死﹐喫了一驚﹐乃取出秦檜帖文與眾僧看﹐曰「今蒙秦太師差牌﹐要拘長老﹐有事究問﹐不想已坐化而去。只恐其中有詐﹐使我如何回復太師﹖」眾僧曰「我師父已知太師差人來拘﹐故登座說偈而逝。此明白事耳﹐有何詐僞﹖」何立曰「爾眾僧須將長老屍骸燒化了﹐方可回復。」有執事僧曰「此亦不難。」卽令架起柴棚﹐將長老法身擡上﹐舉火燒之。不移時﹐飛焰淩空﹐一聲震響﹐眾僧人近前觀之﹐見道月長老已成幾根白骨。何立看見﹐只得與眾人回臨安去了。眾僧乃將道月長老骸骨龕於寺之後塔。

第六十九回

陰司中嶽飛顯靈

且說臨安城中﹐有二達者﹐一名王能﹐一名李直。因見嶽飛父子銜屈而死﹐家口遷徙嶺南﹔那兩耒子秦賊﹐位至三公師保﹐官居兩國公﹐一門享福﹐並無報應。王能心懷不平﹐嘆而謂李直曰「天地之間﹐果有鬼神否﹖」直曰「有。」能曰「如何見得是有﹖」直曰「壯士死於國事﹐精神彊良﹐魂爽不散而爲豪傑之鬼﹔忠良死於冤枉﹐精神銜恨﹐魂爽不散而爲冤屈之鬼。爾不聞杜詩有云﹕『新鬼還冤舊鬼哭﹐天陰雨濕聲啾啾﹖』」王能聞其言﹐乃從而問之曰「夜間有聲嘯於梁上者﹐執燈照之而不見﹐此乃謂之鬼乎﹖」直曰「此不是鬼。

鬼無聲也。」能又問曰「夜間有形現於堂上者﹐疾往視之而不見﹐此謂之鬼乎﹖」直曰「此不是鬼。鬼無形也。」能曰「夜間有執物而觸人者﹐用力奪之而不見﹐此謂之鬼乎﹖」直曰「此不是鬼。鬼無聲無形﹐安有气而執物乎﹖」能曰「鬼旣無聲無气無形﹐則是無鬼矣。」李直曰「天地之間﹐有形而無聲者﹐玉石之類也。無聲而無形者﹐鬼神之類也。然鬼神之事﹐有常有反常。漠然而無形無聲﹐此乃鬼神之常也﹐而無妖孽矣。從人所爲﹐上違天命而不知怨﹐下逆人心而不知報﹐謀殺人命﹐死於無辜﹐銜冤吞恨而無伸理。此人𨿽死﹐則其神精不散﹐魂爽猶存。於是鬼神反其常﹐有成於形﹐有應於聲。應其所作﹐而興妖孽以此鬼神實有之矣。汝不聞《左傳》有云﹕『匹夫匹婦彊死﹐其魂魄猶能憑於人﹐以自淫厲。』如此之言﹐豈無鬼神乎。」王能曰「如今嶽飛之死﹐秦賊之姦﹐天下共知。旣有鬼神﹐爲何不加報於姦臣者乎﹖吾聞在城有伍員之廟﹐至有靈感。他曾諫吳王﹐被太宰喜否暗中害之﹐賜劍而死。

此神之事﹐與嶽飛相仿。神若有靈﹐必與嶽飛父子雪怨。我今與爾賫一炷香﹐往其廟而告之。」李直曰「可則可﹐只不可直言其事。『隔墻須有耳﹐門外豈無人』。賢友則當仔細﹐休落姦人手。」二人言畢﹐乃往廟中拈香﹐拜而祝之曰﹕嗚呼﹗神若有知﹐則能禍人﹐亦能福人。神若正直﹐則不加禍於君子﹐而當加禍於小人可也。神乎神乎﹐有爲耳不忠﹐爲子不孝。入爲逆子﹐出於賊臣。天未降刑﹐尙欲偸生。神宜先懲﹐以表有靈﹔有專於祿位﹐而不知退。

上弄國柄﹐下戮同類。天未降刑﹐尙欲偸生。神宜先懲﹐以表有靈﹔有賣權取福﹐交結朋族。一言不善﹐禍發如鏃。天未降刑﹐尙欲偸生。神宜先懲﹐以表有靈﹔令美之色﹐媚於君側。巧笑未足﹐已亡其國。天未降刑﹐尙欲偸生。神宜先懲﹐以表其靈﹔受托之勤﹐而蔽主人。矯傳宣命﹐陷害忠臣。天未降刑﹐尙欲偸生。神宜先懲﹐以表有靈﹔見冤不解﹐問禍樂成。含羞取貴﹐忍垢求榮。天未降刑﹐尙欲偸生。神宜先懲﹐以表有靈。神乎神乎﹐爾曾受枉﹐爾曾無伸。如何來之所陳﹐何不施禍於其身﹖若忠者必有厄﹐義者必有窮﹐爾見忠義而獲佑﹐遇姦佞而伸冤。

非惟去其民患﹐抑亦有代於天工。神乎神乎﹐首依吾言而若是﹐須當上達於天聰。

王能﹑李直祝畢﹐不覺眼中迸血﹐衝冠咬牙﹐切恨而退。

顯神伍員聽其所祝﹐心中大怒﹐而體自家冤抑相同﹐實時駕起雲端﹐上表天庭﹐乞與嶽飛父子伸理冤枉。正是﹕人心生一心﹐天地悉皆知﹔善惡若無報﹐乾坤必有私。

是時﹐嶽飛﹑嶽雲﹑張憲三个冤魂﹐在於幽冥之中﹐淸淸冷冷﹐襲襲泠泠﹔於黃泉之下﹐昏昏黑黑﹐切切淒淒。嶽飛手挽著一條繩索﹐嶽雲﹑張憲手提著己頭﹐叫屈聲冤﹐無從伸訴。其銀瓶小姐自撇了母親﹐投井而死﹐時來陰府﹐尋覓父兄。四面無人﹐幽魂哽咽﹐只見空中淒風浙淅﹐苦雨霏霏。正在悲哭﹐忽見父兄三个。其父認得女兒﹐向前扯住問著﹕「爾爲何獨自來到此地哭哭哀哀﹖」銀瓶認得是父親音容﹐而告之曰「我與母親同到臨安﹐尋見父兄屍首﹐拋了母親﹐投井而死﹐欲來尋覓父兄﹐一處完聚。」飛謂銀瓶曰「爾爲何不在陽間侍奉母親﹐卻捨了一命﹐來此尋我﹖」二人抱頭痛哭。那張憲英魂向前說道﹕「我等受如此屈死﹐何不去尋一條路哀告上帝﹐索取姦賊之命﹖」四人正論間﹐只見前面一陣黑雲來到﹐駕著一位天神﹐頭戴三叉紫金冠﹐身披銀鎧茜紅袍﹐手中撚丈八神槍﹐腰間帶三尺寶劍﹐身騎白馬﹐駕著黑雲﹐駐於空中髙聲叫道﹕「嶽招討﹐爾父子聽著﹕我乃吳國行人伍員﹐知爾等冤屈﹐我已敷奏天庭﹐今將秦檜絕其宗嗣﹐他夫婦不久亦死﹐教永墮地獄﹐受諸苦楚﹐無有出期。爾父子一門與張憲﹐且受世間王爵﹐血食萬年﹐護國庇民﹐遇功成行滿﹐佐正天眞。爾今卽便前去尋他索命。」言訖﹐隱而不見。嶽飛四人拜謝神明﹐一齊前去尋此姦賊。正是﹕莫道冤愆無報日﹐只爭來早與來遲。

話說秦檜在相府回來﹐才登徳格天樓消遣片時。恰到樓上﹐便覺眼花繚亂﹐面前親見嶽飛猶如活時﹐手挽繩索﹐走上前來﹐把秦檜頭髮揪祝旁有嶽雲﹑張憲兩个﹐手持著頭﹐血淋淋的﹐把秦檜亂打﹐連聲叫著﹕「老賊﹗快還我四个人命。」後面轉過一女子﹐渾身是水﹐叫屈連聲﹐把秦賊往前只一推﹐從樓梯上直滚到地下。忽有使女因捧茶﹐正見太師死在地下﹐慌叫老夫人來到看了﹐嚇得魂不附體。與婢妾上前扶起﹐到寢室中﹐待一更時分醒來。夫人問其緣故﹐秦檜道﹕「我才到樓上﹐只見嶽飛先在樓上﹐將我揪住﹐隨後嶽雲﹑張憲怒恨亂打﹐聲聲叫道『還我命來』。忽後面轉過一女子﹐年近十二三﹐將我只一推﹐滚下樓梯來。今吾徧身骨肉疼痛﹐恰似刀割﹐如之柰何﹖」王夫人見說﹐心中戰栗﹐但曰「丞相須寬心休養﹐久當平復。」自此之後﹐秦檜精神不在﹐每日恍恍惚惚﹐似醉如癡﹐寢食俱廢。不拘晝夜﹐但合眼﹐便見嶽飛三四人向前討命。有時如鐵索之聲﹐有時如刀槍之響。一回叫「爹爹」﹐乃是女子之音﹔半晌喚「孩兒」﹐卻似將軍之語。驚雞打狗﹐閉戶開門。或吹燈而滅燭﹐或點火而揚灰。或撤東而轉西﹐或挪南而移北。寂怕著更深夜靜﹐長愁是驟雨狂風。嚇得那秦檜睡處不敢熄燈﹐行處不敢獨走。乃與其妻計較﹕「如此怎生是了﹗」夫人曰「太師放心養玻嘗聞佛家有解冤釋結之門﹐薦拔升天之路。離城不遠有靈隱寺﹐乃吳浙第一名山﹐三寶皈依所在。我同相公預辦香燭齋供﹐往靈隱中供佛齋僧﹐修理法事﹐懺我夫妻所作罪業﹐拔他父子早登仙境﹐自能消其愆矣。」秦檜聞之大喜﹐曰「若果有是處﹐謹仗佛力能消吾夫婦之尢﹐誠幸事也。」卽吩咐何立安排車馬﹐明日早詣靈隱寺。何立領鈞旨預整車馬伺候。

第七十回

秦檜遇風魔行者

卻說秦檜與王氏一行侍從﹐逕往靈隱寺。將近山門﹐寺中僧官已先有人報知﹐領著眾僧﹐各執香出十里外迎接。秦檜與王氏隨路觀玩景致。怎見得好景﹐有詩爲證﹕鷲嶺郁岧峣﹐龍宮隱寂寥。

樓觀滄海日﹐門對浙江潮。

桂子月中發﹐天香雲外飄。

捫蘿登塔遠﹐接竹引泉遙。

秦檜與王氏車馬已到寺門﹐出轎從東廊而入﹐見壁上俱是名賢騷客畱題。檜甚好文墨﹐其詩從一讀過﹐看至後﹐有一新題云﹕縛虎何難縱虎難﹐無言終日倚闌干。

三人眼內銜冤淚﹐流入襟懷透膽寒。

秦檜看罷﹐茫然自失﹐慌問住持曰「此詩何人所題﹖」住持曰「近日本寺中新來一个風魔小行者寫來﹐實未識其主意。」秦檜暗想﹕頭一句是我夫人在東窗下寫出﹐再無他人知道。今觀此詩﹐甚是奇怪。乃謂住持曰「爾可叫此行者來見。」住持稟曰「此人風顚不常﹐言語鄙野﹐丞相若召來見﹐恐有衝觸﹐則一寺僧行皆及罪矣。」檜曰「旣道風魔﹐吾豈深責之。速宜叫來。」住持不得已﹐逕進廚下﹐尋得行者﹐來到法堂前參見秦檜。檜問曰「東廊下從末一題﹐是爾記寫得來﹖或是自作﹖明言之﹐吾重賞汝。」行者曰「這詩是爾做來﹐卻是我寫來。」檜與王氏聽了﹐心下悚焉。又問曰「旣是爾寫來﹐緣何將『膽』字恁的放大寫﹖」行者笑曰「我『膽』字大﹐又不如你膽更大﹐上不怕天﹐下不怕地。」夫人王氏見行者言語詖遁﹐謂檜曰「此人張狂風勢﹐丞相何必泥問之。」檜默然﹐惟點頭而已。頃間﹐眾僧請丞相行香。檜遂與王氏行到殿上﹐參拜諸佛。但聞香風靄靄﹐鐘鼓鏗錚﹐行禮畢﹐復轉到方丈。茶湯已罷﹐遂進上齋供。眾僧拜跪階前﹐請丞相﹑夫人人後堂受齋。檜已進於後堂﹐坐立不安﹐心下只猶豫行者言語﹐仍令人喚過行者。眾僧俱進前稟曰「適間風行者見太師於法堂﹐胡言亂語﹐不識忌諱﹐望太師寬恕﹐不必再召他。」檜曰「只引得來﹐吾自有事問之。」眾僧不敢再告﹐復來尋﹐見行者正在廚下﹐向竈燒火。住持責之曰「才間秦太師敬來寺中﹐修設齋醮﹐見爾風顚亂語﹐要問汝之罪。今又著來喚汝﹐急前去伏謝﹐不得再有狂言。」行者惟呵呵含笑不已﹐手挾著火筒﹐逕走到太師面前跪倒。檜令何立以齋賞之。何立領命﹐將過兩个大齋﹐賜與行者。行者接過手來﹐將兩个饅頭用手劈開﹐把裏面餡都傾在地。檜怒責之曰「吾之所賜﹐行者何得將餡都傾了﹖」行者曰「我傾餡﹐趕不上爾傾餡。」檜曰「壞卻一个則可﹐何得兩个都壞了﹖」行者曰「我壞兩个﹐更彊似爾壞了三四个。」秦檜聽了﹐愈加不悅。夫人王氏問之曰「爾風魔癥侯﹐從長而得﹐或幼少沾受﹖」行者曰「夫人問我如何﹖」王氏曰「若是從長染此癥侯﹐則可調理。吾令丞相請人爲爾醫治。」行者曰「不瞞夫人說﹐小行者此癥候﹐實長大因在東窗下傷涼得來。」王氏驚懼莫對。檜曰「若果如是﹐吾卽召人醫汝。」行者曰「我這病如今醫不得了。」檜曰「旣非幼少沾疾﹐如何醫不得﹖」行者曰「今來無了藥﹐家無了附子﹐如何解得此病﹖」夫人王氏曰「丞相不須再三問此瘋狂人﹐任從其去矣。」秦檜曰「𨿽是顚魔言語﹐其實寓有譏諷深意。某心下如何不詳問之﹖」檜疑貳莫決。又謂行者曰「爾有法名否﹖」行者曰「小人法名守一。」檜曰「爾委的自能詩﹐或人教爾寫得來﹖」行者曰「我因瘋得了胡言胡語﹐才能作出來。」檜曰「旣是爾能吟詩﹐指我爲題﹐當面前做得一篇﹐卽與披剃爲僧﹐給與度牒。」行者合掌拜謝﹐將火筒於地上吹開﹐畫出詩來﹕久聞大徳至公勤﹐占奪朝中第一勛。

都總忠良扶聖主﹐堂宣功業庇生民。

行者寫了四句﹐下韻不湊。檜曰「爾旣能題詩﹐如何不做全篇﹖」行者云「若見詩全﹐爾之死期近矣。」左右叱之曰「丞相跟前休得亂道。」檜曰「我不怪汝﹐卽宜湊起下韻。」行者又將火筒於地畫寫云﹕有謀解使諸方用﹐閉智能令四海遵。

賢相一心調國政﹐路行人道感皇恩。

秦檜看詩罷﹐教何立在會司部給與度牒﹐著他剃頭爲僧。

行者道﹕「我不去﹐我不去。你殺了人﹐卻著我去剃頭。」檜倚住倚屏﹐半晌間心下躊躇。瞧見行者將火筒在手中戰戰兢兢執之﹐因問曰「爾手所執火筒﹐緣何不放於廚下﹖」行者道﹕「此火筒有些歹處﹐𨿽戰戰兢兢執之﹐亦不敢放下。」檜曰「只是一節竹﹐有何歹處﹖直說將來我聽。」行者曰「有人吹著他﹐便送得一火鬼灰飛煙滅。𨿽是一節竹﹐他兩頭相通﹐若不是我拿住呵﹐少時引得狼煙來﹐壞了人家捨積。」王氏因見行者言語有在﹐亦自驚疑﹐阻檜曰「丞相只顧問此風魔之人﹐得何因由﹖觀其言語題詩﹐都寓著藏頭繼意﹐又省不得﹐問之重教惑亂心曲也。」行者曰「詩旣省不得﹐只怕不是順理做的。爾看那橫行麼﹖」秦檜聞其說﹐將其詩橫看﹐乃寓八字﹕「久占都堂﹐有閉賢路。」檜大怒﹐曰「吾乃朝中宰相﹐誰不懼﹖諒爾這小禿﹐敢如是無禮﹖」卽令左右推出階前杖之。左右領令﹐將行者才待拿下﹐行者扯住案腳﹐大叫曰「我觸犯丞相﹐只是無禮﹐不曾殺了大臣﹐如何便要杖我﹖」左右只管亂拖將去。夫人王氏勸之曰「他本是瘋癲之人﹐太師何必深怒之﹖丞相可以寬容。」檜從其勸﹐遂叫放了。夫人曰「令此風行者去西廊下喫飯﹐休使再在丞相面前亂語。」眾僧人恐懼﹐一齊向前﹐把行者推向西廊下。行者連叫﹕「慢推著﹐夫人令我去西廊下喫飯﹐她卻要往東窗下飼飯。」言罷﹐一直走往西廊下去了。秦檜與夫人心下快快﹐自相謂曰「好怪哉﹐我此一來﹐本待設齋供佛﹐懺解罪尢﹐不想遇著這風行者﹐說出我平昔所爲﹐不由我心中不展轉也。」夫人曰「如今佛事完成﹐丞相須回府﹐又作計較。」檜卽吩咐何立﹐備奉僧人經錢﹐整車轎回府。何立領諾措置去了。寺中僧行各拜謝送出山門外。

秦檜歸至臨安﹐後其病稍愈﹐每升堂﹐日晏乃出﹐百官伺候起居﹐必待檜有命然後敢退。時嶽州賫到公文﹐檜聞說「嶽」字﹐卽懷畏懼﹐因奏將「嶽州」攺作「純州」。

話分兩頭。昔者大理寺丞周三畏﹐因屈問於嶽飛﹐乃棄職歸山。自知秦檜後必根究捕獲﹐嘗密遣人於臨安體探消息。近日﹐人報秦檜於靈隱寺修禮佛事悔﹐言欲懺釋罪愆﹐周三畏聞之﹐嘆曰「天作孽﹐猶可違﹔自作孽﹐不可活。秦賊之謂也。

懺悔其能免耶﹗」卽與一二童僕﹐欲爲遠遁之計。行至鄂州﹐坐息郵亭中﹐於壁上題詩一首云﹕自古髙官必有危﹐全忠全孝豈全局。

武昌門外千株柳﹐只見楊花不見飛。

周三畏題罷卽行﹐入於丹霞山之絕頂﹐修煉自養。人罕見之﹐後不知所終。

卻說金主自講和以後﹐日與大臣議論國政。忽報廢齊王劉豫死﹐金主曰「劉豫初事朕﹐卽封爲齊王﹐以爲南朝藩鎭﹐那時朕甚愛重之。及因敗折本國人馬﹐不能承朕志﹐罷黜之﹐數年間寥寞無能爲矣。今聞其死﹐寡人不覺傷感。」左丞相耶律徳奏曰「陛下懷及遠人﹐徳之至矣。以是推於天下﹐何所不服哉﹗」金主曰「中國使臣王倫現畱本回未遣﹐寡人欲封爲平灤二路都轉運使﹐爾眾臣以爲可乎﹖」耶律徳曰「只恐其人重義﹐不肯就職。」金主曰「朕以劉豫禮待之﹐後必肯從。」卽下詔往河間召王倫入見﹐金主以其至﹐謂之曰「寡人甚愛行人文學﹐今將封爾平灤二路都轉運使﹐宜卽就職。」倫奏曰「臣奉命而來﹐非降也。今以是職授臣﹐何所謂哉﹖」金主曰「行人若肯委心歸順﹐就領是職﹐久後當重用爾。不然﹐難以歸中國矣。」倫曰「臣未離京師時﹐已將此頸付於度外﹐今因不受他國封爵見殺﹐名亦正也﹐復何恨焉。」金主怒曰「爾道我國無利刃乎﹖」倫曰「刃𨿽利﹐非殺行人者耶。」金主益怒﹐命武臣將帛勒之於階下。倫知難免禍﹐遂冠帶南向再拜慟哭曰「先臣文正公以直道輔兩朝﹐天下所知。今臣將命被畱於金﹐金主欲污以僞職﹐臣敢愛一死以辱君命哉﹗」金主令左右用刑﹐一時間將王倫縊死於階下。金主命曳出之﹐後葬於燕山。於是金都城雨雹二日。聞者哀之。

河間消息傳人京師﹐髙宗聞得金主殺了行人王倫﹐大怒﹐欲起傾國之兵﹐與金主決一雌雄。樞密使萬俟卨奏曰「陛下勿以小忿而損國計。朝廷以初議和﹐軍士終得休息。今因殺行人之故﹐又復勞動士馬﹐未見其利也。縱金主失盟﹐陛下正在守徳以待﹐候府庫財充﹐糧料贍足﹐乘久養之銳气﹐干戈一臨﹐醜虜可滅矣孫。」髙宗怒未息。忽報提舉太平觀劉子羽卒﹐前中丞何鑄亦奏曰「邊庭將士日已喪亡﹐陛下且寬徵伐﹐以待天命也。」髙宗允奏﹐遂寢其事。

第七十一回

弒熙宗顏亮弄權

冬十二月﹐有星孛於西南﹐髙宗下詔求言。時﹐張浚被貶連州﹐聞帝有求言之詔﹐欲上疏論時事﹐以母太夫人許氏年髙﹐恐言之必被禍﹐累及其親﹐惟怏怏悵然而已。每臨席坐﹐必出奮怒之聲。其母問之曰「有何激切而若是哉﹖」浚具言告母曰「兒因星變諫上﹐已被謫黜。今聖上有詔求言﹐吾將具疏陳論時事﹐恐累及吾親﹐而不敢言之故也。」許氏笑曰「吾兒所慮﹐有愧先人多矣。昔爾父在紹聖初舉制科策有曰﹕『臣寧言而死於斧鉞﹐不忍不言而負陛下。』至今此策使人讀之﹐見其忠義凜然。爾食朝廷俸祿﹐欲言時事以遂乎志﹐被一婦人所掣﹐非大丈夫也。」浚聞母言﹐意遂決。卽上疏言「當今事勢﹐如養大疽子頭目心間﹐不決不止。遲則禍大而難決﹐疾則禍輕而易治。惟陛下謀之於心﹐謹察情僞﹐使在我有不可犯之勢﹐庶幾社稷安全。不然﹐後將噬臍。異時以國與敵者反歸罪正議﹐此臣所以食不下咽﹐夕不能安也。」髙宗覽疏﹐以示於秦檜。檜奏曰「天下已太平矣。張浚所陳﹐意欲陛下復用兵﹐以毒下民也。乞再貶之﹐以爲懲戒。」髙宗曰「疏章所論﹐亦時政之大綱﹐不允則已﹐何必仍謫之哉。」遂不聽。檜語塞而退﹐次日不由上知﹐矯詔貶張浚於鄆州﹐羣臣莫敢言者。

淸遠軍節度副使趙鼎聞知浚上疏復被貶﹐乃嘆曰「吾與浚同列於朝﹐政事相親﹐猶如兄弟。今吾二人因忤於秦檜﹐兩遭謫出。今浚拳拳忠於朝廷﹐連被遠放﹐吾且病羸﹐其能久任乎。」鼎因感慨深切﹐得疾愈重﹐自知不能起﹐先書墓中石﹐記其住居鄕裏﹐及朝廷除拜歲月日﹐題銘旌云「身騎箕尾歸天上﹐气作山河壯本朝。」遺言囑其子汾曰「秦檜必欲殺我﹐我死汝曹無患。不然﹐禍及一家矣。但我死後﹐乞請骸骨歸葬。」遂不食而死﹐時五十九歲。時十七年冬十月也。

髙宗聞趙鼎卒於淸遠軍﹐傷悼不已﹐因謂廷臣曰「鼎忠貞事朕﹐𨿽唐之魏徵亦不過是。初曾決策﹐北伐中外﹐諸臣不及者遠矣。值國事倥傯之日﹐而遂物故﹐朕實重感之也。」簽書樞密院事樓照奏曰「鼎之雄才﹐舉國莫及。爲不附和議﹐貶卒於外。然其忠心貫於日月﹐誠不愧古之賢相也﹐致使陛下稱羨不已。臣等亦當退思補過﹐以慰陛下之萬一。」髙宗大悅﹐卽下詔以趙鼎靈柩歸葬。樓照復奏曰「此鼎之初志耳。陛下若成之﹐則鼎九原感戴也。」詔下淸遠軍﹐當道官司優具喪儀﹐將趙鼎靈柩歸鄕裏以葬﹐不在話下。

卻說金國司天臺官律耶禮奏知熙宗﹕「臣昨觀天象﹐見南北二顆星﹐一主將位﹐一主相職﹐其大如斗﹐從天上墜下﹐流光四散﹐應南朝本國損一將相﹔又且近北帝星不明﹐更防本國有賊臣竊盜神器之禍。」熙宗聞奏﹐正猶豫間﹐忽邊庭有文書來到﹐中國前左丞相趙鼎已卒。熙宗聞報嗟呀﹐自謂臺官所奏不差﹐實未知吾國所喪者是誰。未數日﹐又報金太師領三省事兀朮卒。眾臣皆驚﹐熙宗涕然淚下﹐曰「兀朮旣死﹐吾國勢孤矣。」兀朮旣卒﹐熙宗與眾臣商議﹐誰可復居重任﹐總理國事。

眾臣皆以「完顏亮太祖之孫﹐是人名望素重﹐陛下若委任之﹐可保金國無事也。」熙宗曰「卿言正合孤意。」副左丞宗賢諫曰「完顏亮爲人栗急﹐性忌殘忍﹐非國之瑚璉也。陛下宜再擇有徳者任之。若用完顏亮﹐必起蕭墻之禍矣。」熙宗不從其諫﹐卽封完顏亮爲平章政事﹐進爲右丞相。亮旣得政﹐諂譽金主﹐引用有勢望子孫﹐漸黜退其違己者。熙宗大悅﹐復升完顏亮爲太保﹐領三省事﹐號與兀朮同矣。完顏亮寵遇日隆﹐立朝益無忌憚。眾百官緘口﹐莫有敢言之者。自是熙宗退朝﹐日與完顏亮宴於後池﹐極其歡樂﹐必完顏亮醉﹐方許退出。亮離後池﹐嘗值日晡之際。完顏亮或醉不能舉動﹐熙宗則命宮妃扶掖而出。因是完顏亮遂有篡逆之意﹐只是未得機會也。國之政事﹐委於裴蒲皇后聽理。熙宗坐朝日少﹐惟思飲酒縱樂。朝官以裴蒲後理政﹐往往因之以取宰相。

金皇統九年五月﹐熙宗與眾臣議曰「寡人欲繼嗣備承大統﹐爾眾臣以爲可否﹖」宗賢諫曰「國旣有嗣﹐東宮徳譽日聞﹐足可以代天位。陛下如再立之﹐適以起其爭端也﹐非善後計哉。」熙宗曰「上國有四五王者﹐亦使鎭領封疆﹐各守其位﹐遇有一登大寶﹐則眾心自服矣﹐何爭之有。」耶律徳復諫曰「昔者封王爵各酋一方﹐非立繼嗣之謂﹐實使居藩鎭以輔翼王室也。今陛下若復立一東君﹐則權柄不一﹐必有後患矣。」熙宗見眾臣諫之意切﹐遂退入後宮﹐與裴蒲後商議。後曰「此事出陛下意。據臣妾論之﹐極悖理也。」熙宗心不能平。

過數日﹐後每以言激之。熙宗怒﹐嘗欲殺後﹐恐眾臣議論﹐故銜心下。朔日﹐熙宗臨朝罷﹐退入後宮。宮妃奉進宴席﹐熙宗縱酒自遣。適裴蒲後朝見﹐勸熙宗飲酒﹐至半酣﹐後曰「陛下屢日縱飲﹐中外皆以太保完顏亮將起叛逆意﹐陛下須謹愼之。」熙宗曰「完顏亮是寡人親信之臣﹐豈有是事﹖爾休聽眾臣所言。」後曰「大詐似忠。正是諂譽陛下﹐得近侍左右﹐而起謀意也。」熙宗默然﹐後亦不敢再諫。金主將就寢﹐忽大風驟雨﹐雷電震壞寢殿。見鴟尾有火﹐飛入金主寢內﹐霎時間四處通紅﹐將熙宗龍牀幃幔皆燒著。宮人大驚﹐忙扶熙宗趨出別殿避之。熙宗被酒未醒﹐宮中烈焰迸天。裴蒲後恐姦人乘勢作亂﹐不開宮中門鑰﹐惟令眾侍官實時救滅其火。近三更﹐火勢方滅﹐止是燒了後宮寢殿。次日又大風壞民居官舍五十所﹐瓦木人畜皆飄揚十數里﹐死傷者數百人。熙宗以天變特異﹐肆赦重罪﹐因問廷臣曰「天變若是﹐誰使爲之﹖」副丞宗賢奏曰「完顏亮專權自恃﹐橫行中外。又日前臺官奏﹐北邊帝星失明。今顏亮每有不軌之謀﹐故天示大變以警陛下也。」熙宗不悅﹐卽放顏亮於雲中﹐以修天譴﹐不提。

卻說完顏亮被奪去官職﹐放逐出雲中﹐怏怏不已﹐自曰「他日若得大位﹐當以宗賢骨爲泥粉﹐方雪吾恨也。」因與心腹人堇孛太濟﹑完黑豹議曰「吾以得大位在掌握中﹐誰知已被放出。是謀之不成﹐反得其禍也。」堇孛太濟曰「金主荒淫﹐縱酒無度﹐不久必取於公也。」亮曰「汝焉知後當復取﹖」堇孛太濟曰「金主之側﹐皆公昔日所引用之人。彼深感公徳﹐豈肯忘之而致公於度外不報哉﹖吾是以知公必復取也。」亮未信﹐密地遣人於金國體探消息。越兩月﹐人報曰「金主日前因縱飲宮中﹐裴蒲皇后言激其怒﹐被金主以手刃殺之﹐復立胙王妃撒卯納於宮中。每要取用太保﹐眾臣力阻之未果。又殺其左司郎中三合﹐卽今要取太保代其職矣。」亮聞之大喜﹐曰「若果如是﹐足遂吾志也。」言未畢﹐﹐忽使臣賫金主詔命來雲中﹐復召完顏亮爲平章政事。亮得詔﹐望北謝恩畢﹐著使臣先回﹐與堇孛太濟議曰「事不宜遲﹐遲則有變。

稱此機會﹐大位可圖也。」堇孛太濟曰「公可隨詔入朝﹐吾以精壯士傍立﹐遇金主迎候公﹐卽刺殺之。復教完黑豹部領軍馬一萬﹐埋伏城外﹐候內有動靜﹐乘勢殺人。金主近臣皆公之故舊﹐必無不從者矣。」亮大悅﹕「此計甚妙﹗」卽日準備停當。

次日離雲中﹐逕詣燕京﹐入見金主。

金主聽得完顏亮來到﹐親出禦階前迎候。亮先入﹐堇孛太濟與侍從壯士一擁而進﹐中官阻當之﹐曰「禁闕中豈許諸人亂入﹗」堇孛太濟叱曰「金主有召﹐誰教爾阻攔﹖」完顏亮近金主前掣出短刀﹐金主見勢不利﹐大叫曰「完平章果有謀意﹐吾未信﹐今日做將來也。」卽叫﹕「文武何在﹖」言未畢﹐完顏亮一刀刺透咽喉﹐熙宗血噴而倒。武臣劉嘉遠撞出曰「謀君賊休走﹗」舉銅錘望完顏亮打來﹐顏亮躲過。堇孛太濟喝曰「匹夫敢無禮也﹗」一戟刺中嘉遠胸膛而死。中外哄動﹐欲來救護。完黑豹一彪人馬從城外殺入﹐金主前後侍臣盡完顏亮所薦﹐皆不動手﹐誰敢再出放對者。亮卽下令曰「金主荒淫無度﹐縱酒殺了裴蒲皇后﹐及忠貞之臣左司郎中三合。今吾殺之﹐復立賢君以安金國。敢有異議者﹐以劉嘉遠爲例。」眾臣緘口﹐中外恐懼﹐只得聽允也。

亮卽艾薩克眞太后臨朝﹐自於外殿聽政。封堇孛太濟爲左丞相﹐完黑豹爲金吾大將軍﹐以宗室蕭裕爲尙書左丞﹐蕭玉爲禮部尙書。其金主近侍親臣﹐各就原職。搜羅致仇臣僚殺之。惟宗賢﹑耶律徳知機﹐預先備下走路﹐比及完顏亮入燕都﹐宗賢與耶律徳逃往中國﹐隱匿江湖不出﹐竟能免於禍矣。時﹐完顏亮誅其親屬﹐復殺太宗子孫七十餘人﹐黏沒喝子孫三十餘人﹐諸宗室五十餘人。太宗﹑黏沒喝後皆絕矣。

第七十二回

東陽市施全死義

卻說邊庭消息飛報入中國。近臣奏知﹐髙宗聞之大喜﹐曰「金主已被殺﹐朕無憂矣。」眾臣請曰「乘其國中無主﹐起兵伐之﹐可以報先帝恥也。」秦檜諫曰「金主𨿽亡﹐必完顏亮理政。其臣僚俱是親信﹐皆傾心竭力﹐以扶新主亮也。且兼北方士馬精彊﹐屢年丰熟﹐廩有陳積﹐陛下不可倉卒伐之。」髙宗允檜議﹐自以金國兀朮﹑熙宗已亡﹐無敢有犯南朝者﹐每日幸秦檜第宅取樂﹐賜檜銀萬兩﹐絲絹萬疋﹐錢萬緡﹐彩色千疋﹐及出入車駕。加封檜妻王氏兩國夫人﹐子秦熺學士承旨﹐熺妻郡夫人﹐孫秦塤﹑秦堪﹑秦坦並除直祕閣﹐賜三品服。自是秦檜恩遇日加﹐橫行朝廷﹐再無忌憚矣。出入城中﹐百姓望見﹐一許之地﹐卽要躲匿。若遲了手腳﹐卽將眼睛去之。人畏懼其來﹐猶如猛虎也。

有後軍施全﹐見其威勢獨壓﹐心懷不平。自念嶽太尉父子功勛甚著﹐亦遭屈陷死﹐全家遷徙嶺南。若使蒼天有眼﹐肯容此之極惡哉﹗昔春秋時趙襄子殺智伯﹐漆其頭以爲飲器。智伯之臣豫讓﹐欲爲之報仇﹐乃詐爲刑人﹐挾短刃入襄子宮中塗廁﹐待襄子來而行刺。襄子至廁心動﹐令人四下搜捉﹐乃得豫讓。左右欲殺之﹐襄子曰「智伯死無後﹐而此人欲爲報仇﹐眞忠義士也﹐吾謹避之耳。」因放豫讓。讓又漆身爲癩﹐吞炭爲啞﹐使人不及識也。後伏於橋下俟殺襄子。襄子將過橋﹐其馬先驚﹐因令左右搜尋﹐復得豫讓﹐襄子斯殺之矣。且豫讓爲人臣﹐而爲君報仇﹐誠大義也。吾與嶽侯﹐本非同僚親族。只想著髙宗南渡﹐汴京失守﹐若非嶽侯父子﹐豈有今日﹖所恨被姦臣秦檜伺其成功之日﹐連發十三道金字牌召回車馬﹐又構陷張憲﹐連詞害死於獄中。以此等冤屈﹐使我衷腸如何不激烈哉﹗來日往臨安城中﹐伺著秦賊出入朝時﹐盡我气力戮之﹐少快平生志也。

施全次日早進於城中僻處等候。不移時﹐五花頭搭已過﹐道聲秦檜趨朝。施全遙望見秦檜未曾乘馬﹐只坐一小轎﹐轎之三面皆用布板遮閉﹐前後盡是氈簾圍繞﹐手下隨從者不計其數。施全自忖﹕「此賊原來亦知防人暗算﹐先自如此謹愼。吾主意至此﹐若殺得此賊﹐一以爲蒼生除害﹐二以報嶽侯冤極。

事不成﹐亦做著奇男子也。」言罷﹐秦檜擡轎近前﹐施全拔出利刃﹐望轎幔直刺進去。不想轎氈厚密﹐如何及得檜身﹐被侍從提轄官一齊將施全捉住﹐解往秦府來。秦檜令押過施全﹐問其姓名。施全並無懼色﹐曰「吾乃東平人氏﹐姓施名全﹐官授後軍之職。」檜曰「誰教爾來行刺﹖說出那人﹐我便饒汝。」施全厲聲叱曰「汝乃罔君敗國之賊﹐天下誰不欲殺之﹐豈獨我乎﹗」檜怒曰「必有人唆令他來﹐不打不認。」教獄卒痛打。

施全大叫曰「我想起嶽家父子與天下之人﹐皆欲剿滅虜寇﹐以報國仇﹐獨有爾暗通金國﹐專主講和﹐卻乃謀殺嶽家父子﹐以快金人之憤﹐致使中原不可再復﹐虜賊任是猖獗。只今普天之下﹐莫不欲生啖爾肉﹐爲嶽侯報仇也。今事不成﹐有死而已﹐老賊何固問我是誰教來乎﹗」秦檜聽了莫對﹐惟教拿送大理寺獄﹐取招罪﹐押赴東陽市斬之。後人有贊施全仗義云﹕烈烈轟轟士﹐求仁竟弗難。

春秋稱豫讓﹐宋代有施全。

怒气江河汰﹐忠言星斗寒。

東陽甘就戮﹐千戴史斑斑。

自此秦檜出入﹐每用五十餘人﹐長刀短劍﹐前後隨行。檜退入燕居﹐悶悶不悅﹐王氏問之﹕「丞相幾日嘗有憂色﹐其實何故﹖」檜曰「日前因趨朝﹐半道偶被一小軍官﹐將行刺於我﹐爲提轄官所捉﹐押歸府中﹐體問其名目﹐乃具東平人施全。

吾以重刑拷勘﹐問其是誰唆令﹐甚被其赫厲一頓﹐竟令押赴大理寺獄取招﹐斬於東陽市中。自斬施全後﹐自覺神思疲倦﹐舊疾復作﹐竟不知所以也。」王氏曰「昔與丞相往靈隱寺修齋﹐曾教風行者題詩﹐未得全韻﹐及丞相責令湊之﹐風行者道﹕『若要詩全﹐不利於丞相矣。』今此人名爲施拿﹐莫非風行者唆指來謀丞相﹖」秦檜聽罷猛省曰「夫人言是也。」卽喚何立近前﹐謂之曰「爾可帶領提轄官數人﹐前往靈隱寺捕獲風行者﹐不可有誤。若恁前如道月長老事﹐二罪俱罰。」何立領了鈞旨﹐與提轄官逕到靈隱寺來﹐尋見風行者﹐何立一把手捉住﹐曰「秦丞相令來拿爾﹐卽宜赴行。」風行者笑曰「何恁性急﹐只吾一人﹐身不滿四尺﹐手無縛雞力﹐豈能走脫此寺乎。日前小人因言語觸犯丞相﹐自知罪過﹐正待沐浴更衣﹐敬詣秦府中叩首請死﹐何用固執之。爾眾人且放手立於居捨處﹐待我入僧房中更了衣服﹐卽同爾赴府中見丞相﹐決不連累汝也。」何立等曰「此言亦是。終不然爾會騰空而去哉。」卽放了行者進入房中。何立與一起提轄官圍住舍外等待行者﹐過了一个時辰﹐尙未出來。何立疑惑﹐與眾人搶入房中﹐不見了風行者。四下搜尋﹐並無下落。只近牀邊桌幾上有一小匣﹐封記上寫云「匣中之物﹐付秦檜收拆。」何立不免將此小匣﹐與眾提轄官回報太師。太師拆開封﹐匣內有小帖子﹐題詩一首云﹕脫下袈裟起了參﹐懶於塵世守山庵。

三時齋飯無心戀﹐百歲功名沒意幹。

性若白雲穿冷袖﹐心如皓月浸寒潭。

太師問我家何處﹐只在東南第一山。

秦檜看詩罷﹐大怒﹐謂何立曰「日前拿道月長老﹐旣已賣縱﹐今又放走風行者﹐卻將此匣來搪塞於我。爾今卽往東南第一山捉還風行者﹐饒爾罪過。若捉不來﹐本身處斬﹐全家發配嶺南。」何立聽罷﹐驚遑無措﹐連聲應諾領鈞旨。出歸宅中﹐與妻子議曰「我之一命懸於風行者矣。丞相發怒﹐責吾放走此人﹐今復令往東南第一山尋討。我想東南第一山實神仙居止所在﹐世人如何到得。且風行者﹐日前在靈隱寺中見他﹐其人言語不常﹐非塵俗僧行﹐終是莫得。今無柰只得領旨前去根究﹐若空回來﹐則我一家不免受禍。莫如乘此機而走﹐庶救一家之遷徙也。」妻子皆號泣而別。次日﹐何立於相府取天下地理圖視之﹐東南第一山在眙軍城﹐東有山名曰「第一山」。怎見得﹐米元章有詩云﹕莫論衡廬撞星斗﹐且是東南第一山。

何立視地理圖畢﹐省得路程﹐逕望眙軍城而去。

第七十三回

棲霞嶺詔立墳祠

卻說秦檜自差何立往東南第一山捉捕風行者後﹐心懷疑懼﹐白晝間嘗聞淒慘冤抑之聲﹐因是病染漸深﹐日重一日﹐不能復起視事。時百官有所指揮﹐亦需稟過然後施行。髙宗聞其病體轉加﹐親幸其第候問之曰「朕以卿屢日未造朝﹐知卿染疾莫起﹐卿之後事欲何﹐需當朕面陳之。」檜扶病倚於牀屏﹐無一語屬後事﹐惟涕泣而已。久之﹐乃曰「願陛下益堅鄰國之歡盟﹐謹國是之搖動﹐他無所請也。」髙宗曰「此事實寡人盟誓﹐卿不必過慮﹐但自善保其體矣。」其子秦熺伏拜於禦前﹐曰「臣父若有不幸﹐望陛下念父之辛勤﹐以位襲於臣也。」髙宗曰「爾之父居丞相職﹐尙有不足於眾臣。卿今或襲其位﹐必不能久安。寡人自有處之。」熺見髙宗弗允其請﹐大懼而退。

帝駕已出﹐檜命執政官各具其經由事呈報。檜能書押者﹐照在府時依例發遣之。惟一徳格天樓四壁上﹐寫張浚﹑趙鼎子汾﹑李光﹑胡寅﹑胡銓五人名字﹐必欲殺之﹐示不忘也。及檜病危不能書押﹐而得不死矣。是夕﹐秦檜死。臨死時﹐口中噴出舌頭上肉﹐掙挫呼救命之聲﹐不勝哀苦。童奴皆遠遠避之。頃間﹐嘔血數升而絕。未數日﹐其妻王氏偶在庭前﹐見秦檜身荷巨枷如重囚﹐悲哀求救﹐後有數十鬼形者﹐各執刀斧逐之。王氏凝目觀視﹐見秦檜返顧謂曰「東窗事犯矣。」言罷﹐鬼類重打之而去。王氏驚昏在地﹐眾婢妾見﹐忙扶入房中﹐气絕身亡。後人有七言八句斥秦檜云﹕宋祖明良值太平﹐髙宗南渡起胡塵。

姦臣進幸專和議﹐志士沈埋失用兵。

排逐忠貞居別墅﹐暗通讎虜耗朝廷。

臨危期有天垂報﹐咬舌誰憐痛楚聲。

秦檜旣死﹐次日﹐事聞於朝。髙宗隨卽下詔﹐黜其子秦熺罷織閒祝其親黨曹泳等三十二人﹐皆革去官職﹐全家遷發﹐嶺南去汔。

髙宗仍下詔取還嶽侯﹑張憲家屬﹐命有司營造嶽王墳墓﹐創立祠宇以享之﹐官其子孫十二人。理宗朝封贈王之六代﹕武勝定國軍節度使﹑湖北京西路宣撫使﹑節制河北諸路招討使﹑兼營田大使﹑神武後軍都統制﹑太師﹑開府儀同三司﹑武昌郡開國公﹐謚忠武﹐追封鄂王嶽飛﹐配享太祖廟﹔王曾祖考嶽成贈太師魏國公﹐曾祖妣楊氏贈慶國夫人﹔王考嶽和贈太師隋國公﹐妣姚氏周國夫人﹔王妻李氏贈秦國夫人﹔王長子嶽雲封左武大夫﹑忠州防禦使﹑武康軍節度使﹐冢婦妻鞏氏封恭人﹔次子嶽雷封忠訓郎﹑閣門祗侯﹔第三子嶽霖贈朝奉大夫﹑敷文閣待制﹔第四子嶽震贈朝奉大夫﹑提舉江南東路常平事﹔第五子嶽霆贈修武郎﹑閣門祗候﹔王孫嶽雲長子嶽甫﹐決於嶽申並封承信郎﹔嶽雷長於嶽經﹐次子嶽緯﹐第三子嶽綱﹐第四子嶽紀亦各封承信郎﹐嶽霖長子嶽琮﹐次子嶽琛咸授承信郎﹐第三子嶽珂封朝請大夫﹑權尙書戶部侍郎﹑通城縣開國男。

今嶽王精忠廟同墳所在於西湖棲霞嶺﹐墓道極其美觀。四圍栽植樹木﹐枝皆南向﹐誠知王之靈千載之下不忘乎宋也。祠宇前殿﹐中間塑嶽王之像﹐王之右塑左武大夫﹑忠州防禦使﹑武康軍節度使嶽雲之像﹐王之左塑烈文侯張憲之像。後殿中間塑王之父太師隋國公嶽和之像﹐王之母周國夫人姚氏之像﹐及王之妻秦國夫人李氏之像。旁有貴訓郎閣門祗候嶽雷﹑朝淸大夫敷文閣待制嶽霖﹑朝奉大夫提舉江南東路常平事嶽震﹑修武郎閣門祗候嶽霆﹑及王之女號銀瓶娘子並張憲夫人。王之將昌文候徐慶﹑煥文候董先﹑輔文候牛臯﹑崇文候李寶﹑尙文候王貴﹐皆有小像。王之墳後面﹐乃敕賜褒忠衍福寺﹐有田百餘畝﹐每歲給之﹐備充修整祠宇﹐永崇王之祭祀云耳。武昌有敕建忠烈廟﹐以祀王之靈。其別光州等處﹐各有王祠﹐不在數焉。

後人讀史至此﹐次韻趙子昂一律﹐曰﹕

宋祚中興勢未離﹐英雄生死系安危。

班回南士君王詔﹐逃遁金人令字旗。

姦檜有心終作孽﹐生民無主竟難支。

堪憐歌舞西湖夕﹐一度遊吟一度悲。

第七十四回

效顰集東窗事犯

話分兩頭﹐續說錦城士入胡生名迪﹐性志倜儻﹐涉獵經書﹐好善惡惡﹐出於天性。一日自酌小軒之中﹐飲至半酣﹐啟囊探書而讀﹐偶得秦檜《東窗傳》﹐觀未竟﹐不覺赫然大怒﹐气湧如山﹐擲書於地﹐拍案髙吟曰﹕長腳邪臣長舌妻﹐忍將忠孝苦謀夷。

天曹默默緣無報﹐地府冥冥定有私。

黃閣主和千載恨﹐靑衣行酒兩君悲。

愚生若得閻羅做﹐剝此姦回萬劫皮。

朗吟數徧﹐已而就寢。俄見皂衣二人至前﹐揖曰「閻君命僕等相招﹐君宜速行。」生尙醉﹐不知閻君爲誰﹐問曰「閻君何人﹖吾素昧平生﹐今而見召何也﹖」皂衣笑曰「君至則知﹐不勞詳問。」彊挽生行。及十餘里﹐乃荒郊之地﹐煙雨霏微﹐如深秋之時。前有城郭﹐而居人亦稠密﹐往來貿易者﹐如市廛之狀。旣而入城﹐則有殿宇崢嶸﹐朱門髙敞﹐題曰「曜靈之府」﹐門外守者甚嚴。皂衣者令一人爲伴﹐一人入白之。少焉出曰「閻君召子。」生大駭愕﹐罔知所以。乃趨入門﹐殿上王者衮衣冕旒﹐類人間祠廟中繪塑神像。左右列神吏六人﹐綠袍皂履﹐髙襆廣帶﹐各執文簿。階下侍立五十餘眾﹐有牛首馬面﹑長喙朱發者﹐猙獰可畏。生稽顙階下。王問曰「於胡迪耶﹖」生曰「然。」王怒曰「予爲儒流﹐讀書習禮﹐何爲怨天怒地﹐謗鬼侮神乎﹖」生答曰「賤子後進之流﹐早習先聖先賢之道﹐安貧守分﹐循理修身﹐未嘗敢怨天尢人﹐而矧乃侮神謗鬼也。」王曰「然則『天曹默默緣無報﹐地府冥冥定有私』之句﹐孰爲之耶﹖」生方悟爲怒秦檜之作﹐再拜謝曰「賤子酒酣﹐罔能持性﹐偶讀姦臣之傳﹐致吟忿恨之詩﹐顓望神君特垂寬宥。」王呼吏以紙筆令生供款﹐讓曰「爾好捷筆頭﹐議論古今人之臧否﹐若所供有理﹐則增壽放還。若辭意舛訛﹐則送風刀之獄也。」生謝過再四﹐援筆而供曰﹕伏以混沌未分﹐亦無生而無死﹔陰陽旣判﹐方有鬼以有神。爲桑門傳因果之經﹐知地獄設輪回之報。善者福而惡者禍﹐理所當然﹔直之升而屈之沈﹐亦非謬矣。蓋賢愚之異類﹐若幽顯之殊途。是乎不得其平則鳴﹐匪沽名而釣譽﹔敢忘非法不道之戒﹐故罹罪以招愆。出於自然﹐本乎天性。切念某幼讀父書﹐蚤有功名之志﹐長承師訓﹐慚無經緯之才。非惟弄月管之毫﹐擬欲插天門之翼。每夙興而夜寐﹐常窮理以修身。讀孔聖之微言﹐思舉直而措枉﹔觀王﹖之確論﹐想激濁以揚淸。立忠貞欲效松筠﹔肯衰老甘同蒲柳。天髙地厚﹐深知半世之行藏﹔日居月諸﹐洞見一心之妙用。惟尊賢而似寶﹐第見惡以如讎。聞嶽飛父子之冤﹐欲追求而死諍﹔旣睹秦檜夫妻之惡﹐便欲得而生吞。

因東窗贊擒虎之言﹐致北狩失回鑾之望。傷忠臣被屠劉而殘滅﹐恨賊子受棺槨以全終。天道何知﹐神明安在﹖俾姦回生於有幸﹐令賢哲死於無辜。謗鬼侮神﹐豈比滑稽之士﹔好賢惡佞﹐實非迂闊之儒。是皆至正之心﹐焉有偏私之意﹖飲三杯之狂藥﹐賦八句之鄙吟。𨿽冒天聰﹐誠爲小過。斯言至矣﹐惟神鑑之。

王覽畢笑曰「腐儒倔彊乃耳。𨿽然好善惡惡﹐固君子之所尙也。至夫若得閻羅做﹐其毀孰甚焉﹗汝若爲閻羅﹐將吾置於何地﹖」生曰「昔者韓擒虎云﹕『生爲上柱國﹐死作閻羅王』。又寇萊公﹑江丞相亦嘗爲是任﹐明載簡冊﹐班班可考。

以此徵之﹐冥君皆世間正人君子之爲也。僕固不敢希韓﹑寇﹑江三公之萬一﹐而公正之心﹐頗有三公之毫末耳。」王曰「若然﹐冥官有代﹐而舊者何之﹖」生曰「新者旣臨﹐舊官必生人道﹐而爲王公夫人矣。」王顧左右曰「此人所言﹐深有玄理。惟其狂直若此﹐苟不令見之﹐恐終不信善惡之報﹐而視幽明之道如風聲水月﹐無所忌憚矣。」卽呼綠衣吏﹐以一白簡書云「右仰普掠獄冥官﹐卽啟狴牢﹐領此儒生﹐徧視泉局報應。

毋得違錯。」

旣而吏引生之西廊﹐過殿後三里許﹐自石洹髙數仞﹐以生鐵爲門﹐題曰「普掠之獄」。吏叩門呼之。少焉﹐夜叉數輩突出﹐如有擒生之狀。吏叱曰「此儒生也﹐無罪﹐閻君令視善惡之報。」以白簡示之﹐夜叉謝生曰「吾輩以爲罪鬼入獄﹐不知公爲書生也。幸勿見怪。」乃啟關揖生而入。

其中廣袤五十餘里﹐日光慘淡﹐冷風蕭然﹐四維門牌皆榜名額﹐東曰「風雷之獄」﹐南曰「火車之獄」﹐西曰「金剛之獄」﹐北曰「溟泠之獄」﹐男女荷鐵枷者千餘人。又至一小門﹐則見男子二十餘人﹐皆披髮裸體﹐以巨釘釘其手足於鐵牀之上﹐項荷鐵枷﹐舉身皆刀杖痕﹐膿血腥穢﹐不可近傍。一婦人裳而無衣﹐憚於鐵籠中﹐一夜叉以沸湯澆之。綠衣吏指下者三人謂生曰「此秦檜父子與萬俟卨﹐此婦人卽檜之妻王氏也。

其它數人乃章惇﹑蔡京父子﹑王黼﹑朱勔﹑耿南仲﹑吳開﹑莫儔﹑範瓊﹑丁大全﹑賈似道﹐皆其同姦黨惡之徒。王遣吾施陰刑﹐令君觀之。」卽呼鬼卒五十餘眾﹐驅檜等至風雷之獄﹐縛於銅柱﹐一卒以鞭扣其環﹐卽有風刀亂至﹐繞刺其身。檜等體如篩底。良久﹐震雷一聲﹐擊其身如齏粉﹐血流凝地。少焉﹐惡風盤旋﹐吹其骨肉復爲人形。吏謂生曰「此震擊者﹐陰雷也。吹者﹐業風也。」又呼獄卒驅至金剛之獄﹐縛檜等於鐵牀之上﹐牛頭者長哨數聲﹐黑風飄揚﹐飛戈衝突﹐碎其肢體。久之﹐吏呵曰「已矣。」牛頭復哨一聲﹐黑風乃止﹐飛戈亦息。

又驅至火車之獄﹐一夜叉以鐵撾驅檜等登車﹐以巨扇拂之﹐車運如飛﹐烈焰天作﹐且焚且碾﹐頃刻皆爲煨燼。獄卒以水灑之﹐復成人形矣。

第七十五回

冥司中報應秦檜

是時﹐綠衣吏又引胡生至觀溟泠之獄﹐見夜叉以長矛貫檜等沈於寒水中﹐霜刃亂斲﹐骨肉皆碎。良久﹐以鐵鉤挽而出之﹐仍驅於舊所﹐以釘釘手足於銅柱﹐用沸油淋之。餓則食以鐵丸﹐渴則飲以銅汁。吏曰「此曹凡三日則徧歷諸獄﹐受諸苦楚。三年之後﹐變爲牛羊犬豕﹐生於凡世﹐使人烹剝而食其肉。其妻亦爲牝豕﹐與人育雛﹐食人不沽﹐亦不免刀烹之苦。

今此眾已爲畜類於世五十餘次矣。」生問曰「其罪有限乎﹖」吏曰「歷萬劫而無已﹐豈有限焉。」復引生至西垣﹐一小門題曰「姦回之獄」﹐荷桎梏者百餘人﹐舉身插刃﹐渾類猥形。生曰「此曹何人﹖」吏曰「是皆歷代將相姦回黨惡欺君罔上蠹國害民者﹐每三日亦與秦檜等同受其刑﹐三年後變爲畜類﹐皆同檜也。」復至南垣﹐一小門題曰「不忠內臣之獄」﹐內有牝牛數百﹐皆以鐵索貫鼻系於鐵柱四圍﹐以火炙之﹐生曰「牛﹐畜類也﹐何罪而致是耶﹖」吏曰「君勿言﹐姑俟觀之。」卽呼獄卒以巨扇拂火﹐須臾烈焰亙天﹐牛皆不勝其苦﹐哮吼躑躅﹐皮肉皆爛。良久﹐大震一聲﹐皮忽綻裂﹐突出者皆人。視之俱無須髯﹐悉寺人也。吏呼夜叉擲於鑊湯中烹之。已而皮肉融液﹐惟有白骨而已。復以冷水沃之﹐仍復人形。吏請問﹐曰「此皆歷代宦官﹐漢之十常侍﹐唐之李輔國﹑仇士良﹑王守澄﹑田令孜﹐宋之閻文應﹑童貫之徒。曩者長養禁中﹐錦衣玉食﹐欺枉人主﹐妒害忠良﹐濁亂海內﹐今受此報﹐應劫而不原也。」復至東壁﹐男女以千數﹐皆裸身跣足﹐或烹剝剖心﹐或坐燒春磨﹐哀痛之聲﹐徹聞數里。吏曰「是皆在生爲官爲吏﹐慣污虐民﹐不孝於親﹐不友兄弟﹐悖負師友﹐奸淫背夫﹐爲盜爲賊﹐不仁不義者﹐皆受此報。」生見之大喜﹐嘆曰「今日始出吾不平之气也。」吏笑攜生之手偕出﹐仍至靈殿﹐再拜叩首謝曰「可謂天地無私﹐鬼神明察﹐善惡不能遙其責也。」王曰「爾旣見之﹐心已坦然﹐更煩爲吾作一判文﹐以梟秦檜父子夫妻之過。」卽命吏以紙筆給之﹐生辭謝弗獲﹐爲之判曰﹕嘗謂軒轅得六相而助理萬機﹐則神明應至﹔虞舜有五臣以揆持百事﹐而內外平成。苟非懷經天緯地之才﹐曷敢受調鼎持衡之任。今照姦臣秦檜﹐斗筲之器﹐閭閻小人。

𨿽居宰輔之名﹐實乃匹夫之輩。獐頭鼠目﹐同至意以逢迎﹔羊質虎皮﹐阿邪情而謅諛。豈有論道經邦之志﹖全無扶危拯溺之心。久占都堂﹐懷姦謀而肆爲僭分﹐閉塞賢路﹐固寵渥而妒忌賢良。殘傷猶剽掠之徒﹐貪鄙勝穿窬之盜。旣忝職居宰輔﹐而叨任處公臺。惟知黃閣之榮華﹐罔竭赤心之左右。欺君罔上﹐擅行予奪之權﹔嫉善妒能﹐專起冤誅之典。姦宄逾於莽﹑操﹐凶頑尢勝斯﹑髙。以梟獍之心﹐蠍蛇成性。忠臣義士﹐盡陷於羅网之中﹔賊子亂臣﹐咸置於廟廊之上。視本朝如敝屣﹐通敵國若宗親。鴟鷹啄架臂之人﹐猰犬吠豢牢之主。姦心迷暗﹐受詭胡兀朮之私盟﹔凶行荒殘﹐害賢將嶽飛之正命。悍妻王氏﹐不言豹隱﹐而言放虎之難﹔愚子秦熺﹐只顧狼貪﹐不願回鸞之幸。一家同情而穢惡﹐萬民共怒以含冤。𨿽僥幸免乎陽誅﹐其業報還教陰受。數其罪狀﹐書千張繭紙不能盡其詳﹐察此愆尢﹐歷萬劫畜生不足償其責。合行榜示﹐幽顯同知。

生將稿呈上﹐王覽之大喜﹐贊曰「讜正之士也。」生因告曰「姦回受報﹐僕已目擊﹐信不誣矣。其它忠臣義士在於何所﹖願希一見﹐以適鄙懷﹐不勝感幸。」王俛首而思﹐良久乃曰「諸公皆生人中爲王公大人﹐享受天祿三十餘次矣。壽滿天年﹐仍還原所。子旣求見﹐吾請躬導之。」於是﹐登輿而前﹐俾從者殷﹐生於後﹐行五里許﹐但見瓊樓玉殿﹐碧瓦參差﹐朱牌金字﹐題曰「忠賢天爵之府」。旣入﹐有仙童數百﹐皆衣紫綃之衣﹐懸丹霞玉佩﹐執彩幢絳節﹐持羽葆花旌﹐雲气繽紛﹐天花飛舞﹐鸞嘯風唱﹐仙樂鏗鏘﹐異香馥鬱﹐襲人不散。殿上坐者百餘人﹐皆冠通天之冠﹐衣云錦之裳﹐躡珠霓之履﹐玉珂瓊佩﹐光彩射人。絳綃玉女五百餘人﹐或執五明之扇﹐或捧八寶之盂﹐環侍左右。見王至悉降階迎迓﹐賓主禮畢﹐分東西而坐。采女數人﹐執瑪瑙之壺﹐捧玻璃之盞﹐薦龍睛之果﹐傾鳳髓之茶﹐世罕聞見。茶旣畢﹐王乃道生所見之故﹐命生致拜﹐諸公皆答之盡禮﹐同聲贊曰「先生可謂仁者﹐能愛人能惡人矣。」乃具席﹐命生坐於右。生謙退再三﹐不敢當賓禮。王曰「諸公以子斯文﹐故待之厚﹐何用苦辭。」生乃揖謝而坐。王謂生曰「座上皆歷代忠良之臣﹐節義之士﹐在陽則流芳百世﹐身逝則陰享天恩。每遇明君治世﹐則生爲王侯將相﹐黼朝廷﹐功施社稷﹐以輔雍熙之治也。」言罷﹐命朱衣一吏送生還﹐謂生曰「於壽七十有二﹐今復延一紀﹐食肉躍馬五十一年。」生大悅﹐再拜而謝。及辭諸公而出。行十餘里﹐天色漸明。朱衣指謂生曰「日出處卽汝家也。」生挽二吏衣延歸謝之。二吏堅卻不允。再三挽畱﹐不覺失手而釋﹐卽展臂而寢﹐時漏下五鼓矣。

全文完

