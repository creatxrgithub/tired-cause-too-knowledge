序

淄川松齡蒲子有云「曾涇滄海難爲水﹐除卻巫山不是云。」余於經史而外輒喜讀百家小傳稗史野乘。𨿽小說淺率﹐尢必究其原。往往將古事與今事較略是非﹐一日讀《東周列國傳》﹐有鬼谷四弟子日﹕孫臏﹑龐涓﹑蘇秦﹑張儀等輩﹐所載其行事舉止﹐大與昔日總角時讀坊刻所謂孫龐鬥志一書殊異。然傳獨載蘇秦張儀﹐其與孫臏龐涓何略而亡載﹖太史公曰「孫子臏腳﹐兵法以修。」則其人有定矣。而於龐涓何據乎﹖而於鬼谷又何據乎﹐然則經傳旣已亡略﹐坊刻又不可式﹐惟列國一書﹐稍爲上正。第列國亦屬稗史﹐未足全憑。然有孟子所云「晉國天下莫彊」一言可原。其曰「東敗於齊﹐長子死焉」則龐涓有其人矣。今業卜筮談星﹐輒多鬼谷之所傳流﹐𨿽婦人稚子﹐無不知其名而稱道者﹐豈有人獨遺亡於經傳也哉﹖世有出仕而名﹐有不出仕而名。其出仕而名者﹐入於經傳也。何有其不出仕而名者﹐於經傳或難舉而缺略也。余於鬼谷之教人也﹐往者不追﹐來者不拒﹐其定人質﹐如玉工之雕玉﹐遇圓成璧﹐遇方成圭﹐爲學不厭﹐教誨不倦﹐深有合於聖人之行也。至於孫臏忠直可師﹐龐涓殘酷可警﹐有志竟成﹐效季子之初哉﹗實梯滑稽﹐思刻下之張儀也。蓋《列國》之繁﹐坊刻之鄙﹐於是摘取斯編﹐捲列爲之。揣其近理﹐謬加評點﹐也有同余志而省蒲子所言﹐讀百家小傳﹐完實其原﹐以舉經傳缺略﹐有稗於正道者﹐請以是爲剞劂爲。

時乾隆六十年歲次旃蒙單閼授衣之上浣日﹐書於樂志軒中東泖楊澹遊筆。

凡例

﹟坊刻有《孫龐演義》一書﹐甚屬唐突誕妄﹐非惟不揣情理﹐兼文勢鄙陋層出。如朱亥乃田文之勇友﹐而彊扯作魏國大夫。刖足乃剔去人之兩膝蓋骨﹐使不得豎挺行走﹐只好匍匐往來。爲是彼竟指作割去足指爲刖刑。夫足指𨿽去﹐何害行走﹖又言鬼谷先生所授孫臏有三卷天書﹑六甲靈符﹐可以呼使風雨﹐又能隱遁於木幾中﹐復化爲石﹐使誤人肩背。此又西遊上孫行者所爲。夫西遊乃纂發至理﹐皆是寓言﹐借人身之意馬心猿爲首﹐故言西遊眞詮。其文雅其理。原非仙莫道之書﹐亦非仙莫解之書。今孫臏𨿽聰明忠直﹐鬼谷𨿽道髙技博﹐豈亦如孫行者身外法﹐瞬息間變化諸般奇弄﹐以炫耀其術。卽使眞能之﹐亦何取是﹖況萬無是理乎﹗今輯是傳﹐𨿽未知能盡當日之事是非與否﹐然於情理揣度﹐庶幾有得施之於今﹐亦可醒心度之於古﹐不謂無因。

﹟是書𨿽世人所常聞﹐戲演所常見﹐易取重述乎﹖曰﹕世所常聞常見者﹐乃半爲妄說妄演﹐以愚庸惡陋劣之人﹐其義與此書大爲掣謬。蓋未嘗細審其品行良猾﹐是非合事。今集是書﹐師弟朋友﹐處事言論﹐可醒﹐可戒﹐可勸獎﹐如張儀之志﹐𨿽屬反覆狡詐﹐倘遇危險誣在﹐亦可權措其術﹐以解燃眉到懸。但不可常師其道﹐爲心術偏僻耳。

﹟孫臏受剛後﹐繕寫兵祕﹐尙不知龐涓加害。因蒼頭誠見私告﹐遂省及昔日師受錦囊﹐然後爲佯狂詐瘋。演義所載﹐孫臏被刖寫簡﹐以蒼蠅羣聚﹐污墨迹﹐遺「詐風魔」三字。𨿽屬致誠格天﹐究涉支離難拘﹐不可爲信。

﹟凡作書﹐無論經文﹐卽如小說﹐亦須先知其源。約者多所掛漏﹐俚者豈堪入目﹐膚者無能醒心﹐繁者不勝流覽。今此書悉照列國評選﹐稍加增刪﹐去其謬妄穿鑿﹐獨存朴茂﹐自然合理﹐言簡義盡﹐無掛漏不勝之苦﹐讀之惟覺古人可愛﹑可慕﹐醒諸﹐戒諸。

﹟四友志者﹐志孫龐蘇張四人之事也。其四人自始至終﹐成敗利鈍﹐其心術賢姦忠佞﹐有不同處。如孫臏始流離困憊而學道﹐道旣成而慕仕﹐旣仕成而歸隱。其待狡獪友人處﹐疑其太直。其辭爵歸山﹐一無系吝﹐長行不顧﹐何爽絕之致﹗又疑其爲太聰敏。龐涓不念同窗﹐並不念拜結交情﹐卽親受學業﹐尙爾轉背不認﹐何況同類然﹖不過無信義耳。旣不容孫臏同列朝班﹐盡有遣法﹐何至必欲生計殺害﹖此人殘忍已極﹐萬弩自作罪當之。致蘇秦家少有薄田困守﹐亦可慕仕從師﹐逆父母妻婈兄弟﹐跋涉千里﹐不過空歸﹐中人皆有悔心。其反發憤自咎﹐攻苦晝夜﹐富貴必然﹐有志竟成。愼不可三心兩意﹐中道而廢。舉業要者﹐取蘇秦之初哉﹗張儀入楚﹐幾爲楚用﹐而遇鹵莽之昭陽者﹐逃故土時運方至。同一師受﹐同一秦惠王﹐一遇一不遇﹐至於得善終故里。𨿽曰狡猾而成﹐亦是天命所至此。舉論四人之志略者也。上加鬼谷者﹐以別夫子四友云。

﹟是集文𨿽不古奧﹐然有一等﹐但喜淺陋誕妄爲﹐眞有所謂中人以上﹐可以語上﹔中人以下﹐不可語上。如稍近中質﹐先取演義閱過﹐再讀是書﹐詳較實際﹐可通世用﹐可警世悖﹐取其所長﹐去其所短﹐其與荒唐鬼神﹑纏綿男女等事俱無。稚幼讀之﹐興其進業﹔已仕讀之﹐堅其忠貞﹔庶人讀﹐可去狡詐﹔隱居讀﹐可操其志。事無幾許﹐義舉多方。

卷之一上辯才學分科教藝定人質驅鼠傳書

話說河南省在京都西南千五百四十里﹐開封郡爲省會。東西距千二百二十里﹐南北距千二百九十里。東界江南場山﹐西界陜西潼關﹐南界湖北黃安﹐北界直隸成安﹐東南界江南穎州﹐西南湖北襄陽﹐東北山東曹縣﹐西北山西遼州。九府十州九十九縣﹐士民輻輳﹐商賈繹絡﹐太平景象﹐舉一可知其他。

且說河南府地面﹐東有汜水﹐西連陜州﹐南並南陽﹐北通孟縣﹐背河沂流左伊右瀍﹐居天下之中。離省城三百八十里﹐領管十縣﹐其地所出﹐有數種佳品﹐曰﹕

點錫﹐綿綢﹐牡丹﹐瓷器﹐酸棗﹐

羌桃﹐大戟﹐麝臍﹐花綾﹐旋覆花。

郡城東南隅卽嵩山之麓。縣屬登封﹐在古七國時﹐乃周之陽城﹐有一處地面名曰鬼谷。以其山深樹密﹐幽不可測﹐似非人之所居﹐故云鬼谷。內中有一隱者﹐自號道鬼穀子。相傳姓王名栩﹐乃是晉平公時人﹐初時在云夢山與宋人墨翟一同采藥修道。那墨翟不喜娶妻子成家立業﹐發誓立願雲遊天下專一濟人。利物拔其苦厄﹐救其危難。此乃修身養性的大題目﹐不比那凡人在著名利中鉆轉。

那王栩與墨翟分別之後﹐也不居云夢山中﹐就隨意遊玩﹐尋山問水。一日來到這鬼谷山上﹐見有此天造地設的去處﹐便潛住其中﹐人但稱他爲鬼谷先生。不想那鬼穀子才學淵深﹐通天徹地﹐兼及幾家學問﹐人不能較量。你道他那幾家學問﹖

一日﹐數學﹐日星象緯﹐在其掌中﹐古往察來﹐言無不驗﹔

二日﹐兵學﹐六韜三略﹐變化無窮﹐在陣行兵﹐鬼神莫測﹔

三日﹐遊學﹐廣記多聞﹐明理審勢﹐出詞吐辯﹐萬口莫當﹔

四日﹐出世學﹐修眞養性﹐服食引導﹐祛病延年﹐沖舉可俟。

這先生旣知仙家沖舉之術﹐爲何屈身世間﹐不去獨自料理自家﹖只爲要度幾个聰明弟子﹐同歸仙境。所以﹐他借這个鬼谷棲身。初時偶然入市﹐爲人占卜﹐所言吉凶﹐休咎應驅如神。漸漸有人慕學其術。先生只看來學者資性﹐近著那一家學問﹐便以其事授之﹐一來成就些人才﹐爲七國之用。二來就訪求仙骨﹐共理出世之事。他住在這谷中﹐也不計年數。弟子來就學者﹐不知多少。先生來者不拒﹐去者不迫。就中單說同時四个有名的弟子﹐你道是誰人﹖卻就是那﹕

孫臏﹐龐涓﹐

蘇秦﹐張儀。

那孫臏﹐乃齊國人﹐孫武之孫。張儀﹑龐涓俱魏國人。惟蘇秦近居洛陽。臏與涓結爲兄弟﹐同學兵法﹔秦與儀﹐結爲兄弟﹐同學遊說。各爲一家之學。

那龐涓學兵法﹐三年有餘﹐自以爲能。忽一日﹐爲汲水故﹐偶然行至山下﹐聽見路人傳說﹐魏國厚幣招賢﹐訪求將相。龐涓心動﹐汲了水來放下﹐欲辭先生下山﹐往魏國應聘﹐又恐先生不肯放去﹐心下躊躇﹐欲言不言。先生見貌等情﹐早知其意﹐笑謂龐涓道﹕「你時運已至﹐何不下山﹐求取富貴。」龐涓聞了先生之言﹐正中其懷。向前跪而請道﹕「弟子正有此意﹐未審此去可得意否﹖」先生道﹕「你去摘取山花一枝﹐我爲你占之。」

龐涓領命下山﹐尋取山花。此時正是六月炎天﹐百花開過﹐沒有山花。龐涓左盤右轉﹐尋毅多時﹐止覓得艸花一莖﹐連根拔起﹐欲待呈與先生。忽又想道﹐此花質弱身微﹐不爲大器﹐便棄擲於地。又往他處﹐尋覓了一回﹐可怪絕無他花。只得轉身將先前所取艸花﹐藏於袖內﹐回復先生道﹕「山中沒有花枝。」先生道﹕「旣沒有花﹐你袖中所藏何物﹖」涓不能隱諱﹐只得取出呈上。其花離土方久﹐又經日色已半萎矣。先生道﹕「你知此花之名乎﹖乃馬兒鈴也。一開十二朵﹐爲汝榮盛之年數﹐采於鬼谷﹐見日而萎﹐鬼傍加委﹐汝之出身必於魏國。」龐涓暗暗稱奇。先生又道﹕「但你不合見欺﹐他日必以欺人之事還被人欺﹐不可不戒。我有八字﹐你牢記在心﹕遇羊而榮﹐遇馬而瘁。」

龐涓再拜道﹕「吾師大教﹐敢不書紳。」臨行之日﹐孫臏送他下山。龐涓道﹕「某與兄有八拜之交﹐誓同富貴。此行若有進身之階﹐必當舉薦吾兄﹐同立功業。」孫臏道﹕「吾弟此言﹐果眞實否﹖」龐涓立誓道﹕「弟若謬言﹐當死於萬箭之下﹗」孫臏道﹕「多謝厚情﹐何須如此重誓﹗」兩下流淚而別。

孫臏還山﹐先生見他淚容﹐問道﹕「你惜龐涓之去麼﹖」孫臏道﹕「同學之情﹐何能不惜﹖」先生道﹕「你道龐生之才堪爲大將否﹖」臏答道﹕「承師教學已久﹐何爲不可﹖」先生搖首道﹕「全未﹐全未﹗」臏大驚﹐請問其故﹐先生不言。到了次日﹐向眾弟子道﹕「我夜間惡聞鼠聲﹐汝等輪流值宿﹐爲吾驅鼠。」

眾弟子如命。其夜輪著孫臏值宿﹐先生向枕下取出一卷文書﹐告臏道﹕「此書乃汝祖《孫武子兵法》十三篇﹐向因汝祖獻於吳王闔閭。闔閭用其族﹐大破楚師。後闔閭惜此書﹐不欲廣傳於人﹐乃置以鐵櫃﹐藏於姑蘇臺屋楹之內。自越王勾踐用範蠡﹑文種計﹐選進西施﹑鄭旦二美女﹐以迷吳王之心﹔又饋大木以成其策臺娛樂﹐勞苦百姓以逸待疲﹐遂滅吳倡霸。又將姑蘇臺焚毀﹐故此書不傳。因吾向與汝祖有交﹐求得其書﹐親爲注解﹐行兵祕密盡在其中。未嘗輕授一人﹐今見子心術忠厚﹐特以付子。」孫臏歡然道﹕「弟子少失父母﹐遭國家多故﹐宗族離散﹐𨿽知祖父有此書﹐實未傳領。吾師旣有注解﹐何不並傳之龐涓而獨授於臏也﹖」先生笑道﹕「得此書者﹐善用之爲天下利﹐不善用之爲天下害。涓非佳士﹐豈可輕付哉﹖」於是孫臏接書﹐攜歸自己臥室﹐受先生命﹐不敢私與眾弟子觀看。閉戶獨自拂幾焚香﹐將書卷攤置案上﹐逐篇依次細讀。那十三篇﹕

一日﹐始計篇。二日﹐作戰篇。

三日﹐謀攻篇。四日﹐軍形篇。

五日﹐兵勢篇。六日﹐虛實篇。

七日﹐軍爭篇。八日﹐九變篇。

九日﹐行軍篇。十日﹐地形篇。

十一日﹐就地篇。十二日﹐火攻篇。

十三日﹐用間篇。

這兵書篇法﹐眞通天徹地之才﹐神出鬼沒之機﹐加之注釋精詳﹐心無阻滯畱難﹐孫臏得之﹐如獲珍寶﹐晝夜研誦。三日之後﹐先生遽向孫臏索取原書。臏出諸袖中﹐雙手繳還先生。先生逐篇盤問﹐臏對答如流﹐一字不遺。先生喜悅道﹕「子用心如此﹐汝祖爲不死矣。」

再說龐涓別了孫臏﹐一逕來至魏國﹐以兵法幹相國王錯。錯薦於惠王﹐龐涓入朝之時﹐正值庖人進蒸羊於惠王之前。惠王方舉筋﹐涓私喜道﹕「吾師言遇羊而榮﹐斯不廖矣。」惠王見龐涓一表人物﹐放箸而起﹐迎而禮之。龐涓再拜﹐惠王扶住。問其所學﹐涓對道﹕「臣學於鬼谷先生之門﹐用兵之道﹐頗得其精。因指畫敷陳﹐傾到胸中﹐惟恐不盡。」惠王又問道﹕「吾國東有齊﹐西有秦﹐南有楚﹐北有韓﹑趙﹑燕﹐皆勢均力敵。而趙人奪吾中山﹐此仇未報﹐先生何以策之﹖」龐涓道﹕「大王不用微臣則已﹐如用微臣爲將﹐管教戰必勝﹐攻必取。可以兼並天下﹐何憂六國哉﹗」惠王道﹕「先生大言﹐得無難踐乎﹖」涓答道﹕「臣自揣所長﹐實可操六國於掌中﹐若委任不效﹐甘當伏罪。」

惠王大悅﹐遂拜龐涓爲元帥﹐兼軍師之職。涓子龐英﹐侄龐蔥﹑龐茅﹐俱爲列將。涓隨練兵訓武。先侵衛﹑宋諸小國﹐屢屢得勝。宋﹑魯﹑衛﹑鄭諸君相約聯翩來朝﹐適齊兵侵境﹐涓復禦卻之﹐遂自以爲不世之功﹐不勝誇詡。

時墨翟遨遊名山﹐偶過鬼谷采友﹐一見孫臏﹐與之談論﹐深相契合。遂謂臏道﹕「子學業已成﹐何不出就功名﹐而久淹山澤耶﹖」孫臏答道﹕「吾有同學龐涓﹐出仕於魏國﹐相約得志之日必爲援引。吾是以待之﹗」墨翟道﹕「今龐涓見爲魏將﹐吾爲子入魏以察涓意。」墨翟辭去﹐逞至魏國。聞龐涓自恃其能﹐大言不慚﹐知其無援引孫臏之意。乃以野服求見魏惠王。惠王素聞墨翟之名﹐降階迎入﹐叩以兵法。墨翟指說大略﹐惠王大喜﹐欲畱任官職。墨翟固辭道﹕「臣山野之性﹐不習衣冠。所知有孫武子之孫名臏者﹐眞大將之才﹐臣萬分不及﹐見今隱於鬼谷﹐大王何不召之﹖」惠王道﹕「孫臏學於鬼谷﹐乃是龐涓同門﹐卿謂二人所學孰勝﹖」墨翟道﹕「臏與涓𨿽則同學﹐然臏獨得乃祖祕傳。𨿽天下無其對手﹐況龐涓乎﹗」

墨翟辭往他方。惠王卽召龐涓問道﹕「聞卿之同學有孫臏者﹐獨得孫武子祕傳。其才天下無比﹐將軍何不爲寡人召之﹖」龐涓答道﹕「臣非不知孫臏之才﹐但臏是齊人﹐宗族皆在於齊。今若仕魏﹐必先齊而後魏﹐臣是以不敢進言。」惠王道﹕「士爲知己者死﹐豈必待本國之人而後可用乎﹖」龐涓答道﹕「夫王旣欲召孫臏﹐臣卽當作書去致。」龐涓口𨿽應語﹐心下躊躇﹐魏國兵權﹐只在吾一人之手。若孫臏到來﹐必然奪寵。旣魏王有命﹐不敢不依﹐且待來時﹐生計害他﹐阻其進用之路﹐卻不是好﹖遂面修書一封﹐呈上惠王。惠王用駟馬髙車﹑黃金﹑白璧﹐遣人帶了龐涓之書﹐一逕望鬼谷來聘取孫臏。臏拆書來看﹐略曰﹕

涓托兄之庇﹐一見魏王卽蒙重用。臨岐援引之言﹐銘心不忘。今特薦於魏王﹐來卽驅馳赴召﹐共圖功業。

孫臏將書呈與鬼谷先生。先生知龐涓已得時大用﹐今番有書取用孫臏﹐竟無一字問候其師﹐此乃刻薄忘本之人﹐不足計較。但龐涓生性驕妒﹐孫臏若去﹐豈能兩立﹖欲待不容他去﹐又見魏王使命鄭重﹐孫臏已自行色匆匆不好阻當。亦使臏取山花一枝﹐卜其休咎。此時九月天气﹐臏見先生几案之上﹐瓶中供有黃菊一枝﹐遂拔以呈現上﹐卽時復歸瓶中。先生乃斷道﹕「此花現被殘折﹐不爲完好﹐但性耐歲寒﹐經霜不落。𨿽有殘害﹐不爲大凶﹐且喜供養瓶中﹐爲人愛重。瓶乃範金而成﹐鐘鼎之屬﹐終當威行霜雪﹐名勤鼎鐘矣。但此花再經提拔﹐恐一時未能得意﹐仍舊歸瓶﹐汝之功名﹐終在故土。吾爲汝增攺其名﹐可圖進取。」遂將孫臏賓字左邊加了一月爲臏﹐臏卽書臏﹐乃別刑之名。今鬼穀子攺孫賓爲孫臏﹐明明知後日有別足之事。但天機不肯泄漏耳﹗豈非異人哉﹖髯翁有詩云﹕

山花入手知休咎﹐試比蓍龜倍有靈。

卻笑當今賣卜者﹐空將鬼谷書占形。

這鬼穀子見孫臏臨行﹐又授以錦囊一枚。分付必遇至急之地﹐方可開看。孫臏受領拜辭先生﹐隨魏王使者下山﹐登車而去。蘇秦﹑張儀時在傍﹐俱有欣羨之色。相與計議來稟﹐亦欲辭歸﹐求取功名。先生道﹕「天下最難得者﹐聰明之士。以汝二人之質﹐若肯灰心學道﹐可致神仙。何苦要碌碌塵埃﹐甘爲浮名虛利所驅逐也﹖」秦儀同聲回答道﹕「夫良材不終朽於巖下﹐良劍不終祕於匣中。日月如流﹐光陰不再。某等受先生之教﹐亦欲乘時建功﹐圖个昭揚後世耳。」不知這先生肯放二人下山否﹖且看下回分解。

鬼谷地名有二。一說在登封﹐又一說按地圖所言﹐在江西廣信府貴溪縣﹐有鬼谷山。上有蘇秦臺﹑張儀井﹐又有鬼谷洞﹐相傳鬼穀子嘗隱此。入必以燭﹐可容數千人﹐號第十五洞天。𨿽莫可實擬﹐其處必然不是捏造。得來如呂祖師之煉丹洞﹐張眞人之龍虎山﹐濟顚僧之運木井。又茅山上有三洞﹐深不可測﹐二洞皆淺﹐一洞頗深。有持燭以進﹐上如屋舍﹐穹隆石無斷續處。行一二里﹐有澗水橫截﹐響如奔馬。愈進愈廣﹐窮於燭而止﹐則天造地設的洞府﹐固亦有之。又不獨靈鷙峯爲飛來﹐雷峯塔爲怪異。今之讀古書者﹐輒以寓言目之﹐使幼讀者紊亂於中﹐莫能別其是非﹐而不以情理揆之﹐以意逆之﹐謂得之是已。如鬼穀子立數家之學﹐其曰數學﹐卽天文﹔兵學卽武事﹔遊學爲通今博古﹐卽孟子所謂先覺覺後覺﹐至於萬口莫當﹐俱在「明理審勢」四字中出。惟出世學﹐如孫﹑龐﹑張﹑蘇四子之才﹐尙不肯學。況今之世乎﹖又不但逐榮利﹑企權豪﹐常恐困之而已。初余亦不能信﹐及讀《長生詮要》《修眞祕旨》等書﹐理明詞悉無可議。其某是某﹐非眞至言﹑格言﹐可敬可羨﹐縱沖舉不可期。而祛病延年有是來矣﹐抑亦不失爲善人。

龐涓學三年有餘﹐便道自以爲能﹐莫說三年就是三十年也無用。憑你大聖大賢﹐從來只有虛心下問。如黃帝問道廣成﹐孔子問禮老聃﹐太史公周行天下﹐猶惓惓顧問鄕老村夫。而龐涓𨿽遭遇明師﹐有了自以爲是之心﹐卽如重授十三篇兵祕﹐亦不得善終其身。何則心術早壞故也。

龐涓旣得花﹐復棄委之﹔而仍取所棄之花﹐其貪心早露。如今之婦女欲梳好髻﹐其發旣已稀疏﹐容貌又復醜陋﹐而心終不能忘情於色﹐必欲假他發以雜之﹐脂粉以塗之。吾益服徳公子荊一苟字矣。

心直忠厚大爲難遇﹐於四子中偶得孫臏爲忠厚。今人輒言﹐忠厚爲無用之別名﹐正是龐涓匹敵。噫﹗豈不聞素以爲絢﹐禮後乎等語﹐不知其解作何說﹖

鬼谷斷語俱從理出。余偶適城市廟中有測字﹐生在廟西廂房﹐椅桌踞坐﹐儼若長者。環立多人﹐亹亹聽言﹐皆諸生輩。一人問婚成否﹐隨拈一漸字﹐測者斷曰成。因取筆書板道﹐左邊爲水﹐右邊爲刀﹐以刀斫水﹐豈能斷乎﹖又將斤加斷爲斷字﹐車加辵爲連字﹐曰藕斷絲連。復將斤加辵作近字﹐曰自去自來梁上燕﹐相親相近水中鷗﹐後婚果成。且未究其成不成﹐但究其理之明不明﹐則有合放鬼谷所斷。至於「遇羊而榮﹐遇馬而瘁」﹐常人所不能及﹐而亦不能彊說。

孫﹑龐兩人皆以花占休咎﹐花亦不同﹐時亦不同﹐斷亦不同﹐取花亦不同﹐心術亦不同。龐涓費心尋毅多時﹐止覓一艸花﹐又不愼取﹐而孟浪連根拔起。又思質弱而棄﹐轉輾尋覓﹐仍取所棄之花﹐不卽呈獻﹐陰納於袖。直待先生說出﹐始爲享奉。其心之猾詐無常﹐欺君罔上﹐妒賢妨能﹐妄自尊大﹐忌刻苟毒﹐早已定論。所謂誠於中﹐形於外﹐要知未來﹐先察已往。而孫子亦使取花占之﹐坦然就先生几案﹐取瓶菊呈上﹐卽復歸瓶﹐同一取花﹐一暴躁﹐一靜逸﹐宛然想見二人心術。圯上老人授書也﹐折張子房少年剛暴之气﹐故令取履納履。鬼谷先生欲授書於孫臏﹐同一少年而气享有異﹐早知孫臏之爲人。故直設驅鼠以愚眾子弟﹐卽出兵祕十三篇以授之﹐並告其所自來。是其師生莫逆處。又非比龐涓﹑蘇秦﹑張儀等同一師弟也。

孫臏送龐涓下山﹐時涓許以他日富貴﹐必相援引。而臏以此言﹐果眞實否激之﹐似臏素知涓言語不足憑信﹐故有此問。及臏旣至魏國任﹐涓掇拾是非﹐釀成大禍﹐險至殺身。𨿽曰明槍易躲﹐隱惡難備﹐亦腹粗心﹐坦率未檢。處其席中﹐探取兵法來源。有曰愚弟昔日亦蒙先生傳授﹐遺忘等語。臏獨不記先生向日授書時言涓非佳士﹐豈可輕付等語﹖縱信龐涓重誓﹐遂不省昔日師告之言乎﹖觀於此者﹐斯知言顧行﹐行顧言﹐不獨施諸己﹐亦須及人。

孫臏非但忠直可嘉﹐卽記性亦大爲難遇。以十三篇兵祕加以注釋等字﹐其書已成部矣﹐非經年累月莫可議其短長﹐況三日乎﹖以潔白之質得良師善教﹐素以爲絇自是其色﹐迥異倍常。

顏子云「無伐善﹐無施勞。」龐涓初見惠王﹐便用虛誇﹐無一實語﹐只有甘當伏罪爲可采。猶今之無用官員﹐只貪財貨娛快目前﹐不計身後。偶爲良言相告﹐利害切身﹐輒言做此腦袋不著﹐正是龐涓一流人。

墨翟之識人﹐亦可謂賢矣。其薦賢獎才亦可謂當矣。拔友之難﹐成友之志﹐而師弟不居其功﹐可謂廉矣。其行事隱現莫測﹐徒費跋涉﹐不畏繁勞﹐舉賢薦能﹐毫無利欲﹐可謂義矣。然而難免聖人之責﹐亦爲之大道不明故也。

龐涓無義﹐已不待言。然其寄孫臏書﹐未及問安先生者﹐或偶出於意﹐略亦未可知。尙責伊刻薄忘本小人﹐今觀爲子弟者﹐於先生處多所狡詐﹐及自立家﹐則又傲慢跋扈﹐不足與校﹐豈非龐涓之罪人乎﹖

龐涓嫉妒孫臏處﹐與東吳周瑜無二。但孫子與武侯品行𨿽同﹔居正而才志迥異。孫子太忠處﹐在乎信義全交。武侯太忠處﹐在乎盡力托孤。盡力托孤﹐甘受嘔血﹐全交信義而受刖足﹐嘔血死忠名存竹帛。則足遠利身列帝鄕﹐蓋孫子忠直﹐已輸武侯智識數分﹐武侯名利﹐已輸孫子歸眞數分。一死爲忠﹐一辭爲仙﹐二人可爲兩得其當。

周瑜欲害武侯﹐而竟死於武侯之計。龐涓欲害孫子﹐而竟死於孫子之箭。然周瑜當日非妒武侯之才﹐乃因有一漢昭烈在故也。若龐涓則竟可薦孫子居於己上﹐也不爲過。如此忠直人﹐豈測其負心乎﹗自知才學不及﹐卽使果然探得十三篇兵祕到手﹐又結果害了他性命。如鬼谷所云「善用之爲天下利﹐不善用之爲天下害」﹐「吾知其亦必不善終。」何則凡嫉能妒才之人﹐再不使於一事。如賭錢人錢盡爲戒﹐若偶爲得鈔﹐甘忍凍餓而必輸於場中爲休。猶此看來﹐龐涓之才學不及周瑜﹐其殘酷忌刻又不如遠甚。

蘇秦﹑張儀欲辭行﹐道而云「日月如流﹐光陰不再。」旣知景短﹐何不灰心﹖從師懇求出世﹐以免輪回。況際遇難得﹐明師反欲走紅塵擾攘之中﹐而行不可測之途﹐不思仕路迍邅﹐況後果一遭試秦不利﹐一幾死於楚臣之手乎﹖縱賺得富貴到手﹐向榮華本久﹐𨿽性行聰達﹐實未能免俗。

《仙經》云「心天無點翳﹐性地絕塵飛。」原是要人迸去﹐凡俗觀範蠡之與子房﹐直待功業成後﹐才肯灰心﹐從道遁身遠隱。然蠡如神龍云隱﹐或藏或現﹐旣泛舟歸湖﹐復又出仕齊國﹐稱陶朱公﹐不知所終。𨿽質美天成﹐惜無師授。子房亦天資聰慧﹐醒世俗之非常﹐悟人情之反覆﹐同蠡見機﹐甘辭富貴﹐輕葉妻孥。若非赤松先生汲引指示﹐亦不過迹深山﹐與鳥獸爲羣耳。故曰仙必有師。今儀秦親受鬼谷先生﹐得此良師﹐參論至道。帝鄕可待如行走迷路﹐倩人指引。指引明白簡捷﹐則不窮再問﹐如支離渾淆﹐則前程莫擬。故我言﹐蘇﹑張二人﹐從鬼谷學者﹐𨿽幸得良師﹐而實不幸得妙道也。

卷之一下忌刻小人行毒計忠直良友詐風魔

卻說蘇秦﹑張儀於鬼谷先生處學遊說﹐這日看見魏王賫金璧聘孫臏去後﹐他二人未免見食流涎﹐也欲求取富貴。先生道﹕「你兩人中肯畱一人與吾作伴否﹖」秦﹑儀皆執定欲行﹐無肯畱者。先生彊之不得﹐嘆道﹕「仙才之難如此哉﹗」乃爲之各占一課﹐斷道﹕「秦先吉後凶﹐儀先凶後吉。秦說先行﹐儀當晚達﹐吾觀孫﹑龐二子勢不相容﹐必有吞噬之事。汝二人異日宜互相推讓﹐以成名譽。勿傷同學之情。」二人稽首受教。先生又將書一本分贈二人﹐秦﹑儀觀之﹐乃《太公陰符篇》也。「此書弟子久已熟誦﹐先生今日見賜﹐有何用處﹖」先生道﹕「汝𨿽熟誦﹐未得其精。此去若未能得音﹐只就此篇探討﹐自有進益。我亦從此逍遙海外﹐不復畱於此谷矣。」

秦﹑儀旣別﹐去不數日。鬼穀子亦浮海爲蓬島之遊﹐或云已仙去矣。

再說孫臏行至魏國﹐卽寓於龐涓府中﹐臏謝涓舉薦之恩﹐涓有徳色。臏又述鬼谷先生攺賓爲臏之事。龐涓驚道﹕「臏非佳語﹐何以攺易﹖」臏道﹕「先生之命不敢違也。」

次日同入朝中﹐謁見惠王。惠王降階迎接﹐其禮甚恭。臏再拜﹐奏道﹕「臣乃村野匹夫﹐過蒙大王聘禮﹐不勝慚愧。」惠王道﹕「墨子甚稱先生獨得孫武祕傳。寡人望先生之來﹐如渴思飲。今蒙降重﹐大慰平生。」遂問龐涓道﹕「寡人欲封孫先生爲副軍師之職﹐與卿同掌兵權﹐卿意如何﹖」龐涓答道﹕「臣與孫臏﹐同窗結義﹐臏乃臣之兄也。豈可以兄爲副﹐不若權拜客卿﹐俟有功績﹐臣當讓爵﹐甘居其下。」惠王準奏﹐卽拜臏爲客卿﹐賜第一區﹐亞於龐涓。客卿者﹐半爲賓客﹐不以臣禮加之。外示優崇﹐不欲分兵權於臏也。

自此孫龐二人﹐頻相往來。龐涓想道﹕「孫子旣有祕授﹐未見吐露。必須用意探之。」遂設席請酒﹐酒中因談及兵機﹐孫子對答如流。及孫子問及龐涓數節﹐涓不知所出﹐乃佯問道﹕「此非孫武子兵法所載乎﹖」臏全不疑慮﹐答道﹕「然也。」龐涓道﹕「愚弟昔日亦蒙先生傳授﹐自不用心﹐遂至遺忘。今日借觀﹐不敢忘報。」孫臏道﹕「此書經先生注解詳明﹐與原本不同。先生止付看三日﹐便卽取去﹐亦無錄本。」龐涓道﹕「吾兄還記得否﹖」孫臏道﹕「依稀尙存記憶。」涓心中巴不得便求傳授﹐只是一時難以驟逼。過了數日﹐惠王欲試孫臏之能﹐乃閱武於教場。使孫﹑龐二人各演陣法。龐涓布的陣法﹐孫臏一見卽便分說﹐此爲某陣﹐用某法破之。孫臏排成一陣﹐龐涓茫然不識﹐私問於孫臏。腹答道﹕「此卽顚到入門陣也。」涓又問道﹕「有變乎﹖」臏答道﹕「攻之則變爲長蛇陣矣。」龐涓探了孫臏說話﹐先報惠王道﹕「孫子所布乃顚到入門之陣﹐可變長蛇陣也。」已而惠王問於孫臏﹐所對相同。惠王以龐涓之才﹐不弱於孫臏﹐心中愈喜。只有龐涓回府﹐思想孫子之才﹐大勝於吾。若不除之﹐異日必爲他欺壓。心生一計﹐於相會中間私叩孫子道﹕「吾兄宗族俱在齊邦﹐今兄已仕魏國﹐何不遣人迎至此間﹐同享富貴。」孫臏見問﹐乃垂淚言道﹕「子𨿽與吾同學﹐未悉吾家門之事也。吾四歲喪母﹐九歲喪父﹐有於叔父孫喬身畔。叔父仕於齊康公爲大夫﹐及田大公遷康公於海上﹐盡逐其故臣﹐多所誅戮﹐吾宗族離散。叔與從兄孫平﹑孫卓挈我避難奔周﹐因遇荒歲﹐復將我傭於周北門之外﹐父子不知所往。吾後來年長﹐聞人言鬼谷先生道髙而心慕之﹐是以單身往學。又復數年﹐家鄕杳無音信。豈有宗族可問哉﹖」龐涓復問道﹕「然則﹐兄長亦還憶故鄕墳墓否﹖」孫臏道﹕「人非艸木﹐能忘本原﹖先生於臨行之際﹐囑吾道﹕『汝之功名﹐終在故上。』今已作魏臣﹐此話不須提起矣。」龐涓探了口气﹐佯應道﹕「兄長之言甚當﹐大丈夫隨地立功名﹐何故鄕也。」

約過半年﹐孫臏所言都已忘懷了。一日朝罷﹐方回。忽有一漢子﹐似山東人語音﹐問人道﹕「此位是孫客卿否﹖」臏隨喚入府﹐叩其來歷。那人道﹕「小子姓丁名乙﹐臨淄人氏。在周客販﹐令兄有書信托某﹐送到鬼谷。聞貴人已得仕魏邦﹐迂路來此。」說罷將書信呈上。孫臏接書在手﹐拆而觀之﹐略云﹕

愚兄平﹑卓字達賢弟賓親覽﹐吾自家門不幸﹐宗族蕩散﹐不覺已三年矣。向在宋國爲人耕牧﹐汝叔一病卽世。異鄕零落﹐苦不可言。今幸吾王盡釋前嫌﹐招還故里。政欲奉迎吾弟重立家門﹐聞吾弟就學鬼谷。良玉受琢﹐定成偉器。玆因某客之便﹐作書報聞﹐幸早爲歸計﹐兄弟復得見。

孫臏得書﹐認以爲眞﹐不覺悲傷大哭。丁乙道﹕「承賢兄分付﹐勸貴人早早還鄕﹐骨肉相聚。」孫臏道﹕「吾已仕於此﹐此事不可造次。」乃款待丁乙飲酒﹐付以回書。前面亦敍思鄕之語﹐後云弟已仕魏﹐未可便歸俟。稍有建立﹐然後徐爲首丘之計。送丁乙黃金一錠爲路費﹐丁乙得了回書﹐當下辭去。誰知來人丁乙﹐乃自龐涓手下心腹徐甲也。龐涓套問孫臏﹐來人姓名﹐遂僞作孫平﹑孫卓手書﹐教徐甲假稱客商丁乙﹐投見孫子。孫子兄弟自少分別﹐連筆迹都不分明﹐遂認以爲眞了。

龐涓誆得孫臏回書﹐遂仿其筆迹﹐攺後數句云「弟今𨿽卦仕魏國﹐但故土難忘。心殊懸切﹐不日當圖歸計﹐以盡手足之歡。儻或齊王不棄﹐微長自當盡力報效。」於是入朝私見魏王﹐請屏去左右﹐將僞書呈上言「孫臏有背魏向齊之心﹐近日私通齊使﹐取有回書。臣遣人邀截﹐於郊外搜得在此。」惠王看書畢﹐乃言道﹕「孫臏心懸故土﹐豈以寡人未能重用﹐不盡其才那﹖」涓奏道﹕「臏祖孫武子爲吳王大將﹐後來仍舊歸齊。父母之邦﹐誰能忘情。大王𨿽重用臏﹐臏心已戀齊﹐必不能爲魏盡力。且臏才不下於臣﹐若齊用爲將﹐必然與魏爭雄。此大王異日之患也。不如殺之。」惠王道﹕「孫臏應召而來﹐今罪狀未明﹐遽然殺之。恐天下議寡人之輕士也。」涓又奏道﹕「大王之言甚善。臣當勸諭孫臏﹐儻肯畱魏國﹐大王重加官爵。若其不然﹐大王發到微臣處議罪﹐微臣自有區處。」

龐涓辭了惠王﹐往見孫子。因問道﹕「聞兄已得千金家報﹐有之乎﹖」那孫臏是忠直之人﹐全不疑慮忌諱﹐遂應道﹕「果然。」因備述書中要他還鄕之意。龐涓道﹕「弟兄久別﹐思歸人之至情。兄長何不於魏王前﹐暫給一二月之假﹐歸省墳墓﹐然後再來。」孫臏道﹕「恐主公見疑﹐不允所請。」龐涓道﹕「兄試請之﹐弟當從旁力贊。」孫臏道﹕「全仗賢弟玉成。」

是夜龐涓又入見惠王﹐奏道﹕「臣奉大王之命﹐往諭孫臏。臏意必不願畱﹐且有怨望之語。若目下有表章請假﹐主公便發其私通齊使之罪。」惠王點頭。

次日﹐孫臏果然進上一通表章﹐乞假月餘還齊省墓。惠王見表大怒﹐批表尾云「孫臏私通齊使﹐今又告歸﹐顯有背魏之心﹐有負寡人委任之意。可削其官爵﹐發軍師府問罪。」

軍政司奉旨﹐將孫臏拿到軍師府﹐來見龐涓。涓一見﹐佯驚道﹕「兄長何爲至此﹖」軍政司宣惠王之命﹐龐涓領旨。訖問臏道﹕「吾兄受此奇冤﹐愚弟當於王前力保。」言罷﹐命輿人駕車﹐來見惠王。奏道﹕「孫臏𨿽有私通齊使之罪﹐然罪不至死。以臣愚見﹐不若剛而黥之﹐使爲廢人﹐終身不能退歸故土。旣全其命﹐又無後患﹐豈不兩全。微臣不敢自專﹐特來請旨定奪。」惠王道﹕「卿處分最善。」

龐涓辭回本府﹐向孫臏道﹕「魏王十分惱怒﹐欲加兄極刑。愚弟再三保奏﹐恭喜得全性命。但須剛足黥面﹐此乃魏國法度。非愚弟不盡力也。」孫臏嘆道﹕「吾師云𨿽有殘害﹐不爲大凶。今得保全首領﹐此乃賢弟之力﹐不敢忘報。」龐涓遂喚過刀斧手﹐將孫臏綁住﹐剔去雙膝蓋骨。孫臏大叫一聲﹐昏絕到地﹐半晌方醒。又用鍼刺面﹐成私通外國四字﹐以墨塗之。

龐涓假意啼哭﹐以刀瘡藥敷臏之兩膝﹐用帛纏裹。使人擡至書館﹐好言撫慰﹐好食將息。約過了月餘﹐孫臏瘡口已合﹐只是膝蓋旣去﹐兩腿無力﹐不能行動﹐只好盤足而坐。髯翁有詩云﹕

易名臏字禍先知﹐何待龐涓用計時。

堪笑孫君太忠直﹐尙因全命感恩私。

那孫臏已成廢人﹐終日受龐涓三餐供養﹐甚不過意﹐思欲圖報其徳。一日龐涓步進書館﹐閒論間﹐乃祈求孫臏傳示鬼穀子注解《孫武兵書》。臏慨然應允。涓隨給以木簡﹐要他繕寫。臏寫未及十分之一﹐有蒼頭名喚誠兒﹐龐涓使他伏事孫臏。誠兒見孫子無辜受在﹐反有憐憫之意。忽龐涓召誠兒至前問﹕「孫臏繕寫﹐日得幾何﹖」誠兒道﹕「孫將軍爲兩足不便﹐長眠短起﹐每日只寫得二三策。」龐涓怒道﹕「如此遲慢﹐何日寫完﹗汝可與吾上緊催促。」誠兒退問涓近侍道﹕「軍師央孫君繕寫﹐何必如此催追﹖」近侍答道﹕「汝有所不知﹐軍師與孫君﹐外𨿽相卹﹐內實相忌。所以全其性命﹐單爲欲得兵書耳。繕寫一完﹐便當絕其飲食。汝切不可泄漏。」

誠兒聞知此信﹐密告於孫子。孫子大驚﹐原來龐涓如此無義﹐豈可傳以兵法﹖又想道若不繕寫﹐他必然發怒﹐吾命旦夕休矣﹗左思右想﹐欲求自脫之計。忽然想著鬼谷先生臨行時付吾錦囊一个﹐囑道到至急時方可開看﹐今其時矣。遂將錦囊啟視﹐乃黃絹一幅﹐中間寫著「詐風魔」三字。臏領會道﹕「原來如此。」

當日晚餐方設﹐孫臏正欲舉筋﹐忽然昏憒作嘔吐之狀﹐良久發怒﹐張目大叫道﹕「汝何以毒藥害吾﹖」將瓶甌悉拉於地﹐取寫過木簡向火焚燒﹔撲身到地﹐口中含糊罵署不絕。誠兒不知是詐﹐慌忙奔告龐涓。涓次日親自來看﹐臏痰涎蒲面﹐伏地呵呵大笑﹐忽然大哭。龐涓問道﹕「兄長爲何而笑﹐爲何而哭﹖」孫臏道﹕「吾笑者笑魏王欲害吾命。吾有十萬天兵相助﹐能柰吾何﹖吾哭者哭魏邦沒有孫臏﹐無人作大將也。」說罷復睜目視涓﹐磕頭不已。口中叫鬼谷先生﹐乞救吾孫臏一命。龐涓道﹕「吾是龐某﹐休得錯認。」那孫臏牽住了龐涓之袍﹐不肯放手﹐亂叫先生救命。龐涓命左右扯脫﹐私問誠兒道﹕「孫子病癥幾時發的﹖」誠兒道﹕「是夜來發的。」涓上車而去﹐心中疑惑不已。恐其佯狂詐變﹐欲試其眞僞。命左右拖入豬圈中﹐糞穢狼籍﹐臏披髮覆面﹐到身而臥。再使人送酒食與之﹐詐云「吾小人哀憐先生被別﹐聊表敬意。元帥不知也。」

孫子早曉得是龐涓之計﹐故爲怒目猙獰﹐罵道﹕「汝又來毒我麼﹖」將酒食傾番地下。使者乃拾豬屎及泥塊以進﹐臏取而啖之。於是還報龐涓﹐涓道﹕「此眞中狂疾不足爲慮矣。」

自此縱放孫臏﹐任其出入。這孫臏有時朝出晚歸﹐仍臥豬圈之內﹐有時或出而不返﹐混宿市井之間。或談笑自若﹐或悲號不已。市人認得是孫客卿﹐憐其病廢﹐多以飲食遺之。孫臏或食﹐或不食﹔狂言誕語不絕於口﹐無有知其爲假風魔者。

龐涓又分付地方﹐每日侵晨具報孫臏所在﹐尙不能置之度外也。髯翁有詩嘆云﹕

紛紛七國斗干戈﹐俊傑秉時歸网羅。

堪恨姦臣懷嫉忌﹐致令良友詐風魔。

時墨翟雲遊至齊國﹐客寓於田忌之家。其弟子禽滑從魏而至﹐墨翟問﹕「孫臏在魏得意何如﹖」禽滑細將孫子被別之事﹐述告於墨翟。翟嘆道﹕「吾本欲薦他﹐豈料反害之矣﹗」乃將孫臏之才﹐及龐涓妒忌之事﹐轉述於田忌。田忌遂奏於威王道﹕「國有賢臣而令見辱於異國﹐大不可也。」威王道﹕「寡人發兵﹐以迎孫子﹐何如﹖」田忌道﹕「龐涓不容臏仕於本國﹐肯容仕於齊國乎﹖欲迎孫子須是如此恁般﹐密載以歸﹐可保萬全。」

威王用其謀。卽令客卿淳於髠假以進茶爲名﹐至魏欲取孫子。淳於髠領旨﹐押了茶車﹐捧了國書﹐竟至魏國。禽滑裝做隨行從者到魏都﹐見了魏惠王﹐致齊侯之命﹐惠王大喜。送淳於髠於館驛。

禽滑見孫臏發狂不與交言﹐至半夜私往候之﹐孫臏背靠井欄而坐﹐見了禽滑﹐張目不語。𨿽前日曾會過認得﹐但不知其心與來意﹐故也。滑垂淚道﹕「孫卿困至此乎﹐認得禽滑否﹖吾師言孫卿之冤於齊王﹐齊王甚相傾慕。淳於公此來非爲貢茶﹐實欲載孫卿入齊。爲君報刖足之仇耳。」孫臏淚流如雨﹐良久﹐言道﹕「某已分死於溝渠﹐不期今日有此機會。但龐涓疑慮太甚﹐恐不便挈帶如何﹖」禽滑道﹕「吾已定下計策﹐孫卿不須過慮。俟有行期﹐卽當相迎。約定在此處相會﹐萬勿移動。」

次日﹐魏王款待淳於髠﹐知其善辯之士﹐厚贈金帛。髠辭了魏王欲行﹐龐涓置酒長亭餞行。禽滑先於是夜﹐將溫車藏了孫臏。卻將孫臏衣服與廝養王義穿著﹐披頭散髮﹐以泥土塗面﹐妝作孫臏模樣。地方已經具報﹐龐涓以此不疑。

淳於髠旣出長亭﹐與龐涓歡飲而別。先使禽滑驅速行﹐親自押後。過了數日﹐王義亦脫身而來。地方但見骯髒衣服﹐撒做一地﹐已不見孫臏矣。卽時報知龐涓﹐涓疑其投井而死。使人打撈屍首﹐不得﹐連連挨訪﹐並無影響。反恐魏王見責﹐戒左右不言。只將孫臏溺死申報﹐亦不疑其投齊也。

再說淳子髠載孫臏離了魏境﹐方與沐浴。旣入臨淄﹐田忌親迎於十里之外。言於威王﹐使乘蒲車入朝。威王叩以兵法﹐不知孫臏說甚﹐且於下文分解。

澹遊子評

孫臏待先生﹐無所底裹遮飾﹐眞如父母一般。但看答龐涓云「先生之命不敢違」這句便是。其於惠王處則云「村野匹夫﹐過蒙聘禮﹐不勝慚愧」等語﹐𨿽是謙言。總屬朴茂處來﹐同一初見﹐龐涓便只是誇誕。

龐涓欲殺孫臏﹐甚爲極易﹐蓋孫臏乃毫無底裹﹐且感惠龐涓舉薦之恩﹐正思報答耳。他那里還省著要害彼哉﹖孫臏所以不卽見殺者﹐幸有兵祕﹐早爲龐涓告也。鬼谷所以卽索原本﹐不肯畱於孫臏者﹐早爲臏今日解厄故耶。

孫﹑龐二人﹐奉令布陣﹐一閒一忙﹐文情如畫。臏堪然若守山門之彌勒﹐涓流蕩似處馬廏之獼猴。私下探取陣法﹐疾忙走報惠王﹐遮掩一時﹐後人可恨。

龐涓設計欲害孫臏﹐人皆以爲巧。吾以爲孫子太弛﹐更有惠王之偏聽。故至此耳。如今之世﹐勤人多富而狡吝﹐懶人多貧而無滯﹐小人多儉曲有黨相﹐援君子多懶﹐直無備人危。

孫臏旣刖﹐廢尙不疑﹐及龐涓所爲﹐反感日食圖報﹐天幸有此誠兒泄謀。不然繕寫一完﹐不死何俟﹗縱有錦囊﹐未必便思展看。然則誠兒﹐乃孫臏莫大恩人﹐堪與鬼谷先生並馳。臏後日爲仙﹐魏國滅亡﹐不知曾有報徳否﹖

先生𨿽有詐風魔錦囊指示題目﹐但此篇大文字實爲難做。以忠直人在狡猾小人面前詐作﹐使其必信爲實。此在九死中討其一活﹐啖取狗矢土塊如常﹐與越勾踐庾黔婁等﹐同謂異事。

假使孫臏𨿽以佯狂﹐誰信龐涓﹖苟延性命於時日耳﹐又兼地方﹐每日具報所在。若無墨翟師弟熱心聞齊﹐豈能輕離魏地﹗一成之錦囊﹐二成之誠兒﹐三成之墨翟師弟﹐斯脫此火坑﹐益見解厄之難。

威王敏捷之人﹐聽鄒忌罷聲色﹐沈洏封卽墨烹阿大夫。今欲以兵取孫臏於異國﹐不顧彼此矣﹐田忌屬赳赳武夫﹐能設謀計取﹐正是人不可輕測度處。

卷之二上龐涓錯遁八門陣孫臏巧書六字訣

話說孫臏脫了魏國佯狂之辱﹐來至齊國﹐朝見畢威王﹐叩以兵法。臏指畫有條﹐王卽欲拜授官爵。孫臏相辭道﹕「臣未有寸功﹐不敢受爵。龐涓若聞臣用於齊﹐又起妒嫉之端。不若姑息其事﹐俟有用臣之處﹐然後效力何如﹖」威王從之﹐乃使權居田忌之家﹐忌尊爲上客。

臏思欲偕禽滑往謝墨翟﹐他師弟二人已不別而行了﹐臏嘆息不已。再使人尋訪孫平﹑孫卓信息﹐杳然無聞。方知龐涓之詯。

齊威王暇時﹐常與宗族﹑諸公子馳射賭勝爲樂。田忌馬力不及﹐屢次失金。一日田忌引孫臏同至射圃﹐觀射。臏見馬力不甚相遠﹐而田忌三棚皆負。乃私請告忌道﹕「君明日復射﹐臣當令君必勝。」田忌道﹕「先生果能使某必勝﹐某當請於王﹐以千金決賭。」孫臏道﹕「君但請之。」田忌請於威王道﹕「臣之馳射屢負矣﹐來日願傾家財一決輸贏。每棚以千金爲采。」威王笑而從之。

是日﹐諸公子皆盛飾車馬﹐齊至場圃﹐百姓聚觀者數千人。田忌問於孫子道﹕「先生必勝之術安在﹖千金一棚不可戲也。」孫臏道﹕「齊之良馬聚於王廏﹐而君欲以次第角勝難矣。然臣能以術得之。夫三棚有上中下之別﹐臣以君之下駟當彼上駟而取﹐君之上駟與彼中駟角取﹐君之中駟與彼下駟角取﹐君𨿽一敗必有二勝。」田忌贊道﹕「妙哉﹗」乃以金鞍錦﹝革薦﹞﹐飾其下等之馬﹐僞爲上駟。先與威王賭第一棚﹐馬足相去甚遠﹐田忌復失千金。威王大笑﹐田忌道﹕「尙有二棚﹐臣若全輸﹐笑臣未晚。」及二棚﹑三棚﹐田忌之馬果皆勝﹐多得采物千金。田忌奏道﹕「今日之勝﹐非臣馬之力﹐乃孫子所教也。」因述其故。威王嘆道﹕「卽此小事﹐已見孫先生之智矣。」由是益加敬重﹐賞賜無算﹐不在話下。

再說魏惠王旣刖孫臏﹐責成龐涓恢復中山之事。龐涓奏道﹕「中山遠於魏﹐而近於趙﹐與其遠爭不如近割。臣請爲君直搗邯鄲﹐以報巾山之恨。」惠王許之。龐涓遂出車五百乘﹐伐趙圍邯鄲。邯鄲守臣牛選連戰俱敗。上表趙成侯﹐成侯使人以中山賂齊求救。齊威王已知孫子之能﹐拜爲大將。孫臏辭謝道﹕「臣乃刑余之人﹐而使主兵﹐顯齊國別無人才﹐爲敵者所笑。請以田忌爲將。」威王乃用田忌爲將。孫臏爲軍師﹐常居輜車之中﹐陰爲畫策﹐不顯其名。田忌欲引兵去救邯鄲﹐臏止之道﹕「趙將非龐涓之敵﹐比我至邯鄲﹐其城已下矣。不如駐兵於中道﹐揚言欲伐襄陵縣﹐龐涓必還。還而擊之﹐無不勝也。」

田忌遂用其謀。時邯鄲候救不至﹐牛選以城降涓。涓遣人報捷於魏王。一面正欲進兵﹐忽聞齊遣田忌乘虛來襲襄陵。龐涓驚道﹕「襄陵有失﹐安邑震動。我當還救根本。」乃班師離桂陵二十里﹐便遇齊兵。原來孫臏早已打聽魏兵到來﹐預作準備。先使牙將袁達﹐引三千人截路搦戰。龐涓族子龐蔥前隊先到﹐迎住廝殺。約戰二十餘合﹐袁達詐敗而走。龐蔥恐有計策﹐不敢追趕。卻來稟知龐涓。涓叱道﹕「諒偏將尙不能擒取﹐安能擒田忌乎﹖」

卽引大軍追之﹐將及桂陵。只見前面齊兵排成陣勢﹐龐涓乘車觀看。正是孫臏初到魏國時﹐擺的顚到八門陣。龐涓心疑想道﹕「那田忌如何也曉此陣法﹖莫非孫臏已歸齊國乎﹖」當下亦布隊成列﹐只見齊軍中閃出大將田旗號﹐推出一輛戍車。田忌全裝披掛﹐手書畫戟﹐立於車前。田嬰挺戈﹐立於車右。田忌口呼﹕「魏將能事者上前打話。」龐涓親自出車﹐謂田忌道﹕「齊﹑魏一向和好﹐魏﹑趙有怨﹐何與齊事﹖將軍棄好尋仇﹐實爲失計。」田忌道﹕「趙以中山之地﹐獻於我主。我主命我帥師救之。若魏亦割數郡之地﹐付於我手﹐我當卽退。」龐涓大怒道﹕「汝有何本事﹖敢與某對陣。」田忌道﹕「你旣有本事﹐能識吾陣否﹖」龐涓道﹕「此乃顚到八門陣﹐吾受鬼穀子所教。汝何處窮取一二﹐反來問我﹐我國中三歲孩童皆能識之。」田忌道﹕「汝旣能識﹐如何不能打﹗」

龐涓被說不過﹐遂分付龐英﹑龐蔥﹑龐茅三人道﹕「記得孫臏曾講此陣﹐略知攻打之法。但此陣能變長蛇陣﹐擊首則尾應﹐擊尾則首應﹐擊中則首尾皆應。攻者轍爲所困。今去打此陣﹐汝三人各領一軍﹐只看此陣一變﹐三隊齊進﹐使他首尾不能相顧﹐則陣可破矣。」龐涓分付已畢﹐自帥先鋒五千人﹐上前打陣。才入陣中﹐只見八方旗色﹐紛紛轉換﹐認不出那一門是。東衝西撞﹐戈甲如林﹐並無出路。只聞得金鼓亂鳴﹐四下吶喊。豎的旗上俱有軍師孫字﹐龐涓大驚道﹕「別夫果在齊國。吾墜其計矣。」正在危急﹐卻得龐英﹑龐蔥兩路兵殺進﹐單單救出龐涓。那五千先鋒不剩一人﹐問龐茅時﹐已被田嬰所殺。共損軍二萬餘人﹐龐涓甚是傷感。

原來八卦陣﹐本按八方連中央戍﹐已共是九隊。車馬其形﹐正方﹐比及龐涓入來打陣﹐抽去首尾二軍爲二角﹐以遏外救。止畱七隊車馬﹐變爲員陣﹐以此龐涓迷惑。後來唐朝衛國公李靖﹐因此作六花陣。卽從此員陣布出。有詩爲證﹕

八陣中藏不測機﹐傳來鬼谷少人知。

龐涓只曉長蛇勢﹐那識方員變化奇。

按今堂邑縣東南﹐有地名果戰場﹐乃昔日孫﹑龐交兵之處也。卻說龐涓知孫臏在軍中﹐心中懼怕﹐與龐英﹑龐蔥商議﹐棄營而遁。連夜回魏國去了。田忌與孫臏探知空營﹐奏凱回齊﹐此周顯王十七年事。

魏惠王以龐涓有取邯鄲之功﹐𨿽然桂陵喪敗﹐將功折罪。齊威王遂寵任田忌﹑孫臏﹐專以兵權委之。鄒忌恐其將來代己爲相﹐密與門客公孫閱商量﹐欲要奪田忌﹑孫臏之寵。恰好龐涓使人以千金行賂於鄒忌之門﹐要得退去孫臏。鄒忌正中其懷﹐乃使公孫閱﹐假作田忌家人﹐持千金於五鼓叩卜者之門﹐道﹕「我奉田忌將軍之差﹐欲求占卦。」卦成﹐卜者問﹕「何用﹖」答道﹕「我將軍﹐田氏之宗也﹐兵權在握﹐威震鄰國。今欲謀大事﹐煩爲斷其吉凶。」卜者大驚道﹕「此悻逆之事﹐吾不敢與聞。」公孫閱囑道﹕「先生旣不肯斷﹐幸勿泄漏。」

公孫閱方才出門﹐鄒忌差人已至。將卜者拿住﹐說他替叛臣田忌占卦。卜者答道﹕「𨿽有人來小店﹐實不曾占。」鄒忌遂入朝﹐以田忌所占之語告於威王。卽引卜者爲證﹐威王果疑。

每日使人伺田忌之舉動。田忌聞其故﹐遂托病辭了兵政﹐以釋齊王之疑。孫臏亦謝去軍師之職。

明年齊威王嘉﹐子辟疆卽位﹐是爲宣王。宣王素知田忌之冤﹐與孫臏之能。俱召復故位。

再說龐涓初時聞齊國退了田忌﹑孫臏不用﹐大喜道﹕「吾今日乃可橫行天下也。」是時韓昭侯滅鄭國而都之﹐趙相國公仲侈如韓稱賀﹐因請同起兵伐魏。約以滅魏之日﹐同分魏地。昭侯應允﹐回言偶值荒饉﹐俟來年當從兵進討。龐涓聞知此信﹐言於惠王道﹕「聞韓謀助趙攻魏﹐今乘其未合﹐宜先伐韓以沮其謀。」惠王許之。使太子申爲上將軍﹐龐涓爲大將﹐起傾國之兵﹐向韓國進發。行過宋邑外黃﹐有布衣徐生請見太子。太子問道﹕「先生幄見寡人﹐有何見諭﹖」徐生道﹕「太子此行將以伐韓也﹐臣有百戰百勝之術於此﹐太子欲聞之否﹖」太子申道﹕「此寡人所藥聞也。」徐生道﹕「太子自度富有過於魏﹐位有過於王者乎﹖」申答道﹕「無以過矣。」徐生道﹕「今太子自將而攻韓﹐幸而勝富不過於魏﹐位不過於王也﹐萬一不勝將若之何﹖夫無不勝之害﹐而有稱王之榮﹐此臣所謂百戰百勝者也。」太子道﹕「善哉﹗寡人請從先生之教。」卽日班師。徐生道﹕「太子𨿽善吾言﹐必不行也。夫一人徳鼎﹐家人啜汁。今欲啜太子之汁者甚眾﹐太子卽欲還﹐其誰聽之﹗」徐生辭去﹐太子出令欲班師。而龐涓道﹕「大王以三軍之寄﹐屬於太子﹐今又未見勝敗﹐而遽班師﹐與敗北何異﹖」諸將亦皆不欲空還。太子申不能自決﹐遂引兵前進﹐直造韓都。

韓哀侯遣人告急於齊﹐求其出兵相救。齊宣王大集羣臣﹐問以救韓與不救孰是孰非﹐相國鄒忌道﹕「韓﹑魏並並﹐此鄰國之幸也﹐不如勿救。」田忌﹑田嬰同聲道﹕「魏若勝韓﹐則禍必及於齊﹐救之爲是。」孫臏獨嘿然無語﹐宣王問道﹕「軍師不發一言﹐豈救與不救二策皆非乎﹖」孫臏答道﹕「然也。夫魏國自恃其彊﹐前年伐趙﹐今年代韓﹐其心亦豈須臾忘齊哉﹗若不救韓﹐是棄韓以肥魏﹐故不言救者非也。魏方伐韓﹐韓未敝而吾救之﹐是吾代韓受兵。韓享其安﹐而吾受其危﹐故言救者亦非也。」宣王又問道﹕「然則何如而可﹖」孫臏答道﹕「爲大王計﹐宜許韓必救﹐以安其心。韓知有齊救﹐必悉力以拒魏﹐魏亦必悉力以攻韓。吾俟魏之獘﹐徐引乓而往攻獘。魏以存危﹐韓用力少而見功多﹐豈不勝於前二策耶﹖」宣王鼓掌稱善。遂許韓使言齊救﹐旦暮且至。

韓昭侯大喜﹐乃悉力拒魏。前後交鋒五六次﹐皆韓不勝﹐復遣使往齊催趨救兵。齊復用田忌爲大將﹐田嬰副之﹐孫子爲軍師﹐率車五百乘救韓。田忌又欲望韓進發﹐孫臏道﹕「不可﹗不可﹗吾向者救趙﹐未嘗至趙。今救韓﹐柰何往韓乎﹖」田忌道﹕「軍師之意﹐將欲如何﹖」孫臏道﹕「夫解紛之術﹐不攻其所必救。今日之計﹐惟有直走魏都耳。」田忌從之﹐乃命三軍齊向魏邦進發。龐涓連敗韓﹐師將逼韓都。忽接本國警報﹐言齊兵復寇魏境﹐望元帥作速班師。龐涓大驚﹐卽時傳令去韓歸魏。韓兵亦不追趕。

孫臏知龐涓將至﹐謂田忌道﹕「三晉兵素悍勇而輕齊﹐齊號爲怯﹐善戰者因其勢而利導之。兵法云﹕『百里而趣利者蹶上將﹐五十里而趣利者車半至。』吾軍遠入魏地﹐宜詐爲弱形以誘之。」田忌道﹕「誘之﹐如何﹖」孫臏道﹕「今日當作十萬竈﹐明後日以漸減去。彼見軍竈頓減﹐必謂吾兵怯戰﹐逃亡過半﹐將兼程逐利。其气必驕﹐其力必疲﹐吾因以計取之。」田忌從其計。

且說龐涓兵望西南而行﹐心念韓兵屢敗﹐正好徵進﹐卻被齊人侵擾﹐毀其成功﹐不勝之忿。及至魏境﹐知齊兵已前去了。遺下安營之迹﹐地甚寬廣﹐使人數其竈﹐足有十萬。驚道﹕「齊兵之眾如此﹐不可輕敵也。」明日又至前營查其竈﹐僅五萬有餘﹐又明日竈﹐僅三萬。龐涓以手加額道﹕「此魏王之洪福也。」太子申問道﹕「軍師未見敵形﹐何喜形於色﹖」涓答道﹕「某固知齊人素怯﹐今入魏地才三日﹐士卒逃亡已過半了。尙敢操戈相角乎﹖」太子申道﹕「齊人多詐﹐軍師須十分在意。」龐涓道﹕「田忌等今番自來送死。涓𨿽不才﹐願生擒忌等以雪桂陵之恥。」當下傳令選精銳二萬人﹐與太子申分爲二隊﹐倍日並行。步軍悉畱在後﹐使龐蔥率領徐進。孫臏時刻使人連絡探聽龐涓消息﹐回報魏兵已過沙鹿山﹐不分早夜兼程而進。

孫臏屈指計程﹐日暮必至馬陵。那馬陵道在大名府城東南十里﹐兩山中間溪谷深隘﹐堪以伏兵。道傍樹木叢密﹐臏命檢絕大一株畱下﹐余樹盡皆砍到﹐縱橫道土以塞其行。卻將那所畱大株向東﹐樹身砍白﹐用黑煤大書六字云﹕

龐涓死此樹下。

上面橫書四字道﹕「軍師孫示。」令部將袁達﹑獨狐陳各選弓弩手五千﹐左右埋伏﹐分付但看樹下火光起時﹐一齊發弩。再令田嬰引兵一萬﹐離馬陵三里埋伏。只待魏兵已過﹐便從後截殺。分撥已定﹐自與田忌引兵遠遠屯札﹐準備接應。

再說龐涓一路打聽﹐齊兵過去﹐恨不能一步趕著﹐只顧催來。到馬陵道時﹐恰好日落西山。其時正是十月下旬﹐又無月色﹐前軍回報﹐有斷木塞路﹐難以前進。龐涓叱道﹕「此齊兵畏吾躡其後﹐故設此計也。」正欲指麾軍士﹐搬木開路﹐忽擡頭看見樹上砍白處隱隱有字迹。但昏黑難辧﹐命小軍取火照之。眾軍士一齊點起火來﹐龐涓於火光之下﹐看得分明。大驚道﹕「吾中別夫之計矣。」急教軍士速退。說猶未絕﹐那袁達﹑獨狐陳兩支伏兵望見火光﹐萬弩齊發﹐箭如驟雨。軍士大亂﹐四散奔逃。龐涓身帶重傷﹐料不能脫﹐乃嘆道﹕「吾恨不殺此別夫﹐遂成豎子之名。」卽引劍自刎其喉而絕。龐英亦中箭身亡。軍士射死者﹐不計其數。史官有詩云﹕

昔日僞書姦似鬼﹐今宵伏弩妙如神。

相交須是懷忠信﹐莫學龐涓自隕身。

昔龐涓下山時﹐鬼谷曾言「汝必以欺人之事還被人欺。」龐涓用假書之事欺孫臏而別之﹐今日亦受孫臏之欺﹐墮其減竈之計﹐自言誆謬﹐當死萬箭之中。鬼谷又言「遇馬而瘁。」果然死於馬陵﹐萬箭毫忽不爽。計龐涓仕魏至身死﹐剛十二年﹐應花開十二朵之兆。始信鬼谷之占﹐纖微必中﹐神妙莫測。

時太子申在後隊﹐聞前軍有失﹐慌忙屯札住不行。不提防田嬰一軍反從後面殺到﹐魏兵心膽俱裂﹐無人敢戰﹐各自四散逃生。太子申禁約不住﹐勢孤力寡﹐被田嬰突近生擒﹐縛置車中。田忌和孫臏統大軍接應﹐殺得魏軍屍橫徧野﹐血流成渠﹐輜重軍器盡歸於齊。田嬰將太子申獻功﹐袁達﹑獨狐陳二人將龐涓父子屍首獻功。孫臏手提龐涓之頭﹐懸於車上。齊軍大勝﹐奏凱而還。其夜太子申懼辱﹐亦自刎而死。孫臏嘆息不已。

大軍行至沙鹿山﹐正遇著龐蔥步軍。孫臏使人挑龐涓之頭示之﹐步軍一見﹐不戰自潰。龐蔥下車叩頭乞命﹐田忌欲並誅之。孫臏道﹕「爲惡者止龐涓一人﹐其子且無罪﹐況其侄乎﹖」乃令將太子申及龐英二屍交付龐蔥。教他回報魏王﹐速速上表朝貢﹑不然齊兵再至﹐宗社不保。龐蔥喏喏連聲而去。此周顯王二十八年事也。

田忌等班師回國。齊宣王大喜﹐設宴相勞﹐親爲田忌﹑田嬰﹑孫臏把盞。相國鄒忌自思昔日私受魏賂﹐欲陷田忌之事﹐未免於心有愧。遂稱病篤﹐使人繳還相印。齊宣王遂拜田忌爲相國﹐田嬰爲將軍。孫臏軍師無爵﹐秩可加乃加封大邑。孫臏固辭不受。手錄其祖孫武兵書十三篇﹐獻於宣王道﹕「臣以廢人﹐過蒙擢用。今上報主恩﹐下酬私怨﹐於願足矣。臣之所學盡在此書﹐畱臣亦無用。願得閒山一片﹐爲終老之計。」宣王畱之不得﹐乃封以石閭之山。山在今之泰安州。

孫臏住山歲餘﹐其衣食是有齊王周送。日間無事﹐每乘小車命童子推輦代步﹐徧遊山林溪壑﹐訪友尋師。是晚月色皎亮﹐來至石閭山頂觀玩。忽見澗東樹上龍蛇般颼動﹐命童子近諦何物﹐童子往觀。不知怎生回報﹐且看下文分解。

澹遊子評

孫臏旣至齊國﹐當受王爵。而又遜順相辭﹐獨思往謝墨翟﹐次訪孫平﹑孫卓。處事不苟如此﹐復教田忌必勝之術﹐是其生知﹐非專倚師授﹐及有事拜爲大將﹐又以刑余不居﹐反請田忌爲將﹐其種種大過人處。語云﹕退後一步自然寬﹐早知進銳退速大原。

龐涓一生﹐多是自作自受。於房及計害了孫臏﹐以操獨貴之灌。然不思責成之事﹐亦在此乎﹖若容得孫臏同事﹐龐涓未必便死。倘遇難事亦可委任。如取邯鄲已勝﹐聞齊襲襄陵﹐不能兩手相顧﹐至有掣肘之急。知孫臏在彼﹐只辦得連夜棄營而遁﹐爲主將者誠如是耶﹖

鄒忌前說琴理﹐驟得擢耀。勸齊威王立法﹐朝周處置卽墨﹑阿邑二大夫﹐恰像近正。乃因田忌寵任﹐密與門客公孫閱行此醜計。殊覺昔日之行﹐半文不值。語云「損人終自損。」究竟不能擠排﹐及宣王卽位﹐田忌﹑孫臏俱復召用﹐敗魏救韓功爲不小。自恥昔日愧悔﹐無顏稱病還印﹐總是無光術士﹐不是聖賢體行。

凡知幾人爲人謀畫﹐須有實濟。不然﹐只是浮游之言。曷足貴取如外黃之徐生﹐說太子申不可自將是矣。太子善其言而用之﹐又明知其必不能從﹐旣曰眾口難免﹐當別爲驅謀﹐以脫其事夫。然後太子得不死於軍中﹐恩莫大焉﹐而吾之先見神焉。從使龐涓勝齊於太子﹐亦何害哉﹗乃空說不宜自將﹐又說不能脫去﹐語𨿽近理﹐只是浮游無實之言﹐吾所不取。

三人議救韓與不救﹐優劣井井。孫臏以棄韓肥魏﹐不救爲非﹔代韓受兵﹐救亦爲非。必救安韓待獘始救﹐於以二國悉力﹐然後攻獘魏﹐存危韓等論﹐實非鄒忌﹑田忌﹑田嬰等所能道。其前次出兵﹐今次出兵﹐一樣機軸﹐以逸待勞。計其減竈﹑誘追﹐總在知己知彼上算定。湊趣有馬陵道﹐伏兵射死龐涓﹐猶後漢諸葛武侯於木門道伏兵射死張郃。皆從輕敵上生機﹐布置之巧﹐各成妙算。

韓復遣使催救﹐然後攻魏所必救﹐何等緩約﹗及知龐涓將至﹐若田忌等必整兵待戰矣。而孫臏則不然﹐反詐弱形以誘其來﹐吾則徐徐而退﹐彼則顚蹶而逐。徐退養鋒。蹶逐喪气於斯﹐時亦可對壘而戰﹐已據勝著﹐復又不然。只屈指計程﹐計時日度地﹐伏兵傾樹﹐橫道書字﹐招邀爲號以五千人。盡其傾國之兵﹐眞是艸上之風﹐何等輕松。所謂運用之妙﹐存乎其心。臨事而愼﹐好謀而成者也。

龐涓死已嫌遲﹐卻無事害了太子申。又二次出兵﹐折了許多眾軍士﹐並許多車馬輜重軍器。多是涓狂悖貪鄙所至﹐連兒子龐英性命亦不保。涓侄龐蔥險爲田忌所殺﹐又虧孫臏仁厚處﹐釋之。傷了魏國許多體面﹐正是晉國天下莫彊﹐願比死者一酒爲證。如人向有妒忌﹐宜於此三思焉。

十三篇兵祕﹐吳王闔廬不欲廣傳﹐未免器小。孫臏功就固辭封邑﹐又錄獻此書﹐公於天下退處邱樊。正是﹕知足不辱﹐量大當受厚福。

呂不韋臨死﹐能以自咎。商軼臨刑﹐亦能自咎。至於龐涓臨死﹐不知自咎﹐昔日行事之非。及怪他人害己而以不殺孫臏爲恨﹐與周瑜臨死「旣生瑜何生亮」之言同一﹐不知自咎及怪他人口吻機局一如。

卷之二下蘇秦困厄皆因運肅侯始任合從計

卻說孫臏令童子過澗看時﹐原來不是龍蛇﹐乃是艸藤交響。因探與孫臏視之。那孫臏細將藤葉認識﹐忽悟著在鬼谷山中﹐先生曾言藥中之品﹐無如何首烏。吾因問及其形﹐先生告以葉﹑莖﹑根﹑枝等樣﹔又言其藤夜交﹐故爲補陰上品。但其用在根﹐而不在枝葉﹐並述昔日居云夢山中﹐常取此物作食。今形形與先生言有合。因命童子用物發上石﹐操窮其根﹐得一小兒。長僅四五寸﹐眉目可別﹐手足陰陽其備。苗連兒頂上生出﹐大爲驚異﹐因取以歸。

明日﹐正在將此物撫視﹐忽童子報﹐門外有一老人﹐呼問主人之名﹐不知何者﹖孫臏自思﹐豈西山之白眉翁乎﹖將欲接請﹐見老人手執方竹杖﹐已至庭中。原來不是別人﹐乃鬼谷先生也。

這先生因蘇秦﹑張儀去後﹐他便邀遊山水﹐煉性采藥。偶至齊國﹐聞孫臏不願樂仕﹐辭居山水﹐故爲一至。臏遂延入上坐﹐到身再拜。鬼穀子見孫臏屈膝不利﹐嘆道﹕「大數難免。」茶罷﹐孫臏將所得靈根﹐呈與先生觀看。先生看罷﹐大喜道﹕「汝之兩足﹐可以復矣。」臏問﹕「恭骨已去﹐腿肉俱消﹐何能可復﹖」先生笑道﹕「汝識此物乎﹖其受日月精華石腦山液有年﹐𨿽凡谷老耄﹐服之可化爲童。況汝年富﹑質淸﹑眉目間黃紋隱隱﹐汝必爲善事。故天地不惜靈丹﹐使汝得之﹐此眞山情也。」因教以食法﹐便欲別去。孫臏道﹕「弟子感先生恩授﹐無日爲報。今適至此﹐甚爲多幸﹐何遽欲去乎﹖」先生附耳低言﹐又贈以藥物﹐孫臏點頭受領。遂送先生去後。他便將山精用竹爲刀﹐細刮去外皮﹐安置石鐺內﹐加泉水並先生所付藥物﹐煮沸百度。但有其形浮於水內﹐取之不得而止。至晚食訖就宿。明日﹐童子取車來﹐見主人已鍵步矣。再至明日﹐忽不見主人﹐漫山到處尋覓不得。報奏宣王﹐如此這般﹐始知爲鬼穀子度之出世矣。此是後話。武成王廟有孫子贊云﹕

孫子知兵﹐翻爲盜憎。刖足銜冤﹐坐籌運能。

救韓攻魏﹐雪恥揚靈。功成辭賞﹐遁迹藏名。

揆之祖武﹐何愧典型。

再說齊宣王將龐涓之首﹐懸示國門﹐以張國威。使人告捷於諸侯﹐諸侯無不聳懼。韓﹑趙二君﹐尢感救兵之徳﹐親來朝賀。宣王欲與韓﹑趙合兵攻魏。魏惠王大恐﹐亦遣使通和﹐請朝於齊。

齊宣王約會二晉之君﹐同會於傳望城﹐在今之南陽府。東北韓﹑趙﹑魏﹐無敢違者。三君同時朝見﹐天下榮之。此皆得賢臣之力所至。

再說蘇秦﹑張儀﹐自從辭了鬼穀子下山。張儀自往魏國去了。蘇秦回至洛陽家中﹐老母在堂﹐一兄二弟﹐兄已先亡。惟寡嫂在。二弟乃蘇代﹑蘇厲也﹐一別數年。今日重會﹐舉家歡喜﹐自不必說。

過了數日﹐蘇秦欲出遊列國。乃請於父母﹐變賣家財﹐爲資身之費。母﹑嫂及妻﹐俱力阻之道﹕「季子不治耕獲﹐力工商求什一之利﹐乃思以口舌轉富貴。棄現成之業﹐圖未獲之利﹐他日生計無聊﹐豈可悔乎﹗」蘇代﹑蘇厲亦勸道﹕「兄如善於遊說之術﹐何不就說周王﹖在本鄕亦可成名。何必遠出。」蘇秦被一家阻當不過﹐乃求見周顯王﹐說以自彊之術。顯王畱之館捨﹐左右皆素知蘇秦出於農賈之家﹐疑其言空疏無用﹐不肯在顯王前保舉。

蘇秦在館捨羈畱歲餘﹐不能討个進身。於是發憤回家﹐盡破其產﹐得金百鎰。制黑貂裘爲衣﹐治車馬僕從﹐遨遊列國。訪求山川﹑地形﹑人民風尙﹐盡得天下利害之詳。如此數年﹐未有所遇。聞衛鞅封商君﹐甚得秦孝公之心。乃西至咸陽﹐而孝公已薨﹐商君亦死。乃求見惠文王。惠文王宣蘇秦至殿問道﹕「先生不遠千里而來敝邑﹐有何教誨﹖」蘇秦奏道﹕「臣聞大王求諸侯割地﹐意者欲安坐而並天下乎﹖」惠文王答道﹕「然也。」蘇秦道﹕「大王東有關河﹐西有漢中﹐南有巴蜀﹐北有胡貉﹐此四塞之國也。沃野千里﹐奮擊百萬。以大王之賢﹐士民之眾﹐臣請獻謀效力﹐並諸侯﹐吞周室﹐稱帝而一天下﹐易如反掌。豈有安坐而能成事者乎﹖願大王稍畱意而熟思之。」

時惠文王初殺商鞅﹐心惡遊說之士﹐乃辭道﹕「孤聞毛羽不成﹐不能髙飛。先生所言孤有志未逮﹐更俟數年﹐兵力稍足﹐然後議之。」蘇秦乃退﹐復將古之三王五帝攻戰而得天下之術﹐寫成一書﹐凡十餘萬言。次日獻上秦王﹐秦王𨿽然畱質﹐絕無用蘇秦之意。再謁秦相國公孫衍﹐衍忌其才﹐不爲引進。

蘇秦畱秦復歲餘﹐黃金百鎰俱已用盡﹐黑貂之裘亦敝壞﹐計無所出。乃貨其車馬﹑僕從﹐以爲路資﹐提囊徒步而歸。父母見其狼狽﹐罵辱之。妻方織布見秦來﹐不肯下機相見。蘇秦時方餓甚﹐向嫂求一飯﹐嫂辭以無柴﹐不肯爲炊。有詩爲證﹕

富貴途人成骨肉﹐貧窮骨肉亦送人。

試看季子貂裘敝﹐舉目𨿽親盡不親。

蘇秦見此光景﹐不覺墜淚。感嘆道﹕「一時貧賤﹝上生﹢下心﹞知﹐妻不以我爲夫﹐嫂不以我爲叔﹐母不以我爲子﹐皆我之罪也。」於是簡書篋中﹐得太公陰符一篇﹐忽然醒悟道﹕「鬼谷先生曾言﹐若遊說失意﹐只須熟玩此書﹐自有進益。」乃閉戶探討﹐務窮其趣﹐晝夜不息﹐夜倦欲睡﹐則引錐自刺其股﹐血流徧足。旣於陰符有悟﹐然後又將列國形勢細細揣摩。如此一年﹐天下大勢如在掌中。乃自慰道﹕「秦有學如此﹐用以說人主﹐豈不能出其金玉錦秀﹐取卿相之位者乎﹖」遂謂其弟蘇代﹑蘇厲道﹕「吾學已成﹐取富貴如寄﹐二弟可助吾行資﹐出說列國。倘有出身之日﹐必當相引。」復以陰符爲二人講解﹐代與厲亦有省悟﹐乃各出黃金以資其行。

蘇秦復辭父母妻嫂﹐欲再往秦。十思想當今七國之中﹐惟秦最彊﹐可以輔成一業。可柰秦王不肯收用﹐吾今再去倘復如﹐則何面復歸故里﹖乃思一擯秦之策﹐必使列國同心協力﹐以孤秦勢﹐方可自立。於是東投趙國。時趙肅侯在位﹐其弟公子成爲相國﹐號奉陽君。蘇秦先說奉陽君﹐奉陽君不喜﹐秦一去趙。北遊於燕﹐求見燕文公﹐左右莫肯通達。居歲餘﹐資用已盡﹐饑餓於旅邸。旅邸之人哀之﹐貨以百錢﹐秦賴以濟。

適值燕文公出遊﹐蘇秦伏謁道左。文公問其姓名﹐知是蘇秦。大喜道﹕「聞先生昔年以十萬言獻秦王﹐寡人心慕之﹐恨未得能讀先生之書。今先生幸惠教寡人﹐燕之幸也。」遂回車入朝。召秦入見﹐鞠躬請教。蘇秦奏道﹕「大王列在戰國﹐地方二千里﹐兵甲數十萬﹐車六百乘﹐騎六千匹。然比於中原﹐曾未及半乃耳。不聞金戈鐵馬之聲﹐目不睹覆車斬將之危﹐安居無事﹐大王亦知其故乎﹖」燕文公答道﹕「寡人不知也。」蘇秦又奏道﹕「燕所以不被兵者﹐以趙爲之蔽耳。大王不知結好於近趙﹐而反欲割地以媚遠秦﹐不愚甚耶﹗」蘇秦此說﹐因秦相國公孫衍勸惠文王﹐西並巴蜀稱王﹐以號召天下﹔魏國爲商鞅所欺﹐兵敗割地以和。今衍要列國悉如魏國﹐割地爲賀﹐如有違者﹐卽發兵伐之。時諸侯皆猶豫未決﹐故蘇秦言及之。燕文公道﹕「然則﹐如何﹖」蘇秦答道﹕「依臣愚見﹐不若與趙相親。因而結連列國﹐天下爲一﹐相與同心協力以禦彊秦。此百世之安也。」燕文公道﹕「先生合縱以安燕國﹐寡人所願。但恐諸侯之心﹐各有所見﹐不昔爲縱耳。」蘇秦又道﹕「臣𨿽不才﹐願面見趙侯﹐與定縱約。」燕文公大喜。資以金帛﹑路費﹐髙車駟馬﹐使壯士送蘇秦至趙。適奉陽君趙成已卒﹐趙肅侯聞燕國送客來至﹐遂降階而迎﹐道﹕「上客遠辱﹐何以教吾﹖」蘇秦答道﹕「秦聞天下布衣賢士﹐莫不髙賢君之行義﹐皆願陳忠於君前。柰奉陽君妒才嫉能﹐是以遊士裹足而不進﹐捲口而不言。今奉陽君捐館﹐捨臣故敢獻其愚。忠臣聞保國莫如安民﹐安民莫如擇交。當今山東之國惟趙爲彊﹐趙地方二千餘里﹐帶甲數十萬﹐車千乘﹐騎萬匹﹐粟支數年。秦國之所最忌害者﹐莫如趙。然而不敢舉兵伐趙者﹐畏韓﹑魏之襲其後也。故爲趙南蔽者﹐韓﹑魏也。韓﹑魏無名山大川之險﹐一旦秦兵大出﹐蠶食二國﹐二國降則禍次於趙矣。臣嘗考地圖﹐列國之地﹐過秦萬里。諸侯之兵﹐多秦十倍。設使六國合爲一心﹐並力西向﹐何難破秦﹗今爲秦謀者﹐以秦恐嚇﹐諸侯必須割地求和。夫無故而割地是自破也﹐破人與破於人二者孰愈﹖依臣愚見﹐莫若邀列國君臣會於洹水﹝地在彰徳府林縣卽安陽也﹞﹐交盟定誓結爲兄弟﹐聯爲唇齒。秦攻一國﹐則五國共救。之如有敗盟背誓者﹐諸侯共伐之﹐秦𨿽彊暴豈敢以孤國與天下之眾爭勝負哉﹗」趙肅侯答道﹕「寡人年少﹐立國日淺﹐未聞至計。今上客欲糾合諸侯以拒秦﹐寡人敢不敬從。」乃佩以相印﹐賜以大第﹐又以師車百乘﹐黃金千鎰﹐白璧百雙﹐錦千匹﹐使爲繡縱約長。

蘇秦乃使人以百金往燕﹐償旅邸人之百錢﹐正欲擇日起程﹐歷說韓﹑魏諸國。忽趙肅侯召蘇秦入朝﹐有急事商議。蘇秦慌忙來見肅侯。肅侯道﹕「適邊吏來報﹐秦相國公孫衍出師攻魏﹐擒其大將。龍賈斬首四萬五千﹐魏王割河北十城以求和。衍又欲移兵攻趙﹐將若之乎﹖」蘇秦聞言﹐暗暗喫驚。秦兵若果然到趙﹐趙君必然亦效魏求和﹐合縱之計不成矣。正是人急計生﹐且答應過去﹐另作區處。乃故作安閒之態﹐拱手答道﹕「臣度秦兵疲敝﹐未能卽至。萬一來到﹐臣自有計退之。」肅侯道﹕「先生且暫畱敝邑﹐待秦兵果然不到於趙﹐方可遠離。」這句話正中蘇秦之意﹐遂應諾而退。

蘇秦回至府第﹐喚門下心腹叫做畢成至於密室﹐分付道﹕「吾有同學故人名曰張儀﹐字餘子﹐乃大梁人氏。我今與汝千金﹐汝可扮作商賈﹐變姓名爲賈舍人前往魏邦﹐尋訪張儀。倘相見時﹐須如此如此。若到趙之日﹐又須如此如此。汝可小心在意。」賈舍人領命﹐連夜往大梁而行。

話分兩頭﹐卻說張儀自離鬼谷歸魏﹐家貧﹐求事魏惠王不得。後見魏兵屢敗﹐乃挈其妻去魏遊楚。楚相國昭陽畱之﹐爲門下客。昭陽將兵伐魏﹐大敗魏師﹐取襄陵等七城。楚威王嘉其功﹐以和氏之璧賜之。

何謂和氏之璧﹖當初楚厲王之未年﹐有楚人卞和得玉璞於荊山﹐獻於厲王。王使玉工相之﹐曰石也。厲王大怒﹐以卞和欺君﹐別其左足。及楚武王卽位﹐和復獻其璞玉。玉人又以爲石﹐王怒別其右足。及楚文王卽位﹐卞和又欲往獻﹐柰雙足俱廢不能行動﹐乃抱璞於懷﹐痛哭於荊山之下。三日三夜淚盡﹐繼之以血。有曉得卞和的﹐問道﹕「汝再獻再別﹐可以止矣。尙希賞乎﹐又何哭爲﹖」卞和道﹕「吾非爲求賞也﹐所恨者本良玉而謂之石。本貞士而謂之欺﹐是非顚到﹐不得自明。是以悲耳。」楚文王聞卞和之泣﹐乃取其璞使玉人剖之﹐果得無瑕美玉。因制爲璧﹐名曰和氏之璧。今襄陽府南漳縣荊山之顚有池﹐池旁有石室﹐謂之抱玉巖﹐卽卞和所居泣玉處也。

楚王憐其誠﹐以祿給卞和終其身。此壁乃無價之寶。只爲昭陽滅越敗魏﹐功勞最大﹐故以重寶賜之。昭陽隨身攜帶﹐未嘗少離一日。

昭陽出遊於赤山﹐山在襄陽府宜城縣﹐四方賓客從行者百人。那赤山下有深澤﹐相傳姜太公曾釣於此。瀒邊建有髙樓﹐眾人在樓上飲酒作樂。及至半酣﹐賓客慕和璧之美﹐請於昭陽求備觀之。昭陽命守藏豎立車箱中﹐取出寶櫝至前﹐親自啟鑰﹐解開三重錦袱。玉光爍爍﹐照人顏面。賓客次第傳觀﹐無不極口稱贊。昭陽笑謂客道﹕「諸君𨿽甚稱其色之美﹐可知此王之寶的在何者﹖」諸客皆道﹕「某等實爲未曉﹐請相君並一教之。」昭陽道﹕「此玉置於暗處﹐自然有光。又能卻塵埃辟邪魅﹐名曰夜光之璧。若置之座間﹐冬月則暖﹐可以代鑪。夏月則涼﹐百步之內蠅納不入。故又名曰辟寒璧﹑辟暑璧﹑辟虫璧。有此數般奇異﹐他玉不及﹐所以爲至寶。非徒取其光潤無瑕而已。」

正賞玩談論間﹐左右報言「潭中有大魚躍起。」昭陽起身﹐憑欄而觀﹐眾賓客一齊出看﹐那大魚又躍起來。足有丈餘﹐羣魚從之﹐擺舞跳躍。俄然雲起﹐東北大雨將至。昭陽分付收拾轉程﹐守藏豎欲取和璧置櫝﹐已不知傳遞誰手﹐竟不見了。

亂了一回﹐昭陽回府﹐教門下客捱查盜璧之人。門下客道﹕「張儀赤貧﹐素無行﹐要盜璧如非此人。」昭陽亦心疑之。使人執張儀﹐笞掠之﹐要他招承。張儀實不曾盜﹐如何肯服。笞至數百徧體俱傷﹐奄奄一息。昭陽見張儀垂死﹐只得釋放。傍有可憐張儀的﹐扶儀歸家。其妻見張儀困頓模樣﹐垂淚而言道﹕「予今日受辱﹐皆由讀書說所致。若安居務農﹐寧有此禍耶﹖」儀張口向妻使視之﹐問道﹕「吾舌尙在乎﹖」妻笑道﹕「尙在。」張儀道﹕「舌在是本錢﹐不愁終困也。」

原來那璧卻被他人所盜﹐後昭陽懸千金之賞﹐購求此璧。盜者不敢出獻﹐乃懷之入趙﹐得五百金貨於趙惠文王內侍繆賢﹐其璧遂入於趙。時秦昭襄王聞玉工言﹐遂命客卿胡傷詐以西陽十五城﹐易趙之所得和璧。趙王使藺相如賫璧入秦相易﹐秦王不言易城之事﹐相如乃使從人從間道完璧歸趙。故後人又稱爲趙氏連城之璧﹐以其價值連城耳。有詩爲證﹕

趙氏連城壁﹐由來天下傳。

送君還舊府﹐明月滿前川。

其後秦並六國﹐璧遂入於秦。始王旣定天下爲三十六郡﹐號稱皇帝。召良工琢和氏之璧﹐爲傳國玉璽。命李斯篆八字於上曰﹕受命於天﹐旣壽永昌。此和璧之始終﹐如此那張儀在楚將息﹐半愈復還魏國。賈舍人至魏之時﹐張儀才回魏半年矣。聞蘇秦說趙得意﹐正欲往訪。偶然出門﹐恰遇賈舍人休車於門外﹐相問聞知﹐從趙來。遂問﹕「蘇秦爲趙相國﹐信果眞否﹖」賈舍人道﹕「先生何人﹐得無與吾相國有舊那﹖何爲問之﹖」儀告以同學兄弟之情﹐賈舍人道﹕「若是何不往遊相國﹐必當薦揚。吾賈事已畢﹐正欲還趙﹐若不棄嫌微賤﹐願與先生同載。」張儀欣然從之。不知張儀至趙何如﹖且於下文解。

澹遊子評

何首烏兒服之能痊刖疾﹐必無是理﹐此乃演說耳。然至於根有成形﹐得之亦不易也。按《本艸》所云﹕首烏別名九眞藤。昔有老人姓何﹐見藤夜交﹐采其根食之﹐自發變黑﹐因名。比大能補益。大者剖開﹐中有鳥獸山獄之形﹐亦神物也。其物五十年如拳大﹐號山奴。服之一年﹐髭髭靑黑。百年如碗大﹐號山哥。服之一年﹐顏色紅悅。百五十年﹐如盆大﹐號山伯。服之一年﹐齒落重生。二百年如斗大﹐號山翁。服之一年﹐顏如童子﹐行及奔馬。三百年如栲栳大﹐號山精。服之一年﹐延齡益算﹐純陽之體﹐久服成地仙。據傳所雲山精者﹐乃大耳﹐亦未載有成人形者﹐則置爲乏不根之說也。一日傳聞裏中人發土﹐取枯簍根得一小兒形﹐面目發鬢宛爾﹐一手掩胸﹐一手屈垂﹐兩足十指無不克肖。其苗從兒頭頂出。觀者若堵﹐余亦乘興一至。其所諦視之﹐俱如所傳言﹐始信古人傳奇不誣。不爾東村又聞得一簍根兒﹐較前更大﹐所論皆同﹐然未聞有首烏兒也。一日與金陵人李某閒論﹐說及此事﹐彼乃告以某年間肆業稱李﹐有鄕農攜其所謂首烏兒者約長五寸許﹐面目手足等無不備具。更有奇處﹐外腎陰莖井井與孩提不異。請價五星甚廉﹐金陵人太吝﹐約半欲酬而不可﹐遂去。後聞貨與姑蘇醫士﹐士復酬與世家﹐價無算也。金陵人至今追悔無及。然後知天地間靈異眞有﹐不可槪置爲寓言言焉。今有賣田宅以鬻仕﹐爲無才學故也。至如蘇秦旣從異人傳習﹐兼此質地聰敏﹐可以登靑雲﹐爲何有然﹐亦必欲變賣家產﹐爲咨身費用﹐求仕常例是然﹐有母嫂妻子力阻﹐他日生計無聊後悔等語﹐有自來矣。

語云﹕人似離鄕艸。今之業手技﹑醫卜﹑星相﹑九流﹑商賈等皆拋離鄕土﹐往他所經營而幸得富足者﹐或不幸終貧賤者。如吾儒宗夫子﹐亦汲汲問津往來列國﹐以冀道行者。鄙諺云﹕遠處僧人看好經﹐總是喜遠不喜近﹐喜生不喜熟﹐各不知底裏﹐各不盡履歷。猶今之業醫者﹐東聞西術神妙﹐西又慕東方脈髙深﹐及詢兩方本近則又各相詆議﹐其本末醜拙﹐𨿽近處果有佳博﹐情願甘心不學。無述人殷殷惇厚求教﹐再不肯就近地髙明診治。這是人情之常。夏商周尙爾﹐不肯用近處人才。如蘇秦之不得見用於周顯王。左右之不肯保舉者﹐皆因居近﹐易知其祖貫履歷﹐乃窮巷捲樞之人耳。若以斯言爲迂﹐請悉時下便分。

須知蘇秦至秦國﹐商鞅已亡。不是今人俱同聲鑿鑿﹐以蘇秦至秦國投鞅﹐求鞅而以鞅忌其才﹐不肯薦舉等事。望空播弄爲實﹐蘇秦之時運未至﹐故六國之時運未去。所以適值秦王初殺衛秧﹐迸遊說之時似屬天數。假使蘇秦一至秦國﹐卽爲重用﹐則張儀之後運何來﹖而六國由斯逡巡而衰矣。何則﹖蓋六國無人議及合縱之策﹐而秦國反增一辯士故也。𨿽然當日不用蘇秦﹐而秦國亦彊。六國用蘇秦﹐仍爲秦並﹐此無他。如今之兄弟不欲合家共力以興﹐而反私心猜忌﹐必欲違悻父母﹐各析門戶。始已是以深嘆﹐後世張公義九世同居之心﹐能勝六國之君。豈惟六國之君爲然﹐而亦能勝天下萬世之心哉﹖

卞和之玉﹐𨿽有可貴數端﹐然尢有深貴者。在如和答傍人數語曰「吾非求賞﹐恨良玉爲石﹐貞士爲欺﹐是非顚到﹐不得明白。」等是。張儀以舌在是本﹐答妻子於困辱之後﹐𨿽彊爲笑﹐解然心中﹐已具成見﹐不爲鬼谷先生虧辱爾。

張儀被辱歸魏半年﹐正是無聊落寞之時﹐故舊之心早萌於胸﹐若有半分一絲可假人爲事者﹐頤望倍常﹐故聞從趙來﹐卽亟問蘇秦眞實﹐並直欲往候﹐𨿽秦計巧﹐亦儀久渴思飲故也。至是任其掇拾﹑播弄﹐懵焉不知﹐況同一師授﹐同一狡獪﹐直至賈舍人辭告﹐方知袖裏傳云「大旱之望云霓也。」易於感動哉。

卷之三上激張儀陰主秦柄糾六王榮顯印綬

話說張儀聞蘇秦相趙﹐欲思往晤﹐卻得賈舍人湊趣﹐遂同載至趙郊。賈舍人道﹕「寒家在郊外﹐有事只得暫別。城內各門﹐俱有旅店安歇。遠客容卑人過幾日相訪。」張儀辭賈舍人下車﹐進城安歇。次日修刺求謁蘇秦。秦預誡門下人﹐不許爲通。

候至第五日﹐方得投進名刺。秦辭以事冗﹐攺日請會儀。一候數日﹐終不得見﹐怒而欲去﹐地方店主人拘畱之﹐道了﹕「已投刺相府﹐未見發落﹐萬一相國來召﹐何以應之﹖𨿽一年半載﹐亦不敢放去也。」張儀悶甚﹐訪賈舍人何在﹐人亦無知者。

又過數日﹐復書刺往辭相府。蘇秦傳命﹐來日相見。儀向店主人假借衣履停當﹐次日侵晨往候。蘇秦預使排下威儀﹐闔其中門﹐命客從耳門而入。張儀欲登堂﹐左右止之道﹕「相國公謁未畢﹐客宜少待。」儀乃立於底下﹐睨視堂前官屬拜見者甚眾﹐已而稟事者又有多人﹐良久日將昃。聞堂上呼道﹕「客今何在﹖」左右道﹕「相君召客。」張儀整衣升階﹐只望蘇秦降坐相迎﹐誰知蘇秦安坐不動﹐儀忍气進揖﹐秦起立微舉手答之。乃道﹕「餘子﹐別來無恙。」儀怒气勃勃﹐竟不答言。左右稟進午餐。秦復道﹕「公事勿冗﹐煩餘子久待﹐恐饑餒﹐且艸率一飯。飯後有言。」命左右設坐於堂下﹐秦自飯於堂上﹐珍饈潢案﹐儀前不過一肉一菜﹐粗板之餐而已。

張儀本待不喫﹐柰腹中饑甚﹐況店主人飯錢先已欠下許多。只指望今日見了蘇秦﹐便不肯薦用﹐也有些金貲賫發。不想如此光景﹐正是在他矮檐下﹐誰敢不低頭。出於無柰﹐只得含羞舉著。遙望見蘇秦杯盤狼藉﹐以其餘肴分賞左右﹐比張儀所食還盛許多。儀心中且羞且怒。食畢﹐秦復傳言﹐請客上堂。張儀舉目觀看﹐秦仍舊髙坐不起。張儀忍气不過﹐走上幾步﹐大罵季子﹕「我道你不忘故舊﹐遠來相投﹐何意辱我至此﹖同學之情何在﹖」蘇秦徐徐答道﹕「以餘子之才﹐只道先我而際遇了﹐不期窮困如此。我豈不能薦於趙侯﹐使子富貴。但恐子志衰才退﹐不能有爲﹐貽累於薦舉之人。」張儀道﹕「大丈夫自能致富貴﹐豈賴汝薦乎﹖」蘇秦道﹕「你旣能自取富貴﹐何必來謁﹗念同學情分﹐助汝黃金一笏﹝十兩﹞。請自方便。」命左右以金售儀﹐儀一時性起﹐將金擲於地下﹐憤憤而出。蘇秦亦不挽畱。

張儀回至旅店﹐只見自己鋪蓋俱已移出在外﹐儀問其故﹖店主人道﹕「今日足下得見相君﹐必然贈館授餐﹐故預爲移出耳。」張儀搖頭﹐口中只說﹕「可恨﹗可恨﹗」一頭脫下衣履﹐交還店主人。店主人道﹕「莫非不是同學﹐足下有些妄扳麼﹖」張儀扯住主人﹐將往日交情﹐及今日相待光景﹐備細述了一徧。店主人道﹕「相君𨿽然據傲﹐但位尊權重﹐禮之當然。送足下黃金一笏﹐亦是美情。足下收了此金﹐也可打發飯錢﹐剩些作歸途之費﹐何必辭之﹖」張儀道﹕「我一時使性﹐擲之於地﹐如今手無一錢﹐如之柰何﹖」

正說話間﹐只見前番那賈舍人走入店門﹐與張儀相見﹐且道﹕「連日少候得罪﹐不知先生曾見蘇相國否﹖」張儀將怒气重復弔起﹐將手在店案上一拍﹐罵道﹕「這無情無義的賊﹐再莫提他。」賈舍人道﹕「先生出言太重﹐何故如此發怒形色﹖」店主人遂將相見之事﹐代張儀敍述一徧。今欠賬無還﹐又不能作歸計﹐好不愁悶﹐以至若斯。賈舍人道﹕「當初原是小人攛掇先生來的﹐今日遇而不遇﹐卻是小人帶累於先生。小人情願代先生償了欠賬﹐備下車馬﹐送先生回魏﹐先生意下如何﹖」張儀道﹕「我亦無顏歸魏了。欲往秦邦一遊﹐恨無資斧。」賈舍人道﹕「先生欲遊秦﹐莫非秦那還有同學兄弟麼﹖」張儀道﹕「非也。當今七國中﹐惟秦最彊﹐秦之力可以困趙。我往秦﹐幸得事秦王用事﹐可報蘇秦之仇耳。」賈舍人道﹕「先生若往他國﹐小人不敢奉承。若欲往秦﹐小人正欲往彼探親﹐依舊與小人同載。彼此得伴豈不美哉。」張儀大喜道﹕「世間有此髙義﹐足令蘇秦愧死。」遂與賈舍人爲八拜之交。

賈舍人替張儀算還店錢﹐見車馬在門﹐二人同載﹐望西秦一路而行。路間爲張儀制衣裝﹑買僕從﹐凡儀所需﹐不惜財費。及至秦國﹐復大出金帛賂秦惠文王左右﹐爲張儀延譽。

時惠文王方悔失蘇秦﹐聞左右之薦﹐卽時召見﹐拜爲客卿。與之謀諸侯之事。賈舍人乃辭去﹐張儀一淚道﹕「始吾困厄至甚﹐賴子之力﹐得顯用秦國﹐方圖報徳﹐何遂言去耶﹖」賈舍人笑道﹕「臣非能知君﹐知君者乃蘇相國也。」張儀愕然。

良久便問道﹕「子以資斧給我﹐何言蘇相國那﹖」賈舍人道﹕「相國方倡合縱之約﹐慮秦伐趙敗其事。思可以得秦之柄者﹐非君不可。故先遣臣僞爲賈人﹐招君至趙。又恐君安於小﹐就故意怠慢﹐激怒於君﹐君果萌遊秦之意。相君乃大出金資付臣﹐分付恣君所用﹐必得秦柄而後己。今君已用於秦﹐臣請歸報相君。」張儀嘆道﹕「嗟乎﹐我在季子術中﹐而我不覺﹐我不及季子遠矣。煩君多謝季子。當季子之身﹐不敢言伐趙二字﹐以此報季子玉成之徳也。」

賈舍人回報蘇秦。秦乃奏趙肅侯道﹕「秦兵果不出矣。」於是拜辭往韓。見韓宣惠公道﹕「韓地方九百餘里﹐帶甲數十萬。然天下之彊弓勁弩﹐皆從韓出。今大王事秦﹐秦必求割地爲贄﹐明年將復求之﹐夫韓地有限﹐而秦欲無窮﹐再三割則韓地盡矣。俗諺云﹕寧爲雞口﹐勿爲牛後。以大王之賢﹐挾疆韓之兵﹐而有牛後之名﹐臣竊羞之。」宣惠公蹵然道﹕「願以國聽於先生。」如趙王約﹐亦贈蘇秦黃金百鎰。蘇秦乃過魏﹐說魏王道﹕「魏地方千里﹐然而人民之眾﹐車馬之多﹐無如魏者。於以抗秦有餘也。今乃聽羣臣之言﹐欲割地而臣事秦﹐倘秦求無已﹐將若之何﹖大王誠能聽臣﹐六國從親並力制秦﹐可使永無秦患。臣今奉趙王之命來此約從。」魏惠王道﹕「寡人愚不肖﹐自取敗辱。今先生以長策下教寡人﹐敢不從命。」亦贈金帛一車。

蘇秦復造齊臣﹐說齊宣王道﹕「臣聞臨淄之塗﹐車轂擊人肩摩﹐富盛天下莫比﹐乃西而而謀事秦﹐寧不恥乎﹖且齊地去秦甚遠﹐秦兵必不能及﹐齊事秦何爲﹖臣願大王從趙王約﹐六國和親﹐互相救援。」齊宣王道﹕「謹受教。」蘇秦乃驅車向南﹐說楚威王道﹕「楚地五千餘里﹐天下莫彊﹐秦之所患莫如楚。楚彊則秦弱﹐秦彊則楚弱。今列國之士﹐非縱則衡﹐夫合縱則諸侯將割地以事楚﹐連衡則楚將割地以事秦。此二策者相去遠矣。」楚威王道﹕「先生之言﹐楚之福也。」秦乃北行回報。

趙肅侯行過洛陽﹐諸侯各發使送之﹔儀仗旌旄﹐前遮後擁﹔車騎輜重﹐連接二十里不絕。威儀比於王者﹐一路官員望塵下拜。

周顯王聞蘇秦將至﹐預使人掃除道路﹐設供帳於郊外﹐以迎之。秦之老母﹐扶杖旁觀﹐嘖嘖驚嘆﹔二弟及妻嫂側目不敢仰視﹐俯伏郊迎。蘇秦在車中謂其嫂道﹕「嫂向不爲我炊﹐今又何恭之過也﹖」嫂觳觫答道﹕「見季子位髙而金多﹐不容不敬畏耳。」蘇秦不覺喟然嘆道﹕「世情看冷暖﹐人而逐髙低。吾今日乃知富貴之不可少也。」於是以車載其親屬﹐同歸故里。起建大宅﹐聚族而居之。復散千金以贍宗黨。今河南府城內有蘇秦宅遺坵﹐相傳有人掘之﹐得金百錠﹐蓋當時所埋也。

秦弟代﹑厲羨其兄之貴盛﹐亦習陰符學遊說之術。蘇秦住家數日﹐乃發車往趙。趙肅侯封爲武安君﹐遣使約齊﹑楚﹑魏﹑韓﹑燕﹑五國之君﹐俱到洹水相會。

蘇秦同趙肅侯預至洹水﹐築壇布位以待諸侯。燕文公先到﹐次韓宣惠公到﹐不數日魏惠王﹑齊宣王﹑楚威王陸續俱到。

蘇秦先與各國大夫相見﹐私議坐次。論來楚﹑燕是个老國﹐齊﹑韓﹑趙﹑魏都是史姓新國﹐但此時戰爭之際﹐以國之大小爲叔。楚最大者﹐次之魏﹐次之次趙﹑次燕﹐次韓。內中是齊﹑魏已稱王﹐趙﹑燕﹑韓尙稱侯﹐爵位相懸相叔不使。於是蘇秦逵議六國一槪稱王。趙王爲約主﹐居主位。楚王等以次居客位﹐先與各國會議停當﹐至期各登盟壇﹐照位排立。蘇秦歷階而上﹐啟告六王道﹕「諸君山東大國﹐位皆王爵﹐地廣兵多﹐足以自雄。秦乃牧馬賤夫﹝秦始祖並子爲周牧馬﹞﹐據咸陽之險﹐蠶食列國。諸君能以北面之禮事秦乎﹖」諸侯皆道﹕「不願事秦﹐願秦先生明教。」蘇秦道﹕「合從擯秦之策﹐向者已悉。陳於諸君之前矣。今日但當刑牲歃血﹐誓於神明﹐結爲兄弟﹐務期患難相卹。」六王皆拱手道﹕「謹受教。」秦遂捧盤﹐請六王以次獻血﹐拜告天地及六國祖宗﹐一國背盟五國共擊。寫下誓書六通﹐六國各收一通﹐然後就宴。趙王道﹕「蘇秦以大策奠安﹐六國宜封髙爵。俾其往來﹐六國堅此從約。」五王皆道﹕「趙王之言是也。」

於是六王合封蘇秦爲縱約長﹐兼佩六國相印﹐金牌剔總﹐轄六國臣民。又各賜黃金百鎰﹐良馬十乘﹐蘇秦謝恩。六王各散歸國﹐蘇秦隨趙肅侯志使。此乃周顯王三十六年事也。史官有詩顯嘆﹕

惟要遂水晢明神﹐唇齒相依骨肉親。

假使合縱終不解﹐何難協力滅孤秦。

是年魏惠王﹑燕文王俱薨。魏襄王﹑燕易王嗣位。蘇秦旣合縱六國。遂將縱約寫一通投於秦關﹐關吏送與秦惠文王觀之。惠文王大驚﹐謂相國公孫衍道﹕「若六國爲一﹐寡人之進取無望矣。必須畫一計﹐散其縱約﹐方可圖大事。」公孫衍道﹕「首縱約者﹐趙也。大王興師伐趙﹐視其先救趙者﹐卽移兵伐之﹐如是則諸侯懼而縱約可散矣。」時張儀在坐﹐意不欲伐趙﹐以負蘇秦之待。乃進言道﹕「六國新合其勢未可猝離﹐出秦如則韓軍宜陽﹐楚軍武關﹐魏軍河外﹐齊涉淸河﹐燕悉銳師以助戰﹐秦師拒關不暇﹐何暇他夫﹖近秦之國﹐無如魏﹐而燕王北最遠大﹐遣使以重賂求成於魏﹐以疑各國之心﹐而復與燕太子結婚﹐如此則縱約自解矣。」惠文王稱善﹐乃許魏還裏陵等七城以講和。魏亦使人報秦之聘﹐復以女許配秦太子。趙王聞之﹐召蘇秦責之道﹕「子倡爲縱約六國﹐和魏相與擯秦令﹐未睮年而魏﹑燕二國皆與秦通﹐縱約之不足恃明矣。倘秦兵猝然加趙﹐尙可望二國之救乎﹖」蘇秦惶恐謝道﹕「臣請爲大王出使燕國﹐必有以報魏也。」

秦乃去趙適燕﹐燕易王以爲相國。時易王新卽位﹐齊宣王乘喪伐之取十城。易王謂蘇秦道﹕「始先君以國聽於六國和親令﹐先君之骨未寒﹐而齊兵壓境﹐取我十城﹐如洹水之誓何﹖」蘇秦道﹕「臣請爲大王使齊﹐奉十城以還燕。」燕易王許之。蘇秦見齊宣王道﹕「燕王者﹐大王之同盟﹐而秦王之愛婿也。大王利其十城﹐不惟燕怨﹐齊﹑秦亦怨。齊矣得十城而結二怨﹐非計也。大王聽臣計﹐不如歸燕之十城﹐以結燕﹑秦之歡。齊得燕﹑秦﹐於以號召天下不難矣。」

宣王大悅﹐乃以十城還。燕易王之母文夫人素慕蘇秦之才﹐使左右召秦人宮。因與私通﹐易王知之而不言。秦懼﹐乃結好於燕相國子之與聯兒女之姻﹔又使其弟蘇代﹑蘇厲與子之結爲兄弟。欲以自固。文夫人屢召蘇秦﹐秦益懼﹐不敢往。乃說易王道﹕「燕齊之勢終當相並﹐臣願爲大王行反間於齊。」易王道﹕「反間如何﹖」蘇秦答道﹕「臣僞爲得罪於燕﹐而出奔齊國﹐齊王必重用臣。臣因敗齊之攻﹐以爲燕地。」易王許之﹐乃敗秦相印。秦遂奔齊。齊宣王重其名﹐以爲客卿。

蘇秦因說宣王以田獵鐘鼓之樂﹐宣王好貨﹐因使厚其賦斂。宣王好色﹐因使妙選宮女。欲俟齊亂而使燕乘之。宣王全然不悟。相國出嬰﹐客卿孟軻極諫﹐皆不聽。

宣王薨。子湣王地立﹐初年頗勤國政。娶秦女爲王后。封田嬰爲薛公﹐號靖郭君。蘇秦客卿用事如故。

話分兩頭﹐再說張儀聞蘇秦去趙﹐知縱約將解﹐不與魏襄陵七邑之地。魏襄王怒﹐使人索地於秦。秦惠王使公子華爲大將﹐張儀副之。帥師伐魏﹐攻下蒲陽﹐卽平陽蒲縣。儀請於秦王﹐復以蒲陽還魏﹐又使公子繇質於魏﹐與之結好。張儀送之﹐魏襄玉深感秦王之意。張儀因說道﹕「秦王遇魏甚厚﹐得城不取﹐又納質焉﹐魏不可無禮。」於秦宜謀﹐所以謝之。襄王道﹕「何以爲謝﹖」張儀道﹕「土地之外﹐非秦所欲也。大王刲地以謝秦﹐秦之愛魏必深。若秦﹑魏合兵以圖諸侯﹐大王之取償於他國者﹐必十倍於今之所獻也。」襄玉惑其言﹐乃獻少梁之地以謝秦。地在今西安府韓城縣﹐又不敢受質﹔秦王大悅﹐因罷公孫衍﹐用張儀爲相。

時楚威王已薨﹐子熊槐立﹐是爲懷王。張儀乃遣人致書懷王﹐迎其妻子。且言昔日盜璧之冤﹐楚懷王面責昭陽道﹕「張儀賢士﹐子何不薦於先君﹐而迫之使爲秦用也。」昭陽嘿然甚愧﹐歸家發病死。懷王懼張儀秦用﹐復申蘇秦合縱之約﹐結連諸侯。而蘇秦已得罪於燕﹐去燕奔齊。

張儀乃見秦王﹐辭相印。自請往魏﹐惠文王問道﹕「君捨秦往魏﹐何意﹖」儀答道﹕「六國溺於蘇秦之說﹐未能卽解。臣若得魏柄﹐請令魏王先事秦﹐以爲諸侯之倡。」惠文王許之。儀遂投魏﹐魏襄王果用爲相國。儀因說道﹕「大梁南鄰楚﹐北鄰趙﹐東鄰齊﹐西鄰韓﹐而無山川之險可恃。此四分五裂之道也﹐故非事秦國﹐不得安魏。」襄王計未定﹐張儀陰使人招秦師伐魏﹐大敗魏師﹐取曲沃之地。髯翁有詩云﹕

仕齊卻爲燕邦去﹐相魏翻因秦國來。

𨿽則縱橫分兩路﹐一般反覆小人才。

襄王大怒﹐益不肯事秦。謀爲合縱﹐仍推楚懷王爲縱約長。於是蘇秦益重於齊。時齊相國田嬰病卒﹐子田文嗣爲薛公﹐號爲孟嘗君。田嬰有子四十餘人﹐田文乃賤妾之子﹐以五月五日生。初生時﹐田嬰戒其妾﹐棄之勿育。妾不忍棄乃私育之。旣長﹐五歲妾乃引見田嬰﹐嬰怒其違命。田文頓首道﹕「父所以見棄者﹐何故﹖」田嬰道﹕「世人相傳﹐五月五日爲凶日。生子者長與戶齊﹐將不利於父母。」文答道﹕「人生受命於天﹐豈受命於戶耶﹖必若受命於戶﹐何不增而髙之﹖」嬰不能答﹐然暗暗稱奇。及文長十餘歲﹐使能接應賓客。賓客皆樂與之遊﹐爲之延與﹐諸侯使首至齊皆求見田文。於是田嬰以文爲賢﹐立爲嫡子。遂斷﹝訁幸﹞公之爵﹐號孟嘗君。孟嘗君旣嗣位﹐大築館捨以招天下之士。凡士來投者﹐不問賢愚無不收畱。天下亡人有罪者﹐皆歸之。孟嘗君𨿽貴﹐其飲食與諸客同。一日待客夜食﹐有人蔽其火光﹐客疑飯有二等﹐投箸辭去。田文起坐﹐自持飯比之﹐果然無二。客嘆道﹕「以孟嘗君之待士如此﹐而我過疑之﹐我眞小人矣。尙何面目立其門下﹗」乃引刀自剄而死。不知後事如何﹐且看下文分解。

澹遊子評

前趙肅侯聞秦相公孫衍攻魏取勝﹐遂欲移兵加趙。時趙正在危急﹐而蘇秦計欲令門客畢成往魏﹐尋訪張儀﹐計屬迂甚。幸儀於楚不得志﹐又遇此兩�昭陽苔辱﹐被困而歸故土。適與畢成﹐今耳得﹐若儀不受。昭陽笞辱﹐淹畱楚國。或被笞後不返故鄕﹐別往他所﹐則畢成之尋訪﹐𨿽有著﹐終難免跋涉。日久﹐又言儀至趙﹐第五日方得投刺。又候數日仍不見﹐復投刺往辭﹐而又故爲遲遲。𨿽曰行計﹐倘秦兵卒然而至﹐𨿽多此湊趣之機緣﹐亦難濟目前之急也。孟子云「吾之不遇魯侯﹐天也」。凡此之類亦屬天也。馬正龍必有云﹐而隱現莫測。魚必得水﹐則自在游泳。風箏以風勢而髙﹐飛馬燈以火勢而旋馳﹐人以錢財爲資身。用此數事﹐皆在外之物﹐與本身全不相蒙﹐而竟不能離遏。如一有失則龍不能天矯﹐魚不能翔舞﹐風箏不能起飛﹐馬燈不能行動﹐人不能爲人事矣。設使蘇秦𨿽以詭計激張儀使用秦國﹐陰主秦柄﹐若不頂賺此金銀﹐以濟儀種種用度﹐亦難成﹐此妙計矣哉。古云有錢十萬神可通﹐自古及今何莫非。以白鏹爲事﹐史公傳貨殖﹐魯子論錢神﹐營謀爲鬼﹐笑貰酒鷫鷞離可勝言耶。

秦以一國獨支楚﹑齊﹑魏﹑趙﹑燕﹑韓六國。縱蘇秦計者﹐六國勝秦﹐從余今日論者﹑還是秦勝六國。俗言寧獨盜一狗﹐不可合盜一牛。欲此六國君合爲一心﹐以禦秦抑亦難乎﹖不若一秦國獨謀六國爲易也。縱使六國合縱滅得秦國﹐安知﹐日後六國中﹐豈無如秦國蠶食五國乎﹖故以事勢論之﹐六國必不能勝一秦國也。況六國君心參差不齊﹐掣肘牽制﹐如彼歃誓云「一國背盟﹐五國共擊。」仍在啟其爭鬥之心。若五國被責﹐不勝必投秦國。四國被責﹐不勝亦投秦國。如是秦不待謀戰﹐六國自相魚肉而驅之使向秦也。以不用戰謀﹐尙能使來投誠﹐豈非秦勝六國易易耶﹗

首背合縱盟者在魏。果爲不是﹐而齊宣王乘燕喪伐取十城﹐則其罪又較魏更甚﹐無理極矣。蘇秦自倡合縱﹐反借秦說齊以誑還燕十城﹔又說結燕﹑秦之歡﹔齊得燕﹑秦號召天下不難等語﹐以爲棘動見聽則𨿽齊﹑魏二國敗盟﹐實蘇秦自敗矣。又因文夫人故﹐出奔齊國﹐說宣王田獵好貨好色﹐俟其自亂﹐使燕乘之﹐以成反間之計助燕。如今之虔婆﹝飠舌﹞張女之心事﹐送與李姑﹐又以李姑之背非﹐述於張女。誂成張李兩家成仇﹐則又向兩處各相勸解﹐眞是阿諛苟容﹐竊恥權勢以順爲正﹐妾婦之道者。

魏襄王貪鄙﹐又欲推楚懷王爲縱約長。此正是盲人騎瞎馬﹐𨿽張儀傾險﹐反覆往來楚﹑魏﹐將兩國君主抑揄搏弄﹐運其私智﹐實尢此二君之木偶﹐不志相助其成功耳。

田嬰爲齊相國﹐亦熟此虔婆語。以五月五日生子不利﹐父母爲諱忌﹐不有此肖子直理諫諍﹐空負此一世英雄矣。語云「要知未來﹐先察已往。」如田文甫及五齡﹐析理彰明﹐他日偉器﹐豈待言耶。戰國四公子﹐曰信陵君魏無忌﹐孟嘗君齊田文﹐此二君最佳﹐不獨能拯貧困﹐慷慨四方﹐識理明勢﹐謀畫審情﹐卽一量度﹐舒緩寬廣莫測。若平原君趙勝﹐春申君黃歇﹐恐與前二君有天壤相遠。若六國君主俱如信陵﹑孟嘗二公子等﹐𨿽百張儀亦難往來掉弄是非﹐蘇秦亦得全其合縱計﹐贏秦氏﹐亦不得輕帝天下矣。噫﹗

卷之三下死蘇秦遺智殺刺客狡張儀誑楚玩懷王

卻說孟嘗君見客自刎而死﹐哭臨其喪﹐甚爲哀慟。眾客無不感動﹐歸者益眾﹐食客嘗蒲數千人。諸侯聞孟嘗君之賢﹐且多賓客﹐皆尊重齊國﹐相戒不敢犯其境。正是﹕

虎豹踞山禽獸遠﹐蚊龍在水怪魚藏。

堂中有客三千輩﹐天下人人畏孟嘗。

再說張儀相魏三年﹐而魏襄王薨﹐子哀王立。楚懷王遣使弔喪﹐因徵兵伐秦。哀王許之。韓宣惠王﹑趙武靈王﹐卽肅侯子﹐燕王哈﹐卽易王子﹐皆樂於從兵。楚使者至齊﹐齊滑王集羣臣問計左右﹐皆道﹕「秦與齊﹐甥舅之親﹐未有仇隙﹐不可伐。」蘇秦主合縱之約﹐堅執以爲可伐。孟嘗君獨進言道﹕「言可伐與不可伐﹐皆非也。伐則結秦之仇﹐不伐則觸五國之怒。以臣愚計﹐莫如發兵而緩其行﹐兵發則不與五國爲異﹐同行緩則可觀望爲進退。」湣王以爲然。卽使孟嘗君率兵二萬以往。

孟嘗君方出齊郊﹐遽稱得病延醫療治﹐一路耽擱不行。卻說韓﹑趙﹑魏﹑燕四王﹐與楚懷王相會於函谷關外﹐關在今河南府靈寶縣﹐刻期進攻。懷王𨿽爲縱約長﹐那四王各將其軍﹐不相統一。秦守將樗裏疾﹐大開關門﹐陳兵索戰。五國互相推諉﹐莫敢先發。相持數日。樗裏疾出奇兵絕楚餉道﹐楚兵乏食﹐兵士皆嘩。樗裏疾乘機襲之﹐楚兵敗走﹐於是四國皆還。孟嘗君未至秦境﹐而五國之師已撤矣。此乃孟嘗君之巧計也。孟嘗君回。齊湣王嘆道﹕「幾誤聽蘇秦之計。」乃贈孟嘗君黃金百斤﹐爲食客費﹐蓋受重之。蘇秦自愧以爲不及。楚懷王恐齊﹑秦交合﹐乃遣使厚詰於孟嘗君﹐與齊申盟結好﹐兩國聘使往來不絕。

自齊宣王之世﹐蘇秦專貴寵用。左右貴戚多有妒之者。及湣王時秦寵未衰。今日滑王不用蘇秦之計﹐卻依了孟嘗君﹐果然伐秦失利。孟嘗君受多金之賞﹐左右遂疑滑王已不喜蘇秦矣。乃募壯士懷利匕首刺蘇秦於朝﹐匕首入秦腹﹐秦以手按腹而走。訴於湣王。湣王命擒賊﹐賊已逃去﹐不可得。蘇秦道﹕「臣死之後﹐願大王斬臣之頭﹐號令於市。道﹕『蘇秦爲也行反間於齊。今幸誅死。有人知其陰事來告者﹐賞以千金。』如是則賊可得也。」言訖拔出匕首﹐血流蒲地而死。滑王依其言﹐號令蘇秦之頭於齊市中。

須臾﹐有人過其頭下﹐見賞格自誇於人道﹕「殺蘇秦者﹐我也。」市吏因執之以見湣王。王令到寇以嚴刑﹐鞠之盡得主使之人。凡數家皆誅滅之。史官論蘇秦𨿽身死﹐猶能用計自報其仇﹐可謂智矣。而身不免見刺﹐豈非反覆不忠之報乎。

蘇秦死後﹐其賓客往往泄蘇秦之謀﹐言秦爲燕而仕齊。湣王始悟蘇秦之詐﹐自是與燕有隙。欲使孟嘗君將兵伐燕﹐蘇代說燕王納質子以和齊﹐燕王從之。使蘇厲引質子來見湣王。湣王恨蘇秦不已﹐欲囚蘇厲。蘇厲呼叫道﹕「燕王欲以國依秦﹐臣之兄弟陳大王之威徳﹐以爲事秦不如事齊﹐故使臣納質請平﹐大王柰何疑死者之心﹐而加生者之罪乎﹖」湣王悅﹐乃厚待蘇厲﹐厲遂委質爲齊大夫。蘇代畱仕燕國﹐史官有蘇秦贊﹐道﹕

季子周人﹐師事鬼谷。揣摩旣就﹐陰符伏讀。

合縱離橫﹐佩印者六。晚節不終﹐燕齊反覆。

再說張儀見六國伐秦無成﹐心中暗喜。及聞蘇秦已死﹐乃大喜道﹕「今日乃我吐舌之時。」民遂乘間說魏哀王道﹕「以秦之彊禦王國而有餘﹐此其不可抗明矣。本倡合縱之議者蘇秦。而秦且不保其身﹐況能保人國乎﹖夫親兄弟共父母者﹐或因錢財爭鬥不休﹐況異國哉﹖大王猶執蘇秦之議﹐不肯事秦﹐倘列國有先事秦者﹐合兵攻魏﹐魏其危矣。」哀王道﹕「寡人願從相國事秦﹐誠恐秦不見納﹐柰何﹖」張儀答道﹕「臣請爲大王謝罪於秦﹐以結兩國之好。」哀王乃飾車從﹐遣張儀入秦求和。於是秦﹑魏通好。張儀遂畱秦﹐仍爲秦相。

再說齊滑王乘燕王哈讓國於燕相國子之﹐噲反北面列於臣位。燕人不服﹐而自相亂。滑王命匡章爲大將﹐率兵伐之。凡五十日﹐兵不畱行﹐直達燕都。百姓開門納之﹐遂擒子之處死﹐意欲滅燕。而燕士卒𨿽恨子之﹐未嘗忘燕﹐乃共立故太子平爲昭王。郭隗爲相國﹐於易水﹝卽保定府婁州﹞築髙臺﹐積金臺上以奉四方賢士﹐名曰招賢臺﹐亦曰黃金臺。後昭王用樂毅計﹐說趙﹑韓﹑魏﹑秦等國共伐齊﹐以雪二十八年禦恨之怨。遂大破齊國﹐湣王竟以身免。此是後話不提。

卻說齊湣王旣勝燕﹐殺王啥與子之﹐威振天下。秦惠文王患之。而楚懷王爲縱約長﹐與齊深相結納﹐置符爲信。秦王欲離間齊楚之黨﹐召張儀問計。張儀奏道﹕「臣憑三寸不爛之舌﹐南遊於楚﹐伺便進言﹐必使楚王絕齊﹐而親於秦。」惠文王道﹕「寡人聽子。」張儀乃辭相印﹐遊楚。知懷王有嬖臣姓靳名尙﹐在王左右﹐言無不從。乃先以重賄納交於尙﹐然後往見懷王。懷王重張儀之名﹐迎之於郊。賜坐而問道﹕「先生辱臨敝邑﹐有何見教﹖」張儀道﹕「臣之此來﹐欲合秦﹑楚之交耳。」楚懷王道﹕「寡人豈不願納交於秦哉﹗但秦侵伐不已﹐是以不敢求親也。」張儀答道﹕「今天下之國𨿽七﹐然大者無過楚﹑齊與秦而三耳﹐秦東合於齊﹐則齊重﹔南合於楚﹐則楚重﹔然寡君之意﹐竊在楚﹐而不在齊。何也﹖以齊爲婚姻之國﹐而負秦獨深也。寡君欲事大王﹐𨿽儀亦願爲大王門闌之廝。而大王與齊通好﹐犯寡君之所忌。大王誠能閉關而絕齊﹐寡君顧以商君所取楚商於之地六百里﹐還歸於楚﹔使秦女爲大王箕帚妾。秦楚世爲婚姻兄弟﹐以禦諸侯之患﹐惟大王納之。」懷王大悅道﹕「秦肯還楚故地﹐寡人又何愛於齊﹗」

羣臣皆以楚復得地﹐合詞稱賀。獨一人挺然出奏道﹕「不可不可。以臣觀之﹐此事宜弔﹐不宜賀。」楚懷王視之﹐乃客卿陳軫也。懷王道﹕「寡人不費一兵﹐坐而得地六百里。羣臣賀﹐子獨弔﹐何故﹖」陳軫道﹕「王以張儀爲可信乎﹖」懷王笑道﹕「何爲不信﹖」陳軫道﹕「秦所以重楚者﹐以有齊也。今若絕齊則楚孤矣。秦何重於孤國而封六百里之地以奉之耶﹖此張儀之詭計也。倘絕齊而張儀負王﹐不與王地﹐齊又怨王而反附於秦。齊﹑秦合而攻楚﹐楚亡可待矣。臣所謂宜弔者爲此也。王不如先遣一使﹐隨張儀往秦受地﹐地入楚而後絕齊未晚。」大夫屈平進言道﹕「陳軫之言是也。張儀反覆小人﹐決不可信。」嬖臣靳尙道﹕「不絕齊﹐秦肯與我地乎﹖」懷王點頭道﹕「張儀不負寡人明矣。陳子閉口勿言。請看寡人受地。」遂以相印授張儀﹐賜黃金百鎰﹐良馬十駟﹐命北關守將勿通齊使。

一面使逢侯醜隨張儀入秦受地。張儀一路與逢侯醜飲酒談心﹐歡若骨肉。將近咸陽﹐張儀詐作酒醉﹐失足墜於車下﹐左右慌忙扶起。張儀告道﹕「吾足脛損傷﹐急欲就醫。」先乘臥車入城﹐表奏秦王﹐畱逢侯醜於館驛﹐儀閉門養病不入朝。逢侯醜來見秦王不得﹐往候張儀。只推未愈﹐如此二月。丑乃上書秦王﹐述張儀許地之言。惠文王答書道﹕「儀如有約﹐寡人必當踐之。但聞與齊尙﹐尙未決絕寡人﹐恐受欺於楚﹐非得張儀病起﹐不可信也。」

逢侯醜再往張儀之門﹐儀終不出。乃遣人以秦王之言還報懷王。懷王道﹕「秦猶謂楚之絕齊未甚耶﹖」乃遣勇士宋遺假道於宋﹐借宋符直造齊界﹐辱罵湣王。湣王大怒﹐遂遣使西入秦﹐願與秦共攻楚國。

張儀聞齊使至﹐知其計已行。乃稱病愈入朝﹐遇逢侯醜於朝門﹐故意訝道﹕「將軍何不受地﹐乃尙淹我國耶﹖」醜答道﹕「秦王專候相國面決。今幸相國玉體無恙﹐請入言於王﹐早定地界﹐回覆寡君。」張儀道﹕「此事何須關白秦王耶。儀所言者﹐乃儀之俸邑六里﹐自願獻於楚王耳。」醜道﹕「臣受命於寡君﹐言商於之地六百里﹐未聞只六里也。」張儀道﹕「楚王殆誤聽乎。秦地皆百戰所得﹐豈肯以尺土讓人﹐況六百里哉﹗」逢侯醜還報懷王﹐懷王大怒道﹕「張儀果是反覆小人﹐吾得之必生食其肉。」遂傳旨發兵攻秦。客卿陳軫進言道﹕「臣今日可以開口乎﹖」懷王道﹕「寡人不聽先生之言﹐爲陖賊所欺。先生今日有何妙計﹖」陳軫道﹕「大王已失齊助﹐今復攻秦未見利也。不如割兩城以賂秦﹐與之合兵而攻齊。𨿽失地於秦﹐尙可取償於齊。」懷王道﹕「本欺楚者秦也。齊何罪焉合兵而攻。齊人將笑吾。」

卽日拜屈丐爲大將﹐逢侯醜副之﹐興兵十萬﹐取路天柱山﹝在漢申府金州﹞西北而進逕襲藍田﹝縣在西安府﹞。秦王命魏章爲大將﹐甘茂爲副﹐起兵十萬拒之。一面使人徵兵於齊﹐齊將匡章亦帥師助戰。屈丐𨿽勇﹐怎當二國夾攻﹐連戰俱北。秦齊之兵追至丹陽﹐屈丐聚兵復戰﹐被甘茂斬之。前後獲首級八萬有餘﹐名將逢侯醜等皆死﹐共七十餘人﹐盡取漢中之地﹝今漢中府﹞六百里。

楚國震動﹐韓﹑魏聞楚敗﹐亦謀襲楚。楚懷王大懼﹐乃使屈平如齊謝罪。使陳軫如秦軍﹐獻二城以求和。魏章遣人請命於秦王。惠文王道﹕「寡人欲得黔中之地﹝今貴州省﹞﹐請以商於地易之。如允便可罷兵。」魏章奉秦王之命﹐使人言於懷王。懷王道﹕「寡人不願得地﹐願得張儀而甘心焉。如上國肯以張儀界楚﹐寡人情願獻黔中之地爲謝。」秦左右忌嫉張儀者﹐皆道﹕「以一人而易數百里之地﹐利莫大焉。」秦惠文王道﹕「張儀吾股肱之臣﹐寡人寧不得地﹐何忍棄之﹗」張儀自請道﹕「微臣願往。」惠文王道﹕「楚王含盛怒以待先生﹐往必見殺。故寡人不忍遣也。」張儀奏道﹕「殺臣一人﹐而爲秦得黔中之地﹐臣死有餘榮矣﹐況未必死乎。」惠文王說﹕「先生何計自脫﹖試爲寡人言之。」張儀道﹕「楚夫人鄭袖﹐美而有智﹐得王之寵。臣昔在楚時﹐聞楚王新幸一美人﹐鄭袖謂美人道﹕『大王惡人以鼻气觸之﹐子見王必掩其鼻。』美人信其言。楚王問於鄭袖道﹕『美人見寡人﹐輒掩鼻何也﹖』鄭袖答道﹕『嫌大王體臭﹐故惡聞之。』楚王大怒﹐命劓美人之鼻﹐袖遂專寵。又有嬖臣靳尙媚事鄭袖﹐內外用事。而臣與靳尙相善﹐臣自料能借其庇﹐可以不死。大王但詔魏章等畱兵漢中﹐遙爲進取之勢﹐楚必然不敢殺臣矣。」秦王乃遣儀行。

張儀旣至楚國﹐懷王卽命使者執而囚之。將擇日告於太廟﹐然後行誅。張儀別遣人打靳尙關節﹐靳尙入言於鄭袖道﹕「夫人之寵不終矣﹐柰何﹖」鄭袖問道﹕「何故﹖」靳尙道﹕「秦不知楚王之怒張儀﹐故遣使足。今聞楚王欲殺儀﹐秦將還楚侵地﹐使親女下嫁於楚﹐以美人善歌者爲勝。以贖張儀之罪﹐秦女至﹐楚王必尊而禮之。夫人𨿽欲擅寵﹐得乎﹖」鄭袖大驚道﹕「子有何計﹐可止其事﹖」靳尙道﹕「夫人若爲不知者而以利害言於大王﹐使出張儀還奉﹐事宜可已。」鄭袖乃中夜涕泣言於懷王道﹕「大王欲以地易張儀﹐地未入秦﹐而張儀先至。是秦之有禮於大王也。秦兵一舉而席捲漢中﹐有吞楚之勢。若殺張儀以怒之﹐必將益兵攻楚。我夫婦不能相保﹐妾中心如刺﹐飲食不甘者﹐累日矣。且人臣各爲其主﹐張儀天下智士﹐其相秦國久﹐與秦偏厚何怪其然﹐大王若厚儀以禮﹐儀之事楚﹐亦猶秦也。」懷王道﹕「卿勿憂容﹐寡人從長計議。」靳尙復乘間言道﹕「殺一張儀﹐何損於秦﹖而又失黔中數百里之地。不如畱儀以爲和秦之地。」懷王意亦惜黔中之地﹐不肯與秦。

於是出張儀﹐因厚禮之。張儀遂說懷王以事秦之利﹐懷王卽遣張儀歸秦﹐通兩國之好。

屈平出使齊國而歸﹐聞張儀已去﹐乃諫道﹕「前大王見欺於張儀﹐儀至臣以爲大王必烹其肉而食之﹐今反赦之不誅。又欲聽其邪說﹐率先事秦。夫匹夫猶不忘仇仇﹐況君乎﹖未得秦歡而先觸天下之公憤。臣竊以爲非計也。」懷王悔﹐使人駕招車追之。張儀已星馳出郊二日矣。張儀旣還秦﹐魏章亦班師而歸﹐史臣有詩云﹕

張儀反覆爲嬴秦﹐朝作俘囚暮上賓。

堪笑懷王如木偶﹐不從忠計聽諂人。

張儀謂秦王道﹕「儀萬死一生﹐得復見大王之面﹐楚王誠畏秦甚﹐𨿽然不可使臣失信於楚﹐大王誠割漢中之半﹐以爲楚徳﹐與爲婚姻。臣請借楚爲端﹐說六國連袂以事秦。」秦王許之﹐遂割漢中五縣﹐遣人往楚修好﹔因求懷王之女爲太子蕩妃﹔復以秦女許妻懷王之少子蘭。懷王大喜﹐以爲張儀果不欺楚也。

秦王念張儀之勞﹐封以五邑﹐號武信君。因具黃金﹑白璧﹑髙車﹑駟馬﹐使以連衡之術往說列國。張儀果見齊湣王道﹕「大王自料土地孰與秦廣﹐甲兵孰與秦彊﹖從人爲齊計者﹐皆謂齊去秦遠﹐可以無患。此但狃於目前﹐不顧後患。今秦﹑楚嫁女娶婦﹐結昆弟之好。三晉莫不悚懼﹐爭獻地以事秦。大王獨與秦爲仇﹐秦驅韓魏攻齊之南境﹐悉趙兵渡黃河以乘臨淄﹑卽墨之敝﹐大王𨿽欲事秦﹐尙可得乎﹖今日之計﹐事秦者安﹐背秦者危。」齊湣王道﹕「寡人願以國聽於先生。」乃厚贈張儀。儀復西說趙王道﹕「敝邑秦王有敝甲調兵﹐願與君會於邯鄲之下。使微臣先聞於左右﹐大王所恃者蘇秦之約耳。秦背燕逃齊又以反誅﹐一身不保而人猶信之﹐誤矣。今秦﹑楚結婚﹔齊獻魚鹽之地﹔韓﹑魏稱東藩之臣﹐是五國爲一也。大王欲以孤趙﹐抗五國之鋒﹐萬無一幸。故臣爲大王計﹐莫如事秦。」趙王許諾。儀復北往燕國﹐說燕昭王道﹕「大王所最親者﹐莫如趙。昔趙襄子嘗以其姊爲代王夫人﹐襄子欲並代國﹐約與代王爲好﹐會令工人制爲長柄金斗﹝飲器方者曰鬥﹞。方宴﹐廚人進羹﹐反斗柄以擊代王﹐破腦而死。遂襲據代國﹐其姊聞之泣而呼天﹐因摩筓﹝簪屬﹞以自刺。後人因號其山﹐曰摩筓之山﹝在大同蔚州﹞。夫親姊猶欺之以取利﹐況他人哉﹗今趙王已割地謝過於秦﹐將入朝﹐秦王於澠﹝音免﹞池﹝在今河南府永寧縣﹞一旦驅趙而攻燕﹐則易水長城非六王之有也。」燕昭王道﹕「寡人願獻恆山之東五城以和秦。」張儀連衡之說旣行﹐將歸報秦。未至咸陽﹐秦惠文王已病薨。太子蕩卽位﹐是爲武王。齊湣初聽張儀之說﹐以爲三晉皆已獻地事秦﹐故不敢自異﹐及聞儀說齊之後﹐方往說趙﹐以儀爲欺﹐大怒。又聞秦惠文王之薨﹐乃使孟嘗君致書列國﹐約共背秦復爲合縱。疑楚已結婚姻於秦﹐恐其不從﹐先欲伐之。楚懷王遣其太子獻爲質於齊﹐齊兵乃止。湣王自爲縱約長﹐結連諸侯。約能得張儀者賞以十城。秦武王生性粗直﹐自爲太子時﹐素惡張儀之多詐﹐羣臣先忌儀﹐寵者至是皆諂譖之。儀懼禍﹐乃入見武王道﹕「儀有愚計﹐願效於左右。」武王道﹕「君計安出﹖」張儀道﹕「聞齊王甚憎儀﹐儀之所在﹐必興師伐之。儀願辭大王東往大梁﹐齊之伐梁必矣。梁﹑齊兵連而不解﹐大王乃乘間伐韓。通三用以窺周室﹐此王業也。」武王以爲然﹐乃具革車三十乘﹐送張儀入大梁。魏哀王﹝襄王之子﹞用爲相國﹐以代公孫衍之位﹐衍乃去魏入秦。齊湣王知張儀相魏﹐果然大怒。興師伐魏﹐魏哀王大懼。謀於張儀﹐儀乃使其舍人馮喜僞爲楚客﹐見湣王道﹕「聞大王甚憎張儀﹐信乎﹖」滑王答道﹕「然。」馮喜道﹕「大王如憎儀﹐願無伐魏也。臣適從咸陽來﹐聞儀去秦時﹐與秦王有約﹐言齊王惡儀﹐儀所在必與師伐之。故秦王具車乘送儀於魏﹐欲以挑齊﹑魏之斗﹐齊﹑魏兵連而不解﹐秦乃得乘間而圖事於北方。王今伐魏中儀計﹐王不如無伐﹐使秦不信張儀﹐儀𨿽在魏亦無能爲矣。」

湣王遂罷兵不伐魏。魏哀王益厚張儀。逾年﹐張儀竟病卒於魏。正應前鬼穀子所占云「蘇秦先吉後凶﹐張儀先凶後吉。」又云「秦說先行﹐儀當晚達。」張儀果先爲楚昭陽之辱﹐幾欲鞭死﹔後得蘇秦之激﹐入秦爲相﹐名重六國﹐並得無傷﹐仍卒本國﹐則先凶後吉﹐晚達之言一毫不爽。而蘇秦始𨿽不遇於秦﹐鬼谷曾言﹐如失志﹐當於陰符篇探討﹐旣相六國﹐榮顯已極。時張儀尙在困苦﹐豈非秦先吉說先行乎﹗及至齊國被刺後﹐凶之言益驗。鬼穀子又云「汝二人異日宜互相推讓﹐以成名譽。」果蘇秦薦張儀於秦﹐張儀陰主秦柄﹐使不伐蘇秦所在之國﹐以報汲引之情﹐互相成名又驗。鬼谷嘗有書遺於蘇﹑張二人曰﹕

二足下功名赫赫﹐但春華至秋﹐不得久茂。

今二子好朝露之榮﹐忽長久之功﹐輕喬松之永延﹐貴一旦之浮爵。夫女愛不及席﹐男歡不畢輸﹐痛哉﹗

鬼穀子處人間數百歲﹐後不知所之﹐有「陰符」「鬼谷」二書行於世。

澹遊子評

田文論從五國伐秦與否﹐仿佛孫臏論救韓與不救同調異事。臏曰「若不救韓﹐是棄韓肥魏﹔言不救者﹐非韓未敝往救之﹐先受其危﹔亦非文曰伐則結秦之仇。論伐者爲非﹐不伐觸五國之怒﹐言不伐亦非。」臏曰「許韓必救﹐俟魏兵獘﹐攻獘魏存﹐危韓力少功多。」文曰發兵緩行﹐兵發﹐與五國不異﹐緩行則可觀望。進退謀略﹐皆佳。

蘇秦居河南洛陽﹐學於鬼谷﹐艱難於秦不用﹐於周顯王不喜愛﹐於趙相奉陽君始仕。燕文公﹐旣趙肅侯﹐次韓宣惠公﹐次魏惠王﹐次齊宣王﹐次楚威王。洹水合縱﹐佩六國相印﹐統轄六國軍民﹐威名大丕﹐此因苦志﹐昔年當受此享。然不諒時勢﹐人心移易﹐貪鄙目前。各君貳心﹐尢執己見。合縱堅拗﹐匕首入腹﹐由斯至也。在以死後訃報刺家﹐𨿽曰九泉快心﹐亦自先受身屍分斬﹐號令徒博一間耳。抑又死後遺臭﹐晚節不終﹐燕齊反覆議謗乎。

蘇秦死得甚不漧淨﹐皆因在日作事無成﹐死後被人作話柄爾﹐故張儀藉言身且不保﹐安望其保國。又曰親兄弟﹐共父母﹐尙以錢財爭鬥﹐況異國等語﹐實爲確切。蓋六國外𨿽共盟﹐同聲遵依合縱﹐內實反覆﹐不常。惟利自視﹐稍有目前益處﹐卽亦不顧山盟海誓。卻被張儀看得透逖﹐故敢輕身率入他國﹐如自己家中一般﹐其拿得穩者﹐參得透也。

楚懷王被張儀輕許商於六百里地面﹐反以陳軫之言爲非﹐令閉口勿言﹐看寡人受地﹐已屬笑事。又益好佞稱慶其總﹐欲人捧腹不絕耳。及逢侯醜還報﹐又大怒﹐而欲得張儀生食其肉﹐何其憒憒乎。至如陳軫計割兩城賂秦﹐合兵攻齊﹐仍欲取償於齊。懷王辭答以欺楚本秦﹐與齊無罪﹐若反與秦合兵攻齊﹐人將笑吾等語﹐又似明理之君﹐非呆豎所道者。若論其勢﹐從陳軫議固爲不可。如懷王獨攻彊秦﹐憎怒一時﹐卽一秦國尙不能必勝﹐況不慮齊助乎﹖以秦﹑齊二大國﹐同心拒楚﹐不敗何待﹗爲楚之計﹐今𨿽受秦欺詐﹐又失齊助﹐宜堅守待時亦可。如急欲復仇﹐則割兩城﹐使能事至齊說明謝過﹐同力攻秦﹐庶或可以勝秦。一以原齊向好﹐一以受欺於秦﹐不被其再辱。乃計不出此﹐徒博一時血气﹐師喪地失。復以如齊謝罪﹐如秦獻城﹐又種種奇想。欲以地易張儀﹐及儀至又不卽殺﹐反聽嬖細﹐敬禮又使歸秦通好﹐許秦婚姻﹐爲儀不欺楚。徳之諺云「娶妻不得力﹐一世煩惱﹔買賣不得時﹐一遭。」今懷王以一國君長﹐不如常人﹐受欺張儀一次﹑兩次﹑三四次﹐未足爲常﹐直待身死異國﹐而後免於秦﹐斯此眞木偶人耳。任人搬演﹐無主之人﹐一至斯哉﹗

蘇秦之合縱計﹐與六國之君序兄弟也﹐反各不見信﹐瞬息背敗。張儀以連衡術說六國事秦﹐此尊卑上下懸絕﹐非以兄弟比肩爲然。乃君臣之分﹐反喜兒聽﹐樂與相從﹐𨿽湣王共約背秦﹐乃一時興頭耳。吾知六國終不免稱臣於秦也哉﹗

張儀之詐﹐非惟異國憎恨﹐卽秦武王亦惡之。然𨿽湣王﹑武王等恨其欺詐﹐欲得而殺之甚易﹐而彼竟以欺詐脫鬼﹐此所以爲大狡獪也乎﹗

鬼谷遺書於蘇﹑張二人﹐何等澈底﹐指示喚醒迷途。惜二子溺於人欲﹐貪其目前娛快﹐不顧死後昏昏﹐細究世道擾攘之中﹐無一實濟﹐眞似早露﹑春花。思此二人當日事業﹐豈不赫赫﹐故公孫衍得以大丈夫稱之﹐而今安在乎﹖吾夫子云﹕不義而富且貴﹐於吾如浮雲﹑之漠然﹐無所動於其中也。

此書以鬼谷先生起﹐以鬼谷先生終﹐中述孫﹑龐﹑蘇﹑張四人。自始至終﹐一生事業﹐往來列國﹐如層波疊浪﹐反覆頃側﹐忽爾髙山﹐忽爾平壤﹐直至鐘鳴漏盡而後己﹐焉未以鬼谷一書喚醒今古。

