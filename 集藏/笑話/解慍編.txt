

卷一儒箴孝經策問錢塘葉生無學識﹐進爲太學官時﹐一學士假作策題戲之曰﹕孝經一序﹐義亦難明﹐且如韋昭王是何代之主﹖先儒領是何處之山﹖孔子之志﹐四時常有也﹐何以獨言吾志在春秋﹖孔子之孝﹐四時常行也﹐何以獨言行在孝經﹖旣曰夫子沒﹐而又何以有鯉趨而過庭﹖」國博來一士人遇例納米﹐注授國子監博士﹐每出街﹐前騶喝曰﹕國博來。」路人喧笑曰﹕不是博來﹐卻是米博來。」假儒富家村子弟﹐詐爲秀才﹐狀訴追債。官見其粗鄙可疑﹐乃問曰﹕汝是秀才﹐且道『桓公殺公子糾』一章如何說﹖」其人不知是書句﹐只恐是一件人命﹐便連聲大叫曰﹕小人實不知情。」官命左右撻二十。旣出﹐謂其僕曰﹕這縣官眞無道理﹐說我阿公打殺翁小九﹐將我打二十。」其僕曰「這是書句﹐汝便權應略知也罷。」其人曰﹕我連叫不知情﹐尙打二十下﹐若說得知﹐豈不拿我償命。」買豬千口一縣官寫字潦艸﹐欲置酒延賓﹐批票付隸人買豬舌﹐舌字寫太長﹔隸人錯認﹐只謂買豬千口﹐徧鄕尋買﹐只得五百口﹐赴縣哀告﹐願減一半。縣官笑曰﹕我令你買豬舌﹐如何認作買豬千口﹖」隸人對曰﹕今後若要買﹐千萬寫短些﹐休要寫作買我鳥。」聶字三耳一書手寫字多誤落﹐遇造冊時﹐將陳字著阝於右﹐被官責二十。書手性愚﹐誤認凡部俱當在左﹐後又將鄭字著阝於左﹐又被官責二十。後有聶姓者托寫首狀﹐書手大呼曰﹕我因兩耳﹐一連打了四十﹔若與你寫狀﹐豈不送了我性命。」不識書禮海濱一俗士﹐因訴家事﹐冒名儒生見官。官嫌其禮度粗率﹐因斥之曰﹕爾旣爲儒﹐如何不識禮﹖」其人曰﹕某生長海邊﹐豈不識鯉﹖鯉有北斗七星﹐奉道者忌而不食。」官曰﹕我論書中之禮﹐豈是問鯉魚﹖」怒將笞之。其人認書爲須﹐急聲正辯曰﹕大人誤矣﹐若有須者﹐卻是鮎魚﹐又不是鯉也。」吏胥酒令儒﹑釋﹑道與吏人同席行令﹐取語句首尾一同。儒者曰﹕上取乎下﹐下取乎上。」釋者曰﹕色卽是空﹐空卽是色。」道者曰﹕道可道﹐非常道。」吏人曰﹕呈爲公務事﹐右具呈。」七分吟郭功甫出自作詩示東坡﹐髙吟朗詠﹐聲振林木﹐旣而問曰﹕某詩當有幾分禮數﹖」坡曰﹕十分﹐十分。」郭謙不敢當。坡笑曰﹕詩有三分﹐吟有七分。」班孟堅張由古無學術﹐好妄論古今﹐一日﹐對眾嘆班固文章不入選。眾嗤笑曰﹕觀其著西漢書及兩都賦﹑幽通賦﹑答賓戲等文﹐具載方策﹐如何可輕議他﹖」由古曰﹕爾輩所舉者乃是班孟堅﹐我所議者班固也。」三百甕黃矵東坡曰﹕王狀元未第時﹐醉墮汴河﹐爲水神扶出﹐曰﹕公有三千緡料錢未曾消破﹐如何可死於此﹖』明年﹐遂登進士第。士有久不第者﹐亦效之﹐佯醉落河﹐河神亦扶出﹐士大喜曰﹕我料錢幾何﹖』神曰﹕料錢吾不知也﹐君若死於此﹐三百甕黃騡何處消破﹖』」秀才搶胙歌曰﹕祭丁了﹐天將曉。殿門關﹐鬧吵吵。搶豬腸的﹐你長我短。分胙肉的﹐你多我少。勾燭臺的﹐掙斷网巾。奪酒瓶的﹐門檻絆倒。果品滿袖藏﹐鹿脯沿街咬。增附爭說辛勤﹐學霸又要讓老。搶多的喜勝登科﹐空手的呼天亂跳。顏子見了微微笑﹐子路見了添煩惱。孔子喟然嘆曰﹕我也曾在陳絕糧﹐從不見這班餓鳥。』」玉堆宮二蒙師相遇於道﹐道傍有魯叄之墓﹐其一忙下拜曰﹕此曾參墓。」其一辯爲曹參墓﹐爭論久之﹐因相毆訟於官王推官處。官曰﹕召墳鄰詢之。」知爲魯叄墓﹐各笞二十逐出。其友人爲之和解﹐因置席於玉堆宮﹐二人將入門﹐舉目見軒扁﹐慌奔走出﹐相顧驚愕曰﹕此是王推官家﹐如何又去惹他﹖」引馬入窯東道索祭文﹐訓蒙師窮迫無措﹐乃騎東道馬﹐急走荒郊﹐尋一瓦窯﹐忙下馬奔入避之。其馬躑躅不肯入﹐蒙師在窯中急罵曰﹕你若會作祭文﹐便在外面立﹐我已是不敢出頭矣。」落山落水教師無學術﹐有客自京師回﹐相訪館中。一徒執書問晉字﹐教師不識﹐以朱筆旁抹之﹐托言待客去再問。又一徒問衛字﹐教師以朱筆圈之﹐亦云待客去再問。又頃﹐一徒問「仁者樂山﹐智者樂水」。師曰﹕讀作落字便了。」師問京客云﹕都下有何新聞﹖」客曰﹕吾出京時﹐只見晉文公被戳一槍﹐衛靈公被紅軍圍住。」師曰﹕不知部下軍士如何﹖」客笑曰﹕落山的落山﹐落水的落水。」錯死人館東喪妻母﹐托教讀作祭文﹐教讀按古本誤抄祭妻父文與之。館東怪而問之﹐教讀曰﹕我買刊本已定﹐誰教你家錯死了人﹖」不識平仄一人延館賓供膳飲酒﹐館賓好飲不歇﹐內人教侍者斜側執瓶﹐諭以酒盡之意﹐彼當自歇。賓猶不悟﹐內人從內呼曰﹕快休請此先生﹐瓶側尙且不識。」是何言興一教師膚淺﹐讀字多誤﹐東道不悅﹐乃與約﹕言當出束脩谷五十石﹐每誤讀一字﹐則除谷一升。及解館查算﹐止余谷二升矣。呼童照數與之﹐教師大呼曰﹕一年心力﹐止得谷二升﹐是何言興﹖是何言興﹖」東道向家童笑曰﹕且莫量谷﹐連這二升亦除了。」作詩衤復語一教師宿山寺﹐作卽事詩曰﹕一个孤僧獨自歸﹐關門閉戶掩柴扉。半夜三更子時分﹐杜鵑謝豹子矢鳥啼。」又見二秀才相罵﹐復作詩譏之曰﹕秀才學霸罵生員﹐好睡貪鼾又愛眠。淺陋荒疏無學識﹐龍鐘衰朽枉髙年。」懶學詩春遊不是讀書天﹐夏日炎炎只好眠﹐秋到淒涼無興趣﹐不如耍笑過殘年。不還束脩東道不還束脩﹐教師誚以詩曰﹕東君何事太蠻擅﹐束脯終年不肯還﹔擎傘遮陰專爲熱﹐圍鑪向火祗因寒。只嫌傳授工夫少﹐爭柰跨蹺子弟頑﹔若要一鍬成得井﹐再生夫子也艱難。」妙處難學或人命其子曰﹕爾一言一動﹐皆當效師所爲。」領命侍食於師﹐師食亦食﹐師飲亦飲﹐師側身亦側身﹔師暗視不覺失笑﹐擱箸而噴嚏﹐噴嚏不可彊爲﹐乃揖而謝曰﹕吾師此等妙處﹐其實難學也。」南風先生一富翁極鄙吝﹐欲延師教子﹐思得不食不飲者乃可招致。或告曰﹕某先生不用飲食﹐只喫南風一味。」富翁聞知﹐喜﹐旣而沈思曰﹕更與吾妻論定﹐方可請他。」歸而謀於婦﹐婦曰﹕未可﹐未可。你且不要輕易﹐倘若一日發北風﹐你將何物與他喫﹖」豆腐先生一東道富吝﹐三餐豆腐供館賓﹐終歲無兼味﹐至撤帳日﹐館賓調臨江仙一闋畱別云﹕肥雞無數﹐肥鵝無數﹐那更肥羊無數。幾回眼飽肚中饑﹐這騡淡怎生熬過﹖早間豆腐﹐午間豆腐﹐晚來又還豆腐。明年若要請先生﹐除非是普庵來做。」寬度量村學究供膳詩曰﹕長天午膳日西斜﹐夾濕連糠又雜砂﹐一碗苦蒲猶帶子﹐數莖莧菜已開花。村醪入腹雙眉皺﹐野芋沾唇滿口麻﹔難得先生寬度量﹐一時收拾不畱些。」毳飯宋時進士郭震﹑任介﹐友善相謔﹐郭嘗致書於任曰﹕來日請餐飯。」任初不諭﹐至期卽席﹐酒則白醪﹐饌則蘆菔﹐飯則白餐﹐蓋取三「白」字爲「」也。大笑別去。任後致書於郭曰﹕翊午請餐毳飯。」及卽席﹐主呼曰﹕酒來﹗」僕應曰﹕毛﹗」毛」讀爲「冒」﹐蓋鄕音謂「無」爲「冒」。主又呼曰﹕饌來﹗」僕應曰﹕毛﹗」又呼「飯來﹗」僕又應曰﹕毛﹗」三者皆無﹐蓋取三「毛」字爲「毳飯」也。晏子使楚晏子短小﹐使於楚﹔楚人爲小門於大門之側以延晏子﹐晏子不入﹐曰﹕使狗國者從狗門入﹐今臣使楚﹐不敢從狗門入。」王曰﹕齊無人而遣子耶﹖」對曰﹕齊之臨淄﹐張袂成帷﹐揮汗成雨﹐何謂無人﹖但賢者使賢王﹐不肖者使不肖王﹐嬰不肖﹐故使王爾。」及晏坐﹐左右縛人過﹐王問﹕何爲者﹖」曰﹕齊人坐盜。」王視晏子曰﹕齊人善盜呼﹖」晏子對曰﹕嬰聞橘生江北則爲枳﹐枝葉徒相似﹐其實味不同﹐水土異也﹔今此人生於齊不爲盜﹐入楚則盜﹐得無楚之水土使爲盜耶﹖」王笑曰﹕寡人反取病焉。」口中狗竇張玄祖八歲齒虧﹐先達知其不凡﹐戲之曰﹕君口中何爲有狗竇﹖」答曰﹕正使君輩從此中出。」牽船操櫓劉道眞遭亂﹐於河側爲人牽船﹐見一老嫗操櫓﹐劉曰﹕女子何不調機和杼而操櫓﹖」嫗答曰「丈夫何不跨馬揮鞭而牽船﹖」糠秕在前習鑿齒嘗與孫綽共行﹐時綽在前﹐顧鑿齒曰﹕沙之汰之﹐瓦石在後。」鑿齒曰﹕簸之之﹐糠在前。」竊盜未獲秦破趙於長平﹐坑眾四十萬﹐遂以兵圍邯鄲。諸侯救兵﹐列壁而不敢前﹐邯鄲垂亡﹐平原君無以爲策﹐家居愁坐﹐顧府吏而問曰﹕相府有何公事未了﹖」吏未及對﹐新垣衍在坐﹐應聲曰﹕惟城外一夥竊盜未獲爾。」牙牌排衙三甲進士﹐一授行人﹐一授縣令﹐行人戲曰﹕爾怎如我有牙牌﹖」令曰﹕爾安得如我排衙﹐且得張蓋﹐饒他三寸腰間白﹐輸我雙檐頂上靑。」行人曰﹕我卻不跪人。」令曰﹕有何人來跪你。」傳奇戲語傳奇扮試官﹐一場出對云﹕綠荷池內一鷗遊。」淨對曰﹕紅杏枝頭三碗醬。」二場云﹕門前綠水流將去。」淨對曰﹕屋裏靑山跳出來。」第三場云﹕舉子終期成大器。」對曰﹕試官必定帶長枷。」禁坐公座行人司閒僻﹐官吏罕到﹐市人每日取汲廳前﹐頑童戲坐公座以爲常。或人戲揭告示云﹕示仰各吏典以後朔望日﹐仍要赴司作揖。凡男婦汲水者﹐毋得如前擅坐公座。好古自困秦士有好古成癖者﹐遇古物﹐𨿽重價必購之。有人攜敗席造門曰﹕此孔子杏壇所坐席也。」秦士大喜﹐易以負郭之田。又有攜杖者曰﹕此太王避狄去豳時所操之瞂也﹐先孔子數百年矣。」秦士乃罄家資購之。又有持漆矷者曰﹕席杖皆周物﹐未爲古也﹔此矷乃舜造漆器時所作﹐益又古矣。」秦士遂虛所居宅而與之。三器得而田宅資用盡去矣。好古之篤﹐終不捨三器。於是披孔子之席﹐執舜之矷﹐持太王之杖﹐行乞於市曰﹕衣食父母﹐有太公時九府錢﹐願乞一文。」卷二官箴新官賀詞新官視事﹐三日大宴﹐樂人致詞曰﹕爲報吏民須慶賀﹐災星退去福星來。」新官喜其譽己﹐問誰所撰﹐思欲饋謝之。樂人對曰﹕本州自來舊例如此。」燮理手段齊有貧民相率泣訴於艾子曰﹕吾儕以刷印楮幣爲生﹐每遇春夏旱﹐輒印雨龍以售祈雨之人﹐遇秋冬雨潦﹐印日神以售祈睛之人﹐歲以爲常﹐蓋緣丞相燮理有定數﹐吾儕得遂生理。詎意今歲反常﹐春夏多雨﹐而秋冬旱贊。俾吾輩猶照常刷印﹐枉費財力﹐而楮幣無所售﹐衣食窘甚﹐無乃燮理者故意反常以病吾黨邪﹖」艾子笑曰﹕此乃丞相恐人道燮理手段﹐年年一般﹐且要倒過耳。」獬豸觸邪齊王與羣臣講論曰﹕堯之時有神獸曰獬豸﹐處庭中﹐辧羣臣之邪僻者觸而食之。」艾子聞之﹐嘆曰﹕使今有此獸﹐料不乏食矣。」地獄治罪人有死而復生者﹐能言陰府間事﹐備云﹕方見閻羅王詰責魯正卿季氏曰﹕某年﹐齊人侵境﹐汝只遣萬人往應之﹐多寡不敵﹐致害人命。又某年饑﹐汝蔽君聰明﹐遂不發廩﹐致死數萬人。又汝燮理乖戾﹐多致水旱﹐民被其害。』季氏叩頭服罪﹐王遣鬼卒押付阿鼻地獄。」烏有先生聞而嘆曰﹕若果如此理會﹐陰間安得許多地獄耶﹖」有天無日官值暑月﹐欲尋避暑之地﹐同僚紛議﹐或曰﹕某山幽雅。」或曰﹕某寺淸涼。」一皂隸曰﹕細思之﹐總不如此公廳上可乘涼。」官問何故﹐答曰﹕此地有天無日頭。」壞了一州秀才設教縣衙﹐教千字文曰﹕戶封七縣。」官問其故﹐對曰﹕本是八縣﹐今被本官不才壞了一縣。」縣官怒﹐稟州官治之。州官考其人﹐因命講禹貢﹐秀才曰﹕禹別八州。」州官詰之曰﹕何爲少一州﹖」答曰﹕本是九州﹐今被本官壞了一州。」官府下鄕縣尉出鄕巡邏﹐晚宿山寺﹐見一士人修業寺中﹐尉出對曰﹕道遠還通達。」士人答曰﹕縣尉下鄕來。」尉曰﹕我五字都是繞人﹐爾對欠切。」士人曰﹕縣尉下鄕來﹐不知多少擾人也。」貪墨一仕宦貪墨之甚﹐及去任﹐倉庫爲之一空﹐其民作徳政謠云﹕來時蕭索去時丰﹐官帑民財一掃空﹔只有江山移不去﹐臨行寫入畫圖中。」衣食父母優人扮一官到任﹐一百姓來告狀﹐其官與吏大喜曰﹕好事來了。」連忙放下判筆﹐下廳深揖告狀者。隸人曰﹕他是相公子民﹐有冤來告﹐望相公與他辯理﹐如何這等敬他﹖」官曰﹕你不知道﹐但來告狀的﹐便是我的衣食父母﹐如何不敬他﹖」新官赴任問例新官赴任﹐問吏胥曰﹕做官事體當如何﹖」吏曰﹕一年要淸﹐二年半淸﹐三年便混。」官嘆曰「教我如何熬得到第三年﹖」爭魚納張賈二姓﹐爭買魚相毆訟於官。官素貪墨﹐能巧取民財﹐判云﹕二人姓張姓賈﹐爭買鮮魚廝打﹐兩家各去安生﹐畱下魚兒作。」二人旣失望﹐乃故買一棺﹐假意爭訟﹐料官諱此凶器﹐決無收畱之理。及訟於庭﹐官爲之判曰﹕二人姓張姓賈﹐爭買棺材廝打﹐材蓋與你收回﹐材底畱我餵馬。」吏人立誓一吏人犯贓致罪﹐遇赦獲免﹐因自誓以後再接人錢財﹐手當生惡瘡。未久﹐有一訟者饋鈔求勝。吏思立誓之故﹐難以手接﹐頃之則思曰﹕你旣如此殷勤﹐且權放在我靴筒裏。」廁吏一吏人貪婪無厭﹐遇物必取﹐人無不被害者。友人戲之曰﹕觀汝所爲﹐他日出身除是管廁混斯無所取耳。」吏曰﹕我若司廁﹐一般有錢欲登廁者﹐禁之不許﹐彼必賂我﹔本不登廁者﹐逼之登廁﹐彼無柰何﹐豈不賂我耶﹖」直走橫行新軍到配所﹐管軍官多方巧索﹐故意令其前呵﹐軍從之﹐官罵曰﹕如此是我跟你矣。」復令後擁﹐軍從之﹐又罵曰﹕如此是我爲你引導矣。」新軍受挫﹐不知所處﹐跪而問曰﹕當如何行乃是﹖」官曰﹕你若送我些月錢﹐任你直走橫行。」詩僧詠傘吳下一詩僧﹐牽累被訟﹐官信近習之譖﹐僧受屈稱冤﹐官指廳傘﹐令賦詩面試實學﹐僧信口答曰﹕萬骨攢來一柄收﹐行藏長得近諸侯﹔輕輕撐向馬前去﹐眞个有天無日頭。」虐政謠昔荊守貪虐﹐民怨興謠曰﹕食祿乘軒著錦袍﹐豈知民瘼半分毫﹖滿斟美酒千家血﹐細切肥羊萬姓膏﹔燭淚淋漓冤淚滴﹐歌聲嘹亮怨聲髙﹔羣羊付與豺狼牧﹐辜負朝廷用爾曹。」選科謠都下童謠曰﹕選科全不在文章﹐但要生的胡胖長﹔更有一般堪笑處﹐衣裳穿得硬梆梆。」欺善怕惡樵者行山澗﹐遇暴漲難度﹐旁有神祠﹐乃取神像橫布以渡。隨一人至﹐叩齒嘆曰﹕神像何敢如此褻慢。」乃扶起﹐以衣拂拭之﹐捧至座上﹐再拜而去。廟中小鬼曰﹕大王居此爲神﹐享里社祭祀﹐反爲愚民所辱﹐何不譴之以禍﹖」王曰﹕然則禍當加於後來者。」小鬼曰﹕前人以足履大王﹐辱莫甚焉﹐而莫之禍﹔後人敬大王者﹐反禍之﹐何也﹖」王曰﹕前人已不信矣﹐又安敢禍之﹖」近到之器三原王先生﹐見有浮躁淺露﹐趨向卑污者﹐不欲斥言其不能遠到﹐但曰﹕某人者﹐蓋近到之器。」卷三九流小兒得效方艾子入朝有憂色﹐齊王怪問之。對曰﹕臣不幸﹐稚子罹疾﹐念王無與圖國政﹐不敢告歸。」王曰﹕盍早言乎﹖寡人有良藥﹐稚子頓服而愈矣」。遂索以賜。艾子拜受而歸﹐飲其子﹐辰服而巳卒。他日﹐王見艾子憂傷甚﹐慰勞曰﹕卿喪子可哀﹐重賜金以助葬。」艾子曰﹕殤子不足以當君賜﹐然臣將有所求。」王曰﹕何求﹖」曰﹕只求前日小兒得效方。」知母貝母人有初開藥肆者﹐一日他出﹐令其子守鋪。遇客買牛膝並雞爪黃蓮﹐子愚不識藥﹐徧索笥中無所有﹐乃割己耕牛一足﹐斫二雞腳售之。父歸﹐問曾賣何藥﹐詢知前事﹐大笑發嘆曰﹕客若要買知母貝母時﹐豈不連汝母親擡去了﹖」揀瘦者醫一庸醫不依本方﹐誤用藥餌﹐因而致死病者。病家責令醫人妻子唱挽歌舁柩出殯﹐庸醫唱曰﹕祖公三代做太醫呵﹐呵咳。」其妻曰﹕丈夫做事連累妻呵﹐呵咳。」幼子曰﹕無柰亡靈十分重呵﹐呵咳。」長子曰﹕以後只揀瘦的醫呵﹐呵咳。」開鋪數日張天師過金陵﹐見藥肆外多鬼﹐詢之﹐皆庸醫殺傷者﹐心甚惡之。後過一肆﹐門外止有四五鬼﹐意必醫良而鬼少也﹐因﹝原作「固」﹐今攺。﹞下馬體訪焉。問﹕世醫乎﹖」答曰﹕惶恐惶恐﹐才開鋪三四日矣。」服渣相見一庸醫﹐藥死病者﹐主家鎖系廊下﹐將送於官﹐死者有弟哀哭曰﹕我哥哥﹐如何再得相見也﹖」庸醫應聲曰﹕若要相見﹐甚易耳。」問其故﹐答曰﹕令兄藥渣在否﹖再服一貼卽相見。」醫僕應對庸醫屢傷人﹐無利而有害﹔其從僕厭﹐且玩不順使令。醫怒詈曰﹕我教你死﹐我教你死﹗」僕曰﹕我將各家做記﹐不輕易喫你藥﹐如何便會死﹖」熱狂譫語一醫生詐稱儒士﹐訐訫於官﹐冀得訟勝﹐官出對試之﹐曰﹕銀頂三檐傘﹐金絲萬應膏。」官疑爲醫家﹐再出對曰﹕李千株﹐桃萬樹﹐遇景而開。」對曰﹕姜二片﹐蔥二根﹐帶溫而服。」官斥之曰「胡說胡說﹗」對曰﹕只爲服附太多﹐故發譫語也。」淺斟低唱一醫者用鍼深過致死病者﹐主家逼令全家舁櫬﹐髙唱挽歌以辱之。醫謂妻子曰﹕你可低低唱﹐免使我羞辱難過。」妻子答曰﹕旣要低低唱﹐當初何不淺淺斟﹖」合八卦一術士初出外境看風水﹐過一茂林﹐忽聞野鴉鳴﹐聽之似曰「合八卦」﹐乃顧其僕曰﹕我且急歸矣﹐近來江湖間野鳥也會看風水。」山人取釜一地理人﹐爲富家擇葬地﹐先期紿之曰﹕某月某日開壙﹐若有一人戴釜至其地﹐斯見鮨應。」乃暗約一人﹐令其至期戴釜而來。其人如其言至葬所﹐顧眾問曰﹕向者山人令我戴釜在此﹐不知當安頓何處﹖」卜字謎上無片瓦遮身﹐下無卓錐之地﹔腰間懸个葫蘆﹐藏著陰陽二气。不見一尺吳中大水將沒城﹐官民恐甚﹐忽一法師至﹐能行法退水﹐步罡念咒﹐大呼曰﹕急退。」守城者報曰﹕不見一尺了。」有頃又念咒﹐大呼曰﹕急退。」守城者又報曰﹕又不見一尺了。」官府笑曰「這不是法師﹐卻是个裁縫﹐眼看著便不見二尺了。」口腳相爭腳與口說﹕我終日奔走勞碌﹐只養得你。」口云﹕實是﹐但我三日不喫﹐看你行得否﹖」誇口村人誇喫海味﹐人問﹕曾喫燕窩菜否﹖」村人云﹕放屁﹐是你喫的﹗」卷四方外詠僧少年何事棄儒冠﹖彊立直心入戒壇﹔雪夜孤眠雙足冷﹐霜天削髮一頭寒。靑樓美酒應無分﹐紅粉佳人不敢看﹔死後定爲惆悵鬼﹐西方依舊黑漫漫。不語禪一僧號不語禪﹐本無所識﹐全仗二侍者代答。適遊僧來參問﹕如何是佛﹖」時侍者他出﹐禪者忙迫無措﹐東顧復西顧。又問﹕如何是法﹖」禪不能答﹐看上又看下。又問﹕如何是僧﹖」禪無柰﹐輒瞑目矣。又問﹕如何是加持﹖」禪但伸手而已。遊僧出﹐遇侍者﹐乃告之曰﹕我問佛﹐禪師東顧西顧﹐蓋謂人有東西﹐佛無南北也﹔我問法﹐禪師看上看下﹐蓋謂是法平等﹐無有髙下也﹔我問僧﹐彼且瞑目﹐蓋謂白雲深處臥﹐便是一髙僧也﹔問加持﹐則伸手﹐蓋謂接引眾生也﹔此大禪可謂明心見性也。」侍者還﹐禪僧大罵曰﹕爾等何往﹖不來幫我。他問佛﹐教我東看你又不見﹐西看你又不見﹔他又問法﹐教我上天無路﹐入地無門﹔他又問僧﹐我沒柰何﹐只假睡﹔他又問加持﹐我自愧諸事不如﹐做甚長老﹐不如伸手沿門去叫化也罷。」僧對鳥東坡曰﹕古人常以僧對鳥﹐如雲﹕鳥宿池邊樹﹐僧敲月下門。』又云﹕時聞啄木鳥﹐疑是叩門僧』。」佛印曰﹕今老僧與相公對﹐相公卽鳥也。」解鋸地獄僧人勸誘施主齋僧供佛﹐捨幡捨琉璃﹐死後可免地獄刀鋸水火等災。不久﹐僧及施主繼亡﹐施主見僧受鋸獄之刑﹐因詰其何以異生前之說﹐僧曰﹕你卻不知閻王﹐閻王曰﹕世間寺廢僧稀﹐但見一个﹐便要解作兩个用。』」大杜小杜東坡贊佛印像曰﹕大杜﹝謂杜甫﹞之下有小杜﹝謂杜牧﹞﹐小杜之下﹐翹然而傑出者﹐非師其誰耶﹖」財酒誤事僧人犯罪﹐官令役夫押解配所﹐途受僧賂賄﹐至夜﹐僧灌以酒﹐同其醉睡﹐因削其發而逃。役夫酒醒﹐忙索犯僧﹐不見﹔及捫自首﹐禿而無發﹐大驚﹐呼曰﹕和尙猶在﹐我卻何處去了﹖」犯僧嫁禍富室居鄰寺觀﹐僧夜逾其墻﹐未及竊物﹐被逐奔去﹐倒跌濕泥中﹔慮首迹不可掩﹐急掙起撚拳印其中﹐作道冠之狀曰﹕賴道士罷。」書符辟蚊一道士自言能書符驅蚊﹐市人信之﹐送錢請符﹐蚊爲害如舊﹐因往詰之。道士問﹕符貼在何處﹖」答﹕貼壁上。」道士曰﹕可道不靈﹐必須貼在帳帷上方有效驗。」道士包醮一齋家欲請數道士設醮。一道士極貪財﹐不顧性命﹐但欲盡得齋錢﹐一應宣疏誦﹐敲擊法器等項﹐俱是一身包做。不分晝夜﹐腳忙手亂﹐勞無一息之停。至第三日拜章﹐遂暈厥在地。齋家恐甚﹐慮有人命之虞﹐因商量且倩土工扛出﹐再作區處。其道士在地聞知﹐乃掙命擡頭謂齋家曰﹕你且將雇土工銀與我﹐等我替你慢慢爬出去罷。」老人妄語太上老君云﹕誦經千徧﹐身騰紫雲。」一道士篤信此說﹐誦至九百九十九徧﹐乃沐浴登壇﹐告別親友﹐俟候騰雲﹐更誦一徧輳千數﹐至暮竟無片雲。道士指老君塑像嘆曰﹕誰知你這等老老大大也會說謊。」卷五口腹酒戒歌曰﹕四季難忘酒﹐風花雪月天。妻兒衣食缺﹐酒店逼賒錢。痛飲寧無飯﹐衣單每忍寒。一甌顏色變﹐三碗發顚狂。言語無關裹﹐嘮叨有萬千﹔罵街尋鬥毆﹐掉臂捋雙拳。口嘴尖如鉆﹐腰髡軟似綿。行如風擺柳﹐坐立總蹁躚。雙頰猢猻袋﹐形容不似前。眼黃頭面腫﹐酒鱉肚中纏。合藥求神﹐多多用酒煎。眼光齊落地﹐囑咐兩丘言﹕搾桶爲棺槨﹐糟團作祭盤。梁冠縫搾袋﹐墳造酒缸邊。酒幌堪題蒠﹐還爲引路幡。大工灑淨水﹐都料誦眞言。眞言曰﹕南無三滿陀﹐酒多釀滿鍋﹔就旋呵﹐苦勸不肯聽﹐臨了卻如何﹖南無苦極佛﹐自做自受怨甚麼娑婆呵﹗酒禍誡曰﹕酒是傷人之物﹐平地能生荊棘。惺惺好漢昏迷﹐醉倒東西南北﹔看看手軟腳酸﹐驀地頭紅面赤。弱者談笑多言﹐彊者逞凶鬥力。官人斷事乖方﹐吏典文書堆積﹔獄卒不覺囚逃﹐皂隸長遭馬踢。僧道更是猖狂﹐寺觀登時狼藉﹔三淸認作三官﹐觀音喚做彌勒。醫卜失志張慌﹐會飲交爭坐席﹔當歸認作人參﹐丙丁喚做甲乙。樂人吹笛當簫﹐染匠以紅爲碧。推車那管髙低﹐把柁何知橫直。打男罵女傷妻﹐雞犬不得寧息。揚聲叫討茶湯﹐將來卻又不喫。妻奴通夜不眠﹐攪得人家苦極。病魔無計支持﹐悔恨捶胸何益﹖一瓶打不倒觀音大士戒洞賓曰﹕君三醉嶽陽度何仙姑﹐賣墨鼎州﹐飛劍斬黃龍﹐旣居仙品﹐何不戒酒色財气乎﹖」洞賓誣觀音淨瓶爲酒﹐盛妝爲色﹐黃金布地爲財﹐降服大鵬爲气。大士被誣不堪﹐因以淨瓶擲之。洞賓笑曰﹕你這一瓶兩瓶﹐便也打我不倒。」只是一瓶客有貨磁瓶者﹐遇虎於路﹐客計窮﹐以瓶投之﹐投將盡﹐僅遺一瓶﹐虎猶不引去﹐客大叫曰「如何如何﹐你去也只是這一瓶﹐不去也只是這一瓶。」薄酒詩數升糯米淺慳量﹐飯熟兒童个个嘗﹔盡意滿傾三斛水﹐打頭撇起一壺漿。冷斟全似金生麗﹐熱飲猶如周發商﹔無柰相央吞兩盞﹐幾乎漲破肚中腸。水酒池沼畜魚﹐往往獺取食之。一日﹐雌獺先入水﹐雄者髙踞在岸﹐被魚主獲之。雄獺大叫曰「不干我事﹐全是我老妻下水。」菜酒而已一儒官﹐當迎候上司﹐方乘馬出門﹐適鄕人過訪﹐不暇詳曲﹐艸艸謂內人曰﹕待以菜酒而已。」內人不解文語﹐不知「而已」爲何物﹐旣而詢諸婢僕﹐認「已」爲尾﹐猜疑爲所畜大羊也﹐乃宰羊盛具酒肴待之去。儒官歸﹐問知其故﹐嘆息無端浪費﹐惆悵不已﹐其後但出門時﹐輒囑內眷曰「今後若有客至﹐止用『菜酒』二字﹐切不可用『而已』」。酒風一鼠居油房﹐一鼠居酒房﹐彼此互食所有。酒鼠旣食油﹐乃邀油鼠入酒房﹐以口銜鼠尾﹐而垂飲於中﹔油鼠飲酒樂﹐因謝曰﹕好酒好酒。」酒鼠開口應聲曰﹕不敢不敢。」油鼠無系著﹐遂墮入甕中﹐翻滚不得起﹐酒鼠長嘆曰﹕你少飲些也罷﹐如何就在這里撒酒風﹗」醉後不似人一官衙見戲猴者衣巾行動儼似人形﹐命賞以酒﹐猴卽醉﹐自扯衣巾﹐依然一猴也。官長驚問其故﹐左右曰﹕此畜牲無酒時還似人﹐一飲酒後全不似人。」七十三八十四一東道吝嗇﹐當宴賓時﹐私囑其僕曰﹕爾莫浪費酒漿﹐但聞我擊桌一下﹐爾則敬酒一次。」客偶聞知﹐飲間故問﹕尊堂髙壽幾許﹖」答曰﹕七十三矣。」客擊桌嘆曰﹕難得。」內聞擊桌聲﹐隨敬酒出筵。頃間﹐客又問﹕尊翁髙壽幾許﹖」主人曰﹕八十四矣。」客復擊桌云﹕愈是難得。」內人又敬酒出。已而主覺其計﹐乃斥言曰﹕你也不要管他七十三﹑八十四﹐你也喫得勾了。」就瓶飲人有好飲者﹐遊京師於人飲食。一日﹐遇故人於道﹐輒苦口求飲﹐故人曰﹕吾寓所甚遠﹐柰何﹖」其人曰﹕諒不過二三十里。」故人曰﹕寓所甚隘﹐柰何﹖」其人曰﹕但開得口足矣。」故人曰「器皿不備﹐柰何﹖」曰﹕辱在相知﹐就瓶飲亦可。」貧人耽酒詩曰﹕空挈壺瓶酒肆纏﹐渾身搜徧沒文錢﹔幾回欲脫蓑衣當﹐又恐明朝是雨天。」婦言不可聽劉伶嗜酒﹐妻慮其傷生﹐勸其誓戒﹐伶乃痛飲﹐拜天祝曰﹕初八戒酒﹐頭髮擊手﹔若要開酒﹐直到初九。」妻不然其說﹐促令攺誓。伶再祝曰﹕天生劉伶﹐以酒得名﹐一飲一石﹐五斗解酲﹔忽焉而醉﹐恍焉而醒﹐婦人之言﹐切不可聽。」只會喫人孫眞人有神術﹐能驅使禽獸。一日﹐遣其隨身之虎迎客於路﹔虎遇客輒啖之﹐至晚﹐無一客至者。眞人知其故﹐召虎還﹐罵曰﹕你原來不會請人﹐只會喫人。」何處斂銅一人專撞席﹐名爲掇座﹐席長出令譏之曰﹕單禾本是禾﹐添口也成和﹐除卻禾邊口﹐添斗便成科。諺曰﹕寧添一斗﹐莫添一口。』」主人亦厭之﹐蹙眉作色曰﹕單羊本是羊﹐添水也成洋﹐除卻水邊羊﹐添易便成湯。諺曰﹕寧喫歡喜湯﹐莫喫皺眉羊』。」撞席者曰﹕單同本是同﹐添金也是銅﹐除卻金邊同﹐添重便成鍾。諺曰﹕見鍾不打﹐何處斂銅。」喫了又喫目連修道﹐問法於佛﹐佛教之入山﹐捨身飼蚊﹐乃可得道。連從命﹐入山飼蚊﹐間亦撲殺數蚊。佛責其壞慈悲之教﹐連應曰﹕非我不慈悲﹐柰此數蚊喫了又來喫。」難爲東道一道人﹐每夏夜赤身坐臥山邊﹐口口念佛﹐捨身餵蚊﹐專求作佛。觀音大士欲試其誠僞﹐乃化作一虎﹐咆哮來山邊﹐欲其捨身食之。道人抽身忙起﹐大叫曰﹕今晚撞見這个大客﹐這个東道我如何做得起﹖」敢想喫他一人爲商歸﹐談說江湖風景曰﹕過了黃牛峽﹐蚊虫大如鴨﹔過了鐵牛河﹐蚊虫大如鵝。」其妻曰﹕何不帶些回來煮喫﹖」商人曰﹕得他不來喫我也勾了﹐我怎敢想去喫他﹖」七徳雞一館人待師甚薄﹐師見其家多肥雞﹐笑問曰﹕君家七徳禽如此之盛﹖」主曰﹕吾聞雞稱五徳﹐未諭七徳之說。」師曰﹕五徳之外﹐更有二徳﹔我喫得﹐你捨不得。」賓至無款客久坐而主無所矹﹐客說一句曰﹕昔年蕭何追韓信至一林下溪邊﹐」主因客不竟其說﹐乃問下文﹐客曰﹕見淸溪白石可愛﹐坐談良久﹐」主又因客不終所言﹐又問下文如何﹐客曰﹕坐談已久﹐只須去了罷﹐不中﹐有甚酒食喫﹖」無酒閒坐劉伶嗜酒﹐常索其館人曰﹕我何日得一大醉﹖」館人釀酒成缸擡浸﹐其翌日視之﹐酒盡幹﹐伶頹然坐糟上﹐笑問主人曰﹕爾嘗許我一大醉﹐今日如何令我在此閒坐﹖」樹倒不知飛或人久住親友家﹐主人厭之﹐乃引客閒步門外﹐指樹上鳥曰﹕足下再住數日﹐待吾磨斧伐樹﹐取此鳥供饌如何﹖」客曰﹕且止﹐但鞏樹倒時。此鳥必飛去﹐豈能取得﹖「主笑曰﹕莫慮莫慮﹐吾看此呆鳥﹐縱然樹倒也不會飛去。」冷淘矺飠乇秦少遊辯虱從垢膩生﹐請質於髙明者﹐不然﹐甘罰矺飠乇一席。佛印辯虱從綿絮生﹐不然﹐願罰冷淘一席。各私囑東坡﹐求勝其說。旣相會﹐質難不已。坡曰﹕當是垢膩成身﹐綿絮成腳﹔先喫冷淘﹐後喫矺飠乇。」甲子生一貴官設席﹐庖丁煎飠夾子欠熟﹐撻之系獄。翌日﹐復置酒張樂﹐人欲爲庖丁解救﹐因扮一術士推命﹐又扮一老人請算八字。術士問曰﹕尊庚貴甲﹖」老人曰﹕丙子生。」術士連叫﹕不好不好。」老人曰﹕才說一个年頭﹐又無時日﹐如何便道不好﹖」術士曰﹕昨日甲子生﹝生」原脫﹐今補﹞的送在獄中未放﹐何況你是丙子生的﹖」座客俱大笑。貴官悟其言﹐遂釋庖丁。嘲人惠豬母肉詩曰﹕昨日蒙君惠﹐全家大小歡﹐柴燒三擔盡﹐水煮兩鍋幹。肉是新靴底﹐皮是舊馬鞍﹐齒牙三十六﹐个个不平安。東首饋小雞詩曰﹕多謝東君惠只雞﹐可憐離母未多時﹐歸巢忍聽啾啾叫﹐報曉那聞喔喔啼。七兩帶星連艸重﹐半斤流水秤錘低﹐庖人莫把牛刀試﹐畱取籠中作畫眉。先喫後打鄕人入城﹐見市肆招客食麵﹐意謂可徒食不償直也﹐恣意啖面三數碗。旣而主人索錢﹐忙無所措﹔主怒罵不已﹐因取扁擔連擊八九下逐出。鄕人歸告裏族曰﹕城中有好辣面﹐三扁擔可買一碗。」其後﹐裏族入城向面肆問曰﹕面價我已聞知﹐但不知先喫了打乎﹖先打了喫乎﹖」相推供養彭祖晚年﹐子孫相推供養﹐祖訟於官﹐官判斷曰﹕此老龍鐘今八百﹐子孫看承如過客﹔執稱無服已多年﹐大小相推供飲食。」秋蟬主人待僕從甚薄﹐衣食常不周。僕聞秋蟬鳴﹐問主人曰﹕此鳴者何物﹖」主人曰﹕秋蟬。」僕曰﹕蟬食何物﹖」主人曰﹕吸風飲露耳。」僕問﹕蟬衣著否﹖」主人曰﹕不用。」僕曰﹕此蟬正好跟我主人。」更替喫飯客有好弈者﹐每過遠鄰對弈﹐遠鄰兄弟更替入內﹐歹食飯出弈。客過午饑倦﹐覺其故﹐乃戲曰﹕昨過僧寺﹐見廚中甑髙一丈。」主人問﹕如此髙甑﹐如何取飯喫﹖」客曰﹕此輩甚姦巧﹐甑上架長梯﹐一人進去喫了出來﹐又喚一人進去喫。」內人罵客一貧士請人扶鸞﹐願掘地而有所獲。其神批算曰﹕吾爲利市仙﹐東道發心堅﹔酒肴來祭賽﹐屋後有銅錢。」翌日﹐貧士具儀以祭。初奠﹐其妻輒舉鋤掘於屋後﹐神復批算曰﹕一鐘酒未曾下肚﹐你老婆又在那里掘了。」各挑行李兄弟三人經商投宿﹐共買一魚烹調在案﹐兄長唱駐雲飛一句曰﹕這个魚兒我要中間一段兒。」二兄唱曰﹕我要頭和尾﹐誰敢來爭咀﹖」三弟曰﹕﹐湯兒是我的。」僕夫初猶覬望﹐或得沾味﹐聞此則絕望矣﹐進前作揖唱曰﹕告君知﹐明日登程﹐各自挑行李﹐那時節辛勤怨得誰﹐那時節辛勤怨得誰。」井中魚主人待館賓﹐每食設魚﹐多無中臠。館賓問曰﹕魚從何所得﹖」主人曰﹕池中養者。」館賓曰﹕恐是井中養者﹐不然﹐如何這等短﹖」藕如船主人以藕梢待客﹐卻畱大段在廚。客笑曰﹕常讀詩云﹕太華峯頭玉井蓮﹐開花十丈藕如船。』初疑無此﹐今乃信然。」主曰﹕何故﹖」客曰﹕藕梢已到此﹐藕頭尙在廚房中。」筍殼臉醫師與卜士會飲酒樓﹐一市人慣往撞席﹐二客患之。醫師出令云﹕天有天南星﹐地有地骨皮﹔廿四味流气飲﹐要加也得﹐要減也得。」卜士云﹕天有天文﹐地有地理﹐二十四百中﹐三命也通﹐五星也通。」撞席者曰﹕天不生無祿之人﹐地不出無名之艸﹔二十四層筍殼臉﹐剝了一層又一層。」五百年夫妻一人極鄙吝﹐且易喜易怒。忽買肉四兩﹐令妻作羹﹐肉少下沈﹐膏浮碗麵﹐其人卽大怒﹐詈﹝原衍「言」字今刪。﹞其妻曰﹕我與你是前世冤家﹐便當離去。」及舉箸﹐見碗底有肉﹐卽大笑撫妻背曰﹕我與你是五百年前結合的夫妻。」攪到幾時司馬溫公名光﹐一日召僧作道場﹐念藥師光佛﹐僧諱「光」字﹐念作「皎」字﹐公出行香聽知﹐問其故﹐答﹕避尊諱耳。」公笑曰﹕我若不出來行香﹐不知你們攪到幾時去﹖」卷六風懷受戲不知攺或人過巫山廟﹐慕楚襄王故事﹐祈得與神女一會。是夕﹐夢神女曰﹕仙家不食煙火﹐子必辟﹐方可會也。」其人遂忍饑數日﹐復夢神女曰﹕子有塵土气﹐必洗淨而後可。」其人不欲棄前功﹐遂忍寒解衣入水﹐淨濯而出。復夢神女曰﹕子如悟徹玄機﹐識我隱語﹐方可配合。」答曰﹕願聞。」神女曰﹕不是不﹐不是不﹐只是不。」其人苦心思索﹐竟不能悟﹐乃曰﹕不諧所願亦已矣﹐幸明示隱語﹐免我苦思也。」神女曰﹕此甚易曉耳﹔不是不饑﹐不是不凍﹐只是不攺。」防人貳心何仙姑獨居洞中﹐曹國舅訪焉。有頃﹐洞賓至﹐仙姑恐其疑猜﹐因用幻術化國舅爲丹﹐吞入腹中。未幾﹐羣仙皆至﹐仙姑自避嫌疑﹐請洞賓化姑爲丹﹐吞至腹中。羣仙問﹕洞賓何爲獨處於此﹖」洞賓支吾以對。羣仙笑曰﹕豈但洞賓肚裏有仙姑﹐誰知仙姑肚裏更有人。」自誇癖性蠍語蚊﹑蠅曰﹕吾性剛勇﹐凡相遇者﹐無不受蜇﹐何英雄如之﹖」蠅曰﹕吾素不治生﹐人有嘉肴美酒﹐我得厭飲﹐何丰富如之﹖」蚊曰﹕吾行藏獨異於是﹐香閨艷質﹐常得偎倚。詩曰﹕紗廚浸月涼如水﹐贏得珠鈿臂上眠。』何樂如之﹖」蠍與蠅嘆曰﹕看你衣著尙無﹐原來如此風流。」新婦參湯一人子長﹐不與議婚﹐其子每夕憂嘆獨宿足冷﹔父母教煨石塊裹布暖足﹐卽同娶新婦共宿矣。子曲意從之。過夜深﹐石漸冷﹐子抱石投擲父母寢門﹐蓬然有聲﹐父母驚問何故﹖答曰﹕開門開門﹐新婦來參湯也。」因夢致爭貧士夢拾銀三百兩﹐旣覺﹐謂其妻曰﹕若果得此﹐以百兩買屋﹐以百兩買田﹐又以百兩聘二小妻﹐其樂何如﹖」妻卽大怒曰﹕你只好凍﹐才有些錢﹐便思討小。」爭鬧不已﹐就牀打起﹐驚動四鄰﹐急來相勸﹐問知其故。四鄰笑曰﹕幸得是夢﹐你家若眞有錢討小妻﹐豈不打出人命﹐連累我鄰右耶﹖」周公詩禮一婦人妒忌之甚﹐其夫嘗以周公詩禮諭之﹐乃嘆曰﹕賬木﹑螽斯等篇﹐古之賢妃﹐略無妒忌如此。」其妻曰﹕此詩是誰所作﹖」答云﹕周公所作。」其妻曰﹕原不是周公作的﹐若是周婆作的﹐必不如此說。」葡萄架一縣官極懼內﹐見吏呈押文案﹐面有傷痕﹐問其故。吏托辭答曰﹕昨夜葡萄架下乘涼﹐風起架倒﹐面目被傷。」縣官嘗身被內人戲﹐不信其言﹐乃曰﹕你莫支吾﹐想必被妻打損。」因呼吏妻至廳﹐大罵曰﹕夫者婦之天﹐天可欺乎﹖罪不應恕﹐合杖八十。」不意夫人窺於廳後﹐卽拋石打出﹐推倒公案﹐罵曰﹕她女流之輩﹐豈可責她﹖」縣官驚叫吏人曰﹕你夫婦且回去﹐我衙裏葡萄架也倒了。」雪上加霜一醜婦性甚悍﹐其夫患之﹐每嘆曰﹕是人鰥居﹐我不鰥居。」醜婦不知所謂﹐歸而質諸父﹐父曰﹕無妻曰鰥﹐是願汝死也。汝何不應曰﹕是人孤孀﹐我不孤孀。』」旣而歸夫家﹐夫嘆如前﹐婦記父語不眞﹐倉忙應聲曰﹕是人生瘡﹐我不生瘡。」其夫笑曰﹕你若生瘡﹐雪上加霜。」卷七貪吝江心賊一人不甚識字﹐至江心寺﹐見壁間寫江心賦一篇﹐急走出曰﹕江心賊在此﹐不可惹他。」寺僧畱之曰﹕此是賦﹐不是賊。」其人搖頭曰﹕你𨿽說是富﹐我看他終是有些賊形。」有錢村牛春秋時﹐麟出魯西郊﹐野人不知爲瑞﹐乃擊殺之。孔子往觀﹐掩袂而泣。門人恐其過傷﹐乃以銅錢妝一牛﹐告夫子曰﹕麟尙在﹐可無傷也。」夫子拭觀之﹐嘆曰﹕此物豈是祥瑞﹐只是一个有錢村牛耳。」有錢者生園翁種茄不活﹐每以爲患﹐因問計於老圃﹐老圃曰﹕每茄苗一株﹐旁埋銅錢一文﹐則活矣。」園翁問何故﹐答曰﹕妝不聞有錢者生﹐無錢者死﹖」死後不賒一鄕人﹐極吝致富﹐病劇牽延不絕气﹐哀告妻子曰﹕我一生苦心貪吝﹐斷絕六親﹐今得富足﹐死後可剝皮賣與皮匠﹐割肉賣與屠﹐刮骨賣與漆店。」必欲妻子聽從﹐然後絕气﹐旣死半日﹐復蘇﹐囑妻子曰﹕當今世情淺薄﹐切不可賒與他。」鐵心肝有人家富而吝﹐其從弟入京注選﹐及門告別﹐不得已﹐贈錢一緡﹐酒一壺﹐作簡曰﹕筋一條﹐血一壺﹐右件槌胸獻上﹐伏惟鐵心肝人畱納。」一錢莫救一人性極鄙吝﹐道遇溪水新漲﹐吝出渡錢﹐乃拼命涉水﹐至中流﹐水急衝倒﹐漂流半里許。其子在岸旁﹐覓舟救之。舟子索銀﹐一錢方往救﹐其子止出五分﹐斷價良久不定。其父垂死之際﹐回頭顧其子大呼曰﹕我兒我兒﹐五分便救﹐一錢莫救﹗」哮

一人極鄙吝﹐每喫﹐於空盤中寫一字﹐叫聲字﹐食飯一口。其弟語喫﹝音吉﹐言謇也﹞﹐連叫。其兄大怒曰﹕你休得喫哮了﹐連累我使錢買藥。」太尉傳神黨太尉欲傳神﹐招畫史估計顏料等費﹐該用銀數兩﹐輒不悅。最後一畫史覺其故﹐對曰﹕止用白紙一幅﹐筆一枝﹐墨一錠足矣。」太尉喜甚﹐問如何畫﹐畫史曰﹕黑紗帽﹐皂羅袍﹐犀角帶﹐皂靴﹐使者畫黑番童。」太尉曰﹕面妝何色﹖」其人曰﹕畫一黑漆桌在旁﹐斜引首俯桌上可也。」太尉曰﹕緊在面首﹐若俯首人何得見﹖」畫史曰﹕相公這等嘴臉﹐如何要見人﹖」舞曲報徳東坡曰﹕杜黃裳少年好行陰徳﹐遇枯骨﹐輒葬之﹐鬼輒報應﹐或獲寶劍﹐或獲藏鏹。蓋杜惟積徳﹐初無望報之意。後一士人意圖報應﹐勉彊效之﹐見一枯骨﹐解綈袍而葬之﹐忍寒至三更﹐鬼嘯於檐曰﹕秀才會唱梁州﹑伊州否﹖僕是開元中梨園子弟﹐意待與秀才旋舞一曲﹐聊以報徳。』」卷八尙气戒爭閒气釘地桃符仰視艾人而罵曰﹕爾何等艸芥﹐輒居我上﹖」艾人俯而應曰﹕汝以半截入土﹐猶爭髙下乎﹖」桃符怒﹐往復爭辯不已。門神爲之解曰﹕吾輩不肖﹐方旁人門戶﹐何暇爭閒气耶﹖」茶酒爭髙茶謂酒曰﹕戰退睡魔功不少﹐助成吟興更堪誇﹔亡家敗國皆因酒﹐待客如何只飲茶﹖」酒答茶曰﹕瑤臺紫府薦瓊漿﹐息訟和親意味長﹔祭祀筵賓先用我﹐何曾說著淡黃湯﹖」各誇己能﹐爭論不已。水解之曰﹕汲井烹茶歸石鼎﹐引泉釀酒注銀瓶﹔兩家且莫爭閒气﹐無我調和總不成。」技藝爭髙下木工曰﹕我能巧用斧鑿造室制器﹐眞良工也。」石工曰﹕斷木非難﹐雕石爲難﹐我良工也。」鐵工曰﹕治木治石﹐必藉鑪冶鉗錘之力﹐爾曹無我都做不成﹐且莫虛爭閒气也。」眉爭髙下目問眉曰﹕我能辧別好歹﹐認識萬象﹐有大功於人﹐爾有何能﹐位居吾上﹖」眉曰﹕我也不與你爭髙下﹐必欲我在爾下﹐好看不好看﹖」池蛙喜怒池蛙遇龍王於海濱﹐問曰﹕王之居處何如﹖」王曰﹕珠宮貝闕﹐福區靈境。」龍問﹕汝之居處中華諧謔十大奇書何如﹖」蛙曰﹕綠苔碧艸﹐淸泉白石。」蛙復問曰﹕王之喜怒何如﹖」龍曰﹕吾喜則時降膏澤﹐使五穀丰登﹔怒則先之以風霆﹐繼之以冰雹﹐使千里之內﹐寸艸不畱。」龍問蛙曰﹕汝之喜怒何如﹖」蛙曰﹕吾喜則淸風明月﹐一部鼓吹﹔怒則先之以努眼﹐次之以腹脹﹐至於脹過而休。」王曰﹕汝將誰威乎﹖汝將誰威乎﹖」大言詩曰﹕登梯到碧空﹐對坐問天公﹔無馬常騎虎﹐觀魚每釣龍。補衣鍼貫月﹐劈竹篾穿風﹔爲截犀牛角﹐推平五老峯。自矜門第詩曰﹕今代扶犁手﹐前朝宰相家﹔自身無志气﹐只把祖宗誇。見我怕否江南人多鄕談﹐不能爲正音﹐至都下﹐急行大市中﹐偶遺袖中帕﹐沿街尋叫﹐逢人輒問曰﹕你見我帕麼﹖」遇一粗暴軍人﹐聞其問﹐發狂大怒曰﹕我見千見萬﹐如何見你怕﹖」小姑欺嫂詩曰﹕小姑休把嫂來欺﹐阿嫂曾經做女兒﹐前船便是後船樣﹐小姑也有嫁人時。著甚來由二人蹴﹐誤觸行路士人之頭﹐因訟於官﹐斷罪重笞四十。其供詞曰﹕飽食無事﹐閒哄閒遊﹔不務生理﹐學踢气球。起自小人之足﹐誤犯君子之頭﹐當官痛責四十﹐算來著甚來由。嘲健訟犯刑好訟气昂昂﹐押入天牢苦莫當﹔頭枕斷磚眠爛地﹐手爬冫食飯咬生薑。舞文黠吏如蛇蠍﹐索鈔公人勝虎狼﹔家破人亡空悔恨﹐放歸茅屋是天堂。卷九偏駁妄誕不攺兄弟二人素妄誕﹐爲人所賤惡﹐乃謀曰﹕吾當入淨水中洗去謊詐﹐方可爲人。」兄先懷牛脯一片﹐投水卽出﹐從對岸砫之﹐弟問啖何物﹐詒之曰﹕吾方入水府﹐龍王設樽俎﹐喜我來慶壽﹐賞片牛肉脯。」弟聞言﹐急投水中﹐觸石角﹐破頭流血﹐兄問其故﹐答曰﹕你飽我受苦﹐冤我偸肉脯﹔說謊招惡報﹐當頭劈一斧。」但能言之儒者聞海島石人能言﹐往叩之﹐石人問親存否﹖對曰﹕存。」石人曰﹕父母在﹐不遠遊﹐爾何至於此﹖」儒者無以對。一道者聞斯言﹐自謂吾親不存﹐可以往見。石人問親存否﹖道者曰﹕不幸二親早世﹐因得遠遊。」石人曰﹕吾聞家有北斗經﹐父母保長生﹐何爲俱早逝﹖」道者亦無以對。旣而儒道﹝儒」字原脫﹐今補﹞相會﹐共議石人明道理﹐欲邀至中土示教諸人﹐石人嘆而答曰﹕你不知﹐我但能言之﹐不能行之。」不見廣李廣善射﹐射鳥無不中﹐人問其故﹐答曰﹕射物須出其不意﹐每張弓時﹐廣見鳥﹐鳥卻不見廣。」蝙蝠推姦鳳凰慶壽﹐百鳥皆賀﹐而蝙蝠不往﹐曰﹕我有足能走﹐屬獸者也。」及麒麟慶壽﹐百獸皆賀﹐而蝙蝠又不往﹐曰﹕我有翼能飛﹐屬禽者也。」後麟鳳相會﹐各語及蝙蝠事﹐乃嘆曰﹕世間自有這般推姦避事的禽獸﹐眞是無可柰何。」假假眞眞有開池蓄魚者﹐患鳥竊食﹐乃束艸像人形﹐戴笠披蓑﹐置池中恐嚇之。鳥玩狎﹐知非眞人﹐每銜魚﹐立笠頂食飽飛去﹐作聲曰﹕假假假。」主人無柰何﹐乃撤去艸人﹐自著蓑笠﹐伺立池中。鳥玩爲艸人﹐取魚如故。主人引手擒之﹐大笑曰﹕你每日道假假假﹐今日卻撞著眞的了。」做者不羞一儒生吟詩云﹕風吹柳綫千條綠﹐日映紅桃萬點紅。」一人爲之攺曰﹕何人細數過﹖卻用『千』萬』字﹐不若用『條條』﹑點點』字安穩。」吟者曰﹕翁善修詩﹐敢請另做一首。」攺者對曰「做的不修﹐修的不做。」暴富人有暴富者﹐曉起看花﹐啾啾稱疾﹐妻問何疾﹐答曰﹕今早看花﹐被薔薇露滴損了﹐可急召醫用藥。」其妻曰﹕官人你卻忘了﹐當初我和你乞食時﹐在苦竹林下被大雨淋了一夜﹐也只如此。」貧欲學富二士並鄰﹐一溫一寒﹐晝相呼坐門臬共話﹐溫士之妻遣兒來告曰﹕炊已熟﹐當云何﹖」士曰「斟酌下水。」蓋作羊羹也。寒士家時煮菜粥﹐其妻亦遣兒來告曰﹕炊已熟﹐當云何﹖」寒士亦效之曰﹕斟酌下水。」兒拊掌曰﹕豈不成馬料耶﹖」拂去須上被一貧士以薦爲被﹐其子不解事﹐常直告於人。貧士諱言貧﹐教其子曰﹕人有問者﹐但說蓋被。」一日風興﹐出見客﹐薦艸尙沾須上﹐其子從旁呼曰﹕父親何不拂去須上被﹖」洗衣貧士止有一布衫﹐遇漿洗時無可替換﹐只得晝睡。客問其子曰﹕爾父何在﹖」其子答曰﹕睡在牀。」客曰﹕有何病﹖」其子嗔曰﹕你爺洗布衫打睡時﹐也是有病麼﹖」矯揉不安貧一貧親赴富親之席﹐冬日無裘而服葛﹐恐人見笑﹐故意揮一扇﹐對眾賓曰﹕某性畏熱﹐𨿽冬月亦好取涼。」酒散﹐主人覺其僞﹐故作逢迎之意﹐單衾涼枕﹐延宿池亭之上。夜半不勝寒﹐乃負牀芘體而走﹐失腳墮池中。主人環視之﹐驚問其故﹐貧親曰﹕只緣僻性畏熱之甚﹐𨿽冬月宿涼亭﹐還要洗一水浴耳。」九百俗稱癡人爲九百

彭祖八百而死﹐其嫗哭之慟﹐姻鄰慰而解之曰﹕人生年八十﹐已爲難得﹐今翁壽八百﹐古今罕有﹐可無過哀也。」嫗曰﹕吾夫壽八百似可無憾矣﹐然見世有九百而猶不死者﹐吾寧無恨耶﹖」五十猶癡農民爲吏﹐學律於先輩﹐教以笞杖徒流之等曰﹕用小荊杖決打﹐自一十至五十謂之笞﹔用大荊決打﹐自六十至一百謂之杖。」農吏驚訝曰﹕我不信﹐我不信﹐豈有年至五十而猶癡者耶﹖」緩急偏性一慢性人與偏急者冬日圍鑪﹐偏急者裳尾誤鑪火﹐慢性人從容致詞曰﹕有一事﹐見之已久﹐將欲言之﹐恐君急性難觸﹔欲不言﹐恐傷君太多﹔然則言之是耶﹖不言之是耶﹖」爭者問何事﹐曰﹕火燒君裳矣。」急者遽收衣滅火﹐大怒曰﹕你旣見之久﹐何不早言﹖」其人曰﹕我道君性急易怒﹐果是乎﹗」口善心惡一軍士平日食素誦經﹐當臨陣時﹐口常念佛。主將察知﹐怪其無勇﹐欲治之以法﹐因詰之曰「我對陣﹐只要殺人取勝﹐如何口中念佛﹖」軍人答曰﹕我口中𨿽然念佛﹐裏面卻是一片殺人心。」一時難過田舍翁慶壽﹐欲效貴官稱千歲﹐權以蓑衣當袍﹐石臼當冕冠﹐子孫羅拜﹐祝曰﹕千歲千歲。」翁壓石臼﹐不堪其苦﹐皺眉蹙額答曰﹕莫說千歲﹐一个時辰也難過。」養鳧搏兔趙括不知兵﹐趙國任之爲將以拒秦﹐而當白起之師﹐遂罹長平之慘。艾子嘆問﹕昔有人將獵而不識鶻﹐買一鳧去﹐原上兔起﹐擲之使擊﹐鳧不能飛﹐投於地﹐再擲之﹐又投於地﹐其人憤而棄之。」鳧蹣跚自陳曰﹕我鴨也﹐殺而食之﹐乃其分﹐柰何責我搏擊之能乎﹖」且舉掌而示獵者曰「你看我這腳手﹐可能搏得他兔否﹖」敗子三變識者以敗子三變﹕初變爲蛀虫﹐以其賣食書畫也﹔再變爲蝗虫﹐以其賣食田園也﹔三變爲大虫﹐以其賣食人口也。癡好水利王荊公好言水利﹐人有獻諂者曰﹕若決梁山湖八百里之水以爲田﹐其利大矣。」荊公甚喜﹐徐曰﹕策固善﹐然決水何地可容﹖」時劉貢父在座曰﹕自其旁鑿地八百里爲湖﹐則可容矣。」荊公笑而止。食肉者智野人聚論曰﹕吾與公卿﹐皆稟三才之靈﹐何彼有智﹐而我無智﹖」一曰﹕彼日食肉﹝原誤作「志」今攺﹞﹐所以有智﹔我平生食粗糲﹐故少智也。」問者曰﹕吾適有糶谷錢數百﹐姑與汝日食肉試之。」後數日﹐復相謂曰﹕吾自食肉後﹐頃能窮理格物。吾觀人腳面﹐前出甚便﹐若後出﹐豈不爲繼來者所踐﹖」其一曰﹕吾亦見人鼻竅﹐向下甚利﹐若向上﹐豈不爲天雨注之乎﹖」二人因大笑而嘆曰﹕食肉者生智﹐一至於此。」百錢免牽人有徒行者﹐將自呂梁托舟以趨彭門﹐持五十錢遺舟師﹐師曰﹕凡無賫獨載者人百錢﹐爾尙少半﹐吾不汝載也。」其人靜思而應之曰﹕姑收其半﹐當爲挽牽至彭門﹐以折其半。」謀臣議事齊王下令遷都﹐有一寶鐘﹐重五千斤﹐計人力須五百人可扛。又慮﹝原誤作「盧」﹐今攺﹞道有阻隘﹐難於轉動﹐乃集羣臣議之。其謀國上卿曰﹕何不鑿爲五百段﹐日用一人﹐計五百日運之﹐可以了事。」持燭鉆燧艾子夜聞小警﹐爭呼從人鉆火以視﹐逾久不至。艾子呼促之﹐門人曰﹕夜暗﹐索鉆具不得﹐先生可持燭來共索之。」艾子笑曰﹕非我之門﹐安有此聰明門人耶﹖」明年同歲二媼行道上﹐相與讓路﹐一曰﹕媼幾歲﹖」曰﹕七十。」問者曰﹕我今年六十九﹐然則明年當與爾同歲矣。」八十二一蠢子﹐年三十不能自立﹐衣食皆資於父﹐時父年五十矣﹐術士推父壽當至八十﹐子壽當至六十二。蠢子哭而嘆曰﹕我父何不壽八十二﹖若止於八十﹐我到六十以後那二年﹐靠誰養活好﹖」不識人一女婿﹐癡蠢無知﹐其妻每先事委曲教之﹕吾家世傳二古畫﹐乃是『芳艸渡頭韓幹馬』﹐綠楊堤畔戴松牛』﹐爾見畫﹐當以此二句稱贊之。」婿如其教﹐婦家以婿識畫。後欲買十八學士畫﹐急召婿評之。婿一展玩﹐嘆曰﹕好古畫﹕芳艸渡頭韓幹馬﹐綠楊堤畔戴松牛。』」觀者大笑。婦翁怒罵曰﹕爾只識牛識馬﹐何曾識得人。」自凍悟親黨太尉罷衙﹐見其子裸體縛跪雪中。問之﹐知其得罪太夫人﹐因被縛焉。太尉自裸體﹐命左右縛於兒之旁﹐母夫人問﹕何故如此﹖」太尉笑曰﹕你凍我兒﹐我凍你兒。」字如寶塔黨太尉欲寫「」字﹐問吏如何寫﹐吏人言一艸一田云云﹐太尉寫作三个「壹」字詳玩之﹐罵吏曰﹕你如何誑我﹖這不是『』字﹐一定是寶塔兒。」道號非人黨太尉性愚馬矣﹐友人致書云﹕偶有他往﹐敢借駿足一行。」太尉驚曰﹕我只有雙足﹐若借與他﹐我將何物行路﹖」左右告曰﹕來書欲借馬﹐因致敬﹐乃稱駿足。」太尉大笑曰﹕如今世界不同﹐原來這樣畜生﹐也有一个道號。」對軍數宋太祖召武臣軍數﹐其識字者﹐預先寫軍數於笏上﹐臨時髙舉笏當面﹐見字﹐隨問卽對。黨太尉不識字﹐不知他人笏上有字﹐亦照樣舉笏加額﹐近前大聲曰﹕啟覆陛下﹐軍數都在這里。」天上坐一癡婿不知世事﹐每妻家宴會﹐常被諸婿壓坐下位。其妻懷慚﹐切切教坐髙處﹐終不省諭。一日﹐妻與同歸翁家﹐把酒讓坐之際﹐妻倚門裏斜目睨上﹐指示欲坐髙處。癡婿見庭中有梯﹐豎檐邊﹐乃往升半梯而坐﹐其妻著急﹐更怒目指示之﹐婿不解其意﹐乃大聲呼曰﹕終不成叫我天上去坐。」王皮言不可信富翁蓄羣僕輪流管年幹辦﹐內一僕愚甚﹐翁於歲首預令出街習聽言語﹐庶幾知事﹐可以輪流管幹。及歲暮歸家﹐翁問﹕汝卽演習伶俐﹐且說幾時是新年﹖」僕應以正月初一。主人又問﹕汝問之誰﹖」應曰﹕昨問對門王皮說。」主搖首笑曰﹕未可輕信﹐未可輕信﹐若王皮說正月初一﹐直到月半亦未可知。」辧鈴鐸營丘有士﹐性不通慧﹐每多事﹐好折難而不中理。一日﹐造艾子問曰﹕大車之下﹐與橐駝之項﹐多綴鈴鐸﹐其故何也﹖」艾子曰﹕車﹑駝爲物甚大﹐且多夜行﹐借鳴聲相聞﹐庶狹路相逢﹐預得回避耳。」營丘士曰﹕佛塔亦設鈴鐸﹐豈謂塔能夜行而使之相避耶﹖」艾子曰﹕凡鳥鵲多巢髙處﹐或遺穢狼藉﹐故塔上懸鈴﹐以驚逐之﹐豈與車駝比耶﹖」營丘士曰﹕鷹鷂之尾﹐亦帶小鈴﹐安有鳥鵲巢其尾乎﹖」艾子大笑曰﹕怪哉﹐子之不通也﹗凡鷹隼足絆謋綫時﹐或擊物林中﹐偶爲木枝所綰﹐振翼則鈴響﹐可尋聲而索也﹐豈謂防鳥鵲之巢乎﹖」營丘士曰﹕吾嘗見挽郎秉鐸而歌﹐今乃知恐爲木枝所綰﹐而便於尋索也。」艾子慍而答曰﹕挽郎乃死者之導也﹐爲死人生前無理詰難﹐故鼓鐸而樂其屍爾。」彊辯自詘田巴好彊辯﹐禽滑釐從而學焉。一日﹐途遇老媼問曰﹕馬鬃生向上而短﹐馬尾生向下而長﹐其故何也﹖」禽滑釐笑曰﹕此易曉者﹐馬鬃上搶﹐勢逆而彊﹐故天使之短﹔馬尾下垂﹐勢順而遜﹐故天使之長。」媼曰﹕然則人之發上搶﹐逆也﹐何以長﹖須下垂﹐順也﹐何以短﹖」滑釐茫然而失﹐乃曰﹕吾學未足以臻此﹐當歸咨之師﹐媼幸畱此以待。」卽入見田巴﹐具以媼言質之﹐且曰﹕媼方坐門限以俟﹐幸卽領教以覆。」巴首沈思﹐久之無以解﹐乃呼滑釐行第曰﹕禽大禽大﹐爾今後無事時少要出外惹禍﹐累我無方抵對也。」多口取禍一人在世﹐佻姦詐﹐駕空騙害﹐專務持人陰事﹐恐嚇取財﹐號曰「偸天。」及死﹐陰司令一牛頭卒押去﹐用油熬煎。其人私謂牛頭曰﹕君爲獄主﹐而豹皮若此之敝﹐何也﹖」鬼曰﹕冥中無此皮﹐吾名不顯於時﹐故陽間無焚貺者。」其人曰﹕某之外氏獵徒也﹐家多此皮﹐若蒙見憫﹐少減柴油﹐而得生還﹐隨當焚化十皮以謝。鬼喜而庇之﹐欺掩同事諸鬼﹐減去柴油﹐不令火熾﹐因得脫生。臨別時﹐牛頭囑曰﹕勿忘豹皮也。」其人乃回顧曰﹕皮不敢許﹐止有一詩奉贈云﹕牛頭獄主要知聞﹐權在閻王不在君﹔鮨減官油猶自可﹐更求枉法豹皮。』」牛頭大怒﹐仍叉入油鑊﹐益薪烹之﹐其人嘆曰﹕口是取禍之門﹐自作自受﹐吾將誰怨哉﹗」被人搬壞寺僧塑釋迦佛與老子同坐﹐一道士見之﹐不甘老子居次﹐乃曰﹕吾老生於周﹐至後漢方有佛法。」因移老子居首位。寺僧又謂﹕吾佛神通廣大﹐當居老子上。」復移轉左位。二家爭競不已﹐搬移十數次﹐土像殊損壞。老子與佛嘆曰﹕我兩人過得好好的﹐無端被這幾个小人搬壞了。」九百相戲馮道﹑和凝同在中書﹐一日﹐和問馮曰﹕公靴新買﹐其值幾何﹖」馮舉足曰﹕九百。」和性褊急﹐顧吏詬責曰﹕吾靴何用一千八百﹖」馮舉其右足曰﹕此亦九百。」右軍之後會稽王姓者﹐族本寒微﹐性好誇詡﹐時出外郡﹐每托於人曰﹕吾王羲之裔孫也。」客曰﹕可敬可敬﹐足下者不明說﹐何以知爲右軍之後﹖」其人又恐軍籍貽累﹐連聲忙應曰﹕軍是別戶﹐軍是別戶。」且只說嘴京師選將軍﹐羣聚以觀。山東一人曰﹕此輩未爲魁偉﹐吾鄕一巨人﹐立則頭頂棟而腳踏地。」山西一人曰﹕吾鄕一巨人﹐坐地而頭頂棟。」繼而陜西一人曰﹕此皆未爲奇﹐吾鄕一巨人﹐開口時上唇抵棟﹐上唇搭地。」傍有難者曰﹕然則身何居乎﹖」陜人曰﹕且只說嘴罷。」低得沒處去一圬者﹐子孫爲井夫﹐前後死去﹐閻王令蓋屋﹐圬者似有難色﹐心口自語曰﹕吾嘗在三十三天上爲玉皇上帝蓋殿﹐髙得沒處去﹐今何屑爲此﹖」閻王復令井夫於十八重地獄下井﹐井夫長嘆曰﹕回思吾祖之所爲﹐我今也低得沒處去了。」卷十嘲謔弱臂彊弓唐宋國公不能射﹐歐陽詢作詩嘲之曰﹕急風吹緩箭﹐弱臂挽彊弓﹔欲上翻垂下﹐應西還向東。十回俱著地﹐兩手並擎空﹔借問誰爲此﹐多應是宋公。」石學士石曼卿善諧謔﹐時乘馬出街﹐禦者失鍵﹐馬驚墮地﹐從吏遽扶掖升鞍。曼卿笑曰﹕幸我是石學士﹐若瓦學士﹐豈不跌碎乎﹖」以名相謔劉窸嘲王覿云﹕當何故見賣﹖」覿曰﹕賣汝值甚分文﹖」謔以姓名石參政中立素喜諧謔﹐郎中上官泌勸其愼口﹐對曰﹕下官口漧上官鼻何事﹖」園外狼員外郎石中立嘗偕同僚觀南禦園所畜獅子﹐守者曰﹕縣官日給肉五斤飼之。」同列戲曰「吾儕日給反不及獅子矣。」中立笑曰﹕是不然﹐蓋吾輩皆園外狼﹐安敢比園內獅子乎﹖」卷十一諷諫賤人貴馬楚莊王愛一駿馬﹐衣以文繡﹐庇以華屋﹐席以露牀﹐以棗脯。馬肥死﹐王欲以棺槨大夫禮葬之﹐左右諫之不從。優孟聞知﹐入殿門﹐仰天大哭﹐王驚問其故。孟曰﹕堂堂楚國﹐何求不得﹖王所愛馬﹐葬如大夫﹐薄也﹐請以人君禮葬之﹕雕玉爲棺﹑文梓爲槨﹑老弱負土﹑鄰國陪泣﹐使諸侯聞知﹐皆知大王賤人而貴馬也。」王曰﹕寡人之過一至此乎﹖爲之柰何﹖」孟曰﹕請爲王付之庖廚﹐烹以大鼎﹐賫以姜棗﹐薦以椒蘭﹐納諸人之腹腸﹐葬以六畜常禮﹐無使貽笑天下後世也。」諫獵谷那律爲諫議大夫﹐永徽中﹐嘗從髙宗出獵﹐途中遇雨止﹐問﹕油衣若爲得不漏﹖」對曰「能﹐以瓦爲之不漏。」蓋寓意諫獵﹐欲人君深居髙拱也。上悟﹐嘉賞焉﹐賜帛二百匹。持狹望奢齊被兵﹐使淳於髡賫金百斤﹐車十駟赴趙請兵﹐淳於髡仰天大笑﹐冠纓索絕。王問其故﹐對曰﹕臣從東方來﹐見道傍有穰田者﹐操一豚蹄﹑酒一孟祝曰﹕甌婁滿篝﹐污邪滿車﹔五穀皆熟﹐穰穰滿家。』臣見其所持者狹而所欲者奢﹐故笑之。」於是齊威王乃益賫黃金千鎰﹑白壁十雙﹑車馬百駟。優旃諷秦秦始皇殿宴值雨﹐執盾陛衛者﹐以苦寒求告優旃﹐祈得諷諫﹐少減寒苦。旃許之﹐預約盾郎曰﹕我呼汝﹐齊諾可也。」少頃﹐殿中上壽﹐旃臨檻大呼曰﹕陛盾郎。」齊應曰﹕諾。」旃曰﹕汝𨿽長何益﹖常立雨中﹔我𨿽短﹐幸庇休於此。」始皇感其言﹐命陛盾者輪半相代。麋鹿禦寇始皇嘗欲大拓苑囿﹐東極函關﹐西抵陳倉。優旃曰﹕善﹐宜多縱禽獸於中﹐寇從東來﹐則令麋鹿向東觸之﹔西來﹐則令向西觸之。」上因寢其事。漆城之蔭秦二世議欲漆京城﹐優旃曰﹕善﹐主上𨿽無言﹐臣固將請之。漆城𨿽於百姓愁費﹐然漆城蕩蕩﹐寇來不能上﹐固是良策﹔但漆物必用蔭﹐城漆可辦﹐顧難爲蔭室耳。」二世笑而止。諷止遷流唐時﹐有乳母家犯罪﹐法議應遷徒過陲﹐時當入朝面辭﹐乃哀泣求救於郭舍人﹐郭教以辭後宜疾出﹐仍數回顧。乳母如其言﹐郭侍上側疾罵之曰﹕咄﹐老女子何不疾行﹐陛下已壯矣﹐尙須汝乳哺耶﹖卻乃勤勤顧戀如此﹖」上聞言悲之﹐因下詔無遷乳母。靑涼傘劉子儀又仕翰苑﹐望遷秩未遂﹐因稱疾不出。士大夫有來問疾者﹐對曰﹕虛熱上攻。」時石文定在座﹐戲言曰﹕只消一服淸涼散卽愈矣。」蓋官任兩府者﹐方得涼傘也。文忌俗語楊文公常戒門人﹐爲文宜避俗語﹐旣而公作表云﹕伏惟陛下﹐徳邁九皇﹐云云。時門人鄭戩遽請問曰﹕未審何時得賣生菜﹖」公笑而易之。永逸何人齊王臨朝﹐顧謂侍臣曰﹕吾國介於數彊國間﹐歲苦侵淩﹐今欲調丁壯築長城﹐起東海﹐抵武關﹐逶迆四千里﹐與諸國隔絕﹐使秦不得窺吾西﹐楚不得竊吾南﹐韓﹑魏不得持吾左右﹐百姓𨿽暫勞﹐而異日無侵淩伐徵之患﹐豈不永逸乎﹖聞吾令下﹐孰不欣躍而來耶﹖」艾子對曰﹕今旦大雪﹐有民裸露僵踣﹐望天而歌﹐臣怪之﹐問其故﹐答曰﹕大雪應候﹐喜明年人食賤麥﹐我卽今年凍死矣﹗此正如百姓今日勞費築城﹐不知永享安逸者當在何人也。』」年老少卿後魏孫紹爲太府少卿﹐髙帝問曰﹕卿年老矣﹖」答曰﹕臣年𨿽老﹐臣卿尙少。」遂遷下卿。危語詩家各出危語以相規﹐一曰﹕矛頭淅米劍頭炊。」一曰﹕百歲老翁攀枯枝。」一曰﹕並上轆轤臥嬰兒。」一曰﹕盲人騎瞎馬﹐夜半臨深池。」愁理前愆龍王怒雨澤愆期﹐凡水族有尾者﹐悉加究治。蝦蟆亦聚族而愁﹐黿﹑鼉﹑龜﹑鱉類怪而問曰「汝無尾者﹐何爲而懼﹖」答曰﹕但恐理會蝌蚪時事﹐則不能免矣。優人諷諫憲廟時﹐汪直怙勢﹐中外側目。優人扮醉漢臥街酗罵。傍人警斥曰﹕某閣老至﹐某公候至。」醉漢皆酗罵如故。又曰﹕汪太監至。」遂閉口跪伏道左曰﹕當今之世﹐吾但知有汪公耳﹐他復何懼耶。」六千兵散一勛臣總督團營﹐擅役官兵治私第﹐優人扮二儒生﹐其一髙聲詠詩曰﹕六千兵散楚歌聲。」其一曰﹕八千兵散。」爭辯良久﹐徐曰﹕汝不知耶﹖那二千俱在某官家蓋房﹐何曾在營﹖」詠物箴警沖虛先生﹐篤道君子也﹐平生勸善懲惡﹐始終一致。親黨有惡少﹐專一橫逆責人﹐嗜利樂禍﹐先生贈之湯瓶﹐警以詩曰﹕只見不平聲喞喞﹐何曾心地得淸涼。」復遺鏡與尺﹐警以詩曰﹕自家

面垢何曾見﹐只辧他人醜與妍﹔量長量短分明甚﹐終世何曾把自量。」又嘗饋魚於嗜利者﹐結句云﹕香餌一吞無計脫﹐飽時反不似饑時。」資質可變者﹐問或化之。欠二梁一中產之家﹐不自忖度﹐罄產架髙堂﹐堂成而養贍乏矣。裏中長者過其廬嘆曰﹕堂甚好﹐只是欠二條梁。」主人問曰﹕屋已完美﹐尙欠何梁﹖」長者曰﹕一條是不思量﹐一條是不酌量。」空肚喫槌一士人修業僧寺﹐無辜受禍﹐乃題小木魚以寄意﹐詩曰﹕無辜受害實相戲﹐和尙團囗喫飯欒時﹔廊下木魚漧甚事﹐朝朝空肚喫苦槌。」求人不若求己或問佛印曰﹕觀音傍有侍者﹐何爲自提淨瓶﹖」佛印戲答曰﹕求人不若求己。」卷十二形體大眼主人自食大魚﹐卻烹小魚供賓﹐誤遺大魚眼珠於盤﹐爲客所覺﹐因戲言﹕欲求魚種﹐歸蓄之池。」主謙曰﹕此小魚耳﹐有何足取。」客曰﹕魚𨿽小﹐難得這雙大眼睛。」須尋生計人有好譽者﹐術士知其癖﹐造門相面﹐極言稱許﹐且曰﹕足下只消這雙大眼睛﹐一生受用不盡。」主人喜甚﹐畱款數日﹐而厚贈之。術士臨別﹐執手相告曰﹕復有一語﹐君當記之。」主人問何語﹐術士曰﹕足下也須尋些活計﹐不可全靠這雙眼睛﹔』口喫鄧艾口喫﹐語稱艾艾。晉文王戲之曰﹕艾艾爲是幾艾﹖」鄧答曰﹕鳳兮鳳兮﹐固是一鳳。」胡子三人共飲出令﹐要「相」字起「人」字止。其一曰﹕相識滿天下﹐知心能幾人﹖」其二曰﹕相逢不飲空回去﹐洞口桃花也笑人。」其三曰﹕襄陽有个李胡子。」令主詰之曰﹕我令歇尾都要說『人』字﹐你如何說李胡子﹖」答曰﹕李胡子如何不是人﹖」酒瓶加帽魏元孚爲太保尙書令﹐性機辯好酒﹐貌短而禿。周文帝偏所眷顧﹐嘗於室內置酒十瓶﹐瓶餘一斛﹐瓶上皆加帽﹐引孚入視以發笑﹐孚見之喜曰﹕吾兄弟輩甚無禮﹐何爲竊入王家﹖宜早還宅。」因持酒歸。周文帝撫掌大笑。子瑜之驢諸葛瑾字子瑜﹐面長似驢﹐吳王使人牽驢入﹐題其上曰﹕諸葛子瑜。」時子瑜之子諸葛恪亦侍宴中﹐請筆於題下添寫「之驢」二字。吳王羨其明敏﹐卽以驢賜恪。瘧疾金淩陳全患瘧疾﹐制叨叨令云﹕冷來時冷的在冰淩上臥﹐熱來時熱的在蒸籠裏坐﹐疼時節疼的天靈破﹐顫時節顫得牙關挫﹐只被你害殺人也麼歌﹐只被你害殺人也麼歌﹐眞个是寒來暑往人難過。卷十三雜記許由辭位堯治天下﹐久而倦勤﹐召許由禪位。由入﹐見所居土階三尺﹐茅茨不剪﹐采椽不賙﹐𨿽逆旅之居﹐無以過其陋。賜之食則飯土釒刑﹐啜土器﹐食粗糲﹐羹藜藿﹐𨿽廝監之養﹐無以過其約。食畢﹐顧而言曰﹕吾都天下之富﹐享天下之貴﹐久而厭矣﹔因汝玄徳有聞﹐今將舉以授之﹐汝其享吾之奉也。」由笑而辭曰﹕似此富貴﹐由未甚愛也。」矵賦範文正公少時作騡賦﹐其警策句云﹕陶家甕內﹐淹成碧綠靑黃﹔措大口中﹐嚼出宮商角微。」蓋親嘗世味﹐故得騡之妙處。判牛二農家畜牛﹐相觸致死一牛﹐因訟於官﹐爲之判曰﹕兩牛相觸﹐一死一生﹔死者同食﹐生者同耕。」又有畜鵝者﹐食鄰居曬穀﹐因被撲殺﹐鵝主訟於官﹐爲之判曰﹕鵝嘴如梭﹐喫谷不多﹔鵝主償谷﹐谷主償鵝。」一躍龍門士人過渡﹐失腳溺水﹐隨拯起雲詩曰﹕剛踏船頭忽擺開﹐天公爲我洗塵埃﹔時人只道歸東海﹐一躍龍門便轉來。」下第言志詩曰﹕諸公相繼下雲臺﹐愧我仍爲一秀才﹔丹桂不須零碎折﹐明科和月掇將來。前粗後細詩世傳解學士題長亭四柳圖送薛尙書致政云﹕東邊一株楊柳樹﹐西邊一株楊柳樹﹐南邊一株楊柳樹﹐北邊一株楊柳樹﹔縱有柳絲千萬條﹐也綰不得徵鞍住。南山叫鷓鴣﹐北山叫杜宇﹔一个叫行不得哥哥﹐一个叫不如歸去。」又嘗題畫松云﹕磨盡一錠兩錠墨﹐寫出一株大枯樹﹔夜深老鶴忽飛來﹐踏枝不著空歸去。」假牙牌舉子有再辭一榜﹐卒業國學者﹐作詩曰﹕衣歸辭還眞角帶﹐從新懸起假牙牌。」

