

乾隆四十六年十一月初六日內閣奉

上諭昨閱四庫館進呈書有朱存孝編輯回文類聚補遺一種內載美人八詠詩詞意媟狎有乖雅正夫詩以溫柔惇厚爲教孔子不刪鄭衛所以示刺示戒也故三百篇之防一言蔽以無邪卽美人香艸以諭君子亦當原本風雅歸諸麗則所謂托興遙深語在此而意在彼也自玉臺新詠以後唐人韓偓軰務作綺麗之詞號香奩體漸入浮靡尢而效之者詩格更爲卑下今美人八詠內所列麗華髮等詩毫無寄托輒取俗傳鄙防之語曲爲描寫無論詩固不工卽其編造題目不知何所證據朕輯四庫全書當采詩文之有闗世道人心者若此等詩句豈可以體近香奩槪行采錄所有美人八詠詩著卽行撤出至此外各種詩集內有似此者亦著該總裁督同總校分校等詳細檢查一並撤去以示朕釐正詩體崇尙雅醇之至意欽此

欽定四庫全書

集部八

回文類聚

總集類

提要

【臣】等謹案回文類聚四卷補遺一卷宋桑世昌編世昌蘭亭考已著錄考劉勰文心雕龍曰回文所興則道原爲始梅庚注謂原當作慶宋賀道慶也蓋其時璇璣圖詩未出故勰云然世昌以蘓蕙時代在前故用爲托始且繪蕙像於卷首以明剏造之功其說未確考藝文類聚載曹植鏡銘八字回環讀之無不成文實在蕙前乃不標以爲始是亦少疎又蘓伯玉妻盤中詩據滄浪詩話自玉臺新詠以外別無出典舊本俱在不聞有圖此書繪一圓圖莫知所本考原詩末句稱當從中央周四角則實方盤而非圓盤所圖殆亦妄也惟是詠歌漸盛工巧日增詩家旣開此一途不可竟廢錄而存之亦足以資博洽是書之末有世昌自跋稱至道禦制登載卷首此本無之殆傳寫佚脫歟其補遺一卷則

國朝康熙中蘓州朱存孝所采兼及明人然如明典故中所載回文詩三十圖在耳目前者卽已不收則所漏亦多矣姑附存以備參考云耳乾隆四十六年十月恭校上

總纂官【臣】紀昀【臣】陸錫熊【臣】孫士毅

總校

官

【臣】陸

費墀

回文類聚序

回文類聚四卷乃宋臣桑世昌澤卿所纂後明人張之象超復加增訂披閱之次似覺超之所增訂者雜亂無緒是以將彼舊增並予所習見之什纂爲續集附於捲後重鋟諸木因題於簡端曰靖節陶公有云奇文共欣賞蓋以文之奇者不忍獨得故必期共人欣賞而後快如璇璣一圖非文之奇者乎字如碁置按誦成章字不數百詩幾千首何物女郎以錦心織成錦字令千古騷流不能卒讀天才耶仙才耶𨿽仿其制者代不乏人類不能出其規範然集中所錄諸圖及其餘詩詞皆各有其妙足以並傳間有瑕瑜不掩亦存之以俟大方鑑別可也存孝椎魯無文與騷雅之道相逺其偶涉及於此者亦陶公共欣賞之意夫康熙戊子五月望日玉山牧豎朱存孝

回文類聚原序

詩苑云回文始於竇滔妻反覆皆可成章舊爲二體今合爲一止兩韻者謂之回文而舉一字皆成讀者謂之反覆又上官儀曰凡詩對有八其七曰回文對情親因得意得意逐情親是也自爾或四言或六言或唐律或短語旣極其工且流而爲樂章蓋情詞交通妙均造化此文之所以爲無窮也淮海桑世昌

欽定四庫全書

回文類聚卷一

宋桑世昌撰

璇璣圖敍

前秦苻堅時秦州刺史扶風竇滔妻蘇氏陳畱令武功蘇道質第三女也名蕙字若蘭智識精明儀容秀麗謙黙自守不求顯揚年十六歸於竇氏滔甚敬之然蘇氏性近於急頗傷嫉妒滔字連波右將軍於眞之孫朗之第二子也神風偉秀該通經史允文允武時論髙之苻堅委以心膂之任備歷顯職皆有政聞遷秦州刺史以忤防謫戍燉煌防堅克晉防陽慮有危逼借滔才略詔拜安南將軍畱鎭防陽初滔有寵姬趙陽臺歌舞之妙無出其右滔置之別所蘇氏知之求而獲焉苦加箠辱滔深以爲憾陽臺又専伺蘇氏之短讒毀交至滔益忿蘇氏蘇氏時年二十一及滔將鎭防陽邀蘇氏同往蘇氏忿之不與偕行乃攜陽臺之任絕蘇氏音問蘇氏悔恨自傷因織錦爲回文五防相宣瑩心輝目縱廣八寸題詩二百餘首計八百餘言縱橫反覆皆爲文章其文防畫無闕才情之妙超今邁古名曰璇璣圖然讀者不能悉通蘇氏笑曰徘徊宛轉自爲語言非我佳人莫之能解遂發蒼頭賫至襄陽滔覽之感其悱惻因送陽臺之闗中而具車從盛禮邀迎蘇氏歸於漢南恩好愈重蘇氏所著文詞五千餘言屬隋季喪亂文字散落追求弗獲而獨錦字回文盛傳於世朕聴政之暇畱心墳典散帙之次偶見斯圖因述若蘭之多才復美連波之悔過遂制此記聊以示將來也如意元年五月一日大周天冊金輪皇帝制

讀圖內詩括例

依五色所分章讀之

仁智至慘傷倫疋至楡桑人賤至聖皇春陽至殊方欽岑至如何

已上七言四十句毎句爲一首每首反讀之計八十首

詩風至表仁賢至凋松光顏至虎龍日往至寄傾

已上五言十六句以每句反讀之成三十二

首

周南至相追年時至無差讒佞至未形牽辜至伯禽

已上四言二十四首作二句分讀就成一篇寜自至勞形懷憂至何寃念是至何如悼思至者誰詩情至終始

已上四言前四首以每句反讀後一首每句反讀成十首

嗟嘆至爲榮凶頑至爲基遊西至摧傷神明至雁歸

已上三言十二首反讀成二十四首

佞因至舊新南鄭至遺身舊間至佞臣遺哀至南音

已上七言凡起頭退一字反讀之成四首廂挑至基津嗟中至春親春衰至嗟仁基自至廂琴

已上七言自角退一字斜讀之成四首

再敍

回文詩圖古無悉通者予因究璇璣之義如日星之左右行天故布爲經緯由中旋外以旁循四旁於其交防皆契韻句巡環反覆窈窕縱橫各能妙暢又原五采相宣之說分色以開其篇章其在經緯者始於璣蘇詩始四字其在節防者右旋而出隨其所至各成章什外經則始於仁眞至於音深中經自欽深至於身慇內經自詩情至於終始皆循方回文者也四角之方如仁眞欽心四韻成章而回文者也至其經緯之圖者隨色自分則外之四角窈窕成文而文皆六言也四旁者相對成文而文皆六言也及交手成文而文皆四言也在中之四角者一例橫讀而四言在中之四旁者隨向橫讀而五言惟璇璣平氏四字不入章句觀其宛轉反覆皆才思精深融徹如契自然蓋騷人才子所難豈必女工之尢哉詩編載馳史美班扇才女専靜用志不分𨿽皆擅名此爲精贍者也聊隨分篇掇其一隅以爲三隅之反代久傳訛頗有誤字亦輒澄攺一二其他闕謬不欲以意定之𨿽未能盡達元思抑庶幾不爲滯塞云李公麟題

經緯【始於璣蘓詩始四字】

璣明則攺知識深峩嵯峻巖幽岑欽所感想忘荒淫心堂空惟思詠和音

詩興感逺殊浮沈華英翳曜潛陽林羅网經涯重淵深峩嵯峻巖幽岑欽

蘇作興感昭恨神辜罪天離問舊新霜冰齊潔志精純望誰思想懷所親【凡三色讀不可回文】

外經

仁智懷徳聖虞唐眞妙顯華重榮章臣賢惟聖配英皇倫疋離飄浮江湘【回讀】

傷慘懷慕增憂心堂空思惟詠和音蔵摧悲聲發西秦商弦激楚流淸琴

中經

欽岑幽巖峻嵯峨深淵重涯經网羅林陽潛曜翳英華沈浮異遊頹流沙【回讀】

何如將情纒憂慇多患生艱惟苦身加兼愁悴少精神遐幽曠逺離鳳麟

內經

詩情明顯怨義興理辭麗作此端無終始【回讀】

始終無端作此麗辭理興義怨顯明情詩

四方之角

仁智懷徳聖虞唐眞志篤終誓穹蒼欽所感想忘淫荒心憂增慕懷慘傷【回讀】

四角之間窈窕成文

嗟嘆懷所離經遐曠路傷中情家無君房幃淸華飭容朗鏡明【回讀】

四角在中者一例橫讀

念是咎愆誰爲獨居賤女懷嘆鄙賤何如【反讀窈窕成文】愆咎是念誰爲獨居嘆懷女賤鄙賤何如

四旁相對成文文皆六言

讒人作亂闈庭姦凶害我忠貞禍原消受難明所得滋極驕盈

四旁隨向橫讀而成五言

寒嵗識凋松眞物知終始顏衰攺華容仁賢別行士【反讀窈窕成文】

士行別賢仁容華攺衰顏始終知物貞松雕識嵗寒

交手成文文皆四言

讒佞姦凶害我忠貞禍因所恃滋極驕盈【反讀】

用色分章【止舉一隅餘皆做此】

橫用色

嗟嘆懷所離經遐曠路傷中情【十二字用粉紅】

家無君房幃淸華飾容朗鏡明【用綠】

葩粉光珠耀英多思感誰爲榮【用白】

周風興自后妃樊楚厲節中闈【周楚二字用黃外十字用絲】

長嘆不能奮飛雙發歌我衮衣【長雙二字用黃外十字用粉紅】

華觀冶容爲誰宮羽同聲相追【華宮二字用黃外十字用靑】

已上依此順讀成章

直用色

庭幃亂作人明難受膚原【用綠】

榮苟不義姬城傾在戒後【用粉紅】

熒猶炎盛興形未在謹深【用靑】

已上作兩句各添下字倒讀成章

恩感顏寧孜孜傷情名君在時夢想勞形【用粉紅順讀】龍旂容衣虎雕飾綉【八字用緑】

橫用色

姦佞讒人作亂闈庭所因禍原膚受難明【用黃】

右舉此爲例餘可悉通元祐三年九月工部何公過麯院見僕書幾有此驚曰昨日於屯田陳侯所觀書唐眞本圖宜皆可求一見果得出示凡六幅右三爲若蘭所居重樓復屋戶牖間各作著思練絲織錦遣使處左三幅爲竇滔歸第外爲車馬相迎次女妓坐大毺合樂其間樓閣對飲處又見圖中近上作逺水紅橋竇臨髙列騎擁旌旄以望橋之西氊車從數騎排引見滔盛禮迎蘓圖中近下左書武后序右寫詩圖徐視果有淡色分其篇章正與此同乃知人心不甚相逺而尢可怪矣靑紅緑旋所之方皆不少差蓋理之所在陰陽五行色味莫不相假況情識之運宜自冥合也元丰四年四月趙郡李公麟伯時再題又五色讀法

四圍縱橫初行八行十五卄二卄九行及仁嗟斜至春親廓琴斜至基津以朱畫其形如交接讀法此色凡九圖其餘四色色各一圖共詩三千七百五十二首四隅嗟情至英多遊桑至長愁神飛至悲春凶慈至持從縱橫皆六字以墨畫

正面妃闈至蕤悲移陂至貲辭縱六字橫十三字庭闈至防萌身我至惟新縱十三字橫六字以靑畫

中方正面龍旂至麗充衰情至暮世縱四字橫五字兩旁寒嵗至行士詩風至微縱五字橫四字以紫畫中方四隅思情至側夢嬰漫至若我愆居至賤鄙懷悲至戚知縱橫皆四字又中縱各五字詩情至顯怨端比至麗辭橫各五字詩始至無端怨義至理辭空中心圖始平蘓氏詩心九字以黃畫

蘓蕙織錦回文及今已久所以欲見其彩色宛然一如蕙之手著者甚爲難得八月卄日駕幸翠微殿賞桂詔令賦詩見禦案所置一幅五色相宣讀之易明因照式記之以志不忘至道元年十一月六日廣慧夫人書

又敍

蘇蕙織錦回文詩所傳舊矣故少常沈公復傳其畫繇是若蘭之才益著然其詩回旋書之讀者惟曉外繞七言至其中方則漫弗可考矣若沈公之傳亦謂辭句脫略讀不成文殊不知此詩織成本五色相宣因以別三四五六七言之異後人流傳不復施采故迷其句讀非辭句之脫略也政和初予在洛陽於居士王晉玉許得唐程士南效此詩並申誠之釋而後曉然是詩也初不舛脫蓋沈公未嘗見此本耳然申誠所釋但依士南之設色其七言數火其色反黃四言數金其色反緑於五行爲弗協意蘇氏詩圖之色爲不爾今因冠詩於畫遂別而正之三四五六七言之詩各隨其行而爲之色觀者見其色則詩之言數可知已至於士南之文旣有釋者則傳采自從其舊而因書於卷末云國初錢鎭州惟治嘗有寶子垂綬連環之詩亦錦文之遺範而世罕傳故聊附左以資書雋言鯖之餘味焉七年九月二十七日防稽黃集長孺父書於山陽防華堂【其所載采色與五色讀法同故不再錄】

跋錢鎭州回文後

錢鎭州詩𨿽未脫五季餘韻然回旋讀之故自娓娓可觀題者多雲寶子弗知何物以予攷之乃迦葉之香罏生有金華華內乃有金臺卽臺爲寶子則知寶子乃香罏耳亦可爲此詩但圜若重規然豈漢丁緩被中之制乎

題璇璣圖後

山谷黃庭堅

千詩織就回文錦如此陽臺暮雨何亦有英靈蘓蕙子只無悔過竇連波

擬題竇滔妻織錦圖送人

太虛秦觀

悲風鳴葉秋宵涼絲寒縈手淚殘妝微燭窺人愁斷腸機翻云錦妙成章

題織錦圖

東坡蘓軾

余少時見一江南本其後有題詩十餘首皆奇絕宛轉過於蘓氏之作逺甚今獨記其三絕

春晚落花餘碧艸夜涼低月半枯桐人隨雁逺城邊暮雨映疎簾綉閣空

紅手素絲千字錦故人新曲九回腸風吹栁絮愁縈骨淚灑縑書恨見郎

羞看一首回文錦錦似文君別恨深頭白自吟悲賦客斷腸愁是斷弦琴

題織錦圖

太虛秦觀

蘓子瞻記江南所題詩本不全予嘗見之記其五絕今以補子瞻之遺

紅窓小泣低聲怨永絕春風斗帳空中酒落花飛絮亂曉鶯啼破夢怱怱【風一作寒】

稀艸露如郎薄幸亂花飛似妾情多歸鴻見處揮珠淚語燕聞時斂翠蛾

琴弦斷續愁兼恨嶺水分西流復東深院小扉紅日落綉窓閒倚更誰同

參橫霽色天沈水鳥宿寒枝竹鎖煙衾惹舊香淸夜半淚凝殘燭畫堂前

寒信霜風秋葉黃冷燈殘月照空牀防君寄意傳文錦字字愁縈惹斷腸

再次上韻三絕

東坡蘓軾

春機滿織回文錦粉淚揮殘露井桐人逺寄情書字小栁絲低日晚庭空

紅牋短寫空深恨錦句新翻欲防腸風葉落殘驚夢蝶戍邊回雁寄情郎

羞云斂慘傷春莫細縷詩成織意深頭伴枕屏山掩恨日昏塵暗玉窓琴

璇璣圖攷異

璇璣圖士夫家所蔵類不同有前序而無凡例者十常八九故艱於句讀且復差舛予嘗防攷訂證幾數十處其文頗備但有合兩存者如自成文章與自爲語言滋極而作恣極舊邦而作舊鄕昭景而爲照景者皆在可取又松陵雜體詩序云晉傅咸有反覆回文詩反覆其文者以示憂心展轉也悠悠逺邁我獨防防是也由是反覆興焉溫嶠有回文虛言詩云寧神靜泊損有崇亡由是回文興焉今世皆推本蘇氏而不及二子蓋蘓亦亦晉人詩苑所謂舊有二體則恐別有所自合而爲一則當始於蘓也嘗按晉列女傳云滔苻堅時爲秦州刺史被徙流沙蘓氏思之織錦回文以贈滔宛轉循環讀之詞甚淒惋則又與武后所序不協蓋歷時寖久疑信相傳無足多怪近於友人王守正處見一本兼著人物乃治平中太常少卿沈立將漕河朔於東都陳安期家所得古本唐文宣所制畫筆絕精命工模廣爲橫軸且云詞句脫略讀不成文僅見梗槪其後有東坡及孔毅甫秦太虛跋語坡則三詩元丰二年七月十二日書孔則五詩四年九月十七日題秦則一詩元祐戊辰正月十四日汝南蠧魚閣所記皆今所刋者但五詩以補子瞻之遺平時多見淮海集中初不以爲出於毅甫也而少遊跋乃云蘇孔二公所載八絕𨿽極新奇然與圖上詩體不類逺甚疑是唐人擬作往嵗過闗山雙木驛壁間有題云悲風鳴葉愁宵涼【云云】亦稱蘓氏織錦圖詩未知其果然否此跋本集無由是推之則太虛一絕非其所擬五詩乃得於孔氏秋愁二字又小不同曽不百年而矛盾如此因具載云

回文類聚卷一

欽定四庫全書

回文類聚卷二

宋桑世昌撰

山樹髙鳥鳴悲泉水深鯉魚肥空倉雀常苦饑吏人婦會夫稀出門望見白衣謂當是而更非還入門中心悲北上堂西入階急機絞杼聲催長嘆息當語誰君有行妾念之出有日還無期結巾帶長相思君忘妾未知之妾忘君罪當治妾有行宜知之黃者金白者玉髙者山下者谷姓者蘇字伯玉人才多智謀足家居長安身在蜀何惜馬蹄歸不數羊肉千斤酒百斛令君馬肥麥與粟今時人知四足與其書不能讀當從中央周四角

鞶鑑圖敍

上元二載嵗次乙亥十有一月庚午朔七日丙子予將之交趾旅次南海有好事者以轉輪鉤枝八花鑑銘示予云當今之才婦人作也觀其藻麗反覆文字縈回句讀曲屈韻諧髙雅有陳規起諷之意可以作鑑前烈輝暎將來者也昔孔詩十興不遺衛姜江篇擬古無隔班媛蓋以超俊穎拔同符君子者矣嗚呼何勒非戒何述非才風律苟存士女何算聊撫鏡以長想遂援筆而作序太原王勃撰

跋

元和十三載二月八日予爲中書舍人翰林學士夜直禁中奏進旨檢事因開前庫東閣於架上閱古今撰集凡數百家偶於王勃集中卷末獲此鑑圗並序愛玩久之翌日遂自摸寫貯於箱篋寶歷二年乃命隨軍潘敏繪於縑素傳諸好事者太原令狐楚記

【君承皇詔安邊戌讀起至願放兒夫及早還止】

回文類聚卷二

欽定四庫全書

回文類聚卷三

宋桑世昌撰

四言【以下古詩】

賀道慶

陽春艷曲麗錦誇文傷情織怨長路懷君惜別同心膺塡思悄碧鳳香殘金屏露曉入夢迢迢抽詞軋軋泣寄回波詩緘去札

春遊【五言】

枝分栁塞北葉暗楡闗東垂條逐絮轉落蕊散花叢池蓮照曉月幔錦拂朝風低吹雜綸羽薄粉艷妝紅離情隔逺道難結深閨中

五言

齊王融

靜煙臨碧樹殘雪背晴樓冷天侵極戍寒月帯行舟

後園作

斜峯繞徑曲聳石帯山連花餘拂戱鳥樹密隠鳴蟬

和湘東王后園

梁簡文帝

枝雲間石峯脈水浸山岸池淸戲鵠聚樹秋飛葉散

又

邵陵王蕭綸

燭花臨靜夜香气入重幃曲度聞歌逺繁弦覺舞遲

又

庾信

旱蓮生竭鑊嫩菊養秋潾滿池畱浴鷺分橋上戲人

又

定襄侯

危臺出岫迥曲澗上橋斜池蓮隠弱芰徑篠落藤花

六言

靑山暎雪含思碧艸抽煙系晴屏香夢愁月落棹蘭吟苦風淸零珠淚紅軫促慘云娥翠杯停聽君唱我離恨聲悲心淒骨驚

山居【七言】

戴光乂

犂鋤闊地燒侵云焰猛衝巖迸鹿羣鼙鼓靜時長霸國戰爭無地感明君啼猿響樹寒山碧宿鳥喧巢夜霧曛梯崄上巖緣路去院僧敲磬曉來聞

曉起卽事寄皮襲美

陸龜防

平波落月吟閒景暗幌浮煙思起人淸露曉垂花謝半逺風微動蕙抽新城荒上處樵童小石蘚分來宿鷺馴晴寺野尋同去好古碑苔字細書勻

和陸秀才曉起

皮日休

孤煙曉起初原曲碎樹微分半浪中湖後釣筒移夜雨竹傍眠幾側晨風圖梅帯潤輕沾墨畫蘚經蒸半失紅無事有杯持永日共君惟好隠墻東

絕句【五言】

紆川

小徑緣溪綠低檐傍樹陰好風秋入眼淸月夜窺牀

四時四首

梅窗春

晝永春庭邃雙飛燕隔簾袖隨簾捲翠時見玉纎纎

夏

曲澗跳珠碎叢山疊翠濃竹新敷影薄閒看倚枝笻

秋

小雨涼添夜蘭芬潤襲衣曉屏山曲曲長若夢思歸

冬

曲徑穿叢密香淸爲客來玉梢梢外雪苔古暈疎梅因小兒學琴終夜不寐作

朝老陳子髙

鳴鶴操音淸興幽發性情聽琴愛夜半明月上殘更

客懷

逺山云夢防長路客愁新殘漏悲鐘急香車碾暗塵

無題

半山王安石

碧蕪平野曠黃菊晚村客倦畱酣飲身閒累苦吟夢長隨永漏吟苦雜疎鐘動蓋荷風勁霑裳菊露濃迸目川魚躍開云嶺鳥翻徑斜荒艸惡臺廢冶花繁

客懷【律】

泊雁鳴渚收霞落晚川柝隨風斂陣樓暎月低漠漠汀帆轉幽幽岸火燃壑危通細路溝曲繞平田

暮春【六言絕】

朝老陳子髙

纎纎亂艸平灘冉冉雲歸逺山簾捲堂空日永鳥啼花落春殘

晚眺【七言絕此首神智體】

東坡蘇軾

長亭短景無人畫老大橫拖瘦竹笻回首防云斜日暮曲江倒蘸側山峯

記夢

十二月二十五日大雪始晴夢人以雪水烹小團茶使美人歌以飲餘夢中爲作回文詩覺而記其一句云亂防餘花唾碧衫意用飛燕唾花事也乃續之爲二絕句云

顏玉盌捧纎纎亂防餘花唾碧衫歌咽水雲凝靜院夢驚松雪落空巖

又

空花落盡酒傾缸日上山融雪漲江紅焙淺甌新火活龍團小碾鬭晴牕

詠梅

茹芝翁

東溪小步晚煙隨玉防花疎竹外枝風襲袖香淸滿徑悤悤好處恨來遲

戲成

松隠曹勛

春光曉看如殘夢院靜宜兼竹影疎新處觸時佳意在夜寒猶怯枕衾孤

卽事

醒庵王卿月

花落滿林春寂寂亂紅流水逺飄香鵶棲已合暮云碧敍日看山空斷腸

秋江寫望

梅

寒江暮泊小舟輕白鷺棲煙樷葦鳴寛望逺空浮湛碧老蟾驚玉防秋淸

西湖戲書二首

蜿蜿翠麓秋煙漲灔灩金波夜月澄樽酒具時隨興遣景多逢處曲欄憑

又

雲巢望斷望西湖竹護梅藏隠士居芬艸緑深春盎盎客來同攬一山孤

春望

絲絲栁翠連云幕防防鷗輕漾晚波時事無心隨興逺日長閒處理衣蓑

春晝

朝老陳子髙

悠悠亂片花空舞冉冉輕絲晴晝長樓下怯寒香袖薄破愁春酌濁醪香

春夜

徐子禮

斜光月暎紗牕小美防云連翠竹髙花露染成香地暖隔簾輕吹晚騷騷

四時四首

春

隨齋徐權

風吹細浪低田麥雨過初分淺水秧紅樹半開桃臉嫩綠波暎栁絲長

夏

林垂紫李玉成蹊水暎紅橊石近溪深棟雙雙飛燕語陰槐綠樹萬蟬嘶

秋

紅飄亂葉樹連枝雨著疎花菊繞籬蓬轉恨多饒白髮鴻歸數處寄新詩

冬

飛花雪片落梅殘興發歌樓酒量寛磯石釣魚觀凍手衣蓑綠暎暮江寒

奉和司封使君春日之作【律】伯原朱長文

佳景更同民共樂俊髦皆集盛飛觴花隨客醉還成句栁贈人行欲防腸斜月上時霞防錦暖風來處寢凝香華年惜過須心賞富貴樷身逼鬢霜

春日湖上書事

虛齋桑正國

李昭亮供奉爲唱時龍太初秦少遊以次和者已二十二人矣諸公末後方示以詩軸似欲見窘因用回文體作一篇答之正讀繼前韻倒讀次後篇

巵傾好酒逢時盛早遇春融媚景天龜暖戲挨初綠艸燕飛輕拂乍晴煙遲遲晝影花籠檻鬱鬱香風蝶舞筵眉似栁開眸似水怡情自愛賞湖邊

防課幹明寺

悠悠意得自疎通寂地因居樂性空幽思曉風淸迫枕靜聽寒雨細霑桐修莖竹韻澄簫玉綠影松垂亂鬢蓬儔侶好邀同此適搜吟得到幾怱怱

夏日同少遊諸友登樓卽事

情閒共悅良朋好溽暑消來過雨時萍水逺流靑防小栁堤橫瞑翠絲垂輕煙晚透疎林迥嫩冉芳迎皎日遲淸思廓然欣賞地瞰觀遙閣靜聮詩

卽席次君禮年兄韻

太虛秦觀

大父與太虛先生同裏閈且同科甲最相厚善翰墨多失於兵燼不特此詩而已先公嘗記誦云是時同集者數人惟太虛不數刻而就坐客皆嘆其敏君禮大父字也

情舒喜面山浮翠袖滿薫風涼透時萍碎錦鱗金网舉影差簾燕玉鉤垂輕輕篆鼎凝香細欵欵方壺轉漏遲淸興此來同約久趣多意古人詩

秋日收兵獻鐘侍郎

茹芝翁

彊兵義勇威嚴令化靖由來不戰徵疆境復時歸馬健鼓鼙休處亂雲輕霜凝積恨懷邊戍月落衝寒夜上城黃葉樹頭風凜凜碧波江逺路平平

題龜山

明老周知防

潮隨暗浪雪山傾逺浦漁舟釣月明橋對寺門松徑小檻當泉眼石波淸迢迢綠樹江天曉靄靄紅霞海日晴遙望四邊雲接水碧峯千防數鷗【一作帆】輕

宿龜山次韻

朝老陳子髙

潮回浪濺細沙傾岸栁平波暎眼明橋接短亭連野迥艇橫長笛帯風淸迢迢翠艸寒煙暝隠隠疎林暮靄晴遙見疊峯淸淺黛客心傷處碧雲輕

曉起

北山程俱

霜林一望極空寒曉鼓催人覺夢殘黃霧帯秋江勁風翻影露漙漙香飄引篆新添火髮密勝簪慢整冠狂拙懶便惟少事興來閒借逺山防

冬夜

李若璞

蒼蒼夜色雲天逺葉落風林噪亂鴉香篆暖煙濃結穗暗窓寒雪密飄花瑯瑯翠竹幽香碎耿耿靑燈孤影斜忘累俗情添興雅晚眠獨酌滿甌茶

次韻吳叔廉山村詩

許存我

田繞靑山好住家短籬疎圃接丘麻煙村逺近棲鴉亂竹岸髙低飛鷺斜泉噴石間巖湧雪霧浮堤外栁吹花連云碧色秋光冷眠犢黃昏艸長芽

偶書

隨齋徐瓘

明中悟理造忱誠性覺通眞見卽行生不生來空是境有無有處化爲城榮枯現夢因緣想色相求心妄執情名與實亡都在道盲聾苦學漫營營

回文類聚卷三

欽定四庫全書

回文類聚卷四

宋桑世昌撰

菩薩蠻

閒情二首

東坡蘇軾

落花閒院春衫薄薄衫春院閒花落遲日恨依依依依恨日遲夢回鶯舌弄弄舌鶯回夢郵便問人羞羞人問便郵

火雲凝汗揮珠顆顆珠揮汗凝雲火瓊暖碧紗輕輕紗碧暖瓊暈腮嫌枕印印枕嫌腮暈寒照晚妝殘殘妝晚照寒

詠梅

嶠南江淺紅梅小小梅紅淺江南嶠窺我向疎籬籬疎向我窺老人行卽到到卽行人老離別惜殘枝枝殘惜別離

春

翠環斜慢云垂耳耳垂云慢敍環翠春晚睡昏昏昏昏睡晚春細花棃棃雪墜墜雪棃花細顰淺念誰人人誰念淺顰

夏

柳庭風靜人眠晝晝眠人靜風庭柳香汗薄衫涼涼衫薄汗香手紅冰盌藕藕盌冰紅手郎笑藕絲長長絲藕笑郎

秋

井梧雙照新妝冷冷裝新照雙梧井羞對井花愁愁花井對羞影孤憐夜永永夜憐孤影樓上不宜秋秋宜不上樓

冬

雪花飛暖融香頰頰香融暖飛花雪欺雪任單衣衣單任雪欺別時梅子結結子梅時別歸不恨開遲遲開恨不歸

寄趙伯山四首

初寮

雨零花晝春杯舉舉杯春晝花零雨詩令酒行遲遲行酒令詩滿斟猶換醆醆換猶斟滿天轉月光圓圓光月轉天

緑牋長寫新成曲曲成新寫長牋緑豪句逞才髙髙才逞句豪美容歌皓齒齒皓歌容美蘭篆小花團團花小篆蘭

玉纎傳酒浮香菊菊香浮酒傳纎玉弦管沸歡筵筵歡沸管弦局簾珠袖袖珠簾局眉暈淺山低低山淺暈眉

浦煙迷處回蓮步步蓮回處迷煙浦羅綺媚橫波波橫媚綺羅細眉雙拂翠翠拂雙眉細歌意任情多多情任意歌

四時四首

伯山春

錦如花色春殘飲飲殘春色花如錦樓上正人愁愁人正上樓晏天橫陣雁雁陣橫天晏思逺寄情詞詞情寄逺思

夏

雨荷驚起雙飛鷺鷺飛雙起驚荷雨濃醉一軒風風軒一醉濃午陰淸防暑暑防淸陰午斜日轉窓紗紗轉日斜

秋

防鴻歸處飛雲亂亂雲飛處歸鴻防風弄葉翻紅紅翻葉弄風栁殘凋院後後院凋殘栁樓外水雲秋秋雲水外樓

冬

月天遙照寒雪雪窓寒照遙天月門掩欲黃昏昏黃欲掩門錦鵷雙並枕枕並雙鵷錦雲鬢整纎瓊瓊纎整鬢云

答伯山四時四首

鑑堂春

落花叢外風驚鵲鵲驚風外叢花落鄕夢困時長長時困夢鄕暮天江口渡渡口江天暮林逺度棲禽禽棲度逺林

夏

竹枝髙暎荷池綠綠池荷暎髙枝竹流水碧浮鷗鷗浮碧水流酒樽陪舊友友舊陪樽酒吟客坐時斟斟時坐客吟

秋

砌風鳴葉繁霜墜墜霜繁葉鳴風砌山外水潺潺潺潺水外山冷衾愁夜永永夜愁衾冷砧響更蛩吟吟蛩更響砧

冬

浦南回槳歸庭戶戶庭歸槳回南浦簾捲欲晴天天晴欲捲簾月光交暎雪雪暎交光月殘漏怯宵寒寒宵怯漏殘

卽席二首

鼂次膺

捲簾風入雙雙燕燕雙雙入風簾捲明月曉啼鶯鶯啼曉月明防腸空望逺逺望空腸防樓上幾多愁愁多幾上樓

逺山眉暎橫波臉臉波橫暎眉山逺雲鬢插花新新花插鬢云防魂離思逺逺思離魂防門掩未黃昏昏黃未掩門

江幹

王公明

逺風江急潮來晚晚來潮急江風逺橫岸防山靑靑山防岸橫寄書無雁系系雁無書寄歸夢只江西西江只夢歸

四時四首

靜修劉燾春

小紅桃臉花中笑笑中花臉桃紅小垂栁拂簾低低簾拂栁垂裊花風鬢繞繞鬢風花裊歸路月沈西西沈月路歸

夏

簟紋雙映冰肌艷艷肌冰暎雙紋簟窓外竹生風風生竹外窓防紅潮醉臉臉醉潮紅防廊上月昏黃黃昏月上廊

秋

露盤金冷初闌暑暑闌初冷金盤露風細引鳴蛩蛩鳴引細風雨零愁逺路路逺愁零雨空醉一尊同同尊一醉空

冬

屑瓊霏玉堆檐雪雪檐堆玉霏瓊屑山逺對眉攢攢眉對逺山拆梅寒暎月月暎寒梅拆欄倚暫愁寛寛愁暫倚欄

又四首

春

濕花春雨如珠泣泣珠如雨春花濕花枕並欹斜斜欹並枕花織文回字密密字回文織嗟更數年華華年數更嗟

夏

潤肌饒汗香紅沁沁紅香汗饒肌潤低檻小山圍圍山小檻低枕橫墜髩髩墜橫枕歸夢與郎期期郎與夢歸

秋

綠窓斜動搖風竹竹風搖動斜綠虛幌夕涼初初涼夕幌虛曲眉愁翠蹙蹙翠愁眉曲回雁寄書來來書寄雁回

冬

雪窓寒聽孤燈滅滅燈孤聽寒窓雪殘漏惜衾閒閒衾惜漏殘說時常恨別別恨常時說還不柰宵寒寒宵柰不還

寓意四首

張安國

晚花殘雨風簾捲捲簾風雨殘花晚雙燕語虛虛語燕雙睡醒風愜意意愜風醒睡誰與語情詩詩情語與誰

白頭人笑花間客客間花笑人頭白年去似流川川流似去年老羞何事好好事何羞老紅袖舞香風風香舞袖紅

落霞殘照橫西閣閣西橫照殘霞落波淺戲魚多多魚戲淺波手攜行客酒酒客行攜手膓防九歌長長歌九斷腸

渚蓮紅亂風翻雨雨翻風亂紅蓮渚處宿幽禽禽幽宿處淡妝新水檻檻水新妝淡明月似人情情人似月明

次圭甫韻

晦庵朱熹

暮江寒碧縈長路路長縈碧寒江暮花塢夕陽斜斜陽夕塢花客愁無勝集集勝無愁客醒似醉多情情多醉似醒

呈秀野

晚紅飛盡春寒淺淺寒春盡飛紅晚尊酒綠陰繁繁陰綠酒尊老仙詩句好好句詩仙老長恨送年芳芳年送恨長

春閨

梅牕

碧牕紗透春寒極極寒春透紗窓碧誰送縷金衣衣金縷送誰玉肌生嫩粟粟嫩生肌玉溫處坐香茵茵香坐處溫

詠梅

折來初步東溪月月溪東步初來折香處是瑤芳芳瑤是處香蘚花浮暈淺淺暈浮花蘚淸對一枝瓶瓶枝一對淸

題錦機小軸

淺紅綃透春裁剪剪裁春透綃紅淺機錦織情絲絲情織綿機意憑逺寄寄逺憑意波勝愁多多愁勝波

春晚二首

防防花飛春恨淺淺恨春飛花防防鶯語似多情情多似語鶯戀春增酒勸勸酒增春戀顰損翠蛾新新蛾翠損顰

曲屏春展山浮玉玉浮山展春屏曲香鴨瑞云翔翔云瑞鴨香醉畱客意意客畱醉涼枕怯宵長長宵怯枕涼

端午

玉釵松鬢凝雲綠綠云凝鬢松玉雙翠礙枝長長枝礙翠雙色絲添意密密意添絲色紅暎袖紗籠籠紗袖暎紅

戲成六首

王文甫

玉肌香襯冰絲縠縠絲冰襯香肌玉纎指拂眉尖尖眉拂指纎巧裁羅襪小小襪羅裁巧移步看塵飛飛塵看步移

吼雷催雨飛沙走走沙飛雨催雷吼波漲防傾河河傾防漲波幌紗涼气爽爽气涼紗幌幽夢覺仙遊遊仙覺夢幽

獸噴香縷飛長晝晝長飛縷香噴獸迎日喜葵傾傾葵喜日迎捲簾雙舞燕燕舞雙簾捲淸簟枕釵橫橫釵枕簟淸

逺香風遞蓮湖滿滿湖蓮遞風香逺光鑑試新妝妝新試鑑光棹穿花處好好處花穿棹明月詠歌淸淸歌詠月明

酒中愁說人畱久久畱人說愁中酒歸夢要遲遲遲遲要夢歸舊衣香染袖袖染香衣舊封短托飛鴻鴻飛托短封

老人愁嘆驚年早早年驚嘆愁人老霜防鬢蒼蒼蒼蒼鬢防霜酒杯停欲久久欲停杯酒杯酒喚眉開開眉喚酒杯

初夏

暑煩人困初時午午時初困人煩暑因酒得詩新新詩得酒因縷金歌扇舉舉扇歌金縷人妬月圓頻頻圓月妬人

西江月

東坡詠梅

馬趂香微路逺沙籠月淡煙斜渡波淸徹暎妍華倒綠枝寒鳳掛掛鳳寒枝綠倒華妍暎徹淸波渡斜煙澹月籠沙逺路微香趂馬

泛湖

梅窗

過雨輕風弄栁湖東暎日春煙晴蕪平水逺連天隠隠飛翻舞燕燕舞翻飛隠隠天連逺水平蕪晴煙春日暎東湖栁弄風輕雨過

用僧惠洪韻

山谷黃庭堅

細細風淸撼竹遲遲日暖開花香幃臥醉人家媚語嬌聲婭奼奼婭聲嬌語媚家人醉臥幃香花開暖日遲遲竹撼淸風細細

瑞鷓鴣

席上

郭從範

傾城一笑得人畱舞罷嬌娥斂黛愁明月寶鞲金絡臂翠瓊花珥碧搔頭晴雲片雪腰肢嫋晚吹微波眼色秋淸露庭臯芳艸綠輕綃軟掛玉簾鉤

阮郎歸

元夕

梅窗

皇州新景媚晴春春晴媚景新萬家明月醉風淸淸風醉月明人遊樂樂遊人遊人樂太平禦樓神聖喜都民民都喜聖神

虞美人

寄情

王文甫

黃金栁嫩搖絲軟永日堂堂掩卷簾飛燕未歸來客去醉眠欹枕殢殘杯眉山淺拂靑螺黛整整垂雙帯水沈香熨窄衫輕瑩玉碧溪春澑眼波橫

回文類聚卷四

欽定四庫全書

回文類聚補遺

長洲朱存孝續補

昌黎公云佛者西域之一法耳後漢時流入中國上古未嘗有也世人惑其降福之說紛然是務至於奴隸之輩固不足怪何王公卿相之輩讀書知古之人亦奉之不敢稍惰也古之事佛者莫如梁武觀其國敗身亡貽譏後世似亦可以爲鑑而奉之者一若未知豈其心之冥頑不靈迨下愚之不若歟古逹磨眞性頌及太宗回文千首𨿽有巧思終爲賊道何堪入於書籍然而前盲久經增入故不復斥去仍附於此以爲往鑑云

春日雪【萬首唐人絕句內錄出五絕】

潘孟陽

春梅雜落雪發樹幾花開眞須盡興飲仁裏願同來

和前

張薦

遲遲日气暖漫漫雪天春知君欲醉飲思見此交親

春日雪酬潘侍郎

權徳輿

酒桮春醉好飛雪晚庭閒久憶同前賞中秋對逺山

曉行【五律明詩統內錄出】

張豫源

殘月落溪灣逺行客路還寒鴉宿古樹靜水咽空山巒翠露深淺嶺雲分曲彎丹霞映赤日曉霽愛躋攀

四時四首

薛濤春

花朶幾枝柔傍砌栁絲千縷細搖風霞云半嶺西斜日月上孤村一樹松

夏

涼回翠簟冰人冷齒沁淸泉夏月寒香篆裊風靑縷縷紙牕明月白團團

秋

蘆雪覆汀秋水白栁風凋樹晚山蒼孤幃客夢驚空館獨雁徵書寄逺鄕

冬

風捲雪篷寒罷釣月輝霜柝冷敲城濃香酒泛霞杯滿淡影梅橫紙帳淸

絕句

髙靑丘

風簾一燭對殘花薄霧寒籠翠袖紗空院別愁驚破夢東闌井樹夜啼鴉

夜坐

臞仙

籠煙逺樹見昏黃懶起鉤簾空夜長紅落墜飛驚鳥宿松生月色竹生涼

訪友不遇【明詩統內錄出】

張旴江

紅林半照夕陽斜晚徑行來歸路遐空訪幽人無渡覓野田飛鳥宿平沙

題靑山白雲圖【七律】

臞仙

秋云白處亂山靑石澗橫橋小艸亭流瀨漱寒鏘玉佩翠巒含秀吐金精鳩鳴野樹疎煙淡雁過髙峯落月明樓上不詩無興遣逺天連水碧澄澄

書懷【疊字體】

紛紛雨竹翠森森防防風花落綠陰貧恨苦吟窮寞寞亂愁牽斷夢沈沈昏昏嶺隔重重信渺渺江如寸寸心因有事情閒黙黙我於疎拙老駸駸

夜宿江館【有序】

丘瓊山

嵗庚午歸至金陵寓新河客邸鄕友馮元吉誦宋人周明老龜山回文詩命予兩和其韻以夜宿江館爲題明老詩用意曲折命辭瀏亮信爲難及矣但其中潮浪浦泉波水等字太多不免重復旣曰綠水連天而又有云接海之句則一意而兩出矣當漁舟釣月之時又安得紅霞暎日乎

潮生海岸兩崖傾落月江楓暎火明橋透白波流水逺屋連紅樹帶霜淸迢迢漏盡寒更曉片片雲收夜雨晴遙望楚天江渺渺茭蒲盡處落鴻輕

牡丹二首【以下十一首明詩統內錄出】

張豫源

花浮月夜靜飛神妙出天工奪畫眞斜葉趂風搖翅蝶艷姿嫌酒病心人霞翻麗質晴烘日露浥微香暖涴塵家世古稱應獨魏花飄未盡占芳春

悠悠日轉九回腸怨入遙波碧艸芳流水似情君行薄防云如夢妾心傷愁生嫩臉花增暈淚濕嫣腮粉膩香樓滿月光淸夜永防衾半擁臥空牀

蜨

何出光

天晴趂影輕飄粉伴結長欄石砌陰眠栩栩驚秋露滴翅雙雙暎水池臨煙含瘦影梅牕小夢入寒枝梨院深憐卻春心花盡撲翩翩幾隊逐園林

菩薩蠻

秋思

丘瓊山

予防時嘗讀朱文公劉靜修文集俱有菩薩蠻回文詞惜其隨句倒讀不免意復不如至尾讀回爲妙已曽以邨居爲題作一闋矣後失其稿閒中復戲作此云

紗窗碧透橫斜影月光寒處空幃冷香炷細燒檀沈沈正夜闌更深方困睡倦極生愁思含情感寂寥何處別魂銷

擬織婦閨怨【二首】

湯若士

梅題逺色春歸得遲鄕瘴嶺過愁客孤影雁回斜峯寒逼翠紗牕殘拋錦室織急還催織錦官當夕情啼斷望河明

還生赦泣人天望雙成錦匹孤鸞悵獨泣見誰憐流人苦瘴煙生親還棄杼鴛配闗河戍逺心天未知人道赦來時

回文類聚補遺

