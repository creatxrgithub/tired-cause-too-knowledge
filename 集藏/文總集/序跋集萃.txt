序跋集萃﹝一﹞詞集詞作序跋

玄眞子漁歌記﹝唐﹞李徳裕徳裕頃在內庭﹐伏睹憲宗皇帝寫眞﹐求訪玄眞子﹝漁歌﹞﹐嘆不能致。余世與玄眞子有舊﹐早聞其名﹐又感明主賞異愛才﹐見思如此。每夢想遺迹﹐今乃獲之﹐如遇良寶。於戲﹐漁父賢而名隱﹐鴟夷智而功髙﹐未若玄眞隱而名彰﹐顯而無事﹐不窮不達﹐其嚴光之比歟。處二子之間﹐誠有裕矣。長慶三年甲寅歲夏四月辛未日﹐潤州刺史兼禦史大夫李徳裕記。﹝《李文饒文集﹖李衛公別集》卷七﹞注﹕張志和號玄眞子。竹枝詞序﹝唐﹞劉禹錫四方之歌﹐異音而同樂。歲正月﹐余來建平﹐裏中兒聯歌﹝竹枝﹞﹐吹短笛擊鼓以赴節﹐歌者揚袂睢舞﹐以曲多爲賢。聆其音﹐中黃鐘之羽﹐卒章激訐如吳聲﹐𨿽傖佇不可分﹐而含思宛轉﹐有淇澳之艷。昔屈原居沅湘間﹐其民迎神﹐詞多鄙陋﹐乃爲作九歌﹐到於今荊楚鼓舞之﹐故余亦作﹝竹枝詞﹞九篇﹐俾善歌者颺之﹐附於末後之聆巴﹝兪欠﹞知變風之自焉。﹝《劉賓客文集》卷二十七﹞跋金奩集陸遊飛卿﹝南歌子﹞八闋﹐語意工妙﹐殆可追配劉夢得﹝竹枝﹞﹐信一時傑作也。淳熙己酉立秋﹐觀於國史院直廬。是日風雨﹐桐葉滿庭。放翁書。﹝《陸遊集》﹞注﹕《金奩集》﹐作者溫庭筠。陽春集序陳世修南唐相國馮公延巳﹐乃餘外舍祖也。公與李江南有布衣舊﹐因以淵謨大計﹐弼成宏業。江南有國﹐以其勛賢﹐遂登臺輔。與弟文昌左相延魯﹐俱竭慮於國﹐庸功日著﹐時稱二馮焉。公以金陵盛時﹐內外無事﹐朋僚親舊﹐或當燕集﹐多運藻思﹐爲樂府新詞﹐俾歌者倚絲竹而歌之﹐所以娛賓而遣興也。日月寢久﹐錄而成編。觀其思深辭麗﹐韻律調新﹐眞淸奇飄逸之才也。噫﹐公以遠圖長策翊李氏﹐卒令有江介地﹐而居鼎輔之任﹐磊磊乎才業何其壯也。及乎國已寧﹐家已成﹐又能不矜不伐﹐以淸商自娛﹐爲之歌詩以吟詠情性﹐飄飄乎才思何其淸也。核是之美﹐萃之於身﹐何其賢也。公薨之後﹐吳王納土﹐舊帙散失﹐十無一二﹐今采獲所存﹐勒成一帙﹐藏之於家云。大宋嘉祐戊戌十月望日﹐陳世修序。﹝《百家詞》﹞注﹕《陽春集》﹐作者馮延巳。書李主詞蘇軾「三十餘年家國﹐數千里地山河﹐幾曾識干戈。一旦歸爲臣虜﹐沈腰潘鬢消磨。最是蒼皇辭廟日﹐教坊猶奏別離歌﹐揮淚對宮娥。」後主旣爲樊若水所賣﹐舉國與人﹐故當慟哭於九廟之外﹐謝其民而後行﹐顧乃揮淚宮娥﹑聽教坊離曲哉﹖﹝《叢書集成初編》一五九一《東坡題跋》卷三﹞注﹕李主卽後主李煜。花間集序﹝五代﹞歐陽炯鏤玉雕瓊﹐擬化工而迥巧﹔裁花剪葉﹐奪春艷以爭鮮。是以唱雲謠則金母池淸﹐挹霞醴則穆王心醉。名髙白雪﹐聲聲而自合鸞歌﹔響遏行雲﹐字字而偏諧鳳律。楊柳大堤之句﹐樂府相傳﹔芙蓉曲渚之篇﹐豪家自制。莫不爭髙門下﹐三千玳瑁之簪﹔競富尊前﹐數十珊瑚之樹。則有綺筵公子﹐繡幌佳人﹐遞葉葉之花箋﹐文抽麗錦﹔舉纖纖之玉指﹐拍按香檀。不無淸絕之辭﹐用助嬌嬈之態。自南朝之宮體﹐扇北裏之倡風。何止言之不文﹐所謂秀而不實。有唐已降﹐率土之濱﹐家家之香徑春風﹐寧尋越艷﹔處處之紅樓夜月﹐自鎖﹝女亙﹞娥。在明皇朝﹐則有李太白應制﹝淸平樂﹞詞四首﹐近代溫飛卿﹐復有《金筌集》。爾來作者﹐無愧前人。今衛尉少卿趙崇祚﹐以拾翠洲邊﹐自得羽毛之異﹔織綃泉底﹐獨殊機杼之功。廣會眾賓﹐時延佳論。因集近來詩客曲子詞五百首﹐分爲十卷。以炯粗預知音﹐辱請命題﹐仍爲序引﹐乃命曰《花間集》。將使西園英哲﹐用資羽蓋之歡﹔南國嬋娟﹐休唱蓮舟之引。時大蜀廣政三年夏四月日序。﹝《百家詞》﹞花間集跋晁謙之右《花間集》十卷﹐皆唐末才士長短句﹐情眞而調逸﹐思深而言婉。嗟夫﹗𨿽文之靡無補於世﹐亦可謂工矣。建康舊有本﹐比得往年例捲﹐猶載郡將監司僚幕之行﹐有六朝實錄與《花間集》之贐。又他處本皆訛舛﹐乃是正而復刊﹐聊以存舊事云。紹興十八年二月二日﹐濟陽晁謙之題。﹝《影刊宋金元明本詞》﹞花間集跋二則陸遊﹝—﹞《花間集》皆唐末五代時人作。方斯時﹐天下岌岌﹐生民救死不暇﹐士大夫乃流宕如此﹐可嘆也哉﹗或者出於無聊故邪﹖笠澤翁書。﹝二﹞唐自大中後﹐詩家日趣淺薄﹐其間傑出者﹐亦不復有前輩閎妙渾厚之作﹐久而自厭﹐然梏於俗尙﹐不能拔出。會有倚聲作詞者﹐本欲酒間易曉﹐頗擺落故態﹐適與六朝跌宕意气差近﹐此集所載是也。故歷唐季五代﹐詩愈卑而倚聲者輒簡古可愛。蓋天寶以後﹐詩人常恨文不迨﹔大中以後﹐詩衰而倚聲作﹐諸人以其所長格力施於所短﹐後世孰得而議﹖筆墨馳騁則一﹐能此不能彼﹐未易以理推也。開禧元年十二月乙卯﹐務觀東籬書。﹝《詞苑英華》﹞逍遙詞附記潘閬茂秀茂秀﹐頗有吟性﹐若或忘倦﹐必取大名﹐老夫之言又非佞也。聞誦詩云「入郭無人識﹐歸山有鶴迎。」又云「犬睡長廊靜﹐僧歸片石閒。」𨿽無妙用﹐亦可播於人口耶。然詩家之流﹐古自尢少﹐間代而出﹐或謂比肩。當其用意欲深﹐放情須遠﹐變風雅之道﹐豈可容易而聞之哉﹗其所要﹝酒泉子﹞曲子十一首﹐並寫封在宅內也。若或水榭髙歌﹐松軒靜唱﹐盤泊之意﹐縹緲之情﹐亦盡見於玆矣。其間作用﹐理且一焉。卽勿以禮翰不謹而爲笑耶。閬頓首。﹝四印齋匯刻《宋元三十一家詞》﹞注﹕《逍遙詞》﹐作者潘閬。逍遙詞附記﹕黃靜潘閬謫仙人也﹐放懷湖山﹐隨意吟詠﹐詞翰飄灑﹐非俗子所可仰望。𨿽寓錢塘而篇章靡有存者。﹝酒泉子﹞十首﹐乃得之蜀人﹐其石本今在彭之使廳﹐予適爲西湖吏﹐宜鑱諸石﹐庶共其傳。崇寧五年重午日﹐武夷黃靜記。﹝四印齋匯刻《宋元三十一家詞》﹞逍遙詞附記三陸子遹子遹竊惟是邦以嚴名州﹐爲子陵也﹐以桐廬名郡﹐爲桐君也。二公之所立﹐可以爲廉貪立懦﹐有不容稱贊者。皇朝所以作風俗﹐亦未曾不在是。方削平僭僞﹐平定戎虜﹐告成岱宗。時則有若潘先生閬﹑楊先生朴﹑魏先生野﹐以髙節簡知聖心﹐師表一世﹐而句法淸古﹐語帶煙霞﹐近時罕及。妄意以爲可襲二公之風﹐謹刻梓於郡齋﹐以與有志斯道者共之。紹定之元冬十一月辛未﹐山陰陸子遹書。﹝四印齋匯刻《宋元三十一家詞》﹞書樂章集後黃裳予觀柳氏樂章﹐喜其能道嘉祐中太平气象﹐如觀杜甫詩﹐典雅文華﹐無所不有。是時予方爲兒﹐猶想見其風俗﹐歡聲和气﹐洋溢道路之間﹐動植咸若。令人歌柳詞﹐聞其聲﹑聽其詞﹐如丁斯時﹐使人慨然所感。嗚呼﹗太平气象﹐柳能一寫於樂章﹐所謂詞人盛世之黼藻﹐豈可廢耶﹖﹝《演山集》卷三十五﹞注﹕《樂章集》作者柳永。張子野詞跋蘇軾子野詩筆老妙﹐歌詞乃其餘波耳。華州西溪詩云「浮萍破處見山影﹐小艇歸時聞艸聲。」又和餘詩云「愁似鰥魚知夜永﹐懶同蝴蝶爲春忙。」若此之類﹐皆可以追配古人﹐而世俗但稱其歌詞。昔周昉畫人物皆入神品﹐而世但知有周昉士女﹐蓋所謂未見好徳如好色者歟。眉山蘇軾子瞻題。﹝《百家詞》﹞六一詞跋佚名荊公嘗對客誦永叔小闋云「五彩新絲纏角粽﹐金盤送﹐生綃畫扇盤雙鳳。」曰三十年前見其全篇﹐今才記三句。乃永叔在李太尉端願席上所作十二月鼓子詞。數詞人求之﹐不可得。嗚呼﹗荊公之沒二紀﹐余自水平幕召還﹐過武陵始得於州將李君誼。追恨荊公之不獲見也。誼﹐太尉猶子也。口口口口年中秋日﹐金陵口口口記。﹝《宋六十名家詞》﹞注﹕歐陽修號「六一居士」﹐有《六一詞》。六一詞跋朱松政和丙申冬﹐余自京師過歙州﹐太守濠梁許君頌之席上﹐見許君舉荊公所記三句﹐且云此詞才情有餘﹐他人不能道也。後十二年﹐建炎戊申﹐偶得此本於長樂同官方君。後四年﹐辛亥紹興二月朔﹐自尢溪避盜宿龍爬以待二弟﹐適無事﹐漫錄於此。吏部員外郎朱松喬年。﹝《宋六十名家詞》﹞六一詞跋羅泌情動於中﹐而形於言﹐人之常也。詩三百篇﹐如俟城隅﹑望復關﹑標梅實﹑贈芍藥之類﹐聖人未嘗刪焉。陶淵明閒情一賦﹐豈害其爲達﹐而梁昭明以爲白玉微瑕﹐何也﹖公性至剛﹐而與物有情﹐蓋嘗致意於詩。爲之本義﹐溫柔寬厚﹐所謂深矣。吟詠之餘﹐溢爲歌詞﹐有《平山集》盛傳於世﹐曾忄造雅詞不盡收也。今定爲四卷﹐且載樂語於首。其甚淺近者﹐前輩多謂劉輝僞作﹐故削之。元丰中﹐崔公度跋馮延巳《陽春錄》﹐謂皆延巳親筆﹐其間有誤入《六一詞》者﹐近世桐﹝氵內﹞志﹑新安誌亦記其事。今觀延巳之詞﹐往往自與唐《花間集》《尊前集》相混﹐而柳三變詞亦雜《平山集》中。則此三卷﹐或其浮艷者﹐殆非公之少作﹐疑以傳疑可也。郡人羅泌校正。﹝《百家詞》﹞小山詞自序晏幾道補亡一編﹐補樂府之亡也﹐叔原往者浮沈酒中﹐病世之歌詞﹐不足以析酲解悅﹐試續南部諸賢緒餘﹐作五七字語﹐期以自娛﹐不獨敍其所懷﹐兼寫一時杯酒間聞見﹐所同遊者意中事。嘗思感物之情﹐古今不易﹐竊以謂篇中之意﹐昔人所不遺﹐第於今無傳爾。故今所制﹐通以補亡名之。始時﹐沈十二廉叔﹐陳十君龍﹐家有蓮﹐鴻﹑蘋﹑云﹐品淸謳娛客﹐每得一解﹐卽以艸授諸兒。吾三人持酒聽之﹐爲一笑樂而已。而君龍疾廢臥家﹐廉叔下世﹐昔之狂篇醉句﹐遂與兩家歌兒酒使具流轉於人間。自爾郵傳滋多﹐積有竄易。七月己巳﹐爲髙平公綴輯成編。追惟往昔過從飲酒之人﹐或壠木已長﹐或病不偶﹐考其篇中所記﹐悲歡合離之事﹐如幻如電﹐如昨夢前塵﹐但能掩卷撫然﹐感光陰之易遷﹐嘆境緣之無實也。﹝《彊村叢書》﹞小山詞序黃庭堅晏叔原﹐臨淄公之暮子也。磊隗權奇﹐疏於顧忌﹐文章翰墨﹐自立規摹。常欲軒輊人而不受世之輕重。諸公𨿽稱愛之﹐而又以小謹望之﹐遂陸沈於下位。平生潛心六藝﹐玩思百家﹐持論甚髙﹐未嘗以沽世。余嘗怪而問焉﹐曰﹕我槃跚勃窣﹐猶獲罪於諸公。憤而吐之﹐是唾人面也。乃獨嬉弄於樂府之餘﹐而寓以詩人之句法﹐淸壯頓挫﹐能動搖人心﹐士大夫傳之﹐以爲有臨淄之風耳。罕能味其言也。余嘗論叔原﹐固人英也﹐其癡亦自絕人。愛叔原者﹐皆慍而問其目﹐曰﹕仕宦連蹇﹐而不能一傍貴人之門﹐是一癡也﹔論文自有體﹐不肯一作新進土語﹐此又一癡也﹔費資千百萬﹐家人寒饑而面有孺子之色﹐此又一癡也﹔人百負之而不恨﹐已信人終不疑其欺己﹐此又一癡也。乃共以爲然﹐至若此。至其樂府﹐可謂狎邪之大雅﹐豪士之鼓吹。其合者﹐髙唐﹑洛神之流﹔其下者﹐豈減桃葉﹑團扇哉﹗余少時間作樂府﹐以使酒玩世。道人法秀獨罪余以筆墨勸淫﹐於我法中當下犁舌之獄﹐特未見叔原之作耶。𨿽然﹐彼富貴得意﹐室有倩盼惠女﹐而主人好文﹐必當市致千金﹐家求善本。曰﹕獨不得與叔原同時耶﹗若乃妙年美士﹐近知酒色之虞﹔苦節﹝月瞿﹞儒﹐晚悟裙裾之樂﹐鼓之舞之﹐使宴安鴆毒而不悔﹐是則叔原之罪也哉﹖山穀道人序。﹝《彊村叢書》﹞書淸泉寺詞蘇軾黃州東南三十里爲沙湖﹐亦曰螺師店。余將買田其間﹐因相田。得疾﹐聞麻橋人龐安時善醫而聾。安時𨿽聾而穎悟過人﹐以指畫字﹐不盡數字﹐輒了人深意。余戲之云﹐余以手爲口﹐君以眼爲耳﹐皆一時異人也。疾愈﹐與之同遊淸泉寺。在蘄水郭門外二里許﹐有王逸少洗筆泉﹐水極甘﹐下臨蘭溪﹐水西流。余作歌云「山下蘭芽短浸溪﹐松間沙路淨無泥﹐蕭蕭暮雨子規啼。誰道人生難再少﹐君看流水尙能西﹐休將白髮唱黃雞。」是日極飲而歸。﹝《叢書集成初編》一五九一《東坡題跋》卷三﹞書黃泥阪詞後蘇軾余在黃州大醉中作此詞﹐小兒輩藏去﹐稿醒後不復見也。前夜與黃魯直﹑張文潛﹑晁無咎夜坐﹐三客翻倒几案﹐搜索篋笥﹐偶得之。字半不可讀﹐以意尋究﹐乃得其全。文潛喜甚﹐手錄一本遺余﹐持元本去。明日得王晉卿書云﹕吾日夕購子書不厭﹐近又以三縑博兩紙﹐子有近書﹐當稍以遺我﹐毋多費我絹也。乃用澄心堂紙﹐李承晏墨書此遺之。元祐元年十一月二十一日。﹝《叢書集成初編》一五九一《東坡題跋》卷三﹞跋戚氏李之儀中山控北虜﹐爲天下重鎭。一時選寄﹐皆一時人物。然輕裘緩帶﹐折衝樽俎﹐韓忠獻﹑宋景文公而已。元祐末﹐東坡老人自禮部尙書以端明殿學士加翰林除侍讀學士﹐爲定州安撫使。開府延辟﹐多取其气類。故之儀以門生從辟﹐而蜀人孫子發實相與俱。於是海陵滕興公﹑溫陵曾仲錫爲定倅。五人者﹐每辧色會於公廳﹐領所事竟﹐按前所約之地﹐窮日力盡歡而罷。或夜則以曉角動爲期。方從容醉笑間﹐多令官妓隨意歌於坐側﹐各因其譜﹐卽席賦詠。一日﹐歌者輒於老人之側﹐作﹝戚氏﹞﹐意將索老人之才子倉卒﹐以驗天下之所向慕者。老人笑而頷之。邂逅方論穆天子事﹐頗摘其虛誕﹐遂資以應之。隨聲隨寫﹐歌竟篇就﹐才點定五六字爾。坐中隨聲擊節﹐終席不間他辭﹐亦不容別進一語。臨分曰﹕足以爲中山一時盛事。前固莫與此﹐而後來者未必能繼也。方圖刻石以表之而謫去﹐賓客皆分散。政和壬辰八月二十日夜﹐葛大川出此詞於寧國莊﹐姑溪居士李之儀書。﹝《姑溪居士文集》卷三十八﹞跋子瞻醉翁操黃庭堅人謂東坡作此文因難以見巧﹐故極功。余則以爲不然﹐彼其老於文章﹐故落筆皆超軼絕塵耳。﹝《叢書集成初編》一五六四《山谷題跋》卷二﹞跋東坡樂府黃庭堅「缺月掛疏桐﹐漏斷人初定。時見幽人獨往來﹐縹渺驚鴻影。驚起卻回頭﹐有恨無人省。揀盡寒枝不肯棲﹐寂寞沙洲冷。」東坡道人在黃州時作。語意髙妙﹐似非喫煙火食人語﹐非胸中有萬卷書﹐筆下無一點塵俗气﹐孰能至此﹖﹝《叢書集成初編》一五六四《山谷題跋》卷二﹞跋東坡長短句黃庭堅龍丘子﹐陳忄造季常之別號也。作《無愁可解》﹐東坡爲作序引﹐而世人因號東坡爲龍丘﹐所謂蓋有不知而作之者。﹝《叢書集成初編》一五六四《山谷題跋》卷九﹞東坡詞拾遺跋語曾忄造東坡先生長短句旣鏤板﹐復得張賓老所編﹐並載於蜀本者悉收之。江山秀麗之句﹐樽俎戲劇之詞﹐搜羅幾盡矣。傳之無窮﹐想象豪放風流之不可及也。紹興辛未孟冬﹐至遊居士曾忄造題。﹝《百家詞》﹞跋東坡七夕詞後陸遊昔人作七夕詩﹐率不免有珠櫳綺疏惜別之意。惟東坡此篇﹐居然是星漢上語。歌之﹐曲終﹐覺天風海雨逼人﹐學詩者當以是求之。慶元元年元日﹐簽澤陸某書。﹝《陸遊集》﹞跋東坡行香子詞樓鑰《揮麈第三錄》載東坡自黃州移汝州﹐中道起守文登﹐舟次泅上﹐偶作詞云「何人無事﹐燕坐空山。望長橋上燈火鬧﹐使君還。」太守劉士彥﹐法家者流﹐山東木彊人也。聞之﹐亟謁東坡﹐云「知有新詞。學士名滿天下﹐一出則京師便傳。在法﹐泗州夜過長橋者﹐徒二年﹐況知州耶﹖」切告收起﹐勿以示人。東坡笑曰「軾一生罪過開口﹐不在徒二年以下。」吾鄕丰吏部叔賈誼倅盱眙﹐遊南山寺﹐有老僧云﹕寺舊有苦條木一段﹐上有東坡親書﹝行香子﹞詞﹐後沈於深水中。亟募人取得之﹐遺墨如新﹐就刻其上。尋爲一軍官買去。折爲槍桿矣。此詞惟曾寶文端伯所編本有之﹐亦云與泗守遊南山作。則《揮麈》所載殆未盡﹐豈與之同遊後乃閱其詞耶﹖從丰氏得墨本。旣登之石﹐又以寄施使君武子﹐請刻之以爲都梁一段嘉話。﹝《適園叢書﹖攻﹝女鬼﹞題跋》卷五﹞東坡樂府集選引﹝金﹞元好問絳人孫安嘗注坡詞﹐參以汝南文伯起小雪堂詩話﹐刪去他人所作﹝無愁可解﹞之類五十六首﹐其所是正亦無慮數十百處﹐坡詞遂爲完本﹐不可謂無功。然尙有可論者﹐如古岸開靑葑﹐﹝南柯子﹞以末後二句倒入前篇﹐此等猶爲未盡﹐然特其小者耳﹑就中野店雞號一篇﹐極害義理﹐不知誰所作﹐世人誤爲東坡﹐而小說家又以神宗之言實之﹐云神宗聞此詞不能平﹐乃貶坡黃州﹐且言教蘇某閒處袖手﹐看朕與王安石治天下。安常不能辧﹐復收之。集中如「當時共客長安﹐似二陸初來俱妙年。有胸中萬卷﹐筆頭千字﹐致君堯舜﹐此書何難。用捨由時﹐行藏在我﹐袖手何妨閒處看」之句﹐其鄙俚淺近﹐叫呼銜鬻﹐殆市駔之雄﹐醉飽而後發之﹐𨿽魯直家婢僕且羞道﹐而謂東坡作者﹐誤矣。又前人詩文有一句或一二字異同者﹐蓋傳寫之處﹐不無訛謬﹐或是落筆之後﹐隨有攺定﹐而安常一切以別本爲是﹐是亦好奇尙異之蔽也。就孫集錄取七十五首﹐遇語句兩出者﹐擇而從之﹐自余玉龜山一篇﹐予謂非東坡不能作﹐孫以爲古詞﹐刪去之﹐當自別有所據﹐姑存卷末﹐以候更考。丙申九月朔﹐書於陽平寓居之東齋﹐元某引。﹝《遺山先生文集》卷三十六﹐四部叢刊初編本﹞書樂府長短句後李之儀器之上人﹐好事不立畦畛﹐所到人多喜之。喜收予書﹐𨿽造次必錄無擇。藏雲歲杪﹐夜長燈暗﹐輒以此軸見邀﹐如醉夢中。隨智臣口占﹐隨得隨書﹐不覺軸盡。又以歲月與其會人﹐及其他見邀﹐云﹕將爲異日之觀。時大觀四年十二月十日夜﹐釋寶之﹑周智臣﹑葛大川﹑釋子長﹑樊聖可﹐並器之與予也。入雲際院東房火積中記。﹝《叢書集成初編》一九三九《姑溪居士全集》六《姑溪居士後集》卷第十五﹞跋吳思道小詞李之儀長短句於遣詞中最爲難工﹐自有一種風格﹐稍不如格﹐便覺齟齲。唐人但以詩句﹐而用和聲抑揚以就之﹐若今之歌陽關詞是也。至唐末﹐遂因其聲之長短句﹐而以意塡之﹐始一變以成音律。大抵以《花間集》中所載爲宗﹐然多小闋。至柳耆卿﹐始鋪敍展衍﹐備足無餘﹐形容盛明﹐千載如逢當日﹐較之《花間》所集﹐韻終不勝。由是知其爲難能也。張子野獨矯拂而振起之﹐𨿽刻意追逐﹐要是才不足而情有餘。良可佳者﹐晏元獻﹑歐陽文忠﹑宋景文﹐則以其餘力遊戲﹐而風流閒雅﹐超出意表﹐又非其類也。諦味研究﹐字字皆有據﹐而其妙見於卒章﹐語盡而意不盡﹐意盡而情不盡﹐豈平平可得仿佛哉﹗思道覃思精詣﹐專以《花間》所集爲準﹐其自得處﹐未易咫尺可論。苟輔之以晏﹑歐陽﹑宋﹐而取捨於張﹑柳﹐其進也﹐將不得而禦矣。﹝《姑溪居士文集》卷四十﹞演山居士新詞序黃裳演山居士閒居無事﹐多逸思﹐自適於詩酒間。或爲長短篇及五七言﹐或協以聲而歌之﹐吟詠以舒其情﹐舞蹈以致其樂。因言﹐風雅頌詩之體﹐賦比興詩之用﹐古之詩人﹐志趣之所向﹐情理之所感﹐含思則有賦﹐觸類則有比﹐對景則有興﹐以言乎徳則有風﹐以言乎政則有雅﹐以言乎功則有頌。采詩之官收之於樂府﹐薦之於郊廟﹐其誠可以動天地﹑感鬼神﹔其理可以經夫婦﹑移風俗。有天下者得之以正乎下﹐而下或以爲嘉。有一國者得之以化乎下﹐而下或以爲美。以其主文而譎諫﹐故言之者無罪﹐聞之者足以誡。然則古之歌詞﹐固有本哉﹗六序以風爲首﹐終於雅頌﹐而賦比興存乎其中﹐亦有義乎﹖以其志趣之所向﹐情理之所感﹐有諸中以爲徳﹐見於外以爲風﹐然後賦比興本乎此以成其體﹐以給其用。六者聖人特統以義而爲之名﹐苟非義之所在﹐聖人之所刪焉。故予之詞淸淡而正﹐悅人之聽者鮮﹐乃序以爲說。﹝《演山集》卷二十﹞注﹕演山居士卽黃裳。跋山谷二詞李之儀當塗僻在一隅﹐與淮南﹑兩浙皆接境﹐距京師亦不甚遠。溪山之秀﹐飲食之富﹐他處未易過之。異時爲守者﹐多薦紳間知名士﹐來者往往愛之﹐以故流傳以爲勝地。然獨無文詞翰墨﹐表發其勝﹐不免有異同之論。魯直自放廢中起爲吏部郎﹐再辭不起﹐遂請無爲﹑當塗﹐而得當塗。猶蹭蹬幾一年﹐方到官。旣到﹐七日而罷﹐又數日乃去。其章句字畫﹐所畱不能多﹐而天下固已交口傳誦﹐欲到其地﹐想見其眞迹。及其所及之人物﹐皆不可得爲不足。由是當塗鼎然眞東南佳處矣。事固有幸不幸者﹐其來已久﹐卓然自起﹐足以見稱而有托。特無有力者以發明之﹐則淪落湮沒﹐遂同腐艸者﹐固不少。如蘇小﹑眞娘﹑念奴﹑阿買輩﹐不知其人物技能果何如﹐而偶諧文士一時筆次﹐夤緣以至不朽。則所謂幸者﹐詎不諒哉﹖如歐如梅者﹐斯又幸之甚者焉。余居當塗凡五六年﹐魯直所寓筆墨﹐無不見之。獨求此二詞﹐竟不知所在。比遷金陵又二年﹐一日﹐楊君庶之以書見抵﹐並以之相示﹐而求記其後﹐方知在楊氏﹐蓋深藏不妄示人也。楊君豈以余與魯直厚﹐故見諉。而久之方出者﹐亦或別有所謂邪。所謂歐與梅者﹐皆當塗官奴也。魯直賦二詞﹐且有詩云「歐靚腰枝柳一窩﹐大梅催拍小梅歌。舞餘細點梨花雨﹐柰此當塗風月何。」蓋爲是也。﹝《姑溪居士文集》卷三十九﹞又跋黃魯直蜀中詩詞周必大杜少陵﹑劉夢得詩﹐自夔州後頓異前作﹐世皆言文人流落不偶﹐乃刻意著述﹐而不知巫峽峻峯激流之勢有以助之也。山谷自戎徙黔﹐身行夔路﹐故詞章翰墨日益超妙﹐觀此三帖。淳熙五年十月十三日。﹝《叢書集成初編》一五六七《益公題跋》卷十﹞書王觀復樂府黃庭堅觀復樂府長短句﹐淸麗不凡﹐今時士大夫及之者鮮矣。然須熟讀元獻﹑景文筆墨﹐使語意渾厚乃盡之。﹝《叢書集成初編》一五六四《山谷題跋》卷七﹞跋王君玉定風波黃庭堅「把酒花前欲問天﹐春來秋去苦茫然。風雨滿枝花滿地﹐何事卻教纖艸占流年。試把鈿箏重促柱﹐無緒。酒闌淸淚滴朱弦。賴有玉人相顧好﹐輕笑。卻疑春色在嬋娟。」王君玉流落在外﹐轉守七郡﹐意不能無觖望﹐然終篇所寄﹐似爲執政者不悅而獨憐之耶﹖﹝《叢書集成初編》一五六四《山谷題跋》卷九﹞書秦少遊詞後蘇軾少遊昔在虔州﹐嘗夢中作詞云「山路雨添花﹐花動一山春色。行到小溪深處﹐有黃鵬千百。飛雲當面化龍蛇﹐夭矯轉空碧。醉臥古藤陰下﹐了不知南北。」供奉官儂君沔居湖南﹐喜從遷客遊﹐尢爲呂元鈞所稱。又能誦少遊事甚詳﹐爲余道此詞至流涕﹐乃錄本使藏之。建中靖國元年三月二十一日。﹝《叢書集成初編》一五九一《東坡題跋》卷三﹞跋秦少遊踏莎行黃庭堅「霧失樓臺﹐月迷津渡﹐桃源腸斷無尋處。可堪孤館閉春寒﹐杜鵑聲裏斜陽暮。驛寄梅花﹐魚傳尺素﹐砌成此恨無重數。郴江幸自繞郴山﹐爲誰流下瀟湘去。」右少遊發郴州回橫州多顧有所屬而作﹐語意極似劉夢得楚蜀間詩也。﹝《叢書集成初編》一五六四《山谷題跋》卷九﹞跋米元章書秦少遊詞周必大借眼前之景而含萬里不盡之情﹐因古人之法而得三昧自在之力﹐此詞此字所以傳世。乾道己丑五月二十四日。﹝《叢書集成初編》一五六七《益公題跋》卷九﹞跋小重山詞李之儀右六詩﹐托長短句寄﹝小重山﹞。是譜不傳久矣。張先子野始從梨園樂工花日新度之﹐然卒無其詞。異時秦觀少遊謂其聲有琴中韻﹐將爲予欲言者﹐竟亦不逮。崇寧四年冬﹐予遇故人賀鑄方回﹐遂傳兩闕。宛轉納繹﹐能到人所不到處。從而和者﹐凡五六篇﹐獨得遊酢定甫一篇﹐並予所繼者次第之。會沈端卿彥國六人於瑞竹方丈﹐。彥國出此紙﹐固以識之。諸上善人﹐隨喜作觀﹐定似天津橋上﹐看弄猢猻。不知忠國師見之﹐如何下語。﹝《姑溪居士文集》卷四十﹞注﹕﹝小重山﹞詞﹐賀鑄作。再跋小重山後李之儀予與方回相別五六年﹐邂逅江上﹐未及見﹐首折簡問勞甚勤懇。其末云「此多長短句﹐安得與君抑揚於尊俎間﹐以尋平日美況﹖」未幾﹐遽以相及。每爲之呻吟納繹﹐未必中律。要將披寫倦滯﹐如與之周旋時。有仿佛其妙處﹐輒次第之﹐庶幾知所警策也。﹝《姑溪居士文集》卷四十﹞題賀方回詞李之儀右方回詞。吳女宛轉有餘韻﹐方回過而悅之﹐遂將委質焉。其投懷固在所先也。自方回南北﹐垢面蓬首﹐不復與世故接。卒歲注望﹐𨿽傳記抑揚﹐一意不遷者﹐不是過也。方回每爲吾語﹐必悵然恨不卽致之。一日暮夜﹐叩門墜簡。始輒異其來非時﹐果以是見訃﹐繼出二闋﹐予嘗報之曰﹕已儲一升許淚﹐以俟佳作。於是呻吟不絕韻﹐幾爲之墜睫。尢物不耐久﹐不獨今日所艱。予豈木石哉2其與我同者﹐試一度之。﹝《姑溪居士文集》卷四十﹞跋淩獻引後李之儀淩﹝髙欠﹞臺表見江左﹐異時詞人墨客﹐形容藻繪﹐多發於詩句﹐而樂府之傳﹐則未聞焉。一日﹐會稽賀方回登而賦之﹐借﹝金人捧露盤﹞以寄其聲﹐於是昔之形容藻繪者不足以擊節。方回又以一時所寓﹐固已超然絕詣﹐獨無桓野王輩相與周旋﹐遂於卒章以申其不得而已者。則方回之人物﹐玆可量已。﹝《姑溪居士文集》卷四十﹞東山詞序張耒文章之於人﹐有滿心而發﹐肆口而成﹐不待思慮而工﹐不待雕琢而麗者﹐皆天理之自然﹐而性情之至道也。世之言雄暴﹝九虎﹞武者﹐莫如劉季﹑項籍﹐此兩人者﹐豈有兒女之情哉﹖至其過故鄕而感慨﹐別美人而涕泣﹐情發於言﹐流爲歌詞﹐含思淒惋﹐聞者動心。爲此兩人者﹐豈其費心而得之哉﹖直寄其意耳﹗余友賀方回﹐博學業文﹐而樂府之詞﹐髙絕一世。攜一編示余﹐大抵倚聲而爲之﹐詞皆可歌也。或者譏方回好學能文﹐而惟是爲工﹐何哉﹖余應之曰﹕是所謂滿心而發﹐肆口而成﹐𨿽欲已焉而不得者。若其粉澤之工﹐則其才之所至﹐亦不自知也。夫其盛麗如遊金張之堂﹐而妖冶如攬嬙施之祛﹐幽潔如屈宋﹐悲壯如蘇李﹐覽者自知之﹐蓋有不可勝言者矣。譙郡張耒文潛序。﹝《彊村叢書》﹞書舊詞後陳師道晁無咎云﹕眉山公之詞﹐蓋不更此而境也。余謂不然﹐宋玉初不識巫山神女而能賦之﹐豈待更而境也。余它文未能及人﹐獨於詞自謂不減秦七﹑黃九。而爲卿掾三年﹐去而復還﹐又三年矣。而卿士無欲余之詞者﹐獨杜氏子勤懇不已﹐且云所得詩詞滿筐﹐家多畜紙筆墨﹐有暇則學書﹐使不如言其志﹐亦可喜也﹐乃寫以遺之。古語所謂「但解閉門畱我處﹐主人莫問是誰家」者也。元符三年十一月一日﹐後山居士書。﹝《後山集》卷十七﹞跋後山居士長短句陸遊唐末﹐詩益卑﹐而樂府詞髙古工妙﹐庶幾漢魏。陳無己詩妙天下﹐以其餘作辭﹐宜其工矣。顧乃不然﹐殆未易曉也。紹熙二年正月二十四日﹐雪中試朱元亨筆﹐因書。﹝《陸遊集》﹞片玉詞序彊煥文章政事﹐初非兩途。學之優者﹐發而爲政﹐必有可觀﹔政有其暇﹐則遊藝於詠歌者﹐必其才有餘辧者也。溧水爲負山之邑﹐官賦浩穰﹐民訟紛沓﹐似不可以弦歌爲政。而待制周公﹐元祐癸酉春中爲邑長於斯﹐其政敬簡﹐民到於今稱之者﹐固有餘愛。而其尢可稱者﹐於撥煩治劇之中﹐不妨舒嘯。一觴一詠﹐句中有眼﹐膾炙人口者﹐又有餘聲﹐聲洋洋乎在耳側﹐其政有不亡者存。余慕周公之才名有年於玆﹐不謂於八十餘載之後﹐踵公舊蹤﹐旣喜而且愧。故自到任以來﹐訪其政事﹐於所治後圃﹐得其遺政﹐有亭曰「姑射」﹐有堂曰「蕭閒」﹐皆取神仙中事﹐揭而名之﹐可以想象其襟抱之不凡。而又睹』「新綠」之地﹐「隔浦」之蓮﹐依然在目﹐抑又思公之詞﹐其摹寫物態﹐曲盡其妙。方思有以發揚其聲之不可忘者﹐而未能及乎﹗暇日從容式燕嘉賓﹐歌者在上﹐果以公之詞爲首唱﹐夫然後知邑人愛其詞﹐乃所以不忘其政也。余欲廣邑人愛之之意﹐故裒公之詞﹐旁搜遠紹﹐僅得百八十有二章﹐釐爲上下卷﹐乃輟俸余﹐鳩工鋟木﹐以壽其傳。非惟慰邑人之思﹐亦蘄傳之有所托﹐俾人聲其歌者﹐足以知其才之優於爲邑如此。故冠之以序﹐而述其意云。公諱邦彥﹐字美成﹐錢塘人也。淳熙歲在上章困惇孟陬月圉赤奮若﹐晉陽彊煥序。﹝毛刻《片玉詞》汲古閣本﹞注﹕《片玉詞》﹐作者周邦彥。片玉詞序劉肅辭不輕措﹐辭之工也。閱詞必詳其所措﹐工於閱者也。措之非輕﹐而閱之非詳﹐工於閱而不工於措﹐胥失矣﹐亦奚胥望焉。是知雌霓之誦﹐方脫諸口﹐而見謂知音白題﹔八滑之事旣陳﹐而當世之疑已釋﹔﹝木苦﹞矢萍實﹐苟非推其所從﹐則是物也﹐棄物耳﹐誰歟能知﹖觸物而不明其原﹐睹事而莫徵所自﹐與冥行何別﹖故曰﹕無張華之博﹐則孰知五色之珍﹔乏雷煥之識﹐則孰辧衝斗之靈﹖況措辭之工﹐豈有不待於閱者之箋釋耶。周美成以旁搜遠紹之才﹐寄情長短句﹐縝密典麗﹐流風可仰。其徵辭引類﹐推古誇今﹐或借字用意﹐言言皆有來歷﹐眞足冠冕詞林。歡筵歌席﹐率知崇愛﹐知其故實者幾何人斯﹖殆猶屬目於霧中花﹑雲中月﹐𨿽意其美﹐而皎然識其所以美則未也。章江陳少章﹐家世以學問文章爲廬陵望族﹐涵泳經籍之暇﹐閱其詞﹐病舊注之簡略﹐遂詳而疏之。俾歌之者究其事﹐達其辭﹐則美成之美益彰﹐猶獲昆山之片珍﹐琢其質而彰其文﹐其不快夫人之心目也。因命之曰《片玉集》云。少章名元龍。時嘉定辛未杪臘﹐廬陵劉肅必欽序。﹝《彊村叢書》﹞題溪堂詞漫叟謝無逸﹐臨川進士﹐自號溪堂。學古髙傑﹐文辭煆煉﹐篇篇有古意﹐而尢工於詩詞。黃山谷嘗讀其詩云「晁﹑張流也﹐恨未識面耳。」其詩曰「山寒石發瘦﹐水落溪毛凋。」又曰「老風垂頭噤不語﹐枯木槎牙噪春鳥。」其詞曰「黛淺眉痕沁﹐紅添酒面潮。」又曰「魚躍冰池飛玉尺﹐雲橫石嶺拂鮫綃。」皆百煉乃出冶者﹐晁﹑張又將避一舍矣。漫叟題。﹝《宋六十名家詞》﹞注﹕《溪堂詞》﹐作者謝逸。陽春集跋米友仁紹興戊午中春初七日﹐懶拙道人得守滁陽。旣老則懶﹐遂請宮投閒﹐泛舟來平江大姚村﹐過謙之於莊捨。乍朝來居深村﹐然如濯淸風於三伏畏暑中﹐其爲快有不可勝言者。大恨未能增置百斛﹐尙依微祿以哺孥稚﹐未能便納政爲閒﹐容相從雲水間耳。豈非老業﹖家女甥索書﹐此柔毫頑悍﹐作書不成﹐略無可觀。是月十三日。元暉。﹝《知不足齋叢書》﹞注﹕《陽春集》﹐作者米友仁。漁父詞自跋徐俯張志和《漁父詞》云「西塞山前白鷺飛﹐桃花流水鱖魚肥。靑篛笠﹐綠蓑衣﹐斜風細雨不須歸。」顧況《漁父詞》云「新婦磯邊月朗﹐女兒浦口潮平﹐沙頭鷺宿魚驚。」東坡云「元眞語極麗﹐恨其曲度不傳。」加數語以﹝浣溪沙﹞歌之云「西塞山前白鷺飛﹐散花洲外片帆微﹐桃花流水鱖魚肥。自芘一身靑篛笠﹐相隨到處綠蓑衣﹐斜風細雨不須歸。」山谷見之﹐擊節稱賞﹐且云「惜乎『散花』與『桃花』字重疊﹐又漁舟少有使帆者」﹐巧取張顧二詞﹐合爲﹝浣溪沙﹞云「新婦磯邊眉黛愁﹐女兒浦口眼波秋﹐驚魚錯認月沈鉤。靑篛笠前無限事﹐綠蓑衣底一時休﹐斜風細雨轉船頭。」東坡跋云「魯直此詞﹐淸新婉麗﹐其最得意處﹐以山光水色替卻玉肌花貌﹐眞得漁父家風也。然才出新婦磯﹐便入兒浦﹐此漁父無乃太瀾浪乎﹗」山谷晚年亦悔前作之未工。因表弟李如篪言《漁父詞》﹐以﹝鷓鴣天﹞歌之﹐甚協律﹐恨語少聲多耳﹐因以憲宗遺﹝一作畫﹞像求元眞子文章﹐及元眞之兄松齡勸歸之意﹐足前後數句云「西塞山前白鷺飛﹐桃花流水鱖魚肥﹐朝廷尙覓元眞子﹐何處如今更有詩。靑篛笠﹐綠蓑衣﹐斜風細雨不須歸。人間欲避風波險﹐一日風波十二時。」東坡笑曰「魯直乃欲平地起風波也。」東湖老人因坡谷互有異同之論﹐故作﹝浣溪沙﹞﹑﹝鷓鴣天﹞各二闋云。﹝《樂府雅詞》﹞石林詞跋關注右丞葉公﹐以經術文章爲世宗儒。翰墨之餘﹐作爲歌調﹐亦妙天下。元符中﹐予兄聖功爲鎭江掾﹐公爲丹徒尉﹐得其小詞爲多。是時妙齡气豪﹐未能忘懷也。味其詞。婉麗綽有溫﹑李之風。晚歲落其華而實之﹐能於簡淡時出雄傑﹐合處不減靖節﹑東坡之妙﹐豈近世樂府之流哉﹖陳徳昭始得之﹐喜甚。出以示余﹐揮汗而書﹐不知暑气之去也。詩云﹕誰能執熱﹐逝不以濯。公詞之能慰人心﹐蓋如此。紹興十七年七月九日﹐東廡關注書。﹝《百家詞》﹞注﹕《石林詞》﹐作者葉夢得。竹坡老人詞序孫兢竹坡先生少慕張右史而師之﹐稍長從李姑溪遊﹐與之上下。其議論由是近得前輩作文關紐﹐其大者固已掀揭漢唐﹐淩厲騷雅﹐燁然名一世矣。至其嬉笑之餘﹐溢爲樂章﹐則淸麗婉曲﹐當口口是豈苦心刻意而爲之者哉﹖昔口口先生蔡伯評近世之詞﹐謂蘇東坡辭勝乎情﹐柳耆卿情勝乎辭﹐辭情兼稱者﹐惟秦少遊而已。世以爲善評。𨿽然﹐耆卿不足道也﹐使伯世見此詞﹐當必有以處之矣。凡一百四十八詞﹐釐爲三卷。乾道二年上元日﹐髙郵孫兢序。﹝《百家詞》﹞注﹕《竹坡詞》﹐作者周紫芝。竹坡老人詞跋周刊先父長短句一百四十八闋﹐先是潯陽書肆開行﹐訛舛甚多﹐未及修正﹐適鄕人經由宣城搜尋此﹐未得其半﹐遂以金受板東下。未幾﹐好事者輻湊訪求﹐鬻書者利其得﹐又復開成﹐然比宣城本爲善﹐蓋刊親校讎也。去歲武林復得二章﹐今繼於﹝憶王孫﹞之後。先父一時交遊﹐如李端叔﹑翟公巽﹑呂居仁﹑汪彥章﹑元不伐﹐莫不推重。平生著述﹐綴集成七十卷﹐槧板襄陽。黃州開《楚辭贅說》《詩話》二集。尙有《尺牘》《大閒錄》《勝遊錄》《羣玉雜嚼》藏其家﹐以俟君子廣其傳云。乾道九年閏正月十五日﹐男刊拜書。﹝《百家詞》﹞徽廟禦集序趙構口口口口口室則泣﹐天性慈惠﹐克廣一祖六宗之仁心﹐何勤如焉﹐何君比焉。故發爲訓詞﹐則溫厚之言也﹔推爲典誥﹐則丁寧之誨也。以至指麾邊機﹐﹝阝兪﹞度利害﹐英謀徳意﹐修省戒懼﹐無不情文周密﹐動千百言。賦詠歌詩﹐垂於後昆者﹐盈於策牘。內禪之後﹐時有篇章﹐縱肆筆之﹐書造神化。自升靈太微﹐部佚不全。顧惟菲徳﹐早膺慈訓﹐夙夜思勉﹐不敢怠忽﹐愛命攸司﹐凡禦府所藏﹐省寺所掌﹐刻於金石者裒集之﹐祕於人間者賞取之。編摹纂類﹐悉有次第﹐成書來上﹐得一百卷。恭覽抽繹﹐如奉音容之﹝左日右卒﹞淸﹐日表之明潤。思惟曩昔軍前﹐使回迎鑾輿於應天﹐蒙親解玉帶以賜﹐歲月飄忽﹐緬懷恩育﹐涕泗無從。復依故實﹐謹爲敍引﹐用昭示成憲﹐允伸遠孝。若夫範圍天地﹐表彰六經﹐與三才比隆﹐並二典同煥﹐詔百世至千萬世﹐則期與子孫共祗於明訓。臣構謹序。﹝《書畫大觀錄》六云﹕首行闕五六字﹐自「室則泣」起「謹序」止﹐共五十二行。﹞﹝《彊村叢書》﹞酒邊集序胡寅詞曲者﹐古樂府之末造也。古樂府者﹐詩之旁行也。詩出於離騷楚辭﹐而騷詞者﹐變風變雅之怨而迫﹑哀而傷者也。其發乎情則同﹐而止乎禮義則異。名曰曲﹐以其曲盡人情耳。方之曲藝﹐猶不逮焉。其去曲禮﹐則益遠矣。然文章豪放之士﹐鮮不寄意於此者﹐隨亦自掃其迹曰謔浪遊戲而已也。唐人爲之最工﹐柳耆卿後出﹐掩眾制而盡其妙﹐好之者以爲不可復加。及眉山蘇氏﹐一洗綺羅香澤之態﹐擺脫綢繆宛轉之度﹐使人登髙望遠﹐舉首髙歌﹐而逸懷豪气﹐超然乎塵垢之外。於是《花間》爲皂隸而柳氏爲輿臺矣。薌林居士﹐步趨蘇堂而嚌其﹝上載頂下肉﹞者也。觀其退江北所作於後﹐而進江南所作於前﹐以枯木之心﹐幻出葩華﹐酌元酒之尊﹐而棄醇味﹐非染而不色﹐安能及此﹖余得其全集於公之外孫汶上劉荀子卿﹐反復厭飫﹐復以歸之﹐因題其後。公宏才偉績﹐精忠大節﹐在人耳目﹐固史載之矣。後之人昧其平生﹐而聽其餘韻﹐亦猶讀《梅花賦》而未知宋廣平歟﹗武夷胡寅題。﹝《百家詞》﹞注﹕《酒邊詞》作者向子諲。跋韓忠武王詞樓鑰近見費補之衮《梁溪漫志》﹐紹興間﹐韓蘄王自樞密使就第﹐放浪湖山﹐匹馬數童﹐飄然意行。一日至湖上﹐遙望蘇仲虎尙書宴客﹐蘄王徑造其席﹐喜甚﹐醉歸。翌日﹐折簡謝﹐餉以羊羔﹐且作二詞﹐手書以贈。蘇公緘藏之﹐親題其上云﹕二閡三紙﹐勿亂動。淳熙丁未﹐蘇公之子壽甫山丞太府﹐攜以示蘄王長子莊敏公﹐莊敏以示余。字畫殊傾欹﹐然其詞乃林下道人語。莊敏云﹕先王生長兵間﹐不解書﹐晚年乃稍稍能之耳。嘉定攺元﹐莊敏公次子樞密副都承旨帶禦器械杕﹐以二詞石本見示﹐益信《梁溪》之說﹐但詞中一二字不同耳。昔人有競病之詩﹐及塞北煙塵之句﹐𨿽皆可稱﹐殆未有超然物外如蘄王之曠達者也。﹝《適園叢書﹖攻﹝左女右鬼﹞題跋》卷七﹞注﹕韓忠武王卽韓世忠。蘆川詞原序張廣叔祖蘆川老人張公仲宗﹐諱元幹﹐以文章學問馳譽宣﹑政間﹐官將作大匠﹐志尙林壑。方少壯時﹐掛冠謝事。靖康之元﹐上卻敵書﹐見了翁談世事於廬山之上。了翁曰「猶有李伯紀在﹐子擇而交之。」公敬受教﹐從之遊﹐激昂奮發﹐作爲歌詞﹐有「人間鼻息鳴鼉鼓﹐遺恨琵琶舊語」之句。此志耿耿﹐殊非苟竊祿養阿附時好者之比。逮紹興末﹐忤時相意﹐語及譏刺者悉搜去﹐掇拾其餘﹐得二百餘首。先叔提舉鋟木於家。廣追念先志之不可不述﹐因得私識其略。尙有文集數百篇﹐姑俟作者並爲之序云。紹熙甲寅侄孫朝議大夫端溪張廣謹序。﹝文淵閣藏《四庫全書》本﹞注﹕《蘆川詞》﹐作者張元幹。蘆川居士詞序蔡戡少監張公﹐早歲問道於了齋先生﹐學詩於東湖居士﹐凡所遊從﹐皆名公勝流。年未彊仕﹐掛神武冠﹐徜徉泉石﹐浮湛詩酒。又喜作長短句﹐其憂國憂君之心﹐憤世嫉邪之气﹐間寓於歌詠。紹興議和﹐今端明胡公銓上書請劍﹐欲斬議者﹐得罪權臣﹐竄謫嶺海﹐平生親黨﹐避嫌畏禍﹐惟恐去之不速。公作長短句送之﹐微而顯﹐哀而不傷﹐深得三百篇諷刺之義。非若後世靡麗之詞﹐狎邪之語﹐適足勸淫﹐不可以訓。公博覽羣書﹐尢好韓集﹑杜詩﹐手之不釋﹐故文詞雄健﹐气格豪邁﹐有唐人風。公之子靖﹐裒公長短句篇﹐屬予爲序。余某晚出﹐恨不及見前輩。然誦公詩文久矣﹐竊喜載名於右﹐因請以送別之詞﹐冠諸篇首﹐庶幾後之人嘗鼎一臠﹐知公此詞不爲無補於世﹐又豈與柳﹑晏輩爭衡哉﹖公諱元幹﹐字仲宗﹐自號蘆川居士云。﹝《定齋案》卷十三﹞蘆川歸來集原序曾噩士君子處世﹐不以富貴貧賤累其心者﹐其所養可知也。所養旣厚﹐則所言者必勁正淸峭﹐而無輕懦衰憊之气﹐前哲之士以文詞鳴者﹐此也。孟子曰「我知言﹐我善養吾浩然之气。」孟子之知言﹐自其所養之充也。韓子曰「气﹐水也﹔言﹐浮物也。水大﹐而物之浮者大小畢浮。」韓子所學﹐一獨以孟子之傳得其宗者﹐蓋謂是也。故直而不倔﹐曲而不屈。孟子之書﹐可與風﹑雅並傳。而「汗瀾﹑卓灼﹑兩﹝上大下淵﹞澶﹑澄深」﹐李氏之以大振頹風序韓文﹐後之學者蔑以加於此矣。蘆川老隱之爲文也﹐蓋得江西師友之傳﹐其气之所養﹐實與孟﹑韓同一本也。自其爲太學生也﹐嘗裒其亡友唐愨生詩帖﹐軸而藏之﹐則公之气槪﹐固已蜚揚於學校中矣。及其仕於朝也﹐又以《幽巖尊祖》一節﹐直述其忠厚悃﹝忄副之左﹞之誠﹐公之孝友性成﹐皆是气之所形見也。宣和諸公﹐或言其所作殊有老成之風﹐無復少年書生之气﹔或言其平昔絕俗之文﹐今又見髙世之行。是猶未睹其全集也。公以彊仕之年﹐遂掛冠之請﹐玆蓋不以富貴貧賤累其心者。所養者大﹐所言者眞﹐表裏相符﹐聲實相應﹐夫豈以嘲風詠月者所可同日語﹖宜乎近世名公﹐勉其孫以文集行於世﹐欲以見公之大節也。卽公之文﹐驗公之行﹐其作也古﹐其傳也宜。噩﹐里人也。敬慕三張之聲價久矣。館寓家塾﹐復得斂衽以受教於公之文集﹐凡裒集書啟﹑古詩﹑律詩﹑贊﹑序等作﹐共十五卷。《幽巖尊祖錄》一卷﹐附於其後。樂府二卷﹐見於別集﹐於是乎有考焉。公諱元幹﹐字仲宗﹐任將作監﹐年方四十一已致仕﹐後贈正議大夫。邑人曾噩序。﹝《蘆川歸來棠》附錄﹞跋張元幹送胡邦衡詞周必大長樂張元幹﹐字仲宗﹐在政和宣和間已有能樂府聲﹐今傳於世號《蘆川集》﹐凡百六十篇﹐以﹝賀新郎﹞二篇爲首﹐其前遺李伯紀丞相﹐其後卽此詞。送客貶新州而以﹝賀新郎﹞爲題﹐意其若曰失位不足弔﹐得名爲可賀也。慶元丙辰五月十三日題。﹝《叢書集成初編》一五六六《益公題跋》卷二﹞呂聖求詞序趙師﹝上山下乃﹞世謂少遊詩似曲﹐子瞻曲似詩﹐其然乎﹖至荊公﹝桂枝香﹞詞﹐子瞻稱之此老眞野狐精也。詩詞各一家﹐惟荊公備眾作﹐艷體𨿽樂府柔麗之語﹐亦必工致﹐眞一代奇材。後數十年﹐當宣和末﹐有呂聖求者﹐以詩名﹐諷詠中率寓愛君憂國意﹐不但弄筆墨淸新俊逸而已。其憂國詩云「憂國憂身到白頭﹐此生風雨一沙鷗。」又云「尙喜山河歸帝子﹐可憐麋鹿入王宮。」痛傷詩云「塵斷徵車口﹐云低虜帳深。古今那有此﹐天地亦何心。」釋憤詩云「未湔嵇紹血﹐誰發諫臣章。」赤心皆口﹐詩史气象。縉紳巨賢﹐多錄稿家藏﹐但不窺全祑﹐未能爲刊行也。一日﹐復得聖求詞集一編﹐婉媚深窈﹐視美成﹑耆卿伯仲耳。余因念聖求詩詞俱可以傳後﹐惜不見他所著述﹐以是知世間奇才未嘗乏也。士友輩將刻聖求詞﹐求序於予﹐故予得言其大槪。聖求居嘉興﹐名濱老﹐嘗位周行﹐歸老於家云。嘉定壬申中秋﹐朝奉大夫成都路轉運判官趙師﹝上山下乃﹞序。﹝《百家詞》﹞注﹕呂渭老﹐又名濱老﹐字聖求。楊補之詞畫跋劉克莊藝之至者不兩能﹐善畫者不必妙詞翰﹐有詞翰者不必工畫。前代惟王維﹑鄭虔兼之。維以詞客畫師自命﹐虔有三絕之名。本朝文湖州﹑李龍眠亦然。過江後稱楊補之﹐其墨梅擅天下﹐身後寸紙千金。所制﹝柳梢靑﹞十闋﹐不減《花間》《香奩》及小晏﹑秦郎得意之作。詞畫旣妙﹐而行書姿媚精絕﹐可與陳簡齋相伯仲。頃見碑本﹐已堪寶玩﹐況眞迹乎﹖盂芳此卷﹐宜題曰「逃禪三絕」。﹝《適園叢書﹖後村題跋》卷九﹞知稼翁詞集序曾丰淳熙戊申﹐故考功郎﹑莆陽黃公公度之子沃通守臨川。明年﹐臨川人士得考功樂章﹐其題爲《知稼翁詞》。請鋟之木﹐通守重於諾﹐於余乎質焉。余謂﹕樂始有聲﹐次有音﹐最後有詞﹐商那淸廟等頌﹑漢郊祀等歌是也。夫頌類選有道徳者爲之﹐發乎情性﹐歸乎禮儀﹐故商周之樂感人深。歌則雜出於無賴不羈之士﹐率情性而發耳。禮儀之歸歟否也﹐不計也。故漢之樂感人淺。本朝太平二百年﹐樂章名家紛如也。文忠蘇公﹐文章妙天下﹐長短句特緒餘耳﹐猶有與道徳合者。缺月疏桐一章﹐觸興於驚鴻﹐發乎性情也﹔收思於冷洲﹐歸乎禮義也。黃太史相多大以爲非口食煙火人語﹐余恐不食煙火之人口所出﹐僅塵外語﹐於禮義遑計歟。考功所立不在文字﹐余於樂章窺之﹐文字之中所立寓焉。泉﹝左巾右莫﹞之解﹐非所欲去﹐而寓意於「鄰雞不管離情」之句。祕館之除﹐非所就﹐而寓意於「殘春已負歸約」之句。凡感發而輸寫﹐大抵淸而不激﹐和而不流﹐要其情性則適﹐揆之禮義而安﹐非能爲詞也﹐道徳之美﹐腴於根而盎於華﹐不能不爲詞也。天與其年﹐苟奪之晚﹐俾更涵養﹐充而大之﹐竊意可與文忠相後先。顧余非識者﹐人未必以爲然﹐嘗試志捲端以歸通守。通守與家爲賢子﹐與時爲才士﹐夫有志揚其先而不憚﹐鋟之木則傳者日益廣﹐當有大識者出﹐爲考功重其價焉。十二月五日﹐奉議郎新知靜江府義寧縣主管勸公事賜緋魚袋曾丰序。﹝汲古閣《宋金詞七種》﹞注﹕《知稼翁詞》﹐作者黃公度。知稼翁詞後記黃沃公旣南歸﹐適秦益公薨﹐於是大魁張九成﹑劉章﹑王佐﹑趙逵等以次除召。公在一輩中最久最滯﹐故首被命。登對便殿﹐言時病﹐上喜﹐勞問再三﹐面除尙書考功員外郎。朝論美其親擢﹐知眷獎之渥﹐繼見朝夕。無何﹐公得疾卒於位﹐享年四十有八。吁可痛哉﹗在時號知稼翁﹐因以名集﹐凡十一卷﹐先已命工鋟木。而此﹐近方搜拾﹐未得其半﹐姑錄而藏之﹐以傳後裔﹐謹毋逸墜云。淳熙十六年重五日﹐男朝散郎權通判撫州軍州兼管農營田事賜緋魚袋沃手識於卷末。﹝汲古閣《宋金詞七種》﹞題樵隱詞王木叔《樵隱詩徐》一卷﹐信安毛平仲所作也。平仲爲人傲世自髙﹐與時多忤﹐獨與錫山尢遂初厚善﹐臨終以書別之﹐囑以志墓。遂初旣爲墓志銘﹐又序其集。或病其詩文視樂府頗不逮﹐其然豈其然乎﹖乾道柔兆閹茂陽月﹐永嘉王木叔題。﹝《宋六十名家詞》﹞注﹕《樵隱詞》﹐作者毛﹝千幹﹞。讀審齋先生樂府梁文恭審齋先生世稀有﹐曾是金陵一耆舊。萬卷胸中星斗文﹐百篇筆下龍蛇走。淵源更擅麟史長﹐碑版肯居鱷文後。倚馬常摧鏖戰場﹐脫腕難供掃愁帚。中州文獻儒一門﹐異鄕萍逢家百口。﹝審齋《謝解啟》云「少日羈孤﹐百口星分於異縣﹔長年憂患﹐一身蓬轉於四方。﹞「恨極黃楊厄閏年﹐閒卻玉堂揮翰手。夜光乾沒世稱屈﹐遠枳卑棲價低售。漂搖何地著此翁﹐忘憂夜醉長沙酒。豈無厚祿故人來﹐爲辧艸堂畱野叟。嗟余亦是可憐人﹐慚愧阿戎驚白首。一燈續得審齋光﹐多少達人爲裔冑。﹝目捲﹞予憔悴五峯下﹐頻寄篇來復相壽。年來事事淋過灰﹐尙有詩情閒情竇。有時信筆不自置﹐憶起居家呂窠臼。審齋樂府似《花間》﹐何必老夫疥篇右。﹝《百家詞》﹞注﹕王千秋號審齋。燕喜詞敍陳

春秋列國之大夫聘會燕饗﹐必歌詩以見意﹐詩之可歌﹐尙矣。後世《陽春白雪》之曲﹐其歌詩之流乎﹖沿襲至今﹐作之者非一。造意正平﹐措詞典雅﹐格淸而不俗﹐音樂而不淫﹐斯爲上矣﹐髙人勝士﹐寓意於風花酒月﹐以寫夷曠之懷﹐又其次也。若夫宕蕩於檢繩之外﹐巧爲淫褻之語以悅俚耳﹐君子無取焉﹐議者曰﹕少遊詩似曲﹐東坡曲似詩。蓋東坡平日耿介直諒﹐故其爲文似其爲人。歌《赤壁》之詞﹐使人抵掌激昂而有擊楫中流之心﹔歌﹝哨徧﹞之詞﹐使人甘心淡泊而有種菊東籬之興﹐俗士則酣寐而不聞。少遊情意嫵媚﹐見於詞則﹝禾農﹞艷纖麗﹐類多脂粉气味﹐至今膾炙人口﹐寧不有愧於東坡耶﹖同年檢正曹公文雄學奧﹑節勁气儼﹐三十年臺省舊人也。不辭小試﹐來遊宣幕﹐使君大監狀元詹公旣深知之﹐一見其文集﹐尢加嘆賞。敍而鋟版於郡庠。名之曰《雙溪》﹐因其居也。又以其所著樂府﹐可歌於閨門之內者﹐別爲一集﹐名之曰《燕喜》﹐摭其實也。方其花朝月夕﹐少長團圞﹐尊俎之餘﹐出而歌之﹐於以導嘻嘻怡怡之情。佳作樂事﹐萃於一門﹐近世之作未有者。﹝髹上左下犭右下巽﹞淳熙丁未﹐備倅於此﹐公餘請間﹐辱以見教﹐熟讀三復﹐玩其辭而繹其意﹐豈非中有所本歟﹖吁1寥寥百餘年﹐繼坡仙而作﹐非公而誰﹖中秋前一日﹐長樂陳﹝髹上左下犭右下巽﹞。﹝四印齋匯刻《宋元三十一家詞》﹞注﹕《燕喜詞》﹐作者曹冠。燕喜詞跋詹效之宋廣平鐵石心腸﹐猶爲梅花作賦﹐議者疑之。殊不知感物興懷﹐歸於雅正﹐乃聖門之所取﹐而亦何疑於廣平乎﹖《語》曰﹕子與人歌而善﹐必使反之而後和之﹐以見其詳。復致意如此﹐無他焉﹐善言欲其不忘也。檢正曹公﹐行兼幾徳﹐渾然天成﹔文章政事﹐淵源經術﹔廉介有守﹐旣和且正。太守太監詹公﹐嘆賞其文﹐摭其大略而刊諸宣城學宮。旣有成集矣﹐復以所著樂府析爲別集﹐名曰《燕喜》。竊嘗玩味之﹐旨趣純深﹐中含法度﹐使人一唱而三嘆﹐蓋其得於六義之遺意﹐純乎雅正者也。昔王褒爲益州刺史﹐作中和樂職﹐宣布詩出於一時歆羨﹐猶且選。好事者以鹿鳴之聲習而歌之﹐至於轉而上聞﹐漢宣帝褒美之。矧斯作也﹐和而不流﹐足以感發人之善心﹐將有采詩者播而颺之﹐以補樂府之闕﹐其有助於教化﹐豈淺淺哉﹗淳熙丁未仲夏望日﹐宣城丞釣臺詹效之書。﹝四印齋匯刻《宋元三十一家詞》﹞跋曾文淸詩詞後陳傳良予不及見文淸公﹐然獲從六卿原伯侍郎仲躬遊甚久。意在都下時﹐文淸夫人尙亡恙﹐生日當爲壽﹐予與髙炳如博士淸原伯修拜母之敬。見諸婦各年六七十﹐盛服夾侍夫人出對客。已而原伯帥婦及諸孫羅拜奉觴﹐且徧飲客﹐乃罷。故家孝敬之風可觀也。今見文淸往還兄弟間詩詞﹐又爲之嘆。﹝《止齋題跋》卷二﹞長短句序陸遊雅正之樂微﹐乃有鄭衛之音。鄭衛𨿽變﹐然琴瑟笙磬猶在也。及變而爲燕之築﹐秦之缶﹐胡部之琵琶﹑箜篌﹐則又鄭衛之變矣。風﹑雅﹑頌之後﹐爲騷﹑爲賦﹑爲曲﹑爲引﹑爲行﹑爲謠﹑爲歌。千餘年後﹐乃有倚聲制辭﹐起於唐之季世。則其變愈薄﹐可勝嘆哉J予少時汩於世俗﹐頗有所爲﹐晚而悔之。然漁歌菱唱﹐猶不能止。今絕筆已數年﹐念舊作終不可掩﹐因書其首以志吾過。淳熙己酉炊熟日﹐放翁自序。﹝《陸遊集》﹞徐大用樂府序陸遊古樂府有《東武吟》﹐鮑明遠輩所作﹐皆名千載。蓋其山川气俗﹐有以感發人意﹐故騷人墨客﹐得以馳騁上下﹐與荊州﹑邯鄲﹑巴東三峽之類﹐森然並傳﹐至於今不泯也。吾友徐大用家本東武﹐呼吸食飲於夫阝淇之津﹐蓋有以相其軼思者。故自少時﹐文辭雄於東州。比南歸﹐以政事議論﹐顯聞薦紳﹐願不肯輕出其文以沽世取富貴﹐三十年猶屈治中別駕﹐澹然莫測涯涘。獨於悲歡離合﹐郊亭水驛﹐鞍馬舟揖間﹐時出樂府辭﹐贍蔚頓挫﹐識者貴焉。或取其數百篇﹐將傳於世﹐大用復不可。曰。「必放翁以爲可傳﹐則幾矣。不然﹐姑止。」予聞而嘆曰﹕溫飛卿作﹝南鄕﹞九闋﹐髙勝不減夢得﹝竹枝﹞﹐訖今無深賞音者﹐予其敢自謂知君哉。獨感東武山川旣墮胡塵中﹐而大用之才久伏不耀﹐故爲之一言。紹熙五年三月庚寅﹐笠澤陸某務觀序。﹝《渭南文集》﹞書釣臺壁間何人新題後朱熹「不見嚴夫子﹐寂寞富春山。空畱千丈危石﹐髙出莫云端。想象羊裘披了﹐一笑兩忘身世﹐來插釣魚竿。肯似林間翮﹐飛倦始知還。中興主﹐功業就﹐鬢毛斑。驅馳一世人物﹐相與濟時艱。獨委狂奴心事﹐未羨癡兒鼎足﹐放去任疏頑。爽气動星斗﹐終古照林巒。」﹝此詞實亦先生所作﹞頃年屢過七里灘﹐見壁間有胡明仲丈題字刻石﹐拈出嚴公懷仁輔義之語﹐以厲往來士大夫﹐未嘗不爲之摩娑太息也。然亦不能盡記其語。後數十年再過﹐因覓其石﹐則已不復存。意或者惡聞而毀滅之也。獨一老僧﹐年八十餘﹐能誦其詞甚習﹐爲予道之﹐俾書之冊。比予未久而還﹐則亦爲好事者裂去矣。因覽兩峯趙亻叟醉筆釣臺樂府﹐偶記向所嘗見一詞﹐正與同調﹐並感胡公舊語﹐聊爲書此。慶元己未人日﹐雲谷老人云。釣臺舊有範公記﹐文詞義甚偉﹐後人不容復措手矣。中間有江子我一記﹐獨書作新歲月﹐最爲得體。而粗述其以羊裘題軒客星命閣之意﹐名義亦爲髙雅。今屢經火﹐不知此石尙存否也﹖近年乃有作記﹐力辧嚴公非詭激素隱者﹔時邵康節作「安樂窩中好打乖」詩﹐明道程先生和之曰「時止時行皆有命﹐先生不是打乖人。」而康節又復之﹐乃有「安知不是打乖人」之句。此言有味也。使嚴公而可作﹐當爲此發一大笑云。﹝《晦庵題跋》卷三﹞張紫微雅詞序湯衡昔東坡見少遊《上巳遊金明池》詩﹐有「簾幕千家錦繡垂」之句﹐曰﹐學士又入小石調矣。世人不察﹐便謂其詩似詞﹐不知坡之此言﹐蓋有深意。夫鏤玉雕瓊﹑裁花剪葉﹐唐末詩人非不美也﹐然粉澤之工﹐反累正气。東坡慮其不幸而溺乎彼﹐故援而止之﹐惟恐不及。其後元祐諸公﹐嬉弄樂府﹐寓以詩人句法﹐無一毫浮靡之气﹐實自東坡發之也。於湖紫微張公之詞﹐同一關鍵。始公以妙年射策魁天下﹐不數歲﹐入直中書﹐帝將大用之。未幾﹐出守四郡﹐多在三湖七澤間。何哉﹖衡謂玆地自屈賈題品以來﹐唐人所作﹐不過柳枝﹑竹枝詞而已﹐豈以物色分畱我公﹐要與「大江東去」之詞相爲雄長﹐故建牙之地﹐不於此而於彼也歟。建安劉溫父博雅好事﹐於公文章翰墨﹐尢所愛重。片言隻字﹐莫不珍藏。旣裒次爲法帖﹐又別集樂府一編﹐屬予序之﹐以冠於首。衡嘗獲從公遊﹐見公平昔爲詞﹐未嘗著稿﹐筆酣興健﹐頃刻卽成﹐初若不經意﹐反復究觀﹐未有一字無來處。如《歌頭》《凱歌》《登無盡藏》《嶽陽樓》諸曲﹐所謂駿發踔厲﹐寓以詩人句法者也。自仇池仙去﹐能繼其軌者﹐非公其誰與哉﹖覽者擊節﹐當以予爲知言。乾道辛卯六月望日﹐陳郡湯衡撰。﹝《影刊宋金元明本詞》﹞注﹕《紫微雅詞》﹐作者張孝樣﹐因其曾官中書舍人故也。於湖先生雅詞序陳應行蘇明允不工於詩﹐歐陽永叔不工於賦﹐曾子固短於韻語﹐黃魯直短於散語﹐蘇子瞻詞如詩﹐秦少遊詩如詞﹐才之難全也﹐豈前輩猶不免耶﹖紫微張公孝祥﹐姓字風雷於一世﹐辭彩日星於羣英﹐其出入皇王﹐縱橫禮樂﹐固已見於萬言之陛對。其判花視艸﹐演絲爲綸﹐固已形於尺一之詔書。至於托物寄情﹐弄翰戲墨﹐融取樂府之遺意﹐鑄爲毫端之妙詞﹐前無古人﹐後無來者﹐散落人間﹐不知其幾也。比遊荊湖間﹐得公《於湖集》所作長短句﹐凡數百篇﹐讀之冷然灑然﹐眞非煙火食人辭語。予𨿽不及識荊﹐然其瀟散出塵之姿﹐自在如神之筆﹐邁往淩雲之气﹐猶可以想見也。使天假之年﹐被之聲歌﹐薦之郊廟﹐當其英莖韶﹝左音右上艸下只﹞間﹐作而遞奏﹐非特如是而已。一日鳳鳥去﹐千年梁木摧。予深爲公惜也。於湖者﹐公之別號也。昔陳季常晦其名﹐自稱爲龍丘子﹐曾作《無愁可解》﹐東坡爲之序引﹐世之不知者遂以龍丘爲東坡之號﹐予故表而出之。乾道辛卯仲冬朔日﹐建安陳應行季陸序。﹝《影刊宋金元明本詞》﹞書張伯和詩詞後朱熹右紫微舍人張伯和父所書。其父子詩詞以見屬者﹐讀之使人奮然有禽滅讎虜﹑掃淸中原之意。淳熙庚子﹐刻置南康軍之武觀﹐以示文武吏士。﹝《晦庵題跋》卷三﹞跋張於湖念奴嬌詞眞迹魏了翁張於湖有英姿奇气﹐著之湖湘間﹐未爲不遇﹐洞庭所賦﹐在集中最爲傑特。方其吸江酌斗﹐賓客萬象時﹐詎知世間有紫微靑瑣哉﹗余客唐安湖上﹐計孟甫袖以見訪﹐是日八月旣望﹐後此者蓋四十有七年矣﹐撫捲太息﹐書而歸之。﹝《叢書集成初編》一五九七《鶴山題跋》卷二﹞松坡居士詞跋黃汝嘉右松坡居士樂府一卷﹐大丞相祁國京公帥蜀時所賦也。公以鎭撫之暇﹐酬唱盈編﹐抑揚頓挫﹐吻合音律﹐岷峨艸木﹐有榮耀焉。汝嘉輒再鋟木豫章學宮﹐附子詩集之後﹐惟公之詞翰舂容﹐隨所寓而有﹐尙須編加裒次﹐將續刊之。慶元己末八月初吉﹐門下士莆田黃汝嘉謹識。﹝《百家詞》﹞注﹕京鏜號松坡居士。雙溪詩餘自序王炎古詩自風雅以降﹐漢魏間乃有樂府﹐而曲居其一。今之長短句﹐蓋樂府曲之苗裔也。古律詩至晚唐衰矣﹐而長短句尢爲淸脆﹐如麼弦孤韻﹐使人屬耳不厭也。予於詩文本不能工﹐而長短句不工尢甚。蓋長短句宜歌而不宜誦﹐非朱唇皓齒無以發其要妙之聲。予爲舉子時﹐早夜治程文﹐以幸中於有司﹐古律詩且未暇著意﹐況長短句乎﹖三十有二始得一第﹐未及升斗之粟而慈親下世﹐以故家貧淸苦﹐終身家無絲竹﹐室無姬侍﹐長短句之腔調﹐素所不解。終喪得簿崇陽﹐逮今又五十年﹐而長短句所存者不過五十餘闋﹐其不工可知。今之爲長短句者﹐字字言閨閫事﹐故語懦而意卑。或者欲爲豪壯語以矯之﹐夫古律詩且不以豪壯語爲貴﹐長短句命名曰曲﹐取其曲盡人情﹐惟婉轉嫵媚爲善﹐豪壯語何貴焉﹖不溺於情欲﹐不蕩而無法﹐可以言曲矣。此炎所未能也。曹公論雞跖曰﹕食之無益﹐棄之可惜。此長短句五十餘闋﹐亦雞跖之類也﹐故裒而集之﹐因發其意於首云。﹝四印齋匯刻《宋元三十一家詞》﹞稼軒詞序範開器大者聲必閎﹐志髙者意必遠。知夫聲與意之本原﹐則知歌詞之所自出。是蓋不容有意於作爲﹐而其發越著見於聲音言意之表者﹐則亦隨其所蓄之淺深﹐有不能不爾者存焉耳。世言稼軒居士辛公之詞似東坡﹐非有意於學坡也﹐自其發於所蓄者言之﹐則不能不坡若也。坡公嘗自言與其弟子由爲文口多而未嘗敢有作文之意﹐且以爲得於談笑之間而非勉彊之所爲。公之於詞亦然﹕苟不得之於嬉笑﹐則得之於行樂﹔不得之於行樂﹐則得之於醉墨淋漓之際。揮毫未竟而客爭藏去。或閒中書石﹐興來寫地﹐亦或微吟而不錄﹐漫錄而焚稿﹐以故多散逸。是亦未嘗有作之之意﹐其於坡也﹐是以似之。𨿽然﹐公一世之豪﹐以气節自負﹐以功業自許﹐方將斂藏其用以事淸曠﹐果何意於歌詞哉﹐直陶寫之具耳。故其詞之爲體﹐如張樂洞庭之野﹐無首無尾﹐不主故常﹔又如春云浮空﹐捲舒起滅﹐隨所變態﹐無非可觀。無他﹐意不在於作詞﹐而其气之所充﹐蓄之所發﹐詞自不能不爾也。其間固有淸而麗﹑婉而嫵媚﹐此又坡詞之所無﹐而公詞之所獨也。昔宋復古﹐張乖崖方嚴勁正﹐而其詞乃復有禾農纖婉麗之語﹐豈鐵石心腸者類皆如是耶。開久從公遊﹐其殘膏剩馥﹐得所霑焉爲多。因暇日裒集冥搜﹐才逾百首﹐皆親得於公者。以近時流布於海內者率多贗本﹐吾爲此懼﹐故不敢獨閟﹐將以祛傳者之惑焉。淳熙戊申正月元日門人範開序。﹝《稼軒詞甲集》﹞注﹕《稼軒詞》﹐作者辛棄疾。辛稼軒集序劉克莊自昔南北分裂之際﹐中原豪傑率陷沒殊域﹐與艸木俱腐。𨿽以王景略之才﹐不免有失身苻氏之愧。口建炎省方畫淮而守者三十餘年矣﹐其間北方驍勇自拔而歸﹐如李侯顯忠﹑魏侯勝﹐士大夫如王公仲衡﹑辛公幼安﹐皆著節本朝﹐爲名卿將。辛公文墨議論尢英偉磊落。乾道紹熙奏篇及所進《美芹十論》﹑上虞雍公《九議》﹐筆勢浩蕩﹐智略輻湊﹐有權書衡論之風。其策完顏氏之禍﹐論請絕歲幣﹐皆驗於數十年之後。符離之役﹐舉一世以咎任事將相﹐公獨謂張公𨿽未捷﹐亦非大敗﹐不宜罪去。又欲使李顯忠將精銳三萬出山東﹐使王任﹑開趙﹑貿瑞輩領西北忠義爲前鋒。其論與尹少稷﹑王瞻叔諸人絕異。烏﹝上虎頭下乎字﹞﹐以孝皇之神武﹐及公盛壯之時﹐行其說而盡其才﹐縱未封狼居胥﹐豈遂置中原於度外哉。機會一差﹐至於開禧﹐則向之文武名臣欲盡﹐而公亦老矣。余讀其書而深悲焉。世之知公者﹐誦其詩詞﹐而以前輩謂有井水處皆倡柳詞﹐余謂耆卿直畱連光景歌詠太平爾﹔公所作大聲鞺鞳﹐小聲鏗鍧﹐橫絕六合﹐掃空萬古﹐自有蒼生以來所無。其禾農纖綿密者亦不在小晏秦郎之下。余幼皆成誦。公嗣子故京西憲口欲以序見屬﹐未遣書而卒﹐其子肅具言先志。恨余衰憊﹐不能發斯文之光焰﹐而姑述其梗槪如此。﹝《後村大全集》卷九十八﹞辛稼軒詞序劉辰翁詞至東坡﹐傾蕩磊落﹐如詩如文﹐如天地奇觀﹐豈與羣兒雌聲學語較工拙﹔然猶未至用經用史﹐牽雅頌入鄭衛也。自辛稼軒前﹐用一語如此者必且掩口。及稼軒橫豎爛漫﹐乃如禪宗棒喝﹐頭頭皆是﹔又如悲笳萬鼓﹐平生不平事並卮酒﹐但覺賓主酣暢﹐談不暇顧。詞至此亦足矣。然陳同父效之﹐則與左太衝入羣慍相似﹐亦無面而返。嗟乎﹐以稼軒爲坡公少子﹐豈不痛快靈傑可愛哉﹐而愁髻齲齒作折腰步者閹然笑之。《敕勒之歌》拙矣﹐風吹艸低之句﹐與大風起句髙下相應﹐知音者少顧。稼軒胸中今古﹐止用資爲詞﹐非不能詩﹐不事此耳。斯人北來﹐喑嗚鷙悍﹐欲何爲者﹔而讒擯銷沮﹐白髮橫生﹐亦如劉越石。陷絕失望﹐花時中酒﹐托之陶寫﹐淋漓慷慨﹐此意何可復道。而或者以流連光景﹑志業之終恨之﹐豈可向癡人說夢哉。爲我楚舞﹐吾爲若楚歌﹐英雄感愴﹐有在常情之外﹐其難言者未必區區婦人孺子間也。世儒不知哀樂﹐善刺人﹐及其自爲﹐乃與陳若山等。嗟哉偉然﹐二丈夫無異。吾懷此久矣﹐因宜春張淸則取《稼軒詞》刻之﹐復用吾請。淸則少遊杭浙﹐有奇志逸气﹐必能仿佛爲此詞者。﹝《須溪集》卷六﹞書舟詞序王稱程正伯以詩詞名﹐鄕之人所知也。余頃歲遊都下﹐數見朝士﹐往往亦稱道正伯佳句﹐獨尙書尢公以爲不然﹐曰正伯之文﹐過於詩詞。此乃識正伯之大者也。今鄕人有欲刊正伯歌詞﹐求余書其首﹐余以此告之﹐且爲言正伯方爲當途諸公以制舉論薦﹐使正伯惟以詞名世﹐豈不小哉﹖則曰「古樂府亦文爾﹐初何損於正伯之文哉﹖」余用是樂爲書之。𨿽然﹐昔晏叔原以大臣子﹐處富貴之極﹐爲靡麗之詞﹐其政事堂中舊客﹐尙欲其捐有餘之才﹐益未至之徳者﹐蓋叔原獨以詞名爾﹐他文則未傳也。至少遊﹑魯直則兼之。故陳無己之作﹐自云不減秦七﹑黃九﹐是亦推尊其詞爾。余謂正伯爲秦﹑黃則可﹐爲叔原則不可。紹熙甲寅端午前一日﹐王稱季平序。﹝《百家詞》﹞注﹕《書舟詞》﹐作者程垓。和石湖詞後記陳三聘大參相公望重百僚﹐名滿四海。有志之士﹐願見而不可得者也。一日﹐客懷詩詞數十篇相示曰「此大參範公近所作也。」三聘正容斂衽登受﹐謝客曰「夫珍奇之觀﹐得一而足﹐況坐羣玉之府﹐心目爲之洞駭。足之至者﹐止於此乎﹖客之賜厚﹐無以加。」旣去﹐披吟累日﹐輒以蕪言屬韻﹐可笑其不自量矣﹗然使三聘獲登龍門﹐賓客之後塵﹐與聞黃鐘大呂之重﹐平時之願﹐至足於此。則今日狂率之意﹐無乃自爲他時之地哉﹗至於良玉武夫﹐雜然前陳﹐玆固不免於罪戾﹐尙可﹝官走之﹞耶。東吳陳三聘夢﹝弓弓反文﹞謹書。﹝《彊村叢書》﹞題坦庵詞尹覺詞﹐古詩流也﹐吟詠情性﹐莫工於詞。臨淄﹑六一﹐當代文伯﹐其樂府猶有憐景泥情之偏﹐豈情之所鐘﹐不能自已於言耶﹖坦庵先生﹐金閨之彥﹐性天夷曠﹐吐而爲文﹐如泉出不擇地。連收兩科﹐如俯拾芥﹐詞章乃其餘事。人見其模寫風景﹑體狀物態﹐俱極精巧﹐初不知得之之易﹐以至得趣忘憂﹐樂天知命﹐玆又情性之自然也。因爲編次﹐俾鋟諸木﹐觀者當自識其胸次云。門人尹覺先之敍。﹝《宋六十名家詞》﹞注﹕《坦庵詞》﹐作者趙師俠。題白石詞黃升姜夔字堯章﹐自號白石道人﹐中興詩家名流﹐其《歲除舟行十絕》膾炙人口。詞極精妙﹐不減淸眞樂府。其間髙處﹐有美成所不能及。善吹簫﹐自制曲﹐初則率意爲長短句﹐然後協以音律云。居鄱陽﹐進樂書﹐免解﹐不第而卒。花庵詞客題。﹝《宋六十名家詞》﹞跋嘉泰刊本趙與訔歌曲特文人餘事耳﹐或者少諧音律。白石畱心學古﹐有志雅樂﹐如會要所載﹐奉常所錄﹐未能盡見也。聲文之美﹐槪具此編。嘉泰壬戌﹐刻於雲間之東巖﹐其家轉徙自隨﹐珍藏者五十載。淳祐辛亥﹐復歸嘉禾郡齋。千歲令威﹐夫豈偶然﹗因筆之以識歲月。端午日﹐菊坡趙與訔書。﹝《姜白石詞編年箋校》﹞方壺詩餘自序汪莘唐宋以來﹐詞人多矣。其詞主乎淫﹐謂不淫非詞也。余謂詞何必淫﹖顧所寓何如爾﹗余於詞﹐所愛喜者三人焉。蓋至東坡而一變﹐其豪妙之气﹐隱隱然流出言外﹐天然絕世﹐不假振作。二變而爲朱希眞﹐多塵外之想﹐𨿽雜以微塵﹐而其淸气自不可沒。三變而爲辛稼軒﹐乃寫其胸中事﹐尢好稱淵明。此詞之三變也。余平昔好作詩﹐未嘗作詞。今五十四歲﹐自中秋之日至孟冬之月﹐隨所寓賦之﹐得三十篇﹐乃知作詞之樂﹐過於作詩﹐豈亦昔人中年絲竹之意耶。每水閣閒吟﹐山亭靜唱﹐甚自適也。則念與吳中諸友共之﹐欲各寄一本﹐而窮鄕無人傭書﹐乃刊本而模之。蓋以寄吾友爾﹐匪敢播諸眾口也。嘉定元年仲冬朔日﹐柳塘汪莘叔耕書。﹝《彊村叢書》﹞笑笑詞序詹傅傅竊聞之﹐下士聞道大笑之﹐不笑不足以爲道。樂然後笑﹐人不厭其笑﹐則知笑之爲辭﹐蓋一名而二義也。遁齋先生以宏博之學﹐發爲經緯之文﹐形於言語議論﹐著於發策決科﹐髙妙天下﹐模楷後學。以其緒餘寓於長短句﹐豈惟足以接張於湖﹑吳敬齋之源流而已。竊窺其措辭命意﹐若連岡平隴﹐忽斷而後續﹔其下語造句﹐若奇葩麗艸﹐自然而敷榮。𨿽參諸歐﹑蘇﹑柳﹑晏﹐曾無間然。而先生自謂詩不甚工﹐棋不甚髙﹐常以自娛。人或從而笑之﹐豈非類下士之聞道也欽﹖先生亦有時而笑人﹐豈非得樂然後笑之笑也歟﹖竊嘗盥浴誦﹝瑞慶節﹞之詞﹐如「福若髙宗﹐太平賽過仁祖」之句﹐則知愛君之意爲甚厚。送太夫人之詞﹐如「別駕奉安輿﹐前呵方塞途」之句﹐則知尊親之心爲甚篤。如「婦姑夫婦孫和子﹐同住人間五百年。」「花縣飛鳧舄﹐芝庭捧鶴書」之句﹐則知慶源流長﹐椿桂爭芳﹐卓爲當世之偉觀。如「一笑對西風」﹐如「一聲啼鴂五更鐘」之句﹐則知有言外不盡之意﹐殆不食煙火人所作。近世詞人﹐如康伯可﹐非不足取﹐然其失也詼諧。如辛稼軒﹐非不可喜﹐然其失也粗豪。惟先生之詞﹐典雅純正﹐淸新俊逸﹐集前輩之大全而自成一家之機軸。傅稽山末學﹐璧水書生﹐天假厚幸﹐獲遇先生﹐展驥雄藩﹐傅深愧。棲鸞下邑﹐首蒙知遇﹐賜以珠玉。斂衽莊誦﹐玩味三復﹐不容自嘿。輒推原笑笑之旨﹐記於篇云。時太歲庚午﹐嘉定三祀﹐仲春旣望﹐會稽詹傅敬書。﹝《彊村叢書》﹞注﹕《笑笑詞》﹐作者郭應祥。笑笑詞後記滕仲因詞章之派﹐端有自來﹐溯源䢐流﹐蓋可考也。昔聞張於湖一傳而得吳敬齋﹐再傳而得郭遁齋﹐源深流長﹐故其詞或如驚濤出壑﹐或如皺縠紋江﹐或如淨練赴海﹐可謂冰生於水而寒於水矣。長沙劉氏書坊旣以二公之詞鋟諸木﹐而遁齋《笑笑詞》獨家塾有本。一日﹐予叩遁齋﹐願並刊之﹐庶幾來者知其气脈。且以成湘中一段奇事。況三公俱嘗任是邦﹐則珍詞妙句﹐豈容有其二而闕其一。遁齋笑而可之。於是並書於後云。嘉定元年立春日﹐宋人滕仲因謹書。﹝《彊村叢書》﹞石屏詞跋眞徳秀戴復古詩詞﹐髙處不減孟浩然。予叨金鑾夜直﹐顧不能邀入殿廬中﹐使一見天子﹐余之愧多矣。嘉定甲戌四月哉生魄﹐建安眞徳秀書。﹝《百家詞》﹞梅溪詞序張鎡關雎而下三百篇﹐當時之歌詞也﹐聖師刪以爲經。後世播詩章於樂府﹐被之金石管弦﹐屈宋班馬﹐由是乎出。而自變體以來﹐司花傍輦之嘲﹐沈香亭北之詠﹐至與人主相友善。則世之文人才士﹐遊戲筆墨於長短句間﹐有能瑰奇警邁﹐淸新閒婉﹐不流於﹝左言旁右拖右旁﹞蕩污淫者﹐未易以小伎言也。余掃軌林扃﹐艸長門徑。一日聞剝啄聲。園丁持謁入﹐視之﹐汴人史生邦卿也。迎坐竹蔭下﹐郁然而秀整。俄起謂余曰「某自冠時﹐聞約齋之號﹐今亦旣有年矣﹐君自益湮晦達﹐某以是來見﹐無他求。」袖出詞一編﹐余驚﹐笑而不答。生去﹐始取讀之﹐大凡如行帝苑仙贏﹐輝華絢麗﹐欣眄駭接。因掩卷而嘆曰﹕有是哉﹗能事之無遺恨也。蓋生之作﹐辭情俱到﹐織綃泉底﹐去塵眼中﹐妥帖輕圓﹐特其餘事。至於奪苕艷於春景﹐起悲音於商素﹐有瑰奇警邁﹐淸新閒婉之長﹐而無﹝左言右拖右旁﹞蕩污淫之失。端可以分鑣淸眞﹐平倪方回﹐而紛紛三變行輩﹐幾不足比數。山谷以行誼文章﹐宗匠一代﹐至序小晏詞﹐激昂婉轉﹐以伸吐其懷抱﹐而「楊花謝橋」之句﹐伊川猶稱可之。生滿襟風月﹐鸞吟鳳嘯﹐鏘洋乎口吻之際者﹐皆自漱滌書傳中來﹐況欲大肆其力於五七言﹐回鞭溫韋之途﹐掉鞅李杜之域﹐躋攀風雅﹐一歸於正﹐不於是而止。𨿽然﹐余方以耽泥聲律而顚踣擯棄﹐今又區區以勉生﹐非惑耶﹖若覽斯集者﹐不梏於玄黃牝牡﹐哀沈而悼未遇﹐實系時之所尙。余老矣﹐生鬢髮未白﹐數路得人﹐恐不特尋美於漢﹐生姑待之。生名達祖﹐邦卿其字云。嘉泰歲辛酉五月八日﹐張釒玆功甫序。﹝《宋六十名家詞》﹞注﹕《梅溪詞》﹐作者史達祖。題梅溪詞姜夔梅溪詞奇秀淸逸﹐有李長吉之韻﹐蓋能融情景於一家﹐會句意於兩得也。﹝《百家詞》﹞風雅遺音序林正大古者燕饗則歌詩章。今之歌曲﹐於賓主酬獻之際﹐蓋其遺意。乃若花朝月夕﹐賀筵祖帳﹐捧觴稱壽﹐對景抒情﹐莫不有歌隨寓而發。然風雅寥邈﹐鄭衛紛綸﹐所謂聲存而操變者﹐尢愈於聲操俱亡矣。則懷似人之見﹐得無有感於昔人之思乎﹖世嘗以陶靖節之《歸去來》﹑杜工部之《醉時歌》﹑李謫仙之《將進酒》﹑蘇長公之《赤壁賦》﹑歐陽公之《醉翁記》類凡十數﹐被之聲歌﹐按合宮羽。尊俎之間﹐一洗淫哇之習﹐使人心開神怡﹐信可樂也。而酒酣耳熱﹐往往歌與聽者交倦﹐故前輩爲之隱括﹐稍入腔調。如《歸去來》之爲﹝哨徧﹞﹐《聽穎師琴》爲﹝水調歌﹞﹐《醉翁記》爲﹝瑞鶴仙﹞。掠其語意﹐易繁而簡﹐便於謳吟﹐不惟可以燕寓歡情﹐亦足以想象昔賢之髙致。余酷愛之﹐每輒效顰而忘其醜也。餘暇日閱古詩文﹐擷其華粹。律以樂府﹐時得一二﹐裒而錄之﹐冠以本文﹐目曰《風雅遺音》。是作也﹐婉而成章﹐樂而不淫﹐視世俗之樂﹐固有間矣。豈無子云者出﹐與餘同好﹐當一唱三嘆而有遺味焉。嘉泰壬戌﹐日南至隨庵林正大敬之書。﹝《宋元名家詞》﹞自題長短句後劉克莊春端帖子讓渠儂﹐別有詩餘繼變風。壓盡晚唐人以下﹐托諸小石調之中。蜀公喜柳歌仁廟﹐洛叟譏秦渫上穹。可惜今世同好者﹐樽前憶殺老花翁。﹝《後村大全集》卷三十四﹞湯野孫長短句跋劉克莊孫花翁死﹐世無塡詞手。後有黃孝邁﹐近又有湯野孫﹐惜花翁不及見。此事在人賞好﹐坡﹑谷亟稱少遊﹐而伊川以爲褻瀆﹐莘老以爲放潑。半山惜耆卿謬用其心﹐而範蜀公晚喜柳詞﹐客至輒歌之。余謂坡﹑谷憐才者也。半山﹑伊川﹑莘老衛道者也。蜀公感熙寧﹑元丰多事﹐思至和﹑嘉祐太平者也。今諸公貴人﹐憐才者少﹐衛道者多﹐二君詞𨿽工﹐如世不好何﹖然二君皆約而在下﹐世故憂患不入其心﹐姑以流連光景﹑歌詠太平爲樂﹐安知他日無蜀公輩人擊節賞音乎﹗﹝《適園叢書﹖後村題跋》卷十三﹞翁應星樂府序劉克莊曩余使江左﹐道崇安﹐君袖詩遏余於逆旅。余讀而奇之。訪其家世﹐君曰「浩堂﹐吾兄也。」余嘆息曰「君可爲難弟矣﹗」別去一甲子﹐不與君相聞﹐君忽貽書﹐抄所作長短句三十餘闋寄余。其說亭鄣堡戍間事﹐如荊卿之歌﹑漸離之築也。及爲閨情春怨之語﹐如魯女之嘯﹐文姬之彈也。至於酒酣耳熱﹐憂時憤世之作﹐又如阮籍康衢之哭也。近世惟辛﹑陸二公﹐有此气魄。君其慕藺者歟﹖然長短句當使雪兒囀春鶯輩可歌﹐方是本色。範蜀公晚喜柳詞﹐以爲善形容太平。伊川見小晏「夢魂慣得無拘檢﹐又踏楊花過謝橋」之句﹐笑曰「鬼語也。」噫﹗此老先生亦憐才耶。余謂君當參取柳﹑晏諸人以和其聲﹐不但詞進﹐而君亦自此官達矣。﹝《後村大全集》卷九十七﹞跋劉叔安感秋八詞劉克莊長短句昉於唐﹐盛於本朝﹐余嘗評之﹕耆卿有教坊丁大使意態﹐美成頗偸古句﹐溫李諸人﹐困於扌尋扯﹔近歲放翁﹑稼軒﹐一掃纖艷﹐不事斧鑿﹐髙則髙矣﹐但時時掉書袋﹐要是一癖。叔安劉君落筆妙天下﹐間爲樂府﹐麗不至褻﹐新不犯陳﹐借花卉以發騷人墨客之豪﹐托閨怨以寓放臣逐子之感﹐周柳﹑辛陸之能事﹐庶乎其兼之矣。然詞家有長腔﹑有短闋﹐坡公﹝戚氏﹞等作﹐以長而工也﹔唐人﹝憶秦娥﹞之詞曰「西風殘照﹐漢家陵闕」﹐﹝淸平樂﹞之詞曰「夜夜常畱半被﹐待君魂夢歸來」﹐以短而工也。余見叔安之似坡公者矣﹐未見其似唐人者。叔安當爲余盡發祕藏﹐毋若李衛公兵法﹐妙處不以教人也。﹝《叢書集成初編》一五六九《後村題跋》卷二﹞虛齋樂府自序趙以夫唐以詩鳴者千餘家﹐詞自《花間集》外不多見﹐而慢詞尢不多。我朝太平盛時﹐柳耆卿﹑周美成羨爲新譜﹐諸家又增益之﹐腔調備矣。後之倚其聲者﹐語工則音未必諧﹐音諧則語未必工﹐斯其難也。余平時不敢彊輯﹐友朋間相勉屬和﹐隨輒棄去。奚子偶於故書中得斷稿﹐又於黃玉泉處傳錄數十闋﹐共爲一編。余笑曰﹐文章小技耳﹐況長短句哉﹐今老矣﹐不能爲也。因書其後﹐以志吾過。淳祐己酉中秋﹐芝山老人。﹝《影刊宋金元明本詞》﹞黃孝邁長短句跋劉克莊爲洛學者皆崇性理而抑藝文﹐詞尢藝文之下者也﹐昉於唐而盛於本朝。秦郎「和天也瘦」之句﹐脫換李賀語耳﹐而伊川有褻瀆上穹之誚﹐豈惟伊川哉﹗秀上人罪魯直勸淫﹐馮當世願小晏損才補徳﹐故雅人修士﹐相戒不爲。或曰「魯庵亦爲之﹐何也﹖」余曰﹕議論至聖人而止﹐文字至經而止。「楊柳依依﹐雨雪霏霏」﹐非感時傷物乎﹖「雞棲日夕」﹐「黍離麥秀」﹐非行役弔古乎﹖「熠濯宵行」﹑「首如飛蓬」﹐非閨情別思乎﹖宜魯庵之爲之也。魯庵已矣﹐子孝邁英年﹐妙才超軼﹐詞采溢出﹐天設神授﹐朋儕推獨步﹐耆宿避三舍。酒酣耳熱﹐倚聲而作者﹐殆欲摩劉攺之﹑孫季蕃之壘。今士非黃策子不暇觀﹐不敢習﹐未有能極古今文章變態節奏﹐而得其遺意如君者。昔孔氏欲其子爲周南﹑召南﹐而不欲其面墻﹐他日與人歌而善。必使反之而後和之。蓋君所作﹐原於二南﹐其善者𨿽夫子復出﹐必和之矣。烏得以小詞而廢之乎﹖﹝《適園叢書﹖後村題跋》卷八﹞再題黃孝邁長短句劉克莊十年前曾評君樂章﹐耄矣﹐復睹新腔一卷﹐賦梨花云「一春花下﹐幽恨重重。又愁晴﹐又愁雨﹐又愁風。」水仙花云「自側金卮﹐臨風一笑﹐酒容吹盡。恨東風﹐忙去薰桃染柳﹐不念淡妝人冷。」又云「驚鴻去後﹐輕拋素襪。杏無音信﹐細看止怕﹐蕊仙不肯讓梅花。」俊莫春云「店捨無煙﹐關山有月。梨花滿地﹐二十年好夢不曾圓合。而今老都休矣。」其淸麗﹐叔原﹑方回不能加﹔其綿密﹐﹝左馬右浸右旁﹞﹝左馬右浸右旁﹞秦郎「和天也瘦」之作矣。昔和凝貴顯時﹐稱「曲子相公」﹔韓亻屋抗節唐季﹐猶以《香奩》爲累。推本朝廬陵﹑臨淄二公﹐於髙文大冊之外﹐時出一二﹐存於集者可見也。君他文皆工﹐余恐其爲樂章所掩﹐因以箴之。﹝《適園叢書﹖後村題跋》卷十﹞跋劉瀾樂府劉克莊劉君瀾嘗請方蒙仲序其詩以示余﹐余曰﹕詩當與詩人評之﹐蒙仲文人﹐非詩人﹐安能評詩。今又請余評其詞﹐余謝曰﹕詞當叶律﹐使雪兒春鶯輩可歌﹐不可以气爲色﹐君所作未知叶律否。前輩惟耆卿﹑美成尢工﹐君其往問之。讀余此評者必笑曰﹕君謂蒙仲不能評詩﹐君顧能評詞乎﹖﹝《後村大全集》卷一百零九﹞涼州鼓吹自序柴望《涼州鼓吹》﹐山翁詩餘稿也﹐詩餘以鼓吹名﹐取諧歌曲之律云耳。夫詩可以歌功徳﹑被金石而垂無窮﹐其來尙矣。自蕢桴土鼓﹐泄而韶濩﹔桑間濮上﹐轉而鄭衛﹔玉樹後庭﹐變而霓羽﹔於是亡國之音肆﹐正雅之道熄﹐悲夫﹗詞起於唐而盛於宋﹐宋作尢莫盛於宣靖間﹐美成﹑伯可各自堂奧﹐俱號稱作者。近世姜白石一洗而更之﹐﹝暗香﹞﹑﹝疏影﹞等作﹐當別家數也。大抵詞以雋永委婉爲上﹐組織塗澤次之﹐呼嗥叫嘯抑末也。惟白石詞登髙眺遠﹐慨然感今悼往之趣﹐悠然托物寄興之思﹐殆與古﹝西河﹞﹑﹝桂枝香﹞同風致。視靑樓歌紅窗曲萬萬矣﹐故余不敢望靖康家數﹐白石衣缽或仿佛焉。故以鼓吹名﹐亦以自況云爾﹐幸同志者諒之。宋逋臣柴望識。﹝《彊村叢書》﹞龜峯詞跋陳合長吉﹑忄享夫﹐俱不盡其才而死﹐世人工訶丑好﹐卒然而定﹐自古勛業之士皆然﹐重可哀也已。剛父兄悼其舊作已軼﹐蓋嘗所嚌嚅者﹐惜不及見之。甲辰悖五所齋陳容公儲父。《龜峯詞》﹐有所齋諸兄爲之跋﹐安用復著贅語﹐漫書癸卯冬所作懷舊一絕系於後﹐陳合惟善。﹝《百家詞》﹞。注﹕《龜峯詞》﹐作者陳人傑。胡汲古樂府序林景熙唐人《花間集》﹐不過香奩組織之辭﹐詞家爭幕效之﹐粉澤相髙﹐不知其靡﹐謂樂府體固然也。一見鐵心石腸之士﹐嘩然非笑﹐以爲是不足涉吾地。其習而爲者﹐亦必毀剛毀直﹐然後宛轉合宮商﹐嫵媚中繩尺﹐樂府反爲情性害矣。樂府﹐詩之變也。詩發乎情﹐止乎禮義﹐美化厚俗﹐胥此焉寄﹗豈一變爲樂府﹐乃遽與詩異哉﹖宋秦﹑晁﹑周﹑柳輩﹐各據其壘﹐風流醞藉﹐固亦一洗唐陋﹐而猶未也。荊公《金陵懷古》﹐末語「後庭遺曲」﹐有詩人之諷。裕陵覽東坡月詞﹐至「瓊樓玉宇﹐髙處不勝寒」﹐謂蘇軾終是愛君。由此觀之﹐二公樂府﹐根情性而作者﹐初不異詩也。嚴陵胡君汲古﹐以詩名﹐觀其樂府﹐詩之法度在焉。淸而腴﹐麗而則﹐逸而斂﹐婉而莊。悲涼於殘山剩水﹐豪放於明月淸風﹐酒酣耳熱﹐往往自爲而歌之。所謂樂而不淫﹐哀而不傷﹐一出於詩人禮義之正。然則先王遺澤﹐其獨寄於變風者﹐獨詩也哉﹗﹝《霽山集》卷五﹞玉田詞題辭鄭思肖吾識張循王孫玉田先輩﹐喜其三十年汗漫南北數千里﹐一片空狂懷抱﹐日日化而爲醉。自仰扳姜堯章﹑史邦卿﹑盧蒲江﹑吳夢窗諸名勝﹐互相鼓吹春聲於繁華世界﹐飄飄徵情﹐節節弄拍﹐嘲明月以謔樂﹐賣落花而陪笑。能令後三十年西湖錦繡山水﹐猶生淸響﹐不容半點新愁飛到遊人眉睫之上﹐自生一種歡喜痛快。豈無柔劣少年﹐於萬花叢中﹐喚取新鶯稚蝶﹐羣然飛舞下來﹐爲之賞聽。三外野人所南鄭思肖書於無何有之鄕。﹝《山中白雲詞》龔本﹞玉田詞題辭仇遠讀《山中白雲詞》﹐意度超玄﹐律呂協洽﹐不特可寫靑檀口﹐亦可被歌管薦淸廟﹐方之古人﹐當與百石老仙相鼓吹。世謂詞者詩之塗﹐然詞尢難於詩﹐詞失腔猶詩落韻﹐詩不過四五七言而止﹐詞乃有四聲五音均拍重輕淸濁之別﹐若言順律舛﹐律協言謬﹐俱非本色。或一字未合﹐一句皆廢﹐一句未妥﹐一闋皆不光采﹐信戛戛乎其難。又怪陋邦腐儒﹐窮鄕村叟﹐每以詞爲易事﹐酒邊興豪﹐卽引紙揮筆﹐動以東坡﹑稼軒﹑龍洲自況﹐極其至四字﹝沁園春﹞﹑五字﹝水調﹞﹑七字﹝鷓鴣天﹞﹑﹝步蟾宮﹞﹐拊幾擊缶﹐同聲附和﹐如梵唄﹐如步虛﹐不知宮調爲何物﹐令老伶俊娼﹐面稱好而背竊笑﹐是豈足與言詞哉﹗予幼有此癖﹐老頗知難﹐然已有三數曲流傳朋友間﹐山歌村謠﹐是豈足與叔夏詞比哉。古人有言曰「鉛汞交煉而丹成﹐情景交煉而詞成。」指迷妙訣﹐吾將從叔夏北面而求之。山村居士仇遠。﹝《山中白雲詞》龔本﹞山中白雲詞序鄧牧古所謂歌者﹐詩三百止爾。唐宋間始爲長短句﹐法非古意﹐然數百年來工者幾人﹐美成﹑白石﹐逮今膾炙人口。知者謂麗莫若周﹐賦情或近俚﹔騷莫若姜﹐放意或近率。今玉田張君無二家所短﹐而兼所長﹐「春水」一詞﹐絕唱千古﹐人以「張春水」目之。蓋其父寄閒先生善詞名世﹐君又得之家庭所傳者。中間落落不偶﹐北上燕南﹐畱宿海上﹐憔悴見顏色。至酒酣浩歌﹐不攺王孫公子蘊藉。身外窮達﹐誠不足動其心﹑餒其气與﹖歲庚子相遇東吳﹐示予詞若干首﹐使爲序云。錢唐鄧牧。﹝《西泠詞萃》﹞玉田詞題辭陸文奎「詞」與「辭」字通用﹐《釋文》云「意內而言外也。」意生言﹐言生聲﹐聲生律﹐律生調﹐故曲生焉。。《花間》以前無雜譜﹐秦﹑周以後無雅聲﹐源遠而派別也。西秦玉田張君著《詞源》上下卷﹐推五音之數﹐演六六之譜﹐按月紀節﹐賦情詠物﹐自稱得聲律之學於守齋楊公﹑南溪徐公。淳祐﹑景定間王邸侯館﹐歌舞升平﹐君王處樂﹐不知老之將至﹐梨園白髮﹐氵鼻宮蛾眉﹐餘情哀思﹐聽者淚落。君亦因是棄家﹐客遊無方﹐三十年矣。昔柳河東銘姜祕書﹐閔王孫之故態﹔銘馬淑婦﹐感謳者之新聲﹐言外之意﹐異世誰復知者。覽君詞捲﹐撫幾三嘆。江陰陸文奎。﹝《山中白雲詞》龔本﹞玉田詞跋錢良祐乙卯歲餘以公事畱杭數月﹐而玉田張君來寓錢塘縣之學捨。時主席方子仁﹐始與余交﹐道玉田來所自﹐且憐其才﹐而不知余與玉田交且舊也﹐因相從歡甚。玉田爲況落寞似余﹐其故友處﹝虞﹞伯雨方爲西湖福眞費修主﹐聞之遂挽去。子仁與余買小舟並湖同爲道客﹐伯雨爲設茗具饌盤﹐旋日入而歸。玉田嘗賦﹝臺城路﹞詠歸杭一詞﹐錄此卷後。其詞云「當年不信江湖老﹐如今歲華驚晚。路攺家迷﹐花空蔭落﹐誰識重來劉阮。殊鄕頓遠。甚猶帶羈懷﹐雁淒蛩怨。夢裏忘歸﹐亂浦煙浪片帆轉。閒門休嘆故苑。杖藜遊冶處﹐蕭艾都徧。雨色雲西﹐晴光水北﹐一洗怡然心眼。行行漸懶。快料理幽尋﹐酒瓢詩卷。賴有湖邊﹐時時鷗數點。」﹝《詞源》附錄﹞跋吳激小詞洪邁先公在燕山﹐赴北人張總侍禦家集。出侍兒佐酒﹐中有一人﹐意狀摧抑可憐﹐叩其故﹐乃宣和殿小宮姬也。坐客翰林直學士吳激﹐賦長短句紀之﹐聞者揮涕。其詞曰「南朝千古傷心地﹐還唱後庭花。舊時王謝﹐堂前燕子﹐飛向誰家。恍然相遇﹐仙姿勝雪﹐宮髻堆鴉。江州司馬﹐靑衫濕淚﹐同是天涯。」激字彥髙﹐米元章婿也。﹝《容齋題跋》卷二﹞題閒閒書赤壁賦﹝應是詞﹞後﹝金﹞元好問夏口之戰﹐古今喜稱道之﹐東坡赤壁詞殆戲以周郎自況也。詞才百許字而江山人物無復餘蘊﹐宜其爲樂府絕唱。閒閒公乃以仙語追和之﹐非特詞气放逸﹐絕去翰墨畦徑﹐其字畫亦無愧也。辛亥夏五月﹐以事來太原﹐借宿大悲僧捨﹐田侯秀實出此軸見示。閒閒七十有四﹐以壬辰歲下世﹔今此十二日其諱日也。感念疇昔﹐悵然久之﹐因題其後。赤壁﹐武元眞所畫。門生元某謹書。﹝《遺山先生文集》卷四十﹐四部叢刊初編﹞新軒樂府引﹝金﹞元好問唐歌詞多宮體﹐又皆極力爲之。自東坡一出﹐情性之外﹐不知有文字﹐眞有一洗萬古凡馬空气象。𨿽時作宮體﹐亦豈可以宮體槪之。人有言﹐樂府本不難作﹐從東坡放筆後便難作。此殆以工拙論﹐非知坡者。所以然者﹐詩三百所載小夫賤婦幽憂無聊賴之語﹐時猝爲外物感觸﹐滿心而發﹐肆口而成者爾﹐其初果欲被管弦諧金石﹐經聖人手以與六經並傳乎﹖小夫賤婦且然﹐而謂東坡翰墨遊戲﹐乃求與前人角勝負﹐誤矣。自今觀之﹐東坡聖處﹐非有意於文字之爲工﹐不得不然之爲工也。坡以來﹐山谷﹑晁無咎﹑陳去非﹑辛幼安諸公俱以歌詞取稱﹐吟詠情性﹐畱連光景﹐淸壯頓挫﹐能起人妙思。亦有語意拙直﹐不自緣飾﹐因病成妍者﹐皆自坡發之。近歲新軒張勝予亦東坡發之者歟。新軒三世遼宰相家﹐從少日滑稽玩世﹐兩坡二棗﹐所謂入其室而啖其炙者﹐故多喜而謔之之辭﹐及隨計兩都作霸諸彥。時命不偶﹐十得補掾中臺。時南狩已久﹐日薄西山﹐民風國勢﹐有可爲太息而流涕者﹐故又多憤而吐之之辭。予與新軒臭味旣同﹐而相得甚歡﹐或別之久而去之遠﹐取其歌詞讀之﹐未嘗不灑然而笑﹐慨焉以嘆﹐沈思而遠望﹐郁搖而行歌﹐以爲玉川子嘗孟諫議貢余新茶至四盌發輕汗時﹐平生不平事盡向毛孔散﹐眞有此理。退之聽穎師琴云﹕呢呢兒女語﹐恩怨相爾汝。忽然變軒昂﹐勇士赴敵場。吾恐穎師不足以當之。予旣以此論新軒﹐因說向屋梁子﹐屋梁子不悅曰﹕麟角﹑蘭畹﹑尊前﹑花間等集﹐傳播里巷﹐子婦母女交口﹐教授﹐淫言媟語﹐深入骨髓﹐牢不可去﹐久而語﹝與﹞之俱化。浮屠家謂筆墨勸淫﹐當下犁舌之獄﹐自知是巧﹐不知是業。陳后山追悔少作﹐至以語業命題﹐吾子不知耶﹖離騷之悲回風﹑惜往日﹐評者且以露才揚己﹑怨懟沈江少之﹐若孤憤﹑四愁﹑七哀﹑九悼﹑絕命之辭﹐窮愁志自憐賦﹐使樂天知命者見之﹐又當置之何地耶﹖治亂﹐時也﹐遇不遇﹐命也。衡門之下﹐自有成樂﹐而長歌之哀﹐甚於痛哭﹐安知憤而吐之者﹐非呼天稱屈耶﹖世方以此病吾子﹐子又以及新軒﹐其何以自解﹖予謂屋梁子言﹐子頗記謝東山對右軍哀樂語乎﹖年在桑楡﹐正賴絲竹陶寫﹐但恐兒輩覺﹐損此歡樂趣耳。東山似不應道此語﹐果使兒輩覺﹐老子樂趣遂少減耶﹖君且道如詩仙王南云所說大美年賣珠樓前風物﹐彼打硬頭陀與長三者三禮﹐何嘗夢見。在歲早寅十月望日﹐河東元某題。﹝《遺山先生文集》卷三十六﹐四部叢刊初編本﹞遺山自題樂府引﹝金﹞元好問世所傳樂府多矣﹐如山谷漁父詞﹕「靑篛笠前無限事﹐綠蓑衣底一時休﹐斜風細雨轉船頭。」陳去非懷舊云「憶昔午橋橋下飲﹐坐中都是豪英﹔長溝流月去無聲﹐杏花疏影裏﹐吹笛到天明。三十年來成一夢﹐此身𨿽在堪驚。閒登髙閣賞新晴﹐古今多少事﹐漁唱起三更。」又云「髙詠楚辭酬午日﹐天涯節序匆匆。橊花不似舞裙紅﹐無人知此意﹐歌罷滿簾風。萬事一身傷老矣﹐戎葵凝笑墻東。酒杯深淺去年同﹐試澆橋下水﹐今夕到湘中。」如此等類﹐詩家謂之言外句。含咀之久﹐不傳之妙隱然眉睫間﹐惟具眼者乃能賞之。古今之人﹐莫不飲食﹐鮮能知味。譬之羸﹝左牛右字﹞老羝﹐千煮百煉﹐椒桂之香逆於人鼻﹐然一吮之後﹐敗絮滿口﹐或厭而吐之矣。必若金頭大鵝﹐鹽養之再宿﹐使一老奚知火候者烹之﹐膚黃肪白﹐愈嚼而味愈出﹐乃可言其雋永耳。歲甲午﹐予所錄《遺山新樂府》成﹐客有謂予者云「子故言宋人詩大槪不及唐﹐而樂府歌詞過之﹐此論殊然。樂府以來﹐東坡爲第一﹐以後便到辛稼軒﹐此論亦然。東坡﹑稼軒卽不論﹐且問遺山得意時﹐自視秦﹑晁﹑賀﹑晏諸人爲何如﹖」予大笑﹐拊客背云「那知許事﹐且﹝左口右敢﹞蛤﹝虫利﹞。」客亦笑而去。十月五日﹐太原元好問裕之題。﹝《彊村叢書》﹞樂府雅詞引曾忄造余所藏名公長短句﹐裒合成篇﹐或後或先﹐非有詮次。多是一家﹐難分優劣。涉諧謔則去之﹐名曰《樂府雅詞》。九重傳出﹐以冠於篇首﹐諸公轉踏次之。歐公一代儒宗﹐風流自命﹐詞章幼眇﹐世所矜式。當時小人或作艷曲﹐謬爲公詞﹐今悉刪除。凡三十有四家﹐𨿽女流亦不廢。此外又有百餘闋﹐平日臉炙人口﹐咸不知姓名﹐則類於卷末﹐以俟詢訪﹐標目拾遺云。紹興丙寅上元日﹐溫陵曾忄造引。﹝《詞學叢書》﹞梅苑序黃大輿自瓊林﹑琪樹﹑瑤華﹑綠萼之異不列於人間﹐目所常玩﹐如予東園之梅﹐可以首眾芳矣。若夫呈研月夕﹐奪霜雪之鮮﹔吐嗅風晨﹐聚椒蘭之酷﹐情涯殆絕﹐鑑賞斯在。莫不抽毫遣滯﹐劈采舒聚﹐召楚云以興歌﹐命燕玉以按節。然則《妝臺》之篇﹐《賓筵》之章﹐可得而述焉。己酉之冬﹐予抱疾山陽﹐三徑掃迹﹐所居齋前更植梅一株﹐晦朔未逾﹐略已粲然。於是錄唐以來詞人才士之作以爲齋居之玩。目之曰《梅苑》者﹐詩人之義﹐托物取興。屈原制騷﹐盛列芳艸﹐今之所錄﹐蓋同一揆。聊書卷目﹐以貽好事云。岷山耦耕黃大輿載萬序。﹝《梅苑》﹞花庵絕妙詞選序黃升長短句始於唐﹐盛於宋。唐詞具載《花間集》﹐宋詞多見於曾端伯所編。而《復雅》一集﹐又兼采唐宋﹐迄於宣和之季﹐凡四千三百餘首﹐吁亦備矣。況中興以來﹐作者繼出﹐及乎近世﹐人各有詞﹐詞各有體﹐知之而未見﹐見之而未盡者﹐不勝算也。暇日裒集﹐得數百家﹐名之曰《絕妙詞選》。佳詞豈能盡錄﹐亦嘗鼎一臠而已﹔然其勝麗如遊金﹑張之堂﹐妖冶如攬嬙﹑施之祛﹐悲壯如三閭﹐豪俊如五陵﹐花前月底﹐舉杯淸唱﹐合以紫簫﹐節以紅牙﹐飄飄然作騎鶴揚州之想﹐信可樂也﹗親友劉誠甫謀刊諸梓﹐傳之好事者﹐此意善矣。又錄予舊作數十首附於後﹐不無珠玉在側之愧﹐有愛我者﹐其爲刪之。淳祐己酉百五﹐玉林。﹝《詞苑英華》﹞花庵詞選序胡徳方古樂府不作﹐而後長短句出焉。我朝鉅公勝士﹐娛戲文章﹐亦多及此﹐然散在諸集﹐未易徧窺。玉林此選﹐博觀約取﹐發妙音於眾樂並奏之際﹐出至珍於萬寶畢陳之中﹐使人得一編可以盡見詞家之奇﹐厥功不亦茂乎﹖玉林早棄科舉﹐雅意讀書﹐間從吟詠自適。閣學受齋遊公嘗稱其詩爲晴空冰柱﹐閩帥秋房樓公聞其與魏菊莊爲友﹐並以泉石淸土目之。其人如此﹐其詞選可知矣。淳祐己酉上巳﹐前進士胡徳方季直序。﹝《詞苑英華》﹞復雅歌詞序﹝魚同﹞陽居士孟子嘗謂﹕「今之樂猶古之樂。」論者以爲﹕今之樂﹐鄭﹑衛之音也﹐烏可與《韶》《夏》《濩》《武》比哉﹖孟子之言﹐不得無過﹗此說非也。《詩》三百五篇﹐商﹑周之歌詞也﹐其言止乎禮義﹐聖人刪取以爲經。周衰﹐鄭﹑衛之音作﹐詩之聲律廢矣。漢興﹐制氏猶傳其鏗鏘。至元﹑成間﹐倡樂大盛﹐貴戚﹑五侯﹑定陵﹑髙平外戚之家﹐淫侈過度﹐至與人主爭女樂﹐而制氏所傳﹐遂泯絕無聞矣。《文選》所載樂府詩﹐《晉志》所載《碭石》等篇﹐古樂府所載其名三百﹐秦漢以下之歌詞也。其源出於鄭﹑衛﹐蓋一時文人有所感發﹐隨世俗容態而有所作也。』其意趣格力﹐猶以近古而髙健。更五胡之亂﹐北方分裂﹐元魏﹑髙齊﹑宇文氏之國﹐咸以戎狄彊種﹐雄據中夏﹐故其謳謠﹐淆糅華夷﹐焦殺急促﹐鄙俚俗下﹐無復節奏﹐而古樂府之聲律不傳。周武帝時﹐龜玆琵琶工蘇祗婆者﹐始言七均﹔牛洪﹑鄭譯因而演之﹐八十四調﹐始見萌芽。唐張文收﹑祖孝孫討論郊廟之歌﹐其數於是乎大備。迄於開元﹑天寶間﹐君臣相與爲淫樂﹐而明宗猶溺於夷音﹔天下薰然成俗。於是才士始依樂工拍但之聲﹐被之以辭﹐句之長短﹐各隨曲度﹐而愈失古之「聲依永」之理也。溫﹑李之徒﹐率然抒一時情致﹐流爲淫艷猥褻不可聞之語。吾宋之興﹐宗工巨儒﹐文力妙天下者﹐猶祖其遺風﹐蕩而不知所止。脫於芒端﹐而四方傳唱﹐敏若風雨﹐人人歆艷咀味﹐尊於朋遊尊俎之間﹐以是爲相樂也。其韞騷雅之趣者﹐百一二而已。以古推今﹐更千數百歲﹐其聲律亦必亡無疑。屬靖康之變﹐天下不聞和樂之音者﹐一十有六年。紹興壬戌。誕敷詔音﹐弛天下樂禁。黎民歡﹝扌卞﹞﹐始知有生之快。謳歌載道﹐遂爲化國。由是知孟子以「今樂猶古樂」之言﹐不妄矣。﹝祝穆《新編古今事文類聚》續集卷二十四﹞

