

欽定四庫全書

集部五

學言詩稿

別集類四【元】

提要

【臣】等謹案學言詩稿六卷元吳當撰當字伯尙崇仁人澄之孫也以防授萬億四庫照磨薦爲國子助教預修宋遼金三史除翰林修撰累遷直學士江南兵起拜江西肅政亷放使左遷撫州路總管旋罷歸後復擢江西行省參知政事未上官而陳友諒已陷江西遂遁迹不出友諒遣人召之當以堅臥以死自誓舁載送江州拘畱一年終不屈友諒滅乃免洪武初復廹致之見太祖長揖不拜竟得放歸隠居吉水之谷坪完節以終所著有周禮纂言今已佚惟此集存原本九卷明崇仁知縣新安葉良貴所刋此本六卷則

國朝臨川李紱重刋所並也澄子元代致位通顯號曰太儒然實宋咸淳鄕貢士出處之間猶不免責備於賢者當不受僣竊之辟則髙於張憲諸人乃天下已定仍不降禮於萬乘尢在楊維楨諸人上蓋死生久付之度外其不爲謝枋得者特天幸耳有元遺老當其最矯矯乎其詩風格遒健忠義之气凜然如生亦元季之翹楚顧嗣立元百家詩僅摭甘潯陽舟中詩三首送樊秀才詩一首附澄艸廬集末其殆未見此本歟乾隆四十三年五月恭校上

總纂官【臣】紀昀【臣】陸錫熊【臣】孫士毅

總校

官

【臣】陸

費墀

欽定四庫全書

學言稿卷一

元吳當撰

四言詩

明良詩

禦史明良賜都稜特穆爾開府爲字乃東平文忠王拜珠丞相之子忠宣王安丞相之孫也

於赫皇祖肇基朔土惟時忠襄實佐神武

天戈攸指罔不率俾忠武之才雄特瑰偉

逮乎忠宣相我世皇式開治平統一萬方

猗與文忠禮樂是式克贊英廟以匡以翼

碩碩元勲後先四王維君之明維臣之良

侃侃開府尙徳象賢承厥父祖佛時仔肩

惟皇之念翰墨是錫倅爾嘉名休光有奕

云漢於昭發耀天藻垂羙無疆永以爲珤

翼翼厥明終始典學陳善責難世臣攸托

以道事君汝翼汝爲股肱左右庶底緝熙

明良之逢有典有則世篤忠貞式報天徳

右十一章章四句

恆徳齋爲開府明良公作

於穆天命恆久不已往禪來續與道爲體

惟聖有徳率性之常不二不雜悠久無疆

君子是則勉勉不息終始弗渝夙夜無斁

赫赫元勲昔佐皇祖配徳惟一永錫祚

侃侃聞孫靖共在位式謹爾常以贊天子

佩舃雍雍退食自公肅愼齋居用省厥躬

協於克一責難將美徵其化成萬國咸理

惟巽而動勿承以羞億萬斯年於昭匹休

右八章章四句

極髙明亭詩爲曽以敬作

春木載榮朝陽孔曦悠悠白雲華蓋之西

爰有新亭翼翼中峙式究爾寕君子攸止

其止維何朝莫歌道其問學弗辟弗頗

斯道之著皎焉日星發育峻極斂之靈扃

彌綸六合絕寥廓周知旁行卓彼先覺

如俯層臺洞視靡遺如持懸鑑罔有蔽虧

知崇效天禮卑法地成性之存內外交致

萬物畢偹一貫斯全參乎有惟思也是傳

予忝承學子實名裔自顧無聞只用生愧

惟博反約實基三省敢曰尙友願以自警

右十章章四句

慶原堂詩爲萍鄕劉氏作

惟楚萍鄕邑裏有堂繄昔劉氏肇基於唐

雄虎之臺鬱鬱丘土其伏未耀本幹深固

子孫多賢冠佩蟬聫積善儲和溯流而源

福慶之實旣堅旣栗靈芝毓秀於室

歷宋而元流慶未已袒免同居表徳閭裏

山冡之遷有霆有雷尙復多祉源源其來

奕奕君子實居後麓旣休旣寜以踵芳躅

繩繩厥承忠厚之教庶其紹之以食斯報

太史有記邦人足徵式朂來嗣勒詩爾楹

右九章章四句

咸陽王功徳詩

在昔皇祖有赫神武維忠宣王傑出西土

佐命而興來受圭組憲宗伐蜀往補戎伍

於穆世皇天戈載揚親拔雲南用逷蠻方

滇之宗臣乃悖紀綱復叛不順襲盜以狂

天子曰嘻孰稱予使爰命忠惠以綏以撫

諭之防信滌汝煩苦簡節疏目咸得理所

廼疆廼理奠爾城邑市有居貨屋有陶甓

我田我池秔稌黍稷訓厥士女污俗斯革

旣庶旣富建學立敎籩豆鼓鐘於樂孔廟

詩書歌弦孰則孰效折其狂猘篤爾忠孝

步不出國侯幽侯深部曲聫繹干戈若林

久而彌孚向義駸駸錫貢無已大賂南金

天祚皇國克生偉人歷年孔多以福逺民

逺民之安克順克正惟王之賢天子之聖

元臣云亡逺民孔哀風馬云車曷往曷來

新廟旣作執事有恪王其享玆用配諸葛

錫爵啟封皇則悼之嗣徳象賢天實報之

詵詵孫子有引無替太史作詩式昭永世

右十八章章四句

性樂堂詩

繄厥成性浩然其天靈明洞徹溥博淵泉萬物畢偹眾善具全反身而誠樂莫大焉

惟爾學者夙夜有恪循端致曲實充實擴昭玆本善以踵先覺觀其防通亦底克樂

翼翼髙堂攸介攸寜天光丕容匪間顯防灼之當爲勇往是程其則不逺勒詩在楹

右三章章八句

集義齋詩爲太行髙氏作

瞻彼嘉木太行之陰盤盤幽谷侃侃素心

緬焉興懷古道是式惟心之宜至當有則

我其擴之制事不違用達萬變審乎先防

灼知勇爲廼積廼充無間微顯集於厥躬

浩然之生實匪助長天地之塞吾體同量

肅爾齋居永端於初必有事焉昭昭聖謨

右六章章四句

致亭詩

致亭大宗伯兗人王公之所搆也公字致道又以致名其亭大夫君子咸取古訓繹其義辭旣悉矣予不得襲言焉故賦以美之且自朂也

瞻彼繹山緜緜其麓爰有君子樂爾貞卜有倬斯亭防此嘉木悠悠永歌衍衍春服

先民有覺昧玆寡聞我其致之匪學曷惇問辧言析反思其存煥若融徹大明初暾

顧瞻周行邈奚緒曷其致之惟聖有矩我車旣堅我馬孔阜無逺弗至式谷爾禦

潏彼川流晝夜斯逝遡遡無端原原無已於惟緝熙不雜不二我是用希夙夜敬止

旣種旣耨廩積孔殷旣狩旣獵鼎餗具陳秩秩大猷俛焉日新朂爾尙友予亦何人

右五章章八句

修省齋詩

惟皇降衷弗忚弗虧習逺情肆始淪以隳

有卓君子勵行自修夙夜惕若反躬是求

孰去孰存惟日內省百鏬勿遺靡伺靡騁

修省之始尢愼在獨勇絕其萌庶制爾欲

於赫斯臨昭昭幽深毋苟自欺其敢弗欽

矧玆眀威曷敢戱豫戰兢自持主一無二

燕居觀象恆若洊雷益愼益戒萬善具來

審之靡疚式底於完信立願達克承克安

吾儕小人貪欲內錮甘心物欲有寐有寤

爲之由己曷自暴棄嗚呼靈臺幸朂爾志

右十章章四句

壽寜堂詩爲冀寜耿氏作

於昭秉彜有本有支立愛惟親萬善是基

衎衎令子報徳慈母菀玆堂構有翼其宇

魚軒戾止兄弟具在執禮循循百福攸介

防甘孔時春酒載筵天錫純嘏眉壽永年

哺烏在林遺我好音起處攸寜式慰母心

琴瑟靜好以雅以南式歌且舞朱衣華簪

旣曰壽只實在寜只夙夜凊溫庶其敬止

惇孝移忠永錫不匱矢詩孔揚以朂來裔

右八章章四句

學言稿卷一

欽定四庫全書

學言稿卷二

元吳當撰

五言古詩

四月朔都門別友

昨日送春歸今朝送君去君去防時來春歸向何處都門栁千行晴空正飛絮只恐尊酒空離情無據

拂云堂

修竹臨緑水髙堂散淸陰猗猗嵗寒操皎皎君子心不承春陽媚已覺秋露深仰止云漢上髙節愼所任

鳳岡隠居

鳯凰千仭岡中有隠者廬流水繞屋下靑山當座隅鄰曲不在多聊可共耕鋤種菊秋露重斸花春雨餘松下揮鳴弦涼風滿庭除振衣紅塵表濯纓淸水渠虛名果何益此樂將焉如伊人同姓行矣巾吾車

送劉山人逺逰

初夏風日淸芳華盡披委蕭蕭野人居緑樹淨如洗防陰在庭戶晴雲隔紙劉君負絕藝幽討亦戾止平生一緉屐歷歷防千里南袖嶺嶠煙東拂扶桑水空齋坐終日論議頗亹亹言立罔迷眞浩瀚況無已羣流防一原眾轍不殊軌昆侖倚西極黃河走其底嵩華與恆岱鬱鬱土中峙休气蓄靈光自惜伯玉址結交燕趙豪躍馬長楊裏堂堂百年身玆逰更奇偉酌酒澆壯懷奮步從此始

送曽衝衍自甥館歸省

慨我林壑姿髙思淩雲煙淸秋到城邑兼旬得畱連耆舊頗凋謝新知多少年曽君金川彥冑本蟬聫華婣照髙閱玉樹來鸞鵷自小涉書史已能綴詩篇相值闤闠間被服華且鮮間亦能我卽辭气自溫妍而翁富文學傳家有淵源十年不相見使我心悁悁奇骨出名駒風采固超然爾邑危處士其人萟且賢詞髙連城價字重靑瑤鐫汝能早入室累嵗相周旋吾聞古人學忠信蓋所先彜倫本日用昭著無幽本幹旣有立華實自芬蕃願言勤孝弟餘力及藝文友道貴責善我歌匪虛言

同諸彥泛舟逰

移舟蕩緑水櫂擊來淸風山樹接天碧汀花向日紅圭璋益良朋羣簪得相從窈窕楊栁外逶迆墟裏東微雨灑芳郊流水度晴虹漁歌日暮起淸響紫煙中

九日江樓分韻賦采字

江上秋風多客裏時序攺嘉菊空滿目幽香爲誰采江樓對西山物防頗瀟灑山云寒冉冉汀樹晴藹藹何以慰今朝濁醪向鄰買野饌在盤飡棃栗雜醯醢睠玆二三友被服盛蘭茝舉琖送飛鴻翩翩望滄海

賦靈碧石山子

捲石重拱璧致之果何從隠幾當翠微娟娟秀芙蓉艮嶽霧溫香鑪紫煙重五老不可見令我憶鼇峯

送吾安之令渤海縣

奉詔出髙闕驅車向長河長河正奔崩大野仍橫戈宵衣動深憂頻嵗秋無禾今君宰渤海敷政當如何上以暢皇惠下以拯民屙淸宮執道要直气排洄波東郊散壺榼月戶鳴機梭境內雞犬靜壠頭牛馬多逰人若云環窶室皆春和遄歸贊天緯報最無蹉跎

汪氏桃谿先業

種桃作春華插栁被澗阿飛梁度窈窕峭壁纏煙蘿逰息各有地簡編足吟哦宜有遁世者看云時一過先廬倚丘墳嵗晏傷如何

送丑時中安陸知府

烝庶日凋敝久貽宵旰憂中原有鬭格陋室仍誅求又聞大河奔無復桑田收羣情自嗸嗸時論空悠悠下詔選朝士傳聲典方州及玆數年來令牧頗淸修皇帝威信布膏澤亦下流用副民社寄庶答廊廟謀君才已歷試儒術素所優寒露承冰壺黃鐘播天球楚郢古名邦防市接車舟人多尙逰販野有良田疇坐令書牒稀行見瘡痍瘳香凝棨防靜雨洽桑麻稠問俗在撫摩敷政尙懷柔三年屢丰穰五袴成歌謳最書舉勞績歸來奏宸旒

送李伯微山東亷使賦華不注峯

華峯秀亭亭縹緲風雨防湖光納空翠元气蓄防昧云來泰山顚日出方丈外孤根奠地軸萬木動天籟危攀望不極髙致君應最使節無滯畱都人仰旌斾

送趙大本西臺禦史得一字

關陜古雄都四塞若天室聖人物土貢沃壤稱第一皇威極西郵聲敎無逺暱崇臺攬紀綱郡國底寜謐趙君金閨彥楚楚冰玉質出身翰墨場已執太史筆朝峩惠文冠夕防長亭馹弭節都門道供帳集簮韠朔風吹秦隴嶽色寒崒嵂涇渭揚濁淸河水相蕩潏皇皇霜簡動肅肅綉衣出丈夫報國心重在理仁術矧玆聖明時布衣靡闕失胡爲守牧往往敗繩律饑渇劇飫饕民隠詎遑卹豈無循良才眾醜成妬嫉遂令白黒撓懲勸恆過實周詢待摩撫伺察到微宻於焉振風采勿使廢彀率遄歸報明廷煙栁動春日

西嶼書堂

髙堂在西嶼積水宜淸秋飛梁接廣衍松竹何翛翛艸色洲渚淨書聲庭戶幽美人水蒼佩公子木蘭舟及玆且容與樂哉以忘憂

橫州新城

守國設險阨由來固金湯天下已一家四海無封疆邊夷失摩撫虛邑奔豺狼橫州兩江上妖氛日相望烈烈四野焚哀哀萬民瘡倪君列半刺爲政古循良及玆幸輯睦庶以安蒼黃兵威尙形勢邦本資隄防版築不辭勞恩波浩難量神功實天相良甓發地蔵遂令千年間集此百雉彊坐見云鳥陴居然山水鄕嵳峩超樓櫓迢逓蟠池隍落日笳鼓壯寒風旌斾揚防區表井裏公館臨康荘藹藹聞士譽熙熙浹時康從玆愼備禦奚用多闘傷長松在澗底至寶委道傍鸞棲自枳棘鵷路空翺翔誰持太史書爲貢白玉堂

謝靈運小像

達人不偶俗窮乃托遐蹤海上采石華山頭接雲松曠情淩霄外長笑紫煙重白駒不可縶矯若人中龍世詖道已微君子固有窮多才竟爲累寡立復誰從淒涼貝錦詩千載仍忡忡

蘭石竹樹圖

光風被叢蘭秀气何綢繆竹樹露已深蕭蕭苔石幽亦有紉佩者襭芳在中洲含情欲誰寄湘水何悠悠

淵明圖

窈窕墟裏煙﨑嶇撫遐蹤松菊在三徑歸來事春農乘化樂天命千古垂髙風

菊泉軒

種菊秋水上泉甘花更妍掇英挹朝露牽蘿媚淸漣衡門幽且閒淪迹托貞堅濁酒有深趣樂哉以忘年

送立道

淸笳動城闕落葉響空井覊客增逺懷防霜集寒景依依塞鴻度杳杳江路永昨夜夢滄洲朝來理煙艇

送無悅上人歸髙句驪

折蘆渡海水諸方記遐蹤東窮防稽嶺南登祝融峯赤城霞綺多香鑪紫煙重平生防緉屐伴此九節笻昨者來闕下祗園憶相逢燕坐永夜燈翻經淸曙鐘一徹了空寂眞際何從容法雲散天華珠光起神龍上人旣東歸正法信有宗亦欲乘桴行同心幸相從

雲林圖

吾邦宅衝奧盤礡元气防嵳峩臨川山遐眺八極外日月有耿光萬象破防昧雲林隔滄洲秀色翼華蓋巖桂芳未歇靑霞宜有待願息軒冕防睠玆嵗年攺

寄題周煉師雲臺眞館

亭亭雲臺山重阜隠深廓神宮辟龍虎秀色今緜邈眞館依靑林澗水傍虛閣種竹春霧重刋松晴雪落髙敞自無爲幽曠各有托時見白雲閒爲雨出城郭豈知有道者元化在機握相從赤松逰不爲慕靈藥愧我煩世慮睠然仰防漠考槃防自引隨遇有眞樂園綺如可期共爾戒歸鶴

賦謙齋

爲山郁穹窿廼處厚地中君子有令徳遜志息微躬種菊春雨洽紉蘭秋露濃齋居玩易象素履愼初終

賦淵明歸來圖送致仕者

蒼蒼廬山陽渺渺彭蠡東依依柴桑裏矯矯靖節翁聊爲三徑資出古縣中折腰未爲辱自睠菊與松幡然賦歸來髙眠北風素琴旣無弦尊酒亦屢空籃輿入淨社植杖隨春農逍遙有眞樂疇防繼其蹤君生千載後出處愼初終解印返故山棲此環堵宮作圖勵薄俗相與傳無窮

送胡宗悅官長沙

五夜霜露集秋風起城頭出門送行客對酒總離憂紅樹接郊甸白蘋滿汀洲南望長沙雲湘水寒悠悠

委羽山潘氏隠居

天臺防千仞秀色浮蒼穹下有委羽山迢迢赤城東晴湍激飛瀑靈鵲巢長松睠彼遺世士誅茅白雲通築室倚飛霞開軒待淸風種菊充餱糧挿槿當垣墉孤髙性所玩夷曠思無窮擊壤節酣歌據石撫絲桐迕俗幸無累寡欲不期丰誰刋蔣詡逕庶躡羊求蹤予將息塵鞍賞心冀防同

髙氏新構大行書院

嵳峩大行東陵麓正延廣池河發芳滋耕鑿樂膏壤之子愼素履義路思獨往宮宅幽貞神宇肅敞空翠在庭戶嘉木日以長薦豆不違矩奠席歘來享童冠列春服歌弦發淸響古學貴得師景行屬髙仰車馬逺可致山水良足賞焉得掛朝衣爲爾息塵鞅

琴鶴雙淸亭【並序】

馬君九霄作亭豫章城居之東北隅以貯琴書其祖禦史大夫覃國公始居於斯及今仕扵斯者三世矣覃國貴而防貧太常易名淸獻與宋賢趙公同諡淸獻凡仕所至惟琴鶴相隨九霄遂以琴鶴雙淸名亭云

結亭絕囂塵窈窕北堂東新竹雨滿林老樹云半空開軒納歸鶴據石理絲桐昔賢尙髙潔以此隨行蹤爾祖罄遐思堅貞副深衷錫諡旣有尙素心諒防同水木托本源芳潤信無窮大雅繼宏響遺書滿庭中工歌贊前勛述徳寜有終何時戒仙馭撫席聆仙風

送桂道士

桂子懷武夷翩翩向東粵褰云采石華著屐踏海月我昔畱豫章爾祖尢淸狂髙居太古樓呼酒時飛觴一別上京國屢獻匡時防桃李漫成蹊秋風攺顏色持節擁貔貅干戈徧南州誓將掃氛祲少紓黃屋憂流云翳太淸謫宦向江城憶聴西山雨對酒寫離情羨子神仙器去擊滄浪枻不辭行路難獨鶴思淩厲靑山九曲溪每曲可幽棲日暮棹歌裏劍光起虹霓仰挹浮丘袂頫流賈生涕眞隠倘相逢爲述煙霞志

叢桂軒九日書懷

桂樹得秋雨淸芬散餘葩嘉節百感集寒菊不見花塵爵幸未虛鄕山久無家悠悠任天運兀兀展物華仲尼不復夢夷齊何怨嗟豈無西山薇亦有東陵瓜貞心諒誰同良友各天涯張鶱使絕域防駕尋河槎陶潛願躬耕早命歸田車我獨傷局促愛玆絕紛嘩方期煮白石對君引流霞

燈夕

千山動殘寒萬里有積雪云影互往還江光乍明滅居人燈火寂城堞笳鼓歇憂端感時序取酒消憤結送李黼修譔以旱請禱代祀嵩衡淮海

帝命修羣祀天香播八埏春秋王正月歷數史逾年云漢憂時切皇華遣使賢鰲頭金榜客鶴背玉堂仙授節來三殿傳宣下九天百年周禮樂萬國禹山川冠冕移班序車書際幅員淮流桐栢導嶽影外方連望秩嚴稽典相誠逺致防過家娛采服聚徳煥奎躔紫气浮燕薊靑郊接澗瀍雜花旍茷茷芳艸馬翩翩魚佩橫雕玉鮫綃細織涎暮云低楚樹春水漲吳舡瀚海飛龍外衡陽落鴈邊祠官羅鼎爼庭石麗牲牷降祼先眀齊登歌間宿縣合蕭馨黍稷沈璧達淵泉圭幣黃金借文章琬琰鐫幽靈瞻肹向純嘏錫綿延麻麥千郊雨歌萬里煙底今民物阜無復嵗時愆問俗禆皇政封章進禦筵大夫勤奉職汗竹紀長篇

天歷初元京師之變大興軍旅中外皇皇遄聞順附誅放姦臣朝廷淸眀海宇寜一皇帝神聖郊天告廟躬行典禮酧功報力恩澤周溥大宥滌濯仁施滂沛百官稱慶賔筵秩秩進賢去邪皆繇睿斷太平之運適符扵今艸野愚臣謹摭所聞著爲歌詠以稱述盛徳愧辭語蕪譾不足備太史之采傳示久逺云爾共八十韻

社禝初聞變朝廷欲托孤羣情迎代邸至徳辟勾吳大業中興主方輿混一圖威聲通海岱神采動江湖郵傳三千里舟車百萬夫共知尊帝統猶或竊兵符政體蕭曹輔權綱耿賈扶天機開武略相國發雄謨未足煩防刃惟宜破大軱先鋒初出鋭全陣已摧枯義正師無敵城降戒不屠乾坤司化育民物盡昭蘇頌禱千官集朝宗萬國孚勲庸榮閥閱社土賜茅蒩隠惻綸音切優嘉寵數殊酬功頒府蔵憐死卹妻孥始覺埃坌靜遄聞沛澤敷近圻仍給復內郡悉蠲租宥自深仁施情矜舊染洿防徵隨剗滌縲絏遽懽呼玉燭調蒼律陽和轉碧蕪祥開山出甕瑞應火流烏防合寜非數休禎信不誣淳風還揖讓彛訓協都兪公器巖廊備卿材柱石須合袪登衮衮覽徳下於於裹甲寜論武防書半用儒步聫靑瑣闥坐列錦氍毹金馬天門邃銅駝禦路迂考耆視禘礿報事享郊雩牢醴周彜鼎粢盛夏璉瑚祀皆稽典禮誠豈薦潢污宗社金爲室庭碑玉琢趺樂縣通夕展扆席鄕南鋪舞羽虞韶奏包茅楚匭輸祼將流秬鬯篋實瘞璜瑜拜俯冠裳肅周旋組綬紆嘉生光宇宙純嘏接方隅使者香奩出祠官驛騎䢐兆壇尊嶽瀆列畤及豳鄜治卽陰陽正時應水旱無紛紜修貢篚容易棄關繻價重連城璧雄誇照乘珠祥麟郊藪獸神駿渥窪駒航海期王防通城樂賜酺異材徵楚晉良鍜產錕鋙戶版三年計農田九谷需經邦平賦斂充府別精粗勢邁唐中葉功髙漢兩都皇猷垂後則祖憲重前模接迹風雲防迎防雨露衢春旂標禁衛曉箭逓宮壺班序崇鴛鷺華裾賤貉防閣中羣玉署殿外執金吾饌啟黃羊圈香浮白獸鑪宮腰齊窈窕官甕雜醍醐鮮膾銀絲脆駝峯翠釡腴芳饈調芍藥珍鼎薦淳毋優戱停絲竹殊音備越胡栁塘朝瀲灔花塢夕糢糊酬酢頻傾倒綢繆極燕娛時方登俊乂人自屏姦諛濟濟星辰履茫茫造化樞詞場尊賈馬藝苑薄楊盧大雅風仍朴羣黎俗不渝棲巖思矯首報國誓捐軀丕顯傳千載重光耀八區封功登泰華銘刻到衡巫可謂巍巍矣眞防鬱鬱乎丘園思孔孟耕釣慕唐虞立徳期深造從心矩弗逾承家思紹述篤學謹須臾忠欲繩芳躅身惟養碩膚簡編時講受菽水日懽愉气郁丰城劍風畱渤海桴夕歌樵澗谷晨耒稼泥塗不效微生直難從荷蕢逋陳詩堪作頌擬賦漫操觚眾已趨時進吾猶待價沽攄忠遭盛際諏吉奮長途

予有京師之役十月三日諸君子祖餞章江門行舟阻南徵軍士未發對景書懷以答厚意

城郭寒空舟航晚防移故人從此別對酒忍相離漠漠孤燈逺依依去棹遲碧天新月夕紅樹亂雲時燈火漁家市鉦鐃虎士旗近聞炎海變頗覺羽書馳云鳥初成陣戈船不失期萬方眞混一獨立尙愚癡不殺遵神武深仁仰聖慈朝廷方有道雨露自無私歷數千年防冠裳萬國儀元勲𨿽若蝟道脈僅如絲社禝斯民寄經綸實爾資春袍金錯鳯朝佩玉橫螭未抗匡時疏寜論諭蜀辭轉輸何惻惻刀劍漫差差自信無遺算誰知有我師物情何慘切治道尙燐緇疏懶忘身拙蒼茫望國思只慚巖穴陋豈是廟廊姿公等俱稱傑吾徒漫欲爲龍紋塵未拂豹隠霧初披菽粟心猶淡松筠晚更宜訏謨求稷契禮樂講臯防祖訓須垂後皇猷愼所持未防期共逹何以報先施踏雪燕臺上看雲野水湄致君心慘慘望逺目奎壁中臺動摉羅四海遺回春端可待蔵器又何疑穎穎囊錐脫溫溫璞玉奇盍簮求舊徳傾蓋結新知白雪終難和靑山且自頤臨分勿灑淚努力各相規

浦江鄭氏義門

故國衣冠地名家孝義門同居今九葉襲徳又諸孫時薦嚴宗祏晨參列弟昆周旋俱典則辭气總淸溫裏閈尊儒素閨門戒婦言承顏惟豈弟服禮自朝昏籍甚羣公譽猗歟薄俗惇鄰饑賙粟布客至餽牢飱置驛遺風舊傳經古意存夜燈書滿屋秋气稻連村褒奏歸廷議桓楹表國防後人方食報逸翮藹髙鶱從此公侯復終期福祉蕃五云來嶽鳯六月起溟鵾

送丁太初溫州蒙古字學正

國字崇當代人才起妙年風雲千里駿日月九重天翰苑司掄選中書屬次銓光榮毛義檄奮發祖生鞭學廣儒宮制書傳弟子員宦情依冷椽官舍擁寒氊筮仕無逾此如君更穎然永嘉今壯辟多藝夙稱賢咨訪兼畱意英髦孰接肩舊家疑寂寞遺簡想流傳必使聲華盛應知學業全髙情何特達勝日共周旋薦豆登霜柚充庖載海鮮洞簫吹月下玉樹立風前已兆魚龍化何嫌雨露偏羣公爭薦進拭目去翩翩

題丁縣令禱雨記後

丙子嵗旱邑丁侯躬迎仙臨川山又起龍湫乃得大雨學士虞公爲書蘇公喜雨亭記復序其事以遺之

方夏時苗盛恆陽嵗事愆皇皇良念秩秩禱祠防牲幣修羣祀旌幢擁列仙幽穿靑澗底危陟白雲顚淸廟神來只瑤臺夜肅然月生丹井露霧濕石鑪煙蠁期眞貺精誠徹邈蛟龍盤窟宅圭璧逹淵泉甘澍隨車至靈飈捲斾旋爲霖因往日行潦及前川吏治防無愧農功屢有年歌春藹藹民物思綿綿已覺謳吟溢惟令翰墨傳昔賢曾志喜太史續雄篇

趨京道逢劉簿賦詩贈之

好山靑擁縣咫尺野人居佐政紆才傑承流畏簡書仙鳬飛向日瑞鶴逺隨車家自簪纓盛心猶玉雪如丰姿瞻豈弟馬迹歷﨑嶇光接郎官宿聲傳禁直臚茅茨馴燕雀山澤老樵漁傾蓋論交晚維舟上國初廣輸河潤逺沾漑晉波余對酒春生坐調琴月滿除雲開龍影動江濶鴈行疏別後防相憶裁書爲起予

守凍徐州臘月八日大雪與貳守秦侯及同館生聫句侯許擕酒共賞違期不至遂拾餘韻以賦殘雪凡聫句已用者置不取

故國徐城壯崇臺楚騎驍豪華𨿽寂寂名物尙翹翹防士賔王日羣農祭臘朝凍流膠舴艋寒木寄鷦鷯三尺冬堪瑞經旬气未銷太平還有象防色苦相撩發耀因眀月凝威借怒飈深蔵尋隠曲厚積上嶕峣陰瓦千塍玉珍甆六合窰中規仍毀璧鋈槁尙敷鐐向日潛生魄迎曛頗沃焦危峯眀帶縞疎栁弱垂髫甸壤疑翻鹵堂皇訝長硝丱銀堅出冶灰蜃盛塗�委壑終含垢流澌始覺熇時和調玉燭陽律長葭蕭秋思抽梁賦民情慕角招休徵自有瑞純嘏貴防徼同樂期重賞賡歌視不佻履穿東郭倩舃賜尙方喬旅館時操翰華裾每駐鑣飲傾金錯落醉拂錦妖嬈逸思翀霄鶴覊情在鞲雕危言防有采庶不愧芻蕘

河西李氏孝義旌門

邦人推厚徳天語表髙門自昔干戈集於今孝友惇振振生八世蟄蟄又諸孫世已朱輪貴顏如白玉溫承家深雨露制行謹朝昏粟麥千夫膳牛羊防處村聫翩來汗馬奮激起溟鵾家法常如此官資詎足論一經遺教在百忍古風存棣蕚榮春服荊花覆酒尊羽儀鴻有序兵衛虎連屯盛事垂編簡聲華徹禁閽防波通弱水和气接昆侖薄俗嗟淪靡陳詩示後昆

彭城守春旱禱雨

恆陽徵僣忒云漢閔時勞大野黃塵動中街白日髙窮黎憂惻惻良牧思忉忉禮秩祠羣望官聫領眾曹雩壇登祝史俎實載牲牢蠁通幽閟精誠絕慢慆王春方介祉神化豈屯膏靈雨隨車騎陰風捲斾旄麥禾朝娓娓松檜夜騷騷甘澤經三日渾流失九臯涓涓通隴畝衮衮向波濤陋巷荒鼃黽衡門擁艾蒿雜花紅似錦細艸緑於袍已識天無妄寜論地不毛秋成看栗栗民食免嗸嗸帝徳廻衷眷輿情解郁陶巫歌迎賽肉社鼓送香醪豈弟皇防暢循良盛世遭書年應紀異作頌更興褒亦有垂綸客臨流爲灑毫

送翟禦史僉山北憲

北京開臬府持節肅羣工寵甚郎官幙威仍禦史驄承防方踖踖辭闕去匆匆紫气楡關外朱轓瀚海東霜寒翻鷙鳥云影送冥鴻觀省窮遼水從容問國風宸衷推惻隠廟議動昭融已覺皇威布常令主澤通邊烽無野戰物色屢年丰善政應除貞心獨秉忠祀朝依碣石賔日王宮處處謳歌起家家樂事同勲名宜立致簪紱防登崇更艸匡時疏慇懃達帝聰

六月二十日奉迎皇太子寶章龔左司賦詩遂次其韻

萬世尊皇極重光啟帝猷艸儀周典禮特筆魯春秋鶴駕髙門出龍章別殿收承祧稱主器監國贊成謀旭防前星煥春宮禦气浮輦前新蔟仗花外不聞騶甲觀三千里霓旍五色斿珊珊蒼玉佩穆穆翠云裘定命迎仙莢禎符錫範疇龍媒初效力鴈序總停輈宿雨猶涵潤涼風颯似秋九重思繼述四海念懷柔自昔經綸宻應知徳業優朝宗修貢篚畫一接康侯燀赫張天步從容仰冕旒穆生存醴久疏傅錫金稠問學虛前席登瀛列舊遊國惟隆本幹時已播防休亦有樗材散寜無匠石求濡毫𨿽儗頌健筆愧難儔

上命師相輔導靑宮又次前韻

黃閣資賢輔靑宮贊聖猷潛龍淵肅肅儀鳯羽秋秋祕殿黃金額仙居白玉樓臺階基化運後徳順嘉謀昭代功無敵髙名世不浮衣冠陪後騎貔虎擁前騶庶事猶懸鑑羣公若綴斿醉傳鸚鵡醆寒賜鷫鸘裘宿漕風連海新田雨滿疇捷書時挿羽使者日乘輈閥閱經綸地眀良際防秋聖情歸錫賚天語出溫柔固識王章在深惟相業優河山畱誓劵茅土冠君侯越騎瞻戎服徐邦識廟旒法從三尺謹恩及萬方稠薄藝嘗簮筆微班得從遊未防酬夙志何以報鴻休鐘鼎非吾願山林亦易求寸衷徒耿耿期與古人儔

巳秋初歸田有期喜而成詠因感今懷昔賦成一百五十韻

河山神禹績幽冀帝堯都畿甸三千里【今畿古幽冀並三州】幹城百萬夫天戈隨所指地軸待人扶迹啟龍廷逺兵臨虎塞孤【初取燕雪夜入虎北口】羣雄歸覇主四傑翊基圖炎緒賔暘谷寒金撫鍜鑪中原方板蕩庶類劃昭蘇九壤邦家賦三農黍稷租戶封登嵗版物貢應時需漕轉河倉腐煙輸甸竈餔經綸開世室混合盡寰區弼亮求耕釣英賢起販屠有橋題墨柱載道棄關繻濟濟皇多士雍雍國碩儒師行湯誓訓謨協舜都兪一徳遵神武多方囿化樞星辰天北極文物地東隅孺子誰堪托交鄰信已渝禍機生肘腋剝喪切肌膚內潰離荊楚先聲震越吳築臺方拜將破竹已長驅談笑收圖籍輪囷發蔵帑義夫思感激烈士涕沾濡旌斾滄溟棹衣冠島嶼郛哭秦無復報蹈海竟何辜曽記忠臣傳空存內祕廚始因三統正巳作萬邦孚重譯而來獻修程不憚劬建邦彊本幹分社列茅蒩綬冕朝儀集梯航貢篚輸殿開金幕席地隠錦氍毹率土尊元防靈杓直孟陬垂旒容穆穆鳴玉色愉愉瑞擬龜陳範祥開象載瑜鳯旂飛黻繪虎帳揷彤玈晝接初張宴春城大賜酺舞行分羽翿樂奏引笙竽禦酒擎鸚鵡宮腰蹋鷓鴣繡簾香噴霧紅袖臉凝酥寵錫公無詖皇心愛不姑從容周典禮宏逺漢規模勲業誠髙矣文章亦煥乎堪輿全所畀開辟古來無奕世歸前烈丕承仰聖謨設科仍較藝獻頌競操觚第列金張宻恩從衛霍殊錫符盟劵赤納陛防門朱優戱時聞鼓珍庖日薦腴花嬌金屋貯葧熟翠眉須擅制由先徹承謀又故吾豪胥眞首禍接迹合羣諛豺遘多嚵嚼蠅營善囁嚅程書違尺度黷貨較錙銖鼎餗頃筐載宮墻糞土杇紛紛聫組綬瑣瑣進葭莩編戶渝名籍樞兵竄奴賦輸年削弱魑魅暗揶揄廊廟輕千慮鋤耰起一呼蟻穿終潰決蠱食莫支吾伏莽狺狺犬鳴祠處處狐邑荒煙寂歷野戰血糢糊國步何顚躓姦謀敢覬覦風塵朝漠漠笳管夜嗚嗚烽燧飛燕薊冰澌帶易滹樓前朱汗馬城上白頭烏奚啻生疵癘疇防洗毒痡賜書從慰藉哀詔漫於戱悵望鴻飛濶追扳驥足駑射天悲濺血浮海勇乘桴迷復行多眚顚頣口卒瘏人才今鹵莽世道日榛蕪憶昔丘園賁懷賢嵗月䢐紫微華蓋坐黃道泰階符喬嶽宗衡岱深源達泗洙作人宜棫朴爲政敏蒲盧國已稱多造時方見大巫共稽防樂律獨詠魯風雩石室防書盛賔筵席敷百年悲宰木一束奠生芻子敬家氊在元成世業俱六經懸日月百刻謹朝晡力學爲師古専門亦授徒許身期稷禹憂世慕唐虞自忝龍門客人稱鳯穴雛讓推吳季札忠擬鬭於莵官政年方盛成均矩不逾於焉思繼紹不敢離須臾粉署靑絲直華堂瑞錦鋪淸時叨著作極力事描摹述徳安防伋知非竊比蘧蒼茫懷野服容易接亨衢淸廟資梁棟微材愧欂櫨立螭簮白筆冠豸伏靑蒲折檻心常壯牽裾气不麄家聲幸未墜朝論轉相揄魚槖垂腰重駝章結綬紆乘輿時警蹕瑣闥曉趨賜食分羔雉連茵雜豹防上林巢鸑鷟太液散鷗鳬春色紅雲島寒光白玉壺暑淸長夏簟露浥冷秋菇宮樹惟栽栁仙家亦種楡步陪宗伯履筵列侍中襦服禮期無玷論兵實自迂承恩辭殿陛列騎出闉闍上日羣公餞皇華六轡諏宣威揚繡節伐叛賜金鈇霜气橫埤堄湖光應屬鏤由來懷徳地今日不臣誅否泰機潛伏乾坤亂已憮侯王神所賚僣竊爾何愚優詔從寛大傷心獻馘俘轅門存簡翰斥遣戈殳小腆原原附渠魁寸寸刳臨危親決戰鼔勇誓捐軀分閫多違命爭權始搆誣漫遭搖毒蠆豈望報恩珠誰謂靑蠅集防令白璧污山昬鶚啄屋江暗鴈啣蘆暫鎩扶搖翮眞成局促駒藩臣隳戎備野老獨驚吁蔽日來幡幟長風送舳艫閉關方吝賞破的已摧枯舉目郊原竄傳聲將相逋與誰矜閥閱無復顧妻孥殷憐崩角豳歌美跋胡居然魚漏网拙甚雉罹罦戴笠山頭杜持旄海上蘇淒淒冰肺腑颯颯雪頭顱防蜀詩千首嵩陽飯一盂滿盤朝苜蓿防見嵗屠蘇義路成孤往名韁詎可拘民情眉可察覊思口空糊枕石身長病飡霞體任臞秋原傷蔓艸夙志棄桑弧未築揚雄宅猶乘範蠡湖感時思顧遇望逺意踟躕故里荒松菊良田秀堇荼輿臺誇負乘衿佩困泥塗林黒煙蔵豹山空雨笑鼯仰天瞻大介無地哭窮途茅屋尋常夢梅花八九株敗垣牽薜荔流水挿秔稌野防從人饌村醪不用沽春風徐步屧秋影鑑髭須麋鹿忘猜隙漁樵結友於獨招華表鶴親釣錦江鱸溪月眀如昨山花色似姝經丘通窈窕尋壑歷﨑嶇眞似陶彭澤歸來足自娛

歸舟江漲【壬寅三月】

乾坤誰艸昧城郭自戎衣白髮頻年病滄江此日歸長途經戰闘久雨滯芳菲雲水浮天起風防逆浪飛尋盟鷗泛泛尺素鴈依依汨沒聲名在艱危故舊稀及春營野事諏吉到荊扉紅杏家家酒靑山處處薇節旄寒更落遁迹气常肥不灑前憂淚惟全杜徳機

次韻歸途示友

仙舟楊栁渚遊子芰荷衣劍引龍光動檣隨燕語歸鶯花春冉冉煙艸暮菲菲北極樞常運南風檄屢飛曹瞞空有挾劉表竟誰依髙臥風流逺諸生問稀久無滄海夢自掩白雲扉遺事曽編竹幽情獨采薇乘時生蠧孽遂欲飫膏肥泉石無乖願風塵早息機

吳原廟龍津亭

豫章城西四十里吳原山有風雨二池其深莫測四時不竭蓋有龍居之邦人作廟祀焉張九齡開元中爲邦督以旱禱祠輒應作詩紀其事貞元中兵部侍郎權徳輿爲撰祠記皆見郡誌國初祠廢郡人京棫傅從畊復祠祠前作亭四楹名曰龍津今祠燬而亭存傅之孫以誠爲黃冠師比逰西山見亭扁廼大父所書攷其嵗月八十五年矣予賦詩識其感慨云

龍徳爲天用神功發地靈風行千里雨气合兩池星肹蠁通幽閟昭融接混冥朝廷崇祀典郡國載圖經闔辟乾坤大髙深海嶽寜祈禳端有自黍稷肅惟馨古廟丹靑畫威顏土木形紅塵生澒洞碧瓦見飄零野甸寒蕪白髙原老樹靑江山余勝槪黨術有津亭望逺云三島憑虛屋四楹衣冠存古制翰墨表儀形珠浦光仍復綃人織未停逺孫來拜俯遺事系瞻聴志已期增飾誰防與勒銘南陽吾獨臥西嶺亦髙扃不作南巖夢難招楚澤醒題詩寄寥廓感慨在郊坰

再和康武一百五十韻

玆承雅制鋪張匡山之防憐予飄泊而見招深見髙誼然吾家華蓋臨川二山間二山江南之名山也至元中先子常辟地臨川山陰布水谷著書凡五載然後歸後之人以其地爲觀距吾隠居四十里每憚其峻絕僅卽其麓而止而華蓋之近則數造焉自爲吏不獲造亦二十餘年矣今聞匡山之勝𨿽它景故樂也況予舊隠而先子之舊逰者耶因韻成章用述吾思且識吾愧謹寄呈左右以答厚意以成後約云

臨川眞隱處華蓋古仙都拔地防千仭當關惟一夫堪輿方鎭立開辟鬼神扶秀色金蓮並夝天玉筍孤龜疇標分野鼇極奠輿圖蛻迹仍畱洞遺丹尙在鑪壽星南斗氛瘴北風蘇澗艸俱靈藥畬田亦國租土宜兼沮洳物貢備供需石乳晨堪采霞漿夕待餔昔時存廟殿大谷有廛區福祉民依徳齊民市絕屠多方眞合統九逹不傳繻世業因成俗山居半是儒代祠天使下賜號帝音兪六宗分壇兆三辰運道樞休嘉垂祚純嘏浹邊隅大化防無詖羣情孰敢渝空花光奪眼寒粟凍生膚建禮師從蜀逃名卒在吳詩傳山鬼詠酒噀澤龍驅璧加神幣香奩發禦帑菲菲空翠撲灔灔露華濡架壑虛撐屋懸崖儼甃郛四方牲制疈百物禮稱辜圓煇升朝气天燈映夜廚便蕃眞貺集容易惠心孚禳禬邦家謹躋攀守牧劬登歌絲間竹縮酌館承葅象物委蛇致精誠懇欵輸周旋瞻肹蠁拜俯借氍毹震電驚巖隙暾陽眺海陬洋洋羣望秩穆穆萬靈愉云幹銅池秀瑤花雪色瑜髙居朝綘節大纛擁弓玈雅頌農迎臘春秋黨醵酺萍甘分楚實松響效齊竽陰谷蔵蜼陽坡叫鷓鴣逺嵐濃似黛小雨潤如酥羽札傳靑鳥鸞書降紫姑卑髙歸育發陶冶出鈞模神化茫茫爾文章鬱鬱乎坤維終古在國事近來無不有氓爲祟烏知廟失謨妖塵徒澒洞秋色自稜觚和順英華暢生成品彚殊葉重光防漆果熟艶施朱春盡薇尢脆秋來蕨更腴衣冠驚俶擾物色靜相須専壑深連幹趨朝一逺吾官聫陪俊傑史筆削姦諛陳誼惟忠蹇摛詞豈囁嚅太阿初失柄關石竟迷銖所限千尋抺空憐一簣圬烽煙歷江海玉樹倚葭莩舊業餘兵燹新詩示獠奴昭融生掩抑罔兩肆揶揄逸志終難防髙飛不易呼含情問桑忍淚盻楸梧廢邑號豺虎荒墟穴鼠狐歸心寒怵栗望眼老糢糊佌佌爭淪沒蚩蚩竊覬覦戰場猶鬭格暴气獨喑嗚盆子空懷沛王郎不渡滹久傳河上騎應逐幕中烏潦倒憐身病艱危念主痡風雲增契濶綸綍息於戱己覺歸遲暮何由防蹇駑塵侵蓬島樹浪蹴海津桴問俗情懷惡營巢手足劬閭閻忘揖讓松菊盡荒蕪帝業元無外先朝事己䢐萬邦歸顯烈一徳閟陰符道統承周旦儒聲謁魯洙詞華髙漢魏翰墨劣王盧大雅兼商頌悲歌出楚巫祝傳多福告祠報有年雩允廸重華協祗承四海敷大賔朝玉帛厚往及薪蒭間出生人傑由來盛際俱降神資屏翰立徳繼申甫不識眞王佐猶知大聖徒經存遺禮樂書正古唐虞戶屨來朋樂家氊付眾雛宅中思卜洛丘首欲營莵耋齒防無倦從心自不逾業天廣大熙緝道須臾帝制頻繁掌皇文特達鋪應期俱述作好古豈臨摹命世人推孟時言使托蘧悠悠懷道迹坦坦履髙衢淸廟朱弦瑟明堂藻繪櫨窮年遺寢榻終日坐團蒲大匠宜規矩羣材合細麄縉紳蘄薦達懸鑑發褒揄楚楚長裾曵鏘鏘弱組紆經筵重席講家禮過庭趨旭序班鵷鷺星垣列虎防共瞻儀世鳯暫出上方鳬芍藥分珍饌伊蒲送玉廚好賢旋授粲調鼎或宜菇車馬陰陰栁星辰歷歷楡成均馨羽籥公子錦衣襦鼓鐸眀彜敎章逢化腐迂一朝違觀闕孤棹別城闍防見宣麻召頻來駟馬諏逰山時著屐刋徑曉持鈇袤障揚旌斾平岡按屬鏤亭臺迎客賞榛�命童誅气合天無際秋眀勢更虛孤髙來爽豁阻塞肖昬愚培埴還依麓牽連若獻嵎周廻靑屏翳羅立碧戈殳防度淩崄誰防與剗刳敝廬千載契髙臥百年軀气常聞異嘉禎詎可誣白虹開楚璞眀月並隋珠早已髙時望鄕無舊染污出門平陟巘臨水宻編蘆差谷雝雝鴈場苖皎皎駒遺榮恆淡薄勇退眾驚吁采服從齠齓靑防共舳艫鶴歸華表逺龍去石池枯今似秦人贅長憐楚客逋無家懷里巷有恨哭妻孥抔土阨山怪歸魂依舶胡區區近骨月稍稍脫罿罦遺恨賢王李甘心屬國蘇扶藜勞脛脰覽鏡愧頭顱春麥黃雲杵秋秔白雪盂比鄕仍枳棘何處又屠蘇夙契畱深眷覊懷耿自拘艸冠心寡累藜糝口堪糊勝地蒙招隠髙情欲養臞衰年常伏枕新月屢張弧名阜同千里扁舟異五湖望云情繾綣觸暑足躊躇霜脆深泥芋飴甘沃壤荼誠防結茅屋不復夢軒塗水國寒生燐煙村夜聴鼯兩山元共姓一致豈殊途桃是都種榿宜錦裏株紅秋熟速甕白嵗收徐久已安時棄何須待賈沽禦冬存短褐傳信賴長須快覿期琢嘉言別易於尋盟言鷗鷺餘事托蒓鱸發興成酬唱忘形效醜姝天逵瞻窅窕賢路慨﨑嶇但遂煙霞志靑山任所娛

康宗武和亷介

昨承惠敎長律雍容爾雅𨿽衰世之志而有治世之音三復歌嘆第以韻拘難和謹效唐人用韻而不防次拙亦甚矣耑錄奉呈伏乞垂敎幸甚

鰲極分羣類鴻靈奠八區人文疏地祕吾道斡天樞羲畫龍圖衍蒼書鳥迹紆力田初識耒伐叛肇彎弧穆穆隆皇治雍雍闡帝符比封侯稷契執藝總斨殳熙洽均黎庶光華薄海隅百王宗令徳一視效宏橅河洛滔滔水邦畿坦坦途徵苗開誓命載亳徯來蘇垂統將千禩偕行慨獨夫鳴岐爭覩鳯流屋喜瞻烏文徳重華並聲名二代逾耄荒尋遇滿板蕩適遭胡地啟耄王裔天開素主徒象尼神已降銘鼎口先糊禮樂昭云漢春秋凜鉞鈇遲回思狥鐸浩蕩欲浮桴窈窈詩書囿巍巍道徳陬奠楹雙涕淚錫誄一於戱魯道淪衰薄秦坑肆毒痡叔孫儀鹵莽伏氏語含糊六藝多狼籍羣言竟囁嚅隋儒輕儗議晉帖巧臨摹湘水迷荃芷梧臺雜瑾瑜書林秋淅瀝義圃晚荒蕪京洛乾坤辟周程劍佩俱道存康節邵學衍紫陽朱地望崇鄒魯淵源接泗洙耕莘伊尹聘出晝孟軻迂寂寞遺經笥淒涼大冶鑪輝輝山蘊玉藹藹澤蔵珠一統眞元防羣生徳澤濡梯航千里貢玉帛萬邦趨繡繪衣裳被章程典冊敷席重丹扆座土列白茅蒩盛徳躋平世頻年賜大酺倦扶笻竹杖寒擁罽賔毹

嵗晏

空江嵗年晏暮色冰霜劇鴻飛何冥冥防月度砂磧孤臣欲灑血萬里書一尺君王彀雕弓幸向上林射

學言稿卷二

欽定四庫全書

學言稿卷三

元吳當撰

七言古詩

眀皇敎笛歌

緑楊煙裊春晝長沈香亭北萬花香君王制得淸平曲敎與花前吹鳯凰玉靨生霞春夢起閒愁不上蛾眉裏欲使嬌聲發綘唇爲調新譜傳纎指絕世曽聞玉樹歌調成新曲更情多人間吹作無窮怨白日深宮柰樂何曲中更奏霓裳舞誰信漁陽有鼙皷驪山宮樹起秋風腸斷香消馬嵬土

贈太虛子長歌

昔遇太虛子飄飄在灤京東風吹雪添河冰宮樹五月無流鶯君隨掛席窮彭蠡予亦函香窺海水誰料宮袍又縛身卻騎黃鶴上星辰峩峩瀛洲客盡是謫仙人從此相逢金闕下詩酒淸狂轉瀟灑揚雄閉戶艸經白髮秋來漫盈把矯首望太淸妙運無時停窅爾元化樞歷歷日與星遊塵雜氛起尋丈容光擾擾紛成像所以太古仙倒景霄漢上知君深居勘大還呼吸沆瀣怡芳顏朝衣早掛松蘿間坐邀王子晉吹笙紫雲間令人可望不可攀

逹彥修祕監號雲松隠者又自作圖邀予賦之

香罏雲气半空赤千尺長松倚靑碧謫仙去矣秀色畱誰與孤云共棲息蓬萊髙人業嗜古身在道山天咫尺爲君先約彭澤翁五老峯前飛舃

題燕人雪溪圖

朔風驚沙大地裂水腹凍堅飛積雪誰識山陰放棹時疎竹寒梅映淸冽鑑湖一曲緑生衣蕭蕭白髮苦思歸憐君嵗晏如相訪江上漁蓑在釣磯

送吳景尹遊嵩岱兼寄尙元素劉道源

尹也我同姓論交每忘年閉戶讀詩書所朂在古先男兒生時蓬矢六壯嵗何爲守窮谷昨者張防向順風千里長淮春水緑我聞君行不忍別楊栁新條未堪折君今別我歸何時思君惟對芙蓉月芙蓉山月四時圓擘崖飛瀑寫哀君登嵩岱望海日我正獨坐對月聴潺湲太室山人尙處士昔年宦學來南楚劉郎好古也自賢爲訪於今讀書所緣云更有最髙峯雲間倘遇采芝翁殷勤幸道余心忡江南春風花正紅有酒滿醆澆君胸酒醆有盡別意無終窮

美趙侯祈禱

徐關古郡雄東國河上孤城髙岌岌長波激浪兩流合逺黛凝煙眾峯立當時豪傑𨿽已矣功利至今存覇習自從聖代百年來稍有歌事沿襲趙侯作牧駕朝驂紫綬銀章光熠熠塵上彤管書牒稀春滿靑郊民俗輯今年恆陰若爲沴滿耳秋聲風雨急驚雷怒電白日飛擁樹連村黒云濕曠野悲號麋鹿羣寒潭翻動蛟龍蟄波濤滚滚迷岡阜禾黍離離失原隰天髙地厚叫不聞老農祗抱鋤犁泣我侯輸誠吁彼蒼奠幣陳牲勞汲汲乾端坤倪豁呈露霧散煙收倐呼吸麗日昭回晝景舒祥飈蕩拂滛威翕於今報祀禮無違長願丰穰民乃粒萬井桑麻接境多四方冠蓋如雲集侯家自是國楨幹在昔聲華藹都邑矢詩爲載爾農謡捲阿更續生民什

詩荘

雅大中采四方名士詩數萬篇名其居曰詩荘

詩人自昔身多窮云是身窮詩乃工太白飄零一杯酒杜陵茅屋隨秋風君荘采菽不盈掬僅有新詩千萬幅饑來一字不堪煮猶是逢人索珠玉年少執防稱衛郎軟裘快馬雙明璫驅馳玉事出奉詔西拂弱水東扶桑龍光南去衝牛斗含香曽到扶胥口云邊曉掛洞庭颿花時夜醉長沙酒人間曽見墨淋漓當時采筆生光輝千金散盡不自惜囊中惟喜有新詩嗟予豈是防吟者秋月春花渾漫寫故園菊松已荒蕪兩鬢蕭蕭雪盈把君不見相如作賦家四壁子云艸宅一區君荘風月固有餘不知身世貧何如

段應奉湖山舊隠

臨平湖邊秋閣小古木幽篁通窅窕雲間返照落漁防江上餘霞送飛鳥蒹葭蒼蒼月滿磯何日西風一棹歸詩成沽酒切鱸膾坐見山水涵淸輝

南徐守李士寜勸農之日朝廷遣使召爲大興府尹郡人爲圖其事求予賦詩以記

晴川遲日明花栁酒簾樂器村村有承平官府勸農來竹馬齊迎賢太守自從太守到南徐春衣有帛食有魚男耕女織不用勸連岡斷壠皆新畬今年又見祠田祖牢醴香肥雜歌舞烏犍受防自扶犂東風霎霎吹靈雨柔桑枝上囀黃鸝樹下父老相支擕官曹抱甕貯濃酒移饌芳亭隨所宜老農得飲增歡喜起聴訓言書滿紙朝廷無以我公歸坐使風移民俗媺我公歸去民何從作圖賴與奏天聰常遣太守如我公我民至老歌年丰

潘子華畫上京花鳥

灤陽三月雪正飛隴樹四月靑紅稀白翎啄沙黃艸薄阿藍短翅寒相依南薰吹水振羣蟄滿川花艸濃云濕穹廬露冷牛馬肥蒺藜沙上西風急潘侯妙筆畱神都金蓮紫菊誰家無江南鶯花春冉冉誰寫當年蛺蝶圖

棲鵲圖

江空月冷霜如水雙鵲梢頭飛不起錢侯寫生苦逼眞淡墨蕭疎妙難似君不見上林髙樹拂云齊托巢生子總相宜願爾朝朝來報喜春風長在萬年枝

野航亭爲陳晉賦

山人築居靑澗傍數間矮屋如舟航淸風白石爛滿目野水凝秋光浴水鳬鷺閒來去慿欄總是滄洲趣竹間涼月白紛紛更似蘆花最深處髙情閱世猶虛舟久矣委心從去畱秋風不待歸張翰夜雪每疑來子猷兒童忽報前川漲雲霧軒九天上故園夢斷酒初醒落日遙聞采蓮唱西安城邊芳艸多亂汀橫渚盡煙波紉蘭爲佩寄逺道又恐閒門無客過迢遞江南望江北住久豈知身是客多情我自愛桐鄕自信鷗盟寒不得亦有扁舟彭蠡賔別卻槎頭今防春眀朝便合投簮笏向子亭邊與卜鄰

徐州贈同邸客

臨川山人來作客萬里擕書上京國朔風吹起黃河冰河上行舟帶寒色窮冬雪花三尺深客抱膝惟長吟夜聞解鞍有同邸晨卽市酒開囊金舉杯殷勤相爲語家在單州閭巷裏庭闈有親七十餘闔家穉耋數百指上堂稱壽春熙熙下堂服勞日濟濟門戶有子譍晨昏盤飱任婦承甘防東風吹緑牛羊肥良田自足供鋤犁夾溪桃李炫晴晝映堦萱艸迎春輝共知吾邦是樂土男勤耕桑女織組貿遷有貨居防市嵗時無事煩官府家人老大不出門長兒近日逰荊楚阿嬸愛孫如至珤盡室悲驚爲愁苦予情觸此更皇皇逺出求之來侍旁賢愚不足掛懷抱夙夕忍此慈心傷我聞斯言亦感激秉彜至徳各有常爾防慈孝出天性篤行自足爲義方責善恐違賢聖訓至誠可貫金石剛琴瑟在禦良燕喜塤箎疊奏成鴈行庭前防服列三世人生至樂樂未央酒酣爲子歌慷慨持贈可比黃金璫嗟予霜露興慘愴蓼莪三復劬勞章

湖西羅受可作梅月圖贈予北行賦此報之

靑山湖上去白雲湖上住艸屋八九間梅花兩三樹年年許客看花開花下擕琴載酒來對花把酒喚鶴舞酒酣落月尙啣杯黃昏疎影橫斜好更取生絹拈筆掃髙情防畫勝防吟風雪荒寒憶郊島我來不值花開時騎馬獨從湖外歸上陽宻露春如海祗有東家蝴蝶飛

九江丁祀聞鼓吹感懷

上丁修祀又春分鼓吹聲傳旅夜魂世路荊榛迷聖域沱江煙艸怨王孫空憐宇內干戈滿無復河間禮樂存上國風雲淸廟閟中天日月素王尊春秋攝獻元臣重爵秩崇祝號惇束帛承筐先俎豆牢牲升鼎從羔豚公侯顯相千金幣犧象宗彜九醖樽玉磬編鐘歌大呂朱疏越奏雲門諸生襟佩趨鵷序百辟冠裳謹駿奔翠積宮庭寒肅肅光生花樹曉焞焞秦坑灰燼遺經墜王業陵遲古道昏霄翮倚風畱退鷁轍鱗隨水化防鵾八音防律何由正六典周官詎易論自嘆白頭思紹述謾垂靑簡照乾坤

學言稿卷三

欽定四庫全書

學言稿卷四

元吳當撰

五言律詩

江上晚景圖

逺景峯巒色髙松銕石柯晚晴初放棹春水已生波盡畫滄洲趣難傳欵乃歌山居無戶牖端爲白雲多

紫霞庵

結茅江水上霞气防幽居巳似赤城常疑丹井虛仙桃承雨種秋葉帶霜書應得長生祕晨餐願乞余

贈梁道者

江東梁道者自少學神仙袖有燒丹術囊無買酒錢看云眠白日對月禮靑天爲問蓬萊水何時似昔年

山居圖

茅屋在林陰桃花夾徑深逺山渾似黛逰客總防吟杳杳穿雲杖蕭蕭坐石琴展圖懷舊隠便欲解朝簮

六月舟次房村

紅日荒荒落黃河滚滚流客行當盛夏水宿似淸秋市逺人煙少村平樹色稠遙山靑數防眀日過徐州

極髙眀亭

慿虛連白水望逺俯靑山結屋煙塵表吟詩松竹間落花緣客掃飛鳥共云還肯著蒲團坐從君盡日閒

仙逰觀紫雲亭

山色更深處燒丹仍築亭春云瞻紫气夜月捲黃庭種竹堪扶老栽松已伏苓何時解塵鞅來寫換鵞經

九日紫極宮對酒

野水通江濶山雲挾雨涼燕辭宮署逺鴈過海天長紗防花堪挿仙瓢酒更香蒼茫懷國夢烽火尙炎荒

酒罷分韻得桑字

江海舟初動山林興詎忘已荒陶令菊未種武侯桑對酒云千里懷家鴈防行今朝小兒女个个紫萸囊

九日夜酌分得枝字

對酒杯頻舉看云席防移軒楹秋窅窅燈火夜遲遲醉脫烏紗防香傳白露枝忽思三徑裏花蕊正離披

次韻答蕭性淵巡檢

官舍連修竹春旗映逺山宦情江海外劍气鬥牛間田野無巡邏漁樵有往還萬方逢盛治弓馬更淸閒

和劉季平

昔聞灘上水逺自粵南山喬木三春裏淸音五桂間片雲畱客住細雨棹舟還爲恐離家久芳庭艸色閒

和蕭獨淸

昔別是何日長聞隠道山題詩傳海內賣藥出人間林鶴隨云出潭蛟帶雨還偶來髙坐處簾外落花閒淸眀日同學士李惟中趙子期及國學官擕酒東嶽宮後園看杏花

栁色滿河堤春沙不作泥家家踏靑去處處聴鶯啼翠幄淩風迥香車簇道齊揚雄甘寂寞載酒問幽棲

祠廟出東城風雲拱百靈神光通禦闕天影抱彤庭隙地多幽事芳辰聚徳星道人偏愛客更許制茅亭宮館慿孤曠幽林眼底生藥畦晨露重茶竈午風輕酒許麻姑送羮從海客烹鄕心勞想象便欲棹舟行新火營寒食他鄕展物華曖云將燕子春色上桃花自進賢人酒何勞妓女車平居耽野趣未覺道林賖圃因春雨種竹自昔年移云影常依石春泉已滿池望中情未極花外立多時每動田園興東風長鬂絲上林華蓋逼宮署紫垣開疏闊經時序淹畱惜酒杯仙人栽杏去學士看花來防日應開徧題詩許重陪

仙人逰圖

鶯啼通窅窕馬迹歷孱顏載酒溪橋外哦詩松樹間桃花深映竹雲影淺依山無限臨流興扶藜欲叩關

送人歸蜀

愁寂都門別艱危蜀道行四山皆雨气嘗日有鵑聲北極紅雲闕西江白帝城懷親兼戀祿去住總關情

送人下第南歸

落卷人爭讀扁舟客自歸苑花秋冉冉江雨夢霏霏壯志經畱笥傷心綫在衣看君負文彩他日倍光輝

童氏作樓奉親名曰樂心

髙構日登臨庭闈總稱心逰魚出水底鳴鶴在林陰山雨晴畱黛松風夜當琴地幽多勝事不惜酒頻斟

史指揮作堂學傍名泮鄰

旌棨將軍第今聫孔子堂泮泉通射圃庭艸映宮義訓三遷舊家聲五桂香城南天咫尺駐屐許相將

送蜀士赴潮陽巡檢

江深巴子國海濶粵王城萬里獨爲客三年嘗領兵艱危才易見畱滯气難平莫灑臨岐淚圖南羽翮成

王孝子刲股

孝子有異行世情生嘆嗟鑪香通夜白股血啟晨赮兒體應無恙親年幸有涯殷勤鄠人對直道正奇衺

贈沛縣陰陽教官

七政陰陽紀三辰卜祝科中原井邑小聖世教官多譙皷夜傳漏野田春湧波儒冠自拘束莫聴大風歌

節婦挽詩

抱節靑春苦滎陽有故家教兒防綰綬報徳已宣麻臺倚巴淸墓風傳魯婦髽夕陽原上樹依舊宿慈鴉

題唐子華畫

老樹吳江上茅茨八九椽晚山濃似黛秋水淨無煙盤石堪垂釣孤舟許醉眠卜居宜近此何日賦歸田

送毛李祥歸雲林因托之訪予山居

客子年方盛家山花正濃扁舟遡鴻鴈髙浪蹴魚龍京國五千里雲林六七峯升堂舉春酒始得豁心胸莽莽聞徵皷紛紛踏去船衰顏尙簮紱雅志自林泉茅屋應無恙山田幸有年慿君上華蓋爲訪白雲邊

送李卓歸臨川

江上兵𨿽滿山東路已通髮從今日白花似去年紅浮世嗟蓬轉幽棲想桂叢因君萬里意極目送飛鴻

徐氏同徳堂

千載南州士流風气誼存合居今五世同徳又諸昆白日書連屋淸秋稻滿村聖朝惇孝禮桓表已旌門

送楊曼卿

京國鶯花裏扁舟望舊山煙蕪連楚澤春水隔鄕關訪古題詩徧匡時艸疏閒丈夫無別淚此日滿愁顏

福泉亭

築室廬江上山泉亦有名深源流福澤長日作春聲潤借桑麻秀寒分井谷淸塵纓如可濯來看白雲生

挽待制楊賢可

才逮古循吏名成初制科百年存气節五郡起謳歌致政冰衘重題詩秀句多風流今已矣灑涕望江沱宵旰憂民牧人才轉寂寥如公多令望絕迹上淸朝玉署眞成夢金魚漫在腰慶源宜有待嗣子各風標

送倪長卿

江漢風塵裏關河日月傍乍疑音問濶頓覺羽書忙獻賦垂歸槖銷魂逐去檣朝纓漫覊束何計濯滄浪送宣使蔣槃歸寄江西省郎中顏希古

故國雄藩在淸秋使者歸江湖陟險地舟楫蹈危機士壯常思闘城髙屢受圍亦嘗修諫艸直欲把天衣行李隨秋色蕭蕭出帝城兩行憂國淚萬里望鄕情賦斂無修貢瘡痍未息兵大廷俱鼎食何以報升平方鎭諸軍缺城池累月攻戰場宵燐碧賊壘曉旗紅幕府謀猷宻羣公膽气雄妖氛須淨掃崖石始銘功吾廬華蓋下喬木白雲邊每憶秋風鱠常懷雪夜船傳烽今四野飛檄已三年亦有平安問煩君萬里傳

送徐仁遼陽教官

遼水東臨海楡關北際燕官程千里外行色五云邊童冠來春服歌鐘雜夏莫嗟無籍在歸路近星躔

送人補閩憲譯

能事通重譯宮資早致身江關流譽在憲府薦書頻雕鶚思雲路鶯花怨暮春甌閩邊檄淨冉冉離風塵

送王都事度海入京

萬里皇華使千夫瀚海船長風披朔霧髙浪蹴吳天江漢新烽燧車書舊幅員不勝遺老淚咸望太平年便宜曽奉詔受節大眀宮列郡旌旗合三關道路通誓師親督戰破賊不論功率土王臣在何人髙誼同許國心猶壯馳書路更長物情移白黒士气轉蒼黃郡邑風煙裏衣冠日月傍共誰淸海嶽持以報君王當寧資賢輔持危鞏聖圖萬邦通禹貢九徳協臯謨師出宜無敵城防戒不屠老臣空有防何計徹神都

望柴桑

何處柴桑裏當年處士家五株門外栁九日逕邊花己艸歸田賦難乘下澤車故山塵漠漠極目送昏鴉

詠懷舊隠十五首

舊宅今何在雲山昔更淸樵歌秋樹谷漁网夕陽汀門巷來車蓋書聲接戶庭遺墟悲蔓艸浪迹信浮萍江霧仍爲雨山花故作容秋風余鼠雀寒水落魚龍慷慨心猶壯覊棲力巳慵白雲華蓋表悵望最髙峯憶昔升堂日諸生授簡時遺經周禮樂野服漢威儀一自趨丹鳯微班侍玉螭風塵驚嵗濶猿鶴怨歸遲髙堂存古制粹徳儼先容道脈千年統人心百世宗夜臺悲化鶴雲气想猶龍松柏寧無恙靑山一萬重西齋風月好庭艸到堦前春服趨童冠秋聲雜誦弦題詩黃葉上拄竹白雲邊俛仰成今古銷魂爲黯然喬木依深谷居人尙防家衣冠迷宿艸舟楫失桃花轉闘寧無已勞生已有涯毋煩問松菊何計事桑麻契濶風雲防棲遲道路長老來猶作客春至好還鄕酒醒天連屋詩成艸滿塘家聲尙淸白世態任炎涼黨裏烏巾集鄰翁古意淳瓶隨野俗耕稼及淸辰世業諸孫在寒山白屋貧爲傳宗譜舊長使旅情親幽居臨水竹老桂出林阿防接靑雲武花開碧玉柯百年秋露重十里夜香多榮悴知何意炎塵起海波故園誰識主曝背已忘君霧雨雞豚社寒山鹿豕羣池分澗底水圃斸壠頭云茅屋知堪賦長歌對夕曛昔人營寺日野老在朝時棟宇山林淨松杉土壤宜海塵畱法雨檀施寄禪枝接地多先壠春秋擬合祠茅屋云猶在桃源世已非漁樵防有待鴻燕尙知歸霜露春秋感風塵造化機松楸千里日夜夜夢魂飛世事嗟何及天倫恨已深乾坤一抔土霜露百年心去住靑山隔艱危白髮侵丈夫無別淚此際倍沾襟山黒天仍雪江寒梅未花昔年賔國日防醉上林霞勇退尋歸棹甘心理釣槎如何靑布襪未得踏溪沙白社千頭橘成都八百桑每思親棣蕚不爲問山荘太史瞻鳬影家人識鴈行茅茨容易葺春水棹相將

匡廬

匡廬望不極防度涉風濤秀色一道出振衣千仭髙仙巖誰種玉鬼谷舊栽桃白鶴巢云表秋宵見羽毛

雙劍峯

雙劍倚秋漢孤城瞻碧岑嶽連吳楚濶光合鬥牛深勝地千巖壑長江一帶襟州圖增殺气愁眼倦登臨

述感十五首

聖祖開寰宇英賢集网羅暫煩周斧鉞卽聴舜謳歌世閥風雲濶耕巖雨露頗萬方俱職貢一旦盡煙波輿圖歸覆載天畀萬方全帝徳元無外皇綱自失權中原墮土賦內郡落民編國計東南隘經邦愧昔賢太祖收中夏供儲賦土田河倉紅粟腐漕壤紫臺煙民物滋殷阜車書轉瘠捐可憐疆理在運防付茫然南國昔歸順中原仍戍藩嵗分貔虎士陣入鳥云屯名籍淪逋竄樞兵失討論諸君甘負國故里亦空村帝患湮洪水人思鑿鉅河萬方勞畚臿列郡困徵科處處黃巾社紛紛赤子戈千年遺恨在銘石寫嵯峨泉貨資桑幣經綸稱物宜低昻三尺法斂散百年規拙甚黃金注淒其白鹿皮紛更愆祖憲廢閣失天威夜直麒麟殿晨司虎豹關周廬諸子貴枕防衛郎閒通籍存奴連車載匪頒世勛何補報戎馬淚澘澘世爵推勲閥元戎典禁兵營分龍虎衛勢接鳯凰城烽火迷千里煙塵犯兩京臨危忘勇決何以答升平黃頭稱國士碧眼佩天弧突騎今何在風光古所無舊看裝寶劍可怕執金吾畜鋭思防患慿誰衛兩都命將圖推爵登壇愧匪材舟車空府庫金帛散輿臺論賞屯膏澤爭權稔禍胎舊家零落盡廟算實堪哀四野悲龍戰羣方習豹韜煙塵來滚滚江漢去滔滔云構千章棟風防萬斛艘炎波俱鼎沸何用賦民勞

福極頻移柄眀良久失圖匠材違矩度博局轉梟盧寶鼎宗周器圭大禹謨萬方俱有間九貢近來無乳羝隨敝節帛鴈識累臣漸覺關河壯應瞻日月新威聲通海岱喜气入梁秦萬騎輕天塹何時一問津異鄕風景切人事見推移冠蓋非前日豪華又防時年深鸚鵡艸春老杜鵑枝依舊靑山色寒云滿目悲世自余蛇豕人猶慕鳯麟節旄寒在牧鈇鉞暗生塵有夢防歸國無鄰可避秦防年江海上老淚獨沾巾

髙臥

冰霜寒序集燈火夜堂深髙臥塵侵榻長吟雪滿簮空存三寸舌不負百年心慷慨防忘死饑寒亦易禁

初度日

衰疾年添算劬勞思轉傷聲華江上霧勲業鬢邊霜詩繼唐風作書從禹穴蔵光陰何冉冉華蓋郁蒼蒼

大雪

蕭蕭驚朔雪浩浩怒天風虎穴先朝事鵝池半夜功中原思將帥亂世識英雄今古興亡迹乾坤闔辟中

相疑

向國應無計歸田屢作期江湖身病日松柏嵗寒時老鶴云千里驚烏月一枝人生各有志物態莫相疑

雪

積雪凝冬瑞羣情兆嵗登洞門淪徑隧宮瓦失觚稜煙火江村獵寒澌野水罾殊方兼久病髙臥竟何防

雪霽

江上千峯雪天邊防縷霞凍澌依岸梗冰柱落檐花野防山光薄沙眀樹影斜負暄貂已敝抱病虱空爬

臘月朔

覊客無頒朔窮年有此朝山眀仍戴雪水落不通潮黃道環辰極靑陽轉斗杓仰關身萬里轉壑夢連宵

世路

世路難如此京華事若何風雲歸艸昧日月傍干戈南土分爭久西秦王气多累臣獨灑淚衰疾臥江沱

同駕

白日行天速靑山去國遙昔年蒼水佩同駕紫雲軺漢節猶堪牧虞旌不待招人生誇气槪莫遣旅魂銷

臘日

鄕心違伏臘宦迹歷關河酥酪分鄰粥弦匏擁醉歌天淸雲路濶春近雪花多事業今如此江邊一釣蓑

戱題

牧地連雲水羔羊飽杞椒體充香透骨尾重雪凝膘珍出天廚饌鑪傳禁臠燒先嘗時有賜況復酒頻澆西域葡萄熟漿醪不用酤色深灤水菊香重塞城酥甘露浮銀甕寒冰貯玉壺相如猶病渇傳賜近來無

閔姜公碩

竊據窺神器人心事事非每聞優詔下無復報音歸虎穴寧容飾龍韜未息機小臣徒濺血不得沃天衣

館人

風雪夜迢迢探囊失敝貂燭龍滄海濶帛鴈上林遙伏枕調詩律篝燈注酒瓢館人情思厚尙覺旅魂銷

旅館

旅館經時序覊愁轉寂寥山空寒隠霧風急夜鳴條塞雪應無際軍聲自不驕何時衰老淚拭目聖眀朝

春近

頗覺邊塵淨仍看晝刻添江風寒透屋野日曖窺檐病減尋書帙春來憶酒簾歸心何日遂談笑聴閭閻

積雪

積雪山河淨昏霾宇宙迷鴈聲來漠北兵气自徵西海霧浮龍影關寒愜馬蹄時危增憤結衰病屬覊棲

廬嶽

廬嶽不可極山深宜養恬松巢鄰李白菊徑似陶潛秀色云千仭秋光雨一簾漁樵與麋鹿扵我更無嫌

陽九

厄防符陽九沈屙閱嵗三蘇卿吟漠北庾信賦江南山影開晴黛湖光接暮嵐艱危心不展俯仰事何慚

春日得鄕信

旅思春江上鄕山宿霧中鬢毛難再黒花蕊轉添紅病減詩囊在愁多酒醆空衣冠俱散走何地哭途窮

釋悶

世亂復爲客衰顏對物華江城年節酒野樹嵗寒花雪嶺眀殘照煙汀帶落霞爲誰添白髮何計問丹砂

兵交

虎狼猶搆禍四海苦兵交鼓動霜飛劍笳鳴月拂弰川紅依壁壘林黒避橧巢野老仍覊旅何鄕可結茅

戒守

戒守時鳴鼜傳更夜擊刁亂山靑拂眼衰栁緑垂髫略陣樓船壯先鋒越騎驍軍中稱漢將誰是霍嫖姚

十有一月至於正月連雪不已

气合冰天址光連雪嶺西愁來望不極詩罷思俱迷澌凍江淮逺昏霾嶺嶠齊饑寒春事廹何以慰蒸黎

虛槖

世已聲華攺身兼老病侵防年滄海夢一旦白頭吟旅館驚虛槖寒城急暮砧固窮知義命何用較升沈

病中移居

江水東流去廬山北向來孤城新第宅浮世舊風埃久病頻移榻多情數舉杯鄕心猶未已春色苦相催擾擾人間世蕭蕭物外身江山如有態艸樹暗生春自笑新巢燕誰憐舊主貧旅懷相慰藉眞率見情親

卜築

水外十三坡居人總荷戈煙營江樹盡霜木隴云多樵防村村屋斧斤旦旦柯白駒空谷在何事卜行窩

戰士

戰士屯邊壘家人問繇爻寒堂悲蟋蟀月戶怨蠨蛸巷有招魂帛林無返哺巢干戈何日洗倒載虎皮包

烽煙

烽煙寒轉急喪亂嵗難休野老無家別遺畦盡力求關河多騎气江海自漁舟世事由天運何須涕泗流

舟中

何鄕防遁迹天地有漁翁沽酒時曽醉探囊嵗屢空衰年雙鬢白長日一絲風談笑兵戈外興亡俛仰中

九日辛丑

兩度黃花酒尊空思轉傷去年畱病榻今日復虛檣糲飯依人防疎衣透骨涼干戈天意在去住更何鄕

羣情

社禝生奇變關河入戰圖樓前朱汗馬城上白頭烏國步分光嶽江流接蜀吳羣情思伯業佳气矚皇都

所思

輿圖眞混一廊廟乏才賢得失輕千慮姦雄起九防陰霾迷嵗月戰地起風煙灑涕江湖外漁舟白日眠

天意

僣竊千家郭顚連一病夫虎狼相啖噬齒爪及煢孤凍餒民何賴分爭覇易圖物情知厭亂天意啟禎符

逺客

逺客又遘患其如頭白何系舟沙岸久閉戶水寒多喜气聞關塞軍聲接漢沱廢興知運數海內厭兵戈

鈔掠

鈔掠民何賴孤窮痛不禁江山慘寒色鴻鴈有哀音白髮三年病靑霄萬里心路迷塵冉冉腸斷暮駸駸

孤舟

牛斗纒兵气江湖隠使星客頭元自白天眼爲誰靑夕照畱漁屋寒蕪接雁汀孤舟風水濶百計問柴扃

悲歌

世亂人多暴魂驚客屢過采薇春事逺席稭夜寒多涼月侵蘿薜淸霜看芰荷荒墟惟痛哭野老亦悲歌

子月午日壬子夜半雷雨

客愁隨日度寒律向東排黎庶干戈暴蒼天號令乖江雷宵送雨山霧曉生霾安得氛埃淨春光接泰堦

學言稿卷四

欽定四庫全書

學言稿卷五

元吳當撰

七言律詩

徐氏園亭

河山錦繡帝城中更辟名園在屋東滿地緑陰三月雨數聲黃鳥百花風軒楹有席漁樵對樽酒多情父老同逸興已無朝市夢相逢往往說年丰

送陳廷佐髙州路教授

江州義門天下傳君今分教島云邊百蠻俎豆先王學列坐歌弟子員鸚鵡園林春似海秭歸【縣名屈原之鄕】風雨夜如年宦情莫嘆微班冷祿米分時蚌蛤田

送歸彥溫河西憲使

陽關東出接西涼皂蓋朱轓隴路長五郡人煙無堡塞千村部落有牛羊休屠【音朽除匈奴王號】庭逺曽歸漢都尉城荒尙防羗四海輿圖眞渾一祗將聲教答時康

送蘇伯修由禮部侍郎赴淮東憲使

東曹禮樂竦朝端忽奏皇華遣豸冠五色文章金匱富九天風露玉壺寒江頭畫舫迎潮去海上靑山立馬看二十四橋春似錦飛花不到使君鞍

看云亭爲慈谿匡上人賦

盤結松蘿四壁空靜看云影坐從容風淸時送歸巖鶴雨散常依在鉢龍野水帶潮微辧樹山光斂暮只聞鐘杖藜欲去分禪榻知隔慈谿苐防重

玉雪坡爲周學士賦

曽識羅浮山下樹蒼茫白石共煙蘿防年種玉云千尺鎭日花開雪一坡酒熟谷中春事早詩成湖上月眀多靑綾夜向金鑾直疏影黃昬柰爾何

丘參軍妻守節

紫髯不見舊參軍桓表旌門墨色新雲雨防時同穴夢冰霜百嵗未亡身香奩有淚迷鸞影錦瑟無聲落燕塵萱艸堂前今種柏翰林防記寫精神

保定王氏母九十得賜帛鄕人合燕爲壽

皇家賜帛出郊圻王母光榮九十時仙露釀成千日酒春風來自萬年枝舊頒官誥從児貴新制恩袍與體宜已是八荒開壽域城南咫尺接天墀

送畢氏子韶州訪翁李知事

蜑雨收嵐海气涼隴船迎浪粵山長杜鵑亂叫楊梅熟鸚鵡低飛荔子香籌幙望云依北極琴臺延月對東牀宮巖石乳於玉服食應須逺寄將

賦梅竹軒寄太史楊公

湖上開軒接浪波映堦梅竹更婆娑潤防翠黛春云合寒入冰綃夜月多嘉實可供調鼎餗長竿終自伴漁蓑淸風三徑人如玉越水吳山柰爾何

送劉成徳之京師

玉谿楊栁緑依依新著丹袍陟帝畿江上馬蹄春蹀日邊龍角曉依微禁墀香近神仙佩禦苑花開錦繡圍亦欲乘槎問星使祗愁老卻故山薇

題桐木韓氏族譜

韓家相業當時重盛徳名昆集鳯池章佩並縣金錯落宣麻同拜玉淋漓梧桐春雨江南夢松柏秋風海內悲孫子尙餘宗譜在更傳遺事後人知

楊公眀徐志可貽詩次韻答之

幾杖曽陪上玉京防回聴漏酒初醒琳瑯春盍朝天佩雲母時開迎禦屏銀甕賜余蓮子白金魚恩重荔枝靑不才猶欲承先澤樗散何堪辱在庭

南州榻在長防客北海樽空未易醒臺館四時如錦繡雲霞長日作帷屏桃成秋實千年碧橘待霜肥萬顆靑聞說臨池多逸興籠鵝時與換黃庭

宋蘄之廣濟簿尉黃剛中修水人也至元天兵渡江中十九矢而死妻劉被掠子甫十嵗旣長求其母凡十年知已沒入官迎駕哀訴得防使爲母子如初

臨危百箭忠臣血流落孤蹤孝子心霜露年年秋艸碧關河處處暮云深仰天已覺恩如海愛日常懷淚滿襟繼述好防靑史傳淒涼更賦白頭吟

環靑堂

黔南泉石盡煙霞幽夐偏宜隠者家四坐春山有秋色一川流水見桃花樵歌窈窕穿雲去眉黛嬋娟對日斜更說官閒松菊在芒鞋應許踏輕莎

翰林上直次周伯溫韻

宮庭白日靜相宜鈴索無聲謾自譏云近簾櫳秋影薄香飄殿閣晚風微典謨事業千年冊黼黻文章五色機每嘆小臣懷補報寸衷何計逹宵衣

金鴨香分石鼎茶日長宮署寂無嘩庭前艸樹皆生意壁上丹靑有嵗華禁直夜涼初賜被講筵秋近又宣麻神光鬱鬱衝牛斗河漢層陰莫漫遮

史院秋祀三朝神禦殿用鄭編修韻

銀燭金蓮禁署深香飄祕殿碧沈沈鼎湖弓劍千年在黼座衣冠五夜臨簾外雨雲飛野鳥殿中燎火起巢禽悲絲急管俱增感誰識朱顏白髮心

彥修祕監作亭堦前栽竹一个名一竿亭咸爲賦詩

公子孤標絕世奇亭前栽竹靜相宜蒼龍垂影云千尺翠袖臨風玉一枝特操不隨春色攺髙情只許嵗寒知江頭防得扁舟在何日從君獨釣時

送達天山融州大守

五馬翩翩渡五溪玉融更在桂林西連山晴黛分巖洞列戍昬煙疊鼔鼙隴上梅花無雁過庭前榕葉有鶯啼使君自是金閨彥暫爲分憂及逺黎

宜春盤龍寺

巖峯三十六盤通塔殿髙低翠谷中傳法有宗僧業白安身無語佛燈紅松杉種得云千本泉瀑飛來雪半空最喜老龍下臥肯將霖雨致年丰

蓬軒

幽居軒檻越江邊鴻防鳬鷖在目前春漲還如天上坐雪時渾是剡中船一枝梅月寒堪畫防樹松濤夜不眠總把平生湖海興斫魚釃酒賦詩篇

史館上直次王應奉韻

玉堂髙迥不宜冬古木廻廊浩蕩風華蓋紫微天咫尺泰階黃道日當中捷書迅急時聞奏退食從容每自公衰晚腐儒何補報祗須制作示無窮

送逯善上海道萬戶

帥符新拜紫髯翁國饟深賢轉漕功海水八荒浮地軸云防萬斛動天風東吳民力今時困中土軍儲昔自充報政歸朝參大議經邦事業屬豪雄

筠庭

老屋城南倚翠屏蕭蕭修竹滿前庭筍因夜雨侵苔長枝共春云覆檻靑深處石閒畱客坐隔林鶯囀撫杯聴故人詩句應題徧藜杖何時一叩扃

次韻寄福建魏亷使

禦溝冰泮水初流繡斧朱幡上防舟北極關河眞壯觀南州風物總離憂花明苑樹鶯聲曉楓落吳江鴈影秋眷注定知宣室召歸來應得從春逰

浮雲道院

道院孤髙古翠防滿間山气靜霏霏曉隨白鶴迎風出春共蒼龍作雨歸浮世紛華空在目閒情舒捲自忘機無端卻上蓬萊住五色成章向日飛

雞山隠居

自是山深好隠居白雲千畝在庭除鳬飛每候仙人舃酒熟時停長者車春盡艸根俱是藥秋來柿葉總堪書舊家猿鶴多生怨久欲從君卜裏閭

代祀過信州蒼巖貳守貽詩次韻以謝

羣飛凡羽見孤凰胸臆皆成五色章奕世公侯存故國先朝相業踵遺芳銀箏自度新調曲金鴨時焚舊賜香慚愧相逢卽相別江東雲樹寸心長

上都秋日登眺

客裏年光似水流滿城砧杵動覊憂沙頭白露牛羊夕塞上黃雲鴻鴈秋千里關河通王气兩都宮闕壯神州多情不用悲搖落更爲斜陽獨倚樓

環翠樓

碧梧翠竹倚孱顏故築層樓與客攀劍气每防星漢上山光只在雨簾間娟娟曉日開眉黛藹藹春云擁髻鬟便欲買舟江海去杖藜應許叩巖關

鰲峯石

鰲峯石在玉堂前近與蓬萊禦閣連積潤出云秋漠漠孤根承露夜娟娟土花剝盡生光怪海嶠移來閱嵗年艮嶽遺墟歸艸莽金題猶識舊時鐫

上官氏南樓

層軒百尺倚髙秋蕭爽渾如庾亮樓云影每依簾側畔溪聲只在樹東頭仙人巖石通霄漢太乙藜燈直鬥牛總道登臨多雅興何時借鶴試相求

東安陳氏慕親堂

城外云連郭隗臺艸堂寂寞傍墳開碑銘有字人常讀宰樹成行手自栽雊雉春迎寒食出哺烏晴逐夕陽來百年霜露無窮思擊築酬歌總是哀

坦眀堂

東南佳麗獨錢塘君向靑郊結艸堂防曲雲山分野色滿池秋水納天光松陰落處琴書潤栁絮飛來枕簟涼衮衮京華塵土夢好因鱸鱠踏吳航

戴宣使以差出建康因得過家

楊栁新條拂酒杯都門望望百花開元臣建國羅羣彥使者宣勞出上臺雲路漸看華蓋逼鄕關初見錦衣回此行不爲鱸魚鱠莫待秋風擊棹來

李氏義聚堂

錦裏堂成聚弟兄門門雍睦見儀型桑麻繞屋春千畝風雨連牀夜六經折去荊花依舊紫種來慈竹鎭長靑貽謀更有無窮感時向尊前賦鶺鴒

蕭閒外舍次許可用承防韻

東郊結屋川光近內相題詩墨色新庭艸常防靑鹿臥渚云惟許白鷗鄰傍簾種竹秋聲近帶石移花夕露勻野馬塵埃渾不到蕭然門巷自家春

順存堂

龍泉江上卜幽居題扁當楣學士書堂下白花吹采鳯間錦瑟詠關雎猗蘭有態春云近棣蕚多情晝日舒朋酒升堂家慶在相看不樂更何如

至日和仲寶大學士韻

禦扆當陽扇影回樂聲齊起殿前雷行天黃道常依日報國丹心未許灰金錫衮衣歸黼黻瓊樓玉宇尙崔嵬謝安再爲蒼生起調化眞宜法斗魁

墨梅

粲粲冰肌雪未暾蕭蕭疏影寫黃昏情深西子湖邊樹夢入羅浮月下村萬斛春光歸筆力一枝雲气沁香魂淸江寂寞楊丞逺無限風流此日存

黃隠士相過次韻

吾家華蓋郁嵯峨數畝蓬茅長薜蘿愧我菲才宜隠退知君有道幸相過風淸杖屨迎嵐出春盡犂鋤帶雨歌架上有書尊有酒相逢不樂又如何

和虞先生壽京師賈姑詩韻

慈顏九袠鬂如鵶世族前朝宰相家天近縣官時賜帛春深孫子日扶車麻姑酒是長生藥阿母桃應防度花學士詩成無限思五千里外望京華

送陳道士奉香歸四眀

暖煙芳艸路迢迢又送天香下九霄洞口桃花春欲笑山頭桂樹晚難招麻姑酒榼蔵丹室徐福樓船駕海潮何日乘桴逺相問詎應無地老漁樵

聴雨堂

兄弟多情有別離昔年惆悵大蘇詩靑山聴雨相思處白日看云獨坐時慈竹繞檐春瑟瑟梧桐當戶夜遲遲投簮未覺歸來晚盡散嚢金對酒巵

彊仲賢赴廣東師帥幙

元戎分閫握兵符籌晝須君答廟謨千里車來天北極五羊城在海東隅香雲荔子丹砂顆淸露芙蓉錦繡圖早立勲名重邦國莫令妖气傍江湖

九日燕南禁酒簡趙子威僉憲

又與黃花負夙期天南霜露滿人衣酒尊有禁逢佳節紗防無情對落暉俯聴秋聲從樹起仰看云影送鴻飛登臨不用增惆悵咫尺承恩上紫微

燕南龍興寺閣晚眺

倚天樓閣貯金仙層棟猶題趙宋年混一南方今宇宙英雄百戰舊山川魚龍水落秋江外芻牧人歸夕照邊總爲悲歌生慷慨慿防極目思淒然

關西道士求賦雪巢

一間素壁倚秋風卻擬巢林雪半空鏈得身形淸似鶴望來劍气白於虹洞簫窅窕防云住牖戶綢繆許月通更識船如天上坐孤飛只合剡溪中

上巳日次韻

憶昨追隨苑外車風光九市見紛奢幷児玉帶雙龍佩燕女金袍五鳯花天樂聲髙仙仗肅宸旌影動禁林賖當時講席尊諸老人到於今喜誦誇

歐陽建寅赴松江巡檢

京華久客宦情微身到江南卽是歸虎士刺船迎邏鼓鮫人停杼望云扉蒹葭夜月風連海秔稌春雲水繞圍自笑白頭猶戀闕何時五馬借光輝

次趙伯友韻

白髮衰翁憐病久靑春逰子嘆歸遲感君曽奏匡衡疏懷國長吟杜甫詩蒼海魚龍仍衮衮孤城花栁自熙熙千年遺恨同誰語百世髙情與爾期

百年道脈細於絲長夜漫漫待旦遲先進常從周禮樂専門仍授漢書詩微躬獨步思繩武大介重光仰緝熙已忍淒涼成病久寸誠惟與古人期

逰西湖承天寺贈月潭上人

中天臺閣禁城西春日逰人出禦堤滿地落花馴鹿臥千條弱栁亂鶯啼水影金鏞淨旛倚晴雲綘節齊最喜上人防愛客乘船仍約酒頻擕

宋樞宻權公葬婺源之麓八世孫居都昌者作樓以望其丘隴於千里之外名曰寓思虞學士嘗爲賦詩今樓已廢矣九世孫緝來求餘詩賦此

異鄕丘隴近蓬萊層構當年望眼開千里江山遺刻在百年霜露逺孫來已無化鶴歸華表空有饑烏下碧苔寂寞孝思何所寓斷雲衰艸兩堪哀

九日紫極宮次戴懋和韻

老去杯慳易勸酬年年揮淚望神州鳯凰城闕金湯在龍虎亭臺翠輦逰牛斗寒光通紫極蓬萊弱水隔洲烏紗不受西風急髙閣憑江倚素秋

憶昨追逰禁苑寒隴頭紅葉醉中看靑蒲曽伏麒麟殿白髮防勝獬豸冠天上玉堂惟有夢田間瓦缶竟無懽殊方久病悲搖落笑啜茱萸彊自寛

次韻寄康宗武

一自承恩乞鑑湖防回淸夢謁神都蒲萄天馬窮邊徼秔稻云防轉越吳暘谷吠晨驚蜀犬神祠鳴夜詫城狐隆中髙臥空籌防萬里雲霄羽翮孤

燕處防靈宮次姜步惪韻

江上煙嵐接地陰仙家庭宇自雲林玉堂金馬成塵夢艸服黃冠稱野心滄海魚龍秋水落瑤臺風露夜寒深肯從世外尋丹訣何事人間嘆陸沈

移牀【九月十日】

伏枕移牀入小舟江頭漁父問何由風濤接棹魚龍冷煙艸迷津鴈鶩秋往事防年誰內顧狂瀾百折自東流艸不守揚雄宅垂白空添宋玉愁

九江冬至日

愁坐孤城對日長葭灰動防識微陽八方云物瞻新防樹梅花憶故鄕黃道春回天北陸紫煙時想殿中央頻年鳯歷催頒朔曽挿金貂侍玉皇

次韻示從學

東度關山馬迹長南浮江海鴈隨陽丹書玉篆發天語金節繡衣辭帝鄕放臣泣血竟何益覊客哀吟殊未央故園雲谷雜豺虎寒木何枝依鳯凰

髙昌喜山近仁在江州爲太常院使禮部尙書新其堂構各有名扁爲賦三題余未暇也

江上小堂仍種竹渾如一棹住江間芙蓉秋水三千頃翠黛春云十二鬟鳯管制來新譜在漁竿防得釣絲閒牧羊庭逺寒無樹裘馬輕肥客未還【右筠艭】

防鶤化翮向南飛棲息安危各有時秋入梧桐晴影薄寒通牖戶曉光遲靑山是處瞻龍气紫閣何年覩鳯儀自嘆蓬萊常五色上林曽宿最髙枝【右雲巢】

飛花如席拂廬低不辧行蹤徑已迷竟夕有書分戶映防年無榻見巖棲秦關擁道難容馬漢節禁寒尙牧羝曽憶釣蓑歸舊隠洞天髙與白雲齊【右雪洞】

九江雜詠書懷

百年頭上著烏紗一日江邊踏釣槎病似相如空有賦貧於杜甫更無家漁竿處處蒹葭月樵笛村村躑躅花舊業已隨兵燹盡靑門儗學邵平

天地無情淚眼枯故園松菊久荒蕪秋風茅屋從誰葺春日村醪只自沽萬里關河迷宇宙孤舟煙雨滿江湖渥窪老骨空相顧云漢髙飛不易呼

冬至後九日

繡牕添綫琯浮灰玉燭迎陽晷影廻鴈度關河隨朔气龍依江海蟄神雷漸開栁眼窺春色未放梅腮送酒杯藥裹書籖隨處有鄕心嵗事漫相催

次韻寄友

暘谷東飛陸海灰靈杓北顧帝車廻波濤寒湧江間月艸木春移地底雷九奏鈞天猶夢樂十洲弱水不勝杯山樓笳鼓時時急晏嵗冰霜日日催

防年野燒著寒灰此日樓船向海廻萬疊雲煙秋似黛一江風浪夜如雷歌殘玉樹浮空棹夢入金莖渇露杯想待上林花未發春光應得鼓聲催

立春日

年年此日客殊方誰擬今年住九江花鳥春愁詩漫興乾坤元气酒難降鄕心華蓋云千里病目匡廬雪一到防靑山薇可食老來何必淚雙雙

除夕有感

漁竿長在楚天涯龍節虛隨漢使槎世路風塵迷杞棘故園煙雨憶桑麻兩行淚對椒盤酒一樹春生蠟炬花人事鄕書俱寂寞不堪江上鼓頻撾

華蓋芙蓉翠倚天髙堂防服憶長年家人共守迎春酒童穉爭分壓嵗錢香霧暖浮金鴨動蠟虹夝隔綘紗然鶴書一去無消息白髮滄江對雪眠

辛丑元日夜坐試筆

扶桑曉色壓春云江上香鑪防夕曛坐來白日有佳興雪後靑山無垢氛蟄龍三冬成久臥鳴鳥百年今不聞遺經獨在共誰語太乙吹藜來夜分

贈聶克敬兼簡宗武

嵗晏匡廬積雪深髙松老鶴苦能禁海塵杳杳生春態江水沄沄流夕陰無事庾樓防客賦向來梁甫爲誰吟漁樵舊侶如相問鷗鷺寒盟尙可尋

夜月

處處關山淚眼眀悲笳又送斷腸聲芙蓉水冷秋無際烏鵲枝寒夜屢驚黃道帝車還北極紫垣天駟接南瀛多情不用悲搖落萬里江波月夕淸

七夕大風

江頭風急客衣涼果誰家月滿堂五色在天曽補衮七防報日不成章機絲停杼空成緒星漢乘槎竟杳茫自嘆紅顏今白髮人間養拙更何鄕

次韻答權緯

江湖波浪接鵾溟牛斗光寒動客星蘭芷風暄誰結佩芙蓉水冷自揚舲周官禮樂先王度漢代文章後世型衰病獨憐頭盡白故人相見眼終靑

賦樊氏茅屋

聞君茅屋住樊川水影山光接幾筵花徑約來尋酒伴柴門系著釣魚船晴檐興在從誰賦秋樹髙風只自編亦有數椽華蓋下杖藜何日白雲邊

贈劉懋觀寫眞

蕭蕭霜鬂隔風塵卻有劉郎爲寫眞金馬玉堂成昔夢蒼松白鶴伴閒身傷心南土衣冠少極目中天日月新更許蘇卿老歸國便應黃閣畫麒麟

送人之西澗山長

巍巍宮廟澗之西松檜蕭森夾殿齊白屋衣冠存伏臘靑雲步武見階梯江湖夜月寒驚棹桃李春陰雨滿蹊昭代急賢無枉路未應重席嘆覊棲

老士安治書爲使江東時嘗構參云亭在京師屬賦之

參云亭在宛溪頭持斧仙翁昔所逰日月星辰天北極山川艸木地南洲門前車騎秋來好竹上題詩醉後防回首江村煙樹闊至今猶憶舊風流

玉堂公宴次周學士韻

扈蹕新隨帝輦廻賔筵秩秩玉堂開禁廬下直辭天仗內使傳宣送禦醅舞女分行花影動歌工閒奏鼓聲催衰年感遇慚無補賴有諸公濟世才

馮氏蔵書堂

喬木依堂數畝陰買書不惜散黃金簡編總許儒生讀碑帖還從墨客臨蕓閣牙籖晴睒睒練囊螢火夜沈沈只今許下多賢士始信君侯惠澤深

鄧汝貞買妾得子南歸雲林

雲林三十六峯齊獨振京塵向舊棲天上桃花新結子水邊楊栁已生稊濁醪對客秋三徑啼鳥催人雨一犁亦欲投簮江上去爲君移棹過金谿

贈日本詩僧

偶來金闕信相從笑指扶桑浴日紅處處寫詩揚海嶼時時飛錫振天風歸云每共經函在行槖常因酒醆空吾道獲麟惟掩涕乘桴相問有誰同

次韻答康宗武胡伯文

百年勲業鬂星星又聴流鶯緑滿庭茶與仙人分石鼎酒從豪客索銀瓶一犁春雨蘇公圃半曲湖光孺子亭更肯煙霞空寂寞未應塵土嘆飄零

防巖峯寺

扁舟飄泊苦西東此日棲遲野寺中嵐气常疑廬嶽雨秋聲還似大江風輞川花木圖猶在杜曲茅茨賦未工人事蕭條鄕土近防時回首白雲通

巖谷風多秋葉飄一徑荒艸涼蕭蕭已無幽芳媚野色惟有老樹存髙標靑山冉冉列鬟黛白日往往逢漁樵仰天長嘆竟何補荷蓧長歌誰可招

次韻寄鄕友

傷心一視天無外病目長懷日再中獵騎合袪云夢澤樓船直駕海潮風二儀髙下悲人力萬類枯榮識化工衰晚祗慚何報補艱危終不擬窮通

風塵冉冉似蓬飄猶有衡門擁艾蕭錦裏防家紅葉樹華峯千仭碧雲標曉因童子坡頭牧夕約鄰翁谷底樵秋月春花隨地有歸來莫待楚辭招

南溪精舍

前代遺墟瀏水上南溪棟宇見新題開山種藥云千本傍捨移秧雨一犁白鶴時從檐下宿黃鶯只在竹間啼尙方近覺聲華起卻向金門聴曉雞

挽余忠宣公

沔陽舟楫勢如飛安慶孤城屹不支諸葛智謀天地閟杲卿忠義鬼神知縱然身活到今日未必人生無死期一片精忠元不攺男児到此是男兒

學言稿卷五

欽定四庫全書

學言稿卷六

元吳當撰

五言絕句

題古木

銕石皆生色冰霜有嵗華春雷龍啟蟄星漢客乘槎

天臺玉漢橋道院八詠

玉谿橋

玉溪浮采鷁金鎖貫晴虹自是知津者能成利涉功

積果堂

防樹棗如瓜千年桃始華渠通滄海水門倚赤城霞

十二區

揀地循環種名花取次開蔵春何待塢按律且啣杯

梅竹莊

天香生玉樹云影動瑯玕對酒驚春事開門識嵗寒

緝云亭

琴罷月生渚鶴歸松滿坡葺亭無屍牖應是白雲多

招隱亭

書從北闕上文自北山移樵牧俱生怨耕鋤已過時

淵泉亭

秀出千黛螺飛來半空雪天光淨渟渟秋聲來淅淅

外墅

山光分逺近雲气異朝晡過客俱能賦開軒卽是圖

秋山山景圖

茅屋倚秋樹山樓延夕曛流來橋下水半是洞中云

漉酒圖

頭上巾堪脫尊中酒不空衡門松菊在歸臥北風

畫龍

天用莫如龍淵潛閟神功一朝起平陸八表皆雷風

梅月

曽到西湖上聞香不見梅推窺月色竹外一枝開七言絕句

靑山絕處樓扁

中天隠隠碧芙蓉樓閣深蔵苐防重松葉滿山行迹少樵夫聴得講時鐘

赤壁賦畫圖

水落江潭月滿汀秋光一色漾空靑長歌窈窕吹簫者祗許飛來白鶴聴

水芙蓉

綘綃新制舞衣裳翠蓋亭亭度晚香只恐君王恩易攺夜深風露不勝涼

畫紅梅

西湖月淡彩雲飛睡臉生霞酒力微誰道玉樓寒起粟胭脂卻染素娥衣

王繼學賦栁枝詞十首書於省壁至正十有三年扈蹕灤陽左司諸公同追次其韻

灤陽楊栁長新枝無柰春寒力不支燕子歸來風漸軟卻似宮腰學舞時

曉來嵐气不成霜云染煙籠萬縷長醉歸誰敢爭馳道盡與君王控馬韁

樹繞離宮艸共靑樹底旌旗朝露零宮娥起伺羊車過林梢斜月照華星

宮栁添來防百株誰復天邊種白楡馬上貴人通國字時折新條作筆書

神京髙寒春力微晴絮飛時花尙稀忽憶錢塘斜日岸簫鼓畫船扶醉歸

隴頭春深未識花酒簾動處是誰家郎來莫折門前栁昨夜東風初長芽

新賜金鞍選日騎玉釵斜揷兩鬟垂長條拂著珍珠防只許東風細細吹

江頭樵牧昔年逢結茅臨竹更依松栁條系得漁船住長日醉眠誰問儂

緑陰芳艸思淒淒六宮傳蠟暖煙迷沙堤不種隋家樹誰憶曲中烏夜啼

貂防駝裘休嘆儂從官車騎莫從容栁花飛盡雪花起才見西風又似冬

潘子華畫上都花鳥

冰泮東風鳥力微暖雲將雨濕芳菲不知天上寒多少誰剪春羅作舞衣

觀弈圖

仙人棋局靜忘機松下靈芝似玉肥樵客歸時柯已爛雲間誰制芰荷衣

聞桂道人

八月天香滿界飄廣寒宮外影蕭蕭不從玉兔求殘藥卻與雲山伴寂寥

掀篷圖

淸江楊丞天下奇每能拈筆寫橫枝暗香疏影黃昏後曽憶掀篷對月時

送人歸淸江省親

逺樹驚寒綫在衣西風吹雪作花飛淸江碧嶂秋光裏不爲鱸魚也合歸

大駕南歸至龍虎臺迎候者皆於昌平冑監嵗館舊縣何氏至正九年八月監丞吳當獨來館人持祭酒司業舊題索賦

當關龍虎擁層臺此地年年翠輦廻八月千官瞻候日舊陪詞館小臣來

爾家門巷自淸幽新辟軒許客防北望居庸天咫尺白雲紅樹倚髙秋

贈淮安屯府從事

長淮木落正紛紛從事衘書逐鴈羣八月江寒魚似玉列屯秋淨稻如雲

挾彈圖

平沙淺艸雨初幹時見飛花到馬鞍花樹止防巢鳯鳥王孫何防試金丸

雲林亭

幽亭古木淨蕭蕭江月雲山逺莫招昨夜西風吹夢去共誰相對說漁樵

宣和防鶉

九重拈筆寫淸秋艸底微禽亦見收回首故宮花石外離離禾黍不勝憂

孫氏孝義

倚廬常近墓人家種樹防巢返哺鵶門外桑麻春防頃東風開徧紫荊花

擕琴圖

偶因秋興擕琴去古木蒼藤何處村行過溪橋山路合白雲千畝不知門

蔡氏蔵先世誥勅

無復前朝舊典型百年文物盡凋零蔡家孫子風流在愛惜黃麻似六經

息齋竹月

蒼龍翻石濕云交鳴玉參差出鳯巢翠黛曉涼香袖薄一鉤纎月在林梢

贈墨工侯務本次虞學士韻

禦牀璧進龍香奎閣當年詫豫章此日侯家新制作采煙凝液總仙方

下雲英透紙香白頭慚愧戀文章玉堂天上成春夢珍賜何時出尙方

畫鶴

云漢寥寥雪羽毛海風吹月倚秋髙石田瑤艸俱情思時見臨池一吮毫

覓盆梅

病中猶未見梅花何日堯夫駕小車爲覓小盆分少樹東風如到野人家

竹枝詞和歌韻自扈蹕上都自沙嶺至灤京所作

沙嶺風淸宿雨多白雲如雪夜陂陀澗泉十里九曲折北向天邊作禦河

雨過平沙不染泥防索淩風禦帳齊宮臣報道曉寒淺有个黃鸝深樹啼

宮車調得馬蹄勻細艸輕風不動塵織成翠羽垂珠幙縷就黃金結繡茵

露下穹廬暑气蘇臥看織女映黃姑山泉響似江南雨林下不聞啼鷓鴣

馬羣彌野艸連云當年玉帳度秋春迎日防書頻送喜內間賜與出金銀

羽獵長年從翠華麋鹿生茸艸茁芽射得黃羊充內饍更喜江南新貢茶

果熟冰盤進禦黃祕殿揮毫對日長元臣補衮應無闕新賜宮衣自上方

殿頭雲气盡成龍水晶簾影散髙春阿母傳杯池上宴帝子吹簫月下逢

霓旌移仗蘂珠宮雲母屏門不隔風花外侍臣成久立聴得新歌樂意同

靑宮受寶朝賀日次韻

百年文物際重熙麗日祥雲晝刻遲上相傳宣催艸詔看君落筆玉堂時

殿外霓旌漾曉暉鑪煙浮動衮龍衣璚樓貝闕天中起五色雲霞在翠微

天樂聲中舞序陳千官花外駐車輪春宮初試黃麾仗寶蓋珠幡隊隊新

緑樹重重祕殿陰畫堂甲觀九重深靑宮昨夜初承詔丹扆今朝又進箴

日出蒼龍紫霧開金門宣赦近臣來書條字字皆寛大萬姓懽聲動地雷

大安髙閣正當中龍虎旌旗衛兩宮近日春坊誰輔相君班序冠三公

禁直周廬接上臺銀河秋傍紫垣來爲郎莫笑馮唐老立馬金門待曉開【時以禮部郎中在上宮】

宮臣侍側近鑪燻衣上龍乘五繡雲鳴玉鏘金俱鼎食早思偃武與修文

殿閣薰風奏舜弦大眀宮樹不凝煙聖人恭黙惟思治日曆慿誰細細編

深宮無處不開花玉燭調陽運帝車不是人間春易老風光長只在天家

自然亭

盤結松蘿覆頂靑雲山四面作幃屏秋風棋局無人看夜月琴聲有鶴聴

九月十日出城

病耄猶知發出狂臥嗔惡少彊移牀丈夫死義無悲淚市上傍觀爲兩行

出湖

鴻鴈聲低日己晡扁舟渺渺出平湖何時卻爲鱸魚膾寫作寒江獨釣圖

十六日舁牀入城

舟子舁牀入市廛病軀仰靣看靑天不知城郭還何似聴得行人嘆昔年

謾成

豫章城裏聴秋風卻向匡廬去住冬白髮數行非俗骨靑山千仭有雲松

十洲麒鳯落江湖遺老相逢說舊都春日瓊林看錫宴天門金榜聴傳臚

昔年防士奏題名西內傳宣禦仗迎金織承筐懷舊賜白頭何以答升平

戰骨生塵塞艸長將軍己拜右賢王節旄落盡蘇卿老渤海沙飛尙牧羊

霜月橫空鴈不眠夜寒邊燧尙傳煙傷心江上垂綸客不爲鱸魚系釣船

雜詠

江頭雄鎖控東西長嘆忠臣效節時滿目山川天險在不將版臿慮安危

忠臣【謂太守李黼】

萬里江淮接楚舒連雲樓櫓見儲胥睢陽不獨張巡死汗簡應防太史書

憲使儲布哈守楚元帥余闕守舒

萬方海宇一封疆郡邑胥豪玩憲章寂寞荒城今第宅家家故牘滿新墻

敗葦蕭蕭故壘秋江山如畫一漁舟怪來不起臨濠興病久愁深淚易流

廬嶽層層聳碧空仙巖佛塔白雲通防多樓閣靑紅地盡在寒煙野蔓中

詠懷

昔賢講道秩賔筵五老香鑪藹紫煙前代衣冠今寂寂故溪風月自年年

先子講道濓溪書院今四十餘年

關雎麟趾久無聲誰共周官識治平獨抱遺經身己老空山落月夢魂驚

江頭風月夜蕭蕭旅館寒燈共寂寥三月病來忘肉味九天淸夜聴簫韶

春雨黃精似玉東風漠漠紫山薇饑來白石還堪煮自嘆時人服食稀

栁外郊墟舊戰場寒蕪秋燐暮云黃漸看三月鶯花裏陌上新苗隴上桑

先忌日

雲谷煙村事事非鳬飛不到鴈來稀楸梧防个人千里不獨今朝淚滿衣

觀大眀殿圖

大眀宮闕五云端簮筆趨朝老從官白髮十年江海外人間寫作畫圖看

讀史

周業淩遲伯失宗紛紛功利起衡從時君不識眞王佐卿祿寧辭十萬鐘

牛酒爭迎暴已除沛中屠販漫髙車鴻溝更舉眞籌防圮上功成一卷書

受命趨關定約時鄛翁多算竟何爲可憐空碎鴻門玉天下雄雌亦易知

滅仇報主已成功還定三秦眾防同西楚能存韓社禝赤松無迹到關中

四海爲家辧本支大封同姓奠邦基防侯漫使儲君固遺毒無端及愛兒

女禍防令社禝危安劉一語已先知良平無術彊根本功在諸君左袒時

蓋世功名意气雄楚齊國大勢難容從容進退知天道一邑封防事赤松

先漢雄詞後世無子云學業冠西都大醇難掩終身玷直筆淒涼莽大夫

艸罷經雪滿頭美新興頌不深謀千年遺恨曽投閣金穀何人肯墜樓

桐江波上有漁蓑東漢流風節義多大器已移名獨在猶將公論作干戈

九夷辟地識遺賢白防端居木榻穿卓行至今推有道建安詞藻漫流傳

天自西傾水自東三分割據識英雄仲謀有子曹郎在蓋世功名僅漢中

一方僻險控孫曹兵術相疑治道髙尙父鷹揚身未死詎應典午得稱豪

六朝才气苦厭厭歸去辭髙義獨嚴憂世樂天眞有道千年處士晉陶潛

禮樂

束帛難招魯兩生奉常綿蕞亂縱橫滿朝將相輕年少治道難因禮樂行

倫紀無章古道昏哇聲亂耳詎堪論千年不覩眞儒效空憶河間禮樂存

連旬大雪

瘦骨稜層病未安江天風雪夜漫漫布衾銕石渾無寐難得梅花入夢看

平施翠壑與丹崖風磴雲門處處埋直待東風花盡發卻尋布韈踏靑鞋

可嘆

忠義曽書宋兩都一時直筆共描摹萬方順逆蒼天在遺臭難稱莽大夫

漢水生波郡邑墟空傳楚魄江魚前年節鉞秋江上滿紙祈哀逐客書

碧桃紅杏艶陽天禮聘相期舉按賢腸斷關河時聴鴈琵琶卻在賣茶船

謾題

上林髙處鳯凰棲羽翮垂云五色輝黃竹雪深梧影落山雞臨水炤毛衣

日出扶桑海不驚曽將巨釣掣鯢鯨一蓑回首秋江上臥聴蘭苕翡翠鳴

香鑪峯色白巉巉黃獨無苖雪滿鑱燕子經年江上別東風回首聴呢喃

五老峯

五老峯前雪未消煙嵐染處夕陽撓沽來尊酒尋梅樹釣得江魚上栁條

立春日感舊

南樓譙鼓北樓鐘樓外泥牛防仗叢黃道防階春浩蕩蒼龍觀闕曉曈曨

麒麟煙樹鳯凰毛列侍趨朝禮獨勞中使傳宣排內宴禦園春動樂聲髙

春盤生菜翠如絲內賜金旛映白髭前度桃花何防去故園花艸不勝思

照眼橊花酒入唇愁顏衰鬢又逢春禦溝冰泮河魚美惆悵江波有釣綸

春思

虎迹煙村少室墟羊腸塵路太行車上林應射春歸羽江海累臣有帛書

除夕

防年別卻帝城儺種樹書傳郭槖駝華蓋芙蓉秋色裏釣竿猶伴舊時蓑

與同館戱續前韻

東驅海若百年儺尙度龍沙防兩駝春雨莘郊畱負耒秋風渭水起漁蓑

燕歌趙舞國人儺塞下牛羊塞上駝煙艸隨營飛獵騎氊城無地掛耕蓑

紫髯都防气降儺姬妾氊車槖載駝馬挏濃扵燕市酒貂裘多似野人蓑

金目橫戈夜進儺錦幪負轂曉鳴駝燈前盡理朝天佩林下誰縫釣雪蓑

儀鳯靑娥雜戱儺肉峯翠釡薦珍駝碧桃天上云千樹白髮江頭雪一蓑

未踏猖狂舉世儺長安紫陌望銅駝陶公門外猶存菊嚴子灘前不解蓑

塵眼爭看楚俗儺書燈獨對漢時駝歌聲無復漁家傲處處金章換緑蓑

赤子妖成綘幘儺皇都塵接紫關駝故人風雪誰聨騎野老江湖獨擁蓑

蠻橫過絕類儺海艘任載豈煩駝杜鵑花外春連屋布谷聲中雨一蓑

夢登書閣

匡盧晴雪自防岏萬里淸江一棹寒自笑老來情思別九天樓閣夢中看

詠歸

看云不用買山錢帶雨宜翻種秫田白髮數莖非故態靑山何日是歸年

荷花香裏白鷗飛緑樹濃陰拂石磯一枕淸風長夏簟云邊何日釣船歸

稻畦黃處樹多紅山色嵐光紫翠通茅屋數間流水外一絲何日對秋風

蒼松翠竹映溪沙溪上寒梅樹樹花十月甕頭春酒熟杖藜何日到山家

講儀

山城馬足動紅塵雜沓晨趨服色新綿蕞艸儀誰所具傷心半是大廷臣

長生院作壽

蓬萊雲气合從龍腸斷關山防萬重水落城空山未曉長生院裏鼓逢逢

天秩民彞不可磨傷心蟻穴與蜂窠無端紫綬紅塵裏猶說先朝第防科

李節婦田氏

仙李移根雨露邊靑春江漢共風煙千年事往蟠桃熟黃竹歌傳阿母筵

緑鬢飛蓬四嵗兒寒機對月夜眠遲碧梧翠竹春云合斜日慈烏返哺時

江上鶯花滿目春冰霜皎皎百年身自從破鏡畱孤影錦瑟無聲落燕塵

朋酒升堂著舞衣忘憂艸色動春暉貽謀曽授三遷教斷縷猶存舊織機

亷恥風移士節隳壼儀猶足正民彞世情無限傷心地惆悵琵琶掩靣時

中秋對月口號

古木昏鴉接翅飛扶桑顧兔倍光輝廣寒夢到嫦娥殿新剪紅霓制舞衣

靜聴新人笑語聲天寒翠袖若爲情舉頭不辧山河影坐看兒童闘眼眀

豫章城頭百尺樓三年眀鏡炤人愁五老峯前秋色裏寸心折盡大刀頭

歸舟湖中夢至上都

歸舟日日向南風積雨初收浪拍空夢入龍岡淸暑地夜涼萬斛水晶宮

八月二十四日

醜夜城頭烈炬紅數聲笳起戍樓空江山如舊豪華去無食無衣一病翁

宣聖廟

百年如見魯靈光一炬堪憐瓦礫塲秋水滿池門獨在古槐依舊帶斜陽

丑月六日見廹趨升抗論力爭復縶於小舟龍開河口累夕驚風怒濤中六日夜至十有二日大雪沍凍病臥賦此

長夜漫漫雪一篷有衾如銕臥如弓窖中猶擁胡姬暖未信當年屬國窮

曾憶黃河守凍船魚肥肉美酒如泉半生辛苦成何事衰病饑寒雪裏眠

朱磯除夕

駭浪驚風動楚天鄕心覊思漫年年鱸魚不受寒江釣今夜朱磯雪滿船

卽事

繁華一夕怨西風金鴈鈿蟬鏡影空咫尺關山春夢裏桃花又向別人紅

衡山春逰圖

鴈書不到祝融峯悵望蒼梧駐六龍尙欲暮年専一壑白雲深處寄行蹤

學言稿卷六

