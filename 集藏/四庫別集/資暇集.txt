資暇集唐李濟翁

●卷上

○車馬有行色

今見將首途者多雲車馬有行色。按﹕莊子稱﹐柳下季逢夫子﹐自盜跖所回﹐云此也。意者以其車有塵而馬意殆。今有涉遠而來者﹐用此宜矣。《南華》旣非僻經﹐咸所觀習﹐奚不根其文意而正其訛歟﹖﹝一本「其誕歟﹖」﹞

○不拜單於

近代浩虛舟作《蘇武不拜單於賦》﹐爾來童稚時便熟﹐諷詠至於垂白莫悟賦題之誤抑皆詮寫﹐升在甲等。何不詳《史》《漢》正傳﹐「不拜單於」是鄭眾非蘇武也﹖余宗人翰《蒙求》亦明言「蘇武持節﹐鄭眾不拜。」況梁元帝亦著論曰「漢世銜命匈奴﹐困而不辱者﹐二人而巳。子卿手持旄節﹐臥伏冰霜﹔仲師固無下拜﹐隔絕區外。」學者豈能尙醉而不解醒耶﹖﹝一本無「解」字﹞

○行李

李字除果名﹑地名﹑人姓之外﹐更無別訓義也。《左傳》「行李之往來。」杜不研窮意理﹐遂注云「行李﹐使人也。」遂俾今見遠行結束次第﹐謂之﹐「行李」﹐而不悟是「行使」爾。按舊文「使」字作「﹝B08C﹞」﹐傳寫之誤﹐誤作李焉。﹝舊文「使」字山下人﹐人下千﹞

○祿裏

漢四皓﹐其一號角裏。角音祿﹐今多以覺音呼﹐乖也。是以《魏子》及孔氏《祕記》﹑荀氏《漢紀》慮將來之誤﹐直書「祿裏」可得而明也。案﹕《玉篇》等字書皆云東方爲角﹐音﹤龠錄﹥。祿或作角字﹐亦音祿。《魏子》《祕記》《漢紀》不書﹤龠錄﹥而作祿者﹐以其字僻又慮誤音故也。以愚所見﹐角是當東方。何者﹖案「陳畱志」稱﹐京師亦號爲灞上儒生灞旣在京之東﹐則角星爲東方不疑矣。字書言﹐角直宜作﹤龠錄﹥爾。然﹤龠錄﹥字亦音角。角音覺者﹐樂聲也。或亦通作「﹤龠錄﹥角」之角字。是以今人多亂其音呼之。稍畱心爲學者﹐則妄穿鑿云﹕音祿之角字﹐與音覺之角字﹐點畫有分別處﹐又不知角﹑﹤龠錄﹥各有二音﹐字體皆同而其義有異也。又《禮記》﹕「君夫人髭爪實於綠中」鄭司農注云「綠當爲角﹐聲之誤也。」旣云聲誤﹐是鄭讀角中爲祿中﹐祿與綠是雙聲﹐若讀角爲覺﹐覺是齶際聲﹐綠是舌頭之聲﹐何以破聲誤之說也﹖注復云「角中﹐謂棺內四隅也。」據此則又似音祿之角與音覺之角義略同矣。陸氏《釋文》﹑孔公《正疏》不能窮聲盡義﹐亦但云「綠當爲角。」何忽後學之甚﹗故愚自讀漢之角裏《禮》之綠中皆作祿音﹐亦豈敢正諸君子耶﹖然好學者幸試詳之。

○客散

今見賓旅出主人之門﹐必曰「客散孟嘗門。」但風聞便用﹐不尋其源。使主人知其源﹐必惡而不樂矣。爲客去就不可不知也。此是王右丞維悲府主巳沒之句。上句云「秋風正蕭索」﹐蓋痛其主人歿後同僚皆散﹐其可用乎﹖

○虫霜早潦

﹝曲子名並辭﹞飲坐令作﹐有不悟而飲罰爵者﹐皆曰「虫傷早潦」或云「虫傷水旱」﹐且以爲薄命不偶﹐萬口一音﹐未嘗究四字之意﹐何也﹖「虫傷」宜爲「虫霜」。蓋言田農水旱之外﹐抑有虫蝕霜損。此四者﹐四農之大害﹐《六典》言之數矣。呼曲子名則「下兵」爲「下平」「閣羅鳳」爲「合羅鳳」﹔著辭則「河內王」爲「何柰王」﹐「檣竿上」爲「長竿上」﹐如斯之語﹐豈可殫論。

○生子紿

俗生男﹐必紿云女﹐女紿云男。意者以其形新魄怯﹐慮鬼物知而逼攝﹐不欲誠告。當由髙齊斛律皇后誕女﹐後主苟欲悅後兄光意﹐詐稱生男而大赦。後大臣家效之﹐因主失徳不道﹐或以此戲﹐漸至成風。今爲忌諱﹐乖歟。

○戲源驛

京兆昭應縣東有戲源驛。案﹕其地在戲水之傍。《漢書》﹕「陳涉將周章西入關﹐至戲」。蘇林云「在新丰東南三十里。」小顏又云「今有戲源驛﹐音平聲。」人所知也。何爲舉世皆以去聲呼此驛號﹐彼從徒爾﹐我輩其可終誤哉﹖

○梅槐

業有似薔薇而異﹐其花葉稍大者﹐時人謂之枚槐﹝音環﹞。實語訛彊名也﹐當呼爲梅槐﹐在灰部韻﹐音回。案﹐《江陵記》云「洪亭村下有梅槐樹﹐嘗因梅與槐合生﹐遂以名之。」今似薔薇者﹐得非分枝條而演亂哉﹖至今葉形尙處梅槐之間﹐取此爲證﹐不乃近乎﹖且未見「梅槐」之義也。直使便爲玫瑰字﹐豈百花中獨珍是耶﹖取象於玫瑰耶﹖玫瑰﹐瑰亦音回﹐不音環。其瑰字音環者是瓊瑰﹐音回者是玫瑰﹐字書有證也。

○藥欄

今園亭中藥欄﹐欄卽藥﹐藥卽欄。猶言圍援﹐非花藥之欄也。有不悟者以爲藤架蔬圃﹐堪作切對﹐是不知其由﹐乖之矣。按漢宣帝詔曰「池藥未禦幸者﹐假與貧民。」蘇林注云「以竹繩連綿爲禁藥﹐使人不得往來爾。」《漢書》闌入宮禁字﹐多作艸下闌﹐則藥欄作藥蘭﹐尢分明易悟也。﹝一本無「作藥蘭」三字﹞

○月令

《禮記》之月令者﹐今人咸依陸徳明所說﹐云是《呂氏春秋》十二紀之首﹐後人合爲之誤也。蓋出於《周書》第七卷

《周月》《時訓》兩篇﹐蔡邕《玉篇》云「周公所作」是也。《呂紀》自采於《周書》則不得言《戴禮》取諸《呂紀》明矣。

○晝寢

《論語》「宰予晝寢」鄭司農云「寢﹐臥息也」﹐梁武帝讀爲「室之寢」﹐「晝」作「胡卦反」。且云當爲「畫」字﹐言其繪畫寢室。故夫子嘆「朽木不可雕﹐糞土之墻不可圬」。然則曲爲穿鑿也。今人罕知其由﹐咸以爲韓文公愈所訓解也。

○問馬

「傷人乎﹖」「不。」今亦爲韓文公讀「不」爲「否」﹐言仁者聖之亞﹐聖人豈仁於人﹐不仁於馬。故貴人﹐所以前問﹔賤畜﹐所以後問。然而「乎」字下豈更有助詞﹖斯亦曲矣。況又非韓公所訓。按陸氏《釋文》巳云「一讀至不字句絕。」則知以「不」爲「否」其來尙矣。誠以「不」爲「否」﹐則宜至「乎」字句絕﹐「不」字自爲一句。何者﹖夫子問「傷人乎﹖」乃對曰「否。」卽不傷人﹐然後問馬﹐又別爲一讀。豈不愈於陸云乎﹖

○字辧

稷下有諺曰「學識何如觀點書。」書之難不惟句度義理﹐兼在知字之正音借音。若某字以失發平聲﹐卽爲其字﹐發上聲變爲某字。去入又攺爲某字﹐轉平上去入易耳。知合發不發爲難﹐不可盡條舉之。令略推一隅﹐至如「亡」字﹑「無」字﹑「毋」字﹐並是正音﹐非借音也。今見點書﹐每遇「亡有」字﹐必以朱發平聲。其遇「母有」亦然。是不知亡字﹑亡字﹑毋字﹑母字點畫各有區分。亡字之亡﹐從一點一畫丁﹐觀篆文當知矣。是以無字正體作亡失之比。毋中有人﹐毋有字其畫盡通也。父母字中有兩點。劉伯莊《音義》云「凡非父母字之『母』﹐皆呼爲無字」是也。義見字書。其元﹑旣﹝上無下旣﹞﹐今多混書。陸徳明巳有論矣。學者幸以三隅反焉﹐可不起予乎。

○非五臣

世人多謂李氏立意注《文選》﹐過爲迂繁﹐徒自騁學。且不解文意﹐遂相尙習五臣者﹐大誤也。所廣徵引﹐非李氏立意﹐蓋李氏不欲竊人之功﹐有舊注者﹐必逐每篇存之。仍題元注人之姓字或有迂闊乖謬﹐猶不削去之。苟舊注未備或興新意必於舊注中稱「臣善」以分別。旣存元注﹐例皆引據﹐李續之﹐雅宜殷勤也。代傳數本李氏《文選》。有初注成者﹐覆注者﹐有三注﹑四注者﹐當時旋被傳寫之誤。其絕筆之本﹐皆釋音訓義﹐批注甚多。余家幸而有焉。嘗將數本並校﹐不惟注之贍略有異﹐至於科段互相不同﹐無似余家之本該備也。因此而量五臣者﹐方悟所注盡從李氏注中出。開元中進表﹐反非斥李氏﹐無乃欺心歟﹗且李氏未詳處﹐將欲下筆﹐宜明引憑證﹐細而觀之﹐無非率爾。今聊各舉其一端。至如《西都賦》說遊獵云「詩少施巧﹐秦成力折。」李氏云「許少﹑秦成﹐未詳。」五臣云「昔之捷人壯士﹐搏格猛獸。」施巧力折﹐固是捷壯﹐文中自解矣。豈假更言﹖況又不知二人所從出乎﹖又注「作我上都」云「上都﹐西京也。」何大淺近忽易歟﹗必欲加李氏所未注﹐何不云「上都者﹐君上所居﹐人所都會」耶﹖況秦地厥田上上﹐居天下之上乎﹖又輕攺前賢文旨。若李氏注云「某字或作某字。」便隨而攺之。其有李氏不解而自不曉﹐輒復移易。今不能繁駁﹐亦略指其所攺字。曹植樂府云「寒鱉炙熊蹯。」李氏云「今之臘肉謂之寒﹐蓋韓國事饌尙此法。」復引《鹽鐵論》「羊淹雞寒」劉熙《釋名》「韓羊韓雞」爲證﹕「寒與韓同」。又李以上句云「膾鯉攜胎」﹐因注「《詩》曰﹕炮鱉膾鯉。」五臣兼見上句有「膾」﹐遂攺「寒鱉」爲「炮鱉」﹐以就《毛詩》之句。又子建《七啟》云「寒芳蓮之巢龜﹐西海之飛鱗。」五臣亦攺「寒」爲「搴」。「搴」﹐取也。何以對下句之「膾」耶﹖況此篇全說修事之意﹐獨入此「搴」字﹐於理甚不安。上句旣攺「寒」爲「搴」﹐卽下句亦宜攺「膾」爲「取」。縱一聯稍通﹐亦與諸句不相承接。以此言之﹐明子建故用「寒」字﹐豈可攺爲「炮」﹑「搴」耶。斯類篇篇有之﹐學者幸畱意﹐乃知李氏絕筆之本﹐懸諸日月焉。方之五臣﹐猶虎狗鳳雞耳。其攺字也﹐至有「翩翻」對「恍惚」﹐則獨攺「翩翻」爲「翩翩」。與下句不相收。又李氏依舊本不避國朝廟諱﹐五臣易而避之﹐宜矣。其有李本本作「泉」及年代字﹐五臣貴有異同﹐攺其字﹐卻犯國諱。豈惟矛盾而已哉﹖

○杜度

世徵名與姓音同者﹐必稱杜度。愚或非之曰「枉不名度。」其人則冷哂曰「韓文公《諱辧》亦引之﹐子獨不然﹐妄也。」愚見其信韓文公如信周孔﹐故不敢與之言。歸而自紀曰「按《篤論》云﹕杜伯度﹐名操﹐字伯度。善艸書﹐曹魏時以其名同武帝﹐故隱而舉字。﹝猶蒯通名「徹」﹐字犯漢武諱﹐稱字通是也﹞。後人見其姓杜字伯度﹐遂又削去伯字﹐呼爲杜度。明知度非名也。且《篤論》是杜恕所著。恕亦曹魏時人也﹐與伯度實爲一家。豈可不信杜《篤論》之本眞﹐而從韓文公之末誤也﹖

○初學記對

《初學記月門》中以「吳牛」對「魏鵲」。吳牛以不耐熱﹐見月亦喘。然魏鵲者﹐引魏武帝歌行「月明星稀﹐烏鵲南飛」爲據﹐斯甚束闊。如此則盍言「魏鳥」乎﹖漢武帝《秋風詞》云「秋風起兮白雲飛﹐艸木黃落兮雁南歸。」今《月問》旣云「魏鵲」﹐則風事亦用「漢雁」矣。若是采掇文字﹐何所不可﹖東海徐公﹐碩儒也﹐何乖之甚﹗

○七步

陳思王七步之捷﹐用事者移於常人﹐宜矣。若褒今朝諸王則大不佳。何者﹖七步所成詩卽燃箕煮豆之二十字也。細而思之﹐其可當諸王所用哉﹖梁代任《褒竟陵王行狀》云「淮南取貴於食時﹐陳思見稱於《七步》。」𨿽梁人褒王﹐固無忌諱﹐然欠審爾。若以諸王爲捷﹐幸有十步事相當而新﹐何不采於後魏耶﹖

○渭陽

徵舅氏事必用「渭陽」﹐前輩名公往往亦然。玆失於識﹐豈可輕相承耶﹖審詩文﹐當悟皆不可徵用矣。是以齊楊幼時﹐其舅源子恭問讀《詩》至渭陽未﹐便號泣﹐子恭亦對之欷。又有「思戀」二字亦不可輕用﹐其義類此﹐故附說之﹐亦見《詩》矣。

○方寸亂

今見他人稍惑撓未決﹐則戲云「方寸亂矣。」此不獨誤也﹐何失言甚歟﹗按《蜀志》穎川人徐庶﹐從昭烈王率兵南行﹐被曹公追破﹐而庶母爲其所虜。庶將辭昭烈以詣曹公﹐乃自指心曰「本欲與將軍共圖王霸之業﹐以此方寸地耳。今母爲彼獲﹐方寸亂矣。無益於事。」遂棄蜀入魏。苟事不相類其可輕用耶﹖若撰「節行」﹑「倡娃」傳﹐引用𨿽非正文﹐其爲此事則云善矣。

○綠竹漪漪

《詩衛淇澳》篇云「綠竹漪漪。」按陸璣《艸木疏》稱﹕「郭璞云﹕綠竹﹐王芻也。今呼爲白腳蘋﹐或云卽鹿蓐艸。又云﹕篇竹似小梨﹐赤莖節。《韓詩》作﹛艸毒﹜﹝音篤﹞﹐亦云﹛艸毒﹜篇竹。」則明知非筍竹矣。今爲辭賦皆引漪漪入竹事﹐大誤也。當時謝莊《竹贊》云「瞻彼中唐﹐綠竹漪漪。」便襲其謬﹐殊乖爾。按謝《贊》若佳﹐何不預《文選》﹐所以爲昭明之棄也。故盡引陸郭之注疏云。陸璣﹐字從玉旁﹐非士衡也。愚宗人大著作祝嘗有顯論。今祕閣西南廊新碑﹐古人姓名若此﹐參誤多矣。故愚撰《十四代蠲疑史目》以別白也。

○萬幾

《萬幾》字出於《尙書臯陶謨》﹕「兢兢業業﹐一一日二日萬幾也。」案﹕孔安國云「幾﹐微也。言當戒萬事之微也。」史以晉太宗爲丞相時﹐於事動每經年。桓溫患其稽運而問﹐對之曰「萬幾那得速耶﹖」斯對眞得書義。近者攺爲「樞機」之「機」﹐豈尙書之前﹐別有所見﹖始未聞也。當由漢王嘉奏封事引用誤從木旁也。顏氏不引孔注以證。又後人不根其本﹐遂相承錯謬﹐且曰《漢書》尙爾。曾不知班﹑顏亦自誤後學也。

○請長纓

終軍請長纓﹐今多雲將系單於。《分門書策》亦然﹐所未諭也。按﹐《漢書本傳》云「南越與漢和親﹐乃遣軍使南越﹐說其王﹐欲令入朝﹐比內諸侯。自請願受長纓﹐必羈南越王而致之闕下。」斯文甚明﹐何其相承而戾正史耶﹖蓋由《終軍傳》內有「當發匈奴使﹐軍自請行」之處﹐旋又敍請纓事﹐讀者誤合爲一段﹐遂此乖謬矣。終軍自請使於匈奴曰「臣願盡精厲气﹐奉佐明使﹐畫吉凶於匈奴之前。」今將說者宜云﹐終軍請畫占凶於虜廷。不則言請長纓以羈南越王。君系單於﹐乃賈誼之事﹐非終軍也。按班贊云誼欲試屬國﹐施五餌三表以系單於。且非以長纓系之也。又按﹐《陳思王表》云「賈誼弱冠求試屬國﹐請系單於之頸而制其命。終軍以妙年使越﹐欲得長纓﹐占其王﹐羈致北闕。」斷可知矣。

○ガ侯

漢相蕭何封爲ガ侯。舉代呼爲「鹺」﹐有呼「替」者﹐則反掩口而﹐深可訝也。鄒氏分明云「屬沛郡者音嗟﹐屬南陽者音贊」。又《茂陵書》云「蕭何國在南陽。」合二家之說﹐音「贊」不音「鹺」﹐明矣﹐司馬貞誠知音贊﹐不能痛爲指撣將來﹐而但云字當音「贊」。今多呼爲「嵯」﹐遂使後學見令呼爲「嵯」字﹐咸曰且宜從眾﹐是誤也。可歸罪於司馬氏。﹝學家自文穎﹑孫檢﹑斐龍駒及小顏之徒﹐皆作「贊」音卽不得云今多呼爲「嵯」矣。所以更舉之者﹐貴好學﹐知司馬公之失矣。﹞

○柏臺鳥

禦史臺有柏及鳥﹐固在朱博之前也。《漢書》敍朱博請罷大司農復置禦史大夫云﹐是時禦史府﹐吏捨百餘區﹐井水皆竭。又府中列柏樹﹐常有野鳥數千棲宿其上﹐晨去暮來﹐號曰「朝夕鳥」。鳥去不來者數月﹐長老異之。蓋史言禦史大夫之職休廢也﹐井竭鳥去。後二年﹐朱博爲大司空﹐慮久廢禦史大夫職業﹐無以典正法度﹐固請罷所任大司空﹐得爲大夫﹐願盡力爲百僚率。哀帝從之﹐正史甚明。今多以爲柏自博栽﹐鳥自博集。職由《蒙求》「朱博鳥集而復」﹐《白家六帖》注引不盡然也。

○除授

除﹑授二字﹐當路分明。今多不能窮審意義。俗吏非調選得官者﹐皆自大曰「我乃堂除。」而亦有隨俗語新拜官者曰「某乙除某官。」至有遺賀書題之云「送上新除某官。」以除故﹐乃以詛新官﹐俾除去之也。案《漢書》幾言除其官﹐以除故宮就新官。而晉宋巳降﹐史書旣非班馬之筆﹐多不根義理﹐或以拜授爲除。及載本語﹐則義旨宛在。今聊舉其一﹐如晉王導《讓中書監請爲三師表》云「臣乞得除中書監﹐竭誠保傅」是也。又漢王彭祖每二千石至其國﹐則迎之除捨。注云「初除所至之舍。」此注亦須細味之。若以初到之舍﹐乃州宅也。蓋初除LLRR替移出之館亭爾﹐以臨歧路﹐故迎之於此。除之義明如皎日﹐其可不悟哉﹖今授﹑代無新拜之官者云「有除無授」惟此語允當。其有謂之「除書者」﹐乃除去前人舊官與新人也。

○徧謝

近有因覽授之說﹐問予曰「今新拜官﹐非恩薦之地﹐僉申謝禮﹐無乃不誠乎﹖斯甚無謂。」予曰「卻是故事。劉歆拜黃門侍郎﹐其父向戒曰﹕今若年少得顯處新拜﹐宜皆謝貴人﹐叩頭謹愼﹐戰戰栗栗﹐乃可免也。今之徧謝其暗合耶。當行學家之教也。」

●卷中

○甘羅

世咸云甘羅十二爲秦相﹐大誤也。案﹐《史記》云﹕羅事相呂不韋﹝《戰國策》云爲呂不韋庶子﹞因說趙有功﹐始封爲上卿﹐不曾爲丞相也。相秦者是羅祖﹐名茂。

○押牙

武職令有「押衙」之目。「衙」宜作「牙」﹐此職名非押其衙府也﹐蓋押牙旗者。今又有押節者之類是也。案﹕《兵書》云「牙旗者﹐將軍之旌。」故必豎牙旗於門。是以史傳咸作「牙門」字。今者「押牙」旣作「押衙」﹐而「牙門」亦爲「衙門」乎﹖

○揚州

揚州者﹐以其風俗輕揚﹐故號其州。今作楊柳之楊﹐謬也。

○星貨

肆有以筐以﹐或倚或垂﹐鱗其物以鬻者﹐曰星貨鋪﹐言其列貨業雜如星之繁。今俗呼爲星火鋪﹐誤也。

○合醬

人間多取正月晦日合醬﹐是日偶不暇爲之者﹐則云「時巳失」﹐大誤也。案﹕昔者衛政趨民﹐正月作醬。是日以農事未興之時﹐俾民乘此閒隙備一歲調鼎之用﹐故紿云﹕雷鳴不作醬﹐腹中當鳴。所貴今民不於三二月作醬﹐恐奪農事也。今不躬耕之家﹐何必以正晦爲限﹐亦不須避雷﹐但問菽趨得法否耳。

○座前

身卑致書於宗屬近戚﹐必曰「座前」﹐除幾前之一等。案﹕座者﹐座於牀也。言卑末之使﹐不當授受﹐置其書於所座牀之前﹐俟隙而發﹐不敢直進之意。今或貽書中外﹐言「座前」則以重﹐「空前」則以輕﹐逐創「坐前」﹐無義也。其字旣不居下﹐是使前人坐於地﹐非禮之甚歟﹗不爾﹐直云「座」字空「前」可矣。﹝至如「閣下」字﹐案﹕《禮》云「凡諸侯朝覲﹐會遇儐介﹐將命文書﹐不相指斥。是以天子則曰陛下﹑太子曰殿下﹐公卿巳下曰閣下。」或云「執事」﹑「足下」﹑「侍者」。應劭云「此蓋進漸之辭也。」今無貴賤﹐通書皆云「閣下」﹐其「執事」﹑「足下」不施用矣。「侍者」二字﹐移於道者僧徒山人處士之儔。噫﹗豈獨斯一二字乎﹖相借與行路之人﹐諂其富貴﹐至有下慈孝之字﹐斯不當謙﹐柰體何﹗﹞

○起居

又卑致書﹐將結其語云「附狀起居」。「狀﹖字下宜加「候」字也。案﹕王肅云「起居﹐猶動靜也」。若不加「候」字﹐其可但言「附狀動靜」乎﹖語旣不了﹐理遂有乖﹐末吏短啟亦然也。

○不僅

又今尺題多雲「不僅人情」。「僅」字訓「劣」「不劣人情」﹐是何言歟﹗苟云「僅旬」「僅別」﹐則如此之類可用矣﹐不爾﹐交不近人情也。

○彭原公

今代多稱故丞相彭原李公謂其子廓曰「吾不如爾﹐有令子。」蓋言廓子畫蚤修辭賦﹐而廓不辧屯毛。案﹕劉氏代說﹐張憑父不才﹐憑祖鎭謂憑父曰「我不如汝﹐有佳兒。」時憑僅數歲﹐斂手對曰「阿翁詎宜以子戲父﹖」好事者見彭原公尙談諧﹐遂移之以資一時之噱﹐而不知小虧丞相之甚﹐其誣厚矣。不然者﹐彭原公豈不見張憑之語耶﹖﹝或云是彭原公引舊事以勉廓。﹞

○朝祥

今俗釋服多用昏時﹐斯頗非禮。按﹐《戴記》﹕「魯人有朝祥而暮歌者﹐子路笑其是日便歌。」夫子𨿽抑子路云「三年之喪﹐亦巳久矣。」而復曰「逾月則其善。」明知月晦之朝﹐去縞從吉也﹐明日則逾月矣。故夫子訝其不待明日而歌斯久﹐是以傷云「又多乎哉」。今之免服準式給晦日假者﹐蓋以朝旣從吉﹐使竟是日吉服﹐盡與親賓相見徧示禮終。至明日復恭公務﹐無樂不爲之義。又禮書皆云「前一夕除某物。又曰「夙興」云云﹐足知前夕除廢﹐以爲明晨之漸。凡曰釋服﹐悉宜從朝矣。﹝今在脫服假內﹐反不見賓友也﹞《禮》云「大喪不避涕泣而見人」者﹐言旣不行求見人﹐人來見之﹐不避涕泣﹐以表至哀無飾。今見卒哭之後﹐月旦月半﹐以朔望爲詞﹐不見親賓﹐遇節復如是﹐出何典歟﹗至有尊髙居喪弔者﹐以是日客多﹐不敢求見。遽自告退﹐宜矣。若以爲辭﹐未敢問命。﹝期功之服﹐朔望﹑冬至﹑俗禮外罕安縞素﹐而又公除之後﹐官人貢此殿豎囊襆﹐多似爲中﹐惜哉﹗﹞

○辰日

辰日不哭﹐前哲非之﹐功矣。國朝又有故事﹐誠爲不能明矣。今抑有孤辰不哭﹐其何云耶﹖

○成服

三日成服之制﹐聖人斷決﹐著在不刊之經。無敢逾之矣。今或見不詳典禮﹐取信巫師﹐有至五日之僭者。夫禮等於天﹐實崇大之事也﹐非小生所宜該﹐但以前序從朝﹐故略舉。﹝此見《禮記》第十八卷

﹞

○出城儀

寒食拜掃﹐案﹕《開元禮》第七十八云﹕昔者宗子去在他國﹐庶子無廟。孔子許望墓爲壇﹐以時祭祀。今之上墓﹐或有憑焉。又云「主人去塋百步下馬﹐公服無者常服﹐則是吉禮。」分明矣。其上饌與時饗何殊。今多白衫麻鞋者﹐衣冠在野與黎庶雷同﹐大錯大誤也。且《春秋》二﹐「仲月﹐公卿拜陵﹐並具公服﹐則曰時之例矣。」又案﹕《唐禮》凡參辭﹐並是公服。故松柏非遠之家﹐每新攺授皆見﹐所以示仕祿朱紫之榮。釋褐結綬﹐抑亦如之。其四時之享﹐布素﹐暫去欄板卽可矣。若悉白衫麻鞋﹐何以表軒冕耶﹖必申哀敬﹐豈在如斯。今或往往仍有自宅便麻衣絲屨而去﹐尢爲不可。﹝或曰﹕今有復在或有巾縞﹐行上墓參辭禮﹐余謹不敢。且又新婦參辭﹐具花釵襦袖﹐夫兒郎旣衫鞋﹐卽須新婦素色淡妝﹐大乖宜也。﹞

○忌日

忌日必哀﹐又曰不樂。今或其日匿訃不聞哀﹐停喪不成服﹐不面親戚﹐不畱尺題。抑有前一日晚便絕賓者﹐未知出於何典也。代說云﹐前輩人忌日惟不飲酒作樂﹐近之矣。然加以不出齋ト﹐飯不葷之疏﹐晨受親戚慰﹐﹝早見不惟別異外賓﹐抑容晝得議事﹞﹐暮當賓朋弔﹝不必黃昏﹐容遠者回也﹞。其晝也﹐尺題畱而不復﹐新戚來而不拒﹐言不近娛﹐志不離戚﹐斯可謂中禮矣。若乃送客挾彈﹐訪人辭酒﹐立時之輩﹐攝祭之流﹐固無足言者。至如子就三日之不餐﹔叔治七歲之至性﹐豈惟不樂必哀﹐所可抑制耶﹝或聞近代有其日焚紙錢﹐旣非典禮所載﹐余未之信﹞﹗

○豹直

新官並宿本署曰「爆直」僉作「爆迸」之字。余常膺悶﹐莫究其端。近見惠郎中實云﹐合作「武豹」字﹐曾有得處﹐偶忘之。言豹性潔﹐善服气。𨿽雪雨霜霧﹐伏而不出。慮污其身。自聆所聞﹐每嗟所未見。因覽《列女傳》見陶答子妻所云「南山有文豹﹐霧雨七日不下食者﹐欲以澤其毛衣而成文章。」乃知惠說自此爾。小謝詩云「𨿽無玄豹姿﹐終隱南山霧。」是也。《南華》亦云「豹棲於山林﹐伏於巖穴。」靜則並宿公署﹐雅是豹伏之義。宜作豹直﹐固不疑也。

○引從

常憶幼時見在事﹐或三五人同行﹐其巾筒笏囊位下卑行者﹐俾前行呵逐開路。位髙行尊者﹐得以默而近馬。其髙尊之殿乘亦不離馬后﹐蓋饒謙之去就也。意者偏遂便於髙尊處。今則反是﹐筒笏前引以爲尊﹐殿乘訖而無序﹐何耶﹖

○拜禮

夫拜者﹐禮之特﹐所以申敬恭之儀。故《周禮》有稽首﹑頓首﹑振﹑動﹑吉﹑凶﹑奇﹑褒﹑肅九等之拜﹐以示威靈﹐而觀容止也。其非至親行卑者拜﹐則接捧﹐示止之不敢當之意。今卑謙太過﹐反不敢接捧﹐而鞠躬側立惕受﹐翻令前人得以盡禮深拜。又書狀﹑弔慶﹑辭謁並削去「拜」字﹐以敬尊官﹐都乖古風。

○卜則嫗

非卜筮者﹐必話桑道茂之行﹐有嫗一無所知﹐大開小肆﹐自桑而卜回者﹐必白嫗於桑門賣卜﹐其神乎﹖俾來覆之﹐桑言「休」則嫗言「咎」﹐桑言「咎」則嫗言「休」。顧後中否﹐桑嫗各半。或有折話者曰斯管公明門前媼也﹐咸誤矣。案《符子》云「齊有好卜者﹐十而中五。鄰人不好卜﹐常反之﹐亦十中五與不卜等耳。」蓋是子家設理之詞﹐後人呼聲而至是﹐愚欲歸實﹐故証之。

○急急如律令

符祝之類﹐末句「急急如律令」者﹐人皆以爲如飲酒之律令﹐速去不得滯也。一說漢朝每行下文書﹐皆云「如律令」﹐言非律非令之文書行下﹐當亦如律令。故符祝之類末句有如律令之言﹐並非之也。案﹕「律令」之「令」字﹐宜平聲讀爲「零」﹝音若《毛詩》「盧重令」之「令」﹐若人姓「令狐」氏之「令」也﹞。律令是雷邊捷鬼﹐學者豈不知之。此鬼善走﹐與雷相疾速﹐故云如此鬼之疾走也。

○永樂冢

永樂坊內古冢﹐今人皆呼爲東王公墓﹐有祠堂加其上。俗以祈祀稱「造化東王公」﹐大謬也。案﹕韋氏《兩京新記》云「未知姓名﹐時人誤爲東方朔墓也。」當時時人巳誤﹐今又轉東方朔爲東王公﹐後代必更轉爲東裏子產矣﹝光祿坊內亦有古冢《新記》不載。時人以與永樂者對﹐遂目爲王母臺。張郎中譙云﹐常於雜鈔中見光祿者﹐是漢朝王陵母墓﹐以賢呼爲王母。所以東呼爲王公﹐故附於注﹞。

○蜀馬

成都府出小駟﹐以其便於難路﹐號爲蜀馬。今宣城郡亦有小馬﹐時人皆呼爲宣州蜀馬。語習不悟﹐良可笑焉。有似中宗時時人呼姚丞相爲陜州吳兒﹝同州桂獐亦然﹞。

○蹙融

今有奕局﹐取一道人﹐行五棋﹐謂之蹙融。「融」宜作「戎」﹐此戲生於黃帝蹙鞠﹐意在軍戎也。殊非「闃融」之義。庾元規著《座右方》所言「蹙戎」者﹐今之「蹙融」也。學者固巳知之。

○錢戲

錢戲有每以四文爲一列者﹐卽史傳云云所意錢是也。俗謂之「攤錢」﹐亦曰「攤鋪」。其錢不使疊映欺惑也。疾道之﹐故訛其音﹐音攤爲蠶反。音鋪爲蒲﹐厥義此耳。今人書此錢戲﹐率作「樗蒲」字﹐何貶樗蒲之甚耶﹗案﹕樗蒲起自老子﹐今亦爲「呼盧」者﹐不宜雜其號於錢﹐說攤鋪之義﹐皎然可見。

○寓直

常見直宿公署﹐咸云寓直。徒以「當直」字﹐俗稍貴文言而不究其義也。案﹕《字書》﹕「寓﹐寄也。」「寓直」二字﹐出於潘嶽之爲武賁中郎將。晉朝未有將校省﹐故寄直散騎省。今百官各當本司而直﹐固是當直﹐安可云寓﹖何異坐自居第﹐而稱僑僦也﹖

○端午

端五者﹐案﹕周處《風土記》﹕「仲夏端五﹐烹鶩角黍」。端﹐始也。謂五月初五日也。今人多書「午」字﹐其義無取焉。余家元和中端五詔書並無作「午」字處。而近見醴泉縣尉廳壁有故光福王相題鄭泉記處云「端五日。」豈三十年端五之義別有見耶。

○俗字

俗字至夥。芻字已有二艸在心﹐今或更加艸﹐非也。因芻又記得趨走之「趨」﹐今皆以多居走﹐非也﹝音馳﹞。焦下已有火﹐今復更加一火﹐剩也。瓜果字皆不假﹐更有加艸﹐瓜字巳象剖形明矣。俗字甚眾﹐不可殫論。

○誤譚

俗之誤譚﹐不可以證者何限。今人呼郡刺史爲刺史﹐謂般涉爲官涉﹐謂茜爲塹﹐食魚﹐謂鱖爲桂﹐以鱟爲詬人﹐振鼻爲噴涕﹐吐口爲愛富﹝殊不知噴﹑噫腑﹐噫者音隘﹐藏府气噫出﹞。熨斗爲品﹐剪刀爲箭﹐帽爲慕﹐禮爲裏﹐保爲補﹐褒爲逋﹐暴爲步﹐觸類甚多﹐不可悉數。

○挽歌

代云挽歌始自田橫門人﹐非也。《左傳》曰「魯哀公會吳伐齊﹐將戰﹐齊將公孫夏令歌虞殯。」杜注﹕「虞殯﹐送葬歌也。」如是則已有久矣。

○上馬

自便服乘馬巳來﹐旣無帷蓋﹐乃漸至大裁帽席﹐帽之障蔽。近年時態﹐惟修虛事﹐至於致恭尊髙﹐不敢戴上馬宜矣。直有出門猶露首面﹐如之何。

●卷下

○非麻胡

俗怖嬰兒曰「麻胡來。」不知其源者﹐以爲多髯之神而臉刺者﹐非也。隋將軍麻祜性酷虐﹐煬帝令開汴河。威旣盛﹐至稚童望風而畏﹐互相恐嚇曰「麻祜來。」稚童語不正﹐轉「祜」爲「胡」﹐只如憲宗朝涇將郝比﹐番中皆畏憚﹐其國嬰兒啼者﹐以比布之﹐則止。又武宗朝閭間孩孺相脇云「薛尹來」﹐咸類此也。況《魏志》載「張文遠遼來」之明證乎﹝麻祜廟在睢陽﹐坊節度李丕卽其後﹐丕爲重建碑﹞﹗

○丕反銼

諺云「千里井﹐不反唾。」蓋由南朝宋之計吏瀉銼殘艸於公館井中﹐且自言「相去千里﹐豈當重來。」及其復至﹐熱渴汲水遽飲﹐不憶前所棄艸﹐艸結於喉而斃。俗因相戒曰「千里井﹐不反銼﹐」復訛爲「唾」爾。

○三臺

令之﹤片崔﹥酒﹝片崔合作啐。啐﹐馳送酒聲﹐音碎。今訛以平聲﹐促樂是也。故且作﹤片崔﹥字﹐貴賤近易識爾﹞﹐三十拍促曲名「三臺」何﹖或曰「昔鄴中有三臺﹐石季倫常爲遊宴之地。樂工倦怠﹐造此以促飲也。」一說﹕「蔡邕自治書禦史累遷尙書﹐三日之間周曆三臺。樂府以邕曉音律﹐制此曲動邕心。」抑希其厚遺﹐亦近之。

○借書

借借﹝上﹐子亦反﹔下﹐子夜反﹞書籍俗曰﹕借一癡﹐借二癡﹐索三癡﹐還四癡。又案﹕王府《新書》杜元凱遺其子書曰「書勿借人。古人云﹕古諺﹕「借書一嗤﹐還書二嗤﹝嗤﹐笑也﹞。』」後人更生其詞﹐至三四﹐因訛爲癡。

○卷白波

飲酒之捲白波﹐義當何起。按﹕東漢旣擒白波賊﹐戮之如捲席。故酒席仿之﹐以快人情气也。

○龍鐘

亟有孔文子之徒﹐下問「龍鐘」之義。且未知所自﹐輒以愚見。「鐘」卽「涔」與「鐘」並蹄﹐足所賤處﹐則龍之致雨﹐上下所踐之﹐鐘固淋漓濺澱矣。義當止此。余俟該通。

○咒

今人每﹐必自祝所祈云云。案﹕《邶終風》篇注﹕「願猶思也﹐言猶我也。蓋他人思我﹐我則之也。」鄭又稱﹐「古遺語﹕每云﹐人道我。」以爲他人說我﹐我則。此正得其願言者﹐非咒願之願﹐非語言之言。今則自祝﹐乃由誤解詩句爾。LLRR

○阿茶

公郡縣主﹐宮禁呼爲宅家子。蓋以至尊以天下爲宅﹐四海爲家﹐不敢斥呼﹐故曰宅家﹐亦猶「陛下」之義。至公主巳下則加「子」字﹐亦猶帝子也。又爲阿宅家子。阿﹐助詞也。急語乃以宅家子爲「茶子」。旣而亦云阿茶子。或削其子﹐遂曰「阿家」。以宅家子爲茶子﹐旣而亦云阿茶子。削其「子」字﹐遂曰「阿茶」。一說漢魏巳來﹐宮中尊美之﹐呼曰大家子﹐今急訛﹐以大爲宅焉。

○下俚

俗呼下俚家爲嘉李家者﹝秦人乎云﹞﹐以俚與國姓音同﹐不敢聯下字呼﹐因攺爲「嘉」﹐下聲逐近﹐亦以家美故也。

○揚聲

喪筵之室﹐俾妓婢唱悲切聲﹐以助主人之哀者﹐謂之「揚聲」﹐不知起自何代。案﹕其買買然宜呼爲羊聲﹐義取報羔羊跪爾﹐不惟助也。抑用邀之﹐豈不深乎哉。

○屋頭

俗命如廁爲屋頭﹐稱並州人咸鑿土爲室﹐廁在所居之上故也。一說北齊文宣帝怒其魏郡丞崔叔寶﹐以混汁沃頭。後人或食﹐或避親長﹐不能正言混﹐因影爲沃頭焉。

○車輊

俚語以車頓前爲質者﹐乃由不識「輊」字故也。﹝輊﹐音致。﹞《詩》云「如輊如軒。」前重爲輊﹐後重爲軒。俚見「輊」字似「桎」字﹐便以支乙音呼。﹝俚語之謬放此者﹐觸類而思﹐從可知矣。至如見馬首之低者﹐遂爲頭質﹐乃由「車質」之誤也。亦宜云「頭質」﹐其義與車同矣。﹞

○竹竺

粗﹐因江東呼爲笪﹐今京洛皆呼爲竹笪。﹝今俗字音笪爲恆﹐蓋此字音旦又音闥﹐當是有於笪旁書旦闥二音者﹐遂誤合二音﹐反謂是恆﹐遂以成俗﹞余嘗因市此呼作「闥」音﹐爲輕薄所嗤﹐曰「眞村裏書生。」余應之曰「聲亦呼作旦音﹐知乎﹖」﹝若是者又多﹐難悉言。﹞

○驢爲衛

代呼驢爲衛﹐於文字未見。今衛地出驢﹐義在斯乎﹖或說以其有由有槽﹐譬如諸衛﹐有胃曹也﹐因目爲衛﹝自前漢有直廬﹐郎吏居之。今則衛士處之﹐至今紫宸宣政殿外皆有廬舍﹐以宿衛士是也﹞。

○奴爲邦

呼奴爲邦者﹐蓋舊謂僮僕之未冠者曰豎人﹐不能直言其奴﹐因號奴爲豎。髙歡東魏用事時﹐相府法曹卒子炎誤犯歡奴。杖之﹐歡諱「樹」而威權傾於鄴下。當是郡寮以「豎」同音﹐因目奴爲邦﹐義取「邦君樹塞門」。以句內有樹字﹐假豎爲樹﹐故歇後爲言。今兼刪去「君」字呼之。一說「邦」字類拜字﹐言奴非惟郎主﹐是賓則拜。

○措大

代稱士流爲醋大﹐言其峭醋而冠四人之首。一說衣冠儼然﹐黎庶望之﹐有不可犯之色﹐犯必有驗﹐比於醋而更驗﹐故謂之焉。或云往有士人﹐貧居新鄭之郊﹐以驢負醋巡邑而賣﹐復落魄不調﹐邑人指其醋馱而號之。新鄭多衣冠所居﹐因總被斯號。亦云鄭有醋溝﹐士流名家多居其州﹐溝之東尢多甲族。以甲乙敍之﹐故曰醋大。愚以爲四說皆非也。醋宜作措﹐止言其能舉措大事而已。

○抱木

南土有木﹐以「抱」爲名者﹐言其輕滿﹐不能成斤﹐亦以造器﹐滿抱如無﹐因以懷抱名之也。南土多陂塘﹐多生水松。其抱木蹙水沫﹐依松而成﹐似松之疣贅﹐浮繞其株﹐悉去水面三寸﹐原其化徵假松之气爾。故其臭芳﹐其質輕﹐抱木突輕於赤腳﹐誠哉斯言。然余爲南漳守﹐命工爲亟匣筒﹝畢韋﹞﹐抑造淸明球卵﹐輕賫而歸﹐北人莫不稱便而異焉。

○薛陶箋

松花箋﹐代以爲薛陶箋﹐誤也。松花箋﹐其來舊矣。元和初薛陶尙斯色而好制小詩﹐惜其幅大不欲長﹝長之長﹞﹐乃命匠人狹小之。蜀中才子旣以爲便﹐後減諸箋﹐亦如是﹐特名曰「薛陶箋」。今蜀紙有小樣者皆是也﹐非獨松花一色。

○稠桑硯

稠桑硯﹐始因元和初愚之叔翁宰虢之耒陽邑﹐諸季父溫淸之際﹐必訪山水以遊。一日於澗側見一紫石﹐憩息於上﹐佳其色﹐且欲��������隨至。遂自勒姓氏年月﹐遂刻成文﹐復無元刂缺﹐乃曰不元刂不麩﹐可琢爲硯矣。旣就琢一硯而過﹐但惜重大﹐無由出之。更行百步許﹐往往有焉。又行乃多﹐至有如舉者不可勝紀。遂與從僮挈數拳而出﹐就縣第制斫。時有胥性巧﹐請斫之。形出甚妙﹐秀父每與俱之澗所。胥父兄﹐稠桑逆肆人也。因季父請﹐解胥藉而歸父兄之業﹐於是來斫。開席於大路﹐厥利驟肥。土客競效﹐各新其意﹐爰臻諸器焉。季父大中壬申歲授陜。今自元和後往還京洛。每至稠桑﹐鐫者相率輒有所獻﹐以報其本﹐迄今不怠。季父別業在河南福昌邑。下至於弟侄﹐市其器稱福李家﹐則價不我賤﹝然則其石以爲諸器尢愈於硯﹞。

○石釒敖餅

石釒敖餅﹐本曰彥餅﹐同州人好相彥﹐將投公狀﹐必懷此而去﹐用備狴牢之糧。後增以甘辛﹐變其名質﹐以爲貢遺矣。

○李環餳

蘇乳煎之輕餳﹐咸云十年來始有﹐出河中。余實知其由﹐此武臣李環家之法也。余弱冠前步月洛之綏福裏﹐方見夜作﹐問之﹐云乳餳。時新開是肆﹐每斤六十文。明日市得而歸。不三數月﹐滿洛陽盛傳矣。開成初﹐余從叔聽之鎭河中。自洛招致餳者居於蒲﹐蒲土因有是餳。其法寧聞傳得﹐惟博�軍人竊得法之十八九。故今奉天亦出輕餳﹐然而劣於蒲者﹐不盡其妙焉。

○風鑪子

以周繞通風也。一說形像烽火﹐名烽鑪子﹐理亦近焉。

○相思子

豆有圓而紅﹐其首烏者﹐舉世呼爲「相思子」﹐卽紅豆之異名也。其木斜斫之則有文﹐可爲彈博局及琵琶槽。其樹也大株而白枝﹐葉似槐。其花與皂莢花無殊。其子若籩豆﹐處於甲中﹐通身皆紅。李善云「其實赤如珊瑚」是也。

○甘艸

所言甘艸﹐非國老之藥者﹐乃南方藤名也。其業似薔薇而無刺﹐其葉似夜合而黃細﹐其花淺紫而蕊黃﹐其實亦居甲中。以枝葉俱甜﹐故謂之「甘艸藤」﹐土人異呼爲艸而巳。出在潮陽而南漳亦有﹐故備載之。

○投子

投子者投擲於盤筵之義。今或作「頭」字﹐言其骨頭所成﹐非也。因此兼有作「骰」字者。案﹕諸家之書﹐「骰」卽「股」字爾﹐不音「投」。﹝《史記》﹕「蔡澤說範睢曰﹕『博者或欲大投。』」裴注云「投﹐瓊也。」則知以玉石爲投擲之義﹐安有頭骰之理哉﹖﹞

○熊白舀

貞元初﹐穆寧爲和州刺史﹐其子故宛陵尙書及給事巳下尙未分官﹐列侍寧前。時穆氏家法切峻。寧命諸子直饌﹐愁不如意則杖之。諸子將至直日﹐必探求珍異﹐羅於鼎俎之前﹐競新其味﹐計無不爲。然而未嘗免答叱之過者。一日給事直饌﹐鼎前有熊白及鹿﹐忽曰「白肥而瘠相滋﹐其宜乎﹖」遂同試﹐曰「甚異常品。」卽以白裹攺之而進﹐寧果再飽。宛陵與諸季望給事盛形羨色﹐曰「非惟免笞﹐兼當受賞。」給事頗亦自得。寧飯訖﹐戒使令曰「誰直﹖可與杖俱來。」於是罰如常數。給事將拜杖﹐遽命前曰「有此味﹐奚進之晚耶﹖」於是聞者笑而傳之。

○生肝鏤聚刂

今縷生肝肚﹐爲飯食之一味﹐曰「生肝鏤聚刂」言其細切如雕鏤之義。一說名「生肝虜胙」﹐言似胡虜祭之餘胙﹐聲訛故云鏤聚刂也。凡諸飯食名號字﹐余撰《變王子泉﹝僮約﹞並雜字》在集中言之詳矣。所未該者﹐今之五味﹑詈﹑龠﹑瓜﹑茄﹑及豬肉﹐俗謂之醜甲音者。而臆幣甚夾字反是。字書內「棄」字﹐音「醜獵」者﹐訛呼醜甲反爾。此字火旁﹐云下木﹐別有火旁世﹐世下木﹐音士甲反。是沸湯渫菜字﹐其音「醜獵」者﹐義由暗龠也。

○畢羅

畢羅者﹐番中畢氏﹑羅氏好食此味。今字從「食」﹐非也。餛飩以其象渾沌之形﹐不能直書「渾沌」而食避之﹐從食可矣。至如不托﹐言舊未有刀機之時﹐皆掌托烹之﹐刀機旣有﹐乃云「不托」。今俗字有「飠孛飠乇」﹐乖之且甚。此類頗多﹐推理證辧可也﹝元和中有姦僧鑑虛﹐以羊之六腑﹐特造一味﹐傳之於今。時人不得其名﹐遂以其號目之曰「鑑虛」﹐今往往俗字又加「食」旁﹐率多此類也﹞。

○阮咸

樂器有似琵琶而圓者曰「阮咸」大歷中﹐愚之再從叔翁司徒公之鎭滑也﹐因與賓客會琴﹐話及斯樂﹐曰﹕往中宗朝﹐元賓客行中爲太常少卿。時有人於古冢獲其銅鑄成者獻之﹐元曰「此阮仲容所造。」乃命工人木爲之﹐音韻淸朗﹐頗難爲名。權以仲容姓名呼焉。於今未蒙佳號﹐況阮云「昔賢豈可以名氏而號樂器乎﹖」其形象月﹐其聲合琴﹐目爲月琴宜矣。自是知之者不以舊名呼。今人以爲李崖州在相日所號﹐非也。﹝《晉書》稱阮咸善琵琶﹐此卽是也。案﹕《後周書》云「武帝彈琵琶﹐後梁宣帝起舞﹐謂武帝曰﹕『陛下旣彈五弦﹐臣何敢不同百獸。』」則周武所彈﹐乃是今之五弦。明知前代凡此之類﹐總忍號琵琶爾。又案﹕《風俗通》云「以手枇杷﹐謂之琵琶。自拔彈巳後﹐惟今四弦始專琵琶之名。」因依而言﹐則劉飠束所云「貞觀中﹐裴洛兒始棄撥用手以指琵琶」﹐足是不知故事之言也。又因此而徵今之五弦之號﹐卽出於後梁宣帝之語也。而今阮氏琵琶﹐正以手指﹐反不得占琵琶之名﹐都失本義也。﹞

○琴甲

今彈琴﹐或削竹爲甲以助食指之聲者﹐亦因公也。嘗患代指而舊甲方墮﹐新甲未完﹐風景廓澄﹐授琴思泛﹐假甲於竹﹐聊爲權用。名徳旣崇﹐人爭彷效﹐好事者且曰「司徒甲」。夫琴韻在乎輕淸﹐且竹於自然之甲厚薄剛柔殊矣﹐況棄眞用假捨淸從濁乎。蓋靡知其由也。至如箜篌之與秦箏﹐若能去假還眞﹐其聲宛美矣。﹝案﹐中容《樂論》云「絲不如竹﹐竹不如肉。和問孟嘉此義﹐嘉曰﹕以其漸近自然。」故知甲宜從眞矣。﹞

○茶托子

始建中蜀相崔寧之女﹐以茶杯無襯﹐病其熨指﹐取碟子承之。旣啜而杯傾﹐乃以蠟環碟子之﹝中﹞央其杯遂定。卽命匠以漆環代蠟﹐進於蜀相﹐蜀相奇之﹐爲制名而話於賓親﹐人人爲便﹐用於代。是後傳者更環其底﹐愈新其制﹐以至百狀焉。﹝貞元初﹐靑鄆油繒爲荷葉形以衫茶碟﹐別爲一家之碟。今人多雲托子始此非也。蜀相卽今升平崔家﹐訊則知矣。﹞

○坼封刀子

起於郭汾陽書吏也。舊但用刀子小者。而汾陽𨿽大度廓落﹐然而有晉陶侃之性﹐動無廢物。每收其書皮之右所下者﹐以爲逐日須取文帖﹐余悉捲貯。每歲終則散主守家吏。俾作一年之薄。所之處﹐多不端直﹐文帖且又繁積﹐胥吏不暇剪正﹐隨曲斜聯糊。一日所由刀忽折﹐不餘寸許﹐吏乃以應急。覺愈於全時﹐漸出新意﹐因削木如半環勢﹐加於折刃之上﹐使才露鋒﹐其書而之。汾陽嘉其用心﹐曰「眞郭子儀部吏也。」﹝言不廢折刃也﹞每話於外﹐後因傳之﹐益妙其制。

○書題簽

大僚題上紙簽﹐起於丞相李趙公也。元和中﹐趙公權傾天下﹐四方緘翰日滿閽者之袖。而潞帥郤士美時有珍獻﹐趙公喜而回章盈幅﹐曲敍殷勤﹐誤捲入振武封內以遣之﹐而振武別紙則附於潞。時阿跋光進帥麟﹐覽盈幅手字﹐知誤畫﹐時飛還趙公。趙公因命書吏﹐凡有尺題各令簽記以送﹐故於今成風也。

○門狀文宗朝以前無之。自朱崖李相貴盛於武宗朝﹐且近代稀有生一品﹐百官無以希取其意﹐以爲舊刺輕﹝刺則今之名紙﹞﹐相扇畱具銜候起居狀。而今又益競以善價紙﹐如出印之字﹐巧謟曲媚﹐猶有未臻之遺恨。井丹﹑禰正平生於今日﹐其亦如是乎﹖

○藥忌

醫方云﹕牛膝忌牛肉。余好窮物性﹐嘗於冬日以牛肉裹牛膝﹐經旬肉藥俱不敗﹐因知始創此論﹐意者徒以名類然也。卽思《本艸》云「鳧茨令人臍下常痛。」斯堪絕倒。若爾﹐則王莽末南方餓掘食﹐何不東觀書載﹐其多患脖臍气乎﹖牛膝之忌﹐當由痔疾﹐不宜食雉肉。痔﹐風也。偶然此肉發動腸風而病﹐名與鳧茨同爾。

○席帽

永貞之前﹐組藤爲蓋﹐曰「席帽」﹐取其輕也。後或以太薄﹐冬則不禦霜寒﹐夏則不障暑气﹐乃細色代藤﹐曰「氈帽」﹐貴其厚也。非崇貴莫戴﹐而人亦未尙。元和十年六月﹐裴晉公之爲臺丞﹐自化理第早朝。時靑鎭一帥拒命﹐朝廷方參議兵計﹐而晉公預焉。二帥俾捷步張晏等﹐亻事刃伺便謀害。至裏東門﹐導炬之下﹐霜刃飛。時晉公ム帽是賴﹐刃不卽及﹐而帽折其檐。旣脫禍﹐朝貴乃尙之。近者布素之士亦皆戴焉﹝折檐帽尙在裴氏私帑中﹞。大和末﹐又染繒而復代﹐曰「疊綃帽」𨿽示其妙﹐與氈帽之庇懸矣。會昌已來﹐吳人巧﹐抑有結絲帽若网。其巧之淫者﹐織花鳥相廁焉﹝近又染藤爲紫﹐復以輕相尙﹞。

○被袋

非古制﹐不知孰起也。比者遠遊﹐行則用。大和九年﹐以十家之累者﹐邐迆竄謫﹐人人皆不自期﹐常虞蒼卒之遣。每出私第﹐咸備四時服用。舊以紐革爲腰囊﹐置於殿乘。至是﹐服用旣繁﹐乃以被易之﹐成俗於令。大中已來﹐吳人亦結絲爲之。或有餉遺﹐豪徒玩而不用也。

○注悉偏提

元和初﹐酌酒猶用樽杓﹐所以丞相髙公有「斟酌」之譽。𨿽數十人﹐一樽一杓﹐揖酒而散﹐了無遺滴。居無何﹐稍用注子﹐其形若而蓋﹑觜﹑柄皆具。大和九年後﹐中貴人惡其名同鄭注﹐乃去柄安系﹐若茗瓶而小異﹐目之曰「偏提」。論者亦利其便﹐且言柄有礙而屢傾仄﹐今見行用。

○丞牀

近者繩牀皆短其倚衡﹐曰「折背樣」﹐言髙不及背之半﹐倚必將仰﹑脊不遑縱﹐亦由中貴人創意也。蓋防至尊賜坐﹐𨿽居私第﹐不敢傲逸其體﹐常習恭敬之儀。士人家不窮其意﹐往往取樣而制﹐不亦乖乎﹖﹝繩牀﹐當作「承」字﹐言輕賫﹐可隨人來去。﹞

